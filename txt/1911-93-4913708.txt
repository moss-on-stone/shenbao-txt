# 1911 - 93 - 4913708

 

Page 1

 
 
   
 
 

Page 2

 
 
論説 
[論不廢鴉片條約禁烟萬無收效之理（醒）（續）]  
　　至各處所有之烟館。自表面觀之。雖若一律禁絶。然亦不過城廂鄉鎭。耳目易及之地。不敢公然開張耳。其荒僻之村落。仍陽奉陰違如故也。甚且城鎭之間。亦有私售燈吸者。據熟悉其中秘情者云。現在烟館之减少。反不若初頒禁令之時矣。又云鄉鎭間之烟館。多移於村落之間。董保置之不問。蓋董保亦多吸烟之人。無從干涉也。又有貧苦人家。藉已身吸烟。即将烟榻供人之借吸。以圖微利者。不過人數有限。不致聲張耳。每遇查騐之人。必曰燈係自吸。固無如之何也。此種現象。各地皆有之。不啻無數小烟館也。由是言之。我國之禁烟。雖云封禁烟館一舉。尚屬差强人意。而不知其内容亦不可恃也。以此而云禁烟。雖經百年。亦難逹其目的。且人人施其詭秘之行動。竊恐經時旣久。必較未頒禁令時更加之厲也。 
　　尤可異者。凡紳富之家以禁絶之期。轉瞬卽届。将絶其購求之途也。竟有預購大批烟土。以備永久之。用者。此事據諸耳目所聞見。各地殆出一轍殊堪浩嘆。以故洋土之輸入。數倍於曩昔。各地之土店自頒禁令以來。其銷數之增多。亦頓勝於常時而所獲赢餘。逈非昔日可比。操是業者之喜形於色。亦固其所。是可謂之因禍得福者矣。且自禁閉烟館以來。凡出售烟膏之店。所在皆是。銷數甚鉅。獲利亦豐。他處姑不論。卽就上海租界言之。已可知其商况繁盛之一斑矣。據商界中人云。去歲各業皆虞虧耗。惟膏店獨獲厚利。上海如此。他地可知。閒嘗遊行街市中。見各膏店櫃檯前之携匣挑膏者。踵趾相接。甚且站立數排。店夥接應其間。大有顧此失彼之勢。以視米肆中之糴米者。反見踊躍。亦可異已。而其挑膏之人。大半皆屬苦力貧民。蓋官富之家多。自行煎膏。不仰給於此也。以此現象推之。誰謂我國禁烟大有成效耶。 
　　更觀諸上海各旅館間。其旅客房中不開烟燈者。十室中竟無二三。每至晚間十二時左右衆客聚集之時。苟置身其中而留意調查之。則此亦開燈。彼亦開燈。吞雲吐霚。滿屋盡迷於白烟之中。觸鼻掩目。令人難堪。觀此 
 
 
 

Page 3

 
 
則内地之吸烟者。實未見其减少也。甚且本無嗜好者。至是亦小試其技以資消遣。嗚呼何鴉片烟之與我國人有特别不可解離之緣也。又今之自命爲社會謀公益。爲實業謀發逹者。終日奔波。精力困憊旋以孱軀。之不能應繁劇也。多藉此以爲恢復精神。補益體質之物。吾儕接其丰。采聆其言論。固一通逹事理。有血性熱力之人。不知其暗中有此缺點。是乃至可惜者。以吾一人所見。已不乏其人。恐各地均不能免也。噫人之不自愛若此。尚有何言。 
　　觀上所述。可知我國禁烟之有名無實矣。要之烟土不能禁絶。而欲期吸烟人之絶跡。縱有良法。斷難逹其目的。往者已矣來者如何。吾不得不望主持烟禁者之翻然變計矣。今旣有此提議廢約之良機。亟宜速起而圖之。前據報載我政府因洋土即時禁入。驟少大宗税欵。於國家財政大有妨碍。已與英政府議定加徵土税。每担加至二百五十兩。以示寓禁於徵之。意嗚呼政府之爲計亦左矣。酷嗜鴉片者。罔顧利害。雖點土千金。彼亦将購吸之而不恤。今爲此刻毒之計。旣重累吾民之軀體。又大耗吾民之資財。政府諸公抑何殘忍至此。竊願另籌的欵。抵此土税。速爲除惡務盡之謀。誠吾民莫大之幸福也。且政府旣不願提出廢約公文。則此事恐歸無效。尚望各省廣設禁烟會。公舉代表進京。合力督促之。或能掃除烟禍。未可知也。 
　　至與英使開議廢約。其所蓄意否認者。即如上之所述。一爲税欵問題。一爲生計問題。然此税欵一項。近據英國某議員演説云。彼國向例每年收烟税三百二十五萬磅。以十年禁絶年减什一計之。此十年内可共收一千四百七十五萬磅。是乃當時提議十年禁絶所預算者。然以前三年中因烟土出口。盛於往時。統計所收烟税。竟逹一千五百五十。七萬七千磅是較十年預算之税欵。已超過八十二萬七千磅矣。此爲彼國議員自謂之言。可見卽時禁運烟土。於英國之税欵未必即無利益也。苟據此立論。英廷自難强辯。至云印民生計恐慌。英人防其反抗。則按此次順直禁烟會代表與英使所言由我國自行禁入。英國對於印度不必頒禁種之令。印民自能另籌生計之辦法。與英廷切實商議。度彼亦難於拒絶也。且其拒絶廢約。最易引爲口實者。尤在我國禁種之不實行。然各省奏報一律禁種者。先後已有數起。度支部近且通飭各省将土税局實行裁撤。可見我國之禁烟。事在必行。斷無反悔之理。則此一層在彼亦難强辭飾。辯矣彼以我禁種不絶爲藉口。防我抵制洋土耳。然本土旣已禁絶。亦不能令洋土獨擅其利。同時禁絶。最稱公允。是則提議卽時廢約之舉。在我固所謂理直氣壮。不容自餒者。第不知當。局者之决心如何耳。（完） 
專電 
[電一（北京）]  
　　樞府昨電魯撫速查德人有無要求及背約舉動嚴行拒絶并妥爲防範 
[電二（北京）]  
　　樞府昨電科布多大臣謂已許俄人增設領事速将該處情形詳細電部以便與俄使籌訂辦法 
[電三（北京）]  
　　三多電奏承宣評議兩廳已成立請調任承沅包發鸞兩法律員充任 
[電四（北京）]  
　　國務大臣慶邸擬請均簡親貴不用漢人 
[電五（北京）]  
　　監國昨諭樞臣飭催志将軍速赴伊犂新任 
[電六（北京）]  
　　郵部擬奏請卽日實行破産律 
[電七（北京）]  
　　錫督電奏請撤辦理防疫不力人員及優卹死事人員 
緊要新聞一 
[江撫商榷外官制二次通電]  
　　黑龍江巡撫周樹帥因商榷外官制贊成滇督省制略如部制一語通電各省共謀否决等情原文已錄昨報兹得其第二次通電錄下各省制台撫台均鑒堅帥嘯電敬悉其意在劃清權限以釋内外之爭極佩卓見行省制度督撫權責樹前電已略陳愚管當蒙省鑒行省本沿元制省卽中書省如今内閣督撫爲中央政府所分出總領一省行政之事蓋因地大爲此特制非各國可同若因督撫爲地方官專管内務是爲一部之分支非中央政府全體之分支恐失統一之效財政一類現旣除去内外銷名目正雜一切報部均以度支司領之政費旣經確定國庫省庫無所爲爭軍事一類謂軍隊爲獨立對外實爲新義惟各省綠營将次裁盡東三省防營部令改練新軍如新軍不任勦匪如粤皖兵變山東民變豈特别巡警遂可倚以平定内亂而新軍逍遥以待未來之戰事乎模前隨使至巴黎適值同盟罷工商户盡閉經政府調兵五萬至京三日乃定不得謂軍隊不任營隊之事也若督撫無調遣新軍之權恐難負封疆之責耳至外交重大者請部示尋常者歸交 
 
 

Page 4

 
 
涉使相習辦法如此就地正法案歸入軍事範圍不侵司法權實精當不可易也模識陋望淺因事關經制瑣瑣陳言唯祈敎察樹模叩個印 
　　接第一次電作新撫者誤也附正於此 
[議員請開臨時便紀詳]  
　　吾聞其議矣未見其行也資政院在京各議員前曾迭接各省諮議局函電請開臨時會議各議員請示倫貝子尚未商妥而該院正副總裁已經易人嗣各省復來電催詢由在京議員孟昭常等發起於前日下午在憲政公會邀集在京各議員研究辦法由雷君繼興提議略謂按照院章請開臨時會議須得全院人數三分之二以上方可照請今衆意旣同應由本公會分電各省議員共决多數祗須贊成人數在三分之二便可要求總裁上奏衆均贊成後又宣佈世總裁意旨據云世意須遵照院章辦事如不背定章儘可上奏惟得請與否權操君上可見世總裁並無反對此舉之意應從速進行免誤事機大衆鼓掌贊成遂議决公舉雷孟兩君起草通電各省而散 
[憲法與閣制]  
　　一擬改稿一擬起稿近聞各大臣将閣制呈覽時監國披覽數四殊覺與各國制度逈異恐行之維艱特入見太后請示辦法卽蒙諭新内閣爲立憲之起點不特朝野上下期望甚殷且爲各國視線所集務須詳愼妥訂庶免種種窒碍之虞聞監國退後即飭各王大臣會商删改並聞有除去行走及不另設閣以軍機處改作秘書廳各條所聞如是未知確否又聞過渡内閣旣立舊内閣必當裁撤顧舊内閣人員卽以中書一項計之已及千人勢難一一位置樞府商議擬将此項人員歸入翰林院作爲翰林院中書亦一新奇名目也 
　　纂擬憲法大臣暫借文華殿側殿辦事兹正入手籌議一切聞某邸特於日前詢問倫貝子以纂擬之宗旨並稱纂擬憲法關係重要必期於政體上習慣相近方能易行若好高務遠專取法於毆美必致多所阻碍查日本憲法尚於我國政體相近應即參必酌仿擬能得體云云 
[憲政館之末路]  
　　欵項無意見深差使辭憲政編查館經費向由大清銀行支付近日因各省解欵及部撥欵項尚未解到而一切開支急待應付特由提調商諸大清銀行預支銀一萬元大清銀行堅不應允該館因此大受窘迫云汪參議榮寳本兼憲政館差近以該館辦事種種不滿人意内部又無確定統一之政見各科員與四提調意見參差殊甚特於前日遞呈該館辭職矣 
[吳使請設國語專科]  
　　請問其統一之法初一日出使義國大臣吳宗濂由外部代遞統一國語一摺略謂我國疆宇廣大文明發逹爲五洲之冠其能數千年成大一統之政治而不致分離裂滅者文字統一之功其一大緣因也但中國文字與語言各相分離非若外國有其音卽有字者可比方今聨合運動與世競爭我國南北方言各相乖異感情利弊殊多隔閡非所以促國步之進行現在憲政實行在邇将來招致議員若蒙藏等處非重譯卽不可通亟應設立國語專科學堂以期劃一此摺已交學部議奏 
[滿蒙學堂風潮始末記]  
　　不怕旁人笑嗎滿蒙學堂之組織有高等班有中學班中學共分滿蒙藏等文四班風潮之起也由於中學班要求縮短畢業年限一小事耳置之不論可也乃竟有開除中學全班三百人之駭舉 
　　學生以邊事日亟待人整理要求桂柏向監督請願縮短年限桂柏始終無一語阻攔而私以必逹目的相許且謂監督已向學部商妥當於初二日蒞堂解决此説迨初二日學生以監督今日是否來堂詢問敎務處適監學歧仰周在焉詐云午後二三時定至各班指示學生漸退靜候於是集聚禮堂俟至三鐘之久杳無消息而總敎諸人絡繹勸歸號舍亦無一言道及監督能否認可及開除處分之説至添燈後諸生始知受桂柏及岐仰周之舞弄各懷懊悔散歸自習如故不料翌早有全班開除之牌示初三日學生見牌示惶駭莫名猶思設法挽回適總辦彦德挺胸大步而至曰汝等非滿蒙學堂之學生不應在此務速滾出去停全班火食學生知勢成騎虎遂紛紛捆載而去 
　　高等班見全班之解散也數年巨欵歷届成績棄之可惜思所以挽回之不料辦事者憤然作色曰此不干汝事决不留此學生一人於是排解者均緘口結舌而退 
[沈林一之目的物]  
　　著名運動家之一沈林一係著名運動家其平日目的在得一近省鹽運使不意僅得一廣西鹽法道道遠缺苦實非所願沈在京中兼差甚多如鹽政處資政院郵傳部憲政館政務處進講處均係極有體面差使且薪水極優斷非一邊省道缺所能償其奢願現已運動成熟由憲政編查館以新官制需 
 
 

Page 5

 
 
人贊助暫緩赴任不日卽可入奏大約沈不逹鹽運使之目的决不出京云 
[交通銀行将開股東會]  
　　亦銷釋人言之一法也 
經濟界最近消息義善源欠交通銀行巨欵雖十之八九已有實在抵押然外人不知底藴多以爲義善源東家係交通銀行總理義善源與交通素有往來今義善源倒閉交通銀行必吃倒欵若干該銀行因此恐股東亦有欵慮者特禀商郵傳部堂官盛宫保定期開股東會公舉總理清查帳目以保各方面之信用聞郵郵傳部各堂官皆以此舉爲然 
[留東記者訪問陳宗嬀詳紀]  
　　眞正是一個老糊塗度支部左丞陳宗嬀等九人到東未及兩月而笑話百出人言嘖嘖中國留日記者協會同人以陳雖糊塗而同來者多留學生當不致如日紙揭載之甚乃於陽歷四月初二日偕同會員佗城報（亞民）公言報（仲文）震旦日報（重民）日華新報（壽臣）亞東報（蔭康）各記者曁國際新聞協會中國會員王蔭藩氏等特訪陳等以探其眞相 
[宏大之邸宅]  
　　諸人乘電車至赤坂冰川町以不識路徑走詢警察叩其陳氏之所在警察即指前町高大之邸宅告記者曰彼巍然高聳雲表美麗宏壮之西洋館卽陳氏公館也諸人乃逕造其宅 
[精塗之言論]  
　　諸人旣抵陳庽投剌請謁陳即出見國際新聞協會員王君質陳曰先生何日歸國調查各件已楚楚否陳曰調查的事件甚多吾也不知尚須勾留幾月王曰此次東來公費若干可有預算否陳聞言頗不悦正色謂王君曰預算是外國的法子我中國没有所謂預算假使實行預算我們也不能照他的預算辦事王曰然則此次公欵幾何是否耗費之後再開報銷陳曰先領一點若是不敷再到度支部去拿陳詢諸人曰你們在日本幹什麽諸人曰我們皆中國各報之駐東記者也乃出示名剌陳玩視良久曰吾知之矣諸君皆所謂秘密竊探者歟諸人笑答曰新聞記者與秘密竊探不同先生勿誤會陳曰然則你們在此辦個什麽報館諸人曰非在東辦報乃探訪曰清國際報告祖國報界也 
[廚子非借的]  
　　王君曰先生到東後日本飲食當不可口陳曰有中國廚子在王曰想係是使館借來的陳曰不是借的是我雇的王曰此房殊佳房金必昻陳摇首言曰狠便宜狠便宜每月不過百餘金耳 
[調查是名目]  
　　王曰先生調查從何着手陳曰每日調查二個鐘的時候王曰想先生事必躬親陳曰有時候我也祗得去去王曰所謂二點鐘的調查其詳可得聞歟陳曰没有什麽内容不過到日本銀行大藏省去分賓主坐坐罷了 
[對於報館之妄論]  
　　陳謂諸人曰中國報館狠不發逹因蒙餋學校不多故識字的人少所以你們擴充報館這蒙養學堂是狠要緊的　 
[於國民軍之妄評]  
　　陳又曰留學界閙辦國民軍到使館大閙狠多次這是不了留學生不能問國事要安分讀書纔好現在外間情形究竟如何諸人嗤之以鼻 
[居外一圙小委員]  
　　諸人入應接室時同陳出見者有一頭垂長辫之小委員諸人固識之僞詢其姓名小委員曰姓陳復詢其籍貫小陳曰浙江省王君曰君非前日之留學生乎浙江潮中之大著至今猶膾炙人口（小陳七年前在東盛唱種族主義浙江潮雜誌中文章甚多固劉學界某黨中有名望者）王猶有説小陳不待王語竟恧顔逸去 
[日本研究借欵問題]  
　　出娘胞胎第一次横濱正金銀行自引受清國借欵一千萬元以來大阪銀行圑代表世四銀行小山健三及山口銀行阪野兼通兩氏特於陽歷三月三十日午前來京在日本銀行樓上特開大會研究此問題東京銀行代表之出席者如左 
　　正金（高橋男爵山川勇木三島彌太郎三氏）第一（澁澤四男佐佐木勇之助氏）三井（池田成彬氏）三菱（三村君平氏）興銀（添田壽一氏）十五（松方巖氏）第三安田（安田善三郎氏）及新加入者臺灣銀行（柳生一義氏）等於午後三時重行恊議其結果公决募集時期以陽歷四月中旬其廣告文及公債面記入之文句均請由清國公使館擬定發布其他條件如左發行總額一千萬元發行額面百元發行價格九十七元五角手取九十五元手數料二元五角（但每帋額面百元廣告其他募集費用一切歸銀行圑負擔）證據金額面每百元金五元發表期日四月中旬申込期日五月一日至六日迄拂込期日六月一日全額拂込募入方法引受銀行圑之適宜利子支拂方法每年六月一日及十二月一日之兩度現物圑之下引受不許 
[滬杭甬欵移辦開海之定議]  
　　外人依舊便宜 
 
 

Page 6

 
 
郵傳部擬将滬杭甬借欵移辦開海其議已久聞今已由盛尚書與朱邇典確定至其條件或卽與滬杭甬原約相同或更重之則未可知又聞開海之約有工程司必用英人材料必用英貨并須先提餘利若干則似較滬杭甬原約爲重大抵盛尚書已於此事握有成算云 
上海福建學生會之警電 
[致福州諮議局電]  
　　各報載駐英法兩使電告政府各各國在法京密議瓜分中國因美反對以致發露事機危迫望能電各省諮議局速籌辦民圑圖死抗 
[致福州公報建言報新聞報轉各社會電]  
　　駐英法兩使電告政府各國在法京密議實行瓜分已劃定範圍日割閩滿因美反對以致發露望速辦民圑圖死抗初九夕 
[京師近事]  
　　文官考試任用章程現已脱稿准月内頒布其大略七品以上有三年法政程度可應高等試騐七品以下一年法政知識者准應普通考試 
　　陸軍都在保定所設立經理學堂已歷數年現已另添新班並改名爲軍需學學原定報名投考之人須親赴保定刻陸軍部爲變通起見凡有欲赴軍需學堂考試者亦可由本部報名再行咨送保定考試年齡須在廿七歲以下資格以曾入講武堂或隨營學堂及中學三學期有修業文憑者爲合格奬勵則有副協軍校不等額取六十名本月下旬即可開考　　已故大理寺卿李聨琇翰林院侍讀學士林天齡前時有人呈凊該二員入祀名宦祠刻下禮部已經請旨依議林天齡并宣付史館立傳 
時評 
[其一]  
　　聨豫亦知治燕政策乎 
　　聨豫爲整頓西藏計。奏請改設參贊。一駐前藏。一駐後藏。 
　　嗚呼。此卽足以盡整頓西藏之職務乎。此卽足以盡改良官制之能事乎。 
　　夫藏務所由廢弛以至於今日者。實官制不良肇其端。而尤以藏官與華官權限。不明胎其禍。近數年來。逹賴喇嘛與駐藏大臣意見甚深。僧衆與華官衝突屢起。致使衆心離叛。而外人藉收漁人之利。則無非官制權限不清。互相侵奪者之階之厲也爲今之計。惟有仿照瓜哇官制。而釐訂焉。 
　　瓜哇官制。分荷蘭官與巫來由官兩種。瓜官則專其事權。巫官則祗供廪祿。而虚崇其體制。瓜哇總督駐藏勿。所部分財政軍政民政等局局。有局長。有課員。以總司一切政務。全島分二十府。府設一知府事。一裁判官。一警察官每府區爲六七縣。縣各設一知縣。皆有實權辦事者也。其巫官則每縣設勒乾一員。巴地一員。尉撻拿二三員。皆坐食俸給。無所事事。且俸給較瓜官爲多。然其所以不惜糜費。而多設此等冗官者。乃沿巫人舊制以籠絡其豪强不馴之心。今已漸漸删削矣。我藏地勢旣不能驟除舊日之藏官。則惟有暫仿安插巫官之一法。駐藏大臣以下。設辦理各政之華官。而操其實權。其藏官則自逹賴。班禪堪布以下種種名目。不妨沿用之。而優給其俸餉。不與事權。如此則劃分清晰。非特目前不致起齟齬之禍。且數年以後。而地不内屬者。未之聞也。 
[其二]  
　　倫尚亦知重農政策乎 
農尚倫貝子初到部卽宣布重農政見。並屬各司員研究中國農政之歷史。以備将來振興之計。 
　　記者曰。倫尚。欲研究中國之農學乎。嗚呼難矣。重農之説。不獨爲農學家之所紹述。抑亦儒生政客。素所究心稱道者也。然而得其眞際者實鮮。蓋農之爲物。不徒根據於經濟主義。舉凡政治與倫理。以及社會之組織。亦莫不依以爲議論之資。其根源實胚胎於中國人民之哲理思想。與其特有之性質。且範圍尤較歐美重農主義爲廣大。而起因又遠在上古之時。以言研究豈不難乎。况爲改良農業計。不應僅究中國之状態。而探悉其文明之眞相。尤當研求泰西各國重農之政策。與其改良之方法。以備借鏡焉。農部諸公。其亦有從容研究之餘暇乎。 
[其三]  
　　政黨之動機至矣 
　　有壓力而後有動力。惟其動也。則愈促其組織之鞏固。此歷國政黨史之大較也。卽德國最大政黨之中央黨與社。會黨亦然。雖以鐵血宰相之極力鎭壓。而結果終歸於失敗者。何歟。蓋政黨之發生。由壓迫而生經騐。積經騐而固其决心。地位亦因以鞏固。非彰彰可考者乎。今我國當局者之壓力。日見加重。而在下之反動。亦覺稍稍有生氣。政黨萌芽。日漸茁長。是亦我國之一佳現象也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[川沙善後訊供肇禍亂民詳情]  
　　難哉自治慘哉愚民如得其情哀矜勿喜 
松府戚太守委柘林廳張别駕華亭縣沈大令連日至府署花廳訊鞫川沙各犯已紀前報茲悉連日審訊情形各犯俱無確供迨至初九日漸有端緒惟陳野囡一名依舊熬刑問官再三開導各犯逐案指證仍不肯供施以挺棍荆條等刑亦無效各犯中以龔臥江張阿喜爲禍首龔曾讀書應童子試供時詞色侃侃略稱確曾携鑼聚衆此次巨禍起於俞公廟廟乃民間家祠非公家物自聞将設自治局之信即由管廟與鄰衆商議懇於自治紳董願貼洋三百元就附近另搆一屋作爲自治局紳董不允繼請立一借據作爲租賃又不允更盛氣答以公界之所辦理公事非爾輩所可與聞越日卽在廟門首高懸自治局牌禁止男婦進香鄉人怒除其牌而碎之自治紳董遂描頭畫角赴訴廳署差提張阿喜鄕衆聞風聚觀者千餘人以未覩差票不詳罪由羣指爲假冒迫我追阻至塘馬橋見差役鎖張在飯店果腹乃羣向詰問罪状差役懼開去鎖鏈張乘亂逃去此即二十九日領衆刧犯之實情也自治紳董中以吳大本爲狠威福自恣儼然一地方土知縣目的所在一味苛罰時有告示懸貼一日親戚家有喜事吳亦往登賀筵入夜賀客借麻雀爲消遣吳忽以自治局名義禁賭罰洋七十元餘如某姓吸烟罰洋四十元卽滾錢之孩童亦被科罰洋兩元居恒詡詡然自誇於人另製小竹籌發巿行用人以其家醜畫一鳥龜塡其姓氏始收回燬去至所收罰欵作何用處百姓無權過問若非盡飽私囊何至激成衆怒問官謂爾輩不服自治紳董之濫罰何不來府聲控乃逞忿妄爲釀此巨案供稱紳董中儘有好人某等不敢絲毫殃及否則不分皂白人将以我等爲亂民矣語次龔忽涕涙交迸謂犯人罪爲禍首一死何辭然兹事實由被逼而成宿生寃孼夫復何言嗣提張阿喜面質張前堂曾供二十一九日逃出後初一二三等日仍回川沙隨同龔臥江鳴鑼集衆滋事至是龔遂詰之曰爾二十九日逃去杳無踪影何得妄認濳　張稱因畏刑故信口亂供實十二日始歸龔復曰爾又誤矣初六日我見爾於某地彼時爾正自滬回也並聞訊鞫時各犯堅不吐供太守曾微服繞至案前和顔諭之曰爾等一不搶物二不持械徒以激於氣忿致釀暴動本府念爾無知已而禀撫憲從寛辦理若閙成如此風潮膜置不辦天下無此情理本府開誠布公不願多所株連爾等宜體會此言從實直供且此案本無斬絞辦法爾等若聽獄中老犯敎唆信留頭不留脚之讕語自願受苦則本府惟有以三木從事云 
　　蘇撫程中丞批滬道禀報川沙自治閙事情形禀云此案鄕民因爭廟産反對自治聚衆拆毁學堂公所房屋至二十餘處之多藉口辦理新政收捐苛細結怨於紳董而起究竟苛細之捐已否實行自治學堂無非爲地方公益何至該鄉民等横暴若此急應嚴拿滋事首要務獲懲辦以儆将來而其中主唆之人及在令釀成巨禍之地方官亦必須究明原因秉公核辦以昭平允先據松江府電禀已拿獲案犯七名是否的係此案首要亟應由府提訊明確錄取切供並查明肇事根由分别擬議懲辦曁将善後事宜妥爲籌辦具報仰卽飭府遵照並移提學提法各司及自治籌辦處一體知照 
粤省禁賭大紀念詳誌（再）（續） 
[七禁賭之示諭]  
　　警道示諭云照得粤省賭博爲害最烈此次上下一心毅然實行定期三月初一日禁絶俾數十年之流毒悉數豁除誠爲吾粤一大幸事第查粤省賭具名目繁多除承餉之番攤山票舖票經已實行查禁外其餘如牛牌十湖十五湖荷蘭牌天九牌麻雀牌等類雖屬消遣之具均爲誘賭之媒若不一律從嚴查禁将見涓涓不塞流爲江河吾粤紳商士庶嫉賭如仇固無慮其不實行奉禁但恐不肖之徒嗜賭習慣已成性質或在屋招賭或當街聚賭則名雖禁賭其實仍爲斷絶之期殊非官紳士商禁絶盛意亟應出示嚴禁以期一律凈盡爲此示仰諸色人等知悉爾等須知此次禁賭不獨番攤山鋪票爲然卽凡關於賭博各項雖家庭聚樂至小極微亦在所必禁倘如不知自愛故爲嘗試定卽拘拿分别輕重懲究其製造售賣骰牌各項賭具之店更宜即日改營别業以清賭源于攤館山舖票懸掛燈籠招牌銀牌現錢等各字樣亦應盡行撤換以免碍眼其各凛遵母違特示 
[八各處之賀電]  
　　紐約來電祝禁賭公堅持紐約僑商李煉明等叩旅港勘界便來電張制憲諮議局粤商自治會自治研究社禁賭總會均鑒禁賭實行紀念善政截緝澳門方針已定界務方爭前途可証公來督粤國民厚幸旅港勘界維持會楊瑞階等同頌佛山圑體賀電自治會禁賭紀念同胞鑒賭禁實行全粤幸福佛山議員霍子常何陶川孔竹雲警董陳穗生陳藹人潘偉南商董林恩波邱成剛魏康侯曁闔鎭圑體叩 
 
 

Page 11

 
 
賀東梧州總商會賀電粤商自治會禁賭總會紀念同人鑒賭害永除長留紀念謹電賀梧州商務總會東英德閲報社賀電分送督憲諮議局自治社自治會鑒賭害禁絶萬民歡悦籌辦善後盻望迫切英德城閲報社楊福疇等敬祝粤東商務行賀電督憲全省紳商鑒賭害芟除粤民幸福粤東商務行祝 
[九會畢之通告]  
　　禁賭紀念同人致港佛梧各圑體電文云朔日紀念闔省休業巡遊圑萬餘人觀者數百萬均守文明督藩提警業道及各憲均奬銀牌官民融洽賭害永除良堪告慰速禁澳賭尚希合力闔省禁賭紀念同人東（完） 
分類新聞政界 
[財政局移請赶辦下年預算蘇州]  
　　蘇省清理財政局移行蘇省各署局所軍隊學堂編造宣統四年預算表册略云兹由本部遵照部頒定式查照各署關局所府廳州縣以及各營隊學堂等處册報出入用欵分别性質擬訂分册式表式開具例略移行一體塡送以便彙核試辦並将部頒章程刷印通發查此次部定各分册到局日期入欵以二月初十爲限出欵以三月初十爲限現以奉文稍遲時日迫促不得不略爲變通所有各處應造宣統四年預算出入各欵分册統限三月初十日以前一併照式查塡送局彙編依限呈送事關全國預算期限旣迫手續尤繁前經本局編列議案呈請撫憲分期集議将應辦事項逐一提前以期無誤程限業已前後兩次會議刻下第三次會議轉瞬即届一經議决亟須遵章造册呈送若各處分册編告遲延本局彙核不遑有逾期限必致重干部議擬逾限三日記大過一次逾限五日記大過兩次逾限七日詳請參處司道以上由局開具職名呈報院憲核示懲處仍由局遵照部章查取經辦人員銜名呈請咨部議處 
[鄂諮議局預算成立之歡忭武昌]  
　　湖北諮議局决本年預算案制府久未劄復上月二十七日由諮議局呈催督院請速批答而正議長湯國溶君並向各議員發表意見謂預算如不成立即决意全體解散衆議員均齊聲贊成及至三月初六日制府劄復到局照原案成立一字不易於是各議員極表滿意之心立卽電致國内各圑體謂湖北預算案完全成立（原電見初七日本報）並擬擇期會集武漢各圑體商民開一大紀念會舉行提燈行列以誌盛舉兹将當日督院劄復原文錄下本年二月二十七日據湖北諮議局呈請将宣統三年地方行政預算仍照原案公布確定等情到本督院據此查此案前據諮議局議决呈復當經本督院傳集司道照章審查分别情形劄復在案兹據諮議局呈請前情係爲確定預算起見應即准照原案公布飭令各主管官勉爲其難分别照辦惟此次原案所列議增議减議辦議停各項事前預算爲時匆促且經費多係按季支發自應截至三月底止以本年四月初一爲實行預算開始之期各主管官務将應停者届期停止應辦者速議舉辦應增應减者照數增减以利施行而清界限抑本督院更有進者此次預算本係試辦旣經公布確定自應以所列之數爲準惟進行事項至爲繁賾倘情勢或有變更則用度恐難適合預算時亦不能不寛爲審計以資維持是所望諮議局之共濟艱難也除将原册刋刷分行外爲此箚復諮議局查照 
[皖省官吏大計案揭曉安徽]  
　　皖省大計前由朱中丞奏准展至本年三月舉行日前督同司道秉公考察除恭摺會奏外業将舉劾各員姓名榜示仰官民人等一體知照（薦舉卓異官五員）徽州府知州劉汝驥六安州直隸州方永昺阜陽縣知縣錢人龍霍邱縣知縣王從禮靈璧縣敎諭胡輯伊（奏劾六法官六員）（罷輭）休寗縣知縣龔化龍（不及）舒城縣曉天巡檢沈步綺（不謹）休寗縣　厦巡檢鄭咸庸宣城縣水陽巡檢徐之槐無爲州黄　巡檢　官松鳳陽縣典史程啓瑩 
外交 
[漢口英兵槍斃華人交涉之近状湖北]  
　　漢口英兵鎗斃華人多命一案關道與英領交涉往來照會英領藉口曲在華官堅請勿庸置議茲悉江漢關道第四次照復英總領事文云本年正月二十九日准貴總領事照會以上年十二月租界滋事一案當時莠民不但有投石擲磚之舉甚至與英商團對敵攻撃該商團以情迫開槍自衞并無違背公理以及兵船之水兵實無無故開鎗之舉動至鎗斃華人多命亦甚慘痛惟咎在地方官保護不力西人不能承認等因准此查此案起釁由於捕房之擅行移屍並不先報華官以致因疑生事演成慘劇至華人之投石擲磚實由英商團首先開鎗傷華人一命所激而致商團未經開鎗以先大關前河街一帶不過聚觀者衆確無投石擲磚之人更無與商團對敵攻撃之事衆目共覩天日可誓如果與英商團對敵攻撃必有英商團受傷證據而後可以自衞爲言英商團旣以鎗斃華人一命激動衆怒雖因有投石擲磚之舉而實無執持器械傷及西人情事亦豈能藉口自衞輙令商團水兵又開排鎗平撃斃傷華人多命是否不違悖公理旣由巡捕之違章移屍致肇釁端又由兵團之鎗斃一命激成暴動惟貴總領事實尸其咎乃謂地方官保護不力試問四人曾否有絲毫損傷本監督迭次照會已将貴總領事與本監督所親見之當時情形及始末緣因之理由詳細聲叙貴總領事何以不按照當時事實平心議結而僅執毫無理由開鎗自衞之空言强詞不認實屬不顧公理本監督斷不能漠視人命聽貴總領事之張皇調兵輕易開鎗慘斃慘傷多人而不問請貴總領事查從前西人鎗斃華人辦過議抵之成案則此次道先鎗斃華人一命之商轉是否受貴總領事之命令應與開放排鎗之水兵曁擅行移尸之巡捕分别擬辦並酌議斃傷各命之賠卹方昭公允相應照會貴總領事請煩查照前今來文希卽分别核議辦結迅速見復望切施行 
[英使干涉粤省製幣廣東]  
　　粤省銀毫前經英使照請外部咨商粤督籌議改良兹聞該使以毫水仍復日加粤廠每日尚鑄雙毫八萬之多於港粤貿易均不無窒碍等情再行照請外部将粤省銀毫暫行停鑄待價值平復再行鼓鑄並請除去大元餘利當由外部轉咨度支部度支部以製幣原爲利便商民流通而非計及餘利起見粤省銀毫應否停鑄自應詳察情形妥籌辦理現已咨行到粤矣 
學務 
[參将戰勝學界之悲憤江西]  
　　贛省女子公學十月遷校百花洲 
 
 

Page 12

 
 
彭剛直公祠内開學被水師參将吳雲亭縱兵毁閙一案業經學界大抱公憤開會公籌辦法惟該祠初建之時本係公欵後因倒敗經湘人籌捐修理上年南新城自治會調查公産收會管理租與女校早經藩司會同身治籌辦處札委南新兩縣查復核辦而南昌縣梁繼泰因交卸在即延不查復至新建縣石大令守謙到任正出毁學之禍惟石令亦屬湘人居心袒護以詢據商務總會總恊理鄒安孟龔士材之言該祠建築並無公欵呈復司處遽爲憑証仍以湘人經管祠業自治會不得再行干預致起事端以致女子公學即須遷移一時輿論咸爲不平而敎育總會會長賀主政賛元尤以此案與石令大傷感情云 
實業 
[湯議長赴江辦墾之不果武昌]  
　　湖北移民黑龍江問題提議已三年黑撫周樸帥係鄂人對於此事頗表同情迭向陳筱帥瑞莘帥前後兩督院函電磋商兩督極贊成卒以經費無著事不果行樸帥以此問題發生於諮議局特託詞邊境需才奏調該局議長湯太史化龍前往以便商辦進行手續日昨湯君得黑省撫院來電云武昌諮議局湯濟武兄鑒邊地需才極急樸帥深盼台從早日來江藉資臂助執事係曾經奏調人員祈迅卽東來邊疆同人良深翹企并希速賜電覆盧弼感院代印湯議長接電以諮議局爲代議政治之始基當此實行立憲之際未便捨桑梓公益而不顧當致電婉辭云齊齊哈爾周撫帥鈞鑒蒙奏調並兩次電召均未奉覆方懼疏謬又得盧兄電促慚感萬分地方事本難辦究不忍遽去區區之心當邀原宥容圖後報化龍叩冬 
[部電派勘玉常鐵路紀聞江西]  
　　贛省九南鐵路局紳商年前曾往玉山邀同浙省常山紳商議開玉常鐵路嗣因九南鐵路迭起風潮玉常鐵路遂擱置不題日昨贛撫忽接郵部電云頃據江西玉山浙江常山紳商等禀稱開築玉常鐵道以便交通而利商旅現今由兩省紳商等集股本七十萬訂定章程呈請立案並請派員查勘等情到部查該兩處玉山常山僅八十餘里商務如果興盛自應照准興築而利商旅爲此電請尊處就近派員勘察情形股本是否集定總董是否殷實能否孚衆望不致復蹈九南鐵路故態均候電覆到部再行核辦並已電知浙撫查照矣雜記 
[禁娼時期之道員統領南昌]  
　　贛省流土各娼前經商務總會會議公懇巡警道陸觀察通飭各區嚴行驅逐惟東一區地方桃花門户最居多數該區楊大令正在議逐之間適土娼萬桂花子家艷幟高張每遇夕陽西下之時一般尋花問柳之輩絡繹不絶以官塲人物爲多該娼恃有某大老之勢毫無顧忌前遇一班下流人等闖入滋閙該娼以爲軍人通報警營吳管帶即派憲兵飛往拿辦並無軍人踪跡禀復到營以其任意妄報移請警道轉飭封禁以靖地方該區官楊大令奉到上官命令立時飭警前往封禁適該娼家是時有候補道某觀察同駐吉安防軍統領某等四人叙竹正在興高采烈呼紅喝白之際驀聞封禁之令舉局慌恐紛紛由便門逃遁一切動作殊非筆墨所能形容云 
[飢區牧令之非刑吞振安徽]  
　　皖北鳳陽縣尹令昧良種種飢民不堪其虐特電致　督云督憲大人鑒皖北鳳陽縣令尹宏慶任用非刑慘斃民命並同俞錫疇吞振不放飢民怨恨求飭查儆趙桐叩 
[戒烟藥店之草菅民命杭州]  
　　四川帮奸商販賣戒烟丸競售毒藥戕賊生命如匯川局所製内容業已章章在人耳目兹悉河坊巷内坍牌樓大街新開之京都大同春亦係該帮化名分設日前有館驛後某甲偶向該店購丸服後突患吐瀉勢極危殆當向該店詰問乞取解藥復給以藥末一包續服稍許口渴身熱形似中毒勢更瀕危其友欵之密将服剩之藥託人化騐據云係閙楊花（著名麻醉藥即發汗藥之一種）及其他毒質料所合成憤怒塡膺馳赴該店出資再買一包意在作憑該店夥見其形色有異疑不肯售以致互相口角當卽招呼崗警同赴分局控訴尚不知如何解釋云 
清談 
[選舉運動又起]  
　　某郡将於三月中旬爲自治局改選議員之期一般熱中之士紳。爭自運動。以求被選。客述其所聞有二。 
　　一直接之動也。於大廷廣衆之交。不便揚言。見某友。便約曰。吾有要。談請於即晚光降。敝廬。及基。到則謙恭之度。加於昔日。慰勞甚摰繼以寒喧。某請有。何事見敎。乃起而答曰。今改選議員之期将至。某區内無當選議員。於事實上。更多吃虧。今次不能不協力。以選一人。顧區内選民少。有才學者。更少。兄弟於事甚。清閒。閣下其不我棄乎。某唯唯而退。 
　　一閒接運動也。或父爲子運動。嘗告選民曰余将及。始衰之。年不能任公事。小犬年方盛壮。明白精鋭敎其閲歷閲歷。可以。爲地方造福君等。勿再舉余。舉小犬可也。或友爲友運動其始招一友至。告之曰今日之。議員不可不做。雖以川沙之。苛捐苛罰。以致　禍。官吏尚不敢辦一辭員。其威望權利。可想而。知然非。運動。殆不可以得。我必人。人而告之。又傷大雅。君能爲我設法。否友乃欣。然承諾曰我當報効數十票。某亦欣然。於友之将行。復堅囑曰。秘密。秘密。 
　　記者曰。憑三寸古。以爲運動法。其賢於請爆魚麵多矣。請俟揭曉之期。以驗所聞之確否時乘 
[唐殿榮始末紀（續）]  
　　顧三姓人均感其不擾商民。凡金溝糧食雜物。一切交易悉如常。一日某商送糧赴金溝中途被刦。商赴溝愬之殿榮。殿榮曰確邪。曰確也。乃盡集其衆。得二人即刦糧者。殿榮曰汝等在此。衣乎吾解。食乎吾推。錢乎吾。與尚不足邪。刦糧。事小。萬一因此商民裹足。一切糧食。遮斷交通。吾數萬同仇之。士性命休。矣此則。不能曲恕者。汝二人其速　此。土於是又命。二人押送。出溝旣出溝。押者。植立。遥指前途曰。汝二人行至所。指處。即爲。汝界吾任。汝行矣。二人欣然前行。方及。所指。處雙槍並。發。二人者仆矣。其部下之槍法。可驚又如。此庚子事起。東省號稱仇外。實則虚。張聲勢。惟殿榮實力排外。俄人銜之。剌骨。時長忠靖聞殿榮名。遣使招撫。殿榮乃盡率三萬衆。赴省投降。駐紮蓮花泡。忠靖即命殿榮領其衆。以殿榮爲總統領。而囑殿榮舉二人爲分統領分領其衆劉彈子。者殿榮義子。也請於殿榮。願得爲分。統領。殿榮不許。曰汝何可哉。吾已屬之十四閻王矣。十四閻王。者亦殿榮黨。蓋在金溝時綽號。也彈子大。怒屢欲尋十四閻王起釁。殿榮曰。今吾輩業已投。誠國家。待吾等厚宜自勵。爲國殺。賊豈可自相屠僇。如草澤時耶。即授彈子爲營官。又慮其。未必能無事。則借事遣之外出。彈子怏快領隊行。明晨忽回至殿榮帳下。時殿榮臥未起。彈子排。闥入其外室。俄而殿榮起。彈子奉匜入。殿榮唶曰。汝未行耶。曰固也。吾有事奉白。殿榮。曰休矣勿復言。此决辦不到者。彈子曰。果耶。立拔刀斫殿榮。深入數寸。帳下健兒。聞聲。于縶彈子殿榮曰。勿爾。此吾過。也揮彈子曰速走。因走筆上忠靖書。言彈子固。忠於吾。此次之。變咎在吾。激之太過。彼實無罪。乞宥一死云云逾一日遂死。彈子後亡命爲渠魁。而十四。閻王在省垣。俄人忌之甚。卒由俄廓米薩爾招飲。伏兵擒之。縶送海參威。（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[護理四川總督王人文奏辦理農林工業情形摺]  
　　奏爲陳明川省宣統二年辦理農林工業情形恭摺仰祈聖鑒事竊查農工商部於宣統二年七月十六日奏准每届年底各督撫将辦理農林工業情形專摺奏明以考成績等因欽奉諭旨恭錄咨行到川欽遵在案兹届宣統二年年底應行奏報之期本任督臣趙爾巽飭據署勸業道周善培詳請具奏未及核辦移交前來謹将是年辦理情形爲我皇上縷晰陳之蜀地饒腴最宜農産惟民間株守故習斯地利遺棄滋多本任督臣趙爾巽鋭意經營以農務會爲進行之機關以試騐塲爲實地之指導以選生遊學爲完全之計畫以開所講習爲急進之前驅而蠶桑一門利溥效彰尤爲特别注重現計各廳州縣報設農務分會者九十有九别就鄉塲建立分收者二十有一又於省城勸業會專徵農品爲之評　奬勉觀聽一新各悄農業試騐塲已設七十四處並将外國籽種分類説明給發試種期盡土宜然猶恐學理尚旣擿埴索塗終非善計復飭各屬通籌經費選生咨送日本肄習農學專門一面就省城開設農事講習所以爲襄辦分會儲才之計蠶桑爲蜀中舊産自上年飭屬推廣提挈奬誘併力兼營以最近調查計之已有桑株二千六百餘萬繅絲廠一十八家細絲日益增多比較往年進步甚鋭其蠶桑傳習所共設一百三十餘校學生四千二百餘名並特開方外傳習班創立女子製絲傳習所務令蠶業普及地無遊民而山蠶收繭亦逹一億一千一百四十萬以外現正考製絲車改良繅法豁免釐金期暢銷路将來推行愈廣民業自當倍豐至於茶務則講習所試騐塲邊茶公司槪已次第開辦惟棉業因秋雨過多收成稍形歉薄此外森林墾牧則人民之觀念甚微介導之設施尤要爰爲訂章保護派員調查並勸令多植棬桐樟杉漆蠟等物廣資利賴墾政則先就汶川縣之白龍池官荒開辦双附設墾牧藝徒養成所以便擴充其他官民所舉辦者有南川金佛山樂屏墾務社等處詳查辦法悉具條理水利與農田墾植關係均甚密切上年飭屬多開塘堰董勸兼施現報開成者如蓬州峨邊各屬多至三千餘所灌田萬畝有奇復特設水利測繪所傳習學生俾資實測繪圖展進此皆川省辦理農業之大槪情形也工業一項舊有製革廠勸工局火柴廠幼孩工廠而製革廠最著此次南洋勸業會准給頭等優奬製出成品往往求過於供近已加撥本金增拓廠地且改用浸皮新法皮質愈覺優美出貨亦漸增多而新近成立之工業試騐所研求物質剖晰化分尤足以促工業之進步又以鎗彈已由兵工廠專製無取駢枝遂将舊設機器局改立工業機器廠製造各種機器以備工事之取求蔗糖蜀産原富祗以舊法未善獲利遂微因特立糖務總局爲改良糖業之總匯前經奏報在案所有蔗苗試騐場甘蔗品評會糖業見習生養成所粗糖改良模範工塲現均陸續籌辦而以製成精糖爲最後之效果正在招集股本開辦公司商民附股極形踴躍俟機廠措置完善卽當開始製糖是爲官辦已成之工業其在商民自辦者則有經緯織物公司裕川機器工司天成機器廠鹿蒿玻璃廠川磁公司攻木公司電鍍工廠或本非固有而創始發明或依仿成法而集資興辦類能用物土之所宜裨益民生俱非淺鮮此又川省辦理工業之大槪情形也伏查四川一省僻處西陲水陸碍於交通農工均屬幼稚凡百經營組織董率皆在官司惟兹庫藏空虚度支窮於應付有舉莫不需欵無米何以爲炊今雖挈其大綱規模粗具後此增其式廓圖度綦難臣惟有督飭各屬勉力進行以期百産蕃昌仰副朝廷利用厚生敦崇本富之至意除咨部查核外所有川省宣統二年辦理農林工業緣由謹恭摺具陳伏乞皇上聖鑒訓示謹奏宣統三年三月初三日奉硃批農工商部知道欽此 
本埠新聞 
[又以大批革匪相警告矣]  
　　異哉梁啓超亦背帥革命乎滬道劉觀察昨奉江督密札文云照得本大臣訪悉革命黨止頭目孫汶即孫逸仙副頭目梁越即梁啓超等收入各屬土匪結成圑體各日天龍會濳赴長江内地各屬煽惑人心約於本年夏間起事擾亂地方現查有革命便徒黨夏桂生夏阿木高玉書張關勝魏介元王榮德林得　陸谷斌鍾信卿龐廷勝李才寳桂壽全雷步生顧姚姚翁大泉江緝勝徐慶臣吳潤佩施林子龔小三曹成成楊德關陳常勝等身帶入會憑票一紙票上有註名天龍會字樣尚有圑龍旗式作爲暗號等情業由本大臣通飭各屬嚴拿防範外合行密飭札到該關立卽飛飭各屬營縣選派得力幹役會同協力按名一律嚴查捕拿認眞防範勿稍遲延 
[上海防疫費竟如數照撥]  
　　且看防疫之成効如何 
　　江督蘇撫以上海防疫關繫重要日前據蘇松太道詳稱現值北疫南行各國官商會議有疫口岸來船議决幽禁停泊專章岸上取締仍歸中國公立醫院擔任惟城廂南市及法租界等處亟應另設分院擬購地添造病房聘醫購藥近來直隸等省先後電請部撥防疫經費均不下數十萬兩上海防疫事同一律請援案電奏請撥經費銀二十萬兩又據巡警道禀上海閘北義塚叢雜溝浜汙穢棚户僦居均礙衞生擬分别遷徙疏治資遣請撥銀五萬兩俾資籌辦除批令就地竭力勸募外電電請旨飭撥銀十五萬兩以資補助當蒙交部議奏在案兹經度支部覆奏允准略謂現因東三省疫症流行該處爲華洋總滙之區即全圖商務中心之地自不能不極意圖維以資防範所請撥銀十五萬兩臣等公同商酌近日各處防疫用欵實已不支上海一隅究關大局不得不勉力籌撥以資應用　請由江海關洋税撥銀八萬兩鎭江關洋税撥銀四萬兩金陵關洋税撥銀三萬兩共十五萬兩如數撥給應由該督等飭經管各 
 
 

Page 19

 
 
員核實動用母得稍有浮冒事竣專案造報以期撙節而重欵項二月二十三日奉旨依議 
[全國商圑聨合會大會紀盛]  
　　昨日下午二時全國商圑聨合會開第一次大會於滬南之新舞台福州商務總會推舉代表鄭仲義到會袖琽意見書新舊白會員曁男女賓到者二千餘人先奏軍樂開會公推沈縵雲爲臨時會長旋由沈君報告今日開會一爲歡迎新班會友二爲聨絡新舊會友爲一體三爲宣布章程繼由葉惠鈞宣讀頌詞由新班會員李倬雲讀答詞畢沈會長宣言曰處此時局艱危會長非有名譽能辦事者不克勝任鄙人等擬推李平書先生爲全國商圑公會正會長在座會員來賓均起立贊成鼓掌如雷繼公推沈縵雲葉惠鈞二人爲副會長虞洽卿爲名譽副會長衆皆贊成後由葉惠鈞演説鄙人自本會開辦以來任職迄今見我中國人處此時代不死無路以故𤍽心愛國之士莫不蠭湧而來紛紛入會計自本會開招至今如不截止已逾千人現因經費困難不得不出此下策暫行截止他日仍擬招至三千人方遂鄙人之願在座大爲感動鼓掌震耳周葆元演説商之有團如鳥之有巢諸君試思鳥類尚能保守其巢刻下風雲急迫可以人而不若鳥乎朱少圻演説今日我輩發起此舉雖云時已不及然尚未晚也余少時讀神童詩云将相本無種男兒當自强人生自二十歲起至四十歲止正在當兵自强之時豈可不勉爲其難以圖自存至此新會員周月樵亦登台演説我中國現已預備立憲若人民今日尚無當兵思想奴隸之期必不遠矣言次手舞足蹈大聲痛哭聞者大半流涕黄襄君演説凡事從困難中着手然後可圖永外馬相伯演説大家要明白商圑如保險會所保者身家財産也當此風潮澎湃時代諸君欲圖自保舍此尚有何策繼由福州鄭代表報告彼處進行事件由沈會長布告章程衆皆贊成至五時三刻散會 
[慘哉淮北災民之天灾人禍]  
　　本埠華洋義振會近以皖北鉅災官義各振殊形棘手抱定移粟拯荒宗旨凡蕪贛錫寗各糧均蝟集於南京下關渡江交津浦南段料車載運頗形迅捷日來除将美國大宗振糧分往江皖兩災區業已就地散放外大連之高梁二萬餘石亦已運到皖北前晚由大連進口之高梁八千石交金陵江輪運三千四百十七袋大倉丸装一各袋今晚復交襄陽丸装三千數百袋預算五日内可到災區得此大批糧食可救十數萬生命乃昨日忽得寗轉運處來電謂近日陰雨連綿津浦路損重車停駛現聞已赶工修理數日可通又各地放振敎士紳士紛紛來電謂天雨匝月災黎飢寒交迫疫癘叢生道途湮阻人力難施就振災民中途殭斃設再不睛麥秋絶望災無已時振册飛寄千本紳等寗冒雨拚命往拯然徧僻鄉鎭仍有人肉饅頭割烹人肉慘事夜長夢多天何慘酷百萬生靈命懸旦夕江北窰灣宿遷邳州睢寗來電四邑災民幾及二十萬草根樹皮羅掘已盡陰雨兼旬麥田湮没已無麥熟之望美糧雖到業已施放災深人衆無補大局振糧望再加撥等語以上各電均由該會放振善紳洋敎士目擊災情隨時報告前此希冀以麥熟時可以略輕擔負孰意天降霪雨麥旣難收須俟秋熟屈指時期尚須半年之久非有一二百萬　欵不能普及卽華洋善士捐欵踴躍無如日久災深難於沿門托缽耳 
[浦東同人會大會記]  
　　浦東向人會於日昨午後在事務所開大會到會者不下數十人議定浦東報續行出版從四月初一日起暫仍送閲並發通告徵求應否收費之意見次議定斟酌刋發改良社會風俗之小本次議招演説新聞人下鄉分途演説以期實行通欲敎育次提議川沙近事由會派員二人前往調查滬道禀蘇撫文中所稱苛捐確實調查有無苛捐情事以便禀覆而昭核實散會已六時三十分矣 
[電車公司减輕乘車賃值]  
　　英美電車公司西總理麥考爾君近以黄浦路至火車站一段前定車價尚嫌稍昻現議将該路改爲十一站（前係九站）妈資較前减輕計頭等一站至三站三分四站至七站六分凡中國婦女之搭頭等座位者均取三等車資以示優待又三等一站一分二站至三站二分四站三分五站于七站四分七站以外别行買票此項新章定於華三月十五（卽西四月十三號）實行並聞該公司以近來營業日見發逹前備之拖車不敷使用現向南市求新及興發榮兩商廠添製拖車十八輛分佈各路載客以便行旅 
[又是一種欺騙手段]  
　　今正有人向浙江路震泰祥貫器店租生財器具在寗波路美仁里十一號門牌虚設永外錢荘近出本票洋三百六十元向英大馬路席姓家騙取亞支奶尅烟丸又以本票銀一百二十五兩向山東路吉祥和華店騙取靴鞋該荘東夥於前晚捲物相率逃逸經房主與被騙各户查悉昨日先後至總巡捕房報告捕頭准飭派捕前往看管外並諭中西包探一體留心偵緝 
[原告豈情虚不到耶]  
　　西南鄉龍華漕河涇新選自治議員吳紹基等四人前被文生張秀峯控訐謂吳等素有嗜好奉田大令批准調驗在案詎被控各議員早經投到而原告仍無一人投案監視大令諭飭傳差如三日内再不傳齊定予開比不貸 
[圖奸幼女案原來如此]  
　　徐丁氏投控王炳炳强姦九歲幼女雪貞一案由裁判所送縣請訊等情已紀前報昨日午後二時大令升座二堂提訊先據徐丁氏供稱向在十六舖南首擺設豆腐攤小女雪貞被王炳炳拖至小弄强行姦汚致傷下體求請重究王炳炳供稱伊父開設大吉祥客棧小的與雪貞素來認識是日小的在十六舖水菓攤上買得甘蔗一枝被雪貞奪去小的迫令交還雪貞卽将甘蔗拗斷擲地小的怒不可遏連批其頰數下雪貞大哭回家伊母祗知袒護女兒不顧名節架詞誣控求宥詰之雪貞供奪蔗是實並無他事大令以王炳炳年已長大不應連批幼女之頰喝掌手心十下徐丁氏姑念婦女無知從寛斥釋 
 
 

Page 20

 
 
[馬春林狡計不遂矣]  
　　馬春林控何長發及妻何劉氏誘拐女子徐小蓮并欵拐匿伊妻一案昨奉田大令升訊馬供與何長發何劉氏同居大生弄小的之妻走失已久雖不知何人所拐今見何夫婦又拐一女來家難保非係伊誘匿求安何長發供小的向在高郵原籍與馬春林素不相識此次接得親戚來信云有馬春林因前妻走失欲託小的代娶一妾日前故領甥女徐小蓮來申詎马不出禮金意圖硬佔不遂來案誣控徐小蓮供向前情大令判将何長發何劉氏徐小蓮解送原籍安插馬春林斥退 
城内 
[道轅官事]  
　　二品頂戴直隸候補道顧溶昨日到道拜會華洋義振會坐辦　選通判江紹墀江蘇試用巡檢彭忠樸均到道轅禀見新委緞捐南局委員張元黻到道禀知接差前委員張運萬禀銷差事 
[一區局批]  
　　職商黄可基禀批據禀林松青欠銀身故控追無着等情　傅林陳氏到案訊明並飭五區檢送卷宗到局察奪職商嚴兆元禀批查朱硯章自調四路五區巡弁現因有事撤差據禀被欠米欵求追等情究竟　節若何　　該革弁到案訊明察奪職商傅福田禀批已飭五區查　核發着即繕具領状並覓妥保投該區具領沙輔卿禀　據禀故友王琴舟家屬賃居肆潑延不遷讓求予押逐等情究竟若何情節候飭傳王筱舫到案訊奪民婦王金氏禀批爾夫王少卿在　患病是否屬實應由該氏遞禀改過局員驗明送堂就醫着即遵照民婦鄭陳氏案經迭次查提黄大綱未到據禀前情候再催提或由該氏尋扭來案嚴訊究辦可也 
[片請巡檢]  
　　閔行黄浦司巡檢前日解送縱火圖搶之小竊龔桂林一名到縣當奉田大令提訊所供各節毫無影響諭将龔桂林暫押一面立飭號房片請黄巡檢到暑語詢情由再行核辦 
[傳訊地保]  
　　二十舖某帽子店主黄長寳之弟黄小狗子貧　不堪以推車爲餬口前日與人口角小狗子即萌短見私購洋烟吞服斃命長寳受賄數十元私下議和事爲田大令訪悉飭傳二十舖地甲到案查訊 
[委勘盜案]  
　　二十三保八圖張長勝前晚被盜匪撞門入内搶去銀洋衣飾值洋數百元日昨偕同地保報縣田大令以别有要公委　廳趙少尉前往踏勘 
南市 
[竊賊拒捕]  
　　如意里門樓上看守房屋之沈金生前晚睡熟後突來竊匪二人上樓圖竊察覺追捕遽遭抗拒行兇擊傷頭面等處血出如注立即喊救巡士聞聲追獲積竊劉鴻羣一名連沈車送裁判所當即　沈送上海醫院醫傷昨由大逹公司報告前情即經警務長率同巡員詣勘後盤詣劉供江西人並未持刀實由沈從玻璃上撞破血出詣其同黨堅不承招奉飭拘留候解裁判員訊究 
[銅洋爭執]  
　　大逹公司碼頭小工湖北人陳方聲将棉被一條至再興押店質得洋兩元後至大牲祥烟店估得内有銅洋一元向掉口角經陳裁　研訊得店夥翁士荘供推不認判一併留候查明如陳所控不虚　翁掉還原洋外再罰洋一元否則陳押一天銅洋充公 
[象貝紏葛]  
　　台州人王四寳在寗紹公司碼頭竊得象貝二十二斤雇楊金生掮至義大小貨行售得洋六元六角被探夥瞥見拘至裁判所派探帶往吊出原贓由湯裁判訊得楊供分得錢一千文判王戒責一百五十下押五天楊責一百下押三天贓存案 
閘北 
[事後狡賴何益]  
　　鎰記猪毛作工人魏清安傅雲清周全張玉亭等毆傷巡長向英發一案由三路分局解送總局訊辦在案前日奉孫裁判傳到鴻興園浴堂堂倌懷金　証明魏等行兇情形魏等始一一供認問官判令一併還押候向傷痊再行核辦 
[兩造均非善類]  
　　楊如貴向在北川虹路開設茶館專以聚賭抽頭爲事前日　楊三楊六兄弟二人因賭起　互相鬥毆如貴楊三至四路分局控因拆梢不遂搶去金戒銀洋等情蕭正巡官以兩造均非善類　提楊六到案併究 
[隔地何從懸斷]  
　　船户劉學基與叔劉廣元因地産科葛扭控水巡隊解送四路分局請究蕭正巡官訊得地在鹽城縣無從懸斷判将二劉分别開釋 
英租界 
[華捕革]  
　　靜安寺捕房三百五十九號華捕因屢次在差睦睡經捕頭查悉禀知華捕張正巡官諭将該捕斥革 
[包探升]  
　　老閘捕房試用包探王梅生因辦公謹愼經卜總巡查悉昨奉諭升該探爲三等華探以示奬勵 
[虧空逃]  
　　廣東人韋秦封向在柯花威洋行内執業兹因　空銀六萬餘兩於西歷三月三十一號逃逸報經捕房飭緝未獲昨由卜總巡開明韋之年貎論飭各捕房捕頭轉飭中西探捕人等一體留心查緝務獲　究 
[號絲冒]  
　　王根福私刋城内張興記絲緣店假圖章因向四川路三百二十九號捐絲公司内冒取各牌號絲二十斤携絲圖逃適被包探何正喜查獲當即将王拘入捕房飭押候解究 
[迷路哭]  
　　十二歲男孩宋瑞祥昨在黄浦灘附近徘徊啼哭由捕　見帝入捕房奏飭轉送公廨留　訊核 
[收贓累]  
　　滬南　人談趙氏因收雲南路裕康絲廠内失贓昨由老閘捕房包探朱阿巧協同自治公所偵探往将該氏提獲即帶回捕房奉飭轉送公廨禀奉内論交官媒看管候訊 
[牽涉候訊]  
　　新閘路婦人姚張氏因案牽涉昨由捕房将氏查獲即飭七百二十三號華捕拘送公廨押候訊究 
[貧病宜拯]  
　　姜小泉錢　四王阿渭張巧根四人均因貧病倒臥馬路均經巡捕查見車送公廨禀奉寳讞員養併送棲流所醫治 
[來函聲明]  
　　昨日貴報本地新聞欄内載有三馬路牙醫生徐仲箎妻王氏虐婢被押等語查三馬路無徐仲箎其人只鄙人在此用陳仲箎西醫字樣設立醫庽誠恐閲者誤會鄙人之妻十名譽有關此事聞係鄰寓徐禮焯牙醫生之妻現人尚在捕房被押想貴訪事訪查失實之誤走函奉告即乞更正陳仲箎謹啓 
美租界 
[船夥淹斃可慘]  
　　前日下午有運煤駁船一艘駛至匯山碼頭忽然覆没船夥三人均遭淹斃由捕歸禀捕頭知照水巡捕房核　 
[匪徒横行可]  
　　工部局衛生西人雇用之華敎習章某前晚行經　子路斐倫路口忽遇匪徒二人拔刀相向剝去袍掛及時表銀洋等物當報捕房捕頭允爲查緝 
[羽綢三疋可疑]  
　　車夫李雲章昨携羽綢三疋在途行走巡捕見其形迹可疑拘入捕房飭探查究 
[車夫傷眼可憐]  
　　陳阿鳳昨乘崔小山之東洋車至西華得路因崔爭索車資被陳毆傷眼目由捕　送捕房捕頭諭将該車夫送同仁院醫治再行核辦 
法租界 
[曲在借主]  
　　沙遜行收租人朱寳順控陳加德担保樊某田單抵押不贖一案經公堂飭傳不到復改傳爲　拘案訊究時司馬察閲筆據以原告不應軍控保人将抵據擲還另行補禀提樊訊核 
[險哉失火]  
　　嚴楊氏家前日遣火積薪經衆人救息捕房傳氏請究氏供實出無心聶司馬判姑念未保火險從寛開釋 
[女孩迷途]  
　　捕房解九歲迷途女孩金阿秀至案請示安插聶司馬詰知該女係浦東七寳虹橋人判送善堂留養候家屬認領 
[伶人賴債]  
　　張明言控伶人蕭國琛欠洋圖賴一案經官判還五百七十五元餘一千元分立期票在案現已届限蕭妻措交洋一百元給原告具領餘求寛限司馬不准判押四天措繳 
[廣告]  
　　今日海上閒談排人第五版 
 
 

Page 21

 
 
海上閒談 
　　部臣頒發嚴禁私運軍火章程。已不知幾何次矣。而上海未聞發現一次。疆臣通飭嚴緝私運軍火辦法。已不知幾何次矣。而上海未見破獲一次。将謂革黨實無私運事乎。則何以炸彈數十箱洋鎗數千枝之密告不絶也。将謂緝捕者之不力。而致令偷漏乎。則何以炸彈鎗枝之作何用途。終未悉其結果也。異已。　　今日往觀城内書畫社見所張掛者。非山水。便人物。或甲作而乙爲之題。或甲乙合作而丙爲之題。而書件則無有焉。詢諸個中人。答曰書件消塲狹。畫件消路廣。故畫興濃而書興轉淡。鳴呼。觀於上海士商之所好。可以覘程度矣。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[兩次批准保和會條約附紅十字會條約曁名文件（十）（五）]  
　　限制用兵索債條約 
　　一國政府有因彼國政府欠其民人訂有合同之債項向其索償者今欲免使以銀錢之故致列國間有兵釁之事爲此訂　條約遣派全權大臣如下各全權大臣所奉全權文據校閲合例議訂各條於下 
　　第一條締約各國議訂凡一國政府因彼國政府欠其民人訂有合同之債項不得以兵力向其索償但欠債之國拒絶公斷之請或置諸不答或允准後仍使請斷状不能訂立或公斷後不遵照判詞辦理則不得引用上欵 
　　第二條並議定上條第二欵所載之公斷應照海牙和解國際紛爭條約第四徧第三章訴訟法除各造另有辦法外所有訴訟之格式債欵之數目償還之期限程式悉由公斷法庭定奪 
　　第三條本約應從速批准批准文件存儲海牙批准文件第一存案立一文憑由與議各國代表及和國外部大臣簽押爲據以後各國之批准文件存案須繕一咨文将批准文件送交和政府第一批准文件存案之文憑上節所載之咨文及批准文件各抄件校正之後立即由和政府交外交官轉交第二次保和會與會各國及隨後入約各國或如上節所載情形該政府應同時将收到咨文日期聲明 
　　第四條未籤押各國亦准加入本約之内願意人約之國應将其意咨明和政府並附送入約文件此等文件由該政府存案該政府即将咨文及入約文件各抄件校正之後轉送其他各國並聲明收到咨文日期 
　　第五條第一批批准文年存案各國從存案文憑日期起六十日之後本約方有效力隨後批准或入約各國從和政府收到批准或入約咨文日期起六十日之後方有效力 
　　第六條如遇締約國中之一願意出約應将出約文件咨照和政府該政府立卽将出約文件之抄件校正之後知照其他國並聲明接到出約文件之日期出約僅專指咨照出約之國從咨文到和政府日起一年之後方有效力 
　　第七條立一册籍由和國外部執掌載明第三條第三第四欵所指批准文件存案日期及隨後收到入約文件第四條第二欵或出約文件第六條第一欵之日期該册籍凡締約各國均可與知並可索取校正之摘要 
　　本約由全權大臣籤押於下以昭信守正約一分在和政府存案抄件校正之後由外交官轉交第二次保和會與會各國 
關於戰爭開始之條約 
　　爲維特和平交際起見以爲關於戰爭之事非預先宣告不得開始並以爲應将開戰情形從速知照各中立國爲此訂立條約遣派全權大臣如下各全權大臣将所奉全權文據校閲合例議定各條於下 
　　第一條締約各國公認非有明顯之預先知照或用有理由之宣戰書格式或用决絶書格式以宣戰爲要挾者彼此均不應開戰 
　　第二條戰事情形應從速知照各中立國亦可用電報傳逹惟於中立國接到知照之後方有效力若證明中立國已知戰事情形無可疑議者中立國亦不得以未接知照爲詞 
　　第三條本約第一條於締約國中之二國或數國有戰事時卽有效力第二條於締約國中之一戰國與締約國中之各中立國交際間有應行之義務 
　　第四條本約應從速批准批准文件存儲海牙二批准文件第一批存案立一文憑由與議各國代表及和國外部大臣籤押爲據以後各國之批准文件須繕一咨文将批准又件送交和政府第一批批准文件存案之文憑上節所載之咨文及批准文件各抄件校正之後立卽由和政府交外交官轉交第二次保和會與會各國及隨後入約各國或如上節所載情形該政府應同時将收到咨文日期聲明 
　　第五條未籤押各國亦准加入本約之内願意入約之國應将其意咨明和政府並附送入約文件此等文件由該政府存案該政府即将咨文及入約文件各抄件校正之後轉送其他各國並聲明收到咨文日期 
　　第六條第一批批准文件存案各國從存案文憑日期起六十日之後本約方有效力隨後批准或入約各國從和政府收到批准或入約咨文日期起六十日之後方有效力 
　　第七條如遇締約國中之一願意出約應将出約文件咨照和政府該政府立即将出約文件之抄件校正之後知照他各國並聲明接到出約文件之日期出約僅專指咨照出約之國從咨文到和政府日期起一年之後方有效力 
　　第八條立一册籍由和國外部執掌載明第四條第三第四欵所指批准文件存案日期及隨後收到入約又件第五條第二欵或出約文件第七條第一欵之日期該册籍凡締約各國均可與知並可索取校正之摘要 
各全權大臣簽押於下以昭信守正約一分在和政府存案抄件校正之後由外交官轉交第二次保和會與會各國（未完） 
專件 
[贛省諮議局特别審查會丁漕議案報告書]  
　　查交議原案所陳整頓丁漕匀定公費切中現時官吏之心思列表條説切實鈎稽開誠布公用意良善但所擬辦法偏於爲官吏計畫一方面對於江西之成案及地方之習慣尚未深悉按之事實固有難以通行揆之法律亦復未能盡合本會審查擬以地方分之有可以推行者有未可通行者更以事體分之有可以照辦者有尚宜修改者故特分别辦法别附條説於後 
（甲）全可照辦之件 
 
 

Page 27

 
 
（一）平色表内删除司欵四五寳平道欵四八實平六釐寳色尾銀加收二分火工庫平外加一釐各欵雖爲數甚微合計可删銀二萬餘兩所以恤州縣之困卽以輕人民之負擔其善一 
（二）丁漕解支表揭明起運地丁以八五計正改漕米以八八計凡非起運地丁及正改米均無派解火工紙飯明定爲五十文俾解支有確定之數徵收官吏無從意爲减增收數旣確調查亦便凡向來各屬坐支有多少之别派解有緩征之不同一槪删除偏枯之弊增奔競趨避之風可以少息其善二 
（三）後開删改辦法六條對於官吏一方面計慮精密旣除舊日之積習又杜後來之弊端其善三 
　　以上三端洵爲整頓丁漕之要着前二者本便依據以定審查之計畫後六條本會認爲可行照辦事件者也 
（乙）應行修改事件 
　　（一）國民能力之問題交議原案以米價比向來較高與近來州縣之抑勒爲民力能加擔義務之証此偏於一方面之見尚未悉江西民力之凋敝米貴之原因不一而其重要有二端一爲百物昻貴農田之貲本勞力均加倍蓰米榖不能不因之而貴此普通之理人所易見者也一爲田土荒蕪出米日少以致求過於供而價自高江西之荒田日多有形之荒十之一二無形之荒十之五六汚萊不種有形之荒也至無形之荒鹵莽以耕弗紜苗弗施肥豐年之收穫亦歉如此之農比比皆是米焉得不貴乎至抑勒一層在徵錢二十九屬固不受有抑勒之事而四十一屬之百姓豈眞能受抑勒本局開會二年呼籲之請議案已層見疊出現方延頸以俟豈有甘受抑勒之理江西各州縣宣統元年因調查户口鄉民已有加賦之恐慌賴撫院出示並不加收分毫之賦税民心始靖若丁漕改徵銀元地丁每兩加錢二百餘文漕米每石加錢三百餘文不特二十九屬之民不甘受具增加即四十一屬之人民卽絶望於抑勒之消除反明受增價之實害将以撫院元年之示諭爲不足憑鄉民羣以加賦爲慮官紳再難曉諭隱憂方滋於辦理新政窒碍殊多故原案於丁漕之積習切實鈎稽開誠布公用意良善而於江西國民能力一層尚未深悉 
　　（二）州縣賠累之問題交議原案稱地丁每兩不敷銀三分零八毫一絲漕米每石不數銀四釐一毫九絲所謂賠累人當共信但此係以五二二之錢價六一之粉寳計算故有不數本年正月以來錢價卽在五四三以上現在錢價五四八五（銅元已至五五兹就市價酌中計算）粉寳八五（三分之補平二釐之補水是無變動之數無須另列）計算地丁每兩可餘銀六釐六亳漕米每石可餘銀四分四釐一毫六絲合計丁漕可餘庫銀三萬四千餘兩折合銀元五萬餘元然則通行徵收銅元官票並無徵不數解之困難蓋自國幣則例奏定以來紙幣已限制銅元已限鑄錢價之繼長增高可以預决是徵錢州縣照舊徵收銅元官票不特便利於民亦且無損於官固不必改收銀元生人民種種之恐慌况新法律未頒布以前所有賦税照舊收納固不得議减亦何可議增乎 
小説 
　　言情小説投海孤兒（四十一） 
[第三章]  
　　讀吾書者。亦知迭克司果将以何道處弗倫富士及馬利亞乎。蓋迭克司自受馬利亞之痛斥。無可爲計。則指揮舟人。立一縊人之架於大桅之下欲執弗倫富士而縊之架上。俾馬利亞觀之。充迭克司之意。以爲馬利亞者孝女也。能誓死不與。迭克司結婚。而不能坐視其老父受縊而死。苟欲拯其老父之生命。則婚事之成必矣。實則迭克司之虚競聲勢。亦非眞欲縊此弗倫富士。特用以震懾馬利亞耳。然馬利亞苟至此而猶不諾其婚事。則弗倫富士之頸上。或将加以新。頴之領扣。亦未可知。斯時之迭克司心緒潮湧。時起時伏。乃無一息之止。計馬利亞再敢倔强。必以强力脅之結婚。卽使爲事弗集。亦僅能先辱其身。再出他策。不能復顧上帝之誅矣馬利亞見迭克司含恨遽去。知其必有鬼蜮之策。欲出覓愛力森。告以頃間之事。竟爲侍者所阻。言頃受密司脱迭充司之命。不聽密司外出。幸密司諒我。馬利亞聞言愕然。知不可强。則廢然而止。弗倫富士亦不能出。除侍者之外。迭充司又令黑奴兩人。更番環伺。無隙可出。綜言之。二人爲拘縶之人矣。惟密昔司威耳尚可自由行動。出吸空氣遇愛力森沙遜。略告以状。愛力森令威耳入報馬利亞。言决以今日竊其武器。明日舉事。馬利亞聞之。甚懼其事弗集。無故納此英雄於死地。惴惴然悚慄不已。長跪於地。求上帝保護其人。勿令僨事。 
　　時已入夜。雲盛無月。且有微霧。舟徐徐而行。夜已将半。四顧寥寂。舟人除當值外。多鼾呼沈睡。迭克司與船主則沈醉而臥。迭克司臨睡。尚以足力蹴此供役之童子。童子受蹴立躓。旣起自拭其目。噤不敢哭。嘿俟迭克司之睡。童之睡處。即在迭司司床下。席地而息。顧童子勿睡。側目以覘迭克司。是否果爲酣睡。少頃。迭克司鼾聲已出。且間以睡中囈語。音吐模糊不可辨。童子揚目視之。意至恨恨。斯時忽聞門外有人。翕唇作響。童子瞥然。而起。步至門次。立發其扃。卽見一人影。倏然掩人。童子不語。力指榻上臥人示之。其人似知旨。亦嘿不發言。舉手作勢示童子。童子卽從壁上所懸之外衣中取鑰。伏行而前。輕啓其笥。出手槍三支。又伏行至迭克司枕畔。索得新式之手鎗二事。悉授愛力森。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
