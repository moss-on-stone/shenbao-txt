# 1900 - 125 - 4909722

 

Page 1

 
 
[勸募印度振捐] [  申報館協振所啓]  
　　印度自前歲突遘奇災遍野哀鴻死亡相繼迄今沈災未澹嗷嗷待哺者計有五兆人之多先由英大律師担文君致函本館請爲設法募捐而英總領事霍畢蘭君又復繕寫華文馳函告急兹將原函刊於本報後幅竊思救災恤鄰古人所重自昔秦輸晉粟越饋吳糧簡册流傳稱爲盛事况曩歲中國晉豫洊饑外洋樂善之士曾捐助巨金全活甚衆今印度亦遘奇荒揆之理尙往來之情自應代爲籌募四方好義君子想能不分畛域慨解囊金俾本館協振所得不負英總領事殷殷委託之心而印度災民亦得受仁粟義漿之賜引領延盼九叩以求倘荷慨捐請卽交本館協振所掣取收條隨時彚解並當另錄清單以清眉目虔叩仁施諸維德鑒 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家置一編矣厥後江右饒新泉别駕有續集之刻近年上海葛君子源又以饒氏之書祇釆自道光以迄同治雖名臣奏疏私家著述已有美必收而海防礦務諸學尙付闕如因更輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公巨卿之奏牘通人逸士之議論搜羅選剔部爲一編中分天算地輿公法約章律例礦務鐵路電線錢幣商務敎務算學測繪議院史學官制兵政諸門多至四十八卷分門别類詳愼校讐附于經世文續編之後倩本局印以新鑄鉛字現已裝釘成書價目格外從亷計皇朝經世文編廿四本洋三元續連編三編卅本洋三元單買三續六本洋一元在上海三馬路申報館申昌蘇申南北掃葉山房發兌 
[論西人立會之善中國宜委員入會以期交涉之易辦]  
　　會也者所以齊衆人之心思合衆人之財力要於必成期於久遠一有不善人人得而議之必期盡善盡美無一人有異議無一事有窒碍其維持於利害之交斟酌於損益之際無毫髮之遺憾悉之憾夫然而其會乃成其會乃久西人每舉一事必立一會自數人數十人以及數百人數千人無論大小總期有益於國計民生故一會創而衆會接踵而起迨財力逾厚人心逾齊於是由一事而推之萬事由一國而推之各國無不樂會之成受會之益故不特各國有公會辦理有益於一國之事并有萬國公會以期有益於萬國之事考之泰西設萬國公會共計七欵一郵政會二電報會三權量會四專利會五口稅會六鐵路會七阻奴會郵政會則始於四歴一千八百七十四年設於瑞士良訂定章程使天下聯爲一氣每年費法銀十二萬五千佛郎克印有報紙陳說會中情景電報會則於一千八百六十八年經各國在奥京維也納公議與議者四十六國獲益者八百萬人會堂亦建於瑞士權量會則設於法京巴徐斯於一千八百七十五年爲奥義比班葡俄美士丹銀瑞典瑙威瑞士委内瑞拉等國所立以爲普世權量各有不同交易往來易致差悮旣立此會諸弊可以悉除專利會首重機器有創之者不許他人仿製一千八百八十三年設會於瑞士一千八百八十六年又議定凡文士著有新書他人不准翻刻牟利稅口會議定各國出入口稅創於一千八百九十年入會者共五十國各國稅則均刊印成書每年頒發一次每部九百頁上列英法德班意五國文字會亦設於比京一千八百九十年德法比意荷奥俄又相約立會於瑞士詳求鐵路之法謂之鐵路會又立阻奴會於比京因西人蓄奴每多虐待故立會以阻之中國自通商以來與各國交涉之事日多一日且仿照西法如鐵路郵政等已次第舉行每辦一事必用西人經理其間交涉愈煩若朝廷遣員入會則凡會中詳細之事非但可一一周知而仿行舉辦各國自不能擊肘卽有掣肘之處而已准人會可以辯駁卽如現在鐵路初興工程未艾并以後尙求推廣無論華人不能研究卽能研究而未經入會彼此終形隔膜呼應不靈况現皆爲西人經理西人是則是西人非則非而其是與非則究不知也卽知之亦無從與之辯論此未曾入會之故也以此類推無一會不當入無一會無有益於中國者惟阻奴一會與中國無甚干涉然中國雖待人以寛而外國則有虐待華人之處華人之赴新金山工作種種苦狀已屢紀報章雖工非奴比然奴尙不可以虐待而况於工乎入會之後當可推及而辯論之亦何至置數十百萬同種於異域而若秦人之視越人之肥瘠也最要者在口稅一事進出輕重之間宜歸一律庶不致利權外溢恐非入會則此事終不能允從也好在設會之所不過瑞士法比三處經費亦省用人不多亦易於遴選願當軸者奏請施行則芻蕘之議或者有裨於萬一未可知也 
[本館接奉電音]  
　　昨日午前京師飛電傳來硃筆一道旨一道敬謹譯登○四月十二日奉硃筆聯元補授内閣學士兼禮部侍郎銜欽此同日奉旨淮安關監督仍著金聲接管欽此 
[禁入逆會]  
　　檀香山正領事官楊副領事官古爲剴切曉諭事現奉欽差出使大臣伍札開照得逆犯康有爲梁啓超逃竄海外經在英日等國潛匿近復改名易服希圖混入美國疉經本大臣札飭各口領事嚴密防範在案兹於本年正月初十日承准總理衙門電開各埠華人頗有被康逆煽惑電逹本署肆議朝局情事該僑民雖處外域莫非中土子民如果誤聽逆謀造言生事實屬違悖大義各處領事有約束本國人民之責希飭詳切誥誡該僑民等審察順逆務各安分貿易勿再輕聽謠言致取咎戾仍將遵辦情形電復等因承准此除分札各領事外合行札飭札到該正副領事卽便遵照來電事理嚴切勸誡僑民勿聽謠言各安本分仍將遵辦情形迅速禀復以憑電復勿延于咎切切此札各等因奉此本領事查康有爲梁啓超係欽奉上諭拿辦之逆犯自逃竄海外創立匪會託名保皇以煽動人心飾說維新以蒙惑衆聽其實志在糾黨倡亂棍騙斂資逆跡昭彰中外共見本領事經於去年十月出示曉諭凡我華民稍明大義者當不至受其欺愚乃自去年十一月梁啓超改名易服混入檀境膽敢刊刻匪會規條肆議朝局散布謠言誘人入會若有不審順逆狂妄誤從國有常刑恐爲株累兹奉前因本領事旣有約束僑民之責不忍吾民無知被誘身陷非義合亟剴切曉諭爲此示仰我華民人等知悉爾等須知從逆者敗國憲難逃惟望旣入會者及早回頭未入會者愼防失足父兄誡其子弟紳商勸其後生如欲翼戴皇朝振興國勢則講求商務卽是富强之謀磨厲人才卽儲報主之用何必輕聽謠言致于咎戾若有甘心從逆實同化外一經朝廷查辦本領事亦不能爲爾等寛貸也爾等宜各安分顧惜身家懍遵毋違勿貽後悔切切特諭 
[星使行程]  
　　沙市訪事友人云三月二十八日欽命巡閱長江水師李鑑堂星使乘湘帆小輪船抵沙文武各官均詣碼頭迎迓並在關帝廟恭設茶座星使登岸後卽命駕而往當由荆州將軍濟留守及左右副都統恭請聖安禮畢茗談片刻星使卽回駐舟次旋出示禁止一切辦差供應及饋送門包禮物亮節清風令人懍然不敢違犯 
 
 

Page 2

 
 
次日視之已　碇上駛矣 
[節雙輝]  
　　武昌訪事友云雲貴總督崧錫侯制軍入都陛見道出鄂垣定期本月初七日附招商局江裕輪船東下是日辰刻湖廣總督張香濤制軍湖北巡撫于次棠中丞率同文武各官詣皇華館寄請聖安錫帥旋命解維渡江展輪下駛迨次日午刻正任兩廣總督譚文卿制軍由湘戾止泊舟皇華館碼頭府縣各官咸往迎迓制軍前奉上諭迅卽來京陛見嗣因偶患目疾請假兩月現在目疾已痊假期届滿急欲入覲天顏是以並不登岸初九日卽附元和輪船東下 
[接篆有期]  
　　揚州訪事友云新任兩淮運司柯遜菴都轉棨戟將臨淮南局員已將局中正宅陳設一新兹悉都轉交卸糧儲道篆擇期本月初八日來揚十一日午刻接篆其瀛眷聞亦同來因是淮南局員又將局中東西副宅飭役洒掃潔清以便騶從安駐至淮南總局現已移於徐凝門康山之曾公祠内公估局則暫遷至宛虹橋巷傅宅云 
[催辦鐵路]  
　　廣州訪事人云粤漢鐵路雖經委員履勘尙未興梁工程兹者大憲以鐵路爲商務必需電致督辦鐵路大臣盛京卿催令張弼士觀察迅速來粤商辦一切俾得早日興工挽回中國之利京卿得電後已飭知觀察想卽須起程赴粤開辦粤漢路工矣 
[隱患宜防]  
　　温州訪事友人云前者李田一帶忽有匪徒竪旗謀亂經縣主某大令飭差協保將旗拔回撕毁以靖人心事爲府尊王太守所聞立飭何黼臣大令嚴密訪查近日大令查悉此事由神拳齋匪許阿雷等所爲而其先實由興隆寺僧與某姓涉訟平陽縣署不得直遂勾串齋匪圖謀不軌現已據情禀請太守移營會拿矣 
[嚴禁挾槍]  
　　廣州訪事人云劉問芻觀察學洵由澳門返省在碼頭登岸時被匪人用槍轟擊幸未受傷督憲李傅相聞之大爲震怒當卽札飭各地方官略謂前經出示嚴禁居民挾槍滋事何以地方官漫無覺察致有轟擊官長之事嗣後須上緊查拿如遇有挾槍游行者搜出從嚴究辦兹聞在碼頭彈壓之楊弁已懸一千元賞格購拿兇手惟尙未有端倪耳 
[無錫盜案]  
　　姑蘇訪事友人云本月初四日之夜無錫城内某錢鋪突來盜匪多人排闥直入劫掠一空始呼嘯而去鋪中人連夜飛報縣署縣主某大令卽飭差會同營兵四出偵緝一面傳諭各城門不得啓鑰於是盜黨逃竄無門遂得拘獲甲乙二名研訊之下二盜直認不諱乃飭釘鐐收禁候詳請上憲核辦一面飭差嚴緝餘黨務獲究懲 
[甌郡官塲紀事]  
　　温州訪事友人云前者温州鎭白海山鎭戎因公晉省事畢卽於本月初二日乘招商局豐順輪船遄返標下各健兒咸列隊江干迎迓前鹽釐局掣騐委員張佩之少尉玉珂奉上憲委署寍波府屬慈谿縣典史所遺局務委王少尹念祖接辦本月初二日少尹乘豐順輪船抵埠旋卽蒞局視事是以少尉卽於初五日赴甬履新矣○前署温州府潘竹年太守祖頤自交卸後因交代尙未清楚不能尅期起程現始事畢料理行裝於初五日乘豐順輪船繞道滬江然後回省○前辦温州釐捐局戴子開太守啓文現已期滿經上憲檄飭另候差委太守當卽料理交卸隨於初五日起程赴省稟知銷差○新委大荆茶捐局員李兆孫少尹麟書乘舟至温禀見府尊王太守及總局憲隨赴樂安差次接辦局務 
[九江官塲紀事]  
　　九江訪事人云欽差巡視長江大臣李鑑堂星使於本月初七日乘保民輪船由鄂至潯九江道明華亭觀察曁九江鎭宋佩珍鎭軍湖口鎭許步青鎭軍九江府孫景裴太守均至江干迎迓選鋒新勁圑防等營皆列隊江干鳴槍申敬○育嬰堂委員曹迪齋叅軍奉藩司檄署吉安府經歴遺差經九江府孫景裴太守札委城内保甲分巡委員劉子春少尹會同許仲碩叅軍辦理遞遺保甲札調巡查兵輪船之楊東巖少尉辦理 
[荔灣迎夏]  
　　廣州訪事人云秋審爲國家大典每歲必照例舉行本年秋審日期經撫憲定於四月初二日届時臬轅差役帶齊人犯至巡撫衙門勘審畢仍各回禁囹圄○鹽釐總辦陳大令陔請假回浙江原籍修墓上憲允之遺差已由督憲李傅相委徐直刺賡陛接辦○永安堂商人承辦烟膏抽釐與省河烟膏店敬信堂商人互相訐控雖經南面者秉公判斷仍未能平雀鼠之爭各烟膏店皆不肯繳費領牌意存觀望日前永安堂商人禀請委員指拿私售烟膏之某某數人覊諸押所上月二十七日南海番禺兩縣尊特傳兩造至案開導再三敬信堂商則云從前官辦每年僅捐洋銀一萬五千元今願加倍呈繳每年抽收三萬元永安堂商則云每年須繳九萬元兩邑尊以九萬元爲數太巨舊商斷難從事令繳五萬七千元敬信堂商人無可如何當堂具結於是省城河南各烟膏店一律於四月初一日照常開市並出立章程後有欲開膏店者須入行銀三百兩始能開設擬先試辦三月然後再定○上月某日大岡鄉與小埔鄉因事起釁互相械鬥兩鄉均斃命多人嗣經營勇知之到塲彈壓始各偃旗息鼓而退事後兩鄉紳士集社公議以大岡鄉傷斃尤多令小埔鄉償銀二千兩業經允洽共敦和好矣惟此次兩鄉肇事所費不資小埔素稱富庶尙易爲力大岡富户無多殊爲竭蹶現擬每丁口抽銀六元有田一畝者亦抽銀六元以爲彌補欠欵之用小埔一鄉深恨爲首肇事之人出有花紅洋銀四百元冀得緝獲置之於法俾藉以洩公忿也 
[湧金夜市]  
　　杭州訪事人云俗傳四月八日爲彌勒降生之期西湖三潭印月及孤山放鶴亭等處向有放生會螺螄龜鼈以及蝦蟆之類不下數十擔均由會中人先行買就是日傾棄湖中而弄蛇之乞兒亦捉得大小各蛇沿途呌賣男婦佞佛者咸往各叢林進香一時游人如市往來不絶本年又值立夏令節各項手藝人等一律停工相約往六橋三竺間遊玩茶坊酒肆幾無揷足之區是日天公做美輕暖輕寒以故士女傾城無不興高采烈○造紙之事始於漢龍亭侯蔡倫操是業者因奉爲鼻祖建祠祀之浙省祖廟巷紙業公所前有蔡公祠俗傳倫於四月八日　生届期同業咸往恭祝懸燈結綵陳設祭品敬禮甚虔並雇傀儡戲設臺搬演直至宵分始散○下城保甲總巡秦大令於本月某日捉獲賭犯二名　係著名賭棍卽令重責千板荷雙連巨枷發局門前示衆 
[北固山訪碑記]  
　　鎭江訪事人云鎭郡青皮地棍歴經道憲長久山觀察札飭水陸總巡丹徒縣保甲局合力查拿此風稍息閱時旣久又復入市横行事爲觀察訪知密飭拘拿併將各青皮名姓榜諸通衢諭令官民一體協緝如能緝獲著名青皮一名送案訊實卽賞給洋銀若干元俱此雷厲風行若輩聞之當可銷聲匿跡矣○本月某日有一奥國兵船駛至京口下椗江心翌日管帶登岸游覽關道憲長久山觀察聞信飭總巡周錦堂都戎會同洋務局委員邵明府文炳妥爲保護○今春絲價甚昻長袖善舞者莫不壟斷居奇以致貨如山積惟自榖雨後天氣晴和桑枝盛發新蠶上箔可望豐收近日鄉民之入市售絲者絡繹於途絲價亦因之稍貶○有某甲者家道小康素有牧猪奴癖每遇各鄉鎭設有賭局無不買棹前往一决輸贏近日七濠口有開塲聚賭者甲聞之卽於某日渡江而去詎料五木無靈三戰三北傾囊而返室人指謫交加甲無地自容竟畢命於白綾三尺之下賭之爲害誠烈矣哉○有王某者以務農爲業積資頗饒惟年已知命膝下尙虚因出暫購雛姬爲生育計并惑於堪輿家言移居鎭城南門某宅不料某日之夜被姬捲取金珠首飾約植二三千金效嫦娥之奔月迨王知覺偵騎四出則天上彩雲早已隨風散去王以人財兩失悔恨交加遂購紫霞膏吞服而斃 
[上海官塲紀事]  
　　前日江蘇督糧道羅少耕觀察由蘇州省垣乘舟來申昨日命駕入城赴文武各衙門投刺報謁○蘇松太兵備道余 
 
 

Page 3

 
 
晉珊觀察本定於前晚赴江甯拜賀兩江總督兼南洋通商大臣劉峴莊制軍任禧旋因正任兩廣總督譚文卿制軍蒞滬觀察例應迎迓故須稍遲數日也 
[備迎新令]  
　　新任上海縣現任長洲縣汪瑤庭大令定於本月二十三日蒞申接篆已紀本報昨日縣署接省中來信約在十六日頒發紅諭到申故各書差已備赴蘇迎迓 
[札查越界]  
　　日前蘇松太兵備道憲余晉珊觀察訪聞租界巡捕有越界拘人情事因札飭署理上海縣戴子邁明府查明禀覆其札文曰本道訪聞兆豐花園洋商失竊鷄鵝派捕赴周太僕廟搜贓又廣藝肥皂冐用祥茂牌號亦有派探往製造局拘人之事當經飭據會審公廨翁令及周太僕廟釐卡委員先後禀覆前來查租界巡捕房所用探捕定章祇能在租界内查緝所有製造局及周太僕廟均遠在租界之外且爲中國辦公重地該探捕竟敢前往搜贓拘人實係違章大屬不成事體本應據禀照會領袖領事飭屬查禁惟係委員自行查覆或有不實不盡合抄翁郭兩員來禀飭發札到該縣卽再照章確查究竟製造局及周太僕廟有無西捕西探前往搜贓拘人之事如何情形尅日據實具覆以便核辦毋稍違延切切特札 
[令出惟行]  
　　美界天后宫内向由各小販設攤貿易密若繁星而各賭徒亦遂因之溷跡其間傾人囊槖以致掞刃行兇之事時有所聞去年賭棍某甲毆斃某鄉人案發英美租界公廨讞員翁笠漁直刺以是處人衆滋事爲害閭閻特出示諭禁並傳諭廟中住持不得仍蹈前轍不意日久生玩各小販依然各樹一幟旗鼓大張老閘捕房培副捕頭訪知其事因於昨晨投公廨禀知直刺請派差協同探捕前往驅逐直刺商之梅繙譯准如所請務使若輩一律遷徙免肇禍端 
[定期解犯]  
　　盜犯周太滿將次解赴四川巫山縣配所昨日署理上海縣戴子邁明府已飭吏備就公文諭令解差整備一切定於本月十四日押犯起程 
[訪拿流氓]  
　　著名流氓許東樓專在楊樹浦一帶横行不法訛詐良民署理上海縣主戴子邁明府訪知之下函致英美租界會審公堂翁笠漁直刺飭差恊提直刺允之已知照美捕房遣包探往拘以便解縣究辦 
[比保緝兇]  
　　浦東流氓陳煜堂被同類蘇全生等騙至舟中砍斃抛屍河内案發由署理上海縣戴子邁明府騐屍飭差協同地保查緝供出之各兇手迄今日久未獲一犯因復飭傳各地保　案嚴比 
[何人手刃]  
　　徐錦林楊樹浦鄉人也一椽小集末悉其有無室人昨晨日上三竿尙酣眠未起隣人異之破扉直入見徐頸上有刀傷數處奄奄一息血肉模糊不知有何怨仇被人手刃當卽告知地甲想須赴上海縣報案也 
[西人命案續聞]  
　　前者美租界百老匯路惠鶴峯所開皮箱店遣學徒周阿福送貨至元芳路馬頭藍烟囱之某輪船向某西人爭索酒資致被推墮浦江杳無蹤影曾由屍父周掌生具控英美租界公廨請爲伸寃讞員翁笠漁直刺提惠研訊因屍身尙未撈獲判令交保出外帮同找尋昨晨周掌生投案禀稱兒子阿福已由滬南救生局將屍撈獲爲特陳明求將兇手某西人提案究辦以雪沉寃直刺商之梅繙譯著靜候函請上海縣主戴子邁明府前往相騐再行核辦 
[交差理處]  
　　前者盧德金同弟章金投英美租界公廨控著名地販宏升柴行主陳松栢之母陳周氏霸吞地畝讞員翁笠漁直刺倩　讞委員張柄樞司馬訊供判令陳周氏還盧地價銀一千六百兩限五月内一律繳清陳周氏抗諭不遵昨晨竟敢串同某洋人到案嘵嘵置辨直刺商之梅繙譯以此地旣由陳周氏買去不于洋商之事應著仍遵前斷如數繳銀今價銀旣未繳到盧姓儘可將地暫爲管業遂諭令原差協同理處違　未便 
[賭徒保釋]  
　　前月杪南市萬裕醬園小主沈某因在美租界何家木橋賭博被探拘獲解送公堂判押捕房一月沈白計營謀遂於昨日得由捕房保出從此逍遙自在可以免覊禁之苦矣 
[汛捕鹵莽]  
　　南市二十三七鋪汛捕張順曁其夥周錦堂去年因妄拿平人誣陷匪竊爲滬軍營管帶龍葆珊遊戎拘送上海縣經前署縣主王欣甫大令將張斥革周則交保繼充其役者爲陸福而仍雇周爲夥前日黃昏時二人行經十六鋪見安裕錢莊店司邵月橋陳祥生手携銀錠二十枚送至洞庭山馬頭保康錢莊疑係匪人扭住搜索邵等駭極大聲而呼途人聞之帮同扭住押解十六鋪巡防中局文斌臣二尹提訊之下陸周同供小的等偶與相撞不敢攫銀二尹以此案情節支離押送至上海縣署請戴子邁明府訊辦 
[上海巡局瑣案]  
　　前日某捕役在郎家橋拘獲賊犯王阿三沈慶榮二名押解至十六鋪巡防北局經局員楊聘侯二尹訊供判各責二十下驅逐出境不准逗留○顧掌桂操舟爲業前日失去衣服數件疑同業楊某所竊指桑駡槐任情滋閙並往奪其舟上之櫓楊兄桂香知之大抱不平卽赴十六鋪巡防中局禀控局員文斌臣二尹卽飭將兩造提案研訊顧申訴失物情由二尹以指竊無憑麾之使出并諭以不准再往滋擾○前晚竺金林等七八人偕至新馬頭徐同泰酒肆買醉飲畢不名一錢揚長竟去店主徐全生以素昧平生豈容賒欠追獲竺金林解送十六鋪巡防中局局員文二尹升堂研訊判令押候補提同黨然後核辦 
[法租界捕房瑣案]  
　　前者陸生揚控趙四龍誘匿養媳經讞員朱森庭明府訊問押候著交趙一味挺押由陸投追昨日明府命提到案著將趙重責一百板還押比追其妻葉氏投案求恩明府知其夫婦同謀著一併押候嚴比○日前朱戴氏控縫工謝阿爻竊取首飾匣經明府訊供　限追繳兹因挺押戴氏投案求追明府著將謝提案笞責一百板還押再比○倪朱氏控流氓王阿生糾同羽黨在途攫取銀簪一支經明府訊供押候嚴辦昨日命提至案著先行枷號半個月發四明公所示衆期滿重責二百板○偷兒顧阿新王福生徐小江袁阿桂等經包探拘獲解請明府訊供押候分别責懲昨日命提各犯到案著照原斷各責一百板斥釋 
[美租界捕房紀事]  
　　甬人張老華在工部局執驅駕石子車之役昨早　經蓬路小菜塲左近偶不留心將廣東小孩嚴阿炳撞倒碾傷左腿血如泉流五百五十一號巡捕見之當卽一并解送捕房捕頭令將嚴送同仁醫院療治張押候解送公堂禀請翁笠漁直刺訊辦○無賴范子桂范阿二陳阿洪李阿友四人昨晨至外虹口老街李阿良所設之魚攤上購買鮮魚數尾論價不合因之起釁互毆之下李寡不敵衆致被擊傷額角鮮血淋漓事爲四百九十七號巡捕查見一并拘送捕房捕頭命將李送同仁醫院倩醫生敷治范等押候究辦○小竊王阿二等數人昨晨混入斐倫路某姓棧房行竊火油箱數十只爲包探劉阿炳查獲拘入捕房押候解送公堂究辦 
[申報館協振所經收山東河南江西皖北浙紹振捐四月初一日至四月初十日止第十次清單]  
　　四月初一日謝筠庭潤資移助洋一元○初三日無名氏洋一元隱名氏洋一元○初四日紅羅山人洋五元○初五日杭州陳門陸氏爲次子錫藩求病症速愈洋三十元無名氏洋五角常州鴻源局來益順隆號洋十元李甫保周震孚王廷學碧梧翠竹軒共四户各助洋一元居仁堂洋六角王夢齡洋五角丁元中洋五角葉春華　一角○初六日楊耕福小洋三十角○初七日蔣長泰船主洋四十元○初九日皖北慈壽堂洋一百元王登記洋十元○初十日無名氏洋一元三官求關煞開通洋二元以上總共收洋二百十元零二角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[奇車剏見]  
　　新加坡叻報云西報載法國新製一車名曰摩打用藥水以行比之電車尤爲靈捷最便行軍之用想此車一出不獨平常馬車可省卽將來各國陸師必全行改用矣設以此車二十五輛送六萬人糧食於六十英里内十八點鐘可以竣事又以此車二十五輛運二十四頓鋼砲於十里之内則一夜可以竣事其捷且速實非近世新式諸車所可及者設一千八百七十年普法之戰普人得此車以運糧械何須三個半月方能圍法京哉當日普軍所運糧械用馬二千匹牽車六十輛由普之密土地方而來勢若長龍不勝煩重又易爲敵人劫奪若此車速力遠勝於馬欲劫之何所施其計乎此又軍中必不可少者然則西人於電車之外又有所謂藥水車者眞覺巧莫能階矣中國古時原有飛車能馭空而行其時人類之智識簡樸非如今世故聖人不以奇技淫巧示民後人亦力守腐說致自閉其腦中之智致今日讓西人稱獨步誠可惜也憶紀文逹公言乾隆時有人製一快槍類琵琶形頃刻放三十餘出欲獻軍機有人以開殺機沮之後來此法竟失腐儒之見大都類此然則誰謂中國人之智巧不如西人哉在導之與抑之之異耳 
[控妻被誘]  
　　王後隆投英美租界公廨控王庭貞夫婦誘妻李氏出外胡行前晚讞員翁笠漁直刺倩襄讞委員張柄樞司馬提訊王後隆供小的係丹徒縣人年三十有八向業成衣現居新馬路左近去年九月某日憑王庭貞與其妻王氏卽大阿姐爲媒娶李大之女爲室曾出財禮洋銀五十元相安無異後王氏屢將李氏誘出恣行非禮之事三月二十三日竟敢逼令小的繕立退婚書小的婉辭獲免本月某日忽在李氏手中見一私函係由管某約令同逃似此詭計横生多方誘騙恐妻終難保全不得已來案控陳求恩究辦王庭貞供小的向當長隨李氏出外傭工從未到過小的家中叩求明察王氏供詞與夫略同李氏供偶占反目悻悻出門並無不端之事尙乞恩寛李大供小的向在某姓家管理庖廚自女兒于歸之後家中闃其無人伊等細情槪不知悉求恩公斷司馬以李氏不應背夫私出著掌頰八十下交王後隆領回管束王庭貞姑念尚非誘逃從寛著與李大各具安分切結一併開釋 
[上海縣署瑣案]  
　　流氓張百勞陳和尙張勝華身帶手槍拆梢訛詐署理上海縣主戴子邁明府飭拿到案訊供狡展收押在案前日明府提訊張等仍前抵賴明府示以手槍問其帶此何用究竟擊傷若干人供稱小的向在蘇州習學洋文來申未久手槍係向西兵船上以菜蔬換來並未傷過人口明府以其刁狡喝鞭竹梢二百下始供曾與三十六個黨流氓爲伍向人拆梢有之實未傷人陳和尙張勝華亦供認與流氓同黨不諱叩乞施恩明府喝令各鞭竹梢二百下惟張百勞釘鐐三人一併還押候辦○小百哥顧阿六小鹽金豆張杏寳强姦尹朱氏一案縣主戴明府前經訊明通詳各大憲擬科重罪兹奉批示恐其中尙有不盡不實案關人命出入飭再提案研鞫務使毋枉毋縱故戴明府前日又提復訊尹朱氏供張杏寳等拖小婦人到墳後張將小婦人下衣扯去顧卽撳倒强姦小婦人見伊等手中執有尖刀小婦人自受此驚至今患病務求究辦顧張同供扯衣强姦有之並無執刀恐嚇之事明府核供與前堂無異判顧張還禁核辦察得尹朱氏病勢屬實殊堪憫惻當堂賞給醫費洋二元著回醫治○前有崇明人陳狗郎被王阿春挖去雙目一案前日戴明府飭提覆訊王供因張海生之父與陳有仇喚之出外囑小的挖目小的帮同挖目是實周阿榮供小的實係路過看見並不帮兇張海生供父親是否囑王挖目小的無從得悉明府查陳狗郎尙在普育堂醫傷著王還禁張周還押候辦 
[英美租界公堂瑣案]  
　　包探沈阿岳拘解朱興邦到案稟稱此人獐頭鼠目形蹟可疑經小的詰知由鎭江某洋行竊得洋銀五十元潛逃至此因卽拘請訊究朱供小的自知不合尙乞恩施讞員翁笠漁直刺商之梅繙譯著交差解往鎭江禀請地方官訊辦○包探劉阿丙解陳阿生到案禀稱此人盜用工部局洋人鉛門洋銀一百七十九元是以送案請辦鉛門投案請追陳供小的因有急需暫時借用現願如數措繳叩求恩宥直刺判令交保限半月一律繳還○包探朱阿高解送張長裕到案禀稱此人强向王建立索詐洋銀二百元不遂所求致相爭閙經小的拘獲送究王投案訴稱小的現方謀得某輪船司火之職爲張所悉强索洋銀二百元實出意外叩求重懲見證　興彩傅正才同供小的等目見張向王索詐故敢來案陳明張供某輪船司火之役小的亦思謀　當時爲王所阻約俟事成由伊貼還小的洋銀二百元後忽食言故與理論叩求明察直刺以兩造供詞各執著留候過堂復訊○包探徐榮珊解沈鍾氏到案禀稱此婦至黃家庫左近蔣阿大所開鞋店聲稱購鞋乘間竊取水烟袋一枝爲某洋人所見扭交巡捕拘入捕房今捕頭令小的解案請究某洋人投案作證蔣申訴前情沈鍾氏供本擬購鞋適見水烟袋無人收管因爲此順手牽羊之事叩求恩典直刺判責手心五十下管押五日○包探張全林解送楊金林曹阿毛到案禀稱此二人醉態瞢騰行至新閘見婦人朱張氏挈女翠娥迎面而來卽向之調戲適爲小的所見拘獲送究朱張氏偕女翠娥投案訴稱小婦人挈女同行突被伊等攔路戲謔致失銀簪一枝求恩嚴辦楊曹同供小的等酒醉糊塗致有此事尙求恩宥直刺判各責一百板 
中華補劑備矣衆矣然藥性之純陽者氣味霸烈其失也太剛藥性之純陰者功效緩薄其失也過柔推原其故皆因不知化學泡製之法兼無取精用宏之方欲求如本醫士所製燕窩珍珠牛髓粉之不剛不柔力大效速者非特從古未見未聞且各國莫與比倫若謂言過其實儘可立刻試騐只須略服少許狂奔數十里毫不覺喘此補氣力之明證也又行房後或食三錢腰腿毫不酸軟精神照常倍增此補腎生精之明證也故無論虚不受補之人試服數日立見髓充精滿面目光昌威重如山連服三旬一夕可御十妾西人統年常服故體質倍形强壯每歲幾銷數百萬盒之多則功效之神尚何待言南洋各埠華人餌補最信乎此以其血肉之品無尅伐之弊又與華人體氣極宜是以信從者衆善能補腎潤肺開胃健脾塡骨髓和血脉平三焦安五臟化痰止咳平肝淸心凡先天不足後天失調以致陽痿乏嗣咳血遺精步履無力形神委困一切陰虚陽虚氣虚血虚虧弱之症無不靈效如神歴經中西士子試騐鑿鑿可憑僉云補劑中首屈一指妙在全無臊氣異常適口衛生者盍請一試方信斯言不謬耳每盒一元每打十二盒十元遠近託郵局函購最妥力自給　經售處在上海四馬路北首望平街大隆燕窩公司內假冒甚多認明地址牌記爲要 
 
 

Page 10

 
 
吳郡王　詮先生負匡濟雄才名播中外此書乃先生諷世之作蓋涉於游戲其筆法不深不淺其說事可愕可驚非俠非仙不錄非麗非情不談閱之恍如入於香國叢中百花隊裏雖南面者不易是樂也大字六本碼七角减實四角○大字三國連套五角○大板全圖列國五角○全圖後列國十本四角五○俠女鍾情傳二角五南朝金粉一角五○新增大字尺牘初桄一角二大板尺牘句解初二集一角宦鄉要則一角寫信必讀一角○全圖中西醫學十種十大本一元○全圖中西醫學入門五角○綢面大本大清極細　圖九角○摺裱大清一統總圖二角○黃軍門五彩長江計里全圖摺裱六角○歴代輿地沿革險要圖說大本五角○官商快覽一百種二角○電報新編一角○其餘書籍及各處登報新書甚多不及細載本局皆减實發兌凡賜顧者必須認明本局萬字八仙發票爲憑以免别家次貨揑名假冐各省函寄無論遠近購書二元本局皆給信資隨到隨寄並寄金陵三山街口江左書局批發價照上海加一寄費上海江南書局謹白 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十六年四月初三日京報全錄]  
　　宫門抄○諭旨一道錄前○蜀督奎奏剿辦靖遠夷匪迭獲勝仗現已一律肅清摺○護蘇撫陸奏甄别知縣片○署江督鹿奏遴員署　徐州府知府片○四月初三日理藩院鑾儀衛光祿寺廂黃旗值日無引見○會章假滿請安○直隷叅將韓廷貴謝交軍機處存記恩崇啓安存陳尙新預備召見○鑾儀衛奏派揀選官缺派出敬信溥良○召見軍機崇啓安存陳尙新○○頭品頂戴四川總督奴才奎俊跪奏爲剿辦靖遠夷匪迭獲勝仗現已一律就撫邊地肅清恭摺仰祈聖鑒事竊前因勒摹支夷迭次出擾　　官軍當將派員募勇籌辦情形附片具陳並將冐昧僨事之副將王金成請以都司降補示懲曁陣亡員弁附請議卹在案隨據建昌鎭總兵　　魁寗遠府知府唐翼祖禀稱該夷負嵎抗拒凶燄甚張糾集凶徒有分路出擾之說附近各夷亦皆附從爲亂邊患亦亟等情奴才查甯遠夷　　拱東南之夷聚於靖遠以勒摹爲最强西北之夷環繞郡城以糯米爲最强俱係野番向未歸化而勒摹支族尤盛其首支曰咕哈巢在母猪呷　地方層巖複壁箐密林深環而相向者曰租竹落曰阿蘇老曰宜夫井家曾札衆至數萬分據險要有首擊尾動之勢自非厚積兵力分道進　　能制其死命從前剿辦夷匪徵兵或至二十餘營當此時艱餉絀欵不易籌而外兵不諳地勢夷情亦難得力奴才稔聞該處土民習與夷戰　　夷中技倆道里險易其由獵户出身者精於槍法尤爲諸夷所憚而土職中亦多有快槍戰手以夷攻夷大有成效當飭該鎭府就地招募並酌　圑丁土兵各一二千名分期雕勦爲游擊之師其誠字保哨各營亦令拔隊繼進以資策應至兩河口城工等處舊有圑練飭其分叚紥隘以防　襲並飭唐翼祖親赴靖遠老營督率調遣又派熟於兵事文武各員護解軍餉槍砲前往助之此奴才察看夷情力籌剿撫調用圑士各兵分别　置之情形也嗣據唐翼祖馳報該夷於十月初六日分股傾巢出擾内地我軍分三路迎剿一路由兩河口進兵攻其前一路由堡子進兵攻　　一路由熱水進兵攻其後各以勇營與圑丁土兵相輔而行期於直搗老巢而止初九日申刻熱水一路各軍先與匪遇夷匪數千人由東山嶺　巖蜂擁而下猛撲我軍該管帶土職等督率勇兵奮勇抵禦矢石如雨相持三時之久而夷衆死戰不退都司張輔舜圑首趙萬珍等潛率偏師由山脚繞襲該夷後路槍砲齊施斃夷數十人並殲夷首耳打一名諸夷紛紛奔潰我軍追殺十餘里斬馘無算奪獲刀矛數百具是爲熱水一　　勝之先聲也兩河口一路於十三日與逆夷接仗該夷前隊皆手持前失洋槍直薄我營沙土子户祿繩祖與寍武成功保哨各營協力迎戰土　什長盧文發槍斃督隊首夷夷衆相率奔逃適臣始收隊祿繩祖知該夷未受大創必來報復預先知會各營披甲以待翌日逃夷果率大隊來　身披皮甲兇猛異常祿繩祖等列隊擊之將騎馬悍夷哪唏叶喀　嗞哪嘖先後轟斃夷衆潰退左營守備楊有奎披河千總龔應雄府經沈　　等督同土兵四面兠圍鹵獲不可勝計此又兩河口一路連獲勝仗之情形也由兩河口抵夷巢必經齒格山梁該山高揷雲漢内只一線羊腸　漢夷門户用兵必爭之地唐翼祖恐該夷先據此山遂飭各軍拔隊齊上而積雪没脛弁勇皆魚貫猿登二十一日辰刻我軍甫至山梁尙未　　逆夷揮衆而出各持蠻刀蠻標洋槍鳥銃並矢石等件迸力來爭祿繩祖飛飭土兵哨長分五路迎敵管帶成功營圑練蘇喜泰派隊六成赶　　壘以四成隊同保哨營哨弁劉路成寗武營前哨尹金美等分伏澗谷接應掩擊土兵哨長韓正國等各率其隊施放洋槍連擊夷匪數十人該　撲攻益力蘇喜泰等伏兵齊出分頭截殺約斃黑白夷人三百餘名各夷勢遂不支四散逃竄我軍乘勝直抵夷巢將咕哈等夷堡平燬三十　　擒獲悍夷二名夷婦二名連營進紥先後燒燬蠻棚二百餘間奪得戰馬數十匹氈衫數十領火槍刀標多件救出被虜難民五十餘人其餘　　均於官軍得勝之時乘間逃回所有敗竄各夷遁入老林不敢再出其中大堡子一軍經過租竹落等處俱已望風落膽到營乞降卽勒摹各　　阿蘇老會札井家等夷亦皆相率來歸惟宜夫係咕哈親支首先助逆自知罪重疑懼不敢出當經唐祖翼派委西昌縣知縣侯鑑涵冕寗縣知縣饒敦秩與土職嶺鎭榮等授以機宜並飭井家曾札兩支夷人入巢開導勸令縳獻渠魁免其治罪一面懾以兵威遂據該夷捆送悍酋吉根　　嚕且嚕烏木呷木雞咀嗞六名並繳還前失洋槍器械號衣長跪軍前泣求贖罪並稱咕哈滋事兇夷俱被陣斬具有一二受傷遁匿懇乞立　　拿務獲擒獻等語復經唐翼祖傳集投誠各夷酋飭令歃盟飲血大鑽牛皮各具保路換班永不滋事甘結隨給賞以銀牌鹽酒布匹宣布　廷恩德並將送出各夷當衆訊明嚕且吉報依底兩名實係糾衆肇亂抗拒官軍戕殺員弁勇丁之犯均屬罪無可寛卽於軍前正法梟示其　　等四犯情罪較輕永遠監禁以昭烟戒各酋感激涕零誓不再叛此勒摹文夷分别剿撫俱已向化之情形也其環居郡城西北之糯米各支此　雖未與勒摹爲亂而平時搶殺漢民甚爲邊患自應乘此兵威移師辦理爲一勞永逸之計當經唐翼祖等分派各營進駐茂境並飭五品軍　　殿勳等親赴夷巢曉以利害該夷糯米牛牛長耳阿底賈烏等支亦皆聞風震懾齊抵郡城各願派黑夷至府當差作質永遵約法不再滋擾　　唐翼祖等飭令鐕皮飲血具結造册分賞布匹鹽酒遣令回巢各安住牧此又西北各夷次第就擒寗遠夷務一律肅清之情形也竊惟治夷　　自古無窮兵盡滅之理然犬羊之性畏威而不懷德若非先示以威使其懾服則撫局終不可恃同治光緒年間先後剿辦各夷惟勒摹未受　　馴致十餘年來鴟張日甚竟敢誘殺官軍又復恃其兇頑侵犯内地今幸仰賴天威將士用命圑練土職亦皆敵愾輸誠卒使　面傾心　　不反而兵不外募師不逾期用力之紓　事之速誠非奴才初念所及此後地方文武再能力圖善後駕馭得宜寍屬邊陲可期安謐所有在　　力人員轉戰於氷天雪地之中奮身於瘴霧蠻烟之處勞苦艱難較之尋常軍務尤爲出力合無籲懇天恩俯准擇尤開單保奬以昭激　　先後打仗傷亡勇丁容俟查明各數造册送部照例請卹謹會同成都將軍臣綽哈布恭摺具陳伏乞皇太后皇上聖鑒訓示謹奏奉硃批著准其擇尤酌保數員毋許冐濫欽此○○陸元鼎片再准部咨道府州縣無論何項勞績保歸候補班人員卽以到省之日　予限一年詳加考核奏明分别煩簡補用等因循辦在案兹查四品銜候補班前先補用知縣應祖錫自光緒二十四年六月二十日作爲到省　日起扣至二十五年六月二十日試看已滿一年例應甄别經臣在署蘇藩司任内查得該員才識穩練辦事精詳堪勝繁缺知縣之任會同　　詳請甄别具奏前來兹覆核無異除將該員履歴咨部外謹會同署兩江總督臣鹿傳霖附片具陳伏乞聖鑒勅部查照謹奏奉　批吏部知道欽此○○鹿傳霖片再徐州府知府詹鴻謨因病出缺應行委員接署以專責成查徐州府知府係衝繁難三項要缺地當衝　民情强悍兼之土匪不時出没巡緝撫綏在在均關緊要非精明幹練之員不足以資治理查有候補班前知府羅章堪以署理據藩臬兩司　　前來除批飭遵照外理合會同漕運總督臣松椿護理江蘇巡撫臣陸元鼎附片陳明伏乞聖鑒再徐州府係衝繁難三項要缺容俟　　　缺後另行揀員請補合併聲明謹奏奉硃批吏部知道欽此 
 
