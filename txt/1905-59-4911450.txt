# 1905 - 59 - 4911450

 

Page 1

 
 
   
 
 

Page 2

 
 
[日本留學生之忠告]  
我國有志之士涉重洋棄桑梓而留學東瀛者豈不曰學成回國爲國辦事乎爲國辦事之基礎豈不曰以合羣力爲最要乎合群力之根本豈不曰以修公德爲最重乎留學諸君固亦視此爲口頭禪而人人知其義務矣然僕於此正以爲猶有遺憾也 
清國留學生會館者留學諸君合羣之試驗塲也事務放棄綱弛目散屢聞言整頓而未見其實行也東歴一月二日偕留學生某君至會館見門前有招展而映於眼簾之下者某君詰其故於某幹事答曰大約以賀日本新年耳某君又詰以何爲元旦無此某幹事不能對後亦不聞其查究也夫此等事於國體極有關係飭學諸君豈不知之而乃羣不加察則會館之廢弛不可想見乎一旦議大事開大會發起之省到者多他省則寥寥故往往所謂全體學生者其實未嘗全體也夫眞能爲國辦事者豈可僅有全體之虚名而無其實力乎 
於是一二有志者慨焉以起以爲整頓全國會館如此其難也則請先整頓省會始我蘇省之留學諸君不亦有此言乎雖然僕亦曾見江蘇省會之情形矣議繼續江蘇雜誌事則每開會而互相反對議收省會月捐事則每開會而互相抵抗辨論不已幾至渙散嗚呼是區區者而猶若此則平昔所常言合羣者果何在乎果何事乎 
竊嘗究其原因而知留學諸君之於公德或未盡無缺點也斯言也僕非敢臆度者觀於去冬調查千葉醫學校某生事則某府學生與某某各府極力競爭查調弘文分校某生事則某府學生又與某某各府極力競爭夫此兩生之事於道德上之缺憾固不必言吾獨不解爲其同鄉之某府學生必欲曲爲回護强爲解脫以個人之關係致破壞蘇省全體學生之圑體果何心乎東西學者每言愛鄉土愛同鄉爲立身行事之本彼豈不亦曰吾以愛吾同鄉也嗚呼愛同鄉而若此者豈不誤歟 
是故私德之不修必不能言公德公德之不立必不能合羣力今日者清國全體學生之羣力不能集合堅固而謀始於一省乃一省之團體又如是吾蘇留學諸君苟反而思今日留學之本志他日回國之　業能無悚然懼乎 
雖然吾不敢謂一省留學生之羣力如是而他省留學生皆如是也吾蘇省諸君不見湖南四川之羣力乎湖南留學生自治制度凡有告發學生品行失檢者則不論其事之有無會長必先罰其學生法雖過嚴然欲學生之私德一無遺憾則不得不然又凡學生之經費無論爲官爲私均一律交於諸路之會長由會長調劑斟酌减富者之所餘補貧者之所乏未嘗稍有異言湘人之重公德於此可以概見四川留學生頗多熱心者去歲爲爭回川漢路權事一呼而數十萬金立就雖此區區之欵不足以濟事然以之爲内地倡影嚮甚大亦可以見蜀人有公德之一証　兩省者非但有合羣之虚名而能有實力者也故全國學生之羣力在留學界上占最優勝之位置者必首推湖南四川然則欲謀全體之團結而托始於一省者其諸以湘蜀爲圭臬乎 
所以然者天下事未有第有虚名而可以成立者也吾國留學生無論合羣之虚名且不完全卽有合群之虚名亦歸於無用蓋一遇大事而不能以虚名爭者其内容立見矣今日要求政府之事擬赴京請奏聞用全體學生之名者也一旦逼以警察勒令散會卽寂然不聞其有所作爲矣此非吾中國留學生合羣之實力薄弱彰彰者乎嗚呼留學諸君宜如何急起以講公德而儲合羣之能力也 
[日捕英瑞兩國煤船本館東京專電]  
　　上月二十九日東京電云英國輪船伊思比亞台載重二千九百六十三墩運英煤四千墩往海參威於二十七日被日艦所捕瑞典輪船培克爾載重二千五百六十二墩於上月二十八日爲日艦在海參威洋面捕獲 
[俄謀大舉本館東京專電]  
　　上月二十九日東京電云日本官塲消息俄軍由清河城退後在愛寮（譯音）佈置巡哨兵以爲撫順及奉天之防禦現在愛寮之俄軍約二師圑自撫順至愛寮一帶爲俄軍左翼之主力軍無論奉天或撫順之俄軍必將大舉以期恢復興京一帶之退路 
[日軍勝俄詳情本館東京專電]  
　　上月二十八日日本大本營接滿洲軍報告謂興京方面之敵軍數次來襲均擊退之本斯湖一帶我一部隊迫近敵軍總防禦線彼此劇戰未息沙河方面鐵路線以北高舌北苛壑栅東家屯（均譯音）等北高地均已爲我占據現尙與俄軍互戰俄軍一大隊侵人胡樹堡嫦娥坊爲我軍擊退鐵路一帶敵軍之防禦線亦漸次爲吾所破現已逼近杜直堡我又一部隊占據大新民屯及新民廳獲芻糧甚多三十日電云高溝一帶日軍已逼近撫順東南六日里之地頭及馬羣灘沙河方面鐵路線以西吾軍已將俄軍所駐武城營（譯音）之陣地占據渾河右岸之吾軍又擊破昌台四方台附近至奉天西南六日里和家堡拉馬河之俄軍陣地敵軍受大損獲衣服器具及豆麥等戰利品甚多現我軍已逼近奉天昨夜十一點鐘 
 
 
 

Page 3

 
 
蒙日總領事惠示軍情與此大略相同故不復譯 
[日軍獲勝]  
　　正月三十日日本總領事以二十九日晚十點三十分鐘東京外部所發滿洲戰地公報見示内開二十七日盛京東八十英里吾軍前面之敵軍反攻吾軍數次均被吾軍擊退本斯河方面吾軍將敵逐回現防護地之總界線内兩軍尙在鏖戰沙河方面數處亦有相戰之事雖勝負未分但一切情形頗利於吾軍二十六日吾軍一分隊將駐於新民屯及大民屯之敵人逐散並奪獲敵人在新民屯所積之糧食甚多 
[部議籌撥東省的餉京師]  
　　聞戶部議覆盛京將軍奏請籌撥東三省並打牲烏拉乙已年的餉並催各省歴年欠餉一摺刻已議准繕單恭呈御覽並請下各該督撫曁藩運各司各關監督按照指撥數目分批徑解盛京戶部交納如有延欠卽由該將軍等遵案指名嚴叅照貽誤京餉例議處兹將指撥銀數照錄如下計開 
奉天應需乙已年俸餉銀二十六萬兩擬撥 
山東乙已年應徵地丁銀十一萬兩 
兩淮乙已年應徵鹽釐銀八萬兩又鹽課銀三萬兩 
江蘇釐金銀二萬兩 
臨清關常稅銀二萬兩 
奉天省補撥甲辰年俸餉銀三萬五千兩擬撥 
山東甲辰年應征地丁銀五千兩 
兩淮甲辰年應征鹽課銀三萬兩 
吉林應需乙已年俸餉銀一萬五千四百三十九兩零擬撥 
江西乙已年應征地丁銀一萬五千四百三十九兩零 
打牲烏拉應需乙已年俸餉銀三萬三千六百五十九兩擬撥 
長蘆乙已年應征鹽課銀三萬三千六百五十九兩 
黑龍江應需乙已年俸餉銀十九萬兩擬撥 
山東乙已年應徵地丁銀七萬兩 
福建乙已年應徵地丁銀二萬兩 
安徽乙已年應徵地丁銀二萬三千兩 
江蘇乙已年應徵地丁銀二萬兩 
河南乙已年應徵地丁銀一萬兩 
直旗租銀四萬七千兩 
記者按以上所計共銀五十三萬四千餘兩乃增帥奏請飭部籌撥而戶部已爲議准者也夫增帥之奏請撥欵重東三省地方也戶部之議准撥欵亦重東三省地方也然而記者欲問東三省之前途矣何所籌者祇在於欵也 
[戶部擬泒員調查財政京師]  
　　戶部趙尙書以各司員於財政專門只能空言毫無實際爰擬派司員之有才幹者十餘人赴日本調查財政歸國後令其辦理俾不至茫無頭緒 
[請設農郵電專部京師]  
　　聞日前有某大臣呈遞封奏略謂現值朝廷振興庶務之際所有商務事宜已經設立專部議設官職而農務郵電事宜亦爲國家要政宜增設專部以資整頓而一事權 
[京師議辦膏捐總局京師]  
　　有某員欲在京師辦理膏捐總局各省通商地面各設分卡所有内地洋藥應通飭各商統由總局及各分局領引方准暢銷酌提捐欵若干解撥練兵處禀知外部堂憲不知能爲代奏否 
[京藏擬添電線京師]  
　　前因京藏通信情形多由某國轉電兹聞駐藏大臣擬請將拉薩地方通全北京添造電線一條以免外人轉手 
[埀詢各省新軍京師]  
　　聞内廷消息云日前兩宮召見某樞臣垂詢各省所練新軍並諭惟聞湖北水陸均好其餘各省有否進益務令認眞訓練俾成勁旅以備折衝禦侮不得徒飾虚各毫無實效是所關心最切等諭云 
[擬派考察海操京師]  
　　聞日前練兵處會議以向來各國於海軍一項最爲研究進退操防無不盡善兹值朝廷整飭軍旅之際擬遣派將弁於各國舉行海軍大操時飭令沿海游歴以資觀感 
[整頓水師江西]  
　　護撫周瀚帥去臘奏陳贑省内河港汊紛歧砲船最爲利用水師亟應整頓兹准該司道核議自本年起一律換立左右兩軍共改設長江長龍兩號舊式長龍四號督陣舢板二號長江舢板七十六號舊式舢板六號統計大小船隻九十號巡划九十隻所需工料及設廠經費核實造銷至營制及官弁薪工等項亦仿照常備續備各軍酌定等語兹於二十左右已奉旨依議矣 
[姜軍門推辭重任京師]  
　　順天報云直督袁宮保日前行文姜軍門以北洋留京之武衛軍及自强軍均奉諭旨一體改爲北洋常備軍其留南苑操練者概歸姜軍門統領聞軍門覆文有任大責重才力不勝之說 
[滇藩回任之故京師]  
　　前者湘撫劉方伯春霖統帶各軍中途潰散電奏到京樞廷頗爲訾議日前怱奉上諭調回雲南藩司任聞係某制軍電致政府密保其才識兼長熟悉滇省情形並述其先於滇藩任内辦理邊防肅清要匪戰功卓著應請調回本任以資臂助云 
[電調江西督銷總辦江甯]  
　　江督周制軍日前電傳現辦江西督銷總辦夏觀察時濟星夜來省諭事聞制軍此次電調觀察來省之故係因江西鹽斤加價云 
[舉劾傳聞蘇州]  
　　傳聞撫憲效中丞擬參劾屬下文武員弁十三人銜名未經詳悉惟聞内有道員一人知府一人知縣二人佐雜三人其餘均武職人員又聞長元吳三首縣及上海縣知縣均在保舉之列不日卽當繕摺具奏矣 
[大令被毆蘇州]  
　　古巿巷潘姓子刃傷鄰嫗一事兹悉有嫗 
 
 

Page 4

 
 
寡媳某氏曾許再醮於潘正月初四夜潘濳入氏室奄臥床頭氏見之狂呼有賊當爲嫗驅逐回家不意因羞成怒掣取利刃奔至嫗處責其食言并强借洋銀二百元否則請飲我刃嫗略與爭辦卽被連戳數下當經鄰右人等喚地甲將潘拘至長洲縣署請辦縣主蘇靜菴大令升座花廳提潘研訊潘不問情由趨至坑前突將大令掌頰一下復將大令髮辫拉住不放以致翎頂均爲折碎旋經差役上前拉開大令狼狽而起謂此人係瘋癲否則何敢毆辱官長潘卽應聲自認瘋子并乞寛恕云云大令亦不深求喝令裝入囚籠收禁外監候復訊核辦鄰嫗延至二旬後竟因傷斃命現聞屍屬已於二十八日投縣報請相騐矣 
[不能禁外人私造僞鈔票京師]  
　　前財政處會同戶部照會各國使臣略云現在國家創設銀行發出洋元鈔票倘有本國匪徒私行僞造自有本國刑律治罪倘有外國人私行僞造如上海前次之案者應如何辦理之處請速爲查覆遵辦等語聞某某等國業經照覆略云貴國但能禁貴國官商不私行收買則外人無從銷使卽不能僞造云去 
[印結局擬歸官辦京師]  
　　聞今年各省印結局政府欲令統歸官辦酌提幾成以爲籌欵之助果爾各省京官將同受其影響矣 
[護蘇撫札江海關道文（爲四川撥欵欵開濬黃浦事）]  
爲札飭事光緒三十年十二月二十三日准署四川督憲咨據布政使許詳稱光緒三十年六月二十九日奉到札開准戶部電咨黃浦江工程經費指撥川省土藥稅釐項下十三萬兩照數匯滬等因奉此准查川省土稅近年荒旱頻仍收數减色前已查明不敷支放已挪借别欵銀十餘萬兩本難撥解因念此項工程係關緊要不能不竭力籌畫共維大局兹於司庫正雜各欵項下設法挪湊銀六萬兩定期於七月發交天順祥百川通等號承領限令於八月十三日匯至江海關交收掣取文批回銷俟土稅收有成數卽行歸還除由司繕給文批給商承令外是否有當理合具文詳請察辦具奏並請咨明外務部戶部曁兩江督憲江蘇撫憲查照等情據此除察核附奏並分咨外咨明查照等因到本護院准此合卽札飭札到該關卽便查照毋違 
[商部奬勵公司表農業]  
盛京天一墾務公司○分部郎中李厚祐創辦共集股銀六十萬兩由部奬給四品頂戴四等議員三十年十二月十二日年終彚奏奉旨允准 
工藝 
北京工藝商局○已革三品銜翰林院侍讀學士黃思永創辦共集股銀十萬元三十年四月初二日奏請奬勵奉旨開復原官原銜大生紗廠等○翰林院修撰張謇創辦計設公司十有一所集股本銀一百二十二萬兩三十年三月初一日奏請奬勵奉旨賞加三品銜作爲商部頭等顧問官 
裕昌繅絲廠等○三品銜候選道周廷弼獨力創辦計設廠號七所資本銀五十萬元有奇三十年十一月二十二日奏請奬勵奉旨賞給一品頂戴作爲商部三等顧問官 
天津織絨硝皮廠○三品卿銜補用道吳懋鼎獨力創辦資本五十餘萬兩三十年十一月初二日奏請奬勵奉旨賞給頭品頂戴 
漢口夑昌火柴公司○四品銜候選同知葉璋設立共集股銀四十萬兩由部奬給三品頂戴五等議員三十年十二月十二日年終彚奏奉旨允准 
鐵路 
無 
礦務 
無 
商務 
無未完 
[湖南礦局呈鐵侍郎手摺]  
　　湘省礦務自光緒二十一年陳前院奏請開辦於今十載先於省城設礦務總局委司道主之辦法分官辦商辦官商合辦三項官局初開十九局於釐金善後屯墾三局撥欵充用不足另於商號借息其商辦官商合辦之處又不下十數局厥後或添或減靡所定止至二十四年陳前院去任之日凡動用官欵五十餘萬各局未臻宏效僅常甯水口山一局有成二十五六等年俞前院將無效各局陸續停採裁冗緝匱力絶浮糜官局僅留辰永新邵之銻礦平江黃金洞之金礦寍鄉靑溪苦竹寺湘潭小花石之煤礦常甯水口山之鉛礦未幾辰永新卲寗鄉湘潭各局皆因折閱以次停撤祇留平江新化常寗三局數年以來平江因承用機器太早又招用廣東及東洋礦師糜費過鉅所入不敵所用新化亦因官商雜糅獲利無多所恃以資挹注者僅水口山歲入十數萬金而已水口山出礦旣旺土爐試煉無大利不能不求銷路曾於二十三年就漢口設立轉運各曰駐鄂湘礦轉運局派員紳各一人司之凡收發礦砂領兌價銀之事皆以委之鄂省之有湘礦轉運局始此銻爲軍火要需不能任商私辦二十二年卽於省城南門外靈官渡濱河地方招徠湘粤商人設公司三所採仿東洋煉礦成法專煉新化所出之砂每砂船到埠由總局發價收買交公司煉成生銻運滬行銷先繳山本後分紅利立法之初未盡如式日久流弊漸滋公家獲利甚微近雖設法整頓尙未十分廓清省城之有煉銻公司始此水口山之鉛砂運至漢口屢經洋行留難抑勒受虧甚深自非開爐自煉不足抵制以收利權洋爐旣力不能辦乃於前 
 
 

Page 5

 
 
年就衡州府城東岸蘇州灣地方委員招雇雲南爐匠數十名開爐專煉水口山之砂今秋因辦法未善換人攙用西法現在爐廠尙未就緒將來是否有效仍不敢知外郡之有煉廠始此約訂十年以來出入之欵均在三百萬兩以外大致所入不敵所出現擬力加摶節取礦之贏儲以爲擴充礦務之用此湘省官辦礦務之大略情形也未完 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[議復訓練幼丁舊制京師]  
　　内務府向有幼丁一營拳圖亂後已經停止刻下内務府大臣會議奏請規復舊制改照武備學堂章程認眞訓練 
[閩督閱軍福州]  
　　督憲魏午帥蒞閩以來留心營政去冬校閱各軍衰老者均被黜退左俊卿及某某等恊戎因靶鎗未中從寛展限一月學習復考 
[委員練兵鎭江]  
　　署兩江總督周玉帥檄委韓世職樹棨馳赴鎭江爲江南武威六營督練官業於正月二十四日到鎭會同該軍統領龔子培恊戎按照練兵處奏定章程將各弁勇悉心教練以期速成勁旅云 
[亳州舉行警察安慶]  
　　皖北亳州界連江南豐沛山東曹州河南永鹿等處代風强悍劫掠頻仍去歲宗文宿刺史到任卽舉辦警察城内設局三處城外設局五處共募勇百五十名現已募齊派令至各街巷巡緝四鄉亦設立團防以資彈壓 
[裁撤巡警局廣州]  
　　日前臬憲程廉訪奉到岑督來電略謂巡警開辦以來雖有小效尙未大著今又與紳齟齬可見官紳意見尙未融洽應將巡警局裁撤歸併團練總局辦理著該司會同藩司禀商撫院如以爲可行禀候本部堂再行核辦臬憲因卽將西關巡警局歸併團練總局一面移請團練局紳接辦以專責成 
[警員互調述聞蘇州]  
　　官塲傳述警察總巡瑞輯五大令將與中路總巡趙夢泰大令互相高差然明文尙未見也 
[派習警務杭州]  
　　浙省前以防勇編爲警察軍已逾年餘奈各軍不知警章往往向賭塲索取規費兹由督辦戴子開觀察商諸大憲擬派弁兵前往東瀛學習警務以便畢業後充當教習按派習警務而卽以弁兵當之誤矣 
[秋審分解蘇州]  
　　江淮鹽運使已加按察使銜江淮一帶各府州縣刑名均歸辦理蘇臬憲朱竹石廉訪以本年秋審各案應否仍解蘇省提勘或田淮省分提等因禀請淮撫恩藝帥核示藝帥得禀後電請政府代奏施行旋得回電著將本年該省秋審人犯就近解赴徐州江寗江淮三道署分提代勘一俟司監造成解歸淮撫親提已於正月二十日頒到明文矣 
[調查商務廣州]  
　　廣東爲西江流域利便交通商務向盛現聞商部特派保惠司郎中時寳璋來粤調查商務事宜已於去歲臘月某日抵省矣 
[錢巿不振京師]  
　　京師鑑於數年前天津禁止砂錢之害因不示禁私錢而圜法益壞目下銀價分爲三等當十大錢爲上錢店出票呼爲現錢條者次之砂錢又次之物價因亦分作三等巿面凋敝己極 
[官報改章南京]  
　　南洋官報局所出報章購閱者寥寥近來各處均願照繳報資不需給報該局主筆與總辦張子虞觀察婉商擬將官報改爲十日出版一次名曰南洋旬報以期改良 
[嚴禁纒足鎭江]  
　　揚州紳士曾投兩江督轅禀呈女子不纒足歌及章程一案業奉批示如詳辦理並由督憲移會江安兩藩司曁飭各關道一體嚴飭各府廳州縣剴切示諭廣爲誥誡一面督同地方紳董認眞勸導務期永除痼習常鎮通海道郭月樓觀察遵卽轉札所屬各縣出示照辦正月二十二日丹徒縣知縣張大令出示略謂城鄉大家小戶一律遵照凡以後所生女孩一概不准裹脚 
[遞解滋事工人烟臺]  
　　客冬招工局工人聚衆在西圩外與日本人毆打經道憲何秋輦觀察飭屬將滋事工人五名拘案責枷在案刻聞何觀察因該工人等無故膽敢與日人尋釁幾釀巨案業將滋事工人五名飭發福山縣遞解回籍交本處地方官嚴加管束 
[安慶官事]  
　　當塗縣閻恩培大令病故遺缺藩憲聯方伯牌示以補用知縣胡汝霖前往署理霍邱縣李大令邦慶請修墓假遺缺以候補知縣勞文琦前往署理○籌議公所提調候補知府文太守蔚刻奉藩憲委辦運漕釐卡所遺籌議差刻下尙未委人○日前撫憲誠大中丞札委候補府經歴錫麟辦理舞旗河茶釐候補知縣陳耕三委辦六安流波䃥茶釐候補縣丞史秀椿委辦管家渡茶釐 
[蕪湖官事]  
　　蕪湖巡警總辦童次珊觀察前於鐵星使蒞蕪時密呈條陳數事大意不外以能籌欵自任皖撫誠中丞聞之頗不爲然刻下觀察因辦理烟燈門牌捐不洽輿情已自行禀請撫憲辭差矣○蕪埠現因開辦租界需材孔急關道童瑶圃觀察以前蕪湖巡警營管帶饒翼卿游戎於地方情形頗爲熟悉爰檄調來蕪委辦租界事宜以資臂助○蕪湖南卡委員吳又卿二尹瓜期已届所遺差務經關道童觀察遴委沈韻簧少尹接辦一俟奉到委札即 
 
 

Page 10

 
 
須料理到差矣 
[漢口]  
　　湖北藩司李少東方伯以宜昌府屬長樂巴東歸州興山等縣因旱成灾飢民載道遂據實禀報督憲張宮保憫之立撥銀五萬兩由方伯會同善後局憲分派委員赴湖南之湘潭清港益陽等處購米就各灾地分别設局平糶以安黎民○漢口商務之盛甲於他埠而裏河一帶尤爲上游各府之門戶貨船雲集現因河口閉塞舟行不便經商董余慕顔黃瀚臣蔡輔卿諸君禀請漢陽府琦瑞卿太守設法疏通已蒙批准矣○武昌初等小學堂已設有六十所督憲張香濤宮保一再推廣加添四拾所以廣普通知識云○湖北官渡局向德商美最時洋行租借躉船一座以備漢口碼頭需用議定每年繳付津貼銀兩分兩季交納兹光緒三十年應付津貼銀九千五百兩又每百兩補關平銀一兩六錢四分三釐共補平銀一百五十六兩八分五釐由善後局籌撥漢黃德道桑鐵珊觀察已領交德領事碩君照收矣 
[鎭江]  
　　江北奉興縣屬之嘶馬一帶時有梟匪出没月初是處紅帮與南帮梟匪互鬥一事已登前報兹新勝水陸緝私各營管帶徐寳山都戎聞報親率水師船一餘艘急往剿捕衆梟聞風遠颺迨追至小港始獲鹽船二艘又於復港左近復獲梟匪三名於十九日解回鎮江聽候訊辦○常鎮道郭月樓觀察以梟會諸匪到處充斥必得各處團練與保甲互相聯絡方能有效深慮各州縣視爲具文因遴派幹員馳往各屬認眞校閱恐各州縣不敢敷衍寒責矣○新任江蘇巡撫陸春江中丞於正月二十四日乘鈞和兵艦行抵潤州時傳見常鎭道郭月樓觀察垂詢地方一切事宜儀徵淮鹽督辦兼理兩江營務處蒯禮卿觀察及武威全軍統領龔子培恊戎亦詣舟次禀見至二十五日午後始展輪東下○署兩江總督周玉帥以金陵爲省會衝要兵力尙嫌單薄爰檄調向駐清江之南洋常備左軍馬隊一營移紥省垣以資鎮攝至正月二十四該營陸續到鎮常鎮道憲郭月樓觀察面諭水陸總巡周錦堂叅戎親率勇丁妥爲照料二十五日各馬隊均由陸路逕赴白門 
[蘇州]  
　　江蘇撫署向辦江淮一帶各府州縣公牘之書吏某某等禀請護撫憲效述堂中丞撥赴清江投淮撫轅辦公未識恩帥能容納否○閶門外山塘街徐添成士莊於十八夜被傭婦潑翻火油燈致兆焚如所有房屋十餘間盡成灰燼當火熾時徐媳某氏不及逃避竟葬火窟聞是役被燬約萬金左右云○撫標水師中營自歸曾叅戎管帶以來實力整頓當查得帮帶楊建益守戎所轄之先鋒船缺額四名卽傳守戎面責乃非但不服反出言挺撞因飭書吏詳查守戎功名擬請上憲核辦○飛划右營管帶米占元千戎於正月初九日率領左後兩哨弁勇赴常鎮一帶巡緝至無錫縣某鄉見有梟匪多人麕集賭博因卽向前拿獲梟黨四名於二十日解回省垣○正月二十一日養育巷源泰錢莊來一年約二十餘之某甲假稱兌洋乘間攫取靑蚨二千翼逃去當經巡街勇飛追獲住解請西路警察局究辦 
[蘇撫行轅紀事]  
　　昨日清晨本埠文埠武印委各官先後至滬北洋務局禀見新任江蘇巡撫陸春帥春帥於七點鐘接見商約大臣呂海寰廣東候補道汗雱戶部郎中廉泉松江府田庚寳蘇銅元局提調陸桂星候補知府朱寳瑩甲辰科翰林院章梫製造局會辦李經叙候補道周鴻孫沈瑞琳沈佺浙江候補道許鼎霖候選道汪恂奏調南洋差委山東候補道劉崇惠前朝鮮欽差許台身候補知府應德閎浙江海運總辦葉壽松候補道包國珍張元普等鐘鳴九下春師答拜四品京堂李經芳廣東候補道汪　候選道汪恂上海道袁樹勛上海縣汪懋琨招商局總辦顧肇煕沈能虎製造局總辦魏允恭會辦李經叙方碩輔前出使朝鮮大臣許台身四口京堂龎元濟正午回轅午餐後三點鐘飭丁傳滬城北局警察委員汪禹臣少尉到轅面詢警察事宜後又出轅拜客薄暮至呂尙書吳侍郎行轅赴讌陪坐者爲許台身袁樹勛葉壽松魏允恭方碩輔約明日午刻至澄衷學堂考察功課 
[貨捐局易委]  
　　上海貨捐局總辦現届瓜代之期聞上憲已委候補知府朱太守寳瑩來申接辦 
[軍械存庫]  
　　本城滬軍親兵營奉道裁撤改學警察後所有軍械旗槍號衣等件昨奉上海道袁觀察札飭硝横委員吳把總前往逐一檢點存庫以免遺失而重軍械 
[飭查失火]  
　　前晚七點鐘大馬路石路首廣時隆磁器店不知如何遺火當經鄰人取水灌熄不致成災事後爲捕房所聞查知該店曾向泰隆洋行保有火險四千二百兩恐有縱火圖賠情事特飭包探沈阿炳傳店主徐炳凌至捕房訊究旋由捕頭訊得事起無心當卽釋之使去 
[馬車傷人]  
　　前日下午某洋行西人乘馬車至大馬路五雲日昇樓茶館西首將年近古稀之某叟撞仆車輪從腦後碾過昏不知人西人下車書明住址姓名而去某叟則由巡捕送入捕房捕頭飭送仁濟醫院療治 
[美人無禮]  
　　百老匯路周阿仁所開之小客棧向有美國人某甲借居在内前晚甲因酒醉回家欲將店主婦某氏强奸氏狂聲呼救爲四十二號西捕所聞將甲拘送捕房押解至駐滬美國總領事署禀請訊辦 
[逃妾尋獲]  
　　無錫人孫某家素殷實已捐得布政使理問銜其妾某氏於去年十一月間捲逃來滬卽與所私之某甲在虹口武昌路三元宮相近賃屋一椽開設湯團店藉以餬口近爲孫訪　卽雇船一艘帶同無錫縣署差役乙丙二人於前日午後抵滬後並不投報捕房卽至氏處認明面目令乙丙二差將氏及甲强曳至船上適爲巡捕所見以其違章將孫等男女數人一併拘入捕房捕頭令押解公堂禀請讞員黃耀宿司馬訊究 
[上海官事]  
　　新任蘇撫陸春江中丞昨日乘輿入城詣道轅 
 
 

Page 11

 
 
拜會袁觀察飭丁擋駕○直候補道林稚眉觀察志道代理本縣學師陳仲生廣文世培昨均詣道轅拜謁○前租界會審委員鄧文堉司馬昨詣道轅禀知回籍 
[上海縣案]  
　　上海縣差在道署左近張姓家拿獲聚賭葉阿仁等七人婦女丁張氏一口解縣内有蘇慶林一名由道署保釋外其餘各犯前晚奉汪大令研訊葉阿仁供住道署左近向業珠寳刻在道署當差前晚有友十餘人在家抺牌並非抽頭聚賭又訊黃怡生丁福秀王德全趙仁山供係抺牌不敢犯賭丁張氏供丈夫丁桂堂開裁縫作前晚聞兒子亦在葉阿仁家内婦人往尋致被拘案大令核得聚賭屬實判葉責二百板枷號七天發該處示衆黃丁王趙各掌頰五十下與丁張氏一併交保○錢望祥投縣控子違忤亦奉提訊錢供耕種爲生子名新寳娶媳多年不料專事遊蕩不務正業近將田單竊出圖賣小的查知訓斥反肆違忤求提嚴懲大令判候查明再核○石匠高桂林承辦李文忠專祠石碑逾限不交由王宦禀請汪大令訊押刻亦復訊據稱石碑業已載到乞恩開釋以便早日完工大令判准交保從速竣工違干嚴比 
[巡局紀事]  
　　日前浦東保甲總巡謝岳松明府在張家浜口葉香蘭茶肆内拘獲賭徒十名帶局訊供分别笞責并罰葉洋一百元尙未繳齊昨日明府飭傳保人到案予限措繳以便撥充公用○保甲總巡謝明府訪悉各鄉鎭每逢黑夜有匪徒狙伏道路刧奪行人財物等事已傳諭各團長每晚認眞查察矣 
[馬路工程局案]  
　　前日南巿馬路橋堍財源麫館主扭小流氓堯堯至二十三七鋪巡防局請究局員汪晉橋二尹提案訊供判重責四百板押候交保○前晚二十三七鋪巡防局員汪二尹之家丁徐某率局勇數名在小南門外茅山殿後拘獲賭徒夏仁興等二名適二尹因公未回由叚董出爲保釋○恒豐煤炭店司毛安康徐六發與巡捕扭毆解經馬路工程局旋由執事王亭佐投局求恩總辦翁子文太守倩襄讞委員黃衡堂二尹研訊供詞斷令賠洋四元當堂繳案毛徐遵諭具結而退○前日某鋪學徒背師逃出在馬路中徘徊巡街捕帶至捕房捕頭禀明翁太守飭探傳其師領去○南馬頭划船戶金某前日投工程局控稱被同帮某某集衆打架請卽提究翁太守立派水巡往拘一千人押候解究 
[公共公廨晚堂案]  
　　通源錢莊執事朱子卿投公共公廨控朱仲虎用虧銀兩經讞員黃司馬簽差協探將朱提案於前晚研訊朱子卿供朱仲虎吞没隆興號東交付莊欵銀一千一百十五兩零避匿在四馬路順元小錢莊内由差探在該莊樓上拿獲到案請爲訊追質之朱仲虎供所用銀兩現已將房契等託友陳秋泉出爲料理求察司馬判將仲虎押候補傳人証到案復訊核追○職員祝蘭舫空胡德生冐名韓春山以假地單騙去地價二萬八千兩一案迭詳本報前晚復奉司馬將胡德生李秋亭徐廷方提案訊比胡供前奉限期現中妻子至母親處請人料理李秋亭供求寛限徐廷方供欠繳錢洋約二月初二日可繳求宥司馬判胡李各責五百板徐責二百五十板分别還押勒限二月初五日爲止繳銀違十重辦 
[公共公廨紀事]  
　　英商考興洋行控華人程濂堂以茶葉抵銀不贖經讞員黃司馬提程之保人章芝山押繳在案前日復奉司馬提訊諭令程章限七天内各繳洋一百四十元並各立期票五紙每紙計洋五十元分五年拔還程章遵諭還押俟繳洋後保釋○奥商瑞嘉洋行控盧吟泉定貨不出避回嘉定原籍一案奉黃司馬庭訊諭著保人王立仁等墊繳洋八百元在案兹奉上海道袁觀察轉飭奉文至嘉定縣將盧恊提到案昨奉司馬諭令限五天内將洋措繳違干未便○昨日水巡捕房送唐金氏唐周氏二婦到廨據稱該二婦係婆媳在船爭吵不休是以拘送值日差禀知司馬著卽押候訊究○昨有雉妓王鳳寳投廨喊寃稱被龜鴇凌虐不願爲娼求請超拔值日差禀知黃司馬飭交官媒看管候訊晚堂經襄理讞員孫耳三明府提訊判將該妓發棲流所擇良婚配 
[英界捕房事]  
　　大英公司函致捕房有行夥陳子山用空銀洋請提究追捕頭飭包探李星福將陳拘入捕房聽候解辦○俄人某甲控被東洋男孩竊去洋銀一百零五元捕頭飭探將該孩拘入捕房候訊核辨○包探李星福拘獲竊賊李雙鶴詢知曾行竊博物院路陳舟山家衣飾物伴因之拘入捕房候解公堂究辦○顧廷燕投捕房控稱吳雲卿來購木器什物計洋八十餘元向索吳卽糾同著名流氓小鬼東海劃䇿長壽等出爲覇吞請提究追捕頭准卽飭探提究 
[法捕房事]  
　　日前有俄人數百名來滬由英人佩林託華人王松年向法界萬安樓客棧租住一個月計一百名每日每人出洋三角又托棧中人置備火爐煤炭等物約需洋數十元頃因俄人盡數撤回應付棧租等項洋三百元該棧向索九百元佩林以人數不足一百名所住未滿一月對棧夥熊楊二人與之爭論佩林以熊等行兇扭訴捕房捕頭不子准理一併斥退○寗波人某甲住法界後新街憑媒聘定同鄉某乙之女爲室前日婚期已届囑冰人轉達乙妻某氏不允甲擬邀同親友搶親爲某氏所聞將女藏匿昨日爲中偵知將某氏母女一併扭訴捕房捕頭判將甲與某氏先行交保其女押候解送公堂請問官訊斷○甲乙丙丁四孩向以拾柴度日前日至某洋貨店行竊洋鏡肥皂等物爲包探拘獲送入捕房捕頭命押候解堂究辦○洋涇浜復興祥外國酒店收買竊贓大餐刀數十把爲失主報捕查獲吊出原贓尙未足數捕頭准予交保限卽日交齊竊贓解堂訊究 
[美捕房事]  
　　長江積竊張阿仁竊得德國某兵船上鐵器等物携至虹口西華德路某押鋪内求質爲包探張才寳運贓查獲拘入捕房押候解送公堂究辦○甬人胡海林投捕房報稱夜間被賊竊去縫衣機器一部請爲查緝捕頭令包探前往勘明被竊情由再核○前晚有日本國人某甲因酒醉至武昌路某水菓攤搶取食物爲某巡捕所見上前喝阻甲反將捕毆打拉碎號衣捕急吹暗號召集中西各捕始得拘解捕房候送至駐滬日本總領事署訊辦 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
宮門抄初四日鹿傳霖等同鄉官謝恩召見軍機皇太后皇上本日巳刻升乾清宮德國使臣穆默英國使臣薩道義法國使臣呂班和國使臣希特斯比國使臣葛飛業義國使臣巴樂禮日國署使臣賈思理大西洋國署使臣阿梅達墨西哥國代辦使臣烏海慕日本國使臣内田康哉美國署使臣固立之韓國署使臣朴台榮奥國暫行代辦使臣事務副領事盧達偉覲見賀年 
署江蘇巡撫端奏編修費念慈前經會辦商務盛奏調辦理南洋公學譯書院事宜現聘在蘇辦理學務應請免子扣資片端方等片再查蘇州省城前經奏設學務處所有省城及各府廳州縣高等中小學堂曁民間私設學堂以至出洋遊學各生均歸學務處稽查攷核飭委司道充當該處總辦惟有官提倡於上尤賴有紳扶導於下俾指臂相助辦事不致隔閡士氣聯絡教學益得引伸此實興學之樞紐誠以學堂創始風會初開必須地方紳士先以正大之學爲多士立其模範方不致誤入歧趨更能互相稽討使學科程度悉臻完全無稍闕略庶幾扶翼名教康濟時艱宏奬人材足備任使查有在籍翰林院編修費念慈學問淵深躬行篤實久爲士林所服又復博考中西審知學堂教育管理諸法經奴才等延爲學務處總辦會同官紳認眞考察務期通省學堂規模畫一課程美備查該編修前經會辦商務大臣盛宣懐奏調辦理南洋公學譯書院事宜現復延聘在蘇辦理學務應請照章免子扣資謹會同署理兩江總督臣周馥合詞附片具陳伏乞聖鑒謹奏奉硃批吏部議奏欽此 
署蘇撫端奏飭於蘇州鼓鑄銅元盈餘項下自明年正月起每月撥銀一千兩作爲南菁高等學堂常年經費以資應用片端方等片再查江蘇學政向駐江陰縣治前學臣董體芳於縣境創設南菁書院實爲通省土子講肄經古之區英才多萃其中光緒二十四年詔改書院爲學堂升任學臣瞿鴻禨奏將南菁書院改爲高等學堂嗣前學臣李殿林奏明擬章試辦兹經現任學臣唐景崇遵照上年奏定章程詳加籌畫認眞釐訂除總教習外增設監督添請理化輿地英文體操諸分教於政科藝科或研求專門或補習普通學臣唐景崇於堂内學制課程務求完備銳志圖成惟每年進欵不滿一萬五千串所短經費甚鉅而講堂齋舍原就書院改設未盡合度亦尚無力擴充修改自應籌撥的欵接濟俾學臣唐景崇得資展布藉以宏造眞材奴才等現飭於蘇州鼓鑄銅元盈餘項下自明年正月起每月撥銀一千兩作爲南箐高等學堂常年經費以資應用除咨戶部學務大臣查照外謹合詞附片具奏伏乞聖鑒謹奏奉硃批該衙門知道欽此 
吉林將軍富等奏吉省開使銀圓官帖前借官本如數提還續開使錢帖官督商辦不動正欵所得利錢先提三成報効片奴才富順成勳跪奏爲吉省開使銀圓官帖局中前借官本如數提還劃清界限接續開使錢帖官督商辦不動正欵所得利錢先提三成報効歸公仍留七成積作資本以期經久而維圜法恭摺仰祈聖鑒事竊查前於光緒二十四年九月間經前將　延茂設立永衡官帖局奏明由庫存接濟俸餉之六分平項下暫借銀三萬兩作爲資本共易銀圓錢九萬千以之開使銀圓官帖發商行使按月七釐生息所出官帖原爲疏通錢法並以輔本省銀圓　不足法至良而用至便也乃官帖未及暢行卽遭庚子之亂　情爲之一變巿景蕭條鋪戶半多歇業銀圓又復停鑄錢法因而愈滯周轉爲難隨將使出銀員官帖陸續收回以免無員開使轉致大信商民計自光緒二十四年九月初一開辦之日起截至二十六年前八月底止所得利錢尙不敷開支局中一切費用迨至停戰議和後前將軍長順等目覩商情艱窘錢法滯塞正思設法疏通第因銀員艱籌無可周轉適據衆商懇由官督商辦仍請開使官帖以期疏通地面等情禀經長順俯察輿情變通辦理隨卽劃清界限將原借官本銀所易之錢九萬吊如數提向買銀三萬兩交庫歸還前借六分半之欵一面改出現錢官帖發交各鋪商川換使用藉資周轉如有借使較多之鋪令其照章按月七釐生息以供局甲糜費從此巿面漸見起色生意頗覺鬯旺錢法亦因之疏通覈計自光緒二十六年閏八月初一日起截至二十九年底山官督商辦改出現錢官帖以來巿面鬯行獲利漸多除按年開銷局中一切費用外淨剩息錢三十三萬五千九百八十二千二百一十四文此項息錢雖係不藉正欵就地自行籌出較以公欵發商所生之息不同第當此時艱餉絀自不能不力圖報効酌提歸公以濟公用現將所得利錢按三成提出報効歸公錢十萬零七百九十四吊六百六十四文以爲籌辦大學堂之需其餘利錢二十三萬五千一百八十七千五百五十文仍留作局中資本現在官帖出使旣多流通自廣必須多備資本以期久遠暢行卽由光緒三十年起以後按年所得利錢若干作爲十成請以三成報効歸公以二成劃留局費以五成作爲資本俟將來資本積有成數能敷局用以後再得利錢卽以八成報効歸公以二成永作局中一切糜費如此分别辦理不惟公家稍資挹注而資本亦可期永久所有局事冋派恊領兩員會同經理仍循照舊章並責成戶司督同認眞稽覈俾免日久弊生此係官督商辦就此自籌之項廻非公欵可比按年所得利錢數目隨案開單報部請免造册覈銷以歸簡易除咨報戶部查覈外謹將自光緒二十六年閏八月初一日起截至一十九年底止按年餘剩利錢數目敬繕清單恭呈御覽所有吉省開使銀圓官帖局中　借官本如敷提還劃清界限接開現錢官帖官督商辦不動正欵所得利錢分别報効酌留作爲資本緣由理合恭摺具陳伏乞皇太后皇上聖鑒謹奏奉硃批戶部知道單併發欽此 
署汀蘇巡撫端等奉爲懇恩准將己革副將歐陽成祥開復原銜留蘇差遣片 
端方效曾片再前太湖協副將歐陽成祥經本任撫臣恩壽於光緒二十八年以劣迹不一屢招物議奏叅革職不准投効别營該革員自叅革以後流寓蘇城深知愧奮奴才端方到任後因盜匪充斥亟思整頓緝並之法咨訪輿論咸以該革員熟悉情形長於捕匪爲適匪首高東山嚴拿未獲非得一勇幹之員難期破案因飭令該革員設法購緝俾贖前　該革員不惜重資廣購眼綫奔馳　省探實匪蹤與游擊李標勝等在滬合力圍拿該革員奮不顧身首先人室始將高東山拿獲爲地方除一巨售實屬異常出力伏查該革員從前在營辦事尙稱切實向以捕匪著稱第其所用綫勇品類不齊易來指摘原叅謂有屢招物議或出於此此外本無貪 
 
