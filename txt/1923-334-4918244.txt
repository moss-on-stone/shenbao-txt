# 1923 - 334 - 4918244

 

Page 1

 
 
第一萬八千二百四十四號;中華民國十二年 西曆一千九百二十三年十二月九號
星期日 * *   
 
 

Page 2

 
 
第一萬八千二百四十四號;中華民國十二年 西曆一千九百二十三年十二月九號
星期日 * *   
 
 

Page 3

 
 
第一萬八千二百四十四號;中華民國十二年 西曆一千九百二十三年十二月九號
星期日 * *   
 
 

Page 4

 
 
第一萬八千二百四十四號;中華民國十二年 西曆一千九百二十三年十二月九號
星期日 * * 時論（特約） 
[省自治法（心史）]  
　　近日省議會有組織省自治法會議法之提案提議案一起修正案又一起而公民請議案又一起可知本省之議員公民皆已注意此事請議之張君郵寄其請議書來竊於此重大之本省事務不能無一言以答張君之意 
　　蘇省有自制省憲之議不自今始若今猶名爲省憲則發動在省公民之意不必别求根據亦不必援湘浙等省之制憲爲先例制不制以省民多數决之足矣若名爲省自治法則根據在本年北京公布之憲法憲法在蘇省官廳間自然奉行不生異議在省議會則就其所表見如今届辦理改選議員對此事已正式質問官廳能否任此違憲之責雖質問非大會所議决然用議會法中之質問權由議會名義發出質問書可知省議會之奉行憲法亦無異議旣已奉行憲法則第一事須組織省自治法提案議員可謂先其所急矣 
　　顧省議會是否代表全省民意就奉行憲法一端而論亦頗有疑義民意以痛惡北京之政府國會合成賄選大罪斥絕之意殆不欲與同中國雖知憲法之草案具於十年以前憲法之議决什八九行於賄選未發動之前即什一二之未議决者亦協商妥洽於全體議員未分裂之日但心知賄選與公布並行之惡意不過借此爲機會以求赦於國民國民豈肯輕赦此罪人且豈肯以根本大法爲賄選罪人所點染故審量於憲法之奉行於否輿論乃有人民總投票之主張自今日以前人民未表示其公决之趨向憲法之效力未可知也請議之張君固亦本省公民若在總投票之中可信其爲主張憲法有效者然未知其爲多數與否則請議組織省自治法不如呼號總投票表决憲法效力之爲探本也 
　　且省自治法之會議其議决之權省議會所得甚有限則組織此會議之法恐亦非省議會所能專斷何則組織之法當根本於憲法則憲法已定組織之代表人數各縣議會當最少得居半數省議會及各法團各最多不得過四分之一故省議會在省自治法會議中爲少數分子不能不推縣議會爲主體設以省法律由省議會議决之常例行之無論縣議會能否遵守要先與憲法規定之意爲不合假使省議會可獨定組織省自治法會議之法則憲法中必不使省議會在該會議中居少數分子之地位一種分法竟委託省議會制定省自治法如約法規定國會即兼憲法會議不令他分子加入則省議會責無旁貸又一種方法制定省自治法之會議中無省議會之分子但制定其組織會議之法如約法會議僅制定約法即交由臨時參議院及正式國會會議則省議會亦應效此先事之勞今明明爲會議中不得過四分之一之分子豈能不謀之主體之縣議會及同等之各法團乎 
　　故今日省議會之提案公民之向省議會請議即使開成大會議决法案不過表示省議會之遵守憲法推出四分之一以内之代表參與制定省自治法之事仍聽縣議會及各公團之表示是否共同組織得其同意則加入之而已若縣議會而有此各縣之提議各縣之公决一致以爲應組織省自治法會議則可信爲全省之地方團體表示憲法之有效而省自治之主體亦由此完成省議會不願放棄其共同組織之權自然能成會自然能推出四分之一以内之代表至各法團之支配應由縣議會通告各該法團自定辦法不必由省議會代定張君之請議及議員之修正皆不過於各法團代表人數之分配有所討論其實省議會於此項省自治法會議中爲少數分子與各法團同等原不當有分配之權各法團若不急自支配以圖加入則縣議會自占半數已符會議通例雖無各法團代表或幷無省議會代表亦不足牽掣其制定省自治法之事業故組織省自治法會議視各縣縣議會之是否奉行憲法張君與其向省議會請議而不能强省議員之是否到會固不如别爲根本之計也 
[國内專電]  
　　北京電盛傳孫閣派署未確派署不到孫苟衆院相持下去或將以高派署高以退爲進喜怒不形然於本人利益關頭認得頗眞高閣延長無疑 
　　北京電王承斌電話吳毓麟何以政府欲逮捕吳景濓毓麟答無此意尊言何來王曰吳方所說毓麟曰此間未聞此事（八日下午二鐘） 
　　北京電頃訪使團悉英日海兵在廣州登陸係遊行尙未實佔海關孫文伍朝樞之意在利用使團向彼直接抗議以取得國際上發言地位孫意欲抄舊文提取百分之十三七關餘苟使團向之直接抗議孫正有詞可措又如上次符禮德赴澳門過粤孫即據爲交涉對手符氏不得不聲明爲個人行動交民巷議論粤關如開例恐東三省援例故英法荷主張斷然派艦但究與中國主權有對不住處 
　　北京電閣議外部提報載英法義日美各國兵艦集泊廣州灣並擬派遣陸戰隊携帶槍械在廣州登岸等語本部擬去文詢問實情以憑核辦 
　　北京電澳門葡政廳亦派艦到廣州 
　　北京電洛吳主政府派艦隊赴粤護海關謝絕聯軍干預但華艦難聽調遣 
　　北京電庚（八日）午孫寳琦見曹閣事尙爲第二層孫意在確實維持江皖浙和平顧乃斌隨孫進府（八日下午七鐘） 
　　北京電蘇齊電高顧保溫宗堯接收廣州灣督辦今日閣議討論交外部核 
　　北京電淞滬警廳問題府中謂乃韓何權限問題非齊盧問題更非蘇浙問題目前不妨暫擱絕對不致擴大 
　　北京電交通大會技術委員會本届應有六國出會另選吾國以聯盟非常任會員落選某國主于技術會蟬聯中國一席（八日下午二鐘） 
　　北京電日船長府丸撞傷鹽船民船津日領以鹽船不按線路不允賠津交涉員請商日使酌償（八日下午二鐘） 
　　北京電陳籙電部中法實業銀行鈔票華銀團代兌法外部通知俟賠欵用金後即還欵（八日下午二鐘） 
　　北京電美館函美敎授魯齊林應東南大學聘請備案（八日下午二鐘） 
　　北京電施履本電部日政府請在奉吉黑購米十萬石（八日下午二鐘） 
　　北京電法館函豫滎陽杞縣土匪滋擾敎士柯洛塞甚危請護送安全地幷派兵護敎堂（八日下午二鐘） 
　　北京電美使館函美禁酒曾通告今華商運酒赴美于厲行酒律有碍請嚴禁（八日下午二鐘） 
　　北京電國際勞工會修正凡爾賽和約之勞工部分政府决定簽字將有訓電致陸徵祥照簽（八日下午二鐘） 
　　北京電吾積欠國際聯盟各會費百餘萬每年吾擔國際會費七八十萬之鉅（八日下午二鐘） 
　　北京電唐在復已到巴黎參與行政院會議羅馬館務黃書淦代 
　　北京電部覆中日實業公司中法合辦東路長途電話係謠傳（八日下午二鐘） 
　　北京電部咨蘇督長設立滬寗長途電話派周家義總辦（八日下午二鐘） 
　　北京電陜印花稅處解欵萬五千元直匯一萬與公府（八日下午二鐘） 
　　北京電政府擬提膠路餘欵百萬元爲運動南方軍艦北歸之用已電召劉堃來京（八日下午三鐘） 
　　北京電吳佩孚派樊鼎隨王正廷赴奉與李景林接洽意欲與之聯歡李不受樊先回洛報告現晋陜均有代表在奉接洽時局（八日下午三鐘） 
　　北京電交吳原擬以錢宗澤充路警局長現因錢資格尙淺擬以蔣百里爲局長錢宗澤王賡爲副（八日下午三鐘） 
　　北京電萬國禁烟會因今年鄂陜甘豫大種烟苗向外部提出抗議 
　　北京電豫訊老洋人率部入川已向老河口紫荊關西上（八日下午三鐘） 
　　天津電日人在津設司法領事英美以未得同意將提抗議 
　　天津電王承斌日内赴滄州閱兵 
　　天津電議員張鏡淵提議查辦興業行長王槐三（以上七日下午十一鐘） 
　　天津電曹銳爲呂調元維持地位但某方已派員晋京催發表馬兼省長早晚下令 
　　天津電濟訊魯廳道紛紛接替恐有政潮熊炳琦借視察商埠爲名昨赴靑島暫避 
　　　天津電張廷諤挪發秘廳人員薪水改給新聘院顧問五十人部屬大譁 
　　天津電外顧問鐸爾孟主張對孫閣應根據新憲咨詢衆院意見王毓芝謂此舉恐團成吳派及中立派結合表示反對因之國會成會無期 
　　天津電省署接内部咨調查每月出入口華僑數目（以上八日下午四鐘） 
　　濟南電熊定庚（八日）赴靑島解决港政局風潮（七日下午一鐘） 
　　濟南電今午唐柯三接濟南道許鍾璐日内赴烟台接膠東道 
　　濟南電路政局坐辦崔藩主張仿江浙徵紙烟稅以興實業敎育 
　　濟南電傳于元芳已抵濟學界正醞釀驅逐（以上八日下午三鐘） 
　　奉天電交部電奉天關外僑運無線電機器非經特許嚴禁入口 
　　奉天電韓獨立黨首李天民共產黨金哲勳密謀以二千獨立軍侵入朝鮮北道俄共產黨陰助之聲勢頗大駐奉日領派員北上調查 
　　奉天電吳光新昨來奉 
　　奉天電東路董事袁金鎧集鉅資在哈爾濱設農工銀行振興東路沿線農工事業（以上八日下午七鐘） 
　　吉林電軍署通飭各旅團集中訓練 
　　吉林電一中學生讓步無條件請校長敎職復職准蒸（十日）開課 
　　吉林電俄民集同志組老頭會其黨規凡屬會員不向新黨納稅如違槍斃將激成内變（以上八日下午六鐘） 
　　吉林電黑河巴鎭使滿站萬司令電赤俄又招華兵朱慶瀾飭禁應募 
　　吉林電省署東轅門設無線電臺已成立通電 
　　吉林電一中學潮查明徐校長私挪膳費學生提罰徐五千元不允陽（七日）省長派省敎育會長韓石卿聯合各校長巨紳調停無效 
　　吉林電江省小黑河自動闢商埠已開始籌備（以上八日上午十鐘） 
　　哈爾濱電蘇俄苦我與經濟絕交擬增兵邊境示威强徵民兵羣懷反抗致官民意見背馳 
　　哈爾濱電沃穆斯克民變戕猶太人夥 
　　哈爾濱電白黨戰勝赤俄佔伯力第四馬隊第六步隊降傷兵運雙城子俄國形勢將變 
　　哈爾濱電交易所停日本取引所潛招往交易謂可予保障（以上八日下午七鐘） 
　　蘭州電甲農甲工二校均因攻逐校長罷課 
　　蘭州電慶祝憲法定於一二三日舉行（以上六日下午八鐘） 
　　漢口電何東陽（七日）午應英領署歡宴陪客多英商巨子庚（八日）有軍署茶會佳（九日）有鄧政廳長琴園宴會灰（十日）眞（十一）有銀行公會及中華大學兩歡迎會 
　　漢口電湘趙因湘西戰事吃緊請馬濟轉電吳蕭令二十五師開赴湘西助戰吳覆趙未取消自治不便助戰並擬將二十五師撤回鄂趙已允湘戰終了時實行取消 
　　漢口電新任軍署參謀長張國溶歌（五日）來鄂魚（六日）又赴洛 
　　漢口電湘外交司長楊宣誠敎育司長李劍農陽（七日）由滬到漢擬即返湘 
　　漢口電各團聯合會平民敎育大游行魚（六日）因天雨改庚（八日）舉行到二十餘團體在後馬路商務印書館門首集合攝影（以上八日下午六鐘） 
　　長沙電馬濟尙難離省擬先將衛隊回岳陽俟岳州守備隊成立再離湘 
　　長沙電蔡部正與省軍劉重威旅激戰葉開鑫已移駐寳慶調鄒振鵬蔣鋤歐兩旅赴武岡會攻 
　　長沙電沈鴻英定八日親率所部赴樂昌（以上七日下午四鐘） 
　　長沙電敎育司職員欠薪七月現提條件於一星期内發足一月薪不允即罷職 
　　長沙電省議會七日開協議會議定下星期一繼續開第六次臨時會至十二月底停會又以積欠經費三十萬促孔議長昭綬與當局交涉 
　　長沙電葉開穆庚（八日）由衡陽經永豐進駐寳慶 
　　長沙電沈軍現有大批集中臨武桂陽索欵甚急知事請示應付策 
　　長沙電永州劉雪軒派副官進省促羅先闓到任羅未允 
　　長沙電趙恒惕將出席議會宣布湘局善後政見（以上八日下午五鐘） 
　　長沙電在省軍界要人通電全省各軍官謂湘省來日大難勝不可狃宜就此建立基礎以安黎羣主持雖由省座而其機操在諸公大要約有二端㈠各知事類多菲才征收官更冗雜主管官無銓選權更無考成餘地薦賢本諸公忠公雅意但宜使用人者有權然後銓選可求公考成可求嚴㈡財政紊亂由收支不統一亦由權限不分明諸公屢言整理財政今後請毋徒託空言總之今日湘省已屬千鈞一髮使再不痛定思痛改弦更張機會已去無吾人立足地等語各軍官多覆電極贊成 
　　長沙電葛應龍在岳州開外紳會宣布趙所發表意見電文三要點 
　　長沙電劉旅重威電省陽（七日）午收復洪江鄧部二千餘人已由投誠省軍之劉文錦旅收編 
　　長沙電洛吳令駐岳軍務處長葛應龍召集岳陽法團赴警備司令部開會葛宣示意見（一）國憲已公布各省自治法亦明白規定可並行不悖（二）湘憲與國憲抵觸處容後修改（三）南北問題當召集南北會議岳紳答覆主張維持省憲合法之統一 
　　長沙電省政府因用人及財政權不統一特通電各軍官徵求意見軍官答覆者多謂兵事銷除後當一意奉行不再躊躇（以上八日下午六鐘） 
　　長沙電何健條陳善後意見五種㈠澄淸吏治㈡整頓財政㈢整頓軍隊㈣厲行賞罰㈤肅淸盜匪 
　　長沙電議會改選議長一部分議員主張推南路王克家爲正議長中路孔昭綬西路馮士奇爲副該會七日開協議會黨派紛歧將有無數新黨出現（七日下午三鐘） 
　　香港電陽（七日）石灘聯軍總指揮行營電稱據諜報林虎在古洞病故未死之先陳炯明親至古洞與晤惟林已不能言林部現駐響水横河一帶 
　　香港電朱卓文歌（五日）電擊破袁帶部支（四日）收復小欖 
　　香港電孫魚（六日）覆滬議員函謂國會奮鬭巳失敗請舍國會助革命進行 
　　香港電胡漢民陽（七日）由港赴滬 
　　香港電李濟琛因沈榮光部集中懷集恐侵粤已宣布廣寗爲戒嚴區域 
　　香港電聞楊希閔下令石龍各軍庚（八日）總攻（八日下午六鐘） 
 
 

Page 5

 
 
第一萬八千二百四十四號;中華民國十二年 西曆一千九百二十三年十二月九號
星期日 * *   
 
 

Page 6

 
 
第一萬八千二百四十四號;中華民國十二年 西曆一千九百二十三年十二月九號
星期日 * *[國内專電二]  
　　福州電孫令崇安縣備米千石夫二千名備軍隊他發台江又封船續發但大半爲輜重 
　　福州電孫傳芳令上游東西溪設局劃一米捐每石小洋五角 
　　福州電路電財政兩會議省署派高登舫代表（以上八日上午七鐘） 
　　南京電省議會庚（八日）大會仁社議員堅决反對賄賣水電廠兩派議員互毆兩場無結果而散（八日下午七鐘） 
　　南京電蘇議會頃開議閘北水電廠歸商辦案主席兩次付表决多數某派起而大鬧（八日下午九鐘） 
　　揚州電八日全縣學校罷課索薪 
　　（八日下午六鐘） 
特約路透電 
[廣東海關交涉]  
　　八日北京電各使署均言未接外兵占據廣州海關消息意使署則接七日廣州無線電報云意巡洋艦加拉白里亞號於二日離滬昨駛抵廣州參與四國外兵登岸阻止孫中山占取海關稅項事孫中山已由伍朝樞以牒文致領事團覆外交團之警告内謂海關爲中國機關須受粤政府節制粤政府擬命廣州稅務司勿再以稅欵解交北京留付粤政府以充政費此並非干涉海關純爲内務末謂粤政府之行動不能視爲過早粤政府擬再候兩星期以待外交團之覆文云云 
[王正廷抵日]  
　　七日東京電王正廷今晚抵此即發表來日意志之宣言 
[日本之預算]  
　　七日東京電一九二四年預算案已發表收入共日金一、二九九、○○○、○○○經常支出一、○二八、○○○、○○○元特别支出二七一、○○○、○○○元經常支出爲陸軍一八○、○○○、○○○元海軍一二六、○○○、○○○元外交一九、○○○、○○○元敎育七二、○○○、○○○元特别支出爲陸軍一三、五○○、○○○元海軍一一二、○○○、○○○元外交二五○○、○○○元敎育八、五○○、○○○元新預算案較本年减少七七、○○○、○○○元 
[英國選舉之各黨結果]  
　　七日倫敦電今日午後五時三十五分止各黨結果如下保守黨二四九自由黨一三九工黨一七六超然派八各黨新獲之席計保守黨一八自由黨七九工黨五九各黨喪失之席計保守黨一○八自由黨一二二工黨一四超然派一 
　　八日倫敦電午前十二時五分止各黨結果如下保守黨二五九自由黨一四八工黨一八七超然派八 
　　八日倫敦電孰組政府未易推測報紙批評頗不爲包爾溫表同情自由黨報紙當然以咎由自取相嘲而保守黨報紙亦痛惜不從保守黨領袖勸告輕自犧牲安穩地位之愚各報皆討論各黨能否商定一大共同計畫以利行政之問題如能有協定則短小時期内不致復有選舉若再選舉恐僅再造成現狀若混合内閣則亦不爲人歡迎各報大都謂宜由一黨組織政府而得另一黨扶助某種議案之允諾但應入閣者究爲何黨則言者不一其詞保守黨現自認保護政策將於許多年内未能實現自由黨則爲保護政策業已消滅 
　　七日倫敦電保守黨要人奥斯丁張伯倫氏海軍大臣愛梅立氏首相包爾溫氏尼維爾張伯倫氏郵務大臣藹文斯氏外郡次官麥克尼爾氏皆被選工黨領袖麥克府納爾氏自由黨領袖喬治氏亦皆被選保守黨閣員六人失敗而農邵大臣桑德斯氏之失敗尤爲現政府在農業區域失利之最大者蓋政府初以爲提倡農業津貼之政策定可得農民之歡迎也 
　　七日倫敦電工黨今晨對於目前已得之結果非常得意謂政府多數業已銷滅工黨此次勝利乃過去兩年中慘淡經營所致而其對於失業問題之態度始終如一堅决不變亦爲致勝之一原因凡工黨固日之席迄未有被保守黨奪去者此乃極可注意之一點工黨甚以漢德森氏失敗爲惜蓋自由黨與保守黨連合敵之故漢氏不能勝利也保守黨總部不顧在選舉結果完全發表以前發表意見但以此次失敗全由於民食昂貴之呼號政府黨困於倉從選舉之情勢未及切實駁正之云包爾温已返此有不豫色不允發言保守黨蒙德氏稱包爾溫將辭職而稍重自由貿易之竇比氏或將組閣暫行維持 
　　七日倫敦電日前政狀爲政治史中所未前有三政黨皆無權支配之彼此意見甚深聯盟爲不可能唯一解决法殆在協定暫時行政辦法耳政界大爲震動預料包爾溫必辭相職英皇將召竇比爵士組閣云工黨興高采烈自由黨尙怏怏不樂蓋以勝利不若工黨猶爲三大黨中之最小黨也 
[美國會紀事]  
　　七日紐約電各晨報批評柯立芝總統在國會之演詞認爲詞意明瞭但對於總統所言之問題則各報批評悉隨自已政治傾嚮而異紐約時報稱讀總統之詞而知其人極有政治才能紐約世界報稱總統承認歐洲恢復美國有直接利益但此利益應如何使之實現則總統未置一詞云 
　　七日華盛頓電財政總長米倫氏致國會之常年報告稱上年因政費竭力撙節及於政府財政施行商業原則故得减輕國債美金六一四、○○○、○○○元報告中附上總統書内言若許發兵士恩俸則將延緩减稅期多年米氏主張減輕各稅三萬萬元並謂大入項之附稅减至百分之二十五最小額則至一九二六年政府收入定見增多米氏之意以二千三百萬元增造海防船隻則可將防杜酒之私運經費減至最小數 
[墨西哥革命記]  
　　七日維拉克魯士電革命運動延及九州政府軍已與革命軍接觸墨議員十五人已抵此間擬設國會及舉臨時總統 
　　七日華盛頓電美代使由墨京來電謂接維拉克魯士英領事消息墨政府軍總司令現駐該處墨海軍均贊助之維拉克魯士州政府已被推翻 
　　七日墨京電墨總統哇白里貢氏已由西拉雅行抵杜伊特現赴恰浦爾台貝克邸總統於内閣會議宣稱國家和平須加維持亂事當以鐵腕遏平之據聖魯易波杜西消息政府軍已繳州軍之軍械壓平亂事 
[德國近狀記]  
　　八日柏林電亨堡有商人七十被拘因查見私販大批藥品内有價値英金二百五十萬鎊麻醉藥之故聞警察現擬拘捕與此案有關之船長船員多人 
　　七日巴黎電賠償委員會昨晨集議尋常事件並未接到關於德國擬向美國借債之正式公文 
　　七日巴黎電魯爾工業陸續恢復波冲煤礦每日產額現增一倍境内交通亦漸發達上星期運往法國之焦煤共九萬一千噸每日平均一萬五千噸又煤二十一萬一千噸每日平均三萬五千噸此數約及照約應繳者四分之三 
[關稅手續公約]  
　　七日巴黎電關稅手續公約已列入十二月十日在巴黎舉行之國際聯盟行政會議程中届時法代表韓樂陶氏將提出報告書此約係十月間日内瓦萬國會議　通過已由各大國簽字約文擬使稅關手續删繁就簡規定稅關條例章程之公佈並援助受不正當手續之累者以饜工商界之需要法國與情甚希望此約得早見實施 
[瑞士國會之毒藥質問]  
　　七日本士電今日瑞士國會開會時社會黨議員某氏提出質問謂近有大批鴉片高根嗎啡假託他藥輸運出口巴塞爾出口者尤多政府其知之否外交總長摩太氏答稱鴉片問題近頗重大國會就國際合作點論責當將一九一二年鴉片公約儘速批准現擬至遲於明春將批准計畫提交國會云 
[各國近事記]  
　　七日亞姆斯特丹電聞英皇英后明年將正式來游荷蘭 
　　七日紐約電今日匯市金鎊因英國選舉之影響跌落五分後又回漲一分佛郎等匯價隨金鎊升降 
　　七日華盛頓電美政府復向加拿大探詢商訂條約准由大湖取道聖勞倫斯河建一深水道通至大西洋事 
　　七日長崎電殺死社會黨大杉夫婦及其姪之兇手甘粕氏判處徒刑十年又森氏判處徒刑三年 
[公電]  
　　南京朱嘉楨等來電申報館轉六十縣各公團公鑒本日大會開始變更議事日程爭執許久一案未議即行散會專電奉聞江蘇省議員朱嘉楨顏作賓張宏業朱翼雲葛浚等庚 
　　北京廖勁伯等來電各報館公鑒憲選告成百端待理衆院因統一未完新選未辦國會不可中斷職務未能解除根據憲法四十九條賡續開會議長地位當然不能以院法之規定發生問題法理自明毫無疑義即使果有問題除開憲法會議解釋四十九條及正式開會决諸院議外别無解决之道乃谷芝瑞牟琳王樞等十餘人於臨時會開會投孫閣同意票之日突以議長問題發生爭議同人等以爲法律之爭必可依法解决調停奔走要求付諸憲法會議或院議解决而谷芝瑞等堅執不從去月二十八日政府催議孫閣同意案谷芝瑞等十餘人竟淘至議員簽到處搶毀議員簽到簿攘拳奮臂霸踞議台阻止開會同人勸阻輙被毆擊秩序凌亂遂告延會至本月一日繼續開議孫閣同意案竟有鳩形鵠而之槓夫乞丐千餘人分列國會街東西兩端阻止議員出席致人數不足再告延會京師爲全國首善之區議會爲神聖莊嚴之地乃疊有此非法之事出現具瞻所及至可寒心尤可異者議會内部即有問題國會機關幷未消滅代閣竟徇少數私黨請求將衆院經費勒掯不發更以一二私人在西安飯店另設機關私自餽送欲使國會無形消滅遷流所及罔識底止同人等奉職無狀負咎孔多雅不欲訴諸院外自明曲直惟谷芝瑞牟琳等一面旣被動破壞國會一面復對外揑造是非深恐遠道傳聞益滋誤會爰抒眞相敬告國人謹佈區區伏維公鑒廖勁伯奉楷陳策馬驤羅家衡廖宗北孫鐘易次乾王蔭棠田美峯朱觀玄趙東藩恩克阿穆爾薛丹曦楊樹璜劉冠三狄樓滬繼孚金詒厚蔣宗周等五十七人同叩陽印 
　　南京張宏業等來電申報轉六十縣各公團均鑒閘北水電廠爲省有最大營業機關資本一百八十餘萬元每年餘利三十餘萬元營業權値百萬元以上連日紛傳某商輦金三十萬元賄買議會通過商辦之說昨日大會果由徐果人臨時補發日程提出照估價單賣歸商辦之議案當經同人死力抗拒未予變更議事日程相持數小時而散惟是陰謀正熾惡燄大張金錢勢力已瀰漫於莊嚴神聖之議塲省有財產行將斷送同人等良心未泯願與周旋尙乞我全省父老昆弟一致奮起恊力援助藉保省產迫切陳詞佇候明敎江蘇省議員張宏業胡允恭蔡璜錢基厚吳鴻壐李嘉楨顏作賓朱翼雲周榖陳陶逹卜廣海等五十一人公叩庚 
　　北京通電各省衙門均鑒本日令任命雷長祿爲山東陸軍第一混成旅旅長張烈爲山東陸軍第五混成旅步兵第一團團長此令暫行代理部務陸軍次長金紹曾呈請任命李炳南爲陸軍第一混成團中校團附效攀龍爲少校團附張勝魁爲步兵第二營營長張成麟爲步兵第三營營長魏尙範爲騎兵營營長均照准此令暫行代理部務陸軍次長金紹曾呈請授孫世榮劉福海韋鍾琪爲陸軍步兵中校周明庭趙伯壎爲陸軍步兵少校鄭驤爲陸軍二等軍需正均照准此令暫行代理部務陸軍次長金紹曾呈請任命王熊飛爲江蘇督軍公署副官長梁逢森爲江蘇督軍公署軍需課課長均照准此令暫行代理部務陸軍次長金紹曾呈請任命孫以驤署一等法官應照准此令蒙藏院總裁貢桑諾爾布呈請以朝克德勒格爾補協理應照准此令京陽印 
國外要聞 
[日本慘殺大杉榮事件判决]  
　　日本電報通信社八日東京電云甘粕太尉殺害大杉榮夫妻案日政府特開軍法會議判刑如下甘粕太尉處徒刑十年森曹長處徒刑三年平井伍長鴨志田上等兵本多上等兵無罪又電云對於甘粕事件之判决辨護士方面皆稱爲名判决檢察官亦已不再上控 
國内要聞 
[北京通訊（浴）]  
　　裁旦聲中之國務院 
　　北京自發表裁員令後一時雷厲風行財政部鹽務署首先開刀計裁去額外人員達千餘人之多而各機關又時聞磨刀霍霍之聲北京城内均滿佈此項空氣凡以官爲業者以患得患失之心理尤刻刻不能自安比日内務部農商部等機關亦先後着手辦理毋庸煩述所可異者獨一切政令發源之國務院不惟未見大舉裁員幷日前一度之喧傳亦已歸於沉寂惟各機關旣遵令分别實行國務院居表率地位反退居其後斯則不能令人無疑也茲將該院最近詳情爲系統的紀載如次官制變遷之沿革按國務院内部最重要之秘書廳官制當民國初元僅定秘書四人簽事六人主事六人下至辦事錄事若干人合全廳職員總計不及百人民三項城時代廢除内閣制後組織政事堂設機要局司務所兩機關以代今之秘書廳除將簽事員額加至二十人主事改爲無定額外又另設左右參議二人帮辦機要事件迨民五恢復舊制院秘書廳仍依舊貫外另組參議廳派參議八人薪俸支給由　第五科辦理厥後歷任總理逐漸將秘書廳人員增加旣巧立行走任事辦事等名目更有調院辦事留廳辦事新花樣遂成今日冗員充斥游民集中之國務院 
　　現有員額之調查國務院秘書廳除秘書室外共分五科（第一科收發第二科文書第三科交際兼理擋案第四科庶務第五科會計）四處㈠會計處㈡電務處㈢繕校處㈣編譯處計實缺人員僅秘書十人簽事二十人主事一百零九人辦事二百二十餘人其餘任事辦事行走等之非實缺者達二百餘人即錄事一項額外亦增至一百餘人總計秘書廳人員共六百五十餘人參議廳除參議八人外其參議上行走任事辦事等共九十餘人其餘辦事員錄事共十餘人合計現有職員七百七十餘人而顧問諮議尙不在内也 
　　薪俸支出之總額國務院現有職員之額數旣如上述而薪俸總支出達七萬八千餘元計總理千五百元秘書長千元參議八人六千四百元參議上行走任事辦事等九十餘人每人四百元三百元二百元一百五十元不等合計二萬八千餘元秘書廳方面幷僉事主事津貼及年功等項統計在内共四萬五千餘元 
　　凖備裁員之經過自前日曹錕下令限期裁員後張廷諤即分令秘書廳各科處人員無論實缺額外及錄事等對於銜名出身經歷到院年月日或因勞績升轉者分類塡造表冊呈送察核爲實行裁員之凖備及上月二十九日第二次裁員令發表則部鹽署先後奉行高凌　復手諭張廷諤迅速辦理張又轉飭第五科將院内現有職員名冊及月支俸額與八年預算之差度分欄造表送核該科奉諭後已編造就緒前日午後張氏又召集秘書廳轄屬之秘書科長及各處主任討論裁員事宜幷詢問各科處人員之勤績加以分别標識以備實行時去留之標凖 
　　裁員停頓之眞因裁員凖備旣已大體就緒顧實行裁員之院令迄今尙未發表者雖因高凌　忽辭忽假之影響究之張廷諤亦雅不願此事之實現所以然者㈠張氏因印花稅票案與院中人員惡感甚深而現處地位又不鞏固故不願由其手中發表與人結怨之命令而惹起其他之反動㈡院内人員自經十一年六月二日之裁員凡靳梁内閣所任命之額外人員經過此番風浪後除被裁汰者不成問題外其餘留廳任事者均取得甄用合格之保障實無可裁汰至于罷惠汪大燮王正廷時代所委派之額外人員亦不過三四十人此外百八十餘人溢出之名額均係張紹會呂均及張氏所委派者處此情勢旣不能排除異己之人而附己之人又無合格之保障故裁員不實行則已如果實行則所應裁者皆已所不欲裁之人也㈢參議廳之參議上行走任事辦事等溢出名額百餘人之原因實張紹曾時代籠絡議員及新聞記者之政策若一旦實行裁汰反動力足動搖個人之地位故第二項張氏僅不願裁此則直不敢裁也㈣新閣成立張之地位當然不能存在即高代閣期間延長張亦難久居其職故更不願臨别與人重結怨也基於以上四因而國務院裁員之實行忽歸停頓職是故也至高澤畬氏亦與張氏具同一之心理且秘書廳職權久爲張氏所壟斷彼更無從着手即令强勉從事亦不勝其煩所以遷延復遷延俟至必不得已時然後奏刀此國務院裁員停頓之眞因也 
　　將來裁員之預測裁員停頓原因旣如上述然當此大裁特裁之潮流國務院勢亦不能避免惟發表期間之遲早耳據聞參議上之行走任事辦事及辦事員錄事等項統在紅勒帛之列秘書廳方面比較的裁汰之範圍略小除久不到院或到院而不辦公者在絕對應裁之列此外無成績可言者則歸酌裁之列唯第三科旣無特别繁劇之職務而員額竟浮增至百四十餘人冗濫當爲全院之最故實行裁汰後該科波及人數至少當在七十人以上其餘各科處預定僅裁十餘人至薪俸總額則以四萬五千元爲限將來是否照此辦法姑俟實行後證明可也 
[北京通信（一鳶）]  
　　孫洪伊和吳之失敗民治社内部之分裂 
　　北京半爿國會之煑荳燃箕多半由内閣問題而起在今日事實上愈形顯著諱無可諱其實吳景濓雖爲衆惡所歸而藉口所謂憲法四十九條以推翻其議長地位究難使其折服固無怪其拚命抵抗益以反吳派之團結力日形渙散最後勝利更未可必高凌霨遂不得不再言辭所謂假辭眞幹固不過先佔一步然於此高氏假辭聲中忽有孫洪伊組閣之說是雖來得鶻突其實空穴之風固自有因也 
　　孫氏在北挾民黨招牌自重其所謂勢力者除直接之民治社外尙有王試功之地方自治協進會亦間接受其操縱指使當賄選未成以前與全民社溫世霖聯結倡孫（文）曹（錕）合作之說温固民黨老同志中之變節事曹者與孫原有淵源可溯其時曹爲減少反響計遂亦將機就計在保接待十政團代表以囫圇呑棗之語口頭上承認與孫（文）合作許孫洪伊以第一任内閣實則孫曹在事勢上萬燕合作之可能王試功本屬洛派更不敢不唯洛吳之話是聽小孫旣爲曹所愚而又失歡於南益以吳景濓挾津派勢力與顏（惠慶）高（凌霨）相搏明知内閣總理之預約劵十九漂賬故初雖有北上觀看風色之議卒以前途盡是荆棘不敢輕於一試 
　　此次倒吳中堅名爲民治全民研究三大系而民治一派較全民研究更大賣力氣衝鋒陷陣靡不當先固由小孫示意冀先倒吳而後徐圖圓其總理之夢然民治社經幾度變遷社員實不過四十餘人内分王湘牟琳兩派牟之目的在倒吳後繼承其衣缽王則欲爭得參院議長同床異夢固誰亦顧不及誰也 
　　吳景濓以潑辣手叚抱定硬幹到底因敵方之散漫形勢轉佳希望與民治社棄嫌修好以其手下趙世鈺競爭參議長基本票讓渡於王湘爲交換小孫亦覺得長此相持未必爲功不如即此收篷轉舵互相維持相對的利益特派郭同來京一方調停民治民憲兩系之携手一方促成王湘之參議長直接所以擴張參議院中之地盤間接即所以爲孫氏樹組閣之基礎其打算固不爲錯 
　　郭氏旣啣此重要任務而來二日下午即在其私宅邀宴倒吳各派首領示意此來專爲調停議會内爭措詞多側重於疆吏方面對國會多不滿意將有根本制裁不如即此轉圜對孫組閣一層雖未提及然一部分人已測知其用意此一度接洽殊無要領昨日郭氏又宴吳派中重要分子除提出具體條件外略及孫氏組閣之事但雙方均以此屬第二問題現在尙談不到惟將今日之衆 
 
 

Page 7

 
 
第一萬八千二百四十四號;中華民國十二年 西曆一千九百二十三年十二月九號
星期日 * *院常會展期兩日靜待調停蓋吳派之於今日祇求保全議長一切均未嘗不可磋商也 
　　孫洪伊組閣之說旣因郭同之來喧傳一時甚且有籍忠寅看透參院第二届會期所剩不過幾月願意犧牲决選促成王湘當選實則均屬神經過敏之談不唯籍氏毫無此事且正在大顯神通拚命拉人爭最後之勝負不過比較的參議長競選形勢上民治民憲果能携手王湘勁敵只籍氏一人堪與伯仲然其唯一掣肘之處仍在本系之牟琳不肯放鬆對郭同拒之千里外前日西安飯店會議否認有人出面調停即爲對郭而發昨日之通電更示倒吳到底行且再接再厲據聞甘石橋憲政黨已將黨費籌足决於明日開全體大會每人發給津貼二百元今晚即將通知發出預料經此一番點綴中立派必舍吳來歸牟氏决貫澈其未來衆議長目的孫氏之命有所不受王湘頗爲怨懟民治社之前途大有裂而爲二之勢矣（十二月五日晚） 
[外交團不滿護路組織]  
　　葡使已向孫多鈺表示 
　　護路督辦唐在禮之不就職係因權限爭執最近唐氏本人亦曾明白表示而所謂權限問題自係反對交通部另設鐵路警備總局以管理路警之故惟在交部方面則自以爲督辦處屬於軍事範圍總局屬於行政範圍二者幷不抵觸不將總局裁廢唐氏亦自不肯就職故護路督辦至今已呈僵狀但在此各走盡頭之相持中可促其轉圜者在今日之中國自非外人莫屬聞外交團對於交通部自動整頓計畫頗不滿意關於督辦處與總局之組織條例曾向該部發爲種種疑問交通當局因約符禮德氏於前日上午談話吳毓麟因有他事託由次長代見唐在禮亦在座交次孫多鈺當以護路計畫相示符氏閱悉之下以爲本人即將回國對此本無發言之必要不過旣蒙相約本人意見以爲此種計畫恐難得各國之同情不如請當局另行修正然後提出似較妥適不知經此表示以後交部方面是否讓步也 
[鹽署請禁閩海軍勒稅]  
　　閩省海軍勒徵鹽稅商民久已怨聲載道迭經運商代表函電交馳籲請北京嚴電禁止而彼等仍苛徵如故日昨鹽署及財部對於此事特咨呈國務院請設法轉電閩省海軍長官嚴行查究以維鹽政原文云據稽核總所文稱據福建分所電據運商代表聲稱閩省海軍曾力迫商人借欵二十萬元以鹽稅作抵因商人未允故海軍現正將所有由馬尾裝鹽前赴福州之鹽船悉行扣留並將鹽斤每擔抽稅一元等語商人不肯聽命現有鹽斤十萬擔正由各場運往福州各商人已陳明本地長官並電呈國務院謂彼等暫停營業以反對海軍不法舉動職等會商諸運使設法勸導釋放及停止抽稅據運使復稱現正設法敦勸孫督理王帮辦將孫督理前議由鹽欵項下每月撥付海軍之欵三萬五千元改爲五萬五千元云惟海軍方面對於孫督理所擬辦法似難同意因王帮辦已將鹽稅預徵據厦門支電所稱海軍現正在蓮河按每擔一元八角之率發放鹽斤以與王帮辦競爭王帮辦現强迫在蓮河及潯美發放鹽准單其鹽稅則由泉州軍事總機關向商人收取謹電聞等情查此案情節重大應請鈞署咨呈國務院即予核辦等情前來部署復查鹽稅關係債約福建海軍扣留鹽船强迫徵稅不特有關國信且於民食稅收影響至巨前據福建鹽商同業公會電請停抽各項捐欵放行鹽船等情業由部署分電孫督理王帮辦薩省長曁海軍杜總司令迅予飭屬停徵各項捐欵並將過境鹽船查騐放行在案茲據前情相應咨呈轉電閩省海陸軍事長官嚴究徵稅扣船以維鹺務而恤商艱 
[僑務局縮小範圍]  
　　此次裁員令中所應裁撤之機關以僑務局爲較大故當局對此亦較爲愼重上次閣議時高凌霨曾提出議案以爲該機關管理華僑事務當此聯絡華僑之時自未便根本裁撤不如縮小範圍聽其存在其縮小之辦法大槪如下㈠該局經費原來一萬九千餘元以後改爲五千元㈡就該局人員極力裁汰㈢僑務届總裁原爲特任職以後改爲簡任職直轄於國務院高提議後某閣員繼續發言謂華僑事務甚多僑務局非無事辦之機關且新任總裁畢維垣又係洛方所特保上項辦法似不甚妥商議之後遂將此案暫行擱置未曾解决次日畢維垣聞信即自入公府請示辦法當時曹未見由王毓芝代爲接洽王云旣然如此當轉商澤畬審愼辦理將畢敷衍而去聞畢氏之意以爲若果復行閣議本人决計辭職惟修正僑務局組織條例昨日已以敎令發表是高之提議當已由閣議通過未知畢氏果否不幹也條例如下第一條僑務局直隷於國務總理掌理本國在外僑民移殖保育一切事務第二條僑務局置職員如左總裁一人簡任副總裁一人簡任科長三人薦任科員九人委任評議十人聘任第三條總裁綜理局務監督所屬職員第四條副總裁輔助總裁整理局務第五條科長承總裁之命掌管本科事務第六條科員承長官之命助理本科事務第七條各科之職掌由總裁呈准定之第八條僑務局設評議主任一人評議十人除就外交内務農商敎育四部司長聘評議本局事務評議主任以副總裁兼任外其餘六人遴選僑民中資望素著者聘任之第九條僑務局因事務之必要得派遣委員或委託各地方相當官署辦理第十條僑務局遇有與各主管官署關係事件應商同各該官署長官辦理第十一條僑務局對於駐外領事或各省交涉員辦理僑務不當時得商同該管長官酌核懲處第十二條僑務局因繕寫文件得酌用雇員第十三條本條例自公布日施行第十四條自本條例施行日起十年十二月公布之僑務局組織條例廢止之 
[京衆院六日又流會]  
　　甘石橋發欵之效力 
　　昨日（六日）衆院之會憲政民治及中立派無一人出席其最大原因則以憲政黨預知吳景濓召集此會急於昨日下午亦在甘石橋開會並由黨中重要分子以汽車或電話紛爲邀致聲明即發黨費務請速來此爲該黨發給第一次津貼每人大洋二百元（比較出席費加一倍）衆議院於昨日下午三時至五時發給參議院於今日（七日）下午三時至五時發給昨日吳派議員在衆議院開會之時與憲政黨在甘石橋發給衆議院議員津貼之時根本衝突有人於下午三時後赴甘石橋視察甫至該部二門即見簽到簿兩冊一爲衆議員名冊時已簽到二百五十七人一爲參議員名冊時已簽到八十四人再進至大院東房即爲發給津貼處時已人山人海各得二百元之支票意態極快合計由衆院散會後復至憲政黨領欵人數是日當在三百五十餘人之譜足見銀元魄力之大雙方比較衆院出席證一百元無午餐且係賒賬憲政黨簽到即有二百元又有午餐且是現錢人又何樂而不往甘石橋走走宜乎衆院流會也 
　　至衆院方面昨日下午一時五十分吳景濓即率領衛士多名分乘汽車兩輛由西溝沿繞道入院威風凛凛昂然走入議塲高踞議長席意氣傲然然在塲議員寥若晨星延長至三時簽到者僅二百零二人距法定人數尙差九十七人塲下有呼延會者吳神色沮喪乃搖鈴數下議員紛紛出塲時三時二十分散會後吳語人云今日延會果以多數議員往領津貼之故則以後衆院正無妨常常開會未審是否有人常常發給津貼耳此言意雖滑稽然亦頗有趣味據接近吳氏者謂衆議院仍將於星期六日（八日）開會不知甘石橋方面又將如何對付耳 
[財部公債司編内外債欵表之說明㈩㈡]  
　　（六十五）中國交通兩行債額洋五百二十五萬元應還九六票額三百三十萬○七千五百元九折洋二百九十七萬六千七百五十元餘欠洋二百二十七萬三千二百五十元此項債票按九折計算（六十六）直隸省銀行債額洋一百萬元應還九六票額六十三萬元八四折洋五十二萬九千二百元餘欠洋四十七萬○八百元（六十七）敎育部借欵債額洋二百萬元應還九六票額一百二十六萬元八四折洋一百○五萬八千四百元餘欠洋九十四萬一千六百元（六十八）亨達貿易公司債額洋三十二萬五千五百九十二元應還九六票額三十八萬七千六百元八四折洋三十二萬五千五百八十四元餘欠洋八元此欵以債票按八四折十足發還（六十九）新華懋業兩銀行債額洋八十萬元應還九六票額五十萬○四千元八四折洋四十二萬三千三百六十元餘欠洋三十七萬六千六百四十元（七十）天津交通銀行債額洋三十萬元應還九六票額十八萬九千元九折洋十七萬○一百元餘欠洋十二萬九千九百元此項債票以九折計算（七十一）聚興誠銀行債額洋十四萬四千元應還九六票額九萬○七百二十元八四折洋七萬六千二百○四元八角餘欠洋六萬七千七百九十五元二角（七十二）債額洋八萬九千六百元應還九六票額五萬六千四百四十元八四折洋四萬七千四百○九元六角餘欠洋四萬二千一百九十元○四角（七十三）華孚銀行債額洋十萬元應還九六票額洋六萬三千元八四折洋五萬二千九百二十元餘欠洋四萬七千○八十元七十四）中交新華新亨等十二銀行債額洋二十八萬元應還九六票額三十三萬三千三百三十元八四折洋二十七萬九千九百九十七元二角餘欠洋二元八角此欵核准特以債票按八四折十足發還（七十五）裕通銀號債額洋十六萬一千元應還九六票額十萬○一千四百三十元八四折洋八萬五千二百○一元二角餘欠洋七萬五千七百九十八元八角（七十六）中國交通兩銀行債額洋二十三萬元應還九六票額十四萬四千九百元九折洋十三萬○四百十元餘欠洋九萬九千五百九十元此項債票以九折計算 
[葡人規畫重興澳門]  
　　葡使回國與此有關 
　　字林報北京三日通信云澳門商埠之復興爲在華葡萄牙人最有關係之事此老居留地自帆船衰落廣東内地開放商埠及香港繁盛之後即一蹶不振澳門港有兩弱點一爲淤澱充塞不能容江輪以上之大船一爲與附近内地無直接陸路可通職是之故澳門行政經費多年以來全恃鴉片稅賭稅及其他不正當之收入實爲該埠汚點近年葡當局始予以注意現任澳門總督及駐北京葡使符禮德氏竭力設法使葡政府承認重興澳門俾成爲一眞正商埠之重要澳門具有富饒之後地祇須有一短鐵路線再使港口能容納充分噸位以載運進出之商品則容易成一與汕頭相同之重要商埠符禮德氏爲外交團領袖已經多月現將於十二月十一日出京回葡京表面上係照例請假返國實則係將其重興澳門之計畫條陳於本國政府現在澳門港已在着手開竣由一荷蘭公司承辦即係符使之主張規畫而得澳門總督之力予贊助者也港口一經開深可以接受海船則祇須再與内地爲相當之聯絡澳門即可由一游息之鄕變而爲一活動之商埠在現時政局之下自無從談及鐵路計畫一俟時局平定希望興華當局訂約造一路線自澳門至香山再自香山至江門於是澳門得興中國一最富饒之農區聯絡矣現時之澳門因其固有惡風俗之存在一般游客趨之若鶩將來鐡路成後此等引人入勝之處即將稍滅而變成一商業活動之新天地但商業上之利益儘足以補償一般感情用事者之損失也 
[魯各廳道更換中所聞]  
　　山東新任實業廳長陳藻於七日午前接任舊廳長田步蟾交代完畢後即於當日下午赴政務廳履新濟南道唐柯三財政廳王宗元亦定於八日到任舊政務廳兼濟南道許鍾璐三五日内赴烟臺就膠東道尹職務政局變動表面上似已告平靜惟政務廳田步蟾聲明只幹兩星期唐柯三頗希望如許鍾璐故事以濟南道兼政務廳連日運動頗烈熊炳琦則以舊敎廳王訥雖已下臺而濟社同志社多數議員皆爲王氏抱不平極力拒絕于元芳到任擬以政廳予王以緩和反潮使于氏亦得安然履新惟據敎育界人云吾輩之拒絕于元芳誓堅持到底且並非有所愛惜於王訥係反對于氏以非敎育界人來長山東敎育即使彼冒昧來魯接事亦必幹不下去蓋以吾東敎育界黨派之複雜敎育事業之百端待理絕非素無敎育經騐者所能勝任也財政廳王宗元對人宣佈三大政見㈠署内人員槪不更動㈡財政公開㈢整頓稅收然據銀行界人言王氏財政廳長之壽命至多不過三月緣王氏係一腐儒不惟素無理財知識亦與銀行界毫無接洽且山東中國銀行經理常壽宸山東銀行經理張肇銓（二人俱前山東財政廳長）此次運動財廳所費頗屬不資王宗元恃王蘭亭勢力攫得財廳一席常張二人已恨之切齒山東省庫奇窘專恃借欵爲生活中國山東兩行資本雄厚在金融界勢力最大常張若不與之通融王勢必束手乏策點金無術恐終不免狼狽而去而熊炳琦氏以此次更換各廳道實爲山東政局空前之大變動連日大讌各黨派政客及各機關人員以冀聯結感情消釋意見並將於日内赴靑島一行以解决港政局風潮 
[湘總會商選舉之經過] （長沙通信） 
　　葉德輝之會董尙有問題 
　　長沙總商會前會長左益齋氏軍事未興以前以處嫌疑地位棄職他往嗣因政府時時向商會借欵以充軍需商會亦不願於此時間選出會長以當難關於是會長一席久懸未决所有會務由副會長王尹衡執行現在湘中軍事行將結束各種商業亦次第恢復原狀商會長之選舉未能再延遂於二號午前九時從新將正副兩長選舉依據商會法召集各會董計投票者五十四人實業司派蕭驤爲監察委員監視投票秩序嚴肅至下午五時開票結果黃藻奇得三十七票當選爲正會長王尹衡得四十一票連任爲副會長此外葉德輝得正會長十三票副會長一票彭祖植得正會長二票黃藻奇得副會長六票史鎰得副會長三票蕭恩震得副會長一票廢票二張開票之後諸事皆無爭執惟葉德輝得票頗有問題因會長須於會董中互選載在商會法葉氏原非會董亦非會員前夜淮商公所忽致函於商會謂該所會董孫雪初回贛省原籍並辭會董即公推葉氏接充而日昨投票時孫雪初之義豐祥號又來緘聲明孫氏辭職已經慰留現時未來祇認爲曠職查淮商公所會董尙有四人待補即孫氏辭職亦須以第一名候補會董饒樹雲遞補如無候補人亦須於會員中補選之是葉氏之會董根本上不能成立所得之票自亦不能認爲有效但據蕭委員意見則請淮商公所會董不論爲孫爲葉純係淮商公所内部問題應聽其自由决定旋經大衆討論將孫會董名義仍然保留以俟大會解决 
[南京快信]  
　　捲烟營業特稅寗垣定十一日起實行各屬亦儘本月内陸續開辦 
　　兩長擬自明年起增棉出口稅明令財實兩廳擬辦法 
　　北京總稅務司令金陵關稅務司自民國十三年一月一日起凡商人送關之定貨單如未將眞正合同貨物售價之總數註明單内槪不爲憑 
　　江蘇省第七次敎育行政會議自今（八日）起在中正街公共講演廳開議 
　　齊韓復函張季直齊認捐國立自治學院校址收價費一萬元韓認五千元 
　　司法部電本省司法機關徵求民刑各法施行意見令於五日内分别簽注彙報以便採擇 
　　皖馬派員赴滬購槍彈電兩長飭屬查照放行 
　　昨（七日）早滬寗車運來福建退伍兵士數十名由委員率領轉津浦車送回原籍遣散 
　　院派夏寅官昨晚來寗與齊韓兩長接洽要公 
　　江寗旗民海山海淸等先後呈請省署飭令旗民生計處裁汰冗員節省經費以維貧苦旗民生活韓省長令總辦程先甲查照辦理 
　　宜興縣民吳可達等公電兩長財廳具控縣署稽征潘查三侵呑錢漕由省廳飭縣嚴究具復 
　　東大敎職員學生定下星其六開會追悼劉伯明博士 
 
 

Page 8

 
 
第一萬八千二百四十四號;中華民國十二年 西曆一千九百二十三年十二月九號
星期日 * *   
 
 

Page 9

 
 
第一萬八千二百四十四號;中華民國十二年 西曆一千九百二十三年十二月九號
星期日 * *   
 
 

Page 10

 
 
第一萬八千二百四十四號;中華民國十二年 西曆一千九百二十三年十二月九號
星期日 * *國内要聞二 
[湖南武岡之新敎案（湘雅）]  
　　德敎士又被擄湖南尙有抱犢圖第二 
　　湘潭通信湘省自衡州敎案以後民敎相安者垂三十年入民國來湘省屢經兵燹尤以今年爲最慘痛惟湘南方面北軍向因其峻嶺崇山每至衡州逈雁峰前便不敢深入一若古詩「雁飛曾不渡衡陽」之句專爲今日北軍詠者湘南一帶土人遂亦有「北軍怕南軍南軍怕土匪」之謠因湘南湘西等處不獨北軍不敢進逼即湖南陸軍亦視爲畏途土匪則狡捷如猱恒藉此密林爲根據地然在湘布道之西國敎士獨不畏之政府招收土匪有時亦借重敎士爲信使湖南外僑每届夏天即往牯嶺避署湘中自寳慶以上湘西自洪江以上因距牯嶺太遠特於武岡城外三十里之雲山上建築粗舍每歲合湘西湘南諸敎士避衆其中該山有七十一峰高與衡嶽相抗惟地盤較衡岳爲略小圖經謂昔盧生求仙不得隱居於此者也記者在武岡時適値四方土匪蜂起雲山實爲匪窠德敎士藍言森夫婦及諸西人皆避署其間與匪相狎曾無危險自臨城刦車案後孫美瑤以匪魁而任軍職湖南土匪聞而悅之於是有擄敎士希望升官之舉今年夏間洪敎士由武岡往洪江爲匪擄去索贖一萬五千元因此諸敎士皆不敢往雲山避暑日前湘西又有美醫士施美利在湘黔邊界被擄之事美公使正向北政府嚴重交涉而近日忽又有武岡德敎士史特洛司氏在槐梘地方被匪擄去之事發生駐湘德領舒理慈氏函請省長飭令該地軍事長官迅速營救出險趙省長當即電令劉旅長重威與縣知事迅即設法救護幷從嚴剿辦匪徒以儆將來何時能得圓滿解决尙不可料然數月以來擄架外人之案皆出於武岡洪江以上至今被擄者尙一人未歸政府雖日言剿救皆無辦法殊不知湖南固有第二抱犢崮在也 
　　湖南綏寗城步兩縣邉界有一地名曰南山（一作藍山）與廣西柳州桂林兩府交界四山合抱形同陜西之八盤山中有一峰尤險峻號曰竹雞坡土人謂爲楊救貧祖地坡中產龍頭竹杖惟坡巔則非由柳州騎脊直上别無他路南山之中面積長廣各四十餘里有良田沃土可以自給淸康乾間爲匪所據淸廷用兵八年始得敉平乃設長安營以一撫猺同知守之駐軍防戍終淸之世尙稱平靜民國初元改定官制將長安營裁撤未久即爲土匪盤踞時出擄人勒贖人民苦之民國八年周偉爲湖南二區司令駐軍武岡迭據紳民呼籲因呈南桂督陸榮廷由柳州桂林分路出兵剿之合圍八越月始將山中之匪逐出該山進口三重皆據天險張載劍閣銘所謂一夫當關萬夫莫開者誠不啻爲南山寫照匪入其中即分耕治田倘能安居三年則雖有十師兵力亦將莫如之何當湘桂聯軍合圍之際該匪僅進佔一年居匪六七千人食糧有限後因鹽米告困遂分竄四川雲南南幷不能謂爲湘桂聯軍之成功南山旣平周偉擬發起南山墾務公司率兵前往分墾幷邀德敎士藍言森親至南山視察知其中尤富金銀諸礦正在着手進行間適程潛因陸案隻身走廣州周本程舊部不安於位譚延闓任湘督即遣張輝瓚吳劍學謝國光諸軍將周部解散事後遂無人議及南山又爲匪踞自臨城案後記者即慮及南山頃據武岡敎會來人言被擄各敎士恐皆屈伏此中竊意湘桂兩省亟當合圍平定否則定釀成抱犢崮第二而南山更較抱犢崮廣袤數十倍將來更恐不易制也按南山見商務民二出版之中國新與圖内第十二圖經一一○度與緯二六度之交原文作藍山本地人皆謂爲南山 
[謝學霖已就皖敎廳兼職]  
　　呂調元所保長敎人選 
　　安慶道尹謝學霖當敎潮劇烈時即奉呂調元委任暫兼敎育廳長謝氏遲迴審顧至於今日始允接事六日上午謝已赴敎廳就兼職聞五日晚間尙約北京同鄕代表姚恨吾皖紳方履中赴財廳與胡思義交涉問胡所允將一個月敎費發全能否算數胡曰接事後即照辦除已發過一萬元不計外明日補發淸楚謝問是否現欵胡曰塡最可靠之支票與現欵無異省垣庫空如洗自難完全辦到省外各校由廳發給一種有用之通知書指定就近縣局劃撥征存欵項無論如何决定維持謝氏問胡思義如此說法遂偕姚方兩人興辭而出謝氏幷以呂調元雖允另行保人仍恐係一種敷衍之語又復奔至省署問明確已保薦三人一胡汝霖一方時節一黃挹芳先行電致蘇齊蚌馬徵求同意再電北京請擇一任命於是謝始放心此謝氏接事前之布置也惟呂調元保薦此不倫不類之三人請北京擇一簡任聞者咸詫爲奇談以愚所聞三人皆非敎育界中人胡汝霖湖南人前淸安徽老州縣聞係呂調元之房師年已七旬老邁不堪方時簡年事雖輕曾任安徽實業廳長然於敎育亦係外行童挹芳合肥人年亦七旬餘伊曾表示杜門課孫以度餘年今竟入呂氏之選眞可謂奇遇也據聞呂氏此項辦法尙非有意與敎育界開玩笑呂氏曾以敎廳人選請示蚌馬乃馬聯甲提出兩種辦法一積極則選前淸科舉出身之老前輩消極則除去幾位名流如陶知行王撫五等人此外均無不可呂調元所以物色及此三人將來無論任命何人敢斷定皆非皖省敎育界之福耳 
[閩上游軍隊之擾民（禹衡）]  
　　恢復溪運照常之不易 
　　閩垣軍隊除孟昭月王永彝兩大部開赴下游外其餘多數麕集上游周蔭人郭錦堂及李生春所部前已分佈各屬最近又有第二師七團全部於前月底開抵崇安大率皆爲防浙計劃無關勦匪故水口以下赤坡附近有黃炳武餘黨時將小火輪及雀船等刦掠延平以上之溪頭嶺城門墩又有徐興樑匪黨刦擄雜出加以延平柴米籌備處對於來往柴米什分抽一順昌厘局與樟湖板陳榮標之兩種百貨捐苛徵横歛民已不堪且有各地軍隊換防運輸糧食等之封船拿夫或駐地軍隊拘船勒費致商民裹足溪航阻滯郵政包裹迄今停運已兩星期建甌縣商會據全體米商來書已函請省長署嚴令勒停順昌縣知事藉口軍需强抽過境米船則有國會議員范毓桂來電及該縣商會之呈請及省會議員范秀錦等紛函反對已令建安道尹查復並令縣停收軍米而孫傳芳亦以上游各屬溪運不通且官廳方面時有僱夫封船及扣留溪運情事昨亦通電訓令對於沿河運輸加以保護並出布告勸導商民安業惟周蔭人全部糧食取資於延平柴米籌備處停抽軍米已屬空談而上游土匪多集於深山窮谷出沒無常勦撫不易且各屬軍隊並未計及於此凡軍隊所駐咫尺之地而土匪仍然勒捐者比比皆是而欲溪運照常則殊不易也 
[香港外艦消息之兩辨正]  
　　字林報七日香港電云英艦羅平號於十一月二十六日由江門赴珠島途遇海盜一隊正在刦掠民船一艘海盜開槍轟擊羅平號該艦即回擊死傷數人於是拖該民船至平安地點外間所傳羅平號爲海盜所拘之謠言即由此而起字林報按此問並未聞此謠言 
　　字林報七日香港電云外間所傳廣州外艦派兵登岸占據海關之說不確英法海軍大將均於今日由廣州抵此據現象觀之孫中山尙在考慮所欲施之行動 
[浙省自治法會議組織法]  
　　浙議會法律股八日開審查會通過浙江省自治法會議組織法全文如下第一條省自治法會議以左列各會選出之代表組織之㈠省議會選出三十七人㈡各縣縣議會各選出一人㈢省敎育會省農會杭州總商會寗波總商會各選出一人㈣由現行省議會議員各複選區之縣敎育會聯合各選出一人㈤由現行省議會議員各複選區之縣農會聯合各選出一人㈥由現行省議會議員各複選區之縣商會聯合各選出一人上列各項選出之會議代表應同時各選出同數之候補當選人第二條前條省議會各縣縣議會選出之會議代表均不限於各該會議員第三條凡本省人年滿在二十五歲以上完全享有公權於得被選爲本會議代表第四條選舉會議代表時非有選舉人過半數出席不得投票第五條各縣敎育會縣農會縣商會先由各該會選出各二人至複選區聯合選舉每會選出會議代表一人第六條省議會選舉會議代表時用無記名連記法投票各縣縣議會縣敎育會縣農會縣商會用無記名單記法投票均以得票多數者當選次多數者爲候補當選人票數同者抽籤定之第七條縣議會省敎育會省農會總商會縣敎育會縣農會縣商會之選舉投票開票檢票及其他選舉方法爲本法所未明定者凖用省議會議員選舉法之規定第八條省自治法會議主席一人副主席二人由全體會議代表過半數出席用無記名投票法分次投票互選均以得票過半數者當選第九條省自治法會議以第一條所列各代表選出三分二以上得先行集會會期以五個月爲限第十條省自治法會議代表每出席一日支公費銀四元第十一條省自治法之起草由省自治法會代表選舉起草委員行之第十二條省自治法會議非有全體會議代表過半數出席不得開議非出席會議代表過半數同意不得議决第十三條省自治法會議内部各項細則由省自治法會議自定之第十四條本法自公布日實行 
[蘇議會紀事] 第三次大會情形 
　　通告延長任期兩案賄賣閘北水電廠之内幕 
　　蘇議會第三年當會六十日已滿開會祇有兩次又復延長二十日前數日又未成會至昨日（六日）調查到寗議員忽有百餘人之多外間即風傳正社方面將提重大議案有以每人一千元買入通過之說惟以提案内容異常秘密頗難偵查至昨日晚間尙未得眞實消息嗣據接近正社者言該項提案共二件㈠閘北水電廠完全改歸商辦案㈡彈劾省長案（第一案係由上海商人施某等出資收買該廠預約按照估價單以一百三十萬元繳歸省庫以三十萬元運動省議會第二案係屬李厚基力謀長蘇遣人偕同國會議員董某到寗連日在下關及城内分頭讌請議員約定只須該案提出即不通過預料韓國鈞亦必辭職届時即可付欵若干此二案遂發生物質上之連帶關係）滿案均有金錢關係記者費四小時之力秘密調查得悉該項賄買議員之欵已由正社方面發出係南京某某四銀行一月五日支票受欵人皆有記名出票人有懷仁堂王健功及少記懷仁堂少記四種之别票面有一千元二千元三千元不等逆知該兩案今日一定提出午前仁社中社方面（蘇議會現分三派一仁社一中社一正社）亦秘密集議預籌對付又預料今日（七日）議塲必發生衝突午後一時記者驅車到會候至二時後忽見議員紛紛而來較之往日放棄責任大不相同更預料今日必有大熱鬧可看三時二十分簽到者一百餘人搖鈴開會徐果人主席宣佈議事日程㈠朱積祺提議地方選舉制度業經憲法公布各縣辦理第四届選舉仍用舊制殊失根據緊急　議案㈡屠宜厚提議贊同江西省議會代眞電第四届省會選舉應照新憲法辦理幷通電各省一致主張案（按蘇議會前提省目治法選舉起草員條法案實爲地方制度根本大法正社以係仁社方面主張欵有作用且認爲妨碍本身不能延長任期故交審查復迭次協商至今尙未有報告提出另由該社議員提出以上兩案表面爲遵守憲法實係無形延長任期）是時議塲忽見一油印馬甲東提議閘北水電廠應責令商人遵照估價單限期繳價完全改歸商辦以杜軍閥覬覦緊急動議案（原定與彈劾案並提現聞條件未妥留後别有作用故未提出）與補列議事日程並發斯時各議員咸注目此案故宜付合併討論時大家無暇多說遂含糊以逕咨省長通電各省照新憲辦理表决多數㈢省長諮詢請解釋奉令恢復之縣議長於未辭去省議員時是否可以依法召集案亦無多討論表决交付審查當此案未表决時各議員已此來彼往互相耳語旣表决後王朝幹即動議變更日程請將補列日程之馬甲東提議將閘北水電廠照估價單完全改歸商辦案提前開議陳亞軒蔡璜胡允恭朱紹文張宏業王浩如鮑駒昂張福增丁作則屠方周徵萼周仁泳等數十人紛紛反對謂會期已將終了省自治法案何等重要反不提出其他重要議案如縣市縣自治交議請議各案亦應儘先議决舍此不議轉提出此無關重要之奇突議案實屬有意搗亂毫無心肝况外間紛傳上海商人派人輦金三十萬住在下關賄買議員變賣省產更屬駭人聽聞且發現懷仁堂等有記名支票證據確鑿不能謂非無因此案若提前開議不獨斷送省產不能承認恐蘇議會亦將從此葬送斯時王朝幹屠宜厚王景常等大呼以變更議程付表决一方謂無人附議不能表决此喧彼嚷充耳難聞徐果人正起立欲宣告表决朱紹文忽報號登檯發言陳述閘北水電廠改歸商辦案不能提前開議之理由謂該廠去歲議决官商合辦現在估價未終何以能按照估價單改歸完全商辦况賄買該廠昌言不諱（在開議時正社王景常約中社張宏業在議塲外立談謂此事可以公開支配如能帮忙即可同往下關與商人當面接洽張表示拒絕）江蘇人格完全喪盡我輩一日在會斷不容此案通過胡允恭陳亞軒張福增等在檯下和之王景常屠宜厚又與朱紹文相間發言拍桌叫囂聲振屋瓦斯時徐果人立而復坐坐而復立者數次不知所言云何而在席議員多數離席立於議塲四週朱紹文遂矗立演台一言不發屠宜厚問其何不發言朱謂在席不足法數發言無效於是一派又駡議長不能維持秩序還不散會還不滾嗎相持至數十分鐘間數分鐘台上與台下必喧吵一次言亦龐雜頗難筆錄至法定時間將届正社方面恐今日不能通過此案王朝幹急得脫衣攘背登台硬欲將朱紹文拉下陳亞軒屠方張福增等亦一擁而上雙方幾欲用武幸經劉振殿喬國楨等排解將朱紹文勸下而陳亞軒又屹立台中張福增屠方馮世德等復周旋於台下斯時法定時間已到一方大呼散會一方大呼延長徐果人偏徇一方之意宣告延長十分鐘胡允恭等大駡議長搗亂又喧擾數分鐘結果遂宣告散會現徐果人又發八日開會議程聞明日雙方均預備武力解决軒然大波恐將從此而起何蘇議會每届常會均有不幸之事也 
　　附錄朱紹文等電文如下上海申報轉本省各團體曁父老兄弟本會同人公鑒上海閘北水電廠係省有最大營業歲贏三四十萬元直接挹注敎育實業即間接減輕人民負擔此營業正盛之廠若以利計本應値三四百萬元去年本會議决官商合辦之時因受奸商運動不獨犧牲營業權之價値並原投省欵一百八十餘萬元亦照財產折舊估價作爲官股招商合辦損公肥己已足痛心不意近日忽有人携帶懷仁堂千元支票多張分向各議員兜送又紛傳某傖勾結外商以三十萬元賄賈議員議决照該廠折舊估價質與商人承辦正紛呶間昨日竟於開會後臨時提議責令商人遵照水電廠估價單限期繳價改歸商辦之案遽請表决是直以數百萬元之省產數十萬元之歲人減爲百餘萬元送於奸商轉送外商之手夫省欵支絀萬分得此營業收入本不應斷送於人即謂省欵無力擴張添加商股以資發展可也不應犧牲營業權即謂營業權公諸地方可也不應以利少數之奸商更不應減折省欵之原本以利奸商而轉利外商尤不應以代表省權利之議員而賄賣省權利至數百萬元之巨賣省權利即係賣省賣省權利於外商即係賣國吾省父老兄弟焉用此賣省賣國之議員爲吾人議員任滿後須求職業即自身不求職業吾子孫亦須求職業利此區區賄欵留賣國賣省之惡名使自身及子孫爲官廳社會唾棄雖有學術才能無所用是不啻將終身及子孫應得金錢一次用盡値乎不値此而可賣孰不可賣同人等職司議席據理抗爭惟力是視特以事關省政休戚本會榮辱不得不竭誠一呼尙乞一致護救爲幸江蘇省議員朱紹文陳亞軒周徵萼屠方趙雪周仁泳蔡璜狄梁孫王師曾叩齊 
[杭州快信]  
　　赴京運動和平代表王錫榮顧乃斌徐宗溥由江寗集合前日轉車赴京約一星期可返浙 
　　贛蔡有和平誠意浙盧深表贊同商訂兩省和平公約之代表吳鈁王祖耀顧松慶等昨午出發聞所擬條件盧已認可 
　　金衢嚴溫處五屬上訴案件向歸金永兩高等分廳受理惟桐廬劃歸高審廳各屬人民頗感不便陳廳長體察情形擬一律改由高審廳爲上訴機關並有定一月一日實行說 
　　紹屬省議員王以銓僞照案大理院發回更審高等廳昨始開庭到證人沈愼之范靜卿二人奉傳之趙伯瑜等均未到當宣告辯論終結不日宣判 
　　嵊縣匪患自魏澤寰槍决後各鄕巨憝胆懾星散現西南北三鄕盜竊案仍蠭起惟東鄕陳村一帶民團得力尙稱安靖 
　　杭縣縣議會以十一年度决算案造報手續錯誤已咨回參事會糾正後再付公决 
　　盧督繼室夏夫人（昨誤蕭氏）七日夜十二時大殮素車白馬極一時盛 
地方通信 
[蘇州]  
　　縣選應由本市開票西山補選縣議員於本月四日投票完畢後該鄕各董事誤爲由縣開票逕將該票匭送縣舉行縣署接函後即復知縣選應由本市開票並將票匭發還云 
　　商品陳列所開幕蘇總商會附設之商品陳列所業已組織就緒定於舊曆十一月初二日開成立大會次日即任人觀覽已於日前發出公函並附送規則一分特錄函於下逕啓者敝會爲提倡國貨發展工商業起見組設商品陳列所業經徵集物品分類陳列茲定於十二月九號即夏暦十一月初二日上午十時開成立大會聊備茶點敬請光臨指敎爲荷蘇州總商會商品陳列所謹訂 
　　各學校長途賽跑吳縣體育研究分會靑年會公共體育塲中華體育專門學校等四團體發起三英里長途賽跑准於今日（八日）舉行山盤門起下津橋農校止加入者爲東吳·體育·二工·二中·二農·一師·桃塢·晏成·萃英·等九校所有救護由醫校擔任一設警署對面路亭一設農校凡歧路山童子軍擔任馬路由警察擔任云 
　　南北橋市盜案蘇鄕查家橋地方農民周姓家前夜黃昏時忽來江北口音之盜匪十餘人毀門入室傾筐倒篋肆意搜索携贓而去事後事主檢點遺物計共刦去衣服銀錢糙米等物約値數百元次日已開單報請該管南北橋鎭警察第七分駐所巡官馮萼生派警勘緝矣 
[松江]  
　　組織溧陽旅松同鄕會溧陽旅松人士散處城鄕各地頗多向無團體組合近有景賢女子中學敎員前溧陽縣立第一女中校長沈叔夏及焦醫生夫人陳覺先女士等爲聯絡同鄕感情共謀互助起見發起溧陽旅松同鄕會現已組織就緒定九日下午二時假　橋堍湘宗醫院開成立大會云 
　　議償恒源存欵辦法城内諸恒源虧空倒閉捲取營兵存欵潛逃情已誌前報茲悉此項存欵已由債權方面開出細數計有五千八百八十五元縣商會特於八日下午開會集議結果分發捐冊勸捐償還商家方面由各業會董勸募紳富方面請由縣署勸募所有恒源舖底生財經周鶴雲等約估値洋二百元房屋一幢估洋一千五百元（已典出一千二百元）除去典價兩共衹値五百元决即拍賣抵充至在逃之店主諸伯溪由縣勒限嚴緝以憑究追 
[無錫]  
　　組織無錫靑年團旅錫學界張志和等因鑒各地均有靑年會惟無錫獨付缺如年來風俗驕奮一般靑年之堕落者不勝枚舉爲挽回風俗計特發起組織無錫靑年團現正籌備刋印簡章及宣言等事宜不日即可成立云 
　　創辦國貨玩具所救國五七團同人邀集同志發起創辦國貨玩具所兼營其他國貨資本金額一千元現正招股定陰暦新正開幕 
　　張志中因人告密被逮皖人張志中（即老四）向在錫爲糧食帮招待專接皖省貨客前日（七日）有北大街趙某者致函縣署謂張在家有不軌舉動並私藏危險物品派警密捕以維治安等語馮祖培知事接函後以案情重大虚實均應澈查於昨日（八日）上午簽票派偵緝隊長蔣桑齡副隊長倪谷生率領偵緝警會同該管警察第一分所警士往通運路孟淵衖張家搜查並未得有危險物品當將張帶縣候核馮知事諭令將張交該隊暫行看管並諭令將報告人趙某傳案訊奪 
[常州]  
　　安尚鄕發生刦殺案武邑安尙鄕洛陽杜堰灣村民高金大五日赴無錫同德米行售稻共糴得洋六百十餘元六日下午四句鐘携洋乘車回常在横林鎭下車經過虞橋塘岸地方時已昏黑忽來盜匪多人將高金大扭倒於地出利刃連戳數下將藏洋刦奪而去七日晨家中始悉其子高紀先及姪高紹光於下午來城報案當晚開庭八日上午縣委胡承審員率同檢騐書記法警前往相屍 
　　女師敎職員議决罷課武邑女師範附小主事金節山在校閙種種笑柄多數敎職員於七日晚借乙工校開會討論對付方法議决自八日起不再上課一面函請王校長非將金節由即日辭退决不上課並聞金節山於六日赴寗定八日回校當有一番爭執云 
　　縣公署疏河會議縣公署於七日下午五時邀集士紳及各業代表木業領袖會議疏通西河辦法姚知事主席到馮曉靑等十餘人議决西河木排儘七日内一律起岸籌備開濬公推馮曉靑伍琢初兩君爲籌備主任大王廟以東木行由公家補助經費一律遷至他處以免停積木排迨散會已七時許矣 
　　市議會閉會市議會七日下午續開常常延至四時不足法定人數遂改開談話會總董董事及姚監督代表汪成堦均列席沈議長主席先議開濬城河案議决先行測量請伍琢初爲主任次通過區董服務細則次汪成堦報告姚知事交議案兩件㈠市預算所列滯納罰金因將半數解省應照原數減列一半㈡坊廂積欠錢糧請市公所協助淸追議决滯納罰金應即更正錢糧由議會請董事會協助縣署淸理最後沈議長宣言本會展期十天業已期滿今日宣告閉會遂散會 
[鎭江]  
　　齊督捐助乞丐收容所鎭江警察局劉志正局長創設乞丐收容所以開辦需欵呈請齊督軍捐助寒衣茲經齊督批准慨助大洋五百元於七日由中國銀行匯鎭具頒應由矣 
　　江淮中校組織校董會鎭江江淮中學校芮校長爲發展校務起見特聯合本外埠商學各界有聲望者組織一校董會擬訂章程十九條幷函聘省縣兩敎會評議李正學君爲校董會主任現已着手組織幷分函敦聘各校董云 
[揚州]  
　　敎職員索薪會議江都學校敎職員聯合會以薪金積欠過久無以維持生活除呈請敎廳懇乞嚴令迅發欠費外復於昨日（六日）下午四時假公共體育塲開會討論索薪辦法激烈份子主張全體罷課和平派反對之最後結果再於八日下午取决至敎育局長俞錫榮以就職一月有餘發欵一個半月於職敎員可告無罪至胡任所欠兩月薪金擬於赴省後召集董事會議共謀解决昨（六日）持通告各該員稍忍一時痛苦安心服務並聲明此次願犧牲三月精神爲公共謀福利如果逾期當請另選賢能以重職守云 
[徐州]  
　　朱莊發生架案城北朱莊（離城不遠）居民李某頗稱富有前日下午四時突有匪人數十名各持槍械蜂擁入莊即向李姓家槍刦幸李等全眷已於日前移城投親匪等大失所望乃將鄰莊彭某之幼子掠去以洩其忿昨日聞該匪等又至朱莊李姓家搜索多時卒無獲而去匪之目的專在李姓云 
[南京]  
　　金大商科同樂會美國波斯頓大學爲造就東方商業人才起見特於一九二○年委託金陵大學開辦高等商科所有該科敎授悉由波斯頓大學資聘來華自開辦以來成績日著今夏第一届畢業十三人除有志留學者升送波斯頓外餘亦由津滬各大公司銀行聘任要職茲該校商學會爲聯絡中外會員感情起見特於本週星期五假夫子廟六朝覽勝樓開商科同樂會並　請該科主任葉凱堂氏及其夫人蒞會演說葉氏洞悉中國商務情形甚以中國幣制稅則之不良引爲大憾其夫人之演詞亦語多勉勗繼後諸會員均相繼演說說畢一時中西音樂並作抑揚宛轉興致盎然其中尤以徐君之笙笛周君之英文詩歌·吳君之滑稽别繞興趣及至聚餐散會時已午後二時矣聞此次會議結果該會擬發行商報灌輸商業智識幷從事調查國内商情爲將來振興商務之預備云 
[嘉興]  
　　學欵支絀之救濟城區學欵支絀明年將乏欵維持學務委員趙琴一上月間曾召集各區立學校校長開會籌商救劑方法公决辦法六條現抽收經懺捐一成已由趙委員呈准縣署由縣發給諭單知照各廟宇寺院住持遵令繳納矣 
　　平湖縣議會將開臨時會平湖縣議會自今秋續開二次臨時會後迄逾二月茲以本届議案尙多定於本月十日起二十五日止續開第三次臨時會半月决議各案以利行政昨由曹有成知事通告召集矣 
[紹興]  
　　知事封禁行壩紹屬合浦鄕土名萬勝菴江塘被金阿水掘低塘身開設過塘行拖運石塊米袋等物過壩以致塘身危險業被該鄕自治委員王長慶·嘯唫鄕自治委員阮廷渠等迭次呈訴請求救濟紹縣顧知事特於六日下鄕履勘江塘後當傳金阿水到塲責令即日將塘身恢復原狀並將所設仃壩出示封禁 
　　定期舉辦粥廠紹城施粥廠每年在陰曆十一二兩月間開辦每月經費初僅千元光復後增至二千餘元比年米價昂貴待施較多現已達三千餘元除由縣公欵積穀項下撥數百元外餘由當地紳富捐助不敷則由經辦之朱紳貼補故漸縮短施期如去年竟不滿一月今又届期頗有無米爲炊之慨幸經辦朱紳熱心公益竭力籌備聞已定陰曆十一月十六日開辦矣 
[和縣]  
　　誤竊釀成命案白渡橋鎭門户林貴及夥計羅小才孜倪昌明等三人於四日下午八時同往某村茶館内訪查竊案誤認黃某爲賊當時黃某與之抗辯卒至互毆而林貴認定不放用刀將黃戳死該村遂鳴鑼集衆拿獲林倪二人解送警所該所警佐以事關人命備文送縣當晚（五日）開庭鞫問林倪等以黃某之死係羅小才孜所戳我等並未動手縣長以衆目所睹何能推却再三拷問仍無實供遂押於西所俟明日（六日）派委勘騐及調查眞情後再行審辦云 
[阜甯]  
　　股匪慘殺團總阜邑西北鄕雲梯關保衛團總顧郁蔭於本月三日傍晚突來股匪數十名誘開大門亂槍轟擊當斃團丁三名又蜂擁至後宅將顧團總支解六段衣洋槍砲搜取一空復放火燒屋幷將碎屍六段抛置火内焚燒約一時餘始鳴槍而去居民見匪勢凶猛莫敢追捕現已呈報營縣會勘業經知事吳本鈞警隊營長熊宇涵蒞場騐明已飭警協團嚴緝矣 
[蕪湖]  
　　黟縣平民敎育之發達黟邑平民敎育促進會所辦之第一平民學校附設於一都立川村初級小學内開學將届匝月第二平民學校附設於一都柏山村初級小學内亦於十二月二日開學現男女學生報名者約有四十餘人敎材係用陶知行朱經農所編千字課本以晚間敎授二小時四個月畢業第三第四兩校亦已開臨時會推舉一區第一女子小學校長許秉珪三區第一初小校長汪鶴齡切實籌備矣 
 
 

Page 11

 
 
第一萬八千二百四十四號;中華民國十二年 西曆一千九百二十三年十二月九號
星期日 * *   
 
 

Page 12

 
 
第一萬八千二百四十四號;中華民國十二年 西曆一千九百二十三年十二月九號
星期日 * *   
 
 

Page 13

 
 
第一萬八千二百四十四號;中華民國十二年 西曆一千九百二十三年十二月九號
星期日 * *[張嗇公致韓省長之兩電]  
　　爲淞滬警廳長繼任問題 
　　南通張季直君爲淞滬警廳長事於本月初曾由通致韓省長兩電茲錄於下（其一）滬警廳事發生各報議論紛紜識者辨别淄澠視爲市訌而已久之聞將掣動江浙和平公約聞齊督因徇省長和平之請故會委又久之漸見眞相披露之鱗爪昨乃見張仲仁君因滬拒調停謝去蘇人代表之報告省長護軍使往復之函電異哉諸公之識量而省長治絲而棼之也今之官爲公僕古之官爲民牧一謂役於人而非役人一謂字人而非字於人詞異而義同也役有役之職字有字之分職其職分其分僕可牧亦可不得其職其分僕不可牧不可即官亦惡乎可省長之瘁於牧·苦於僕·而澹於官謇奉敎久知之稔矣警廳屬内務部民政也軍隊屬陸軍部軍政也軍民分治國家久有規定公布之明文省長即有奉行職權之義分當滬警廳事見之後以所擬人近商於督軍或更商於護軍使而省長委之示協恭重法守至矣何取深求過慮而引督軍會委致督軍亦蹈義分不明之嫌此則謇爲省長不取者抑不能無疑於督軍督軍夙主軍民分治主尊重民意者也何以此事忽因省長軍警聯合之商而遽爲會委警長之事自踰短垣而致茲多口此爲督軍不取者護軍使當滬警廳前長罹變就近委其總務科長攝任以安人心所謂反經合道以行權是也然不可謂權即是經予有言而莫違俎可越而取代推薦而明限之以加委也於函言行政統系毫無侵越鑿枘未合至張仲仁君報告何使援從前袁政府致鄭前使電令淞滬範圍内軍使有完全監督之權而置一切法律條例於不顧按諸何使所引松滬護軍使設於民國四年云云是時也袁政府叛民圖帝之時其置是官是何用意天下人知之與今合否一也何使亦云尊重法令不知法是法令是令袁政府云云是一時野心作用之令軍民分治是民國根本百年千年之法命令不能當法律世界萬國同此法理二也以事理言易一警廳長小事也江浙和平大事也張仲仁君奔走江浙和平之人也蘇人士恐因小害大而推爲代表爲兩廳長先後時間之商可謂畏禍而愼思矣而毅然拒絕論者謂是忠於袁政府効節而護其令或謂别有所爲而假袁政府一時有所爲之令以爲辭又或謂視民國人民兩無怨惡之江浙爲春秋封建兩相仇敵之吳越而又甚之假特别區爲割據地又或謂欲破墨跡未乾之和平協約以此之拒爲彼之導謇度種種揣議何使均不至是顧不如是何以蔑視蘇人士公共之代表而蔑視蘇人士以示强亢三也此爲何使不取若内務部則尤可異一若因何使之不傾向中央忽因一廳長得其請任命之電喜爲馴服之招而又知法令軍民分治之不可紊以電京先後爲說不思何電設在前法便可骩乎不明言主張分治之職權而轉骳其詞以爲圓到亦爲内務部不取誠不意一小事而擾人視聽至如是聞省長頃以不得職求去謇甚是之但不得於同官之人非不得於有法之部且民國一日在民國之法一日在省長一日未去省長之職亦一日在爲省長計惟有仍咨内務部循章呈請申明軍民應否分别職權職權應否根據法律必軍民分治職權定而後人民安人民安而後省長可去可不去蘇民雖懦公理難誣天下之目不可盡掩獨爲省長喋喋者述蘇人之公言省長當此職當膺此責耳幸惟鑒諒（十二月一日發） 
　　（其二）昨夕快郵一函以江海野人本不願與聞政事而茲事影響且將震擾商市此時全國金融恐慌商市未可震擾也而根據從前官制及院部公布之令委任職權完全系屬於公故以公民資格本秋春責備賢者之義獨爲公言而不及其他今聞公之商督係本六年一月部咨之電而審核未精致督有會委之誤護軍使復公電則並未查明從前院部之文籠統概括而誤兩誤故兩歧雖然君子之過如日月之食誤可言也誤而護前智者所不爲謇粗知政系又有實業之關連故商市恐慌心亦懸仄倘公與何使仍重感情勿膠成見則亦蘇人之幸也（十二月二日發） 
[請調解警廳長問題之覆函]  
　　全國商會聯合會江蘇省事務所因寗滬當道對於淞滬警察廳長繼任問題主張不同恐因此牽動和平公約曾電請滬上團體就近商承何護軍使謀解决等情已誌本報昨日該事務所已接復函大致謂韓何二公政見雖有不同其心皆可大白斷不致因此發生他種問題致碍和平惟囑代疏解一層因未得門徑尙無把握未便貿然進行云 
[盛竹書今晨赴寗] 參與財政會議 
　　蘇省當道因財政收支懸殊十二年度不敷三百餘萬急欲審查各項用途俾預算收支得以適合訂於今日（星期日）在省公署開財政會議等情已誌本報上海銀行公會會長盛竹書君亦財政委員之一故於今早乘車赴寗以備出席該項會議云 
[吳鼎昌將赴美] 代表中國銀行公會 
　　大晚報云聞著名銀行家吳鼎昌不日將代表中國銀行公會赴美一行約在明年二月間啓程需時十星期之久此行乃應美商務總長霍佛氏正式柬請而由駐華美國商務參贊安諾德氏代達者 
[銀錢業再向部索還借欵電]  
　　上海中國通商銀行等電財政部云王總長曁次長鈞鑒奉大部三二一一號公函敬悉查十年秋節大部向敝行等借欵一百五十萬元除鹽餘庫劵抵還外其所欠本欵一百零四萬五千元前奉大部函電雖有歸入鹽餘借欵案内以八釐債劵按八四作價抵還一部分之議迭經銀團會商僉以此項借欵維持京師治安實濟部急與尋常借欵情形不同决不能相提並論且是項八厘債劵滬上旣無市價又無受主萬難受抵無論部欵如何支絀總須籌還現欵曾於去年三月沁日四月徵儉等日五月養日·先後電陳各在案總之是項借欵旣爲維持救急揆情度理非歸償現欵不可抵還八釐債劵無論如何萬難承認應請大部顧全信用體念商艱查照前案迅賜核辦日來滬市緊急異常銀拆每日七錢暗盤又需七錢總計日拆在一兩四錢實爲歷來所未見甬上恐慌尤甚銀團際此金融危急之時需欵萬急立盼撥還現欵以濟要需無任感禱代電再達仍候電示中國通商銀行四明銀行恒隆莊等卅 
[請酌加棉花出口稅之呈文]  
　　作提倡植棉經費 
　　華商紗廠聯合會連同中國棉業聯合會·國立東南大學呈政府文云爲會呈請酌加棉花出口關稅撥充提倡植棉經費以維棉業而裕民生事竊我國自七年以還紗錠倍增棉產未旺無論年歲豐歉輒有供不應求之勢每年外棉輸入恒在一二千萬兩以上回顧我國内地自江蘇之淮海迄於魯·豫·晋·直等省諸邉邑除產棉素著之區近年略加擴拓外餘則大地千里多非棉田不獨地利可惜且恐漏巵難塞近年敝紗廠聯合會曾年撥巨資分向直·魯·蘇·鄂等省設立植棉試騐塲力圖棉植之推廣改良敝棉業聯合合亦曾略竭棉薄共策進行無如事業重大須資極巨斷非敝會等年撥之二三萬金所能集事今年印美棉產均嫌不敷應用國產棉花又無法禁其輸出全國數百萬錠之紗廠皆以原料缺乏有不能維持工作之勢而未來之棉荒且必日甚一日敝會等再四討論覺非另籌專欵廣關棉源無以挽此危局擬懇援照改良蠶桑成例准於運往外洋棉花稅項下每擔加附稅一錢五分按季由海關撥交敝會等專欵存儲除改良及推廣棉產外不得移作别用幷由主管機關監察一切不獨國内紗廠受賜無窮即世界棉市亦有莫大利賴爲特合詞籲請提交國務會議立賜施行足紉公誼云云 
[裕豐莊追欵訟案之昨訊]  
　　大連瑞昌號破產本埠錢莊被其積欠欵項者有十三家之多其他十二家皆已推派代表親往大連追索惟裕豐莊因該號申莊經理張益菴事前借用欵項時初經拒絕再三情商並聲明總號已有鉅欵滙到因星期日不能往領請暫借即歸詎至期延緩不數日總號即倒是該經理跡近欺詐有意騙錢故應爲債務主體當負淸償之責將其拘送法公廨追繳在案近因被告所延之律師爲張辯護主所欠該莊之欵由大連總號股東負責不應將申莊經理拘押有請公堂將張釋放之主張裕豐莊以此種主張實未明瑞昌所欠之欵係暫墊性質之故且將張益菴事前揑造總號有欵匯滬之欺騙手段抹煞不言殊欠公允故昨日特將上述理由詳陳總商會請轉函法總領事萬勿徇被告律師之請求將張釋放實爲德便云云 
[軍艦誤擊巡輪紀聞]  
　　駐泊黃浦江之蘇屬緝私水陸全軍司令部安濤巡輪日前因奉緝私統領石佳華之命開赴松江巡弋該輪因於前日（七日）晚十時乘潮漲鼓棹前往詎開抵南市江邊碼頭靠近某海軍艦時（聞係海籌）艦上之人即以探海燈向之照視後立命停止前進該輪回答遵命方欲抛錨停泊碼頭惟以言語不通之故誤爲違抗當即打鈴召集艦中水手遂在艙面向之開槍擊傷該輪管帶尹開元字勳臣山東人）·及兵士趙寳珍·毛鳳林·劉殿傑三人尹管帶身受二槍一中頭部一中肩際毛鳳林則中肚腹其餘二人受傷尙輕當晚即赴上海醫院醫治昨日由院中外科主任瞿實甫診察之下尹管帶肩際所中一彈彈子深入以其年歲已老不能用手術箝取惟無大礙至於毛鳳林則須破腹箝取聞出事之後艦上知爲誤會即派陳副官至該巡輪道歉而尹管帶所以受傷者因至艙面欲向軍艦陳述原委之故云 
[米業浚淞業已批准]  
　　由吳淞江工程局派員測勘河道 
　　聯合通信社云北市米業實行自浚新閘河東段委託吳淞江水利工程局尅日興工等情業已誌本報惟其自浚目的初非固執已見實注意促進協會早日興工果恊會不由浚浦局承包而能年内於必要之所先事開浚則該業當仍前加入協力進行惟該米客（即納捐者）因冬令已届日見河乾水淺利害切身故日來多奔走於滬北米業聯合會詢問開浚日期並有年内苟不動工則將相率止捐之語該會主席唐秀甫曁經售米糧會長范和笙見此情形知非空言所能應對昨因同往吳淞江水利工程局適該局長陳伯才君臥疾蘇寓由副局長費承祿接見唐·范二君當詢以前委浚淞事宜若何據費君答云敝局前准貴會函委即經據呈江南水利局昨已奉到羅總辦指令照准菐由敝局轉飭河海工程學校畢業某君先行測勘河道繪明圖說俟報轉後即可着手進行至開工日期大約至遲在夏曆十二月中並云江南水利局對於長江下游所屬水利事宜可無須轉呈省長故此次浚淞工程得逕行批准云云唐朱二君因見答復圓滿遂興辭而返轉告同業云 
[日僑所提浚浦案完全通過訊]  
　　國聞通信社云上海浚浦案自經駐京各國公使團開會會議後有關係之日僑因利益所在早有提出修正之决心嗣因各國意見尙未一致迄未議决昨據駐京日公使來電則謂浚浦案業已解决上海日僑商會所提出之修正案完全通過因之旅滬日僑均非常欣喜云 
[八大學比賽足球之一幕]  
　　滬江與東南...滬江勝 
　　昨日滬江與東南比賽足球於滬江球塲李思廉任評判二時三刻開始比賽約七分鐘東南中鋒攻入滬江一球不五分鐘滬江中鋒亦攻入東南一球此後球常迫於東南陣地三時五分時滬江又攻進東南一球越一刻鐘滬江右内鋒又攻入一球三時二十五分滬江被罰右角球球下落時雙方擁擠經數次之頭頂卒爲東南右前衛踼進一球隔十五分鐘滬江右翼又蹴入東南一球自是以後彼此攻守均能稱職三時三十七分上半時終了滬江以四對二獲勝休息十分易地再戰初球在東南方面旣又盤旋於滬江門前如是進退往返不分勝負者約十分鐘三時五十七分東南又被滬江左内鋒攻進一球四時零五分滬江中鋒又續勝一球四時一刻滬江左翼又接勝第七球四時三十分評判員銀角一鳴比賽完畢雙方歡呼而散結果爲七與二之比滬江獲勝云 
[留德學生電告窘狀]  
　　本埠留歐同學會昨接留德學生俞頌華（俞鳳賓醫生之弟）來電云『上略）馬克日跌物價飛漲日用動輒千萬馬克留德極窘弟等五人已束裝返國陰曆年底可以抵滬請轉告國内同志少住求學』云（下略） 
[聖瑪利亞女學新屋落成禮紀]  
　　聖瑪利亞女學本在梵王渡與聖約翰大學前後爲鄰後因校舍不敷在伯利南路梵王渡車站附近建築新校舍共占基地六十畝上年四月七日動工至今祇有禮拜堂尙未建築餘均工竣今秋開學已遷入昨日下午行新屋落成禮共到中外士女千餘人二時起來賓參觀校舍由該校女童子軍領導計有紀念前校長孫羅以女士之羅以堂·校友會捐助二萬元之健身房·家政美術化學室（陳列學生手工成績）·音樂室（共有鋼琴十九座）·學生宿舍二所（每所能容一百二十人）·養病室·中英文敎室·（陳列學生中西課卷）及中西敎員住宅等等三時開會全體唱讚美詩聶蒿萊敎士祈禱後由江蘇郭斐蔚主敎主席致歡迎辭並謝認捐建此新屋諸君次學生唱詩班唱歌又次孫羅以女士略述校史謂聖瑪利亞女學創設於一八五一年初在虹口曰文記學校 
[聖瑪利亞女學新校舍之一部分] 　　中華照相館攝 
由E.Jones女士辦理祇有學生八人迨至一八八一年與裨文學生合併遷至梵王渡乃改今名先由黃素娥女士辦理至一八九一年乃由鄙人接辦一九二一年辭職請現任校長擔任校務今新屋之落成所費甚大其中之一萬二千元係在梵王渡時由校欵撥出現有學生二百九十二人云繼有建築委辦長華克報告新校舍之經過略述基地六十畝於一九一四年所購計四萬元校舍器具計二十四萬二千元共計二十八萬二千元内中十五萬係美國差會所捐二萬元由同門會擔任云又敎員朱蘭珍女士（朱友漁博士之妹）演說該校宗旨注重體智德靈四育因校内有健身房及各種運動課程中西均注重並有化學實騐室·圖書館至學生方面又注意公德目治云末有孟憲承演說題爲中國文字敎育之價値詳述注重國文之必要俾易發表意思與研究文學成一文雅之士云云何東爵士本月演說届時因事未到乃唱歌祝福茶點而散時已五時矣 
[省敎育會常會議决案]  
　　江蘇省敎育會於前日下午開幹事常會其議决案如下㈠推行國語委員會來函請添聘本省國語指導員馬敬時·秦鳳翔·申延秋三君爲委員議决通過㈡新學制師範及職業科課程標凖起草委員會函知成立並請徵集本省各師範學校實施新學制後現行或擬訂之課程及其意見議决照辦 
 
 

Page 14

 
 
第一萬八千二百四十四號;中華民國十二年 西曆一千九百二十三年十二月九號
星期日 * *[第四次野外賽跑之結果]  
　　本埠體育競進會第四次野外賽跑已於昨日下午三時起在南洋大學操場起點舉行大學部路程計三英里又四分之一中學部路程計二英里半所過路程已誌六日本報茲錄其結果如后 
　　大學部 
名次　號數　　人　名　　校名　　名次　　號數　　人　名　　校名 
一　　　四○　　申塋澈　　滬江　　十五　　三六　　陳建舒　　約翰二　　　四一　　朱耀夑　　滬江　　十六　　六　　　李大鵬　　南洋三　　　二　　　徐一貫　　南洋　　十七　　一○　　余宰揚　　南洋四　　　一五　　黃炳崑　　復旦　　十八　　一一　　徐承熙　　南洋五　　　一　　　邱金忠　　南洋　　十九　　四二　　朱啓勛　　滬江六　　　二九　　何存惠　　約翰　　二十　　一九　　黃步全　　復旦七　　　一二　　鄭惠誠　　同濟　　廿一　　二二　　王啓汾　　復旦八　　　九　　　張錫藩　　南洋　　廿二　　三九　　吳必彰　　約翰九　　　二一　　沈昆南　　復旦　　廿三　　三一　　俞師堂　　約翰十　　　一六　　胡詠萊　　復旦　　廿四　　四九　　林文誠　　個人十一　　四七　　楊鼎成　　個人　　廿五　　三三　　陳維鈞　　約翰十二　　八　　　徐宗堯　　南洋　　廿六　　三五　　戴行騏　　約翰十三　　三○　　孟長詠　　約翰　　廿七　　三四　　聶光墀　　約翰十四　　五　　　左景鴻　　南洋 
　　中學部 
名次　　號數　　人　名　　校名　　名次　　號數　　人　名　　校名 
一　　　九五　　梁騰芳　　廣才　　十八　　七八　　張在德　　二師二　　　五五　　張鐘聲　　南洋　　十九　　九一　　唐文康　　廣才三　　　六二　　湯公傑　　復旦　　二十　　九四　　簡世鏞　　廣才四　　　五四　　朱崇恩　　南洋　　廿一　　九三　　胡錦榮　　廣才五　　　五六　　仲肇湘　　南洋　　廿二　　六七　　羅　烈　　復旦六　　　五八　　程義乾　　南洋　　廿三　　一０四　戴學光　　中國公學七　　　二六　　傅傳選　　路礦　　廿四　　七七　　趙翼範　　二師八　　　五二　　秦錫藩　　南洋　　廿五　　七九　　錢補勛　　二師九　　　六四　　包步瀛　　復旦　　廿六　　一０一　蔡濟川　　滬江十　　　九二　　許俞坤　　廣才　　廿七　　一０二　方次雄　　滬江十一　　六三　　陳昺德　　復旦　　廿八　　五九　　盛源淸　　南洋十二　　一０八　史邦賢　　個人　　廿九　　九八　　麥裕成　　廣才十三　　八九　　徐仲箎　　廣才　　三十　　八○　　張廷相　　二師十四　　六一　　曾觀濤　　復旦　　卅一　　九七　　黃文志　　廣才十五　　五三　　蔡壽生　　南洋　　卅二　　一０三　陳觀星　　滬江十六　　九○　　唐文章　　廣才　　卅三　　六八　　單尙義　　復旦十七　　一００　曾仁錦　　滬江　　卅四　　八二　　衛寀元　　二師 
　　綜就前表計算「大學部」南洋得四十二·五分列第一復旦得六十四分列第二約翰得七十八·五列第三個人名次第一爲滬江申瑩澈第二爲滬江朱耀燮第三爲南洋徐一貫「中學部」南洋得二十五分列第一復旦·廣才各得五十九分同列爲第二滬江得一百二十五分列第三第二師範得一百三十一分列第四個人名次第一爲廣才梁騰芳第二爲南洋張鐘聲第三爲復旦湯公傑 
　　又末次野外賽跑本定本星期六舉行惟是日因南洋約翰作第二次八大學足球奪標比賽故准提早一日（即本星期五）在復旦中學起點舉行云 
[中美電報減價一法郎]  
　　交部改訂中美間電報價目凡經由歐洲者每字減去一法郎特發洋文電通告上海等電局茲略譯如下自本月（十一月）二十六日起中美電報由歐洲經轉者每字報價減去一法郎即中國至歐洲一段今改爲四法郎再加歐洲過去之繼遞費發寄紐約波斯頓五法郎二十生丁芝加哥等處五法郎三十生丁華盛頓城五法郎二十生丁孟特利爾五法郎温哥埠舊金山等處五法郎六十五生丁可倫比亞區紐約省五法郎二十生丁易倫諾爾五法郎三十生丁麻沙等處五法郎不列巓可倫比亞五法郎六十五生丁墨西哥城六法郎二十五生丁阿根廷（队律敦勞太）智利巴拉圭秘魯（除無線電局）六法郎五十九生丁又巴西（除亞馬桑）七法郎二十五生丁希查照云云 
[航業要訊]  
　　中德班輪之近訊德商美最時洋行經理之北日耳曼郵船公司其在中國間之航業先派運貨輪惠司福倫號·品爾斯號·與雪爾西號等輪行駛白魯曼·亨寳·蘇門搭臘·及上海線内本年又以中德間旅客往來之增多復又將九千噸之新郵船華麗·華賽號兩艘加派中德線内開行北德郵船班該二輪之客位計一等三等各七十間惟現時載客輪之行駛班次太少不能供社會上之需求該公司遂决定自本月爲始實行擴充將中德線之載客郵船以後擴充爲每月來往各一艘較現時之營業幾增二分一另外再派貨船五艘往來現美最時已得北德公司電刻下有新郵船四艘業已派定而且客位較之前行之華麗等輪尤多計一月八日由德抵申之沙爾白克號SaarbueCken有頭等室九十六間三等室一百四十間又有Coblenz及Trier兩輪其客位亦與上一船同惟笛孚倫葛號Derfflinger則頭三等客位各爲一百二十間該公司雖行中德班然在滬亦售赴英國倫敦與意國日内瓦及荷蘭鹿透丹等埠之船票云 
　　通濟隆經理海面保險本埠通濟隆現新經理英國之海面生命保險業其辦法公爲甲乙兩種如投保一千金鎊保險以船行海程計最久者爲三個月納費三鎊次爲一個月納費一鎊半又次爲十六日納費一鎊以九天爲最起碼納費十二個先令在保期以内投保人如遇不測便可得賠償亦分爲㈠如身死者全賠一千元㈡如損去一眼者賠五百鎊㈢四肢中傷去一肢者亦賠半額云 
　　美國世界班輪船消息美國紐約所開游行世界一周之福朗可尼亞·坎后號·及塞姆利亞號等三輪均詳載本報惟克拉克公司經理之拉可尼亞號現在滬上始接到電訊謂該船載有美國各業領袖所組織之世界觀光團團員共四百餘人已定一月十五號從紐約開行亦先走巴拿馬河經太平洋來華到上海爲三月二日在中國所注重考察者係北京與粤·港兩地又聞第一船由運通經理者即福朗可尼亞號現已過檀香山船中五百名美國觀光團團員一月四日到上海 
　　意郵船之新價意郵公司之遠東線内現於頭等室外增添甲板價計别爲三地由上海赴曲禮西德及維納西埠計三十鎊由滬往西拜拉多Sapato及勃林狄西計二十八鎊又往蘇彝士及波賽者計二十二鎊如日本往者加兩鎊若香港下船者較申價再减兩鎊云 
　　美麥粉之輸入美國麥粉之輸入刻下爲最多時期聞十一十二兩個月中共由北美運華之麥粉有一百六十餘萬包日來大阪公司之夏威夷丸·亞菲利加丸·及阿立純乃丸等三輪到申載來之美麥共有十三萬八千七百四十九擔又麫粉之輸入者亦有二十一萬零二百包均在此數日内運到上海提督輪船公司之貨輪西可倫杜號昨由北美來申載到麥粉七萬包小麥二萬一千七百二十二包現正在起卸中 
　　上江航務之近訊現當揚子江上游輪船停航之時此間同益公定本月十一日特派大仁號輪由申逕放重慶而怡和洋行之慶和號上江輪自還滬修理之後仍復行上江線今已决定由本月十三號起照常開赴重慶而福和號現亦擬續往宜重蓋近來上江輪已可行駛也 
　　新日輪之來滬大阪公司行駛中歐線之緬甸丸上次在菲屬之波賽沉失今爲補充該輪起見由該社特赴歐洲購到實量九千七百餘噸之巨輪一艘此輪聞係法船造自一九一二年船内且設有各級客位布置甚佳今已成交船價十一萬五千金鎊合上海洋約在九十餘萬元此輪購入以後大阪公司擬增入中歐郵船線内作爲頭等載客船前日該公司宣布云船之原名曰配德威土號刻下已經從倫敦運貨東下將於一月中旬至申定一月十八日從上海開赴神户云 
　　中外商輪之雜訊太古公司之福州與漢陽兩輪現派赴浦口蕪湖載運生仁及雜糧往汕港粤又花旗公司之克爾扶倫總統號由太平洋來申刻已抵日船中載有大批條銀及十一月二十號前之北美寄華郵件茲得來電該輪准於十二日到上海而提督之約克遜總統號則定十五號赴美云 
[徐宅治喪之昨訊] 省長派委來滬致祭 
　　昨爲徐故廳長題主之期午後三時由沈冕士·沈藴石·姚慕蓮·姚石蓀許秋颿·徝劍靑·姚文甫·孫履安·趙芹波等至廳舉行點主禮素車白馬盛極一時所有淞滬各警區之長警及保安衛隊·游巡·騎巡·偵緝各隊一律各製彩綢萬民傘一頂均於昨日送交治喪事務所供設廳署之内以誌哀悼而徐故廳長之眷屬除隨柩乘車護送者外其各親族僕役人等槪乘新銘輪船回津云　　又函云已故淞滬警察廳長徐輔洲定於明日舉襄江蘇韓省長特派張淸澄來滬致祭張專員已於前日由寗抵滬昨已知照徐自立堂治喪事務所預備祭筵定於今日前往致祭而警廳亦已派定劉春圃·顏璧臣等接待云 
[中和棧内查獲盜匪]  
　　盜名苗三癩子携有手槍二枝 
　　公共捕房特别機關華探目鍾星南·姚阿生·包探梁寳生偵悉福建路兆貴里六百八十八號門牌中和客棧内有盜匪匿跡於前晚十時禀明西探長壳羅香協往該客棧調查旋在二十九號房間内查獲江北人苗三癩子一名搜出實彈手槍二支裹贓白布包袱一方當將苗與手槍等物一併帶入捕房昨晨押解至公共公廨第一刑庭即據壳西探長上堂禀明前情並將手槍等物呈案請察以本案尙須調查請爲展期研訊云云經陸襄讞得禀商之義副領事斐君判苗押候展期兩禮拜開審 
[警廳長加派崗警防盜]  
　　淞滬警察陸廳長以現届冬令防務尤應特别注重乃租界地方近日盜刦頻聞沿途中西各捕密布其間尙敢結黨持械刦掠則我華界境内當宜格外嚴防藉保閭閻治安茲自本月八日（即舊曆十一月初一日）起凡與租界毘連之民國路·十六舖橋·及閘北之寳山路·寳興路·四川路·新閘橋之公益里·海寗路等處除原設崗警外再行擇要加派持槍巡警站崗以期周密而保安寗並派巡官通宵分段巡查藉資監察所派各崗警之對於服務有無疏懈情事業已分令所屬各區署所隊一體遵照辦理矣 
[警廳偵緝隊冬防佈置紀詳]  
　　淞滬警廳偵緝隊隊長郝憲章·隊員趙幹生爲保護地方安寗以免發生盜竊起見故於昨日（即陰曆十一月初一日）夜間五時至天明六點時止分派各偵探劃分地段通宵携帶手槍往來梭巡遇有形跡可疑及成羣結隊者立即盤詰以杜境内匪踪除各區署原派常駐偵探外特派偵探朱仁泉·周根瑞·吳錫生·戎仁生四名每夜五時由隊具領手槍在十六舖橋迤南至關橋止裡外各馬路澈夜梭巡又派吳福榮·丁長順·姚福祥·沈桂和四名携帶手槍前往小東門至新北門之民國路及城内城隍廟福佑路一帶通宵巡查至天明爲止回隊繳槍休息又派李鴻强·徐恩發丁寳山·徐繼賢等四名佩帶手槍前往九畝地及民國路之老北門至老西門等處梭巡又派丁得豐·陳如魁二名前往中華路之老西門至尙文門·及萬生橋·肇周路等處巡查又派楊葆廷·方瑞堂二名在關橋以南至南碼頭火車站一帶梭巡又派王愼卿·厲明發二名在中華路大東門至小南門外一帶巡緝又派馬良才·費湘舟二名在城内各要道嚴密巡防又派馬廣興朱寳生二名前往城裡外鹹瓜街王家嘴角·龍德橋等處梭巡又派姜金榮·溫保鴻二名前往浦東爛泥渡一帶通宵巡查又派朱寳大·蘇升·段瓊·張福·倪正標·蔡少亭等在閘北寳山路·北四川路·大統路·恒豐路·寳興路·虬江路·天葆里·公益里等處嚴密巡查又派張錫坤前往王家闕路·車站路等處通宵巡查迨至翌日淸晨各將夜間巡查及發生事端回隊報告一面郝隊長趙隊員每夜分作上下兩班馳往各偵探派巡地點嚴予杳察藉以考核各探之勤惰而昭鄭重云 
[路局增給獎勵金消息]  
　　滬寗滬杭甬兩路局長任小山以今歳歳兩路運輸發達盈餘增加路員不無微勞而近來生活逐日增高百物昂貴擬於年終給一月半薪金作爲花紅較往年增給半月以示體恤業已呈部請示矣 
[紙烟商反對特稅之進行]  
　　請商會勿爲投標商人作證 
　　上寳等七縣紙烟特稅尙未有商人投標上海南北烟兌業聯合會以商人投標須得本地商會證明深恐有人向商會請願證明投包此項特稅昨特致函商總聯會·上海總商會·縣商會請於有人投標時勿予證明函云巡啓者敝會對於捲烟特稅迭次反對定荷鑒及無如官廳冥頑不靈置若罔聞近且招商投標惟上寳等七區未有承包者查財政廳投標細則限於本業商人並須所在地之商會證明方克有效爲特具函奉請如遇有承攬是項特稅之商人詣貴會請願證明者幸勿爲其證明蓋敝會之反對特稅非反對其徵實反對其稅則之不良待遇之不平等耳即如租界無稅華界有稅則毘連租界二千餘家小本烟商生計絕矣貴會爲商業之領袖洞悉商艱且燭鑒苛稅之弊害諒不予以證明也廹切陳詞諸希亮察並盼援助不勝感禱之至云云 
[捲煙稅省委來滬之進行]  
　　上海捲烟特稅稽核分處長業經嚴財廳長委定張淸澄充任已誌昨報茲悉張委抵滬後以本埠捲烟同業對於此項特稅尙在堅持反對而分處長職權專收各區捲烟稅欵若非與該業接洽妥辦恐難進行順利現擬分訪該業領袖藉資聯絡稽核分處則擬設南市處長夫馬月支二百元公費在外云 
[火警焚斃五屍業已棺殮]  
　　機廠街黃永泰烟紙京貨店失火焚斃五名報請法庭派員詣騐諭令備棺代爲收殮各情兩列前報昨午黃永泰店主黃昌明投地方廳禀稱所有焚斃本店經理黃晋順·店夥顧生林·借住店中之胡長生以及學徒許慶元·陳錫全等大小屍體五口均已棺殮屍棺同厝一處各死者之家屬均已派人前去訃告設或屍屬將來向民滋擾將如何對付張檢察官諭謂本廳已經有案如果各屍屬到時可以明白開導云 
[沈其昌已動身赴日]  
　　携有調查表册多件 
　　北京派赴日本調查震災時日人虐殺華僑事件之沈其昌已於前晚七時餘乘長崎丸由滬啓程沈於前日上午往訪日總領事矢田接洽一切沈氏此去携有温州處州等同鄕會調查表冊多件云 
[華僑慘殺案調查委員回滬期]  
　　本月十七日 
　　前赴日本調查震災時華僑被人暗殺案之調查委員日人水野梅曉及中國佛敎團體代表等昨日有電來滬報告業已調查完竣准本月十七日抵滬現各團體等均預備歡迎幷請其報告眞相云 
[日災義振會之結束訊]  
　　本埠雲南路中國協濟日災義振會曾於十日前通告結束然所託各團體代募之捐册初多未交到故昨又發出通函催繳函云逕啓者敝會此次籌振日災曁招待供給歸國僑胞仰荷大君子熱心贊助曷勝感謝現敝會振務公决於陰曆十月底實行結束所有尊處捐册前經函催交回諒蒙照察茲以結束在即特再派人收取除已募有捐欵應請尅日逕送交通銀行塡掣收據外其未經開募之空白捐册切乞檢還並交來人帶回以便註銷而淸手續至所禱盼 
[日海軍司令中止赴杭]  
　　新任日海軍司令野村少將原定日昨赴杭州晋謁盧督辦嗣因駐杭該國領事來電通知盧督辦夫人因病故世該司令遂中止赴杭現該國駐滬矢田領事等定今日在日僑俱樂部舉行歡迎會云 
[賭錢幾釀命案] 警察逞兇毆人 
　　阜寗人陳恒堯住閘北金陵路其母某氏前晚十一時投四區二分所報稱氏子因賭錢起衅被派駐滬北工巡捐局之特務警察孫彥和·李步高等毆打已死等情倪署員聞報立飭長警隨往肇事處將原被人證帶所據陳恒堯供今日上午孫李等八九人在同鄕李楊氏家聚賭牌九民路過該處入内觀看因與孫警素識向民借去洋三元六角由李擔保當晚歸還頃民往孫之住址小茶館樓上向索借欵詎孫非惟不還反將民兇毆李亦在旁帮打正扭毆間門板忽然倒下碰傷孫之頭額彼往局内喚來穿制服之警察七八人將民反綁用棍亂擊擁至精成坊弄口吊在横木上百般毒打致遭暈去放下救甦再吊再打死去三次又被用冷水噴醒弄内居民均驚起圍觀不敢上前解勸等語李步高供擔保孫向陳借洋有之並證明孫將陳吊打死去情形惟不認帮兇李楊氏亦承認聚賭至陳索債起衅等情一槪不知孫供陳來我家見面即將我毆打致傷頭額餘詞支吾又據住居附近之大豐米廠工頭尹懷安投案聲稱有巡警多人押陳至民家敲門入内不知找尋何人樓上樓下搜尋一過又將陳押至精成坊口吊打云云署員得供後親往出事處勘查得實昨將原被併解司法科聽候究辦 
[上海市補選縣議員之預備]  
　　上海市缺額縣議員補選一事現經定於本月十二日投票十三日開票投票地點共分兩處一設在公共體育塲一設在救火聯合會投票時間十二日上午八時開始下午六時爲止開票所借定也是園上海市總董姚子讓調查主任楊東山以投票期近於昨日下午二時邀請本市各圖圖董在市董會開會商議種種手續並分派投票所管理員職務以備届時到塲服務所有投票人塲券當塲分交各圖圖董帶回散給選舉投票人以便届時憑券入塲投票至四時議畢散會 
[縣商會今日開常會]  
　　上海縣商會定本月九日（即今日）開常會已將各種緊要事宜列入議案昨特備函分致該會各會董查照請於是日午後四時蒞會與議云 
[唐觀爵逝世之滬訊]  
　　已故唐露園君次子唐觀爵君於前日晨（六日）在北京東交民巷德國醫院逝世海格路唐宅已接有電報其兄觀翼即於當夜乘夜車赴京料理喪事不日將携柩回滬按唐君係鐵路工程師在英國研究鐵路工程科凡六年一九一一年（即民國紀元前一年）畢業回國一九二二年服務於粤漢鐵路後又至萍薌鐵路任橋樑工程師某次唐君在山上修理車輛從高處跌下三十尺甚爲危險身體大受損傷牙齒亦爲脫落後養病半年而愈自後其身體即漸就孱弱今春四月間因病辭職回滬調養遍延名醫均難有起色後慕德醫克利之名即往京醫治惟病咳嗽終不能停卒於前日逝世年僅三十三歲唐君學識經騐均極宏富爲人亦精明强幹前途大有希望今竟夭逝戚友聞之莫不悲悼又聞唐君上有老母幷有兩侄云 
 
 

Page 15

 
 
第一萬八千二百四十四號;中華民國十二年 西曆一千九百二十三年十二月九號
星期日 * *本埠新聞二 
[厦門交涉員請交涉引渡郭劉]  
　　請向法領事交涉 
　　旅滬福建同鄕會昨得交涉署抄來電文一紙如下上海交涉員許鑒九年新十碼郭紱昌劉采亮捲逃經思明地方檢審廳受理在案乞速向法領事交涉引渡解厦以平公憤厦門交涉員劉光謙漾 
[閘北警署保護米業貼車規定]  
　　滬北經售米糧公會昨接江蘇淞滬四區警察署函云逕啓者接准大函備悉一是所擾貼車辦法甚屬良妥除准照出示並飭屬保護外相應函復即希查照云云附錄佈告文云爲佈告事案據滬北經售米糧公會函稱（原文已見前報）等情據此查該公會所定起運台合米糧車資係屬營業起見除飭屬隨時保護外合行佈告仰該車夫等一體知悉自佈告之後該車夫等務各遵照該會規定之運費不得格外需索倘有陽奉陰違或藉端滋擾定予拘案罰辦决不姑寛其各凛遵云云 
[湯節之案之昨訊]  
　　女子席上珍自縊身死案内牽涉被告湯節之已奉法庭訊明判决尙未執行該被告又因過激嫌疑奉護軍使署提去訊辦在案但此案發生以來已逾一年即湯赴軍署亦經半載有餘迭經屍母席方氏等及各團體等分詣地方廳·並高等廳請求維持原判將湯解回法庭依判執行現悉此案已經高等廳咨請江蘇軍民兩長備文移請松滬護軍使調查該被告在押軍署進行手續情形再行核辦 
[商團全團稱職射擊初次揭曉]  
　　中華隊陳如松得第一 
　　本埠萬國商團歷年自陽曆十月份起至第二年四月份止在操練各課外例有稱職射擊一課計快慢槍各靶九種足分爲一九五分以考核各隊各員成績茲聞該團十五隊中已射該課者於本月七日已作第一次結束據該團總司令部第一七五號訓令知照各隊云「稱職練兵課足分爲一九五分截至今日射得一七五分以上者已有三名開列於后第一中華隊棚長陳如松射一八三分第二英國Ｂ字隊排長曼瑛（譯音）射一七五分第三日本隊野索哈和（譯音）射一七五分」查去年稱職練兵課陳如松君射一八○分已爲全國之冠今又進步三分聞該隊司令殊爲嘉慰云 
[友華銀行滙市報告]  
　　昨日友華銀行滙市報告云七日倫敦大條銀價近遠期各長零六二五紐約銀價未動倫敦紐約間滙價落至四元三角六分二五今日此間市况仍緊近期尤甚英鎊售價現期三先令三便士八七五十二月份三先令三便士二五一月份三先令二便士六二五美金售價現期七十二元半十二月份七十一元二五一月份七十元半日金售價現期六十五兩半十二月份六十六兩二五一月分六十六兩八七五銀行滙票定價英滙一月份三先令四便士半遠期三先令三便士美滙一月份七十二元二五遠期七十二元法滙購價近期一三七五枚遠期一三六五枚昨日倫敦銀市中國復售出印度購入市况收盤穩定紐約市况亦然 
[一週間之金融調查]  
　　銀幣本星其來洋釐市價又逐步轉高統扯漲起三釐五以前昨兩日午市收盤爲最高進口較裝出爲多數不過長春天津等處有數十萬去路計（星期一）午市價七錢二分二釐（星期二）入一釐二五價七錢二分三釐二五（星期三）小二毫五價七錢二分三釐（星期四）大七毫五價七錢二分三釐七毫五（星期五）大一釐七毫五價七錢二分五釐五（星期六）仍同價七錢二分五釐五總計本週内麥加利由香港運來洋五十萬元中國交通兩銀行運來洋一百萬元又由南京運來洋三十二萬元又由蕪湖運洋來六萬元各錢莊裝往長春洋四十萬元又裝去烟臺洋十萬元又裝往天津洋三十五萬元昨晚止中外各銀行曁錢莊查會存現洋二千三百三十六萬元日本銀洋一百九十三萬元 
　　銀拆本週間息價表面似比上週寛鬆而華商錢莊方面仍不稍放即所謂外寛内緊也至昨日午前又高至五錢五分最小爲（星期一）二錢五分（星期二）大五分息價爲三錢（星期三）大三分價三錢三分（星期四）大二分價三錢五分（星期五）同價三錢五分（星期六）小三分價三錢二分總計本星期内滙豐華義等進口大條四百二十七條中交兩銀行裝往杭州大條一千三百三十一條裝往杭州現銀二十二萬兩又裝南京大條二百九十九條又裝南京現銀十八萬兩又裝往福建大條四十條昨晚止中外各銀行曁錢莊查倉實存現銀一千二百五十七萬兩又大條銀五百八十九條 
　　絲交易本週内歐美洋商購買華絲稍有動機惟各廠際此市面疲軟亦不願售出之故是以祇有乾經等次貨交易數百包（星期三）成交一百九十包扯價七百十七兩（星期四）成交二百包扯價五百六十九兩（星期六）成交八十包扯價七百零八兩總共絲交易四百七十包値元三十萬零六千六百七十兩 
　　各國滙兌本週間大條銀來電日有變遷祇星期二近期長違期縮及星期六近遠期均長餘則連縮先令尙稱平定祇星期一縮二次共計七五餘日均弗動計本週内大條銀近期共縮一八七五遠期縮二五先令縮七五印匯小一羅比半英滙小七五東滙大半分嗬滙小三層新滙大一兩五錢餘如法香俄二滙均未更改各匯市况先令平穏美滙亦然東滙因滙兌及進出口關係逐步放鬆至週末稍見回平計「星期一」銀行賣出元月份先令價三先令二錢七五六二五買進三先令二辦士六八七五又賣出元月份美滙價七十元零二五買進七十元零半又賣出元月份美滙價六錢八分買進六錢七分七　（以上均爲星期一銀行開盤價）又是日前市銀行賣出元月份先令價三先令二辦士七五買進三先令二辦士八七五又賣出元月份東匯價六錢八分二五買進六錢八分（以上先令係一週間最軟價東滙爲一週間之最緊價）又是日後市銀行賣出元月份先令價三先令辦士三七五買進三先令二辦士半又賣出元月份美滙價六十九元八七五買進七十元零一二五（以上先令爲一週間最軟價美滙爲一週間之最緊價）「星期五」銀行賣出元月份美滙價七十一元買進七十一元二五又賣出元月份東滙價六錢六分半買進六錢六分二五（以上均係一週間最鬆價）「星期六」銀行賣出元月份先令價三先令二辦士五六二五買進三先令二辦士六八七五又賣出元月份美滙價七十元零半買進七十元零七五又賣出元月份東滙價六錢六分八七五買進六錢六分六二五（以上均係星期六銀行收盤價）各滙自星期一開盤與星期六收盤相較計先令同價美匯較鬆二五東匯則趨鬆一分一二五其最高低相差計先令三七五美匯一元一二五東滙一分七五各滙交易惟東滙爲大宗先令次之美滙交易甚稀 
　　標金本週間元月份標金因大條銀日有更動及各滙市况起落較大故亦有上落惟在星期四因先令弗動美滙大七五東滙小去一分致人心恐慌乃有四兩餘之上落爲一週間之上落最鉅者星期六平定共計星期一最高低相差爲二兩九錢星期二爲一兩九錢之升降星期三有一兩七錢之起落星期四相差爲四兩五錢星期五漸形平定爲一兩五錢之上落星期六最小計祇七錢之漲跌又「星期一」晨間開盤爲三百二十八兩五錢又是日最高漲至三百三十兩零九錢（一週間最高價）「星期四」跌至三百二十五兩五錢「星期六」爲三百二十六兩五錢收盤總計星期一開盤與星期六收盤相較小去二兩其最高低相差則有五兩四錢云 
[上海商業市况彙錄]  
　　公債票 
　　昨（八日）各種公債交易雖無若何起色而市塲人心甚好是以票價漲多跌少金融大票現貨祇前市做開少許價計六十六元八角與前日行情相仿十二月期開盤六十七元一角半其後受主尙不乏人而售户極少故市價逐盤改責收盤六十七元半比前日漲高三角五分元月期交易雖寥寥無幾而市價因近期堅俏故亦隨而提高收盤六十八元零五分計增三角二月期開盤六十八元四角半比前日收盤價大一角五分其後因需給關係市價步步向上收盤又改高四角半價爲六十八元九角整六現貨買賣兩稀收盤四十九元四角比前日好起二角十二月期全日成交價常盤旋於四十九元九角左右收盤四十九元九角半比前日好起五分元月期結果比前日大一角收盤價爲五十元零五角償還八釐祇午刻做出一盤價爲十四元一角七年長期爲四十七元九角比前價各跌落一角之譜綜觀全市各票銷胃雖無躉數而人心頗好日内市價當無暴動發生云 
　　國内滙兌 
　　昨（八日）國内滙兌據上海銀行公會報告各埠市價變化尙稀其中祇京津銀滙比前日回縮二兩銀元同跌三元北京公砝價計一千零四十五兩銀元爲一千零十六元五角天津行化爲一千零五十三兩銀元計一千零十五元五角烟臺烟佑價計一千零二十八兩半比前日好起五錢銀元仍計一千元漢口洋例大三兩一錢二分半價計一千零三十六兩一錢二分五銀元則縮小一元計一千零十三元其餘各處滙水槪無改變云 
　　外幣 
　　昨日各種外幣交易略覺活動惟躉數收受者依舊絕無所聞荷票銀行方面稍有吸進價比前日大一分爲六角八分坡票買九角六分半計漲五釐羅卜大票銷路稍見發動價計二兩比前日大二角二百五十元票面同加二錢買價爲一兩二錢馬克到源見多去胃仍鮮致市價退去五分爲一元五角半老頭票買九角零八釐計小二釐餘如英美港法等票依舊勿動云 
　　紗花 
　　昨係星期六棉紗市面仍堅客帮之現貨本紗日紗買價均好起五錢至一兩各帮總計購進本紗二百數十包日紗三百餘包公會小包全未成交交易所標準紗價本月份好起七八錢遠期好起一兩七八錢三品紗大阪來電比較上日近期漲起六元數角遠期好起八元美棉電報現期好起三十個磅音遠期好起五十一個磅音印度棉花孟買電朋搿而與白洛處各漲三十五個羅比奥浮辣好起二十八個羅比中外各紗廠皆無開出紗市面又轉堅穏人心皆注意於下星期外棉電報爲轉移云 
　　昨日棉業交易所通州標準花十二月期小去二錢一月期小三四錢二月期亦見看小據紗廠聯合會報告祇有東棉洋行買進現貨棧交陜西花四十件價四十六兩五錢東華紗廠進現貨送廠陜西花三百件價四十七兩五錢 
[昨日車運之銀洋]  
　　昨日（八日）大通運洋公司爲各銀行及錢莊由滬寗夜車運往南京寳銀一百六十箱約計四十八萬兩銀洋十二箱計六萬元又早晨夜車到站時由南京造幣廠運來銀洋五十餘箱約計二十餘萬元云 
[浙一師師長過滬赴杭]  
　　浙江陸軍第一師師長潘國剛並護兵八名於日前由杭前往温台等處檢閱軍隊茲已畢事由温乘坐招商局之飛鯨輪船來滬於昨日（八日）由滬乘坐滬杭甬鐵路之十二號夜快車回杭面告盧督辦矣 
[續誌楊樹浦之刦案] 已穫之盜名曹禹正　　楊樹浦捕房包篠金養吾於前日（七號）拂曉時在途截獲服裝華竊之盜匪一名已誌昨報茲悉該探當時並穫贓物綢皮衣服一包昨晨將人贓併解公共公廨由張襄讞會同日副領事淸水氏升臺提審據金探上堂稟稱該盜名曹禹正係安徽人於七號上午三時許糾黨十餘名持械侵入虹鎭華界居民李雲鄕家内搶刦後分得贓物狐嵌灰　綢皮服一包逃入租界因是拘獲今已將事主之子李衍彬傳案備質惟該盜曾否在租界内犯案尙未查明故須請求延期開審俾資偵查云云當經問官核准諭被告收押展請七天切實查明以憑訊辦 
[鹽梟彈傷農民殞命案續聞]  
　　蘇浙緝私營廳長於上月三十號督隊在松江地方緝捕鹽點被梟匪拒捕雙方戰闕流彈擊傷農民張阿喬·李金山倒地至本月三號由浦東三官堂吳天順鹹肉莊担保車送同仁醫院醫治無效延至前晨因傷斃命業經醫院通知捕房將尸舁送騐尸所投請公共公廨中西官相騐各情已誌昨報茲悉死者張阿喬向由松江周小妹家雇作農務此次實遭無妄之災故昨由該主人投虹口捕房請求領尸自行棺驗捕頭准飭周小妹領殮候呈報公堂備案云 
[軍署昨日槍斃二盜]  
　　松滬護軍使署於昨日午後槍决逸盜儲德標一名茲錄布告於下爲布告事案據公共公廨呈解續獲夥刦萬豐米店票洋案内之逸盜儲德標·朱德標（即朱丫頭）二名請予訊辦到署發交軍法課迭次傳集承辦此案探捕人等開庭研鞫除朱德標（即朱了頭）一名訊係收受贓洋並未同行上盜情節較輕押候另行核辦外提訊該犯儲德標據供曾於民國九年陰曆十二月初十日晚間六時許夥同另案法辦之張三（即顧祥千）·崇國風·吳石珍·陳學才·及在逃之同黨等十餘人分持手槍尖刀侵入楊樹浦路萬豐米店搶刦現洋·鈔票等情不諱查該犯儲德標一名結夥持槍侵入商店行刦得贓已觸犯刑律第三百七十三條第一二兩欵之罪供証確鑿法無可貸應即按照懲治盜匪法第二條之規定判處死刑除飭提該犯儲德標一名騐明正身押赴刑場依照軍法執行槍斃以昭炯戒外合行布告俾衆咸知此布又松滬護軍使署於昨日午後槍决劇盜小雀矮子一名（布告詞長明日補登） 
[滬杭路取締運貨不卸之辦法]  
　　三十噸車每日收洋三元 
　　滬杭甬鐵路近日貨物異常擁擠原有車輛不敷分配故對於留車不卸者不得不從嚴取締凡有運貨到站逾六小時不卸者即須徵收留車費計三十噸車每日收洋三元以期車輛無擱置之弊但遇裝運軍米時每感困難現由該路通知松江筧橋等處軍隊凡有車運軍米到站須當日卸淸否則須照章徵收留車費云 
[疏浚呂師溝之縣署佈告]  
　　上海縣知事公署昨發布告云爲布告事案據陸行鄕經董陶鴻翔呈稱案據三十八圖圖董徐桂亭·三十九圖圖董趙增喜面稱查有呂師溝在陸行鄉三十八九兩圖之間來源由都台浦進潮綿亘六里許年久淤塞農田横流舟楫往來咸感不便業經農耆朱杳垣·趙仲山·徐熙綱·陸鳳山等發起估工疏濬規定河面闊二丈底闊六尺深八尺除舊河形面闊一丈七尺深五尺二寸應挖土方約計一千九百餘方所需經費由竹業馬錦章·許子元·俞友良擔任籌撥按畝撥資等情據此事關地方水利該圖董及農耆等籌浚辦法尙屬妥善値此農務蕆事仍宜及時開浚惟恐不肖之徒藉端阻撓應請縣長出示保護並乞派警彈壓以維要工等情據此除指令照准並飭警督促外合行布告仰該處人民一體知悉毋得藉端阻撓致妨要工其各遵報切切特此布告 
[鄕人被火車碾斃]  
　　昨日（八日）滬寗鐵路横林車站得洛社車站報告在一百三十八公里地方有一年約四十餘歲鄕人不知如何被某號火車碾斃屍體由路警會知地保收殮云 
[山東路商聯會催繳月捐]  
　　本埠山東路商聯會昨發出通告催本路各店繳納月捐文云敬啓者本會成立五載提倡公益維持商業煞費苦心抗增苛稅調解加租如設立義務學校暑期施診等成績卓著曾蒙各界共許惟是事業愈多費用愈大一切開支全恃本路各商號所納之月捐茲查寳號尙未照章繳納務望不吝區區按月照付以維會務而利進行事關公益幸祈亮鑒云云 
[五馬路商聯會改選訊] 正會長王漢長 
　　五馬路商聯會今年改選本在秋季因爲總會合併問題乃係該會合併未成故遷延迄今現總會合併已成見實該會即於前日復出請帖宴請各職員即席公推王漢良君繼任會長云 
[招工騙錢案解科訊辦]  
　　揚州梁鳴岐在五區境内假設招工機關騙取龔洪發等報名保證金每名洋一元二角爲受騙人在英租界新巡捕房告發移送五區昨經李署長質訊　科聽候澈查招告嚴辦 
[控追失妻]  
　　高郵人梅林寳住胡家木橋福　里其子桂旺娶馬四桃之女爲妻貼膳於揚州人戴金明家近忽失踪梅馬向戴詰問據云被同鄕王振福居亭錫二人領去前日由梅將王居扭控五區一分所昨解司法科聽候究辦 
[西棋盤街賭案之訊判]  
　　總巡捕房捕頭偵悉西棋盤街七十一號屋内有人開設賭塲於前晚派令中西探捕協往查獲當將頭家嘉定人李茂林·賭客王金榮·顧阿坤·莫桂生楊阿根·戴阿國·趙和尙等共三十八人連同賭具一併帶入捕房稟明捕頭諭將李茂林收押賭客准各存洋十元保出昨奉公共公廨傳案訊實官判李押西牢一月賭客各罰洋五元充公賭具銷燬 
[私取支票領洋之判押]  
　　松江人吳仲淸在美國體育會爲西憲因私取受理人譚某置於寫字樓内計洋六百餘元之支單一紙至孟淵旅館開一房間商由該旅館代蓋圖章令茶房至上海商業銀行冒領洋元被譚查悉報捕於昨由探將吳拘解公共公堂經中西官訊明因原告代求寛宥且被告年輕從寛判吳押西牢三月准予緩刑着具結開釋如再違犯兩罪併究 
[檢查印花之昨聞]  
　　冬季印花稅檢查自經淞滬警察廳委派稽查員温楷會同南市一區警署巡官並督率長警在該管境内各商舖開始檢查以來刻已竣事將在一區一分所轄境以内繼續進行惟聞十一日（即陰曆十一月初三日）爲徐故廳長舉殡之期須待事竣方可出發並悉一區境内查獲盡法貼不足數之恊和祥火油號·老萬隆肉莊等賬簿各一本業已遣夥呈繳罰金各五元源盛德水菓行有貼不合法之簿據三本當繳罰金六元到署然後將賬簿分别領回依法補貼 
[汽車撞壞電車] 圖逃未遂 
　　華商電車公司專開十六舖至高昌廟一帶長路之某號電車昨日午後五時餘由高昌廟行駛往北行經薛家浜橋塊逾有五○○一號之運貨汽車一輛由南往北開車人欲開快車遍遇電車之前不料誤撞於電車以致損壞電車上之踏脚板等件往北飛奔並不停頓該電車察知後亦開快車追上並發叫邊直至關橋始由崗警帮同截獲當將汽車夫楊阿四扭送一區警署拘留汽車暫存候電車公司估計修葺工價然後責令賠　修費 
[請領被扣桕油]  
　　滬北某桕油行雇車推運桕油二十件至南倉街同福燭店交卸貨車歇在門口適被車運煤屑之塌車將前面桕油車撞翻有王姓家雇傭楊張氏在該店兌換銅元致被壓傷脚骨由警將受傷人及兩造車夫高壽餘·吳阿二一併帶入一區三分所申解警廳司法科預審之下因該氏傷勢頗重飭送新普育堂醫治兩車夫並車輛貨物併送地方檢察廳訊核在案茲聞該桕油行以貨係客家應用甚爲急迫故由該業代表函請上海縣商會聲明事在車夫負責與貨物無干應請轉呈警廳將被留之桕油先行給領等情該會去函後已奉警廳函復以案經移送地檢廳辦理應請轉知該商自投法庭聲請給領云 
[欠租均限期付淸]  
　　天主堂昨遣收租人投法公堂控房客王吉人虧欠租洋四百六十四元零向索游約不付請求訊追詰之王吉人供認欠租因一時無力措繳求請寛限付淸判准限七天付淸又胡金海控王恒源不理欠租洋七十五元六角求追質之王供認欠租並稱今措得洋五十四元餘欠求請寛期交付中西官判繳案之洋交原告領去餘欠限七天交淸 
[請判離婚案尙須續訊]  
　　鄕人徐鴻生前投法公堂控妻徐錢氏私逃等情奉訊屬實判錢氏發堂一月期滿仍交原告領去今被告徐錢氏延請斐斯門律師代表投廨請求離異原告徐鴻生仍由賚美律師代辯稱徐錢氏要求離異原告極端反對請求堂上駁回云中西官判退去聽候將錢氏帶案再核 
[總巡捕房通緝陸壽堂]  
　　公共租界總巡捕房稽查處昨發通緝文云爲緝拿事照得陸壽堂一名甯波舟山人年約二十四歲身高五尺八寸業司賬前住城内靜修路三在里七號爲因謊騙其主白根英行之洋六百十四元業由會審公廨出票拘拿在案爲此合行通緝仰諸色人等一體協緝特示 
[旅客留妓罰及旅館]  
　　山東路三百二十五號啓新旅館於十一月十六日因容第二十一號房間寓客叫妓同寓被老閘捕房查悉以其違章請廨出單於十二月六日傳經理朱文望至廨罰洋五十元以儆 
[賣婦爲娼判押一月]  
　　南京人王金寳於日前將其妻王小翠子賣與法租界陳湯氏妓院内爲娼旋因小翠子不願接客致被法捕房探目陳順寳查知將以上各人一併帶入捕房昨解法公堂請究先由捕頭上堂稟明前情詰之王金寳供民人於上月間帶同妻子來申謀生無着因貧無奈將妻暫押四年是實王小翠子供婦人不願爲娼請求援救中西钀員判王押西牢一月以儆小翠子送堂湯氏斥退 
[控跑街舞弊案已起訴審廳]  
　　正利銀行執事王寳崙控跑街郁冠羣從中舞弊牽涉該行正副司賬經地方檢察廳派員速口研訊明白判押候據情起訴審判廳請爲公判等因昨又令飭王寳崙一體知照 
[理髮匠自縊身死之報驗]  
　　寳山縣吉一圖地保昨午投上海地方廳報稱寳興路十六號門牌金記理髮店後樓有爲雉髮生理之揚州人宋金龍年三十二歲昨晚不知爲何在樓上解帶懸樑自縊而死其屍妻宋陳氏現在店中此刻不來爲此請求相騐車廳長派楊檢察官前往相騐 
[盜匪吳喬仁判押四年]  
　　日商康泰紡織廠日人某氏於十月三十號携帶銀洋銀角合計二千一百五十元在華德路被匪攔刦經捕房緝獲黃包車夫錢小福·計小狗·吳喬仁·三名解由公共公廨訊明係若輩糾黨所爲判决錢計兩犯各押西牢五年期滿逐出租界吳押候提齊同黨再訊迭詳前報茲因此案發生已有月餘雖尙有同黨未獲然皆逃避無踪一時不易查緝所有吳喬仁一犯亦應確定罪名將來如有所獲自可另行訊辦以故該管捕房承辦此案之探目楊阿泉·包探何慶恩·於昨將吳解廨稟明跴緝同黨無着情形請求將吳發落經張襄讞商之日副領事清水氏判决吳監禁西牢四年期滿永遠逐出租界 
[大批湘繡到滬]  
　　三馬路錦華麗湘繡莊前因湘戰該省總莊工場出品减少而本埠銷路日旺大有供不應求之勢近月省城安堵加工趕繡出品聞日昨已由湘寄到極多購作冬至送禮品甚爲相宜云 
[控騙電料之訊判]  
　　百老滙路協豐·愛多亞路美昌·兩家電料店指控岳州路馬祥記機器店主馬國祥與沈玉書將無用之裕通錢莊支票騙取値價銀二百餘兩之電線五十四捲電燈泡一千隻變價分肥業由捕房將兩被告拘解公共公廨馬因另案管押沈交一百元保候訊在案昨晨續審沈玉書情虚畏罪保出不到原告代表律師以沈旣不到案請求提究並以案經迭次訊明請將馬國祥嚴辦而馬亦延律師辯護中西官核供磋商之下判馬押西牢二月沈玉書臨訊不到着將保洋充公一面出票飭提到案訊究 
[花會賭徒分别懲罰]  
　　花會賭徒劉某近與林國照在虹口嘉興路二十六號門牌設立花會大廠誘賭騙錢經該管捕房探目蔣阿林包探潤庠偵悉前日恊同西探目康仇密往將林及被雇充當聽間航船之　連卿·郎阿表·霍杏莊·譚小狗·姜阿林·曹正大·魏榮生·周阿文·張阿福·凌阿明等拘獲抄出賭洋及字據昨解公共公廨經中日官會審得實判决林押西牢一月餘人各罰洋三元連同賭洋一併充公花會字據銷燬 
[武昌路大批賭徒之科罰]  
　　虹口捕房探目蔣阿林前晚與包探凌潤庠往武昌路三百零三　屋内捉賭當塲撀獲賭徒三十餘名大半皆係粤籍昨晨連同暗具解送公共公廨經中西官質訊之下判爲首糾賭之譚五罰洋五十元其餘賭客梁龍·馮牛·沈炳·馮洪·李鴻·沈德·鄧義·郭同·黃德黎·梁智謝牛等各罰五元一併充公賭具銷燬 
[限遷受抵房屋之房客]  
　　陳憲章向比商普愛堂借洋七千元以新閘大沽路一千一百號門牌房屋作抵久未付息押主按照契約將該屋管業並着現住房客紀仲仁張勤甫出屋因其不允遷讓故普愛長延慕恩律師控於公共公廨昨由俞襄讞會同比副領事傳訊之下判着原告讓去房租兩月限被告於兩禮拜内出屋 
[購物冲突]  
　　丁永年昨晨至福佑門内袁坤全所開鹹貨店購物當因論價冲突行凶丁一失手將袁頭顱打破流血受傷山警將原被拘送一區二分署當因案關傷害立解地方廳許檢察官預審一過判袁發堂醫治丁收押候原告傷痊再審 
[控圖搶鑽戒判押一月]  
　　婦人曹唐氏指控揚州人謝學慶於前晚在香粉弄圖搶値洋一百三十元之小鑽戒並掌其頰等情昨由捕房將謝拘解公共公廨訊供不認中西官以謝非善類判押西牢一月示儆 
[公共公廨訊案彙錄]  
　　昨日公共公廨訊理之華人民事訟案彙誌於下㈠盧楚臯延台維斯律師訴徐潤祥不將采芝堂藥店賬簿交出查核案堂諭本案迭經研究兩造均未呈出賬據不得已請藥業公所調查又着原告自行查對迄無要領本日復訊始據被告呈出送銀賬據一冊何以迭次均不呈騐跡近欺朦此中難免不實不盡惟原告要求數目太鉅並無證據不能判令被告担負若准原告請求酌量定奪應判令被告還原告銀二千兩並担負堂費㈡作頭奚新記（即奚根新）聲請破產案債權代表甘維露等律師對於請求人之賬目頗有辯論堂諭改期候各債權人到理賬員處將請求人賬目查究情狀報告公堂再行核奪㈢茅友仁訴王搏九等不贖銀行存單案被告延羅傑帮辦胡薩律師辯護堂諭改期續訊㈣張步滿等延楊國福律師訴華興廠經理不還押槪金及欠工資案堂諭着被告自行具結出外限三禮拜内交保違即押追㈤婦人王潘氏聲請給諭執管已故王子展遺產案堂諭旣公示無人反對准給諭王潘氏執管其故夫王子展全部遺產 
[誌謝]  
　　昨承中華書局惠贈第二三七期「英文週報」暨第八十八期「小朋友」各一册謝謝 
 
 

Page 16

 
 
第一萬八千二百四十四號;中華民國十二年 西曆一千九百二十三年十二月九號
星期日 * *   
 
 

Page 17

 
 
第一萬八千二百四十四號;中華民國十二年 西曆一千九百二十三年十二月九號
星期日 * *本埠新聞三 
[易安居運到新貨]  
　　南京路石路口之易安居此次社主親往廣東香港運到大宗貨物甚夥又辦來各項上等禮品點食均爲粤省著名物品名目繁多前日裝到上海現當冬至將届該號定價更廉且有甚佳之裝璜品又容膝社除邊爐菜外刻又新增餐品多種云 
[祥豐公司製售食物]  
　　林富莊君創設淸眞祥豐公司建設廠房於斜橋南首備置機器聘請高等技師專造各種罐頭食品裝璜華麗耐久不壞且籍隸淸眞敎門是以回漢兩敎人甚爲便適定價亦廉現内部正擬擴充將向國内名廠訂購製造機器云 
[食品與新酒之發行]  
　　三洋涇橋北口泰康公司因鑒冬節將近故已向法國名廠運到金牌各種沙丁魚·及冬菰·靑豆等各色罐頭食品甚多携帶便利餽贈頗宜又新到之糖菓多種如朱古力糖均裝有玻璃瓶顏色美麗又三星跑馬牌勃蘭地及香檳酒酒味温和無劇烈性昨已銷去數十箱云 
[繡貨及首飾運滬]  
　　先施公司二層樓綢緞顧繡部近因冬節將届陳列大批送禮繡品如繡花襚巾·繡花檯毯·繡花靠枕等件其中有運自湘省者繡工更巧妙有由廣東定繡者有由蘇州定繡者種類繁多花色均新鮮美麗爲我國之特色美術品每件自數元至二三百元此種繡件滬上不多見此次定貨頗多以便選擇云 
　　又該公司三樓首飾部亦新造大批冬至送禮品如銀梳妝具·茶具·餐具·花挿·花瓶·碗盅等類各色俱備式樣均屬新奇餘如廣東雕花牙器種類極多歐美電銀餐具白金鑽石手表定價甚廉云 
[冬鞋定製多種]  
　　永安公司三樓鞋子部自推廣地位以來各種中西鞋樣陳列於窗廚者不計其數故該部營業亦因之大盛時届冬季該部於前日特在外洋定購各色純毛厚毡已於月初運來現均趕製男女衛生暖鞋多種任各界選購又有蜜蜂牌絨線暖鞋係手工織成頗堅固另有顏色絲絨鞋繡花盤等鞋定價均廉近日銷售及各界定製者以毡製衛生鞋爲最多云 
[新新公司定期興工]  
　　商人劉錫基等所組織之新新公司租定南京路市政廳對面合衆交易所舊址爲基地現已與業主合同協議妥善定於十三年元旦年立契交地即日興工該公司籌備處已招人投標承拆舊屋改建新式八層洋樓爲大規模之商塲云 
　　又該公司新厦圖樣已由著名建築家岡達氏繪就高八層一切悉依最新式樣云 
[麗昌照相館贈送日曆]  
　　四川路愛普廬影戲院對·麗昌照相館歷年所攝大小照相向以淸晰著名故頗得各界稱許該館又爲優待顧客起見每届年底辄備印精美風景日曆數千份凡赴該館攝影者無論多寡皆贈以此種日曆一個聞明年日曆現已開始分贈云 
[木棉花由粤運到]  
　　打狗橋萬安祥號新由廣東運來木棉花以之做布套枕頭輕軟耐用頗合衛生每磅祇售洋五角云 
[榮記華行運售癆病藥]  
　　英國史締芬氏發明恩嘉羅波癆病藥由本埠仁記路三十五號榮記華行專運來華備有中西仿單及病狀書以備索取云 
[機器公會將成立]  
　　本埠機器工人近發起組織機器公會設會所於東武昌路新興里第一九五號曾於昨（八日）晚開籌備會到者各大工廠機器工人二百餘名公推張渭川君爲總幹事並推各部職員十餘人准於月之二十五日（即陰曆十一月十八日）在會所開成立大會云 
[基督敎工業委員開會]  
　　前日下午四時工業委員會開茶話會於靑年協會幷請各堂牧師出席先進茶點次主席錢君振亞報告開會宗旨大致謂吾國勞工問題急待解决是以召集此會共謀辦法云次江長川牧師演說更次討論中國之勞工地位及改進方法六時許散會 
[醫界新聞]  
　　西醫劉正之君治内外科尤擅婦嬰產科及花柳皮膚症曾充京·奉·蘇·皖·湘·粤各省醫院主任兼任軍醫多年現由周邦俊君等函招來滬應診診所暫設西藏路一號每日上午診二小時不取醫金祇取號金一角以二十名爲限云 
[市民會今日公祭簡照南]  
　　對日外交市民大會定今日午後公祭簡照南下午一時齊集山東路二百零三號會所該會備有馬車十餘輛直抵南園祭畢尙備有茶點並攝影以留紀念云 
[精武遊藝會舉行在邇]  
　　十五·十六·兩日...在中央大會堂 
　　精武體育會每年例開遊藝大會一次本年定十二月十五十六兩日下午七時三刻至十一時半止在北四川路横浜橋中央大會堂舉行游藝節目探誌如下韓江絲竹·蹁蹮舞·梵玲·滑稽跳舞·土風舞·劍舞·泰西絃樂·拾黃金·拳術·五音聯彈·黃鶴樓·幻術·嶺南絲竹·鏡中人·粤曲·其中特點如司徒夢岩之梵玲陳慧卿女士之粤曲和以呂文成之胡琴滑稽與劍舞韓江絲竹及馬二先生之京劇寗竹亭之醉溜堂均稱絕作至劵價則分兩元一元兩種云 
[武術會昨舉行年會]  
　　南市中華武術會昨日午後四時舉行第五届常年大會公推會董謝强公主席項翔高紀錄先由主席報告開會宗旨次由總幹事吳志靑報告會務經過情形幷謂本會五年來收支賬目經評議部一再審查核准後即刷印單張别致各會員想今日在座諸君均已閱悉毋庸再述年來本會之進步不可爲不速現在會所雖未造成而門面辦事室已經工竣此後尙望諸君協力匡扶俾全部會所得以早日觀成云各進茶點而散 
[球戰歡聲]  
　　昨日南洋滬江兩附中在楊樹浦滬江球塲作十中學足球奪標比賽評判員爲西人瓊斯（Jones）君下午二時三十分起賽銀角一鳴雙方奮勇進攻上半時爲二與零之比南洋居優勢休息十分互換球塲南洋攻勢較前益猛衝鋒守衛均能互相聯絡彼此接應故又連勝五球四點十分比賽完畢結果爲七與零之比南洋全勝照十中學現在之形勢而觀本届錦標以該校爲最有希望云 
　　昨日公共體育塲博愛足球隊與徐匯公學校友會在體育塲比賽足球下午三時公證人銀角一鳴雙方開始攻擊校友會一方面頗多健將而博愛組一方面亦頗不弱爭戰半小時不分勝負休息一刻重行比賽不多時博愛組攻入校友會一球未幾博愛組亦攻入校友會一球結果爲二與零之比博愛組完全獲勝茲將博愛球員錄左丁堯生唐友漁姚家聲朱璆楊德潤王翰祥徐文秀趙傳福趙煥先丁順寳朱慶雲·浦賢元張志銓朱德仁 
[評却理斯萊之著名電影]  
　　片名「英雄末法」 
　　最近在卡爾登影戲院開映之「英雄末法」ScrapIron一片爲第一影片公司之出品此中明星有久爲人所頌仰之却理斯萊（CharlesRay）却理之戲自「成功捷徑」一劇開映後我華人士對之益加讚許故此片開映之時觀者頗形熱閙今晚爲此片開映之最後一次茲先述其劇情如下 
　　有蔣史典者傭於某大鐵廠·家淸寒性好學事母甚孝散工之後蔣史典親自烹調某日到辦公稍遲工廠記時員忌之禀于廠主竟被斥職蔣不知也有曼琪者爲蔣之隣居蔣頗屬意之會蔣等作郊外之游宴曼琪亦同往游次蔣之同伴因飲酒過度與曼琪爲難蔣從中勸之曼琪以將懦弱無能微露藐視之態有百克者爲一著名拳術家趨前獻其身手將蔣友痛擊曼琪甚加靑眼因相携而去蔣無奈不悅而歸明日爲工廠發薪之日蔣史典返家之時意頗欣喜不意信封中附有革斥之條乃懊喪異常蔣史典多方奔走無一成就及晚忽見報紙登載招人比賽拳術蔣史典竟前往應試不知所比之人即著名拳術家百克也比賽之日萬人空巷前往觀賽者實繁有徒蔣史典竟以耐心獲勝曼琪得此消息前往賀蔣蔣史典以其爲人卑陋婉言謝絕此片結果蔣史典正與其母預計翌日赴福祿達靜養病體云（長）（待續） 
[記羅克之「銀漢紅牆」]  
　　羅克主演之「銀漢紅牆」一片DavLast初映於愛普廬繼映於申江轟動一時賣座之佳幾與麗琳甘熙之「賴婚」WayDownEast相埓後至者幾無隙地余承友人相邀驅車前往因獲觀焉 
　　是片共計七本係冒險而兼滑稽者惟其中不無牽强不妥之處因就劇中情形用客觀窺察逐一評焉 
　　當羅克在某公司服務時一日因晨至過遲已逾辦公時刻不得已乃隱匿衣架中爲黑人抱入行未數武忽又大打噴嚔黑人方始驚覺此節與事實殊不符合人體係神經質非僵尸可比况衣樣模型更較人體重量爲輕略諳常識者不言可知也 
　　後其情人至某公司探訪羅克僞言渠係總理用以自誇後經其情人强彼導往總理室參觀少憩某職員入羅克以報紙遮面作展閱狀幷作責備之語而某職員不知也未幾經理方擬入室羅克囑其情人張口閉目作猝遇急矣狀迨經理至即張皇失措親往爲之取水以上兩節均屬描摹失常人聲不同如其面焉焉有同居共處之人對於聲調語氣而可從中假託以僞亂眞耶其後經理入室烏有不問情由而遽外出取水耶抑何不按電鈴而呼僕役耶 
　　滑稽影片雖屬供人解頗使人絕倒要不可過分造作違反常理矧羅克素負電影界時譽關於以上各節不無破綻可指故特表而出之至此片後數本之精警驚人早固爲觀衆所諗知者矣（士騏） 
[「一網打盡」映於法國影戲院]  
　　三洋涇橋法國影戲院因知社會心理之趨向故除租映長片外兼重情節短片近租到一新片名曰「一網打盡」共有五大本已於昨日起日夜開演内容有武術·機關·等佈景如美麗之皇宫皆頗可觀云 
 
 

Page 18

 
 
第一萬八千二百四十四號;中華民國十二年 西曆一千九百二十三年十二月九號
星期日 * *[「學校劇論」之編譯]  
　　日本東京高等師範燓國梴君帝國大學鄧世隆君·黃毅君·鹽克終君·慶應大學李鳴周君·東京商大吳先樹君·北京大學賀楚强君·南洋大學黃岐生君南方大學朱西周君等發起血潮學社專研究政治文學經濟敎育工商社會該社社員朱西周君現已編譯『學校劇論』一書不日出版云 
[澄衷昨開游藝會演劇]  
　　甲子學會所舉行 
　塘山路澄衷中學近年對於課外敎育提倡頗力如演講會·書法競爭會等學生學業進步甚速昨日下午中四學生之甲子學會開演講游藝會來賓及敎職員學生等約千數百人一時起在校内陰雨操場舉行首由主席報告開會宗旨·繼唱國歌·校歌·甲子學會歌次則爲甲子會會員演講如周倫芳君·王宗培君·葉培橚君·沈碧琦君·王顯廷君等均以英語演講說白流利復次由該校敎員山柘斯博士唱滑稽歌全座爲之鼓掌再次則爲李君之幻術手法純熟頗多精采之處更殿之以絲竹·拳術·敎職員演講·三弦拉戲·趣劇·英文劇等頗極一時之盛云 
[萱鏡校將演戲祝耶誕]  
　　虹口周家嘴路萱鏡女校將於陽曆二十四日在該校預祝耶穌聖誕是日除各學生表演各種游藝外並擬另請勵志宣講團通俗敎育部排演新劇云 
[實騐社改排「良心」劇]  
　　「葡萄仙子」將同出演 
　　本埠實騐劇社自月前由徐半梅擔任導演「工廠主」後排練成績頗有可觀茲聞該劇重要演員中近忽有二人患病致不能繼續排練因另排「良心」劇日來正在日夕習練中一俟純熟即當訂期公演至歌劇「葡萄仙子」聞排練已將告竣現正趕製該劇服裝及佈景預料於陽曆年内可與「良心」一劇同時出演云 
[「潑婦」新劇今日開演]  
　　下午三時...入座不需劵 
　　戲劇恊社定於今日下午三時在小西門外陸家浜職工敎育館表演歐陽予倩之創作「潑婦」除專邀新聞界·文藝界·敎育界外並歡迎各界人士蒞塲參觀是劇爲予倩煞費經營之作北京文藝劇專·及本埠南方大學亦均次第排演茲將劇情錄左 
　　陳愼之（洪君飾）爲一新靑年妻子氏字素心（錢女士飾）情愛頗篤初愼之力主新說于複級家庭反對尤甚旣結婚因實行其主張戚黨咸非之不之顧母吳氏（王女士飾）本一扶正之姨太太有姑之名而無姑之實深不直愼之蓄妾之心時愼之已卒業任銀行副經理職儼然一新商人焉花叢酬酢濡染旣久遂存嘗試納寵之心愼之有姑母（朱女士飾）及妹芷祥（包女士飾）其家均爲實行多妻主義者當愼之妾王姑娘（唐女士飾）進門之日正隊姑母及妹歸寗吳氏及愼之乃以疏通素心之職委之冀以當事人之經騐而動其心時素心已育常以衣食餽翁姑顧仍不能得翁姑之歡心會來請安闔宅咸冷遇之素心以舉動可疑悵然若失愼之購貴重頸飾藉卜於歡姑母芷祥又多方諷示挑撥之素心形單勢孤至出於不得已而以殺却親生子爲要挾手段逼愼之退還王姑娘之身契而已亦離婚焉於是人皆以潑婦目之是劇准三時開演在開演十分鐘前即截止來賓入座云 
[記笑舞台之「歇浦潮」]  
　　笑舞台前晚演「歇浦潮」賣座極盛是劇共分十七幕佈景情節均佳譚志遠飾衛運同描摹欺貧媚富情狀甚妙惟有數幕稍嫌過火鄭正秋飾秦咸時說上海話頗發鬆做工處處能恰合劇中人身分殊屬難能夏天人飾衛翠姐林雍容飾秦鈴蓀一對玉人配搭極佳做工亦頗不惡張冶兒飾梅芝璜描摹小乞丐形狀無微不至王旡能飾杭州老客串唱南腔北調非常有趣愼愁紅馮毓秀一飾衛妻一飾秦妻表情上各有所長在劇中生色不少佈景有邑廟九曲橋與實地極似夢景一幕天人忽而化身殊令人莫測末幕客堂用反佈實爲佈景中之新法云 
[今晚天蟾觀客將受贈香烟]  
　　華商烟公司今晚在天蟾舞台贈送新出龍門雙烟牌一種香烟凡往觀戲者均得獲此贈品云 
 
 

Page 19

 
 
第一萬八千二百四十四號;中華民國十二年 西曆一千九百二十三年十二月九號
星期日 * *自由談 
家庭半月刋 
[治家談] [  翠貞女士]  
　　處理家政爲吾女子之天職顧治家猶治國必先定一切望之目的而後取相當之計劃則在在有效果可見若漫無宗旨何家道之變遷茫乎不知所届矣課餘無聊爰述心之所得以爲同志告 
　　家庭維繫之要素厥爲愛情故家庭之中意見當一致雖然人心如面安能强同惟當開誠布公無絲毫之成見有時意見不合亦當顧全家庭幸福起見不得不犧牲已見趨於一致 
　　家庭之樂趣往往隨經濟爲轉移處今日之時代過奢固不可過儉亦殊少樂趣當以一歲之所入通盤籌劃編列預算庶出入不致懸殊而家庭之樂趣亦得以維持至久 
　　每歲預算當將歲入百分之幾作爲儲金蓋禍福非常不能不早有所備即家運甚昌毫無厄刧而將來子女之敎育費亦不能不預爲儲蓄以供他日之用 
　　衣服飲食不當奢靡固也然過於刻苦跡近鄙嗇宜擇物料之適合衛生而富於營養者爲上庶衣冠雍容身體康强而衣食之本旨達矣 
　　婢僕厮養須隨時監察審視其措施行爲是否得當然後發言使命庶幾克中繩度帖然就範而無軼出軌外之舉動總之御僕以寛猛相濟爲最當過寛則流於放肆過嚴則易於怨毒均非策之上也 
　　勤勞固爲吾人之美德然操勞過甚得不償失故家庭之娛樂亦當有適當之設備以恢復疲勞娛樂身心而於娛樂之中受天然之涵養愛力之鎔冶品性得潛移默化於無形之中其受惠殊非一味勤勞者所能望及也 
[紹興之婚俗（下）] [  秩音]  
　　童養媳鄕間女子之許字俗有定例聘金以年歲計每歲六金故寒苦之家婚娶甚難爲父母者必多預領或買一幼女養之待子年長乃爲交拜成禮平日視女竟似婢女遇主母之潑辣者稍不如意鞭箠隨之種種虐待慘不忍聞也 
　　入贅入贅者有女無子而物色一人子來家以女妻之也爲贅婿者往往因脫離父母不能自立以仰人鼻息只得低首下心幾無處不受其岳家之節制無人生之樂趣矣 
　　兩頭大祚衰而富有之家每以一予兼祧兩房倘其父母已爲己子娶親成室而承繼父母亦得爲繼子另娶一房各立門户大小不分此即俗所謂兩頭大是也 
　　搶親搶親多行於鄕間蓋貧苦之家旣聘而無力迎娶每集隣友多人闖入女家將女搶回成婚可免種種費用甚簡捷也然往往有闖出抱錯女之姊妹或舅嫂種種之笑話且有未得女家之同意而釀成毆鬭者 
[家敎] [  童心園]  
　　（上） 
　　錢老兒兄弟的兒子前天到他伯父家裏來遊玩 
　　他是個小孩子祇得十歲咧自早晨遊玩至下午覺得有些疲乏了便向伯父說了一聲拔脚的回家去了 
　　錢老兒見了這事便冷笑着道『這孩子年幾這般大了還一些都不懂規矩臨回去謝都不謝一聲這可見我兄弟沒有家敎了』 
　　（下） 
　　今天錢老兒的兒子到他叔父家裏去游玩了 
　　他已有十五歲了在叔父家裡暢玩了一日覺得無甚興味了便一溜烟不聲不響跑回了家去 
　　錢老兒知道了這事便嘻笑的道『好兒子你年紀亦不算小了怎樣還脫不掉孩子氣可不要使人家說我無家敎呢』（未蓋章） 
[環境] [  范菊高]  
　　顧喜官對他的父親道爸爸我看見門前走過幾個弟弟都帶了書包到學堂裏去可以識字狠是有趣我也要去他的父親撫他的頭髮道阿喜學堂裏有老虎要吃人的識字有什麽用將來你倘要寫信末可以請敎别人的喜官聽得老虎要吃人早已把求學的念頭抛到九霄雲裏去了 
　　喜官鎭日價呆坐在家裏覺得狠是乏味便去找尋他的小伴西鄰張七官東鄰阿珠時常聚在一起在門首的堦上滾銅錢飛洋畫抛骰子他軋這幾位人物便學着各種駡人的本領 
　　張七官和阿珠等五六個小朋友大都是窮人家的兒子見喜官是富家子弟便來騙他銅錢喜官每天所得的經費不夠分派於是乘着父母的不備偷些來補充 
　　喜官年已十五六歲了他的父親仍舊不喚他受敎育他的壞朋友越軋越多了妓院賭場（時常有他的足跡費用越發不夠所以偷得更高興了 
　　一天他偷了母親一只戒指給母親查出了稍爲責駡幾聲他的父親竟把妻子痛打一頓說伊不愛惜獨養的兒子 
　　某銀行的竊案有一個叫「老顧」的也是盜首之一給警察所捉住了據人說就是三年前的顧喜官 
[家庭養蜂的利益] [  朱思忠]  
　　現在生活程度一天高似一天一般人家那一家不怨苦歎貧然而我說單靠怨怨嘆嘆是無用的總要想出一個生利的法子去戰勝他然後始可以轉貧爲富我想我國有一椿極好的生利法本輕利重並且可以兼業勿論那一家都可幹的什麽事情呢就是養蜂所以我今天特把他的利益寫在下面 
　　㈠食料無兎的食料可算省了然而也要割幾株野草來飼他只有蜂一些不用人飼因爲他能自由出入所食的就是自已所釀的蜜毫不仰給於人 
　　㈡生殖繁大約一個蜂王可產子一萬枚到了春天最盛的時候每日中能產二三千枚之多 
　　㈢成本輕養蜂的桶每套不過五六元可用七八年之久 
　　㈣獲利厚白蜜每斤五六角黃蠟每斤三四元每年養蜂一桶至少可獲利三元左右倘若養蜂十桶一年就有三十元的收入了 
　　㈤功用大蜜可代糖蠟可製皂並且可以暢銷外洋 
[家庭固有之藥物談] [  曹寄僧]  
　　吾人家庭所有各物可作爲藥用者不少徒以無醫藥常識遂不知利用殊屬憾事茲將家常多用之物而又可作爲良藥者述之如次 
　　（一）食鹽食鹽溶水内服旣能强健胃臟又可止輕度咯血以之沐浴則可減一切慢性皮膚病他如以生理食鹽水（千分汽水九分或七分食鹽相和）注射於霍亂患者靜脈内或皮下則又有起死回生之効 
　　（二）石鹼石鹼溶解於食醋中内服可治瘧疾功効不遜於金鷄納霜劑 
　　（三）食醋熱性病患者之皮膚以食醋洗滌可令熱度下降以之和葡萄酒與汽水内服能止一切急性傳染病之發熱 
　　（四）油火傷患部以油塗布可以止痛又微小毒虫鑽入耳中用油滴入可令虫死而無患害 
　　（五）酒酒水有害然溺水·投繯·暈倒患者瀕死之際以少量飲之往往可以甦醒又皮膚外傷關節疼痛亦可以酒塗擦而治愈他如牙痛之際以酒含嗽亦能稍殺 
　　（六）薑薑内服能健胃·消食而對於腹痛·胸滿之醫治尤有特效又第一度凍傷以鮮薑擦之可愈 
　　（七）葱鬚葱鬚·與紅糖·煨薑·混和加水煑沸名三合湯内服能治感冒如再加紫蘇葉與前三者煑服其效更著 
　　（八）蒜頭多食無益然用之得當可化痰健胃 
　　（九）韮鹹韮菜殘汁以十倍沸水冲服可治肺病而韮菜汁愈陳愈妙 
　　（十）榴石榴根與莖之皮煎水内服的可醫治腸内寄生虫 
　　（十一）香瓜花凡被昆虫螫刺破倘以香瓜花擦之可立止痛癢 
　　（十二）竈心土取竈心土一塊（雞卵大）溶水煑沸内服能治嘔吐症 
　　（十三）白礬可用溶水洗滌膿瘍又咽頭·喉頭·口腔等處發炎時又可以之作含嗽料 
[吾家之羊肉烹調法] [  丁澹巖]  
　　羊肉之滋養分最富常人祇知食牛肉殊不知羊肉實駕牛肉而上之余係北方籍且素奉回敎故吾家烹調羊肉極爲講究花色旣多且尤可口食之亦合衛生茲略述數則藉供同好 
　　羊羹取細嫩羊肉切作豆大小塊和上好豆粉醬油醋香蕈末拌匀後閱半小時置入沸水鍋中俟再滾後即盛起鮮嫩可口 
　　羊肉捲用雞蛋數枚調匀後加豆粉少許鍋中薄置油將蛋置鍋中攤成薄皮微火烘熟然後揭起取鑿碎之羊肉和醬油各少許拌匀後鋪入蛋中羊肉一層菠菜一層鋪至五六層捲爲圓筒再置蒸籠内蒸之熟後切成塊形現黃綠紅三色不獨味美且五光十色尤能助食興 
　　炸羊肉取雞蛋數枚加麵粉少許再加蕈末醬油葱花拌匀後以切成小方塊之羊肉浸入閱半小時許入沸油鍋中炸之炸透即取出（勿使焦）以甜醬拌之味甚鮮美 
　　羊肉粥用通常米粥俟煑至半糜時加入切碎之羊肉煑至二小時以極糜爲度再加鹽·葱花·辣醬油少許味美而易消化 
　　羊肉飯炒飯加油炒之炒至熱時加鑿碎如泥之羊肉連炒連拌約十分鐘再加胡椒末·葱花少許鮮牛乳一杯拌匀後即可食味極鮮美 
[病中的慈母] [  徐碧波]  
　　我偶然於無聊的時候翻着一百期以前的禮拜六瞧見周瘦鵑先生做的一篇「噫病矣」他描寫自己的孤苦情狀極詳細可見他至性正是過人我也是幼年失怙的看着他說的慈母看護兒子病的一段實在和我像極了我今年二月裏病了不過瘦鵑的病是勞瘁過度而起的講到我的病簡直是自己作孽作出來的却苦了我的母親眞是不該應啊母親瞧我的病勢日日沉重寒熱五日多不退凉焦急得甚麽似的他一定要和我延醫服藥我自己明白我的病不是藥石能夠療治的抵死不肯依從有一天晚上大約十二點鐘時候我正朦朧睡著忽然覺著臉上熱溜溜的連忙睜眼一瞧却是母親在那兒流淚我這時眞眞好不難過請伊去安睡伊總是不肯唉·慈母愛子之心有這樣純摯倘使母親病了任便那個多麽孝順的兒子也不肯這樣服侍他老人家啊我自己知道罪不可逭立時將鬰在心田裏的一張照片扯得粉碎不再......果然不到三天熱度退了汗也出了我的母親便面上有些兒笑意但是仍舊時時刻刻的陪伴我伊因爲曉得我喜歡吃糖菓的便差人到觀前街采芝齋馬玉山兩家去買了三塊錢糖菓堆滿一桌子我詫畏道母親買這許多東西來兒子一時那裏吃得盡呢伊道譬如請了醫生吃苦水不要化去十幾塊錢嗎現在將甜換苦還廉却幾倍呢我就笑了一笑道兒子雖則生病倒沒甚吃苦所吃苦的倒是阿母爲什麽倒不將糖食換換苦味說著我的瘦手拿了一隻玫瑰糖塞到伊的嘴裏道我最慈愛的母親你略略甜一甜罷 
[婚姻瑣話] [  子韾（却酬）]  
　　諺云「家有賢婦夫勿遭外禍」又云「討家婆弗著一世」娶妻者其愼之 
　　由親戚而成婚姻亦可謂合意婚姻（由男女合意而成婚姻名合意婚姻）蓋旣爲親戚平時必常相遇雙方之學問及品性亦不難洞悉故由親戚而成婚姻者又可謂爲合意婚姻之一種 
 
 

Page 20

 
 
第一萬八千二百四十四號;中華民國十二年 西曆一千九百二十三年十二月九號
星期日 * *   
 
 

Page 21

 
 
第一萬八千二百四十四號;中華民國十二年 西曆一千九百二十三年十二月九號
星期日 * *[本刋投稿簡章]  
　　（一）投稿本刋者其材料以政治外交軍事經濟工商社會法制學術諸端爲範圍叙述須緝密而有系統調查與統計須新鮮而翔寳浮泛空洞之文或語涉攻訐私人雜有黨見者概不揭載 
　　（一）譯稿請附寄原本如不便附寄請將原文題目原著者姓名出版日期及地點詳細註明 
　　（一）來稿以自二千字至五千字爲限 
　　（一）來稿望繕寫清楚自加圈點 
　　（一）來稿旣經揭載當酌量酬以現資不願受酬者請自行聲明酬報等差由本刋編輯者酌定若投稿者欲自定數目請於投稿時同時聲明 
　　（一）投稿時請署名蓋章於標題之下（投稿時祇署名而不蓋章者以却酬論）揭載一月後無人指摘其轉録他稿者隔月一日（陽曆）即可向本館取酬領酬時之署名蓋章須與投稿相符 
　　（一）來稿揭載與否原稿概不檢還但投稿時附有開明地址黏足郵花之封袋聲明（如不揭載須將原稿還寄者當如命奉還） 
　　（一）來稿本刋編輯者得酌量增删之投稿者如不願增删可於投稿時預先聲明之 
　　（一）來稿經本刋揭載後其著作權即歸本館所有 
　　（一）來稿請寄本館星期增刋部 
一週間國内大事記略尊 
[北京政局]  
　　北京國會之搗亂二十八日已在衆院一演之因延在初一集會反吳派仍以槓房團等預爲抵制之法幸警廳早爲戒備未能成事然簽到者仍不足數吳景濓則已與中立派讓步將開憲法會議以解决議長王承斌見事日非請曹速爲解决高凌霨且將根據新憲令衆院停會爲曹鍈所阻止甘石以吳派行凶乞憐疆吏疆吏謂此本身之事非所能預吳亦電府謂儘可解散國會何必出此下策府方則以不知答之而衆院出席漸多孫閣轉有成立之望高閣因遞辭呈且藉以文公民團之叢眚使團尤以公民團涉及治安且將勸告六日會議憲政黨尙擬發欵爲反對吳黨亦電斥反吳派參院又以出席證事引起糾紛實則思染指議長者大有人在而新新國會又生問題一時且終難解决也護路事唐在禮不日就職庶可實行裁員財部之後敎陸相繼路電會議亦力圖整頓之法何東在漢與政商磋議和平漸有進步奉方爲各方所注意王占元加入直奉粤孫亦派代表以角逐之財政方面財部裁員雖雷厲風行論者猶謂不得其平十二年特種八釐券專充使領費及興利公債可望實行匯理鹽餘充銅元票兌現不日可放而各銀團以粤漢川漢借欵到期又定在鹽餘撥付廣九路欵亦急待解决吉會日欵之說美人傳之甚力魯案又發八萬庫劵以資結束金佛郎始終懸案財王不日將宴中外銀行以疏通之實則軍政各費均傾重於陰歷年關而十一月鹽餘王縱已商放仍復不足因有以明年鹽餘向法抵欵及運動提倫敦匯豐德發無効債票之存欵等說一時終難實行外交方面使團以廣東將扣關稅集議以武力保護征收一方照會孫文曉以債權國應有相當之處置政府因主客權限亦復難於表示甚有謂水兵之已登陸者護路事唐旣就職自當重加考慮商標法正在研究威海至今未决若簽字或更引起靑島之糾紛廣州灣事益難爲繼鄂省查獲英人運械照交領事王正廷已東渡慰間束路地畝俄員延不交出圖卷一方且抗議華軍之檢查航輪至俄蒙墾殖加拉罕否認之中俄會議先加承認政策失當自難實行無綫電日人不肯抛棄專利亦不贊成借他欵以還三井雖歸停頓而美人已備興工美國且設淸查華欠美商欵項會云 
[匪禍]  
　　匪禍至今不息日警且在延吉遭擊幸已破獲宮聲武等則爲馮旅招降張八嶺十二里等本爲盜窟交吳電蚌乞剿膠濟段長且爲人綁贖曲阜又有股匪而孫美瑤轉以獲匪聞老洋人與陳樹藩部合有萬人圖攻劉存厚以取川北聲勢頗大唐縣又有綁票百餘陷城襲械之舉幸張派進攻稍稍歛跡司馬瑞尙未出險美人則甚爲注意也 
[南中戰禍]  
　　粤事聯軍由敗而勝改守爲攻展轉龍門石龍而肉薄於茶山粤軍終以退郤聯軍大本營遂有重設石龍之議滇軍又進占樟木頭袁帶雖占小欖亦復無能接應連灘亦入聯軍手馮部退往羅定而粤軍則將圖西江鄧本殷已由開平至江門餘軍散處各縣圖得肇慶赤坎一役戰事頗烈粤軍且有勝勢北江馬市甘祿湘滇聯合亦有接仗趙成樑雖有攻克始興之說尙未證實沈鴻英且由宜章赴樂章以截聯軍之後路南雄雖小挫而北軍反攻又得勝利唐生智亦抵坪石預備加入與魯條平等爲抗衡焉 
　　閩事沈寂南部戰事亦漸冷淡惟李生春尚在台江封船一時恐不易即定也 
　　川訊楊森克涪州援車克長壽現分三路以攻渝左合川右忠州中長壽期於二星期中克渝而宋大霈袁祖銘克大竹又克黍江北路顏德基則克綏定乘勝將以一部窺夔巫截援軍之後一部出襄鄖以圖鄂且聯絡老洋人以起事劉湘則謂梁山方面已克墊江忠州二軍已克酆都聲勢亦盛云 
　　湘事差近結束蔡軍劉文錦部降周朝武部散而爲寇陳渠珍已任沅陵鎭守之職瀘溪辰谿亦已收復洪江黔軍且願攻蔡蔡遂竄武岡沈鴻英軍假道藍山以伐粤少有提欵而劉將猶在寳慶新寗爲肅淸之舉將沿沅水入安化小淸以會合賀部武岡洪江雖有小戰蔡已不支而退晃縣特四郊匪禍蔓延待剿甚急一時尙不易底定耳 
一週間國外大事紀略 
[英國之選舉競爭]  
　　英國改選衆院保守黨自由黨及工黨互相爭競期於議會中多得席數函貫澈實行其所擁護之政策三黨領袖各逞其雄辯之能盡力宣稱其政見轟轟烈烈極一時之盛今各區投票結果十九已揭曉據昨日下午一時半倫敦電保守黨得二五九票自由黨得一四八票工黨得一八七票獨立黨亦者得八票保守黨雖佔多數然其所主張者爲實行保護稅則而自由與工黨皆主張維持自由貿易政策故保守黨已歸失敗首相包爾溫（保守黨而主張保護稅則者）或須辭職云 
[德國之内閣問題]  
　　德國馬克斯内閣雖告成立然其根基猶未穩固能否維持至新年選舉時尙爲疑問其對外政策聞不變前閣者其在國會中之勢力中央黨德意志民黨民主黨皆願擁護德意志國民黨處於反對者之地位社會黨之態度不甚明瞭然觀其有反對新閣臨時行政全權案之表示似亦爲反閣派衆院於六日議决警備權全案暫行展緩此爲新閣之一大打擊國會或將有解散之虞也 
[德國賠償問題]  
　　協約國賠償委員會於上月三十日一致决定派兩專家委員會一專司調查可使德國預算出入相抵及固定幣制之方法一專司調查估計德國流出資本共値若干或以外溢資本驅回德國之方法賠償委員會自今年一月十一日决定佔據魯爾後歷次會議對德辦法從無一致之同意至今日而始有此全體同意案此乃可視爲重要者也法報聞此决議甚爲欣幸認爲協約又臻鞏固之證按賠償委員會所以有此决議者蓋以德國財政日趨紊亂有及時阻遏之必要且亦甚昐美國加入共同討論以免調查事宜竟其全功惟美國政府以擬立之兩委員會其調查範圍尙有限制性質美國仍不願正式參加是該兩委員會雖或成立能否進行順利尙不可知也魯爾方面法比措施就緒他國遂以久佔爲慮法報乃重申和平之旨以釋羣疑巴黎廻聲報稱一俟消極抵抗完全銷滅後現行之嚴峻計畫即可解除但必德國不信義之表示皆立即廢止然後始可放棄約束德國之工具法政府將任命台柯特將軍於其認爲適當之時亦宣布消極抵抗之銷滅云佔領境内開工之協定進行頗爲滿意來因地實業家大都已簽定合同德政府現將所有合同通知賠償委員會預料合同可安然實行而使收入大增巴黎時報從可恃方面探悉鑛業已簽合同者佔全體百分之七十五預料本星期内魯爾各實業家皆將簽定單獨合同·有數廠之工人已允脫離工團而與管理局單獨立約目願每日工作十小時德國所提賠償委員會應准德國籌募債欵以供購辦食物之需一議已爲美國所贊同·美國已訓令其代表聲明美國願優待此種債欵之意預料德國將募債美金七千萬元半數將在美國市塲開募·德國得此鉅欵必能稍蘇而協約國或可間接受其惠也 
[墨西哥革命新潮]  
　　墨西哥五州現起抗哇白里貢總統·已否認中央政府並更換中央任命之官員墨西哥灣艦隊司令等已上書總統决計擁護哇白里貢政府侵犯各州主權所推翻之制度·現有革命軍六千名分兩路進攻墨京另有一萬五千名集於維拉克魯士各險要地位均已增加防兵聞陸軍總長已由唐比柯派兵三縱隊抵抗桑奇士將軍所統之叛軍云 
[西人對於土耳其及東方回人之論調] 周厚坤 
　　本報最近菲律賓通信（見十一月二十五日國外要聞欄）記述菲律賓南部回敎徒對於中北部基督敎徒叛亂情形大致謂南方各地法官區長回敎徒中百無一二皆屬於基督敎徒爲多致惹起南方人反對邇來菲政府對於南方更視若征服地故惡感愈積愈深等語觀此則純係政治上兼有宗敎性質之一種反動然考此種反動之醖釀自歐戰以還已偏存在東方被治之民族間自菲島南部回敎徒對中北部基督敎徒言固爲一隅問題而自東方被治之民族對西方主治之民族言之則爲全部問題此所以民族自决問題不但爲毆洲大問題更爲今後東西兩方間一大問題西人論之者已多上月大西洋雜誌復揭載論文一篇評述希土事件及於東方回敎徒民族自决之影響其論調不無偏激處然亦有道著處雖爲彼對西方人而發然東方人正可用資省悟因亟譯之如左文 
　　一、協約國大有造於土國 
　　土耳其人之復回歐洲爲近東問題中之一大關鍵留心時事者對此不可輕輕放過然按其情勢實亦至爲尋常自來退避山谷之獷悍民族在厄運中奮鬥輒恃其堅忍刻苦以成其志此固史乘所屢屢昭示者也 
　　在勝利者一方往往以力竭而疏慵加以驕氣凌人措施舛方於是向之屈伏而潛匿者得乘機捲土重來類此之事實此紛擾不已之世界已不知經歷幾度協約國休戰以來之於土亦全蹈此轍者也 
　　吾人返觀此事即可窺見彼壓迫土耳其之協約國乃實土耳其愛國派之恩人在四年前土之失敗較德奥布等國爲更甚計戰敗國中協約國欲臠割之以爲快者惟彼一國而已乃曾幾何時彼於實際上又自主其故居苟非協約國行動荒謬致有利於土人斷不至此 
　　考協約國荒謬之點不一而足在大戰後半年内協約國自引希臘軍隊入踞土之心腹爲土人預伏一反抗精神之導火線次年英在君士坦丁堡施行武斷政策掩捕黨人流之馬耳他島以冀遏止反抗之煽布旣而忽復釋放多人助彼愛國運動張目同時法在雪列沙釀成事端乃授亞美尼亞人以軍器使敵土人甘爲土人又一怨府而不辭嗣亞人受創法人亦被驅而離亞達那·馬拉二地威望全墮在君士坦丁堡之傀儡政府被迫簽訂令人失望之塞佛爾條約土人怨毒益深希臘則以前王君士坦丁復辟事件致招人厭棄復啓協約國間糾紛土人因之圖謀反抗益亟俄過激黨人遂肆其活動以間接自英政府得來之戰爭用品供給土人法人見勢不佳轉舵收帆乞媚於土之愛國派之前與之訂約給以物質上之助力意大利則於同時撤回其軍隊祇留一小部分在君士坦丁堡 
　　在此情勢之下力竭氣餒之協約國對於希兵旣不加以約束亦不助彼鎭壓土之反抗而惟袖手作壁上觀殊不知此事非希土一部分之事乃土人與協約國全體勢力消長問題顧協約國彼此方猜忌傾軋亞南陀里亞之役希人出其殘卒冒死圖襲君士坦丁堡此時設助以協約國之軍艦則無論如何海峽地帶當可固守尙足阻止土人直入歐疆乃協約國軍鋒竟阻不令前協約國阻土人不足而阻希人則有餘不啻自撤藩籬以待土人之回歐洲 
　　戰局至此遂被土人以急轉直下之機矣希人之在亞南陀里亞戰線者以分軍圖入君士坦丁堡而愈形單薄土人乘之盡驅之入於海燒士麥拿城當此數星期内若無數營英兵横斷其間則狂熱之土人不與號爲火藥庫之巴爾幹觸發者幾希夫希土事件關係不僅希土固矣而土人反抗西方其關係亦不僅土人之與西方按其實際乃民族自决熱之東方起而對抗力竭氣餒之西方也吾人應知西方人不僅須防土耳其並須防在土耳其後之東方回敎徒全體在此役戰爭中大足以爲西方人掣肘之一端即各國均惴惴焉惟恐回敎屬地之起事是耳吾人當猶能憶及昂哥拉政府一九二一年與其他回敎國訂立條約曾取得回敎宗主之名號各回敎徒咸挾一東方人昭蘇之希望而來就其保護 
　　回敎非必能實現互助爲全體敎徒有力之團結也但以之號召疾首痛心於歐人治權下之敎民則儘足集事故振臂一呼而告以爲敎主而戰爲自由而戰則雖僵仆者亦惟起而應耳西方昏迷不醒之政治家以宗敎戰爭嚇之固容易嚇倒者蓋政治家怕宗敎狂熱不異魔鬼之怕聖水 
　　雖然土耳其之復興以其少數勇毅有爲之首領與夫多數之平民卜之頗有可信之價値彼輩乘協約國之自相傾軋遂藉回回敎聲勢逐漸改進其戰敗·貧乏·紛亂之國家此其功績昭在人目彼輩以赤手改進其國家彼輩起而反抗而反抗之具一無所有戰爭時之軍需乞諸俄過激黨人然始終未曾舉一外債始終未曾以紙幣紊亂國内金融彼輩有一勝利大於彼輩戰勝希臘者遠甚當德之馬克奥之克郎比之羅佛較戰前之値自二十分之一跌至一萬分之一時彼土耳其之金鎊未曾跌至戰前九分之一以下實爲難能 
　　其首領之堅忍而又賢明如是茲更語其農民農民之隷屬首領麾下者其刻苦自勵之熱誠世上恐無出其右凡西方人所視爲一日不可或缺之用品彼輩胥無所用之凡百引誘屹不爲動坦然復其上古東方人之生活歷時三載有如一日迄今土人無所需求於歐人無所需求於歐人之出品亦無所需求於小亞細亞非土耳其族之居民 
　　二、協約國情勢被土窺破 
　　由上言之土人應可一變其本性而以新土耳其昌明之態度示人矣然於士麥拿則燒其城於小亞細亞則盡驅非土耳其人於境外似麤廣猶昔頗難令人翕然無間言惟墨達尼亞會議土人能藏鋒不露洛桑會議亦顯其堅忍態度軍閥於戰勝希臘後能約束其軍博得世人好評雖今軍閥之治國未知較其治軍如何然西方人亦惟有望其成功耳何也土耳其人之復回歐洲不問其影響於歐洲之文明者將何若而在現今則固已回矣如仍欲驅之於歐洲之外非仍訴之於武力不可今試問西方有何國爲歐洲文化或其他高遠思想而預備執干戈以與之從事乎 
　　土耳其海陸軍人之在昂哥拉及洛桑指揮政策者均不願復暴露其民於戰事彼等洞悉西方人之不願戰更甚於彼等今之事勢於彼等非常有利彼等可守可戰而西方人則戰旣不能退又不甘 
　　土耳其人知其然也故不動聲色運其堅忍之能力於第一次洛桑會議前已隱爲君士坦丁堡及斯萊斯之主人翁君土坦丁堡雖有英國軍隊駐守海峽及馬爾馬拉海雖有世界最大戰艦執掌土耳其大軍雖以墨達尼亞會議之束縛滯留亞洲海岸距英軍十五公里之處而土人逐步穩進返其故居迄不少餒協約國於歐洲土耳其祇軍隊駐在之處有主權與亞洲土耳其之情形曾不少異君士坦丁堡中舉凡警政·海關以及其他市政機關無不次第爲土人收回而推原其故由於土人窺破協約國之不願與戰 
　　東方人公例凡不欲戰者祇得奉讓欲戰者來居此例或可警惕西方人之顢頇吾願西方人其牢記西方人並可謹記土耳其人業已推翻歐羅巴洲以武力瓜分與侵略其國之計劃非以武力制之不至恢復其歐土及海峽不止其對於歐西人之待遇及海峽之撤除軍艦或於紙上肯稍爲讓步但於實際上必逞意而行 
　　然歐人輒言土耳其不能離外人而獨立彼需外人之金錢亦需外人之腦力此在普通情形之下固然彼土人亦知之惟彼土人頗亦精明彼貨欲其道地而價欲其廉若歐西人自選條件加之於彼彼必不受彼必不肯以獨立國之代價與人貿易凡今印度及近東之人民不滿意於歐人之統治其國及侵略其國者已相率託庇於其宇彼殊無意委棄此領袖之地位亦不願重蹈其歷來之覆轍以收容不與同化之民族爲其政治上之寄生蟲彼見其國土内諸雜種相緣爲利始終不肯忠於其宗敎與國家久已生厭棄之心至最近半年内遂有將全部希臘人亞美尼亞人驅逐出境之事雖冒殘忍之名然旣窺破協約國情勢自不惜悍然行之矣是等民族寄居土耳其境内數百年迄未一爲土耳其順民土耳其人及回敎徒始終未能使之同化彼等受治於主治之民族下經營與其國性不相調和之生業繁殖日甚大有喧賓奪主之槪其情形正與日本人之在加利福尼亞相同將來凡統治之民族或有效法土耳其之一日未可知也 
　　三、狄克推多制與土相宜 
　　土耳其利用協約國之處置失當並利用回敎人之隱抗歐人治權得以復完其國回至歐洲土人對於今日之情勢必可躇躊滿志矣顧日後情勢將若何乎說者曰土人不能離外人而獨立此爲歐人主觀之言不切事理其稍當於理者殆爲土人不能捨狄克推多制而自存請申其說 
　　專制政治係東方人血素内所含之一物土耳其人從不知有其他者也故屋德曼帝室與其國務大臣綿延之系統斬彼最殘忍之狄克推多恩佛Enver氏仍得繼起代興土人了解專制政治凡各種組織均以專制之精神寓於其間惟善服從以之爲軍士最能博人贊美且安分知足絕不懷疑亦不自作主張蓋極佳之專制政治國民也 
　　然土國之愛國派當標舉義旗率領東方回人以抗西方人之時其採用之政治組織乃係西方最新式之一種遠非西方共和政治所能望其項背蘇維埃政治更不足邀彼一盼蓋蘇維埃政治係一階級之狄克推多制而彼之政治則惟純粹之民主政治堪與比擬其政權無一毫相維相繫之作用以平均政治重力政府爲國民直接產生由國民男子用普選法選出之且須完全依託於一院制之議會 
　　民主政治在西方試騐以來垂百餘年運用之不易爲世人所共認而如土新政府之極端畸重無維繫調和之可言者則更爲鮮見凡一切大權不問行政立法司法以及宗敎悉集於國民直接代表即單獨議會之一身政府之行政人員由議會在自身之議員中覔人任命對議會負全責得由議會之意免除其職務在希土戰爭之緊要關頭凱末爾自身掌握大權亦祇以三月爲一期由議會投票决其去就其根本組國憲章有曰主權屬於國民係無保留的非條舉的又曰國民主權之行使以國民直接决定之原則爲根據更有使人驚異者國民代表業已任政敎分離之責並欲選立一敎主不獨統轄土耳其並統轄全世界回敎徒夫回敎之難與政治分離過於西方基督敎遠甚今彼毅然任之得不使人驚異乎 
　　然此之所述均無足異也激烈之天視民視天聽民聽主義則然耳此在理論方面固屬不錯然在實際方面是否亦同然乎吾人欲爲鞭辟近裏之觀察於此不可不注意也此問題關係土耳其之將來且亦關係其他東方人之將來蓋昂哥拉政府之極端民主政治欲其名實相符極難而被人推翻則極易 
　　其名實相符之難處即在其形式之極端單純與天視民視天聽民聽主義之極端信賴在西方有政治修養高出其上之國民努力於前復有較其深固之自由根性擁護於後然且發見民主政治非一平坦易行之道路即用盡塗術以保護少數人之利益已爲不易若從少數人暫時所得之權勢下保護多數人福利更不易遇見故其政制縱號稱爲美其突兀不安之象雖先進國亦有不免吾儕自命爲文明人有政治之素養者其實情尙如此今乃以識字者少自治事業素所不習國家庶政向不過問之民族責其行民主政治奠定國基豈非使孺于操刀自衛哉 
　　欲推翻如土耳其之民主政治祇須攘得其國會之大權彼畸重之勢無均衡調和之可言設有人效法克林威爾解散其議會或迫議會奉讓大權於其手中推翻之功即告成矣大抵容易駕馭之國民所組成之政府愈走民主政治之極端則其國亦愈易猝然變成專制政治此言雖似不合時宜然實含有至理彼土耳其諸首領中亦未嘗無人不見及此理也 
　　即於今日專制政治已露其朕兆在實際上昂哥拉政府行事如多數東方之政府然不與其理論相符吾人有可靠之理由信其選舉之絕非公開凡候選人由著名之愛國派首領預定者雖其人在窮鄕僻壤人祇認識其姓名亦自有法邀大多數人公舉復次有顯著之迹象可以證明其不復顧恤理論即一切大權今已不復在議會掌握最近一次之議會雖經選舉開會等手續乃以其首領中數人之意旨竟等於自行解散 
　　土耳其重建專制政治至爲合理土民了解專制政治且與之有歷史上之關係至若土之選舉團其中旣多不識字之人又與政治痛癢若不相關可謂毫無意味彼實際上所需要者爲和平彼過去十二年中幾連續不斷從事於戰爭物質上人口上之損失惟和平能恢復之故其政府不問其爲何種方式苟可保持長期之和平使法律秩序俱爲人遵守者即爲最善之政府 
　　今之土耳其政府對内對外險象環生請分述之對外其鄰境均不易對付北有其舊敵俄羅斯此處爲紛亂之泉源其紛亂種子正向四週散佈凡與俄國接壤者均有未來之恐慌而土耳其則經有特别理由爲其大患有數千回敎徒在蘇維埃化之高加索俄羅斯欲得海峽之雄心至今並未抛棄東有未曾解决之古的斯坦及波斯南有騷動不寗分立仇視之亞利伯西有巴爾幹 
　　對内則以連年用兵戰爭已成爲國民之第二天質有槍階級特形發達更不知有其他職業自專制政治一變而爲豪强纂竊爭奪之局于是懷想舊治思欲糾正之問題起今愛國派首領初自行伍中戰勝敵國而來執政腦筋尙簡單固未有何内訌或野心之發露但彼等亦猶是人也假以歲月迫以環境前有恩佛Enver泰拉Talaat傑末爾Djemal諸狄克推多爲模範後有籌安諸人之勸進安能不爲之動而實行狄克推多制歟 
　　土耳其用狄克推多制似較用其他任何政制爲易得和平之機會按其現勢民主政治於對内對外均有危險維持極爲不易若任其自倒現出無政府狀態則即不來外兵之侵犯亦必召各國之干涉今外人之觀察者均無不異口同聲明言西方人復得君士坦丁堡及一切所需之物之時機將于不數年内土耳其現式政府之傾倒時遇見之（未完） 
[中國貨幣史略] 薛遺生 
　　㈠上古時代之貨幣 
　　上古之世日中爲市交易而退無所謂貨幣也迨後需要日繁甲之所需未必適爲乙之能供丙之所供未必恰合丁之所需於是貨幣隨出始用貝龜次以珠玉太昊以來始有泉幣之稱陶唐氏謂之泉泉形如鏟商人周人謂之布布形如鐘齊人莒人謂之刀刀形如刀管子曰古以珠玉爲上幣黃金爲中幣刀布爲下幣太公立九府圜法黃金方寸而重一斤錢圓函方輕重以銖布帛廣二尺二寸爲幅長四丈爲匹是可見古之貨幣名目甚多不亞於今日也秦幷天下分幣爲二等黃金以鎰計爲上幣銅錢文曰半兩重如其文爲下幣是秦已知麽珠玉龜貝布帛而純用五金爲幣矣漢興以秦錢重更鑄所謂莢錢漢文除盜鑄令而吳鄧錢滿天下卒致錢多益輕漢文五年更造四銖錢文爲半兩及武帝始鑄三銖錢後以私錢日多乃專令上林三官鑄郡國前所鑄錢皆銷廢輸其銅於三官是爲鑄錢設官之始元狩五年始鑄五銖錢是時復以白鹿皮方尺爲皮幣以絲緣其邊値四十萬蓋後日寳鈔之發軔也明帝時新莽秉政變更舊法更鑄錢三種一曰大錢廣可二寸重半兩上鐫大錢之名値五十錢二曰契刀値五百三曰錯刀値五十及莽纂位後大改錢法共發幣二十八種金一·銀二·龜甲四·貝榖五·布十·銅六人民不便 
 
 

Page 22

 
 
第一萬八千二百四十四號;中華民國十二年 西曆一千九百二十三年十二月九號
星期日 * *光武中興廢莽法復行五銖錢桓帝時議鑄大錢未果及魏文罷五銖而未幾即復是時三國鼎立各行已錢蜀鑄大錢値百吳鑄大錢値五百晋承漢魏沿用五銖六朝時梁武鑄五銖重如其文背面肉好皆有周廓每錢千重四斤二兩自上古以迄於茲是爲貨幣發軔及銖錢盛行時代 
　　㈡中古時代之貨幣 
　　中古以還民智日開人民感制錢之不便於是乃有飛鈔引之屬飛鈔引者商賈執以取錢之劵蓋近時期票·匯票·及銀行劵·之萌芽也唐承隋後首廢五銖武德四年鑄開元通寳重一錢通寳錢之鑄造實始於此肅宗時始鑄當十錢及宋·鑄錢有監合諸路總二十六監鐵錢九監銅錢十七監宋太宗鑄浮化元寳仁宗鑄皇宋通寳眞宗慶歷以來蜀人以鐵錢重不便運搬私爲券謂之交子以便貿易蓋鈔票之類也後以爭訟累起乃歸官禁民私造·嗣又置交子務於益州是爲國家行鈔之始官造交子以百二十五萬六千三百四十緡爲額備本錢三十六萬緡蓋是時已知準備兌換之必要矣大觀元年交子改名錢引錢引錢票之意也大觀中不蓄本錢而濫造錢引直至錢引一貫（即緡）止當錢十數蓋其濫發之程度不亞於今日北京之銅元票矣徽宗時鑄夾錫錢後錢日不工濫且惡已高宗建炎以來東南始有會子是時之會子僅爲茶鹽錢引之屬憑引以取茶鹽而已其後會子自一貫造至二百公私買賣支給無不行用遂以之代現錢蓋今日支票提單之發端也會子定期三年期滿以舊易新並以一千萬貫爲額嗣因行用便利展期至九年展額至三千萬貫嘉定間會子數日多維持無策理宗時詔會子不更定限永遠通用度宗時又行關子致紙幣充斥愈形紛亂亂亂相繼流弊迄於宋亡 
　　（未完） 
[記譚瀏陽思想（續）王耘莊]  
　　（丁）貞操與婚姻問題 
　　嗚呼我國數千年來之所謂貞操乃不人道之貞操也乃片面之貞操也乃不合論理之貞操也若女子一接近男子則當死而男子則妻妾娼妓槪所不計矣若女子不貞不屈服於名敎之下以自盡也則斥之曰抱人盡可夫主義賢者勿取也嗚呼近人偶述柏拉圖曾倡公妻主義也則不問其是否提倡輒斥之曰大逆不道嗚呼亦知吾國數千年來已早實行公夫主義乎嗟乎數千年來能爲婦女吐一息之氣者誰乎吳敬梓於儒林外史中曾露不滿矣李汝珍於鏡花緣中已示反對矣 
　　及譚復生始明目張胆痛詆片面貞操之非是斥男子之不尊重女子人格也其著論之時距後此討論貞操問題蓋二十三四年矣茲引其言如下重男輕女者至暴亂無禮之法也男則姬妾羅侍放縱無忌女則一淫即罪至死馴至積重流爲溺女之習乃忍爲蜂蟻豺虎之所不爲中國雖亡而罪當有餘矣夫何說乎又曰夫旣自命爲綱則所以遇其婦者將不以人類齒於古有下堂求去者尙不失自主之權也自秦垂暴法宋儒煬之忘爲餓死事小失節事大之瞽說直於室家施申韓閏闥爲犴獄是何不幸而爲婦人乃爲人申韓之犴獄之而爲之君者乃眞無復倫常天下轉相習不知怪獨何歟尤可憤者己則瀆亂夫婦之倫妃御多至不可勝計而工於獻媚者又曲爲廣嗣續之說以文其惡中國百務不講無以養無以敎獨於嗣續自長老以至弱幼自都邑以至村僻莫不視爲絕重大之事何其惑也讀所引末節之言則可知譚氏於不孝有三無後爲大之說亦所痛斥矣近有堕落無恥之靑年每假譚氏淫名亦生民以來沿習旣久名之不改故皆習謂淫爲惡耳及胡適論女子爲强暴所汚之言以爲人類根本不須守貞操是則大謬不然矣譚氏之言無非欲明惡由名起之說非謂人類固可亂交也且曾言淫固惡而僅行於夫婦淫亦善也是則明言夫婦以外之淫皆惡也矣若夫胡氏之言則專爲爲强暴所汚之女子而言也爲强暴所汚之女子吾人不當輕視之而當憐惜之固也若於貞操之言固已在其所作貞操問題中詳言之矣其言曰貞操是男女相待的一種態度乃是雙方交互的道德不是偏於女子一方面的若謂人類可根本不守貞操則復反於原始時代之亂交矣寗有是理乎譚氏之於婚姻亦主兩情相願而非父母之言媒妁之言者也引禮記曰婚姻之禮廢夫婦之道苦本非兩情相願而强合渺不相聞之人縶之終身以爲夫婦 
　　（戊）儉與奢 
　　老子之術之亂中國也柔靜其易知矣若夫力足以殺盡地球含生之類胥天地鬼神之淪陷於不仁而卒無一人能少知其非者則曰儉儉從人僉聲凡儉皆僉人也 
　　㈠儉與奢之名不得立也今使日用千金俗所爲奢矣然而有倍蓰者焉有什伯千萬者焉奢至於極莫如佛金剛以爲地摩尼以爲坐種種寳给帝網種種寳幢寳蓋種種香花衣雲種種飲食勝味以視世人誰能奢者則奢之名不得而定也今使日用百錢俗所謂儉矣然而流氓乞丐有日用數錢者焉有掘草根屑樹皮苟食以待盡而不名一錢者矣儉至於極莫如禽獸穴土棲木以爲居而無宮室毛羽蒙茸以爲煖而無衣裳恃爪牙以求食而無耕作販運之勞以視世人誰能儉者則儉之名不得而定也 
　　㈡崇儉之矛盾衣布雖足矣而遣使勸蠶桑胡爲者豈非導之奢乎則蠶桑宜禁矣通有無足矣而開礦取金銀胡爲者豈非示之汰乎則金銀宜禁矣 
　　㈢儉之害今日節一食天下必有受其飢者明日縮一衣天下則有受其寒者家累巨萬無異窮人坐視羸瘠盈溝壑餓殍蔽道路一無所動於中而獨室家子孫之爲計天下且翕然歸之曰儉者美德也是以犴猾桀黠之資懸籍高位尊齒重望陰行豪强兼幷之術以之欺世盜名焉此鄕愿之所以賊德而允爲僉人之尤矣其敎誡子弟必以儉爲莫大之寳訓而子弟卒以狂蕩破家聞抑嘗觀於鄕矣千家之聚必有所謂富室焉左右比鄰以及附近之困頓不自聊者所仰而以爲生也乃其刻谿瑣嗇彌甚於人自苦其身以剥削貧民爲務放債則子巨於母而先取質糶糴則陰伺其急而厚取利扼之持之使不得出及其箝之絡之胥一鄕皆爲所併呑遂不得不供其奴役而入租稅於一家居無何鄕里日益貧則流而爲盜賊伺釁刦奪焚殺遂成爲至貧極窘之中國不惟中國彼非洲澳洲及中亞之回族美洲之土番印度巫來由之雜色人越南緬甸高麗琉球之藩邦其敗亡之由咸此而已矣言靜者惰歸之暮氣鬼道也言儉者齷齪之昏心禽道也率天下而爲鬼爲禽且猶美之曰靜德美德夫果何取也 
　　㈣奢之益奢之爲害也害止於一身家而利十百矣錦繡珠玉棟宇車馬歌舞宴會之所集是固農工商賈從而取贏而轉移執事者所奔走而趨附也楚人遺弓楚人得之孔子猶嘆其小刈蓍而遺簪田婦方且不惜奈何私壟斷天下之財恝不一散以沾潤於國之人也私天下者尙儉其財偏以壅壅則亂公天下者尙奪其財均以流流則平 
　　（己）孔子與荀卿 
　　彼於孔子之觀念已略見前數章之所引三敎二字屢見書中曰孔曰佛曰耶三者時時並舉意謂孔子固黜古學考今制託詞寄義於昇平太平者然則何以極端排斥千數百年來儒者所視爲天經地義之名敎之三綱五倫之尊君觀念乎譚氏以爲孔子之道數傳而絕今所傳者乃荀卿之學非孔子之道也其述孔學之傳授曰孔學衍爲兩大支一爲曾子傳子思而至孟子孟故暢宣民主之理以竟孔之志一由子夏傳田子方而至莊子莊故痛詆君主自堯舜以上莫或免焉不幸此兩支皆絕不傳荀乃乘間冒孔之名以敗孔之道曰法後王尊君統以傾孔學也曰有治人無治法陰防後人之變其法也又喜言禮樂政刑之屬惟恐箝制束縛之具不繁也故云若倫常若三綱皆荀之所劃也書中詆荀學者甚衆其結論二千年來之政學曰二千年來之政秦政也皆大盜也二千年來之學荀學也皆鄕愿也惟大盜利用鄕愿惟鄕愿工媚大盜 
　　（庚）政論 
　　㈠鼓吹種族革命其言曰「天下爲君主私產不始今日固數千年以來矣然而有知遼金元淸之罪浮於前此君主者乎其土則穢壤也其人則羶種也其心則禽心也其俗則毳俗也逞其凶殘淫攫取中原子女玉帛猶以爲未饜錮其耳目桎其手足壓其心思挫其氣節方命曰此食毛踐土之分然也夫果誰食誰之毛誰踐誰之土又曰吾華人愼毋言華盛頓拿破侖矣志士仁人求爲陳涉楊玄感以供聖人之驅除死無憾焉若機無可乘則莫若爲任俠亦足以申民氣倡勇敢之風又曰法人之改民主也其言曰誓殺盡天下君主使流血滿地球以洩萬民之恨朝鮮人亦有言曰地球上不論何國但讀宋明腐儒之書而自命爲禮義之邦者即是人間地獄 
　　㈡世界主義曰以言乎大一統之義天地間不當有國也又曰不惟發願救本國並彼極盛之西國與夫含生之類一切皆度之不可自言爲某國人當平視萬國皆其國皆其民又曰然而全球者一身一家之積也近身者家家非遠也近家者鄰鄰非遠也近此鄰者彼鄰彼鄰又非遠也我以爲遠在鄰視之乃其鄰也此鄰以爲遠在彼鄰視之亦其鄰也啣接爲鄰鄰鄰不斷推之以至無限周則復始斯全球之勢成矣」（完） 
[中國五大富源之現狀及改進方針（續）恒楨心如]  
　　（戊）米 
　　㈤㈠吾國自昔即以產米聞於世界故凡稻田耕耘選種之術灌漑栽培之方可謂有史以來即爲所固有之物方諸歐美過無不及無如近世以還士大夫旣以農非所事田舍家又安其所習毀所不見終於自蔽而一切種植心知其意口不能傳問有傳授亦俱未諳學理試騐之術大都知其然而不知其所以然更烏從以談進化哉去年吾國產米每人約合五石有奇長此以往人口日有增加而產額則常如故人民將安所得食可爲殷憂者也 
　　㈤㈡居今日而欲謀改良農業棉而外首當推稻因稻作實占我國耕作地之大部分而復爲吾人日常食物必要之品且又爲我所獨富者日本及印度一部之食品大都仰給於我我若能提倡改良增加產額其利可知茲臚舉稻種凖備法曁稻田管理法之大要加以說明學者循是而思有以變通之則於此事思過半矣 
　　㈤㈢稻種之交換吾國齊民要術種稻法有云稻無所緣唯歲易爲良可知換種之法在我中國數千年前已行之久矣特後人未之研究試騐耳按植物生理學之通則凡百植物若易地種植時其性質必變劣種固可變善佳種亦能變劣唯茲稻類具斯性質富此歷經各稻學者試騐所證明種子交換之說於以興焉據言稻之一物若在同一地面連年種植時無論如何施以人爲之防護佳良之肥料善種亦必變劣倘實行交換則每畝約可增收百分之十四而尤以交換初年爲最巨嗣後不免有逐年遞减之傾向如是則種子旣須交換而是時所應注意之事項 
　　甲當擇氣候土宜相似之地所生產者實行之 
　　乙極寒之地所生產者不得與極熱之地交換若事有所不已時則寗取諸寒地而捨熱地較爲得計 
　　丙過肥與過瘠地所生產者俱不合用無已則寗取諸過瘠地所產者反爲利多弊少 
　　交換旣終則二三年内保無大害經過四五載則復當交換否則必有減收之虞如全部一時交換諸多困難者可在第三年度時實行一部之交換翌年即以此換却者播下亦一簡便法也 
　　㈤㈣稻種之採收吾國農界自昔相傳謂採種須取自肥沃地面不知是語乃大背近世試騐之結果據各國農學者之報告謂肥地所產之物收量雖宏而其種子之元質則恒瘠瘦故採種時宜取諸中等土地而以不施多肥者爲最佳中等地面之中尤須擇日光當陽排水便利形勢高上者充之迨地面鑑定之後則須注意其母本而施行拔穗法行斯法時所應注意者如下 
　　甲須擇長穗多粒者由根部摘下先置之蔭地片刻俾就乾燥 
　　乙須辦别雌穗與雄穗之關係藥穗與母穗之區别稻株南向與北向之位置然後擇其雌性母穗而南向者採收作爲種 
 
 

Page 23

 
 
第一萬八千二百四十四號;中華民國十二年 西曆一千九百二十三年十二月九號
星期日 * *子較諸普通所種者每畝約可增收石餘非虚語也 
　　拔穗旣竣究以採收穗之何部爲最佳亦不容不注意者普通槪係採用穗尖爲最良然依氣候之不同亦未可泥而不化總以顏色黃變之部爲最適宜毋庸斤斤拘於上中下三部也 
　　㈤㈤種子之撰擇稻子採收旣竣即須從事選擇擇種之法以種子揉於水中浮者棄之沈者取之此通行之法也亦有以種子混糠與鹽相揉之後加水注之是爲鹽水選然後去其浮者而取其沈者之一法然吾國農界所慣用者是可名曰風選法其法即以竹箕頻次顚簛俾比重稍輕者自然逸出箕外然終遠不逮水選曁鹽水選者成蹟之佳茲舉日本農事試騐場試騐結果之一斑則此三種選物之優劣不難瞭如指掌矣 
　　箕選者每畝增收白米......三·○六一（以斗爲單位） 
水選者每畝增收白米......三·一八一鹽水選者每畝增收白米......三·一九一 
　　㈤㈥稻種之浸水凡植物種子之發芽必恃溫度與水分之二者斯固少治植物生理者類皆知之也然尤以稻類之植物爲尤甚故稻類播種以前必先以水類之液體浸之則種皮可軟而後和灰播下非特求其容易發芽已也兼可避虫鳥之患害助吸水之機能播後敷以淺土稍稍踏壓更於其上用紉糠或切成二三寸之藁桿以布之因降雨之時泥土飛散必致傷其新芽而呼吸之機或因之閉塞有此紉糠及切藁則旣能免暴雨之害且可防虫鳥之傷其新芽而藁桿腐敗時復可爲滋養之肥料也唯發芽時應供給之水量亦不可漫無限制此事迭經各國學者依學理的試騐之結果知浸種最適當之日期爲八日以内四日以上浸水日數過長之害乃在徒費手續減少收量兼有發芽頓控之虞浸水日數過短之害乃在發苗後粗硬而短艱於整理此爲吾國農界所不可不知者聞吾國農界行浸種時有浸於桶中者有浸於池中者有浸於河中者雖各地習慣之不同而總以温度不常變化之活水爲最適用依此原則則上述三法者當以河水浸種爲最佳且浸種於河内時須備一細長之竹簍不可使之浮於河面因水面距空氣之處愈近則其溫度變化亦愈劇當以距水面三尺之處爲最適浸種之用若浸於池中時宜擇蔭凉背日之處上覆一巢形之筐使之浮於水面而下置種子斯亦防温度朝夕劇變之故也浸種於桶内時須水多而淸潔每日宜換水一次並時時攪拌以冀其溫度發散不致有種子腐敗之虞焉 
　　㈤㈦播種之方法稻種播下時其法有二一爲直播法一爲先造苗圃而後移植法吾國習慣大多採用直播法是尙未知苗圃法之利益耳查現今澳大利德意志英吉利法蘭西印度產米之處殆無不盛行苗圃法唯有北美合衆國曁意大利尙採用直播法因其大農制度盛行於國内一般勞力缺乏時虞僉用機械以濟人力倘不行此直播法則無由招集勞力除此之外若土地少而人口衆多之處究以採用苗圃法爲宜因其便於保護管理且有減少蟲害鳥患害之利益現日本國内除氣候寒冷地域曁多深田區域外殆無有不行此苗圃法矣寒地之仍宜行播法者因移植之際恐其不利於生長也深田之宜行直播法者因恐有冷水停滯生長受其障礙也而苗圃種類之中復有水苗圃陸苗圃與折衷苗圃之三種吾人普通所稱爲苗圃實即水苗圃陸苗圃乃整理旱田一方圍以短栅其幅約四尺中留一尺餘地以爲通過施肥之用此外悉覆以五分厚之細土而播種其上播後須更敷以五六分之細土且於其上用藁桿横鋪之蓋可免蟲鳥之害復可防土壤表面之乾裂也折衷苗圃云者其位置選地槪如陸苗圃所不同者此乃備有主溝以備灌漑之用以上關於稻種凖備之法也茲更進而言稻田之管理法 
　　㈤㈧整地稻田整地時務先於冬季將水排出耕起土壤使之曝露於大氣中旣可風化土壤分子復可增加稻根之養料兼有消滅土中有害物質撲殺各種害虫之効力但富於養料之水不在此例耳耘耕之時務以深耕爲有利吾國自昔即有深耕易耨之說惜無人闡明此理茲查美洲土質有耕至二十尺許者吾國則無有過二尺者其收成之薄夫復奚怪蓋深耕之利益能免旱災且能使稻根充分伸長也 
　　㈤㈨施肥稻田肥料最要之成分爲硝質次爲燐質再次爲𪙊質此三要素中缺其一者即難收圓滿之効果吾國習慣採用排洩物即以其富於最要成分之硝質而各國農業家對之俱有詳審之研究過與不足均足爲害茲述一簡單之標凖吾國農業家於此範圍内鑑夫土質氣候之如何以自定其適量可耳 
　　硝質每畝用量一七·八斤 
　　燐質每畝用量一四·八斤 
　　𪙊質每畝用量九·四斤 
　　凖上表以觀則知硝質雖爲稻作之必要然用量亦不可漫無限制過多之害足使稻本莖葉輭弱遇風輙偃兼招各種之害虫焉𪙊質之用量特少者因普通施用之肥料如敗葉枯枝等無一不含有此種之成分總之稻之成育三要素缺一不可而吸收之力又有强弱之别三者之中當以𪙊質最易吸收而硝質燐質稍形困難故施肥時對於土壤之供給獨以硝質燐質之用量爲特多而三者又有遲速之效吾國所用之新排洩物即遲效肥料之一種而氣候寒冷分解作用遲緩之處不適用之 
　　㈥㈩插秧稻秧適期乃在六月上旬或七月中旬若氣候寒冷時須提前數旬而温燠時則宜展緩若温地插秧失之過早必莖葉徒繁而結實少寒地挿秧失之過晚必莖葉不能繁茂遲早之間最宜注意其次爲插秧之方式吾國槪爲正方形或長方形歐美則用三角形蓋稻株生長時間日光空氣是所必要形成三角則空氣流通日光射映各株之攝取養分又最得其平焉 
　　㈥㈠灌漑綜計稻類一株自挿秧至於收穫生長期間内所需之水量約七升零四勺一畝所需約在五千左右農家凖此以行灌漑當爲藥中灌水時期當以稻開花時所需之水量爲最巨嗣後遂又减少迨穗尖稍垂下時吸收機關作用已停斯時雖亢旱無妨也農人不察尙有於是時灌漑者殊屬多事又灌漑所用之水務須溫和以故谿間冷水山背寒流俱須引之迂廻渠中俟其溫度漸高然後可用一旦灌入之水復須設法使之不致外溢始能期其浸透土壤溶解土中之養分也 
　　㈥㈡病蟲害稻病中最主要者曰稻熱病萎縮病稻麴病之三者其蟲害中之最普通者曰螟蟲葉捲蟲浮廛子患此者大都難於補助是宜由地方組織公共機關按期講演豫防驅除之法一方面亟謀智識之進步設立農民義務學校並令參閱農事之書籍以引起其改良之動機庶事半而功倍也 
　　㈥㈢收穫稻之收穫須俟穗之全部呈黃色後始爲適當之期葉桿之色不足引爲標凖蓋稻之成熟由上而下迨穗部黃化則養液之運行全行停止米粒之養分已足水分之發散亦毫無遺藴此時而不收穫者則米粒漸硬化嚙之作聲縱使米質佳良亦行將劣變且易招蟲鳥之害亦不可不知也 
[煤油與魚之關係] （麥克法勒敎授原著）（劉蓂章） 
　　煤油與魚如風馬牛之不相接也而其歷史乃有因果之關係存焉此非故倡異說駭人聽聞事實有如是者百年前有蘇格蘭著名地質學家名毛奇生Murchison者與其同志遊俄奥二國見其境内有頁岩地層作黯褐色面積頗廣且皆產油同時又發見該地層中有無數魚類遺骸毛氏遂據此推論謂魚類遺骸與煤油旣常於同地發見則二者之歷史必互有關係或者魚類即爲煤油之源本當時人士以其說近無稽皆未加注意後有美國地質學家數人如吳卓夫Woodrufi休池Schultz等當考察蒙搭拉Montana科羅拉多Colorado及附近諸州地質時亦於產魚地層中發見魚殼魚脊之類於是始信煤油與魚必有關係不然何以產油之區即有魚殼不特美國油區如是他如坎拿大Canada亞爾伯albert油田中亦有同樣發見則决非偶然之事矣 
　　自此以後美國科學界鉅子知此問題之重要詳加研究茲就其所得分四節說明之 
　　㈠煤油發見巳七十五年此七十五年中所消費者豈可數計而魚之小者不盈寸大者只數尋其體中油質有限乃以爲煤油之源似不甚確不知宇宙中變化萬端其奇妙有非常人所能想象者如煤油與魚相去幾不可以道里計當無關連而在科學家眼光中則蜘絲馬跡有可尋者存焉上古之時地殼因火山爆發内部震動而時時改變其形狀每改變一次地上動植物即絕滅一次其遣跡悉埋沒地層中魚類無論矣於是經幾世幾劫後自上古紅沙石地層（SilurianBeds）以至近今地層中均積有魚類遺骸其中最古者多藏於美國北部諸州俄國西部及蘇格蘭北部岩層中其次則爲本雪維尼亞州Pennsylvania之頁岩層再其次則俄克拉火馬Ohlahoma州地層中所藏者他如奥義南美各國均有此種地層而其年紀均較幼稚然吾人仍不知其究歷若干年也 
　　讀者旣明地殼變遷之故今且依據白耳敎授SpencerBlair亞瓦特敎授Atwater及古特君BrownGoode研究所得者言之 
　　亞瓦特敎授承古特君之請曾詳細考究美國各種魚體之組織旋宣佈其結果謂魚類體中大抵皆富於油質尤以淡水魚類爲最此種魚類如八月鰻（Lampray）鮭魚靑魚金鎗魚（Tuny）鮩魚及Mossbunker（中文無適當譯名）其油質皆藏肉内至深水魚類如鯊魚小鮫及鰵魚等則貯之於肝中平常鯊魚長三十尺者可得油二十五加侖（gallon）至三十加侖但美國魚油多取自mossbunker或鯡魚mossbunker　dhe長約一英尺喜游泳於淺灘水中行極敏捷然常爲大魚所呑食即小如鯖魚亦賴之爲生焉據白耳敎授計算一季之中mossbunker之爲鯖魚及其他魚類所食者其數不下百京一、○○○、○○○、○○○、○○○、○○○、○○○使吾人能捕得此數蒸之而取其油則所得之油除能抵除七十五年來世界各國所消費之煤油外所餘者尙可供給若干年之需雖然此種魚類之被其敵所呑食者不過佔全體魚類一極小部份耳以較廣袤數千百萬方里頁岩層之魚此區區者豈足計者 
　　（二）此等魚類原居水中何爲而忽入地層中此殊可疑之事特舉例言之此次日本地震近岸海底忽裂巨縫因而發生摩擦熱及潮浪（TidalWave）稽之地球搆成史此種地震發現後常有火山爆發其噴出溶石及灰燼不知幾千萬噸被漫區域又不知幾千萬頃於是其附近之處大如洋海小如池沼悉爲塡塞其中魚類即隨之絕滅埋沒地中其體因受熱及壓力不久漸將油質分出歷若干年後遂成今之煤油當魚類受熱絕滅時其死體若未即時爲火山深石及灰燼所掩被即漂泊海面上及泌其油質於水中後其骨骼即沈於水底成泥灰石層而水中所存之油讀者以爲散失乎若欲知此請更詳之 
　　（三）約五十年前里德敎授JosephLeidy考得費城Philadelphia煤氣工廠棄廢之油流出廠後初浮於Schuylkill河上漸與水中泥質混合而成沈澱積於水底由是可推知魚油浮於水面時亦必受同樣作用而與水中泥質混合淤積於一處而成今之頁岩層 
　　（四）然魚油煤油截然兩物惡乎知煤油之出於魚仍屬疑問哈佛大學化學敎授華倫Warren及司托樓Ｓtorer因欲解釋此問題曾作一實騐將鱗油石灰石及水混合於一處而熱之至一定温度時鯡油爲熱所分解所得之化合物其性質與未提練之油煤全相脗合若加高温度蒸溜之可得揮發油Naphtha安息香油Benzlo及其他油類由是可知魚油受熱即成煤油矣 
　　作者曾言地球内部外形常起變化其最要緣因厥惟地震地震之大者沈陸塡海其小者亦拔山裂地因而摩擦熱及火山熱隨即發生頁岩層之魚化石遂受蒸炙其油質逐漸分出流入地面裂縫及附近多孔沙地中久之集於一處乃成今之油井而前人不知此故妄謂此種油沙爲煤油發生之要素此說無稽不可信也 
　　煤油蘊藏地中其量有限而每年世界消耗之數有加無已將來必有涸渴之日然則地中煤油究能供給若干年乎吾人於此問題雖不能預知但可斷言地中所存煤油尙多其量不可以數計過去七十五年中世界消耗之煤油約四二○、○○○、○○○、○○○加倫然此不過蘊藏於地中者之一小部分耳現今世界每年消耗之量約二九、四○○、○○○、○○○加倫此數雖鉅但决無供不及求之患蓋世界產油之區不僅限於美國一隅他如坎拿大中部南美洲沿海一帶非洲北岸及南菲各地波斯俄國南部包魯齊司坦Baluchistan安南緬甸東印度羣島及澳洲東南部皆富於煤油數百年至千年内當用之不盡取之不竭焉 
 
 

Page 24

 
 
第一萬八千二百四十四號;中華民國十二年 西曆一千九百二十三年十二月九號
星期日 * *   
 
