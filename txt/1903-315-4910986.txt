# 1903 - 315 - 4910986

 

Page 1

 
 
[出售順天湖北闈墨] [  圖書集成局啓]  
　　江浙等省闈藝已次第刊行順天文風素爲各行省所矜式湖北爲人文淵藪鴻篇鉅　亦　不勝收本避特覓到闈中原刻飛速遞來用新鑄鉛字校印均於今日出書每本價洋一角二分欲揣摩風氣者請卽　申報館及各書坊　取可也 
[四書五經義大全] [  圖書集局啓]  
　　坊間四書五經義汗牛充棟且互相剿　十九　同本局有見於此特請名夙廣收古今名人經　之作彚爲一　題有未　埃次撫　共五　七卷爲文五千餘篇類皆獨運匠心詞　義正本屆鄉會試各題無一脱　科場利　　有過於此者訂十六原本價洋　元八角　　　　至上洋三馬路申報館申昌書室及各書坊均有代售 
[續錄鹽城陳惕庵孝廉上粤督岑雲階制府書]  
　　今之梗議院者動曰民　未開不知爲議員者士而非民士者民之表率民智未開士智國久已開矣或游西土或交　人或譯西書或購西報議院有無之得失有識者誰不知之灼知議院之利而求其心之不慕口之不言是猶羅　炙於餓夫之前而禁其垂涎怒其竊食也庸有益乎孔子言天下有道庶人不議非言庶士不議也孟子疾處士横議非疾處士平議也革命者横逆之語議院者平順之談不圖欲保蒙蔽之利者並議院與革命詆之何以　商之命不革於盤庚命衆至誔而革於後王之飾非拒諫耶宗周之命不革於武王之謀及庶人而革於幽王之具曰予聖耶外朝以詢萬民鄉校可議執政立木求謗爲唐虞之盛監謗族謗爲周秦之衰書史所載不可　　欲羡議院者非盡心醉西風時至今日與其深閉固拒以叢百弊不若闢門明目以達下情明矣然使乞明公奏請立議院以去蒙蔽知明公欲言或未敢言也明公卽上疏諄切言之知政府諸公或擬嚴旨以駁詰也否則章疏留中不發也非必因　畏事狃故忌新苟且營以惡通嘉塞蓋難與圖始恒情類然傅之一必不敵咻之百矣然議院縱未能遽行言路必不可不廣竊願明公上疏力陳蒙蔽之毒卽蘇王兩人之所以禍粤者而暢發之請皇上飭科道直言極疎不得毛舉細故昧於大體飭部臣疆臣不分他部本部此省彼省與在京在外之事但能確知利弊均宜剴切敷陳不得稍分畛域飭都察院遇有士民上書言事不得拘牽忌諱沮格不上飭兩司提鎭照例專摺奏事不得以接篆交卸兩摺塞責督撫辜恩誤國許令據實糾參不得扶同狗隠自干咎戾兼請明公面諭兩廣布按上書言事勿以督撫壓制爲疑復諭兩廣屬員入謁許侃侃盡言責難陳善無爲悚息聽命之僞態請安唱喏之浮文略仿議院之意先於廣州創立求言館遴司　之明達治體者分掌其事許在任候補人員本省外省士民詣館上書言吏治兵事利病擇其切實可行者行之編爲文集付之梨棗或先賚以匾額屏幅書扇筆墨以示寵榮而廣招徠言路大啓人思納忠文武員弁不得復施其粉飾欺蒙故智非惟弭官邪之害清盜賊之源且風氣開而耳目爲之震新嶺海安而宮廷爲之欣動議院由此而立亦未可知議院立則累代二千餘年之積弊由此而除列聖三百年之天下由此而安中國四百兆之人民由此而樂是吾華受西政之大利自廣東始也明公之疏薦道員張嗚岐也一則曰臣山甘肅入衛議者多欲臣稍事從容不免有逡巡觀望之意獨該員痛哭流涕促臣立行乃相與裹糧起程一日馳數百里再則曰以道德名義相勖於臣過舉不憚苦口爭論極力鍼砭卽此一疏而歎明公以誠事君屏絶欺飾不護已過歸美於人虚衷納諫集思廣益卓然有古大臣風槪必非以議院爲不然者淮海陋儒杞憂無極遥瞻山斗惄如朝飢敢貢其一得之愚以供采擇臨啓無任屏營急切之至 
[諭旨恭錄]  
　　九月十三日奉旨分發湖北道王之杰江蘇道王龍詔左念貽李光鄴福建道盧維慶四川道唐鴻學直知府王維藩河南知府何爲儒浙江知府馮斆典貴州知府賀昌期河南同知陳文熙廣西同知歐陽中鵠江蘇同知關炯山東同知龔積炳江蘇直州知州張有埰河南直隸州知州海壽廣東直州知州振元直直州知州邱松生江蘇直州知州瞿鴻禮河南通判劉鴻燾湖南通判胡嘉猷湖北直州州同張成梁廣東直州州同歐秉鉞直知縣叚星垣彭嵩齡江蘇知縣楊開榥山東知縣汗綸章甘肅知縣聨瑛江西知縣麥錫良湖北知縣周治平直知縣朱遠縉安徽知縣蔡煥颺羅綱紀唐光祖曹述誥山東知縣黄葆瑗山西知縣嚴尊劉清浩河南知縣李肇璇苗德垕劉耀廷陜西知縣牛居斗甘肅知縣馮景吾王世鈺浙江知縣陳以泰陳學芳江西知縣謝樹彬福建知縣江若幹孫家麟莊重湖北知縣許蓉鏡王翊清袁世同盛寅懷汪錫璜殷安民四川知縣韓肅儉許普威黄葆璋楊宗漢孫誔蘭廣東知縣秉堃鄧廷楨方大芝廣西知縣朱福年莊炎柏義鈞金作鎕雲南知縣劉貽詮兩淮鹽大使　鴻賓福建鹽大使魯紹曾兩廣鹽大使李彬俱照例發往盛京户部員外郎員缺著崇凱補授刑部漢字堂主事員缺著文喜補授奏留吏部七品小京官劉方岳著准其留部升補雲南石膏井提舉李慶恩著准其升補保舉浙江候補知縣方勞陽著照例用開復浙江大挑知縣葉紉蘭著准其開復原官仍發原省照例用京察官昌陵工部主事裕林著照舊供職欽此 
[本館接奉電音]  
　　昨日午前九下鐘越三十分時京師飛電傳來上諭一道敬謹譯登○九月二十八日内閣抄奉上諭載振奏參考取商部司員一摺現值時事維難振興商務堂司各員宜如何精白乃心砥礪廉隅以端治本兹據奏稱兵部候補主事龔心銘於考取記名之後竟敢冐昧餽送銀兩實屬意存嘗試行止有虧龔心銘著卽行革職載振據實奏參尚能破除情面嗣後如有此等情事均應照此辦理以挽頽風欽此 
[電傳宮門抄]  
　　昨日午前九下鐘越三十分時京師友專電告知本館云九月二十八日皇上召見 
 
 

Page 2

 
 
軍機大臣及張廷燎 
[巴哥啓釁]  
　　哥倫比亞因美人欲開復巴拿馬河致與巴拿馬人齟齬一事已紀前日報端兹得華歴九月二直八日英京倫敦來電略謂美人許巴拿馬人自立爲民主之國因之哥倫比亞人大爲不悦擬派大兵略其地以入版圖 
[重索路權]  
　　聞之京師友人云前者某國所索滇蒙築路之權雖已議定後卽因亂停工日前某國駐京使臣又向外部商議略謂前年所定之約未見施行請貴部速訂詳細章程以便遵照辦理未悉外部何以應之 
[命名見志]  
　　俄京聖彼得羅堡來涵云西歴本年八月某日俄國所製最大鐵甲戰艦在波羅的海試行俄皇警蹕往觀並行命名之禮旣戾止卽指船而言曰爲天下太平並爲土耳其與滿洲兩處太增故命汝之名曰十利化噫俄人之心固未嘗一日離此二境也不知兩處臣民亦早爲之計否按此艦長三百七十六西尺重一萬三千六百墩馬力一萬六千匹配置十二寸口大砲四門六寸口大砲十二門三寸口砲四十門自統帶以下水軍弁卒共七百四十員名 
[俄製地圖]  
　　俄京聖彼得羅堡來函云前者陸軍大臣蒯伯金遊歴亞東行經滿洲哈巴士克偶閲曩年格迭葛所繪滿洲風土圖大有所感命練達之士數人繪一精細滿洲地圖寄回俄京刊印行世刻下已將告竣矣 
[粤路開車]  
　　華歴九月二十八日香港來電云粤漢鐵路前已開工現自轓垣至佛山軌道業經安設本月二十七日由省開車共載中西客五百餘人旣而復由佛山回省兩旁觀者環若堵墻皆以爲見所未見莫不喜形於色焉 
[劇賊竊金]  
　　華歴九月二十六日英京倫敦來電云搭浪斯華列有火車載客運貨駛往京城中載有英金一萬磅被彪賊二人所悉不知如何何潛入貨車中盡行竊去人無知者是亦可謂膽大包身矣 
[護撫回東]  
　　聞之廣州友人云護理廣西巡撫丁方伯體仁交卸篆務後取道回粤東本月十九日行抵羊城聞方伯已於日前具摺奏請開缺以故登岸後卽往廣雅書院暫駐行旌一俟接奉恩綸卽行回籍宦情早淡無殊兩疏之見幾洵乎非熱中人所及矣 
[巨憝成擒]  
　　聞之廣州友人云前月粤東著匪陳馬王海在東莞縣境石龍附近建築砲臺意圖起事事爲陸路提督吳軍門偵悉親督勇丁馳往圍捕馬王海率黨拒敵受傷脱逃仍恃石步鄉爲剿穴本月十七日清晨水陸兩提督札調開花砲隊二三千名分路堵守石龍然後令施遊戎由大路進直馬王海率黨千餘人出而抗拒勇丁多被傷斃吳軍門揮刀押陣大呼退縮者斬各勇遂奮力鏖戰用開花砲轟入匪剿匪黨力不能支紛紛逃逸弁勇見馬王海突圍而出有悍黨十餘人持械夾護遂舍命追捕馬王海將鈔票數千紙沿途抛擲弁勇仍窮追不顧馬王海乃將懷中所餘鈔票盡行扯碎隨卽就擒在身上搜出金釧鑽石約指及大小金錢約值千餘金是役也獲匪三十餘名斃匪二百餘名官軍陣亡者祇廖弁及勇丁七人傷者二十餘人而已 
[詳誌李梟被戕事]  
　　松江訪事人云浦左南帮梟匪渠魁林得勝之徒李秀卿前因誘禽平湖兇棍俞三解官正法同黨惡其不義爭欲剸刃其腹以快於心李懼竄匿不知所之乃將其心腹陶宋二人先行刃斃月之二十六日林黨偵知李已回浦左大團鎭乃跟蹤而往遇諸途放槍轟擊李摩黨拒之敵一彈中李遂應聲而仆視之腹已洞穿隨由其黨出資備棺收殮有知其底藴者謂李本不知何許人幼從其母隨後父至松江流蕩無歸寄名華亭縣署頭門小甲某姓膝下旣長充縣宰前驅人皆呼爲敲鑼小阿大時普照寺内西偏荒地賭攤林立李溷迹其中習得各種賭術乃棄其舊業從皖人潘姓游未幾潘去世復隨楚人尚姓以賭爲生逾年尚亦斃爰拜林爲師購船械集亡命别樹一幟名大噪時林充浙西鹽捕中營哨弁上臺微知之責林縛李以獻林乃棄官與李俱遁號召遠近各土匪專與皖梟爲難蹤跡所至據其賭窟截其私鹽用是與北帮巨梟鄧海青搆怨甚深致在周浦龍王廟下砂北蔡新塲等處交鬨迨鄧見法李仍出没浦東西平湖兇棍俞三旣釀戕斃汛弁沈某巨案當道捕之急囊金投林求庇久之漸有知者林乃以俞囑李初見時俞叩頭奉白金三百爲壽李鋭身以朱家郭解自任後忽聽從陶宋慫恿潛通欵於浙西鹽捕營統領吳福海遊戎約定某日挾俞過浦遊戎伏舟其間縶俞以去俞尚不知春計以身後事托李李佯爲慰藉遊戎得俞後攘其數千金賞號而以功畀其姪吳某林廉知緣起以李賣友而終爲遊戎所賣大爲憤怒欲得甘心往往酒酣耳熱之餘拔劍大駡曰我身充巡弁捐翎頂如土芥究爲何人兒曹稍得志便忘却本來面目驟欲發財做官獨不顧他人恥笑乎不生啖其肉不止也李聞之大懼急脱身而逃兹竟被戕殆亦自作之孽歟 
[盜案疊出]  
　　洞庭友人來函云前月二十二日東洞庭後山山址村張姓等家被盜搶劫放火焚屋雖經太湖廳懸賞飭緝尚未破獲一名本月二十五日之晚九點鐘時距山址村三里許之白沙地方又有劇盜四五十人明火執仗由太湖登岸先劫小户四家後至吳吉甫家毁門而入詎刃恐嚇將衣飾等物劫掠一空臨行時縱火三次幸未蔓延事後吳姓投廳署報案未知賢有司能設法破獲嚴辦以戢盜風否 
[都下委譚]  
　　昨得京師來函云日前太僕寺少卿隆君呈請集股開辦鐵路直隸商人曹文元呈請販運米糧劉祥發呈請專辦四川雲萬兩縣桐油本月十九日經商務部大臣批示曰鐵路綿亘二千餘里其間經過州縣村鎮及山川田廬墳墓須將詳細形勢繪圖貼説呈候核辦其販運米糧須咨行直總督辦理專辦桐油著不准行○京師大學堂張榮兩管學大臣會銜奏調浙江學政張亨嘉爲大學堂總教習○本年勾决人犯適逢十月萬壽期内例不行　經刑部奏奉諭旨著於九月二十四日勾决等因欽此隨由刑部廣西司飭傳五城司坊各官於八月二十六日午刻赴内廷午門前刑科聽候派委一切差使○順天府五城設立平糶局原以蘇小民之困前門外西珠巿口中城平糶局定章每米一斤收京錢三百文乃近日糴米之人負回權之每十斤必短少一斤以致民怨沸騰聞於道路事經其當道訪悉暗派家人赴局糴米十斤携回過秤果少一斤因擬據情糾劾云 
[津門贅筆]  
　　昨得天津來函云旗兵翼長鐵閣學現擬派令旗兵二十名學習製造傳電機器以便畢業回營聽候差遣日前已乘火車來津入堂學習矣○北塘各處鼠疫流行洋官恐其傳染害人商請大憲派醫查檢旋由當道派出醫生二人前往新河一帶稽查以免疫氣流傳閭閻被害 
[沙巿瑣譚]  
　　沙巿訪事人云此間蒙學堂體操向以沙防營某什長充教習日前什長因事被統領王軍門革退教習一席另由東湖縣宰某大令遣人赴鄂垣聘請某君來宜承乏○宜都縣民人某甲席先人餘業饒有家資黄榜紫標纍纍滿目所惜年逾不惑嗣續尚虚往歲以錢 
 
 

Page 3

 
 
二十餘千文買得一兒撫爲螟蛉子慰情勝無計亦良得至去冬某日不知因何觸甲之怒將兒置之死地倉卒間命老僕理於　園邇來事爲荆宜施道余堯衢觀察訪知札飭候補縣知縣王大令前往訪查以例照例懲辦○本月初六日之夜狂風驟雨達旦不休次日簷溜聲仍錚淙聒耳至初八日午刻雪珠錯發觸瓦丁丁逾半刻而止向晚雲開雨霽翌晨起視則又一輪紅日高掛銅鉦矣○本月某日之夜有梁上君子至居民某甲家穴璧而入見甲正深入黑甜鄉爰輕輕將髮辮牢繫牀柱然後翻箱倒篋飽掠遠颺其計亦可謂狡矣○往歲芝麻上巿各榨坊必特貶油價以冀旺銷今年新麻入巿之時錢價過昻各榨坊不得已均用票銀兌錢以購不料錢價忽貶致受巨虧現在油價每擔已增至八千四五百文聞日内尚須逐漸加漲也○上年匪徒用洋油種火後各家咸有戒心相率醵錢燃點路燈爲防患未然之計警察局勇更手提百步燈徹夜梭巡俾匪人無從托足城内則荆州將軍綽留守荆宜施道余觀察江陵縣知縣張大令每夜親詣各處巡查至四鼓始回似此防衛綦嚴當不慮有宵人爲患矣 
[潤州近事]  
　　鎭江訪事人云每年冬令宵小繁興常鎭通海道郭月樓觀察豫於月之二十五日札飭城内外各叚保甲委員一律編查户口塡給門牌遇有來歴不明者卽將門牌吊銷隨時驅逐以清盜源而安良善誠保衛閭閻之善政也○九月二十一日爲英皇萬壽之期鎭郡租界中各領事署及各洋行曁江干各躉船均懸旗誌慶江中所泊各兵艦砲聲隆隆歴久不絶旣而常鎭通海道兼鎭江關監督郭月樓觀察及中西各官咸詣英領事署祝賀馬龍車水盛極一時○自俄人佔據奉天省長江一帶防務戒嚴駐防鎭郡水陸各營統領飛飭各營官弁一體戒備毋稍疎虞蓋亦未雨綢繆之意 
[四明瑣紀]  
　　寗波訪事人云日前有英國兵艦一艘由外洋駛抵甬江寄碇下白沙兹已鼓輪他往矣○奉化縣境某處近有賭棍大開花會經邑尊某大令訪悉嚴飭差捕會營往緝當場獲住數人解縣詰訊按律嚴懲○鎭海人李永年前在甬江騙得益豐號洋銀六百數十元遁往滬上開設寳餘小錢店迨號主偵悉赶往追索則店已閉歇李亦避匿無蹤各處訪尋始於日前在甬尋獲向之理論一味遊延刻已控縣請爲提究矣○晚稻刻已登場所收殊形豐稔巿上米價因之稍廉上等榖每百斤售洋銀一元五角 
[頒給圖式]  
　　前日上海縣知縣汪瑶庭大令奉蘇松太兵備道袁海觀觀察札文内開奉欽命會辦電政大臣吳侍郎曁北洋大臣直總督袁宮保咨發保護沿海水線圖式五百張飭卽派差分送各漁船户收執查照等因隨於昨日諭令差役沈慶迅將此項圖式按户分給毋稍玩延 
[備解盜犯]  
　　行刼浦東曹姓磨坊之盜犯陸開錦一名前由上海縣署差拘獲解經縣主汪瑶庭大令訊實供詞下之於獄備文通詳上憲核示遵行兹奉江蘇臬司效述堂廉訪批飭解省訊勘因飭書吏繕備文牘昨日午後委典史趙敬臣少尉提案騐明面貌箕斗仍令還禁聽候起解赴蘇 
[備迎總辦]  
　　前日江南機器製造局接金陵來電知新委總辦沈幼彦觀察定於十月初一日乘某輪船來滬涓吉初六日到差因卽預備一切供張 
[令嚴清道]  
　　昨日本邑城廂内外保甲總巡朱森庭明府督率差勇巡至公義永盛各馬頭等處見垃圾堆積如山因命提到地甲夫役略詰口供判令各責一百板限卽糞除以儆疲玩 
[上海官塲紀事]  
　　昨日新委本城西局冬防委員江蘇候補布理問錢博盒參軍親詣上海縣署謁見縣主汪瑶庭大令禀明十月初一晶開辦冬防○南匯縣戴子邁明府因黄炎培等人演説革命一案經上憲撤任將次交卸因於昨日來滬詣道轅禀陳一切隨赴上海縣署拜會投剌○川沙廳撫民同知陳桓士司馬於昨日來滬趨詣道轅謁見蘇松太兵備道袁海觀觀察繼至上海縣署拜會縣主汪瑶庭大令互談良久始别 
[上海縣署瑣案]  
　　前日烟娼李金秀投上海縣署呼寃至晚縣主汪瑶庭大令升堂研訊李娼供稱小婦人原籍揚州年方二十當十三歲時由父親挈之來滬質於小東門外鴇兒秦巧雲所開花烟館内爲娼取去押契洋銀一百五十元繕立質劵載明七年爲限今已届期所得夜度資不可勝算所苦父親已故母親年老無依日前附舟前來向秦鴇説明欲將小婦人領回擇配秦鴇不依母親理論之餘反被毆傷爲此投案籲求超豁大令飭發普育堂留養候飭差提秦鴇訊明核奪○前由北新涇巡防局員某君移解流氓周福勝一名至縣大令訊明供詞判押改過所半年兹已限滿由管所委員王參軍送回前晚大令提案詰訊周泥首籲恩大令飭交人保出○前日吳李氏扭姚錫根到縣大令研訊之下氏供丈夫於光緒二年將墳地一畝有奇向姚抵錢十五千迨夫故乏資棺殮小婦人向姚加抵錢十千歲收租錢三千文作爲利息今備本向贖回姚竟恃强霸吞爲此投案控乞究追姚供氏夫於光緒二年將田單抵去錢十五千至十九年又加抵十三千故後又由氏加抵十千總計三十八千今氏祇還二十五千是以不允取贖大令令氏照原抵之數以三十八千取贖 
[英美租界公堂會訊案]  
　　美商豐裕洋行主人投該管總領事署控收帳人江左林侵用洋銀一千二百餘元等情經總領事會公廨迨讞員鄧鳴謙司馬飭提江已聞風避匿嗣由法租界捕頭因别案拿獲廨差聞之禀知司馬照會法界公堂移提歸案押候會同代理美總領事美繙譯官白保羅君研訊豐裕洋人倩買辦趙馥疇投案訴稱江與監生係親戚故薦至行中收帳詎料少不更事挪用洋銀一千二百餘元避匿不見現已提案叩乞究追江供稱小的被曹某誘至三洋涇橋恊泰總會逐日賭博輸去不少以致虧空現願將寗波家産作抵如尚不敷另行籌措司馬商之白君飭將江還押候籖差嚴提總會中人到案質訊 
[美租界捕房紀事]  
　　昨日午前五百二十五號華捕巡至北蘇州路見應甫翁所曳東洋車破敗不堪因欲曳入捕房應出小洋銀數角賄之捕怒將應拘去捕頭詢得情由令押候轉解公堂禀請讞員鄧鳴謙司馬訊辦○本邑人周阿尚邵炳林鄒阿桃華壽恒同在北蘇州路三十二號洋房某西人家執役卽諺所謂細崽也昨日周忽失去衣服若干件疑邵等所竊口角之下互相兇毆西人喝阻不依因遣人投報捕房捕頭令包探陳洪德前往一并拘回管押聽候解送公堂禀請懲辦○昨晨偷兒張阿華潛入某處船塢内竊得生鐵二塊携之而出適爲包探陳洪德所見連贓帶入捕房捕頭令押候解送公堂禀請訊辦 
 
 

Page 4

 
 
   
 
 

Page 5

 
 
　　寗波錢行街王文正書局湖北票三彩售出 
　　第廿二會票三彩連上下附彩由本號門莊售出得主查明再詳第五十五會江南票二彩售與甬江咸大昌廣貨店日升街昭文綢莊江東宏裕烟店定海川記咸貨行潘火橋察敦和酒米店王張橋義成酒店山北橋上王王德豐翁江東硯瓦池跟桑淇溶翁奉邑西鄔寳和當徐鄔二翁奉邑西鄔鄔元順咸貨店甬江一言堂太極圖王文正啓 
　　遠路託郵政局匯洋函購速而且安或滬友代辦亦可信局切不可託以免私拆洋信與奸徒分肥將假藥寄上誤服貽害等弊至要勿忘 
　　泰西靈藥化學補腎生精燕窩珍珠牛髓粉有奪天地造化之功 
　　中華補劑備矣衆矣然藥性之純陽者氣味霸烈其失也太剛藥性之純陰者功效緩薄其失也過柔推原其故皆因不知化學泡製之法兼無取精用宏之方欲求如本醫士所製燕窩珍珠牛髓粉之不剛不柔力大效速者非特從古未見未聞且各國莫與比倫若謂言過其實儘可立刻試騐只須略服少許狂奔數十里毫不覺喘此補氣力之明證也又行房後或食三錢腰腿毫不酸軟精神照常倍增此補腎生精之明證也故無論虚不受補之人試服數日立見髓充精滿面目光昌威重如山連服三旬身體加重廿磅西人統年常服故體質倍形强壯每歲幾銷數百萬盒之多則功效之神尚何待言南洋各埠華人餌補最信乎此以其血肉之品無尅伐之弊又與華人體氣極宜是以信從者衆善能補腎潤肺開胃健脾填骨髓和血脉平三焦安五臟化痰止咳平肝清心凡先天不足後天先調以致陽痿乏嗣咳血遺精步履無力形神委困一切陰虚陽虚氣虚血虚虧弱之症無不靈效如神歴經中西士子試騐鑿鑿可憑僉云補劑中首屈一指妙在全無臊氣異常適口衛生者盍請一試方信斯言不謬耳每盒一元每打十一盒十元遠近託郵局函購最妥力自給經售處在上海四馬路北首望平街大隆燕窩公司内假冐甚多認明地址牌記爲要 
　　本公司創製參燕牛髓汁初銷中國從九月初一起破格加送俾人一試其奇各省儘月底前函購隨到隨發信局切不可託假冐以免舞弊 
　　常年補劑厚生公司參燕百補牛髓汁買一打送一打買一盒送一盒月底止 
　　牛爲歐美人士每食必需之品故體質倍形强壯其有保於後天明矣况牛髓乃牛身精力藴結而成其功力之大可知然製不得法每有苦難下咽之弊此本公司新法秘製之牛髓汁所以奇妙入神也本公司於一千八百六十九年考得一種牛髓汁乃補劑中最爲有益之藥爰不惜工本精益求精在火奴魯魯島設立總廠另闢牧牛塲專蓄肥壯童牛以機噐取其骨髓以化學提其精華更加官燕别直參並諸般補腦氣益精血滋陰扶陽化痰理濕消積開胃等王道正藥鍊之又鍊始成此清潔純粹之汁不但臊氣全無且甘美異常無異玉液瓊槳歴蒙名醫博士體騐性度與中華仕庶體氣相宜補而不燥滋而不滯潤而不滑常年皆宜餌食用能取精用宏名馳　下南洋各埠華人專以此汁治虚勞内傷之症每年獲愈者數以千計歲銷百餘萬打若非確有實效曷克至此此固彰彰在人耳目無庸細述者也凡先天不足後天失調衰老氣血两虧遍體酸痛色慾過度四肢乏力遺精陽痿吃烟人面黄肌瘦咳嗽痰多婦女赤白帶下經期腹痛久不受孕胎前產後各症小孩身弱多病不肯長大一切虚損勞傷等症靡不奏效如神雖虚不受補服藥生厭之人試服數日立見髓充精滿疾去病消面目光潤肌膚豐盈助元陽固精不洩壯筋骨步履若飛久服百病不侵有延年廣嗣之妙誠可謂地球第一等補品矣今因信服日衆特派經理人由本公司火船裝運髓汁數百打來由分銷自願虧本加送一月以期共登壽域裝潢華麗官禮更宜凡服他種補劑不靈者不妨請來一試便知此汁功用果有異乎尋常之處幸勿交臂失之大盒二元每打十二盒廿元小盒一元每打十元賜顧者須知此汁惟本公司一家獨製方秘不傳品極新鮮雖藏十年之久色味不變並認明五彩精印金字仿單庶免假冐總發行所上海山東路帶鈎橋北首三百七十三號門牌南洋厚生公司啟 
　　永濟公司秘製珍珠燕窩牛髓粉欲購真貨請看告白 
　　噫滬上之有牛髓粉不自今日始矣夫售牛髓粉之多至今日而盛之極矣盛則賤賤則濫濫則牛洩馬勃不可究詰無非藉筆墨爲生涯熟眞熟假購者殊難辨别本公司自今春創始以來事無巨細莫不躬親監製舉凡藥品之遴選製煉之精良早已有目共賞中外馳名今特不惜鉅資采辦泰西童子肥牛之髓益以珍貴之品禮延西醫秘製補腎生精珍珠參燕牛髓粉補而不膩温而不燥芬芳撲鼻異常適口善治先天不足後天　喪陽痿乏嗣精疲憊以及氣虚血虚陰虚陽虚一切虧弱之症每日冲服三錢雖年老龍鍾之人亦無殊生龍活虎若女子經水不調面黃肌瘦艱於誕育有氣無力小兒身體尫羸善啼多病以及戒烟之後元氣未復種種攻補兩難之症服後神功立奏辟易參茸其效騐另詳仿單不能盡述近因假冐頗多購者須認明本公司龍驤虎步圖爲記并有僞藥欺人天誅雷殛及貨不合意包退還洋字樣庶不致誤按滬上藥肆林立誠有如本公司之立誓及包退還洋之語者幾希矣定價每聽大洋一元每打十元小號减半批發從廉養生家不妨與他家購而試以見本公司之實事求是也如欲貪賤請勿蕙顧上海四馬路第一百八十一號門牌永濟公司崔宗武　雲氏啓 
　　天下馳名廣東陳恒德堂秘製奇效耳聾丸○不靈還洋○假冐甚多購者認明 
　　立愈耳聾天下第一奇方 
　　耳聾一症皆因腎水下虧相火上炎或鬱火傷肝以致耳聾目昏視聽不靈總因心腎不交陰虧陽僭而其病原尤在氣處血脉不能流通呼吸不能靈捷氣逆則虚火向上故有耳鳴耳響耳脹耳痛言語不聞等症本堂存心利濟得祖傳奇方不惜工本秘製此丸專治一切耳内之症無論男女老少两耳重聽雖二十年三十年老症服之立見奇功轉聾爲聰補眞陰生津液攝納浮陽退除虚熱重者二大盒斷根輕者一大盒包愈妙在神清氣爽身强體健永無復聾之患眞治耳聾之天下第一奇藥也虚言欺人罪我　天每大盒四元中盒二元小盒一元均無折扣○各埠信購原局回件信力自給○分設上海英大馬路萬康醬園對門德仁里内石庫門廣東陳恆德堂謹啟 
　　此酒名揚中外壯陽種子咸稱第一○鋪設上海二馬路中市西鼎新里石庫門内交易○近因假冐疉見購者切宜留意 
　　京都天寳齋人參鹿茸靈芝野术海狗腎壯陽補身種子衍慶酒 
　　此酒有奪天造化之功本齋獨得之秘方内用親自揀辦眞眞大山人參關東鹿茸海狗腎並各種滋補貴品上藥製成藥性和平不燥不熱老幼咸宜四時可服專治男子陽痿不舉舉而不固或精薄無子未交精泄或泄而不射諸虚百損五勞七傷夢遺滑精腰酸骨痛四肢無力一切等症雖白髮老翁以及壯年體弱之人將酒日飲一杯弱者當能轉强老者賽如幼年身强體健之人服後房事一舉可得男喜此酒常服補命門煖丹田開胃健脾舒筋活絡培元固本養精烏鬚黑髮返老還童却病延年多子多壽壯陽種子固十分靈騐敢稱中外第一絶非是誇口矣大瓶四元中瓶二元如購十瓶照市九扣遠埠購者另用洋鐵瓶套千里可寄勉慮打碎之悞○另有第一靈騐參茸海狗腎扶陽種子衍慶丸雙料念两每料洋三十六元每两二元單料减半○壯陽煖腎種子膏每張一元功效同上○眞眞自運關東海狗腎每條六元此腎扶陽生精功滕鹿茸十培不折不扣○另有調經必孕丹每料十六两洋八元○遠埠購者信資自給 
　　廣東黃愼堂芲　保險 
　　本堂廣東花柳老藥肆也創設七十餘載專家秘製解毒得法凡五淋白濁魚口橫痃　癰頸　疳痔骨痛楊梅疔毒兒婦染毒均萬發萬中凡症見尿後痛癢陽動筋抽或不痛癢乃係毒重倘經藥醫不愈者請速一試不效原洋奉還卽誤服他處墜藥亦能解墜毒延子嗣○藥膠每料五元半料三元○藥丸一元○外施消毒散生肌膏二毫半○老鋪○粤城○佛山○香港○分鋪上洋五馬路 
　　上海寳善齋書莊書籍廣告 
　　殿板大字宣紙同文廿四史大字御批通鑑綱目大字御批通鑑輯覽大字本大清一統志大字康熙字典皇朝經世文統編皇朝三通識要類編最新經世文編中西武備兵書廿一種五大洲政藝全書時末宏括各國政治藝學分類全書西國新政輯覽西學富强叢書廿四史緯尚友錄全編九朝紀事本務遼金紀事本末中西政藝策府統宗中外時務策論新編如蒙賜顧向棋盤街北首本莊購閱謹佈 
 
 

Page 6

 
 
   
 
 

Page 7

 
 
　　禮拜二拍賣 
　　魯意師摩洋行始創自同治十三年即英一千八百七十四年 
　　茲奉江海關諭准于三十日下午兩點鐘在新關棧房拍賣充公之食米糯米茶葉茶梗西洋參冰片醬油雜藥材磁器鐘鏡剪刀鏡奩鏡邊燈筒香水牙粉顏料紙張綢緞鞋靴神香絲襪毡子皮箱生油臘腸土藥等　不計此佈魯意師摩啓 
　　禮拜三拍賣 
　　三十日上午十點鐘拍賣外國本噐鏡廚寫字檯榻椅鐵床洋箱掛鐘閙鐘玻璃杯畫鏡窻帘布各色洋酒動用什物不及細載此佈公利洋行 
　　禮拜三拍賣 
　　准於三十日十點半鐘在跑馬聽後面議匯海威路第四號住宅内拍賣書樓間大餐間房間木噐什物不計此佈瑞和洋行啓 
　　禮拜四拍賣 
　　裕泰洋行啓 
　　初一日二點半鐘拍賣頭號絲光元羽綢九箱又色絨布八件屈時請來面拍此佈江西路五十一號門牌裕泰洋行啓 
　　禮拜四拍賣 
　　本行每逢禮拜四准十點鐘不限價拍賣羽毛嗶嘰小呢羽綾羽綢巿布原布洋標細布總斜粗布漂布及花旗粗布斜紋等貨皆列明拍賣部内屆時請到本行面拍可也元芳洋行啓 
　　寳順洋行保險 
　　本行設申最先辦理火險歷有年數敝公司在外洋創立百餘年資本頗巨賠欵迅速恐未週知爰特登報無論行號棧房財產家私一例可保價極克己倘荷見顧請至二馬路外灘本行帳房面議此佈 
　　ＳＥＮＩＣＩＤＥＭＳＮＩＡＬＲＥＢＭＡＨＣ 
　　曾伯亷各藥料 
　　醫生云小孩咳嗽夜晚更甚及哮喘之症痰在喉間不能咯出卽用曾伯亷所製之咳嗽藥服之病卽可鬆動咳嗽漸止痰亦易吐曾伯亷所製咳嗽藥治咳有效决無危險之事 
　　發痧一症須立時醫治不可稍緩爲此家中應儲曾伯亷痧藥此藥可隨便用之其中並無毒物無論小孩成人用以治痧别無他患 
　　曾伯亷所製止痛油爲至妙之劑無論人身因何疼痛敷之立刻可止頸子生便風溼疼痛筋絡疼痛骨節不和諸病因曾伯亷所製止痛藥油敷之眞絕好方法 
　　分寄各藥鋪出售每小瓶洋五角大瓶洋一元丁 
　　上海新晉隆洋行總經理 
　　禮拜四拍賣 
　　魯意師摩洋行始創自同治十三年即英一千八百七十四年 
　　准於初一日下午兩點鐘在四川路裕豐棧房拍賣日前五馬路利興洋貨棧房失愼各色絨毯虎毯各色洋酒　絨　布料噐吃食鷄絲餅乾什物不計此佈魯意師洋行 
　　禮拜四拍賣 
　　准於初一日十點半鐘在虹口茂海路十九號住宅拍賣書樓間大菜間房間廚房間兩輪馬車一部一應木器　物不計此佈瑞華洋行啓 
　　禮拜六拍賣 
　　准於十月初三日十一點鐘在浦東華棧拍賣福康夾板船來水漬硝强水七百四十四箱洋松板二千三百六十七塊方木卅一枝鳥煤九桶竹頭十棝東洋煤一百五十七墩鐵錨鐵連鐵絲繩風篷桅杆路　車同舊鐵什物不計准十點半在天祥碼頭趁船同去而拍可也此佈倍發行啓 
　　賞格 
　　是月念一日晚七點鐘在公和祥第十七號碼頭被竊蘇州　豐永水印愛禮司洋行ＡＥ２８４４４金八寳牌元羽綢一箱計卅疋公平洋行　６４４２。６４４２２紅鷄細斜紋一雙包計四十疋元芳洋行ＥＥＳ１２３６０３荷花細布一包計念疋倘有人知曉速來報信將貨提到者謝洋一百元決不食言大東門外　豐信 
　　衍慶丸眞能易子 
　　種子丸之騐惟二馬路京都天寳齋第一余望子情切購服身壯體健去冬果舉一子喜以誌謝浦東姚守梅啓 
　　失票 
　　今遺失鈞康莊第二萬五千六百十一號十月初四期元一百三十兩零七分已向前途言明作廢此佈大茂花莊啓 
　　提單被焚 
　　小號於廿四日被災所焚提單計英六月廿六號吉和羊皮十件計三千張七月十一號元和牛皮十件計卅一担四十斤七月十六號吉和牛皮九件計卅二担六十七斤又牛皮廿件計五十六担五十四斤七月廿七號安慶牛皮十四件計五十担卅九斤十一月四號鄱陽牛皮廿件計六十担卅四斤以上均　唛業向太古　和兩公司補單提貨如尚有焚剩揀出日後均作廢紙瑞興隆告白 
　　賞格 
　　廿七日失去江西女人年十六歲面圓小脚身穿元夕法布夾　元夕法布褲帶去首飾實洋五十元如有人通信者謝洋十元决不食言虹口蓬路九百八十九號吳宅啓 
　　聲明 
　　九月廿四晚同興公棧失愼焚失安康莊九月廿五期九千一百零一號元一千兩已向該莊說明已作廢紙已登各報章望各莊號切勿收用瑞興隆白 
　　招雇繙譯 
　　啓者今欲請能說英國言語之傳話華人一名如辦事能幹薪水當格外從豐合意者請寫信並前所得之信據至洋商由申報館轉交可也 
　　遺失提單 
　　今於本月廿五日法界永安街同興公棧失愼累及本號一時忙亂失遺又五月廿二日吉和輸二百四十一次入口　黃牛皮十件山羊皮四件提單二支已向怡和行說明另給保單出貨如有人拾者作爲廢紙特此佈告瑞興隆啓 
　　盤店聲明 
　　謹啓鄭雲卿所開增祥碼頭增祥同鞋店央中全盤與施姓受業統限九月廿八日往來清楚于九月廿九日始施姓執業嗣後听憑加記於鄭姓無涉特此佈聞施月　告白 
　　不愧毒門聖藥 
　　謝余今夏道晉上海蒙至友不棄終日酒地花天初走長三么二繼戀土娼野妓不意妓之毒染則甚易回里後小便稍有淋濁日久满身紅班陽物腫爛且淫毒過染于　蔓延不休幸購二馬路京都天寳齋毒門聖藥八寳化毒丹一料珠黃下疳散二瓶内服外敷不半月夫婦全好刻余飲水思源有意普傳奉勸爲客者土娼野妓切莫久戀并謝貴寳齋製藥果秘揚名萬里杭州服藥愈姚氏子敬錄 
　　義記洋行保險 
　　者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房産生財棧房貨物等件其保費格外公道遇有賠欵極其迅速如欲保者請至本行面議可也主人謹白 
　　老太古告白 
　　倫敦格崙西火險公司 
　　叭喇定火險公司 
　　勞洽愛司具火險公司 
　　啓者本行經理以上三保險公司事務現可代客保房屋棧房及各屋内所存衣服生財貨物特等保費格外公道本行更設經理處在寗波鎭江蕪湖九江漢口宜昌蘇州杭州沙巿烟臺天津牛莊等處貴客欲保者請臨面議可也特此佈告 
　　香港太古糖局 
　　車糖出售 
　　本行由港自運ＡＢ唛五温Ｂ唛四温半ＷＣ唛四温二五　唛四温　唛三温七五Ｈ唛三温車糖出售如貴客欲買祈請到本帳房面訂買定卽收定銀如過期不出將定銀罰去特此佈聞上海老太古洋行謹白 
　　廣東陳恒德堂淋濁妙藥 
　　珍珠琥珀立止白濁丸 
　　此丸專治五淋白濁小便剌痛難忍溺管閉塞點滴不止日久不愈致成血沙等症無論一切淋濁此丸服之立刻清濁止淋止痛利便消腫化毒去濕袪熱輕症兩天重則四天包可全愈倘若不效原洋奉銷輕者一大瓶重者二大瓶定可除根愈後非但病除而且身壯體健培元養精眞治淋濁之第一妙藥也每大瓶二元小瓶一元分設上海英大馬路萬康醬園對門德仁里内石庫門交易 
　　期票作廢 
　　今有豫泰號七月二十九票洋三十元八月二十九票洋念六元九月二十票洋二十六元此票言明以作廢紙早向前途說明望各寳號切弗收用特此登報豫泰告白 
　　提單被焚 
　　廿四夜同興公棧失愼當燬失江裕船七月初七日進口無唛麻提單一紙計一百件凈存五十件已向金利源帳房關照倘有焚剩檢出作廢無用特此聲明汪茂　啓 
　　莊票被焚 
　　廿四夜同興公棧失愼當燬失鉅亨莊第八千八百零六號十月初四期九八元一千兩正已向前途說明倘有　剩檢出作廢無用特此聲明李全記啓 
　　召租 
　　茲有塘山路東首沿河新造洋房兩宅自來火及自來水一應裝就如欲合意者請至本帳房而定可也樹德公司經理啓 
　　輪船直放神户 
　　本行中越丸准於十月初一日卽禮拜二直放神户各寳號欲裝貨者請駕臨小行面議水脚格外克已特此佈聞壳件洋行 
　　秀兄台鑒 
　　挪墊之欵爲時已久催歸日緊務速來理幸勿害人餘事現亦易了且有人肯帮忙切勿錯此機會或先函知住處以便接洽義記陳白 
 
 

Page 8

 
 
   
 
 

Page 9

 
 
[宮門抄]  
　　九月十三日户部宗人府廂紅旗值日無引見新授中營參將王文煥謝恩召見軍機大臣○十四日禮部太常寺正藍旗值日無引見直總督袁世凱到京請安載昌謝授内閣學士恩道府王之杰等謝恩左孝同因伊子以道員用謝恩恩公達公各請假十日張之洞預備召見内閣呈進勾到本貴州補用知府賀昌期謝恩福建補用道盧維慶謝恩分發四川試用道唐鴻學謝恩分發河南試用知府何爲儒謝恩召見軍機大臣及袁世凱張之洞 
[直農務學堂試辦紡織章程]  
　　一此次紡織悉用本地土絲與試騐塲所製之絲兩相比較並暫募土著工人就地取材以資查騐所試絲料如果合用應再請覓雇南匠或山東機匠加意講求俾有進步一元創造大小機二張大機試製密綢縀疋等件小機試製粗綢紡綢等件二者以何爲宜再求專一其業一招募工匠多收學徒方能廣開風氣緣屬試辦只求集事各色僅招數名以從其簡一工匠各占其藝闕一不可除訂准賞假日期外如旣應雇募無故求退應議罰全數工食並從重懲辦以防刁狡而免廢事其學徒人等亦照此辦理一專長工匠無論年數足否能教成學徒一人者均由試騐場代給酬勞銀十兩以示鼓勵一織紡綢帛須合計本利除修理機器房屋等項不計外凡所用工料與所製綢帛價值均宜匀入攤算以核盈絀一工匠人等除由試驗塲人員稽查外添派帳房司事一人專理其事不再另支公費一織紡廠所需費用均由學堂存欵項下支銷按月造報外應專立帳目以清界限一天機工頭一名月支工價保平銀五兩紡經一名月支四兩織工一名月支四兩每名月支火食銀二兩二錢七分二釐此後得利每名應月加津貼銀八錢一大小機絡絲工人二名每名月支工價保平銀二兩火食銀二兩二錢七分三釐此後得利每名應月加津銀五錢一學徒四名每名月支火食銀二兩二錢七分三釐津貼銀四錢五分五釐一每月現需工價銀二十二兩一錢補平銀八錢七分火食銀二十五兩津貼銀一兩八錢二分通共月支津砝銀四十九兩七錢九分一此次章程係屬創辦其有當行增加事宜應請隨時添註 
[善人被害]  
　　羊城日報云前者廣州廣仁善堂司事伍君福林運米赴西粤隆安州平糶中途被匪擄殺報經某弁拿獲匪黨訊悉衆匪初無戕害伍君之意因欲圍攻那重墟掠米以充口食擬於攻破之後卽將米船放行嗣以縣官督兵來救槍傷頭目王和順匪黨死者亦數十人疑伍君赴縣請兵故於敗後執之同行是時官兵方在後窮追伍君素不習騎馬步覆蹇緩匪恐被官兵追及憤而殺之棄屍河邊旋卽飭人尋覓遺骸現已送至南寗行將歸正首邱矣 
[賽會路由]  
　　下元令節滬城好事者必舁城隍以及清江長人財帛高昌四司偶象出遊美其名曰振濟絶祀孤魂前晚由會首籖定路由計出廟朝東進馬姚弄朝東過福佑橋出天官牌坊過海防廳署朝東往南過益慶橋東街朝西過老學前縣東縣西往南過太平街往南過縣橋太卿坊陳箍桶橋化龍橋出談家弄穿道轅進天燈弄唐家弄往北過魚行橋朝東彩衣街出大東門過吊橋走老馬路進萃豐弄過豆巿街花衣街朝西鹽公堂出梅家弄青龍橋西匀玉弄過沙家石橋朝西一直到壇至晚進西門朝東過莊家橋進北弄朝西過参府署朝南過楊家橋胡家弄守備署薛家橋朝東王家弄朝北過陳箍桶橋太卿坊進西唐家弄往北過虹橋三牌樓晝錦牌樓陳巿安橋朝東回廟 
[馬路工程局瑣案]  
　　前日上海縣署捕夥役陸阿二在油車馬頭查見車夫余得才私運棉花兩袋扭交巡捕送入馬路工程局總辦翁子文太守倩襄讞委員黄衡堂二尹研訊之下將陸余一併開釋棉花暫存昨有陸少卿者投局聲稱在治下開設元昌花行此花購自浦左並非來歴不明求恩給領太守著覓人具保始准領回○前日吳金生雇陳周氏所駕划船渡至華涇航船爭論渡資互相扭毆致失去所携器物迨訴知捕房捕頭卽倩人將氏拘獲解送工程局總辦翁太守察得其中情節可疑因著水巡捕頭陳向榮查明覆核至昨日復將航船主錢杏奎拘獲押候訊供 
[英美租界公堂瑣案]  
　　陸厚甫失業無依私刊森大錢莊圖章鈐諸字條持向怡和昌布莊騙取洋銀經莊主嚴朋林察破報由包探李星福拘案請懲陸俯首求恩讞員鄧鳴謙司馬商之美總領事署繙譯官白保羅君判令收禁西獄半年僞圖章及字條銷燬○流氓吳阿四向蕩婦李潘氏誑稱氏夫李梅生因案管押捕房急須使費致被騙去洋銀四十元後經氏察破報由包探劉光震拘獲解請訊追吳供稱小的願照數歸還惟求恩宥司馬飭押限繳到洋銀四十元然後核辦○流氓王阿毛設計將倪施氏之女孩誘去圖售經氏報由包探劉森堂獲案請懲司馬判責五百板收禁西獄一年○過犯張阿二串同韋阿桂撬開蔡張氏家之門竊取銀臂釧衣服等物報由包探倪順泉拘獲吊出原贓解案請訊司馬判令將張收禁西獄一年韋責三百板○前日偷兒孫阿隆闌入五馬路火塲攫取焚餘之物經包探王長桂拘獲解案請辦司馬判責二百板發押捕房一月○過犯洪榮生掩入董長生等三家竊取衣物報由包探倪順泉拘獲解請懲辦司馬判責二百板發押捕房三月○騙子方九富吳江生向恊大米店騙取白米一石計洋銀七元報由包探朱桂生拘獲解請訊辦司馬飭押候將米價洋銀追繳然後核辦○髹工袁順生私將徐金生之木器押錢報由包探李星福拘案請訊并稱木器均已贖還司馬飭交人保釋○陸源泰等珠寳店主環控江以佳騙取貨物共值洋銀四千餘元司馬飭押候察奪 
[法租界捕房瑣案]  
　　太古棧工頭王立才控小工曹小羊王三行竊衣物等情讞員魏蒓塢大令訊供此事知係曹小羊所爲特於昨日命提至案著重責三百板○扒手王小三行竊途人某甲衣袋内所贮洋銀若干被甲扭獲送入捕房昨日解案請訊大令著重責四百板○偷兒王瑞卿潛入某處作場中竊取松板掮出求售被巡街捕邏獲解奉大令訊供著重責三百板○前者錢小弟之妻王氏不守婦道遊蕩無歸控奉大令訊明發交普育堂留養旣而妻母王吳氏赴縣署歧控昨日大令飭探至普育堂將氏提出復加訊究錢小弟堅請另行擇配大令准之將氏交人保出聽候函致縣署將此案注銷然後送交善堂爲之擇配 
[金陵官報]  
　　九月二十日徐州湖灘局陶森甲辭赴上海江陰公幹候補道鄭業　曾廣祚謝委會辦機噐局王漢　奉示寫履歴徐州府屬清賦　墾局果　直隸州陳龍昌　鑫奉示寫履歴二十一日藩轅牌示海門同知王賓奉撫憲特叅革職遺缺查有記名截取同知梁孝熊堪以請補又東臺縣孫實榖因案撤任遺缺查有候補知縣劉永濤堪以署理又署海州州同黄士榮前經請補海州判員缺現己奉部覆准自應飭赴赴本任所遺巡緝差缺查有候補直隸州州判於錫瑜堪以接緝同知梁孝熊叩謝請補海門同知牌示知縣黄龍壤禀知山東工賑局奬敍同知銜陳鋭禀知隨陶道赴上海一帶勘炮台李世由禀知隨夏道赴鎭江勘炮台二十二日將軍奎會知縣梁煥奎奉司委赴湘查探軍情二十三日翰林院庶吉十龔元凱由京來試用直隸州同寳賢巡檢左左光表均由京來到省二十四日將軍奎辭行赴鎭江鴻臚寺正卿王國楨辭行委辦　圖局藩禀知到差調辦上海機噐局沈銷銀圓局差新授江西南昌遺缺府關以鏞到由京來通判彭世祺到由揚來知縣查宗仁由滬考察工程物料回梁煥奎辭赴湘 
 
 

Page 10

 
 
   
 
 

Page 11

 
 
   
 
 

Page 12

 
 
盛京將軍增奏報興修陵寢要工緣由摺 [X>初六日奴才增祺鍾靈跪奏爲陵寢應修要工敬謹查勘情形較重擬請擇吉興修恭摺仰祈聖鑒事竊奴才等前據福陵掌關防景星報稱隆恩門劵洞裂縫臌閃地基座台沉陷約有四五寸不等甎塊酥鹻鋪地條石走錯兼有損壞門扇查閃油飾曝落太妃園寢宮門三間頭停滲漏大樑沉陷梁頭墜落瓦片脱節屋脊歪閃内外彩畫梁椽望柱木料及門窓坎框均已　配油飾曝落銅幪損壞兩山牆前後檐甎塊嵰亂地基沉陷條石走錯又據昭陵掌關防啓昆報稱西北兩角樓一座頭停全行坍塌墜落下層亦全砸壞琉璃瓦料均行折損樑檩通天大柱週圍飛檐隔扇一槪木植盡皆　亂無存銅絲綱罩銹亂四面金剛牆傾倒等情前來奴才等當卽會同派員往查與該關防等所報無異查各工情形較重實難延緩核對欽定吉方位成新書本年方向相宜若不卽時興修不足以昭愼重遂飭估計所照例核算福陵隆恩門劵洞工程應拆砌劵洞座台修補正齊鋪地條石昭安門扇油飾見新修理核實估算共需物料匠夫銀六百六十三兩五錢二分二釐太妃園寢宮門三間應拆卸頭停添換木植重砌牆垣油飾彩畫見新修理核實估算共需物料匠夫銀八百十二兩七錢八分四釐昭陵西北角樓一座應用木植甎瓦琉璃料件換新重砌牆垣彩畫油飾見新修理核實估算共需物料匠夫銀三千零五十七兩五錢二分二釐同治十年正月二十四日奉上諭嗣後著仍照舊章三陵應修各工估需銀數在萬兩以上者奏請派員承修如在萬兩以内者卽由盛京將軍會同工部侍郎辦理毋庸聲明請旨欽此欽遵在案今應修各工共估需物料匠夫銀四千五百三十三兩八錢三分八釐係在萬兩以内自應遵照舊章辦理奴才等再四思維各工均係正座情形較重關繫緊要時值巿集木植等項均極昻貴所需工料銀兩若按折減章程銀鈔票三項兼支實數不敷購辦擬請援照歴修各工成案准以實銀發給俾得工堅料實如蒙俞允卽由盛京户部銀庫關領奴才等會派妥員赶緊購料並請旨飭下欽天監於本年九月内選擇吉期等因遵俟行知到日卽行敬謹興修工竣照例造册核銷應用琉璃料件由盛京工部飭令燒造運送除將估計清册咨送工部查核外謹將應修要工擬請擇吉發給實銀興修綠由會同恭摺具奏伏乞皇太后皇上聖鑒訓示謹奏奉硃批著照所請該衙門知道欽此 
盛京將軍增奏請將知府給咨送部引見片 [X>初七日增祺片再花翎三品銜升用知府在任候補同知正任承德縣庆縣涂景濤前於光緒二十二年因整頓税釐出力案内經前任將軍依克唐阿奏請優獎在案二十四年該員在署金州廳同知任隨同知府福培勘分租界剛柔並用頗賴維持後經前金州副都統壽長保薦是年十月初八日欽奉上諭壽長保薦賢才等語康平縣知縣涂景濤著該副都統傳知該員等來京預備召見將此諭令知之欽此嗣以康平縣爲北邊繁要之區治理實難得人經奴才附片奏請先行赴任俟治理稍能報稱卽飭赴京預備召見二十五年九月初三日奉硃批著照所請欽此查該員自到康平任以來戢盜安民政聲頗著庚子亂變之際時勢萬分棘手常人鮮不退避飭派該員辦理交涉蹈險履危勞瘁不辭卒能始終如一實爲不可多得之員現值地方漸次平靖該員已報捐免補同知歸知府班仍留原省補用並無經手未完事件合無仰懇天恩由奴才給咨送部引見仍遵前旨預備召見至如何量材錄用之處出自聖裁除將該員履歴咨部查照外理合附片具陳伏乞聖鑒謹奏奉硃批知道了欽此 
盛京將軍增奏請將恊領留省差委片 [X>初七日增祺片再奉省現在辦理各項墾務事極紛煩非有勤愼耐勞熟悉情形之員不足以資清釐兹有黑龍江通肯左翼協領瑞麟才長心細奴才前在齊齊哈爾副都統任内辦理清丈呼蘭各廳地畝時谬員隨同稽核頗資得力現經引見回省道出奉天合無仰懇天恩俯念墾務需人准將該協領暫留奉省差委以資臂助一俟工竣仍行咨回原旗當差如蒙俞允奴才卽咨行黑龍江將軍並分咨查照謹附片陳明伏乞聖鑒謹奏奉硃批著照所請該衙門知道欽此 
盛京將軍增奏報修建衙署等項工費緣由片 [X>初七日增祺片再此次改添各官事關創始需費繁多當兹欵項萬分支絀之際自應設法分籌辦理庶可次第經營除派委試用正佐各員廉俸曁夫役工食等銀項兩當未議定以前均經奴才增祺由河防船捐等項通融湊辦按月分别酌給津貼經費以資辦公並未動支正欵惟修建衙署監獄等項工費仍約需銀十萬餘兩曁將來修築士圍欵項均請由續收東西流水荒價項下陸續核發以便及時興修統俟彚總造報作正開銷用昭核實除咨部外謹附片陳明伏乞聖鑒謹奏奉硃批知道了欽此 
安徽學政綿一　奏例遵報滿摺 [X>初七日安徽學政奴才宗室綿文跪奏爲遵例報滿事竊奴才才識疏庸仰蒙聖恩簡畀安徽學政於光緒二十五年六月初三日任事矢公矢愼兢惕時深今歲科已周例應報滿恪遵成式謹將剔除十弊之處循例分晰具奏一考試童生並無府册無名徑取入學之弊二考試悉遵定額並無濫取撥學之弊三彌封編號印簿並無收著私查之弊五考案俱奴才手定並無出入嚇詐之弊六考試童生未奉旨停止武塲之先各取各額並無以文充武之弊七各府俱係親臨並無憚勞遠調之弊八教官不許私謁並無縱容包攬之弊九考試憑文去取並無曲徇情託之弊十部册俱照原額並無頂補朦混之弊凡兹十弊奴才俱實心剔除並無揑飾至於宣揚聖德整飭士風振拔孤寒崇重實學凡事關學政者奴才皆竭力遵循惟材質庸愚未能少效涓埃於萬一除將各府州屬學前列原卷咨部磨勘外理合循例具奏伏乞皇太后皇上聖鑒再此件例應具題光緒二十七年八月十五日内閣奉上諭嗣後各項本章改題爲奏以歸簡易欽遵辦理合併陳明謹奏奉硃批知道了欽此 
 
