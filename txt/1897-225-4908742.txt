# 1934 - 225 - 4908742

 

Page 1

 
 
[鄉試條對秘書○中東戰紀恭摹御容懿範曁中外人地諸圖續編載密電六萬言眞秘書也翻刻送究]  
廣學會著中東戰紀八卷本忠愛之忱上治安之策今第三次重印恭摹皇上御容皇后懿範羹牆如見雲日同符更繪中外名流曁黄海戰地諸圖以資考鏡價仍一圓五角○戰紀續編四卷載李中堂東征電報六萬言百爾君子密疏數十篇曁各鄰國密約各西報譯論之厲合諸初編所錄皆萬金不換之秘本百思不到之眞詮取價七角○文學興國策二卷爲振興新學者先路之導卽爲光昌文治者榮業所基取價二角○新例鄉會試第三塲歲科試經古場皆兼時務題目風檐角藝首忌襲謬承訛以上三書於中國重大新政東洋搆釁實跡歐洲交涉隠情考核謹嚴搜羅宏富合爲一套取價二圓○若更合泰西新史攬要　時事新論圖説以揣摩各國百年來之政策中國十年來　情形悉入條對之中元魁由此其選也上海在申報館申昌書畫室格致書室美華書館大吉樓古香閣飛鴻閣出售外埠託考巿售書處寄售圖書集成局代啓 
[閲光緒二十二年通商各關華洋貿易總册撮其大略系之以論接前稿]  
亂絲頭價值過昻銷路頓滯因較意法兩國其價反高商人安能運出開巿之後繭子雖有運往意國惜爲數無多雙繭專銷東洋不行别國爛繭壳購運出口亦屬有限原其不能暢銷之故一爲歐洲近來少用此貨一爲美國本年暫停進貨一爲華商冀英來年銀價之低居奇待價此絲貨之大略情形也尚有洋貨進口而轉運出洋者列之第三欵其分類亦如進口之例共估價值九百三萬三千四百二十五兩其第三節共分四欵第一欵專列洋藥担數花色總數上年躉關數目若干自外洋來華通年數目若干通年完過税厘起岸數目若干未完税厘復運出洋數目若干年底躉關數目若干就花色而論小土倍於大土新土倍於金花此花色銷數之盈絀也又將各關除轉運别口外提岸土銷實數列爲年表自光緒十四年起至本年爲止按年而論則十四年各關共銷八萬二千六百十二担十五十六十七十八四年各共銷七萬六七千担十九二十兩年則减至六萬八千六萬三千餘担二十一年則更减至五萬一千三百六担本年則僅銷四萬八千九百九十四担較之前三年少二萬餘担再較之前四年少三萬餘担若以十四年較之則减其半約俣銀數可省二千餘萬兩較之後數年亦少一千餘萬兩似此逐年遞减洋藥之漏巵似可稍塞無如土貨日甚一日外洋進口之貨雖少而内地各處遍栽鶯粟烟害非但不能除恐有自出之　吸之更便雖非流出外洋而暗中消耗之弊將無底止矣按關而論則以上海銷塲爲最自十四年起每年皆在一萬六七千左右本年總數雖减而上海仍銷此數亦可見海上之繁華矣其次則廣州亦逐年遞减至本年僅銷七千六百三十一担以外各口自四五千担至二三百担不等宜昌重慶有僅銷一担二担者并有時一担而無者川中土藥銷塲之旺可想而知矣淡水臺南兩處歴年亦銷一千餘担本年一担俱無豈亦由銷土藥之故耶出口之貨絲之外以茶爲大宗列爲第二欵紅茶磚茶茶末爲一項緑茶爲一項運銷各路曰英曰香港曰印度曰新加坡曰新金山曰鈕西蘭曰大浪山嘴曰幹阿達曰美國曰南美國曰歐羅巴曰俄國曰朝鮮曰日本曰澳門曰小呂宋曰安南曰暹羅曰爪哇曰埃及紅茶磚茶茶末當以俄之銷塲爲最由天津經恰克圖陸路去者計六十二萬四千八百十担由水道去者十九萬四百四十二担由圖們江北者九萬六千一百三担其次推英計十七萬七千二百三十九担其次香港其次美國最少者爲朝鮮祗三十担緑茶則首推美國是年共銷十一萬一千四十二担其次印度其次英國餘則數千担數百担數十担不等尚有一担不銷者則鈕西蘭俄國陸路南美國小呂宋是也而按年較之光緒十三十四兩年紅茶磚茶茶末各銷一百九十五六萬担二十年二十二年尚銷一百六十餘萬担本年共銷一百四十九萬五千八百四十二担雖與十六十八兩年相等然亦可見銷塲之不旺惟緑茶本年共運出口二十一萬六千九百九十九担與往年不相上下耳按茶葉一項各國不能不購中國之貨惟近年來各國皆能自種而印度爲尤甚且外洋均以機器所製之茶爲妙中國風氣未開不無减色現聞福州已購機器仿照印度製茶之法從此閩省之茶當有起色倘中國産茶之處能處處仿效購辦機器講求焙製之法則所出之茶當更味厚色濃將來銷路之廣他國終無能出其右者否則斷不能與洋人爭勝也試取近年年表觀之可知中國茶務之盛衰盈絀矣未完 
[貸銀電報]  
　　七月十九日倫敦來電云盛杏蓀京卿爲中國國家向英國胡裏眞生公司借英金十六兆鎊常年利息五厘按此金以九十五鎊爲一百鎊 
[寵錫寳星]  
　　本年爲英皇維多利亞六十年登極之期中國皇上特派張樵野侍郎至英慶賀兹者英皇賞以聖米格爾及聖菊鍵第一寳星一枚以示優待 
[小呂宋地震]  
　　徐家匯大文臺神父接到小呂宋來電云十八日晚八點半鐘時該處地忽大震先時由南至北後又由東至西約動一分半鐘時嗣又小動三次至十九晨七點一刻鐘時又動半分許鐘有無損壞各物電報未經述及俟有續聞再錄 
[西女遭殃]  
　　西貢報接到俄國發來電音云俄國克蠟門甲地方向爲女人洗浴之所中設一簲供婦女之游泳某日有女郎四百人正在以游以嬉忽潮水大至立被冲没死者約有二百人云 
[秦淮盛漲]  
　　大江自蜀中來一瀉數千里至金陵折而入秦淮長板橋頭畫船容與筆聲月色鬢影釵痕名士美人留無數六朝佳詰蓋恃此盈盈衣帶點綴出美滿風光焉今歲夏秋之交霪霖慶降秦淮之水高與岸爭凡藉雙槳作生涯者艤櫂於桃葉渡頭紅板烏篷高與屋等珠簾繡閣亦時有荇藻交縈畫眉人曉起梳妝精箔微開遥睇一角鍾山猶時有濕雲靉霴至七月十七日午後天容如墨雷聲隆然酷熱蒸騰無異紅爐爇炭日加未大雨猝至幾如萬馬千軍迨申酉之間猶有玉女洗頭盆平空傾下省垣僅通濟三山二門有水竇水無可洩漫溢長街城南自信府河迄利涉橋長街三里餘一片汪洋幾成澤國天殆以槐花黄後多士將鏖戰於棘闈鱗舍故特以韓潮蘇海助其文瀾歟幸省垣新闢馬路後東洋人力車到處可行人皆費數文錢雇之以出彼車子敝衣不蔽骭徒行街路中水及膝以上夫亦大可憐矣聞試院地處低窪號舍多被水浸不知總司供給者將何以戽之使去俾多士得以安坐搆思耶 
[估用銀圓]  
　　沙巿訪事人來函云鄂省所鑄銀元原以濟制錢之缺乏漢鎭早已通行而沙巿則尚滯銷以其眞僞難辨又未隨時作價也荆州道府縣深悉此情季夏之月捐廉設公估局於正街凡持銀元往估者蓋以圖記每元取費二文如估至百元以上每元取費一文隨巿漲跌定價懸牌小銀元以此遞算凡完錢糧釐金鹽課諸税俱准此錢店值年發兌六千元試行巿面客商購取者頗爲不少云 
 
 

Page 2

 
 
[油巿近聞]  
　　漢口訪事人函云菜蔴油一項産自襄河及周家口等處兹因連年頻罹水患出油無多漢上油巿價盤逐日增漲刻下每擔已在九兩左右距漢相近之青山一帶近亦産菜蔴兩油第風氣未開所産無幾間時運漢求售究無踴躍氣象僅足供本地之用尚不能運外埠消售云 
[航船善舉]  
　　漢口訪事人函云漢鎭後湖水勢已滿黄孝等處貨船多有乘風夜行因此難免覆溺之虞濟生堂董因鑒及此爰添設救生船多隻分駐水口要隘藉資救護從此可免公無渡河之歎矣 
[添設水巡]  
　　浙省自冬防撤局後各叚巷栅終夜洞開以致探囊胠篋者流得以遊行無忌藩憲惲菽耘方伯訪知其事特捐亷命保甲局將大小街巷栅欄一律修整雇用夫役嚴加啓閉認眞巡察又以杭地向無水巡深恐有匪徒冐充官商船隻停泊内河爲窩藏贓物之所已聞諸臬憲添設河道保甲雇用勇丁稽查往來船隻如有形跡可疑者立予驅逐經丁廉訪查知省中河道自鳳山門至武林門之中河不通他埠僅有駁貨船往來尚可無慮惟艮山門之官河則東達海寍乍浦西至嘉湖蘇申遠通長江太湖匪船混迹在所難免特委候補巡檢蔣少尹慶華充當是差已於初八日舉辦矣 
[蘇臺新語]  
　　蘇州訪事人云本月初九夜更魚四躍時蘇撫轅前陳姓家突來黑衣窄袖之匪徒三人撞門而入手持利刃闖入内室翻箱倒篋搜括一空旋卽事呼嘯而去家中人驚魂稍定查檢所失衣飾等約舉洋一百餘枚又有官箱兩具内藏洋四十枚一併失去翌日報官請緝但鴻飛冥冥未卜能入弋人之手否○蘇垣閶門外山塘街有山東人某甲賃屋兩椽開設點心鋪所有往來假榻之人悉係同業同産之輩本月某日黄昏後該處地甲某乙因事道經其門見甲店門虚掩因擬購物充飢迨推門而入瞥見有黑衣窄袖者四人列坐屋隅細語如蠅莫可辨解見乙入皆低首向暗絶不作聲而甲更露慌張之形急起身詢乙何事乙以獨自一人不敢擅話當以青蚨六翼易取包子一枚而出詎甲固江湖中之老輪手也以隠情已爲乙覷破諒不能逍遥無事遂連夜收拾行裝席捲所有反鎖其門而逸乙懷欵終夜卽於翌日黎明時帶同夥役人等前往窺探但見鐵將軍把守大門人已如黄鶴之高翔杳不知其所之矣當卽報知總巡局局憲飭差查明屋主再行追究 
[北固新秋]  
　　鎭江訪事友人來函云本郡風俗於中元日裁魚網之紙象鷁首之形身長二三丈不等帆檣篙楫粲然畢具上供地藏像旁列十殿閻君及牛頭馬面之屬狀貌猙獰可驚可佈是日延高僧諷經禮佛香花寳燭璀璨可觀更於僻靜處堆金銀錁錠高若山邱薄暮時付之一炬謂之燒法船蓋取慈航普渡之意凡此城中處處皆然惟北固山年例製造紙舟更爲絢爛咸設酆都地獄種種變相無不刻畫盡致其精巧更十倍於外間云○本鎭爲四通八達之區巿上行人蟻聚街頭巷口時有遺失之物苟非披裘公一流人無不俯拾卽是欣欣然有喜色焉本月十四晚九下鐘時銀山門街口見一窮氓燃燈俯照竟拾得花票二紙嗣有同類者踵至前行數武隨亦拾得路遺一包開視則白光粲粲散銀一小錠也由是相顧色喜從小街向南而去一時見者莫不謂得財雖小亦有定分焉○鎭郡自入伏以來大雨滂沱幾至二旬之久七月十二日傍晚雷電交作急雨狂風齊驅並駕地勢低窪處水積二尺有奇檐前滴水勢同瀑布至一點鐘時雨師返旆十三日淡雲舒捲乍陰乍晴瓜洲圩一帶禾田被水淹没者下之六七犂雲鋤雨者流咸怨天公之不做美也 
[第三十次會訊租船案]  
　　昨晨爲第三十次會訊租船案之期九點鐘時承審官蔡和甫觀察英總領事韓能君均蒞廣肇公所升座會訊威律師謂蔡和甫觀察云昨日偶有小恙不勝抱歉蔡觀察亦回慰數語復由担律師問以前在寗州船當大副之洋人英搿哈曰爾前在寗州現在何處答現在禪臣洋行專走南洋船上問一千八百九十六年六月一號三下鐘時將斯美船交與保納船主何名答名倍德南問收船與開船之日信隆行主白納來船過否答來多次問提及租銀事否答伊去被告不想收回租銀問後來白納偕同流氓多人來船有否答認不清楚威律師問流氓何人可以説清楚否答因做自已之事不管他事問别有兇險事否答無問收船時船上繩索全否答無須添配問後來可曾添過新繩答稍有添過問在何處開船答在麥邊行前開船問在塢内開至浦中係拖出抑自行出答拖出問信隆接船後修理幾日答無多日卽好問洋人沙禮來船過否答未見問六月一號其時船修好否答已修好担律師囑郭委員勳至案前曰其時十點鐘時來信邀我至们隆行見洋人可刻據云爲船上爐門之事請爾來行我云此事甚小何必如此緊要查得係龔朗甫所寫之信後問龔説實不知爐門之事誤作機器有損後禮拜三見船上全有氣我卽至耶松廠借一小火輪船前往見保納在船面詢伊起錨機器好否伊答甚好禮拜五早晨爲别事順道往船上見火爐已經拆開保納在碼頭上見我説話幾句走開沙禮亦在旁邊後見機器匠土德勝問伊何事據稱洋東與龔朗甫呌我來看機器好否土問現用何物襯托云用象皮王云不能向用紙襯後將爐門關好大鐵司寫信與洋東及龔朗甫問扣留江寍船時知否答曾道台六月二十邊邀我同來上海未數日曾道臺接得信隆信函後又接徐委員信曾道臺邀我同拜英領事詢問合同署中簽字確否因旣立有三年合同何以先還二船理應四船全還後有多人在曾道耳邊説信隆日内卽要倒帳後聽聞寍州已開出口曾道囑我逐日探聽另有應董事錢董事其船並不裝貨又不裝客空船開出何意次日錢董探得寍州船在福建一路開過曾道台十分著急徐委員手持信隆信函云寍州船現往香港曾道云此係外國地方問上海現有幾船我回有江寍等船曾道臺卽函知上海道信隆行有信來云二天内如不還我二萬五千兩銀子卽將此船在香港出售因此請上海人李道不准江寍等船出口問中國官塲有收管船事否答曾道臺仍恐别船開往不准生火問可聽見欲在香港售賣寗州船否答有一廣東姓見過我詢伊何事伊云由香港來有中國官塲託信隆行售賣輪船事有否我回伊信隆係租用之船豈可擅自售賣其人云倘要抵押亦可後卽不見面聽聞要賣銀八萬餘兩問另有一口江寍船回來見否答見船主在馬路與我説及因全船人等薪工無處支取如有人付洋將船卽交與收管另有一船主來尋我我詢伊要若干工洋伊云三千餘元我回伊須與曾道商酌後曾道台囑將船送往高昌廟馬頭泊下日後亦可省些經費威律師問郭委員曰信隆未租以前徐委員要將船出售否答不知問以前已刊西報欲售此兩船否答向走臺灣後東洋有事裝兵所用後張香帥囑往天津裝焦炭問其時新福建在上海或在何處答在南洋問沙禮與爾見過後之事可以逐細説明否答後因一切不管問開船時機器壞記得日子否答記不得問沙禮説機器祇有一百四十磅答此事不知問王德勝其人現今何不在上海答因另有别處生意卽去現在大北電報裝電線問爾與曾道至英署時寗州船仍在香港否答是問爾與曾道至英署何不控告答當時不過詢探曰納有無資本問曾道台聞船到香港著急否答江寍船進塢時徐委員打電至南京云船底鐵板要賠銀五百六十兩後未奉電覆担律師問大副富勒曰爾何處人答德國人問可是信隆用爾答是初次派在江寗當大副後改派在新福建我云願往斯美别船不願六月二十二號早晨至信隆寫字房内洋東説因新福建船主不諳中國各口所以派爾前往問何日裝貨答次日問機器好否答好並有西報訪事等人來船後卽起錨走時船身有些側黑去白云須將氣放出抽出進去卽好走後仍關氣爐門至三下鐘議及不能開行恐有不測後用二機器開駛仍不靈拖至下海浦停泊適逢跪馬之日至又次日先開緩車出吳淞口機器卽靈次日至鎭江問至漢口好否答好問在漢口有别事否答因船主虐待火夫内有一人病死盡行走散有一四百五十尺長錨練連錨一并溜入長江内未曾撈起因無老練之人問何時回申答七月六號訊至此中西官相約退堂至二點半鐘又復升座蔡觀察問威律師見証洋人黑去白來否威律　謂少停卽來担律師仍問富勒船到上海何日答七月　三號開船問未開船前有事否答卸貨煤船 
 
 

Page 3

 
 
靠在旁工　不肯做工至八號黑去白同我至信隆行説話白納卽謂黑去白我正在爲難之時白納勸黑去白别尋生意次日信隆寫信與黑去白我行不愿用爾黑卽去我呌工人將煤收下有管輪密刻林來船後上岸至信隆行言定薪工洋銀白納云照黑去白薪工之數我照正管輪薪工肯做次日又有管輪人發夫來説好另有一人當三管輪七月十一號早十點鐘時開出時機器開動聽見船主説船不能多走因有漏氣當卽抛錨在天曙時四點多鐘二管輪卽找修理人來至七月十三號開船問發夫在船否答未曾黑去白來船將信隆之信交我云監督管輪問黑去白來船做事否答做問可是開往漢口答至七月十七號至漢口十八號離漢口問何日至申答七月二十二號至廿六號又開船　可是第三次答是問其時船主何人答雷問何人管輪答正管輪黑去白至二點餘鐘出吳淞口因左邊抽水機器壞停船四點鐘起錦開回上海問何日到上海答廿六號問白納來船否答十一點鐘來極喜歡中國水手白納囑我開出點交單我與伊云極易之事將印單格式交我船主與我云前首之人已開過可不必後新福建船在上海我卽往新福建船會晤大副卽將德國船之點交單與我卽回至武寗船開出正作交單又與白納船上各貨搬至江寗船上七月三十號船主囑我將在船各人開明單上另有水手頭木匠等都在船上船主囑伊二副薪水現無俟收到水脚再付二副無錢上岸在船上吃飯所有薪工至今均未收到問信隆可有想法修理船事否答有祥生廠洋人來過估看我問黑去曰何日可以修好黑云極易後黑去白開一大修理單交與祥生廠看問修理有價否答祥生廠云須銀八千五百兩七月底與黑去白至廠中云船上後邊欲做活動　板問以後常見白納否答常見問見白納後提及壞機器事否答説過時常向白納討錢白納云爾要俟領洪人在香港控案完結回來方有錢付爾問伊何事白納云此卽查出武寗船錯處因一時拿不妥所以再將寍州開往香港後威律師勸其不必太早白納與我説現無錢所以將　開至香港中國定要著急可以向其索償問白納囑爾如何辦法答寗州船至香港無幾曰聽保納説實可惜太早現中國知道如再遲幾日可將船盡行開往香港問爾記得西正月間有人囑爾重開薪水帳否答正月十七號早上白納來船云中國與伊糾葛可以了結因此囑我重開薪工帳白納囑我將帳改過八月間工帳照七月帳一樣開法我云不能照辦並云我有日記簿爲憑白納云不要緊爾可將日記簿交我藏好中國官塲垷在被我壓住諒不敢變動囑我薪工錢加大開帳後我照白纳所囑多開浮冒銀九百餘　我云現長江水極淺前失之練與錨可以撈起白納云現曰撈起日後交還船不必提及我云日記簿内都記明不能含糊白納云不准説明又云我係窮人此事不能躭久我並不賺錢所有水脚等被克林海取去與我無益所有克林海之利錢每年四十分利我開中國五十分利每月給伊銀六百兩如要用銀克林海肯借銀六千兩所以克林海所得利息較我更多問爾可塡過出賣輪船格式否答在寫字房寫過駕斯二輪船我將印板格式底稿塡明船名白納屢次催促謂有人要買武寗寍州駕時斯美四船正月十七號白納來船大責船主云三副升至船主現不該心向外間後威律師云現担律師與此事不干白納與威律師己會面過一切之事可以了結向中國索償銀兩問武寗開往能有盈餘否答不能盈餘問裝載何物答所裝係煤油火柴等物問船上管輪人從六月十五號起八月九號止之事能説明否答六月十五號我未上船不知至二十二號方始上船問爾在船上幾年答一千八百七十五年起至今廿二年一千八百八十六年來中國問爾在船上多年有見過一月中更換數人之事否答未見過問照時刻換人行駛妥當否答極險遇見駕時斯美此兩船之機器與時表一式極好向來聞名問爾在何處聽聞答向在臺灣官家電局聽聞及常見來往問以前有人説及機器不好否答未有其時與日本人打仗寗州擱礁武寗又在汕頭地方擱淺問此數船爾知官家否答是問畢威律師問爾與白納向來和氣否答和氣問丕登船主未説擱礁事答不知問爾有管輪執照否答未有在德國讀律法書時學過機器事每禮拜教管輪一次問黑去白託祥生廠估修價銀八百五十兩可有私心否答未知問爾欲説壞信隆名器乎答不是不過黑去白欲大修理問祥生廠所開修理帳應當否答未曾　看訊至此時已交五點鐘中西官均各退堂訂定翌晨再訊 
[勘地詳誌]  
　　本埠南巿沿浦灘興築馬路本報已迭紀之兹工程半已告竣惟十六鋪橋南首尚在釘立木樁其馬路之内餘地應行丈量　與民人興建房舍昨日上海縣黄愛棠大令於清晨七點鐘時帶同丈量人等排導出大東門至大碼頭工程局中小坐旋偕工程委員朱森庭明府帮辦馬路委員姜應芳明府籌餉貨捐局總辦戴星齋太守徐步至浦　先從小東門集水碼頭地方爲始迤邐而南挨次丈量至恒生碼頭地方見鄭洽記土行内立有界石大令卽命移去旋諭十六鋪地甲裘鎭曰此項餘地待本縣丈量明確繪圖申請道憲大人核示方有章程刻下各業户槪不准私立界石著卽知照如有抗違定卽嚴辦諭畢旋往二十三七鋪界内以次丈勘至南碼頭爲止然後命駕至江蘇海運局小憇旋卽分道回衙時已鐘鳴十二下矣 
[勘設水管]  
　　滬南創設自來水廠屢詳前報昨日總辦唐觀察函致馬路工程委員朱森庭明府會同上海縣黄大令邀請打樣西人阿金生至沿浦灘閲勘地勢以便安埋水管閲畢分道而回 
[譆詘爲災]  
　　有紹興阿三者不詳其姓向在全盛信局中供送信之役僦居南巿大東門外升安里地方前晚九點鐘時正與比鄰同坐門外納凉鄰居忽驚見熊熊熾熾者從阿三樓窗飛進頓時烟焰飛騰幸夜尚未深附近居人聞聲而至極力澆灌得卽熄滅　三得　深爲詫異次日卽請卜筮者卜之據稱三日内有天火降災殃及居鄰衆鄰聞知各訴知房主請將阿三遷去以免池魚之禍是眞無稽之談也 
[法界公堂瑣案]  
　　崇明人施少綸上月初三日由蘇至滬擬附輪船至通州回崇明行經小東門戲館街被許阿福所開之花烟館内烟妓愛林拉入開燈繼而滅燭留髠倍加歡洽有衣包一個及首飾銀洋等物交該妓代藏翌日向索不還與烟鴇曹阿珍卽許曹氏口角爭毆投報捕房不理復回蘇州至本月初三日又來滬上具詞投訴法公堂鄭大令准詞飭提龜子許阿福烟鴇曹阿珍昨禮拜二堂期傳同原告解請鄭大令何繙譯會訊施少綸投案伸訴前情並稱有洋五十七元衣包一個首飾若干件被烟鴇曹阿珍串同烟妓愛林吞没向索不還反遭龜子許阿福毆傷求請訊究大令問施爾至滬後住宿何處供住新順記客棧又問衣服銀洋因何帶入花烟間内情節支離顯見所控不實施供十一日被龜子毆傷投報捕房彼見勢不佳許還銀洋衣包及至十六日往取依舊不還許阿福供烟妓愛林由蟻媒楊大六荐來施爲中保取去帶擋洋三十元立有筆據由施親繕迨後施與愛林索酬以致口角扭控捕房捕頭不理斥逐出外大令問愛林何在供稱已往漢口其子現在上海施與楊大六連爲一氣慣作蟻媒大令閲視筆據命旋當堂親寫數字核對筆跡無訛知施亦非善類與何繙譯曾商着將許曹氏限三日内將愛林交案許交原保施押候交保再行復訊核奪○徐金發禀稱家住靜安寺與堂叔徐阿狗同居由叔招來房客毛金榮夫婦及毛之妻弟和尚小的有妹在親戚家探望叔邀領回家於本月初八日被和尚誘領出外今將叔阿狗扭案請訊包探禀稱此案由洋人函致捕房請爲查辦徐阿狗供與金發係叔姪小的無嗣靠伊終養豈肯爲此大令着押候補提毛金榮到案再核原告斥退○梁瀛洲禀稱雇郭增明小車裝運衣箱行李至虹口輪船上中途適患嘔吐下車小憩郭將行李推入弄内被人騙去投報虹口捕房飭探帶領指認巡緝無蹤送回法界解案請訊質之郭供江北某縣人來滬僅二三日梁雇車裝運行李行至中途忽然嘔吐下車小憩卽有一人領入弄内將衣箱物件卸下給洋一角迨後捕頭飭探帶往查緝小的初至上海人地生疎無從指認大令謂爾非孩子豈甘受騙行李究竟何在旋據車夫頭目趙春林投案禀稱郭實係初到上海人極蠢笨大令命押候覓保再行出外查緝○包探禀稱偷兒沈二屢次犯竊曾經懲辦從寛斥釋未幾又竊銀飾衣服等物爲探夥拘獲解案請訊質之沈二供 
 
 

Page 4

 
 
與老北門内心樂園老虎灶主親戚小的無錢使用向借首飾質當由姊夫交與挑水夫王長泰轉交小的並非竊來包探禀稱已往查詢所言實係妄供大令著押候查明復核○包探禀稱偷兒陳勝發在某輪船圖竊爲水手西人拘獲送案請訊質之陳供在法工部局爲小工水手西人在五年前寄飯於母親積欠飯資洋五元一角今母親已故小的向索飯資不敢圖竊大令著押候覓保○杜李氏禀稱鄉婦馬顧氏向小婦人家内求乞乘間竊去水烟袋一枝追至門外拘獲人贓送案請訊馬顧氏供家住浦東三林塘夫死無依尚有邁姑年逾八旬及子女各一衣食不週來滬覓爲傭工見伊家闃其無人頓起貪心求恩寛宥大令以其初犯從寛斥釋○王雲泉禀稱在某輪船失去考籃一隻正在查緝爲探夥拘獲竊賊王茂生解案請訊王供江北人至輪船送信不敢行竊大令著押候笞責二百板○包探禀稱八仙橋西首時常失去路燈前晚管房人見有偷兒竊取立卽追赶避入車寓搜尋不獲爰將車寓主李益昌扭案請訊大令著押候交到竊賊再核○包探禀稱積竊李子卿屢次犯案遞回原籍兹又來滬行竊拘案請訊大令著押候送縣核辦○孫劉氏禀稱生母劉周氏年邁耳聾小婦人有寡居弟婦被王子林誘匿英界鳳鳴里大令著押候移提該氏到案質訊 
[美捕房紀事]  
　　江西人俞郎丹在裏虹口胡家橋厘卡爲扦手昨日上午在西華德路與石田山者爲錢財瓜葛俞將石痛加毆辱復扭入捕房請究捕頭以俞亦非善類飭捕將二造一并解送英公寠訊辦○爕昌自來火廠黏匣女工寗波婦許金氏因懶於工作經司帳人傅某辭歇氏不服使夫弟許仁福與工頭爲難工頭徐利明喚三百三十一號華捕拿送捕房捕頭飭將仁福押候送辦許金氏卽行解廨請究○御者朱阿六昨晨停車在西華德路側酣睡爲三百四十九號華捕所見以違章拘入捕房押候送廨訊辦○昨晨八點鐘時蘇州河中浮有年約五六歲之男孩屍一具爲五百二十四號華捕所見告知捕頭飭傳頭圖地保周老關撈起收殮○偷兒孟阿法昨晨至篷路某木作内竊取布衣一件爲事主扭獲送至捕房捕頭判禁押一天以儆 
[勿藥有喜]  
　　川省沈災未澹飢黎載道待哺嗷嗷兹本館恊賑所承大善士隨安主人爲次媳劉氏求産後病愈指捐川賑洋五百圓誠心濟世好善爲懷勿藥之占定可操劵也 
 
 
 

Page 5

 
 
   
 
 

Page 6

 
 
　　　 
 
 

Page 7

 
 
   
 
 

Page 8

 
 
   
 
 

Page 9

 
 
[依賴非人]  
　　鄭蘭卿洞庭東山人也前年挈同妻女並妻之姊倁居本城縣西街鄭則在英租界同寳泰酒店爲夥向有烟霞癖所入不敷所出妻姊某氏年五十餘寡居十九年頗有蓄積均被鄭及妻甘言蜜語騙取一空鄭夫婦遂視之如眼中釘時加詈駡前晚鄭歸後又復毒詈且更以鞭撻相加氏哽咽凄凉自念生不如死遂於昨晨購得紫霞膏一盒背人吞服鄰婦聽有呻吟聲急往視之則已神色慘變告知　妻又不救治延至十二點鐘遽爾斃命鄰里以鄭爲昧良羣起而攻勒令從豐棺殮然如氏者依賴非人鴻毛視命夫亦大可哀已 
[犯姦受懲]  
　　孀婦時袁氏在楊樹浦華盛紡紗廠做工工頭王阿順見婦姿首　　　計引誘春風數度醜聲漸揚前日傍晚放工出袁氏隨至王處爲暗渡陳倉之計被夫弟時某所見奔回告母卽糾集多人潛往直人　　將一對野鴛鴦當塲捉獲據情控知巡防局李葆初二尹於昨日上午升堂集訊時陳氏供常州府屬陽湖縣人生有二子長子娶袁氏爲室結　後子　　世　携寡媳徙居治下効績東里日往華盛廠紡紗以資度日不料與工頭王阿順有私外人傳説紛紛小婦人因未目見不敢遽信昨經次子目覩袁氏散工後竟隨王去方知其實小婦人赶往捕捉王聞聲奔逸袁氏尚裸體睡臥故特拘案請爲重辦袁氏供年二十歲隨姑來滬在紗廠做工度日昨因托王阿順薦往　處工作隨往簡話姑貿然而來誣姦毆駡其實並無姦情求鑒王供年三十有一寍波府屬某邑人現居治下慶祥街在華盛紗廠爲工頭與袁氏實無私通之事求請明鑒二尹怒其刁猾喝責至一百五十板始供與氏通姦復令重責五十板枷號一月發慶祥街游行示衆時袁氏飭掌頰西十下　著姑時陳氏送往原籍管束 
[南巿瑣聞]  
　　本邑人趙某者向在南巿王家碼頭開設薙髮店前憑同業人某甲舉薦學徒某乙在店習技已屆三載應給工資詎趙置之不理乙卽訴知原薦人某甲與趙伸説趙不服互相口角其時有流氓十餘人聞聲麕至將趙及甲乙等扭至該處某茶肆　理意圖訛詐嗣由趙兄某赴十六鋪巡防南局控訴局員鍾偉臣二尹適因公出遂由地甲詢明原委俟禀知二尹再行定奪○近日喧傳浦左爛泥渡曁　涇等處有一婦女因起意毒害其姑經仙人遊戲其婦遂變龜形遊行各鄉里此實齊東野人之語無可憑信者前日有南巿篾竹街業鐵匠之陳某偕同比鄰十餘齡小孩及竹器匠甲乙二人趁一划船渡至浦東欲窮其異詎遍歴各村毫無蹤影迨興盡而返已近初更行經洋涇長亭岸地方突有匪徒從背後蜂擁而至將甲扭住搜括行囊攫去洋蚨一元數角始得釋放招尋陳某及乙與小孩均不知所往遂雇船回家至次晨乙與小孩亦相率而回然亦已受驚不淺説者謂若輩輕舉妄動亦殊自取之咎也 
[上海縣案瑣案]  
　　爛泥渡巡防局送竊犯葛小弟等至縣當經黄大令訊明收押前日提到窩贓之夏虎全由發審委蔣剌史升座　訊夏供年三十五歲以開設雜貨錦爲業葛與趙八夥竊華盛廠紗經八十四件小的帮同搬至家中現被獲案起出紗經七十件尚少十四件　愿賠償求恩寛宥葛供認與趙八夏虎全夥竊紗經惟求開恩刺史判夏已供認夥竊著責二百板與葛一併枷號一月發犯事地方示衆○王廷芳控王成福强奪牛車前日蔣刺史升堂提訊廷芳供浦東人生有三子長子在洋人担文處爲出店小的在家耕種度日田中排有水車　　　福糾人奪去是以投案控告求爲究辦成福供年廿七歲亦耕種爲生因田中枯槁向廷芳借車戽水並非强奪實係朦控求恩明察地保童福　供成福向廷芳借車戽水已由小的理勸令備香燭服禮可以息訟求鑒刺史判旣可了案著各具结完案○李兆祥控吳竹崖欠銀一案當經黄大令訊供將吳收管限繳詎吳有意延宕前日又經蔣刺史訊追吳供甬江人奉押後無處措銀求恩寛限刺史著再限十日如不繳銀定行帶比 
[英廨晚堂瑣案]  
　　捕送楊談氏及子阿三等到廨翁刺史於前晚提訊氏供鎭江人年六十有二丈夫早故長子亦亡次子阿三不習正業尃與流氓爲伍斥訓不悛贍敢辱駡求請訊究阿三供向做小本生涯不敢違忤刺史以阿三形同梟獍未便姑寛判責二百板交氏領回管束○捕送在途爭執之嚴正林陳氏徐阿根等到廨刺史前晚提訊嚴供嘉定人向業紙紥嗣匠因失業貧苦上年三月命妻陳氏至薛公館帮工七月停歇前日忽有徐阿根允薦帮工不料誘至花烟間爲娼且與妻私姘向論不服扭案求究陳氏供與夫同訊之徐俯首求恩刺史得供之下以徐不應與有夫之婦姘識判責三百板著還洋兩元兩造俱遵斷而退○捕送在途索欠之全陳氏叚常榮等到案刺史前晚提　氏供被叚欠去會洋兩元向索不給扭案求追訊之叚供認欠洋現願歸還刺史得供判著兩造出外自行還洋了結 
[英界公堂瑣案]  
　　美華書館洋人控華商愼記書莊將廣學會中筆算數學一書翻印售賣由美領事照會英讞員　　府將愼記書莊執事人黄廷耀夏毓芝傳案昨日會同衛繙譯升堂訊理美華書館洋人偕包文德投案聲稱廣學會中筆算數學一書　經第四　翻印售賣不料有華商愼記石印書莊私將是書翻印圖利請爲讦究包供於前二月間出洋五角在愼記書莊購買筆算數學一書披閲之下知係該書莊自行翻印現由洋東控告求請訊究黄廷耀供愼記書莊並未翻印廣學會中之筆算數學夏毓芝亦供並未印過惟有農學新法一　　梁兆如存在本書莊代售翁明府商諸衛繙譯以兩造供詞各執未便判斷着原告將廣學會中所有各書名目錄出呈案出示曉諭以免魚目　珠原被告均稱善而退○三百十三號華捕禀稱王金生陳泉源等在茶肆中任意賭博喝阻不依送案請辦王陳同供本邑人偶作葉子戲消　長日被捕拘案求恩寛宥明府判各責五十下○二百四十六號華捕送李姚氏及見證人吳古增房客梁芝堂梁芝才梁芝左等至案請爲訊斷李姚氏供因付房租與梁等口角梁恃蠻行兇致被毆傷求恩公斷吳供目見李姚氏被梁等毆打梁芝堂等一味抵賴明府判各責五十板以儆○一百八十三號巡街捕送楊阿虎殷仁友至案請訊楊供與殷素不相識昨在途中突被攔住欲勒索洋若干口角之餘鳴捕送案求請訊究殷供寗波人不敢勒詐求恩免辦明府判將殷重責四百板枷號一月期滿後再行核奪 
 
 
 

Page 10

 
 
 [G 
[興陽奇騐種子神速参茸海狗腎興陽種子衞生酒]  
粤省保壽堂第一家始創參茸海狗腎種子衛生酒靈騐無比倘他家口舌强奪子孫永遠不昌倘本堂徒托空言毫無實效亦然不靈包退還洋 
本堂得始家傳奇騐揀選人參鹿茸海狗腎等珍貴純陽之品藥性温和不燥功效神速專治男子命門火虧下元虛冷陽痿精衰臨事不舉不能久堅未交精泄夢遺白濁諸虛百損五勞七傷四肢酸痛精神疲倦等症服則立愈當可以身强體壯任意房事百戰百勝雖白髮老翁無異少年男女同服求子得子而乃一點先天之眞靈必能一索而得男實有百發百中屢服屢騐求子仙丹壯陽妙品倘試酒之神速卽非患陽痿之人一經服此二三錢立刻陽物雄壯堅如鐵石可知眞正鹿茸海狗腎之功興陽神速加酒之一物善助元陽行血脉能調十二經絡骨髓無微不至引樂歸經較丸藥之功效大有天淵之别常服補命門養精血强筋骨健脾胃烏鬚黑髮轉老還童多子多壽却病延年功效無窮每小瓶價洋二元大瓶四元雙料八元○參茸海狗腎扶陽種子丸每兩一元雙料倍加功同藥酒重用參茸海狗腎如不善飲酒者服此立可以扶陽種子功效大見○參茸補血煖宮調經送子丸每兩五角倘婦女經水愆期乾血成癆白帶血崩子宮寒冷胎動胎　服卽立愈鋪分上洋天后宮朝東坐北朝南門面便是 
[上海惠濟大藥房]  
戒煙参片 
一枚仙丹 
戒烟百補丸 
通商以來鴉片之毒流入中國者不可勝計有志戒烟者苦無妙藥卒至終身受累誠爲可慨本藥房存心濟世獨創奇方製成戒烟參片送入英國戒烟會中衆口稱揚馳名四遠服此片而戒脫者不下數千萬人百病不生精神倍長洵稱戒烟第一妙品老店開張泰西一百五十六年今特創設上海專運神效道地藥材秘製萬應丸散膏丹各種藥酒藥水花露上品香水香粉香皂等物平價發兌靈騐無比是以遠近購者接踵而來大有應接不遑之勢如蒙仕商賜顧請認明葫蘆爲記　光降四馬路麥家圈北首望平街轉角新造洋房便是函購原局回件决不有悞大盒二百片實洋半元中九十片二角半小四十片一角二分半○一粒仙丹一百粒一角五十粒五分○戒烟百補丸斷癮培虛攻補並進靈騐如神大瓶八角小　角○上品花露水與衆不同洗面沐浴用之能袪痱瘄除斑點消暑氣潤肌膚照本發兌毎大瓶五角小二角批發躉買格外從亷 
[石印化學指南]  
邇來中國人士皆知化學爲要務每欲購書學習而吉光片羽入道無門惟畢利幹先生所著化學指南爲大備先生以法國通人膺同文館總敎習之任課士餘閒譯述此書大而軍火電光小而日用戲玩凡化學一切應用物料之性情如何形質如何輕重如何造法如何用法如何分門别類設爲問答逐一詳述又恐學者購辦藥料不便另列洋文名目表兩本附於卷末仍譯以中國語言文字俾學者易於檢閱先生曾謂是書不但爲館中諸生設卽未肄業者得此而研究之亦可因文見道其冀望中國人士豈不切哉爰付石印以公同好每部兩函計十六本實價四圓汪氏春暉堂印譜八本錦套實洋三圓寄各省書坊發售上海棋盤街北首平和里三元書局代發　鄧稚權謹啓 
 [P公平洋行保險 
啓者本行保險向例多年信實而行今告者現下加保號棧生財貨物保價格外公道望欲保者祈請至本行面議可也特此佈告 
[中國通商銀行告白]  
本銀行於光緒二十二年十月初八日奉　　上諭設立招集資本股銀五百萬兩先收其半現在已收足股本銀二百五十萬兩專做穩妥押欵更票生意總行開設上海五馬路黄浦灘紳商如有交易可來面訂凡銀洋欲存本行者應給利息開明於後　往來帳逐日計算者每年每百兩給息二兩　存定三個月者每年每百兩給息二兩五錢　存定六個月者每年每百兩給息三兩五錢　存定一年者每年每百兩給息四兩　 
[告白]  
我永安保人險公司者乃首次承保中國人之一公司又適出華文新譯章程之一公司也茲有告者本公司必欲使盡人皆知平日與他公司之顯有區别者微特辦法異而交涉無且尤有莫惑於聽睹者因近查有他公司中辦事之人當聲言該公司與本公司如出一轍甚有謂本公司新出章程又一若爲彼先路之設也有種種淆混殊不知本公司現所派出辦事之人皆持有華英文字爲據內書特派人之名姓未又加以本公司中總理人漢密登監理人朱葆三之簽字故凡有欲向天下至大且穩之公司投保人當先認明上海黄浦灘第六號門牌便是庶免差錯否則設有其人以假亂眞甚或冐稱本公司中辦事之人在外招搖過市諸公可詳加審視或問以果持何據而至是如是則其人苟無據之可呈者卽屬子虛斷不可以輕信噫嘻秦鏡溫犀在此一舉閱者其察之 
[新出時務必讀書]  
余友閩中陳幼海比部以名進士負經世才五洲羅胸萬言倚馬曩隨使倫敦甲午之秋滇緬界約告成星使奏派齎約回華歸途著有回　日記一册流覽山川感觸時事不爲新奇高遠之論大有太息流涕之情於諸家日記外可謂獨樹一幟矣書用東洋聚珍版排印帋墨潔淨裝訂精工寄在時務報館發售惜原書僅剩百部諸君如欲先覩爲快請速往購可也至坊間如欲翻印亦所不禁惟湏校對精審無致麻沙之誚庶不負作者苦心也 
[四川賑捐公司啓]  
川省去年夔綏忠所屬各州縣均遭水患米穀雜粮顆粒無收草根樹皮剝食殆盡飢民徧野道殣相望全家餓斃者有之易子而食者有之災黎情狀慘不忍言今歲小麥收成又歉三四月閒酉陽州及所屬彭水黔江秀山等縣暴雨兼旬繼以冰雹禾苗受傷敍州府屬富順縣等處荒歉亦甚斗米値銀一兩八九錢幾乎有錢無市邇來川東瘟疫流行死亡枕藉甚至嫁妻賣女者以人身輕重計每斤僅　錢四十文尙無人承售至於未遭水災之處田禾多被靑蟲食壞故通省米糧較尋常均昂數倍凶荒如此其何以堪雖本省疊次籌欵拯救無如災區過多賑不勝賑前經四川督憲鹿入告蒙　朝廷發帑賑濟現又奏辦賑捐各省大憲均委員代勸茲有　大令光陳大令世輔由江寗委派勸辦蘇滬一帶賑捐現駐後馬路福綏里設立捐局辦理升銜虛銜加級封典貢監及捐翎枝如有捐銀一萬二千兩以上者均能請獎實官等項伏冀海內　仁人君子有志觀光之士愷澤旁敷輪將踴躣旣解流亡之厄并邀優獎之榮一舉兩得洵美事也籌賑同人不勝迫切拜禱之至　四川薛華培　席時熙　廖溥明　陳鴻文　魯國壽　何樹勳　林炳然　吳桐林敬白　 
[賑捐減費]  
湖北宜荊各屬被災重大其目不忍覩耳不忍聞情形各報歴登報章現在各省當道籌辦急賑開局勸捐獎給各虛銜封典翎枝經鄂藩憲刋印實收移咨蘇省就近勸辦恊賑聶方伯接咨後特委梁伯通司馬在蘇城西善長巷公館開辦據蘇州採訪友來函云梁司馬不分畛域念切拯災點滴歸公惟期集欵有濟所有各捐價格外從亷一切浮費槪行剛除每百兩實銀減收公費銀三兩五錢聞足成監生每名僅需實銀四十五兩有奇花翎每枝僅需實銀四百八十兩有奇此外毫無别項名目開銷想有志前程者聞之尤當踴躣恐後况於功名善舉兩有裨益耳 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十三年七月初五日京報全錄]  
　　宮門抄○諭旨五道錄前○川督鹿奏爲川省機器局支用經費照章造册報銷摺○提督宋奏爲報銷新毅各軍動用正雜各欵摺○又奏懇恩將軍營月餉仍照庫平給發片○御史恩等奏奸商蠧吏勾結把持請飭順天府明定章程摺○直督王奏都司例應廻避揀員對調摺○七月初五日理藩院鑾儀衛光祿寺八旗兩翼值日無引見○瀅貝勒等考試繙譯馬步箭覆命○溥善情假五日○意公續　十日○倫貝子續假十五日○慶福續假五日○召見軍機崑中堂李瑞棻○○頭品頂戴四川總督臣鹿傳霖跪奏爲川省機器　　用經費照章造册報銷恭摺仰祈聖鑒事竊查川省設立機器局自光緒三年十月起　二十一年十二月底止業將支用經費各數目先後　奏報在案兹據辦理機器局委員成綿龍茂道長春特用道安成禮部主事曹穗詳遵查前奉部定新章各省報銷以後必須分晰造册每年　報一次以符定制不得籠統含混等因查川省機器局自光緒二十二年正月初一日起至十二底止局中修理機器一百四十七起水龍十一　各營舊洋槍五千一百八十桿續成機器三十四起　造毛瑟後膛抬槍四十桿馬梯呢槍五百七十一桿快　槍一杆毛瑟後膛抬槍藥　　　二千八百四十顆馬梯呢槍藥彈三十四萬四千顆前膛銅火帽六百七十五萬粒各　機件三百五十八起各營操槍鐵靶六架已成　　　　萬七千九百六十五斤均經試放合用已將藥彈銅帽洋火藥陸續解送籌餉局騐收存儲以備撥用其未合成藥彈銅帽洋火藥機　　　　　下次報銷所有局中支用修整廠房水機器及採買各項物料委員司事　水匠作工資各經費仍照原奏不動司庫正欵均於土貨厘　項下　支統計光緒二十二年分共支用庫平銀五萬七千零一十四兩四錢零遵照部定新章分晰造册詳請奏咨核銷前來臣覆核無異除册送　外理合恭摺具奏伏乞皇上聖鑒謹奏奉硃批該部議奏欽此○○總統　軍革職留任四川提督奴才宋慶跪奏爲查明新　　軍第二案列收動用正雜各欵銀兩截算日期核實造册報銷恭摺仰祈聖鑒事竊奴才總統毅字新舊各軍業將新軍各營自光緒二十年八月開辦之日起截至二十一年九月底止動用軍餉作爲第一案報銷於上年六月間具奏並造詳細清册報部先後接奉户兵工三部咨覆均經照章一律准銷在案兹復自光緒二十一年十月初一接算之日起扣至二十二年九月底止一年列收動用正雜各欵應請作爲第二案報銷據承辦局員查明册報前來奴才復查上屆舊管不敷已另具文派員赴部請領照請作爲無項新收東征糧臺海防支應局劃撥曁關領部庫　項銀一百萬零零七千八百七十七兩四錢内除給發新軍二十一營月餉動用應銷銀七十三萬三千九百十二兩八錢六分舊部九營一哨加足月餉不敷動用應銷銀四萬七千九百二十四兩一錢二分各局委員薪公動用應銀四萬四千九百六十八兩新舊各營搬運子藥夫及砲　夫月餉動用應銷銀三萬八千三百零二兩八錢各營長車喂養動用應銷銀三萬六千二百四十兩砲勇各營哨倒斃添購馬匹動用應銷銀九百三十七兩一錢七分拔隊移防領解軍裝糧米水陸轉運脚價動用應銷銀九萬八千四百六十八兩五錢八分新軍各營製造更換帳棚工償動用應銷銀四萬七千九百十二兩二錢八分採購定造軍火價值動用應銷銀四萬零六百七十三兩七錢部撥各欵購辦釘箱工價動用應銷銀一千六百兩以上總共動用應行册報銀一百零九萬零九百三十九兩五錢一分逐欵釐剔勾稽委係實用實銷並無絲毫浮冒實在凈計　敷銀八萬三千零六十二兩一錢一分係屬光緒二十一年十一月内由錦州各屬　續拔隊仍回旅順大連灣一帶佈置海防原請運費銀十二萬兩儘准由部先行酌撥銀八萬兩計少撥銀四萬兩又是年冬三月軍餉東征糧臺照額亦少撥四萬兩故有此　敷之數尚非不力求撙節　外多用除將送到細數清册照造送户兵工三部照例核銷外合將查明新毅各軍第二案列收動用正雜各欵截算日期核實造册報銷緣由　案恭摺具陳伏乞皇上聖鑒敕部核銷施行謹奏奉硃批户部知道欽此○○宋慶片再於光緒二十三年五月二十三日接准　部咨開以核議御史宋伯魯奏請减平一摺議令將奴才一軍月餉自本年七月分起每兩核减銀四分按照湘平折合庫平發　奏奉諭旨　咨遵照可也等因行文到營當此庫欵支絀之際舉凡一切用項俱應仰體時艱力求節减况奴才受恩深重尤不敢不恪遵辦　惟是所部　步砲隊新舊各營分駐旅順大連灣一帶沿海要口島嶼紛歧山嶺叢雜匪類最易匿跡因之各營兵勇於一日兩操之餘尚須輪流四出巡緝　哨較之他軍尤形勞苦所有裁剩新軍十五營軍餉曁連舊部九營一哨加足月餉每月請領部庫銀六萬兩一再通盤核計以之支　正餉則　餘以之兼領雜欵則不足曾將常年運費製造各欵支絀情形具摺奏陳户部未准稍增以致截數造報往往不敷開支時形竭蹶籌　至再　有籲懇天恩飭部將奴才軍營月餉每關仍照庫平銀六萬兩給發由奴才遵照部議按湘平申算自本年七月分起作六萬二千四百兩將　中支欵亦卽改用湘平挹彼盈餘注此不足仍歸一年覈實報銷一次儻能設法格外撙節無不可省卽省斷不敢以准領之欵稍涉虚磨自取　戾緣奉前因理合附陳伏乞聖鑒謹奏奉硃批户部議奏欽此○○巡視西城御史臣恩順臣楊崇伊跪奏爲奸商蠧吏勾結把持　飭順天府明定章程以息糾訟恭摺仰祈聖鑒事竊六月初十日六吉官牙行經紀張銀塘在臣城呈控星記各商勾串糧廳書吏馮丙堃　案當卽提集兩造研訊並准順天府治中移送全案卷宗前來臣等詳加檢閲據糧馬通判移覆治中京城額設經紀有官行者由官行評價三　取用自行販貨來京亦交官行評價取用鄉會試塲差歴由六吉行應辦又毛頭紙藥材鐵器等行無論商販自販皆按三分取用等因又據户　咨覆東城現行則例並無官設紙行之外仍准商人自買自賣專條等因例意包括茂廣安能逐一詳開旣户部等查覆如此其爲定章無疑而此案纒訟多年實由大宛兩縣令無帖之星記等代辦塲差以差抵用之故夫曰代非應辦之差也曰抵固應取之用也明准代抵誠如治中所判　牙遂成虚設鋪户皆可當差不特於例不符亦且官私混雜惟按賣價一兩取用三分未免太重故上年五月臣城照治中所擬比較茶行章程　崇文門税銀實數每税一兩取用五分减之又减兩造均各具結乃完案以後星記仍執乾隆二十年户部題定新章一語抗不遵斷果有新章　以户部糧廳均無存案自呈寫本豈足爲憑星記恃有三十六家易於集欵致張銀塘微末經紀屢入風聞之奏幾陷大辟情弊顯然糧馬通判　該經紀始則斥革不久卽復今年編審收回牙帖應給執照又扣留不發書吏馮丙堃臣城兩次移提未據解送臣等無從訊究請　　下順天　府尹照上年會斷按税銀實數取用五分明定章程咨部立案無帖鋪户不准代辦塲差以防流弊而符定制並嚴提馮丙堃追扣留執照忽革　復有無勾串情事庶衙蠧除而糾訟自息至糧馬通判應否查取職名先行交部察議之處恭候聖裁臣等爲息訟防弊志見是否有當理合　摺具陳伏乞皇上聖鑒訓示施行謹奏奉旨欽此○○直隸總督臣王文韶跪奏爲都司例應廻避揀員對調恭摺仰祈聖鑒事　准兵部咨通永　標寳坻營部司員缺准以儘先遊擊陶良材借補該員係宛平縣人距籍在五百里以内例應廻避行令揀員對調等因茲查有提標三屯營燕河路　司　　明年四十六　　江樂清縣人由侍衛當差期滿選授今職於光緒十六年三月十三日到任該員老成勤奮營務熟諳堪以調補通永鎭標寳坻營都司員缺其所遺提標　河路都司員缺卽　陶良材調補均與例章相符應懇天恩准其互調以裨營伍除飭取林清明履歴咨送送兵部外理合會同直隸督臣聶士成恭摺具陳伏乞皇上聖鑒敕部核覆謹奏　硃批兵部議奏欽此 
 
 

Page 14

 
 
[光緒二十三年七月初日京報全錄]  
　　宮門抄○諭旨兩道錄前○浙撫廖奏爲省城專設書院兼課中西實學摺○又奏爲添設武備學堂試　情形片○將軍延奏爲請修　甲庫印庫各工摺○漕督松奏甄别同知留工補用片○七月初六日吏部翰林院侍衛處值日宗人府引　六名吏部十七名工部一名欽天監五名正紅滿七名兩翼二十名頤和　八名○李中堂等各謝調授缺恩○杭州副都統常恩請訓○榮公謝賞食半俸恩○奎公長順各續假二十日○阿克東阿良培各請假十日○崇光奏請開缺○倉塲奏漕船五日回空○掌儀司奏初九日初十日祭奉先殿瀾公溥僎行禮○召見軍機熙敬常恩○○頭品頂戴浙江巡撫臣廖壽豐跪奏爲浙江省城專設書院兼課中西實學恭摺奏明立案仰祈聖鑒事竊臣於上年二月間遵旨議覆臣上條奏時務摺内陳明設學堂一條謹當隨時勸導舉行嗣經中外諸臣請將書院變通推廣先後奉旨通行各省遵辦竊維居今日而圖治以培養人材爲第一義居今日而育材以講求實學爲第一義而講求實學要必先正其志趣以精其術業大學格致誠正修齊治平之道合古今中外而不易者也歐美諸邦學堂各千百計自髫齡入小學以大而中學而大學猶是家塾黨庠州序國學之制也若船學若礦務若種植若製造猶是講武訓農通商惠工之政也苟事事物物務求其實朝考夕稽弗得弗措何學之不成亦何事之不舉乃積習相仍時變日亟病詞章帖括之不足恃而羣慕西學竊恐規摹形似剽竊緒餘偕一二西語西文以行其罔利梯榮之故智不獨西學無成而我中國聖人之教且變而愈忘其本此臣之所大懼也查浙江杭州省城舊有敷文崇文紫陽學海詁經東城書院六所今方以制藝取士勢難驟爲更張另設則無此經費惟有酌籌改併因勢倡導擇庠序有志之士奬進而培植之庶趨向端而成就易泰西各學門徑甚多每以兵　工商化騐製造諸務爲切於時用而算學則其階梯語言文字乃從入之門循序以進漸有心得非博通格致不得謂之學成屏一切模糊影響之談而課其實事庶他日分布傳習愈精而成材亦愈衆臣疉與司道籌議並飭杭州府知府會商紳董就普慈寺後現有君屋量加修治專設一院名曰求是書院卽委該府知府林啓爲總辦延一西人爲正教習教授各種西學華教習二人副之一授算學一授西文委監院一人管理院中一應事宜一面購置儀器圖籍由地方紳士保送年二十以内之舉貢生監飭據該總辦考取覆試接見詢問擇其行誼篤實文理優長並平日究心時務而無嗜好習氣者於本年四月二十日送院肄業但子奬賞不給膏火學以五年爲限並明定規約妥立課程每日肄習之暇令泛覽經史語錄國朝掌故及中外報紙務期明體達用以孔孟程朱爲宗旨將有得之處撰爲日記按旬彚送查考每月教習以朔日課西學總辦以望日課中學年終由臣通校各藝分别等第勤者奬惰者罰不率教者斥優異者存記另選繙譯之人譯述各種有用之善爲振興學校之助所有常年經費如教習繙譯監院及司事人等薪修工資並奬賞火食等每年需銀五千餘兩此外尚有隨時購置儀器圖籍曁學生紙筆一切雜用不在此數除將東城書院每年膏火銀一千餘兩全數撥用外於各書院奬賞存典生息項下歲提息洋三千元有奇及各局裁省减併共洋四千元有奇合之數不及萬均未動支正項當此開辦之始規封不敢過侈俟經費稍充再圖展拓省外各府屬經臣分札飭辦如寍波紹興金華湖州台州嚴州温州海寗等屬或就書院加課或設學堂專課各視經費多寡議章開辦亦均未請動公帑臣當隨時督察冀收實效將來該書院學生學業成就如有才能超異者由臣咨送總理衙門考試以備器使各府屬學生有可用之才由該府禀請調省考騐一體咨送以廣出身而資鼓勵除咨總理衙門及禮部外謹會同杭州將軍臣濟祿恭摺具奏伏乞皇上聖鑒謹奏奉硃批該衙門知道欽此○○廖壽豐片再臣欽奉論旨武備學堂能否於各省一律添設並著妥籌等因欽此臣於上月奏裁防營摺内已將大槪情形附陳在案臣惟近年陸師武備以德國爲　　步伐槍砲工程營壘以及行軍測繪諸節目非添設學堂專心肄習未易得其要領然遠聘洋員分門督課規模闊大經費浩繁一時無此財力臣　以爲目前之防勇雖未足恃究亦稍經閲歴但使嚴加汰選參以西法認眞訓練則費省而事易集未始非逐漸整頓之法　經臣於上年十一月電商北洋大臣咨送新建陸軍營内之優生二名來浙考騐課藝槍砲均尚諳熟因卽派充教習優給薪水就近在省城求是書院西偏添設武備學堂一所於各營鎭哨長營書勇丁内挑選二十五歲以下粗識文字身體結實者由臣面試先計額四十名到堂肄業每日内堂功課外場操演計晷分班次第指授委佐雜一員常川住宿照料並委防軍局司道兼該堂總辦以資督率稽查各學生原營底營卽父委員核實領給其教習委員薪水及津貼學生飯食紙筆操衣巾靴並奬賞等項每年約需銀三千兩立學之始購書籍儀器一切雜用之費數　不少擬暫由外設法籌給不動正欵業據該司道督同教習擬定規條課程具詳於本年三月開辦又提臣陳濟清向在天津統領洋槍隊熟悉操法臣與往返函商將營制量爲損益按洋操規範汰除疲弱簡練精壯每營改爲砲隊一隊槍隊八隊每隊四十名分之可自爲隊合之旋相爲輔寗鎭有四營二旗各營先練成洋操一隊再練第二隊遞次演技管帶衛安營把總周炳榮爲總教習另選分教習十二人限定晷刻逐日勤操購切要易曉之相書爲之講解所有教習等薪水由該郡書院經費餘欵内提撥俟抽操旣編酌加餉需等項擬在將來續裁勇餉項下抵支並擬寗波辦成後將衢處等防營接續抽練漸次推廣此改練洋操以輔學堂之未逮也惟是兩處草創皆係試辦如有成效應如何籌撥欵項規畫久遠並如何將各教習曁學生等酌量錄用分别去留容俟屆時再行體察情形奏明辦理除咨總理衙門查照外所有添設武備學堂曁寍鎭洋操試辦緣由謹附片陳明伏乞聖鑒謹奏奉硃批知道了欽此○○奴才延茂慶雲跪奏爲吉林棉甲庫印庫工程緊要謹將勘估擬請修葺情形恭摺具陳仰祈聖鑒事竊據署兵司關防副都統銜記名副都統花翎協領保成報稱棉甲庫印庫等工於光緒元年大修一次迄今二十餘年風雨摧殘瓦片脱落山墻鼓裂梁柱椽檩均已𡮦朽不堪早應修理伏以光緒二十年七月十四日奉上諭户部奏籌議餉需尋常工程一槪停止等因欽遵在案兹值無事此項工程似宜赶緊興辦等情呈請前來奴才等查棉甲印印庫係存儲軍器關防之所關繫均極緊要當派雲騎尉保恒往查屬實加具切結禀覆奴才等詳核無異自應迅速修葺以昭愼重遵派佐領德喜前往核實勘估兹據估得棉甲庫三間印庫二間均因年久雨水浸灌地基甚屬低窪須加墊三尺方期穏固經久通盤估計所有應需工料運脚價銀共一千二百三十兩零二錢六分六厘内除換下舊木不堪選用作爲柴薪變價尚可抵銀十兩零四錢七分二釐計估銀一千二百一十九兩七錢九分四厘遵照部章每兩減四成及六分平銀核計實需銀六百八十七兩九錢六分三釐八毫一絲六忽按欵分晰造具細册呈報請核前來奴才等公同覆核委係撙節估計並無浮冒所需銀兩擬由吉林公倉糶榖銀内動用當此時局艱難奴才等備位封疆但屬事可稍緩萬不敢輕議興造致滋虚糜惟此項工程實係萬不得已之舉不能不迅籌辦理除將原騐切結咨送工部查核並俟工竣再行分造細册咨報核銷外所有擬修棉甲庫印庫要工緣由理合恭摺具陳伏乞皇上聖鑒勅部核議施行謹奏奉硃批工部議奏欽此○○松春片再南河同知試用一年期滿應行照章甄别出考具奏兹查有試用同知羅晉恩現年四十四歲江西德化縣人由監生報捐縣丞加捐同知分發南河試用於光緒二十二年二月十八日到工現已試用一年期滿奴才留心察看該員年富力强勤愼詳明堪　留工按　　　補用除將履歴咨部外謹附片陳明伏乞聖鑒謹奏奉硃批吏部知道欽此 
 
 

Page 15

 
 
[光緒二十三年七月初七日京報全錄]  
　　宮門抄○諭旨五道錄前○荆州將軍祥奏爲駐防旗營領到南洋協撥後膛槍砲摺○散秩大臣榮奏因病懇恩開缺摺○蘇撫趙　知縣自揣才力不及請改就教職片○浙撫廖奏請旨預籌善法片○蘇撫趙奏爲委員匯解邊防經費片○大臣良奏爲脹滿接任日期摺○奉天府尹松奏交卸府篆務並起程日期摺○直督王奏甄别府州縣照例序補片○又奏爲揀員借補守備摺○七月初七日户部通政司詹事府廂黄旗值日無引見○恭王等得賞謝恩○廖壽恒謝授左都御史恩○崇光謝賞假一個月恩○錫光請假十日○宗人府奏改派致祭東西陵派出潤貝勒載岐載鉞溥多○召見軍機廖壽恒漙良○○奴才宗室祥亨奴才瑞興德祿謹跪奏爲弄州駐防旗營領到南洋恊撥後膛槍砲恭摺具陳仰祈聖鑒敕部立案事竊奴才等前以荆州地居長江上游爲南北數省重鎭水陸扼防極形緊要特於常川操練隊兵外挑選精壯旗丁認眞訓練用備征調因軍械欠利光緒二十一年咨商前署南洋大臣兩江總督臣張之洞由南洋軍械所籌撥後膛快槍數百杆洋砲數尊來荆俾資操練旋准咨覆後膛槍砲現在分濟關内外諸軍及南洋防營之用一俟續購到日再行酌撥嗣因荆州沙布設埠通商各國勢將踵至商賈聚集交涉日繁保商衛民倍關緊要雖駐重兵數旗非有利器不足以資鎭懾經奴才等與湖　總督臣張之洞湖北巡撫臣譚繼洵往復函商意見均屬相同於光緒二十二年復笔咨商南洋大臣兩江總督臣劉坤一飭由南洋軍械所酌撥後膛槍砲運荆備用旋准咨覆協撥林明登中誠一至後膛槍五百桿每槍配搭藥彈五白顆仿克虜伯六生脱密運口經過止一至後膛砲四　每砲配搭藥彈三百顆本年三月十八日業經委員領解回荆奴才親視演試均能致遠有準此項槍砲雖皆一至較之前膛已屬便捷適用當由振威馬步隊中挑選年力强將之兵五百人練習手法步法由砲營中挑選手脚輕便之兵四十人練駕駛裝放事宜督飭練習精熟務期用時得力惟後膛槍砲或來自外洋或係上海各局製造所配藥彈俱　定式此次領到槍砲每槍額配藥彈五百出每砲額配藥彈三百出一經用盡購辦不易垷擬打靶操準應用後膛槍砲外逐日練習仍用前膛槍砲以節糜費此項槍砲操練打準將來藥彈用竣再行咨商南洋大臣由軍械所酌擬支領以資接濟而期久遠所有荆州駐防旗營領到南洋恊撥後膛槍砲除由南洋大臣兩江總督臣劉坤一報銷外謹會同湖廣總督臣張之洞湖北巡撫臣譚繼洵合詞恭摺具奏伏乞皇上聖鑒敕部立案施行謹奏奉硃批該部知道欽此○○奴才榮頤跪奏爲因病未能速痊懇祈天恩開去差使事竊奴才前因感受風寒通身發熱又兼骽疾之症行動艱難屢次仰蒙天恩賞假兩月之久現在假期日滿病勢仍未見痊據醫云症係積勞成患氣血兩虧朝夕未可就痊伏思奴才世受國恩涓埃未報寢饋難安今因病纒綿未能速痊五中焦灼再四思維萬不得已惟有仰懇聖主恩施俯准將奴才委散秩大臣差使開去停領俸祿俾奴才得以安心調理况奴才現年六十九歲自揣精力尚未甚衰倘能仰托洪福殘軀病痊卽行銷假當差以期圖報高厚鴻慈於萬一所有奴才因病未能速痊懇請開去差使停領俸祿緣由是否有當伏乞皇上聖鑒謹恭摺具奏請旨○○趙舒翹片再定例進士舉人出身之知縣自揣難膺民社之任准其呈明改補教職等因兹查有試用知縣孫壽彝年三十三歲河南祥符縣人由于辰科進士引見奉旨著以知縣歸部選用欽此遵例呈請分發捐指江蘇于光緒二十一年二月二十五日到省該員自揣刁力不及難膺民社請改就教職銓選禀由蘇州藩司轉詳請奏前來臣查該員孫壽彝學問優長人亦樸實相應請旨准其將孫壽彝改歸教職銓選除咨部查照外謹會同兩江總督臣劉坤一附片具陳伏乞聖鑒訓示謹奏奉硃批著照所請吏部知道欽此○○廖壽豐片再人材之盛衰視乎朝廷之用舍今之以科目保舉捐納進者各省擁擠幾於無可位置而臨事　歎乏才仰蒙皇上俯念時艱各省廣　學堂風氣不患不開卽將來此項出身不患不多若不早籌善法預爲區處恐不足收得人之效而官塲更增一項冗員臣愚以爲登進愈寛流品愈雜僥倖之門不塞眞才斷無表見之時夤緣之徑爭趨庶務益滋叢睉之弊可否飭下部議將從並各項出身酌量變通分别停减以挽時局而飭官方之處出目聖裁謹附片陳　伏乞聖鑒謹奏奉硃批該部議奏欽此○○趙舒　片再光緒六年二月初三日欽奉寄諭此久開辦　　兩路邊防需費甚鉅撥江蘇厘金銀八萬兩自光緒六年爲始按年解部於五月前　解一半年内全數解清等因欽此歴經解至光緒二十二年下半年止在案兹據蘇州藩司聶緝　詳稱二十三年分應解上半年前項經費准　陵厘局解銀一萬兩松滬厘局解銀二萬兩蘇州牙厘局解銀一萬兩共銀四萬兩因欵關緊要先後發交號商蔚泰厚新泰厚蔚盛長匯解赴部交納詳請奏咨等情前來臣復核無異除繕給咨批交商匯解並飭將其餘一半銀兩接續籌解外理合會同兩江總督臣劉坤一附片陳明伏乞聖鑒謹奏奉硃批户部知道欽此○○奴才良弼跪奏爲恭報服滿接任日期仰祈聖鑒事竊奴才前於本年三月初七日丁母憂當將印鑰各件照例移交遞署並請假百日穿孝均由盛京將軍代爲奏明在案嗣因奴才原係盛京旗籍卽在本旗治喪仍請代奏俟百日服滿後懇請赴京陛見兹於本年六月十九日准盛京將軍咨稱所有據情代奏籲請陛見並該將軍懇留奴才勘辦荒務請緩陛見一摺於六月十六日奉到硃批著照所請欽此知照前來奴才於六月十七日百日　滿謹於二十日將盛京户部印鑰並管理六邊事務衙門印信曁移居宗室與宗室覺羅學内務府大臣各事務勘辦圍荒關防一併接管奴才惟有於任内一切應辦事宜矢愼矢勤黽勉辦理以期仰答高厚於萬一所有奴才服滿接任日期理合恭摺具陳伏乞皇上聖鑒謹奏奉硃批知道了欽此○○奴才松林　　奏爲恭報交卸奉天府篆並起程日期仰祈聖鑒事竊奴才因病勢增劇難期速愈奏請開缺回旗調理恭閲電抄光緒二十三年六月十五日奉上諭　林奏病勢增劇懇請開缺一摺奉天府府尹松林著准其開缺回旗另片奏奉天驛巡道志彭熟悉地方情形可否施恩遷轉一階等語所奏殊屬冒昧著交部議處欽此奴才跪誦之下深知昏愚廼蒙高厚鴻慈不加咎譴撫衷循省自顧生慚暫先恭謝天恩聽候部議當將奉天府府尹印信及王命令箭文卷等件於六月二址一日委員署軍糧同知陳衍庶齎父兼尹奴才依克唐阿接收兼理奴才於是日交卸卽日起程回京就醫所有驻才交篆並起程日期謹恭摺具陳伏乞皇上聖鑒謹奏奉硃批知道了欽此○○王文韶片再道府州縣無論候補試用人員應自到省之日起予限一年詳加察看出具切實考語奏明補用兹查有候補知府吳家修候補知州史廷華周文藻候補知縣余受祿均到省一年期滿例應甄别據藩臬兩司詳　核辦前來臣查吳家修才明　練處事精詳堪以繁缺補用史廷華安詳勤愼周文藻明白穏練余受祿歴練老成均留省補用俟有應補缺出照例序補除履歴册咨部外理合附片具陳伏乞聖鑒謹奏奉硃批吏部知道欽此○○直隸總督臣玉文韶跪奏爲揀員借補守備員缺恭摺仰祈聖鑒事竊准兵部咨正定鎭標固關營守備員　請以儘先守備正定鎭　營贊皇汎千總盧金　補授該員丁憂未滿例不　其升轉行令另揀合例人員請補等因茲查有藍翎儘先補用都司倪順年三十八歲直隸清河縣人由　伍出師著績歴保以守備儘先補用並戴　翖嗣因搶辦永定河合龍大工出力保以都司儘先補用該員年力正强營務諳練以之借補固關營守備員缺實堪勝任亦與例章限制相符應請准其借補以裨營伍除飭取該員履歴咨部外理合會同直隸提督臣聶士成恭摺具奏伏乞皇上聖鑒敕部核覆　奏奉硃批兵部議奏欽　 
 
 

Page 16

 
 
[光緒二十三年七月初八日京報全錄]  
　　宮門抄○諭旨七道錄前○將軍祥奏爲荆州駐防歴年戰殁官兵援案奏請列入祀典摺○都統蘇奏爲密雲兵丁生　　繁懇恩酌　養育兵缺額摺○又奏爲古北口酌添養育兵缺額片○江督劉奏委解軍械進京片○又奏爲武員留於江蘇補用片○又奏爲揀員督帶親軍營片○浙撫廖奏報五月分沙河水勢情形摺○東撫李奏委著府州縣各缺片○七月初八日禮部宗人府欽天監正黄旗催日無引見○剛毅等各謝調授缺恩○懷塔布等謝賞方略恩○奎俊病痊請安並謝署江蘇巡撫恩○分省補用知府鹿瀛理謝恩○溥侗續假十日○愛隆請假十日○溥齡遞遺摺○禮部奏派貢院門搜檢之王大臣派出睿王謨貝子瀾公崇寛恩燾色普徴額敬昌　楞額定昌恩普灃深舒存明安希朗阿秀吉堃岫溥良彭壽德魁信侯福珠哩玉璋○侍衛處奏派貢院門搜檢之侍衛　　出訥欽泰善豫文啓隆斌○召見軍機奎俊李端棻○皇上明日辦事後至建福宮聖容前行禮畢還海○○奴才宗室祥亨奴才瑞興憲祿謹跪奏爲荆州駐防歴年戰殁官兵援案奏請列入祀典以慰忠魂而昭來兹恭摺具陳仰祈聖鑒事竊查荆州駐防自乾隆嘉慶道光以至咸豐年問苗逆教匪先後倡亂荆州旗營官兵歴年奉調出征雲南四川陜西浙江湖南湖北等省陣亡者計有千數百員名其効忠之誠死事之烈以咸豐年間湖北洪山漁泛洪之役爲最至今滿漢軍民言之猶欲泣下難已渥蒙聖恩優予卹典復經前荆州將軍巴陽阿捐建昭忠祠俾忠魂咸有依附惟未經列入祀典春秋兩季僅有陣亡官兵等家屬自行致祭不足以慰忠魂伏思效命疆塲固臣子分所當爲勵節褒忠實國家激揚盛典奴才等蒞任以來戰殁官兵未入祀典時思陳請嗣見杭州江寍西安三省駐防陣亡官兵均經該省將軍督撫臣等奏准列入祀典春秋官爲致祭仰見皇上矜卹旗僕極爲周渥莫名欽感今荆州陣亡官兵核與杭州江寗西安情事相同爲此籲懇天恩俯准將荆州駐防歴年戰殁官兵仿照杭州江寍西安成案列入祀典就旗營原建昭忠祠春秋官爲致祭以慰忠魂出自逾格鴻慈如蒙俞允所需祭品銀兩援案每歲由湖北藩庫發給銀八兩交理事同知領辦致祭庶可永垂久遠昭示無窮所有奴才奏請將荆州駐防歴年戰殁官兵援案列入紀典緣由理合恭摺具陳伏乞聖鑒訓示謹奏奉硃批著照所請該部知道欽此○○奴才蘇嚕岱跪奏爲密雲兵丁生齒日繁　　　天恩俯准酌添養育兵缺額以實營伍而濟兵艱恭摺具陳仰祈聖鑒事竊奴才仰蒙天恩調補密雲副都統抵任後於一切營　　　　不與協領等悉心講求每於閲操之際目擊兵丁　褸窘　居多詢之協領等僉稱密雲駐防額兵二千一百名自京旗移駐以來百有餘年生　日繁户口增至七千五百餘衆全賴餉銀餉米餬口當差餉銀現按八成支領餉米則僅食四分之一本色實因户衆餉單以致兵丁生計日　　情奴才檢核户檔竟有一分馬甲錢糧家居七八口者雖撙節善度饑寒在所難免實有仰不足事俯不足畜之勢綜核十六佐領下間　　　二千名内及歲成丁者已積至六百數十名之多有自髫齡入操効力而至三十餘歲尚未食餉者皆因兵丁多係年力精壯缺額出之不　該　　等雖日日應操毫無疎懈報効之心出于至誠然枵腹荷戈限於兵額竟至壯年仍在閒散之列誠爲可惜查密雲一切規模枋照三山俸餉之外並無絲毫閑欵可以酌加津貼奴才每閲公牘時見有閒散乞假出外謀生之案不一而足雖謀生例所不禁然若不早爲籌畫一任紛紛乞假出外謀食於四方將見精壯者日益流離迥非國家豢養旗僕之至意當此整飭戎行之際亟宜設法培植以作士氣而備干城之選合無仰懇天恩俯念密雲旗僕生齒日繁于十六佐領下每佐增添養育兵缺五分應支銀米仍按現放章程　　每月所增餉銀不過數十金如蒙俞允奴才卽核計户衆併技藝純熟之閑散充補以資得力其因户衆請食養贍錢糧之閑散旣有養育捕缺額應挑補者卽可將養贍裁汰未請者亦可少請彼添此省於庫欵尚不致拮据而加惠於兵丁者無窮矣奴才爲整飭戎行體恤兵艱起見是否有當理合恭摺具奏伏乞皇上聖鑒訓示　　　奏請旨奉硃批該部議奏片併發欽此○○奴才蘇　岱片奏再奴才所屬古北口等五處額兵五百一十名近年以來户口　　　千二百餘衆所領餉銀古北口三河縣係按八成支領玉田昌平順義縣等三處係按七成支領按季由覇昌通永兩道在直隸藩庫請領　　　閲之際目擊該兵丁藍　困苦情形有不可勝言者若不及早圖維必致因食指日繁漸成疲弱奴才不忍以有用之旗兵恝而視之擬請將古北口等五處駐防亦酌添養　兵缺額古北口請添八分玉田縣三河縣各請添設四分昌平順義縣各請添設二分應領銀米仍按現放章程支給所增數目當不甚鉅而各該處兵丁均沾實惠矣奴才爲體恤兵艱起見是否有當謹附片具奏請旨奉硃批覽欽此○○劉坤一片再前准神機營練兵處先後咨稱會議具奏練兵事宜擬由南洋湖廣調取快槍解京備撥各等因當經臣飭據上海製造局查明現在造存之快利槍三千二百桿配用槍子二十萬顆先行儘數派員由上海道　解運京分别投營以備兩軍分用教練餘俟造齊再行陸續解送去後兹據上海製造局禀稱該局委員候補知縣劉毓湘管解前項槍枝子彈運京役交計神機利點收一千二百桿槍子七萬二千顆練兵處點收二　　　子十二萬八千顆印掣批廻具報前來除咨部查照外所有撥解神機神練兵處快外槍彈緣由謹附片陳明伏乞聖鑒謹奏奉硃批該部知道欽此○○劉坤一片再江蘇水師各營經前督臣曾國藩訂立章程分爲收海内洋裏河三大支按叚巡緝所有管駕師船各員必須熟悉水師情形方堪勝任兹查有儘先補用遊擊趙國鎭浙江人由武童於同治五年投營隨剿洊保今職嗣投入福山鎭標効力經總兵　　昌於督婦時帶同出洋歴有年所又浙江儘先補用遊擊吳克威浙江人於豐十一年投營隨勦嗣在南洋歴充兵輪大副管帶巡緝海洋　力　　保副將銜儘先遊擊該二員於風濤沙綫洋面情形均極熟悉實爲水師得力之員合無仰懇天恩储准將遊擊國鎭留於江蘇内洋　　水　　遊擊吳克威以原官改留江蘇外海内洋水師補用　　人地租宜之效除飭取該員等履歴咨部查核外謹附片具陳伏乞聖鑒訓示謹奏奉硃批著照所請兵部知道欽此○○劉坤一片再據統領親軍等營現改親軍等旗山西大同鎭總兵劉光才禀請暫行給假所遺　　營事務查有管帶親軍左旗記名提督江上喜堪以暫統除檄飭遵照並飭劉光才一俟假期屆滿仍行照常統帶外理合附片陳明伏乞聖鑒謹奏奉硃批兵部知道欽此○○頭品頂戴浙江巡撫臣廖壽豐跪奏爲查明本年五月分海塘沙水情形恭摺具奏仰祈聖鑒事竊查浙江省仁和海寗二州縣海塘沙水情形向係按月繪圖具奏兹據布政使惲祖翼杭嘉湖道王祖光會禀稱五月朔望兩汛時屆仲夏潮勢正旺查勘得東塘尖山護壩併西塘范公塘兩處沙塗及南岸各山之外新舊漲沙誌樁丈尺曁東塘念尖二汛海中新漲陰沙逐細查量均無升　與上月相同等情禀報前來臣復查無異謹繕清單繪圖恭摺具奏伏乞皇上聖鑒謹奏奉硃批工部知道單圖併發欽此○○李秉　　再調省差委之萊州府知府彭念宸現已差竣應飭回任供職　選授寗海州知州孔昭　費縣知縣葛鴻恩均已領憑到省亦應飭赴新任供職又高苑縣知縣徐引源告情終養遺缺查有大挑知縣吳承周堪以署理又朝城縣知縣王藴時撤省遺缺查有候補知縣葉汝源堪以署理據藩臬兩司先後會詳前來除批飭檄遵並杳部查照外　附片具陳伏乞聖鑒謹奏奉硃批吏部知道欽此 
 
