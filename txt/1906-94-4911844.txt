# 1906 - 94 - 4911844

 

Page 1

 
 
   
 
 

Page 2

 
 
[電傳上諭]  
　　三月十五日奉上諭此次東陵西陵内務府京察等等圈出人　著該堂官再行出具切實考語帶領引見其連璧等五員均著准其一等加一級欽此同日奉 
　　上諭四月十八日常雩大祀天於圜丘朕親詣行禮四從壇派口口承蔭希璋銘勛各分獻欽此 
[電傳宫門抄]  
　　三月十五日召見軍機高樹柟胡遠燦 
[說權利續十三日稿]  
　　第一主權利從權利前者云何獨立存在之權利也。後者云何。附帶於他物之權利也。當吾人研究權利有如何効力之際。以區别兩者爲必要。例如服官之權利。卽爲主的權利也。服官矣而有受領俸給之權利。則爲從的權利也 
　　第二公權。私權公私權區别之標準。學者聚訟。未易一一爲普通人道也大抵公權云者國家與人民間之權利也。私權云者人民相互間之權利也。 
　　第三對于特定人之權利。一媻难之權利前者云何。例如賣主有受買主代價之權利是也。後者云何。例如自己之所有權。有不使他人侵及之權利。或如有不使侮辱自己之權利。此乃不問何人。均不使侵辱之權利也。 
　　第四普通權特别權。前者云何謂依一般法律被與於一般人之權利也。後者云何謂依特别法律限於某人而始被與之權利也例。如有不問何人。不得被害自己生命之權利者是爲普通權文明法律。凡學校生徒。有徵兵展期之權利。又如有爵位者。非經過一定次序之辦法。不得拘拿是爲特别權。 
　　第五各别權共同權曷言各别權謂屬於單獨人之權利也曷言共同權。謂共對於唯一之目的物而爲多數人所有之權利也。前例奈何。如甲有家屋。乙有田産。則甲之所有權。家屋也。乙之所有權。田産也。權利之目的物異。所謂各别權也。後例奈何。如一家屋也。甲與乙有共通之權利。卽共同權也。又如著者與書肆共通。而有某書之版權。亦卽共同權也凡有權利者於權利如何行使處分之實用上以區别此點爲必要。 
　　種類之說。大判如右試更以權利之主體及客體爲最後之略談。今試就普通人而叩之曰。權利之主體云何。吾知其必貿然而應曰。人也人也。又試就稍知法理者而叩之曰。權利之客體云何。吾又知其必傲然而應曰。物也物也。雖然以言乎人亦知有不得一般爲權利之主體者乎亦知國家有不認其爲權利主體者乎亦知同爲人而有自然人法人。（法律上之人）之區别者乎亦知同爲自然人而於野蠻時代之觀念有不認爲人者乎亦知同爲口然人而有不爲法律上之人者乎。（例如歐西古時之奴隸及中國舊傳之奴制皆是（以言乎物亦知有動産。（例如几卓）有不動産。（例如土地）有融通物。（例如酒食）有不融通物。（例如道路）右主物。（例如金庫） 
有從物。（例如庫鍵）有代替物。（例如同一之米）有不代替物。（例如家譜）有可分物。（例如米酒）有不可分物。（例如牛馬分則不全）有消費物。（例如魚鳥因使用而消滅）有非消費物。（例如家屋）有有體物。（例如盆孟）有無體物。（例如電氣）有無主物。（例如空中飛鳥）有有主物。（例如己捕之鳥）凡諸種種不同者乎。此兩問題者。非一席談可以畢其藴也。願好言權利。而返求諸法理者徐究之。 
　　吾述權利將竟吾益信權利不可以妄談。蓋辨之不早辨。必有矢其依據之資。奚恃以享立憲之福。如知權利之可貴也則必人人稍涉法學之藩籬。稍得法律上之知識而後其權利。眞爲不可奪之權利其競爭眞爲法理上應有之競爭。國民乎。權利乎舉而與之。是在立憲。爭而得之。在吾國民。而誤解何爲。而横决又何爲。（完） 
[續候補縣王念祖條陳南昌敎宜事宜江西]  
　　外人之來傳敎者莫不以保護之責責諸地方官是地方官者敎士之保護人也雖然同一保護人有直接間接之不同彼知縣者直接之保護人也知縣以外之地方官則間接之保護人也法敎士旣戕害其直接之保護人以自減其保護之勢力則初三日之事寗非法敎士之自貽伊戚乎匪特此也彼英美等國之敎士敎堂皆受知縣之直接保護者也法敎士旣戕害其直接之保護人以自害其身以害其同國之敎士以及英國之敎士與一切敎堂什物皆歸於盡以公法例之則英國之損害卽無異法敎士損害之也三初三日之事中國官軍並未開鎗之問題此問題外人必將責備於我抑知中國官軍之並未開鎗實爲至允之辦法何也當初三鬨閙之時倘若官軍倉卒開鎗則當日之禍亂必至因而愈大蓋開鎗乃處置叛民亂黨之辦法叛民亂黨其數有限一鼓殲之後難爲繼若百姓則其數無限前者仆後者繼愈聚愈衆殺不勝殺斯時敎堂敎士終難保全而且無處無敎堂無處無百姓此外之敎堂敎士必至盡被焚殺無 
 
 
 

Page 3

 
 
有孑遺以同歸於盡而外人受創愈鉅中國之禍患愈亟矣總而言之南昌知縣旣有代表之資格則南昌百姓無人不有擁護之思想法敎士旣戕百姓之代表人百姓之憤恨達於極點若以威力壓制之則暴發愈烈矣此亦必然之理也由此言之彼外人胡得以保護不力之辭責備我哉以上三條以情理爲範圍以公法爲標準非敢以辯給爲能焉外人雖强詎能逃於情理之外哉（用） 
[金郡悍匪希圖乘隙蠢動金華]  
　　浙金内地土瘠民悍向多游民漸聚爲匪日形披猖推舉悍目大開和尙爲首迭由府縣懸賞訪拿迄未弋獲聞黨類現已有六七千之衆前日永康縣趙大令東陽縣孫大令赴鄉勘案時途中被匪開鎗攻擊幾遭不測両縣報府禀報後海太守恐干處分不敢上聞由是匪膽益張現下精勝營調省訓練各汎兵又老弱力薄非其所敵故更肆惡無忌妄圖蠢動因之居民紛紛移避城中并集議聨名赴省禀求防剿以遏亂萌也（早） 
[西報紀浙江金華府亂事]  
　　字林報云浙江 
金華府現有亂民蠢動該處近建紗廠一所不知緣何土人忽與該廠爲難毁壞其機器羣擁至該廠管理（大約是西人）之住所肆行搶奪該管理己離城他往惟此次暴動似專爲該廠而起故敎士等仍在城内 
　　按此條與本館訪稿不同是一是二姑兩存之 
[議立憲政之預備北京]  
　　前某京卿召見時奏對立憲曾奉太后面諭所有議立憲政等事著與該王大臣會商擬于政務處設立考察政治館事在必行又聞某大軍機日前對慶邸議及設立政治館考察憲政之事以爲中國倣行憲法人才難得擬請奏明延聘日本之精通憲政人員爲政治館之顧問員以便隨時研究云云（吕） 
[兩宫不悅某軍機緩行立憲之奏京師]  
　　内廷消息云昨日兩宫召見軍機大臣時垂詢現今政體某大軍機奏云朝廷改良政治變法自强何難日臻上理不在乎速行立憲兩宫聞之頗滋不悅草草又詢數語遂傳諭退班（存） 
[議電詢俄政府稽延議約之意見京師]  
　　聞政府人云中俄議約之事濮使屢次托病稽延諸王大臣頗滋疑慮擬飭外務部電詢駐俄胡欽使探聽俄國政府究竟係何意見迅速詳覆以例再催俄使開議（上） 
[德銀行宴請出洋大臣]  
　　十四日柏林電云中國考察政治大臣在德備受歡迎特斯屈亞細迭克銀行特請各大臣筵宴在座者有参隨等五十員及該银行總辦戴侍郎於席間頌該銀行之發達並祝兩國邦交親密有加云譯字林報 
[俄國擬在海牙和平會提議之條件]  
　　十四日倫敦電云俄國擬在第二次海牙和平會所提議之條件一爲改良軍事裁判所之章程一爲商議交戰之規則内有關於海上私産之問題一爲中立國之權利義務譯字林報 
[奏請派員畫押北京]  
　　瑞士國紅十字會業經各國在海牙平和會會議章程現經一律議竣各國均己允諾故我國駐和陸徵祥近己奏請派員畫押云（吕） 
[俄皇籠絡達賴喇嘛]  
　　十五日倫敦路透電云俄皇近致一電於西藏達賴喇嘛畧謂當該喇嘛游歷外蒙古之時皈依佛敎之俄民曾結隊至西藏拜謁法司俄皇深喜俄民能乘機獲益並昐該喇嘛接受俄皇一片感謝交好之忱譯字林報 
[會商奏改奉天官制辦法奉天]  
　　奉天官制刻擬會同北洋斟酌改定省城則擬添設四司各州縣則擬添裁判巡警等官均作爲實缺其辦法章程至爲細密尙未出奏趙次帥擬俟直隸改定後然後踵行（丙） 
[緩設陜新總督北京]  
　　學士惲毓鼎日前奏請特設陜新總督該摺己交政務處議奏現聞政務處王大臣會議以空言建置不如實行墾牧擬飭伊犂將軍趕辦一切要政俟有成效應否建置再由長軍帥請旨日昨業己復奏奉旨依議（吕） 
[政府不以劃直隸北鄙改行省爲然京師]  
　　初六日有李部郎條陳政府略云直隸邊境遼闊控制較難卽如承德宣化二府以至察哈爾蒙旗一帶雖間有廳治恐有鞭長莫及之慮往往民蒙爭訟滋累尤多且古北口提督所統兵力亦單不敷分布未足以資鎭攝擬請劃直隸北鄙及承德宣化張家口察哈爾至山西歸化等處改爲行省添設巡撫等缺以資治理聞政府諸公大不以此舉謂然（上） 
[寳蘇銅元新廠收支總數册蘇州]  
　　寳蘇銅元新廠自光緒三十年九月開辦起至三十一年十月底上統收統支銀欵總數報銷四柱册計開 
　　收司道局借撥共計銀八十六萬四千二百三十两　　收息借莊欵銀五萬二千三百七十二兩三錢一分八厘　　收莊息銀一千六百八十三两二錢五分五釐　　收兌同銅元銀三十三萬九千六百九十八两六錢三分　　收兌出銅元洋三十萬三千八百七十八元八角三厘　　收洋元易進曹平銀十五萬八百八十一两九錢六分　　收曹銀易進洋一萬六千九百三十二元四角一分五厘　　統共收曹平銀一百四十萬八千八百六十六两一錢三分六厘洋三十二萬八百十一元二角一分八厘（未完） 
[會奏蘇省銅元各局暫免限制北京]  
　　署江督周護蘇撫濮署江北提督劉以蘇省銅元各局鑄造銅元尙在短絀特聨銜會奏籲請暫免限制略謂江蘇一省現在江寗蘇州兩省城及清江浦共有銅元局三處江寗先於二十八年在銀圓局内鼓鑄銅圓蘇州於二十九年開辦一廠三十年又添設一廠清江於三十年始行設廠均經奏明有案溯自開廠至今不特己鑄銅元全銷 
 
 

Page 4

 
 
無存且時有外屬商民來禀請領兌大宗躉數以爲運銷者足見本省應用銅元目前尙在短絀之時未至充溢之候若遽限制鑄數以江蘇全省每日僅派三十餘萬不惟機器廢置工本不敷借撥鉅欵勢將無法籌還應將練兵處餉項及各項待支之欵指銅元餘利應用者皆將同歸無著辦理萬分爲難懇恩飭令財政處戶部准江寗蘇州清江三局鑄造銅元暫行免定限制俾免坐困等語現奉硃批財政處戶部議奏（望） 
[各關結數統限三個月報部北京]  
　　戶部奏請飭各關將徵收常洋兩稅按結報部己奉允准通飭在案茲聞粤閩滬津五關積壓最多竟有僅報至光緒二十五年者戶部原奏姑准再予限三月開單補報如再遲延卽指名嚴參立與開缺以警玩愒云（吕） 
[新蘇撫過蕪]  
　　蕪湖官電云新蘇撫陳大帥坐鈞和輪十六日晨過蕪湖 
[新蘇撫將來蘇州]  
　　此間得官塲電信新撫陳筱帥己到漢口於本月十四日由漢起節赴寗大約二十左右抵蘇（永） 
[電飭查覆開闢商塲]  
　　江督近接上海商電略謂閘北開闢華界攸關主權商利祝道故後繼起無人錢道不孚衆望强欲干預商情愈渙藴藻浜鐵路餘地不易召變曠時糜費於事無補况界地六七十畝已轉道契者居其七業戶雖仍華人而心有不願難免無串合洋商阻撓築路擬請速飭上海道會同總商會於就地業戶内選擇聲譽卓著克孚衆望之人爲華董妥籌辦法合羣寔行毋庸專委督辦致餒衆心而生阻力大局幸甚閘北地戶衆商公禀等語江督以該電並無姓名如援匿名禀控之例應置不理又以此事關繫重要己電飭滬道查明是否可行電復核奪（宜） 
[商部奏定商船公會簡明章程摺]  
　　商部謹奏爲籌辦商船公會酌擬簡明章程繕具清單恭摺仰祈聖鑒事竊前據辦理金陵鎭江招商河輪局委員候選同知朱馮壽禀稱竊維各國通商廣植勢力有造端甚微而流弊甚大者莫如藉採辦土貨運銷洋貨爲名使華民船隻懸掛洋旗一事蓋洋商採辦土貨運銷洋貨准在就近海關請領三聨運單出入内地沿途釐卡照單放行從無留難又華船一經洋商雇載釐卡胥役不敢刁難需索遇事無論曲直均有洋商代爲力爭而華船無此便利馮壽經辦江輪河輪兩局往來長江一帶及江淮蘇皖各内地習見商船民船懸掛洋旗者幾於無處無之查掛旗之法係由洋商製給洋廗一面船牌一塊船照一張每年每船收旗照費畧分三等大船十元中船八元小船六元但就鎭江至淮河一帶約計掛洋旗者幾及二千餘隻該船戶等以華冒洋不過因保獲利便起見馮壽管見所及與其申請禁阻窒碍難行何如設法挽回因勢利導擬請創設商船公會明定章程勸集各帮船戶願挂華旗者發給船旗牌照一律均歸公會保護謹擬辦法八條墾請核辦等情臣等伏查沿江沿海各省接近通商口岸川流交錯航業最盛而華船冒挂洋旗者亦最多推原其故實由於華船行駛則關卡留難官差需索遇事涉訟往往隠受虧損不得伸理一挂洋旗則地方官及關卡胥吏不復過問而該船戶等往來内港時與華船相遇反得持强逞兇理法難施每致滋生事端洋商出而干預釀成交涉失我主權莫此爲甚是以臣部於光緒二十九年九月間具奏力行保商摺内曾請痛除此種積弊欽奉諭旨通飭遵照在案現該員朱馮壽擬請設立商船公會發給船旗牌照俾華船與洋商一律同受保護所陳甚爲有見亟應妥定章程通行籌辦惟是提綱挈領臣部實總其成而事屬創始必須就近體察地方情形詳加審愼庶幾推行盡利不致稍有窒碍當經叅照奏定商會章程曁該員朱馮壽所擬辦法酌定商船公會簡明章程十三條咨商南北洋大臣去後茲准覆稱業經分别咨飭江北提督輪船招商局江海關鎭江關先後議覆略有增益咨行查核等因前來臣等復將原定簡章重加厘訂公同酌擬商船公會簡明章程十八條謹繕清單恭呈御覽如蒙兪允卽由臣部刋刻並將船旗牌照等項式樣擬定一併頒行一面咨行沿江沿海各督撫飭屬籌辦隨時將辦理情形咨部備核嗣後遇有華旗船隻各該地方官曁關卡員役再有從前留難需索情事卽行分别懲辦以示保護而期實效所有臣等酌擬商船公會簡明章程緣由理合恭摺具陳伏乞皇太后皇上聖鑒訓示謹奏 
　按此摺已於三月初二日奉旨依議見初五日本報專電簡明章程十八條容後續錄 
[匈加利政黨]  
　　十四日倫敦電云匈加利政界反對黨現已和睦故從前之困難均已消除首相華京爾君將建一新内閣 
[英殖民部次官討論南斐洲事]  
　　十四日倫敦電云英國殖民部次官温嘶吞翹其爾君在下議院討論南斐洲之事謂英政府極願英國在南斐洲勢力之盛大惟英國在南斐之威柯非特有賴于英國之人民亦有賴於荷蘭國之人民也並謂在奥蘭基河殖民地之僑民要求政府保護一節亦可允准 
[德相議論摩事]  
　　十四日柏林電云德相蒲盧親王對於摩洛哥問題所演說之詞巴黎倫敦两處皆樂聞之斯丹特報謂該親王所言恭而有禮且有益於世界之和平 
[德不爲俄籌債]  
　　十四日倫敦路透電云德國銀行不允爲俄國　借國債並明言德國亦將在倫敦募集國債譯字林報 
[意大利火山噴裂餘聞]  
　　十五倫敦路透電云斐蘇斐俄火山噴熖勢仍猛烈譯字林報十六日倫敦電云意大利國斐蘇斐俄火山噴裂異常猛烈碎石有飛至邦貝依地方者山之對而又新出一火口其噴出之石塊高至三千尺避難者皆往那波利城該處房屋亦受震動居民于夜間每君聚于一處譯文匯報 
[摩事告竣]  
　　十五日倫敦路透電云昨日爲愛耳其西並斯末次會議之期約稿大段己經簽押各國所派代表人己各起程譯字林報十五日柏林電云愛耳其西亞斯會議己畢德皇以黑鷹寶皇賜給勤圖維次大使以紅鷹寶皇賜給達丁拔屈伯爵按此二人皆愛耳其西亞斯會議之德國代表譯文匯報 
[德國水手罷工近聞]  
十四日柏林電云德國漢姆堡水手同盟罷工　　十四日柏林電云德相蒲蘆親王病情漸見輕減同日北京電云德外部大臣來電謂德相靜養數日即可霍然勿勞掛念譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[查報敎堂人口財産紹興]  
　　越郡前因敎堂購地糾葛之案層見迭出辦理不易大憲爰札道府轉飭各縣將境内敎堂地勢四址都圖畝分及敎士姓名華洋籍貫敎民丁口一律查明造册詳報以便實力保護并飭以後敎堂購地須先報縣備案紹郡地方官於奉文後已遵照辦理矣（早） 
[嚴州府籌興地方公益嚴州]  
　　嚴州府啟迪臣太守蒞任後首先整頓學堂推廣學額增設學科外復會紳組織工藝局及商會并議籌興荄僻山地林業以闢利源（早） 
[川省圜法近狀重慶]  
　　四川開辦銀元己經兩載兌價每元約八百餘文今春重慶城内自八百六七十文驟增至九百六十四文蓋銀元局只圖故高銀價壟斷其利不聽錢莊分辦迨後衆情不服紛紛執持銀元向局估兌制錢局員不得己乃一日驟跌一二十文漸就平允故未起風波也（求） 
[軍醫學堂甄别湖北]  
　　軍醫學堂本擬停止旋因歷年巳久中止可惜惟不加甄别亦不足以昭愼重爰由上台委陳介菴司馬樹屏會同齊耀珊太守甄别優劣分别去留以後如有空額則在營中挑選（合） 
[准撥學務公所經費蘇州]  
　　長元吳學務公所總理王同愈等以設立師範傳習所高等小學堂經費無著請將平江書院附課經費一律撥歸學務公所禀經蘇府許太守復核轉詳在案茲奉署藩批云此項附課經費旣據查明可以撥歸學務公所應准照辦並准照案由府按照分别提儲府庫按欵照送該公所應用仰卽遵照辦理並照會學務公所王紳等遵辦（永） 
[川東師範傳習所開學重慶]  
　　川東師範傳習所係就舊日考棚改造者現己落成於三月初一日開學其敎員大都就各屬留學東洋卒業回川者充當（求） 
[蘇州官事]  
　　宜荆釐局同知聶宗羲禀謝三月連盈記大功一次吳淞貨捐局知縣潘宜經禀謝兩季連盈記大功二次撫署文案典史瞿大椿禀謝奉飭奬文案勞績三次江南陸師畢業生蘇謙禀謝奉委蘇州督練公所參謀處測繪差（吉） 
[華亭縣典史詳請參革松江]  
　　松江府戚太守揚通禀各憲略云華亭縣典史吳近義賭博遊蕩與下流爲伍藉端歛錢肥已擅受民詞出票拿人被紳董拿住種種劣跡不勝枚舉此等劣員未便姑容等情禀請參劾經署藩司朱方伯會同兼署臬司陸申甫廉訪具詳院憲請將該典史吳近義参革以儆官邪一面己札委候補典史謝木偉前往接署（永） 
　　按松郡傳聞吳典史之撤省候叅因華亭縣趙豹文大令隠諱事而起 
[徵兵革責江寗]  
　　金陵常備軍二標二營兪管帶禀陳上憲稱前隊一排兵士吳長生吳福生土芝茗等三名罰坐營倉己經多日當傳詢該隊官長均稱吳長生吳福生等三人因推病不食勾引多人不上飯廳並憤褪軍衣聲稱不當軍人希圖挾制官長經排長長彭爾堃反復敎導依然不理衆兵士見其無禮竊告二吳係同胞在鄉均屬無行且有布匪在營互以老大相呼暗號相談若斥革回籍必將造謠惑衆妨碍征兵惟王芝茗是被誘等語禀經陶統帶先將王芝茗開釋留營察看並將吳長生吳福生解經江寗督練公所飭派執法科審訊沓該革兵吳長生等應征入伍初志可嘉到營未久輙托病不上飯廳講堂排長再三開導置若罔問寔屬違犯軍紀雖訊據供無散票拜會情事惟現當整軍之際若不加以懲創亦無以儆效尤吳長生吳福生業經革除兵籍應卽棍責發交江寗縣監禁半年俟期滿察看再行遞回武進縣原籍（綏） 
[通飭華洋會訊各案站立聽審蘇州]  
　　去年江督奏請改良會審章程内有一條凡華洋涉訟中西官會訊原被人証均不必跪聽俟定案後或有應辦之罪犯始仍照舊例跪聽堂上擬罪云云現己奉旨允准由江督通行臬司飭遵陸廉訪已通飭各處一體遵照矣（接） 
[江督奏南洋兵船年久失修分别裁留籌欵修整摺]  
　　頭品頂戴兵部尙書銜署理兩江總督山東巡撫臣周馥跪奏爲南洋兵船年久失修亟宜分别裁留籌欵修整以備操防恭摺具陳仰祈聖鑒事竊臣前奏南洋水陸各營軍實不充餉需告匱徐圖整理摺内業將修改練船添購魚雷水雷各營器械需銀一百壧十萬兩大槪情形陳明在案事關軍政再三籌畫未有端倪當此時墊艱難不能　措鉅欵大展雄圖而目前急切應辦事件藉以樹立海軍基礎者要難稍緩查南洋兵船本屬無多每因費絀從未大加脩理間亦有朽窳過甚不值脩理者光緒二十八年經署督臣張之洞奏明將南琛南瑞保民三兵輪龍驤虎威飛霆策電四蚊船曁小差輪之不得力者一併裁停即以節省之費儲備購造淺水快船嗣督臣魏光燾因防務戒嚴乏船遣用復將己停各船先後重修行駛臣到任後察看兵運各船不足編成軍隊而將才又甚寥落經會商北洋大臣袁世凱奏請將南北洋海軍聨合爲一以便切實整頓先經總理海軍己故提督葉祖珪將大小輪次第查騐復派現充總理海軍事務廣東水師提督薩鎭氷重加考察勘得南洋各船除開濟寰泰飛霆二艘先後失事南瑞威靖龍驤虎威四艘或朽壞過甚不值修理或費煤行緩不合調用應卽分别裁撤或變價或收塢並將策電派充蘇狼福三鎭巡洋登瀛洲派充儀棧緝私外惟南琛鏡清保民三船尙屬可用亟應修理目前海軍事宜以練習學生水勇爲急務擬卽以鏡清爲練船南琛保民爲運船福建船廠所造之建安建威兩礮艦於三十年奏明撥歸南洋遣用工程本未齊全亦應重加修配費亦不資原有魚雷艇四艘亦須重修以備操練巡防稍濟目前之用統計修費飭由上海官船塢承辦按照實用工料酌加雜費丨成約需銀十七萬餘两此修理各船之費也他如添置隨軍煤炭船一艘以備緩急俾省轉運之費需銀二十萬两魚雷艇機輪輕脆最易損傷須建停泊艇澳一區以資保護需銀七萬兩南北洋應在烟台合設水師中學堂一所以便内地小學堂畢業學生升入敎練南洋須湊開辦經費三萬两添購魚雷水雷各營器械需銀六萬兩此添置開辦各項之費也以上两項共約需銀五十六七萬兩左右因款項支絀於擇要估計之中先其所急再加裁節至少亦須二十餘萬兩又前署督臣張之洞經向日本訂造四船現己造成江元一艘需常年養船經費二三萬兩以後續成三船更須八九萬两添設學生水勇練船需增常年經費二萬五六千兩煤船常年經費二萬餘两總計各項約需銀十五六萬兩此常年養船應添之費也近來防費在在不敷各項修費尤苦無著而應辦各件又未便置爲緩圖查有南洋寰泰兵輪前於光緒二十九年六月解運軍械赴粤被英商印度皇后輪船碰沈汕頭洋而經訟兩年現巳得直由英皇司斷賠銀三十六萬七千九百餘两計抵償外省軍火本省軍火及在船行李攤還訟費外凈得賠船銀約二十萬餘两擬抵充前項修理兵船開辦水師中學堂魚雷船塢之費併以舊船威靖變價銀一萬八千餘两虎威變價洋銀一萬元湊撥濟用 
 
 

Page 10

 
 
至常年養船等費尙無所着擬在籌防局原墊銀元局鑄本每年應收回之五萬兩除經部提三十三十二兩年分十萬兩外請自三十二年起准免提部以便撥湊據該提督將以上各情呈請核辦並經籌防局司道會議具詳前來臣查海軍爲當務之急現時財力困絀萬難遽語擴充然基礎不可不立人材不可不備該提臣請修舊船爲學生水勇練習之資兼可巡閱海面變賣廢船以節餉項修建艇澳以保船械添設烟台學堂等事皆係根本至計關繫重要屢經商酌皆因經費難籌未能舉辦現查寰泰賠款應償船價項下祇得二十萬餘两自應以海軍之款仍湊作海軍之用其餘不敷之款隨後另行籌撥除將　泰賠款數目另奏結案外合將就用賠款修理兵船各緣由恭摺具陳伏乞皇太后皇上聖鑒訓示謹奏奉硃批該衙門議奏欽此 
今日尙有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[觀刑打架蘇州]  
　　丹徒縣　人楊　謀殺二家三命一案經撫憲示期本月十四日恭請王命正法是日護撫督同藩臬兩司陞坐大堂提犯押赴北寺敎塲正法當時觀刑人數極爲擁擠有日本人兩名均騎騾由護龍街直奔敎塲各人恐騾傷人卽動手攔擊人多手雜竟將一日人打跌騾下幸均未甚受傷（吉） 
[滬江官事]  
　　候補道徐孝餘觀察乃斌昨因路工要事赴道拜會瑞觀察因另有要公飭丁擋駕訂於明日會商○滬南製造局會辦方芑南觀察碩輔昨至淞滬釐捐總局拜會督辦陳亦漁觀察面商要公○直隸候補知縣丁建侯明府樹屏又候選縣丞楊友生二尹子怡昨均到道禀見○両淮運司札委候補知縣蔡仲宣明府德培押解京餉入都道經滬上昨至縣署拜會並請飭差照料（合）奏 
[卸任比使回籍]  
　　卸任出使比國大臣許星使玨由此回華抵滬己紀本報茲悉星使於前晚附輪回籍掃墓後再行赴京覆命（似） 
[慶賀意皇誕辰]  
　　昨爲比利時國皇誕辰駐滬比總領事署設筵志慶公共公廨讞員關司馬於五點鐘時命駕前往恭賀（力） 
[札飭滬道購置銅坯]  
　　江督周玉帥准江北提督劉延帥咨據清江銅元局詳送訂購外洋銅坯數目合同照錄清摺咨送財政處曁戶部查照並請轉飭滬道遵照等語玉帥准咨後當卽札飭滬道瑞觀察知照（宜） 
[禀准津貼學費]  
　　松江融齋書院改爲師範學堂因房舍狹隘故先設簡易一科額定四十名住宿者二十名爲一時權宜之計此項學生約於本年暑假後畢業自應接辦本科推廣一切惟經費祗有求忠書院歷年積欵二千餘串刻欲添建齋舍不敷甚鉅故由松江府戚太守具禀滬道瑞觀察擬將官課值課之道縣花紅奬賞一款每年約五百千文監院住院卷價約一百千文一併移作常年師範生津貼經費准予立案瑞觀察核閱之下准如所請昨日已飭先將道課花紅奬洋備文札發該府矣（宜） 
[海關總庫易人]  
　　江海關總庫羅漱石現經辭退有朱某禀求承充奉瑞觀察諭准予接辦（宜） 
[道批照錄]  
　　昨日瑞觀察發出徐桂祥禀批一道照錄如下案經批廨錄案復奪虚實自有定論何得擅自懐疑必欲去廨就縣且據錄呈縣批雖許移吊案卷亦無非爲查核實情起見並非遽准移訊應候廨復到日核明辦理毋庸多瀆（宜） 
[牛捐公司禀請給照繳銀]  
　　義商利生得利公司包定滬上西人食牛捐欵茲届第二期繳捐之期該商備齊捐洋二萬元禀請道憲給發捐照瑞觀察准如所請著卽繳銀領照（宜） 
[敎習告誡巡士]  
　　總工程局敎習昨日發貼告條申儆各巡士略謂查本局巡士間有嗜好鴉片品行欠端之人匪特與本局名譽關碍卽該巡士亦殊失本分實非愼重警務之道自諭以後務各痛自戒絶有則改之無則加勉是所厚望云（尺） 
[示補備取巡士]  
　　昨日總工程局發貼示條云爲示知事照得本局日前招考巡警學生業將錄取各名派入警務學堂肄業茲查正取額内尙有未到人數自應將備取各生挨次傳補所有備取額内己具保證書之蔣關林龔有孕金殿臣王林生曾少春徐義隆等六人著卽迅行到學肄業爲此諭知務各遵照毋延自誤（尺） 
[會議米行學生與巡士衝突致遭責押事]  
　　滬南元吉泰米行學徒與工程局巡士冲突行主邀集同業長義等二十六家赴商務局公禀　商董會勘後定於十六日上午在泉漳會館會議己志前報昨日該行主奚心槎與同業及沙船號主數十人偕至會舘由商董曾少卿觀察總工程局總董莫子經明經帶同敎習金鏡白三十二號巡士王金萬及書記員當值員所丁包探人等於九點餘鐘到齊先傳巡士問起釁情形該行主云該巡士查見車夫碰損油箋勸令减賠學徒不允以致口角奔入棧中巡士追進棧房扭毆旋經比鄰餘大油棧司偶鎖在内後由該車夫報局經敎習帶同巡士前來開進棧房祇見巡士與學徒兩人在内並非本行有意鎖閉後由敎習與該巡士將學徒丁振林拘局與竊賊同押曾有米業董事名片派人投局具保敎習堅不允從反將棧司張阿安一併拘押旋由裁判員訊問聽信敎習巡士一面之言均予戒責棧司釋放學徒還押車夫並不究懲隨卽釋出同業以總工程局旣係商辦裁判員何不飭傳業董行主問明核斷草率責押商家有失體面爲此聨名公禀是實曾少卿觀察云總工程局開辦以來設立巡士保護商家緝查匪盜地方賴以安靜此案雖由裁判員未經傳問董事致有此失惟巡士尙無錯誤如使將彼革懲嗣後不肯熱心辦事各行號主云此事當時敎習不允保出學徒亦屬太過務請成全商家體面於是互議良久曾觀察以時己近午一時不能擅專候定於十七日在局請各議董到局從長再議又因米董張君刻不在滬須請代表一人明日到局核議各行主始行散歸曾觀察遂示定今日二下鐘開特别大會邀集各董到局會議（尺） 
[照會紳董妥議拆城事宜]  
　　滬道瑞觀察日來照會滬城各紳董妥議拆城事宜復候核辦（事） 
[照會疏通清潔事宜]  
　　近日本埠謠傳滬北工部清潔局挑糞工人有停止擔糞之說事由清潔局售出之糞聞須加價致各鄉人有擬約同停止購買之意事爲道憲瑞觀察所聞以租界地廣人多若使停購勢多未便爰卽據情照會値年比總領事薛君請其轉致工部同設法疏通並札廨將爲首加價之施德春傳案訊究（孝） 
[新租界火警]  
　　昨晨新閘路廣肇山莊對面粤人所開之某烟間失愼延及某老虎灶某茶館事後捕頭飭探詳查計共焚去樓房四間焚斃小孩二口一名福泉三歲一名銀泉六歲其母借居煙間樓上出外傭工火起時未經携出致遭慘刦云（力） 
[自縊身死]  
　　前晚有某甲在新記浜東首竹笆上自縊身死由三百四十六號巡捕馳禀捕頭飭傳地保往查昨經屍親聞信往殮（似） 
[印捕荷槍巡夜]  
　　美捕房近以華洋接壤之處劫案迭出盜匪等膽敢前將印捕刃傷故於昨晚爲始所有派往偏僻處巡綽之各印捕一律荷槍以資捍衞（似） 
 
 

Page 18

 
 
[凶犯解縣]  
　　上海縣移提西門外傷斃無名男子案内之王王及金標卽顧和尙因案訊押西牢昨日關司馬照會工部局轉飭捕房解案判送上海縣歸案訊奪（力） 
[禀請再行照會移提]  
　　二十七保九圖池浜橋籮間夫頭朱春華前因迭次悞公由縣移請英廨解縣訊辦在案嗣因提廨之後卽予保釋並未移縣昨經汪大令查悉禀請道憲再行照會英副領事仍請將朱著保交案轉解縣署訊奪（宜） 
[局差私釋案犯]  
　　梅家弄巡防局派差何老紀押解原被告汪忠照張竹亭二名到縣詎何解至半途擅自將汪釋放以致抵縣時少去一人當由縣差禀明汪大令奉諭將該局差交差看管俟汪到案訊釋（宜） 
[仍判罰鍰完案]  
　　英工部局控水木作黄發記違章將磚木落下險傷路人傳案訊究黄延雪門律師到堂聲辯中西官判交保候查覆訊在案昨日仍由捕房傳案經原審官孫明府與英副領事會審以該木作主前己二次違章受罰宜加意防範何得仍有磚木墜下雖非有心但用人甚屬不當本應押辦姑寛仍判罰洋二百元以百元充仁濟醫院經費百元充公完案（力） 
[上海縣案]  
　　程廷　扭控玉　軒侵用銀洋由幇審馬參軍提訊程供漢口華盛號專運米麥來滬記商在滬銷售今被司帳王鋆軒揑造欠戶侵用銀四百十餘兩洋三百二十餘元向論不理爲此控今由伊師提出勸先還洋四百元再出興隆票二百元求察質之王供用虧銀洋是實現由業師代還四百元并由小的出興隆票二百元原吿己允渭案参軍准之○去春二月在陸家浜浴堂戳斃流氓楊和尙之凶犯馮金發卽銅匠金發刻將解府審勘前日提出順供馮供揚先訛詐小的小洋三十餘角後伊被總巡局拏辦　小的主使是日又在浴　硬借洋六元不遂拔刀行凶小的零　將伊太陽穴戳傷身死是實參　飭在供單盖印指摹判仍還禁定於今日解松過　徐子　拐賣　全發之女控縣訊追價洋五十元去年至今尙未繳案昨由保人投案退保參軍提徐訊問供稱一時無力措繳因判另覓妥　限四月中繳楚如違嚴比不貸宜 
[總上程局紀案]  
　　太平碼頭恆興泰雜貨行雇施阿開划船承裝明瓦五十餘包停　浦中怱有　山船戶顧長林跨越口角扭毆之下踏碎明瓦甚多由巡土拘解至局副裁判實陳二尹飭提行主朱延誠到案斷賠惟以兩船戶均有不合判　賠洋三元船資免給　亦賠洋两元完案○無　　杏林在南市各碼頭向船戶冒稱修　碼頭索詐　　被董家渡某敎堂查悉函請總工程局查究（尺） 
[英美公廨早堂案]  
　　李惠卿向三馬路大昌元承印裕蘇官錢局一元鈔票五千張級升棧夥王玉　向取被大昌元察知有異通知裕蘇投控捕房派探至蘇拘提人証己詳前報昨日捕房將前獲之李王三人送廨請訊原告向云初投稱前堂王等供出之何杏生己經包探拘獲收押吳縣請將李王解蘇辦理關司馬商之英副領事著於禮拜三定奪○程桂記阮來生沈阿金俱於路旁棄放木頭違章由捕傳究司馬判各罰洋十元○李傑臣控楊瀛洲不交捐職銀两求提究追關司馬准詞差傳詎楊屢傳不到昨經包探竇如海將揚提案司馬判押候過堂質訊○柴鑫培控趙如蘇欠洋不還等情昨日亦奉牌提到案飭于晚堂訊奪○濟良分局女董送不願爲娼之妓女吳阿東卽二實請爲安插二　供年十六歲蘇州人由父賣與花奇玉家爲娼現由花姓轉售與德鄰里錢阿秀家求請超拔司馬判發濟良所留養候核○某洋人失竊銀壺刀父疑侍者胡阿標所竊報捕解究司馬以胡堅不承認判交保查訊○孩子馮阿發竊陳玉亭家布衣由捕解訊司馬判押攺良所三月○吳仁生串同傅易两人竊同居江和尙洋五百十二元分贓逃逸報查在案茲經包探探陸恊庭拿獲吊到贓洋一百四十一元請究司馬判押候禀請道憲辦理○黄桂春抛工　章被老公茂洋東控究司馬判押候　拜三訊奪○陳阿實　秦松林　至客棧内摸竊金戒指　翡翠珠子等物報探解究司馬以情節較重判押候禀請道憲定罪○成衣匠孫榮明竊朱伯榘家皮衣皮袖由探拿究并吊到披風兩件司馬判押候復　○四次過犯陳阿小前因犯案判押去冬租界閙事致被逸出今又掩入吳少秋船上竊取棉被由捕解究司馬以判押候禀道擬罪○曹田桂圖賴史李氏水菓錢文將氏兇毆報捕解究司馬判押捕房两月工作○捕解張和尙竊陸玉全車篷車鐵器等物請究司馬判押六禮拜○嚴阿才酒醉將王笠山凶毆由捕解究司馬判押捕房十四天（當） 
[法租界公堂案]  
　　江陰人曾觀一之女自幼憑媒唐六卿許字周姓數年前忽然逃逸前日曾偕唐來滬尋獲扭送捕房昨日解訊曾氏供在滬幇傭度日倏己十年陳大令判送上海縣訊理原告著自行投案○梁元其禀徐阿毛拆梢不遂致被兇毆爲此將梁與幇兇之袁阿才任阿福一併扭請嚴究袁任同供在塲解勸不　幇兇徐供向爲馬夫餘語含糊陳大令判袁任各罰洋四元徐押半月○樊屺文控波看門人王貴行兇毆傷頭額扭案請究質之王供由董天郎薦令管門每月工資洋三元因欲加燈火洋一角不遂故被借端誣控大令判王交保限三天遷出屋中完案○張阿四之姪被唐阿茂毆傷送院醫治未愈將唐扭案求究大令判唐押十天○吳王氏控子樹根違忤判押攺過局在案昨己期滿由局送回判交其母領回管東○太昌洋行控張阿四許阿樹姚金生串竊嗎啡一聽求請追辦大令判各押廿天○方阿三以自死猪肉入市求售爲探解辦方供住西門外不知違禁悞犯大令判罰洋五元（臨） 
[美租界捕房事]  
　　陳方華昨至西華德路四百零七號門牌某洋貨店購買洋燭混用銅洋三元向換口角鳴捕拘究奉飭換洋了事○石文炳竊塘山路竹　由捕拘獲飭押丐牢一天○小車夫邢阿二昨推磚瓦至北四川路傾覆壓斷范文甫東洋車車擋索賠互扭由印捕拘入捕房奉飭賠洋二元了事○馬夫陸阿四昨日駕車至天撞路撞壞董阿二東洋惠田捕將陸拘究捕頭詢得陸係西人所雇諭飭出外聽候出單傳訊（似） 
[新租界捕房事]  
　　新閘西嚴家宅嚴福祥因一地两單經道憲瑞觀察札縣移請英美公廨派差咨照靜安寺捕房飭探陳雲忠恊同來差將嚴提獲押候解堂訊核○新閘路三十五號洋房愛禮司西人住宅侍者某甲投報捕房稱被竊賊從洋台入内竊去衣物請緝捕頭派探　雲忠偕同西探勘明緝辦（當） 
來函 
[振武宗社書記員報告]  
　　雲南黄子振來函我公發起振武宗社遠人逖聽爲之鼓舞舊歲則喚醒國民今年又强我同種空前絶後之作惟造世英雄方知從大處落墨載誦報章不竟五體爲之投地鵝郎草樣請寄若干以便照樣尋覓第不識蒼蒼者天亦哀此邊徼下民特生仙草否耳○山陰丁嘉墀馮學成來函不才僻　海濱罔知時局惟鴉片之　素知有害然不得奇　終難起東方之病閱報悉貴同志具强種之思想振尙武之精神創立宗社廣發傳單勸人以羊奶草戒烟我同胞不至淪胥而斯滅者其在斯乎不才誓願終身不吸并擬在紹設立支社勸戒同人○泰州振武支社函云接奉還雲并鵝郎草圖說簡章祇領備悉自應謹遵訓條期求實在敝處擬設支社乞速命名以便　舉議員後畧○南京程幼舫函云昨見各報分送戒烟鵝郎　圖說并振武宗　簡章足見熱心救世爲國强種　羣學之先聲立自治之基礎欽佩曷極敝籍安徽極北之靈璧縣風氣素錮學界商界黑暗已達極點晚留學南洋心欲開通無從下手今欲附驥設社借此以爲開化貴社詳細章程以及鵝郎草圖說懇賜數份（中畧）晚回籍後當開會演說廣爲傳播庶我公心力之熱如日日之光無微不照（後畧○常州吳保生來函前由時報寄來戒烟圖說甚精細衆極悅取本報館實不够送鄙人籌助洋一元請收卽將戒烟圖說再寄數百張則常州之人受無量幸福矣（後畧）○江陰江玉聲來函頃閱報章敬悉觀察熱心救世創設振武宗社使同胞脫離苦海强種强國實基於此下風仰企感佩難宣敝處地居省會沈淪黑籍者日見其衆晚感觸高誼願於敝處創設支社用副盛懐惟羊奶靈草徧地尋覓未能確識敬乞賜寄數叢俾可照式採擷（後畧）○丹陽姜成棟劉靜林槐庚陸集深劉柏英楊鴻函云鴉片流毒百有餘年四萬萬生靈半罹此酷爲害甚鉅無策可施今貴社創設　來功效日彰羣得脫離苦海厥績詎不偉哉生等誓願力戒并勸親友早爲戒絶俾愈推愈廣并就丹記設立支社　　章程請甸賜寄（後界） 
 
