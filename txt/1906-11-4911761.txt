# 1906 - 11 - 4911761

 

Page 1

 
 
[電傳上諭]  
　　十二月十六日奉上諭世續着授爲東閣大學士那桐著授爲體仁閣大學士欽此 
[諭旨恭錄]  
　　十二月初九日奉旨吏部郎中著海錕補授鴻臚寺主簿著瑞連補授分發江蘇試用道彭熙臣福建試用道姚永清浙江補用知府榮華山東補用直隷州知州徐家枏山東試用直隷州知州趙學治湖北試用直隷州知州何騫江西補用同知童燕謀徐嗣龍四川補用同知謝銓湖南委用先同知曾又鑑山東委用同知胡東昌丁學恭直隷試用同知柳翰華陳楠東河試用同知　世謨陜西試用同知鄭文洙福建試用同知張士佶直隷試用知州杜賜田雲南試用知州王澤深江蘇試用通判林廷瑢河南試用通判謝延熙向琳翁綬珩湖北試用通判邵令萼新疆試用通判文篤周江蘇補用知縣沈陳棨山東補用知縣榮山汪壽蔭馬復昌山西補用知縣王正鴻福建補用知縣陳文緯貴州委用先知縣韓興東江蘇委用知縣劉羲年山西委用知縣朱世豪河南委用知縣劉銘彝江蘇試用知縣謝成泌安徽試用知縣三音阿山東試用知縣劉印昌胡光大祝葆亨王文瑊河南試用知縣趙學濟王者樑周恕沈德本陜西試用知縣王師曾侯昌鑑甘肅試用知縣楊金華宗濬江西試用知 
 
 
 

Page 2

 
 
縣魯墉江西補用知縣鄧邦逹江西試用知縣羅傳珍錢之燧湖北試用知縣高崧廣東試用知縣李祖湘四川試用知縣唐忠保李圻趙潤民吳祖植俱著照例發往保舉黑龍江補用員外郎慶常著照例用欽此 
[讑民氣之關係於外交]  
　　積民而成國國有外交卽國民與國民之交涉也國民不能人人自立於外交之衝於是有外交當局以代表之代表者所權之利害卽國民之利害也所執之政策亦國民之政策也苟其所權所執顯與其國民之利害政策相衝突則雖以非常之梟雄處之鮮或不敗如法之踢利蘭奥之梅特湼是已而嘉富爾之於義畢士麥之於德乘其國民統一之思想而又以其縱横捭闔之才濟之遂能横厲無前而赫然顯成績於近世之外交史嗚呼此誠千古得失之林矣 
我國自昔抱事大字小之觀念而無所謂平等之國際所持以爲外交之本體者王室而已矣是以漢於匈奴屑屑於外祖外孫之系而宋之於金且以伯姪叔姪之稱謂爲大問題國朝道咸以來漸知外勢始從事於平等之國際矣而外交官所以爲本體者京師也官吏也否則當局一人之感情也庚申之約甲午之約庚子之約皆以京師危急之故而償欵惟命割地惟命此以京師爲本體者也租界之會審通商之特例傳敎之自由皆爲官吏减損責任而設此以官吏爲本體者也若崇厚以恐愒而棄伊犂李文忠以優禮而訂密約則以當局一人之感情爲本體者也當其時人民之知識殆不解外交爲何事則亦無所謂政策故熟視外交當局之所爲而若無覩然其利害則無論鉅細一一惟國民受之業産之喪失也賠欵之攤派也受其害而不敢問其由者衆矣其最直接而尤普及者則爲通商傳敎通商則官吏每寛於外商而苛於華商人民乃以詭詐之計相抵制而有掛洋旗入外籍之政策出焉傳敎則官吏每徇敎士之請而抑平民人民乃以積憤之故而有合羣仇敎之政策至拳匪而逹於極點矣此等無意識之政策不能不歸咎於國民程度之太低然而國民漸涉歷於外交界則亦以此爲端倪矣故由是一進步而遂能以正常之政策文明之舉動爲外交官之後援雖尚在隱現絶續之交而要已足爲我國外交自昔未有之變相其見於事實者則爭回路礦權及抵制美約是已 
路礦内政也而外人覬觎之我外交當局者以官吏爲本體則利其稍稍可以籌欵也以一人之感情爲本體則又懼不許而開罪於外人也乃貿貿然許之於是奸民利用其機而日倀於外人以占私利外欵造路外欵開礦之請日騰於報紙當局乍而悟其非也乃謀所以限制之定開辦之年限准華洋之股分亦自以爲苦心孤詣矣而卒無效非必不可效也人民固未嘗注意於此其號爲注意於此者則皆影射當局之所規定以倀於外人者也惡得而效乎今也路礦自辦之説遊學之士倡之土著之紳和之地方大吏亦相與提挈而鼓舞之爭廢約籌集股江河流域異口同聲於是外交當局亦得有所憑藉以與外人相折衝而權利之爭回者固已十之五六矣此民氣之有裨於外交者一 
美之禁華工也起於工價豐嗇之間而又藉習慣之不同以爲口實其悍然而以禁工之約要我也本國際成例之所無然而我外交當局以其事遠在海外於京師無與也於官吏之責任無與也惟一人感情之間懼不許而以爲罪則亦貿貿然而徇之旣有此約矣彼遂得設無數苛例於條約之外外交官之目覩其事者亦旣有所不忍而嘵音瘏口以爭之矣然其事爲彼國大多數人實利之關係而我國人民所以爲外交官之後援者不特兵力財力一無預備乃併言論而無之欲以外交官一二人之口舌與彼大多數把持實利之人相抵制宜乎其無效也今也抵制美約之聲已爲國民公認雖抵制之法未可謂完全乎而不定美貨自興工業之論議與事實固足以代表其抵制之實心而有餘而外交官遂得以是爲憑藉而與彼國政府相抗彼國政府亦旣亟求調停之策矣此民氣之有裨於外交者二 
夫國以土地人民爲原質國之外交亦爲土地人民而已其積極也闢土而殖民其消極也保我國土而使我國民之生命財産名譽毋爲外人所侵毁也爭回路礦爲保存土地之見端抵制美約爲友愛同胞之實例皆愛國心之所發見者也雖造端尚微若由是而推曁焉其勢力可以無量而外交當局之所得而憑藉者其亦可以無量吾願外交當局鑒於民氣之大可憑藉而深悟外交之本體實在國民一掃我國疇昔外交家之僻見也斯可矣錄外交報 
[中俄滿約定期會議]  
　　十五日北京電云中俄滿約定期陰歷正月中旬開始會議中政府已電致黑龍江吉林将軍諭将該兩省情形詳細報告 
[奏請批准中日滿約]  
　　十九日北就電云慶親王已於今日奏請兩宫将中日滿洲條約批准譯字林報 
[岑督力却英人代築九廣鐵路廣州]  
　　廣州至九龍鐵路議由粤紳自辦近日英公司代理人羅士來省謁岑督欲求代築此路岑督告以九龍界内之路旣由英人修造則由廣州至九龍中國地界内之路亦應由粤省自行籌款修築中英地界各爲專主則中英地界之鐵路其路權亦理應各有專主彼此兩不相涉代築一層應無庸議俟将來彼此路工告成其中英兩路如何接軌之處臨時再定辦法可也羅士又言當時則勘該路原係由英商怡和選派工程師前往辦理等語岑督又謂該工程師勘路所用之薪費若干請怡和開明數目由粤省給還惟該工程師勘路之時所繪之詳細圖説應交與粤省官紳（日） 
[會勘騰越鐵路雲南]  
　　由緬甸邊境新萊術至雲南之騰越共計四百華里此四百里之中屬緬甸者百里屬騰越者三百里英人以中國旣准法人築路則英國亦可照辦故緬甸之英政府擬由緬甸築鐵路逹騰越派員前赴雲南測勘路線滇督以爲旣 
 
 

Page 3

 
 
已准法卽無辭拒英此鐵路未必能駁回惟有自保利權派員與之會勘並　認經費除屬緬甸之百里由英人築造外其屬騰越境内之三百里則由中國籌欵自行築路以冀不失主權（日） 
[俄鐵路公司强佔民産黒龍江]  
　　松花江北岸呼蘭廳地當俄邊之衝該廳所屬馬家船口地方有民産之地百畞近爲俄國鐵路公司强奪佔據不知政府能代爲爭回否也（日） 
[江督札上海道文（爲滬寗鐵路事）]  
　　爲札飭事三十一年十一月二十六日准督辦滬寗鐵路大臣唐咨光緒三十一年十月二十一日准商部函開本日承准軍機處交片軍機大臣面奉諭旨商部奏寗鐵路請飭嚴切查明一摺滬寗鐵路盛宣懷辦理不善着改派唐紹儀妥籌辦理欽此等因承准此本大臣當卽欽遵辦理自宜卽赴工次任事現因奉旨會同商議東三省事宜未能遽行赴滬應卽委派大員蒞工查有二品銜分省補用道鍾文耀公正廉能熟諳路政全路觺項案卷册籍統歸鍾道接收隨時體察情形實力整頓其總管理處購地總局購地收支處應行各事由該局等遇事秉承鍾道核奪轉禀本大臣批飭辦理除分别咨札外爲此咨會貴大臣請煩查照札行鐵路經過各屬遵照可也等因到本大臣准此合行札飭札到該道卽便遵照通飭鐵路經過地方一體遵照母違此札（望） 
[江督札上海道文（爲議海州開埠分關事）]  
　　爲札飭事照得海州自行開埠一案曾經奏奉諭旨交部議准當已行知欽遵在案現在商埠未開商輪先行應立關稽征税項留作開埠之用該地本爲淮安關轄境嗣又分爲滬關轄璄察看情形當照此次奏案将來應另立一海關惟現在創辦伊始應由滬關道會同税務司派委妥員隨同現委勘查税務之周道慶汾請補淮揚海道蒯道光典及海州商會紳董許道鼎霖等同往查勘明白按照後開各條妥議詳辦除部文前已抄行母庸重錄外合抄奏稿札飭札到該道卽便遵照辦理毌違此札 
一未開關之先應照奏案遵内港行輪章程母論中外輪船准其運貨槪照舊章民船辦法完納税釐專存作開埠之用應由滬關税司派員察看會商官紳籌辦 
二應由滬關税司揀派妥員查勘應設關署碼頭官棧商埠處所並測量海道行船泊船路徑及修河修路各工凡以上各工應由滬關税司派員查騐估計或歸官辦或交紳辦併會商禀候核奏三辦理開埠工程各事需欵若干如全恃未開關之先所收輪船税必不濟事卽開關以後輪船之税恐一二年亦不敷用此次經税司派工程司理船廳估計後如交商會經理監造所需經費必須預籌息借之法以應急需而免停待應由商會紳董籌畫會商淮揚海道禀明核奏立案 
四各工辦成以後卽應照各口通商章程開關收税照地方轄治之權應派淮揚海道爲監督惟該道署現駐清江卽派海州直隷州牧代辦監督該州署亦距海口數十里初辦事務簡少應否另派幇辦委員會同海州官及税司駐口辦理收税事宜遇有要事再請淮揚海道臨關商辦均應會同預籌禀候核奪（雲） 
[外部通行延聘外人章程京師]  
　　外務部近以各省延聘外人用備顧問往往以合同不甚完美未免有害主權特行文各省督撫将軍嗣後延雇各項專門人員其所立合同應照湖北所訂延用洋員合同辦理其所立合同並須咨報外部簽認始准照行（列） 
[照約遞撤郵局山東]  
　　山東周村青州德國郵政局訂於西歷十二月三十一號卽中歷十一月初六日撤退其膠州高密兩處如一經德兵撤退則德國郵政局亦卽照撤膠州郵政局本擬於上星期内關閉因有未了事件尚須清理並因州境華商遞書挽畱是以稍遲時日云（露） 
[議設領事於印度京師]  
　　外部現擬在印度别爾格逹（印度首府）設立領事聞英國已有允許之意（日） 
[營務處已改督練公所武昌]  
　　湖北改編營制准定明春實行兹已先将通省營務處改爲督練公所昨經張宫保札委大小各員銜名錄下管理兵備處藩司李岷琛管理参謀處署臬司梁鼎芬管理敎練處鹽巡道馮汝騤幫辦兵備處知府高凌霨幫辦叅謀處知府齊耀珊幫辦敎練處知府馮啓鈞又叅議三員劉邦驥吳元澤熙瑛（文） 
[練兵處擬咨飭各省修固砲臺北京]  
　　日昨練兵處王大臣會商現以整頓武備之際擬卽咨照各省督撫務将各處砲台一律修理完固如有應行推廣之處亦飭酌量添築以資防衛（師） 
[陸軍四鎭換用新槍天津]  
　　駐紥馬廠陸軍第四鎭日前由津運到新購日本三十年式步槍一萬枝三十年式步槍子彈五十萬粒計四百箱每箱約計一千二百五十粒除馬隊前在保定已經換過其餘全鎭步砲各營均換用三十年新槍其現用之徑口毛瑟步槍均撥往山東第五鎭應用俟五鎭購有新式步鎗再将舊鎗撥歸七鎭日後以此遞推（湯） 
[旗人殺妻之奇案京師]  
　　旗人常海殺妻敬氏一案由敬氏之舅馬秉鈞當堂供稱外甥女於九月中回家一次云伊翁松山（係正紅滿驍騎校）屢欲强姦不遂其意所施種種毒手時下身已受傷多處曾與馬秉鈞家騐看並謂死後當報仇等語詢諸銜坊近鄰常海之父名松山與伊兒媳吵鬧之際屢大聲言如爾一定不從我雖死也得如此云云後經那協揆派右翼烏格謹君至松山家内尋獲女屍本月初一日六堂會騐女屍遍身無一完膚兹将刑部騐得傷痕錄左驗明屍身傷痕顖門太陽後腦三處均係熱鐵傷窟窿三個頭髮烙捲前身左右臉膊曲瞅至手腕胸 
 
 

Page 4

 
 
堂至臍小腹均烙焦難分尺寸左右胯至脚面皆木傷熱鐵焦傷合面自胡際以下與仰面同（陽） 
 [P秦請奬賞一産三男之民婦京師> 
　　日前禮部據河南巡撫詳報該省民人鍾玉奎之妻一産三男又據鄂督咨稱湖北民人胡廣瑞之妻一産三男經該縣查確循例咨部奏請恩賞布米等事聞該部已於上月十四日具奏矣（盈） 
[施太守電告川生願在寗省就學情形江寗]  
　　日前川督錫清帥電致江督請派江蘇候補知府施太守煥赴滬照料四川由日本回國學生太守抵滬後卽勸諭諸生願回川者卽行起程否則就近在甯省借租房屋自立學課俟東事商妥再往就學各學生均以爲然現太守已返寗日昨電覆四川高等學堂監督吳叔猷農部云成都高等學堂吳歌電並帥札悉學生立有自治規則甚善煥宣布憲恩川生感謝除願回川外衆懇就寗興學敎習便科學齊聞見廣程度雖分均務底成衆志可嘉請禀慰清帥懇通飭各屬原有出洋官費公費仍照解濟自費亦附學較出洋節省尤免回川枉費章程待酌定另禀煥先回寗租屋置具電覆寗侵（顚） 
[學部擬招選供事京師]  
　　現學部擬仿照外商两部辦法招選供事百名專供繕寫已議定先由各舘調取數十名再酌留學務處之供事數名以資熟手（日） 
[三續梁啓超記東京學界公憤事並述意見]  
　　此規則之必不可不取消其理由安在雖然能取消與否是就彼之法律上言之也我輩非日本人豈必永局促於日本法律之下寖假而彼果發一命令爲我萬不能受則我亦褰裳去之可耳故取消之能不能且暫勿論顧吾所最欲研究者則此規則之必不可不取消其理由果何在也前舉學界大多數對於此規則之批評其重要者凡七端今以鄙見解釋之 
一認此規則之名爲清國留學生取締規則謂予我以特别之待遇侵辱我國槽此不可不取消之最大論據也夫果有取締清國留學生字樣則我輩雖一刻不能受宜也而此規則之名稱實爲關於令清國人入學之公私立學校規程而非如我輩所傳説云云也夫日本政府之頒此規則果挾惡意與否其内容不可知若語其表而則對於日本人所立學校之規則而非對於我國劉學生之規則也以日本國之文部省對於日本人所立之學校而特設規程而我必曰不許汝爾爾是得爲有理由矣乎彼最有力之論據則引日本人留學他國者及我國人留學於日本以外之他國者以爲反比例也曾亦思日本人留學歐美者雖多問某國有如弘文同文經緯等學校專爲日本學生而設者乎我國人留學歐美者雖多問某國有如弘文同文經緯等學校專爲我學生而設者乎旣無此等學校則其無此等規則宜也今日本忽有此等學校紛紛繼起其現象實爲各國前此之所無今必曰汝雖有此等學校而必不許汝管理之恐無以服其心也難者曰雖有此種之學校而彼日本普通諸學校現行規則儘可適用何必别立雖然以鄙見論之則如弘文同文經緯等學校其性質實與諸學校殊别将適用小學校令乎不可将適用中學校令乎不可将適用高等學校及大學校令乎皆不可前此此等學校所以雜亂無章腐敗日甚者則皆由無一定之規程以約束之也故此規程之設立實不容已也且彼文部省之特立規程以約束此等學校亦限制彼校長與敎師等之自由耳於我何與而出死力以代之爭豈以彼學校之腐敗未極而更思助之燄乎難者曰彼關於彼之學校之規定吾勿問也獨奈何其條文中有涉及學生者數條也應之曰如是則吾於條文中有侵及我者吾爭之或請彼增加附則增加但書（條文中有但字以示限制者名曰但書）變其解釋以消其原文之効力我斯理直也若必曰全取消之則彼有詞也且謂其條文不應以不正當之法侵學生自由可也謂條文中不應涉及學生不可也何也學生者組成學校之一要素言學校則必言及學生試繙法規大全一讀其關於敎育之法律命令以百計曾有一焉不言及學生者乎故謂言及學生卽侵我國槽是强詞耳 
二曰儕我與韓爲伍此最刺戟感情之一種論據也然謂此規則本取締清韓學生後以權術之作用乃去韓留清其眞相果如此與否吾不敢知但法律上之公例只論行爲不論意志即有此意志而無此行爲不能認之爲有罪也故卽使日本政府最初而果有此議也及其省令之發布而旣不爾吾亦安能責之（未完） 
[西此利亞亂状]  
　　十五日北京電云西比利亞之亂勢較前愈盛北京俄公使館已有一禮拜未接該處之電報 
[美兵艦互撞]  
　　十五日東京電云美國鬥戰艦阿拉白麥號（載重一萬一千五百六十五噸）與載重一萬一千五百四十噸之美國戰鬥艦根得開號在司旦倫島之口外互相衝撞根得開號業已損壞 
[摩洛哥交涉]  
　　十五日倫敦電云英國嘎斯爾狄爾克君在威斯明司得演説時竭力聲明摩洛哥交涉决無開戰之虞法國報章因各國皆現有輔助之願特提出一問題曰德國固預備宣告其主義於世界否而德國亦已宣告各國謂摩國境内當由萬國共擔巡警之責同日東京電云法國冀有管理摩國之權蓋由德國先有巡察摩國之要求而激成之也 
[英國選舉問題]  
　　十五日倫敦路透電云昨晚兩黨之領袖皆有演説國餉禁止華工之兩問題最爲重要國内自治一事亦曾提及約翰白痕司君在竇勃演説白爾佛君則在孟嘎斯得於華工問題談論最久白爾佛君並聲明自由黨不願且不敢将政界改變云城市選舉可於西正月十七號告畢鄉村選舉可於二十七號告畢譯字林報 
[德皇不豫]  
　　十五日栢林電云德皇因畧受風寒政躬稍有不豫 
[德皇之演説]  
　　十五日栢林電云巴黎倫敦各報所載德皇於舉行新年禮節時有涉及開戰之説實爲不磪德皇所説適相反對而無非爲保全和平起見也 
[德白皮書之内容]  
　　十五日柏林電云德國各報章對於白皮書之意見謂此書實爲表明法國管理摩洛哥政策之証據 
[日俄交涉]  
　　十五日栢林電云俄諾佛伊勒米易報出有怨言謂俄國派駐日本之使臥僅爲公使而非爲頭等欽使 
[俄亂已靖]  
　　十五日柏林電云俄國自官軍痛勦革命黨後現在各處情形已安靖如當譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[批奬捐廉興學江西]  
　　廬陵縣彭川侯大令捐廉創設初等完全小學堂禀請立案撫憲胡中丞批其牘尾略謂該令捐廉創辦初等完全小學堂以爲民立之倡其見實心興學殊屬可嘉所擬章程功課核與學堂定章亦尚相符惟奬罰項下所列子目不及定章詳備應卽恪守定章云云（可） 
[趙都轉遷入衙署揚州]  
　　運司趙都轉蒞任暫住左衞街行臺兹衙署業已讓出都轉遂於本月初三日携眷進署（化） 
[派員調查嘉定崇明學務蘇州]  
　　蘇省學務處司道以嘉定崇明二縣學堂現在如何辦理曾否推廣迄今未據禀報特派委本處差遣委員屈大令據翰前赴二縣詳細調查禀復核奪屈大令奉文後已禀辭就道矣（榮） 
[學務處不以學生一文捐爲然鎭江]  
　　養正學堂逐户每月募捐一文期於輕而易舉業由丹徒縣郭令具詳蘇學務處聞學務處甚不謂然其批示有似此辦法殊屬不成事體等語止 
[鄂督整頓警察武昌]  
　　湖北所辦警察頗見發弛兹聞當事擬重加整頓添用水巡多名並於夜班另添四十名四處梭巡所設路燈亦較往月多燃數時當事者並於夜靜時親出巡查天明方歸（位） 
[成務洋倒騙巨欵長沙]  
　　湘省西門外自闢爲通商塲後於今年六月間有某國商民携帶眷屬來湘租賃長沙關公屋開設成務洋行旋又在河間水陸洲購地建築房舍前月甫經竣工正擬将眷屬遷入先以應用什物陸續搬移忽於日前倒閉並乘夜搭某輪船潛逃其買辦寗波人亦已私運財物先行遁去聞該行虧欠各來往鋪户及新造屋宇之木石磚料工匠等項約共二萬金各債户等具控長沙新關旋奉批示略謂該洋商已遠颺一時無從追究遂飭将該行及新舍所存器物約值二千金按照欠欵分别攤派暫行了結云（初） 
[擬上警察條陳江西]  
　　省城自開辦警察以來凡一切保衞地方之事尚能講求惟於警察完全之學則付闕如近有某君擬上條陳各大憲其大旨一曰添水警二曰設馬警三曰立砲隊四曰設德律風五日歸併三營六日選派測算學生東渡留學以上六條爲辦理完全警察之要義七日裁局内冗員八日鴉片提歸局賣以上二條爲籌辦警察經費之要義（可） 
[常鎭道請奬冬防出力員弁鎭江]  
　　鎭地爲通商大埠冬防最關緊要常鎭道郭觀察因疊奉督撫電飭嚴防内匪勾結肇禍除札冬防員弁認眞巡緝外并具詳督撫兩憲將上届冬防出力人員優給奬以示鼓勵（止） 
[錢鋪虧倒江西]  
　　省城典鋪秋間多至二十一家今冬多至二十五家其所以愈開愈多者無非貪圖多一典鋪卽可開一錢鋪以輔之所發大小花票數十萬紙頗獲厚利惟無典鋪之錢鋪則花票不行實本難覓近日麿子巷大街已倒聚興錢鋪一家南昌府前大街又倒同源錢鋪一家塘堘上大街亦倒匯豐錢鋪一家其餘亦多有岌岌可危者矣（信） 
[蘇垣官事]  
　　辦理五庫釐捐總局榕太守興奉飭半年期滿比較有盈照章留辦半年○委署奉賢縣知縣王邦鼒禀報於十二月初三日接印任事○蘇藩臺濮方伯以按察使經歷劉敬煥前經委派押解木植赴京並順道引見現已差竣回省應卽飭回本任等情詳明札飭遵照（滎） 
[九江]  
　　上月某日渡船户聶宗貴由二池口載客五十餘人來潯行至中流覆溺淹死二十九人小池司秦文炳以聶漫不經心帶案訊究經人保釋旣而舉人余洪元等又赴道轅禀控道批渡夫濫載覆溺已違定章而甲頭勾通縱容尤干例究所禀果實自應查明究懲以儆效尤仰府飭縣迅速遵照辦理○舉人羅大佺具控盜賣洲地一案兹監生羅秋舫赴道轅具訴奉批查此案前據其呈業經批府飭縣責成将地收　退價清業并一面将控案質訊秉公斷結在案盜賣基地有干例究該監生於本年五月間因生意虧折邀同族鄰人等将七年合頂地皮歸併與舉人羅大佺管業又復串商重賣已據縣詣查勘核訊明確禀道有案豈容復有狡飾據呈前情仰府飭縣迅遵前批辦理一面将所控各節另案質訊秉公斷結分别禀覆察奪母稍偏延○德化縣濮大令奉撫憲札飭申送出洋學生二十餘名赴省攷試兹已揭曉計取王永清譚侃蔡鏞等三名○營丁李庚鐃赴道轅控李庚炯盜葬母棺違斷不遷等情奉批察核來呈案已控縣集訊斷令李庚炯等将母棺依限起遷何以迄今數月尚未遵辦是否屬實抑係該營丁一面之詞仰九江府卽飭德化縣迅速查明案情禀覆察核○潯城各米行因所立公所辦法不善互相控告是以暫停貿易兹奉道府縣批飭從速仍舊交易聽候頒發章程遵照辦理（名） 
[揚州]  
　　揚城牙税業經籌欵局派委馮大令來揚設局開辦奈投税者不甚踴躍甘泉縣白大令以時届歲闌上游催解甚亟特於前日親往邵伯等鄉鎭逐一清查按照憲定牙捐帖捐章程責成各業分别認繳○揚屬運河東西堤爲下河各州縣保障關係緊要堤工局總辦王觀察日前履勘回局後以今秋大汛出險各工雖已搶護安堵然來歲桃汛仍恐可危擬趁此冬令水涸擇要修築當将各險工開列清單禀請憲示隨又親往寕省謁見督憲面陳一切○揚州每屇冬令例於新舊兩城開廠放粥以惠窮黎今年因經費支絀本郡官紳初議一律改爲入米嗣因流弊甚多遂變通辦理仍於瓊花觀白塔寺兩處設廠放粥來食者止許果腹不准携歸其有老弱殘疾不克至廠者先期派人挨户按名給予竹籌每籌一枝月給米九升旬日給放一次能就食者槪不施給現已於上月二十八日開杓矣○運司趙都轉接篆後特赴蘇垣謁見撫憲陸中丞兹已事畢於上月二十八日回揚○揚州徵兵委員方咸五擇於居士巷鉅興舊典屋内設局會同地方官出示開徵并用江都陳大充舊門稿劉姓爲局内理事江都刑書馬雲程仇國霖爲書記○儀徵縣有押斃犯人一名禀請鄰封代騐府委甘泉縣白令前往白令以署儀徵縣令周懋謙前在甘泉縣任内有不給餉食俄斃押犯情事江都縣令湯曜代騐出結由此被叅故此次不得不加意騐視苟非得有確情斷不肯輕易出結也○揚城街巷本月栅欄現因時屇隆冬由巡警局畧加修飾聞開支項欵有八百千文之多可謂巨矣○江甘酒捐前由縣宰諭令阮恩霖會同原董王鍾灝辦理昨阮董謁見甘泉縣白大令面禀酒業不肯認捐情形且造土酒各户旣按缸報捐加於賣價之内若再向槽醬園賣酒等鋪每斤抽收四文似嫌重複白大令怒而斥之阮董乃繳論禀請退董○淮運司署内外現一律修飾整齊新都轉已於日前由行轅遷入兹聞都轉以舊屋不合於時議改洋式先将花廳照洋房改造飭淮南總局估辦大約明正卽須開工○揚州巡警局提調現由運憲改委兩淮候補運判方分轉接辦（學） 
 
 

Page 10

 
 
[蕪湖]  
　　蕪采營叅将一缺已補李葆林副戎惟尚未奉到部文現江督又委李副戎在欽前往署理不日卽可履任矣○省委調查漁業委員許子京刻已到蕪會同縣宰調查本邑鮩業情形以便回省禀覆○河南岸襄垣學堂經學界諸紳籌有的欵勘定二街基趾已於月初興工建造矣奉 
[調員考驗機器]  
　　福建銅元局向本埠信義洋行購辦機器若干件因與原訂合同不符經兼署督崇留守札調駐滬採辦委員湖北縣丞鄭渭江二尹及德律師佛威君至閩考騐以便與該洋行申説一切（見） 
[紀商務印書館速成小學師範講習所年假散學]  
　　商務印書館所設速成小學師範講習所於本月十六日放假由來賓嚴幾道先生結予文憑得憑者凡三十六人（顚） 
[榛苓小學堂發起]  
　　伶界潘月樵夏月珊創議借梨園公所組織一榛苓初等小學堂學科分修身講經讀經國文算術體操圖畫手工外國文唱歌諸門階級以一學年爲一班滿四學年凡四班共一百二十人此外職員學費學規考試各項　章并附記書式經費豫算表亦均井井有條組織盡善其第六節學費項内載初等小學爲義務敎育一切費用皆由本學堂籌備不收學生分文尤足見其熱心興學任事宏毅云望 
[懲罰居心殘忍]  
　　穿虹捠汪阿五家傭婦因病擡送荐頭朱榮喜處在途身故經捕房報縣相騐已志前報昨日捕房将汪朱二人解廨請訊朱榮喜申訴前情襄讞金大令商之英副領事以汪抛棄病人居心殘忍判罰洋一百元充仁濟同仁二醫院經費再管押捕房三月以儆見 
[核騐各屬米斛]  
　　江蘇海運局總辦吳子佩太守前日将各屬米斛逐一較騐以便開兑而重正供欣 
[飭差催繳冬漕]  
　　縣尊汪大令昨以各鄉鎭地保到櫃完納漕糧者仍屬寥寥故飭糧差分赴各鄉趕緊催繳近 
[札飭自行澈究]  
　　英租界中西包探違章入城拘拿羅彦甫一案道憲袁觀察以現值整頓權限之際該包探違約拘人實有不合除照會領事查辦外羅彦甫平日不與若輩爲伍何致拘拿昨因札飭縣尊汗大令速查羅有無通同作弊情事亟應自行查明澈究以免外人藉口近 
[女竟被虐喊寃]  
　　陳德生年逾耳順携十三齡童養媳阿三投會審公廨喊寃聲稱阿三在泰昌絲廠學習繅絲女工被管車人杜雲卿任意凌虐竟至身無完膚等情並将阿三當堂角衣請驗金大令諭令退去靜候提案究辦見 
[英界火警]  
　　昨晚七點半鐘四馬路西首三山會館間壁某號門牌失愼旋卽救息見 
[上海縣案]  
　　寡婦朱張氏控朱順昌誘逃寡媳前晚經汪大令提訊氏供寡媳亦係張氏忽於九月逃逸至十月中在陸關慶家尋見知遭朱順昌哄誘當欲領回被陸覇阻求提究辦張氏供夫故無依告明婆婆往絲廠剝繭自至陸家租借鋪場並非被誘陸供張氏自來借宿實無誘匿情事朱供與陸爲友實因該氏不隨姑歸家求察朱張氏又稱寡媳一再逃遁求請發堂大令判張氏發堂陸不應擅留年輕寡婦掌頰一百下朱順昌斥退○二十三七鋪小學堂經董禀准當道将學堂遷入滬南海潮庵内庵尼嘉祥永泉師徒覇踞不讓函請巡局解縣訊供嘉祥供在黄婆庵焚修徒弟永泉現爲海潮庵住持願助學堂經費洋四百元求免驅讓永泉求恩保全庵基大令不准所請判兩尼併入黄婆菴居住併著永泉将方單交案○潘俞氏控嚴潘氏爭産亦奉質訊俞氏供夫已故世夫伯老大無子嗣故夫爲後有祖遺房屋五間早經出抵由本生翁贖回翻造後復抵押在外今因嗣翁已嫁之女嚴潘氏爭奪吵擾爲此控究潘氏供夫名振生亦故多年母親並無房産年老乏嗣媳俞氏不奉飲食因而爭鬧有之大令以潘氏旣不爭産惟已嫁之女不得再往滋閙俞氏應孝養嗣姑母令飢寒干咎完案○李彭壽應還陸冠君欠欵内有葉永順期票四紙往收不付禀奉大令飭傳三鋪地甲陸升訊問陸供葉因艱窘欲思折減之故大令判本應提究從寛諭令繳洋一百元了案（近） 
[總工程局𤨏案]  
　　董家渡順太煤炭店主何元貞扭船户王錫華控稱装煤勒索經陳二尹訊得因多装二墩故欲酌加駁費判令順太照加完案○裏郎家橋婁永興巴斗店兼賣磨刀磚石前晚有孫錄卿向買口角串同陳阿則孫丁印王炳卿陳子餘馬進强等到婁店内毁壞物件並肆毆打店主婁廷甫立喚巡士拘局請訊陳二尹從寛判罰孫等洋五元各具改過結斥釋○鹽碼頭划船户陳阿萬被同業張四賢爭奪竹篙口角互毆致陳頭角受傷由巡王拘局孫明府判張青手心五十下罰洋五角給陳醫傷○孫似卿控徐錫卿吞没麫粉認捐公所股本訊候補提帳房復究在案昨日提到司帳屠一聲及寫票之陳蔚雲由孫明府訊究屠供專寫清帳不知股分之事陳供在白蓮涇巡船爲司事孫於十月内拆股歸徐獨認是實明府得供因徐不願接做判孫付徐洋一百五十元歸孫辦理完案○嘉廣生藥材行失竊将疑竊之木匠陳和尚及學徒李阿康小蓬生等解局收押在案昨日明府飭交朱成記作頭朱毛毛保去諭限十日内幫同查緝（欣） 
[英美公廨晚堂案]  
　　朱兆福積欠南北兩市銀二萬餘兩逃避無錫有人投錫邑具控經張大令訊明押繳上海各原告得信禀請關司馬備文簽差移提上海縣汪大令亦飭往提在案兹由錫邑趙大令派差将朱解滬照章禀請公廨知照捕房派捕協送司馬諭令将朱留廨於前晚由襄讞金大令提訊無錫縣差請給回文大令准之並判朱押候傳同原告質訊并移知上海縣查照○游敏章控時仲康以日本人開行爲由騙去銀五百兩求追一案前晚亦奉大令提訊游供現已與時向日本人對明認用銀三百餘兩有收條爲憑其洋交與讦頌三之手求追質之時供與游同許供此洋均交日本人收支付房金開銷等項大令判交妥保限兩禮拜繳楚（見） 
[英美公廨早堂案]  
　　會香里開雉妓院之朱完記逼令女子張順金賣娼該女不允前日圖家在南京路被朱之外甥趙清郎所見勒令回院在途吵鬧爲包探竇如海拘究襄讞金大令商之英副領事判押捕房五個月女釋令自行回家不准逗遛○王阿泉持刀與蘇兆元藉端相打經捕拘究蘇供與王均係馬夫昨王備用馬鞍起釁致被凶毆大令判王押捕房三月○李彩章竊蔡洪濤家衣服四十餘件李阿保陳明法竊恊昌等家烟鎗報捕解究大令判各押三月○王文生因細故打破陳錦文頭額由捕解究大令以得兇屬實判押西牢一年○唐小福竊戴正林時表報捕拿訊押候傳到押店夥嚴究在案昨押店夥投供表係唐來押洋並不妄指大令判唐押捕房一月○流氓周保保卽小保保小子珍卽周子珍及徐阿福卞根來等嗾令鄔阿記闖入公和太等店内攫竊帳箱洋元由探拿獲解訊大令以原告未到判将鄔還押捕房再訊○王阿德申富林竊日本人毯子兩條由探解究判各押一月○張少卿挖竊旗昌棧 
 
 

Page 11

 
 
洋紗由水包探解究判押本廨一月○荐頭金朱氏荐某庖丁至李亮丞家傭工竊取衣洋由李控請将氏提案判交官媒看管候提齊人証解追（見） 
[法租界公堂案]  
　　趙寳善控五步洲合做亭生輪船買辦圖賴墊洋一案昨日原告投稱王於年内祇肯還洋二百元爲數懸殊不能應允質之王供現因患病示恩寛限大令判交原保限五日内赶緊交洋延干押追○張順發邱毛富控婦人包張氏誘拐養媳又有楊姓之女即包張氏養媳近忽不見由楊同時控追在案昨日包張氏之保人投案退保張氏遞禀聲稱養媳時向母家求飭母族幫同尋緝邱女實未見面云云大令著押候另覔保人限下禮拜一先将逃媳保案○鄭子生控易賢良欠銀五百餘两奉斷繳還分文未付昨日原告投案求追易求寛限保人投求退保大令著另覔保理楚○趙浦雲竊太古棧頭油售於劉陸氏報捕解究判趙枷號五天劉氏罰洋一元○周明華控吳德明竊小車賣與施夏園報捕吊贓解訊判吳押一月施罰洋十元○探禀陳阿二在新租界竊衣請究判押半月○朱金龍陳連生陳阿林竊考籃内儲各物值洋數十元由捕查獲解辦判朱押二月兩陳各押半月（居） 
[美租界捕房事]  
　　某日人雇陸文寳東洋車至吳淞路不名一錢向索反被毆傷額角由捕将陸送入捕房轉送醫院求治並飭查行兇日人核辦○楊樹浦路十二號洋房某西人查知所儲之酒汚穢異帶恐有毒物将侍者葉阿亭送請押辦○王和尚闖入某輪船圖竊爲船主所見交捕押解公堂核辦○侯阿項報稱被妻弟某甲毆傷面部請究捕頭當飭送醫求治並查起釁情形再核○陳林生郭金寳在漢璧禮路索欠互扭至捕房控告捕頭以事屬錢債不准（古） 
[上海六馬路仁濟善堂經收川寳沿海水災等賑捐十一月十一日至十二月初十日第廿六批清單]  
　　奉賢唐安瀾爲先嚴八旬冥慶懺資移助洋三百元蔚盛長票號交到汴省商會同人經募續助規銀二百三十兩八錢黄玉書現回棉衣規銀一百三十兩鄭建明爲兒求恙速愈規銀四十四兩鄭潤德堂求合家平安洋五十元無名氏陶樹玉堂各洋五十元隱名氏求生意興隆洋八元隱名氏求房屋平安隱名氏求兒平安各洋二元黄善慶洋七元馮康伯無名氏各洋三元張藹人蒋鳳來朱君蘭張銘樽合洋二元吳仁義洋一元沈誦芬席素貴席素康朱存遠張士林合錢一千九百五十文沈培蘭不書名朱復本張孟森合洋四元繆邦昌繆邦基姚煥昭景山沈匡南張逢寅朱祿卿沈星槎張思害合錢四千零五十文杏花書屋懺過子求幼子病速痊本洋四元愿心氏常熟周錫卿各洋十元又姚頌南新棉衣一百件怡康號顧棟孫福順合新棉衣褲十五套王陳氏新棉衣五十套楊公館新衣四件胡桂青舊衣四十件董阜成舊衣一百件湯仲　舊衣一百廿五件吳姓舊衣十五件共收規銀三百八十七两八錢洋五百零六元錢六千文又新棉衣六十五套一百零四件舊棉衣二百八十件 
[上寳義務善會經收崇寳川甫沿海水災急賑第十六批清單]  
　　金仰孫黄鑑泉以上各助洋廿元蔡誠德堂乾成以上各助洋十元勞　子助洋五元保安堂分會經收裕昌盛谷古董合助洋四十元隱名氏汪汝舟助龍英洋各廿元隱名氏助洋一元隱名氏助銅洋廿元周仰記助銅洋一元以上十二月初一日起十五日止共收龍英洋一百四十六元又銅洋廿一元 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
至今並無告示發貼伊與府書蒋福興無從串捺幫内向未立有幼丁廢丁名目伊與蒋福興亦未按丁索詐至揚州城内馬神廟係揚州衛屯丁家廟各丁遇事來城寓居其中則有之並未設局亦無派費之事屯田災歉向係由縣勘辦緩徵分數隨同民畆核定衛本無權何能需索災費據伍丁劉敦和供稱伊雖充伍丁因年老久不問事府書蒋福興从稱係揚州府承發科書辦屯田事務向不歸伊辦理衛書陳敬亭供稱所未裁以前伊承辦儀徵屯田江都縣屯務始於去秋奉縣諭接辦並無舞弊需索情事衞差張煥供稱揚州衞劈分之後未奉簽辦事件衞差朱洪供稱專管催辦屯田錢糧餘事向不干預各等語兩三詰問矢口不移尚無作奸犯科舞弊詐擾實據當卽取具各結除卷又原奏該伍丁等遇有屯丁亡故其子姪未經更名者遂句串道署經承送簽查辦並與該書彭姓通同作弊動以懸差懸船絶丁幼丁朦混本官用加緊排單飭屬查辦旗丁不堪其擾有遁入洋籍者張煥等奉有官票更屬肆意婪索甚至藉端攘奪如屯户林增林肇慶田畆卽爲伍丁劉紹曾所得一節查屯丁之故有子孫可以接頂者例應隨時呈請更名倘係絶支卽應另簽卷查該幫林增林肇慶卽林兆慶兩船俱係絶丁並無接頂之人林泰浩林同生林德培林汝翼等船雖有子姪可頂延未呈請更名前糧道行令更補本屬照例辦理排單發遞係恐驛站遲延未便指爲道署經承朦混復經訊據該經承彭姓卽彭慶孫供稱並無勾串林坤等送簽查辦及通同作弊情事餘供與林坤等大致相同亦卽具切結附卷又訊據林坤供稱林泰浩等懸船均係近房族人接辦由伊出名代完錢粮屢經禀退未蒙詳准現仍由伊代辦前奉行查經伊以林泰浩等有子姪可頂禀縣詳奉批准免予查帮各丁並無投入洋籍之人據劉紹曾供稱林增林肇慶兩缺船差缺丁懸論伊與廖長蔭接辦伊辭未允嗣以田地多爲前丁抵出雖有花息不敷完糧伊又禀退亦未允准現仍賠累不堪委非攘奪而來張煥等供稱並無因奉官票肆意婪索之事各等語檢查案卷覈與所供相符似尚可信又原奏屯田劈分秋災錢粮不能由該伍丁等吞匿乃以八百金賄通候補知縣前辦揚州保甲委員現署興化縣知縣姚崇義向府縣關説但分高儀两帮頭幫則但分江四甘六含湖了事各節查揚衛頭幫屯田劈分江四甘六係前署江都縣知縣朱枚詳准定案辦法雖屬權宜卷查該帮各伍禀稱額設田畆本無舊册可稽加兵燹案卷散失而賦役全書又止有田畆總數並未分駐某縣若干畆應徵若干糧且數百年更替授受轇轕久已無憑稽考祗以糧無短少歷任衛官故未深究今若澈底劈分清查将來照畆徵糧按則定賦缺額之田必多無田之糧誰肯完納於賦額轉多窒礙禀由朱枚詳請按粮劈分酌歸江四甘六以期於賦無虧此亦不得已而爲變通之舉尚無竇弊至姚崇義前辦揚州保甲於光緒二十九年冬間代理興代縣旋卽交卸所參受賄關説毫無證據等情由道詳請覆奏前來臣查揚州衛頭帮伍丁林坤等被叅勾串索賄朦混作弊及前辦揚州保甲委員姚崇義得賄關説各情旣據該委員查訊明確均無其事應免置議衛書陳敬亭衛差張煥朱洪等雖據訊無舞弊需索等情惟衛官旣裁書差無用應将書差等一併　革其屯運伍丁名目早經奉文革除仍應照案禁革至該帮屯田錢糧按照江四甘六劈分係由該縣禀奉批准辦理尚無弊竇應母庸議除飭督糧道轉飭江都縣将屯改爲民田繳價納税各事趕緊查辦徵解册報外理合恭摺覆陳伏乞皇太后皇上聖鑒訓示謹奏奉硃批知道了欽此 
宫門抄九月二十五日理藩院光祿寺八旗兩翼值日户部引見十三名理藩院九名正藍漢二名繼祿李紱藻等由 
東　回京請　　安方培愷預備召見毓秀請假十日關防衙門奏初一日大高殿拜表載　行禮召見軍機方培愷 
[署理兩江總督周奏爲江寗前辦籌餉捐輸在事出力各員分别改奬删減籲懇天恩准予給奬繕單覆陳摺]  
　　頭品頂戴兵部尚書銜署理兩江總督臣周馥跪奏爲江寕前辦籌餉捐輸在事出力各員分别改奬删減籲懇天恩准予給奬繕單覆陳仰祈聖鑒事竊查前准部咨議奏江寗籌餉勸捐出力各員援照江西浙江成案分别保奬一案核計何奬員數與江西浙江成案不符碍難核議行令切實删减另行奏明辦理等因當經前署督臣李興鋭轉行去後兹據清理捐輸文照處司道以光緒二十六七兩年本省開辦餉捐共收銀一百二十萬餘兩當時辦賑辦防在在需欵勸捐各員或設法廣籌或分投募集得以彙成巨欵解濟要需均屬著有微勞兹奉部議删减自應遵飭辦理惟查近年部行山東勸辦賑捐案内嗣後無論何項捐輸凡勸集實銀六萬兩准照異常勞績請奬一萬二千両准照尋常勞績請奬等因通行遵照今将前請保奬人員分别改奬並遵部章删減十一員保奬異常勞績七員以每員勸銀六萬两計之合銀四十二萬両保奬尋常勞績六十五員以每員勸銀一萬二千兩計之合銀七十八萬兩核與勸集捐銀一百二十萬餘両之數相符分别開單詳請覆奏前來臣覆核無異理合分繕清單恭呈御覽合無仰懇天恩俯准分别給奬以示鼓勵謹會同江蘇巡撫臣陸元鼎恭摺覆陳伏乞皇太后皇上聖鑒敕部核覆施行謹奏奉硃批該部議奏單二件併發欽此謹将江甯籌餉勸捐案内出力各員銜名繕具清單恭呈御覽計開三品銜調補淮揚通海道徐樹鈞擬請加二品頂戴二品頂戴升缺升用安徽候補道席匯湘擬請仍歸候補班儘先前補用鹽運使銜江蘇補用道陳桂森試用道江忠沆候補道奏炳禮安徽試用道韓汝春均擬請加二品銜在任候選道江蘇贛榆縣知縣徐樹鍔擬請俟離知縣任歸道員班後加二品銜道員用安徽試用知府彭家騏擬請歸道員班後加二品銜江蘇補用知府張景祜試用知府桂殿華劉藝安徽候補知府袁學昌候選知府袁淦均擬請俟補缺選缺後以道員用江西候補同知夏翊宸試用同知王銘震分省試用同知沈承俊均擬請俟補缺後以知府用湖北候補知州吳勤修擬請加四品銜直隷州用江蘇遇缺先知縣熊育鋭擬請俟得知縣缺過直隷州班後加知府銜候補知縣李明垣湖北試用通判楊文麟安徽補用通判劉啟瑞試用知縣楊志瀛江西補用知縣秦瑞楫試用知縣胡炳垚浙江補用知縣楊燦麟候選通判胡士楨均擬請俟補缺選缺後以直隷州用兩淮試用運判褚德黻擬請加四品銜　直隷州用河南試用知縣錢祥保擬請俟離知縣任過直隷州班後加四品銜分發行走中書科中書朱士振擬請加五品銜　江寕布理問劉思德擬　以知州在任候補在任候選布經歴江安粮儲道庫大使王錫珍 
 
