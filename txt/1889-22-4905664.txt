# 1889 - 22 - 4905664

 

Page 1

 
 
[新印十粒金丹出售] [  申報館主人啓]  
　　十　　丹一書不著作者姓氏　題多用對偶義遵章回小說之例而中間雜以七言句若詩歌者則又沿言詞格調其中叙述鎭國公高　侯事　雖皆羌無故寳而一經描冩無不栩栩欲生他如俠女貞姬刁奴强宼紅粧義士白　名流要皆刻意描摹惟妙惟肖而尤妙者詞意淺近不涉　　不特學士文人藉以遣興卽綠牕靜女黄髮慧重亦能一目了然毫無欵義誠小說中之别開生面者也現在裝釘告成每部十二本價洋七角本埠由本舘帳房及申昌書畫室出售各外埠則概歸申昌及經理申報人此佈 
[催取圖書集成告白] [  圖書集成局主人啓]  
　　本局開印古今圖書集成其頭二批業巳出書頭批四百零八本二批六百本凡有巳繳三次銀兩者請速至申報舘取書取書時并祈當　　　　勿自悮其尚有未繳二次銀雨者數十户請卽付繳勿遲其三批之書亦將次可以裝訂齊全特此佈啓 
[雍正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起改歸清遠里恆泰昌出售此外則南北申昌及本帳房皆可購取價碼仍照四十元至其校對印訂　　無不精益求精早爲有目共賞所有售出股票亦統歸恆泰昌發書此佈 
[論古今禁賭之法輕重懸殊]  
嘗聞賭神號曰迷龍龍以海爲湯沐之鄉故上海一區賭風特甚因其有害民生也國家特設禁令以防維之查例載凡民人開塲誘引賭博經旬累月聚集無賴放頭抽頭者初犯杖一百徒三年再犯杖一百流三千里兩麟不首杖八十又載造賣紙牌骰子爲首者邊遠充軍爲從者杖一百流三千里地方官失察賭博罰俸一月明知不究罰俸一年今租界中賭徒如此其衆賭塲如此之盛販賣賭具者明目張胆如此之多若一概繩以國法不將辦不勝辦乎卽遵例枷杖徒流矣若輩亦安　洗心革面乎所謂法令亦有時而窮者卽此類也舊例旣已不行乾隆三十二年九月又定新例凡拿獲匪船誘賭之犯審明無論初犯再犯不計次數概於該犯左面深刺誘賭匪犯四字云云簡册所載斑斑可考今旣欲嚴懲賭犯何不查照此例剌字枷杖或與西官商用外國藥水之寫於面上永不脫落者較之針刺尤爲便捷果能如此辦法則上等賭徒自然聞風歛迹卽下等賭徒亦復易於别白無從逃遁不此之務但以罰鍰助賑爲事在若輩譬如一夕之負仍可望以後之博進抵償則非重辦賭棍實於偶贏賭匪一夕之錢無異耳今日官衙贏賭匪一夕之錢明日賭匪再贏他人數夕之錢所失者少所得者多所負者一日所勝者無窮期雖曰拿賭實縱賭耳禁賭云乎哉竊考禁賭之法令古昔重於今時能使畏法之心不敵其貪得之心自然而然令行禁止漢書列侯功臣年表載當　以博揜失侯者計十餘人夫以王侯之尊而因賭乃至黜爵則等而下者其立法可想宋淳化二年閏二月朝廷下令開封府凡坊市有賭博者俱處斬隣比匿不聞同罪明洪武二十二年奉旨下棋打雙陸者斷手蹴圓者切脚以今觀之仍乎太酷在當時立法之意盖實見夫非此不足以絶其端耳總而觀之嚴刑旣隣於酷虐罰鍰又近於縱賭是誠不若刺字之爲愈矣試查照乾隆三十二年之定例遵而行之而賭犯有不革面洗心者吾未之信也此則概論一應賭犯耳若局賭則又不妨　立一法出示曉諭凡被人誘賭輪負者准其自首呈明數目官爲押追不究局賭之罪必全數追清乃行釋放此欵可以一半給還負者一半充公助賑試辦一二次自然而然無人局誘此實釜底抽薪之良法妙在暫行不科同賭之罪顯似乎與例少違隱實收網開一面之效噫此法一行彼軟硬局雨夾雪倒脫靴大將軍一線天蝎門檻諸手叚又何所施其伎倆哉又何必施其技倆哉謂予不信請試行之以上倉山舊主來稿之言也其意在乎執法以懲賭博爲地方除害起見亦不易之論也所云古法太重原原本本引証確鑿而近來獲賭者終不過以罰鍰了事若輩反因此而有恃不恐輪之於官者仍可以取償於博雖非縱賭而不啻縱之斯言非過激也刺字一法出自純星帝之旨未知何以近人竟未奉行若刻下遵而行之則稍有體面者必知自愛彼不自愛者亦不難一望而知之局賭誘賭等術皆無所施其伎誠良法也竊以爲此法不但可施之於賭徒并可行之於拆梢唆訟拐騙諸匪類獲到刺之使有所識别則以後不敢再犯若竊犯刺字則律已載之但近來亦不盡遵耳顧吾又有疑也者地方軍犯鐵槍小枷其爲識别也顯矣而彼乃反借此以逞其索詐之技牟利之方開小押鋪則盤剥重利沿門索錢視爲應得稍不遂意逞凶詐擾無所不至民間畏之如虎則是雖有所識别亦無如之何然其所以至此者仍由於地方官之過於仁柔非謂軍犯之必當如此也照例繩之以法又何至此况軍犯者已經辦罪者也賭徒而刺字則卽以刺字爲罪使之激發其羞惡之心或再犯則從嚴懲辦非若軍犯之有所恃也然則所云刺字之法行之於賭徒又何不可之有哉水懦易溺火烈生畏子産盖先我言之矣 
[諭旨恭錄]  
　　十二月初四日奉上諭裕祿等奏神靈顯應請頒匾額一摺湖北興國州城隍神素著靈應本年春間該處雨水過多夏秋之交復形亢旱經該官紳等虔詣祈禱旋卽雨暘時若轉歉爲豐實深寅感着南書房翰材恭書匾額一方交裕祿等祗領飭屬敬謹懸挂以答神庥欽此 
[京師紀事]  
　　今年順直各屬水患甚重被災邨民扶老携幼相率至京城覓食或挨户求乞或逢人追計甚至有鬻女賣勇者或推車而載行李或挑担而盛雜物每起少或數口多則十餘人每晨赴粥廠飲粥晚則紛紛投宿各處所望有地方責者早爲處置不使流離失所則善矣○户部銀庫於初三日兌收山西委員何慶霖解到京餉銀十萬兩又兌收陜西委員王志元解到京餉銀八萬兩均經眼同原解委員當堂劈鞘上平兌騐與該省批文數目相符逐一收存庫内繕給回报以便回省銷差○本年歲暮應遣王公分詣東西陵致祭兹經太常寺繕本具題合將派出銜名致祭之陵恭錄於後和碩睿親王魁斌致祭昭西陵奉恩鎭國公載遷致祭孝陵奉恩鎭國公溥齡致祭孝東陵奉恩鎭國公桂豐致祭景陵和碩怡親王載敦致祭泰陵奉恩輔國公麟嘉致祭泰東陵奉恩輔國公奎瑛致祭裕陵奉恩輔國公溥芸致祭昌陵不入八分輔國公聨寛致祭昌西陵不入八分鎭國公承熙致祭慕陵奉恩輔國公意普致祭慕東陵奉恩輔國公光裕致祭定陵普祥峪定東陵奉恩鎭國公榮毓致祭惠陵不八八分鎭國公毓朗致祭端慧皇太子園寢不入八分鎭國公承熙致祭莊順皇貴妃園寢○初三日由東安門 
 
 

Page 2

 
 
挑入大餑餑菓盒一百數十個内外硃紅油漆蓋上眞金飾以尺五雙喜字周圍徧飾眞金小雙喜字盒高七八寸圍徑二尺五六俱進東華門赴内務府堂上交納聞係明正大婚典禮所需○客有聽鼓秋曹者述及明年恭遇大婚恩詔照例大赦天下所有京外各直省理刑衙門監禁案犯除十大惡例不准核辦外其餘各案犯當核其案情一體議減至已到配之軍徒流犯亦斟酌奏請恩施分别减釋而刑部以及各直省仍照例舉辦秋審分擬實緩停止勿到一年等語諒明正當有恩綸下降矣○明歲係值柔年皇上應親詣夕月壇然自毅廟親行後迄今十有五年壇内殿　等處未經修葺已由太常寺咨部請修近經工部繕單奏派勘估大臣奉硃筆圈出吏部尚書錫珍户部左侍郎孫詒經欽此兹聞錫席鄉大冡宰孫子受少司農會商擬於初七日率同工部料估所司員算房書吏人等前往阜成門外夕月壇中將應修各工逐一履勘核實　算需銀若干並將各工做法一併繕單覆奏以便飭交承修大臣飭商興修○户部片傳兩翼前鋒營八旗護軍營三旗親軍營内滿洲火器營内務府護軍營稱所有各營弁兵應得本年奬賞銀兩本部庫於本月十二日辰刻開放爲此片行貴營派員齎持印領於是日赴庫承領可也○侍衞處上虞備用處上駟院鑾儀衞各侍衞每年終應得例賞貂褂二百餘件嗣因索倫等地方歲進貢貂僅敷内用遂自咸豐初年起每歲照例析給賞銀三千兩有奇由户部給發分給各侍衞歲除伊邇經侍衞處援案咨行户部請照數發給實銀以便分放　户部尚未定期開放也○京城内外各鋪户向於每月朔望凡僧道乞化者到鋪卽給京錢一文謂之僧道會入會之鋪可免平日游僧丐道踵門强化而正陽門内棋盤街路西乾泰皮鋪不知因何開罪於釋子本月初一日晨有游僧百餘人在其門首或擊鼓而念彌陀或敲魚而誦經卷一時人聲洶湧鋪中莫可如何旋有人出爲排解僧始散去然已費錢十餘千矣說者謂該鋪欲出僧道會故被游僧羣起而攻之○初二日京師天陰如墨頗有釀雪意至申初以後滕六稅駕六出花飛頃刻徧處皆白未幾西北風大作雪遂止至晚風愈大屋瓦皆有聲次晨天氣冷甚雖着重裘尚不免瑟縮之形○共部爲咨行事准多羅員勒載門上咨報本門上司儀長現在出缺咨請由部照例揀員補放以重職守等因查定例内載遇有各貝勒門上司儀長缺出應由廂黄正黄正白三旗各項正四品人員揀補相應咨行各衙門於二等侍衞雲麾使前鋒侍衞副叅領騎都尉副護軍叅領中擇其老成持重賞差年久者保送一二員告具履歴務於五日内咨覆以便揀選 
[白門臘鼓]  
　　南朝四百八十寺今雖莫指其樓臺何處然大街小巷有一種家庵僧侣兩三人與人家衡宇相望彼此略無嫌避有寗馨兒卽寄名其蓮花座下親暱過於伯叔兄弟寗俗重臘八粥庵中於臘日用和糯米雜豆屑和棗栗榛芡以煮之沿門俵散交深則粥多交淺則粥少前日東花園有某宅以粥少與和尚在利涉橋茶室内講理和尚年少嬌痴不知醉翁之意不在酒猶齦齦笑道寒　着花未婦卽再批其頰而去見者遂謂寗俗重臘八粥如此○十三日又下雪寸許風尖不凍日薄而寒次早便簷漏㶁㶁有聲則飄飄者已見晛而消矣據三農云麵麥得此三白可望有秋所奇者本月合朔以來凡亢旱之戾氣中於人如目疼喉痛等症皆已次第而愈日來忽傳烏喙將軍染温病其初起時似先麻脚望地而倒倒卽哼哼作聲一二日便不救初疑其積火投以涼劑斃甚速繼意其中寒試以温劑斃亦速後經數醫始知寒火不清病在腠理藥不能達因此牧豕之家見其飲食少進便唤屠者磨刀相向此種肉皮　無疵與平常充庖之肥腯無少異否則皮赤而腥割者知其爲瘟猪肉每斤僅售錢四十文故養生家無敢以此供口腹○詩云衆維魚矣實維豐年江南風氣殊不謂然大抵有水之年則魚多無水之年則魚少目下金陵魚價上等者每担需錢六七千文向來米價入冬必稍跌落現在上熟米每石售錢二千四五百又次則二千二三百文再次亦需二千文居奇者謂鄰省年不順成青黄不接之時囷廪家定當坐享十千之利云○金陵城内道里遼長非長耳公爲之代步吾知諸公早不月而喘矣地方官以其碍行路也每思禁之不知禁之者固是不禁者更是乃近來不少青驄紫騮屹立道左少年子弟愛其雄俊輙鞚縱於長街短弄間最易生事緣此等捷足多由百戰而來太平無事主人惜其芻豆使受僱於庸夫俗子飽具鞭策良馬比君子其心未嘗不知愧是所謂抝羞成怒耳前日司署口有挑未者負重行遲騎者怒其不讓縱轡而過覆其米於地人亦血流滿面挑米者以無力償米也且跪且拜旁觀不忍爲追至大功坊將馬挽回俾挑米者拉至米行内與之理論又信府河亦有馬撞人一事緣該處起南門訖東牌樓其路均中拱而旁迤陰雨泥滑足不能駐婦女尤甚居相近者至相戒爲畏途當下一老嫗彳亍其間見馬來欲左趨馬亦思從右去彼此一滑各跌於地騎者斷臂媪斷足均不能起經救生局爲之各僱人送歸○有冐領振米之某甲徽産也家有二子一女平日恃與公門中人相習廣與結納遂冐領米票至三十丁口妻以衣食粗足勸甲轉散與貧者已可不取甲曰取之不傷廉不取不爲惠我見每屆餘米數十石或數百石皆坐堂皇者享此升斗之餘我小人也明知非大雨之粟所謂聊以效顰詎前月甲次子忽病三日而殤妻怨之甲曰人將不食吾餘如子言以待來年然後已臘八日女又夭尤奇者圈中豢兩豕肥腯已如遼東之白頭卽俗所謂年猪也女死之夕猪亦不食次日卽斃由是甲始悔所獲不如所亡○關河百二已同不速之賓客路三千大半無家之鬼此鴻已哀嗷鹿不擇蔭者之無可如何也况附身無具與土同歸慘乎不慘刻下難民之染時疫而死者實繁有徒有合肥某公子聞其事憫之捐貲爲槥百具託某善士爲之施送隱其姓氏有知恩而詣謝者閽人則曰公子已公車北上是一孟之反不欲人屬耳目之意也士大夫持身涉世能如是也庶幾得持盈保泰之道歟○清淮迤北之人來就食者其婦孺率皆在大道旁往來討一文錢到處皆是行路者至不敢左右顧盼日前有人每口給票錢一百文行至四象橋頓來二三十人將施票者圍住詎票僅及其半衆疑其吝也爭扯其衣其人大怒揮之以肱衆卽爭爪其頸并傷其面其人知不可以理喻急欲遁於是蟻附者益惡作劇頃刻間其人僅存舊衣一件始縱去盖善門之難開如此 
[重懲淫婦]  
　　侯金氏者天津西郭外楊柳青人芳年廿有一齡玉貌花容不可一世而石榴裙下微露雙彎纎細如新月一鈎尤令人魂消心醉幼字同村侯某爲婦侯弓冶相承素操淮南王術侯子少氏兩歲其父母卜吉十月二十四日迎娶完婚却扇之夕容光照人賀客盈門皆以得美婦爲慶然洞房花燭不特不完太璞兼且已結珠胎盖其待字閨中時江上小姑不慣無郎獨宿已與村人杜老有私月下星前雲尤雨殢誦韓冬郎懐裏不知金鈿落暗中微覺繡鞵香之句覺鴛鴦交頸果然無價風光矣自至侯家常懐駿馬馱呆漢之憾結褵甫九日卽如結璘奔月思超碧落而絶紅塵中途覈侯姓拘回究詰之餘將桑濮各情和盤托出侯自念小本經營娶媳殊非易事婦雖失德不如暫爲隱忍倩其父母書立字據杜絶往來俾無夫者有夫無婦者有婦較勝於仳離失所各抱錦衾角枕之悲氏族如議書之而氏仍迷戀奸情五中輾轉杜又每向氏門前經過輙以咳嗽示意眉眼傳情氏坐立不寧不必夜半無人時向門前私語心通一點終苦于翼阻雙飛隔得盧家白玉堂惟有對銀漢紅牆愁眉雙鎖而已十一月中旬某日杜乘間語氏使謀害本夫閱日復出小救駕示氏謂如違前約當　汝夫婦之腹斷不容汝鴛鴦睡穩竟視蕭郎若路人也氏諾之二十夜乘夫熟睡猝以汗巾摯其手足正擬勒帛喉間以絶其命夫從睡夢中驚醒問氏保爲氏香汗淋漓聲嘶氣喘默默不敢答一言夫遂挣脫汗巾拔關喚醒家人坐以待旦翌晨卽投保送代至天津縣控告情由邑宰簽差逮杜老至案隔别研求杜初不承嗣用刑求始供認未嫁和姦旣嫁戀姦及唆守等情與原告並氏供皆若合符節遂追出明晃晃小七首存貯庫中氏吹彈得破的臉兒幾如法聰頭當磬子敲頃刻紅霞滿頰訊畢飭發官媒收管杜則鎖押班房候傳金氏夫婦訊究是否知情　鄉人畏罪脫逃早已鴻飛冥冥弋人不得而慕矣 
[醋海生波]  
　　鎭江西津坊某甲向藉手藝餬其口近與某黄魚相識黄魚素有烟霞癖甲遂與之開一烟館事經日久黄魚喜新厭舊復 
 
 

Page 3

 
 
與賣水烟之某乙有私暗去明來殊多不便因相計議欲效彩鳳雙飛不虞事經甲所知朝夕偵伺一日之方與婦短榻横陳喁喁私語適甲自外　見而大怒出白刃向婦頭面及腿連刺數下渾身鮮血幾疑濃染燕支痛極昏沈倒仆於地乙見此情形乘空逸去少頃婦復甦狂呼救命鄰佑聞喊而來將甲勸住視之婦已遍體鱗傷不能舉步幸所刺不在要害處尚可醫痊旋經鄰石調停令甲出川資買棹送回其事始息 
[閩省官報]  
　　十二月初五日通判章鑒卸代理漳平縣事丁母憂通判鮑尚基卸辦松政厘局前閩安議革叅將楊廷輝自籍禀到初六日吏目史致仁禀銷南臺保甲初七日縣丞王棟委監修金牌砲臺工程差初八日同知陸雅南解餉進京藩轅牌示將樂縣汪保駒飭回本任初九日巡檢沈增卸厦門支應差到藩轅牌示准補高板巡檢胡光瑾新選樵洋巡檢蘭陔均飭赴任十一日調署泉州府胡勝卸汀州府事到禀謝委十二日署　汀縣李鳳翎禀辭赴任藩轅牌示署沙縣章國均調省遺缺以閩縣楊鴻濓調署遞遺閩縣以本任建陽縣祁徵祥署理 
[邗江官報]  
　　十二月十三日署河垜塲戴宗美鹺尹卸事回題補東臺場魏鹺尹裕光禀知謝委十四日鄭分轉德璇由通屬來揚十五日福都　升座掣籖後考騐鹽捕營額外缺十六日閔鹺尹奉璋禀知通泰查探水勢 
[武林雜錄]  
　　詔郡所前地方向多販私鹽者自派駐砲船緝私後遂有鄉民戕勇之案本館早已登報當查辦是案時曾添調舢板數艘前赴該處彈壓遂在白露塘停泊帮同緝私兹以冬防緊要杭城鳳山門外六和塔南首范村朱橋一帶江面遼闊港汊紛歧故管帶楊太守道洽將前調駐曰露塘之舢板移紥范村朱橋藉資巡緝而護商旅○清波門外雞籠山有某甲者家本貧寒向惟爲城中人經辦葬務管理墳塋藉爲餬口之計近以所管某富户大墳祔葬棺木數具聞此墳從前辦葬時費用至數萬金今日祔葬所費必鉅經手者必又得一宗大財遂爲匪徒所覬觎前夜四鼓突有十餘人毁門入室任意搜括詎意大失所望約計搜得錢物不及二十千之數甲家僅一老嫗無能救護當匪徒出門時恨恨作聲曰我總認得爾等匪乃回身用石灰擦瞎老嫗兩眼始呼嘯而去此事已隔多日未聞報官請緝殊可怪也○海塘久慶安瀾歲修領欵不過　册報銷而已第年久失修坍損地方實屬不少故塘工局提調時太守慶萊於前月下旬親赴平湖縣估算山塘工程並赴中塘及大山圩海鹽勘視應修應緩各工刻巳勘估完竣回省禀候憲示約計開春卽當酌量緩急次第興修矣 
[火災續述]  
　　滬北大警已登昨日報章兹復查得永平安西里口石庫門樓房二幢空閉無人前夜十點鐘時内忽火發冐出屋簷時正大雪紛飛屋面積雪半尺許著火融化雪水淋漓而火仍直上炎炎勢難止遏及巡街捕飛報捕房麥捕頭等督同中西各包探巡捕舁藥水龍到來火已冐穿不可嚮邇捕頭命分投灌救彈壓并將圍墻推倒以殺火勢再甲藥龍息其餘燄及法捕頭督同洋龍及中西捕奔至巳不須再救矣是役也焚去起火之空屋二幢被累東首樓房墻壁梁柱均有燒痕鄰人搬物出門被搶不少昨晨開單報捕請查所有當塲拿獲者解送公堂請辦計一百十七號華捕禀稱而夜火起時小的眼見奚阿福手持拜匣煖鍋等物奔出里門今特拘案尚無失主認贓奚供拜匣煖鍋在路拾得蔡太守判枷號七天贓存捕房俟領蔡阿龍趙阿方同稱隣居火起險遭波累當由巡捕阻獲搶取玻璃九十三方之張寳桂送案請辦張供小的路經是處見有玻璃遺棄是以拾取太守判枷號七天贓交蔡領去 
[局員訊案]  
　　前晚城内老學前烟館主譚二正在煮烟忽有成衣匠劉某入内訪友悮將烟鍋踢翻譚向索賠劉不依以致互相爭閙譚欲批其頰劉用手阻攔遂互扭至巡防中局局員禹君升座訊究譚劉伸訴前情突有自稱叚董之醉漢朱某從旁插嘴禹君大怒叱令退去判將劉笞責並令賠洋兩元劉受笞痛極狂吼並將勇丁指節咬斷勇丁負痛倒地禹君以劉䏣大妄爲喝令重笞笞畢譚稱劉之賠洋願給勇丁爲醫傷費並再繳一元禹君飭劉繳洋申斥數言揮之便去 
[上海縣署瑣案]  
　　磚木石鐵各業控木作頭王子明虧欠貨銀一案經裴邑尊提案訊押嚴追節登前報昨日午刻有南市廿三鋪民人丁玉堂禀求保王出外料理各欵邑尊謂現當歲暮爾須人錢兩保方可准爾丁稱不敢並保邑尊隨叱令退出○裴邑尊訪拿閔行人顧阿桂金玉泉金阿秋徐阿天等到案諭令明白具詞呈候覆訊云云曾登前報昨晨邑尊升堂訊究顧等呈遞禀詞邑尊謂爾等在鄉不安本分滋擾鄉民情殊可惡顧等均稱不敢爲非邑尊判顧笞責八十板玉泉笞責四十板並荷枷游鄉示衆三天再行帶案發落阿秋阿天發自新所管押候示 
[英界公堂瑣案]  
　　包探秦少卿拿獲積竊陳金和卽葛順金又名小搨餅隨交與長洲縣捕役李貴帶去中路脫逃又犯竊案仍經該包探拿獲解請蔡太守訊取口供飭交包探帶回查吊各贓冉訊此皆已詳　報者也昨日該包探起到各贓連犯解案禀稱小的詰得該犯脫逃後於初八初九十一十三等日連竊朱阿六等四户衣飾均匿在善餘里私婦家各贓中尚少范阿巧所失灰鼠馬甲及裙褲據供已送與相識婦人陳王氏往吊無養亦無實在憑據今將該氏帶案請訊并呈前所行竊各物之押票内有時辰表十二枚當在蘇州得錢一百兩朱阿六王愛生方雲昌范阿巧四失主同供失竊衣飾巳由包探獲贓請爲給領該犯供小的竊取四户衣飾均同包探交還原贓至元縐裙一條在路失落灰鼠馬褂絨褲交與陳王氏因住宿二宵抵作夜合資陳王氏供稱丈夫現開復記烟館陳之私婦住在隔壁陳偕婦來吸烟二次存洋一元是日由包探押陳到來吊洋小婦人言陳自稱爲荳麥行生理豈知其竟作賊伊卽挾嫌誣扳且小婦人曾見元縐裙穿在伊私婦身上今被妄供心何以甘太守飭將陳王氏暫發官媒着該包探將該犯私婦拘案再行質訊核辦該犯仍管押起案各贓給各失主先行分别認領○粤妓郭氏名彩仙訴稱同鄉人李其生到來住宿乘間竊去金練由包探拘住搜出洋十七元據云早將金練兌與銀樓鎔化今已繳到塊金李供小的與該妓相識已久因有急需商借金練兌洋五十四元用去二十八元尚存十七元實因鴇母查究金練何在致被混指行竊該妓稱並無允借之說徐炳榮　是九霞銀樓夥李將金練兌洋五十四元及包探吊贓金練已鎔故將金塊繳案蔡太守隨判李管押一月金塊給該妓郭氏領去起案之洋十七元先給徐領尚少二十八元再行追繳○潮州人翁錦泉訴稱在申開設烟館昨已夜深正在收拾得夏文方趙步雲等到來强令開燈及索烟資分文無着反敢兇毆致失洋銀八元七角小帽一頂洋烟袋三枝夏供與趙至翁處吸烟賒帳不依以致口角不敢逞蠻趙供金陵人據夏言欲請外科醫病因同至烟館擬邀醫生商議後夏欠帳不允與之爭論並不敢幫兇蔡太守飭將夏趙押令賠償失物○銀工吳光林訴稱陳懐龍持銅釧一對來囑包金論價不諧又言欲兌銀絞絲釧及交看伊卽取而奔逃由捕阻獲人贓送案請究一百八十四號華捕禀稱小的見陳奔離五六家門面因卽追獲搜出銀釧并洋三元陳供江都縣人將銅釧交伊包金論價口角不敢奪取銀釧洋銀係自已之物蔡太守謂事旣確實可憑豈容狡賴判押一月洋銀銅釧暫存俟期滿給還備文遞解回籍銀絞絲釧交吳領去○釘君作主郭晉卿訴稱吳錦堂竊書十五部水烟袋一枝由捕緝獲人贓送案請究吳供詞含糊蔡太守判管押二十一天贓交郭領去 
[法界捕房瑣案]  
　　本年十月間江蘇海運局報稱失去象牙烟槍一支價值甚鉅請卽緝查事經二月昨日始由包探查獲竊犯楊小全并至城中侯家浜獲住其子阿毛搜出押票七十一張烟槍亦在其内大約須押候解案也○昨有湖北人藉租屋爲名至某姓家攫去銅吊因之拘送捕房捕頭着押候研詰 
[惜字會資權充振欵]  
　　溧陽寳昌典李福城沈桂輪兩善士惠函并移助賑捐洋五十元錢一百二十文述悉閣卜與二三同志論及申 
 
 

Page 4

 
 
滬幸中災書疉佈捐册頻來風雪交加想瀕厄餘生飢寒益迫惟有嚮南天長號飲泣使飽食煖衣迄未思枕藉溝壑朝暮難全者於心有所不忍并以作踐字紙爲最宜猛省因怱忙疎忽多不勝防集一文願作惜字會何弗移緩就急權充賑欵一舉而二善乃備咸韙之同袍無長幼每日自一二願至十數願不等計至年杪共得錢一百零二千二百四十文提出一半託與昌陳竹坪先生彙解災區拯飢辱承閣下先行借蟄諒貴業中亦有遵而行之者或他業中更有善願宏深擴而充之自一而十而百積少成多不無小補想同志君子日費數文稍節茶酒之資不覺爲難祇在首倡者實力維持多方集醵甘任微勞則亦易成也撥一年之經費事出權宜供四境之觀摩惠期普徧救災恐後可謂煞費苦心矣上海北市絲業會館籌賑公所愚弟少欽施善昌謹誌 
[善捐摭要]  
　　盖作善降祥乃仁心之感格濟災免厄是天道之昭彰格言云欲廣福田須平心地此之謂也今有南州閒吏大善士因見敝堂善舉浩繁經費支絀乃慨助捨棺洋五十元以兾諸事順遂又莊容川大善士求母病速愈助施粥洋五十元祗領之下不勝欽感竊思善惡之報如影隨形况捨棺免屍骨於暴露施粥濟枵腹之寒黎何等造福所求定必如響斯應爲親病而施濟尢屬仁孝兼全勿藥之喜自可立待特登報章謹甲謝　[  上海六馬路仁濟善堂董事施善昌蔣毓棻葛純孝等謹誌]  
[上海三馬路與昌恊賑公所陳竹坪經收河南皖北奉直揚鎭賑捐十二月初四至初七日第一千二百三十八至四十一次清單]  
　　益昌繭綢莊交來蘇州曾鶴年洋十元浙江洋雲山人洋三十元○壽康交來抗垣垂裕堂洋一百零二元無名氏洋二元巨康莊交來西其公積堂募寄許公福等洋六十元不書名五元同仁氏二元共洋六十七元吕先生交來無名氏指助豫皖洋廿元○同順昌第十二次藥資移賑英洋十元銅二元福蔭居洋十元小東外公醮餘資移賑洋一元零五分錢十一文陳篤卿醫金助賑洋一元五角李　君求父病速愈洋二元安亭居又申因妻病愈全完愿洋一元張松雲二元錢順興英洋二元錢祖康銅洋一元樂善人銅洋八元阿六銅一元川沙陳文淵積省心愿小洋七角○蘇恆顔子廣善士寄來王旭岩祈合家平安洋一元點見無名氏洋一元免災單浙紹會邑東關鎭來記莊交來杜安候二元孫蒼兩洋一元揚子卿無名氏各五角清和氏明四角章憲彰落書氏欣各三角東海徐氏銅一元共來英洋五元銅一元○上格冊宿邑天順公寄來劉小林書士經募知兆子一元世德堂各一千敦古堂仲記問心堂陸遇吾周壽年繼賢汝南郡七户五伯以上共洋六元○以上初四五日共收英洋二百七十三元小洋十二角銅洋十三元錢十一文常熟愼餘莊募寄來乾豐泰三十元孫直翁二十元共來洋五十元盛川益源榮寄來禮堂保産平安十元楓溪有止汀祈保慈母康强巳身旡晦十元○恆豫莊交來粤西無名氏指捐豫皖保家老少平安洋廿元又指助山東祈合家清吉廿元又指捐奉天求全家大小康强廿元共來洋六十元○本埠必得吕宋票號洋十元又泰和開席洋十元德記銅一元得彩票小洋五角又隱名氏求諸事順遂洋一元○功德冊常州鹽公棧來卞老太太陳經發各五伯無力主人四百王季荃卞大少太太各三百卞三少等五户各二百吕王氏一伯共洋三元○丹陽冊怡和保險公司錢六百文○又冊陳錦章洋一元無名氏五角南通州鎭塲陸　平安五角○揚鎭冊嘉興池灣厘局來葛　襟莫肯記鄭少記三户合助三元又冊許文山小洋二角○又冊嘉禾趙寄來隱名氏二户共洋一元○又而蘇州同利和布號洋四角胡吉臣鄭臨吉各二角沈松泉葉明遠陵壽桃程國良鄭敬和羅錦山等十二户各一角共洋二元○安徽文氏求病速愈洋一元廬江陳殿元保平安洋一元紹城白魚　朱聨升三角新陽縣差補捐一角○無名氏二户各一元免災氏一元源昌永銅洋三十元元源昇昌豐源合銅洋一元○○以上初六七日共英洋一百六十六元銅洋三十二元小洋廿一角錢六百文合併聲明 
[上海陳家木橋總内豫皖揚鎭恊賑處經收貴陽電局經募豫皖賑欵第一批至第五批各捐户清單]  
　　潘企曾涵玉山房史長生三人各票銀二十兩曹慧齋凥易凥兩户各十兩瞿子澹八兩俞松亭七兩貴陽職婦趙陳氏六兩潘子牧孫仲付百川通錦華吳松年鄧季垂謝亭石小峰張翼卿談仲蓮十户各四兩董子　三兩王小軒楊琴三劉鼎臣鄧又緣徐述之樊墨泉桂　氏桂仲炎任秋田古燮臣尚藴齋十一户各二兩陳洪甫繆嘯泉吕嵩山黄錦章廖漢琴章寳田唐佩長方式如史翔臣曾核齡宗小風鄭言人汪星五張溪　許志厚江　源董英武謝萃堂張明仁佐亭王清連吳雨蒼孫陶齋齊署初魏玉銘二十五户各一兩以上共捐貴平銀一百九十一兩○雲南　署十兩素記珍記兩户各六兩琴記四兩雙記三兩前記獅記兩人各二兩濟記十三兩素記十兩兀記等拾兩蘭記珍記兩户各五兩雙記三兩琴記海珊記二户各二兩珍記六兩素記琴記兩户各五兩蘭記四兩變記之記兩翁各三兩得記仁記義記禮記智記信記温記周記三得四得明記雲記十二户每一兩岑記二兩雲南藩署一記十兩懺絲黽丙亷之等記六户各五兩以上共捐貴平銀一伯六十三兩○以上一批至五批止統共捐貴平銀三伯廿一兩○内於上年十二月廿二日第一批收到貴平銀一伯另五兩申合規銀一伯十二五一錢一分六厘○又於本年正月廿五第二批收到貴平銀五兩申合規元五十三兩三錢三分○又於八月十九日第三批收到貴平銀四十兩申合規銀四十二兩六錢五分○又於九月初六日第四批收到貴平銀四十兩申合規銀四十二兩六錢三分○兹於拾二月拾二日第五批收到貴平銀一伯拾九兩申合規銀一伯廿七兩另六分五厘來欵悉准以上均由天順祥號交到先特報謝合併聲明 
[上海三馬路與昌恊賑公所陳竹坪經收河南皖北奉天揚鎭賑捐十二月初一二三日第一千二百三十五六七次清單]  
　　安康莊交來漢口怡怡居士洋九元又悮深氏勸親属節省移賑洋二元虔請灶疏兩道本埠來眞愚堂求合家平安洋十元○申報館交來水災冊居易居洋十元揚鎭冊居易居洋十元又來施當冊孫居仁鄭田時吳士元周世春蔣章張中楷中模蔡炎李大本王言綸徐致遠等二十八户各助銀一錢又上格冊邵宗亷史世度王友恆周之純李簡叚文孚林明偷寅亮吳汝誠潘文江胡延春朱仕傑舒春華陳佐清沈鳳梧等四十户各助銀一錢以上二冊合來規銀六兩三錢九分六厘○上格冊揚州安樂巷余募寄爾廷氏求母病愈一元又自求喉症卽全二元余了氏代夫求福又自保平安身健各一元共來洋五元○又冊坐春草堂三角洗硯山房補過軒惟悟氏各二角陳玉如一角趙邢唐三位太太屠用森金程氏劉石氏胡王氏等十三户各一百文共來洋二元錢二百六十文○免災單震澤糧廳程來程氏卿爲張氏喜得弄瓦大小平安湯餅移賑洋十元○曾國卿先生來江西李拱夫在揚州開張恆足紙號因隣居先愼荷神默佑得保平安并祈水陸亨通洋五十元又向榮堂金洋八元○嘉興油車港來倪朗軒爲小兒吐血不止虔叩灶神許願助賑漸見全好洋四元廣東漸陽縣鄭門慈母趙仕智洋十元無錫乾興裕記號來楊美記求子安康五元劉金記三角嚴仲記心記各二角得心齋一角共洋六元杭州六官巷來徐冠伯求妻病速愈五元○丹陽冊無名氏一元○上格冊嘉興王店南卡來張廷海錢五百又募何字孫一千金蘭訪顧餘慶各五百張秋江何菊生各三百二户各二百共洋三元錢四百十文○免災揚鎭三賑冊松江袁長根合助洋一元○勸賑啓朱經高平如寄來徐枝珊病愈完愿二元○揚鎭冊福山來愛吾廬銅洋五元松竹梅主樹德堂各五角周成甫二角嚴友咸黄友谷各一角以上五户來英洋一元錢四百十三文○又冊意軒主人四元冷板凳客二元藝蘭寄廬一元共洋七元○又新冊無名氏二元無名氏二户各一元共洋四元○德興隆東洋號來邵家浩敬移先母周年懺資助賑以新冥福洋十二元夏芝荆完愿四元史氏一元楊庭璧求内病卽愈三元余懐徵一元求椿壽如意三元一粟子求一路平安黄竹朋五元菊朋氏同洋一元存德惠泰合同洋一元無名李小洋一角周海秋無名氏合四角羅隱民一角○○三天共收英洋一百九十元規銀六兩三錢九分六厘小洋六角銅洋七元錢一千另八十三文合并聲明 
[上海四馬路高易公舘内賑所陳詠南經收河南皖北奉直揚鎭十二月初一至十五日第九十次賑欵清單]  
　　初一日陳聞聲保人口平安洋三元陳毓蘭獲彩賑洋清元○初二日盧小周銅洋一元無名氏洋二元五角○初三日蘇城新科舉人陶治元洋四元○初四日宿邑兀升號洋八元三聽堂六元共洋十四元潤州程剛翁　程崗謝洋一乙二角謝小梅少梅錢釗　李子云謝少青謝克勤謝固均各錢二百文張旭初張丙田謝德兄謝恩榮各一百正賢五十文共捐洋一元二角錢一千八百五十文伸洋一元八角○元江惠　莊募乾秦豐錢一千文惠記六百四十文公泰號朱青芝各五百文張恆大王恆茂同發永義泰太豐王德和周永昌王義和永成各三伯新記號汪永益王義茂王義記湯廣隆公　太各　百共捐錢六千二百四十文申洋六元○初五日潘星河翁來江西鄧善士募江西補用縣正堂馮永年洋三十元清芬堂十二元馮星垣八元共捐洋五十元申規元洋十六兩一錢三分○甬江王　門翁募王劉氏　柳門東培子各二元共捐洋六元○初六日黔義劉安衆善翁費矩記各三元朱恆源陳澤記陳胡氏各兩洋費訓餘費訊臣各一捐共捐洋廿　元烏鎭厘局者芸主人許惠生　兩元梁溪無名氏安仁氏廣聚絲行各乙洋長和梁溪人振昌袁費記無名氏浣雲樓主各五角毗陵子四角聽芝閣宜記各三角共洋洋十一元門樹華一元○初七日桐鄉　廨費安澄翁奏無民氏洋十元○初八日廣東潮州府正堂方印功惠助河南賑洋一千元伸規元七伯兩由南順泰寳號交來○郭景記元十元○福州廣義昌寳號○袁　蘭隱名子务五角共一元○○初九日蘇若泉翁爲其尊嚴八旬開壽域折省謝筵移助賑捐爲諸親好友求種祿洋三十元○○吕錫記銅洋十三○○　十日隱名氏洋二角○○十一日恆久氏洋二元○李月記洋十元○○十二日張延記洋洋十元○仁和吳秀峰祈病愈洋三元○虹口義昌質英洋八元銅洋二元○○十三日沙　吳美丹翁募雙桂軒古歙　　生壽春山人各洋一元有心無力子銅洋一元共捐洋三元銅洋一元○○十四日張茂合翁來横濱萬隆洋行蘇傑生洋四十元盧桂　崔香　盧　　各十元盧逸堂陳康平　　舟　符三曾卓軒鄭岐川各十五元江伯川李鳳林鮑韋昭文經號各三元李潤璋蘇陳氏梁耀　各洋一元共捐一百十五元○陶牧緣銅洋一元○○十五日招商局交來劉　德　募昌也山人邵　受堂伊愼德堂承恩堂　餘草堂述山劉鄭修業齋張賜錦堂胡承蔭堂吳述事堂王修德堂晏袞繡堂各錢二千劉崇仁三千顧天保堂　秀堂懐德堂無名氏洪仁壽堂崇　堂浣花書屋朱貽安堂沈伯華沈敬　堂沈八詠樓玉泉堂儕蒸子洪燕喜堂雙峰樵者師儉堂各錢一千文停琴閣洋八角共捐錢四十三千文伸紋念七兩另五分洋八角申紋五錢四分四厘合來紋念七兩五錢伸規　廿九兩另八分二厘另錢一百五拾文○龍游王正豊號有民愁抱杞憂合助洋六元○吳善士代先母余氏祈求冥福助洋四元○翁沛生洋二元○隱氏居洋十元○○以上統共收規元七百六十五兩二兩一分二厘英洋三百五十元七角鎭洋十五元錢一百五十文 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十四年十二月初四日京報全錄]  
　　宫門抄○諭旨一道錄前○江撫德奏鄭工第十次捐輸開單奬叙摺○黔撫潘奏剿辦土匪片○台撫劉奏議卹巡檢等片○將軍長奏疏脫解犯之官兵訊明定擬摺○又奏孀婦變賣衣飾捐賑請旨建坊片○蘇撫崧奏當稅業已掃數清繳片○豫撫倪機奏甄别知府等片○十二月初四日兵部太常寺太僕寺八旗兩翼值日無引見○清安續假五日○截取知府何玉福預備召見○内務府奏派雍和宫熬粥派出恩中堂○召見軍機謨貝子克侯曹鴻勛何玉福皇上明日卯正至奉先殿壽皇殿行禮○○頭品頂戴江西巡撫臣德馨跪奏爲江西勸辦豫省鄭工捐輸第十次開單懇恩奬叙以昭激勸恭摺仰祈聖鑒事竊照光緒十三年十月十四日接准户部咨議覆御史周天霖等奏豫省河工需欵緊急請開鄭工捐例一摺十三年九月二十八日奏奉旨依議欽此計單奏内開鄭工新例收捐照初開海防例辦法各直省藩庫准其一律收捐隨發實收分次造册按月送部核辦所收捐銀專欵存儲聽候部提外省以接到部文之日起定限一年扣去封印日期限滿卽行停止等因咨行到臣當經轉行遵照辦理將光緒十三年十二月初一日開局收捐之日起截至十四年八月底止共收捐銀八萬二千八百六十三兩四錢列爲先後九次經臣分别奏咨奬叙並准户部咨酌撥山東挑挖河淤及河南鄭工用欵三次共動解銀五萬四千四百二十四兩二錢各在案兹據署藩司瑞璋詳稱計自光緒十四年九月初一日起截至是月底止所收實官職銜封典貢監等項共一百二十九名按定章分别减成共收實銀七千六百八十九兩又收遵駁咨覆之珠蘭布補交寔銀六十八兩四錢二共銀七千七百五十七兩四錢悉存藩庫聽候撥用除分别塡發實收給領外合將各捐生姓名年貌籍貫履歴三代造具清册列作第十次詳請奏咨奬叙並請將副寔收咨送户部塡發執照來江轉給等情前來臣覆加查核所捐銀數及請叙實官職銜封典貢監等項與例章均屬相符合無仰懇大恩俯准分别奬叙以昭激勸除將清册副寔收送部外理合恭摺具陳並繕清單敬呈御覽伏乞皇太后皇上聖鑒飭部核覆施行謹奏奉硃批該部議奏單併發欽此○○潘霨片再逆匪朱瀧保等在威寗州屬拖冲地方聚衆數百人竪旗謀逆人心動摇該處與畢節縣及雲南鎭雄州均相逼近若不迅速撲滅勢必勾結蔓延大爲滇黔之害經臣飛飭前貴西道李肇錫督令該州縣文武官紳帶領練圑前往會剿該員弁等不分畛域合力圍攻立將逆氛掃蕩並將匪首拿獲懲辦殄滅根株以絶後患剿辦洵爲妥速所有在事出力諸人不無微勞足錄可否仰懇天恩俯准擇尤酌保數人以示鼓勵出自鴻慈謹會同雲貴總督臣岑毓英合詞附片具陳伏乞聖鑒訓示謹奏奉硃批着卽飭屬嚴緝逸犯王洪蕣等務獲究辦俟事竣後酌保數員毋稍冐濫該部知道欽此○○劉銘傳片再查旗后海關委員浙江候補巡檢吳守植解送關收銀兩來北附搭威定輪船回差又臣衙門差弁外委嚴登榜搭赴澎湖公幹均於該船觸礁之際落水淹斃臣查該員弁等因公在洋殞命深堪憫惻合無仰懇天恩飭部將巡檢吳守植外委嚴登榜從優議卹出自逾格鴻慈謹附片具陳伏乞聖鑒訓示謹奏奉硃批吳守植嚴登榜均着交部從優議卹欽此○○奴才長順恩澤跪奏爲訊明中途疏脫解審新犯限滿無獲之原解官兵按例分别定擬緣由恭摺仰祈聖鑒事竊查光緒十三年十月十五日據署三姓副都統協領富凌阿呈報解省駁審擬斬人犯盧秀生中途脫逃一案當經前任將軍希元將原解官記名協領披甲巴揚阿先行奏叅奉旨巴揚阿着先行革職提案研訊仍勒限將盧秀生嚴拿務獲究辦等因欽此欽遵轉行知照在案兹查此案自光緒十三年九月十五日犯逃之日起扣至十四年九月十五日一年限滿犯未弋獲隨提原解官兵經督飭司員細加研鞫緣已革二品頂戴記名協領披甲巴揚阿係三姓廂紅旗多祿佐領下人光緒十三年九月間奉派帶領甲兵恩順額圖洪武二名赶省接解因姦拒傷本夫楊學盛身死案内駁審擬斬人犯盧秀生一名於九月初三日由省領解押犯起程每夜令恩順等二人看管巴揚阿督同防範至十五日行抵崇古爾庫站因天晚投店住宿巴揚阿與解兵同在一炕看守是日道途泥濘行路乏困至半夜時巴揚阿等均已睡熟該犯乘間扭脫刑具潜逃及至驚覺巴揚阿連夜率同解兵等搜捕未獲天明仍分路追緝無蹤呈經署三姓副都統協領富凌阿轉詳到省當經前任將軍希元將巴揚阿叅革一面勒限嚴緝兹報限滿犯仍未獲復提該官兵等嚴加研詰委係一時疎忽並無鬆刑賄縱情獘矢口不移案無遁飾查例載解審斬絞重犯果係依法管解偶致疎脫將長解暫行監禁一年限滿無獲照逃犯本罪减一等問擬滿流等語此案由兵恩順額圖洪武奉派跟隨已革記名協領披甲巴揚阿押解駁審斬犯盧秀生並不小心防範致犯乘間脫逃雖訊係依法管解並無賄縱情獘惟一年限滿犯未弋獲自應按例問擬恩順額圖洪武均合依解審斬絞重犯果係依法管解偶致疎脫一年限内無獲照逃犯本罪減一等問擬例於逃犯盧秀生斬罪上减一等擬杖一百流三千里係旗人照例折枷期滿鞭責發落仍革仍記名協領披甲巴揚阿督兵押解重犯致令中途脫逃實屬異常疎忽惟訊非解兵賄縱業已奏叅革職應請免其治罪逃犯盧秀生仍飭嚴緝獲日另結除將供招分咨兵刑二部外所有此案審明定擬緣由理合恭摺具陳伏乞皇太后皇上聖鑒勅部核議施行謹奏奉硃批刑部議奏欽此○○長順片再據吉林分巡道豐紳泰禀稱胞姊吉陽瓜爾佳氏係廂紅旗滿洲已故副尉達興阿之妻於光緒十三年夏間聞山東水災曾將平日私積及衣飾等項摒湊銀一千兩豐紳泰交吉林電報局匯解上海賑局轉解山東在案並稱該氏捐資係爲救災起見不敢仰邀旌奬等語奴才伏查該氏以孀居孤苦變賣衣飾捐欵賑飢洵屬克已濟人閨門深明大義所捐銀數核與請旨建坊定例相符合無仰懇天恩俯准將已故副尉達興阿之妻吉陽瓜爾佳氏給子樂善好施字樣循例建坊以照激勸除咨部外理合附片具陳伏乞聖鑒訓示謹奏奉硃批着照所請禮部知道欽此○○崧駿片再准户部咨具奏各省徵收當雜各稅分别整頓勒賠又奏各省質當鋪飭令照例領帖並各省當稅徵報不實酌擬章程册式各摺片均於光緒十三年八月二十八日奉旨依議欽此並頒發章程徵信册戒到蘇均經行司通飭遵辦去後兹據蘇州布政使黄彭年詳稱當稅一項出自殷富商户每年每典應完稅銀僅止五兩均係年清年欵歴無蒂欠其中間有典已閉歇未經繳帖詳銷或因一再飭查不卽聲覆稅銀偶有懸曠自應責令各該州縣按數清繳原不准絲毫列欠是徵收此項當稅並無徵多報少揑完作欠情弊况蘇松等五府州屬自光緒十三年分以前典稅銀兩均已一律清完造報又自光緒十四年分起至三十三年止應徵稅銀前經部臣籌議河工賑需外案質令預完二十年典稅業已掃數清繳遵經委解豫省以濟鄭工要需是蘇省當稅並無積欠祗有預完毋庸造辦徵信稅册至此内務當鋪户有無增設以及私開漏稅應令地方官隨時查察整頓一律領帖詳辦彙入奏銷案内造報如有業已預完稅銀續後報歇之典應由接開典商歸還前墊倘有另開新典仍當照例徵稅歸入奏銷案内完解造報其無額田房洲塲稅銀各州縣俱係現銀徵解按年截數並將截存尾根造册送司核對造報奏銷並無徵多報少亦無民欠未完無從開造徵信册籍至牙牛猪羊等稅間有民欠已於彙造民欠地漕等項徵信册籍内造册送部查核各州縣等寔無虧挪無須勒賠但牙户設有閉歇本不准朦混頂替尤應隨時追繳原帖詳銷除稅倘因虧本歇業人或回籍遠出帖未繳銷稅無著落應卽嚴飭各州縣隨時稽查認眞跟追如有欠宕卽於辦奏銷時勒令如數追清欵以解杜流弊等情詳請奏咨前來奴才覆核無異除咨户部外理合附片陳明伏乞聖鑒勅部查照施行謹奏奉硃批户部知道欽此○○倪文蔚片再道府州縣保歸候補班人員無論何項出身應於到省一年後洋加甄别歴經遵辨在案兹查候補知府白文清候補本班儘先前知州湯似慈候補班前知縣陳允年均已到省一年期滿例應甄别據藩臬兩司會詳前來臣詳加察看該員白文清篤寳詳穩湯似慈心地明白陳允年辦事勤愼均堪以原銜留省分别煩簡缺出照例補用除履歴咨部外謹附片具陳伏乞聖鑒謹奏奉硃批吏部知道欽此 
昨日接到初四日京報一本合先排印以供衆覽尚有十一月三十十二月初一初二初三等日京報俟接到後再行補登本館附誌 
 
