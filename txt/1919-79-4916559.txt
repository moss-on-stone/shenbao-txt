# 1919 - 79 - 4916559

 

Page 1

 
 
   
 
 

Page 2

 
 
時評 
[内外之别] （冷） 
　　政府每以某事爲内政不願外人干涉雖然試細思之所謂非内政者能有幾事耶其内外之别究若何分析之耶 
　　夫一國之事無一外交而不涉内政者故以精義言一國之事斷無能容他人干涉之理苟不能守此界限而復從而分之曰若者願人干涉若者不願人干涉干涉之端已起人烏能聽其願不願耶 
　　况乎所謂願不願者又僅區别之於利於政府利於國家之間耶 
命令 
　　三月二十五日大總統令據湖南督軍兼省長張敬堯電呈湘省西南兩路疊遭兵燹災况日重請特予賑恤等語湘省衡辰兩道連歲兵荒流亡載道念之心惻著財政部發給帑銀二萬元交由該省省長分撥災區核實賑濟務使實惠晋霑母任災黎失所以副軫念民艱之至意此令 
　　又令國務院存記謝騫著分發江蘇賀宗章著分發湖南黎兆榕著分發山西交各該省長酌量任用此令又令財政總長龔心湛呈歸綏財政廳廳長楊鴻壽因病懇請辭職楊鴻壽准免本職此令 
 
 
 

Page 3

 
 
　　又令任命張鼎彝署歸綏財政廳廳長此令 
　　又令參謀總長張懷芝呈陸軍第二十八師參謀長 
　　王茲棟懇請辭職王茲棟准免本職此令 
　　三月二十六日大總統令據陸軍總長靳雲鵬司法總長朱深呈請明令軍事司法與普通司法各守權限等語軍法審判原有一定限制若如原呈所稱各縣知事遇有煩難之案恐辦理不周易受上級法院之駁詰動輒藉口地方秩序電請各該省軍政長官劃入軍法範圍辦理該軍政長官亦不復措意逕予照准各節似此權限混淆流弊甚大殊非愼重民命之道嗣後各省區縣知事不得以普通刑事案件請求劃入軍法範圍各軍政長官對於不應歸軍法審判之案亦不得率行受理以清權限而重法律此令 
　　又令陸軍總長靳雲鵬呈准管理圓明園事務長官江朝宗咨請以續元陞補護軍參領榮續續崑兆斌斌全陞補副護軍參領德金增祿陞補委護軍參領均照准此令 
　　又令羅壽恒晉給二等嘉禾章莫自修給予四等嘉禾章此令 
　　又令袁勵理給予三等嘉禾章此令 
　　又令廖世功晉給三等嘉禾章此令 
　　又令朱方彬晋給四等嘉禾章此令 
專電 
　　北京電政府將答復四國公文撤回擬再以口頭回答認參戰軍爲内政問題不願外人干涉 
　　北京電英美法意四使昨訪陳代長出示伍廷芳來電求撥南方關餘陳請陳明政府商定再復（二十七日下午三鐘） 
　　北京電外團質問新公債書昨始正式提出財部擬就答案聲明擔保一部份係鹽餘非鹽稅與善後借欵不相抵觸送由府財政委員會連晚開會討論結果將原案修正付閣議取决 
　　北京電英法對遣送敵僑仍不滿意續提要求（二十六日下午四鐘） 
　　北京電頃外部印送七年七月十九及十二月十日曹汝霖與正金行代表改訂財部證劵一千萬債約各十三欵全文 
　　北京電國院恐滬議停頓發生誤會通電各省維持治安並聲明陜事中央已有辦法日内可完全解决其他應議各問題亦不難尅日議定又另電楊晟勸諭滬商安業（二十七日下午七鐘） 
　　北京電院部致陜陳轉張瑞璣宥電梗有兩電均悉語重心長閱之悽惻天禍三秦重苦秦民爲息事安民計求暫時相安策應如來電辦理務希隨時將辦理情形見告惟北山假名之匪仍復滋擾究應如何辦理以安良善之處並盼速籌電復執事居心仁厚見事明决必有善策以救北山之黎於水火也 
　　北京電張瑞璣有日第二通電陜省軍匪不分如曹老九等皆藉名靖國滋擾惟胡景翼所部人民感贊陜事完全解决當待和議公判現戰事旣停和會當續開至劃界事南北兩方爭地點時日各持一說不肯相讓若一决裂陜民又遭殃現擬明日親赴興平三原與許于接洽以實行息戰安民爲主各重要問題統俟和會判决請速繼續開議（二十六日下午四鐘） 
　　北京電政府對南方要求條件擬定答復派吳籛蓀携函赴滬交朱提出（二十六日下午四鐘） 
　　北京電總統對滬會停頓甚焦灼再電催開（二十七日下午五鐘） 
　　北京電福州和平期成會曁省會電粤軍左右翼進逼前線若再破裂民何以堪（二十七日下午五鐘） 
　　北京電武昌省議會電乞促成和局挽回刼運（二十六日下午四鐘） 
　　北京電閻錫山有電援陜晉軍遵令停戰陸續撤回據前線急報彼方乘虚進逼告以停戰不聽仍向邰進恐生戰事請示辦法（二十六日下午四鐘） 
　　北京電熊克武以和議難成調兵運械準備進行劉存厚特來電請示辦法又寗廣道上關口壩敎塲壩一帶雙方時有接觸劉存厚請電朱代表乞劃界時寗廣道左右防線各不駐兵免啓衝突（二十六日下午四鐘） 
　　北京電晉督奉停戰令業飭援陜軍一部退駐河東詎敵連日進逼邰城請電彼方阻止 
　　北京電李厚基電查明侵入仁壽確係匪首梁斯南假託南軍派石團率隊往匪聞風颺將仁壽收復（二十七日下午五鐘） 
　　北京電蘇督轉來七總裁復電南軍並無進攻永泰情事 
　　北京電援蒙軍隊已與姜田派定但須向庫倫政府說明方可出發聞由蒙藏院密推帕王赴庫與活佛接洽（二十六日下午四鐘） 
　　北京電俄屬青草湖逼近阿克蘇激黨在彼擾亂新督飭仲阿嚴防（二十六日下午四鐘） 
　　北京電鮑貴卿電邊事日棘江省地廣兵單請速派大兵 
　　北京電黑督以激黨蔓延蒙旗蠢動滿黑一帶危請派隊協防又激黨首妮興被俄探獲日軍官訊明槍斃（二十七日下午四鐘） 
　　北京電新省伊犁由俄竄來回民二千餘請入中籍政府以俄亂未平電飭伊使阻拒 
　　北京電孟恩遠電俄黨南竄璦琿電線已不通（二十七日下午五鐘） 
　　北京電據外人稱激黨誘華僑回國煽過激主義政府復電西北各長官嚴防（二十六日下午四鐘） 
　　北京電段宅昨晚决議參戰軍已成之師改編混成旅充邊防用（二十七日下午七鐘） 
　　北京電龔財長决引退徐意屬張壽齡已命李思浩勸駕 
　　北京電新公債印就千二百萬交局編號備向錢業四成抵現 
　　北京電交部復財部本月經費未便搭發公債下月起停搭京鈔可照辦（二十六日下午四鐘） 
　　北京電京稅務處裁撤各檢算司事算稅生發三年工食外另給遣散費（二十七日下午五鐘） 
　　北京電陸法兩部會議限制軍法審理常案並請明令告誡 
　　北京電内部决設劇藥管理局實施檢查鴉片嗎啡及各種藥品（二十六日下午四鐘） 
　　北京電贛省會電請恢復城鎭鄉自治（二十七日下午五鐘） 
　　北京電陸軍大學校長胡龍驤因病辭職擬以熊炳琦充任 
　　北京電赴歐海軍委員擬改派陳恩壽（二十七日下午三鐘） 
　　北京電赴歐議員王印川等因　　開會期迫候船不及未克成行　　北京電章使來電眷屬患病改 
十二志起程回國（二十七日下午三鐘） 
　　北京電章宗祥請假回國四月十二出發派莊璟珂暫代 
　　（二十六日下午四鐘） 
　　北京電吉林省會電中日二十一條乞提歐會公决 
　　（二十七日下午五鐘） 
　　香港電岑春煊爲保全友交起見已允陸氏握掌廣東軍事財政權之計畫故兵工廠督辦一任已予馬濟僅餘財政問題實行與否視陸氏滿意與否爲决　　（二十六日下午二鐘） 
　　香港電國會議員之一部分建議組織選舉會籌備於六月間選舉大總統另一部分恐南北因以分裂反對甚力故此問題不致有效（二十六日下午二鐘） 
各通信社電 
　　香港電此間商會開常年會議時主席宣言願日本早日效中國所爲遣送敵僑回國並希望香港與徐家匯觀象臺所用報告風雨暗號不同之點彼此遷就得歸一例商會因近來電信交通非常延緩故促政府商諸海軍當道俾可暫用此間海軍無線電臺以减輕海底電線之重累又稱倫敦與香港間接以無線電臺以供商業之用此爲絕對必要之舉且當從速裝置能與喀爾喀特直接通電之器械云（二十六日） 
　　路透電 
　　華盛頓電紐約太陽報巴黎訪員電稱日人要求國際聯盟約内須加入人種平等一欵否則不願簽押　　（二十三日）華北明星報 
　　北京電朱電政府開會期雙方會商有主張四月一號之議 
　　北京電張瑞璣電土匪時有出没敢爲保證與陳樹藩于右任商定立防綫後如界内有匪准自剿辦 
　　北京電鮑督電蒙事尅日可望肅清 
　　北京電易迺謙寢日赴宜昌關任 
　　北京電朱恩紱續辭會辦名義（以上二十六日） 
　　北京電梁啓超電收回青島得歐議同意請促陸使勿懈 
　　北京電劉鏡人請添設估力黑河兩處領事 
　　北京電錢電胡鄂公回京詢熊克武意見就商融洽辦法 
　　北京電張瑞璣請推廣劃界地點 
　　北京電張瑞璣電述于右任意見（一）部屬各軍守駐新防綫（二）嚴申軍紀（三）不干預委員劃防事（四）雙方負約束責（五）餉項槪歸軍政府供給不累及地方張瑞璣請再飭陜軍各守疆界不得侵越 
　　（以上二十七日）以上中華通信社電 
　　北京電政府接張瑞璣有電促滬議續開冀陜事得以完全解决立將原電轉滬朱向唐商催 
　　北京電汪榮寳由比調瑞士因館費結欠五個月疊電催財部清匯備算交代 
　　北京電邊防官制即將發表 
　　北京電昨開憲法委員會决定總理總長須經國會同意（以上二十六日） 
　　北京電院覆陳光遠電李根源募兵運械已電李純朱啓鈐向南詰責望加意嚴防 
　　北京電杜爾伯特謀獨立政府議令哲里穆盟諸部勸阻 
　　北京電甘肅番患日亟且有外人參預之情報張督電請辦法恐將生交涉 
　　北京電政府以陳毅謂活佛傾向中央與鮑貴卿所報赤塔會議情形不同分令確實探報 
　　北京電某督因南方備戰之勢漸緊電詢段祺瑞意見段覆現方從事籌邊餘事聽諸政府個人並無成見云云 
　　濟南電魯財廳議將政學兩界經費自三月份起搭放有期劵六成有人反對恐無效財廳决遷學署將藩署全部騰讓沈省長駐節 
　　濟南電此間警務處長兼濟垣警廳長有調用徐國樑說（以上二十七日）以上中孚通信社電 
　　北京電政府因本月分缺少政費二百四十萬元缺少軍費三百餘萬元八年公債尙在停頓中財政非常窮乏現由徐恩元張弧等之斡旋正與美國財團代表阿卜忒磋商短期借欵大致辦法如下借欵金額八百萬元利息六釐半償還期限半年以烟酒稅作抵押（將來如再將此項抵押品移作他項借欵之抵押品時得由資本家另行指定他種抵押品） 
　　北京電李厚基反對陳炯明所主張之劃界辦法七條及中央之停戰辦法六條於昨日致長電於政府聲請派專員來京陳述意見（二十七日） 
　　廣東電熊克武於本月十四日報告軍政府任李福書（譯音）爲靖國軍司令赴援陜西（二十六日） 
　　廣東電二十五日開政務會議討論唐繼堯熊克武開始軍事行動之報告决議分和議决裂時及和議可望再開時之兩種對付方法已通告唐熊二督軍 
　　廣東電鈕永建所率之海軍陸戰隊除原有兵工廠衛兵一營外擬再招募新兵組織一營（二十六日） 
　　廣東電林葆懌向莫督軍建議爲防備李厚基之軍事行動起見應派鈕永建之海軍陸戰隊前往福建方面與沈鴻英軍協同行動莫督軍答以當見機實行 
　　廣東電目下民黨議員中有人主張和議勢將决裂須謀積極進行與北方相對峙應組織正式政府於本年六月以前召集議員來粤一俟議員到會人數逹三分之二即開總統選舉會反對派之主張以爲現在和議尙未根本决裂猶有希望轉圜之餘地若此時南方遽取對峙之策恐有延長戰禍之虞必因此而失内外之同情至於得議員三分之二到會從旣往之經騐觀之恐無是事云（二十六日） 
　　漢口電王督軍因和議停頓謠言繁興特布告示訓令軍民人等大致謂平和尙有轉圜不可妄加干涉在和議停止期内須持穏靜熊度嚴禁一切謠言平和會人員（此處電文稍有不明）經過之際宜加意保護不准漏洩平和之秘密在平和會議告畢以前各地防務須維持現狀云云（二十六日） 
　　漢口電王督軍以蒙古之叛亂有動搖西北邊境之虞特電請中央乞迅速鎭定派近畿第二師之一部任防備之責（二十六日） 
　　東京電日本内田外務大臣在衆議院答某議員之質問曰國際聯盟與日英同盟並無牴觸之處故毫無破棄日英同盟之意内田氏對於歐洲和平會議之進行發表其意見曰歐洲和平會議至此已解决數多之難問題故其將來亦不足悲觀云（二十六日） 
　　以上東方通信社電 
　　東京電内田外相於最末一日之議會答辯外交上之質問曰中國以參戰軍用於對内者實違反共同防敵條約之精神中國亦曾回答不用於對内又關於供給軍器對泰平公司取有相當之處置云云又田中陸相述討伐過激派之狀况以第七師團與第十六師團交代又第十二師團亦勞苦甚多故近將使○○（二字電碼不明）師團與之交代云云（二十七日） 
　　東京電本日日本議會舉行閉院式（二十七日） 
　　東京電巴黎電曰於萬國新聞俱樂部開華人主唱之晚餐會會者華人六十名日人十五名及外五名有梁啓超及王正廷等之對聯合國關係演說惟未言及中日問題（二十七日） 
　　東京電增資爲一千萬圓之日俄實業會社其第一次應交股金已經交畢現正準備開股東總會該社長内定市來乙彥氏專務取締役内定堤清六氏及外二人（二十七日）以上共同通信社電 
 
 
 

Page 4

 
 
   
 
 

Page 5

 
 
   
 
 

Page 6

 
 
路透電 
　　十九日倫敦電路透電社得官場消息喬治氏已應威爾遜總統克勒滿沙氏歐蘭都氏之請留駐巴黎至媾和草約　定後再回英倫戰時内閣今日開會其决議亦同於此 
　　十九日倫敦電今日巴黎公報云高等軍事議會今日午後開會討論加里西亞之戰局議决致萊姆堡陣綫對抗兩軍之告誡並請依據某項條件休戰高等軍事議會曾議及波蘭西部界綫並聆波蘭事務委員團之報告 
　　二十日倫敦電今日巴黎公報云十三中立國代表今日午後由國際聯盟委員會派員非正式接見曾逐條閱視草章至第十四欵止並由各代表提出修正文明日將繼續閱視餘欵國際聯盟委員會定於星期六日考慮所提出之修正文 
　　二十日巴黎電喬治君語新聞家謂世界今日急需和平故苟非國内工界有意外之發展彼將留居巴黎蓋彼如使和局展緩告成而工界之不靖亦將因以延長且旣有桑基氏之報告鑛工似不致取激烈行動云 
　　二十日倫敦電今日巴黎公報云工制委員會已採納英國所擬設立永遠機關以訂國際工制之草章 
　　二十日巴黎電伏錫斯志報載稱法軍因斯巴逹克斯團復圖起事已佔據加爾斯魯希與滿漢二地 
　　二十日倫敦電路透電社得悉倫敦迄今尙未接法軍委棄俄迭薩消息惟過激黨之軍激戰後已佔據克森與尼柯萊夫二地之說業已徵實過激黨現佔有烏克蘭全境該處德戌兵已將軍械交出彼此頗相和好 
　　十九日倫敦電泰晤士報巴黎訪員得悉俄迭薩之協約軍以法軍居多今正委棄該城聞過激黨之軍距俄迭薩東北不足十五哩克森與尼柯萊夫二地近均爲過激黨之軍佔據故協約軍處境頗危 
　　十六日薩洛尼加電希臘陸軍參謀部宣稱駐俄希兵第二師在克森大勝過激黨之軍敵軍强逾四倍軍械精備且有砲隊與機關槍由德軍官指揮德軍官與戰者頗多希兵前進二十基路邁當獲戰利品甚多 
　　過激黨則自稱已於八日佔據克森 
　　二十日柯洛恩電昨日協約國以值英金一萬三千鎊之糧食交與德人德人以英國紙幣爲代價明日尙有大批糧食續交德人 
　　十九日倫敦電諾丁漢希爾發生罷工風潮影響及於鑛工四萬人此乃因當地關於工值爭端而起與全國鑛工之程序絕不相干據最近消息鑛主與工人之熊度大相逕庭難望早日和解 
　　二十日倫敦電鑛路運輸三業工人聯盟會之諮議部董事昨日會議直至夜深始止調查鑛業委員會集議繕具報告夜深尙未繕完今日可送呈政府明日可送交鑛工聯合會衆料報告不止一起而會長之報告則限於鐘點與工資之問題並不涉及國有問題惟承認鑛業須有根本上之改組及工資須增鐘點須減耳路工聯合會會長湯姆士氏赴法晤首相後業已回英與路工幹事員接洽復與鐵路幹事員集議明日雙方幹事員將開會磋商 
　二十日倫敦電鐵路工人聯合會會長湯姆士氏稱鐵路界現勢甚爲嚴重 
　　二十日倫敦電波拉勞氏今日在下議院聲稱煤業委員會三起報告皆已署名送呈英皇波拉勞氏已接到此報告當於午後召集内閣會議討論之今晚當可在下議院有所解决 
　　二十一日倫敦電鑛工聯合會幹事員昨日研究煤業委員會之報告並未發表切實之宣言但稱時局嚴重如何决議將由今日鑛工大會定之昨晚議員在議院休息室發表意見謂調查煤業委員會會長桑基氏之報告毫無偏袒明白確當殊可嘉尙其所提議對於鑛工之讓步亦極堅實云此事結果衆極注意之 
美國無線電 
　　二十六日巴黎電星期一日夜國際同盟委員會召集大會討論草約各節歷時三句餘鑛自第二條至第十六條所有提議修正之處均已通過美國上院議員反對各點已經逐一解釋清楚今俟全案修正後當交擬草委員編纂成一合法之公文式再交列國高級會議可决該委員會議發表通告如下國際委員會已將第九條及第十四條修正文逐一討論又全案三分之二已重加研究下次會議定星期三云云 
　　二十六日巴黎電美國海軍總長丹尼爾與其同人行抵此間 
　　二十六日華盛頓電陸軍部今日通告云本年三月十九日以前政府已將前訂之飛機合同取消共計造價五億美金又云一九一八年十一月十日之時美國軍用海浮林式機計六百二十三架全數運至法境實行者四百五十七架美國共造飛機三千二百二十七架 
　　二十六日華盛頓電一九一八年美國產加司林油（汽車飛機用）共八千五百萬桶一九一七年六千八百萬桶一九一六年五千萬桶 
　　二十六日華盛頓電自美國米黨里湖境内運貨取道太平洋岸而往中國日本菲律濱澳州之水脚業已訂定各貨如左（百噸計）農具一元（美金）鐵噐六角機械一元鐵路用品七角半乘客汽車三元七角半生鐵五角半紙九角鉛貨一元半車輛一元五角鋅片八角 
要聞 
[巴黎和會議事紀] （二） 
　　歐洲土地之爭端 
　　法國無線電社巴黎通訊云和會所須解决之事件頭緒紛繁即以一月初旬所知之土地爭端而言關於歐洲者已有二十六起至於亞斐兩洲猶未計及也茲縷述如左（一）阿蘭羣島在波資尼亞海灣之口於一八○九年由俄國奪諸瑞典後遂隸俄國今瑞典擬索回其地（二）希里哥倫島爲北海中之要島原隸丹麥一八一四年割與英國一八九○年改隸德國迄至今日目前英國或將有收回此島之要求（三）丹麥要求向德國收回施勒斯維格省此省本由丹麥管轄一八六四年德國始以兵力兼併之（四）比國似準備向荷蘭要索林堡省此省介於比德之間形若半島（五）盧森堡是否願與法國或比國併合抑願獨立將由和會諭令盧人自决之（六）來因河左岸在法國之意宜爲中立區域（七）法國欲將撒爾河流域（德國產煤要區）劃入勞蘭境内（八）意國要求奥國提羅爾省（九）意人與巨哥斯拉夫人各欲據有奥國台爾瑪興省之海岸爭論甚烈幾致用武（十）亞爾巴尼亞自願獨立但巨哥斯拉夫要索其北部意國要索其樊洛那境希臘又要索其南境（十一）希臘向布土兩國索取塞萊斯之全境連土京君士坦丁在内（十二）希臘塞爾維亞與布加利亞三國皆各要求改正馬其頓邊界使各滿意（十三）巨哥斯拉夫擬要求由格拉資直至奥京維也納以東多瑙河之土地庶可與捷克斯拉夫有一共同之疆界（十四）匈人對於新近宣佈斯洛伐基亞之東南邊界抗議甚烈（十五）波蘭人捷克人與德人各爭西里細亞（現分屬德奥）之土地（十六）巨哥斯拉夫人與羅馬尼亞人皆有兼併匈牙利南境台姆斯伐土地之宣佈但匈人不願放棄其地（十七）羅馬尼亞人佔領匈牙利東南脫蘭錫爾凡尼亞省而驅逐匈人（十八）羅馬尼亞人與小俄羅斯人互爭奥國布柯維那省（十九）布加利人欲美滿改正黑海以西杜白魯柴省之疆界（二十）羅馬尼亞人現佔據俄國西南之彼薩拉比亞省而烏克蘭人亦欲歸併其他（二十一）波蘭人與小俄羅斯人互爭奥國之東加里西亞省（二十二）德人與波蘭人互爭波森（二十三）波蘭人要求德國之維斯土拉河與丹齊格河流域（二十四）波蘭人要求東普魯斯土地（二十五）立陶苑自願獨立但波蘭人則欲據有其地（二十六）波羅的海諸省似欲獨立而過激黨則派兵侵之上述種種土地上之爭點今皆未有切實之解决以記者個人觀念察之如盧森堡等之爭端不難由國民會議自决之第其他諸層雙方皆相持不讓苟無確實表册爲之佐證正不易斷定孰是孰非爲目前計凡此爭論未决之土地似宜暫作中立區域爭者不得加兵發難其已進兵佔地者宜令撤回軍隊苟不見允則協約宜遣聯軍暫據其地以實行中立俟秩序恢復再行審愼召集所爭境内之國民會議以定去從而最後解决當根據二事一爲國民會議所表示之自决主義一爲調劑經濟之主義蓋調劑經濟與自决同一重要也試舉例以明之設有一口岸焉居住其境者爲一民族而與口岸毘連之腹地居民則又一民族爲調劑雙方經濟起見似腹地民族宜有管轄口岸之權否則口岸與腹地各樹旗幟互劃鴻溝腹地因有外人疆界爲之梗阻不能與口岸相通致令腹地商務轉以他埠爲出入之匯集點而口岸亦將因此疆界隔絕腹地商務之交通自戕其商業發展之機此非所以調劑經濟也東歐數區民族雜處國籍主義無從施行他日和約似宜規定各國應保障其國内少數異族之權利許其保持固有之語言風俗以避衝突少數客民旣不横遭壓抑自可與本地民族日形親睦相處旣久定可融化一爐而多數人之語言風俗逐漸可爲少數人所採用矣再各國宜設法使散處四方不滿意於當地治權之少數民族各得其所羅馬尼亞農民有居於巨哥斯拉夫境而不滿意於巨哥斯拉夫治權者斯拉夫農民亦有居於羅馬尼亞境而不滿意於羅馬尼亞治權者凡茲客民似宜由國際委員會相助爲理使之互換田地各返家鄉也 
[列國對歐和大會之要求] （續） 
　　布加利亞之要求布國雖係無條件投降其將來土地須憑戰勝國之處置但布政府並未抛棄擴張土地之希望更且希望取得沿愛琴海之南馬基頓及脫來斯兩處之土地 
　　捷克斯拉夫之要求捷國所劃之疆域幾全取諸奥匈國布希米亞王國毛拉維亞及北匈加利之斯拉夫區域業經合併入新捷克斯拉夫國惟此種計畫頗與波蘭人路生尼人羅曼尼東人及德人相衝突並與奥人及瑪格耶人相齟齬因捷克人要求德屬撤克遜及德屬西爾亞西亞之一部分均應併入該新國也 
　　波蘭之要求波人欲取得包圍俄屬波蘭及加立西亞三面之土地作爲新波蘭國之基礎又欲得東加立西亞（包來堡在内）及小俄羅斯境内之考爾姆州在東北方面波人欲得維爾納但路生尼人與過激派人皆要求維爾納過激派人且以兵力舉之波人對於德屬西爾西亞及波森及西普魯士均以波蘭住民爲多要求應得波蘭並欲佔領丹雪格城波蘭得直接通海倘波人果得丹雪格則在普魯士將與德之其他部分隔絕而成德人居留之一島矣 
　　比國之要求比國要求彼之戰時損失應由德國儘先賠償至少一萬五千兆法郎（即三千兆元）若德國不將取去之機器及材料交還則賠欵尙須加增比人欲先得賠償者因彼最先被德人侵入中立破壞人民又最受痛苦也比國現已重復獨立已脫離中立之狀熊故現欲取得荷蘭屬之休爾德河左岸及插入比屬林堡境内之馬斯脫里脫半島又盧林堡是否願合併比國抑法國或仍保其自治比國許盧之平民議會自决之但以上之要求與荷蘭相衝突荷人對於比國佔地之主張竭力反對惟荷政府似願修改休爾德河航務條約俾比與荷得享均等權利 
　　日本之要求日本之加入和會據彼之代表牧野氏言並無佔領中國土地之野心至於青島彼願依中日兩國於一九一五年五月間所交換文書之規定交還中國據日本解釋此中意味係許日本在山東半島保留前德人所有之苦干讓予權牧野氏又謂日本對於俄國並無干涉其内務之意亦無此欲望但如受俄人之請求則願助其恢復秩序按日人以上之宣言已 
將關涉日本之兩大問題解决惟日本願保留赤道以北前屬德國之太平洋羣島云 
　　中國之要求中國代表要求和會保證中國以後勿受外國帝國主義或侵略主義之侵入並願逐漸取消領事裁判權並對於外國輸入物品徵收較高之稅華代表並要求歸還青島 
　　瑞士之要求中立國之提出願望於和會者迄今似只有瑞士一國瑞政府已陳述意見謂彼無願參加於國際同盟但因其民族混雜不一若國際同盟之意味係欲用瑞士之軍隊從事世界警務因此或將反抗意國或法國或德國則彼未便相從云瑞士欲使來因河成爲中立河俾彼得以出海此項願望與法人之意相符蓋亞爾薩斯勞蘭兩州從貝斯爾以北如爲法國所有又立派來梯納德及萊因普魯士爲一獨立介隔團如福煦大將所提議者則來因河自非作爲中立不可果爾則瑞士從此得出海之路矣 
[美國紅會戰後進行之通告]  
　　美國紅十字會戰時籌備處主任台維孫ＨenryＰDavison氏於本月五日將關於此後進行方針及徵集會員辦法通告各支會及各會員其文已載入該日華盛頓晨報大致如下日前本會以籌備戰時事宜之用募收特别捐欵承吾美同胞踴　輸將感紉無旣在戰事告終前項募捐日後當不再適用此後爲建設各方着想要在通力合作所以徵集會員允爲本會當務之急所盼吾美人民早日加入以爲本會日後進行之助至聯絡各屬團體以謀生人樂利此則本會預定之策畫而此後亟擬進行之大略也自吾美加入歐戰本會不獨對於吾美從軍之士有所宣力本會之主旨旣在撫卹傷殘拯援疾苦則對於與國居民陣地將士凡屬事有可爲者莫不惟力是瞻現雖歐戰告終而戰地戍兵尙需人護視即歸國軍人亦需人照料其餘若兵士家屬殘廢人民尤莫不須人妥爲看護是又本會責無旁貸此所以近更添僱看護人員五萬以分布各地也至此後之廣備食品救恤災民尤爲急務所望各政府悉力籌劃乃能衆擎易舉而肺癆之症現已傳布各地孩提更易傳染亟宜講保赤之方殺蔓延之勢大兵之後必有癘疫使非先期預備勢難杜絕根株是防疫之方此後亦豈容忽視本會固願竭全力以謀而環瞻全球勢難遍顧所望各地善會聲應氣求是又本會日夕所切禱者除救恤災民賑施食品以及防疫事宜等外本會主旨更萃全力於建設一途不獨冀復戰前舊狀且以適宜方法謀國人之公安前此各支會之設不過爲臨時救護機關此後擬永久設立以爲地方之助此皆日前吾美同胞慷慨輸將作此義舉而本會今日卽以成諸君之志者也前此戰時之特别捐欵使本會經費頗稱充裕此後本會所最需要者要不在財力而在人力深盼吾美人民於耶誕節前將尊名交入本會作爲會員會費每年一元此項會費除各項支用外作爲本會基金以爲日後進行之用至各地會員名單務於耶誕節日收齊繳入届時即以全體會員名義祝我與國得最後之勝利以及吾美民願生人共登壽域之微忱 
[四公使抗議公債]  
　　四國銀行團抗議八年公債業經各該國公使會議表决茲聞此項抗議文書確於昨日由銀行團之四國公使分别向外部提出同樣式之文書其内容略稱中國政府公布八年短期公債條例其第五條有指定以鹽務餘欵作爲應付本息之擔保之規定嗣經民國二年善後借欵合同簽字之本國銀行因此項公債實與借欵合同相違並於本國銀行因合同所享利益有所損害請向中國政府質問查民國二年善後借欵合同第十欵規定倘將來中國政府欲以鹽務收入爲擔保再行借欵或欲繼續借欵以辦理本合同第二欵所詳性質相同之事則政府允銀行團自行承辦等語今竟將鹽稅餘欵指爲公債擔保不第違反合同條文於鹽務收入擔保借欵之價值且致减少又查本年三月八日財政部致總稅務司函關於公債之聲明將來如另以鹽務收入抵押借欵時應從此項借欵内提出足敷半年付還本息之欵云云此更不啻爲善後借欵合同之第十七欵增加條件則本公使更不能不反對者也總上各節對於八年公債發行之事理應質問卽請迅速取銷以符善後借欵合同條件是爲至要 
　　據中美通信社消息南方軍政府現以經費支絀伍廷芳博士電致外交團要求將稅關餘欵三百萬元交付但此事一時恐難辦到北京政府現似欲分給八年公債四千萬元之一部分與南方軍政府因前次南方曾反對該公債故以此隠消其反對之心一則圖北方實行公債之便利也 
[我國之歐戰損失索賠案]  
　　歐戰中各國所受戰事之損失均將正式提出巴黎和會要求德人賠償近日陸專使來電以歐洲和會開議在即催促造報謂現在協約國巳經陸續將戰時損失案提出和會我國戰時所受損失請速賜示以便同時提出現外交部已將絕交宣戰參戰三時期所受之損失一一列表其内容約分五大項（甲）自宣戰以來所受損失約爲五百五十餘兆（乙）僑民在協約國及海外各地受損失（丙）華工在歐洲所受之損失以上兩項合計二百九十餘萬元（丁）在日本輪船司機水手僱工因參戰而傷亡者爲數約不及百人（戊）留學生商人爲戰事而遭敵人傷害者目下尙未十分調查清楚以上五項前二項係財產上損失中一項合言財產生命之損失後二項多係爲生命上之損失總計全數約在六百兆上下以上各項目前曾經參戰處外交部核定後提出國務會議通過外交部日昨已據情電知陸使並聞國務會議對於生命損失已經議定凡在歐洲傷亡之中國人民每名要求賠償撫卹金一千銀元但此議猶在審核尙未大定 
[蒙人被誘之近訊]  
　　蒙古被人勾煽杜旗團兵竟先發動昨日鮑貴卿續有電報告已飭各路協力兜剿尅期可望肅清不至蔓延成患惟駐恰克圖佐理員李垣昨來急電報告外蒙政府現定招募新兵四師按照新式陸軍法編制聘請外人擔任敎練活佛並定四月一日召集外蒙各旗王公大臣開特别會議極堪注意請中央速定應付方法 
　　據某外人消息謝米諾夫在蒙古運動蒙人並非全體附和不過少數蒙古王公爲之利用而已彼所運動之地不過沿貝加里及黑龍江以至西比利亞鐵路之北與夫在該鐵路以南之蒙古一部分此等疆界距赤塔及大烏里亞（譯音）甚近聞活佛並不干與謝米諾夫組織之共和政府但欲派遣代表於謝米諾夫第二次會議以窺探動靜而自定方針庫倫政府對於謝米諾夫進行大爲震懼已派馬隊至東北蒙古防禦謝黨侵略邊界 
　　公府消息東海因外蒙一部分人民受人煽惑欲謀獨立頗爲注意訂於今日（星期三召集蒙藏院及各邊事人員到府開會討論救濟辦法蒙藏院方面連日對於此案亦奉諭開會研究聞當局已特派帕勒塔前赴蒙旗宣慰一切藉便調查帕氏昨日業已啓程 
　　蒙人哲拉布係外蒙車臣汗人留學英國去秋歸國曾赴外蒙調查形勢以備振興林礦改良畜牧日前由後貝加爾抵哈爾濱下榻於東平公司有人訪詢外蒙欲謀自主有無其事據哲氏謂實有此說但不能成爲實事然亦視中政府之對付手腕如何耳外蒙之統治權盡操自活佛一人之手活佛哲佈尊丹巴乃一昏庸無用之徒俄人欲併吞外蒙遂利用其昏庸以爲攫奪之張本詎知自治之後向俄借欵不過破紙一千萬盧布已將外蒙之路權礦產森林鹽池漁業畜牧等利權斷送殆盡及至押品告罄俄且分文不借而外蒙政府一舉一動則皆須禀命於俄人而後行活佛無時不受俄之束縛直寸步不能自由始知受俄人之愚然已悔之晚矣去夏俄黨四起國内分裂活佛見其不暇顧及外蒙遂擬趁此機會脫其覊勒乃俄人以債權限之活佛當與中國政府簡任之都護使陳毅密議只須政府能爲之擔任現欵五十萬元即可償清俄之債權嗣後可永爲中國之屏藩不料中國南北正在酣戰之際又不暇顧及邊陲陳護使電請政府數次政府終無確實之答覆活佛見此情形以外蒙附俄俄則除壓制外别無優待之政策欲歸附中國中國又無確實答覆窮無所歸憤懣已極俄之謝米諾夫乃乘此密派富陞阿前赴庫倫與活佛密議合俄之遠東三省與外蒙爲一獨立國此去年冬間之事也謝米諾夫之野心爲人所共知其率哥薩克兵與亂黨戰本擬佔據阿穆爾東海濱與後貝加爾而獨立乃爲協約各國所限制未敢舉動故今又鼓吹活佛以杜各國之口其實謝氏此舉仍出於被動地位其主持於背後者尙大有人也謝氏派人至庫倫愚弄活佛謂合俄之東三省與外蒙爲一自主國活佛只管爲外蒙大皇帝如俄之東三省不服則有謝氏爲之征討某國亦極端贊成此事且願助以經濟力云活佛正當憤恨交集窮無所歸之際一聞此說盲心大動日前特派某某爲代表同富陞阿赴赤塔與謝氏磋議一切辦法並訂立各項條約現正在妄爲之際所有事體仍係某國暗中主張中國政府若能派人前赴庫倫宣佈五族共和之眞正理由自可爲之消滅以蒙人反對此舉多贊成者僅活佛與舊俄黨諸人而活佛亦非誠心贊成特爲財權所迫無可如何耳倘不以此事爲意難保不發生問題以其背後有野心勃勃之某國在也 
又據華北明星西報云外間謠傳蒙古宣佈獨立一事不確蓋政府方面普未接到内外蒙辦事長官正式之報告雖然以阿逹們謝米諾夫及蒙人首領富陞阿及勝福等在西比利亞赤塔地方設立機關陰謀不軌恐難免不生紛亂之虞復據在京蒙古某王公聲稱諒蒙人不至如是之愚蠢甘受輕年無識之謝米諾夫從中煽惑圖謀獨立之事由此觀之則外問所傳蒙古業已宣佈獨立等語誠屬無稽之言或者此事現正在進行之際亦不能謂其無因也 
[蒙亂中之烏里雅蘇台消息]  
　　外蒙邊防緊急而烏里雅蘇台一處關係尤爲重要茲從某方面得悉該處近狀如下烏里雅蘇台距京　遠俄邊激烈黨不時竄入長官恩華現已編練蒙兵勤加操演以備不虞並派衛隊官佐明習蒙語者充敎練員該蒙兵本善綺馬祗須指點槍法即可調遣派防刻已將此項事實報告邊防處矣 
　　俄國在外蒙電報刻聞喀什木篤科布多電局均有因經費不給暫行停歇我國在外蒙華商異常惶恐緣俄鈔漲落不定尙賴俄電藉知鈔價儻不通電必受巨虧緣向長官要求速請政府設立各處電信機關以恤商困商人亦自行具呈政府迅請核辦 
　　烏城接近俄邊俄國勞兵會黨徒嘯聚俄邊近以氷雪略可融化大有入外蒙鼓吹均產主義之勢傳聞尙有我國工黨在内恩都護商知蒙署先行徵調蒙兵自練一隊並向政府請領槍械以備防堵該項亂黨保衛華商並維持地方秩序 
　　該處西路俄國貨物異常缺乏恩都護勸令各商運貨銷售外蒙推行商業以致中蒙交涉事項日益繁重最多事件尤以辛亥烏城未變亂以前中蒙彼此所欠債務最爲糾葛往往亦有牽涉俄商方面俄蒙人才在該地極爲缺乏刻該烏台長官已電請政府迅派俄蒙得力入員趕速赴烏備用 
　　俄國領事署兵隊自去歲突然暴動已由長官恩華勒繳槍械解散該隊後迄今該領事署鑒於俄國黨人横暴不敢增設衛隊目下發現由俄邊境逃來新黨商請我國設法代爲捕治現已收容烏署監禁並請示政府如何辦理 
　　恩副使近向蒙古交涉以庫倫設備台站係爲便利交通起鑡中俄官吏援據條約均得借用何以俄國商人假用站台一經納費便可行走我國商人無論納費與否一槪不得使用聞近日蒙藏院亦帮同恩副使向外蒙申明以後中商得援俄商納費一律行走台站 
[英公司承造無線電台合同]  
　　路透電社北说京消息云中國政府交通部與英國麥剛聶無線電有限公司於一九一八年十月九日在北京簽押合同訂造無線電報台三所該合同之條文計十一欵茲將其大略列下中國政府希望建設喀什噶爾（伊犁）至西安府之可靠電報交通今欲購造無線電報台三所英國麥剛聶公司允許供給中國政府以應需之欵計英金二十萬鎊爲購造無線電之用現中國政府即向該公司訂造最新式之無線電報台三所每所應有鋼鐵格子塔三座各高三百尺至於所應用之儀器鐵鑬等機一切齊備該三電報台將設於喀什噶爾烏魯木齊（迪化府）與蘭州府麥剛聶公司擔保其所供給之器具能使喀什噶爾與烏魯木齊之電報日夜交通但烏魯木齊至蘭州計程一千餘英里只能夜間傳遞倘將來應在哈密（甘肅）或他處增設一適中地點之局所以維持烏魯木齊至蘭州之日間交通中國政府自應向麥剛聶公司按下列原價購買器具麥剛聶公司將贈中國政府以最新式無線電接收機一架由中國政府安置於西安府用以接收蘭州之無線 
 
 
 

Page 7

 
 
電中國政府若以西安府設一傳遞機可與蘭州交通後該公司按時價購買應用之器具該三處無線電台之價值各係英金二萬二千鎊其總數六萬六千鎊應由其所供給之欵二十萬鎊内扣清尙餘一十三萬四千鎊應於轉運及建築無線電報台時由麥剛聶公司隨時撥付現欵交與中國政府以爲轉運建築　經費而所應用之欵應得中國政府委任之官員來書請撥又經麥剛聶公司委派之監視技師認可始能交付但麥剛聶公司得能支付由英國口岸運來各器具之船賃及保險費等而此項費用應有正式賬單爲據麥剛聶公司不能擔保所存之一十三萬四千鎊足敷轉運建築之費倘有額外之用費應由中國政府付給麥剛聶公司所墊之英金二十萬鎊應於器具完全運到上海之後兩年半起分期四年仍以英金清還然中國政府得能於一期還清全數或於未到期之先還清二十萬之餘額但應於三個月前函知該公司至於六萬六千鎊之利息應於所購之器具運到上海後六個月以英金交付每年按八釐計算其餘一十三萬四千鎊内撥墊之各款爲轉運建築經費者由撥欵之日起亦按年息八釐計算各利息應於每年四月九日與十月九日交付麥剛聶公司允派極有經騐之技器師一人監督該三座無線電報台之建造以三年爲期中國應發給該技師之薪資每月華幣八百元由到滬之日起支取至離滬之日止並給其派定之日起至退回倫敦時各相當之旅費該技師於工程開始之先應與中國政府之派員磋商關於購買材料選擇地址等並有全權管轄中國政府所派之建造工程師然對於北京交通部員應擔負責任而中國政府應派審計官隨同工程師等查核所購之物及監視技師所開之經費以上聘用技師各條件應載於交通部聘請技師契約之内由該技師到滬時簽押麥剛聶公司若非因戰事所阻準備於訂立合同之後六個月内由英國發出三座無線電報台之器具倘有所訂造之喀什噶爾烏魯木齊及蘭州之無線電報未能交通麥剛聶公司約定賠償一切但其賠欵不得逾合同内公司所出之數中國政府允爲籌備運轉及採辦應用之材料並選聘工匠等不得故意遲延此項合同應備華英文字兩紙倘有差異疑議應以英文爲主合同成立之後卽應由外交部公式轉交與北京英國公使以上合同由中國政府之代表交通部簽押蓋印麥剛聶公司委派其經理人簽字 
[裕中鐵路合同之附件]  
　　二十四日外交部發表之裕中公司承造鐵路合同昨報業已揭載惟該合同尙有附件係五年九月所續訂（正合同訂於五月）全文共十欵内容如次中華民國政府代表交通總長與裕中公司代表卡利依據本年五月十七日簽訂之鐵路合同第十七條之規定雙方會商同意後訂定附件如左（一）合同第一欵規定條築鐵路一千五百英里應行修改凡合同條文内有稱一千五百英里之處均改爲一千一百英里（二）一九一六年五月十七日送呈中國交通總長之合同附件第二條内及該合同或其附件内其他各條欵凡有規定以該路營業所得凈利百分之二十五作爲經手債票之酬費者均改爲百分之二十（三）合同第四欵之第一段應修改如左一俟中國政府與裕中公司或其委託人决定應先行修築某路其建築及設備費用即由雙方預爲估計并按照預算用欵數目發售金欵債票其發售之權經中國政府准許後即由裕中公司或其委派人或代理人按照後文之規定代中國政府發售債票作爲此事之經理人此項債票或全部發售或分批陸續由雙方規定凡因雙方議定修築其他各路所需發售之債票其發售这手續一律照此辦理其第一批債票以及其他各資債票發售時中國政府與裕中公司或與其委派人或轉託代理人以中國政府經理人名義得因必要之情形更行續訂條件或合同以便規定此項債票之性質及發售之手續其因臨時經濟狀况爲發行債票合算起見對於此項債欵有存放轉撥等事亦得續訂條件規定之此項債票或本合同後文所稱之他稱債票發售之時期及數目須按照撙節用欵修築鐵路以訖工竣爲止不致中途停工所需之欵數酌定之（四）合同第五欵内應加修改如左第四欵規定之債票應由裕中公司或其委派人或轉託代理人代中國政府發售作爲中華民國政府之經理人其發售之價目由該經理人與中國政府正式委派之代表妥爲訂定裕中公司應竭力將該債票高價出售凡一路之建築及其設備品業經决定辦理所有按照本合同前文規定建築及設備費之預算數目亦經雙方議定則該發售債票經理人應與中國政府正式委派之代表商訂發售債票最合宜之時期如有應咨中國駐美公使辦理之事並由中國政府代表按照咨行如在所訂之時期内不能按照本合同所規定或雙方議定之條件發行債票則中國政府與該經理人應議定雙方滿意之辦法發行中國政府五年債券以資暫時墊辦此項公債票之利息及折扣另行議訂一俟情形完全良好可以發售中國長期債票時再由發售此項債票之欵内償贖上項債券該項長期債券發行再由雙方議定另立合同如合同訂立後發行債票尙未發布緣起書設因政治上或財政上之變動致金融市面或中國政府之抵押品價值受其影響經理人認爲不能在訂定之時期實行發售債票則經理人得商明政府展緩履行合同之公道時期在議定之期限以内不能照本合同前文所訂之條件發售債票則中國政府與該經理人可商訂雙方滿意之暫時墊欵辦法總以力求路工不致停頓爲主（五）合同第八欵第一段之後應增添左列一段三科主任總工程司一員由政府即行委派總稽核一員俟必須時再行委派業務主任一員俟通車必須時再行委派三科主任之任期至債欵還清之日爲止其餘任用各項職員規定薪費及其額數以及委派程序由督辦或局長先與主任商訂一合意辦法以後彼此依據辦理惟督辦或局長部分内所須人員有自由任用之權（六）政府對於此合同發生之各鐵路於該路債票未還清以前應照待遇其他國有鐵路之法以公道主旨待遇之（七）所有此借欵之債票息票以及付利還本等事在借欵期内不納中國各項釐稅（八）交通部所發布之各國有鐵路一切法令規章本合同内各鐵路應一律遵守（九）本合同及附件内所發生中國政府及裕中公司應有之權利義務自本合同及其附件成立之日起至所發售之債票悉數償清爲止爲有效期間（十）業經指定某路綫雙方同意後即着手測勘一切必須費用由已交墊欵内開支如測勘完竣一年以内旣不能發行債票又不能按照本附件籌備欵項即可廢約其已墊之欵及其利息由政府於廢約之前償還中華民國五年九月二十九日西曆一千九百十六年九月二十九日雙方在北京簽字交通總長曹汝霖 
[政府最近之三會議]  
　　國務會議昨日（二十五）星期二國務會議海軍劉總長因事未出席其他閣員均到因討論參戰軍及八年公債兩問題歷時甚久其他例案多未議及大致以上海和議旣因陜事停頓現在張瑞璣到陜陜事已漸次收束和議原應即行續開惟上海南方代表則仍以反對參戰軍及公債兩問題藉口昨日閣議提出討論其結果仍以斷難曲從南代表要求中止進行議决即電朱啓鈐總代表說明參戰軍與公債碍難中止進行之理由請其與唐總代表等力予疏通此外又討論中東鐵路問題因前此閣議曾决定辦法四端内容關於護路軍隊支配一項孟吉督來電頗表不滿討論結果决定電鮑黑督孟吉督再行直接籌商辦法 
　　外交會議昨日（二十五）下午公府外交委員會會議外交上各項問題某國煽惑蒙旗獨立交涉亦爲昨日討論之一要案至四點後始散會 
　　農商部會議農商部前日（二十四）午後三時在參議廳開會外内財三部及管理敵國人民財產事務局派周傳經陳時利等四員列席與議是日議案有三（一）敵僑在北戴河鷄公山莫干山潯江牯嶺等處不動產轉移他國人影射稅契案（二）敵僑財產債務貨欵清理案（三）華商訂購敵國貨物機件損失索償案討論至五時散會以上各案均未表决仍定明日（二十七日）續開會議以便解决 
[紀銀公司之創辦委員會]  
　　中華銀公司曾於昨午（二十五號）三點在甘石橋梁宅開創辦委員會各銀行派定委員者共十四家公推梁燕蓀爲委員長擔任籌備事務並由委員長指定張公權周作民楊蔭生等委員爲章程起草員俟章程脫稿再行定期開會茲附錄銀公司招股章程如下第一條本公司資本總額定爲通用銀元一千萬元分一萬股每股一千元第二條本公司股票分一股五股十股五十股一百股五種購股者可於認股交欵時指定其種類第三條本公司股票槪用記名式於認股交欵時依照股東印鑑票填寫姓名及通信住址並其簽字或圖章之樣式交本公司存查如係公司行號或其他團體認股者應各定代表一人爲股東本公司股東責任以原認之股欵爲限第四條本公司股欵分爲四期繳納每期付交股銀二百五十元第五條本公司第一期股欵收足先開成立大會俟選出總經理董事監察人呈請農商部騐資註册後即行開辦第六條股東認股時先收第一期股欵二百五十元由經收股欵處發給收據俟股票印成註册手續完備後再行登報公告憑收據換給股票第七條本公司第二三四期股欵何時續收由董事會議决登報公告第八條本公司登報公告期限續收股欵之時倘一再逾限未照繳欵卽照公司律辦理第九條本公司於每年餘利中提存十分之二公積金然後付給股東紅利應如何分給由股東大會定立章程第十條本公司發給股息紅利槪以次年股東會開會後爲期第十一條本章程如有未備之處悉照本公司章程規則辦理第十二條本章程自奉農商部批准之日施行 
[萬國新聞俱樂部茶會紀]  
　　北京萬國新聞記者俱樂部昨日（二十五）下午四時至七時開茶會中外要人蒞會者一百餘人由各會員分任招待六時餘由王揖唐演說繼由前司法總長林君長民演說略謂萬國新聞記者俱樂部之設立早應有此項組織目下居然成立實爲至可欣幸之事輿論於政治上有極大勢力不啻爲實際上之政府今日國際聯盟正在進行將來世界之運命將由國際聯盟之成否卜之而遠東問題尤與國際聯盟有重大之關係鄙人爲最贊成國際聯盟之一人一方面希望巴黎會議對於國際聯盟有良好之結果一方面希望在遠東之各記者主持適當之輿論云云繼由福開森用華語演說略謂鄙人從事於報界及政界均有二十餘年頗有種種感想政界中人不憂衣食缺乏而一般人民則多有甚爲困苦者報界之天職在將人民之苦處盡力宣逹俾政府知之尙望諸君努力云云繼由修訂法律館總裁王寵惠（用英語）國務院秘書長郭則澐相繼演說均致勉勵及希望之意至俱樂部方面除分致代演詞外並由會長汪立元副會長辛博森代表全體會員先後致答詞略謂本俱樂部組織伊始規模尙屬謭陋後當力圖擴充今日承中外鉅公名流惠臨至爲感謝尙望隨時指敎以匡不逮云云是日到會各界要人尙有稅務督辦孫寳琦大理院長姚震公府大禮官黄開文等錢總理及各部總長各機關長官大學校長等均派代表蒞會外賓方面有美國公使葡萄牙公使各使館參贊館員美國資本家阿卜脫總稅務司安格聯等會場演說之擔任口譯者爲史俊民曹曾陳定謨馮公肅等諸人云 
[京華短簡]  
　　中日密約關於參戰借款軍械鐵路及林鑛各合同本已定期發表嗣忽中止聞因日本方面須與其本國商人商議而後可以發表昨（二十四）日公使小幡氏已訪外交部聲明該國政府業與商人議妥可以發表惟仍須定期雙方同時行之 
　　四國前次提出說帖當局以内政主權爲理山答覆外交團英使朱爾典復赴外部表示不能滿意並退回答覆書茲開政府會議之結果對於是項說帖擬暫緩提出答覆惟昨日閣議仍未决定 
前日下午三時外交團在英使館曾開會議聞其原因係以前次决定遣送敵僑凡德奥之在華傳敎者亦併在遣送之列嗣中國政府之意傳敎者雖屬德奥國籍而在各地方所辦慈善事業不少一槪遣去殊與地方不利協約方面亦以爲然惟必須開一名單現又届放洋船出發之期而應留之敎士名單仍未開列齊全（京外各處均有敎士）前日會議即爲催詢此事至二次勸告之說現已停頓并非前日會議之主題云 
　　公府爲時局善後問題將開一聯席會議列席者除　院當局及各國務員外並邀請黄陂河間合肥及其他在野之重要人物專討論内政統一善後辦法及裁兵計畫以爲將來時局之大收束現已由總統府專函邀請至開會日期候黄陂到京後始行訂定 
　　西南反對參戰軍政府初有准予取消之意惟近兩日又擬定辦法俟參戰借欵糾葛辦清即取銷參戰督辦名稱改爲國防督辦再俟南北和議成立將軍隊調往西北改設邊防督辦至取銷此項軍隊即難望實行 
　　據日人消息駐華日使館武官齋藤中將曩已調任歸國嗣因交代事務與不勝康健遂遷延出發現已决定本月三十日午前八時半離京歸國 
　　内務部因實行禁止鴉片嗎啡等毒物起見擬在京師設一劇藥管理局（原擬爲毒藥管理局）各省設立分局實施嚴重檢查各種藥品並協同海關稅關各人員切實辦理已由該部衛生司籌備一切 
[南京解散國民制憲倡導會]  
　　國民制憲倡導會因滬人反對甚力該會重要份子郭人漳影耀月藩鼎新張一鶴周澤春等遂復返寗準備组織機關另樹標幟昨日假毘盧寺開成立大會下午二時適值大雨冰雹李督特令憲兵司令楊恩培派憲兵一排警察廳長王桂林派警察多名協同前往勒令解散不准開會當將國民制憲倡導會招牌除下到會會員及來賓一律驅逐出寺並將該會名册簿據簡章文件一切查搜一空時有人過之但見軍警圍堵門前無論何人不准入内門首新紥成之松柏牌樓制憲成立大會六字亦已拆毁蓋此轟轟烈烈之制憲倡導會從此烟消火滅矣 
[皖省近事]  
　　皖省長呂調元邇來調查各縣知事成績以爲將來奬懲之標準茲聞潛山吳蘭生繁昌徐傳友銅陵陳祖蔭等成績最優爲其他各縣所不及此外如貴池劉鎬銅城蔡煥揚東流黄應中婺源葛韻芬及宣城廬江青陽等知事之劣跡亦已爲當道查覺聞將予以撤懲不日將有大批之知事更動也并聞前銅陵縣祝松年前宿松縣張振武有署貴池桐城消息未識確否 
　　安徽烟酒公賣局長張伯衍此次與浙省朱局長對調本擬即赴浙任旋因欲將皖局經過情形及將來對浙整理方法面陳龔總長故特先赴京一行約下月履新議會財政股對於地方預算預備費案及米公債存放息金（計一萬八千三百餘元）用途案特提出質問書付大會討論結果咨询省署並限五日内詳細答覆 
　　省議會第二次臨時會定四月一日開幕昨省公署已來咨照准並聲明八年度預算及六年度决算已飭財廳趕辦齊全一併交會核議 
　　今日（二十五）上午十時省議會舉行第一次臨時會閉會儀式 
[南京快信]  
　　李督昨接張瑞璣由西安來電證明雙方確已實行停戰李督即電滬王廷楨轉促雙方代表繼續開議 
　　粤莫榮新復電李督杜軍在閩越界並無其事李督昨卽轉電北政府查照 
　　聞財政胡廳長因商會爭稽徵權有辭職說 
　　粤省請求由蘇購米赴粤平糶李督齊省長因議會仍反對昨特復電唐總代表婉辭拒絕 
　　汪瑞闓電告抵京卽謁徐東海切望和議續開 
　　吳佩孚派章參謀來甯謁李督陳述時局意見准今日午車赴滬 
　　北代表施愚又於昨日早車由滬來寗仍住督軍署西花園 
　　饒漢祥啣徐東海命南下已由漢乘江新江輪下駛明日可抵寗 
　　姚錫光昨由滬來寗住交通旅館今日午車回京 
　　李督派李中將廷玉赴滬 
　　宿遷縣知事嚴型辭職遺缺齊省長昨委分蘇任用縣知事伍支濤署理 
　　更正前日本報載中外友誼會等致巴黎電一則現悉此電係國民外交協會等所發前報誤爲中外友誼會文詞亦略有出入原電如下（其一）巴黎和會諸公鑒青島及膠濟鐵道等一切權利須由德國直接交還中國一九一五年日本以哀的美敦强逼訂立之條約及一九一八年九月日本以陰謀訂立之各密約須照勃列斯立德成斯克及布加利司條約一同取消我等不願日本在山東實行普魯士主義必出死力抗拒我等願和會尊重我等世襲之權利不願爲第二次大戰之播種者使我四萬萬同胞受不平之待遇倘有以相反之議决我等决不承認北京國民外交協會各省省議會各省敎育會商會等同叩（其二）巴黎中國使館轉各專使公鑒我等已再電和會要求青島等一切權利直接交還及取消一九一五年中日條約一九一八年關於山東鐵道各密約諸公等盡力主持倘公等不能盡此職請勿返國北京國民外交協會各省議會各省敎育會商會等同叩 
地方通信 
[松江]  
　　維持府有公產松江育嬰全節普濟等各善堂融齋等各書院經費本由舊府治七縣人民共同捐集故去歲上海人秦硯畦等本此名義糾集七縣紳士組織慈善敎育欵產團旋復擬就章程呈請省署立案而現管此項財產之各善堂董等亦至省長署具呈申辯反對慈善教育欵產團之設置嗣經省長批令松江縣李知事會同七縣知事從長議復以憑核辦經李知事與七縣知事交換意見後仍議維持現狀惟令各堂董等於每歲定一日期呈請所在地長官函請各縣派遣公正紳士前往查賬以杜弊竇即本此意與七縣知事會銜分復省道兩署昨得道署指令謂須呈請省長聽候指令飭遵 
　　風雨釀災可慮此間自入春以來時雨時晴時寒時熱氣候至不一定二十五日半夜忽發大風繼以雷雨雨中雜有碎冰大者略同黄豆兩日間雨冰不下四五次氣温驟降聞諸老農麥田菜畦經此打擊收數定必大減至新襲之米亦因天氣驟寒驟熱且因空氣中水分過多以致次第紅腐日來米價亦因而大跌聞各米商所受此類損失爲數殊屬不資云 
　　舉行關岳祀典二十七號爲致祀關岳之期由防守司令官王銳率同部曲至四英堂舉行祀典各級軍官均禮服佩劍按節行禮均奏軍樂氣像頗爲嚴肅在塲伴祭者並有李潤之知事至各項執事亦均由李知事於先一日設宴邀集 
[蘇州]  
　　胡鬧一塲無結果臯橋塊德新昌烟錢店因振興調查電燈起釁等情已誌前報縣署於昨日（二十五）開庭審理據洪文卿供稱民店開設有年從未私裝電燈今無端被該調查員華靜卿柳錦初假查燈爲名深夜闖入媳房驚擾内眷送致激動衆努羣加毆打將民店生財貨物毁去並遺失銀兩等物請求判令賠償並請治其反坐之罪云云繼由華柳二夥供稱遵章調查偷電并無别意而受傷之龔漢章則稱向在商團四部吹號昨在該店購物忽遭誤毆等情承審員據供後遂諭令洪文卿及華柳退出並囑嗣後務訂良善規則遵照辦理不得任意龍漢章騐明係受輕微傷害着令自行醫治解案之朱薛二人查無行兇確證當庭一併開釋完案 
　　蘇關燬土蘇州關歷在輪船查獲之烟膏烟土烟灰積有一千七百餘兩經稅務司函請楊監督定於前日將烟土等物押至北局空曠之處和以洋油鹽水當衆焚燒並先期函知各機關派員到場監視以昭愼重 
　　成衣罷工之轉機蘇城成衣匠罷工風潮愈鬧愈大漸至波及新衣綢緞衣莊等業而警廳則但知於崗位加派雙警並飭騎巡隊等防衛廳署幾同戒嚴對於該匠等則無法令其照常工作事關地方治安當由總商會推舉代表四人赴警廳陳述繳捐爲難情形請予取銷前議始奉崔怡庭廳長面允暫從緩辦派警曉諭故今日風潮已略見平靜惟仍要求警廳明白布告後方肯一律開工而在籍省議員孔昭晋等亦已電請省署嚴飭警廳妥籌善後辦法以保治安 
　　路燈暫仍其舊警察廳近訓令各區署略謂准蘇州市公益事務所函開蘇州振興電燈公司前因植杆使用本市公地立有約據並訂立路燈合同業於去秋期滿現因市民决議責成公益事務所籌設市立電燈廠所有本市公地未便續行使用業己函知該公司查照一俟開辦有日再行定期收回至路燈費一項在未收回以前關係地方治安仍照前例核辦相應函逹希請查照等因除函縣並分行外合行令仰知照 
[鎭江]  
　　罰金收歸省有之反對滯納罰金向例省縣各半早經省議會議决公布現又將此項罰金收歸省有惟留縣之一半早已列入地方預算各有用途斷難停止鎭屬五縣各農會曁四鄉公所一致反對鎭江商會亦訂於日内開會集議云 
[揚州]  
　　連長獲解巨匪淮揚鎭守使所部第一混成旅二團三營朱開基連長現在東溝防地拿獲匪首伏滿堂該匪於興東鹽阜四縣地方所犯之案甚多前大逹小輸遭搶緝私砲船被刦兩案均與該匪有關又四連長鍾玉山亦在七套地方拿獲巨匪許三（即許正友）一名亦係匪中巨魁現均解交團部訊辦 
　　軍官打毁妓院兩淮緝私稽查營務處汪幹庭二十五日上午一時（即二十四夜）在左衛街天興館讌會後至大原妓院許四家不知因何打毁其陳設之物許四及　婦均遭打傷時何統領親出查防行抵通屬特電召汪前往汪奉電業於二十六日乘緝私江平官輪前往矣 
　　警員藉案敲許揚屬眞武廟警察區官王丙森擅自受理邵永池訴高有銀搶女掠物案私押高有銀五日縱令地保金三陽搬取被告物件變賣償費事爲佟知事訪聞密委仙女鎭警察區官瞿然調查經該區長調查屬寳呈報縣署核奪矣 
[嘉興]  
　　派員請領苗木縣知事張昌慶以清明爲植樹節當於此時舉行植樹典禮以重林政己遵照實業廳訓令於前日備文派員赴省向第一苗圃請領松柏槐柳等苗木二百五十本以便届時躬親率員栽植 
　　請設統捐分局嘉善統捐局長以該處華亭塘河因道淤淺申省派委工程主任分段疎濬在案惟該河工程因春雨過多四月内恐難蕆事商家貨物因此多繞道而行於捐務不無有關擬於縣屬清凉庵地方暫設分局以防倫漏俟河工告竣該分局即行撤銷擬即日造具預算呈請省吏核示遵行 
[湖州]  
　　湖班小輪與火車聯絡湖州一埠商業繁盛惟交通甚不便利客有欲赴申杭等處者必須携帶臥具住宿舟中且隔日到埠亦無一定時刻現有通源輪局特開湖嘉接車輪班并與滬杭甬路公司訂立合同發售往來車船聯票俾客商可以直接乘車朝發夕至甚形利便每日上午七點三十分湖州開到嘉興約在下午三點三十分銜接四點三十分及五點二十二分到嘉之滬杭特别快車又每日上午嘉興開須俟九點二十八分之杭快車及十點二十五分之滬快車到齊後接儎乘車旅客開回湖州約在下午七點鐘沿路經過雙林烏鎭爐頭桐鄉濮院陶筧等處 
[安慶]  
　　皖議會請免攤八年公債皖省議會臨時動議以近聞八年内國公債行將舉辦皖省有認募三十萬之說惟查皖省頻年荒歉正民窮財盡之時果攤派公債如許之鉅則皖民如水益深如火益熱何以堪命應特函請省長俯念民艱向財政部堅持一面由本會電逹中央早爲聲明困難情形請勿攤派等語呂省長於准咨後即據情電逹中央請免認募 
　　省公署催送六年度决算頃聞省署以省地方六年度决算關於内務敎育實業收支各欵業經飭由財政廳催將全年决算造送奈送到者仍屬寥寥現因省議會審議省地方八年度預算須以省地方六年度决算爲根據合令各機關速將六年度全年收支决算編製總細數目清册送呈到署以憑核辦 
[九江]  
　　潯人力爭城門鐵礦九江城門鐵礦贛省會會電京反對潯人亦有公電力爭其文如下北京農商部鈞鑒李盛鐸盜賣九江仙居鐵礦悅等情關桑梓痛深切膚誓不承認應請將該業迅賜取消以保國脈九江縣公民萬和悅羅常彬李鵬飛馬祖楨廖濟寬周和羙等四百三十六人公叩北京參議院李木老鑒城門鐵礦押借外欵報紙喧傳作爲戰費公長參院不爲桑梓謀福乃爲虎作倀希圖破壞和平縱不爲自計獨不爲祖宗丘墓計乎務將該案迅速取消否則鄉人决不爲公恕也名同上 
雜評一 
[惡政治] （默） 
　　今日希望和議之速成者以爲和議一成國人即可享　平之福也殊不知戰爭之禍僅在一時而政治不良之禍直接間接及於各方面者永遠無窮故戰爭停而惡政治不改　去和平也仍遠然欲改不良之政治而使之良非僅改一二法律所能爲力亦非更動少數當局所能成功故國民欲享停戰之和平固可責望於南北會議若欲享良政治之永遠和平會議果有此能力耶 
　　然而返觀今日狀態即此停戰之和平會議亦幾無力主持矣其他尙何言歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議停頓中之消息] （二）（十）（七） 
　　朱桂莘親訪唐少川北方代表辦事處消息云朱總代表因迭　張瑞璣君自陜省來電證明陜已停戰遂於昨日上午親訪唐總代表商請於星期一開會以慰全國人民之望而唐總代表之意則擬俟張君到三原後再來一電證明停戰情形方可提開會之事云 
　　朱總代表昨致唐總代表函敬啓者前准二十三日第二三號公函以接陳總司令炯明皓電開蘇督劃界辦法經派員與童臧兩君接洽均贊同惟李厚基延不照辦且王永泉一旅在停戰後開來福州延平兩處借換防爲名集中沙縣意存啓釁應請詰問并提議派員速行劃界等語函囑速電阻止并見復等因當經轉電北京查辦茲准復電内開敬二電悉閩省劃界事前經電促李督直接商劃業得復電云已電童副司令臧司令直接與陳炯明磋商等語當於迥日電逹想邀鑒及至王旅原駐閩省上游此次接防係爲調劑勞逸并非開赴前綫爲作戰計也要之旣經停戰無論何方軍隊但應問其是否越過防綫若在防綫以内因接防換防偶有調動雙方皆不能免豈能一槪限制正核辦間適接閩督電稱連接童副司令臧司令養日兩急電稱據前綫報告陳炯明右翼已進至我軍防綫約五百米逹施作工事左翼巳下天竺山仍向前運動每至夜間呐喊猛進停戰期内我軍遵令實行彼則日肆襲逼頃已電致陳炯明令其迅速撤退現劃界辦法業經直接商洽倘彼再實行攻擊究應如何處置懇示機宜云云除飭恪守原防外查南軍意圖攻我必先揑稱我軍進攻前電已屢言之今李督所稱各節則陳炯明節節進逼已屬確鑿可據務希切逹唐總代表飛電制止勿啓釁端一面速與童副司令等直接商洽劃界事宜以期早日解决是爲至盼能訓宥等因相應函逹即祈查照再連日接福建省議會商會和平期成會來電所述大略相同尊處諒亦鑒及并希一併轉電陳總司令從速制止俾解糾紛 
　　唐總代表昨復朱總代表函（其一）敬復者准三月二十五日函開頃接北京來電内開據陜督箇電稱據劉旅長世瓏二十日電稱昨晚有匪千人潛至荆姚以南佔據甘并李家王家等村時向我步哨綫擊射蒲城亦仍被匪圍困我軍皆遵令確實停戰此種土匪仍任意竄擾可否准予禦剿等情查我軍實行停戰彼乃得寸進尺興圍撤後匪勢更逞彼且以非其所部不能制止爲言後患不堪設想等語查陜省自停戰後土匪乘機竊發到處皆是究竟是匪是兵亦無從辨别除令陳督就近與張瑞璣趕速將劃界事宜商定以免匪徒淆混外應希轉向唐總代表聲明嗣後該省遇有匪警經南軍所認爲非其所部不遵命令者陜軍將本其維持治安之責任加以制止也務希詢得唐總代表確復以便辦理此係爲陜民請命立盼復示能訓敬等因相應函請查照希即示復爲荷等因准此查劉世瓏於北京迭次停戰令下後屢犯靖國軍防地如交口相橋史家坡等地相繼爲所奪去中外所共和今所云云是否眞有匪徒抑仍欲藉剿匪爲名仲其大欲要之一方面之詞未克爲憑現在張專員瑞璣已入陜應候張將界綫劃定如果眞有匪徒亦應各就所轄區域施以剿治免生枝節專復即希查照爲盼（其二）敬啓者頃據確實報告李厚基令臧致平來正林等率兵攻奪馬巷開禁種烟徵收三十萬元等語查禁烟載在條約關係至爲重大况越界開禁更屬不法行動相應函請台端嚴電北京勒令停止并劾李厚基以違法壞約黷兵禍民之罪特此奉逹即祈查照辦理見復爲荷（其三）敬復者頃接本月二十五日函開以接北京電稱閩省劃界辦法經於養日電致閩督催其會商童副司令查照五條辦法與陳炯明直接商洽茲據復電云養電悉巳電童副司令臧司令先行與陳直接磋商矣等語特此電逹能訓逈等因相應函請查照轉電陳司令接洽商辦俾得早日劃防等因准此除電軍政府轉電陳炯明省長依照五條辦法與童葆暄臧致平從速劃界外仍請速電北京嚴飭李厚基　照五條切實辦法以期易於收效專此奉逹即希查照辦理爲荷 
　　平和通信社消息昨日（二十六）北代表王克敏往訪唐總代表言張瑞璣已有電稱停戰請即就此轉　俾和議可早日續開唐總代表答稱張君之電係自西安所發確否尙待證明至於轉圖之力全仗公等對於陜事總須有一辦法方可解决目前尙說不到開議也昨聞和議或有續開希望觀察現在形勢似覺時機尙早云前次朱總代表致唐總代表函内轉北京電述陳樹藩簡電稱劉世瓏二十日電稱昨日有匪千人潛至荆姚以南佔據甘井李家王家等村並稱興市撤圍匪勢更逞且有進犯蒲城等語今日唐總代表復朱總代表公函略謂是否眞有匪徒抑仍欲藉剿匪爲名伸其大欲要之一方面之詞未足爲憑現在張專員瑞璣已入陜應俟張將界綫劃定如果眞有匪徒亦應各就所轄區域施以剿治免生枝節等語今遇陜西某君謂蒲城距興市尙有二十餘里現興市方陷重圍安能突圍進攻蒲城之理可知陳樹藩所稱純屬誣詞耳 
　　平和期成會聯合會於今日下午開會後即致南北代表公函略謂俟張瑞璣抵三原後如有密電言確已全部停戰務望即續開會以副人民迫切求和之意云 
　　聯合通信社消息昨二十七日爲南代表發布二次宣言後之第十一日朱總代表曾親詣老靶子路唐總代表住宅爲非公式之談話言談間訴述北方困苦頗露希望南方原諒早日開議之意唐總代表亦頗致扼惋唯對於催促開議一層則謂南方要求各節如陜西停戰參戰軍收束參戰借欵停支八年公債緩發各節總當各有相當辦法始能談到開議若絕無解答逕行開議豈非兒戲因此遂無結果而别李述膺對於張瑞璣梗有兩電曾言有三種理由頗懷疑義（一）張君爲兩方公推之人物到陜後當參酌兩方事實採取兩方意見以爲立言之根據茲張君纔抵西安對於靖國軍一面毫未接洽所謂某據何地某據何地何所見而云然且所謂軍匪不分誰某藉名靖國佔據滋擾除胡景翼外皆欲以匪目之直屬陳樹藩之口吻張君立言豈至如此（二）張君以劃界專員名義赴陜查照李督所定五條辦法劃界爲其唯一職務前在京滬稍有逗遛皆因陜戰不停無從劃界之故遲未上道何以抵陜之後反謂劃界一事南北所爭皆與事實相遠當待和議公判以劃界專員不負劃界之責推諸遠在海濱之和議豈非自己矛盾將赴陜職務及所抱主旨根本取銷（三）曩北方代表余某赴陜受陳樹藩挾制不能以自由意思處事而張瑞璣梗日曾有密電絕未提及停戰字樣而所來明電則鑿鑿言之此中不無可疑且張君以兩方公推之人辦兩方公共之事未至三原以前尙未屈發言之機會其黏滯一方面之發言亦斷不能使人取信設張君而先至三原據三原一面之詞發出通電則北方代表亦必不能盡信此余等意見所以必待張君旣抵三原再有密電來滬始能認爲陜中眞象也 
　　國務院電令解釋誤會滬上行政各機關接國務院電令云聞滬上各商店高懸白旗大書求速和平等字樣觸目皆是此次會議停頓係藉口於陜事問題現陜省早經一律停戰於未經劃界以前即剿匪亦暫停止張瑞璣兼程赴陜計日將逹即可着手監劃迅圖解决是陜事已告結束會議豈可久延已電朱總代表屢次切催彼方早日開議不啻瘏口曉音而會議延滯故時局危迫一髮千鈞中央渴望和平同深焦灼希就近曉諭各界酌告詳情俾免誤會云云各機關已照錄原電轉知各界矣 
[朱桂莘再覆商團聯會函]  
　　請派代表至辦事處面談 
　　商業公團聯合會前日因請求開議之期已届公决致函朱總代表請其答復昨聞朱總代表已經復函該會内容仍一無表示原函如下敬復者迭接二十四六日惠函并抄件敬聆一是諸公愛重和平溢於言表至爲佩仰賜詢各節擬請貴會舉派代表兩三人明日午後三時惠臨本辦公處面談一切佇盼敎益速駕爲幸 
[全國和平聯合會之昨訊]  
　　昨日午後二時全國和平聯合會在麥根路十五號開第十一次評議會有福建商會代表陳鶚北京敎育會代表包庸福建商會代表陳曾亮直商會代表凌雲四人提出催促南北代表速開和議案略謂和議停頓計巳多日頃據赴陜劃界員張瑞璣電文報告刻下陜爭已息當此時機急宜由本會推舉代表面催南北總代表繼續開議云云嗣經公同討論一致贊成通過並推定彭兆璜馬麟翼柴春霖沈敦和安迪生五君接洽南北總代表云茲將該會昨日所接函電錄下 
　　朱總代表復函敬復者頃奉惠函以陜戰已停囑速開會議俾救危亡心重語長伏增慨息鈐前以陜戰實已遵令停止即經具函唐總代表商請訂期開會維時因雙方公舉之劃界專員張君瑞璣尙未到陜馴致議不果行徒深焦灼日前迭接各省公團電函催促上海商業公團並請於七日内務續開議因念國脈阽危之急輿情厭亂之深復行致書再申前請往返各函均經各報登載計已得遨洞察承示民情憤激近憂可虞魚爛亡梁良爲切論現張君業已到陜已有詳電聲明陜戰俱已停止是陜戰停止實况大足證明張君係唐總代表所保薦雙方共同委任前往之公正人陜戰停否自應以張君之言爲憑今張君梗電聲明陜戰已停有電復祈繼續會議雙方自當根據張電從速開議本日鈐往商唐總代表擬於星期一日開議唐總代表尙未同意殊深焦灼知關厪注合先佈逹 
　財政部電全國和平聯合會哿電悉本部此次發行八年公債實爲萬不得已之舉前於文日通電業經掬誠布告諒已閱悉至來電所稱鳳凰山借欵烟酒借欵次第成立不免過信謠傳有乖事實現在和局未定國勢阽危外人豈有冒險投資之理此中眞相不辯自明總之本部以維持現狀爲天職當此大局未定各路軍隊尙在前防倘使軍餉無出將無覊糜方法並非因作戰計畫始行募債其理顯而易見貴會以和平爲宗旨還希對於内債隨時提倡俾債欵早一日募集則軍隊早一日收朿國利民福實倚賴焉財政部有 
[世界和平共進會開茶話會]  
　　昨二十七日下午二時世界和平共進會代表徐紹楨丁象謙焦易堂蒙民偉等邀集會員開茶話會於嵩山路二十八號到者數十人公推徐紹楨爲主席報告開會宗旨及經過情形并討論進行方法繼由褚輔成張我華陳家鼎曾彥丁象謙焦易堂劉盥訓張秋白等先後演說後擬定代表赴歐洲和平會議陳述意見時近五鐘茶點散會 
[旅滬贛人拒絕賣鑛]  
　　旅滬贛人李國珍徐元誥羅家衡郭同鄒靜齋許森湯漪賀贊元陳榮廣等因接贛省議會電稱王揖唐徐又錚盜賣該省城門山鐵鑛羣情忿激請一致拒絕等因又據此間所得消息王揖唐徐又錚之盜賣該鑛實俗以所得代價充繼續戰爭之費用一方斷送權利一方破壞和平關係至爲重要特於日昨午前十二時在小花園都益處聚餐籌商對付方法决定誓死不能承認公推代表繕具說帖請南北總代表一致設法阻止并電復贛省議會報告王徐盜賣實係借用外資以爲繼續戰爭之用此間鄉人一致反對不日招集旅滬各界再開大會以爲省會後援云云比即公推羅家衡草擬函電陳榮廣草擬說帖分途迅速進行 
[褚輔成今日宴客]  
　　舊國會衆議院副議長褚輔成訂於二十八日（今日）下午六時假座一枝香菜館設備西餐遍邀旅滬各界要人各和平會會長等會宴以聯情誼 
[第二批敵僑遣送前之消息]  
　　放洋提早一日遣送敵僑事務局督會辦對於第二批遣送敵僑手續業經次第布置已將就緒此次應遣敵僑約計五百名其間上等社會敵僑如美最時大班等前曾議决之四月一號放洋現因諸事齊備預計三月三十一號可以開船二十九號上船日昨已將放洋日期函致駐滬外交團查照矣 
　　行李一日騐竣第二批應遣回國之敵僑隨帶行李昨經江海關威稅務司派關員道生帶同洋扞手八名於上午八時至第一候船所第一二兩棧逐件檢騐至下午二時半即將行李四百餘件完全騐畢即令工役堆存第一棧内囑令各敵僑親自簽名加貼紅藍色行李票（德僑票紅色奥僑票藍色船票亦同）此次行李本定二日分騐今因件數無多故一日騐竣二十八日（今天）即將騐過行李起送上船二十九日敵僑登輪仍用電車載送此次遣送後所有遣送局及南北分辦處一律結束定四月十日槪行撤消此後如有關於遣送敵僑事件均歸松滬護軍使署承辦其因事淹留之敵僑决定隨時附搭郵船起送云 
　　遣送船中佈置又聞遣送局昨據美醫生蘭生報告第二批遣送敵僑之安梯樂克司英船上應置煖爐二處俾患病敵僑居住並須置熱水具俾醫藥之用緣此船經過大西洋等處氣候較冷非置備煖爐不可至男女分居一節於患病者似有未宜緣夫賴婦婦賴夫所倚甚切夫婦同居似無不可辦到云又該局對於第二批遣送敵僑之安梯樂克司船上配置醫生隨船看視敵僑病狀曾經商之協約國醫生均無暇在船而德國醫生中亦無人可擇於是業經議定由中國西醫隨船看視昨已擇某某數人持取文憑詣柏醫生等處騐看資格能否稱職始能確定 
　　各處敵僑續到遣送局昨接湖南督軍來電報告該省現有應遣敵僑二十餘名除新化四人尙未送省懇留船數日外餘月内可到云云又漢口吳交涉員電告敵僑十三名乘江孚啓行四川六名同船等語均派定妥員届時前往接護又滬寗杭甬兩路管理局前日（二十六日）接交通部電云據北京警察廳續送敵僑男女老幼共計四十人並派監護警官護警二十人隨帶行李於本月二十五日由北京啓程仰飭所屬預備車輛並飭路警沿途照料又昨日（二十七日）滬寗杭甬兩路車務總管接津浦鐵路車務總管來電云有德僑五十九人土耳其籍七人隨帶行李三十噸車一輛並監護警官六員護警三十名准於二十七夜由津站開駛專車運滬應請預備車輛儎運並請飭屬妥爲照料云云該路巳於昨日分飭各站知照 
　　違章敵僑待遣僑居閘北華界華興里六十九號門牌之德國人特脫瑪前日午後潛至公共租界被老閘捕房九十五號西探查見以其違背處置敵僑定章當將該德人拘入捕房押至昨晨解送公共公廨先據九十五號西探上堂譯訴前情請示經王襄讞會同美丁副領事向特脫瑪詢問一過判令函送遣送局轉送候船所遣送又德國人斐立掰司抱特（譯音）前因犯案經公共公堂訊明判决刑期二年近因遣送回國故由公堂核准將該德人開釋仍與其妻魏氏同居於虹口百老匯路九百二十一號屋内聽候政府遣送詎前日該德人私行遷居閘北華界且不將工部局敵僑註册所發給皮字一百零四號執照呈請該管警區查騐被匯山捕房捕頭凌處（譯音）查悉諭令二百十一號三十一號三道頭西捕前往内地將該德人提回捕房昨晨解送公堂由李襄讞與英副領事思排愛克君訊供之下以該德人所陳遷居内地要求免遣殊屬抗令判斐立掰司抱特暫留捕房聽候第二批遣送回國 
　　收管瑞生機器瑞生機器陳列所經管理敵僑財產局派員協同捕房執行檢收因各項機件槪須拆卸以致稽延時日始於昨日檢收告竣統計大小機械共六百零八件現移於公共租界江西路禮和洋棧内存儲保管 
[美國將募勝利自由借欵]  
　　大陸報云駐滬美總領事薩門斯君昨接華盛頓電報謂勝利自由借欵已定期四月二十一日發行當即知照籌募自由借欵幹事會豫料該幹事會將於日内開會議定募債辦法勝利自由借欵之細則今尙未接到惟近據美報載稱此次發行者爲短期債券其年限大約在一年至五年之間總額美金洋七千兆元利息將由財政總長美加都君定之聞此次上海所派之數將近於上次所派數額云 
[工部局發表去年報告書]  
　　節譯關於電氣與財政事宜 
　　公共租界工部局所發表之一九一八年報告書其第四篇關於電氣與財政事宜茲節譯於左 
　　電氣部主任阿爾德利志氏之報告言及上海實業略曰上海有便宜之電力當可發展而成鍊錭之集中點今有種種理由可證明鍊鋼等事業以設於上海爲較宜蓋上海設備較全組織較善便於製造手續非中國他處所可比擬也上海爲中國財政與航業之總匯處就廣義言之地方之發逹不僅恃某種實業之廣大亦恃各種實業之叢集以上海現有之實業再加以他種新實業則將有興奮之效力及於四周而使上海愈爲興盛故上海之前途可成中國第一要城者實繫於此一九一八年電氣部之淨利除付彌補銀四十四萬九千九百零三兩息金三十九萬零五百三十五兩外共獲三十萬二千一百三十八兩較諸預算凈利尙少十三萬兩有餘云 
　　工部局財政主任員戈台爾氏報告工部局發行十年還本之七釐公債事略曰照目前匯兌率開募銀債其事匪易或問工部局何不籌募金債乎按工部局用欵確有需用金鎊之處此議似非無見第金債在本地募收年利五釐或五釐半固有成功之望然還本時頗多危險在此匯兌率起落不定由四先令六便士至五先令之時發行金債頗非善策除非籌募銀債之方法業已試行而無效果耳納捐人大會核准之一九一八年公債原額爲一百八十萬兩自開募以來迄十二月底共收四十四萬三千七百兩展期至今年三月半前後共收銀五十萬七千三百兩此乃因銀價昻貴而協約國政府又在此發行金債條件頗優故也在歐洲大戰之時上海租界納捐人仍享受市政之利益與戰前無異而不加納捐欵此爲他處所罕有者今若謂此種現狀無期延長則未免目光太短要知今有一要事將來用度將大受其影響蓋現因戰役不在上海之工部局僱員其薪水亦將加入用度之内也再租界外市面漸興房屋增多租界入欵亦將受影響欲解决此難關其唯一方法則在正式推廣租界使目前界外工業廠所現用工部局電力者盡在納稅區域中耳一九一八年各項尋常收入共爲銀三百八十六萬四千五百七十六兩較諸一九一七年增收四十萬九千四百四十八兩云 
[大理院對僞造證劵之解釋]  
　　北京大理院復總檢察廳函（統字第九百六十號）云逕覆者准貴廳第一三八號函開據上海地方檢察廳電稱浙江塘工有奬義劵是否有價證劵僞造者是否犯罪行爲請轉院解釋電示等情到廳相應據情函請貴院核辦示復以便轉飭遵循等因到院本院查醵集財物以抽簽使人僥倖得利者謂之彩票有彩票性質之證券苟非以慈善公益爲目的經呈奉大總統令准發行者本爲刑律所禁止不得以有價證劵論雖經僞造除具備他種犯罪條件又當别論外自不成立刑律第二百四十二條之罪相應函復貴廳轉飭查照 
[薩鎭冰已回閩任]  
　　福建清鄉督辦薩鼎銘前奉政府電召入京商充海軍代表派赴巴黎列席和議一事嗣經閩人電留此議作罷薩君遂於二十四日由京附津浦火車轉搭滬寗車到滬遄返閩省清鄉督辦原任海軍藍總司令特派聯鯨軍艦迎候薩君已於昨日乘艦啓行往閩矣 
[徐國樑將調魯警處長續聞]  
　　聞淞滬警察廳長徐國樑將調山東警廳長已誌昨報茲悉淞滬警廳長一職現徐擬保趙某升任而本省督軍省長則擬保薦李某及蘇州之崔警廳長調任並聞徐警廳長要求政府任爲山東全省警務處長及兼任警備隊總司令曁管理膠濟鐵路全權政府已允其二惟管理膠濟鐵路一事容緩商議因此命令尙未發表 
[山東查獲夾運軍火之根究]  
　　淞滬警察廳接江蘇李督軍訓令略云准山東張督軍來電近在東省黄河口車站查獲車運洋釘二十餘桶内儲快槍子彈十餘萬發當場拿獲押送匪徒三名訊據供認此次槍彈係子某崔某奉東省匪首差遣於上月在滬託某國人所辦派伊等押送回東交卸于崔曾在北洋海軍中充當砲手在滬居住旅館現尙在滬等語請爲飭屬查緝務獲解究云云徐廳長除通飭所屬各區所一體查緝外昨特飭令偵緝隊長遴派偵緝隊士四名在輪埠車站嚴密偵緝 
[薄子明等審訊終結]  
　　吳正清先行摘釋 
　　自認糾黨持械夥刦公共租界淡水路三十一號門牌王雪華梅白格路五百十二號門牌趙增范兩家巨贓並開槍拒捕擊斃六百二十五號華捕彈傷傭婦王夏氏足骨之盜匪山東人紀少樓與跡涉嫌欵之天津人周良臣被捕後紀盜攀及由青島來滬寄居法租界吉益里十號屋内前充陸軍第二旅旅長駐紥濟南後因附和民黨經政府懸賞二萬金購緝之山東人薄子明及薄同寓之僕從趙揮臣田守平李獻堂蘇榮康宋玉合並住居文德里三十四號門牌之同鄉人吳正清（即吳秀庭）藍湘臣邱萬福屈己和等十人業由派駐老閘捕房專查特别事件之中西探目前往分别拿獲並在該兩處抄出現洋俄幣信函等件連同紀周二人解由公共公堂十三次研訊詳情均紀前報前日午後由廨續訊工部局刑事檢查科代表牛門薄子明代表台維司巴和吳藍邱屈四人共延之代表博良等四律師均至第一刑庭（即樓下公堂）候示至二句半鐘由中西探捕將薄等十二人提出站於被告地位先由牛門律師譯稱查有因行剌鄭汝成鎭守使已經護軍使署槍斃之王曉峯在該署所供薄子明前曾聚衆數百人在山東爲盜現該署錄事在堂可以證明王當時招供情形繼由自稱孫姓之人站入證欄供稱在護軍使署充當錄事王曉峯供詞係我錄取是實台維司律師聞語即起而譯稱堂上所欲追究者爲淡水路之搶案此搶案與薄有關祇紀少樓與鄭錦棠二人紀係另案被捕本案乃伊自認自屬可異而究其所搶何贓紀又不能證實至於鄭曾一度到堂作證後忽杳然無踪可見該二人所供實係虚語無非受人唆使另有作用今據護軍使署見證所言王曉峯遺供或有其事亦係薄從前在山東時部下所爲倘屬虚誣未免寃屈凡遇刑事主案總應予被訴人以質證地位且孫中山與伍廷芳均巳有信證明薄之素行想係孫伍二人之言論價值自較重於錄事所證王曉峯之供詞况捕房律師亦曾將薄在堂所供之詞費去兩下午之時光向薄盤問始終如一並未詰出可疑之點即捕房在薄寓内亦未抄出搶案證據應請將其摘釋又據巴和律師譯稱當薄子明被押之初各報紛紛登載謂薄係魯省盜魁我固知其人學問見識甚爲高尙確能必其爲上級軍官故致函各報館爲其辨白當時捕房律師謂我此舉殊欠律師身分責我不應簽名殊不知敝律師簽名正所以表示負責之意（餘語與台維司略同）又據博良律師譯稱本案發生之後律師公會亦均注意以彼等係國事犯查前堂見證鄭錦棠供此事係伊在共館内報告探夥則本案係因探夥而發生查此輩探夥工部局並不給薪日用取諸茶寮而捕房並不將該報告見證拘留聽渠一去不返且該見證與紀盜在堂上所供薄子明發給手槍與藍湘臣一語已屬不能相符乃原告婦人（王雪華之妻王嚴氏）則稱搶刦時藍手持刀據此一言究以何方面爲可信總之原告所控豈爲無因而對於被告等所供亦難必其語之皆眞當處被告等於嫌疑地位則可蓋各被告旣係國事犯其心中各蓄有一種難言之衷曲斷不能使其宣佈昔西國發現一懷秘密舉動之人被他人拿獲迫其實說該人直至上斷頭台猶不肯將眞情表出今之各被告正似此懷秘密舉動之人如堂上欲將其送往槍斃伊等皆非懼死之流敝律師要求堂上念其無搶刦證據從寬釋放牛門律師又稱請先將吳正清摘釋容敝律師再行詳細研究案情王崧生襄讞核禀商之美領丁君判捕房律師聲請將吳正清案註銷應即照准餘人帶回捕房收押至昨晨九句餘鐘仍將各被告解廨由捕房律師與被告律師將各人證口供討論一過原審之中西官判薄等十一名押候查核全案口供會商堂諭宣佈飭遵 
[前日風雨雷電時之損害]  
　　燈線走電前晚雷電交作時南市華商電氣公司賬房内所懸之燈線爲雷電所激動頃刻走雷滿室皆火幸當場將總門關閉得卽熄滅事後查知僅損電燈線而已南廠間之機器亦被雷電所激壞以故十六舖至滬杭車站等之電燈均不能通明現該公司正在修理聞今晚方可照常開燃云 
　　船夥溺斃前日本　天時寒冷寒暑表降至四十餘度下午五時忽雨冰雹城西一帶較大繼即起風雷電交加浦江往來船隻之不及防避者吹失貨物甚多惟尙無傾覆失事者有停泊南碼頭李阿六之船夥蔣 
 
 
 

Page 11

 
 
小二因恐纜繩不緊上前加纜詎爲風播動潮浪李失足墮浦施救不及以致溺斃昨日屍屬雇人打撈尸身尙未得獲亦云慘矣 
[總商會常會時之要案]  
　　北市總商會於前日開第六次常會時提議各種緊要案由摘錄如下（一）廳查商店跑街人收取客賬責任案案准上海地方審判廳公函以上海商店夥友在外招來客商購貨該項客欠卽由店主開單交該店夥往收以專責成上海習慣即名該店夥爲跑街人如該跑街人自行出店所有經手未清之客欠是否由店東另行派人收取抑仍歸該出店之跑街人負收取責任如客欠有倒閉及債務人逃走情事該跑街人是否負賠償金錢責任至跑街人由店東辭退所有責任是否與自行出店之跑街人責任相同事關商事習慣迅速調查詳細見復等語請公議答復（二）英商公會函請愛惜日光改移鐘點案英商公會函開凡爲人類莫不愛惜日中之時間而求所以善用之道莫如英國愛惜日光之法擬於五月一號或六月一號起倘海關之鐘將五時移至六時上海所有之鐘亦同時移早則辦事時間仍無變動倘上海人民一致贊同即可要求海關實行云云此種辦法與商界有無妨碍請公議答復 
[學生會大宴會預誌] （二） 
　　靜安寺路五十一號寰球中國學生會定於三月三十一日（禮拜一）下午六時半在大馬路先施公司之東亞菜館四層樓舉行第十四次年宴大會及歡送余日章張繼二會員赴歐等情已誌昨報茲悉昨日止定座者已有一百餘人是日秩序大略如下主席致詞楊錫珍金永清二女士合奏琴歌北方議和代表秘書該會老會員周詒春博士等演說李松泉碩士演最新幻術并分給贈品云 
[湘事維持會之通電]  
　　反對譚延闓督湘 
　　旅滬湘人所組湘事維持會昨日發通電云廣州軍政府國會廣西陸總裁雲南唐總裁上海唐朱兩總代表孫中山先生各報館郴州程總司令林民政處長辰州張總司令胡副司令蕭代總司令并轉林總司令洪江周總司令均鑒吾湘苦暴力政治與因循政治久矣然推暴力政治之原因實皆因循政治之結果曩者清祚旣傾焦陳見賊民黨仁厚舉多含容昧於孔父明微之旨遂寬趙盾縱賊之誅因循政治於以萌芽暴力政治從而代起輾轉相因以有今日再安緘默魯難滋深方今美總統威爾遜力持民族自决主義則吾國西南護法之初意亦必本於國人共同之目的决非根諸個人地位之問題明矣頃讀唐總裁元電有狗旅滇湘人朱樹藩之請贊同以譚延闓督湘列入議和條件之論敝會同人竊以爲危蓋自大體言之則於國人想望此次和平會議之天職不免相違即自局部言之則於吾湘三千萬人民生命財產之所托深滋惶恐湘人陷於水火亦旣有年近更元氣凋喪幾於萬刧不復人窮反本今正其時急則呼天良非得已諸公道里脩阻傳聞異辭用敢據實直陳爲民請命回憶民國初元其於總統制内閣制已不無因人立法之恨矧在譚氏督湘業經兩度論其成績倒行逆施寇退則來朝三暮四諸公以福國利民爲職志伏乞周諮博訪即吾湘歷次所受之慘劇原始要終一研究之更對於吾民良心上之自覺洒一掬同情之涙微獨公理賴以不没湘人亦雖死之日猶生之年矣上海湘事維持會叩寢 
[查禁迎神賽會之縣令]  
　　上海縣署昨日訓令陸行鄉經董陶鴻初等文云爲令行事案准淞滬警察廳函開案據敝屬三區二分駐所署員王簡文呈稱竊查浦東一帶每届清明前後鄉民預備迎神賽會者歷經禁止在案今春倡和實較往年居多前奉令發禁止賽會布告等因隨派巡官帶同長警四出張貼實力查禁茲查職所界内定期出會之廟如定水麻護海公三莊廟劉公祠觀音堂社莊廟東戚王廟等多至七處隨即分傳該廟會首等諭令中止現己嚴禁中止者四處仍有預備興高而圖董地保會首等避匿不肯出面勸阻者尙在查傳之中惟社莊廟一會聲名最大俗稱三百六十行該廟在職所東南邊與南滙交界之十八團内距所十一里其會團體本係上南川寳四縣會首組成定於三月十一日出巡實難傳禁該會一出難保地方無姦竊刦傷毁損情事查該圖董事顧名驥於民國元年因出會騷擾在縣公署請准永遠不准出會斯時該董雖允善勸恐係賜奉陰違届時四縣蜂集再禁無及况上海縣屬警察第六區域内有道堂廟出會最早在三月初二日出游於淞滬三區全境該會若出於先難保他會不效尤於後除仍設法預爲傳禁外爲預防計不得不懇請通知縣公署轉飭該屬警察預爲實力協禁以維秩序是否有當理合具文呈請鑒核等情據此查此案前據敝屬三區警署呈報到廳即經函逹請一體嚴禁在案茲據前情除指令該所認眞禁止外合再函逹貴縣查照請煩飭屬一體嚴禁並傳諭各該圖董勸導禁阻等因准此查此案前經頒發布告並通令各警區各鄉經董一體嚴禁嗣據洋涇市經董呈復以陸行鄉道堂廟出會最早請預先禁阻等情復經令飭該管警區會同該經董嚴禁在案茲淮前因除分行外合再令仰該經董遵照轉飭各圖董一體查禁勸阻切切此令 
[押店業公請懲辦舞弊夥友]  
　　滬城某象牙作學徒龍川富私取店主婦某氏之金挖耳一支質於南市新碼頭成發押店内得小洋三角逃回崇明原籍旋經作主周榮華追究薦保後在崇明由其母龍袁氏交出帶回滬上向該押店取贖經押店夥黄善逹託稱物己贖去因之口角扭控一區一分駐所吊到賬簿察看上註銀挖耳字樣經王署員問明顯有圖吞之意飭解警廳司法科訊究已誌昨報茲悉此事經該同　得悉以黄善逹有意舞弊事關全體名譽是以昨日午後假南市潮惠會館開特别會議公同討論整頓方法公决函請縣商會轉呈警廳務懇按律究懲以杜效尤茲將押業全體致縣南會函錄下謹略者茲查有成發押店於本月二十五日因以金挖耳作銀挖耳質洋三角當被事主查追控經一區一分所訊解警廳司法科訊辦在案敝同業因成發店夥黄善逹有心舞弊損壞同業名譽大動公忿爲此函請貴會轉請司法科按律究辦以示儆懲而杜效尤不勝盼禱之至 
[擔任貨欵並無證據]  
　　山渭榮至法公堂控稱前有迎賓園徽館主葉茂春於上年十一月間來店購去麵粉十二包米二擔送往後向索價洋據該店中人稱此店係萬和樓主沈鶴年分店故商人至萬和樓詢問沈擔認此欵迨月終至該園收欵無着向沈理論推諉不認請求訊追詰之沈供與迎賓園主葉茂春素不相識亦非商人分開之店請察聶讞員向原告詰問曰旣山被告擔任此欵有無證據山稱無證據中西官判原告所控證據不足將案註銷 
[擅搬生財之控告]  
　　翟岐祥偕證人趙谷意沈伯英王乾和等至四區警署控稱向在閘北太陽廟附近開設中興玻璃廠茲因營業衰敗於上月間停歇一切生財仍在廠内詎有包昭忠張文宣周寳楨鄭樹林劉家全陳玉寰等糾衆來廠將值價一百數十元之生財搬去藏匿爲此偕證來案控告請求拘究嗣經該署將包等六人拘案研訊包等同稱中興廠成立時雇我等爲工匠被欠工資屢索無着不得己暫取生財作抵目下大小家伙俱在該廠門外並不藏匿求察署員以案涉刑事於昨備文飭警將原被移送地檢廳下午經檢察官預審之下諭令分别交保候查明實在再行核奪 
[仿冒化妝品案之結束]  
　　英商寶威洋行在公共公廨呈控河南路南洋製　公司經理奏彩南出賣之美容百花精化妝品仿其所製夏士運雪花粉式樣混售漁利等情迭經中西官訊供三次判斷第一次判禁止銷售前項化妆品被告不遵第二次判罰洋一百元充公第三次判永遠禁止發售與原告所製式樣相同之化妝品並着將以前批售各埠未經售出之前項化妝品追回與歷年賬簿繳呈公堂再核一面給諭原告保護在案茲悉被告遵諭將批售各埠之前項化妝品收回連同歷年盈餘賬簿一併繳呈公堂請示以故昨晨原陪審西官英卓副領事與王副會審官升座民庭原被人證各偕代表律師到堂互辯良久經中西官核供並察看被告所呈簿據一過遂會同簽判云着被告南洋製桀公司秦彩南賠償原告損失洋五百元限一禮拜繳案給領此判 
[汽車撞傷行人]  
　　江海關執事張培庸昨晚八時許行經靜安寺路被二百九十四號汽車夫所開駛之一百五十一號汽車撞傷倒地經新閘捕房五百十八號印捕瞥見到來令該汽車將張載送醫院即持取傷單帶同該汽車夫入捕房稟請捕頭核示 
[汽車不點尾燈之判罰]  
　　汽車夫陳巧生在西藏路南京路等處開駛一千六百十一號汽車入夜不點尾燈被一百五十九號特别巡捕查見以其違章請廨出單於昨將陳傳至公共公堂經中西官訊明違章屬實判罰洋二十五元充公以儆 
[究詰失妻之衝突]  
　　虹口胡家木橋宋步魁之妻周氏年三十五歲本年正月二十八日背夫私逃茲據朱喜子陸子元二人願做證人指周氏爲劉桂林誘匿宋偕證向劉詰問劉不承認致起衝突由警查悉將一干人拘送警區昨日備文轉送地方檢察廳訊辦 
[男女收押候究]  
　　恒通路中德里六號門牌居民張士元昔憑周阿慶爲媒聘定伊二十一歲姪女爲室尙未完姻去年七月間周女忽朱所在旋經張偕周探悉爲支南新姦佔前往尋獲將男女拘控四區警署昨送地方廳質訊之下判支南新與周女分别收押候究 
[一女兩字之涉訟]  
　　江北人張士安住居閘北叉袋角頌德里拖車爲業自幼聘定周德廣之姪女爲室尙未完姻近周將姪女另許與支南心爲妻由張探悉前日扭周至四區二分所告發經倪警佐質訊一過判解司法科訊核 
[大雨中之攔刦案]  
　　前日下午大雨之際有住居馬立師之無錫婦人沈氏由楓涇乘火車抵滬坐黄包車回至北市行經南陽橋北首突來江北口音匪徒三人攔住刦去衣包一個　值洋三四十元因該處在華法交界分投該處捕房警區報請查緝 
[鎔銀爐失竊巨數寳銀]  
　　滬寗鐵路北協昌鎔銀爐前晚失竊寳銀八百餘兩該爐厨司出店湯子卿張禮慶二人涉有嫌疑由司帳送交四區警署暫留聽候查核　 
[攔刦金鎊銀幣]  
　　住居公共租界新記浜興德里向在某木行爲執事之朱祖蔭前日下午因事經過滬寗火車站界路附近忽有匪徒姜根全等多人上前軋住嚇禁聲張將其身畔金鎊一枚五元鈔票一張現洋一元三角一併攫取而逸朱急報告崗警追獲姜根全一名餘均四散搜姜身畔已無原贓乃押送五區警署昨午傳到原告備文移送地檢廳午後經檢察官提案研訊一過判姜收押候究原告退去候示 
[切麵司務猝斃]  
　　昨午有萬瑞源偕同九舖地甲至上海地方檢察廳具稟報稱本地人年五十一歲素在本城南香花橋開設順興麫館去年七月中有友人王秋林介紹鎭江人朱希根到店爲切麫司務 
向無疾病今年正月底起朱稱身體不爽乏力做工倩人代做替工伊仍居店内並不辭歇至昨日（即舊曆二十五日）下午七時許朱與大衆同食晚膳見其尙食米粥二碗詎料尙未食完忽然倒地不一刻氣絕而死民人因事關人命除報告警區外爲此協同本舖地甲來案具報請求相騐等情林檢察長據稟後諭候派員往騐迨至下午有屍叔朱寶耕投廳稟稱在滬北南京路某眼鏡公司爲夥死者爲我之姪現在旣已身死自願爲之棺殮請求免騐林檢察長諭候示遵 
[瘋子語無倫次]  
　　疯子浦東人俞富生在虹口北四川路求志里弄口胡鬧不休被八十六號西探鄧（譯音）查見恐其肇事帶入捕房昨晨解送公共公堂經中西官向詰語無倫次送判將俞留候函送棲流所治病 
[不准再往吵鬧]  
　　虹口漢碧禮路二百六十五號門牌居人林成祥在公共公廨刑事科呈控贅壻宋福生不務正業時常吵鬧等情昨晨由廨傳訊林延律師到堂代表聲稱被告尙未與其女正式結婚不安本分要求不准再入伊家永遠脫離關係等語訊之被告供詞推諉中西官核供判被告開釋以後不准再至原告處吵鬧違干提究 
[摸竊皮夾之押儆]  
　　楊福根前日下午在虹口小菜塲被山東人李德標將其儲有現洋十餘元之皮夾一隻從衣袋内摸竊圖逃經楊察出喚到一百零五號巡街華捕將李掌獲昨解公共公堂經中西官訊悉前情判李押西牢九月期滿逐出租界 
[拆梢判押一月]  
　　無賴蕭老小日前糾黨多人至法新租界將陳阿五軋至某茶樓内拆梢洋十餘元不遂希圖行兇當由一百六十四號華捕查見上樓將蕭老小拘獲並抄出鐵棍數根一併帶入捕房昨解法公堂請究先據原告禀明拆梢情形求究繼據該華捕上堂證明蕭等拆梢詰之蕭供民雖與陳相識不致拆梢官問旣不敢拆梢鐵器何來蕭語塞中西官遂判押一月以儆 
[過犯又來行竊]  
　　竊賊陳阿根前因犯案拘解法公堂訊判管押西牢至上年冬間期滿釋出後又深夜潛至西牢對門管牢捕頭菜園内將價值六十餘元之花木菜蔬挖去旋又至貼鄰法商脫羅雪家竊取銅吊時鐘等物而逸經兩原告報捕請緝在案現經包探周寶生將陳拘獲吊出所竊時鐘帶入捕房昨解法公堂請究先據兩原告上堂稟明前情詰之陳供認行竊不諱中西官以陳不應屢犯不悛着押西牢一月期滿逐出租界一年示儆賊給原告領去 
[虹口捕房竊案三起]  
　　住居厦門路七十二號門牌之張鳳祥串同板箱作主江西人王晉才至新記浜路六百四十三號門牌陸秋濤棧房内竊取木箱數十只被陸察悉控由閔行路捕房派探薛正昌將張王二人一併拘入捕房押候解送公堂訊核 
　　崇明人張大郎昨在虹口蓬路小菜場摸竊徐阿林身畔現洋六元被徐覺察扭交包探沈阿炳帶入捕房押候解廨請究 
　　甬人汪在焦昨日清晨混入元芳碼頭永生輪船圖竊被該輪船西人瞥見喚到一千四百三十六號華捕將汪拘入捕房經捕頭查得汪係四次逐出租界之過犯因飭押候解廨訊究 
[誌謝]  
　　昨承吳淞省立水產學校惠贈水產雜誌第二期一册又商務書館贈第十一卷第三號敎育雜誌一册書此併謝 
[中華職業敎育社通訊]  
[敎育與職業雜志第十二期出版]  
　　本期要目如左與李石曾君談職業敎育（黄炎培）外國工程師論我國工程學生之敎練法（鄭保三）（一）克顧二君之評論（二）爾來奈他君之評論（三）泰來君之评論（四）哈波君之評論（五）可波君之評論（六）伊理君之評論（七）海丁司登君之評論（八）關於中國工程學生之敎育及練習之函中雪廬筆記（莊澤宣）調查美國瓦省職業敎育之紀錄此外調查記略與社務叢錄等不備戰本雜志以出滿十二期爲一卷現在第一卷已經出完中經再版三版自第一期至本期尙有完全者共售實銀一元外加郵費二角郵票代價不折社址上海西門外方斜路 
雜評二 
[公年公債] （庸） 
　　八年公債一案不特和平會議所否認各公團所力爭卽彼北派所手造之新國會議員亦多反對近且以擔保品涉及大借欵合同之範圍外交界亦提抗議是八年公債之不當發行固内外所一致公認者 
　　乃北京財政當局蔑視内外之反對銳意進行觀於前日閣議情形及覆和平聯合會之有電可見持之甚堅毫無中止之望吾人所不解者當此時局隉阢民力凋殘此項大宗債票抵諸外人旣未必歡迎募於國内更毫無把握何以如此堅持置内外之抗爭於不顧證以近傳四省包銷之說不能不令人疑其别有秘幕耳 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（五十三）] [  一之]  
　　美國人民之揶揄我中國者其第三事厥爲報章雜誌之圖繪美國雜誌勢力甚大壽命甚長其材料甚豐富其趣味甚雋永非若我國之虚浮成性專以索然無味之空論塞責不能爲一般人士所歡迎也紐約有月刊雜誌（大世界）ＪheWideWorld者其每次發行額在十萬份以上記者嘗於此項雜誌後幅筆記關中見有詆毁中國之著錄若干篇正中插圖窮極猥陋描寫赴歐華工在海船中闕毆搶飯諸狀令人頓起一種憎厭華人之念且就各雜誌中插畫比較而觀其最粗劣最醜惡者實無逾於描寫華人生活諸作若長此而不加補救則可使全美人民之眼光中羣以醜惡粗劣四字賅括我華人矣此而可忍孰不可忍也 
　　美國尋常無休刊各日報又有描寫中國人之滑稽畫畫幅邊隅必任意添注鈎輈格磔有音無義之單韻英字數個以象中國語音以示中國人無往非怪此又華僑與美民平居不能互換知識之所致也記者尙有一說足爲此事之反證焉彼日僑之在美其事實上遭美民之嫌惡實千百倍於我國旅美諸華商美紙滑稽畫窮形盡相諸作以意度之似應視我國爲更難堪矣乃據記者歷年所窺測竟有大謬不然者記者祗見美紙與日本之機關報於論辯上相責難固絕不見插畫上更有若何之誣指至若形容中國人諸畫法美紙尤决不至施諸日人蓋日本人士近年以來於美術上殫力振刷於溝通聲氣諸端又復分投進行經久弗懈故在美國方面凡日本之美術與文明已早爲彼都人士所共悉事插畫者决不敢再以不倫不類之劣筆任意塗抹以遮掩舉國上下之耳目矣可知事在人爲天下無不可成之事業古今來成大事者必不至以偏見自惑必不至以客氣勝而自敗也苟彼日本僑民不知於美術諸端揚國光於海外則如美紙中不可思議之怪畫雖卜晝卜夜而遍搜之恐亦不勝其繁豈能悉數而與美政府動交涉乎故記者之意似以揚我固有之文明爲上策也 
老申報 
[香爐藏帽] （見光緒元年正月初七日） 
　　京師冬令多搶帽賊大半係乞丐所爲然强有力者昻首疾行即亦不敢下手恐被追及也惟三江閩廣等省人所謂南方之强也賊不之畏故受茶毒者最多或搔首吟哦或低頭思忖則尾跡接踵輕手躡足猝然相遇恍似章稚迷藏倐爾掇來那管頭顱受凍於是不必登高已歌落帽毋庸出任遽　彈冠相沿已久積惡難除誅不勝誅捕不勝捕初不料搶帽之賊亦有失計之時而失帽之人竟有得意之事也有陳公璧軒者住前門馬神廟傍晚出游由王廣福針街迤　西行至石頭胡同被賊奪帽而去陳大聲喊追賊已自王廣福街進給孤寺夾道飛奔而逃陳素來健步跟踪疾追及至出苍只見帽一飛　賊行漸慢被其追及執問賊以詐詞紿之云搶帽者已去並不是我君如不信徧體搜之有無尊帽陳公知賊有羽翼接替亦不追問大聲肆詈悵悵而返然仔細思索見其帽一飛颺並不見有人接去然燈徧覔只見給孤寺廟前有鐵香爐高可盈丈陳公攀躋而登手探爐内見帽無數毡夾皮棉無所不有陳帽亦在其内於是仍戴已帽并携帶羣帽而回次日誇示同人無不大笑嗚呼賊以香爐爲存贓之所已覺計工衛巧遇細心如陳公者賊亦徒喚奈何也 
學識 
　　解霧新法輪船之往來海洋間常遇霧露　　　　沉没否則立行停駛耗廢光陰行旅者均苦之今有人使用電氣將空氣中之潮濕盡行烘　可撥聞重霧頓見天日矣 
　　燐光金剛石等硫水物善於吸收日光若曝之於太陽中一小時許然後移置暗室則其體中所吸之日光必漸漸發散熊熊有光矣今日市上所售之夜明錶雖當午夜黑暗之際亦能令人見其分杪者即塗以吸光之油漆在暗中發散之作用也燐之爲物亦能發光於暗中等於天然燭可見體質有異效用相同耳 
　　金箔先以金製成磚形再用壓力最大之鋼軸軋成金帶切爲正方塊每塊間隔以皮膜疊置一處以錘連擊之則金片展大再易較大之皮膜而再擊之如是行之直至成功而止一粒之金可發展至五十六方寸一寸厚之金箔則須二十八萬二千張之譜焉[  悲素]  
 
[玉泉寺（古蹟圖四十四）]  
　　寺在湖北玉泉山上此片所攝爲大殿之正面相傳關公曾顯聖於此山 
雜錄 
[俁俁室叢談] [  俁我]  
　　○海魯伯爾之敎育說海魯伯爾名由享夫里特利希生於千七百七十六年爲哲學大家知敎育與國家之存立極有關係特研究敎育學嘗從學伯泰羅的而竄騐其敎授法惟立說嘗與伯泰羅的相反所謂青出於藍而勝於藍也如伯泰羅的謂兒童之心意似植物之萌芽異日所發逹者盡藴於萌芽之内教師若園丁其職在予兒童以生長相宜之機會猶植物之使受雨露光氣而不妨其自然之發育也海魯伯爾則謂心意發逹之程度皆爲周圍衆力所合成就兒童意中構造高尙而有統系之性質乃敎師之職也又論知覺曰知覺之有益而爲吾人所取者非色香味觸之謂也必外來之知覺以内存之知識消化之如食物入胃與血液俱化而得養身之用者然所謂有自覺也苟無自覺則知覺爲無益吾人又何取焉故海魯伯爾敎育論之中心點爲知覺類化蓋事物經五官而與心接爲印象心由印象而認識外界之事物爲知覺而前知今知合而分配之於各種部類或發見差異之點而爲新部類以鑒别其物者則知覺類化也 
　　○佛敎之主義釋迦牟尼見人之老病以死而悟世之無常離家從波羅門之高行者學苦修六載肉落骨立後至摩阿陀國俗尼瞢池飲牧女之乳糜體氣乃復而始知得種不必由苦行也默坐菩提樹下廓然悟眞如之理其說曰萬物皆本眞如而精神不滅人可因覺悟而得佛果且所說有大乘小乘之别小乘車近本自利大乘高尙本自利利他囚人而　敎實行重戒律至說法之主義則以人生之罪過痛苦皆出自迷去迷得悟則一切罪過痛苦去而遊於極樂之界自迷至悟歷界凡十曰地獄曰餓鬼曰畜生曰修羅曰人間曰天上曰聲聞曰緣覺曰菩薩曰佛一至六皆迷界一曰六道七至九有幾分覺悟至佛而悟始造其極而地獄至佛十界之别由因緣之理而活動地獄餓鬼畜生之界以惡因緣而現人間天上之界以善因緣而見凡人積惡則　地獄積善則成佛且其成也仍有無量善爲之因則自利利他之願行是己了一己之悟曰自利度衆生之悟曰利他發誓期在必行自可逹湼槃之彼岸登至善之境界矣故使衆生盡到湼槃之彼岸到此皆成佛即佛教之主義也 
小說 
[子錢家遇害] [  雄倡]  
　　柏累堪夷然曰其罪果無可疑乎曰無之是復奚疑吾輩且知彼購得一船票將乘戰士號輪舶赴坎拿大昨晨已電匯其金貲至彼自署其名姓此舶定期於昨日午後啓行彼竟未趁舟而去吾實莫明其故殆餒懾憚行遂爾中止竟且靜伏待事平復更行以免見疑彼且絕不道隻語用自陳辯亦可見其情眞罪確矣少停柏累堪乃曰下走可一觀此屍骸否巡長略形狐疑曰觀之何爲曰吾有一節疑莫能决欲就尸身决之然但得觀其鞾亦可巡長曰可幸少待吾且命人取之至遂掣鈴授命一巡士須臾取至柏累堪則翻觀其鞾底乃引目視巡長曰吾固謂然因指鞾底如白粉跡者示之曰亦知其爲何物曰未敢言知曰即白堊耳曰即白堊者又如何曰彼紀綱李斯德曾爲我言昨晨亞那未至之前十分鐘曾以升降機載主人密司忒馬丁士登樓此其誑語一主人蓋實自樓級步趨而登樓級之上甫經紀綱之婦灑掃而粉刷粉漬猶未甚乾巡長色變曰李斯德爲案中最重要之見證人幸勿輕加疑議語時復微哂柏累堪出所得亞那衣囊中之表曰是又足證其爲誑語二據李斯德言亞那昨晨以升降機登時開其表機爲八點逾五分鐘此書記即以此時至治事之所今君試觀此表機已停在十一點果使如李斯德言其表開於八句鐘時此表旣完善將必行十二時至昨晚八時方停今乃如是何也噫幸足下垂察竊恐此證人乃不足深恃巡長曰彼紀綱李斯德胡爲作是誑語乎柏累堪安詳言曰以彼實謀殺其主人而欲移其罪狀加此書記以圖自脫巡長錯愕張目停睇柏累堪己忽寗靖仍爲官中人面目言曰天乎爾何言此爲重案非得甚足之證據胡得輕加人罪此大有中國之官府柏累堪微形煩懣曰吾意其憑據已足矣巡長亦怫然曰爾乃忘其鐵櫃中巨金之亡失乎此則李斯德又安能知其藏金處者密司忒馬丁士尙有一副記室昨適以病在告未蒞治事之所吾己造其所居訪之彼爲我言至少有五百鎊金恒貯櫃中備應有急需之顧客以可恃之抵質品至而乞貸者而櫃匙則主人恒自挾之顧昨乃得之書記亞那氏之寫字檯中何也亞那旣失踪後乃知其即於昨晨即此謀殺案出之日自倫敦發電預訂購一船票至坎拿大爲問此購票之錢彼又得從何許者柏累堪答曰得自郵政儲蓄櫃耳此彼昨晨所以特至其治事之所者也彼乃假用其治事名義署其儲蓄之賬昨晨得第一次郵政中寄來取欵之劵試觀之言時出儲蓄簿示之日此爲郵局印章己將全賬勾清其數共爲五十鎊彼五年以來每積少貲存之郵政儲蓄櫃中私不示人並其母氏亦不之告此其所以假用治事所地址爲通書處也 
[自由談之自由談] [  墨子]  
　　我國今日外患内憂相繼而至和議停頓邊疆擾亂百孔千瘡何堪寓目猶病人之外症内傷同時發作呻吟床孽生命之不絕如縷今城市鄉鎭廣告之最多者莫内外方脈之醫生若何醫國之内外方脈專家竟絕跡於人間也 
 
 
 

Page 15

 
 
   
 
 

Page 16

 
 
   
 
