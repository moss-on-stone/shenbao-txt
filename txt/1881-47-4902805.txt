# 1881 - 47 - 4902805

 

Page 1

 
 
[莵書] [  本舘告白] 　 
　　啓者本舘以刷印各書籍發售爲常如遠近諸君子有已成未刋之著作擬將問世本舘願出價購稿代爲排印抑或俟裝訂好後送書數十部或數百部以申酬謝之意亦無不可總視書之易售與否而斟酌焉再如錢有世上罕見之本宜於重刋者本舘亦可以價　或送數十部新印之書籍以報謝至原本於刋成後仍可璧總也現在承賣申報之人隨處皆有若以書藉託交寄下諸不致悮或託信局寄來亦可接信後不數日内常奉覆耳 
[待時乘機折中說] 　 
　　持平先生聞二子之言乃悠然以思慨然而興曰二子所言得失參半靜存子以持重爲貴直方子以勇往爲懷其說皆是或一道然而鄙人之見則又有更進一層者請借前箸以籌之東人之所以欺中國者固非一次而中國忍以受之此正中國之善持大體而不肯輕舉妄動也伊犂爲中國舊地俄人踞之設使卞急者處此則必興師問罪遽啓爭端乃中國一再遣使卒欲言歸於好舊地仍復收回而償俄不惜重費此豈中國之怯於戰哉誠知兵凶戰危不可輕試與其爭地以戰不如易地以銀正如家有珍物忽入孩童之手懼其毁也因以食物玩好之具就其手中易回孩童旣得食物玩好則亦樂於交還而一家之中依然和好融融洩洩毫無間言設或加以聲色施以夏楚其物亦可取回而孩童必然啼哭大人亦自動氣必因此而意有所不樂則與其威以取之何如誘而易之之爲愈也中朝念俄人旣得伊犁必不肯徒手交還如欲責以大義則彼素不諳聖賢之大道又孰從而聽之苟必加之以兵則無論中國之人民恐有鋒鏑之苦卽俄國之軍伍又何忍覩其罹兵革之灾故許以重酬收回舊地其事卽了所謂剛以柔克其所以籌畫於宸衷者盖深且遠也淺人未識遠慮動以爲中國之輸財爲非計然則必興甲兵危士臣而後以爲快此則善戰者宜其服上刑也於俄若此於日何獨不然若但靜以待時而一任藩服之爲人殄滅而不之問則失體孰甚必欲爲藩服報讐而糜爛其人民如梁惠王之以其所愛及其所不愛則又何爲其然吾故曰二子之言得失參半蓋靜存子失之弱直方子失之强此其問不可不爲之折中也夫琉球之服屬於中中初不貪其地此各國所共諒者也日本旣云琉球爲其分支而今竟殄其祀此又各國所共見者也理之曲直事之是非各國旣瞭如指掌日人雖有隨陸之口亦必不能辨故爲中國計者與其以我之兵盛臨之不若以各國之公法繩之我恪守和約而彼乃首背和豹旁人見之有不爲之寒心者哉卽如美前總統格蘭脫欲爲中東調處而令兩國各分琉球之地此則略是非曲直而不問而但欲藉此以免於爭戰已耳總統之所以爲此言者正恐一人之力不足以折兩國之心故爲調停之計苟中國將此事遍告各國評其是非正恐曲直不難立判必有爲中國出塲以遏日人之焰者當不僅美總統一人而已也夫血氣之輩一事拂情卽欲攘臂相向此固非政體所宜若隱忍不言藉口干遵時養晦則又示人以過弱則何如及此時而佈告各國俾旁人出爲評隲以見曲直是非之所在而折其中不猶愈於逞忿之過激隱忍之過怯乎雖曰各國守旁觀之例恐未必肯與聞其事然臺灣之役威公使曾爲排解美總統又有調處之說當此時未經啓釁之時他國之人本有排難解紛之義又豈有袖手旁觀以聽日人之過分而不顧者哉至於西報所言以爲中東失和已有端倪此則仍係臆度之詞安見日本欽使之返國别無他故江哥干兵船之來華必爲開衅而來乎吾故曰當及此時而圖之也余乃撫膺而歡曰先生之言善哉待時之說疑乎怯乘機之說疑乎躁如先生言則時有可待機有可乘及此時而圖之固斯民也客旣洩退爰卽其所議而筆之於書 
[使旋續聞] 　 
　　日本使臣　尸由北京抵滬已列前報兹閱西報知該使臣於今年新正因間琉球故臣入貢 
中國意欲阻撓而華人云此係數百年舊例不聽停止該使臣遂急欲回國商議此事不及俟至開凍由陸路起程卽行至滬論者謂前者德法之戰亦因在德京之法使臣與德皇議有不合急於回國遂啓爭端嗣後法國竟爲德國所敗實由於使臣不克稱職過於急躁之故前車可鑒日本使臣其亦知之否耶 
[開河續信] 　 
　　正月十八日本報載南北亞墨利加洲相連之地擬欲掘成河道以便輪船往來兹聞於英正 
月初五卽華十二月初六日其管機器人及傭工等已由法國巴黎斯京城前往大約將次興工矣 
[鐵船被焚] 　 
　　法國鐵甲船名力起魯者近聞突兆焚如火勢猛烈灌救無功卽發信於水師官官傳諭令開 
炮將該船轟沈富卽遵諭燃砲轟擊船沉火始熄受傷者數人此船係法國有名之鐵甲船今乃遽遭一炬可勝惜哉 
[途遇沈船] 　 
　　英國兩枝半桅帆船名思比利脫阿甫第愛於前日由鷄籠山回滬該船主報稱英正月十五 
日在途駛行忽見有一華船被沈其後半已没入水内前半尚罥於纜上至於傷人若何失貨若何則皆不得而知云 
[靈櫬回華] 　 
　　德國星使之隨員劉鶴伯觀察病殁於伯靈京城已列前報兹聞劉公靈輀已由德國輪船送 
至香港卽附禪臣洋行之毡拿輪船載之來滬萬里孤臣生還無日而僅得歸骨首邱傷何如已 
[藉勢嚇人] 　 
　　客言漢鎭某分局之某委員其姓名姑不具載然所行爲實不滿於衆口先是去冬着人在某 
 
 

Page 2

 
 
銀樓買赤金首飾數件計重二兩餘議價旣妥囑店夥持物往局兌價及至局中買物者謂須請官太太過目將欲持物入内店夥見係上房不敢隨進買物者又僞請吸烟自則入廚點火詎竟一去不返店夥久待不至因卽聲張委員便大加辱詈意欲送縣該店主係孀婦問信之下魂魄飛揚哭求故夫之契友關說幸此友與局總相識力爲調停局總憐念孤孀自分鶴俸助以四股之一餘賴友人維持焉又某板鴨舘賣鴨二三十隻亦送至該局遲日取錢則稱買鴨人已辭歇該錢早經交付何得又來索價舘主知勢不敵亦卽置之不問其尤甚者去歲漢十年成雖好而生意究仍清淡臘底各店稍有倒塌某錢店因本小利微難於周轉執事人不得已而潜遁總局中本與該店有兌換來往當有找尾銀及發付分局薪水未兌之錢票聞執事者已避委員卽趕赴該店問取適有張翁者爲漢上之有名人亦到該店追償欠款正值委員大聲疾呼張恐生變有碍已事反力爲勸解許以找兌當卽撥交清楚承委員好意泒人衛護該錢店得以無事在後卽致情申謝詎委員不滿所欲屢請張翁面晤張故遲遲及至廿九夜半道人坐邀張不量勢遂與同往委員及硬索謝儀張不能代人承允委員怒令綑縳須交到謝儀釋放張之家屬聞信託人緩頰比至局前竟閉門不納聲言張係店東我局有伊店之銀帳錢票不下二百千須張交兌此乃官項故特押追答以張非店東通鎭皆知縱欠官項應送地方官照辦彼何人斯胆敢私押而局中人亦不回答寂若罔聞待至除夕張家亦無從根究俟新年再論不料新正初三夜間委員又領帶多人擁至張家謂張于除日私逃須急出面晤張之家屬紛閙謂我家之人係爾綑留不知生死何今日反來嚇詐兩相閙嚷各不相下張之婦女奔赴總局喊寃當蒙諭具禀候核及具禀詞投遞又不收閱再四哀求拒絶不理張婦無法乃聲言將投官訢寃其實張于除日濳逃特無顔回家已暗渡漢陽擬赴縣呈控耳現在此案如何尚未詳悉云 
[元寶存庫]  
　　歲首親友相見彼此各道吉祥語以相慶賀此風到處皆然而南昌則有最足解頣者元旦初二三日凡至人家賀禧主 
人必首言曰請捧元寶客則隨口答曰元寶存庫此二語該處相沿已久全不爲怪而在旅居未諳者乍聞之莫不驚訝儘有除夕收帳因數百文而逼迫爭論一至次早見面便以此爲問答時隔一宵語懸霄壤情殊可笑其所謂元寶者特屬果餅之類非眞粲然黃白物也然而此言遂成懴語矣溯江省自甲子改章漕折一變鹽務一變又申之以厘金民間之銀盡入錢莊錢莊之銀盡付傾銷一經傾銷之後遂悉數輸之於官以應分解各課雖不能於庫部久存而元寶存庫四字按之近時則眞確切不移矣 
[拐販破案]  
　　月之初十前後蘇撫憲密委幹員赴浙江湖州府城訪拿在武營當差之蔣某當發吳縣高邑尊審訊傳聞蔣寶通同各 
水販專事拐販人口凡各水販拐得十齡左右之幼女皆由蔣收留豢養以爲奇貨其家中常有女孩多名蓄待主顧或賣作妾或賣作娼被拐者旣指不勝屈行販者亦歴有多年兹經委員提到復在其家查獲幼女數名解轅故撫憲　發吳縣去後并委讞局某員會同訊供究辦務須水落石出盡法懲治也 
[寗郡錢業] 　 
　　寧波乃萬商雲集之區爲浙省中之一大巿面惜去年生意均不見佳故自入正後匯劃莊家停閉約有七八家其啓門 
者或尚未定開張現兌錢莊有暫閉亦有增開通扯尚無甚上下也 
[詐傷訛人] 　 
　　法包探夥良材途遇積竊王阿春見其閃入烟館形跡可疑尾入盤詰詎王本與良材有嫌隨將良材扭住取烟燈罩敲 
碎自向頭面及手背等處剌劃以致鮮血迸流當卽一併拘入捕房昨日解訊法包探訴明原委而王阿春稱從未犯竊向在十六舖集水街充當栅夫無端被良材打傷朱明府查得實係劃傷顯是自殘訛詐飭重責二百板枷號一個月示衆 
[從良被控] 　 
　　法公堂昨據捕房解到原告姚文通被告劉少卿兩人請訊而長林堂夥妓嚴秀卿亦乘轎到署候質據姚供原籍湖北 
黃岡縣素習煤炭生理在前年二月間偕妻并徐姓某由漢口動身同來滬上因無生意故妻入英租界長林堂爲妓是年六月間食用乏資向伊索洋詎竟不與着令回里亦不從故投英會審衙門控訴蒙陳大老爺判斷着妻按月貼我洋三元在案嗣洋仍不付反圖與劉某私逃爲此控告云朱明府得供謂英公堂斷無如此堂諭豈有妻入妓院而官斷按月貼洋三元眞乃一派胡言質之嚴秀卿據供稱姚嚴氏亦係湖北人今年二十歲與姚文通本不認識自幼與姚氏聯姻尚未過門而兩家人漸零落我在原籍孑然一身因滬地有親戚故來此尋訪初在中和里而姚文通在彼帮閒談起彼此湖北人乃是卿親故爾認識後我在長林堂曾取該鴇帶擋洋八十元添製衣服嗣得識劉姓客人承彼將帶擋陸續代還并將所當衣服贖出零星欠款亦掃數一清是以情願委身卽使爲丐亦惟命而已朱明府謂若此則與姚文通並無干涉但因何在英公堂涉訟嚴秀卿又供因姚時來拆梢糾纒不休故鳴捕拘押經英巡捕房解訊蒙陳太老爺斷結官謂汝兩下均供曾在英公堂涉訟所有堂斷可曾抄到姚文通默無一言嚴稱在劉少卿身畔卽帶擋紙據亦在伊處未明府詢劉少卿據供南京人作絲線生意與嚴秀卿在二馬路某姓家相識後伊調到長春堂復轉入長林堂與我說爲妓總非了局意欲從良無奈尚欠帶擋一項并另有零星欠欵若肯代爲料理願誓偕老况故鄕一無瓜葛儘請放心爲此將帶擋先爲歸償收回筆據嗣又有一湖北人定要借洋十元向嚴索取亦爲代給亦立有筆據收執所有嚴秀卿交我之英公堂堂斷并伊親手交我之八字帖及一切筆據均經携來呈案請騐明府逐一閱過見堂斷謂姚萬朋與嚴氏並無干涉嚴秀卿聽其自便姚萬朋不得滋擾等語卽向姚文通詢姚萬朋是何人答稱是我之名嚴氏的係我妻還求鑒察官謂旣是爾妻可有婚帖姚文通稱在湖北家中明府謂人俱來滬惟將婚帖留家顯見不實飭將姚文通暫行管押候函詢英公堂冉爲核辦劉少卿姚嚴氏暫着交保以候覆訊 
[索票毆人] 　 
　　廣東人布定昌至英公堂禀稱去冬十二月間有應恒山陳佩生二人帶同徐春林來家稱徐在途中拾得西文提貨單 
一紙囑我辨識我知此係旗昌洋行之江西輪船由烟臺載來銀千兩之提銀票據當票據交我時我曾給彼收條旋我將此提銀票轉交與茂 
 
 

Page 3

 
 
第三章 
盛洋行東哈立司代查據云已作廢紙票被留住嗣經向徐索還前出之收據徐稱須洋銀六元我以其貧苦隨如數交洋取冋收據豈陳又翻悔屢次冋我饒舌我謂汝如不信可同至哈立司處對質徐旋糾同蘇帮無賴人等將我拖打經我友人張學中解勸亦被毆傷昏暈是以訴捕拘住徐等一面邀同應陳二人及張學中投案請訊徐供西文票在路拾得托王詩服轉交布定昌不敢滋擾王詩服供披等爭執我爲解勸並不帮毆陳太守飭將徐王二人押候美譒譯會訊核斷 
[賴債逞凶] 　 
　　謝沈氏至英公堂禀稱前曾摇得小會被地火行工人祁觀借去洋三元并水烟筒價錢五百六屢次向索無着前日我 
令兒子謝桂金往催伊轉變臉反紏同無賴將我子扭喫講茶我聞信赶往亦被毆打致失頭戴之珥我兒受傷是以訴捕拘究請訊能紀桂卽祁觀稱欠洋三元是寔然不敢糾人相毆朱永興供是熊之友人前往解勸並未帮兇陳太守以熊欠洋不還尚敢特蠻清殊可惡着清還借項連賠失養傷共繳洋六元給償謝沈氏再行責熊百板朱永興减責五十板以儆 
[獲贓圖賴] 　 
　　虹口捕房之地保至英公堂稱見金向雲手持銅盆在押舖質錢情節可疑與之盤問據稱是曾得生所託及同往尋到 
曾得生又稱松江帶來並搜查曾之身畔有松江提台告示一道此銅盆實似茶館中者是以送請察究金供由曾交託曾供湖南人向充勇丁現由松江謀差使回來此告示亦係松江檢來者銅面盆實是已物陳太守隨判金曾二人各責八十板告示與銅盆存堂 
[招領屍棺] 　 
　　同仁輔元分局來信云二十二日在洋行街成發客庽收殮病故客一口據云係寧波人姓何不知其名年約念七八歲 
身中面白無鬚穿白洋布衫灰色布棉襖棕色綢棉禰黑綢束腰荷色棉套褲縀帽三股絲辮線白棉襪薄底黑雲鞋向在杭地充長隨失就來申煙漏病故等語如有屍親可向法界同仁輔元分堂認領也 
[補錄保舉會審人員奏疏] 　 
　　吏部謹奏爲查明具奏請旨事准軍機處交出兩江總督劉坤一奏稱竊同治七年准總理各國事 
務衙門覈定上海洋涇浜設官章程照會各國使臣咨行開辦當於上海英國租界設立會審公廨選派同知用候補知縣陳福勲作爲會審委員並由英美等國領事各派副領事繙譯等官按日輪流至公廨會訊凡英美巡捕在租界查獲犯事之人均送公廨訊辦洋人控告華人亦歸公廨會審陳福勲到差至今閱十二年明幹周詳諸臻妥恊同治十一年日本截留秘魯國洋船拐去華人二百餘名該員奉派馳往日本帶回上海光緒元年湖廣督臣李瀚章調赴雲南隨辦英國被戕之案雖經歸於洋務出力三年一保案内請奬歴經吏部議覆不准保奏免補而該員前已得有加運同銜並補缺後以同知用保案亦無可再加以致勤勞多年竟無寸進兹據江海關道劉瑞芬詳請逾格保奬前來臣查上海爲通商各國總匯之區租界華洋雜處交涉案件尤多會審公廨委員逐日會同辦事旣須和睦洋官更須顧全大體保護華民較之州縣自管地方公事尤爲繁難又此差並非寅缺旣無廉俸可支更無俸滿升調無才者旣不勝任有才者多不屑爲陳福勲才優心細不激不隨菇苦耐勞歴十二年如一日從無見異思遷畏難求退之心是以因應咸宜華洋翕服其派往東洋調赴滇省復於會審之外備歴艱辛實屬異常勞績自可援照出洋人員准保免補之例辦理以示鼓勵合無仰懇天恩准將運同銜同知用江蘇候補知縣陳福勲免補知縣作爲實缺俸滿同知留蘇以知府用並加三品頂戴以爲盡心洋務久著勤勞者勸出自逾格鴻慈所有上海會審公廨委員異常出力歴久不懈籲懇逾格奬勵緣由謹會同北洋通商大臣直隸總督臣李鴻章江蘇巡撫臣吳元炳恭摺具陳等因光緒六年九月二十八日軍機大臣奉旨陳福勲着照所請奬勵該部知道欽此欽遵交出到部查臣部奏定章程内開辦理各項緊要事務異常勞績均不得過兩層又出使外洋隨帶各員請奬准保免補免選以應升之階選用補用不得越級奉旨允准之件仍應奏請更正各等語臣等查出使外洋章程請奬只准保舉免補免選以應升之階補用選用今該員運同銜補缺後以同知用江蘇候補知縣請免補知縣作爲實缺俸滿同知留蘇以知府用並加三品頂戴係屬旣保免補又係越級核與定章不符惟據該督摺内聲稱該員馳往日本調赴雲南係屬辦理洋務出力業經奉旨允准相應奉明請旨可否按照臣部奏定出洋章程核議抑或遵旨註册恭候欽定所有臣等查明請旨緣由謹繕摺附片具奏伏乞皇太后皇上聖鑒訓示遵行謹奏光緒六年十一月十一日具奏奉旨陳福勲着仍遵前旨奬勵欽此○○再據劉坤一片奏内稱再上海會審公廨委員旣非實缺無俸滿升調之期卽不能與實缺官員一同遷轉致勞績久著者格於成例無階可升除現在委員陳福勲任差十二年異常出力經臣專摺會奏懇恩逾格奬勵外此後會審公廨委員無諭同通州縣選派是差擬請均作實職會審同知名曰差缺由臣會同撫臣奏明派委並自到差之日起扣足六年期滿實係辦理妥協毫無貽悮卽照出洋人員異常勞績之例專案奏奬其廉俸等項仍不照實缺開支倘有辦理不善聲名平常者仍隨時撤換叅辦臣爲會審公廨委員事務繁難應示優異而照激勸起見理合會同北洋通商大臣直隸總督臣李鴻章江蘇巡撫臣吳元炳附片陳明等因光緒六年九月二十八日軍機大臣奉旨該衙門知道欽此交出到部臣等查該督等因上海公廨事務繁難請選派委員會審無論同通州縣選派是差應請准其作爲該處差使並俟奏派到差之日起扣足六年期滿寔係辦理妥恊毫無貽悮准照出洋人員異常勞績章程專案奏獎等因該督等係愼重會審公務起見應准如所請辦理惟查會審委員旣作爲同知差缺其通判知縣職分較小未便遴派嗣後該督應於同知直隸州知州内揀選委派至作爲實職之處查會審委員雖作爲差缺究非實職可比嗣後於六年差滿後仍照原銜升轉謹附片具奏光緒六年十一月十一日具奏奉旨依議欽此 
[光緒六年十二月二十八二十九日京報全錄] 　 
　　宫門抄○上諭一道錄前○御史鄧奏請飭令查明廻避片○湖督李奏訪獲職官審明定擬摺○又奏揀員借補遊擊摺○粤督張　奏總兵患病請開缺調理摺○湖督李奏起解第五批餉銀片○粤督張奏委署總兵片○又奏委令兼署鹽運使片○十二月二十 
 
 

Page 4

 
 
八日謨公棍公潘祖蔭各假滿請安○王仁堪謝放山西學政恩○熙拉布請假十日○内務府奏派弘仁寺聽經派出志和○召見軍機○十二月二十九日○肯有假滿請安○召見軍機○皇上明日辰初升保和殿筵宴○○御史鄧慶麟片再雲貴二省前因軍務未畢需才孔急故流品多雜仕途混濫其道府州縣佐貳雜職多係伯叔兄弟並内親外戚同官一省以及曾在該省經商游幕者均應遵照廻避章程一體廻避爲此請旨飭令滇黔督撫會同藩司限日查明均令照例廻避以符定制如有隱匿逾限不聲明者别經發覺按例懲辦以清仕途而杜巧宦臣愚昧之見是否有當謹附片具陳伏乞聖鑒謹奏奉旨已錄○○頭品頂戴湖廣總督臣李瀚章湖北巡撫臣彭祖賢跪奏爲訪獲藉案撞騙得贓之職官審明定擬恭摺其陳仰祈聖鑒事竊照黃罔縣在籍内閣中書林煜南庽居漢鎭藉案向監生俞德濟撞騙銀兩被俞德濟等赴江漢關道衙門首告並經臣等訪聞飭拿一面附片奏叅請將林煜南革職嚴訊究辦奉旨着照所請該部知道欽此旋據江夏漢陽二縣拏獲林煜南解省並由江漢關道將原告俞德濟等及林煜南索銀原信一併移司報經臣等檄委臬司會同粮道督飭武昌府審辨去後兹據湖北按察使龎際雲督粮道惲彦琦督同武昌府知府陳建侯審明錄供擬議詳解前來臣等隨親提研訊緣林煜南籍隸黃岡縣與在漢鎭開貿錢舖之監生俞德濟素不認識林煜南於同治七年考取黃岡縣學文生乙亥科中式本省鄕試副榜光緒三年三月内托人在黔捐局報捐内閣中書因事寄庽漢鎭與在寶順洋行帮貿之職員童兆璋相識六年八月初二日林煜南赴寶順洋行探望童兆璋適俞德濟亦至童兆璋處閑坐彼此遇會俞德濟因戚人謝筱園假冒洋商在縣收管伊與謝筱園有銀錢交易恐受拖累向童兆璋叙談林煜南聞知起意指官撞騙遂揑稱伊與督無及漢陽府各衙門均有知交可以代爲關說俞德濟答以事竣面謝各散初四日林煜南向童兆璋等告稱謝筱園案已經說明必須銀一千六百兩向各衙門打點使用方可無事俞德濟因慮牽累遂與童兆璋同素好之劉亦齋告知前情央其挪借銀二百兩交林煜南收用林煜南復向催索餘銀許俟三日後將謝筱園放出俞德濟又給期票銀四百兩言明事畢兌付迨過三日林煜南親寫手函遣家丁掛往催索俞德濟復措銀七十一兩二錢交林煜南收受俞德濟因事隔多日未見諌筱園放出疑有撞騙情事遂邀童兆璋劉亦齋於九月初四日往向林煜南查問林煜南大肆辱駡並嚇稱欲將俞德濟等送交查街委員訊辦俞德濟等赴江漢關道衙門具禀首告經該道何維鍵轉詳並經臣等訪聞飭拿一面附片奏叅請將林煜南革職審辦奉旨允准旋據江夏漢陽二縣拿獲林煜南並由江漢關道將俞德濟等及林煜南索銀原信一併解司報經臣等檄委臬司會同糧道督飭武昌府審辦兹據審明擬議詳解前來臣等親提研鞫據供前情不諱詰無另犯不法别案及同夥分財之人案無遁飾查例載指稱大小官員名頭各衙門打點使用名色撞騙財物計贓犯該徒罪以上者發近邊允軍等語此案已革中書林煜南起意藉案指稱官員並各衙門打點名色誆騙俞德濟銀兩除期票銀四百兩尚未兌給外先後實得銀二百七十一兩二錢按律准竊盜計贓已逾一百二十兩係屬犯在徒罪以上自應照例問擬林煜南合依指稱大小官員名頭並各衙門打點使用名色誆騙財物計贓犯該徒罪以上者發近邊充軍例擬發近邊允軍係職官應從重發遣新疆仍照通行改發黑龍江充當苦差俞德濟因案慮受牽累致被林煜南誆騙銀兩軰兆璋等在塲過付均已自行首告應免置議林煜南所收銀兩銀票照追分别給領塗銷其報捐中書執照飭原籍黃岡縣查追繳銷謝筱園假冒洋商之案業已審明另行咨結無干省釋是否允協除供招送部外所有審明定擬綠由謹合詞恭摺具奏伏乞皇太后皇上聖鑒勅部核覆施行謹奏軍機大臣奉旨刑部議奏欽此○○頭品頂戴湖廣總督臣李瀚章跪奏爲苗疆遊擊員缺緊要揀員借補以重邊防恭摺具奏仰祈聖鑒事竊照湖南鎭尊鎭標中軍遊擊向顯彰因人地不宜業經奏明撤任開缺另補所遺遊擊係題補之缺曾於摺内陳明容臣揀員請補欽奉諭旨着照所請兵部知道欽此欽遵在案臣查斯缺駐紥鳳凰廳城地處苗疆巡防彈壓均關緊要臣在各營儘先遊擊班内逐加遴選非人地不宜卽邊情未諳實無合例堪補之員未便拘泥成格遷就擬補致滋貽誤伏查定章緑營各缺有必須借補者准其通融借補等語今遊擊本班旣不得人自應照章揀員借補以期得力查有花翎奏留湖南無論題推儘先副將唐淦年四十一歲湖南長沙縣人由武童出師湘黔江鄂閩等省迭次攻克城隘打杖出力遞保叅將嗣因軍　稍鬆凱撤回籍收入湖南撫標左營差遣於湘軍援黔苗疆肅清並剿滅丹古亂苗及盪平四脚牛逆巢案内經前升任湖南巡撫臣王文韶保以副將留於湖南無論題推缺出先行拔補光緒三年七月十八日奉旨允准在案該員樸誠勇敢舉止老成且在營歴練多年於苗疆情形最爲熟悉以之借補斯缺洵堪勝任核與借員限制相符飭查前在本省及他省均無叅革朦保情弊惟該員借補斯缺雖與輪缺章程稍有夫符而邊缺緊要人地實在相需不得不量爲變通期收實効相應將不合例緣由據實聲明合無仰懇天恩　念苗疆員缺緊要准以儘先副將唐淦借補湖南鎭筸鎭標中軍游擊實與邊防營伍均有裨益如蒙俞允俟部覆至日給咨該員赴部引見以符定制除飭取履歴咨部外謹會同湖南巡撫臣李明墀署湖南提督臣李勝恭摺具奏伏乞皇太后皇上聖鑒訓示謹奏軍機大臣奉旨兵部議奏欽此○○兩廣總督臣張樹聲跪奏爲總兵患病難期速痊請開缺調理循例　驛具陳仰祈聖鑒事竊照廣西左江鎭總兵李起高先於光緒二年十二月經前督臣劉坤一奏奉諭旨准其調赴廣東差遣毋庸開缺等因欽此當經前督臣轉行欽遵在案兹據該員禀稱光緒三年六月交卸左江鎭總兵印務馳抵東省奉委查辦高廉雷瓊事務到防以來夙夜經營罔敢暇逸惟因前在軍營打仗受傷雖經醫痊仍復時發時愈現在往來海澨感受風寒觸動舊傷以致兩足麻木步履維艱據醫者云氣血兩虧非靜心調養難期速痊左江爲邊隅重鎭何敢以病軀　棧致　貽悮懇請委員騐明奏請開除本缺銷差調理等情輕臣飭委署廣東高州鎭總兵刁經明就近往騐属實並聲明該總兵李起高年力未衰將來病痊尚堪起用取具親供騐醫各結呈繳核辦前來臣覆核無異相應據情籲懇天恩准其開除本缺銷去差使俾令回籍調理所遺廣西左江鎭總兵員缺緊要並請旨迅賜簡放以重職守臣謹恭摺由驛馳奏伏乞皇太后皇上聖鑒訓示冉左江鎭總兵印務現係劉玉成 
 
 

Page 5

 
 
第五章 
署理合併陳明護奏奉旨已錄○○李瀚章片再前准户部咨奉上諭光緒六年内務府經費撥湖北鹽厘銀五萬兩陸續徑解内務府交納等因欽此行令欽遵辦理迭經督飭司道等撥第一二三四批共銀四萬兩委員管解赴京交納隨時附片奏報在案兹據湖北布政使王大經鹽法武昌道蒯德標續撥第五批内務府經費鹽厘銀一萬兩並隨解平餘抬費布袋劈鞘等項銀三百三十兩飭委候補知縣胡廷松譚家賛管解赴京交納所有本年奉撥之内務府經費鹽厘銀五萬兩現已如數掃解等情詳請奏咨前來除繕給咨文飭發該員等小心管解並取起程日期另行分咨外理合會同湖北撫臣彭祖賢附片具陳伏乞聖鑒謹奏軍機大臣奉旨該衙門知道欽此○○張樹聲片再臣接准部咨現署廣西左江鎭總兵劉玉成欽奉諭旨補授雲南開化鎭總兵所遺署左江鎭總兵篆務應卽揀員接署以重職守查左江一鎭控扼南關綰轂中外東西千數百里直接滇境處處與外夷毗連實爲廣右重鎭現在舉辦練兵整頓營伍講求武備端借將才兼以陸之平等匪復擾越南沿邊一帶堵緝巡防在在均關緊要非委任得人不足以資鎭守兹查有頭品頂戴記名提督王孝祺夙在淮軍轉戰江南豫東等省剿平髮捻各逆嗣在山西帶勇防剿均卓著勲勞本年經臣秦留兩廣差遣委用該員身經百戰忠勇樸誠曉暢戎機紀律嚴整堪以委令署理除檄飭遵照外理合附片陳明伏乞聖鑒訓示謹奏軍機大臣奉旨知道了欽此○○張樹聲片再兩廣鹽運使何兆瀛現在恭閱邱抄欽奉上諭着開缺送部引見又欽奉上諭廣東鹽運使員缺着洪汝奎補授各等因欽此伏查何兆瀛業經奉旨開缺應卽遵照離任送部而新任運使洪汝奎尚未到粤所有兩廣鹽運使篆務應先委員暫行兼署兹查有現署廣東按察使華祝三老成練逹堪以委令暫行兼署除分飭遵照外臣等謹附片陳明伏乞聖鑒謹奏軍機大臣奉旨知道了欽此 
[浙省撫事宜]  
　　正月十八日同知莊淦由王店交卸厘捐局回省禀到叩見銷差石祖芬禀知奉藩司糧會委海運津通局由温州交卸洋務洋廣局差來省禀到童叶庚禀知奉厘捐局委紹郡厘局文案差禀見叩辭未入流陳爾康禀知聞訃丅父憂○十九日卯時憲駕恭詣大堂公座陞堂左右兩營官兵站圍設香案拜開撫鹽二院印篆 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
