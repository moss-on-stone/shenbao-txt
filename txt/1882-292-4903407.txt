# 1882 - 292 - 4903407

 

Page 1

 
 
[訪購淵類函曁經藉簒詁] [  申報館主啓]  
　　啓者本舘現欲購淵鑑類函經籍　詁各一部務須原版初印更　潔白棉紙如藏書家有此　可讓所先將樣本　示　託友交來面興　價　可此布 
[廣陵名勝圖曁孫子授先生楹帖出售] [  點石齋主人啓]  
　　廣陵爲江南名勝之地翠華臨幸以來山川草木倍覺光輝海内游人共深企慕儀徵阮梅叔先生繪成圖四十八幅附以論說極爲詳備覽斯　者不啻神遊於紅霞白塔間本齋用照相石印法縮成袖珍善本與原本無少差别刻巳工竣訂成一本收回工本洋一角五分又孫子授先生手書八言對亦並印成白紙定價洋二角色紙二角五分巳裱者另加裱工洋二角均卽日出售售處仍照　例諸君請卽賜顧爲幸 
＃２＃ 
 
 

Page 2

 
 
[鑿年米貴]  
　　北直省水利不興稻田不闢民　食米全仗南糧接濟本地所出區區實屬不敷食用今年該省雨水調匀稻田更属豐收米糧價值理應輕減乃因南中告歉來源甚少故糧價有增無減目下中國諸事整頓力反前日抱泥之習近畿重地當軸者非思所以變通乎 
[創設馬路]  
　　天津自院浮橋下直接紫竹林爲衝衢要道然地甚逼仄且未能一律平坦故來往車馬頗形不便目下當道諸公擬改築馬路一道以惠行人巳由工程局丈量將沿途各舖屋之有碍建築者估價給值拆去其路用碍石砌作龜背形兩旁略低以便缷水如天津租界路式現在該處玉皇閣前之大口巳堆磊磚石預備興工不日工作告成康莊共慶將見車如流水馬如龍不必歌泥滑滑行不得矣 
[告示照錄]  
　　天津地棍之多甲於各省有所謂鍋夥者有所謂混混兒者皆愍不畏死之徒聚黨滋事無惡不作現于八月初三日經天津朱邑尊出示嚴禁此風或可稍戢謹錄其示如左欽加同知銜特授直隸天津府天津縣正堂兼理營務處卓異候陞隨帶加一級紀錄十久朱爲出示曉諭事照得津郡民情强悍好鬥成風更有等無業游民同居夥食稱爲鍋夥把持行巿擾害商民結黨成羣籍端肇衅甚至執持軍械火器恣意逞兇爲害閭閻莫此爲甚卷查曾蒙前督憲恒奏奉批嚴定條列並歴經前縣拿獲多名訊明後照章禀請就地正法前車可鑒若輩宜如何觸目儆心痛改前非勉爲良善乃自本縣下車以來訪聞境内仍有前項匪徒且有從前曾經問擬軍流徒犯逃回復行滋事者藐玩兇惡實爲法所難容本縣自任地方遇事無不力求整頓况匪徒滋擾闗係民生豈能稍事姑容致令蔓延爲害必使根株盡絶除暴藉可安良前經訪聞紫竹林一帶有匪徒滋事逞兇當經訪拏前後拘獲楊三王麻子卽王起林隋五張均隋六盧帮子卯盧長林王四等七名現在訊究懲治除密訪嚴拿外合行出示曉諭爲此示仰城鄉各該地方知悉自示之後爾等卽隨時　處認眞稽查遇有前頌鍋匪混混行兇滋事擾害商民者許　指名禀請拘究一經拿獲送官定卽從嚴懲辦决不姑寛惟爾等不得藉端洩忿誣指平人倘敢虚揑具禀亦　按例治罪一體凛遵毋違特示 
[添設炮艦]  
　　聞南洋大臣有專函至閩省船政局欲定購長江砲艦三艘飭局詳開工料價值并製造　日先行報明俟接報之後卽撥欵繪圖興造蓋以固天塹而實江防也其工竣之期聞極速須在明年春夏之交云 
[思患預防]  
　　近日蘇垣疉報火警其故盖由種火匪徒以火油塗於門板燃火其上輒至肇禍是以鋪户居家無不嚴爲之備除分段各設團巡外又購洋鐵皮釘於門上俾宵小無所施其技有客相訪則剥啄之聲錚錚然頗能徹耳也聞蘇城洋貨公所中有包皮凈鐵出售值價甚廉大如八仙桌者每方僅須青蛈百餘文云 
[燈船下水]  
　　前報載蘇州新製燈船一艘係洋商定購云云兹悉是船係外洋愽覽會中所購者己於本月初七日下水兩岸觀者如堵鞭砲之聲絡繹不絶船之四圍綵飾陸離令人目眩通船懸燈計有五層　艄尤多共二百數十餘盞下水後卽有某商人輸洋七十元排日宴客至重九日爲止每日盪漾於山塘虎阜間入夜則皓月窺人澄波似鏡不啻游清虚之府數十年來未覩斯盛也聞是船造價計銀二千兩或謂係本埠水利局某君經手代定日前已由蘇發電至申囑雇小火船赴蘇以便將該燈船拖帶來申届時黄歇浦中當又添一番景色也 
[命案復出]  
　　温州　溪五尺嶺下於八月二十九日復出一械鬥命案業經赴縣喊報矣但日前東臬之人命雖經原差等前往理息而檢舉甘結等　未呈案一波未平一波卽起西柟溪人之性命何其輕視如斯耶 
[男女鍾情]  
　　金陵有某甲者居城北之緜香營以磨扇骨爲業終歳在外貿易家中祗一妻一女並收學徒一人徒年十二與女相若兩小無猜常共嬉戲近則年約十六七矣女秀外慧中徒亦善伺人意由是兩情益洽雖小家碧玉未嫁汝南而月下花前固己盟山誓海矣徒　倩氷求婚於甲妻中妻憎其貧未之許也徒因姻事不諧卽辭師而去女由是空房獨宿對鏡自憐恒鬱鬱不樂甲妻知之急欲爲之議婚女　不願夏間母又爲女相攸某氏議將成矣女聞之益不樂遂病久之病益篤女遂以情告母願與意中人一見死無憾甲妻陽諾之而未召徒也女賚志竟殁徒知女之爲己而死也弔諸其家撫棺大慟歸家後欲祝髮空門以示不負知己嗟嗟紅絲孰繫莫慰今生緑蕚有緣且期來世情之所鍾洵有不能自已者焉 
[戲園搆訟]  
　　梨園之設所以鼓吹昇平金陵自甲子克復後　南江西兩會館落成遂演劇酬神旋因鬧事中止十數年來幾疑廣陵散不復在人聞矣近年雖造戲園然皆旋開旋閉自　侯相開府兩江與民同樂始開數處戲園當以南門内彩霞街之儀鳳　爲最該園式樣均仿上海戲園脚色亦有京班中人故坐客常滿也至戲價則每日僅收錢十九千數百文由班頭耿某支領自本年六月初演起積少成多己有一千餘串耿　與園中領坐之武某最爲契合所有欵項統歸武某與園主結算耿某積錢五十餘千則存武　處詎耿某之母近日至江寍耿某需錢奉母卽向武某索取武某延至數日始付巿錢兩于耿某以存欵甚鉅何以僅給此數武某答以存項僅有此數卽逐耿某出園不准在内管班聞耿某已在上元縣郝邑尊案下控告矣 
[公司開張]  
　　本埠新設平準公司其詳細章程業經登報兹悉諏吉於今日開張想從此殷商之買賣股分者當無不奉以爲圭臬也 
[水手滋事續述]  
　　前報載英德兩國水手在本埠鬧事爭毆一節慈悉國水手回船之後兵宫悉子議罰并嚴禁嗣後不得上岸其英國水手之被　較惠者兩人至今尙未痊愈其餘僅受微傷者則已日見輕可矣 
[僞物質洋]  
　　租界中素有匪人專造金銀僞飾或向典質鋪混押或向衣莊綢縀鋪購　衣料將僞勒作抵取貨奸計百出　害匪淺昨聞某押鋪又被混　去僞造銀鐲銀練銀簪等件共重二十餘兩押洋二十三元巳托諸包探緝拿其　聞風避匿挽人向鋪商懇情願　本　利將僞物購還兾免进官究辦也 
[雇工滋鬧]  
　　虹口某姓家現在雇用女工以揀絲頭須四五更天卽進内工作昨日有被擯之老婦數十人在某家門口吵鬧語多穢惡一時衆論譁然而某姓則置之不理云 
[縣差枷責]  
　　上海縣皂班頭葉森因被鄉耆上控經范邑尊訊供斥革等因曾列本報兹悉是案申詳上憲遵將該役杖八十枷號三月照諭發落當經該役之子叩求因父年老乞恩代責代枷邑尊念其孝而允之准將其子枷責云 
[英界公堂瑣案]  
　　前報列盜植可惡一節昨由包探沈阿德將盜棺之鄭大觀及銀飾各件一併解案并稱獲住該犯之後搜出銀飾尙無失主認領鄭則默無一語陳太守聞供大怒飭將鄭大觀暫押俟備文送縣究辦也○六十七號華捕禀稱洋涇浜沿之小茶館内有人聚賭當獲住周阿寳一名并起出竹牌詎周尙敢拒捕經另捕前來帮助始行就獲又獲到葉阿順一名一併解案請辦竹牌呈閱周供因該捕索費不遂致被獲案葉供係傍觀誤獲求明鑒復據三號華捕禀周阿寶屢經犯賭被拘輒誣指巡捕索費等語陳太守隨判周押一月葉押半月竹牌銷燬○陳柳根訴稱在　順押舖爲夥前日有人質去洋二元至昨日將銅洋一元來換細視圖章確係僞造因將其人獲住交捕今蒙送案并　銀洋 
 
 

Page 3

 
 
二元呈請鑒别圖章眞僞從嚴懲辦何壽山供江北人將衣典洋二元以作川資將洋付與船家始知内有銅洋一元故向之換取並未僞造圖章薛捕頭稟何專事仿造圖章混換漁利請辦以儆陳太守隨判何管押半月銅洋劈毁銀洋交陳領去○李張氏訴稱在長春里從良妓女王寳珠家爲傭婦昨有浙人魏某將水烟筒取吸隨卽向外而去當鳴捕獲住送案請究陳太守詰之該客供有友人與王寳珠熟識此烟袋亦其所買昨在第一樓吃茶囑往借取應用並非自取而逃陳太守謂所使之人因何不來剖明隨判押魏半月以示薄懲烟袋交失主領去 
[更正]  
　　初十日本報　英界公堂瑣案第二條内其張阿生乃釘外國簿之工頭非印字房工頭合亟更正 
[减潤助賑]  
　　梅啓勳先生善畫潑墨一派久爲人所稱重現居吾里自願减潤一月所收筆貲儘數寄電報局彚解災區諸君賜敎者函至乍浦西門内陸增泰紙號轉交十日取件不誤堂幅八尺五元六尺二元五角五尺一元二角四尺一元横幅同上立軸八角其餘不應[  九峰書院同人代啓]  
[上海電報局八月下旬收解水灾賑捐第九次清單]  
　　營口來四川提督宋營平銀一百兩全泰盛等二十五户共二十五兩永豐寳記東記成記頴秀堂蘇利記立生昌記隆茂九户共十八兩英商遠來十七兩五錢海闗稅務司李十五兩可熾順記十兩英商福興七兩德商哈喇七兩義順華六兩海闗的拿厘天主堂英商遠來高巴三户各三兩五錢英雅醫生英商瑞林英商旗昌承啓堂吳四户各一兩四錢計共營平銀二百二十一兩六錢合到規銀二百三十六兩茅堅石來無名氏等十九户共規銀二百四十九兩七錢五分意誠堂嚴二百兩京都振濟書畫局一百三兩金陵厘局朱一百兩果有堂來八十兩三　三分勿欺樵者完子病愈　五十三兩四錢八分營口英領事阿十五兩宋之先十四兩八錢六厘京隠名氏九兩八錢九分八厘○以上共收見規銀一千六十二兩二錢六分四厘○戴楚材經募三十户共英洋六百三員果育堂來二百念一員七角五分五厘東蒲山人祈如願嘉郡　邑　北貨業節省戲酒吳允吉氏　秉記燕石山人柘湖易子人六户各一百員榮陽平安子八十員高邕之書潤七十員五角同仁　書書潤五十員壽記四十員無名氏四十員得利堂三十二員東海葆民仕義堂延茀軒歙北江門羅吳氏資翁姑冥福四户各三十員求血病愈慎德堂陳詹清瑞爲孫病愈完　盛月樹無名姓鄭徐氏求病愈天津公記天濟萬成壽安堂則夫氏雨臣氏寳臣氏金石軒揫歛吉祥室青藜主人求母病痊補過道人伴月山房恊泰典同人養拙齋無名氏慈谿存存局　昌義廿二户各二十元養德氏嘯霽山房二户各十四元無名氏十二元無名氏十一元五角河間子求諸病痊愈十元一角六分八厘貽美堂方不書名隠名氏雷以堂畵潤劉慶升求合眷平安冷水散人求小兒無病趙孫痊韓廣興青照堂項厚德　有心無力人八户方太鎭陳墓各户酉貞蓀兩女史安吉超山迎祥代弟求免灾難樂琴書趣來喜堂來鶴堂祥庭氏懷素書屋聚星堂陳求子速悔歸正呆呆子虚受菴花潭書屋韻初書屋守愚山房永放心齋湯桂彰經募省席費楊氏資妹冥福沈秦氏完母病愈愿無名氏十二樓來第五次　徐　違書畵潤三十三户各十圓省閒子意雲室二户各八圓川沙續百壽綠七元頌椿居周手六圓二分七厘三影居求母病愈楊記靜然居　子記敏慎堂五户各六圓萬芷汀手五圓三角五分七厘王炳求病愈許　輔臣氏項敬修知過生張忻氏鳳樓氏墨林氏滋生秋手九五四册五户王廷槐堂十户各五圓海門無名氏唐王氏求病愈徐毓英女士經畬　堂誰曰不宜江秋記百忍堂敦孚胡海帆京兆壽萱子謝病愈十户各四元弇山　農不知名求家安凌有安薛氏無名氏和同源恊興典七户各三圓小香外史書潤兩圓五角四厘黄晚　唐蘭坡募兩元三角二分一厘邵芸圃喬鷺洲募兩元二角九　五厘　少春張仲　畵潤而圓二角八分一厘四鋪衆姓省焰口求生延陵氏謝姓求病愈陳姓蓼城吳立里氏武綬彤王小寳病愈完　朱田發求子病愈心祝捷應人祈禱疾愈不鳴氏祈繼室瘡速　李芹香程譚氏求身健不留名求妻病愈裕記陸永懋草盧居士廣記補拙氏念慈氏無名氏趙翔惠堂王遇恩王華　信天巢徐俊三邵耘圃募敦素齋金奎一十户各南元　惠記一元七角五分四厘湖江海門求妻病愈無名氏陳不鳴氏祈七弟瘡速　不鳴氏求表弟瘡速痊味學書屋義德泰隆聚隆順慶昌非吾友于　光輝不留名李成記認春延月澐齡友竹山莊　　居士　膝居士無名氏汗可仁周金氏隠名善士吳餘記吳大豎合記賓記陳浩記養雲軒戚敬志　俞無業游民節省麫食惜陰齋懶雲室童子聚沙會沈午橋錢六房陶秀　手朱　昌手王慶咸四十户各一圓看竹軒六角觀記四角宋子範　潤兩角五分二厘○以上共收見英洋二千九百七十六元七角一分四厘以七三三二七五合換見規銀二千一百八十二兩七錢五分○兩共合見規銀三千二百四十五兩一分四厘分解江皖辦賑諸君散放○再敝局所收　賑原擬解交應公因道里迢隔曾將五千金寄托杭省同善堂代解　憲理合聲明○再敝處代司收解各路賑欵經巳四月急災已過冬撫方長祗以本局事務殷繁不克久承其乏擬請子十月望日截止造報摡不　收恐遠道諸善長未及周知合先登明○附茅堅石來十九户花石清單○無名氏捐英洋三十元謙慎安三十元益記三十元陳人和　元熙泰昌十二元不書名十二元無名氏十五元又八元又六圓又四圖大春號五元拙夫氏五圓　心堂五圓永康號四圓蔚生氏三圓尙義堂五圓胡虞卿四圓耕怡堂四圓無名氏一百三十八圓共計英洋三伯四十圓七一四扣洋倒紋二百四十二兩七錢六分合申規二百四十九兩七錢五分 
[江督轅門抄]  
　　九月初一日知府章棣同知鄧心茂知縣曹明志均禀知奉司委辦武闈供給差安徽知　張源湊奉司委解賑銀卦皖知縣丁仁澤奉府委高淳勘災辭○初二日通判姚庭梁潥　勘灾回潘轅牌示上元縣丞周臣弼病故遺缺以縣丞馬錦昌甘泉上官司羅肇元期滿缺以試用巡檢黄海明東臺典史陳家楨期滿缺以試用從九王潤江均署理 
[浙省撫轅抄]  
　　九月初五日補用縣吳寳爕禀見叩辭解餉赴都　遐齡禀知藩委赴温差遣叩見稅課大使李光耀由京騐放回省禀到○初六日候補府陳　禀知軍需局委赴江蘇查硝磺差禀辭乍理事同知廷禀謝藩飭回任正任奉化縣紀朋陵交缷來省禀到署餘杭縣彭禀辭赴任○初七日補用縣湯佶昭藩委台州公幹禀見叩辭候補從九品錢世勳禀知本日到候潮門差 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年九月初二日京報全錄]  
　　宫門抄○上諭三道錄前○給事中樓奏請飭下嚴查紏懲片○浙撫陳奏查明請旨革職摺○陜督譚奏請補知縣摺○水師王奏恭報出洋督緝日期摺○廣東撫裕奏爲遵旨調補知府摺○大臣額奏司員任滿請留任並保奬緣由摺○○給事中樓譽普片再聞浙江餘杭縣知縣王崧辰居官過於渾厚權移書吏諸弊叢生而尤爲地方之蠧者莫如該縣丞程家驥黷貨昧良窺破邑令形　聾瞶於是内則欺飾邑令假公濟私外則勾結無賴收受賭規又有伊之同鄉程錦濤在他處拐帶人口逃至餘杭倚勢充當官醫招摇撞騙爲其羽翼遇有地方詞訟該縣丞輒進縣署干預不論大小曲直得賄則請釋無賄則請拘温台棚黨以墾荒爲名在餘杭久肆横霸前年冬經鄉民捆執爲首數人　縣監禁去年春間該縣丞得賄請釋從此縱虎出押報復尋仇釀成大禍勞師動衆　卽撲滅已属貽害不淺至於擅行出票傳人多方勒索尤其熟技卽如本年五月閴該縣遭水坍塘理宜籌欵赶修乃甫經邑令勸諭捐輸巿廛租息以濟要需而該縣丞竟卽傳集紳董議索陋規謂公事旣有欵可籌何以規費尙未見增明目張膽大肆咆哮以致修塘急務因而擊肘伏思地面有災官斯土者宜如何潔己奉公力圖挽救今該縣丞如此謬妄而該縣令又復置若罔聞何以弭災祲而蘇民困可否飭下該撫臣嚴查該縣丞各欵據實糾懲察看該縣令能否振作以肅官方而全要工是否有當伏乞聖鑒謹奏奉旨已錄○○浙江巡撫臣陳士杰跪奏爲查明縣丞被叅各欵請旨革職以肅官方恭摺覆陳仰祈聖鑒事竊臣於本年七月十八日承准軍機大臣字寄光緒八年七月初六日奉上諭有人奏浙江餘杭縣縣丞程家驥黷貨昧良等因欽此遵旨寄信前來臣當卽恭錄行司札委候　知縣程聰訓密赴餘杭訪查該縣丞被叅各欵　實禀覆核辦去後兹據委員程聰訓冋稱奉委密查該縣丞程家驥被叅黷貨昧良有伊同鄉程錦濤藉勢招摇爲其羽翼遇有詞訟該縣丞輒進署于預一節查得程錦濤籍隸安徽由蘇州挈眷寓餘杭幾及十年其人明　醫理經該前縣劉錫彤令充官　遇有監押人犯患病卽令診治該縣丞與同鄉誼偶通欵洽在所不免尙無藉爲羽翼招摇撞騙實據惟訪聞程錦濤平日爲人不謹飭頗不洽於土著之口至該縣詞訟俱係王崧辰　自斷理非佐雜所能干預該縣丞亦無入署請托之事又被叅温台棚黨久肆横覇前經鄉民　送該縣丞得賄請釋一節查該縣北鄉地方温台棚民最多士客各惡非類時有控爭之案該縣王崧辰遇事尙能時平審結上年間有客民自相爭毆一案由杭州府親提訊釋此外並無土客相爭鄉民捆送監禁該縣丞得賄請釋幾釀大患之事又被叅本年五月聞該縣遭水坍塘干崧辰勸捐赶修該縣丞勒索陋規一節查本年五月下旬大雨連朝山水驟發塘堤間有坍損該縣王崧辰親自赴鄉履勘邀紳議令修築因工程較大籌欵維　卽經具禀請示並未議及勸捐塘堤爲田臥所闗向由管田之家修理與巿廛並無干涉何能勸輸租息捐旣未議該縣丞何從索取陋規徧詢店商並無是說又原叅該縣丞出票傳人多方勒索及勾結無賴收受賭規各節查該縣詞訟本少佐雜衙門向無擅受訪之鄉耆命稱並未見有縣丞衙門牌票亦未聞有被其勒索之人惟餘杭地方山多地僻西舍莊一帶離城較遠上年有客民在該處聚賭該縣丞經過其地並未飭拿以致鄉民欵其得受賭規因而故縱旋由土崧辰訪聞親往查拿獲犯懲辦賭風始息至該縣王崧辰操守廉潔秉性慈詳與地方土民尙屬相安平日辦事亦頗精細不致權移書吏受人欺飾等情由藩臬兩司核明具詳前來臣復委員密訪均屬相符臣查該縣並被叅各節或查無實據或並無其事應毋庸議推地方有賭博等事該縣丞例應拿解乃經過目擊置若　聞一似有心故縱致啓人言實屬溺　相應請旨將餘杭縣丞程家驥卽行革職以肅官方餘杭縣知縣王崧辰公事均無廢弛其失察賭博即經自行訪拿懲辦應請　　免議該縣官醫程錦濤雖無藉勢招摇情事惟不洽於土若曰非女分之流已飭縣驅逐回籍以免生事所有查明緣由理合恭　覆奏伏乞皇太后皇上聖鑒訓示謹奏軍機大臣奉旨程家驥着卽行革職餘依議該部知道欽此○○頭品頂戴陜甘總督臣譚鍾　跪奏爲　員請補知縣以裨地方恭摺仰祈聖鑒事　據甘肅蕃臬兩司詳稱清水縣知縣張應周調補武威縣知縣奉部覆准所有開缺日期並簽掣次序業已先後報部在案查前奉部章甘肅陞調補缺變通辦理無論何項缺出擇其人地相宜之員請補俟軍務告竣另起序補班次各等語今清水縣知縣係冲疲二項中缺該司等查有分發甘肅卽用知縣潘炳辰年四十一歳陜西臨潼縣廪生同治癸酉科舉人光緒庚辰科進士奉　旨以知縣卽用簽掣甘肅六年十月二十九日到省該司等查潘炳辰學問優長勤求吏峯以之請補清水縣知縣實堪勝任人地亦極相宜會詳請奏前來臣查該員年强才裕公事留心合無仰懇 
天恩准以卽用知絲潘炳辰請補清水縣知縣以裨地方如蒙俞係以知縣請補知縣銜缺相當毋庸送部引　見爲此恭摺具奏伏乞皇太后皇上聖鑒訓示謹奏軍機大臣奉旨吏部議奏欽此○○頭品頂戴記名提督署廣東碣石鎭水師總兵官博奇巴圖魯奴才王孝祺跪奏爲恭報出洋督缉日期仰祈聖鑒事案於道光二十三年十一月初七日欽奉　上諭嗣後沿海水師各提鎭着於每歳山　時具奏一次等因欽此伏查廣東碣石鎭属洋巡向分上下兩班每年自正月初一日起至六月底止輪值奴才轄屬平海　叅將上班統巡自七月初一日起至十二月底止輪值奴才卜班統巡兹下班洋巡期届奴才遵卽就日赴洋接駕兵船督率中左右三營及轄屬平海營值巡將備兵民船隻在於上下交界洋面往來梭捕惟有加意巡察留心督緝務期盜匪歛戢洋而肅清以仰副　聖主慎重海疆之至意除出洋督緝日期呈報兩廣督臣查核仍俟洋巡班滿另將歴過洋面情形據實陳奏　所有奴才出洋督緝日期理合恭摺具　奏伏乞　皇太后　皇上聖鑒謹　奏軍機大臣奉　旨知道了欽此○○廣東巡撫奴才　寛跪　奏爲遵旨揀員調補海疆　缺知府恭　具　奏仰祈　聖鑒事竊照潮州府知府張聮桂升授惠潮　道接准部咨欽奉　上諭廣東潮州府　府員缺　要着該督撫於通省知府内揀員調補所遺員缺着謙貴補授欽此查潮州府係衝繁難要缺管轄九縣地處海疆非幹練之員不足以資治理奴才督同司道於通省現任知府内逐加遴選非現居要缺卽人地未宜查有瓊州府知府朱　壽年四十五歳沂江海鹽縣人由進士以主事簽分户部補陜西司員外郎調福建司員外郎光緒五年京察一等奉　旨記名以道府用升山東司郎中六年二月奉　授廣州府遺缺知府是年七月十一日到省奏補今職六年十二月十五日到任現經委署潮州府篆務該員才具幹練任事實心以之調補潮升府知府實於海疆　缺有裨與例亦屬相符合無仰懇　天恩仰念海疆員缺緊要准以瓊州府知府朱丙壽調補潮州府知府俾資治　如蒙　俞允該員由實任知府遵　旨揀調知府毋庸送部引　　並毋庸核計叅罰及歴俸已未滿年限　遺瓊州府知府缺應遵　旨卽以謙貴補授據　臬兩司會詳前來奴才謹恭摺具陳伏乞　皇太后　皇上聖鑒訓示再兩廣總督係奴才兼署毋庸會銜合併陳明謹　奏軍機大臣奉　旨吏部議　欽此　○○奴才額勒和布跪　奏爲司員三年期清懇請留任以資熟手並援案據寔保奬恭摺具陳仰祈　聖鑒事竊照奴才衙門前因旗民案件均歸審理經前任都統英和奏請添設候補主事一員隨同辦事欽奉　諭旨飭令熟悉刑名者前往帮辦不可以無能者充數如果始終　勉三年期滿由該都纔出具切寔考語送部引見等因欽此歴經遵辦在案　查辦事司員刑部候補主事辛孚德年四十歳江西萬載縣人同治戊辰　進士奉　旨以部屬用簽分刑部廣東司學習期滿奏留候補嗣在江蘇滇捐局加捐五品升銜光緒五年七月由部揀選咨送熱河都統衙門辦事是年八月初四日到任計有到任之日起運閏扣至八年七月初四日三年期滿據該司員先期呈報前來奴才查該司員隨同前任都統崇綺辦事二年有餘核辦各屬新舊案件完結八百餘起均能虚衷研鞫用法持平委審　控人命重案及罪應斬梟各犯亦能究出實情去歳六月　馬賊孫振邦等嘯聚圍塲滋擾隨同經畫布置拿獲巨盜多名訉明正法無枉無縱經前任都統記大功二大奴才到任以來察看該司員辛孚德心地誠僕品學兼優夙　形名例案於口外情形極爲熟悉並能潔巳奉公實事求是辦理一切毫無貽悮實屬前後一轍始終　奮奴才衙門　理一府一廳六州縣兩盟十七旂地方近來公事　前更繁在在闗係甚重兼之圍塲善後事宜亦未完竣該司員正資得力且有經手緊要事件未便遽易生手合無仰懇　天恩俯准將該司員辛孚德留任三年以資助理實於公務大有　益並請　賞換四品頂戴以示鼓勵如蒙　俞允俾該司員益知感奮力圖報効奴才藉可收指　之　有所司員任滿奏請留任並保奬緣由理合恭　具　奏伏乞　皇太后　皇上聖鑒訓示謹　奏軍機大臣奉　旨着照所請該部知道欽此 
 
