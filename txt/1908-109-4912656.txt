# 1908 - 109 - 4912656

 

Page 1

 
 
   
 
 

Page 2

 
 
   
 
 

Page 3

 
 
[宮門抄]  
　　三月二十四日召見軍機袁樹勛阮忠樞換袷袍褂 
論說 
[國會淺釋]  
　　中國欲謀立憲。其根本之解决。在乎請開國會。斯說也。已成爲今日輿論之勢力。而各省士民。亦駸駸乎應聲而起矣。顧自國會研究所發布以來。海上商民。對此而懷疑者。不乏其人。母亦心知立憲之善。而未知立憲與非立憲之辨别。即在於有國會與無國會耶。國會二字。年來雖已習見其名詞。而社會猶未盡確知其作用。然則國會之。爲物。果爲何物耶。今試掇拾學說之大略。與夫時流之議論。略釋一二。敬爲預備立憲國民告。 
　　國會之性質 
　　國會者。乃國家之機關。非政府之機關也。 
 
 
 

Page 4

 
 
　　國會者。乃立法之。機關。非行政之機關也。 
　　國會者。乃獨立之機關。非補助之機關也。 
　　國會者。乃由法律發生之。機關。非由命令發生之機關也。 
　　國會之組織 
　　國會者。合併上。下兩議院而搆成之者也。（一院制議會即稱國會） 
　　國會者。由人民選舉代議士而搆成之者也。 
　　國會者。多數國民之組織。非少數官吏之組織也。 
　　國會者。政黨憑藉之。以爲活動之地者也。 
　　國會之職權 
　　國會者。於政治上减殺君權之一部分。而以公之民者也。 
　　國會者。協贊法律。大部分實握有立法權者也。（凡立憲國之法律案須有出席議員三分之二同意認可即可有效） 
　　國會者。有上奏權建議權質問權彈劾權受請願權。小部分帶有叅與行政之性質者也。 
　　國會者。預算案有承諾權。決算案有議決權。又握有監督財政權也。（各國憲法規定、如課租稅、改稅率、或起國債、必得國會之協贊、 
　　國會與政府 
　　國會者。與政府相對立。彼中稱爲政府之嚴師也。 
　　國會者。改造政府之唯一武器也。 
　　國會者。政府對之而不得不負其責任者也。 
　　國會者。常以一種合理的公衆之力。而制服其政府者也。 
　　國會與人民 
　　國會者。代表國民意思之機關。與全體國民有直接之關繫者也。（國會之意思、皆國民之意思、國會之行爲、皆國民之行爲、） 
　　國會者。國民叅政權匯萃之中心點。而亦國民責任心之結晶物也。 
　　國會者。旣由。國民選舉代議士而成。其効力與全国民集於一堂者。無以 
異也。 
　　國會者。立於國家與人民之間。一面顧及國家。一面又顧及人民。常能爲 
國家人民定中正之衡者也。 
　　以上粗舉大略。雖於國會之作用。言之不詳。要其大略。固已畢具於是。吾國人苟其漠視立憲。不欲據監督政府之機關。則國會雖永遠不開可也。若其不然。則且結合政團。號召同志。務以國民之活動。爲實力之要求。一請不應。則至再至三以至於十。未有能用堅忍之手段。而不能達開設國會之目的者。一躍而起。是在國人。 
專電 
[電一（北京）]  
　　江督端鄂督趙電奏銅元缺乏俟購存銅胚鑄完再議停鑄如果銅元充斥自當封儲不動奉旨不准 
[電二（北京）]  
　　綏遠改省一事二十三日政務處議准寄諭鹿傳霖覆查 
[電三（北京）]  
　　内閣學士占鳳奏請速定烟律改短禁烟期限奉旨禁烟大臣知道 
[電四（北京）]  
　　魯撫吳廷斌奏保宋書紳魏家驊奉旨吏部知道 
[電五（北京）]  
　　又奏周蓮芬胡建樞請加頭品頂戴奉照准 
[電六（北京）]  
　　民政部奏保延鴻汪榮寳陸宗輿奉旨吏部知道 
[電七（北京）]  
　　禮部奏保何剛德奉旨吏部知道 
[電八（廣東）]  
　　粤督張人駿電告政府准二十四日出巡東西江 
[公電（安慶）]  
　　各報館鑒請開民選議院事皖人列名已五千人六十州縣代表來省公舉蒯禮卿監督領銜並舉許際唐方皋張金城李國棣爲代表人都上書 
緊要新聞 
[慈宮違和述聞北京]  
　　十五日京函云昨日軍機處會議時慶邸提議慈宮春秋已高近又常有違和際此時事多艱萬幾宵旴擬聨名懇請歸政以養頣年除袁尙書外均極贊成又十六日函云十四十五兩日軍機入對係皇上獨見慈宮因未康復故不視事今日電致江督端制軍催御醫陳秉鈞連速北來然據内監傳述近日太醫院更番在内診視據稱慈宮實無大病不過思慮過多夜不成寐耳又十九日函云十八日晨十句鐘時慈宮因事特召慶醇二邸入見慶醇即乘間面奏請慈呂暫行歸政頣養高年慈宮颇爲動容并諭云我早有此意旋即奏對 
 
 

Page 5

 
 
他事並不語及歸政揣度情形慈宮大有倦勤之意 
[滇督奏請縮短禁烟期限北京]  
　　滇督錫制軍奏請縮短禁煙期限一摺略謂默察事機審度時勢擬請趁此人心激發之日改縮期限凡吸食之人種煙之户均限至本年年底禁戒淨盡其膏商土棧如有存貨亦准行銷至本年年底截止一律革除改營他業自三十五年正月初一日起通國不准再有吸烟之人販煙之商押煙之户上下一心務期達此目的陽奉陰違者查出照章懲治不稍寛假至於文武官吏當爲商民表率原限六個月如逾限倘再諱飾欺朦立予參劾即有體弱癮深或因禁煙而變虧損亦無所用其顧惜以絶億兆觀望之私似此直捷辦理進口洋藥無地售銷不禁自絶卽以滇省而論奴才亦未敢謂一經强迫遂能淨絶根株然若不急起直追尤難望令行禁止云云奉旨政務處議奏 
[李叅議請改訂逆倫刑律北京]  
　　日昨郵傳部右叅議李稷勲奏稱現訂刑律分則草案計分三十五章第一章曰關於帝室之罪意在尊君義至當也自第二章至二十四章大若内亂國交洩漏機務水火危險僞造貨幣文書小若騷擾沈匿僞証誣告鴉片賭博姦盜各項罪刑無不森然羅列纖悉咸具獨至殺害祖父母父母及期功親屬乃僅附見於二十五章關於殺傷條内之三百節至三百十一節不惟弑逆大惡與殺傷平人略無區别已堪駭異而前後寥寥數條復與尋常各罪犯交互錯出尤足令亂臣賊子睥睨生心以爲祖孫父子一切平等固法律所公認也夫刑制之設原藉以維持禮敎保衛治安若轉以長惡生姦虧禮害俗是召天下之亂也揆之立法初意或亦慮不及此擬懇飭下會議政務王大臣公同披閱悉心詳議凡逆倫大罪及殺傷期功以下親屬應請别爲專條載置第二章題曰關於親屬之罪至於罪名輕重應仍責成修訂法律大臣權衡情事折衷學理俾歸一律據該大臣等原奏謂舊律死刑以斬絞分輕重二者俱絶人生命之極刑謂有輕重者乃據炯戒之意義言之耳兹據此刑僅用絞刑一種如謀反大逆及謀殺祖父母父母等條俱屬罪大惡極仍用斬刑别輯專例逆倫等罪是該大臣等於倫紀攸關案情重大之條反未别申嚴典倘蒙天恩採納允如臣議不過將原書次第酌爲改移於第一第二兩章微示立法之意 
[京師保案彚錄]  
　　蘇撫密保知府蘇撫片奏云松江府知府戚揚才識閎達有守有爲每辦一事悉能規劃遠大條理精詳故舉措裕如有鎭定不搖之概上年辦理公司釆石一案力持大體商民翕然現在辦理梟匪籌度防剿胥協機宜凡拊循將士審訊匪犯布置侦探籌備軍需等事無不一一躬親日夕匪懈督辦藩司瑞澂亦亟稱其才洵屬權用兼賅堪勝大任倘天恩破格錄用必有成效可觀硃批戚揚著交軍機處記名 
　　法部奏保人才十七日法部尙書戴鴻慈等奏稱臣部左參議王世琪諳練精詳氣度深穏前貴州提學使陳榮昌學有本原秉性忠愛臣鴻慈見其孝友性成操履不苟曾於二十七年具摺保薦江蘇蘇松太道蔡乃煌才猷練達謀斷兼優尤留心交涉輯有約章彚纂一書風行於世前在湖南總辦善後局奉調入川辦理洋務礦務銅圓局均稱得手三十二年准補建昌道上年升授郵傳部左參議本年外補今職河南候補道于滄瀾學旘純正才猷敏練廣西平樂府知府徐宗蔭志行淡泊操守淸廉以上五員臣等公同考驗名實相符硃批吏部知道 
　　陸軍部奏保人才十六日陸軍部慶王等奏稱江蘇布政使瑞澂心地光明才識果毅山西布政使丁寳銓才堪肆應志趣學識卓犖不羣度支部右丞稅務處提調傅蘭泰宅心純正學識兼優廣東廉州府知府李經野秉性忠誠蒞事勤懇以上四員如任以艱鉅必能竭力效忠贊襄盛治奉旨吏部知道 
　　外部奏保人才外務部慶王等奏保人才五員胡維德陸徵祥李經方張蔭棠梁十詒奉旨胡維德陸徵祥李經方交軍機處存記餘着吏部照案辦理 
[籌築迪化鐵路北京]  
　　伊犁將軍長庚電軍機處與郵傳部云現在查勘路綫有三（一）由迪化府至伊犁（一）由迪化至庫倫（一）由迪化至蘭州由迪至伊一線地面平坦興工甚便迪庫一線山嶺沙漠不易施工迪蘭一線亦關要緊但籌路宜開金礦發行金幣以爲資本如部不允則以金砂交度支部由郵傳部借欵逐年攤還 
[京師近事]  
　　陳友璋不即開復之原因此次東督徐世昌等奏保剿匪出力各員内有陳友璋一員奏請開復先期已向某大軍機處竭力運動某大軍機亦已應允詎擬旨時醇邸忽云此等冒充職官之員議處未久即予開復殊屬不成政體遂於降旨時聲明案情重大不准開復而某大機則敢怒而不敢言云 
　　吏部議駁舉人捐免年限銀兩有保送舉人章星階等具呈吏部懇請免交捐免年限銀兩部中因前爲該舉人等奏准免交捐分發銀兩仰蒙俞允已是朝廷格外之恩今復呈請免交捐免年限銀兩未便再行具 
 
 

Page 6

 
 
奏應毋庸議 
　　外部電飭巡緝粤盜日前外部電致粤督略謂西江盜患目下若不能認眞整頓必再貽人口實須迅將從前刧搶各案逐一勒限地方水陸文武悉行破獲俾匪徒知所畏懼庶盜風可期漸戢并飭水陸文武認眞絡加懸重賞嚴辦窩聚巢穴俾中外商人均資保護切勿稍涉大意云 
[西報譯要]  
　　中日漁業交涉近聞字林報二十二日東京電云關東州及附近各海面日本漁業權利之交涉並未移至北京現已在奉天議結其條約内容爲日本警察可服公服於護送船上保護日本捕漁之人又日本漁民可以隨時領取執照在附近各海欲經營漁業云 
　　按中日漁業交涉議結條欵久見本報但無日本警察云云一條而日本漁发欲至附近各海面領照捕魚亦須由駐京林使與奉撫唐紹儀直接交涉方可定奪今西報之言如此或係最近消息也 
　　西藏商務條約摘要又二十三日倫敦電云西藏商務條約已經中國議約大臣簽押内有一欵准英國派兵五十名保護日喀則城之商務代理及其局所以兩年爲期至期滿撤退之後則由中國政府保護商務代理及日喀則城至亦東（譯音）問之交通云 
　　感謝美國退還賠欵泰晤士報二十三日紐約電云中國駐美公使伍廷芳昨夜在亞東恊會度間演說略謂中國政府對於美國仁惠之舉動　極感謝即全國人民亦罔不感動者度上之人均呼答之 
　　雪梨埠抵制日貨近狀文匯報二十四日載倫敦電云雪梨（坎拿大境）地方之華人已亦同心抵制日貨昨日有日本郵船會社之約華太丸開行搭客無一華人無一華商之貨更無有托帶金銀回華者 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[陸軍部奏訂校閱陸軍軍隊章程（二續）]  
　　二校閱時實施事宜 
　　第九條校閱軍紀張弛事宜須利用全校閱時期隨時體察各種機會籌議各項方法以究原因而分舉劾 
　　第十條校閱服務勤惰事宜及各員能否應就校閱各項統覈計畫之精粗進備之疏密實施之程度與成績之多寡詳愼將事以定宗旨 
　　第十一條校閱敎育事宜應就場操野操技藝及官長目兵學科分别細查以校閱實行之法驗該軍隊等平日報告之合否爲最要彚開如左甲學科一官長長學科各兵科軍官學科以圖上戰衛兵棋及野外戰衛實施爲主務須檢閱各軍官運用戰術之能力研究兵學之知識辦理郓事之效驗各項勤務能否認眞分别階級逐一嚴校以備賞罰之參考二軍佐學科軍佐各員各照所習專門學問課以問題令其答解務得該郓平日軍佐服務實際餘則校閱軍官略同三目兵學科正副目課以圖上或現並單簡戰術實施題目及軍中正副目必不可少之勤務兵丁一項以定章所載各項學科及精神敎育並普通軍事知識分别實地施行以覘目兵臨陣獨立之實力乙術科常校閱術科之際各隨員務須按照部定各兵科操法及勤務書並其餘典範核其形式是否合格精神能否應用各官長指揮部下能否適合操縱如意之機各目兵遵奉官長命令能否各具獨斷專行之妙在在均宜詳校爲要一場操無論單人及部隊敎練之動作均宜令該軍官長按照附表所開自行計畫由各隨員指定實在地形授以單簡戰况以觀察各官長目兵之動作及隊形之應用二技藝各項技藝如打靶體操刺槍工作估計馬術劈刀術手槍電信術築壘架橋毁造軍路等法逐一實驗詳校各官長有無根據之理解及實施之要領以敎育目兵其目兵能否有領會之知識及練習之熱心以精其技藝此爲最近戰事緊要條件各隨員尤須嚴重校閱以覘軍隊戰鬥之能力三野操臨時計畫務合於實戰爲主　　第十二條校閱保育良否事宜凡人馬衛生及療治設備並實施方法病人瘏馬員數匹數曁營房廐舍被服裝具糧秣事項各就專門見地查其適否以爲改良參考之用本校閱後整理事宜 
　　第十三條校閱大臣於每日校閱告竣之後派員纂集各隨員報告要旨加以已見彚成講評草議以爲總講評之準備 
　　第十四條總講評由校閱大臣述其大綱餘命隨員請示遵行 
　　第十五條凡鎭協標營隊各項成績逐一分别記載彚次成編比較列表俾一覽之下立判優劣 
　　第十六條校閱詳報由校閱大臣訓示各隨員於事竣之後限若干日呈繳 
　　第十七條隨員除編纂報告酌留需用各員外其餘均事竣後咨回原差以重職守 
　　第十八條校閱報告編成之後校閱大臣咨出陸軍部另錄一分轉咨軍機處存查以昭鄭重 
　　第十九條校閱各隨員於事竣之後由校閱大臣酌擇辦事異常勤奮人員咨商陸軍部酌予奬叙以資鼓勵（已完） 
分類新聞 
政界 
[糖船被扣之交涉安慶]  
　　皖商會致蕪湖統捐局電童道台鑒糖船被扣恐有風險請查放行捐欵俟撫批定遵繳 
　　統捐局復皖商會電安慶商會電悉糖捐尙未開辦船係何局所扣如係洋票落地請向坐賈局認捐可也 
　　大順和慶昌恒等商號上皖撫禀略云奸會崔希文張予川愚弄童道日甚一日近復扣留船貨肆擾鋪商實有令人忍無可忍待無可待者若不禀請提辦不但商累難抒且恐與捐務有碍至被扣船貨商等鉅本所關久滯江干岌岌可危萬一遇風遭險誰任其咎並求電飭童道查明究爲何人所扣立即放行應繳之捐仍准商會暫保一俟捐章核定謹當照數補繳（洋） 
[裁撤糧道後佈置情形山東]  
　　督糧道徐觀察具禀撫帥略云竊奉憲台行知裁撤督糧道缺將漕倉一切事宜歸併藩司經管等因遵將經手事件次第淸釐現已完竣統計庫儲除解支外所存各欵均已陸續解交藩庫閱收並隨時詳報在案兹擬於三月初九日將敕書關防文卷並庫大使鈐記等件移交藩司接管具報所有空出衙署已交德州楊牧派人暫行看守惟房屋無人居住易於損壞曾奉面諭妥爲籌畫自應遵辦現查運司詳准在德州設立北運總局督銷八州縣鹽務若將裁缺衙署偏院撥歸該局總辦委員居住辦公仍留正院預備供辦過往大差房屋如有滲漏即由該局籌欵修葺庶該局旣有辦公之所而廢署亦不致無人經管似屬兩有裨益云（赤） 
[電告新督行縱湖北]  
　　新任鄂督陳筱帥已行抵常德昨日長沙縣電告江夏縣云江夏縣王鑒督憲十六抵常德駐節四日再行赴鄂請轉禀瀛湘（生） 
[另設参將彈壓地方漢口]  
　　漢口寳慶馬頭沿河一帶向有寳慶江西襄陽等幫地痞爲害閭閻故各帮紳商於日前在沈家廟會議擬請鄂督將都司裁撤另設叅將一缺建設衙署於寳慶馬頭以便隨時彈壓業已進禀未知能批准否（音） 
[禀請添設警察漢口]  
　　漢鎭橋口以外向甚荒凉自城垣馬路開通後逐漸熱閙乃有地痞或聚衆賭博或攔路刦搶種種擾害難以盡述該處舖户於是集衆會議具禀道署請設警察業經桑鐵珊觀察批准俟咨商巡警道查明實在情形即行開辦（音） 
[借運閩鹽未准福州]  
　　浙撫電商借運閩鹽一事已紀前報刻聞鹿都轉已禀覆松鶴帥略謂查無鄰省借運成案且閩鹽現亦缺産價值甚昻若再借運鄰省商民勢益受困鶴帥據覆後已將礙難照允等情咨覆浙撫矣（音） 
[電飭委署縣篆南昌]  
　　江西龍南縣周大令世謙到任未久以不合水土患病頗重禀請委員接署俾資調養當由林方伯詳奉沈護院批准以試用知縣沈廷鑑前往接署惟沈令到任需時即由當道電飭贛南道江觀察就近委員代理以重印務（因） 
[揀員奏補鹽道武昌]  
　　湖北鹽法道童德璋現已奉旨開缺此次照章應由外補故鄂督趙次帥遴選候補道郭承舉奏補斯缺業已具摺入告（今） 
[試辦竹本牙捐湖南]  
　　祁陽縣孫大令以現在舉行新政需欵浩繁擬將該縣所産竹木兩項與辦牙帖招商承領所有竹木出口由該商 
 
 

Page 11

 
 
按數抽捐分期彚繳業已詳奉湘撫批行藩司飭縣酌擬章程暫行試辦 
[官商合辦戒煙局蕪湖]  
　　十六日蕪湖商會常會提議戒烟局商會認欵三千金官界認欵五千金其餘未入商會各商勸認二千金共集一萬金除邑尊鄭大令已設四局外再擬分設數局聞已妥訂章程一俟舉有司理即行開辦 
[江督查辦淸荒局鎭江]  
　　李紳予宜等遵奉奏案辦理徒邑淸荒事宜有一部分之紳士起而反對乃以淸荒害民攸關國賦等詞訴之江督現經江督札府查辦外間私相議論謂不獨李紳有所未便即府縣亦難免處分云（金） 
[大通巡局開辦日期安慶]  
　　皖垣下游大通鎭濱臨大江爲商輪民船停泊之所行旅極盛前經皖撫派員設局巡查現大通釐金局知府胡椿年已將遵飭擇要設局情形並開辦日期申報皖撫查核矣（胡） 
交涉 
[無照洋員護送出境蘇州]  
　　海州贛榆縣愃大令具禀各憲略云近有駐津英國營務處副將德威施由海州派差護送到縣屬青口鎭查詢並無公文護照沿途遞相護送而來當由青口司巡檢派令警兵並由縣加关派役照約保護由青口起程送至山東日照縣交替相應禀報查核云（眞） 
[日本武員由漢往宜漢口]  
　　日本海軍南洋艦隊司令官玉田少將日前乘宇治兵艦來漢隨行者有駐京日使館隨員海軍少佐增田高賴氏連日拜謁武漢當道事畢即乘該艦溯江直上往宜昌游歷聞宜昌以上水道如無阻碍尙須駛往重慶萬縣等處游弋俟鄂軍簡閱時始開駛回漢叅觀軍政云（音） 
軍界 
[陸軍部調查山島南京]  
　　陸軍部以沿海各處山島及海中暗島應由各地方官繪圖送核以便海軍開辦時測勘之用爰於前日咨請轉行沿海各廳縣迅即查明繪圖送核 
[江督奏請添募淮北緝私兩營北京]  
　　江督端制軍片奏淮北界連東豫地方遼闊民氣素强原駐緝私各營兵力單薄每慮不敷分布現在春鹽漸旺奴才督飭運司通盤籌畫非添募兩營不足以資堵截明知庫藏支絀餉項難籌但際此梟私蠢動之時亦何敢稍事拘牽致滋貽誤現充緝私營統領李定明緝捕擅長於地方情形亦極爲熟悉當即飭令該員酌派得力將弁前往湖南招募壯勇兩營成軍後即由該員統帶名爲淮北緝私定字正副營所需餉項由兩淮運庫曁江南財政局設法籌撥三月十四日奉硃批該部知道 
[陸軍部委員查辦要案蘇州]  
　　三十五標寗軍在新陽縣治夏家橋鎗斃平民一案現由陸軍部特委軍諮處副使哈漢章及兩江督練公所總參議舒淸河來蘇查辦已於二十三日午前抵省（出） 
學務 
[批准敎育分會立案江西]  
　　峽江縣禀報敎育分會成立奉林提學批示云該縣遵章設立敎育分會所舉會長拔貢宋淮副會長增貢陳炳圖等旣據該縣聲稱均係品學兼優鄉望素孚應准選充附送簡章大致尙屬可行應即准其立案惟第三條庶務調查各名目究爲定章所無緣在會各員均有同心協力圖謀本會發達之責自無庸另立界限轉令彼此膠執畛域顯分徒於補助敎育行政機關動多窒礙自應照章統稱會員或名譽員以歸畫一仰即轉飭該紳等更正一面將會中應舉各事務尅期認眞籌辦母任有名無實徒託空言並即由會刊用圖章呈由該縣轉詳立案（成） 
[改良亦有流弊耶南昌]  
　　江西臨川縣初等小學敎員附生傅斯元等以敎育分會所擬學務改良各條流弊甚夥禀請學轅撤銷奉林學使批案前據敎育總會移據撫州敎育分會駐省總事務處函稱該臨川縣學務腐敗公擬改良辦法並公舉省城各畢業生分任改良事件等因到司當將原移函件節略札發該新任逐一秉公確查一面體察地方情形會紳妥議禀復核奪在案兹據聲稱前控各欵全屬子虚所擬改良各條流弊甚夥等語是否可信應俟該新任查明妥議到司再行核辦（因） 
[師範堂衝突餘聞蘇州]  
　　蘇省師範學堂甲乙二班學生因計較飯菜大啓衝突曾紀前報兹悉毛提學業已將肇事之班長李野斥退並飭江陰縣吊銷監照嚴加管束檢察員候補縣丞劉徵平日辦事尙勤課員科長候補知縣曹寳紳到差未久從寛各記大過一次嗣後如再有此等情事定當嚴懲不貸云（出） 
[禀請學習路政厦門]  
　　厦門同安鹽幇陳某向在厦中學肄業近以厦門無專科學堂具禀厦道請送申鐵路學堂肆業又以上海路政學堂非考試合格不能入堂陳願作自費生留學劉道嘉其有志已批准咨送不久卽可首途（爲） 
實業 
[張歸鐵路擬緩修築北京]  
　　測勘張歸鐵路委員日前報告郵傳部謂該路沿線頗多險阻非設法開通勢難直接設軌且需欵極鉅宜預爲籌畫等語聞陳尙書現擬將該路暫置緩辦云（青） 
[鄭道請設習藝所蕪湖]  
　　日前蕪湖巡警局總辦鄭觀察禀詳皖撫云蕪湖商埠近日風俗日競侈靡無業游民痞棍流氓所在多有擬開辦習藝所凡有游手好閑之徒一概拘入學習手工開辦經費擬請准予移擬捐存工藝廠欵項先行動用（無） 
[創設厚生實業學校湖南]  
　　湘省寗鄉縣栢姓族大丁繁貧富不一現有該族栢運第等爲預謀生計起見紏合同訞不祠屋内創辦厚生實業學校照初等藝徒章程辦理先從織造入手業已擬訂簡章呈請提學司批准立案（敏） 
 
 

Page 12

 
 
[頒發鐵路提調關防漢口]  
　　京漢鐵路南岸監督現奉郵傳部裁撤祇派提調一員管理一切兹陳玉蒼尙書已札委湖北候補知府王司直太守孝繩就近充當並於日昨由京頒發關防一顆以昭信守（爲） 
[開辦中路農事試驗塲安慶]  
　　皖省中路農事試騐塲前經皖撫飭將原購工藝廠地叚建設業已由墾牧樹藝局遵照辦理並具詳上台請撥經費以便開辦（周） 
[紅磚廠之擴充武昌]  
　　鄂省下新河地方之官立紅磚廠近因武漢建築工程日多所出之磚尙不敷用業由該廠坐辦羅直剌禀准當道向德國訂購新機二座以圖擴充（今） 
[礦政調查局酌減礦稅湖南]  
　　湖南礦務議員蔣少穆觀察因各屬礦商均以稅則繁重且無劃一章程禀請核減爰於前日酌議減稅辦法禀請湘撫核准通飭遵照（羊） 
[磁業公司暫免厘稅湖南]  
　　湘省醴陵磁業公司所製磁品業已運赴湘潭縣及各埠銷售湘撫岑中丞特札行釐捐總局通飭各局卡免收釐稅以資提倡 
[李道辭退皖礦總理安慶]  
　　李道經邦禀皖撫云職被趙紳等公舉爲礦總理現已年衰多病實難勝任請飭另行選舉聞撫憲批示謂該道旣年老病多難勝礦總自可不必相强候照會皖紳另舉可也（美） 
[機器造紙廠易主漢口]  
　　廣藝興造紙廠係程子大君所組織因經理不得其人中途停辦刻已盤頂與陳某等接辦不日開廠工作（今） 
雜記 
[搶刦鉅案又見厦門]  
　　厦地三月初旬以來搶刧鉅案已有兩起不料十二日竹寮地方吳姓家又被盜刦當夜半時來一口操湘音之游勇手持利刃撞門而入突將吳妻連砍數刀并將吳砍去一指復將枕箱内銀洋百餘元搜刮而去吳即投報歐巡官請詣驗傷迨派勇往拿則已逃逸無蹤現道廳會議以厦門搶案迭出非開辦全埠警察不可刻正籌議一切辦法（爲） 
[道臺失印五日温州]  
　　甌海關道賀元彬觀察於月初失去印信一顆遍尋無着飭令府縣密查亦無下落待至五日後始在後園凉亭内尋獲或云家人偷用舞弊其說近是（通） 
[痘疫未已福州]  
　　痘疫流行已經多日刻卜尙未盡絶幼孩因此夭殤者已有萬計且年老者亦時傳染誠奇疫也（音） 
[惡鴇在押自盡鎭江]  
　　前報紀惡鴇陳氏剪斷妓女足指由鎭江府飭獲解案當鞭責六百下判仍交地保看押在案現鎭府方欲具詳擬定罪名詎陳氏畏懼獲罪已在押自盡（金） 
[電局易員鎭江]  
　　鎭江電報局員陸匕民分府在差多年現經郵傳部撤委另候錄用遺差暫派王仲梁代理（眞） 
[查辦經董勒捐蘇州]  
　　蘇屬各鄉鎭奉憲舉辦團練頗覺認眞惟吳邑横涇浦莊等處各經董医蟕苛派勒捐併揮霍公欵因經該處紳士孔憲高等投蘇州府署禀控當經府尊何太守札飭吳縣王令查辦（魚） 
[大别山開洞定議漢口]  
　　漢陽大别山因鐵廠擴充廠址擬將該山圈入鑿一涵洞以通出入爲漢郡紳民所反對已紀前報兹悉此事已經决議准其開挖昨鐵廠總辦李部郎特派本廠工師前往測勘聞擬由山腰羅漢肚地方開挖計寛深十八丈將來須用炸藥轟烈方易開挖也 
[典業虧欠鉅欵長沙]  
　　湘省恒裕典舖爲江南汪姓所開近年因所開他店虧欠過鉅約有十五六萬金一時不能周轉即將典舖停歇請由親友及各債主商議擬將所存産業及典鋪貨物作抵约可以八五折按數攤還其貨物價碼較之現銀又可以七成作算各債主雖不免受虧然亦無法可設祇得應允了事（少） 
[派員督送營房磚瓦安慶]  
　　皖省建造二標營房需用磚瓦前經諭飭在沿江一帶訂購現聞所訂磚瓦不能應工且有轉賣情事故上台札委楊令光治會同該管州縣將所訂磚瓦督飭隨燒隨送不得轉賣致誤要工（女） 
[藩署房屋倒塌武昌]  
　　湖北藩署西院房屋向爲幕友家丁等居住眷屬之處年久失修於十七夜十點鐘時忽然崩塌聞僅擊傷二人其餘幸皆無恙（今） 
[淸談]  
　　西國之有律師。所以辯護人之寃抑也。中國之有訟師。所以傾陷人於寃抑也。西國之律師有學問。必經考驗而後准其行道也。中國之訟師無學問。僅能舞弄刀筆。而隨處可以胡行者也。故凡爲訟師者。非目爲健訟唆訟。即稱爲。訟棍訟痞。其爲害地方。可想而見。今日欲改良刑律。而不預儲律師之人材。則所謂訟棍訟痞者。且將踵起而不已。試舉近事兩則爲證。 
　　赤脚訟師 
　　二十二日本報載松江婁縣飭差在泗涇拿獲訟棍李子樓。敲詐鄉懦。掯人財物。無惡不作。綽號爲赤脚訟帥。夫訟師以赤脚名。意必爲鄉村劣監。别於城内破靴黨之訟師而言。也今。婁　能辦赤脚訟師。而不能辦穿破靴之訟師。猶有遺憾。 
　　矮脚軍師 
　　二十三日本報載上海縣出示招告訟棍張年桂。聚賭抽頭。詐擾僧尼。横行不法。綽號爲矮脚軍師。夫軍師以矮脚稱。意必爲健訟而無脚。力者。别於攀官場有勢力矜捷足之訟師面言也。今上海縣能辦矮脚軍師。而不能辦有脚力之軍師。亦未公允。 
紀事（一續） 
[雪寃記]  
　　一日淸晨嫂氏至督達室。諸族人踵其後。嫂旣入室。即大呼救命。諸族人一擁而入。拘叔達鳴諸官。控以强姦嬸母之罪。某氏爲原告。諸族人爲證人。證據鑿鑿。叔達即喙長三尺。無從致辯。亦承招矣。縣令頗疑之。以叔達爲人。誠樸不類强暴。且諸族人皆貧困無狀非善類。使督達果好淫。則家勢甚豪。何求不得何以尙未受室。但此係理想之論終無一確鑿之證據。足以平反其罪案。例强蒸者罪至死。令哀憐之。乃爲之末減。將擬以永遠監禁之罪。時人莫不寃之。時有某生者。爲人機警而多謀。道經該縣。於茶肆中微聞其事。詢諸茶客曰。縣令淸明乎客皆曰。某縣令淸亷素著。良吏也。某生竊喜。乃謁叔達於獄中。問曰。君欲出獄乎。叔達聞言。愕然莫知所對。良欠乃曰。君何人。而能出僕於獄。某生曰。僕某處人也。道經此。聞君受寃於獄。僕欲爲君一雪此寃可乎。叔達曰。僕以非罪。覊於縲絏牢獄之苦。備當之矣。君能脫僕於獄。是肉骨也。當以家資半相贈。誓不食言。某生笑曰。余數十金足矣。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說奈何天一名身外身（二十九）]  
　　范立生曰然。安息曰。君對於此案有何特别之意見。以證此女子爲罪人。請君一一告我。范立生曰。僕之意見。已見於昨日之日報内。長官當已知之。安息聞此數語。力搖其首。不答范立生之言。疾縱其步。至於窗畔。忽見盥具之上。置有水盆一事。盆中積水之色。乃至覺淆亂。殊不與尋常之盆水相似。即問范立生曰。此盆中之水。是否於前日勘驗之頃。室中已置有此物。君能斷其必非今日之所置否。范立生曰。此盆中之水。雖非今日所置。然此區區者。於殺人之案情。乃絶無毫髮之關涉。吾勘驗之際。殊未留意及此。豈此一盆中之積水。即足爲案内之要領乎。安息方竭其目光。以辨此盆中之積水。不答范立生之問。 
　　安息審視良久。又於衣袋中出顯微鏡。察視其盆底之痕跡。覺此盆水之中。乃含有紅黑之二色。不知來自何許。安息進旅館主人洛弗。而問以此盆中之水。是否置於彼男。女二人未來之先。抑在彼等已來之後。洛弗立搖其手。謂之曰。當彼庽客未來之前。盆中之蓄水至潔。決無如是污穢之痕跡。至彼等遁去以後。吾敢斷言此一百七十三號之室内。乃無一人之蹤跡。安息聞洛弗之言。知此盆水者。必爲彼男女二人之遺留物。或不難於此一事之中。致其研究。而得此命案之内容。在勢亦正未可料。乃安息竭力絞其腦筋之汁。以研究此紅黑二色之來歷。終不能得有。一隙之希望。無已。乃謂范立生。曰君於勘驗之頃。曾否如我之加以體察。范立生哂曰。吾殊未體察及此。然充吾之意者。似此一至微之盆水。決不有重大之關係。范立生言至此。忽立止其語。力閃其目。以視安息。安息曰。我輩偵探家之探案。每於至微極細之事。生其理想。而得案内之機關。苟不行研究。而忽略置之者。無不遭其失敗。今此盆中之水。含有紅黑二色之痕跡。吾以爲此紅色者。必罪人於殺斃死者之後。手有血污。即在盆中浣濯。但此水中之黑色。何自而來。吾乃思極而不得其故。君盍助我而。......安息之一語未畢。忽立闔其吻不言。似心經之中。忽有天然之感覺。直抉批命案中之秘密。而入於安息約尼思想之中。 
本埠新聞 
[要事]  
[調查美租界應閉烟館商標]  
　　英美工部局前日用搖彩法減少租界烟館四分之一所有英界著名各家牌號已紀前報兹又調查美界各路應閉烟館牌號列下 
　　（楊樹浦路）寳盛　張長順　永昌和　沈恒信　廣恒茂　周順興　發記　盛興　廣恒豐　祥茂　來記　長盛（威妥路）祥記（百老匯路）廣慶豐　鼎昌　一千零七十五號門牌無商標（西華得路）留園　永盛　公誠鍻　廣興昌　楊協源　同興隆　廣運昌　二千三百五十四號門牌無商標　廣勝昌　德泰　陳生記（新記浜）陶記（華記路）廣森昌　陳恒記　興隆（源昌路）　六十五號門版已閉廣怡合　鄭恊太（元芳路）堃發　廣誠昌　同泰昌　廣全信（狄思威路）廣鴻興　同盛　益泰（肇勤路）源茂（菜市街）昌園（吳淞路）榮隆　協源明記　益隆　同益　大有興　同和　萬陽樓（漢碧理路）協盛　復昌太　龍園（斐倫路）廣昌（瑪禮遜路）成錩（天潼路）三十二號門牌無商標　隨園　益壽年　廣人和　五百零一號門牌無商標　廣德昌　廣悅來　廣福昌　森和（武昌路）三興　廣長安　高陞樓上　淸沁園（梧州路）廣成發　榮興隆　裕泰（海寗路）鴻興園　捷盛　匯心圍　德茂　劉德豐　廣信隆　廣協成　沈源興　祥太　寳源（文監師路）一千一百九十七號門牌無商標（七浦路）廣恒新　六千十七號門牌無商標　悅興（唐家弄）廣祺昌　九十五號門牌無商標　永成祥愛爾近路）聚成　永城壽　翁榮興（北浙江路）廣昌隆　廣悅興　心園（北福建路）鴻昌祥　協茂　萬園劉祥盛 
[滬道照會總工程局文（爲整頓巡警事）]  
　　本年三月十六日奉督憲端札開本部堂查上海華界市廛增擴流災日多非將警政切實辦理無以安良除莠上年五月業經會同升任蘇撫院陳札委汪道瑞闓專辦巡警設總局於北市其南市巡警仍照向章由工程局紳董兼辦布置自應周密邇來各處生計艱難游民麕集滬瀆以致搶刧之案層見迭出南市尤甚居民幾難安枕深恐承辦員紳不無始勤終怠上海道身任地方責無旁貸前督部堂周於紳辦南市巡警一案批明重要事件仍由道主持本部堂會委汪道時亦聲明會商關道和衷共濟現在該道甫經蒞任詰姦除暴不可稍疏所有南北市華界辦理巡警各員紳董應責成該道會同汪道照案隨時督飭認眞整頓力圖改良勿任懈弛有碍治安除札行汪道外札道遵照辦理並移行一體知照等因到道奉此除移巡警總局外相應照會貴紳董請煩查照辦理施行 
[梟匪先鋒及姘婦之口供]  
　　梟首夏竹林之先鋒小阿四即薛阿四並其姘婦徐何氏及抄獲之搶刧海寗州袁化鎭典當 
 
 

Page 19

 
 
贜物由公廨於前日解送到縣當晚由帮審李明府提訊薛供松江人向在某營當什長去年被頭目夏竹林擄去勒令入幫爲夏撑駕座船梟匪共有七大幫法年余孟亭江北阿四與夏竹林三帮合而爲一夏名下共有槍船六十七艘約計入幫人數有八百餘人與余等商議鎗刦小輪其時小的患病住在他船與动奪處相離有二十餘里故未在塲迨後開至袁化鎭槍刦典當等二十餘家分得洋十六元金戒二只並時表衣物其餘金戒等係與同帮賭錢羸來所有皮箱内衣物係徐何氏之物並非盜贜該氏於正月初姘識今因夏竹林余孟亭等爲官軍擊敗三幫羽黨均各逃散小的遂偕該氏逃至上海爲該氏醫病以致被獲現下尙有李阿四等四幫千餘人仍團結於湖州一帶稽山地方求鑒徐向氏即吳唐氏供石門縣人丈夫已故遺有一女於四年前在德淸縣署爲乳傭後流落在石門船上爲妓去年江北阿四船上同黨冒稱緝私官兵到船尋歡因彼等行爲兇横會被氏辱駡積成嫌隙故去年底江北阿四將氏搶至伊船定欲置死幸有薛阿四出爲救脫未遭毒害其時無所依靠願隨薛爲婦故與薛同到上海看病箱内衣服及銀洋等皆氏爲妓時所積蓄並非薛阿四所給盜贓求恩超豁明府得供判薛阿四釘鐐收禁内監徐何氏交官媒管押飭承赶緊備文移送華亭縣歸案訊辦 
[砲台灣石塘暫不拆毁]  
　　滬道蔡伯浩觀察奉江督電飭於念三日上午會同新關稅司好博遜君浚浦工程司奈克等乘專車至淞閱看砲臺灣石塘先由駐寳塘工局委員周二尹禀明浚浦工程拆毁石塘有碍農田情形觀察即轉商好奈二君允准暫不拆毁俟外面阻水坭堤築高再行核辦寳山縣胡大令隨邀觀察等至南石塘砲臺午餐旋即返申 
[粤省派員考察學務]  
　　廣東王提學現奉粤督札飭整頓學堂特派委候補知縣陳佩寔至蘇滬兩處考查學堂課程規則以便回粤仿辦兹粤督已咨請蘇撫札行滬道俟該員抵滬即飭滬上各學堂指引考察 
[札發調查局辦事章程]  
　　蘇撫陳伯帥現將憲政編查館奏定各省應設調查局辦事章程札發滬道轉飭各屬赶速籌議遵章開辦昨蔡觀察已抄章轉行蘇松太所屬各廳縣遵辦矣 
[巡警總辦赴蘇]  
　　閘北巡警局總辦汪頡筍觀察昨晨奉蘇撫陳伯帥電召赴蘇觀察即乘火車起程 
[小輪肇禍]  
　　昨日下午三句鐘匯德豐公司小輪及拖駁船三艘駛近蘇州河新垃圾橋西將西鄉船户某姓十七歲之男孩撞入浦中溺斃現屍身尙未撈獲 
瑣事 
[城内]  
　　唆令巫指行竊○陳永興料貨店於初九夜被賊竊去衣飾銀洋值洋一千餘元曾經學徒陳廣生在縣供稱由徐少保郭瑞興戎德隆薛天福等夥竊業將徐等四人拘獲訊供不認判與陳廣生一併收押在案前晚復訊陳供前供皆係謊造因失竊後有師父之友某姓設謀唆令小的誣指徐等行竊並有冷金發得洋五十元硬作見證今小的知悔從實供明不敢害人求宥李大令判陳還押候查明實在再核 
　　織造過滬○新簡江蘇織造棫油芄尙衣興由京赴任道出滬口昨日到道拜會 
　　是一是二○滬道批王勤軒等禀云查去秋瑞升道開單飭拿賭棍案内恰有老王大榮其人與現稱之王大勇聲音相似究竟是一是二來禀有無揑飾仰公共租界會審官據實查明禀復察核勿稍枉縱抄粘並發 
　　限交賭棍○著名賭棍閔德林陳子小曾經縣令訊責判將閔送改過局收押半年陳因母死保出在案現滬道蔡觀察又諭飭李大令將陳拘案大令因飭原差傳保人夏某等到案限令交出 
　　拘獲賭徒○一路巡警分局巡士在縣前街查見王正如家　人賭博當將王正如俞蒙雲王增全趙毛毛雷仁昌等五人拘至局中由游正巡官訊究判爲首之王正如罰洋二元俞等四人各罰洋一元一併斥釋 
　　船户被累○糖捐局函送偷漏皮捐之曹如林到縣由李大令提訊曹供駕船度日前日有某甲届小的之船裝運不知漏稅求鑒判交差限尋交某甲到案訊究 
　　流氓攫洋○張喬生前晚持洋五十元擬至某錢莊付還欠欵詎行經小木橋浜突被流氓四人將洋攫去張因報巡局請爲查緝 
　　糞頭要挾○邇日城内糞頭唆令挑糞卿人向居民鋪户索取月節等費如不照給不允倒糞居民甚爲受累 
　　飭查稅行○滬道批陳福曜禀云案經前道一再批行飭提范載寳等解閩歸訊未據具復兹又據禀前情仰上海縣遵照前飭辦理至吳淞順興稅行是否范載賫所開並移會寳山縣查明禀奪 
　　情節支離○滬道批汪耀記等禀云查設立股份公司應遵商律報明註册方准開辦據稱與英人羅知創立森林公司計十股究竟每股若干銀兩合同如何開載始于何年曾否報部旣係集資合辦之公司何以獨由該英商與日商互在長崎英署註册且公司果有虧欠又何以日商森偵隆不向註册之英商索償而惟該職商等是控來禀忽稱英商羅知又忽稱羅取尤屬兩歧情節種種支離本不准理惟案關交涉如仰公共租界會審委員查明錄案具詳以憑察核 
　　官事○候補道吳庚辛巡警學堂監舍科員汪之鈞試用通判黄念慈委辦南北洋文報及外洋文報事宜關文湛浙江海運局委員劉嘉樹昨均到道拜謁新委新關查驗委員補用知縣唐光晋昨日到道禀知到差公廨襄讞王斯沅禀知銷假 
[南市]  
　　護勇逞兇○道署謢勇劉錦山昨在蔡陽弄與源盛錢店主葉品侯亙撞葉向理論被劉批頰兩下常即扭控南區解王工程局旋由管帶李某派勇到局將顧帶回自辦 
　　兇毆尊長○王友堂向伊甥陸長壽討取會欠分文不付陸反到家將舅母宋氏毆傷昨由南區將陸解至工程局請究陳參軍以事關兇毆尊長判送縣訊理 
　　摸竊司帖○奉賢朱協記花行生朱錫典前日來甲在潮惠曾館觀劇被剪綹賊俞阿福竊去部帖一紙旋報工程局派探緝獲解究判戒責二百下逐出賊給失主具領 
　　姦情敗露○同茂沙船夥陳蘭車將縫紉婦人王朱氏誘至正興小客棧姦宿被巡士拘獲解至工程局判男女各戒責一百下陳交保氏交伊夫領回 
　　附追欠賬○寗人董炳永前被夏省山控告私劃王道生存在裕成和皮貨店銀一千兩經工程局押限四月内理處在案兹又有德商克魯森洋行買辦汪愼卿偕薦保余榮雲附控董前爲賬房時吞用賬洋七百七十餘元陳參軍諭候檢賬附追 
[閘北]  
　　請究地保○地保沈春山盜賣嚴長桂田地控奉上海縣訊押朦保出外前日爲嚴擢見扭交四路一區轉解總局送縣訊辦 
　　罰作苦工○徐洪賽王子卿前犯拐案經巡警總局訊判枷示在案昨届期滿飭發四路一區罰作苦工一月開釋 
[英租界]  
　　逆子收禁一年○吳阿根持刀向其母吳顧氏强索洋元由氏投訴捕房於昨晨解廨請究顧氏偕証人周蘭責供訴前情判吳押西牢一年以儆違忤 
　　搶犯僅押五日○李開明控宋德明紏葛 
 
 

Page 20

 
 
持刀搶奪雞鴨等物由探解廨訊明屬實判押五天並論飭包探補拿同黨解辦 
　　戳傷山東人○山東人王二昨被十六舖某報關行主某甲在滿庭坊用刀戳傷腿際王投捕房控訴捕頭飭送仁濟醫院候醫愈再核 
　　解送寳山縣○孫元朝在寳山縣境竊取封榮祖家衣服携贓至虹日爲控查獲昨解公堂訊究中西官以事出界外判送寳山縣究辦 
　　女子迷路○寗波女孩田阿銀現年十三歲前日在虹口迷路由捕查見帶入捕房昨解公堂請訊女供父死母存在變昌自來火廠做工判　廨候認 
　　雉妓罰洋○雉妓李三寳王阿寳張小寳違章拉客昨晨由探傳至公廨判各罰洋十元充公 
　　傭婦搶表○三馬路雉妓院傭婦趙王氏强拉銅匠顧榮福入内搶取銀表由探解廨請究判罰洋十元充公 
　　資遣回籍○李卿根貧不聊生自縊圖盡由捕查見解救送廨請訊李供瀏河人在滬謀業不成乏資回籍是以圖盡判給船費洋一元派差送至滬南瀏河航船著即向籍 
　　移提欠户○李金龍控劉變堂欠銀不還由縣移廨傳案諭飭過堂候核 
　　理明賑據○邵厚村控周永貴虧欠貨銀六千餘兩前晚由公堂提訊周認欠五百餘元判押候將賬據送移商會理明再行核斷 
　　限期理償○張紀堂控陳松茂私用賬洋四百餘元前晚由公堂提訊陳供祇欠洋三百元惟有半年辛資未算判陳押限半月淸理違干未便 
　　佔地紏葛○黄位鰲控黄掌保佔地一案前晚山公堂復訊兩造供訊各執判候禮拜一復訊再核 
　　定貨不出○德商克魯森洋行控楊起鵬定貨不出昨晨由探傳楊到廨中西官諭候訂期會訊又瑞記洋行控朱兆華定貨不出由探傳案判交保訂期會訊 
　　欠銀不還○英商禮和洋行控葛直卿欠銀不理昨由包探往傳不到禀奉公廨中西官諭再往傳 
　　拐案一○拐匪胡阿二串同吳老五許阿二在無錫拐得女孩春大來滬賣於馮嚴氏得洋四十元由探查獲昨解公堂訊究判胡押西牢二年吳許各押三月 
　　拐案二○李星甫周俞氏控童大曹順連張友順串拐小孩一案昨解公堂復訊判曹押西牢一年張押九月童押三月 
　　拐案三○章奚氏偕見証徐金生控楊阿生誘拐伊女金鳳昨由公堂提訊楊供伊女自投濟良所並不誘拐求鑒旋由所董將女解訊據稱自至濟良所與楊不涉判金鳳暫寄濟良所候查明實情於下禮拜三再訊 
　　拐案四○魏顧氏控陳阿根顧才郎並唖子某甲串拐伊女一案昨經公堂復訊仍無實供判還押候下禮拜一查明再訊 
　　公堂瑣案○孫阿二竊潘仲茂綢衣押捕房四月船户顧掌全徐順元串竊張崇新醬園荳醬等物消贓於荳腐店主宋景和中西官判宋罰洋十元充公顧押兩月徐押一月贓交張領回張連成控朱阿才徐金生徐金壽串竊衣表訊不供認判押候查明於下禮拜三再訊 
[美租界]  
　　壓傷學徒○天潼路後面履記鞋作墻壁昨忽坍倒壓傷學徒耿長生一名當即鳴捕車送同仁醫院求治 
　　封閉茶館○引翔港左近之南樓茶館屢次犯賭昨由捕房禀准公廨飭探前往封閉 
　　遊園毆捕○康順記闖入乍浦路小花園游玩看守巡捕阻止不服反被毆打撕破該捕之衣後由他捕帮同拘獲解至捕房押究 
　　乘醉胡閙○前晚月甲乙二西人在茂海路乘醉胡閙由捕拘入捕房押候核辦 
　　火警○伯頓路李金四坐褥作前晚失愼殃及比鄰房屋三間 
[法租界]  
　　騙子○法馬路德源祥洋貨店前被騙子陳友泰等三人混用僞造莊票騙去外國緞子值價洋一百十元報捕跴緝尙未查獲兹陳又犯騙案被縣署拘獲昨由包探移提到廨訊究據供德源祥之貨係董金林所騙小的實在董處帮傭每月工洋六元假票亦由董僞造小的並不同往後又飭傳陳之二房東某氏來案認看氏不肯到堂倩保人李仁孝投案謊稱氏往寗波求恩寛限聶司馬亷得其情判李罰洋兩元以儆抗傳陳仍送回縣禁候氏到案再行提訊 
　　拐子○王大崔中炳拐賣朱劉氏之女孩昨由包探提至公廨訊究崔供女孩係由王大售去小的祇分用洋兩元王供由崔賣與某老嫗得洋五十元小的祇得中費四元聶司馬以兩造推諉判一併管押候提某嫗到案再訊 
　　私典首飾○邱潘氏前向楊王氏租用珍珠首飾值洋一千餘元私自典押洋二百七十元届期不還控由公堂提訊潘氏稱與邵老太婆合租當去之洋亦與邵合用今邵已逃避求寛限料理判交保限兩禮拜理楚　 
　　枷示竊賊○王阿喜竊白布余德嘉偷太古棧螺絲釘石阿金竊玻璃由探一併解廨判各枷示七天 
國外新聞 
[英故相殯殮之期]  
　　二十三日倫敦電云前任首相貝納們因心血衰弱於晨間九鐘十五分病殁當未死之三十六點鐘前貝氏已昏亂不省人事兹定二十七日在維斯脫密恩斯脫大敎堂舉行大殮典禮二十八日出殯遵貝氏遺囑葬於斯考脫培而門妻墓之側 
[日本欵待外賓]  
　　二十三日東京電云日本内務部大臣田中伯爵於今日在芝離宮設宴欵待德國海軍大將復柯勃明日並擬欵待法國海軍大將潘林 
[撞沈英船賠欵]  
　　二十三日倫敦電云一千九百另五年俄國巡洋艦鐵萊克號撞沉英國航船益可那一事現俄國高等捕獲裁判所已准英人要求賠償英金十三萬一千四百磅 
[美國允結仲裁條約]  
　　二十三日倫敦電云華盛頓電稱美國上議院已承認與英國西班牙訂結仲裁條約以上譯字林報 
[俄國大將垂危]  
　　二十三日紐約電云繼苦魯巴將軍接統滿洲俄國軍隊之尼維克將軍現病肺炎據最近消息勢已垂危以上譯泰晤士報 
[德報哀悼首相]  
　　二十三日柏林電云德國政府及各德報聞英前首相貝納們之死莫不哀悼 
[下議院反對航業議案]  
　　二十三日柏林電云美國下議院反對禁止外國船隻在美國及菲獵濱島經營航事之議案 
[俄大公爵出行]  
　　二十三日栢林電云俄國大公爵尼可拉司已啓程赴克利米及高加索等處 
[波斯邊界亂事]  
　　二十三日柏林電云波斯邊界之寇斯種人又犯俄國邊境俄軍已馳過波界追之 
[葡京大亂]  
　　十一日倫敦電云葡萄牙京城立斯旁因選舉事騷擾頗甚目下市兵正在攻擊選舉亂黨城内遍處皆駐有兵隊大搿司地方之牢獄及各兵艦皆滿拘政治罪犯云 
[美總統决意出游]  
　　十四日紐約電云美總統羅斯佛俟缷任總統後擬至各處出游一年以上譯文滙報 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
譯論 
[瓦斯與水電之競爭（譯實業之日本）]  
　　十九世紀者。蒸氣之時代也。自瓦德發明蒸汽機關。天下靡然從風。物質界爲之一變。二十世紀則爲電力之時代。由火力轉而爲水力者也。然電力未甚發達之前。更有一種動力。並行乎電力而爲二十世紀之發動機括者。是爲瓦斯動力。不觀近時之瓦斯發生機器乎。所需燃料相同。而所生之動力倍乎蒸汽力及電氣力者三四。則世之工作。交通運輸。及凡需用動力之事業。其面目必一新矣。 
　　凡經營一業。其最與利害相關者。必消耗品之動力費也。運同一之原料。而欲其成品價值獨廉。藉擅獨占之利。非低其原動之經費不爲功。曩時之蒸汽。今日之電氣。收效已彰彰矣。至最近之瓦斯發生機器。其功效之大。非第凌駕現在一切動力而已。凡百事業之革其舊觀。殆必從兹而始。原夫動力者。於工業實居極要之地位。是以各國各地之工業家。莫不因其地勢。尋求廉價之原動力。或以水。或以火。或以風。甚至有以潮力者。夫世之動力。價莫廉於風者。然常有一定之强度而無虞間斷。惟荷蘭比利時有然。非一切地方所能利用。火力産煤之地無論。即不産煤而苟有地爲供給之後援者。則所需之力。大小可以隨意。誠不廢之便利。然價未廉也。至於水力。前此僅用水。車藉得少量之動力耳。工學進步。乃有水電。電之力能達距離極遠之域。其爲物固水也。天然富瞻。而又無償。其能披靡工業界固宜。稱之者至謂曩之風力人力不敵火。今之火力不敵水。水力電氣之勃興。火力機器必等太古之蹄跡矣。雖然人智之進步無窮。以上三動力者。不足以牖之當。電力方興之時代而。最强健之火力機器乘。間崛起使二十世紀最新之原動力。仍若舍火力機器而無與歸。斯亦奇矣。瓦斯發動機者。創始於距今四十五六年前之來玉特氏。名爲内部爆發機。關（總稱爲石油及瓦斯引擎）後屢經改。良恒不能超蒸汽機開而勝之。近時復大發明。優劣之勢始判然。蓋蒸汽機關。以燃料生熱力。以熱力變水爲汽。以汽之壓力動其機關。而内部爆發機關。吸收燃料於機械之内。使於其内燃燒爆發。依爆發力以轉運機械。申言之。蒸汽機關。以水爲介紹人。而變熱力爲動力。内部爆發機關則無所用其介紹。而直變爲動力者也。 
　　今試論二者動力之效果。假如二者均用無烟煤。蒸汽機關於一小時發生一馬力。普通須燃料四磅半。而瓦斯引擎於一小時發生一馬力。祇須瓦斯吸收量二十立方咫之瓦斯。則祇須用無煙煤一磅内外。 
　　是則二者之優劣不辨而明者也。然前此瓦斯機關不能競勝於蒸汽機關者。一馬力之燃料（卽瓦斯）之價格。比於蒸汽引擎一馬力之燃料價格昻也。近旣發明以低價製成瓦斯之法。瓦斯之價亦低。蓋自距今三十年前。湯生氏改良瓦斯發生機以來。十三年前法國顯理氏又有發明。得最廉價之動力。於是吸收式瓦斯發生機之基礎以立。爾來各製造會社復增新製。五六年前。市塲始稍稍用之。未幾而普及矣。會其時門脱博士所製之式。亦於四五年前告竣。乃與顯理氏式並著。 
　　吸收式瓦斯發生機。其動力之價值。非第較廉於蒸汽機關。並非普通之水力電氣所能擬。吸收式所用燃料。非無烟煤卽焦煤今用烟煤者。一馬力每小時所需不過一英斤。用焦煤者。不過一英斤零三。夫焦煤一噸。爲價幾何。即以日本論。不過七圓左右耳。假使八圓左右。則一小時一馬力之價五釐耳。按某會社數年間之經驗。一年之間爲星斯者五十。每星期間爲日六。機器之運動每日九小時其各種動力之使用料。有可比較者如左。 
英國最新之式　　　　　　　　　　　廿五馬力　　一百馬力 
電氣發動機　　　　　　　　　　　　二·○九○　八·三一○ 
高速度汽機及機關　　　　　　　　　一·七三○　四·○九六 
瓦斯發動（受瓦斯會社之供給者）　　一·三八○　四·○二○ 
瓦斯發動機及瓦斯發生機　　　　　　六九○　　　二·一五○ 
　　即此比較而觀。凡加發生機之吸收式。其二十五馬力。祇費七百圓。較受供給於瓦斯曾社者。費額又减半。以擬於蒸汽機關。則僅十分之四耳。 
 
 
 

Page 27

 
 
   
 
 

Page 28

 
 
   
 
