# 1887 - 70 - 4904998

 

Page 1

 
 
[敬印雍正硃批諭旨招股告白] [  點石齋主人代啓]  
　　雍正硃批諭旨一舊凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以　建極之　心　郅治之謨不著今退補樓主人出其家藏初印本付點石齋石印仿巾箱直行本大小而凡三　　擡單擡諸欵式悉仍舊貫不敢經易　　敬印硃字赤黑分明殊便展讀惟是石印工料旣貴而套印硃字尤屬不貲現已擇吉開印準本年七月底出書預定者每部價洋二十　元先　八元　取書票書成找洋二十元取書一部其未經附股者統定四十元發售每部計六十册外加文木箱于一只提難鎖匙悉用　銅隷字　　　　絶倫凡在同志幸早賜顧售股處在京都煤市街源豐潤並發兌各種石印書籍揚州厚生庄上海點石齋南　帳房候教 
[新出石印藝林拱璧出售] [  點齋石主人啓]  
　　藝林拱璧一書吐棄一切生面别開係武林與君少琴所集選集中窗作居多而家藏名稿亦採取二三理法一准乎清眞風氣必宗諸時尚得文　千餘首萹之尾備列評語俾文之妙處易於尋繹後附分韵試帖詩四千餘首亦皆眉樣入時者校對不　精詳字跡亦極匀整至於開印之時　　悉籍火力故墨色黑而匀更無燕瘦環肥之誚現已出書每部分訂十二本價洋五元五角法馬路南申昌書坊與外埠申昌發售皆可購取如　買祈至新北門外天主堂街大順行及還讀樓面議可也 
[精校石印四書典林] [  點石齋主人啓]  
　　新安江愼修先生四書典林爲時文家必備之書惟木刻潓漫書頁亦多芸窗展卷未愜閱者之心舌耕室主人覔得　本楷字重鈔復倩名宿再三精校托本齋石印縮成四本外加綾套裝訂工整紙墨精良自當有目共賞定於月内出書每部價洋一元六角躉售從亷如蒙賜　　至本　　房面議所印無多望勿遲悮 
[續禁鴉片說] [  漢博爾遊客呈稿] 稿 
　　昨讀貴報見有擬禁鴉片一說此說也固已屢見而是薦尤爲精密其籌禁各法亦罔不詳且盡殆所謂有利無弊毫髮無遣憾者矣何可續何必續何敢續何能續然愚則偏欲續諸君且聽我之續夫鴉片之宜禁　不知之苦於無良法以維待之則一紙空文人皆視若弁髦其有認眞辦理者雷厲風行必使根株盡絶毫無假借令出惟行如是則可以禁矣顧中國之治各分畛域東禁則去而之西南禁則趨而之北則是以隣國爲壑而暫效於目前仍無補於大局也由上而下次第各有所責成是已然中國之地大矣廣矣人又多至三四百兆安得耳目之必乃卽安保禁令之必行知所謂禁也者仍即紙上之空談耳愚則以爲禁鴉片之法别有在也夫中國之漏巵鴉片最爲大宗若中國而忽下禁　之令則香港澳門等處卽可以爲魚之淵雀之叢而利仍出於外洋於中國無與也今中國創設海軍講求西法製購輪船繊甲相度險要築建砲臺電綫雖已通行尙欲造鐵路以輔電報之不足會計一年所入不數其所出之數費用頗爲浩繁　何不卽於禁烟之中更寓裕餉之法非必其出於　歛　國用自無不足是不亦美乎其法安在曰中國而禁鴉片之　路外洋或爲之梗中國而禁華人之吸食外人不得與間也一時而欲禁人之吸食人或不免有巧避也若聽其吸食　彼無庸避矣請下一令曰凡有吸食鴉片者不之禁但必須呈明在官卽由編杳保甲時詳細註明分爲上中下三等下等之人吸鴉片者每月應捐納洋銀二元中等者每月捐納洋銀二十元上等者每月捐納洋銀五十元或再於此三等中斟酌子目稍分捐數均無不可此之謂烟捐乃吸烟者之捐非販運者之捐也夫彼吸食雅片之人往往錙銖必較同一烟館而此家較彼家烟盒稍大可以多出一口半口則必舍此而就彼一星灰末沾於桌上亦必爬剔而出以灰易膏斤斤較量灰中或和以水并有攙雜他物之灰以相混者種種下作皆由於鄙吝之故况下等之人或小本營生肩挑　易或以推車負擔自食其力一日所獲除餬口外僅足敷烟霞之費又豈能於烟貲外再措烟捐若中等之人則尙不至如下等之竭蹶然于烟貲外另出烟捐恐其力亦有未及卽在上等者家道殷富或係顯宦爾俸爾祿斷非吸烟所　益然此等人或不但一人吸食一家之中或夫妻俱有癊或子姪亦相染若家有兩人卽須月出百番每多一人則多五十番夫亦安能持久不能繳捐則惟有逐漸戒除之一法上等者或一家有數人吸烟每年必有一二人戒者中等之人則所入恐不敷所出每月必有數人戒者下等則朝不保夕每日必有數人戒者所謂形格勢禁不禁而自絶之道也如此禁法不出十年中國之人必無敷食鴉片者矣且不但無吸食之人而已國用亦因此而足試思中國近來二十行省吸烟之人何限此令一下一時不能盡行戒絶則不得不照數付捐合計所收一月之中爲數幾何以後雖逐漸减少荀遲至十年而凈絶則此十年中不知其所收之捐盈幾千兆矣卽曰戒者甚速早至五年而已凈絶合中國無一吸烟者而此五年之内所收之捐亦不如幾百兆矣然之恐其仍蹈前此蘇州禁烟覆轍悉以上海租界爲逋逃淵藪一多租界華官收捐殊有未便則又有一法於此租界之所以不肯與於華官禁烟之議者以其有烟燈之捐利源所在不肯廢也今若仍聽其收烟燈之捐但於編查烟户之後將每月所收烟捐分半以與西人西人豈有不樂於從行者乎行之數年所收之捐項以之製鎗砲築砲臺購鐵甲練海軍製水雷開鐵路採礦産一切中國此時所以謀富强者無一不可以舉行迨至烟患旣除而海軍陸軍莫不整練從此禁止外洋烟土之來吾知外洋畏威懷德不敢異詞且及此時也中國無一吸烟之人彼販烟士者卽不禁阻而亦將不復入口矣豈不美哉豈不美哉夫洪水爲災則天生大禹以治之猛獸爲　天生周公以驅之今烟之爲害於中國也較之洪水猛獸而尤厲安知天不生聖人以除其害方今中國大皇帝親政伊始百廢具興内外臣工罔不悚然逖聽新政若此令一下則中國數十年之痼疾一旦而如距斯脫夫亦何難之有哉試觀近來印度專事講求種茶之法出荼亦逐年漸多從此以茶之利易土之利彼蓋早有見於此以爲將來必有此禁革之一日故先事已爲之備也然則中國又何憚而不爲也哉 
[上諭恭錄]  
　　二月十八日奉上諭惪銘奏拿獲逞兇人犯請交部審訊一摺本月十七日有人肩挑什物在東華門外欲行混入值班官兵等向前攔阻該犯竟敢持刀將護軍希林泰砍傷拿獲後經惪銘派員訊問詰以姓名　不供吐實屬兇狡已極着交刑部嚴行審訊務得確情按律懲辦欽此○十九日太常寺題三月初七日祭歴代帝王廟奉旨遣載敦行禮兩廡遣熙敬英煦清安奕年各分獻欽此 
 
 

Page 2

 
 
[本館接奉電音]  
　　昨接在京友人發來電音有本月二十二日旨一道敬謹譯登○二月二十二日奉旨江南織造仍着廣英接欽此 
[演砲釀禍]  
　　西歴三月初四日美國暗媽兵船由日本之神户駛至長崎距港外十餘里卽下椗焉十一點鐘時該兵船演習巨砲以島爲靶共發二十餘門内一落地開花發時越過嶺頭墮落四彼杵郡池島家穿屋而下打破竈銅奇響警天人皆恐怖至晚始聚集多人將大小彈子取出有一莽夫用器一撃彈卽轟開傷及十餘人有四人血肉分飛慘不忍覩此處距港口十一二里村中有八十餘家業漁者半務農者半事後受傷之家控諸瀨户分署官派巡查到崎禀知日下知事面申詳美兵艦一面着本山書記官赴美領事館告知嗣復派始審裁判官掘池常作警察署警部中村郎及病院長吉田健康秉高島炭坑氣船明神丸至出　處騐看次日該船主拜會長崎縣言及未操之前曾放舢板至島上巡閱見無人影乃敢發砲卽使越嶺而墮落人家亦不致傷及多人今之死傷實係自取其禍於人何尤日人以爲不然謂各國軍艦在港外演砲固屬常情然今次砲彈寶屬無法可避其咎確在美人此本館駐崎訪事人所述也又閱日本繪圖報云初四日十一點鐘時有軍艦一艘駛至長崎往常船入崎港例由池島後駛進此艦偏迂回於松島池島間池島上有人家八十户茅茨櫛比水師豈果瞭望不見乃忽放巨砲裝以大彈以致越過島中岡阜池島南首一帶稍高之地有簡易科學校一彈飛來穿透屋頂校中小使適在爐中煮飯突有彈子落其背後受驚悶絶幸未着身經人灌救而醒是時砲聲轟轟不絶彈子如雨點之多村民不知何故均投岩穴逃避戰慄不敢號呌洎聲止而回路見彈丸纍纍然愚夫愚婦少見多怪各各拾歸中有一未裂之開花彈更以爲奇招鐵工持鐵鎚至學校庭中盡力一撃無端炸裂傷及圍觀者十一人死四人内二人飛出二隔屋直下水中二人皮肉零星死在庭外尙有七人亦皆傷重可危此十一人中十餘歲者最多其一祗七歲至村民之受傷者共七人池田常太郎川尻茂作井上傑三人爲最劇初七日送入病院次日午後醫生將井上兩足截斷池田川尻則截去右足越日船主以下以次捐金用資救治共得洋九百五十元并聞牒咨該國東洋艦隊募得五百五十元當初七日受傷人醫治時有該艦醫官三人來院觀醫生施技一見創傷之慘幾欲涙下傷者亦幾乎死去活來醫生憐之出懐中金以給信乎人皆有不忍之心也次日有居留大浦之美婦二人偕至病院探視親携蜜柑分給病人又云此事經外部電達美國後華盛頓政府卽發回電命暗媽船主作速回國說者謂船主抵國時美廷當以軍法治之云 
[挑選使女]  
　　總管内務府大臣知照各衙門所有包衣三旗子女應行備挑内廷使女皇太后於本月十四日寅刻在内廷選看是日進内之王公大小官員人等勿得由紳武門出入相應知照各衙門一體遵照 
[叩奠盛儀]  
　　禮部題奏皇上恭詣莊順皇貴妃寳頂前應行禮節本部查無辦過成案請旨遵行等語奉懿旨皇上於莊順皇貴妃園寢前行一跪三叩禮並酒三爵欽此 
[吏役爲難]  
　　總署與户部於客冬擬定洋繋稅厘併征章程内載以洋藥每百觔由各海關與稅務司合力稽征計征銀一百一十兩該商販於納銀後發給免單任其運往經過關卡查騐放行不得重征等語並定於今年正月初九日爲啓征之日曾經户部通行各省督撫關道監督一體遵照在案然京師各洋藥鋪自改新章皆未赴天津置貨盖諸商不得其詳恐入京仍須於崇文門稅課司處納稅也嗣經諸商知悉明確始有往天津置貨者聞本月十一日前門外大栅欄德盛洋藥鋪由津販來洋藥數千觔該鋪某甲持津海關免單呈稅課司署查騐詎該署書巡人等聲稱本署未接總署及户部明文仍須照章納稅甲聞之甚爲詫異因未便與之强辯乃將洋藥暫存署中一面奔赴天津請示於津海關至該關如何申詳總署與户部如何辦理俟有續聞再錄 
[書院改章]  
　　甯波月湖書院經費向有公欵生息尙不敷用每年由洋藥局提解平餘銀兩賴以接濟由來已久不意本年洋藥厘金改歸海關征收以致書院經費頓形短絀現經府憲胡練溪太守將各項經費量入爲出自山長脩膳及生童花紅膏火逐一酌減並將經古兩課停止以節經費此誠太守因時制宜於斟酌損益之中仍寓樂育人才之意此後各士子與試者雖奬賞之銀較前少減而觀摩砥礪仍於學業無虧當亦諒胡太守維持整頓之苦心也今將該書院收付欵項錄供衆覽計開一收鄞慈奉鎭四縣每年應解經費錢四百四十千文一收慈谿縣每年應解地租上下忙錢五百十千零九百五十文一收經廳每年應解義田租錢百五十八千文一收典當通年息錢八百九十六千文一收螟蜅行每年捐欵錢三百四十千文以上共收二千三百四十四千九百五十文酌定支給各項山長修金每年二百元膳金九十六千又節敬井隨封洋十八元監院薪水每員各五十千又十個月共錢一百千又府署閱卷幕友二名每月修金洋十二元共洋一百四十四元節敬每節四元共洋十二元院書紙筆每季一千五百文共錢六千文看役飯金每月六百文全年共錢七千二百文香燭每月一千五百八十文全年共錢十八千九百六十文生童花紅官課院課各减爲十五名照原數八折十個月共錢三百七十八千四百文生員膏火内外課各减爲三十名照原數八折十個月共錢三百六十千文童生膏火内課二十名外課三十名照原數八折十個月共錢二百廿四千文樂舞歌生膏火前後共二十名照原數八折十個月共錢九十六千文課卷約一萬本共錢一百六十千又抄卷約錢三十六千又决科每年酌留三分之一洋一百八十元油硃筆墨等錢一千文以上共用洋五百五十四元約合錢六百十千文又用錢一千四百九十九千五百六十文兩共用錢二千零九十九千五百六十文每年約餘錢二百四十四千零留作修理書院及刊刻課卷資工等用 
[甯郡辨志文會丙戌八九兩月分課案]  
　　八月分漢學超等范章張鴻桷范麟吳廷採胡玉縉蔡啓盛胡玉庚黄維瀚陳漢章特等阮丙炎萬韶王亨彦林鍾崙陳廷裏林邦彦孫灝汪開祉王廷鼎謝松德○宋學超等吳廷採葉秉鈞張鴻桷王亨彦黄家橋王亨兆林鍾崙范彭壽林鍾祥管年祥特等吳華容王雅三袁瑞傳王紹祥沈重光葉應春金承熙毛震葉慧業李志莘○史學超等陳漢童鄒宸笙楊魯曾吳廷採汪關祉屠承惠胡昌年葉悆經特等陶之觀林植梅范彭壽毛震謝輔熿張鴻桷馬辰琯孫灝○算學超等盧雲鵬李厚培邵祖蔭陳光榮陳述曹辛方丙南李樹勳王詩教沈春元特等張禾芬莊祖祐葉廷楨俞謨沈壽龍孫德準水之清邵仁榕劉佐宸王思得○輿地超等黄維瀚謝縉瑞楊魯曾張鴻桷盧際盛汪關祉吳廷採蔣玉泉許克勤趙榮顯特等陶承侃陳鹤齡汪廷襄張鴻桷毛震李志莘吳善達徐秀挺秦在鎔陳寡○詞章超等錢承煦鄒宸笙周緝熙陸鑄賢候家度華備誠陸祖芬王士駿裘瀚章袁壽彝特等徐傳鑄周以成徐得森楊引傳姚文禧金廷萼張小荃張鴻桷王文鍇陳德圻○九月分漢學超等朱逢甲陳廷揚王亨彦胡玉縉陶承澍許克勤汪開祉汪開禮胡玉庚張鴻桷特等吳廷採謝萱德余宏淦○宋學超等葉秉衡吳廷採黄秉鈞風景璜葉晉綬黄家宸葉慧業胡玉縉王亨彦毛震特等葉金題胡玉康張鴻桷林鍾崙黄家橋范彭壽鄭鍾祥李志莘謝清瑞王亨兆○史學超等屠承恩吳廷採鄒宸笙汪開祉胡昌年陳廷揚范彭壽孫灝特等林植梅陳鳳洲陶景朱毛震周以成方承祖王亨彦秦在鎔○算學超等林植梅盧雲鵬陳光榮水之清方丙南包景□沈春元曹辛邵仁榕沈壽龍特等張禾芬莊祖祐劉佐宸王瑩范猷銘沈金濓王仁熙王思得陳繼中○輿地超等朱逢甲許克勤王廷採 
 
 

Page 3

 
 
葛士濬張善煒汪開祉金志淦黄維瀚張冕張鴻瀚特等虞景璜陸智衍陶景弼張廷鴻吳壽萱姚文禧王亨兆秦在鎔毛震汪廷襄○詞章超等周緝熙鄒宸笙候家度王繼植陸鑄賢張景衡蔣山駱壽臣吳國楨蔣銘彝特等陳屬藻金廷蕚周以成徐茂烺汪家鼐汪開祉王士駿姚文枬楊引俾姚文禧 
[提道閱兵]  
　　寗波近因撫憲按臨在卽所有提標六營兵丁及寗波府屬各路水陸弁兵齊集府城以待撫憲臨閱十七日爲提道二憲閱看之期是日各營官督率所部兵丁在大校　伺候軍門於辰刻會同道憲薛叔耘觀察駕臨演武廳各營官叅見畢然後開操旗幟鮮明軍容嚴肅如火如荼所操各陣有五花八門之妙又操十盾矛戟及雜技打靶均各精練純熟操至申刻始畢各兵弁皆奬賞有差 
[鷺嶼春波]  
　　厦門各善堂經費向由洋藥厘金内抽取自洋藥局裁撤後欵無所出以致各費支絀異常卽育嬰孤貧清節各堂向有房屋出租及存銀生息者司事人猶慮開銷不足其他僅恃厘捐一項者更不言可知矣○料貨向祗滬粤兩處製造兹厦門亦有人關爐吹製其廠設在虎頭山附近草仔按地方業于初十日興工矣○洋關兼收洋藥厘金近日往來香港福州上海臺灣各口輪舟均有水手等人携帶私土巡丁之耳目難周往往被其瞞過自前次南澳等諸輪船搜獲後稽查格外從嚴至日前福建輪船繞道厦門前赴淡水又被查出大土兩箱充公科罰想此後貪　之徒當不敢肆無忌憚矣 
[營口雜誌]  
　　正月間查得營市各行所存底貨僅有豆油二千萬斤新陳豆子十三萬石豆餅無存按營市之油皆由吉林運來吉林存油雖多因運費昻貴故營市圃積之油數不見多荳餅旣無存儲至開河時價必昻貴燒酒價亦有漲無跌○和順油局主人田某頗有貲財爲商賈中之巨擘本年遵例輸經大憲奏給千總職銜田某揚揚得意遂在門前上匾以示誇耀有李某與田不淪揑造黑白赴巡檢郭少尉處控告郭少尉卽率差役十數中直入田家遇物便毁並縶田以去旋經衆商將田保出田卽赴縣署伸訴奭召南大令立將李某拘到管押治以誣告之罪妄造黑白者尙其知所警歟○海防廳章幼惟司馬新正奉道憲札至田莊臺查訪粥廠旋據查得災民死者雖多大半買係病死粥中並木置有毒藥惟因煮粥太多一時未能卽爛攙入麯鹻等物則有之比外别無情弊可見前此謡傳實係子虚也○自去年以來上海絲業中人赴營收買　絲者日見其多據絲業中人云因湖絲銷塲不旺故也○去年夏秋間有盜犯王則新搶劫客船布貨數十件拒傷事主拿獲後疉經訊鞫擬定梟斬罪名本月初一曰海防應憲奉到省憲釘封文書卽將該犯由監中提出押解海城縣署想當卽行正法也 
[鄂垣官報]  
　　二月初四日新授廣西臬憲張丹叔廉訪聯桂卸荆州道篆來省赴兩院禀到署安襄鄖荆道陳仲衡觀察汝蕃往兩院見辭奏對廣東差委湖南候補縣陸維祺來省　到候補縣李恒富禀辭巡查江面王錫韓禀辭回麻城銷淮鹽局差藩轅牌示鹤峯州山羊隘巡檢事務詳委　用從九王浚署理初五日武昌府通判長覆堂别駕坦往兩院謝飭知准升武昌府同知事江蘇卽補直隷州楊壽　赴兩院禀見准補羅田縣朱滋澤卸署江陵縣事回省禀見赴兩院禀到並謝飭知赴任卽用縣劉詡奉藩臬憲委武昌府讞局額外學習禀知試用從九仇超曾奉　憲委解犯官赴河南赴兩院禀知辭候補同知楊學源奉臬憲委赴黄岡縣提京控案禀見赴兩院禀知准補潛江縣劉壽椿見辭赴任候補典史李靑雲奉臬憲委留查賓陽鋪禀知初六日候補巡檢唐忠翰奉善後局委赴四川公幹赴兩院禀知辭候補布經歴于昌齡奉鹽憲委赴上海採辦鼓鑄銅鉛督部堂於初十日恭　宣潤敷化龍神廟撫部院詣龍神廟其餘風雲雷雨廟及火神天后楊泗各廟委派藩臬知府各官分途拈香初七管帶濟川輪船候選縣丞王宸基禀辭回湘委署建始縣李穎名卸辦應城鹽局回省銷差禀到初八日候補通判方詠沂奉委辦沙口厘局禀知候補同知唐貞吉奉鹽憲委寳武局文案收支禀知赴兩院禀見並赴撫署禀謝委辦應城井鹽候補通判易象赴兩院辭是日布照磨兼理鹽庫大使盖灃之到任視事赴兩院禀知候補通判杜換章禀見奉委江漢書院甄别盖戳差並赴督署禀知候補同知史悠慶禀見謝儘先酌委州縣一次候補縣丞譚鴻壽奉牙厘　道憲批准補委釐差禀知新選桂口巡檢趙慶頤禀辭初九日委辦　昌川鹽局候補道蔣亦榭觀察銘勳來省往兩院禀到見署漢陽同知陳慶煌赴兩院禀知卸事補授漢陽同知厲祥官接篆任事赴兩院禀知湖南候補縣陸維祺赴粤候補縣裘憲璟奉善後局委赴廣東公幹俱赴兩院禀辭藩憲牌示房縣典史員缺飭准補之俞世恩赴任 
[瀛壖瑣語]  
　　向例松太兩屬牙行須向滬上牙帖局納捐領帖始得開張現上憲擬照蘇省定章改歸松滬厘捐局辦理所有牙帖局卽行裁撤督辦朱竹石廉訪刻已接到上憲札文行將遵照辦理矣○由冬至春火災疉見南市各鋪户時有戒心遂集資購得太平水缸數十口按叚儲水以備虞　小東門内陸宅某氏婦近染小恙延附近某醫生診治該醫見其無甚大病草草立方不自知其用藥繆誤經人告知該氏卽向理論吵閙不休旋有人向兩造調停不知作何了結也 
[冐洋銀]  
　　木工張錦堂生有一女自幼許字趙某之子嗣趙夫婦相繼云殂張以其子髫齕可欺遂於前年央高步舟等作伐將女另字于向爲縣吏之王飛舟爲媳收得聘禮洋二十元事後趙有側室胡氏聞悉情由投縣呈控莫邑尊研訊之下勒令王繳償趙子聘禮洋三十元而以女斷歸王子胡氏自知勢不能敵飲泣而回王旋將洋繳案胡氏之保戳人衛小亭聞之並不告知胡氏私情代書陸某繕寫領狀布兾冐領此洋該代書素性誠實第知其與胡代領不知從中有冐領事情遂卽繕就領狀將洋領去該氏知悉赴縣伸訴情由邑尊大爲震怒立傳該代書至案勒令　衛交出究懲而衛已知風遠避矣 
[英界公堂瑣案]  
　　包探戴金保禀稱有賊竊取衣服質在老閘北岸駿興押鋪事發後奉諭吊贓鋪主不服因之拘案駿興押鋪夥供鋪主粤人現往蘇州鋪中規例以四个月爲滿按月取利九分今日包探來吊贓實未知曉蔡太守以押店盤剥小民可惡之極限令一月内遷移如違提究該夥又稱須俟鋪主回來方　閉　太守令發信至蘇催其來滬○金文卿者平康中女校書也淡妝素服扶婢上堂訴稱狎客高姓時時往來前日欲買衣履措得洋二十元置諸鏡檻内旋卽出外高忽前來由傭婦阿金招令小坐阿金隨出外泡茶高心懷不良潜取洋銀翩然而去迨小婦人回來查知被竊責令阿金賠償阿金卽偕小婦人至高處索還高先賠洋十元後又交與八元尚少二元求恩追究高供素業胡絲與金相識昨日金外出時告以鏡臺抽屜内有洋二十元令取出購衣並非竊取亦無先後交還十八元之事蔡太守察核情形與乘間竊取者有别因將　押候交保勒令繳洋二元給金具領○張小狗訴稱吳永春竊取店内布鞋二雙人贓並獲送請究懲吳供浦東人自認　竊俯首求恩問官判押候飭差送交該鎭地甲收領管束　蘇人陳大香訴稱小的開設小客棧寓客陳永春竊取夾被一條拿獲人贓送案請究陳供小的前在某烟館爲夥今已失業求賜從寛問官判禁押七天○捕頭稱查得車夫王和琴並未捐資領照請卽罰洋問官令押候車主繳洋兩元半　車　領○小客寓主陳甫生訴稱昨晚有客沈榮國借宿至天明出外查被拆去單被一條值洋一元今日又來投宿搜出錢文並無押票求恩究追沈供蘇州人向爲玉器業昨晚借宿伊棧天明進城並未竊伊單被蔡太守以陳指竊無憑叱之使退○蘇人俞兆卿訴稱歴次失去衣物甚多報捕緝獲賊犯宋阿狗起到贓衣六件送案請懲宋供俞之衣物尙有小王同竊非止小的一人所爲惟此衣服六件則在小的處起出尙有多物均被小 
 
 

Page 4

 
 
王押錢使用票已帶去不知何　蔡太守以宋竊取多贓未使寛宥發捕房管押二月起到之衣給俞先行具領餘贓候捕房緝得小王復訊察斷○沈保林訴稱小的在裏虹口駕舟爲業沈繼昌前曾爲夥嗣已告辭昨日硬取船内跳板報捕送懲沈供浦東人前在沈船上爲夥被沈欠去工錢六百餘文向索不還故取跳板蔡太守謂沈卽欠錢理應向索不能擅自取物本應究罰今姑從寛可將跳板送還所欠之錢亦令理算還爾 
[法界公堂瑣案]  
　　四號西捕伯思　禀稱前晚十一點鐘時見一人肩荷一袋恐有　禁之物喝令停下騐係飯乾釋之使去其人走至英界戟手辱詈經英捕房一百十三號華捕拘解遇來押候送案王司馬研詰之下其人供稱姓陳名阿五家居無錫現在高陞棧爲庖人被捕重毆致傷手腕小的並不詈伊西捕禀稱伊因拘時倔强是以抓傷司馬謂陳爾不駡伊决不至釋後再拘遂看重笞百板該捕乃洋洋得意而去○前列失婢一案昨賀蓮笙遞呈禀帖并附甘結一紙聲稱花押由傭婦陳薛氏所畫司馬閱竟著卽退去禀結留存○捕房解到陳萬林由通事禀稱此人由小東門捕房解來因在橋上小進被二十號華捕所見惟令停止並不拘拿不料伊竟走至城門口將碍擲捕洎捕走開伊仍到租界因之拘送請懲陳稱小的並不小便亦無擲磚情事巡捕無故逞毆司馬着帶回管押候傳該捕質証○花烟館鴇兒陸王氏訴稱周來富之妻於去年十一户來爲拆帳借去洋十元又代付衣服洋三元一角前日忽然一去不回去時周在　上是以鳴捕送案借據呈案周供小的爲香粉店生意去年失業無聊不得已將妻送至陸王氏處現在走失小的實不知情司馬謂可有借洋之事爾尙向伊索人乎答稱洋元求限半　付還人則須兩下帮同尋訪司馬看將周交保限令到期還洋○鼎和錢莊夥林海珊乾豐錢莊夥王培一同投案先據林稱昨日丁慶時携四開洋九枚八開洋兩枚來換大洋兩元去而復來稱内有一銅洋必須掉換我以換去時洋上曾蓋軟印今　換者雖亦有印騐係僞造因之鳴捕拘拿憶及乾豐莊亦曾有此事因知照該莊來認前確由丁輾轉掉換僞洋遂相約一同投控司馬問何以知是僞印林稱鼎和之鼎字上有暗記包探將洋四元呈案禀稱兩元是扭送時送來兩元在丁身畔搜出丁供小的在蘇州婁門擺攤餬口此次來滬探望母親昨日到來因無舟資押錢二百文後　到母親結洋兩元及小洋二十枚除買洋皂自來火等物外尙餘若干因蘇州不用小洋故向該莊兌换司馬謂爾前次爲何事經縣中懲究　皂每箱值洋若干答稱前因棉綢事餘語含糊洋皂每箱洋九角欲買三四箱司馬謂爲何將小洋換大洋答稱因不便行用之故司馬謂洋皂在上海購買如何不用小洋諒爾不打不招遂着交捕帶回以憑嚴比 
[使君受福册捐啓]  
　　黄河之爲災不能一歲免也北則山東等省受其害南則江蘇等省受其事咸豐以前河水汜濫於南中朝廷不惜千萬金錢堵之禦以救我民命然水必得其去路於是山東以北　歲無灾是山東等省水災不啻代我江蘇等省受之也災民之無衣無食代我無衣無食也災民之無屋無田代我無屋無田也災民之賣妻子死溝壑代我賣妻子死溝壑也彼設代我受災我章漠然坐視無此情　此理也故山東水災一日不能停南中賑捐一日不能止人雖厭我惡我笑我駡我有所不顧矣潘振聲諸君之在山東者賑捐業已告罄　佑之諸君之回南者現待集欵以往務祈仁人君子憫念山東之民被災十年餓死不敢爲非博施金錢爲民卽所以爲國不勝急切盼禱之至傳云救　惜隣行道有福請爲諸君操左劵　捐欵請交上海四馬路浦灘文報局内王心如諸君經收掣取收票登明日報爲憑江　同人拜晵 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年二月十六日京報全錄]  
　　宮門抄○諭旨一道錄前○發抄旨四道○折撫衛奏查閱營伍出省日期摺○又奏開單送部核辦摺○又奏關稅收支數目摺○閩督楊奏守備病請回旗摺○疆撫劉奏請照單給奬摺○湘撫卞奏叅革訓導片○豫撫邊奏開復知縣片○二月十六日吏部　林院正紅旂值日無引○咸公假滿請安○盛京刑部侍郎松森請訓○八額駙續假五日○薩克愼續假一月○宗人府奏派進　進六班派出卓公橚貝子○召見軍機李文田興存松森霍穆歡○發抄譚鍾麟奏儘先遊撃陳福祥借補秦州營守備奏硃批兵部議奏欽此○又儘先都司肅文光借　西安城守營守備奏硃批兵部議奏欽此○又儘先遊撃郭明揚借補巴暖營守備硃批兵部議奏欽此○盧士杰奏請將完解漕項之趙煦等開復處分奉硃批着照所請該部知道欽此○○頭品頂戴浙江巡撫臣衛榮光跪奏爲恭報微臣查閱浙江營伍帶印出省日期恭摺仰祈聖鑒事案准兵部咨光緒十一年二月十七日奉上諭本年輪應查閱福建浙江廣東廣西四省營伍之期浙江卽派劉秉璋逐一查閱認眞简校等因欽此前撫臣劉秉璋木及辦理卸事臣于　年七月接印後因清厘積牘奏明緩　本年春間再行舉辦奉旨着照所請兵部知道欽此欽遵在案竊維巡閱營伍原以整頓武備考核軍實自應欽遵諭旨認眞簡校不敢遷就臣于上年十一月間經咨商署杭州將軍副都統臣恭壽乍浦副都統臣和琨將杭乍滿營官兵於十一月二十七日先行提前便同校閱並閱看臣標左右兩營曁杭州協城守水師二營並調海甯營官兵至省合操訖所有杭防道標海防營官兵專司塘務不供　調現因工程緊要習技不遑由署杭嘉湖道邱兆　　案詳請免閱次應請仍照上届暫行免閱兹值春暖長嘉湖漕事將竣蠶事未興臣於開篆後將應辦事務稍爲部署于正月二十四日出者先赴湖州次至嘉興逐一校閱事畢順道回省所有巡撫盬政衙門日行公事均委藩司代印遇有緊要事件仍役遞行次由臣親自核辦除甯波等八府屬各營官兵俟省後再行定期前往查閱並閱過各營兵曁應劾員弁統俟全省閱竣逐悉心考校分别奏報外合將閱伍　省日期恭摺具陳伏乞皇太后皇上聖鑒謹奏奉硃批　道了欽此○○頭品頂戴浙江巡撫臣衛榮光跪奏爲光緒十一年分南米二叅案内開復原叅官員並續叅未完一分以上各職名恭摺仰祈聖鑒事竊照浙省南米案准部行照湖北省之例于奏後統限三個月全完概子開復原叅處分如有完不足數卽按未完分數子以實降實革等因歴經遵辦由司專案詳題嗣准户部核覆光緒七年分南米二叅案内以光緒六年正月間本部具奏籌備餉需摺内聲明錢糧奏銷各依定例一面具奏一面先將未完一分以上各員名開具簡明清單專摺奏報由部核定處分先行覆奏仍各於題本内將業經具奏各員聲明俻核其有具奏後續完者准其續行奏請歸本案開復等語是未完錢粮一分以上人員無論初叅續叅以及開復等項均應歸入奏案辦理行令遵照新章奏明辦理等因在案兹據布政使許應鑠詳稱光緒十一年分杭處等十一府屬應徵南秋等米前經造報題銷並將未完一分以上各員名先行開摺彚案詳請核奏旋據德　縣續有完解又經專案詳咨奏請减議各在案兹自光緒十二年六月初一日起扣至八月底止三个月二叅限滿催據平湖桐鄉歸安等三縣續解全清各該縣原叅處分應請照例准其開復其餘原叅未完之海寗嘉興秀水嘉善海鹽石門烏程黄巖太平等九州縣　有續解尙未全完應同全未完解乙德清蕭山諸曁臨海寗海天台仙居蘭谿湯溪西安龍游江山永嘉樂清瑞安平陽泰順麗水等一十八縣一併分别議處除造具續完未完米數考成清册及應叅未完不及一分各員職名渴祥請循案具題外合將全完員應行帮復並接催接徵二叅未完一分以上各員名開摺一併呈送察核具奏等情前來臣覆核無異除將清摺咨送户部查核外别敬繕清單恭呈御覽伏乞皇太后皇上聖鑒勅部核覆施行謹奏奉硃批該部議奏單三件併發欽此○○頭品頂戴浙江巡撫臣衛榮光跪　奏爲浙海關第一百三結徵收華洋各稅銀數遵照新章繕具四柱清單恭摺仰祈聖鑒事竊照浙海關洋稅收支數目前經部議按結開單奏報以期劃一又該關西成華稅自光緖六年正月起應照新章與洋稅四成合爲宗分解南北洋以充海防經費又前准部咨嗣後每結期滿務須遵照奏案將華洋各稅管收除在數目逐欵開列四柱清單送部查核各等因在案兹據護理浙海關寗紹台道薛福成詳稱遵將甯波口自光緒十二年二月二十七日起至五月二十九日第一百三結期滿止所收華洋各稅並支銷各項銀兩數目開具四柱清單詳請具奏前來臣覆核無異除分咨查　外理合繕具清單恭摺具奏伏乞皇太后皇上聖鑒謹奏奉硃批該衙門知道單併發欽此○○頭品頂戴革職留任閩浙總督兼管福建巡撫事臣楊昌濬跪奏爲守俻年老患病懇請解任回旗調理恭摺具陳仰祈聖鑒事竊光緒十一年十二月間准署福建陸路提督臣孫開華咨據提標中軍叅將周德富禀據提標後營守俻毓　禀稱前在建陽鹿港軍營剿匪緣染受潮濕積成痰飲時發時止本年轉成咳𠻳筋骨疼痛步履維艱醫　未見輕减前經請假一个月調理刻下期假已滿病難速痊不敢戀棧貽誤懇請轉禀俯准解任回旗就醫病痊之日再圖報効等情當經委據提標前營都司蔡應龍前往查騐患病屬實並無别情取具該守備親供印結及醫生甘結加具印結併聲明該守備毓恩弓馬素長將來病痊尙堪起用等情轉送核辦前來查定例武職現任副將以下外委以上各官如遇查閱營伍之年不准告病乞休若在查閱營伍之後仍准具告病乞休等語該守備毓恩現因染患咳𠻳病症醫難速痊呈請開缺雖經委騐屬實惟現當臨考之際應先給假兩月就近醫治　後臣此次遵旨巡閱營伍據現署陸路提標中軍叅將謝國恩彚造考册送經臣考騐得陸路提標後營守備毓恩馬步全中惟該守備年已届滿六十三歲且有病容旣據告病呈請開缺委騐取結前來合無仰懇天恩將福建陸路提標後營守備毓恩准子解任回旗調理將來病痊應請照例以相當旗缺酌量補用除將送到各結咨送部臣備案其所遺員缺按照定章另行遴員請補外理合恭摺其陳伏乞皇太后皇上聖鑒勅部核覆施行謹奏奉硃批兵部議奏欽此○○督辦台灣防務降二級留任臺灣巡撫一等男臣劉銘傳跪奏爲遵照部議將基滬獲勝立功及轉運餉械出力案内另核請奬各員併單開呈籲懇天恩勅部照單給奬以勵戎行而免向隅恭摺仰祈聖鑒事竊臣先後接准吏部咨開本部議覆臺灣巡撫劉銘傳奏　滬獲勝立功各員請照原保給奬轉運餉械　員請照異常勞績核奬各一摺於本年七月二十六日八月二十五日先後具奏均經奉旨依議欽此相應黏連原奏知照等因查議覆基滬獲勝一案原奏内開所有原保清單除潘作霖等一百五十二員核與奏定異　勞績章程相符相應照准潘作霖等一百五十二員均經由部照章分别改定業已核准外其舒體元等三十員所請分省留省補用核與奏定章程不符應請與所請銜翎一併另核奏明請奬等因又查議覆轉運餉械一案原奏内開所有開單請奬各員除鄧聯恩等十八員核與定章相符應行照准楊玉書等十四員均經由部照章改定相應核准外其鍾恂等十員所請分發省分及請保官階翎枝核與定章不符應將該員等飭令另核奏明請奬等因咨行到臣查部臣按照異常勞績核議保舉聲明將奏駁各員另核請奬足見於愼重名器之中仍寓有功必賞之意自應遵照部章將基滬獲勝案内舒體元等三十員轉運餉械案内鍾恂等十員另行覆核併開清單奏請給奬除將奏部另行查覆基滬獲勝案内孫道仁等十員轉運餉械案内黄毓楠十九員係飭查　納保舉年月日期另行咨部查核辦理外所有應行另核請奬各員謹遵部議詳細覆核併開清單恭呈卸覽合無仰懇天恩俯念臺灣孤懸海外該員等歴次接仗獲勝轉運餉械出力馳驅効命具艱苦危險實倍内地行軍恩准照章給奬以勵戎行而免向隅出自逾格鴻慈謹將遵照部議另核基滬獲勝轉運餉械案内各員併單請奬緣由恭摺具陳伏乞皇太后皇上聖鑒訓示謹奏奉硃批吏部議奏單片併發欽此○○卞寳第片再據永州府知府光熙禀稱新田縣訓導龍宣平時包攬詞訟遇事把持聲名甚劣禀請撤叅前來查教官爲諸生師表該訓導包攬詞訟實屬品行卑汚亟應甄劾肅官方相應請旨將新田縣訓導龍宣卽行革職由該府委員押解回籍交地方官嚴加管束以爲教官不肖者戒謹會同湖南學政臣陸寳忠附片具奏伏乞聖鑒訓示謹奏奉硃批龍宣着卽革職餘依議該部知道欽此○○邊寳泉片再另案降調知縣何其傑欠交前署内鄉任内正雜銀一千九百四十三兩一錢八分五厘經臣奏叅摘頂勒限追繳在案兹據該員依限如數完解尙知愧奮由藩臬兩司會詳請奏前來相應仰懇天恩俯准開復何其傑原叅摘頂處分以昭激勸謹附片陳明伏乞聖鑒訓示謹奏奉硃批着照所請吏部知道欽此 
 
 

Page 10

 
 
[上海三馬路與昌恊賑公所陳竹坪經募山東直隸賑捐二月二十至廿一日第五百七十五六次清單]  
　　大豐寶號交來南京狀元橋境無名氏洋四十元本埠有心無力子求病速愈先助洋二十元梁善士洋二元不留名華順棧陳晉記三户各銅洋一元無名氏洋四角王電初交來丅春翹翁銅洋一元無名氏洋三角前助求舊灰色湖縐大衿棉馬褂一件售見洋三元皖桐程熾記洋一元○新册本埠南市義泰藥材寶行顧宏卿先生交來楊州府東台縣角斜場正心子敬助洋二十元又交來無名氏銅洋三元○新册本埠虹口耶松船廠少思生洋三元又募信愿子洋二元林風翔王玉峰鄭永繼王香泉姚瑞祿五户各一元以上七户共洋十元○江西吉安府全泰盛信局鄭配林先生續募來吉水縣署各位師爺助七兌洋九元由全泰盛局交來○本埠鄒掄亭先生父來牟平蕭存眞堂因病愈酬愿洋十元○靖江縣署續募積善堂儀徵王高禮善士求保平安洋一元由全盛局來○○二天共收英洋一百十六元内爛班洋九元另銅洋七元小洋七角合併聲明 
 
 
 

Page 11

 
 
   
 
 

Page 12

 
 
[勘估堤工]  
　　揚屬運河東西堤綿巨數百里間有殘缺之處應行修補翻築者向由河營各汛弁開册呈報到局由局派員往勘皆在正二月間開工上月堤工局總辦吳柏莊觀察赴浦賀年時沿堤履勘應行修補之處甚多遂于返棹時帶同河營兵弁逐叚勘估約由汜水起至六闡止東西兩堤共需經費七千餘緡其間埽工居多刻已詳報上憲大約一俟批回卽可劃叚派員興辦矣 
[粤東宫報]  
　　二月初一日補用同知何廷頤禀知委開鹤茶厘差候補通判漆樹禀知委住高要縣勘訊硯坑地叚初二日從九品　祖恩禀銷河口厘廠差初三日補用鹽運同方觀濤禀謝委調坐辦梧州臨全大江局差候補縣劉保仁禀知委辦香山蜀東海十六沙兼　德少田分局差初四日卸新安縣唐大琬禀知任内正部各欵一律解清從九品常熙恩禀銷帮辦陳村厘廠差初五日補用縣李洪毓禀知委勘騐每康雄輪船應修各件實需工料銀兩若干初六日鹽知事沈紹祺禀到由陽江查案回初七日從九品何煜恒禀知委蘆苞厘廠辦事初八日補用縣廖鴻詞禀知委總辦太平關分廠差候補縣袁學恕禀知委往桂林設線監工補用鹽運同金武祥禀知奉委考核端溪書院工料價銀初九日候補通判范鼎禀謝超委同日藩憲牌示番禺縣缺委現署澄邁縣楊蔭庭調署未到任以前委卽用縣楊維培代理澄邁縣缺委候補直隸州雷發聲署感恩縣缺以從化縣董敬安調補南雄紅梅司缺委從九品李桂嵩署定安典史缺以海防典史林慶銓詳補新興典史缺以未入流姚銓疇詳補准調順德江村司巡檢張佳桂應飭赴新任 
[難户遭災]  
　　本月初八日午後四點鐘時鄂陽城外忽然失火皇華館上文昌門下黑烟滾滾昏不見人但見星火高飛直凌雲漢約閱半點鐘許始漸漸火滅烟消是地爲難民聚集之區棚屋雲連如比如櫛午炊不愼以致成災計被災七八家類皆四壁蕭然無一長物江夏縣馬號近在見處幸未殃及池魚然數十百無衣無食之流平時猶憔悴可憐猝遇飛災家室付之一炬餐風吸露果能果腹無憂耶賑恤之施是所望於好善士已 
[因賭遺火]  
　　蘇州楊家弄某甲家有乙丙等邀衆數十人大肆賭博甲子奴僕急欲歛取頭錢將廚下草草收拾不意　火柴唯三鼓時 
烟燄灌入賭塲急往撲救幸人手衆多汲井澆灌未曾延及房屋時門户扃鎖賭博者皆不能行迨至火熄又復開塲直至黎明始散鄰人亦無知其失愼者此十四日事也 
[局批照錄]  
　　廣東海防善後總局示興麟堂何朝忠等批據禀承辦截緝全省闈姓擬在省城設廠十間外府州縣亦設廠堵截六年爲期繳餉銀七兌洋銀四百萬元另報効海防經費七兌洋銀一百零四萬元公欵七兌洋銀十六萬元共成五百二十萬元并於傳見之日先繳銀五萬元牌示之日繳餉銀五萬元給諭三日内再繳銀十五萬元共二十萬元給諭日起兩個月内再繳報効之海防經費及公欵兩項八十萬元連前共一百萬元其餘報効之四十萬元請展至第三年清繳以後餉項六個月完繳一次閏月不計遇鄉會試歸併辦理等情查爾等認繳銀數比較誠信堂敬忠堂商張榮貴等多一百二十萬元於餉項不無裨益惟該商奉諭兩月内共繳銀一百萬元固見急公而以後繳餉六個月一次與張榮貴等繳餉舊案不符每次匀繳若干亦未聲明又報効海防帶費四十萬元直展至第三年始行清繳未免拖延過久殊非辦公之道所有繳期應卽劃定核計五百二十萬元着於牌示之　起先繳銀單一百萬元先一月繳五十萬元後一月繳五十萬元兩個月内繳清途限充公不准復充其四百二十萬元匀期六年每年繳七十萬元按委交納不准延短計第一年實繳一百七十萬元先重後輕庶昭踴躍而免負重如能遵照繳納卽准轉洋接充爾等自揣心力并覔殷實保家取結禀覆以憑核辦此外文武各衙門使費　規一律禁革不准私毫载索如有昭　　騙之人准爾等指名告發本司道爲籌餉革弊起見准子轉詳接充不得起减自由平途而廢自取欺罔之咎至省外請設各廠務照前商舊章辦理不得另有加增以示限制凛之愼之 
[有感]  
　　過眼繁華盡屬空書生未改舊時窮世情瞼薄原難恃天道微茫本不公從此論交先擇品即今圖事莫貪功頻勞妻子殷勤　且待雲開日透紅爲了公虧債負多從前志願付南柯六親同命空憐惜兩地相懸費揣摩愁竟成城頻立壁宦原是海忽生波天將大用先磨折此理昭彰信不訛[  西湖閒民漫吟於退補軒之南窓]  
[西湖閒民詩囑和勉步原韻聊以塞責望教正之]  
　　出處榮枯本屬空漫嗟李廣數終窮蒼茫天道原難問向背人心自有公莫○功多偏不賞須知賞逮豈論功何時掃却浮雲夢舉首江頭旭日紅三載頻聞著績多歸來喜盼舊庭柯陶濳門巷原蕭瑟季子陰符且揣摩落拓原難精會計賢才端合困奔波乘桴浮海欣從役吟罷還希爲正訛[  若溪醉紅生淦丞拜稿]  
[寒夜夢畹庚辰報中所梓各作懴情所惠羣芳譜遺珠錄風雪四起蕭蕭之然如助余之歎息乃集城公句以寫感戀卽呈郢政]  
　　若人如馬在如班上黨參天碧玉環會看飛仙虎頭篋忽驚午盞兎毛班時以未見粉墨叢談爲憾他年萬騎歸應好長恨雙鳧去莫攀無數天花隨麈尾不知門外有塵寰○百斛明珠便可扛高情猶戀水雲鄉尙書清委衣冠後吏部文章日月光此夜新聲聞北里暫時假面弄西凉　知詩是窮人物燕舞鶯啼空斷腸時聞金翠復入詠霓欲脫其籍力不從心徒呼負負耳○直教霜卉放春妍來伴山僧到處禪入夜更歌金　曲太癡所譜金縷曲余愛之書於壁上不時歌之此花元屬玉堂僊今年還看去年月樂府應和相府蓮羣芳譜以蓮爲冠别出心裁亦不染汙泥者聞道携壺問奇字羣芳中於懴情太痴執弟子於門墻者甚夥偶然談笑得佳篇○何如低唱兩三盃五老蒼顔一笑開謂遯叟能使　池飛霹靂倒傾蛟室瀉瓊瑰多情好與風流伴國色初含卯酒來賴有高樓能聚遠遺珠錄中大半登太痴所作更于何處覔蓬萊○麥光鋪几凈無瑕秉　三更對比花花下有人心斷絶天涯流落涙横斜每讀夢畹翠兒曲情文備至惜余之與金翠　交有年旣無力援復乏妙筆爲之傳近之清閏侖肌骨論極冰霜繞齒牙他日試尋王粲宅靑山斷處是吾家○越山渾在浪花中懴情越人散作人間萬竅鳳千里論交一言足妙齡馳譽百夫雄余隨侍都轉公守畿北便讀夢畹之作蓋心傾私淑非一日矣明年我亦江南去家兄隨使英俄眷口居江南余欲明春歸去探之問　方知兾北空其時得暇當專誠買棹赴申進謁二公以盡慕𢗑也端向甕問尋吏部要傳流水入絲桐 
并訪桐蓀[  金粟菴病脚僧友翠和南上]  
[上海四馬路高易公館内籌賑所李秋坪經收直順山東二月十五至十七等日賑欵清單]  
　　十五日寗波王仲撫翁募壽字册周阿連蔡趾祥施　和丁大森胡公典王秦同李貞茂鄭源來李同吉各一元魯萬泰王錦泰金泰茂金全福張寳興張順利吳萬利金生財安居樂業平安吉慶章服九如華封三祝太和藴毓金人三　各半元旭日東昇金殿掄元詠世才華魁首遐齡炳星南極各二角共洋十七元○吳榮生洋一角錢一千二百廿文○日生局交來大團謙吉堂募壽字册邵聯風不留名廣陵　記各一元邵達天洋二元銅洋一元共洋四元銅洋一元○政大局交來確灣鼎和庄募壽字　鼎和庄嶧善士馬升階各錢二千文仇壽菴王翰西朱永清葉晉楓陳少泉召善士徐秋軒王憲章陸琴士陸琴士各錢一千文共錢十六千文伸洋十五元○全泰局交來壽字册廣東南番沙田局四元○全昌仁信局交來丹陽鹾局各友節省洋十元○福興潤信局交來安康省道銜　太平府正堂史蓮叔太守募紅蕉書屋洋四元秀　求母病愈完願紋銀十兩淑媛求母病愈完願紋四兩二錢五分琳芬求本生母病愈完願紋二兩一錢五分本洋五元和　英洋一元本洋一元沈累仁銅洋一元以上共捐漕紋十六兩四錢伸規元十六兩九錢九分英洋五元本洋六元銅洋一元豫章氏洋三元○十六日謝福記五元余鏞江一元○壽字　譚瑞聲譚瑞麟各五元共十元○胡萬昌局交來馮玉亭胡安定胡天墀胡天元胡王氏潘五雲胡天麒胡天旒胡天爵胡潘氏各一角共洋一元○程種德堂錢一千九百文程松芝堂二千二百文二户共捐錢四千一百文伸洋四元○永泰豐局交來壽字册不可齋靜修廬各半元立成齋自留餘地居各四角挹紫軒綺桂軒守誠軒遜白居各三角毋自欺齋許德馨堂各二角共洋三元四角○十七日惟善堂一元銀鹿書屋錢世門各五角求慈健求椿健則古書屋擲摇居各二角景福錢四百文共洋二元八角錢四百文○元亨洋行鄭桂峯爲家眷平安旋梓酬神祐洋十元○大古晉記交來錢味釗無名氏各一元不書名錢七百文鹿駿安六百文樂善堂金保各三百文無名氏二百以上共捐洋二元錢二千一百文伸洋二元○趙善士交來於珩洋十元胥雲舫王淡如楊靜甫陳厚菴俞少雲馬恊記李華川栢漸逵施兆基白少樸盧中甫劉變堂楊鎭峯各一元共洋廿三元○○以上三日統共收規元十六兩九錢九分英洋一百二十二元三角本洋六元銅洋二元錢一千六百二十文 
[上海北市絲業會舘籌賑公所施少欽經收山東順直賑捐二月二十二十一日第一千二百九十二三次清單]  
　　鎭江招商局託江裕船施省之交到江陰招商客棚來無名氏助英洋八元杰記銅洋一元又福興局來無名氏銅洋二元錢一百文○常熟翁募隠名氏爲兒求痰疾速愈洋五十元由全盛局來○豐城揚祖苾采芹移助九八銀二十兩零九錢○黄慶辰爲父病愈完愿洋十元王史氏保産平安十元徐祭平保佑家慈康健五元○劉亨坤保平安十元徐龔氏求病全愈十元心愿氏求身安十元無名氏洋四元慈水痴道人完懲二元懴悔子爲先妣陳氏資冥福二元以上二十日○無名氏祈保平安三十元由鼎豐提莊來雪鴻軒主求老母舍弟平安并自已病愈洋二十元無名氏祈保平安十半元○揚州劉菊　令坦經募昌字六千七十二號册求平安一元金樹堂一元崇記二元項端記錢八百文二銘堂錢八百文慶遠堂錢八百文勉力齋錢五百文碧梧書屋錢三百文以上八户合來英洋六元○周元慶求父病速愈洋四元無名氏保尊人平安二元三吳小民祈保合家平安一元○眞州力不足子完愿爐坯洋十元由九江老福興局來南通州鼎元烟號銅洋七元以上○一日 
 
