# 1888 - 320 - 4905604

 

Page 1

 
 
[順天江南浙江江西廣東福建闈墨出售] [  申報館主人啓]  
　　每當大比之年闈墨一出海内皆以先覩爲快盖以風氣所在有志者皆須簡線揣摩也特是原本旣不易得而坊間翻刻又皆魯魚亥豕訛譏良多本舘特用新鑄鉛字印成逐加圈點印釘工雅讐校精詳冠以監臨以下諸員姓名爵里及題名全錄較之麻沙本實有天壤之殊焉每本售洋七分正本埠歸申報舘帳房及申昌書晝室發售各外埠則槪歸申昌經理此佈 
[本館告白 < 
　　啓者古今圖書集成第一次出書四百零八本第二次出書六百本裝釘旣竣卽經本舘洋加檢點本數無訛然後盛以木箱黏以封條及與股諸君付足第三次銀來舘取書本舘又必請其當面點過誠可謂愼之又愼詳益加詳矣不料爾來屢有人藉口於書本短缺函索補添不知此書係用活字印成並無零餘且難續印倘必齗齗索補勢必將所存整部者拆散不全不特本舘受虧卽與股諸君亦朱免近於不諒爲此再行布告伏乞於取書時細加查檢免致事後嘖有煩言大雅諸君尙其俯鑒 
[雍正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起改歸清遠里恒泰昌出售此外則南北申昌及本帳房皆可購取價碼仍照四十元至其校對印釘裝潢無不精益求精早爲有目共賞所有售出股票亦統歸恒泰昌發書此佈 
[閱世管見]  
　　嘗觀時勢之遷流運會之推移與夫天心人事之變幻不測伊古以來豈有同哉而政治之沿革風俗之向背亦因之異焉按其沿革之迹向背之機其所以迭起循生潛移默化者亦自有故究九援古以證今原始以要終無一節之相符無一轍之相合者何哉時勢爲之運會爲之天心人事爲之也今之時勢何如乎今之運會何如乎今之天心人事何如乎從來王會之圖輿地之學不過東西南朔蠻夷戎狄而已漢時與波斯通明時與荷蘭通此其最遠者自有輪船而地球四大洲畫方計步歴歴如指上螺紋山海經之神奇詼詭吾知其荒渺而無稽矣覊旅之遨游商賈之往來百貨之懋遷交易或以道里之迢遥而馳驅是憚或以山川之險阻而跋涉爲勞自有鐵路而馭重若輕履險如夷電掣颷馳一瞬千里矣置郵傳命日計百里羽書告急星火飛馳自四百里至八百里而已自有電報而一線相延頃刻可達若問若答如響斯應参百工居肆通力合作生之者雖衆爲之者雖疾終不免濡滯之患匱乏之虞自有製造紡織諸機器而其力可敵千萬馬其工可抵千萬人安坐而受成事半而功倍矣之數者創開闢以來未有之奇建開闢以來未有之業時勢可知運會可知天心人事又可知而論者拘泥鮮通膠執不化夫亦未之思也已粤自立約通商聘問不絶强弱相倚大小相維雖若講信修睦相安無事而岌岌乎常有背盟入宼之懼焉夫外寍必有内憂古之訓也俄英法美德日諸大國署中國之外欋也憂於外則寍於内自兹以往叛臣之篡逆流宼之騒擾吾知免矣所患者水旱饑饉耳昔則山西奇荒今則鄭州河决其間天災流行何歲蔑有東南諸善士開局籌賑無策不設無計不施舌敝唇焦勢如弩末蓋幾幾乎勸無可勸募無可募矣此有心人所爲扼腕太息與百萬災黎同呼負負舞可如何者也雖然吾於此將以覘時勢之遷流運會之推移與夫天心人事之變幻不測焉夫賑之爲道補苴之計援拯之方也可以救時而不可以持久當比勸無可勸募無可募欲舍賑而設一持久之策俾水旱飢饉有備無患又安可得乎然不設一持久之策則天災流行何歲蔑有籌賑勸募終無已時又何以善其後天下事固有莫之致而致不期然而然者今水旱饑饉之所以爲患者或者其天下古今一大變局乎試思二十年來講求洋務仿效西法蒸蒸日上次第舉行者不過濵海省分通商口岸耳中原腹地積習相沿牢不可破少見多怪傳聞易訛洋務西法又何從而知之何從而行之吾知而今而後洋務西法漸推漸廣中原腹地能知能行矣何以言之鐵路所以便商旅通財貨非所以禦災也然而行駛捷速挽運便利米價不致大漲雜粮由是流通昔有窮鄕僻壤商賈絶迹手挾金貲飢餓而死者可以免矣開礦所以利器用裕財源非所以弭患也然而招集民夫振興工作不獨游手好閒廢時失業皆得自食其力利益均沾卽附近災區可以藉兹挹注載道流民可以得所憑依矣我中國鐵路開礦並非爲水旱饑饉起見其所裨益猶如此然則耕耘種植諸機器其可不講求而仿效之哉大抵一夫之力贍八口食九人而已以機器代共耕則一夫可以抵十夫西北草萊之未墾者以機器墾之東南荒蕪之未治者以機器治之儲蓄益多蓋藏益富其所裨益於水旱饑饉者夫豈淺鮮也哉利之所在孰不爭趨行將有購機器用者且拭目以俟之 
[本館接奉電音]  
　　昨接在京友人發來電音有本月十八日上諭一道敬謹譯登○十月十八日奉上諭廣東布政使着游智開補授四川按察使着何樞補授欽此 
[京師紀事]  
　　京師前門外廊房二巷十月初三日起更時有一年近五旬之某甲在街中獨行忽有身穿短衣手持利刃者多人從西面笑來將甲圍住甲袖中出利刃與諸人相門爲時未久甲被諸人踼翻道左白刃齊砍竟如雨點幸西河沿汛官廳相距不遠廳官聞之急率兵役前來彈壓諸人始各住手旋經廳官令兵役將諸人鎖帶至廳然後將甲傷痕騐明各處之傷皆不甚重惟腦後一處頗爲凶險因令兵役支搭窩鋪細心看守廳官回至該廳將欲究訊此案忽接中西坊署咨文聲稱此案係中城志面希將人証交坊辦理廳官遂派兵將人証押送中西坊署傳聞甲姓樂綽號樂八黄上於第三日血溢而斃諸人中有張姓阿五自稱與樂有仇所有此案啓釁緣由及如何訊辦容俟再錄○杭州織造英尙衣瑞江南織造莊尙衣山應領敕書二道均於十月初間遺家人赴戶部呈請轉咨内閣以便定日承領已經戶部咨行内閣矣○前門大街石路工程今夏曾經承修木廠一律修竣尙未經承修大臣騐收十月初八日清晨福箴亭協揆率領司員書吏人等親履該街丈量石路並較比原估工程是否符合然後將所具木廠商人保固年限甘結一面具摺覆命一面造具細册並同商人保固甘結咨送工部存案○水定門外南頂娘娘廟乃内務府所管官廟也殿宇頽圮不足以壯觀瞻内務府堂官恐明年皇上有幸南苑之舉翠輦經過禮宜嚴肅乃會同奉宸苑於南苑圍 
 
 
] 

Page 2

 
 
墻工程欵項内制撥若干派員先將廟前要緊工程興修旋經奉宸苑准如所咨大約本月卽可興工矣○兩江督憲曾九飾因查安徽省應以採辦大婚需用棕毛無欵可籌奏請飭部指撥欵項刻經戶部擬令江海關於應解本年京餉内劃撥棕毛價銀三萬一千四百餘兩除具摺覆奏外當卽飛咨該海關道一體遵行矣○多倫廳同知張保泰於十月初間親赴戶部遞呈聲稱前在該廳任内有短收旱木稅銀一千五百餘兩屢因籌措維艱未能依限完繳兹查南苑認工交一免三章程又經展緩乃竭力措得銀三百餘兩曾在李傳相轅下呈交一俟傳相咨文到部叩乞大部轉交内務府查收云云刻聞戶部已准傳相之咨因核算該員所短之數與章程均屬符合已咨達内務府核辦矣○前報紀淮安關監督世槯使序以短徵光緒十三年稅銀二十九萬九千餘兩奏請飭部照寛免著賠成案核議云云兹聞戶部覆奏稱摺内奏稱該關本届較上届多虧銀一萬四千餘兩若仍按上届減免八成五厘成案辦理似無區别且與他關减免之案不符擬減免八成二厘三毫尙有一成七厘七毫應賠銀五萬餘兩予限六年照數完繳當日奉旨依議欽此○江西巡撫奏稱查得贑寍道經徵贑關光緒十三年稅銀四萬六千五百廿餘兩謹按欽定正額銀四萬六千四百七十一兩奇贏餘銀三萬八千兩計短收三萬七千九百四十八兩緣各省水災商賈不前兼之遠年常稅多被洋稅侵佔實非該關道稽徵不力整頓無方相應將虧短情形專摺奏聞可否飭部寛免著賠以示體恤刻經戶部堂官較查該關上届短征銀三萬七千四百廿四兩着減免六成四厘應賠三成六厘在案本届所短者較上届多百五餘兩雖情形各有不同究竟碍難率准云○吏部出示稱現出廣西太平府思州土州同一缺擬於九月二十五日奏請欽派王大臣於大内天安門朝房揀補查有候選從六品長庚候選州同史廣王礶竇懋森陳德淞柳成林六員務於是日黎明親身前往聽候點名揀補不得有悮○西安門内南池子王姓富戶也某日爲其第三子授室車馬盈門高朋滿座新婦甫下輿忽染邪疾語無倫次逢人輙駡親朋驚駭無策可施藥餌亦百無一效一日天明時家中人失於防範新婦竟以頭顱浸入廚中水缸而死迨王知覺則已從水府眞　驂鸞而去矣當經禀報地方官廳次日由中正司官親臨相騐據穩婆來稱委係入水淹斃别無事故司官遂塡屍格分報步軍統領以及城憲查辦 
[火災兩紀]  
　　初十日午後五點餘鐘漢口上碼頭大亨巷慶喜班官店失愼其時警鑼亂鳴文武各官與各堂水龍飛馳而至比火勢已熾延及後面小屋及鄰居住宅前面之火射過對巷官鹽倉之廚房約被災者六七家猶幸該巷皆是高墻故不至於蔓延該班行頭等箱恰在太平會館開演未罹其災各角色之衣箱鋪盖無人搶救同付一炬矣又十二日午前十一點鐘花樓巷内大島木作後失愼附近之小關帝廟敦仁培心各龍立時赶到竭力灌救始得烟消火滅計小戶被焚者十有餘家聞其起火之由係因姑媳口角各向隣舍剖訴家内惟一七八歲之孩子爐上煨肉其火延及柱壁遂兆焚如男子在外駕船不知也聞其媳已捉將官裏去矣 
[官磺設局]  
　　楚北所用官磺向經官辦現在臺灣產磺甚旺經劉爵帥奏明官辦楚北地方猶未設局行銷兹經札委漢口鎭在籍鹽提舉銜候選通判范君成芸承銷官磺設局於張美之巷由局深人分赴各邑運磺售銷議妥官價發憑銷用已經開辦設局之日文武官紳往賀者車馬紛紛頗覺熱閙云 
[翠屏蘚蹟]  
　　有津人在烟臺開設同樂茶園邀請梨園子弟登臺演喝每日自六點鐘起清歌妙舞盡態極妍烟人皆以爲見所未見相率納貲而入以冀眼界一新大有座上客常滿之意○九月十七日俗傳財神誕烟臺各鋪集資演戲三天以伸祝嘏之意○利津河埕子口夙有盜船出没今歲登榮水師輪船派周守戎帶兵十名常川巡緝七月二十九日拿獲匪首一名盜船二艘擊斃匪黨三人餘皆鳧水而遁經直隸界廳汛全數拿獲嗣二省大憲以守戎兵力單薄札調該營添派師船前往助防○油棧所需之豆皆仰給於奉天自遭水患豆價陡昻餅油隨之東省之豆又復顆粒不收民間日用燈油每斤需錢百餘文焚膏繼晷者未免緊蹙雙蛾矣○有天津人數名在空地上搬演戯法觀者甚衆環繞若堵牆○烟臺銀價日减每兩僅換錢一千四百文存銀之家恒多虧累朱提公子何至聲價頓貶如是耶 
[鐵路餘聞]  
　　直隸鐵路由開平礦務局經始自唐山至胥各庄長不過二十里嗣售與公司慘淡經營由胥各庄而塘坊而藍臺而漢沽而北塘逶迤歴塘沽軍糧城逕達天津中途以胥各庄爲大車站現在絜長較短以胥各庄僻在一隅並非適中之地除留站長車看守外所有各司事槪移至塘沽以省經費 
[横濵近事]  
　　客有自横濵來者述及彼處自華歴九月二十起至十月初不半月間吞阿芙蓉膏畢命者多至六人一爲四十八番保人險洋行買辦死於所狎東妓處越三日粤人鄭某一貧如洗索逋者紛集於門乃吞服洋烟至族人某買辦處聲言借洋七百元以博花會族人見其言不由衷婉言謝之鄭又言借不借終歸一死遂踉蹌至大空塲而倒地經日捕倩人扶至其家體已冰矣同日有一細崽因主人失物蒙不白之寃亦卽自盡此外尙有甲乙丙三人亦於月初相率效尢查得均係廣東人惟不知其何故云○上月之杪横濱租界中忽有人抛一屍身無頭無手血液模糊一時觀首如蟻聚蜂屯或言死者係日人或疑爲華人起日經日捕於他處搜出頭顱挨户查察始知死者係日民某甲之姪素與甲妻通甲知之而不能禁姪見甲女年正及瓜頗具姿色得隴望蜀屢欲姦之俱爲甲妻所尼情不得遂一日甲妻他出甲姪持刀逼女與姦甲適從外來見而忿極乘姪不備奪刀砍死後割其首與手然後抛擲街心巡捕獲甲至警察署甲自認殺姪不諱日官間旣殺之後何不埋之而必抛棄其首與手亦有說乎甲聲色俱厲曰如此禽獸恨未烹爲醯而食之誰肯爲之掩埋者問官頷之命卽收禁此案不知日本例當作何辦理也 
[志奮鷹揚]  
　　江南武闈昨已揭曉滬上接得電信悉本學中式武舉兩名一爲林國安浦東洋涇鎭人一姓王漕河涇人係撥府武生 
[美兵操演誌略]  
　　美水師兵本定於禮拜三登岸操演兹因是日遇雨故改於昨日操演清晨八點鐘時由美兵官督率各兵丁駕杉板船登岸計槍隊約四百名砲隊六十名拖銅砲三尊又有扛篷帳持鐵鈔鐵鋤者約四十名前有大旗及奏樂之人殿以兵官與醫生從浦灘向南轉西經大馬路向西出泥城至跑馬摥操演各陣至將午十一點鐘整隊而回軍容之盛見者莫不嘖嘖稱羡 
[滬北火警]  
　　昨晚六點一刻鐘時英租界石路二馬路口之竹器鋪不知如何遺火延燒各種竹器滿屋通紅霎時冒穿屋頂延及粥店麫筋店及萃芳園烟館旋經捕房鳴鐘告警英法美洋龍絲業會館藥水龍馳往灌救麥捕頭督同英印華巡捕及包探舁藥龍往救並用皮帶開放自來水管水勢噴薄而出英會審員蔡二源太守亦督同差役彈壓火勢將延及二馬路對面經諸洋龍灌救得息附近居民鋪户搬移物件者不絶於道小瑯環里近在咫尺亦受虚驚里内衣物堆積如山及火息始紛紛取歸其餘一切細情俟查明再錄 
[提訊賊婦]  
　　積竊楊錦之一案法包探王榮培於前日下午帶彭鳴濤進老北門會同該鋪地甲在城脚老虎灶間壁某嫗家將賊婦孫氏拘到於昨日一併解案經王司馬提訊據孫鐕供稱揚州人今年二十八歲跟楊錦之已有四年王司馬詰其小女何在答稱女孩名小禹子今年六歲楊被拘後女孩在虹口姊妹熊姓家内王司馬詰訊是楊代爾贖身抑與爾姘識答稱我本在花烟館中伊出洋八十元代還本家我卽跟伊曾到揚州復來滬上伊曾在正豐街開店後在老北門做舊貨店生意伊又另姘一婦住居法界不管家事後來旁人不服伊又將我搬至英界王司馬謂爾跟伊有年伊往來者是何等人答稱實不知伊與何等人爲伍司馬又詰其前日爲何逃至城中尚有彭姓現在何處答稱丈夫拘進 
 
 

Page 3

 
 
捕房後小婦人於十三日親至押所丈夫向我說找尋保人我於十四日下午進城適被天雨留住城中彭福生不知何往司馬謂彭送爾進城爾豈不知伊在何處爾出門時可託彭鳴濤看管門戶爾進城帶何物件鳴濤可是爾夫之友答稱鳴濤是福生之友福生並未送我進城我臨出門時託鳴濤看管家中一無所有故將箱子一隻質洋五元作爲零用司馬謂楊錦之兩月之中有洋三百數十元進門爾豈無首飾究竟洋放在何處爾當直說伊是作賊之人終身難恃本分府當爲爾設法擇一安身之處爾當照直供來答稱並無物件存留或放在姘婦處亦未可知姘婦傳姓揚州人向來寡居今年三十餘歲初與我夫拼時與我同在一處屢被打駡因之分住王司馬着將彭鳴濤帶進詰問爾稱是彭福生囑爾照看未見楊錦之妻今楊事供明囑爾看管爾有何說彭鳴濤低首不語司馬着將楊妻及彭分别管押又傳德昌質鋪之吳嘉福祺昌之李洪卿公裕之嚴文煥鴻興之趙子仁來源之蔡谷良厚興之金興初等到案研問爾等今日肯具結否吳等初時互相推諉後稱我等商定各家願罰三倍王司馬謂此事若送縣則於爾等生意有碍今格外從寛辦理旣經商定認罰三倍何日繳洋答稱容明日繳到捕房司馬允之着吳等六家聨具一結載明各照當本罰繳三倍待具到切結再行釋放又據公裕夥嚴文煥稱所有黄紗袍子吊時無票今有天津帮中人持票來贖說是已物司馬着帶楊錦之到案詰問可是贓物答稱是開封船上之贓司馬謂嚴曰倘再有人來贖當將人票一併拘案 
[勒令離滬]  
　　法人來四白蘭地來滬多年前曾充法捕房西捕爲查車照推小車入城河浜因此停歇生意後放印子錢漁利日積月累約有數千金存放銀行頗堪自給然其人酗酒滋事與人爭競已非一次近更凶横經法總領事查訪確實深恐在滬終非了局擬將伊送至西貢安插法公司輪船於今晨開行因知照該法人整頓行裝詎意該法人不願離滬隨於前日竄至寶山縣界江灣鎭近鄕譚家宅暫住當經公廨查悉商請王雁臣司馬撥派會捕局差二人協捕往拘昨日清晨祁繙譯官備馬車同法副捕頭帶同法包探王榮培并西捕兩人同往江灣鎭西南鄕譚家宇旋在鎭上將該法人拘獲帶回捕房暫押俟公司船開行當押送下船也 
[上海縣署瑣案]  
　　吉星公寓客失去法帖將家丁李子榮扭送法公堂經王鴈臣司馬訊供送縣已見報章昨晨裴邑尊升堂訊究李稱小的籍隸湖北漢陽縣此次隨主人來滬寓居吉星公棧不知何人將法帖竊去累及小的叩求鑒宥邑尊謂法帖藏諸篋笥外人豈能行竊爾須實供免受刑苦李仍狡展邑尊喝令鞭背二百下並令踏槓李始供認實因窮迫將法帖付諸某押舗得錢八百文押票現存棧内板箱中邑尊飭將李暫行看管籖差提取板箱檢明是否原贓押票再行吊取○前日引翔港人顧玉亭控稱小的被沈某等五人毆擊受傷叩求提究裴邑尊庭訊之下頭稱沈等向習拳捧昨與小的口角各揮拳襯將小的兇毆以致受傷叩求究辦邑尊飭仵作騐明發普育堂醫治并提沈等到案質訊○新閘西首二十五保十三圖人張某控稱小的向開花子行前日到鄕買貨有同業寳山人陸某恃强爭購小的向之理論陸竟紏集彭王廟棍徒多人各持兇器將小的攢毆以致足上被鎗尖戳傷裴邑尊訊明情節察騐傷痕飭發善堂醫治令明白具詞呈候提集行兇人到案訊辦 
[英界公堂瑣案]  
　　巡捕稱謝子卿泡水燙傷小孩王紅兒現送西醫院醫治先將謝子卿送案謝子卿供蘇州人今年二十三歲燙傷小孩實出無心蔡太守飭將謝子卿交保俟小孩傷痊投案再行質訊○會總洋行西人稱日前在跑馬廳舉行賽珍會令汪興桂經收看資查得收下之洋有銅洋三元問汪不認當經寫帳之黑人搜汪身畔尙有銅洋五元可見三元是汪攙入朦混漁利故將汪交捕請辦銅洋呈閱黑人供與同汪供寍波人在會總洋行買辦平雲春名下估看銀洋不敢有心掉換銅洋旣蒙訊明我亦不願再在會總生理矣平雲春上堂稱汪在我名下爲夥已有六年素來安分今不知伊如何掉換銅洋請爲訊究蔡太守以汪身畔尙有銅洋被黑人搜出掉換之弊顯而易見本當懲辦今姑從寛判罰洋十元撥充西醫院經費以示薄懲起案之銅洋歸捕房鎔燬免致害人○陳阿伍稱是蘇州人現在妓院帮傭昨與認識之孩子嬉戯被尢阿茂等所見以爲不應如此將我擁至茶館多方恐嚇意圖案詐幸逢包探將尤阿茂等拘拿送案包探秦少卿禀尤阿茂綽號小　鬁係常拆梢之人前經犯事送辦陳阿金亦是同黨尤阿茂供蘇州人今年二十七歲因見陳阿伍欺負孩子以致孩子啼哭向伊喝阻並無訛詐之事陳阿金供亦是蘇人尤與陳阿伍口角我曾解勸不敢附和拆梢蔡太守以尤阿茂架詞圖詐情殊可惡判笞二百板枷號十四天同黨陳阿金笞百板枷號七天以儆效尤○李子杰稱在造紙局生理有切紙之李亞來前曾行竊東家衣飾報捕拘案吊贓未齊言明賠償未果豈知李亞來又在帳房内行竊衣物獲住人贓交捕送案李亞來供粤人連次犯竊原是不該以後不敢再犯蔡太守謂李亞來前已犯竊姑念傭工之人從寛保釋賠贓如今又犯行竊實屬怙惡不悛判發捕房管押一年以儆起案之贓交李子杰領去○包探秦少卿稱更上一層樓之堂倌控烟客紀川川碰碎新式火油燈訊供時各執一詞奉諭俟查明碰碎之由再行訊斷今紀川川自願賠償洋二元原告已經允從請爲開釋紀川川供與同蔡太守謂紀川川旣已自行料理明白准其開釋完案 
[法界公堂瑣案]  
　　上海土藥緝私局巡丁沈元勳禀稱經眼線知照有漏捐川土由長江船來滬當經查緝後江永輪船抵埠見專販私土之李高耀由船登岸至永安街泰安里嘉記號内因卽鳴捕查到走私川土十二塊人土一併送案法包探將李身畔搜出送土經摺五扣呈案摺上有元昌李阿寳同泰李高耀字樣王司馬將李研詰據供送土到馬嘉記貼小票王司馬謂此事局中已有信來着將李高耀及川土十二塊送局核辦○法租界西馬路同盛米店西首一帶房屋基地迤北直達新橋河浜本係宋姓之產十年前出租與杜德順韓文忠陳春生黄挹珊萬和染坊何材記張富亭陳生和汪新甫等造屋定以十年爲期拆房還地業經滿期去年臘月宋姓將地賣與播威洋行早向各戶知照目下該洋行急於收地昨日播威洋人投訴法公廨祁繙譯官會商王司馬將租地各戶傳案明白開導謂此事已于九月二十三日傳爾等到案本限於十月底拆屋交地本分府與祁繙譯官代爾等商懇再限一個月今定於十一月底爲止須將房屋拆盡交還基地不得遷延本分府不着爾等具限狀亦不交保爾等自去料理遷移至前所欠地租着赶緊繳案○小東門大街沿浦轉角房屋拆造經各租戶投案請諭房主俟造好後仍租與舊租戶等情早已列報當經王司馬祁繙譯官傳到有恒洋行收租人明白開導旋據有恒洋人金四美投案聲明房非譚同興之產後王司馬再三商酌該洋行已肯仍歸舊租戶接租昨日將各租戶傳案據德生祥洋貨店周伯卿繳到洋四十六元李福生薙頭店繳到洋十六元尙欠八元交保着交壽昌莊王銀才繳到洋十八元長興飯館孫小泉繳到洋三十二元合盛行之朱松甫以現不欲租未曾交到王司馬謂七八兩月之租自當照付着交保嗣經德生祥周伯卿代繳洋十八元卽將朱釋出福森錩棧周明洲分文未繳着管押各戶所繳之洋卽給收租人領去房票交各租戶收執○捕房昨解無錫人王阿坤張吳氏請訊旋有吳王氏投案遞禀據通事稱王阿坤初來報稱其妻走失告以尋到可卽扭來少頃扭一婦人至據婦稱不是伊妻因之一併管押王司馬詰訊之下王阿坤供光緒二年間丈人瞎子爲無後嗣託朱阿大爲媒招我爲婿其時我祗二十歲妻祗十二歲約緩三年成親我回無錫三四年此次來滬妻已另與人姘識爲此扭案王司馬詰其向做何事法包探稱伊在永安街福生客棧爲茶房偷主人洋一百元報捕後我等前往將洋搜出棧主不欲辦伊故未懲辦卽由棧主送伊回籍張吳氏供去年爲住家妓有浙江人張姓在湖南做生意常來走動花費洋二百數十元代我還帳今年八月嫁伊所抱小兒乃六月初二日所生亦是張客之種王司馬着將王阿坤送縣遞籍又謂張吳氏爾非嫁張因恐王阿坤到爾處　擾借此搪塞耳今將王遞籍爾亦終非了局着送善堂擇配小兒及母吳王氏當設法同帶到堂 
 
 

Page 4

 
 
[鳴謝雅貺]  
　　月分牌之制合中西歴日印成一幅便人稽查法至善也字林洋行主人更自出心裁製成月分摺每日一幅長僅數寸詳 
載中西月日懸之座右每日揭去一張羅羅清疎一洗累墜冗繁之病誠可謂犀心别運麂眼獨清者矣昨承見貺因書數語謝之 
[上海陳家木橋電報總局豫皖協賑處接河南潘振聲先生催解賑欵信]  
　　杏蓀竹坪少欽詠南心如蓮珊子萱大善長先生大人閣下七月内託眼撫局帶上一函想早蒙鑒及弟因換錢進省統籌全局冬賑一周所短尙多豫災爲首衝之地今冬情形更苦哀鴻遍野觸目可憐轉瞬冰霜窮民困守水鄕飢寒交迫情形更不堪設想矣所望諸大君子再施佛力普救羣生功德尤爲無量弟自中牟尉氏賑畢因西華淮寗沈邱均係接壤故卽順流查戶至鹿邑而止可免往來重複之病查完一縣卽放一縣以免舛錯惟淮寗查賑災民有四十萬之多加以西華沈邱鹿邑能以十萬金了事已爲至少災區寛廣之處約三四百里汪洋一片均在水中去秋至今未收顆粒房屋村庄一洗而空極貧之戶出外逃荒無如在外無以謀生仍復回至水鄕少壯在工渚瘟疫大作是以壩次恤病所只能俟大工停止時再撤矣弟此時所請各友計有十人然災區太廣水旱難通務祈多請高賢前來分辦不悮災民賑期尤爲至禱至於賑欵除放去現在西華淮寗沈邱鹿邑四縣外約計中牟尉氏扶溝三縣及補放太康鄭州祥符等處實在短少六七萬金必不可少務祈速集鉅欵速賜覆信爲禱肅泐敬請善安愚弟潘民表頓首九月廿八日 
附啓者頃接潘君來信冬賑尙少六七萬金無如安徽及本省之鎭江等處均在催解賑款一時實難籌濟務求各處諸大君子早賜惠濟俾得　於月抄月初大批起解以救民命切德無量[  同人九叩]  
[蘇省撫轅抄]  
　　十一日候補直隸州周煦山禀知奉藩憲札委先赴江寗前往河南迎提銀兩卽辭咨補鎭洋縣典史余詠清禀辭赴任○十二日藩轅牌示照得准補無錫縣知縣吳觀樂奉准部覆堪以飭令赴任供職以專責成委署靖江縣朱江禀辭赴任並銷洋務局差候補縣葉大莊禀銷發審局差指分江蘇試用巡檢陳步青浙江人由京騐看來省禀到○十三日浙江正主考錢副主考吳均開行北上准補無錫縣吳觀樂禀謝奉飭知赴任正任崇明縣吳成周正任嘉定縣龍景曾均禀謝奉飭知回本任候補縣靳琦禀知奉　憲札委管解京餉差六品銜指分江蘇試用縣丞張沐慶直隸人禀到藩憲十月分考試正途候補月課出案超等劉德麟陸嘉榖靳琦徐錦華劉有光特等張履泰程光斗江廷　陸冠灜汪　杜仁幹孫和鳴一等王希曾章鏡清洪模張墀李文郁方道濟黄章雲金鍾彥傳維祚陳汝梅王振鏞孫淦金兆熊周煦山宋韻初程桂林陸昀江藩轅十月初三日牌示　縣檢敎踰陳堂期滿以試用訓導周召棠署理又宿遷縣敎諭榮汝楫丁憂以試用訓導馬錦繁署理○十四日准補無錫縣吳觀樂正任崇明縣吳成周正任嘉定縣龍景曾均禀辭赴任○十五日蘇州府照磨楊錫鏖禀謝奉飭知部覆准以實授前江蘇候補縣范禱棠擇於十月二十一日在侍其巷公舘領帖一日 
　　 
　 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[漢臯賽馬]  
　　十二日爲漢皋賽馬之第一日第一次三馬某醫生勝第二次四馬華記勝第三次五馬俄商順豐勝第四次三馬又係　記勝第五次五馬及華　勝第六次五馬俄商阜昌勝第七次八馬華記勝十三日共賽　次第一次兩馬二次五馬三次四馬五次八馬七次八馬皆俄商順豐行勝第四次五馬第六次八馬皆某醫生勝第三日勝負容俟續錄 
[謹題佩生叔見贈秋山圖]  
　　吾叔有筆蛟龍化鑿山吐水疾如射贈我丹青一幅圖冩出秋山以况余青山爲壽石爲骨流水吾情松吾節自少生心好清靜奈何常處紛擾境滬城自音無山水山在吾鄕遠千里千里吾鄕不可歸空懹此意所遇非安得化身入圖畫與叔同了清凈債[  姪張宗昱朗之氏拜稿]  
[題佩生叔黄山全圖錄呈霧裏看花客高昌寒食生夢畹生同政]  
　　三十六峯胸包函聊借神筆鑿萬山白雲如海嶺如　千樹古松若遠帆玲瓏奇境則天工峯外有雲雲外峯披圖凝視神爲往恍如置我黄山中新安自昔好山水我家咫尺山之東先游釣大溪曲波光倒影青芙蓉祖貢成均宦吳小家　兵燹田廬空叔繪斯圖有深意有田不歸愧吾宗呈嗟乎有田不歸愧吾宗三復圖畫淚沾胸休寗張宗昱朗之氏待定草 
[上海三馬路與昌恊賑公所陳竹坪經收河南皖北賑捐七月初八九日第一千另九十至九十七次清單]  
　　水災圖册姑蘇復昌朱東秀朱福源各一元朱壽萱徐余氏求冥福各五角以上共二元南市廣和糖　來祝三多保合家平安五元玉人求平安五元少村一圓無名求病卽安藥資助賑十二　凈心氏十圓江仲動保子病勿藥助賑二　誠記十圓周姓二百鄭家木橋坤記滋生兩木行提平安醮資助賑合洋十圓源裕染坊王大昌募二圓安孚莊來五顓氏五圓徐姚氏求免災降福五圓馬潤德堂求平安一　二角不書人四角孫翁一　銅洋一圓城隍廟捅捐散洋一圓一角散錢一伯五十五文本宅門前捅捐内四明小子病愈了緣四員最樂册不書名一圓棉力守魔人車薪杯人一圓十一歲童陳觀慶五角徐求母痛愈四角求合家平安二角散洋一圓散銅洋三　散錢三伯廿五文○三天共收英洋一伯七十一員規銀二伯十一兩三錢四分銅洋六員小洋十八角錢一千另八十文救苦丹一百瓶合併聲明 [Z接續前稿 
[上海北市絲業會舘籌賑公所施少欽經收河南皖北賑捐八月十六于十九日第一千八百四十九至五十二次清單]  
　　積善堂由永順福來洋二百元魚行山人由製造局來三十元潘愼記廿元裕記還心愿十二元又爲子病愈完願四元又香資移助一元浙慈洪清　求妾病速愈十元公估局中秋節酒移助十元東士散人書畫筆資助賑六元程華記求平安助奉天五元無名氏求病全愈四元無名氏四元法祖堂孔二元亨違利孔炳文二元殳山樵子畫潤助賑一元楊鴻鈞求免灾晦一元庭山愛日軒王由顧雲錦來銅洋一元○利昌布號各友願省月餅錢四百廿文又募無名氏世善堂程孫耀如求平安三戶各一百零五文立順興三百十五文共五戶各洋一元以上十六日○存心主人求合家大小眷屬平安身體康健助奉天永定詳一百五十元慈谿宏度子三十元浙椒隱完隱完願廿元石邑仁大典十四元皖庽憤憤子募薄道八十三元内銅洋一元杭州馬履謙祈保媳口丁速愈洋十元蘇州趙元增求父病速愈十元古多舒心印十元杭州勉善子爲母求免灾難一元印無名五元合順質衆友三元蘇州趙壽康求合家平安二元鎭江許洪源陳陳雨亭劉玉森二元沙頭蔡芝坪手森　衣莊六七兩月衣厘一元病餘生藥資移助一元求補過子中秋節省費一元蘇省潤昌瑞陳懷清張氏一元沈忠裕戕店内逐日每千提出四文移助錢八百文並　存銅洋一元甬小北氏銅洋一元○湖南長沙湘陰媒帳房張精一勸募路河修竹堂都門景禧堂各錢一千文南陽室施韻珊六百文稽小鶴樵三齡小敢女韓寶玲南陽副室林蘭眞女士韓寶瑄四戶各五百文寶琮氏寶琳氏路河綿澤堂寶容氏楊忠愛堂五戶各三百文無名氏一百七十文共十三戶合洋五元對開一元以上十七日憩廬主人五十壽誕又得一孫蒙　友賜儀節省筵費移助爲諸君種福由安孚莊來規元一百兩江西補用府李萍　善士助奉大由孫詞臣翁托朱西亭兄來四十三兩蒲塘鑑庭氏爲母胡黄氏三周之期將懺資移助求資冥福洋廿元浙寗盈泰新董樂　爲舅氏王采臣代求新病速愈廿元　京赤石鎭　運鹽局何延祐募十九元錢昕伯翁爲次子　越患病求速愈十元董鄭氏十元無名氏求諸病全愈九元慈谿王忠謙求病速愈六元無名氏求病全愈六元吳開峻爲繼母病愈繳願四元藜玉寶二元徐雲記二元○源豐潤來無名氏三元會祈安氏山陰章各一員耕餘堂單陰緣軒兪各五角竭力氏二角保安氏角共八戶合洋八員三角○泳昌升睛記新記芝記銘記小記石記六戶各二角義記石記各一角五分憶記子記桐記夢記蓮記五戶各一角共十三戶合洋二員以上十八日○蘇州吳頣齋募　程氏求程許氏母病速愈十員徐虞氏求平安十員陸小寶求病速愈六員羅店隱名士店内各友中秋節省席費求人口平安五元漢口敦煌雲氏求長幼平安四員蘇州元坤山天和燭號衆友願省中秋席資移助求合店平安四元章練塘程承源三元鎭江廣義和潮人氏三元張蘭生爲長子久痢求愈三元銅洋三元太倉邵公舘凈青居士洋二元雲間適安主人求女病痊二元蘇省福來康衆友省月餅費二元無名氏一元方濟記一元無錫時長募求母病速愈一元無名氏二角錢三百文無名氏銅洋一元章練塘藜漢西善土托和泰　行來松江楊稻查募信善女史保病患洋六元候貽榖倪菊亭各四元施天　三元盛梅汀張春福了醉經殷冶卿四戶各一元提前營康傑募金益泰二元不留名徐祝三莊友三允昇坊四戶各一元金斐一元銅洋二元高宜記四開洋二元陵友記張秀　錢鳳山張恒和高韻初五戶各五角宣保亭四角不留名三角沈明安尤明發尤友發三戶各二角半共廿六戶合洋三十四元四角銅洋一元王同興銅洋二元萬銀發銅洋一員○朱大金號來不書名洋十元節省氏四元敬畏齋二元四角裕記二元悟生求平安隱名氏三戶各一元宕記五角昨非居三角拭記吉記無名氏文軒氏莊記叢桂齋六戶各二角共十五戶合洋廿三元四角○萬番甫司轉交來劉延齡募丁文鈺仲居堂恩退書屋求平安四戶各一進履書屋錢六百文金　舘求助我緣系陽堂雲記李書林備問堂五戶各五百文存德堂王存德堂月記各四百文陔華書屋三百文射潮堂錢二百文共十四戶合洋八元以上十九日 
 
 
 

Page 10

 
 
   
 
