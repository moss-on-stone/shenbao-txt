# 1916 - 292 - 4915697

 

Page 1

 
 
   
 
 

Page 2

 
 
時評 
[反激力（冷）]  
　　凡一國民性有反激力者必强無反激力者必弱而無望何則有反激力者遇一次困難則增一分精神當今世界之强國無一不從困難中來也無反激力遇一次困難則銷一番志氣志氣銷磨已盡而奴隸隨之矣 
　　雖然所謂反激力者非血氣用事一時狂動之謂也有沉毅之力防守與進取之精神其目的惟在自立自拔而不在對我有惡感之他人蓋人之墮地而入世也其本分即爲與世界之煩惱戰以達我本願故我之勝敗在能達我本願與否而不在與我以煩惱者何人苟欲達我本願則除自立自拔外無他事也 
　　嗚呼今之政界苟知此義則一切相爭相攘之事可以免而國是自然進步矣獨奈何今之人其誤解反激力者多也 
[命令]  
　　十月二十一日大總統令晋授李耀漢以勳四位此令 
　　又令特授莫榮新譚浩明以勳五位此令 
　　又令齊莫特散帔勒色凌那木濟勒旺寳蘇木工爾巴圖均晉給一等大綬嘉禾章此令 
　　又令蘇珠克圖巴圖爾揚桑勒旺那爾布均給予二等寳光嘉禾章此令 
　　又令陳籙張慶桐均給予三等寶光嘉禾章陳毅徐時震均晋給二等嘉禾章此令 
　　又令錢錫霖晋給二等嘉禾章李壽金張汝霖常耀奎均晋給三等嘉禾章劉天煜白承頤陳德苹均晋給四等嘉禾章陳常王執中鄧就安石玉芝均晋給五等嘉禾章周桂斌年德濬均晋給六等嘉禾章張文誥晋給七等嘉禾章此令 
　　又令隆世儲冷遹魏邦屏韋榮昌均給予二等文虎章何紹賢給予三等嘉禾章此令 
　　又令陳宗蕃伍錫河均晋給三等嘉禾章夏辛銘陳廷銘均晋給四等嘉禾章羅鴻年宇漢章給予五等嘉禾章此令 
　　又令陳寳龍給予三等文虎章此令 
　　又令景林晋給三等文虎章此令 
　　又令楊飛霞授爲陸軍中將此令 
　　又令林虎張開儒方聲濤程子楷均授爲陸軍中將莫擎守張習成均授爲陸軍少將並加陸軍中將銜唐紹慧鄧文輝申葆藩盛榮超李天保朱培德伍毓瑞李思廣陳自先張佩紳均授爲陸軍少將陸長勃劉志陸均加陸軍少將銜此令 
　　又令周天祿授爲海軍上校楊其禮授爲陸軍騎兵上校胡思清授爲陸軍砲兵上校莫正聰蒙仁潛農有亹玉廷江永隆均授爲陸軍步兵上校此令 
　　又令司法總長張耀曾呈請任命謝曉石署僉事應照准此令　　又令陸軍總長段祺瑞呈請任命沈慶爲陸軍第八師步兵第三十一團第三營營長應照准此令 
　　又令陸軍總長段祺瑞呈請授文福李福興爲陸軍步兵少校授楊應梁爲陸軍騎兵少校授馬繼武爲陸軍步兵上尉並加陸軍少校銜應照准此令 
　　又令陸軍總長段祺瑞呈陸軍步兵上尉張寳崑因案判處徒刑請予褫職等語張寳崑着即褫職歸案執行此令 
[專電]  
　　北京電孫洪伊與張繼等及議員之一部商去就聞昨晩决定暫緩辭職一面催請嚴辦裁員中之有舞弊情事者總統又不肯下免職令政局益糾紛聞馮督軍對於内部控案極主張爲善意之調和有電到某機關詢問眞情故其所派之憲兵司令陳調元昨早車已回寗報告一切 
　　北京電憲政討論會昨開大會到百四十七人内部組織當場表决分會議交際會計文書庶務五科蓋爲改黨張本 
　　北京電鄭家屯案催結甚力聞日使意苟許在奉省暫設高等軍警機關聘日顧問各一人全部交涉即可了結 
　　北京電法國對我最後要求天津租界事係十七日提出頃晤某要人詳述此案言法領主張以老西開土地編入租界始於一千九百二年法使孔德氏與我嚴重交涉允以最初豫定區域之一半仍歸我管轄本年六月外交部答以國人必大反對未能同意法總領事催促速决以必無反對爲言外交部惟一月兩月再三延期至本月十七日法總領事乃依自己之方針以中法兩國文字地圖繪我擴張租界之部迫歸法工部局管理送通告於交涉司昨日更實行其通告擬拘留該地之我國巡警陳總長急以勿出非常手段顧全邦交等語送照會於法代理公使事殊棘手 
　　北京電天津交涉電胡惟德向法政府交涉 
　　北京電政府囑伍朝樞電秩庸擬任外交意見 
　　北京電全國敎育會聨合會昨議决三大案注意貧民敎育增設女子高等師範改良中學校辦法 
　　北京電敎育部總長提出支配敎育費標凖國家敎育費支出應及預算總支出百分之五地方應百分之十五 
　　北京電敎育部訂定選派留學外國學生規程十條公布 
　　北京電中行現金籌足呈部即日開兌 
　　北京電中行兌現正竭力預備而中交兩行之辦事人競爭益烈其要點在欲爲國家銀行兌現問題特其表面昨中行忽來某總監某參議持國務院公函盤查中行存庫徐總裁言惟財部可以來查拒絶之某總監等不肯徐即往晤陳總長又偕陳見段總理請間是否不信任財政部何以令某總監往查段言並無公文陳即以公函進叚婉言收回公函一面電致某總監不必盤查其事始寢此事又係某秘書長之意云 
　　北京電兩院定二十四會合議選副總統 
　　北京電馮督軍保薦高級軍官孔慶塘王者化堪勝疆圻著交國務院存記 
　　北京電下月十日召集司法會議 
　　北京電王湘綺在籍病故 
　　北京電熊鳳凰來京 
譯電 
　　北京電華字報云洋藥公所又呈請中政府准許展長售土期限九個月以帝制運動擾及土業爲理由否則洋藥公所將要求中政府賠償損失（二十一日） 
　　北京電孫洪伊已辭職日内或有明令批准 
（二十一日） 
　　北京電許世英改長内務楊士琦入長交通之說不確惟孫洪伊有任禁烟局督辦說（二十一日） 
　　廣州電省議會决議主張省長改由民選（二十一日）以上路透電 
[東方通信社電（日本人組織）]  
　　東京電舊金山電云中美兩國資本家近相提携創一汽船公司由太平洋岸通過巴拿馬至墨西哥灣開新航路該航路豫定由該處更於南大西洋南美諸港寄椗是起點於俄勒根州波德蘭特港由波港又與他之汽船連絡至中國沿岸諸港從事太平洋横斷航路（二十二日） 
　　北京電内務總長孫洪伊之辭職旣經呈出惟總統尚未批准其後任任可澄之說頗高但議會方面以此說假令成爲事實恐不與通過（二十二日） 
　　漢口電王督軍近與各省督軍省長連名電致北京政府請速制定憲法以爲鞏固國家之基歴（二十二日） 
　　漢口電漢口商務總會二十日開大會協議分擔五年公債之事其結果全部由各商民分攤但其繳欵期爲本年之杪（二十二日） 
　　濟南電山東募集善後公債二百萬元一事雖經本省之國會議員團通告反對而省議會審議之結果仍多數可决據觀測者以當此商民憊之日募集公債未免困難（二十二日） 
　　濟南電此間齊魯銀行以防止利權之名義得張督軍特許開始大舉收買制錢據聞實與某某洋行訂有密約轉賣其利益有與張懷芝折半均分之風說因之否難之聲將漸高云（二十二日） 
　　東京電寺内前朝鮮總督因多年之勤勞二十日蒙御賜如下（一）御紋銀製花瓶一對（二）御目錄一封（二十二日） 
[戰電]  
（英人路透電） 
　　倫敦電今晨海格將軍報稱英軍夜在伐爾蘭柯爾附近續得進步英軍襲擊新福音堂南敵軍戰壕獲勝（二十日） 
　　倫敦電羅軍公報云敵軍刻正於杜白魯加全陣線進攻已在羅軍右翼及中央受挫惟羅軍左翼已向林格特稍退羅軍在哇桀土斯山谷將敵軍逐至邊界戰事仍在進行敵軍在特洛土斯山谷自蘭恩山隘羅　爾境擊敗進攻之敵軍奪回蘇魯山（二十日） 
　　倫敦電塞軍公報云塞軍奪獲白洛特及維呈塞洛村俘敵八十人（二十日） 
　　彼得格勒電公報云敵軍在杜白魯加進攻爲俄軍擊敗受創甚重大戰仍在進行柯凡爾南二十六英里刻有惡戰敵軍在哈里區西北十二英里猛攻受挫敵軍且在斯維斯台爾尼克南密集進攻戰事仍在進行俄潛艇一艘在博斯波魯斯擊沉土國輪船兩艘（二十日） 
　巴黎電今日午後公報云松末河境無步軍戰事惟薩伊萊至薩伊里塞爾及貝洛瓦至貝爾尼境砲戰 
 
 
 

Page 3

 
 
甚烈（二十日） 
　　亞姆斯特丹電德政府已續向國會請籌撥戰費一萬二千兆馬克（二十一） 
[公電]  
　　謝孟軍等電北京大總統段總理曁兩院各報舘公鑒政敎合一爲我國秦以來莫大之弊專制帝王每假孔爲護符現已共和豈宜沿幾且他敎一聞尊孔爲國敎之說羣起反對奸人乘機請復拜跪仍是利用孔敎之故使政府駁之已誅其心乃更奔走兗徐陰圖偕名偕力謀開　端實爲禍首請政府力主政敎分途得根本解决之要國民幸甚天下幸甚謝孟軍謝張公叩沁 
要聞一 
[政府國會間之相互關係]  
　　大陸報十七日北京特别通訊云雙十節榮典大頒試就得勳章者之名單而一察之卽知政府於選擇懋賞之中實以調和各黨派爲主義名單冗長報紙載之數日始畢姑舉數名而政府選擇之宏博亦可見矣如孫文鐵良唐紹儀張勳黄興馮國璋等本非道同志合而政府則一視同仁雖榮典之等級不同而諸人之榮佩勳章則一其能覩物動心一變其仇視之態度而爲相親相愛之情誼與否則在今日尚未可知惟旣共沐榮施同膺上賞如黄興張動者似可不致操同室之戈矣據華字報所云國會議員尚未發展適當之知識以副其所居地位之重要討論重大問題時輒意氣用事未有妥善解决之望抨擊攻訐殊嫌太甚所議事件未經議决而會場已閧然散去此乃屢見不鮮者也此京政客之所慮者爲軍人干涉夫若干軍人之欲伸其勢力及於非其責任所在之範圍固屬可慮然政客實予軍人以干涉政治之機會溯自八月一日開幕以來國會舉動足以增進國會尊嚴者殆未多見吾人對於國會之意見容有不同然於此節則不能爲之諱也財政之糾紛迄未就理而中日之交涉關於東蒙南满者迄未解决或謂中國現有之内閣非由國會議員組成者此則在今日不宜於中國此說亦有見地在政治發達之國如美國者施行此制固無所不利然在中國則事實上之結果竟使内閣與國會咸感麻木不仁之苦再現内閣似無所謂國家政策者部長祗知辦其一部内之事内閣並未向國會佈告其國家大計縱内閣與國會皆屬臨時機關然内閣亦何妨向國會一宣佈必要法制之臨時綱傐耶中國不圖進步則已否則整頓財政實爲第一要圖使總理而爲國會議員則可提出加税募債之財政計畫而使國會首先注意於此今則參衆兩院自定議事程序往往討論大可暫置之事件向不及極關重要之問題若内閣與國會果能同心協力互相扶助則現行内閣制之弱點尚不致若是顯著但吾人觀於陸徵祥長外交案竟不爲國會通過而知内閣與國會之不能一致行動矣日本内閣中縱無國會議員之閣員下院中縱無擁護政府之政黨政府尚能行政惟在中國採用此制而求眞有益於國家則固明明必不可能叚總理在兩院未有政黨凡内閣交議之案其能通過與否輒在不可知之數蓋國會中苟無人擔任疏通以求交議案件之得以迅速通過則政府交議事件其得成爲法律之機會較諸國會中一政黨提出之議案爲尤少也副總統日内究竟舉行補選與否尚難逆知有人以爲永久憲法不久公佈副總統不妨暫緩選舉惟選舉之日無論早遲而投票選舉之人則一且民國二年憲法關於選舉副總統之一部在今日仍然有效故暫緩選舉一說似無充分理由大約半月之内此事可望議决也 
[春明珍聞二十八（湛存通信）]  
　　前日（十六日）爲兩院會合會討論選舉副總統日期蓋根於兩院各别開會之結果自無甚諭辨孰知天下事恆出意料之外閧爭至四小時之久仍無結果一哄而散湯議長主席預先報號發言者有四十餘人之多此可駭也明分兩派一主速選一主緩選主速選者爲憲法研究會及其他獨立派并有舊國民派之一部分主緩選者惟舊國民派之一部分人數相較自以主張速選者爲大多數但少數主張緩選者其氣概雄傑聲浪高亮有足使會議無結果之武力主張速選之理由本極簡單依法副總統缺位時應於三個月内組織選舉會選舉之今缺位已將半年自應從速補選而已主張緩選者其理由安在莫名其妙其惟一理由則謂制定憲法最爲重要應俟憲法制定後再行補選此直不成問題憲法會議每星期開會三次尚有三天之空暇無論何日皆可舉行選舉於會議憲法之進行絶對無妨也有一人登台發言謂主張速選者云可安定國本恐今茲被選舉之一人當選後反足以摇動國本又云徐州會議甫畢忽選副總統恐第二次會議又將發生云云聞者駭詫满場嘘禁其不得發此謬論議長亦警告其發言不得踰越範圍僅討論日期之遲速不可涉及被選者之人物此君仍聲言之不已其中黑幕重重不可究詰其實皆無當事實褚君輔成特登台發言主張三日内即選討論良久有人提起討論終局忽張君伯烈云今日討論不能宣告終局衆益奇異設不能終局則將討論至若干時日亦無了時全場又譁爭不已但見東一人起立揚手摇頭發爲嘈雜之聲西一人起立拍桌踏地顯爲激昻之態若南若北莫不皆然一時銅山東崩洛鐘西應幾有萬馬奔騰之勢至彼此所語云何則雖本人亦不自知乃决定繼續討論發言者已有二十餘人在憲法會議中無論何種討論向來亦未見有斯盛舉始分别付表决甫在查點人數忽又大喧人數不符聲震屋瓦議長迭鳴警鈴毫無效力議場秩序無法維持遂宣告散會議長席上有警鈴一具專於秩序擾亂無法維持時用之歷久未見使用今於萬無使用之時使用之警鈴不知當亦喜出望外歟此事本發起於舊國民派前函曾述其涯略今情勢稍變該派不能獨佔其功遂稍有反汗之决然在識大體者以爲雖於政治作用上不克完全收效究不得白變初衷將益貽他派以勝利故仍主維持原議共同選舉馮君國璋共同派中之一小部分則堅欲另選岑君春煊聞其院外預備會已哄爭許久卒用投票表决仍以馮君爲多數岑爲少數少數者不服投票之結果爭持益烈主席乃私闔電燈總機關致屋内無光始哄然而散蓋會時在晩間其地址則爲石駙馬大街某君之私邸也至兩院會合會場仍各人自由行動遂爾現此惡象但張君伯烈似别無欲選之人何以隨衆滋閙至如此其甚則甚難索解或云有一部分人頗疑此次選舉專爲各派中堅分子邀功自結之計利用多數人爲傀儡故欲一顯威風使中堅分子知利用之不易也此說也不爲無因然求議會之不爲國民所抨擊則難矣昨日（十七日）爲衆議院開會之期第一案即爲特任汪大燮爲外交總長咨請同意案段總理出席說明略謂汪君本前清外務部章京曾任英日公使爲人細緻有才幹爲外交上難得之人材或疑其前任參政院副院長時列名推戴帝制此舉非出其本心特爲保全今大總統起見若汪君不能忍辱含垢勉爲此舉則今大總統斷斷不能自脱故推戴書上呈後即翩然遠行時勢所迫應爲衆諒今外交事件積壓甚多險象環生甚望貴院即予同意云云語畢點首而去遂散票其時場中竊竊私語知此次必又否决某某工人繞場蹀躞勸人宜寫三字（即不同意也若同意者即寫兩字）并先期某派議員開會决議不予同意又廣發傳單較之陸君徵祥投票時更有預備則其不同意也更可必矣在場人數爲四百四十五人過半數爲二百二十三人檢票結果同意票得二百十九票不同意票得二百二十六票其結果仍爲否决宣布後掌聲大作藉鳴同意當時某君爲檢票員先知其結果即暗暗合掌作勢满面笑容分告同派議員相慶成功嗚呼對人不满意而反對之固無不可必如是得意其居民亦可想見矣政府若再提出除該派所要求者外必無通過之望今日已將外交次長改爲實任聞將卽以次長代理總長或云將派人署理要之於短期間内必不再提出後任之人前途茫茫可憂者不在此一事也休息後主席報告財政總長因應本院之質問一時卽到院今已三時半可否請其出席報告事件衆微應之乃查點人數尚缺十人派人四出延請僅有三四人在休息室明曰不再到場衆聞之大怒請議長派警兵兜拿議長乃令議員往拉其到場然三四人到場後仍不满法定人數無可如何不待議長宣告在場者亦一轟而散大約下次開會必有請付懲戒之問題發生如此兒戲何止一次猶憶元二年間某西人語人曰吾來華甚久頗諳華語惟有兩語不明其意一曰取消獨立一曰不足法定人數請有以見敎人告之以故某西人仍謂世界無此事實何貴國常常有之云云今取消獨立之聲洋洋盈耳以後復日聞不足法定人數之說是今日現象仍與元二年不相逕庭回首前塵深可感喟 
[北京特别通信（二十五）飄萍]  
　　行政訴訟之風潮 
　　一誤再誤三誤 
　　孫洪伊去志决矣 
　　政局之前途如何 
　　嗚呼飯碗之爲禍烈矣哉最近北京政局因行政訴訟之風潮致又呈不安之象此種風潮進行之線路其初自内務部被裁人員已破之飯碗中發軔一變而爲内務部與平政院之爭議再變而爲内務部與國務院之暗鬭三變而爲國務院與總統府之難以爲情蓋一誤再誤三誤始得有此結果果又成因影響於將來之政局吾又安知其爲何如耶 
　　所謂一誤在内務部當孫洪伊初進内務部時某某等司長以心懷不安之故曾一度表示辭職乃總長不許之初旣不許繼又從而裁之裁之之手續又不完全而新進之人又每不爲衆口所稱道加以暗幕中種種情形於是有被裁人員控訴總長於平政院之事 
　　所謂再誤則誤在平政院平政院應受理茲案與否從法律事實各方面辯論各有理由且勿加以評斷然平政院已往之判例則類於此者殆皆未見受理昨非今是昨是今非平政院之態度旣含有對人對事之别矣况内務交通事同一律者也判决之主文或變更或取消異若天淵使内務部憤不能平使國務院難以處理於是内務部與國務院之暗鬭生矣三誤又安在乎平政院以裁决書呈請總統執行之時孫洪伊亦以諮詢國會之請進呈總統國務院擬執行令請總統蓋印孫洪伊拒絶副署總統批再交議一面批孫洪伊呈卽准諮詢國會解决然國務院中不知何故執行令再提出於國務會議即諮詢國會之事始終無聞且一再以執行令送請蓋印總統留中不發一面諭孫洪伊設法解决以三日爲期逾期則發令國務院不知何故昨又逕擬免孫職令呈請總統蓋總統照前議拒絶之昨晩徐樹錚再以此令請蓋印總統殊怒徐正色言曰（你們的話都算說話我的詁便不算說話嗎年輕的人不要專事胡閙）徐乃以承總理命爲辭而國務總理是否可免國務員職爲政治上應大生疑問之點以故免職之令仍拒絶不發歷史上之府院問題至此又如草遇春風稍稍萌動吾所謂難以爲情者此也三日之期過矣孫洪伊所能行者惟有兩途一則俯首以承執行令一則昻頭不顧大蹈步而出内閣耳以言做官應走第一途若欲保持政治家之面目留將來活動之餘地則出閣而外實無其他方法孫始終不認平政院爲應受理今勢不敵出閣非辱也故辭職之意至十月十八日之夜而决定 
　　憲法商榷會者無名之政黨爲舊國民系之一部與孫派等所結合者也該會議員對於茲案頗爲有聲有色之質問雖然處今日政局之下議員質問殆祇能發生令政府照例敷衍答覆之效力故雖明知平政院之不平而愛莫能助徒喚奈何昨日開會先討論省制加入憲法問題嗣孫洪伊到會報告此事之經過言論頗甚和平但謂前次登台曾與諸君商榷今去志已决亦不可不一告諸君云云衆有惜之者有謂去得光明磊落者有謂且待總理下免職令者余在窻外旁觀初以爲無關秘密繼有一身着西裝形似在政客上行走者前來一鞠躬軀逐新聞記者出境以後情形如何無從悉矣 
　　孫洪伊而果去職聞任可澄殊有望雖然今尚未可必也今日内閣中所謂有民黨臭味者孫谷張耳兎死狐悲物傷其類谷張之感想其何如耶雖然吾願孫氏出問以後谷張等仍能與段總理始終提携以維此人人所料爲短期之内閣耳或曰履霜堅氷至未易言也然則吾人但俟其事實發生以取作通信之資料可矣 
[張勳等再爭孔敎電]  
　　日昨張勳等十八人致電政府云奉到覆電當卽遵示轉達旋經往復電商僉以世變縱有乘除聖道自在天壤誠如鈞指無待杞憂唯中國向無憲法之明文故從前亦無國敎之規定今將以憲法示天下即當以國敎燭人心况我國自有本原舉世同茲法守在草案旣嫌爲背本而審議方削其條文深恐斯民觀聽之易淆尤懼吾道藩籬之盡潰存之斷不爲憲法之障碍删之適以滋横議之譏彈衆志所歸一言而决應請俯采前議仍將原電提交兩院虚己相商折衷一是國會不乏明達之士或不河漢斯言云云 
[徐州特别快信]  
　　外交總長一職久懸張勳電政府可不要求國會通過以免阻難 
　　張勳因軍餉孔急擬再電政府力請暫撥兩淮鹽欵四十萬以濟軍需 
　　徐州鎭守使張文生任重事繁張勳改任中軍閻肇興戒備總司令 
　　南宿州大操可實行打消 
　　惲禹九昨由滬又有極長電來徐内容未悉張肇達（張勳之承繼子）昨晩偕兩淮運使劉文揆乘車來徐 
　　張勳昨接李經羲由津來電聞李准日内起程入京 
　　董翥軒前日出京回徐旋即乘車赴寗轉輪赴皖 
[南京快信]  
　　江西省議會昨致蘇省議會電云本會議决省長民選已電國會請願請貴省一致進行以奠國基 
　省議員龔其偉提議推廣各縣通俗敎育昨蔣議員士杰等提議鎭江設立第九師範沈議員素生提議無故不到會議員請照省議會暫行法第三十二條辦理各案不日列入議事日程財政部昨致清理官産處長曾樸電云該處收入應概作國家收入其截留充地方經費者作爲補助費 
　　參議院改選期近中央昨電齊省長咨省議會依法補選 
　　憲兵司令陳調元日前偕張繼李肇甫彭允彝由鄂乘京漢車入京茲聞陳君在京面黎總統段總理數次昨公畢回寗 
　　王芝祥日前偕李書平出京奉派赴滬聞王君今日將由滬來寗晤馮督軍商榷某事 
　　温宗堯電馮督軍允不日來寗就商一切 
倪幼丹奉乃父命赴徐謁張勳 
　　張勳之顧問饒士端昨由贛乘輪來寗今日赴徐 
　　江寗小學校昨日（二十一）在公共體育場開第一次聨合運動大會 
 
 

Page 4

 
 
本行經理北英商火險公司醬銀四千餘萬兩在申開設最先迄今已數十餘年專保房產貨物棧房一切火險遇有不測無不立即照賠保價格外公道如蒙紳商賜顧請到三馬路第十二號門牌樓上本公司帳房面議自當悉心照辦以副賜顧此佈 
[聲明遺失出粉憑條]  
船戶萬永泰於陰歷九月念三日午後四句鐘在途失去盈字三號廣昌抬頭向申大廠出藍馬粉五十包徐文彬憑條一紙倘有中外人等拾得作爲廠紙特登申新兩報 
廣昌告白 
[廣東仙壽窩　立愈癩疥瘡藥]  
此藥不論何種瘡毒久年惡濕等症朝搽晚愈神效之遠世所罕有大盒五角小盒二角 
上洋二馬路畫錦里口請認拐　李為記 
[眼疾無憂瞽目重明奇方]  
人之有雙目猶天之有日月也眼目有病則近不能察鍳遠不能瞻眺久而不治勢將流為廢人矣本藥房竭數十年心血始得此靈效奇方名曰光明眼藥能統治眼部七十二症無論遠年不愈瞳人生翳白星白珠紅眼爛皮或痛如刀刺或癢不可忍以及痘後目疾只須將此藥日點三次雖瞽目亦能豁然開朗眞千古不傳之秘寶也每瓶一元　又秘製一靈騐瞽目還明丸功效同上每盒一元每料六盒洋五元若能雙方並用見效更速　上海三馬路大舞台對面錬雲藥房發售 
[始創最靈驗治風仙品]  
眞正熊油虎骨百　草追風祛濕藥酒 
風濕停滯四肢經絡即覺渾身酸痛漸而麻木拘　手足不能動移無異廢人皆由氣血虛弱營衛失養所致延醫調治往往經年不愈蓋風濕盤踞於骨節經絡之內非湯藥丹丸所能深入驅除也惟本堂所製追風祛濕酒其藥力直入四肢百骸經絡骨節之內週身積聚之風濕一掃而空故能藥到病除其應如譬凡左癱石瘓半身不遂腰膝酸軟四肢麻木步履艱難中鋒中痰中氣口眼歪斜語言　澁氣血停滯等癥是有藥到病除　試屢驗萬無一失試過者方信余言眞不謬矣大瓶二元小瓶一元雙料加倍〇眞正熊油虎骨保命膏每張一元二角雙料加倍 
[極靈極速　治牙痛斷根法]  
牙痛一症苦無斷根妙法茲本堂獨得一種神效藥水不論蟲痛火痛寒痛蛀痛吃烟人風火牙痛等痛依法用之片刻其痛卽除永無後患眞治牙痛聖品也每瓶四角小瓶二角○八寶光明眼藥水每瓶一角 
[屢試屢驗癬瘡斷根奇藥]  
癬瘡一症斷根　絕少往往此愈彼發受累無窮本堂精製奇藥不論荷葉金錢牛皮一切頑惡癬瘡搽擦數次立刻止痛除癢其患自愈妙在皮膚光潤永不再發眞從來未有之奇藥也大瓶一元小瓶五角○立愈癩疥瘡靈藥每瓶五角 
上海河南路拋球場南首七號義商彭壽堂藥房啓 
[揚名奉送修補車胎]  
茲啓者本公司今由美國名廠運到新式修補橡皮機器特請名師專修各種橡皮車胎以及各式雨衣水袋等件質地堅固保用三月如在期內原處損壞不另取資本公司因推廣營業起見如修裏外胎小洞丁眼概不取資奉送一月以答諸君之雅愛今特登報揚名如蒙　賜顧請臨敝公司接洽不勝歡迎之至修補價目開列于後外胎其洞在一寸之內奉送如至二寸只取手工洋五角裏胎丁眼奉送一寸至二寸只取手工洋二角五分其餘價目亦不細載如蒙　賜顧無不克已 
新世界對面七號茂孚橡皮公司啓 
[另設特別班限一月畢業　速成　打字　招生]  
本學社發明閉眼術設打字專科已九年方法之完備敎法之精善機器種式之多洵為海上各打字社之冠故僅學二日　眼可打三個月精熟每逢禮拜三六　敎簿記速記畢業後由本社介紹供職事於各洋行者頗不乏人茲更推廣學額特別廉收學費有志者速來取閱詳章 
新白渡橋北乍浦路多子里振華學社啓 
[廣東種德園新發明　如意精油]  
本園自甑之如意油藥料之優美功效之靈驗久蒙諸君讚賞本主人特出心裁研究西法製藥將如意油提煉成精故名曰如意油精又名如意油錠功效比如意油更勝而且用法得宜携帶利便亦無傾洩之弊居家旅行四時不可不備誠護身之聖藥也贈送樣子外埠付郵票一分立即寄上　價目大號二角半二號二角三號角半　買一盒奉送如意油藥渣一包 
[中國薄荷錠]  
中國薄荷錠○功效勝外洋○同胞用國貨○何愁國不强○本園始創製○志在國貨倡○諸君蒙光顧○請認醒獅牌○價目大號二角半二號二角三號角半○批發克己函購即寄○總發行上海河南路老巡捕房對門廣東種廳園謹啓 
[東京水險公司明治火險公司]  
三井保險 
日本火險公司共同火險公司東京火險公司橫濱火險公司千代田火險公司 
啓者本行經理以上七大公司數十餘年經理妥善賠欵迅速中外紳商深所共知專保各口岸及洋棧水險南北市房廠面火險其價格外公道本行更設經理處在各外埠諸君光顧請駕臨接洽可也 
上海四川路四十九號電話一八一七 
三井洋行告白 
[職員待聘]  
今有精通英文及高等數學之友願當寫字或教習之職薪水從廉如有各埠行家公館或學校及其他各團體欲聘者請致函本館金字號轉交 
[一分時立止　心肝胃氣痛藥]  
此藥無論何種心肝胃氣痛須痛到人事不省衹吞服二分其痛立止兼永斷根每大瓶一元中瓶半元小瓶三角上海二馬路畫錦里北首 
保太和啓 
[乾血癆第一靈藥婦人閉經活人無算]  
此藥專治婦女　任損傷腎虛血枯及血少血閉或憂鬱思慮過度而經不行則中氣益損陰氣益乾致成瘀血凝聚癆療險症本齋世祖秘傳良方久已馳名活人無算無論婦女老幼遠年初起一經服此聖藥三日立刻健脾開胃養血滋陽重者服藥一料足矣血脈流通功效大見因此藥十分靈驗故敢出而問世非圖漁利也每盒二元每料四元不靈包退還洋舖設上海二馬路西鼎新里京都天寶齋 
[存濟局周文卿大醫士治小便腫爛　白濁刺痛　魚口橫痃聖手]  
余酒後誤入花叢忽焉下身染毒初患小便刺痛繼則白燭淋漓兼旬不止嗣爲無經驗之醫生所誤投以不相當之藥反覺更劇于前竟然毒入下部兩旁突起橫痃便毒腫痛異常日益加重百治罔效蒙友指示六馬路朝陽樓茶館斜對面存濟局周文卿先生毒門擅長請爲包醫當服　先生秘製丹藥內服外敷立刻止痛未經一星期下部漲肉新肌立生橫痃魚口逐漸退消險症可畏全愈何速　先生眞當世名醫也良用欽偑蓋滬上醫家林立丸散繁多試之竟無實效惟存濟局周文卿先生功效如神可推海上第一名醫　先生祖居滬上九世于茲臨診最久加之苦心研究精益求精無論何種至重至危之毒症四肢疼痛梅瘋癱瘆透頂爛鼻下部腫爛均可包醫限日全愈出立保單逾限不廖可還原洋每日門診隨到隨看奏效神速醫資從廉　先生誓不用輕粉水銀惡劣毒劑摻雜爲丸患毒同胞幸勿交臂失之　該局秘製珠黃下疳散每罐一元　珠黃掃毒丸每料二元　珠珀立止白濁丸雙料四元　單料一元　橫痃魚口內消丸每料二元　橫痃魚口立消膏每張一元要皆神效無比也　本埠後馬路錢業鄭鑒淸謹啓 
[三益股票公司]  
本公司代客買賣幷備現金收各種鐵路股票證劵收據及各實業公司股份公債票各大銀行定期存單儲蓄票等均可交易如蒙賜顧晴即駕臨三馬路西書錦里弄內四百零六號外埠函詢當班答復上海三益股票公司啓 
[洋紙特別批發]  
本號專運各國洋紙推銷各埠零躉批發特別從廉如蒙惠顧即班奉樣報關裝運均可代理　上海河南路東棋盤街口　電話三七八六　協昇紙號啟 
[德康烟紙號召盤]  
本號現因另圖別就意欲將生財各貨出盤如有人願意接替者請至四馬路南石路普慶里口本號與賬房接洽可也　本主人白 
[成豐股票公司]  
收買全國鐵路股票證券公債票儲蓄票股票等各銀行現銀交易價格從優請至三馬路新聞報館對門兆福里或棋盤街工部局對面兆福里均可接洽　電話一七另三 
[戒煙之害]  
僕因病吸煙二十年矣體瘦胃弱爲禁煙期迫就報　市　者往戒之乃每至中途腰酸骨軟舊疾復作如是受害不下十次　後見　　橋西首芝罘路　介慶醫院孫醫生能出保單限日戒絕　絲毫不適戒時仍可照常辦事又遇　　煙友數人皆平安戒斷僕乃大　將煙與病兩托孫君未及兩句果　斷病除毫無痛苦如此戒煙治病滬上眞獨一奇術也且對貧苦煙戶減價取資　得極矣僕旣受賜特登報鳴謝並告同病往試之 
仁壽里王文浩謹謝 
[達豐機器染織工廠啟事]  
本廠發明絲光線以來三載於茲自置機器聘請化學專家將四二雙股線用高等藥水煉成絲光且顏色亦用上品材料染合適宜其光彩之足顏色鮮艷久不變色與舶來品有過之無不及上春農商部賽會得獎最優歷蒙各織布襪廠家需用均承贊許如蒙　惠顧自當克已歡迎總廠上海虹口塘山路電話二六二〇發行所上海後馬路長鑫里電話四三五一 
[利康餅乾公司開幕]  
竊維中國自準各國通商以來始見有罐頭餅乾肉食水菓等類初無非西人自運自用於吾域無甚關係然近年以來文明漸入風氣頓開常見同胞旅行攜帶餽贈親友　見其多不特金外溢且覩歡戰發生舶來之品價增十倍皆因平常未曾研究致受影響本廠有見於斯備足資本聘請歐洲回國之技師專心仿裝泰西各種餅乾以冀塞此漏巵非僅為謀利起見也茲製餅乾選料頂上加工極精務求香甜適口衛生有益裝瑛精美官禮相宜居家常備久藏不壞本埠　諸君賜　精就近向南貨號食物舖均有經售如荷　各埠行號願擔認經售者另有優待權利本廠設上海九畝地 
經理陳見三啓 
[上海十六浦立大衣莊擇九月念八日開張廣告]  
本莊專售各當滿貨粗細皮件時式綢緞新衣格外研究定價每兩七角貨價不合包退還洋承蒙惠顧無不歡迎恐未週知特此聲明 
[朱氏法製除痰半夏麹止咳治喘效驗神速]  
盖夫痰之為患摁不離乎外感六淫邪之內傷七情之慾因而古時諸大名家有立痰立飲之分析風寒署濕燥火諸虛百損法原故諺云百病紼由痰起所以治痰方之非盡善盎美不克應效而愈本局得丹溪公祖遺傳稿良方內載悉以治法之有至聖至神之謂欵因此不昔工本剔選道地藥料遂古精製修合是麹專治一切諸般痰證無不立起沉疴效驗異常不敢自矜獨步允堪無愧於誠心焉云爾○主治經驗各症○風熱頑痰○傷風咳嗽○胃中實火○脾虛濕盛○火盛燥結○小兒驚風○夜臥不寐○氣虛有痰○文武癲狂○寒冷嘔　○咳嗽氣急○隔中痰飲○山嵐障氣○霍亂吐瀉○油膩食積○老年痰咳○諸氣　成○痰任脅際○四肢麻重○頭眩頭疼○消暑避痧○中風不語○羊痢豬癲○肥人常服永過無中風之忠○目亦眼痛○外症皮濕○胸腹脹滿○男女百病應用半夏者較他性極穩○價目每盒洋一元每料六盒五元○總發行上海東棋盤街五馬路廣濟祥又麥家圈萃秀里華泰藥房 
朱氏蘭臺局啓 
[古今第一婦科至寶丹]  
夫婦人固無不育之理不育者病也然病多起於月經月經不調即非受孕之兆氣血不和必致經候失常諸恙所以漸生也續嗣勢所必難也凡經水不調前後無常或腹痛凝積或崩血過多或傷於七情致墜心志或感及鳳寒致損營衛或體虛盜汗不止或血枯面黃肌瘦及白帶淋漓胸脹悶百體虛損子宮寒冷動情卽洩受而復出等症此皆體虛血虧血所致故受孕之難所由來也此丹係葉眞人傳受良方秘製成丸故美其名曰　婦科續嗣降生丹専能調和婦人衝任之血平定肝鬰之氣去瘀生新開鬰之氣去瘀生新開鬰解悶煖宮止帶固本調經旺血有却病壯體之功凡婦人望子者茍能連服一月中途不間斷無不應手而得素未生育之婦服後一舉成孕晚年經斷血枯常服且能育子旣孕服之必成雙胎眞婦科聖藥調經仙丹閨女孀婦切忌購服幸勿輕視其丹價每料洋八元半料四元起碼洋二元遠埠函購郵政妥速原班回件信資自備舖設上海二馬路西鼎新里內　京都天寶齊啓 
[信昌仁現銀收買珍珠鑽石]  
上海三馬路中美仁里對門專收各種精圓珍珠新光老光金剛鑽石上等翡翠寶石等件出價特別從豐並發兌各種珍珠新光老光鑽石等件零售門莊照躉批發格外克己如蒙　賜顧無任歡迎此佈 
[上海東方滙理銀行廣告]  
本銀行基金四千八百萬佛郞貯金四千九百萬佛郞總行在法京巴黎專做各埠兌滙存項押欵如蒙　賜顧請至本行面議可也 
[天京德都堂　男婦險惡包醫毒門規列]  
近有無恥之徒見我告白爲效同音仿樣　刻報章改頭去尾掉換言語搗亂朦混假造冒充此實醫界蟊賊也諸公留心認明上海四馬路君仙傍京都天德堂牌號方不受滑頭奸輩欺騙也來堂包治出立保單特備凈室膳宿隨便 
下疳腫爛　包頭內疳小便腫爛刺喉下疳斷緜下疳燭芯本疳闖疳蛀疳初起五元至十五元 
五淋白濁　血淋遺濁虛勞白濁或毒火淋砂淋膏淋或尿血淋小便刺痛當日立止初起四元至十五元 
魚口便毒　橫　堅硬或紅或腫發燒作冷疼痛難忍步不能行要潰不潰破口流膿初起四元至十五元 
疥瘡癩癬　揚梅臟疥或乾皮疥或潮濕疥或瘋癬疥或膿泡疥或痛或癢內服外搽三天脫凈初患三元 
痔瘡漏瘡　分廿四樣如鷄棗痔如紅冠痔如葡萄痔如燕窩痔日久生管膿血淋漓初起五元至卅五元 
小腸疝氣　左偏右墜或有疼痛或不疼痛常好常犯發時有氣串入腎囊小腹抽痛三天消浄初起四元 
楊梅瘋癱　週身斑點透頂爛　塌鼻壞眼陷穿足底四肢酸痛本堂治法比衆不同二十元起一百元止 
[醫學博士周森友駐申]  
博士自美國格理蘭西餘醫科大學畢業後即經美國哈佛大學聘任醫科教員醫術醫理窮精極研而於眼耳喉鼻花柳毒症等科尤　專長夫人龔定瑛偕往美國留學獲有格理蘭大醫院婦兒及產科等最優畢業證書學　淵博經驗宏富茲者周君伉優元旋特於本埠跑馬廳對面龍飛馬車行隔壁開設中華愛仁醫院每日問診醫例照常滬地得此名醫當同深慶幸恐未週知謹此介紹　沈仲禮　高鳳池　王閣臣　聶雲台　曹鍚庚　余日章　胡芸靑　奚少如仝啓 
[久痔斷根永不复發]  
余同事十三人患痔瘡計有六人之多者其問雖內外輕重不同獨余之患痔最久最重每値飲酒過度或勞苦太甚其發必劇肛外管長數寸四圍紅腫紫血淋漓適遇大便痛衝心肺甚至大呼痛哭不能坐臥一種困苦狼狽之狀筆不能述偶聞友人述及上海瓣香爐所製萬金不換化痔仙丹奇驗素著乃卽寄洋六元購丹一料並雙料惡痔去管膏一瓶搽食兼施果然疼痛頓止三日後其管連根脫落完好如初同事目覩神效爭相購服皆得先後見痊至今均未復發爲此集資登報誌謝　松江順源號徐捷先啓上海盆湯弄寗波路口崔瓣香爐驥雲氏總發行所抄登 
定價每瓶一元每料五瓶收藥本洋四元　惡痔去管膏雙料每瓶二元單料每盒一元　本廬分設天津北門東獅子胡同　無錫北門外江陰巷　杭州陳列所　長沙粮道街　安慶軍署西 
[介紹良醫岳仲康先生]  
先生昆陵人也素精岐黃術　遊湘皖豫鄂間活人無算茲先生移庽滬漬同人等力勸圖世而岳君亦以濟世為懷慨然首肯已在英租界白克路永年里為懸　之地世有抱采薪之　者幸弗失之交臂　介紹人　沈聯芳　嚴漁三　穆杼齊　尤葛民　顧馨一　楊漢竹　劉襄孫　劉漢卿 
[鳴謝病愈　年積毒一掃而空]  
余昔年聽鼓金陵暇與二三知已　釣魚巷妓院酌酒談筆習以為常不意縱過深遽染毒滛百計求醫始得告痊然每至春季必發發則痛不可忍面目手足膿水交流醫藥數月始漸消愈如是者已六年於茲矣今春路過申江病又大作欲返金陵仍延舊日是醫治之適知友來該余吿之於友曰此因積毒未清故不時舉發何用醫　歇購彭壽堂之八寶化毒丹珠黃下瘔散服之乎余姑試之約數日病退其半喜甚然藥已罄矣再購數瓶朝夕呑搽則腐者盡去糕者生肌余者全消痛者俱止矣統計不滿十日病竟收功能較之延醫服藥須數月而愈者其遲速豈可道里計耶據試驗者歙謂此丹不論輕重毒癥　一服愈永不再發準此以腫談之惡疾明幫可以免發幸哉查義商彭壽堂在上海河南路七號所售各種丸散膏丹色色精妙有藥到病除起死回生之功能云　濟南宦遊子敬登 
[上海第一家永壽大藥房汪家田醫生專賣好藥]  
汪家田世醫內外會診二十一年見多識廣近來存心研究好藥精益求精祕製咳嗽茶葉二盒一元多年老咳氣急痰多常用咳嗽　藥日夜貼在膏肓穴上夜吃立止咳嗽丸一元又靈肝胃氣痛立嗚耳聾丸調經白帶立好白濁丸遺精丸橫痃退腫丸小便下疳散歸毒丸角虱痔瘡疝氣胎毒癩疥　腳各種靈藥百發百中雙二元小一元來郵匯票妥速龍頭不收南浙江路小花園對過 
[賞格]  
店夥陸增榮於七月念五派出收崑山南翔等賬不料其心不良被收去洋五百八十八元逃避何家現據該家中云巳至天津今巳呈報懸立賞格如有能將陸增榮人喊並拿送交本號或交就近官　警署者謝　一百元決不食言再陸增榮係寗波貴駟橋人年念九歲身矮胖子面黑口操蘇音特此聲明 
蘇州同仁昶紙號啓 
[沈製鏡面散靈騐果然　名稱其實]  
本醫藥室彙集謝信千函並連郵局盖印信封裱成條幅縣掛門前人人可看以證靈騐而杜假冒各省各藥房均有寄售託人代批愼防假冒 
（上略）僕前在招商局時素聞○貴主人創製沈氏羊脂珠粉鏡面散靈驗且有多數友人試過均謂神效無匹僕嗜洋烟二十餘載去年購中法藥房天然丸煙癮雖巳戒淨惟而色黨黑未能還原五月初由甯至申庽購新棧差茶房去買鏡面散四瓶臨行匆匆回里後始知誤購別種僞藥用後毫無影響託戴生昌輪局買來尊製陸瓶洋二元半用米二旬非但煙色退盡竟然滿面白嫩引鏡白照與昔判若二人口碑載道果然名覆其實也（下略）杭州觀者關西青運荐北側楚祈李公館駿八氏頓七月初八郵發○沈製羊脂珠粉鏡面散專治男女而上煙容酒刺雀斑粉刺油光暗晦紅點白點等類售價雙料治遠年重症每洋二瓶每料六瓶二元五角單料每瓶二角五分每洋五瓶人壽醫藥室在上海盆湯衖口集益里對門藍龍商票切記五彩洋鐵盒子楷書套印仿單銅板吿示餘年氏小像美國馬拿馬萬國賽會優勝獎證北京國貨展覽會金牌獎證 
[淅江同鄉公鑒]  
武昌淅江會館向在省城東門外蓋有厝屋一所現經同鄉捐資修葺完善惟厝屋內寄放同鄉棺柩百有餘具長此寄存殊非久計似應設法安葬如其無力搬運由館酌最　動其知生之柩會期不　館中代爲安　　　 
武昌淅江會館謹啓 
[中美銀行招股廣告]  
本銀行係中美兩國商民共同出資組機資本總額中國通用銀元一千萬元分作十萬股每股銀元一百元中美國民各招五百萬元議定在中國政府註冊業經中國發起人向財政部稟准立案茲設總事務所於上海英大馬路壽康里凡我國內大醬家欲認股者請到本總事務所閱看簡章接洽可也如函索簡章隨時寄奉限期促迫希勿遲延此佈摘錄招股章程於後一股東入股時每股付定銀十元俟定股招足登報限期續付股銀九十元一招股人並不經手款項祇給認股由據入股人執赴指定收股之銀行交納製取收條俟兩次股款交足憑收條向總事務所換給股票息摺收股處各省中國銀行北京事務所在崇文門內史家胡同路北　香港事務所德輔道西　喜鵲胡同東頭路北門牌四號　長沙事務分所在司門口　廣東招股處　一在省城靖海門外　開埠籌辦處　一在沙面匯豐銀行　中美銀行總事務所謹啓 
[後馬路長鑫里掁裕布號啟事]  
本號新發明以絲光雙股線用鐵機織成各色花呢身骨堅固花樣翻新光彩奪目永不變色無諭零躉批發如蒙賜顧價值克已如來樣定織亦可照辦不拘多寡定期不誤合併聲名　電話四三五一 
[盜收賬欵]  
啓者茲有常州舖前鎮人周曉腳名　生于本年五月間生　陘佑記　藥坊養貨不料被存心不良者於九月十五日在　　　　　　　　　　　　　　　　　　　 
涇謝洋十元請欵以待決不食言再望各寶號切勿受愚憑　付欵摺外支取無不承認 
佑記告白 
[特別聲明]  
潘成財君　為敝東族中與本園向無關係且住城內乃近來外埠有信件寄本園轉交初為偶然姑為收轉　　絡繹不絕則非國中之事不同何人信件概不代為收轉以　界限而杜混淆尙希鑒原是幸　木凟潘正官執事周敬之啓 
 
 

Page 5

 
 
   
 
 

Page 6

 
 
要聞二 
[孫洪伊與停職各員前途]  
　　孫洪伊免職在卽外間有傳其已隻身潛赴天津者其實絶無其事孫於昨晨曾偕部下十餘人赴憲法商榷會開兩系聨合會議首由孫氏登台報告不日辭職之事略謂辭職一舉似乎已不能免特向大家聲明云云當時在場各員幾及百人均謂孫君萬無辭職之理其最激烈者則謂此事非平政院權限問題非約法問題直是官僚與民黨之生死問題大家須用全力爭持勿得輕輕放過下午議院開會應先變更議事日程請段總理出席嚴重質問迨鐘鳴十二下各員乃紛紛散會羣赴議院預備質問不意到院之後有人提醒彼輩謂今日卽從動議當天段總理未必能來他日來受質問時則已在孫免職之後於孫有何益處且爲段氏設想要答覆此話亦甚容易不如省了一回事罷其人爽然若失及至開議時褚棠起言本員有緊急動議聞者均以爲此事發作不料其尋得别個題目也又聞孫洪伊昨日確已表示自願辭職之意惟辭職書已未提出昨晩尚未徵實或疑其爲緩兵之計因昨日若不答應辭職總統許與之兩天猶豫期間旣經届满免職之令不能不蓋印發表也至孫氏果否自請辭職尚不得知又據英文京報載稱内務部與平政院之爭執已將近半月矣而關於判决之訓令終不能發表不第外間不能耐而急急欲一觀究竟卽平政院長周君樹模亦大是不耐竟有辭職之意說者固謂孫總長能忍殊不知此次之行政訴訟所以成爲如此局勢者其主動力全在内務部之一司長一僉事孫洪伊耳軟心活遂陷於窮境據某消息云内務部之新官中有某某兩人由孫長内務特特拉入以爲己助者不圖訴訟事起孫本欲步許世英之後塵無奈某二人拚命要孫拒絶副署並謂國會中旣有後援若老實副署豈不敎人小看爲今之計只得與平政院旗鼓相當或能立於不敗之地孫洪伊亦以爲然於是一面拒絶副署一面有人在國會中活動連次提出質問故成今日之局勢云云惟據另一方面消息内務部於前夜業將停職部員分别呈請免職計共呈文四件一呈免祝書元一呈免僉事汪立元其理由爲據官吏服務規則凡官吏不得兼理新聞事業汪某投身報界應請免職一呈免原民治司長于寶軒係因于某巳就議員一呈免張友棟許寶蘅等二十餘人各加考误此呈文已於前夜到國務院矣至於孫氏旣否認於前於是去就問題關聨而生昨日孫氏曾向多數議員表示辭意一方則政界喧傳國務院前晩曾將呈免孫氏之文送呈公府此說尚未證實而亦有可信之理由要之從以上各方面觀察孫氏之去職殆將成爲事實在孫氏所希冀者蓋欲將停職各員呈免後方自退去亦情理中所或有也 
[外交總長有暫不提人說]  
　　自汪大燮經衆議院否决後聞昨日上午十鐘許段總理親到總統府晋謁大總統密譚至兩小時之久始行退出所譚内容仍係外交總長繼任問題之商榷聞段總理擬出三種辦法一爲再提出陸徵祥以徵求國會之同意二爲重行選擬繼任人員就胡維德汪榮寳孫賓琦三人之中擇一提出三爲繼任之外交總長暫緩提出以便與國會預行充分疏通意見所有外交總長一職因陳財政總長力辭兼署之故改以夏次長兼署大總統對於此事亦異常焦灼誠恐外交上發生詰難擬於日内邀請兩院議員開茶話會疏通意見昨與段總理譚及擬請兩院維持大局務以國家爲前提如此時再不雙方通融將來外交方面難免不有他種事實發生蓋中國現在地位並不鞏固遇事只有就人範圍是斷不可以因循遷延致受意外之災段氏深以爲然大約一星期内可以預定日期開一茶話會疏通意見後再行交議但據英文京報所載則政府所採乃段氏所擬第三項之辦法該報曰外交總長一席自汪大燮遭衆議院否决後政府以繼續所提人物恐又蹈陸汪覆轍而目下鄭家屯一案日使屢行催辦未便久懸現擬卽將外交次長夏詒霆暫行代理惟係照江庸辦法加以代理部務字樣則該部次長一席即不派人代理至陳錦濤則開去兼理字樣以後外交事務卽暫由夏氏一人專負其責而新任之外交總長聞政府以國會難以通過擬暫緩提出云 
[裁釐加税之開議籌備]  
　　裁釐加税一舉實爲我發展商工業之關鍵近日國會已有人提議及此財政陳總長亦擬出席說明以便合院部兩方之力集思廣益早革粃政但當前清盛宣懷與各國改訂商約時原係分别商訂並非與各國通同商議惟各商約中十之八九均有俟將來中國裁撤釐捐後應改訂海關税則切實增加税率改爲切實值百抽十二五等語是現在欲提議改正亦非分别商定不可然照此辦法困難良多一此迎彼拒莫衷一是二互相推諉難得要領三曠日持久多所不便四枝節爲之未易貫澈凡此四端皆當於事前設法解决以免臨事時被其朿縛按各國商約原有届满十年得由雙方之同意核實修改等語當民國三年時已有數國屆满我國曾乘機提議各國初未拒絶惟某國因與我之工商業關係極切一旦實行加税所蒙影響必多故未絶對表示同意然裁釐加税載在約章我苟處置得宜卽某國亦未必於國際團體間獨持異議惜當時歐戰突然發生遂爾中輟現在舊事重提實爲我國改良税制根本之圖惟聞財部之意以爲現時須着手調查最近三年間之物價作平均比較之準備再從各方面切 
實搜集開議之資料一俟歐戰告終根據民國三年時之通牒開始協商方爲妥洽如目下遽爾提起恐協約國與同盟國未必卽允開議 
[俄火車地雷炸發之大慘劇]  
　　哈爾濱消息云昨日（卽十四號）由哈爾濱開往满洲里之火車四十餘輛内載地雷兩車係由日本所購該車行抵距江省八十五里之朱家坎站停車詎所載地雷突然爆炸勢如山崩地裂炸斃人民二百餘名轟毁樓房四十餘座火車三十餘輛血肉横飛死屍遍地炸落手足者無算甚至有屍骨無存者種種慘狀目不忍睹茲將肇事原委詳紀於左 
　　該俄車所運之地雷係由日本購來運往歐洲前敵應用形圓似炸彈每個重六十布得（每布得華秤三十斤）因分量過重途程又遠軸鐵研熱將車底板燃着及抵朱家坎站停車即見該車底出烟華俄人民羣往觀着不意地雷由車中突炸勢如山崩地裂轟聲震耳附近之華俄居民不悉何故携男抱女紛紛逃竄該車抵站人民齊集不意車中地雷轟炸將該站之俄官商民華工等炸斃百餘名負傷者數十名血肉横飛狼籍满途斷足折臂焦頭爛額嚎哭之聲慘不可聞時該站長阿刋喀邪依米海依羅夫正在票房辦公炸彈突入將左膀炸落幸經同人由後窻拖出房倒時未遭壓斃最可慘者某總管之幼女名阿年什克年甫七週竟至屍骨無存 
　　地雷爆發藥力猛烈將票房及帳房轟去大半附近之俄飯廳火樓站旁之男女厠所及華俄商舖某總管之樓及兵房均被炸毁門窻戶壁倒塌满途壓傷俄民數名約共炸壞樓房四十餘座此外並將火車炸碎三十餘輛軸輪分裂東倒西歪轍鐵墊木縱横满地地表竟炸陷四五尺深寛約四五沙繩藥力之猛於此可見 
　　鐵道旣經炸毁一時不易建築满洲里昻昻溪間之火車不能開駛往來之交通斷絶現正由鐵路工程隊星夜修理凡在满洲里之搭客均被阻於昻昻溪站 
　　俄人對於此次之善後事宜辦理頗速除將華俄商民已經炸斃者由各屍主認領外無主之屍首均由俄人爲之掩埋至負傷者均用火車載至哈埠病院療治並督工將炸毁之房屋及鐵道極力修理以便早日開車 
　　此次地雷炸爆損失頗鉅茲據調查損失約羗洋九十餘萬盧布連同商民房屋共約損失百二十餘萬盧布云 
[日報之新北满鐵路譚（二）]  
　　由前觀之該豫定第一第二綫乃中國政府此次約定以俄國借欵敷設者其鐵路綫係由哈爾濱左岸起至墨爾根再達黑河約七百俄里之線路是爲主線其齊齊哈爾墨爾根間約二百四十俄里是爲支線合計約以九百四十俄里造成殆即屬於同經路者　 
　　第二豫定線除前記哈爾濱呼蘭墨爾根線之外尚有一可稱爲候補線者此豫定線以哈爾濱爲起點經蘭西縣青岡縣拜泉縣曼奈王領地墨爾根等處以達黑河距離主線較前者可短縮七十餘俄里惟主線設於拜泉縣則與中東鐵路幾有複線之狀將致中東鐵路第一利益線之對青山南满宋安達等處諸般貨物吸集於該鐵路與中東鐵路之利益抵觸甚鉅且若採用此線將於近年異常繁殖之海倫方面龍門通化等處移民之發展阻碍尤大也茲再就齊　哈爾黑河間之線路工程言之擔任該鐵路之建設者爲本線路工程之便宜起見劃爲二區如次 
　　第一工區齊齊哈爾丨興安嶺間 
　　第二工區興安嶺丨黑河間 
　　右第一區中自齊齊哈爾沿愛琿街道概係平地中間除瑚裕河（二○沙繩）揑滅爾河（五○沙繩）哈羅爾河（二○沙繩）之三處鐵橋工程外其可視爲難工程者僅本工區最終點之興安嶺村附近之地多有岩石土質而已其地盤土工一俄里約需三千立方撒尖第二工區與第一工區適相反岩石土質地甚多以小興安嶺爲全線中第一之難工程由小興安村漸次高起及至最後竟進至一百四十撒尖之高度約二十俄里始漸下降至（歪江村）乃爲平地此外該工區非但必須架設沙金江河庫爾穆河遜河擁河之四鐵橋而前記小興安嶺附近之處非架設小撟修築若干渠溝以爲排洩天然水之設備則不可是以該工區需用浩繁計一俄里約須三萬盧布以上達四萬盧布之工費焉吾人於鐵路建設上雖無何等能力然於風土上以至地形上則甚希望俄國放棄現在採取之小興安嶺之難工程而採取後列之經路 
　　松花江左岸埠頭丨綏化丨海倫丨龍門七格拉丨黑河間此線不過五百三十俄里以上以至六百俄里且中國政府將由海倫經龍門至七格拉建設街道 
　　所以選定該線路者非但工程容易而通過著名特産物品之呼蘭綏化海倫通北等處尤於本線利益極大又如殖民增加最著稱之龍門縣於今四五年間將　三十萬迭霞金之耕地該線通過若是富庶之地達四百餘任里之多其餘僅通過一百三十餘俄里住民稀少之地而該地尚多砂金及各種鑛産足見二者之價值自有雲泥之差矣 
[陸督軍扺省紀]  
　　廣東督軍陸榮廷於十三日午派韋參謀長率帶收發委員及巡捕等十餘員抵省進駐軍署辦公朱省長以陸督軍晋省行期未定而軍政財政急待協籌特於是日下午四時飭派諮議官李實前往請陸督軍刻日來省就近磋商陸督軍乃於是晩十二時率帶劉營長卓營長等乘坐專車抵省徑進軍署因事出倉卒布置稍欠完妥旋由值宿人員禀商陸督軍暫行駐節本署西偏舊軍需課之辦公廳該課一切金櫃卷宗卽漏夜移設於龍王廟前洋樓辦公旋即分電在省各師旅團營知照十四日七時陸督軍由天橋往謁省長談至十一時與朱省長同返軍署午膳後即出府巡視大小北一帶是日本署人員晋謁一律未見巡捕請示乃發出手諭一道着本署人員於十五日七時會齊入見又諭九時以後接見外賓聞連日由佛抵省之各隨員有職無職者共數不下二百餘員聞陸督軍步履如常惟以數月來轉戰千里軍務勞形致體貌稍形瘦瘠不似甲寅抵粤時之豐腴矣另一消息云譚師長自率軍到署布置就緒後遂將情形馳報佛山行署迨薩朱兩吏致電陸督促駕蒞省陸督卽於是日下午電覆即晩啟程飭由譚司長轉着武術軍總司令馬濟會同江防司令莫榮新乘座廣達電船馳泊石圍塘候接至夜深十時陸督軍已駕專車抵站馬莫各軍官上車隨節陸督下船鼓輪開駛並有預派之東瀛兵輪運載兵士二十餘名乘慢車先導十一時駛至省河齊泊天字碼頭各兵士先上碼頭排隊以俟陸督遂偕馬莫軍官徐步登岸各乘駿馬直入大南門轉惠愛街華寗里洛城德宣街以達督署時該署將二堂内結成恭迎二字之電燈燃着光映一堂譚司長劉參謀陸司令申旅長林司令等卽出頭門迎入署内三堂洋花　即開設小宴並由電話請朱省長到會暢談寒喧直至三時始各告散陸督軍遂在廳内就寢翌日十四號早十時陸督軍身穿山東綢戎裝佩帶勳章及九獅刀埀坐籐兜出署逕赴天字碼頭轉乘輪船駛往白鵝潭聨鯨軍艦拜會薩巡閱使晤談良久始退往拜泉省長及嚴財政廳方命駕回署陸督軍出署時隨從不及三十人是晨軍署懸掛綵紅高張國旗周番旗擺列生花盤景表示歡迎二門之内并有極大紅縐紗旗多面迎風招展是晨在城文武各官詣署道賀者紛至沓來極形慶閙陸督軍進署後以東江一帶防務重要特於十四號檄飭游擊支隊正司令陸蘭清刻日抽撥所部兵士分駐廣九鐵路各站自石牌站起以至車波烏涌南崗一帶切實保護昨又飭軍法課迅將陸軍監獄各犯提傳審訊如係犯及黨案别無轇轕者准即開釋目下該課已陸續提審矣 
[粤議員反對粤海道尹]  
　日前參衆兩院之廣東議員聨名致電廣州朱省長謂粤海道尹王典章從前宦粤之時殘殺民黨並數其罪過共有十欵請省長注意旋接朱省長覆電謂此次保薦該員爲粤海道尹乃係爲地擇人絶無偏見况道尹與省長同處一隅監察較便倘將來或不稱職自有相當辦法决不徇庇等語議員接到此覆電鄒魯等擬不日謁段總理聲明粤人與該道尹惡感甚深請其注意矣 
[龍軍之遺禍]  
　　虎門消息云濟軍自出駐虎門長州一帶暴行益張所有附近鄉村婦女珍貴悉行遷避而尤以長州爲最自龍軍到後大開賭博番攤牛牌啤牌等項色色俱備甚而小販及魚生粥各食品亦爲龍軍自行專買以故通宵達旦晝夜喧闐而該軍駐所有在公園者有在舊陸軍小學堂者查學堂地甚宏廠向供海軍校員眷屬住寓自該軍駐後各員眷屬遷讓一隅而校員類皆殷富婦女輩皆金飾燦然詎十五號夜駐軍地忽然火起旋見龍軍紛投各眷寓所乘火洗刦又聞黄埔陸軍學校民國三年停辦後時有軍隊駐紥此次濟軍出發瓊州亦駐該校擬候廣海通濟軍艦軍載於十四晩八打鐘突然失愼火光熊熊不可嚮通該軍携有子彈四百餘箱遇火延燒爆發横飛救火者不敢撲近該校遂完全焚燬按此次火警有二疑團一則龍氏不欲將軍械交回故將該校焚燬以便掩人耳目一則寗　將此軍械付之一炬要之無論如何均爲龍氏之遺禍可斷言也瓊　消息云龍軍頭帮抵海口之日各船戶及各商店不忍蹂躪桑梓不肯裝載上岸并停止交易以免損失後地方長官恐釀大變雙方解脱始得安然埋城迨入城後遂四出騷擾肆意淫掠居民不堪其擾遷移港澳南洋等處以避其鋒至貧苦小民無力遷移徒喚奈何僅此一帮已演成如此慘劇矣 
[鄂省會之難題仍未决]  
　　鄂省議會議長問題連日迭開茶話會秘密會研究結果以推舉代表調停意見爲主後又以意見各執咨復省署答辯三議員資格不能撤消一事亦未能送出聞詹派之四十餘議員前日逕電大總統請飭省長勿干涉選舉俾議長卽時産出黎總統特電省署詢問一切聞王氏覆電謂選舉議長係全體議定以得票過總額半數爲當選詹大悲得票僅過出席半數實不能認爲當選且其議員原職曾於二年九月由該會議决除名暫行法旣無議决復職之明文其遞補程序自未便任其變通是以咨請撤消詹大悲等復職原案一面令行財政廳暫行停支該會經費以期促成選出議長云云又聞十六日該會開秘密會詹大悲曾向衆宣言願犧牲議長請大衆以後勿再投票舉之以解此紛亂之局因是定於十八日續行選舉詎是日又不果行僅開一秘密會旁觀者俱莫名其妙也 
[京鄂黨人之遣散問題]  
　　自黎總統繼任元首後鄂人之赴京謀事者甚多現聞京中各會館調查幾達三萬人内中以退伍軍人居大部分其得援引獲一官半職者固屬有人而請纓無路進退俱難者實居多數聞大總統以此輩非屬同鄉戚友即係舊日部屬早即與段總理籌議所以安置之策未有結果現旅京諸寓公以時近冬寒窘蹶萬狀概然動遠游思歸之志乃推蔡漢卿黄申薌戴鴻丙鍾鼎等聨名要求藍秀豪君代表晋謁總統縷陳旅京同鄉苦况謂此輩多係起義軍人雖非盡嫻軍旅要非盡屬無能曩經解散歸田原抱功成身退之旨嗣因袁氏盜國政治不良故復出而運動二三次之革命今若一概遣送回籍誠恐憤激生變擬請調查人數造具清册履歷擇其確有軍事知識或富有政治經驗者交部錄用其學術稍遜者則優給川資送回原籍以免流落聞總統已經首肯現正與陸軍内務二部長商議所以安置之策其餘則各給二十元及車票遣歸矣 
　　武漢未散之黨人現聞尚近萬數均稱上次所給解散費並未領得分文要求官廳籌欵再辦資遣王督軍堅執不允漢口商界諸領袖爲地方治安計以聚此無數失業青年無衣無食設一旦鋋而走險吾商界實受其害今官廳旣因財難無法維持吾商界碍難袖手旁觀查上次解散黨人因官欵不敷曾由商會借墊三萬四千元現聞財政廳已預備籌還擬請商會慨捐此欵移充第二次遣散費以期裨益大局但聞財廳雖允籌還前欵然附有商會須募足五年公債之要求是此欵之歸還與否須以公 
 
 
 

Page 7

 
 
債是否足額爲斷際茲商力困窘商會殊難處置也 
[浙省會之各股審查會]  
　　浙江省議會因常會期間將满所有付審查各案均於昨日（二十一）九時起開法律財政庶政各股審查會詳細審查其關係各股案件並於下午一時起開特務審查會擬定審查結果預備報告大會就中所審查之法律案共四件一爲保護森林補充法議案及整頓全省森林規則案擬有森林法施行細則十八條其大旨以保護整頓森林爲歸二爲查辦第八區烟酒公賣局違法徵收案審查結果以該局局長在同一區内而收出運印花捐實爲違法議决咨請省長查辦三爲取消官中牙帖章程建議案衆認此項章程爲擾民政策雖曾經部中核定要應咨請取消其有已納官中者則給還五分之一四爲浙江省立各學校校長任用條例此案惟就原案條文酌加修改並改標題爲浙江省立中等學校校長任用規則餘無異議又聞省會議長以本會停會後各職員工役例須遣散然因討論預算案又須召集臨時會所有在事人員應如何酌留之處聞已與副議長商議辦法矣 
[江蘇省議會之各項審查會（芝香）]  
　　昨日（二十日）江蘇省議會下午一時開各項審查會法律股到會議員不及過半數由議長臨時指定楊議員暫代以議事　則修正之結果將來分股應行改變各股均辦結束移交手續財政法律開合併審查會清理各案計通過請免屠宰税項睛宰牛税案一件未通過而移交新股接辦者二件一保護耕牛案二請免驗契苛罰案請議審查會通過請據案免除山芋貨物税等案今日下午開談話會聞係商議關於預算辦法云 
[内部咨禁私種烟苗]  
　　烟約届满各省烟禁自益加嚴禁烟聨合會昨以綏遠湖北等處仍有烟苗發現曾致函内務部請爲嚴禁該部昨已咨綏遠都統湖北省長其文云案准全國禁烟聨合總會函稱頃讀本月二十三日政府公報敬　貴部咨行蘇粤贛雲貴陜六省督軍省長以中英烟約届满乘此烟種未播之時認眞查禁一案具見貴總長關懷烟禁銳意進行良用欽佩惟查已報禁種凈盡停連印烟雖有十六省但自上年帝制發生各省烟禁又復鬆懈本會迭據調查報告如綏遠特别區所屬各縣明目張膽大種鴉片並聞該管長官以綏區轄境上年被蒙匪蹂躪地方瘠苦經費無出官准民種每畝抽税十二元八元不等以蘇元不等以蘇元氣又如吉林之虎林縣京兆之通縣湖北之襄陽鄖西各縣本年均有發現烟苗之案誠如貴部咨文所云外人於我内地情形調查最詳我之耳目或偶有一疏彼之指摘即不留餘地旨哉卓論深切著明查民國二年五月本會前正會長章君遹駿赴英要求廢除烟約自由禁烟彼都人士無不開會歡迎樂爲贊助無如其外相格雷將彼駐華公使之調查報告歴指已報停運省分復種鴉片者不一而足致未收完全效果遂飲恨以殁茲據前因是未經停運印烟省分固宜即早查禁本會愚見擬請再行通咨已經停運之十六省一體認眞查禁以免此六省屆時報告肅清萬一彼十六省中或有一二省烟苗復現轉令外人有所藉口區區愚見未審當否合肅函達并將民國二年赴英辦理禁烟報告書一册隨函附呈藉供查閱等因准此查該會所指恐非無因希卽飭屬乘烟種未播之時嚴厲查禁以絶根株除函復外相應咨請貴都統省長查照辦理可也此咨 
地方通信 
[蘇州]  
　　紀省立第二女師範之運動會蘇垣新橋巷省立第二女子師範學校及附屬小學於陽曆十月二十日在本校開第三次運動會會場内佈置有條不紊場外設有臨時新聞社糾察招待收劵等各職員分男女二種並請攝影家葉柳村蒞場隨時攝影是日男女賓到者二千餘人軍政各界蒞會參觀者有蘇常鎭守使朱琛甫吳縣知事孫少川西區警署長楊士奎縣署學務科長趙振鷺女校團體參觀者有松江縣立女高小校無錫尚文女校本城景海女學英華女學松鏻女子職業學校振華女校培基女校雙桐女校敏秀女校中行女校武陵女校明德女校等十二組午刻開會按照節目依次運動所演各節均整齊可觀其中游技如吳越相爭揚我國威孫矉減灶各節均係兩組奪旗奪球彼此爭勝異常奮勇跑步尤爲迅捷觀者鼓掌運動畢又演餘興爲女界進化觀化裝扮演上古之女界中古之女界現今之女界將來之女界自穿樹葉之女人起直至將來留學美國之女博士女大律師國會女議員爲止共有四百餘女人形容畢肖全場喝彩不絶散會時已傍晩矣茲將運動順序錄下一開會二校歌（師範全體）三運動會歌（師範全體）四附屬小學校歌五普通棍棒第三部插簡易各個（本科四年級）六普通球竿第一部（本科二年級）七行進霜天雁唳（本科三年級）八普通美國徒手（本科一年級）九應用雙鈴環（預科）十行進衡陽雁陣（高三）十一應用小花環（本科四年級）十二游技擊壤賡歌（本科一二年級選手）十三普通啞鈴第一部（高一）十四　用鈴帕（本科三年級）十五行進淡月横秋（預科）十六普通各個（單級）十七應用生理的啞鈴（本科二年級）十八表情游技學生自强（初二）十九普通混合操（本科選手）二十應用短棒（高二）二十一行進平沙落雁（本科一年級）二十二普通行進徒手（初四）二十三游技擲球（初一）二十四行進東籬蝶影（本科四年級）二十五普通徒手第一部（初三）二十六游技吳越相爭（預科）二十七行進一鈎新月（本科二年級）二十八普通球竿第二部（高三）二十九行進新柘枝（本科二年級）三十游技烏鴉營巢（單級一二年級）三十一普通五分間操（初二）三十二行進不如歸（本科一年級）三十三游技竹報平安（初三）三十四普通各個（本科四年級）三十五表情游技洋囝囝（初一）三十六普通棒棍第一部插簡易各個（本科三年級）三十七行進臨波影（高二）三十八普通各個（預科）三十九行進籬邊菊（本科四年級）四十普通各個（初四）四十一行進落霞飛鶩（本科二年級）四十二游技揚我國威（本科四三年級選手）四十三行進月湧波心（高一）四十四普通啞鈴第一部（本科一年級）四十五游技孫臏減灶（初二）四十六行進菊花團（單級四三年級）四十七餘興女界進化觀（各級選手）四十八閉會 
[嘉興]  
　　整理路政嘉興南門外東米棚下市面繁盛惟街道窄狹每屆鄉人上市之際擠軋異常且溝渠又甚淤塞一遇天雨積水盈寸行者苦之現經該處各商號提議將該路大加修砌决定每店面出洋兩元（約計店面一百餘）並請求自治辦公處撥洋三百元充作修理經費如再不敷則由各巨商分任墊欵已於前日雇工起修矣又城中上塘街溝渠年久不濬異常淤塞現經自治辦公處雇工修濬不日當可竣工 
　　組織學校嘉興城中東南北三門均設有學校惟西門一帶尚付缺如茲有公民陸靜仁等擬於該處組織一國民學校勘定西門内舊嘉邑榖倉爲校址現正籌募經費佈置一切下月卽可禀縣開辦又南門外盛家浜士紳王福諸君發起組織一國民學校將該處舊有兩私　併入基經常費概歸發起人籌募不受地方補助現已佈置就緒公推陳君爲校長定於下星期開校 
[鎭江]  
　　浜兵扼要分防駐鎭第十九師楊師長以鎭地爲水陸通衢時屆冬防恐有匪徒混迹其間發生盜竊案件故於日昨派兵分往南門外張王廟大覺寺北門外千棵柳小馬頭鎭西倉等處駐紥嚴密梭巡以衞地方 
　　公債催募足額財政廳接財部電五年公債再展限至十一月止奬金仍照舊扣付昨特錄電函致鎭江總商會略謂查公債九月底限满前由廳暫展十天請將欵項解　仍照九一實收業經專函送達在案奉電前因除分電各縣局所外應請查照尋繹部電務以達到派數爲度希卽按照電開各節九四實交提前募解早日結束至紉公誼 
[江西]  
　　贛議員提出省長民選之請願案省長民選問題各省函電紛馳主張不一贛省議員黄頃波亦提議省長民選旋有議員賴孚出而反對兩派主張各持成理茲又有蕭炳章吳鴻鈞鍾士林三議員提議請願國會主張省長民選規定憲法並電各省一致請願計署名贊成者六十三人議案洋洋千餘言其大致首述共和國省長當由民選繼言其利有四端而一無阻碍末後總言省長民選則有利而無弊省長任命則利少而弊多宜由本會請願國會將省長民選載入憲法或由省議會選舉三人中央擇任其一並電各省一致請願以爭此無上之民權云云 
　　省議會紀事贛省議會十七號因各項審查案甚多故停會一日從事審查以便報告大會十八號議事日表（一）特别委員報告審查南潯路保息案（二）特别委員報告審查廬山森林案（三）財政委員股報告審查楊景洛王以匡提議規復本　丁漕舊章案（四）法律委員股報告審查陳衎祖提議取消官中案（五）請願委員股報告審查公民王夢庚等請恢復單級模範小學校案（六）五省紙商請願停止保息轉咨官廳清查南潯鐵路公司弊竇案（七）議員胡加璧葛第本提議咨請省長嚴行訓令縣知事守官箴而蘇民困案 
[安徽]  
　　倪嗣冲添委幕僚安徽省長倪嗣冲所延幕賓如裴景福李小峯王孝起諸人長於文學遇事頗有經驗項城勢敗諸事掣肘時倪氏頗資倚賴故倪於近日又添延幕賓多人相助爲理前在蚌委袁天庚宋植楠爲秘書近復添派葉玉書爲秘書昨又派産紹泗爲秘書産懷寗籍於本地情形頗熟每日命其赴省議會旁聽或謂倪别有作用此外又聘顧問一人卽倪之戚胡彤業前清道員中之錚錚者 
　　皖商界分認公債五年公債前由皖商會擔任六千元乃中央以財政困難仍咨請各省援案續認故復由官廳照會皖商會籌辦茲聞該會總理一再召集各業董討論各業分認辦法每業擔任五百元六百元不等由各業董擔任分募共認得三千元之譜昨已由該會經理先行據情合復財政廳知照 
　　禁止車捐之弊混皖省人力車捐向繳警廳作爲修理皖垣街道之用昨易廳長爲杜絶弊竇起見特發布告云照得皖垣人力車捐推行已久狡黠之徒不無弊混或不黏車票偷漏或黏用舊票冒充本兼廳爲廓清積弊起見票紙顔色每月更易以便稽查本月票紙紫色自陽字一號起共四百六十八號除飭崗警嚴查外合行布告倘查有不黏捐票或號外之車隨由崗警帶區罰辦切切特示 
　　更正十月十九號蘇州通信欄内載新電話局長到差一則新局長係錢遵訓爲手民誤排爲錢能訓應即更正 
雜評一 
[伍與任（一子）]  
　　外交長之擬議以伍氏爲最注意内務長之擬議以任氏爲最有望惟據京電傳述伍氏已徵得同意任氏則尚未認可是二人相同之中稍有不同者在也吾謂卽以字形論任伍之相去亦僅未達一間不知將來所謂伍者果不存　與噲伍之心而所謂任者能勝任而愉快否耶 
　　内政外交之在今日當之者難矣任伍果相　以當此難局否 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[發給黨人善後欵項續誌]  
　　昨爲辦理黨人善後發欵之第二日因前日（即二十一號應發甲種之欵尚未發清故於昨日接續核發計自上午八時起至午刻止共發一百份下午一時至五時又發一百九十九份約計發去現銀六萬餘元至所發各黨首之姓名曁洋數因人數衆多不及細錄茲擇其重要者摘錄如下詹大悲之代表容景芳領去二千九百七十五元龔振鵬之代表許世英領去二千三百八十元柏文蔚之代表徐于領去二千一百五十六元韓恢代表領去一萬五千九百六十元尚有乙種之欵定於今日一併核發惟因人數甚衆擬定上午先發一百零八份下午再發一百零九份何時應發何人之欵另抄名單黏貼門首俾領欵者挨次入内以　紊亂秩序並聞今日上午下午二次應發之欵亦需六萬之譜統計前後三日將奉准核發之十七萬元如數發訖 
　　發欵主任趙參謀長因第一日領欵黨人有被反對者將欵打失情事昨特於核對發欵兩處及沿途一帶加派軍警嚴行彈壓其核對發欵兩處亦添派人員由景知事王軍法長曁軍署副官長范毓靈軍需課長馮汝玠課員許人俊等會同各員分别辦理所有檢查履歷核對名册憑據發欵等一切手續悉依規定簡章循序而行統計全日共發出一百九十號各員司在場辦事比第一天更爲忙　各黨人之領欵亦較第一天爲多調查前昨兩日共發銀十四萬元俟今日乙册發訖卽可結束 
　　昨日下午法捕房聞搶洋事係蘇人所爲特傳蘇省代表錢剛馬超凡至捕房詢問一切錢等答以此事並非蘇人所爲蘇人因碍租界治安故設立事務所籌議善後辦法等語捕頭詢畢遂即釋出蘇省事務所因此特發通告云本日下午捕房來事務所傳詢代表原爲斜僑搶案當經錢君剛馬君超凡到捕房聲明與黨人毫無關係並非干涉本事務所集會領欵等事凡本省未領欵册報代表務祈於二十二號上午八時集齊本事務所籌商妥善辦法恐傳聞失實致滋誤會特此緊急佈告又一訪函云法租界嵩山路捕房自據孫縱横吳忠烈等報告被寶康里等處事務所中人搶失領欵後即由捕頭派探至江蘇黨人代表事務所調查黨經該所代表錢綱述明一切並同至捕房由捕頭詰詢錢申明設立事務所原爲維持地方秩序並維持黨人生計起見並無他種作用更無派人攔截領欵之事捕頭諭令退去錢君回所後卽通告同志以免誤會 
　　浙江發起人朱顔許百霽二人亦因前日搶洋案經捕房傳去詢問惟聞昨日領欵之人又有被無統系之黨人毆打截阻者暗潮劇烈不知將如何結束 
　　章杰昨發通告云杰曾一再宣言堅持到底决不領欵不意外間人言嘖嘖謂杰巳於昨日（二十一日）私自領欵此種無價值之言本不足置辯但杰恐部中有所誤會致滋騷擾特傳知諸同志公鑒再現在外間謡言孔多顯係宵小揑造望我同志堅忍靜待客守秩序切勿行法外之舉動本所仍在寳康里十二號照常辦事此布 
　　鄂魯兩省黨人葉懷卿孫縱横等被反對領欵之人打失領欵並毆傷吳忠烈等兩名已誌昨報茲悉是日領欵黨人之被人打失者不僅葉孫諸人其所失領欵數目亦與昨報所紀稍有出入茲特查明列下（一）趙世勛失去領欵二百六十六元（二）胡昌漢失去領欵一百十九元（三）夏之時失去領欵四百三十元（四）孫縱横失去領欵八百另五元以上四人共失洋一千六百十元 
　　各省黨人中之不願領欵者昨又公舉代表王質熊椿珊謝勛圃許百寄章杰等往孫中山君處面求維持經孫君埀詢五端（一）各省能否一致停止不領（一）各省代表能否擔任維持現狀（一）各省代表能知各省究須若干欵項方可解散（一）各省黨員除中華革命黨外有無混淆（一）商會欵項可否應允俟以上各端一一解决乃允俟商會交出欵項後出面維持 
　　江蘇特派交涉員楊小川復總事務所函云逕復者接展來函以此次辦理滬上黨人善後分配不均商會允爲補助而護軍使署反以電話傳知不准囑爲維持等因當即詢問軍署據云辦理黨人善後中央初祗允給十一萬元後經一再請加計一次五萬元一次二萬元共十七萬元核與辦理黨人善後一事尚有不敷豈有阻止商會補助之理等語諸公關心大局素所欽佩尚望設法勸導維持一切是所盼禱 
　　上海總商會自接各省黨人代表總事務所最後磋商之公函後該會各議董以事關重大當卽集議决定公推沈聨芳虞洽卿兩君出爲接洽虞沈兩君卽函致總事務所邀約各代表於昨日午後六時假座一品香西菜館籌商一切屆時總事務所代表章杰王質王振等同往該菜館經虞沈兩君聲稱諸君維持同志深具苦心鄙人等亦願効力務望諸君轉相安慰各同志總以和平爲主領欵與否悉聽各人自由惟商會决不將不領欵之人置之不理定當極力設法俾得圓满結果云云經各代表再三商懇力任維持而散章代表等返所後卽通告同志靜候和平解决聞各部份聞信後已漸安靜矣 
　　總事務所昨已撤消該屋係由湖南人劉大年租借初擬於發欵内每人攤派洋五元茲因欵少石攤二元五角故微有口角 
　　淞滬警察廳長徐國樑除禀請松滬護軍使飭派陸軍協同巡警在發欵地點往來梭巡外昨晨又加派游巡保安各隊士荷鎗實彈在城内各要道新老北門大小東門以及中華民國兩路分投巡邏以保治安 
[上海縣議員談話會紀事]  
　　上海縣議員昨開第四次談話會到會議員爲莫子經李右之韓孝先趙蓮君張菊國喬憇林唐詠茗奚靜餘樓子雲王叔炎趙訒之宋少蘭董杰夫張秋漁王際亨陶芹香等開會後由李佑之報告回復自治案參議院於九號二讀通過後即交衆議院於八月二十八日提議九月十八日列第十七案至十月十八日議决三讀通過經衆參二院同咨政府但内務部藉另訂新制爲詞延不解决且時曾有通電江蘇省會請爲提議多數贊同案即成立咨請省長達部在案查浙省會曾質問省長六次最近限一星期答復並通電各縣預備省長亦已贊成現在崇德松陽等縣業已恢復其餘十一月一號成立江蘇亦應設法電催省長如何回復云云經衆討論再三决定請願省會提議咨催回復遂宣告散會 
[祥康里轟發炸彈之餘響]  
　　新閘白克路西祥康里七百二十四號門牌前在海宴輪船爲賬房之常州人吳祥聲與女阿順被匪遞送炸彈同遭炸斃並炸傷同居人丁士良家女傭顧阿巧各情已屢誌前報茲悉受傷之顧阿巧幸由寶隆醫院西醫悉心診治已日漸見輕惟因其懷有身孕囑令再留兩禮拜方可出院自行調治云 
[愼重租界防務]  
　　英美總巡麥高雲君爲愼重防務起見通諭各捕房捕頭於八晩六時後各飭中西探捕分段巡邏並諭該探捕等各於所管區域内大小旅館及公共游息處所隨時查察如有形跡可疑之人許即拘究以免匪徒托足而保公安 
[烟酒聨合會常會紀事]  
　　昨日星期全國烟酒聨合會開常會兩業同人紛紛到會提議進行事宜先由紹酒業代表裘如邦將南北市紹酒同業名册交由該會編輯部編入會員名册嗣因該會接得安徽歙縣菸商正和祥等函報該處菸業近時備受困難狀况當經公决函復正和祥等聲明所有請願書業已提出須靜候政府解决目前同業應尊这守法律範圍不得操切從事待本會將報告之原函抄送京師代表團請爲斟酌旋又提議紹酒業進京代表陳樾屏有事回南現在亟宜挽請陳君再行晋京會同在京代表磋商進行公决由公衆備函敦請講畢已逾五時摇鈴散會 
[蘇省官紳合辦義賑]  
　　蘇省江北淮陰等縣今年夏秋之間雨水成災瞬届冬令災民饑寒交迫非官紳竭力振救將來難免不流離失所馮督軍齊省長已電准中央撥助振欵並電各省督軍省長代爲勸募惟辦理振務端賴義紳熱心襄助齊省長特派實業科員劉鍾玲赴滬邀請馮煦丁寳銓等辦振一面又函請寗紳魏家驊仇采二君出而相助茲錄原函如下梅村淶之二先生惠鑒遥覽德輝時深馳慕比讅道躬康茀善慶勰和爲頌無量蘇省夏秋以來霪雨連縣湖河盛漲沿運一帶及 
毗連皖北之江都等縣田禾淹没廬舍蕩然觸目驚心無任焦灼業經電請中央准撥振欵八萬元並蒙大總統特捐二萬元當此庫欵支絀之際得茲惠澤已屬萬幸惟災區較廣普及爲難轉瞬冬令哀鴻遍野亟宜妥籌振撫以資救濟現已派員分赴各縣調查災情一面會同馮督軍電請各省代募義振因思前年江北振務幸賴諸公贊助募集巨欵並邀義紳分往查放官義合振實爲辦振上策匡我不逮至今感佩今年災狀雖不如前次之重然吾民屢遭災歉元氣未復加以度支匱乏尤甚於前籌辦義振實爲萬不可緩之舉更當仿照年前年官義合振辦法共同進行庶幾衆擎易舉災黎均沾實惠我公關懷梓桑義聲素著特派劉君鍾玲持函往見務祈錫類推仁共襄義舉廣爲募捐多多益善並請轉邀請諸義紳前往被災各縣查放冬賑如仍以上海義振會爲總滙之所將來通函接洽較爲便利統希裁示耀琳供職珂鄉瞬經三載迭遭災歉内疚殊深尚望隨時賜敎俾免隕越尤爲企禱專肅敬頌時祺百益齊耀琳啓 
[紹興同鄉會互選職員]  
　　旅滬舊紹興府屬七邑同鄉會前在城内浙紹會館開常年大會改選議員已紀前報茲悉該會以此次選定議員五十九人中應再互選正副議長各一人總董一人董事八人審查員三人當將選舉票先期　　函送各議員定於大會後二星期在泗涇路事務所舉行昨巳届期下午二時各議員陸續到所略爲休矩即公推周崐源嚴爾梅爲監察員遂將票匭設置中間桌上分别將票塡寫投入匭中經檢票員開匭檢查計田時霖得二十二票爲總董田資民徐乾麟魏清濤許默齋宋漢章裴雲卿何長根何秋士八人爲董事孫鐵卿胡熙生馮仲卿三人爲審查員杜亞泉爲議長陳繼武爲副會長遂散會 
[浦東同人會大會紀要]  
　　浦東同人會於昨日（二十二日）下午二時假也是園開大會到者五十餘人議案如下（一）由副會長楊而墨君報告同人會經過手續及新浦東報繼續發行之原因（二）請減灶課議决先由奉賢南滙川沙旅滬同鄉電請江蘇省長及浙鹽運使力求照減一面由三邑士民聨合呈請省會議減及蘇省長移咨運使以爲最後之呼籲（三）研究棉花驗水之改善方法議决推舉代表至驗水局晤局長協商方法（四）浦東公所之進行由傅佐衡說明募捐遲延之故繼由陶晋卿張兆祥報告奉賢方面事議决公推浦東各鄉勸募員以十月爲勸募期十一月爲收欵期十二月購置公所地址嗣以時晩不及改選職員乃散會 
[湖北同鄉追悼劉烈士續誌]  
　　旅滬鄂籍黨人因同志劉鐵就義後寄柩在滬現值政返共和運柩歸葬特發起開會追悼已誌昨報昨日發人復因此事致電旅京同志徵求輓電藉發幽光原電錄下北京旃壇寺牛圈南路口西劉公劉英二君鑒公定梗日追悼劉鐵烈士乞轉知各同志賜電輓鄂旅滬公叩 
[縣議員聨合會遷移]  
　　江蘇縣議員聨合會本設在法租界霞飛路寳康里茲因該處交通不便定於二十三日即（今日）遷入城内以也是園爲事務所 
[修志局行將結束]  
　　上海修志局編輯已竣本擬卽日發刋因接前總纂姚子讓自京來函對於前項編輯内有數則須加删改故該局主任李右之特於昨日上午十時邀集編輯各員開會討論以便結束 
[塡築喬家浜工程將竣]  
　　本城喬家浜河道因淤泥久塞積水不洩後届夏令穢氣四播附近居民受累不堪故由該浜左近各紳士發起將該河道塡平並禀准工巡捐局派員丈勘興工在案現在陳篐桶橋西塊平屋四間永興橋塊平屋四間及王姓喬姓郁姓等之照牆均在應拆之列故於前昨等日一律拆除至瓦筒陰　已堙至陳篐桶橋左近不日可以埋齊塡平興築石片馬路矣 
[邑廟前開放夜市續誌]  
　　昨報紀　城小東門内各商號開會集議擬興夜市一則茲悉各商號於前日聨名具禀淞滬警察廳請求届時派警保護以　商業徐廳長得禀後已准所請爰即令飭該管一區二分駐所王金山警佐自陰曆十月朔日起該處一帶加設崗位王警佐奉諭後已遵照辦理矣 
[檢察官親查命案]  
　　閘北民人陳仲倍之媳陳費氏在灶披中懸樑自縊身死一案曾由地方廳賀檢察官蒞場驗明該氏委係自縊斃命惟頭面等處驗有傷痕據費氏之父費偉如兄費星恩等投案訴稱係被費氏之後姑陳陸氏及夫陳菊生虐待以致慘死請求伸雪賀君當將陳姓父子費姓父子並陳陸氏等一干人飭傳到廳預審之下判陳仲倍退去陳菊生陳陸氏分别收押候究在案前日下午賀君又飭提陳菊生陳陸氏到案一再研訊供多推諉仍命分别還押退庭後賀君爲愼重起見除飭派法警馳在調查外又親自蒞該處附近一帶詳細偵查究竟有無虐待情事再行核辦 
[海軍假日之限制]  
　　海軍定制每星期水手士兵例得登岸遊玩近來海軍輪機處查得高昌廟一帶有人私設土娼及誘人賭博是以特定暫行規制凡星期日水手士兵等放假祗能在租界散步特用小輪載往十六舖登岸不得仍在高昌廟地方閑游以免被誘昨已分致各艦長查照矣 
[楊心一追悼會紀事]  
　　楊心一君熱心社會事業積勞過度以瘵疾殁於牯嶺病院已誌前報昨日下午中華書局同人及楊君戚友齊集靜安寺路中華書局總廠爲楊君開追悼會二時開會由陸費伯鴻君主席報告一切遂讀祭文行禮畢復由伍廷芳張士一嚴子材諸君相繼演說末由家族楊蔭蓀君致答詞　詳述楊心一君病狀至四時半散會來賓到會者約百餘人素車白馬頗極一時之盛 
[浦東中學運動會誌盛]  
　　浦東中學於昨日（二十二日）上午九時起開運動會學生操演均極精熟持劵入覽者約千餘人詳情如下 
　　佈置會場寛大門首置一長方匾額曰我武惟揚四字綴以松柏四圍均爲來賓席惟男賓在東北隅女賓在東南隅各校學生均在西座秩序頗爲整肅 
　　開會順序一兵式操二甲組百碼賽跑三乙組百碼賽跑四跳遠五拳術六跳欄賽跑七擲鐵球八二百二十碼豫賽九兵式柔軟十器械操十一四百四十碼賽跑十二撑高跳十三跳高十四八百八十碼賽跑十五器械拳術十六二百二十碼快賽十七器械操十八百碼快賽十九擲鐵餅二十英里賽跑二十一半英里替換跑二十二給奬二十三迎鼎 
　　優勝名次跳遠快賽第一顧家坊第二陳育林第三錢昌照百二十碼賽跑第一趙貽鏡第二陳育林第三石錫章擲鐵球第一程志誠第二陳翌青第三江進遠拳術第一王孝章第二許學昌第三郭明哲器械拳術第一趙貽鏡第二李象鉞第三張文四百四十碼决賽第一杜廷編第二陳育林第三錢昌照撑高跳第一羅良材第二顧家坊第三張文跳高第一朱明良第二張昌言第三羅良材八百八十碼賽跑第一錢昌照 
 
 
 

Page 11

 
 
第二王孝章第三石錫章二百二十碼决賽第一任家驥第二杜廷編第三陳育林 
　　發給奬品由校董張志鶴分别奬給銀牌並由各敎員分奬書劵其中最優者由校長朱叔源轉贈廣東陸督軍奬章一座以資鼓勵 
[驗契截止期限之曉諭]  
　　驗契一事始於民國三年分舉辦當時祗收驗契費洋一元一角嗣因奉令一再寛限并加收驗費迄今已逾二載驗契費每紙陸續加增至五元五角茲江蘇財政廳長奉財政部令所有驗契一事限至民國五年分年終爲止如再逾限不驗將來一概不生效力該廳除發出佈告外或者各縣公署一體遵辦代理上海縣景知事奉文後以現距驗契截止期限不遠深恐鄉民未盡週知乃於前日諭飭本邑四鄉各國地保分投挨戶曉諭如有未將單契呈驗者趕速到署請驗 
[提倡内地女子之工藝]  
　　美租界愛而近路西洋女工傳習所係沈卓吾所創辦現因内地女子生活困苦者衆殊爲可惜特將花邊抽紗各種不用機器手工品製成順序標本及製時所用之簡單器具不惜犧牲其精神與金錢親往内地貧瘠區域周行演講其製作之法及其利益並將其調查所得産花邊魯省之登萊産抽紗粤之潮汕女子生活狀况及其製作之沿革銷售之方法以爲演料並勸人就地設所傳授旣可救濟貧苦女子於國内復可收回利權於海外聞其行程先往江北次至浙東並聞沈君之夫人成玉女士近有女子生計會之發起其會約以提倡女子生計勸導勤儉儲蓄現正徵求各方面同意不日可以發表云 
[公廨建築民庭近聞]  
　　英美會審公廨原有之二堂於　清時代專理民事迨至光復後經外交團議歸捕房管理業已廢止不用近由關讞員商明領事團重行改建民庭並於左側另闢門以便存放馬車茲悉該二堂係仿洋式建築其樓上添造辦公室行將竣工惟内部裝修尚需時日大約陽曆年終可以一律完竣云 
[地方廳索還罪犯]  
　　松滬護軍使署偵探程錦驥馬善鳴串通探夥郭先耀等誘姦西門外婦人王陳氏之女阿二並圖價賣一案曾由上海地方審檢廳訊供判决程錦驥馬善鳴各監禁六年三個月郭先耀監禁三年六個月在案嗣因郭等不服判斷提起上訴奉諭押解蘇州高等廳訊辦程馬兩人因有他案發生由軍署備函提回軍署候訊畢再行送還檢察廳執行監禁在案但自程馬二人提回軍署迄今已逾二月尚未送還爰由地方廳林檢察長於前日備函飭警前赴軍署投遞請將程馬兩人迅即送還以便執行監禁 
[西商定期賽馬]  
　　旅滬西商秋季賽馬之期業經跑馬總會議决定於西曆十一月六號（即舊曆十月十一日）開始舉賽 
[黄包車碾傷小孩]  
　　黄包車夫某甲昨拖六千一百二十一號車經過西華德路撞倒年約十歲之男孩車輪在該孩腿上碾過受傷甚重由八百七十三號華捕一併拘入捕房捕頭命將受傷小孩送同仁醫院療治甲收押候辦 
[婦人吞烟圖盡兩則]  
　　住居美租界西華德路永貴里第二百五十六號門牌之崇明婦人陳劉氏前晩與隣居口角後潛吞洋烟欲圖自盡由家屬覺察車送同仁醫院請爲救治又紹興婦人沈張氏住居美租界天潼路光裕里一百三十六號門牌前日因與其夫細故口角潛購洋烟吞服圖盡爲夫覺察送入同仁醫院經西醫生灌以解烟毒藥一吐而愈 
[嘗用米袋被罰]  
　　滬南豆市街周義泰米行查得近有人在主顧處收取該行米袋以低次之米冒充該行之貨向各食戶兜銷因之損失頗鉅且於營業有碍正在雇人暗查之際昨日適見小車夫某甲車運米兩石其袋上蓋有周義泰牌號當即扣留盤問車夫據云係生義　同德米號内阮子山托爲車送至北市等語由警將車夫帶至第一區署傳阮訊問阮供袋皮係向主家借來並無冒牌之事署員飭將米袋交還該行領轉米准給阮領去另飭阮洋三元示儆 
[燭店被竊]  
　　前晩大東門外大街協生燭店被竊賊從比隣空屋穴洞而進潛至該店内室竊去銅元五十四千當晩未及知覺次晨經店主方天民據情投報第一區警署請緝董警正移知警廳偵緝隊長撥派隊士至店勘明後即行限期緝破 
[妨碍公衆衛生]  
　　住居义袋角慶祥里之王銀記昨將便桶傾入門前陰構内爲隣居蔡阿清所見向阻不服互相扭毆由四區二分所崗警一併拘解司法科經嚴科員訊明判王處拘留二天以儆 
[范祥英領回逃妻]  
　　住居西門外斜橋范祥英之妻楊氏於上月私逃出外匿居义袋角恒通里蔣石氏家前日爲夫尋獲扭控四區二分所轉解司法科經嚴科員訊據楊氏供稱因丈夫不顧家用故託李阿五李王氏夫婦介紹向蔣姓轉租樓面半間每日往紗廠做工度日等語當傳李阿五夫婦到案質訊據供與楊氏向不相識有在布廠營業之阿二轉託代租房屋云云判楊氏交本夫領回管束李阿五交保限交阿二到案再核 
[拐案並無證據]  
　　劉陳氏前投法公廨控稱陳明桂串同伊兄陳阿文誘拐使女阿毛等情公廨准予飭探前往八埭頭地方傳到鄰人作證再核在案昨又提訊由包探禀稱該地方之鄰居現已遷往他處無人到案作證陳阿文陳明桂同供在押病勢日劇命在旦夕求請恩典聶讞員以陳阿文陳明桂誘拐使女並無證據判一併開釋回家自行醫治 
[罰欵先繳千元]  
　　楊遠泰（改名尚毓彩）王祿天二人前因售　私土被探拘解法公廨判各罰洋後因無力措繳一併禁押在案現由王妻具禀公堂據稱丈夫之土實係楊遠泰寄藏應繳罰欵須請向楊訊追昨又提訊王供實被楊遠泰所害今由母親措得洋七百元餘求寛免楊供妻子再三凑得洋五百元可否儘數繳洋開釋判各先繳洋一千元到案再行核辦 
[繳洋即可開釋]  
　　蔣榮生前投法公廨控稱被陳生茂虧欠往來貨洋五十五元後又來購貨付來陳錦桃所出之支票洋四十元均不交付求追後判陳錦桃交還原告票洋四十元陳生茂除交欠洋五十五元外再着交還陳錦桃洋四十元均各限交在案現陳錦桃將洋繳清給予原告具領陳生茂供在押難以設法可否釋出料理判先押一個月如能繳洋准予開釋 
[巡捕查獲竊賊]  
　　甬人蔣銀寶前日下午掩入新閘梅白克路五百零三號門牌朱任氏家竊取鑽戒金香烟嘴鈔票等贓圖逃被捕查獲帶入捕房經捕頭詢明押候解廨訊究 
[滬海道署批示三則]  
　　滬海道公署昨日發出批示三則照錄於下 
　　南滙縣公民倪玉書等呈爲劣董吞賑確實知事專徇情面據實直陳並求懲究由禀悉此案未據縣復據禀前情仰候再行令縣尅日具復以憑核奪此批 
　　商民林寶生呈爲遵批删改簡章粘懇恩准立案並給示保護由呈及章程均悉准予立案所請給示之處着毋庸議仰即遵照此批 
　　寶山縣農民王秋亭等呈爲祖産被奪請求親傳質訊由呈悉案關民事問題查該縣爲上海地方審判廳所管轄仰自向法庭起訴勿庸來署多據此批 
來函 
[陳鴻來來函]  
　　申報館大主筆先生大鑒頃讀十月二十二日貴報登載周然等致日報公會一函解釋誤會殊堪發據該報招生留學一事係該館一種之特典當招考之時曾在報端聲明（凡正取諸生俟本館呈請當局補給官費公文批回後即行定期出洋備取諸生照章發給新聞講義錄見五月十七日本報）現以時局變遷欵籌着落故由商務報社議决先將正取十名送入中華商業學校肄業學費由該館擔任預備英日文字及各種普通學問俟該校卒業之後再行設法渡東以償初志至備取諸生亦令其於陽曆十二月十日來館領取講義宣布該報衆目共覩該報社何嘗背棄信義而於留學之前再加負擔商校學費一欵亦可謂對得起學生矣要知不諳日語卽不能直接聽講不得中學文憑即不能直進大學（早稻田大學有新聞科）與其到東預備不如在本國之便利也且該館亦可借此光陰爲諸生作東游之籌備一舉兩善各得其便倘該館果存欺騙手叚之意志則當時考取之時何不揑造假姓名十人則諸生亦無從查考卽此一端可證該館之始終果無欺騙之行爲也該學生等果有求學之心何妨曲就範圍學向不厭精詳幸勿躁急欲速也至謂該報登布之通告該學生誓不承認尤屬可笑要知保送留日一事純係該報館對於學生一種特别之權利旣與學生無交換之義務亦無强制之行爲假使該館即食言而肥背棄信義亦不成法律上之問題况該館固始終履行未曾取消也請將此函照登貴報來函一門是爲至盻此請撰安陳鴻來啓 
[張漢青來函]  
　　執事先生閣下茲有致辦理黨人善後事務所一函乞登入來件門以懲假冒而昭翔實此候撰安所長曁諸執事閣下公鑒甘肅黨務向由宗海主持在滬數年從未聞有楊松林其人今讀京報見貧苦黨人在上海西門某茶肆集議公推七省代表要求即日發欵内有甘肅代表楊松林云云宗海不勝駭詫竊甘肅黨人率在京津一帶故約法恢復後宗海卽束裝北上料理一切種種原委有致孫中山先生許君崇智韓君復炎等信件爲憑尤有說者甘肅僻處西陲交通維艱所有南來人士他界雖不敢必凡屬黨中之同志則宗海敢自信無不知曉今楊松林忽假甘肅名義代表前來要求領欵甘肅人實絶對的不能承認特此聲明並請公察前中華革命黨甘肅支部長張宗海號漢青啓 
[氣候報告]  
　　（上海徐家滙天文臺） 
　　已過者之報告十月二十一日上海天氣晴朗重大之反旋風仍在長江下游遼東有低度散佈之徵候十月二十二日夜間及清晨上海天氣晦暗自晨間五時至七時天氣逐漸清明旋又多雲但仍晴朗十月二十二日午後四時前二十四小時内上海温度至高八○·六至低五六·二去年同日至高六五·二至低五七·二 
　　未來者之推測十月二十二日午後四時三十分預測海濱一帶有新起或力大之信風上海天氣多雲而晴 
雜評二 
[名譽（訥）]  
　　名譽爲人生第二生命此人之恒言也今欲責人犧牲此第一生命以保全第二生命固爲不近人情之言然而有志之士或且能之蓋名譽有時較生命重也卽不能重於生命亦當視如輕重相等生命苟不至至危極險時則必不肯犧牲其名譽此又人之常情也 
　　今之民黨縱窮困然其生命關係較之從前持彈執鎗衝鋒陷陣之危險爲如何以從前之危險猶能一暝不顧視死如歸以保全其名譽而今反不能之耶倘因此發欵問題而致發生意外之枝節名譽亦不免減色矣吾顧民黨中人愼處之也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[鄷都通信（旅行鄷都記者）] [  劍秋]  
　　惡狗村之會議 
　　康對山之列席 
　　孔仲尼之交運 
　　記者爲本報旅行記者之一前月之杪忽發奇想朿裝作鄷都之游道出惡狗村適逢混世魔王張獻忠邀集各處代表開特别大會議遂由友人介紹列席旁聽此會於陰司近日大局情形頗有關係泚筆記之亦一最有趣味之新聞也 
　　記者述此事當先將惡狗村之形勢爲諸君告惡狗村爲陰間重要之地東瀕血汚池西接望鄉台南通奈何橋北近剥衣亭爲由陰陽關至鄷都城必由之路混世魔王張獻忠於三年以前卽率其部下惡鬼數萬盤踞於此殺人越貨仍不改其從前流寇行徑閻羅包老畏其凶横知之而不敢問遂益以養成其跋扈驕縱之氣 
　　此次會議不知者必以爲獻忠有如何舉動其實一場鬼閙而已開會前數日獻忠卽馳電各處請派代表與會並於惡狗村中特闢招賢館一所仿梁山泊酒店之例特派招待員專司其事凡有名鬼物之經過惡狗村者輒殷勤欵接强邀入會在彼以爲禮賢下士而受之者則如芒剌在背不敢往亦不敢不往蓋知其爲殺人不貶眼之英雄一日不殺人卽一日不快活也 
　　會場設於鬼營中開會之日獻忠親自出席殺氣勃勃令人望而生畏記者藉友人介紹得與各處代表互通姓字今將有名之十三人記之於此一不沾泥二一隻虎三摇天動四獨行狼五通天桂六掠地虎七蝎子塊八過天星九老回回十可天飛十一闖塌天十二九條龍十三一條葱不沾泥爲曹操（羅汝才之綽號）所派一隻虎爲李闖所派皆張之老同志也其餘無名小鬼若破甲錐活地草等類更不勝枚舉所可異者名满天下之康對山亦不遠千里而來列席其問與此輩同流合汚此則未免爲盛德累矣 
　　會議之事無足紀錄一言以蔽之曰蠻不講理而已讞忠於是日提出議案八條其最重要者一攻擊新任判官張道陵二反對曾使西域之元奘法師唐僧當場全體通過由虞忠之軍師顯道神起草電稿各代表有不敢擅主者獻忠卽代爲簽名頗有咱老子不怕什麽之意云 
　　記者述至此更有一至有趣味之新聞報告於閱者諸君獻忠目不識丁而於孔仲尼則極力推崇大贊特贊請閻羅包老勿革除其冷猪肉殆諺所謂强盜發善心者歟一笑 
塵餘觚剩 
[天問廬筆記（禁轉載）] [  成舍我]  
　　沈葆貞（顯西） 
　　沈葆貞以一九江道顆曾文正力得至兩江總督嗣以江西協餉事嚴詞劾曾清廷下詔勸和亦創聞也或責沈負恩沈曰予之有今日予命所固有天蓋假手於曾曾遂縱貪天之功以爲己功耶且予知有國不知有曾予爲國計卽有恩亦當不顧况無恩也沈爲人獷暴好自負瀕死輙言見寃鬼索命江寗府凃宗瀛來謁鬼稍歛避沈乃留凃侍病須臾不許離一日侵晨府署有要事白凃適沈熟寐凃乃潛出晤僚屬未數百武沈忽大呼比返則沈已卒目突舌伸爪痕宛然或謂沈嗜殺恒有無辜被戮者索命之說非無稽也凃　於理學後亦官至總督鬼之畏避其以此歟 
　　瑜婆墩 
　　廬江城西玄武觀有瑜婆墩相傳爲小喬墓墓多古甓竊之則作祟某太守因而瘞之乙卯春予過其地則所謂古甓者已深埋而不可見予作詩弔之云銅雀臺中香夢鎖瑜婆墩上綠苔鋪多情古甓長相守似爲小喬作伴姑 
　　太平王詩 
　　予七八歲時好與僕從遊有老僕曰瞿忠者尤喜嫟之瞿年近七十猶健談不倦嘗爲予言太平王佚事謂王亦好詩所作不下於翼王曾誦其數章今僅憶得一聨云身經百戰頭無恙書讀五車氣自平是時予不知詩故亦漠然置之稍長則瞿已死舉以詢予父始知瞿蓋太平王侍衛金陵陷瞿識予先祖某公因毁容傭於予家得免死瞿有一小册云爲太平王手書之詩然置諸秘篋雖至好亦不得觀死後覓之渺不可得迨爲識者所竊攘歟惜予父未能先取之也 
小說 
[言情小說妍媸鏡] [  天盧我生]  
　　第三章（續） 
　　予念吾奏縱美然而曼睞珠玉在前吾又何必自獻其醜乃笑謝之自赴屋隅而坐勞倫司亦至見予方觀書乃曰密斯讀何書耶予笑曰讀畫耳勞偷司曰畫耶畫必甚美能容吾一觀乎言次遂旁予肩而坐面龐貼近呼吸亦幾互聞勞倫司之爲人雖不得謂爲翩翩美少年然亦嶽嶽非猥瑣之儔雙目尤英鋭有光作紫色蓋時方微笑也旣而忽轉灰色似有所愠仰面視之則哈荔夫人已立其前銷錦之衣映燈牛纈曰勞倫司嫿娜將歌汝試爲按節勞倫司無可違抗乃勉强起立近嫿娜時嫿娜已發歌爲蘼蕪春怨之曲歌聲縻曼凄婉一座擊節曼睞則以綃帕爲爲拭淚狀曰密斯歌妙哉使我聞此中心徬徨無端爲之淒惻實則曼睞之爲人憂樂初無感於五中其爲此狀特以媚主人耳嫿娜歌已女侍蓓蕾具葉子牌進於是哈荔白雷兩夫人及兩牧帥均起就一文添之小桌圍聚而博其餘諸人則均就火爐而坐圍少尉於中聽其妙論勞倫司者舉動俊逸詞令穎妙議論風聲一時諸人均默然無言傾耳以聽其語勞倫司富於學識尤精掌故然終不自及其身世非若輓近少年每一出口務必自彰其祖德先勳令人生厭今勞倫司一洗此陋習矣此時圍爐而坐者凡五人態度各不相侔曼睞姿態最美時則斜坐温榻上秋波曼睞如有遐思密斯白雷則坐一高背之椅面色雖故爲凝重然爲勞倫司雋語所逗亦不期時現笑容嫿娜則坐與予並而狀態亦至嫻雅雙眸時注少尉現爲笑容予與嫿娜同一女郎耳而貧富之殊乃隔霄墩富者不特膏粱錦繡可以予取予求卽神聖之······ 
 
 
 

Page 15

 
 
   
 
 

Page 16

 
 
   
 
