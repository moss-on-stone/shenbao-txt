# 1904 - 180 - 4911209

 

Page 1

 
 
[上海縣汪公去思碑]  
　　天下古今致治之道孰有外乎清且明哉患難不足撼於外利欲不足淆於内夫然後謂之清休戚無不知遐邇無不燭夫然後謂之明既清且明而尚有不治者哉然而縱觀斯世欲求所謂清且明者蓋不敢存萬一之想而孰知不敢存想者竟一旦遇之則愛之戴之者以爲大幸也可知孰知遇之一旦者又一旦離之則愛之戴之者以爲大戚也可知積莘而爲戚積戚而爲思積思而欲誌勿諼類皆廹之於情斷非一二人之私所可得而强同蓋觀吾邑之人於歷城汪侯之去而後知人情之自有大同也侯名懋琨號瑶庭以名進士來宰吾邑爲政不嚴而肅躬治案牘日坐堂皇判斷若流獄無留滯前之宰此者未有也若夫奠危卽安意私狥公燭照所及無纎不察不特前宰所未有抑亦吾邑之人所想望不及者吾邑地濱大海商務盛甲天下外邦交涉天下視爲樞紐華洋錯雜相尚奢侈而外來莠民乘間窟兎莫可究詰當光緒庚子北方拳匪之亂東南大震莠民蠢蠢欲動外邦旅客幾於不可終日乃召其兵艦羣聚浦江人情洶洶東南大吏議自申保護之權檄蘇松太兵備道孝感余公與外邦領事訂立條約又於倉卒拮据之間籌欵以維商務練團以衛地方由是　闠卽安宵小戢跡此皆余公主其事而侯實左右其間其時鄰邑莠民多驛騷而吾邑一塵不驚卒成保護之局論者僉謂侯才能馭變而不知其治之有素也先是有張掌華得無惡不作前宰以其黨類多未敢發掌華益肆侯忿甚捕致之處以重典　邦人士來觀以爲創見繼之者又有武雙喜爲患於北新涇張得勝爲患於顓橋皆禽而置之法論者復謂侯能除民害而不知其更能蘇民困也吾邑自冬漕改折曁條銀雜稅民之納於官者以洋銀計不下四五十萬圓向例洋銀準市價每殺二十文以其羡之半納諸官又其半爲吏胥津貼民之向隅莫告者數十年於兹乃相叙而言曰吾侯眞能愛民者以此告無不納於是相叙入告侯慨然立蠲納諸官之半者且曰以吾民脂膏津貼胥吏非政法但不可驟當謀所以革之而孰知侯以治最遽超遷以去吾也綜侯爲政非所謂患難不能撼利欲不能淆休戚與共遐邇不遺者乎則謂之清且明也夫何愧焉兩漢以來循吏之以德政垂諸金石者夥矣自後世巧宦要結縉紳顚倒黑白以爲標榜擊華之具遂至懸爲禁令豈不以爲民父母而能撫育子民分也分所應爲何頌聲之有然而今之不稱其分者多矣能稱其分如吾侯且虚懷若谷於地方紳民致送德政牌匾婉辭堅却若歃然有未能盡其分之憾惟如是而吾民之戀戀於侯者益切而欲誌其勿諼之念乃愈不可遏爰書其昭著在人目者而不及其尋常政績以示不敢有一詞之溢美上以遵禁令下以遂民情云爾闔邑紳士公立古婁閔萃祥撰文 
[電傳宫門抄]  
　　昨日午後二下鐘時京師友人專電告知本館云五月十七日皇上召見軍機大臣及葉祖珪本日無明降上諭 
[譯紀俄攻元山官電]  
　　昨晨承駐滬日本總領事官小田切君以十七日晚七點一刻鐘東京官電見示内開我日駐元山領事報稱十七日天未黎明有俄國水雷艇六艘駛進元山港内發砲約二百響以攻我日元山租界被擊沈輪船帆船各一艘旋卽駛出口外會合敵戰艦三艘鼓輪駛去不知所之是役傷韓人二名兵二名屋宇等均受小損 
[日獲俄物官電]  
　　昨晚承日本駐滬總領事官小田切君以華歷五月十八日上午十一點一刻鐘時東京發來官電見示内開奥將軍報稱十七日得利寺之戰尋獲俄兵陣亡之屍首一千八百五址四具然核其數恐尚不至此又獲俄國快砲十六尊藥彈四十六箱洋槍九百五十八桿槍彈三萬七千二百三十三枚開花砲一千一百二十一尊工程兵所用之物二百八十三件塞門德泥一千四百筒其餘零物不計其數 
[譯紀日軍占據分水嶺官電]  
　　昨晨承駐滬日本總領事官小田切君以十七日下午三點二十五分鐘東京官電見示内開大孤山陸軍統領報稱我軍於十三日進攻分水嶺敵軍之屯紥分水嶺者設有防壘濠溝鐵網木栅等守備極嚴十三日我軍分三枝往攻敵人竭力抵禦交戰之下砲火猛利非常我軍圍之勇氣百倍卒於十四日占據是嶺大路中敵人遺有屍首九十餘具此外尚未查明并俘獲俄兵官六名兵八十二名我軍亦死傷兵士一百七十名 
[詳譯俄退析木城官電]  
　　昨晚八點鐘時承日本駐滬總領事官小田切君以華歷五月十七日下午六點一刻鐘時東京發來官電見示内開日兵之在大孤山者於十三日登岸後分爲三隊進攻分水嶺一隊往前一隊往右一隊往左另分一隊在後是日晨五點鐘時見俄人有兵三營携有大砲六尊快砲二尊入夜十二點鐘我兵卽據俄人所駐之地俄人思竭力奪回殊不得手因我兵各隊均已到齊故也十四日天明我兵抄至俄兵後面其時俄兵約二千我兵用大砲攻擊因俄人所據之地甚爲堅固一時不能取勝七點鐘時我别隊兵均至分水嶺之南助同攻擊七點五十分鐘時俄人力漸不支未幾卽退去十一點鐘時我兵進占分水嶺仍用大砲向俄兵猛攻俄人不得已將所有食物盡付一炬退守析木城我兵擒獲俄珍計六百八十二名俄國傷亡之兵未知實數在路查獲屍身已有九十餘具是役也我軍死一百七十人内有副將一名現在分水嶺至析木城之路俄人調集馬步各隊及西卑利弄滿州等處之兵盡力防守觀其情景現尚不易攻取也 
[俄皇勵軍]  
　　華歷五月十七日英京倫敦來　云俄人在谷浪斯達脫將波羅的海艦隊預備駛至東方十六日俄皇及水師大元帥海軍部大臣同往察閱俄皇諭辦公各人曰爾等辦理此事須各努力早告厥成是日每人各加一日工資以資奬勵 
[俄報敗情]  
　　華歷五月十七日英京倫敦來電云俄人報稱分水嶺之戰計歷十三十四兩日之久俄軍之敗以日人施放巨砲甚爲猛利故不得不退也 
 
 

Page 2

 
 
[述俄帥奏報得利寺之敗]  
　　得利寺之戰本館已將日本所發官私諸電及東京大阪各報所紀情形次第譯登報牘夫亦不憚詳哉言之矣兹從友人處得俄京聖彼得羅堡電文因復譯而登之閱者其互相印證也可其電曰俄歷六月某號俄帥苦洛拔托金由電奏達俄廷略稱陽歷六月十四號清曉我軍與日交綏迨六下二刻時陸軍統帥司他開路培路岳部下大軍漸漸被日軍右翼所廹午後鐘鳴一下我俄馬軍數隊戰敗而回司人開路培路岳親身押隊徐行以防日之豫備兵自後衝突至十五號拂曉日本援師麕集十决十盪驍悍絕倫以致我統領苦烏矮司吞諾烏力戰損軀副將岳倫岳洛司身中敵彈武弁之殁於陣上者約二十員左右兵士則死傷三百一十一名 
[俄報軍情]  
　　華歷五月十八日英京倫敦來電云俄國將軍苦利毒洛夫電奏俄皇謂此次日本攻據分水嶺共用兵二十七營以故俄人於是役死傷甚多 
[試艇失事]  
　　華歷五月十七日英京倫敦來電云接俄京聖彼得羅堡來信稱俄國滅水雷艇名戴獵芬者載重祗容十人乃俄於十六日試演之時竟載至三十二人以致任重不勝遂爾沈下死兵官一名兵二十二名旋將此船卽撈起 
[准俄運煤]  
　　昨日英京倫敦來電云傳聞俄國現已商請法國在法之屬地准俄人將煤運至兵船此事大約可望有成因與局外中立之旨無礙故也 
[砲火如林]  
　　日本大阪某日報云旅順俄人所築新砲臺配置海軍所用七寸口六寸口四寸口諸砲及格林砲共一百四十二尊合各營堡所置之砲計之共得二百尊以外日役華人四千名碾製火藥鎔鑄彈丸人給銀盧布一枚以充工食 
[俄艦修竣]  
　　昨日烟臺來電云前日本在旅順口所攻俄國之兵船無甚損傷俄鐵甲船名司華司土溥魯者於上半船稍有損壞現已修竣本月十六日己在口二照常辦事矣 
[俄禁運糧]  
　　日本大阪某日報登中國京師來電云邇者俄督矮列幾息夫嚴諭奉天全省人民不准將五穀之類由營口轉運出口以免日久地方乏食之虞惟日後如與日人以營口作戰塲所有豆子豆餅豆油刻方堆磊如山恐入敵人手中或被縱火焚毁因諭令各商由通江子及鐵嶺各地源源運出以利懋遷 
[日船遇險]  
　　日本東京某日報云本國金澤縣屬石川郡商人三浦三右衛門有一帆船名曰寳德丸容積一百八十石東歷六月二十日揚帆而出途間突遇俄軍艦幸未傷害得於午後安抵北海道江差先是有越前國中村屋帆船名安靜丸者大可容一千八百石十九日午後由北海道江差開行船中滿載鯡魚不虞途中陡被俄軍艦發砲擊沈在船諸人杳無蹤蹟是日有俄艦三號駛近松前郡福山小島突將商輪船新湊丸包圍船中人羣赴福山避難按新湊丸船身用鐵質製成載重一百八十三墩船主爲函館商人野田信三氏或曰尚有商輪船八幡丸者亦被俄艦擊沈 
[英督起程]  
　　華歷五月十八日英京倫敦來電云英國所派至香港之新總督拿丹氏現己山英京乘某輪船起程矣 
[日人愛國]  
　　聞之日本東京友人云日前日政府第二次舉借國債以應軍需人民踴躍踰將較定額溢出三倍自開收之日計至東歷六月十六日已得日銀三億二千零四十九萬三千五百二十五圓其中東京得一億一千七百六十三萬二千八百圓大阪得六千四百六十二萬八千一百七十五圓名古屋得二千零四十八萬三千圓西京得一千五百九十七萬零七百七十五圓噫此眞可謂實心愛國者矣以視康梁鄒意諸巨憝陽以愛國爲名陰圖將國家傾覆者不誠天壤相懸哉 
[丹希助善]  
　　聞之日本東京友人云此次俄日搆兵生民塗炭丹墨國皇太子妃惻然憫恤召集國中諸命婦派充紅十字會委員并以丹國通用銀圓一千三百五十一枚合日幣工百二十三圓四角六分交日本駐丹使臣三橋君匯寄東瀛爲行善之助又希臘國紅十字會以希國通用金圓四十枚合日本金幣三百九十二圓八角四分交正金銀行匯寄横濱以充日本紅十字會經費 
[中俄通路]  
　　南昌訪事人云日前江西巡撫夏菽軒中丞接到出使俄國大臣胡　使咨文内開案照俄人建造東三省鐵路業已告竣與其國之悉畢利鐵路接續自青泥窪營口兩處乘車不過十三四天直達俄都又俄都與德法奥義等國陸路相通亦均不出數日程自此中外往來更形便捷查俄國全境鐵路均山其道路部管理獨東三省鐵路山其户部管理該部刻有詳圖經本大臣商明譯印並繪悉畢利鐵路簡圖一併進呈御覽事關上國境内鐵路鉅工告成歐亞陸路一線貫注亟應將兩國程途咨報本國以資考證兼爲内地官員有志採風曁遊學經商有志遠行者之助爲此將譯印東三省鐵路圖四幅并購備悉畢利鐵路簡圖一幅函一件咨請貴部院相煩查照轉行所屬一律知悉須至咨者 
[商部奏辦理商會摺]  
　　商部謹奏爲勸辦京城商會並推廣上海商會情形恭摺具陳仰祈聖鑒事竊維商務之盈虚視乎商力之厚薄而要以聯絡商會爲樞紐上年十一月間臣部具奏商會簡明章程一摺奉旨允准欽遵在案京城爲首善之區臣部有提倡之責自應先行勸辦商會以爲各省之倡惟北地風氣未開倘非開誠布公明白曉諭一經誤會流弊滋多是以臣等先期選派司員訪覔明白事理之商人剴切勸告導其來署由臣等親行接見面爲曉諭俾知舉辦商會實爲聯結團體挽回利權起見嗣據金銀號匯兌莊各業商董禀遵部章設立公所互相聯絡遂　臣部發給憑單俾資遵守又使該商董等輾轉勸勉舉事引伸刻下茶業綢業布業均己次第倣辦漸臻就緒嗣後各行業聲氣相通利弊可期詢悉而一切詞訟細故亦可消弭於無形此臣部勸辦京城商會之情形也至於商務之薈萃在乎口岸而口岸之繁盛首推上海去年十二月間臣等奏請將臣部右參議楊士琦留滬辦理商務推廣商會事宜誠以上海爲商賈總匯之區風氣早開措施較易現據該參議函　上海紳商公舉浙商候選道嚴信厚粤商浙江候補道徐潤熟悉商情堪勝總董之任擬將原設之商業公所遵照奏定章程設法推廣改爲商　總會議擬章程寄呈覈辦前來臣等查上海所設商業公所係於光緒二十八年由前商務大臣盛宣懷奏准設立刊有商業公所關防辦理年餘商情尚無隔閡現經該參議楊士琦督飭該商董等遵照部章復加推廣閱其所擬章程均尚妥洽因卽飭令認眞遵辦並飭將舊用關防繳銷　臣部另刊木質關防一顆文曰上海商務總會關防發給應用俾昭信守此外各埠再由臣部咨催各省督撫通飭地方官廣勸導但期風爲會趨羣情鼓舞自不難漸著成效所有勸辦京城商會並推廣上海商會緣由理合恭摺具陳伏乞皇太后皇上聖鑒謹奏 
 
 

Page 3

 
 
[湘撫過揚]  
　　揚州訪事人云湖南巡撫趙大中丞爾巽奉命來京遵卽交卸起程乘輪船東下本月初十日憲舟駛抵維揚地方文武各官均至碼頭以禮迎迓既而中丞命輿登岸一一答拜至運署時恩新甫都轉迎入花廳茗譚良久始興辭回舟翌日起節向袁公浦進發然後遵陸北上 
[上海官塲紀事]  
　　昨日上海縣縣丞楊玉史二尹詣縣署謁見縣主汪瑶庭大令面禀要公良久始别○昨日滬南撫標滬軍營管帶龍葆珊遊戎策騎至縣署拜會汪大令○昨日北橋巡防局員羅秋阜二尹梅家弄巡防局員汪晉嶠　尹均詣縣署謁見汪大令禀陳要公 
[電嚴防務]  
　　昨日蘇松太兵備道袁海觀觀察接奉江督魏午帥電諭謂巨梟曾國章自在鄂正法後手下餘黨現在長江上下游一帶散放票布約期揭竿起事與曾報仇該道就近速與江南提督楊鏡巖軍門會商防務嚴飭屬下地方官及各防營一律嚴加防範稽查保甲預爲佈置不得疏忽云云觀察奉諭後立卽遵照辦理矣 
[鹺使將行]  
　　新簡浙江鹽運司惠樹滋都轉來滬後暫假美租界北河南路天后宫側出使行轅小駐襜帷聞已定於今日乘某輪船起程北上 
[上海求志書院甲辰春季課題]  
　　經學題文王以之解箕子以之解帝乙歸妹解高宗伐鬼方解性理題持志說養氣說告子不動心說孟子不動心說史學題棄沃壤之饒捐自然之財不可謂利論庾亮居鎭遥執　權論唐順宗朝王叔文用事八司馬中不無正人賢士論史論之體昉於何時列史論賛孰爲最善宋元而後迄於國朝史　專家勒爲成書者衆矣最著稱者幾家其宗旨得失持論純駁能言其大凡否掌故兼時務題天　物競論英圖藏衛法窺粤邊宜如何預籌抵制策警察論黄河建橋以通南北鐵路橋工河防能滞兩無妨害策輿地題高宗伐楚裒荆之旅說楚塞夷庚以愳吳論漢武徙閩越民於江淮間論日俄戰地記并圖斌記依編年例間綴論說圖以今日軍事所及爲斷餘俟續次算學題半徑爲股之句股形令股乘弦和較等于句弦較自乘卽成理分中末綫連比例由此可得另形顺股仍以原股爲股其另形弦必爲内容五等邊之一邊試以幾何理明之有弧背三十六度欲于正切正割綫界内作三小圓令三圓周俱與正切弧背相发設半徑一千萬問三小圓半徑各若干作等句弦和等積之整數兩句股形圓　囊括有法無解且未詳大小兩數相配之限致求得之句弦和或變爲股弦和試推求取此兩數之法以免其弊凡三次雜方式依代數術變空第二項而其末項亦變爲空者卽可化作正平方式惟原式之兩根和或兩根較必倍大于其餘一根乃能變得試言三根相配之理以證其說無論遠近均以題目載入申報之日爲始繳卷限兩月截止逾限不收 
[籌防移局]  
　　日前籌防局員魏蒓塢大令以是局向設英租界後馬路福綏里辦理一切公務諸多不便因禀准蘇松太兵備道袁海觀觀察擬卽移設南市太平馬頭大令因於　日出示曉諭各業商人俾得就近納捐 
[札拘虧倒]  
　　去冬本埠三洋涇橋福懋祥雜貨號虧倒西帮票號恊同慶等鉅欵號主蔣姓兄弟籍隷金陵控由江寗縣將蔣瑞森解滬發押捕署候查拿蔣子衢蔣石卿到案核辦日前兩江督憲魏制軍頒來札文一通照錄于左爲札飭事光緒三十年四月二十四日准商部咨光緒三十年四月初十日據辦理上海商業會議公所嚴信厚等禀稱據西帮票商協同慶等禀稱商等開設票號錢莊去冬被福懋祥倒騙銀四十三萬餘兩該號東蔣姓兄弟狠狽爲奸長名長康卽子衢次名嘉淦卽瑞森三名長安卽石卿先後遁歸金陵原籍其鎭江等處各分號時亦同倒閉當經歷次禀控有案孰知蔣子衢聞風逃逸蔣石卿避匿不出祇將蔣嘉淦卽瑞森一人拘押捕署蔣氏爲金陵首富福懋祥啓此變端長江數千里市面震動商業寒心公所有啓承之責理合禀請立案等因前來查蔣長康等開設福懋祥號倒次各票號錢莊實銀四十三萬兩之巨若不從嚴追辦不但被倒各號莊受累非淺且於商務大局貽害實深除此示外相應抄錄原禀咨行貴督查照希卽督飭上海道務獲蔣長康蔣長安到案認眞嚴行追辦以杜效尤而紓商困併將辦理情形咨報本部可也等因本部堂准此查此案疉經本部堂分别明晣批行在案兹准前因合就札行札到該道卽便遵照轉飭嚴行查拿蔣子衢蔣石卿務獲解滬提同蔣嘉淦訊追詳辦勿任延宕一面將辦理情形先行詳咨毋違此札 
[嚴緝匪徒]  
　　本邑浦東保甲總巡謝岳松明府訪悉近日流氓土匪混跡各鄉鎭每晚乘人經過動輙攫取銀錢大爲閭閻之害因於前日傳諭各圖團練認眞巡查 
[滬東火警]  
　　昨日亭午時本邑大東門外恒生馬頭裏馬路柳德和藤店不戒於火頃刻燎原當經司更人鳴鉦報警俄而城廂内外各洋龍馳至汲取自來水竭力澆灌始得熄滅然已燬去面東之宏大米店庚興羊毛店恒來油麻行面西之森盛和煤炭店楊源發水果行任正大舊貨店約計房屋二十餘間當火熾時上海縣汪瑶庭大令保甲總巡朱森庭明府及各巡防周員均到場彈壓有乘災攫物之郭蘭寳經巡街捕拘獲帶入捕房捕頭令押候解送馬路工程局禀請總辦翁子文太守訊究 
[傳詰局員]  
　　前日蘇松太兵備道袁海觀觀察以邇來寳山縣境天通庵左近一帶時有盜劫之案甚至刃傷事主明目張膽顧忌毫無而彼處巡防局所駐勇丁近在咫尺乃先期既不能防範臨事又不恊力搜捕以致迄今仍無一起破獲殊於防守之道有乖因特傳局員高介臣二尹到轅詰問一切 
[流氓剪徑]  
　　前晚恒大當鋪櫃夥徐某事畢歸家行經小東門内長生橋左近忽遇流氓五人自稱捕役褫取徐所穿紡綢長衫並將身畔　帶值洋銀五元之鈔票一紙又洋銀三元小銀錢十九枚悉數攫去手掣利刃禁令不得聲張一哄而散事後徐奔投近處巡防局喊控不知能破獲否也 
[氓擾害]  
　　前日北市流氓名大小弟板箱阿二福生等糾集多人蜂擁至小南門外潘姓家尋仇隨將室中器物搗毁一空并攫去衣服金戒指等物事後潘役報十六鋪巡防中局請爲查拿 
[信船被刼]  
　　本月初四日本埠汪恊源信局雇划船一艘裝載洋銀信件由滬開往杭省初七日行經仁和縣屬之半山星橋地方突來盜匪十餘人搶去洋銀貨物約值五六百金想須報官請緝也 
[嶒書鳴謝]  
　　日前承美華書館惠賜餘姚王君蓮谿所著中國近世地理誌一册勸學會惠賜日俄大戰史第一編商務印書館惠賜第二期東　雜誌及日俄戰紀　　或　學教科之要書或爲考　　局之散帙每内志士允宜家置一編者也抵領之餘書此鳴謝 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鷺江泛櫂]  
　　厦門訪事人云前月某日前水師提督中軍某協戎之子某甲策騎至南普陀閒遊不　行至許家村附近適鄉人某乙迎面而來不及奔避突被撞倒馬蹄直蹴其胸受傷甚重立時殞命當經旁人將甲及馬一并扣留旋由乙妻某氏進集多人向甲索命後經某協我浼人排解餽以番佛三百餘尊爲養贍費其事始寢○厦地清道局自現任福建藩司周子廸方伯任興泉永道時籌欵眼辦所　經費則向各鋪户按月收捐地方賴以清凈嗣以辦理不甚得法而捐欵亦苦難籌事遂中止近者道憲黎觀察查照前章飭厦防廳同知高司馬諭令董保悉心經理已在懷德社十八保公所開辦一切事宜矣 
[上海縣署瑣案]  
　　本城巡防北局委員汪禹臣少尹函送嚴阿金戳傷楊長生一案　縣前晚縣主汪瑶庭大令升　研訊楊供小的係蘇州某邑人專製眼鏡壳藉資餬口與嚴素職前曾借伊洋銀二元無力歸還遷筵日久前日小的至沂泉園澡　被嚴將小的布衫貿然取去小的向之索取堅不肯還略與理論被戳五刀受傷甚重叩求究懲嚴供小的與楊同鄉操　花樂楊係著名流氓時向小的强　餘借過二元之外又借擾數次前日相遇於和尚浜左近伊自稱有布衫一件放在某紅木作内欲向小的借錢往取小的見伊與流氓黨毛毛阿春等共三人畏其兇燄不敢與較分路而散迨後小的行至南香花橋毛毛追蹤而至忽稱長生在新北門沂泉園洗澡邀同一往及至則楊又欲借洋銀二十元小的斥伊纒擾不休伊卽揮拳猛毆小的無奈隨取雕花小刀戳伊數下求恩明鑒任雙全供沂泉園　堂係小的所　伊等爭　時在　昏座客雲集惟見伊共有三四人互相口角至如何起釁忙亂時並不留心求鑒大令飭仵作騐得楊臂上有力傷兩處腿際刀傷三處當卽給藥數治著回去自行醫治任無干開釋嚴押候楊傷痊再訊○馬路工程局總辦翁子文太守函送趙張氏控强攫金戒指之朱文愷曹蔡氏到縣經大令提訊之下趙張氏供小婦人自喪所天已歷年所去秋在周浦家中被鄰婦曹蔡氏邀同來滬小婦人因携帶洋銀七百元隨至英租界仁壽里曹蔡氏家中伊見小婦人携有多金勸令販售火油小婦人信之因付以洋銀四百元由伊交與姘夫王明山及王少甫兩人代賈火油一百三十箱繼又被曹蔡氏之夫曹裕廷借去洋銀三百元立有筆據迨後小婦人催王出售答稱須待漲價曹蔡氏復誘小婦人再醮與王少甫將王暗藏臥室經小婦人查見逐出今春同居之邵氏婦言及曹蔡氏係蟻媒小婦人因此恐懼潛回周浦本月初六日復至滬上在南市中華樓觀賽龍舟忽見王明山率領無賴七人到來强將小婦人臂上所籠金鑲玳瑁鐲一對及金戒指七枚翠戒一枚攫之而去小婦人急卽鳴捕拘獲朱文愷解局訊供轉送案下叩求究追借據呈請察核曹蔡氏供小妇空家住西門外如馨里丈夫曹裕廷向操扇業與趙張氏鄰近相　今年正月伊因返川沙母家曾向小婦人借去金戒指二枚日久不還倩包探查緝本月初六日包探見張氏在中華茶樓因咨照小婦人前往索取不料張氏反扭朱文愷到局轉送案下求鑒朱供無端被拘叩求伸寃大令飭掌頰二十下問爾有何寃抑朱供稱三月内曹裕廷言及伊妻蔡氏曾被趙張氏騙去金戒指兩枚倩小的代爲訪尋至初六日果見趙張氏在中華茶樓因卽邀同至曹蔡氏家被伊鳴捕拘局送案大令問曹裕廷作何生業答稱書業大令核得蔡氏供與朱素不相識且伊夫係操扇業朱乃云書業顯見供詞不符喝將朱再責手心二十下笞臀二百板蔡氏亦掌頰十下又謂趙張氏曰爾在工程局供稱被捋金戒指兩枚今忽稱七枚何以前後不符且爾係年輕寡婦孑身來滬賃居數月之久定必不端著掌頰五十下朱收押兩婦交官媒看管候再澈究○前日蘇州人李張氏投縣鳴寃大令提訊之下氏供小婦人年甫二十今年正月由李阿春聘定爲室至二月迎娶不料過門後始知丈夫素爲流氓不顧家用反欲小婦人將女工所得每日貼伊洋銀一角半稍不如意動輒凶毆今日又被持鐵尺擊傷爲此投案剖陳求恩發堂擇配以全蟻命大令判暫發普育堂留養候提李阿春到案訊明再核 
[英美等國租界公堂瑣案]  
　　水巡捕解駁船户陳阿林洪炳生至廨禀稱陳洪一人行竊揚子公司棧内鉛絲請爲究辦揚子公司洋人某甲投案稱此項被竊之鉛絲係前月六號由美國運來共計五十五捆存于棧内爲陳洪等串竊請卽追究讞員黄耀宿司馬會同英總領事署繙譯官德爲門君訊之陳阿林供前禮拜四正午時有某鐵行出店二人來喚駁船運鉛絲至瑞記長江輪船交卸既而有扛夫五六人舁來鉛絲五十五捆據云係旗昌棧房之貨運至輪船交卸留下五捆在船並不知爲竊贜司馬詰其出店人認識否陳供並不認識洪供與相同司馬以陳等情節支雜碍難訊斷隨商之德君判將陳洪帶回水巡捕房俟查　實在情形于下禮拜三再行覆訊○美國文醫生禀稱僑寓虹口閔行路近因徐桂生木作在鄰近包造房屋不照工部局所訂章程致上面磚片落下幾乎打破小孩頭　已囑巡捕前去知照數次徐竟置之不問爲特訴捕拘案請究質之徐桂生供因小的不在作塲致有此事叩求施恩司馬判罰徐洋銀五十元限三日遵照向章以板攔阻如違嚴究○蘇州人沈阿銀在某妓院傭工與周金氏同居上林里第四十七號屋内本年三月十八日有船户張阿土至周金氏處冐取皮箱一只肩至蘇州河天后宫馬頭華比銀行之遊船上王隆慶處關箱檢點有金銀首飾鈔票皮袍綢衣帳子等物當卽分贓而散沈阿銀自失箱後四處訪尋始知被向有仇怨之毛阿大囑張阿土前往賈取因將情訴諸包探李星福王長桂　張阿圭拘獲起到原贜命戒指一枝并在王妻丁氏處起到皮袍一件因王係比商所雇之人昨日訊案時比國領事某君臨堂觀審鄰船户某甲供小的之船與王隆慶之船同泊彼處是日張掮來白皮箱一口在小的船上經過司馬訊之王丁氏供是日適至洋場觀戲回時見有皮箱一口王隆慶　實不知情司馬謂眞贜現獲難斷狡賴遂商之德繙譯判將起案之金戒指一枚皮袍一件交沈阿銀領去王隆慶張阿土各責三百板管押三月王丁氏責手心一百下○虹口七浦路永泰絲廠司事徐金榮禀稱女工李周氏金陳氏竊取繭子二斤藏于褲内搜得原贓請爲懲辦李周氏金陳氏均供並未行竊司馬以眞贜現獲判各管押三天○七百零四號華捕解送陳阿根至案禀稱此人前晚在山西路攫取王連城之銅質對時表因王堅持不放陳用手又住王之喉管爲小的所見當場拘獲司馬判將陳枷號一禮拜 
[注租界公堂瑣案]  
　　長江輪船積竊王三大偕同黨陳阿三陳阿榮陸阿慶行竊太古洋行鎭江錦平等各輪船搭客衣服烟槍等物内有緊要公文一角失主已往天津留家丁孫榮在滬報捕查獲吊到原贜昨日包探傳同原告解案請訊太古洋行巡丁僭孫榮投案呈遞失軍請領贜物質之王三大等認竊不諱　員陳楚生大令判將爲首犯竊之王三大枷號二個月責五百板陳阿三等三人各枷一個月責四百板贓交失主領回○某西婦麗坐陳杏桃所駕之馬車至某洋貨店選購各物下車後失去皮包一個内儲金銀器皿值洋銀數十元將陝扭送捕房解堂訊究以原告不到暫准交保昨日某西婦投案聲訴前情質之陳供前日午前十一點鐘西婦雇坐轎式馬車至虹口各處購買物件迨晚間十一點鐘下車囑小的看守並未將各物點交不知如何遺失大令與魏繙譯會商以事無証據著陳杏桃仍交原保候飭查明復訊核奪○陳恩中前與世雲世根之父某甲股　飯店甲逝世後世雲兄弟侵吞舞弊店遂閉歇將現洋銀三百餘元及帳簿等物竊之而逸陳遂投控法界公廨奉讞 
 
 

Page 10

 
 
員魏蒓塢大令提訊世根聞風逃逸者將世雲押交伊弟到案訊追昨日世雲之父偕保人朱德良投案求准交保出外理處大令准之 
[美租界捕房紀事]  
　　昨晨百老匯路粤瑞祥肉店夥某甲見有甲乙二賊持鐵鍬　打行經門首形跡可疑向詰來由二賊情　卽將鐵鍬抛棄飛步而逃因卽拘入捕房據情聲訴捕頭令存候失主認領○昨日百老匯路德祥洋貨店主某甲以前晚被賊去金練一條綢衣十二件開單投報捕房請爲查緝捕頭允之 
[上海萬國紅十字會四月十一至四月廿二日第三批清單]  
　　十一日江陰長因子求合宅清泰其洋三十一元晉源莊英洋一百元閱趙氏　資移助英洋四十元同泰　號　　十元○十二日不書名英洋十元求平　人英洋二元姑蘇胥江　　求　吳延壽英洋一百元浙湖女士英洋五十元○十三日李仲敏太守能洋十元由　東三元馬江船政會辦魏京堂規元五百兩江南　　存尚衣　洋三百元焦山六瀞大和　龍洋八元焦山溯源和尚龍四元焦　　心和尚龍洋二入潮州道　觀察英洋一百元又交來　王氏英洋十元褚德勤德　英洋四元褚氏三小姐英洋六元　友文英洋十元吕五書英洋四元沈書英洋二元騎　山英洋二元八户共一百三十八元○十五日韓眉仲觀察募助英　五十元岳　城陵埠　局代募張　萬英洋十元張鴻遇英洋一元張延柱英一元汪文彬英洋二元五角　　欣英洋五角仇廷選英洋五角祝　鴻英洋一元五角戴性　英洋　角洪壽　英洋五角與實文英　五角高夔洋五角孫飛　洋二元共十一户洋二十一元司徒乾火房洋五十元内銅洋一元　南總督丁制軍雲南巡撫林中丞籌墊規元五千兩○十六日　　渾唐成之交來漢口義源莊周汝益代募餘慶堂　助龍洋一百元合元七十四兩　餘堂龍洋一百元合元七十四兩培善堂　洋一百元合元　十四兩衆姓氏龍洋一百元合元七十四兩甘肅藩庫交來　甘總督松制軍　墊庫平銀二千兩合來元二千一百九十二兩○十七日浙江關心室以　邑捐　　項下提助規元一百兩又壽筵移助洋一百元湖北荆宜施道　觀察籌墊規元銀一千兩○十八日溧陽泰贒典龍洋一元　　　洋一元劉晴帆洋十元○十九日係廸甫五十　辰　　移助洋五十元許薛氏　五元　英居洋十元存木堂馮洋十一元李漢記求病連愈十元○二十日省　齋規元十兩楊州畢亞　洋十元劉　益明府交來黄　之學士　　銀元四十元　　夫封翁交來代募相義氏規元一百兩丙辰丁酉己酉甲戍求子合助元二百兩又求身體康健合助元四十二兩六　一分三厘陳潤夫封翁交來鎭遠府謝秀山太守規元一百兩墾務大　　遠城將軍貽軍帥捐銀二千兩合來元　千零五十兩○二十一　朱拱之　月女　賀儀移助洋一百十八元○又交來代募信昌隆洋二十九元慶昌和洋二十元聚意豐　一十元德　生洋五十元興順和洋四十元無名氏洋一元無名氏洋二元曾號記洋二十元蔡鶴　　一百无補過氏洋五元不書名洋二元不登名洋十元十二户共洋三百元周　　　家交來鹽　　董事　幼香經募四十七户洋三百五址八元浙江寗紹台逆惠觀察洋　百元○二十二日宜昌王季棠現察規元　百　陳守梅洋十元德　愼洋貨號交來　州陳　山六十　迤　助洋一百元承裕莊交來隱名氏洋一百元蘇賢森本守交來同善魯規元五百　　昌號張友雲規　五十兩　蓉初規元三十兩三户共元五百八十兩　　人　二元湖南學院吳宗師龍洋五百元江　　暑交來秦子春　洋一百元吳子　龍洋五十元徐悅庭　洋二十元敦厚焉　洋五十元周春祝龍　三十元懷包堂張籠洋四十元行　堂　龍洋五十元振振堂汪龍洋十元賜福壽堂汪　二元葉清欽　洋二元李厚記龍洋二十元存耕堂洪龍洋十元吳萱壽龍洋六元吳君龍洋五元程　　龍洋五元十五户共龍洋四百元 
 
 
 

Page 11

 
 
   
 
 

Page 12

 
 
   
 
 

Page 13

 
 
律載凡奏事詐不以實者杖一百徒三年　語此案解任掌湖廣道御史攀桂身爲言官不知自愛輒親持摺底到門向嵩靈索賄向夫得財治被嵩靈　控後復敢率意瀆奏希圖抵制是其挾私彈事顯有不實誠如聖諭尤屬朦混胆大自應　律　擬攀　台依奉　詎不以實者杖一百徒三年律擬杖一百徒三年係職官犯徒罪應請旨卽行革職發往軍台効力贖罪仍恭候欽定至攀桂所指嵩靈劣跡旣經奉旨原摺擲還本應立案不行惟該參領平日有無不地應仍請旨飭下該管大臣隨時查明辦理張祿隨同攀桂拜客係聽從服役應免置議所有臣等審明定擬緣由謹恭摺具奏請旨奉旨欽此 
[直隸總督袁奏爲特叅疏防監犯之管獄官摺初三日]  
　　太子少保北洋大臣直隸總督臣袁世凱跪奏爲特叅疏防監犯之管獄官恭摺仰祈聖鑒事竊據署南路同知黄嶼禀稱光緒二十年正月二十五日赴京面禀地方事宜公出接據南路司獄張承恩禀報本月二十五日晚進獄收封驗　各犯刑具飭令卒小心看守是夜三事時分風沙迷　卒二等進屋躱避睡熟監犯關振聲乘間掇下栅門作梯上房牆房電綫　下地脫逃　　無蹤卒張二　畏罪潛逃該廳回署選派役分投追緝無獲查關振聲係東安縣役被民人王登朝等吾倚勢訛詐 
　提審該犯在　脫逃　卽拿獲因訊無確供詳經府尹臣奏明監之犯等情當將該司獄撤任勒緝在案兹　蕃臬兩司詳明奏叅前來臣　監獄軍地防範不容稍懈該司獄張承恩當印官公出期内並不加意防範致令奏明監之犯在獄脫逃且卒張二等亦均逃逸其　鬆刑　縱尤可概見核其情節實較尋當越獄之案爲重除飭嚴緝逃犯關振聲既　卒張二等務獲提同刑書人等一併解省發　　定府究辦外相　請旨將管獄官南路司獄張承恩先行交部從嚴議處以示懲理合會同兼管順天府府尹臣徐會　順天府府尹臣沈瑜慶恭摺具奏伏乞皇太后皇上聖鑒訓示謹奏奉硃批另有旨欽此 
[署貴州巡撫李奏爲印江縣知縣馬惟瀛都匀縣知縣江若樑均暫留省差遣藉資歷練片初三日]  
　　李經羲片再新選印江縣知縣馬惟瀛都匀縣知縣江若　均已領憑到省本應卽　直任推查馬惟瀛係新選人員地方情形未能諳悉江若樑雖在福建曾經補缺第都匀連界粤西現在值游匪竄擾籌防正當吃緊未便遽易生手應將該員　均暫留省差遣　資歷練再令各赴本任據藩司曹鴻勛詳請具奏前來臣覆杳無異除咨部查照外謹附片陳明伏乞聖鑒謹奏奉 
硃批吏知道欽此 
[署貴州巡撫李奏爲各屬倉糧盤查展限摺初三日]  
　　三品頂戴署理貴州巡撫兼署提督臣李　羲跪奏爲各屬倉　盤查展限恭摺具奏仰祈聖鑒事竊查藩司到任例應盤　各屬常年積存各案倉糧可係移委道府盤查有無虧缺三個月由司造册具結詳請題咨歷經遵辦在案今藩可曹鴻勛於光緒二十九年十二月十七日到任應右照舊　移委　查結報惟查　省自咸豐四年桐匪楊逆滋事以來上下游苗教回夷各匪相繼竄　又因髮逆蔓延奉調官兵分路堵勦各屬存儲常社倉糧　供軍食並因被擾之區秋糧難徵所需兵米亦係碾　倉穀支放間有餘剩穀石又因城池失守被賊焚掠奏咨豁免所有各案倉糧礙　船香結報均經前撫臣奏明展限現在地方雖已肅清防營改爲練軍而餉項及善後經費需用浩繁各屬應存倉糧無從　欵賈補是以未能截數結報據該司曹鴻勛會同糧儲道凌卿雲詳請具奏前來臣覆查無異合無仰懇天恩俯准展限俟各案倉糧設法籌補截有成數再行委員盤查結報以符定制除咨部查照外謹恭摺具奏伏乞皇太后皇上聖鑒訓示謹奏奉硃批著照所請該部知道欽此 
[署貴州巡撫李奏爲黔省各屬倉糧遭兵燹後尚未籌補有成數懇恩俯准展限盤查摺初四日]  
　　三品頂戴署理貴州巡撫兼署提督臣李經羲跪奏爲黔省各屬倉糧遭兵燹後尚未籌補截有成數仰懇天恩俯准展限盤恭摺仰祈聖鑒事竊查督撫到任應查各　倉糧限三個月由司造册具結詳請題咨黔省自咸豐四年以後因歷年剿辦逆匪碾放軍糧兼以地方被賊蹂躪秋糧减免不數支給兵丁月米均係　動倉穀以供支放其餘又被賊焚掠所有各屬應存常平　倉穀石未能截數按年造報是以歷任巡撫到在均未能依限查辦節經前撫臣奏咨展限在案兹臣於光緒二十九年十二月十七日到任例應委員盤查依限結報惟各屬倉穀因軍　動缺及被賊焚掠尚未籌補仍難截數盤查結　據布政使曹鴻勛糧儲骨凌卿雲詳請奏展前來合無仰懇天恩俯准展限俟各屬倉糧設法籌補截有成數再行委員盤查結報以符定制除咨軍機處曁户部查照外謹恭摺具陳伏乞皇太后皇上聖鑒訓示謹奏奉硃批著　所請該部知道欽此 
甘肅新疆巡撫潘奏爲已故疆臣遺愛在民據呈懇恩准在新疆建立專祠請將政蹟宣付國史館立傳摺 
甘肅新疆巡撫西林巴圖魯臣潘效蘇跪奏爲已故疆臣遺愛在民據呈籲懇天恩准在新疆建立專祠並請將政蹟宣付國史館立俯以順輿情恭摺仰祈聖鑒事竊據新疆布政使李滋森署鎭廸道兼按察使銜慶秀詳據廸化府知府潘震詳 
新疆在籍紳士總兵徐學功都司張九齡舉人劉熺歳貢生嚴國　優貢生蔣舉清等吾　已故兩廣總　升任新疆巡撫臣陶模光緒六年任廸化州時值大亂之後城鄉漢回居不滿二千户又皆各省從軍流寓之衆納户認墾作輟靡常人無固志陶模准周禮易田之制而變通之折止等則分年升科由是户民始稍作久居之計至今比户樂業實陶模善後初政有以基之至招徠商賈和輯士　回軍民遷築　魯木齊滿城重建祠廟公廨兩年之久百廢具舉皆大有裨子地方邊氓蒙福不淺十七年來撫是邦英人入坎巨　俄亦陳兵帕米爾境各畜陰謀時内外議者皆主戰陶模獨力排群論徐以理爭而邊釁不開巴爾魯克山地方寛廣爲塔城　蔽俄初借以十年爲期實有久假不歸之意陶模内請政府外商伊犂將軍與之往復辯論逾年乃解各約交還而邊要以守仿效　新法遠致教習分遺各營層遞教練時集校塲文武各員習學槍法廣購新式利砲儲備不虞而軍政以備俄商販　定約暫不納稅華商狡求　庇假託弊端百出陶模以商務漸旺議收洋稅不果乃請免通省華稅而商力以紓二十一年甘肅河湟回變其年九 
 
 

Page 14

 
 
月初西夜緩來縣城内回民托昌等乘間爲亂幸城外民團先已整練援賊隔絕得卽撲滅而省垣莠回亦蠢蠢欲動陶模從容鎭定　槍反　數人而置之法人心大定是年冬遷任陝甘總督入關布豐後路節節嚴防而後前進逆酋劉四伏窮蹙出關就擒于和爾　關内外司報肅清皆陶模籌畫布置之力也他如整頓義塾教以　義不尚虚文開南北金銀銅鐵煤炭石油諸鑛穴靡實力講求以期利賴無窮者不勝枚舉總之新疆地曠人稀民生凋敝休養生息待理百端而　壤强鄰種人雜處華洋交涉一碍邦交陶模一意以安邊息民爲本卒使中外輯睦黔黎遂生凡兹功德之及民實　閶閻之思慕惟有懇乞奏准在于新疆省城捐建專祠以 
隆報　並請將政蹟宣付國史館立傳以彰忠藎各等情前來臣維已故撫臣陶模忠誠根于至性學術本乎儒先内行篤修不苟言　其爲人也剛方廉正其爲政也平易慈祥先後建言敷陳時政莫不以憂勤惕厲之懷發而爲正本清源之論服官三十餘年政蹟多在甘新等自牧令以至封圻適　亂離之後艱危之秋凡所設施處處以國計民生爲重宫輿情之愛戴更歷久而不忘此又臣　隨　深知之最悉者也兹據士民公懇合無仰懇天恩俯如所請准於新疆省城捐建已故兩廣總督升任新疆巡撫臣陶模專　並請將政蹟宣付國史館立傳以順輿情之處出自高厚鴻慈除咨部查照外謹會同陝甘總督臣崧藩恭摺具奏伏乞皇太后皇上聖鑒訓謹奏奉硃批著照所請該衙門知道欽此 
[盛京將軍增奏爲借發銀兩在省城辦理平糶以安民心而維大局片初四日]  
　　增祺等片再查日俄開釁以來商賈不通奉省　面白物缺短米糧日見騰貴值此胥黄不接之時貧民小户糴食爲艱不但盜風日起抑且流離堪虞於地方大有關礙奴才等公同商酌現由西流水荒價項下借撥銀二萬兩並由河防捐期糧　費兩項下共提東錢二十萬吊在於省城辦理平糶以安民心而維大局將來統計用過欵項若干再爲隨時奏請核銷除分咨查照外理合附片陳明伏乞鑒謹奏奉硃批户部知道欽此 
[署貴州巡撫李奏爲上年四季分調委正佐各員調署别缺及候補委用試用人員委署有人之缺均未逾額摺初五日]  
　　三品頂戴署理貴州巡撫臣李經羲跪奏爲七年四季分調委正佐各員調署别缺及候補委用試用人員委署有人之缺均未逾額恭摺仰祈聖鑒事竊查前准部咨凡調署實缺州縣佐雜不得逾十分之二並將因何調署緣由及委署若干員按季造册詳咨又咸豐十一年十一月二十三日奉上諭嗣後各省州縣無論奏調委署代理著每届三月彚奏一次由韻嚴行查核如有違便更調等弊卽該督撫藩司分别叅奏欽此又准部咨候補委用試用人員除委署無人之缺及暫時代理毋庸核計外如委署有人之缺　請州縣佐雜分計各不得逾十分之一以示限制又州縣佐雜實缺人員調署比照委署定章各不得逾十分之一以示區别各等因歷經遵辦在案查貴州州縣共四十六缺佐雜共九十三缺光緒二十九年春夏秋冬四季分州縣調署别缺者知縣三員佐雜調署别缺者照磨二員吏目一員州判一員縣丞二員巡檢一員典史一員主簿一員其候補委用試用人員委署州縣佐雜除撤省察看調取赴引尚未到黔捐升知府請咨赴引調省丁憂所遺各缺不計外委署有員之缺者州縣知州二員知縣二員佐雜經歷一員縣丞員巡檢一員典史一員均未逾額據藩司曹鴻勛造册具詳前來臣覆查無異除册分竤部科外謹恭摺具奏伏乞皇太后皇上聖鑒謹奏奉硃批吏部知道欽此 
[總理練兵事務和碩慶親王奕劻奏爲大員報効練兵銀兩據情代奏摺初五日]  
　　總理練兵事務和碩慶親王臣奕劻等跪奏爲大員報効練兵銀兩據情代奏恭摺仰祈聖鑒事據頭品頂戴花翎候補四品京堂周榮躍呈稱竊維自强之道首在練兵練兵之要先宜籌餉此當務之急也現今朝廷以練兵爲要務雖當此庫欵奇絀之時猶籌發鉅帑以冀編成勁旅共濟時艱聖主既施懷保之恩下民豈無圖報之綑職現有積蓄庫平銀五萬兩情願報効練兵處伏乞代奏恩准賞收不敢仰邀奬勵聊伸犬馬報効之忱等語臣等竊維時事日艱庫儲方絀練兵固關緊要而籌餉尤極艱難該員深明大義報効鉅欵五萬兩雖據稱不敢邀奬自未便没其微忱理合據情代奏是否准予賞收及如何量子奬叙以示鼓勵之處伏候聖裁所有據情代奏緣由謹恭摺繕陳伏乞皇太后皇上聖鑒訓示謹奏奉旨欽此 
[黑龍江將軍薩等奏爲徵收二十九年分烟釐斗秤稅捐銀錢徵解數目摺初五日]  
　　奴才薩保程德全跪奏爲徵收二十九年分烟釐斗秤稅捐銀錢徵解數目恭摺具陳仰祈聖鑒事竊照呼蘭等處徵收烟釐斗秤稅捐於光緒二十五年十二月初六日接奉部咨遵照諭旨整頓烟釐各稅辦法摺内聲明江省烟釐擬請叅仿吉林章程每百斤改徵正課銀二兩耗羡銀二錢等因具奏於二十六年正月初三日奉旨允准分行遵辦在案兹據稅務委員等册報光緒二十九年共徵過烟釐正課銀五萬一千五百五十兩照章辦公耗銀五千一百五十五兩照章辦公火耗銀五百六十三兩斗秤捐稅正課錢九萬三千五百四十五千八百六文照章辦公錢二萬三千三百八十六千四百五十文並將正課捐錢照章儘數提動按照市價計買銀二萬伍千一百六十九兩伍錢二分三釐一毫二　等清造具清册由户司核轉請奏前來奴才等覆核無異除將收支銀錢各數目造册咨送户部查核外理合恭摺具陳伏乞皇太后皇上聖鑒謹奏奉硃批户部知道欽此 
[甘肅新疆巡撫潘奏爲呈進回部貢金摺初五日]  
　　甘肅新疆巡撫西林巴圖魯臣潘效蘇跪奏爲呈進回部貢金恭摺具陳仰祈聖鑒事竊照新疆色勒庫爾之南回部坎巨提向來按年進貢砂金歷經各前撫臣及臣循例奏明賞給縀匹在案兹　喀什噶爾道袁鴻祐申稱據坎巨提頭目序韓爽德掌星呈到光緒二十九年分進貢砂金一兩五錢遷將例賞大縀二匹發給該頭目祗領懇請具奏前來臣覆查無異除將砂金咨送内務府呈進外理合恭摺具陳伏乞皇太后皇上聖鑒訓示謹奏奉硃批該衙門知道欽此 
[青州副都統噶嚕岱奏爲懇請開復革職留任之佐領摺初五日]  
 
