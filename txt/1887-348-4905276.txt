# 1887 - 348 - 4905276

 

Page 1

 
 
[古今圖書集成成書告白] [  圖書集成印書局主人啟]  
　　古今圖書集成一書本局赶緊排印早已一律告竣惟本數太多裝訂不易大約赶速催辦今年臘月二批末批均可告成一俟出書定有確期自當再登告白先此布聞 
[東華錄開印] [  圖書集成印書局主人啟]  
　　東華錄一書所載皆本朝掌故較聖武記尤爲詳盡近來王益吾文宗又成續錄搜羅賅括巨細不遺誠經濟之全書盛朝之寔錄也本局前已覓得原板初印善本重爲排印較對格外精工毫無訛悞現在已印過三四成約本年臘月卽可出書并有小部各種書籍亦將次第告竣有欲躉購賜顧者祈卽移玉至申報館面議可也此布 
[石印古事比發售] [  點石齋代啓]  
古事比一書爲國初方田伯先生所著閻百詩徵君奇賞之每舉一事必上下千古求其偶以相比附計五十二卷爲目二百七十六其分門列目較之各種類書獨爲詳晰欲用何典卽於何門中求之怪怪奇奇如披秘　卽如身體門有云堯眉八彩魯僖司馬馬　亦眉八彩恇祖日角唐祖亦日角竇憲鳶肩馬周駱賓王亦鳶肩班定遠虎頭燕頷包拯亦虎頭燕頷司馬懿狼顧周嵩亦狼顧而形同者事不仝人不可以皮相也云云略舉梗槩可見一班凡　四儷六之文人刻翠裁紅之賦手得此一偏可以用之不竭惜原原板久佚書肆罕覯今聽蕉主人出其家藏原本託本局石印字跡必求工整校對不厭精詳洵爲藝林鴻寳裝成六本卽日發兌如蒙賜顧請至本齋帳房及三馬路逢源里愼記書號零售每都三元向南北申昌并各書坊各埠申昌購取躉售格外得廉所印無多幸勿遲誤此佈 
[說幕]  
　　幕友一道不知始於何時戰國之際諸侯大臣皆有門客如馮驩之於孟嘗毛薛二公之於信陵毛遂之於平原平時依食於門下臨事則爲之運　畫策設計定謀此殆幕道之所自仿乎又有所謂舍人者如藺相如之於景監雖不得列於門客亦與今之遊幕者相似至晉安帝時謝安往見桓温郄超臥於幕中而聽之風動廉開安笑曰郄生可謂入幕之賓矣自是遂有幕之名後世入幕者日以多至今日上至督撫下及州縣凡有治事之職者無不延有幕友上有結駁則問之下有申訴則問之凡事之當責於官者官皆責之於幕友於是幕之名日以大幕之道日以盛而幕之黨亦日以横有所謂班爺者乃欲學爲幕而往保定進班者也則班爺之名固赫赫在人耳目吾又聞　粤之邊微其民有藐官而畏幕友者呼之爲軍師軍師之晉無不勝卽官有禁令亦必曰此軍師告我者不然不能必從也蓋　民安其　經之俗未賭上國之設施官其地者又不得久任風土夫情固不能臆斷而幕友則多老於其地者能順民所嗜好亦能拔民所疾苦故其聲勢有足以懼民耳若中原内地官民可以相通諒不至於如此乃不意邊徼之幕友僅足爲民懼而内地之幕友且足爲官懼其聲勢不更甚乎近有自號不平子者自武林致函於本館謂浙省各上憲幕友薦刑錢及小席館者近來更甚薦而成則應署補壞缺者可謀改好缺任内公事亦無不順手薦而不成則反是以洩其忿官塲畏之甚於上司以故所薦之友無諭賢否皆不得不勉强延請此等惡習若不禁除將來賄賂公行流弊實無底止請告當道隨時察訪朋意提防以杜絶此弊毋任其播弄致自壞聲名云云夫幕友之弊豈特上憲之幕耶亦豈特浙省耶竊思士人釋褐登朝策名仕版其不得入而與侍從之列則出而膺民社之勞保障繭絲皆其責任方謂寸柄得假抱負可抒不意催科撫字之道與嘗謂且夫之學不符問錢榖而不知問刑名而莫對仕途之變化未熟書生之習氣尚存不得不聘久　案牘者爲耳目之寄故凡爲官者於門役等人可以徇情面於幕友則必擇其才堪勝任者而聘之且尊其名爲老夫子厚其養小者歲得束修數百金大者成數千金蓋幕友才具之短長卽本官聲名之美惡故不得不加意於其間也乃如不平子所云下屬幕友必經憲幕之薦是不能自治者并不使擇人以輔治天下事尚可爲乎夫下屬之有幕友所以寄耳目上憲之有幕友亦所以寄耳目下屬於上憲惟恐不得其歡心又安敢於其寄耳目之人而拂其意然苟不問才具一槪收納則又安用如許冗人且自有此風不特爲下屬者受其累卽上憲舉事亦將爲其掣肘吾聞幕友有一身而兼數舘者已則處身於要津而散處其徒於各處有緊急案件則其徒打包封寄於其師設上憲欲認眞稽察搜尋利弊而幕友與下屬早已如靈犀一點消息相通苟以爲此吾所寄耳目者而訪問之則有不相爲朦蔽者乎又安用此幕友爲耶吾聞學錢榖者多傳其師之衣鉢蓋錢席所司乃一省欵項之數目何者當墊何者當賠何者可以移挪何者可以侵蝕學之者苟能一一明悉於胸中卽可以席珍待聘然各項數目省各不同學於蘇者不能移之浙學於浙者不能移之蘇非若刑名之天下一律可以通行也故必視其師之所在爲謀食之方在其師聲氣薦通欲薦一館固非所難然必不肯荐以正席必先令其帮辦盖不欲人之分其利也故學錢榖者苟交接不廣情面不熟雖才過其師亦終身不得一正席而其師且得以廣布徒黨惟我欲爲不特藉聲勢以制下屬且將挾徒黨以欺上憲夫幕風亦日下夤緣視若固然苟無與於官之所爲固亦可以置之不問今乃欲廣結聲援爲上下之梗當軸者盍一計之耶 
[上諭恭錄]  
　　十月二十七日奉旨着派晉祺烏拉喜祟阿奕謨師曾看視奬賞欽此同日奉旨兵丁等借支庫銀内應扣利銀本年十二月次年正月均着加恩展限兩個月欽此同日奉上諭葉伯英奏特參謂劣各員分别懲辦等語陜西扶風縣知縣孫士喆年力漸衰雖期振作着以原品休致榆林縣知縣托克通阿保甲廢驰控案累累着開缺調省查看調署定邊縣事安康縣知縣陳澗璨織具拘謹繁劇難勝着屬缺另輒中部縣知縣盧瞩鼎人尚明晰吏治未諳着開缺留省學習朝邑縣主薄何筠精力衰類事多遺　箸　令休致厔　縣典史涂彞長不守官箴被控有案安案縣典史柳去庵任性濫刑無辜受累渭南縣訓遵　旭聲名平常難資　迪清澗縣訓導尹逢時利心未凈積怨士林着卽行革戰以肅官方餘着照所議辦理該　知道欽此○二十八日奉上　手鴻章奏紳靈顯應請頒匾額等語直隷清苑縣南關龍神廟滿城縣一畝泉村龍母官沙河縣赫山　龍神祠曲颶縣臨者村龍土廟夙著靈學頻年春夏缺雨經各該處官紳䖍誠祈禱甘霖渥沛枯苗立蘇實深寅感着南書房翰林恭書匾額各一方交李鴻章祗領飭屬分詣敬謹懸挂以答神庥欽此 
 
 

Page 2

 
 
[招募新勇]  
　　基隆所開鐵路經洋匠勘估承修後由劉爵帥札調左近各營通力合作惟是畚挶之事勞於操演夏秋以來士卒病斃者皆狼籍於頑石荒澗閒慘目傷心殊不忍道前月有昌字右營胡君奉委至金陵一帶招募勇丁數百名來臺補額已由伏波兵輪裝往近又委營官李君前赴皖省壽合一帶添募礮隊聞此次所招之勇俟成軍來臺後當令充撫轅護衛營似此則較基隆之作工者其勞逸不可同日語矣 
[臺疆紀俗]  
　　客有從赤嵌城畔游倦而歸者云臺北府城周圍僅二十里從前除府縣各署外一望如方　者悉係民田居民只寥寥數十家大有山城斗大滿目凄凉之象自奉旨改設行省後經劉省帥奏留楊藕舫觀察督辦全臺商務創立興市公司就北門街一帶度地廣建民房直達撫署東轅門鳥革翬飛大約仿照姑蘇之式凡内地紳商之往設肆者公司中且代爲保護以安廛市而廣招徠現有藥材店京貨店酒肆澡堂等密如櫛此所最出色者爲茶樓一所顔日迎薰閣坐東面西上下雖只數楹而明窗凈几布置攸宜每當夕陽在山時客有登斯櫢者邀一二知已尋盧同之逸興搜陸羽之遺經相與於竹爐茶竈間悅目爽懷憑欄一眺則轔轔焉軋軋焉東洋車之往來於途者絡繹不絶並有馬車一二輛中坐姊妹花數枝左顧右盼更足自豪竊謂此等風景在申江繁華之地司空見慣不足爲奇以海外而得此則承平景象不已於此可見一斑哉○臺灣之迎神賽會與内地不同每當神駕出巡之前數日先以猪鵝鷄鴨數百頭架疉成山高與檐接其他蔬果香物之屬横看成嶺側成峯尤不可以勝計進香者扶老携幼途爲之塞出會日凡佳人姝子必濃妝淡抺安坐小轎轎外揷五色旗自晨至晚隨會游行會中裝飾之新鮮儀衛之繁盛固不待言最奇者有數十人以五色粉塗面扮作陰司鬼雄狀前導以十數齡小兒裝成大頭鬼頭大數圍身則短小若侏儒用人承之以行招摇過市更有神輿數乘輿上各有一人高立於後辮髮散亂手執利刃兩頰横穿一鐵條有長至四五尺者面血涔涔然無痛苦狀時復旋轉盪决或左或右神輿爲之簸蕩舁者疾趨如風以之賭勝計每年所費約需洋蚨三萬翼城外各廳縣各鄉鎭及臺南全境澎湖小琉球各島用度之奢侈較此更當倍蓰氓之蚩蚩牢不可破誠得賢長官爲之革其俗節其費移此以作正用庶揆之古人不作無益害有益之訓不相背戾歟○彰化縣之埔裏社有潭焉名爲日月其中珠山屹立高一里許圍五之昔藍鹿洲先生喜作此遊比諸武陵人誤入桃花源津津樂道客有往遊者時已初冬四山猶葱蒨不異長夏潭水常分兩色若有界限者然清淺見沙遊鱗往來如織菱芡環之浮水白蓮則如内地之六月菊自北而南不數武有美人蕉萬年菊各一區紅黄相映俱曼生也石榴已殘林擒尚可食而風清雲淡鳥語花香令人心怡神曠幾不復作人世間想鹿洲嘗　番黎繞嶼爲屋以居架竹木於水上藉草承土爲浮田以耕蓋卽斯地嗚呼臺灣乃海中一島耳島之中有斯潭潭之中復有斯嶼十里如畫四時皆春倘更因造物設施之巧而增以人工凡山之峙水之長皆有祟臺傑閣層櫢曲榭及嘉木異石芙蕖菡　之點綴彼浙西江左諸湖山能獨擅其美耶山水有靈必不任其終棄於界外吾姑記之以待後之游者 
[儉德可風]  
　　本月初四日爲江蘇巡撫崧振青中丞攪揆之辰一切壽禮槪辭不受猶恐屬下文武各員弁親　憲轅祝嘏因預命緊閉轅門飭家人在轅外擋駕至次日中丞命駕出轅親赴各衙門謝步此以見中丞之整躬率屬　德可風眞有古大臣風度也 
[勘明逃犯]  
　　海州營拿獲姑蘇越獄犯人趙延華押解來省云云已登前報旋經長洲縣王雲莊大令提犯訊供始知實係在逃軍犯顔小四仔顔係沭陽縣人光緒七年在江北某縣犯事獲案擬以發往甘肅充軍中途脫逃潛回原籍耕種度日海州營弁見其形迹可疑且面上有剌字痕與捎延華所剌者一式因之不暇細詰獲解省垣現大令已回明上憲不日將由臬憲親提訊鞫矣 
[槜李寒信]  
　　嘉善縣莊邑尊前抱清恙現已就痊因有要公乘舟赴杭於初二日行過北麗橋○秀水縣捕役於初三日在九里匯地方緝獲盜犯一名解縣收禁○初五六兩日又在新塍鎭會同汛兵獲盜兩名聞該盜係東栅搶土案件之盜犯乃墾荒客民也尚有數犯未獲須俟續緝○嘉興府宗太守於初五日鳴騶出北門過北麗橋換坐馬匹祗帶僕役直至塘匯鎭查核門牌查竣始回時已下午行至塘灣街北碣頭有營勇街道而過差役喝阻該勇不但不依竟敢肆口詈駡勢欲用武太守卽命拘拿發嘉興縣收押訊究 
[連兆焚如]  
　　豫章訪事人云十月二十六日午刻江西省城塘塍上天成鋪因午炊遺火頓兆焚如頃刻烟霧迷漫上蔽天日雖經各洋龍奔馳援救無如該鋪囤鹽甚夥一經焚着勢若燎原且囤油數百桶更易引火上下房屋數進悉付楚人一炬誠可惜已當火熾時油桶盡破油傾滿地未及焚者流入街道陰溝鄉民見之爭先　取未幾琉璃門外又報火警各洋龍當卽馳往行至城門口始知該處惟煤爐中烟囱炸破以致烈燄薰天屋宇尚稱無恙因卽次第遄歸至夜三更後上諭亭街及瓦子閣一帶又有數處火起一係某烟館煎烟遺火燃及板壁延燒樓板幸四隣見而赶救保甲局亦馳至督勇撲滅不致成災一係某錫厰熬錫偶不小心爐下遺燼復燃焚及屋脊幸廠中人手足多登時撲滅一係某荒貨　不知何故中門被焚其光熊熊不能嚮邇幸鋪夥頗有膽力持水桶拚命傾之火始迎水而熄二十七日上午貢院後某姓正當吞雲吐霧如醉如痴時不覺帳角墜於燈盤立詩燃着延燒其旁草堆矮屋一椽悉被祖龍收拾去幸四無毗連之宅尚未累及鄰人耳 
[蕪湖近事]  
　　兵燹後縣署雖經歴次添修然自宅門以迄粮櫃六房仍未鳩工興造前經錢孟超明府稟請重建已於前月杪告峻明府遂面諭各書吏等定於十一日初一日將案牘庋置各房毋許私藏片紙并諭日夕看守禁阻閒人繙閱○旱魃爲虐數月於兹矣至前月之杪雖經得雨繼以雪珠而二麥乾枯尚未沾足錢明府遂於本月初二日在縣城隍廟設壇祈雪至初五日止出示嚴禁屠宰并硃批示後如有宿肉不准入市倘差役藉此在市訛奪鷄鴨等情准其禀究○鄭州决口小民蕩析離居近有千餘人避災至皖北廬州府東南鄉西燕山口迤邐行至柘臯有二孝廉爲之領袖沿門托鉢者莫堪言該處居民見而深憫集議每家給一人一宿兩餐名曰挨飯柘臯口距蕪湖不遠未知蕪地紳商亦動惻隱之念否也○時交冬令其有田屋售人者迫于飢寒往往向之增找甚至唆使婦女訛索多般雖經歴縣嚴禁在案奈因日久玩生視爲故事月初經錢明府復出示嚴禁毋許增找一經查出立卽究辦想官法如雷自禁之後置産之家可以高枕而臥矣 
[嶺表寒雲]  
　　張香帥就城西芳村鄉小蓬萊仙館側建一祠堂崇祀陶侃宋璟王守仁韓菼李湖阮元林則徐七巨公按李公事蹟罕見據云乾嘉間曾總制兩廣其時伏莽甚多公政尚嚴厲地方賴以乂安香帥故表而出之以爲顯微闡幽之意云○日前陸路提督鄭心泉軍門政體違和來省　治刻已喜占勿藥遂于十月二十六日出門拜客旋卽辭别回營○十月二十四日爲繼述堂軍憲壽辰是日傳諭漢滿屬員尋物槪不收受高風亮節令人欽佩弗諼○瓊州剿辦黎匪在事各員之染瘴身亡者共有六人張香帥惻然憫之遴委妥員將靈柩護送省垣交該親屬具領如係清貧者給以川資俾得回籍安葬九原有知能無感德○戴恒山鎭軍統領防營勛勞懋著現因患病稟請銷差回籍張香　見鎭軍年力富强未便聽其引退批准給假來省就醫一俟醫痊仍著回營効力○汪柳門宗師改期十月二十六日往潮嘉惠等屬巡試省中各官均詣近日亭拜送○某日督撫兩憲親閒海珠砲臺傳諭防守各兵排列陣圖次第操演兩憲見技藝精熟步伐整齊不覺喜形於色隨發出大錢若干串分賞各兵以示鼓勵○高要王某鵠俟督轅前欲待督憲出轅攔輿投稟巡捕見之飭差驅逐王逞强與抗巡捕怒喝令笞責三十板一時　者　 
如堵咸謂其咎由自取云○前任粤海關監督增榷使業已回京現任長槯使飭匠將衙門内外脩葺一新以便遷入○前月張香帥訪得訟棍而次彭無惡不作飭下廣州府拘拿究辦孫太守庭訊之下區多方巧辯嗣施以刑具始克供招太守隨將案由詳報兩院憲按律治罪 
 
 

Page 3

 
 
[潯陽雜紀]  
　　久旱成災民無生計德化縣仁貴等鄉各户所存榖種及倉中所積忽生虫孽嚙食無遺農民之稍裕倉箱者多移往府城以兾免害似此天災流行不知何時始能免于飢饉也○上月二十九日西北風大作龍吟虎嘯令人聞而有怖心兼之細雨如絲雜以雪珠　墮峭寒驟至人皆拳縮若鷺鷥江中浪湧如山掀天撼地小池口有賣菜傭冐險渡江船被洪濤捲覆幸得漁船援救得以絶處逢生然已面若死灰驚駭欲絶矣 
[甬東雜錄]  
　　寍郡每届冬令設廠施粥所以矜恤窮民免致凍餒意至善也乃有貪小之人家計温飽衣履齊整亦復持器赴廠領粥回家喂養牲畜實屬不顧顔面有妨善舉現當粥廠開放之時寗波府胡練溪太守特出告示禁止無恥之徒冐充飢民赴廠領粥以及賣籌漁利一經查出無論男女立卽驅逐出廠該飢民等每日領籌食粥應俟挨次給發不准擁擠喧嘩如敢抗違　辦不貸○寍波自八月下旬得雨後至今未見雨師稅駕田疇龜坼農人竊竊焉憂之至上月廿八廿九兩日西風陡作塵土眯人次日早起盆盎内磷磷有薄冰寒暑表低至三十餘度初三至初五等日依然杲杲日出和暖如前初六日晨起密雲四布頗似釀雪未幾而浮雲盡埽晴日當空不知何日大霈祥霙以慰三農之望也 
[汪西官報]  
　　候補府蕭樹勳禀銷伊犂拹餉回籍從九張兆廣委解督憲養廉銀往金陵知州邱承榮往瑞昌散賑典史樊寳善由湖南改指來江已革高安縣葉滋蘭禀到補用府王錫三委辦吳城分局候補縣劉光煥往湖口散賑從九陳紹堂奉臺撫保奬主簿過班分發從九徐之仁　照浙江人宜春典史朱錫年卸事回調省查看禀到九江後營游撃吳邦樹人地不宜卽飭回省差委查有左營候補游撃李廷元前署九江前營保資得力應令前往接署城守管守備王經綸現奉部覆准補鉛山都司給咨引見以候補守備包添壽署理候補縣胡宗濂委辦瑞洪卡候補府王寖長回義寍茶稅局署清江典史何應熹署永新上　司李玉泉俱禀辭即用縣鄭季春禀謝准補餘于縣行知指發巡檢馬桂榮禀到 
[星使啓行]  
　　出使日本大臣黎純齋星使定於今日傍晚偕叅贊隨員繙譯及委署横濵理事羅少耕太守登三菱公司輪船前赴東　其叅贊等員名單錄後○東京使署參贊陳明遠哲父參贊兼隨員錢德培琴齋隨員莊兆銘敬盦孫點君異李昌洵正則蔣子蕃椒卿蕭瓊榮盦醫官廖宗誠吉人西繙譯鄭汝騱瀚生武弁孫國珍横濵領事署領事羅嘉杰少耕隨員曾紀壽岳松張晉桐封金采惠疇西繙譯梁殿勳縉堂神户領事署領事蹇念咸虚甫隨員劉漢英敬亭羅培鈞晉鍚黎汝恒星甫西繗譯徐廣坤燏孫長崎領事署領事兼西繙譯楊樞星垣梁佟年少嵐許之琪尺衡左元麟瑞芝東署及三口署中向各有東文繙譯一員聞俟到任後再行派往云 
[令節賀喜]  
　　昨爲長至令節清晨松海防劉乙笙司馬上海縣裴浩亭邑尊英廨讞員蔡二源太守法廨讞員王　臣司馬均至道轅及出使日本大臣行轅恭賀節禧 
[朝賀禮成]  
　　昨爲長至令節黎明時道憲以下文武各員朝服補褂齊集西門内萬壽宫行叩賀禮隨各回衙賀喜云 
[傳董諭話]  
　　浦東高家行開濬　九溝曾登前報查此溝綿亘數里分隸二十餘圖由各圖董及地保鳩工興作惟二十一二十二兩圖地保以圖内並不沾及水利不肯從公事由鎭董朱其蒓禀明上海縣請示施行裴邑尊飭傳該兩圖董事楊家猷王寳初諭話楊等訴稱此溝與圖内農田無相關涉是以鄉民不肯興工邑尊謂濬河乃地方善舉爾等不能過分畛城務須通力合作候飭廿三廿九兩圖地保帮同爾等作工可也楊王遵諭而退 
[瘋人被鎖]  
　　昨晨有一瘋人關入縣署值日差揮之不去遂稟明裴邑尊鎖在頭門候訊不料該瘋人膂力過人竟將縣差汪某推倒跌傷頭面并咬傷副役徐慶之手指直至招集多人始得就獲現鎖在公生明牌坊下候解案訊究 
[無端自縊]  
　　有姑蘇婦人某氏在四馬路西胡家宅開設彈棉花舖其子已亡祇存孀媳年已三十餘矣前日清晨梳洗後將衣服改换一新姑問欲進香乎曰否旋入臥房至午刻不見其出呼之不應入内察看則已懸梁自縊婦大駭招諸夥解繩放下早已氣息全無體如冰冷隨卽備棺成殮聞該媳素節堅貞冰霜自矢今忽自尋短見聞者罔不太息咨嗟云 
[車夫管押]  
　　推東洋車之甲乙兩人前日在八仙橋地方與賣柴人相碰甲乙竟將賣柴者打傷因之控告捕房將甲乙兩人拘入經捕頭研訊之下賣柴人願自養傷故未送醫院甲乙兩人暫押候訊 
[仍行送捕]  
　　昨報列利和靛行主婦等灯架一節其老者聞是黄姓亦住紫來街與該行主同居起釁之事據行主婦稱被騙去洋一百數十元而黄某則稱當該行主王少齋被訟累時伊婦向借洋若干元現在兩下齟齬黄欲另遷他處致啓寡端或云其間尚有别事法捕頭謂兩造各有不實不盡因不准理斥退後兩下仍回家後不知如何於午後復將黄某扭送捕房據黄稱被兩女掌頰無數隨爲管押俟解訊後不難立見曲直也 
[貞操善行]  
　　俞女徽州婺源縣人父名桂馥向業茶挈眷寓滬北垃圾橋有一子二女此其長女也年十七　待字隣其婦謗以無稽之言女聞忿欲捐生轉念徒死事無由白遂自剪髮髻泣告父母願爲尼親隣習知女素貞靜交向隣婦詰責婦認妄言願輸脊自贖卽俗所謂齋星官也女父母及衆隣咸相慰勸女勉允留侍膝下卽脫簪珥併隣婦洋共拾元移助豫賑昨由其母及隣人倪鋆洲交來備述情由夫浮雲不掩皎月凌霜乃見貞松碧玉小家聞蜚語而截髮黄金蔑視移罰鍰以救災操冰比清捨金同慧敬登報簡以揚閨芬上海三馬路與昌協賑公所竹坪陳煦元謹誌 
[巨欵助賑]  
　　十月三十日由虹口義昌成交來北洋水師公助皖豫兩省賑捐規銀一千兩○本月初六日由本埠增泰洋貨號交來東洋鼎泰洋貨號經募嶺南怡怡堂鄭洋五百元○又由三洋涇橋益順盛行内錦豐益號王育亭仲允兩先生交來山東黄縣悅生堂丁洋四百元皆捐　賑謹已分掣收票併解灾區矣溯偏災屢告籌濟將窮今蒙諸善長共發婆心各捐巨欵或樓船節饢分兵食以飽民或隣省關情輸奏糧而卹晉欽兹盛德專列報端豈惟造福蒼生積善定邀天眷將見好施義士聞風必有踵興上海三馬路與昌協賑公所竹坪陳陳煦元謹誌　 
[上海四馬路浦灘文報局内協賑公所瑣記五十一]  
　　浙江湯溪縣署點靈曜善士來英洋一百元據云奉慈命將即省茶點費移作河南急賑潮州府廨妙香室主誦芬居士函云偶閱捐册怦然心動爰向友人勸募得英洋六十元津海榷署胡印川先生石濚浙虞人也來函云本生家嚴八閩作宰卅載歸田壽近九齡親見七代凡遇各省偏災無不量力捐助刻奉嚴諭再措百金以濟豫賑之急嶺南求是堂好義無窮歴頒賑欵爲德不淺兹又托百川通號匯來英洋二百十四元漢口葉開泰來洋九元書辭眞切感佩無量湘省李菊人先生需賑多年到底不懈兹又募來湘平銀三十九兩零合肥楊靜軒先生函云内子邁年喪明聞助賑愈疾卽將捐册竭力勸募共得洋三十元由信局寄上所異者捐欵甫集而内子之目重明矣益可見助賑之可以愈疾也寓溧陽湯少泉先生募來英洋六十元京口柳少雲先生來規銀三百兩卽當彚入大批起解以廣德意○敝處蒙四方君子委解捐欵并有函囑登報之事實屬書不勝書報館亦有删繁就簡之言今將九月杪十月初旬各事略摘數語載入 
 
 

Page 4

 
 
[瑣記五十一掛一漏萬知所不免尚望大君子垂諒爲荷]  
　　讀五鄉謝子城前輩春緑草堂詩内有廛居等八律以溪西雞齊啼韻寒宵無事妄欲效　依韻踵成八律錄請高昌寒食生大吟壇正可 
[更希斧削]  
　　爲嫌岑寂出山溪小隱魚鹽海市西深夜關梁喧撃拆黎明里巷雜嗚雞人如蜂集朝朝擁户似鱗排簇簇齊間說夷吾曾舉此不妨權且護飢啼廛居隱士居臨泌水溪衡門伏處任東西畫于　每深宵索月上聲連野店鷄茅茨向嘗邊改樂藤羅牽　闕能齊無求聞達蓬蒿臥好友枝頭聽鳥啼茆居四壁青山一帶溪柴門開向小橋西家無長物惟梅鶴宿止高人具黍鷄眞箇問律知漢晉儼同採蕨隱夷齊尤奇歲月靡憑藉祗認花開與鳥啼山居樵不登山釣不溪村庄竟日事疇西閱閑十畝耕春犢落落三家警　鷄紅杏春帘烟雨潤南阡北陌稻粱齊牧童牛背歸來後紡績聲　稚子啼村居碧山頭上過清溪好結蝸　峭壁西長嘯人疑天際鶴試飛我愧鏡中鷄不須九日登高慣常伴閒雲出岫齊凄絶清風明月夜千峯萬壑亂猿啼崖居扁舟忽到子陵溪淮北江南又浙西一葦可穿通夕月五更莫越渡開鷄得偕山水流連願合共烟波上下齊泛宅浮家奚憾事天涯不聽子規啼船居夕陽佳景漾前溪得　還疑返照西雄矣元龍高五鳳巍然黄　冠羣雞前無王粲登臨感好與仙人居處齊一夜聽倔風雨作曉來處處鳥聲啼樓居卜居覓得浣花溪秋水伊人合在西曉起獨盟沙上鷺宵鳴常聽澤邊鷄當門沅芷灃蘭盛向晚漁燈蟹火齊何處客船鐘破夢楓月落夜烏啼涯居古濡須柴芝山樵耀廷氏求是草 
[夢畹與補枝桐蓀合印一照漫題二絶]  
　　居然城市有山林三友聯翩逸趣尋添个蕭疎松柏影要君堅訂歲寒心本來臭味自相同不羡丹青點綴工儂有一言君許否將儂補入畵圖中[  護花館讀三略客呈草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬高易公舘内籌賑公所李秋坪經收河南皖北十月十四十五十六日第十四次清單]  
　　十四日香港東　醫院批規元二千兩正廣東愛育堂第二批　二千元伸元一千四伯四十兩正恊源庄來廣東朝州府正堂朱少愚太守士慈命祈求回藉一路福星續捐規元五百兩祥字册江西有呻縣隱我氏求平安洋三十元西昌三十元西昌吳　氏十元共四十元漢口業公所來祥册誠意子一員集成無名各錢一千桂源盛唐煜何麟浦蔡問廷各五百文寗人和三百陸應洲袁智陞各二百有心無力一百六十五文無名一百三十三共錢五千文伸洋四元六角五分零洋一元祝明治堂一元全盛局來祥册蘇城旨怡軒亦動齋無名陳仲英○名潘徐氏各錢二白居易子一西六潘蔚若縵琴丁懷畦潘太潘海生著詩二少姐禹百無名九户各錢一百共錢三千另六十伸洋三元全昌仁局來祥粉蟾溪半閒居一元汪鼎年裎仰齋姚道臣程元章各半元共羊三元老福閏局來湖州魏塘張二元億大局來祥册維禓元亨利募小姑姐一元錢二百文無名蕭胡氏各一元大和尚小和尚各半元瑯琊氏　一千文王俊賢懷仁余快喜徐蓉洲鄭雲　中門氏幹尋原張棟臣曹無寳各錢五口梁氏趙氏各三百無名高文才錢間祥賈泰安楊煉喜百氏各二百李姑氏强氏王氏楊氏各一百共洋四元共錢八千五百伸來洋八元○○十五日全盛局來浙紹南塘分署胡嗣福爲求係婦病愈洋十元政大局來祥册浚源八角張息游角共洋一元補過子四元○○十六日廣東愛育　堂第三批洋二千元伸規元一千四百四十兩正老福興局來金陵舒涵齋募顧成翁舒涵各錢二千文海大千何子翁程濟翁各五百鳳鳴飛四百陳寳主消灾大賀移各一百悉氏一百女子等合一百八十吕春亭募不留名錢一千俞蔭甫五　葛潤之東鑫茂張問能各四者吕記廖　亭葉紫鄉徐順時各二百張隆興慕唐處張隆　宋元吉各四百謝同興吳萬興侯德源全華李錫九熊萬興各二百周潤祥一百文姜濬生募曾篤卿億大募各洋二元計　泰一元公記查怡　各錢五百陸　生募王樹森一元陸　生錢一千王往美玉周友連三百周文達王　聲丁鳴午杜紹基石瑞雲各二百王德修王德金杜午橋戴佩鐘王趙姑王換姑王榮姑韋玉興青連氐丙炎　祥和裕泰元泰大有益泰各一百楊謝朱合一百共洋九元共錢十五千八百一十文合來洋二十四元鹽城李昆池翁來無名德記洋二十元德恆昌五元汪晋蕃順泰各四元　喬氏二元王福泰方或文董金元韓泰利萬興高德昌翟日盛無名周學珍諾金堂無名顧汝舟各一元無七角萬興和合泰潘玉樓王敎益通順　利　祥元王萬利楊義異董生人劉祥和頭曉川周春合各半元天壽堂同泰仲記劉夑廷恆扣管賓谷營封五蘇住寛慶茂徐連生各三角李子先袁中門虞小川合一元洪貽�何芷馨方耀樓程純泊合一元三角德源恆泰豐萬興文仿廛姚羡王恆義王萬泰石東山韓隆興王榮發趙長發李樂芝王春年黄　干孫氏李仁雲甘文桂董元記德盛祥毛士才毛延勤管振路王良明李監春李靖　李生泉　鶴樓王惟有毛鳳室各二角張興海季如啓唐小威蔣元起合一元二角徐迪康一角祁祐之錢二千祁然亭一千五百馮開源成子元各一千李序東周隆昌各五百共洋六十六元八角共錢六千五百伸洋六元二角合來七十三元立大莊交祥册暉記錢三千清記衡記各二千房金蘭朱長發陳泰昌何寳盛色記壽仁各錢一千楊永昌張甘林張培林吳錦堂堂楊氷富談文秀楊美山胡香林徐壽林徐成林吕鳳林喜記文記各五百廷記七百徐永康楊顧公各四百共錢甘一千仲洋二十元永泰豐局來新　鎭顧季綬石元張華卿翁來祥册拯急册朱述候陳芝史各三元寄滬漁二元史夏興堂銀二兩綠野堂式榖堂各幾三千魯帶銘　善堂陳性臣玉鏡樂善數善堂各二至濟美堂翟問渠守白堂陳質甫陳仿裴全太順各一千孝善堂五进洪洋八元　二兩洋錢二十四千五百合洋二十二元零錢五百合泰治局來大謙益鐵店嘉查春舫章恩齋無名氏各一元無名氏五户合一元查申甫鄭美章吳　齋方藹廷吳雜由庸元昌盛與和王輝庭吳顯臣同善堂各半元共洋九元全泰盛局來祥册蓮花吟舘次平氏七八老人各二元共洋六元永利局來祥册嘉嘉興高慶堂翁募江雲甫爲毋服將　貴移賑十元劉炳山二元唐琴觀錢五百共洋一十二元錢五百文○○以上三日共收規元五千三百八十兩正英洋二百五十二元六角一分錢一千文 
[上海三馬路與昌恊賑公所陳竹坪經收山東直隷河南皖北賑捐十月初七日第八百廿七次清單]  
　　慈航普濟册安徽歙署來履祥堂吳吳皖生各三元不書名梁安小吏各二元莫濟事一元許從　善何足道各五角以上共洋十二元○又册淮城盧志傑善士募十户共洋五元碎银四錢○救命摺川沙里人小樓主人合銅洋兩元○靈册松江四知堂楊一元○蘇州蔭恩居洋十元　　裕生典來長邑谷生銅洋廿五元勉省氏完愿五元三人合洋一元○周昭桂先生交來美最時洋行罰釁移賑規銀一百兩福建能補天寄來嶺南李西園病愈完愿爛板洋十元恆泰折藥鋪將王姓學徒起師酒席移賑洋八元仲卿銅洋十二元○祥字册無錦表亨號寄來陳吳氏　名氏各一元無名氏錢一千另六十舫記舟記盤記薛芝香張四户各錢二百以上共洋四元以上共收河南賑洋廿二元規銀一百兩銅洋十二元○本日共收英洋五十六元内　板洋十元規銀一百兩碎銀四錢銅洋三十九元合併聲明 
[上海三馬路與昌恊賑公所陳竹坪經收山東直隷河南皖北賑捐十月初八日第百廿八次清單]  
　　慈航普濟册本埠增泰洋貨號交來神户　泰募祈諸事平安人五元錢鶴臣王兆京各一元以上共洋七元○又册蘇州朱公舘交來朱祖壽朱永慶各二元增濤趙鎖貴朱省齋奎壽全慶榮慶趙毋記六户各一元朱筱玉　夏恭壽榮慶四户各五角以上十二户共洋十二元○又册南通州西泰裕來義記泰記各一元無名氏銅洋四元積善堂無名氏各五角又册義泰三元種德堂一元無名氏　洋四元以上二册其洋七元銅洋八元○新册天凝莊元興行金澄一元○益册保平安五元○义册章仲卿四角寄雲氏陳修庭敏求齋黄小麓孫居士各二角胡忱齋錢一民李恆齋趙桂林濕少卿邦杏生各一角舒菊園徐日修黄竹齋趙筱軒程和齋胡少山各二百孫勉夫無名氏張小松各一百六十文十五户各一百以上三十六户共洋五元○怡和堂一元三角董　記求保平　四元無名氏求讀書聴程二元嘉興樂善堂求全居士十五元蘇州𢗝孚銀樓寄來愼修徐祈愈孫疾洋八元湖下懋昌來董立生銅洋二元漢口恊記清醮移賑四元○垥册　頭廣南昌號經募九户合洋二元○○另收河南賑○靈册徐壽之先生募悟附樂趨信効勉從募仰求積養楚寳課啓同默集廿户各一元又新册行隨學信追好元昧述歸程挽回悅立化與緑可存亦友醒購這果也隱覺益三十　各一元以上二册共洋五十元○又册申報舘交來大羅山人銅洋八元李白後裔一元無名氏第一　人各一元翠微山館本尋一元宛　袁公舘一元徐子城二角丁錦州問梅居士合間百以上共來英洋四元本尖一元銅洋八元花盧對二个小洋二角次錢四百文○祥字册清江西　公積堂繢募來不書　五元永安氏四元崇訓堂同心堂安逸堂求安氏無名氏五户各二元忠貞堂一元以上共洋廿元○又册忠恕堂章琢賢裕後堂深柳堂尺蠖氏樂醫氏慶徐堂敦厚堂利濟堂菊園　人十一户各二角敏修堂愼餘堂道生堂樹德堂聽琴齋蠖屈氏無名氏張留餘堂有餘堂務本堂溥仁堂聽香室李琪碧雲居士寳齋堂陳伯子胡友仁蠖寄齋無名氏清愼堂各一角以上共洋四元○鎭江益盛恊記來吳雲泉求父病速愈六元常熟乾泰恆來琴川河南贖罪氏求女病速愈五元電報局撥來銅洋一百八十八元朱門章氏求長子澄楫右乳痛速愈四元以上共收河南賑洋九十四元銅洋一百九十六元小洋二角花虚對二个次錢四百文○○本日共收英洋一百六十七元銅洋二百另六元花虚對二个小洋五角錢四百文合併聲明 
[上海三馬路與昌恊賑公所陳竹坪經收山東直隷河南皖北賑捐十月初九日第八百廿九次清單]  
　　慈航普濟册陸俊記不　名無名字三　　洋三元○又厥滬報舘交來無力子二户各五角無名氏隱名氏李富各一角以上共洋一元三角○又册萬茂藥材號内義成生號張傳芬生生交來吳興氏弘慶庄力不足于　　力不從必子三户各十元吳隱名氏三元汲古廰孫義成生吳錦堂隱名氏麥惠德堂五户各兩元無名氏七户各一元隱名氏陳步雲松蔭堂簡銘石四户各一元無名氏九户各五角天佑生穆景山德興隆三戶各五角以上廿二户共洋六十元○益字册京口聚茂來田雨茂一元無名氏錦源泰各五百紀小莊二百以上共來洋兩元錢一百五十○又册喜鷄山房等六户合一元○又册無錫鹽公堂來懷仁里志成氏敬修堂三户合一元○又免灾單鎭江趙淦泉冷國鈞二　士經募五十二户共洋八元錢七百○德清枝樓室主人來周隱名氏爲父病愈完愿洋十元浙寗求解堂續助洋十元嘉定檀卿銅洋五元徐奎齡求父病速愈十元乾升染坊諸友二元○另河南賑○無錫𢗝隆豫麵行寄來談錦文洋五十元黄祖培先生交來恊泰永遠會洋五十元同泰義記衣莊助棉衣洋八元欣南小憩主人折醮費移賑洋十九元又銅洋廿六元普濟册普渡山僧開同和尚兩元不書名二元二角方鎭記號交來方義尊方翁氏求平安各助棉衣二百件鄭安仕求平安棉衣一百件方兆記求平安蘭記求病速愈各助棉衣五十件以上五户共助棉衣六百件○慈航普濟册蘇州藤香舘募來廿七户共洋四元五角以上共收河南洋一百三十五元銅洋廿六元小洋七角棉衣六百件○本日共收英洋二百四十五元銅洋三十一元小洋十角錢八百五十文棉衣六百件令併聲明 
 
 
 

Page 10

 
 
   
 
 

Page 11

 
 
[光緒十三年十月二十七日京報全錄]  
　　宫門抄○諭旨三道錄前○發抄旨五道○將軍恭奏圖財謀命逃後聽紏搶馬審明定擬摺○將軍穆奏校閱新挑兵丹並起程日期摺○廣西提督蘇等奏修復鎭南關城工竣繪圖進呈摺○廣西撫李奏柳州火災撫卹貧民片○十月廿七日工部鴻臚寺侍衛處值日無引見○六額駙假滿請安○遼陽城守尉耆徵到京請安○祁世長錫光各請假十日○吏部奏派騐看月官派出徐桐崑岡祁世長景善熙敬曾紀澤續昌周德潤洪良品札拉豐阿何玉福本貴殷李堯恩　增濟張炳琳○召見軍機 
恩中堂良培清安耆徵○發抄成孚奏考成令捐輸稭科給奬奉硃批吕耀輔着賞加一級所請捐輸料物照海防新章奬勵之處着户部議奏欽此○李秉衡奏請以蔣兆奎柳州府奉硃批吏部議奏欽此○楊昌濬奏請以沈學海補泉州府馬家巷通判奉 
硃批吏部議奏欽此○延茂奏科試完竣奉硃批知道了欽此○希元奏回省日期奉硃批知道了欽此○○奴才恭鏜祿彭跪奏爲審明圖財謀命逃後聽絆搶馬按例定擬恭摺仰祈聖鑒事竊查光緒十一年七月二十九日據齊齊哈爾廂白旗協領烏爾滾巴雅爾呈稱珠拉金屯南有無名男子身死一案經前將軍文緒派員騐明該屍係因酒醉後被人毆傷身死並據正藍旗旗丁珠隆阿認明屍係伊兄珠爾固善因由屯套車牽牛偕同旗丁小科並不知姓名民人搭伴進城在途被謀斃命拐去車牛無著等情當經咨飭查拿逃凶未及弋獲文緒旋卽交卸奴才恭鏜到任因關謀命重案勒限比緝旋據拿獲馬賊莊山送案審明訊出該犯莊山卽小科乃係謀斃珠爾固善案内正兇並續將紏同搶馬首盜汪添茗趙卽起先後極獲當經督同司員細心研訊緣旗丁莊山卽小科素無正業已死珠爾固善早相認識光緒十年十一月初三日該犯單身脫逃各處游蕩十一年七月十幾該犯紏邀素識游民崔姓前往臥牛屯圖尋竊未得一同到在旗丁珠爾固善家居住並向借錢三千花用迨至二十五日珠爾固善由家套黄色大牛蒙車一輛外牽三歲青牛一條說要進城賣牛該犯起意圖財謀命暗自商允崔姓民人沽用燒酒歡勸珠爾固善飲醉假言有事同伴乘車赴城珠爾固善應允並不隄防卽上車中臥睡於晌時由屯起程該犯與崔姓民人同坐駕車於日落時行抵珠拉金屯迤南珠爾固善在車醉酊睡熟該犯四顧無人扭住車中商令動手崔姓民人解用練牛麻繩將珠爾固善手足拴住搬下車後吊脚木持照珠爾固善左陽狠打一下珠爾固善暈迷該犯與崔姓民人將其由車拖於地下崔姓民人用脚向其左肋下踢了一下該犯在旁恐其不死用拳在胸膛狠毆十下珠爾固善當時斃命該犯等將屍拖棄道旁草内一同駕車率牛進城當將車牛賣給不知姓民人得錢花費分逃各散崔姓民人不知去向該犯於去年七月由呼蘭騎馬旋回到在素識屯丁趙卽起家避匿因貧難度隨與趙卽起並民人張洛疙疸聽從民人汪添茗紏邀合夥四人乘間外出尋搶汪添茗趙卽起各携小洋鎗一稈當於九月初五日晌時一同行至東道口屯見有先不識姓之旗丁李小白馬羣在野牧放該犯等一齊上前就向放馬人聲喊要馬如不給馬定將放馬人鎗斃的話馬上人害怕騎逃往　房躱避伊等赶去奪獲放馬人所騎之馬並將野牧各色大小馬三十三匹全行赶往長春廳一帶售賣旋被事主會同該管領催跟蹝追去認獲賊馬當將該犯等先後拿獲並起出所携洋鎗送案其夥賊張洛疙疸並帮凶崔姓民人逃逸不知前往何處等供悉與已死珠爾固善傷案相符當將李小白放馬工人額勒得七十六等傳集質訊供悉前情不諱飭緝在逃謀命帮兇崔姓民人並逃盜夥張洛疙疸獲日無期案無遁飾應先擬結查例載圖財害命照律擬斬立决又奉天地方匪徒紏夥搶奪不論人數多少曾否傷人但有一人執持馬械搶奪不論首從照响馬强盜例擬斬立决梟示又律載二罪俱發以重者論各等語此案旗丁莊山卽小科先因見珠爾固善套車牽牛進城售賣輙卽起意商同崔姓民人圖財害命將珠爾固善用酒灌醉假意偕伴進城行抵中途該犯乘珠爾固善在車酣睡商令崔姓民人下手凶毆致將珠爾固善謀斃棄屍郊野拐去車牛賣錢分用逃後該犯復與屯丁趙卽起民人張洛疙疸聽從民人汪添茗紏邀合影四人各騎馬執持洋鎗威赫搶得李小白野牧羣馬三十三匹被獲實屬凶惡已極罪無可貸自應按律定擬莊山一犯除圖財害命按律擬斬係屬輕罪不議外應請將莊山同汪添茗趙卽起五犯均合依奉天地方匪徒紏夥搶刼不論人數多少曾否傷人但有一人執持器械搶奪不論首從照响馬强盜例擬斬立决梟示例各擬斬立决梟示案關謀命凶搶情節重大未便久稽顯戮於訊明後照章恭請王命委員騐明各正身卽將該犯莊山汪添茗趙卽起三名先行绑赴市曹監視斬决梟首示衆以昭炯戒在逃凶犯並通飭地方上緊嚴緝獲日另結除將供招騐單造册咨送刑部備核外所有奴才等審擬緣由理合恭摺具陳伏乞皇太后皇上聖鑒飭部議覆施行謹奏奉硃批刑部知道欽此○○奴才穆圖善跪奏爲校閱新挑兵丹入伍合操已有規模可觀並奴才起程前赴黑龍江日期恭摺仰祈聖鑒事竊吉林換練兵丹撤補足額已飭入伍操演業經奴才會同將軍希元奏報在案奴才於新挑兵丹分撥兩翼歸隊之後卽飭該總統等督率統領營官認眞教導逐日演練兾可早收實效現届一月期滿奴才校閱新隊合操步伐陣式均已漸有規模接連親看兵丹立靶打準頗多命中之技惟胆氣尚未練歸一律故少得心應手之妙奴才嚴飭該管將弁勤奮督率務求技藝精熟步伐齊整成爲勁旅如有始勤終怠者定必從嚴叅辦以仰副朝廷整飭戎行之至意奴才現將吉林換練事宜辦理就緒節候已届孟冬河水將凍恐一時凝結未堅車馬多有阻滯黑龍江地廣人稀情形與奉天吉林迥不相同一切撤補事宜應會同將軍恭鏜預爲妥商籌辦庶免臨時周章謹擇十月初二日起程所有新挑兵丹操演已有規模並奴才起身日期理合繕摺馳陳伏乞皇上聖鑒謹奏奉硃批知道了欽此○○督辦邊防頭品頂戴廣西提督臣蘇元春暫護廣西巡撫二品銜布政使臣李秉衡跪 
奏爲修復鎭南關城據報工竣業經派員騐收遵旨繪圖貼說進呈恭摺仰祈聖鑒事竊臣等會議勘修鎭南關城借資勇力兾節工費核實估計約需工料銀三萬兩左右責成駐防南關之提督方友升副將陳桂林監督講求另派委員綜理收發曾將辦理情形於光緒十一年七月二十二日專摺陳明九月十五日奉到批旨知道了卽着督飭員弁認眞修築關城工竣後卽繪圖貼說呈覽等因欽此欽遵維時方友升先已調防西路歸順州邊境卽令陳桂林一手經理督俯營隊合力助工臣等顧念邊防非不亟期蕆事顧以蠻荒瘴癘方盛關軍死亡相繼收發委員前任崇善縣知縣陳鳴謙首罹其厄卽經奏蒙恩卹在案其後在工人等病不少差上年尤甚軍士工匠十恒傷其六七逃避亦多人情畏死貪生自未便悉繩以法以致工程時有作輟又復多方招募加意拊循督催趕辦並相度形勢添築大小砲臺十座陳桂林傷病復發准其假回新太恊副將署任調治另派副將李應章接統所部毅新各營卽令專管關工李應章本駐南關分統鎭南右路各營就近兼顧情形旣熟辦理尤宜今年天氣平和該副將督飭在事員弁認眞經畫不稍懈忽據報已於本年七月十五日一律工竣禀請騐收臣元春比卽親臨查騐皆係修築堅實所有用過工料銀兩並據造册報銷送臣秉衡查核因復飭季留辦龍州營務處補用道蔡希邠赴工騐收據禀委係工堅料實造作如法並無草率偷减取具各項匠頭保固甘結加具印結呈繳前來臣等查鎭南關控制中外自　兵燹亟應修復以重邊防而工程浩大若非就營設法撥勇助工實難籌此鉅欵乃值瘴癘疾病作輟無常遂致久淹歲月今幸兩年之内全工告成動支工料等銀綜計共撥庫平三萬二百四十餘兩核與原估三萬左右之數尚不懸殊又於關城相近添築大小砲臺十座卽在此項工程内一併開支並未另行動欵尤屬格外遵節除另行備造清册咨部核銷外理合遵旨繪圖貼說恭呈御覽所有修復關城工竣業經派員騐收緣由謹會同兩廣總督臣張之洞恭摺具奏伏乞皇太后皇上聖鑒訓示謹奏奉硃批知道了圖留覽欽此○○李秉衡片再臣接據署柳州府融縣知縣謝輔成禀報該縣昔年迭遭兵燹民間貧苦城鄉居民多以木皮架屋易遭火災飭令小心防範並製救火器具備用詎本年七月十四日南城外據市民居失火延燒房屋謝輔成聞報會同營弁馳往救護適值風大附墟木皮屋多火勢極猛撲救不及頃刻多成灰燼迨經會同督飭兵役設法場力撲滅查點已燒民房四百一十三户内有貧民一百二十六户情殊可憫立卽捐廉撫恤等情前來臣查該縣城外旣多係貧民遽罹火灾實堪憫惻並飭再加查察如有十分貧難者籌欵加恤以免失所理合附片陳明伏乞聖鑒謹奏奉硃批知道了着卽飭屬詳查被災户口妥爲撫恤毋任失所欽此 
 
 

Page 12

 
 
[光緒十三年十月二十八日京報全錄]  
　　宫門抄○諭旨一道錄前○發抄旨四道○大學士閻奏請開缺摺○豫撫倪奏請候補道等鄭工差委片○台撫劉奏請議卹輪船溺斃人員片○將軍穆奏已革宗人府副理事留營差遣片○又奏吉林兵丹換練教演摺○陜督譚奏武職升調補署請仍變通辦理摺○十月二十八日内務府國子監廂黄旗值日宗人府引見四名兵部二十五名廂黄滿四名廂紅漢十名廂藍滿十九名嚮導處一名○潘祖蔭誠端各請假十日○掌儀司奏三十日十一月初一日祭奉先殿　貝子濂公行禮○召見軍機六額駙續昌文秀吳講○發抄李秉衡奏融縣火災籌欵加恤奉硃批知道了着卽飭屬詳查被災户口妥爲撫恤毋任失所欽此○張曜奏上年東海修關收支練軍餉歸報銷奉硃批該部知道欽此○又供支泰安輪船薪糧等欵報銷奉硃批該衙知道單併發欽此○蘇元春奏復鎭南關城工竣繪圖貼說呈覽奉硃批知道了圖留覽欽此○○革職留任大學士管理户部事務臣閻敬銘跪奏爲瀝陳微臣病深昏瞀行動尤艱籲懇天恩俯准開缺仰祈聖鑒事竊臣前於七月間因感風寒牽動心肝宿疾迭荷恩施賞假調理迄今三月有餘醫經數人藥逾百劑諸病纒綿毫無起色頭目瞬暈重以昏迷手足麻木更形　搐肝脾迭爲尅伐心腎俱益虚虧徹夜無眠飲食减少舌强語澀舉步起動必須倚杖扶人所管户部事宜月來皆賴寅僚經理諸務不能用心思慮昏瞀過目輙忘心愈焦煩病更增劇總由年過七十氣敗血枯日見摧耗苟延喘息難期速痊伏念臣一介鄙迂涓埃未報受恩深厚更異尋常值兹時事艱難諸須整頓近又猝逢河患工需賑欵各費經營微臣待罪司晨分宜振刷精神盡心區畫何敢於宵旰焦勞之日遽甘廢棄自外生成乃病久疾深力與心戾假期又滿痊愈莫必憂悶苦衷徬徨無措辭職誠慮負國曠官終必獲愆聖慈卽不苛誅私悃莫名悚切萬不得已　懇天恩俯念微臣久病甚衰苦難行動准予開缺俾免愆尤不勝悚惶待命之至伏乞皇太后皇上聖鑒謹奏奉旨已錄○○倪文蔚片再臣前與河臣成孚會同奏調前山西布政使紹諴降調按察使陳寳箴前山東按祭使潘駿文蒙恩俞允均着發往河南當大工方舉之時荷聖主曲成之賜俾資羣策藉効涓埃感激之私無有偏比此時紹諴等計各先後啓行工程得此數人當可收其臂助惟河患關三省之大帑項至六七百萬之多欵目至煩事理至劇無廉潔有守之空以稽查考核耳目或有所難周無明達有識之人以咨度商量思慮或有所不及人才難得今古所同臣非謂河南竟無可用之人乃時事適際多艱之會自鄭工先事凡地方候補府廰縣縣著有聲望者旣已派令分赴災區妥籌賑撫河工本非臣專任之責又值臣到任之初其人有無積習能否辦事率皆素昧生平倉卒難於灼見夫辦事不求得人猶汎舟江湖而不先治其帆檝卽不遭風胡能有濟兹查有湖北候補道陳建侯福建畢人勇幹有爲綜核精密直隸州知州何嗣焜學裕品端器局深穩該二員皆臣從前舊識陳建侯共事最久咸豐十一年同在河南軍營嗣復同官湖北臣守荆州陳建侯由德安調守武昌歴辦江漢堤工經理灾賑夙著戰績所至有聲何嗣焜江蘇常州附生前在兩廣督臣張樹聲幕中臣官廣東臬司光緒六年適值北江水災籌賑築圍深資賛助上年臺灣撫臣劉銘傅亦曾奏調以事來往伏惟人臣之義以人事君旣知其賢不敢不舉應請旨飭下湖北撫臣奎斌江蘇撫臣崧駿行知各該員飭令迅赴河南歸臣差委俾工賑一切事宜臣得稍分其寄庶地方一切要務臣得兼盡其心謹再附陳伏乞聖鑒訓示謹奏奉硃批另有旨欽此○○劉銘傅片再查威利輸船因風觸礁沉没所有在船溺斃員弁叅將姜漢春遊撃童正興守備張朝標徐興武千總劉定發錢茂選把總金士聲陶家申劉座雨外委員學雙武舉人萬國樑六品軍功許大有蒯德高共一十三員名一併在船溺斃死於非命據總兵萬國本另禀請卹前來臣伏查該故員等從軍海外勞苦有年此次因公奉調同遭慘阨實堪憫惻合無仰懇天恩俯准叅將姜漢春等一十三員名飭部從優議卹出自逾格鴻慈謹片具陳伏乞聖鑒謹奏奉硃批姜漢春等均着交部從優議卹欽此○○穆圖善片再據吉字營總統倭恒額等呈稱現在辦理換練事宜營務文案事務已極紛繁所有造具存留撤退新補兵丹清册分别核發西丹津貼亦各需員經理加以轉運黑龍江省軍火餉項又應隨時派員解送由京調營差遣員弁僅有數名不敷委用呈請添派前來奴才覆核屬實前在奉天查有投効委員王事職銜已革宗人府副理事官宗室德雋稟稱因呈報當月未能在值等情錯誤奏叅部議革職由京請假前赴奉天修墓不甘廢棄情願投營効力奴才查看該員年富力强其才尚可造就該總統等辦事乏員可否仰懇天恩准將宗室德雋留營差遣之處奴才未敢擅便謹附片陳明伏乞聖鑒訓示謹奏奉硃批德雋着准其留營差遣該衙門知道欽此○○奴才穆圖善希元跪奏爲吉林換練兵丹撤補足額已飭入伍教演恭摺仰祈聖鑒事竊查吉林練兵年滿遵章換練辊時農工未畢前經附片奏明緩至秋後再行舉辦在案奴才穆圖善將奉天換練事宜辦理完竣於八月十三日起程因奴才希元定期出省閱邊奴才穆圖善赶站前進二十三日行抵吉林當將一切應辦撤補各事面商妥協奴才希元出省後奴才穆圖善校閱馬步十營大操技藝陣式較前尤爲熟悉旋據兵司禀報各城兵丹調齊奴才穆圖善逐日親加挑選計挑西丹一千九百八十三名甲兵二百五十二名共挑二千二百三十五名補足撤換之額除由京調營教習戈什哈共十五名仍占原額勿須更換所有新挑兵丹飭由總統帮統轉交兩翼統領於九月初一日一律令其入伍勤加操演其撤回兵丹二千二百三十五名亦照童分别發給津貼俾作養贍之資仍飭司傅知各旗佐不准撤回兵丹任意四出以備更調再操惟奉天挑練兵丹均在省城附近居住定議半年之後卽行調回入操者恐其藝之日生吉林挑練兵丹遠住寗吉塔三姓各城相距均逾千里奴才等體察情形擬再稍爲變通應俟一年期滿始行調回入操以免往返之勞役現在撤半補半辦理均各就緒已飭兩翼統領分晰造具清册分咨備案奴才穆圖善擬俟新補兵丹操演步伐略有規模校閱新陳合操之後再行擇期前赴黑龍江省接辦届時容再奏聞所有吉林換練兵丹撤補足額緣由理合恭摺馳陳伏乞皇太后皇上聖鑒再此摺係奴才穆圖善主稿合併陳明謹奏奉硃批知道了欽此○○頭品頂戴陜甘總督臣譚鍾麟跪奏爲陜甘武職升調補署遽難規復舊制擬請仍照變通章程辦理以免窒碍恭摺仰祈聖鑒事竊臣准兵部咨開陜甘二省從前征防緊要所有武職升調補缺均照軍務省分變通辦理現在地方久已敉平善後亦經就緒兩省武職補缺引見考核各事宜統照肅清省分一律規復舊制等因咨行前來臣維治貴因地而制宜法亦隨時而變通陜甘地方情形與他省迥異亂後情形與承平時亦不相同武職皆由行伍起家升遷調補以次遞推其人之品行才力可歴試而知每遇出缺按班序補執册查對事書吏優爲之然未聞一省候補人員多至數百者自軍興以來營中保舉留陜甘者數以千計現在歸標候補之員提督二十餘人總兵四十餘人副叅遊都守三四百人無術疏通而末經收標者尚不計其數向來提鎭出缺請旨簡放無外補之例近歲奉旨發甘差委者雖提鎭亦權補小缺若按缺不准借補則永無得缺之期終成廢棄是當日之保提鎭者適以錮之殊非聖朝矜恤將士之至意况人品有高下才力有短長譬之負重力祇能勝五十斤而强任百斤鮮不顚且踣矣當戰事方殷時但計其功不論其人克一城獲一勝卽晉一階故有末弁不數年而保至提鎭者所以昭激勸也如謂保提鎭者卽堪提鎭之任保叅遊者卽堪叅遊之任恐原保之大臣亦未敢自信也前大學士曾國藩奏請大銜借補小缺固不忍令効力疆場者置散投閒亦因敢戰之士冲鋒陷陣則有餘專閫守法則不足姑以小缺試之俾資閱歴以盡所長若各歸各班則副叅遊缺少人多叅差不齊有才者無由自見無才者反得濫竽亦非儲備將才之道也陜甘歸標各員有提鎭而僅能爲叅遊者有叅遊而僅能爲都守者臣亦量其才之優劣而用之但令地方靜謐兵民乂安而已於班次未暇計及也今欲規復舊制則責成書役按班造册遇缺序補事甚簡便如果推行之盡善何庸設法以變通第念邊境遼闊族類紛繁跴緝巡防均關緊要若因地擇人則有遽難循照舊章者故不敢不縷陳於聖主之前也合無仰懇天恩俯念陜甘僻在邊隅防未盡撤兵未足額武職補署章程仍請變通辦理數年後　看情形再行規復舊制臣愚昧之見是否可行謹會同陜西巡撫臣葉伯英陜西提督臣雷正綰甘肅提督臣周達武合詞恭摺其奏伏乞皇太后皇上聖鑒訓示謹奏奉硃批着照所請兵部知道欽此 
 
