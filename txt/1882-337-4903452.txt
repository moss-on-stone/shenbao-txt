# 1882 - 337 - 4903452

 

Page 1

 
 
[便貧民卽所以化莠民説]  
　　天下之莠民非生而莠者也大抵爲貧所迫者居多特以此等人生性貪很不識義利故習於善而未必遽着習於惡而遂至極惡耳莠民之所聚往往以都會馬頭繁華之處爲多京師爲首善之區而竊騙等匪亦爲最夥其餘如各省會之繁菙者亦往往而有何則盖若輩之所欲非繁華之地不足以取盈也上海爲各國通商馬頭繁庶甲於天下天下之物無不有之卽天下之人亦無不有之不但有而且多試爲指而出之約有數端胠篋之輩日有所聞大而金珠古玩小而衣飾零物凡竊案之爲捕緝獲解送公堂審訊該犯認竊求恩公堂判罪禁押此等案幾於書不勝書此莠民之不也清晝攫金黃昏扒物搶帽搶扇剪綹挖包日有所聞時有所見凡纍纍然頸繫墨索牽引以作苦工者大都此輩居多此又莠民之一也烟間茶寮探聽閒事一有所聞插身入内扛帮抑勒剛吐柔茹藉此染指飯鈔烟貲皆從此有所着落而他人之拆家破業在所不顧此又莠民之一也誘拐婦女設局誆騙輾轉售賣無論人家閨女青年孀婦一入其套身不由主或售作妾婢或引入青樓卽有堅貞之操者亦無法出其綱羅或拚一死以全節而寃憤之氣無由發洩若輩蝶媒水販之流竟以此獲多金置家業此又莠民之一也鄉人入巿身邊略有數洋輒有拆梢者故意與之生釁黨與衆多串同一氣做好做惡必使之傾囊而後已在鄉愚並無勢力莫可與爭卽有稍爲强項者鳴捕拘拿而若輩已鳥獸散無從捉獲惟有吞聲忍泣而去此又莠民之一也至於著名流氓地痞或作仙人之跳或開賭博之場更屬不勝枚舉至於街頭呌化托鉢沿門猶屬良民之安分者正不得以莠民例之矣各種莠民如是其衆居是地者又安得高枕而臥乎然莠民之所以多則亦有故此等人亦有本地籍貫而外來者爲多度其初至上海亦爲圖謀生意起見迨旅居日久機會難逢盤纒告罄還鄉無力於是乃愈趨愈下至於無可挽救耳設有人稍爲帮助則亦未嘗不足以激發天良苟得畧有資本可以稍獲餬口之資度若輩雖曰匪徒亦未始不畏王法而惜身命豈皆怙惡不悛特無此等閒欵以佽且之則亦惟有聽之而已然而此等匪徒操業雖曰各刖而其貪很則一設愈聚愈多不特居家鋪户行人過客大受其累亦恐有意外之變竊以爲此事不可不設一良法以預爲之籌也夫欲於此事求良法孰有過於借錢局者哉借錢之局創自揚州近來如蘇州寍波等處亦頗有仿照推廣惟上海則此舉闕如夫上海之地固屬繁富而上海之人則實多貧窘觀於租界莠民如是之多亦可以知其故已雖目下上海善堂林立義舉極多凡各處災歉罔不仰給焉他如恤嫠保嬰施醫施棺等善舉無不具備獨借錢之局未聞舉行蒙則謂此舉尤爲先務之急凡題貧而無藉者各令否保借以資本使得稍資營運以謀餬口彼雖習於流蕩然究非盡汨天良倘有小本可以營生或不至再蹈覆轍一面地方官　其禁令凡有地痞匪徒爲害閭閻者悉予重懲則更有所忌憚而不敢肆恣有官法以使之畏有借錢局以使之感旣有所感復有所畏其有不化莠爲良者哉或者以爲若輩賦性凶頑愍不畏法公堂時有懲儆之處而此　從無遷攺之時夫不以法而不知畏豈示以恩而遂知感乎且上海莠民遍處皆是恐借亦不勝其借是亦空言無補已耳不知爲此舉者原非求其必有所感惟冀其或有所感一人知感卽已化得一人化一莠民卽已多一良民積而久焉莠民日少良民日多而繁富之區可以常保此繁富矣上海樂善者多竊願以此言爲鉛刀一割之用可乎 
[東報彚錄]  
　　東瀛報言華本月初九日有人赴廟敬神途中拾得一包解視則包内綢衣裏票洋五千元其人知係他人遺失送至捕房暫存以待招領斯人古道葢　風矣○又言傳聞花房公使有簡放俄國公使之信○又言十三日有車夫拉車至某照相館左近停候生意巡捕見而驅逐之舉足一踢車輪遽損車夫嚷曰我係新沂業此不諳規例如不准在此停歇亦可知照於我何以遽損我事喧嚷間觀者聞閙畢集巡捕怒揮衆使去又復舉足踢中車夫膝蓋血涔涔下車夫乃扭住該捕欲與同入捕房該捕儘力掙脱狂奔而去該車夫無法追獲觀者大笑而散○又言野馬篤地方鬥鷄之風甚盛勝負頗鉅多有富家子弟因此而喪其貲者官府聞之已發巡捕包探等前住該處嚴行查禁以除民害是亦善政也○初七日某麫擔有人食麫食畢取一八開洋付之而去賣麫人細觀則實係銅錢一文做成八開以欺人回憶識其面貌因物色之至十六日遇之於塗賣麫人上前扭住詰其僞造銅洋其人諉爲不知賣麫人欲搜其身畔其人急將身畔之袋擲向後面賣麫人未之見也乃其人身後適有巡捕猝至見　袋於地拾而視之則僞造八開洋充牣其中遂將其人拘入捕房以待解官訊究云○又言日本某地宵小繁多該處居民不堪其累因思得一法將一鐵線遍通于合村房屋内線懸馬口鐵片某家有賊則拉動鐵線各家之線皆動鐵片鳴響并力合捕庶幾匪徒有所忌憚也按此亦守望相助之義該處之設法防匪可謂别開生面矣○又言某日有衆小孩至某朝遊玩遊至廟後園内見有蜜蜂數桶小孩投石於桶以爲笑樂蜂被擾鬨然飛出攅螫衆孩衆孩爭奔而出一年最小者落後遂爲蜂攅倒該孩家人聞信前往扶出送至醫生處醫治而受傷已重至晚遂死諺云蜂蠆有毒可輕惹哉○日本報謂高麗自經此番變亂後凡政治文章務思整頓擬仿口國法度其駐日公使樸泳孝曾向日本外務省請將萬國郵信局章程以及規則等傳抄以便歸國後開辦郵政○又云避居日本之尹雄烈閔泳翊及居留日京俞吉濬尹致昊李樹挺扑義秉玄興澤池運永李春植等巳於本月十六日動身由東海道陸路而至神户等候扑泳孝同歸高國○又云前電調各地方之現任官刻已陸續到京約計數十餘員皆齊集日京會議名爲諮詢會預議明年興革政務聞外面傳説明年日本又有一番舉動也○又云去歲日皇命各省院大臣皆印小照以備留覽今又着各大臣命婦一體照像共交印刷局印哂矣○現擬添設測量地理局兩處一於山口縣之下關一於島根村現已派遣官吏赴該處選度適當之處設局也○日本改革之初因與舊藩不洽戰於箱館洋面杳出小笠原島内有父母兩島列入版圖前年十二月間在父島上設立觀象台測量該島氣候煖多寒少極其温和是以該島百花四時開放草木經年忽蒨地土極其肥沃耕種甚宜其母島氣候亦相彷彿現在父島有五村落居民約六百餘人内地人民移居者復日增月盛將來必成一大都　母島冲村港外國人入日本籍者共四十五名共北港脇濱兩村英法美三國人寄居者亦多亦有普意荷及日本人雜居一處計已十餘年現聞 
 
 

Page 2

 
 
該島寄居之各國人擬於明年正月均入日本國籍雖刻下言語不同而日後當可水乳交融也 
[高麗雜聞]  
　　昨日早晨三菱公司輪船來滬帶來日本報云日本近有商人擬造大帆船可容貨物一萬八千担欲在高麗往來營運計船價需洋九萬元其時高麗商人正因日本輪船之往來高境者每月不過三次殊嫌不敷販運之用若該帆船造成則可以稍彌缺憾矣○又言日人現擬在高麗釜山地方創造倉厫仔儲米石以供給日　駐高公使之用○又言高麗京城近有傷寒時症日兵之駐高者頗多沾染目下競爲延醫療治矣○又言高麗今歲年榖順成惟一處稍形歉薄其餘則户慶豐收人歌大有故六七月間米與牛皮生意極爲興旺而米價亦甚廉　○又言高麗王城内現錢頗覺短絀往往取給於釜山由釜山運錢至王城應用而釜山之錢亦有短絀之患故近　每洋須作倍用也○又言高麗之外務大臣現在乞休巳另簡大臣接充斯任矣○又言日人在高麗仁川地方建告領事公廨頃己落成日本駐高領事官不日當遷入新署矣 
[琉球近聞]  
　　球琉人重山島港口狹而河身闊鯨魚每多遊入向來島民倚此爲生一年内約能獲百餘尾今因器具不精每年僅獲三十餘尾現在冲繩縣宫與該處議員會議擬於明年將地方所收税餉撥助烏目設立捕鯨會社并添置各種器械云○琉球諸島所産赤糖向皆納税於日本納税之糖例由大坂運至大藏省入庫變賣扣出税餉此例頗覺不便今新訂規章凡納税之糖以後准在冲繩縣所設之共産會社就近納税以免周折○日廷近命陸軍將校數員前往琉球諸島測量水道定期於下　開辦○琉球士族向視平民如草芥現經地方官留心整頓風氣稍攺前時官家子弟在學校讀書如遇平民子弟天性聰俟教師將其文字取列在前則官家子弟便歸家哭訴於父母以爲不公其父母卽不再令上學今地方官不問官民視爲一體總以選拔眞材爲主故大户雖多怨望而平民則感激無窮也更奇者土人娶婦新郎於吉期之先數日其朋友必招赴妓家歡宴數盡夜然後就婚新婦則于行禮後卽乘便他逸潛匿必使兩家親友遍處　　數日然後見面重擇吉期合卺自此始得琴瑟在御矣 
[印度近信]  
　　担文狀師前往賽蘭格相度礦務印度報誌其行程云該狀師已行抵新加坡不日將往賽國矣該報又云車利尼馬戯已在新加坡開演數次現在擬往冷宮地方開演矣 
[彗星早見]  
　　東南方之彗星光指西南長約丈餘已登前報惟前此則將曉時方見則夜間十一點鐘時已能望見云 
[電局近聞]  
　　天津電報學堂招致生徒學習電報三年以前己有成効業由津城設線逕逹大沽河北督轅紫竹林招商局並新砲台大沽協署等處每處均設電箱輪派學生兩人分爲一正一副專司其事而電報學堂則另招新生肄業其中除原設東局外另就扒頭街設一電報局委朱觀察格仁爲總辦藉以教育人材用資臂助去年復由滬設電達津該生亦己學成分派各處不虞掣肘明年三月堂中生徒已滿三年之期聞分派生徒後當將該局撤銷又聞明年擬中津沽通電綫至保定以便傳遞信息未審確否也 
[咨調名醫]  
　　天津設立戒烟公所頗著成效對證施藥簡便靈捷不過三五日錮疾盡除晉撫張湘濤中丞聞而善之擬在晉省亦設戒烟局咨調該醫生前往俾得奏手近聞盛杏蓀觀察以蕭君在津施醫方資得力不能應晉撫之召而蕭君之高弟楊君有出藍之譽且經在滬試騐可以應召往晉楊君現已到津擬於明年春束裝就道云 
[新娘暴亡]  
　　本月十三爲周堂吉日寍波城廂内外男婚女嫁者實繁有徒西門外航船埠頭某姓亦於是日婚娶交拜甫畢送入洞房尚未換妝而新娘忽倒地當經伴娘扶起則氣已絶矣各親友皆易賀爲用因喜而悲此誠不及料者矣 
[拒姦受傷]  
　　離寍城三十里姜山地方有某甲夫婦二人相安無事一日甲有要事邀舊友某乙商議迨某乙赴召則甲己他往室中惟婦在焉乙見婦有姿色挑以遊詞婦聞而怒然恐碍夫之友誼姑忍之無如乙慾火難遏遽行狎抱婦用力挣脱乙祗得廢然而返日晚甲歸婦歴訴其事甲忿不可遏卽奔告某丙欲邀人與乙評理某丙再四勸慰許爲調停然此事猶未了也日前甲在室悶臥婦往門外洗衣乙又施施然來突與婦遇四顧無人復萌故態婦大聲疾呼甲聞聲持刀赴之乙見來勢兇惡遽將甲刀奪住用力一抱反將甲手勒傷婦見夫被傷卽緊握乙之髮辮乙不得脱遂嚙婦手始得脱逸然甲夫婦皆已受傷矣將據情控官經某丙調處而罷竊謂婦之貞潔自矢不爲强暴所污殊屬罕覯不意彼狡童兮竟敢一犯再犯若非拔株掘根恐感帨驚厖靡有已時也 
[墾荒新政]  
　　蘇垣經譚方伯泒員分赴各邑查勘荒熟已詳前報兹已陸續據印委各員具報若荒若熟朗若列眉比聞方伯欲令名屬之荒田盡行召認墾種分别年限完納糧銀其完糧不責諸業户而令佃農自赴縣櫃投繳椑社以熟報荒隠射移掇之弊迨完粮後再行赴業主家納租庶□國課得以早完而業佃亦不貽累行將出示辦理矣 
[新開典當]  
　　杭垣自赭宼肅清後初無典當民間咸以爲不便於是官爲創辦首開保大公濟兩典自此以後富紳巨賈陸續開張歴年以來已增至十四五家矣所慮者兵燹後巨屋無多檡地不易雖有多錢之賈往往因此中止且省垣典當祗當衣飾銅錫等物至一切雜貨則皆不能當是以牟利之徒多有鳩集短本假託軍犯之名私開小押無物不當期以一月爲滿加一取利其利卽於當本内扣去凡典錢百文者祇有九十文到手餘可類推貧民之受其害者不可勝數且有小押店之地方小竊必多以其得物易於變錢也初則通城不過一二家而近則上下城各處皆是貽害無窮屢經官禁而開者仍多近聞各紳集議以沈李兩巨宦合開一典多集股份於衣飾銅錫之外兼收雜貨利則定以三分期則滿於一載庶有以奪小押之利而抒貧民之急現已擇定於章家橋里塘巷内沈姓巨宅内開張典號全慶想生意必當熱閙也 
[鄂垣近聞]  
　　鄂省毆宫各情前已陸續登報兹聞部批業已到省有謂江夏縣蔡君幾釀事端等語而蔡君現巳離省垣住漢陽尚不知　 
其作何去留省内撫中衡一缺己委璞遊戎署理把總楊得魁則調往漢陽營其操防營一缺則將委員另補現在事勢漸定想可無慮矣 
[京口瑣聞]  
　　前日焦山脚下及荷花池等地方疉出盜案馮邑尊頗爲焦急八濠口汛地張哨官亦因是革畱捕緝現聞已由眼線在十二圍地方捉獲七名訊明収禁聽其口音皆湖廣人云○新河街朱姓屋内有空房一間賃與某生授徒童子十餘人每年所得束修亦足以資饘粥生只有一胞弟在洋行司事日前傍晚時生諭衆徒回去并云明日故學不必來館各童去後晚間生室無燈房東疑而瞯之見牛手持裁紙小刀渾身鮮血盖已向頸間自刎而人猶危坐也因爲之大駭狂喊並赶至洋行報信及其弟來生已漸甦間其何故尋短見生尚能含胡答應當問答時將頭一動而食氣二管同時迸斷隨命絶無救弟惟撫尸大痛備棺盛殮而已○董佩卿貳尹名寳書揚州嚴家橋人在直隸候補日前告假南旋由滬搭輪船至鎭江失足落水身死此已列報兹聞屍身業已撈獲由縣雇船飭其跟僕送回家中矣○鎭江府屬縣考已畢現聞太守牌示十於七日取齊二十日府考云○各烟館現經府縣憲示禁不准再開倘有不遵一經查出輕者荷枷笞責重者房屋發封云云詎此示一出痞棍 
 
 

Page 3

 
 
蠧差轉從中生發但得飽其慾壑則私街小巷仍見燈火熒然也 
[邑尊更調]  
　　昨得蘇信知廿六日藩轅己有牌示云照得奉撫憲札准督憲函開上海縣范壽棠卽行撤任逕委黎光旦署理等因奉此署上海縣知縣范壽棠自應遵札徹任飭令候補知縣黎光旦前往接署此信的確想不日内新舊行將交代矣 
[競買農具]  
　　二十七日俗爲三官大帝誕期上海南門外大三官堂内各業中人携帶貨物至廟設攤出售以農具爲最多近處四鄉人之來購者實繁有徒昨日天又晴朗故耕夫織婦殊覺熙熙攘攘云 
[蟻媒宜究]  
　　崇明人王小喬祝加生又名加堂曹漢章又名和尚此三人皆慣作蟻媒者也日前由崇明携帶三婦來滬一賣與虹口之吳家宅得洋一百念元一賣與楊樹浦相近某姓家得洋一百三十元一爲其家知覺追回並未報官究辦葢貨物雖有三項賣買則僅有兩票也其出賣兩婦時係由萬受章冒充夫兄立據得洋而去惟王小矯等三人因分贓不匀投訴念三堡頭圖地保楊桂堂楊因事關醮孀未便私理却之詎王小矯等因此挾嫌反赴縣署揑控甥媳謝陸氏被拐地保唆使喊控等情當經范邑尊審訊因供詞支離諭將人証看管以待覆訊想明鏡在堂鬼蜮会俩自不難立窮也 
[英界公堂瑣案]  
　　王阿興投英公堂稱爲婦人徐氏經造房屋憑何榮生何阿虎爲中人立有承攬現已工竣尚被欠洋八十七元向索無着求請提追陳太守准詞飭傳該氏及中證到案於昨日庭訊王申訴前因徐氏供曾令造房立有承攬且繪圖式嗣因房屋並不照圖建造憑中言明扣洋二十元已由原中將承攬焚化詎料王又控告何榮生何阿虎供與該氏相同太守問王承攬是否焚化王稱承攬雖被焚化銀洋尚被虧欠太守謂包造房屋全憑承攬今旣焚化則事已了結豈容翻悔一併斥釋○華捕解馬夫鄭阿毛馬車主徐阿蘭請判且解病馬一匹前蹄有傷請爲驗究鄭徐二人同供以後不敢將病馬駕車陳太守騐得馬四瘦而有傷飭將馬送公一馬車行醫傷痊後再行喂養一月始惟産回醫馬料食着鄭照給云 
[法界公堂瑣案]  
　　十四號法西捕控開烟舘之張桂卿於法公堂昨日經翁太守訊理法捕呈借據兩紙欠洋一百元請　太守詰之張桂卿張供本在租界開設烟舘曾欠外國人洋元因生意不旺遷至南巿又因奉禁不准開張祇得開老虎灶度日所欠外國人之洋歇業已多年按月付利伊欲令我於明年正月先付洋二十五元其餘容後再付我因一時不便尚未應允致爲所控太守閲借據係本年所立隨詰張桂卿多年之説實屬不符張稱外國人之借據限四個月一換此款已屢經換紙矣太守商于繙譯官轉詰該捕可有明年正月先付二十五元之説答稱並無此説張亦叩亦緩繳太守復與于繙譯官商定着張桂卿將所欠之洋分四期繳案繳案之期則以每月初十日爲率張卽交保出外○小東門外花煙舘妓李桂林經其母李陳氏　扶上堂稱有山東天津客等硬吃洋烟不給煙資已非一次前次又不給烟鈔與之理論有開清烟館之王三出場保去盖因此等人住在伊處之故昨晚又來吃煙三盒仍不給資且紏多人將我胸背小肚等處打傷并將廣烟塞在口内不許呌减旋　 
經旁人鳴捕到煙館傳人詎意王三竟敢拒捕爲此解案請訊王三供吃煙者各處人都有並無躭擱我處之人亦無拒捕情事太守詢李桂林傷勢如何李供不能步立太守謂傷重若此正宜騐傷王三窩藏匪人亦應重辦僅予枷實不足蔽辜着將男婦三人一併送縣辦理○吉祥街清芬堂烟館失去烟鎗兩支其一支已查到給該堂倌馬劍榮領去尚有一支着收贓人王阿開查到再核各情均已列報昨日復訊王阿開供稱實無查處願爲賠償翁太守問馬劍榮鎗價幾何馬稱所失之鎗店主令贈洋十五元業巳賠償太守謂煙鎗豈值如此貴價明係放刁旋據巡捕禀稱前日該煙館又失鎗兩支其報失單上載每鎗值洋十八元店中定例倘堂倌失鎗不能照賠則向薦保追取太守着法包探於下期傳該店主到案再核王阿開自願賠洋着出洋七元五角王卽當堂繳洋太守將洋給馬領去尚有一半待下期訊明再該○法捕房解薙髮匠李雲甫請斷翁太守問何事旋有陳雙喜稱在外國人處推東洋車在李雲甫處吃飯八日又欠伊薙髮錢兩共欠錢六百文約於今口九點鐘還伊詎意昨日伊夫妻兩人向我硬索剝我身上棉馬甲又將我毆打爲此鳴捕解案太守謂旣已欠錢理應得還錢着將元布棉馬甲交陳雙喜領去所欠李雲甫飯錢亟應歸還陳卽當堂呈錢太守將錢給李雲甫領去 
[接錄鎭江電報局江浙同人代收皖浙沙洲十月有中旬清單]  
　　梁翰先李郁卿二户各五吊此冊共折銀十五兩六錢七分沈立三墓五百十二號滬冊京都來聽雨山房四兩南宮閻雲卿何松亭長皇崑嵐三户各四十吊崇德堂何大順永二户各念吊平舒鄧長白錫森公府三户各十吊叚小坡魁錫臣内陞隆鞭鋪長白英完顔伊五户各六吊張畹九清溪草堂沈鹿苹何端臣志秋宸元子恕苗畬山唐竹泉謝益久章梓蘅長白福寳之子英幼農長白衡德圃輯五岳尚亭象筱岐長白文何廷升嚴開義郭信甫丁春泉元成爐房祥聚興爐房　勛卿興順喜轎鋪劉賛廷西湖中隠德泰緞局鉄嶺何永聚粮店三十一位各五興順車廠李少林公益錢鋪四户各四吊萬福車廠鴻慶堂全聚號韓芳草鋪四户各二吊此册共折銀念六兩三錢二分支繼卿募五百十三號滬册京都來胡俊堂五兩張南湖二兩胡志雲一兩春杏書屋二兩一錢七分孫樸庵一元麟實甫國苹原崇仲蟾三户各五十吊丁叔衡延紫　劉鍾山支繼卿四户各四十吊敦本堂趙燕孫姚惺僕三户各三十吊陳少秋張説儕松銘堂平陽郡汪四户各念吊成德堂十吊此册共折銀三十八兩九錢七分何受軒募五百十一號滬册京都來馬分樵二十兩馬陳氏三兩平盛氣齋二兩何自樹堂五十吊河南方蔚卿三十吊此冊共折銀念八兩三錢四分法清如募五百十六號滬冊京都來一清如水四兩報平安氏一百吊興盛堂二十吊　　費懷德堂無愧堂存意堂養心氏存心氏三無名氏敬心氏清心氏婆氏隠名氏陳良才蔡錢洲袁怡庭高溥泉張桂庭桐蔭書屋博陵郡鉅鹿氏源記豐記潤記善心氏廿五户各十吊此　共折銀念八兩六分劉吉生募二百八十二號册無名氏一元二百八十一號冊芹香書屋一元二百八十九號冊金潮生二元二百八十三號冊陳祖善二元二百九十號册無名氏一元二百八十七號册汪培卿二元聽桐書屋一元無漏居士二元四無名氏各一无晋源募三百四十四號冊福德昌二无長春恆一元槐遠堂八千義記四千東草山堂合安堂二户各三千兩銘書　二千四百安裕堂平善堂兩户各十千敦和仁豫鼎成億源同春棧義豐謙益祥永隆源謙復福昌棧恊泰東記永慶生無名氏雨記硯草堂蔣十六戶各二千廣源元　　　　源麗源祥源濟源裕源中孚吉洪錫記義源棧利和興恊同泰崇德堂元亨萬順炳興記棧同春汗福升賈森甫小　廿一户各一千興記春源王正和蔣開金王樹保無名氏六　　　　此岫共折銀六十兩四錢九分又募左春泉手三百三十五號冊乾和仁二元汪仲友募淮北六十四號冊十八兩五錢七分又清淮六十五號冊三十三元六兩六錢六分　　人　二百四十六號册八元六十四號册八元五十三號册四十二元三百八十二共合五十八元三百八十二蔣氏五姑一百千無名氏廿元無名氏二元○以上共　沙洲賑二七寳二　　　　八　　一百　十五元錢六百四十千三百四十二文 
[浙省撫轅抄]  
　　十月二十一日劉至喜禀知交缷衢郡厘局回省禀到萬福康徽州厘局差人晋省禀知聞訃丁父憂劉舜年禀銷代辦雙林厘局回省禀到候補縣薛受采塘樓厘局來省　　　　　數盈　記大功一次留辦一年禀見叩　按司獄王孝鼎交卸玉環巡檢來省禀到○二十二日前署紹磨管承勳交缷回省禀到 
[蘇]  
　　十月二十四日候補同知任本照缷署金山縣事回候補縣黎光日交缷代理句容縣事回○二十五日蘇松太道邵候補道蘇元瑞均上海來來○二十六日候　縣趙樹　　　　　棗鄉　首府委解生息銀兩差候補道庫大使陳以屏禀知奉藩憲委督造惠山李公專祠縣丞彭邦猷服關禀到鮑恩着銷松滬措資假並奉松太　　委　辦聞　　　　　　卽辭赴滬藍翎五品銜分發江蘇遇缺儘先補用縣丞張撅安徽人禀到 
[江督轅門]  
　　十月十五日候補道韋禀知者吏治同知桂林奉傳甌别○十六日候補道陳朱家山回前江蘇同知陳德濬浙江來廣東高州鎭楊玉科辭○十七日浙江副主考朱琛拜會　　　正任通州李春棠奉飭毋庸赴彭部堂營回省江寗縣丞金之翰奉委解朱家山河工經費○十八日知縣陳湧泉奉委府發審差同知湯紀尚回蘇○十九日藩轅牌示海　　　　塵獻廷因病請假調理遺缺查有候補知府丁葆元署理○二十日委署海州丁謝委　州汪承福奉司委總辦粥廠差從九陶鵾委難民厰又鄭白琦銷河運差並騐看回省藩轅牌示東臺典史陳慶祺現已來省繳憑應卽飭赴新任○二十一日江甯縣丞金之翰解朱家山河工經費回○二十二日總兵王俊南見謝委總巡水利河道知縣張瑾赴上海騐收艇船工程藩轅牌示前經調簾之興化縣夏輔咸因病請假並未入闈現口病痊來省銷假自鷹飭回本任○二十三日江南機器局直隸候補道以興鋭到見卽辭回滬興化縣夏輔咸謝飭知回任江西丞史慶松解銀來請補蕭縣典史李椿壽蘇州來 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年十月十六日京報全錄]  
宮門抄○發抄旨四道○上諭一道錄前○江撫李等奏修整書院更立課程摺○江學政洪奏請賞假省墓片○浙撫陳奉正考官秋闈事舉據情代請省墓摺○又奏副考官請賞假脩墓片○江督左奏爲補奏甄别連判片○將軍崇奏遴員調補知縣摺○總兵刁奏出洋巡緝日期摺○大臣色奏揀員代辦札雅事務片○黔撫林奏甄别州縣夾片○十月十六日刑部都察院大理寺侍衛處值日無引見○禮王等仰山窪合操覆命○吉和假滿請安○山西副考官龔鎭湘到京請安○芸公續假十日○召見軍機○發抄張樹聲奏請將限内拿獲越獄逃犯之蠡縣典史葉傳綬等照例議處奉旨吏部議奏欽此○任道鎔奏本年武闈鄉試請派藩司崇保代理並調曹州鎭趙鴻舉會同考試奉旨知道了欽此○又副將萬年清補臨清營副將奉旨兵部議奏欽此○朱逌然奏恭謝天恩奉旨知道了欽此○○頭品頂戴江西巡撫臣李文敏翰林院侍讀學士江西學政臣洪鈞跪奏爲修整省城經訓書院更立課程以崇實學而育人材恭摺仰祈聖鑒事竊維國家儲才之道首重學校而作養士子以輔翼學校者則賴書院江西省城舊設三大書院曰豫章巡撫主之曰友教曰經訓藩臬兩司主之經訓剏於道光年間臬司劉體重所建他書院課時文此則專課經解文詩賦銜華佩實相輔而行法至良意至美也乃行之數十年寖就廢弛肄業士子非特不能解經卽論著雜體亦蕪陋無足觀馴至以經文課士臣文敏在臬司任内以其名實不稱改課詩賦思加整頓旋卽升任臣鈞抵學政任後深究廢弛之由力求振興之道與臣文敏往復籌商意見相同查書院基址本隘齋舍無多歲久失修風兩漂摇不堪棲止爰飭藩司籌欵葺舊增新仍令署臬司王嵩齡董理其事選士擇師改章設課約舉更定章程大端有四一書院向以甄别取士現倣浙楚等省書院之制由學政歲科時擇高才之生送院肄業一非住院者不准應課庶不至徒有應課之名無肄業之實一聘延山長不拘名位籍貫一書院向無書籍山長束修士子膏火皆形菲薄現議酌增並多購經史子集存儲院内本年工竣後以新章開課經緯經史課藝頓覺攺觀江右搢紳僉以爲宜且請奏明定章庶垂久遠臣等伏查江右夙稱才藪自宋至明科目人文之盛甲於東南迨入國朝尤爲昌熾乃以數遭兵燹户鮮藏書多浸失師承惟求速化夫讀書不根柢經史而但剽竊程墨弋取科名此其弊不惟文風衰替已也士習之隆汙人才之消長實隠繫於此此次更定書院課程雖曰去故取新抑示循名責實行之久遠則人文蔚起必有可觀庶幾仰副作人之化於萬一所有整頓經訓書院緣由謹合詞恭摺具奏伏乞皇太后皇上聖鑒謹奏軍機大臣奉旨知道了欽此○○洪鈞片再臣鈞視學任滿應俟新任學臣陳寳琛出闈後擇期交替竊臣原籍安徽隸籍江蘇兩地先塋兵燹以來疎於修葺詞垣供職十有餘年廻望松楸每深思慕臣交卸之後若由長江順流而下一水可達合無仰懇天恩賞假三月俾臣就近回籍省墓一俟假滿卽當趨赴闕廷恭覆恩命所有微臣乞假省墓下忱謹附片具陳伏乞聖鑒謹奏軍機大臣奉旨着賞假三個月欽此○○浙江巡撫臣陳士杰跪奏爲正考官秋　事畢懇恩賞假回籍省墓據情恭摺具奏仰祈聖鑒事竊臣准浙江正考官兵部左侍郎臣許應騤咨開竊應騤奉命典試浙江於八月初一日到省初六日入闈將試卷悉心校閲取中如額兹於九月十一日揭曉秋闈事畢應卽回京供職惟念應騤自同治二年服闋赴京當差迄今二十年先人墳塋久未展拜南望松揪時深依戀因思浙江至粤東水程甚便咨請代奏籲懇天恩賞假兩個月自備資斧回籍省墓俾得稍盡鳥私一俟假滿迅卽回京巷覆恩命不敢稍事耽延等情前來臣謹恭摺代陳伏乞皇太后皇上聖鑒訓示謹奏軍機大臣奉旨許應騤看賞假兩個月欽此○○陳士杰片再臣又准浙江副考官翰林院編修朱琛咨開竊琛奉命充浙江副考官業已揭曉事竣應卽回京供職惟接到家書今年雨水過多先壟被冲坍損亟須修理因思浙江至京道出鎭江距原籍安徽涇縣一水可通咨請代奏籲懇天恩賞假兩個月回籍修墓以遂烏私一俟假滿卽行回京恭覆恩命不敢耽延等情前來臣謹附片代陳伏乞聖鑒訓示謹奏軍機大臣奉旨朱琛着賞假兩個月欽此○○左宗棠片再兩淮候補運判盧朝弼到淮後試用一年期滿由兩淮鹽運使洪汝奎造具履歴詳送前督臣劉坤一甄别該員間習鹺務堪以留淮補用並照新章考試取列二等咨移部科查照旋准吏部覆稱勞績保舉候補等官凡係補缺應行具題者試用期滿應由該督詳細甄别專摺具奏等因卽經轉行運司去後兹據署兩淮鹽運使徐文達遵昭部咨詳請補奏前宛臣覆核無異謹附　陳明伏乞聖鑒敕部查核謹奏軍機大臣奉旨吏部知道欽此○○奴才崇綺松林跪奏爲遴員調補要缺知縣以資治現恭摺仰祈聖鑒事竊查前因懷仁縣知縣章樾與通化縣知縣張錫鑾係属兒女姻親照章令後補之章樾廻避當經奏請與懷德縣知張雲祥互相對調接准部議以章樾係得缺後始行締姻核計到任在先締姻在後按照章程不准以實缺對調應卽開缺留省另　所遺懷仁縣員缺令卽另行揀選等因部文坐於六月二十九日照限减半計算應以七月十四日接到部文之日作爲見缺日期係題調邊要缺例應在外揀員調補查奉省現任府經歴縣丞應升知縣者非現居要缺卽人地未宜别無合例堪升之員應於簡缺知縣内調補惟該處缺係新設必須勤苦耐勞方能勝任奴才逐加遴選查有開原縣知縣魏樾年四十三歲係直趙州附貢生由候選府經歴因勦匪出力保留奉天儘先前補用同治十二年四月騐看到省光緒二年因辦理善後事宜出力保奏俟補缺後以應升之缺升用遵例捐免補本班以知縣仍留奉天歸候補班補用請咨赴部於三年七月初十日經欽派王大臣騐放堪以發往十一日覆奏奉旨依議欽此九月二十六日領照到省五年報捐同知升銜六年因迭次擒獲馬賊首要案内請俟補缺後以知州用七年四月初六日補授開原縣知縣到任連閏扣至八年三月初六日試署一年期滿業經題請實授在案查該員才識明練局度安詳以之調補懷口縣知縣實堪勝任卽歴俸未滿應令照例捐免任内並無别項違碍處分核與調補之例亦屬相符合無仰懇天恩俯准卽以開原縣知縣魏樾調補懷仁縣知縣洵於地方有裨如蒙俞允該員係實任知縣調補知縣銜缺相當毋庸送部引見所遺開原縣知縣雖係選缺惟奉省　有應補人員容俟接准部覆再行揀補所有遴員調補要缺知縣緣由是否有當理合恭摺具奏伏乞皇太后皇上聖鑒勅部議覆遵行謹奏軍機大臣奉旨吏部議奏欽此○○○遇缺儘先題奏提督署理廣東瓊州鎭總兵印務肇慶協副將奴才刁經明跪奏爲奴才出洋巡緝日期恭摺具奏仰祈聖鑒事竊照道光二十三年十一月初七日欽奉上諭嗣後沿海水師各鎭著于每歲出洋時具奏一次俟出洋往返事畢卽將洋面如何情形據實具奏其實因公不能出洋卽着自行奏明均令咨禀該省總督以憑查核等因欽此伏查瓊州洋面每年分上下兩班統巡上班自正月初一日起至六月底止輪值海口營叅將出洋統巡下班自七月初一日起至十二月底止輪值總兵出洋統巡光緒八年七月初一日届當奴才下班統巡之期據上班統巡署海口營恭將卓延齡將拖民各船禀交前來奴才卽日出洋督率值巡備弁管　拖民各船在于所屬洋面遍歴梭巡嚴密查緝總期有盜必獲以仰副聖主綏靖海疆之至意險將出洋日期禀報督臣查核容俟奴才洋巡班滿再將巡緝日期具報外理合恭摺具奏伏乞皇太后皇上聖鑒謹奏軍機大臣奉旨知道了欽此○○色榜額片再奴才查札雅地方與三岩野番毗連爲川藏出入孔道漢番差事往來絡繹僧俗商賈人等雜處其間現在札雅呼圖克圖旣巳圓寂管黄敎及經理地方一切事務自應查照成案揀選可靠之人代辦總理其事方足以專責成而徴妥恊奴才於光緒五年由成都赴燕時道札雅曾面見倉儲巴羅布　丹增數次查其人尚謹愼深習經典堪以代辦札雅事務奴才爲愼重地方起見可否之處伏候聖裁如豪俞　　奉到諭旨卽行飭知遵辦理合附片具陳伏乞皇太后皇上聖鑒訓示謹䝉奏軍機大臣奉旨覽欽此○○林肇元片再前准部咨奏定章程道府州縣無　　　勞績保歸　補人員應以到省之日起扣限一年詳加察看出具考語奏明分别煩簡　用等因歴經遵辦在案茲查有候補同知直隸州知州張正煃候補同知章真事侯　知縣伍恩桂曹愼修俱已察看一年期滿應行照章甄别據署　司松長臬司易佩紳造册會詳核奏前來臣查該員張正煃精明幹練章貞甲辦事穏練伍恩桂能　　　　　修心地誠實均堪　省補用除册分咨部科外　會同雲貴督臣劉長佑合詞陞片具陳伏乞聖鍳謹奏軍機大臣奉旨吏部知道欽此 
 
