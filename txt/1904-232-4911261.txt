# 1904 - 232 - 4911261

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉畢備以本局新鑄大號鉛字排印先成二百卷計訂四十八本已陸續發交與股諸君前因秋試赶印後三百卷於是全書告成共訂一百二十册實價洋銀二十八元購票諸君請於七月朔起至申報館繳票取書所有各外埠經售處請将二批股洋匯滬當卽照發不誤 
[四書五經義大全] [  圖書集成局啓]  
　　坊間四書五經義汪牛充棟日互相剿　十九雷同本局有見於此特請名夙廣收古今名人經義之作彚爲一編題有未備埃次擬補共五十七卷爲文五千餘篇　皆獨運匠心詞　義正本届鄉會試各題無一脱漏　　利器無有過於此者訂十六厚本價洋兩元八角欲購者請至上洋三馬路申報館申昌書室及各書坊　有代售 
[論中國處置俄逃艦之難]  
　　俄日旣戰環球各大國皆以局外中立自處我中國亦隨其後宣布局外中立之諭以告海外各友邦夫以我中國東三省之地竟爲俄日兩國之戰場我固不能置身事外如環球名國之可以中立自處也乃旣自處於中立矣俄國承認之日本亦承認之自餘各國亦無不承認之則我中國固儼然局外中立之國與英法德美意奥諸國無以異也乃吾於旅順俄籃之逃至各口而不禁有所不解焉旅順俄艦之逃至各口也有至烟臺者有至膠州灣者有至上海者烟臺上海我中國之地也膠州灣雖亦中國之地而已租與德國則德國所宜管理者也德與中國同爲局外中立則德國爲之而以爲合於局外中立之例者我中國爲之當亦無不合於局外中立之例故不必博稽公法而卽觀目前中德兩國所爲之事宜若可比而同之矣乃兩國之自處於局外中立也同而日本之所以待兩國者則有異何也俄艦之逃至烟臺與逃至膠州灣同一逃入局外中立之國之境地也謂中國宜阻之不令駛入烟臺則德國亦宜阻之不令駛入膠州灣乃德不之阻而中國亦不之阻以爲合於局外中立國之例則兩國固皆合也以爲水合於局外中立國之例則兩國固皆不合也乃俄艦之逃至烟臺者旣由我海軍統帶薩鎭軍令俄艦起卸軍火歸中國保護矣而日艦竟乘夜入口迫合俄艦投誠互相詰責致日兵官爲俄兵官投之於海自焚其舟日艦遂将其燼餘之半曳之以去而俄艦之逃至膠州灣者則文匯報據青島來電稱日本外務省致電青島德官罄稱德國将俄艦拆卸軍装日本甚以爲是並甚感謝又稱日本艦隊不到青島其所以到者不過先時尚未見信未知俄艦已卸軍装欲於俄艦離青島時捕之並非管督德國云云合兩事觀之俄艦之逃至膠州灣者德國　是令其起卸軍装也俄艦之逃至烟臺者我亦猶是令其起卸軍装也而日於德之所爲則發電致謝之於我之所爲　将俄之曳而去之何中德兩國所以處置俄逃艦者同而日本之所以待中德兩國者竟有異卽或曰烟臺設逃艦之爲日所捕以添煤欲遁也然軍装果已起卸矣則俄艦卽遁出烟臺亦必爲曰人捕獲俄兵官卽極下愚當亦斷不出此正恐日人欲加之罪設爲此語以明捕之非無故耳雖然俄艦不足惜所難者中國夫中國之難非祇烟臺一事無以對俄人一時不能了結也難於上海之俄逃艦因此益無從措手耳欲迫令起卸軍装則恐俄艦以烟臺之事爲口實不聽華官之言欲責令　拽駛去則又恐其遷延時日不遽肯從今者日艦已駛至滬上伺察於旁　機急迫萬分而處置之法尚不能定嗚呼我中國以　弱之故見輕於人措置不合於法也固不免交涉之棘手措置卽合於法也亦難免交抄之棘手苟能如德國之强則卽有俄艦逃入口内不過令其起卸軍装而已足使日本無從置喙矣亦何必慮處置俄逃艦之難哉 
[電傳宫門抄]  
　　昨日午後一點鐘時京師友人專電告知本館云七月十一日皇上召見軍機大臣是日並無明降上諭 
[　　前日下有日本兵艦四艘駛至大戢山洋面昨日遣一魚雷艇駛入吳淞下碇張華浜附近蓋欲查察俄逃艦之舉動也 
[各國領事會議俄艦事]  
　　旅順俄艦逃入吳淞已有多日蘇松太道袁海觀觀察與俄日兩國總領事文移相商迄無眉目昨日駐滬各國總領事互相集議籌商處置之方或令俄　起卸軍装或令依限駛出如保定見刻尚未經探悉實情 
 [P譯東京官電紀日沈俄艦>]  
　　昨晨駐滬日本總領事小田切君以所得東京外務省小村男爵公電勝函見示内開俄國巡洋艦娜維克於華歴七月十一日駛經俄屬薩哈連島之科沙科夫海面與我國巡洋艦相遇發砲擊之當卽沈没 
[裁撤門稿]  
　　姑蘇訪事人云各處大小衙門向有錢　稿案等名目均由本官遴派親信家丁承充現任江蘇巡撫端千橋大中丞以此輩類皆　假虚威攬權牟利爰飭各衙門一律裁撤所有應辦事宜另委佐雜人員承值現已一律下札次第舉行矣 
[批斥庇私]  
　　南昌訪事人云吉安督　監局總辦陳大令鴻章兼辦緝私事務近日查出船户蕭鴻鈞所装之鹽有于額原領引額外另装四包者詰知由某紳包庇情事因卽發出牌示曰查船户蕭鴻鈞装運水販淮鹽十一引前往安福旣票外另装四包道出固江應卽先行報明将發單與水程並驗何以匿不呈報迨該分司查出始稱係沂塘春泰店所買該分司見該船户言語支吾不實不盡将鹽起入署中移解來郡該商號自應靜候查明以昭核實乃鹽甫到局輙請紳士要挾肆口謾駡殊屬　大妄爲不成政體當此總局憲與督鹽憲整頓鹽務之際豈容船户夾私紳士包庇 
 
 

Page 2

 
 
前據船户蕭鴻鈞供稱當時發單與水程並呈分司需索不遂堅要起鹽春泰店夥供稱廬陵向來不用發單是該船户之供與該店户之供自相矛盾且據承辦安福額銷吉福源夥到局面禀此鹽實係装往安福因被查獲詭託沂塘承認應請免辦等情是船户之供固難憑信吉福源之語亦無確據案關夾私不厭詳愼本委員辦事毫無假借亦毫無成見若係夾私之鹽卽當解往總局不稍徇情果係沂塘之鹽亦當飭令具領斷不至因紳士要挾故章偏執仰候確切查明無枉無縱以持情法之平可也 
[詭計莫售]  
　　廣州訪事人云韶州府屬曲江縣南水地方有一煤礦前經商人許炳芳建議開採縣主某大令禀知府尊某太守查得事多窒礙詳請大憲封禁在案許遂疑府署幕朱某有得賄串庇情事上控兩廣督轅督憲岑雲帥發出批示云南水煤山領照開採有碍田園廬墓該府俞守詣勘禀覆形勢瞭然不啻如指諸掌輿情不順斷非用强所能枊勒自應作爲罷論該職計無所復而控府署幕友得賄串庇以圖挾制反噬此等坡倆皆健訟者習慣爲之本部堂於幕閽書差因事被控無不加意體察必待証據確鑿而後按法嚴懲若徒肆口飛誣别無贓私過付則斷無平空繩人以法之理該職商以混控爲翻案地步又假託揭借洋欵以爲日後圖賴張本居心行事狡則狡矣其如詭計莫售何抑知辦礦之初該職商是否私借洋欵與人無涉乃敢混請代償尤屬荒謬嗣後老芥山煤礦照舊封禁不准批商開採以息爭端一面将許炳芳是何職銜查明詳革以爲狡猾健訟者戒仰善後局備移南韶連道行府轉飭遵照至府幕朱姓在韶年久有無在外交通舞弊難　地方耳目該府并卽詳查虚實分别去留愼勿太阿倒持爲要 
[統領易人]  
　　南昌訪事人云江西常備中軍統領郭觀察人漳前在陜省被參革職因於今春投効贑省卽蒙撫憲夏菽軒中丞委以是差夏間保舉開復留江差遣當經謝侍御復上彈章奉旨不准保留中丞乃命撤差另委第一營營官滕驤接統其軍衛隊管帶魏焯文督帶第一營其衛則委第三營營官兼帶 
[補述逃員提省情形]  
　　革員裴景福由澳門提省收押南海縣内監已詳前報兹又接廣州訪事人云上月二十三晚九點鐘由葡官命肩輿将裴舁至埔頭用駁艇載至粤省大憲所派雷虎兵船隨有葡督之所派兵官曁警部長與醫生等到船将裴衣服盡行更換蓋防其携毒自盡故也裴至是始命人登岸取烟具至旋展輪來省押入縣監由按經廳府經歴親自看守坐臥不離鹽中應用各物以及飲食等類俱由南海縣傅明府備辦聞每餐必具盛饌云 
[旗兵殺人]  
　　鎭江訪事人云本月初七日之晚二鼓時旗兵王某行經大市口左近突被同營某甲用刀戳破頭顱傷重踣地未幾卽溘然而斃刻方由巡弁偵緝兇手尚未悉是何寃仇也 
[蘇鄉梟患]  
　　姑蘇訪事人云著名梟匪衛某糾黨百餘人麕集蘇鄉滸墅關附近金墅鎭開設賭塲藉此爲斂財之計有岳少山者在該鎭開設烟館數載於兹少有積蓄梟黨涎之已久本月某日梟黨欲令人塲賭搏岳設詞却之梟黨忿然見面岳惧卽於夜深人靜時挈其幼子由後户逸出避至蘇城翌日梟黨查悉不覺大怒立将岳家中所有悉數刧去旋将岳友開設小茶肆之某皿擄至舟中勒出洋銀二百七十元始得釋出臨行謂如敢報官莫怪老子無情民説者謂目下長州縣蘇靜菴大令捕梟何等森嚴乃若輩仍敢横行若此亦可謂目無法紀之尤者矣 
[香山匪患續聞]  
　　廣東香山縣境沙匪滋擾情形略登前報兹閲羊城日報云縣屬紳董潘君斯瑩等以焚劫頻仍不勝其擾具禀督轅請早調軍剿辦督憲岑雲帥發出批示云查本案昨據統巡李道将圍捕情形電禀當經電飭遵辦在案兹據禀前情香山一帶近來沙匪猖獗爲昔年所無該管文武倘能先事查緝各匪何致如是充斥毫無顧忌甚致僞扮旗幟號衣抗拒官兵儼同對敵東莞明明倫堂萬頃沙向有弁勇在彼巡緝此次官兵圍捕王珊岐緊急之際膽敢施放冷槍一輪致傷兵勇數人顯係與賊交通有心相助亟應嚴拿懲究仰廣東營務處兼緝捕局會同按察司立卽移行李道及香山東莞兩縣文武迅速督率弁勇配齊軍火并調撥輪扖及各鄉圑練探明匪蹤設法圍捕合力兠拿務将各匪首要悉獲懲辦該弁勇紳圑如能拿獲匪中首要准事竣酌給奬賞以示鼓勵一面勒令萬頃沙紳耆弁勇速将放槍之匪全數交案訊究倘敢抗玩卽由李道查明圍捕及将庇匪紳弁詳請斥革提省嚴辦仍責成各沙業主紳耆整頓圑練清查内匪聨絡防緝一有匪警務當合力追捕不得彼此推誘袖手旁觀若各沙有心庇匪一經查出定将窩匪之處寮屋田産一併充公决不寛貸懍之切切旣而舉人龍孝廉景愷以亦沙匪猖獗情形具禀撫轅隨奉撫憲張安圃中丞批示云近日沙匪猖獗經飭統巡水師李道率隊剿捕莫軍門亦督勇會拿擒斬頗多辦理尚屬得手惟匪首林瓜四等或稱殲斃或稱在逃現禀旣謂其分黨仍匿香山隆都黄圃各沙圍自應澈底清除以安農業而免後患仰營務處兼緝捕總局會同按察司備移李道再督弁勇嚴密圍捕並移行該管營縣一體兠緝曁飭該紳等各率沙勇恊同嚴拿務将首要各逸匪悉獲究報毋稍鬆懈至各沙向抽捕費爲數不資旣有輪拖各船三十餘號水勇七百餘名如果巡緝認眞賊匪當不至披猖至此兵勇祇能派令剿辦勢難常川駐守各紳耆業月財産所繫當籌自衞良策應如何整頓沙勇實力巡防之處並由司局備移李道督同該管有司會商該紳等妥訂章程禀報舉辦總期事有實濟費不虚糜勿任泄忽因循是爲至要禀抄發 
[薊都雜志]  
　　京師訪事人云六月十九日晚突有匪徒多人赴前門外柳樹街某小班中意圖乘間劫取妓女被巡街弁勇查知前往掩捕匪突放洋槍抵禦勇亦放搶還擊匪不能支分頭竄逸翌日黎明各匪至前門外東城根乘津蘆火車逃赴津門經内城工巡局弁卽日帶同眼線乘火車跟蹤追去在天津某客棧拘獲男犯七名女犯二口仍乘火車押送來京解赴工巡局審訊聞男犯中有指名嚴拿者六名惟首犯奎秃兒迄未緝獲未知如何辦理也○畿輔自六月十七日大雨如生連宵逹旦數日不休至二十日放晴四野無不霑足二十日後護門河水陡漲至四五尺前門西河内一童泅水爲戯被浪冲沈竟不得起次日見屍浮出經人撈獲已不可救治矣 
[滕閣餘霞]  
　　南昌訪事人云江西大學堂飯廳前以規模狹隘不敷位置興工改作大約月内定可竣工矣○南昌縣知縣江雲卿明府查悉近來官場多尚虚文而祭祀尤甚爰頒硃諭令辦硑丁役一體知悉其文曰現在各憲認眞辦事遇事留心非昔年可比凡有各項要差以及伺候各署差事日行事件務須振刷精神小心伺應遇事無分大小勤快爲主隨到隨辦隨喚隨行不得片刻稽延至滋玩擱悞公何前任伺候藩憲致祭龍神祠羊小如貓杯中無酒皆爲大不敬也細查此事非官之過乃禮房及差總等之疏忽耳前車可鑒本縣性急旣喜實在做事視公事如家事無稍苟且爾等務各激發天良實心報効嗣後痛除積習力改前非無論事之鉅細一經得信或奉頒諭不分晝夜竭力赶行凡事親身督差赶辦不可任聽外差人等疲玩敷衍潦草　責有悞差事躭擱要公　官花錢屬氣大凡祭祀必須誠心照料預先飭工掃抹乾凈祭猪宜肥羊 
 
 

Page 3

 
 
須碩大器皿鮮潔品物全備方昭恭敬起坐鋪設尤宜整齊以備上憲視之無責言其實不過多費唇舌略跑路耳所費無幾官必不惜小費而悞公事若爾等任憑禮房外差人等潦草敷衍無不悞公無不慪氣本縣實事求是爾等應有所知自此諭後敢再舊染不改一味因循懶惰趁早告辭另謀好事否則一旦悞事本縣執法無情莫謂言之不預也切切特諭 
[潤州近事]  
　　鎭江訪事人云欽派查辦江南事件大臣鐵星使良定於日内由京南下日前駐防鎭郡之南洋續備新湘全軍統領徐瀚臣及江南武威新軍統領魏榮斌二軍門接到電音知星使有校閲沿江各防營操演之信故二軍門持嚴飭麾下各營管帶於初二日起早晚兩次親率勇丁至大校場操演各種技藝○本月初三日晨九點鐘時有法國兵艦二艘均由申江鼓輪過鎭小泊片刻旋卽溯江上駛向漢皋進發○目下鎭屬各縣鄉間土棍充斥往往勾結光蛋鹽梟聚賭逞兇爲害閭里常鎭通海兵備道郭月樓觀察惡之札飭署鎭江城守營參府兼水陸總巡周錦堂參戎轉札金壇丹陽溧陽各營汛弁一體嚴密巡查毋許疏懈 
[五茸秋草]  
　　松江訪事人云浦南葉榭左近蒋甲與同姓蒋乙有釁被乙糾衆拔去道出南橋爲飛划營沈王兩哨弁所知追蹤截獲禀知營主徐遊戎派剅哨王壽江率師船兩號将甲送交華亭縣署時甲家屬已投縣聲控縣主孫花樓大令派差拘乙到案押候訊懲○本月某日之夜婁縣黎子新大令由府署遄回公館道出華亭縣積榖倉卽改設勸工所屋後微聞屋上人語聲心知有異急命停輿察視一面遣人至華亭縣署報請查勘華亭縣孫花樓大令立卽查察果見七犯狙伏鴛瓦間乃命曳下尚缺盛姓等二犯遣通班壮捕四出追緝詎料盛等逃至北門已爲朱梅泉守戎所獲押送本營營主余志賓遊戎轉禀提憲楊軍門派弁持片送歸華亭縣署○邇來郡城文武各員夜巡異常嚴密本月初一日府尊田太守率同華婁兩縣孫黎兩大令曁府屬印发各官中營何參戎亦督率各營将備曁千把員弁四出巡查均至普照寺總局會集俄而提憲楊軍門亦命駕戾止小憇片時然後與各官分投巡弭直至東方将白始各分道而回○松郡圑練勇丁計華亭三十名婁縣五十名自本月初一日由孫黎兩大令偕管帶李千戎等賫送卯册至普照寺總局交柘林廳李冬生别駕統帶後議将民間舊有之巡防捐逐一加增月提制錢五十千津貼統帶此外復派經廳知廳水利廳華捕廳婁捕廳等五員爲分統定五日一班按夜輪值廳尊一員帶勇巡緝卽於捐欵中月提錢十三千文每員攤給三千文爲輿馬費 
[上海官場紀事]  
　　江蘇候補道萬梅巖觀察中立前奉兩江督憲魏午帥委令來滬謁見由美回華之倫貝子現已事畢觀察因於昨日至道縣各署辭行卽日回寗禀復○昨日候補知縣文紹香明府太陽廟巡防局委員章次荍二尹先後詣道轅謁見蘇松太兵備道袁海觀觀察○昨日鈞和兵輪船管帶馬榕軒千戎因奉道憲袁觀察委装軍械運赴江陰防營交納當卽投轅禀謝繼至製造局禀知總辦魏觀察領取軍械卽日起程○昨日江南提督楊鏡巖軍門至縣署辭行卽回茸城節署○昨日福山鎭總兵徐吉雲總戎傳隆江蘇候補知縣竇奠膏明府鎭山至縣署拜會　大令○昨日本邑龍華鎭巡防局委員沈秋孫二尹褀年至縣署謁見汪大令禀陳要公○本邑南市十六鋪巡防中局委員兼馬路工程局襄理讞政之黄衡堂二尹前奉關道袁觀察委充倫貝子行轅文巡捕昨日二尹以貝子業已起程照常赴工程局訊判各案 
[本邑盜案]  
　　本月初一日周太僕廟左近某姓家被盜匪十餘人撞門入室劫去衣物及洋銀一百五十餘元直至前日事主協保投上海縣署禀報縣主汪瑶庭大令准詞諭令地保伺候赴鄉勘騐 
[木工斃婦]  
　　寗波木工吳阿利携其妻何氏僑居唐家弄七浦路第九百六十八號門牌屋内氏年近花信性本輕浮時與惡少結露水緣而夫尚懵然罔覺前晚十一點鐘時吳事畢回家適見氏與不識姓名之某甲對坐私語不覺忿火中燒立将氏扭住兇毆氏情急扭吳髮辫牢不肯釋吳怒更甚遂将鑿子向氏右腿猛刺深入二寸餘霎時鮮血直流痛極倒地鄰人徐阿泉聞聲趨視見氏已一息奄奄卽倩人舁送同仁醫院醫治醫生驗得總血管已斷無可救治延至夜間二點鐘時溘然斃命天明捕頭派包探顧阿六将吳拘入捕房並知照是圖地保投報上海縣署午後二點鐘時縣主汪瑶庭大令帶司刑仵書役人等命駕至屍塲捕頭令将吳及徐送請訊核大令略詰數語飭仵作如法細騐旋報騐得死者右腿刀傷一處約深三寸確係因此致命大令離座親視無誤令吏塡明屍格交其家屬備棺收殮吳與徐仍帶回捕房押候解送公堂禀請讞員黄耀宿司馬訊明然後解回縣署訊辦 
[火警類誌]  
　　昨晚七點半鐘法租界小東門外洋行街某姓家不戒於火霎時烈燄飛騰瞭望臺鳴鐘報警救火會西人急驅皮帶車至竭力澆灌逾時得卽熄滅迨十點半鐘英租界望平街某姓店鋪又兆焚如救火會各西人復驅皮帶車風馳電掣而往汲水狂噴祝融氏卽歛威而退至如何起火及焚去房屋若干統俟明日探明再錄 
[幾肇火災]  
　　前晚裏虹口漢碧禮路震記冶坊忽然失火幾肇焚如幸卽察知竭力灌救得卽撲滅不致成災然已受驚不淺矣 
[浦東保甲總巡局紀事]  
　　本邑浦東保甲總巡謝岳松明府訪悉邇來鄉鎭市上各肉鋪往往至滬上購得瘟豬携回發售殊於衞生之道攸關爰飭地保将各肉鋪一律造册以便傳諭禁止○浦東保甲總巡謝明府以邇來時届秋初而天氣依然燥烈以致鄉間疾病蠭起心竊惻然爰禀明蘇松太兵備道袁海觀觀察将所製痧藥隨時施送外並卽出示曉諭居民人等每家水缸多放貫仲以免水中毒蠱傷人亦關心民瘼之一端也 
[南市捕房紀事]  
　　昨日南市萬豐酒坊夥張春生由海神廟門首乘東洋車至十六鋪橋怱怱下車而去遺失鈔票洋銀一百元洋銀五十元張遂投報捕房請爲查緝○昨日漁人嚴榮和持網至十六鋪新馬路一帶河中捕魚悞将路上電線碰壞經巡街捕拘入捕房捕頭令押候解送馬路工程局禀請總辦翁子文太守訊核○金慶餘扭船户李正元徐洪發至捕房稱此二人承装漕米至某處交卸事後查出短交米一百二十餘石請爲究追捕頭令押候解送工程局禀請訊究 
[美租界捕房紀事]  
　　前晚甬人李阿根偕妻某氏投捕房訴稱僑居新記浜第一百四十一號門牌屋内被氓阿榮恣情汚穢請爲查究捕頭令包探張才寳查明實情再行核辦○昨日午前工部局第四十八號垃圾車馬夫朱咸福駕車至西華德路偶不經心致将西人某甲所乘馬軍撞壞由五百四十三號巡捕将朱帶入捕房捕頭詰知兩造各有不愼令甲自投公堂具控○前晚歹人朱阿二至提籃橋左近誘拐徐秀珍之女携之而逸行至公平路碼頭正欲乘輪船起行被徐追獲拘入捕房捕頭詰知情節支離令自投公堂具控 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　沈宦前以失竊衣物疑及家丁張滕及已歇家丁朱安派人送縣請究經縣主汪珤庭大令研譸張代認竊過帽縷付質後曾将質减給朱令代售去嗣朱将票售與趙某被趙訴知沈姓等情前晚大令復訊張供朱先在主人處服役去年辭歇始用小的帽纓實係小的所竊質得洋銀早已花銷殆盡朱以失　勾留小的處因将質劵倩伊售脱不料卽售與主人之戚事遂敗露朱并不知情尚求恩宥朱供小的受張之愚并不與聞其事大令判将張責四百板著與朱迅速回籍如違嚴辦○羅水發行竊公興炒貨店洋銀四十二元經大令訊供限追所失洋銀迄未遵繳前晚提案復　判送改過所收押半年期滿兩核○歹人許同山及劉奶奶等一干人因拐案牽涉由通州知州王刺史移文關提縣主汪大令派差提案張洪春供小的係山東人與花烟館鴇劉奶奶平湖阿姐相識日前劉奶奶與許爭閙小的查　知有一孩經人竇與劉奶奶後倩許轉賣與楊姓得洋銀五十元今楊姓查知來歴不明将孩退還與許致相爭閙小的曾勸　　許合還楊姓原價孩則由劉奶奶領去今劉奶奶已回寗波此聞祇　兒子求鑒許供劉奶奶倩小的售孩不知其細故敢介弨賣與楊姓迨後查悉急卽退回孩亦仍由劉氏領去平湖阿姐供併等賣孩之事並不與聞惟小婦人前在某茶館見楊抱孩退回卽由許向張洪春取銀給還求鑒大令判許交保候查明再核 
[英美等國租界公堂瑣案]  
　　四百三十二號華捕禀稱前日有山東人杜詹田在泥城外卡脱路第三十一號房屋吕公館後面花園樹上欲圖自縊由小的解下詢之其何故輕生據述貧無聊賴因卽帶入捕房捕頭令解案請訊讞員黄耀宿司馬會同英總領　署繙譯官　爲門君訊之杜詹田供稱三十八歲來滬尋兄不遇進退兩難是以自萌短見司馬憫之商之德君著将杜押候過堂核奪○鴇婦顧曹氏禀稱小婦人在三馬路三百十三號房屋開設妓院前日有吳連卿者來院尋歡藉端吵閙並以小刀向人恐嚇隨身携帶銅鐘外國鞋鏡子眼鏡玳　手釧等物見其形跡可疑訴諸捕房捕頭派某包探拘解請訊質之吳連卿供稱僑寓泥城外新馬路詞源閣原籍金陵前日來滬購買書籍司馬詰其所携各物從何而來答稱均購自某洋貨號尚求鑒察司馬商之德君著将吳押候查明於禮拜三再訊○三馬路一百五十八號木器店主李思　禀稱前日蔡阿炳來店商租床桌凳几椅著衣鏡等物言明租價囑送至某處房内詎自前門送入蔡卽将各物從後門運出送入質庫小的與之理論一味持蠻求請訊究蔡供業已贖還求恩司馬商之德君判将蔡管押一月○甲乙二洋人禀稱商人等房内時時失竊前日又失去夾金打鐘一座計值洋銀一百五十元報由包探陳山林與某號西探拿獲竊賊宋阿亨查其原贓将夾金鐘質於泰來押店計洋銀五元請提質店主張金記究辦司馬質之宋阿亨俯首無詞隨判責二百板押二月泰來押店主張金記著傳案訊懲○工部局洋人禀稱周青阿富王文明任昌生釐阿全等五人向本局木侂頭徐吉甫索詐由徐訴知已倩捕房将周青阿富王文明三人拿獲沿有任董未經拿住兹将周等三人解案請著将任董交案質訊司馬訊之周等同稱並非索詐實與結算工帳任董二人請寛限十日交案司馬允之○前者虹口怡和絲廠洋人控小工王慶生周志江串竊廠絲售與王洪泰絲線荘得洋銀十六元分用等情當經司馬飭探傳提王洪泰到案治其收贓之咎昨由包探劉森堂将王傳案句馬卽提王慶生周志江與之對質怡和洋人投案稱王所收之贜值洋銀五十元王祇以十六元購之明係收取賊賊務求追　絲本並求罰鐵司馬得供問王曰爾願押抑願罰王稱願罰隨判罰洋銀八十元以五十元賠償怡和絲本三十元充公○洋商勃勒脱控傅榮堂虧空銀兩等情當以傅避匿無蹤未經訊理昨日經包探錢榮堂将傅獲案司馬飭将傅押候過堂覆訊○宋蘭亭控蒋志卿誘騙洋銀衣飾等情司馬准詞簽差至捕房恊同包探劉光震於昨日将蒋傳案司馬飭押候過堂訊供核辦○昨日妓女張寳仙投廨喊稱不願爲娼叩求超豁司馬提至案前供稱年十八父母俱亡請發堂留養司馬著押候過堂訊供核奪 
[法租界公堂瑣案]  
　　硝皮作主樊順田控掮客毛德生代售牛皮積欠貨欵銀二百九十五兩避匿英租界等情讞員陳楚生大令准詞飭探提到昨日研訊毛供小的向不在滬以故遲延至今尚未了結現求交保出外自當赶緊理處大令商之魏繙譯著交的實人保出○周國華被流氓范金標誘拐妻子方氏匿跡租界報捕緝獲解案請辦方氏供小婦人自前夫楊姓故後再雖與周與范同居是實大令判将方氏掌頰二百下范責四百板○無賴項金谷爲南市馬路工程局包收船捐因見吳浩英周兆祥兩船户装運水果停泊法租界小東門外至大有水果行銷售項卽持票前往收捐經巡街捕拘入捕房昨日解案請訊吳周同供每船被項勒捐洋銀六角翌日又至令捐洋銀三角錢二十四文尚求究辦大令著押候復核○三十四號華捕解王秋亭張阿根至案禀稱前日小的巡至浦畔見此二人兀坐工部局所設凳上呼令避去不料伊等非但不理反敢行兇請爲訊辦王張同供小的等在彼處小坐欲待公司輪船抵埠卽往投函並無不合大令判各罰洋銀二十元○小車夫周三泉禀稱前日行經法租界突遇流氓陳阿二将車推倒攫去洋銀四十三元因卽鳴捕拘入捕房搜其身畔原銀俱在祇少一元今已解案叩求究懲大令判枷一月責五百板洋銀給周領去○韓俞氏禀稱在新租界開設牛奶栅前日被吳張氏竊去奶牛一頭報捕拘獲今牛已領回求将吳張氏懲辦吳根生供吳張氏係小的之母因患瘋病故有是事求恩明察大令著将吳張氏交其子領回醫治○吳阿華禀稱小的家住大塲吳家宅左近娶妻沈氏忽於本月初三日潛逃來滬經小的追蹤尋獲詰知被葛阿大鮑榮生金瑞堂誘匿轉托荘阿泉張雲卿李華卿等圖賣爲此報捕一併拘獲今已送案請爲究懲吳沈氏供被夫毆擊難堪是以逃至滬上倩飯司鮑榮生推薦将至城内姚生記傭作並無他意大令判将沈氏給吳領回張金荘三人交保鮑等從寛開釋○秦秋生張金華被司帳許麗芳盜取洋銀一百五十二元六角八分潛行逃避來滬尋獲送案請追許供此店執事人倪秋露係小的親戚同事名友皆有虧欠不止小的一人小的自有薦保求恩寛限自當陸續拔還大令著人銀並保限一月内理楚○朱子卿禀稱小的家住新租界芝蘭里本月初七八兩日里中人釀資建醮小的經收捐項見縫工潘坤言書助冥　二十球因令如數交出不料潘卽矢口辱駡又喝令前曾犯竊之陳阿仁行兇小的之妻聞聲呼救亦遭毆辱攫去金耳環銀押髮及洋銀二元六角爲此報捕将潘陳拘獲邀同收租人陸光珠等投案請究大令以事起細微不應興訟判将潘陳交保其餘一併斥釋○趙金桂禀稱家住滬北楊樹浦女兒狗狗被江北流氓張阿俊誘拐匿跡法租界經小的尋獲送案請辦大令判将張枷號二十日責四百板趙女交伊父領回○生大烟紙店夥倪雪堂禀稱前日王桂生持僞鈔票一紙兑去洋銀五元迨後復來兑換二紙當場察出向索前兑之銀王不允是以送案請究王供小的操京貨業此項鈔票係向兵船賣物而來不知其僞大令准交原保所兑洋銀五元給倪領回僞票存候銷燬○楊張氏控流氓倪谷齋誘拐伊女阿二經大令訊供判将阿二發堂留養倪枷責在案昨日楊張氏偕壻姚福海投案呈遞婚帖大令知係僞造大加申斥阿二仍求發堂不　隨母回去大令著一并送縣辦理○八十四號華捕禀稱野　馬夫羅少根陳根梅載客違章小的喝阻不依反敢拾取沙泥抛擲冀迷小的之目爲此拘案請辦大令判各罰洋銀五元 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
等衙門議准照辦所有光緒二十八年十二月初二日第一百六十九結以前收支銀兩數目經臣開單奏報並造册送部核銷在案兹據東海關監督登萊青道何彦昇詳稱舊管項下存銀二萬二千四百六十一兩零自光緒二十八年十二月初三日第一百七十結起至二十九年十一月十三日第一百七十三結止按照税釐併征新章統共懲收洋藥釐金銀四萬四千六百四十七兩零連舊管共銀六萬七千一百八兩零内除支海防軍餉銀五萬五千兩額支洋藥緝私並各項善舉經費銀四千兩又照洋税章程每兩扣提一分二釐傾鎔火耗銀五百三十五兩零計共開除銀五萬九千五百三十五兩零實剩銀七千五百七十三兩零存俟續收銀兩一併分别解支另行造報等情造册呈請奏咨前來臣覆查無異除将清册分咨外務部曁户部查照核銷外所有東海　光绪二十九年徵收洋藥釐金銀兩並動支存剩各數謹照歴届成案繕具清單祗呈御覽爲此恭摺具陳伏乞皇太后皇上聖鑒敕部核銷施行謹奏奉硃批該部知道單併發欽此 
[山東巡撫周奏爲擬請援照成案在於藩庫先行續撥銀五萬兩以濟搶險要需片廿二日]  
　　周馥片再山東黄河地虚下游工長險鉅歴年用欵除額撥銀六十萬兩外向准照案添請五萬兩二十萬兩不等均經奉旨允准在案本年桃汛過後陰雨兼旬河水疉漲鹽窩唐家等處埽壩均有　陷現正喝力搶護疉據河南電報陜州萬錦灘於五月二十五日六月初五七等日共長水九尺五寸武陟沁河亦疉次長水七尺四寸來源已旺乃近日連接甘肅蘭州府來電甘省自六月初一日起大雨四晝夜河水陡漲二尺五寸省城外及沿河居民田廬槪被冲没殊爲異常之災隴上如此恐豫東水勢更大該屬預飭工員早爲防範等語臣聞之不勝焦急當卽電飭通工添夫添料晝夜防護惟查近來下遊各處稽葦各料收買一空因之料價增長又值銀價低落暗中折耗甚多現在各處請添買料銀兩紛至　來額撥經費用　伏秋大汛爲日方長應請照案添撥防汛經費俾免貽誤據河防局具詳請奏前來臣覆加細核委係實情擬請援照成案在於藩庫先行續撥銀五萬兩以濟搶險要需臣當督飭工員赶添料物撙節動用不准絲毫糜費如再不敷由臣隨時察看情形酌度辦理除咨部外謹附片具陳伏乞聖鑒訓示謹奏奉硃批户部知道欽此 
[河南學政王奏爲恭微臣歲試彰衛各屬情形摺情形摺廿二日]  
　　河南學政臣王毋跪奏爲恭報微臣歲試彰衛各屬情形恭摺仰祈或鑒事竊臣於本年二月初九日曾将出省歲試日期具報在案臣卽谥二月初十日出省先試彰德衛輝懷慶三府次及陜州河南二屬於五月十八日囘省接試開封於六月初六日試竣所有各屬應額除加額錄取外並敬遵恩詔内大學加七名中學加五名小學加三名榜發後各士莫不歡欣鼓舞額頌皇仁臣鳘至一屬先督率巡捕各官閲視墻垣以防傳遞等弊並嚴諭廪保於點名時詳細識認勿令槍冐混入每試於扁門後臣終日在堂並時至各號巡查各生童亦均知自愛恪守塲規惟彰德懷慶二屬均於點名時查獲槍手一名皆係自行入場以冀爲人代作並非有人預爲雇倩且未經入塲例得從寛責釋當卽發交提調官訊辦臣在懷慶棚次接據禮部咨稱本年二月二十四日議覆順天學政陸寳忠奏改生童經古塲爲二場一摺奉旨依議欽此並将原春鈔咨到臣彼時懷慶一栅已經開考未及改章臣卽鈔錄原奏能宪各府及試至陜州遂按照新章改生童經古塲爲二塲必頭塲文理通順方准進二場合觀兩塲以定去取俾士子知經學爲先庶不至啓陋學荒經之漸二塲日亦皆嚴行搜檢不准懷挾書籍各生童寒士居多購書本不易易而從前經古塲准其挾帶詩韻因不免夾帶他書所以窗下益不思博覽此次遵奉新章嚴行考試聞塲後多有購史鑑時務各書而歸者自此後宏博通幸之才當可接踵而起矣至文風以彰德之安陽林縣衞輝之汲縣輝縣懷慶之河内濟源河南之洛陽偃師開封之祥符禹州等處爲優經藝固多純正而西國政治算學亦頗究心臣每於奬賞之日朂以敦品勵行爭自　磨務成爲有用之才勿誤聽奇表之説以期仰副朝廷作育人材之至意所有微臣歲試彰衞各屬情形合先恭摺具陳伏乞皇太后皇上聖鑒再臣經過彰衛河陜各屬雨水均足麥秋豐稔秋禾亦尚暢茂民情均極安謐堪以仰慰宸厪合併陳明謹奏奉硃批知道了欽此 
湖廣總督兼署湖北巡撫張奏爲查明湖北省徵收光緒二十九年錢糧漕南銀米比較上屆完欠實數開列清單摺廿二日太子少保湖廣總督兼署湖北巡撫臣張之洞跪奏爲查明湖北省徵收光緒二十九年錢糧漕南銀米比較上届完欠實數開列清單恭摺仰祈聖鑒事竊照前准户部咨奏令各直省徵收丁漕統於各該年底開具比較清單專摺奏報一片於同治八年二月初五日奉上諭著自同治八年爲始督飭藩司将全省一年上下兩忙徵收丁漕各實數及上屆徵收總　開具比較清單詳明專案奏報等因欽此欽遵轉行遵辦在案兹據湖北布政使李氓琛詳稱湖北省光緒二十九年額徵起運存留驛站屯餉耗美等欵共銀一百二十二萬八千九百六十六兩四錢一分四釐内除漬淹挖壓坍没坍佔挖廢豁免並被水受旱緩徵共銀一十六萬六千二百零八兩五錢零一釐實應征銀一百六萬二千七百五十七兩九錢一分三釐已完銀六十八萬五千八百九十八兩一錢四分二釐未完銀三十七萬六千八百五十九兩七錢七分一釐查光緒二十八年徵收各欵錢糧除緩徵外结繳銀一百四萬三千一百七十七兩八分一釐已完銀六十七萬六千八百六十四兩九錢七分一釐未完銀三十六萬六千三百一十二兩一錢一分今以光緒二十九年應徵之數比較光緒二十八年計多銀一萬九千五百八十兩八錢三分二釐收完之數計多銀九千三十三兩一錢七分一釐所有光緒二十九年徵收各數經臣督同藩司實力整頓認眞催提是以各屬錢糧徵解踴躍以致比較光緒二十八年均屬有盈無絀又據湖北督糧道譚啓字詳稱湖北省光緒二十九年額徵漕糧正耗米十六萬三千八百三十一石九斗三升五合折銀二十一萬二千九百八十一兩五錢一分七釐内除沙壓坍没挖廢挖壓漬淹及被水受旱豁免緩徵共銀二萬二千一百二兩一錢二分實應徵漕糧正耗米折銀一十九萬八百七十九兩三錢九分七釐已完正耗米折銀九萬一千一百六十一兩二錢二分二釐比較光緒二十八年欠完一萬四百九十一兩四錢一分一釐未完正耗米折銀九萬九千七百一十八兩一錢七分五釐現在 
 
 

Page 14

 
 
催提又二十九年額征南糧正耗米一十三萬八千九十三石七斗开升一合四勺折銀二十萬七千八百五十兩五錢六分六釐内除沙壓漬淹緩徵豁免及被水受旱緩征共銀二萬七千一百七十四兩七錢三分八釐實應征南粳正耗米折銀一十八萬七百一十五兩八錢二分八釐已完正耗米折一十一萬四千四百七十五兩八錢八分四釐比較光緒二十八年多完銀四百兩六錢九分二釐未完正耗米折銀六萬六千二百三十九兩九錢四分四釐現在催提又額征光緒二十九年隨漕淺船軍三安家正耗並閑丁幫津資役等欵共銀九萬二千五百八十一兩三錢七分五釐一毫内除漬淹挖壓沙壓挖廢坍佔逃亡故絶被水受旱豁免緩征共銀一萬六千八十一兩九錢八分四釐實應征正耗銀七萬六千四百九十九兩三錢五分一釐已完正耗銀三萬一千五百五十一兩四錢五分一毫比較光緒二十八年少完銀九千一百六十兩八錢九分四釐六毫未完正耗銀四萬四千九百四十七兩五錢四分五毫現在催提又二十九年額徵升科驢脚南折正耗共銀四萬一千二百五十五兩四錢八分一釐内除沙　漬淹挖壓坍估挖廢及被水受旱豁免緩徵共銀一千二十八兩七錢八分三釐實應徵驢脚南折正耗銀四萬二百六十六兩六錢五分八釐已完正耗銀三萬五千四百四十兩二錢八分四釐比較光緒二十八年欠完銀一千九百六十二兩五錢七釐未完正耗銀四千八百二十六兩四錢一分四釐現在催提以上已未完各欵統俟該年奏銷册内聲明造報各等情開單詳請具奏前來臣覆核無異除咨户部外所有湖北省徵收光緒二十九年錢糧漕南銀米截至年底比較上届完欠實數繕具清單恭呈御覽再湖廣總督係臣本任應毋庸會銜合併陳明伏乞皇太后皇上聖鑒謹奏奉硃批户部知道單併發欽此 
[熱河都統松奏爲經征地糧未完一分以上各員謹繕清單片廿三日]  
　　奴才松壽跪奏爲經征地糧未完一分以上各員謹繕清單具奏恭摺仰祈聖鑒事竊查光绪六年二月初三日准户部奏定章程内開嚴核各項奏銷以地丁爲大宗乃各省册結未能依限到部到部後核議遵改事故輾轉　延未能依限題覆經徵各官習知題　需時其應得處分業已設法規避仍未能年清年欵所有錢糧奏銷應各依定限令各該督撫一面具題一面先将未完一分以上各員開具簡明清單專欵奏報等因在案奴才查熱河承德府併所屬一廳八州縣内惟圍場廳及平泉豐寗三處經徵錢糧解歸道庫存儲其承德府懷平縣雖有地糧全數留支外赤峯朝陽建昌三縣地係蒙古藩封向係不徵地糧兹據護理熱河道英啓查明圍場平泉豐寗三處經徵光緒二十九年地糧未完一分以上各員照章開單詳請奏報前來奴才覆核無異除飭赶緊催徵完解外理合将經徵地糧未完一分以上各員繕單恭呈御覽伏乞皇太后皇上聖鑒勅部核議施行謹奏奉硃批該部議奏單併發欽此 
署雲貴總督丁等奏查明大兵收復臨安石　等　州城池並力保危城擒斬首要在事出力文武員紳遵旨擇尤保奬摺署雲貴總督臣丁振鐸雲南巡撫臣林紹年跪奏爲查明大兵收復臨安石屏等府州城池並力保危城擒斬首要在事出力文武員紳遵旨擇尤保奬恭摺仰祈聖覽事竊查上年四月廠匪周雲祥拒捕倡亂燒搶個舊竄陷臨安府石屏州各城經臣等奏派雲南臬司升任藩司劉春霖總統各營馳赴通海縣扼紥由曲江館驛節節進剿分路圍攻仰賴天威将士用命未逾兩月該府州先後克復巨宼殲除當将剿辦情形先行馳陳並擇尤隨摺保奏聲明其餘出力文武曁傷亡弁兵容再查明彚案奏請奬卹光緒二十九年六月十五日奉硃批著照所請該部知道欽此欽遵轉行去後旋據各營将領及地方文武将弁出力各員先後開單請奬批經善後局營務處司道劉春霖等一再嚴核認眞删减擇其尤爲出力者開單詳請奏奬前來臣等伏查此次該逆焚亂之初未及旬日卽連陷名城而首逆周雲祥又夙假孝義之名以欺世惑人卽紳富亦多信從之者旣藉保廠禦外爲由益私目周備槍砲濳蓄死士莫之或非故當時變起如陸鳴皋郭六之徒皆附恐後而各屬紳民亦均隱然左袒觀望游移當是之時省城人心惶惑一夕數警苟非劉春霖赴機迅速力保通海縣危城進扼館驛或解散脅從以孤其勢或間離死黨以遏其援多方設欵數道並進其縻爛有不堪設想者辦理之難蕆事之速實非臣等始念所及謹爲皇太后皇上詳陳之查逆首周雲祥　力過人輕財結納殺人搕詐視若尋常黨與旣衆虐戾日滋因法領事議修滇越鐵路洋員工匠往來如織愚民無識謡喙紛騰羣焉思逞周逆生長建水西荘又復謬謂西荘常見異氣有傳譏語該逆有十八年大運堪爲地方保障於是奉若神明搆煽　張叛迹顯著臨安開廣道魏景桐廉得其情雷請密速拿辦詎意事機不愼分統魏榮斌管帶麥貴安速國相等兠捕失利而各廠硐砂丁常數萬人良莠不齊一聞内逆阻洋占廠之謡羣思蠢動加以外來間之遂致爲彼嘯聚逾萬四月十八日燒搶個舊廠分遣死黨張曜掩襲蒙自意在搶佔城關與法員路工爲難並遣派圑匪張超陳永靖等分踞曲江戕殺巡檢由館驛閻家坡一路進窺通海並用死黨遊擊陸鳴皋等狡謀猝出不意乘虚竄踞臨安府城沿途傳布滾單意在長驅省會風聲所至不逞之徒到處響應　集益多省城大　各屬鼎沸幸蒙防各軍奪力捍禦城關獲全而管帶馬子賢知府邱淮知縣吳朝昌倉猝調圑登陴防守詎賊黨郭六及遊擊陸鳴皋等竟開門延匪臨城遂陷卽又遺告死黨王顯琮王憲祿張開祿等襲踞石屏圖竄元江普洱及江外各工司以逞其狼吞豕突之計於是路工以停洋員教士經各該地方官聨合鄉圑極力保護入城暫避人情惶駥勢甚燎原乃至上煩聖慮勅由南洋揀派提督張春發統帶勁旅六營自海道馳拔並蒙自由飭下川鄂江浙等省恊濟槍碼而法國路員工匠游歴教士二百餘人分處各州縣亦深虞保護難周彼國政府遂教外務部欲由越南紅河派兵來滇自行保護卽以助剿其開至保勝者已數千人經臣等與劉春霖魏景桐往返函商如一經允許是内匪未靖外釁已滋匪平之後亦将藉口保護長此駐防且適如該逆煽誘之言卽非從逆之人均将起與爲難後患曷極此中機要間不容髮幸五月初三日劉春霖統率大軍馳至通海端息未定卽揮隊直前轉戰先後敗賊於中狄舖閻家坡曲江館驛毆營東山水寨等處副将楊國銘等　出河西龍明城下壩直抵石屏提督馬柱由新興　　繞出室秀同時並集石屏遂下而蒙防廣防各軍亦由莎羅庄普雄回　麫店及阿　一帶轉戰而前與省防各軍會集臨城長　旣合乘鋭進攻西 
 
