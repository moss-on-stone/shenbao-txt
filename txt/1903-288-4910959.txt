# 1903 - 288 - 4910959

 

Page 1

 
 
[四書五經義大全] [  圖書集成局啓]  
　　坊間四書五經義汗牛充棟且互相　襲十九雷同本局有見於此特請名夙廣收古今名人經義之作　爲一編題有未　埃次　補共五十七卷爲文五千餘篇類皆獨運匠心蠲　義正本屆鄉會試各　　一　　科塲利　無有遇於此者訂下六厚本價洋兩元八角銀　者請至上洋三馬路申報館申昌書室及各書坊均有代售 
[重印大字康熙字典出售] [  圖書集成局啓]  
　　康熙字典一書爲考求字音字義者不可不備之善本惜本版卷帙繁重不便携帶石印字跡過小又費目力閲者　　兹本届特將前已　　之鉛版重印校讎縝密髮憾無遺每部定價碼洋三元卽日　售賜顧者請向申報館申昌書室　取可也北佈 
[重印十三經注疏○五經備旨○十七史商搉出售] [  點石齋啓]  
　　自來詁經解經之説莫詳于十三經注疏一書其次若五經備旨則疏解五經語意雖各樹一　而其　發精義類皆詳　無遺本齋前将此二書　校精詳悉心石印以惠士林海内風行早已不脛而走兹更用頭等潔白連史紙印成計十三經註疏装釘三十二厚本每部定價洋銀六元五經備旨每部定價洋銀七角○十七史商摧一書爲王西荘先生所輯　論超卓考据詳明論世知人折衷至當有志史學者不可不加意請求茲亦用頭等潔白連史紙印成每部定價洋銀五角卽日出售 
[松郡士紳籲懇兩江總督魏午帥移建火藥局禀]  
　　呈爲求移藥局以解倒懸事竊讀孟子書有曰以不忍人之心行不忍人之政治天下可運之掌上今松江府城火藥局積重積危民心惴惴屢經籲求前督憲擇地移建汔未准行全城民庶正如孺子将入於井於此而必不援手豈所謂以不忍人之心行不忍人之政者耶按松城藥局爲長江數省軍儲而偏注於孤懸海角之一城烟户數十萬人口數百萬而藥局偪處其間藏藥之多如山如阜他省無與倫比揆之鄭重軍需保衛民生兩未見其宜也嘗考泰西各國製藥愈精藏藥愈愼藏藥之法必擇腹地山僻之區分儲土　以輕其勢斷無有孤注於人烟稠密之中者蓋藥性受熱受濕卽不有所觸已能自燃精於理化者且謂藏藥逾三十年無不爲禍是卽力籌防範而有防無可防者矣前出使大臣無錫薛福成憫我郡人籲告無門考宗泰西藏藥之愼羅舉各處僨事之多上陳天聽前監察御史郡人宋承庠亦曾以儲藏之積險桑梓之隱憂瀝忱上奏奉旨交　督核議因循汔今又越多年其間以灾變聞者若杭州之水星閣江寗之馬鞍山儲藥殆不及松郡百分之一然　　　　所傷實多况積重積危如松城其可作不然之想耶比聞大帥以松城儲藥過重暫議停製伸見經畫遠猷而不忍人之心於此已見特是停製者暫積聚者常局如不徙藥必有儲民心終難安枕且松城距上海由黄浦逕遠不過五十餘里輪舟疾駛不過三四小時黄浦距郡城以直線耶徑不過四五里萬一海疆有警不但覬覦所必及更無門户之可防形勢之危又復如此　年長江一　會匪臬匪與内　　　脉絡相通今夏南匯奉賢遞告不靖幸奉憲威飭營驅剿乃此　彼聚蔓延愈廣近且及於華亭　縣金山等邑　　所及破　者屢見矣松城綠營兵弁積習旣深徒爲民患練軍新副兩營素不操練遊惰以　陵弱有餘禦　不足而匪徒蹤跡出没靡常藥局所在垂涎将及是又目前之顯患也近者江陰藥局又失愼矣　郡人民把憂愈切卽幸未遇焦頭爛額之事其可無徙薪曲突之謀非敢故作危詞瀆聳台聽誠以各省軍需之重　城生靈之衆非小事也假令變生倉卒雖欲有言嗟無及矣某等害切於身家計窮於呼籲頃屆多士觀光之便用敢直言上告伏乞大帥大人俯體　子入井之情以不忍人之心行不忍人之政迅賜擇地移建以解倒懸而安民命不勝迫切待命之至 
[意俄交涉]  
　　華歴九月初一日英京倫敦來電云前者俄皇定期至意大利國行兩君相見之禮後忽中止遷延至今意國政府中人深滋不悦特将駐俄意使召令還京未幾駐意俄使亦卽辭回本國刻下意政府方會議此事有日報名格必帶黎者論俄皇至意一事時時爲駐意俄使所阻今者此舉或卽中於間言也 
[土國可平]  
　　華歴九月初一日英京倫敦來電云土耳其國亂事迄未敉平兹聞蒲而加利亞擬遣散兵士一萬名土耳其亦擬遣散兵士二萬名或者兵氛可以稍息矣 
[英船互撞續述]  
　　英船互撞一事已紀非日報端兹見華歴九月初一日英京倫敦來電云伯　璽昭及與哈尼巴黎互撞後水師提督謂當操演時哈尼巴黎鼓輪轉舵以首向伯理璽昭及其下有巨　撞入伯理璽昭及之身致成一孔水遂汨汨而來幸亟駛至淺灘故得未遭沈没然亦險矣 
[飭查私販]  
　　聞之西粤友人云粤督岑雲帥之仗鉞西征也訪知匪黨之敢於跳刀拍張者實緣奸人私運軍火接濟所致爰卽出示曉諭令各關卡遇有民船過境加意搜查俾稔惡之徒計無所出其文曰照得桂省匪勢蔓延非惟恃其羽黨之多抑且倚其器械之利於是罹怯無能之地方文武震其兇燄有望而郤步者有與之藉通欵曲者匪勢之横實基於此其實匪徒器械並非眞正充足不過地方奸民私運接濟以圖倍蓰之利苟設法以斷其接濟則匪之窮蹙可立而待查桂省前因年榖不登凡米糧釐税一槪蠲免關卡人等遇有往來米船不復查騐因之該匪所運軍械專雇米船装載其子彈等項則另用酒罈同酒装放　張爲幻幾令人防不勝防嗣後應卽責成各關卡凡遇船隻來往無論是否米船以及他項貨船均須詳細查騐如船中装有酒　縱不能啓視亦須用手動摇如内有子彈其聲必然不同該匪等詭計百出米船酒罈之外必尚有装載之法各關卡人役以及軍民人等如能拿獲私運軍火送官訊明屬實本部堂卽賞銀一千元其情節較重者更當從優奬勵刻下私運軍火之案本部堂詳明查考一由廣東肇慶等處運人梧潯一由廣東欽廉各處運入南寗一由桂林等處運入柳慶雖係道路紛歧稽查易疎然各處關卡委員務卽遵照指飭督率司巡人等嚴密盤詰倘敢玩忽從事致被他處關卡或軍民人等另行查出定将前途未經查出之　卡委員給輿懲處惟不得惜此與往來行旅需索　　遠者嚴辦　通飭外合亟示論爲此示　諸色軍民人等一體遵照查拿毋違 
 
 

Page 2

 
 
特示 
[教案漸平]  
　　浙江台州府屬寗海縣頑民閙教一事前已迭紀報端兹得寍波訪事人手揃云此事爲首之王錫同　匿某山由周參戎友信帶勇誘拿所有阿附之各村民業已遣散城内頗屬平安至大利居民三百餘户於王錫同逃逸後被某營勇　　一空居民府怨於王恨之切齒日前某姓宗長某甲被寗海縣蕭大令拘獲派勇押至甬江天主敎堂經趙主教轉交鄞縣周少軒大令嚴辦 
[畛域攸分]  
　　安慶訪事人云駐防皖省之長江水師湖口鎭標前營向歸江西湖口鎭總兵節制其餉按四季赴金陵支領兹經兩江督憲魏午荘制軍查得湖口鎭標可兵除前營駐皖外右營駐華陽中營駐湖口左營駐吳城後營駐饒州均屬江西所轉其餉自應由江西就近支給遂移文贑撫轉行湖口鎭自今届秋季餉銀爲始均改由江西省籌撥 
[防軍過漢]  
　　漢口訪事人云廣西匪氛甚熾官軍迭次剿辦迄未敉平湘省壤地毗連豕突狼奔時虞竄優兩江督憲魏午帥關心桑梓不敢稍存畛域之心特派某營赴湘協同防守近日道經漢上未幾卽拔　前行 
[汴興郵政]  
　　漢口訪事人云前者漢口郵政局總辦多諾芬君擬於汴之南陽等處分設郵政先　華人舒某前往體察情形近復續派西友鈕君會同辦理 
[方伯回鄂]  
　　漢口訪事人云升任湖北藩司李少東方伯　　陛辭出京取道滬江行旌小駐旋卽溯江而上遄返鄂垣屬下文武員弁咸恭迓如儀 
[藩司受篆]  
　　杭州訪事人云前護理浙江巡撫正任布政使翁筱山中丞奉新任湖江巡撫聶仲芳中丞飭回本任擇於上月二十一日出闈卽日接受藩篆 
[勸工有所]  
　　漢口訪事人云鄂垣設立勸工場計幾費經營近始工竣當事者定於九月初一日開辦俾游手無業者皆得習一藝以謀牛誠養民之要務也 
[浙省官塲紀事]  
　　杭州訪事友人云上月二十日爲致祭海神之期時浙江藩司翁筱山方伯尚護理撫篆札委兼署臬司陸廉訪至　龍江海神廟致祭至二十一日午後回城○省城所用當十銅元圖爲數無多不敷周轉現由局憲添設機廠赶緊鼓鑄并擬另鑄當五銅圓俾居民便於行用○浙省應解京餉由署藩司瞿方伯札委候補縣厲大令存厚管解於上月十九日兑銀釘鞘二十四日束装就道○候補知府王蓋臣太守錫奎奉防軍局盡札委辦理提調事務於上月二十四日到差○平陽釐捐局總辦吳大令曾濤現届期滿上憲查得收數盈餘加札留辦并記大功常功各一次○大荆土藥局由上憲札委候補縣丞黄二尹道奎接辦○正任桐鄉縣方照如大令民臺調簾至省旋因患病並未入　刻已告痊由防軍局憲委赴山東查探硝磺價值 
[鄂省官塲紀事]  
　　漢口訪事人云湖北候補知縣武大令盡美現奉上憲札委管解第八批京餉不日卽須起程矣○湖北候補知縣劉大令壽熙現奉上憲委赴日本考查工藝情形将於日内山滬東渡○黄伯雨太守刻經上憲委權漢陽府篆仍兼鄂垣警察總辦○王二尹昭德前奉上憲委赴湘中採辦豐備倉積榖近已事竣回鄂銷差矣 
[潯上官塲紀事]  
　　九江訪事人云江西廣饒九南兵備道兼九江關監督瑞莘儒觀察於上月二十二日乘舟赴省謁見撫憲夏菽軒大中丞屬下印委各員均赴江干恭送○正任鄱陽縣署理德化縣江雲卿明府奉檄調署南昌縣篆所遺德化縣缺經道憲瑞觀察札委城内警察總巡張植菴明府代理已於上月二十四日接篆視事矣○日前九江道府憲札委王　秋司馬辦理城内警察總巡汪芑孫明府辦理城外警察總巡均於上月二十四日到差○新任湖北藩司李少東方伯請訓南下上月二十五日乘江寛輪船過潯○官塲接得南昌電音知某日滿轅牌示委署會昌縣王濬道因經手案件未清所遺會昌縣印務以輪委到班卽用縣余登雲署理 
[皖省官塲紀事]  
　　安慶訪事人云每届江南鄉試皖省例應委員赴金陵聽候差遣本屇鄉闈除調簾州縣不計外共委佐貳二十四員其中實缺九員所遺篆務皆委員代庖一俟差竣言旋卽須飭回本任○貴州巡撫李中丞經　由京陛辭南下順道回皖中珂里上月二十六日詣撫轅及各當道處拜會如儀 
[鳩邑官場紀事]  
　　蕪湖訪事人云此間爲通商巨埠輪船上下良莠不齊長江水師提督程從周軍門爰札飭任先庭二尹充當蕪湖長江總巡責令稽察匪類○此次安徽被議之道府州縣多至十六員其已揭曉者祗蕪湖縣王小午大令河口司曾濟川少尹二員○新任蕪湖縣蕭萊吾大令定於八月二十七日接印家人先期抵蕪假寓二街廣仁局 
[珠海蘭橈]  
　　廣州訪事人云總辦廣東曲江縣大石鼓　礦張遊戎福貴前經大憲准予留辦三個月視其每月能否解　三萬斤然後核奪旣而首次解三萬四千餘斤第三次解二萬二千餘斤第三次解三萬六千餘斤共計已解九萬數千斤核之定數有盈無絀目下遊戎業已停辦不日可以抵省矣○粤省左營都司羅都戎笙於八月初九日在澳門誘拿逆黨渠魁李滔衍一名附廣利輪船押解回省研訊之下供出去臘曾隨梁募光圖擾省城現已解交廣恊訊辦矣 
[福州瑣紀]  
　　福州訪事人云村婦某氏傭於省城倪姓家其夫以其外不歸家欸有外遇央武舉林朝安及府役王榮榮拘回暫寄蟻媒某氏處其意蓋将售諸遠方也氏乘間兔脱蹤跡杳然其夫因投控緝捕局局員彭司馬禀請福州府王太守将榮押解至局研訊之下重笞二千板押候重懲○日前古田縣聖廟被焚邑中諸生以平日學中胥斗有在廟賭博等情擬控請邑尊趙大令提究大令與學師互相推諉揑　　火爲災冀免處分諸生忿不能平現已聨名禀請上憲澈底根究矣○本届鄉試貢監之有志觀光者不乏其人有李姓者向居荷　所屬某埠頗　於貲令其婿林文英回籍應試其子純孝生長外洋年甫弱冠亦隨之來華並帶巫來由人二名入　之日所有考具卽遣其舁入貢院中一時觀者見有番奴奔走其間無不稱異此亦文闈中三百年來　開生面者也 
[沙隄旭日]  
　　沙市訪事人云本埠劉公祠女尼某年華二九姿首頗佳與某寺僧人私結歡喜緣晨　募鼓之餘不復知有春風幾度矣日前被各流氓訪悉訛詐不遂縛送有司衙門有司薄子責懲飭卽具結交人保釋○日前本市九十埠接路巷左近籌餉局勇探　　博致肇火災延及左右鄰悉付楚人一炬事後被禍者　控江陵縣署縣主張雲生大令立将局中甲乙丙丁四勇笞責枷號以示之儆○洋碼頭左　玉　 
 
 

Page 3

 
 
坪釐局分卡丁役龍光興踢斃鄉民某甲近在后港拿獲解至縣署聽候訊懲 
[白門近事]  
　　金陵訪事人云八月二十四日上元縣主陳小山大令接奉臬憲朱竹石廉訪轉行刑　釘封文卽飭役赴獄中提出斬犯一名押至笪橋市正法聞係今春夥劫索墅村某姓之要犯也○某甲賃屋石壩街開設飯麫店雇某乙爲夥已将一年八月二十二日忽因結算帳目以致口角乙怒操刃将甲戵傷登時殞命鄰人見巴　成命案亟将兇手拘住訴知地甲禀報江寗縣署縣主袁蘭生大令立卽臨塲相騐将兇手帶回究懲 
[玉人簫韻]  
　　揚州訪事人云上月某日兩淮鹽運司恩新甫都轉傳見某分轉談至兩點鐘之久迨分轉回寓卽東装北上聞係奉諭至某處密查事件也○教塲一帶地極寛廣　卜星相者多於此假一席地設摊以覓蠅頭青皮地痞之流往往勾串不肖營兵逐日勒收租　上月下旬某日有賣藥草之走方醫某甲向索不與遂被　毆事後奔至保甲總巡局訴　局員姚大令准之立卽飭拘行兇之諸無賴至案重資數百板荷校敎塲示衆 
[雲間近事]  
　　松江訪事人云故紳仇竹屏太史之孫女適金山縣境余來廟左近吳茂才仇　不甚相　上月某日忽賦仙游其父次屏明經聞之乘舟往視見身上顯有傷痕因與茂才理論茂才之弟貿然持棍向明經猛擊明經見　可理喻星夜馳歸繕詞投松江府署聲控時代理金山縣篆之某大令適因病出缺府尊許子原太守遂委婁縣屈吉士大令前往相騐大令旣抵彼處詰知家屬業已盛殮乃略視一週将茂才兄弟帶回候訊及詣府署禀覆太守以此案未便含糊了結復飭大令馳往騐視以成信讞而雪沈寃○今夏松江府許子原太守之媳某氏沾染時疾遽返瑶池屍棺暫停署中定於本月初二日運回杭州原籍○本屇江南鄉試第三塲時題帋旣下華亭姜季昌茂才保華遽染病疾昏暈號中同號上海某茂才素擅歧黄術爲之診治並出資呼號軍詣至公堂購藥就食罐煎之令姜服下移時漸醒怱怱曳白而出及回寫復延他醫治之無效至十九夜撒手西歸當由同伴草草棺殮寄厝義塚殊可憐也 
[留守過申]  
　　本任江寗将軍信留守恪交卸篆務後於前日由金陵携其瀛眷附招商局江孚輪船來申傳聞小作勾留卽須赴都入覲 
[法界停訊]  
　　昨爲法租界公廨訊案之期法總領事署費繙譯官别有要公不克如期會訊先期飭丁咨照捕房并禀請　員魏蒓塢大令将各案暫停訊斷 
[法界火警]  
　　法國新　租界中銀河里第三弄第四十三號門牌某姓家忽於昨日午後五點二刻時不戒於火瞭望臺上遥見濃烟滾渡立卽亂擊警鐘法界捕房中人急驅皮帶車往救不逾時卽告熄僅焚去披屋一間至晚間八點一刻鐘時帶鈉橋南首蘭芳里口錦芳茶食店樓上又兆焚如幸捕房近在咫尺急掣皮帶套於自來水龍頭上竭力噴澆得卽熄滅祇焚去樓而一間 
[刑司謁客]  
　　英刑司威金生君請假返國迄已多時西歴十月二號始由英來滬昨晨命駕至公共租界會審公廨投剌拜會讞員　　謙司馬迎入廳事中暢談移時然後告辭而出 
[美人作僞]  
　　八月十九日駐滬美總領事接小吕宋來電請将西人伯浪丁拿獲因伯在小吕宋僞造憑據事發逃至上海故也越日獲諸某處二十一日解入美署将情電覆小吕宋旋得回電謂當将所造僞據彚移來滬迄今數日尚未移到而伯浪丁報稱有病乃以美金二千五百圓爲須得以暫釋大約須俟将案宗寄到然後傳訊情由矣 
[違章須罰]  
　　前日花販陳桂生購得子花八十包由某處雇船装運來滬行經　行釐卡巡丁查得漏報落地捐追至滬上老闈水巡捕見之将船扣住禀請江海新關税務司照意科罰蓋以有違關上定章也 
[上海縣署瑣案]  
　　沈玉林控羅葉氏掯贖田單一案前晚縣主汪瑶庭大令升當研訊沈供前年胞兄魯香私将本城天官牌坊公産房屋之單向羅葉氏抵借洋銀一百元胞兄自用六十元餘被中人借用當時小的並不知悉及是年冬胞兄去世羅葉氏向小的催贖小的始悉其中始末今因故兄虧欠各債甚多小的無力料理祗得将屋贖回變賣羅葉氏忽改稱此單不在手中掯不放贖羅葉氏供田單因沈玉林延不取贖轉抵於女婿竟姓處現章已病故以致無從查覓求賜鑒原大令判沈繳洋銀六十元向羅葉氏贖單羅葉氏不得托詞掯勒致干究追○前日江北車夫瞿愛袍扭馬徐氏到縣大令升堂質訊十三圖地保陳永發禀稱馬徐氏之夫馬阿毛與曹某同爲東洋車夫迨三月某日馬徐氏借阿毛冋籍未幾阿毛病故今馬徐氏來滬憶及伊夫曾與曹　口角疑被曹咒祖以致斃命向曹理論經同業勸曹給以洋銀四元始肯了事瞿愛袍係車庽主以曹無辜被詐大抱不平以故将氏扭案瞿供小的本爲車夫兼開車庽曹在小的庽内爲夥已歴多年其人誠實並無咒祖阿毛之事馬徐氏平空訛詐曹無可籌畫向小的借去洋銀四元馬徐氏供丈夫實被曹咒斃大令著繳還洋銀四元給瞿領去○前有蕭許氏者控童養總葉氏不守婦道與夫勃谿一案大令斷令擇日成親一面訓誡葉氏從速改過不意葉氏成婚後仍與其夫不睦隱存謀害之心将夫腎囊扼傷蕭許氏遂復送縣請究大令怒甚飭發普育善堂留養待其改過然後核斷日前氏兄葉某冐其母之名投案具禀稱蕭姓旣不願領媳請由母屬領回另嫁大令准之前日公差查悉葉氏在租界中爲妓因據情禀請大令查究 
[惠書鳴謝]  
　　昨承作新社惠示西史問答一書叙事詳明紀言簡約而於西史大體悉無所遺此誠宜家置一編者也爲書數語藉誌謝忱 
[申報館協振所經收四川山東廣西合肥賑捐八月初一日至二十九日止第十九次清單]  
　　初三日錦記還愿洋二角初四日寅記英洋五元潘彚泰銅洋四元銅小洋六十角無力子英洋十元初五日　力子英洋五元初六日無名氏英洋十元初七日　西吉人求夜無夢幻身體康健英洋三十元初八日平安氏英洋一元隱名氏洋二角陳德培銅洋十三元初九日無名氏求三官關煞開通英洋一元遠遊子求　　平安元一百兩十二日營口裕錢長英洋四百元山陰周幸翁代收英洋七元洋六角鎭江楊石卿龍洋一元十三日平湖老福潤來勉力氏求妻產前諸　卽速痊愈分娩子女易養易成英洋二元十五日大豐洋貨號大　二千四百文十八日遺德堂汪英洋十元揚州筆耕湖口客英洋一百元廿二日周素求内病平和英洋十元方茂記龍洋一元姚慶新龍洋一元求安氏英洋十元廿三日隱名氏求長子　症速愈洋二角廿四日無名名銅洋八元廿五日上洋無名氏求合家平安洋八角浙虞尹周氏求平安英洋一元浙虞尹徐氏求安　英洋一元浙虞力未心子尹英洋一元廿七日全盛來　溪　山氏英洋五十元慶豐洋貨號英洋二百元廿八日無名氏英洋五元　九日汪自義英洋五元義記銅洋九元銅小洋十六角周亷濟求合家平安英洋五元以上總共收元一百兩英洋八百六十九元龍洋三元小洋二十角大錢二千四百文銅洋三十四元銅小洋七十六角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[死不甚明]  
　　西字報云英國有女醫希鴿孟者向在倫敦醫院中爲人治病華歴六月二十三日忽失所在醫院中人互相傳問並未有人見其出外四出偵尋杳無蹤影其父及醫院主各懸英金一百磅爲賞冀有人爲之尋獲迨華歴九月初一日倫敦來電謂此事經巡捕包探　密緝查在濟門花園内尋獲女屍惟其元已喪察之似被鼠囓去者然 
[鄉圑蒙賞]  
　　蕪湖訪事人云本年夏秋之交安徽阜陽縣境宫土樓地方有大刀會匪嘯聚其間謀爲不軌　　陽縣張玉甫大令訪知密約阜陽毫州太和各縣宰率同練勇馳至附近亳州之高公廟見匪黨聚衆三四百人准備抗拒各縣因揮令馬步隊直前衝擊而以練勇四面兠拿當将匪首宫秃子之妻朱氏并夥匪李大好之父李中拿獲旣而阜陽圑練拘獲宫廣善之子宫堂解送渦陽縣署四鄉百姓紛紛避亂幸經地方官出示安民並解散脅從三日之内人心大定事後渦陽縣張大令會同各縣通禀上游旋奉聶仲芳大中丞以千金犒各民圑練爲効力者勸 
[添鑄銅圓]  
　　江西訪事人云省垣製造當十銅圓爲數無多不敷周轉日内市中仍　錢荒而奸商竟運往漢口牟利　漢口每銅圓九十餘枚可兑銀一兩将銀運回江西則每兩可兑銅圓一百一十枚也製局憲有見於此特委盛明府時賡赴滬採辦銅鉛數萬斤赶緊添　然若源源運出恐本省仍未能有餘耳 
[四明近事]  
　　甯波訪事人云寄寓甬東之耶穌教士某君創設女學堂本擬八月朔日開學兹因房舍尚須修飾故改遲至九月朔日間日來報名者已将及額矣○前者永靖兵輪船駛抵甬江鳩工修理兹已工竣業於日前駛回温州矣○甬江米價現尚未平蓋因鎭江仍無米運至故也所幸今歲秋頗稼豐市價不至蒸蒸日上刻下上等白米每石售洋銀五元數角聞之個中人云若外縣銷塲暢旺恐日後米價必致加昻云 
[南市騐棉局瑣案]  
　　前日本邑南市騐棉局巡丁在浦江中查得鄉人陸杏橋趙竹卿所販棉花有攙水情弊因卽帶回局中禀知局員何吉生明府明府判各枷號半月發浦濵示衆○上月某日花眅楊阿二由某處載棉花來滬騐棉局巡丁見有攙水情事解請局員何明府訊明斷令枷號半月昨日期滿地甲解案請示明府著卽疏枷交人保出所獲棉花給子領去 
[南市捕房紀事]  
　　前日有彭文卿者投本邑南市捕房訴稱由江西景德鎭購得　器八百七十三件雇石永林船装運來滬中途擱淺另雇李洪喜龍國才兩船承運及抵滬交卸時止得四百餘件其餘悉被吞没等情捕頭令自投馬路工程局禀請總辦翁子文太守提到李龍訊明追繳 
[英美租界公堂瑣案]  
　　啓泰洋貨店主王海荘指陳金桂乘火攫物及由包探解送公堂忽改稱陳係店中夥友昨日包探趙銀河復解請核斷讞員鄧鳴謙司馬商之英總領事署繙譯官迪比南君判罰王洋銀十元陳釋出○偷兒陶阿桃乘間至沈廷方家竊取皮箱内所儲骨　報　包探劉光震拘獲解請訊辦司馬判責四百板收禁西獄一年贓給沈具領日前包探沈阿岳解混用僞先令之邱三郎等到案經司馬訊明管押昨復解請判斷司馬判責邱五百板枷示一月期滿之後收禁西獄兩年餘人皆省釋僞先令鎔毁○陳春橋在某西人處服役無故停工經洋人報知包探方長華解案請辦司馬判罰洋銀二十八元○德商元亨洋行主人控鄒輔臣　保洋銀五千七百六十四元有奇向取圖賴等情司馬飭将鄒押候禮拜六會同德員訊追○巨賊林榮才陳利榮等人串竊馬結生家珠寳金銀各物報由包探倪順泉劉阿炳獲案司馬飭押候吊贓昨日倪探将林陳及窩贓之張福堂縱賊之袁惟堂一併解案司馬判責林陳各五百板枷示一月期滿之後收禁西獄七年張責一百板袁自稱鄞縣差夥押候查明再核○某店夥張有林将店主周振泰之釘鞋皮靴等物先後竊出押錢報由包探顧阿六獲案司馬判責三百板發押捕房三月○前有鄒從禾者延律師凱第士控歇夥陳幼林行竊紫　字模冐取書籍等情陳亦延瓊師律師聲辯昨晨司馬飭提復訊凱律師投案請懲並乞追繳所欠洋銀陳供上年九月在鄒所開書局中校對書籍至今年閏五月辭出局中印工約有二十餘名由鄒之妻弟石禮泉經管如何被竊非干小的之事至伊籐博文一書小的以洋銀三十五元向東華學社買來交作中装釘有發票呈電訊至此時已過午司馬商之迪君将陳交人保出聽候酌定堂諭飭遵 
[法租界捕房紀事]  
　　昨日甲乙二流氓向人詐得洋銀若干圓嗣以分贜不匀互相爭論被包探緝獲一併解入捕房捕頭命押候堂期解請讞員魏蒓塢大令懲辦○邇有銀匠某丙以黄銅僞製銀器入市混售事爲捕頭訪聞令各包探留心緝捕丙聞風之下逃逸無蹤乃将其母某氏拘入捕房押候著交其子到來解送公堂禀請究辦○木工某丁肩負木植見之者疑爲竊賊扭送捕房捕頭詰得此木並非竊來因傳到覲作頭問明一切緣由立卽将丁開釋 
[美租界捕房紀事]  
　　前晚有某國兵士二名一在百老匯路一在司考脱路皆爲酒所困乎舞足蹈恣意横行經二百號及四百六十八號華捕先後拘入捕房捕頭令押至酒醒時釋出○前晚有某甲者投宿百老匯路某小客棧旋忽斃命由棧主報知捕房捕頭令地保轉報某善堂備棺收殮舁至義塜掩埋 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
班接用各項輪川班次一人以五缺爲一週又續開新海防例係　接鄭工捐銓補各等語江蘇省升調遺缺知縣一項計上次沛縣知縣係在川遇第二遇缺先第一正途後用至大桃正途知縣張品請補止此次金壇縣知縣缺出按班接計輪應第一遇缺先第二正途到班查有該班内曾任實缺名次在前之新海防遇缺先知縣吕慶堂年四十五歲山東濟寗縣監生遵海防例報捐縣丞新班先選用光緒十四年選授上海縣縣丞十五年五月領憑到省八月二十六日以任因前在河南鄭州大工合龍出力保以知縣在任候補十九年二月初二日引見奉旨著照例發往欽此十一月十四日繳照回省旋卽回任二十一年遵例報捐離任交卸歸知縣班候補二十三年四月丁父憂服滿在京起復二十五年十月二十八日回省繳照奉部核准在案新章考取二等嗣遵新海防例報捐遇缺先補用免試用奉部過班坐二十七年八月二十日行文按限　半計算扣至九月十五日爲遇缺先知縣到省日期查該員年强才裕辦事安詳以之請補金壇縣知縣洵堪勝任與例相符據署蘇州布政使效曾署江蘇按察使朱之榛會詳請奏前來合無仰懇天恩俯准以新海防遇缺先知縣吕慶堂補投金壇縣知縣該員係遇缺先知縣請補知縣銜缺相當毋庸送部引見理合會同兩江總督臣魏光燾恭摺具　奏伏乞皇太后皇上聖鑒敕部議覆謹奏奉硃批吏部議奏欽此 
[東撫周奏擬請截留節年徵存漕折等欵以資振撫摺初十日]  
　　頭口頂戴兵部尚書銜山東巡撫周馥跪奏爲災區需振孔殷擬請截留節年徵存漕折等項銀兩以資散入恭摺仰祈聖鑒事竊臣於七月初七日接奉電傳上諭周馥奏山東自閏五月二十日以後連日大雨各河同時盛漲東平州費縣平陰東阿陽榖等猝被水災衝塌房屋並無淹斃人口又福山縣烟臺一帶於六月初三日大雨山水下注海潮陡漲衝塌民屋三千餘間淹斃人口一百五十餘名災情甚重小民蕩析離居深堪憫惻著該撫迅卽查明災區分别振撫毋任流離失所一面嚴飭堵合堤埝蔬消積水以免久淹爲患毋稍遲緩欽此仰見皇太后皇上軫念民依無微不至臣前次拜摺後據各州縣續報水災者尚復不少情形輕重不等均經臣批飭妥爲撫恤並飭将黄河上游民　及運河一帶各處漫口設法堵築招集附近災民以工代撫民情尚屬安謐惟念各該州縣地處沿河均係積年災　之餘元氣未復今復慘遭昏墊小民蕩析離居情形尤爲困苦轉瞬隆冬飢寒交迫必須預籌接濟來春青黄不接爲日甚長亦應再加撫恤統計冬春兩撫非有大宗的欵不足以全活災黎山東庫欵本已羅掘一空此次罹此奇災下忙丁糧應蠲應緩爲數必鉅入欵頓减出欵　增而軍餉洋欵及一切要需又難延緩應解京餉已均發作直隸武衛右軍餉需實屬無法騰挪近雖勸辦振捐而歸四川廣西等省亦皆湲案開辭捐生祗有此數彼盈此絀勢所必然已收之欵陸續撥用殆盡未來之欵收數能否踴躍殊無把握欵絀用鉅焦急萬分伏念朝廷惠愛窮黎各省遇有水旱偏災一經疆臣奏請無不立沛恩施光緒十五十八二十一二十四等年山東壽張等縣被水疉經前撫臣奏請将新漕正耗並隨漕輕齎等項全數截留每次計銀三四十萬兩不等均經欽奉恩旨允准有案本年災情較重而振欵奇絀不敢照前奏請臣與司道悉心籌畫查督糧道庫尚有節年徵存未解漕折及行糧减平等欵約計銀二十萬兩左右擬請全數截留濟振以廣皇仁而全民命臣仍督飭勸捐各員廣爲勸募並廣求南省義紳集資協助臣明知部庫萬分支絀然民命攸關不得不披瀝上螴汀應仰懇天恩俯念災區待振孔殷允臣所請則億兆災民得免流離失所不勝迫切待命之至謹恭摺奏請伏乞皇太后皇上聖鑒訓示謹奏奉硃批著照所請户部知道欽此 
[東撫周奏義紳勸助振撫勤營懇恩敕部核給奬叙片初十日]  
周　片再上年惠民等縣黄河漫溢災廣且重雖經臣分投振撫而欵絀用繁不敷分布卽經江蘇丹徒縣人候選訓導嚴作霖邀同海門廳訓導戴怡勸集義振銀五萬兩遣其次子舉人嚴良　同羲紳候選鹽大使高乃昌候選縣丞徐泰階等馳赴災區廣爲散放全活災黎甚衆查該紳等飢溺爲懷樂於行善於冰天重地之中往來　涉俾億萬哀鴻得免凍餒實屬有裨災區自應量予奬勵以昭激勸相應仰懇天恩准将候選鹽大使高乃昌俟得缺後以知縣補用並賞加五品銜候選縣丞徐泰階俟得缺後以知縣補用海門廳訓導戴怡恊同勸助不無微勞請在任以應升之缺升用出自逾格鴻慈至候選訓導嚴作霖舉人嚴良沛堅稱不敢邀奬出於至誠應請毋庸給奬以遂其樂善之志除查明捐資各户歸入振捐案内另核請奬外理合附片具陳伏乞聖鑒訓示謹奏奉硃批著照所請吏部知道欽此 
[都統奏總管因病呈請原品休致片初十日]  
奴才奎順奴才魁福跪奏爲察哈爾總管因病呈請照例休致恭摺具奏仰祈聖鑒事竊據察哈爾兼署正藍旂總管廂白旗總管奇莫特哩克津詳據總管哩克濟布報稱竊總管前因患病屢經請假調治至今醫藥罔效病勢纒綿未敢戀棧懇乞休致等情詳由奴才等扔委該兼署總管奇莫特哩克津確查去後兹據覆稱遵查總管哩克濟布病勢纒緜委係不堪就痊起用加結呈報前來奴才等伏查該總管於同治年間在烏里雅蘇台等處隨隊打仗出力保奬有案該總管前因患病屢經給假調冶冀其就痊兹旣久病纒綿不能當差查驗屬實自應照例專摺具奏請旨将察哈爾正藍旗總管　克濟布原品休致除将該員履歴循案造册咨送兵部備查外所有察哈爾總管因病呈請休致緣由理合恭摺具奏伏乞皇太后皇上聖鑒訓示謹奏奉硃批著照所請兵部知道欽此 
[都統奎奏會營拿獲馬賊審明懲立片初十日]  
　　奎順等片再倧哈爾地方遼闊毗連熱河圍塲境邊春夏之交時有馬賊出没以至口外洋商在大紅溝黑水河西羊羣一帶間被搶劫曾經該商等具報有案奴才等當卽嚴飭警營馬隊官兵會同地方文武馳往搜拿詎該賊等恃衆拒捕膽敢開槍實屬兇暴衆 
 
 

Page 14

 
 
嘗目照法紀該營等奮力擊捕計先後擊斃賊匪多名弁兵亦有傷亡拿獲賊匪平自菁尹相龔二小曹蔓曾安泡手宋劈三仔于起韓有仔安　　梁二有等十名並獲賊物銀兩馬匹槍械多件竊查前因蒙古地方劫案疉出經前都統　銘奏明嗣後援照歴辦新章　飭緝拿如遇結夥成羣行强搶劫並持械明火賊匪臨拿　敢拒捕者始准其格殺無論其有獲解到官重犯訊明後卽行就地正法彚案　報等因遵辦在案奴才等當飭地方官會同委員等獲到賊匪平自菁等十名訊明該匪供認結夥搶劫多案聞槍拒捕不諱實屬兇暴衆著經該地方官委員等禀請前來奴才等當飭左右司員等詳核無異先後批飭照新　就　正法以招炯戒所獲原贜等件均飭事主認領槍械　營備用除仍嚴飭該營等隨時認眞緝拿餘匪務獲究辦並奖在事出力之弁兵由奴才等酌給外奬曁傷亡之弁兵酌量撫恤外所有口外疉次破獲搶劫洋商之賊匪訊明懲辦彚案　奏報各緣由理合附片具陳伏乞 
聖鑒謹奏奉硃批知道了欽此 
[豫撫陳奏節逾白露黄河兩岸工程大致平穩摺初十日]  
　　河南巡撫兼管河工事務臣陳夔龍跪奏爲節逾白露黄河兩岸工程大致廂抛平穩仍飭加愼修防恭摺仰祈聖鑒事竊維黄河修守首重伏秋而秋水淘底搜根防秋尤重於伏臣蒞任之始正值秋汛吃緊之際先於沿途經過隄岸留心察看抵省後接見河工僚屬復詳加諮詢於通工緩急情形略知梗槪查南岸上南廳爲首要之區該廳管轄滎鄭兩汛掃壩繁多甲於兩岸現以鄭上汛頭堡胡家屯及五堡七八等堡河勢尤爲吃重工作未能停手鄭中廳管鄭工大壩及中牟上汛各要工本與上南相将近因河溜循順情形稍輕中河廳中牟下汛亦係著名要工現惟五堡及八九堡溜勢稍緊餘皆順軌下南廳祥符上汛工叚爲省坦保障現查十七堡大溜南圈趨刷存灘匯塌殆盡誠恐舊險復生已飭赶緊添儲石方以期有備無患迤下十八堡于二十二堡掃壩均尚平穩此南岸四廳之在槪情形也北岸四廳則以祥河下北爲最要黄沁外之衞糧工又次之近日祥河已将掃壩盤築高整大溜亦漸兒外移惟下北頭二堡因築岸生灘逼溜北臥以致掃叚屢蟄已飭添抛石工抵禦黄沁廳唐郭汛黄河工程及沁河汛掃石各工均已廂修穩固衛糧廳陽武汛月石壩時因石垛塌卸業經添辦碎石以資加抛兹已節逾白露兩岸八廳掃壩大致悉臻穩定堪以仰慰宸厪惟時距霜清尚有月餘仍當督飭道廳營汛審度機宜妥籌修守務期工歸實濟欵不虚糜臣将地方各事逐一清理並俟照料順天鄕闈三塲告竣卽當馳赴南北兩岸周歴查　用昭愼重除将勘工情形另再詳細奏報外所有節逾白露各工先致平穩緣由理合恭摺具陳伏乞皇太后皇上聖鑒訓示謹奏奉硃批知道了欽此 
[熱河都統松奏留員搜捕餘匪片初十日]  
　　松籌片再奉德府屬建昌一帶地連奉直向來盜賊充斥經前都統錫良撽委調署承德府知府曹景郕帶兵前往剿捕擒滅股匪邊境賴以粗安疉經奏明在案惟當時賊匪聞　遠竄倖逃法網者亦往往而有現值草木盛長易於藪奸該匪出没靡常未免乘時内竄擬仍飭該署府不時馳往朝建圍塲各屬盡數搜捕以資熟手惟承德储缺現奉旨簡放英啓尚未到熱合無仰懇天恩俯准該署府暫緩交卸俾稍假事權會營督練赶緊搜　餘匪而靖地方謹會同直隸督臣袁世凱附片具陳伏乞聖鑒訓示謹奏奉硃批著照所請欽此 
[熱河都統松奏駱駝梁紅花溝二處金鑛請歸官辦片初十日]  
　　松壽片再查熱河平泉州屬之密雲鄉金鑛歸官開辦業經前都統錫良奏明在案現經委員各處查勘以承德府之駱駝梁赤峯縣之紅花溝金鑛二處質較佳擬請歸官開採惟駱駝梁一處已經錫良派員試辦尚未見效亟應更籌良法妥爲辦理其紅花溝金鑛前經商人開採鑒經十餘丈洞深水湧旋卽停工照章封閉渠之可惜復經委員查勘情形據稱該鑛山朶蓄深邃自非厚集資本未易章厥事功已由奴才函商直隸督臣袁世亂妥籌辦法以期衆擊易舉自保利權實於籌欵裕國不無裨益所有駱駝梁紅花溝金鑛二處請歸官辦緣由理合附片具陳伏乞聖鑒訓示謹奏奉硃批該部知道欽此 
[黑龍江将軍薩奏呼蘭副都統因病出缺請旨簡放摺初十日]  
　　奴才　保洈奏爲呼蘭副都統因病出缺派員署理並請旨迅賜簡放以重專閫恭摺仰祈聖鑒事竊奴才據呼蘭左翼恊領全保右翼恊領德海聨銜呈報呼蘭副都統果權染受時疫醫治罔效於六月二十二日申刻因病出缺呈請派員署理副都統印　轉情前來奴才伏查呼蘭地面遼闊事務衝繁且又時有交涉教案事件辦理尤爲棘手必須愼選妥實諳練熟悉地方情形之員派主接署方足以資治理查有記名副都統齊齊哈爾城正白旗恊領穆精阿通逹時務振作有爲前於二十七年署理斯缺於萬雖措手之際竟能措置裕如此次仍派該員前往接署以資熟手除檄飭該員赴任所有呼蘭副都統因病出缺派員署理並請旨迅賜簡放以重專閫各緣由理合恭摺具陳伏乞皇太后皇上聖鑒謹奏奉硃批另有旨欽此 
[黑龍江将軍薩奏留員辦理善後事宜片初十日]  
　　　保片再查新補黑龍江城正白旗花翎恊領常慶久歴省署公務通遠堪以暫留省城以備委辦善後一切事宜合無仰懇 
天恩俯准将該恊領留省以資差委而期得人是否有當理合附片陳明伏乞聖鑒謹奏奉硃批著照所請欽此 
[山東巡撫周奏遵旨查明知縣被叅各欵據實覆陳摺十一日]  
　　頭品頂戴兵部尚書銜山東巡撫臣周馥跪奏爲遵旨查明知縣被叅各欵據實覆陳恭摺仰祈聖鑒事竊臣承准軍機大臣字寄光緒二十九年閏五月二十三日奉上諭有人奏山東維縣知縣袁桐與委員曾培出示傕捐抑勒商民騷擾地方並曾培前署濰縣藉教堂賠欵攤派分肥請飭查辦等語著周馥接照所指各節確切查明倘有勒捐擾民及藉案分肥情弊卽行從嚴叅辦勿稍狗隱原摺著抄給閲看将此諭令知之欽此遵旨寄信前來等因承准當經札飭布政使胡廷幹籌觺局道員朱鍾琪 
 
