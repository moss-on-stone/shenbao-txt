# 1892 - 191 - 4906908

 

Page 1

 
 
[論華官在日本擬建文廟事]  
　　余前日曾著一論此爲中國聖教將行於泰西中國出使大臣凡駐紥之地爲華人所薈萃者宜創建文廟以振興文教使華人僑寓異鄕之各子弟得以沾濡聖化陶淑性情積而久焉西人亦將有入與俱化者此不但聯中外爲一家并可合中西爲一教其所關係豈淺鮮哉然而天下之事破天荒爲最難一事而從未經人道過從未經人行過而欲自我作之始恐行之必不易此商君之取信於民所以必竪木爲貴也苟事出於因卽非所難矣卽非有人創之於先而其事之興行已有其機則因其機而順勢利導之其事尚易行也昨閱本報載有海外馨香一則云日本　崎中島地方向有文廟爲彼國世奉漢學之井上學博所建其資出自四鎭臺廟旣成就其旁設講堂以五經四書課其子弟門前瀑布數十丈跳珠濺玉凉沁心脾後有小園遍植松柏葱葱鬱鬱蔚爲奇觀每歲上丁由其家行釋菜禮日人之崇奉聖教及通解漢文者皆得與焉凡歴三世後人猶崇奉不衰及明治維新詔下廢各廟祭祀適我大清派員駐紥遂由華理事官主祭每次貼給井上家看廟之費洋銀二十元迄今十餘載衣冠爼豆秩秩莘莘祭時建廣江三帮各司庶事而由理事官總其大成然按之禮部所定祭儀則十中尚缺其六七也去春丁祭前一日理事官張子豫司馬囑爲增損一切并添用太牢又擬將來教成樂舞生以供駮奔之職至秋祭後井上家二代孀婦揚言先生負債不少欲將廟出售以償夙逋意兾聳動華人藉圖挾制也司馬聞之意良不悅於本年初夏因公赴東京節署乘便向李伯行星使禀陳　言廟址不甚寛宏與其應彼要求不若　行創建星使謂此事爲海外難得之遭逢務當竭力籌款卽令司馬於回署後選懌基址以便鳩工其欵由本署及各理事署派捐本國官塲及各埠紳商亦須量爲佽助現已詳請總署酌撥欵項并行咨數省督撫司道集腋成裘定欲高其宫牆煥其堂奥以大其規模俾外人瞻仰盛儀肅然起敬華人又以永遠奉祀庶不至忘却禮義廉恥其裨益實多聞之署中人言大約建廟基址總在大浦一帶其式當倣傚中土云此一舉也誠李星使所謂海外難得之遭逢然而自吾觀之則以爲有此一舉而海外此等遭逢當有不難得者矣夫華人之寓居外洋各埠其數更多於在日本華人之心其不忘聖教也又豈僅寓日之數人而已外洋各埠凡有華人寓居之地皆有華官駐紥而春秋二祭獨付闕如此心當莫不耿耿焉顧無人焉以觸發之則亦無由動耳兹聞日本有創建文廟之舉凡華人之在東瀛者咸得蹌蹌濟濟肅肅雝雝以窺夫子之宫墻見宗廟之美富而已乃自視欿然其有不奮然以興者乎吾知東瀛旣創此舉則和而起者當必不乏其人矣或者謂日本本爲同文之國尚多通漢學者故此舉尚有其因他處恐未必能之然觀於西人傳教於中國設禮拜堂於各埠幾於遍地皆是泰西豈我同文之國哉旣與通商又何必阻其傳教旣得傳教又何必阻其設堂此中國寛容之度固爲外邦所共鑒也今借寓各外邦之華人而欲議建文廟又無偶像不碍於彼國之例又安有阻拒之理倘得一人倡之於前衆人和之於後將見聖教昌明遠行異國從此而鼓舞之振興之束縳之馳驟之聖教日廣卽人才日出而外洋之人亦且有被春風而沾化雨漸收諸禮義廉恥之四維此則眞可謂之大同之世矣余於日本此舉不禁爲之稱快者累日 
[本舘接奉電音]  
　　昨由京友電傳上諭三道敬謹譯登○六月二十二日奉上諭李成謀奏假滿病仍未痊懇請開缺一摺長江水師提督李成謀著准其開缺欽此同日奉上諭成都將軍恭壽著加恩在紫禁城内騎馬欽此同日奉上諭楊是濬奏已故提督戰功卓著遺惠及民懇恩優恤一摺已故記名提督陜西河州鎭總兵沈玉遂於成豐年間隨援江西轉戰廣西四川亷果甘肅等省迭著戰功簡授河州鎭總兵在任二十餘年威惠並行回漢畏服旋以舊傷觸遽爾溘逝實堪憫惻沈玉遂著照軍營立功後積勞病故例從優議卹生平戰蹟宣付史館立傳附祀陜西甘肅左宗棠專祠並准於河州捐建專祠以彰勞勩該衙門知道欽此 
[粤撫接篆電音]  
　　調任粤東巡撫剛中丞由滬啓行已列前報昨接粤東來電知中丞已於二十日下午行抵穗垣二十一日辰時進署已時接印云 
[玉蝀晴雲]  
　　京師前三門外賭禁綦嚴前任北城練局有勇拘獲賭匪朱毛仔等由城移送刑部掣分江蘇司審訊以儆頽風今復由各城司坊遵奉城諭派令甲捕等在所屬地訪查如有開設寶局以及牌九賭局者立將各犯拘拿此信一傅各城地面所有牌九賭局先後閉歇至正陽門内東正交民恭原有賭局數處至此亦均偃旗息鼓不敢以身試法矣○燕家胡同某妓院龜奴徐某因張順王昆二人索資起釁喝令龜僕等各持利丸上前直剌張王亦拔刃迎敵俄而王受傷深重倒臥院内昏暈數次龜僕等亦各受刃傷輕重不等旋經同恭妓院數家商議情愿各出朱提五兩給與張王養傷待傷愈後再行調處以免爭端張王首肯不致匍匐公庭矣○庫兵一案由刑部雲南司研鞫據庫兵大德仔供稱當日扛運銀兩於怱遽間將銀一錠遺落水桶内當時失　覺　未及撈取並據送部質訊之跟役某甲供稱當日見水桶倒翻有銀一錠立卽檢拾呈禀家主可以爲馮承審司員將訊取供詞禀明各堂憲旋奉堂諭將庫兵大德仔從寛釋放依舊赴庫當差其交旂看管之德潤等六人及庫兵續祥廚子王二人已由銀庫傳知照舊當差毋得自吳 
[漕務述聞]  
　　昨日北通州來信云六月初一日倉憲提騐江蘇第五十一起漕糧山東濟後帮粟米十二票初二日提騐江蘇第五十二起漕糧山東濟前帮粟米十八票初三日提騐江蘇第五十三起浙江第三十九起漕糧初四日提騐浙江第四十起漕糧江蘇第五十四起前半起初五日提騐浙江第四十起漕糧江蘇第五十四起後半起初六初七兩日雨勢滂沱傳諭停騐初八日提騐浙江第四十二起漕糧山東前帮粟米三十票初九日提騐江蘇第五十五起漕糧山東前帮粟米三十票初十日提騐浙江第四十三起漕糧山東大東昌帮粟米三十九票是日山東粟米掃數報竣○初三日倉帥開庫放收各欵銀兩○江蘇糧道景月汀觀察在天津兌漕事竣於初八日遵陸赴通州初十日戾止蓋欲辦理交兌事宜也○新壬西倉滿監督恩倉憲光馳抵通州暫駐新城華法庵以便筮期接篆○江浙兩省漕糧 
 
 

Page 2

 
 
截至六月初十日未騐者祗七萬餘石大約十五日前定可全漕告竣也江北江蘇河運漕米於五月中旬行抵山東濟寗府徵召菊部演戲三天恭祀河神以隆報享六月初抵黃河口至渡黃情形容俟有聞再錄初八日倉憲提騐山東前帮粟米時察得米色潮濕不禁大發雷霆將帮官朱君摘去頂戴飭卽認眞收拾然後呈樣斛收○倉憲由山東大東是帮粟米内撥出一千石運入通倉 
[烟臺近事]  
　　油作用蘇油熬煉充作桐油當其爐火純青時最易延燒房屋日前某油作工匠偶爾疏忽以致油鍋火發勢若驪山之舉烽忙亂中亟以泥實鍋中始免炸裂旣而積土如冡猶復紅燄上騰甚矣火烈之可畏也君子曰是當防之於豫○某點心鋪夥某甲性情桀駑不受指揮未及月餘卽經鋪主停歇甲恨之然尚忍而未發也某夜乘鋪主不及防備桀石擊碎頭顱鮮血迸流奄奄欲絶被巡街汛兵所獲送父巡可責押大約罪之輕重須視鋪主之傷勢如何也○有一種人身穿號褂如兵輪船水手模樣曰遨游於娼樓烟館遇事生風一日結伴入某娼家眞娼不善逢迎盡情滋閙旋經巡街兵役執送巡司訊出眞情枷責示儆○小車夫某甲向同事某乙索逋乙無以償甲逼之甚急同鄕人某内見之怒謂爾同在窘鄕深處何得若此無香火情申大肆咆哮遷奴於丙互相毆鬥扭作一團旣而甲力不能支受傷斃命想不能免於抵償矣 
[劍潭幻影]  
　　臺灣鳳山縣人陳日翔因去冬熱河地方猝遭兵燹瘡痍滿目民困難舒亟需賑撫因籌措實銀一萬兩解至析津呈由李傅相兌收散放傳相嘉其急公好義除委員解交熱河都統轉　災區核實散放以濟急需外一面查照上年部定順直賑捐章程凡捐銀至萬兩以上者准其專摺奏請特旨優奬又查陳日翔原係捐納雙月道具按照新海防捐例由雙月候選道加捐不論雙單月儘先選用僅需實銀六千餘兩今該員所捐銀數增至四千兩雖據聲稱不敢邀奬究未佊壅於上聞應如何破格優奬之處奏請恩施等語業已專摺入奏尚未接奉恩綸也○初七夜臺北府前街朱公館内被賊竊去銀圓衣服甚多立卽報明縣署葉縵卿大令親往履勘飭差緝訪迄今倘未破獲朱公館自出賞格有能偵知賊蹤報信破案者賞洋四十元將賊綑送者賞洋一百五十元人贓全獲者賞尖三白元朱公　對門有龍公館係廣東人其主人新由臺灣府任交卸回郡賊匪見其箱籠山積不覺垂涎次夜糾集多人縋屋而下欲施其妙手空空伎倆幸爲跟丁所見羣起兠拿賊衆爭先逃竄僅獲一人綑送縣署懲辦此後左右鄰咸慄慄然有戒心矣○選補福建臺灣臺北府治隂陽正術李爲出示曉諭事照得本正術奉臺藩憲顧給發鈐札諭令約束衆隂陽學曁術士一切人等自應遵照認眞察辦兹查臺地邪法盛行貽害閭閻實非淺鮮亟應一律嚴禁以靖地方惟念此中良莠不齊邪正各異合先出示曉諭爲此示仰所屬諸術士神巫人等知悉爾等如果各守清規各安本分按名造具年貌籍貫花名清摺呈送註册以便稽查而别邪正其有從前悮爲不法自今以後能知悔過自新改邪歸正者准其赴學報名出具保甘切結以廣向化不許再有抗玩情弊交接旁門左道以及播弄邪法煽惑鄕愚如有此情本正術察出定行嚴拿送官究治不貸其各凛遵毋違特示○李本欽軍門定明前在臺地統領滬尾防營熟悉情形威望素著月前重涖臺疆奉邵中丞札委仍令統帶滬尾定海中前兩營曁砲隊事務其原統是營之余石泉軍門則令另候差委又前署滬尾守備特授噶瑪蘭營都司孔游戎日前奉到閩浙總督檄飭仍回蘭營本任其所遺滬尾守備缺札令李某前往署理○唐薇卿方伯由臺晉京陛見已登前報兹聞方伯已陛辭出都在津小作勾　於月之初十日乘坐海晏輪船赴申再行由申換坐他船回臺是以臺地官塲已各準備迎迓矣○大稻埕有一西人訂於十三日演放氣毬先請邵中丞駕臨賞玩臺地居民以此舉爲從前所未有莫不嘯侣命儔爭欲一擴眼界也○大嵙崁一帶生番現已一律就撫大憲檄調定海右營曁棟字左營拔隊回來分駐府城東門外及大龍洞兩處○臺地圜法素壞自葉縵卿大令抵任後三令五申喝力整頓民間知所懲儆一律改用大錢物價亦甚平允　 
[武林火警]  
　　杭城普安街地方某姓住屋於十二日早鐘鳴十下陡兆焚如一時警鑼亂鳴在城各叚洋龍風馳電掣而至竭力澆灌幸卽火滅烟消查其起火之由因某姓老嫗年近古稀旣聾且瞶欲作午膳遂至樓上取洋火將洋油燈點起意欲携至樓下引火炊爨轉瞬間又忘却洋燈僅携洋火至廚下正在釋溲蒸浮之際而對面居民見其樓上濃烟黑霧穿窓而出赶卽呼救而勢已不可嚮邇矣蓋燈與牀相去不遠帳幙隨風飄拂覆於燈上遂致引火猝然計燒燬左右前後六家樓　平屋共十餘間云 
[巡視海塘]  
　　浙省海塘如長虹之臥波緜延百餘里累年修築經費頗鉅護理巡撫劉中丞因梅雨滂沱江水浩瀚恐有疎虞擇於十三日辰刻親赴海塘巡閱工程當起節時屬下文武恭送如儀 
[京江火警]  
　　十七日下午女點鐘時鎭江柴炭巷失愼其時烈焰上騰轟轟烈烈幸衆善堂洋龍近在咫尺一聞警報立卽馳至繼而城内外洋龍紛紛齊集竭力灌救祝融遂退避三舍計焚去樓　三間下層依然無恙上首鄰舍皆有風火高墻對街三參茸號又有石庫大門故雖飽受虚驚不至如池魚之殃及亦云幸矣該處地當孔道毗連大街設非立時撲滅禂將不可勝言被災者一爲整容店一爲成衣店一爲刻字店一宅三楹中隔以板因整容店樓上堆積柴薪遂致星火燎原然則居家者可不早爲曲突徙薪之計哉 
[桃渡清波]  
　　金陵老虎頭地方有周處臺相傳爲孝侯讀　處也其下有石觀音禪林每屆觀音誕辰裙屐絡繹車馬縱横香火之盛一時無兩香閨伴侣以佞佛爲事者每不憚跋涉數里一步跪直至山門俗所謂燒拜香者是也習俗相沿牢不可破十三日二更後風月雙清麴塵不動有某閨秀曾以父病瀕危默禱大士前謂病如獲瘳當向蓮花　下深深下拜不逾日而父病果愈遂携五十餘之老媪十餘齡之弱婢瞞却父兄私熱瓣香蓮鈎細碎緩緩行來不覺汗流喘急挣扎難施祗　席地小憇不料三五惡棍携手行來見其荏弱可欺相與評頭論足正當窘迫時又有四五書生踏月閒游覩此情形不勝憤怒方欲遣人告知本叚保甲局而鼠輩已知機遠竄矣回視女　驚駭欲涕半晌方稽顙稱謝而去有勸其乘輿暫歸者且怫然曰勿爲北造孽語將墮地獄也聞者咸嗤之以鼻不顧而去○金陵某甲住城西高岡里素以織縀爲生涯仿妙樣於天孫馳高名於列肆不虞餬口無資矣近與里巷無賴子飲食徵逐曠業廢時復相約爲狹斜遊以有限之貲塡無窮之壑不半載阮囊羞澀負債纍纍問其居曰鬻矣問其服曰質矣問其生計曰蕭條矣而暮夜追呼者仍相逼而來未嘗梢息甲旣無顔見江東父老再圖恢復又不能强作癡聾得過且過山窮水盡計無所施自念高築債臺不若濳避夜臺之爲妙遂於十四日辰刻在其戚某姓家購阿芙蓉一盞吞之及人知覺則受毒已深無從施救僅一老母寄食於善堂赤貧無以爲殮某戚意良不忍解囊助賻得以草草成殮嗚呼傷矣○城北花牌樓某烟室於十三日支鼎煎膏正當一爐火活九轉丹成之際忽火星迸裂延燒蘆蓬濃烟四寒赤燄上騰勢將燎原幸隣人奔集灌救得以應手撲滅誠大幸也 
[汽船觸礁]  
　　英汽船名哈衣府翁者爲寓居横濵一番館英商搭載砂糖一萬三千包又他商定貨共一萬八千件自香港開往横濵上月廿八號午前十點鐘駛至日本豆州下田港附近適值大霧溟濛咫尺不見人船主英人亨太正在躊躇忽大聲起於水中不啻天驚石破船已擱於暗礁此處距下田港三里許當卽電逹一番館報知失事情形該館遂知照稅關於晚間十二點鐘儁小火輪同稅關監吏一名羊往卸貨次日午前六點鐘又有英軍艦矮癩古利前來救助船中已有水六尺許所裝砂糖不免融化至他貨及船身若何受損俟有續聞再錄 
[美節慶賀]  
　　陽歴七月四號爲美利堅立國之期適水師提督坐船率同三兵船下椗長崎先一日咨照各國兵船是日除美兵船掛旗外各國兵船亦皆高掛國徽以伸慶賀正午時發祝砲二十一門先是十點鐘美艦矮利恩可兵官水去等用艦内所備小艇裝作軍艦模樣立檣 
 
 

Page 3

 
 
二枝滿艇加以彩飾且裝小砲諸人或傅白粉或塗墨液並有裝作婦女者共乘此艇赴中國北洋水師定遠船旁游玩至十二　　所　小砲亦放二十一門始回大船晚間美兵艦及大滆海岸然點紅燈照耀江面不啻燭龍萬道又有二小艇一奏軍樂一放烟火極游目騁懷之樂是亦一時勝會也 
[海外盛筵]  
　　駐紥日本欽差李伯行星使因欲會晤水師統領丁禹廷軍門特乘公司船赴長崎已紀前　兹聞陽歴本月四號長崎縣知事中　健明至星使行臺拜候次日生使帶同譯負王乾生上舍赴縣廳答拜知事以下屬員書記叅事警部長等皆陪末座叙談良久星使先叙兩國交誼次謝去年北洋水師到來辱承欵待殷勤星使與知事前曾于役泰西熟諳外事議論頗稱相得知事欲於是晚請星使宴欽星使答以時值炎天當節飲食薄滋味仰荷盛情惟有心領而已再三道謝始興辭而出晚間七點鐘丁軍門及定遠經遠二管帶並張領事王繙譯同往知事邸赴宴知事夫人亦出陪坐極酬酢之歡鐘鳴十下盛筵始撤車馬紛馳至六號星使在行臺欵宴丁軍門以下至三副共二十人七號建廣三江衆紳商携樽就行臺請星使宴飲星使因與軍門酌定兵船回國之期定於十號仍坐神户丸言旋使署 
[兵艦行程]  
　　寄椗長崎之定遠經遠二兵船定於華歴十九日出口取道濟物浦而回中國所有開往横濵之致遠威遠二兵船於陽歴七號駛進横須賀軍港觀日本新造兵船秋津洲下水八號出港經過神户直往朝鮮至赴海參嵗之來遠濟遠二兵船在該處遊歴一周已於九號午前抵釜山浦董逹定遠船囑令添煤六百墩當卽購定二百墩附尾張丸裝載於十號送去尚有四百墩定於十六號由駮河丸送去俟定遠經遠二船至釜山會合然後定期回國又聞因朝鮮風鶴頻聞尚欲至彼一行未知果否 
[鐵甕江聲]  
　　常鎭道黃觀察於上月杪晉省謁見大憲事畢言旋乘坐官舫用小火輪拖帶於十三日午後回轅○東碼頭王姓子坐擁倉箱頗堪自給然好歧黃家言性甚聰慧人亦純謹迄今年逾而立境遇雖遜從前而開門七件事固綽綽然有餘裕也兹以夏令炎熱獨寢書齋前數夕忽失所在家人遍尋無蹝惶駭殊甚翌日竟於村外塘内得其屍檢視之下遍體有傷痕數處聞臥室門扃如故牀帳未挂榻前雙履依然不動尚有銀餅十數枚對時表一枚置旋書案盜殺與何以一無所取仇殺與何以積恨如此其深且從何處出入何以寂無聲息是誠不可解者誌之以觀其後○小暑節前屢霈甘霖新秧栽插過半而高田仍未霑足王大令爲民請命於十五日禁屠祈禱田閭所産蝗孽前因隂雨淋漓勢已少殺近日碧宇放晴蝗蟲鼓翅羣飛多逾恒河沙數大率皆由西北飛向東南最甚者爲十六七等日蟲飛薨薨上蔽天日安得大雨時行掃盡么魔藉以保我稼穡耶○王大令伯芳創立培風文社定章一年甄别兩次兹屆夏季甄别之期定於十八日黎明令各生董之在院及投考者各携筆硯入署考試到者一百數十人童生爲多出題後按名給發點心午餐享以六簋優待寒畯可謂有加無已生員題天油然作雲至孰能禦之童生題其始播百榖至遂及我私詩題倒捲黃河作飛雨在院得黃字投考得飛字 
[吳苑新蟬]  
　　姑蘇元妙觀附近兵馬司橋堍荳腐店係某甲所開用夥某乙屢閱星霜近以東夥稍有齟齬乙效良禽擇木之計欲舍此而他適向甲算取工資甲倉卒無以應變羞成怒揮拳奉敬乙亦好勇鬥很者抖擻精神與之對壘逾時甲竟披靡忿不可遏糾約好事者廿餘人於十九日午後偕乙至合順興茶屢評理大張旗鼓甲黨蜂擁而上將乙圍在垓心乙初猶極力抵禦究以孤掌難鳴竟遭毒手甲黨中有某丙者手持長凳向乙擲去適中右太陽穴登時眼珠突出又有杲丁亦以長凳擲中乙之鼻梁當卽倒臥於地血流不止而甲等尚不具釋手依舊拳如雨下繼竟將乙提起望樓底擲下始一閧而散旁人上前細視乙已氣息全無旋經人報知地甲迨地甲至乙乃漸醒定欲報官騐傷後由甲之親友爲之排難解紛延請傷科療治據醫者云傷勢甚重難保無性命之虞也○樂橋左近某姓家頗小康生一子憑　聘本城某姓女爲媳於今年正月間結褵一對小鴛鴦比翼雙棲素　相得媳性又賢淑甚得翁姑歡家中雇一傭婦長舌之流也近以穢名加女播諸親串家女聞之羞忿交加頓萌短見遂於十八日以一盞紫霞膏斷送芳魂迨家人知覺百船施治無如吞烟過多不能奏效翌日母屬聞信不免興師問罪旋查知釁由庸婦而起欲得而甘心逼令傭婦身穿棉衣皮褂鎖於死者之足雙手執扇向死者跪而揮之偶一停輟卽掌其頰說者謂該傭婦雖遭此折磨然究不足蔽其辜也○統帶撫標正前營兼緝私等營龍覲宸軍門於初十日帶領緝私砲船護送調任撫憲剛中丞至滬已登前報兹悉軍門已於二十日乘坐原船回蘇矣 
[神誕懸燈]  
　　俗以今日爲火神誕辰明日又係雷祖誕辰滬城火神廟及大東門雷祖殿及黑橋一帶各店鋪均自昨日起燈結彩熱閙異常小本營生及出售香燭者均各設攤求售無不利巿三倍 
[張燈續誌]  
　　前晚法界張燈慶賀令辰本報已將一明細情詳邜報中是夜玉宇無垠銀河瀉影墮鞭俊侣狹巷雛姬緩緩行來爭欲一擴眼界浦濵一帶衣香鬢影燦爛如雲及鐘鳴九卜法工部局卽派工人將所有燈牌樓燈亭及兩旁緑樹上所挂明燈一齊燃點南北兩橋畔皆有地火燈紥成西字光芒四射幾於噴薄層霄浦中停泊法國兵船亦皆徧挂燈籠遠而望之彷彿燭龍吐焰光騰水底上下交輝絶妙一幅圖畫其時遊人擁擠法讞員葛番輔同轉乘坐肩輿帶同會捕局通班探勇在浦濵往來巡蔡帮辦總巡朱森庭明府以及城守營並道轅護勇頭目李得勝等皆督同勇丁手執藤條時時巡邏因此棍徒不敢肇事婦女之失珥遺簪尚不多見是晚泥城外法總領事住宅花園内亦懸燈結彩邀請江海關道聶觀察及廳縣等官赴宴員此良宵山珍水錯紛然雜陳侑以西樂一部鏘金戞石音韻悠揚各西婦均穿艶服娉娉嫋嫋而來至園中跳舞及報時鐘丁當二下衆賓始散時則香車競發駿馬驕馳聲隱隱如春雷回視園林餘燈未炧此遊誠快矣哉 
[閱城獄]  
　　代理上海縣竇奠高明府示期本月廿二日閱視城池查點獄囚昨日屆期捕廳蔡少尉城汛李干戎於清晨先後至縣署伺候鐘鳴八下明府排齊全嗣儀仗並頂馬勅印　赫異常會同千戎少尉出頭閔往南至大南門登城往東過小南門大東門小東門及新北門往西至人境下城千戎與明府均分道回署俄而明府率同少尉先至内監查點監犯共有二十名並女犯一名每名賞　大錢一百文繼至外監查點共有十名每名賞給大錢七十文各犯領錢叩謝明府又至待質自新兩所查點共有押犯六十五名然畢然後入署 
[縣案彚錄]  
　　滬城小東門内義和扇店虧欠倒閉經東來昇金店夥江誠齋扭義　店夥金卿生張玉田至保甲局由局轉送縣署已見報章前　由帮審委員宋莘樂二尹提訊江投案訴稱係吳縣人今在東來昇金店爲司帳本年正月内義和扇店購去金枼若干富經該店出立期票二紙一紙計銀一百六十兩一紙計銀一百兩屆期向索一再延約前　該店經事金雅琴將店中值錢之物私自蓮出店遂倒閉以致票銀無著求請究追金張同供係浙江人在義和扇店爲夥該店開設迄今已有三十餘年店主爲黃子珍擋手爲金雅琴店中諸事均由擋手經管與小的等無干金雅琴現已不知去向二尹以金卿生張玉田旣爲店夥未便置身事外飭令交差限十日内將子珍雅琴交案聽候核辦○地保孫桂斌投縣控稱玩户計玉山抗欠條漕求請提訊晚間由竇明府訊問孫禀稱小的係本邑人現在案下充當廿一保三十圖地保圖中有計玉山曾欠上年條銀一千四百餘文又欠冬漕一千七百餘文又欠本年上忙五百餘文屢向催索置若罔聞計又出不遜之言謂圖内如祗一人虧欠卽富付青倘别人亦有拖欠不必再來收取小的以理諭之計竟用武令伊子用麻繩將小的雙手綑縳肆意行兇並取小的搭連袋一隻内有洋 
 
 

Page 4

 
 
銀十四年並錢五百餘文及糧串紙張一併攫去旋有梱業張少侣前來解勸始將小的釋放爲此來案喊控明府騐得孫杜斌手上受有微傷著自向董事秦榮光妥爲調處如調處不明准將計送案訊辦 
[英界公堂瑣案]  
　　包探沈金隆禀稱朱桂榮犯竊已有十餘次今又在客棧行竊周硯卿之皮夾袋内有洋銀六元三角及拘獲時洋銀已被用罄盤問之餘承認行竊褚阿時等衣物在身畔搜出當票送案請訊褚阿時李阿榮投案請領贓物周硯卿訴稱係寶山縣糧差被竊洋銀旣已用罄可置不論惟尚被竊糧串二紙務求追還朱桂榮供係浦東人屢次犯竊自知咎戾後當痛改前非或具結回鄕或作小本營生或作各項工藝惟求施恩蔡太守謂朱桂榮屢次犯竊本應重辦旣稱立志改過姑准從寛發落笞責二百板著具結開釋寶邑糧差所矢糧串應令開明户號數目再候飭緝一面回縣禀明其餘贓物給失主分别具領○包探陳阿九禀稱瞿阿旭前曾犯竊今在隆曾威洋行爲山店又蹈前轍　竊洋東線襪三雙寄存烟館中查吊之下已由西人認贓據稱從前尚失許多物件在伊家中搜查祗有洋剪刀一把並非失贓今將人贓送案請究隆曾威洋行西人申訴前情並請領贓瞿阿旭供係浦東人今在洋行爲出店線襪係洋東所穿業已破舊小的貪小拾取洋剪刀係買來放在家中蔡太守判瞿阿旭笞責一百板管押一月期滿驅逐不准再來租界贓給西人領去○包探沈金隆禀稱方雲卿至張松桂所開小衣莊買短衫二件囑王阿二隨往取錢行至中途被伊乘間脫逃有頃尋獲送案請究張松桂同夥王阿二申訴前情方雲卿供與伊店交易已非一次有張順卿囑取短衫二件可卽知照令伊交還張松桂稱並無張順卿其人蔡太守以方雲卿情同拐騙法無可逭判管押一月著將短衫交還○包探張九意禀稱徐旺寶失櫓一枝旋在張財貴處尋見已被鋸斷今將人贓送案徐旺寶甲訴前情并稱此櫓值洋九元半今已成廢物矣張財貴供此櫓係隨路買下不知來歴不明如今情願賠償祭太守著張財貴賠洋九元半給還徐旺寶起案之櫓交捕房充公○張春友控稱女兒嫁與殷阿豪不料有曹茂華與陸阿弟前來尋釁以致殷阿豪遺失洋銀九十元蔡太守飭候補提鄔阿三到案再訊此已列諸前報者也昨據包探唐寶榮稟稱此案由小的查明實由鄔阿三欲分媒人錢致起釁端鄔阿三逃避無蹤莫由拘獲殷阿豪申訴前情曹茂華陸阿弟各執前詞蔡太守判曹茂華管押二十一日陸阿弟管押七日所稱失洋一節以無憑據可置不論○一百八十五號華捕禀稱昨夜見野雞妓女李小寶在路拉客並有傭婦王愛寶助桀爲虐爲此一併拘案三百八十九號華埔禀稱小的亦見李小寶拖拉行人是以協力拘拿李小寶供係蘇州人今年二十一歲已嫁與薙髮匠爲室因丈夫無力養家甘心賣娼昨夜在路乘凉致被巡捕悮獲不敢拉客王愛寶供係蘇州人今年三十二歲餘與李小寶所供略同蔡太守以李小寶故違禁令飭發棲流女所擇配王愛寶押下航船勒令回籍○王阿正控被陳阿順朱阿順毆傷富由朱母央人調處願給養傷費蔡太守准之此乃前報所已紀昨據正阿正申訴前情並稱朱阿順之母忽悔前議不給養傷費今將朱阿順扭案請究朱阿順供小的不敢逞蠻務求寛宥蔡太守謂旣曾理處不必纒訟著朱阿順陳阿順合繳洋銀五元給予土阿正養傷了事 
[法捕房瑣事]  
　　侯德寶本邑人也向爲小不匠升屋如履平地此其長技也前晚混入法界德順里内由披屋而上扒入天福堂藥材鋪中取出自來火然點鋪中學徒甲乙兩人好夢初回忽覺大光一閃以爲有鬼大驚失色急取衣被蒙其頭瑟縮不敢動侯知黔驢無技放開手叚翻箱倒篋取衣服二十件欣然而去人晨始知失竊門單報捕請爲跴緝而侯自得衣後將值價者陸續付諸長生庫以供揮霍將布衣穿在身上出入於租界中昨被法捕房包探所見查由眞贓送入捕房一再盤問據供胞兄名金林住英界山家園地方所有押票等均在兄處包探立卽禀明捕頭前往英界將侯金林拘獲搜出押票兩紙帶回捕房管押候解公堂請訊○前晚有某甲灌飽黃湯至法界觀燈在人叢中滋閙巡街捕喝阻不作當卽拘入捕房管押一宵昨晨酒醒始得釋放○某乙酷愛杯中物前晚在法界某酒肆沽飲深入醉鄕行至中途不辨東西南北鐘鳴三下游侣漸稀店鋪亦皆扃尸乙無路可行大爲驚慌　新街相近高聲呼救命巡街捕聞之飛步前至查問之下方知中酒遂送入捕房管押昨晨麾之使去○積竊某丙係福建人前日在法界冐充探夥向人敲詐爲捕房包探所知拘送捕房管押 
[助賑摭要]  
　　籌賑之策隨時而遞來助賑之方亦因時而各異然助賑之方雖異而助賑之心未嘗或異也王康衢仁丈因令郎普慶屢次發熱求速愈由惠泰莊來洋五十元又因令郎普慶彌月求永永平安永無災患洋五十元涇川曹覺先仁丈五十生辰節省筵資移助求雙親康健並求第三第四令郎平安洋五十元寄廬書屋邵由江漢關署沈仁丈託招商局來洋五十元奉兄命費描由同裕公來洋五十元徐少甫先生代募樂志　黃助熱河洋十元委解枯區勸善良殷濟世奚虞苦口傾　不吝匡時悉出同心莫非志在救災願瘠壤咸躋康樂何必歡臚祝壽羡德門胥慶平安浮生猶是寄供坐蘧廬而懷民物弭患迭由種福趨梓舍而侍晨昏用特表彰藉增感奮上海北巿絲業會館籌賑公所施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[杭試告竣]  
　　前報紀浙江學憲陳六舟宗師考試杭屬因天時隂晴不定武塲尚未考竣改期叅謁云云兹悉武試已畢合屬一等生及新進文童擇於十二日卯刻叅謁 
[蘇省官報]  
　　初八日委署婁縣夏書紳禀辭赴任本月廿六日蘇糧道景官太太胡氏廿七日臬憲陳官太太夏氏均壽辰初九日府經歴王石麟禀辭回南渡厘局初十日蘇松太道聶辭行知府馬玉田禀知奉委管解京餉差委署吳縣主簿范景賢禀知接印任事十一日鹽城縣方道濟禀辭赴任十二日藩轅牌示照得武進縣知縣朱鏡清調省遺缺查有本任武進縣知縣吳炳堪以飭令回任巡檢曾寶謙禀銷海運津局差十三日宜興縣萬禀到十四日調補上海縣黃承暄禀謝委署荆溪縣事十五日辦理金陵牙釐局候補道歐陽霖由寗來宜興縣萬禀辭武進縣吳炳禀謝奉飭回任五品藍翎分發江蘇試用巡檢王登瀛山東人由京騐看來省禀到十六日委署荆溪縣黃承暄禀辭赴任十七日委署無錫縣陳家熊禀辭赴任十八日宋枬禀知奉委撫院收呈差分發江蘇試用直隸州州判臧毓麒浙江人由京騐看來省禀到 
[上海鐵馬路廣益善堂謹將五月十七日起六月十四日止第十次施醫給藥延壽捐清單並附諸太善士樂助痧藥凉帽等項]  
　　淡水存心局助洋二元五角南通州洪立大來不　名二元劉翁一元又銅洋一元源昌土棧一元鎭江來求無過子一元楊宅四角張佩琳翁等經募李年壽葉鏡湖葉昭鑑夏仲符夏其元陳郁庭陳月亭戴友松叚森林叚炳吉子徵氏六吉氏六慶氏隱名氏無名氏李靜仁無名氏計十七户各錢三百六拾合洋六元聚記助錢一千文以上共收洋拾四元九角徐棣山翁助凉帽五百頂朱葆三翁助玉桂四兩陳善亭翁助痧氣丸四百瓶蟄存齋痧藥壹百瓶純陽正氣丸二百服 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
