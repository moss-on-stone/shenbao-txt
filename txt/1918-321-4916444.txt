# 1918 - 321 - 4916444

 

Page 1

 
 
   
 
 

Page 2

 
 
時評 
[國人所宜急者（冷）]  
　　今日國人所宜急者雖在外交而其實仍在乎内治蓋外交之勢實已過時而其所以過時之由皆因内治不定無暇以應付之也今若不先定内治之根本而徒着急於外交之應付終亦仍歸諸無暇而已矣 
　　内治之根本維何全國之合一是也合一之道端在以誠心相見誠心相見之始端在不借外交以爲内爭之助 
[專電]  
　　北京電陸外長準下月一日出京先赴日乘自横濱出帆之美船哥崙比亞號赴歐又駐美顧公使定下月初赴法與威爾遜同船（二十四日下午二鐘） 
　　北京電專便問題並未確定已通告各國說並無其事現外部主張以段爲專使陸副之梁啟超則以新聞記者私人資格前往尚在醖釀中（二十四日下午二鐘） 
　　北京電元首電招梁任公來京籌商媾和事件並敦勸赴歐襄助（二十三日下午二鐘） 
　　北京電給奬對德宣戰出力人員已定上級授勳位中下級授白鷹章合肥原擬晋大勳位力辭擱議 
（二十四日下午一鐘） 
　　北京電參戰出力人員勳奬慶祝日發表有特授白鷹章消息（二十三日下午二鐘） 
　　北京電南北會議改名善後協議在寗開會院電李純遵照（二十四日下午四鐘） 
　　北京電政府仍欲避對等之名免各督反感頃電李督將南北平和會議改稱善後協議會地點在寗譚延闓來電言政府與南會議之名且不肯居其他可知且裁兵尤恐其裁去主和而能維持秩序者令極壞之兵存留實爲可慮 
（二十四日下午七鐘） 
　　北京電蘇督昨電告元首唐紹儀遣代表來寧國會問題已允讓步請速頒議和明令（二十四日下午一鐘） 
　　北京電武鳴電致政府事實解决祇求回復昔日原狀决無意外條件法理問題力言素未研究未便主張請逕詢軍政府主持法理者（二十三日下午二鐘） 
　　北京電善後借欵二千萬美使已得政府允許開始磋議惟須我國先表明不作他用（二十三日下午二鐘） 
　　北京電張壽齡長財政安福派又表示否决政府擬以方樞爲財次爲通過張氏之交換（二十三日下午二鐘） 
　　北京電龔心湛希望長財政不願赴皖省長任 
（二十三日下午二鐘） 
　　北京電内閣安福派主龔心湛長財政方樞爲次長因該派黨費僅餘十幾萬欲於此中設法 
（二十四日下午三鐘） 
　　北京電新國會議憲衆院多數派違法舉起草員少數派不承認下次會議將仍有衝突（二十四日下午三鐘） 
　　北京電政府接韓賓禮報告西南要求正式閣員以伍廷芳長外交李烈鈞長陸軍林葆懌長海軍 
（二十四日下午一鐘） 
　　北京電梁士詒因某問題已對元首表示辭議長職 
（二十四日下午一鐘） 
　　北京電山東各團體來電爭青島並提請願書 
（二十四日下午三鐘） 
　　北京電陳樹藩電前派元柏香團長援應鳳翔正催令出發間詎元團長與宋麟圖張守經兩營長蒸日由潼關他往不知去向現飭第一旅長劉世瓏往查俟得覆再報（二十三日下午三鐘） 
　　北京電鍾體道電號日熊克武由綿陽向廣元進發並電令陳團喻特遣隊進攻朝天關李團由巴中進熊團由三堆壩進吕團駐昭化聨合川北諸敵分擾漢南各屬此皆與唐協議擬乘調和之際進擊陜南擴充地盤情勢危急請速派援軍前進並濟子彈 
（二十三日下午一鐘） 
　　北京電李厚基電稱銑日許崇智率六營並敢死隊等由東坡梧塘一帶進攻液江塘北山經耿團等激戰兩日許向莆田暫退又黄國華率六百餘人進攻黄石由崔營抵禦相持兩日未下現派周營往援 
（二十三日下午一鐘） 
　　北京電馬安良因隴東南危急巧日由導河口進省與張督面商派援事 
（二十三日下午一鐘） 
　　北京電南方議改重慶欽廉辰州爲省政府昨特發電間接阻止（二十四日下午一鐘） 
　　北京電河間昨抵津王占元周自齊師景雲均由京往迓（二十四日下午一鐘） 
　　香港電軍政府命前敵兵 
 
 
 

Page 3

 
 
士維持目下守勢地位以待後命（二十三日下午二鐘） 
　　香港電粤兵已於十四日佔據海口龍兵死者頗多餘經解除武裝 
（二十三日下午二鐘） 
[路透電]  
　　倫敦電各國紀德國大艦隊依照休戰條件歸降之情形謂英國大艦隊内有戰艦四百艘會同美國艦隊及法國巡艦與驅逐艦多艘於清晨四時從英國福資橋附近起椗駛出而集合於梅島之東三十哩指揮者爲裴蒂海軍大將此混合大艦隊内有英國無畏式戰艦六十艘巡洋輕艦五十艘驅逐艦一百八十艘誠爲海上僅見最大而最可畏之海罼各軍艦下椗時德艦逐漸駛近英國海浜惟英艦之巡邏四周絶不稍懈德艦苟稍有妄行軍艦等即可從事毁之德國計已交出戰艦九艘巡洋戰艦五艘巡洋輕艦七艘驅逐艦五十艘前述三類各缺交一艘不久亦將交出有一巡洋輕艦中途觸水雷沉没協約國大艦隊押遂德艦行四十哩直至福資港口各艦暫下椗度夜預備移至斯加巴港（二十一日） 
　　倫敦電路透訪員某君曾於英艦萊浦土恩號目擊德艦讓渡情形據稱晨間霧氣旣清陽光普照蔚藍之天與恬靜之海相接英國大艦隊全體與協約國艦隊分兩批相距六哩駛至集合點巡洋戰艦居前次爲戰艦次爲輕巡艦次爲驅逐艦驅逐艦分五團附以輔助艦與小兵船艦隊於晨間八時三十分駛抵集合點諸艦深防有詐故皆清除甲板之物艦中將士各居於所司地位如臨陣然九時左右英國輕巡艦卡第夫發無綫電報謂已瞭見德艦未幾卡第夫號放一汽球騰空且有英飛船數艘隨之而起旋見卡第夫號引導敵艦隊前駛敵艦隊以巡洋戰艦居前第一艘爲塞特里資號其司令勞特海軍少將則以大佛里特里區號爲旗艦戰艦與輕巡艦尾隨巡洋戰艦之後殿以最新式之驅逐艦分爲十團諸敵艦駛至英艦陣線之口一律鳴汽笛英國著名之獅號列於先鋒艦隊中居巡洋戰艦北陣線之首澳大利亞號與獅號並列占居南面之地位戰艦北陣線處巡洋戰艦之後由以伊里沙比士皇后號居首由裴蒂海軍大將指揮南陣線以復仇號居首由美登海軍大將指揮美艦隊列於英國戰艦陣線後方其次爲英國驅逐艦各艦以安暇之態駛至福資其隊伍之盛實爲大洋歷史中從來所未有德艦隊各砲依裴蒂將軍之訓令前後悉經檢閱德艦駛過某指定地點共費二小時半然後協約國軍艦乃四周圍合全景堪稱偉觀此舉無何種禮式旣無敬禮又無海上習行之禮節協約國軍艦對於戰敗之敵艦亦無歡忭之聲德艦懸德國海軍旗旁掛白旗協約國諭令德艦於日落時扯下德旗非經特許不得再懸嗣後協約國軍艦及德艦鼓汽西行於日落之際駛抵指定之下椗所其地在福資南岸外德艦旣停輪英國第一大戰艦隊與第二輕巡艦隊立圍其四周其餘英艦皆回原泊之處而英飛機則翺翔於德艦之外福資港中小船極多觀者皆寂然無聲裴蒂將軍通告全艦隊於晩間六時舉行感恩禮以謝上蒼當英艦行抵羅細士時各艦軍樂隊皆奏國歌伊里沙比士皇后號穿駛各艦之間裴蒂將軍立於舵橋之上全隊水兵歡呼致敬 
　　倫敦電英國商船坎拍尼亞號現爲裝載海面飛機之船在福資港遇風斷纜與一戰艦相撞船遂沉没但未傷人（二十一日） 
　　倫敦電德國眞相傳聞不一仍多猜測之詞或謂時局甚危獨立社會黨之極端派現運動軍隊誘其打破軍紀或謂政府已阻遏極端派其主要目的乃在支持現狀以經過戰敗之危局而不碍及國家之統一與軍事之組織又有人謂德國革命乃掩人耳目之舉動意在動各民治國之觀念而逃公允之懲罰耳今可確知者德政府現正利用其管理所及之勢力以抵制極端派即胡爾夫通信社與報館亦爲政府所利用也各報皆譯載葛基氏所著俄國過激黨偏激主義眞相之文（二十一日） 
　　亞姆斯特丹電某報載稱德皇近侍數人已返德國又白里門消息謂兵會提出抗議反對恢復軍官權力之議謂如愛倍爾政府所施行者爲中級社會之政策而非社會黨之政策則地方勞兵會將維持其力以反對其專横云（二十一日） 
　　古本海琴電柏林電稱德政府已請各日耳曼自由邦派代表參與十一月二十五日之大會共同討論政局及聨邦與中央政府將來之關係（二十二日） 
　　不魯塞爾電比政府行將辭職大約新内閣將以天主敎黨六人自由黨三人社會黨四人合組之而以天主敎黨之台賫克羅氏爲首相台氏政綱將包括設立佛蘭得大學與施行普及選舉制等事比人於德人佔據時與敵人貿易者多被拘捕餘皆逃亡佛蘭得議員二人亦在逃亡之列有數人家産被抄軍火車在數處爆發傷人若干（十九日） 
　　倫敦電英相喬治與財政大臣波拉勞氏聨合發表致不列顚與愛爾蘭有選舉權人之宣言書懇其扶助維持維一並略述政見（一）締結公允垂久之和約以固定新歐洲之基歴庶戰事可不復作而軍備之擔負亦可减輕（二）以國有之地供給陸海兵士或爲附有園地之住屋或爲小産業（三）大興農業（四）振興農業開墾廢地（五）房屋制度（六）擴張敎育（七）改良工役實質上之情况政府之政策又包括（一）殖民地税項之優待權（二）食物與原料不徵新税（三（發展力光以及鐵路河道之經濟上出産以利國用（四）改良領事署制度（五）撤除男女間法律之不平等（六）改革上議院制度 
[法國無電線]  
　　里昻電星期五日下午加斯德爾拿將軍偕同希斯旭將軍將米脱萊將軍拉加貝爾將軍在人民之愉快聲中正式入加麥爾城加麥爾市長勒芒博士及其屬員等親至城闉歡迎加斯德爾拿將軍第一百六十九師軍隊由曼西米將軍之介於星期四日入城在劇場前列隊游行後復擇定拉泊廣場在一八七○年普法戰役老兵地方團體及紳董之前於人民歡乎聲中行儀節動人之謁旗禮政府委員浦萊氏在省長署視事晩間提燈會游行城中满懸國徽及光明之通衢 
　　里昻電耶西消息羅馬尼亞全國軍隊已下動員令人民應國王之召極爲歡忭人民及軍隊之態度殊堪讚歎一般人士希望雖因休戰條約簽字後所發生之現狀羅馬尼亞軍隊由法將統率尚有盡力協約國之機會（二十三日） 
　　里昻電比軍於星期五日入已被釋放之不魯塞爾比王亞爾倍爾親統入城之軍隊偕行者爲比后愛里薩倍資王太子及參謀等法軍自數月以來即在比境與比軍並肩作戰亦偕同人不魯塞爾城由特斯古脱將軍及達維農將軍統率之法國衆議院對於比軍入不魯塞爾由議長特斯溪納爾氏以極動聽之演說致敬外交總長畢勛氏亦以法政府之名義加入致敬畢勛氏出席衆議院後復赴參議院議長蒂博斯脱氏演說畢畢氏亦起立演說云（二十三日） 
　　里昻電英王佐治五世赴法已正式證實巴黎將於十一月二十八日接待英王威爾遜總統當於十二月十二日抵法比王爲向法國證明睦誼起見决定赴斯脱拉斯堡將與福煦上將會晤時則福煦上將之軍正入已脱離覊絆之亞爾薩斯之首府也（二十三日） 
[美國無線電]  
　　華盛頓電第六十四次國會第二届集會於上年十二月三日開始已於星期四日午後五時終了第三届集會將於十二月二日開會（二十三日） 
　　華盛頓電美總統威爾遜君已批准農業撥欵議案并准加一欵規定全國禁酒律從明年七月一日起實行至美國軍隊撤罷時爲止（二十三日） 
　　華盛頓電戰事工業部已宣布將所餘對於非戰事建築之限制一概取消（二十三日） 
　　華盛頓電航務部之商業局宣布自戰事開始起至休戰爲止美國載客商船之因敵人行動而喪失者共一百四十五艘計三十三萬四千四百四十九噸生命喪失七百七十五人（二十三日） 
　　華盛頓電海軍總長丹尼爾氏宣稱海軍部將繼續施行戰時章程至休戰條約所包括之一切德國軍艦確皆入於協約國之手爲止（二十三日） 
　　華盛頓電空中役務總裁來恩氏（即陸軍第二次長）之辭職已經公布來氏將復從事於私人事務 
　　華盛頓電戰事因商務部之棉花分配委員會宣布所有對於棉花輸至英法意比日五國之限制條例將於十二月二日實行取消（二十三日） 
　　華盛頓電威爾遜總統頃致電於現駐不魯捨爾（比京）之比利時國王阿爾白脱氏電文如下今當君率領貴國戰勝軍重入不魯捨爾之際可否許余表示余與美國人民所感之大樂君之凱旋貴國首都乃君於此次戰爭中最後勝利之符誌此次戰爭雖使貴國人民創鉅痛深然貴國人民定將因此發生新力量面達於較高之運命（二十三日） 
　　華盛頓電俄國伊伏夫親王及駐美俄大使曾訪問威爾遜總統談論任事（二十三日） 
　　路生格爾電日本美以美敎會僧正希來瓦（譯音）博士聲言日本之新政府之持民治主義爲前次政府所莫及希氏言原内首相囑伊告美國人民日本對於美國友誼極摯且願永保此友誼而不變 
　　芝加哥電此間已組織萬國婦女商業協會以期促進全世界婦女在職業上及工藝上之利益并藉該會聨絡一切婦女俾得互相扶助（二十三日） 
[中國特約電]  
　　北京電據官場電報觀之異日凡爾塞開高等會議草擬媾和大辦事程序與方針時參議者有英美法意四國代表而以威爾遜總統爲主席高等會議歷時甚短閉會後將以預備大會繼之協約國均有代表與會會議旣畢乃開正式大會協約國與戰敗國之代表同時與會恊訂媾和條件事畢後再行處置世界問題如巴爾幹問題遠東問題種種媾和大會告竣建設時代即接以開始協約國與戰敗國將復商訂條約凡爾塞大會理想上雖將於十二月十二日開會蓋休戰條約於十一日满期也惟休戰期限或須展長中國參與媾和大會之代表爲陸徵祥施肇基胡惟德三人助以參贊書記若干人（二十二日） 
　　北京電陸徵祥原定乘孟台格爾號赴歐今因該船有移讓情事已展期啓程大約將於十二月十日赴日候船出發（二十三日） 
　　北京電日本現以满洲山東鐵路借欵日洋四千萬元交付中政府此欵及十一月十八日所交電話借欵餘項日洋七百萬元可供中政府用至本年年底 
　　北京電英法俄日使署復接外交部照會謂金劵計畫應由中國自决之云云據半官消息政府仍擬進行此舉（二十二日） 
　　北京電昨夜官場接廣州電稱軍政府現願依照下列條件與北方議和（一）議和大會僅能以文員與會（二）大會地點或在滬或在寗（三）南方國會得派代表與會議和大會今已有早日召集之機（二十三日） 
　　廣州電總税務司安格聨爵士現已公幹來粤 
　　哈爾濱電外間所傳謝米諾夫將軍要求哇姆斯克政府開釋所拘哥塞克軍官三員之說殊爲失實聞三軍官審明無罪後即經開釋惟赤塔與哇姆斯克之交通今仍阻斷（二十二日） 
　　海參威電市政局通過决議案否認全俄政府高等執政員之制並聲明除烏發大會選舉之行政員外餘者概不承認市長亞加里夫氏昨晩與客談及哇姆斯克事謂今與内地之交通已全斷絶聞謝米諾夫已佔據赤塔該將大約將起抗全俄政府高等執政員柯爾恰克海軍大將又稱哇姆斯克之政治措施已使海參崴羣情不安客問市政局通過之决議案將否拂逆霍爾瓦特將軍市長答稱海參崴市政局與霍氏本不相投彼此之關係仍將依然如故云法國諧寗將軍已展緩赴哇姆斯克擬留駐海參崴以候政局之發展（二十二日）（以上路透電） 
　　北京電總統將於明日親授勳位於曹錕盧永祥等（二十四日） 
　　北京電中央將於今明日中發表長文之命令大旨如左一速以制定憲法機關定根本大法一總統當督率百官有司遵守公規一敎育部提倡修身敎育（二十四日） 
　　北京電李純之特使尹昌衡昨晩到京呈李純親筆信件於總統俟明日進謁總統後擬再面達一切 
　　廣東電昨日上午開政務會議岑春煊缺席伍廷芳以下十六名及參衆兩院正副議長均與會討論國會所提出之南方停戰條件該條件主張須俟取消徐總統解散新國會之後方發表停戰令李烈鈞謂南方護法之本意重在擁護舊國會國會之决議不可不絶對尊重之至戰鬭之責任予可完全負擔云云徐謙張伯烈等贊同李說温和派主張此等問題當於南北對等和平會議中决定之今當先從各國之希望發表停戰因此意見紛歧不能一致因國會開會時間切迫乃於一時散會下午八時再開會議遂决議照温和派之主張發表如左之軍政府令 
　　自從南北開戰以來全國陷於窮乏國力疲憊元氣損傷軍政府興護法之師原爲保全國本起見業已再四聲明依據法律之和平及永久之和平此志永遠不變苟和平而能貫澈護法之主張何忍重煩國民北方旣已發表停戰命令軍政府本愛和平更何樂而必欲爲用武力之事乎茲特通令前敵各軍着固守現在防地靜待後命北方而可以言和自當依正當方法從事解决也（二十三日） 
　　東京電日本時事新報登載確實消息云日本將任内外務大臣爲媾和大使（二十四日） 
　　東京電日本政府决定派國際法學家法學博士立作太郎爲參與媾和會議之顧問（二十四日） 
　　以上東方通訊社電 
　　東京電日本東京帝國大學法科敎授法學博士立作太郎氏决定爲國際法顧問偕媾和特使赴歐博士之談曰媾和會議之諸問題中以國際聨盟及海洋自由爲一般之大問題而國際關係之大革命也我日本國運之消長亦正懸於此問題之若何解决故國民切勿以此一委之於學者而十分加以研究云 
（二十四日）以上共同通信社電 
　　北京電川邊鎭守使有電到京報告與藏夷交涉情形雙方頃暫息兵 
　　北京電當局裁兵計畫就現有精銳補足六年原定額數其餘有業者資遣復業無業者以路礦屯墾等務爲消納 
　　北京電燬土命令因有波折故緩發表 
　　宜昌電上游警備總司令部接吳光新電辦理收束（以上二十四日）以上中孚通訊社電 
要聞一 
[北京特虽通信（二二○）（飄萍）]  
　　（十一月二十一日） 
　　内外各種重要問題 
　　數月以來北京方面吾人所聞見者有若干可慮可厭可悲可歎可笑可壯可喜而又可懼之各種問題依次書之最近内政外交之眞相略具是也讀者幸加以注意 
　　退兵裁兵問題此次罷戰退兵之令一下萬衆歡呼内外悅服果一一能如令文所言是應歡呼而悅服也但吾人以冷靜眼光加以觀察第一疑問須先給餉與否第二疑問兵應退至何處有某要人對愚評停戰退兵之令指爲手續錯誤謂宜先下停戰之令使兩方軍官結停戰議和之條件並訂明以若干時日爲限逾限則非展期即惟有再戰如是方足令兩方議和之人寶貴光隂不至遷延泄沓益增時局之糾紛此言良有理解但愚與政府方面重要人物所談則似該令之速下對待時局以外之理由一爲財政問題一爲外交問題蓋一有罷戰退兵之令則餉項之計算不同對於友邦庶足增加其樂觀之希望此言亦足動聽然最後仍當歸於愚所疑問之兩種難題近日各督與政府所會議者即爲兩種難題文思枯窘之日簡直言之各督不過鑒於大勢所趨此種命令不得不隨口答應而已實則此輩胸中安知所謂國家又安知所謂外交内交其唯一抱定之宗旨曰錢耳故前日會議退兵之法即已各人開出一篇大帳謂退兵固然應做欠餉狠多怎麽辦財部無奈與辨明前此已撥解者業已不少然各督則皆作爲臨時軍費似乎不必上帳依此計算每月欠餉爲數甚鉅耳昨日所磋商者欠餉給以一部新招無械之兵則設法解散退兵與裁兵並行此間正當輿論亦一致主張之然各督果能如是聽從乎各督聽從對於其部下能一一辦到乎愚所謂可慮者此也　　改組内閣問題時局未决以前愚主張不必改組内閣者也其初愚所主張頗佔勝利但反對之事實發生則主張失所依據蓋曹汝霖見財政之棘手叚芝貴覩軍事之難辦皆急切非去不可是也錢氏即眞他部不動靳雲鵬擔任陸軍此在半月以來愚已屢有函告其所以日久不决者即爲財政總長問題陸宗與也周自齊也錢自兼也施肇曾也龔心湛也張弧也徐恩元也凡曾與財務有關係者如點將然幾無一不輪流而詢問之至内部推挽未聞於外者尚不知其有若干人也他人贊成者自已不願幹踴躍欲試者他人又不贊成至於前日乃始輪流而及於張壽齡夫今時而敢爲財政總長非糊塗即最熱心甘作犧牲者張壽齡果爲糊塗抑係熱心之所致愚今不敢下斷語也以愚測之大概糊塗罷了聞此案即於今明提出新國會矣安福派昨晩又開會而研究其通過之條件數月以來之内閣問題不死不活今次縱然提出亦不知其尚有問題否也愚所謂可厭者此也 
　　財政問題財政困難大概爲國人所周知今所欲言者則財政究尚可以支持幾月以愚所聞不過口月而已然爭奪其中之位置者實繁有徒如河南人反對張壽齡爲總長即恐蔣懋熙之爲財政次長張聞之已預備以薩福懋爲次長矣至如徐恩元等此次爭奪次長之計畫已成過去亦不必記矣此愚以爲可悲者也 
　　第四次段内閣問題此次安福議員之一部異想天開忽提出段合肥應第四次組織内閣之建議案其所引對外對内之功勳令人噴飯其作用則在獻媚合肥且以此投張倪等之所希望亦自知其爲滑稽也京中某報評此事曰（好議員）蓋一手提案一手投贊成票議員而兼總統之職權類於一身具有陰陽兩性之動物（好）字之構造謂其能子而亦能女也但此事有可注意之處若輩日日高呼和議必不可成一方不成則提倡再戰第四次段内閣非絶對笑話也惟一觀財政外交之内容參戰勝利豈能貪人之功東瀛借欵豈復可三可四合肥固北洋中一人物也而一任此輩播弄耶此愚以爲可歎者也 
　　安徽憲法問題安徽憲法之一名詞我國政治史上從未出現蓋前日王揖唐等造成之一種新奇現象也新國會倒行逆施旣提出制憲問題於是即連類而選舉起草委員前日衆議院中少數派之交通系旣與對付副總統問題爲同一放棄之主張然安福派則在會場中表示輕薄之態度曰起草委員你們休想於是交通系憤極亦搗亂以妨害之討論而後至於衝突交通系即退席以拆其台然此時劉恩格主席喝令鎖門於是少數派無奈只得隨同投票有投數名剌而不投票者有投票而不投名剌者紛亂錯雜開票結果當然無效且交通系所投票上多書王劉兩人之醜史如某系走狗及某本爲民黨前被捕拿幾遭槍斃何竟一變面目反以噬我同類等語安福派知之又勒令强制執行爲第二次之投票雖遭監視其搗亂如故然第二日開票結果名剌與票數居然相符選出委員三十人中安徽居其大半浙江山東等省則無人焉於是安徽憲法之名詞乃聞於少數議員之口嗚呼抑何其可笑之至於此極也 
　　外交問題政治方面雖腐敗程度令人不可嚮邇然一般國民怵於外交之危險研究提倡頗有其人山東各機關皆已來電力爭該省問題督促政府提出平和會議而研究外交之文字報紙所載亦已日見其多一方各友邦之樂與携手者殆爲多數一致陸外長旣定二十六日出發而昨晩顧胡各使之電告對於我國代表之與會皆稱絶對不生問題然將來之結果能一一副吾人所期望乎抑大背於吾人所期望乎此又目前可喜而實則可懼之一極大問題也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[停戰時美德財政之對照]  
　　譯上海日日新聞 
　　美國自參戰迄停戰經過十九個月（截至十月底止）政府支出二百十三萬萬元（美金下同）内借給協商國者七十萬萬元政府經費一百四十三萬萬元政府收入二百二十九萬萬元内公債國庫證劵募債之已收者一百七十六萬萬元租税及其他收入五十三萬萬元即除去借給他國者外其戰時經費平均每年需九十萬萬元較之其平時經費每年十萬萬元者增加九倍通過之戰費爲五百萬萬元是其未動用者尚餘大半也當一千九百十四年八月開戰之際美國欠他國之債四十萬萬元今其中之三十萬萬已付還或收買之政府現借出七十萬萬民間亦借出二十萬萬共添九十萬萬元之對外債權其每年應收利息已達四五萬萬元之鉅且歐洲復舊所需美貨至多以後美國每年輸出超過必自十萬萬達十五萬萬元故美國之借出或投資每年可出十五萬萬至二十萬萬元之譜歐洲諸國將以現金或他項債權抵此利息與貨找耶度亦不無爲難而美國之對外借出當然以在歐結帳爲主如是則美國之對外債權必致累增一如戰前之英國支配世界之財政界可想而知矣 
　　據大藏省所調醒德國自開戰至本月杪共支出軍費六百二十萬萬圓（日金下同）連十二月計則爲六百四十萬萬圓以疲敝之德國果能越過此破産之大溝否耶大藏省某要人云德國軍費旣絶無外債其中之四百萬萬皆内債也彼今後之爲政者能截止其半或三分之一以圖産業之復活否耶殊不可知彼於開戰一年時組織戰後經濟調查會一面新造四萬噸之汽船謀輸送力之復活果如德報紙云爾不可謂非大覺悟然德所最可畏者賠償金問題也普法之戰法國賠償五十萬萬圓準是則德國此次至少須賠償五百萬萬圓至經濟方面尤足困德威爾遜大總統嘗云對外自由貿易撤去國際間經濟聨合之大障礙以與德國行商戰使彼永遠處於孤立之地位英國勞倍脱塞西爾實贊成之德之破産之危機乃在此處即使條件或得緩和然戰敗國之信用失墜滙市暴落對外貿易陷於呼吸不通之狀態商戰失敗而殖民地亦在危境焉雖然德國之經濟政策固有可驚之特徵外國之國立銀行經政府之手無限放資普及保險以吸入外資工業分爲團結組織苟列强取放任主義則彼等此種方法皆足以復活究章復活乎破産乎要於講和大會决之耳苟趨於破産之方當然無復迫脅東洋之國矣 
[  國人亟應醒覺之外論]  
　　東方新聞社稿 
　　紐約保證信托公司近刋行一小册題曰（一大民族之醒覺）所謂一大民族者即指中國而言也其文如下今次之大戰其毁壞性在人類歷史上殆爲空前所未有然其中亦含有世界從來未有之建設的之元素地球各國直接間接莫不受此戰事之影響而一切人類爲戰事之需要所驅迫因而奮發其材性亦幾人人所同且此種激刺力將不僅存在至和平宣布時爲止其結果直將關係全世界將來之發展殆無疑義中國今日之情形即爲將來大勢之顯明朕兆中國爲最富饒區域之一其商業工藝及經濟有待於開發者正無限量自戰事開後外人至中國者日衆此於將來關係甚鉅且關係於中國政治及社會之根本改革中國今日正在此等改革進行之中故益足引起外人投資及通商之興味中國之商業日漸發逹據最近正式報告一九一七年在華之西商行家共有七千零五十五所僑華之外人共二十二萬零四百八十五人而在一九一四年西商行家祗四千七百四十二所僑民祇十八萬五千六百十三人耳此可爲中國商務發逹之明證也 
　　英美法日四國議貸與中國五千萬元之借欵一宗業經美國内務部核准此項借欵若成不但可使中國益加活動參列於對德之戰爭且於中國財政之整理亦大有裨益不寗惟是并可間接奬進中國與列强問之商業關係而使列强將來贊助中國之發展今先立一基礎（未完） 
[陸子欣使歐之所聞]  
　　外交總長陸徵祥已明令給假爲赴歐之預備其出發日期定於二十六日所有此行經費均已籌措完足陸氏此次出使與從前各種使命迥乎不同其地位其責任其關係均有特殊之重要關於人才問題事實問題皆於未出發以前種種籌備除前在外交交部内調用幹員外現又延聘外部高等顧問比人高逹君携手同行以便遇事有所諮詢又飭外交部該管司處將關於議和吾國應有提案一律繕齊第一爲收回頒事裁判權案二爲改正關税案三爲中東路條件案四爲交還青島案五爲開放蒙藏案凡於五案内有關之文件均已抄齊交陸外長携帶赴歐爲臨時參考之用至陸氏此行名義昨日閣議中討論頗久决定目前先以外交總長資格赴歐其特使代表等名稱因各國現在所派與會人員均未正式發表須俟各國發表何種名義我國方始同樣發表蓋此種名稱須俟諸正式會議時力能適用並决定現在先備具文書歷舉各項事實證明中國對於將來和議得以派使列席之資格此時尚無提出某某條件之必要外部次長陳籙初亦擬隨同陸使前往以陳氏曾經過若干次各國會議之交涉資格經騐皆稱適當惟政府磋商結果以内外必須相應陳在部最熟各種檔案故决定令其代理部務不必前往惟駐比公使魏宸組則令於昨日起程魏本受隨同陸氏襄理之命其首先成行者將開始對各國使者接洽庶陸氏繼往不致倉猝也 
　　陸氏奉派赴歐政府方面曾以非正式通告各國昨得某使館消息中國代表列席當然無問題外交部一面亦得駐外各使電告友邦皆一致希望我國代表列席駐美顧公使前日并來一電述美總統及其政府希望我國派員赴歐對陸氏並表歡迎之意聞外部已電覆顧使囑其轉達美總統告以陸使起程日期電尾尚稱到美時請妥爲照料惟據外交界傳說駐京美使昨對我政府以友誼關切爲一種善意之詢問謂中國南北正在謀和之際此次陸使往與歐洲和議是否得南北雙方同意可以代表全國務望中國當此國際最關重要時期全體一致以應事機 
　　日來外問傳說我國當局對歐洲和會已擬有具體提案茲聞連日於議和籌備處及國務會議席上討論之結果主張先自修明内政如擴充法庭改良監獄整理税制推行警察振興市政諸端以次舉行使僑居外人備受種種利益而吾國亦得先自盡其應盡之責然後出而主張其應得之利權故已决定先修内政中間關涉内務財政陸軍農商司法交通六部甚多外傳對外有若干欵提案之說尚非事實 
[京報中之時局悲觀說]  
　　京中各報於時局問題近日又多變動之消息昨艱已揭載一二茲續錄於下以供留心時局者之探索益世報云自各督軍陸續入京安福派議員爲飯碗問題出全力慫恿故主戰空氣近日又復　漫在初歐戰和議將成美國威爾遜總統屢進忠告希望吾國速弭内訌彼時主戰派知大勢已非不敢馳心妄想共劍拔弩張之態一時爲之沈寂乃最近某派因協商國之勝利即爲吾國參戰之光榮吾國參戰之光榮皆爲叚合肥一人之勳績合肥對外政策旣有此等絶大之成功若再起而遦澈其對内武力統一之政策協商國以叚之關係或不至反對外不反對對内當然不怕再有他種障碍於是王葆鋆等有合肥四次組閣之建議一面復指天劃地以游說於各督之前旣誘以甘言復怵以利害武人腦筋本極單簡安能經此煽動因是主戰之呼聲又高而合肥再起之議亦盛唱一時此次各督來京從中爲合肥聨絡斡旋奔走說合者仍推皖督倪嗣冲爲最出力倪爲段派中堅分子彼以百折不回之精神擁戴叚氏冀貫澈其主戰政策東海主和辦法坐是生一大梗現督軍方面旣有倪嗣冲作主東海無法聨絡國會方面又爲某派所壟斷内閣方面除錢幹臣外其餘皆看風頭觀氣色從旁掣肘之人東海當此無異四面楚歌其窘態已漸漸呈露在主戰派旣不願在野主和派之出風頭又不願李秀山接洽和議更不願南北兩方之對等會議種種阻撓一言蔽之不願和平實現而已現時督軍之未出京皆由某派因運動未熟不肯放走蓋某派之意欲乘各督在京之際借其力量將内閣問題時局問題某省督軍問題爲鎔成一片之解决以收一氣呵成之效連日正在計議進行中預料政局上不久又將發生絶大之變動也 
　　又據順天時報云前月以來日事進行之妥協問題至近日復陷於難境在徐總統之意見對於湖南福建兩省問題亦欲以南方之要求爲根據而設想方法第北方軍閥之主張尚不免隔閡徐氏亦未有一種確乎不移之决心及一遭軍閥之反抗其心又復動摇各督軍之意見對於妥協問題雖頗贊成然主張必得有利之條件始行妥協如國會問題各督軍莫不希望新國會仍舊存立而安福俱樂部爲此主張之中堅一方反對新内閣之組織一方與督軍團極力連絡力謀自派主張之貫澈數日來開始活動聞其所定計劃即以反對南北對等媾和推倒錢内閣令段内閣復活前日該派幹部在太平湖俱樂部之彙會有爲此協議之風說又昨日該派招待曹督以次各人均係與該派關係最深之人故其集會大有注目之價值叚派之意向旣如上述徐氏欲貫澈自己之主張自不能不與叚派對抗否則惟有抛棄其主張屈服於段氏以下耳此爲境遇所迫勢所必至也且現下目爲徐之政派不過討論會新交通系研究會及舊交通系（其眞意尚不明）而已縱使此四政團團結一氣然在議會之人數亦萬難與過半數之安福派對抗惟昨據徐派某有力者所言謂處目下難局之道除先打破安福派之根柢令議會之形勢爲之丕變外實無其他良策打破雖非極困難之事但徐氏果有貫澈自已之所信而與段派爲敵之勇氣與否甚屬疑問也若徐氏無此决心則終不免俯從軍人派之主張此乃當然之結果也妥協問題前途所届惟視徐之决心與手腕如何耳 
[内閣同意案决將提出]  
　　錢内閣之同意案前以某系反對未克正式提出茲據政界消息組閣問題昨已决定總理仍提出錢能訓財政改提張壽齡陸軍靳雲鵬餘仍舊將於今日提交同意聞張壽齡之財政已將本人同意惟新國會方面安福俱樂部一派或仍將反對其財政次長昨又有徐恩元張弧之說公府方面昨日起已開始向兩院疏通公府秘書長吳世湘歷訪各黨領袖疏通一切安福俱樂部允於日内開會再行答復非安福派各黨則已於昨日答復一致贊成據聞此次閣員同意案之提出事先曾由東海親向安福俱樂部疏通結果以不解散新國會爲通過閣員之交換現安福部已於昨晩開一預備曼各人意見仍不一致惟大體上或可爲條件之通過 
[紀二十一日閣議]  
　　二十一日星期四國務會議開會甚早各閣員除段陸軍外一律出席其重要議案（一）外交部密呈俄國烏木斯克成立我國應否承認問題議决如各國次第承認後我國亦即相繼承認（一）協約國設立萬國委員會案此案係上次閣議未完案件討論結果均以此項委員會協助俄國整理金融理宜迅速辦理詳加研究結果决定先行呈請總統催促劉鏡人即日回俄先行調查該國政府情形再行决定其萬國委員會方面則先行派員加入（一）採金局章程案决議改爲條例暫行施用（一）任命龔心湛爲安徽省長案通過即日擬令呈請發表此外尚有任命官吏案數件無討論均通過遂散會 
　　另一消息昨日（二十一）國務例會全體閣員除陸軍總長外均出席首議農商部提出之採金局條例分鍊局條例完全通過（二）張家口關闢商埠案此案前經議交内務部核議内部以張家口屬直隷省田都統以駐在該處故擬承辦直省亦擬自辦因有省區之爭昨日討論結果决由省區會商辦理（三）陸外長臨時提出重要說帖内分六項均關歐洲平和會議中重大問題如收回治外法權青島等問題及調查歐戰後各國經濟狀况討論結果均照陸總長所擬携帶赴歐隨時酌核辦理又决定即頒發明令給予駐京協約各國公使一等大綬寳光嘉禾章以備二十八日覲賀時佩帶二時散會由劉朱兩總長赴府報告 
[組織外交調查員會提議]  
新衆院議員近日提議仿照各國先例組織外交調查會云竊查此次歐戰已終和平開議先國人士非共同研究外交種種進行之方法不足以圖存英日美法前三年已着手組織外交調查會刋布言論以供國民之討議如吾國外債問題通商問題駐兵問題裁判問題租地問題對德問題自處問題急須討論確當辦法以補助政府以敎導國民並須遣派精通各國語言文字人員親赴各國鼓吹輿論考察情形調查歐戰經過種種事項謹擬外交調查會規則十三條以候公决並移送參議院同意咨達大總統公布施行（外交調查會暫行規則）第一條外交調查會掌編查歐戰及外交上之經濟狀况軍事計畫法律修改國際地位及和平會議等事項第二條外交調查會以左列各項人員組織之（一）參議院正副議長及參議院各常任委員股各推選二人（二）衆議院正副議長及衆議院各常任委員股各推舉四人（三）現任國務員外交部簡任官以上及各公使館參贊以上人員（四）府院秘書長及法制局長（五）南院秘書廳有外交智識人員（六）各專門以上校長（七）各省長官各推選各國大學畢業及中國碩士通儒三人（八）有中央選舉第一部資格者互選十人（九）各省議會推選二人各省商會推選一人第三條外交調查會置會長一人副會長二人由會員互選之第四條外交調查會分國際法典軍事財政四股每股互推主任一人第五條外交調查會置編譯員二十人由會長聘任之第六條外交調查會置各國通信員二十人由會長聘任之第七條外交調查會置顧問若干人由會長聘請各協約國博士以上人員充之第八條外交調查會置事務員十人承會長副會長各會員指揮掌文牘會計庶務圖書第九條會長總理會務整理編查各項事件會長有事故時副會長代理之第十條外交調查會關於編譯或調查某種事項應由會長子會員中指定主任編查員整理編查事務第十一條外交調查會重要之言論文字每月刋布一次名曰外交調查月刋並擇要送交各國報館譯登之第十二條外交調查會給薪細則編查細則處務細則由會長定之第十三條本規則自公布之日施行 
[京華短簡]  
　　關於前方退兵事件政府現已籌得一百二十萬元以資應用但如何支配及將來完全撤退後如何安揷連日正與在京各督協議辦法聞湖南方面曹仲珊日内即派閻相文旅長返衡與吳佩孚協同辦理其屯駐地點湘東湘南兩處已指定醴陵瀏陽衡山湘潭湘鄉并有責成吳光新張懷芝分往鄂西湘贛收東前方軍隊之說 
　　東海以中央會議現旣閉幕各省督軍不日即須出京擬日内仍在四照堂設筵與各督祖餞席問尚有重要外交軍政事件討論業已邀段芝泉及靳翼青與宴各部總長亦在座作陪聞經此次宴會畢各督軍始能確定出京准期 
　　二十八日太和殿前之大賜兵式中國抽調一師其餘協約國所出軍隊由五十名至五百名不等其俄比兩國因無駐京軍隊僅以國旗代表大閱禮節經外交部與陸軍部擬定昨已分送各機關及駐京各國公使 
　　前日荷蘭公使有一提議案至外交部要求中國允許荷使在華代管土耳其僑民事宜外交部會議以中國與土耳其並非友誼國且交涉甚少無庸荷使代行管理聞已抱絶要求 
　　俄過激派前曾招募華工編制軍隊在烏拉爾山以西死者數百人經政府調查明確向駐京俄使抗議一次茲聞政府又續得報告仍有上項情事因是日昨又向俄使二次抗議 
　　豐盛胡同俱樂部議員之一部分組織外交研究部昨日業已成立定於明後日開會推舉主任以研究各項外交問題 
　　昨日安福俱樂部在太平湖開全體大會歡迎曹錕田中玉蔡成勳並約吳炳湘王逹方樞等作陪席間王揖唐演說極力稱道曹錕上年領銜主張修改兩法召集新國會之功績此會大可注意 
[唐少川抵滬後之談片]  
　　大陸報云唐紹儀氏於數日前由日返滬昨日發表意見積極主張南北從速議和只須雙方平等集議不必於議和前有任何條件蓋以最重大必要事件厥爲和局所有從前爭端及口頭禪皆當抛棄不提而所當討論者惟根本上之解决以拔國家於目前狀况耳據唐之意此種和局可以告成唐氏之言曰（余未得廣州正式消息余未得代表廣州發言之正式委任但余自思余敢謂南方願意媾和是否可成全視北方是否出以誠意而定如南方果願和也而視南方爲平等則余信和局可成顧近數日消息頗有令人不安者余恐北方仍用扶强攻弱之舊技倆傳聞北方一面遣派代表一面出兵秦閩及北京所視爲南軍力弱之處斯言果確焉熊望和此乃袁世凱之手段吾人有否和局繫於北京政府徐總統等誠意之多少及其表示有無誠意之手段若干耳）唐旣信從前爭端不當爲解决之阻碍故以爲廣州不致堅持恢復舊國會與憲法之問題據唐之意目前和議必須深進一步不當斤斤於上述問題蓋時局之現况不可不謀對付和局當以此爲根據今當解决者較舊國會與憲法爲尤深也唐曰（縱令舊國會重行召集憲法恢復而内閣多以南人組成之然猶不足此不過使吾人仍處於一年前或袁世凱爲總統時之地位所謂和局者僅數月之和局耳吾人尤當知舊國會與憲法皆不美備時易情變吾人必修改憲法以合時宜世界最發達之憲法政府即以此爲其成功之秘訣如英國者即其一證故無論何種集議雖其所議定之改革無須立即施行然不可不由此着手也）唐氏不以雙方相持之點爲不可接近其言曰（余確信如吾人取雙方之爭點而討論之當可使雙方愜意但吾人必須以平等資格相聚討論始可爲之北方不可如去年之態度視南北議和爲北方施恩於南方之舉動至於武人派之必抛棄其現有用兵態度自無待言但此乃徐世昌之事徐是否有能力可成一有效力之總統將於此騐之而徐是否有和乎誠意亦將於此决之）唐對於將來改組政府之詳細程序謂未便預擬雖現有之陸軍制度必須改革然對於督軍未便遽加攻擊唐舉庚子亂後渠任天津道時之經騐爲譬當時天津警察人數過多半月付餉一次需欵甚鉅省庫旣無的欵而當年警察又足以償事渠不栽减警察但傳令發給槍隻每日操練八小時不言其故但督其實行迨至發餉日則全數已减少十分之八蓋八時操練太無趣味警察苦之相率他就也又謂軍隊今旣募集將來不可僅以遣散爲能事當爲之代謀生計如築路修河興辦實業皆可利用之也唐今雖願得讓步以議和然仍不失爲贊助南方憲法主義者之徒渠意南方應得列强之扶助其言曰（各友邦試觀借債問題一事廣州自去夏從未向外人訂立借欵自行設法應付經費北京則借得三萬萬元左右而用去之試問因何借債乎所借之欵歸於何處乎所取以借債者爲何物乎即此一端列强亦當有以扶助吾人矣） 
[美勸告後之軍府會議]  
　　昨日軍政府開重要軍事會議李督辦印泉亦到省與會聞爲美國勸告和平之故且各方面和平聲浪愈逼益緊錢能訓爲撤兵又有來電商榷非將此問題切實討論無以應對因特將此問題提出軍事會議至其會議内容因關防嚴密無從探聽茲錄北京錢能訓來電原文如下廣州岑西林先生南寗陸上將軍雲南唐督軍貴陽劉督軍成都熊鎭守使鑒國事浩繁四方耗斁鬩牆之釁有識所忌歐戰告終和會方始息爭對外羣望尤殷東海爲促進和平起見擬即日宣布明令通飭前方在事各軍隊一律罷戰退兵諸公愛國素切定必贊同斯舉希即轉飭前方南軍雙方商洽次第撤退其撤防手續及退駐地點希於籌定後詳細電示至法律問題善後辦法應如何協同籌議之處另由李督電商辦理危局至迫渴望和平中央開誠布公當爲國人所共見倘或各軍將領未喻斯旨仍事兵爭則中外集目責有攸歸明達如公定邀鑒察臨風布臆佇候德音能訓翰印 
[舊國會與制憲譚]  
　　議員缺席之敦促法此問謡傳北京派員赴粤賄買議員辭職每名給洋五千員並允到京給以優差等情喧勝於廣州市因之議員缺席者頗爲人所注意昨李六更氏上書兩院議長願上門敦促茲錄其文如下子超蓮伯慧僧兩院議長鈞鑒昨日憲法審議開會不成六更聞之氣憤塡膺不知缺席議員具何肺肝即擬往爲勸告以未曉姓名住址而中止竊念議員代人民而議事者也今無故缺席或藉端請假是以人民權利爲犧牲我人民當然不能坐視國會制憲爲國計民生禍福安危根本之關係乃等若弁髦是更不可不圖補救議員發言對院外雖不負責然棄職缺席則不能不負責又國會以國民爲後盾此語有二解一則對於政府之非法蹂躪不能不起而抵禦一則對於國會之自行破壞不能不起而糾正今有荒廢議職逍遥旅館不居破壞國會之名而行破壞國會之實其罪誠不可逭噫國家將亡只恃此南渡之國會而爲挽救六更目覩時艱不禁涕淚拚將老骨不憚犧牲請將無故缺席藉端請假之議員姓名住址開示當造門請敎以爲國會院外之助如議長諸先生袒護缺席議員不將姓名開示則不可不代負其責此頌時祺并候諸公明敎 
　　知事民選之新主張自國會正式開會以來各議員咸以制憲爲急務雖因憲法會議須有兩院全額三分二以上之人數出席今尚未能遽達目的然歷次開憲法審議會討論地方制度一章所通過者已有省長民選一事昨星期五日又開憲法審議會關於省參事會之組織多數主張參事員全由省議會選舉對省議會負責最近復有湘籍議員周震鱗提出主張縣知事民選意見書略謂省長旣由民選省長以下直接負地方行政之責者莫要於縣知事省爲地方自治最大區域與中央行政關聨之處尚多縣則直及吾民之利病自治事業之眞諦尤在於縣縣有縣議會（即前清預備立憲時代所遺傳之縣自治會）憲法旣規定省會選舉省長即可依此法系規定縣會選舉縣知事省設省參事會輔佐省長負省行政之資任則縣亦當設縣參事會輔佐縣知事負縣行政之責任不待言矣云云 
[調和不成後之瓊州]  
　　瓊州龍軍困守孤城久已無能爲力故曾派人向粤軍前敵表示降服之意而沈總司令以海口各界亦多籲請息戰調停俾免糜爛故遂姑從其說派員與之接洽乃據龍軍提出條件要求發給恩餉五月且又祗願繳槍三百枝沈總司令據報後以其所索過奢當即拒絶現决親率大隊乘勝進攻連日已由澄定各縣分兵襲佔舊州文洞各嶺要隘以便居高臨下是以該處戰爭刻下極爲劇烈又一訪函云瓊州龍軍現被沈司令軍隊由陸路四面包圍瓊山一隅已無路逃竄查北方兵艦尚有保民一艘防守秀英砲臺非勒令卸除武裝難免載龍軍由海面潛逃昨沈司令特通電海軍艦隊總指揮周天祿飭令海軍艦數艘堵截海口三鴉港青瀾港各要隘封鎖防線龍軍雖恃保民艦爲掩護亦不能越雷池一步其餘軍艦除守北海外并派有砲艦一艘監視秀英砲臺一面勒令保民艦立刻卸除武裝否則用砲轟擊海曰總商會得聞此耗恐一旦互相轟擊商場必遭蹂躪迫得請托美國領事出任調停即日面謁沈司令與海軍總指揮周天祿請緩攻繫力說雙方調和并請保民解除武裝聞雙方已有允止攻擊之意日間正在妥訂條件也 
　　龍軍營長邢汝華自率衆投誠後瓊山原駐各軍連日帶械潛逃投入沈軍者已有三百餘名均由沈總司令撥交邢營長所部節制一律編作前鋒并撥砲隊一連 
 
 
 

Page 7

 
 
協同前進以資掩護至瓊城西南兩路要隘原駐納順洪步砲各隊刻因沈軍節節圍迫已陸續移動退駐大洞矣 
　　沈鴻英報告軍情電云永翔艦載運前來萬衆歡躍我軍得濟感激莫名惟該艦現仍未前統公陳策援應極佩藎籌捷兄慷慨請纓共賦袍澤熱忱壯志尤深感篆臨高新盈東水各港均歸我有英此次渡海征討仰仗列憲遠威六旬之問連戰克捷西路昌化感恩儋州臨高澄邁定安東路崖州陵水萬寗樂會瓊東等十一縣將以次收復我前路已經會師餘孽分竄文昌大股麕聚瓊城深負高壘猶死力抵抗英遣將率偏師分攻文昌英親督大隊圍攻瓊城敵勢窮蹙非繳械投降誓當悉殲以慰厪念司令部現設定安便居中策應并　鴻英呈叩江印 
[軍政府提用關税餘欵之公文]  
　　廣東軍府外交部昨覆英美法日駐粤總領事函云逕覆者昨接大函轉述貴國駐北京公使訓令備悉一切協約國各公使决不允北京政府請求提用關税餘欵實足證明其不再贊助北方繼續戰爭之盛意且見其爲中國人民之利益計與爲其本國人民之利益計無異殊爲欽佩查軍政府本不願國内延長戰爭惟切望中國得早日回復合法之統一政府而已尤有進者海關關税因有償還外債之關係本軍政府從未有意爲不合理之于涉今承協約國各公使拒却北京政府提用關税餘欵則軍政府之態度尤屬始終如一惟正式國會被解散後盡人皆知北京政府曾提關税餘欵甚鉅今使護法各省亦得提用關税餘欵照北方之數相等或至少依照比例之數以作地方行政之用方覺合於公理相應函復請將此意轉達貴國駐京公使爲荷順頌日祺伍廷芳啓 
　　外交部咨政務會議云竊本部對於海關視務事官屢經交涉不遺餘力茲接准英美法日駐粤總領事先後來函聲稱北京政府請求提用鹽税盈餘已由協約國各公使拒絶並請軍政府勿悮解此舉爲有鼓勵南方延長戰爭之意對於關税勿加干涉等云用特抄譯各該領事來函及本部覆函仍商酌提關税餘欵各節陳請察核備案 
[厦門軍人與敎育]  
　　自北軍與浙軍由永定龍巖漳州饒平詔安等處退回厦門後不但宫廟寺觀借爲駐兵之所即所有中小學校除美國所開之同文書院日本所開之旭瀛書院及敎會所設之女學校小學校幼稚園等不駐兵外其餘如我國这省立等十三中學（即舊時之厦門玉屏書院）則學生宿舍被兵佔駐講堂留爲課授之用學生不能寄宿校内雅化女學校亦如之時有北兵至講堂窺視敎員亦無可如何因之女生父兄不敢令其上學矣他如崇實學校競存學校大同學校思明小學以及各小學校莫不全校被兵佔駐盡行停止敎授此厦門敎育之悲觀也且駐學校内之軍隊往往大小便隨地皆放所有學校前後皆軍人遺矢臭氣薫騰令人掩鼻而過甚有將校内所掛之地圖博物圖等包其遺矢擲於窗外校内桌椅拆爲柴薪用以炊釁暴殄天物甚可慨也近日戰事雖停浙軍之病死甚多類由不潔所致病者舁入陸軍醫院不能治療蓋以院内醫生皆來自北方氣候不同故用藥温凉各異浙軍師長童葆暄因此於本月十號邀請商會會長薦請醫生由會長黄世金代請王萬朋王明良蔡維中林崑玉洪純玉葉菊丞等二十八名分爲四星期每星期七人輪流往診每人每日給診金十五元林崑玉洪純玉等樂於受聘惟王萬朋王明良二人以在厦每日所入本豐屢推諉不往昨十三號童師長派浙軍數人分至王萬朋王明良店中强拉二王以去厦門當舖自軍隊退回厦地後因恐軍人强當皆閉門不納所有人民質當物件皆由窗出入十三號下午有一十四歲女子在虞條巷聚泰當舖贖取衣服首飾由窗遞出計值二十餘元遁出後即被軍人搶去女子哭泣而回爲長官者宜有以禁止之也厦門於此戰事影響商業蕭條之際忽於十二號午見各商店各洋行及駐厦之英日各軍艦皆懸旗慶祝商民歡呼之聲振於耳鼓查係德奧屈服歐戰和平駐厦各領事皆接有歐電謂歐洲戰事聨軍全勝已於十一月十一日早五時經各國簽字停戰德皇業已退位云云至十二點駐厦英國軍艦鳴砲二十四響誌賀越日十三號厦門海關及同文書院均休息一天以表歡欣厦門道尹汪守坻屢請辭職業經委任陳培錕署理然陳氏尚未來厦汪則亟亟求去昨已呈准省長李厚基由思明縣知事來玉林代攝道篆十號業已交卸所有道署各科人員皆移至思明縣署辦公汪已移寓鼓浪嶼不日將搭輪上省其道尹公署由浙軍童師長暫挪作副司令部之用 
[蕪湖快信]  
　　歐戰協濟蕪湖祝道尹接倪督來電本省軍政兩界已認捐八千元因此前日假烟雨墩邀各界開茶話會討論結果蕪湖道屬亦擔認八千元 
　　慶祝協約國勝利大會本埠定二十八日聨合各界舉行學界於是日亦舉行提燈會旅蕪各日僑亦於二十二日假烟雨墩舉行並設讌欵待中西賓客 
　　黄省長出缺後倪督由京電令政務廳鄒日煃照常辦公並有本督軍不日來皖字樣現在省長以龔心淇最有希望聞不日即發表 
　　高炳麟有安徽實業廳長消息 
　　皖南鎭守使參謀長儲莘甘一日由省乘江孚輪返蕪倪督之勘礦隊長趙文起洋礦師畢維賢（那威人）及測繪生繙譯等十餘人前日由涇縣當塗等處勘礦來蕪於二十二日又乘安豐軍艦往荻港登岸赴銅陵勘銅官山礦 
　　湘人劉義華前曾充某軍某營長素與蕪湖慶新煤礦公司經理劉錫九有密切關係日前來蕪向劉索欠不知因何竟服砒礵斃命當檢察官檢騐時在亡者身畔搜出絶命書一紙内有我被劉錫九所害一家當盡賣絶字樣 
　　美孚油棧碼頭總管英人雷德諾被人仇殺一案其嫌疑犯耿盤山等五人二十一日又有蕪湖縣署復訊英領事歌爾克君親往縣署觀審 
[杭州快信]  
　　美國柯蘭博士昨乘早車　浙調查敎痛實業財政及社會一切狀况各界詣站歡迓晩間由警務夏處長會同王交涉員及前温交涉員等假座法院街青年會幹事鮑乃德家設筵公餞畢復陪赴城站第一舞台觀戲柯蘭博士昨晩觀劇後自願在特别車大餐間寄宿夏處長即電飭一區六分駐所王警佐派警守衞今（二十四）晨八時許楊督軍齊省長先後命駕至站拜謁午間公設筵宴在督署柬請飲讌 
　　省議會明日（星期一）續開選舉會議員愈到愈少恐仍不足法定人數兼因歡迎柯蘭博士多數主張休會一天 
　　温屬護商總局係前清海防局改組民國二年立案本屬官督商辦現平陽坎門兩處護費該處商民陳克齋等自願認繳三千餘金並未明白表示用途昨經省議員陳益軒提出質問限三日答復 
　　一師一團某連軍官王溥誘良作賤經受害人吳仲清迭控督署奉飭查辦迄今未據呈覆昨又下令嚴催 
齊省長昨令財政廳所撥解本月分警備隊經費八萬三千三百餘元 
　　鹽運使袁思永昨因公赴滬 
[南京快信]  
　　各方面代表多主和議機關設滬李督昨電中央請示李督令副官處預備華洋旅館爲南北代表招待所聞各代表日内將陸續抵寗 
　　張季直昨由滬又電李督聞擬日内來寗與李督商榷一切 
　　盧護軍使尚未抵寗聞因在津躭擱 
　　馮河間電李督即日入京與東海協商和局 
　　公府侍從武官周予覺昨日午車赴滬 
　　楊春普張宗昌電告即日撤防回省聞陳光遠昨有急電請李督轉飭楊師長張旅長俟贛軍接防後回蘇　 
　　唐繼堯電李督鄂西護法軍已於巧日停止軍事進行農商部籌備巴黎糧食會議昨電蘇實業廳調查本省産糧額數列表詳報 
　　省立各學校定二十七八九三日舉行提燈會 
地方通信 
[蘇州]  
　　湖盜猖狹西山開赴南潯航船前日傍晩聞至東山將近之義山口地方突來匪船一隻攔住船頭匪徒十餘人一擁上船搜搶衣服財物一空該匪船即向馬山一路逃去船主張春泉查點失物開單赴東山警察隊報請飭緝又有西山船戶某姓裝載極子满船開出銷售行至東山大缺口以外亦被匪徒搶刦所失財物無多該船戶並未報案云又横涇鎭相近之錢莊鎭十九日晩間到有匪船多號各匪等蜂擁登岸據刦商舖四五家刦去財物爲數頗鉅現己由該管警察分所長吳子湘報告吳縣公署温知事特派偵緝陳潘隊長率帶巡船四號前往勘緝矣 
　　美紳游歷之招待二十二日美國柯蘭君乘車來蘇先由蘇常王道尹楊交涉員崔警廳長至車站迎迓並由騎巡隊及偵探隊沿途保護柯君乘四人與進城訪各官署即至元妙觀滄浪亭開元寺游覽一週旋至天賜莊博習醫院休息晩間蘇常鎭守使王道尹等特備盛筵在閶門外鐵路飯店公宴以盡地主之誼翌日至留園西園虎邱寒山寺天平山玄墓等處展覽古跡 
　　槍斃　亭刦當盜犯今春搶刦唯亭鎭典當一案盜犯沈金寳馬阿有二名於本月二十三日吳縣知事奉督軍省長電令槍决當於上午十時在地方分監將該盜犯等提出騐明正身出警察廳崔廳長率帶騎巡　荷搶押赴閶門外横馬路執行槍斃 
[松江]  
　　張堰提燈紀金山縣張堰市紳商以歐戰告終縣合各界於十一月二十一日起提燈三日燈彩甚多並聞籌募歐戰協濟捐欵一事亦已開始勸募 
　　中校之兩次祝勝松江省立第三中學校於本月十七日接到教育廳訓令飭於十四十五十六三日給假慶祝協約國之大勝利該校楊子侁校長以訓令逾期送到爰於十八日補假一天並於校内開會慶祝聽令各級學生　買百子花砲自由燃放後又聞江蘇省教育會在上海聨合各校開大慶祝會因又於二十二日休課一天 
　　整頓蘆課辦法松地蘆課僅有銀額戶名而無坵分等名目現經松金青官産局出示布告定於一月以後將所有蘆田一律分别優劣比對銀額丈給現用其已　　成熟改種稻梁者則令轉蘆爲漕以昭實在 
[鎭江]  
　　請减冬漕丹徒縣屬各鄉山田本年頗不一律東西二鄉有數處收穫尚佳南北鄉各區圖蟲旱爲害秋收大减業經倪知事會同省委週歴勘明分别輕重詳呈省長財政廳核示聞倪和事將於二十四日赴寗即爲此事云 
　　嚴防攻佈烟種丹徒倪知事恐匪徒暗播烟種希圖破壞烟禁致害大局特諭市鄉警區曁董保一體嚴防如有形跡可疑及挾嫌之人暗中在鄉間散播罌粟種子准送縣嚴懲 
[揚州]  
　　運商擔保公欵前台營官地事務所長王朝江虧欠公欵甚鉅督軍令江都縣押追茲王挽四岸運商代表袁蘭生代呈督軍核减由袁負責代償並函縣署保釋趙知事據此於二十一日電呈軍署核示 
　　歸範附屬聨合展覽會勸學所長以本省各師範附屬小學生事將集合於揚假五師附屬小學於二十二日起開成績展覽會特通知全境校長於二十三日午後齊集圖書館開會歡迎並請各主事演講 
　　布業銷場冷淡本埠布業銷塲向以四鄉爲大宗自交冬令以來營業額爲减色聞一言堂等布號亦因銀根奇緊靛價高昂成本較　季爲重亦不願多銷 
　　塲運局長易人淮運使叚谷香以塲運局正局長舒賓于因事辭職物委本署總務科長周之冕接充周奉委任於二十三日蒞差任事矣 
　　烟案迭破江都禁烟稽查專員胡義容二十二在廣儲門街查獲私售鴉片之陳德山及烟犯許德蘭陸玉保楊福成四名又在新城西營查獲私開燈吃之張善及烟客高寳連李和之趙永和連同人證一併解縣經王審官分别判處二十元至五十元之罰以示懲戒 
[安慶]  
　　皖議會請以倪督兼省長省議會以省長出缺特電逹中央求准倪督兼署電文略云安徽省長出缺簡員繼任　在政府本不容越分陳言惟念皖疆重要一旦遽易生手情形必多隔閡政府關懷民瘼宫能爲地擇人祇慮熟悉皖政大員一時恐難其選查倪督軍督皖六載兩兼民政深洽與情本會代表皖民旣有聞知難安　默用敢不避越俎之嫌護作建　之舉伏乞准如所請云云 
　　皖省之歐戰協濟會省議會以歐戰惕濟會蘇浙　等省均有助欵至皖省會應若何進行咨請省公署答覆適黄省長逝世政務廳長鄒日煃以皖省庫欵空虚乃會同財政教育實業各廳長於二十二日上午在省議會開會恊商助欵辦法聞軍政兩界已承認八千元將來尚須三道尹令知各縣開紳商大會協力勸募云 
　　皖民於警備隊之負擔懷寗縣屬應　認警備隊　欵前已認每年捐五千元黄前省長以爲太少令行安慶道尹轉飭再籌頃聞徐道尹由蚌旋省已將槍械籌備妥當惟所需餉項不敷特轉令懷寗縣知事邀集士紳妥爲籌議 
　　預備舉行提燈會教育廳前奉部文以歐戰告終飭轉知各校一體慶祝二下日省城十四學校會議日間執旗游行街上晩間提燈已籌備一切俟教育廳接外交部通知日期即使舉行 
[漢口]  
　　湯　武縣柩到漢湯公濟武驗柩己於十九日下午半句鐘到歆生路車站來漢專車計廠車一輛棚車六輛靈柩在廠車内棚車内乃主祭人治喪人軍士二十名也半句鐘後漢口追悼會將下車手續辦理完妥即將靈柩搬下在車站門首停頓約一小時在車站迎接者有湖北法政學校省立中華大學附屬小學第二中學國立第一師範省立師範附屬中小學國語專門學校武昌私立模範學校啟張學校湖北全省地方自治促進會國是研究會勺庭學校及漢口寳益中學夏口高初兩等模範小學私立明德小學民立民新小學永平學校以及第三師步隊一連楚謙永安艦湖隼魚雷艇各海軍共約四十人警察第一隊商團保安會十七團江蘇帮音樂隊慈善會均在歆生路分次擺列第二師軍隊爲前導次即武昌學校社團再次漢口學校商團警隊慈善會後係東京京師各界所東白花祭品以至靈柩擺列一里之遥由歆生路起至前花樓花樓口黄陂街轉灣至河街沿路堤口下段四宫設即由沈家廟上首轉灣至中路上馬路入慈善會停柩雲臺内迎接人由招待員招入内室在雲臺外行一鞠躬禮而去 
[杭州]  
　　省議會開會記二十三日下午三時省議會開會簽到議員一百二十人捕籤入席後檢點在席議員祗七十一人等待良久因無繼續出席由議長令速記往休息室去請乃應招出席者僅僅八人仍不足法定數目不能舉行選舉周議長宣告今日人數不足不能開會但有一事報告大會據浙江特派交涉員王豐鎬述及此次美國派政黨要人柯蘭君來華調查各省教育實業財政以及社會園體現狀今已到杭官廳方面主張集合軍政兩機關曁省教育會青年會總商會和平期成會六團體定星期一在西湖公園開會設筵歡迎且聞柯蘭係美國現任大總統之良友聲望頗著此番特便來華於中國前途大有關係而柯君小住三日即須返滬事甚匆促本會應否加入團體抑由本會單獨歡迎日期亦應確定二十四日係星期爲本會休會之日能否舉行然星期一其勞不能舉行因與本會選舉會有所抵觸以上各問題請衆討論公决秦炳漢云美總統此次派代表來華表面上雖係慶賀世界和平調查中國教育實業財政實係察看吾國官廳外交軍事及社會生活程度至歡迎會一層本會理當單獨舉行不必加入團體即在本會於明日下午一時舉行今晩先行通告柯君表示本會歡迎請其届時蒞會若星期一舉行則阻碍本會選舉會本席主張如此陳琪發言大致與秦炳漢相同惟擬就在議場設置歡迎會另於本會樓上組織一談話室請柯君講演本會同人亦應預備講演經衆討論决先於今晩通告柯君定期星期日開會歡迎視其意見如何再行决定 
　　省垣重行慶祝會浙省軍民兩長以奉大總統府禮官處電知慶賀歐戰最後勝利典禮現與外交團商定自本月二十八日起舉行即希轉飭所屬届期舉行等因是以楊督軍已指定新市塲地點並派副官張焯等先時壽備又杭總商會願會長亦已通告各商號届期一律懸旗　慶並募捐舉行提燈會 
[嘉興]  
　　搗毁警局共同犯之拘　嘉興王店鎭祥和布莊於前月被竊因追贓糾葛致釀成搗毁警局風潮曾由縣知事派賢蒞鎭查勘一面飭令緝拘毁局共同犯懲辦在案日昨由法警拘獲姚和尚莊少山王老章錦春等四人（均係商民（押解到縣分别訊判矣 
[海鹽]  
　　慶祝歐戰和平會海鹽縣敎育會商會發起舉行慶祝協約國戰勝大會並先於十八日起各學校休假三天二十日午前十時在天寗寺開慶祝大會與會者約四五千人會塲幾無容足地男女各學校均率領全體學生到會唱慶祝歌並由查佐青顧醒茲許佩英諸君先後演說散會後各校學生手執協約國旗導以軍樂游行爱衢晩間七時舉行提燈會萬衆歡呼頗極一時之盛 
雜評一 
[安徽民意（默）]  
　　新國會之議憲法人稱爲安徽憲法而安徽省議會之代表民意吾則謂爲安徽民意 
　　何謂安徽民意蓋軍民分治者各省民意之所同也中央近屢以分治爲言雖未知用意何如將來實行之程度何如然其另設省長之表示則固不得謂爲違背民意而安徽之省議會獨以代表民意名義請中央任倪嗣冲兼皖省長反對分治歟抑先意承志以媚倪歟嗚呼此之謂安徽民意 
　　雖然安徽民意之成爲安徽民意也久矣豈僅由此省長一事也哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[明日慶賀比王回京]  
　　江蘇特派交涉公署昨接外交部電略謂頃准比使照稱比皇前定於二十五日回都現已改爲二十二日旋都除通令本國官商懸旗誌慶外相應照請轉飭所屬查照等因除分行各機關於是日懸旗慶賀外特電該交涉員一體遵辦云云陳交涉員即經函行上海縣兩公廨查照辦理又聞交涉署同日接領袖比總領事函同前由並定於二十六日舉行國王回都慶祝典禮徐除柬邀協約國官紳蒞會外特函貴交涉員查照云 
　　學務委員賈粟香致各校函云敬啓者頃奉縣公署函開頃奉督軍省長哿電開頃接外交部效電比王現定本月二十五日回京届期由執事派員致賀並飭所屬懸旗一日等因正核辦間又奉督軍省長禡電以接外交部箇電現准比館聲稱比王回都改定本月二十二日所有致賀縣旗希於二十二日舉行等因查本日（即二十二日）甫經接電舉行不及現比領事館改定本月二十六日行慶祝禮除分别知照外用特函達即希查照届期（即二十六日）一致懸旗一日以誌慶祝等因奉此相應函達即祈届日懸旗一日爲荷 
　　南北市兩商會亦接沈知事函云頃奉督軍省長哿電開（中與上同從略）届期（即二十六日）一致懸旗一日以誌慶祝等因兩商會已通告南北市各商家應於是日（即陰曆十月二十三日）一致升旗一天云 
[政府所定歐戰祝勝期]  
　　協約國最後勝利經本埠租界定於本月二十一日始二十三日止同聲慶祝華界各團體亦參與加入一體慶祝一切盛况詳紀連日本報茲悉我國政府現定於本月二十八日由部電行京外各行省同時舉行慶祝歐戰公共勝利業經江蘇李督軍齊省長通飭所屬軍警行政司法各機關一體遵照届時曉諭商民人等一律懸旗掛燈結彩以誌慶賀故滬上各機關又在預備一切想届時更有一番盛况也 
　　滬寧滬杭甬路局亦接交通部電奉大總統諭本月二十八日舉行慶賀協約國戰勝典禮所有京外各機關一體慶賀除分電外仰該局遵照迅即籌備慶賀等因任局長已分飭車務工務機務各處領袖按照此次慶賀辦法加意籌備務增興趣並於是日停止辦公一日以誌紀念云 
[慶祝協約國戰勝餘聞]  
　　昨日之餘興昨係星期日雖慶祝期三日已過而中外各機關與各商行號餘興尚佳以故一切旗彩燈未除者居多入晩後各商行各機關門首仍旗彩飄蕩燈光耀目惟法馬路愛多亞路等鐵桿上電燈均已除去 
　　提燈會紀詳前晩租界慶祝戰勝舉行提燈會時領首者爲電車公司戰勝燈車護以騎馬印捕一隊次爲提燈之越捕與軍樂隊次爲法國戰勝燈船駕船中者爲美國之女童手摇旗幟次爲紥花結彩之汽車多輛後隨執炬火之越捕多人次爲比國燈車上坐青年一人以國旗繞身旗上有無敵二字樣次爲中國童子軍或提燈或執炬火或摇旗幟沿途歡乎精神拌擻次爲各國救火會水龍車裝飾之美麗甚爲奪目法國者居先公共租界者居中中國者居後閘北之水龍車數輛一裝成汽船式一紥絹製假山城市上裝小電燈無數頗見悅目其餘尚有城内及南市一區至七區之水龍車約十餘輛皆满綴燈旗各有特色次爲製造局軍樂隊次爲英國燈船中坐女童一人代表不列顚另有一船中坐女子數人以英國水兵掉舵次爲坎拿大燈船上綴坎拿大出産之植物以女子數人按坎拿大之風俗裝成牧女田女等類坐於其中次爲澳大利亞與紐絲綸燈船中坐武裝之女子數人次爲印度抬閣裝成回敎禮拜堂之方亭式中坐衣錦袍之王者以印人百餘人拖之而行次爲英國婦女戰爭輔助團花車其上裝成一紅十字女工室案上置諸婦女之成績品次爲萬國團練隊次爲湯克砲車次爲意國燈船次爲美國燈船抬閣共有七座一裝自由神一裝紅十字會看護婦背倚四周燃電燈之大紅十字手抱嬰孩足下坐二小孩莊嚴之象令人起敬尚有代表夏威夷與菲列濱者一座以兩車聨成前車綴夏威夷之風景後車爲一火雛形以代表菲列濱餘者亦皆美麗可觀次爲日本水手次爲中國抬閣裝成古戲後隨中國水兵次爲美沙波太米亞招工處之各種紙燈高蹺各雜要且有長龍燈一條雙獅流球等品調弄甚爲活潑此班純爲中國舊俗而竟出現於新時代中之新慶祝會可稱奇觀也次爲任國之擡閣中坐衣白色戎裝之妙齡女子數人次爲葡萄牙擡閣上奏葡國音樂次爲羅馬尼亞擡閣次爲紙糊之德前皇與興登堡諸人作種種醜相次爲鐵路公司之車一輛四圍裝綵中放電光兩道以鐵路工人百餘名拖之次爲中國郵務局之車上坐多人手揮中國與各協約國旗幟車後貼一長數尺闊尺許之巨信上書恭祝協約國獲勝字樣並貼有大郵票一枚次爲提燈之中國等生與中國各機關人員數百人次爲希臘擡閣及其他雜品殿以興泰電燈公司之大龍船一艘以上所紀乃爲大概情形總之各國鈎心鬭角以相爭勝雖爲游戲之舉而於此見美術之心思也全隊旣入砲馬場乃由比總領事舉火將場中豫築之和漢索倫室一座焚燬繼乃大放燄火各國人士各奏樂唱國歌歡聲雷動至夜半始散 
　　游客之受害前晩本埠附近各鄉鎭與南北市居民之往南京路黄浦灘路法大馬路愛多亞路等處觀燈者幾於十室九空至晩六時燈會經過之處各商舖一律閉市迨至八時各馬路祇見萬頭攢動已無容足之地茶樓酒肆咸座爲之满新世界之門票增至一元尚擁擠不堪有婦人某氏因懷孕足月一時被擠感動胎氣忽欲分娩其時泥城橋畔已人如潮湧不易出入幸同伴人尚多急即扶至女厠所生産後俟至十一句餘鐘始行雇車返家滬城西門内金家牌樓之俞子光年逾五旬前晩在愛多亞路觀燈被人擠軋倒地踏傷肚腹登時口吐鮮血當由旁人救起訽明住址雇車送回其家其時俞之神色已變家人急送西門外醫院求治無如受傷過重不能施救延至昨午斃而至於失落簪珥被摸竊皮夾銀錢者更不能悉數聞長江帮浙江帮一般摸竊之流（俗稱扒兒手）皆乘機來申趕此熱鬧云　　電車之獲利華商電車於此次慶祝戰勝三天内所有往返乘客頗爲擁擠並因寛放時刻營業更佳聞該公司核算三天内計售票價銅元四千餘千枚之譜云 
　　兩學校之慶祝閘北寶山路義品里廣智商業學校此次慶祝協約勝利興高彩烈校門外綴成松柏匾額題爲永慶昇平四字並紥燈彩掛國徽二十三日下午舉行慶祝會首由校長陳少卿君演講歐戰始末情形及今後國民對於人道公理當片刻不忘次敎員沈鈞儒等亦皆演說末由學生唱昇平歌歡呼和平萬歲奏樂散會又馬橋鄉鄉立强恕學校於二十二二十三兩日舉行慶祝協約國大勝利放假二天在校門前紥成松柏牌樓一座匾爲和平萬歲四字又旁有對燈聨爲推翻君主尊重民權世界躋和平共祝千秋萬歲國際同盟邦交大會歐亞蒙幸福裠深鼓腹含飴夜燃燭炬光燄奪目禮堂上遍懸協約國旗綴以綵球旁有對聨爲世界干戈化爲玉帛環球擾攘從此和平二十二日上午九時開會師生齊集禮堂行禮次由職員演講歐戰始末情形及關於將來世界之進化演畢休息午飯後率全體學生各執協約國旗列隊沿街游行並燃放花爆觀者如堵 
[銀拆鬆動之原因]  
　　近自滬上現銀缺乏以來所有廣東雙角小洋及花旗大條新加坡批沙洋並各埠之雜洋啞洋囑北市泰亨源等銀爐鎔化寳銀者日有數十萬今調查十八號至昨日止由泰亨源等銀爐鎔化廣東雙毫角計一千零九十四萬角花旗大條銀五條新加坡批沙洋十萬零六千四百元福建裝來之啞洋雜洋二十四萬二千二百元本埠各錢莊囑鎔之雜洋三十三萬元共烊見寳銀二萬零一百十八只核申規銀一百十七萬兩所以前兩所以前兩日之銀拆竟低至一錢云 
[紹興滙水大漲]  
　　浙江寗波紹興等處前因滙水漲價市面大受影響迭誌前報茲聞甯波地方市面現已平定每洋千元滙水約十一二元惟紹興忽又大漲每千元又漲至七十四五元現洋異常缺乏滬上南市各錢莊曁魚行箔莊等均接到該處商會郵電請邀集在滬同鄉開會籌議並呈請浙江齊省長設法維持昨日聞該同鄉等已開會磋議矣 
[皮商陳述歐戰之損失]  
　　皮商公會前日爲農商部查對德絶交後商界所受損害事復總商會文云（前略）查敝業上海一埠近年牛羊皮張出口代價數約千萬元左右中立時期内逐年輸入皮張代價約七百萬以上自六年三月後合至本年三月爲止輸入代價較平時减少六七百萬自本年三月至今輸出牛羊皮張尤屬寥寥待斃情形殊難言罄應否彙報仍聽尊裁云云 
[火車裝運軍米來滬]  
　　駐紥龍華第十師軍隊日昨遣派專員赴寧裝運軍米一千二百擔領有陸軍部護照並軍用半價劵附函送請滬寗杭甬兩路管理局任小山查騐簽字裝運該路局長立飭滬寗車務總營轉飭滬寗路綫南京車站即將是項軍米分裝於三十噸貨車五輛附由寗開滬之貨車來滬於昨日抵北站即行轉掛滬杭甬路綫由滬開杭之貨車運往龍華車站已於昨日（二十四日）上午十二時到站當由該站站長知該處軍隊前來搬卸以便將空車駛回滬寗車站云 
[滬寗聨運車將改時刻]  
　　滬寗鐵路與津浦聨運所有通車時刻須彼此商訂方能銜接行駛茲因津浦路聨運通車時刻已有更改下行車由津通車到浦改在上午六時上行車由浦通車開津改遲在下午六時三十分故滬甯路通車一次擬於下月一號起由滬開寧改在上午十時三十分左右由寧開滬改在上午八時三十分左右此項計畫尚未宣布現正由車務處排定各列車時刻酌定時間以便刷印新時刻表分發客商應用 
[援閩軍起程赴浙五誌]  
　　昨晩又有援閩軍步兵三營就龍華登車開差赴杭又該軍之補充兵一大隊約五百餘名亦於昨晩離滬隨同出發所有該軍抵滬時寄存兵工廠内之案卷及卷架並官佐各員之行李等件已於昨日車送至龍華車站以便裝載火車一併運杭惟砲兵一團曁工程兵一營及砲械砲彈等軍火現尚在滬聞因關係重要須由旅長王永泉親自押送白杭入閩云 
又函云援閩軍第一團各營已經由滬杭甬鐵路特開專車運往杭州等情疉誌本報茲悉各該營之行李等件爲數甚夥若由火車運閩沿途殊有不便現擬改由上海輪運入閩以期便捷故昨日（二十四）將第一團團部第三營及第一團之第九連第一連第十三連又補充兵等之行李並有砲兵連之砲架器具等項一併由龍華車站分裝之區車運抵南站並聞卸空後須將此項空車悉數運往龍華以便續裝一面由該營函請招商局將上項行李一併預備裝輪直達閩省所有第三營軍官兵士專車今夜（二十四夜）亦將出發仍由龍華站裝運赴浙云 
[安武軍委員報失護照]  
　　安徽倪督軍前派新編安武軍第七路統領委員王成寅來滬購辦軍裝等件當塡給第八十五號護照一張不意該員前日行經法租界西西藏路被人連同鈔票銀洋竊去王以失竊銀洋事小失竊護事大昨特赴軍警各機關報失并請追究 
[英員會勘烟苗之照料]  
　　滬海道尹公署昨接江蘇齊省長電云頃准外交部電咨以查烟英員陶樂爾君會同部派各員前赴徐州查勘烟苗祇以該處聞有佈種未絶情事查畢後即行南下赴滬希即飭屬俟該中西員等經過地方務必妥愼照料等情特電該道尹即便轉飭所屬縣知事遵辦云 
[烟酒聨合會常會紀事]  
　　中國烟酒聨合會昨開星期常會首由主席陳良玉報告昨得京師來函内稱全國烟酒公賣局因各省徵收機關各司繁多弊病百出特令行各局切實整頓并條陳所見藉謀統一云云查公賣之病商我兩業身受其痛已非一載今京局亦能顧念及此不可謂非一線曙光然尤然當局實心改革毋徒爲表面之敷衍庶幾我業生機不致盡絶耳次報告此次本會自改選職員後應開新職員會請到會諸君决定日期以便預先通告公决下星期日即夏曆十月二十八日午後一時開第一次職員會次張少孚起言此次中外和平慶祝會實爲千古未有盛舉南北戰爭亦已宣布停止從此公理昭彰世界昇平我商民得以趁此講求實業矣俞葆康起言商業之盛衰全視捐税之良否我國關税受條約之拘束以致出口税重進口税輕華貨大受打擊此次和平會議苟以商業爲前提當先從收回税權入手旋經王闓敷裘如邦樂維臯等提議會中進行事件并宣布近日各處來函畢時已五鐘乃散會 
[黑省亦組平和期成會]  
　　上海平和期成會接黑龍江省議會覆函云逕覆者前接三十一日來電以我國戰亂經年吾民受禍最烈擬在各地普設平和機關促成南北和平之局等因仰徵公等愛國愛羣尊重人道之至意拜聆之餘莫名欽感竊維公等鴻猷偉畫旣開先河本會同人自當竭茲棉力勉步後塵擬即以本會爲主和機關名曰黑龍江平和期成會仍與公等抱同一之宗旨不涉政治範圍俾期相與提挈共挽狂瀾庶幾我人民早出水火同登袵席用享眞實之幸福惟是問題重大同人等智識淺弱深虞有負初衰尚希時惠敎言藉匡不逮是所厚禱專此肅復順頌籌祺黑龍江省議會十一月十五日 
[促進和平會致南北電]  
　　中華國民促進和平會昨上北京大總統國務院曁廣州軍政府電分錄如下（致北京電）北京大總統國務院鈞座歐戰告終内爭未解不求統一無以圖存鈞座悲天憫人撤兵議欵凡有血氣靡不歡迎竊本人民厭亂之心仰副鈞座和平之旨謹於上海組織中華國民促進和平會綜策羣力堅忍進行籲求各方伸民困苦冀促和平而挽危局除即日開國民成立大會另電陳報外謹此電呈伏乞埀察公民張炎華畢培明李鋈施才臯凌善昭張恩壽葉景僖趙晋卿李榮魁洪錫卿姚紀衡歐陽覺劉鐸李燾姜逸庵金鐘英章成濟于愚浙江蠶絲會全體簡寅初等叩（致廣州電）廣州軍政府鈞鑒歐戰告終風雲日迫内爭不解何以圖存悲天憫人撤兵止戰凡有血氣靡不歡欣竊本人民望治之心仰副鈞座和平之旨謹於上海組織中華國民促進和平會綜策羣力堅忍進行冀促和平而挽危局除即日開國民大會成立另電陳報外謹此電呈伏乞垂鑒公民張炎華畢培明李鋈施才臯凌善昭張恩壽葉景僖趙晋卿李榮魁洪錫卿姚紀衡歐陽覺劉鐸李壽姜逸庵金鐘英章成濟于愚浙江蠶絲會全體簡寅初等叩 
[旅滬浙人致浙議會電]  
　　爲奉軍入浙事 
　　全浙旅滬同鄉會於昨日下午二時爲奉軍入浙事開會討論對付方法當由公衆議决先行電請省議會提出質問務請政府速令奉軍離浙以免浙民驚恐茲錄電文如下議長曁議員諸公鑒政爭兩載痛苦日深頃者國務院諸公及在野名流組織和平會議凡在輻輳無不翹企拭目樂觀厥成乃無端奉旅援閩假途入浙且聞有駐浙之說是已戰之區撤防而未戰之省進兵政府撤兵令之謂何矛盾抵觸無過於是况吾浙旣非用兵之地實無客軍入浙之必要貴會爲全省人民代表機關應請從速提出質問並要求中央速令奉軍離浙免地方驚恐竚盼電復無任禱切莊之盤黄奠華汪亦蒼張一鳴唐堯欽徐廷衡汪漢滔黄漢翹朱筠張志蒓魏毓蕃葉天籟陳志庭等叩廻 
[精武運動會記]  
　　昨日精武體育會在三馬路大舞台開運動會一時開幕參觀者三千餘人座爲之满後至者擠立引領而觀（一）會長聶雲台報告會中情形（二）軍樂敎員姚祥生喇叭獨奏（三）爲敎員會員表演技擊（四）爲技擊術軍用實施法有一人與一人交戰一人與數人合戰者（五）由會董朱慶瀾給憑（六）爲絃樂合奏（七）爲該會派員敎授各學校如復旦大學澄衷學校中華工業專門學校東亞體育學校嶺南中學震亞中學廣東小學培德學校培本學校唯一學校浴德學校愛國女學商務印書館工界青年勵志社恒豐紗廠青年俱樂部德大紗廠女子模範團等團體及選手技擊運動（八）爲幼童運動（九）爲音樂敎員司徒夢岩絃樂獨奏（十）爲體育眞相角觝術（十一）爲敎員會員運動技擊爲該專門學問其精妙自在意中惟軍用實施法實能將國技數千載之精華發揚之於最近之戰術中第八節之幼童運動年僅六七齡非常活潑尤爲可喜體育眞相一節表示技擊術之適宜於生理亦確有據 
[第五工塲開幕紀事]  
　　昨日江蘇省立第五工場行開幕禮來賓到者甚衆省長實業廳長盧護軍使金陵俞道尹均派有代表蒞會其餘本埠紳商學界亦多蒞場參觀振鈴奏樂後先由馬場長報告改組金工狀况約分過去現在未來三種繼由省長及實業廳長代表致訓詞次沈知事及沈信卿君演說大致謂江蘇之有省立工場自民國元年始當初一切規劃極費經營馬場長當時即主第一工場頗見成績今省立工場推廣至十而第五工場適於茲時改組金工尤應世界大勢之趨向試行二月竟有驚人之成績將來發達定可預卜云云演說畢參觀鑄工機工鍍工手工各科及陳列室補習所來賓無不稱贊後乃攝影叙餐而散 
[分送全國敎育會議案]  
 
 
 

Page 11

 
 
江蘇省敎育會致各縣敎育會勸學所函云本届第四次全國敎育會聨合會在本會會所開會所有議决案件業已印竣茲郵奉一册備覽共各省區自謀進行案内之第三件提倡青年團案請貴會貴所察　會同酌量辦理并希將辦理情形隨時見示爲幸又致中等以上各學校函云本届第四次全國敎育聨合會在敝會會所開會所有議决案件業已印竣茲郵奉一册備覽其各省區自謀進行案内之第四件中等以上各學校學生應於假期内實行調查案應請貴校察閱辦理並希將辦理情形隨時見示爲荷 
[學生會徵求團消息]  
　　寰球中國學生會此次開辦徵求以來入會者日多昨日得北京隊長劉大鈞來函謂外交總長陸徵祥亦已加入該會爲永久會員云又該會第八次徵求團分數報告已紀二十二日本報茲悉第五隊沈輔倫又加八分第六隊李登輝隊之張鶴隱加二十四分第七隊吳和士加二十四分顧天放加二十分周越然加十六分盧效彭八分莊百俞四分第十隊孫粹存加四分北京劉大鈞隊加一百分共加二百零八分連前統計已五千三百三十三分 
[私運硝磺之偵查]  
　　本埠軍警機關均接江浙兩軍長會電略謂查硝磺一物關係軍用是以各省設局專銷以杜私運而示愼重詎近來迭據本省專銷各局呈報江浙産銷各地時有人前往私收分批運滬轉輸外洋若不從嚴查緝深恐私運日多難期遏止務請轉飭所屬軍警對於私運硝磺嚴加搜查等情前來除各通飭所屬密查外合行會同通電仰該營軍警一體嚴加偵查務獲解究等因當即會同遴選稽查偵緝各員協往浦東西各輪埠從嚴偵緝並令水巡隊長潘恒言隨時飭派水巡隊士帮同查緝故連日由長江一帶及浙境來滬各商輪抵埠時旅客所携鋪程包裹等件形跡稍有可疑者深恐夾帶私硝悄事偵查更爲注意 
[游巡艦出巡蘇浙交界]  
　　鈞和游巡艦長董仲發以時届冬令航路游巡關係重要查黄浦江爲水路通達浙省要道船隻往來絡繹冬令較平時尤多恐有水盜搶刦情事自應開駛前往蘇浙交界之泖港石湖蕩汆來廟等處游巡以保航路治安故於昨日午後親自由滬出巡矣 
[查封津電話局員家産]  
　　太倉馮知事接齊省長訓令云案准交通部咨開案查天津電話局局長報稱該電話局前出納員吳彦清於本年十一月二日虧欠鉅欵私自私避即經本部函致天津警察廳懸賞跴緝旋據天津電話局局長等呈稱已會同警廳派員開視鐵櫃核計實虧銀二萬六百五十八元七角五分等情查該員吳彦清虧欵潛逃不法已極跴緝至今迄未拿獲自應查封家産備抵公欵一面仍應緝拿訊辦茲查吳彦清號桂初江蘇太倉縣人年約三十餘歲身長面白有鬚應請令知太倉縣知事查抄併通令各縣警緝拿吳彦清到案訊辦等因准此除通令一體迅即嚴密協拿務獲解究外合行令仰該知事迅將該逃員吳彦清家産悉數查封一面並嚴緝歸案究辦并將查封情形尅日具報母延切切此令 
[依周塘路工預備結束]  
　　依周塘馬路之路基路面已於日前完全告竣專俟僑工完成媸可全路通行茲悉盧護軍使所派建築馬路之兵士上邑界内已完全撤回防地所搭草房六棚本擬即行拆除惟滬北工巡捐局長欲俟盧護軍使返滬禀呈績築支路問題一俟確定後將該草房搬移應用以省重復搭蓋之勞是以此項草棚暫不拆除昨由局飭令各該地保派人看守至虬江橋北寶邑界内之各草棚俟日内兵士完全退去亦當分别派人照料以免坍毁 
[楊杏城出殯紀]  
　　昨午爲已故招商局董楊杏城出殯之期公共租界内凡靈柩經過之處觀者極衆上海縣沈知事諭令地方警察王警正選派巡長一員警士一排偵探王桂生等四名馳往治喪處彈壓照料淞滬警察徐廳長亦飭派軍樂隊長張大果率領全班軍樂並令騎巡隊長李玉庭督率全體騎巡隊士會同馳往參列儀仗中沿途護送至招商局碼頭俟靈櫬登輪始行散回 
[王廷楨今日離滬]  
　　長江巡閱副使王廷楨此次奉令代表大總統於前日蒞滬致祭楊士琦已誌前報昨日（二十四日）王氏又乘坐兵艦前往閔行祭奠李英石之母祭畢當日返滬定於今日（二十五日）乘坐專車赴京復命 
[傳染癆病之預防]  
　　虹口衞生分所西員以後屆冬令華人之患咳嗆者十居五六此種肺病能變成最厲之癆症不得不加意預防此病初起時大半由患癆之人隨地吐痰痰内微生蟲散布空氣中四處飛揚由呼吸而入於肺部含蓄痰内爲日旣久愈蓄愈多遂致不可救藥是以吐痰最宜謹愼爰特刋發傳單勸令舖戶居民各備藥水痰盂當吐痰時除火爐陰溝之外務須吐入痰盂以免傳染而保公衆衛生 
[民事案改省傳提手續]  
　　法租界向章無論刑民案件一經公堂簽出提單傳票交由公堂寫字間捕頭查明被告住居何段捕房界内將票發交該管捕房捕頭飭探傳提後再由公堂寫字間繙譯朱立吾君繕明中西案由單然後解訊現施總巡以各捕房辦理刑事各案已經事務殷繁民事傳訊等事實難兼顧故定新章嗣後錢債等案之民事提單傳票經中西讞員蓋印簽字發出後母須轉交該管捕房即收公堂寫字間捕頭直接飭探往傳到案解堂請訊以省手續 
[比賽足球紀]  
　　二十三日（星期六）下午羣進會與滬江大學比賽足球羣進會勝結果爲七與一之比 
[梅溪小學校友會紀事]  
　　昨日梅溪小學開第五次校友會及懇親會下午一時開會其内容爲選舉職員報告成績提議會務并學生遊藝童子軍表演音樂會書畫會等男女來賓二千餘人均由校中童子軍招待入　爲校友叙餐佐以文虎幻術新劇至十一時散 
[神州醫藥會選舉會長]  
　　神州醫藥總會自開全體大會後前晩照章由評議部選舉正副會長正會長一席本余伯陶當選嗣因余以擔任神州醫藥專門學校校長不能兼顧再三固辭乃以得票次多數之顔伯卿推補爲正會長徐小圃朱少坡爲醫界副會長葛吉卿童芝蓀爲樂界副會長釋日再開職員會商策進行 
[尊孔會祀孔紀]  
　　本埠尊孔總會日前奉到駐京總代表電稱美國聨合協約國發起全國祈禱會中國亦已照辦特奉大總統親臨祀孔教育部并令赴明倫堂講經等情適該會新正會長盧恩澤來申接任會務函請滬海王道尹主祭日昨上午十時該會尊孔公學小學生百餘人尊孔中校學生六十人以及各職教員全體由南市尊孔中學出發經西門入學宫行祀孔禮并於明倫堂講經由尊孔中校張校長講禮運大道之行前半章而散 
[看守所防範加嚴]  
　　地方審檢廳第一看守所中所　民刑案犯合已經判决及待質者共有四五百人其中以犯刑事案者爲多林檢察廳長以當茲冬令看守所之防範亟應加嚴故於前日除加派法警不分晝夜在該所内外輪流梭巡外又諭飭該所楊所長督同所内看守士會同該法警等分班防守以免疏虞 
[緝私船長調升副隊長]  
　　蘇屬緝私統領宋明善日前訪聞所屬第三營船長張連升有冒取已故該營船長章得根存欵情事當即密派委員調查去後昨據復稱三營五隊三號船長張連升前因斥革韻下兵士致遭挾嫌誣衊業經證明已故船長章得根之存欵六百元已由伊妻吳氏提取將其故夫靈柩盤回皖省原籍所指冒取存欵一節事屬子虚等情故由宋統領即將此案註銷旋又查得該船長辦理緝務甚勤故昨已將張調升二營二隊副隊長以示鼓勵 
[包探查獲被拐小孩]  
　　住居虹口蓬路德興里内潘東林家之三歲小孩於本月十五日在門前嬉玩被匪拐去後由潘找尋無着報告該管捕房請緝在案現爲法捕房包探金九林偵悉該孩實被住居法租界敏體尼蔭路梅瑞里五十二號門牌内之陳榮如所拐當即前往將陳拘獲並將小孩吊出帶入捕房捕頭詰據陳供該孩實由素識之某甲寄在民人處餘供支吾中西官諭令管押聽候解堂訊辦 
[料理晋泰典債務之磋商]  
　　滬城晉泰興虧欵倒閉後共欠公私各欵八九萬兩經地方審判廳訊明判决將該典盤出欵項先行分攤各債主復將該典執事王違堂敢押限交餘欠之本利銀兩在案茲悉各債權人以收到該典盤出並架本等銀兩之後所少尚有十之六七爲數尚鉅因此由債權代表王叔炎等一再具禀請追聞王違堂曾經飭人暗與尚未到案之該典主王範吾商議後前日由遠堂邀請商會會員等出場與王代表接洽商懇晉泰所負之欵除已付外再以三成歸償而各債權人堅執不允仍具詞要求法庭如數嚴追給領以全血本云 
[關提逃婦之回復]  
　　日前有鄞縣人李某至法公堂東稱髮妻徐氏迭次逃逸尋回後於上年間又私自出外尋訪無蹤現始偵悉逃回原籍伊父家中向領被掯不放無奈請求關提等情經中西讞員核准飭探王銀桃協同原告前往鄞縣官廳移提在案今該探回滬報告捕房稱已將李徐氏提至該處縣署經縣知事諭令暫行交保候公堂再備文贖前往方准引渡等語捕頭諭候稟請公堂核示 
[扒手摸竊銀洋]  
　　陳友生昨至法捕房報稱日前商人至法租界購物被竊賊劉東仁將身畔皮夾内銀洋摸取圖逸當被商人察悉喚捕帮同將劉拘獲抄出原贓請求究辦捕頭詰據劉供認行竊不諱諭令押候解堂訊辦 
[禁止老幼拉車]  
　　淞滬警察廳長徐國樑日前因公出外見途中有年未成丁之幼童與年逾花甲之老者拖拉黄包車在路奔跑當以此等幼童老者推車狂奔力不能勝難免發生危險故於前日通令所屬各區所警正佐着轉飭外勤各長警查見馬路上有童稚及老人拖車者即行拘案究明車主傳案處罰一面又諭飭各車寓主自即日始切勿租與幼童老者拉車如違子究 
[售賣已死鷄鴨之罰儆]  
　　南市第一區警察署趙署長查得十六舖一帶各鷄行每將擠軋或病斃之鷄鴨賤售於貧民或煮售熟食之小販不知此項已死鷄鴨食之最易致病實於衞生有碍故每日飭警在碼頭上查察如有已死鷄鴨鵝鴿等類必令携至曠野之處埋訖並令各行不准收買在案昨日在萬豐行内查出死鷄三十餘頭將客販蔣國祥連同證物帶入署中飭罰洋五元死鷄埋去 
[婦人私吸鴉片]  
　　賃居十六舖大成里之通州婦人陳王氏近因在家私吸鴉片被第一區警署巡長解恩科子世傑訪悉前日進内查獲烟槍烟燈連同該氏胞弟王阿三等一併帶入該署趙署長飭送警廳司法科訊究 
[鄉民帶土被拘]  
　　浦東鄉民錢阿小昨晨在法租界永安街購得大土一包計重二兩九錢值價四十元帶至南市擬乘航返里不料中途爲崗警查獲搜出證物拘至第一區警署間明屬實飭送警廳司法科訊究 
[崗警查獲扒手]  
　　無錫人尹琴生在某洋行爲夥前日行經閘北華興坊被扒竊王金明揆竊其身畔票洋一百元當被四區一分所崗警瞥見將人贓並獲解經楊署員訊明屬實判送司法科訊辦 
[賭博打破頭顱]  
　　陳阿三蔣伯坤王士根等前日在閘北五區境内露天賭博忽起衝突陳之頭顱被蔣王等毆破流血當被崗警一併拘入區署經王警正訊明判解司法科訊辦 
[崗警破獲竊案]  
　　甬人陳中新住居閘北長安路長安里日前失竊衣服器物報請四區二分所查緝在案茲由一分所崗警查獲積竊王金生張阿四二人並在住居福和里之陳鴻壽家起獲原贓經楊署員研訊一過命併解司法科究辦 
[打碎水缸]  
　　張合山趙掌土二人均在閘北潭子灣開設老虎竈前日張與趙爲爭奪生意起衅互相鬭毆趙擊碎張之水缸兩雙當由四區第二派駐所長警一併拘解警署押候訊核 
[車夫形跡可疑]  
　　住居太陽廟之安東人徐明友前日拖黄包車一輛經過大統路四區崗警見其形跡可疑向之盤詰對答支吾當將徐拘入區署聽候查核 
[違章喊賣黄砂罐]  
　　小販宜興人王四昨晨肩挑黄砂罐一擔在口海寗路喊賣被三百九十八號巡街捕查見以其有違定章將王帶入捕房捕頭諭飭存洋保出候訊 
[瘋子吵閙捕房]  
　　昨日午後有患神經病之某甲闖入匯四捕房胡閙不休當經門差華捕禀告捕頭將甲驅逐出外 
[親仁里火警]  
　　昨晨四句餘鐘天未破曉時公共租界南京路（即大馬路）親仁里六十四號門牌裕泰成興記繡莊内忽然火起頓時冐穿屋頂殃及比鄰六十五號門牌鼎發怡康兩洋貨字號當由工部局瞭望台鳴鐘告警救火會西人各駛皮帶車滅火機馳往澆熄計燬房屋三幢事後總巡捕房捕頭恐有别情飭探前往詳查起火緣由復候核奪 
[控欠案註銷]  
　　恒豐洋行買辦蕭耕垣在公共公廨控王星齋不理西曆一千九百另三年之佣金並欠洋六萬餘元一案業已由廨訊供明晰前星期三爲公廨宣佈堂諭之期兩造代表律師均各到堂辯論良久經張襄讞與美丁副領事會商之下以本案原告所控證據尚欠充分因判將案註銷 
[不理木價候查賬目]  
　　協豐本行張逸民在公共公廨控裕昌木廠主王傳增不理木料銀五百七十三兩二錢五分等情經中西官提訊得兩造供詞各執遂判被告仍交原保候派查賬員王梓康查明賬目再行核奪 
[被告交保候訊]  
　　南京路大東合利貿易公司買辦傅榮澤在會審公堂控謝重齋將鈍銻五百噸價賣與原告訂立合同欠交二百噸請追塤失及定銀二萬二千六百兩等情由廨派探將謝傳至公堂中西官判交保候訂期訊核 
[不認代還借欵]  
　　王鏡清延代表律師在公共公廨控曹久溶不理伊祖母代遠借欵洋二千元及利息等情經王襄讞與美丁副領事訊據原告代表律師上堂陳述案情並向王詰據供稱被告是我表叔此項借欵係託我祖母王曹氏代其向各處借貸逾期不還由我祖母代償有借據爲證請追並據王曹氏投案證明前情質之被告供不承認並延律師到堂辯護中西官得供判候展期再訊 
[包探查獲積竊]  
　　積竊殷學文前日串黨陳元至新閘白克路三號門牌内竊取李阿慶之衣服等物圖逃被包探沈壽章查見將人贓並獲帶入捕房押候解廨請究 
[招領失馬]  
　　昨日午後三點餘鐘突有軼馬一匹馳入高昌廟西栅外憲兵營馬號内當由馬夫報告第一連吳連長立發傳單通告失主如能證明該馬口齒及高量者可往具領云 
雜評二 
[暴棄（訥）]  
　　中國之所以至於今日者自暴自棄成之也有一機會可以自轉圜其危險有一機會可以自補救其過失有一機會人可援助我誘掖我而我皆坐失之此即所謂自暴自棄也 
　　今日之中國可以覺内訌之非策可以悟携手之必要可以罷兵可以謀和可以圖今後之自立前數日之消息已有漸向此方面之機而最近消息則又停頓而露悲觀之象矣時局如此非暴棄而何耶 
 
 
 

Page 12

 
 
   
 
 

Page 13

 
 
   
 
 

Page 14

 
 
　　　　 
自由談 
時談 
[萬歲] [  見心]  
　　萬歲字予讀書不多故於正書未嘗及見惟舞臺上伶工每稱君王曰萬歲是萬歲殆君主時代臣工對於君王之稱謂也然自君主廢除民國成立而後萬歲反大用每有慶祝必殿萬歲如曰民國萬歲共和萬歲今日慶祝和平亦曰和平萬歲是萬歲至於今日已一變而爲慶祝之代名詞矣 
老申報 
[略陳賭害（見光緒十四年十二月十三日）]  
妓寮聚賭一案已紀報端茲聞此項賭博名曰雨夾雪又名曰軟硬賭徒皆肥馬輕裘排場闊綽或稱紳富或冒官員分居大棧房見有子弟之可欺者多方交結揮金如土潛與鴇子龜奴連絡一氣一呼百應消息靈通其聚賭之由必藉口於某幕友景况不佳同人慷慨成全抽頭相贈旣入局初則假意輸銀愁眉不展旣而上下其手使受愚者罄其腰纏烏中人復各願貸銀令立據以期翻本殆至三戰三北恐受愚者或致控告則更任意恫喝箝其口使不敢言此種賭徒向在姑蘇藉紳宦中之敗類爲護身符旋由官憲嚴密查拿若輩遂遁而之滬上現經獲案之朱少卿等八名其間姓名多係僞造其葉友卿一犯前在公廨懲辦知即席文祥其實即係席炳文朱少卿即禇少雲去年由長洲縣辦過日來蔡太守已澈底查明行將分别辦理昨又飭差協同包探在雅宜閣拘獲案中牽涉之姑蘇人陶德卿吳靜山押候訊究陶吳二人亦皆身衣華服舉止軒昂云 
新拾遺 
[戰線附近之居民] [  許嘯桐]  
　　居民住於英軍陣線後者視軍隊之來往若爲鄉村固有之事且並忘其前方即爲驚濤駭浪之戰爭塲蓋渲染旣久感想斯異更有少數村邑距戰線不過二英里惟大半皆距五英里之遥且有廣漠之荒塲以區分之但該處尚在軍事範圍以内故預備隊之駐紥退後隊之休息各軍隊之輸送及調防依然絡續不絶觸目皆是英軍與土著居民相處旣久倍極融洽村老鄉農往往告行旅之人以戰前村中之狀况清言娓娓久而不倦戰爭前村中若何寗靜終年亦無外客訪彼寂寞之村落平生更未遇見英人慨然有世外桃源之致彼等盡爲農夫服務田疇不聞世事甚足樂也然訽之年幼者則戰爭以前之事實已茫然莫能記憶矣 
　　目下房屋大半闢爲咖啡室招待軍士時間自十二點至午後二點晩上則六點至八點居民與軍人極審且能知其性質别其部屬凡軍隊之曾一度經過者彼等即能永記勿忘而於軍人之嗜好則洞悉更爲詳明餅乾鈕刷五彩郵片及種種日用之用皆能愽軍隊之歡心購者踴躍率满意而去語言亦無甚碍阻因該處多屬法蘭達人女子類多能操英語蓋彼等幼時均習練日用商業上之會話故能運用嫻熟其餘不諳英語者則多以手勢示意或操半英語旅客造訪彼等更表歡迎女王人慇懃欵接享以咖啡與之談論滔滔不絶若第二次則更親熱如家人故軍隊往來不特無齟齬之事且敬禮有加焉軍士大多駐宿於營幕更有數萬散處於村舍茅屋但現今已改爲一例故閒步村中軍營林立氣集森嚴非復昔之凌雜無序矣種種設施布置皆由英法軍官會同營作地租亦分償焉 
　　居民對於普通兵士更表同情有較甚於高級軍官者然從未違反軍律縱容彼輩爲不正當之事在此余頓惮一事某日余方下榻於某枷啡室忽門外喧閙一法國憲兵下騎入室進告女主人謂彼室曾有敷兵士聚玩紙牌有背軍律特令停閉一星期以示微儆女主人聞言愕然狀極頹喪因彼事前實未得悉且並不知紙牌爲違禁之物但有一星期之休息及閒談則彼不禁轉憂爲喜女主人人極謙和曾有著名之某旅駐紥該村彼美之曰誠實之軍隊余詢其故答曰彼旅軍士常臨　室然皆如約而行不爽分秒故知其信也 
　　嘯曰余譯兩篇竟不禁重有感焉吾國軍隊每至一處則鷄犬洋寗貧富逃亡人民畏之如虎狼恨之如蛇蠍受其荼毒者言之猶有餘痛反觀泰西軍隊不論其在本國與異國均能恪守軍規愛惜士民雍雍穆穆若處家庭骨肉間嗚呼文明與不文明之相去若是其甚耶 
常識 
　　○嬰孩接吻有害初生嬰孩家人親朋每喜抱與接吻不知愛之適以害之蓋嬰孩膚皮柔嫩經多人接吻冬令面部必生凍瘡甚至他人口中穢濁之氣傳染面　尋至爲疾病之媒介爲父母者幸毋忽諸[  元]  
　　○蝇授幼孩錢幣幼孩啼泣弗與以錢令作玩物世上最易傳染微菌之物當推錢幣若幼孩以之含入口中非吞入腹即着徵菌非中銅緣即得疾病至授錢稍長之孩更導以私購食物之漸焉[  元]  
　　○郵局章程特例中華郵章四有特例數則亦家居所不可不知也如郵票與信面騎縫處可鈐一小印以防他人揭去 
　　鮮花活蜂及鑰匙均可作貨項類寄遞新舊郵票可密封作信寄舊時信件學生課卷雕刻文字可作印刷品改寄郵件在一日内無須另納郵費信件在途中可發電追回快信另再加費五分可得回執兼雙掛號加快性質[  元]  
　　○藏去殻蛋鮮蛋去殻後如須暫藏數日須浸入冷水中可不即變壞 
　　○衣着釘銹衣件掛置釘上如着鐵誘可用果酸洗去之 
　　○鷄鴨短毛宰殺鷄鴨擇其短毛剪去血管置裂日曬乾用以塞枕頭頗覺輕軟 
　　○冬令水缸防裂隆冬嚴寒水缸每易冰裂如置入稻草結一個即便成冰水缸可保無恙 
益智新畫[  馬耳]  
　　蜻蜓像串 
雜錄 
[澹有味齋雜錄] [  寒楓]  
之謔至今以爲佳話或謂當清兵入關時牧齋具满洲衣冠匍匐往迎恬不知恥途遇一叟手柄竹杖見牧齋身穿異服即舉杖擊其首曰我是個多愁多病身打你　傾國傾城帽帽與貌同音蓋　易西廂詞句也聞者爲之絶倒 
　　○石達開題壁詩石達開廣西桂平白沙人爲太平天國有名之英雄世徒知其一身本領全在勇武二字而不知其文字亦不同流俗惟生平著作不多所以流傳於世亦絶無僅有茲覓得其題壁詩一章亟錄之詩云大盜亦有轉詩書所不屑黄金若糞土肝膽堅如鐵策馬渡懸岩彎弓射胡月人頭作酒杯飲盡仇讐血語語是義士口吻語語亦是俠客口吻讀此詩則可知其氣宇不凡矣 
　　○某中書之滑稽對吳江金文　公士松官工部時對於僚屬頗有輕視之意一日有某中書籖分工部進謁堂官其人雖南産而狀貌巍峨頗有燕趙壯士之氣文簡公因出一對戲謂之曰南人北相中書令識莫東西某中書聞之知其有譏諷意即信口而出曰水部（工部又名水部）火焚（時工部新遭回祿）金司空大興土木出聨按東南西北中對聨按金木水火土可謂巧絶妙在針鋒相對也 
小說 
[滑稽小說細君髮（一）] [  雄倡]  
　　英國RadcliffeMartin原著 
　　密司忒柏爾葛一日自黑沼逆旅之窗間外盼俯噉道上遥見其綺年玉貌之妻方道行趨赴路隅之郵政信櫃密司忒柏爾葛者恒喜遣其妻以書付郵毋令其妻在寓中有五分鐘之自適因每以瑣細令之供奔走意謂逆旅客室中人多品雜非少婦宜處之地惟與所天偕者始可故每不聽其妻獨赴客室中迨遣之外出尚隱窺其所爲此時方凭窗遠眺斗見其妻甫至信櫃之次忽有一男子舉冠與之爲禮已遂與同步返寓密司忒柏乃爲之驚訝不已立攢其眉識其人爲一同寓之客曰密司忒濮老其濮固已秃其頂年鬢垂六十有五足爲其大父然於柏則無别也自念此滋非法以一已嫁之婦乃與萍水相逢之人自由欵接是烏可者吾毋問其人之爲老爲少皆所反抗吾妻歸時必當與言少頃密昔司歡然入室見其夫獨居遂趨而以手扶其肩笑曰喬治汝憊乎吾輩曷同赴海瀕觀潮潮上時在八句鐘密司忒不答推去其妻之手密昔司復曰喬治何事者汝又頭痛耶密司忒怒曰吾乃無個事密昔司曰汝殆必有事茲爲吾輩出遊之第二日汝詎又必以厲色加人耶密司忒始答曰毛德吾生平有一事爲我所不能堪者即人加我以暴厲之稱須知吾性至平易人無能及吾性若如爾者汝言始中密昔司曰親愛者幸見恕吾固謂汝言似稍暴厲密司忒曰吾若暴厲者亦殊應爾吾雅不喜汝乘我不在而私與人家男子同行人將謂汝何我甚痛之密昔司曰咦喬治汝指彼密司忒濮老其矣吾乃不能引避彼老語我謂其妻心疾劇勢當言歸而已預付六禮拜之屋賃是爲難耳此言又何傷者曰是固無傷然設有他人自窗間望見之者則將謂之何密昔司曰喬治汝寗復因彼老而生妬其年足爲我大父矣密斯忒曰吾乃妬耶吾豈屑妬者世間不妬之人蓋莫我若惟汝與人家男子相處之道吾雅不喜汝太自由今晨吾下樓就餐時汝方在席間與年少之普克笑談有之乎密昔司曰喬治汝乃好妄語時彼以鹽見授吾特稱謝耳吾自當和顔悅色以對客豈能作𤢆狀如厲鬼耶密司忒曰汝固善辭辯吾口給乃不及汝汝今晨在北埠所與接談之人又云何者曰噫彼耶彼踐吾下裳而乞恕於我此蠢物吾幾欲飽以老拳乃不能不與爭論密司忒曰汝又有以自解矣設汝非脱口自辯者吾尚或有幾微之信 
[自由談之自由談] [  不冷]  
　　此次慶祝戰勝之中其足以行之而無愧者其唯華工乎蓋華工者眞能盡參戰之義務而致力於戰地者也 
 
 
 

Page 15

 
 
   
 
 

Page 16

 
 
   
 
