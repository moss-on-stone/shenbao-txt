# 1898 - 177 - 4909053

 

Page 1

 
 
[聲明歹人混售舊報] [  申報館主人啓]  
　　本館以申報銷數日增人皆先覩爲快因於蘇州杭州及沿江各埠皆提前遞送較往年可早到一天不料杭州仍有歹人以賤價收取閱過之隔日報紙混售與人似此射利奸徒殊堪痛惡敬告賜閱之官紳士庶尙其留心查察莫被若輩所朦也特此布陳惟冀鑒及 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元五角○隨園三十六　實洋五元○刑案○覽洋七元○景岳全書碼洋三元○資前新書碼洋一元五角○潘頤福成豐朝東華錄實洋一元三角○王益吾　豐朝東華續錄實洋二元五角○左文襄公奏疏碼洋四元○繪圖三　演義碼洋一元五角○駁案彚　碼洋二元○明季南北略碼洋一元二角○欽定六都處分則例碼洋一元二角○　註洗寃錄碼洋六角○康熙字典碼洋二元五角○三家醫案碼洋三角○醫　　美碼洋三角○臨證指南碼洋一元五角○花月痕碼洋四角○徐嚴客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫　碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳録碼洋一元二角○中東戰紀名末洋一元五角○續中東戰紀洋七角○文學興國策洋二角○正續中東　紀興國策合一都洋二元○時事新論六角○中國度支考一角五分○諸君欲購者請移玉至三馬路申昌書盡室或申報館館　河也此佈 
[論治亂民當情法兼盡]  
　　周書洪範之言曰惟辟作福惟辟作威惟辟玉食福者何情也威者何法也皆亦之所以治民也玉食者民之所以奉上也人生天地間盈億累兆不分貴賤不相統攝則民必擾攘紛爭而無紀極於是卽盈　累兆之中擇一人焉爲之君君者所以判民之是非恤民之疾苦是故專用情而無法則民之是非不明專任法而無情則民之疾苦不達且也有君以治民卽有臣焉佐君以治民君之權在維持夫情法臣之職在奉行夫情法世之盛也上下之情相通而法易行迨夫承平旣久百弊叢生上下之情旣扞格而不通法令滋張盗賊羣起天下岌岌乎可危有人焉撥亂而反正轉敗而爲功以情行法而法不窮以法衡情而情不喝要不外此二字而已我生不辰時事多艱歴觀本月本報所紀各處民心不靖如初二日紀亂民犯上一事則江西贛州府信豐縣哥老會匪糾合廣東會匪二百餘人將楊溪司余巡檢官　刼去并刼掠銀物焚燒衙署擲棄鈐記也又紀粤西亂耗一事則廣西懐集縣境接連廣東廣寗縣邇有匪類嘯衆其間滋擾閭閣刼掠行旅也又紀粤民不靖一事則廉州府靈山縣土匪作亂糾衆千餘勢甚猖狂并聞惠州府連平州亦有土匪滋　也初三日報紀哥匪爲患一事則四川獲州府雲楊縣境漁橋地方有哥老會匪麕聚剽掠也又紀會匪横行一事則江寗府六合縣境有安清道友及哥老會匪成羣需聚掠牛勒贖殺人分屍也初四日紀撥勇剿匪一事則　東瓊州颶風成災土匪乘機竊發又聞高明縣土匪滋擾刼掠衙者剿捕後餘孽復萌也初五日紀奉天亂耗一事則奉天海龍城　匪徒率衆焚掠鋪户居民六十餘家并刦　犯傷及眷口也數日之間而各省各處之亂耗已紛紛若是此外甌東餘姚揚州沙市興國等處或因捐稅滋　或因攫米罷市大率貧民不得已之所爲與以上諸處　徙固異然而涓涓不塞將成江河豪猾不逞之徒所在多有生逢明盛則亦老死　下不得一展其桀騖不　之氣苟遇國家多故人心思亂此輩遂得乘間煽動斬木揭竿古來如秦漢隋唐之際唐未南宋之時羣盜如毛爭雄角勝甚至如明季張李二流宼其始亦不過數百人當事者目爲瓣疥之疾優柔寡斷忽撫忽梁以致釀成巨患刻下各省封疆大吏雖多留心民事爲國分憂特恐官塲積習太深軍實又多　敗其所任用未必皆廉明幹濟之材一旦捧檄而前督軍而進成將大股匪徒　之他去僅拘三五從賊張皇禀報謂地方已無賊蹤官軍旋卽凱撤餘事歸入善後辦理縱令他日餘燄復烯不可收拾而苟且釀禍之人逍遥自得或且論功薦剡爲多得錢之好官矣積弊相沿可勝浩嘆欲矯此弊宜將首禍亂民務獲正法此外餘黨量情輕减所謂殲厥渠魁脅從罔治也不抑情不枉法俾良民咸知感激而莠民弗　效尤斯爲正辦至於行軍對壘之際或用間以解散或設伏以捕拘或以盜治盜或因賊制賊兵機無定如岳武穆云運用之妙存乎一心斯則有悉數之而更僕難終者矣 
[本館接奉電音]  
　　昨日上午京師飛電傳來上諭三道敬謹譯登○五月初八日奉载上諭前因　漢開辦鐵路設立招商公司特派盛宣懷督辦計時將及兩年所有勘路購地各事宜應已辦有端緒　項鐵路關係緊要豈容觀望遲延現在業已籌有的欵著盛宣懷尅日興工赶辦並將辦理情形先行具奏倘再延不開辦玩悮要工責有攸歸盛宣懷豈能當此重咎耶此外粤杭寗滬各路並著承辦各員一體迅速開辦毋得任意遲緩欽此○初九日奉上諭王毓藻奏特叅舞弊之營官請旨懲辦等語貴州並安營管帶候衫副將廖連陞空額冐餉朦蔽甚多被控自案經該撫訪查屬實著卽行革職永不叙用從重發往軍臺効力贖罪以示徽儆欽此同日奉上諭順天府府尹胡燏棻奏請精練陸軍並神機營改用新法操演又出使大臣伍廷芳奏緑營叅用西法各摺片當經諭令軍機大臣會同督辦軍務王大臣八旗都統妥議具奏現在督辦軍務處業已裁撤所有諭令議覆各節卽著軍機大臣會同神機營王大臣八旗都統迅速議奏毋得延緩欽此 
[呂宋電音]  
　　西字報館得香港來電云日來小呂宋叛徒仍在邊境騷擾尙未攻至馬泥拉城有華商五十家悉數被叛徒擄去華政府已浼英廷保護是以駐小呂宋之英副領事欲向叛徒將所擄人口索回 
[日本睦鄰]  
　　日本友人來信云邇者中國各大憲時時派員游歴東灜研求新法行李往來不絶於道前者鄂督張香帥所派姚司馬石銓與淅撫廖仲帥所派之張蔣二君同寓厚生館旅邸至自備資斧相約問俗觀風之徐小農大令劉偉菴司馬則以西邨屋爲逆旅主人之數君者要皆年少多才練達時務事聞於日本公爵近衞氏及子爵長岡氏以諸君客居異地不便良多因擬鳩貲設一行轅專備華員居處俾航海到此者得以賓至如歸併勸令將學校規制教育事宜一一詳細攷求以資取法暇復歴覽礦山講求開采之術庶中日兩國得以漸致富强日後脣齒相依不受外人之欺侮云 
[政憲立黨]  
　　日本友人云日東自由黨以伯爵板桓氏爲領袖進步黨以伯爵大隈氏爲領袖平日各立門户幾如冰炭之不相能近皆不滿於首相伊藤博文因互議合而一之别標其名曰政憲黨華歴五月初四日大會於東京 
 
 

Page 2

 
 
新富座劇塲　壇　說入旨謂此後凡我黨中人當力求有益於國計民生者知無不言言無不盡任勞任怨以期匡　我國家一時環而恥者數千人無不鼓掌稱善 
[沈海戰船]  
　　廣州博聞報云美國船廠現經製成沈海戰船一艘名曰賀蓮沈於海底每點鐘可行九英里船中房艙寛廠坐臥甚見安舒且機器　之旁另製兩艙一裝煤炭一贮電氣若行水面仍需收空氣之力則燒煤炭以蒸之若行水底則需電力卽不必用煤又多製皮　收納空氣帶入海底隨時開放令船中各人呼吸通靈然所贮空氣僅能支持至六點鐘之久六點後則球中氣盡若不浮出水面恐各人有性命之虞故此船在海底行駛但閱六點鐘而已按西國所製海底電線海底火車已奇巧之極今又製成海底戰船不更見其神妙乎 
[防微杜漸]  
　　欽加同知銜在任候補分府特授江蘇松江府婁縣正堂加二級紀錄三次屈爲剴切　諭事本年四月二十四日奉本府正堂恩札奉分巡道蔡排單札本年四月初九日奉蘇撫部院奎排單札開光緒二十四年四月初六日准督部堂劉電開接准總者支電奉旨據張汝梅電山東直隷交界有新立義民會名目傳單直豫蘇欲與洋教爲難等語直隸東明山東冠縣其民多習拳勇現旣訛　緊多出有傳單宣播難保匪徒不聞風滋事著王文韶張汝梅劉樹堂各派妥員嚴密往查並飭地方官預爲之防毋任煽動江蘇相距較遠然飢民衆多易於勾串並著劉坤一飭屬嚴查以防滋蔓欽此查徐淮海等處毘連東豫現值飢民麕聚深恐匪徒煽動借攻洋教爲名暗中勾串該處民氣强悍夙喜與洋人爲難亦難保不受其愚如前年大刀會之事可爲殷鑒時局多艱教案肇禍尤烈亟應預爲之防已飭徐州淮揚兩道迅飭府縣會督紳　嚴密查辦如有此項傳單到境卽將散單之人密拿叢究一面剴切曉諭務令各安本業不准藉端閙教以遏亂萌蘇屬教堂尤多並宜妥爲保護統祈卽行司道轉飭所屬欽遵辦埋爲禱等因到本部院准此除札臬司並各巡道飭屬遵辦外札道通飭所屬一體欽遵辦理等因到道奉此除分行外合亟札飭等因到府奉此合就轉飭等因到縣奉此除密拿外合行剴切曉示爲此示仰合邑諸色人等一體知悉自示之後爾等務各安分守業不得藉端閙教以遏亂萌如知境内有散前項義民會傳單之人聽隨時扭解來縣訊實給賞惟不得挾嫌妄控致千反坐其各凛遵毋違特示 
[懷寗盜案]  
　　安慶訪事友來函云安慶東門外離城二十餘里之丁家村有李姓者本月初二日四更後突來匪徒數人破罪而入任意搜掠莊丁程四出而格拒匪徒膽敢與之對敵程力不能支先傷左手腕後傷頂門匪徒旋卽呼嘯而去翌日上午事主開具失單赴懷寗縣報案縣　袁大令往勘屬實隨卽飭捕勒限緝拿 
[研訊劇盜]  
　　蘇州訪事人云省垣汪紳墳丁張姓家被盜後報經總捕同知劉司馬緝獲盜犯張廣泰等供出中營勇丁蔣五卽蔣泳林爲首併前者行刦某某二案亦係蔣五領袖蔣五聞之星夜逃往清江旋經管帶常叅戎懸賞三百金購線緝拿未幾卽由飛划營管帶歐陽副戎麾下哨弁陳某訪悉蔣五蹤跡率領勇丁往捕本月初一日獲諸清江某客棧中初四日解回省垣詳細情形均紀前報兹悉蔣五抵省後卽經　陽　戎親自解赴臬轅禀經吳廉訪飭發吳縣訊辦賴葆臣大令立卽升堂推鞫供稱小的姓蔣行五卯名泳林向在中營當勇安分當差並不犯事大令謂旣不犯事何以逃逸答稱聞被盜黨誣攀恐遭株連是以暫避大令飭提蔣二蔣三質訊蔣三見之卽大聲曰汝起意爲盜糾人行刼以致我等受苦萬分汝却灒身逃逸希冀法外逍遥詎料天網恢恢亦有獲案之日耶蔣五答之曰我與爾無怨無仇何必攀我蔣三謂之曰爾尙欲圖　耶遂將若何起意若何糾黨若何行刦若何分贓一切靑形和盤托出蔣五語雖塞而仍不肯供大令命上天平架良久閉目不語大令飭連架移置一旁提訊他案二起約閱兩下鐘之久蔣盜始口稱開恩小　情願實供大令乃令放下復訊供稱行刼張姓家小的確曾同往惟非爲首小的祇得贓錢五百文餘無他物求恩明鑒訊至此時已深　大令飭釘上雙鐐收禁内監初七日復提研訊仍執前供復上天平架良久始供　爲首行刼得贓錢二千七百文訊以某某二案則堅不承認大令飭還原禁候詳解府憲過堂復訊 
[補述緝獲施匪情形]  
　　著名巨臬黑面施老窩子卽施得勝經江蘇撫標左營管帶朱登灜太守上洲獲諸山海關附近解省正法情　已登前報兹得姑蘇采訪友人手函云地匪於去年捕務緊急時解散脅從逃　天津輾轉抵山海關改稱李得標投營効力至本年正月復易名得雲另投某營充前哨教習旋由本營統領將所領之哨撥駐漢古地方防堵營官之公子某君素與太守舊部曷都戎步靑汪守戎大懷及現　飛划營　領哨之宋游戎學成俱交好某日因事來蘇與之邂逅都戎談及目下營中人數雖多然本領高强者尙寥寥無幾公子謂家父近得　得雲者武藝精通現充教習桓桓赳赳實可作于城腹心都戎而疑之詢以面貌恰與施匪相符爰令素稔之吳有德夏帮裕夏老二等前往　探果係施匪因卽禀知太守四月十五日太守親率都戎等主上海乘新裕輪船至天津蘆臺小駐密令都戎等三人前往掩捕二十日至漢古　書一切二十二日清晨七下鐘時四面兠圍一擁而入其時施匪正在營後教習各勇諸技瞥見來勢不妙　出六門洋槍向之連放都戎等謹　太守務必生擒之令不敢還撃灒身躱避俟其藥缲放盡始各執利刃上前施匪揮刀毆鬥略無怯容歴一時許始被都戎　獲立卽解回蘆臺素經太守押上瓣裕輪船鼓浪至上海事請歐陽副戎帶砲船護解二十六日抵省二十七日午後四下鐘時卽正法現聞中丞已將是案核定奏請奬叙以太守功居第一副戎次之都戎等三人又次之　餘出力人員亦均奏奬云 
[添兵彈壓]  
　　紹興訪事友來函云紹郡向設額兵八百名近因節次裁汰已去三成尙存五百餘名内有精兵二百名前經官紳會議先挑六十名分紥鎭東閣及考棚兩處嗣因各城門及義倉設立平糶局糴米人多易滋事故因擬派撥精兵以資彈壓惟六十名不敷分派遂又　傳四十名合計一百名逐日分赴各局鵠立門前以壯聲威而資鎭懾 
[大帥起節]  
　　昨日午後二點鐘時裕壽山制軍由滬北天后宮側行轅内乘四輪轎車督率隨人至金利源碼頭乘新裕輪船北上本品道憲以次文武各員均往碼頭恭送如禮 
[道批照錄]  
　　昨日蘇松太兵備道蔡和甫觀察發出批示懸掛轅門云據本邑紳士李曾坷等禀上海米缺價昻業經本道先後示諭米業人等祗准就地平價糶賣不得私運出境旋以滬棧存米無幾人心惶惶又經禀奉督憲電准卽開本省米禁俾裕來源一面由道籌欵設法示論招商分投採辦以防僵乏現計招商局在漢口代購之米已蒙湖北督撫憲准予裝輪運滬其安南暹羅等米亦接洋行函電十日内卽有人　運米到滬此外本省無錫常昭之米水程近便日内亦可運到照此多方採購四路轉輸轉瞬間源源而來米價當可减平閶閻無虞之食飭卽詳晰轉諭以慰衆情該董等請定章平價將價虧之數於積榖項下酌量提還一節雖係有益貧民第積榖欵項爲荒政要需關繋甚重非兩院憲極准斷難輕易提支應毋庸議至目下柴價增貴能否設法疏通姑候札飭上海縣查明察核可也 
[讞員牌示]  
　　昨日代理英界公廨讞員鄭瀚生大令牌示云今有棲流所收養無依女孩及發堂擇配之女當此夏令寒熱不時屋小人多誠易致　自宜赶緊疏通而免疾病如有願領爲女願領爲室者卽取具租界内的實大鋪戳保呈廨查明禮拜日卽在棲流所守候本代分府准於午後兩點鐘至所詢明兩願隨時給領所内經費仍照章樂助倘有朦　轉賣以及爲娼情事查出立提保家曁領主移縣照例嚴辦通諭知之計開馮仲仙黄阿妹王桂林翠　女孩王蘭子沈阿寳周阿囡 
 
 

Page 3

 
 
[糶米須知]  
　　本埠米價昻貴小民謀食維艱洋涇浜北工部董恐無知愚民從中生事特飭各包探將虹口　　各米鋪所儲之米逐一查明諭令以後如有買米逾五石者須往捕房報明買主住址以便稽查如買進若干石亦須往報 
[失物已獲]  
　　日前天主堂主教倪君懷綸失去金物當時以祇有松江人吳守廉曾至堂中疑吳所竊報請中外各衙門派捕訪緝迄今未獲不意日前在匣中檢獲原物爰卽函知各衙門請免緝究 
[禁倒垃圾]  
　　本埠各處街巷垃圾經保甲總巡戴子勱大令明定章程派人清查不准居民隨地　倒邇來天氣炎蒸尤恐觸受穢氣易染疾病特　六言示諭遍貼通衢其文曰曉諭居民鋪户垃圾傾在上午埽夫立挑上船運往捕東田畔不時隨　亂撥定行罰洋三角居家皆有廚房向有靠近河浜一切菜根腥穢任意掀之河内棄垢日積月增河心淤臭亦甚不獨混濁難飲抑且聞之生病大時現交夏令灑掃尤宜潔凈勸爾各家自愛免得受罰不貸倘仍誥誡不遵查明卽子笞責 
[舞弊受懲]  
　　鄉人李茂茂僑居南市大南門外家有餘屋數椂租與業小貿易之沈生全去冬李將屋售諸蔣桂泉由某烟館主徐坤金爲中令蔣給錢十千與沈遷往他去徐輾轉遲延不將錢付給致沈不肯遷居前日蔣赴二十三七鋪巡防局中控請究懲局員邵子怡二尹准詞提訊以徐坤全瞻敢從中舞弊且又屢傳不到實屬不法已極判令掌頰二百下當堂將錢給沈具領諭令迅卽遷居 
[傳訊坍屋]  
　　坍屋傷人已登昨報事爲英界新巡捕房惠副捕頭所悉遣包探顧阿六傳到四海心平茶樓主劉承光昨晨解送公廨禀請代理讞員鄭瀚生大令訊究緣由劉身上受傷倩人扶掖上堂供稱此屋係錦名洋行買辦程謹軒之産久經𡮦朽上年亦曾倒坍大令叱令退去候示 
[米行受騙]  
　　詐騙之術層出不窮滬上五方雜處此風尤盛前日有甲乙兩人均操滬音至南市大東門外毛家弄萬祥米行問米價每石幾何行夥以七元對甲稱沙塲街某宅需米四石請卽交付　價可著人隨往取之行中人深信不疑卽將米如數斛付遣學徒在後押行行至附近某銅作門首復有兩人詢甲所購之米價值幾何甲稱價祇每石七元兩人卽向學徒曰現在尙需兩石可卽往行中知照著人挑來我等在此守候也學徒不及細察唯唯而去比及行中人疑及被騙遣人追往則已杳無蹤影矣 
[上海縣署瑣案]  
　　本城改過所犯押屢次逃逸積至數十名之多管所委員高雨之鹺尹函請上海縣派　嚴緝兹由捕役獲解江阿大陳金山兩名至縣前晚李二尹升堂提訊江供小的曾被祖母控告忤逆發收改過所至今年三月十四日由同押之江北人邱桂春　令隨同逃逸自知獲咎非輕然在外安分不敢爲非求開恩典陳供小的自知不合私逃求念現已悔過不加嚴譴二尹謂爾等押期將滿不應脫逃自取咎戾飭再送改過所補押三月期滿責釋○士錦華無錫漁船停泊西鄉野鷄墩本月初九日黎明時有一盜船附泊且旁羣盜一躍而　將洋銀衣飾刼掠過船揚帆圖逸事主狂呼擒捉駛上窮追岸上居民聞聲齊集得將盜匪拿獲四名其餘三名乘間逃脫事後就近報知周太僕廟厘卡　丁解送　縣三十保八圖地保張錦千偕事主投案禀請訊究并稱查檢盜船上祗有衣飾等物洋銀已化爲烏有值日捕禀知黄大令飭看　狹訊○前者周燦控鄭海全鄭小毛掯贖田畝經李二尹斷令周繳齊贖本洋銀一百九十二元准令贖去前晚二尹飭徒復訊周供小的遵論將　一百九十二元如數繳齊求飭鄭等將方單給還管業兩鄭同供此項田單前由徐桂忠抵押是田係徐姓之産與周姓不涉力單未便給還求恩鑒察二尹以兩造供詞不符究竟是田係何人之産難以臆斷諭候飭書查明實情禀復核斷 
[法界公堂瑣案]  
　　公館馬路乾昌仁新衣店主挈眷潛逃經屋主及各債　報知捕房奉諭先登申報告白三天然後照章拍賣以抵久欵本月初二日瑪禮孫洋行經收房租人馬樹堂投捕房請派包探眼同拍賣所存綢布衣服及生財物件共賣見洋六百九十五元六角有奇　去　費外實存洋六百六十元有奇昨禮拜二堂期鄭大令會同何繙譯升座瑪禮孫洋行西人偕經租人請將所欠房租洋七十元先行給領債户九章升和錦記承裕泉等各綢莊一大萬和等各染坊共計十餘户各呈細帳求請核示大令飭將所呈各帳携至捕房　該店帳簿查對是否合符禀候復核○屠豐岐王子卿陳子豪三人在城河浜設攤與鄉人對奕藉端訛詐洋銀三元爲巡街捕拘獲昨日堂期解案請訊屠供偶然局戲不敢訛詐王陳同供在旁閒觀大令著將屠豐岐枷號半個月期滿責三百板士陳各責二百板○顧阿和禀小的之妹被傭人呂春山誘拐　逃追至中途遇見車夫始知呂已往寗波前日在招商局碼頭守候適呂附船來滬拘案請訊並呈失單一紙請追還原物呂盛山供向在祥生廠當出店之役去年小的欲辭出主人不許並無誘拐之事大令謂爾旣非誘拐何以逃回寗波著押候查明復核○李少衡禀稱上月十五日　弟因病身死弟媳周氏不守婦道求恩遞回原籍交還母家以免日後糾曷李周氏供夫兄少衡欲將小婦人賣入花烟館内因不願作此等生涯是以被拘到案求恩超豁大令謂爾志可嘉送爾至清節堂守即如何李周氏不願入堂大令著押候再核李少衡交保○陳阿金禀稱初五日小的在理露春茶館啜茗彭　萬等多人將小的兇毆受傷求請究辦彭供有大餐司與友人口角拘入捕房經小的等向兩造講明了事今反被累及求恩明察大令著將原被告一并押候交保查明復核○包探禀稱龔文海將伊妻張　押入花烟館内經范榮卿贖出賃居寳興里龔挾恨尋仇以鐵尺撃傷范之頭顱送院醫治未愈將男婦一併解案請訊大令著押候傷痊再核鐵尺存堂○鄔郎卿禀稱在小東門外永豐米店執事店夥龔湘洲私收客帳洋一千八百元本月初三日逃逸無蹤今將薦保人唐仲衡扭案請追唐供龔不知去向伊父龔建章在大東門外大馬頭同德米行執事家資頗裕請提其父與妹壻樊愼奄到案究追大令著父保出外候提龔等到案復核○邵榮春禀稱張阿和倩胡竹安爲中向小的借洋四百五十元延宕不還求請追給張供此欵係胡家榮程永林等所借由張懷之倩小的立票因此被累此事縣署有案求准交保出外限一箇月内理清大令不准著押候嚴追胡竹安交保○丁阿三禀稱糼女李阿巧父母早故由小的撫爲義女許字戚錢氏家爲童養媳日遭凌虐徧體　傷由巡街西捕拘案請辦戚錢氏供以後不敢再毆求恩寛有大令以惡姑凌虐養媳此風斷不可長著枷號二個月鞭背四百下李阿巧交丁阿三領回醫傷另行擇配○韓國恩禀稱去年十二月望日馬俊三向借洋五百七十元立有借票爲憑圖賴不還求追馬供此係貼票小的代人經手以致被累大令著交保出外理處○包探禀稱福建姚舉人在海琛輪船矢去白皮箱一口内儲洋九百五十元今拘到長口一帶著名巨竊陶玉高王金二犯供認與山東人小連三同竊分贓解案請訊陶供乘大通輪船來滬至海琛輪船遇見小連三同竊皮　一口與王金二人各分洋四元五角計串竊此項洋銀者共有九人得贓後在十六鋪小烟館内瓜分大令著押候嚴比○包探禀稱有孔一者住後新街天成小客棧内專與竊賊爲伍得贓瓜分積竊楊惠堂前次犯案到堂冐稱長隨蒙大老爺省釋此次在江孚輪船行竊當塲拿獲供出與孔二分贓今特拘案請訊楊惠堂頻呼腹痛旋經包探騐得確有痧症據實禀陳大令著先行醫治候再核辦 
[美界捕房紀事]  
　　沈生實吳桂　二人在虹口武昌路將糞傾於陰溝内被管路西人所見立喚五十七號華捕拘入捕房押候究辦○密人　阿生向在虹口乍浦路某西人處爲細崽昨日路經天潼路同鄉王阿邦硬欲借洋五元李不依互相毆撃致失去銀表一枚遂將王扭至捕房請究○昨晨馬夫　阿四駕馬車至西華德路轉角處適有工部局修路之挑水夫李春林肩挑水具不及避讓致將馬車撞損立喚六十六號印捕將水天拘入捕房請究捕　以各有不是一併叱退○前日滬北天后宮行轅内有苛官乘馬車往拜裕壽山制府正在晤談之際馬大不 
 
 

Page 4

 
 
知因何與各流氓口角繼竟用武後爲某號華捕所見一併拘入捕房究辦○寍波人曹茂生僑居虹口西華德路去年托粤婦○民買一婢女年甫十二齡昨日忽然失去杳無蹤跡爰投報捕房請緝捕頭允之 
[饋樂鳴謝]  
　　昨日本館執筆處承同德堂藥房惠　云敝處每歲虔製萬應四時天中救急良茶久邀樂善諸君嘉許已另具二百包父貴館帳房賞收矣今又奉上萬應四時天中救急良茶一百包天下馳名白平安散十瓶務求賞收代行方便是爲榮幸天中節過炎署烝人得此王札金丹如服清凉之散除轉贈同人外書此以致謝𢗑 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[創行車輙]  
　　京師訪事友來函云邇田總署移咨五城街道察院轉諭京師各業小民知悉所有正陽門外石路雨　　　擺設地攤藉博蠅頭微利者目下概令挪移以便將來　築坦道兩條北至正陽門橋下南山永定門直達馬家堡馬頭安　東洋車輛以載行人故連日魚蝦菜蔬果品木器鐵器以及零星小攤主各尋地址以待遷移又聞由珠市口東至廣渠門西至廣安寺東　十里亦築路安置東洋車輛惟此處只准中間甬路行車兩旁便道行轎車大車與正陽門外稍異耳 
[闡發幽光]  
　　九江訪事人來函云德化縣歴年所奉旌表節孝貞烈婦女兹經縣尊捐製栗主送祠致祭并作啓知照各後裔文曰夫以彤管貽徽巾幗有飛華之烈寒松著節朝廷重褒表之文旣樹之坊復崇其祀妥靈妃於没後允扶一代綱常鑒若敖之餒而用薦千秋俎豆今按德化歴年舉報節孝貞烈婦女姓氏消沈香火歇絶雖採訪不遺僻壤在官亦僅具文書將饗祀以報貞魂入室則優無主位恐貽神怨嗟化石其奚歸闡發幽光實守土者之責某承乏此邦粤稽往牒蒐羅付梓俾靑簡之流芬　沐題名迓素靈而設醴謹擇吉日將已故節孝貞烈婦女捐廉製主迎送入祠親行奠酬以修禋祀禮也因念荻灰已燼儒林羣奉　公坏土未乾藐孤屬於趙氏凡各族子孫顯晦雖珠感思則一　有先人在祀列者届期如擬隨詣行禮尙祈整肅衣冠至城内保甲局會集同往在後裔光昭先德庶展孝子不匱之思而守吏興舉廢章藉彰聖代旌揚之典再察舊祠在土地堂後雖遠　　殊嫌　隘倘能醵貲創造特壯輪奂之觀庶幾祀事昭明益重韾香之報尤私衷所甚願望多士以同襄謹啓 
[烟海靈帆]  
　　烟臺訪事人云上月初旬天氣亢晴士田龜坼關道憲關心民瘼遂於初七八等日設壇祈雨初十日始得屏翳君稅駕至翌午雨止老農老圃咸爲之喜上眉尖○米價異常昻貴近經官府示諭禁止米麫雜糧出口民心始慰惟内地存朱無多終難望價之日貶也○上月十一日風狂雨驟有一船滿載白米傾覆水中幸有麻袋包裹尙可撈取○麥過夏至十日枯農家諺 
語歴來不爽本届未交夏至而各處麥田已刈穫殆盡蓋半由天氣亢旱所致也通盤計算祗五六分收成○私藏軍火　千例禁乃近有一種匪類日持洋槍轟撃飛鳥以爲樂行人來往每有波及之虞勸之不可阻之不能是眞難以理喻者也 
[英界晚堂瑣案]  
　　沈錦春控潘耀亭誘逃妻子陳氏前晚襄讞委員劉二尹提案研訊沈訴稱小的原籍浙江紹興府　某邑娶同鄉陳氏爲室迄今十載前年携之來滬賃居虹口前月帮同某絲廠往蘇州收買蠶繭至二十左右返滬妻子早已逃逸詢諸鄰右均不知其何往細加偵訪始知被　姦拐逃往漢口因卽附輪船前往訪等本月初二日尋獲卽以好言誘潘同回今特一併送案請究陳氏供稱小婦人與潘素無姦情前月丈夫出門後伊常來勾誘小婦人心中無主致被姦汸旋復受其哄騙度捲衣服及洋銀六十餘圓隨往漢口賃屋同居所帶洋銀已服用罄今由丈夫尋　自覺無顔以後當痛改前非勉爲良善矣潘供稱小的係浙江寗波府屬某邑人向爲銅匠與沈相識伊家時時聚賭小的前往賭錢陳氏不避嫌疑往往私相覿面前月小的欲往賭傳　伊　出外遂與調笑成姦後小的之師唤往漢口工作氏願與小的偕往故敢携至漢口賃屋同居二尹喝令從重笞責四百板荷校示衆滿月後責釋陳氏格外從寛交沈領回管東娼婦林書昭扭控其父周尙又勒索錢文前晚劉二尹升堂提詰林倡訴稱小婦人年二十歲原籍浙江嘉興府屬某邑五歲時被父親賣入倡寮學習彈唱身堕火阱歴十餘年至十八歲時措貲贖身急欲擇人而事無奈父親時來勒索被累不堪今小婦人將嫁某客行有日矣詎料父親前來阻止不得已扭至案下歴訴苦衷周供稱小的妻死家貧故將女兒賣入倡院今伊欲出嫁小的烏敢阻止祗以年老無靠是以向索洋銀百圓二尹謂爾旣將女鬻入娼寮天倫已絶本應懲責今暫從寛著爾女給爾洋銀五十圓嗣後不准再往纒擾○許元初胡日朋周蓉如顧子卿袁巧福浦葉氏等男婦若干名口具呈公禀控鄰人趙桂生行兇毆辱前晚劉二尹提趙研訊衆鄰紛紛投訴同稱小的及小婦人等賃居治下德仁里雖與趙爲鄰素不來往前晚伊夫妻口解旋復揮拳恐釀禍端故往解勸不料伊非惟不聽反遷怒於衆鄰始惟辱駡不堪後竟將巧福及浦葉氏等兇毆衆有畏其蠻横不敢與較次日伊仍辱駡是以環投案下求恩訊責巧福訴稱被趙掌頰兩下葉氏訴稱小婦人亦被掌頰以致而上受傷趙供稱小的係浙江寗波府屬鎭海縣人年二十有四曾在某洋行執役今行已閉歇閒住家中嗣後不敢再蹈前愆叩乞恩施洛外二尹喝令責手心衆鄰代爲求免井稱老爺一經刑責深恐日後受其茶毒求諭令以後不再辱駡卽已感戴鴻恩矣二尹遂將趙申斥一番飭具改過結而退 
[英界公堂瑣案]  
　　流氓余銀銀徐金林專以訛詐打降爲事前日見鄉人奚永生身帶洋銀若于圓卽尾隨其後比全荒僻處上前扭住聲言索欠旋復拔出尖刀向之恐嚇奚駭極不敢出言任其攫去洋銀七圓事後投訴捕房捕頭令包探趙銀河將余徐拘獲搜其身畔原贓具在遂連行兇之剌刀解送公堂奚投案聲訴前情余徐同供稱小的等皆本邑人失業無聊致犯此事代理　員鄭瀚生大令據情商諸衛繙譯官然後判令各笞責二百板　押半年○盛文華與妻陸氏傭於沈紀氏家前日忽藉端索　洋銀以致爭閙適爲某號巡街捕所見拘入捕房昨晨捕頭令解案請訊沈紀氏投案訴稱當索詐時文華尤爲蠻横務乞重懲文華夫婦同供稱小的及小婦人因索欠起釁叩乞施恩大令判令將文華笞責二百板管押一禮拜陸氏掌頰一百下○粤東某邑人黄阿洪向在招商局執役某日竊取局中小洋鐵匣一口失主報捕後捕頭令包探倪順泉緝獲送案請　招商局遣人投案領贓黄供稱小的悮爲此匣已廢棄無用故敢取回大令判令笞責一百板枷號一禮拜○小孩陳桂成竊取其叔良生臥房中洋銀若干在外花銷良生查知扭送捕房捕頭令某包探解案請究良生投案訴稱姪兒不思習上意欲送返蒙中桂成供稱小的年一十有五誤　人　以致犯此在令判令責手心一百下然後遞解回籍○余良在徐信琴均在瑞記紡紗廠做工前日串竊廠中銅螺螄　錢矢主報捕後捕頭令包探石金榮查獲弔出原贓解案請究瑞記紡紗廠中人投案請究余徐同供稱此項銅螺螄已損壞無用故小的等順手携歸大令判令各笞責一百板○李阿金陳洪生二賊犯串竊王阿福家烟袋一枝報捕後捕頭令包探顧阿六緝獲吊出原贓解案請究王投案領贓大令判令將李陳各笞責一百板贓給還失主 
[電局公文]  
　　敬肅者近來洋務風氣大開各行省遍設中西學堂廣收學生大半來滬招考敝堂正在需人來源恐喝爲特公同酌議禀請督辦憲將二十四年五月以後考派之新三班生均加薪水兩元將來年例展至七次爲止凡二十四年五月以前表派之老三班生暫不加薪年例展至八次爲止以廣招徠而維電政並請將從未加過年列之老三班各生一律普加免其向隅一案兹奉憲批合亟刊單送請貴局察核轉飭各生一體遵照實爲公便專　敬請勛安電報總局學堂總管謹啓督辦電報事宜頭品頂戴大理寺少堂盛批開據禀近年各省遍設中西學堂加以釐卡鹽課又歸稅務司經理廣收洋文學生大半來滬招生前往該合等恐各生舍此彼來源愈竭擬請將新三班生均加薪水兩元年例展至七次爲止老三班生暫不加薪年例展至八次爲止係　招徠起見應准照行至老三班各生目前只喫虧數月祇可聽之無庸同時普加比繳光緒二十四年四月十七日 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年四月二十八日京報全錄]  
　　宮門抄○諭旨二道錄前○燕督王奏爲重定捉人勒贖人犯罪名摺○楚督張奏爲留員差委片○四月二十八日内務國子監鎭紅旗值日無引見○榮中堂謝署直隷總督恩○翁中堂謝開缺回籍恩○崇祥謝授山西遺缺知府恩○永隆由○東藍回京請安○恩憲續假十日○壽昌載　　請假十日○康有爲張元濟預備召見○掌儀司奏初一初三日祭奉先殿潤貝勒　公行禮○召見軍機榮中堂崇祥康有爲張元濟　○○直隷總督臣王文韶跪奏爲捉人勒贖之案嚴定罪名章程並秋審分别實緩恭摺仰祈聖鑒事竊查例載捉人勒贖之案除用强擄　脅逼上盜應依强盜例斬决或佊捉之人因病身死應依威力剔縛及主事各本律本例擬絞外如有將被捉之人拒傷身死或於擄捉後謀故毆殺者首犯俱擬斬立决爲從謀殺加功者　絞監候不加功者實發雲貴兩廣極邊烟瘴充軍若係拒殺毆殺爲從帮毆如刃傷及手足他物至折傷以上俱擬絞監候非金刃又非折傷者發新疆給官兵爲奴未經帮毆成傷者實發雲貴兩廣極邊烟瘴充軍如有將被捉之人任意凌虐或雖凌虐而致被捉之人情急自盡者爲首之犯俱照苗人伏草捉人横加枷肘例擬斬監候爲從帮同凌虐及雖無凌虐而助勢逼勒致令自盡者俱發遣新疆給官兵爲奴若僅止　從擄捉　禁勒贖尙無助勢逼勒懚事均着發雲貴兩廣極邊充軍至審無凌虐重情止圖獲利關禁勒贖爲首亦發遣新疆給官兵爲奴爲從之犯俱　極邊足四千里充軍其因細故逞忿並非獲利勒贖止於關禁數日迨服禮後卽行放回者爲首杖一百徒三年爲從减一等加有聚衆拒殺兵役者首犯擬斬立决爲從帮毆如刃傷及年足他物至折傷以上者俱擬校監候傷非金刃又非折傷者發新疆給官失爲奴其傷人未死如刃傷折傷以上者首犯斬監候爲從發新疆給官兵爲奴勒贖本罪已至斬决者加擬梟示已至斬絞監候者加擬立决若並未聚衆拒捕及傷非金刃折傷者仍各照罪人拒捕律加本罪二等罪已至遣無可復加者到配後加枷號三個月等語此條例文纂自道光元年又於四年十四年兩次修改爲福建廣東二省專例嗣因捉人勒贖案件各省多有二十四年經刑部奏准改爲各省通例又例載廣東廣西二省捉人勒贖之案如被捉數在三人以上及擄捉已至三次以上同時並發者除被脅同行或本罪已至斬决無可復加外其餘罪應斬絞候者加擬立决罪應遣軍者　擬絞監候罪應擬徒者發極邊足四千里充軍如被捉僅止一二人及捉人僅止一二次仍照本例辦理又廣東廣西二省擄捉匪犯如有將十五歲以下幼童捉回勒贖者除所犯本罪已至斬决無可復加外耳餘罪應斬絞監候者加擬立法罪應遣軍者加擬絞監候罪應擬徒者發極邊足四千里充軍又廣東廣西二省强刼盜犯如有行刼後因贓不滿懲復將事主人等捉回勒贖者無論所糾人數多寡及行刼人數爲首之犯擬斬　决臬示恭請王命先行正法其案内從犯仍照强盜本例科斷又廣東廣西二省捉人勒贖之案如審無凌虐重情止極獲利關禁勒贖除贓未滿貴首犯仍照例擬遣外其勒贖得贓數至一百二十　以上首犯照搶奪滿貫貫擬絞監候從犯仍發極邊足四千里充軍各等語前三條係道光二十四年續　後一條係同治九年續繤均歸廣東廣西二省專例迨至光緒十三年前督臣李鴻章以直隷時有幼孩被捉及擄捉多人多次並　逾滿貫案件奏請照兩廣之例辦理部議准並通行各省一體照辦在案此歴年例章逐漸加嚴之原委也伏思立法貴乎因時安良必先懲暴從前捉人勒贖之案成在途將人擄捉關禁或搶奪人財物經事主人等追捕乘其人遠追勢孤捉回關禁勒贖其情形與苗人伏草捉人相續故此條通例原文卽照伏草捉人及兇惡棍徒各例酌量纂定道光三十年御史張廷瑞同治三年兩廣總督毛鴻賓先後奏請將人勒贖罪止遣軍之犯照强盜一律治罪均經刑部議駁原以此等匪徒雖屬兇惡究與强盜之明火執杖入室肆掠者稍有區别不欲輕議更張惟是近年以來直隸省南各屬擄捉案件層見疉出結夥多在三人以上或十餘人及二三十人不等所持多係洋槍夤夜入室倚强擄捉與打家刦舍情形無異卽如元氏縣劉滿鍋等擄捉幼童王敬存一案結夥多至三十餘人分持洋槍刀械夤夜入人家内擄捉幼童夥犯乘便搶取財物勒贖得贓至六百數十兩臨拿復放鎗拒傷捕役此等兇暴情形在强盜案中亦屬窮兇極惡此外殺傷事主之案更不一而足是案情之輕重　今昔不同則罪名之輕重卽未候因仍不改致貽姑息養姦之患夫强盜行刼所能刦之財不能併其産而掠之擄捉之案該親屬恐被捉之人受其殘害自括所有以奉兇徒甚有傾家蕩産者强盜行刦後姓名住趾尙畏人知而捉人匪徒往往窩藏隣近事主明知其姓名住趾每多畏其報復不敢報官其設罰視强盜爲尤毒被害較强盜爲尤烈如謂被有之人並無凌虐重情可以稍從寛貸豈知被捉之人該匪等恃爲生財之具　不遽加凌虐轉致所欲不償該匪等因擄捉而結夥多人執持鎗械夤夜踹門入室擄捉得財上年部定秋審實緩章程亦謂其兇暴　著與强盜何異若因被捉之人未被凌虐仍由遣軍加擬絞候實屬情浮於法至在途擄捉之案如被捉數在三人以上或所捉係十五歲以下幼童　擄捉已至三次以上同時並發或勒贖得贓爲數甚鉅此四項中兼有兩項者亦屬兇暴之尤若不分别從嚴懲創坐令匪徒横行無忌兇　日張何以肅法紀而安良懦臣督同兼署臬司晏振恪悉心核議擬请嗣後捉人勒贖之案如有結夥三人以上持械入室倚强擄有已成　同强盜者卽照强盜得財不分直從律擬斬立决其有執持鳥鎗洋鎗者照强盜章程加擬臬示若拒捕殺傷事主亦照强靈殺傷人之例科斷至在途擄捉如被捉數在三人以上或所捉係十五歲以下幼童或擄捉以至三次以上同時並發或勒贖得贓數至五百兩以上此四項中兼有兩項者卽由罪應遣軍加擬絞監候例上加擬絞立决若僅止在途擄捉並無前項重情者仍各照舊例辦理俟數年後此風稍息再行奏明歸復舊制至已經審結接准部覆應入秋審之案細繹上年部定新章以捉人勒贖照　廣例加擬絞候立案如有結夥多人執持洋鎗等械夤夜踹門入室形同强盜者從各犯均擬情貫其無前項兇暴重情者仍照向章分别辦理等因是結夥三人以上執持洋鎗踹門入室威　拒捕形同强盜卽應遵章情實其有結夥三人以上持有洋鎗僅止乘問潛入室内竊負幼篆而逸並無踹門威　及一切强暴兇情者或在途攔捉並未逞兇拒捕或雖無强暴重情計贓甚距者是否仍人緩决未結指明兹届秋審辦理不無窒碍擬請將捉人勒贖已准部覆應入秋審之案如有踹門入室或臨時　强公然擄捉已成者不計人數多寡亦不論是否持械爲首及在塲並在外動手接應各犯概擬情實其有在室在途捉人入手浚拒捕傷人者爲首　傷之犯　及雖無强暴重情而擄捉在三次以上　　捉在三人以上或結夥在二十人以上成擄捉一次並無兇暴重情而計贓已逾五百兩者亦均入情實其餘並無前項重情無論持何器械計贓是否逾貫仍入緩决如上分别辦理庶秋讞有所遵循不至有失入之虞矣是否有當理　恭摺具陳伏乞皇上聖鑒勅部迅速核覆施行謹奏奉硃批刑部議奏欽此○○張之洞　　再花翎儘先叅將楊光明現年五十歲係湖北光北縣人由武童投効陜西軍營迭次隨隊攻　回逆出力歴保今職現在湖北管帶緝私營勇　稽查彈壓各事深資得力合無仰懇天恩俯准將花翎儘先叅將楊光明留於湖北差委補用實於營　大有俾益除飭取該員履歴咨部外謹附片具奏伏乞聖鑒謹奏奉硃批著照所贖兵部知道欽此 
 
 

Page 14

 
 
[光緒二十四年四月二十九日京報全錄]  
　　宮門抄○諭旨四道錄前○熱河都統壽奏爲剿除蒙古各旗賊匪地方一律肅清摺○晉撫明奏爲揀員升補繁缺直隷州知州摺○楚督張奏爲同知留任片○四月二十九日理藩院鑾儀衛光祿寺正藍旗值日翰林院引見七十八名○崇禮謝蒼　軍統領恩○大　駙續假五日○順天府奏京師得雨四寸有餘○内閣奏派考試漢軍中書派出懷塔布清銳○又奏派彈壓副都統派出　楞額○召見軍機崇禮胡燏棻○閱卷大臣派出崑中堂許應騤徐　裕德廖　恒唐景崇闊普通武楊頤鳳鳴梁仲衡壽耆準良　○○直隷總督臣王文韶熱河都統臣壽蔭跪奏爲剿除蒙古各旗賊匪地方一律肅清恭摺仰祈聖鑒事竊於光緒二十三年八月間因蒙古各旗馬賊肆擾嘯聚搶掠拒敵官　戕害兵弁　奉諭旨著派直隸提督聶士成酌帶精兵數營親往督剿並著壽蔭督飭練兵認眞防範等因欽此欽遵臣文韶當卽知會提臣聶士成欽遵諭旨尅日帶隊前往督○臣壽蔭隨飛檄前派協領雙祿會合提臣聶士成前派之翼長叅將錫善營官尹得勝並原駐防練軍營官副將沈大鰲都司劉殿及地方文武一體兠勦毋使竄逃迨提臣聶士成出關後分撥馬步各隊嚴密搜緝追捕隨據各營報稱擒斬首要各犯六十餘名業將剿捕情形由提臣聶士成曁臣壽蔭先後奏報在案嗣於十月二十三日奉旨現在朝陽並無賊蹤著聶士成迅卽起程回津應否酌留營官以緝餘匪並斟酌妥辦欽此欽遵臣壽蔭與提臣聶士成函商飭將恊領雙祿所帶熱河練兵分駐下窪赤峯老阿一帶古北口練軍馬步三營提標兩翼馬隊分布平建朝赤四州縣　蒙古地方並責成已革記名提督程允和統領提標馬步各營會合奉天熱河防營練軍實力搜捕嗣經該統領程允和協領雙祿督飭各營練軍會同地方州縣嚴密搜捕先後據報續獲賊　孫鳳林得仲陳景盛常有劉回劉舉及格殺匪首李伸曹克勤並夥匪七十餘名均經臣壽蔭隨時批飭正法惟匪首叚二麻子本係教匪　黨漏綱已久屢犯重案迄未弋獲上年七月須糾合賊首孫鳳林郭黨臣李洛疙疽蒙古小喇　李春李大悍李俊李廣凌朝吕劉全中等二百餘人在敖漢翁牛特巴林阿魯科爾　各蒙古地方搶掠燒希迨至大軍勦撃猶敢負嵎抗拒凶暴異常直同　逆雖其羽黨先後擒斬通計一百三十餘名而首犯未獲猶恐地方難以安堵當經嚴飭該統領營官督飭弁兵丁勇星速訪拿不准漏網復經該統領等懸賞購線嚴密跴訪探得該匪逃往吉林伊通州東北磨盤山一帶藏匿當卽選派各營得力弁兵跟蹤往追四面兠截始被擒獲解回原營訊據供認疉次搶刼並倡首紏夥擾掠蒙古各旗拒敵官軍戕害兵弁各情不諱禀經臣壽陰批飭覆訊後卽就地正法以快人心而昭炯戒查該匪叚二麻子强悍素著擾害蒙民該匪一日不獲地方一日不安今見就擒無不鼓舞相慶地方從此得安未獲著名之匪首李春探訪無蹤訊據獲犯叚二麻仔供稱已於去冬偷搭輪船不知去向臣壽蔭仍嚴飭該統領營官選派幹弁易服濳往沿邊一帶密訪務獲以盡根株現在平建朝赤四屬及蒙古各旂均已一律肅清民蒙安堵如常所有在事出力文武各員及弁兵丁勇或奔馳於千里之外或搜捕於萬山之中當值嚴寒之際氷天雪地露宿星餐且口外沙漠之區非内地可比動輙數十百里並無民居往往迷甚所向幸各軍皆能奮不顧身不及數月盡數剿除殊屬異常奮勉而隨營各員或謀書機直或籌運餉機深資襄助亦屬卓著辛勞可否仰懇天恩准俟臣等查明另行分别奬卹之處出自鴻慈逾釐所有剿除蒙古各旗賊匪地方一律肅清緣田謹會同恭摺具奏伏乞皇上聖鑒訓示再此摺係臣壽蔭主稿合併聲明謹奏奉硃批准其酌保數員毋許冐濫餘依議欽此○○頭口頂戴山西巡撫臣胡聘之跪奏爲揀員升補繁缺直隷州知州以重地方恭摺仰祈聖鑒事竊照絳州直隷州知州馬家鼎告請依致業經准咨開缺截缺報部在案所遺係繁難中缺例應在外揀選題補該州管轄五縣地方遼　政務殷繁所屬河津垣曲兩縣均與秦豫接壤客民竊處督率稽察胥關緊要必須精明幹練之員方足以百治理查定例知縣以上官員如進題繼缺出准升調兼行又知縣以上應升缺出令該督撫將軍卓異引見回任候升人員先儘升用不准聲稱人地未宜以别項人員　　各等語查晉省候補直隸州知州雖有記名分發並勞續保歸候補班曁前先儘先曾任實缺候補本班現任州縣以直隷詶在任候補各員經臣督　兩司遂加遴選非現居要缺卽人地不宜未便稍涉遷就惟查有卓兾候升陽曲縣知縣李壽芝現年五十六歲係湖南長沙縣人由○貝生遵例在湖南援防局報捐州同選用嗣於歴年辦理湖南鹽茶厘務案内彚保同治十二年六月初二日奉上諭著加五品銜欽此復　協黔　報捐主事選用光緒三年在湖北滇捐　改捐知縣指分甘肅試用四年六月初十日經欽派土大臣騐放十一日覆奏奉旨著照例發往欽此十月十八日到省於新疆南北兩路一律蕩平案内彚保六年正月三十日奉上諭著賞戴監翎欽此五月委署哈密通判又於新疆五次禀平邊宼案内彚保五月二十日奉上諭著賞給隨帶軍功三級並賞換花翎欽此七年四月　補龍西縣知縣八年五月二十七日到任九年五月調補張掖縣知縣十年四月二十一日到任嗣於關外防軍搜捕餘　案内彚保十月初四日奉上諭著以直隷州知州升用欽此十一年十一月十七日丁母艱開缺回籍服滿起復赴部投供候選十四年九月分選山西武鄉縣知縣十五年三月二十一日到任十七年七月調補趙城縣知縣十二月二十七日到任十八年調補平遥縣知縣十九年三月十五日到任二十一年調署陽曲縣知縣二月二十五日到任二十二年補行大計保荐卓異十月禀請給咨赴部十一月十八日經吏部帶領引見本日奉旨李壽芝著回任准其卓異加一級仍註册候升欽此十二月十八日仍回署任旋經調補陽曲縣知縣於二十三年四月初十日奉准部覆該員歴任繁劇卓著政聲任内並無降革違碍處分以之升補紳州直隷州知州實堪勝任惟題缺請升與例稍有未符但人地實在相需例得專摺奏請據署布政使錫良署按繁使楊宗濓會詳前來合無仰懇天恩俯准降州直隷州知州員缺緊要准以卓異候升之陽曲縣知縣李壽芝升補洵於治理有裨如蒙俞允該員係大計卓翼曾巡引見回任候　之員未滿三年照例母庸送部引見所有揀員升補繁缺直隷州知州緣由理合恭摺具陳伏乞皇上聖鑒敕部核覆　行再所遺陽曲縣知縣係省會首邑要缺容俟援准部覆　缺後照例揀員另行請捕舍併聲明謹奏奉硃批吏部議奏欽此○○張之洞片　湖北荆州理事同知鍾福自光緒二十年三月二十日到任起扣　二十三年三月二十日三年期滿兹准荆州將軍祥亨咨稱該同知鍾　聽斷公允認眞辦事請援照成案奏請留任暫行停選等情前來臣查荆州駐防兵民雜處該員鍾　辦事認眞聽鄭公允兵民相安甫經試俸年期滿自非頂選之員核與部咨歴辦核准停選成案相符應請留任暫行停選庶於營旗地方兩有裨益合無仰懇天恩俯將該　鍾　留任三年暫行停選以資治理謹會同荆州將軍臣祥亨附片陳請伏乞聖鑒謹奏奉硃批著照所請吏部知道欽此○○黄槐森片再横州地方素　盜匪出没之區宜用長於捕務之員查有奉議州知州武傳諴幹練有爲於　捕尤爲得力應卽調署横州篆務所遺奉　州員缺地處邊　亦屬緊要查横州知州　久　才識明通實心辦事委往接署堪以勝任一轉移間人地　　　宜據藩臬兩司具詳前來餘檄飭遵照外理合循循附片練明伏乞聖鑒謹奏奉硃批吏部知道欽此 
 
