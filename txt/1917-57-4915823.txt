# 1917 - 57 - 4915823

 

Page 1

 
 
   
 
 

Page 2

 
 
一叚决去則繼者以徐王爲最近 
[北京電]  
　　范靜生昨亦爲衝突中段方面之一人亦提出辭職如一二日内不解决政象極危但現在京中安謐如常秩序不致有亂 
[北京電]  
　　范源濂隨段赴津巳提出辭呈 
[北京電]  
　　段總理今晨即由津通 
電各省述與元首外交政見不合但有辭職 
[北京電]  
　　靳雲鵬自津來電段仍堅决不易挽回 
[北京電]  
　　元首對於外交方針巳畧表可順内閣所議决之意今晨（五日）又派靳雲鵬徐邦傑等赴津挽段 
[北京電]  
　　黎總統請張谷陳三總長曁伍朝樞午餐仍主留段 
[北京電]  
　　今晨（五日）元首加派湯　　化龍等駕專車赴津挽段午車回京段現住段芝貴宅僅見許世英李經羲二人畧談苦衷 
[北京電]  
　　昨晚各政圑均開緊急會議政學會主張留段貫澈外交方針研究會主張請元首速布外交方針益友社未决訂今日開大會餘尙無表示 
[北京電]  
　　各派見馮後往謁黎總統主張不一 
[北京電]  
　　段總理昨行時與吳光新偕現住津意大利租界吳寓到津後昨晚僅見許世英李經羲丙人餘未接談 
[北京電]  
　　各政圑昨晚（四日）開緊急會議丙辰部亦加入决定今日舉代表先謁馮後謁元首表示兩層意見㈠外交方針决不可變動㈡段總理决不可去 
[北京電]  
　　今日（五日）憲法會議改兩院特别談話會討論維持内閣調和府院兩大問題 
[北京電]  
　　今日（五日）上午謁馮言彼初本對於現政府外交政策懐疑之一人但前次旣有主張實行責任内閣之通電故内閣所定方針自應與之一致若欲反對則初次抗議提出時即應力爭今已非其時云 
[北京電]  
　　某總長建議萬一内閣更迭宜組一混合内閣集各派總領入内 
[北京電]  
　　倒段派推王士珍組織内閣王力辭 
[北京電]  
　　外部致電駐外各使及外交圑内政變動外交方針不變 
[北京電]  
　　外交圑昨晚開緊急會議自九時起至十一時止内容即爲我國外交問題下午一時美公使約訪馮聞於外交問題有所陳述 
[北京電]  
　　德國覆文確到即前日德使所交外部者内容㈠該計畫在促和平與中國無關係詞極駿厲㈡對於中立國人民自應設法使免危險正在考量容再答覆云云 
[北京電]  
　　德答覆書確巳寄到德使館聞内容對我抗議明白拒絶與口頭所述逈異惟辛使另接德外部訓令須將絶交後布置完備再察看中國究取何種態度乃可呈遞 
[北京電]  
　　昨晚（四日）七時安定門大街會源金店被刦損失頗巨 
[東京電]  
　　日本鐵道院擬於四月 
在東京開中日鐵路會議已致書中國各路請派代表赴會目下方在協議準備歡迎 
外電 
[北京電]  
　　段總理偕閣員數人今日未先請准遽　　赴天津此舉無異辭職果爾則其餘閣員當然亦須引退政局有此變象　由黎總統舉動促成之今由可恃方面探悉詳情惟至發電時尙未能一一徵實之先是内閣與各政黨領袖及政府顧問會商後一致决議與德絶交但以爲出此之前宜將理由與事後應行各事電告各省長官段總理昨以擬就電文請黎總統批准黎不允段復於今晨偕閣員數人入府要求黎仍不充蓋以宣戰乃其特權且此事必先得國會之同意也黎段互相詰難段等乃退出今日下午段偕閣員數人赴津並未申明意志段等出後黎總統召徐世昌與兩院議長入見徐等告黎謂黎誤會實則國會與政府顧問對此問題意見一致云此次風潮如何解决尙待後聞現有人極力在總統與總理間調和意見赴津之車滿載和事之人或謂總統旣揷足其間將被迫辭職 
　　（四日）字林報 
[北京電]  
　　今日國務會議黎總統與段總理大生異見段己赴津不願供職全體閣員皆辭職目下黎與馮副總統會議大約李經羲將繼起組織新内閣（四日） 
[北京電]  
　　今日午後黎總統派王家襄湯化龍王士珍請段即回北京但段未必即回初段會議時於全體閣員之前欲總統將關於與德絶交之文蓋印然後再送交國會黎堅持不允因此舉與憲法牴觸故也今總統於未邀李經義組織新内閣之前將以總理一職任徐世昌或王士珍徐未必允就王或可暫任總理以待决定繼任之人（四日） 
[北京電]  
　　段總理昨日午後五時抵津擬晤許世英（許現亦在津）但未晤見後訪李經羲晤談良久今晨各大員在總統府集議（五日） 
　　以上德文電 
[北京電]  
　　黎總統與段總理之衝突國務院方面與總統府方面所述各異未知孰眞要之事因昨日（四日）午前九時段總理偕同國務員赴總統府會議時將前日國務會議决定致駐日 
 
 
 

Page 3

 
 
公使章宗祥之電稿中國决即與德斷絶國交再與協約國方面互相協議條件然後加入請將此意通告日本政府請黎總統核准黎總統謂此等之事應俟鎭壓國會及各方面軍人反對之後而電文中加入協約國方面云云亦須修正段總理答曰現在外交緊迫而協約國方面勸誘頗急是以遷延時日恐反不利云云仍懇黎總統核准黎總統謂外交方針應由自發不可由外國所動余爲總統有宣戰媾和之權雖有國務會議之决議亦不能遽准段總理據答復稱總統旣巳熟知責任内閣之精神誠如斯言殊與責任内閣精神有悖如此總理亦不能完其責任云云其辭職似即因此如右所述曲直所在遽難斷定惟協約國方面之人均與段總理表同情以黎總統想爲某政黨並某國所惑遂有是誤云（五日） 
[北京電]  
　　段祺瑞氏昨日隨帶從者數人由天津新車站下車微行入段芝貴住宅即招適在天津之交通總長許世英面談此外除李經羲梁啟超等其餘一般來客一概謝絶聞段氏聲言非至貫澈其主張斷不回京黎總統今日派湯化龍靳雲鵬等代表赴津挽留段總理有李經羲氏或出組織後繼内閣之說 
　　（五日） 
[北京電]  
　　今日午前有十數政圑代表往謁黎總統馮副總統各就時局質其意見據答總當努力挽留段氏若段氏不能挽留别有内閣出現而從來外交方針亦無變化云云又聞政府曾通告協約國方而謂不問段氏之進退如何外交方針總無改變（五日） 
[北京電]  
　　與外交後援會有關係之各政圑昨夜 
各自開會議决挽留段總理均各派遣代表赴津外交商榷會有關係之政黨利用此機運動改造王士珍内閣傳聞黎總統爲便宜之計有以王士珍代理内閣之意（五日） 
[北京電]  
　　在天津之交通總長許世英電呈辭職　　（五日） 
[北京電]  
　　德國公使辛慈今日至外交部勸請組織親美（親美二字電文有疑義）内閣法公使亦以非公式訪陸徵祥述其希望維持段内閣之意（五日） 
[奉天電]  
　　第五十三旅長湯玉麟因政爭失敗退去奉天率其部下五百與原駐地之守備兵及火防隊合併蟠踞新民屯四處招集彼之舊部馬賊其勢頗不可侮掠奪强姦等暴行無所不至人民不堪其擾分向奉天北京求援又湯佔據該處電報局不利於己之電報概行没收此次政爭中心之警務廳長王永江因赴中央警務會議於昨夜上京恐乘京奉火車行經新民屯危險故改由大連海道入京（五日） 
[濟南電]  
　　日本憲兵上等兵二名一日前赴淄川煤礦附近檢舉盜堀煤炭犯人詎爲土民數百人襲擊致受重傷當由張店守備兵隊馳往將該兩兵救出目下正在查拿兇徒（五日） 
[濟南電]  
　　三日午後由坊子開行之火車駛至張店附近忽然出軌死傷者十餘人（五日） 
[東京電]  
　　宮内省現正力行準備招待汪特使聞汪特使來日之後日本天皇將贈該特使及隨員以勳章（五日）以上東方通信社電 
戰電 
[華盛頓電]  
　　上議院一致通過海軍議案計美金洋五百三十五兆元並通過發行公債劵洋一百五十兆元以一百十五兆元供總統充海軍工程急用費以三十五光　　　造潛艇經費海軍議案之修正文將七月一日籌齊應用經費改爲即行籌齊並規定增設海軍船廠一所於太平洋海濱該修正文巳成立（二日） 
[華盛頓電]  
　　上議院今日開議議員希滿君宣讀柏林來文内有德國外相承認運動墨國仇美之言繼由議員白蘭第基演說武裝中立議案彼問美人是否將聽令條頓怪物恣意蹂躪且謂武裝美國商船駛入潛艇區域内戰爭將不可免惟自二月一日德國宣布慘酷戰爭犯全球之怒後戰爭業巳成立外交委員會主任史同（該議員之選區内德人居多）提修正議案以期有阻止以武裝供給載運軍火之船及許總統施用其他方法且謂彼聞海軍專家議以小艇供給商船以爲追逐潛艇之用衆以該員暴露海軍秘密頗詆其失言該員演說歷數小時之久其志顯在阻撓該議案之通過（三日） 
[華盛頓電]  
　　今由最有力方面探悉上議院議員若干人現竭力妨碍武裝中立議案該院縱至被逼休會不及於今日通過該案（本届國會會議期於今日滿限）而威爾遜總統成竹在胸仍擬以武裝供給美國商船及施行其他必要保護方法威爾遜總統深信彼有充分之權力衆議院之投票與上議院之態度皆足爲其後援且上議院議員百分之九十巳發表宣言書聲明上議院贊同該議案阻撓該案之議員巳乏發言之機會（四日） 
[華盛頓電]  
　　國務部得報謂德國現覊留美領事四人須候得正式公文知美國巳准在美之德領事赴南美新任後再行准其離境美國因德國現仍未開釋所拘約洛達爾號輪船之美人頗形忿怒（一日） 
[華盛頓電]  
　　現悉駐美德國大使彭斯托夫伯爵曾奉柏林訓令於墨國收到德國外相齊末滿博士之牒文時卸除美國德船艙面各物以事凖備大衆猜測該使曾接詳細訓令進行一切令美國無法得以開戰當軸對於此事緘默無言惟該案之重大巳可想見（二日） 
[紐約電]  
　　紐約世界報華盛頓訪員報稱衆意齊末滿博士致墨之公文其重要一節未經宣布政府曾得函件證明德國離間南美中美各國與美國之邦交近今古巴之叛亂亦由德人煽動並謀於美國有事之時起而騷亂（二日） 
[亞姆斯特丹電]  
　　德國謂早料美國將取銷中立　　故有運動墨國仇美之舉今觀於美國對德舉動德國此料可謂知機德國頗怒以詭譎手叚發覺此項陰謀（三日） 
[倫敦電]  
　　法國决議照英國辦法停止宣布被沉之船名而於每星期宣布潛艇戰事情形一次（三日） 
[巴黎電]  
　　今晚公報云法軍猛轟愛恩河北面與末斯河左岸之敵軍防務效果甚佳（三日） 
要聞一 
[日報述德墨秘密通牒事]  
　　大阪每日新聞紐約電曰德國以一月十九日密致墨西哥之秘密通牒忽然暴露其内容謂美國對於德國實行無制限潛艇戰時如抛棄其從來所取之中立的態度則墨西哥宜與日本同盟擊美國之後云茲將德國外務大臣裘梅爾門氏致駐墨德使之訓令錄左德政府以二月一日開始無制限之潛艇戰吾人深願努力維持美國之中立萬一不如願則德國願以下述條件與墨西哥締結同盟卽德墨二國共戰共和德國援助墨西哥一般的財政承認墨西國光復其所失之新墨西哥迭克撤司阿理沙納諸州其他細目由閣下（指駐墨德使）全權處理之閣下須以絶對秘密移牒於墨國大總領今者德美戰爭勢所不免閣下須力勸墨西哥大總統以自動的意思請求日本同 
意於本案同時告日本以調停日德國交之事閣下尤須喚起墨西哥總統之注意卽德國以潛艇戰之結果不出數月將使英國無講和之餘地云 
　　每日新聞又載上述秘密通牒暴露後美國之三種反響其一各報館得此消息後皆分佈傳單美民騷然其二駐美日使佐藤氏宣言曰德國向日本請和之理日本一無所知日墨德三國協同而與美國宣戰乃德國之誤解云其三美民因此推想往事覺以前各種謡傳不盡無因且謡傳諸事之不可解處俱因此得一新解釋往時謡傳之事凡有數端日美軋轢其一也日本將爲協商國圑體之反側者其二也德國欲在墨西哥獲得潛艇根據地其三也墨西哥假大總統楷倫撤將軍向各中立國提議停止輸送食料軍需至聯合國其四也墨國停止供給火油於英國其五也凡此數者雖以此次暴露之德國密謀而聯想及之然豈不足證明謡諑之非盡謡諑哉 
[英文京報之聯美論]  
　　三日英文京報社論略云日本欲使中國處於孤立之境中國苟欲脫離其圈套唯有一法其法維可則即毅然聯合美國是也其國固以根據正義法律與國家生活不受外人侵害之權利組織世界新制度之大事業而近今曾召我共同進行者也此凡灼見中國受日本指使加入協約之大害者所共知者也救國之道在於聯美惟欲舉斯義以說服官僚則正非易易蓋執政之官僚與盲昧之顧問爲日人所脅懾似不知天下除日本中國外尙有他國在焉官僚派以爲中國如應美國之請求有所動作一旦事變因以發生則美國未必有扶助中國之意或卽有此意而無此能力要知苟因應美國請求而直接發生之時局有必須美國扶助之處則美國爲國家榮辱關係勢不能不出而扶助惜官僚派似未能明此耳夫應美國請而因以受禍之國家美國將如何扶助且扶助之能力如何固爲應有之疑問顧吾人欲言美國實力則曷假定美德開戰而就美國之財力與戰鬭力一研究之請先言美國之海軍世界海軍强國英居首德次之再次爲美國英有無畏式戰艦三十六艘德有二十艘美有十七艘近來美國國會議准續造新軍艦一百五十六艘内有十艘爲大戰艦船身之大速率之高視各國現有者遠過之以世界位列第三之海軍國苟一旦美德宣戰則美國之海軍力足以擊敗德國海上之活動蓋目下協約國之艦隊爲勢所迫不得不防衛由歐至美之航路保護糧食軍火 
之接濟若美國加入戰局則其海軍可以擔負巡選大西洋之責任而協約國可移美國海岸與大西洋之艦隊專心致力於英法海面及地中海之保護航業事宜矣次言美國之陸軍如謂美國即加入戰局亦不派兵至歐此說未必盡確前總統羅斯佛氏巳有願率精兵二十萬赴歐作戰之請國會亦必通過强近軍役案以爲威爾遜總統之後援據識者云美國於一年内可得軍裝齊備訓練精熟之軍二百萬人不獨此也美國專門學校及大學皆有兵學一科靑年學子曾由陸軍敎練官訓練三年可以立即擔任軍官之職者數以萬計美國義勇兵制因爲政爭所牽涉致無效果然若視爲一旦有事美國不能立即實行兵制之證則斷乎不可此乃有責任美人之觀念也試進言美國之準備與其財力美國人民非無準備雖其準備者爲保持和平非爲戰爭而設然亦可移用之以維持國際公法所載之人道大主義且美國之財力爲世人所震駭者尤足爲其準備之後盾各交戰國皆向美國借債紐約一埠今巳爲世界金融之集中點估計美國之富約有美金十八萬七千七百三十九兆零七萬一千零九十元當歐戰未作之前英國之富共約美金十三萬兆元德國共約八萬兆元今試以美國鋼業聯合會之財産與某半戰國之各方面財産兩相比較之則可略知美國實業界偉大財力之梗概計美國鋼業聯合會所有之資本及債劵都爲美金一千五百十一兆元其數適與日本一切農工商各業所有之資本與債劵相埒焉再言美國之國外貿易查一九一六年美國國外貿易其大倍於他國一年内國外貿易去年美國輸出品共爲美金四千三百三十三兆六百五十九萬元美人所有之資財平均計之每人有美金二千零六十五元而所負之公債則每人僅有美金十元七角七分凡住於北美星旗下者每人除扣去公債外尙餘美金二千零五十五元二角三分除此種種實力而外美國且有人民一千萬有奇舉上述各種實力投入戰局則其必能促成迅速重要之結果不卜可知固不必問美國是否用此實力自爲戰爭抑或供協約國之應用也然而美國今尙不即加入戰局且採用種種方法超脫於戰爭之外焉凡此舉動尤足增大其力於是美國乃自成一有實力有道德而不牽入歐洲政治之大國即以心地論亦可謂絶無欲從戰爭中擴充土地或攫取政治利益之野心云 
[政府國國間之外交意見]  
　　連日外交成此醖釀之局遲遲未能發表者大率不外二因（一）與協約國應行交涉之點如賠欵談判關稅談判以及其他談判尙未完全告畢蓋此種交涉須與協約國談判輕重緩急各得其宜使各國均懷美滿之感而吾國理想中之條件俱得辦到極不容易故爾遲緩如是也（二）府院及國會各方意見尙未完全一致連日元首表示之態度固極光明正大惟聞府中氣象頗爲渾沌不得謂非前途之一障礙而國會一面與政府所見悉同及不必盡同而爲國家大局起見亦願與同責任者固屬不少而盡力反對務使政府外交方針不能確定者亦復有人故日來當局於疏通各方意見極費苦心遲遲不能即向國會報告職是之故此可以推測外交局勢之如何矣 
　　參議院外交股委員朱念祖等衆議院外交股委員徐傅霖邵瑞彭等前晚往謁段總理於私宅問以近日外交上之經過及政府所决定之方針談話甚久昨晨衆議院外交股臨時開會徐傅霖等報告連日調查之結果並各人互換意見又議及本股所調查者是否須在大會報告因院法無可根據遂决定依大會之意見而定報告與否又聞該委員會此次舉代表與政府接洽專爲調查外交眞相以供外交委員會之參考並非代表國會之意見與政府交涉也 
[伍氏辭職後之繼任難]  
　　自伍外交總長正式辭職後當局以現在外交奔走應付倚賴陸徵祥氏者頗多有意即將陸氏繼任惟在國會一面聞議員中之意見以爲按法凡一案已經否决者在同一會期之内不得提出陸氏前番旣遭否决政府如有尊重國會之意即不當再行提出又中國當此存亡危急之秋外交當局應有絶大之責任心及周澈世界之知識手腕而陸氏向來所執外交任務名爲總長不過奔走酬應傳述口語而止蓋純爲機械的行動而不見有獨到的主張律其所爲祗得中事務官的程式何能當艱危時之外交難局故如政府必提出陸氏恐碍難同意云云 
[南京快信]  
　　江寗鎭守使兼要塞總司令王廷楨擬日内出巡查勘各路要塞 
　　憲兵司令陳調元昨赴蘇晤朱鎭守使商榷軍防事宜 
　　警廳禁阻人民開會集議關於國際事件 
　　禁衛軍師長王廷楨昨調駐蘇禁衛軍第四　 
全渐移駐吳淞 
　　齊省長以各縣警務廢弛擬將辦理不力之知事一律記過以重警政 
　　美國實業觀光圑昨巳沿津浦車北上 
官産處長曾樸辭職財政未准 
隨馮副座入京之張調辰聞昨巳先行出京回寗省議會第三届常會期近錢副議長擬日内邀集在省各議員開談話會籌商一切 
　　鹽城縣知事沈俟辭職遺缺經齊省長委候補知事劉超（江西人）署理 
　　運河工程局長馬士杰因籌議江北水利連日晉謁齊省長磋商一切 
　　丹徒知事章同昨來省禀謁齊省長聞决辭不願赴川沙任 
　　軍民兩署昨通告自本月五日起訴呈均須貼用印花稅一角否則概不受理 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[唐寳鍔之公府官制意見]  
　　公府中顧問諮議等職頗多國會議員曾提出質問旋經答覆議員趙炳麟以所答仍不滿意當有意見書發表茲聞衆議院議員唐寳鍔對於總統府官制案亦有意見書提出對於此案主張删除者計兩項一爲翊衛處其理由略謂此職純爲招待蒙古王公年班入京供職並接洽蒙情起見乃沿前清舊制覊縻蒙人政策今旣五族共和政府對於蒙人自當遵守優待條件待遇相示以誠不能仍以藩屬待遇主張此項官制亟應删除一爲顧問諮議此職無所事事實爲收買政客覊縻偉人並退職大僚托足之所使國人永不斷官吏之念爲近水樓臺之想亦宜刪除又修正者計三項第一秘書長原案列爲特任應改爲簡任第二醫官原案列四五等應改爲二三四等第三内外尉及校尉稽查等原案設若干員應改爲一定額數 
[紀二日之憲法會議]  
　　　　　　二十二條再審議 
　　　　　　　二十三條未議終局 
　　昨日（二日）下午一時憲法會議開會參議院議長王家襄主席延長時間至兩點五分議長宣告檢查人數檢查結果參議院一百八十五人衆議院四百零五人均在總數三分二以上宣告開議議長報告議員請假在七日以上者參議院議員彭建標等四人衆議院議員陳家鼎等十三人諮詢大衆均無異議議長又謂某議員連次缺席五次應付懲戒委員會遂宣告照議事日程開議中華民國憲法案第二十二條審議會報告陳國祥報告前次審議會三次表决原案修正案均不足三分二之法定人數遂無結果克希克圖提議再付審議會王謝家主張第二十二條定期開審議會暫時先開第二十三條至三十條二讀會以促憲法進行議長宣告以再付審議會表决大多數秦廣禮主張即開審議會若不先解决第二十二條其第二十三條或列舉或概括皆有連帶關係其結果勢必至與第二十二條相等易宗夔則主張先開第二十三條二讀會議長宣告照議事日程開議二讀張我華反對之議長遂以即開審議會表决在場人數六百三十人起立者二百七十四人少數遂宣告第二十三條衆議院以各選舉區比例人口選出之議員組織之黃羣修正案主張取列舉主義減少名額規定人數李芳修正案主張加但書但蒙藏靑海議員選出以該部盟選舉區爲定額其區劃以法律定之秦廣禮修正案主張取概括主義加但書伹法律有規定者從其規定呂復劉振生皆有動議說明理由後皆附議在三十人以上成爲議題易宗夔則表示贊成原案王玉樹亦主張取概括主義贊成秦議員修正案反對黃議員修正案某議員又表示　成李芳君所修正加以伹書討論至此時至三點三十五分宣告休息二十分鐘休息後三點五十五分復行振鈴延至四點十五分議長報告休息前出席者總數六百三十餘人現在有八十餘人請假檢查人數只有五百四十三人在率實上不足法定人數不能開會應宜告延會 
[導淮問題與皖議會]  
　　導淮問題安徽省議會曾提出討議結果以不借外債不授權蘇人不主張蘇皖合辦等項咨達省公署倪省長當爲轉咨水利局茲聞上月二十七日水利局總裁谷鍾秀氏巳咨覆皖省長意在省議會再將皖境導淮工欵各種辦法切實討論以期蘇皖一致進行其文云案准咨開貴省議會討論導淮問題一案咨請查照等因准此查導淮之議經始於江蘇諮議局籌設水利公司以測量爲前提於前清宣統三年實行開辦其間牽於時局幾經興輟迨至民國三年本局成立張前總裁蒞淮履勘分飭荷蘭工程師方維因貝龍猛輩稽核測務見其成續昭然巳有基礎飭將水利公司改組爲江淮水利測量局逕由水局直轄辦理繼以借欵議起美國紅十字會派工程師圑分道勘測計凡該局巳測之水準流速各業所得結果均能合度又以入江入海問題美國工師圑贊議亟應精施淮北一區域平剖面之測量以微淮水去路之標準本局爲籌備全工施治起見主張積極進行當因經費問題節經呈奉批令交部局一再核議准以淮北流域所在分由蘇皖兩省攤籌測費惟此項特别測務係依據美國工師圑所贊議從淮域要健著手初無蘇皖省界之分尤無人我測量之别且導淮約分測量與工程兩時期測量又分預測實測精測三期當日之程度巳著手於精測若經費不致中斷計今淮北測務將已竣事而工程計畫大致亦已完備以故自部議預算核定而後貴省攤欵欠撥之數甚鉅本局經費本自不數分布重以職司所在不便稍存委卸歴次盡力騰挪前後協濟該局測費二萬八千餘元迄於去冬測務巳十完六七經費困難幾於山窮水盡功虧一實漸形停頓仍由本局一面設法維持並經咨請財政部將淮局經費列入國家預算以維淮工根本之計誠以此項鉅工内關國計民生之要政外繫鄰邦人士之觀聽但可圖維未當緩置繼自今方期蘇皖兩省協商妥籌鉅資和衷共濟扶植淮域民命一線之機而成中原不世之業准咨貴省議會所議宗旨三端一不主蘇皖合辦二不得借外債三測量不得授權於蘇人以預防弊竇等因似尙不無誤會之點淮導之役欵鉅工繁往者國家注重河防費幾許經營仍不免有今日之現象沿淮流域久罹沉災茲以民生疲敝之餘是否有此餘力任斯鉅欵徵諸實際自可昭然况尾閭問題無論入江入海皆以蘇境爲歸蘇皖不求會通計畫何克成立淮導之利固爲蘇皖所共下游上游利害亦多不同尾閭工程尤當注意閱貴省長來咨亦以淮水未定入江入海之路皖先疏導窒礙良多自應俟測事完竣兩省會商將入江入海問題先行解决等因偉畫甚佩惟此種計畫惟有通力合作庶其有濟未可以懐疑之見而生畛域之分至於借欵問題民國三年曾經訂有草約美人以考察尙未明晰不肯輕於投資今則歐戰日逼金融迫促證以中央幾次借欵未能成議情勢當可概見本屬未易與謀更復勿庸防慮本局切盻本年貴省議會常會關於皖省淮工工欵各種辦法切實討論一面咨行蘇省協定方針事屬民生根本至計本局職司所關惟期相與勉之准咨前因相應咨覆至希貴省長查照施行云云 
[京中誤傳楊督死耗由來]  
　　此間日前盛傳有浙江督軍楊善德暴病出缺之說茲得京報界消息此說因楊督前曾痰厥二小時督署某參謀長以爲楊督必不治矣即發急電請示國務院國務院接電後亦誤信以爲眞遽飛電上海護軍使盧永祥即令速赴杭州視事一方並　某接護軍使缺盧接電後深爲疑異赴南京謁馮副總統詢問并出電以示之馮副總統以并未接有此等耗報亦深驚疑當命秘書廳即刻發電詢問楊督病狀蓋將藉此以得確實之消息也　得覆電則謂病巳痊愈事遂寢此亦近來政界中之一叚笑史也 
[鑪城又有大火災]  
　　川邊打箭鑪火災巳非一次茲聞上月二十八日又 
有大火災損失頗鉅殷鎭守使昨巳致電中央報告一切其文曰大總統國務院内務部財政部成都督軍省長財政廳長鈞鑒二月二十八號午後十一時鑪城蜂窩街不戒於火承巘當卽督同營道縣竭力救護奈因山高風熾延至三月一號午前八時始克撲滅全城燒燬過半幸軍械軍糧無恙查民　以來鑪城巳五次火災三次兵燹元氣久傷尙未恢復此次復見巨災而小貿貧民尤佔多數携兒牽女啼饑號寒滿目哀黎殊深憫惻承瓛奉職無狀致吾民罹此奇災尤深愧怍刻已首先捐廉並將勸募未解奉天廣賑欵銀五百餘元儘數提出趕辦急賑推是杯水車薪難資拯濟川邊地方瘠苦庫帑久空應懇大總統憫念災情甚重速撥巨欵俾資接濟以免老弱轉於溝壑少壯流爲匪類是所　切除飭查明被災戶口確數另行呈報外謹先電陳柠候復命川邊鎭守使殷承讞叩東印 
[黑省之陸軍捉賭案]  
　　黑龍江省垣東門外陸軍機關鎗連代理連長某平素馭兵過嚴近因某兵犯賭懲以軍棍數百致起軍人公憤適值營東楊姓爲母祝壽賓客滿座連長與焉酒後以賭逍遣被兵知學聚有六十餘名知會巡警陸軍各持木棒麻繩前往該分區署員攔阻無效闖入楊寓搗毁門窗蜂擁入室逢人卽當頭棒擊欲將連長置之死地經警解勸始了各賓衣服錢財均行搜去計皮服十餘件洋二千餘元室中器具搗毁不少復將皮箱打開搜去金鐲一隻金壽星一個女皮袄一件搜畢更將各賓客用繩綁住交警送至一署李參謀以事關軍政當令將連長送交軍署餘送至警廳核辦畢督運聞信以兵丁藉捉賭爲名搶掠物件實屬不法惟捉賭之兵甚多其中恐有附從因條諭拿獲爲首之兵嚴懲當由軍官將報賭之兵五名曁岡兵一名值日兵一名次第逮捕並搜出金戒指一個皮馬褂一件巳由軍法課嚴訊聞軍法課嚴訊爲首兵丁時曾供出代理連部副司務長焦之東與代理連長平素不睦此次各兵捉賭係受焦指使乃由畢督軍李參謀將該連副撤差　兵拿獲送交陸軍監獄擬一一嚴訊而警察廳以陸軍捉賭有侵警權特開會議將該署署長記過一次署員隨兵捉賭並未用電話告之警廳曁督署亦予撤差現此案尙未了結也 
[趙次珊與奉政局]  
　　前奉天總督趙次珊氏於前月二十八號下午五點鐘由京來奉張軍長特派參謀長副官長前往車站迎接聞趙氏此次來奉係銜中央使命來奉調查并調停大局以奉垣各軍界半係其麾下擢升故也奉省政局變更張馮兩官長誤會尙未盡解中央政府以趙氏前在奉有年與各界均有感情故特派來調查而外間則有趙將重長是邦之說惟此事能否實現尙難逆料 
　　奉天政局現漸平靖各當道之不協經各要人調和後意氣稍平陸軍二十八師馮閣忱師長日前接政府電報令迅速晉京馮氏接電後即束裝乘京 
奉火車就道 
　　五十三旅旅部原有親軍衛隊一連日前湯旅長將本旅機關鎗一連調入旅部此次同行者除一百六圑步三營全聲並有衛隊機關連及偵探隊馬弁目一百餘人旅長眷屬亦於旬日前去奉 
　　此次湯旅長調駐新民係奉中央電命而行蹤迫促外間不察遽有種種謡言聞當軸已傳諭軍警查禁矣 
[漢口巿面與茶業之恐慌]  
　　漢口商業去歲因遭兵爭銀荒之影響本屬虧多盈少滿冀今歲徐圖補救又值德美失和吾國繼起抗議銀根非常吃緊進出口貨寥寥現在方值歲首各業聚精會神之候無一不抱悲觀向例陰曆二月上旬各行號店舉行大開巿禮鋪張揚厲燈綵燄火菊部演唱熱閙非常今則二月初六八兩日大開巿之期巿面上殊鮮輝煌氣象如疋頭銀樓藥材各店向以裝煌爭勝者亦多清淡且細考各商店於雇夥一項無家不有裁減蓋以生意難期暢旺惟有節省用度暫爲敷衍而已 
　　漢口春季之對外貿易以茶業爲最巨陰曆正二月之交茶商即來漢設莊開號有資本者派夥入山採辦無資本者向錢莊借欵前往迨紅茶開盤易得現銀則銀根大爲活動無論茶商盈虧各業均受其餘潤本年正月下旬茶商紛集漢口以戰局急迫航運危險歐洲商輪來華不多噸位定有限制俄國西比利亞鐵路又因運輸軍品不能多載上年俄商新泰阜昌順豐三大茶行猶有剩茶未能運去華茶以英俄爲最大銷場美法次之若美亦捲入戰渦銷路愈狹逆料前途之氣象不佳故决定減少販運額數比上年只辦五成貨以免擁滯難銷議定之後皆籌欵入山預先布置詎日昨英倫電報到漢云英内閣現嚴定限制貨物入口華茶錫蘭茶皆在禁止之列祗印茶可以輸入美國來電則謂籌備戰事甚急而俄商之阜昌新泰順豐三行茶磚廠昨得消息亦因水陸運輸俱難鐵路拒却不裝巳宣布停工兩星期俟電本國政府得西比利亞火車限制解除始能開工各茶莊錢莊得信大失所望紛紛急電崇蒲通各産茶區之莊號經紀等無庸開莊暫停候信或逕令折回伹茶商携資入山多有作抛盤付定欵及借銀與山戶者目下歇手資本巳多耗散不獨茶商受損錢業亦受牽累而種茶山戶與採茶製茶摘茶之數十萬男女工人受困尤甚此事非人力所能挽回且不僅鄂省商業民生之夏如湘贛皖浙蘇等省均係一樣我國歲出口二千餘萬之茶業曹此打擊損及關稅釐捐其數當不下數百萬也 
　　漢口近日傳言德華銀行倒閉各商民提欵與兌票者絡繹不絶德領事巳請王督軍傳諭武漢商會謂中德邦交尙未斷絶切勿輕信謡言務須互相維持漢口警廳亦出通告略謂該銀行旣照常營業凡我商民應仍持平日相待之態慶愼勿輕信謡言轉妨營業云云 
[鄂軍法局改組之計劃]  
　　政府上年迭令鄂省王督軍迅將軍法局撤消以節費用因該局案件未清延宕至今現王督軍巳與軍法課長商定辦法以便實行改組其改組之計劃大致 
如下 
　　（甲）縮小權限軍法局從前對於搶刦重案及刑事案犯均得審判又凡人民違法私運軍器亦由該處審理此種情形實有侵司法職權現王督軍與程課長商定擬俟改組後凡遇刑事案件及人民違犯軍律事件一概統由司法衙門審辦不得再行受理 
　　（乙）更改名稱軍法局之名義當然不能存在現擬改爲軍事審判所專管軍界執法事宜陸軍監獄改爲軍監凡内部看守人役統改稱守衛士 
　　（丙）支配因徒凡關於搶案及刑事案犯統移交武昌地方監收禁屬於軍事案之民犯則查明該犯籍隸何縣解交原籍地方官管押其餘軍事犯仍留押該局監中凡各師旅寄押之犯應一律發交原所 
　　（丁）改良工廠陸軍監獄原定囚徒工作純係普通工藝現在民犯旣擬分配各處管押則凡留押監中之犯大都軍界中人原定普通工藝軍犯學習實非相宜現特改良辦法專以製造軍用皮革輸糧車輛等工作便軍犯學習熱練以爲將來軍隊中有用之需 
　　（戊）撙節經費查軍法局原定預算每月支洋四千餘元現旣縮小範圍自應將用費節減議定該局改組後各項支消不得超過原預算十分之五昨巳一併飭知遵照矣 
[粤省請加鹽稅抵賭餉]  
　　鹽稅苟無盈餘　賭餉尙難停止 
粤省有奬義會展限又將届滿陸督軍朱省長迭准國務院及國會議員函電交馳堅讀妥籌抵　如期停辦現巳籌有抵補之策昨特會呈總統核示其原呈云本年二月十五日承准國務院電屬粤省財政困難固屬實情惟有奬義劵究屬賭博仍希如期停止另籌抵補等因查停止義劵妥籌挺　自是正辦惟粤省頻年水火刀兵商農交困民不聊生榮廷慶　先後蒞粤收拾殘局甫見端　當此元氣未蘇諸資休養固有之徵額所短尙多旬月以來昕夕焦思籌抵之方窮於搜索國會議員將據宣統三年禁賭曾於鹽餉籌抵爲言然癸丑以還鹽餉全數提歸中央本省巳少此一宗收入原籌抵欵久成無着現靑鹽務歲收約六百餘萬多至七百萬而按之産銷實數則逃稅者尙不止此似猶未廓清根本盡利推行良由此間海線綿長港汊紛歧緝私營船不敷分布於是逃稅之私鹽與納稅之官鹽幾成一與三之比例即如上年大亂之後引額幾至停銷而民間曾無淡食鹽價亦未聞加漲私販充斥可想而知如果大舉緝私由榮廷慶瀾督飭全省緝捕兵艦嚴重責成分叚協助聯絡聲援凡有海口布置周密自可堵截私運暢旺官銷同時並得於坐配及附場酌加稅率蓋省配稅重坐配稅輕沿海與省河稅率之不均實緣私銷爲之障礙從前所以貶其稅率者意在抵制廉價之私鹽第長此因循將稅率永無平均之一日况輕稅之鹽斤衝重稅之區域爲害亦不可不防竊謂沿海一帶伹能杜絶直私則坐配附場稅率儘有加增餘地而省配之向較稅重者亦賴以保全預計全年增益稅收不難達一千萬以上比較原額七百萬元約可溢收三百餘萬元凡此溢收之欵旣超越稽核所預算以外於債權方面并不蒙若何之影響擬懇飭下財政部鹽務署將整頓緝私後所有鹽欵盈餘劃歸本署支用一面由部轉行運餉體察配銷情形妥爲改訂稅率呈定核辦雖以之扺補有奬義會餉額尙屬不敷而巳得三分之二其餘再由榮廷慶瀾另籌補足或尙較易爲力但此欵尙須俟實力整頓推廣緝私確有盈餘方能作用此時廣東自迭經破壞後百孔千瘡庫空如洗所負之債額所欠之軍餉環集催索危迫現狀朝不保暮未便停炊待米實難盡餅充饑所有現辦之有奬義會年收四百數十萬元國務會議核定五年度預算並未將此 
欵删除目前關繫餉需實爲重要應請力予維持准俟鹽務溢收之欸有着即行立刻停止榮廷浩明慶瀾身任地方於禁賭問題及財政計劃實不能不兼籌並顧穩健進行是否有當伏乞大總統鑒核訓示施行 
[對德聲中之贛訊]  
　　　　　　　　　　外交與警務會議 
　　贛省長官近日連接中央關於中德交涉商榷意見之電文甚多昨又准外交部電開美德失各中國提起抗議尙未接答覆誠恐民間道聽塗說傳聞失實請卽飭　對於境内無論何國敎堂仍當照約一律保護母得歧視以重邦交云云戚省長准電後卽訓令各 
 
 
 

Page 7

 
 
　　屬知事一律遵照政膺昨又頒到新電碼本一册令嗣後關於外交要電（内有堂密華密兩種）均依此拍發聞此項電碼爲國務院所自製者 
　　全國警務會議内務部通令各省速派警務長官遵限到京贛省成省長奉令後即飭陸水警廳長曁警備隊統領遵照部令先行起行茲於二十八號各警官齊集警廳會議應行籌備事項警務處長閻恩榮水巡顧長倪興魁警備隊張統領均以現值外交急迫謡諑繁興警務吃緊本省雖屬腹地而界連七省土匪出没無常防範不容稍懈頗難遠離職守且電詢鄰省亦多委派屬員代表遂公决概不親往復同赴軍民兩署將上項各情形禀明督軍省長准其詳叙理由另派屬員赴京會議現閻處長擬派總務科睚長張毓芳倪廳長擬派本廳總務科長李炳東張統領擬派本隊第一營營長詹某爲代表而九江警察廳長陳其達則雖經令知尙未禀報到省不知如何辦理也 
[杭州快信]  
　　警以務處歸併省會警廳範圍縮小舊日辦事員如科長科員等夏處長擬咨送財政廳曁各道尹署量材任用書記員以四五等警佐存記 
　　嗎啡誤斃兵士案判决書不日發表聞軍醫正陸潤康材料廠司藥吳浩各處徒刑八用材料廠廠長李繩其撤差二等軍醫顧希文著自行銷差交涉公署巳於今日（五日）遷入督署辦公 
　　憲兵辦理退伍尙需時日聞退伍後楊督軍擬照憲兵編制由各步隊中挑選中下士補充每連連原有憲兵以六十名爲額 
　　警備隊哨長楊濤容仇殺伙夫黃紫林案發齊省長及高檢廳昨各派員澈查 
　　齊省長昨函財政廳籌劃每年委員秘密查案費銀四千元 
　　高檢廳懸賞千金緝拿甬台著名海盜項義處 
　　近日城站新巿場一帶旅館因候補人員紛紛挈眷來省假寓營業日盛 
[江北近訊]  
　　江蘇第三高等審檢分廳設置地點决定在於清江浦淮陰縣公署已奉蘇州高等廳令覓相當屋宇以備擇用其監督一席聞前高等分廳刑廳推事胡霖最有希望約在六七月間方可組織成立 
　　沭陽匪氛甫靖連日戮囚甚多 
　　漣水陳溪鄉保衛圑圑總左澍棠禀留駐防該處之顧連長暫緩調防并請加撥軍隊一連前往駐箚第一混成旅司令部已照准 
　　淮陰漁溝鎭舉行龍王會鄉民聚賭防軍某排長集隊禁捕小有衝突 
　　某國在南京招募華工江北貧民之南下應募者頗不乏人 
　　清江商會長王文藻於三月一日邀請第一混成旅旅長馬玉仁淮揚道尹左杕周讌會 
浦紳張福增往海沭一帶勸種桑秧巳事臯四浦於三月一　赴滬起運 
　　淮揚屯　局局長沈朝宗日昨晉省 
　　淮安北門近有靑蛙無數負子遷徙一設好事之徒又造謡言謂爲災異之兆 
地方通信 
[松江]  
　　敎育會開會記本日爲縣敎育會常會開會期上午十時各校校長該會會員完全蒞止正會長姜君因病缺席由副會長吳君主席集議其第一案爲女生學藝會案議决由各學務委員分頭傳知各女校及分任監試並請李縣長命題定下星期日舉行第二案爲籌備職業敎育案查道飭實行職業敎育分爲調查籌備實施三時期自一月至三月爲調查時期轉瞬三月届滿爲時甚暫應於期内調查藏事議决由會咨請縣長轉咨農商會分任調查農工商業狀况第三案爲籌備道屬聯合軍動會案議决各校赴會學生不得逾三十人職員不得逾三人縣立七校支領縣費不得逾四百元運動科目每校認圑體運動兩種竸技不限各校認定後由各校自行函知上海道屬聯合運動會籌備處右三案議决後爲時巳晚尙有數案不及提議 
　　打鐵橋盜刧案浦濱打鐵橋費姓昨晚深夜突來盜匪六七人各執兇器擁入屋内嚇禁聲張當被刦去鹽腿數隻現洋三十餘元事主來縣請勘後卽由知事委員往勘屬實巳飭令警署嚴行查緝矣 
[無錫]  
　　揑名電控巡官縣署日昨接蘇常王道尹快函内開據該縣公民鄧楫等電呈無錫縣知事包庇四區巡官陶春圃違法殃民縱警罷崗叩乞查辦以保治安等情望查明該公民等有無其人是否發電來蘇如確有其人其事即着親自到蘇遞呈以憑查辦云云朱代知事奉函後卽通知鄧楫等詢問是否屬實旋據列名電控諸人函復縣署略謂實未知情並請澈究朱知事巳將原函備文呈送道署矣联此電確爲揑冒然所控陶春圃之事則非盡出子虚何不堂堂正正赴蘇呈控而用此揑名手段也 
　　警察大改組無錫警察編制諸不完善楊兼所長抵任　即與吳警佐會同巿董事協商將各區警察重行改組隨於光復門外建築粗具規模之警局一所預備第四第五兩分所合併後之辦公處茲聞此項房屋業已工竣而警察改組亦於日昨發表現將原有之第四五兩分所合併爲第一分所内設二等警佐一員一等巡官二員二等巡官二員原有之第一分所改爲警察所分駐所内設一二三等巡官各一員第二第三兩分怕各設三等警佐一員副巡官一員南延巿第一分所改爲第四分所任職各員亦巳派定計第一分所警佐係委任侯傳黻一等巡官董世榮周奉璋二等巡官葉維鈞李崙警察所分駐所一等巡官陶春圃二等巡官薛壽愷三等巡官胡淇第二分所警佐吳掄二等巡官馮祺第三分所警佐胡錫根二等巡官吳文保第四分所警佐余振其俸金二等警佐四十元三等警佐三十元一等巡官二十元二等巡官十四元此外警察所人員則仍其舊云 
[揚州]  
　　擬請恢復警區東南鄉杭家集地方素設警區嗣因經費支絀遂暫行停辦茲該地居民以自從取消警區以後盜風甚熾擬請縣署恢復以保地方安寗 
　　屠稅分繳辦法日前江都縣公署招商承辦屠稅姜廷楝包認每年捐數一萬五千元合格領辦茲聞縣公署釐定繳稅辦法分平淡旺三種三四五十四個月爲平月每月應繳一千三百元六七八九四個月爲淡月每月應繳一千元十一十二一二四個月爲旺月每月應繳一千七百元令姜自三月一號起捐並繳保 
證金一千七百元南貨商陳聚和爲擔保人 
　　布業公議減價揚城各布號前去兩歲因顔料飛漲以致染價日昂所售之布亦因之漲價今歲以顔料價格漸低昨日布業同行公議顔色之布均鬆落一分發售（　如舊售一角者今售）九分）其餘布店所售之洋貨綢紗則均仍其舊 
　　公禀請緩給運濟南場商大德四岸運商清吉昌通秦場商公恒茂食岸商人乙和祥等以久大精　行銷澄岸有逾　　特具禀運　迅速電請暫緩給運以便代表磋商解决刻岡劃司長巳據情　陳北京鹽務署矣 
　　銷斃盜犯四名搶刦東鄉磚橋鎭于文鑑家之盜犯郭巧　（卽郭得才）王二（即桑在桂）又搶刦南鄉黃花　　懷良家盜犯張聚和劉生堂經周知事嚴訊供認不諱刻奉省署指令該犯等處以鎗斃爰於今日（三日）午後由周知事押赴花莠所空地行刑 
[鎭江]  
　　師長勸募振捐駐鎭陸軍第十九師楊師長以淮揚災重待賑孔殷特於日昨邀集全師官佐集議勸募賑捐並商定自師長以至司務長各員月薪内每洋一元捐一分六釐開其合抽得洋四百元當卽滙寄災區 
　　保衛圑將成立聞江北賓應縣屬各鎭如大官莊王通河射陽天平魯家莊等處濱臨外蕩時有梟盜各匪出没擄人勒贖肆意滋擾曾經各鎭董發起邀請各業領袖會議籌欵開辦保衛團以資自衛當場議定每鎭各招土著四十名延聘操員敎練並將所訂章程呈請寳應縣知事核示刻聞巳定期本月二十號成立矣 
[安慶]  
　　請建火油池未准頃有商號同孚油棧擬在東門外砲畫附近建築火油池棧於日前赴懷寗縣署禀請立案保護以便建築惟聞朱知事以按照約章洋商不得在内地設立行棧安慶非通商口岸自不能准建火油池棧且地點逼近砲台尤與國防有礙因批所請應不准行 
　　批查鄰縣爭界事日前有懐違縣紳商學界楊立藩等爲鄰縣爭界越境拘人事禀懇省長委員詳查當奉批示云各縣毗連之地管轄區域自有一定界限行政事務應以糧册爲憑若刑事案件出於交界處所平日稽查匪類臨時緝捕人犯均應兩縣會同辦理以保治案不得互相推委致涉疏縱卽該處保董人等亦係同負責任勿許省分畛域禀稱懐遠交界之新集及右山廟基地究竟屬於何縣仰候令行懷遠鳳台兩縣知事切實查明辦理俾免糾葛 
[廣州]  
　　長堤百二友黨之横行警廳偵探隊裁遣後長堤百二友黨羽益衆當道欵係此輩作祟有將考選合格人員復行組織之說刻下該黨羽翼就長堤一帶而論巳有一千五六百人之多分站滿布一切鄉渡船艇苦力人等被害日凡數十起畏其仇殺多不敢控訴昨往來省城九江拖渡由省回鄉有該黨數人附搭竊得塔客皮　袋一口置于辦房倉邊復欲攫取鄰近客人烟袋偶不注意竟被黨中另一匪徒攫去該匪等俟渡抵涉搭橋起卸已完始與辦房理論勒令賠償并開失單稱袋内綢衣三套烟嘴一個西紙三十餘元辦房巳允代查迨翌日渡抵長堤即有黨友十餘輩下渡勒限當晚八時交妥否則嚴法對待届時果有匪黨百餘分伏欄面水欄等處旋經該渡公司電由海珠飭派警長帶隊到場勸令散去未幾復有四匪到渡聲稱必索原物否則償交百元了事護勇頭目憤不能忍當即出槍擒獲一人解應巳判禁五年聞王警廳長對於該黨頗思着手緝辦以免貽患行旅 
雜評一 
[時局（一子）]  
　　據傳德國之覆文已至則我國之對付方針宜即有所發表然而未能發表者則以尙未徵國會同意而府院間巳先發生異議内閣業經辭職也 
　　吾黨謂中國有一不可思議之事態每遇一問題合而問之必曰一致分而詢之則人人意見各殊又就個人言之前傳其爲主張者後忽變爲不主張前傳其爲不主張者後又變爲主張前後分合之間錯綜變化所謂眞正之意見非至最後萬不得巳之時决難探悉也 
　　前日之外交尙非最後之時故因意見之不一致而引起紛擾今則最後之時將至而眞正一致之意見亦將表示矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬商界對於國際問題之公電]  
　　上海總商會旅滬寗波同鄉會浙紹同鄉永錫堂廣肇公所等數圑體近聞政府有交外方針巳定銳以其與國民利害相關羣起討論適當方法結果以各圑名義公電北京黎總統國務院馮副座參衆兩譏院請仍主持中立此外又有浙江旅滬學會等及戴運來等電致國會議員請勿主張加入茲將三電彚錄於後 
[其一]  
　　北京大總統副總統國務院參衆兩議院各省督軍省長各省會商會均鑒我國外交向取和平各國對我亦取均勢此次對德抗議本爲尊重國權維持人道起見對於中立主旨仍屬貫澈今忽有斷絶國交加入協約之說存亡關係國民有責我國現狀政府自能洞澈一經加入戰圑無諭交戰國勝敗何屬我有百害而無一利不如嚴守公法終中立完我國權以維人道倘狃於緩還外債改良稅則種種虚利而貽他日無窮實害噬臍何及况守中立者不止一國相機應付我自有權萬勿遊移致負人民委託之重上海總商會廣肇公所浙江旅滬學會寗波旅滬同鄉會紹興旅滬同鄉會洋貨九業公所商帮協會國貨維持會工商研究會華商維持會全體叩支 
[其二]  
　　北京參議院王儒堂君鑒我國對德抗議原爲完我國權起見事非得已今開公亦爲人所惑主張加入協約大違民意此間各圑體已急電中央曁兩院力爭想巳洞悉務請注重民意勿負委託立盼電復戴運來謝天錫錢達之趙林士方樵苓趙滄蓉袁履登孫梅堂盛丕華洪承祁袁明山支 
[其三]  
　　北京浙籍參衆兩院議員公鑒國交問題尅日交議商民惶懼各業停滯内地尤甚昨電想達此係眞正民意諸公代表萬勿違反中立尙可圖存加入則徒貽後禍事機萬緊速定方針立候電復浙江旅滬學會寧波紹興旅滬同鄉會歌 
[推廣國外貿易之參考]  
　　美國實業觀光圑此次聯袂來滬政商各界連日開會歡迎極意聯絡藉圖商業上有所接洽以期將來發展新事業因勢利導誠是絶好機會按實業圑中領袖羅司君昔爲巿尹今爲中美物品交換公司代表深望當今工商各界經此聯絡以後於中美商業實行交換主義以我所有供彼之無取彼之長補我之短一方於國内整頓實業一方於國外力謀推廣兼顧並籌積極進行則此次開會歡迎不虚此一舉矣茲將花旗公司船反而瑞拏號本日出口開往紐約本埠各洋行裝運各貨調查於後以供欲圖推廣國外貿易者之　考焉計愼昌洋行草帽二件巴綢一件怡和洋行白絲一百三十包信孚洋行絲繭十五包景昌洋行灰絲一百包華商絲巾三件泰和洋行山東府綢八件灰絲三十包福來洋行生獺皮四件烟葉十二件隆茂洋行生羊皮九件棉羊毛四十三包愼餘洋行山東府綢十一件 
[中行召集代表會之文件]  
　　中國銀行因調劑全國金融力謀擴充營業起見定五月一日始在北京召集股東代表大會茲將滬行呈財政部文及簡章錄左 
　　呈財政部文呈爲擬召集股東代表大會謹繕簡章仰祈鑒核事竊維中國銀行爲股份有限公司凡屬投資之股東有參與與議之權卽有匡導維持之責溯自本行創設於茲五年雖經營略具規模而業務尙未發展現在歡戰方酣銀根奇緊本行爲中央銀行必思所以調劑金融統籌全局欲圖積極進行之策尤以集思廣益爲先惟是按照本行修王則例第二九條曁本行招集商股章程第三九條股東總會須俟招足商股一千萬元時始能召集上年招集商股先後僅收到二百數十萬元故法律上正式之股東會現時尙難成立籌思至再與其拘守成法莫收討論之功曷若稍變前規藉獲諮詢之益今擬在法定股東總會未成立以前召集股東代表會略仿本行招集商股章程第三十七條選舉董事之規定擬定股東代表爲九員由大部指派六員由商股股東公推三員於中國銀行總管理處附設投票處四月十日截止投票四月二十日開票公布五月一日齊集北京開始會議凡關於營業之方針曁進行之辦法如商股之如何續招分行號所之如何推廣國幣及兌換劵之如何推行代理金庫之如何統一借欵墊欵之如何辦理諸問題皆由本行開列議案公同討論其討論之結果即呈報大部核定分别施行庶詢謀僉同收内外一心之助衆擎易舉見金融調劑之平謹擬召集股東代表簡章十九條繕呈鑒核如蒙允准卽由本行公布妥愼辦理所有召集股東代表會緣由理合具呈伏候大部鑒核施行謹呈云云巳奉財政部第一三六四號指令准如所 
擬辦理矣 
[代表會簡章]  
　　第一條本會以討論本行營業方針及進行辦法爲主旨由股東代表組織之第二條股東代表定爲九人内官股代表六人商股代表三人第三條官股代表由財政部指派商股代表由商股股東公推开第四條股東應以代表股東中有股份一百股以上者爲合格但財政部指派之代表不在此例第五條商股股東在本簡章公布以前六十天註册繼續有十股以上者有公推代表之權第六條 
股東之公推代表權每十股有一權百股以上每三十股遞增一權第七條股東代表以得公推權數最多者爲當選第八條商股股東公推代表於中國銀行總管理處附設投票處由本行派員辦理第九條商股股東公推代表須具正式推舉票載明股東姓名股數職業住址曁被推股東代表姓名住址連同股票送交投票處核驗各省商股股東應照前項辦法逕寄北京投票處但須豫計於四月十日以前必到者爲限第十條 
投票處收到前項各票先將股票騐明蓋戳發還第十一條 
股東之推舉票應於四月十日以前送到四月二十日開票公布列表登報第十二條股東代表應於五月一日齊集北京開始會議第十二條股東代表會以總裁爲會長副總裁爲副會長第十四條股東代表到未及半不得開會案之議决以到會代表人數遇半數定之如人數相同取决於會長第十五條會議事件以議事日程所列之議案爲限第十六條議案議决後呈報財政部核准施行第十七條商股股東代表酌給旅費夫馬費官股代表只給夫馬費不給旅費第十八條本會設辦事員數人主任一人掌編議事日程議事錄及會場中一切事項第十九條本簡章自財政部核准之日施行 
[中華森林會記事]  
　　森林利益關係國計民生至爲重大茲由唐少川張季直梁任公聶雲台韓紫石史量才朱葆三王正廷余日章陸伯鴻楊信之韓竹平朱少屏凌道揚諸君發起一中華森林會於上海以結合同志振興森林爲宗旨以提倡造林保林三事爲任務於本年一月十六日假座英大馬路外灘惠中西飯店於二月十二日假座上海靑年會會食堂先後開會兩次籌商一切辦法各發起人有親自到會有委托代表到會者每次開會壛推唐少川君爲主席第一次籌商各事最要者爲領山營造森林模範問題第二次籌商最要者爲本年造林計畫及通過草章並舉定凌首揚朱少屏聶雲台三君爲幹事云 
[禁烟會反對買土之活動]  
　　法租界白爾部路新民里國民禁烟大會成立以來連日派遣職員向各圑體接洽請各圑體分别開會通電政府參衆兩院及各省議會商會一致主張取銷收買存土之約各圑體對於該會辦法均表同意巳允不日開會討論同伸國民公意現該會禁烟演說圑巳派遣多人分赴各地演說喚起國民之活動期促當局之醒悟云 
[三省調查私土之規則]  
　　三省禁烟特派員王芝瑞前經擬定調查規則詳送財政部核示現已奉部批准王特派員日前特抄送三省官廳查照備案茲將調查規則錄下 
（第一條）本公所設調查科專司調查私土及其他相關事宜（ 
第二條）調查科設科長一人監督各調查員並稽核其所具報告（第三條）調查科設常駐調查員若干人分駐水陸路線附近各縣地方常川調查各駐在地土業狀况並運銷私土情形依式具報（第四條）調查科設巡廻調查員若干人隨時派赴常駐調查員駐在地依其報告事項復查報告（第五條）常駐調查員於其駐在地遇有私土發見時其人或舖店並運售情形開具三聯單式臨時報告以一聯報告本公所以一聯通知就近該管官廳請其查獲以一聯存根備查前項調查員每月底應將查獲私土案件及土案狀况開具按月報告送呈本公所備核前項臨時報告及按月報告之式樣另規定之（第六條）常駐調查員於確實查明販私處所後應請就近官廳請就近官廳派警協緝不得單獨執行前項調查員當場遇有販賣私土之人得臨時招呼崗警拿獲人土並送該管官廳究辦不得處分（第七條）常駐調查員於其駐在地應依服務範圍盡其職任不得逾越或干預範圍以外之事（第八條）凡銷行内地之印土有左列情形之一者以私土論由常駐調查員認眞查緝（甲）並未貼有驗銷標記者（乙）貼用標記之花紋暗誌字體顯有不符者（丙）標記之上未經蓋用本公所騐銷局圖記並檢查會圖記者（丁）所蓋本公所騐銷局圖記或檢查會圖記顯有不符者（戊）有標記及有圖之包土露有拆封痕跡者（第九條）常駐調查員於其駐在地發見未經貼用之標記時應將發見情形卽時具報並送請該管官廳究辦（第十條）調查員不得以其委令交付他人代行其職權（第十一條）甲區常駐調查員確知乙區内售運私土或造僞標記等情應一面具報本公所並一面通知乙區常駐調查員就近查究（第十二條）凡調查員不能盡其職務或竟違背職務或有其他種種不正當之行爲應依左列辦法懲罰之（甲）記過（乙）撤差（丙）送法庭懲治（第十三條）凡調查員異常出力或確有成績者應依左列辦法分别奬之（甲）記功（乙）加薪（丙）奬金丙項奬金辦法另定之（第十四條）調查員於月支薪水外不另給辦公費及旅費伹遇有特别事故發生呈經本公所認爲必要時得請領特别費實報實銷（第十五條）調查員如查確係冒充本公所調查員之人應卽報由地方官警拿辦並即報告本公所（第十六條）本章程如有未盡事宜得隨時增加或修正之 
[限期焚燬獲案烟土之省令]  
　　省長公署昨訓令滬海道尹云案查各縣起獲烟膏烟具等件回應彚案呈請派員監視定期焚燬早經通飭照辦在案茲查各縣知事有遵飭辦理者亦有零星焚燬並不呈請派員監視者甚至事隔經年竟無呈請焚燬一次者似此參差不齊實屬不成事體自宜規定辦法以重要政應截至本年三月底止將存案烟膏烟土烟具概行呈請委員監視當衆焚燬俾昭儆戒其呈請委員監視時須將每案簡明緣由及烟土烟膏之分量煙具之種類明晰聲叙塡表附送不得稍有遺漏嗣後每一結卽行呈請焚燬除通令各屬遵照并將表式隨令附發外仰即督率所屬遵照辦理母任違延 
[自治代表函告開會情形]  
　　江蘇縣議員聯合會請願代表費璞安君及各省代表在京開會情形昨巳函告該會幹事莫子經李右之諸君函中略云三月一日開會到者有直隸等十一省及京師與察哈爾特别區代表一致主張恢復頗見國民心理希望自治巳極前日星期二參報告已列日程報告内容大要爲不仍執前議限政府於一月提出自治法案韞意此間危險迫不可言卽浙江代表急具意見書趕夜銅印於是日在參院門首與各代表分送議員結果再付審查原審查案幸未成立現各省代表到京者已過半數熱忱所感輿論所成雖政府故意愼重以事遷延人民正竭力請願表示一 
致想國會必不至打消恢復兩字政府終能如人民之願也云云 
[調查僻靜海口之駐軍]  
　　淞滬護軍使署昨接陸軍部令略謂現在外交日迫國防緊急海濱口岸均應加意防範除沿海要塞業由海軍部令飭軍艦加意防守外尚有僻靜之海口亟應派駐陸軍防衛查川沙境内之白龍港及南匯之滙角現下是否駐有軍隊若已派駐應將軍隊名稱及駐軍若干塡表報部以憑查核 
[派兵保護藥庫]  
　　浦東東溝之火藥局及龍華對港之子藥庫前曾派有軍隊駐防現因第四師軍隊奉楊督軍令調赴浙省該二處軍隊抽調後尚未派駐昨日盧護軍使令飭十九旅王旅長飭屬派防 
[製造局增加夜工時間]  
　　製造局李總辦奉陸軍部令飭趕造陸軍第十師各軍官需用之七響勃郎林手槍四百七十五桿限四個半月告竣當因各匠僅於日間工作不及如限造竣是以呈部核准加開夜工趕造兹已於陽曆二月二十八號如數告成故擬將夜工停止已經報部查核現接陸軍部覆電以現在我國陸海各軍軍械尚缺該局所造手鎗旣屬合用自當接續加作夜工三個月以便趕造而濟軍需仰卽遵照辦理等因故李總辦於前日飭鎗廠廠長王蘭生將夜間工作時間加放以便多出手鎗王廠長奉飭後當以各匠夜工向例每日下午五時上工至晚間九點鐘放工共計作工五小時其夜工工資照日工減半計算現欲加長工作時間則各匠夜工工資亦應增加爰與各工師匠目籌議决定每晚夜工至十二點鐘爲止各匠共計工作八小時較日工祗少一小時所有工資照日工價格亦以全工計算蓋晚間工作較日問尤爲勞苦是以略予優待昨已將會議决定增加工作時間並增加工資情形呈復李總辦核示 
[法總巡注意界内貧民]  
　　法捕房施總巡以近來界内時有搶案發生故對於防務非常注意除特派中西越各探捕於下午各持手鎗器械分往新老兩租界嚴密查緝外因查有貧民乞丐晚間睡宿各弄内地上恐有匪徒混跡在内乘人不備施其搶刦行竊之故技須當先事預防故又飭探前往各弄詳細查問如有形跡可疑之人即行拘入捕房倘身畔搜出兇器或與拍存捕房之照相及指印比對而貌手指相符者均須解廨從嚴懲辦 
[草擬保險業法之大綱]  
　　上海華商保險同業前以政府尚未頒布保險專律公舉沈敦和代表赴京向農商部參衆兩議院請願已見報端兹該業接到沈君來信謂抵京後 
 
 
 

Page 11

 
 
覲見大總統陳述請願宗旨極蒙嘉納立命谷總長屬司秦瑞玠參考東西洋保險法草定中國保險業法三十餘條巳送國務院法制局研究再送國會通過然後以命令公布事關法律辦理十分鄭重茲將其内容大綱錄右（一）完全華商股份或有華商股份三分之二者方爲合格（二）保險公司注册時先繳實收股金三分之一存於政府指定之銀行爲保證金（三）人壽公司除第一次繳存股金三分之一外每年於收入保費内提百分之二十分存於政府指定銀行以存足二十萬元爲止以爲保證（四）農商部内特設保險業主管科選聘專門學洋員贊理（五）保險公司不准兼做别項營業（火險不得兼做保壽保壽不兼火險）其餘均係取締公司保護被保險人之法律大綱之外尙有細則極稱周密惟手續極繁一時恐難公布 
[遷排問題木商尙未滿意]  
　　南巿各木行遷移木排問題經商董唐露園　停濬浦局巳允通融在離岸線五丈以内可存放木排或起卸木植已紀昨報茲聞各該商行以浦灘五丈以内係屬淺灘不能堆排而木船到埠時起卸木植倘值潮汛不便亦多阻滯仍於營業有碍是以訂定明日（星期三）在木商公所開會邀齊同行會議擬要求濬浦局寛放十丈地位云 
[約翰大學上海部同學會再誌]  
　　約翰大學上海部同學會於上月二十七日在四川路靑年會舉行本年首次會務會已誌前報茲將是日由該部會長舉定各執事員姓氏列下幹事主任朱成章幹事員曹錫根邱道生招待主任李墨西招待員袁艮初朱文瑞網球競技主任譚雅聲網球競技員潘文輝張子振旅行主任蕭子吉旅行員劉寳餘沈文梅辦理顧裴德紀念捐欵主任蕭子吉辦理顧斐德紀念捐欵員楊魁侯劉鴻生劉寳餘陸寳康李墨西徐通浩胡蘭生李貴榮管理報載主任孫鶴銘何拯華張中復並聞本年同學大會時期擬在陽曆四月二十八左右云 
[尙賢堂之學務研究會]  
　　本埠法租界霞飛路尙賢堂前日開學務研究會中西學界到會者約百餘人由李佳白君一一接待至四時半開會先由李君說明敎育普及之宗旨繼請梅東閣君演說敎育原理其演辭計分四端第一題國文爲各種科學之根柢第二題國文爲人格最高之等級第三題國文爲萬事交通之電氣第四題國文爲謀國强之利器言均切實至六時始行散會 
[養正學校校友會之成立會]  
　　城内三牌樓張家弄巿立養正學校校友會於昨日午後一時開成立會到會約二百餘人開會秩序㈠報告㈡宣布簡章㈢演說㈣選舉職員㈤茶話會㈥散會開會後首由該校敎員曹翰亭報告經過狀况及發起人組織校友會之宗旨次宣布簡章議决仍照第一次談話會所定繼由王桐生周雲階等演說略謂母校創辦迄已十五載新舊同學不下數千人離校後散聚無常少有邂逅憶及同窗聚首之時深以爲憾今得梅王二君組織校友會鄙人等深表贊同自第一次談話會以來仗臨時幹事部諸君熱心積極進行今日得有完美之成效惟深願諸同學仍協力扶助以冀永久云云并舉定正會長葉袖東副會長周福保會計程伯英編輯梅允琳方蘭生書記種味腴王家羊庶務曹烔曹永荃君等九人（調查人數　不限定凡校友均有調查之責）茶話而散時已鐘鳴五下矣 
[新交涉員蒞任後之官商酬酢]  
　　新任江蘇特派交涉員朱鼎靑君自任事後於前日曾赴藃肇公所華商旅滬維持會等各圑體謁會以資聯絡是以華商旅滬維持會於昨發出通告遍邀各圑體公推代表會同前往答謁當經廣肇公所國貨維持會粤路股東維持會商帮協會泉漳　館報關公所潮州會館茶業會館志成公所油麻公所集義公所麫粉公所潮州糖雜貨轉運公所仁穀公所等應允公議訂於六號（今日）下午二時各派代表赴廣肇公所會齊同往巳於昨日先行排定代表以便會同前往矣 
[翻砂同業開會紀]  
　　本埠翻砂同業會於前晚（陰曆二月十一日）在虹口塘山路該業公所開會到者一百餘人首由安易君報告開會宗旨次許自由演說工家情形次公舉安易君爲會長請會長清理財政研究進行方針整理行規俟日後開全體大會提議設法建造公所討論至十一點鐘始散會 
[徐警廳長禁放風箏]  
　　淞滬警廳徐廳長昨發布告云案照本埠地方各種電線密如網布而每交春令往往有一般頑童施放風箏一與電線牽掛殊多危險大之則生火患小之亦阻礙交通歷經禁止在案乃日久玩生近來仍有前項情事自非重申禁令不足以預防危險除通令各屬一體嚴禁外合亟布告周知仰地方人民一體遵照自後務各父誡其子兄誡其弟母再有施放風箏情事倘敢故違除將風箏扣留外並傳其家長到案究罰决不寛貸其各凛遵勿違特此布告 
[隊士藉壽歛錢之取締]  
　　淞滬徐警廳長近悉本廳偵緝隊士戎某假壽誕名義在外廣收禮儀且有乘此糾衆聚賭情事殊屬不成事體即飭隊長翟世清查明禀復以憑核辦旋又接到郵遞信件指另一隊士李某近亦借做壽爲名希圖歛錢已發出請帖二千餘份徐廳長閱函後立傳該隊士到來詰問該隊士對答含糊當飭將發出之請帖限如數收回繳呈來廳如違未便 
[中途痰湧斃命]  
　　昨晨七點餘鐘有一年約四十餘歲形似店司之某甲乘坐人力車行經南巿新碼頭南首甲在車忽然痰湧氣急車夫令其下車就街旁小坐以待喘息稍定再行登車不料甲病勢危殆俄即倒地氣絶身死車夫乘機逸去後由崗警報告一分駐所李警佐立飭十六舖地甲查得死者滬上並無家屬遂赴地方檢察廳報請相驗午後三時半由林廳長委任宗檢察官偕檢驗吏蒞場驗得甲係因病身死並無别故當即塡明屍格並檢閱屍身服色係穿黑布馬褂黑布對襟棉袄白絨衫黑布棉褲羽緞鞋頭有毡帽身畔儲有銅元十枚當票三紙一併開明尸飭善堂收殮厝壇驗畢回報林廳長出示招該尸屬認領 
[包探拘獲控之搶匪]  
　　上月二十三號有杜紹康投總巡捕房指控蔡小雨在漢口路糾黨搶取金戒金耳環各兩副及現洋二百六十元逃逸捕頭諭飭提究在案前日午後蔡在廣東路行走被包探李浩卿撞見當即拘入捕房昨晨押解公共公廨請究關讞員會同英卓副領事向蔡略訊一過判押候查明案情解請美領陪審 
[無賴圖搶類誌]  
　　蘇州人葉連新前日午後在浙江路攫取倪陳氏金耳環圖逃由探追獲昨解公共公廨經中西官訊供屬實判葉押西牢九月贓交原告領回又吳杏生前日在新閘路攫取某氏金耳環一副持向押店圖質被包探朱子藩查獲拘入捕房昨解公共公廨經中西官訊明判吳押西牢半年贓存捕房候認又流氓許阿三在山東路圖搶行人財物由捕拘獲昨晨亦解公廨由中西官訊實判許押西牢九月又流氓王松林昨在虹口密勒路糾黨將行路婦人葉王氏髮髻上之金挖耳攫取圖逃旋爲美捕房包探譚鳳池幇同將王追獲拘入捕房捕頭諭飭押候解廨請辦 
[攫取小孩耳上之金環]  
　　西門外唐家灣婦人姚張氏昨晨手抱三歲男孩小狗至萬生橋買物行至半途忽有匪徒施阿五上前用强將該孩耳上金環一只攫取奔光以致耳破流血該氏大聲喊救由警帮同將施追獲抄出原贓解由二區警署函送地方檢察廳請辦該氏著自行投廳候示 
[提到命案内之婦人]  
　　匪犯王步靑於今年陰曆正月初二將姘婦吳李氏之夫吳竹興用刀砍斃抛屍潭子灣浜内並將李氏賣與龍華鄉民俞正鴻經閘北司法科李科員訊明判押候提到李氏再行訊辦巳紀昨報前日李科員派偵緝隊將吳李氏逮案押候質訊核辦 
[騙子伎倆之敗露]  
　　騙子張魁生每至各商店騙取貨物囑送至江海新關彼遂携貨從後門逃逸被騙者已有數家前日張又至吉祥街陳正大皮箱店購買大小皮箱二只計洋六元五角亦囑送至海關取洋該店遂派夥錢振寳隨往先一日錢知三洋涇橋同業萬生秦被騙去皮箱二只係在海關逸去因此格外注意至海關時張又欲取貨從後門逃逸當即追上將人贓拘獲正在吵閙間爲海關副稅務同聞悉以該匪用海關名義在外騙物實屬不法已極立命將入贓押送水巡捕房經梅捕頭備函將人贓押送地方檢察廳昨由檢察官提案預審判張收押候辦贓給錢振寳具領旋萬生泰皮箱店聞騙子已獲亦遣店夥周裕生投廳證明被騙之貨亦係張犯所爲禀請一併究追該廳諭飭候訊核辦 
[學徒冒騙布疋之懲儆]  
　　北山西路周洪興成衣店之巳歇學徒熊阿榮前日冒用店主名義向北京路一千一百七十六號門牌某洋貨店騙取本廠布三疋被店夥葉信春察出鳴捕將人贓帶入捕房昨晨解經公共公廨王肇之襄讞會同英白副領　質訊明白判熊押西牢一月贓交原告領回 
[滬氓僞賭騙錢]  
　　無賴沈根榮張阿三前日在厦門路擺設僞賭　誘騙鄉愚錢財被老閘捕房包探姚錫卿查獲連同賭具一併帶入捕房昨解公共公廨請究經中西官訊實判沈張各押七天示儆賭具銷燬 
[迎提誘拐妓女之匪徒]  
　　去年冬間有葉某至救濟婦孺會報告謂有王少卿在外冒稱梁士詒之于誘拐妓女薛文仙小如意兩名由申帶往汕頭意圖販賣並騙去鉅欵等語該會據報後即電致汕頭救濟會查緝茲悉王少卿並兩妓女業經該處警局緝獲電復上海救濟會派員赴汕迎提該會卽派調查員趙再靑往汕迎提現已於前日將王少卿薛文仙小如意三名押解來滬薛等兩妓暫留該會王少卿於昨日解送地方檢察廳收押候究 
[不認誘拐小孩]  
　　住居愛而近路之周寳和指控無錫人顧培關誘拐伊之五歲小孩阿媛昨由捕房將顧與周孩一併獲解公共公廨請究經中西官研訊顧不認誘拐判阿媛先交其父領回顧押候查明訊核 
[老夫失妻]  
　　浦東爛泥渡鄉民陸杏榮現年四十五歲於前年憑媒娶張阿狗之女（年十八歲）爲室成婚迄今夫婦尙稱和睦近有該氏之姊龔張氏於今年正月間將妹誘出不歸陸失妻後近始得悉爲龔氏所誘當向理論不認遂扭控第三區警署轉送地方檢察聽請訊 
[姘夫圖吞店業]  
　　楊顧氏在公共公廨呈控姘夫張子良將其出資所開之協順牛奶棚改換虹口牌號圖吞店業及盈餘銀兩等情由捕將張傳至公廨訊諭交保在案昨晨由廨復訊兩造各延律師到堂互辯良久王襄讞核供商之美博副領事判張仍交原保候再訊核 
[扒手禁錮半年]  
　　湖北人陳洪才前日在南京路一百五十七號電車上摸竊坐客陳畢良袋内現洋鈔票逃至虹口被美捕房包探查獲將人贓帶入捕房昨解公共公廨經中西官訊實判陳洪才押西牢半年贓交原告領回 
[車夫私取皮夾]  
　　黃包車夫楊錦山前日午後在蘇州路小輪船碼頭兜攬生意乘間私取船客高濟柏之大皮夾一只藏匿車箱内被高察悉報捕將人贓一併拘入捕房昨解公共公廨經中西官訊實以車夫私取船客財物最爲行旅之害判楊押西牢二年贓交原告領去 
[用人行竊]  
　　泰晤士西報館控巳歇用人金根生竊取鈴字油墨消贓與密勒路二百十九號門牌印字店主方景岳等情昨日由探將金方二人一併拘解公共公廨經中西官質訊一過判金押西牢九月方押候查明再訊 
[拆梢冒充偵探]  
　　泥水匠楊傳仁海門人前日扭林德實至閘北四區警署控稱日前與同業數人在新民路華洋樓茶館内爲葉子戲林冐育偵探前來嚇詐當被取去洋八元有許全楨劉金奎等目睹嗣經訪悉林並非探警故邀許劉二人到來作證請將林究辦姚警正向林訊問祗認同賭不認拆梢判解司法科訊明核辦 
[兄弟爭産之追加理由]  
　　向爲錢莊生意之蕭邦泰前在地方審判廳訴伊兄蕭邦懷吞没父遺公産當經開庭辯論各情巳誌前報茲邦泰又赴該廳追加理由略謂邦懷所呈愼和錢莊簿據不足爲憑其中如立生莊果有欠欵自應由愼和莊名義出爲起訴與家事無涉萬無牽混抵賴之理顯見邦懷存心吞産且立生擱淺後早由南商會於宣統元年清了均照普通四成歸結豈有將父遺産業劃付情事至繼母贍養費洋四千元除開支外邦懔亦未報告約餘有一萬數千元又遺留期票甚多理當交出公存抄單投訴請求判决以昭公道等因袁廳長據禀後飭候復訊核奪 
[定貨糾葛案之重行判斷]  
　　香港正元號主郭雪瀾前向晋和號經理蔡蘭友定購硃紅顔料二十箱計銀三千六百兩付過銀三千雨後因貨價飛漲晋和延不交貨以致郭在香港抛出之貨被人控告損失銀一萬餘兩現郭在港被押故請代表楊裕慶投法公堂控請向晋和經理蔡蘭友追償蔡延賚美律師代表聲稱郭定購時托代墊欵晋和因前欠未清不允墊付囑其現滙貨銀曾經去電通知如不照電辦理作爲無效故請求着原告交呈電稿察核嗣又迭次研訊實由蔡蘭友不書定貨期限自誤故法公堂判限七天内着蔡蘭友交出定購硃紅二十箱郭應找出未交貨銀六百兩如逾限不交照巿價計算賠償蔡交五千兩人銀並保擔任堂費被告反控欠欵准予另行起訴各情巳紀前報昨已届限又由法公堂傳訊蔡仍倩賚美律師代表聲稱奉諭交貨因上海貨價不一故將貨樣呈案請堂上函致顔料公所詢問現今價目若干再照巿價賠償旋據郭之代表楊裕慶聲稱請求堂上照香港所受損失銀一萬三千兩着被告賠償中西讞員會判云旣無現貨可交着蔡蘭友賠償原價之外再賠漲價損失洋二千零四十元餘者仍照前判 
[欠洋繳清完案]  
　　陳道丕前投法公堂控被某鞋店主林銀紹虧欠紅皮貨洋四百元判林銀紹着交四百元人銀並保限期收繳嗣因林保出後延不繳洋遂將林之保人吳榮芝傳案林始投案繳呈洋一百九十七元餘求寛免中西官判限七天再繳洋二百零三元在案昨又届限傳訊林稱今已遵諭繳清遂判洋交原告領去將案註銷 
[原告尙難領欵]  
　　福和烟公司至公共公廨呈控劉同楞不理貨洋四百六十二元一案葉經訊判被告交保將店基拍賣得銀八十二兩繳呈云堂聽候公攤在案昨晨由廨復訊原告延律師上堂聲訴案情請領存欵訊之被告供稱因另有比商控案收押且無産業扺償等語中西官核供判劉還押候比商控案訊結後方准原告領銀 
[典質託洗衣物]  
　　公共租界虹口虬江橋七百六十七號門牌洗衣作主吳裕祥因將住居北四川路一千七百四十六號門牌西人甘羅託洗值洋一百餘元之西衣絨毯等物典質花用經該西人投報捕房飭探將吳拘入捕房捕頭略詰一過諭飭押候吊贓再解公堂請究 
[印捕被人毆傷]  
　　住居美租界東嘉興路一百六十三號門牌之王仁義與劉水貴昨日不知因何與美捕房一百零五號上差印捕衝突致將印捕毆傷當由他捕到來帮同將王劉兩人拘入捕房捕頭詢詰之下諭飭各存洋五元保出候公堂訊究 
[爭運貨物之打架]  
　　小車夫江長生江長福向在長安路某米行車運貨物日前因車失白米一擔故該行夥裘建春於昨日另雇他人之車運送貨物詎二江與裘爲難互毆之下傷及江長生面部由警一併拘入四區警署聽候訊辦 
[牛乳攙水之訊罰]  
　　衛生處洋人昨投法公堂控稱日前查得孫小揚以水和入牛乳内冒愛光社牌號在巿混售又無執照實違章程且和水牛乳與衛生大有關碍故扭案求請訊究旋據捕房禀稱查得孫前亦因販售僞牛乳曾奉公堂訊罰有案請之孫小揚供向在愛光社爲夥是是天雨故執照未帶此項牛乳實由浦東地方之友人張子卿囑我代售實不知以水和入求宥中西讞員判孫小揚罰洋三百元充公 
雜評二 
[外交與民意（庸）]  
　　外交以民意爲依歸所謂民意者以法律言則國會之意思也以實質言則國内各種社會之與論也政府固當以國會之意思定其方鍼國會更當以社會之與論决其意思何則社會與論實民意之策源地也 
　　然則今茲外交國中有勢力之社會其意嚮何如乎政府與議院亦注意之否 
[查土與禁煙]  
　　自有印花土以來内地查土之騷擾大爲居民累調查員之濫行搜捕地痞流氓之扶同索詐感其痛苦者類能言之夫以禁運而查圭卽使稍有鹵莽吾人亦當相諒無如此種查土之擾累非爲烟禁也不過供土商之驅策而已 
　　今三省銷土之合同滿矣而調查員之服務規則亦出現矣 
[補錄命令]  
　　二月十八日大總統令任命何基鴻爲司法部僉事此令又令吉林財政廳廳長楊壽枬未到任以前著高翔署理此令 
　　又令司法總長張耀曾呈請任命胡錫安爲京師高等審判廳推事應照准此令 
　　又令司法總長張耀曾呈請任命趙梯靑署奉天錦縣地方審判廳長謝震署奉天錦縣地方檢察廳檢察長吳文郁署奉天鐵嶺地方審判廳長張用範署奉天藩陽地方審判廳推事王鳳球王泰輔署山東濟南地方檢察聽檢察官唐熙萬署湖北武昌地方審判廳推事朱肇幹署湖北夏口地方審判廳推事周鼎署福建閩侯地方審判廳推事張健行署廣西高等審判廳推事應照准此令 
　　又令司法總長張耀曾呈請任命王瑞曾萬敷爲山東濟南地方檢察廳檢察官王錫温盧文獻爲山東福山地方檢察廳檢察官薛光鍔爲福建高等審判廳推事應照准此令 
　　又令直隸省長朱家寳呈核現任知事敬舉踐履篤實勤政愛民各員籲懇嘉奬等語調署錫縣知事伍庸調署定縣知事謝學霖獲鹿縣知事曾傳謨調署冀縣知事王億年均著傳令嘉奬試署河間縣知事呂鴻綬調署大名縣知事張昭芹試署寗河縣知事夏仁沂署靑縣知事金良驥署平鄉縣知事胡修輔署博野縣知事齊耀城南和縣知事王承洛署唐縣知事孟昭章均給予五等嘉禾章以昭激勵此令 
　　又令吉雅圖晋封爲輔國公並加鎭國公銜此令 
　　又令并上禧之助給予二等嘉禾章多基野給予三等嘉禾章此令 
　　又令魯士石維安均晋給三等嘉禾章此令 
　　又令孫培晋給三等嘉禾章王承吉張恂晋給四等嘉禾章田潛給予四等嘉禾章此令 
　　又令高祖佑給予四等嘉禾章此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[芙蓉國衆生募鑄救苦天尊鐵像疏] [  儁公]  
　　溯自摩西立誡聖蹟肇自歐邦釋迦誕靈象敎興夫震旦蓋耶氏以救人爲旨拯九死而能生我佛以方便爲門無一夫之不獲惟博施濟衆者彌廣斯謳功頌德而難忘遡我芙蓉國者本阿非之貴族自印度而移居烏託邦高枕無憂安樂公藩封不替何意疾風遽至靑天聞霹靂之聲忽傳大限將臨黑種有論亡之禍屈指三月末日之將至抱佛脚而無靈憐我一干衆生之無辜離鬼門其不遠　都郡地皮漲價愁聞寸土黃金羅刹城新屋招租佇見門牌黑籍世無大慈大悲之佛孰開救苦救難之門惟我天尊副玉皇以宰世鎭南極而宣猷驅災運廣大神通說法具湛深智慧緑章夜奏九天之禁網齊開黑海波平一葦之慈航普渡九轉鑄還丹靈藥沈淪免六道輪迴孤魂施甘露瓊漿功德徧大千世界從此芙蓉城闕莊嚴開燦爛之花居然錦繡河山點綴徧烟霞之窟凡此豐功不朽允宜奕禩常新我衆志切皈依生蒙幬覆游康衢而鼓腹敢忘飲水之恩叩閶闔以輸誠誓作銜環之報拈香一瓣願同鑄蠡像之金聚鐵六州期共令狐裘之腋恭疏駢引佇待觀成㈣ 
笑話 
　　某有季常癖一夕方與人飲妓家妻突然掩入某亟趨迎曰余適迹某友貸金爲卿置鑽鐲耳 
　　老人携幼子徜徉於福州路遇雉妓不識請於父父曰此妖精耳旁人笑曰然先生實博學此固紅樓中之妖精專工打架者 
　　巷口牆壁大書不准小便不字忽爲招貼所蔽有就溺者崗警止之其人曰然則何以標爲准小便耶 
　　一抄襲家得一非賣品雜志亟抄其一稿易己姓字投某報明日揭之適友人過訪見雜志訝曰君曷爲有兼姓字耶抄襲家赮然曰然余因隨母下堂者也[  豁庵] ㈡ 
短篇小說 
[自殺黨（司蒂文遜著）] [  常覺小翠合譯天虚我生潤文]  
　　第一章（十一）陰曆二月初四刋起 
　　會長與得鑽者密語良久其人乃欣然而去會長卽緩步至王前以手撫其肩曰承君不棄乃入吾會予當爲君效其綿力俾勿負君雅意君運良佳入會之第二日即能得此死符可謂絶無僅有者矣言次微哂以狡獪之目光泩王面王意欲答之而口舌竟不復爲用則伹微頷其首會長現爲憐惜之色曰吾知君驟遇此事必覺少興此即彼可憐之老麥式斯亦不免何况爲血氣未定之少年君亦欲飲勃蘭地乎王頷首會長乃注酒杯中授之曰嗟夫人當驚悸之時酒亦失其效用昨麥式斯且飲一瓶顧仍頽然如故王飲旣以杯置之案上曰然我飲此覺奮興矣予今將如何請君示我會長曰君出會後可沿司脫萊場左階向西而行至遇得鑽之人爲止其人之言汝當遵之勿抗蓋今夕會中之權巳盡付之於彼矣王微聲應之惘然起立旣出博室見衆會員方笑言雜作王亦勿顧逕啓門入應接室自壁間取其大衣披之戴其冠此事王固日日爲之然今則巳爲末次矣言念及此肺葉大震臟腑似巳易位倚身壁間木然不復能動良久始力自鎭定毅然曰行耳事旣至此何復怯爲遂舉步疾行而出出宅未數武突有二人自後抱其體復有馬車一輛自樹陰中疾馳出二人以王入車復闔其門車遂轆轆行王時已暈彷彿見有一人傍己而坐於漆黑中亦不能辨其面殆卽得鑽之人也少頃其人忽曰殿下恕臣魯莽王大詫時車已出林月光透窻而入諦視其人蓋大佐也不禁喜出望外力抱其頸曰嗟夫裘拉丁吾將何以謝汝言次感極幾泣大佐謹對曰臣何敢得殿下之謝殿下此後但勿更冐險即所以謝我矣臣今晨往訪一著名之偵探與商此事謂往别妻子者實不得已之諱詞耳願殿下諒之今日當未暮以前彼偵探卽派 
[偷鷄勿着蝕把米]  
　　人園自殺會之四周臣自會中出後即駕車街殿下于此王蹙額曰吾知彼得鑽之人覓我不見必且斥我爲畏死而遁矣大佐曰否其人出時巳爲人所執今已先至宮中矣同會諸人亦且相繼而至至殿下之近侍等則臣已豫囑之可無慮其洩言王笑曰裘拉丁汝雖違我之命然竟拯我于死且予後此得以此事爲前車之鑒汝直我之師矣言次以兩人各有所思遂均默然不語少頃大佐曰殿下臣以爲自殺會中有一人（指會長）不腮輕恕然若竟以訴之法律則于殿下殊不便且入會時曾立誓背之不祥王曰然予意不若選一强有力者與之决鬭大佐曰旣如是則請殿下委臣幼弟如何此事頗易臣弟當不致負殿下美意王不可曰若然予豈非以怨報德耶大佐固請王不得已允之大佐喜捧王手謹吻之而車忽曳然止蓋抵宮矣（未完） 
長篇小說 
[絶塞奮椎記（三）] [  野鶴]  
　　經此一嚷倒弄得東陽躊躇不定在他心理以爲田産旣富這區區二千金祗不過九牛一毛擲掉便擲掉了終没甚麽干係那毓忠却定不肯干休以爲失金事小受騙事大像這樣人還許他逍遥法外那些刑罰要他做甚呢便一面報知民牧一面密行查緝這時立恭自己也知道事等穿窬不直衆議便暗暗地查察東陽那邊的舉動後來知道毓忠暴怒情知事已尶𡯓騎虎難下差幸他平生最服膺曹孟德寗我負人母人負我的古訓急智一生便齩牙狠說道此刻兩賢相厄我不謀他他也要謀我了不如先發制人給他個迅雷不及掩耳的毒策罷籌維旣定便把五百金壽了池州當道接着又進了多大的讒言說東陽那樣窩贓啊那樣閙禍啊那樣狡計詐謀啊那做官的祗願結交孔方兄那些廉恥曲直本來置在腦後一得餽餉便卽日逮到東陽可巧這時毓忠爲着查訪立恭不在家裏東陽是懦弱的旣没力抵拒又不知道那些賄賂貢媚的情事祗得束手就獲就有幾位朋眷替他鳴着不平却終是隔靴搔癢全没一些兒功效那立恭却處心積慮毒上加毒旣見了他身在重牢心田裏還覺得没足便把賄動官吏的策兒賄動那些牢監敎他給東陽飲食時故意刻薄一些還把那飯兒裏拌些穢臭棘喉的東西那牢監的心理本來和官吏一樣的旣然得了鏗鏘動聽的錢幣兒便暗暗地遵命而行可憐那東陽本來是瓊居玉食舒眉稱志慣的一朝不幸平白地入了慘雲羅佈的獄裏朝服朝冠坐諸塗炭不上三月早已鍜鍊得羸瘠如柴萬分委頓雖則是探望不絶於門巾服不虞乎缺却也空言無補消息沉沉終没出獄的希望歲華易逝轉瞬又是新秋經了他一番炎威酷暑這頽廢的狀况越發加上幾分（未完） 
栩園雜綴 
[答北京高希武九問] [  天虚我生]  
　　高君希武自北京琉璃廠高等師範學校來函云讀所箸中西樂律同源考及春聲館曲譜淚珠緣等知先生於音樂一道素有研究又見有答廣東梁君之五音相生表於以知先生有詢必答謹將讀上列三書中之不明者條列如後尙祈不咨敎言云云栩按所列九項問題均頗有價值至深欽佩特舉所知逐條解答於後似亦足供知音者共賞也亟錄之 
　　第一問中西樂律雖云同源因其聲音之階級可以互參證然就聲音而言簫笛之黃鐘宮是否與風琴中央Ｃ（卽Ｃ調１）之聲適相吻合其理如何願明示之 
　　（答）簫笛之制長短不一因之而異其音但無論如何小工調之上字終爲黃鐘宮能否與風琴上Ｃ調之１字相合應以風琴爲主配購相當之簫笛使相吻合否則簫笛當用變調若用絲絃和之則高低皆可自定實較竹器爲便 
　　第二問西樂之半音在三度與四度（３與４）之間中樂則在徵與變徵之間當風琴４與５之位置是中國之變徵高於西樂４者半音二音能否相合抑别有他說 
（答）半音皆由正音而降非由低音而升故變徵在徵音之下Ｃ調５爲徵降半音４爲變徵以４配簫笛小工調之凡自無不合變宮亦然調以１爲宮降半音７爲乙以７配簫笛小工調之乙自無不合故變宮亦稱閏宮所謂閏者猶歲時遇閏其閏月必在正月後也變徵變宮即係半音謂中樂半音在角與徵間及宫與羽間則可謂在徵與變徵之間則不可也中樂變徵實爲Ｃ調之４同音並不較高（未完） 
今日係潛稽畫並非文字拚成 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
　　四十年前之吳淞 
[吳淞馬路開工（見本報甲戌年十一月初七日）]  
　　由申抵淞議築馬路歷經中西官憲履勘情形購買民間田畝丈 * 
量尺寸妥籌辦理巳節次錄入前報各在案茲聞有業巳開工之信本館即派人親詣該處察看細情係由老閘大橋北之東首爲始業已開工者約有一百餘丈其路計寛一丈五尺兩邊開挖溝渠約計深闊各有三尺即將溝泥鋪疊路上塡築平實用爲馬路然泥土鬆浮况在田間築造若非加以粗砂石屑并用三和土椎杵難期堅實也每日共役小工百有餘人中遇溝洫河流之處則仍沿岸打椿頗爲結實以備坍卸之虞云 
尊聞閣筆記 
[搶親（見本報癸酉年七月二十五日）]  
　　越中有鄉落名康家塔人皆康姓有某甲者聚族於斯採山漁水家頗裕如生有一女年已及笄幼時曾許近村張氏初亦擁厚貲後以椿萱相繼萎謝門戶零落未免有貧富之分某甲之婦私與甲商曰如此窮骨頭有幾兩福尙有發跡日耶且我家阿姑何等嬌嫩亦斷不能喫黃　擁敗絮者不若他字諒張某無如我何也某甲惑於婦言且以爲從幼聯姻張某未必遽知底細雖涉訟亦不畏也於是另許他氏子六禮已成涓吉迎娶乃其女志堅性默貌亦娟秀好女子也如父母詭謀心竊非之繼見婚議已定遂欲爲玉葬香埋之舉而未得便繼又思張某貧窘恐無由再娶不若授以計使爲世俗搶親者之爲則亦兩全之道也轉輾未能决會迎娶期迫遂决計凂乳母告於張曰事急矣無可奈何我家姑設計使郎君邀集村人於某夜來家老身將後門虚掩汝等撞門而入即係主母臥房右榻睡者我家姑子也可被裹而去歸即成親非此恐不能挽回矣張某諾之至日其母入普明寺燒香將晚始歸有靑年尼尾之同歸炊黍延之夜遂留宿談笑甚懽女則心緒纏結獨自背燈掩泣耳須臾將寢其母謂女曰今日某師太在此留宿天尙炎熱未便同榻汝可往乳母房中去睡女深慮爽約而母命又不敢違潛去後門門櫦而身就乳母宿焉張氏搶親者至蜂擁入房條遇一半老佳人知爲其母也棄之不顧徑奔右榻將床中人荒忙卽舁被裹之去火燭照耀光同白日以爲搶女到手矣至家抱之出將與更衣行合巹禮不料啓被視之則非女非尼一絲不挂之靑年和尙也衆大駭異隨將和尙捆縛鞭撻詰得其故蓋僧與其母私通喬妝尼姑而女不之知也次早繼聘者知之以爲新人搶親去央媒退婚索還原聘某甲因採買奩物宿於城中歸途聞信以爲女已搶去矣及歸家而女迎候堂上正在猶豫張某亦使人來報信矣妻以無顔堅臥不起張某執和尙爲證要削岳母面皮索女成親不然定要告發某甲愧甚許以金錢并女仍與之爲婚云 
花叢談屑 
[秋卿（見本報甲戍年三月初七日）]  
　　風塵物色誰爲靑眼英雄花月萍蹤幾見紅顔知已蓋遭逢不易去就良艱此千古同歎者也穗城妓院有秋卿者曲部中之翹楚也妙舞雲翹瘦影自憐於奩月清歌桃葉塵緣乍現於　花朔其藩溷之由有足動人慨歎者秋本江南人髫齡遇兵燹全家失所流離無依隨其鄉人南下抵粤鄉人遂售之歌院中然秋雖稚齒頗解人事靡瞻靡顧之思性原天授無怙無恃之痛情可人憐惟鴇母藉以爲錢樹子督令學歌習舞稍不精心痛加捶楚秋苦之每觸景傷情涕淚不輟有彭生某素戀該院之桂輪校書者見秋時受鞭撻惻然憫之喻以曲從暫守奈自顧拯援無力悵然而已然每至挂院必招秋共醉時或婉導之敎以讀詩頗能强識積歲餘遂解吟咏及長秋高自位置顰笑不苟惟文人韻士始得晤其芳容常有洗鉛華而謝客之態故年雖破瓜而葩猶含蕊也一日彭泛舟鵝湖游於繪步村之邱眞君别墅時紅袖靑娥詩人墨客不勝枚舉而桂與秋固與其列不待言也客各挾妓以游惟黃生某者風流自賞秋見而異之與之暢談終日不倦往返之間夕陽西下舟繫珠江月升銀漢燈前景麗絃外曲高船下星河身凌霄漢歌旣遍將呼酒黃曰有歌無舞有酒無詩如此良夜何彭曰座中旣有善歌必有善舞君試猜其人爲誰黃曰其爲秋卿乎秋掩口笑彭頷之黃請試舞一觀秋曰君以歌舞重我乎黃咤然彭迫之秋堅拒諸友有不耐性者責之桂輪蜚力爲解脫秋以目視黃如怨如幕黃曰今夕只可談風月舞不舞奚不可者諸翁請勿介意吾願得一莫悉娘爲諸翁解頣可乎彭曰卿當有以薦之秋曰吾不慣執柯彭曰執柯以伐柯其則不遠何必他求卿善事我黃君幸勿以談友視之秋半推就及入席盡歡而罷黃飄然獨歸未經度宿次日彭以詩貽之黃答詩二律云笑余新病亦初廖握手逢君拭醉眸詩思袖中餘壩道酒痕襟上認杭州月游小别曾勞雁水宿忘機慣狎鷗曾向嫦娥問丹桂一枝應爲故人留醉吟江畔夜闌回滿目閒花笑靨開呼渡人依明月渚作舟誰濟巨川材獨醒何忍當時酒同醉難辭此夕杯顧我露鳴天外鶴一聲星斗動樓台自是彭每飲必邀黃而桂輪秋卿必在座年餘黃與秋但以酒交而巳適中秋節黃約彭賞月於珠江彭勸醉不休秋爲之作霓裳曲舞衣翩韆醉人神思黃玉山頽倒吐白鶴而呵長虹淋漓滿榻秋扶持浣濯靡不周致黃微醒顧秋曰素聞汝善詩詞敢請賜敎秋曰我只略解誦讀黃曰勿賺我試爲之秋曰無已則讀與君聽黃諾之秋隨口占明月掉孤舟一詞云秋思撩人常病酒西風把翠眉吹縐情緒千倐吟愁萬斛分與阿誰消受一捻腰肢飛燕瘦說不盡江南紅豆最可憐時海棠初醒怯冷錦衾斜覆黃曰吾卿自道也黃亦占西施媚一詞云捲簾人瘦影翩翩悉病向誰言乍相逢處失喜墜金鈿欲笑還驚眞箇銷魂也楊柳逐風顛低徊不語秋波轉堪人愛可人憐柔腸百結都是爲誰牽徙倚欄杆笑指樓頭月今夜共圑圓秋聞之笑拂其臉斯時明月當天豈知有巫雲峽雨也從此往來不絶閱數年如故秋因之門庭冷落車馬稀矣忽一日黃以父命遠游就業秋作長亭之宴囑託終身黃固未常許之以爲泛語常談未合懷也四載後黃至香江觀盂蘭醮會散步康衢忽聞樓上人呼其字視之則秋也黃曰子胡爲乎來秋曰君胡爲乎來黃曰觀醮耳秋曰亦觀醮耳但君醮而妾不醮黃曰某之醮在先卿之醮在後秋曰余不能延頸以待其後將與君長辭矣黃曰何出此言秋曰妾待君四載杳無鴻便鴇母因而賤之且嘗扑責今春因鴇母喪夫急於所需已將妾委身洋賈某妾鄙某之爲人且將俟君消息推延至今尙未適某之室今幸邂逅相遇已適我願死何憾焉黃曰吾力有不逮因椿萱在也卿宜安命聽天且歸某賈請勿以余爲念秋聞言潛然而淚黃與之談秋默不語黃勸之再三而去然黃亦以爲此中言語司空聽慣也逾年清明節王歸省墓復往秋院豈期有人面桃花之歎詢之桂輪桂輪云伊已遷去不知何往黃曰是亦此中之套語也黃固詰其定止桂輪曰實不敢欺秋已死矣王愕然詢其死之原委與秋說無異黄始大慟欲歸若不可舉動呼肩輿而行旣師悵惘不已因作落花詩四首弔之以寄其恨云蓮折同心委碧苔數聲啼雨鷓鴣哀祗疑倩女離魂去尙冀師雄入夢來芍藥欄杆人杳影素馨庭院恨成堆銷魂風動金鈴響憑弔空澆酒一罍曾記瓊筵燕落暉紅眠翠倚錦圑帷東風有力佳人奪夜雨無端舊夢非粉黛寂寥憐翡翠鞦韆零落帳薔薇關情故院寒烟裏月冷梢頭獨掩扉玉殞香沉劇可憐爲卿長喚奈何天飛瓊偶墮紅塵刦瘞蝶空捐白打錢楊柳曲中愁太傅梅花岰裏病神仙招魂此日空山裏芳草斜陽滿目前愛惜芳華怨晚風惱人春事太怱怱雲雲色相由來幻芳草因緣本是空紫玉成烟埋蝶黑緑珠隨雨墜鵑紅燕飛釵去今何在艶骨塵銷感慨中嘻嘻尋花弄月之中入乎中而出乎外如黃君者殆亦鮮其人矣 
雜錄 
[戒烟方藥（見本報癸酉年十月二十九日）]  
　　天下事有一利必有一害有一害人之物必有一制害之物利害相因陰陽相尅理固然也昔元世祖以木棉入中國有高僧止之曰是雖以大利溥中國然五百年後必有一大害之物入中國屈指計之今之鴉片烟正其時矣故相傳有用食鹽拌炒棉花子可以戒烟之說未嘗無見此利害相因之說也但自鴉片入中國而戒烟之方即行傳遍金牛草丸參茸衛生丸及林文忠公之方皆未必不驗特有眞方無眞藥往往不能取效耳且必日漸減少而後可以期戒絶乃執狐疑之見者因初服之不便遂謂烟之不能戒存畏難之心者因日久之難減又謂藥之不甚靈况乎烟雖戒盡而藥不能除轉覺精神不振動作多艱旣戒而復吸者比比皆是予每見受烟害者之多而苦無補救之方又深惜有戒心者之不克持恒而别覔挽回之術中心藏之歷有年所今遊海上聞大東門内魚行橋南有陳氏省吾齋售戒烟膏丹初不過以爲尋常方藥耳繼見天津漢口客帮紛紛往購亦姑買數兩以分贈友人中之有烟癮者頗有奇驗大約旬日之間無不飯食大增神采逈異將匝月則視烟如讐余因深信夫方藥皆眞之妙而並恍然於陰陽相尅之說之不誣也 
　　愚按此則殆爲當時介紹省吾齋之戒烟丸者若在今日則官造戒烟丸行見大批出現躉二千五百箱之原料以昭衆信當不致蹈說眞方買假藥之惡習矣謹附誌以爲黑藉諸公賀老申報四十年来之囬頋尊聞閣選 
 
 
 

Page 18

 
 
   
 
