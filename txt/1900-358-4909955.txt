# 1900 - 358 - 4909955

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○璯圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閲微草堂五角諸君欲購者請移玉至三馬路申昌書畫室或申報館帳房可也此佈 
[讀本報轉錄叻報所登去逆效順事推廣言之]  
　　當康梁二逆之事敗而逃也匿迹瀛西私設保皇之會陰遣其黨赴南洋諸埠誘人依附藉以獵取貲財一時少年無識之徒悞以爲忠君愛國雲集響應靡然從風雖有辭而闢之者而惑溺旣深絶未見幡然覺悟卒至唐才常等諸逆黨煽亂於湘鄂一帶句結哥老紅燈諸會匪濳圖斬木揭竿并就滬上私設僞營務處僞糧臺以便與各埠暗通消息一星之火馴至燎原噫其果爲天地之戾氣所鍾歟何若是之奸賊險狼也幸也今有憂心人及泗水友人去逆效順大聲疾呼登諸報章明正其罪彼執迷不悟者一經披閲不將如燭幽之燈炎醒夢之曉鐘乎夫保皇名至順也因其立會保皇而欲設計除之則轉逆矣然亦思康梁果能保衛我皇上乎我皇太后皇上母慈子孝薄海欽崇而尙藉康梁之保衛乎我朝自道光季年中西通道自是厥後凡閩粤人之牽車服賈者相與航海赴南洋初惟就各埠利覔蠅頭聊資餬口久之而長袖善舞貲標黃榜高積如山顧其人雖久客異邦而忠義之忱無時或釋特重瀛阻絶於國家政治多未能巨細咸知康梁窺於其微爰造爲皇上幽囚太后弄權諸謬説紛紛散布以惑其心其人遂忿不能平爭輸巨鏹於會中以冀我皇上幸保安全仍作萬方之主嘻彼其心固忠矣摰矣亦思康梁而眞欲保我皇上則何必離間皇太后何必謀圍頤和園何必創國會而圖稱兵何必結會匪而爲死黨何必有三日後始封刀之説何必以富有票爲要結之謀何必於起事時借皇權何必於死黨中授僞職其始欲效操莽之奸詭其後竟鄰於闖獻之行爲而尙謂其志在維新力能保國噫吁嘻我誰欺欺天乎今者康梁已窮無所歸矣唐鄧諸逆酋已次第授首矣南洋各埠向之被其煽誘者已一朝悔悟暴其罪狀布告同儕意者天佑聖淸九鼎永奠故禍首雖尙稽顯戮而逆蹟已敗露昭彰乎我乃服南皮制軍之偉論宏猷爲晚近所不可及也溯自戊戍秋季逆謀甫發餘孽未除鄙人卽謂執政諸公官飭出使各國大臣箸錄成書宣其惡蹟傳播遐邇使人咸曉然於順逆之途邇者制軍果手箸勸戒國會及出洋學生文洋洋數千言反覆開陳言言藥石分行各省派員齎赴南洋俾昔之悞入歧途者讀此而皆知憬悟我知南洋各埠不乏明體達用之人旣知彼黨之狡獪無倫又明於我國家天命未改欲行新政端在立志濟物愽通外事研求政術多譯西書彼獷悍奸險如康梁者萬不能成大事若是則不特如叻報所登憂心人及泗水致書之友及早洞燭其陰謀卽各埠數十萬戴高履厚之儔當亦無難共出迷津同趨正軌彼康梁卽甚詭譎亦惟偷生視息殘喘苟延耳制軍之功不其偉歟 
[俄藩答問]  
　　南洋新加坡叻報云某日有西人問俄國親王奥克當姆斯開曰近日英德兩國所訂之約尊意以爲何如親王曰英德之約並無新議其中要領各國已屢言之矣又問俄國近在滿洲及黑龍江沿岸所行之事各國究擬如何處置對曰黑龍江沿岸所駐俄軍一經和局告成自可次第一律撤退惟滿洲各處恐尙須留兵駐守以保鐵路火車也 
[法部宣言]  
　　法京巴黎斯來電云某日法國外部大臣德爾喀賽宣言于衆曰刻下各國急宜設法聨絡無使離心吾意應及早定一約章聲明此後各國均不得私相訂約其處置中國之示除執定主意誅戮罪魁之外尙有要務三端一嚴禁將軍火運赴中國二各國駐華使臣應切實聲請中國竭力保護俾無意外之虞三保護中國土地推廣中國商途 
[美人意見]  
　　南洋新加坡叻報登英京倫敦來電云近日美國華盛頓京城輿情多生怨懟蓋謂聨軍總統德國爵帥華爾德西氏在中國京師所頒軍律過於嚴厲恐因此致失華人之心良以各國處置中華以收拾人心爲第一要義也 
[請改外部]  
　　天津直報云頃聞各國政府中人互相聚議謂當聲請中國將總理各國事務衙門改爲外部遴派一通達時務之大員主持庶務不得作爲兼差亦不得多設堂官以免遇事紛更聚訟云云竊意此亦私家議論未必所開約欵果有是言也 
[接登奏報惠匪剿平摺并夾片]  
　　匪旣不得竄出江面乃折而向東欲與海豐陸豐股匪聨爲一氣三多祝者歸善著名匪鄉與海豐交界之要隘也先派哲勇練兵預防勾結二十六日匪攻三多祝相近之黃沙洋管帶練兵營副將朱義勝竭力救援吳祥達亦由間道赶到而匪已進踞三多祝二十七日黎明吳祥達率哲字左營及哲字中右營各哨並立捷軍三路進剿莫善積率喜字營勇援應匪亦分路拒敵自辰刻戰至日昃槍砲齊施匪不少卻吳祥達持槍血薄當塲殺斃僞軍師劉運榮僞元帥何崇飄楊發等多名匪勢漸覺披靡遂揮衆掩殺斃匪五六百名奪獲旗幟馬匹槍砲無算救拔縣丞杜鳳梧及被擄婦孺數百人乘勝克復三多祝黃沙洋兩處查騐陣斬匪屍内有一具係服外洋衣褲詢之生擒各匪均指爲僞軍師鄭　良未知是否磪實同日何長淸率隊進攻三洲田覆其巢穴搜獲槍枝紅巾等件餘黨潰散此閏八月二十七日剿辦歸善會匪獲勝之實在情形也當歸善匪勢鴟張之日海豐縣大樟山聚匪數千河源和平兩縣亦有匪千餘人數百人不等同時撲城意欲乘我惶遽之際逞彼狡謀幸海豐先派信勇塡紥又調署碾石鎭總兵莫善喜率隊兠剿匪遂聞風潰散河源和平兩屬先派叅將石玉山帶廣毅軍策應閏八月二十五夜匪攻河源縣城經知縣唐鏡沅竭力抵禦匪退黃沙磚瓦窰二十七日黎明石玉山帶隊掩至縱火圍攻斬馘百餘焚斃無算和平本 
 
 

Page 2

 
 
駐廣毅軍勇一哨匪首曾金養率衆焚燒南門城樓營勇兵團齊出力戰陣斬匪首曾金養生擒數十名匪始潰散此又惠州各屬會匪響應各營勇先後獲勝之實在情形也奴才伏查逆首孫汶以漏網餘兇游魂海外乃敢濳回香港勾結惠州會匪潛謀不軌軍火購自外洋煽誘徧及各屬竪旗叛逆先擾逼近租界之沙灣墟意在挑啓中外釁端從中取事其兇險詭譎實與康梁逆黨勾結長江兩湖會匪同時作亂情形遥遥相應雖官軍乘其未定先已兠截使各路之匪不能聨合一氣歸善之匪不能竄越一步然猶豕突狼奔橫厲無比狀殺弁勇擄捉印官各路會匪仍敢同時並舉雲集響應罪大惡極無以逾此幸仰仗朝廷威福將士用命旬日之間羣凶授首脅從逐漸解散地方轉危爲安城池租界均未擾及不致貽外人口實尤爲始料所不及其僞軍師僞元帥等半已伏誅而首逆孫汶與同謀之康梁各黨初則伏匿港澳繼聞竄跡外洋前已照會港澳各洋官密拿懲辦卽不能尅期就網當亦不敢潛回惟是惠州各屬本多匪鄉散則爲民聚則爲匪此次當會匪猖獗之時竟敢樹旗助戰甘心從逆尤爲狂悖現在大股匪徒雖已擊散仍當凛遵電旨嚴飭搜捕已分咨水師提督何長淸陸路提督鄧萬林督率營勇分赴各鄉挨村淸查如有當時助匪之犯擒獲嚴辦無留餘孽務使根株悉除以仰副聖主綏靖海疆之至意至此次出力員弁衝鋒陷陣擒斬渠魁實有微勞足錄且於外釁方張之日力除内患其裨益大局尤非淺鮮可否俟事竣後由奴才查明擇尤奏請優獎以示鼓勵出自鴻慈除分咨軍機處吏兵刑三部查明及俟各屬匪鄉肅淸另行奏報外所有惠州會匪勾結滋事剿辦獲勝情形理合繕摺具陳伏乞皇太后皇上聖鑒訓示再廣東巡撫係奴才本任無庸會銜合併陳明謹奏○再惠州各屬大股會匪雖已撲滅而首要尙多逃匿必須澈底淸查庶絶後患惟淸查之策首在嚴設海防以杜内外勾結詳查匪族以免萌蘖復生所有沿海一帶港島嶼擬卽責成水師提督何長淸督率靖勇兵輪切實淸辦内地匪鄉挨村按族卽責成陸路提督鄧萬林督率各營分投搜捕倘淸查不實餘燼復然卽惟該水陸提督是問至由省撥往營勇本係各有專汛移緩就急權宜調派現在碣石鎭總兵劉永福已帶福軍回粤擬俟抵省後卽令調駐歸善之稔山範和鹽灶背等鄉用資鎭懾俾前派各勇營得以陸續調回不致顧此失彼是否有當理合附片陳明伏乞聖鑒訓示謹奏 
[粤督過卾]  
　　武昌訪事友人云簡任兩廣總督陶子方制軍乘軺蒞任道出鄂垣借紡紗局小憩湖廣總督張香帥爲制軍鄉舉座師本月某日特備盛筵銜杯話舊冠蓋雲集水陸星羅亦宦途之佳話也 
[德艦過潤]  
　　鎭江訪事友人云本月某日有德國大兵艦一艘由滬來鎭停泊數日旋卽鼓輪駛赴漢皋或曰船中統帶奉本國政府之命查察各埠商務殆或然歟 
[票匪正法]  
　　蕪湖訪事友人云本年七月康逆所糾富有票匪嘯聚白馬山揭竿倡亂官軍星夜剿捕旋將匪首郭懹松由海外誘回訊明正法當時郭匪供出其黨何少甫分售匪票招集羽黨至三百餘名之多事敗自曰馬山竄至距上游九十里之荻港鎭向外委夏姓勒詐川資致夏驚悸成疾洎九月初二日何匪由大通附某輪船下駛妄思遠引高飛時蕪湖保甲總辦許紹靑别駕已廣購線人伺輪船抵蕪卽率同總巡袁二尹登船擒獲移送蕪湖縣嚴刑訊鞫何匪自知無可狡展一一供招因卽釘鐐收禁在案本月初三日縣署接奉兩江總督兼南洋通商大臣劉峴莊制軍釘封文飭卽就地正法縣宰陳大令立卽照會城守營胡都戎及保衛精健各營官從獄中提出绑赴市曹處斬時甫天明居人猶在睡夢中比其家人得知則已身首異處一再哀懇始免懸首藁街 
[緝獲票匪]  
　　鎭江訪事友人云本月某日之晚九點鐘時江裕輪船由滬抵鎭突有甲乙丙三匪各帶槍械登船圖劫幸爲水陸總巡周錦堂都戎新勝營管帶徐寳山都戎所見命勇丁併力擒獲略問情由旋卽帶回局中次晨禀明常鎭通海兵備道兼鎭江關監督長久山觀察送交丹徒縣署縣主莫嶼香明府研訊之下甲匪供認曾入康梁逆黨散放富有票羽黨甚多明府以案情重太卽命一併釘鐐收禁聽候覆訊磪實核定罪名 
[遺愛難忘]  
　　蕪湖訪事人云桐廬袁爽秋京卿前任徽寗池太廣兵備道兼蕪湖關監督時遺愛在人口碑載道蕪人士自聞被戮之信卽醵資建醮並就赭山滴翠軒供奉本主以表哀思近日闔邑搢紳又聨名禀准當道就京卿所建尊經閣供設神位涓吉本月初一日奉安届時搢紳士庶衣冠蹌濟將事䖍恭文武印委各官亦呵殿遥臨竭誠奠醊一路香花縹緲旗幟𦆯紛間以牌傘旗鑼十分熱閙昔人峴山墮淚乏碑恐� 
亦無以過之矣 
[武林試期]  
　　杭州訪事友人云明年爲歲試之期前經正任浙江提督學政調任廣東提督學政文叔平大宗師查照成案行文寗波紹興兩府定於年内舉行府縣試至杭州府屬向例於二三月内舉行兹者新任李宗師尙無到任之期而明歲仲秋又須補行鄉試錄遺考優等事不得不格外提前是以仍由宗師行文杭州府署定於正月二十二日縣試二月十二日府試并札行運署將商籍童生同日扃試以杜跨考之弊府尊朱小笏太守奉札後業已通飭各屬遵行矣 
[鳩兹火警]  
　　蕪湖訪事友人云上月三十日十二點鐘時江口鷄窩迤西某姓茅屋火起是處木行櫛比梗楠杞梓堆積如山又値北風怒號雪珠錯落頃刻間火毬滚滚四出蔓延保衛營相距非遥管帶饒君首先駕洋龍施救無如火憑風力勢甚猖狂饒君急揮令勇丁毁去吳方泰木棚以斷火道更得街坊各洋龍銜尾馳至吸水狂噴約歴一點鐘時始得撲滅然已焚去茅屋十餘椽並巨木數垛矣迨本月初四日更魚兩躍城内萬壽宮東首茅屋又以火警告蕪湖縣城守營蕪采營叅署均近在左右各官親詣火塲督率水龍竭力灌救約歴炊許始火滅烟消共焚去鋪户六七家 
[鄂省官塲紀事]  
　　武昌訪事友人云徐穉生觀察辦理牙釐總局有年深爲大府所倚重現奉湖廣總督張香濤制軍調辦善後總局所遺牙釐局務已檄令殷厚培觀察接辦矣○黃石港釐局委員某君瓜期已及由督憲張香帥札委高少尹鍾俊馳往接辦府河口釐局委戴少尉慶霖接辦已先後赴轅禀謝尅日到差矣○譚許坪少尉家劭奉委辦理馬鞍山礦務保甲甫經到差近又奉落憲瞿賡甫方伯牌示委署監利縣窰圻巡檢因卽卸差回省趨詣藩轅叩謝擇日履新○兩宮西幸長安行在需餉孔急湖北藩司瞿賡甫方伯續籌第七批京餉銀二十萬兩札委程大令鰲吳大令星映管解西上詣行在户部交納○黃岡縣楊葆初大令經前撫憲于次棠中丞毛舉細故具摺奏參奉　旨開缺另補現奉藩憲瞿賡甫方伯檄飭調署江陵縣事所遺黃岡縣篆務委現署江陵縣張雲生大令調署○本月某日藩轅牌示應城縣長江埠巡檢詳委江陵縣沙市巡檢李德悦江陵縣龍灣巡檢詳委應城縣長江埠巡檢孫貽謀俱調署應山縣平　關巡檢飭本任之魏光灜石首縣典史飭本任之張源俱回任 
[恭迎槯使]  
　　蘇松太兵備道兼江海關監督余晉珊觀察定於昨日由白下回申道轅執事人聞信卽至某處碼頭伺候至花梢日過尙未見憲駕遥臨 
[掩骼埋胔]  
　　本城同仁輔元堂向於春冬二季令地甲查明荒僻之處凡有無主棺木一律代爲掩埋兹又届期昨日堂董著十六鋪二十三七鋪各地甲查明境内共有暴露屍棺若干具限日開單報明以使照章營葬是亦莫大功德也 
 
 

Page 3

 
 
[浦東火警]  
　　前晚本邑浦東陸家渡鄉民某姓家晚炊不愼遺火積薪至夜半時濃烟四佈火𦦨上炎一刹那間延及比鄰義大酒坊幸左近招商局棧房備有水龍棧中人聞知立卽舁往噴救歴半刻許火卽告熄然已燬去平屋五間矣 
[獄犯患病]  
　　浙江寗波府屬某邑人陳小安向在飛渡小輪船爲舵工今夏某日之晚正在雙輪激浪不虞潼沈申湖小輪船所帶無錫快船以致溺斃搭客七人控經上海縣主汪瑤庭大令飭差拘案訊供收禁禀詳上憲核定罪名兹者陳犯忽在獄患病勢頗沈重昨日禁卒禀知大令大令立撥官醫入獄診治 
[廠主難提]  
　　前者本邑义袋角裕源紡紗廠主朱疇私售認捐單案發疉經上憲飭拿英美租界公廨讞員張柄樞司馬奉到札文飭差恊同包探往提朱已改懸洋商牌號差探遂歛手而回迨前日朱偕某洋商投公廨與司馬及任繙譯官禀陳一切良久始退其中有何曲折非外人所得而知也 
[滄桑志感]  
　　本邑八仙橋迤西顧家宅左近有一古墓墓前翁仲久仆於荒烟蔓草間相傳爲明季顧中丞埋骨之所年湮代遠稽攷維艱近因劃入新闢租界之中法工部局董擬於此開築馬路查無後裔雇工代遷當啓穴時見有墓誌一方上鐫隆慶某年等字餘皆模糊無可辨認迨將棺起出叩之鏗然有聲有心人見之蓋不勝滄海桑田之感矣 
[購票糾葛]  
　　本城某甲家僕人潘壽𤲅前向南市新馬路指南白玉樓烟室値堂人錢毛毛購得皮袍質票一紙言定洋銀六元先付四元前晚潘往開燈錢向索前欠票價并烟資洋銀一元潘不允致相爭執由三十九號巡街捕帶至捕房轉解馬路工程局禀請總辦葉孟紀司馬研訊錢供小的係浦東人前者某姓烟客因欠小的烟資洋銀六元以皮袍票一紙爲質旋卽轉售與潘當時祗付洋銀四元前日向索餘欠非但不付反敢逞蠻求卽訊究潘供小的係掦州府屬某邑人曾在城内李公館爲家丁此項欠欵早托友人付訖求鑒司馬著將原票給錢著錢交還洋銀四元潘遵諭叩謝而退 
[上海巡局紀事]  
　　前日二十三七鋪巡防局勇丁在陸家浜查獲絲十餘斤帶至局中禀知局員邱友林二尹存候失主認領昨日吳新泰絲線作主投局禀請給領二尹准之○昨日南市郎家橋畔竹業公所中人目興甫至附近永記鹹貨行購物論價不合遽爾口角旋復互扭至十六鋪巡防中局控訴局員黃衡堂二尹研訊之下以兩造各有不合一併斥退 
[英美租界公堂會訊案]  
　　日本同文滬報館支配人巖手太郎投本管領事署控跑街夥金調甫私收帳欵逃逸無蹤請照會公堂提保人追究領事准之前日午後讞員張柄樞司馬飭提爲金擔保之周蔭谷到案會同日副領事松村君研訊巖手投案訢稱金在本館攬收告曰前由周繕立保單兹被虧空洋銀三十七元復敢繕就字條私蓋圖章冒收客欵洋銀五十元今已逃避請卽向周訊追周供金在滬報館爲夥雖由小的作保實未保定銀錢若干現旣在逃不知匿跡何處司馬謂保單内載明人銀並保何能推諉著押候一禮拜内交金到案違干提比追賠○德商南順泰主人前控鄉人馮讚庭楊子和以田單抵銀逾期不贖疉經前讞員翁笠漁直刺斷令楊繳洋銀六百元馮繳洋銀二百元在案迄今已逾三月原告投案禀催前日讞員張司馬會同任繙譯訊追楊供現在小的實無力歸還惟有將祖遺地二畝作抵馮供小的求恩寛限央人保出變產理明司馬商之任君著一併還押候原告勘明地基復訊核奪○盤記棧執事人某甲控管棧　俞增潤私取白蠟售與元豐主王彩章司馬限四禮拜内淸理在案今已限滿甲投案請追司馬謂此案業於晚堂比追王供已邀錢業董事理處惟現在該董因事旋里當展限兩禮拜如違自應提案押追甲乃稱謝而退 
[英租界捕房紀事]  
　　前日揚州人華金喜楊益靑余仙掌王海川余仙鶴至浙江路高林生所開小客棧止宿帶有短刀二柄高見其形跡可疑濳赴捕房聲訴捕頭派包探胡瑞龍往查屬實一併帶入捕房押候解送公堂禀請讞員張柄樞司馬訊究○偷兒楊枊榮濳至福州路某妓院竊取皮衣適爲包探金立生所見拘入捕房捕頭令押候解送公堂禀請究辦 
[法租界捕房紀事]  
　　法界向不准售各種發財小票昨日有陳惠生者持彩票至某烟館兠售被包探　阿五所見拘入捕房捕頭姑念無知從寛免究搜出各票存候充公○蘇廷翰控林三和皮絲烟店主林培熙欠銀一千餘兩讞員杜枝園大令訊供之下准予交保出外限日理處不料林挺押不理捕頭以其刁玩可惡擬禀請大令從嚴比追 
[籌欵陜振五誌]  
　　奉盛京卿照會内開照得本大臣於光緖二十六年十月二十九日在上海縣差次由驛具奏爲遵旨　辦陜西義振事宜一摺並附奏請將湖南湖北兩省折收糧米連運脚等銀全數解陜充振一片除俟奉到硃批另再恭錄咨行外合先鈔黏原稿照會貴紳請煩查照施行等因計粘鈔單内開奏爲遵旨籌辦陜西義振事宜恭摺覆陳仰祈聖鑒事竊臣於光緖二十六年九月二十八日接兩江督臣劉坤一護理江蘇撫臣聶緝槼鈔摺咨會光緖二十六年九月十四日奉上諭户部奏陜西災象已成擬遴派義紳募捐辦振一摺盛宣懹久駐上海熟悉商情並飭勸募鉅欵源源匯解以資接濟等因欽此正在會商歴年共籌義振糾商設法勸募十月二十四日復承准行在軍機處大臣電屬設法勸捐先行籌欵若干卽交嚴作霖隨帶赴陜辦理急振等因仰惟皇太后皇上如傷之仁瀹浹寰海矧以關中天府之重適當巡方駐蹕之時饑饉洊臻濟施難緩凡在臣庶皆當竭力救恤上慰憂勤前日嚴作霖來滬與臣熟籌兹事當又傳集各紳商誠求切酌諸人皆向任勸捐不遺餘力此次僉稱自北方大亂南人財貨之損失銷耗者蓋不可以數計上海爲南北商務總匯之區自夏徂冬敵艦縱横於淞口敵隊雜還於街衢百貨停滯市埠中空衆商仰屋勸捐匪易卽如臣所管之輪船電線兩公司不僅入不敷出卽所有北省產業亦非毁卽奪幾有力難自保之勢實不同往年辦災可以激勸而得鉅欵蓋仁義之心爲財力所限此皆勸募艱難之實在情形也况振飢一事不啻救焚拯溺勸捐雖切亦屬緩不濟急非先行墊欵速放急振不足以蘇民困臣頃與同人竭力湊集已得護蘇撫臣聶緝槼交嚴作霖恊振一萬兩升任湖南藩司余聨沅捐助一萬兩嚴信厚嚴作霖各籌墊一萬兩旋則敬籌墊一萬二千兩臣向蘇藩庫經借一萬兩向滬關經借五萬兩在輪電局各墊一萬兩共銀十三萬二千兩尅日解赴漢口由嚴作霖隨帶赴陜昨接陜西撫臣岑春暄電告陜振捐欵已奉准請獎實官仰懇敕下户部速卽頒發照收以便遴派公正員紳並傳電各處勸捐庶可一面歸補墊欵一面陸續接濟特是嚴作霖約計行期須在十一月底到陜急振萬不能坐待臣已電請岑春暄遴員先辦官振仍仿義振辦法擇樂善耐苦之京外官派往各州縣挨查户口分别極貧次貧隨查隨放勿全憑董保造册勿全令吏胥過手俟嚴作霖到時再擇極重州縣令辦加振庶中澤哀鴻不至久轉溝壑期以仰副聖主發政施仁之至意所有臣遵旨籌辦陜西義振事宜緣由謹繕摺覆陳伏乞皇太后皇上聖鑒訓示謹奏○再陜災極廣冬振固須急辦明春靑黃不接爲日方長據嚴作霖面商擇極重州縣官振之外加發義振一次至少需銀三四十萬兩勸捐之事東南已成弩未今年又經北亂物力凋耗更非昔比臣與同志諸人雖竭誠籌勸亦斷不能如往年之踴躍似應預籌有定之欵以資補助伏查湖北湖南兩省每年採辦糧米六萬石連運脚交倉經費一切在内約得銀十五萬餘兩近年如順直山東湖北各省因偏災截撥辦振屢有成案可否仰懇聖恩敕下兩湖督撫臣將前項折收糧米連運脚交倉等頂銀兩全數提前撥解陜西充振再輔以捐募俾免緩急不濟之虞謹附片具陳是否有當伏乞聖鑒謹奏上海六馬路仁濟善堂盆湯弄絲業會館奏辦陜西義振總局施則敬錄 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[命案離奇]  
　　揚州訪事友人云有徐某者淮安府屬某邑人也孑然一身僑寓風箱巷中歴有年所半生勤儉略有積儲其女早由某宦納入簉室邇者徐已老熊龍鍾每日饔飱悉由女倩人饋給本月朔日上午鄰人見徐門尙未啓心竊異之適女家傭人挈榼而至叩門不應相與排闥而入見徐周身捆縛口鼻間塞滿香灰早已氣絶不禁駭而大譁特不知何時被人謀害隨由坊保赴詣有司呈報閲兩日尙未收殮亦可憐已 
[上海縣署瑣案]  
　　前有譚子梅者控吳粹卿虧欠銀數千兩縣主汪瑤庭大令飭差將吳拘案訊供押追前日譚遞禀求催至晚大令飭提粹卿研詰粹卿供小的與譚本係至親所欠之欵已倩人商勸折償惟欵未措齊求交保出外寛限理淸吳玉齡投案供小的係粹卿之姪願爲叔父調處求恩將叔父保出大令准之飭覔的實人保去○積竊王阿樹前經汪大令飭捕拘獲到案嚴加詰究判令收押改過所三年前月甫經釋出又偕錢秋堂至西鄉串竊殷長發及周姓家物件由縣捕徐文拘獲解案大令研訊之下王一味求恩大令判再收改過所三年錢供小的向習小貿易從未犯竊今實被王所愚以後不敢再犯大令判責三百板卽行開釋○謝維榮控夏小山誘拐寡媳謝莊氏前晚經汪大令提訊謝供寡媳莊氏前由夏誘至某姓家傭工繼被藏匿圖姦小的由鄉來滬尋至夏處與寡媳遇欲向領回突有鍾阿榮者出塲强霸是以投案控告夏供小的前與莊氏同在某姓家傭工後卽貨屋同居並無姦佔之事惟求恩典莊氏供小婦人與夏同居是實今願隨翁回鄉鍾供小的與夏比鄰謝與夏滋閙時小的磪曾解勸並無别情大令判令將夏掌頰一百下著具呈改過切結然後交人保出鍾訊無干涉交人保釋謝莊氏大加申斥交謝領回嚴加管束不准再出傭工 
[英美租界晚堂瑣案]  
　　日前協和茶棧主某甲投英美租界公廨控工人朱錫巖王金波行竊茶葉一案讞員張柄樞司馬　　　　　　狡展不承司馬　　　　　　　　　　　　　　　　　　　在案前晚甲遣家丁投案禀催司馬飭提朱王覆訊　　　　　　　　　　　　　　　　　　　　　　　　　　　不承認司馬判將王枷號十日發頭門示衆朱鄧從寛釋出○　　　　　　　　　　　　　　　　　沈　尙得錢花費等情前晚張司馬升堂研訊應投案請追馬供稱此馬由小的私賣與　　　　　　　　已由　探　出二十元繳呈在案叩乞恩寛沈供小的將馬轉賣與馬公館得洋銀八十元司馬判令將馬笞臀　　　掌頰三百下枷號頭門示衆沈押候追繳洋銀四十元違干提比 
[美租界捕房紀事]  
　　前晚惡丐蔡金法在西華德路攫取陸祥林之帽飛奔而逸適爲巡街捕所見拘入捕房捕頭令押候解送公堂禀請　員張柄樞司馬訊究○昨晨妙手空空兒周毛毛闖入蜜勒路二十二號洋房某西人家竊取地毡一條携之而出適爲包探孫阿新所見拘入捕房捕頭令押候解送公堂禀請訊辦○吳李氏僑居外虹口老街第六十五號門牌屋内前晚由親戚家持衣包回突被流氓某甲等五六人一擁而上將衣包及髻上所插金簪攫之而逸昨晨氏投捕房據情聲訴請派包探緝查捕頭允之○昨晨江北小竊張三仔濳至外虹口公和祥馬頭貨棧内竊取舊鐵若干適爲管門之印度入所見扭交巡街捕送入捕房捕頭令押候解送公堂禀請究辦 
[救濟善會紀事]  
　　昨承沈鳳樓太守桐從美國寄到洋銀一百元囑彚入京津救濟經費拜登之卜具級大君子心存利濟在遠不遺按華人之旅居外洋者不可勝數苟皆以太守之心爲心則衆擎易與自能挽回天各太守導其前諸善士步其後敝同人有厚望焉○敝善會承統領自强軍李軍門率部合助洋銀六百元正陽關督銷陳子聲觀察助漕平銀二百兩福山鎭臺王友珪軍門墊助洋銀三百元李軍門占桂助洋銀二百元同豐永助難民川資洋一百元泰順縣署經募洋五十六元謝宅家口平安酬願助洋十二元嚴新記還運柩費洋二十元無名氏助洋十元又無名氏助洋四元九江王之恩經募崇德堂洋二十元又王金門洋十元凡此樂施皆成陰德請登報牘敬謝鴻慈[  上海慶順里救濟善會陸樹藩炳南等謹誌]  
[是乃仁術]  
　　昨承本埠南市永泰承記寳號惠函云本號於今春開張上月遷移蒙諸親友兩次惠賜隆儀理宜設筵酬謝因念陜省奇荒特將筵資移助藉爲諸君種福計交到洋二十元鼎新糖行來南通州求痊氏賑捐洋一百五十元又無名氏助本堂新棉襖七十件棉褲三十條全記號來橫濵復興昌號新棉衣五十件諸善士念繫災荒情殷施與或恩推赤子或衣被蒼生具此惻隱之懹定獲康彊之慶乞登報牘藉慰慈懹[  上海六馬路仁濟善堂籍振公所施則敬等謹誌]  
[蘭州宫官報]  
　　九月十一十二日督憲牌示諭督標無差鎭副叅遊都守並雲恩騎世　各員知悉照得本督部堂定於本月十六日在内箭道考騐各該員鎗靶準頭仰卽一體遵照預赴中軍衙門報名届期聽候考騐内閣中書王瑋由固原曾辦甘肅入衞粮草委員副將陳玉亭由山西管帶安定左營步隊遊　馬占奎甲河州帶隊俱進省候補知縣葉祖沆叩謝儘先酌委優缺一交十三日督憲牌示寗標左營守備員缺委補用叅將胡培錦署理陜西西鳳營叅將員缺委秦州營遊擊賈鴻增調署所遺該營遊擊員缺調督標前營遊擊孟根和署理遞遺前營遊擊員缺查有儘先補用叅將請補標中營都司李士貞堪以委署署按察司黃牌示照得學律舘詳定章程所有入舘學習人員無論正佐每月課試一次以十六日爲期由督憲與兩司挨次輪課兹查本月十六日輪應督憲試期除由司先備名册考卷送請督憲届期點名給卷出題課試外合行牌示爲此牌仰在舘各員一體遵照臨期務須早赴督轅聽候點考毋得自悞平慶涇固化道王辭行回籍委署岷州知州趙先榘禀辭赴任補用副將魏極富委充駐省呼旗查差　 
[吳門官報]  
　　十月二十九日督辦江蘇五屬掣銷鹽局浙江候補道張雲逵安徽人由杭州來通知昨日到差昭文縣張禀辭同知　琪禀謝奉委東路添設總巡差王秉璋禀知到婁齊葑門外總巡差知州趙謹珙禀銷中路總巡差卽辭赴盛澤　局差應祖錫由常昭海口厘局來知縣恩厚禀銷西路總巡接辦中路總巡差錢浦禀銷婁齊　門外總巡接辦西路總巡差資鎭山禀辭赴鎭江公幹張　　　赴鎭屬各縣盤查積榖差縣丞沈丁文禀謝奉委無錫縣保甲差卽辭三十日同知萬賢龢禀報聞訃丁本生父降服憂通判　齡禀知解餉赴行在户部由西安回知縣周相輔禀辭赴松屬公幹張明允禀　押解京餉回呂慶堂禀銷管解京餉回改製安徽大挑知縣仲森壁泰州人由籍來十一月初一日知縣劉怡由上海貨捐分局專丁來省禀謝奉飭半年期滿留辦縣丞張彭年禀謝奉委蘇城落地捐局差丹徒縣主簿張煥文禀辭赴甯俸滿騐看丹徒縣安港司巡檢方維城委署宜興縣下邾司巡檢朱逢裕均禀辭赴任巡檢馬軼倫辭赴上海貨捐局查騐差府照磨舒家騄禀知到胥門旱關差典史呂迺章禀　赴甯見制憲房樹瓊禀謝奉飭本年秋審案内　給勞績班記大功一次管帶蘇防前營都司徐誠檀由宜興回初二日三首縣均禀知本日入塲考試文章知府王仁東禀辭赴上海兵輪支應所差同知李念典禀辭赴常屬各縣公幹初三日督辦淸丈沙洲事宜新授江西吉南贑甯道賀元彬辭行赴甯直隸補用知縣張繩祖辭行赴淸江改製安徽大挑知縣仲森壁辭行知縣鄺兆雷禀知奉委撫署文案差李嘉福禀辭赴太倉州屬公幹尹佑湯由甯回撫轅文巡捕吳樹楷武巡捕杜步階均由甯回理問理問周紹洓銷期服假按經歴態佐周禀知飭派蘇差委縣丞沈蔭榕辭赴滬見道憲 
[皖江官報]  
　　十月二十四五日甯國府桂錢謝蒙保以道員儘先補用委辦大通厘卡知府楊奎綅到安慶衞趙匡辭解漕項銀赴江甯湖北候補知縣李昌恂到湖南人准補蒙城縣朱本專丁宿松任内交代淸楚並知丁内艱本任霍邱縣陳瑜辭赴皖北一帶勸辦賑捐知縣劉寅度奉委勸辦本省賑捐縣丞丁士圻到赴桐城提漕糧回巡檢曾汝舟謝奉行知請補蕪湖縣河口司陳凌漢辭回鳳陽府差遣二十六日候補知縣曾希文面試蔡錫元知奉委解京餉赴德州 
 
 

Page 10

 
 
[上海六馬路仁濟善堂經收施粥捐九月初一至十月三十日淸單]  
　　初一日卞客善士洋廿七元李月水祈第三妾身孕平安洋廿元袁子泉銅洋一元○初三日同順昌白米十石○初十日昌虚氏祈病愈洋二元○十七日王純立洋廿元○十八日王鶴鳴洋四元○十九日林愼之　　洋五十元○廿一日袁聲大喜筵洋五十元無名氏洋八元○廿六日陳大玢求母病愈洋五元○十月初一日裕記洋五元○初二日餘姚無名氏洋三十元○初十日王藹士爲前兩次冒險幸蒙神佑獲免還　願洋六元對開洋八元○初四日陳承漪求佑萱堂康健洋十元又爲添子節省湯餅資祈諸親友造福洋十元蔡開崇求資父冥福洋四元蕭子隆求病愈一元○初五日秦詒德堂求病全愈先繳洋十元○初八日孫桂記洋廿元東海居士祈合家平安五元○初九日李子淸洋五元怡園罰欵移來四角○初十日東海仲子洋一元○十二日樓蟾桂爲子求病速愈洋廿元本堂經做施衣將陸續積聚無用脚花售見撥入洋二元四角榮陽銘記因妻病愈還願白米十石○十五日趙姓還願洋二元○十六日徐石士仁翁經募王朱記洋十元卜友松二元○廿四日無名氏病愈求消災延壽洋十元小洋一百角蔣桂寳洋二元○廿五日儲俊卿洋一元○廿六日趙馥疇洋五十元蘇成記鴻源號各洋廿五元無名氏求保平安洋十元○三十日無名氏洋五元以上共收洋四百五十七元小洋一百零八角對開洋八元銅洋一元白米二十石 
[上海北市絲業會館籌賑公所施子英經收山東福建賑捐八月初一至廿九日第七十五次淸單]  
　　初一日徐文榖求父冥福洋六十元米唐釐同仁廿元○　記留耘山館各洋一元陜雪居流海氏貽葉書屋有心無力人不留名無名氏遊客七户各五角醉東釣鰲各四角朱岱客二角共十二户合洋六元五角○初二日甬江雙桂居主人新添次孫湯餅費移助求平安小洋二百角隠名氏洋四元○初三日章學海求母病速愈洋一百元求如願子廿元○初四日松江省過生求保合家平安洋十元同豐號陳蓮屏二元安豫莊一元○松江杜大生朱碧山募競業書屋杜敬甫各洋二元歙縣潘培先延陵居步記吳鳴山杜蜜侯宋碧叟䅲經誼唐特進秉記何世德煥記八户各一元共十　　　十二元杜火生號銅洋十元永泰號銅洋二元吳吉泰銅洋一元○初五日餘慶堂秋水軒吉祥草堂平安居士四户各洋一元○初六日老甡元絲莊周仕沅同子懋德� 
　　　　　平安洋十元無名氏八元○初七日隠名氏洋十元璜𠗊曹齒德堂主人爲孫桐森痰恙咳嗽求卽愈五元隠名氏求平安二元○初八日松江唐賡雲爲男恩棣求� 
　　　　　　　　　　求　家平安十元不書名四元○初九日吳淸泉洋一元鄧國順五角韓才生三角張寳林二角三户合洋一元吳善士銅洋五元銅小洋廿五角○初　　　　　　　　　　　　　百四十一元龍洋五十九元古黟桃源氏遇水陸平安英洋十元海寗不列名十元鎭江招商局無名氏十元盛瑞全房五元謝琇爲長子喉症　　　　　　　　　　　　　　　　　蒙親友賜儀並節　筵資爲諸君造福洋九元又爲妻滕氏資冥福六元郭子安求病求速愈洋八元龍洋二元○十三日無名氏由　　　　　　　　　　　　　　　　　　　　江　公堂　　　洋五十圓惟和堂銅洋三圓四角○十五日隠名氏洋十二圓○十六日會邑吳世德氏八旬誕辰以友人　　　　　　　　　　　　　　　　子爲父求外　速愈先助由盛公館來洋五十圓又一元子爲祖雲階公八十陰慶以資冥福洋三十圓浙慈邑廟氏洋五圓銅洋一圓　　　　　　　　　　　　圓陸子卿三圓蔣樹卿無名氏各一圓○十七日無錫達源莊募無名氏洋廿圓又消災生銅洋七圓嘉興七十五老人放生室主入求郤病延壽　　　　　　　招商漢局來吳積蔭堂洋五十圓鄧懹遠堂五十圓廖岐記鄧劉氏各五圓鄧令彭曾瑞田謝謹堂段福田潘雨田鄧心湖思齊氏七户各三圓李汝金鄧桂州　　　　李氏四户各二元黃平安一元共十六户合洋一百四十元○十九日復源盛龍洋十元江西無名氏爛洋十三元兑見光洋十元零四角銅洋七元武昌慕覲洋三元　廣東柏憲章洋四元又募王蔚岩十元陳筱村六元黃曉峯楊春圃各三元陳晋三田聘臣李雅亭鄒弼甫柴秀臣五户各二元呂喆甡一元共十一户合龍洋七元小洋三百　○二十日金匱單蓉浦善士募張增疇奉母命病愈完願洋一百五十元又補過氏求不負人洋二百元三户又　安居洋二百元合規元四百零七兩吟芳盧鄱龍洋二元英　一元天來棧同人小洋六角○廿二日施門程氏求病速愈洋五十元沈照林求病愈十元○廿三日杭州恆豐順募樂安士商泰記孫彩庚文龍記陸薛士五户各小洋十角○廿四日許村場江筱梅董心蘭并募共助洋三十元○廿五日胡鳳山求母病愈龍洋五元傅炳揚求病速痊由浙寗生入和來小洋一百角○廿九日翁春山銅洋一元○八月份共收規元四百三十八兩零六分一厘洋一千一百十八元扯七四六七五合規元八百三十四兩八錢六分六厘龍洋八十五元拙七二合規元六十一兩二錢小洋六百六十五角扯六四合規元四十二兩五錢六分以上共收規元一千三百七十六兩六錢八分七厘銅大洋三十七元銅小洋廿九角連前共收規元十二萬九千九百三十八兩一錢四分六厘銅洋二百四十三圓八角 
 
 
 

Page 11

 
 
   
 
 

Page 12

 
 
   
 
