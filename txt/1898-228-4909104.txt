# 1898 - 228 - 4909104

 

Page 1

 
 
[珍物待購] [  申報館協振所拜啓]  
　　本館恊振所自經解賑欵以來履承諸大善土源源接濟且有以珍物助振者惟連城之責旣承　　招投節美玉之沽尤　知　監賞特將各種珍玩羅列於下倘蒙仁人君子慨擲慶泉旣能廣　陰功且可增輝藝　誠一舉而两得也計　朱漁珊粘一　高澄　山水一　 
[重印四史告成] [  圖書集成局啓]  
　　本局新印四史校鹽詳愼紙墨精良益近聞聲爭先購致數更裘葛插架巳空兹又績付手民精益求精　　　别世　益爲柔日之　　　臨三馬路申報館及申昌書室購取可也　每部六十本釐定實價洋銀四圓八角 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而　世其中自漢　宋明　文二百世　篇歴代名臣奏議採之各家文集廿一史者以及文選文苑文粹文　無不畢備非異端夾雜可語乃士林中之出號每部計洋七角上洋三文　　　　閣發兌此佈 
[論人才之興視乎取舍并推論人才以蒙養爲始基宜善教法]  
　　今之策時務者莫不曰中國之弱弱在人才之少泰西之强强在人才之多一若中國之人才遠不如泰西而終不能與泰西爭者是尙未知中西所學之不同相沿之各異也中國當閉關自守之時風氣未開見聞未廣以八股試帖小楷爲拔取人才之的則人之爭自渢磨者自當以八股試帖小楷爲揣摩非此無以爲進身之具舍此亦無以爲自立之基故就八股試帖小楷而論亦可謂　之又精雖至今日文氣日薄文品日卑遠不古若然亦風氣之轉移非眞今不古若也歴來各省取士若主司而喜聲調　下屆之揣摩聲調者必甚主司而喜清刻則下屆之文清刻者必多以此觀之中國之人才豈少也哉今旣攺試策諭時務則凡習八股者無不束之高閣視如塵土轉移之捷莫捷於此矣聞之坊肆中自奉諭攺制後士人之購取策論時務書者幾如山陰道上應接不暇而一二飽學之士搜羅文集編緝各書或存啓迪後進之心或存急於求利之見亦　日不暇給手不停揮猶恐無以爲應更可見華人向學之誠好學之篤也在盛興八股之時無論坊本家刻石印汗牛充棣卽八股應用之書亦美不勝收華人苟無此心思才力易克臻此惜乎所習非所用所用非所習遂至見譏於當世胎笑於外人以爲中國八股之無用而中國人才亦皆無用矣夫八股之無用誠無用也至於人才則未有無用者也今　攺爲　論時務自蒙童以至通才無不欲研求策　時務將見向之爲八股試帖小楷之人才者不數年卽變爲策論時務之人才　泰西之人才不外天文馬拽　焉聲光無　　以及商務　務　産製造鐵路輪船之學使中國而以天文舉取士則講求天文之人才將　中國而天文之有　　　　矣以輿地取士則與地之人才將　中國而輿地之書亦將遍中國矣聲光氣電以及商務　務　　　　　路輪船之學無不可以此類　泰西雖有美必備中國何不可各求專精夫是知中國人才終不弱於泰西也說者諸八股　爲策論時務在能爲八股者尙不致目爲難事惟天文輿地聲光氣電之學則非童而習之不能專精且乏名師傳授　此種人才恐一時亦未易得也曰時務策論尙屬空此種實學斷不可少故現在爲父兄師長者宜爲若子若弟預爲地步向來童子入　　子書及五經畢後卽握管爲文交師爲之　解者不過爲作文起見子弟之所習者亦不過爲作文起見以致所讀之書不無舍本　末垷旣攺爲策論仍不發四子五經則童子於四子五經仍不能不讀蒙意入　之後四子五經只求　解　曰不在背誦如流質地優者十歲可畢次者十二三歲極之十四五歲無不可畢讀書之時　閱易知錄則經史二種可以稍知六歲時作論說以條違其文理十五歲後須習西國語言文字蓋欲習西學不能不讀西書也西文在乎默記若過時而習易於遺忘然必須中文清晰始能學習否則西文雖好無中文以貫串之仍一西人耳如中文清晰之後專習西文雖暫抛棄而先入爲主將來再閱中國之書則進境亦非雖事也朝廷銳意求才　　　度凡爲父兄師長宜如何盡心教授以副朝廷樂育之　勿執迁腐之見勿存苟且之心則人才之出不　望之數年以後　　之基其在是乎其在是乎 
[美日和議述聞]  
　　東京訪事友來函云前此美班两國因爭小呂宋事两相齷齬現己和議告成惟所割之　立賓島爲俄法德三國從中硬阻聨盟柜絶故美國亦聨合英日两國會盟以期帮基　國是亦留意外交者所不可不知也 
[西匪未靖]  
　　廣州訪事人云廣西土匪刻巳追八北流内山惟於兵勇未集之處尙復時出肆掠一經勇到當卽退去兵勇亦不敢深入窮追恐爲所算梧州一帶頗爲安靜巳生理如常矣 
[羅定亂耗]  
　　廣州訪事人云日前傳聞疑定州西寍縣地方有土匪憂　情事地方官卽派兵勇三百名馳往剿辦匪係由粤西　入抑係本地土匪刻尙未悉 
[日相行程]  
　　東京訪事友來函云伊藤侯相於東歴七月二十五號起　由大　岐阜出金華山上京　赴神户須磨等處再至嚴島由馬　祗長崎後乘輪直赴釜山仁川至韓京後復返仁川乘船至中國烟　大沽天津出山海關閱鐵路後再至天津入北京　見傳相役由大沽赴上海溯江而上察看沿江要墜至宜昌爲　再由原路回上海徑至香港厦門等處游歴 
[朝鮮礦務]  
　　東京訪事友來函云英國駐韓公使欲於平壤地方開　煤礦刻巳由　廷允准立有條約兹摘錄要欵數則如左第一欵大英國商人木爾鐸海意两人或彼所派代理人並　　一人自訂立合同後限两年内揀選礦地一區長六十韓里照依合同各欵礦産任　開採第二欵該揀選礦地之界限内所産金銀銅　及寳石煤巖等類無論該商或　派代理人一側任　　採並准其掌管一切礦務而此合同所定年限未滿期以前所有選定礦地界内不准大韓政府及他人開採第四欵此合同所立期限以二十五年爲滿第五欵凡永興端用吉州平　截寗　安成興等各路無論别國人所採之地並陵園墓宮及大城人鎭商市附近等處祗要有礦　其選擇第十欵開採礦盗所得之　除偶去一切經費外凈厚餘　以百份分派大韓政府繳收二十五份每年至大月三十日及十二月三十一日　股分派第十二欵該礦雇用夫工每百人中准其雇用韓人九十人餘由該商或代理人　　雇用　十五欵此合　訂立畫押前後如大韓政府及世昌洋行　此互　倘欲更攺合同亦當照　更　 
 
 

Page 2

 
 
[使節往來]  
　　東京訪事友來函云俄國親王於日前乘羅西耶兵輪船來崎暫駐俄人所建實館内嗣因偶感風寒　治數日始行起在日皇擬派閑院宮載仁親王赴俄國游歴以期輯睦邦交至何日成行刻尙未定也 
[武林小火]  
　　杭州訪事友人云松木塲西首黄姓家向操篾竹生涯邇因需用浩繁添雇夥友日夜製造是以　　竹木甚多上月二十七日午後不知如何遺火時　風乾物燥以致烈炤飛騰幸人手衆多取水亦便經衆帮同灌救僅焚去平屋半同其半　　　　拉下火勢　殺然左右鄰居巳受驚不淺矣 
[杭垣患疫]  
　　杭州訪事友人云自入伏以來居民多患疾病輕則瘧痢重則傷寒至望日後忽變爲　症患者往往不起其死甚速每多不及收治且最易傳染皇誥巷高茂才病未數日卽赴修文之召又永昌　園夥越人某甲得病未及三日巳魂赴泉臺中皮市某榮店同姓昆季三人内先得病數日而逝繼而甲亦相從於地下剩乙一人恐遭波及於二十六日挈妻子及两姪移家避匿紹興蓋陶本越産也並聞　　山貨姓一家七口皆染疫疾僅殤一七齡女孩亦云幸矣 
[撤營傳述]  
　　漢口訪事人云緝捕營駐漢有年地方不無利益兹據通鎭傳言謂須撤遺想衆口一詞必非　虎之談也 
[鐵路易局]  
　　漢口訪事人云中國通商銀行業巳遷於招商局内銀行房屋空無所儲鐵路漢局以其屋宇寛敞擬卽遷入惟未知果於何日始作鶯遷之計也 
[商局委員]  
　　漢口訪事人云漢口創辦商務局以朱惠之太守爲總辦而督辦一席則歸漢黄德道瞿賡甫觀察刻下旣經委定想　辦當在指顧間矣 
[江岸落成]  
　　漢口訪事人云卾省江岸多有剥落之處張香濤制軍爰飭興工修葺經營多日業巳一律落成矣 
[卾米抵越]  
　　紹興訪事人云米貴如珠貧民謀食不易前經鍾徐兩紳籌集洋銀七萬元請府尊札飭孫委員赴武漢一帶探買接濟兹巳購到四千石由輪船裝運至鎭海口換裝滷船於上月十二日啓行歴鎭海慈谿餘姚上虞等處直抵會稽縣之瀝海口起運過塘雇内河船裝運進城發店出售現屆青黄不接之時得此玉粒香秔　闠中人聞之皆欣欣然有喜色云 
[平糶開局]  
　　杭州訪事友人云浙省舉辦平糶每升定價四十文係專爲極貧各户而設餘皆不免向隅刻下新米雖巳登塲而來源不旺米價未能驟平市上米鋪每升價值六十文者尙多不堪適口且僅於清晨發賣逾時卽止以致後來皆巳不及徒喚奈何官憲軫念民艱設法接濟特　城中設立官米局分布四隅以便各户購糴定價每升售錢六十二文巳於上月二十七日開局先期府尊林太守出示曉諭云爲曉諭事照得省垣來米不旺價尙難平各大憲深憫民難力爲設法以濟民食特派委員棌購西貢米石現巳運解來杭京於城中設立官米廠四處按照成本减值出售並經本府查騐米石均係白潔乾好兹定於本月二十七日開廠出糶合行出示曉諭其米隨時定價縣牌廠中總較之市上價值有减無增凡　城廂内外各烟户人等均可往糴惟不准囤積販運居奇及恐後爭先滋事等情每日辰開酉閉各宜懔遵毋違特示其設立之處計仁和縣北隅在烏龍　口西隅在孩兒巷北首錢塘縣南隅在宗陽宮東隅在琵琶街龍今巷開局之日居民扶老携幼提筐挈榼而來者莫不頌賢有司之惠我無疆也 
[咎由自取]  
　　紹興訪事人云距郡城西南三十里之近有漓渚鎭焉近鎭　民多種早稻現巳登塲上月十三日有柯稿米販至鎭購新榖數十石正裝船運回忽來鄉民數十人將榖截留　現值缺米之時幸新榖旣登希兾米價平减今又爲米販購去則漓渚一帶米價必不能平嗣有魯仲連其人者出爲排解令鎭上各米　凡就近鄉民來購米糧計白早米七折小升每升三十四文若他處來購則須三十八文米販巳買之榖任其運回不得阻截衆鄉民及各米店均巳允洽次日有鄉民至張某所開之米店購米售價每升三十八文衆以張悔議增價相約至店評理而張某遽以鄉民搶米控之琴堂於是衆鄉民大爲不服遂於十六日相約至店竟將存米四十八　紛紛攫去現由張某族人出爲調處令鄉民還米而囑張某平價出糶且更向衆服禮以免訟累焉 
[寗郡氣候]  
　　寗波訪事人云寍郡自上月間連得大雨後酷暑全渭嫩凉一味詠昔人八尺龍鬚新錦褥巳凉天氣未寒時之句覺新秋景象自是可人不意廿五廿六等日陡覺　悶炎熱異常寒暑表升至百有餘度廿七日下午風伯雨師並駕而至氣候稍覺凉爽次日又酷熱如故說者謂凉燠不時恐多疫癘寄語衞生家宜預爲之防也 
[東瀛仕版]  
　　東京訪事友來函云城縣知事大浦兼武辭職遣缺以某縣知事千頭清臣調補遞遺之缺以叙高等官二等　野左門拔補吳　雷圑長海軍大佐森又七郎撤任遺缺以横須賀海軍水雷　長海軍大佐遠藤增藏調補遞遺之缺以海軍水雷術練習所長海軍大佐　原平二調補所遺海軍水雷術練習所長則尙懸缺待補也至千葉縣知事以官聲平常命卽休致遺缺以富山縣知事阿部浩調補遞遺富山縣缺以金尾稜巖拔補 
[浙省官塲紀事]  
　　杭州訪事人云釐捐局某大令前因某甲虧欠欵項飭丁拘送府署請追經府尊飭讞局委員質訊後發交司獄唐叅軍乃榮管押不料上月二十日偶疎防範甲遂乘問脫逃叅軍因此撤任所遺員缺由府尊檄委照磨方叅軍暫行兼理嗣藩憲札委准調杭州府照磨沉叅軍者理斯缺於上月二十六日接鈐任事一面派差捕將甲嚴緝務獲穂辦○准補浙江台州府同知姚子祁司馬景夔現由藩憲飭知赴任上月二十三日司馬卽赴各憲轅叩謝不日卽當起程矣○浙省舉辦奏銷後應解地丁京餉現由藩憲札庫提撥銀五萬两委候補縣俞大令宗淵管解晉京○調署海寗州林刺史孝恂交卸安吉縣篆在湖郡核算交代後來省禀到嗣因感冐請假調理未及赴任現巳痊可於上月二十四日銷假禀辭就道前赴海昌履新○安昌厘捐局總辦現當瓜代之期由牙厘總局委候補縣何大令兆愷接辦 
[八閩瑣談]  
　　福州訪事人云上月二十六日爲福州將軍增軍憲懸弧令誕同寅各官及本地紳士均先期餽送壽禮軍憲一律璧謝屆日署中不設筵宴官紳士庶之親赴痒祝者皆飭丁擋駕故是　戟轅中殊爲清靜也○閩中林文忠公豐功偉烈中外咸欽官雲貴總督時曾納繆氏女爲簉室人門未久文忠遽賦騎鱇繆夫人年甫二十餘無出栢舟矢志迄今巳年逾古稀文忠有丈夫子三早經逝世孫曾林立多入仁途羣推爲八閩簪纓望族繆夫人賢德貞淑主持家務條理秩然本年夏間精神波茶日就衰頽自知不久於世日前召集戚黨面囑將所存　　　四成爲公祭之需其餘則歸諸孫曾掌管延至上月二十三日遽爾仙逝飾　之禮備極華美戚族里黨咸來吊奠途人皆爲之稱道不　○　者閩縣賊犯李細弟卽大　老因竊候補道何觀察公館　葉案破獲後拘禁囼圄不料於上月二十一日之夕懇然乘　脫逃　邑昌文起明府立派幹差四出追捕未識鴻飛冥冥能爲弋人所篡否 
[贛水雙流]  
　　江西訪事人云撫憲德靜山大中丞以邇來天氣酷熱轅下聽鼓人員上院晉　　　爲勞遂定於五月二十八初伏日起如無公事停止上院一月以示體恤如有公事照常禀見○天時炎熱臭穢之氣最易觸疾南昌縣孟子卿新建縣黄杏林雨明府日前會銜出示 
 
 

Page 3

 
 
曰省垣城厢内外人烟稠密居民人等每於街頭巷尾傾葉煤渣齷屑及死鼠死貓並縱令小孩沿街遺屎以致穢積溝渠壅塞道路時至夏令臭氣薰蒸行人觸之易生疾病甚至釀爲瘟疫其害不堪枚舉屢經保甲總局出示曉諭清潔街道無如言諄聽藐置若罔聞似此有益於養生之事亦復顯違教令豈好惡之異於人哉毋亦未加懲創各自任其私便遂忘人之灵害除申請臬憲府憲移行保甲總局分飭各叚員紳督率巡丁按叚隨時稽查傳諭居民鋪户各將門首積穢一律挑淨潔除以後傾棄煤渣齷屑死物之人卽行嚴拿究懲外合行出示曉諭爲此示仰城厢内外諸色人等一體知悉嗣後不准於街道之旁遺棄各種穢物家中小孩嚴爲約束不得沿街遺屎有犯罪坐家長至城内東西北三湖係合城水利並不得傾倒煤渣靛脚倘敢故違一經拿獲或被送案定卽酌量案情輕重罰令挑運積穢若干自贖决不寛貸切切特示 
[琵琶餘韵]  
　　九江訪事人來信云九江關憲誠果泉觀察札委新關委員沈築夫明府霖巖管解餉銀六萬两晉京大約於日内可以啓行矣○某偷盜賣廬山寺基山塲與西人前巳迭紀本報上月某日德化縣楊少庭明府江防廳曾葆楚司馬會同西人及紳士赴山辦理此案○潯郡苦旱巳久不惟禾苗枯稿池塘乾涸卽人民亦多患疫症德化縣楊明府虔誠求雨無如痴龍貪睡涓滴不施廬山之麓有潭深不可測鄉人宰狗一頭將血塗於鼈身延道士書符誦咒放入潭中事同兒戲殊可笑也六月十一夜四更十二夜三更大雨滂沱簷溜如注從此禾苗雖可望生機然巳不無减色矣○潯郡各處皆巳得雨惟彭澤未沾涓滴黄叔希明府心焉憂之齋戒爲文設壇祈譸初六日親赴四十里之太平關龍潭請水以救民命連日雖陰雲四合然尙未小沛甘霖也○李海成年十四歲湖南劉湯縣人流落九江隨劉篾匠學業甫二月劉因生意無聊兼之米貴乃給予錢四百文令自謀生理李得錢後行至招商局碼頭被坊捕李華奪去不禁失聲慟哭旁人不平代訴諸保甲局吳儀生明府卽飭將李華帶到笞責一千板令繳出錢文并賞李錢四貫飭人送之歸籍○西人愛匡廬之秀每逢夏日避暑於此華人之設肆交易者亦日增月盛營縣　　肇事派兵役常川彈壓○龍開河釐金分卡委員孫敏臣少尹廷樟奉藩憲檄署定南廳下歴司巡檢一俟交卸卽須赴任 
[五茸紀要]  
　　松江訪事人云前任松江府　詩農太守仙逝後停櫬署中巳歴多日兹者秋凉氣爽遂由公子輩擇定本月初二日開吊扶柩回旗府署辦差人等在上海採備儀仗及彩亭龍槇等物聞開吊後卽於是日登舟啓行以故府署房屋現巳飭匠興修以便新任府憲張子虞太守於十三日從貢院中鶯遷入署○擄人勒贖之事向惟北方有之今則南中比事亦時有所見甚可惡也郡南隅某貴介子弟素性長厚近爲某甲所惑放舟下鄉與牧猪奴一流人爲戲舟中載有細小光蛋輩見而重涎竟於上月廿八日糾衆登舟撑駛而去遣人歸報其母勒索番沸一千元始將人舟放歸現尙不知如何了局匪黨膽大一至於此安得賢有司密拿到案盡法嚴懲俾若輩知所儆惕乎○搶米案略定之後華婁差役持票四出捕人其中不無有誤拘及影射之處以致鄉間大爲驚擾華亭縣劉大令廉得其情立諭各差役謂所拘各人中巳經訊有端倪其餘所出差票統限於廿九日一例呈繳婁縣屈大令亦飭繳票並聞所拘有馬某者實别有姓氏相同之人遂由其親族來松環求省釋○銅作帮向稱馴善邇來所收生徒率皆酗酒强悍以致打降之事時有所聞上月廿九日亭午時西門某銅作夥偶因細故與途人某甲口角申申怒詈久而不休同伴更助桀爲虐各持器械突出圖毆甲見勢不敵向西奔逃追者繼至又與路人互撞肇釁經人勸解非但不服反與爲難遂羣抱不平將两人扭住解久婁縣署中請爲懲辦 
[軍麾去滬]  
　　江南提督李壽亭軍門率領帳下健兄駐節本城也是園中嗣經各董事禀請遷移軍門遂於昨日排導赴各衙門辭行率隊登舟赴江陰防次 
[議辦平糶]  
　　邇來米珠薪桂貧民度日維艱岌岌焉有朝不保暮之勢引翔港绅董周子青惻然憫之前日特邀二十三保内各圖董至厚仁堂　議開倉平糶以濟民食刻下巳有成議俟禀明黄大令批准後卽堂設法開辦 
[請禁竊料]  
　　本城邑廟内錢糧廳房屋現由三林塘書院提出公欵贖爲院中之産惟是屋年久失修不免傾圯之慮業巳興工翻造恐匪徒行竊工程木料巳由董事奏月汀封翁函請上海縣出示嚴禁矣 
[帮兇宜辦]  
　　西門外巡防局函送楊松成楊松林弟兄毆傷金德才一案至縣前晚經帮審委員李葆初二尹集訊十一圖地保張連生供金等光在萬年樓啜茗不知何故與楊松成兄弟互相毆打求訊金供小的向南亦人韋姓索取前欠非但不還反糾多人與小的爲難被楊氏兄弟用茶盌擊傷頭面是以扭送至局轉解案下求請究辦質之两楊供是同胞兄弟向業織坊原籍南京與韋爲友不敢帮兇二尹飭仟騐得金傷屬寳判自行醫治两楊交差候辦 
[流氓搶物]  
　　鄉民徐文炳賃居虹口新靶子路左近房屋内家稱小康各流氓垂涎巳久昨日夜半時糾同羽黨二十餘人手持器械至文炳家拼闥直入文炳見勢不佳蜷伏不出一任若輩翻箱倒篋攫取一空揚長而去事後查得失去綢衣飾約值錢數十千遂投是處巡防局喊控未知能弋獲否 
[返魂有術]  
　　本邑人吳成生在外虹口開設小客棧前日行至英界大馬路菜市街偶不經心失去洋銀十餘元比及覺察巳蚨飛不反情急異常濳購紫雲膏一盒背人吞服幸爲家人查知舁送同仁醫院求救醫生察得受毒未深如法施治得卽一吐而愈否則杜死城中又添一個矣 
[招領女獲]  
　　昨日英界公廨懸有告示一道其詞曰爲招領事本月初一日據巡捕房送迷失在路女孩一口年三歲詢不能言請爲安插當飭官　看管倘有家屬來領備具店號圖章保領各結送核給領如有冐領情事察出按例懲辦不貸切切特示 
[英界公堂案]  
　　包探朱阿生拘解遞籍復來之流氓陸阿義到案請爲訊究質之陸阿義供實係本地人當時悞被他人誣供以致遞籍叩求恩鑒鄭大令判責一百板逐出租界○張阿友朱阿六二人昨夜在途爭閙某號華捕向之喝阻反被扭毆幸有他捕到來帮同拘案請究質之張朱同供寍波人一時酒醉糊塗以後定當痛改尙求恩宥大令判各責一百板後遞籍○前日有楊阿福曹阿棠二人手持器械至公記洋行竊得什物而逃近由包探石金榮緝獲送案請究公記洋人投案請將两人究辦質之楊曹俯首求恩大令判責二百板管押三月○賭棍張阿三同人賭博經三百十七號華捕拘獲送案請究質之張阿三供蘇州人流落滬江偶然與賭以後不敢再犯大令判責二百板枷號十四天示衆○有鄔煥文者曾住某客棧竊同棧彭和芝之絲七斤逃　無蹤兹由某包探緝獲送案請究彭投案請領失贓質之鄔煥文供認行竊惟求恩典大令判押候吊贓再訊○縫工董一堂私將胡長生託做皮衣質洋四十五元由胡投報捕房近爲包探倪順泉將人贓緝獲於昨晨送案訊究胡長生投案請領原贓質之董供因有急需暫時質用容備本取贖某押店投案請追押本洋四十五元大令以董不應擅押他人衣服判罰洋四十元以三十元歸還押本 
[美界捕房紀事]  
　　前夜有著名流氓某甲在外虹口乘張亮采之東洋車一輛行至靶子路下車徑去不名一錢張向索車資甲大怒拔刀相向戳傷張之左股張忿恨交并奔至虹口巡捕房喊控捕頭著各包探赶緊查緝務獲懲辦○積竊陳文書前夜至新棧浜路四十八號門牌 
 
 

Page 4

 
 
某甬人家竊得布被等件爲包探沈阿鶴緝獲解入捕房請爲究辦 
[正誤]  
　　昨報松海防同知劉乙笙司馬赴道轅請假三月回籍掃墓云云兹悉司馬因患溼氣不克辦公是以向道轅請假一月並請委上海縣黄大令兼理篆務以便安心調理並非回籍脩墓也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　本邑浦左高橋鎭人林小咸向在南市馬家廠地方售賣蔬菜不知因何與同業名寳生者挾有仇隙前日傍晚時寳生糾令流氓多人將林擁至荒地上讚毆林獨力難支以致大受損傷彼等旋卽一哄而散事爲附近海運局可爭陳姓所聞立卽具報二十三七鋪巡防局及局員派勇馳往查拿則巳蹤跡杳然當卽回局禀訴情由邵子怡二尹諭令赶緊將見徒緝獲究辦○鄉人湯某向在本邑小東門外建泰水菓行爲出店昨晨五點鐘時由龍華鎭携有大洋二元小洋十八角並單被衣服等物行經大南門外馬路橋突有流丐十餘人蜂擁而上將洋銀悉數攫去飛步奔逃湯尾隨於後至近處小茶肆中見彼等正將洋銀瓜分當卽上前扭獲沈阿毛一名餘均逸去遂扭赴二十三七鋪巡防局控請究辦局員邵子怡二尹卽升堂研訊湯投案供訴　情沈供原籍鎭江府屬某邑人住居大南門内向來安分不敢爲非此事小的並不與聞惟是晨在茶肆啜茗見有多人在内將洋銀瓜分小的不知其是否由攫取而來難以指實二尹詰以所見之人可能知其名姓供稱小的家住該處雖不時遇見然並不知其名　惟某某等两人昨日確係在塲二尹乃判限五日内帮同廿七鋪地甲尋緝交案核辦○著名流氓王金榮日前至大東門外恒生馬頭某姓薙髮店整容稱被某待詔將髭鬚剃去糾人任意滋閙嗣爲店主赴十六鎛巡防中局减控局員番仲泉二尹飭勇拘獲王金榮解案訊供飭責八百板枷示二十天兹巳滿期由地甲解請核奪前晚二尹提案研訊王一再求恩供稱業巳知悔叩求超豁當有何月山金萬興沈德順沈復興等投案具保二尹准如所請飭具保狀存案備查然後交其保去 
[英界晚堂瑣案]  
　　葉阿四控馬雲章馬錦奎訛詐一案昨經襄讞委員劉穆庭二尹提訊葉供揚州人在本埠開設野鷄　院馬錦奎之姊在小的處傭工於五月二十二日急痧身死當卽致信與馬錦奎馬雪章二人一面備棺收殮將柩厝於蘇州會館　料昨日二馬來申向小的索詐洋銀聲稱伊姊服毒身死不得巳扭案求請究辦質之馬雪章供胞姊在葉阿四處合開野鷄妓院前日接得葉信據稱姊因急病身亡小的以時值農忙之際　不能分身故遲至前日始至上海聞人言籍均謂胞姊服毒身死是以葉愿貼償小的盤枢回籍洋二十元馬錦奎供與雪章同二尹得供以此事如所供屬實則關係人命非可草草了事著二馬具結移送上海縣查辦○益望之控黄健侯王季水串同倒閉亦經劉二尹提集訊問益供光緒十八年由孫孔佳爲中與黄健侯股　含香　烟館各出洋銀三百元店中諸務歸黄一人　管至二十一年結帳除去開銷並無盈餘亦無虧折仍舊蟬聨貿易嗣經孫孔佳薦胞弟涵秋爲司帳至今年五月底黄健侯忽欲與王季木合股向小的言及此店無利可圖不如閉歇小的未允詎料至初一日黄竟　將店内所存之烟膏盡行取去小的卽邀原中孫孔佳向之理論孫謂黄如無意合股可將生財物件檢點對分如仍照舊勸小的縣墊洋銀無須歇業小的當時不知黄健侯與王季木串同旣經孫孔佳出塲理勸隨付寳銀二只洋一百四十元交王季木角房租洋八十元其餘作爲資本不意黄健侯私將生財等物一併搬去王季木避匿無蹤是以來案控告求請究追質之孫孔佳供前年益　之與黄健侯股開烟館確由小的爲中今夏黄健侯忽欲拆股仍由小的勸令益望之略墊資本洋銀仍行合股黄應許之後忽於六月初一日將生財搬去小的無從再勸祗求公斷益涵秋供在含香齋爲司帳前日黄健侯將店中生財搬去小的卽告知胞兄控案求訊質之黄健侯供因益墊銀無著是以將店閉歇出賣生財抵償房租求恩鑒察二尹得供著將黄健侯暫行管押令孫孔佳向蘭造善言解勸是否妥洽候禀復核奪 
[法界公堂瑣案]  
　　揚州甘泉縣差役丁洪劉淦持信票來滬投英公廨請派差協提萬陳氏卞玉興歸案辦理因向萬陳氏勒索洋銀九十元出立筆據在法界一枝春茶館交付爲法包探拘獲丁洪與劉淦之副役裘明海並筆據信票等件解經前讞員鄭大令訊供押候送縣解回甘泉縣辦理嗣何繙譯以差役藉端索詐理應究较不准送縣等情均巳錄登前報昨禮拜　堂期捕頭飭探將丁裘及萬陳氏一并解案請訊新任讞員朱森庭明府與何繙譯升座後丁裘同供上月初五日因萬陳氏被人控告　本官差遣來滬協提萬陳氏解回訊究萬陳氏自願給還盤費不敢勒索明府檢查案卷見丁等所立筆據荒謬殊甚商之何繙譯著將丁　押候各責二百板送藉遞籍萬陳氏不應行賄本當究辦姑從寛罰洋五十无充公尙餘洋四十元飭具領狀准予領回萬陳氏叩謝而退○王順泰投　公廨控衞正東欠銀六百八十两延不歸還前日衞附大通輪船至漢口爲原告知悉報知捕房飭探拘拿到案昨日解案請訊衞供與王同爲木行生意欠銀屬實求准交保出外俟至漢口携帶帳薄來滬核算清楚自當照數歸還明府不准　押候追繳○梁福　前控張靜洲代收房租被侵吞洋銀一百零四元四角一案亦由朱明府會訊梁供向在安南東京等處傳譯語言曾托張代收房嚴致被侵吞求請追繳張供代收房租理應歸還惟應給之工資務求核斷明府與何繙譯會商之下判給洋銀二十四元四角以八十元交還至主梁堅執不允明府謂張曰爾不先與講明咎由自取著將洋一併交案張無奈遵諭繳洋明府飭　領狀准予領回○某包探禀稱陳阿弟陳子亭張阿寳三人在城河浜搶得洋銀八十三元爲姚阿全張阿寳知悉勒令瓜分事後查得係陳阿弟爲首伊等三人分用洋四十元其餘爲姚張分用一併拘獲解案請訊原告因不知堂期故未到案陳阿弟供寳山縣羅店人在城河浜經過見有人在車上遺墜此洋卽行拾獲小的等三人共用四十元其餘係小崇明羽黨姚張等分用姚張矢口不承明　著將爲首之陳阿弟先責二百板其餘各責一百板押候追比○顧祥祥在大通輪船竊取鉛皮爲包探當塲拘獲解案請究大通輪船管駕西人上堂伸訴前由明府與何繙譯會商著押候枷號半月期滿責五十板○包探禀稱本年三月間張阿金在小東門萬里春茶館門首搶刼鄉人洋銀一百元當時曾報捕房張逃逸無蹤前日在滬拘獲解案請辦張阿金供此項洋銀六人分用小的分得洋十元明府著押候枷號半月責一百板○偷兒劉阿生竊取沈福元手鐲一對短衫一件　報捕房經包探拘　人贓傳同失主解案請訊恒德當夥某甲投案請領當本明府判將劉笞責一百板查閱當簿名姓不符本當判罰姑從寛典以後務當照例寫　不得含混甲遵諭而退○流氓曹阿生冐充英界二十五號新充包探夥役在小東門强拘竊賊張阿三捕頭以其越界拘人與租界章程不合飭包探拘案請訊明府商之何繙譯判將張笞責一百板曹枷號一月期滿笞責二百板○小竊張阿明前日至天成昌烟館竊取馬甲一件爲包探當　拘獲在身畔搜出當票十餘張均係在烟館竊取之物爰卽解案請訊張供馬甲實　　來當　　　　得明府判枷一月責一百板贓還失主當票存捕房○有嚴正祥者販運西瓜來滬寓新街新順記客棧與曹阿桂同房竊曹　去　綢衫袴等件嗣在伊友張阿生處抄出原　由包探一併解案請訊　府判各責二百板贓還失主○包探禀稱歸枷才在北京　　　取考籃一隻當塲拘獲解案請訊明府判枷半月責一百板○包探禀稱李子卿在大通輪船竊取衣服當塲拘獲贓巳至遺失主　案請辦明府判枷一月期滿開　○包探禀稱著名扒竊陳阿金　次犯案經鄭大老爺懲辦送縣　竊今又來滬因特解案請判明府著遵前斷飭送上海縣備文遞回甘泉縣原籍 
 
 

Page 10

 
 
   
 
 

Page 11

 
 
   
 
 

Page 12

 
 
   
 
