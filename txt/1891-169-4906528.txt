# 1891 - 169 - 4906528

 

Page 1

 
 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校讐詳細分裝六十四本外加紅木夾板六副可謂盡養盡美髮憾毫無矣三載以來購者甚衆所　　本早已收回目下餘剩無多是以貶價出售毎部核定實洋五元諸君子有欲悉本朝掌故者請臨申報舘帳房購取庶一經披閱如廢列聖　　　 
[勸募順直山左急振啓] [  申報舘恊振所同人拜手]  
　　順直山左洪水爲災自去年四月以來一片汪洋數千里盡成澤國災民遍地轉徙死亡男女屍骸蔽江而下其幸而不死者飢腸　　　無粗　下咽有不視息難延漸將告斃者乎伏念本舘勸辦賑捐而後江浙福建諸省　蒙大君子慷慨輸金今兹畿輔巖齊魯名境遭兹類沛何　不　解囊特肅短箋附陳苦狀如肯玉成美事巨欵慨施則作善降祥福報可操左券已 
[法書待價] [  申報館恊振所代啓]  
　　浙紹翁已蘭先生慶龍法書馳名海内得其寸楮尺幅珍若球琳兹憫災區待賑孔殷於公餘之暇手揮七言聨楹二十副交本舘恊賑所　　以　賑濟其用心可謂仁矣定價毎副洋一元欲求墨寶者請來本舘購取如欲書上欵亦可代求也又姚鳳生明經書大小對聨十副助振并讀賞鑒家選購爲盼此布 
[論部臣擬節度支事]  
　　王制以三十年之通制國用國有度支所宜持之以節此古今不易之常道也本朝以量入爲出用度最爲省儉試觀京都内監宫女較之前朝其數蓋省至百倍隋之脂粉銀月以萬計唐人承其弊亦復不貲此等弊政固不必言卽明代已稱節省而往往放出宫女或三千或二千則其平日所留用者當必不少而本朝於宫女則不過數十人而且限以當差五年則照例放出令其父母自行擇配其有供役稱旨者再留五年則無不放出之理至於内監則亦不過足供使令而止卽此可見朝廷自奉之儉約而凡遇水旱災荒一經督撫奏報無不立沛殊恩截漕則數萬數十萬發帑亦十萬五萬又加以豁免錢糧議蠲議减其待民之仁厚如此宜乎民心愛戴蒂固根深雖有荒年絶無他變第以近來中外通商交涉之事日繁富强之計日亟製船購砲設電開路需用日見浩繁加以水旱偏災無歲蔑有黄河水患終無了期因此而國用漸覺其不足雖有各處洋關稅厘所入甚鉅而無如用度旣繁終有入不敷出之勢各國簡放出洋欽使有參贊有隨員有繙譯有學生其薪水俸餉莫不仰給於江海各關卽吏洋藥之捐稅加增究若杯水車薪所益無幾此部臣籌策所以有擬節度支之議也其所擬各條有裁减八旗兵丁口糧與夫節省各項不關緊要工程此其命意仍以自奉儉約爲主吾知内外臣工見此條欵當亦知上意之所在矣獨怪夫朝廷則以儉約自奉而各官則反自奉以奢觀於近來各省官員上自督撫下至一命以及武員中統帶兵船一切汛地各弁其起居之闊綽享用之豪華實有筆不能罄者而文員則以各榷使爲最武員則以各兵船爲最曾聞有人論及國用需用浩繁無可籌措當令現任各官解囊報效竊以爲此說雖似有關乎國體其實則苟能核實區别則可令報效者殊亦不少夫各處榷署所入之數固多而報解之數亦頗不少何足爲怪不知彼以所入之欵私自分存生息則一年之中其息欵卽已不貲所慮者或吃倒帳則不敢聲張暗地受虧耳顧此等事究不常有故往往有藉官欵以作生意者上下交征利而利無窮今若必拘泥成法不准其以所入生息不但陽逢隂違而且其弊更甚若聽其所爲而卽核其所生之息提出數成以作報效若此則於國體旣無所傷而於該員亦無大損彼旣情殷報效朝廷亦量予褒嘉而於國用大有裨益是眞一舉而數善備也已至於水師各兵船統帶員弁其一年出息極佳其有勤於操練者亦不過循序按班一年數次而毎月開銷則兵額有不足其名糧可冐領也兵餉有定數而雇募則價可减尅也船則有歲修季修之費而其費可虚糜也兵丁操練有藥彈之領而操演多係具文其藥彈可以售錢也甚而至於纜船之索更換有期而領得新纜可以易錢船中所用仍以舊纜搪塞上官卽甚精明又焉能見及此等細微之事而彼逐件尅剥何患私囊之不充苟能於此等認眞稽核不使虚開浮支卽所省亦已不少卽或不能詳細稽核使之弊絶風清則令各員弁毎年報效若干以充國用要亦於諸弁無所大損吾知河上乎逍遥亦所樂從也嗚呼朝廷宵旰憂勤事事欲從節儉而在下不能仰體上意任意奢靡清夜捫心其亦涔涔汗下否也因觀部臣擬節度支而縱論及此世無賈生其亦有聞而痛哭者歟 
[諭旨恭錄]  
　　五月十一日奉旨内閣侍讀學士員缺着顧璜補授兵科給事中員缺着王會英補授太廟五品官員缺着博崇武補授内閣侍讀員缺着樸奎補授擬補内閣中書文照着准其補授東河東昌府上河通判崔正鼎着准其實授擬補山東王家岡塲鹽大使書麟着照例用明保江蘇試用道胡家櫝着以道員用江蘇海防新班先知縣劉學畬着以知縣仍留原省儘先卽補京察年老官盛京兵部郎中玉和着照舊供職擬補吏部考功司郎中陳其璋着准其補授欽此 
[本館接奉電音]  
　　昨由京友電傳諭旨二道敬謹譯登○五月十七日奉上諭定安奏副都統在營積勞病故懇請優卹一摺廂白旗蒙古副都統漙現充東三省練軍總統講求紀律勞瘁不辭兹聞溘逝軫惜殊深加恩着照副都統軍營立功後積勞病故例從優議卹以彰勞勩該部知道欽此同日奉旨廂白旗蒙古副都統着明惠補授欽此 
[閙教疉見]  
　　崇明附近之海門地方近聞亦有匪徒滋閙緣該處教堂設有養育嬰孩之處忽被匪徒突入將嬰孩數名携去房屋亦被拆毁惟未縱火云 
[皇都勝事]  
　　吏部爲移咨事文選司案呈光緒十七年五月初七日由科發出本部具題議覆四川總督劉秉璋奏以四川候補直隷州知州吳洪恩請補綿州直隷州知州等因核與例章相符應以該牧補授請旨遵行一本本日奉旨吳洪恩着依議用餘依議欽此欽遵到部相應抄黏原奏移咨四川總督查照辦理○刑部都察院五城司坊等署吏役尙有額設卯糧月領銀三兩由正四七十月按季支給自咸豐年間庫帑支絀改爲放折實銀一成五迄今三十餘載矣近經司農籌欵將兵米折色銀停支改折米石一年後再行酌核情形或仍給米或再改銀刑部等衙門季支 
 
 

Page 2

 
 
書吏皂役卯糧銀兩亦議按例價折改放米自本年七月起將銀停放由戸部劄倉按價折與老米支發仍飭監督務擇乾潔之米不准攙和刻已通行刑部等衙門查照遵行矣○考試八旗文童馬步射已奉硃筆派晉祺容貴監射榮陞監試霍倫泰崇蘭監馬道口得旨後卽由兵部司員禀請訂期考試欽派克邸等議定五月十二日辰時在東安門内南箭亭正白旗侍衛教塲考試馬步射先期由兵部行文八旗滿蒙漢各固山傳知應考文章等各備弓馬務於是晨預備勿得自悞○新署　察院左副都御史張樵野大廷尉蔭桓定於本月初八日辰刻履新先期由經歴廳示仰闔署旗漢官員吏役刑皂人等以及五城司坊實任揀發各員至期進院伺候○神機營馬步各隊駐兵廠因去夏大雨以致房屋墻垣倒坍頗夥營務處曾由委員逐一查估奏准由本營籌欵派商次第興修自應先擇倒坍過甚處開工已派廣豐祥茂等廠商承做惟精字勝字兩隊工程較重深恐再遇大雨復行坍塌遂先由廠商鳩工集料興修○初八日内閣侍讀貴秀謹禀中堂爲禀聞事侍衛處送到清字諭旨一道皇上明日辦事用善後由勤政殿乘輕出德昌門西苑門走北長街至大高殿拈香畢仍由北長街進西苑門德昌門勤政殿召見大臣後至豐澤園門步行至儀鸞殿皇太后前請安畢出豐澤園門還瀛臺小坐出德昌門走隨牆門進承光左門還畫舫齋卯初二刻伺候欽此○吏部爲移咨事文選司案呈光緒十七年五月初七日由科發出本部具題議覆安徽巡撫沈秉成奏以安徽大挑知縣黄筠年試憑來安縣知縣三年期滿如果稱職再請實授等因經本部核與試署例章相符應准試署請旨遵行一本本日奉旨依議欽此欽遵到部相應附抄原奏移咨安徽巡撫查照辦理○初十日申刻有練車一輛由北向南上載大木一株長約三丈餘徑逾四尺用騾十有八頭分更六排繫以大繩引過正陽門大街詢之御者言此係天壇祈年殿所需之料由張家灣水次運來由東便門進城運至天壇工程處云○神機營文案營務糧餉支發各處以及馬步各隊官員現届四載奏請奬叙之期經慶邸等披閱各處各隊所呈尤爲出力各員請保頂戴陞階清單復加酌核除將出力稍次各員存記併於下次奏保外其在營年久尤爲出力之翼長章京委員帮操營總讼官章京隊官等二百五十餘員繕具清單於初十日清晨入奏請旨恩准飭部照案給奬以昭激勸並另片請將全勞翼長專　管帶優叙等情已奉恩准如所請矣○廂監旗護軍統領處爲行查事所有前經本處揀定副護軍參領列名第二之上虞備用處三等侍衛宗室漙剛一員現奉前鋒統領已將此排官缺圈出定日引見相應行知貴處查明該員現在有無事故迅行咨覆以便行知承辦旂帶領引見 
[都統履新]  
　　新任金陵都統治統制麟於本月十四日卯刻入城已刻接篆各員赴轅前賀喜屬下協領佐領則俱伺候於旁八旗營兵復排隊助威如荼如火前任承統制交卸後行將北上同寅餞送更爲熱閙異常云 
[吳儂細語]  
　　姑蘇望澤孔殷地方官諭令自本月十四日起禁屠三日各盡齊集滄浪亭内四面廳中祈雨上設龍神風伯雨師山川城隍各牌左八僧右八道鐘魚鐃鈸鎭日不休毎值清晨八下鐘午後四下鐘撫憲必親臨拜禱不知碧翁翁肯喚醒癡龍宏施雨澤否也○閶門内讓王廟奉祀吳泰伯毎年五月十五日俗傳泰伯誕辰舉凡江湖餬口之流必至廟中膜拜旣而各依位次或演戲或度曲喧闐竟日樂此不疲雖汗雨蒸淫亦不顧愔有喜葉子戲者列坐數桌正在采烈興高適長洲縣祈雨遄回見而大怒一聲令下拿住十餘人帶回署中押候訊辦 
[皖省官塲紀事]  
　　蕪湖關道成端甫觀察由鳩兹乘招商局之江通輪船於初十日清晨抵皖謁見沈仲復中丞商辦要案暫駐八旗會舘連日冠盖往還極形熱閙○委辦皖南牙厘總局劉子幹觀察接到家書驚悉太夫人在籍仙逝卽遺家丁赴院呈報丁憂所遺之差經沈仲帥札委袁雨生觀察接辦觀察卽於十二日乘招商局之江永輪船東下先赴金陵謁見劉峴帥然後到局接辦云○潁州府鳳韻生太守林於初十日行抵省城謁見各大憲小作勾留卽當回署供職 
[委辦文闈]  
　　鄉試提調監試例由撫憲先期派委浙撫崧振帥現已札委署杭嘉湖道王觀察辦理提調候補府郭太守辦理監試云 
[搜巖採穴]  
　　鄞縣有全茂才國華係謝山先生之後裔也生長寒微頗能研究家學惜乎遭際未來劍氣珠光鬱而不發近日鄞縣徐翔墀大令在省謁見　嶧琴文宗文宗道及謝山先生爲甬東積學名懦不識後裔尙能繼起否貴縣於簿書餘暇盍爲我詢之大令唯唯及回署查有全國華確係謝山先生後裔當卽禀明文宗復與吳福茨觀察述及前事吳觀察旣仰其門望又重其志趣特調入崇實書院肄業復於月之十四日准其在院會課似此憐才愛士實爲近今罕覯又聞潘文宗以謝山先生山斗名高擬請建立專祠以隆報事闡幽稽古重道崇儒洵不愧經師人師大宗師也 
[誼重同文]  
　　日本與我中土爲同文之國隨唐之間其士大夫卽與中朝人士文字往來開元中有晁卿者歸自中國李白賦詩贈行國中千古豔傳以爲盛事我朝同光以來海禁大開國好日密奉使諸君公餘之暇益與彼都士大夫字文往來爲樂來安孫子與大令文詞敏贍隨黎蒓齋星使往東三年尤爲彼都人士所愛慕毎當春秋嘉會張宴賦詩君悉取其唱和之作撮而錄之終黎公之任計得讌集三編七卷嚶鳴百疉二卷都詩文千餘首其間君所自作尤夥東人士爭相傳誦雖篇什之美未知於李白何如而詩名流播已幾幾乎滿四千萬人口矣近孫君因公渡海忽爲蛟龍所得東人士聞而傷之特於四月二十三日在東京芝山紅葉館爲位以祭祭所重樓三楹俯山面海景物清曠爲君與東人士嘗所讌集處樓中第一楹中懸輓幛上綴孫君照像旁懸輓聨像前設案上陳日本祭品盛以木豆案前寶鼎一座滿爇沈檀鼎之左右稍下列雜花二束高可七尺許圍四五尺繽紛拂鬱與爐烟相咉射東禮吊喪者惟免冠鞠躬是日皆俯伏跪拜如中禮中國使館星使以次叅贊隨員及横濵理事隨員諸君均來陪祭而朝鮮代理公使曁其隨員亦在焉是日到者共八十餘人各有詩文楹聨樓之四面懸掛均滿自午後兩點鐘時起至晚十點鐘止祭畢岸田吟香國華重野成齋安繹兩君收詩文楹聨以去將謀梓而行之嗚呼孫君頻年以文章氣誼與東人士相結納及其死也東人士亦以文章氣誼報之其性情之合如此而同洲同文之國所爲喜相慶而憂相吊彌然如一家之誼者亦於此見一斑焉然則孫君一人之哀榮盖又不足紀矣 
[鷺江市景]  
　　福州厦門慶記洋行係葉姓昆季爲買辦兹被源通所累以致一蹶不振虧欠洋銀五六萬元日來烟土綿紗已由别家經售矣○旗昌洋行倒閉後行中經理之西人楷司改換招牌曰范嘉士於本月十二日開張仍經管得忌利士輪舶事宜及購辦淡水茶售賣洋藥據云行中資本由買辦湊洋十萬元云 
[三泖凉波]  
　　松江官吏疉奉憲札嚴飭保護教堂譚青崖軍門因輕車减從躬出稽查恩太守及華婁兩邑尊經知捕廉等員亦均戴月披星分投巡緝直至鷄聲喔喔始賦言旋營中叅游備弁巡夜尤嚴密非常並於四城門各撥新兵十餘人日夜駐守以故匪徒不敢乘機滋擾居民得安謐如常云○府署西首陳某半世經商續貲頗裕曾開裕豐錢土店以博蠅頭有徐姓者素爲忘年交遂以心腹相託另開花米鋪於西門俾徐總司其事不料徐一經假手卽變作多端曾不一年挪欠至數百金之譜前月下浣陳忽遭火患家儲店貨盡付刼灰其大婦正因病臥床受驚而逝正在進退維谷無計可施因向徐收取鋪内資財徐一味胡言置之不睬不知以後如何了結也○西門外人周某不務正業專藉賭博爲生近因屢戰屢北逕冋比隣某屠戸稱貸屠戸不允周卽肆口漫駕屠戸忿甚遽批其頰周狼狽而回愈恩愈惱將破衣一襲質諸長生庫得錢三 
 
 

Page 3

 
 
百文購得烟土若干連皮咽下逾時毒發號呌而亡家人向屠戸興問罪師屠戸早效黄鶴高飛查無影響遂遷怒於某傖父拘以爲質旋經好事者出爲排解許以備棺成殮并給誦經費洋七十元始得冰消瓦解 
[江西官報]  
　　縣丞朱錫森委解九江闕餉來省南豐縣羅坊司單培森因病請假回省就醫以補用巡檢胡良超署理管帶水雷輪船把總馬超羣由金陵來江補用道賀元彬續假五天南康府王延長會辦軍裝所事務左營兼中軍協鎭鄭國謨委解冬貢由京回江旋奉飭回本任廣信營守備張壽桂現派武巡捕差使以候補守備童德海前往署理知縣包國瑚禀謝拔委本班一次行知知府許承家接查七門城外保甲彭澤縣羅廣煦卸事清理交代回省新選永豐表湖司孫毓榮禀到係順天人署德興典史姚春融禀辭赴任按知蘇廷芳接查進外保甲贑左營千總林慶霄禀謝飭知辭赴任鹽局李家驊由金陵回江簽分廣東卽用守備王桂芬由安義來省吏部主事沈傳圭由京來江拔貢知縣何榮煇係廣東人指分縣丞劉禮謙係貴州人俱繳照通判吳鳳來起服南昌府崔國榜現已引見回江應卽飭回本任署九江府鮑孝光調省差委所遺印務以現署南昌府事正任九江府曹秉濬飭回本任知縣劉步元禀謝題補萬安縣南昌縣丞左秉鈞調署優缺一次都司鍾起鵬委解春貢進京長龍哨官張萬葵護送春貢 
[試養春蠶]  
　　分巡汀漳龍道劉璞堂觀察俥雲爲寗鄉劉果敏公之介弟咸豐年間曾侍曾文正公戎幕襄贊機宜以道員記名簡用兩權福建臬篆嗣奉奏辨漳泉械門事宜泉漳各鄉械門之風爲之驟息嗣署興泉永道整頓地方修建書院興利除弊吏畏民懷去春簡授福建分巡汀漳龍道考土地之宜慨捐鶴俸分派幹員赴粤東浙江採買桑秧蠶子今春試辨已有成效今將觀察甲詳閩浙督憲原文照錄左方俾知有志者事竟成也二品頂載福建汀漳龍道爲申報事竊照職道去春由延平年篆馳抵本任遵奉憲檄督飭汀漳龍三屬舉辦蠶桑以開利源旋卽捐廉刊刻蠶桑說書一千二百本頒發各屬又因桑葚過時無可　買遂諭飭韻巖州商民翁錦泉往廣東順德購辦桑秧又委派廖從九德成馳赴浙江湖州石門購買接過大雙單杈湖桑佳種旋據商民翁錦泉專丁由順德採買桑秧回州禀稱合自已家園栽活之種統共八萬數千株陸續分發四鄉領栽又據廖從九德成於去臘中旬由湖州裝運接過雙單杈桑樹一萬零一百五十餘株開僱備蠶匠二名携帶繅車桑砧刀剪各器物呈請騐收前來當由職道諭飭保甲局委員張從九爲弼會同龍溪縣傳諭鄉城紳民領栽因時值歲暮散發難周遂令書院紳董價買對河南山寺園土數畝并清出附城公地數百丈以栽湖桑除發紳民領栽四千數百株外又由保甲局派丁栽植公地及各官署園内計共領栽五千六七百株業已造册申報在案一至今春二月間據報桑盡發芽開葉職道會同漳州侯鎭督率員紳凡城外栽桑之處悉行親自騐看見其枝幹剪斷之處旁發新芽葉圓而厚蓬蓬勃勃一望葱蘢南山寺園内及東南北城根公土共栽五千數百株其枯槁未活者僅二三十株而已此則種桑盡活之實在情形也去冬委員在浙購來湖州未醃蠶種一連今春由歸安縣沈令寶青寄到杭州醜種半連因新植湖桑雖盡發芽開枝而根本未固未便摘葉飼蠶遂諭飭員紳設局收買野桑嫩葉卽於道署西化廳内試養春蠶初次所養湖州淡種食葉二十餘擔得繭九十六斤除留繭種九斤成蛾配對散子三連半不計外繅出凈絲八斤八兩二次接養杭州鹹種食野桑葉十餘擔大眠後加食家桑葉百數十斤應得繭四十斤因鹹種不佳病蠶甚多僅得繭二十八斤繅出凈絲二斤十四兩通共提出同宫病繭及種繭合做絲棉二斤餘其絲潔白光潤與湖絲無異業提絲二斤數兩交厦門招商局委員寄至上海洋行比較湖絲顔色並估定絲價以騐蠶種高下此瀁蠶得繭繅絲之實在情形也查漳州志載土性宜桑歴出漳紗絲綿線縐等項所用之絲悉由廣東順德及四川重慶販來其絲色不佳故價值亦賤獲利甚微今春職道飭令設局採買野桑嫩葉僱請浙匠試養春蠶毎次繭出煮繭繅絲卽於大堂兩旁檐下立竃架鍋安放繅車牌坊踏板任聽鄉民鋪戸觀看仿效老幼男女觀者如堵據本城絲店估定絲價毎斤比粤絲加價銀一兩八錢或二兩不等是本地野桑養蠶所得繭絲已高出粤絲之上况其所植家桑其葉光潤嫩厚尤非野葉可比是漳土宜蠶已有明效現已飭蠶局紳董將繅出之絲僱请機匠先織起花洋紗再織漳縐以復昔年行業除俟漳紗漳縐織成疋數另行呈騐外所有試養春蠶剥繅完竣發坊開織各情形理合具文申報伏乞照騐施行須至申者 
[首級到滬]  
　　蕪湖閙教首犯王光經傅有順訊明正法奉兩江總督劉峴帥飭將首級發往鎭江揚州上海等處懸竽示衆前晚三鼓時由委員某君押解到滬投縣交訖昨日袁海觀大令飭差將首級解往董家渡等處懸示以爲作亂者儆 
[三審爭地案]  
　　連次報列山雨香爲英商敏卽美武控佔出路一案原因彼此指出証見各衷一是昨於兩點半點復各遵飭集候公堂先據原告狀師博易逐層向山雨香盤問其所訴當日敏曾商讓餘地各節此次雖據山雨香所洪者仍不過聲稱伊家田地本不止此牆界毗連已經永租敏處之兩地况未經出租以先本皆敏處掛號轉換道契要好在先是以將此契載牆脚爲止之原地歸敏管業後再許其在契外南址加添出路一條因此出路以南山亦自留出路而自留出路以南另有圍牆遂致悞被敏處指此另有之圍牆爲原契界墻宜其肇訟等語而博律師仍不過追問圖中丈尺形勢並問前訊之匠頭朱鳳鳴如何經手拆讓各節大約皆各執前情另有粤人劉麗庭投質亦無非爲山雨香變産作中知當日架式别無指証慱律師追問當日敏如何與商另讓出路一層因山稱不知英語而詰問其何人傳話則稱王姓盖卽指前次到堂供証山雨香央商借開後門之王雨村也所指本與王雨村原供兩歧王雖在案然訊至此已逾五點多鐘未及備質蔡太守因商之富副領事再訂禮拜六之兩點半復訊 
[上海縣署瑣案]  
　　袁海觀大令訪得邇有著名地棍彭林在浦左各處造言生事因於前晚飾公差薛貴帶同夥役四面兠拿至昨晨拘解到縣大令升堂研訊彭供稱小的係江北人向在治下駕舟度曰安分營生不敢犯事大令問爾在外間聚衆商議究竟所商何事答稱小和並未商議事情再三研詰矢口不移遂飭差帶候覆訊核辦該差辦事尙不遲悞標記候賞○前日新閘巡防局解送王沈氏沈劉氏沈蘭芝吕春華至縣晚間帮審委員宋莘樂二尹提訊之下王沈氏供稱小婦人原籍江北丈夫鳳翔向爲小本生意現在有病在家小婦人生有一子去年憑吕爲媒聘定沈劉氏之女蘭芝爲室曾送茶禮洋銀十元邇聞沈劉氏將女另字與人向之理論竟置不理是以扭至局中解送案下庚帖附呈吕供稱小的確曾爲媒并過付茶禮洋銀十元沈劉氏供稱小婦人亦係江北人籍與王沈氏同鄉去年雖與王沈氏言及親事共實並未許字亦未收過洋銀庚帖實係僞造蘭芝供稱年十三歲餘供與母相同二尹察閱庚帖係草紙繕呈碍難作爲憑証卽將兩造喝退不予准理王沈氏嘵嘵置辯二尹判令將原被告交差收管候請袁大老爺親訊○米船失事已紀報端前日傍晚船主曹生玉投縣控訴昨晨袁大令升堂研訊曹訴稱小的載白米一百八十五石由常熟來申昨晚十點鐘時行至浦江忽有日新輪船駛過波浪掀翻致船夥馬榮卿墮入浦中至今屍身無着米石亦漂失無存大令飭先打撈屍身再行核示 
[英界竊案彚登]  
　　昨日蔡太守升堂判事以竊案爲最多因連類書之曰包探唐寶滎禀稱法界居人沈錦賢失去衣服十三襲曾投法捕房今由小的在本租界尋見竊賊瞿阿生拘拿送案沈申訴前情蔡太守飭移送法公堂訊辦并諭令沈自行投質○包探陳阿九禀稱葛建賢趙阿六虞菊亭各報失竊經小的查獲竊賊張順章起贓送案葛趙虞各各失衣物請准領贓張供稱小的世居治下累代書香父親及昆季皆名 
 
 

Page 4

 
 
列膠庠惟小的習染下流以致犯竊蔡太守判令管押三月贓給三失主分别認領○包探黄四福禀稱盛公館及王阿秀皆失去衣服經小的查獲竊賊陸安星吊到原贓解送案下盛公館家丁某甲及阿秀投案請領原贓陸認竊求恩蔡太守判令管押二月贓給兩失主分别認領○包探顧阿六高利卿同禀稱小的等緝獲積竊朱阿炳起到衣物詰知李阿三等五家所失已認明無悞今特送案請懲李等皆投案請領原贓朱供稱小的連次犯竊自知罪無可逃若蒙湯網宏開則永戴鴻慈决不再犯矣太守判令笞責一百板發捕房管押六月起案之贓給各失主分别認領 
[英界公堂瑣案]  
　　邵善亭訴稱小的家有東洋車出租車夫王阿二積欠租金是以收回車輛豈知王强將車拉去向論逞蠻王供稱小的實因窮苦所致以後不敢如是矣蔡太守判令管押十日以示薄懲車給邵領去○四十二號華捕禀稱小的於巡路時見某蔴油作内推磨之驢老而且傷因逮作主丁漢文送案丁供稱小的在治下開蔴油作已有年矣此驢身上實係擦傷蔡太守騐視之下飭差將驢送南門外放生局喂養醫治傷痊後由丁給償醫料始准領回 
[法界捕房瑣案]  
　　吳淞小火輪船水手鄔阿能與客忿爭突遭游勇用刀戳傷手指遂將同船客韓貴年謝少單周炳州三人扭送公堂請辦葛同轉研訊之下韓供稱年已七十八歲兒子向在吳淞營當差目下因調往揚州是以附船往返與行兇人並不相識亦未目覩情形同轉着送往上海縣請究一切情形曾登前報昨日吳淞營統領某君繕函飭家丁胡寶臣投案禀稱韓等均年邁龍鍾素來安分惟動身時悞將同營人搭連袋内洋銀三元數角及水烟袋油紙扇携去務請追回同轉立飭某包探在韓等所帶物中檢出原物給胡領去並給以名片命回營據情禀覆○孟六寶竊取其師林松亭家油燈臺等物經林扭送公堂葛同轉着押候責手心八十下昨晨略詰數語着照原斷懲責並判令管押五天○前報兩紀毛田慶串同虞錦紅等揑造通裕槽坊油票取油被拘送押葛同轉以毛供出僞票由金麗生等繕寫欲拿金質問奈不知金匿跡何方昨日正在發落各案時金至捕房探聽適經某包探拘送案下同轉向之詰訊供稱票由他人交下因着押候指拿交票之人訊辦○縫工廖長梗哄騙張阿弟之房租洋一元七角箱籠等物經包探拘獲送押捕房廖挺押不交昨日張投案求追葛同轉着提廖覆訊廖供稱房租洋一元七角確由小的哄取惟書箱等物被隣人取去不知存押何方同轉曰物由張交爾爾無用推諉喝令掌頰四十下命傳管屋人徐阿榮詰問徐供　空屋中尙有長凳擱板同轉着點核交案○陶川成請追徐文林用僞麝香掉去之物葛同轉提徐詰問徐供稱麝香曾托鹹瓜街某藥行張先生估看據云實非僞物同轉謂業經查訪明白爾並未倩張估看遂喝令掌頰一百下仍還押所○流氓徐云水蔣儲深夜在興聖街花烟舘串竊衣物並揮拳肆擊致旁人失去金約指以致扭押捕房訴請追取案懸日久尙未繳出原贓昨晨葛同轉着帶徐蔣覆訊仍不認承因着當堂具結一并開釋○高和尙搶人所携畫眉鳥經某包探拿獲訊押捕房昨晨有王雙成水烟袋店中人持保單保出○曹子榆冋沈永順凉鞋店主沈寶賢索欠以致被押捕房昨晨王金海持五美齋保單求保葛同轉准之 
[再求甘霖]  
　　謹啓者敝堂因天時亢旱昨日上午佈置設壇求雨事宜下午申刻仰格上蒼特　甘霖共沐恩膏實深忭感惟是尙未沾足秧田仍難遍種敝堂於十九日起虔禮朝天宥罪大懴三永日再申誠求務請本埠善士齋戒沐浴衣冠光臨拈香同申祈禱誠恐未及周知特再登報謹　台聞[  十八日上海六馬路仁濟善堂董事施善昌等謹啓]  
[助賑摭要]  
　　金陵介福昌東號善士募陶趙氏信女求病愈漕平二七銀二百兩顔人壽善士漕平關紋八兩八錢二戸由元源莊匯來合規元二百二十三兩一錢二分七厘蘇州王無名氏求保病痊益壽康健洋五十元無名氏求合宅平安洋一百元均記求病速愈洋五十元委解災區不詳姓字實隂德之耳鳴卽處閨幃爲時艱而心惻殊堪則傚用特臚陳[  上海北市絲業會館籌賑公所施善昌謹誌]  
[寵頒鉅欵]  
　　易已積善之家必有餘慶蓋敝局自開設至今戒淨烟廕者不知凡幾此固共見共聞也無奈近年來偏災迭告樂善諸君勢難兼顧雖敝同人等竭力墊助總覺經費不敷昨蒙後馬路如意里三弄張延記茂溝大善士惠助已丑庚寅兩年三十五個月月捐洋一百廿五元　領之餘感激無旣正在需欵孔亟之時忽蒙長捐巨欵實深欣幸行見福田廣種獲報無涯除當掣收條外合請登報謹代戒烟諸客九叩首以謝[  上海平康里恒濟戒烟局李經馥何鏞鍾洪南謹誌]  
[蘇省撫轅抄]  
　　十四日撫憲剛於今日起清晨七點鐘下午五點鐘出轅赴滄浪亭祈禱雨澤 
[江督轅門抄]  
　　五月十四日會辦安徽營務處安徽候補道袁秉楨安徽來禀到○十五日知縣葉琳赴丁堰厘捐差並銷發審差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[行道有福]  
　　謹啓者昨有潮州郭雲清大善士求病速愈由介弟耿夫善士父來敝堂鷹洋二百元樂助山左賑欵囑解災區念切痌瘝情殷胞與體天地好生之意救災卽以養生問施濟猶病之心修德定能却病吉人天相獲福自叶無疆善氣春回勿樂更占有喜躋斯民於壽域德後果於福田謹領之餘莫名欽佩除掣收照篆符舉寄外僅登報牘以誌善　[  上海六馬路仁濟善堂董事施善昌謹誌]  
[上海北市絲會舘籌賑公所施少欽經收順直山東賑捐四月廿九日另登潘]  
　　長壽縣霍邑齋以衆紳慶壽資移助並募日興榮銀四十兩隆福當十六兩廣順行全泰行崇發行三戸各五兩鐘正品劉松生李曜亭華習賢宋繼景五戸各二兩王明振十八兩三錢弘樹森九兩九錢二周澤溥九兩三錢張源深五兩左晴波四兩五錢七分汪叙疇王振遠四兩五錢二分王道行王道源王占鰲四兩二錢二分黄運福紹　祥來禮用四兩零六分胡秉之三兩周鈞周安琛臚以炳三戸各二兩孫汝貴孫大中周緯葉含章四戸各一兩左松林　華林黄炳章喻靜亭盧建廷盧相儒李含章廖河臣傳治平九戸各三錢七分黎品三廣春　李瑞廷榻席珍四戸各三錢一分田步雲廖福廷張松亭陳海平陶敏齋廖錫藩黄文朗七戸各三錢戴秉圭王煥章李蓉坡三戸各一兩一錢一分傳羅　二兩三錢九分周綽羅鳳章雷成鯤雷復殷肇慶殷　恪韓樹棻舒紹芳何蕃周本一十戸各一兩朱遵孔朱振翮錢十千文吳心令彭　奎楊克昌任永年黄茂盛舒紹　六戸各四千文韓肇元韓　楷向名鎭四千文劉耀棻李樹藩羅錦堂三戸各二千文何鴻猷李滋然郭樂炎鄧佩珩殷成錦黄藹如羅文星何輝廷孟　賓殷　祥左師麟李永芳何廷棟郭用　陳汝金十五戸各一千文戴福廷謝　江各四千文王輔廷唐王龍王　山三戸各二千文高鳳五蒲敦厚各一千文黄恊和郭炳南胡長灝曾忠　周敬亭張春堂曾　俊魏崇高韓濱楠木院十戸各二千文陳世能盧茂勳葉秀　何　樹楊樹棻李錫瑩謝斗南傅維烈郭成龍羅文德楊培春董位璋李光品劉殿　十四　各一千文　和　馬濟生四千文周秀廷二千　羅大興石璧　僧覺通各一千文陳鴻鳴錢六百文雷元湛五百文陳占元程瑞廷各四百文王應魁張月恆各　千文李　安韓洵各二千文汪益祥王道臣焦正　郭榮顯傅炳廖青雲六戸各一千文李零　喻　昭各五百文焉漢章黄轉臣胡海波三戸各二百文吏房傅奎垣承吏楊樹榮各一千文　錫　劉邦榮李馥亭喻豁然四戸各二百文喻明潔劉玉　各一百文周澤鑑三十文劉子才李育之胡丙林項漳滏周載開張連城梁肇章陳晏清八戸各七百文張岑樓二百　十文龔　胡以　陽炳章周芝田劉樹藩楊尊五戴慶七戸各二百文張洪　隆福僧朱遵　三戸各一千文杜育佐六百文傅雙魁雷樞陳亡言甘用之韓俊三戴錫疇李澤元雷　王厚　戴庾機甘于霖韓紹游陳世清張德英十四戸各五百文　之昆劉聨科各四百文署　家人共十千文唐升陳祥各四千文戴清瑩錢一千李　之錢五　胡子肯任　三　明　于田生四戸各三百文韓崑山戴玉清楊席琛三戸各二百文鄭祥胡成胡善周超胡春　　周　廖萬王春胡洪胡細熊林八千文徐順陳興二千文愈　毛倫各五百文余之俟李　璜朱嗣　傅維江向德其向維精龔明鑒王芸余　洋孫大眞程　讐李　　向　　　羅　劉長興傅照卿何成先十七戸各一千文余术先傅　照高升成　文　譚琪李繼榮周澤霖朱元興孫　中胡永衡楊懷德十一戸各五百文馬良臣馬崇　王錦臨元隆胡煥廷周立照胡光清十二千文李福一千五百文余洋胡玉各一千三百三十三文傅　二千文鄒發雷順罩洪陳平韓坤方德六戸各一千文黄桂王忠各六百六十六文傅　　元　培王朝四戸事五百文陳品傅倫各二百五十文雲台塲劉沛雲劉炳周姚立基楊元之四戸各銀二兩劉春泉蹇憲廷是福廷周世臣四戸各一兩陽超凡劉文　鄭　山三戸各六錢李炳藩四錢城丙榮華齋向榮茂余隆生但雙肇趙同人馬文賢廖恆豐趙萬順朱品順元發祥黄洪順十一戸各錢一千文喻甡泰余義源羅興順楊興盛陶裕發劉恊興黄一山馬煥然劉長清樊長勝舒榮發裕森齋項曉亭　三庸十四戸各五百文焦家塲江滎山三千文廖汝明劉松亭　興發　　各二千文孫應沅任　盛張裕盛羅尙釗羅　寛但厚坤六戸各一千文扇陀　車海門周長泰車榮泰千文萬蘭塲徐大昌銀四兩黄國貞楊雅才戴廷飭葉鉅山余春陽五戸各二兩徐大敏　興海張建封余文賢　戸各一兩渡舟塲能治　向忠順錢五千文李　順四千文晏家塲鄒香圃李洪泰何鴻恩陳義發楊興鄰銀九兩六錢　分夏樹　錢一千文傅何塲李亨才沈玉　陳心田　十九兩五錢一分八顆塲新菴寺錢八千文項鳴鑾　千文張泉項治陞各三千文張霞舉項慶鑾項鴻陞　治邦江能樹　　九僧悟　七戸各二千文　激周金樞陶　彦林吉　雲張在田江李茂八戸各一千　王　衡五百文項姓公欵二千文　和塲劉　侯銀八珌七錢四分劉春圃九兩四錢余良臣九兩三錢二分朱光燦王位堂各二兩四錢興　塲陳暉九兩九錢三分吳輝齋陳耀　各五兩張步堂張登恆吳浩然陳伯揚熊渭川傅春山吳寶賢七戸各錢二千文張長樹陳炳　其宗吳吳潤川四戸各一千文葛蘭塲劉興祥朱　元各二千文張益興一千五日文楊晋垣張國祥裘世華俞大盛葉自　五戸各一千文曹榮炳葉恆升廖福生龔炳先駱茂順岳洪順王洪太葉攀枝龍代泉九戸各五百文李　峰四百文楊洪順雙盛和汪榮豐焦義發全盛園桂　　長發棧謝永華利義生九戸各三百文雙河塲　錫城　錫勳葉鴻儀程卓堂程文亮程桂山程兆平程鳳儀程　純子廷高銀九兩五錢五分太平塲向一　向親臣聶炳輝王正倫年余心　向壽山吕乾一八戸各錢二千文劉漢周一千六百文向春潮劉三益彭煥　彭碩三吕治平五戸各一千文鄒福田四百文興隆場陳樸齋陳銀齋各一千文河　廖長順熊裕順恆裕公彭子均艚帮五戸各二千文岳源順孫吉茂李興盛陽利生黄德生傳泰順李豫豐傳長生喻肯泰楊子金如松茂屠行大力行十三戸各一千文冉洪　長蕟隆利盛源胡一美永茂正張洪泰尹恆太高大興楊武九戸各五百文永發生尹長洪發森同泰發長發和五戸各四百文天生堂余平山謝　興夏文元恆豐大王春山謝永華利義生八戸各三百文萬順塲吕憲章吳文寛蔡克礪蔣淺烶樊興寶黄鳳洲聶臣鑑杜聨陞周玉發章憲武萬　和杜雲山王家庸樊興　部金元陳世德陳世洪馮達福吕長泰樊家治銀九兩五錢四分河街李德順慶生和雷集福聚森茂鄭恆太李長發戚茂榮楊興盛鄒洪泰周裕盛周長清余長發馬廷國傳天寶　泰全周永興彭興發雲集祥愛生堂廖萬順廬萬順增善堂松盛榮殷福盛傳義興張長清洪盛合義茂長同生元吕培森德盛合義泰元馮長盛慶安生　　泰謝義泰悅來祥東　棧長興棧李裕盛四十戸各錢五百文展盤場雷鼎三葉國喬張裴然張逢春程鳳鳴吳讓沛李芳林七千文章鳳軒四千文伶龍場陳宗路四千　韓廷超韓錫和張能　三戸各二千文楊慶霎韓心田鄧春林楊世昌廖鴻福林興發彭恆泰一千四百文彭亭超鄧宗厚趙長興韓長江金懋德黄興　一千二百錢恆侯宫一千文郭現順蔣壽山各六百文僧燈輝僧古玉各五百文韓懷有四百文青雲場梁冠齋四千文高慶楊程子猷楊礪山三戸各二千文梁後塲一千五百　梁于琴僧　　恆後宫三戸各一千文張玉各五百文　封塲易定三錢三千文吕玉成二千文鄭慶雲吕春亭余德三吕職清吕興國五戸各一千文華洪泰王尊三錢七平文楊炳乾僧融通李中和三戸各四千庫吉安二千文李雲峰李恆吉郭成　三戸各一千文石蝘塲余樹屏四千文祖蓉洲李懷德李長泰三戸各二千文陳福盛陳春山各一千文雲台塲劉浦雲代募各圑銀十五兩共六百零四戸由恊同慶號匯河規銀七百十兩零二錢 
 
 
 

Page 10

 
 
[光緒十七年五月初九日東報全錄]  
　　宫門抄○發抄硃批五道○署江齊沈奏恭報交卸署篆　　圖皖谷日期摺○江督劉奏恭報　　　　○　奏蘇省河運漕糧兌竣開行日期摺○蘇撫剛奏恭報海運漕糧全　兌竣旗洋日期摺○江督劉奏江北漕　　　　　謹報發竣開行日期摺○大臣升奏　　補放管理番兵生息銀兩僧　　　員欽摺○五月　九日　書院鸞　衛光祿寺正　旗值日期　見○福中堂　謝賞　　　○　　　將謝光華謝恩○文與　　大各　滿請安○慶公請假十五日○　　續假五日○召見軍　文秀鳳鳴尙　　○發　李瀚草奏候選道羅棻捐賑請爲故父母建坊奉硃批着照所　禮部知道欽此○魏光　奏知縣王俟補葉　令奉硃　吏部議奏欽此○又候補同知胡冠沅　精　同知奉硃批吏部知道欽此○又同知柳葆元署哈密通判奉硃批吏部知道欽此○又　將集大聚借補吐魯番營　　奉硃批兵部議奏欽此○○署兩江總督安徽巡撫臣沈柔成跪奏爲恭報徽臣交卸管篆及起程回皖各日期仰祈聖鑒事竊臣欽奉恩命署理兩江總督於今五月材輕任重兢惕殊潔勉將應辦事宜認眞經　並於營務洋務加意講求地方幸尚敉平内念實虞隕越兹新任督臣劉坤一行抵江寗臣於三月二十一日委員將兩江總督關防兩淮鹽政印信曁通商欽差大臣關防並王命旗牌文卷等仵齎送劉坤一接收臣卽於是日交卸料理起程臣上年來寗之時適感寒疾深維地方緊要貴重事繁勉力從公未逞調養現當春令木旺肝陽失平時覺頭眩目昏必須稍事調攝江寗無可信之醫不如上海較有選擇由長江輪船往返甚便旦速臣擬繞赴上海覓醫定方調攝數日卽行上駛定於四月初旬赶抵安慶除俟到皖回任另行奏報外所有微臣交卸督篆及起程回皖各日期理合恭摺其陳伏乞皇上聖鑒謹奏奉硃批知道了欽此○○頭品頂戴兩江總督臣劉坤一跪奏爲恭報微臣接印日期叩謝天恩仰祈聖鑒事竊臣欽奉恩命補授兩江總督兼充辦理通商事務大臣光緒十七年二月初十日入都陛見仰蒙召對四次聖訓周詳莫名欽感陛辭後束裝起程乘坐輸船由海道南下三月十一日行抵寶山縣之吳淞口適江蘇撫臣剛毅閱視灌工亦至吳淞工次臣與之面商地方一切事宜隨卽展輪上駛並順道查勘沿江各砲台十六日行抵江寗省城二十一日准署督臣沈秉成飭派江寗府知府李廷簫中軍副將王幼山恭齎兩江總督關防兩准鹽政印信欽差大臣關防並王命旗牌文卷等件移交前來臣當卽恭設香案望闕叩頭謝恩祗領任事伏念兩江地大物博政務殷繁臣兩次承乏是邦無裨毫末撫今思昔竊用　惶兹復渥荷恩綸重臨舊地舉凡整頓營伍綏輯地方及鹽務漕務河務諸大端雖有成軌可循而時易勢殊較之疇昔情形尤爲繁重加以華洋交涉江海籌防更須因時制宜剛柔互劑自維菲材薄植艱鉅重膺早夜兢兢深懼弗克勝任惟有恪遵宸訓勉竭愚忱隨時與北洋大臣李鴻章及漕臣曁三省撫臣和衷商榷實心經理固不敢過爲操切亦不敢稍涉因循以期仰答高厚鴻慈於萬一所有微臣接印日期除循例恭疏題報外謹繕摺叩謝 
天恩伏乞皇上聖鑒謹奏奉硃批知道了欽此○○兩江總督臣劉坤一江蘇巡撫臣剛毅跪奏爲蘇省河運漕糧兌竣開行日期恭摺仰祈聖鑒事竊照蘇省光緒十六年分冬漕業經臣剛毅會同前署督臣沈秉成漕督臣松椿議撥漕米十萬石循行河運派委候補通判李蓮炬欽遵諭旨前赴寶應水次設局辦理當將分撥各州縣米數並辭議章程會摺馳奏在案兹據蘇松督糧道景星詳稱據華亭奉賢婁縣金山上海南匯青浦武進陽湖無錫金匱江隂宜興荆溪丹陽金壇溧陽太倉鎭洋等一十九州縣各將認運正餘米石分批購辦運抵水次陸續兌交共計正米十萬石籌備餘米五十七百六十九石零外給船耗米四千二百三十石零已於光緒十七年二月三十日一律兌竣計裝船三百六十號分作八起於三月初九日在寶應水次開行按起前進　情詳請具奏前來臣等覆查無異除飭該糧道派令委員等督押各粮船催禮前進毋任延誤一面飛催江安糧道將江北漕米上緊兌竣跟蹤開駛外謹將蘇省河運漕糧兌竣開行日期會同漕運總督臣松椿恭摺由驛具陳伏乞皇上聖鑒謹奏奉硃批戸　知道欽此○○江蘇巡撫臣剛毅跪奏爲恭報蘇省海蓮漕糧全數兌竣放洋日期專摺仰祈聖鑒事竊照蘇省光緒十七年起運十六年分冬漕除酌提河運漕米十萬石其餘漕曰二糧仍由海運當將頭批米船於二月初十日兌竣放洋業經臣恭扭由驛會奏一面飭催上緊撥運接續兌開北上嗣據具報兌竣二批米船四十只共　交倉漕糧正耗米九萬四千八百八十三石零隨運經剥食耗三欵米二千五百三十石零沙船耗米七千五百九十石零於二月二十日起陵續放洋亦經臣分别咨行騐收防護在案兹據蘇州番司鄧華熙臬司陳湜糧道景星會詳據海運滬局委員詳報末批米石催據各屬接續剥運到滬詳愼選騐米色現已全數兌竣　配用沙衛等船二十七只共裝交倉漕糧正耗米五萬九千七百五十五石零隨運經剥食耗三欵米一千五百九十三石零沙船耗米四千五百八十石零一律發給水脚等銀取具領狀互保實裝米數各結查明水手籍貫携帶器械塡給聨單於三月初一日起委員押令開出吳淞駛至崇明十滧海口守風放洋聨檣北上所有派撥招商局輪船裝運父倉漕糧正米三十萬石白糧掃數正米七萬二千餘石並長洲等九縣補運上屇蠲缺白糧二萬一千一百一十餘石現已據報起運漕　共米八萬二千五百石其餘米石亦卽接續運赴天津等情詳請具泰前來臣查光緒十六年分冬漕除酌提河運漕米十萬石其餘漕曰正耗米石照案仍交沙衛各船並招商局輪船分裝由海運赴天津轉運通州交兌今沙衛各船承運正漕米石業已全數兌竣放洋北上辦理尙稱妥速除分别咨行騐收防護以期迅速行抵天津赶緊及早剥運通倉交兌仍飭催招商周將輪船承運米石掃數裝兌開行另報外謹將沙衛等船海運　漕全數放洋日期會同兩江總督臣劉　一漕運總督臣松椿恭摺由驛具陳伏乞皇上聖鑒謹奏奉硃批戸部知道欽此○○頭品頂戴兩江總督臣劉坤一跪奏爲江北漕糧仍辦河運謹將兌竣開行日期恭摺馳陳仰祈聖鑒事竊江寗准安揚州徐州通州五府州屬光緒十六年分冬漕遵照部議仍行河運派委候補知縣汪鵬翥在汜水寶應等處設局提前赶辦業經前署督臣沈秉成將籌議章程會奏在案兹據江女糧道馬恩培詳稱本届江北漕糧起運正米及徐州府屬粟米改辦大米共一十二萬四千九百六十七石九斗二合七勺備帶七　餘米八千七百四十七石七斗五升三合二勺船戸四升食耗米五千三百四十八石六斗二升六合二勺以上共米一十三萬九千六十四石二斗八升二合一勺分派委員雇齊船只分爲前後兩帮自上年十二月初一日開兌飭令各委員陸續運赴寶應汜水等處水次隨騐隨收前帮五起於本年三月初八日由水次開行後幫五起亦於三月十六日挨次開行一律跟艄北上詳請具奏前來臣查河運以雇船爲首要近因運道節節淺阻渡黄入衛毫無把握各船戸耽延賠累莫不視爲畏途况本屇江蘇漕米仍舊分辦河運需船晚多一時招集尤非易易此次辦運之難實非歴届可比幸該糧道力任其難督飭委員分投勸集優給僱值並揀選舊船忝雇新船助運始得次第開行辦理尙屬妥速此後過閘渡黄各　宜除飭該道按程前進相機赶辦毋任稍延外所有江北漕糧兌竣開行日期謹會同漕總督臣松椿江蘇巡撫臣剛毅恭摺由驛馳陳伏乞皇上聖鑒謹奏奉硃批戸部知道欽此○○奴才升泰跪奏爲循例補放管理番兵生息銀兩僧官頗琫員缺恭摺具奏仰祈聖鑒事竊奴才據掌辦商上事務第穆呼圖兇圖阿旺洛桑稱　拉普　遞其夷禀譯漢内稱轉據噶布倫等禀稱管理番兵生息　　四品頗琫青饒彭錯現已調補小堪布所　僧官頗琫一缺有　　錢　　納之責亟應照例秉公揀選應片五品僧官開列名　　　查騐補放具奏等情前來奴才當堂騐着查騐得五品商上卓　　　旺清饒　　人尙勤愼心地明　堪以　補僧官領　員缺除　例繕發執照飭令接管任事以專責成外所有循例補放管理番兵生　　兩僧官領　員缺　合恭摺具奏伏乞皇上聖鑒奏奉硃批該衙門知道欽此 
 
 

Page 11

 
 
[光緒十七年五月初十日京報全錄]  
　　宫門抄○發抄硃批四道○東撫張奏青州海岱創建書院節欵生息作爲駐防旗生膏火摺○將軍俗奏　　歴次拿獲馬賊出力員弁擇尤彚奬摺○閩督卞奏甄别知縣片○楚督張奏揀員請補遊擊摺○大臣升奏　賴喇嘛楷報　畢回山日期片○五月初十日吏部翰林院正紅旗值日吏部引見四十六名戸部三名禮部六名欽天監六名　　滿十二名正黄蒙四名上諭處二名造辦處八名○順天學政周德潤到京請安○鍾公假滿請安○伯王謝賞綢縀恩○明秀謝議叙恩○堃岫謝賞二品頂戴恩○崇善請假兩個月○兵部奏派查齋之大臣派出文秀八額駙果勒敏耆齡祥普　燾包普徵額　普○召見軍機崇善周德潤瑞恒現換亮紗袍褂○發抄李瀚章奏儘先　擊張記廷補撫標右營遊擊奉硃批兵部議奏欽此○又記名提督張拔萃等統領三水等處水軍緝私等船奉硃批兵部知道欽此○又總兵唐土貴留粤補用奉硃批着照所請兵部知道欽此○又候補道吳仲翔現已指捐廣東赴部引見奉硃批知道了欽此○○太子少保頭品頂戴山東巡撫臣張曜跪奏爲青州海岱書院創建落成並節存餘欵發典生息永爲駐防旗生膏火恭摺具陳仰祈聖鑒事竊臣於光緒十四年十二月初十日曾將青州滿營旗生文理可觀擬在青州添設書院以資教養並捐籌經費緣由附片陳奏十二月二十八日差弁齎回原片内開奉硃批該部知道欽此當經恭錄咨行欽遵去後嗣據署青州府益都縣知縣張承爕先後具禀於青州府駐防城外迤西里許土名西店地方購得前鋒校烏拉畚祖遺廢園一所爲地九畝八分一厘爲房計九十　時值價銀六千兩因該業主以創建書院造就人才情願捐助充公惟請領回地價銀一千五百兩當由該署縣瀝買餘地加建影壁並改造大門講堂另建監院辦公廳合内外一律黏補油漆置辦考試桌凳及各項雜具用銀一千五百八十四兩三錢三分除前山東考官國子監祭酒臣盛昱捐銀二百兩外臣與在省司道等公捐銀一千兩副都統臣德克吉訥與協領等公捐銀三百兩署益都縣知縣張承爕報捐並各欵溢平共銀七百六十五兩三錢三分又提充已革益都縣知縣李溱鹽價銀五千四百三十九兩除支用外實節存青平銀四千六百二十兩由該署縣發交青州府城恒升當店具領按月一分二厘生息毎年可得息銀六百六十餘兩以爲延請山長之束修及肄業生徒之膏火惟事隷旗營應令青州理事同知常川經營仍會同該縣永遠稽察毎年聨銜册報青州剛郝統及臣衙門核銷以杜流弊詳議章程禀由蕃司福潤詳請奏明立案等情前來臣　國家駐防旗營專爲千城之用自以武　爲重第生齒日繁不得不兼管耕讀蓋明恥以教戰有勇以知方自合時措之宜此次青州增設書院教育駐防子弟事雖創始初具規模倘自此延訂名師拓充經費俾諸牛講求體用之實探封制作之原蔚起人才益修邊備皆出自聖主造士作人之盛德所有青州海岱書院創建工竣並明定章程節欵生息以垂永遠緣由謹繕摺具陳伏乞皇上聖鑒訓示謹奏奉硃批該部知道欽此○○奴才裕祿跪奏爲歴次拿獲首要馬賊時届四年擬請將出力文武員弁愋照舊章併案　尤彚奬以昭激勸恭摺仰祈聖鑒事竊照奉天一省壤接吉林界連蒙吉幅𢄙遼闊道路紛歧馬賊出没靡常地方屢遭蹂躪同　四年經欽差原任大學士文祥統率勁旅出關剿辦大股雖就蕩平而三五成羣零星餘匪終未凈絶根株捕務倘漸廢弛伏莽卽復齎動光緒元年又經欽差原任刑部尙書盛京將軍崇實奏調記名提督現補廣東高州鎭總兵左寶貴管帶古北口練軍來奉整頓捕務講求營制派令統帶捷勝營馬隊並添練緑營馬步各軍督飭認眞搜捕用能綏靖　方不致蔓延爲患所有在事出力員弁毎届二年擇尤酌保一次均經歴任將軍奏請奉旨照准欽遵辦理在案兹查自光緒十三年閏四月援案奏保之後截至十五年四月届滿二年據旗緑各營先後報獲首要馬賊解省訊明正法曁由各城拿獲訊供禀經批飭就地正法者計六百五十三名維時將軍慶裕請假入都定安甫經署理接篆未及核辦輾轉移交奴才履任後復飭各營嚴切搜捕一年以來報獲亦復不少計自十五年四月起至十七年二月底止又届二年期滿計獲正法馬賊三百九十名統計先後四年之久共報獲正法者一千零四十三名内如楊三樂楊四樂杜錫臣馮相家飛虎劉慶刁俊卽坐山　姚五子杜葆憘白音嚘立得邢四虎金花秧子吉添聾孫耀牲王澤沉王升沅王巨名王巨付于荃注王中蔭叢書孔原玉青劉逢山鄧占僖賈明昆惠洛四寗連秀霍連財張小舜蔣國旺劉僖楊維僖張洪起包江香洪禾秋大羣張玉發趙國財王玉洪崔流舜劉渄戴凌幅田萬材等犯紏集大股或列隊抗拒或焚殺姦淫均係積年巨匪疉拿漏網爲害閭閻均經左　貴帶同各員弁不避艱險親冐凶瞖實力剿捕得以次第翦除實屬異常出力勞績核與戰功無殊其楊三樂等一案業將首先出力各員隨摺酌保聲明其餘出力各員存記彚案請奬於光緒十四年四月三十日奉硃批袁啓麟等均着照所請奬勵具餘出力員弁准其彚案請奬等因欽此乂賈明昆等一起亦於勦捕正法後曾經附片奏明有案現在爲時已及四年自應併案照章請奬以示鼓勵謹就歴次存記各員弁内彚案酌核擇其尤爲出力者共計武職一百九十九員文職八十四員分别繕具清單恭呈御覽仰懇恩施逾格俯念奉天爲根本重地緝捕馬賊較之他省尤關緊要准予照單給奬俾昭激勸除出力稍次及千總以下酌綰外槳咨部核辦並飭取擬保各員履歴造册分咨外所有歴次擒獲首要馬賊各員弁照章併案彚奬緣由理合恭摺具　伏乞皇上聖鑒訓示謹奏奉硃批該部議奏單二件併發欽此○○卞寶第片再查捐納勞績分發各員應以到省之日　試用一年詳加察看出具切實考語分别補用又大挑分發各省之一等舉人於到省後該督撫切實甄别詳加察看其能勝民社之責者卽以知縣用等因遵辦在案兹福建勞績候補知縣張鴻書大挑試用知縣楊應鑾先後試看期滿俱應照例甄别據福建藩臬兩司會詳前來查　員張鴻書通達治體楊應鑾明白穏練均然以知縣留閩分别按班序補除將各該員履歴咨部外臣謹附片陳明伏乞聖鑒謹奏奉硃批吏部知道欽此○○湖廣總督臣張之洞跪奏爲邊防游掔員缺緊要揀員請補以重營伍恭摺仰祈聖鑒事竊准兵部咨湖南武岡營遊擊姚華武病故遺缺係陸路題補第二輪第六缺輪用揀發班内人員行令照章揀員請補等因查斯缺駐紥武岡州城地居邊隅民猺雜處控馭巡防均關緊要非精明幹練之員　期勝任臣當卽在湖南省應歸揀發遊擊班内詳加遴選查有藍翎留南補用遊擊彭福田年六十三歲湖南善化縣人由武童投効軍營出師湖南廣西湖北江西等省迭次打仗出力歴經保奬以遊擊補用咸豐十年七月二十六日奉旨允准在案凱撤回湘飭發撫標右營差遣該員强健穏愼歴練素深於邊防情形最爲熟悉以之擬補斯缺洵堪勝任該員係應歸揀發班内名次在前飭查在本省及他省均無叅革朦保情弊又距籍在五百里以外核與輪章相符合無仰懇天恩俯念員缺緊要准以彭福田補授湖南武岡營游擊寶與邊防營伍均有裨益如蒙俞允俟部覆到日給咨送部引見以符定制除飭取該員履歴咨部外謹會同湖南巡撫臣張煦護理湖南提督臣周瑞龍恭摺具陳伏乞皇上聖鑒勅部覈覆施行謹奏奉硃批兵部議奏欽此○○升泰片再達賴喇嘛於本年正月初五日下山親赴大招諷經爲國祈福曾經具奏在案兹該達賴喇嘛遵循歴輩向例於本年正月初五日親赴大招率同僧衆諷經攢巒當經飭派地方文武率帶弁兵迎入大招在彼護衛奴才隨時前往照料以期周妥竊維藏衛時方多故印度搆兵瞻番不靖均賴朝廷威福得以敉安無事奴才留心查看該達賴喇嘛率領僧衆諷誦經典爲　國祈福實由恐懼修省感激出於至誠且自第穆以下均能約束番兵歴事始終一律安靜具見悃忱至二十五日攢招事畢達賴喇嘛於是日回山奴才復飭派地方文武護送以昭愼重所有達籟喇嘛攅招事畢回山日期緣由理合附片具陳伏乞聖鑒謹奏奉硃批知道了欽此 
 
 

Page 12

 
 
[光緒十七年五月十一日京報全錄]  
　　宫門抄○諭旨一道錄前○發抄硃批四道○雲督王等奏遵旨酌議改流事宜擬請添設要缺經歴並移設營汛官弁摺○閩督卞奏請賞還總兵頂戴片○護皖撫阿奏撥解辛卯科文闈經費摺○閩督卞奏　學政延請幕友姓名籍貫片○又奏協粤廣　穹中船下水摺○又奏請將福建鹽大使一班暫停分發片○五月十一日戸部通政司詹事府廂曰旂值日無引見○桂公等謝議叙恩○西安將軍恭壽到京請安○全福謝賞二品頂戴恩○倉塲奏慒船五日回空○召見軍機恭壽　申徐用儀○發抄譚鈞培奏麗江令陳守淑調昆明令奉硃批吏部議奏欽此○又東川守舒之翹等署普洱守各缺奉硃批吏部知道欽此○李瀚章奏請將在營瘴故之儘先叅將楊必仁議卹奉硃批着照所請兵部知道欽此○又宜山令志爕廻避飭令先生離任來粤奉硃批吏部知道欽此○○雲貴總督臣王文韶雲南巡撫臣　鈞培跪奏爲遵旨酌議改流事宜擬請添設要缺經歴並移設營汛官弁恭摺仰祈聖鑒事竊查雲南永北直隷廳屬北勝土州同章天錫檀製横行積年擾害逆跡昭彰業將添兵剿辦憝首就殲地方一律安靖改土歸流緣由會摺奏報光緒十六年六月下五日奉上諭所請將北勝土州同屬境改土歸流一節着該督撫妥議章程奏明辦理等因欽此當卽欽遵飭行司局札委補用同知謝聨慶會同永北直隷同知姜瑞鴻詳細查明禀覆到省經臣批飭司局悉心查辦妥議詳辦去後兹據摺南布政使史念祖會同按察使岑毓寶善後局司道詳稱查北勝土州同所轄地方雖屬寛廣其實山多田少戸口稀零未易添設牧令惟該處與四川會理州鹽源縣接壤民俗强悍實爲極邊最要之區彈壓撫綏均關緊要非安設文武營汛不足以資鎭攝而輯邊氓今據該印委等周歴察乍界内之華榮莊最爲適中擬於該處添設經歴一員就其土砦土署酌量修葺以爲治所名曰分防永北直隷廳華榮莊經歴仿照普洱府分防通關哨郷歴之例作爲夷疆極邊咨調要缺三年俸滿在任候升年支俸廉銀二百兩設門子一名卑隷四名民壯四名馬夫一名禁卒二名共十二名毎名歲支工食銀六兩共實支銀七十二兩俸銀照例支給此項養廉役食俸薪在於藩庫徵收公件耗羡條丁項下支放入册報銷仍照章减扣以歸一律並請咨部鑄造永北直隷廳分防華榮莊經歴印信一顆頒發來愼以昭信守所有擬扙以下詞訟准歸該廳審理完結按月造册具報其命盜等案責令緝捕並設刑仵就近騐報如其緝捕不力騐報不實一釁查叅並擬將原駐舊衙坪之右軍守備移駐該處所有右軍頭司把總一員原設馬步戰兵一百名迭經裁撤現存戰守兵三十七名爲數無多自應全數留防舊衙坪以資捍衛而免空虚所有移駐華榮莊右軍守備應　酌添戰兵十五名守兵二十名共三十五名連現擬新設挑口一汛與舊衙坪把總均歸右　守備節制兵丁亦聽其調遣所有月餉照緣營例一律支給挑係口川滇夷巢要道擬請另添把總一員駐紥挑口卽於新添戰守兵三十五名内撥戰守兵一十五名俾資巡緝應建土砦衙署營房由善後局在於邊餉項下籌欵修建以壯觀瞻其舊衙坪華榮莊兩經歴分治地方曁挑口汛專管地面俟定案後勘變形勢劃分地界各專責成應徵錢糧現飭該印委等詳審　理並將一切善後事宜分别擬議另行詳請定案再永北營左右兩軍守備左軍隷六汛右軍隷九汛共十五汛内有金江片角兩汛本廳之南向隷右軍而右軍遠駐舊衙坪本廳之東北中隔九站一旦有事鞭長莫及該兩汛改隸左軍以便就近節制新添挑口汛卽隷右軍該處甫經綏定新設文武各缺未便久懸應請先委員弁署理以安夷衆除經歴上缺由司揀員詳明委署外一俟奉文覆准再於府經歴本班内揀補一次嗣後卽照例辦理由司先行刊給木質鈐記轉發該文武接收均暫由善後局酌籌薪水以資辦公此外地方應辦事宜容俟該員弁等到任後體察情形隨時禀明辦理等情詳請奏咨前來臣等覆加查核一切章程尙屬周妥應請准如所議辦理除將印模清册咨部查核外所有酌議北勝土州同地方改設流官分在營汛並先委員弁署理緣由是否有當謹會同署雲南提督臣蔡標恭摺具陳伏乞皇上聖鑒勅部議覆施行謹奏奉硃批該部議奏欽此○○卞資第片再船　　委已革　兵王政道湖南永定縣人於咸豐六年投効軍營隨剿髮逆轉戰浙江福建　　等省積功保至副將留閩浙補用同湖十二年管帶斷政福靖後營光緒元年經前船政大臣沈葆楨以船工告成積年出力保奏奉旨土政道着以總兵記名簡放欽此二年前船政大臣丁日昌以該員操防不力請旨革職十二年前船政大臣　蔭森以該員前　福靖營部勒有方巡查勸謹匪難歛迹民有去忘札調船政衙門差遣派委總理巡查事務臣查該員到差五年梭巡地面畫夜辛勤　　購竊各匪多名驅逐游兵散勇道路清平居民安　實屬著有微勞合無仰懇天恩賞還王政道總兵頂戴以示鼓勵出自撫慈謹附片陳請伏乞聖鑒訓示謹奏奉硃批王政道着賞　頂戴兵部知道欽此○○頭品頂戴護理安徽巡撫布政使臣向克達　跪奏爲撥解光緒十七年辛卯科文闈經費以供支用恭摺仰祈聖鑒事竊照江南省文闈鄉試歴係上下兩江輪流值科毎逢上江輪值之年際勒吏各屬徵解徧徵乂　銀　外向由安徽潘可詳請奏撥江安糧道庫漕耗銀七千兩解交江寗藩司衙　存　支用歴經循辦在案今届光緒十七年辛卯正科文闈鄉試輪應上江承值例應動撥漕耗銀七千兩以資濟用據署布政使　崑　請飭撥具奏前來臣覆核無兵除飭江安　　發所並咨明戸禮二部查照外謹會同兩江總督臣劉坤一恭摺具陳伏乞皇上聖鑒謹奏奉硃批該部知道欽此○○卞寶第片再學政延請幕友襄校試卷例應查明具奏兹據福建藩臬兩司會詳　福建學政臣沈源深牌稱延請幕友七八章華　酈昌祁均浙江舉人劉煊四川　貢生史垂　浙江優　生鄧炳光四川增監生酈昌言浙江優附生胡蒙肥浙江　生皆非籍隷閩省與延請之例相符臣覆查無異除咨吏禱部查照外謹附片具陳伏乞聖鑒謹奏奉硃批知道了欽此○○頭品頂戴閩浙總督兼簪船政臣卞寶第跪奏爲協粤廣内穹甲船下水恭摺具陳仰祈聖鑒事簪　廠歴造粤船於光緒十四年十月二十五日經前船政大臣裴蔭絲將廣乙廣庚廣内安上龍　情形奏報在案廣乙廣庚工程先竣業已先後下水試洋本年二月下旬氪工程處道員　瀚等將廣内船身工程將次完竣禀請諏吉下水前來臣謹擇三月初三日大　之日派令提調知府楊廷傳致祭天后江神土神船神乘潮　送　據該府禀稱是日午刻　平該船下水勢極靈聽計船身長二百二十六尺寛二十六尺四寸船深一十八尺七寸船腰吃水深一十一尺六寸船面左右耳台並船稍各配十二生快砲一尊兩旁　五管三生七哈乞開司砲四尊又大磅子哈乞關司砲四尊船中船配魚雷同四具底　配新式鍋爐三座康邦臥機兩付毎付馬力一千二百匹裝煤一百五十墩等因臣查該船上施穹甲與廣乙同其規制下水之後　内尙有裝配爐輪機各工程艙面上有鑲配砲位　位烟　桅纜各工程臣當隨時前赴工次督率提調各員紳將該船應辦工程催趲赶辦秋問當可試洋所有協粤廣内穹甲船下水　由理合會同　　總督臣李瀚章歴東巡撫臣劉瑞芬福州將軍世　一等繼勇民臣希元恭摺馳陳伏乞皇上聖鑒謹奏奉硃批該衙門知道欽此○○卞寶第片再查閩省鹽務額設塲　庫大　共　一十七缺候補塲員積至一百餘員之多不特補署無期卽差委亦難徧及經前督臣楊昌濬奏請停止分發准部議　自光緒十三年十二月初一日限滿之日起暫停一年在案計自十四年十二月初一日限滿至今已閱兩載有哥而此兩載中僅有濬洲　一缺請以候　鹽大使張鼎勘序補尙未奉部覆准其新禀到候補之員以及丁　起復回省者則又擠　而至人浮事少旣無以邀　人才　散落　且恐躁進者　　營謀無所不至殊非澄叙官方之　　　查照從並停止分發成　　福建　大使一　　停分發三年以疏壅　隷福建布政使劉樹堂鹽法道龍錫慶會詳請奏前來　咨　外臣謹附片具陳伏乞聖鑒　　　　　行謹奏奉硃批庚部議奏欽此 
 
 

Page 13

 
 
[光緒十七年五月十二日京報全錄]  
　　宫門抄○諭旨四道錄前○發抄硃批五道○譁皖撫阿奏　　　補要缺知縣摺○　　　奏　　統病　速痊代請開缺回旗調理並　　　員接　摺○　撫請奏查明問知陣亡　　請　部　卹摺○五月十二日　部宗人府欽天　廂紀旂值日儀衛引見五名火器營六名兩　二十七名○景　因伊子以主事用　　○　　謝　符讀學士　○犄用道胡家楨謝恩○承侯請假十五日○　　　　　茸日○　年龍　十日○　見　　景善　應簿胡　楨皇上明日用　辦事召見後　宫人齋宫○發抄　爨靈　尉有　　　　當地斥革訊兠奉祿　着照所請兵部知道欽此○又審明郾城縣民李奉先叩閽案定　奉硃批刑部發實　出○又　　　　　光州營避　奉硃批兵部　奏欽此○劉秉璋奏蒲江令鳳全調成都令奉硃批吏　議奏　　○又　將廢馳營伍之　川營都司廣綸等革職　辦奉硃批着照所請兵部知道欽此○○頭品頂戴護理安徽巡　布政使臣　　　春跪奏爲揀員酌補尊缺知縣以　治理恭摺仰祈聖鑒事竊照鳳陽縣知縣熊祖詒在任丁　　缺　經准部　覆　外使補在案伏查定例外任官道府以至佐雜等官在任下憂之缺卽以丁憂本日作爲開缺日其毎月自初一日起至三十日止　　一次等因今　塲　知縣　祖韻於光緒十六年十月初九日在任丁憂應以是日作爲開缺日期歸十六年十月分截缺係　調缺毋庸　　應卽遴員請補　據署布政便嵩崑署按察　丁　會同遴選查有同知銜另補知縣符兆鵬堪以酌補鳳　縣知縣詳請具奏前來臣查例載州　應調缺出俱令於現任人員内揀選調補如無合例堪調之員准以奉旨命　曁會任實缺侯補並進士卽用人員酌量補用又初補後因人地不宜撤回煩簡通補如補煩缺或補簡缺再調又再調應繳前任内罰俸銀兩　　語查鳳陽縣知縣係衝緊　調　缺爲鳳　府附郭首邑地當孔道政務殷繁民俗强悍素稱難治非幹練勤能熟悉情形之員難期勝任臣與藩臬兩司在於現任各員内逐一遴選非　居要缺卽人地未宜亦無奉旨命往曁曾任實缺候補人員其進士卽用班内因未歴　地方亦難勝此繁劇此外又無合例堪以應并之員復於曾任要缺撤回另補各員内詳加遴選查有同知銜另補知縣符兆鵬現年五十九歲廣東海康縣人由廪生中式咸豐六年内辰科補行乙卯科本省鄉試舉人同治二年癸亥恩科會試中式一百五十五名貢士殿試三甲第十九名進士引見奉旨以知縣卽用幾　安　在京丁憂回籍服滿起復於六年二月到省七年准補太湖縣知縣八年四月到任報捐同知銜並隨帶加一級十二年調補渦楊縣知縣十三年捐戴花翎是年大計保荐卓異光緒元年三月到渦陽縣調任三年以卓異俸滿併案引見奉旨回任准共卓異加一級仍註册候升領照到省奉飭回任九年辦理皖北賑務議叙加一級並因協獲羲城縣盜犯三名議叙加一級紀錄二次十四年撫臣陳　奏前開缺俟有相當缺出另行請補二月初九日奉旨依議欽此現署桐城縣篆務措置　如辦理井井有條該員才長心　謹愼從公以之酌補鳳陽縣知縣實堪勝任與例亦屬相符雖係題調要缺例應揀員調補惟人地實在　需例得據實陳明臣因地擇人不敢稍涉拘泥合無仰懇天恩俯准以該員符兆鵬酌補鳳陽縣知縣請補要缺知縣銜缺相當毋庸送部引見惟係務調後因人地不宜撤回今補要缺係屬再調應繳前任罰律銀兩已於光緒十五年三月十六日恭逢恩詔悉予豁免造册免繳除將　歴清册咨部查核外謹會同兩江總督臣劉坤一恭摺具陳伏乞皇上聖鑒勅部議覆施行謹奏奉硃批臾部議奏欽此○○奴才豐紳跪奏爲江寗副都統病難速痊據情代懇天恩俯准開缺回旗調　並擬遴員接署以重地方恭摺仰祈聖鑒事竊准江寗副都統承綬呈稱光緒十五年蒙恩調補江寗副都統兩年以來　惕從公　無報稱本年入實後忽患骽疾步　　艱承後年已六十有五精力漸衰江寗駐防責任綦重何敢以病軀戀棧致負 
生成呈請代奏　懇聖恩俯准開缺回旗調理等因前來奴才查該副都統承綬年逾六旬所患骽疾一時未能痊愈確係實情合無仰懇天恩俯准將江寗　都統奉綬開缺俾得回旗調理如蒙俞允所遺江寗副都統一缺查有京口副都統致麟熟悉旗務辦事安詳擬以該員調署遞隨京口副都統篆務該處爲迎商口岸華洋　處時有交涉事件非精明幹練熟諳洋務之員難期勝任查有江寗駐防掌　左司關防廂黄旗協領積患威望夙著胆識裴優屢經前任將軍穆騰阿希元奴才豐糾奏保均蒙聖恩存記摧用光緒十五年奏委讒理京口　都統篆務　理裕如兵民畏　擬卽飭　　理以資得力奴才與兩江督臣劉坤一往返面商意見相同所有副都統因　呈請開缺並擬遴員　署　由理合恭摺具陳伏乞皇上聖鑒訓示謹奏奉硃批另有旨欽此○○頭品頂戴雲南巡撫兼　　政臣譚鈞培跪奏爲查明同知陣亡質　恭摺仰祈聖鑒勅部旌卹以慰忠烈事竊查同治七年據前藩臬兩司詳稱據署普　鎭田仲興迤南道吳德清帮辦　夏家疇禀報景東同知調署元江直隷州沈保恒盜賣倉谷侵吞捐輸截殺都司李虎詳撤查叅委吳春然前往接　沈保恒帶練截江未得到任又田仲興因兵練不敷調遣約弟田仲反帶練助勦行至元江亦被沈保恒紥營江　截殺練丁不少田仲興　弟至元江入城沈保恒尙在江　進退無路於六年十二月二十六日投江自盡等情卽經前撫臣岑毓英於同治七年十一月具摺奏議開缺一面飭查沈保恒盜　倉谷劣跡果否情急自盡光緒四年據沈保恒之子沈履和前雲南補用同知帮辦元江州防務吳德森之胞弟四川補用知州吳鏡源各呈報威遠營右軍守備舒世泰勾通土匪攻陷元江州城戕害伊父沈保　　　奥總稍斃　又據元江州紳士劉　照等呈　該守備有通賊陷城虐民戕官情事前督臣迭飭司道確查提究舒世泰畏罪遠廳未到經前督臣劉長佑將舒世泰奏叅開缺光緒五年二月初七日准軍機大臣奉旨舒世泰着卽行革職嚴緝究辦欽此欽遵轉行沈年知府金樹纊等公呈沈保恒等死事情形復經臣飭道督州確查辦理兹據護理迤南道劉春霖督同署元江州知州馬普錡以卷宗　於兵燹田仲興等所禀倉谷捐輸等事無案可稽傳集該州糾耆詳細查訊僉稱咸豐十一年三月沈保恒署該州到任之際正盜賊峰起沈保恒性敏多才慷慨任事督率紳圑練兵籌餉不遺餘力髮匪攻城奮勇擊退復帶練兵跟追迤西股匪收復他郎廳城兼　迤西普洱一帶軍務與紳圑練勇共甘苦當時普元一帶未至十分被賊蹂躪者沈保恒之力也同治三年十一月土匪攻城沈保恆　道　刀率練親擊退之賊進而復退者再十二月二十七日舒世泰通賊大股來攻沈保退督戰於東城外江邊大呼殺賊陷陣賊出不窮衆寡不敵力竭陣亡妻徐氏長女吳沈氏先瘴故在此次女三女均長成聞父陣亡皆相號仰樂以殉元民將保恒二女屍塟州之熱水塘選有十三歳一女十歳一子沈保恒長婿吳德森署理鎭沅直隷同知卸任至元道阻窩　旋奉札帮辦防務至是隨同督戰一併陣亡選有七八齡子女各一並沈保恒子女均經家丁何昆率同雇婦陶氏携負縋城經州屬紳民沿途護送繞道逃回省城沈保恒平日　宫行政深得民心至今巷詠衢歌追思不已都司李虎係在元江興隆廠蒞事敲搕與廠民互鬥斃命田仲友之練丁因沿途滋擾被圑氏截殺吳春然之未得到任係爲逆氛所阻當時全　糜爛武員驕縱忽官忽賊肆無忌憚舒世泰於被撤後卽逃赴孟連土司地方　故倉谷捐輸爲圑練口糧經費所用非官有盜賣侵吞田仲興因舒世泰係其部下是以揑禀以掩逆跡前迤南道吳德清帮辦道頁　疇時在普洱係田仲興竊名具禀該總兵已於省城解圍陣亡等情取具紳耆切結　具事實履歴清册禀請具奏前來臣覆加確查鈞　實情沈保恒等一門忠烈未便聽其湮没合無仰懇天恩將沈保恆吳德森及沈保恒之二女俯准勅部分别旌卹以慰幽魂而彰忠烈除册結咨部查照外謹會同雲貴總督臣王文韶恭摺其陳伏乞皇上聖鑒訓示謹奏奉硃批該部議奏欽此 
 
