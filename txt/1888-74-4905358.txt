# 1888 - 74 - 4905358

 

Page 1

 
 
[經室解續編告白] [  點石齋主人敬啓]  
古訓是式權輿雅詩經解箸篇椒落載記卯金七略而後遂畫博士之官興午四部以還昨上太史之計隋殿嘉則卅萬卷廣内列　害宫大明五千書尚方給札果謡屈律東都之冊府蕩然花讖迷金南渡之縑緗罄矣永樂大典憂勝國之繁函圖書集成炳○熙朝之　笈莫不興墳邱索倚相讀之而難周甲乙丙丁李充署之而各當顧學承師法業重專家墨之守者輸乃攻鄭之申者王必絀一門七業分授通才三筆六詩孰兼衆藝阮元氏作張理網於經海羅珍饌於書廚浙水乘軺　詁巳登乎○○○乙覽嶺嶠建節經解又裒厥庚陳殫見洽聞發凡起例可謂盛矣然而窺天以管光景則萬古常新測海以蠡涓流則四注不竭獻王實事而求是楊雲後世而復生燈燈相傳火因不滅忖忖而鱯幅自不差此相國後人所以有　經室經解續　之輯也謹案阮氏前編或據全書影寫或依原本孤行或叢鈔而雜以專書或節取而尚非足本竄疇人於經傳據生世爲後先校長說文固六經之别子高郵廣雅僅小學之專門通人嫌其體例後學艱於搜尋繙到十行輒誦健忘之帚迷將五色恍登多寳之船有待變通未臻盡喜於是研幾一畫　夢三爻占現石齋黜枝辭之獪譎傳勦萬里汰易史之沿仍爰錄易之屬典始克明誓終悔過梅賾發光封之覆啓東　而引　豐熙僞日本之塹售西莊之掊擊爰錄書之屬而以逸周書附焉魯故韓故析其部居變雅正雅淆其篇第毛萇舊說剥蝕於雨風翼奉微言剌取於煨燼爰錄詩之屬圖失崔遊記淪王儉矯難讀爲易讀稷若覃其銳思有補亡乃不亡襄七矜其獨得爰錄儀禮之屬駁難無聞論評久缺杜子春洽熟頗姻故書元延明博通不愆宗略爰錄周禮之屬兩卷檀弓遠推物始一篇樂記猶存雅音說删道古豈沿正叔之瀋餘文勘曲園匪厥康成之車後爰錄禮記之屬附以大戴記而統之於三禮總義焉郭公尹氏闕文浸滋齊得邾都方言歧出補名字於懷祖解詁益精表朔閏於秋農宿離不貸爰錄春秋左傳之屬考劉申受之例釋實罕繼聲闡陳碩甫之禮徴竟成絕學爰錄春秋公羊傳之屬參古注於南江急讀緩讀覈補注於苕水大書特書爰錄春秋榖梁傳之屬而以三傳總義統焉訂　餘說於蕭然　飣蓋闕勒考信錄於洙泗稗販從删爰錄論語之屬字　詁戴君實可破其疑團滅國疏林臺卿可屬其臆見爰錄孟子之屬高密箋註勝唐宗宋相之論吳與輯述跨雲笈山房之本爰錄孝經之屬蔡學士枕胙文史識昧蟛蜞宋試官遴選英才名迷　　爰錄爾雅之屬而以小爾雅附焉千門萬戸斯庀建章之宫葢員軫方乃造顯慶之輅爰錄羣經總義之屬張參書聖肯沿巒字於六朝夢得詩豪猶怕　題於九日爰錄羣經文字之屬而以說文引經考附焉孫炎切音疑輾轉於蔥　李登聲類慨湮沒於蕭梁爰錄羣經音義之屬而以古音諧諸書附焉夫采庶子之春華必樹家丞之秋實南軒道學也而筆解兩論東坡辭章也而批抹七篇託權門之重擡塗塗漫附嗤斷爛之朝報陳陳相因爰錄諸家經義輯述之屬是編也成采書至百七十餘種之多積卷凡千二百一十有奇開卷得益以類相從無遠不搜所見略備雞　千　熊舐雙蹯如取如携有與有則沈醙濃郁信五經之無雙賅洽明通堪十事以對九惟是娄資禦冷糧贍饋貧髦士傳鈔恐鴻都之塡咽手民鏤刻防蝣畧之濡遲本齋石購靈峰墨融强水量才　短記事珠奇糾甲戌巳丑之譌奚止一官一集備天祿石渠之選無慚片玉片箋笑馮道之程能功猶未逮逾畢昇之活字巧不可階尅　明夏斷手殺青喜趁肥冬拈毫特白 
[防漸說]  
坤之初六曰履霜堅冰至說者謂履霜之時尚未見有堅冰也而堅冰之至可以預决盖漸之義也天下之事孰不生於漸而天下之事亦孰可不防其漸漸之時義大矣哉今試以物言之嘗見西人豢犬飼之以牛肉藉之以花氈犬安之若素也設或來至貧家投以飯粥則掉頭不顧望望然去之謂犬之性則然也豈其然哉貧家之犬投飯則甘飫糠亦飽而有時飼以牛羊等肉未嘗不以爲美卽此而知由苦而甘也易由甘而苦也難物情大都然也不特物而巳矣人亦何嘗不然當其未生也在母腹中飮母之而而亦能生初産一日不予食猶未聞其啼飢聲也越日飲之乳而乃知乳之可甘子之稍遲卽啼不能止漸長而予之以果餌則又漸知果餌之可甘爭梨奪棗而競心生矣又漸長而漸知肥醲甘脃則其欲愈盛其奉愈奢膏梁旣慣投以藜藿將無可下箸不足下咽彼生長於黎藿者則亦未必習於藜藿設有以膏粱進者未嘗不以爲美也不特食也衣亦如之紈袴旣慣而授以韋布覺其不適於體而彼韋布之子忽焉而易以綺羅則又不見其棄擲不顧也竊嘗兒上海之穿孝者矣平時綺羅輝映已成習慣忽焉而遭大故不得不稍循禮法遵制成服而大帛之冠大布之衣似有所不適於體抑恐不足以飾觀於是有以眞珠打成帽結以白縐製成皮袍天天花酒日日馬車此其人豈眞不知王法不知天倫而甘於自外名教受人唾駡哉殆亦習慣自然竟有非此不適者而聖人食稻衣錦於汝安乎之說又生平未嘗聞及夫安得不出乎此若此等人者人皆駡之吾則諒之至於以洋縀花羽爲素服而不問其顔色之宜素與否花色之嬌豔與否以爲此非綢也於吾心斯安矣彼其人則本知食稻衣錦之有所不可而爲此掩耳盜鈴之事其罪若可减其心尢可誅而要皆漸之一字害之試觀鄕村之子斷不敢以一絲加於孝子之身豈其天性獨厚哉亦習俗則然耳若夫衣食之外其可欲者不可以更僕數而上海之地則尤甚嫖客賭客烟客酒客豈皆出於天生者耶嫖客之浪擲纒頭千金買笑人見其闊也而不知其初出手時何嘗若是亦不過先試之於么二漸及於長三又漸及於書寓然後私門住家無不欲遍嘗異味其膽由漸而大其見由漸而廣其用由漸而闊其産業資財由漸而消賭者當其始不過數十百錢之勝負耳漸而以數金爲孤注又漸而以數十金爲孤注又漸而至於數百金以馴至千金萬金見之者以爲此賭中之豪客也而不知其豪也有漸飮酒者初亦不敢放胆一二次醉後其量乃更增其害雖不若嫖賭之厲而酗酒閙事以至捕拘官罰者亦頗有之見者以爲此酒人之性使然其然乎其不然乎至于吸烟之人則其癮以漸而愈進其量以漸而愈加初時不過數分漸而加至一二錢矣又漸而加至四五錢矣又漸而加至七八錢矣其甚者乃至於漸增至一兩以外終日沈迷不醒手調口吸不復能計及於他事見者以爲吸烟之人大抵如是而不知其害實成於漸苟於漸也而善防之則又何至流而愈下也乎此說也不獨爲一人之身言之也推而至於一家有齊家之責者亦當以防漸爲務庶幾未雨綢繆不至臨渴掘井詩禮之家禮法不致放佚耕讀之家子弟不至妄爲防其漸而不至貽他日之後悔也推而至於一國有治國之責者亦當以防漸爲務有利可興漸次興之有弊當除漸次除之視國事無異於家事視一家無異於一身其漸愈多其防愈密而措置裕如矣卽推而至於天下有平天下之責者亦富以防漸爲務防民俗之漸偷則思所以培之防臣職之不共則思所以馭之防逸豫之漸開自深宫則自制而强抑之防外患之乘或生意外則長慮而却顧之今就中國而論所最宜防其漸者惟在中外交涉之事當未通商之始閉關絕客猶可自固至通商以後則埠以漸開而漸多西人以漸來而漸衆華人以漸見而漸慣西人以漸試而漸熟山川道里漸爲所周知風土人情漸爲所深悉而中國之人則初未聞漸通洋　漸精西法者有之亦不過寥寥數人而民間之居近通商各埠者則又漸與西人相習不但漸效其舉動而且漸學其性情漸而久焉不特出洋諸學徒之化爲西人己也卽内地諸人亦將漸化於西人此則大可慮之事亦所最宜防之事也爲此說者豈得巳哉 
 
 

Page 2

 
 
[本館接奉電音]  
　　昨接京友發來電音有本月初八日上諭三道敬謹譯登○二月初八日奉上諭剛毅奏特叅庸劣不職各員一摺山西靜樂縣知縣王勲立舉動輕浮難膺民社着以縣丞歸部銓選絳縣知縣趙彲熙年力就哀難期振作着勒令休致渾源州知州唐元齡公事積滯臨晉縣知縣李榮和性情拘謹均者開缺另補以肅官方餘着照所議辦理該部知道欽此同日奉上諭福建興泉永道員缺緊要著該督於通省道眞内揀員調補所遺員缺着吳世榮補授欽此同日奉上諭吏部奏遵議處分一摺翰林院侍讀學士錫鈞著照部議降四級調用不准抵銷欽此 
[帝京載筆]  
　　兵部示傳所有營衛武職人員應行赴部役供者本部定於正月二十一日投供二十二日過堂○規復制錢一事奉有 
懿旨准以大錢一文折抵制錢二文配搭行使步軍統領衙門順天府均以此次制錢一出恐無知奸民藉端煽惑以致大錢有壅滯之虞擬出示申明祗奉懿旨剴切曉諭凡商民所有當十大錢一文准其折抵二文一律行使俾軍民人等咸知大錢並不廢棄實與制錢相輔而行倘有匪徒把持行巿任意低昻藉此擾害錢法卽由該管地方立卽拿交衙門從重懲辦先行刊刷告示候開印後戸部搭放制錢明文知照到署卽行分發黏貼云○後藏遞到駐藏辦事大臣六百里緊報當經奏事官進呈御覽傳聞印度與廓藏毗連之處有英兵屯於境上整軍秣馬虎視眈眈是以封章入告然僅得諸傳言確否弗敢臆斷○蒙古王公等年班朝賀循例賞給綢縀數百卷並應加給鹽米川資旅費賞項等欵計實銀一萬一千八百兩例由戸部銀庫照數發交理藩院分放各王公等支領倘部庫尚未發給　古王公回旗在卽未便躭延照章先由理藩院如數墊放俟部欵領到再行歸還刻由理藩院造具各蒙古王公應得各欵數目分晰咨付戸部查核開放我朝優待遠藩誠可謂恩隆誼美矣○廂黄滿副都統文錦如鎭軍於正月二十晨前往祿米倉支領該旗甲米倉花戸呈騐米樣鎭軍逐加檢騐不堪兵食騐至數厫米色非但未能純潔且有霉變發塊者攙雜其中遂大發雷霆謂偌大之倉竟無佳米諒係爾等舞弊俟與惇邸晤面再譏遂登車而去並未支領○正月二十日二點鐘後二十分皇上乘轎至紫光閣升坐黄幄賜蒙古王公等筵宴照例分列兩旁菓殽點饌羅列當筵並賜以奶酒奶茶欽點善撲營布庫二等侍衛祥順等八人當塲貫跤勝者賜以紬縀酒食並點閱該營官兵騙馬騙駝各技及健銳營官兵對單刀對杆子回子營官兵唱回回曲爬杆踩䋲戲法等玩藝音律處亦演跑馬城唱小孩諸戲宴畢燃放花盒火傘蒙古王公等隨出座謝恩陛辭回北皇上乘轎還宫報時鐘已四點四十餘分矣○順天府官員吏役率農政耆民於日前恭詣先農壇藉田處演習耕藉一切禮儀盖恐今春皇帝親行耕藉典禮云○左右翼步軍營技勇練兵隊奉文檄飭開操傳諭該隊官兵於正月二十日夘刻齊赴安定德勝門外兩黄旗教塲以備該營官會同神機營委員閱視合操 
[遷署誌喜]  
　　臺灣巡撫署前在城内西門大街係淡水縣署舊址雖經兩次改造終嫌地勢褊窄不足壯觀客秋就署東另造行臺前後百餘椽鳥革翬飛極形巍煥臘初始告成劉省帥擇吉正月十五日遷移印委各員齊至申賀 
[接印盛儀]  
　　臺灣改設行省後撫藩兩憲印信尚未頒到故一切儀節仍照行營客冬由部來文言巳一律鑄就劉省帥遵卽札委藩庫廳沈君赴部　領歲杪抵臺擇於本年正月十九日已時開用是日由淡水縣傳齊執事人等將印恭置黄龍亭中前面導以儀仗有頭品頂戴兵部侍郎統屬文武世襲一等男等銜牌隨以吹手十數人沿途奏樂遊遍四門然後至北門大街返署其撫憲印信文曰福建臺灣巡撫藩憲印信文曰福建臺灣等處承宣布政使司是日自林詩甫星使以下印委各員均蟒袍補褂至撫藩兩署申賀省帥卽排齊執事答之 
[赤嵌山色]  
　　臺灣來信云刑部主事何主政維棟湖南人以翰林散館經劉爵帥奏調來臺專辦摺稿何君少年科第有志前程屢欲辭館赴部供職省帥倚之如左右手誖誖挽留去冬偶抱微疴乘輪内渡至邗上省視封翁兼以養病到未數日遽爾仙逝日前凶信來臺省帥擬爲出奏略謂臺灣烟瘴之地該員因勞病故請恩從優撫卹將來鳳詔頒來定邀九重曠典也○全臺營務處江蘇卽補道魯鏡涵觀察籍隷安徽前歲因丁太夫人之艱奔喪回里現己服闋重來想省帥必另有一番位置也○臺北西學堂洋教習布茂林擬就條陳數則具禀撫轅中有請另建洋樓廣增學額添設教習等事目下尚未奉批示也○去冬算學教習朱小樵司馬奉委　彰化一帶察勘建省基址旋於今正十二日遄返當奉撫憲面諭仍進學堂督率諸生按時作課○臺灣地處極南向時天時奇煖去歲之杪内山隠隠見雪故府城亦見微寒而基隆爲尤甚新正以來隂雨連綿望後始放晴光近則桃含宿雨柳帶朝烟大有春色滿園關不住之象矣○臺北創設電燈巳登本報兹悉北門外馬路上之電燈於正月十七夜燃放觀者如巿至東南西門各處不日工程告竣亦可大放光明矣 
[京江火警]  
　　本月初二日夜二鼓時鎭江西門外浮橋附近某姓家突遭回祿之灾遠近水龍爭先馳救計焚燒草屋十二戸始得火滅烟消事後聞火係匪徒所縱云○同時西津坊同興雜貨店亦遭火警推其緣由是日有乞兒苦索一文錢店主吝而不與反申申然作山膏之駡乞兒啣恨而去及至夜深人靜爇火於大紙撚上由門隙揷入連揷二紙撚俱墜火油桶中遂卽火勢蔓延不可收拾時店主方熟睡幸對門某甲出戸如厠瞥見火光駭極呼救店中人始驚醒相與汲水澆灌免兆焚如然亦險矣 
[皖江近事]  
　　正月二十四日有一童子手携金鑼隨一婦人沿街敲擊好事者詢之言二十三日午刻走失一六歲男孩如有收留者自甘重謝云云如是者兩日尚未尋獲究不識此掌中珠失子何所也○敬敷書院由陳大中丞示期正月二十四日扃門甄别先期經首府聯仙蘅太守曉諭諸生略謂上屆在院諸生由府備辦課卷其餘投考生等自備課卷屆期衣冠整嬌魚貫接領課卷不凖擁擠其投考者課卷仍由府每本給錢十六文繳卷時每人賞給蛋糕四兩仰見中丞培植人材之至意○委辦巢縣厘金總周彭受巨太守祿現奉撫憲札飭辦理支應局兼辦報銷所遺巢縣厘局差使以前署休憲縣知縣候補同知錢安甫司馬應豐接辦○在任卽選道池太江防府沈司馬守謙於正月二十五日抵省赴各大憲署卯賀新禧小作勾留禀辭回任○入春以後雪水消流塘間緑漲鴨頭幾至平堤拍岸○正月二十五日清晨練軍防營開操鎗聲隆隆驚回曉夢午刻操畢仍由舊路回營 
[曲江春宴]  
　　江西訪事人來信云梁湘南宗師取齊南昌府屬於正月二十五日行香放告二十六日開考二月十一日起馬按臨南康府接考九江饒州廣信等府○湖南救嬰局寳善堂紳董周鐵眞觀察漢自號鐵道人隨營二十餘年事定後筮仕秦隴近始錦旋實心行善歲救女嬰至數千百口復廣集資斧刊送善書呈請湘撫卞中丞分别咨送各督撫札發各州縣日前湖南新刊得一錄持贈江右諸善士并擬本年秋閳前分布各學送考書斗轉發各生以期流徧全省云○江省自舊冬迄今梨園戲劇累月不休每班日得錢逾百千合邀戲班計之所費巳不少矣日前有某戲旦爲某公召以佑觴姗姗來遲意甚矜貴某公怒飛一觥以告座客曰請諸君嗣後勿用某戲班座客應之曰諾該戲班遂不覺聲價賴減云 
[袁江雜錄]  
　　署兩淮鹽運使田都轉由邦上來浦於正月二十七日行抵碼頭旋卽登岸謁見各憲○新任沭陽縣文麗峯大令於二十六日自省垣捧檄來浦叅謁各憲旋卽莅任○熊主政東美素以書法見長自東晉北魏下迨唐宋無不手參心會淹有衆長洵不愧爲名家駒也 
 
 

Page 3

 
 
遽於正月二十五日溘逝中年殂謝聞者傷之○某氏婦因細故與其夫反目初欲覓洋烟以圖自盡不可得乃乘間粧束停妥閉戸自經少頃家人見房門忽淹不覺驚疑搥門而入則巳玉隕香消矣家庭細故以死殉之此誠所謂愚婦之愚也○豐濟倉於二月初一日出陳易新其陳者發售民間因民間價賤每石只定價一千八百文○民間購用洋油愈推愈廣價亦漸增向者一兩值錢兩個半今則增至三個半矣 
[厦門紀事]  
　　德國三枝桅大兵船璧斯瑪爾格子正月二十七日入口寄椗厦門日入口寄椗厦門港龍泉宫外○二十八日清晨接得德皇薨逝電音各西商各領事署及港内中西各舟均下半旗以誌哀悼德兵船則於二十九日早上八點鐘時將桅斜偃每隔三分半鐘放砲一門至十點三刻共放砲六十六門所以吊德皇之逝世至十二點鐘時又連放大砲三十三門桅上高懸德國兵船旗三面船梢之旂亦　之桅頂以賀新皇登基是時厦門港砲臺亦燃砲三十三門以應中外和睦於此可見也○興泉永道奎樂峯觀察赴省賀年於正月二十八日回厦陸路提督孫庚堂軍門由泉州來厦擬偕彭提憲仝赴福州 
[甄别定期]  
　　寗波各書院肄業生童定例每年甄别一次本年胡練溪太守示期二月十二日甄别月湖書院初八日甄别孝廉堂 
[冠盖往來]  
　　前出使日本大臣徐孫麒星使於前日由籍來申暫駐新閘西首金陵公所昨午乘輿入城拜客○長江水帥提督李 
軍門抵滬後於昨午乘坐緑呢大轎次第詣各署拜客 
[英兵操演]  
昨日午前十點鐘時有英水師一隊從英大馬路向西過泥城橋至跑馬廳前　演先以隢大旗及兵目繼則樂工多名及鎗隊約二百名殿以持斧曁挑篷帳者三十名然後由兵官醫生押隊操畢仍從原路回至浦灘下舢板船渡回兵艦 
[研訊賭案]  
包探陳阿九顧阿六至英廨禀稱麥捕頭諭飭查提局賭之汪蓮生昨夜在兆榮里妓院内拿獲送案至局賭情形小的等並未知悉陳某稱職員向爲絲業與自稱蘇州人之汪蓮生相識繼爲之代保莊銀四百餘兩伊回蘇後由職員墊付後知其在籍犯賭由長洲縣懲辦釋出後故智復萌致再訪拿潛逃來滬又敢輾轉使其妻女引誘現在德興里職之小妾至謝硯亭家聚賭同賭者無非妓女鴇兒之類雖知姓名不忍拖累職得知盤詰妾堅不肯言明實數且屢欲吞烟畢命查汪無惡不作前曾姦佔某姓二女今旣由捕房拘案請卽訪查究辦汪藍頂煌煌然供稱蘇州人名利生號利卿别號蓮生前曾與張幼亭合開恒春永茶棧現已閉歇回蘇今欲赴天津順道來滬並未與陳妾同賭亦未到過謝家况無欠伊銀兩之事惟伊曾欠我銀立有憑據現在原籍家中容再呈案所云誘佔人家女子之事尤屬蹤影全無陳稱墊付莊銀有帳可稽且有汪信蔡太守問汪爾在籍犯賭由長洲縣懲辦此事果有之乎答稱逢塲作戲被人控諸長洲縣因之管押幾天由臬憲批令職等四人共罰洋一千二百元了案太守飭將汪暫押飭捕房查明局賭之實在情形覆候核辦 
[攔輿彚志]  
昨日午刻裴邑尊拜客回突有江北小車夫十餘名攔輿遞禀並有海攔輿遞禀並有海門人王子培控稱沙船戸宓裕山圖吞欠欵唐王氏遞禀控女婿蔡某吞沒錢物顧興山之妻某氏求將女兒給領裴邑尊卽坐二堂一一訊問各車夫稱小的等在租界推車度日困苦不堪捐費太多萬難籌措今聞又欲加捐是以禀求矜宥邑尊見禀上並不具名乃將原禀擲還令開呈姓名候核王稱小的向業槽坊前年宓招爲船夥陸續墊銀逐月辛工亦不付下共結欠錢一百八十九千歇業後向之索取一味玩延去歲之杪曾具詞呈控旋經人從中理處前日知伊在曾永吉烟館中并聞攬裝浙江糧米將次出洋是以向之索取伊竟恃蠻將小的洋布馬褂撕破邑尊着候檢閱原卷核辦王氏稱小婦人有錢二十千珍珠數粒被女婿吞沒叩乞究追邑尊問爾有兒子否答稱有邑尊着挈同兒子來案訊明核辦顧某氏稱小婦人之女於去冬被張中寳所誘控經總巡局送案訊押叩求給領回家管束邑尊斥令退去候查原卷核辦 
[英界公堂瑣案]  
張雲階訴稱廣東人開設水菓店朱繼善來買甘蔗計洋二角付下洋一元持往錢庄估看後索找小洋論價不合卽將原洋取去俄又言情願找小洋八角找付後朱卽奔逃甘蔗亦未取去爲此懷疑追回及再估已被掉換銅洋是以交捕送案朱供金陵人現開烟館洋由烟客交下並不知爲銅質蔡太守判管押二十一天銅洋銷燬○二百八十五號華捕禀稱昨見粤人黄阿土在路旁設六門小賭攤爲此拘拿連賭具送案黄供順德縣人年十九歲偶犯小賭叩乞施恩蔡太守判押候函送廣肇公所資遺回籍賭具銷毁○一百三十九號華捕禀稱昨見王永和駕馬車停在某洋行門首並無捐照且馬極瘦瘠照租界章程不應用以駕車爲此帶至捕房將王暫押馬則交人喂養計費麩料洋三角今已由王照償王供吳淞人駕車往來淞滬並不至租界是以未經領照此次客言須送全總匯始可付錢無奈在租界暫停至馬則尚不瘦極蔡太守謂王車因送客而來不應久停在路且馬已瘦極未免殘忍今姑從寛着將馬喂養肥壯始准駕車○二百二十四號華捕禀稱小竊張阿永時在菜巿行竊鷄鴨蛋魚肉等物昨又竊蛋被獲送案失主今未到來張供以後不敢再犯尚乞恩恕蔡太守着從寛開釋諭以嗣後須安分守己得再犯行竊 
[法界捕房瑣事]  
前日傍晚有粮米船水手甲乙丙三人相約至小東門外萬興酒肆小飲傳杯弄盞歡樂無涯酒興旣闌蹩躃而出因計酒值致與酒保紛爭將碗盞　凳掀翻嗶拍乒乓響聲互作酒保遂喚巡捕至將三人拘入捕房昨晨轉解大巡捕房備總巡研詰情由原告稱刻已有人調處自願賠償請將三人釋出可也捕頭允之○西洋涇浜露天賭檯喝雉呼盧誘人財物或遇賭客腰纒已罄則禠衣脱帽以抵博進資爲害地方不堪殫述屢經英法兩捕房會同拿捉若輩以利之所在旋懲旋犯終未能盡絕根株日前法捕頭備德祿定有新章改派西捕在彼巡緝賭徒始稍稍歛跡無復骨骰丁丁聲與轔轔然車聲互答矣 
[上海四馬路高易公館内籌賑所同人公啓]  
敬啓者敝同人於乙酉年仲夏因兩廣災祲在高易公館設局籌振歷年經辦直順山東豫皖等處振捐事務所有收解振欵往來函件皆賴李秋坪翁經理遇事躬親遂至積勞成疾去年初冬復患咯血之症詎料醫藥罔効於本月初七日遽爾仙逝哀悼良深惟目下豫皖災形吃緊待振方殷同人等目覩時艱勢難中輟今仍在該處照常辦理所有收解各欵公文函牘由詠南陳德薰具名代理以資簡便而維大局特此佈聞伏惟公鑒唐廷柱唐廷樞徐潤陳維翰趙萬清李文明韋國華梁應棉葉道廣鄭廷江鄭之驊李同新陳德駒陳德薰何景儀清白吏裔無私子等拜啓 
[上海陳家木橋電局豫皖賑捐處初四至初七事略]  
兩廣電局電云正月廿一至三十共收賑銀八十兩另○敝處所解第十批豫賑銀兩由蔚盛長合盛元存義公元豐玖日昇昌五號分匯其匯信及公信托揚州轉遞以期迅速頃接揚州陳煦翁復信　前項匯信等件業已專足送汴想不日可到矣○蘇電局巢十三批常昭凝善堂四十三四十四批武陽保嬰局廿一批江隂縣許第二批鄂省公濟益官銀號七批金陵善隆莊三批湖州仁濟堂八批均到先此報聞 
[鉅欵助賑]  
筠陽河南後裔大善士客杪因令弟身患腹脹禱告上蒼仰求延齡保泰兹將完願規銀一千兩由蔚盛長票號寄到委解河南鄭州屬境散放同日大團鎭王義隆號善士成龍來函知募得令弟省香仁兄撙節春宴洋五十元委濟鄭賑此皆一門雍睦洵可風世也
上海北巿絲業會館籌賑公所愚弟少欽施善昌謹誌二月初五日 
 
 

Page 4

 
 
[書畫助賑]  
　　嘉善浦少篁明經工篆隸畫山水樹石今春作客申江願助賑捐以資善舉扇冊五十件每件减取二角三四尺條幅廿堂每堂减取三尺一洋四尺二洋均由寳善街北錦潤四馬路蕙風閣收付七日取件信資自給現寓三馬路兆新里與郭少泉同居里人代啓 
[觀新丹桂伶人滿天飛兄弟與飛來鳳演雙跑馬戲不禁拍案呌絕爲賦長歌一章]  
　　金鐃乍響擊鼓鏜鞭直出神飛揚北方健兒好身手顧盼奕奕生輝光初如蒼屬盤空際欲下不下參翺翔繼如怒猊忽抉石胆落魄奪身欲僵緣竿本是尋常技見此乃歎技無雙置身臺頂高岌岌一落奚啻千丈强兎起鶻落色不變何怪絕藝稱遐方有西人約伴往觀莫不拍手擲足稱爲絕藝大好頭顱堅如鐵千鈞重壓無所傷柔者能剛累不墜繞指柔復日鍊鋼一手一足臥空際三入植立猶徬徨齒牙餘力勢獨勁任人攀附輕蜩螗滿天飛舞塵不動意氣穆穆神洋洋飛來一鳳偶展翼從容跌宕無慌忙我來觀劇不同趣所愛本止在崑腔志和音雅戞金玉聽之不覺成坐忘小金寳崑曲稱最余極喜聽之 
今覩此技亦心折豪興勃發志昻　英雄兒女本無别雌伏豈僅搶榆枋君不見聞雞猶欲拔劍舞覩此能不舉十觴鏡中花史醉筆 
[贈花多福詞史]  
一枝穠艷占春先解舞腰肢劇可憐燕子樓臺無賴月杏花城郭奈何天夢爲蝴蝶皆香國修到鴛鴦是水仙緑酒紅燈人語悄爲卿辜負是　綿清和坊裏認批把再訪桃源路未差遮莫簫聲能引鳳乍教弓影錯疑蛇雙飛比翼雌雄鳥六出連枝姊妹花簾下梳頭曾悟道天台底事餉明麻[  大一山人急就章]  
高昌寒食生緣慳一面日讀報館文其議論往往與子合頗心折焉古人有不謀面爲知巳者殆佛氏所謂緣歟從弟蔚亭與君交雨窓無 
[俚作此贈之爲他日謀面劵]  
奇文鬱律散寰區讀遍通儒逮賈胡域外傳鈔手腕脫藝林創局古來無灝氣盤空互兩間文章有用始爲難若參厚勁艱深筆漢固唐翺宋半山四顧蒼茫天地窄爨桐眞賞有何人神姿未覩心先折一箇文星耀海濱鴛湖繭禪生王景曾稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海北絲業會舘籌賑公所施少欽經收山東順直河南皖北賑捐丁亥十一月十三日第一千五百八十次清單]  
春成衣莊省荼資洋二元瀏河源泰掣運局徐心泉募鹽船　曹光泰六元嘉定葛吟梅舘主募朱氏一百元瀏河至德堂四角隠名氏不書各三角嘉定喬泳興二元朱新德完愿廿元江隂趙載祺求病速愈由蘇州寄來廿元青照堂元愿　元無錫陶謙益各友省鐘心資三　蘇州金鼎募與善氏求孫病愈二元朱餘慶堂六元徐松茂五元朱新記四元江右楊振乾求妻分娩平安合宅清吉甘元嘉善縣署王觀瀾爲父病愈完愿廿兀陳留郡全記各五角江彩翁由義泰和來三十兀崑山祥隆昌助棉衣六元鎭江張愼德堂二元徐秉哲五元鎭江周三元張二元邵一元力不足二　湘渾森記求平安三元延生堂保親益壽二元無名氏一角王琮顯求女秀華病愈十元隠名氏十二元隠名氏求病愈一元裕成號童子卿三十元古陶山人求身安由恊同慶來規七十兩浙湖周敦睦堂祈保路上平安由江西寄來爛板二元計重一兩二錢紹城不忍誑人銅洋九元力不從心銅洋二元請熔銅洋六元三角杭州福記銅洋十一元○馮存仁來周奎照募周少卿　一元葉仿梅周望曾葉心柏三戸各三角周恕堂二角周純甫一清氏王豐海周登雲　豐森十齡童子葉箎彦十二齡童子葉笏彦五齡童周盻柯八戸各一角周梅生五分十四齡周履祉　齡周晋祺五齡周鼎禧三戸均預　元旦福錢各一百文共十七戸合洋三元錢廿文○綺園朱少梅瞿桂泉胡敬之蛟川無名氏四戸　愿林雲坡何世論王玉峰瞿翰芬將順發顧錦堂鄭子梅張祥華林子高林元道林家焯方　才李永濤傳邦富李大雪勉力子丁元興陳勗初省吾齋十九戸各一元共廿八戸合洋十元○寗波新關文案處募何惟燡惟銳爲父資冥福洋十元　笏山房一元折燭捐錢七百五十文○坦直橋施雲甫募程無名洋一元無力子銅洋一元○川沙裕記紙號募湧源棧沈桂堂各五角吳星照四角勞文勲三角錢劭亭陳麗生錢復　費杏林吳星照陳星園王信洲七戸各一角黄春芳郁豫璜各五分共十二戸合二元五角○京口鄭瑞成隠名氏洋二元無名氏一元○延康莊來無名氏　十元雨韭菴無名　各一元葆甡像成茂成三棧合一兀李漢云　角趙必濟錢二百八十吉其昌二百四十余慶龍余雨韭周定成苗吐華樓英許可期雙美馮庭隆朱來發美良才十戸各二百余間青天夢各一百廿文余慶祈紹宋紹勤紹宗四戸各一百共廿五合洋十六元二角○公平經租帳房募在紹芬堂洋四元汪采卿吳蓮塘各二凡汪蟾清胡秉釗　質　石芝菴余伯堂五戸各一元　文選　文德余星園力不從心四戸各五角共十二戸合十五元○漢口無名不　募陳童陳無名士同善士五戸各錢五百喜願緣三百十七劉金翁余湯陳名氏程名　五戸各三百文顧余無名氏莊湯袁無名氏炳記八戸各　百張盧袁林盧湯王花袁張林莊六宫無名士無民士莊慶官無名氏劉氏十七戸各一百文共三十六戸合洋七元蕪湖信和號募崔有漢洋一元崔　全錢五百王順興江記漢記三戸各二百祥鑫一百五十共六戸合洋二元錢二百○中湘資源昌募春記號錢二千馬意誠堂無名氏勤裕堂訓經　林偉堂李介眉李翰臣隆昌源春永大資微潤深勤氏昌再者唐寅記迎吉氏記心齋經問堂手揖者代求子募不足無名氏廿一戸各二百無名氏一百共廿三戸合洋六元○仙鎭不留　二戸各洋一元又五角乂四角又三角又二角無名氏二戸各五角又二角又二角又一角共十一戸合五元○怡和帳房三記李蔭庭龐善和邵芬　張　臣五戸各二元○蘇州丁公舘募唐潤生洋丨元李繡園錢三百文丁靜波隠名氏各二百文何石卿丁子涵黄壽泉姜瑞清朱韻舟顧載卿張永記施子程錢畹香黄本立項保陳厚生仁壽廬十三戸各一百共十七戸合洋三○鎭江鎭名氏錢四百三十邗江練餘慶　松江趙三戸各三百文共四戸合洋一元○金陵老廣和洋六元敬愛堂應四元長慶堂彭詠竹書屋裕修堂郭陳氏三戸各一元德潤參號來○和號募吳秀卿全益號各一元王文坤七角張小毛胡阿也無民氏張阿生四戸各五角王九高四角張祖水三角明經無力　陳正新張阿土梁文治胡天令王岳亭無名氏耕讀　屋八戸各二角十七戸合洋七○同德洋一元又募泊廬軒錢五百三槐堂三百文東海堂二百文共四戸合洋二元○鎭江萬鎰典洋二元又募受記二　吳記記馮周巳知公合席余六戸各一元○鎭江許洪源募許聯璧　一元許子一元錢三百五十文方壽徴葉丹崖無名氏三戸各五百周谷　三百文無名氏高錫五各二百文朱錫榮陳雨亭李月坪沈子云吳懋森無名氏六戸各一百文共十四戸合洋五元又無名氏銅洋二元○乾盛泰來鏡雪子洋十　周德堂八元固本堂宏記號樹德堂勉齋幹之五戸各二劉有光楊游丞祈病愈求消除四戸各一元叨上挽迴氏王豫泰小康禱氏裕後堂忠義店謙泰店　善堂湧立再立誠堂敬戒氏不如愿氏惟祈氏小恭　元利生十四戸各五角小奉民四角志於道添再求有因氏願來氏立里堂戒心堂生民來七戸各三角仁未氏願速賑各二角聞心慘一角共三十六戸合四十二　○嘉郡申昌　丁敬脩堂　一元銅　　元銅洋二元王嘯峰三百陳復宗沈阿德李頡雲沈東山金子琴袁玉慶許高發徐竹軒頃寛餘顧亦着郎翁吳香白張餘昌顧耕石袁訪舟十五戸各二百文顧子培一百文共十八合洋四元銅洋二元 
[上海三馬路與昌協賑公所陳竹坪經收順直山東河南皖北賑捐十一月廿一日第八百七十一次清單]  
晋濟冊閩垣后曹徐寄來祈母親康健人劉徐氏各一元代募 
九角邱春孫無名邱省　金安生沈和齋徐奎臣六人各四百以上五○又本埠伍止波求弟病愈五元○另收河南賑○振號交來劉炳源來身體康健六元求母　長春居家春平安六元伯胡氏五元子奎記求子三元求雙親合家福祿長春平安姚小安各二元以上廿四元○杭州板兒巷黄公舘來修德堂一元種緣山房五角誦芬小舘三角惜紅外史碧悟館主望　外史彈棋居士夢花　主人五戸各二角存忍　多子堂各一角以上共三○以上係水灾圖冊○南翔恊昌典衆友節省冬至節並過年開巿等筵移賑洋三十元同泰莊濟恆各二元恊昌典三元銅洋一元福泰庄一元王點史銅洋一元陳蓉芳八角夏生義松盛庄各半元勉力子二角以上合洋四十元又銅洋二元○漢口錦屏山房樵它銀一錠甲規銀四兩七錢四分五○揚州仙如鎭　捐局來無名氏一元○悅泰藥村行交來廣德州泰盛號程渭占善士募廣德張光裕堂　元趙藜臣四元温實書堂朱瑞文堂休寗程渭占張東盛四人各二元吳寳信堂乾德土棧貴池注登熙王榮和王祿成將志雷鼎隆興記義泰坤大鄭瑞坊十一戸各一　無名二戸各半元以上洋三十四元○申報舘交來退思齋主人銀四錢寗多級方佛　多宋廷席文煥將存德王德恆何雙志七戸各銀二錢寗貴榮寗平貴寗增保寗曾估寗文裕貴子欣曾定候曾啓昆席成奎堦力寳齋王學鍾　福恩方增珠董嵩其李平甫文俊堂成少堂席成薰存月坡方來格王方學德月峰斐延林許錫麟平和齋福永齋李若農將同格方雲亭斐延鑽許錫昆三十二戸各銀一錢以上令來規銀五兩○無錫正泰號來錫山居士無民梁溪居士三日各一元無名胡春榮各三百陳福壽朱和尚胡金生各一百以上共來四元○崇讓堂劉十元裕康行二元以上來十二元○以上均有福冊○内九記洋一百元英與記保右父母康健增壽五十元○錢士一元元嚴如松售出錫箔資移賑一元○昆山良濟堂王小翁四元繆餘慶二元以上共六元無名三元内佔出銅洋一元○陳公　堂一元○眞州未遂子募白下朱四十元金陵印九齡二元二八來洋四十二元○以上共收河南賑洋三百廿一元規元九兩七錢四分五厘銅洋三元○本日共收洋三百三十一元規銀九兩七錢四分五厘銅洋三元合并聲明 
[上海四馬路高易公舘内籌賑所李秋坪經收河南皖北十二月十六十七日第三十次賑欵清單]  
十六日怡盛實庄交來厦門馬近光翁募河南册五扣邱齡　洋六元勉力生四元勉力生三元沈昆馬祖培先進第馬伯常邱新在孫汝修各二　邱正朝邱曾恭曾壽邱鴻儀邱曾鴻邱曾紹楊可見楊本梯本論本鴉林雲沈雲鴻徐逹先劉汝珊林宗翰陳之麟吳夢丹鄭　裕沈有美高懋勲高期遠沈木李瓊輝吳世奇林夢九沈承勲鄭瑞餘林卓人鄭薰許光沈瀛李文川李魁廖彭年林蔭萱陳之倫李林越高期遠高懋勲沈召南張萬選沈玉倫蔡榖詒堂邱增献林喜亭沈樹春陳之林許其昌鄭登洲楊鶴齡楊碩彦楊長青沈士林沈太和謝鴻恩吳淡莊李道楊施樹德堂林觀蘭邱增献林光觀馬孝振馬孝興各洋一元沈召輝陳騰交補過紆邱增材邛道鄒謝雲章林百樣葉葆華劉樹勲鍾銘　翼謝學芝江淡莊吳夢沂林壽臣枕曉汀李春兀鍤音鴻謝登俊陽本容楊大忭謝丕文各半元共捐洋一百元申元七十三兩○許培源七角顧乾記三角彭入坤　大記根記張志高流源各一角共洋二元○朱涇石湖文杜洋四元○海鹽徐善存堂放生移助　八元○○十七日后媵項立中翁募項立中洋四元錢六百四十燕翼堂吳逹高黄敬之施慶君潘燮卿各洋一元程升如諸蘭圃合一元王鳴之程大椿章俊千合一元程心如孫本立合一元張映川等五戸合二元張鳳悟等五合洋　元程成春等十一人洋三元胡效周　三百六十共捐洋十九元錢一千申洋一元○蔚泰厚實號來毛蔚起堂各五兩繼亭書屋二兩共捐銀五十兩申元五十二兩七錢五○心均道人花洋四元金興隆周成發各花洋二元臥雲野人德昌號葉葆華各花洋一元聯鹿氏健桐銘謙初安居士各花洋一元共花洋十三元調來英洋十二元錢六百八十○湖北淮軍收支轉運局寄來劉耕德堂戊午生助文銀五十兩伸規元五十兩零九錢八分○○以上兩日統共收規元一百七十六兩七錢三分英洋四十六元錢六百八十文 
[上海北巿絲業會舘籌賑公所施少欽經收順直河南皖北賑捐丁亥十一月十四日第一千五百八十一次清單]  
翁詠笙洋一元七角陳厚齋三十元徐門顧氏十二元寗波祝世昌世祚一元華禮堂募存心堂由恊源莊來三十元大團李鴻者樹德堂沈二元浙寗余初劉封記劉其記李受記合四元蘇州惲募洗蕉老人求合家平安五十　澄心書屋求孫女病愈五元嘉興先得居愿二元直塘凌增榮求子病愈二十元浙杭無名氏四宜軒無名氏合三元崑山和燭號求平安十元蘇州錢學　求父病愈三元彭客安客各一元不留名有心無力各五角祈安一元西塘寄軒等三戸一元無名氏二　元嘉興府署無名氏一元存心氏六元○壽康庄募德馨書屋翰香書屋魏洽記三一各五角復雲道人壽萱草堂劉退思主不力子補拙軒天涯蓬客張如記越蘭風主松潭散人劉蓉記十戸各三角長隆主人成記各二元羅綺春一角共十六戸合洋五元○寗波吕臣記三角無力氏二角五分樂校記陸慈記舒炳記吕昆記四戸各二角陳子記一角五分張德記張德茂無名氏方生記陸榮記五戸各一角共十二合洋二元○寗渡乞鄰而與人募積慶堂潘一元孫後卿劉芝亭樓采芝汪兆周董子桂陳漁笙六戸合二元馬旭虞子朱載恩袁爾康范芝舟王于蔡六戸合一元烏文星周得標楊得標吳春桂王三林五戸合一元徐吟川范光裕汪式文陳卿李滋甫樂小餘張萸洲余昌祿俞遥生徐兆姑十戸令二元共二十八戸合洋七元○浙寗源潤號募余德潤六元陳永慶童麗記各二元周　震劉文輝費簪珍何繼祥張魯昌五戸各一元周寳仁江梧生各五角共十戸合十六元○浙寗蘇謙泰寄來王成堂胡五元金綿泰四元張珊甫金長成萬恭甬生三戸各一元○桐鄕費安澄陳德星各十元費吳氏二元費蕭氏一元○生記布庄募薛運生薛品之李少齋程華封翟紫卿汪蕭九鄭少圃七戸各二角李益峰余道生唐鴻壽丁吟桂鄭子文金少儒六戸各一角共十三戸合洋二元○常熟義隆號交來林餘慶葉慶晏土王緯卿三戸各錢二　七十文葉潤生蔡奎林吳少漁三戸各二百文福記四伯十文陳誦棠朱傳桂各一伯文人九戸合洋兩元元○蘇州福來康交來綿綿子一元無名氏錢四伯文東　舍　軒各一伯文共四戸合洋一　錢六百文○常州吳濬孫禾尤山余琛記三戸合洋三　董蘇記董長慶各錢五百文余慶記吳絳蓮各一百文共七戸合洋四元○常熟孫伯涵募陳憲亭石惠山洋五角季富記錢八百七十八文葛義興四百文軀邪求延年三百八十大昌三廿無名氏二百十四陳憲亭貽欵移賑各二伯七十有心無力孫涵各一百六十四罰遲一百八十五孫謹齋一百六十三元共十二戸合洋四元錢三十五　嘉廣生交來桑榆氏錢四百春記三百葉生記文記號芥高記四戸各二百多記一百四十一峰氏徐廣記鄕記幼記餘記五戸各一百共十二戸合洋二元錢一百○徐竹記募佘松園對開洋一元毛崑洋五角徐祝記范於田姚和生丁寳銓徐朗甫自愧子蔣先生自漸非不書名九戸各一角孔心田錢一共十二戸合洋一元四角虚對開一元錢一百○葛周氏法名靜由洋十元徐連寳共春林周寳仙三戸各一元馮連芳半元吳桂卿吳李氏劉何氏葛天福四戸各二角程錦堂三角金小姐一角查祥榮周桂卿趙玉資鳳仙張文卿五戸各錢三百周大入五百沈自寳陳阿阻王陳氏沈巧姐徐少卿武玉珍張彩林大小姐張寳琴龔桃氏沈雅仙新德仙周彩寳王桂卿王文仙張胡卿兒玉琴白娘娘十九戸各二百李竹峰范九山錢瀛樂薛毛山姚錦堂愼卿葉靜星華松山顧毛氏阿六姐朱五福金家姝　杏森孫榮堂顧王生十五戸各一百共五十一戸合洋十三元小洋十六角錢七千六百文 
[上海一馬路與昌恊賑公所陳竹坪經收山直隸河南皖北賑捐十一月廿一日第八百七十二次清單]  
同泰線店王求保平安洋十元滬報舘交來再生生五元○○另收河南賑○湖州吳興安定易安居十募樂安寳書主人求保平安可談氏求壽曹陳氏求壽三戸各一元以上共三元○金山衛横浦場胡募自求齋二元○如臯係堯欽善士續山顧子讀書猛進人惟永巳知不求人和嚴俊民薑芥子煥廷氏六戸共洋六元○蘇州無名氏來錢松濤姚馥亭吳培卿王哲明培本堂袁五戸合一元蘇州陳嘉和來思過草堂廬各一元　益甫一角共二元一角以上均昱行道福冊○保命延生冊無錫逹源莊顧子記六元顧說記顧孝弟各五元施永記一元逹記銅洋二　又惟善爲實　顧根培十元不留名一元以上共洋廿八元銅一元○救災圖册京口紫陽堂悔堂悔庵禮資移賑各二元無名氏隠名氏各一元以上共六元○保命延生冊平湖縣署交無名氏一元汪盛氏無力人如一角以上實來洋一元錢一百另四○救命二摺鳳溪茂盛豐來怡記立元○河振冊秦郵　鏡齋善士募張紹庭楊升甫吳姓不留名三戸各一元又靈册李公順周　元周祥元王元慶周履恒戴一善戴義　周恒益張秦恒九戸錢一千李恒裕千四百以　二冊共來　十三　○救命二摺解睛峰行餘軒汪勉力子三戸各一元徐其害鉛洋一元以上共洋三元鉛洋一元○救命二摺元大煤炭店來錢二　○復游庸寳號交來誠悟子求保平安五十元不書名求合家平安二元謝幼安四元平安堂十元無名氏一元又銅洋一元金菊主人一元仙居王月坡兩元無名氏銅洋五　嚴稚記五百西山樵者錢二百另　以上共收河南賑洋一百四十元銅洋八元鉛洋一元小洋一角錢二千八百十○○本日　收英洋一百五十五元銅洋八元鉛洋一元小洋一角錢二千八百十合併聲明 
 
