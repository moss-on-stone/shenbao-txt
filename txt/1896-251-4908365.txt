# 1896 - 251 - 4908365

 

Page 1

 
 
[校宋本黄帝内經靈樞王氷註告成] [  圖書集成局代啓]  
　　内經素問爲醫家之祖卽秦越難經亦發明是書之旨皇甫謐甲乙經惟撮是書之精要邇來岐黄家所讀馬元臺注素問厭其繁雜汪氏素靈類　惜又太略板且漫　誤字亦多吳門汪氏藏有宋刻王氷注内經廿四卷後附遺篇一卷靈樞十二卷爲　持林億孫者等奉敕梭正全　倩本局新字排　用以潔白連泗裝訂六本碼洋一元存上海棋盤街文瑞樓蘇州閶門綠蔭堂書坊出售 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂并補續集六十卷其中條析病狀　　方書　列治法斧藻羣言足稱黄岐之功臣青囊之盛業誠醫學八門之階梯刊印行世板久燬　今覔得善本詳加校訂紙張潔自裝訂二十本定價洋每部四元今已出書欲樹醫林之幟者請向各書坊購取此佈 
[閱本報續述皖省水災書後]  
　　古之盛時君明臣良政通人和田榖豐收遠人賓服於是乎民多壽考天降膏露五日一風十日一雨山出器車河出馬圖瑞麥嘉禾史不絶書以爲若固有之也及其衰也君不修德臣不盡職上失其道暴虐於民於是乎天怒人怨風雨愆期旱潦爲災盜賊竊發國之民咸惕惕焉蓋天人相應之微有如此者亦有明良之世康濟之時如堯有九年之水　有七年之旱卒能君咨臣警奠定艱難所謂多難興邦殷憂啓聖未始不可因禍爲福轉敗爲功中國自光緒四年以後晉豫奇荒輾轉蔓延各省殆遍以迄於今蓋十七八年中水旱偏災之告無歲無之去春東事正棘海疆戒嚴而海嘯爲災迫近畿輔幸爲日尙淺傷痍未深今歲自四月中旬始風狂水溢最甚者爲日本之三縣次則浙省湖郡某村民皆蕩析離居不聊其生本館曾先後論及之憫斯民之窮而無告也乃閱六月十八日報紀皖省水災續述一則内有云　梅時節疉起颶風甚至砂飛石走天地晦冥當蕪兩邑接壤之大城鋪左近山麓有夕陽古寺載諸志乘中者上月間被風刮爲平地椽瓦無存東西梁山砲臺之營房被風揭去屋頂幾於十不存一砲垜雉堞亦被掃壞大半西梁北嘴怪石千尋江行者望之疑爲半壁以其倒挂山腰欲墮而不墮也是役被風劈爲兩片其滾落江濵者立其上尙可遠眺江景近接嵐光其磊落嶔奇幾無此人堪與比擬矣按大風爲災至於吹斷山峯眞所謂石破天驚爲從來罕聞之事昔孔子作春秋二百四十二年間所書災異如日食三十六星孛三星隕一隕石一不雨七無冰三大雨震電一雨雪三大雨雹三地震五大水九大旱二饑三無麥苗一大無麥禾一隕霜不殺草李梅實一隕霜殺菽一多麋有　有蜚蝝生各一六鷁退飛一螟三螽十牛傷四牛死二宮室災六震廟一屋壞二十齊大災一宋陳衛鄭災一宋陳災各一而山崩僅有其二一爲僖公十四年秋八月辛卯沙鹿崩左氏傳晉卜偃曰期年將有大咎幾亡國一爲成公五年梁山崩左氏傳晉侯以傳召伯宗伯宗辟重曰辟傳重人曰待我不如捷之速也問其所曰絳人也問絳事焉曰梁山崩將召伯宗謀之問將若之何曰山有朽壤而崩可若何國主山川故山崩川竭君爲之不舉降服乘縵徹樂出次祝幣史辭以禮焉其如此而已雖伯宗若之何伯宗請見之不可遂以告而從之後世山崩川竭見於史書者未聞法此修省何古今人之不相及也考漢書五行志高后三年夏漢中南郡大水水出流四千餘家四年秋河南大水伊雒流千六百餘家汝水流八百餘家八年夏漢中南郡水復出流六千餘家南陽沔水流萬餘家又引京房易傳曰小人剥廬厥妖山崩兹謂陰乘陽弱勝彊高后二年正月武都山崩殺七百六十人地震至八月廼止成帝河平三年二月丙戍健爲柏江山崩捐江山崩元延三年正月丙寅蜀郡岷山崩凡此皆載在史册凡所占騐昭然可考若今安徽之梁山在蕪湖縣北太平府東兩山夾峙大江東西故名東西梁山其去晉之梁山地不下數千里今之因風吹墮山石固與山崩略異然要爲不經見之事準以遇災修省之道要亦君子所不廢又聞松郡九峯中之鳳皇山辰山等當四月中旬積雨之時各稍有坍塌因之倒屋數間此則絳人所謂山有朽壤而崩也近世天算益精知古時所謂災祥皆爲附會凡諸日食星孛皆有一定之數眞若天變不足畏者若夫山崩川溢亦豈有一定之數而目爲不足畏乎請以質諸言西學者 
[本館接奉電音]  
　　昨日下午京電傳來上諭二道謹敬譯登本月十八日奉上諭甘肅寗夏府知府員缺著胡景桂補授欽此○二十日奉上諭這所叅疏防斬犯越獄同逃之管獄官陜西褎城縣典史蔡鶴壽著卽革職拿問交張汝梅提同刑禁人等嚴訊有無鬆刑賄縱情弊按例懲辦褎城縣知縣林耀廷據報先期公出惟未能先事預防亦難辭咎著一併交部議處仍著勒限嚴緝逸犯傳萬才等三名務獲究　餘著照所議辦理該部知道欽此 
[沙巿災狀]  
　　訪事人詳述云月届中旬以後大雨時行江水時漲時消蚩蚩者已大有怨咨之色然商羊雖屢舞幸河伯尙未大肆厥威沿江農民以爲低田被漬高者或可望收不意廿一日下午江水陡漲六尺二寸有零以致犬豕椽柱橘柚之屬隨流衝激而下者不知凡幾聞係川省遂寗東鄉二縣起蛟所致沙巿沿江　岸高者尙縣二三級或四五級不等低者幾至滅頂然於大隄無碍也惟對岸虎渡汛之東垸前數年隄潰未修垸内新淤之地因舊歲江水退遲春季難種至冬臘間始向他處購稷種栽播詎稷熟較麥爲遲收成必近六月現正鋪芬垂頴其實離離只以田無關鎖而千百畝已成之實曾不崇朝盡付之洪流該垸自春暮以來蒙余堯衢府尊張雲生縣主設法賑卹撥官米數百石分置太平口周家土地兩處委員經理太平口委馮少尹周家土地委戴劉二君上宣德意下愜輿情太平口馮少尹係向辦此地分卡者於民情土俗更悉當未平糶之先飢民析薪者往往以柴百斤爲一擔鬻錢數十文久之苦無售處少尹審知飢民急於得錢果腹又皆尫瘠負荷已若不勝乃與約爾等所擔之柴若他處可售百文以上者不計外其有柴少售不及百文者可捆載而來借給百錢明日聽取往轉鬻他所民甚稱便平糶章程奉府示未被水之屬每米一升酌定錢廿八文太平口係積年災區較少取八文於此見府尊權衡輕重無微弗至少尹卽體此意一切以便宜從事其有飾窮冐領者罰之其老弱孤寡之尤者日給升米不取其値而猶慮遠者或阻於水往來不便則設義渡三艘以濟之時當炎暑鬱蒸又恐往來者火繖當空易染時疫則又爲之搭凉棚施藥茶以蔭其喝有親死不能具葬者則給棺木兼與以資無主餓莩卽遣人斂手足形而埋之種種實心實事罄竹難書日前府尊因是鄉疲苦不堪又加以瘟疫流行連月不息該垸旣無名醫又少藥店病者往往數十里延醫多不能朝發夕至幸有至者亦止對證書方怱怱急去病家又必俟翌日方來沙購藥計藥得入病人口腹已隔兩日矣因是急證每多不救府尊憫其苦特諭濟衆堂紳董勸其於對河塲口設醫局兩所堂董劉吉階等已親至南岸東嶽觀龍王廟兩處相機擇定扼要之所議不日舉行矣 
 
 

Page 2

 
 
[風災譯述]  
　　二十日香港來電云十九日之晚忽起大風毁壞水陸物產不少有一西人之在船者入海溺斃華人則死者甚多迤東警船燈　亦因之圮去 
[續述德船沈没]  
　　德國伊立諦司兵船在山東成山角沈没一事曾登本月二十日報章兹由德國水師提督電告駐滬德總領事官言本月十三日之夜伊立諦司行至離成山角燈塔二十七里之遙船忽沈下祗救得水手十二名餘人紛紛溺斃 
[西塞山樵寄語]  
　　湖北采訪友人云著名竊賊王正明卽張壽奄湖南湘陰人也飛詹走壁輕捷如猱歴歲以來案如山積雖有著名捕役終不能使之入我網羅某日午前漢陽縣薛誠伯大令方訊案時王扮作奚奴混入内房恣行竊取欲壑旣飽踰牆而逃奔至東門外江邊雇舟赴漢皋附怡和洋行某輪船而發東下船中適有扒手某甲乘間轉竊其物重復登岸携至關帝廟河街適經幹役徐升之夥陳愷巡見啓包視之則固大令所失原物也時適輪船尙未起碇乃押令將王指明拿獲解署請懲○上月雲夢應城等縣蛟水爲災四野禾苗淹没殆盡各屬紳耆人等爰於本月十三日赴省聯名具禀藩轅籲懇將糧轄免不識能邀恩批准否○月來花巿將開諸花客紛紛赴漢口各錢店將銀換錢以便入鄉采辦錢儈遂乘機壟斷錢盤貴至每一干文易銀八錢以外○漢陽府屬漢陽黄陂二邑五風十雨氣候調和適彼郊原青青者咸盈阡蔽隴其中漢邑挿秧較早目下犁雨鋤雲之輩已將有事於西疇矣 
[閩事述要]  
　　據訪事人題檳榔葉云羅源縣荆大令瑞下車以來官聲尙好不料本月初間因下鄉相騐正到屍台時尙未升坐霎時神脫氣奔溘然長逝見者云大令身穿紅披風蓋係帶病而行也門丁立時飛報署中官親眷屬聞耗奔往鄉間成服殯殮然定例四品以上方准入城故官柩現停城外以便舉襄回籍省憲聞報後以該缺不可懸曠無人先委福州府經歴鍾崇萱先往代理一面札委輪委勞績知縣劉司馬恕署理吁人生如朝露禍福旦夕不信然歟○福州錢鋪向有代州縣解錢糧者州縣喜其省事彼卽可從中取利羅源縣荆大令與某錢鋪主某相友善素稱莫逆也上月大令飭丁押解錢糧上省計銀二千數百金照舊託某代赴藩庫上兌某正在代繳間認聞大令病故卽將該解欵扣住便云大令生前與該店往來結帳短欠數千金此項祗可抵還不能撥解大令之于聞信駭然卽據情禀明府縣首縣某邑尊誼切同舟卽提該錢鋪主　明情由仍著照數解庫以重公項甲尙喃喃有詞官只不答允將甲並飭暫行管押倘不繳齊仍予押追古人云死生貧賤交情乃見况小人以利交利盡而交有不絶者乎○南臺水亭分局陳心泉司馬因查知南臺稅厘總局哨官鄭葆霖有包庇同和和興走漏厘金情弊通禀上峯根究督辦何碧鎏觀　將鄭哨官記過罰停薪水并發府研訊又牽及何哨官當堂兩人堅稱實無得賄情事問官因無確証嚴加申斥而罷○南街宮巷口某烟膏店前日午間曬衣樓上被鄰店學徒乘機竊去幸卽偵知將衣討回事後忽遍告鄉里謂要禀官未知是何意見耳○南街安民巷口回春藥鋪馳名已久前日有妙手空空兒入内行竊將物件帶在身上從後踰垣而下正遇更夫急躱入空櫃内更夫見而大喝該賊慌將贓物抛棄奪路狂奔又猱上屋詹飄然逸脫後在櫃内搜出贓物二十七件當交鋪保收下迨鋪聞知始向鋪保照領現因保交時只二十件尙有七件抗不照付想扣物以索酬也 
[雷峯鈴語]  
　　杭友訪得近事云杭垣自六月以來幾乎無日無雨清風送爽溽暑全消日間可御單袷晚間則非益棉被不可緬溯新秋時節尙不多此清凉世界據父老云物之長養以暑熇爲成熟過凉則如嬌生慣養之孩骨脆而神不旺屈計已交初伏不熱如此一切瓜果禾黍皆難成實而且必多瘧痢等疾如嗜食生冾入秋後尤爲可慮刻下醫家生意已有應接不暇之勢矣天公再不放晴非特收成大形减色恐時疫在所難免保身者可不愼旃○本月初五日丑刻杭垣城頭巷失愼沿燒樓屋共計五十七幢已登前報該處巨室數家皆因牆垣堅固得以保全然未始非冥冥中有神佑之力也現在共集巨資在佑靈觀演劇二天謝天謝地謝三光謝畢又於火塲上高搭棚廠延請緇流羽士建醮三日焚化冥鏹十餘萬殆古者禳火之遺意歟○向來每逢冬令竊賊較多保甲局特添冬防委員嚴加巡察各叚巷門增設栅夫禁止夜行夏間則以人皆在外納凉耳目衆多卽宵小亦不敢乘間竊發因之巡緝較疏栅門無人看守狡猾竊賊輒藉此天時炎熱之餘一試其技蓋人棄我取亦識時務者所不廢也今年暑夜甚凉人盡鍵戶安眠狗盜之流將計就計時有撬門穿壁之事本月初八三更時義門巷胡姓家撬去牆門三扇　主人聞聲起視賊遂奔逃追尋無蹤門亦不知去向蓋賊不空過雖倉卒亦携之以去也又初十夜裏塘巷某宅被賊穴牆而入竊去衣物約値五六千文幸未入内不致多失家人均入黑甜鄉裏直至次早始知又新開弄朱姓家於初十夜間賊正撬門已將鐵閂扭下適弄口有追一賊者跟蹤至彼該賊恐爲波及亦急脫逃遺下尖刀一柄鐵鎚一個○本月初三日杭州湧金門金華廟火警焚去後進房屋已列前報當火發時因該廟毗連運署僅一牆之隔前鹺憲惠都轉停喪在署是以上下人等指揮洋龍竭力救護由署内後墻之下灌水噴澆一面先將靈柩暫移至花廳上署運憲王心齋都轉聞警卽臨署内飭差役兵丁專意保護庫房又親至後面命洋龍夫役奮力施救及至火滅已十二點鐘矣○衢州舉辦煤礦現已興工開挖因紳士經理未免有掣肘之虞勢非官不能彈壓刻下仍歸官督商辦撫憲已委候補縣褟心湖大令鑑光前往照料○新城縣典史某少尉因病出缺現由杭府林太守暫委候補典史郭君朝海代理又昌化縣典史缺現奉藩憲委黄少尉寳忠署理又德清縣典史湯少尉病故遺缺現定以廻避典史葉培請補嵊縣訓導缺委大挑教諭鄭炳垣署理永嘉訓導缺委舉人就職教諭蔣敬時署理○杭城米價日增現値大暑天氣頗凉難望豐收是以各躉戶均恃爲奇貨可居不肯出售以致巿上近日米價又漲二文一升云○去年署南洋大臣兩江總督張香帥奏請各省通用銀圓以濟制錢之不足浙省亦由廣東運到大小銀圓若干卽出示曉諭詎料杭地大小店鋪深恐將來不能盛行難免擱滯悉擯而不用若至錢鋪兌換則又任意短價至本年三月間龍方伯在署内設立官錢局專兌銀圓搭換新鑄制錢定章小洋每角貼水三文進出一律凡有一二角小銀圓者悉可赴局易錢因此巿上漸漸通行初則尙屬疑信叅半近來各店友樂用銀圓推原其故蓋由杭地巿錢向多鐵鉛薄皮砂壳攙入櫃上賣買因小錢爭執者時有所聞而店中洋找必須提方盡將小錢貼凈其中暗蝕錢水吃虧不小轉不若銀圓之免費唇舌也至賣物者喜其携帶輕便尤樂用之聞省中大憲知現在銀圓業已盛行擬就本省設局開爐鑄造以免運解之費此據官塲傳述如此果未知確否也 
[黄堂課士二紀]  
　　前報紀松郡陳蓉曙太守於五月十八日在署課士各題兹悉業已閱定共取五十七名超等四名張錫恭婁舉人姜世綸婁附生曹樣徐鍾瀛俱上海附生特等四名一等十一名二等十八名備等二十名凡超特一等有獎洋首名四元二三四名三元特等二元一等一元另發外縣與課者川資每人一元兹將六月課題列後○問融齋書院蒙撫部院籌欵倡率命題甄别期於異教林立之區存正學一線之傳造就士林意旨深遠而講廬未拓章程未定遠宗安定近取龍門講學正心趨嚮貴定經義治事是否宜分膏火若何收放書籍若何購藏試卷若何送繳課程若何登記經費若何籌撥學舍若何增修草創之初規模宜定其各條舉匡予不逮○問教唆詞訟律與本犯同科武斷豪强罪同光棍並論著爲定例人所共知乃松江民情近海者悍坿郭者頑謀繼搶孀挾嫌誣控譸張爲幻情態白出甚至母子互控弟兄相訐各架虚詞頻年莫結揆厥所由皆刁衿豪宦衙門書役指鹿爲馬扛帮主唆愚民無知受其播弄縣官省事姑事　頇以致包庇賭倡凌虐鄉愚交結門丁挾持官長凡此蠧類悉有主名其各密陳毋誣毋隱 
[臬示照登]  
　　安徽臬憲趙　巽廉訪自去冬蒞任以來勵精圖治滌除惡習裁革陋規署役不敢舞弊今歲督辦通省保甲遇事尤爲認 
 
 

Page 3

 
 
眞民間鎖碎立時判斷案不停留並不准差保需索分文誠恐官清吏俗難免無私相與受之事因特出簡明告示發貼通衢云安徽按察使司督辦通省保甲趙照得保甲公所原爲便民之舉拿賊捕盜之外小事立時審理爲民省拖時日爲民省花差禮因恐日久弊生保勇私自索取爲此諭知爾等大家轉相告語無論遞呈具結爾等分文莫與須知與受同科查出也不饒你此外丁書勇役難保都守規矩如有在外滋事攔輿禀告皆許有禮不在人多不准傍人干預婦女若敢潑橫立卽從嚴懲處本司執法如山挽回惡習爲主 
[襜帷暫駐]  
　　前辦兩江營務處候補道曾仲階觀察廣照頃由金陵來滬公館在滬北億鑫里昨日命駕進城赴各衙門拜客至縣署黄大令飭丁擋駕 
[觀察過申]  
　　前署津海關道黄花農觀察扶太夫人靈柩回廣東原籍安葬訖前日由珂鄉附招商局廣利輪船抵埠假滬北泰安棧暫駐行旌拜會各當道擬附新裕輪船赴津仍回招商局督辦 
[循禮追思]  
　　西字報云奥國總領事夏士君在普陀溺斃其屍迄未撈獲德配回申後定於今日清晨八下鐘時邀請諸友齊集新北門外天主教堂行追思之禮禮畢卽附法國公司某輪船回國所有資財物產均歸德配承受 
[梟匪解散]  
　　鹽梟王克蘭鄧一青卽鄧海青等在南匯縣轄境北蔡迤東一帶聚集抗拒官兵目無法紀經南邑防營管帶周都戎禀請蘇撫憲曁江南提憲札飭就近調派提標水師右營並緝私鹽捕營各帶兵丁二哨前往會拿當將鄧海青拿獲解送南匯轉解省垣已紀前日本報兹悉南邑沿海沙灘多係無糧之地前有土匪張連魁糾衆强霸嗣經官長嚴密恊拿遂遁跡岱山洋面不越雷池一步刻有張之餘黨又與玩民爭奪漲灘勾通梟匪聚衆械鬥縣尊王明府申禀道憲黄觀察立派滬南撫標滬軍營管帶龍游戎國鎭帶兵數哨並奇兵右營前往彈壓刻聞梟匪聞風四散龍遊戎已督隊凱旋矣 
[貼招須愼]  
　　租界各處設立電杆甚多向不准人在上黏貼招紙如有違犯一經查出定須拘解公堂判罰示儆所望租界各店鋪如有貼招者須先關照往貼之人不得悞貼在電杆以致傳案周折此屠别駕面諭差探並屬登報以期週知亦不忍不教而誅之意也 
[滬南瑣記]  
　　大南門外施萬興糖坊内近因房屋年久失修喚木匠朱姓修輯昨日正在屋上工作不料梁木已經毁壞遽而中斷因立足不牢從上墮下頭枕簷石頓時腦漿迸流立卽斃命殊可慘也○王祺及阿狗二人向在滬南一帶沿街游蕩遇事生風亦流氓也昨日不知緣何與船戶某甲口角繼而各以雙拳奉敬詎甲膂力方剛二人非其所敵因抽利刃向甲猛刺數下而逸甲受此巨傷無力行走遂由甲之親友擡向縣中請騐矣○昨生義弄天儀園茶店婦張姜氏扭姪東生至十六鋪中局喊控屢次前來滋擾搶奪物件典押花用等情鍾偉臣二尹立時提訊判責一百板釋出 
[具禀求銷]  
　　昨有開烟館之趙杏橋向華寳榮索取烟錢以致兩相口角在途互扭爲三百六十一號華捕所見一併拘入捕房捕頭飭轉送英公廨値日差正在禀解間當有人出爲理勸兩造亦情願罷訟當卽具禀求銷屠别駕准卽省釋 
[呑烟遇救]  
　　寗波人德華未詳其姓卜居虹口吳淞路鬥鷄塲之後開設客寓因生意不敷開銷東移西湊力盡筋疲遂致索債者門常如巿無可設法於前晚購紫霞膏呑服幸經寓客察悉急卽倩人送往同仁醫院求治受毒未深一嘔而愈 
[急痧斃命]  
　　刻下溽暑侵人時疫傳染昨有龍華鄉民甲乙兩人年皆三十左右結伴來城行至西門内甲腹痛倒地兩足吊縮乙急爲之救治少焉乙亦傳染路人都爲著急幸有人代向大東門内天泰銅錫號購吳門彭氏所製急救痧藥至則甲乙氣絲不續乙急服之漸漸轉危爲安叩謝不已雇人將甲屍擡之而去痧症如此危　居家之人當此酷暑切勿輕視焉可 
[英廨早堂案]  
　　包探顧阿六禀稱前晚有金子明在陸蘭芬家借宿昨晨竊取該妓之銀荳蔲厘一只而逸當被龜鴇扭交小的因憶前年金借居泰和里邵麟書家亦被竊約値銀二十餘兩當時送案金堅不認由宋前憲飭令交保嚴查今又犯案向之查詢始認不諱並言贓物或售或當内有金壳表一只據言已送與某宦之家丁無從查吊陸蘭芬遣人投案領贓邵麟書亦投案遞禀申明前由金子明供蘇州人向爲玉器生理實是虧空所致自知該死求從寛發落别駕得供謂邵曰被竊事隔多年贓已無從查吊惟有重辦而已乃商諸薩副領事判責四百板遞解回籍起案荳蔲匣一只給領○孔阿才黄　福兩包探同禀稱陳蓮生係寳大錢莊執事由張園堂倌孫廷芳爲媒納謝月英爲妾陳曾向楊慶和騙取金飾被孫呑没當在滋泰當鋪由小的吊到贓物送究楊慶和遣夥領贓寳大夥亦投案供稱被陳用空銀一千餘兩向匿他處今旣查獲求爲究追陳蓮生供詞含混孫廷芳供陳納妓事雖曾經手然金飾並未存在小的處求鑒别駕著押候過堂覆訊○包探趙銀河禀稱流氓顧海忠卽小蒲包前曾犯事遞解今又來滬經小的查知拘送請究顧供蘇州人在南巿間蒲包行已歴多年現在縣中涉訟不敢犯事求鑒别駕著押候再行遞解○包探施奎江禀稱楊樹浦流氓八十個黨張桂卿之羽黨應瑞生張雲卿楊毛毛等曾經上海縣及大老爺出牌訪拿今由小的拘獲二人惟張桂卿則早已聞風逃逸應瑞生等同供小的等均爲小工度日向來安分求鑒别駕著押候查明於下禮拜五覆訊○包探倪順泉禀稱昨有沈阿春在北山西路强搶小孩王銀友之銀手鐲一隻報捕後經小的緝獲原贓送究王銀友投案領贓沈阿春供在地拾得求鑒察别駕判責二百板以儆○一百四十二號華捕拘解陳九和陳永貴到案禀稱此二人昨日扭住沈子蓮毆打並用剪刀戳傷沈臂經小的拘獲送究沈供因陳借衣服二件被質向索無着昨又向索竟被糾同陳永貴將小的扭毆戳傷剪刀呈電二陳同供不敢行兇求恩别駕著各責四百板○包探秦少卿禀稱扒竊王阿根昨日僞向大馬路同春祥洋貨店購物乘間竊取藍洋布一疋由小的緝獲送究同春祥遣夥領贓王阿根認竊求恩别駕判責二百板贓給失主具領○包探陳阿九禀稱我昌木行在蘇州河堆積木料有違定章故傳案請究允昌供木料係修橋之用有工部局照會求鑒捕房以修橋之木只能堆於路隅何得妄指别駕判罰洋十元並限三天移往他處○包探秦少卿禀稱昨有丁子江至某妓院游玩途遇流氓徐仁記秦阿東二人强向拆梢爲此送案請究丁投案申訴徐秦同供不敢拆梢實因細故口角求鑒别駕著各責二百板○野鷄倡婦傅王氏在途拉客由一百五十二號華捕拘解到案傅王氏供揚州人拉客原是不合叩求恩典别駕著管押三天○豫昌質鋪被學徒張正祥串同堂兄張漢卿竊取巨贓業已查獲漢卿解由公堂著俟獲張正祥到案再訊贓存捕房現在質主紛紛持票往贖該質經事張老欲昨晨投案禀明情節請將起到贓物暫領以便候贖一面仍赶緊偵緝張正祥别駕准之著自往捕房領取 
[法捕房事]  
　　蘭芳里第廿九號門牌烟鴇陳倪氏由蟻　引進一妓台州人講價洋一百三十元言明包帳二年爲限　該妓已經字人被鄰居誘來其兄偵騎四出邇來訪悉原委由寗波附輪來滬前日下午三點鐘尋至蘭芳里與妹面晤遂欲領出訪鴇以妓有來因不允所請立喚經手蟻媒及原賣之人理論紛紛擾擾事聞於捕房立飭包探將一干人拘入旋經鄰居將該鴇保出俟有堂期解訊其餘一并押候解送公堂該妓腹已膨脝現有小東門同行之領袖極力調停未識能免對簿公庭否○江西人某甲素有烟霞癖近更患病落魄無聊前日獨行至八仙橋沿浜振和廣東烟間過癮吸烟六分囊無烟資店主以其有意吸食白烟銜恨入骨拳足交加甲本有病遭此毆擊倒臥於地該店主遣人拖至褚家橋浜西抛棄華界爲地甲瞥見恐遭波累仍送至振和烟館爲巡街捕將甲與店主一并拘送捕房捕頭飭送仁濟醫餣店主交人保出騐　傷 
 
 

Page 4

 
 
勢如何再行核奪 
[美捕房紀事]  
　　昨晨有第二千九百二十號東洋車一輛並無坐客車内有香餅酒一打行至西華德路爲某號華捕　入捕房捕頭詰問何來車夫稱由南京路興隆洋行西人喚坐至法界某西酒肆取來西人押之而行至虹口西人忽失所在捕頭令押候函致該洋行是否屬實再與定奪○有粤婦向傭於某西人西人往天津時帶之而往得貲頗豐曾買女孩一口爲螟蛉回滬棄其舊業雇屋虹口西華德路開設糕餅店嗣因折本故該同鄉乙婦會欵洋八元未還乙婦於前日登門向索甲婦無以應因將女領去聲言須將會項理楚方可送還甲婦爭之不得旋投捕房控訴捕頭諭靜候派包探查明底藴再行核辦○徐永生殷阿順二寗波人昨日上午在中虹橋附近不知何故互相兇毆經四百三十五號華捕一併拿送捕房捕頭略詰原由姑念初犯不予深求一併斥釋○蓬路三元宮後面有日本人某姓因欠房租經房主將屋封閉物件限期拍買昨有崇明人李阿江因見屋無居人由後窓潛入竊取布篷等類負之而出爲包探竇如海將人贓一併獲解捕房押候送廨訊究○前晚有乞丐倒斃在北蘇州路岳林寺弄内經走街捕報諸捕房捕頭傳頭圖地保周關榮報請某善堂收殮掩埋 
[康强逢吉]  
　　本館協賑所接到黄承恩善士交來因病愈捐助湘賑洋一百元當兹赤日行空民無粒食不特受飢且多受病乃蒙解囊相助當卽彚解災區俾三湘七澤之人咸沾仁澤爰誌數語代災民叩謝 
[謹將本公所籌賑廣西捐數第三批匯項銀兩各寳號善土芳名刊列報端以倡善舉其餘容俟續錄]  
　　廣德泰捐洋五十元同泰捐洋五十元京兆氏捐洋七十二兩正源甡號捐洋五十元廣永誠捐洋五十元正豐昌捐洋四十元寳裕號捐洋四十元穗生源捐洋三十元司徒源記捐洋三十元廣永亨捐洋三十元恒順泰捐洋三十元裕和泰捐洋二十元廣祥豐捐洋二十元廣惠和捐洋二十元宜隆號捐洋二十元悅生號捐洋二十元華彰號捐洋二十元利興號捐洋二十元廣昌和捐洋二十元生昌裕捐洋二十元元生昌捐洋二十元公信安捐洋二十元廣興源捐洋二十元合和祥捐洋二十元廣福祥捐洋二十元餘茂號捐洋二十元利百川捐洋二十元德成號捐洋二十元宏安號捐洋十五元日昌興捐洋十五元普仁堂捐洋十五元厚生恒捐洋十五元義德合捐洋十五元同發昌捐洋十五元公興泰捐洋十五元鄭蓉初捐洋十元義昌謙捐洋十元瑞昌和捐洋十元德興昌捐洋十元[  廣肇公所啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[縣十三則]  
　　寡婦趙衛氏金陵產也昨午投縣署大堂散髮蓬頭泣訴小婦人寄居本城館驛弄鄰居有阿寳者賣糖粥爲生伊姘婦某　欺壓小婦人因而口角今被阿寳毆打求提訊辦値日差據情入禀奉諭看管候訊○受傷人劉長鳴倩人舁至縣署喊請騐傷値日差詢問情由答稱向撑沙船住居滬南廿七鋪因被流氓鄧阿狗王健麻子借洋不遂用刀戳傷頭額手臂胸腹等處喚同地甲投請大老爺騐訊提辦該差　明大令飭暫看管候騐○陳許氏昨日午後扭控船夥彭富洪圖吞盈餘銀一千餘兩請乞訊追値日差詢問之下該氏稱是本地人爲船主婦承裝糧米每年出口可餘一千兩此次被伊呑没云云彭稱餘銀數百兩實有其事因代該氏修船之用尙虧我洋五百元等語該差據情入禀奉　令飭看管候訊 
[上海縣案]  
　　前有寳山縣人顧德章先赴本縣捕廳署喊控寍被人朱其昌擅搬物件蔡少尉正在飭提間朱其昌投縣呈控顧德章誣良爲竊請提究蔡少尉卽將人証送縣當經前帮審委員夏芝孫明府訊供將顧收所候辦在案前晚蔣壽林剌史升坐花廳提案復訊朱供慈谿縣人前有屋一間租與顧居因欲翻造催令另遷伊竟久延不搬小的告知地保王成章押遷將物抛出伊遂誣良爲竊朦控捕署小的投案訴明求鑒顧德章供小的吳淞人向做錢業生意不敢誣控刻已收押十月苦　難堪求恩顧炳華供是德章堂弟年廿五歲向在北巿開豆腐店現已收歇小的之妻朱氏被其昌串同虞順章誘匿查無下落求追虞供小的寍波人向在滬北爲參業朱氏是小的表妹小的雖與他親戚見他行爲不端吸食洋烟將店閉歇已不與他親近不知他將妻藏於何處求察王成章供是地保當時朱其昌知照小的同往顧處押遷寫有清單一紙物件毫無遣失呈電刺史得供謂顧德章曰爾前次聽信爾弟之言並不細查清楚遽爾誣控今旣訊明從寛亦不深究着各具結交保顧炳華交德章具領帶回帮同尋緝朱氏兩造遵斷具結而退○鄉民朱炳銓控朱咸春朱茂松掯贖押欵房產等情前晚亦經剌史提訊朱炳銓供小的務農有祖遺房屋一所坐落廿四保副八圖地基三間披屋一間於道光元年抵押同族咸春茂松處得錢一百九十八千刻下備本取贖不允求斷質之咸春茂松供是弟兄炳銓所抵之屋年已久遠因已翻造不能回贖剌史衡情酌斷判令再償炳銓錢六十千永將抵產杜絶限半月内繳洋交保飭退兩造具遵斷結完案 
[江西官報]  
　　五月初一日署臨川縣嚴祖彭禀謝委赴任從九許璧廬陵等縣催遭折回蔣先實吉安府侯差回王履安禀期服假補用縣余官濬禀辦　鑿建昌等縣水道並酌估工程周繪藻解地丁銀進京王濟中往弋陽　審案件李鏡銘禀謝拔委一次行知孫啓瑞辦謝埠卡謝文彬辦吳城下卡州判鄭紹康辦角山卡從九馮　耀接查進賢　鄭承志　州催屯糧回署樂安典史葉春芳禀無力赴任繳委以補用縣丞胡　英暑理○初二日署九江鎭劉青煦辭行補用遊擊張萬葵仍帶親兵正營王國權仍帶振武後營欽賜翰林院程鵬回湖北籍從九汪延礽起服來江右營把總林緖拔解春貢進京○初四日另宝知州連級委辦自新所部選布經歴陳思忠業已到省應飭赴任按知事蔣星煥訓署按經歴事王燮厚署理按知事○初六日知縣沙昌壽往安徽固鎭查案直隸州緒成禀謝酌委一次行知同知王祖　義寗州會審案件回安遠縣麥錫良解人証來省○初八日補用府余鎔會　七門城内保甲南昌同知蔡世俊謝咨並解額木進京安遠縣　錫良禀謝准補上　縣行知署永　縣　尙庚萍鄉公幹回候裤縣劉　芳繳　係四川日卯舉人史誠由籍修墓回同知陳正笏禀謝拔委一次行知署得子典史楊福延卸事回指分從九劉建璋繳照○初九日安徽補用直隸州吳則藩由皖丁憂回新建籍借補羊角營都司譚青山由金陵來江○初十日同知倉爾楨解漕折進京安仁縣左秉鈞卸事清　交代回陸垣禀期服假楊煥代南昌下鄉相　州判　漢聲禀謝酌委釐差一次行知縣丞饒肇璜泰和辦保甲回潘沅德化催　糧回陳贊壎南康催减平回 
[蘇省官報]  
　　六月初九日元和縣葉續假三天候補知縣方道濟禀知府委赴昭文公幹卽辭○初十日首府長吳兩縣均禀知本日詣郡廟默　求晴巡檢張廷璪禀知由寳山公幹回○十一日候補知府林文炳禀　飭知回牙釐局提調差吳縣項禀知由楓橋騐收火藥庫兵房　程回直隸州蔣體梅由寗來禀謝飭知請補太倉州缺○十二日辦理兩江營務處二品頂戴江蘇候補道任玉森浙江人由寗來正任松江府川沙同知陳家熊　謝奉委車坊釐局差江陰縣劉禀到候補通判張祥符禀謝奉委署理金壇縣事○十三日候補知府沈鳳韶禀辭回松滬釐局 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年六月十三日京報全錄]  
　　宮門抄○諭旨二道錄前○蘇撫趙奏查明承運冬漕無悞沙輪各船商並招商局運漕出力各商董懇恩董子獎　摺○又奏調署知縣片○護陜撫張奏爲請補知縣摺○副都統恩奏報回任接印日期摺○將軍長奏請留繙譯　　教習片○又　奏揀員委充防禦片○又奏借補防禦片○閩督邊奏甄别通判等員片○六月十三日内務府國子監　　旗値　無引見○鄭王等考試文童搜檢覆命○恩公鐘公各假滿請安○掌儀司奏十五日祭奉先殿載瀛行禮○召見軍機堃岫　○江蘇巡撫臣趙舒翹跪奏　查明江蘇省海運光緒十八十九兩年冬漕承運無悞沙輪各船商並招商局運漕出力各商　懇恩量子獎勵恭摺仰祈聖鑒事竊照蘇州等五府州屬光緒十八年分應徵冬漕内除酌提河運並截撥甘泉等縣賑米外實計海運漕白交倉正耗米五十七萬一十餘石又十九年冬漕除酌提河運外實計海運漕曰交倉正耗米六十八萬八千餘石照案雇用沙衛各船曁招商局輪船兼裝並運先後運赴天津所有船商運米自一萬石至五萬石以上查照成案分别給予職銜若捐至五品無可再加則另行酌獎於各該年辦理海運章程摺内奏准轉行遵照在案關據蘇州布政使鄧華熙按察使吳承潞蘇松糧儲道陸元鼎蘇松太道黄祖絡據原辦滬局委員查明光緒十八十九兩年正漕承運無悞各船商及出力牙夥並招商局領運出力各商董分造清册詳請分别奏咨給獎並據聲明該二年各船商承運米石恊運員董姓名前經開摺詳請咨部查照其遭風短交米石船商業已一律剔除等情前來伏查光緒十九年起運十八年二十年起運十九年兩届徵收漕白二糧同隨運各欵耗米照案雇備沙衛各船與招商局輪船分運承裝各該船商等踴躍領運小心駕駛用能涉歴重洋妥速交兌其招商局協運各商董亦隨同押米前赴天津通州等處辦理交兌均屬急公奮勉著有微勞合無仰懇天恩俯准將承運米數較多之沙輪各船商並招商局領運漕米出力各員董照案量子獎勵俾昭激勸所有運米較少各船商及出力牙夥人等另造清册咨部議叙頒發給領外謹分别開繕清單會同兩江總督臣劉坤一恭摺具陳伏乞皇上聖鑒訓示謹奏奉硃批該部議奏單併發欽此○○趙舒翹片再贛榆縣知縣陸秉森調省差委所遺贑榆縣員缺近來民情刁悍訟獄繁多必須遴委幹員接署方足以资治理查有豐縣知縣王得庚堪以調署據江寍藩司會同臬司具詳前來除批飭遵照外謹合詞附片陳明伏乞聖鑒謹奏奉硃批吏部知道欽此○○頭品頂戴護理陜西巡撫布政使臣張汝梅跪奏爲請補要缺知縣以重地方恭摺仰祈聖鑒事竊照西鄉縣知縣楊調元准調補長安縣知縣於光緒二十一年十二月十一日奉旨以第五日行文陜省例限五十日减半扣至二十二年正月初十日作爲開缺日期所遺西鄉縣係繁疲難兼天項要缺例應在外揀選調補該縣地居南山五方雜處良莠不齊素稱難治一切彈壓撫綏在在均關緊要非精明幹練之員不足以資治理臣與署藩臬兩司於通省現任知縣應升應調各員内逐加遴選非現居要缺卽人地未宜一時實乏堪以升補之員惟查有進士卽用曾任實缺候補知縣張世英現年四十七歲甘肅秦州人光緒丙子科舉人庚辰科進士改翰林院庶吉士九年癸未科散館選授山東定　縣知縣親老告近改選陜西甘泉縣知縣十年報捐同知升銜十二年調署武功縣知縣旋調補西鄉縣缺十五年丁憂回籍服滿起復十八年二月引見奉旨著免坐補原缺照例發往原省候補是年五月二十日領照到省委署鳳翔浦城等縣知縣該員講求吏治有守有爲歴署各缺均能措置裕如以之請補西鄉縣知縣實堪勝任且該員係進士出身曾任實缺丁憂起復之員例得請補繁缺推調缺請補與例稍有未符但人地實在相需例准據實陳明據署藩司李有棻署臬司馬相如會詳前來合無仰懇天恩俯念員缺緊要准以卽用曾任實缺候補知縣張世英補授西鄉縣知縣洵於地方有裨如蒙俞允該員係候補知縣請補知縣銜缺相當毋庸送部引見所有揀員請補要缺知縣緣由謹會同署陜甘總督臣陶模恭摺具陳伏乞皇上聖鑒訓示謹奏奉硃批吏部議奏欽此○○帮辦吉林邊務一切事宜鎭守琿春地方副都統奴才恩祥跪奏爲恭報奴才回任接印日期叩謝天恩仰祈聖鑒事竊奴才遵旨入覲本年三月到京先後召見二次瞻天顔之温霽聆聖訓之周詳尤蒙特旨恩祥現已補授　春副都統仍著隨同長順幫辦吉林邊務一切事宜欽此當卽恭摺叩謝天恩荷九重之殊眷愈五内而欽悚陛辭出京奴才面商總理各國事務衙門由津附輪取道海參崴回任四月二十七日馳抵琿春經署副都統沙克都林札布派員將鎭守琿春副都統銀印一顆及一切册檔並帮辦邊務文案卷宗移交前來奴才當於是日望闕叩頭謝恩祗領任事查琿春父涉事件整軍選將除暴安民在在均關緊要如奴才之庸愚懼難勝任惟有謹遵聖諭認眞練兵遇事會商吉林督辦將軍和衷共濟實力辦理以冀仰答高厚鴻慈於萬一所有奴才回任日期理合恭摺由驛馳報伏乞皇上聖鑒謹奏奉硃批知道了欽此○○長順等片再吉林繙譯童試前於奏設時請内繙書房揀派繙譯優長精通舉業者二員來吉作爲教習定以三年爲期差滿更換奏請獎勵如果訓迪有主諸生愛戴再當專摺奏留奉旨允准歴經遵辦在案兹查教習吳振安係都京工部候補筆帖式補缺後補用主事前於光緒十六年二月由繙書房奏請派充吉林滿教習是年五月到吉六月初一日入學連閏扣至十九年四月二十九日三年差滿當以教誨童蒙毫無捲怠隨經奏准又留三年以資訓迪所請獎叙作爲工部候補主事遇缺卽補並加四品銜旋奉部議係屬保請免補及層遞加保應令另行請獎嗣又覆奏獎叙經部議准該教習作爲候補主事仍免補核與定章不符礙難照准前據所請加四品銜改爲候補主事後再加奉旨依議欽此在案兹查教習吳振安自十九年五月初一日請留以來連閏届至本年三十三十日二次三年期滿本應照章更換無如該教習在學督課甚勤察看諸童所學清文義理亦頗切實不浮諸童更深愛慕應請以報滿之日起再留三年俾收教育之效惟該教習係屬候補班次人員並無别項　階可保合無仰懇天恩俯准將該教習此次差滿仍留教讀並請飭部議叙俟下届差滿卽便送京當差之處出自鴻慈逾格奴才等係爲愼重繙譯教授得人起見除將該教習出身履歴分咨部旗查核外謹附片具陳伏乞聖鑒訓示謹奏奉硃批著照所請該部知道欽此○○長順片再查吉林練軍二起委總琿春鑲藍旗記名佐領藍翎防禦六十一因病請假遺差揀以阿勒楚略鑲紅旗頭品頂戴記名簡放副都統記名協領花翎防禦魁興委充又吉林洋槍營右翼委營總記名佐領防禦訥通阿撤委遺差揀以滿洲正曰旗四品銜花翎補用佐領防禦堂貴委充除咨部查核外理合附片具陳伏乞聖鑒謹奏奉硃批兵部知道欽此○○長順片再查前吉林將軍希元等片奏由伊犁遣撤官兵内有奏保以協領佐領儘先補用已經引見奉旨記名者百餘員名如按原保官階照章輪補非特缺少壅滯且底缺均係領催馬甲並未歴過防禦驍騎校實缺一旦驟膺協領佐領之任未諳旗務恐致廢弛擬請比照成案將此項人員嗣遇防驍缺出先行酌量借補仍留原保官階庶於旗務及勞績保舉兩有裨益等因奏奉俞允歴經欽遵辦理在案兹查寍古塔正黄旗明林佐領下副都統銜記名協領花翎披甲達泰前在軍營打仗出力疉經各該統兵大臣歴保今職現在靖邊左路充當哨官於差操一切均稱得力奴才等查看該員久歴戎行材堪造就未便永令向隅今阿勒楚喀鑲黄旗防禦瑞齡調轉遺缺擬請以副都統銜記名恊領花翎披甲委哨官達泰借補以昭激勸且核與奏准成案相符並請照案仍留該弁原保升階升銜俟遇有應補協領缺出再當隨時酌量請補如蒙俞允該弁係已經引見記名人員勿庸再行送部奴才等爲激勸人材整頓旂務起見是否有當謹附片具陳伏乞聖鑒謹奏奉硃批著照所請兵部知道欽此 
○○邊寳泉片○再勞績捐納分發各員自到省之日起試用一年期滿詳加甄别歴經辦理在案兹福建試用通判陳鼎彝試用知縣張鈞候補知縣　美塲大使洪恩毓先後試看期滿俱應甄别據藩臬兩司會詳前來臣查該員陳鼎彝才具明練張鈞年强才裕洪恩毓趨公勤愼均堪以本班留閩分别序補除履歴咨部外謹附片具陳伏乞聖鑒謹奏奉硃批吏部知道欽此 
 
