# 1890 - 291 - 4906291

 

Page 1

 
 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校警詳細分裝六十四本外　紅木夾板六副可謂盡　憲美髮憾毫無矣三載以來購者甚衆所有工本　巳收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如瞻列聖鴻　乎 
[二十四史第一次出書告白] [  圖書集成避啓]  
本局所印二十四史墨必選擇上品可保年久决不變色紙則一律用雪白連史略不參差本可早日告成祇以精益求精不免稍延時日茲已排　二十餘史第一次先出晉書宋書南齊書梁書陳書魏書北齊書周書隋書南史北史舊唐書元史等十三史共書一百六十二本與股者血找足　銀三十元卽可持票前來提取并付第二三次書票各一紙其第二次至本年九月終可出史記前漢書後漢書三國志新唐書新五代史舊五代史遼史金史計九史第三次至本年十一月終可出宋史明史計兩史現在尙有股票出售每股洋五十元至第二次出書時截止務請速來購取否　全書告竣後當另定價洋也其書分盛木箱三口大小一式製極工雅惟取書時每口須另加洋六角此布 
[重九登高說]  
　　古之人每於令節芳辰及時行樂流風餘韻流被人間閱千百年而不替如元旦之飲屠蘇酒立春之翦綵爲燕人日之挑菜上元之試燈花朝之踏靑社日之會飲上已之流觴淸明之插柳端陽之競渡七夕之穿針中元之盂蘭盆會中秋之賞月重九之登高自昔相沿未之能攺邇者黄花初綻曰鴈呌霜西風獵獵木葉將脫級秋子端居簡出抽毫旣倦命酒澆愁有客造門相約作登高之勝游徵重九之故事客曰昔齊武帝立商飇館於孫陵寺岡世呼爲九日臺秋九日車駕幸焉宋子京九日食糕詩有飇館輕霜拂曙袍之句卽指此也又宋武帝爲宋公在彭城九日登項王戲馬臺是爲登高之所自昉魏文帝與鍾繇書云九爲陽數日月並應菊能輔體延年謹奉一束以佐彭祖之術又云歲往月來忽復九日俗嘉其名以爲宜於長久故享宴高會是爲九日宴會之所自昉至續齊諧記所載汝南桓景隨費長房學道長房謂曰九月九日汝家當有災厄急宜去令家人各作綵囊盛茱萸以繫臂登高飲菊花酒此禍可消景如言夕還見雞犬牛羊一時暴死是以登高爲禳災之舉然有災而禳之可也無災而亦禳之不可也爲禳災而登高可也不禳災而亦登高不可也今人之登高當是沿魏文之舊說循齊宋之故事而不必信續齊諧記荒誕不經之說典午偏安風流最盛孟嘉爲桓温叅軍九日游龍山僚屬畢集風吹嘉　落不之覺温戒左右勿言以觀其舉止嘉良久如厠温令取還命孫盛作文以嘲之今來古往不知歴盡幾度重陽臨水登山不知閱徧幾多名輩當其命儔歗侶挈榼携樽未嘗不俯仰興懐顧盼自得然閱時旣久卒與草木同腐曩時游釣之蹤不可復問韵事韵人不得不讓孟叅軍獨有千古此外若陶靖節之白衣送酒杜少陵之醉把茱萸劉夢得之不敢題糕潘大臨之催租敗興率皆載在稗編播爲佳話豈非事以人傳人亦以事傳耶級秋子曰是則然矣子但見夫泯沒者如彼照耀者若此遂有放懷天地憑吊古今之意若以今日滬上而論則列肆如林百貨充溢一望而知金銀氣富商大賈方挾其會計之長坐享厚利百萬一紫標千萬一黄標入則呼奴喝婢出則華服輕車每一宴會必在枇杷花下珍錯雜陳管絃競奏名花滿座狎客紛來必如是而後謂之歡樂豈嘗有一邱一壑一樹一草存其胸中耶雖然彼不能强我之樂以爲樂我亦不必取彼之樂以爲樂鴻鵠之翔乎雲表燕雀之搶乎枋榆各有所適不相謀亦不相强也値兹重九之良辰聊作登高之勝會不必誇車騎之盛鬥酒饌之多但與二三知已結伴淸游隨意命駕卽可恣登眺而豁襟懷海濵無崇山峻嶺未能效太白之登落雁峯携謝眺驚人句一問靑天然西南數里有龍華寺浮屠高出雲表登其上可以俯瞰飛鳥仰捫星辰若以相距較遠憚於登眺則有豫園内之萃秀堂每於是日闢幽屝召游屐湘廉棐几羅列菊花數十種五色燦爛幽香襲人山石玲瓏亭臺突兀登其上亦足牽引詩情評量畫本否則驅車而北縱寛乎愚園亦有亭臺水石之勝憑高四望意境豁然開朗游興未已則瀹苦茗以潤枯吻飲佳釀以滌愁腸陶然竟醉手摘黄花小步柳陰下緩緩歸來亦足以消遣芳時徜徉勝景豈必炮龍烹鳳鬥舞徵歌快馬輕車左擁右抱而後謂之賞心樂事哉客曰善遂命中書君記之以質諸世之及時行樂者 
[帝城秋景]  
　　貴州巡撫潘大中丞前在苗疆採辦巨木五十四株報効朝廷充太和門工科業經具奏奉旨賞收兹派正委帮委各一員押運北上暫宿張家灣先赴工部投批堂官派令營繕可官員會同木倉官員各帶書吏前往量騐尺丈就近收入木厰以備欽工○京師自今夏大雨後近畿各處一片汪洋及至入秋見月無雨直至八月二十八日午後始陰雲密布細雨霏霏夜間滴瀝之聲聞於枕上狐燈野店景况凄其草草勞人大有悔種芭蕉意矣○京西人某甲因事入京僑寓某店旅中寂寞偶往王皮胡同某勾欄中尋歡眷一妓名阿王恩愛綢繆無所不至温柔鄉裹樂比不疲日突有多人持械入門聲言欲綑及甲諸妓甲聞聲而出叙及緣由多人訝曰悞矣悞矣各道歉忱紛紛散去初龜鴇見多人擁入知將不利於甲奔往甲下處報知甲之紀綱卽紏約多人持械前來迎敵及至人去已遠未致成毆此固甲之幸實亦某勾欄之幸也○京東某内家道豐盈在京時曾與某丁締交見丁貧時恤之憶及中饋尙　托買一幼婦隨與丁同居比翼雙飛已有年所日來阮囊漸澁向婦言回家措得資斧仍欲入京瀕行復托丁照管一切日前滿載而來不見其婦向丁細詢突有一面貎凶惡者自外而入稱係婦之胞兄索妹甚急内不知所措卽被其人扭至中東官署由該官研訊之餘收禁班房以待覆究施有人向丙調處令出阿堵物以斷訟藤内允之殊不知丁與其人早設就圈套將内魚肉務罄其囊嘻世道險巘人心難測明明衣冠儕輩猶或含沙射影暗箭傷人丙與丁特酒肉之交耳墮其計中實所自取鳥足怪哉鳥足怪哉○小竊之流慣用蜈蚣梯以便攀登房舍一日海佛寺街某宅紀綱晨起偶見屋上有一麻繩長三丈餘自首至尾有筆管層層横繫相間尺餘形若蜈蚣之足始猶茫然不解繼而悟云此殆竊賊所用乎隨卽收置室中至夜三更時有樑上君子踞坐屋脊上大言曰可速送出東西來主人驚悸不已滅燭屏息以待天明賊始去乃聚家人而議曰昨夜賊索東西何如此之胆大乎紀綱笑答曰此非要主人之東西實索晨間所拾蜈蚣梯也於是將原物抛擲房上後亦無甚聲息 
 
 

Page 2

 
 
[杭州火警]  
　　本月初一夜子時杭城下皮巿楊凌芝巷口某姓牆門内不戒於火烈燄飛騰水龍聞警馳來見四面俱築高墻不能入内祗得在街心停放遙望濃烟烈燄噴水澆之約歴三刻時火勢漸平龍遂紛紛散去至次晨傳說僅焚去花廳三楹走廊七八椽究不知其家爲何姓也 
[望雲願慰]  
　　杭州自七月十八日一雨之後迄今四十餘日日光炫彩雲翳全無河水乾枯難通舟楫至八月二十九日下午風自東來油然作雲沛然下雨四圍潑墨添夜色之新凉萬點跳珠至淸晨而未擬初猶霂霢旣且飄搖若滄海之翻騰若銀河之倒瀉直至翌日午後晴曦始放宿霧旋收一時老農老圃者流咸頌天公做美云 
[升科述聞]  
　　昨有友人自山東來述及徐屬銅沛兩境舊有微湖因黄河東遷涸出湖田頗多山東流民開墾立團同治年間因通捻匪經曾文正公驅逐王刁二巨團留下六小團許其安業今春呈請升科接壤居民恐其有侵估之勢衆議紛紛各相结援團民亦羣聚而謀各備爭鬭恐將爲地方之隱患若不早爲安撫恐一朝决裂必釀禍端所願各大憲思患預防早飭地方官妥爲布置則斯民之幸焉 
[藩條兼綰]  
　　江蘇臬憲張笏臣爵廉訪兼署藩司擇吉本月初五日已時接印視事是日闔屬印委紳耆均詣署中恭賀移時方伯依次答拜麋臺鹿苑物阜民繁剖竹分符必有一番新政也 
[吳巿閒談]  
　　某日之晚有雞鳴狗盜之流至胥門來遠橋某洋貨店穴墻而入行竊一空計所失鐘表銀洋約共値鷹洋五百餘圓初四夜四更時某烟店亦被竊幸卽驚覺僅失錢十餘千同時洪興磨坊被穿窬者毁門入内正在肆行搜索而店主蝶夢方醒聞有窸窣之聲當卽披衣下牀將賊擒住賊不肯俯　就縛以致扭作一團掙紥多時身上受傷數處適龍軍門所轄營弁巡夜至此聞聲弋獲旋卽解案訊懲○有某甲者小步街頭見人家迎娶新人儀仗極盛遂退立宇下縱目閒觀不隄防砉然一聲牆卽坍下甲被壓倒身受重傷急倩人舁歸不知尙能救治否是亦无妄之災也 
[節鉞禾]  
　　嘉興訪事人云本月初六日午刻有福建陸路提督孫庚堂軍門由京引見回南道經禾郡文武各員弁依次恭迎水師船槍砲交轟聲聞遠近船旣泊定紛紛投手版請安旣復肆筵烟雨樓飲至傍晚始散 
[一夕兩火]  
　　月之初五夜二鼓時寗郡三支弄底高槽墻門第三進某姓絲線作不戒於火紅光高燭警鑼亂鳴城廂内外各水龍風馳電掣而來文武官員亦相率到塲彈壓屋後雖臨大河然被墻所阻取水不便其時火勢甚旺約焚二點餘鐘三進房屋約有六七十間共成焦士各水龍甫散歸局中尙未安睡忽報呼童巷又火各水夫復急　水龍往救見勢已燎原各人乃奮勇澆灌祝融氏始不敢大肆威虐然已延燒十餘家約燬街屋二十餘間樓房十餘樓起火者聞係陸美軒對面某烟間作馬吊兒戲以致禍兆焚如也該處貧户居多其中最破耗者開穗大米店之陳姓云 
[庾樓翫月]  
　　署九江府德化縣張玉珊明府舉行縣試已紀報端兹已連試五塲遂於初六日發正案矣○九江苦旱望澤孔殷至本月初四日西風陡起細雨纎亷次日仍旭日當空秋陽皎潔雖官憲竭誠祈禱朝夕拈香其奈昆池玉魚祭之不應何嗟我農民二麥將何從下種乎○已丑榜眼李木齋編修盛鐸由京請假回珂鄉擇吉本月初八日在宗祠建旗桿掛匾額奉掦天寵光輝宗功親族交遊咸相慶賀誦隨園太史璧上泥金經雨淡窓前梅柳帶春寒嬌痴小妹憐兄貴教把宫袍着與看之句此時此境彷彿似之○上月三十及本月初一初二等日東北風大作江中雪浪如山上下江客船及九華門小池口諸渡船無不收帆渡江客至繭足難行箕伯之威竟至此哉 
[八閩官報]  
　　八月二十九日典史蔣志顯委辦南臺下横路保甲典史言家逵委辦下直路保甲三十日知縣胡慶榮奉委南門茶卞知縣游蘭基禀明卸辦南門茶卡巡檢康永昶禀銷南臺下直路保甲差九月初一日知縣游蘭基委調辦通濟門釐局鹽塲姜日銓委辦安渡官運局藩憲牌示大挑班知縣蔡軒請補甌寗縣奉部覆應卽飭赴新任現署福淸縣候補知縣請補連江縣朱幹隆壽寍縣何如謹調補福淸縣均已奉部覆應卽各飭赴新任俟前任交代淸楚始准到任所遺壽寍縣缺應以候補班前知縣吳嚴署理又卽用先知縣王秉錄請補長泰縣現已奉部覆應准卽飭赴新任又屏南縣任宗泰病故遺缺應以卽用縣高楓署理　 
[蜀岡升高記]  
　　運河攔江璧虎等壩向例水大則啓以資宣洩水小則閉以便蓄儲刻下節交霜降河水已日見乾枯上游來源亦不似前此之暢旺鹺憲深恐長河一瀉無餘鹽舟客艘不能浮送不得不先事防範特於本月初二日檄令田林兩分轉前往相機堵閉○安定書院山長朱太史　遂夏間因事遄返寳應珂里山長一席暫延詹太史嗣賢庖代兹朱太史因欲赴都供職不克來揚當將講席辭却都轉遂敦請詹太史爲之主持○東門街運轅施藥局已於上月杪照章撤去局員黄司馬因城中疫癘雖减然尙未敉平且喉風及各項外症依然日有所　遂特沛廉泉配合救苦膏吹喉散拔疔樂在本宅照常施送不取分文見者咸嘆司馬之好　其德云○本月初四日揚州皮巿街東首巷中某姓家邀集三五友人作牌九戲有某甲者年華慘緑衣履翩翩一局未終忽呼頭暈隨卽伏案小憇聲息全無然同局者尙不以爲意也移時呼之不應推之似睡熟因厲聲斥之曰此處非漆園爾何遽化莊生之蝶耶中仍置若罔聞衆遂用手攀其頭使起則已面色如灰目睛泛白不覺大駭急倩人舁送回去家人哭之慟隨卽備棺成殮○某日下午大東門内某姓家有一七歲女孩偶至巷口閒眺忽一人從背後來驀出雙手掩其目女孩疑係熟人嬉戲笑而以手推之不虞其人强將銀手釧攫取向南飛奔女大哭而呼旁人爲之窮追則已不知去向矣 
[邗江官報]  
　　八月三十日瓜洲總鎭吳鎭軍家榜來揚公幹南掣楊司馬禀知回署九月初一日東臺縣黄大令承暄到揚鹺尹舒寛詔委總局文案差初二日經知大巡二十員委押北鹽起程初三日換季運憲江都轉詣安徽會館秋祭初四日新科翰林于太史受慶由京回揚耆鹺尹壽禀銷南掣監秤差初五日江鹺尹南墉委解金陵餉銀泰壩鄭分轉禀知回署 
[捐局告示]  
　　欽加二品頂戴按察使銜會辦蘇浙賑捐省扈兩局江蘇卽補道胡爲榜示事照得本道辦理蘇浙賑捐所收各捐生業經分次造册詳送核奬在案兹奉兩　爵督憲曾札發部頌第一次執照並准駁名單飭卽傳知各捐生換照並開單聲覆等因奉此除已在部換照人員不復登列外合將准駁人員榜示爲此示仰各該捐生知悉凡奉准者卽持收換照其奉駁之捐生或係聲明前案或應補交銀兩亦卽呈候本道轉詳核辦毋稍觀望遲延切切須至榜者計開奉駁扣照人員○鍾本仁營守備銜捐銀一百五十兩請給予都司職銜該員原捐監生並營守備銜係在福建援勦經費何次案内報捐何時經部覆准應令聲明再行核辦○王家達監生捐銀七十二兩請作貢生該員原捐監生係在浙江海塘何次案内報捐何時經部覆准應令聲明再行核辦○其餘奉准人員本舘以限於篇幅不及備登 
[新造快船]  
　　去年秋間漢黄德道派武弁來滬向廣德昌船廠定造八槳砲船内用火輪機器烟囱造在後艄其口向水生火行駛時烟在水面噴出爲波浪激散遠處不能瞭見又粤商所造木輪快船名曰利濟船局此皆見諸本報兹聞利濟船局又托廣德昌定造快船兩艘一名 
 
 

Page 3

 
 
仁濟一名義濟以人力鼓動機輪前日試行甚爲靈捷行將開行蘇杭等處云 
[調停了事]  
　　前報記船户朱阿大控松江航船户趙連洲碰翻伊子秀華渡船溺斃搭客數人由縣訊供着打撈屍身在案前日原差帶同趙等沿浦打撈下午時將朱子秀華並金姜氏之子金裕祥楊朱氏之子楊志林等先後撈獲旋趙央人向朱及屍親再三理勸情愿從豐棺殮朱已𦣻肯矣 
[舵工送縣]  
　　某觀察由杭州顧坐官舫及蘆墟船共三艘另雇利川小火輪船拖帶來滬於夜間拖過新關與兵輪船相碰以致繩纜中斷船遂分開振撼之餘毁壞物件不少尙有蘆墟船上水手葉阿二跌落水中不知生死如何觀察及官眷等皆得無恙亦幸矣哉事後致函英公廨請將舵工懲辦朱明府立卽饁差將利川小火輪船舵工陳樹心提到明府研詰之下以陳樹心不應冐險行駛以致碰船斷纜幾遭不測飭移送上海縣究辦 
[縣案彚錄]  
　　劉松年控朱元照賴婚將伊媳另字唐孟芳一案由縣訊供飭令提唐到案再訊已列前報前日原差將唐及朱女提到昨日午堂由帮審委員竇明府集訊劉投案供稱金陵人向爲機坊生意生有二子次子於光緖八年冬間聘朱元照之女當出財禮洋四十元並金如意一隻銀釧一對及銀練等物今春三月間知朱將女許字川沙唐孟芳爲室向論不理求請究斷唐供川沙人在家耕種去年十二月間憑唐沁泉瞿光裕爲媒出茶禮洋一百六十元聘女爲室當卽過門不知其賴婚攺字唐沁泉瞿光裕同供爲媒是實不知朱已將女許字劉姓求請明察朱女俯首無詞朱元照供爲小本生意光緖八年間我女許與劉松林之子阿二爲室後松林病故阿二在機器廠習業不知爲何軋去手指三節以後不知去向故將女許字唐姓明府得供以朱元照不應賴婚笞責一百板收所女給唐孟芳領去着唐出洋八十元給劉松年收領以爲另行娶媳之費兩造遵斷而退○徐松堂控王國安圖賴借洋一百餘元由縣訊供着王交保限半月料理已登本報昨日午堂竇明府提訊王由保交案供稱現在外間淸理求請寛限明府得供限五天赶緊自行淸理如違嚴比○流氓瞿柱寳在外犯事由陸邑尊枷責收所在案前晚瞿在所中與押犯馬治平滋擾當經家丁禀明竇明府提案詰問該兩犯俯首求恩明府着各笞四十板還所 
[英界公堂瑣案]  
　　印捕稱昨見王阿喜駕駛馬車用力加鞭飛駛至坭城外因用力太猛馬很命狂奔登時撞死殘忍已極將王阿喜拘案請辦王阿喜俯首求恩朱明府以駕車飛駛有違定章况任意加鞭致馬撞斃可惡已極判王阿喜笞責二百板枷號一月發犯事地方示衆○包探禀拿獲積竊王長富詰得行竊魏阿會衣物等件吊贓送案請辦魏阿會請爲領贓王長富供認行竊朱明府謂王長富屢次犯竊均經懲辦此次重蹈故轍殊屬怙惡不悛判笞二百板發捕房管押一個月贓交魏阿會領去○陶質甫稱薦姪兒潤庠在正泰錢庄生理伊私取銀二百兩出外被局賭之秦友甫張子仙等騙去爲此報捕拘案陶潤庠供取銀二百兩兌洋費用自用無幾餘被秦張二人用去秦友甫張子仙不認睹錢朱明府飭將陶潤庠秦友甫張子仙等押候過堂覆訊○華捕稱陳德順犯事暫押捕房有老犯吳金棠等向陳索費不遂令將套褲脫下質錢正在脫下時被我看見詢悉前情又查明訛索者共有五人禀明捕頭將各犯送案請辦陳德順申訴前情吳金棠朱阿炳王利興趙東福許徒弟等供詞支吾朱明府以吳金棠等犯事管押不思攺過尙敢詐擾新犯殊堪痛恨喝各笞一百板仍交捕房帶回照原斷管押套褲交陳領去陳仍交捕房帶回○水巡捕稱昨見垃圾船户在垃圾橋堍裝載垃圾卽在蘇州河内傾倒干違工部局定章爲此拘案請辦朱阿二供以後不敢再犯乞求施恩朱明府判違章傾倒垃圾之朱阿二枷號七天發垃圾橋示衆期滿開釋○賣菱之應仁紀控被胡德寳毆傷等情朱明府飭將胡暫押俟應傷痊再行發落已列前報昨據應仁紀投案稱傷已痊愈胡德寳一再求恩明府以釁起細微應仁紀傷已痊愈卽將胡德寳開釋嗣後勿再逞蠻免致咎戾胡德寳叩謝而退○王愛生朱長林等向妓女花蕚琴索欠被傭人顧藹生沈阿七等行兇朱明府飭將顧沈等暫押俟王等傷痊再訊已列前報昨日王愛生投案包探顧阿六將顧沈二人解案明府問王愛生傷已愈否答稱尙未全愈明府飭將顧沈二人仍行管押再候訊供核辦 
[法公堂瑣案]  
　　馬夫蘇榮華誘引孫楊氏犯姦被洋東送押捕房因病交保已詳前報嗣因蘇病愈避匿廔傳不到前日葛同轉立時出票將蘇提到昨經捕房解案同轉詰曰爲何屢傳不到供稱自從交保後住在家中並未到過租界故不知傳提事問今據孫楊氏之夫兄孫某屢次來案稱該氏尙有金銀首飾衣物甚多留在爾處是否屬實供稱有鍍金銀縺條金約指一枚金瓌一對金押髮簪一枝金挖耳一枝綢衣兩件洋傘一柄確在小的家内卽可檢交謂據孫所禀尙有玳瑁金鑲手鐲象牙柄油紙扇等物究在何處供稱不知下落同轉曰誘引有夫之女本當重辦商之祁繙譯官將蘇押交首飾等物並判笞責二百板枷號一個月示衆○包探王榮培禀竊賊朱海元昨晚手持閙鐘一架行經洋涇橋畔人贓並獲當向盤問據云洋人囑伊典押以其情節支離復加詰問始供係由英界泰順洋行中竊來當在身畔抄出押票二十六張解案請究施據泰順行某西人赴案馨稱朱海元所竊之鐘實係我物務請究辦同轉曰爾如何至彼處行竊供稱有弟在該行爲夥時往探望熟悉路徑是晚洋人晚膳畢我乘間潜入向樓上竊來同轉隨商之祁繙譯官將贓給該洋人領去朱押候先責一百板查明押票物件再行核辦○開小烟間之陳阿九串同車夫蔣福慶將薙髮匠徐阿狗之妻顧氏誘匿及徐阿狗向陳家尋見顧氏陳胆敢出頭覇阻任顧氏由披屋上逃逸反將徐阿狗扭案誣控其偷竊烟鎗經葛同轉研訊明確將陳阿九交保將福慶押交顧氏到案令徐回至北新涇岳母家尋妻再行禀覆曾詳前報嗣因徐阿狗尋妻無着仍投公廨禀請追究同轉命將陳阿九提案復傳徐阿狗質訊陳阿九依然不認據包探王榮培禀昨日查知顧氏逃逸時確在陳阿九之後窓扒出至槽坊披屋下去此種情形均由槽坊中人言明同轉商之祁繙譯官將陳阿九押交顧氏諭徐阿狗下期投案核示○已歇糞頭畢松培扭黄渡人姚鳳春至案控稱五年前姚欠我買糞錢一百零七千四百六十八文久不會面今又來申前日扭住對明帳目無錯求請追究姚供此欵放與各田户處未能收齊請暫釋放容後措繳同轉謂釋去恐難尋見着押候人錢並保○杉板夫沈小毛控同業之徐小辫子奪做生意打傷頭顱腰間爲此扭案請究徐供沈先動手小的還打是實同轉謂沈之頭顱有傷顯見徐之凶横判徐管押捕房三天以儆○包探王榮培郁廷湘等禀奉飭補提搶文渭江金戒指之顧阿俊顧阿桂之羽黨顧阿木昨日帶夥役前往拘提顧阿木凶横異常向夥役正胸一拳意欲逃遁幸人手衆多當將阿木拘獲與在押之顧阿俊一併解案旋據文渭江投案伸訴前情求請究辦同轉詰問阿木曰爾胆敢毆打公差實屬目無法紀文之金戒指究是誰人所搶供我等三人前晚在南誠信樓上遊玩適有文渭江等數人暗中將我辫梢縛住我問誰結辨據文渭江等挺身攬事將小的從扶梯上推下反被鳴捕誣顧阿俊等搶奪金戒指實屬寃枉同轉謂爾逃逸後知事不佳復將金戒指送還文處豈容抵賴商之祁君判阿木掌責一百下阿俊阿桂各掌八十下以儆○通事稱王德明在泗涇等處教堂中偷竊銅鐘並燭臺等物經包探拿案今查　堂中所失之物均已查到並無别物同轉問王曰日前令爾到同竊之陳月琴倪姓並押鋪作保之人來案此次爲何不來供保人已往他方此事只求恩典同轉着押候責二百板枷號一個月發堂前示衆 
 
 

Page 4

 
 
[招認屍身]  
　　同仁輔元堂來信云本月初七夜巡船在小東門外浦撈來男屍一具年約二十外歲身穿藍紡綢長衫白洋布短白洋衫布小緊身白洋布褲藍熟羅套褲白襪套雲頭鞋三根鬚辫綫衣袋内有致道生信一封并兆鳳致母信底一紙未知死者卽兆鳳自已否如有親屬來輔元堂認領可也 
[善舉徵信]  
　　輪船往來南北洋其中搭客容有病逝等情經平安堂同人倡設太平棺木分置各船以備不虞此誠善舉也惟經費均由勸募而來現悉自十三年起至十五年止所有徵信錄業已刊印成書由三馬路信昌珠號送覽諸君子有欲知其詳細者取閱可也 
[楹聨助賑]  
　　余友趙君引之司馬號養愚工詩善　書法尤爲擅長幾於有體皆工無書不善凡友人得其尺幅寸箋莫不珍如拱璧陮素不恃筆墨爲生涯除應酧親友外平日不輕染翰以故人亦未之知也近見順直災况沈重轉瞬嚴冬無食者又慨無衣不禁惄焉傷心爰允友人之請特書楹聨十副委余交申報館協賑所出售每副售洋半元所得之資悉數充賑并曰是區區者猶之以杯水沃車薪於大局乎何補得毋令人齒冷乎余曰否否善貴量力而施一文不爲小萬金不爲多初何分乎大小哉塔之成必賴聚沙裘之成須集衆腋固不可以少而不爲也謹綴數言以當露布尙祈好善君子速往購取旣得墨寳又拯飢黎一舉而兩善備焉如欲補款請示台銜下日取件鶴沙浮槎仙吏郁周弟誌於滬北蕊香齋 
[棉衣助賑]  
　　秋風容易轉瞬冬來彼無衣無褐者將何以卒歲耶敝所昨承寍波方義章善士助到舊棉衣五百件方積鈺善士助到舊棉衣一百件一求合家平安一求父病速愈祗領之餘已各塡奉收照彚解災區想二善士樂善同情自必有求悉應而數百輩禦寒有具固已領德勿衰矣爰列報章以昭義舉並代災黎望雲叩謝 
[上海文報局順賑收解處會同各公所起解第三批賑欵啓]  
　　謹啓者敝處自解出順第二批交劉蘭階明經解往後因災重地廣又奉兼尹憲潘宫保曁陳大京兆奏調施子英剌史邀同熟手司事六人赴都查放各公所續湊集第三批津平公磕化寳銀一萬兩又治病符藥丸棉衣等均交施君子英等帶去計此批内絲業賑所規銀五千五百兩新棉衣二千五百件正氣丸一萬服純陽丸五十觔太乙丹十觔混元丹二十兩仁濟堂賑所規銀一千兩治病符一萬道救苦丹一千服辟瘟丹四百五十錠高易賑所規銀一千兩申報館賑所規銀一千兩文報局賑所規銀一千九百六十兩理合聲明並承招商局捐免輪船客位等水脚合併附陳 
[蘇省撫轅抄]  
　　九月初五日候補同知陳家熊禀知奉委錫金釐局差陳德濬禀辭赴盛澤釐局差通判陳鎬辭奉委解餉赴甘肅初六日何啓綬禀辭赴吳縣查勘荒熟田畝差初七日縣丞朱兆錡禀知吳淞江公幹回並謝奉飭蒙准補元江靑縣丞事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[廣益堂籥辦順天賑捐公所八月二十九日起至九月初九日止第一次收捐淸單]  
　　戴顧氏助洋五十元吟秋氏助洋四十三元戴陳氏助洋三十元宋積堂戴純　戴　氏無名氏五齡童子求免災殃各助洋十元吟秋氏助洋七元蔡汝端助洋二元成章泰無名氏郭徐氏錢福幼保小孩平安各助洋一元以上各大善士共助賑洋一百八十六元隱名氏捐助棉衣二千件樂善居士捐助棉衣一千件[  戴嗣源等謹誌]  
[同德堂淸單]  
　　本埠樂亭帮成順興字號陳君泰徵助敝堂經費英洋二十元新泰厚票號田君瑞卿助英洋二元湖北會舘首士王君幼書助英洋二元送至敝堂均去仍代勸集按各大善士於各省災浸捐助甚多茲復俯念時艱不分鉅細是固仁者之存心也又留松委員馮通甫二尹昨由信局來函云見申報戴敝堂無讑遠近均可給藥戒烟惠寄英洋八元以助敝堂經費盆陽衖譚寳宦齊主人譚君暢芝爲先世存心公之文孫由粤東老鋪全滬見敝堂戒烟之人多屬塞苦以眞廣東廬薜昌午時茶五十匣見惠囑爲隨時附送惻隱存心是更可感又有榕城魏君紹餘現寓名利棧发書潤餘貲二元助於敝堂經費又有蘇城過駕橋陳豐豫棧陳少波别駕寄來無名氏助敝堂經費英洋五元彚錄之以誌欽佩[  上洋英大馬路西近石路回德堂鏡湖氏瑞謹誌]  
[放生局捐欸淸單]  
　　盤記棧來常德泰記九八元十兩另七分四厘唐瑞芝洋十元落落如石齊洋六元孫精一洋五元　掦求平安鹿鶴共十三户洋四元三角求安氏洋三元務滋堂汪裕泰莊湖北郭發銘梁權玉梁德臣味人四留居士楊寳華不書名安命子　嶺梅杭州仁記園吳蘭舫善書十部洋二元西銘堂張黄雲龍謝松齋愼餘堂張無名氏錢二千以上各捐洋二元皖省鼎盛號共十八户洋二元杭州日昇昌來共十五户洋二元江陰湯億齋來共十二户捐洋二元錢七十五文源泰號穉岩十三和源沈福年沈福瑞高易洋行無名氏求丈央平安豫和莊唐卓雲方增漢麟書子聞過齋槐蔭書屋岳李氏無名氏共五户以上每名捕洋一元屠田寺咸壽堂共七户洋一元劉純錢五百求三女病好錢五百求順心人錢五百仲華求母平安錢三百心愿氏錢二百蔡德涵五角五培齋共五户洋五角八月初一起十五止以上統共收捐洋八十九元三角九八元十兩另七錢四分錢四千另七十五文 
 
 
 

Page 10

 
 
   
 
 

Page 11

 
 
[光緖十六年九月初一日京報全錄]  
　　宫門抄○發抄硃批五道○楚撫張奏京控命案訊無實據另緝正兇先將控案議結摺○閩督卞奏革已故知縣提屬勒追欵項片○東撫張奏奬員外郎等片○又奏知縣賞還頂戴片○又奏知府以道員升用片○粤督李奏外海水師副將揀員借補摺○九月初一日户部通政司詹事府正藍旗値日兵部引見二十六名太僕寺二名上駟院九名○慶王謝者廂曰　都統　恩○耆齡假滿請安○恩公請假十日○崑岡續假五日○巴克坦布續假十日○史部呈進月官卷○召見軍機徐用　廖壽恒高釗中○發抄曾國荃奏補用都隔鄒長喜補皖南鎭標守備奉硃批兵部知道欽此○又崇明令劉沛霖補甘泉令奉　硃批史部議奏欽此○又記名提督高得勝等留省奉硃批着照所請部兵知道欽此○又江寗城守協劉光才署九江鎭奉硃批兵部知道欽此○又請派臬司總統兵輪奉硃批知道了欽此○○頭品頂戴湖南巡撫臣張煦跪奏爲京控命案訊無實據應飭另緝正兇先將控案議結恭摺仰祈聖鑒事竊照光緖十四年十月准都察院咨交據湖南平江縣客籍孀婦丁陳氏遣抱京控賀節秀廖寳田等謀殺伊夫姪丁詳訓身死棄屍一案經前升任撫臣王文韶行司委提人卷來省審辦並查廖寳田卽廖明華曾在軍營得保都司附片奏請斥革歸案質訊奉到硃批着照所請該部知道欽此欽遵轉行去後兹據臬司沈晋祥提齊人卷訊明議詳前來臣覆加查核緣丁陳氏籍隷江西臨川縣已死丁詳訓係丁陳氏夫姪經丁陳氏撫養成立受雇在平江縣元順雜貨店帮貿與候補都司廖寳田卽廖明華已革附生徐西垣卽徐文禮俱不認識土妓賀節秀住居該縣城内魯家坪與了詳訓往來已久光緖十三年五月該縣舉行歲考十七日下午丁詳訓往賀節秀家閒坐適廖寳田偕徐西垣均因送考在城由賀節秀門首經過大雨驟至進内暫避與丁詳訓撞遇彼此問知姓名廖寳田等因大雨不止未携傘履不能轉回共坐閒談丁詳訓取茶解渴誤掽茶杯墜地打碎並未爭吵時已夜深丁詳訓邀廖寳田等鬥牌消遣廖寳田等未允各自吃烟假寐天明雨止始先後回歸嗣丁陳氏因丁詳訓是日並未回店四處訪尋至二十日距縣城二十里之雞籠坑地方河下浮有男屍丁陳氏聞知卽令伊子丁詒訓赶往查看業已發變面貎模糊惟所繫搭包褲帶認係丁詳訓常用之物投保報經該前署縣龔鴻疇親詣騐得腎囊莖物均受有傷詳經批飭緝兇究辦先是丁陳氏訐呂福林訪查丁詳訓下落經與賀節秀同居之黄慈秀告知丁詳訓曾在賀節秀家與廖寳田徐西垣同坐終夜並有打碎茶杯之事丁陳氏聞知疑係賀節秀與廖寳田等將丁詳訓同謀致斃赴縣指控當經該縣差拘賀節秀等到案嚴行訊究並無確供未能定讞丁陳氏旋卽由府赴院司上控因未批提起意京控遣子丁詒訓作抱進京赴都察院具呈咨解回湘行司委提人卷來少審辦因提解需時詳咨展限在案嗣經提齊人證前兼署臬司孫翼謀督飭司員疉次研訊兩造供詞各執丁詳訓係被何人因何致死一無端倪詳經前升撫臣王文韶將廖寳田原保都司附片奏革審訊該司到任接准署臬司呂世田移交因查丁詳訓尙有胞兄丁資訓限令丁陳氏赶交延不報到隨就現到人證督同局員反覆推鞫究明廖寳田與徐西垣是日避雨實係初次至賀節秀家丁詳訓與賀節秀來往多年並未叅商旣無妒姦之事自無謀害之情况賀節秀與黄慈秀對房居住並有陳省秀陳綿升住在後房均祇隔板壁聲息相通陳省秀外房又寓有考生四人耳目衆多斷不能公然致斃人命並訊據賀節秀之雇工吳遇洪供稱十八日淸晨徐西垣先自走去丁詳訓取水洗面與賀節秀問答片時始去廖寳田吃過早飯然後啓行質之與賀節秀同居之陳省秀陳綿升等供亦相符是丁詳訓在賀節秀家内先晚並未爭閙次晨從容分散確有見證且見屍之雞籠坑距賀節秀家二十里城鄉遠隔時地不同豈容任意羅織拖緊無享應卽議結此案丁陳氏因夫姪丁詳訓受傷身死訪知丁詳訓日曾與廖寳田等同在賀節家内同坐終夜並打碎茶杯疑係廖寳田等共謀致斃赴京呈控尙非有心誣告且婦女無知應與抱告丁詒訓均免置議廖寳田係四品武職徐西垣身列膠庠輙至土妓賀節秀家避雨均屬不知檢束徐西垣先經該學以不守學規詳革應與已革都司廖寳田均不准開復土妓賀節秀飭令家屬領回聽其去留致死丁詳訓正兇飭縣懸賞購線設法跴緝獲日另結除將全案供招咨部查核外理合恭摺具奏伏乞皇上聖鑒飭部核覆施行謹奏奉硃批刑部議奏欽此○○卞寳第片再已故前代理長樂縣知縣彭達孫短交光緖十五年地丁銀二千四百三十四兩零十六年地丁銀一千六十八兩零耗羡銀一百六十八兩零米耗銀四十二兩零各年糧米四十石零　催未解實屬玩違據福建潘司劉樹堂督糧道陳鳴志轉據該管福州府知府廷愷揭請叅追等情前來相應請旨將已故前代理長樂縣知縣補用同知彭達孫革職提屬限追倘再延宕嚴行復叅辦理除咨部查照並將各上司應賠職名開單隨送外臣謹附片陳明伏乞聖鑒訓示謹奏奉硃批着照所請該部知道欽此○○張曜片再吏部員外郎多培到工西年勞績卓著本年搶護險工復於伏汎盛漲率同員弁立將高家套埝身壩頭如法搶築並赶築挑水大壩不致掣動大溜實異屬常出力道員張上達力圖節省經費並督率在工員弁書夜工作得於秋汎期内迅速堵合實屬倍加奮勉所有道員張上達前因民埝刷塌請旨交部議處合無仰乞天恩飭部查銷議處之案外　多培仰懇天恩准予俟霜淸以後送部引見應如何奬勵之處出自恩施謹附片具陳伏乞聖鑒訓示謹奏奉硃批覽欽此○○張曜片再臣前因建閘委員候補知縣周厚仁購運椿石未能迅速奏請摘去預戴奉旨着照所請該部知道欽此該員被叅後奮勉赶辦時陰雨兼旬道路泥深椿石難於速運兹已於七月初二日修成石閘一連五空工料堅固放水試騐均甚平穩該員尙知愧奮合無仰懇天恩俯准將候補知縣周厚仁賞還頂戴出自鴻慈謹附片具陳伏乞聖鑒訓示謹奏奉硃批覽欽此○○張曜片再選用知府李正榮候補知府潘延祖自桃汎至今歴在濟陽歴城搶護險工李正榮於此次高家套堵築工程管理鐵車書夜運工延祖隨臣在工辦事不避艱險均屬異常出力合無仰懇天恩俯准將選用知府李正榮免選本班以道員不讑雙單月儘先選用道員用候補知府　延祖免補本班以道員補用出自鴻慈謹附片具陳伏乞聖鑒訓示謹奏奉硃批覽欽此○○頭品頂戴兩廣總督臣李瀚章跪奏爲廣東外海水師副將員缺緊要懇准揀員借補以重海防恭摺具陳仰祈聖鑒事竊准兵部咨廣東大鵬協副將黄廷耀病故遺缺係外海水師題補第二輪第三缺輪用豫保該省豫保無人此次應用揀發班内人員行令照章揀員請補等因定例題補武職各缺如因員缺緊要人地相需將不合例人員保奏應於摺内聲明請旨交部核覆恭候欽定又部行推廣武職借補章程提鎭借至副叅遊止各等語兹會同廣東水師提督臣方耀在於外海水師揀發副將班内詳加揀選套此班内止有補用副將黄國安周天意二員該二員均於此缺人地不宜海疆要缺木便遷就請補查有奏留兩廣差遣委用記名提督潘瀛年五十二歲安徽六安州人由軍功迭次打仗出力遞保花翎儘先副將復於東南軍務肅淸案内保奏同治七年九月二十九日奉上諭着免補副將以總兵交軍機處記名遇缺請　簡放欽此來粤投効經前督臣張樹聲奏准留於兩廣差遣委用檄飭出　助剿安内出力保奏光緖十一年五月十五日奉上諭着交軍機處記名遇有提督缺出請旨簡放並賞給優勇巴圖魯名號欽此因前在安徽江蘇等省剿匪受傷奏准邀免騎射咨送履歴經部覆准註册該員久歴戎行謀勇兼優在粤有年於内河外海水師機宜極爲練習歴署新會及海門營叅將辦理裕如現署龍門協副將均屬水師營緝捕巡防整頓得法前在各省軍營並無叅革朦保情弊以之借補大鵬協副將洵屬人地相需於海防營務均有裨益合無仰懇天恩俯准以瀛借補大鵬協副將俾資得力如蒙兪允俟部覆到日再行給咨送部引見以符定制臣謹會同廣東水師提督臣方耀合詞恭摺具奏伏乞皇上聖鑒勅部核覆施行謹奏奉硃批兵部議奏欽此 
 
 

Page 12

 
 
[光緖十六年九月初二日京報全錄]  
　　宫門抄○諭旨三道錄前○發抄硃批五道○湘撫張奏在籍大員請開缺終養摺○閩督卞奏飭總兵卸署引見片○鄂撫譚奏察看知府片○閩督卞奏遴補陸路遊擊摺○又奏知縣註銷處分片○又奏揀補陸路都司摺○湘撫張奏調署知縣片○川督劉奏委署知州片○九月初二日禮部宗人府欽天監廂監旗値日吏部引見三十一名侍衛處一名國子監四名御茶膳房三十四名○橚貝子尙昌懋各假滿請安○綏遠城將軍克蒙額請訓○滄州城守尉如升請訓○孫欽晃謝授廣西慶遠府知府恩○絪貝勒德銘各續假十日○啓侯請假十五日○淸安請假五日○秀吉請假十日○明安續假五日○召見軍機克蒙額如升孫欽晃皇上明日用膳辦事召見後至頣和園龍王廟等處拈香現換棉袍褂○發抄　字瀚　奏記名提督潘瀛借補大鵬協副將奉硃批兵部議奏欽此○又廣州協右營都司顾奮采體弱多病請勒令休致奉硃批着照所記兵部知道欽此○又羅定牧曾紀渠捐助銀米請奬奉硃批户部議奏欽此○又守備王鎭拜補那扶營守備奉硃批兵部議奏欽此○又都司蔡林芳借補楊春營守備奉硃批兵部議奏欽此○○頭品頂戴湖南巡撫臣張煦跪奏爲在籍大員屢次陳請懇乞開缺終養照錄原咨恭摺代陳仰祈聖鑒事竊臣於五月二十四日接奉寄諭前因劉錦棠迭請開缺終養兩次賞假俟伊祖母病體稍愈卽行回任兹據楊昌濬奏稱關外行省新立善後百端待舉塔爾巴哈台尙未定局事極煩重該撫久駐新疆文武各官指臂　聨延盼之心同形焦切請飭伊弟河南候補道劉禀回籍侍養俾該撫得以安心就道等語本日已有旨諭令倪文蔚　飭劉禀迅回湖南矣張煦傳諭劉錦棠不必拘定假滿卽行馳回本任朝廷以該撫孝思　篤曲加體恤該撫務當仰體朕懷移孝作忠以副○念西陲至意將此由四百至諭令知之欽此欽遵轉行並由臣加函勸令遵旨酌量定期起程回任去後旋准該撫臣以祖母病難速痊不忍　　等語咨請代奏經臣以旣奉巽命未便再爲代陳答覆並將原咨退還嗣該撫親身來省面懇又經臣當面力勸並婉陳大義乃該撫愛親之心根於天性非口舌所能爭仍留原咨堅請代奏臣情切　梓非不知新疆一隅關係纂重該撫臣在任有年辦理悉合機宜冀其早日就道上紓聖主廑念邊疆之意無如伊祖母衰病纒綿亦屬實情旣據面投公牘又未便雍於上間謹將劉錦棠原咨恭錄進呈御覽請旨定奪所有臣恭摺代呈緣由伏乞皇上聖鑒訓示遵行謹奏奉硃批另有旨欽此○○卞寳第片再署浙江處州左營守備程夢熊禀揭本任守備陳德慶虚補名糧侵蝕餉項等情當經臣會同浙江撫臣崧駿將陳德慶奏叅革職交處州鎭會同處州府訊明詳辦奉硃批着照所請兵部知道欽此欽遵轉行去後兹據署處州府知府文英禀稱會同署處州鎭總兵林耀光查訊據德慶供兵丁陳運壽確有其人委無虚冐名糧亦無冐銷截嚝馬乾情事所供是否確實非調同册據逐細查訊難成信讞處州鎭延不將原卷册據檢齊送閱實屬無從懸揣等語是該署鎭林耀光查辦此案未能認眞且自署任以來營務亦未見整頓惟查該員實任杭州協副將十有餘年尙無貽誤光緖十三年軍政卓異經兵部咨取引見應卽飭令交卸署任給咨赴部所遺處州鎭總兵印務查有浙江樂淸協副將秦懷亮訓練精勤紀律嚴整堪以委署並令會同處州府速將此案秉公查訊據實詳辦以肅官方除激飭遵照並咨部查照外理合附片具陳伏乞聖鑒謹奏奉硃批兵部知道欽此○○譚繼洵片再查定例捐納試用道府到省一年期滿該督撫認眞察看出具切實考語分别繁簡奏明補用等因兹查有試用知府喬聨寳現年二十四歲係山西徐溝縣人由正二品廕生蒙恩賞主事遵海防例報捐知府花翎指發湖北試用並於貴州黔捐局加捐三品銜於光緖十三年八月初九日到省十四年二月初九日聞訃丁本生父降服憂回籍守制服滿起復於十五年十二月二十一日回省前後接算連閏應扣至光緖十六年五月二十日試用一年期滿據布政使鄧華熙按察使覺羅成允所造履歴淸册詳請具奏前來臣查該員喬聨寳才識穩練條理詳明堪以繁缺留省補用除淸册咨送吏部查核外理合會同湖廣總督臣張之洞附片具陳伏乞　聖鑒飭部查照施行謹　奏奉　硃批吏部知道钦此　○○頭品頂戴閩浙總督臣卞寳第跪　奏爲遴補陸路遊擊員缺恭摺仰祈　聖鑒事竊照福建福寗鎭標右營　擊林長春閱伍案内因病勒休准兵部咨所遺該遊擊員缺係陸路題補第三輪第五缺應用儘先人員行令照章揀補等因臣隨在於閩省儘先補用陸路遊擊班内詳加遴選除名次在前之儘先遊擊廖榕勝業經請補台灣北路右營游擊李祖勳因病離營不知下落梁士悅前署恒春營遊擊因案撤任聽候查叅劉洪順未經來省考騐收標李英賴文華彭其洲均於是缺人地不甚相宜俱未便遷就請補外惟查有副將銜留閩儘先補用遊擊廖文景年五十七歲江西贑縣人由行伍隨軍剿匪著績遞保以遊擊留閩儘先補用歴委署理陸路提標中營台灣城守嘉義營叅將台灣鎭標中營遊擊各篆務由部掣補台灣北路協標右營遊擊於同治十二年問閱伍案内步射生疏經前督臣李鶴年奏准以都司降補嗣於光緖十年十一月十七日奉　上諭着免補都司以遊擊留於福建儘先補用並加副將銜欽此造送履歴咨部覆准註册歸班序補在案該員歴任將領訓練認眞於閩省風土民情較爲熟悉以之請補是缺遊擊可期勝任與例亦符合無仰懇天恩俯念福建福寗鎭標右營遊擊員缺緊要准以儘先遊擊廖文景補授如蒙兪允容俟部覆到日給咨送部引見除飭取履歴另行咨部外臣謹恭摺具陳伏乞皇上聖鑒勅部議覆施行再福建陸路提督係臣兼署毋庸便銜合併陳明謹奏奉硃批兵部議奏欽此○○卞寳第片再所叅前大田縣知縣邱錫璋短交徵存光緖十五年分地丁銀三百九十四兩零　　銀一百三十七兩零稅契銀一百三十五兩零節催未解經臣附片奏叅欽奉硃批恭錄轉行欽遵去後兹據福建布政使劉樹堂具詳員已將前項　仔各銀兩照數完解淸欵所完銀兩入於光緖十五年奏銷各册内造報請將原叅之案註銷等情前來相應請旨將所叅前大田縣邱錫璋原叅限追之案註銷以資觀感除咨部查照外臣謹附片陳明伏乞聖鑒訓示謹奏奉硃批着照所請吏部知道欽此○○頭品頂戴閩浙總督臣卞寳第跪奏爲揀員調補陸路都司員缺恭摺仰祈聖鑒事竊照准補浙江紹興協中軍都司鄭兆榮查無下落開缺所遺係陸路題補第二輪第六缺輪用應補人員當因期滿世職騎都尉補用都司潘恭輅與是缺都司距籍在五百里以内例應於現任都司内先行揀調所遺之缺再以該員請補經臣請以衢州城守營都司周之德調補在案兹准部咨查周之德遺缺係屬推缺潘恭輅係世職人員專補題缺不得請補推缺所請應毋庸議其紹興協中軍都司員缺行令於現任題缺都司内揀員調補所遺之缺再以潘恭輅請補等因臣等復在於浙江省陸路現任題缺各都司内詳加遴選查有浙江台州協中軍都司吳鎭東年丑十歲湖南桂陽直隸州人由軍功遞保都司補授今職光緖九年三月在京領劄六月到營任事該員營務諳練任内並無違碍事故以之調補斯缺洵堪勝任與例相符合無仰懇天恩俯准浙江台州協中軍都司吳鎭東調補紹興協中軍都司以符定制如蒙兪允該員係現任都司對品調補銜缺相當毋庸送部引見所遺台州協中軍都司員缺俟部覆准到日再以潘恭輅請補除飭取履歴咨部外謹會同浙江巡撫臣崧駿浙江提督臣馮南斌合祠恭摺具陳伏乞皇上聖鑒勅部議覆施行謹奏奉硃批兵部議奏欽此○○張煦片再現署石門縣知縣陸承享調省遺缺應行揀員接署查有保靖縣知縣黄廷賛穩愼安詳辦事勤奮堪以調署據藩臬兩司會詳前來除批飭遵照外謹會同湖廣總督臣張之洞附片具陳伏乞聖鑒謹奏奉硃批吏部知道欽此○○劉秉璋片再合州知州孫開嘉丁艱遺缺查有劍州知州方德堃老成練達堪以署理該員正署各任内並無經徵錢糧未完展叅及承緝盜刧已起四叅案件兹據藩臬兩司會詳前來除批飭遵照外理合附片具陳伏乞聖鑒謹奏奉硃批吏部知道欽此 
 
