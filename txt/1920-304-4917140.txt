# 1920 - 304 - 4917140

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[新銀團與内政（老）]  
　　裁兵中國之内政也而此次新銀團議席乃代籌裁兵之事制憲中國之内政也而此次新銀團議席又代籌制憲之事選舉中國之内政也而此次新銀團議席又代籌選舉之事 
此非外人之干預也乃外人之扶助也此非外人之野心乃外人之好意也旣肯借錢供家用又肯出力管家事家中主人翁聞之未有不大喜者也 
雖然果如新銀團之議則中國全國之鐡路入於新銀團之掌握矣中國全國之田賦人於新銀團之囊中矣從此交通財政皆爲禁臠中國人不能染指矣從此中國在共同管理之下萬刦不復矣爲中國代籌裁兵代籌制憲代籌選舉未嘗不娓娓可聽然其所索之代價則亦太鉅矣 
嗚呼誰生厲階至今爲梗 
命令 
十一月四日大總統令特派張寒督辦吳淞商埠事宜此令 
又令前政事堂存記之鄧琦著分發湖北交該省長酌量任用此令 
又令署外交總長顔惠慶呈請任命温世珍兼江寗交涉員賈士毅兼鎭江交涉員均照准此令 
又令署司法總長董康呈請任命賀煇署陜西高等檢察廳首席檢察官黎楷署陜西第一高等審判分廳推事楊鑑藻署陜西第一高等檢察分廳檢察官周致澤署陜西長安地方審判廳推事蕭紹望署陜西長安地方檢察廳檢察官陳恩普署山西高等審判廳推事陳桂臨署湖北第二高等檢察分廳監督檢察官王覲墀署甘肅高等檢察廳首席檢察官劉思誠署江蘇第一高等審判分廳推事陶嘉春署江蘇上海地方審判廳庭長陳備三署江蘇上海地方審判廳推事張焜署河南洛陽地方審判廳推事陳國勳署山東濟南地方檢察廳首席檢察官樓守廉署浙江鄞縣地方檢察廳首席檢察官季手文署浙江鄞縣地方檢察廳檢察官李振軍署福建閩侯地方檢察廳檢察官童枬勳吳喬年署福建思明地方檢察廳檢察官均照准此令 
又令署司法總長董康呈請任命董起桓爲山西高等檢察廳檢察官應照准此令 
又令茲制定庫烏科唐鎭撫使署審判處組織暫行條例公布之此令 
又令茲制定烏科唐恰審判處組織暫行條例公布之此令 
專電 
　　北京電政府因統一進行中發生阻力所有擬定六種明令决從緩發應先分投疏通再行召集善後會議（五日上午九鐘） 
　　北京電靳允兩院議員交由各部安揷宣言書可作罷惟臨時會仍主召集（五日下午三鐘） 
　　北京電政府擬設善後籌備處以潘復兼處長（五日下午三鐘） 
　　北京電報載靳派張魯泉赴粤接收軍府文件（五日下午三鐘） 
　　北京電王瑚定十日内赴蘇嚴家熾今日先行馬士杰偕往 
（五日下午六鐘） 
　　北京電陳毅江電頃接褚旅長電告蒙圍未解情勢萬急竊恐後患潛滋激生内變籌維再四特將活佛迎駐公署妥愼保護並將俄黨首領巴楚克車臣王等一併拿獲藉消隱患惟軍情危迫務請速派大軍進援等語毅昨將援隊運至興和一俟大軍齊集布置就緒卽行督隊前進擬卽日進駐烏得居中指揮（四日下午九鐘） 
　　北京電政府電褚其祥俄黨烏合我軍不宜取守勢中央所撥援隊爲數不薄現又令馮玉祥旅預備爲後援此次爲對外之戰立功沙塲自當從優奬叙（五日下午三鐘） 
　　北京電馮玉祥自請援蒙政府已飭準備待發曹忽電稱馮旅不能歸他人節制請另調他軍 
（五日下午六鐘） 
　　北京電張景惠江電俄黨增兵數千擬圖反攻恰庫一帶已被佔據糧道電線一律斷絶無法接修迫請各路援軍星夜馳援 
（四日下午九鐘） 
　　北京電張景惠報奉令撥隊援庫擬編二支隊第一支隊袁團已開拔第二支隊現正籌備出發並設立察軍援庫總司令部（四日下午三鐘） 
　　北京電曹錕電派譚慶林部援庫已遵飭械彈亦照撥惟各路援軍散漫請派得力大員前往督勦 
（四日下午三鐘） 
　　北京電張作霖電飛機係奉省自備且不合軍用碍難遵撥援庫 
（四日下午三鐘） 
　　北京電奉張覆電庫事緊急遵撥援軍急進惟飛機炸藥駕駛乏人碍難辦到（五日上午九鐘） 
　　北京電政府又催奉張迅撥飛機四架援庫（五日下午三鐘） 
　　北京電院覆黑孫電謝軍果入我境務勒令解裝設敢抗拒卽由該處防軍以武力制止至激黨進逼迅向俄官嚴重交涉（五日上午九鐘） 
　　北京電英使以奉直瓜分南苑飛機均無正當理由第三次抗議又提出（四日下午四鐘） 
　　北京電庫軍徴用美商汽車美使提出抗議（四日下午四鐘） 
　　北京電口使答復琿春撤兵時機未至（五日下午三鐘） 
　　北京電張懷芝請病假半月實赴奉與張作霖商密事（五日下午三鐘） 
　　北京電閩李電俄過激派欲在我國設多處宣傳所與内地勞動者取聯絡行動亟應設法取締政府因通電各省嚴加防範（四日下午四鐘） 
　　北京電權量因某案嫌疑由地廳拘留經交部某參事保出吉長督辦已犧牲（五日下午三鐘） 
　　北京電南通欲立紗布交易所院已交部查案核辦（四日下午四鐘） 
　　北京電贛陳電鄱陽縣屬洪門開築鄱樂煤礦鄕民以武力抵拒斃警十七名聚集十餘村非多數軍隊鎭攝不可迅候示遵院復應先和平解散不服再酌用兵力 
（五日上午九鐘） 
　　香港湯廷光江日派員送督長兩印交陳炯明陳不肯接收仍飭送回湯昨邀各社團茶會表明辭職原因請代携印送陳各團擬今日謁陳代勸（五日下午七鐘） 
　　香港電魏邦平兼兵工廠督辦派員騐查謂祇炸燬槍廠無烟廠約損三十萬餘廠昨復開工 
（五日下午七鐘） 
　　香港電陸在梧趕設巡使署聞因恐寗武上將不便指揮駐肇軍故以巡使名號令與粤作戰 
（五日下午七鐘） 
　　香港電陳李魏會師攻肇聞魏出駐河口指揮一說肇城昨已被粤軍會同民軍攻下（五日下午七鐘） 
　　香港電國會議員江日會議後舉五代表見陳請表示對國會意見陳謂回粤目的雖逹護法目的未終將請孫唐伍唐來粤以竟全功（五日下午七鐡） 
　　香港電陳昨佈告全粤約三事（一） 
關粤治欲改造廣東當實行民治始現有軍隊爲民治保障願粤人共監視執行（二）關鄰省此次戰爭非粤人與桂人戰乃粤人與桂賊戰桂賊桂不能除今爲兩廣人共除之當同盡力使兩廣民治相輔發展（三）關全國當求永久和平有主義统一自今春伍離粤廣州軍府巳失存在關於和平統一諸問題當依孫唐伍唐宣言爲解决（五日下午七鐘） 
　　香港電湯電辭海軍部長 
（五日下午七鐘） 
公電 
　　巴黎華工協會電各報鑒旅法華工約期將滿敝會擬與法政府交涉續留數千俟獲得藝術再送返國惟續留後一切費用在得工作前皆應與以維持敝會力量有限擬在國内籌募鉅欵一筆現敝會敎育主任蕭子昇君因里昂大學及比國口口事回國敝會特委以籌欵全權計將抵滬希貴報與以鼓吹切盼 
　　夔州來電本軍已於十二日離渝回黔特此奉聞代理黔軍總司令盧　叩文 
太平洋路透電 
[日報之美國總統選舉評]  
　　五日東京電各大報評論美國之選舉多注意於國際聯盟所將受之影響並深信美政府必將以好意對付加州問題各報且預料美國此後在華必更爲活動而將竭力植美國勢力於遠東各報警告日人當格外注意 
[日本近事記]  
　　五日東京電中日商業會社昨日開會考慮中國災區之報告後决議開募振捐並派員七人籌備一切 
　　五日大阪電皇太子昨抵神戶在該埠度夜將乘軍艦赴九州參與陸軍大操 
　　五日北京電據朝鮮電稱日員决議令英人夏氏具押欵保釋 
　　五日北京電據華人電稱間島日兵時中匪伏死傷頗衆匪中有多數韓人且有俄人德人若干皆携有軍械 
[在川黔軍之肇禍]  
　　五日北京電重慶外電稱柯維爾氏死前某外船曾爲黔兵轟擊柯維爾氏之同伴曾討論應否注江而柯氏堅欲前進以致遇厄柯氏死後黔兵司令命兵士不得轟擊懸掛洋旗之船隻蓋英外船曾發砲回擊也惟黔兵後此曾轟擊英砲船該砲船乃發空砲警告因黔兵置之不顧繼乃發實彈五枚黔兵死者六名 
[粤中之海盜]  
　　五日香港電海盜十人疑係遣散之華兵攻擊由華　向香港進發之汽船泰興以手槍迫令搭客及船役人艙並迫令舵手駕駛前行旋遇汽船泰利而即向該船取謀若干一面將所拘之人驅人三民船其舟子均爲海盜同黨鼓漿而走星期三晚該海盜遇一大民船該民船即開槍轟擊泰興船乃退走海盜所刦泰興船之物内有手槍兩枝子彈若干糖十四件現欵若干被掳之人須付贖欵始得開釋 
[許勉之先生之原函]  
先生患咳嗽病已十餘載 
平時屢發屢愈今春轉劇 
咳中帶务服自來血兩打後 
二竪遠颺病魔盡除矣 
[許勉之用箋]  
　　五洲大藥房 
經理先生大鑒逕　者鄙人　天失調賤　瘦弱　及弱冠即隨叔宦逰山左　　軍務辛亥　　携春南來金次稍受驚恐行　　皋巴　　大作復　咳嗽不　　家人　為　　中醫就地診治連服十　　畛　　果　　　家父即委以店務迄今已時　　賤　　　　代　　　　今　　疾特　遍求　　許勉之用箋 
名醫均皆來　　以病　　　　加　　平　　　康　已經　　　　無全理　　　一思後為　反　　良岑探視云你操勞　度　　　姜　懂岐黄人所仕仰　日劝　　首藥房之人造自來　冲服　　即　人　在卅 
貴　藥房道　　　連服　日　見輕鬆　不在申　　　　逐日冲服二堅即已　颺病　　除感　 
許勉之用箋 
　　高恢不靈恩同再造　　生之　　　　藥房　　賜之感戴　　特　　出　湖畛表微忱　　　　　章以揚 
仁風俾天下同病　為之殷鑒爭此　　 
　　　　　　　　冷　　　　　　訊　安徽　　德　　　　　波許　與 
　　附告自來血每大瓶洋二元小瓶一元二角 
[患傷風及預防喉症者注意]  
　　入秋以來天氣乾燥異常况復凉熱失度更易致病凡人衣着偶一不愼即寒邪侵入肺竅發生傷風咳嗽鼻塞涕流頭痛身熱喉乾音啞等症諺云傷風不愈即成癆可不愼哉本藥房製售之傷風和解藥（每瓶三角半）功能解散寒邪性和效速又有立愈傷風藥粉（每盒二角半）傷風噴霧精（每瓶七角半）噴霧藥器（每只一元二角半）等藥均能通氣止涕爲治傷風最有效驗茲因天燥之故滬上更有喉症發現本藥房之喉症福民片（每瓶洋二角）喉症去毒漱口水（每瓶三角）同時服用有去毒消熱之功更備有自一千倍至三千倍之血淸質料新鮮厥功甚偉爲治喉症要藥其他手術上應用之注射針等無一不選擇精良定價克倘喉痛而喉　已起白點勢將潰爛宜速送醫院請醫診治决非尋常喉痛藥所能治療也各界衛生諸君尙希注意爲幸 
總發行所上海五洲大藥房謹啓 
外省五洲分號及各經售家均有發兌 
 
 

Page 5

 
 
   
 
 

Page 6

 
 
世界路透電 
[美國總統選舉後之種種]  
　　四日巴黎電據紐約最近消息美國總統選舉哈定氏得三百九十一票柯克思氏得一百四十票故哈定氏當選新參議院將有共和黨五十七人民主黨三十九人　　三日倫敦電外間紛紛推猜共和黨内閣之人物衆料賀佛氏必將入閣參議院健將羅德氏有國務卿之望惟是否受任尙不可必 
　　四日紐約電前太平洋艦隊司令蘇塞倫海軍大將於哈定氏之選舉運動甚爲出力有新内閣海軍總長之望國務卿一席參議員洛志氏前國務卿羅德氏參議員諾克斯氏及哈果士氏四人呼聲最高且有人預料賀佛氏將入財政部或内務部伍德將軍或裴興將軍將長陸軍部前駐華美公使芮恩士氏在維斯康新州爲藍羅特氏所敗未獲選參議員 
　　四日華盛頓電哈定氏之獲選威爾遜總統大爲沮喪尙未以賀電致哈定氏國務卿柯爾碧亦表示失望之意參議員約翰森氏謂此次選舉之結果已打銷國際聯盟 
[美國選舉與黑人案]  
　　三日佛洛里逹州哇蘭杜電此間附近有某黑人因爲衆禁其投票開槍擊斃兩人並微傷數人旋爲衆縛懸樹上開槍亂擊斃命聞衆因該黑人不繳人頭稅故奪其選舉權 
　　四日哇蘭杜電羣衆擊斃某黑人後復縱火焚一黑人聚集之屋拘獲黑人六名其中五名爲衆焚斃餘一名懸斃樹上 
[英國礦工罷工上工]  
　　四日巴黎電據菲加羅報載稱英國礦工投票表决應否接受政府之調停條件其結果如下贊成接受者三十三萬八千零四十五票反對者三十四萬六千五百零四票因須三分之二之多數反對接受始可繼續罷工故礦工大會决議宣佈罷工終止並命礦工立卽上工 
[美日之加州交涉]  
　　四日華盛頓電一般人士紛紛討論加州通過反對外僑置地律之關係聞此事於日使與國務部間關於加州日人地位談判之進行及日本移民問題不致有何影響此項談判進行巳久若條約訂定則今冬尙可逹參議院故選舉結果不足今意馬里斯氏刻暫離華盛頓以致談判爲之延擱俟馬氏於本星期内歸後即將繼續進行聞馬氏與日使之談判不日可將意中之計畫擬成條文呈交總統威爾遜國務卿柯爾碧及日本外交部惟諸事須視加州置地律修正文是否通過爲轉移今日日使曾與國務卿柯爾碧氏會談 
國内要聞 
[北京通信（吹萬）]  
　　王正廷在信記洋行之談話 
王正廷氏函約京中各新聞記者於今日（二日）下午四時茶叙東單三條信記洋行昨日各方遂有兩項傳說一謂王將有舊國會參院保留之運動一謂王將有關於和議之報告藉爲其就和約研究會會長之預備之二說者其推度迺盡誤蓋王氏所提出討論者迺純爲根本大計即實業救國策與地方制之提倡是其所提關實業者雖分二事（一）北方巨災振濟之方法（二）振興實業之計畫而細味其言則實相一貫王氏先詢各記者對於振災之辦法而自已迺力主實行工振謂『此次赴豫回得有數種感想覺此次巨災雖云天災實因人事未盡之故凡有溝渠深井之地此次初未嘗受災各種旱糧收入頗豐卽水地産物之稻亦頗不惡借令各地皆爲溝渠則此次巨災即無自成其二則北方乏糧之故實由於運輸不便關東三省今年之食糧尙爲兩年以前之陳物往歲黑吉大熟今年亦然運以分濟各災區則未嘗不能救全災區人民之飢張家口番芋每斤價僅銅元一枚而河南迺至食草根樹皮借令交通稍便何至有是現象我國運輸向用人力一壯丁肩荷百斤日行百里已盡其力之所能至駕一運貨汽車二人馭之則最少可載五千斤行六百里一人之力當百五十人顧我國無是道路可行也北方大道下于田者數尺雨至則成爲溝渠而河身則反有高於地面欲不成災其可得乎法國道路建築至佳分國道省道巿道國道則統籌全國其規模宏大建築亦精省道由各省規畫而巿道則由各縣規畫此次大戰中少之所以能不失巴黎者實賴此路初德太子與望將軍分道進攻巴黎成觭角勢望將軍師驟進至與太子軍不能相呼應望氏以爲法之兵力方集以禦太子不爲備法帥迺悉巴黎所有汽車運兵以攻望氏之隙望軍敗太子不得已亦退借令法無良道則此計亦不能行我國今日築路實爲要着吾攷察中國此次災民覺其異常可愛蓋彼等至願以工易食初非若歐洲工人之不願工作也故吾人於振災萬不可鼓勵若輩爲依賴人者爲乞丐而工振之法實爲最善或有不足則以平糶法補救之對於政治吾以爲萬不可但令政府支配當從地方着手劃分中央權與地方權實爲要圖云云各記者對於王氏所詢亦多有所貢獻其後某記者請王氏將關於外交方面之情形略爲報告王君謂前赴歐所最留意者爲實業之調查至於和會方面情形可言大概我國於和會方面所爭者可分三部（一）二十一條約（二）魯案（三）希望條件據王君云原意爲與各國商議之條件希望條件中如取消各國在華郵政收回租界租借地收回治外法權關稅自由就中以郵政一項爲最有望以郵政成績我國本居一等國之列且已人萬國郵會五年也收回租界及治外法權則德奥已不生問題俄政府正式承認後亦有望此外五强國則在竭力進行中而租界之收回則尙觀我地方自治之成績如何治外法權之收回則尤有關於我國之法律我國今日尙無正式法律現行之律皆未經國會通過深望正式法律能經國會通過則易於爲力租借地則靑島固其一而旅順大連則已由俄而爲日英之租威海衛也曾與我約俄還旅大彼即還威旅大不歸威因有約亦難收回至於關稅不自由實最足制我實業之死命亦最不合乎理此我國民所當以全力爭者至山東問題之當否提出於國際聯盟則尙在考慮中因國際聯盟之成否刻尙爲一問題美國於國際聯盟未加入也該會本定十一月十五開會今已延期美國究將但修改其約之一部而加入抑將與德奥别訂和約今尙未定俟其總統選定始可决借令美竟别樹一幟則國際聯盟且破而英日同盟之繼續與否明年三四月亦可决夫不提山東問題於國際聯盟非採與虎謀皮之方法與日本直接交涉之謂迺攷察情勢而採别一方針之謂倘美不加入聯盟則各國和約多巳簽字欲其反悔是較難能外交案中關於我全國之生死問题者實爲二十一條件此事重於山東問題萬倍此我國民所當竭死力以爭者此事如提出於聯盟較易得直此條件若廢山東問題亦已不生問題矣關於此爭之理由我國理直氣壯旦根據國際聯盟條約各國不能自壤其憲法勢當直我我之第一理由卽爲被迫簽字譬諸盜人人家以手槍恫嚇勒人署與以五千元之劵此人雖署名於劵仍可赴警署或法庭控告使此劵不生效力二十一條我國簽字後曾向各國聲明被迫非出本願依國際聯盟憲法凡條約之不能行不適用者當改（某）記者曾問在條约中爲第幾條王氏答一時不能斷言愚案係第十九條其文曰議會可隨時請聯合會會員重行考慮業已不適用之條約以及國際情勢繼續不已或致危及世界之和平者）此次條約由協約各國與德訂非由日本單獨與德訂即二十一條之第一條即情勢已不合不適用二十一條採閉關主義尤爲各國所反對且抵觸國際盟約日本於二十一條之第五項但綏提耳非云不提故此約不廢我國危險實甚今靑島與山東權利雖爲日所强佔猶之盜强取物其所有權仍屬物主二十一條旣承認則已送於日山東問題亦無可爭矣故吾以爲此事之重要實千萬倍於山東問題我國人當以死力爭也其時已六時許遂散（二日晚九時） 
[俄人襲擊庫倫八誌]  
　　俄黨犯庫雖經我軍協力痛剿稍挫其勢惟該黨勾結蒙匪且有某國人在後援助誠非朝夕所能平靜茲將前日各方面來電彙誌於下（一）褚其祥等來電連日戰况業經電陳昨今日兩日敵在毛度慶一帶阻絶張庫大道晝夜激戰迄今未退其大部轉向西北倘庫恰大道爲敵所據不僅援隊被阻後路糧源亦將斷絶庫局更難支持務懇迅飭汽車輸送援軍火速到庫並派飛機以供偵探不勝盼禱褚其祥高在田桑寳陳向策叩三十日又三十一日電略云察軍張營於儉日抵庫惟查核該部兵士只百餘名敵衆援寡曷克有濟目前敵雖暫退尙謀反攻若非厚集軍力協同進剿萬難廓淸聞陳使已抵張垣懇即轉促尅日率領大隊兼程蒞庫以解倒懸（二）庫倫商會來電庫倫被圍三日而蒙兵又增我軍拚命堅守待援南北兩電線均斷勢如巢卵且蒙俄各軍毫無人道沿途經過遇見華人即加戕害現已不下數百人各界人民生命財産僅擊一髮懇迅催陳鎭撫使帶領大軍乘載汽車即日開駐叨林遠播飛威以資救援轉電告急謹乞勿延不勝迫切呼籲待命之至庫倫商會叩沁戌（三）察哈爾張景惠來電頃接張士品團長電稱艶日抵庫頃接褚旅長函開我軍開仗奪獲敵軍大砲二尊敵軍退入汗山我軍即日合力進攻此外並稱該俄黨勾結蒙人圖謀獨立黨首擴龍部丁三千餘人並有多數日軍暗中援助請嚴爲注意聞政府對於此事極爲注意業已分電各省令卽派隊前往協力痛剿現叨林開往兩營已報抵庫協同守禦烏德開往之張營計程昨今必已到庫軍實之接濟亦已出發惟多倫鎭使之馬隊四營據報尙在集合中而黑督方面則以黑滿護路兵站又値激謝兩路蠢動須嚴加防範未能分兵至鎭撫使陳毅業於三十日入庫察哈爾張都統並張參謀王某隨行亦有電到京報告並聞政府感於庫倫此次事變時電信硬阻於軍事頗爲不利正籌畫將在烏得地方建設無線電台以備軍事消息不至梗塞此事刻正由主管各部會同進行又聞府院與參陸辦公處所定庫倫滂江烏得叨林等處駐兵問題須駐兩師以上之兵力其分配法探誌於下（一）田奉天派兵一混成旅吉林派兵一團黑龍江派兵一團（二）由熱察綏三特别區各出兵五營至十營此外如第十六師亦須出兵一團至兩團兵力旣厚俄兵當無暗窺陰謀並聞此項電令於一二日内卽可拍發 
大陸報四日北京電云此間接到消息蒙古貿易公司之汽車三輛爲庫倫華官所留用者現已運載華官駛出蒙古而抵張家口據汽車夫云十月三十一日離庫倫途中曾見戰事庫倫有俄商若干被華兵搶刦 
[琿春交涉之近訊]  
　　關於琿春案之交涉中央除責成張巡閱使就地辦理外對於日使小幡氏亦屢次與之交涉惟均毫無良好成績政府方面因又於前日令日本顧問某氏再向該國公使小幡氏處疏通暫以退兵爲第一步小幡氏仍不認可僅允不再增兵是以談判一節仍無開始之望將來不免又成懸案矣 
前日下午四時旅京東三省全體學生派代表四人遞呈謁外交當局時因總長會見巴西以使故未見（只有秘書熊接見談數時退出其呈文略謂此次日人佔據琿春不獨關係我國存亡對於世界和平亦大有影響爰特搜集日人種　不法情狀四大端籲　中央嚴重交涉俾其翻然知悔尅日撤兵並向我國謝罪云云旅京東三省全體學生謹呈又致張巡閱使等電云奉天張巡使吉林鮑督軍黑龍江孫督軍鈞鑒琿春危急關係東省存亡懇據理力爭勿稍讓步會剿一節决勿承認並妥籌準備吾等誓爲後盾旅京東三省全體學生叩 
前日旅京東省各校男女學生又假北大二院開會討論對付琿春事件辦法多種已載報端今又推舉往謁府院代表北大魏綸中大祁大鵬法專葉國光女高　劉桂丹四君先到公府總統因公未出答以明日再見乃至國務院秘書葉興漢接見魏君等詢總理對於琿春問題之意見並中日會剿歸省交涉二說是否屬實葉秘書答以總理對於琿春問題堅持到底已向日使嚴詞拒絶至於中日會剿歸省交涉二說純屬子虚云云『東省學生呈國務院文從略』又聞政府前日接吉林省議會敎育會農會來電内容略謂琿春事變僅屬尋常匪警日本藉詞韓俄各黨自由出兵侵我主權吉省與日領交涉彼方迭以奉有政府命令無從讓步爲推諉前途危險誠堪悚慄務請由部嚴重抗議較諸就地交涉似易奏功云云 
順直省議會有陷電抵京請由外部嚴重交涉原文照錄於下琿春事變釁端肇自韓人探本窮源究爲日人所使乃日本不自引咎反向我反唇相譏狡展多端肆行無忌外部窮於應付前途危險異常用特電懇我大總統國務院飭部嚴重交涉保存我國主權地方人民願作後盾臨電不勝迫切待命之至順直省議會叩陷印吉林督軍鮑貴卿以此次琿春交涉之發生雖由於日人小題大作要亦地面不淸有以致之該處山深林密鬍匪出沒無常屢經軍隊剿擊迄未殲滅現爲亡羊補牢計擬添設鎭守使俾資鎭攝特電張使轉呈中央力保張九卿充任 
大陸報二日北京通訊略云某外人爲記者言日人佔據間島事其言極奇未可確信姑錄之如下攻擊琿春之匪實爲華人但日人訓練之給以軍械助以金錢此輩匪徒爲虎作倀其總機關設於雙城子曾在滿洲東北邊界襲攻韓人村莊但無顯著效果因韓人先得警告自衛甚力也日人爲鼓起匪徒之勇氣起見以日兵加入匪中共同行刦如此者至少有兩次某次匪中竟有日兵五十人日軍官五員至於侵犯琿春一役有無日人在内言者不一尙無確證在匪來襲攻之前數日華人已預得匪人警告其意蓋欲恫嚇華兵而使其乞援於日人也此計果售日兵若干遂應華人之請而來與議防守方法决定華兵與日兵各守一門當日人所僱之中國匪徒前來攻擊琿春時適與眞正鬍匪相値於途鬍匪雖不願爲日人効力然願搶刦琿春雙方乃議定日人方面之匪黨往攻日兵所守之門而鬍匪則攻華兵所守之門同時施攻日兵門前僅放數槍日兵居然縱之入城不復拒抗華兵守門頗力將鬍匪擊退但旣聞匪衆已從他方面入城肆刦乃不能堅守矣日領署内雖有日兵退守然被匪攻打時並未死一人此後日兵由韓境馳來與匪交戰雙方互有死傷日本遂藉口於此佔據間島全境專與韓人爲難有韓人最大學校三所已被焚燬各處皆駐武裝日兵計韓人三十家必有日兵四人云 
[吉人反對雙方會勦之八條]  
自琿春匪亂雙方會勦之說起後吉林延琿和汪東五縣公民聯合會以此次日人藉端進兵我官府旣不能據約力爭竟復與日人訂定條件甘將延琿和汪東五縣允爲日軍軍事行動區域自由討伐是直以延邊各縣劃作戰場現該日軍已實行出兵討伐騷擾殊甚我民不能不急謀抵制爰於日昨共同議决對付方法四條通告各省其文如下（一）我同胞誓表决心否認日本進兵行爲（二）電致中央政府電令鮑督軍將町野顧問議定之八條立即撤銷並對日人嚴重交涉務將其已進之兵限日勒令完全退出（三）公推代表籲懇外交官轉向日人警告我國人民之决心（四）倘日人不悟則我人民進亦亡退亦亡爲自衛計須施最後之手段 
附錄鮑督軍原電如下總司命部關總司令張並譯轉陶道尹翟參謀王參謀長均覽督密前因琿春匪亂波及日本領館僑叫茲經町野顧問聯絡議定雙方會勦兩者不生誤會之事規定辦法如下（一）爲與日本帝國敦重睦誼起見對於左開之事雙方會勦（二）東寗中東鐡路以南二十里以外之地區及琿春汪淸東寗和龍延吉五縣之股匪不逞鮮人討伐之事由日本軍隊討伐之但於中國縣城酌留中國軍隊一二連并巡警維持秩序其餘軍隊調出（三）日本軍隊行動區域雙方各由長官訓飭彼此以厚意對待不生誤解（四）吉林督軍時爲聯絡及蒐集情報之必要可派員於日本司令部中國方面經鮑督軍認爲必要時得由日本軍派此委商（五）日本軍隊務期以短少時日完結其軍事行動（六）日本軍隊於所定區域外不得涉足即因追匪關係亦不得逾越以免誤會致生糾葛（七）日本軍隊行動區内應担保尊重中國人民之生命財産不得稍有損害並與以損失以免有傷兩　人之感情並於中國各機關毫無關係不得稍有强制之行爲（八）日本軍隊自海林附近向延吉前進許其由寗安通過等因茲復由本署議定八條如下（一）哈總部及各帶隊長官飛速將前項辦法秘密祥細令行所部知照不得與日軍稍有誤會衝突務須厚意對待（二）由各該道縣飛速示知警團游巡各隊餘與第一條同（三）由道縣派警團以口頭傳諭一般商民知照照常營業勿得驚慌（四）由道縣禁止誣言以口頭詳爲闢解以免誤傳（五）雖云會勦但在上述區域以内出勦之事由日軍辦理我軍仍駐紥原處不動（六）防區軍隊雖有酌留之語至應否調出候令施行（七）我軍集於敦額密穆及東寗縣内鐡路附近會勦但不准進入日軍担勦區内以免發生衝突之事（八）我軍之佈置及勦辦之法另行電知希卽查照督軍署巧 
[各省自治運動之聯合大會]  
　　各省區自治聯合會於前日下午二時開全體大會於北半截胡同江蘇會館到會人數較前尤爲踴躍新加入者又有廣西川邊京兆三處合原有之蘇鄂豫魯甘贛川閩粤皖晉等省共有十四省區之多輪定福建代表陳蓉光主席京兆代表杜含章廣西黄夢麟川邊充寳琳等相繼報告各省區情形畢四川代表吳　聲明以前到會之某君非四川之正式代表請主席注意繼由萬兆芝孫幾伊等報告會章起草情形主席遂宣告開始討論會章除第二條『宗旨』第三條『會員資格』兩層略有爭持外餘無甚討論均照原案通過並公决假江西會館爲會址定於本星期六在該處再開第五次大會茲將該會會章全文錄下（第一條）本會定名爲各省區自治聯合會（第二條）本會主張限制軍費廢除督軍及類似督軍制度以實行國民自治爲宗旨（第三條）本會以各省區旅京同鄕會正式推出之代表爲會員各省區旅京同鄕會未成立以前各該省區省議會省敎育會總商會農務總會及工會學生聯合會推出之正式代表亦得爲本會會員但已成立同鄕會之各省區如有上項正式代表到京時得加入各該省區旅京同鄕會代表之内前項代表每省區至多不得過十人（第四條）本會設代表資格審查委員會其辦事細則另定之（第五條）各省區就所推出之代表中自行推選六人爲本會幹事（第六條）本會幹事平均分配爲左之五股（一）交書（二）會計（三）庶務（四）編輯（五）交際幹事之分股由各省區推選之幹事自行認定（第七條）本會會議分爲全體代表會議及各股幹事會議兩種其議事細則另定之（第八條）全體代表會議議决本會一切事務每省區止有一表决權（第九條）各股幹事會議議决各本股事務但遇關於兩股以上之事務得開聯席會議議决之（第十條）各股幹事執行全體代表曾議及各股幹事會議議决之事務（第十一條）本會會所設於江西會館（第十二條）本會經費由各省區旅京同鄕會平均擔負之但旅京同鄕會未成立之各省區由該省區推出代表之公團擔負之（第十三條）本會會章遇有必要時得由兩省以上之提議經全體代表會議議决修改之 
[四照堂南北一家之盛讌]  
　　東海因王正廷及其隨員自河南返京後有於四日仍行出京歸滬說特於（三日）上午十一時在集靈囿四照堂設宴與王氏餞行並邀前國務總理錢能訓外交委員會委員長汪大變外交總長顔惠慶次長劉式訓敎育總長范源濓大理院長王龐惠前國會議長王家襄作陪筵中由東海擊碟起立發言大致以本日之宴會非尋當宴會蓋國内統一後南北聚於一堂之第一次也不可不浮一大白言畢各飲一盅續又言今日南北外交家萃於一處又當國際聯盟會議行將開幕之際亦爲難得之事也儒堂（王氏之號）於外交情形知之最諗且熱心國事此次赴滬實因辦理救災之慈善事業不久仍將復來嗣後外交上倚重甚多並祝王君在外交上得無上之光榮詞畢王氏起立答謝謂正廷宗敎家也辦事惟求實際大總統之奬飾逾恒愧不敢當擬日内南下一面辦理救災事宜一面於外交上隨時貢獻良心上之主張有求有功祗求無過正廷向日所抑之交通救災政策甚望政府採納了我平生之志願至前由歐洲得來外交上之經騐苟有諮詢當隨時貢陳也顔總長劉次長爲國際聯盟會議我國應提交之要案及和約中應行研究之要點相繼發言並請王氏免除南北之畛域隨時指敎王氏答曰正廷雖不就和約研究會正會長之職但以管見所及仍當隨時條陳一切南北一家絶無畛域之可言王家襄起立報告西南内部近來搗亂之眞相以及召集元年式國會與西南人民之趨向甚爲詳盡中央旣已宣佈召集元年式國會甚望從速召集以符民望且許多善後事件待此國會召集後方能着手辦理將來國會大須注意汰去不滿民意之複雜分子蓋此責任全在籌辦國會之人也嗣於琿春事件亦曾提及外交當道僅認此爲外交上之小問題俟調查得有結果當可依法解决此時日人雖然逐漸增兵然將來解决後其所增軍隊不慮其不撤最後則談及民治各事件東海極以爲然但擬審愼而後行約一時方始散席 
[天津通信（若冰）]  
李故督歸櫬天津紀 
　　蘇李督痛時殉國本埠爲李桑樟之邦各界人士同深景仰昨日（二日）爲靈櫬到津之日往車站迎接者冠裳雲集車水馬龍極一時之盛 
事先之預備前兩日本埠各機關先後接到甯垣李桂山少將及婁裕熊秘書來電通知李故督棺柩由督署出發及浦口上車日期省公署當卽通飭軍警各機關於靈櫬到日妥爲照料并電沿津浦路直屬各縣一體知照南開及秀山學校諸生亦紛紛演習到站迎接禮節并在新車站高搭奠棚爲靈櫬下車各團體致祭之處 
到站之秩序二日上午九點前各機關人員及政學軍警紳商報各界均陸續到站靜候并有省公署警察廳軍樂隊至十一鐘十分李故督靈車駛入站台車上遍插花圈旗幟車首警衛森然車上軍樂與站上軍樂齊鳴軍警倒舉槍致敬各界站台肅立隨諸入奠棚各界依次致奠（一）本省各級長宫（二）直隸義賑會（三）軍警長官（四）軍警兵士（五）各機關人員（六）各學校職敎員學生（七）紳商（八）各善堂董事（九）報界同人（十）各公所以上致奠人員均行三鞠躬體 
進宅之情形下午二鐘祭畢卽由奠棚起靈人本宅除李宅預備執事儀仗外有省署軍樂警署軍樂保安隊及由南京護送來津之騎兵步兵憲兵均列隊前行次則白紙執事全副各式祭亭及各界贈送花圈輓聯再次則各界隨送人員由新車站經過大經路至黄緯路本宅安靈追悼之定期各界以李故督在寗時對於梓鄕善舉皆 
 
 

Page 7

 
 
　　極端贊助於敎育尤爲熱心特由天津社會敎育辦事處及天津勸學所善堂聯合會等團體發起英威上將軍追悼大會昨已開會討論辦法尙未議决陸續加入者已逹二十餘團體聞擬定今日下午仍在社會敎育辦事處開會研究俟决定日期即行印刷傳單通知各界并徴集哀輓文件想届時必有一番盛况也 
[魯省會反對兼省長之激昂]  
　　日前田兼省長爲財政問題曾函邀各界人士於今日在省署開聯合會磋商辦法省會爲此於昨日召集各界聯合會决定行止當以田兼省長業已通電反對並議决與之斷絶往來根本上早不承認田氏之省長此次會議當然不能前往經往經大衆一體贊成據此函復並於日昨發出要電三通附錄於下（一）北京大總統國務院鈞鑒省長督兼政府已認爲不合顧前令不速收回新任不卽發表本會内鑒人民之憤激外怵各省之詆諆對於督兼期内一切行政實難予以承認前電聲明諒已洞鑒東省政務廢弛巳達極端長此遷延勢必陷於不可收拾之境域倘政府仍置不理是無異絶我東人則本會惟有通告各屬自謀解决即有紛紜本會不認其咎也迫切陳詞伏維垂鑒山東省議會叩（二）各省省議會鑒敝省省長政府令田督兼東人矢死爭拒迄無效果伏維民治運動要在共同進行倘東省一隅猶爲武人政治所盤據誠恐千金之堤潰於蟻穴敝省之羞抑亦各省之不利也萬懇速電力爭共圖國是山東省議會叩（三）北京大總統國務院財政部鈞鑒張壽鏞知難而退業已辭職當此財政紊亂急待維持此席久懸奚以善後懇另簡地方賢員迅令赴任以順輿情而維財政勿故與東人爲難仍置延擱也無任迫切待命之至山東省議會叩 
[河南職敎員罷課紀詳]  
　　河南職敎員以敎育經費無着枵腹從公已四閱月不能再支業於前星期四（十月二十八日）一律罷課假法政專門學校開會討論公推第二中學學監韓席卿君爲主席結果决定三種辦法（一）限最短時間淸理七八九三個月積欠（二）嗣後每至月半淸發學欵不得再有積欠（三）敎育經費完全獨立無論任何機關不准挪用准於本月起由各敎員請假次日一律罷課以示决心當正開會討論時財政廳派科長黄琢章蒞會聲言願先發現欵一萬元省公署亦派員來疏通均遭拒絶時將散會突有法政學生數十人向職敎員嚴加詰問謂我輩負笈游學光陰可貴我們尙不肯輕言罷課那有職敎員罷課之理聲勢洶洶大有力逼敎員卽時上課之勢當時由職敎員解釋理由謂此次停課不僅爲個人薪水計實爲河南敎育經費謀永久獨立計該學生等人多語雜秩序大亂旋經多人調停乃始散去而各學校罷課遂自此實行矣次日張省長挽育才館館長韓自步及議長康彩賓孫調元三君向職敎員調停學生聯合會亦開會討論維持辦法結果以公函請求省長維持三十日在省公署開一聯席會議由韓自步報告維持方法卽日先發一萬元十一月内准發四萬元以後設法將前數月積欠淸理按月發欵不再短欠又有某廳長力勸各職敎員早日上課職敎員頗示反對謂當軸漠視敎育信用已失如再敷衍萬難承認韓席卿亦認當局無誠意維持結果調停無效遂商定擇日開大會討論辦法並有排隊游街作一度示威運動之提議星期二職敎員又假法政學校開會到會者約八百餘人異常擁擠仍由韓席卿主席當紛紛發言之際突有省長派來之委員常秀山者（開封縣知事）持省長手函勸職敎員早日上課所有積欠總當淸發主席將來函報告後卽有賈价人文敬五等主張就此上課預備留美學校敎員徐旭生君發言當軸對於各校無誠意維持之表示經一度要求允發若干全是敷衍實難承認本席主張不准不能上課並須將河南財政澈底淸查究係何人糜費規定敎育基金永遠不准挪用則此次罷課方有價値措詞頗爲激昂第一師校敎員張濤何日章歐美學校敎員王海帆楊榮光等相繼發言多不贊成上課結果仍照前次表决原案積極進行乃摇鈴散會趙督軍及張省長頗爲焦灼其實河南財政拮据萬狀無論如何要求恐一時難將積欠淸發藍自七月以來積欠已逹十二萬有奇而庫空如洗災荒頻仍田賦稅欵大半停徴米源旣竭點金乏術各公署亦均有無米爲炊之嘆固不僅學校一方面然也 
[湘軍之援粤談]  
　　湘省自林王在慈科大庸一帶據土稱兵高揭靖國軍旗以援粤攻桂相號召舊國會之滇系議員又日以援粤爲請而心懷不平之軍人亦多藉援粤爲口實譚延　於斯時乃不得不從事於援粤之準備以間執其口於是决定辦法以駐　州一帶之陸軍第七區爲援粤軍之根據另行添募軍士收集槍枝以增益之暫定名爲湖南援粤民軍俾將來有翔迴之餘地業已派胡子斌爲委員前往郴州一帶辦理收械招軍各事項此外凡有假借名義私自招軍收械者皆嚴禁之業已發布命令至對於湘西之林王則仍積極追擊已分由宋鶴庚由常德追擊李韞珩由慈利追擊劉叙彝由桃源追擊陳渠珍由沅陵追擊卿衡由臨澧追擊數面包圍務使其不能存在頃陳渠珍已有電告捷謂已於二十七日佔領　植云云惟林修梅之態度近來愈爲强硬最近來電曾歷數省政府與省議會之罪惡雖未明白與省軍宣戰然其憤憤之心已躍然紙上矣 
[粤軍返省時之情形]  
　　粤軍攻克石龍陳總司令即由惠州移節抵龍立召全體軍官開重要會議决計急取省垣分三路進發右翼由許軍長崇智指揮左翼由翁司令式亮指揮中央由葉所長舉指揮二十八日由翁司令洪鎭守使统率左翼各軍約萬人向南崗前進二十九早遂抵石牌分兵圍困白雲山觀音山一帶則見觀音山巔遍竪白旗左翼軍隊遂長驅直入中央軍及右翼軍大抵今日可到後方軍隊約尙有三萬餘人今晚或明日可以陸續到省現時省部所有收編軍隊及一切事務概由黄强主理陳總司令本夜可以到省 
申葆藩林虎謝卓英於二十八日下午一時宣布獨立所轄部衆有駐紥原地者有調進城内者一概高竪白旗并無異動迨昨二十九日晨福軍第五軍及武裝警察紛紛渡河分三路進發一路向東方各處駐防一路進守惠愛路以及城内一帶一路則在永漢街長堤雙門底駐紥於街口要地當到駐守時與桂軍相遇并無何種衝突亦未向桂軍繳械及至十二時許粤軍旅長邱耀西由石龍帶領步隊兩營抵省直入雙門底逕至財政北路時駐守各處之中軍（申葆藩部下桂軍）一見粤軍旗號即退入財政廳迨粤軍行抵財廳桂軍以爲到來缴械遂放槍防衛粤軍於是還槍攻擊福軍上前助歷時十五分鐘槍聲始息桂軍退入督署直至二時許鄧本殷由虎門帶領粤軍三營進城秩序始平復由永漢馬路直至惠愛路各舖亦開門營業拱北南如各茶樓亦開巿 
粤局解决後督軍湯廷光擬急流勇退將職位讓與陳炯明以示不爭權利之决心旋爲陳總司令聞悉特派代表向聯軍各司令將領宣佈决意不任督軍雖湯督見　亦决不接受惟現値大局初定頭緒棼如實難遽示卸責因仍以粤軍總司令名義晉省維持協助湯督整理粤局措詞極爲懇切湯督遂允仍暫負責一面發電歡迎陳氏卽日到省陳炯明回省時之布告云吾粤不幸自癸丑一蹶遂有亡省之痛客軍人踞宰制由人近日莫榮新夥集羣盜日肆淫凶尤其暴戾絶倫我父老昆季輾轉無告者數年於茲矣炯明率百粤健兒護法入閩每念亡粤之悲輒勵沼吳之志今者親率大軍還我故土掃除醜類奠定鄕邦所望我父老子弟協力贊助維持秩序保衛治安至於地方安甯炯明應負完全責任大軍所至嚴勒無犯尙望各安生業母庸驚惶致自紛擾是所切要特此佈告 
二十八號晚八點餘鐘駐兵工廠馬濟之部軍忽將該廠炸燬全城聞之異常憤激福軍立卽派兵馳往駐防茲將春所查得之情形錄下（一）槍廠炸燬三分二廠内之總馬力炸壞（一）子彈廠炸壤機器（一）北廠尙未炸（一）舊彈廠無子彈存未炸又查該軍在頭門斃三人不知是何等人此外各處屋舍上蓋皆未炸壤各工人因停工兩日皆不在廠故未及難 
[邕垣通信桂少軍心之浮動]  
　　桂省軍隊多昔日之綠林其餘卽舊式之巡防兵　民國成立以來未經習戰祇知歸服陸榮廷圖獲月餉前年在湘與吳佩孚接戰屢屢敗北已可見其一斑現因在粤戰敗節節退回而陸榮廷尙欲集收此種殘餘駐防於肇慶再圖大舉惟桂省内部之軍士多主張將粤事交與粤人不欲再惹戰禍桂林鎭守李祥祿及團長劉曉寰等皆與陸榮廷意見抵觸韋榮昌因梧州抽收賭餉問題亦與陸裕光生有惡感其餘新軍界之人物如馬曉軍吕鳳正等對於桂省内部之政治每欲在加刷新頗不以桂省與中央單獨搆和爲然故留粤之軍官多自退回梧州組織團體討論挽救之法惜一般舊防營及陸榮廷昔日之老衛隊多方阻撓不能急速發表耳惟桂省内部之軍人心理現因紙幣低折獲餉無多自覺四而受敵終恐求生無路於是潛行逃逸者每日必有數十起邕垣陸軍第一師軍隊内多武鳴縣籍據情理上觀察應竭力盡忠於武鳴乃有第五營長曾廣勝於前日私行出外意欲逃逸嗣被該營憲兵查悉捕獲師長陸裕光即按軍律正法該師軍士自聞此案人人自危大有軍心涣散之象而邕垣因戒嚴過甚謡言更多又謂桂林已獨立或謂陳炳焜（陳現在邕垣）現已逃至潯州宣言討陸種種謡言不一而足商民惶恐實與大難臨頭無異省長李靜誠雖貼出布告以安人心惟未見有何效果也 
[南京之一瞥（二）（一匡通信）]  
（三）軍警界南京駐兵兩師警察三千近値李督出缺謡言極盛警察添派雙崗軍隊巡迴不息荷槍揷刀威風凛凛便衣偵探虎視躭躭而秦淮河邊夫子廟前戲法幻術舫船龢酒風景不殊江山如故官吏紛擾於上小民優遊於下苦樂不同安逸逈殊此近日之情形也愚於星期四晚應靑年會總幹事陳紹棠之請演說國民大會旣畢便衣偵探來詢姓名星期六晚又有憲兵及暗探到旅館檢查箱篋愚贈以策進會章程勸告同胞及策進會之方針各一份而去友人惴惴爲愚懼而愚以來去光明安居於此毫不爲動也初愚投宿於旅館主人向愚要保人愚曰何也主人曰格於警章不得不爾然客人不妨任意寫一張姓或李姓以告我惟彼此須先接洽免致臨時露馬脚耳愚曰否有許校長者爲愚老友無已則請許君作保可也向者愚讀杜威博士德謨克拉西與敎育知德謨克拉西之要素在於自由交際國家而阻止人民之自由交際者其政治即流於專制今南京軍警所以妨害吾人之旅行者若是之甚則難乎其爲共和國之軍警矣 
（四宗敎界）愚曾游寺廟三所皆爲警察之駐所而居民之禮佛則未之見也愚詢之數人知南京之寺廟爲數不多（公祠不計）居民之信佛亦不甚篤而敎會頗爲發逹云敎會附設學校者有金陵大學女子大學金陵神學成美中學求　中學等規模頗大而各敎會之間各立有一種之組織如基督敎聯合會聖公會愛國團等是十六之夜適逢月蝕而聖公會卽有『月蝕原因』之演講聞靑年會每晚亦必有講演一次愚曾聽其講演生物學用幻燈說明頗博聽者之歡迎焉彼傳敎者煞費經營至　此極吾不知寧人亦有所感悟否也 
[南京快信]  
　　昨日謡言漸息惟晚間各通衢仍加派雙崗軍警梭巡不絶人心稍定近日省防佈置嚴密城内外劃爲五警區由第六師第三四混成旅曁警察憲兵分别擔任防務 
施愚王克敏晤齊代督後昨晚赴滬結束和會 
寗總商會會長甘鋐語人並未電京留齊耀琳報載之電或係奸人竊發 
軍署各處課人員齊代督已一律另加委任參議顧問諮議略有更動 
省署各科人員多半已得縣缺稅差所遺職務並未委人仍有留署人員兼辦不另支薪每月省費三千數百元有人請齊將此欵撥助北省災賑 
李馨中將昨電軍署轉告各界李故督靈櫬於二日晨四時抵津並感謝各界送殯及路祭盛意 
張文生派參謀長李玉麐來寗謁齊代督 
[杭州快信]  
　　省議會昨日又延會今日（五號）爲光復杭城紀念休息一天（其他各機關祇懸旗誌慶並不放假）明日開會審議長及各股審查員仍難産出大約至早須下星期一或可足法定人數 
湘議會來電致北京日公使文云琿春韓黨肇釁擾我治安貴國應尸其咎貴公使向我北廷一再照會自由增兵實屬違反公理侵犯主權凡我國民無不憤激倘貴國不自省悟意圖侵略不迅將軍隊撤退則我國可伸主權及保全國土計不得不籌相當對付邦交爲重幸母忽視等語特此奉逹希即一致進行以爲政府後盾 
距楓涇八里許野窰地方（即淸凉鎭）水警分隊駐所前夜突來盜匪數十人刦去槍械戳傷門崗二區區長俞肇桐得報昨已乘致果兵輪馳往履勘 
台屬省議員宋吉成早經病故現仍簽到照常支薪聞已有人向議長詰責 
杭州中等以上學校聯合運動會今日在梅東高橋實行昨晚在靑年會演講 
鼓樓灣大街昨夜（三時）大火延燒商舖四十餘家損失頗巨 
地方通信 
[松江]  
　　會議抵制拉租松江慈善機關育嬰全節普濟等各善堂因鑒於奉賢勸學所長朱聲鳳實行七縣敎育慈善聯合會在滬議决之六條辦法截留坐落奉境之松縣勸學所學租深恐各堂所畸之各縣田租亦被效尤拉收特於四日集合各堂董事及地方士紳會議必要之對付方法議定除呈省道設法維持外公推代表晉恴滬海道尹淸求令飭奉金靑上南川各縣知事於各堂派員前往徴租時派警保護阻止攘奪 
　　督挑倉城基官産處賣去倉城後承買之趙愼德康吉雲等　拆城磗未將泥基挑去以致每逢天雨泥水衝刷爲害交通迭經省議員盛元音等函縣令飭西三區巡官徐惠霖派警督挑詎徐巡官一再遷延迄未奉行盛等援又函　縣署由縣將徐記大過三次限於五日内督會承買人康吉雲等挑平泥基 
[蘇州]  
　　第二女師運動會紀新橋巷省立第二女子師範學校於昨日（四號）開第七次運動會會塲佈置秩序井然各界男女來賓有三四千人頗形熱鬧上午十二時開會經總司令顧穀若蔡鳴喈姚鍾德錢氷心指揮各生按照排定節目　節運動迨至下午三時許天下微雨各生仍　雨運動操法純熟塲中掌聲不絶餘興（流民圖）描　北省災　中種種狀况惟妙惟肖直至六時始行散會 
　　義務夜校演劇助振吳縣勸學所以城　第一義務夜校開設一載成績頗佳茲聞該校學生擬　起游藝會扮演各種藝術並化裝新劇滑稽雙　以助餘興定於陽曆本月五六七日三天在湖南會館開會入場劵每紙售洋五角三角不等賣　之數悉以助振云 
　　警察分所長之對調吳縣温知事以所屬各　察分所長每有人地不宜之處不得不爲更動茲將第三分所長劉榮發與第四分所長袁均　第八分所長王守藩與第十三分所長王德猷等四人互相對調業於昨日分别令知即日各赴調職視事矣 
[鎭江]  
　　息借冬漕續誌徒邑息借冬漕一案業經丹徒縣張知事函請商會吳會長轉向各紳商竭力籌勸在案迄今未將認定確數繳解現値省庫支絀電催急迫實屬萬難再綬昨又函請商會於四時午後三時開臨時茶話會籌議繳欵辦法 
　　調查俄國紙幣丹徒縣張知事接准鎭江商會函開迭准函囑調查俄國紙幣當經通告各業報告來會茲先將已經查明者列表三紙送請貴公署轉詳有續報者仍當繼續塡送云 
　　催辦義務學校警務處王處長對於貧民義務學校頗爲注意昨又催令鎭屬五縣知事一體籌辦以免貧民　　等因各知事均已奉令遵照矣 
[揚州]  
　　令塡棉禾收成省署近爲考查所屬各縣棉禾收成起見特製定表式通令各縣詳細塡報藉覘出産之優劣 
　　請設水上警察邵伯赤岸湖港　紛歧每交冬令盜患堪處現省議員王紹鶴等擬於該處添設水上警察以資保衛行旅其機關即附屬赤公鄕警察分駐所内以該巡官羅春雨兼轄於四日具呈縣署核奪矣 
　　查獨烟案彚誌鹽商朱幼滋吃　鴉片經人告　由縣派雷訓銘查獲證據當場罰洋六百元了案又陳希伯販運烟土亦經縣署者獲現土四十兩拘陳至署訊究除將土沒收　又　洋二百元以示懲戒 
　　警察巡官對調警察所陳警佐於三日訓令大橋警察分駐一等巡官易文煒與三江營警察分駐所二等巡官朱石甫對調以期人地得宜 
　　商會副長辭職商會副會長王輔臣刻以事務殷繁無暇兼顧會務特函該會辭職以锡誤事 
　　縣收特種産稅縣署近奉財廳訓令以蘇省管理特種財産事務分局久經裁撤在案所有此種財産契稅規定由各該縣代理着即遵照辦理等因佟知事已飭稅委知照矣 
[嘉興]  
　　調查選民分頭出發嘉興城區第三届省議會初選調查已由自治委員金福田推定十四人開具履歷呈縣發給委狀各調查員奉委後特於日前集議調查方法及劃分地點以歸一律現各員巳分頭出發挨戶調查惟南門方而之調查趙汪諸人因手續繁重故擬函請金委員再行添委一人以昭周密 
　　高小校長業已委定縣立第一高小校長陳久香因病去世所踁職務逐鹿者頗不乏人現敎育機關已物色曾任第一中校長吳傳先繼任以資熟手（因吳某於民國初年曾任該校校長）惟吳實無意於此現經敎育界人士再三敦促已蒙首肯故官廳之委狀亦已於前日發出一般謀充斯職者咸大失所望云 
　　小學校長逐鹿嘉興縣立第一高等小學校校長陳恒煕因積勞成疾於日前去世所遺校長職務暫由該校主任敎員代理據敎育機關消息謀充斯職者已有十餘人之多刻正分頭運動就中以錢某張某二人呼聲最高日内即可發表云 
雜評一 
[援庫（默）]  
　　今日之政府與軍人可謂緩急倒置矣西南之取消自主名義與否無關統一之實際者也而政府必急忙爲之外蒙若再自主實大有關於中國之統一者也而政府反淡漠視之西南自主之空名重乎外蒙自主之實禍重乎此政府緩急之倒置也 
各省黨派之爭同室操戈之私鬭也而軍人則相爭不已庫倫之援救捍衛國家之公戰也而軍人則藉端推諉爭個人權利之私鬭重乎禦外侮之公戰重乎此軍人緩急之倒置也 
雖然緩急不倒置不成爲中國之政府與軍人 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[譚延闓否認岑陸取消自主電]  
　　主張聯省自治 
萬急上海孫伍唐總裁（餘銜略）均鑒囗密昨得岑西林漾敬兩電駭怪巳極慨自民國六年六月國會被迫解散海軍及兩廣首先宣布自主吾西南起而應之至八月中始由各省推設軍政府是各省護法之主義自主之事實並不賴軍府而起而軍府實由各省以創生軍府爲各省組合非二三人所能消滅各省主義自然不能以二三人爲轉移所有粤中岑陸林諸人宣言當然不能承認並不發生何等效力諸公愛國必有同情延　不敏以爲此後各省以武力戡禍亂不如以民治奠國基宜仍互結精神主張聯省自治貫澈救國之初衷保全南服之人格湘省軍民一致不改厥初尙望同心一志共濟患亂立佇明敎以啓惑蒙譚延闓東印 
[英商會聯合會開會三紀]  
　　英商會聯合會第三日會議午前所通過議案如下（一）輔助在華英人之敎育與醫藥事業就國家觀念點言之保持英人在華敎育與醫藥事業之充分維持與發展　關重要本會有鑒於此乃促請英商注意於一致出力達此目的之必要本會主張通過下列提議以此爲實施以上主義之方法（一）在會之商會應委託總委員會規定輔助英人在華學校與醫院之辦法並分撥爲此捐集之經費（二）總委員會於缮發募捐文分致在會各商會會員請其捐助學醫兩種經費之前應具說帖陳明其所視爲急需之每種欵額及所得捐欵應如何分配之辦法（三）上海應設一總收欵處凡歸總委員會支用之欵應送入該處（四）在華敎育與醫藥事業欲求各項皆全無美不備其勢有所不能故委員會宜專力於下述諸項（甲）扶助以高級敎育敎授中國學生之英人學校（乙）扶助現因滙率不利或他種原因致感財政困難勢將妨碍其在華慈善事業之英人醫院（五）捐集之欵應撥出部分爲豫備金俾除敎育醫藥事業外遇有他項慈善用途可視爲在華英商宜予以同情與扶助者得酌撥儲欵以助之 
（二）中國鐡路中國主要鐡路未能美滿溝通大批待運之貨物半因組織之不善半因車輛之缺少本會有鑒於此願爲鐡路當道以後援（一）改良其組織俾舞弊可免車行可更準定貨物可直接裝運無須依賴轉運公司（二）取得各項用費爲添置車輛增建貨棚加敷某段軌道所必需者之核准 
（三）鐡路統一本會鑒於中國鐡路發展之偉大潛勢且念及中政府現擬以國際顧問委員會助力以統一國有鐡路制度之謀故以爲英國工程上與工藝上之技能如適用於鐡路建築與置備者應在中國有充分之代表此事本會視爲極關重要此種觀念英國製造家宜審愼考慮之 
（四）郵務中國與英國間之郵務近來稍有進步本會固欣然承認之但請注意者郵務現仍時有延擱且極參差不齊故促請負責任方面竭力整頓俾臻美滿 
午後所通過之議案如下 
（五）銀行團本會對於新銀行團之組織表示歡迎而對於邀請中國財政界共同行事之議尤爲歡迎本會以爲此舉可抵禦新銀行團僅代表外人財政利益之訾議也本會且信中國財政之整頓固屬權操於己不能全以外力而成但新銀團應可有最大裨益及於中國人民與外人商業 
（六）『裝船』名詞之定義本會以爲提貨單關於『裝船』各條例之統一極有重要關係宜竭力疏通不獨遠東各商會間並且各國内對於此點之意見本會抱此宗旨故主張宜由在會各英商會舉出特别委員會以航業銀行業商業各一代表組成之俾研究裝船名詞之問題及船主關於提貨單之責任而向本會條陳辦法 
[美人裝置上海造幣廠之計劃]  
　　大陸報云美人希維特供職於美政府鑄幣所垂二十四年不獨於美國鑄幣廠機械之構造與發展深有心得且獨出心裁創造鑄幣機器爲美國所通用近年美國鑄幣廠多係其籌畫裝置如斐拉杜爾斐亞廠爲世界之巨孹者亦希氏所裝置也近在馬尼剌辦理新鑄幣廠事竣來滬由美政府借與中國俾在上海裝置鑄幣機器據其現有計畫察之渠爲中政府在滬所造之廠其規模之大將與美國斐拉杜爾斐亞頡頏共需經費約逹二百萬元每日可出銀元五十萬元據希氏昨稱全廠約於兩年内開工鑄幣機器多可在滬鹽置但有一部份以及原料須從美國運來此廠地址擇定何處今尙未悉建築圖樣尙未議定聞地點大約在公共租界之内將來管理細則今亦尙未公佈云 
[十五屆赴法學生團之組織]  
　　明日乘包島斯號出發 
　　法郵船包島斯號今日由日本進口七日開赴馬賽此次華法敎育會擬送儉學生男女共百七八十人前往巴黎留學日前該會已攝影誌别茲悉此届赴法學生有鑒於以前赴法者之各種困苦均因無團體之組織特於上月三十一日假華法敎育會開十五届赴法學生團成立大會到者男女不下二百人當時議决頗夥茲將其有關留學放洋者誌之於下 
（一）簡章（一）名稱定爲中華民國十五屆赴法學生團（二）宗旨以聯絡感情互相扶助爲宗旨（三）組織由本届赴法男女學生組織之（甲）分組全團分爲ＡＢＣＤ若干組每組十人由團員自由組織之（乙）代表每組公推長於外國語者一人充之再由各組代表公舉總代表三人以爲重要事項發生時代表全體意見於對待方面（丙）設文牘會計各一人執行本團文案及出入收支各項等事宜（四）經費本團須用經費時由各組平均負擔交總會計（五）規約團員有不正當舉動得由代表規勸之（六）成立本團於出發前一星期正式成立（七）附則本簡章自公佈日施行抵巴黎即行廢止 
（二）籌備（甲）各組員之行李用Ａ１Ａ２Ｂ１Ｂ２代之有各組守望員看護之（乙）船位聞有好歹若不事先爲之支配必紛擾於臨時故目下由代表編定ＡＢ依次登輪（丙）分全團爲十六團每組十人公推組長長於外國語者一人充之（丁）總代表三人顧堯階沈立成李昌煕文牘兼會計一人江世義（戊）各組分代表Ａ組董鴻才Ｂ組謝樹英Ｃ組馮克毅Ｄ組江世義Ｅ組宋德璋Ｆ組顧堯階Ｇ組張明Ｈ組楊興Ｉ組黄恒光Ｊ組陳夫Ｋ組李恒安Ｌ組董效舒Ｍ組盧宗藻Ｎ組郭慶雲Ｏ紐栢勁直Ｐ組劉德襄 
[敎育會聯合會第八次大會紀]  
　　昨日（五日）上午十時全國敎育會聯合會開特組審查會審查案一件爲小學敎員不宜停止被選舉權案當場修正下午二時開第八次大會出席會員二十八人由沈信卿君主席報告延長會期至各案三讀終了繼討論合組審查會報告改革學制系統案將文字略加修正後表决通過省三讀次討論甲組審查會報告各案（一）學生自治綱要案（二）推廣蒙養園案（三）省區敎育會應提倡設立兒童研究會案（四）促進男女同學以推廣女子敎育案以上四案均將内容及文字修正後表决通過省三讀（五）公民敎材要目草案多數以爲處置此案辦法須加斟酌表决交甲組審查案重復審查五時主席宣告散會今日午後二時續開大會 
[科學儀器館歡迎敎育代表]  
　　前晚六時科學儀器館假座倚虹樓歡迎各省區敎育會代表到者四十餘人首由該館總經理顧逸農致歡迎詞並謂敎育與科學有密切關係敎育界對於提倡科學巳逹極高熱度今後科學敎育當日見發　　務　隨時賜敎敝館刻擬編刋科學世界雜誌一種請編輯徐調均君報告徐即謂我國普通社會科學常識極爲缺乏闝館曾經編刋科學世界雜誌一種由現任山西敎育廳長處自勳先生主任惟當時社會上對於科學觀念太覺冷淡因此中途停止無任抱歉刻擬順現代潮流重新出版以淺近普通入手爲科　敎育萬一之助同人等學識　聘乞賜匡襄云云次由北京代表梁載之代表全體起致答詞以敎育界比之醫生以儀器館比之藥舖有良醫須有良藥之輔助有良藥尤須有良醫之運用否則均不能見其功效故須互相輔助積極改進云云繼由浙江代表李俊夫山西代表張蘭亭演說科學之重要李又引最近歐戰謂爲科學之戰爭以相證明又浙江代表何競明演說略謂我輩今日不應互相稱譽應互相責備蓋我國科學與敎育均亟宜改進卽有儀器館如科學儀器館者十倍之多尙不足使吾人滿意敎育現亦十分幼稚正宜互相勗勉云云直隸代表齊紀古復以滑稽的態度答謝主人全堂歡呼酒至半該館總廠廠長徐文蔚以電光攝影並分送目錄及科學世界續刋緣起賓主盡歡而散昨晨八時該館復招待各代表參觀閘北恒豐路該館總廠用汽車接送到者除代表外有北京工業大家關翼之復旦大學敎授畢靜謙將赴法國勤工留學之綏遠李文軒及韓人鄭鳴球等該廠備有西點香茗以欵來賓又由廠長徐文蔚在各部份說明一切并以快鏡攝影而别 
[俄國音樂義賑大會明晚舉行]  
俄國彼得格勒音樂演劇團團員渥西巴亞小姐 
MissSBOsipovaMomberofUussianGrandOperainPetrograd 
本埠俄人共和俱樂部鑒於中國北省災情之浩大災民之痛苦特發起俄國音樂義賑大會以收入之戲資除開支外悉數充作賑捐爲中國災民之助該音樂大會定於明晚九時在北四川路愛普廬戲園舉行演劇團爲俄國彼得格勒著名之音樂演劇團去歲曾在上海演過頗受本埠人士之歡迎現由小吕宋印度新加坡日本游演到此在上海僅演一日（即明日）劇員有Ｏsipova小姐Zirianova小姐LosiovaDanilor君Furst君Ｓhestan君諸人并有上海工部局音樂隊演奏音樂助興所演之劇爲俄國戲劇大家Ｔscbaikowsky却克思甘之EugenOnegen及PigueDane二齣佳作戲劵謀得利洋行及愛普廬戲園均有出售旣有佳　復可助賑想本埠人士必踴躍往觀也 
[寰球學生會歡迎陳嘉庚預誌]  
　　厦門大學發起人陳嘉庚因籌商開辦大學事來申寰球中國學生會以陳嘉庚君熱心敎育毁家興學久爲社會所欽仰爰訂於本月九日（禮拜二）下午三時在靜安寺路五十一號該會會所開會歡迎陳君藉表傾幕之忱聞已遍發通告於該會會董及本届徴求團團長隊長曁本埠會員請屆時到會共襄斯舉矣并聞是日尙請陳君演講厦門大學籌備中之經過情形云 
[靑年會職工科會議紀]  
　　中國靑年會職工科董事幹事兩會職員於昨日下午假靑年會會食堂會議進行方法到者董事部張炳榮夏奇峤穆藕初之代表趙君聶潞生之代表黄首民諸　幹事部駱維廉費吳生陳維新克駱克諸君由靑年會總幹事駱維廉君主席夏奇峯君記錄繙譯首由主席請陳維新君報告職工科經過情形略謂本科自開辦以來各幹事每晚分至各工廠演說世界大事表演活動影戲現排定禮拜一在信大工廠禮拜二在三友實業社禮拜四在啓明工廠禮拜五在中華勞動聯合會禮拜六在商務印書館每次演講時　自午後六點鍾至九點鐘因各處工人智識甚淺故注重圖畫表示并敎其唱愛國歌現擬在各工廠開辦義務夜校先從啓明三友兩處創始已經與該兩廠經理商妥卽日實行先調查工人之識字與不識字者數目若干然後在每一工廠聯合職員及工人中有曾受敎育者組一委員會俾各擔任義務敎育現在聯絡之工廠祗有六處故幹事可以分日辦事以後如工廠增至十四處幹事必須分爲兩班至於上海工人聚集地點約可分爲四（一）楊樹浦（二）高昌廟（三）閘北（四）浦東惟楊樹浦地方方巳有滬江大學高昌廟巳有靑年普益社辦理職工敎育事業閘北區域之職工多係江北女子此處敎育事業似不若將來由女靑年曾擔任開辦較爲妥洽然則本科在浦東開辦活動影戲院及日夜義務學校實爲必不可緩之舉擬請本科董事會討論夏奇峯君提議趕速開辦黄首民張炳榮兩君附議付表决全體通過次克駱克君報告與陳維新君調查浦東會址地點謂巳覓得一地即在工人住家左近地方地租房租開始六個月需欵八百元現董事部旣經通過在浦東開辦之義案擬請再行討論應否將該地租用又經該科總幹事費吳生君報告所擬地點與英美煙公司工廠相近該公司經理以本會開辦後將來直接有益於該廠工人即間接有益工廠股東願擔任此八百元之用欵云黄首民夏奇峯駱維廉各有討論遂議决一百由陳維新君擔任與地主先訂六個月契約一面在禮拜二靑年會董事部會議時提出議案請求追認次費吳生君報告本科經費曾由全國協會撥用旅法華工靑年會餘欵二千元現用去一千四百五十九元五角惟現在演講之工廠日見增多彼此距離甚近幹事往還頗行不便可否籌欵一千元購一汽車以期迅速並可倣照美國辦理隨時隨地開辦露天學校當經全體議决請全國協會先行借撥一千元購買汽車然後再行籌欵歸還次駱維廉君提議本科董幹兩部聯席會議擬訂於每月第一禮拜五日舉行全體通過遂聚餐散會 
[歡送李雍君回國之兩宴會]  
　　上海中法實業銀行經理李雍君將於本月七日乘法公司船歸國先於本月一日由上海銀行公會假聯華總會設宴歡送與會者有各銀行經理多人由中國銀行行長宋漢章致頌詞由宋梧生譯成法語並由李雍君致詞答謝至十時許散會前晚（四日）八時由傳筱菴朱志堯朱魯異等在法新租界霞飛路傳宅宴請李君並柬請中法各界人士與宴者有法國雷總領事葛會審領事中法銀行副經理鬫恩君陸綸君並該行大寫許士君法總商會會長麥地君法工部局學校校長高博愛君法工部局董法諾君伯山君華人方面有宋漢章席立功陸伯鴻謝仲笙徐慶雲張文彬傳品圭諸君宴次由傳君起立致詞陳述歡送之意並送贈銀杯一只復由朱魯異用法語演說後由李雍君致答詞迨散會時已十一鐘矣 
[齊耀琳電催王瑚南下]  
　　上海縣知事署昨日送來油印品係齊耀琳催王瑚南來之往來電稿照錄如下 
　　齊耀琳電（其一）致府院府北京大總統國務總理鈞鑒竊耀琳前蒙大總統恩准解職即經電催新任省長蒞寗冀釋重負旋以李故督倉猝出缺羣情震恐復蒙傳諭會同齊代督共負維持治安之責日來人心漸次安貼又復函速新任早臨以期凡百要政得以積極進行茲李故督靈櫬巳於昨日北旋一切照常靜謐竊以地方情形而論蘇省關係似比京兆不同可否俯將京兆一缺暫行派代俾王省長早日南來之處伏候鈞裁齊耀琳東印（其二）致王瑚電北京兆尹公署王省長鑒頃電府院文曰竊耀琳（同前云云）伏候鈞裁等語想蒙鑒允特先奉聞派代有人并祈早日南下至盼齊耀琳東印 
　　國務院復電南京齊省長鑒東電悉王省長不日赴任請暫維持候代院江印 
[比公使昨日率眷回京]  
　　駐京比國公使費甘氏由京來滬迎眷迭誌前報昨日費公使率同眷屬於晨七時許乘汽車至滬寗火車站先期由路局預備花車交涉員許秋颿帶同第二科陳世光楊小堂曁其他政界人員均詣站歡迎比費使脫帽答謝許交涉員回署後卽日分電外交部旣南京軍民兩長交涉員俟比使抵甯時希預備渡輪護送至浦口云 
[英代使今日會晤交涉員]  
駐京英代使克萊武由京來滬參預英商大會定星期六晨乘車回京曾誌昨報茲悉克公使因有其他要公今日不及起行聞定於今日（星期六）上午偕同英總領事會晤許交涉員昨交署接英領署知照業已預備接待矣 
[陳籙由杭返滬]  
駐法公使陳籙於前日赴杭游玩畢現已於昨日早車返滬 
[新任瑞典瑙威公使抵滬]  
　　新任駐瑞典瑙威公使劉崇傑氏由京南下前日由寗乘滬寗路花車掛在由寗開滬之夜班快車上於昨日（五日）晨七時抵滬即乘汽車至東亞旅館暫寓 
[張壽齡今日赴蘇]  
　　烟酒督辦張壽齡氏於前日來申後寄寓於大東旅社七十五號内昨午應招商局董事會之請前往宴會據孫君自述將於今日下午乘車赴蘇云 
[淞滬火車查票員被毆]  
　　前日淞滬火車上查票員吳君於下午七點二十五分由砲臺灣車站開車時見有口操北音之三人無票乘車吳君向該三人騐票無着囑伊補票該三人不服至吳淞張華浜車站時該三人拖吳君下車毆打該站站長得悉立派巡警前往拿獲一人尙有二人已被逸去乃將拿獲之人送至本路警局收押吳君傷勢甚重已送至醫院請治昨日（五日）始洋總管加派路警二人隨車往返專事保護查票員以防意外 
[盜匪拒斃水警案之昨訊]  
　　水警師船在東溝浦面被盜匪十人砍斃水警多名掠去快槍四桿一案業經探線緝獲孫金曉馬大朱榮發（卽小六海）王家生第四名解廳訊辦迭誌前報茲悉水警第一區查得孫金曉供出之同黨王根生一名現因另案由上海地方檢察廳訊判拘獲二十天自應提回歸案訊究爰於昨日由沈區長移文上海地方檢廳譚廳長請將在押之王根生一名於拘役滿期後將該犯移送來區以便併案懲辦又此次案内失去之槍械有一桿據獲案之孫金曉等共認藏在浦東楊家渡之馬老九牀下曾由趙廳長飭探吊取茲據去探往查並無槍械藏匿惟查悉所藏該處之快槍一桿另有勃郎林手槍一支均爲未獲之胡海章携帶而逃致未起獲昨由該探據情呈復趙廳長核示矣 
[智和里刦案盜犯併獲]  
杉板廠智和里醫生孫鑑菴家前被盜匪劉三卽劉金山改名王少淸俟孫他出時糾合同黨前往以請醫爲由用强刦取孫妻薛氏手上金鐲逃逸嗣由警局將劉拘送地檢廳查得劉係過犯昔年曾判决鹽禁五年今春由獄脫逃出外又化名爲盜不法已極判收押候再緝同黨併究在案茲悉當時在孫家用强刦物之時共有二盜除劉犯外尙有一盜曾下手行　用棉絮硬塞薛氏之口又以蔴繩紥縛氏之手足故該氏認明該犯爲姜老昔日曾在孫處爲包車夫替工報告警局四出緝拏前日下午由各探警購到眼線在浦東爛泥渡地方將姜老拘獲押送警察廳發交司法科訊供收押昨午傳到孫薛氏當堂證明無訛遂備文送往地檢廳歸案究懲午後奉魏檢察官提訊之下該氏上堂聲請究辦質之姜犯俯首求恩問官得供判姜釘鐐收押候與劉犯并案嚴懲該氏命回家候示 
[風箱弄命案續誌]  
　　風箱弄辛福里嚴錫明被人誘至該里弄口用刀戳傷由警車送新普育堂醫治無效身死報請法庭派員騐明候究在案茲悉此案自舊曆九月二十四日上午十時許發生之後即經警界分投偵查茲已查明已死嚴錫明今年二十六歲淮安人向在老西門附近做武帶生意辛福里内房屋爲做皮匠台州人陸寳慶等合租居住並非嚴之住家然陸與嚴素稱莫逆該屋除陸寳慶外尙有通州人爲小工之周二王光有及揚州婦人爲洗衣之高徐氏等同居是日上午嚴往陸處閑談畢即有三四人喚嚴出外用刀戳傷倒地事後由陸寳慶報告警將嚴送堂醫治無效斃命一區三分所警署劉署員以陸等男婦一干人皆在嫌疑地位昨午飭警前往將陸並周二王光有高徐氏等四人先後拘獲令飭送往上海地檢廳歸案訊辦到廳後由許檢察官提案預審一過判令分别收押候緝凶犯到案再訊 
[寗紹公司開會爭鬧案之結果]  
　　甯紹商輪公司於前月十九號假四明公所開股東會時被衆吵鬧傷及朱湘順頭角雙方各延律師涉訟注公堂辯論終結候下堂諭在案昨經中西讞員商明堂諭先由法副領事葛君將西文堂諭郎誦畢繼由讞員聶君諭曰此案據原告具控被告等唆使行兇各情經本公堂迭次研訊所控證據不足將案註銷 
[各方面之籌賑聲]  
　　華洋義振會華洋義振會得吉黑鹽務稽核處楊君鍾鈺抄送復華北華洋義振會一函調查東省購運振糧頗稱詳悉原函照錄於下敬啓者准貴會哿電内開删日郵電祗悉敝會辦理急振正如卓見所及捐欵隨到隨放以冀振救於目前東省紅糧今冬能糶若干如經切實調查數目惠復不勝感荷等因貴會痌癏念切有如拯搦救焚莫名欽佩鍾鈺當即實地調查現在農家習慣尙未打糧俟舊曆十冬臘三個月地凍積雪糧車始輻臻雲集方有糶出確數今年紅糧收數較勝去年今冬至少可得紅糧三十萬石新糧上巿價必低落惟東省紅糧自食故糶出無多惟大豆爲出口大宗本年豐收加倍今災區至以樹皮草根充饑何妨以大豆與他糧搭放冬令新豆上巿供過於求價當更減僅南滿各站可購豆百餘萬石振糧運費南滿僅收五成中國各路僅收四成較之南米百斤之價可購運大豆三四百斤可多活饑民三四倍以此放振平糶兼行可濟災黎千萬此調查東省購運振糧大概也目前先購陳大豆十萬石均可辦到大連每石價大洋十一元輪運至津沽尤便捷而省費但十萬石非一日可辦派員駐連逐日購運或將價稍抬高南滿陳豆源源赴連旬日間十數萬石操劵可得稍濟燃眉冬令再辦大批糧食亦權宜濟急之道也云云又致各省義振會代電查振法有急振普振辦糧食隨查隨放如救火拯溺呼吸存亡爲之急振查明戶口按期散放爲之普振宜先辦急振再辦普振敬請將現欵儘數先放急振一面陸續　欵再辦普振以活我三千萬待斃同胞曷勝盼禱云云 
　　證劵物品交易所及經紀人公會此次南北各省旱水災象非常重大上海證劵物品交易所　經紀人公會日前開會議决各提出十月份交易最旺之兩日所得經手費佣金全數充作捐欵昨已結算淸楚計交易所捐出一萬五千元經紀人公會同人捐出二萬五千元合計四萬元並議决該項振欵支配於各慈善機闢如下華洋義振會一萬元中國濟生會一萬元銀行公會工據會五千元商界籌振會五千元廣仁善堂魯湘豫義振會四千元甯波旅滬同鄕會代振鄞奉水災三千元台屬水災急振會三千元業已分别交付矣 
　　廣仁堂魯湘豫義賑會上海廣仁善堂魯湘豫義賑會接北京内務部來電云敬電祇悉貴會熱心宏濟良深欽佩除備案外特 
 
 

Page 11

 
 
復内務部　又長沙譚督軍來電云馮李孫三會長增鑒敬電奉悉公等發揚宏願昭著義聲佈海上之廿霖蘇轍中之涸鮒播仁風於三省頌生佛於萬家謹代災民虔杼謝悃譚延　叩儉又開封趙督軍張省長等來電云馮李孫三會長鑒敬電祇悉貴會公推三公提倡善舉領袖羣賢義聲遠播遐邇回欽　省災區過廣遍地哀鴻尤望鼎力協助多方募集源源接濟以惠災黎無任感禱趙倜張鳳臺吳籛孫又濟南田督軍兼省長來電云敬電祇悉夢老諸公義聲夙著被推正副會長敢爲貴會慶得人爲災黎致感謝田中玉三十 
　　廣濟會本埠廣濟會前接直隸義賑會曹省長先後電請派遣醫隊赴津救濟災民茲該會组成北省救濟第一醫隊山醫務主任胡作屏率同中西醫士看護待役隨帶藥品於今日乘坐招商局新大輪船前赴天津實施救療其經費一切聞由該會顔伯卿院長及董事會諸君挪墊云 
[各輪船進出口貨物紀]  
　　進口（寗波）昨日太古公司之新北京輪船由寗波裝來腐乾六百件錫箔三十件土酒二百壜香粉一百十件草蓆六十六件藥材四十件棉花五十件竹器二百二十梱暇皮三十九件又新寗紹輪船裝來竹頭一百九十梱漿粉六十四件草帽七十六件舊布四十五件洋紗三十六件油花十五件席七十七件螟蛹五十八件雜貨十件（烟津）昨日太古之奉天輪船由烟津裝來紅瓦三萬五百塊頭髮三十六件桶灰一千桶包灰一千包食鹽三千五百五十八包草邊一百七十四件羊毛二十八件生梨二千零四十八簍冬菜二千一百擔　魚乾四十六件蚶乾七十件粉絲五十件水菓四十四件土酒四百壜杏仁二十件棗子二百四十六包鴨毛二十三件絲十五件土布十五件藥材三十七件地毯五箱皮貨十八件蔴袋一百件胡桃五百五十八件（印度）法國火輪公司之日本號自印度來申昨日己到上海即停泊於虹口公和祥碼頭其裝來之進口貨中有大梱　布袋四百餘件靑鉛三百餘件又上海横檳正金銀行由該輪裝到之對開銀元一千箱聞每箱有六千枚價値三百萬元刻猶在起卸中云 
　　出口（長江）昨日恰和洋行之德和輪船裝往鎭江之貨有疋頭洋布洋紗五十件黄糖五十包雜人貨三十八件裝往南京有洋紗洋布五十六件蔴袋雜貨八十八件裝往浦口有鋼條一千一百零一條洋布洋紗二十一件蔴袋八件麫粉七十八包裝往蕪湖有蔴袋十五件洋布洋紗四十五件雜貨三十二件裝至九江有洋紗三十件雜貨十三件裝往漢口有洋釘七百桶綢緞一箱雜貨二百七十件聞本日尙要加裝云又太古洋行之安慶輪船昨日所裝出口貨有食鹽三千五百五十八包黄白糖四千包機油二十五桶　帶菜六十件香烟一百餘箱亞細亞龍牌油四十箱洋貨二百餘箱餘爲牛奶肥皂（寗波）昨日寗紹公司之新寧紹輪船裝往寗紹之貨有白米一千三百九十九包紅黑棗三十八包麫粉二十袋芝蔴一百八十七包葡萄七十四包黄豆九百七十四包甘草三十六件洋布二十八件棉花五十二件花子二千零九十包鋼八件鐡七百七十四擔香烟一百零一箱草帽三十七件水門汀五十桶洋松七十塊西瓜子八十包姜黄十件藥材四十三件土酒十八　餘爲雜貨又太古公司之新北京輪船昨日裝出有白米一千餘包糖六百包烟葉十四件苧蔴百餘件又點銅錫二百餘塊金針菜十件紅棗子五十包紅木二百根沙藤二十二件（港粤）昨日太古洋行之鎭安輪船定本日開赴油頭香港廣東裝往汕頭之貨有黄豆三千五百六十四包小麥三百零四包冬菜二千　麫粉九千八百袋芝蔴一百五十包腐乳土酒三百八十壜棗子金針菜八十二包洋紗六百九十四件棉花二百五十包烟葉烟仔九十七件石膏五十件藥材六十一件鋼鐡六百四十六梱參三件白菜二十包雜貨一百六十件銀子二箱裝往香港貨有洋紗二百四十一件猪油二百三十六桶土布五十件栗子五十一包顔料十六件茨實十六件藥材八十二件海蜇二十一　皮蛋五十壜洋布八十二件棉花七百六十四包黄豆十五包棗子三十包洋紗三百二十件雜貨三十六件又廣東貨中有棗子三百零二包絲七件紅瓦十六件蓮子十六包金針菜一百零八包金條五箱銀洋一萬元藥材十件（烟津）昨日太古洋行之奉天輪船開往烟臺天津裝去出口貨有白米九千八百零四包麫粉一萬四千七百八十包桂花油五百十桶桐油一百箱雜貨四千三百七十二件又寗紹公司之萬利輪船前日由秦皇島來申係完全裝載煤炭來滬昨日卸淸之後立即開赴大連此次係空船放往云（日本）日本郵船會社之八幡丸定本日開還神戶門司昨日先在上海裝有菜子四五千包舊棉絮三百餘包生牛皮二百件鋼皮五百件瓦器百餘件鷄子三千餘箱蠶荳白餘包菜餅五百餘件本日尙須增加裝貨云 
[太平洋公司輪船之抵滬期]  
太平洋輪船公司迭爾華拉Ｄilwara號由孟買起椗已於四日上午十時離香港來滬預定七日淸晨可到又沙麻立Ｓomali號由倫敦起椗亦已於五日上午五時離港預定八日下午可到又談横蟹Ｄevanha號亦由倫敦起椗預定十二日可由新嘉坡經香港來滬云 
[奉賢勸學所擬加鹽價充學費]  
　　奉賢勸學所擬擴張敎育經費並爲鹽民請求　斤加價函請地方紳士及鹽厫董事相助爲理原函如下逕啓者今日顧忍之先生蒞所談及前因米價騰貴各厫收鹽時每日貼糴錢一文半體恤民艱甚爲周至推原定貼糴期限己展緩一月九月中旬即將截止當茲百貨翔貴生計窘迫之時爲板戶計應爲請求酌加鹽價俾踴躍輸將維持生活而况沿海風氣未開弦歌沈寂敎化之事尤急不容緩擬將貼糴之一文半錢以一文作爲加價半文改爲當地學費以便推廣敎育若蒙贊同擬聯松奉兩縣士紳爲沿海數萬鹽民代爲請願云云夙對於海濱敎育未能與内地均齊發達時抱疚心前曾請議省議會帶征鹽斤附稅以充學費雖已可决於議會而未核准於官廳今聆顧君意見敎養兼施尤爲美善惟茲事體大非作合力請求難期貫澈素仰台端關懷民治夙具熱忱對於鹽民生計尤爲注意用特肅函奉懇敬請鼎力贊助期底於成並祈將進行方針詳爲指示不勝迫切之至 
[寳山縣人口生産額之查報]  
　　　山縣縣知事轉奉内務部訓令調查境内人口以及每年生産額當經轉令各巿鄕經　并委員朱家聲等詳切調查在案茲已查竣分别具報計寳邑丁口三十五萬一千七百四十七人田畝五十三萬六千九百六十八畝生産額糧食爲大宗計米麥三十九萬三千四百二十石居民食數統計六十八萬七千九百三十石比較産額絀於食數二十九萬餘石云 
[浦東電氣公司之近訊]  
　　浦東電氣公司在張家浜設廠裝機已歷數日現在井工告竣進出水管及水塔水池均已完全砌成井底之管深入地下三百餘尺泉自管中噴出淸潔如自來水每點鐘約得七千餘磅再由抽水機吸入機器取之不盡用之不竭聞兩三日内該廠已可開試機器俟運轉正確再將管壓器電力表等逐一校騐即可逐段放光矣 
[三林鄕圖董請緩帶徴畝捐]  
　　三林鄕經董趙履福現據三林鄕方一方二圖董龐錦任思德等送到公呈一件爲請緩帶徴畝捐事懇請轉送上海縣公署核辦該經董已備函代送沈知事鑒核矣原呈如下呈爲收成不足米糧昂貴仍請緩帶緩辦事竊三林鄕新涇港小黄浦兩河惟方一圖方二圖四圖得沾水利年久淤塞農田受害議於八年分上忙起分别帶徴畝捐開浚上年荒歉因呈請冬漕及今年上下忙緩帶河工亦緩辦在案所帶徴之八年分上下忙及屯田津運已具領者計洋一千二百七十七元儘數存在本城協來典當内生息滿望今秋收成豐足續帶開辦不料七月内遭風潮棉花損花損傷將實之穀又被蟲傷以致收成不足沿浦一帶沙地棉花收成每畝祗五六十斤價値比上年每百斤少去洋四元加以春夏以來米糧昂貴因於陰曆九月初開會集議衆謂水利雖不能不理而民力又不可不顧察目下民情時勢均以緩帶緩辦爲是爲此呈請將九年冬漕及明年上下忙暫緩帶徴一俟來秋豐收再行呈請帶徴聞浚伏乞准予照准並請申詳省長江蘇全省水利局備案云 
[友華銀行銀巿報告]  
　　中美新聞社譯友華銀行五日報告云昨日倫敦銀價當地漲三先令八便士遠期漲半便士紐約銀價漲至八二又八分之五倫敦紐約滙價跌至三四二半此間定價與昨同僅金　跌至九二半巿况仍堅定交易價金鎊五先令五便士又四分之一金圓十一月份九三十二月份九三半一月份九四羅卜巿面又軟弱海外銀巿仍堅定故一時未必跌價云 
[淞滬警察布置冬防]  
淞滬警察廳長徐國樑現因冬令將屆通令所屬各區署所隊一體遵照查案佈置冬防該廳偵緝隊隊長郝樹林奉令後又以近來北省災民紛紛到滬日則街巿求食夜則露宿道旁恐有匪徒勾結乘間發生竊盜等事尤應預爲防範故擬定善後辦法呈奉徐廳長核准自本月一日起每日下午六時至夜間一時止撥派偵探多名分佈所轄境内各處要道實力梭巡郝隊長亦將親自督同各偵探周流巡緝 
[女靑年會開歡迎會紀]  
　　前日午後四時半本埠女靑年會在靶子路六十一號特開茶會歡迎美國諸名流如海夫人（ＭrsFrancesdeＬ　cy　Hyde)譚女士（MissHelenAllingDavis） 
海女士（MissCarolynHyde）海愛德華君（MrEdwardHyde）與穆德女士（MissIreceMott）穆德女士爲（JohnRMott）之女公子聞譚女士爲美國女靑年總會之幹事今偕海夫人等周游全球兼調查女靑年會種種事業云到會者有朱庭祺夫人梅華銓夫人孔祥煕夫人駱維廉與其夫人等數十人五時半始盡興而散 
[温珮珊贊助寰球學生會]  
　　寰球中國學生會第十届徴求會開幕以來各情形業誌本報茲悉昨日又有金陵關監督温佩珊君加人該會爲永久會員云 
[靑年會預備耶誕節祝典]  
　　本埠靑年會曾於上年耶穌聖誕節假座工部巿政廳開音樂大會舉行大祝典集合全滬音樂家二百餘人爲破天荒之盛舉茲該會主事者對於本年祝典格外愼重凡有加入之音樂家均經中西女塾著名音樂專歐女士曁强生君考騐選取較上年更臻完備現現在已得及格者二百人尙須添招數十人准十二月二十二二十三兩號仍在巿政廳舉行現正籌備一切凡精諳音樂志願加入者可即日向靑年會聖誕祝典籌備員朱樹翹君處簽名以備加入共同獻技云 
[閘北慈善團將開菊花會]  
　　閘北慈善團附屬之惠兒院所養兒童於讀書之餘暇兼蒔菊花不下數百餘種現定于夏曆九月二十七起至二十九日止在該團開菊花會三日昨已分函各界請届時前往賞玩云 
[小學敎育研究會閱書部幹事會紀]  
　　上海小學敎育研究會前日午後在勸學所開閱書部幹事會與會者李頌唐楊聘漁王砥平孫炳章周鞠厂高梓才陳味□等七人四時開會由李君主席通過閱書細則如下閱書方法分兩種（甲）來會閱覽（乙）借出閱覽（一）來會閱鑒者可在本會指定之閱書處閱覽閱畢書歸原處（一）借出閱覽者時期以一週爲限圖書以一種爲限惟擔任編譯者得延長時期（一）有二人以上擬借出一種書籍時當儘先來者其餘當由會中辦事員登記姓字依次約期借閱（一）來會閱覽者請登姓字校名月日書名於來會閱書簿（一）借出閱覽者須經本會辦事員登記姓字校名書名借出及應還月日於借書簿歸還時仍須經本會辦事員註銷之（一）來會閱覽者如有心得即請隨意摘記於閱書心得薄以資共同研究（一）借出閱覽者或願詳細編譯或僅簡略報告可臨時酌定（一）常用參攷書如詞書之類必須來會閱覽議至此時已日暮遂告散會 
[浦東第二高小將開運動會]  
　　浦東楊家渡縣立第二高等小學校體育成績頗佳日前舉行引體向上通信比賽曾經敎育廳長認爲成績優良頒給奬狀在案該校近又添設球塲課餘練習頗增興趣茲又爲提倡體育起見定本月十四日就該校操塲開秋季運動會其附設之國民學生亦全體加入運動想屆時必有可觀也 
[浦東農會改選揭曉]  
　　浦東高行鄕農會於前日假經董辦事處開會照章改選職員結果顧乾生得票最多當選爲正會長楊孝思次多數爲副會長嗣由到會者討論農業上改良事項而散將於日内與前任會長辦理交卸手續並呈報上海縣公署云 
[水利局啟用關防之通告]  
　　海關監督公所昨接督辦蘇浙太湖水利工程局王淸穆公函奉大總統令辦理水利工程事宜遵經賡續籌備在吳縣城内設立局所於十月二十五日開辦先行刊刻木質關防一顆文日督辦蘇浙太湖水利工程事宜關防即日啓用相應備函以資查照 
[汪慶辰辭蘇督署諮議]  
　　松滬護軍使公署參謀長汪慶辰前奉李故督軍委爲督署諮議現因滬上軍署事務綦重殊難兼顧遂呈請齊代督將兼職辭去聞已奉批照准矣 
[新任通濟艦長禀辭赴厦]  
　　應瑞練習艦艦長楊敬修前經海軍部調任上海租船正監督所遺應瑞艦長以通濟軍艦艦長楊樹莊調任遞遺通濟艦長職務調派駐美海軍武官陳紹寛代理並派海軍總司令公署之課員王良英爲駐美武官均已分别令委赴任前駐美武官陳紹寛現亦由美交卸返國昨詣海軍總司令公署禀辭赴厦接任矣 
[寳山路火警]  
　　閘北寳山路容膝居弄内某姓家前日午膳時因炊飯起火延燒　鄰樓房及平屋二十餘間某姓洋房亦被焚燬一角由各段救火會到塲救熄五區警署己派□警調查詳情再行核辦 
[米船途中被搶]  
　　米船戶羅和尙前日由松隱承載白米八十石開駛來申道經葉樹鎭相近時在黄昏八時突有盜船兩艘駛來放手槍一響喝令停船羅尙擬逃遁該盜又開槍一響羅祗得停行盜匪五六人躍登米船檢搜艙中祗有現洋七八元盜等尙不能暢其所欲乃將白米搬刦二十餘石而逸此洋羅本擬赴□行完納捐稅被刦後祗得將船暫泊閔行先自來申籌措捐資一而投報水上警察廳請緝 
[昨日公共公廨訊案紀]  
　　昨晨公共公廨民四庭由張襄讞會同美丁副領事訊理各案如次（一）婦人金福大銀福喜銀寳四姊妹禀請給諭准予執管故母蓮有之揚子保險公司股份遺産事『結果』蓮有遺産准給諭金福管理（二）婦人孫黄氏訴其夫孫留留凌虐請求離婚並追値洋五百元之奩物案前經判决原告勝訴茲因被告尙未將奩物交還故原告之律師又到堂請追『結果』限被告於三日内將判定奩物金飾衣服等件交存公堂（三）黄運甫訴唐東生不還牛皮價洋五百零八元三角六分案前已判被告償還茲唐以在押日久且經宣告破産故禀請開釋『結果』着被告具結開釋出外料理（四）俞　芳請求破産案前經派員理賑茲因所派者不願擔任故請求人之律師又到堂請改派陳鴻烈爲本案理賑員『結果』照准並着登報通告（五）劉福根訴葉夢蘭不還蔴袋價洋二百元案『結果』原告臨訊不到註銷 
又午後民四庭由俞襄讞會同美約副領事訊理兩案（一）任炳榮請救破産案聞任欠債共有十餘萬之多茲據反對任破産之債權者公記號代表高露玲律師上堂譯稱公記號於七月間以刑事起訴任盜驅賬銀數萬兩一案現尙未判决近據查賬員報告任確有盜騙行爲今天彼臨訊不到　律師除極端反對彼請求破産外並要求出票將任提案交保云云『結果』改期七天候飭傳請求破産人任炳榮到案訊核（二）楊飛雄訴胡坐根不交已售生財案原告及律師均避不到『結果』姑念被告在押巳久着交王阿福具五十元平常保出外改期下禮拜五午後再訊 
[指控私取賬洋乾繭案註銷]  
　　吳銘齋在公共公廨刑事科呈訴庽居北京路七百二十五號門牌之南潯人邢伯韜與潘蔭棠私取洋一千餘元及乾繭一百五十三包並揑造進貨假賬等情由捕將邢提至捕房准存洋一千元保出解廨訊供各情已誌本報因原告係日商用人被告係屬義商以故昨由日副領事林君與義副領事羅君相繼蒞廨會同張　讞升座第一公堂研訊先由被告代表律師上堂聲稱原告律師請出提票時有無聲明另有民事控告如未聲明應請將案註銷原告代表律師辯稱被告私用賬洋與潘蔭棠串造假賬原告得有被告親筆信函其舞弊證據充分言至此令原告吳銘齋上堂詰據吳稱本年春間與被告及陸仁山合資在揚中地方組織永裕公司收買鮮繭被告出資六千元我與陸合認六千元設分莊八處迨至六月九號初告致函潘蔭棠轉知各分莊揑造僞賬並將烘乾鮮繭虚開斤量又私用賬洋一千元有零至六月十八號私向廣昌鼎源鼎豐等各家出去乾繭一百五十三包復令分莊揑造僞賬有被告親筆信函爲憑等語並經被告師復向吳盤詰一過該律師問吳祥泰永號股東何人吳答稱被邢私取去乾繭一百五十三包該律師以吳未聽淸楚復問祥泰永　股東究係何人吳仍答被邢私取乾繭是時義領羅君謂吳被告律師問爾之話爾砃明白回答如再不答復即將控案註銷並親詢祥泰永號股東究竟是誰詎吳亦不回答仍言邢伯韜私取乾繭羅君以吳故意不答實屬藐視公堂商之林張兩君遂判將案註銷 
[私賣燈吃之科罰]  
　　本地人徐萬全在滬西卡德路五百五十八號屋内私售燈吃洋烟經三百七十一號華捕查悉報由該管捕房飭包探沈崇禮協同八十六號四探協往將徐及烟客姚新根王洪鑫並烟具帶回收押昨解公共公廨經中西官　一質訊之下以徐違禁屬實科罰洋十元充公姚王兩人斥釋烟具銷燬 
[十次過犯押半年]  
　　公共捕房特别機關西探長壳羅香近以界内迭出越貨傷人之事於前日上午傳各捕房中西包探齊集老閘捕房令各愼重防務並令該探等分往界内二三等客棧内稽查有無匪類匿跡當經該西探長　華探目鍾星南等在蕪湖路二十九號等門牌各小客棧内查獲形跡可疑者多人均帶同捕房押候查明解究等情曾誌昨報茲悉當時查獲共有十二人一併帶人老閘捕房旋至午後由該西探長督同中包探將以上各人帶至冩字間逐一盤詰之下惟吳阿三一人係十次過犯諭令收押餘人均無違法情事着即開釋昨晨捕房將吳解送公共公廨請究即據鍾探目上堂禀明前情經李襄讞會同英包副領事同吳訊供屬實判押西牢半年期滿仍逐出租界 
[婦人拐匿人妻之被控]  
　　湯金根家居龍華鎭其妻周氏於九月初六日走失茲據徐坤向湯報告謂周氏係遭崇明人姚二姚陳氏夫婦誘拐出外匿新閘橋北湯偕徐於前日前往僅將姚陳氏尋獲周氏與姚二已被避匿無踪遂扭控警局轉送地方廳昨午奉檢察官提訊之下判該 
氏收押候究 
[華興坊倒斃男屍之請騐]  
　　邢家木橋華興坊後煤屑路上昨晨倒斃男屍一具身穿破舊藍布棉襖褲秃頭無鞋赤足當爲巡警查見報告警所令飭該處　山縣界吉一圖地保陶祥生往查悉該屍姓許名萬龍現年三十一嵗並無家屬此次不知如何斃命返所禀復着赴上海地方檢察廳報請相騐譚廳長諭候派員往騐 
[迷路男孩待領]  
　　昨日有年約四歲之男孩一口在南巿十六舖南首裏馬路新舞台舊址後面徘徊啼哭爲　警查見帶人第一區警署詰得孩名關金不知姓氏且住址何處亦無從吐露當經趙著長飭着暫留候其家屬認領該孫身穿格子布舊單衫内襯洋布夾襖兩件布夾褲元色布皂鞋黑色洋　 
[私帶煙土之懲罰]  
　　靑浦人陳錫泉前日身藏烟土七包經過浙江路被老閘捕房六百八十四號華捕查悉搜出前項烟土與陳一併帶入捕房昨解公共公堂經中西官訊供私帶烟土違章屬實判陳罰洋二十元充公如無力繳洋改押西牢三禮拜示儆烟土送海關銷燬 
[鴇婦請減刑期之結果]  
　　福建路一百零一號門牌雉妓院鴇婦陳趙氏前因逼令女子徐金寳賣娼並將徐女虐待被捕查悉將陳鴇拘解公共公堂經中西官訊實判押女所一年在案茲由該鴇之家屬延律師禀准公堂於昨將該鴇帶堂復訊即據其代表律師聲訴理由要求核减刑期而捕捕工表律師出庭反對經中西官核供以被告在押祇兩月有餘姑寛判准開釋即着逐出租界 
[私運烟土之懲罰]  
　　某輪茶房李金泰日前携帶烟土兩大簍共有三十餘包來申該輪抵埠停泊浦東李雇用陳自生之柴船裝運至浦西法租界登岸適爲巡街捕查見當將李陳兩人一併帶入捕房昨解法公堂請究先由捕頭上堂禀明前情並將煙土呈鑒詰之李供此項烟土實孫客人令我送至某處實不知係烟土餘供支吾陳自生供李因無從呼喚船雙故向民人情商裝載過浦實不知係烟土求察中西官判李陳兩人各罰洋二百五十元充公烟土沒收 
[投浦遇救]  
　　浙江海寗縣人蕭子雲前晚至法租界黄浦灘招商局碼頭上欲投浦圖盡適爲巡街捕查見將蕭帶入捕房昨解法公堂請訊先由捕頭上堂禀明前情詰之蕭子雲供民人因受人愚一時冤氣圖盡家中祗有母親及兒子兩口餘無别人等語中西官判留候　查實情再行訊奪 
[迷路男孩待領]  
　　無名男孩身穿藍布馬夾藍布袴子蒲鞋頭鞋子藍布襪劉海箍頭無帽於前日在法租界迷路啼哭爲捕查見帶入捕房昨送法公堂請示詰據該孩供稱年八歲餘詞含糊似操海鹽口音中西官判送堂留養候家屬認領 
[私賣燈吃罰三十元]  
　　法租界大自鳴鐘捕房捕頭阿而風西君偵悉菜巿銜王榮川家私設烟榻容人在内過癮故於前晚帶同包探落差捕等前往該處抄出烟槍烟具等物帶入捕房諭令交保候究在案昨日傳至法公堂請究先由捕頭上堂禀明前情前將烟具呈鑒詰之王供認私賣燈吃不諱中西官判罰三十元充公以儆烟具銷毁 
[誌謝]  
　　昨承商務印書館惠贈第二百六十五期英語週刊第十二卷第十號敎育雜誌各一册書此併謝 
來函 
[温世霖爲唐山礦工慘禍致嚴範孫王少泉趙幼梅書]  
　　範孫少泉幼梅先生大鑒近閱報載唐山礦工慘死四百五十餘人一事我津主持公道之外人屢有不平言論爲已死工人力爭冤抑足見公理難沒獨可異者公等當日主持開　合併以公正紳士名義署諸合同之内遂得有今日在該公司種種優越權利今遇該公司工人慘遭横禍之事皆噤口不談置身事外縱令公等無媚外自私事實而忍心若此對於公正紳士名義何以自解世霖愛鄕愛友不忍公等輕棄公正紳士之美名若敝履爲此不避直戇函請公等對於已死數百同胞應如何雪寃更有死者之父母妻子應如何厚恤公等義不容辭必不勞世霖之重翻舊賬喋喋凟聞務望公等見報後三日仍在天津各報答復以示此事與個人交際無關純粹取公開主義　頌幸福温世霖謹啓九年十一月三日 
雜評二 
[統一之失望（訥）]  
　　政府急欲謀統一而觀今日陳炯明之表示譚延闓等之宣言則政府希望統一之第一步已無望也政府欲藉統一名義以借債而觀今日新銀團拒絶之决議潘復等交涉之無效則政府希望統一之第二步又已無望也由今之道無變今之手段吾恐政府之失望尙不止此何則政府於解决時局不從根本上着想不以民意爲依歸則人心將益不平枝節亦且日起目前之所謂不統一者僅西南各省而今後將省省有自治自動之心人人有自决自助之意如今日魯鄂蘇皖等省之所宣示已見其端政府決不能再以空言敷衍之矣吾故謂政府而尙不覺悟其失望將不止此也 
公布欄 
[江蘇高等審判廳]  
　　民庭判决一件陸柏林與方志恩爲債務涉訟上告一案（判决主文）本件上告駁回上告訟費由上告人負擔一件李德莽與劉朱氏爲牆垣涉訟上告一案（判决主文）本件上告駁回上告訟費由上告人負擔以上十一月四日 
[上海地方審判廳]  
　　判决主文（民一庭）一件判决羅懷山與王言淸即王翼卿等因欠租糾葛一案主文王言淸應償還羅懷山房租洋三十兩六角其租住之鴻興坊第六十號房屋一間應即遷　羅懷山對於江　行之請求駁回訴訟費用歸王言淸負擔一件判决張守彝訴金桂元因貨欵涉訟一案主文本廳民國九年十月七日之即時判决廢　之金桂元應償還張守彝洋七十元零二角五分五釐張守　其餘之請求駁回本案訴訟費用歸金桂元負擔四分之三張守彝負擔四分之一（民二庭）一件判决王舒氏訴舒懷銀因債務糾葛一案主文舒懷銀應償還王舒氏洋一百四十元訟費歸舒懷銀負擔 
　　公示送逹第二二一號爲公示送　事案據羅浩卿與郭瑞良因抵欵糾葛一案業經本廳迭次票傳並將被告人收受之傳票公示到　在案茲本廳復定於十一月十三日上午十時半繼續審理爲此仍將該被告應收受傳票一件依法公示送逹　受送逹人郭瑞良知悉特此公示民二庭審判長推事鄭畋 
　　批示一件陸胡氏狀請銷案由狀悉着速來　候諭此批一件洪阿興狀保王學勤由准保此批一件邢蔡氏狀請迅予飭傳由狀悉應俟江蘇高等審判廳將該氏興周梅香因抵欵涉訟一案卷宗發回時再予核辦此批一件申大麵粉公司爲遺失銀票請求備案由呈悉所失銀票欵項旣經登報聲明并向各莊行掛失則將來縱有糾葛發生自不患無證明方法毋庸再請備案仰即知照多繳聲請費洋一元發還此批一件顧松泉等狀請銷案由狀悉仰即來案候諭此批一件黄新春狀保曹根林由准保此批一件唐立成狀請飭缴由狀悉查本案卷宗尙未奉江蘇高等審判應發還所請應從緩議此批一件楊裕祥狀請給領訟費洋各　由准領此批一件宦陳氏狀交查封費洋由准交此批一件盛炎松狀請飭吏查封由狀悉着即墊交查封費洋五元來案核辦此批一件黄　堂狀交欵洋由准交此批 
[上海地方檢察廳]  
　　批示陳吳氏陸寳林訊無誘拐實據業已保釋至稱　錢氏巳獲到無錫縣知事公署查兩前在本廳告訴並無顧錢氏其人旣由無錫縣署先行受理所踊咨提之處應毋庸議此批周阿　本案業經訊明應候拘獲楊思九到案訊辦至該民牽累多人殊屬不合仰即知照此批陳玉修狀悉查業胡氏係被誘孀婦爾與該氏無親　關係未便准予具領此批賈正年狀悉仰候偵查無凟此批陳復元狀悉仰即來廳候訊此批施文海狀悉爾妻是否爲孫世賢所拐非尋找爾妻到案後無從證明毋得率請提究一再來凟此批以上十一月五日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[游美隨筆] [  （南洋兄弟公司選派留美哈佛大學學生）陳其鹿]  
予曾肄業於南洋公學北京大學兩校民國八年秋在北大畢業鄕前輩張公仲仁方爲馮總統秘書長薦予於中國銀行總管理處候一月而未發表乃蕭然出都至張四先生所辦之南通商業學校任敎務凡二載 
南通州爲江蘇六十縣模範自治區域模範縣ＭodelＣity之名已嘖嘖於美人之口大概美人之知東亞狀况者自此間發行之亞細亞日報及上海發行之密勒評論報得之者爲多曾憶蘇社在南通開成立大會時張四先生之宣言有曰『美國自治有二百年日本自治有五十年故有今日之』成績南通不過二十年此後正宜銳意進行勿滿志而自大勿震於東西各國而自餒無論時局如何卽使明日亡國今日仍應向建設自治做去』此寥寥數語實可爲好高騖遠而不知實行或意志消頺者痛下箴貶而亦可見此老之襟懷矣近日以實業而論南通之進步甚爲孟晉敎育一方面農工醫商各校將皆改成大學成南通大學商校亦將於明年改成大學予以大學敎授非有經驗學識不足以膺此席乃亟引退以待澈底之改組蓋予等出處進退處處須以公共之利益爲懷不可效濫竽者流專以敎育實業諸界爲噉飯地也 
筆剳 
[吻懺記（下）]  
　　吾書發雪珍心果碎矣乃跽乞雪珍勿哭雪珍之促之起玫庵涙如雨下堅不聽顫聲曰幸任我稍懺我罪卿當諒我雪珍執玫庵手曰我必諒汝玉梅且來汝其速起否則我心益痛玫庵曰然則汝須答我一言雪珍曰我必答汝玫庵曰我誓巳出無可挽回我今晨致卿之書一日留存此世界者我必履行此誓然而我一生之快樂實巳隨此誓同滅我生不辰傷心事多卿固知之卿能愛我差能歡樂茲則譬如今日已死心似寸灰矣卿其何以爲情何以爲答時雪珍方撫玫庵肩玫庵涙點滴其葇夷上晶瑩如珠雪珍以帕爲之拭涙且自拭力促玫庵起玫庵曰卿必答我我乃興雪珍嘆曰然則孽矣此語我何能答汝汝果不諒速剖我心視之玫庵曰然則卿願履行我誓耳夫復何說雪珍曰誓係汝出我何能强汝勿行又何嘗願汝履行汝勿諒我我亦無如爾何我心惟天知之事至如此豈意料所及汝何不生爲李氏子則我固汝妻也又何不早一年與我邂逅則我亦或能字玫庵也玫庵曰然則如何雪珍曰我必諒君玫庵曰然則卿必允我所求雪珍曰吾力所能逮者無勿允玫庵曰吾必不爲過甚卿只允我愛情一如疇昔母稍傷我心雪珍紅暈雙渦赧顔答曰我允汝矣汝速起玫庵乃興曰然則何以處我誓雪珍曰我巳慮之熟不忍言也玫庵促其言雪珍曰汝云此書一日留世上汝必履行此誓我思苟此書不存於世界則此誓即無郊耳汝　人豈不知消滅此書之道我終不忍言耳玫庵曰然則燬之雪珍乃自懷間鄭重出書吻之再起持火炬向玫　曰燬矣玫庵曰燬耳雪珍手　勿已涙如斷綫之琛以書付火頃刻成灰倒身床上喘勿巳玫庵如釋　刑立爲之撫摩已而氣稍平時鐘方報十二下乃珍重一吻面别出門登車月方當頭皎潔如銀車在林際緩緩行微風襲裾淸凉絶如仙境也（終） 
劇談 
[羣芳艶影（十二）] [  夢華]  
二日晚廣舞臺應紳商煩演夕陽紅涙上本其情節前已略叙不贅今將全劇不二幕簡單說明（一）懷舊恨奸徒設計雪奇寃孝女尋（二）占梅嶺佳人稱覇回故里猶了思親（三）都陽湖桃花慘刧九里灘弱女重生（四）柳小姐墓門守孝七王子倚馬憐才（五）蘭兄弟凱旋高唱視姊妹人贅東床（六）慶壽辰桃園修契奏技擊始悉前因（七）小林中兵寇涵陽宋金鐘請纓萬里（八）憶前仇佳人抱恙懷故舊孝女從戎（九）九里灘湘娥遇險三逢驛俠士挺身（十）得奇夢雪中尋父骨憐孝義千里送佳人（十一）演魔術暗度梅花山扮氓民砲炸牛塘谷（十二）獲仇人凱歌重奏雙孝女金殿聯婚 
上爲簡單說明至情節之離奇佈景之新異李雪芳廖無可崔笑儂譚劍秋李秋紋唱作之優美堪誇傑作矣 
新聞拾遺 
[報復] [  心田]  
　　寗垣城西有嚴某年逾耳順而素性殘殺專喜酷待畜類日前復捕得一物不類鼠形身肥而大腿知而細頭圓嘴尖毛色班灰嚴某用油澆其身以火焚之物着火哀號竭力狂竄即兎脫而去是夜嚴某熄燈而臥朦朧之際覺有一巨物壓其身重不能任呼吸迫促忽復騰其面上力囓之嚴受創痛極大號家人自夢中驚醒羣集燭之見嚴仍臥衾中未動惟其面部血肉淋漓不似人狀矣 
[爭勝] [  冰]  
　　安慶聖保羅學校於本月二日在校中大操場開秋季運動會作壁上觀者約二千人下午一時起賽競爭頗烈内四百四十碼替換競走與足球二項爲該校中西敎員與學生比賽結果四百四十碼第一名爲學生第二爲某西敎員足球爲四與一之比均爲學生勝一時全場歡呼咸謂靑出於藍而勝於藍力讚該校學生體育之發逹云 
[新娘進警察局] [  警世人]  
　昨往閘北蒙古路聞行人傳說警察局裏討新娘頗以爲奇及至承慶里口果見警察分所門前高縣國旗紅紗燈滿紥彩　又　高燈二　四警霖　槍站立威風凛凛所内樂聲大作新夫婦正値交拜成禮觀者　擠詢之其鄰據稱新郎爲該警所所長洞房即在樓上云 
[痴女送紙捲煙] [  立德]  
　　昨日午後二時許南京路某大公司門前有一女郎蓬頭散髮手持嬰孩牌香烟二大匣逢人過者送以一包而不受分文於是一般好色之徒不吸烟者亦紛紛向女索啖須臾已罄即向西而去有識女　謂係白克路某公館之姨太太因思子不得以致神經錯亂成爲瘋痴云（） 
小說 
[社會小說衆醉獨醒（一八五）] [  瞻廬]  
　　第三十一回千百個蜂蠅作怪響五十年　鰈證前盟今天的詩會雖虧着方先生主持風雅聚了許我吟朋詩友在一塊兒揮毫然而方先生太不曉事做詩的當兒不該男女異席出門的當兒不該男女分途現在男女尙且同校何况暫時同坐同行有甚麽妨礙我柳翠娥說新也不新說舊也不舊算得是個新舊並行的中心人物（今日此派甚多）新也有新的好處舊也有舊的好處只要放出眼光自已去揀擇（此種論調今日最盛行）新社會說的公德私德聽了很厭煩只有男女同校的主張我却十分贊成舊社會說的三從四德聽了很昏悶只有才子佳人的故典我卻異常中聽可惜我們學校裏不收男生要是宋吟香也來讀書才合佳人朝夕相對我便死了親爺親娘也不肯請一天半天的假　　翠娥正在思潮起伏的當兒轎兒已到了門前前後轎夫都落了肩翠娥欵欵盈盈的出了轎門走進自已家裏見過老子柳小賓小賓道翠兒你回來了方才你出門沒多時牀上的老祖驀地裏痰迷了心竅倒眨着兩隻眼嘴裏夾七夾八都說些五十年前的故事　　翠娥聽說恍然夢醒方才轎夫口裏原說甚麽老太爺病勢緊急我那時恰有滿肚皮的心事轎夫的話似乎人耳似乎不曾人耳現在聽着老子這般說牀上的祖父眞個病勢緊急了（記掛了詩社裏的吟朋忘卻了病榻上的祖父）便道這是怎麽說起沒多幾天祖父便要做壽正要熱熱烘烘的閙一閙這病怎不凑巧千不害病萬不害病偏在這緊要當兒害起一塲大病（不是問病竟是責病） 
自由談之自由談[  鵑]  
　　人生於世無非受衣食住之播弄至不惜糜血汗以求之即社會階級亦多以衣食住之豐嗇而區其貧富顧爲衣食住而奔走力作尙可言也若守財之虜死守錢槖并其一己之衣食住而靳之敢問其畢生營營果爲何事耶 
大昌煙公司徴文揭曉（丙等） 
吾方寫好了這大紅蛋中的十個字吾的朋友來了吾就呌他讀嬰孩牌香烟』『味香真獨』『吾說再有一個　法你讀讀看』他就讀不出了吾就讀道『嬰孩牌香烟味香』『香烟味香眞獨一』『味香眞獨一嬰孩』『獨一嬰孩牌香烟』吾讀完了他就哈哈大笑說請諸位吸吸獨一無二大小嬰孩牌香烟 
（謹贈潤洋十五元）（住蘇州　學前九十五號）（　哀梅） 
 
 

Page 15

 
 
   
 
 

Page 16

 
 
   
 
 

Page 17

 
 
常評 
[省非地方區域之名稱]  
　　省之本義爲視古文从少冏冏即目之古文少用其目用之甚微也小篆从睂省从中中木初生也初生者甚微人視微物或蹙其睂故从睂而簡寫之亦倧及於微之意漢時稱禁中爲省中意謂入此中者皆當察視不可妄也此所以表示專制時代宫禁之森嚴耳其後稱宰相所居爲中書省至元代而有行中書省爲分設於地方各區域之最高官署亦簡稱爲行省後又簡稱爲省今各省之省字其由來如此 
然則省者官署之名稱也非地方區域之名稱也以省爲官署之名稱其說已頗迂曲以省爲地方區域之名稱其不通也蓋無可諱而我國人習焉不察臨時約法第三條竟規定行省爲領土則名學之不講也久矣 
我國如不用聯邦制則宜改省爲郡如用聯邦制則宜改省爲邦稱郡秦漢之舊例也稱邦美國之成規也今輿論漸趨聯邦制矣則改省爲邦庶幾合孔子正名之義乎 
國民常識 
[樂觀爲人生處世第一要義] [  右箴]  
　　事本無樂觀與悲觀也有之則人心自造之耳以英王位居九五尙不及一磨戶之融融自得非其境遇不足與磨人比實其樂觀之心理不足與磨人比也故萬事萬物以之爲樂則樂以之爲悲則悲是以春花嫣然失意人對之反生無限煩惱秋風蕭瑟而風景家又以爲良時焉二者雖由心理造成其與人生關係甚切孰得孰失不可不一加研究俾於人生處世之道有所採擇焉 
（一）樂觀可使人康健悲觀可使人孱弱此層心理學生理學已詳細言之蓋樂觀使人精神矍鑠腦力活潑四肢因之而發育軀幹因之而健全悲觀則使人精神頽唐腦力臝痺四肢因之而痿靡軀幹因之而衰弱 
（二）樂觀可使人成功悲觀可使人失敗世間之最礙成功者悲觀也蓋一存悲觀則心灰意怠無勇進之氣無剛毅之力見逆境則降服遇波折則回帆所謂奮鬭能力冒險精神皆一掃無餘以之求學　學廢以之治軍則軍敗每况愈下非淪胥於失敗不止惟樂觀則適得其反 
吾親愛之同胸乎吾今敢正告諸公曰悲觀者吾人之公敵也弱吾種貧吾國之罪魁也吾人曷不揭　鳴鼓以攻之歡迎樂觀爲良友以之爲富家强國之元勋則異日中國家庭之革新社會之改良或卽此一線曙光所賜乎（乙種酬）移賑 
道德叢話 
[譽人與受譽杭州廣濟醫院] [  吳宣]  
　　天下至毒莫如譽人天下至危莫如受譽譽人者其譽在聲心不可測也甘言如　人易受而易中其害受譽者其却在外其感在中積之久喪其自度力而顯爲被動之倨傲倨傲生而失敗隨之矣莊子曰好面譽人者亦好背而毁之也故言基者可受言甘者不可受言苦則眞言甘則僞喜受譽者飲鴆以解渴耳父母之愛子至矣與人言不誇茯子賢且能卽其子賢且能甚矣其父母必若有不足從而疵抑之此無他愛之旣眞必無滿足之意其希望遠也與不相關愛之人遇則虚與委蛇苟有小技阿諛若不可及雖一細德亦必讚嘆盡致此無他存虚僞之心他人之休戚與已風馬牛也世態愈薄恭維愈至當其局者日受此譽久且眞自以爲爾爾向之自度力至此斵喪無遺日就昏惰處事脫略終至僨事豈不慄可懼哉（乙種酬）（全賑） 
經濟 
[合作運動] [  程婉珍女士]  
譯美國ＡgnesDWarbasse原著『合作故事』 
當十九世紀初葉英國之工人常處於困阨之境蓋工作時間過長所得之工資太低因而工人無暇求學生計窘迫道德日衰盜賊之行時有所聞國家社會莫不爲之影響資本家則惟利是圖工人之痛苦無暇或問視彼等如牛馬驅之笞之任所欲爲但工人中具才幹者亦有其人鑒於當時之情勢非由自動籌思救濟之法必無改良生活之希望故於一八四四年合作運動現焉此運動由英國之Ｒochdale之 
二十八貧苦織工所發起其法則由此二十八人各出微資組織一合作社社員即爲股東社事備有需要之物品依巿價現賣於社員分利規則由社員買物之多少而定此制行後日見其盛於是極力推廣之不數年後合作社數增加以各社之盈餘組織一批發合作社另設工廠自製物品以供消費合作社之需要此制今日已風行歐美且合作機關爲解决經濟問題之大有力者也但欲推其所以發達之故不得不將合作社諸特點錄之也（一）工人保險藉以資助疾病不期之厄死亡賦閒年邁等患（二）女工分娩時之優待金（三）社員拮据時可向合作社告貸（四）爲社員備住屋娱樂俱樂部看護與醫院等（五）老幼均有受敎育之機會上述五端爲具體之特點然其重要之目的則爲由合作運動能養成互助之美德發展自立之精神茲再以合作社與合股公司不同之點誌之如左（一）合股公司依股分之多少而計利合作社則否分利時惟社員買物之多少是問即因人之需要而定也（二）公司借貸利息無標準因人而異合作社則有定例一視同仁（三）公司選舉時所投之票數適如股分之多少故投票者非人也金錢也合作社例每一社員祇有一票故合作社中之投票者人也非金錢也由此觀之合作社制眞能實行德謨克拉西主義可無疑矣 
衛生 
[工場衛生之遮輪板] [  鳳賓]  
　　麥醫士云上海之工業日益發達以致軋壞四肢折骨創傷之事日多一日余聞而憫之工人以血汗易工資其所得幾何設或一朝殘廢并此纎數亦不可得雖云自己不愼要亦保護之不周所致也 
今在西洋工廠之中有遮輪板之設置板之形如半圓式如 
 
 

Page 18

 
 
 
　　人力車車輪上面之板緣於輪之上半部以免泥污之飛揚 
廠中之遮輪板其式與之相仿其效用乃所以防免工人手足之誤觸於機而釀成劇烈之外傷也至於遮輪板之形式本未可規定宜隨機應變而其建設之目的在於保護工人而含慈善之觀念 
吾國資本家中急公好義宅心慈善者不乏其人余深信凡可優待勞工惠而不費之舉必能勉力行之則於此免傷之計劃或可冀其勇於採納也 
[各種運動方法之佳處] [  無射]  
運動能强身體正姿勢與衛生有密切關係不待言矣然運動方法不一各有其佳處度量身體選擇而行之實爲至要請分言之 
（一）跑發逹腿部肌肉迫運動者行深呼吸而强肺部 
（二）跳發達腿部肌肉運動胸腹及肩膀 
（三）足球足兼各部運動惟有時過於劇烈而生傷膚折骨諸危險宜審愼爲之 
（四）板球Ｂaseball兼有跑跳兩種運動 
（五）綱球運動全身肌肉久持球拍能生極强之腕力惟 
右臂常較左臂多運動而有發展不平均之患 
（六）游泳游泳爲最佳之運動方法全身肌肉同時得適量之運動能背游者尤佳游泳能避淹斃之患 
（七）溜冰溜冰亦爲極佳之運動足部腰部時時動作持正重心不使傾跌兩臂在空撩動且在冷空氣中運動能使呼吸深促而强胸肺 
（八）鐡槓發達臂部肌肉 
（九）籃球全身作劇烈之運動仰而擲球爭球能强頸部肌肉（乙種酬） 
化學常識 
[化合物與混合物之區别] [  楊克明]  
　　化合物與混合物皆二種或二種以上之原質相合而成其區别之點如左 
（一）化合物爲化學變化混合物爲物理變化 
（二）化合物爲内容變化混合物爲表面變化 
（三）化合物對於各原質變其形體並改其物質混合物對於各原質祇變其形體不改其物質 
茲舉例證之如硫黄粉與銅粉相混即成一種綠色物自吾人目力觀之不能辨其孰爲硫黄孰爲銅粉以顯微鐘窥之則硫黄自硫黄銅粉自銅粉蓋純爲表面與物理之變化而未嘗改其物質者也若以硫黄與銅粉混合後稍稍加熱則此混合物因化學作用内容遂起變化而成一種黑色物質（即硫化銅）此物質不特眼力不能辨其孰爲硫磺孰爲　粉即顯微鏡亦不能辨其孰爲硫磺孰爲銅粉蓋純爲内容與化學之變化而改其物質者也 
化合物由化學變化而成故依化學變化分解之始能各還原質混合物由物理變化而成故依物理變化細析之即能各還原質此化合物與混合物一定之原理亦還原時區别之要點也（乙種酬） 
法律 
[最淺的法律] [  天戇]  
　　時代演進一個人應當具的常識也不能守舊不變倘若沒有這個覺悟那要受自然的淘汰我們要在世界上做人就要想法避掉這淘汰所以自主生存的常識是一點不能少的現在世界都講法律人類無異生活於法律生活於法律裏這法律常識是很要緊的我雖懂不得很多有幾種最晋通的寫在下面和閱報的諸君商量商量 
我們平常與人交往的信件有時不塡日子或塡的不准那可不必計較倘有契約關係的函件應當注意寫的事實及月日倘有一點不對就不生法律關係這吃虧可實大啦這問題也不小不過容易忽略因爲正式的契約是人人知道注意至於略式的每每有略過的時候 
還有與人訂的契約已有正式書據的就沒有問題倘若不是很可相信的人用口頭契約又無切實證人雖則這人很好的出言不食的不過也許有言後遺忘完全不承認的成者當時言出無心日後有不能踐約的事實發生致因無正式契約而取消的倘不切實留心相對人必受很大的損失且無可聲訴豈不甚寃呢 
我們出門在街巿中行走倘若遇見侵害我不必用暴力阻止就可免除千萬不可肆意打人只將侵害者扭住交與警察要求官廳判斷損害賠償必能得勝否則取勝一時倘被警察捉住不能免罪 
倘若不得巳的時候要告人刑事案件還有損害賠償的事要將損害賠償附帶於刑事告於刑庭則時省費節可問刑事同了倘若刑事告於刑庭損害賠償告於民庭那就費　要刑事完再理民事呢（乙種識字捷法 
[應用字] [  濟滄]  
業大版也篆文作　从　音浞叢生艸也象其爭榮競長之形此則刻版成鋸齒狀使其鉏鋙相承以白晝之所以飾懸鐘鼓也又从巾巾象版又古人記數之物刻木爲鋸齒以記日行之事一事畢則去一刻事俱畢則盡去之謂之修業如事業學業功業皆其引伸義也又凡所攻治者曰業事物巳爲而未成亦曰業又已然曰業又業業危也又强壯貌 
弦弓弦也篆文作　弓𢆯細絲也音覓象絲軫之形絲本亦作絲又月半圓時爲弦又脈數曰弦 
絃弦之俗字弦从玄已不合絃从糸及𢆯尤無理致 
 
