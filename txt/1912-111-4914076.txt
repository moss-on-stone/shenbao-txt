# 1912 - 111 - 4914076

 

Page 1

 
 
評諭 
[論今日亟當振興實業（續）]  
　　三曰講求種植提倡畜牧也工業製造之發達由於人力原料之多寡亦當以人力補助之非可盡
　　 
恃天然也日光雨量氣温地質此天然者也春耕夏耘秋穫冬藏此人爲者也特是天然者非人力所能左右之而人爲者反是或由種植而來或由畜牧而致我國幅員廣大南北所及幾兼三帶而有之故天產物最多然不及時振興非特失其製造國之資格并原料國亦難望矣何者荼絲兩業爲我國出口大宗歴年以來消路日滯非由於外國之貨講求日精而國貨漸次敗壞之故歟入口累增出口銳减財源外溢已可槪見况我國稍可吸取他國之利者惟賴此茶絲原料耳今若并此無之又安望以製造之貨相競爭乎他若森林若毛革若牙骨均爲工業中必需之品要皆由於種植畜牧而來此數者察之天時揆諸地利我國洵屬相宜苟創興者得人其獲利可操左劵矣 
　　四曰保護工商審訂法律也各國工商在社會中莫不視爲高級之人物國家至爲特設法律以保護之苟保護不得力即諉之　法律不良夫維持内國地方之秩序保護海外僑民之安謐悉賴兵力此有形者也若防患杜弊止訟息爭使一斑工商隱然受其惠而不覺者則悉賴法律此無形者也考之各國其保護工商非僅以兵力法律而已又必有種種之設施其設施分爲二類一爲公設機關一爲私設機關其屬於公設機關者如理財局掌貨幣金融事主税局掌税關出入事監督局掌監督補助事通商局掌航海移民事商工局掌度量權衡事特許局掌商　專利事其他如商事裁判所貿易事務官等皆公設機關也其屬於私設機關者約舉有六一商業會議所保護工商而應行政官之諮詢也二同業組合維持營業上之利益而匡正同業間之不正行爲也三手形交換所圖銀行貸借决算之便利而免現金授受之勞也四商業興信所调查營業者財產之變動銀行會社之可靠與否及破産等事以報吿於加盟者之機關也五商品陳列所蒐集商品調查出產圖内國業工商者便利之機關也六勸業博覽會徵求各種生產品比較其優劣以獎勵生產之機關也觀此可知我國欲振興工商者又不可不於組織機關加之意也 
　　以上四端僅就國内易於設施者言之其他關於國際者如稅則之改革商约之規定以及金本位之採擇等事皆須次第進行而其中尤以改用金本位爲最要良以各國貨幣皆爲金本位歷年以來國際金錢之換算無論賠欵無論貿易其因金 
 
 

Page 2

 
 
磅時價而受損者甚多是則不得不採用金本位矣難者曰我國現金極少何能搜羅如許現金以應造幣之需曰是則然矣特是歷年之損失已鉅萬不可不求救濟之方若以現金不足則不妨先造少數金幣定一金本位制度而獨行於國際之間所謂虚金本位者是也嗚呼財政困難至於今日蔑以加矣當世士夫皇皇然亟謀借債者豈非欲救財政之困難乎不知外債用之於不生產之途則今日得之明日用之勢必再借外債負擔日重生計日蹙即無抵押其患已不堪設想矣爲今之計惟有提倡實業以裕財源財源既裕則公債自易募集又何致司農仰屋束手無策如今日哉 
[專電]  
　　今日（二十九日）袁大總統親蒞叅議院行開院式衛兵嚴密沿途禁止行人 
　　袁總統在參議院演説注重財政實業敎育三大端 
　　本日參議員到會者九十五人内有九十二號議員尙有髪辮 
羣竊笑之 
　　交通部長施肇基以公電免費阻碍商電議加限制 
　　四國借欵加入日俄兩國現因政見不同須俟伊集院公使囘京始可解决 
　　新政府辦事時間定於星期二四六日在國務院會議星期一三五日在總統府會議每日下午則各治本部事務 
　　外交部長陸徵祥將赴倫敦游歷然後返國就職 
　　山東都督周自齊定於下月二日赴魯（以上北京） 
　　寗紳研究寗蘇分省問題以江北與𡩋屬感情較洽擬將江北江寗合爲一省而與蘇屬實行分離 
　　趙樂羣妄殺陳大復案經黃留守訊得趙粟各有應得之罪現擬呈請中央政府定案 
　　浙軍朱軍長以南京秩序漸復商請留守開回浙省已於二十九日啓程 
　　廣東機關礮隊第一標今午發餉三時回粤（以上南京） 
　　更正○四月廿八號曾　兵匪大擾嘉興一電茲經探實確係訛傳合行更正 
[公電]  
　　四川都督電袁大統黎副總統黃留守各省都督各報館均鍳頃接秦州臨時都督黃鉞向　來咨略謂鉞等組織反正本在數月以前緣長庚升允違約恣戰塗毒生靈阻碍南北和議亟思反正以維大局因軍勢太孤不敢輕發迨四川北伐司令迭函催促陜西鳳乾各軍數次贊成輾轉往還始於陰曆正月廿三日在秦州宣布獨立建設甘肅臨時軍政府數次具文通電中央各處不知已否得達最後復匯欵至陜電達北京復遇毅軍之變專員折回秦州交通不便情形大略如是乃秦州軍政府建設後蘭州官紳亦於二月初一日宣布共和然淸印不換淸服不改翖頂衣冠悉如其舊腐敗摹擬反甚於前其宣布條文則以共和爲周厲出奔周召攝政若谓淸帝十五年後猶可復位者是名爲承認共和實則反對共和也臨時軍府條欵促共和之進行不與爭無謂之名議约八條要其决行以爲臨時軍府解决之地步乃蘭州當時并不作復且文稱各處調兵相逼蓋此時長庚雖去繼之者仍一無識無學之趙惟熙一切仍襲長之故智鉞等始終主持和平乃趙又派專員持大總統電令來此議和令中有秦州不應舉兵西向之語又謂願和平解决實則臨時軍府自建設以來始終未遣一兵出境大總統僅接蘭州一方之電不知秦軍府實在情形也惟和平解决秦軍府始終承認日前各方面軍隊雖已遙遙相持總期釁不先開但必須大總統復秦軍府之專電與各省都督之公評解决方易文到望爲主持公理將其前後情形代電中央政府轉電蘭州妥愼商同解决俾甘肅有進共和之實無破壞和平之舉不勝感盻等語查去歲民軍發難各省響應獨甘省一隅升長尙擁重兵與陜軍相持黃君素懹光復徒以兵少力微未敢輕發幾經組織始於陰曆正月廿三日在秦州宣布獨立宗旨純正其與蘭州要約八條亦知大體詳譯來文及所抄寄與他處往還函件其熱心毅力贊助光復之功誠有不可没者當其宣布獨立時蘭州猶爲淸抗不願共和後知大勢所傾勢難逆挽始有如來文所述不倫不類之宣布兩兩比較秦先蘭後秦正蘭非不待曉曉諒邀覧鑒察乃蘭州電達中央語多失實致大總統電令有秦軍不應舉兵西向及飭令和平解决等語夫黃君對於蘭州並未發遣一兵與之衝突其希望平和力顧大局之行彰彰在人耳目不可以語言飾也其所希望但欲中央政府及各省悉其數月以來苦心經營之隱予以維持俾蘭秦兩處得以認眞和平解决則秦即取消軍府之名亦所甘願其經營旣苦其希望亦極平常若令久淪寃抑下情不宣旣非明時所宜亦恐萬密一疎兩軍或生衝突轉貽西顧之慮皖中近事可爲寒心大總統總攬萬幾此中情形必能深察伏望與諸公主持公論轉電蘭州力事維持俾此事得以和平了解不特甘省之幸即西北大局亦將從此敉寗川陜鄰封皆拜大惠於永永也至蜀軍前派李樹動出師漢中原因陜中吿急前往赴援以盡被髮纓冠之義其甘陜地方政事向不與聞與秦蘭兩處交涉尤無關係近因長升已退陜事漸平迭接大總統電令早經飛調該員迅率所部回川矣知關注念特并奉聞四川都督尹昌衡張培爵同叩宥 
　　又電袁大總統各報館均鑒頃奉大總統命令以現在國體確定組織新邦百務所先莫急於培元氣興實業應責成各都督勸諭農民及時耕種嚴飭兵警鎭攝地方保護市面使農勤於野商悅於途民皆有以瞻其生而殖其業以克迓幸福於無旣等因奉此仰見大總統軫念民瘼圖培國本之至意下風逖聽欽佩莫名伏查四川夙號天府農工商礦各業本有可爲之資加以人民封於故步圖始爲難提倡振興尙在幼稚復經去年之變省城及川西南各屬屢遭變亂糜爛已極農夫輟耕商賈裏足國阡蕭條閭閻匱乏囗宅不完遑言興業昌衡丁斯大變冐萬死不顧一身之計掬其血誠日與羅君綸等出而撫綏安輯數月以來漸就敉寗中更趙傅之亂復有滇軍之擾拮据艱難語難宣罄幸値天心厭亂南北統一成渝軍府亦已合併竊以爲此時要圖首在使人民獲安商賈通行農耕婦織復其故常囗囗久可漸理財政不至終竭然而惡莠不除嘉禾將萎荆棘滋蔓蘭蕙不生推本斯旨除匪當急於是將省中兵隊分配各屬指定其地刻期赴防又於省會市地開辦軍事巡警任楊維爲總辦以爲恢復秩序之倡猛以濟寬頗取速效邇來盗賊稍輯商旅漸通人民耕織多已復業衣食所需似可無慮惟流離分散原氣大傷務本之謀首在休養重斂苛捐固宜蠲除冗員廢兵尤宜裁汰川省自反正後各署局所更定新章公費俸薪寸减六七虚靡之譏差幸可免十月戡亂全仗兵威舊額新增約逾四鎭餉需槍械耗費不資現在時局略定自當酌量裁遺以節其浮實行之法以兵散兵老弱淘汰額不再補行之以漸嘩噪無虞一年之間當有大效以上種種均屬因地制宜窮變通久之道若夫獎勵實業提倡蠶桑經營銅礦以維幣政現在注重拓殖以固邊圉辦理銀行以維商業籌議鐵路以便交通服制改革提倡國貨磁石水電獎勵擴張凡此種種或正在籌商或業經舉辦造端旣宏成效當期以歲月昌衡等任重材輕常虞隕越圖報之心無時或巳謹遵前令益加兢業合貢素志用代呈復四川都督尹昌衡張培爵同叩敬 
　　瀘州各團體電袁大總統唐總理各部院長進化雜誌社孫中山先生黃留守黎副總統尹張兩都督胡總長各省都督各軍司令各報館鑒頃據光復報四月第四號大總統致成都尹張兩都督重慶鎭撫府夏總長豔電去據黎副總統電稱川省現己經練兵四鎭足敷分布僅瀘州請留滇軍不足代表全川等論不勝駭異查瀘州士紳旣未請留滇軍及至電局查詢衹有滇軍曾經携帶槍械持電稿到該局迫以瀘州政學紳商名義通電各處未給電費且報尾蓋有李梯圑長關防足爲滇軍自請自留脅迫發電之鐵證衆以事實　義大相背馳眞僞混淆不容緘默謹此電達　釋羣疑瀘州州議事會城鎭籌防聯合會敎育會農工商會城鎭自治會學務處中學校共和黨支部國民社會黨支部公叩 
　　重慶鎭撫府電袁大總統各部院首領参議院四川参議員黎副總統黃留守各省都督尹張都督各軍政分府各軍司令各報館鑒頃據渝報館接上海訪事宥電黎派張振武等率兵入川鎭　等語川省自反正以至今日秩序己逐就恢復成都兵四鎭分派駐紮各州縣淸匪安民重慶軍隊亦己分頭布置現熊總司令己於皓日分率軍隊抵渝沿途勘定得法各處己無大股匪徒目前正整理政治財政粗有頭緒惟苦兵多餉項奇絀正擬從事汰兵節餉之法川省自趙爾豐糜爛於前容軍囊括於後官私損失奚止千萬前因川人郭果能名蔚華者朦請黎副總統許帶兵入川竟在沙市濬川源勒索鉅萬借以漁利一時全川輿論譁然曾經前蜀軍政府張夏都督電請阻止在案現又有張振武率兵入川鎭亂之説如果屬實務請黎副總統查明阻止因在遠恐未深悉川省情形或爲奸人煽動欲圖自利輙加以内匪外患之名勢不至塗毒全川不止特此申明免遺全川父老昆弟無窮之禍重慶鎭撫府總長胡景伊叩沁 
　　安慶孫都督電各部總次長軍界統一會安徽同鄉會黎副總統同盟會本埠各省安徽同鄉會上海全皖同鄉會各報館均鑒毓筠現因病體難支呈請大總統給假一月調理頃奉電開有電悉執事保障東南功勛卓著兹因積勞致疾厪系彌殷應照所请給假一月安心調理所有安徽都督事務當任令柏軍長文蔚署理矣大總統宥印等因奉此毓筠俟柏軍長接任後卽當赴滬就醫謹以奉聞毓筠叩沁 
　　廣西都督電北京袁大總統各部長參議院武昌黎副總統各省都督均鑒廷於二十五號出省赴平梧潯等各屬辦匪所有事件委軍政司陳炳焜代折代行謹聞桂都督陸榮廷 
　　皖事維持會電袁大總統黎副總統黃留守各處報舘均鑒皖省前因分府林立南北意見紛歧不相統一同人等曾經組織全皖聯合統一會藉以通南北界限期於一致進行現分府巳一律取消全皖統一之計畫業經達到從前聯合統一之名義更無所取兹經開會議决更名皖事維持會研究進行方法稍盡人民應有之義務謹此奉聞皖事維持會趙繼椿謝家鴻劉芳彬汪箎丁緒賢程曾鋆囗囗囗劉貽燕等謹叩 
　　統一黨魯支部電黃浦灘統一黨及各報館鑒魯支部二十八日正式成立舉部長范之杰丁惟魯王丕煦此布餘函詳魯支部叩　　吉林臨議會電北京袁大總統各省議會鑒本日開會議事嗣後如有示敎請與本會直接謹此奉聞吉林臨時議會感叩 
　　温宗堯電北京袁大總統唐總理各部總次長南京黃留守各省都督均鑒宗堯本日交卸駐滬通商交涉使事特此奉聞温宗堯叩艷 
　　熊希齡電南京黃留守各省都督均鑒希齡定於儉日起程北上寗部機關日内亦裁撤北徙特聞希齡沁 
　　華僑聯合會電北京袁大總統鈞鑒前由華僑各代表要求南京叅議院准予選派代表駐院與議以發表僑民意見未及議决而政府南移現參議院更始組織行將開院擬懇大總統俯鑒僑民忠愛祖國之忱准如所請俾同盡國民之天職實爲萬幸華僑聯合會豓 
要聞一 
[北京参議院開院記]  
　　大陸報北京電信云叅議院於昨日（二十九日）十時舉行開院禮節简單而嚴重是日因袁總統到院故凡通至該院之各街道均有兵士排隊站立全院議員共一百廿六人到者七十二人（與本報專電略異）政府代表到者爲袁總統唐總理及内閣各員除熊希齡陳其美二君外餘均到院首由議長林森執行開院禮繼由袁總統演説嚴守改革政綱及維持各國邦交之關係並表示感謝各國恊助調停借欵之意其言甚長聽者鼓掌歡呼不絶旋復由林森演説歡迎總統及各議員謂各員之目的在熱心襄助政府不負人民付託之重任以求全國之幸福 
　　袁總統到院時身衣戎裝頗爲壯觀各部長有衣戎裝者有衣西裝者惟議員中尙有未剪髮者三人云 
[國務院開幕後之重要問題]  
　　唐總理到京後逐日赴總統府密談要政聞所談之槪略係爲新政府開幕之緊要問題當研究提前趕辦者兩事一爲要求各國正式承認中國共和一爲趕籌財政蓋各國未經正式承認無論何項交涉均難正式談判財政無著無論何政亦難舉行之故當已決定以此兩項爲最先蓍手之事 
　　國務院第一次會議係任用各部員司問題前日又開第二次會議乃係關於外省軍政民政分權問題緣創此議者爲黎副總統而袁大總統電覆武昌約以參議院開即當首提此案現參議院開議在卽而國務員中亦曾有親見軍政不分離之危害者故特提議此案但分離之后兵民雜處仍非所宜則非設法裁减或調遣軍隊不可然此爲極困難之問題故是日所議未得要領下期尙須重議此事 
[蒙人仇漢風潮益烈]  
　　臨時政府屢次電告蒙古不足立國勸其取消獨立後昨又得其來電謂取消獨立原可照辦惟須得各國承認云云其意蓋有所指並挾以自重也 
　　據聞此次庫倫獨立出自罕逹王那公策零氣米利大喇嘛數人之主張並受人運動致有此舉故每事必請示某顧問官前由某國購回槍彈三百餘𫙊該王公等皆得沾潤現又派四人前往續購矣 
　　蒙古財力極支絀前已將圖什罕盟礦產租與某國現又將二等尼高公等三處礦產議租於某國已由某國派遣三十餘人分途查勘插立標幟每年租價甚鉅卽以之抵付購買槍彈之價並延聘某國人敎練蒙古兵並開學堂敎以該國語言文字云 
　　現在漢人之商於庫倫者被蒙人種種虐待至詆爲無主之野人華商遇有火警不准人施救並於二月十二號出示勒令華商舖户之近於該衙署者限三日内拆毀自起事以來華人被搶者已有六十餘起被害者計七十餘人 
　　又聞罕逹王火𠱝地方之金礦由庫倫京莊富有通執事人石斌（此人係罕達王盟弟活佛之弟子）居中説合租與俄商哈司密可賴並未由俄商出名睍委陔森公爲總辦石斌爲副總辦不日即行開工矣 
　　東省滿洲里於陰曆二月二十一日忽有呼倫廳商民無數逃來據稱該廳蒙兵無故將城外正經營業華人等圈拘六百餘名驅至東河套意將一律槍斃巴爾虎旗齊總管見狀趕往彈壓蒙兵不服該員無奈急介紹俄員某出而攔阻幸免斃命然是夜六百餘人悉圏在河套地方露宿當晚即凍斃十八名我國商會憫念同胞無故就死購集月餅數百斤擬送河套令被圏之民暫緩餓死乃蒙兵見食大呼霎時蒙兵聞聲齊至全行擄去商會執事等見蒙人毒狠己極再閲半日必將商民凍餓全數死亡叩頭如搗蒜一時難民亦大呼饒命哭聲徧野蒙兵方准保出百餘名後又翻悔一律驅至該廳大獄囚禁（諒即從前呼倫廳之監獄）是日城外大小商業復經魯蒙兵（不知何種）搶掠一空麤重物件槪行砸毁其未盡者付之一炬二十二日城裏除商會八大家外餘皆分搶無遺聞該商會已電稟江省宋都督尙未悉若何辦理 
　　又聞蒙古内閣總理松彥可汗以採礦權充爲擔保向俄國借欵一百萬盧布並購入洋槍五千枝編成騎隊並聞活佛曾下嚴命有在蒙華人必須信奉喇嘛敎繳納賦課於蒙古政府等語蒙人仇漢之手段 
 
 

Page 3

 
 
有如是者 
[新舊京官現形記]  
　　近數日來新舊官僚暗鬥極烈舊者蕭索可哀新者腐敗運動如故現象如此大足爲民國前途危聞此次自南移來及由唐總理所委任者以交通部最多至八十餘人故該部裁汰舊員乃以六百人而存四十人其他皆爲位置新人地也内務部新到名角數人有一秘書長者於總理未到任之先即早欲到任而内務部以本部現名目並無秘書一席如何位置須俟總理到京再定辭之最奇者有一王黼煒其人者南京法部这之秘書長也其人其文不敢下斷語惟自徐謙發表該部次官後此人乃急欲發賀電而苦南北阻隔不知徐之居處乃電天津许世英轉遞可謂奇矣其他類是者不一而足茲將各部現狀分别彙記如下 
　　（一）陸軍部陸軍總長段祺瑞自國務員發表後曾經推薦陸軍次長後以其所推薦者爲士官第八期卒業生羣滋不悦遂改用蔣作賓蔣作賓者在南京政府中卽爲陸軍次長者也蔣旣發表叚即有電與之謂陸軍國務俟其部署並嘱其揀帶司員北來乃前日蔣次長到京則見各司司長叚已委定五人而蔣氏由南帶來八十餘人無從一一位置大爲憤懣因炎總次長頗起齟齬旋由某鉅公出爲調停於原定五司之外添設三司安置南來諸員且聲明以後司長由總長薦任次長不得預聞科長以下則由次長委任總長亦不干涉劃淸權限以免再啟爭端并以段所推薦之第八期卒業生徐樹錚派爲秘書長風潮始息 
　　（一）交通部前郵傳部有一戴水晶頂子而藍翖之管門官一老頭子也爲舊日各部商標之特色自改定政體後乃易其官帽而爲便帽二十三日爲新總長到任日期此公乃易其便帽而戴黃色邊之帽但能換戴新帽卽可立地成佛此管門老頭子其代表也 
　　二十三日雖名爲施肇基氏到任之期但本人並未到部但貼一留員名單於大堂下署施肇基啓蓋前數日該部即將闔署員司官册六百餘名送至施總長宅請其分别去留施左右爲難乃再三調查僅將現在辦事之人物酌留四十五人合之新來者六人共得五十一人之數兹將名單探列如下曾述棨姚華章祖僖鄭鴻謀蘇玉海王景春葉恭綽許木鑠羅忠詒龍建章黃爲基區宗洛林先民陳毅陳定保胡詒榖曾鯤化劉成志六保邵其堃林汝耀羅量龍學競吳毓麟崇耀于峻年馬文蔚續彪唐德瑄陳錫麟丁志藍楊毓　王延煦巢功贊陸夢熊盧錫麟顧梓田蔣尊褘糶昌畢承湘張思仁黃嵩齡陳宗蕃伍文祥蔡傳奎安濤李建勳張恩壽徐輝姚國楨顏德慶 
　　（一）内務部内務部設立蒙藏事務處已調用舊理藩部司員數十人唐總理之意各部皆須多用南方人員而額缺又不可多設意欲少用舊人趙總長則以久在民部熟人甚多窮於位置之法大有左右爲難之槪日來民部舊司官聞此消息乃於前日全體辭職以爲保全面子之計現在内務部衙署已　復舊司官之踨跡矣 
　　蒙藏事務處所留理藩部舊人及派定之職掌如下總辦文哲暉帮辦吳燕紹第一科長毓盛副科長沈國鈞　第二科長寳訓副科長沈家　　第三科長扎拄芬副科長朱麟藻第四科長吉章副科長李景坼其中最可笑者自總辦起皆一滿一漢按次配合儼如前淸六部舊習且此等人半皆紈袴對於蒙藏毫無閲歷更無政策嗚呼曾是共和國而仍有此腐敗現象耶 
　　（一）敎育部蔡總長到京數日以范次長未歸故於接收事宜未曾議及日昨范次長已歸京現正在商量接收辦法聞蔡總長之意欲將學部舊司官一體解散從新組織以示振作云 
　　（一）農林部宋總長於接收事宜尙未議及須待陳工商長來京將分割事宜議妥方有辦法惟聞已調取部中學生出身之履歷大槪有注重學生一面之意 
[新政府續借短期外債之原因]  
　　前紀新政府又借短期外債一節茲據外交界人云大總統因閣部國務員及諸叅議員等均在本星期内齊集來京預算現需行政建設費約在三百萬兩左右時値度支告匱司農仰屋之際措籌無方經由駐京美國公使嘉綸君介紹向花旗銀行訂借短期債欵一百五十萬兩（或云二百萬元）於本星期三日先撥半數等語近數日來大總統屢與美使密函商酌或謂即緣此事 
[蔡總長之敎育談]  
　　北京日報記者往謁敎育總長蔡君首問某報曾言執事擬將蒙藏敎育另行劃開果有此事乎蔡君云並無此意現時蒙藏已與漢人合爲一家萬無將其劃開之理觀於藩部裁撤將蒙回藏之屬於内務者併入内務部可見蒙回藏之敎育亦併入普通敎育而與漢人同一辦法矣該記者又問執事對於吾國經史舊學主張保全歟蔡君曰舊學自應保全惟經學不另立爲一科如詩經應歸入文科尙書左傳應歸入史科也蔡君又云往日學部訂一敎育章程不問其對於全國各地適宜與否而一槪行之此恐於各處地方情形不同不能統一鄙意欲設一高等敎育於會以調查研究各處之敎育求適宜於全國以謀敎育之統一此則區區之志也 
　　法部與前翰林院之窮狀近日法部司員紛紛請領公費而度支部無欵可支法部乃奇想天開仿照南京前債票辦法將該部從前寄存大淸銀行之官欵存據作七折賣與外人日前有人函呈總統總統以此事國家將來吃虧甚鉅恐各處效尤聞已交度支部飭銀行設法辦理 
　　又聞翰林院亦仿法部辨法公然向度支部請將寄存大淸銀行所存之公欵存據改換堂名以便折賣公衆朋分經部批駁後又自向大淸銀行請求如前法辦理銀行亦以婉詞拒絶請須先經度支部許可方能照辦云 
[漢冶萍公司籲請護持電文]  
　　北京袁大總統内閣唐總理參議院理財交通工商總長武昌黎副總統長沙譚都督南昌李都督均鑒漢治萍公司前因合辦草約開股東大會全場一律反對取銷合辦在案迭戴報章亮邀電鑒嗣因總協理函電辭職上届董事亦已期滿四月十四日重開股東選舉大會以趙鳳昌楊士琦聶其杰王存善沈敦和何聲灝朱佩珍袁思亮陳廷緒等九人票舉多數舉任董事竊維完全商辦公司旣經股東公舉不能不勉任其難一再集議煤鐡實業關係軍國路械工商財富至鉅非聲譽卓絶商界信重者不足任主持而孚物望敦請 
　　張謇先生爲總經理李維格葉景葵二君爲經理分科治事籌畫進行尊重國權保護商產務求大總統曁國務總理各總長都督俯念漢冶萍費本三千餘萬造端宏大商力艱危民國富强此爲基磯通餘所屬凡屬本公司廠礦輪船機料地產准予一體護持一面已由經理委任坐辦分投開工以速進行臨電無任感禱之至漢冶萍公司董事會趙鳳昌等叩 
[淸談（東吳）]  
　　此次東南光復以前淸官吏而爲民國盡力者當推徐衞戍之功爲最偉 
　　夫駐寜新軍本隷衞戍之麾下寜垣發難新軍實居首衝寜垣旣破一切軍隊之布置衛戍實參贊之而今功成事定避位不居獨樓身滬瀆以管理女校提倡女學爲已任輕裘　帶儒將雍容以視冐功攘位盤踞要津者蓋不可同日語矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[荷屬華僑告哀之血書]  
　　南洋荷屬華僑電告云報界公會議會敎育會七十二行商會鑒滿淸退位民國成立公等在内地得享共和幸福抑知海外尙有未死已死之華工乎余等被奸人騙賣來南洋爲異族作牛馬其數達數萬而余等千數百人則隷於荷屬網甲島沙横埠錫礦廠自入廠以來每日作工以錫沙之容積計不以時刻計强有力者於日入時尙得作畢休息弱無力者至夜七八時猶荷担喘息於道否則毒鞭之或不給以食且慮余等之逃也又設爲苛例非請得路字不得出錫廠範圍如私出則巡兵捕而監禁之抵抗則槍斃之刀斬之近日益加苛刻有携帶路字之黃福陳志二人一遭槍斃一遭刀傷將死今將實情泣陳於左陽曆四月初三日有荷巡兵一排俱馬來人巡行各錫廠至甲波淡江甲波淡江者番人買物之村落也適十三號錫湖公司華工黃福陳志等四人因公司放假請得路字至甲波淡江買鮮魚食物被巡兵盤查四人出路字與之查驗不料該巡兵謂今日爲四月初四路字乃四月初三不符不由四人分辯即將黃福陳志二人綑縛餘二人登時奔回公司報告巴力頭（卽工頭）設法挽救巡兵縛陳黃二人畢擬驅之至官署投之獄中行至公司附近遇一荷蘭人詢及此事當索路字查看謂巡兵此二人路字日期相符並不違例可釋之此時陳黃二人向荷人云我輩無辜被捕誓必去見公眉西（荷官名）問他有字亦捉無字亦捉是何道理該巡兵因此惱羞成怒遂不釋陳黃二人擁之行一路詈罵不已及至公司屋後陳黃二人大呼巴力頭巡兵惡其抵抗且至公眉西處無以自解也即發槍斃黃福（福州人）斫倒陳志（瓊州人）此時華工十餘人正得逃脱之人報告在公司商議挽救之策忽聞陳黃二人大呼聲忽又聞槍聲慌至公司屋後見黃福已斃陳志斫倒幸未死該巡兵呼笑而去沿路宣言誣華工出外搶奪故斃之云現陳志在醫院未愈尙不知能保存生命否上所陳乃得諸未死之陳志及余輩在塲親見者公等思之荷兵之專横若何余等入此苦境正不知脱離何日死亡何時所可幸者已得中華會館援手電上海華僑聯合會轉京交涉冀得申雪保護伏望公等大發慈悲之心再電我大總統及外交部提出此交涉須賠償死者傷者嚴辦巡兵再以此事要求立保工條約取消路字苛例以蘇余等之困我中華民國一得荷人承認速設立荷領事派委員來網甲島一行得親見余等之受虐又使荷人知有中國知余等爲中國人更求聯名禀政府及閩粤兩都督嚴禁招工由外交部要求英使知照協禁庶未來者不受此慘殺也余等泣血百拜祝之望之南洋荷屬網甲島沙横埠各錫廠華工泣啟 
[閩人歡迎孫先生紀盛]  
　　前大總統孫中山先生自滬蒞閩於四月二十號午後一點鐘由泛船浦海關前登岸暫駐交涉分所沿途軍警環護省城數十圈體持幟站列賓僚　眷約數十人維時國民協會支部共和實進會全閩學生會國民集益會人社赤十字社鹽業研究會共進會　察學會社會黨海外留學生聯合會統一爲支部城南公益社自由黨支部中山自治社閩侯城自治會十餘團體各舉代表一員持束前往陳述歡迎隨蒙傳請各代表而晤嗣命政界各員以次接見交涉分所左近爲廣東會館陳設頗華贍粤人持幟館前幟上書同鄉歡迎四字附近之橋南公益社亦有陳設該社社員分列東西兩道截令路人遶道而行自大橋以至南門沿街士女　候　旁大有駢肩累迹瞻望咨嗟之狀午後四時由交涉分所啓行人城忽法制局長林萬里至明倫堂言先生本日先至諮議局須俟明日始到此處時各團體快快失望大有奚爲我後之意遂各執　幟前往南城外由代表陳述各團體聚集明倫堂候望顏色不下三千人請先蒞止小駐片時以饜各團體之爭先快覩先生頶之遂命執幟者前導入城由文廟前抵明倫堂迎入應接室小憇約有十分餘鐘堂内匾額楹帖均用鮮花結成匾爲中國一人四字聯爲有天下而不與微斯人誰與歸十二字經五小時許在明倫堂搖鈴開會各社員以次就席贊　員陳君敬肅孫先生及來　以次入席先生灜眷並汪胡諸君等分坐於席之東西社會總代表陳君衍報告開會宗旨雷君霆宜讀歡迎詞贊儀員請先生演説次來　格致書院總理弼履仁又次胡君漢民相繼演說畢合座　影贊儀員肅先生及來資以次退席茶叙後出南大街直到諮議局時已六句半　矣 
[漢商會通告各業主文]  
　　　　　　　爲建築馬路事　　 
啓者前因本　建築馬路事曾奉　副總統示諭查内有該商等原有繁盛或偏僻之地槪由公司按方估價依次掉換不　之地由公照賠不過移步換形於該商等並無損失等云在副總統固屬體恤民情然研究掉換之點恐生紏葛况旣築馬路其舊地之移動决非在數步之問改絃更張大相逕庭卽移步換形亦不可得竊恐頭緒旣繁窒碍良多曷若將城馬路以内之地畫歸公家出價收買然後再由公家轉賣與業户尙屬有利無碍姑就管見所及仍希本鎭各業主公同研究以期盡美夫値茲經濟困難估價買地需欵浩大何來現銀今可由建築籌辦處特製地產券專爲本鎭買賣地產之用按地叚之繁僻分别等級定價値之高下註明券上以給業主而公家賣出之地亦祇収地產券一槪不取現銀使有券卽有地在公家不失信用而業主仍可持券向公家購地周轉亦甚便捷其利一也業主或有不欲重新建築或因欠入欵項力有未逮可將此項地產券轉售與資本家由資本家仍向公家購地則此券雖專爲購地之用實與現銀相去無幾市面亦得藉以活動其利二也業户地產抵押銀錢固屬常情甚或甲抵於乙而乙復抵與丙輾轉相抵年復一年淸理無日今則可藉地產券而淸紏葛其利三也地有繁盛偏僻之分價有低昻之别發給地價時可於券上塡寫原地之坐落方數及價之貴賤將來先儘原主購買則地價進出旣歸一律而地主又免　爭其利四也開拓馬路胥賴空曠官地爲之補助然除街卷官路外其餘官地多在偏僻之區補償必多爭執今用地產券則逐段推移融化全局疆界胥泯則官地可消納於無形矣其利五也凡有畸零不敷建築地叚可由業主持券向就近業主　併買賣則可化零爲整各適其用又有大塊地段不便分割者旣由公家用地產券收買卽可分券塡給則化整爲零周轉亦便其利六也地產契據當茲改革時代正需更換今卽於購地之際一律給予新契似較簡便其利七也凡基地經公家發賣其地形自可由公家規定將來建造業户　就地形之廣狹定房屋之形式則可取整齊劃一之效其利八也綜此八利似可進行而無妨碍第入手辦法首在丈量丈量之道須多派熟識情形人員督飭各圖保正並帶同住户業户與左右四鄰按段逐户吊驗契據明白丈量若馬路動工界石泯没竊恐無從究詰辦理更形　手矣敝會爲地方公益起見故不避越俎之嫌而陳一得之愚是否可行尙祈各業主會議斟酌凾知敝會以便會同呈請黎副總統裁奪施行勿延爲　 
[湘省禁烟問題]  
　　湘省自去冬設立禁焑總公所及官膏專賣總分各局於搜查民間土膏烟具甚爲嚴厲因之受罰巨欵者亦巳不知凡幾一面另由民政司派委專員赴各屬查拔煙苗早已風行雷厲昨據嘉禾縣汪知事電禀民政司稱該縣拔除烟苗鄉民聚衆反抗防營三棚不敷分佈請調軍隊等情當由民政司電知永州巡防隊蔣統領酌派失隊前往該縣會同知事及委員嚴密查拔彈壓如有頑民恃强抗拒不服解散准其便宜行事又桃源慈利兩縣煙苗甚多前經委員查拔鄉民聚衆反抗勢甚激烈曾經常德府張知事電禀到省將擬派兵前往拔除又恐釀成事變故未果行近由禁烟總公所訪聞該兩縣交界之處煙苗極盛已有深至尺餘者特劄行該兩縣知事迅速嚴切剷除並再委員前往帮同辦理又溆浦安福等縣徧地栽種罌粟較之前淸時代更爲增多近有人報告到省此外尙有某某等州縣均徧種煙苗各鄉民因其有關生計負固違抗不肯拔除民政司對於此事甚爲焦灼若槪以兵力相加不特事變頓生且有誅不勝誅之勢刻下尙無善法也 
[左次長與報館交涉]  
　　湖南民政司次長左學謙賄賣差缺經某某臚列罪狀十條到處張貼並經湘漢新聞登入報紙已紀昨報現在該次長已經辭職即日出署惟長善兩縣士人集合團體爲左次長辨誣昨已開會議决質問湘漢新聞令其明白答復聞該新聞記者業已致書左次長略謂此項宣布罪狀之原文係屬外間投稿有投函人自負責任且原稿係用油印聞已四處張貼本報即不刋登外間早已傳播本報决不在咎云云而該報社竊恐兩縣士人於集衆開會之時來社滋閙即赴獨立第一恊投訴協統王隆中請爲保護王協統當即撰有告示張貼該報社門首略謂報館爲輿論機關有聞必錄即或傳聞失實亦祗有更正之條如其事出有因更不容過事苛責倘或因報媏指摘即至該報社任意滋閙者即屬摧殘輿論妨害公理本恊有維持秩序之責如有以上情事准該報社隨時報告本恊當以軍法從事云云故近日該報社與兩縣公團俱各挾有意見而又各有戒心特不敢首先發難云 
[蘇敎育會歡迎程都督紀事]  
　　二十八日敎育會聯合各團體在全浙會館特開歡迎都督大會所有預定秩序已記昨報是日各界到會者約有四五百人下午二時程都督命駕蒞止當由各界鞠躬歡迎旋即奏樂入席座定先由敎育會會長孔昭晉彭世芳宣讀本會頌詞次由男學生奏歡迎歌各團體曁各報館駐蘇新聞記者致頌詞都督答致詞畢由敎育會代表陶子瑜君書報公社代表潘硯生君實業協會代表薛笙伯君縣立中學代表吳稷臣君國民資格研究會代表朱慰元君商團公會代表沈惺叔君女界代表潘韞芬君相繼演說末由大同女校女學生奏歡迎歌畢乃搖鈴散會復由各界代表恭請程都督合攝一影以留紀念當未開會時有守舊之某學究頭戴草帽入座糾儀員囑令脫帽詎帽脫而纍纍辮髮曲盤於頂全座拍掌大譁其人始慙沮而去一時傳爲笑柄云 
[宗民政長之宦况]  
　　上届上漕雖屬减成而長元兩縣歸併吳縣總數尙爲不瘠奈民欠餘糧追呼爲難而貨稅公所又須歸財政司管理現已派定葉增濤（號聽松）爲所長不得已託病辭職至所遺民政一席據外間所傳蔣吳二紳大有希望實則毫無影響云 
　　程都督蒞蘇後公餘之暇兩次駕臨植園乃蓬門雖開而花徑未掃意頗不　刻聞民政長宗加彌君恐干詰責連日飭將署中佔取該園各物逐件送還點交農會接收俾得布置收拾農會管理員亦即雇用工役加功種植以期仰副都督講求植物之至意日來頗極忙碌云 
[蘇典業改用陽曆]  
　　蘇垣典當同業日昨在公所開會集議改用陽曆問題以現在南北統一各事大定且各典多有官欵存典生息現在政界均用陽曆若我業仍用陰曆則此項利息難以截算自應即時改用陽曆爲妥爰議定凡從前進出各項均截至陰曆三月十五日爲止自十六日卽陽曆五月二號起一律改照陽曆以資劃一 
[松江水師獲盜餘聞]  
　　松江水師管帶葆安第二營沈了祥君獲解盜匪十八名二十七號下午解經松軍政府即派衞夏二科員升座推訊比即判定將受傷之岑和尙虞阿四兪阿生陳寧池羅沛仁羅德仁六名押赴小校塲鎗斃二十八號復訊據餘盜供稱奉賢徐家橋華亭張家庫兩處大刧案均與聞其事盜魁係山西阿寳同黨共六十九人除被禽外餘均於拒捕時飲彈斃命矣當判將方紀亭岑阿三毛孫阿法陳銀全陳先蘭五名續行槍斃尙有船户陳阿懹及宋長仁陳金壽阮首彩陳光人殷阿塡孫阿玉等七名俟備文解交檢察廳監禁再行訊辦現聞此外倘有大幫海盜一名蔡金蘭一名張九齡各乘巨船擁衆百餘名在沿海一帶剽刧非出海偵捕務獲究辦海角居民恐尙不能貼然就枕也 
[揚州歡迎朱穉丹]  
　　揚州軍司令部副官長朱君穉丹自揚州光復即任軍政分府參謀長之職至徐軍長克復浦口後改任軍司部參謀副長專辦外交繼改爲副官長日前赴寗辦公徐軍長亦往仙女廟不知何故部中竟將其職撤去迨徐軍長歸來大不謂然以朱君自光復以來對於揚州對於第二軍實有功而無過何得令其解職當由徐軍長及全體電請朱君仍回揚就職無如朱君去志甚堅再三不回又山全體公舉傅君心田前往勸駕徐軍長亦致函婉邀始允暫來一游全體聞朱君惠然肯來特於二十五號在平山堂開全體大會歡迎軍隊自天寗門至平山堂夾道數里軍樂悠揚誠盛舉也 
[沿淮饑民之慘狀]  
　　鎭江瓜洲一帶連日到有淮徐海各屬飢民賣女鬻兒遍處皆有甚有十一二歲之女孩僅賣得三四千者現雖由官廳出示禁止而此風迄未稍息也义有章姓夫妻二人由桃源逃荒到鎭三日不得食終日以涙洗面章某謂其妻曰與其同一餓死不知各尋門徑遂倩人爲其妻易嫁其妻抵死不從而章某毅然爲之且曰當此飢饉之時能覓噉飯處卽是我二人大幸更何暇論節義人情哉 
[東台審判長被逐]  
　　省委東台縣審判長費禮坤前因在該處組織審判廳爲地方所不承認遂復赴蘇運動莊都督頒發委任狀於四月二十三號重來東台蒞任詎船甫傍岸即有舊日縣署捕廳及書差人等以費某將奪其權利遂糾合黨羽蠭湧入船將費曳出由玉帶橋河邊牽至安居巷街頭簇今游行街市肆行毆辱時費身穿珠羔馬褂全被撕破手中金戒身上金表均被褪去并將指頭褪傷另有人以草鞋底　糞塞其口鼻者經東台軍司令丁和生君得信力任排解久之始寢然費以無顏立足業已離東他往矣 
[杭垣拘獲形跡可疑之旅客]  
　　四月廿五日杭垣盧警察廳在之江旅館拘獲形跡可疑之人一名稱東亞寰球人姓氏江東尙武在該旅館散布章程招人入會情事當由偵　員鄭高二君搜出塗金徽章一塊自命元帥薛森名片多　皮夾圖章報名簿章程往來信札日記簿女界協濟社章程入革命軍規則薛森照會等多件咨由警署備文一　移解軍事裁判所訊辦當經開庭研訊語多狂妄確係夙有神經病者已暫行収押再候核辦供詞錄下祖籍安徽徐州本姓薛名森現改姓名江東尙武光緒三十四年隨父來杭在保佑橋日人開的東文學堂登了五年到日本入體操學校後由日本來南京到安徽適徐錫麟事變自去年光復前到上海破吳淞口後黄興來任元帥時公舉称爲元帥在日本時入同盟由陳德山介紹孫中山先生在東京認識上海陳英士他是民立報館的主筆此起案章程宗旨因外國視中國窮將希圖瓜分故我發起訂此章程有機關部在上海武昌路内有日人經費前有財政部李某答應五百萬尙未解來現在上海大同會共和會及各報館投入者約有數千人我之總統名稱卽是會長名稱與中華民國總統名稱不同在上海太平洋報已登載過由各國領事贊成總統卽現不能用須要組織成立各國承認之後可用現上海□領事的意思亦要將□□君主改革民主章程原是革命章程如那一國尙是專制就去革命總之民主爲宗旨外洋美俄各國均賛成如專制國不肯承認時萬國公便對付如不勝加以萬國兵力總期民主共和此會與海牙平和會宗旨相同現我到浙江二日報名尙屬寥寥數人會簿在旅館中可查云云 
[印鑄局罷工續聞]  
　　浙軍印鑄局長馬叙倫因凌辱職員致全局百餘人同時罷工惟附印之漢民日報幸未波及其詳情已誌昨報茲悉漢民日報經理杭君於此事發生之晚適接原籍住宅被匪焚刧之惡耗星夜赶囘茲將留别諸同事一函錄左 
　　敬啓者本報前奉都督湯照會開辦接収前情官紙局整理繕補締搆之艱等於草創荷諸君子熱誠贊助雖官少事煩而始終不懈數月以來辛苦虧累非特鄙人所感篆當亦可告無罪於當道者也今日印鑄馬局長蒞任伊始秉功成身退之旨另選賢能固屬當爲　鄙人與諸君同艱苦者數月斷不忍自負初衷以敗壞我漢民日報想諸君亦不忍置漢民日報而恝然去也適因鄙人家遭憫凶方寸紊亂且亟須返舍収拾餘燼未暇與諸君詳談幸諸君鑒此苦衷不我遐棄自今後凡漢民日報諸執事務照常供職如一日停版非外人之乘危攫奪實諸君之棄鄙人也敢布腹心統容鄙人回館再行妥商倚裴書此諸多不擇幸各原諒杭辛齋頓 
　　又聞蔣都督已於昨晚派副官長陸某等到局召集全體工人力任調停勸令先行開工迄無効果今午後又派參謀官徐某到局宣示辦法局長馬叙倫准即撤差另委内外員司悉仍其舊一面敦請杭君回省主持一切大約可以和平解决矣 
[皖都督鎗斃不法管帶]  
　　傅家珍槍斃情形已見孫都督公電茲又接安慶訪函云廣德州巡防營管帶傅家珍前經蕪湖分府派往該州駐防始則縱兵沿途勒索繼則開單逼令該州供給優餉犒賞目兵終則因供給稍遲或所索不遂縱令兵士肆行搶刦鼎益同源等典以及興記衣莊迨該管帶奉調回蕪時復又需索全隊三個月薪餉以致該州商民無力籌措驚惶四散四月三號該管帶又奉委率隊出防銅陵仍縱兵搶刦商民姦淫婦女種種不法當經該縣士紳來省呈控孫都督隨即委員前往查明屬實立將傅某提省審訊供認不諱故於二十六號搶斃示儆并宣佈罪狀云 
 
 
 

Page 7

 
 
本埠新聞 
[陳都督慰留李總長]  
　　前日李平書君具呈滬軍都督辭去上海民政總長奉批云呈悉上海地瀕衝要事機叢雜光後以後爲中外所注目本部督暫攝斯士　置各事均賴該　長隨時匡助目下本都督行將交卸凡諸要政尤待維持該總長萬不能遽卸仔肩尙望以地方爲重繼續担任至於名稱暫存其舊俟中央官制頒布再行照章更定容並咨明黄留守程都督查照辦事可也 
[要求豁免米麥稅之公呈]  
　　民生國計會及各團體要求豁免米麥稅一事屢誌報　現以省議會不顧輿情議征每石捐洋五分各團體誓不承認昨日又公呈程都督請速交覆議期達豁免之目的如再無效果即於陽曆五月五號仍在西門外京江公所總機關部召集各團體研究進行方法今覔得公呈原稿錄下 
　　（上略）米麥兩項爲民生日用所必需非等於奢侈品之可比　吾國舊時本以此種惡稅爲大戒時至光緒二十四年憑貪官少數人之惡意擅行此捐不孚輿論立召速亡蓋米麥捐稅其影響及於最窮最苦之小民試看負販之輩終日血汗經營不得一飽妻號子哭可憐可憐之情形不　聞覩况今日東荒西亂民不聊生挺而走險政府亦受影響目下米價已漲至九元之譜迄今靑黄不接有加無已執政諸公再欲苛稅大失民心所謂爲人民謀幸福者果安在哉况米麥各省均無征稅之條而蘇省爲之作俑將來他省效尤禍及全國存亡所繫後患伊於何底是以滬上各團體等念國家興亡匹夫有責欲拯民於水深火熱之中立請廢止袁總統唐總理及前總統孫氏均皆贊成於前民政總長曁民政長電請於後惟莊都督以卸肩地步交於省議會覆議逆料省議會議公不知時變　反公意率議毌庸再言豁免陷蘇民於危地面蘇民死不承認古人云衆怒難犯專欲難成省議會竟將少數人之意見欲施於共和國民殊屬違背憲法之公理夙仰貴都督於光復時期前先以民生困苦爲念三吳人士感戴靡涯今當重蒞舊邦歡迎無旣用特公懇貴都督轉咨省議會議准豁免米麥兩稅以作民食卽將滬上大達碼頭貨稅抵補　國計民生雙方並顧以彰公道 
[吳芝瑛致上海縣民政長書（爲吳榮泰）]  
　　　九先生執事作閱報紙有所記吳榮泰被拘事人心爲之大快芝瑛所居與九果園望衡對字於其家事知之最悉且渭川君病革時將其遺產單契全數點交敝處託爲保存含涙指其妻語芝瑛曰彼之生命惟君是賴此物若在彼手不出旬日必釀逆倫重案君能察納老人之言擔任此事則老人死瞑目矣芝瑛不得已諾之渭川君親手點交訖一笑而逝此庚戌二月十二日事也自渭川君殁後該逆孫榮泰即盤　九果園將其祖母舊日所用男女　人一律遣散渭川夫人因有戒心爲芝瑛設法接出寄居其次子春生家中至今兩年餘榮泰兄弟時往來索錢嬯笑怒屬實令祖母難堪祖母以此憂鬱致疾旁觀多抱不平因該逆孫懹中時帶手槍及刺刀故畏其兇燄不敢輿校渭川君殁未百日該逆孫卽强佔曹家渡有夫之婦阿大及其妹阿蘭二人同時入室阿大不久反目而去阿蘭至今仍留園中聞已納爲　室焉該逆孫之妻性頗慈善不直其夫所爲每有規勸卽被　毆且芝瑛親見該逆孫毆其生母及胞叔春生其慘無人道非情理所能喻前年鄉人載柴一船經過其門在碼頭停泊爲該逆孫　見謂我家碼頭豈容爾停泊柴船卽舉火燒其柴殆盡鄉人痛不欲生時渭川君尙在出錢賠償其事始了近又將其門前　路用笆籬截斷不與行船者方便迹其所爲天怒人怨莫敢誰何芝瑛爲寄存遠產亦復刻刻自危詎意天網恢恢孽不可逭致發生擅拘平民私剂拷打之事已蒙逮案全鎭鄉民聞之人人稱快惟　案下不能盡法懲治也芝瑛撥將渭川君當日寄存遺產單契全數繳還渭川夫人并接回九果園舊居舉辦渭川君　事望轉飭萬航渡裁判分所隨時保護以防意外不勝感𢛔待命之至　芝瑛議啓 
[强迫剪辮之交涉]  
　　變辮一物業奉袁大總統電令各省人民一律剪除而一般頑固人民仍垂豚尾者尙多因之日來滬南閘北等處一班少年在途强迫代剪詎前日有李小位子顧和尙沈阿三王三子張鄉雲王阿華陳雲林王阿二胡阿根張四等十餘人行經　洋交界處完被人將髮辮髮去一時紛紛擾擾旋經美捕房中西探捕到場將手持剪刀之張頌淸徐阿三劉阿二與身穿黄色操衣之商務印書館友人趙雲才並二區崗巡張昇先後拘入捕房押至昨晨併解公共公堂請究捕房代表侃克律師　一百零四號西捕三百七十九號印捕四百二十四號等六華　及華　周小弟張子卿等上堂証明趙等各人在北四川路北西　路梧州路阿拉白司脫路等華洋交界處所强行剪除各　　　辮　　　安且有　　　昇　　應請訊究巡　張昇山德雷司律師到堂代表聲稱被告口併未經敝律師詢明　請堂上改期准張交保候訊聶　讞核供會商英　　領事准張巡警存捕房洋二百元交保候禮邦三訊核劉阿二與張巡警同時拘獲亦着押候併案訊究　命將趙雲才張頌淸徐阿三帶業研訊一過以其均屬年輕不知自愛着趙張各押三禮拜徐押一禮拜分别示儆抄獲之剪刀充公 
[市政廳附設市舶課]  
　　上海市政廳長照會各裁判所文云案奉上海縣民政長　照會内開内河船埠每年　充向納縣署私費及兵科離費約須千餘元此項私費埠頭取之於各管帮各管帮取之於各埠夫頭各埠夫頭取之於各船名曰埠頭捐層層　　層層剝削因以爲利者均船業中之臺固不徒供給貪汚官吏之需也又灘船埠頭常年換充提船甲三年一充每次換充亦須費三百之譜其辦法與内河船埠相同此種私費久爲行政之汚點亟應永遠革除嗣後凡船埠埠頭船甲等名目應由市政廳更定名稱雇人承辦并無絲毫費用該承辦人亦不得在外向各船户私索分文以袪舊習而暢新機除出示通諭外相應照會請煩查照添設市舶課員專司其事并妥議辦法具復等因到廳當經擬訂市舶課暫行簡章呈准在案茲已偏定運錦堂爲總船目王振鐸周瑞卿毛炳卿瞿葛福爲副船目於本年五月一號起將各帮船隻妥爲管理約束除出示曉諭外所有從前埠頭名稱現已更定爲總副船目相應抄章照會爲此照會貴裁判所請煩查照施行 
[附錄市舶課暫行簡章]  
　　第一條本市政廳依民政長之指揮革除埠頭船甲等名目及規費特設市舶課以管理浦江各種船只并担保護之責任 
　　第二條市舶課長不設專員由市長副市長兼攝之 
　　第三條市舶課於編查各船户籍審查各船良窳均隨時施行之　　第四條市舶課於檢查船户之良莠會同水巡警辦理 
　　第五條市舶課於冐掛洋旗之船應勸令改縣中華民國國旗　　第六條凡沙船船照渡船船牌本由本市政廳給發此外各船應一律分别給予船照船牌以備稽查 
　　第七條市舶課　用船目數人担任稽查之其辛工由本課按月給發母須各船户納費分文 
　　第八條如有未盡事宜隨時修改 
[魯人顧念桑梓]  
　　日昨山東旅滬同鄉各界開參議會以魯省暗潮洶洶前途堪虞如今臨時省議會旣已成立旅滬魯人亦當選舉代表加入省議會以期維持桑梓開已函致山東都督及臨時省議會請其承認矣 
[軍人蹧蹋會館]  
　　滬軍光復軍駐泗游擊團二百餘人由泗抵滬後暫駐湖州會館之議事廳及四方廳等處已誌前報茲聞該團軍人中竟有在該會館房屋内　處便溺任意蹧蹋情事現届天時漸熱穢氣薰蒸　於衞生有礙還望該管上官嚴加約束也 
[居民阻止澆藥水]  
　　法工部局衛生處以天氣炎熱蚊蠅正在發生因是特派小工數十名分往各處浜溝澆澹殺虫藥水前日各小工又在巨　路西首小浜内從事澆滙詎該處各居民以該浜係飲水之所若一經潑入反碍衛生出而反對幾致衝突後由小工頭目潘小弟到來排解同赴衛生經理西人處述明情節該西人始允通融辦理遂寢其事 
[陳旅長誥誡弁兵]  
　　第一混成旅長陳漢卿君以該軍成立以來官佐目兵無不恪守紀律顧全名譽惟查近日以來各營竟有以一二人之私見不顧公理事多衝突當此共和成立軍人担負何等重大如果不明此義徒逞已私致壞全局日後何堪設想爰特分令各營長佈告各　官佐以及目兵等嗣後務須通曉大義共濟時艱倘再不守軍律有壞軍人名譽一一查照軍律辦理決不稍寬云 
[江確生通告各黨會書（速籌歸併）]  
　　夫進化以羣築而魄力愈大團體以歸併而進行愈速自共和　一五族一家以胚胎方新幼稚時代之民國而各大英豪大志士熱心毅力殫精竭慮組織某黨某會均以國利民福爲宗旨調查上海黨會林立支派紛歧已不下四五十名目之多夫黨會宗旨本不黨會其人黨會其主義若各自爲政人自爲謀紛歧複雜黨會不能歸併如一盤散沙　於集合即懈　進行非但宗旨不能聯絡而經費亦難於持久旣孤立之無援反爲進化之障碍誠非各同胞熱心組織之初心查泰西各民主國共和統一後亦將各小團體歸併四五大政黨日前聞統一黨民祖等六小部份歸併忠一共和黨卓卓高見深爲佩服僕亦黨會中一分子用掬愚忱告各同胞　速歸併之策將各派支流合霖水　匯歸於海鴻才頌　　　英而併入一途聚能文能言有才有籌之士結成數大團體將　　　　力爭競進化日大昌明魄力亦臻輩固進行迅如　　　　　　黨會之大開　　各同　不以　言爲河　也請訂期關各團體大會速籌歸併　但民國前途之幸福且亦各黨會前逾之幸福　勝企　之至 
[民生國計會寗會紀事]  
　　本埠民生國計會前派徐君湘波前赴金陵設　　　　於陽曆四月二十號下午一時在於寗道鈔庫街事務所開成立大會各團體代表到者甚衆而士商之人會簽名者亦頗踴躍先　徐君湘波報告發　南京支部遇去情形並組織方法繼推王君馥言爲臨時主席宣布　會宗旨遂卽推舉職員全體贊成嗣由會員提議甯垣近來米價翔　由於搶刧頻仍四鄉米商不敢來寧以致來源日少本會應卽調查各鄉存糧招商承辦並請黄留守通飭保護衆贊成旋由王君馥芝報告南京自經贛兵亂後商民惶懼風鶴頻驚近因黄留守取消大公當在此軍人羣起反對全城震慄若不趕緊設法維持誠恐大局　爛卽在今夕現應趕派代表面謁黄留守要求設法嚴密防範以遏亂　一面亦卽派人迅往各軍善爲調停務使雙方和平解决免致釀成巨患衆議先見留守公推王君澤民鉅君載之共和憲政會長賣君田來府議會籌備處員謝君肅丞淸查旂產所所長施君肅丞江寧敎育會李君西增實業協會部員王君伯山監獄協會主任王君馥芝共和促進會員婁君子靑李君仲丞爲代表同謁黄留守籌商各項辦法旋見黄留守面談意見極爲融洽且對於民生國計會允力爲提倡當由各代表提出維持南京切要辦法六欵一兵事未平一切防範保護當負完全責任二米糧爲民生日用要需現來源阻滯振招商採辦運寧接濟沿途經過地方設法保護並免予抽厘以重民食三府議會俟取銷南京府仍改爲縣議會四南京原有實業以綢緞二項爲大宗提倡國貨　先從此着手改製無花靑藍二色綢　以供各界需用男女工作亦可藉以謀生不致流離失所五旗民生計擬將八卦洲旗產撥歸旗民自謀生計六　垣自經變亂之後錢業公興相繼閉歇銀根異常奇窘請將該業舊存公私各欵暫不提還以活動金融以上六欵當奉黄留守一一承認允設法維持現由民生國計會函請商會綢緞各業工黨速派代表到會　商辦法研究進行一俟議决卽須是復留守轉電蘇部督通飭遵照至於米糧一項已由黄留守電由湘省允卽運寧十萬石以梭仍當源源接濟所有四鄉存米亦經派人調查確實禀請留守通飭保議由商運省并由民生國計會主稿會同工振總局商務總會函請財政内務兩司速將蘇督核准免厘命令發表以便遵照辦理業由金陵支部將以上情形彙報上海機關部查照矣 
[社會聯合會議案記略]  
　　上海社會聯合會前日下午爲當會之期由各會員蒞會提議各案茲略記於左一提議輿論折衷會金拜宸君函請籌盡滬軍都督取銷後善後事宜議决函詢陳都督如何布置請其宣布以安人心一提議商團公會孫　亭請禁革買人爲奴婢案議決陳請敎育部多設工藝小學堂實行强迫敎育爲根本之解决　一提議萬國改良會丁義華設法恢復禁烟主權案議决但禁烟膏不禁印士並由丁君担任聯合華洋各商團開會集議南北市同時並禁開店售膏一續議各省湘淮諸公專祠存廢案議决上書總統請爲保存 
[工業建設會定期宣講]  
　　昨星期晚工業建設會第九次宣講草帽　白法係鍾衛臧先生主席因社會之趨勢作工業之導線雖大雨滂沱而聽　者仍踴躍入場幾無隙地　時凡涉化學變化尤能罕譬曲証使人人了悟本星期晚（卽五月五號）該會請前陜西兩級師範學校理化敎員王在蓬君主席講負販團藥品製造法云 
[女子共和協進會開會]  
　　二十九日中華女子共和協進會開特别會先由副會長湯漢明女士報告一切次提議各事計議決者如下一議決上海繅絲女工同仁公會卽繅絲女工實業進化團歸入本會實業部以本會事務所爲　機關一議決吳君德謙提倡本會不　餘力同人公舉爲顧問長一議決如繅絲女工有志上進者另設女工傳習所以期敎育普及 
瑣聞 
[城内]  
　　都督府批示○梅兆福星批呈悉此業已令飭明縣民政長嚴寗調查該被告有無改文浮領槍彈販賣濟匪情事並飭一面從嚴示禁以重軍械在案一俟該民政長　　前來再行核辦可也 
　　執法科批示○商民孫義齋呈批兩呈均悉請領各物亟待嚴查已將該案全卷送交前間　科應科長從速查明倘查有此種物件卽仰該商民來府具領可也並仰劉爲霖等查照不另批已革威武營　目袁明榮呈批據稱父之遺產被堂兄袁明順私呑一節旣由前淸蔡道當堂斷結洋六百五十元了案袁明盛自應遵照辦理何得鳴捕拘押其中當有别情本府亦無從查悉惟現在已拘押檢察廳應逕求該廳謁驗全卷歸案核辦應如何解決之　候該廳稴公誤究可也 
　　民政長批示○羽士康及　等寒批查道敎本有一定之服　相沿巳久原所以區别於其他宗敎者迨後敎派已多眞詮漸失轉以恃致爲謀生之具登場則東髮更易道　平居則垂辮仍衣常服民國成立剪辮令行該羽士等鑒於生計日蹙禀請備案容　髮髻　旋於頂俾各安舊業揆之信敎自由同在民國保護範　之内自應設法矜全　道裝服制非一邑之事嗣後應否嚴定　制無論宣敎平居皆須一律衣着道裝冠服仍凖盤　於頂以示區别之處靜候據情呈請江蘇都督通令遵行仰卽知照江北工黨會同鄉公民徐萬福等稟批來禀並簡章閱悉前禀旣稱淮海揚通旅滬同鄉會又忽稱江北同鄉工黨會是一是二無從辨别且黨會二字連稱而查閱徵章則又稱黨員究竟是黨是會双無從懸悉　章宗旨一條以　外之義務爲宗旨所謂御外漫無界限該會擬係就苦工中組織而成而六七兩條人會須費常年須費每月又須量力認捐月費勞動界終日辛養所　甚微何能受此剝削重困斯民所請立案之處碍難照准 
　　　　審判廳民科批示○張周氏禀批狀悉此案前據該氏呈議本 
廳當卽票傳該被告到庭辯論嗣據承發吏報告該被告人徐子雲所開店業現已關閉移居何處查調無踪等語正在核辦又據該氏按民訴第四百九十三條爲關席判决之聲請本廳當以被告旣移居無踪自係未受合法傳喚故按照第四百九十六條之訴律及本條第三項决定駁斥在案今該氏以爲民事訴訟律闕席判决之規定並無加入合法傳　之限制殊爲詑異殆該氏於民事訴訟律中只知有第四百九十三條未知尙有第四百九十六條也希再詳察之到狀内請求本廳酌定限期出示招傳之處核與民訴第二百另七條第一項律文尙無不合應准聽候本廳按照第二百十條訴訟之規定爲公示之送達可也卽仰知照 
[南市]  
　　民政總長批○滬江水業公所董事費煥廷等禀批禀及抄粘均悉該業熱心辦學自應仍収茶捐以資補助候給示發貼學堂並照會領袖領事備案可也此批 
　　夜半鎗聲○前晚夜半一時有匪徒二人持　至大南門外沙家石橋隋近穆姓家同居之顧姓處擊門顧姓情知有異不敢開視詎該匪卽向百頁窻發鎗碎及玻璃　袼幸人未受傷後又連放二鎗而去鄰居咸不敢出視昨日已報　南區由區員帶領偵　指勒飭探偵緝 
[閘北]  
　　軍人多事○婦人江張氏前日投三區警局控滬軍福字營正目胡子香串同巡長唐某來家滋擾等情昨日轉解裁判所奉孫所長訊據胡供因友人　金標之妻私逃出外聞在該氏家中故邀唐某同往查訪不敢滋擾云云奉判胡身充軍人不應多事着送該　司令處核辦餘人一併斥退 
　　錢　○馬龍生前以　單向婦人王張氏抵借洋四百餘元逾期不贖經氏控奉裁判所訊供限理在案茲因逾限抗不理贖復經氏禀奉裁判所諭所長訊判再限兩月理贖如再逾期卽行將地拍賣抵償 
　　忤逆○朱林和不務正業專與無賴爲伍前日其父朱世福略加訓斥詎林和不反將其父頭面毆傷報控五區警局於昨轉解裁判所奉孫所長訊判押候其父傷愈到案再訊 
[英租界]  
　　疑係叛兵○張大陳大因蘇垣兵變時携帶衣物來滬被探查獲疑係叛兵一併拘解公堂訊供押候函致蘇省檢審廳來文再核在案昨由該所派警李督康持文投案聲請提回關讞員得供商之英康副領事判張陳併蒋來警帶回歸案訊辦 
　　孫兒不肖○　裕洋行買辦趙福壽控其孫　阿元盜用囑付新關稅銀一千兩至匯豐銀行兌換鈔票花用等情昨由捕房將趙阿元拘解公堂訊明姑念已交出洋八百四十元判押兩月示儆如能於限内繳洋准爲改押一月以儆 
　　母女對質○虹口東有恒路二千另八號居户姚吳氏之女新實因　人私識經氏查悉將女插帶金珠飾物一併扣　致女呑烟圖盡已經捕房查悉設法　愈昨送公堂請究女母偕女弟姚進生投訴前情開請將女領回訊之女延律師　福來到堂辯護堂上以有造情節支離驟難定　判女暫留濟良所養各具正式禀詞呈　核奪 
　　棄　荒地案○陳友山徐　喜因將崇明女孩張巧金拐賣與閘北楊永興　　店主楊少山致遭虐斃棄屍麥根路被捕查獲將各人與王仁福一併拘解公堂訊供押查在案昨奉中西讞員復訊明　判陳徐楊王各押西牢半年分别示儆 
　　干預非分○新閘路三十五號門牌王姓家丁王巧香控六百八十四號華捕王阿大串詐等情昨晨由控陳雲忠將王捕拘解公堂經中西讞員訊係木作頭錢永興與王姓因增加造價糾葛以該捕不應干預分外之事判押一禮拜示儆 
　　抛棄死孩○張榮記前日因携孩屍一具擬抛棄路隅被捕查獲昨解公堂訊供據稱該孩屍有一老婦囑其抛棄等　奉判押候傳該婦到堂訊核 
　　女孩迷路○女孩陳　香王福　均四不辨路　由捕送留公廨昨由官媒送請公堂盤詰陳女供年十五歲常州人近隨主人來滬住居華界據王女供年十歲住居南市等語奉判併送滬南市政廳就近傳其家　認領 
　　拐賣○婦人蔡張氏周張氏　周阿五串拐江北女子　　雨圖賣與　天津路三十六號門牌揚婦吳華氏雉妓院内爲娼　包探張全林查獲昨將各人併解公堂訊供一　判吳　暫釋女留濟良所餘人分别押候補提人証再訊 
[法租界]  
　　　賣童養媳○傅春來串　唐裕　將許步峰寄　之養　小虎子私領出外計　價賣彼許　察立卽報捕將唐傳等一併拘解公堂請辦質之傳供羣有此意尙未成交求宥項光裕供與傳等同行致被解案普非問黨聶讞員得供判傳押十四天唐押七天項姑寬團釋小虎子給許領回完案 
　　旅館失竊案○閩人劉水官在福州樓旅館失竊洋五百元一案迭誌前報前日復又提究捕房將茶房李六友之朋友湯紀園解案請訊湯供與李相識是日確往李處託伊謀就約坐一小時卽去並未到過到房間内出門時有人　見失洋之事並不得知亦惟串竊情事求察又問王仁山周谷生　茶房仍執前供聶讞員判李等一併還押命棧主黄兩卿先　賠洋二百五十元給輿失主俟贓　到再行撥還 
　　火○王寅淸家前日忽爾失愼當時救息經捕房將王妻解訊供稱未保火險此次因撥　火油燈所致求宥中西官會判罰洋兩元以儆不愼 
[來函]  
　　敬啓者閱報載閘北寳山路火災一節末盡確實查是晚本段救火會員並無與三段會員因爭取自來水龍頭互相冲突爭執其實在情形則因是處無自來水龍頭所有南北兩龍頭俱約遠三百碼皮帶接水太遠且　水不急又遇有風以致各會員雖竭力設法施救仍多延燒總之此次火勢蔓延之故乃因缺少自來水龍頭並非各會員之咎且此等事一時人力難施卽在租界西人救火向稱毫無遺憾亦所難免去年福州路之火卽其証也爲特函請貴報更正不勝盼禱閘北第二叚救火會啓 
來函 
[松軍團長張兆辰報告天保城戰原牘郁振域寄稿]  
　　謹報告武漢創義吳越響　兆辰得電赴滬陰曆十月初五日鄉同志葉仰高君亦至自杭會漢陽危迫南京堅壁不下與商圍魏救趙之計莫如赴寗初七日上午同詣滬軍政府領得護照豋車於初八日下午抵馬羣投浙軍司令部諸將方奉聯軍司令官命集議攻城之略兆辰與仰高旁廳畢兆辰因上天保城對於軍事上價値及一切攻守方面利害得失略去天保城地勢　嶒懸崖錯出高踞東北爲金陵用失必爭地點質言之一天然不可人造之砲台也守者踞此猶泰山爲屏障攻者得之便高屋建瓶水時諸將以議攻方策旣决兆辰之說竟寢是晚寗垣果猛攻不下至初九日下午兆辰偕仰高詣聯軍司令部復陳攻取天保城利害如昨初十早八時聯軍司令部下令命鎭滬兩軍進攻天保城浙軍派隊防堵天保城敗兵竄擾下午二時遙見天保城虜兵絡續登紫金山巔知敵軍已佔優勢浙軍朱司令官乃招集將校急商派隊出攻之策因兵士已戰久力疲有難色朱司令進兆辰計議兆辰躍登前席請明定賞罰專章徵選各營精壯從事由是頒賞恤命令四條一奪取天保城之官兵當敍功取天保城之第一頭功二奪取天保城之官兵事成後每員奬洋五十元三奪取天保城之官兵遇有傷亡者决定加倍撫卹四凡奪取天城之官兵遇有死亡者即在天保城鑄銅像立紀念碑列刻官職姓名以示流芳千古條件旣出由各營兵士自呈奮勇得壯士二百餘陳兵趙家橋左朱司令以兆辰爲指揮官仰高爲參謀兆辰即當衆宣布信條勵兵宣誓判所部爲兩支隊仰高任第二支隊下午三時兆辰與仰高定東南兩方分進計畫仰高由明孝陵後園通寺進攻兆辰躬率第一支隊自向骨坟沿東灣上中茅山東部時中茅林中有敵砲射擊我軍兆辰用避重就輕法率部下匍匐繞山後前進超出紫金山後方忽見第二支隊兵九十五六得報告該隊已被敵軍機關炮擊散時敵軍炮火猛烈各軍濳蹤紫金山後者均趦趄不得前進而兆辰部下尙守鎭靜熊度攀嚴援壁而進至紫金山西部山坡時鐘七下天保城炮台以探海燈照射我軍槍炮齊下我軍惟銜枚　　蜿蜓圖進絶不一還擊晚八時達天保城東部忽遇兵士報云葉仰高已在前敵第二支隊與鎭滬各軍正在天保城東部山支狹路被敵軍堵截兆辰聞訊後偵得情况危急陡率十餘人從山北岩壑攀躋而上襲擊敵之左側敵始不支山南軍遂得出狹路據天保城東端與敵軍扼至十二時兆辰等十數人因山北險阻驟不得通過仍轉山南會合諸兵士横擊敵之右側歷一時許敵軍旋引退守砲台東北兩峰與我軍扼是時葉君仰高繞山南攻敵之右側敵軍遂亂我軍乘此得據一小山未幾忽又被敵襲據兆辰爰督各兵更出死力攻一時之久得復佔領時則陰雲四合風雨狂加吾部下乾粮未裏飢寒交迫自初十日下午三時奮戰至此已届十一日上午三時環顧前敵猶有三四十人兆辰目擊之餘憂危萬狀恐敵軍乘勢掩遏我軍必不支不得已擬會商仰高用第二支隊出兵間道爲擊中襲横之計因取電燈前後尋覔不見仰高蹤正驚訝間突有本隊排長周幹夾報葉仰高巳墮計陣亡蓋當一句餘鐘仰高攻敵右側佔敵小山時奪得過山炮一機關砲一乃誤入敵軍僞降險地致陣陷身亡前稱小山得而復失者坐是故也兆辰斯時聞耗悲切非盡滅醜虜誓不生還再四招集離散兵士痛哭陳說曉以大義激以天良二字衆士皆欹歔似有泣者說畢兆辰舉旂疾走奮身先往衆士忽齊聲狂呼願與指揮官同死爭距躍曲踊以進時敵軍機關砲正復猛烈兆辰又恐兵士進取過激傷害必巨急命諸兵士沿　谷曲折前進向小山補充合力痛擊歷時七八分許敵火不稍衰知距躍旣近射擊點太高所致急下令改低眇準施放敵燄立滅兆辰迅即率隊龔繫得踞前面大山與砲台敵兵一擊見敵移兩炮於左以開花彈轟我軍均以距離過近不得中砲台上機關炮及槍彈所致風馳雨驟光燄燭天兆辰斯時立取左近之槍連擊三彈斃敵機關砲兵二人敵火忽滅兆辰見機勢旣得急棄槍執幟不令衝鋒壯士呐喊爭趨白兵相接一霎間躍登敵不砲台之上敵北時彼此不相顧各鳥獸散搜索蓬内餘孽斃數十人我堂堂民國軍旂遂於斯時高揭天保城頂上矣部署略定時已十一日上午五時即派兵詣司令部報告並乞朱司令派兵瓜代兆表復命衆士檢查此役斃虜人數約計屍具三百餘得戰利品七生五生砲四尊五生七生砲三尊三生七山砲兩尊機關砲四尊子彈鎗械軍米乾糧無算凡此均當日攻取天保城實在情形兆辰不智不能共葉仰高奏凱生還敢貪天之功以爲已力因奉陸軍部飭瀝報如右至葉君仰高戰績及陣亡諸兵士應得卹典浙軍司令部更有實錄區區之私幸祈鈞府轉達大部查案施行俾烈士英魂萬歲千秋查冥無垠謹報　郁域按去年羊城之役同志葉君仰高往余典殘裘十數金壯厥行十月振域自燕都南下爲攻汴援鄂計未抵滬而寗垣克哭葉子噩耗於浦江舟次猶子景得來披遺書於落月滿梁之際人更世更邈焉若迷嗣在松軍發生討虜兩團張君兆辰實長其一道兩人攻取情勢想見其雄風夫民軍發軔東南金陵爲長江重鎭而天保城尤金陵樞要民國興亡命胍擊焉政府於事定徵史材振域以備員司令部與觀張君報牘乃益恍然於兩人岺牟單絞蹀　軍前處借箸前籌之地一躍而建非常不世出之殊勛視尋常軍士補黑衣之數循任務以竟事功爲軍人應盡天職主客之勢旣殊斯其成績所著足以光三軍風一世者自有卓絶不可苟同之數存焉旣審其微不可以不傳 
 
 

Page 8

 
 
   
 
 

Page 9

 
 
   
 
 

Page 10

 
 
自由談游戲文章 
[全國怕婆黨公上胭脂府禀] [  愛]  
　　爲公懇慈恩請免閨刑事竊念家之有法或詬或責或扭或揑或跪膝或批頰在夫人自有權衡本非凡夫拙夫鄙夫愚夫等所能干預第當民國初興法部奉總統命禁上刑訊不獨使小民無枉無屈示尊重人道同享平權之意也凡夫等雖爲妝臺脂粉之使閨房牛馬之走然對外則爲出面東家對内則同赤心老僕耗殘心血開門有七事之煩勉效辛勞侍寢無一宵之輟自以謂竭忠盡孝力無逾於待細君乃不料地厚天高恩猶不及加外子以德報怨當家子忿氣難消頂磚滾燈大丈夫面皮剝盡凡夫等不揣檮味公抒管見擬請自茲以往將所有扭耳批頰咬肉抓腮等種種毒刑一律删除庶使琴躭瑟好百年有偕老之歡夫唱婦隨一家成如賓之樂感德戴恩良非淺鮮爲此合詞籲懇伏乞息獅吼之威施狐媚之德察核施行實爲内外兩便謹禀 
[贈豓詩選序] [  愛]  
　　夫東山妓女亦是蒼生南部歌兒孰非赤子白司馬琵琶寄感無碍文章杜牧之書記冶游何妨政績程明道目中有妓仍是道學先生郭汾陽座列諸姬不失王公氣象而况逢塲作戲聊復爾爾事過情遷何曾戀戀爲花忙人風雅好事原是造鳳之才因作探花之手洞入迷香詞成白雪搜羅班香宋豓之珍移贈樊素麗華之色一紙寫出四座爭傳讀余澹心板橋雜記豔跡如新覽王百榖虎埠新聞流風未已方今鶯鶯未老燕燕歸來旣經數遇蘇小之才何妨　抽徐陵之筆海内雲從篇中錦簇爲花忙人老眼無花如同氷鑒多嬌紅顏若玉竟待紗籠蓋合名士美人爲一册而令好花圓月以長存而余也雖無奇遇於瓊樓亦難忘情乎彼美常借佳人顏色點綴詩情亦藉閨閣風華煊烘筆意香奩佳句旣收拾以成　小品文章因潦草而作序云 
海外奇談 
[共產主義之模型] [  頌斌譯]  
　　巴黎有居民一百八十二家男女老幼一千六百三十九人義氣相投親逾骨肉慶弔相助疾病相扶如是者五載矣中有司攷特及哥誼士兩君尙憾各家分居不得朝夕相見特發起一百八十二家聯合爲一大家族產業相併另儲於公共之處使一人司之飲食日用均向支給此議一出無人不鼓掌贊同即於去年底延請工師建築大厦一座於巴黎翁才理才大街之東以爲此一千六百三十九人同居之所上月二十九號房屋告竣此一百八十二家之男女老幼遂於此日聯袂攝影遷入新屋同居云 
[猶太婦人之攝力] [  慶霖譯]  
　　奥國愛勤親王年三十三歲向在海軍中服役近忽鍾情一猶太婦人遂告退海軍差役僦屋閒居海軍中同僚來探望者咸杜門謝絶惟與平民爲友自願捐棄親王之權利及一切職銜而與民人相等以達其娶猶太婦人爲妻之目的然彼婦現爲某律師之妻須設法與夫離異而後可嫁於愛勤也 
尊聞閣詞選 
[閨情] [  沙溪鷗侣]  
　　春色掠人曉起　琴書余亂　雲鬆窗推玳環開三面簾捲珍珠挂一重弱不禁風輸柳輭嬌含宿雨妬桃濃蝶魂昨夜辛勞其纔徧巫山十二峯 
　　舊事回頭盡化煙香焚寳篆下金錢竹踈漏月窺竊紙花舞　風上錦箋　鐘料難離後合蟾輸猶望缺中圓簪環脂粉都零落辜負春光又一年 
　　等閒撩亂緒絲絲怕讀鶯鶯決絶詞門巷　封人去久　河風緊雁來遲歸期有約偏成夢鎭日無言總類　漫說初三月樣好更何心緒畫雙眉 
　　自從郎去便慵妝麝滿香產涙滿裳形影已拚長寡守夢塊莫漫再參商甚無聊賴憐鴻鵠總不分　　　皇筆墨也隨人意　邇來詞賦盡抛荒 
[靑溪雜作] [  今生]  
　　步過淮淸路曲通蹊花放淺深紅一樓一閣頻記祗恐遊仙是夢中 
　　一笑相逢　自驚三生恍億不分明低頭半晌無言說已遣旁觀覺有情 
　　靑溪桃李不成春一樹梨花尙絶倫自是君身有媚骨也宜歡笑也宜顰 
　　詩曲分明用意深佯疾未　說知音多情莫當無悄意入骨相思恐不禁 
　　睽違一日似三秋未到銷魂如許悉算計還留　陷好我原　繫爾萍流 
　　客牕惜我太淸寥夜夜嫦娥下碧宵自是阿娘嬌縱　歸舟每趁子時潮 
　　恰覩晨妝喜欲顚盤龍鏡裏戲駢肩含情順訝部郎來早苦詰今宵眠未眠 
　　燈前細語太嬌　得嫁才人死亦甘竟許不能辭未忍悠悠脉脉對花慚 
　　怕鍾情處是多情那向如花辨得明頗似當年卞賽賽何妨我學塵樵生 
　　携謝妓於東山訪秦娥於南部華燭夜　綺筵夕張耳　斯磨裙履相間紅牙低唱白玉淺斟心醉鳳窠目迷蝶隊良會不常此樂何極又况薛濤能詩琴操善悟一開琉璃之硯匣同賦定　 
 
 

Page 11

 
 
垂翡翠之簾櫳羞聞軟語花前招手鏡裏駢肩鷄鳴不去效卓女之私奔燕侣方新恐文園之消渴笑我情癡羡君奇遇寄來溪上諸篇似　雲英之重見爲惜渡頭雙　不將桃葉以俱歸今日者板橋月冷歌管樓空六朝金粉巳成刧後之灰五侂琵琶空憶離前之曲雖欲泛桂棹於秦淮續蘭因於楚館竊恐桃花依舊增去年今日之悲柳絮飛殘動雲散風流之感已而已而如何如何辛亥臘月廿六日燈下一峰跋 
心直口快 
　　余以爲共和國尊重大道女子賣淫事業將歸淘汰豈知不戢反甚竟有靑樓進化團出現可怪發起人翁梅倩謝鶯鶯林黛玉輩固屬著名妓女而倡始人爲一男子不知又是何等脚色 
　　勸人入進此團之白話文三分京話三分土話又雜以四分文言已覺可笑而其結語曰女界幸甚則可笑而又可惡 
　　團字頗滑稽團址在精勤坊尤滑稽 
　　團之宗旨爲施敎育謀生計養成婦女之資格力圖家庭敎育之先聲夫欲謀生計何必爲妓旣養成良家婦女又何必於學堂畢業後出而爲妓 
團噗分三股曰總務股敎育股經濟股居然一個小政府 
　　學堂有監督吾爲失笑 
　　團中附設兩等小學未經高等卒業者不得出外營業然則爲其狎客者亦必須高等畢業生耶 
高等卒業生即倣日本定名爲藝技校中音樂用日本各種樂器方言學英日兩國言語跳舞以日本跳舞法爲及格嗚呼我中國竟一變而爲日本國矣 
戲攷[  健兒]  
[金山寺]  
　　許仙往金山進香被住持法海誘留其妻白氏往懇釋許法海執拗不從白氏本蛇精通妖術乃號召水怪掀波作浪灌淹金山逼法海交還許仙而法海道術甚高即以身披袈裟阻水水不得上又召天將與白氏鬥法白氏卒不敵敗回錢塘法海擲合缽將鎭壓之爲許仙除此妖魔以杜後患而白氏適懷孕懷中物即異日第一人及第之許士林也缽因不得下法海知有異乃將缽收回贈許摹倣西人八（鈍根） 
　　囑持歸待白氏分娩後鎭壓之否則必遭不測之禍許受命崦去白氏旣產士林果被許仙用缽壓住永永不得出世焉此劇即崑劇中之燒香水鬥故各園多用崑腔演之郭鳳仙演此劇崑曲一段鶯聲燕語婉轉嬌啼頗愜人意貎亦凌波綽約動人憐异惟不能打出手不如九陣風祁彩芬等之熱閙耳 
小說 
[短篇小說倫敦君子（再續）] [  龍]  
　　蓋是人固一貧民日在街衢中淘沙爲業一日工作至銀行側得一渠深不可測乃隨其曲折蛇行而入渠盡見一巨石亘路以手推之應手而轉石遽陷入成一穴　首入視則見石上有級乃復伏而登之級盡有一鐵門捫之適中其機門頓闢入視則銀行之密室也所儲珍寳纍纍皆目所宋覩然不敢恣盜僅取金器數事而出復捫其機應手而闔由是開闔如願每於夜深卽至神鬼不知漸告其妻謀致富之術妻爲基督敎信徒崇尙道德聞其言大驚謂財以盜至子孫不昌屢促向銀行聲明又懼有不測故修函約會乃銀行以二人守於内警察邏於外彼不敢復至乃與妻議惟有專函送還之其人旣述畢且曰余之此舉一以補過一以免禍至於爲賞爲刑悉憑君等兩人聞言如夢方醒乃携其人出告衆衆嘉其直且發見此隧道實有功於銀行乃酬以鉅金使畢生温飽焉 
　　此案之結果殊足令人驚歎頃刻間全行之人爭向密室考騐此鐵門而門與鐵壁密切無痕其縫際在凹凸起伏雕刻糾蔓之鐵花間故雖明眼人莫能辨依法按機括則立開下視黑越有持探險燈下者皆半途折回蓋不耐蛇行也未幾行主下令塡穴而此奇幻幽密之隧道遂爲沙石鐵汁所充塞永永斷絶關係於人間矣 
　　噫盜果君子也然此隧道此石級此機捩之鐵門何自設乎銀行中人可竟不能察見乎蓋此屋建築於百年之前必其工頭預爲他日盜金之地故暗設此天衣無縫之機械未及一試而百年後是人適當其會亦云奇矣 
 
 

Page 12

 
 
   
 
