# 1921 - 104 - 4917299

 

Page 1

 
 
   
 
 

Page 2

 
 
   
 
 

Page 3

 
 
時評 
[新三角（老圃）]  
　　外國工人罷工有三角之同盟吾國軍閥跋扈有三角之政争 
曹一張二靳三或謂之三角式親家其實曹張爲蝸之左右角靳不過依違於蠻觸之間爲角之駢枝近日王占元新霸大有君處北海寡人處南海之意故曹張之外嶄然見頭角者實惟王氏於是向之舊三角乃一變而爲新三角 
　　直皖政變以後曹張之角逐久矣今其會議蓋猶當時朋分虜獲品之故智卑之無足深論但有可斷言者朋分不均必有觸蠻之戰朋分果均尙有第三角以後三角之競争較之兩角之競争當更劇烈殆無可疑也 
　　天津有突如其來之張作霖河南有突如其來之驅趙運動争變之來尚未可逆料以後北立之紛擾非曹張相角即曹張兩者之一結援於王而與其他相角夫是之謂三角之政争 
[命令]  
　　四月十八日大總統令張德藩王樹當均授爲陸軍步兵上校此令 
　　又令　兼署陸軍總長靳雲鵬呈請授苗文華爲陸軍步兵中校金熙昌爲陸軍步兵少校萬珍爲陸軍騎兵少校均照准此令 
　　四月十九日大總統令　參謀總長張懐芝呈請任命姜瑞鑫爲熱河陸軍第一混成旅參謀長應照准此令 
　又令李德勝晋給二等嘉禾章冀汝梅晋給三等嘉禾章何兆鼇任聯甲閔朝楝均晋給四等嘉禾章此令 
　　四月二十日大總統令　劉宗儀李宏春均授爲陸軍少將戈寳琛加陸軍少將銜張俊峯穆恩棠王静修均授爲陸軍步兵上校朱莊恩加陸軍步兵上校銜此令 
　　又令　兼署陸軍總長靳雲鵬呈請將郭明志授爲陸軍騎兵中校陳國鈞謝鴻勳均加陸軍步兵中校銜李英豪授爲陸軍步兵少校陳錫章授爲陸軍二等軍法正均照准此令　　又令張允明晉給二等文虎章此令 
[專電一]  
　　北京電　豫事河北部分叛兵皓㈩㈨交械成愼逃孫會友亦退出趙倜皓電謂幸賴吴副使協助得敉平河南部分確山馮軍首被豫軍擊斃官十數員兵數十名馮玉祥自領三千擊退變軍仍回駐馬店請示辦法院并電曹錕核辦 
　　北京電趙倜皓㈩㈨電篠㈩㈦克復彰德城逆軍已繳械新鄕鐵路已通成愼與孫會友均潛逃請明令通緝並褫奪官勳（二十一日下午一鐘） 
　　北京電　曹錕電院豫軍岳憲玉孫會友以旅團長地位反對督軍不問趙督如何罪在旅團長予已電令吴副使帶兵查辦詳情續報　　北京電　汴洛路局皓㈩㈨電新鄕以北客貨車全停趙傑由開封帶兵到新鄕吴佩孚十八晨由洛派一團到鄭卽午抵新鄕查辦 
（二十一日下午一鐘） 
　　北京電　豫事交曹錕查辦一面密令趙倜自了（二十日下午三鐘） 
　　北京電　曹張一時不克來京靳日内尚須赴津聞在津議題有五（一）内閣局部改組聽靳自主（二）援庫仍由奉直共同出兵（三）對南張主用武力平粤驅孫曹主聯陳倒孫惟靳主由鄂王疏通川湘黔滇勿使附和孫氏至粤内部不久分烈不如暫存觀望結果曹張贊同（四）裁兵與減政並行設委員會各督軍均爲委員推王士珍爲會長（五）選舉仍積極進行（二十日上午八鐘） 
　　北京電　府院前昨令連電王占元務請來京一行（二十日下午一鐘） 
　　北京電　張勳援庫總司令由津首議决定將成事實（二十日下午三鐘） 
　　北京電　庫倫派來代表牛福厚院令其先行回庫請活佛再派重要人員來京接洽所請接濟糧食目前難照辦（二十日下午六鐘） 
　　北京電　黑督電庫恰逃出難民在烏金者尚有四千餘備車三四列可運出惟後營子逃出難民五六千被俄兵圈往梅索瓦地方勒作苦工彼得美夫車站亦有難民二千餘已電莫斯科依爾古斯克領事向俄政府交涉俾早運送回國又電派王伯巖崔其麟等帶米麵藥品巧㈩㈧赴烏金救濟難民 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電　援蒙經費鹽署已籌定一百萬但須軍隊出動方能撥發　　北京電　銀行界會議對特種支付劵多數不願受抵本月餉費無着内閣仍棘手（二十一日下午六鐘） 
　　北京電　吉電琿春日軍删㈩㈤撤去一中隊前赴會寗餘未撤日軍官又擬調日警三百名分駐延邊各鄕並擬在奉天街等處添駐聯絡員九名（二十一日下午一鐘） 
　　北京電　八校生頃在女高師會議决定請願書國務院允明晨批答如能月撥二十萬充教育費當由學生請求教員上課舉行畢業考試至欠薪由教職員自向教部追還不得藉此罷課（二十日下午八鐘） 
　　北京電　中小學教職員聯呈政府懇准如八校所請俾早日復職上課留東學生亦上書力争但政府仍執前議促教育界覺悟 
　　北京電　教部各司長聯合參秘兩廳人員合詞呈報府院連日教職員索欠甚力無從應付本部政費亦積有五月未發部員清苦支持尤難應懇政府速將欵項發清並催總次長回任或派大員來部主持（二十一日下午三鐘） 
　　北京電　徐靳哿㈡㈩夕晤談教潮因無負責人之故令董之亮赴津挽范若無轉圜速提兼代今閣議决提内長兼教（二十一日下午一鐘） 
　　北京電　周財長病劇醫生絶望　　北京電　財周辭呈已遞潘代明令將下（二十一日下午二鐘） 
　　北京電　曹陸張弧均希望倒交系後入閣（二十一上午十二鐘） 
北京電　昨下午六點美使謁外長言美將舉行全太平洋各國會議歡迎政府派專員與會 
　　北京電　昨午後三點領袖公使符禮德訪外長詢溝邦子疫勢及京漢交通問題外長答疫勢不減正督促防止豫事已告一段落因成愼叛軍已繳械（二十一日上午十二鐘） 
　　北京電　駐英俄代表克拉新訪顧 
維鈞云中國與遠東通商條約不日蕆事勞農政府訓令予向貴使磋商准派代表來華接洽顧十八由英京來電請示（二十一日上午十二鐘） 
　　北京電　巴西公使將離京赴滬 
　　北京電唐文治倡上海太倉汽車以閘北爲起點瀏河爲終點農交　兩部可核准（二十一日下午一鐘） 
　　北京電　蘇社裁兵呈文到府批交參部鈔發齊督議復（二十日下午三鐘） 
　　北京電　皖張電新安武軍餉積欠百餘萬饑軍嗷嗷請飭速撥　　北京電　邵領電俄舊黨密謀復辟派兵擾亂雙城子現經俄新黨擊敗謝米諾夫復招民軍亦爲新黨擊潰惟查舊黨續招内有華人及蒙人皆隨謝往（二十日下午八鐘） 
　　北京電　行政會議議題（一）地方制度大綱（二）省參事會（三）自治經費惟劃分國地兩税案内部因關係自 
治費决意提出財部以事多窒礙主不付議現尚在争持中 
　　北京電　財部頃集編纂人員會議編訂財政法規（二十日下午八鐘） 
　　北京電　外部今日正式接待優林商訂中俄通商草約（二十日下午八鐘） 
　　北京電　本日閣議（一）烏鑛商採擔銷暫行辦法（二）鄂政廳長簡胡鄂公（三）黑警務處長兼省警廳長簡高雲昆（四）維持茶商減免關税及限期辦示均通過（二十一日下午五鐘） 
 
津又曹張定梗日（二十三）入京 
　　天津電　曹張接中央電詢趙倜免職是否同意 
　　天津電　張景惠馬（二十一）晨返京報告津會情形卽赴滂江督戰 
　　天津電　張勳馬（二十一）電農部調用林墾專員（以上二十一日下午十鐘） 
　　天津電　疫症延及河間 
　　天津電　曹張對西南問題須徵王占元吴佩孚意見因王吴屢電不來已派使往商（二十一日上午七鐘） 
　　天津電　曹锟令天津鎭守使趙玉珂馬㈡㈩㈠晨往彰德取武裝調停並向吴佩孚幸告津會經過 
（二十一日下午十一鐘） 
　　漢口電　京漢路馬日㈡㈩㈠復原狀 
　　漢口電　南陽鎭使李治雲皓日㈩㈨獨立要求三日内將趙傑交軍法會審 
　　漢口電　豫亂經吴使調停沿路無戰事王督再電吴使調停豫亂並請趙倜讓步（以上二十一日下午四鐘） 
　　洛陽電　鄴事已平吴副使卽日回洛（二十日下午三鐘） 
[公電]  
　　趙恒惕就省長任之通電　各報館均鑒恒惕謬承湖南省議會選舉爲湖南臨時省長自惟忝總師干深虞隕越重膺民選更懼勿勝堅辭不獲謹於誥日就職尚乞時賜教言以匡不逮特此電達諸希察鑒趙恒惕叩皓印 
世界路透電 
[對德懲戒之進行]  
　　二十日倫敦電　法人方面傳出關於德國如仍不履行義務協約國將佔據魯爾區域之消息謂佔領地内之德國礦工如拒絶工作德國將無煤可得勢將被迫履行其義務蓋德國其他礦區除上西萊西亞者外餘皆産煤甚少也法國不欲兼併德國土地僅欲德國繳付每年可由魯爾區域收入之欵約佛郎三千兆耳 
　　二十日倫敦電　法國外交部秘書長裴爾台洛氏福煦統帥英國构松貴族維爾森上將等均將於本星期杪參與林泊勒大會此會乃由法總理致函英相發起函内謂德國詭辯之時期已告終止今已届協約國實力行動之時期云 
　　二十日巴黎電　今預料如德國至五月一日猶不履行其義務則法國所施之懲戒辦法内有（一）魯爾區域所産之煤每噸徵税佛郎自五十至七十枚（二）徵收德國出口品税（三）没收實業股票一部分（四）法國礦務技師監督德國礦務技師開採煤斤及由魯爾區域分配至各處之職務估計魯爾區域所産之煤可較從前每年二百五十兆噸之數多出百分之七十五此項新計畫連同在佔領地東邊界設立關卡每年可收金馬克三千至五千兆之間來因河税制已於昨夜起實行 
[英礦工罷工之新提案]  
　　二十日倫敦電　礦主提出新條件如下（一）設立全國工資局以籌議可施於全國之大綱此項大綱於依據各區所得之財政結果以决定每區工資時得適用之（二）確定各區結果之時期由全國决定之（三）工資不得再减之最低點由全國依查各礦山現有之基礎工資率及一九一四年七月以後之加增數决定之（四）除此工資外每區於現有非常時期内所得之餘利須全數給予該區之工人作爲工資（五）每區如欲付其所能擔負之全部工資須使該區工人代表滿意　　　　須　工人代表會議以籌議所人較少者之工資並與工人協定將來工資與利益相互關係之全國契約而礦主賬欵得由代表礦主與礦工之司賬員會同稽核之俾修正工資所必要之各項事實與表册得以查明 
　　二十日倫敦電　各煤區已發表之决議多數無礦工聯合會改變其現有要求之氣象南威爾期礦工聯合會之代表今日全體在卡狄夫集議仍伸前説要求協定全國工資契約並共同分配利益又要求英國礦工總聯合會取銷允許礦工保安工作之議案且請總聯合會秘書何志氏辭職南威爾斯聯合會駁斥礦主新條件謂此項條件不過重提舊議而已措詞空泛毫無意思又一再聲明其全國工資局與全國按噸抽費之要求 
　　二十一日倫敦電　礦主與礦工雖尚未續開會議然皆在報紙發揮意見礦工稱礦主昨所提出之條件並未較前所提者更進一步與礦工所堅持全國利益共同分配或抽費之要求不相應合而礦主則謂按噸抽費在實際上等於其同分配利益現牽涉政府管理又足阻人進取 
[英國内之過激運動]  
　　二十日倫敦電　裴爾特爵士今日在下院代表内務大臣宣稱政府現正注意過激黨在不列顚之宣傳其宣傳辦法分爲三種（一）給付共産黨人員薪俸每星期自五镑至十镑不等（二）律貼極端派之報紙（三）自由分散革命文字每月所費至少有二萬三千镑其所需之欵若干乃在商約簽定前由莫斯科寄英其産黨人員顯圖利用失業工人以逞其謀面對於工業不靖之中心點尤爲著力云 
[德前后之送葬者]  
　　二十日柏林電　前德后舉殯一事引起崇拜帝王與英雄之顯著行動當德后遺骸舁入靈廟時觀者不下三萬人各大員德皇室親族及布前王飛蝶南與前將帥興登堡·魯登道夫·麥剛森·克魯克·前海軍大臣竇比資等皆在廟行禮葬禮旣畢羣衆向興登堡高聲歡呼 
　　二十日樸特賽電　日太子今晚由埃京回此定明日 
啓程赴馬爾太 
[各國近事記]  
　　二十日紐約電　據倫敦消息英相喬治宣稱協約國對於希臘土耳共兩國間之戰事决議同守中立 
　　二十日紐約電　據羅馬消息星期二日共産黨與某黨决鬥共死十四人傷百人 
　　二十一日倫敦電　郵務當道宣稱昨日運抵倫敦之印度與遠東郵件之一部分在地中海因大風爲波濤所損泰半均將遞送惟有若干件地址不易辦識 
　　二十日紐約電　美國船主聯合會宣而自五月一日起擬减少職員薪金百分之二十五水夫聯合會答稱如船主必欲減薪則擬於大西洋及太平洋同時罷工 
　　二十日倫敦電　造船業僱主與造船工人聯合會已商定自五月一日起每星期减少工資三先令自五月三十日起每星期續减三先令 
　　二十日芝加哥電　鐵路勞轼局决議立即考慮九十七條鐵路所提出減少工資之請求 
　　二十日華盛頓電　參議院已核准美國與哥倫比亞所訂之條約按照該約美國以二十五兆金元給予哥倫比亞以作割讓巴拿馬運河區域之代價 
　　二十日華盛頓電　據此間官塲所接消息云赤塔遠東民國已接俄國勞農政府命令謂當力避與日人衝突如有機會可與日本商訂商約 
　　二十日華盛頓電　上月美國對外貿易較去年同月減少美金約七百五十兆元 
　　二十日倫敦電　朱啓鈐不日將由巴黎來倫敦以徐總統之書函呈交英皇 
太平洋路透電 
[中葡美日間之兩種否認]  
　　二十日北京電　葡京某訪員近傳播中葡即將開戰之説衆爲大震據謂中國阻止葡人在澳門建造船港葡人爲之不平訪員又稱英國對於該問題輔助中國抗葡蓋恐澳門船港將爲香港之勁敵也英政府請葡政府注意此項消息葡政府即切實否認於是人心始定 
　　二十一日東京電共同新聞之華盛頓消息謂日本於三月三十一日下令召回菲列濱東印度等處之日僑以盡軍役云云此説陸軍省已加否認並聲明從未發出所指之命令 
[日本近事記]  
　　二十日東京電　外交副大臣發表文告謂外交省現信關雅泊島問題之消息未便更有發表蓋談判今方在進行中云云該部對於今晨日日新聞所載日本對於該問題决議不更變其原持態度之説旣未承認亦未　否認 
　　二十日東京電　今晨舉行日本郵務開辦五十週年之　紀念會閣員及顯要人物到者頗多 
[香港之酬酢]  
　　二十一日香港電　香港總督司徒白士爵士今晨由威海衛抵此艾思敦爵士及英使署職員均至車站觀迎 
國内要聞 
[北京通信（直言）]  
　　曹張會議中之重要問題 
　　曹張之如津也京中謠言蠭起各持一説復加以黨派之作用更使人撲朔迷離莫明眞相昨日下午盛傳吴子玉將軍有被刺之耗謂其消息由國務院傳出而探諸國務院中人則謂係天津方面傳來初未得有正式電告復向天津方面探聽則謂被刺之事確係有之惟所傷並不重要詳情則仍未能知至今日下午則又聞吴子玉將於明日（二十）抵津係取道開徐由津浦北上者竟究抵津否又須待續訊也 
　　征庫問題當然爲會議中之一大問題日前所傳直奉鄂共同出兵確係事實此事本由鄂王發起而經直奉之同意者刻奉黑軍隊業已開拔而河南方面忽有亂事發生直派各軍暫時不克移動直之吴子玉駐洛馮玉祥駐信陽蕭耀南駐鄭之三軍者於河南未平以前當然不克抽調而王承斌復有派赴豫省調查亂事之説則雖議定共同出兵目前直軍尚未能實行也　　腦經過敏者輒謂此次豫亂實係直派故意作成者日前張初至津有竭者詢以此次入關何項問題爲最重要張謂彰德之兵變確甚堪注意耳其時彰德兵變之訊甫傳人以我國兵變乃常事何以張使注意若是於是外間益多揣測之詞昨傳馮玉祥之軍隊由信暘北開至駐馬店與宏威軍遇擊敗之訊又傳彰德變兵爲吴子玉軍隊所阻之訊馮吴舉動互異其消息不免令人可疑然馮亦决不顯然與趙决裂又可預料也 
　　直奉之所謂大局問題者直奉間之均勢問題也南北之統一與否裁兵之成功與否不與焉陜甘近有入直之情勢奉所包欲引爲援者張勳耳此次在津起用張勳問題甚爲重要聞兩使間對於以張爲援蒙總指揮已表同情故張日來又復活動奉復要求以張景惠内調步軍統領汲金純爲熱河都統直并北部安福餘黨之地盤而奉則并某氏之地盤以成完全直奉對峙之形勢均勢之局似尚不破惟日來安福餘黨亦復思保其舊有勢力有向奉天方面運動特赦且維持甘陜勢力使不入直者恐終成泡影耳　　内閣問題外間亦多所推測有謂將局商改組者有謂將提出新閣員人物如財政曹汝霖教育傳嶽芬海軍湯薌銘或劉冠雄交通張志潭者實皆出造謠特滑稽消息耳依吾所聞内閣一時不克有變張使在津對交葉亦但責令在財政方面以全力維持現内閣使不致受財政影響張固不必爲一方面得罪一方面而各方亦無得罪他方面之能力也惟教育總長則雖挽不來恐將由張志潭代而張近日亦頗與教育界人及學生會方面有所周旋次長則一部分有力教員力捧任鴻雋伹日來任爲争二十萬中當以三萬爲教部費之問題爲八校教員所惡恐難成功其餘争者若陳若沈等則皆能醜力齊莫能相下矣 
[曹張靳天津會議消息]  
　　此次天冿聚會疆吏方面之曹張政府方面之靳氏爲重要角色自不待言惟王占元已决計不來所謂三使會議勢難正式開幕而曹張靳每次之重要談話又皆關防嚴密個中眞諦無從外洩靳於前日到津即下榻於張氏所寓之恒義德軍衣莊因政務繁冗又以與駐京法使有燕會之預約業於昨晚六點三十分專軍返京此行之成績據外間所傳一爲對蒙問題張作霖此次來津原以解决此問題爲中心現經靳曹張會商結果除關係軍事秘密者不便宣佈外其大要則以可戰之勢開可和之局一面須積極的爲出兵之準備一面仍留和平餘地外蒙如肯俯就範圍可以不必武力勘定時則擬分對俄對蒙兩層辦法對俄辦法以某領事紹介與謝米諾夫磋商令其勸告恩撤兵退出庫倫對蒙辦法則由政府直接與外蒙磋商惟此乃係一種希望不必定成事實故戰備仍不可弛據聞張氏之意以爲征蒙軍務不能專由某種軍隊擔任亦不能凌雜混合致生製肘觀望之弊某軍攻打某處某省區防守某方均須分配明確始可進行至援庫軍費葉恭綽在津時已擔任與財政部儘一天以内會籌二百萬一爲内閣問題大致决定維持昨日國務院秘書長郭則澐向各科宣言謂内閣形勢無甚變動請大家放心又靳氏到津會晤張曹後曾親訪范源濂一次勸其仍出任事據此似内閣之組織不致遽有變動惟局部之改組或不能免蓋此次局部改組之重要因子在財交兩部與教育部國務院之變動與否本不相關也如該兩部改組實現則繼長財部者將爲潘復交部則張志潭或徐世章一説張氏頗屬意於王乃斌因其關係更爲密切至張曹來京與否傳説亦不一據聞張氏部下昨已有束裝待發云將隨巡閲使進京見總統者似必來之數居多此外爲人所注意者則張勳在津與曹張來往甚密而北京所去歡迎曹張之人且有兼帶段芝貴李思浩之使命爲其運動特赦者結果如何尚未探悉 
[紀彰德兵變（開封通信）]  
　　前昨豫北彰德變各方面對茲事尚無確實紀聞愚是日適由汲縣返汴途次見有大批難民由京漢路沿途携奔南下茲將祥情分紀如下此次兵變原由係河南駐彰陸軍第一旅其主動則爲該旅第二團團長孫會友該旅從前本河南陸軍第一師成愼所部當趙督裁編該師時已聞孫有不穩風傳趙亦慮過激致變曾電請中央暫留一旅藉爲維繫之計自成愼至京爲將軍孫雖驟然失勢然性甚桀驇爲趙兄弟所深忌自受編後不肯聽召來省在彰嘗以彰德王自命魚肉鄕民無所不至迭經該處公團來省控告趙恐投鼠忌器初尚不敢深求該處（共十一縣）人民又賡續上省控孫縱匪殃民剿辦不力致死營連排長數人匪氛更熾趙督乃撤孫職改充戒嚴司令部總稽查月薪三百元一面派員令尅日將該處旅團裁遣詎該團士兵與孫素有感情探悉此事遂譁然思變孫曾友即一面派人赴京運動成愼南下主持一面派人連絡各地土著立招八營在彰河街設立司令部自稱靖豫軍總司令聞當會議時某營長力持反對曾被軟禁又有被殺説某知事亦瀕危險微服縋城南逃到省請示開封督署連接急電洛陽副巡署亦接有黄河南第二十四三各師急報趙遂先派騎步兵各兩營馳往剿辦方渡黄河鐵橋適遇由信陽北上之車運輸災民二萬餘由衛輝折回方知衛輝亦爲該叛軍所據同時京漢局又得急電稱由彰德至硤石鎭五十餘里爲叛軍將鐵軌毁拆連日由該處逃來難民甚 
 
 

Page 7

 
 
多據云該叛軍將鐵枕木重疊燒燬火光綿延數里沿途電話盡亦砍斷聞該叛軍由彰德佔據衛輝時該地銀行大商店多被搶掠所有外人教會學校亦被該軍佔住街市交通完全斷絶車站門非有軍服不能進入站前高懸人頭十餘顆均人民被殺者也查衛輝與彰德距離約有三百里説者謂此次兵變形勢擴大非如前此許昌黄河南汲縣之倏起倏滅者可比今日駐洛第二十三師王承斌師長駐鄭二十四師張福來師長各派一騎團往剿乘京漢車十四輛出發趙倜亦續派宏威軍往辦一面電京請示辦法連日京漢路由漢口直達火車均至半途折回客機旅館均患人滿頃汴站又連接北站急電數起大致謂順德以南衛輝以北鐵軌又全被毁道清鐵路鐵軌亦爲所毁趙司令及寳師長已奉督命率大軍一萬直抵衛南開始攻擊駐彰銅雀臺附近之巡隊司令牛某業爲孫團殺死餘衆均降刻孫團兵力約有萬四千餘人茲覓錄吴副使覆趙倜電如下十萬火急開封趙督軍鑒豫密銑電敬悉成愼煽惑軍隊圖謀暴動紊亂豫省治安茶毒人民繩以國法實所難容弟於今早接得駐衛軍隊報告已飛飭二十四五兩師分令新鄕·衛輝·磁州·各旅團作速準備聽候指揮以便會同貴軍剿除暴類並電禀仲帥該變軍應如何處置仍請卓裁示知俾便協力進行爲盼如弟吴佩孚叩篠印同時保定方面亦有電來詞意略同亦責豫軍成愼等不顧大局據某方面消息云此次兵變有某要人從中主持並接濟餉械確否尙未能證實也（四月十八日） 
　　另一通信云自成愼在彰德舉事後聲勢擴大趙督頗爲憂慮除派乃弟趙傑親赴前敵督外並於銑日（十六）電洛請吴佩孚助剿十七日下午九時接吴覆電允協力進行十八日接張作霖自津來電謂成愼倡亂罪大惡極又商請曹仲帥就近協剿以靖地方又據督署消息十八日午刻成愼軍隊已致輝縣滑縣淇縣等處趙傑率宏威軍在潞王墳一帶與成黨激戰（潞王墳在新鄕北二十五里）約兩小時之久成黨退却吴佩孚十八日午抵鄭即派張子恒師長帶兵一旅赴新鄕助戰又調駐新鄭直軍之于團長帶步隊二營機關槍砲隊各一連連夜出發直赴潞王墳與趙傑會合並電令順德王旅長率所部南下直搗彰德後路以便前後夾攻又聞成愼自稱河北陸軍巡緝總指揮吴慶桐自稱討趙總司令（前訊以成爲總司令誤）田畟霖袁乃寛爲後路糧台彰德各屬均被搶刦安陽城西之水冶鎭素稱富饒此次被搶後繼之以火全鎭已成一灰燼矣昨晚又得消息南陽鎭守使署之先鋒隊又有譁變三營之耗惟尚未徵實（四月十九日早發） 
[北京所傳豫軍驅趙事件]  
　　彰德成軍此次變端純係帽旅京豫省某某數要人所主使實爲根本軀逐趙倜之計其布置異常周密各方面均已軍動妥協成愼不過爲發動之一人刻下吴慶桐李治雲等均已相繼宣言加入驅趙軍隊共謀進取吴佩孚現尚取是立熊度至馮玉祥業已發出通電反對趙倜聞成軍於攻破彰德後即發出驅趙布告現已有兩團進攻衛輝雙立戰線頗長沿京漢路可分爲南北南段北段戰軍兩團與趙之宏威軍在潞王墳血戰一晝夜雙方互有勝負現正在相持中南段戰事聞駐信陽州之某軍已進攻駐馬店與宏威軍開始衝突現京漢路交通業已中斷火車電報通至彰德爲止下此則爲軍隊所扣留黄河橋之南北段正處戰線之中現值河水𨺗漲恐將有破壞之虞又據某方面調查駐豫各軍兵力之數宏威軍約一萬五千人分駐南陽開封趙倜爲司令河南陸軍第一混成旅約五千人駐彰德岳憲玉爲旅長河南陸軍第二混成旅約五千人柴得貴爲旅長陸軍第十六混成旅約一萬人駐信陽州馬店馮玉祥爲旅長陸軍第三師約一萬人駐洛陽吴佩孚爲師長陸軍第二十五師約一萬人駐許州蕭耀南爲師長暫編陸軍第二師約八千人駐商邱寳得全爲師長此外並有巡防營四十營分駐全省各縣河南此次兵變各方面已接有正式通電茲將電文錄下（一）趙倜篠電據彰德報告成愼於十六日帶兵入城恃强佔據各機關及商民舖户横被殺掠甚慘並將旅長岳憲玉擅行拘禁所有新鄕鐵路曁彰德鄭州電線槪被折毀割斷情勢洶洶直同流寇請速派兵戡定等語並據電局檢獲成愼通電語多荒謬查此次成愼潛行來彰早知其别有用意今忽稱兵搆亂甘冒不韙倜職在守土責無旁貸惟根本解决仍在中央務懇迅發明令將成褫職通令各軍一體嚴拿解京訊辦以免貽禍地方除由倜先行派隊馳剿外並請轉商曹使抽調隊伍由豫北進剿前後夾擊一舉廊清俾免蔓延日久牽動大局是否有當立候示遵（二）成愼電趙督縱弟趙傑禍豫衆怨沸騰豫北陸巡各軍業已聲明與該督脱離關係服從中央命令並公舉愼爲豫北陸巡各軍總司令以維秩序愼才力棉薄難肩鉅任第以桑梓攸關不容固辭除竭力維持治安外謹此電聞成愼叩諫印（三）馮玉祥電去歲職旅奉中央命令駐紥信陽確山駐馬店等處原爲防湘三載官兵勞困大甚藉事休息乃自到信以來趙督軍受乃弟慫恿時懐猜疑本年二月十日駐紥馬店之毅軍與河南巡緝營因賭博衝突開火攻擊互有傷亡職旅駐馬店之韓營長復急爲維持地方商民張紅十字旗冒險爲之調停地方雖獲虚驚未至蹂躪事後探悉該兵衝突係受趙倜指使藉覘我軍情形旅長爲避其猜疑將韓營調駐確山以冀諒解日前職旅因中央欠餉十餘月之多全旅斷炊適固始解送省欵一萬四千元過信旅長爲救眉急電請趙督暫借此欵一萬四千元以維軍食乃趙督不諒愈滋疑慮適河南陸軍第一旅及豫北巡緝全部通電與趙督脱離關係趙督竟疑及職旅留借解欵係與第一旅互通聲息茲據確山張團長之江報稱豫軍數營假剿匪爲名向確山我軍駐紥方面進攻旅長爲正當防衛計不得不派隊往堵以求自衛而保地方彼雖散開攻擊我軍並未還槍特先電聞陸軍第十六混成旅旅長馮玉祥叩巧印旅京豫人於十九日下午一時假嵩雲草堂開同鄕會計論驅趙及維持河南地方治安問題公推袁乃寛主席其議决事項（一）爲公推代表晋謁府院請罷斥趙督並推定袁乃寛秦樹聲曾述棨馬吉樟四人爲代表（三）致電曹使吴副使請急速設法解决豫省問題並飭直軍維持地方秩序（三）通電各省宣佈趙倜罪狀（四）電河南各鎭守使及主客籍各軍維持地方嚴守中立至四時散會該代表等四人當時即馳赴總統府請謁至政府方面昨已派王承斌往河南調查並宣慰一切天津方面自接兵變之耗曹張兩氏亦略有商議擬先派吴慶桐前往調停請政府將豫督趙倜調京爲將軍府將軍遺缺曹氏提議以吴佩孚繼任一俟曹張到京即可提交閣議 
[京校教職員索薪交涉]  
　　國立八校辭職教職員代表踐前日（十八日）教育部司長高步瀛等四人之約於昨日（十九日）下午三時全體到教育部爲第四次追索欠薪之舉當有專門司司長任鴻俊普通司司長陳寳泉及科長張邦華三氏出見當由馬叙倫問任陳等今日是否可以將欠薪撥發陳答言今日（十九日）鄙人等赴國務院因總理業已赴津祇由郭則澐秘書長出見鄙人等當將諸位要求欠薪之言陳明於秘書長惟據彼答云總理赴津不能負責待教育總次長復職後自有辦法總理赴津爲是邀請范總長回京任事俟范總長回京事即易辦范總長不回京政府亦當早覔替人務必將此次風潮解决云云代表等以同人目的在於欠薪並不問其教育當局是否有人亦不問教育經費如何解决此等答覆毫非同人要求之點乃力追任陳二人必須令其有切實答覆任陳等僅僅將郭則澐之言再四反覆聲明對於切實答覆一層不肯負責馬叙倫謂旣二位司長不負責任何以高師廚房欠薪陳司長黄令教育部度務科代負清還之責同人困窘已達極點今旣不即發欠薪可否即照高師廚房辦法將同人等所欠房租伙食亦由教充育部負償還之責陳謂此案係鄙人做錯請諸位原諒迨至四時半仍毫無辦法馬叙倫云郭則澐今日對二司長之言前半段明明聲明總理赴津不能負責何以後半段竟主張須教育總次長復職之後乃有辦法是則後半段竟是郭氏負責之言此等矛盾回答不知到底是何用意徐瑾言郭則澐此等回答與同人要求毫無關係上星期五同人到部追索欠薪時郭回電話謂（教職員若照星期四閣議議决辦法則當時可發否則分文不發）此明明自認政府已有欵項惟須强迫教職員服從星期四閣議辦法而已同人可根據此言限期要求撥清欠薪於是發生郭則澐回電話確否有此項回答問題乃邀是日代答郭電之秘書徐鴻寳到來經徐氏證明此語確係由陳任中秘書對予所説毫無不符之處馬叙倫乃代表全體要求任陳二人限星期五（二十二日）下午四時止務將積欠掃數發清否則惟有照高師廚房辦理請二位負清償之責任陳均不允最後乃定由陳任二人於星期五以前向總理力争並以郭秘書長上星期五之電話回答爲證據證明政府有錢應即撥發必不能再以爲今日之答覆來相搪塞任陳等均允盡力進行代表等始退時已五時矣 
[三部會議防止糧食出洋]  
　　财政部因防止東三省以外各省糧食運由東三省影射出洋一事特派該部賦税司主管科長並邀請内務農商交通各部及税務處派員列席會議由賦税司提議公同討論議决辦法五條如下（一）東三省所産之大麥小麥蕎麥麵粉高梁包穀粟等項雜糧照約准其販運出洋而他省各項雜糧則一槪禁止外運自應設法取締他省雜糧不得任便轉至東三省地方冒充三省土産影射出口以顧地方民食（此條係採用安東山海大連等關税務司所陳意見）（二）此項轉口影射出洋之流弊以直魯蘇等省運道較便似宜先行責令各該省海關凡由各該省沿海口岸及京奉路報運雜糧轉口至東三省地方者應由海關監督於商人請領執照時一面詢明運銷詳細情形一面行知該商指銷地點之地方官查察如有未到即予根究（此條係酌採山海關税務司所陳意見）（三）直隸地方以民船裝赴滿洲之糧食如有不由海關管轄地方起運者應由直隸財政廳飭令釐局或地方官仿照海關給照辦法一面行知其所指銷地方官廳查察該項糧食如何行銷以防由南滿轉運出洋（此條係因山海關税務司呈稱有此情故擬一併取締（四）前條應行取締各省分如遇豐年實係民有餘粟應准由農商總會擬定運額呈明省行政長官及海關監督任聽照額轉口不加拘朿以利農民（此條係採用總務司所陳意見）（五）東三省地方設遇歉年有需内地供給糧食之必要時應將此項限制轉口辦法酌停若干時期在各糧商仍應報由出口地方之海關監督接洽照准以便查核 
[湘省教職員罷課醞釀]  
　　湘省公私立各學校職員以本年教育經費僅一月份曾發給六成其餘至今未發屢經催促政府惟以空言　塞爰於十三日在省教育會開會僉謂不能枵腹從公决計罷課並議定辦法·請各校長向政府詢問下列三事即日明白答覆（一）一月份經費限兩日内發清（二）二三兩月經費限一星期内發清（三）前經政府批准劃作教育費之鹽欸六項附加税·及包索費項下即日撥交教育費保管委員會·按月發給如至星期五日政府尚無滿意答覆即於星期六日實行總罷課政府對於此事以時日迫促即於十四日召集校長會議商酌維持方法趙炎午並派員到會聲明以前欠欵由總司令負責於十日内發清云云是日會議結果（一）所欠一二三等月經費校長不能再向教職員説話須請政府派員與之接洽（二）撥充教育費之鹽欵由教育會請政府即日照成案撥付政府務必即日照行會議之後即公推代表三人　面呈總司令趙氏均一一允許並於十五日會同省署令行榷運局遵照成案即日將各欵撥付一面飭財廳將一月份欠欵於二日内籌發二三兩月則飭財廳鹽局各籌四萬元並於十日内撥付清楚一面飭政財兩廳於星期五日各教職員開會之時派員報告一切故十五日各教職員在省教育會開會政務廳即派教育科曾科長爲代表財政廳託陳夙芳爲代表報告政府籌欵各情形各教職員計論之下决定罷課時日再展緩一星期如至下星期五日政府不能照前説履生即於星期六日實行總罷課不再反顧一面仍公推委員入人組織罷課委員會進行一切一面擬定罷課宣言書以便届期通告全國以明眞相至原定星期六日之會議則决定從緩舉行俟至下星期五日視政府辦法如何再行開會報告一切 
[南京快信]  
中央定本月三十日在京開軍事財政會議昨電齊督派代表赴京列席惟所派何人未定 
　　北京郵務總局擬定搖鈴收信辦法昨令蘇郵局查照即行加派郵差分赴各鄕區搖鈴售票以期普及 
　　下關電燈分廠籌辦年餘茲聞機器鍋爐已裝製工竣不日先行試火 
　　直督派委員王承蔭由蕪湖採辦軍米一萬包昨轉津浦車裝軍北上 
　　王省長昨委武同舉充省署諮議兼水利處主任齊督委沈椿齡充軍署軍法課一等課員 
　　財政部秘書葉佩瑜國務院主事袁漢章陸軍部科員于元熙昨由寗赴京陸部諮議高慶善院參事强運開由京來寗公幹 
　　齊督明日（二十二）壽辰各鎭守使各師旅長各道尹廳長縣知事税所長均紛紛來省祝賀 
[杭州快信]  
　　各機關六年度决算已於前日一律彙送十所度預算原限本星期造送但財廳核轉者寥寥恐須展緩 
　　沈省長前日柬請由文烈飲讌田辭未到昨已返滬省署派警政秘書王國楨赴站送别盧督昨下午召集各機關團體主任會議分銷華北急振獎劵（每張五十元）結果盧督自購二十張督署分銷三十張省署分銷四十張其他如財政廳警務處及銀行 
公會商會等各機關認銷十張二十張不等聞約共有三百張可銷 
　　淳安慶成公司開採北鄕銀塢鉛鑛苗質頗旺已由浙江實業廳呈部給照 
　　嘉興建築第二監獄擬仿江蘇第一監獄辦法高檢廳昨已函致江蘇省調取圖式 
　　建德張知事昨呈報實業廳該縣商會會長王慶茀任期届滿開會改選胡義恒繼任請予備案 
　　杭縣塘棲商務分會毘連德清改組問題久懸未决現已取得德清縣商會多數會員同意定名曰杭德塘棲鎭商會不日即可改組選舉會長正式成立 
地方通信 
[松江]  
　　私米准充義務教育費　去歳平糶局遣人至無錫載米夾入私　米兩船計一百七十餘石載至中途意欲分道赴滬被護送之水警師船軋令來松暫由警局運儲白龍潭義倉保管嗣經松江市教育會迭次電呈省長請將該項私米撥充義務教育費昨聞省長已令飭松江縣署准予照撥矣 
　三中校舉行春季旅行　省立三中校學生舉行春季旅行三四級生赴杭州已於昨日乘車前往餘生仍在棱上課俟三四級旋棱後　級生續　無錫旅行一級生則須俟二級生旋校後旅行余山云 
　　欵産維持會又將復活松人對於外縣拉收慈善欵産一案曾組慈善教育欵族維持會拉收外縣在松租欵以相抵制一嗣因省長允予派員查辦當即自行解散詎查辦結果竟欲委諸地方自决且最近又有滬會之七條議案松人認爲處理不公故又互相聯絡擇期開會共謀抵禦 
[蘇州]  
　　蘇滬黄獄長有對調説蘇城小柳貞巷江蘇么三監獄典獄長吴唐近有與上海第二監獄典獄長吴伯寅互調消息聞其原因係吴伯寅因漕河涇監獄囚犯衆多兼之地處荒僻曾經呈請司法部准予辭職現司法部已决定將該兩人互相對調不日即將義表商團改歸商會編制祥符寺巷商團公會因接奉部頒商團組織章制特於前日下午在本會開會集議辦法是日在城各部除五·七·十·三部外各派司令職員蒞會鄕部到者有后宅·望亭·唯亭·外跨塘·黄埭·等部許博明會長因病派郁某代表到會先由鄒椿如會長將部令宣布經衆討論以此間原有商團公會之編制爲部章所無今旣接到部頌章制自當遵行惟細譯部章商團𨽻屬於商會應即函致蘇州總商會聽候編制辦理以重部令� 
議畢散會 
蘇城發現距竊案蘇垣鎭守使署前密峯弄内第五號門牌尹宅於四月十五號夜間被竊失贓頗鉅據該事主所報有金子七八十兩眞珠一右餘顆惟該宅前後門及後團牆均無出入痕跡僅止在二門右角掘開小洞一方高約七八寸寛約九寸以外所掘之磚整齊羅列於二門之外該賊在第二進左邊室内竊出皮箱　兩隻置放院中其箱内皮衣悉數撩棄在後院小花廳内僅將金珠首飾竊去翌日經該事主查開失單報告縣署警廳一面並將僕人夷如宣李徐氏送交警區訊究警廳李廳長已令偵探隊潘秀清隊長勘明情形勒限分投追緝 
[鎭江]  
水本作議加工價　近來銅元充斥米珠薪桂勞動界以糊口爲艱無不咨嗟嘆息現在各業紛紛漲價水木工匠亦聞風興起步其後塵日昨集合同帮徵集意見議定逐日每人每工鋼元二十四枚另加旱烟洗澡每人每工銅元六枚以維生活 
[揚州]  
　　五師學生出發參觀　揚州第五師範四年級生照章習後循例分組出發參觀教育以資借鏡本届分組兩隊參觀（一）北京隊黄植·楊士林·江祖培·徐聲宏·凌恒·江彬·江乘龍·曹中權·盛國興·賈泰昌·由校務主任賈劍青率領於二十日出發天津保定·濟南·曲阜·泰山等處（一）浙江隊汪其卓·劉錫康·朱申官·韓鈺·吴龍章·龔祥鳳·趙騏·徐愚·許漢卿·蘇廷儒·祝庭和·張家賓·王浩·吴啓昌·湯祖悦·吴焚庭·吴會敏·封茂切師附屬小學主任陳達督率於二十一日出發杭州·上海·蘇州·常州·無錫·各地約下月秒即可返揚 
[嘉興]  
　　急振游藝之第三日二十日爲急振游藝之第三日場中試演游藝較前兩日尤形熱鬧日問有女子師範學生試演新劇劇資分一元·五角·二角·等三種座客擁擠後至者竟無客足地晚上又由會場事務所發行日刊所記均係場内所見聞内容亦甚豐　每份售銅元一枚購者亦頗踴躍並悉二十一日又有女高小試演舞蹈及新劇等以增游人興趣日内尙有京劇來場試演故外縣居民亦多來禾遊覧聞第三日所售劵資及商店捐助約共七百餘金 
　　油類最近市價　嘉興所出菜油豆油等向多銷售於蘇皖等省近自入春以來油類銷路呆滯以致價格步跌最近市價菜油每百斤售洋十二元八角豆油每百斤售洋十三元預料新菜油上市後價格尚須跌落 
雜評一 
[津議與張勳（默）]  
　　此次奉張蒞首先向人辨無復辟事而第一决議即爲以復辟罪魁之張勳充征庫總司令此則不能令人無疑也如以張勳爲善戰則張戰之成績已人所共覩如以總司令敷衍張勳面子則征庫非敷衍面子之事奉張雖自信不復辟能保張勳亦無復辟之心耶擾蒙之俄舊黨爲運動復辟之俄舊黨以氣味相投之張勳爲征庫總司令寗不慮其勾結爲禍况乎思以蒙古爲蒙古帝國者又大有人在張勳縱不利用征庫以圖復辟安知不有人利用張勳之舊思想覊糜而诱惑之以達彼自利之目的耶 
　　是故津會議决之其他各問題如内閣也減政也政府以爲樂觀我人亦不妨樂觀之也獨於此事則我國人不能置之不顧而一任政府之隨意處置也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[砲台灣地畝禁售外人之布告]  
　　寳山縣馮知事發出布告云本年四月十一日准陸軍第十師二十旅副官處函開頃奉旅長面諭據各處報告邇來時有外人在砲台灣駐軍附近窺測田地估量面積似有竊購民地形象並聞當地農民謂問價者東洋人居多數一經看合即囑素稔吾國人民出面購置恐成交者已不止一處云云查砲臺灣一帶本爲要塞重地純屬軍事範圍奚能容外人私購田地致碍國防除面商要塞張司令設法取締外應即函達資山知事署出示布告禁止地主轉售外人或召集當地經董及地保等告知嗣後關於砲台灣一帶田地賣買須查明得主確係本國國籍並無外人隱戤方許成交否則一槪禁阻如此預爲防制庶减後日争端等因奉此相應函請查照現情擇宜處置等由到縣准此除分别令諭該處董保及雜税處書記一體知照隨時查察並函復外合行布告爲此仰該處業户人等一體知悉須知砲臺灣一帶地畝駐有防營關係重要豈容私售外人致碍國防自此布告之後該處業户絶賣田畝必須查明得主確係本國國籍並無外人影戤者方詐立契成交不得貪圖重價私行出售外人情事倘敢故違一經察出或被指探並即提案懲辦决不寛貸各宜凛遵毌違特此布告 
[西報續紀浦口私運米糧情形]  
　　字林報云浦口運米事已詳昨報茲續得消息十八日浦口到米船十三艘後次日又到二十三艘共卸頭等米一萬袋此米由若干兵士照料但其軍官旣不願亦不能出示其護照也聞該軍官聲稱此米於二十四小時内裝赴天津共裝入三列車是日午後又到米船三艘係Ｗ一六三八七Ｗ一○四四Ｗ一一四六三共卸頭等米三十噸亦無護照惟聞此米係津商所購每擔六元五角 
[劉河緝獲出口米船]  
　　四月十三號水上警察偵察員吴憲庭在劉河緝獲私運出口米船二艘船名金萬利共載米一千數百石現該船扣留在江海關門前云 
[米價昨又見漲]  
　　近日滬上米價又復繼漲增高其原因實緣私販者向無錫常熟青浦角里蘇州同里等産地採辦糙米白米囤積者囤積出口者出口之故昨日閘北各帮米船到者較少高貨常錫等帮米尤缺緣無錫等處上火車倫運最易糙米現均被收買致此間來貨減少且均有限價以是經銷米客不能作主惟有照内地求售限價方肯脱售各米店销路稍爲活動故昨日閘北售開頂高機白米每石至九元七角南市最高白米九元五角觀此情形十元一石即在目前也 
[航業消息繼要]  
　　招商局之泰順輪船昨由香港運來金洋二十三箱計有四萬六千枚又怡和洋行之聯和號輪船自長江裝來現洋一萬五千元又日本郵船會社之熊野丸昨自東洋裝來價值三十萬元以上之紫銅一萬八千塊招商局之江安輪船昨裝值五萬元以上之新紫銅二千七百二十二錠至漢口 
　　日本於歐戰時没收之德船除已經轉售他國外現留歸各郵船會社行駛者尙有開歷斯德Ｋｌｅｉｓｔ·克潑芬斯脱里ＣａｐＦｉｎｉｓｔｅｒｏ１·佩爾斐特Ｂｉｅｌｅｆｅｌｄ·腦摩尼亞Ｎｏｒｍａｎｎｉａ·等四輪該四輪前均爲德粤公司ＨａｍｄｕｒｇＡｎｓｌｒａｌｉａＬｕｉｅ之船囊者均由日本郵船會社賃用其中以（克潑芬斯脱里）一輪爲最巨而最美全船有二萬二千噸之運量本年該輪因日郵社之賃期已滿即經東洋汽船會社向日政府租用又更名爲大洋丸ＴａｉｙｏＭａｒｕ派航美國三藩市至香港上海一路現在横濱布置客室定下月十四到申二十八日第一次由滬開美該郵船當日郵社賃用時其船長爲關根豐作今東洋汽船會社已改派東鄕充任此外三輪則仍由日郵社航駛其中佩爾婓特號有四千四百六十噸自置造迄今僅二十一年現在仍駛日本上海倫敦至盎凡爾一路至東洋汽船會社之高麗丸前因在香港失火雖未大創然急須修理故大洋丸加入後該輪便即停止航行入塢修理云 
　　近來日本郵船會社因中日間之進出口貨驟然大增中國方面所定購之東貨現在囤積於日本而未經運來者甚多原有各郵船不敷運裝特臨時添加貨船多艘專運日貨來華第一船名大榮丸ＤａｉｅｌＭａｒｕ已在日本裝貨開出尙有三艘將陸續開來其中以運赴華北一帶者爲多 
[絲繭市况零拾]  
　　滬上各絲廠自上海公棧失愼焚去存繭之後所有已經抛與洋商廠絲廠經乾不得不收集原料繅解抛貨嗣後各處之陳繭聞上海缺乏乾繭紛紛運來索價甚昻合計繅成絲一擔價須九百數十兩蓋因繭身皆在中等之列即乾繭一百六十兩之價繅成絲一擔已在九百六七十兩之譜現洋商市面價在九百三十兩左右殊難合算已有多數廠家情願待新繭開車矣昨日有某絲廠進嘉興馬沙匯同康繭行之陳繭一百三十擔價爲一百六十一兩五錢其餘陳繭之成交者殊屬寥寥現市有前次運滬存招商棧之楓涇乾繭千餘擔雖曾議價尙未成交 
　　每届舊曆穀雨時節爲紹锡各處育蠶開始之候滬上各絲廠對外銷場廠絲廠經亦預先抛盤聞前日美莊已由廠家開始抛盤粗條紋廠絲價爲九百三十兩目下廠絲市面居於中平地位洋商胃口乾經灰經去路尚佳 
　　滬繭商接嘉善快信云該地桑葉市價因本年清明後雨水過多天時寒暖不調桑葉長發極遲故現在該處葉價抛盤每擔計洋三元年有繭行租賃問題尚有多處未經成議本年收買鮮繭届時必現消極態度可預料也 
　　楓涇及荳腐浜等處各繭行業主因悉去年上海絲廠營業不振是届收繭必難十分踴躍故繭行之租金较之往年大爲折减有某行僅訂定租金洋一千元尚餘數處無人顧問云 
[鐵路局裝運新繭之預備]  
　　滬寗滬杭甬兩路車運繭包現將上市本年浙省所屬乾繭來滬仍由匯通轉運公司包運訂定七萬包蘇省仍由運繭處斷續承運訂定十萬包現由該路車務處與該兩公司着手辦理本年稽查繭捐駐滬委員已經江蘇財政嚴廳長與浙江財政沈廳長會同札委浙江候補縣知事賀家保充任日昨滬寗滬杭甬鐵路局已奉兩財政廳長行咨轉飭各站遵照目下賀委員尚未到差其辦事機關擬在南車站相近尋覔相當房屋約下月開辦賀委員承辦此差自民國八年起至今已歷三届矣滬寗滬杭甬鐵路運貨章程原定繭子僅得由貨車裝運茲爲便捷起見准自助日起繭子得由客列車儎運按照裝運貴重物品辦法卽按平常包件運價加五成收費已於昨日（二十一）通飭兩路各站遵照矣 
[麥價尚須看小]  
　　小麥日前各粉廠因粉市銷路平常原料存積已多故　停辦二三日嗣因各貨主觀此市况久存非計乃情願賤減價值議售故明光小麥由三兩七錢跌至三兩五錢各粉廠當即買進兩日内共購明光懐遠等貨數千包目下洋莊現粉僅一二千噸小數去路故名廠又不願進買昨日麥客方面願減二分開三兩四錢八分各廠尚不願收買故未成交現下陳麥尚有六萬餘新將次收成故麥市尚須看小也 
[大連豆油價又漲]  
　　大連豆油黄豆荳餅近來運滬增多致牛莊荳油等銷路漸遭侵奪近大連日本官場欲將洋碼改用金票華人油荳餅商全體反對不入該團所設之　托所等情　　　紀前報聞大連油廠共有四五十家日商居十之四華商十之六常地行家及上海各行在大連設立分號者有百餘家自停市三日以來各行家之各分號每日均有電致滬上總號請示並述情形滬上各行號以遵改金票將來必操縱於日人之乎故去電一致反對昨日采菽堂因此事非可即時解决現大連豆油雖有路貨在途一時恐不能繼續故手貨者行情增漲開盤爲七兩八錢半又漲一二錢矣 
[麻袋市價大跌]  
　　紗廠所用打包之蔴袋即十二行至十四行洋線袋出自印度機織亦舶來品之一種南市德和成等蔴袋店專做各廠打包曁東洋莊銷路前年市價最俏每件千只計漲至元二百六十兩左右其時尚無貨可賣嗣後五四問題發生該業亦曾有一度之抵制旣而銷路不佳存貨漸多市價逐跌近日其價大爲不振每件跌至九十餘兩銷路極爲呆滯云 
[銅元價格日賤]  
　　近來市上輕薄銅元斥私版官版無從分别衣牌每銀元易錢一千四百九十文外間兑價各烟紙店仍祇千四百五六十文昨日市面每元百兩可易銅元二百零五千五百文較前日又多一千五百文凡賣貨以錢碼計值者不得不紛紛漲價我民之暗中損失又不知幾何矣 
[近一週中之茶葉市况]  
　　近二星期來茶業市面雖未臻良好之境然較一月前之無人過問則勝一籌矣考其活動之原因説者不一有謂因先令放長結價甚硬故洋商乘此時進貨以期將來匯價上之獲利有謂係英俄通商將成事實之影響云云綜本週中售出之茶以祁門紅茶爲最多平水次之路莊綠茶則寥寥祁門紅茶計有怡和洋行買去七百六十八件價自二十二兩至二十三兩不等天祥洋行買去二百五十三件價自二十三兩至二十五兩錦隆洋生買去六百七十九件價爲二十三兩天裕洋行買去二百二十件價在二十一兩左右保品洋行買去一百零四件價二十三兩綠茶均係零星交易内中以秀眉居多計天裕洋行買去秀眉一百零八件價自八兩至十一兩不等針眉五十件價自九兩至十一兩禮昌洋行買云秀眉一百三十六件價至十一兩保福洋行買去秀眉十三件價十一兩謙義洋行買去貢熙一百三十九件價十二兩至十三兩湖州平水茶僅惠利洋行一批買去七百件價二十三兩五本星期售出之茶統共計紅茶二千零二十四件綠茶四百四十六件湖州平水七百件交易雖有而價格未好聞茶商蝕本數已不資矣加以新茶行將上市故各茶號皆不惜貶價出售以期存貨售净藉以維持新茶市面據茶商消息目下新茶將上市茶商之困苦實更甚於前云 
[規定吴淞鎭路線寛度之而告]  
　　吴淞商埠局第五號布告云案照本局前以淞鎭街道狹窄不便交通特派員實地履勘擬定各路增寛丈尺函知吴淞經董曁商會會同審查去後茲准復稱現在商埠旣經地方呈准恢復所有道路寛度自應重行釐訂但對於業户一方面爲難情形亦應兼籌並顧茲經公同研究詳細審查除新闢市塲應照新計劃辦理外其鐵路以外沿浦馬路以内鎭海路以南認爲舊有市區其道路寛度不得不酌予變通當經公同討論分别簡繁按照單開各節量爲修正等由附粘路線清單前來本局查核清單修正之處與本局原擬寛度收縮較多惟爲體諒業户方面爲難情形起見姑予照准公布爲此布告仰各該路業户一體知照嗣後凡遇興築房屋務依左列寛度分别讓進並先呈由本局核給許可證方可動工其各遵照母違特此布告（路線清單見十八日本報） 
[選舉判决無效後之反對聲（二）]  
張煥斗·江紹墀·趙鴻藻·葉達·毛宗　·朱日宣·　潔·金祖壎·凌紀椿·賈豐芸·陸熙順·郭傳縉·昨電北京大總統國務總理内務部司法部籌備國會事務局南京督軍省長去上海審廳黑暗裁判選舉訴訟非特不符事實抑且節節可疑楊春綠之起訴因其未獲當選希圖破壞而審廳即以此爲利用之具假司法獨立之面目與原告人勾串一氣竟悍然判决無效選舉何等重大乃敢任意妄爲此等法官之蠶如再存在小民寃累何可勝言除關於選舉事實解釋條文並審廳可疑各點有官廳案卷可稽外應請撤換承審推事嚴加懲戒爲法官違法徇私者儆民國幸甚 
[選舉訴訟案聲請再審之續聞]  
　　昨報所紀上海縣知事兼衆院初選監督沈寳昌因地審廳判决衆院初選無效故又委托張葆培律師提出理由代向原審廳聲請再審等情昨得官中消息知此次提起抗訴者僅市經董陸崧侯等數人沈知事並未預聞其事因現方静候省長示遵此外殊不願有所舉動云 
[狄雷博士明日演講]  
　　題爲中國宜採海約翰開放門户主義增講近世選舉之趨勢 
　　江蘇省教育育·中華職業教育社·中華新教育共進社·三團體合請美國社會學家狄雷博十第二次講演改期本月二十三日星期六（即明日）舉行已誌前報茲悉明日講題本定（中國宜採海約翰開放門户主義）一題三團體同人因鑒於近今地方辦理選舉之下良思考詢各國選舉趨勢或有可以借鏡之處特請博士增講近世選舉之趨勢）講演時間仍爲下午三時無須入塲劵云 
[改良法水電事第一次會議紀]  
　　字林報云星期一日法租界水電公司代表白里杜氏與法公董局議董開第一次會議主席法領事德賚沛氏致詞歐歡迎白里杜氏謂白氏前在上海曾充公董局議董兼法商會長熟悉本地情形今巴黎總公司以白氏爲代表可賀得人白氏定能依從市政之需要而助法租界之發展云云白氏答謝略謂爲調和雙方起見故允擔任爲公司代表尙望公董局鑒察公司改良水電之計畫予以扶助旋報告進行事宜（一）導水管中國當道現正辦理關於接通水管之事件（二）濾水池此項工程本月底可開始進行（三）抽水機已在法國喧購不久可到（四）鋼製收水管此物亦在法國定購如因故屆時公司當裝置鋼皮管以吸收黄浦江中之水而達水池預料至一九二二年五月底每日出水定可得二六五○○立方米達云又據大陸報云本月二十一日午後雙方將開第二次會議 
[豁免上海附加賑捐之公文]  
　　上海縣沈知事致上海南北市兩商會公函云逕啓者案照民國十年四月十四日奉松滬護軍使署訓令内開案照本署前據該縣所會呈稱准上海總商會縣商會函開滬上商家請停止附徵自籌賑欵於本月六日兩商會開聯席會議議决通電財政部曁本省行政長官嗣奉財政部删日復電謂已據剴切咨達督辦賑務處核復最近部委陸瀠來滬與兩商會接洽數次據稱財政部與督辦賑務處並無若何成見惟以災區過廣各省乞賑者現仍絡繹而來不能不勉力籌措但使滬商籌有與附賑相當之捐數此案不難取消等語查此案迭承護軍使一再勸導諄諄以災黎商困雙方兼顧急籌解决爲言茲據部委傳述前情是當局旣有尊重輿論之誠意商家即宜表示協助之决心因復由兩商會於本月二十三日召集各業商董在總商會開第二次聯席會議僉稱日來商家所認春賑據籌賑各團體報告不下六七十萬已數倍於附徵賑捐原額茲爲急籌解决俾抒商困起見即日發起商界籌募急賑會所集賑欵至少以九萬爲限將來以五萬解交北京督辦賑務處由商會推定人員會同支配散放其餘四萬由商會聲請督辦賑務處指撥上海慈善機關代放現已舉定職員刋發捐啓所收之欵先交銀行代爲儲存俟附加賑捐准予取消　行分别照解等語敝會等竊查附加賑捐一案相持日久商情惶惑遂致誤會者别有揣測流言四起茲幸當局旣有順從民意之表示商家亦爲實地賑災之準備雙方意見漸趨一致相應將是日議决情形函請查照轉呈護軍使代電中央將上海貨税附徵賑捐辦法迅予廢止庶幾災黎早拯一日商困亦早紓一日等因到縣查此案迭經知事所長等邀集商會妥議並奉軍使一再勸諭自部派陸委員瀠來滬又復迭次磋商准函前因理合具文轉呈仰祈鑒核指令祇遵實爲公便等情據此當於歌日電達財政部内務督辦賑務處察照核辦並指令遵照各在案茲准督辦賑務處文電開電悉上海貨税附徵賑捐一案現旣據該縣所與商會商榷調解辦法由商界認募賑捐九萬元自應及此解决業由處會同内務財政兩部電復江蘇督軍省長准將上海附徵賑捐特予豁免希即查照飭遵等因到縣除函知上海税知事該所長轉知遵照此令等因到縣除函知上海税務公所外相應函請貴商會查照爲荷 
[縣商會請暫緩認税投標]  
　　上海縣商會昨致上海税務總公所公函云逕啓者認税投標接充一案自貴所定期登報通告續據各認商來會聲稱商等對於此案辦理窒碍情形各有主張業經貴會函知税所聲明否認在案茲閲報載定期文告復又召集各本業同業開全體大會僉以此項章程不獨於事實上大有妨碍即對於法律手續亦復未臻完備乃財廳悍然頒發税所即便實行殊失獎勵商民之至意爲再環懇貴會迅予函轉税所轉凊財廳准將此案暫緩進行實爲公便等語前來事機急迫合再據情轉達即希貴所長准如所請轉詳足資公誼云云聞俞所長已據情面呈嚴廳長有奉准暫緩實行之説云 
[華僑交涉簿記案这最近消息]  
　　港粤各方面一致援助 
　　此次菲律賓華僑交涉簿記案代表原有兩人一即薛敏老氏現往北京其一爲小吕宋華僑總商會副會長吴克誠氏吴君前因暫留香港廣州等處請求各方面協助進行香港華商總會及各團體各報館並廣東商界學界報界匀表同情願一致爲華僑後盾吴君即於十六日由港動身二十日早晨抵滬候與薛敏老磋商一切進行方法聞滬上各團體對於此案尚擬開一聯合大會討論交涉進行之具體辦法如果實行尤足以壯代表之聲勢助交涉这成功也 
[旅滬順直人反對開港合同電] 　 
　　旅滬順直同鄕公會昨致保定電云保定曹巡閲使並轉天津曹省長均鑒頃閲報載直隸省政府與直隸銀公司訂立開港合同凡六欵三十九條正如雄文無範語必驚人竊念吾省災綅頻仍元氣耗竭公等倘能振凋扶瘵俾民生國計兩有裨益同人頂禮不暇更復何事曉凟准自合同披露後國人相顧錯愕詫爲異舉謂其特權旣廣漠無垠其年限復期諸半百省政府以各譽信用負公司極大義務而公司所以報効省政府者則僅有絶無把握之十一純利至收用官地收買民地則訂明出以强制儼然成一商業政府較諸歐美之脱拉斯亦 
不啻泰山之於㟝嶁此種敻絶中外之商業公司即令完全主自國人純粹商辦已足啓豪右壟斷之風釀資本專制之禍况股本雖定爲三千五百萬仍恃債劵爲挹注以吾省民財之匱乏决無力應募鉅債勢必仰給於外人而省政府爲合同義務所朿縳勢不能不剝民以償其本处息怨毒所積後息方長此可危者一年來吾國政閥財閥勾結攘利恒假途於中外合辦之公司類皆太阿 
倒持爲虎作倀雖云黑幕無異公開此項合同雖未明揭與某國合辦之旗幟而某國人貸與資本已成公然之秘密如合同内所謂雇用外人所謂債劵爲外人所有即不啻自宣底蘊以鄕土無窮之寳藏暗送外人冀丐其餘瀝以自潤試問所得幾何安福賣國公等固振振有詞矣今口沬未乾而自蹈之國人能恕公等乎此可危者二况該公司主要計畫在開闢商埠商港二者皆關係國際商業歐洲戰後各國經濟競争皆以東方貿易爲中心畸輕畸得動多牽製該公怀甫經動議某某兩國已劍拔弩張怒目相視倘友邦以機會均等之義相詰責公等將何以自解此可危者三邇者民氣勃興稍激斯動此種非當建白名雖屬諸直省而合同所謂沿海云云则範圍何等廣泛縱鄕人詢謀僉同而各省亦必有以國防關係起而抗議者况合同未經省會議决商民亦羣起非難當茲南北相持國是未定犯衆專欲愈速分裂前清鐵路國有不過退回商股祗以操之過急尚激成川鄂之動亂該銀公司合同内容直是攘商民旣得權爲私有並國有之名義而亦無之謂能使羣情帖服其誰肯信懍彼前車不寒而慄此可危者四公等於國家爲勛宿於鄕里爲先達一言九鼎敢有異議惟愛國始自愛鄕明哲必先自保席豐履厚足裕貽謀何必以莬裘終老之年遺象齒焚之累同人等遠隸帡幪敬恭桑梓心所謂然不忍緘默敢進讜言以當諍諫倘蒙俯採芻蕘立罷前議則公等從諫如流之美將爲天下所矜式矣專電陳詞伏希鑒納旅滬順直同鄕公會叩馬 
[被拘閩省學生之保釋陳國瑞除外]  
　　暗殺閩商陳嗚岐父子並謝翔商等身死案内之被累學生劉開祥陳國瑞林佑民許世雄劉友賢陳晉昌林壽昌王希昻江秀清等九名在滬被拘訊押上海地方檢察廳迭經滬上各團體具稟請求免解赴閩曾奉上官核准令飭地檢廳照辦在案茲悉該生等自奉諭訊押以來爲日已久惟許世雄一名前因在押患病已奉先行交商家保出送往濟生醫院醫治其餘各生日來復經旅滬閩商卞海程等到廳具詞要求取保出外候示以示處恤等語昨奉譚檢察長核准除將陳國瑞一生不准取保外其餘劉開祥等准予具保出外候示 
[麥根路暗殺案之近訊]  
　　海州人陳萬福與其弟萬祿均寄住滬西麥根路上月二號夜被大批匪人突入家中實行暗殺斃萬祿之妻張氏傷萬福之子根生而陳氏弟兄兩人亦各受傷後由捕房先後拿獲與此案有關之俞智明·馬照堂·劉洪玉· 
朱照文·譚一富·張財堂·等解經公共公廨迭次開庭研訊詳情均誌本報昨由張襄讞會同美約副領事升座飭捕傳齊人證繼續提審首由事主陳萬富上堂經捕房代表費斯福律師詰據訴稱是晚係張財堂先至我家繼而俞馬劉朱四人及在逃之周小毛子等亦來張竟不問情由開槍射擊前胸手指均被彈傷所抱兩歲男孩根生亦遭擊斷手指三枚其時周小毛亦即開槍經我妻沈氏呼救當據馬劉二人口稱現在事已明白業將兩人致死言畢與衆逸去云云次由陳萬福之妻沈氏上堂證明目覩狀况所言與其夫略同旋由馬劉兩被告所延之律師起立辯稱馬照堂住居租界已有三十年劉洪玉就住租界八載何能通同土匪在海州犯案故該兩被告對此俱不能承認言畢即向陳萬福夫婦駁詰一過時西探堯克又將在出事地點拾獲之彈壳九枚呈察並由海州鎭守使署偵探范重華投案禀稱俞馬劉朱張五名皆屬匪首金榜海之黨羽曾在海州一帶迭犯刦殺重案業由白鎭守使通緝迨此案發生白使得悉即備公文特派偵探四名來滬聲請引渡詎該偵探等於途中將公文遺失致不能至貴公堂遂折回海州由白鎭守使將該四偵探發交法庭各處徒刑三個月惟此後白使並未補給公文云云中西官訊至此判被告等仍着帶回捕房候展期續訊 
[浦東花園石橋大火三紀]  
　　浦東爛泥渡花園石橋申春陽茶食店失愼焚斃男婦小孩三人延燒舖户二十五家經該圖地保報請地檢廳相驗各情兩誌本報茲悉譚廳長於昨日下午十時許委派法官帶同沈檢騐員等渡浦蒞塲相驗旋據各屍屬投 
 
 

Page 11

 
 
案訴稱焚燒各屍已屬苦楚請求免驗等情經法官問 
明姓名年歲籍貫判令分别具結收殮旋即回廳稟復核辦該店主洪予香鑒於李星富許連生二屍屬均屬寒苦各給予撫卹洋一百元以備衣棺盤運費用聞該店係屬股份兩共保有火險銀三千兩其他未保險者爲永裕烟紙店·三興麵館·徐松記柴炭店·沈德順木桶店·及某小雜貨店·某小烟紙店·七星茶爐·馬姓老虎竈等八家所有跌傷之楊金生灼傷之蔡春亭等當送紅十字會醫治據云尚無大碍二星期即可出院又聞郵政支局遷往北首濟宏典對門辦公現正佈置一切如匯欵等事須一星期後可恢復原狀云 
[明晚青年會將有音樂大會]  
　　婀娜女士爲倫敦著名之女歌者社會以劇塲明星號之偶一登臺萬人空巷此次游歴世界經北美芝加高時芝人認爲奇遇現女士已抵滬允於明日禮拜六晚八時在四川路青年會奏技 
願知音者勿失此機會也 
英國來滬之著名女歌者 
[外洋輪船進出口行程紀]  
　　中國郵船公司之尼羅號准定二十四日抵滬即日午後赴美在申裝往之出口貨以山東綢及湖絲爲最多餘爲花生葡萄及雜貨等共祗二百餘噸太平洋郵船公司之委内瑞拉號定明日開往舊金山上海裝往之出口貨有湖絲二百六十包皮貨七十五噸其餘爲各種雜貨總計爲三百五十噸又有日本郵船會社之逹甘丸此次由德國之亨堡來滬祗有德人摩伊施等四人至横濱並無乘來上海之旅客來貨以鐵器靛料爲多刻在滙三碼頭起卸定明日開往日本又有從英國里佛溥來華之鎌倉丸亦係昨日進口乘來旅客中有華人吴克成及朱道中兩名餘均日人由英裝來之進口貨以疋頭爲多餘爲五金及玩物又英國郵船公司之　古屋號此次來滬刻已開赴日本卸貨定五月八日從門司還　上海九日出口又有法國郵船公司之貨船揚子號自盎凡爾倫敦開來後昨日已將由歐裝來各貨原儎開赴秦皇島起卸尚有藍烟囱公司之鄂爾雪斯號因上海貨業經卸清刻已開往漢口將在出月四日還申五號還赴日内瓦及里物漙等處 
[國内輪船運貨進出口之調查]  
　　進口貨（港粤）招商局之泰輪船昨由香港廣東經温州來申裝來松木板等五百扎松木條五十七件綢貨十六件玉石器二箱燕窩二件點銅錫一千一百五十塊赤糖二百四十六包紅皮二百八十七件白米十包桂圓荔枝乾九百二十九箱毛茶一百七十九箱雜貨一千五百三十四件（福州）又該局之新濟輪船昨日由閩還申進口貨有茶葉二百二十七件細茶兩箱樂材四件紙頭一千三百十一件下紙一千另三十二件雜貨九十八件（寗波）又該局之江天輪船昨日由甬裝來鮮竹笋一千三百八十四件棉紗六十件柳木四十件鵝毛三十二包乳腐三百壜色綢一箱雜貨六十七件（烟津）太古公司之通州輪船昨從烟台天津還申裝來花生五百四十六包鷄子三十二箱磚瓦四十八件杏仁八包羔皮三包羊毛四十四包青蔴七百三十六件鷄毛五十四件五連鐵條十扎猪腸六桶雜貨四十五件　　出口貨（長江）太古公司之鄱陽輪船昨日裝赴長江各埠有白糖四千六百包紙頭二百件洋紗一百七十件疋頭貨一百四十箱電汽爐及機器三十件機油十桶蔴袋二十五件肥皂四百箱餘爲雜貨又有招商局之江安新輪昨日裝去黄　一千六百塊白糖八百五十包肥皂五百箱桂圓荔枝乾一百十箱洋紗三百三十件玻璃八十件洋紙七十件土酒八十壜蔴袋二十件鐵器七十件其餘均係雜貨（寗波）招商局之江天輪船昨日裝出之貨計洋布七十件白糖二十包紅泥土六十擔白米一百餘包黄荳二百二十五包轉口雜貨二十七件雜物四十九件 
[友華銀行銀市報告]  
　　中華新聞社譯友華銀行二十一日報告云昨日倫敦銀價近期遠期各漲八分之一便士紐約銀價漲至六○又八分之五倫敦紐約滙價爲三九又八分之三此間今日定價與昨同市况亦終日相似交易價金磅自三先令四便士半至三先令四便士又四分之三金圓自六六又四分之一至六六又四分之三投機家不活動海外銀市均沈寂故銀價一時當無大變動 
[軍米繼續運滬]  
　　江蘇第六混成旅日前派員在蕪湖採購軍米前日頭批軍到九百餘石已誌本報茲悉昨日（二十一）復由南京運抵上海南站計第二批軍米七車共裝一千八百石當經押運員于文瑛遣派兵士到站卸車並隨時由塌車送往高昌廟云 
[女青年會募集會員大會續誌]  
　　昨日午後三時半崑山路基督教女青年會在會所開交誼大會歡迎新舊會員到會者約三百餘人每人身佩一紅色三角形上書佩者之名先茶點後於四時半由會長曹錫賡夫人宣佈開會首請孫聞遠夫人演講會員對於會之關係次由奚伯綬夫人與沈静仙女士談話其用意在由談話中以女青年會各部之活動詳陳於衆談詞旣近情理復具興趣洵妙法也次請各新會員以所佩之紅色三角形掛於一枝柏樹上旋由張采蘋女士報告新會員之數目爲百九十四並説明因此次規例凡爲新會員者須於此星期中到會至少一次乃得列爲募集期中會員故僅有此數其實此次新會員實逾目的數二百以外也後由會長報告星期日（二十四日）午後三時半開會之題目爲女青年會當如何適應社會之要求於五時半始各盡歡而散 
[魯豐公司選舉董事監察員紀]  
　　魯豐化工廠各股東昨日午後二時假老靶子路華僑聯合會開會選舉董事及監察員到會者七十餘人先由葛伯誠報告上年九月赴魯先將需要各材料定妥今已陸續到廠各種模型已經粗備本可早日開工因董事局未成立不能急進上年七月間青島葛叔如等欲投資本廠當託林梅卿來申接洽後又接葛叔如君來電請延常選舉董事會旋葛叔如君爲劉成兩君之全權代表蒞滬請修改簡章要求加入發起之列並將劉子山成蘭　二君加入股東之内重日章程曾於去秋八月初四開創立會時由葛叔如君當衆報告劉成二君自願資旋叔如因病留申至十二月　返青據云須遇陰暦年關再圖進行詎至今正再三延約並有無理要求視同兒戲且經臨時主任席錫蕃君一再函催延不答復按照公司條例第四十四條及九十九條各項已失資格及負賠償損失之責是否應取消葛叔如劉子山成蘭　各人資格歸復第四次修正簡章請公决云云繼由郁君起言當然均取消後再按條例開議衆皆贊成席錫蕃云董事局成立臨時主任應告退　嗣後由董事局選出總經理負責通過即開匭由席楊沈郁金諸君檢票席錫蕃得五百九十六權勞敬修得五百零一權顧聯承得四百十八權梁少階得四百權金培生得三百九十六權郁葆青得三百三十九權楊叔英得三百三十六權七人當選董事馬麗生得三百十九權施善畦得一百十六權當選爲監察員時已晚約定明日（舊暦十六日）午後在鴻生里魯豐事務所開會由董事互選總經理隨散會 
[紗布交易所選舉理事長]  
　　日前華商紗布交易所假總商會開創立會公推商會副會長秦潤卿主席通過章程選舉理事監察人詳情已登本報續於日前又假大生公司開理事會互選正副理事長穆藕初當選爲正理事長徐慶雲當選爲副理事長復由理事會公推孫北護胡瀠波賈玉田吴寄塵爲本所常務理事云 
[久勝洋行新遷開幕]  
　　英商久勝洋行爲英國名製造廠十餘家所組之聯合發行年前在平和洋行内交易業經年餘近因營業發達原有房屋不敷辦公於本月十六號遷入四川路一百二十九號新屋昨爲新遷開幕之期自晨九時起來賓已絡繹不絶政界如上海縣知事沈醞石交通部駐滬電料處長高定庵交通部電師唐璧田閘北水電廠長湯堯丞及朱葆三唐露園王正廷錢新之等一百餘人並英國各大商行大班先後蒞止當由洋總經理高登君華總經理吴承齋君竭誠招待而唐電師對於該行新發明之亨利司式電燈線尤爲贊美謂安全耐用爲此中獨步云 
[鑫昌押店被搶]  
　　楊樹浦揚州路四百七十一號門牌鑫昌押店於前晚九句餘點將次收市之際突被盜匪四五人各執手槍利刃闖入店堂禁阻聲張將價值洋一百餘元之金銀首飾現洋搶刦而逸臨行恐人追捕乃開放手槍一響赤威迨該管楊樹浦捕房聞警飭令通班中西包探馳往兜拿匪已遠去該探等遂折至出事地點詳詢被刦狀况回稟捕頭通知各捕房一體留心偵緝矣 
[事主辨認盜匪之面貎不同]  
　　北河南路景興里口六百四十八號門牌粤人歐永輯所開之九如廣東餅店於十八日夜半被匪五名刦去值價洋一千二百餘元之金珠飾物現洋報捕請緝後前日閔行路捕房包探劉永茂以靶子路所獲之夥刦眞茹鎭七家村張子經家之盜匪王有才恐與此案有關因即知照該管捕房派探王桂亭往將歐之眷屬人等傳至寫字間辨認面貎不同諭着退去候另行緝拿　盜解究云 
[查獲眞茹鎭刦案盜犯續誌]  
　　實邑眞茹鎭戚家材鄕人張子經家本月十八號晚間被盜匪七八人毁門而入刦去值洋數百元之衣服首飾前日有虹口捕房中西探投閘北偵緝隊聲稱有此案盜犯主有才係江北人因手持衣包身穿女　行經美租界被巡捕查見形跡可疑拘入捕房已供認行刦等情當由該隊隊士報告郝隊長詳請徐廳長備文投英公廨聲請引渡一面傳失主自投公堂旨認贓物聽候移提歸案律辦 
[汽車肇禍彙紀]  
　　斃一人傷兩人 
　　昨日上午八時許虹口愛而壳克路有三千四百零二號汽車駛過撞倒六十六歲江北人吴章林受傷甚重由汽車夫扶上汽車載送同仁醫院因受傷過重未及醫治即斃當經汽車夫投報提籃橋捕房派捕將屍車送斐倫路騐屍所報請會審公堂相騐又昨日午刻有某號汽車駛經北蘇州路二白渡橋塊撞傷小車夫郁阿林倒仆於地汽車即疾駛逸去嗣經虹口捕房一百五十六號華捕到來雇車送郁阿林投同仁醫院醫治一面報請捕頭查究又昨晚九時半有某西人駕乘汽車行經長浜路撞倒南潯人十歲男孩邱二寳受傷甚重不省人事經該西人送入仁濟醫院醫治一面報告該管捕房候核 
[天津路火警]  
　　前晚一時許天津路三百十八九號門牌商務順印刷所内忽告火警霎時冐穿屋頂救火會得報即由救火員駕駛皮帶車到場汲水澆熄計焚燬房屋兩幢事後該管老閘捕房派令　西包探前往火場調查起火情形稟候核示 
[邑廟東轅門北首火警]  
　　滬城邑廟東轅門北首面西八號門牌益大烟紙店樓上前晚十二點二十分鐘時忽然失火經該店門外十六崗守望巡警瞥見上前救護則已不可收拾冒穿屋頂延燒左右各店救火聯合會火鐘樓即嗚鐘告警各區火會即各驅皮帶車火龍等馳往灌救一區二分署馬鳳山警佐急率長警蒞場照料益大店主葉道周同妻王氏復奔入店中取物被火灼傷倒地由各長警入内救出因見該夫婦均受重傷當雇人力車送往南市上海醫院求治焚至一時後始行熄滅計共燒樓平房十餘間除益大烟紙店外被焚者爲七號陳寳和洋鏡店·六號毛福記洋翡翠店並毛刷店·五號永源香燭食物店等被災各家均保炎險益大店聞保有火險一千五百兩昨午經被累各家同投警署探葉道周保險縱火貽累隣家云云 
至葉夫婦之受傷乃因出而復入所致馬警佐諭候偵查及察看葉道周葉王氏傷勢若何再行核辦 
[證劵物品交易所消息]  
　　證劵物品交易所昨日發出通告兩則其一係七十八號經紀人吴　山自請停止糧食油類等定期買賣業已照准其二係老公茂紗廠股份原係八千股每股銀一百兩共八十萬兩昨已改爲八萬股每股銀十兩自四月二十二號起定期買賣槪作每股銀十兩從前每股銀一百兩之股份即行停止現改之新股證據金亦改爲每股銀四兩其代用價格改爲每股銀十四兩云 
[中華糖菓公司之擴充]  
　　北四川路武昌路口之中華糖菓公司由曾望雄陳鐵珊譚文江楊炯堂譚壽金等集資聞辦數月以來營業已見發達茲因夏令將屆特添製小西菜冰淇淋荷蘭水等因此魇有房屋不敷應用借定北四川路橋左第八號洋房從新布置内部陳設器具雜物皆仿西式近已鳩工庀匠日夜趕裝約在月杪開幕云 
[查獲被拐女子二則]  
　　鐵馬路某煤號夥友蔣姓子女招弟今年十六歲　　正月閒遭王小弟引誘捲逃現以所帶衣飾現洋用盡山王將招弟騙往營口地方圖賣於昨午乘圖南輪船動身當該輪　啓椗前適救濟會探員余杏鏞虞占順余長林陳少廷等先後到輪調查即將王並該女拘送到會函解地檢廳訊辦一面前去知照女父命自行投廳請領又住蘇州　　婦人徐仲氏之女秀　今年十三歲舊暦三月二十九日爲隣婦沈嚴氏誘拐無踪徐仲氏曾報告上海救濟會求緝茲據該會探員虞占顧查悉沈嚴氏同秀龍避匿南匯縣　樓地方由由給文於昨將沈嚴氏徐秀龍一并拘送到會傳到徐仲氏并送地檢廳訊究 
[避疫洗浴器展覽會預誌]  
　　俄國人陶樂納夫今日下午二時在漢口路二百十九號二十號舉行新發明避疫洗浴器演講展覽會昨由許交涉員函致各機關及醫界云逕啓者據俄僑陶樂納夫函稱新自發明避疫洗浴器擬在滬上開設公衆洗浴所一處并先舉行演講展覽會具束邀請中外各界參觀藉資考鏡等情查該僑此舉有益衛生用特專函介紹屆時即祈光降爲荷 
[醫院送診給藥之忙碌]  
　　法租界東新橋街民國路北首新設保和病院日來施送醫藥頗形忙碌每日達五六十號之多均係專門醫生分科診治診金甚廉各種打針亦祗收藥本據云該醫院係法工部局所特許曾經法副總董親臨該院考察給予證書認爲合格云 
[救生船在淞口撈獲男尸]  
　　昨日上午吴淞浦江中發現男屍一具頭面模糊身材中等年　約三十左右身穿黑　嘰夾襖褲内襯衛生衫褲足上皮鞋白襪腰束皮褲帶由救生局船撈獲報告局中由堂備棺收殮舁塚掩埋矣 
[火車站大皮夾招人認領]  
　　昨日（二十一日）晨滬寗路上海北站有一大皮夾約重三十餘斤置在行李房邊當由值班路警查問乘客無人認領現又存在車務處待領不知其中藏何物也 
[滬杭路運到新枕木]  
　　滬杭甬鐵路自新龍華站至杭段之八十公里間軌道上枕木多有朽爛經飬路工程師認爲與行車有礙特請材料處備足新枕木三十餘車於昨晚（二十）十時許由上海南站特開專車沿途由工程處派員指定起卸地點直至翌晨五時始得卸空該空車即駛返硤石車站云 
[控追酒排間房租案之訊判]  
　　英商美倫在公共公廨呈訴俄人高門不付房租洋二千元等情經中西官訊供未結而高門以所賃虹江路一號房屋地屬華界於去年十二月十號開始營業未滿匝月即奉警廳禁閉並非有意歇業曾交押租洋三千元原告不應没收又被控追租金兩月計洋二千元心不甘服乃延高露玲律師投英接察使署反訴未奉傳訊昨由英總領事法君委任前俄副領事麥拉夫氏蒞廨會同關正會審官復訊先由原告代表律師甘維露上堂譯述案情並據被告所僱之西崽頭目張星才投訴於去年十二月十號至高門所　設之酒排間爲侍者頭目初開二三天每晚至五句鐘收市後奉警局諭夜間祗准開至十二時故生意不見發達約開十七八天即行收歇高門付我工洋五十元尚少五十元約緩日再給現在帮助高門收賬今特到堂作證云云又據徐惠生供稱在高門酒店内爲大司務於去年十二月六號做至二十八號即行停止營業餘供與張畧同是時高門將一西文字條呈堂經中西官察看一過由兩造代表律師互相辯論移時堂上宣諭退庭中西官偕入領事憇息室會商之下復升座宣判云被告着付原告一月租金洋一千元並繳堂費本案堂判准英按察使署被告反訴原告案判决後執行 
[取締王家渡船户]  
　　滬西王家渡之擺渡船户時有　送渡客輙在半渡勒索渡資情事曾經該鄕董龐錦等呈請水警第一區查禁取締在案茲悉該處渡船現查尚可儎客渡浦者計有五艘船户爲錢玉富·錢富生·周觀福·魏子英·錢榮生等業經沈區長令由第三隊王隊長派員責成各該船户出具切結規定祗准每客收錢十文至舊曆冬至年終止加倍收資違甘聽究等語已由王隊長呈復區長查核矣 
[划船夫與渡船夫械鬥]  
　　浦東爛泥渡碼頭渡船生意近所頗稱發達致有江北變槳划船覬覦争奪渡客到互相口角之事時有所聞前晚十時許該划船夫糾集同帮百餘人圍集渡口不准渡船載客渡夫方面亦有數十人前往理論一言不合雙方大起械鬥當經水巡捕房巡江華捕及三區崗警争嗚警笛召集鄰崗巡警帮同圍捕若　遂四散逃竄當場追獲划船夫王金環王煥林五俊貴及渡船夫王文生沈阿苓唐阿根楊長貴潘杏生沈阿榮李阿林王木生等十一　人拘解三區警署曾署長騐得兩造各受傷痛輕重不一於昨判飭併解地方檢察廳訊辦 
[砂包騙貨之敗露]  
　　嘉與人張雲山昨用報紙包裏黄砂泥如一百枚銅元工樣持赴漢璧禮路一百六十號門牌某南貨店購買蝦米香菌白糖各一斤乘店夥董兆榮復往包裏他物時乃將蝦米等物携之面逸該店夥以其有铜元數千置在　上不疑有他及至拆視始知受騙立即將張尋見扭交包探候阿保將人　一併帶入捕房稟明捕頭押候解廨請究 
[昨日公共公廨訊案紀]  
　　昨晨公共公廨民四庭由關讞員會同英包副領事訊理粤婦陳陸氏（名月英）訴其夫陳紹麟將伊虐待請求　婚並追　資及　飬費四千元案（結果）綜核此案兩造供詞證據殊無充分理由足令兩造解除婚約原告所請離異未便照准至當時原告請求特别傳單訊與事實不符應判原告償還被告損失銀二百兩　　又午後民四庭由陸襄讞會同日林副領事訊理（一）王子良訴沈成敏不理煤價洋八十餘元案判决後被告不服茲延高露玲律師聲請復訊而原告律師反對（結果）本件聲請駁回仍照原判執行（二）維大染坊總經理孫瑞華訴陶維珍濫放賬欵案（結果）改期七天審理（三）毛全泰訴竺如林不理賬欵案（結果）准與訴吴傳堂案併案審理 
[攫珠花匪徒分别押儆]  
　　徐福根陳紀堂孫阿毛均與婦人朱錢氏在滬寗車站對面之界路被匪攫取珠花一案有關先後被捕解經公共公廨命押候查究在案連日由匯司捕房包探陸連奎·西探約别生·查明徐等除攫取該氏之珠花屬實並於二月二十二·二十八·三月十一·四月四號·在北浙江路·克能海路·界路·等處櫻取婦人華王氏·周任氏及未報捕房不識失主姓氏者之珠花數朶質洋分肥因於昨晨吊出原贓傳同已知姓氏之三婦人將被告解請張襄讞會同美副領事奥君逐一質訊之下以被告屢犯路刦不法已極判徐陳二人各押西牢一年孫押六個月期滿一併逐出租界贓交朱錢氏· 
華王氏·周任氏·認領無主珠花暫存捕房候失主往認 
[破獲西棋盤街之烟窟]  
　　公共租界麥警務長以界内自禁閉土棧烟間烟膏店以來雖已多年而私售烟土之家仍不能盡絶根株殊爲社會之害爰通飭各捕房嚴厲搜查日來私販烟土機關·及私賣烟膏並燕子窠等時有破獲前日滬西戈登路捕房四十四號副捕頭又得人密告謂總巡捕房轄境西棋盤街一百二十二號門牌信昌厚棧房内設有極大之烟窟即於晚上八時半率同八十三號·四十號·兩西捕並二百九十八號·九百零二號·等華捕九名不動聲色前往拿獲烟客金月卿張伸梅楊芝卿吴阿炳陳榮生沈浩泉趙少堂周阿順王桂福鄭福本趙阿三徐六生鄒俊才喬虎卿洪阿四張小弟沈柄生郭阿五龔煥文鄭福林徐阿三王兆生陸連記胡虎林朱五寳林阿明徐茂忠金福生陳阿泉許阿四彭金生徐良玉陳阿九王紀芳陸茂茂葛玉林金阿虎徐阿發等三十八名並該棧賬房王阿三連同烟具十餘副一併解入總巡捕房押至昨晨解送公共公廨先由該副捕頭與中西各捕相繼上堂訴明前情並將各烟具呈案請察訊之王阿三供稱在該棧爲司賬經理人王阿福當未拘獲現在外面棧主吴阿根往杭州天竺進香約遲一二天返滬餘語支吾訊之各烟客供均推諉經俞襄讞核供商之美約副領事以王阿三係屬過犯尤敢破壤烟禁實屬不法判押西牢二月餘人着各罰洋二元與抄獲之現洋一併充公分别示儆烟具焚燬並候補傳人證再行訊供 
[分送除蠅方法]  
　　上海小學教育研究會昨致各學校函云敬啓者本月十七日上午本會開會時商議捕蠅方法當經議决將所定方法分致各校請酌量采用經過後並請報告結果爲特抄印除蠅方法檢送一份希察照辦理附送梅溪學校滅蠅大運動傳單一紙並希酌核舉行附錄除蠅方法如下（一）準備雄黄粉二錢紅炭一塊約如拳大大碗一只先把紅炭在爐中取出放在石板上然後把雄黄粉撤在炭上等到看見起黄烟的時候快將碗蓋住勿給他出烟過了好久没有了烟就把碗揭開用水和匀蠅聞了這味就能飛來立刻倒在上面（二）取福爾買林十五分牛乳二十分水六十五分混合起來盛在殘衷放到蠅多的地方蠅多的地方蠅舐了他就死（三）用　糖拌以烟屑少許攤在紙上蠅來吃了就要醉死（四）用四寸寛一尺長六七分厚的木板兩塊兩面鉋平在一端用鉸連（或鐵絲蔴繩）釘起來用時把板立在桌上兩塊距離約四五寸裏面多塗了膠水或糖　等到蠅簇滿了用手在外面用力一拍那蒼蠅多拍在裏面（五）預備紅糖十分黄明膠二分松香粉八分醋糖各少許把紅糖和黄明膠放入鐵鍋加水二十分將他溶化再加上松香粉頻頻攪拌後將麻繩或線浸入鍋中兩手拿繩的兩端輕輕搖動那藥水就匀沾繩上再加用醋和糖拌匀將浸入其中然後愁掛庭户必可捕繩 
[海容艦長請緝逃兵]  
海容軍艦日前奉令駛往浙江洋面巡緝海盜及測量軍港茲該艦長周兆瑞由江陰電呈海軍總司令公署稱職艦二等兵士張詩謨嚴章明等二名於日前請假登岸　物一去不回找尋無踪諒係潛逃除咨請福建省長公署通令飭緝外理合報請公咨協緝等情何代總司令得報後當即分别咨請本埠軍警各官廳一體協緝矣 
[再誌抄獲私製鉛角之器具]  
　　王春生因與陳明標婦人王陸氏在新閘　海關路四百四十三號屋内私造鉛質小洋交與陳仲良與婦人張陳氏持至法租界混用被法捕房包探沈裕生查獲詢明係王等僞造報告新閘捕房派探陳葆錄將王等男女三人查獲抄出篤造器具及乾電·藥粉·僞小洋四十二枚解奉公共公廨諭着被告男女分别押候改期訊究在案昨由法捕房包探沈裕生將陳仲良張陳氏二人連同搜獲之僞小洋併解至公共公堂請爲訊辦中西官以王春生等並未帶堂且陳伸良張陳氏前亦犯過此等案件判仍分别還押候展期將王春生等帶案質究 
[妓院容留幼女之科罰]  
　　專查妓院之三十五號西捕·與八百二十五號華捕·前日查至廣西路樂餘里五百九十二號門牌妓院内見有十三歲幼女阿大化名花蕊懸牌應客違章當即將女與龜奴沈桂亭一併帶入捕房稟明捕頭諭令沈龜存洋一百元保出女送濟良所暫留昨晨解送公共公廨經中西官質訊明白以沈龜容留幼女違章屬實判罰洋二十五元充公再犯提究阿大發濟良所留飬照章擇配 
[介紹浚浦局報告書]  
　　昨承浚浦局惠贈該局新出報告書三册一述改良黄浦江之工程事宜一論杭州灣之水性一論杭州灣與錢塘江之水性蓋該局對於改良上海口岸擬有三種辦法（一）開吴淞爲乾船塢（二）浚深黄浦（三）築港於州灣設法使與上海聯絡以上三策將於十月内邀集中外各國會派之專門人才會議决定之故此次所出三書皆關重要凡留心上海港口者皆應研究也爰特請此介紹并致謝忱 
雜評二 
[選舉訴訟之争（訥）]  
　　今日中國之事無是非非眞無是非也利害切於身則以利害爲主而是非不顧矣感情激於外則以感情爲主而是非不計矣因利害感情之關係於是是其所是非其所非曉曉争辨之不已在他人視之此種蝸牛角逐直不值一晒可歎也 
　　此次上海之選舉訴訟在未判决前起訴方面謂選舉如何如何違法判决以後敗訴方面又謂法官如何如何違法驟視之幾令人莫明其是非之所在其實彼兩方之争辨者皆有利害感情之關係故不自知其所至若以脱於利害感情之人處旁觀地信以公平之眼光觀察之則選舉腐敗之内幕事實俱在無可掩飾孰違法孰非違法寗無眞是非哉必强而争之徒增其醜矣 
[公布欄江蘇高等審判廳]  
　　民庭判决　一件楊春綠與程學恂爲選舉訴訟一案（决定主文）本案准予註銷訟費由原告負擔　一件花翠鳳與蕭永玉等爲債務涉訟聲請回復一案（决定主文）原决定更正本案上告准予受理　一件怕善與與薛文元爲賬簿牌號涉訟訴一案（决定主文）本案管轄錯誤應發　上海地方審判廳受理一件劉鳳儀與張韾齋爲債務糾葛控訴一案（判决主文）原判撤銷被控訴人在第一審之請求駁回本審訟費由被控訴人負擔　一件　義萬等與毛　春等爲輕微傷害附帶私訴一案（判决主文）毛　春毛利倘廳共同賠償陶福生醫傷費用八元七角五分三釐陶義高等其餘之　求　回四月二十日 
[上海地方審判廳]  
　　判决主文　（民一庭）一件判决周毓貞與李陸氏爲田産涉訟控訴一案主文控訴駁回本審訟費歸控訴人負擔　一件决定徐聽電訴范益　債務糾葛一案主文本件訴狀准予註銷訟費歸原告人負擔　一件决定王　芝與王　生因欵項涉訟控訴一案主文本件控訴視爲撤回即予註銷　一件决定陸獻堂與凌雲齊欵項糾葛一案主文本件訴狀准予註銷　一件判决宋尹孚與黄殿與爲債務控訴一案主文本案應維持本廳民國十年三月十七日之即時判决聲明窒礙後之訴訟費用歸控訴人負擔 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[獎劵話（社會冥行記之一節）] [  鴛雛]  
　　獎劵者彩票也辦者曰獎劵准予辦者曰獎劵故吾亦書曰獎劵説文云劵契也從刀　聲以木牘爲要約之書以刀剖之故從刀釋名云劵綣也相約朿繾綣爲限也觀此則深歎獎劵之爲市頗能要約頗能約朿　綣如共定章誠可謂無乖字義矣史記田敬仲世家云蘇秦謂田軫曰公常執左劵以責於秦韓夫顚倒於獎劵者孰不欲左劵之可操不知辦者與准予辦者方以可操左劵之語以自豪證以論語註所謂誘掖獎勸以成其事於是乎獎劵之道成矣韻會云劵從刀不從力而市肆之招貼與廣告均大書特書曰獎劵説文云劵勞也蓋已自揭其勞民傷財之義而彼若干人之紛紛者無非勞而無功與徒勞夢想而已 
　　獎劵之弊害如建議於議會請會禁於大府者亦已盡矣故吾茲之所述不復學巡迴演講團諸君之口吻以敗諸公之興蓋好賭爲我國人之第二天性發財爲我國人之唯一思想豈有獎劵者出復活彩票之靈魂而不不脛而走者哉我國人之消遣品惟賭耳不但上流人有暇晷者然下至賣漿輓車僅僅有肢體之片刻休憩者亦然不但多財者然即無衣無食者亦有然或且因賭而得衣食者矣航國内外之輪船三等艙中之華工終日攅頭而賭外人見之鄙夷上等華人見之面赬國際間終留一種汚點而外人永永據爲談笑之資矣色而國人猶未悟也内地之老先生從前教以愛皮西提之字母不能上口也自撲克牌來而累死也福爾好司也熟極而流矣至於發財之想尤烈於賭苟以正當事業發財宜也然探諸陰曆新年相頌之中下至乞丐丐錢之術語皆視發意外之財斯爲發財即賭而勝亦以爲發財之道也獎券之爲物術易於賭本一面利萬以投性好賭博與發財之民衆當然舉國若狂矣 
筆記 
[獄囚記（三）] [  呆公]  
　　嗚呼至是而余之萬刧不贖罪以成以雖然非成於是時實成於伉儷之不篤非成於伉儷之不篤實成於師之諛奉母之溺愛也佛説種因一切衆生皆頻倒於情欲因果之下此其始因亦遠而微矣人可不愼於始初哉未幾二生之一以眷屬避亂偕歸故得不破露然至今隱匿於衷清夜以思究何嘗得片刻寗息者其一歡聚日久孕矣其家覺有異因迫質之始堅不承繼則畏刑而盡罄始末其家欲與余爲難繼且以家醜莫外敭因以鴆使自裁幸乳媪縱之逸奔於余家斯時醜史早傳遍鄕人齒頰作談話資料矣余妻聞訊抑鬱遂病其家强索之歸自是遂不復見後聞人言病殆廢矣母則始覺余愆平生所夸耀於人者茲不啻一一反撾其口風燭殘年曷能勝此憤懣旣久遽相見背臨危之夕尚顧余作慘笑曰好好長嘶一聲竟撒手人間余則良心所刺無殊登斷頭台然一失足成千古恨平日雖雅以能事自鳴處此亦但頻首飲泣痛自撾悔而已母喪旣了家境頓形寥寂所歸婦殊不善治生蓋浪蕩婦人與富貴相因居飬漸移淫欲充乎中聲色錦繡之外又何所知柴米油鹽早　度外且使稍董理家人生計亦無餘暇作放蕩行矣余欲躬出執業又久不爲人齒因貨所居室携婦來此間此二年前事也 
劇談 
[兩舞臺七擒孟獲之比較（下）] [  民]  
　　李桂芳小生耳而爲此劇之魏延余初頗爲駭異意謂邈遠婉麗之角使充大刀闊斧之數實是濫芋矣及觀其出塲起壩以及抬足動手居然架子花臉之表面應有盡有實爲難能可貴大舞臺陳月樓之魏延無論如何用力終有遜色 
漢將主角首重馬岱常春恒與趙如泉相較常不若趙老練假扮漁翁一場則常與蓋交手花式較趙與應多而可觀是劇之趙雲不甚重要余觀大舞臺七擒孟獲時飾趙者爲白玉崑今天蟾以劉漢臣去之劉一身火氣唱時渾身發顫動手時槍法步法無一不亂白雖不佳較劉鎭静多多惟大舞臺自白去後以李瑞亭去此角未悉較劉爲何如 
　　賈璧雲之楊夫人舞帶身段均弱於小翠花獨唱一支崑曲　較翠花入彀而翠花多一場跳舞與蓋五相得益彰則非翰卿所可及也 
　　馮子和薄漢命一劇至今膾炙人口惜不肯輕演何意此劇中忽揷入一段唱歌并僱西樂爲助加以蓋五之對舞則較大舞台劉玉琴之祝融夫人高也倍蓰且删去馬岱魏延雙　交戰一場變爲孔明赴宴雅俗亦立判不則一齣改良黑風帕殊覺乏味也 
　　于振廷之山神與李百歲之山神銖錙悉稱陳嘉璘之孟節與周五寳之孟節則周不若陳緣周出身崑科且係南産諸凡台步唱念與京逈異陳嘉璘循軌蹈矩不失京劇中裏子身分以之去是角恰如其分 
　　各舞臺之塲之大同小異惟天蟾多一馬伏波神將角以董俊峯去之唱吹腔爲各舞臺所無而各舞臺於會見山神時有吕範一角則爲天蟾所無聞原議此角屬之羅筱寳而羅天生懶性不願習九音聯彈於是此角遂付闕如 
　　考陳壽三國及三國演義上忠武南征時有漢壽亭候羽之次關索隨征斑斑可考者而七擒孟獲劇中獨天蟾有此人他家無之未免遺漏 
　　餘外角色若王平張翼吴班馬忠張　帶來洞主等等大舞臺與天蟾均無甚出入祇張鶴樓之金環三結唱固不能打猶不佳殊無足取 
　　綜上數端觀之天蟾之是劇較大無臺略占優勝試觀常春恒之檢場自開幕迄閉幕始終不離幕一步即此可見其特别注意故每排必滿座理宜然矣惟該臺於此劇處處注意獨馬岱𪮜瀘水時之四碗燈籠旣非特製亦非公務正堂用（和興公司德記）正堂似乎白圭之玷余非有意吹求蓋此戲旣以全神貫注諸凡行頭臺步布景均係舍舊更新又何必在此四碗燈上打算如盡家之　一敗筆他如場面之條忽更換爲角色之累人無如何也 
新聞拾遺 
[棉袍問題] [  筆花]  
　　石路某衣莊昨有某甲往購華絲葛棉袍一件計洋八元甲因身旁無錢囑學徒送往交貨取銀並向該莊索找二元謂至家時當付鈔洋十元該莊以爲有學徒送去深信之不料行經半途某里口甲忽欲作小便狀囑學徒在外略等逕向里内潛逃學徒久候不見到來知係受騙卒被騙去番餅二枚尚稱幸事該莊夥友徒呼辦事疏忽而已 
[眼鏡交涉] [  立德]  
　　昨晚十一時許東橋堍有一華服某甲鼻架托力克鏡彳亍往北迎面來一人力車中載一少婦正在疾駛甲急避讓詎所戴眼鏡忽脱落仆地粉碎甲移怒於車夫旋身追上將車夫拖住謂爾何不早呼逼令賠償車夫哀求甲堅意不放欲送捕房婦遂下車詢曰先生之鏡價值幾何甲答以五元婦繼曰苦力之人安有錢來堅索無益姑以我鏡賠爾如何甲竟稱謝受之正欲移步婦忽呼曰先生慢行我鏡十元之價以先生之價則富須找我五元甲大慚面紅耳赤不索而去 
小説 
[社會小説衆醉獨醒㈢㈡㈦] [  瞻廬] 　　 
　　第四十九回薛家園壼瓶開大會妙嚴墓香火結仙緣　　自古道福無雙至禍不單行花團錦簇的劉公館只爲打破了壼瓶鬧得天翻地覆流水落花（今世之天翻地覆流水落花都由打破和平始）邦平夫婦聽着王嬷嬷的稟報覺得事有詫異趕向老母房裏探聽病人的動静（一静千古永無動期）揭開悵幔看時早已直僵僵躺着不動向那來的路上去了邦平埋怨着王嬷嬷道老太太的病勢怎會變得這麽快你也不早來説一聲王嬷嬷道老太太的病勢本不凶險自從薛家園裏鬧起甚麽仙水老太太巴不得病體便好吩咐我備着香燭元寳到妙嚴娘娘墳上去求仙水求了滿滿的一壼拍拍的一瓶（又是壼瓶作祟）恭恭敬敬捧到家裏老太太也不問冷的熱的清的渾的骨都都喝了一瓶又是一壼誰料睡到下半夜必列列的瀉個不止慌得我和小丫頭兩個把老太太捧上捧一半放工夫約莫瀉了三五十次瀉到今天清晨早已有氣無聲動撣不得我也　向太太那邊報信太太説今天大好日滿堂都是賓客你别把這没趣事稟告老爺待過了吉時再講太太這麽説我怎敢到老爺那邊來稟報邦平爲着花瓶裏閙出鬼怪胸中止没好氣偏偏又是瓶兒壼兒裏的仙水斷送了他娘的生命眼見床頭桌子上還閣着一把茶壼一個玻璃空瓶瓶裏還留着餘瀝又渾濁又齷齪和陰溝洞裏的泥水一般邦平恨恨道這算甚麽仙水簡直是個毒藥生生的把娘毒死了（醉人也有醒語）嘴裏説時準備拉着玻璃瓶向地上摜個粉碎（一瓶方才打破一瓶又將摜碎） 
[餘潘] [  作民]  
　　花而常好月而常圓人而常壽則有何足稱所以難能而可貴者正以其不常好不常圓不常壽耳 
　　人之痛苦疾病雖至親如父母至愛如妻子不能分其萬一所堪用以自慰者惟一顆心耳 
 
 

Page 15

 
 
   
 
 

Page 16

 
 
   
 
 

Page 17

 
 
常識 
本增刋三次修正投稿簡則 
（一）投稿本增刊者其材料除衛生道德法制經濟四項外特增雜錄一項仍以有關常識者爲限其有語涉攻訐個人者恕不登載（一）投稿者篇末須開明姓名曁詳細地址最好黏一名片每句請自加單圈若篇幅過長及繕寫潦草字跡不易辨認者佳構亦從割愛 
（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本館取酬其取酬時之署名蓋章須與投稿時同（一）投稿者如不願取酬或不願將所署之名發表者請於原稿註明附函恕不作答（一）投稿登載時本增刊得酌量增删其字句（一）投稿不登載者原稿恕不發還 
常評 
[法與非法] [  箴]  
　　法與非法當質諸多數人之公論非可决於少數人之私見也 
　　本非法也而僞託於法以自便其失也詐本非非法也而别求一法以自便其失也愚均之法其所法非公論之所謂法也於是歎法治之難 
　　夫法者道德之保障也我國人之道德方日益墮落更安有所謂保障道德之法道德之要點在有諸已而後求諸人無諸已而後非諸人今則求諸人者往往無諸已而非諸人者往往有諸已雖有熱心救國之志士將何地以救之 
衛生 
[肺癆病中之静飬（中）] [  鳳賓]  
　　人逢休息則全體舒泰其肺臓亦可較健但各人反應不同抵抗力亦有强弱故於完全休息之應否强迫與應否延長殊未便膠柱鼓瑟宜就個人的狀况面規定之固非具體的計畫所可賅括也 
　　精神與心思之静飬亦爲重要蓋過於操勞則抵抗力缺乏最易釀成癆症癆者勞也旣得癆矣即宜戒勞勞心與勞力之事在常人可勝任者而在已患癆瘵之人均宜戒除如求學經商等事在在耗費精神此時俱應中輟暫停職務至若偶作家信或臨帖學畫不須大費腦力者可量力爲之但時間不宜過長 
　　癆症中最忌心思周密慮前顧後使腦中乏休息病必因而轉深故肺癆病瘵養院中每有規定時刻專心静養不發片言病人雖衆而寂無聲響者當例以每日下午二時至四時爲寂静時間病者此際或緘默不作一言定心静養或倦眼惺忪藉小睡而精神安頓皆有益者也 
國民常識 
[關於强種所應研究之事項] [  白門沈梅清] 　　 
　　强國必先强種然强種所欲研究之事項又至夥今就其切實易行者分述於左 
　　一酒後不宜交合男子之精蟲入於子宫内營受精作用男子酒後精蟲鼓舞力量益大斯時受精生子必多狂癎兇暴者宜愼之 
　　（二）未交合以前所當注意者未交合以前女子固須滌净其下體男子亦然因龜頭上常有少量黄色黏性液體分泌而出若不　去則生子女每有疥癬癩瘡諸惡疾 
　　（三）交合時所當注意者枕席間須曲意綢繆所生子女天資乃能靈敏精神乃能活潑俗謂私生子多聰頴是其明證又宜從容談笑否則生子或有啞子云 
　　（四）月經未退盡時不宜交合女子月經退盡後二三日方可交合否則不但女子易患經閉血崩諸症即子女産出面目旣粗俗可憎腦筋又呆笨可憫蓋女子行經時正濁氣下降也 
　　（五）交合時心理之妙用男女交合時宜各以欲産一佳兒爲目的則子女生出雖不必佳亦不致過劣相傳史可法之父見國勢衰微中心如焚乃朝衣朝冠焚香危坐默禱欲爲國家造一干城以振綱紀後一索得男即史公可法也此事雖莫須有要之心理妙用亦不可缺耳 
　　六停止交合時期受胎二月以後即當停止交合以防流産（即小産）難産諸弊産後四十日後方可交合否則産婦各部尚未復原遽行運動恐易染他疾也 
　　七男子宜絶足花叢枇杷花下不第冶色戕身且梅毒易染不幸而遺害及其子女悔何及矣（如能禁絶烟酒諸惡嗜好尤妙） 
　　以上乃參合中西兩種學説撰成海内生理學家幸有以教之（不受酬） 
道德叢話 
[西方格言（一二七）] [  謝介子選譯]  
　　長非永之謂（德意志諺） 
　　喜爲愛之母（英吉利諺） 
　　各種辯論皆由是非而來（江蘭西諺） 
　　君鏡能告君以人所不欲之事（英吉利諺） 
　　重大之機會當愼乘之（茁律顚）（Ｄｒｔｄｅｎ） 
　　惟大人始處奴隸與自由之境皆能泰然（柏拉圖）（Ｐｌａｔｏ） 
　　（否）字用得其時誠爲一佳妙之答語（丹麥諺） 
　　高以下基（英吉利諺） 
　　惡消息之旅行最速（意大利諺） 
　　最後能得斯不爲失（英吉利諺） 
家庭常識 
[我對於小家庭組織之商榷] [  楓隱]  
　　小家庭之組織有三善焉（一）對於爲父母與爲子者各尊重其獨立不使有互相依賴之心（二）使爲父母與爲子者各减輕其負擔（三）减小姑媳妯娌嫂與小姑間許多無謂之衝突雖然現在社會制度未改革飬老與看護病人等無公共之完善機關行此制度有當商榷之處因就鄙見所及條列如 
 
 

Page 18

 
 
 
左 
　　一父母年老有病而祇有一子者爲子者不得與父母分居　　 
　　一父母年老有病而有數子者宜有一子與父母同居餘子則爲經濟上之協助 
　　一父母雖無病然因年老能力不足自贍者其子雖可分居亦宜爲經濟上之協助 
　　一父母雖年老而能力尚足自贍者其子儘可分居 
　　一爲子者對於父母爲經濟上之協助時以足敷父母之衣食住爲限爲父母者不可苛求 
　　一父母能力足以自贍而有餘苟其子因年輕能力未克完全自立者雖可令其分居父母亦宜予以經濟上之協助但不可過多長其依賴之心 
　　一父母略有遺産者於其子分居時可斥一小部分於其子使爲獨立之基礎餘則俟父母没後或仍傳於其子或捐入公益團體悉視父母之遺囑爲斷無遺囑者一律歸入公益團體 
　　一有遺産而無子生前并未立有嗣子者身没後縱可立繼然遺産宜歸公益團體以杜掗繼争産之弊（乙種酬） 
科學常識 
[人體之電阻力] [  胡桐]  
　　人體電阻力（Ｒｅｓｉｓｔａｕｃｅ）强弱常視皮膚濕燥而不同當冬季極乾燥時約高至一萬（阿姆）（１００００Ｏｈｍｓ）倘在夏季汗出濕潤時有少至三百阿姆者由美國之電氣死刑研究所得人體電阻力之平均數約二千五百阿姆（２５００Ｏｈｍｓ）左右以三千華而刺（３０００Ｖｏｌｔｓ）之交流電由被刑者之首部通過脊骨登時斃命按安培（Ａｌｎｐｅｒｅ）‖華而刺（Ｖｏｌｔｓ）｜電電阻方（Ｏｈｍ）之電學公式計之所過之電量僅１·２安培苟以二安培之電量通過人體則未有不死者矣夫電流之所以能使人瞬息致死者以其通過人體時同時起二作用焉能生機械的運動使人體神經痲痺并起電解化學（Ｅｌｅｃｔｒｏｌｙｓｉｓ）作用使體内之細胞燃燒而蛋白質及血液因亦忽然缺乏之故依現今實騐直流電氣（ＤirectＣurrent）通過人體時接觸部份感有極高之熱度并劇痛如刀割交流電氣（ＡｌｔｅｒｎａｔｉｎｇＣｕｌｒｅｎｔ）則僅能使人起痙孿耳有以脱司賴變壓器（ＴｏｓｌａＴｒａｎｓｆｏｒｍｃｒ）所生之二次變壓計有每秒鐘換向三十萬次（３０００００Ａｌｔｅｒｎａｔｉｎｓ）電壓（ＥｌｏｃｔｒｉｃａｌＭｏｔｉｖｃ）七萬華而刺（７００００Ｖｏｌｔｓ）之交流電氣通過人體而無害云蓋迅速換向之電流僅流過表面不入體内故耳 
按通常電燈所用之電流多爲二百二十華面刺者（２２０Ｖolts）以人體最低之電阻力計之所過之電量猶不及一安培故若偶然在人體通過時尚無致命之虞也如在上海者爲交流電故危險更少（不受酬） 
雜錄 
[什麽呌做意見] [  蔡行素]  
什麽呌做意見有了意見是怎樣没有意見是怎樣意是心裏的念頭見是獨到的見地有了意就是作事的動機有了見纔可向善的方面做去草呀木頭呀泥土沙石呀那種東西都没有意所以除了被動永遠没有自已的動作瞎子不會見近視眼雖是有見却見得不遠所以時常弄錯吾們做事第一是要有意第二是要有見上面説過没有意就没有動作但是僅憑自已的意不瞻前不顧後不拿從前的經驗近今的事實來參考參考比較比較就是有了意有了動作恐怕得不到效果就是得到些微的效果恐怕所得不多這就是事前没有見到的緣故假使事前有了定見是已把一事的是非利害前因後果細細籌度决定如何做法那麽做起事來有了把握就可望得到效果并且可望多得一些但是這也是有能一定的因爲一個人的意恐怕想得不透一個人的見恐怕見得不眞見得不遠不如处已有了意有了見没有動作之前再請教别人的意别人的見做個他山之石參互考安了一回如果别人的意比我的意好或是别人的見比我的見眞比我的見遠那就不妨犠牲我的意我的見去服從别人的意别人的見這並不是呌做委屈譬如瞎子有了相近視眼有了眼鏡豈不是於我很有便利嗎 
　　可惜近人但有自已的意見不願聽受他人的意見或竟自已没有一定的意見一味反對他人他人以爲是我以爲非他人以爲非我以爲是這種偏頗的意見並非聖經所謂正心誠意的意也非古人所謂眞知灼見的見這是一種为能容人的意氣這是一種惟我獨尊的私見天天與人争意氣閙私見没有一毫誠意一點眞見發表出來中國的國事那還弄得好麽（乙種酬） 
識字捷法 
[應用字] [  濟滄]  
　　灰　死餘燼也篆作灵从火从又又手也火旣滅可以執持　又石經燃燒後曰石灰俗作灰非 
　　焚　燒宿艸以田獵也从火林引申爲一切燃燒之稱光　明也本作灮儿古文人字从火在人上火高舉則所照者遠光明意也又榮耀又滑澤 
燐　化學原質之一今多取之於動物骨髓之中本作　炎狀其光熖舛狀其散著無定之形舊説謂兵死及牛馬之血爲燐入夜發現綠色之熖謂之鬼火皆未明科學原理所致 
　　炙　炮肉也篆文作炙从肉在火上又親炙成親近義熒屋下燈燭之光从焱一焱火華也从三火音　一俗作冪又眼眩曰熒 
　　赫火赤貎赤篆作炎从大从火會意此以二赤故謂之赫又明盛也又威顯也 
　　夾　持也从大挾二人大篆作大象人之一首兩臂及兩　形凡左右有相持者皆謂之夾 
 
