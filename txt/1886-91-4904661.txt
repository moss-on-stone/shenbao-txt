# 1886 - 91 - 4904661

 

Page 1

 
 
[出售乙酉年各省闈墨預啓] [  點石齋主人啓]  
　　制藝隨風氣爲轉移故每届一科必有一科傑作本齋羅致得乙酉年十八省前列闈墨二百五十餘首後附試帖用石板印成字形較他書加大數倍一頁兩篇便於選讀出書在卽價目極亷先此布知 
[七十一號畫報出售] [  申報舘主人啓]  
　　有友人從廣東歸携有馮軍門子材小影軍門諒山之捷中外震其聲威此圖卽督戰時情景草屨粗服玉立挺身本齋列入此次七十一號盡報　海内君子同深瞻仰淞隱漫錄圖説一則仍附畫報之末准於二十六日出售此布 
[論厦門洋藥局虧折事]  
　　洋藥自加捐以來走私之弊防不勝防辦理者眉山蹙損難期振作本館於初創加捐之議時曾兩著論説一謂烟税旣加吸烟之患可以不禁而自絶一謂辦理之法不若責成税務司最爲簡要乃以衆論不同辦理者紛紛擾擾各處不一或爲官辦或爲商辦官辦者因巡丁捕役爲費不支而委於商商辦者因漏私過多遂至虧折昨有厦地來函謂該處洋藥税務毫無起色巡哨者非自己走私卽得錢賣放所派各行門首查緝之巡丁亦皆通同作獘以致承辦者不及三月巳虧折一萬數千餘兩諸有股者因亦不復如從前之踴躍吾思緝私土之法本館前論亦已詳明厥後走私者日多各處報章紛紛相告非獨厦門一處爲然苟有一知半解莫不充暢其説以備當局之採擇至於今日亦幾罄南山之竹盡毛穎之鋒矣乃昨有友人過齋見訪余知其留心時務者延於座而問之曰設關收税所以裕國課也洋藥增税雖非專爲國課然於國課亦不無小補今漏巵日甚子亦有術以彌之乎友曰有之設局於中外通商之口内地出土之處收足捐税盖以印花使之各處售運無所阻碍則走私者絶跡矣查部定章程大土每百斤輸銀八十六兩川土西土每百斤輸銀四十三兩一經通商口岸報捐其餘落地厘金皆予裁併亦卽此意惟洋關與商辦有不同耳今若欲彌私土之患取此足矣夫商辦之舉本非盡善特行之旣久一時亦不能遽返夫關税國家之利也利豈厭其多哉今商辦之法舉洋藥之捐包之於商人如一月之中有洋藥六百箱商人則認繳銀五萬一千六百兩盈卽爲商人之利絀則取足於商人國家不出一謀而月可得五萬餘之銀其法似爲簡便然商董之所以承此者爲利耳彼得一箱之餘卽國家少一箱之款國家何爲而讓此銀於商董且彼苟有盈餘則亦己矣設不幸而虧折則不及數月資本己罄商董無以爲償國家将何所責是商之盈絀皆足爲國課之蠧豈得爲計之善者乃厦門廣東甯波等處皆行此法承辦者無不苦谥虧折而思變計而欲事更張則又以初創之際不知費幾番籌畫今日雖失於東隅日後或可望桑榆之收若一朝盡棄前功殊屬可惜故雖有虧折尚思維持然不籌良法豈能歴久去緝私之法掃除一切責成洋關是爲上策設局於要區使私土不能偷越是爲中策嚴偷漏之罰增巡丁之數是爲下策今上策旣作罷論若中策亦不見施行不将出於下策乎查禁煙定章設局招丁到處邏巡有緝獲者則立将私土充公又提取若干爲犒賞之費以爲巡丁緝私必益形嚴密乃雖有如許之巡丁捕役而一年之中一月之中緝獲之私土總有數起其偷漏者賣放者尚不知凡幾盖雖由商人之貪利取巧實亦由於巡丁之不力也聞局中巡勇頭目大半皆有股份似巡丁必不再能作弊乃利之所在人所共貪巡丁之弊如鬼如蜮不能測度蓋緝私之犒賞雖多而終不及賣放之所得多也吾思中國私鹽之禁綦嚴而私梟每形猖瘚今洋藥之弊亦若是是私鹽之後又多一私土之梟矣聞前者某處因走私破露遂戕殺巡丁與私梟拒捕事同一轍民間不且多事乎夫國家增洋藥之税欲除痼疾而裕餉源也商董承辦其事欲於此稍沾餘利也乃國家有增税之名而無增税之寔商董圖利反致貲本有虧是上無益於國下無益于商以利源而成漏巵曷不姑取中策而試之余曰洵如子言是私土不禁而自禁關税不增而自增矣請錄之以告天下何如客旣退遂誌之 
[諭旨恭錄]  
　　二月二十六日奉上諭朕此次恭奉慈禧端佑康頤昭豫荘誠皇太后祗謁東陵所有經行道路着派出之管道大臣及直隷總督督飭各該員弁兵丁嚴行稽察遇有隨扈員役以及太監人等車馬踐踏並沿途藉差騷擾勒索等事卽着該管大臣及該督等查拿叅辦至辦道各員如有草率偷减修墊不平藉口車馬踐踏希圖卸責情弊亦着該督嚴查叅辦欽此同日奉旨稽察鑲黄旗漢軍旂務着扎拉豐阿去欽此同日奉旨稽察正黄旗漢軍旗務着慶祥去欽此同日奉上諭此次各直省駐防繙譯鄉試舉人考列二等之李廣樟等八名三等之崇齡等九名均着一體會試欽此 
[本舘接奉電音]  
　　昨日下午二點鐘時本館駐京訪事人由電飛傳本月初二三日諭旨四道敬謹譯登○三月初二三日奉上諭額勒和布閻敬銘張之萬許庚身孫毓汶均着賞穿黄馬褂欽此同日奉上諭連日恭請慈禧端佑康頤昭豫荘誠皇太后及御營請轎之鑾儀衛校尉着加恩每名賞給一兩重銀牌一個由廣儲司給發欽此同日奉旨此次經行燕郊白澗桃花寺隆福寺等四處行宿守護千總委千總把總外委兵丁等均着加恩賞給半月錢粮欽此同日奉上諭恩承等奏惇親王嫡福晋薨逝應否賞假及各處印鑰應否派署各摺片惇親王派令留京辦事責任綦重着自三月初七日起照例賞假現仍照常入值每日申刻散值母庸在内值宿所有印鑰仍着惇親王暫行佩帶欽此 
[鑄炮述聞]  
　　德國克虜伯砲廠現爲意大利國造大砲四尊每尊重一百廿墩放砲之時應用火藥六百磅其彈約重一墩可打十五里路之遠其第一尊業将竣工待試演後運回意國凡經過鐵路須将橋梁加工修固始可載砲以過則砲之重大可想見矣 
[派弁赴印]  
　　日本西字報云日廷曾商之印度總督請派日本兵官三人至印度察看印兵駐紥之處請决可否印督允之日本卽派兵官三人前往并有醫生一名隨之而去藉以考察地氣疾病云 
[孝廉補覆]  
　　各直省舉人於二月二十三日在保和殿補行覆試禮部堂官於中左門下點名給卷欽派稽察之明護軍統領則在門内守護定章每十人爲一牌魚貫而入計覆試者共三百五十餘人至戌初卷始交齊監試 
 
 

Page 2

 
 
王大臣每十卷一封齎送内廷以備欽派閲卷大臣公閲擬定等第進呈御覽其文題故有物必有則詩題賦得晨色奏景風得晨字五言八韻 
[泖濵雙鯉]  
　　華亭縣吳仲英明府由滬上謁見新道憲回松拿得一江湖賣解者云是打毁教堂之首犯略訊數言卽飭釘鐐收禁○西門外嶽廟内有枯樹一株百年物也住持道士欲鋸去舊柯另栽新植木工方以斧斤從事旁有走方醫生勸令勿爾言未畢噴血而斃其下人咸謂樹　爲崇然不過道士而反禍勸者豈鬼神之夢夢較人爲更甚耶○燈節巳過好事者餘興未闌復在東門外一帶爭賽花燈并聞洙涇因觀燈啓釁以尖刀剌死一人想一經涉訟不能免於論抵矣 
[金陵火警]  
　　城北義成巷某宅以午炊遺火於灶竟兆焚如其隣居係同牆共橈者僅一孀婦見火起欲爲宋伯姬之殉救火者掖之出宅遂同歸於盡後聞孀婦自慰云未亡人以此十數椽心勞力瘁已非一日今旣同紙灰飛作白蝴蝶則波瀾誓不起妾心古井水未亡人從此可無顧慮矣越　日逕　被入清節堂 
[蔬通仕途]  
　　聞蘇臬憲刻将蘇省之實缺州縣佐雜中有巳四叅限滿者立卽撤任一面查取職名咨部亦疏通仕途之一法世屈指二十年來未見此舉袞袞諸公其将何所歸咎耶 
[鶴市新燄]  
　　三節祀厲向惟府縣城隍神入壇近則巡撫兩司織造糧道總捕督糧大小各衙門書役均興高采烈各自派定一神造出督祭陪祭名目其小財帛則派爲陰理間届期紙糊錦叚冥鏹以爲解銀入壇放給厲鬼種種可笑奚啻痴人説夢而浮華浪子又鮮衣駿馬恬不知恥且敢假竊名器翎頂輝煌此等澆風陋習前裕魯山先生巡撫江蘇時曾嚴加禁革近年譚序帥尚置諸從俗從宜不論不議之列現朱竹石廉訪稔知痛惡飭派幹員於清明日在各城門攔哉各神會不准出城惟容一府三縣城隍神至虎阜厲壇以循典制不惡而嚴誠善政也○春寒料峭花信較遲日來乍雨片晴和風漸煽水仙梅萼纔報闌珊而桃杏玉蘭紫荆海棠各卉如奉金輪之勅爭吐奇葩行見名園競啓踏青綺侣慘　詞宗将有聨袂芳塵賞大塊之文章尋陽春之烟景者己○胥門外萬盛錢店被劫之案馬漁珊明府認眞緝捕懸賞購拿獲到董大高等首從若干名日前業己過司卽日解院加勘聞卽請令正法云 
[求免刑誅]  
　　丹徒縣鄉民閧閙之案撫憲曾委汪耕餘觀察帶勇前往查辦兹悉該處鄉民均已陸續完賦地方安堵無驚汪觀察回省時帶回肇事者十七人隨禀見中丞復陳一切中丞擬将爲首者正法一二名以爲聚衆抗粮者警現常鎭追亦晉省禀見據云竭力求寛未識能否仁施法外也 
[日東零拾]  
　　日本報云向來信資每件重二錢以内者收金二分過此則再加二分今由遞信省改章每信重二錢有仍取二分多則三分不日卽有三分印紙頒出矣○日廷新　旣紥北京全權大臣鹽田君定期二月廿四日挈帶宫崎過元兩書記取道申江然後北上其駐紥香港領事兩貞助君日廷飭其且緩夾華先至四班牙國所屬南洋諸島察看商倩云○日廷此次罷去京内各官不下五千員其中得以自給者約十之二三餘均貧困難堪卽各鄉之在京傭工者合計男女不下一二萬人今皆因主人被黜覓食無方情形尤爲慘苦云○日本向設商務委員于海參嵅今日廷以該埠貿易日盛擬添設總領事以　保護云○前任長崎理事余太守在任五六年政聲頗著外交尤極留心去年回粤守制今已殷滿張香帥奏派巡視南洋各島一俟巡畢卽赴舊金山總領事之任云○日本西字報云西歴正月廿五日華盛頓城來電稱美國駐韓欽差久未簡放現總統巳派巴岡君爲欽差兼總領事大約卽可到韓矣又云中國星使己抵巴黎於二月初六日謁見法皇優禮有加并謂兩國已和好如初今後須派使臣長駐中國中國亦當派使臣長駐敝都云云 
[失孩彚誌]  
　　二月中旬某日黄昏時揚州運司東圈門胡公館對門剃頭店隔壁某巷内薛姓失一女孩年十四歲小字香林父母痛失掌珠昕宵啜泣遍出招帖影響毫無○劉四者以船爲生終歲浮家泛宅上月二十六日上午泊舟鈔關門外其子馬扣子偶在江于戯耍頓被匪人拐去 
[示期閲操]  
　　揚州營每逢春令例必排日會操今歲又逢大閲之年故各弁兵操演尤無虚日城守營徐守戎更出示曉諭分别日期閲看各技其略云每逢一日期在内箭道閲視額外世職儘先人員步箭逢十日期在城外大教塲閲視弁兵步箭逢四在南門大汪閲視洋鎗打靶逢七在二　廟後閲視洋鎗陣式至籐牌各技俟另行示期閲看似此留心戎政訓練精良虎𧴀熊羆不得讓古人專美矣 
[營口叢談]  
　　牛庄巡檢郭雅泉分司經道憲委令散賑計軍憲慶軍門撥助千金道憲亦捐廉五百金撥存廣聚局上月十六日分司定期散放不料廣聚局被防守禦逼荒封閉所存賑欵盡數無着道憲聞而駭然立札廳尊查辦馬司馬急命駕赴牛庄面見防守禦請挪出賑欵散放以救飢民諒防守禦必能允如所請然事延數日枉死城中已添餓鬼無數矣○關東前有匪人創爲學好教蠱惑鄉愚旋被徐璵齋大令捕獲爲首之王姓就地正法此風乃絶至去年又有李姓尤而效之奸淫欺騙無惡不爲被其害者指不勝屈經人控諸巡政廳郭二尹閲詞大發雷霆立飭拘李李己聞信脱逃遂拘其徒兩人到案二尹初擬斃諸杖下後見首惡尚未就擒因飭暫行監禁○日前上海頭船駛至装有大米若干米價爲之稍抑其由營装至上海之貨惟繭絲甚多上月二十日太古洋行之芝罘輪船開放上海攬載滿船○西忘八街龜子大老田者一妻一妾均作倚門賣笑生涯其住屋租自李家李爲登徒子一流人言定常年不納房租惟令牀頭人作夜度娘以償其值日前田欲效鶯之遷喬李不允控之廳署廳尊将李申飭而令田曳尾他去免致轇　不清 
[牛庄官報]  
　　新任海城縣奭召南剌史於二月初十日到城旋涓吉十六日吉時接印翌日親赴道轅禀到○前報列奉軍統領兼全營翼長左軍門寳貴人都覲見兹得京中來電云軍門引見已畢不日将偕欽差大臣督辦關外三省防務事宜穆軍憲圖善出京大約桃花初放時節鉞可臨防次矣○奉天府府丞朱少京兆丁艱卸任奉太夫人靈柩回籍於上月十四日到營暫借轉運局後恒泰棧爲行轅道廳及各委員各營員弁均素服詣吊奉軍中營更派兵四十名爲之守護 
[漢水錦鱗]  
　　漢口疉次得雨春泥滑滑每有行不得之歎然聞四鄉並未得雨穡事方興田家望澤頗切蒼蒼者尚其早沛甘霖耶○漢陽縣事務賤繁甲於他邑衙蠧舞獘亦甚於他邑近經道憲查知該縣衙蠧名楊祥者爲蠧役之冠隨卽提訊交差管押一面卽出示招告○漢口正街二十里綿長如帶去秋竣工後張司馬嚴禁大車行走免致損壞街道近因張　馬出缺載重車輛漸有入街者所望地方官傳諭車行重申禁令庶街道得以歴久不毁也 
[遴員佐治]  
　　英公堂會審委員羅少耕本守稟請道憲札委宋二尹莘樂在署帮審云云已列前報前日下午二尹升堂發落各案人咸謂其折獄有方秩然不紊云 
[京兆抵申]  
　　奉天府府丞朱少京兆之太夫人仙逝後少京兆扶柩回籍由營口取道申江昨日抵埠暫駐長發客棧其柩先盤至老闡 
 
 

Page 3

 
 
　 碼頭船上道廳縣各員咸往舟次致祭聞憲舟卽於日内啓行云 
[佛門被劫]  
　　釋子光大住持新北門内觀音閣素精醫術求治者屨常滿户外前晚三鼓時突有匪徒六七人奪門而入蜂擁上樓将光大及徒弟客師用繩捆縳隨卽翻箱倒篋飽掠一空僧竭力狂呌匪卽持刀恐嚇刃傷徒之左腿香工聞聲上樓探視匪黨早巳揚長而去事後查悉被劫洋銀六十五元錢三十餘千至昨晨光大投總巡局據情禀報叩請查緝以城廂嚴重之地鐘魚清淨之塲而該匪竟露刃劫財拒摥事主有緝捕之責者其咎尚可辭乎或曰是竊也非盜也僧足之傷實因扭賊不放情極所致耳是耶非耶非操管者所能目擊請還問之住待僧 
[新樣騙子]  
　　日前有蘇州人装束似傭人模樣手提竹籃内放紅蛋十二枚至二擺渡一帶人家妄言某老爺生子特送喜蛋到來設見其家人多則自言悞送卽行退出否則乘機行竊逃遁無蹤亂失去自鳴鐘香燭烟袋等物者共有數家輾轉傳之情形若一斯亦梁上君子之别開生面者也又有一西人偕一華人手持捐簿及名片在大馬路各店舖勸助賑捐簿上註明某舖助銀幾兩某舖助洋幾元至某醫生處醫生曰久聞各處賑所皆不出外寫捐卽欲叩户勸輸亦必於申報中先登告白爾等旣言某舖已助若干容我前往詢明如果屬實我亦願步後塵中西人皆曰可惟我等尚須至别家勸捐再來候示可也後竟不知所終 
[僞盜案結]  
　　聨發焑膏鋪一案所登藍張氏之母張楊氏實係該氏之祖母抱呈吳錦梅實係張楊氏之女婿莫邑尊飭仵騐明張楊氏並無傷痕着投會審公堂候訊二人延不投到前日晚堂羅太守飭傳集訊藍照南偕長侄媳藍楊氏各執如前藍張氏仍稱被誣且云小婦人亦失物甚多太守問吳曰張楊氏装傷控縣是否由爾唆使吳稱小的係蘇州人向習操舟不敢多事實因妻母張楊氏被藍照南等毆傷三處年老龍鍾不堪受苦遂投縣訴請伸寃至内侄女幼喪父母由小的撫養成人後卽主婚遣嫁未滿一載内侄婿藍逸亭卽因病身亡内侄女時被同族欺凌小的亦受累不淺今之枝節小的並未得知直至内侄女到案始據妻母言及情由照南又稱種種轇轕皆吳主謀太守命吳将實情照供吳稱小的所供皆是實情太守屢喝笞責吳矢口不移惟稱任憑公斷太守問藍張氏意欲何爲該氏答稱旣爲藍家之人情願守節照南又稱苟能守節最佳請斷令一同回粤該氏稱不願回粤在滬且若是至粤則更不堪矣今願削髮入空門太守謂視爾非守節之人姑准爾住在母屬何如該氏稱謹遵斷太守又向吳曰該氏祖母年老免其到案爾可代爲具領轉交其祖母任憑轉嫁吳稱如是情形無顔代領太守飭該氏具不願歸粤願從祖母切結當堂畫押所有起案各贓交照南具領該氏所有之物着照南繳候給還一面再傅張楊氏具領孫女昨晨由差傳到堅稱遭毆受傷且孫女被誣叩求伸雪太守一再開導氏始遵斷而退 
[雉經遇救]  
　　前晚十點鐘時有一三十餘歲之人在大東門外壩基橋挽凉棚上自縊路人瞥見狂呼各鋪中人聞聲齊出撫之體尚未氷急爲解下救甦詢其緣故其人口不能開後知照十六舖地甲前來扶之而去 
[闊賊]  
　　積竊張志誠者年絢四十許繞頰鬑　頭戴紅結瓜皮帽身穿簇新天縀對襟褂藍呢袍子足穿厚底京鞋昻昻然步行租界中假装闊老模樣人皆見之不以爲意也前日潛携自鳴鐘一架向小東門外質鋪押錢適英包探夥因事至此見兩扣住旋交法包探夥阿全送入捕房搜出押票九張眼鏡一副昨晨翁太守臨捕房時包探将張及物送案太守向之詰訊據供家在奉賢南橋鎭數年前偶然行竊被獲責懲今己改過在鄉行醫前由南橋天主堂龍神父給我自　鐘一架並不值錢　　　　變錢　夥謂　竊來将我拘案太守問爾於何曰來滬住居何處本年來過幾次各票所　何物從何得來張稱本年共來三次初次是正月十五日來十八日回夫第二次二月初二三日來初七八日回去現於初一日來來時成住董家渡同豐客棧或住南市朱姓船主家質票係珠皮褂布衫褲風兠棉褲鞋子等連搜出之眼鏡均是巳物太守問眼鏡是老花抑平光張供是起花太守謂此乃平光爾自己之物豈有不知之理况爾稱第二次於初七八日回去現有二月初十日押票明係游供飭先掌　張始供從南橋攤上竊來太守着暫爲管押候吊到各贓再行核辦嘻今之人見衣衫藍縷者則鄙薄之見被服輝煌者則趨奉之若張者宜其到處　　尊爲上客矣奈何竟身陷縲　辱在泥塗耶哈哈 
[盜犯擲包]  
　　前晚縣署捕夥在小東門内追一盜犯該犯逃出城門至法租界西捕見之帮同追赶該犯隋急擲下小包一個舍命狂奔旋被逸去西捕将包送入小東門外捕房轉解法大馬路捕房捕頭打開查看内有新染元布一疋田契兩張糧串數紙借據兩紙一洋五十元一錢一百千隨着今日齎送公堂 
[英界公堂瑣案]  
　　粤妓陳有才泥首呼寃羅太守詰訊之下該妓訴稱在鴇婦陳阿鳳處爲娼已有年所今　從良被鴇掯阻爲此乘間投案乞求施恩太守飭暫發官媒俟差傳該鴇到案訊供核辦○吳阿山訴稱有人闖門圖竊扭獲交捕送案請懲李慶木供鹽城縣人向爲幕友今因失就來滬尋親未遇不敢圖竊今旣到案乞求遞解回籍則戴德不淺矣羅太守准如所請諭俟備文送縣遞籍○公平洋行以陳阿桂用空所收房租及佔屋不讓控請免追欠欵押令遷移羅太守讯供之餘陳不遵斷反肆咆哮太守大怒喝令　責押遷此事在數日以前本舘曾登報讀非陳母某氏遞禀釐稱刻已遷移請釋兒子太守飭差往查屬實隨飭将陳帶案謂本府一再開道爾竟不知好歹胆敢咆哮公堂足見爾平日在外兇横隨判枷號三日發新　地方示衆陳稱小的實因受虧太多是以忿忿太守謂前案早結今公平行被爾欠洋百餘元願作罷論祇要爾搬讓尚言受虧乎陳俯首無言太守飭差帶出○施春芳訴稱小的在桂芳閣茶寮爲夥被孩子行竊銅盆兩只獲住人贓盛請知係積竊張二指使交捕後復将張獲到今蒙送案請爲究辦葛巧雲供江北人年十三歲家中尚有父母此次行竊實張所便張供前曾犯竊業己改過自新不敢指使孩子犯事羅太守判張責二百板葛押俟父母來案具領管束贓交施領○劉許氏訴稱小婦人開設飯店家中祗留幼女守門日前劉阿金向我女冒取棉被一條樹柴六担及小婦人回家知悉卽託訪查今得遇見稱巳變賣得洋一元五角早經花費一空爲特交捕送案劉供小的與該氏之夫爲友因有急需商借變價一時無力歸償羅太守押令劉繳洋一元五角給償該氏延于責比○二百九十一號華捕禀稱昨見楊阿福沿途使酒滋擾喝令歸家竟被毆傷頭面楊供實因酒醉叩乞施恩羅太守判掌頰二十下以儆○包探張阿五禀稱前有西人扭楊阿多至捕房據言竊取鐵斤今将人贓解案西人則並未投質楊供小的爲小工度日碎鐵從浦灘拾來不敢行竊羅太守商之佩副領事以原告旣未投案且贓甚細微可母庸議卽将楊開釋贓交捕房帶回 
[招認屍身]  
　　保安堂來信云頭圖地保來報鐵馬路天后宫前灘上有男浮屍一具面目腐壞不可辨認年約三十餘歲身穿洋布長衫實行洋綢領衣藍套褲領衣袋内有經摺一个並當票六張摺上寫有市錢若于併錢若干字樣如有親族來堂認領可也該屍於初二日收殮 
[上海四馬路文報局協賑公所嚴佑翁山東來函]  
　　竹坪少欽秋坪心如善長大人閣下初六十六奉上元號二號信並電信諒蒙垂鑒辰維籌祉綏暢至以爲頌齊東一縣需四萬餘金青濵蒲三屬亦須四萬隨帶之欵萬不敷用此外高苑最苦全境被水至今二百餘村盡在水中户口九萬餘口亦非四萬餘金不可博興鄒平章邱次之齊青蒲濵三月二十邊可以蕆事事竣不能束手靜候如南中無欵接濟卽束装南旋設或有欵祈速爲電示爲禱專此佈逹敬請台安[  愚弟嚴作霖頓首二月廿一日第三號]  
 
 

Page 4

 
 
　　霧裏看花客今年人日五十四生辰祝嘏之詩旣富且美首倡者爲高昌寒食生諸賢均和元韵予亦效顰惟遠客　南與聞最後明日遲 
[花爲客補侑一觴可乎]  
　　屠蘇剛勸醉金厄春酒旋賡介壽詩六九寒消遐算合半千名重遠人知草堂清議文無諱火棗天因事豈黄客有誰從蟾窟策靈虬漫向仙家作蹇脩一律遲韻指此喜看射潮弧矢設靈辰高會祝昌辭○四十生朝自述勞燕東西歲歲忙四旬初度又他鄉敢云不惑行惟素轉爲無聞拙幸藏秃管一枝花夢斷軟塵十丈草鞋香當年期望親朋厚席帽於今老大傷不許孤兒讀父書傷心萬卷劫灰餘傳家清白無長物瑣尾流離有敝廬尚可補苴巢未覆翻令塗地計全疎他年八口皋橋畔誰累梁鴻賃廡居鴻雪天南歲又闌十年水宿更風餐寸陰來路消磨易尺地豪門位置難比似肉甘人肯説要論錢值客何安平生第一求温飽敢爲無魚鋏尚彈頭斑面瘦可憐生半榻茶烟萬事輕貧賴妻賢兒女福出忘家累友朋情陣鴉暮合愁如敵意馬宵馳夢不成恰好介眉春酒熟杏花紅處計歸程甲戌二月中浣北平廳濤軒主人耀卿楊同炳稿於臺江舘次 
[贈琴舫詞史卽希吟壇正和]  
　　年華自顧影鬖鬖記取相逢三月三憐我疎狂常縱酒累卿斟酌每装憨味十回處酸鹹别情到深時冷淡參卽使司空曾見慣也應春訊訪江南[  雙古罌齋主人稿]  
[浙省撫轅抄]  
　　二月廿五日正任乍理事廷禀見禀辭解茶菓銀兩赴都○廿六日孫壽彭禀奉飭知准加一級叩謝○廿七日西安縣善武康縣程俱禀見禀辭赴任○廿八日羅嘉穱禀知藩司委署武義縣禀安叩謝彭寶謙禀辭赴餘東關局差候補縣丞王家修交缷常山縣丞回省禀到禀謝海運保舉巡檢袁鎭嵩禀辭赴江厦釐局 
[蘇省撫轅抄]  
　　二月初一日藩轅牌示照得震澤縣知縣趙昌言病故遺缺查有截取知縣畢奉先堪以署理○初二日新授廣東連憲王毓澡辭行由滬赴湖北定於本月初四日起程候補知州錢純勳禀辭奉委卦寶山塘工差四品銜丁憂浙江候補知縣宗得福禀知昨日接辨蘇州電報局差河南候補知縣謝庭芝禀知交缷電報局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十二年二月二十六日京報全錄]  
　　宫門抄○諭旨四道錄前○教職單○黔撫潘奏爲追繳釐捐摺粤督張等奏海關解餉起程日期摺○疆撫劉奏報學政幕友名籍片○浙撫劉奏甄所各員片疆撫劉等奏報都統丁憂期摺○二月二十六日禮部宗人府欽天監正紅旗值日無引見怡王等各謝佩帶印鑰恩○延煦假滿請安○熱河道德克精額謝恩○朱琛由原籍回京請安○恩輝請假十五日○召見軍機德克精額○皇上明日卯初啓鑾○現換毡冠絨領珍珠毛褂白袖頭○光緒十二年二月分教職單教授山西朔平賈執鈞平定江西袁州習逢試臨江南康譚崙南昌四川叙州徐鼎元成都雲南蒙化劉本復臨安湖南永州高樹棣常德俱舉四川保甯劉藜綏定甲正諭山西遼州徐階平平陽河南息縣李濟川許州浙江定海徐濟川紹興江西清江周法鏞南昌湖南道州傳維　澧州綏甯李昇瀛長沙廣東海豐區敦敏廣州雲南保山何書元照通俱舉訓導直隷定興諸葛錫祜順天江蘇清河李家誥江甯四川蒲江龔永吉綏定俱歲直隷邯鄲徐元瑞永平順義張鴻猷河間江蘇海門張同福太倉如皋陶福保蘇州江西雩都黄傳椿撫州湖北建始張瑞霖黄州廣東豐順馮卓英廣州俱舉復諭順天甯河孟桂庭遵化廪山東日照袁啓咸濟南恩樂陵丁述曾登州舉湖北咸甯黄慈瑞安陸副復訓江蘇泰興吉榮桂陽州雲南龍陵李以荘臨安河陽戚勳雲南俱廪河南商城荆先儉開封舉雲南鄧川宋湛恩雲南附○○署貴州巡撫臣潘霨跪奏爲遵旨查明湘捐局三厘局費分别核實勒限追繳恭摺具陳仰祈聖鑒事竊臣前准軍機大臣字寄光緒十一年八月二十三日奉上諭李用清奏查出庫欵積弊三端請将局員等分别懲辦追繳並陳明湘　兩局積弊於捐務有碍等語等因欽此當經恭錄行查並飭将陳鴻賢派員看管提案訊供去後據善後總局詳稱遵卽督飭貴陽府提訊取供一面督飭委員檢齊全卷按照原奏逐一詳核如原奏陳鴻賢王彦於坐支局費外另開支册解薪水等費一欵查該捐局自同治八年開辦第一夘册内卽係於坐支局費外另行開支該革守等係屬沿章開報續經該總局遵飭查案詳覆奉准照舊章開銷在案至　奏三厘局費一欵内稱捐局局費關係在收解實銀數内提取七厘以三厘歸總局以四厘給分局嗣以七厘不敷局用再加三厘合成一分之數均以收解實銀核計陳鴻賢王彦乃以虚數浮開等語查湘捐局開支局費向係就到黔實銀核算其撥造軍火等項者不在此數今陳鴻賢任内共開報收捐銀七十三萬一千八百一十三兩零銷三厘銀二萬一千九百九十四兩零王彦任内共開報收捐銀四百二十四萬八百三十七兩零銷三厘銀一十二萬七千二百二十五兩零實係統收捐全數将撥造軍火等項未經到局之虚數一併牽算訊據陳鴻賢供稱王彦照收捐全數禀准在先該革員事同一律續奉批准並非有心浮開卷查亦尚無異惟此項三厘局費雖經前撫臣林肇元批准行局但批准成案並未分别虚實若併虚數開支爲數甚鉅早經該總局議詳更正有案應如原奏所稱陳鴻賢收捐解到實銀三十三萬三百餘兩祗應提三釐局費一萬五百餘兩王彦收捐解到實銀二百二十八萬九千四百餘兩祗　提三釐局費六萬八千六百餘兩庶與湘局向來章程相符又查陳鴻賢欠解捐尾實銀一千五百餘兩連經收施仕鈺及禹夢齡徐兆蘭曾森桂等各欵共應欠銀一萬五千二百餘兩核與原奏數目相符今照原奏以解到實銀提給三釐銀一萬五百九兩零兩抵外尚實欠銀四千七百四十八兩零八分六毫七絲王彦欠銀一十四萬三千六百餘兩内除經手各捐生共欠銀七萬二千八百餘兩已據按名册報經前署撫臣李用清分别叅追飭辦該故道尚欠銀七萬七百餘兩核與原奏數目相符今照原奏以解到實銀核給三釐銀六萬八千六百三十二兩兩抵外仍實欠銀二千零九十五七錢一分二釐陳鴻賢現已奉旨革職拿問共實欠銀四千七百四十八兩零應飭貴陽府勒限嚴追歸欵王彦欠銀二千餘兩應否咨行原籍一體看追候示遵辦其原奏徐兆蘭等三員以陳鴻賢禀請加給三釐局費通融開復並未繳有實銀一欵案查徐兆蘭曾森桂共欠銀二千二百二十六兩七錢禹夢齡欠銀六千四百四十二兩三錢四分先經奏請革職陳鴻賢於全數三釐項下劃抵禀請開復兹據陳鴻賢供稱禹夢齡實帮同陸續借過墊辦銀六千五百兩曾森桂徐兆蘭實帮同借過墊解銀一千五百兩是該員等欠項應仍歸入陳鴻賢項下清理應俟陳鴻賢欠項繳清後再行核辦等情詳覆前來臣覆核湘捐局所收捐項向有實解到局及撥造軍火等項之外具局費向有坐支七釐加給三釐之章惟局費向以解到實銀計數開支王彦乃以收捐全數請給三釐實屬浮冒陳鴻賢事同一律王彦禀准在先續奉批准雖非起意浮開亦難任其含混若准其照數提支三厘則該員等轉有盈餘照舊章提支三厘則該員等尚須補繳自應一律更正以昭核實現據該總局按照原奏核實抵算王彦實欠銀二千零九十五兩七錢二分二釐陳鴻賢實欠銀四千七百四十八兩八錢零六毫七絲王彦業經病故應請勅下安徽巡撫轉飭該故道原籍地方官着落該家屬照數賠繳以重公欵陳鴻賢業經革拿應卽勒限嚴追倘能依限完繳再行酌請恩施如再玩延卽行從嚴治罪至禹夢齡徐兆蘭曾森桂三員旣據該革員陳鴻賢供明帮借墊銀屬實己入該革員項下清理俟該革員欠項繳清後再行核辦除将該革員親供咨部查核外是否有當理合恭摺獲陳伏乞皇太后皇上聖鑒訓示　原奏積弊三端除此案外尚有黔局部飯一案現巳查明另摺具陳其曾彦銓一案應候咨調到黔再行清算辦理合併陳明謹奏軍機大臣奉旨覽奏均悉所有王彦欠欵着該署撫咨行安徽巡撫着追該家屬照數賠繳陳鴻賢欠欵着卽勒限嚴追母任延玩餘依議該部知道欽此○○兩廣總督臣張之洞廣東巡撫臣倪文蔚粤海關監督臣海緒跪奏爲粤海關籌解第四批京餉等銀委員起程日期恭摺具陳仰祈聖鑒事竊照光緒十一年分京餉户部奏撥粤海關税銀二十萬兩新增盈餘銀六萬兩限五月以前解到一半十二月初間全數解清又光緒元年間准户部咨各關應還閩省借款目光緒二年正月起在四成洋税項下每結提銀六千兩解部以抵閩省應解京餉又光緒十年十二月間接准部咨清單内開奏撥近畿防餉案内緣将粤海關四成洋税項下每年應解陜西軍餉銀十二萬兩自光緒十年閏五月起改解部庫應令解至十二月止光緒十一年仍令全數解部作爲近畿防餉之用又奏准擬加京官津貼案内粤海關應籌銀四萬兩自光緒九年爲始按年額解又造辦處米艇每年應解銀三萬兩内務府廣儲司公用每年額撥銀三十萬兩例分四季起解以上各欵銀兩均應赶解以濟要需查粤海關節次起解部庫各欵銀兩向由西商先行借墊勢難起解現銀光緒十年四月間奏准仍交商匯兑在案兹光緒十一年分第四批京餉等欵銀兩經向西商志成信銀號借銀二十四萬四千三百二十兩先行墊解隨後由税收歸還以資周轉據署廣東布政使蕭韶遴委候補同知祁兆熙試用縣丞慶濬候補鹽大使張晋善實領解光緒十一年分第四批京餉關税銀五萬兩另加平銀七百五十兩飯銀一千四百五十兩新增盈餘銀三萬兩另加平銀四百五十兩飯銀八百七十兩又抵還閩省京餉銀六千兩又部庫提還恊陜月餉銀一萬兩又協陜月餉改撥近畿防餉銀三萬兩京官津貼銀五千兩光緒二睛年分造辦處米艇銀三萬兩另加平銀四百五十兩新增歸公加平銀七百五十兩又光緒十一年冬季分廣儲司公用銀七萬五千兩另加平銀一千一百二十五兩新增歸公加平銀一千八百七十五兩拾費用項銀六百兩統共銀一十四萬四千三百二十兩飭令該委員等領齎匯單文批於光緒十一年十一月二十日起程附搭輪船由海道進京前赴户部内務府分别報到聽候飭傳交納以期妥速所有奉撥光緒十一年分京餉並例解公用各銀兩均巳依限解清其餘各項未解銀兩容冉赶緊籌畫批解以應要需除分咨查照兑收外臣等謹合詞恭摺具陳伏乞皇太后皇上聖鑒謹奏奉機大臣奉旨該衙門知道欽此○○剛毅片再各省學政到任應将閲卷幕友人數籍貫由督撫查明具奏兹查山西學政翰林院編修臣高夑曾於本年十月二十六日到任将閲卷幕友姓名藉貫造册咨送前來臣覆查該學政所延閲卷幕友並無山西本省之人理合照　清單恭呈御覽謹附片　明伏乞聖鑒謹奏軍機大臣奉旨知道了欽此○○劉秉璋片再准部咨道府同通州縣保歸候補人員應於到省一年後察看考核分别補用等因遵辦在案兹查候補班前補用通判王世鈞候補知縣易順謙均巳試看一年期滿據藩臬兩司先後分案會詳前來臣查候補班前補用通判王世鈞年壮才明候補知縣易順謙才具安詳應請留省照例補用謹曾同閩浙總督臣楊昌濬附片具陳伏乞聖鑒　奏軍機大臣奉旨吏部知道欽此○○欽差大臣督辦新疆事宜尚書銜降一級留任甘肅新疆巡撫二等男臣劉錦棠頭而頂戴署伊犁将軍塔爾巴哈台叅贊大臣臣錫綸跪奏爲具報署都統臣奉又丁愛日期恭摺仰祈聖鑒事竊據滿司魏光　詳稱著烏魯木齊都統升泰遣家丁報稱光緒十一年十一月初八日准兵部咨開准正黄蒙古旗分咨稱本旗恩傑佐領下革職留任副都統銜内閣學士兼禮部侍郎銜伊犁叅　大臣署烏魯木齊郡統升泰之親母愛新覺羅氏於本年九月初十日在京病故等因升泰係屬親子例應丁憂交缷回旗守制當将都統印信封存其應行事件　委領隊衙門代拆代行報由迪化州申轉詳請具奏並據署烏魯木齊領隊大臣富勒銘額報同前情臣等覆核　異所有署烏魯木齊都統臣升泰奉文丁憂日期除分咨部旗存查外謹會同陜甘總督臣譚鍾麟合詞叅摺具奏再此摺係臣錦棠主　合併陳明伏乞皇太后皇上聖鑒謹奏軍機大臣奉旨知道了欽此 
 
