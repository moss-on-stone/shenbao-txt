# 1892 - 227 - 4906944

 

Page 1

 
 
[書黄君夢畹扶桑攬勝集後]  
　　光緒十六年日本舉行博覽會四方往觀者逺近畢集我友申左夢畹生以日東處士岸君吟香之招束裝裹糧以行先一日來辭余爲作書致黎締齋星使陳哲甫參贊并日東諸名士夢畹居其國兩月而歸以其所身親遊歴者筆之於書名曰扶桑攬勝集出以示余余讀未終卷不禁拍案呌絶曰快哉遊也班生此行無異登仙矣日東固余舊遊地也凡夢畹遊屐之所經皆余杖策行吟所己至每一展閱恍重至方壺員嶠間而與日東諸名士開尊話舊翦燭論文相晤對於一堂也夢畹誠貺予不淺哉惟夢畹所至僅東京耳余則訪崎陽留神山宿浪華問西京時鐵道尚未開故不能直達琵琶湖而上躋富士山也余居東京四閱月與日東諸名士作日光山之行得以盡觀諸瀑歸途試浴於伊香保温泉其游誠可謂暢矣而所作日記未能如夢畹之詳且盡也方自愧己夫文章各有體裁夢畹述事言情識大略小於一名一物必窮其旨趣泝厥源流考制作之精粗辨物產之美惡核實詳求必折衷於至當豈徒侈陳遊觀而己哉他日足備輶軒之采者有斷祭矣其與余之排日記遊者未可相提而並論也况夢畹於山川道里俗尚土風鉅細靡遺偶與諸名士徵逐於酒旗歌板間唱黄河逺上之詞二三雛鬟倒金尊捧王硯題裙索扇醉墨淋漓未始非一時快事也惜佘不得與夢畹共之也余前至東京時尚無紅葉館每買醉於花墅酒樓徵歌畫壁不過選勝於新橋柳橋間而己此夢畹足以傲余者己夢畹此書記風會述好尚則荆楚歳時記之流亞也陳方物别士宜則桂林風土記之留遺也固非徒作者也然余之所以喟然而餘感慨然而有深思者要别有在亞洲諸國日東於我爲最近敻然四島環峙海外蜿蜒若長蛇其形勢爲獨雄實足與朝鮮遼瀋臺嶠甬江相聯絡旣可爲我之門户又可爲我之屏蔽謂爲輔車唇齒之相依豈過論哉而微窺日人之用心則殊有不然者日東自維新變法以來驟圖富强銳意更張一切倣傚夫西法盡棄其學而學馬蔑棄詩書屏斥儒教舉古今來典章制度率弁髦視之而惟西法之欲聞遵循焉摹擬焉稍得其皮毛卽己快然自足詡詡然誇耀於人其所學不獨在語言又字己也槍礮舟車宮室臺堡甚至他御飲食之細亦惟恐步趨之或後卽西人亦有竊非具後者矣而彼恬然不覺也惟知媚西人而藐我中朝而己抑若視我中朝爲不足與者嗚呼是誠何心哉余前至日東時講求漢學諸耆儒如鷲津宣光藤野正啓加藤櫻老輩巋然尚在東西兩京擅長詩古文詞者不乏其人今與夢畹同遊倡和者皆與余素所相識者也漢學人才祗有此數不數十年零落己盡恐無復繼起者矣洋學盛行漢學衰息幾何不通回而勾輈格磔作佉盧之旁行斜上也一變至此抑何竟昧其本原哉余觀夢畹書中以日東爲同文之國必能與我同心禦侮以副興亞之名將來斷不至箕踞西向輕絶同盟一篇之中三致意焉是亦余之所厚望也夫西法豈眞不可學哉貴在師其所長而去其所短今日東於鐵甲兵輪火車鐵道製造種植郵政商務農桑蠶織盡己興辦卽内地博覽會亦己舉行三次自其外觀之蓋蒸蒸日上矣他日物產日多貿易日盛逺則販運於歐美兩洲近則轉輸於中土取利日饒可卜之於操劵不獨奪我中國之利卽歐洲之善於操奇致贏者亦將出其下近且駸駸乎與之抗衡矣此則倣傚西法之明效大騐也雖然凡事不可自滿得於此必失於彼優於此必絀於彼盛衰消長之機潛伏於中而不自知設使一旦輕舉妄動安知其不隳前功哉是貴乎有以善持之而己因覽夢畹書而縱論之如此卽書其後以復夢畹若作弁言則我豈敢光緒十有八年歳次壬辰閏六月下澣天南遯叟王韜識於滬北淞隱廬 
[本館接奉電音]  
　　昨由京友電傳上諭四道敬謹譯登○閏六月二十八日奉上諭前據御史林啓奏福建陸路提督孫開華剿辦德化匪徒日久無功並所部弁勇有擄掠等情當經諭令希元確查具奏兹據希元查明參奏此案副將余宏亮經孫開華咨調派令剿辦匪首陳供盛踞之後宅鄉該副將於陳供逃竄浚將容留陳供各鄉房屋燒燬二百餘所累及無辜良民勒繳車器又多索擾實屬荒謬總兵銜浙江象山恊副將余宏亮著卽行革職福建陸路提督孫開華於余宏亮肆意妄爲毫無覺察亦難辭咎著交部議處欽此同日奉上諭奎英奏廳員任意虐民有違廷制請旨革職一摺著理山西當化廳同知張心泰審理蒙民案件不分曲直輙用重笞並有擅造非刑情事實屬任意妄爲故違定制張心泰著先行革職該員現有應查之欵並著山西巡撫按照奎英所咨查明叅辦欽此同日奉上諭福建興泉永道員缺緊要著該督於通省道員内揀員調補所遺員缺著耀恒補授欽此同日奉上諭本日刑部奏審明擅入禁門人犯按律定擬一摺己依議行矣禁門重地理宜愼重乃近來值班官兵等日久生懈怠忽偷安任令閒雜人等隨意往來殊屬不成事體此次該犯隆喜手持金刀擅行闖入禁門所有各門未經攔阻之值班官兵等着兩翼前鋒統領八旂護軍統領查明據實叅辦嗣後各該管大臣嚴行申諭各門值班章京等加意防範不准稍涉疏懈倘有仍前怠玩疏忽之處卽著嚴行叅處毋稍瞻徇欽此 
[漢茪秋光]  
　　調補寳坻縣正堂署理大興縣謝爲示諭遵行事查民間置買旗民地畝房屋例應隨時投稅紅契黏用司尾以重國課而昭信守今本縣自蒞任以來訪聞五城四鄉民間置買地畝房產到處皆有而投稅紅契黏尾者甚屬寥寥其中顯有無知小民以曰契收執房行經紀官稿爲憑匿不投稅黏尾以致房地每多轇轕涉訟不休所謂省小費而悞大事者此也殊不知一經控告到官仍科以漏稅之罪照例罰價入官與其遺累於後孰若愼之於初故不忍不教而懲除派差查訪外合先出示曉諭五城四鄉集鎭村正副地總以及紳商軍民人等一體知悉如有置買旗民地畝房產無論逺年近日統限一個月内赴縣投稅紅契黏尾倘敢仍蹈前轍匿不投稅或别經發覺或被人控告到官定行從重懲辦不貸○紫禁城護門軍校等前因皇太后皇上移蹕海内所有東華門東長安門以及端門午門弛禁有日一切閒雜人等往往任意經過實屬不成事體現自瘋人隆喜闖門後門禁因此加嚴不復如前廢弛某日下午有某瓦匠欲進東華門繞出東長安門經護門軍校等攔阻某瓦匠尚以軍校多事忿駡不休經軍校扭住禀請管門官員送步軍統領衙門訊辦尚未知如何發落也○八旗滿蒙漢護步兩營兵中充當湖差前經皇太后明降懿旨賞賜銀兩按次放領嗣因數次恩賞懸擱未放兵甲等望眼欲穿近聞福大恊揆遵奉皇太后懿旨將短欠數次恩賞一律放給計各旗領得賞銀一千餘兩除去庫虧部費計每申兵得銀七八兩○宗室銘榘及夥犯武二等前經刑部 
 
 

Page 2

 
 
分别輕重定擬罪名並抄錄原奏移會北城存照兹聞北城察院因此犯前由局坊拿獲所有出力坊官局委哨勇以及城坊吏役人等不無微勞除將坊官局委各哨官等由城奏請議叙外先由生息銀兩内提出賞銀八十兩以六十兩給局勇等尚餘廿兩歸城署吏役坊署吏役各領其半可謂雨露均霑矣○永定門外四合茶社自閏六月初旬起至十四日止添設杠子戲大鼓書詞什不閒時調小曲爭妍鬥巧引人入勝什不閒内有女伶五人曰來順曰桂鳳日金桂曰連喜曰貴陞年俱幼穉貌亦媚麗按鐵板而雙敲纎纎玉指唱竹枝之一曲細細新聲座上紈袴子弟無不魂消魄奪某日忽有效沙叱利者糾約諸惡少手執方械蜂擁而來揚言乃公别無他好五美中若得其一一生喫著不盡矣幸女令亦多人保護露刃迎敵當有魯仲連其人出爲排解擇日備饌具柬相招以釋諸人之忿始免干戈從事然諸女伶己粉汗浸淫小鹿兒向心頭亂撞埃○王姓者京東某村人生一女名秋鳳年甫十齡初九日携帶來京行至宣武門外虎坊橋迤東偶一回首己失所在赶卽尋覓杳然無蹤蓋鄉人行路怱遽致令掌珠落後也但京城地面拐匪衆多在在堪虞未悉尚能浣璧歸趙否○有友自京西來言及長新店涿州琉璃河豆店等處前以永定河北岸冲决災勢己成嗣因南岸冲决北岸水勢逐漸銷落幸免其魚之歎涿州所屬之馬鞍喬前以河水演流遂被淹没近雖逐漸露出然往來車馬依然寥落如晨星也 
[民尉雲霓]  
　　福州來信云邇日天氣炎熱田中禾稼葉漸焦枯農民憂心如焚桔橰聲轆轆然昕宵不絶福州府侯仙舫太守海防廳徐心燕司馬閩縣蔡伯昻侯官縣李文卿二大令會銜出示禁屠祈雨以順民情至某日傍晚時頭上烏雲濃於潑墨鼉更初報大雨滂沱惜乎未及片時雨師卽捲斾而返及四鼓時又風雨交作幾疑金鐵鏘鳴次晨尚擔溜淙淙不絶於耳時則清風入室暑氣全消伸紙賦喜雨詩頗覺心脾凉沁己 
[通緝逃犯]  
　　金陵來信云冐充顯官之匪犯楊榮華竊取寍波絲客馬姓匯票一案業經疉紀報端内有夥犯陳喜一名在逃未獲兩江總督劉峴帥札飭城廂内外保甲總局馬羅二觀察曁文武各衙門一體嚴拿二觀察遂出排單通飭各局各卡内開督憲劉批示楊榮華竊絲客馬姓銀票六百兩計票三紙榮華供認恐同寓鑣師窺見佯爲閒談暗令陳喜撬開房門用則樣鑰匙探開洋鎖自行竊取經江寗縣訊追在案復據萬松亭供楊榮華與會匪陳起懷相識又與己經正法之王金龍交好排行第五難保無入會爲匪情事惟該犯供稱保有頭品頂戴　記名提督賞穿黄馬褂事關職官招摇撞騙非澈底根究不可據供保札寄存安徽楊管勝家候提楊管勝來省質訊抑或托詞冒認並未保有織　除飭營務處曾道嚴行審訊外並將該犯先行釘鐐收禁候吊取保札騐明虚實再行核辦所有在逃之陳喜各文武印委迅卽緝獲到案等因觀其語意似在楊榮華未經供認會匪之先現己與萬松亭對質認明入會是實則無論保札有無均當重懲其罪未識上憲辦理此案其遲速何如也 
[漢臯火警]  
　　本月十八晚一點鐘漢鎭四官殿上首王泰興蘇貨鋪矢愼係有某甲因患疾病在廚房中煎藥誤潑洋油引然爐火甲駭絶不知所爲並不呼救任其延燒其時天氣炎熱店中二十餘人盡在曬臺上乘凉學徒四人則在前面熟睡未幾火勢大熾甲始開門逃命學徒驚醒亦步甲之後塵臺上人見火繞瓦桷無路可逃不得己俱由屋上踰墻登隣家晒臺下樓奔出隣右見火勢披猖立卽鳴金報警通鎭水龍星馳雲聚而來竭力灌救封家姨並未作祟侍能迅速樸滅僅焚一家幸未殃及池魚黨火熾時印委員均來彈壓故匪徒尚不敢搶物云 
[輪船擱淺續述]  
　　招商局江通輪船擱淺清形前報己紀其略兹又接漢口訪事人函云此船常往來宜昌漢口月初由漢開往宜昌駛至荆河口迤上地名調關離天心洲尚有半站之遥陡然擱淺卽打倒車未能出險當卽電達漢口招商局請爲援救旋由漢口招商局遣固陵輪船往救詎知輪小刀弱不克勝任乃將書信搭客載送宜昌次日江裕輪船抵漢駛往拖救拖斷鉅索亦難出險此後川流日緩荆江漸枯江通船擱在灘頭漸漸露出底藴長江水師營見鄉人乍來乍去恐其乘問滋事當派兩砲艇護衞而鄉人竟與砲勇相抗嗣聞鄉人愈聚愈多約有數千砲勇祗數十名對壘之時寡不敵衆砲勇走上輪船開空鎗以示威鄉民不但不去且有續來者兩砲艇中衣履什物都被搶盡始各鳥獸散幸輪船上貨物未被搶去水師營卽電禀督憲張香帥遂派廣昌兵輪急至該處彈壓自此鄉民未敢覷覦說者謂江通船擱淺與上年彛陵船擱淺情形大略相同彝陵輪船擱淺三月孫令鄉民掘泥成港始克拖之出險今聞漢口招商局己向上海帶挖泥機器前去以便踵法成規云 
[天南新雁]  
　　廣州府李宮山太守近因感受暑熱政體違和遂向上憲請假數天藉資調攝想吉人天相自當勿藥有喜也○新援瓊州府劉嘉樹太守名譽由京領憑來省征塵甫浣趨詣各憲轅禀到聽候傳見按太守係廣西臨桂縣人中式庚辰科貢士授職編修迭掌文衡爲士林所矜式今者一麾出守正可大展經猷當不使龔黄召杜專美於前也○從前中法有事籌餉維艱張香帥方督兩粤創立牙捐各項貨物每價銀一兩抽銀三分籍充軍餉迨香帥去　卽將此項牙捐裁去上年李筱帥蒞任因籌辦海防善後築臺購砲需欵浩繁遂仿照牙捐抽收易其名曰臺砲輕費在商民急公好義固無不踴躍輸將然爲日己久商情頗形困苦岌岌乎難以爲繼兹者剛子良子丞下車伊始有見於市面蕭條商旅坐困擬將臺平經費裁去冀與小民休息聞己飭下善後局司道會議施行傳聞如是未知確否○打銅街練勇梁阿鑑前因捕匪受傷殞命迭經地方官及街坊人　捐助銀兩給其家屬以示體卹日前善後局司道又以朱提一百兩交愛育善堂轉給該練勇家屬收領以爲養贍之資夫該練勇禦盜而死亦祗盡其職分所當爲而各大憲賞賚頻頒有加無己九原有知亦當銜感矣○學憲牌行到省略云現在按臨韶州次及南雄準期七月初旬卽由南雄　省仰該府通飭所屬生童先期齊集省垣聽候開考等語府憲接奉後業己出示曉諭各縣生童一體遵照矣 
[八閩叢話]  
　　新任閩浙總督譚文帥履新後接見僚屬諭以整頓地方爲急務羣僚瞻望中采無不嚴憚於心洵乎當代名臣非凡庸所可及己又聞文帥擬於角初派兵輪船回湘接取瀛眷云○福州南臺新橋稅釐局委員徐星浦少尹因病請假上游准之己另委藩署文案沈少尹燮元　辦矣○福州府學里某甲向在某處當輿夫其姪某乙年方十八肄業於格致書院六月初放假消夏被棍徒細弟誘逃并騙取其舅衣箱等物旣而遇諸大橋下往琯頭之小輪船上雙雙擒在就近送交臺江汛移送海防廳署想徐心燕司馬一經訊實定須盡法嚴懲也○邇來地方官留心圜法加意講求勒石通衢禁止攙和私鑄不料市儈玩法日久弊生現在市上行用之錢每百中又有小錢十文之諸以致物價逐漸昻貴小民受累無窮安得良有司禁令重申爲閩人造福也○南臺田鐺林姓家開設賭塲曾經標封在案日前黏字條於門首如有人欲得此業者許至保甲局禀請揭封 
[蕪湖秋景]  
　　蕪湖一帶前因夭氣亢旱農田待澤良殷經賢有司設壇祈禱爲民請命旋卽渥霈甘霖大田多稼早己彧彧芃芃轉歉爲豐秋色二分漸來隴上故鄉民自本月起己從事打稻日來更形忙碌腰鐮起處擔滿黄雲曉月東臯歌聲四起約至七月底卽可一律告竣蓋此間禾稼向無早晚之分總在七月竣事據老農云今年濱江一帶收成較勝往年但皖北廬鳳潁滁等處旱魃爲虐幾及數月秧苗半莖未揷及今赶種雜糧冀作桑榆之補無如膏雨未霑生機將絶鄉民無不釋耜而嘆一彼一此何豐歉之懸殊耶○三聖坊上首有某甲者以石工起家薄有積蓄構造樓屋三間尚未落成適有族弟某乙不務正業沈酣於烟霞窟宅中以甲爲孤注予取予求難塡慾壑某日又向甲糾纒甲憤甚誓不肯再破慳囊乙徘徊門外自縊於新屋中翌晨爲街鄰所見責甲不能顧同氣之情賙恤於生前合令罰出棺殮資以補不足又令延集僧衆齋醮三 
 
 

Page 3

 
 
日中己唯唯從命詎又有銅匠某丙代抱不平糾領青皮數人擁至甲家將室中所有物件搗毁一空甲崗角哀求青皮尚不肯休適保甲局員畢訒奄二尹巡街過此查悉情由以丙强預人事必非善類立卽帶回總局笞責數百板復賞以獨桌酒一庸遊行街市以爲揷身多事者戒然甲己大有破耗矣○汪某向在長街吳義隆烟店爲夥因病歇業抑鬱無聊加以烟霞癖重非日費百錢不能過癮下榻某烟館中欠債纍纍無計償還憂愁交迫遂病入膏盲奄奄一息烟館主恐遭拖累雇丐子二人舁赴義隆烟店櫃夥屏而不納逼令舁赴他處丐子遂復劍負以去行過街頭汪己氣絶丐委之而去途遇同類某丁僞言巷口有一病夫覓人負送回店汝何不圖此一主財香耶丁聞言急往將汪負至烟店向詢位置何處櫃夥急逐之丁己將屍横臥於地乃將丁拘住喚圑總執送至縣一面由地保乞得施棺將汪屍瘞諸荒阡丐則薄責了事而作俑之某烟館則竟逍遥事外云○本月十六日亭午烈日當空流金鑠石忽一片黑雲羃天罩地霎時狂風暴作波浪翻江有駁船滿載米石己近鐵船忽被風浪潑翻舟子三人各得浮板始克誕登彼岸然白米二百餘石己沈入鮫宫矣惜哉 
[漢水述聞]  
　　漢江水勢前報己述接梗兹又接漢臯訪事人函云三四月發水時或一日而漲七八寸或竟漲至尺餘觀其來源浩瀚急浪奔騰方慮今歳不免汎濫成災至五月底水勢大定厥後雖迭有消長然以大勢言之較去年之水尚小尺餘今者曰帝乘權金風薦爽陽侯當不能肆虐濱水居民可以高枕而臥矣 
[金星晝現]  
　　前昨兩日本邑城廂内外居民譁傳天上有一星約長半寸許每日午後一二點鐘可見有西人之精於天文者謂此係金星距日最近其大與地毬等每閱若干歳必於白晝顯形並非吉凶兆睽云 
[方伯抵滬]  
　　本邑官塲探悉新任安徽藩憲德方伯將次來滬上海縣黄愛棠大令卽飭辦差家丁在金利源碼頭等處伺候並在英會審署後面租賃房屋掃除潔凈以便襜帷暫駐至昨晨方伯乘輪抵埠關道憲聶觀察提右營傅叅其松海防劉司馬上海縣黄太令英廨讞員蔡太守法廨讞員葛同轉其餘印委各員均往迎接俄而方伯乘坐緑呢大轎入英界行轅各員紛紛呈遞手版接見有差 
[整頓驛務]  
　　各省驛站傳遞公文向有一定章桂今夏江蘇臯憲陳舫仙廉訪查得通州詳報張福壽身死一案公文該州於二月十三詳報詳文於三月初三日抵省遲延二十日之久通州到省祗有五百三十里似此遲延貽悞匪淺因此明定章程照排單樣式面上刷有紅水另加戳記每到州縣務須將接到轉發時日塡寫明白以便一目了然現經行府札縣諭令一體查照上海縣己諭知各書吏照辦矣 
[押犯患病]  
　　川沙人陸春春遭李惠生誣指竊物控經新閘巡防局由局員桂二尹訊責之下陸忽斃命旋將行刑之局勇應業瀛許大元二人斥革送縣控由前署上海縣袁海觀大令訊供將李應許及汛捕魏德捕夥葉華等分别收所以上情形均詳前報前日午後局勇應業瀛在所患病由看役知照原差該差往看屬實當卽據情禀報黄愛棠大令諭飭官醫入所診治 
[受傷請騐]  
　　成衣匠許金坤僦居滬城大南門外勤儉自持稍有積蓄其友某中屢向借貸許未嘗一破慳囊甲懷恨在心屢欲向許尋仇上月間串同某乙等將許肆意毆擊許大受損傷卽投上海縣喊控未蒙訊理前晚許自外歸家甲等在中途守候見許至不問情由扭住便毆適有人經過此處甲等始各逸去許受此一番磨折心不能甘己於昨晨倩人舁赴縣署喊請騐傷 
[拐賣送縣]  
　　包探陸阿祥至英公堂禀稱粤人梁阿全偕妻母黄何氏投捕房訴稱妻梁黄氏被同鄉人梁黄氏等拐去賣在開妓院之李杜氏處由小的將一干人拘案請訊阿梁阿全偕黄何氏申訴前情梁黄氏供被同鄉之梁黄氏誘至李杜氏家小婦人實不願爲娼李杜氏供由梁黄氏爲中將梁黄氏售與小婦人計價洋二百八十元以五十元交與梁黄氏之母黄何氏並代還債洋三十二元餘洋交與爲中之梁黄氏等後見買來之梁黄氏低頭下淚詢問原委知被誘賣恐有未便卽向梁黄氏等理說黄何氏己還洋八十二元不知何故報捕小婦人旣知來歴不明所付身價洋銀不能不向索還所有賣身契收清擔代等據呈案梁黄氏楊宗氏陳梁氏等同供皆係粤人雖曾經賣梁黄氏然非誘拐尚求明鑒王裕卿供係紹興人姊姊亦列名爲中囑小的代簽花押致被拘案蔡太守操粤語詳問顚末飭將李杜氏梁黄氏楊宗氏陳梁氏王裕卿等移送上海縣訊辦梁阿全偕妻梁黄氏妻母黄何氏著自行投縣候質 
[假官受責]  
　　有鍾某寓居佛照樓各棧假稱武弁暗作竊賊經包探何瑞福拘獲此己列入昨報昨據該包探赴英公堂申訴前情並稱鍾某卽宗德先所竊各物己將綢布衣絨單水船袋等件起到有陳阿寳等六户前來認贓宗向竊山東路地方水烟袋一枝銀箸二雙又在高昌廟地方行竊布被四條布衣八件綢裙一條絨單一條錫茶壺一把銀箸一隻尚無失主認領查各贓係宗所雇傭人朱桂廷代質宗妻唐氏亦住客棧一併拘案請訊陳阿寳胡正行王香香孫佐廷等投案請領贓物宗德先供係江北人兄爲副將小的因流落異鄉不得己而犯竊惟求恩施朱桂廷供係蘇州人由友人薦小的至宗處爲跟班主人囑質物件不知其來歴不明宗唐氏供不知丈夫犯竊蔡太守以宗德先假冐武弁暗中作賊法不容恕判笞四百板押候備文遞籍其妻唐氏暫發官媒俟宗起解時同行朱桂廷管押十四日起案之贓交失主分别認領其無先主認領者暫存捕房 
[辟除穢氣]  
　　巡防西局高小雲二尹昨日領發告示一道照錄於左示諭挑糞人等知悉照得爾等糞擔進出若不用蓋穢氣逼人聞者最易受病本委早經出示勸諭無如查得桶蓋仍不齊全雖蓋一如未蓋者仍復不少現由本局籌備滿蓋二百個作樣倘有實在無力備全及蓋如未蓋者本月二十九日爾等隨擔投局報名當塲具領蓋樣不取分文本委爲幾微細故不忍不教而懲嗣後爾等應各發善良須知本委籌備有限不能徧給著卽各自照樣置備滿蓋不甚費力亦不甚費錢限自七月初一日爲始秋冬春夏常用滿蓋倘有復蹈前愆定卽送究須知方便於人卽是方便於己毋再藐玩切切特示 
[捉姦未獲]  
　　某甲家住滬城梅家弄地方其妻某氏正在妙年稍有姿色乘甲在外貿易作勾風引月之事與某乙繾綣情深盟山誓海而甲尚在夢中邇來經甲友某内告以牆茨難掃甲始恍然欲得奸夫而甘心前夜偵知乙又赴巫山之約疾馳而回破扉直入方以爲甕中捉鼈不虞兔脫矣不料乙且有神通早向後窗躍出從披屋逃逸甲無可知何將妻飽以老拳並欲置之死地旋經隣人爲之解勸以後不知所終 
[輕薄宜懲]  
　　印捕偕華捕至英公堂禀稱昨夜在四馬路悛巡見女子曹四壽在玉龍臺茶館聲言對面鶴陽樓酒館有客在窓口調笑並擲物過來爭論之餘又被將碗飛擲面有傷痕小的同伊至酒館捕獲張士侯陳小弟二人送案曹四壽訴稱在玉龍臺茶館摇會對面酒館有人似己沈醉謔浪笑傲擲物過來與之爭辯又被擲碗致傷面頰是以報捕拘案張士侯遞禀聲稱實姓蔡名軼候係寳山縣文生前晚偕友陳小弟在鶴陽樓具膳未幾又有二人前來遂與同坐忽聞窗外人聲嘈雜異而視之見一女二男在對面茶肆中啜茗生尚不以爲意旋見此女偕流氓及印捕華捕前來誣生調戲不勝駭異忙問酒館主是將何爲不及問明己被擁出仆地受傷旋被拘至捕房俄見陳小弟亦被拘來平空遭辱心實不甘叩求伸雪陳小弟供與同曹四福堅稱蔡實調笑陳則擲碗倉卒時曾失銀飾蔡太守問蔡軼侯當初何以改姓張答稱恐礙顏面不得不作權宜之計太守將蔡申斥從寛開釋陳小弟罰洋兩元以一元賠償失物一元作養傷費 
 
 

Page 4

 
 
[英界公堂瑣案]  
　　包探孔阿才禀稱拘獲竊犯陳阿二搜出質票吊得布衣自鳴鐘銀鐲等件係林桂卿等失贓今將人贓送案林桂卿及教士錢先生張阿慶徐新大均投案請領贓物陳阿二供係松江人流落滬江初次犯竊蔡太守謂陳阿二雖係初犯然連竊四家殊難寛恕判押三個月贓給失主分别認領○包探顧阿六禀稱查獲竊犯張德桂起到銅燭臺銅面盆等件係張阿喜葉子荆等失贓尚有布棉被一條無人認領送請發落張阿喜葉子荆投案請領失贓張德桂供係上元縣人貪小竊物求大老爺超豁蔡太守判張德桂笞責一百板押候備文遞籍贓給失主認領至無人承認之布棉被暫存捕房○包探顧阿六禀稱流氓洪朝奉前因向人訛詐遞回原籍今又匿跡滬上拘案請究洪朝奉供係寍波人前曾犯案今己改過自新蔡太守謂旣經遞籍豈容復來判笞一百板仍行遞回原籍○包探何瑞福禀稱前日下午見陸榮法在大馬路某銀樓銷兌金飾計金絞絲鐲一隻金如意簪一枝金荷花瓣三隻金戒指三隻情有可疑拘案請訊陸榮法供係嘉興人年二十六歳在南匯鎭卜姓家傭工小主人囑將金飾帶至滬上兌洋使用蔡太守飭將陸榮法及金飾交該包探帶回捕房俟備文至嘉興縣查明核辦○包探何瑞福稟稱寍波人方桂福前犯拆梢案奉判遞籍今又逍遥租界送案請究方桂福供今己改悔不再犯事蔡太守謂此等花言巧語豈能憑信判笞一百板押侯備文遞籍○包探唐寳榮禀稱新巡捕房侍者李寳生與張海和戲謔老羞變怒兩下爭毆李寳生未能取勝紏同出店趙阿增至虹口欲尋張海和被張海和用小刀將李寳生趙阿增刺傷今在醫院療治拘獲張海和先行送案張海和供係本邑人今年十九歳細故口角不敢持刀行兇蔡太守飭將張海和交捕房帶回俟受傷人投案再行質訊包探孔阿才禀稱金阿林前曾犯竊送案懲辦今又竊陳阿四等各家布褲鞋子水烟袋等件查獲人贓送案陳阿四王小元畢福壽等各失主均請領贓金阿林供係蘇州人屢次行竊如蒙恩宥戴德不淺蔡太守判金阿林笞責二百板押候遞籍贓給失主認領○包探沈金隆稟稱陳松生在城内行竊江菊林張林甫等布衣銅銚小洋等件查獲人贓送請訊究陳松生供係本邑人蔡太守飭送上海縣訊辦○華捕稟稱浦東怡和洋棧出店王金水與扛夫陳培萬等細故口角陳培萬等將王金水擊傷乘機逃逸現得拘獲至受傷人王金水傷未痊愈不能投質陳培萬陳阿秋陳了成等同供皆係温州人在滬以扛挑餬口不敢逞蠻蔡太守飭將陳培萬等押候王金水到案質訊○包探陳阿九禀稱江西人楊九前因犯事遞籍行至鎭江兎脫現己緝獲解送案下楊九供係德化縣人惟求恩典蔡太守判笞二百板押候派探押解回籍○華捕稟稱粤人李月明被同鄉人林光榮行竊洋銀七元綢衣五件布衣三件綢帶一條拘獲人贓送案李月明投案領贓林光榮俯首求恩蔡太守判押一個月贓給李月明領去 
[法界公堂瑣案]  
　　通事禀稱前晚某洋貨號主兪甲因有要事雇東洋車至公館馬路西首餘慶里附的所及下車囊中不名一錢遂出洋銀一元向恒豐槽坊兌換由坊中學徒持出倩人估看回時云是銅質兪取而視之復從身畔取出兩元圖書一式而學徒退換者與付給之洋銀不合且無圖書恐被估看之人調換向學徒詢問情由不料坊夥夏如增不由分說口出不遜之言詈兪爲流氓然兪向在租界中開設字號且爲塾師素係安分之人心實不甘故喚西捕到來將夏拘送捕房管押嗣經某西教士勸令兪同至捕房懇捕頭將夏交人保出復勸以爾亦生意中人須隨時謹愼心氣和平此去向兪賠罪卽可了事夏稱今日受此寃枉次日定當報復教士念其無知任伊出外及兪經過槽坊卽戟指毒駡不体兪恨之昨又將夏送押葛同轉訊究之下夏供稱是日將洋銀倩大茂煙店中人估看並非坊中調換同轉謂人家洋銀上均有圖書爾旣敢調换僞物反又行兇姑念事屬細微不予深究判令將原洋交還再管押捕房三日○鎭江人章長元誘拐女子張弟子一案己紀昨日報章昨晨捕頭將章並女之叔父張仁和卽金元張弟子著名蟻媒眼鏡譚三解二卽雲山等人解至公堂葛同轉訊究之餘弟子供稱家住鎭江母親己逝父親久患瘋癲不知人事致被章卽小麻子於六月中騙至上海串同仁和等僑居某客寓中久之衣衫質盡由章挈住花烟館意欲變賣小婦人堅執不允又被挈回棧内由譚挈往么二長三諸娼寮議價小婦人亦誓死不從因之延擱迄今章等恐久住棧中聲揚於外又託小婦人之寄母送往治下彩視街附近某薙髮店内欲意嫁與薙髮匠爲妻小婦人慘苦萬分盡情啼哭經包探查知其事扭送來案仁和供稱小的因兄長患病不理家務故帶姪女來此結姻旣而章欲將姪女賣入娼家小的不依致多糾葛同轉謂爾不應將姪女帶至上海家中尚有何人供稱小的家中尚有弟名金橋爲染坊生意譚供稱弟子來申後意圖價賣小的見其一時無人承受勸令遄回伊不依從以致日漸落沈仁和又稱現有薙髮店主願出茶禮洋銀八十元可以料理宿欠同轉訊得其中尚有譚友名老七者與聞其事諭令將譚等一併管押著交老七到案再核包探郁庭湘禀稱譚曾於春間誘得一女賣入蘭芳里某龜子花烟館内同轉令帶譚出去指提烟娼到案再行察奪○南誠信烟館值堂人林阿大訴稱王阿二串竊烟槍人贓並獲送案請懲王認竊不諱旋有延生堂烟館張阿泉仁壽堂烟館張阿五投案訴稱被竊烟槍各一枝葛同轉著押候比究○四十一號華捕禀稱漁人胡心堂違章設攤反敢行兇詈罵葛同轉判令枷號五日○包探郁庭湘禀稱竊賊王阿福竊取江天輪船某客所携洋傘一頂葛同轉判令掌頰四十下○包探孫錦榮禀稱寍波孩子太寳林被伊父逐出輾轉來滬今特送案請究太寳林供稱小的家住寍波江厦父親名毛涯向操染業現己賦閒一載兄長在紹興開雜貨店小的因在某處學業師父以不善煮飯辭歇回家被父親驅逐出門幸母親私給洋銀兩元小的又從抽屜中偷得一元隨某信客附輪船來滬僑居小客寓内被小流氓詐去小洋銀四角昨日又來訛詐與之吵閙經巡捕拘案尚求曲予開恩葛同轉著送請某善堂安揷○匯德豐錢店學徒携送小錢十二千經包探夥役拿案訊押己見報章昨晨店主柴桂生投案求恩葛同轉判令將贓錢及銅質洋銀六元一併鎔化復判罰洋銀四元著卽具結完案○東洋車主陸金福訴稱震泰錢莊　徒張新甫取去錢十四千七百五十五文及向取洋銀則學徒己經逃逸索諸莊主劉震元劉不肯付訴至此劉偕舉薦學徒之鄒香園投案聲稱學徒現在川沙城内不肯來申據伊母云確曾向陸取錢然其錢均由陸誘往花烟館花費葛同轉著三人一併退去赶緊至川沙追學徒到案再核 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤東官報]  
　　督憲牌示清逺營遊擊缺以高州鎭右營都司蕭元慶升補潮陽營守備缺委現署潮州鎭左營守備事儘先遊擊孟神麟調署潮州鎭左營守備缺委候補都司張興拜署澄海右營守備缺委南澳鎭右營右哨千總蔡英才署又潘憲　示廣州府前山同知缺委試用通判薨亘署理准補東莞縣京山司巡檢李煜飭赴新任 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
