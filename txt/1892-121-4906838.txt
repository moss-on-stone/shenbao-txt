# 1892 - 121 - 4906838

 

Page 1

 
 
[接山東小清河急電籲求工啓] [  申報館恊振所同人拜手]  
　　日前接山東登萊　道憲盛杏蓀觀察急電以上月廿七八日　　河工民夫大吃虧苦全河皆水比原估須多費數萬　早日分匯云云　　　所接奉鈞電焦灼萬分竊以山東開濬小清河爲通省水利之所關叢卽爲億萬生靈之所託命前接嚴佑之先生告急電音已籌墊規元五百兩　　仁濟善堂匯解山東以應急用今又接盛觀察急電離有籲求遠近諸大君子大發慈悲義粟仁　源源接濟庶幾已聚之民夫不致復散將半之工程不致中輟自來積德行仁旣須有極大力量元須有　好機會現當小　河事　棘手需欵孔迫之時若能慷慨解囊較之尋常極　濟　功德尤勝百倍此則敝恊振所代東省災民馨香默　者也敬請善安惟祈均鑒不勝急切待命之至　　 
[論中國製造日精]  
　　中國自與泰西各國開埠通商競欲仿西人之所長以救我之所短凡一切製造輪船兵艦軍械槍砲至於今而西人之所有者無不有之矣然而製造之工則必用西人爲之指示而中國匠人但供其奔走焉輪船兵艦則多購自外洋雖有船政局之設而工程多緩且其中亦必用西人爲之頭目而華匠步其後塵槍砲軍械多購自西國而中國終年自製或亦無能駕乎其上且卽有自製者而其所用料件又往往購之西國此中國之所最可異而亦可惜者也盖人情每忽於近而審於遠中外之所同也余當壓線之暇時復策蹇西郊游現風景以一舒胸中塵俗之氣有時順道至高昌廟江南製造局徧覽各式製造軍械則見其大有蒸蒸日上之勢追憶半年之前局中曾仿西門斯麥頂鍊鋼之法初次小試本報曾記其事西字報中亦詳言其效余猶以爲不過小試未必遂能得其精詣也乃總辦劉康侯觀察心精力果不憚艱難以爲能將本國所産之礦鐵化鍊成鋼獲益誠匪淺鮮於是苦心孤詣日與工匠輩講求因將河南礦内所出之鐵鎔鍊成鋼其質之美實與泰西所出者無異方之從前他省各處礦鐵試鍊不成半途中止者不可同日語矣是以觀察立志添辦鍊鋼之爐並軋床等諸機器將見出鋼日多從此可以不須購諸外洋中國銀錢之流出者藉以塞一漏巵是則一大快事余旣樂觀其成始信有志者事竟成古人之言誠不我欺也數日前曾造七磅子後膛鋼砲一尊全用河南礦鐵自行鍊成之鋼其锤打車膛拔線一切工作亦皆由華匠自作此爲全用中國工料以成製造之第一次砲之外又造緊要軍械甚夥如鋼質實心開花各彈洋槍筒子等類其名目僂指莫計刻又製造小輪船壳一艘及船内應用汽機各件悉用自鍊之鋼至其圖樣亦所自出現在又將自鍊之鋼另造大輪船所用汽機一副足有二千五百匹馬力之多比聞觀察禀請兩江制府擬在局中自造堅固鋼甲快船一艘以備南洋艦隊之用更將練鋼之法推而廣之添置大號機器須具三千墩力量之大汽鍾以爲自造極太後膛砲位之需免得將來仍向泰西購辦軍械轉使大宗銀錢漏往外洋其謀國之忠爲何如哉竊以爲觀察先將本國礦産試用確見著有成效極有把握然後專心致力逐漸推廣更見其謹愼小心不敢輕心以掉固非僅能坐而言者所能望其項背如此辦理不特有益於國家且使天地自然之利不任廢棄豈惟徒塞漏巵而已則吾知自此而後河南礦務必將日異月新局中鍊鋼之盛必更取之無盡用之不竭而且可以添增無數工人於小民生計更爲大有裨益誠所謂一舉而數善備焉嘗與觀察談及中國之所産當爲中國用之必中國實無可用而後購之外洋或中國向無此物惟西國有之則亦不得不購之外洋故凡中國礦産苟有可用者無不儘用中國之物無如各處礦局未能一心不免有各顧自身之見其有售之西人或售之商人者物則揀選上等價亦較爲和平若售之於製造各局則往往攙雜劣質僞物以相朦混而以下等之貨開上等之價其意以爲如此則彼局礦務自必生色而不知此則以類爲壑之計彼礦局則有大利而製造局將有大損矣吾則以爲此事當明定章程凡各處礦産苟有可用則必先儘中國各局自用而其價則有一定貨色必選上等上等之貨不准售於他人如製造各局有中國上等之料而不用則罰之各礦局以劣貨搪塞或高抬價值則亦罰之夫如是則中國之礦産必且日採而日多中國之製造亦將日精而日盛庶不負觀察精詳璧畫慮遠思深之一番心力也夫 
[本館接奉電音]  
　　昨由京友電傳上諭一道謹敬譯登○四月初十日奉上諭沙克都林札布魁福奏特叅大員病假期内微服冶游請旨懲儆一摺科布多帮辦大臣阿興阿前因骽傷舉發奏請賞假當經允准兹據沙克都林札布等奏稱該大臣請假期内步履如常閒游街巿實屬不知檢束有玷官箴阿興阿著卽行革職欽此 
[鸞坡珥筆]  
　　京師自立春以後祥霙祗見一二次若甘霖則從未沛然下降春麥未能遍種四望郊原未見生機蓬勃城内外糧麫價因此逐漸增加三月廿六日清晨隂雲密布俄而雨師稅駕跳珠濺玉歴一晝夜始放晴光近畿一帶土脉滋潤丁男子女相與欣欣然荷鍤携鋤而往將黍榖一律播種人心大定糧麫價值爲之一平○五城練勇春季會操原定三月廿七日在南小巿空大院地方合演是日細雨如絲濕人衣袂五城满漢侍御及五城司坊官員練局委員哨官等先後戾止暫入財神廟避雨良久雨仍不止練局委員因禀商各城憲改期於四月初一日各在本城閱視練勇操演不必會同閱視○商人于某領出北海清雅齋内鐘表等物雇工修理完竣呈進海内以待管理三海事務大臣會同北海首領太監擇日騐收○北海後宫内月明樓月新殿小西天等處擺設硬木寳座桌儿箱櫃隔架雕漆椅墩以及金玉石瓷鐘表書畫等物不下五千餘件不無朽壞由管理三海事務大臣内務府大臣立少司農等估定修價銀廿餘萬兩由内庫分成發放奏奉皇太后懿旨允准交商人于某帶領衆役於三月廿六廿七廿八七九等日敬謹舁出以俟雇工修整呈進騐收 
[北通贅語]  
　　三月二十二日满漢兩坐糧廳同詣裏河平上閘龍王廟會同大通椥满漢監督較斛○三月二十二日係許筠菴倉帥壽辰合城文武印委曁江浙兩局海運委員次第趨衙衣冠祝嘏上南山之頌開北海之樽濟濟蹌蹌一時無兩○原任浙江藩司賈方伯靈柩於三月二十日扶抵通州穿城至東門土壩登舟開往山東原籍○三月二十三日祥倉帥人都陳奏請派員騐收裏河排造剥船○山東巡撫福少農中丞陞辭出都奉太夫人赴任三月二十日行抵通州旋於二十二日啓行闔城文武官員齊集河干恭送○三月二十四日坐糧廳中西兩倉監督會同江浙兩局總辦至東門土壩火星廟較斛○通永道楊藝芳觀察視赴東路廳所屬七州縣查勘河工預　牌示轅門所帶 
 
 

Page 2

 
 
丁役絲毫不准擾害地方如有借端勒索等情許扭送來轅重辦○土壩同知李牧村司馬因病開缺所遺篆務大憲委陳引生二尹暫時庖代旋檄令張仲湘司馬沅署理○熱河敉平後各營兵勇陸續撤回月前行過通州統帶鄭軍門出示嚴禁擾害地方不准秋毫有犯○東門外東嶽廟於三月二十五日大啓廟門任人隨喜并召京都喜順和菊部演戲四天一時百貨駢闐遠近雲集荒凉荆棘頓變爲錦繡乾坤廟祝眞工於牟利哉○西海子某娼寮有娼婦胡小姐者箇中翹楚也艷名旣噪蜂蝶爭趨走馬王孫墜鞭公子無不揮金如土欲留香火之緣一日有某甲者贸贸然來思向花叢問鼎娼見其自頂至踵無一根雅骨不覺鄙而薄之甲頓肆咆哮驀從錦天繡地中大逞倒海翻江手叚妝臺陳設摔砸一空並毆傷龜鴇二人以致同赴官衙控告不知堂皇高坐者將護惜名花耶抑禁革淫風務作鷹鸇之逐耶○三河縣拘得明火執仗之盜犯九名訊實口供詳送東路廳訊究内有馬龍兒者天方教中人也忽患沈疴奄奄待斃寄押通州獄内旋卽一命嗚呼因移請鄰封相騐飭地保埋諸南門外八蜡廟嗣奉上憲釘封文飭將馬龍兇照例戮屍因委程少尉帶同書差劊子將屍棺刨開梟取首級裝入木籠解送犯事地方懸竿示衆○久旱不雨農夫望切雲霓三月二十六日晚油然作雲俄而沛然下雨通宵逹旦點滴不停直至二十七日晚間始止農人咸額手稱慶曰好雨知時　　 
[葛嶺朝暾]  
　　護理浙江巡撫劉中丞並未移入撫轅公牘往來仍在藩轅辦理○護理浙江巡撫劉中丞示期有四月初三日舉行秋審大典是日卯刻由藩署排齊儀仗呼殿至撫轅傳點撃鼓放砲三聲兵丁肅靜無譁分兩旁鵠列惟見旌旗耀日刀戟凝霜少頃中丞會同司道大員升坐公座提勘各縣人犯計四十七起共四十八名口逐一錄取供詞賞給錢扇食物預期派出候補通判葉通政元芳李通政傳組卽用縣謝大令福慶候補縣賀大令元釐分投彈壓從九品莊少尹惟勤在大堂巡風候補縣丞傳二尹萬在二門巡風候補縣丞黄二尹兆蓉在二門點名從九品余少尹慶邦巡檢劉少尹祖詒張少尹樹培主簿沙錄事炳鑒亦各有執事按司獄顧曹椽興嗣賞給錢扇○調署杭州府陳太守擇吉四月初二日接印任事以便代理府篆之張太守交缷篆務○陳六舟宗師於本月初四日由紹興府起節初五日未初抵省各員恭迎如禮宗師卽呼殿回署現定期按試湖州 
[天孫遺俗]  
　　日本報云琉球宫古島向有人要稅一項其徵收之法查明男女自十五歲以上四十五歲以下分别稅額令納宫古綢八重綢八重山綢各若干若民人生有三子則一經報官卽免徵此稅○宫古島中有地名支那村者琉語謂之留米村村民自稱爲前明某臣三十六世裔孫迄今尚不遵奉陽歴村内建有文廟奉祀者大都學爲華語朝廷如欲與中國交通必於村中延通事然傳至今日所習華语悮以傳悮已大半格磔鈎輈矣 
[講求醫法]  
　　美國蘭茄司太軍艦中海軍醫二人請諸日本長崎縣知事言欲赴梅毒病院觀檢查梅毒之法蓋因兵士偶往妓館作狎邪游往往中毒故欲救一盡善盡美之治法也縣知事以事近穢褻照規則却之 
[命案續聞]  
　　前報紀灣頭鎭有過客在船上被人謀殺經邑尊前往勘騐并出賞格緝拿凶手云云兹悉邑尊勘騐畢卽於初四日回署聞女傭雖受重傷尚未殞命尹某曁公子幕友等經邑尊詳騐委係被人刃傷要害立時斃命尹原籍山東以知縣簽分粤省年約四十左右公子年甫成童近由北省遵陸南下至公路浦舍陸登舟迤邐行來將附搭輪船赴粤或謂尹雖魯人向來僦居吳門邑尊騐畢飭將尹父子曁幕友三人之屍先行收殮女傭爲案中要證飭醫生小心療治所有婢女年旣幼穉受此一番驚恐早已呆若木雞與船户等一併押解回縣以待質訊又接續信云尹某原帶男僕實有二名幕友王姓與尹本有葭莩誼亦帶男僕一名其行凶在逃之僕姓王名福在尹處服役已歴多年當夜行凶後王福逃避無蹤二僕早起見主人已被害惶駭無措遂相約登岸計議旋見邑尊呵殿而來臨舟相騐二僕遂回舟叩求爲主伸寃後邑尊在内廳提訊一干人關防甚爲嚴密據聞該僕等供稱尹原籍山東尹兄係甲榜尹由廪貢生報捐知縣分發廣東家道小康近由原藉起程赴省行至清江雇舟南下言明舟價銀十五兩由浦送至蘇州主人在吳門並無公館因有他事至蘇再由内河赴滬以便乘輪赴粤王師爺亦係山東人家道亦尚裕如此次係尹邀約同往藉資臂助尹妻已先由海道前赴廣東女傭已三十餘歲尹本不欲帶出因念其服役尚勤遂携之同往凶手王福卽女傭之夫該夫婦均在尹處多年王福之兄現尚在尹家充當佃户船中錢物等件皆無所失惟枕箱内洋蚨已不翼而飛邑尊又問王福向與尹有仇否答云似無仇隙惟行至清江時尹欲將伊辭歇曾口角一次嗣經人代求遂又錄用船户曁小媿供稱實不知情邑尊得供隨卽電至山東令尹之家屬前來料理後事一面遴派幹捕多人往南北各碼頭跴緝凶手尹父子及王姓幕友屍身先行收殮暫寄灣頭某廟中女傭刃傷頸項幸食嗓未斷現延醫生設法療治不知能保全性命否以上情形皆據訪事人疉次函報前後不無小異閱者會其意而弗泥其詞也可　 
[老奴解事]  
　　金陵千佛菴地方某姓家道小康娶媳錢氏平日相安無事彚砧爲估客重利輕離常違鄕井氏止當廿四番風之候屢失圑圞三五之期不免抑鬱無聊時携小婢啓後扉徜徉於花圃藥欄之畔以爲笑樂前日鬥草人歸檢點衣飾忽失赤金耳環追尋半日依舊杳然事爲翁姑所覺略加呵譴媳羞慚無地潛吞阿芙蓉膏一盒不及灌救遽爾香消玉隕母家一聞凶耗邀約戚好十餘人各携僕婦乘輿而至甫入門卽聞鶯嗔燕詈聲欲得姑惡而甘心某姓夫婦知必被辱先機逃逸而延舌鋒銛利者數人代作東道主錢姓徧索其姑不得益覺憤火中燒用竹榻安置屍身於其上舁至大廳復舁至上房後委諸翁姑臥榻枕其枕而覆其衾聲言非老潑婦親來謝罪必不棺殮當與之匍匐公堂一分皂白正在難分難解時有黠者與媳之父若兄携手立於階下喞喞私語人不能聞但見錢翁摇首者再忽又點首者再少頃嘆息曰便宜他便宜他遂登堂指麾娘子軍暫退三舍謂親家翁是解人飾終之典無不從豐何勞我等嘵嘵一語未畢而粥粥群雌聲厲者漸和色怒者漸解手舞足蹈者亦漸循規蹈矩矣至三鼓舁屍入棺伯姊諸姑羅列於側並無人較量衣之布帛與櫬之厚薄也惟其母嚶嚶啜泣而已有疑之者曰何前倨而後恭也何虎頭而蛇尾也問諸主人主人不答請問錢神 
[失物甚奇]  
　　金陵中正街正書院締造未久結構甚宏鄧山長雖住院中然人口不多僅佔十之二三其餘畫楝雕樑平日常加扃鐍適以便燕雀之巢棲狐兔之窟宅而已數日前山長命人往講堂東首屋内取物一仰首見中懸玻璃大燈八盞化爲烏有徧察蹤跡塵封如故扃户儼然疑有内賊竊取另易大鎖扃焉次晨啓鑰而入則堂中花梨大橋四張又不翼而飛不脛而走矣相與駭嘆或云此非梁上君子所爲必綏綏者有術以潛運之也亟呼僕人爇香祝之未識能珠還合浦否是說也聞者初以爲荒誕不經及詢諸住院門斗信然始知蒲留仙誌異所載不盡空中樓閣也 
[賽會誌盛]  
　　金陵南門外東嶽會前因隂雨改期已紀前報嗣因天色晴霽惠風和暢遂於初七初八初九等日舁神駕出巡經過督轅將軍署及水西門花巿巿廛熱閙之處初七日已牌進西州門旗旛夾道仗儀連雲計各色燈牌二百餘對玻璃傘紗傘綢縀傘明角傘約三百餘柄爐亭玉器亭靈官亭聖母梳妝亭又不下五六十座龍舟鳳輦秋千架及黄縀綵輿更覺輝煌奪目令觀者如入五都之巿爲之應接不暇宫監侍衛排列兩行幾有千數鑼聲雷動仙樂風飄喧聞數里入暮明燈萬點照徹九衢火樹燭龍遜兹光焰如入長春之國恍游不夜之城由是島衣秀士綠　仙姝聯袂往觀如雲如水人多擁擠時墮舄遺簪往往而有而往來蹀　者仍如蛺蝶穿花流鶯捎柳幾於刻無停趾是眞所謂舉國若 
 
 

Page 3

 
 
狂矣 
[河工報竣]  
　　通屬運鹽河淤淺紅鹺商禀請疏濬旋由運憲江都轉檄調江蘇候補縣陳鎔菴大令元鑄馳赴河干核實勘估擇要興挑此已紀諸前報兹聞此河已於上月杪竣工禀請委員騐收經都轉檄委杜分轉際辰往騐兹聞分轉已回揚銷差據稱各叚挑深尺寸均與原估一律相符擇吉四月初四日開通攔河大壩從此蘭橈桂揖可以蕩漾中流通屬各鹺商已赴淮南總局請單領運將見鹽引暢消商旅同聲稱便胥於此一舉基之矣 
[豫章瑣紀]  
　　本年南瑞袁臨吉等府竹子開花省垣種竹者亦然花開璀璨葉半枯黄是何祥焉吉凶焉在○德曉峯中丞嚴辦會匪恭請王命將首要匪犯梟首一名前已錄入報牘兹聞是日梟首者係李榮和戮屍者係温元和李曾爲營勇後在某弁處當茶房温曾入武庠開設烟館二犯皆私通會匪充當九江湖口頭目有串竊火藥圖謀不軌情事現派幹員二人將首級二顆解往湖口示衆云○江臬福餘菴廉訪裕爲已故大學士倭艮峯相國之六公子現任山東巡撫福中丞之貴介弟名門高閥超出尋常萬萬在任兩年察吏安民不動聲色上年訪悉省垣各痞棍姓名二百餘人懸示頭門並飭縣遇案重辦該痞棍聞風歛迹閭閻得以安靜本年秋審人犯到省廉訪因嚴禁債項細故當堂遞禀如有委曲必須剖訴者預交委員代呈嚴肅政體之中仍萬矜疑庶獄之意無枉無縱卽此可見一斑 
[遠迓憲旌]  
　　現聞兩江總督劉峴帥已由鎭江至常州故蘇省長元吳三首縣縣尊於本月初九日辰刻偕坐官舫往常州副接憲駕刻聞官塲傳言謂峴帥於常州校閱後當遶道光莅福山閱兵然後按臨蘇州大閱云 
[大帥辭行]  
　　浙江巡撫崧振帥啓行在卽前報已紀之矣兹悉振帥於昨午乘坐綠呢大轎前導有江蘇撫標滬軍營親兵十餘名執洋槍大刀並有浙江巡撫部院親兵八名護擁入城至文武各衙門辭行旣至縣署上海縣袁大令立飭家丁擋駕振帥遂出城回天后宫側行轅 
[名園雅會]  
　　邑廟豫園於今日舉行蘭花會凡藝蘭之家已於昨日將花安放園中棐儿湘簾纎塵不染清泉綺石雅韵宜人寄語墨客騷人尚其於批紅判綠之餘一嶺九畹幽芬乎 
[買貨轇轕]  
　　滬南王家碼頭某磚灰行被本城作頭王葉虧欠貨洋數百元行夥某甲向王索取王謂當取貨時貨價甚賤爾家獨昻其值令人心不能平若欲收價當折扣洋百餘元甲因受虧太甚不肯默爾而息遂投巡防總局控告土亦投局伸訴昨經帮辦總巡朱明府飭傳二鋪地甲轉傳兩造到局候訊 
[嚴比汛捕]  
　　道轅失去皮鐘一架值價甚鉅由聶觀葉札飭上海縣轉飭捕中赶緊查緝已見報章迄今事隔月餘仍無頭緖捕廳蔡少尉以十九鋪汛捕李貴疲玩已極遂於前晚傳案訊比該捕俯首求恩少尉喝令笞責一各板限三日破案違十血比該捕遵諭而退 
[縣案彚錄]  
　　青浦柴販周俊發於二月十八日載柴來甲在西洋涇浜停泊旋往岸上堆薪被法工部局打掃夫陳小珠子踢傷斃命由上海縣袁海觀大令相騐之下將陳帶回候訊其詳已記前報前晚袁大令升堂研訊並無屍親到案大令飭隄陳研詰陳供稱係山東人父親於前年病故母親今年六十八歲向上小的養赡小的在法工部局當打掃之役迄今已有二年今年二月十八日上午小的在西洋涇浜一帶打掃街道見鄕人周俊發在河畔裝柴小的以其作踐街衢喝令停止並令打掃潔凈小的卽向東而去有頃回來周仍未　凈小的上前呼喝又舉足踢一下周捧腹倒地旋送醫院療治迄無效騐至晚因傷斃命小的與周素無仇隙並非有心致死惟求恩宥大令得供謂曰此案本縣已據情申詳大憲聽候核示施行遂飭將陳還所○船婦陸王氏與已歇船　朱阿三私識旋購强水乘伊夫陸德生熟睡時灌入口中旋因德生驚覺致將强水潑在面上旋與伊嫂陸張氏將奸夫淫婦扭至捕房解送公堂蔡太守飭送上海縣訊辦袁海觀大令訊供之下奸夫淫婦供認前情經大令分别懲責管押在案旋據德生投縣遞禀請將妻給領准如所請前晚大令復訊此案陸德生投案訴稱係本邑人年四十八歲向駕駁船度日娶妻王氏共生三子年均幼稚已歇船夥朱阿三與王氏有私陡萌惡念以藥水潑於小的面上送案後已蒙懲責管押迄今王氏已知悔悟情願改過自新且家中尚有小兒撫養需人請將王氏釋放給小的領回大令曰爾謂王氏已知改過當給爾領回以本縣觀之竊恐未必改過倘領回後再肇禍端將如之何德生供稱若再肇禍卽當送案請辦大令命提陸王氏至案該氏供稱小婦人現已知悔不敢犯法願隨丈夫回去求請開恩朱阿三供稱係本地人素以駕舟爲業與該氏私識本係一時之誤此後自當安分守已痛改前非叩求鑒宥大令謂陸王氏曰今日本當將爾重懲姑念爾已知錯從寛發落著差役將該氏所穿衣服脫去祗剩單布衫一件喝令鞭責陸德生在旁一再求恩大令不准署責三百下並令具改過发分聽夫管束切結呈案備查當堂交陸德生領回管束朱阿三亦應笞責二千下姑念求恩至再從寛笞責六百板交妥實人具保○葉順昌被錢阿貴唆使林金心萬惠如兇毆斃命一案由上海縣袁大令迭次刑訊林金心堅執不承大令著收所候訊此已詳登本報者也前月晚堂大令命提林研諸林供稱家在高家行向爲木工雖與葉同業然素不識面去冬錢阿貴令小的向葉順昌索取被欠工資順昌約於二十四日付錢是日小的並不前去祗有夏雲祥等往索旋與順昌出城被夏等下手攢毆以致受傷斃命小的實不敢行兇迄今夏雲祥在逃未獲叩求鑒宥大令一再盤詰林矢口不移大令喝令上天平架閱二點二刻之久仍無實供大令遂飭還所候示 
[英界公堂瑣案]  
　　陳路錦訴稱係江北人住居滬上在裏虹口作塲爲小工顧海　因喫飯爭先與小的口角忿忿不平卽取飯碗擲傷小的頭顱交捕送案陳谷順　與陳顧等同在一處作工目覩顧持碗將陳擲傷顧海春供係浦東人習泥水匠逞一時之忿擲碗傷陳尚求恩宥蔡太守騐得陳路錦受傷屬實判顧海春罰洋兩元給陳養傷○　探秦少卿禀稱道逹洋行細患張洪如房内失竊珠皮馬褂其時祗有沈根榮一人出入疑沈行竊然無贓據今將沈送案請訊張洪如稱與沈根榮素來認識伊常至小的處乘間行竊馬褂求恩究追沈根榮供係江灣人不知張洪如何以失竊小的實不敢作胠篋伎倆蔡太守以疑竊尚無贓據飭將沈根榮交保仍令捕房確查贓據七日後覆訊核辦○包探黄四福禀稱顧春元屢犯行竊怙惡不悛今又行竊張安福等各家衣物查獲人贓送案張案福陸同生唐升等投案各報失竊衣物已由包探查獲人贓請爲給領顧春元供係華亭縣人屢次行竊自知咎戾尚乞施恩蔡太守判將顧春元笞責二百板發捕房管押三月期满遞回原籍贓給各失主分别認領○八十九號西捕禀稱陳香元駕駛馬車不依規例致將婦女撞倒况陳香元任聽坐客拉韁已非一次最易肇禍故將陳香元解案請訊陳香元供係本邑人充當馬夫坐客自行拉韁小的無從阻止且不知坐客姓名目下不知伊往何處西捕又稱馬車照會現已扣存捕房蔡太守以陳香元旣有車照扣存捕房應准釋回著捕房查明拉韁之客爲誰日後再行訊斷○包探黄四福　稱葉阿生等常至花烟館訛詐受其荼毒者甚多今又在陳蔡氏花烟館尋釁爲此拘案容俟細查别案再行禀覆陳蔡氏供係蘇州人開設花烟館博取夜度資以圖餬口常被葉阿生等訛诈不堪其擾今由包探拘案務求懲辦又有胡阿金供與該氏同葉阿生俞巧生同供不敢詐擾惟求恩典蔡太守飭將葉阿生交捕房帶回俞巧生暫押俟捕房細查别案七日後禀覆核辦○哈味洋行西人訴稱利生永號主倪豐年先後定賈象皮紙等貨象皮紙原已另售另有塞門德泥爲數甚微可不必論惟有錨練係定做者不能另銷催令出貨置若罔聞遂禀明英領事照會憲案差傳倪豐年請令付銀出貨倪豐年供開 
 
 

Page 4

 
 
設利生永號業已閉歇至鐵練係何丹書經手售與製造局定貨時言明五個月内交貨現被延至九個月况原定不過七百尺今多至九百餘尺以致製造局不肯多收蔡太守商之梁副領事俟二致製造局問明是否定買鐵練能否通融如數收買於下禮拜五再行核辦 
[法捕房瑣事]  
　　鼎興糖行鄭竹韻控茶房楊柳生卽調順興庖人陳阿炳等串竊綢衣十餘件當卽報捕經法捕房包探查獲人贓解案之下經葛同轉判各掌責六十下此已紀諸前報昨晨九點鐘葛同轉莅八仙橋捕房飭包探先將楊陳兩人逮案詳加研鞫兩人仍互相推諉同轉謂原贓衣服均在爾兩人牀上搜出尚容抵賴乎楊稱初四日晚間小的在牀安睡陳阿炳始携物件來置放小的牀下小的問伊問爲伊言有棉被一條暫寄爾處當時不知其竊來未遑檢被遂遭陷害小的在行中素來誠實不敢爲非叔父楊仁林在厚安糖行爲夥可請訪問同轉問陳曰爾是否將衣作被寄存楊處陳稱並未將棉被寄存伊處實被誣指問滬上可有親戚供稱有瘦名壽山在洋行街營生問在谁家店鋪供稱小的忘却招牌同轉以陳阿炳供詞刁猾喝令掌責八十下楊仍照原斷一併管押著親屬具保始准開釋○積竊何少堂被巡捕拘獲繋諸狴犴此已列報葛同轉昨將何帶案問曰爾屢次犯案遞回原籍迄今不改前非仍來滬上實堪痛恨何供稱此次來滬欲盤父柩回鄕不敢再蹈前轍同轉著將何帶下重責二百板押候遞籍何一再叩求聲稱如此則亡父之柩不能回鄕安葬矣情願受責不願遞籍同轉著押候交保如無保人仍須遞解回籍○捕房細崽朱雙福控同事楊元生卽雲生竊取對時表一枚已詳昨日報章昨晨朱又投案禀追並稱小的之兄名雙喜今已來案候質同轉命將楊雲生提案問所竊之表藏在何處供稱小的與雙喜有隙致被誣控求恩明鑒朱雙福稱當日薄暮時楊在臥房中問小的今何時矣小的遂取表觀看至十點鐘時表忽失去當卽查問楊雲生已乘機逃避至三點鐘時始回有管門華捕目覩且楊雲生曾託該華捕於黎明時喚令起身同轉一再訊究楊堅執不承著將朱雙喜傳進詰問之下雙喜供稱與楊雲生别無仇　惟前年楊在英租界茄門彈子房内行竊細崽馬褂一件由小的告知英捕房包探當卽拿獲解送公堂判發捕房管押兩禮拜楊以此懷恨誣小的拆梢雙福又稱楊在捕房每月工洋四元五角且楊素無積蓄本月間在外揮霍約用去洋五元有奇此其來歴不明可想而知諒已將表典押矣同轉又將楊細鞫楊固執如前同轉謂臥房中物件豈能不翼而飛乎著包探將楊帶下加上外國鐵指銬楊卽胡供表藏枕内又供已被别人取去包探取枕頭檢視仍無所見據情禀覆同轉謂楊曰爾若不肯供認眞乃自討苦喫著押候再核旋據包探郁庭湘禀稱失表後小的等向楊雲生往來友朋處及致遠街某花烟間内詢問烟妓皆云被楊借欠之欵並無絲毫交還烟妓云楊曾竊茄門彈子房細崽馬褂管押捕房同轉著朱阿福兄弟退去自行察訪再候核辦○同轉飭將積竊劉以景逮案諭曰爾屢次犯案豈不畏法紀耶劉稱小的到案實祗一次包探禀稱劉前在輪船上行竊搭客衣服經公堂懲辦三次同轉謂如經懲責腿上必有板花可以騐視劉稱小的前在營中當差曾責軍棍確有疤痕旋據紅班禀稱軍棍責在腿邊竹爿責在腿之中央各有部位一騐便明同轉著脫褲細騐果係竹爿所責喝令再責一百板押候交保○永利糖行夥王桐探吳春泉行竊水烟袋兩枝一案已列前報昨晨帶案覆訊吳供稱小的家世表白前日醉後誤取水烟袋尚乞開恩下次斷不敢再犯同轉曰爾有親戚在申否供稱祗有城内開茶葉店之俞芳蘭與小的交好小的本習錢莊生意非下等人可比同轉謂姑念初犯從寛發落飭包探將吳送交俞芳蘭收管○戚蔣氏姘識車夫金阿三携同男女逃往江北嗣經其堂兄蔣其赴法公廨控告將金阿三之兄阿二拘押捕房勒交金阿三及戚蔣氏來滬此已屢詳前報昨晨蔣其又投案聲稱堂妹戚蔣氏野性難馴請管押捕房待其醒悟再行具領回家外甥毛頭年僅六齡請給領回家好爲撫養同轉允如所請當將毛頭帶案交蔣其領去○姚增芬卽金震控趙增美因索欠口角踢傷其妻肚腹一案昨晨姚投案禀稱妻被踢後受傷甚重形狀可危迄今延醫服藥始有轉機諒可無碍小的小本營生家無儋石醫費藥資均無著落求請公斷同轉謂趙增美亦不甚殷實著姚退去靜候核奪 
[籌錢助振]  
　　本館協振所昨接心誠利濟人來函久大錢籌廣行巿廛自久大盤與他人後早將籌如數收歸尙剩錢廿八千九百合鷹洋廿八元守候至今無人來取不能再持今將籌錢如數交與貴協振所匯解災區藉充振濟卽爲諸君子代種福田此後在外之籌一槪作廢特請登報聲明云云具見惻隱爲懷慈祥在抱行隨時之方便積無限之隂功當亦諸君子所聞而心許者也合綴數言藉揚盛德 
[服符病愈完康]  
　　謹啓者敝堂接奉通州陳震大善士其文郎去歲因染天花病勢沈重曾助敝堂善捐洋五元請給靈符三道符致春回立見痊愈特托鄭仰山仁翁交來票洋五百元樂助醫藥經費祗領之餘仰見善氣消災康彊逢吉天神爲之默佑符籙爲之效靈如願以償解囊槪助福證大阿羅漢種得菩提恩同有脚陽春咸躋仁壽吉人爲善諒有同心寄語同緣同深紉佩上海六馬路仁濟善堂籌賑公所施善昌等謹誌 
[敬謝郵筒]  
　　郵筒之製中國最工而東瀛近來仿中國式樣而益加精妙又加膠於函口以便黏封蓋參中西兩式而成者也九華堂主人仿照日製造成信封較之東瀛析作有過之無不及昨以見眖珠令人愛不釋手敬誌數語以鳴謝至其價則登本報後幅告白當不難按圖以索也[  高昌寒食生拜手]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇省官報]  
　　三月三十日蘇松總鎭朱淮森由崇明來卽辭行前湖南湘鄕縣任之駒辭行赴湖南同知宋枬禀銷守提丹徒縣交代册結回通判王鍾瀚禀知奉委勘估溧陽縣城工差知縣梅崇誥禀知奉委會辦吳淞沙釣船捐差周寳榮解餉赴金陵回鄧復興禀謝甄别加考留省補用指分江蘇卽用知縣姚洞生四川人由京引見來省禀到典史胡長慶禀銷閶胥門外水巡差馮和根禀知到齊門旱關盤查差四月初一日首府魁禀知本日海運省局撤局署揚州府許寳書交缷任事來省正任上元縣陳謨由寗來禀謝調署海州直隸州事黄琪禀知到中路總巡差直隸州周煦山禀銷東路總巡差知縣郭寅階禀銷中路總巡差卽日到東路總巡差鄧復興禀辭赴沭陽查訊案件朱公純由江寗來布倉大使吳熈禀銷齊門旱關盤查差巡檢王紹燕禀銷豐備義倉差蔡寳彜禀知到葑門下三叚水巡差吳世煐禀知奉委蠡口厘局司員差署丹陽縣典史陳履泰禀辭赴任藩轅牌示照得金遺縣　簿高道榮病故遺缺查有儘先補用縣丞張克煊堪以委署初二日調署海州直隸州陳謨禀辭金匱縣王禀到縣丞管鈞禀謝奉委昭文縣保甲差從九陳壽眉禀銷武進縣保甲差李烺輝禀銷江北緝捕差初三日候補道羅嘉杰辭行赴金陵金匱縣王禀辭朱公純禀辭回江寍海崇詰禀辭赴吳淞沙釣船捐差帥遠煒禀知丹徒任内交代欠欵掃數解清范樹但由昭文公幹回丁惟珂禀銷太倉保甲差未入劉大銘禀謝委震澤縣　甲差初四日會辦善後局候補道章蔭候補道朱成渡均由金陵來知縣賀鏡如禀銷秋審點名差並禀知奉委赴婁縣公幹鄧復興禀知秋審復收畢卽起程赴沭陽查訊案件陸嘉榖禀知奉委赴寳山公幹吕鳴廉禀辭解鑣捐赴金陵初五日城守叅府曾辭行赴常州接制憲知府許寳書辭回江寗縣丞吳秉衡禀知奉委解犯赴睢寍並提淮徐海三屬公册銀兩差初六日候補道朱成渡章蔭均辭行回江寍准補海門同知十賓專差來省禀知奉督鹽憲委赴正陽督銷局公幹同知章乃縉由松滬總局解餉來知縣林鈞澤起服回省禀到指分江蘇海防新班試用巡檢全國祥浙江人由京騐看來省禀到 
[江西官報]  
　　崇義長龍司張嘉會俸满騐看候補照磨夏濟安委解厘金票根來省縣丞汪葆昌委往南新豐進蔡潤煇委往泰和縣劉德煥委往袁州府屬吳灝委往南康府屬俱催地丁趙煥勳委往德化等縣催减平沈志沂委往上饒等縣催稅契浙江補用道朱灌成由浙來江劉家琳委解崇仁匪犯來省新選廬陵典史李鬯春禀到係河南人南安府周浩缷事回省知縣孫洄委解地丁銀進京陳乃績洪範俱往新建鄕測繪輿圖包國瑚崇熈俱加一級紀錄二次洪籛生委往寍都州公幹府照妻兆崧酌委一次葛芝齡往贑縣邵立銘往奉新王維新往袁州府屬俱催稅契曾鴻珊往袁州張介福往寍都州張鑄秋往臨川徐存根往興國俱催地丁陸槐森往義武催减平張廣貴往弋陽催雜欵倪鍔委查惠内保甲 
[水夫自刎]  
　　揚城小校塲茶社林立生涯興旺甲於他處開茶社者靡不精益求精葉則雀舌龍團品評貴當水則五泉三峽色味多佳故有玉川子之廦者乘興偕來流連忘返致足樂也　社中皆僱常年挑水夫每日出城於鈔關門外汲取江水以供瀹煮同樂茶社内挑水夫某甲一夕晚餐甫畢卽欲化莊生之蝶作漆之游茶博士以爲日間辛苦所致並不介意至次日黎明見甲枕被間血液淋漓異之趨前細審甲已自刎而死一手緊握曰刃猶未鬆放不禁大駭呼衆來觀莫名其故詫爲咄咄怪事社主立飭閉門急遣人告知地保並其家屬閱二日尚未收殮不識若何了結意者甲有不得已之隱衷耶不然何致視性命若鴻毛也 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
