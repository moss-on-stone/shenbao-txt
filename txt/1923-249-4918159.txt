# 1923 - 249 - 4918159

 

Page 1

 
 
第一萬八千一百五十九號;中華民國十二年 西曆一千九百二十三年九月十五號
星期六 * *   
 
 

Page 2

 
 
第一萬八千一百五十九號;中華民國十二年 西曆一千九百二十三年九月十五號
星期六 * *   
 
 

Page 3

 
 
第一萬八千一百五十九號;中華民國十二年 西曆一千九百二十三年九月十五號
星期六 * *時評 
[變化無定] [  冷]  
　　政局之變化無定自在人意料之中然各地戰事現亦變化無定一如政局焉粤戰之互見勝敗川戰之時有進退其變化無定固無論也譚之突然而返湘趙之猝然而離省巳極變化無定矣今趙又忽然復據長沙此豈局外之人所能料其變化之終極耶自今以或譚或趙忽勝忽走湘戰亦永無定時矣 
　　政局之變化無定人心反覆無常爲之也朝秦暮楚之政客實爲其菌戰事之變化無定亦人心之反覆無常爲之也南越北胡之武人實爲之介故政局戰事之紊亂之如是其受病實同一原因也 
國内專電 
　　北京電寒（十四）衆院常會到三百七十四人議國際法庭公約三讀通過瑞士智利輯好條約通過消弭共管案通過修正財政整理會章程撤回刑法商會法公司法政府委員未到不議（十四日下午七鐘） 
　　北京電删（十五）議員出席憲法會議另給夫馬費二百其贊成下星期大選者另送餅敬五百元吳景濓謂憲法會議可足法數（十四日下午一鐘） 
　　北京電星報載九月十三後大勢政府决議照舊進行大選以通電報告攝政期满（十四日下午一鐘） 
　　北京電吳景濓再電催王承斌速來有君如不來我亦不管語吳又遍告議員王來带三百萬兩星期大選可成諸君勿餒（十四日下午一鐘） 
　　北京電王承斌寒（十四）夜到京即在甘石橋與政團接洽决依胡祖舜提案先開憲法會議如足數動議投票攝閣促選通電未發（十四日下午八鐘） 
　　北京電昨吳景濓與王毓芝熊炳琦高凌霨等大翻臉吳特電王承斌請其來京主持（十四日下午五鐘） 
　　北京電各政團領袖及各省議員代表以王毓芝獨優待直魯籍份子並許以重大權利因之他省領袖人物對王大不满意（十四日下午五鐘） 
　　北京電保訊有人勸曹入京攝政曹言非國會議長持大總統證書來請不能入京（十四日下午五鐘） 
　　北京電吳景濓派馬驤趙世鈺接洽張紹曾復職事務主任（十四日下午一鐘） 
　　北京電京報記者王懿年二次爲檢廳傳去議員等函政府有他報可反對京報不能語（十四日下午一鐘） 
　　北京電赴滬調查陳某等一批寒（十四）日南行（十四日下午一鐘） 
　　北京電法要人云黎未犯法不能禁其出入租界換言之直派要人出入津滬租界亦不便取締政府照會遂擱（十四日下午一鐘） 
　　北京電八月鹽餘放回各行公函已發出匯理方面派衞渤前往交涉請酌付若干意在一四庫券七十萬之四分之一及慈幼院萬四千元匯理可允經放鹽餘内國銀行中交鹽金勸兼懋業經理關係（十四日下午一鐘） 
　　北京電承租青島鹽田之永裕公司元（十三）日呈繳鹽田工廠産價二十萬元於財部張弧即交孫爾壽領去（十四日下午一鐘　） 
　　北京電義使再調查梅敎士斃命實爲匪槍擊與官軍無涉因派譯官藍夢亭於十三日到外部見黃宗法聲明梅死與官軍無涉但被據八十日死情極慘請從優撫卹（十四日下午一鐘） 
　　北京電那威商第逹洋行主戞滿在黑龍江購木被刦那使米賽李要求賠償並懲匪盜（十四日下午一鐘　） 
　　北京電使團提議中國内地外人被掠事件連續發生列國均甚不滿中國只知反對外人干預並無安全方法 
 
 

Page 4

 
 
第一萬八千一百五十九號;中華民國十二年 西曆一千九百二十三年九月十五號
星期六 * *弭匪應由使團向中政府索一保證下星期使團會議將討論此案 
　　（十四日下午一鐘） 
　　北京電田中玉電院潘旅剿匪於　西樓一带獲姜國殿等七名即正法黃衲一黃馬褂一馬八匹槍五支黃旗一面書治國安邦並獲女匪姜郭氏高謝氏送單縣押辦截下肉票十一請飭蘇皖豫堵截（十四日下午七鐘） 
　　北京電寒（十四）參院開會到一百二十三人流會（十四日下午七鐘） 
　　北京電張元節調查橫濱僑民死者二千傷者六百失踪五十東京學生五百職工一千寒（十四）日起分送回國 
　　北京電中日公司函交部東京本店被焚前開期票請逾格維持（十四日下午一鐘） 
　　北京電元（十三）夜徐水縣地震 
　　北京電京漢支線高碑店易州間今晨地震房屋有塌者（十四日下午一鐘） 
　　北京電比王贈我留日華僑學生五萬金法郎外部電駐使致謝（十四日下午一鐘） 
　　北京電京綏雞鳴煤鑛焚燒十三日尙未救熄（十四日下午一鐘） 
　　北京電（十四）酉張英華熊希齡劉芳招待華俄士紳督促中俄會議進行 
　　北京電曹錕索車一百輛運石修保定馬路（十四日下午一鐘） 
　　北京電吉林黑龍江已設立航空分處吉有飛機五架黑有三架 
　　北京電勸業場押欵農部已領到若干可發部薪一月餘（十四日下午五鐘） 
　　天津電王承斌令津浦局㈠津濟間各站貨車限三日將貨運完㈡將空車分别停放各大站㈢損壞車輛三日内修復（十四日上午十鐘） 
　　天津電吳景濓派密息吳明知大選難成不過已受人錢不能不敷衍文（十二）日之會乃吳自爲卸責地步 
　　天津電留京議員沈鈞儒等二十餘人文（十二）日來津有日内赴滬説（十四日上午十鐘） 
　　天津電張弧决秋節後下臺次任定潘復（十四日下午七鐘） 
　　天津電李燮陽聲明預備會照議長報告四百三十六人僅超兩院總過半數一人現議員正式聲明冒簽者已逾二十人（十四日下午七鐘） 
　　天津電議員以京平市官錢局發行逾額影響市民生計全係張英華張競仁時代預佈種子應誰責任已向攝閣提出質問（十四日下午七鐘） 
　　天津電湯漪彭養元等宣布吳景濓作僞證據四大點請國人覺悟速起自决（十四日下午七鐘） 
　　天津電電楊士聰由院徒步至車站上車後掩面坐厠所中將門緊閉已安然抵津（十四日下午七鐘） 
　　天津電文（十二）晩某蒙古議員約集三十二人電息游别墅烏澤聲詢問津地議員行市如何烏言議員有什麽行市某答京中今日開大選會某系分文未給預料津地必有貨給同人分潤故以此問君莫怪我 
　　天津電文（十二）日大選議員分文未得大駡吳景濓但有一部分議員尚希望選成後履行張魯泉在滬所訂之生死合同（十三日下午八鐘） 
　　天津電葡公使符禮德文（十二）由北戴河過津赴京（十三日下午八鐘） 
　　吉林電省議會通電反對共管鐡路　　（十四日下午二鐘） 
　　吉林電奉當局提倡募欵振日並派日顧問田川偕湯爾和眞（十一）赴大連東渡慰問（十四日下午二鐘） 
　　濟南電議員孫鴻賓電請熊讓賢省長畀許鍾璐膠澳督辦畀龔積柄　　（十四日下午五鐘） 
　　濟南電美新領事丁瑞門元（十三）通告接任（十四日下午五鐘） 
　　漢口電宜陽輪事件此間外人以該輪裝運北軍軍火入川不服川軍檢查所致故不甚重視惟日報則鼓吹上游航路商船携带機關砲附乘水軍保衛漢口日淸公司社長文（十二）已赴宜調查（十四日下午七鐘） 
　　漢口電軍署得滬探報告陳樹藩得某兩方援助密令舊部張藩分圖陜鄂蕭除電劉鎭華嚴防外並電令張聯陞以重兵扼守鄖竹（十四日下午七鐘） 
　　漢口電渝訊周西成軍又大舉攻渝在南岸與黔軍激戰數日灰（十日）猶未退李越森旅已由長壽回渝協同抵禦（十四日下午六鐘） 
　　漢口電吳匯五十萬元來鄂以三十萬接濟湘趙二十萬交漢陽兵工廠趕造槍彈（十四日下午六鐘） 
　　漢口電聞鄂軍劉佐龍部奉命援湘業在黃州集合元（十三）開來兩連到武昌下新河布置前站（十四日下午六鐘　） 
　　漢口電漢廠擬代保洛新造拍擊槍十尊保六洛四（十四日下午六鐘　） 
　　漢口電湘訊劉鉶李亞平兩部準備由湘陰反攻長沙劉確於眞（十）一晩離漢到湘陰指揮趙亦在株州積極備戰並扣留長株車頭二輛票車二十五輛箱車十六輛（十四日下午六鐘） 
　　漢口電湘訊唐生智部折退岳州時省軍朱黃兩團因攸醴方面亦有趙軍恐被包圍遂先期退出長沙準備聯合湘西湘南軍隊再行反攻 
　　漢口電趙軍唐生智部第八團及騎兵團由益陽進南縣折到岳州元（十三）午後一時佔領長沙朱耀華黃輝祖兩團分向寗鄕瀏陽潰退湘局又有變化（十四日下午七鐘） 
　　長沙電趙軍文（十二）晩在易家灣激戰大勝北路賀唐各旅亦由湘陰逼省方黃朱各軍文（十二）晩潰退元（十三） 
完全占領長沙劉蔡兩團長已抵省趙寒（十四）可到元（十三）各大商號多停業趙軍入城後人心方安（十三日下午九鐘） 
　　長沙電譚青（九日）來四電㈠謂謝軍先鋒今晩可逹淥甲市右路可逹草市附近已特别飛令速攻攸縣攻擊時間爲眞（十一）日拂曉㈠謂謝軍譚成劉三梯團皆先向攸縣進攻明日可望接觸貴軍但能抵住兩日謝軍便可猛擊敵之後方似可無慮吳軍明日可逹衡山現更加催謝吳以特别速度進攻㈠禁提團槍㈠請維持在省陳嘉祐軍隊（十二日午三鐘） 
　　長沙電西路劉叙彝電尤（十一）已進駐益陽賀向湘陰退（十二日下午三鐘） 
　　長沙電密息賀唐擬乘虚襲省垣前鋒已抵臨河口方張飛檄朱黃李各團速備截擊民心頓恐 
　　長沙電譚尤（十一）電令各軍速攻攸醴（十二日下午三鐘） 
　　長沙電孫派蔣中正來湘犒軍（十二日下午三鐘） 
　　長沙電第一軍部限淮商於文到三日内在鹽欵項下撥借二十萬元　　（十二日下午七鐘） 
　　長沙電瀏陽電省謂佳（九日）有喩漢臣率衆數百撲陷瀏城逐知事放監犯請派兵來瀏鎭攝（十二日下午三鐘） 
　　香港電全國學生聯合總會元（十三）通電反對黎復位電中力數黎罪兼駡政學聯治安福等系（十四日下午七鐘） 
　　香港電楊希閔灰（十日）電博圍已解我軍分向泰尾柏塘三徑追擊連日與敵對峙各部稍整頓即續進 
　　香港電省報錄奉張致徐紹楨函云保方倒行逆施自瀕絶地爲時局一大轉機國會南遷長江方面已呈活動氣象粤事如能早日結束整軍北討或可不勞而定（十四日下午七鐘） 
　　香港電最近東江戰事以平山一役爲最烈聯軍雖佔勝然死傷千餘人聞陳炯明已赴海豐指揮急電潮汕傾全力來援聯軍决取急進接續進逼三多視直搗海陸豐圖佔汕尾製彈廠（十四日下午七鐘） 
　　香港電李福林前向德商購步槍四千餘架已運到（十四日下午七鐘） 
　　厦門電此間明日總攻擊之消息益盛粤軍方面擔任北路扣民船極多雇舵夫數十人每名五十元並組炸彈隊分爲數路每路均委前敵總指揮一人禾山五通方面由海軍擔任聞厦門口外之金門港舶海艦九艘人心愈益恐慌（十四日下午八鐘） 
國外專電 
　　日内瓦電華代表陳籙在會宣言中國於聯盟前途極端信任並主張美國及其他未入會國悉行加入俾聯盟益爲鞏固（十三日） 
特約路透電 
[中國時事記]  
　　十四日北京電外交部宣稱中俄關係仍如常狀加拉罕氏之來乃代越飛氏華人之歡迎加氏並不含有法律上承認之意此爲將來會議所須討論問題之一 
　　十四日北京電據保定消息保定東之安新縣（譯音） 
今晨地震詳情未悉現信頗重大 
　　十四日北京電内閣今日通電各省宣布延長攝政期限至選定總統時止 
[日本地震大災十三誌]  
　　十四日大阪電此次災變東京敎育大受損礙據當局報告僅小學燬者已逹百餘中學受殃不大惟帝國大學商業大學高等工業學校外國語文學校女子高等師範學校均半燬或全燬其餘學校因建築上受損亦非數星期所能修竣故一般學子大有輟學之處今日各學校校長開非常會議議决凡已全燬諸學校之生徒由尙可修葺之各校儘力收容並建設臨時校屋俾可於明年二三月間重行開學火區外之私家各大學似俟修葺竣工即將開學 
　　十四日大阪電大災至今已閲兩星期而地震計仍表示小地震惟完全無礙東京災民現由慈善會或戚屬收飬東京有多人於大災之初兩日不進飲食據謂當時並不覺餓東京人民今多食米飯蔬菜苟得罐頭魚肉視爲貴品輒加鍵藏聞内務省曾以在御苑捕獲之野鷄　隻分致多家現因缺水公共浴所仍閉門衆多浴於汚水外河中自星期三日起衆可於每晨得水洗面然有多人至今未能修容東京氣　今約七十五度故頗需煖衣 
　　十三日長崎電政府發表勅令宣布凡災區内之人民得按其損失之輕重免蠲或减輕本年之所得税營業税其他國税准展緩繳付建築材料及日用必需品之入口税暫時蠲免或加减輕各縣議會之選舉無期展緩現信國會將儘速召集非常會議因國會房屋僅受微損也討論救災及都城復興計畫之特别委員會由巨商黨魁及國會議員中選任已定以德川公澁澤男爲會長 
　　十四日大阪電東京現正趕造臨時收容所僅三井男爵所造者已有二千五百所之多數處電車已照常開駛未被焚區内之居户已有電燈晩間各街道由探照　　照耀星期三日中央救災局報告全國各處所助　欵今已逹二千四百萬日元政府今須解决之最大問題厥爲京城復與之總計畫東京橫濱復與之經費估計之數各異有主兩城併合成一新式船港之帝都者美國市政專家裴特博士已被邀來日聞已首途内閣現正討論增設復興部糧食燃料足供目下賑濟之用 
　　十三日巴黎電法國已開募日災賑金 
　　十四日墨爾邦電日政府電致澳洲總督致謝澳洲對於地震災民之同情 
　　十四日倫敦電救世軍昨在愛爾白特廳開對日悼災會到者萬人布資將軍所募之賑欵已逹三萬一千鎊 
　　十四日巴狄摩電海軍部長鄧白氏今日在紅十字會演説謂美國應爲第一對日助賑之國因日本維新之初第一與美國接觸也 
[意塞之阜姆交涉]  
　　十三日倫敦電意國不允將阜姆問題提交瑞士公斷之消息頗使倫敦有責任各方面擾攘蓋恐有關係之一方面或有激起戰禍之輕躁行動也法國與小協約國關係密切聞法政府現甚注意此事 
　　十四日羅馬電半官文告否認關於阜姆問題之駭人消息並關戰禍或將發生之　言謂意塞現仍續繼談判 
[意希問題之解决辦法]  
　　十三日巴黎電據可恃消息今晚大使會議决定意希問題之解决辦法關於柯夫島撤兵條件將以互讓性質解决之意兵定可於十月一日以前退出柯夫島 
　　十四日巴黎電可恃方面云大使會議所决定之解决法規定意兵於九月二十七日退出柯夫島如是時協約國調查委員會所接之報告證明希臘未盡力查辦桀尼那兇犯則希臘存欵五千萬立爾即交付意國以充賠欵 
[西班牙之政變]  
　　十三日巴塞洛那電加泰　民族之主張與西班牙分立者近有反對西班牙之示威行動致起騷　擾此後巴塞洛那司令利夫拉將軍即一面發表軍事當道决定接收政權之通告一面佔據電話總局宣佈戒嚴檢查函電通告文中有西班牙京城等處駐兵即將響應必拘外交大臣與行政會長　懲辦之等語並聲明此關係反對政府而非反對君主 
　　十三日巴塞洛那電戒嚴令已宣布洛薩逹將軍奉里夫拉司令之訓令已接收巴塞洛那省之政權同時加泰蘭民族諸省之政權亦爲軍人所攫有 
　　十三日瑪德里電西班牙内閣集議全夜後發表一文謂有數處軍隊顯有贊成利夫拉叛變態度之勢但内閣將自持地位至力不敵　而後止云國王今日已抵瑪德里 
　　十三日瑪德里電據閣員方面消息有人在瑪德里駐軍中散佈傳單内稱現政府腐敗摩洛哥政策不善已喪失民心云今日内閣召瑪德里駐軍司令柯比斯將軍與議柯聲稱其部下現準備維持秩序 
　　十四日瑪德里電西班牙報紙皆言時事嚴重愛索爾報謂政府已派軍艦赴巴塞洛那比爾巴之駐軍已傾向叛黨瑪德里現尚安靖 
　　十四日瑪德里電社會黨幹事會及工人總會皆請勞動界勿與聞擁護國王之軍閥行動 
　　十四日巴黎電巴塞洛那電稱西班牙叛黨領袖里夫拉氏發表談片據謂瑪德里傳來消息可望國王到京後政府將有使渠滿意之舉動政府新政策當包括嚴治共産黨及分立黨之辦法渠等擬實現政府對摩洛哥之主要目的然後限制在摩洛哥行動之範圍俾國民免荷因作戰而起之過分擔負渠等對於國際事件擬採行和平政策云 
　　十四日桑塞巴斯興電西班牙外相安巴氏稱軍閥旣反對其個人渠遂辭職暫不返京 
[德總理之賠欵擔保説]  
　　十三日柏林電德總理史特萊斯曼氏昨對新聞記者發言謂法總理普恩賚之意見以爲法國所提之擔保品屬於凡爾塞和約所給予協約國包括德國全部所有之抵押品要知此種意見實爲謬誤蓋依照和約爲德國義務之擔保者乃德國各聯邦之國有産業耳今德國之建議欲舉私有産業盡爲擔保品實超過和約規定之外因和約所載之擔保今不能變價而私人産業則爲可變價之擔保品也以國有或私有及經濟團體之産業相抵押則此抵押可視同眞可變價之資産而交與一信託機關債權人可積極管此信託機關抵押所得之欵可交與受信託人於是受信託人可發行債券矣云云 
公電 
　　徐果人來電申報轉黎宋卿先生鑒蘇浙人民要請各省當局簽訂和平協約約内載明兩省境内應避免足以收起軍事行動之政治行動報章披露當荷垂察此次執事蒞蘇宣示眞電殷殷以立紀綱盡責任爲詞又報載執事談話其歸點在組織政府果如所言於兩省和平協約之宗旨根本抵觸蘇民不敢承命謹電陳明伏祈諒察蘇省議會議長徐果人叩寒印 
　　同安來電申報館時報館鑒厦集間風雲日急集美學校海陸童子軍組織紅十字會元（十三）日成立隊員八十人 
國外要聞 
[日本大地震損害紀（十三）]  
　　橫濱盜　勾結警察搶掠 
　　俄船助賑因受嫌疑被逐 
　　女生三百人旅行中震死 
　　東京方面 
　　未埋屍體尚有多數十二日東方社東京電東京計至十一日爲止被焚之屍骸共七萬五千人爆於路上之死體現已减少惟在屋内燒死或壓斃者似尚有多數貫通市中之各河川中亦有多數屍體漂流云 
　　東京再興圖案内容十四日電通社東京電關於東京再興永田市長將命丹那土木課長竹内技術課長製成圖案以資參考近已竣工於三日午后三時開市會協議會説明之即定名爲市長案提出當道内容如下（甲）除現在公園以外新設大公園如左㈠以阪本公園爲中心鎧橋白魚橋之間約三萬坪㈡　世橋和泉橋間一萬坪㈢士官學校幼年學校遺址全部㈣大塜火藥庫護國寺附近一带㈤砲兵工廠遺跡㈥户山原一带㈦深川猿江御地㈧青山墓地㈨並離宮㈩由向島至水神森一带㈩㈠代代木練兵塲全部㈩㈡白金志田町丹波町一带（乙）左之區域中間間以髙架鐵道運河大道路爲防火災之預備㈠由品川往東京站至簑輪爲四十間（中間隔之面積）㈡由目黑經芝公園日比谷神田橋御茶水本鄕東片町至巢鴨爲四十間㈢由澀谷經日比谷東京站至飯田橋池袋爲二十㈣由池袋經神田橋永代橋至須崎爲四十間㈤由東京站經兩國至龜井户爲四十間㈥小風川運河五十間㈦由東京站經　町至深川爲六十間以上係以東京站爲中心製成放射線狀之圖此外尚須作回狀線（丙）以品川潮止站高田馬　站南千住站小風川站田端移送車站爲貨物停車塲 
 
 

Page 5

 
 
第一萬八千一百五十九號;中華民國十二年 西曆一千九百二十三年九月十五號
星期六 * *   
 
 

Page 6

 
 
第一萬八千一百五十九號;中華民國十二年 西曆一千九百二十三年九月十五號
星期六 * *國外要聞二 
[日本大地震損害紀（十三）]  
　　東京方面（續上） 
　　食米每日七千餘石十四日電通社東京電震災救護事務局近由各地搜集米糧已逹八十六萬石十三日特委托農商務省食糧局管理此後將以平價發賣又東京市因人口減少一日米之消費量僅七千五百餘石云 
　　日后命救産婦姙婦十四日東方社大阪電日本皇后命於宮内省中附設救護班從十三日起救護災民中之産婦及姙婦 
　　震災捐欵處置方法十四日電通社東京電臨時震災救護事務局參與會議决定將震災捐欵用於建築災民臨時住屋簡易治療所簡易浴堂災民簡易食堂等現正與府市當局恊議 
　　戒嚴未撤銷之原因十二日東方社東京電福田戒嚴司令官云余之所最憂者爲災民之饑餓然今食糧之配給已有善法秩序亦有已得安心之狀態矣電信電燈自來水鐵路橋梁等之應急工事亦已着着就緒然戒嚴令尚未撤銷者以尚須相當之準備也 
　　救護震災追加預算十三日東方社東京電震災救護局會議十二日又可决支出追加預算九百八十萬元 
　　會議各校上課問題十四日電通社東京電文部省爲講求震災後之應急處置起見於十三日午後協議關於東京直轄學校之開講問題惟意見紛歧殊難一致校長方面意見主張帝大一高等暫在殘存校舍開講二部敎授則在竹早町師校舍商大及其他學校則暫建臨時校舍十一月一齊開始講授便於明年三月得以完全畢業 
　　帝國劇塲决定解散十四日電通社東京電燒失之帝國劇塲目下無重整旗鼓之望經理事協議後已决定解散演員於此後六個月間可支半薪已由山本專務理事宣明而演員中負有盛名之森律子河村菊子初瀨浪子等將暫游關西方面賣藝云 
　　海軍秋操費之移賑十二日東方社東京電海軍已中止今秋舉行大演習以其經費五百萬元充震災救濟費 
　　臨時議會召集未定十四日電通社東京電據後藤内相談政府爲講求震災善後策起見是否召集臨時會議尚未决定臨時救護費之追加豫算雖屬必要然尚未提出閣議至救護事業米麥鹽等尚容易配布惟私欵供給則非常困難予於無事之際即主張制定救護條例然卒未施行此次震災救護以海陸軍之力爲多戒嚴令一時恐難撤廢 
　　組設銀行團之擬議十三日東方社東京電目下有力之銀行家因欲爲帝都復興供給所需資金之機關故有由東西有力銀行協力别組一銀行團之議 
　　勞動家助帝都復舊十四日東方社大阪電日本勞動總同盟會供給一千五百名之勞動者帮助帝都復舊並募集救濟被災勞動者之賑捐 
　　赤十字社支費救護十二日東方社東京電日本赤十字社可决設立震災救護部支出非常費五百萬元盡全力於救護該社已被焚矣 
　　橫濱等處 
　　三百女生旅行被坑十四日電通社東京電水户高行至橫須賀停車場後部崖下休憇忽地震陡起山崖崩潰全部埋没十餘日仍無人知悉幸當時内有女學生因置傘在停車場忘記携去離衆回身取傘故得免於難此女學生轉輾流離被海軍收容近始將此事告人云 
　　橫濱盜賊勾警橫行十四日電通社東京電化成灰燼之橫濱强盜竟敢公然白晝行刦且有警察混雜其中昨日有警察與工人七名驀入一人家飽掠而去巡警三人則在外張望探聽風聲貨物則以車載而行嗣爲附近難民探悉始赴聯隊報告已被戒嚴司令部全數逮捕 
　　命令俄船退出國境十四日電通社東京電戒嚴司令部認此次開到橫濱之俄國汽船列寗號有擾亂秩序安寗之事實命其於二十四時間内退去國境又電命令俄艦列寗號退出事據戒嚴司令部發表如下此回震災即聞俄國欲派遣其在崴埠之義勇艦隊前來救濟及十二日戒嚴司令部接得列寗號無線電詢問日本東北地方添炭水港所在當即與關係方面協議回電請其椗泊便利之橫濱港該艦於十二日午後一時駛入橫濱港十三日午前該艦人員往訪神奈川縣外事課長揚言該艦雖運來救恤品其實係欲宣傳中央實行委員會之共産主義而來且救恤品只欲供給限定範圍且言此回震災實爲逹到日本革命之好機云云因此戒嚴司令官禁止該艦人員登陸并斷然拒絶救恤品而命令其退出戒嚴地以外又電列寗號現由日海軍監視添補水炭將於十四日退出橫濱駛回崴埠據齎此命令之戒嚴司令部參謀之視察列寗號所儎貨物似係舊汽車舊瓦等類一切避人耳目云 
　　房州留學生之救援十三日東方社東京電日華學會今更爲救援房州方面等留日學生起見已派職員及中國基督敎青年會會員前往云 
　　代謀失業災民職業四日東方社大阪電目下離東 
京之被災者及失業者每日有五萬人協調會正在代彼等謀職業 
　　寺院收容各地災民十四日東方社大阪電增上寺淺草寺寛永寺等共二百七十三寺收容災民共一萬八千人其中增上一寺所收容者有八千人云 
　　帝后軫念災黎狀况十四日電通社東京電日皇皇后尙滞田母澤行宮惟軫念極殷時時垂詢災地狀况聞災地食糧缺乏即命近臣裁减御膳大有己溺己飢之槪又詢及災民中失去兩親之幼孩及無人扶飬之老人共有幾許對於大森大夫官邸之燒失更慰勞有加 
[東京通信（九月十日寄自福岡戈樂天）]  
　　悲慘絶頂之大地震 
　　九月一日以來日本東京橫濱方面大地震爲禍之鉅有史所無中國各報早已陸續報告予今更就此次天災之所見聞及感想試稍爲較有系統之記載以求未曾到過日本之讀者更瞭然於此次浩刦之慘更踴躍發揮中國民族𤍠愛鄕人愛異國人之同情心焉� 
　　東京之爲亞洲第一大都會也人所共知東京人口計二百八十餘萬日本大部分之重要學校研究書局均在東京日本最華美之街市亦在東京如銀座一带之房屋固極輪奐之美其繁華之程度與上海之大馬路相仿佛而人口之多則三倍於上海故日本文化之中心謂在東京亦無不可也橫濱就人口而言雖不及上海但在日本商業經濟上而言實占極重要之位置蓋與外國貿易之日本商港中橫濱有極重要之意味其地中國僑民最多西人亦不少中國人且有中國街僑民或謂爲一萬餘或謂爲五六千其中以廣東人及福建人爲最多 
　　本月一日午前東京方面狂風大作黑雲滿天温度極高令人頗感不快將近正午突然大地震作矣余等中國人比較的曾經騐過地震者少地震時之恐慌吾知讀者必不甚了然余憶民國七年初至日本東京某日夜間正讀書時突然房屋搖動同時電燈及一切什物均震盪不已余莫明其妙一時尚不知是地震但覺心臓激跳不已疾從三層樓跑下而客棧　見余之張皇均笑余膽怯蓋彼次係極輕微之地震日人固已見慣不以爲奇而余以初次經騐乃遂張皇失措幾至演成笑話日本各地此種輕微地震每年總有數十次余五六年來懼怕地震之念未曾稍减雖曰生死在天但地震時之心境實異常不快也此次東京之地震較諸平常輕微之地震不知再加幾百倍激烈據專門家言謂此次地震若再稍激烈則東京橫濱及房州一带之數百萬人必至一人不留盡登鬼錄蓋此次僅死二三十萬人猶可謂爲不幸中之大幸也 
　　一日正午大地震旣起東京市内數分間髙樓華厦相繼倒壞東京歌舞繁華最盛之淺草區有一十二層樓之建築從第六層倒壞同時漏電火起其中之千數百人當然無一幸免凡倒壞之房屋自然均漏電初一日風 
本甚大因漏電起火之二十餘處火神風伯共逞狂暴加以地震之結果自來水管悉被破壞坐看火勢蔓延無法可想五六點鐘以内偌大東京幾於全成焦土燒失人家凡三十一萬六千八七百户罹災人民約一百三十五萬七千人其中死者約六七萬人（據最近報告云死者十萬以上）受重輕傷者數十萬人人類有歷史以來此次浩刦蓋破天荒也 
　　至於東京方面其被房屋壓死爲火燒死水中溺死者之慘狀令人言之酸鼻東京被服製造廠中空地段甚大逃入該廠者三萬數千人不意被服廠亦倒四面着火三萬數千人中僅有一人幸而免外餘均燒成灰燼當大地震時橋梁大都破壞東京自全體而言本來空地極少到處均係房屋今乃四面八方起火二十餘處讀者試瞑目以思逃者將何所之幸東京有大公園數處避難公園中而得救者極多有名兩國橋者約與上海外灘之外白渡橋同大避火者聚集其上超過二千餘人該橋以不勝其重從中折斷二千餘人悉落入河内除百餘人善游泳者外悉葬身水中矣父子兄弟夫婦同時燒死壓死者固多子救父不能父救子不能夫救婦不能僅以身免者亦不少一言蔽之慘極痛極活地獄之出世同樣看待亦無不可也 
　　至於橫濱方面則爲災更甚據芝加哥Ｔribun報之特派員馬撒遜氏在橫濱所見則九月一日最初地震之一分間橫濱市之全市市房屋盡成粉碎蓋地震之勢實較東京方面爲尤烈地震才起欲逃出户外已不可能皆爲房屋壓死橫濱之裁判所正在審理案件法官檢事數十人同時壓死橫濱有所謂大旅館者西人旅客二百餘人除十餘人幸而免外餘均成灰又有山崖上之某某兩旅館牆脚朝天的從山上崩至山下來其中人無一不成肉醬不消説得更可慘者橫濱之法國孤兒院亦係突然全部倒壞女尼十六名孤兒一百六十名均被壓死 
　　橫濱市僑民中受難最多者爲中國僑民據馬撒遜氏所言中國街全部毁壞死者至五千人之多蓋中國家屋之構造最不宜於地震橫濱中國僑民大槪至少死傷二三千人我敢斷言橫濱全市死者六七萬人以上 
　　東京橫濱之慘禍如此實則東京橫濱附近各地方其所受之禍亦大不過兩大都會人口最多故災害乃最易觸目耳連日各報紙所載東京及東京附近各地方之死者不下二十四五萬現在無從計算死者之確數其屍骸之手足齊全者至六日晚間止東京市内已算有四萬七千餘其燒成灰者不知若干無從計算至於日本所受各種财産建築之損失現在雖無從計算大槪五十萬萬元以上説不定一百萬萬元以上即以中國人所受損失至少亦有數千萬元之鉅此次日本人生命財産之損失不下於歐戰中法國之損失然彼則與德國五年内之戰爭此則四五分鐘間之自然暴威耳日本某報紙至謂歐洲大戰中日本所之利益爲二十萬萬元今乃於數分鐘内竟失去其數倍乃至數十倍五十萬萬乃至數百萬萬元天公有意示警亦未可知云云其言亦沈痛之極矣 
　　日本此次大災全世界人心均大震動良非偶然人類相愛之自然善性無處不發露以近數日所報而觀環球各國無一國不上下階級均盡力救助吾尤欽佩美國亞細亞艦隊司令安德生中將救護之敏捷各國中之救護船最先抵日本之災地者固安德生中將所指揮之某軍艦也彼所率之全艦隊今乃最先抵日本橫濱矣此數日中美國擬募集一千餘萬元英國倫敦市已募集三十餘萬元法國及英國均派軍艦來救護澳洲已捐數十萬元中國則江蘇浙江安徽三省已運米數十萬擔所謂攝政内閣二十萬元張作霖五十萬元曹錕一萬元段祺瑞三萬元黎元洪一萬元觀各國踴躍之情誠令人感動無窮日本人素稱愛國觀於此次彼等踴躍救助之狀態而益信富豪岩崎且一捐即捐五百萬元其餘捐二百萬元三百萬元者亦有多人至於捐十萬二十萬者更不計其數日皇且由内帑發出一千萬元至於一般中等資産階級下等資産階級捐千元百元數十元者均踴躍異常此日人亦特别善點也 
[橫濱七日記] [  鳳石]  
　　自神户寄 
　　友人徐君鳳石赴美過日本恰遇震災知交咸奔 
　　走探問消息忽得此書且驚且慰而所述種種現　　象出自目擊良可寳貴亟以公之讀者記者誌　　九月一日晨七時余乘電車離東京八時抵橫濱登澳洲皇后郵船早膳後與朱恒璧君登岸散步十一時返船碼頭上汽車甚多人客極擠十一時四十五分郵船鳴鑼送行者紛紛登岸遙擲五色紙條於甲板歡聲雷動舉岸若狂十一時五十八分撤梯解纜準備離埠忽船身大震約閲二三十秒鐘初以爲引擎發動不甚注意繼而碼頭塌落棧房傾倒汽車馬車均落水中始悟爲地震然猶未以爲異也俄而砂石蔽天狂風大作巨聲發於岸上如天崩地拆霎時間沿岸一带同時火起其延燒之速有足令人驚心動魄者每隔數分鐘必聞轟然一聲則某處大厦傾倒矣其時雖風向岸吹而火勢甚熱港内小艇憑空而燒數百碼之内無一幸免迷信者見之必指爲天火矣余覩此奇災恐遭波及力勸船員轉商船主速駛出夾水之外先圖自救然後救人惜其不納幾遭奇禍下午二時岸已通紅日光爲赤火且燒至碼頭欲駛出避之則余船轉輪之葉爲隣船ＳteelＮavigator（美艦）之錨所鈎不能行２ 
動不得已用皮带噴水救急一時船旁有小舟無數着火即焚恐其延燒本船竭力灌救然杯水車薪顧此失彼美艦對面又有一法國大船名ＡndreＬebon亦因輪機損壞不能移動三船互相牽制爭存於火窟之中亦險矣哉旁晚時船旁火勢少熄乃下救生艇搭救岸上難民來船其中焦頭爛額者不計其數皆蕩析離居衣服僅足蔽體耳多謂此次地震爲鎌倉Ｋamakura地方火山爆裂所致（後訪知此説不確）橫濱全埠已片屋無存橫須賀Ｙokoska軍港盡燬東京恐亦不免是晚火光冲天徹夜不熄每隔數分鐘必覺小震一次全夜共震二百餘次十二時乘客略睡船上水手則仍前噴水通宵逹旦未嘗少息 
　　九月二日六時起難民愈多欲浴無水早膳後出立甲板則見船之四旁盡係黑油深且盈尺（此油來自岸旁之黑油棧）近岸處已均着火人心惶惶惟恐殃及八時將牽連隣船之錨練截斷一鏈同時退離碼頭數丈隣船則鼓輪出港余舟仍不能動蓋錨離脱而練仍纒� 
繞輪葉不能旋轉也斯時危險逹於極頂黑烟愈濃火燄已近風復向船吹來有如燃眉之急船主不得已乃鼓動船頭汽機捨命逃避十時二十分時有火燄山一座浮海飛來相距不過數十碼余舟掠之而過幾爲吞噬一時婦孺啼泣驚駭欲絶各取水靠以防滅頂然此時船底船旁無非黑油一經延及着底全燒不死於水必死於火耳徼天之倖竟得出險泊于石堤之外回顧原泊地點已全爲烈火包圍矣嗚呼險哉黑油流出甚遠余舟不能遠駛四旁仍有黑流乃一面噴水以冲淡油潮一面禁止吸煙以防意外晚八時有和蘭船來拖出港外全船始脱離虎口是晚來船避難者仍絡繹不絶有自東京步行二十三小時始到此者聞東京亦遭災甚大惟宮殿無恙是晚岸上仍有大火五六處九月三日晨六時加拿大皇后郵船及提督分司之約弗遜總統號同時抵橫濱轉載中外難民開赴神户是日天雨風急小船轉運備極困難有病人數名不能起立扶掖登舟其苦不可言喩俄英領到舟住一百四十號房艙於是本船之行止聽命於英領中國領事至今無信或謂已遇難惟未徵實耳是日有西婦數人携犬上船畫餵之食夜抱之寢當此急難之時尚有此逸興可謂好整以暇矣是晚岸上仍有火光數處惟離隔較遠 
　　九月四日難民愈擠犬亦愈多甲板之上餐室之内無處無犬之足跡余不能復耐致書船主請其注意是日有日軍艦兩艘到埠派一能泅水者至余船察勘輪葉則爲纜所纒繞良久始解下午試機旋轉無礙舟中人咸有喜色以爲不久必能開駛也黃昏後仍見火光九月五日早起探詢仍無開駛希望船葉日壞淡水亦稀少余等如坐髙等海牢悶悶無計惟甲板上無犬跡詢之友人則謂已錮一室有西婦二人爲此飲泣悲不自禁亦奇事也美副領事到船照料美僑（正領事已被難）英美兵艦到者不少黃昏後遙望岸上仍有火光 
　　九月六日晨十時約弗遜總統號復自神户駛至轉載美僑　籍余等要求轉船不許初甚憤悶繼念提督公司爲美國國　急其所急亦屬人情之常遂亦置之有人持大阪報來謂橫濱約死二十萬人東京約死十萬人日皇發内帑千萬以爲救護之用日人恐韓人乘機作亂宣布戒嚴并以保護爲名將所有韓人一槪禁錮是晚岸上火光仍有三處 
　　九月七日日本郵船大洋丸及長崎丸到埠連在埠未開之髙麗丸已鼎足爲三然其船只救日民不援外僑　余所乘之船仍不能開下午二時一百四十號房（英領行轅）走電幾兆焚如撲救始滅時迫港口者除日軍艦三艘之外計英兵艦一（Despatch）美兵艦五號（均係滅魚雷艇）是晚岸上仍有火光一處 
　　九月八日晨九時乘伊里諾Ｅlinot小艇登岸察視橫濱全埠無一完屋即鐡筋水泥之建築物亦被震倒間有一二矗立者近視之則祇存空殻一無所有石街迸裂成罅堆满瓦礫崎嶇不平電車軌道彎曲成鈎電線如網紛亂無緖道旁及枯樹之下尚有暴露之屍身多具拳手屈足慘不忍覩行至正街見有運貨之摩託卡一輛車身尚未全燬中有二屍一臥轅下一死車上屍身未焦想爲濃烟熱霧薰蒸而死者日警隊不及瘞埋聞將聚而付之一炬然當從速爲之否則大刼之後將繼以大疫矣余本欲一探中國領署因臭穢難受不能前進只得折回江邊以待小艇祇見日本救護隊引各地難民扶老携幼陸續而至或憇燼餘之屋内或登岸旁之各船日軍艦之水手則搬移糧食上岸聞美國海軍提督胡特將軍率救護隊日内可到香港之中英日協救隊亦運米五百噸來埠業已首途橫濱一切商務暫移神户處置東京方面略形安靜遷都之議大槪作罷矣十二時返船船主宣布本日下午開赴神户余等聞之如逢特赦爲之加餐下午將願之難民送法國郵船安置願赴神户者則紛紛來船搭載艙爲之满晚十時始開離橫濱計自地震至今已七日零十小時矣回顧岸上火光仍未熄也此次頭二等艙内中國搭客不多余之外有朱恒璧君（鎭江人）霍叔逹君（香港來）黃兆焜君黃秉章君（新加坡來）江上峯君（閩人）李之常君（鄂人）楊重熙君（川人）山陰人溤君及陳王二女士共十一人雖飽受虚驚然均安然無恙綜余一生所歷危險甚多而觸目驚心當以此次爲最矣　 
國内要聞 
[北京通信] [  頑石]  
　　滑稽劇之大選會 
　　十日之選舉預備會以吳景濂之手段多方掩飾居然成功今日即開大總統選舉會各街市中由警署傳知商民一律懸掛國旗像煞有介事而衆議院前亦復軍警森立便衣偵探密布於象坊橋畔一般人民咸謂或可選而實則今日之不能成會不獨稍具常旘者知之即保派辦理大選之各經紀人及包辦大選之吳景濓亦莫不知之不過事已至此九月十三日之法定三個月期限明日即至不得不弄此一塲敷衍門面以另打主意耳 
　　十日之預備會據會中所油印之名單爲四百三十六人而秘書孫曜所發表之通電謂祇一百二十九人冒名頂替者十數人據個中人所言謂實祇有四百零九人其餘之二十餘人皆由吳氏囑託兩院秘書廳人員爲之冒名代簽監察簽名之參議員張漢章宋汝梅衆議員策等亦夥同一氣主持此事大家舞弊凑成一個預備會以備向保方要錢且脱卸三個月内開會之責任至今日開大總統選舉會成與不成另是問題其預備舞弊之意播傳於外聞之已久至日前吳更囑兩院秘書廳挑出三十人專辦此事並允許各員事後有若干之報酬以爲箝口之計而初不料孫曜之首先舉發通電各省而被冒名代簽之張瑾雯李汝翼李兆年溤振骥劉景晨等見油印出席人名單後紛紛函吳詰問以愚所知則李兆年在宅臥病李景泉亦因病就診於德國醫院尚未出院劉景晨則是日與人在其同鄕處作方城游自午至夜深始罷此皆可以證明者此外尚有林長民陳紹元曾慶模李素何詮謙孔慶愷張鳳　賀升平方德九董慶餘 
 
 

Page 7

 
 
第一萬八千一百五十九號;中華民國十二年 西曆一千九百二十三年九月十五號
星期六 * *等亦皆被其冒簽而現在上海之杜華亦居然列入其中此眞匪夷所思者矣 
　　今日之會在津保人眼光中觀之雖不能必其成而不能不期望其成故昨日外交大樓宴請兩院議員高吳熊王等全班招待以示聯絡今日午間並由各省之議員分省約集同鄕分别宴會以爲投票之預備據個中人言無論如何可望出席者僅四百數十人即連昨日由滬回京之議員十餘人一齊扯算在内尚不满五百人若欲凑足三分二之人數决不可得查昨日憲法會議出席人數爲四百六十七人已屬最多其中尚有一部分人决不出席於選舉會者而浙江之議員沈某邵某以及著名之某某昨日晩車即已赴津向爲吳景濓機關之國民新聞亦深慮人數之不足恐使旁聽諸人徒勞往返此可知今日之會雖不得不開仍係吳氏之一種作用其人數之不足則固盡人知之也 
　　吳景濓之計畫以爲成與不成都不關事祇要有此一會在九月十三日以前開過即與大總統選舉法第五條之規定不相違背以後日日流會投票價格更可緩緩商量不必急在數日且津保鑒於近日之形勢對於吳氏包辦已不信任有前之預備會顯一點小小手段以示包辦之非不可能則以後大張虎口可以爲所欲爲不慮保派之不唯唯聽命故十日之夕於預備會後即電囑王承斌速滙百萬來京每人預付票價一千元以爲招徠之用聞王之回電祇允人給五百尚未定局而髙凌　亦於十日密電曹錕報告人數之不足且謂吳意欲先付百萬如此鉅欵浪擲無用殊屬可惜請轉電孝伯促其注意津方之曹四聞亦對於人數問題頗多疑慮已决定非至足法定人數時决不先拿出錢來而今日之在京議員亦因冒簽問題發生反感素不南下之某某亦不有出席之表示則今日之會亦適成爲滑稽的而已昨日晚間紛傳有每人先發五百元於今日開會後向甘石橋親領之説至今日午前所聞則此説又尚不確定蓋津保要人因屢次拿出錢來都無實在把握此次又明知人數之不彀要其拿出大宗鉅欵供吳景濓之花費决不放心而又不便於絶端拒絶故答應自答應拿不可拿仍在未定一般甘爲猪仔之議員又非錢先到手不可兩方相持至今早仍無解决而王承斌之在天津確已多方搜括各縣攤欵雷厲風行聞已收集數十萬而金丹大獄之向各縣富户栽贓者聞又收入不少均已預備充大選之用惟明知人數不足欲其此時交與吳景濓則尚不肯上當耳（十二日上午十二時） 
[離京議員否認北京選舉會]  
　　褚輔成湯漪等電各省區軍民長官各省省議會各公圑各報館均鑒近日吳景濓等盤踞北京國會議塲挾其議長資格利用軍閥武力與金錢公開賄買議員而猶不足廼至破壞立憲國之根本制度以求其詭計之得逞竟於本月七日常會十日總統選舉預備會揑報出席人數宣告成會查兩次開會所有實在人數業經被揑報而未出席之議員及秘書廳在塲職員證明絶對不足法定人數同人等曾於庚電及兩院院内行政委員會眞電聲明否認當蒙鑒及查前次列名庚電之兩院議員四百八十三人現除在奉者趙連瑛等四十九人在津者彭飬光等三十八人外餘爲褚輔成等三百九十六人現均在滬以此核算在京議員實數不過三百數十人自六月十三日以還時逾兩月迭次當會憲法會均未能成是其明證今吳景濓等旣敢以揑報而成常會及選舉預備會則明日之僞選會必仍取以少報多之慣技揑報成會竟一日之力使曹錕得假借尊號以入都門察往知來事有必然前聞吳景濓等曾僞造議員徽章希圖僱人冒名入場各報喧傳舉國皆知查大總統選舉會法定出席人數爲五百八十人現在京人數相差旣多吳景濓旣敢揑報於前勢必僱員冒充於後總以完成盜竊名器之僞選會爲務此等惡例旣開後之强有力者但能盤據首都勾通議長倒行逆施復何事不可爲民國法律之謂何國民公意之謂何同人等爲國爲民義難緘默特再正式通告吳景濓等以揑報及冒名之伎俩擁戴總統國人誓不承認尚祈邦人君子一致否認同力聲討以紓國難則國家之幸亦同人等之榮也褚辅成湯漪王用賓彭飬光郭同焦易堂楊永泰韓玉辰鄭萬瞻烏澤聲潘大道劉恩格黃雲鵬田桐林長民章士釗等四百八十三人叩 
　　兩院行政委員會電各省區軍民長官各省議會各報館各公團均鑒本月八日同人等聯名發布宣言聲明自六月十三日以後所有吳景濓等在京個人賣身之行動不能認爲國會職權之行使一切議决在法律上絶對不生效力其唯一鐡證即在簽名報到實行赴滬之議員已逹四百八十三人以上乃吳景濓等肆無忌憚作僞枉法甘冒不韙竟於九月八日宣告衆議院常會開會出席議員三百零九人已足法定數又於九月十日宣告開總統選舉預備會出席議員四百三十六人僅足過半數以國會議員總額計算旅京議員絶對不足半數公然宣告開會其爲虚報人數或代人簽到或冒名頂替數罪俱犯方能搆此劇不問可知同人等除依據此間兩院秘書廳議員名册及吳景濓在京發布之出席議員名單切實調查證明吳景濓犯罪確據依法懲戒外特行聲明所有本月八日十日兩次假借名義之會議在法律上絶對不生效力以明責任而維法紀事關國家根本絶非院内爭議可比尚希公等主持正義共圖挽救民國幸甚謹此布聞佇候明敎參議院行政委員會衆議院行政委員會蒸 
[十日預選會舞弊之反響]  
　　議員聲明冒名簽到秘書揭發揑報人數 
　　吳景溓等十日所開之總統選舉預備會當時據吳口中報告已足法定人數於是依會塲議决之結果而有今日（十二）之大總統選舉會但議員中之不出席者本因反對吳景濓之故不謂吳居然對於不出席者能想出補救妙法因之愈增議員之憤慨决定在吳某包辦中之大選必不願與之合作昨有某議員語人云前日之會頗有種種不合之處照先例總統選舉預備會須兩院各過半數出席查前日出席之人衆院固已過半數参院則所差尚有十餘人乃議長竟不將兩院出席人數分别報告但含混其詞謂簽到者四百三十六人已足法定半數遂宣告開會此其不合者一秘書廳所油印公布之出席名單其中竟有十餘人實已告假居然亦特行列入且查之簽到簿竟均印一到字如四川議員之張瑾雯李汝翼湖北議員之馮振骥浙江議員之劉景晨福建議員之李兆年廣東議員之陳紹元曾慶祺河南議員之孔慶愷方德九賀昇平山西議員之李素李景泉等皆是而張瑾雯李汝翼李兆年劉景晨馮振驥等皆已有函致議長切實聲明按前日之會據議長所報告之人數其超過法定人數僅有二人而未出席而被冒簽者竟有如是之多是昨會根本上已不能發生效力此其不合者二吳景濓愈益專橫而議員亦愈感不平因之即素未南下者亦或不肯出席今日之選舉會决開不成而曹錕夢想中之總統亦終難實現也茲將張瑾雯等致吳景滻函錄之如下 
　　（一）張瑾雯李汝翼函蓮伯議長大鑒昨日大選預備會汝翼瑾雯兩人因事請假具有假條掣回收據可憑乃閲昨預選出席人名單竟列汝翼瑾雯之名實深詫異務請即日更正宣布同人以昭核實而免弊混實爲公便四川議員李汝翼張瑾雯同啓 
　　（二）李兆年函蓮伯議長大鑒敬啓者昨日大選預備會弟因久病初愈步履肖尚難實未出席茲查有人冒爲簽到若不聲明誠恐日後流弊滋多除正查究外特此函逹李兆年啓 
　　（三）馮振驥函蓮伯議長台鑒九月十日總統選舉預備會本員因病實未出席（有請假回條可證）迺查由院印佈之出席人名單内竟列有本員姓名實屬錯誤應請飭廳速爲更正並印佈同人爲盼馮振骥啓　　（四）劉景晨函蓮伯議長左右敬啓者十日大總統選舉預備會景晨未當出席頃閲報戴出席人員列有景晨之名殊深浩歎大總統選舉預備會關係何等重大而會塲揑報人數舞弊顯然應請閣下注意十日之會是否有效天下人必有公判也用特嚴重聲明希即飭科油印分送兩院同人鑒察爲幸參議院議員劉景晨謹上九月十一日 
　　以上五人切實之聲明已足使前日之會陡生裂罅不料此外復有當場查點人數之衆院議事科科員秘書孫　之通電縷述始末一塲黑幕揭露無遺原電云各省軍民長官各法團各報館均鑒謹呈者曜前蒙　爲本院秘書任事以來夙夜警惕惟恐奉職不力上累知遇對於議事科法定職守範圍以内從不敢有所怠荒當蒙鑒察本日大選預備會曜出席議塲稽核議員人數查是日在場人數據分路查點人報告總數實爲四百二十一人當時三次檢查之所得不可謂不精確惟秘書長訓令再三使書四百三十六曜以此事關係過大未敢從命秘書長乃轉干於其他秘書遂以凑成是日之會此當日實在情形本科科長深知其情堪以作證伏思國會爲立法機關職員係法定職守在議塲莊嚴之地而行此詭遇預備會如此正式選舉可知　念前途不寒而慄曜一介書生只知守法供職議會十餘年從未見此千古創聞之惡例倘常此苟同上有累議長知人之明下亦貶損一已之人格謹將當日實在情形繕呈鈞鑒倘不蒙察諒下情以爲愚　不堪任使則曜竊知罪矣言盡於此進退惟命謹呈議長秘書長鈞鑒議事科科員秘書孫矅謹呈九月十日慨自六月十三日總統被逼去位以後此京一隔法紀掃地今竟以非法之行加諸守法之身大選以非法爲預備縱令詐欺而成實足以滋長禍亂言念法統良用疚心謹此通電敬告邦人衆議院議事科科員秘書孫矅蒸叩 
　　觀上述函電則十日之預選會舞弊顯然已無可掩飾凡稍自好之議員不願扶同作弊者當然避之若凂益以今日之會法定人數至少須五百八十人較之前日只須四百三十四人者實差至一百四十六人之多其不易凑成自屬共見之事實因之昨日（十一）髙凌霨熊炳琦邊守靖劉夢庚王毓芝等爲事先疏通議員起見於前日十二時按照兩院議員名單發出請柬訂於昨日下午七時在外交大樓宴請兩院議員席間髙凌霨發言略謂攝閣期满希望各議員以國家大局爲重依法選舉繼任大總統髙語畢議員互相發言有參議員陳某起云現時在京人數僅有五百三十人左右此尚是根據親到支領歲費之人數而言其領得歲費又復出京者尚不乏人故明日之會根本上萬不能開成不過現在據十月十日爲期尚有一個月仍望設法拉攏俾足法定人數云云繼陳而起者爲四川衆議員吳某詳述此次派員南下拉人之情形據云接招待員某來函謂在滬議員參衆合計不满兩百其中有一部分與南方關係甚深不易疏通一部分雖已動搖但因資斧缺乏不能成行果能特别優待亦可使之北歸尚有二三十人業已説妥即可動身云云語畢並將來函呈示王毓芝王閲時頻頻頷首照此説來則今日之會即奔走大選者亦認爲不能開成至議員所希望之每人五千元保方固已完全允認但如何過付之法則至今尚在悶葫蘆中此則不能不爲一般猪仔議員着急耳 
[接收威海之新協定（續）] [  遏密]  
　　中英委員修正後之栛定書 
　　（第十二條）在威海衛疆域之内現名愛德華一區由中國維持准萬國通商居住作爲自治區域内設一董事會由地方行政長官於該董事内邀請外人爲外債權團證明同意者二人爲董事輔助對於本區内各項市政如道路橋梁溝渠碼頭路燈衛生及限制毒性臭氣各種營業之類該董事須經居留外人公認者地方行政長官得將常年收入項下提出的欵爲辦理上項行政事宜其數目應與英國管理威海時至一千九百二十二年三月三十一日止最後三年關於上項常年行政費之平均數相等在自治區内（或將擴充區域内）本條所稱規則及附件中所開細則均應實行愛德華埠之外另一附近區域如附圖中紅色所標誌者應開放爲外人通商及居留之用再此項擴充區域或其中一部份得隨時歸併於愛德華埠之内但須中國官廳撥助該處常年市政經費足以供給各項費能與愛德華區内市政相等時爲標凖雙方議妥按照毒性臭氣營業之規定不得在愛德華埠及其將來擴充區域内允許開設該項工廠並議妥在指定毒性臭氣營業地段及其將來爲建築工廠擴充地段等内外人與華人享同等權利建設工廠（第十二條附件）㈠規則第十二條所稱規則者爲英政府管理威海所定之現行土地房屋税則及關於衛生建築與限制毒性臭氣營業各項法令㈡董事會第十二條所稱董事會者其人數外人不能少於二人華人不能多於五人㈢董事之選舉外國董事由外國納税公民選舉之其選舉權應以納税之多寡爲比例至少須歲納四十元爲合格如本人遠出得依法委託代表執行之華董事之委派由中國長官自定辦法㈣職務甲董事得陳述所有關於愛德華區域之市政及其管理一切事項於行政長官（包括本條第一節所規定各項章程）是以行政長官遇事須須與董事常開會議乙關於第一節所開規則及其附屬細目遇有必須删改修正或增加時應由行政長官與董事會會議以雙方同意行之丙愛德華區域内除官署住所德勝碼頭及塢口改良計畫以外所明一切公益建築及公園應由行政長官籌撥常年經費即八千元並須另立專賬爲工程實銷惟工程處員司薪水不在其内年終倘有贏餘應歸下年賬内董事會須預將本年度内應行建設公益事項條陳行政長官核辦如事屬可行經費充裕得施行之關於此項工程之設計細則及投標方法均應商之董事會開標時董事亦可監視各項工程進行時董事之意見得隨時徵求之所有支出經費賬目應於每季由董事會檢閲以昭信實㈤通則愛德華區域内所有關於警察衛生及團丁人數中國威海行政公署應以現有數目爲根據充分支配以期得力（第十三條）所有英國政府按照一九一九年第六號威海衛荒地章程發給華人地主威海衛法定格式之各項地契買賣典押字據以及執照倘内載條件與中國法令完全抵觸致使不得不修改或加給新契者應認爲與在英國管理期内同一有效此項更改除全境一律修改外須先得業主之同意（未完） 
[四局人員包圍高凌霨索薪] [  尊庸]  
　　昨日（十一日）國務院四局在院包圍髙凌霨索薪據聞法制局欠薪有八個月統計局有十四個月銓叙局八個月印鑄局七個月屢向當軸交涉毫無要領遂聯合於昨日在法制局開會結果决定赴院爲大規模之索薪運動下午五時餘數百人一閧入院守門衛兵不敢阻擋時適髙凌霨等閣議方畢列席諸人機警者行得信俱由旁門先散惟髙凌霨後出髙氏已出會議廳正亦欲圖一走詎爲索薪羣衆撞見遂將髙團圍住髙謂要錢須找財長羣衆以髙自稱攝政院務向由髙氏主持此事當然問彼髙怒甚彼此稍有言語衝突而索薪者亦怒謂非今日有錢决不將髙放走旋有和事老見髙與索薪團相持不下乃出作調解勸髙人會議廳休憩而索薪團則不得入内允以電話請財長速來共商辦法及以電請張弧張出院後并未歸宅復以電話四找無着索薪團惟將髙凌霨緊困會議廳髙旣不敢輕允欵項又無退兵之策至將近八時始有秘書長張廷諤出爲轉圜謂財長旣未辭職總有找處約衆先散允明日回話總有切實辦法衆以仍無要領又相持十餘分鐘毫無結果而散 
[吳佩孚以師長餌川將]  
　　吳佩孚急於平川乃擬以師長之職覊縻各川軍將領日前曾電曹錕請設法激勵曹於九日轉電髙凌霨等令即照辦茲錄曹電如下據吳巡閲使電稱前因楊副指揮森電告唐師長廷牧於本年援川之役敗潰失踨不知下落迺保潘旅長文華繼任嗣接劉積督電稱唐師長現在廣元並未失蹤此議因即擱置現潘旅長又派參謀來洛面陳一切佩意當此需才之時自應設法激勵俾得效用查中央陸軍原定三十六師爲額現只有二十九師尚有七師未成擬請以鄧錫候爲三十師師長陳國棟爲三十一師師長唐式遵爲三十二師師長潘文華爲三十三師師長又查袁總司令祖銘此次率領全軍援川卓著勤勞據請授予冠字將軍兼三十四師師長彭漢章爲黔軍第一師師長王天培爲黔軍第二師師長以資激勵等因即希察核照辦爲荷曹錕佳　 
 
 

Page 8

 
 
第一萬八千一百五十九號;中華民國十二年 西曆一千九百二十三年九月十五號
星期六 * *自由談 
　　 
[輓裴國雄先生聯] [  本館全體同人]  
　　風雨同舟嗟聞噩耗 
　　萧條满目難慰幽魂 
[又] [  史量才]  
　　共事三年深得力 
　　遺孤八月最傷心 
[又] [  張竹平]  
　　四載聯交素欽年少老成情殷責任 
　　一朝永訣最慘孀嫠咽涙孺子哀啼 
[祭裴國雄先生文] [  各團體]  
　　裴兄哀於是歲八月二十有五日以傷寒症在滬逝世　　今日下午三時上海總商會商品陳列所等各團體假　　座西藏路寗波旅滬同鄕會開會追悼囑予爲祭文　　爰擬此稿藉當一哭焉謝介子謹識 
　　維中華民國十二年九月十有五日申刻上海總商會商品陳列所金陵大學同學會新聞記者聯歡會季社申報館久記社裴宅戚友代表顧子磐王振銓張佑生等謹以馨香鮮花致祭於裴國雄先生之靈而哭之以文曰嗚乎裴君魂兮何處月黑林青歸來宜遽思君生平克享令譽垂涕道來君倘相語嗚乎裴君幼遭孤露家世淸貧慈萱哀護活潑承歡聰明天賦誰謂罡風終摧寳樹嗚乎裴君負笈白下秀卉風春芳苞雨夏游藝兼嫻辛勤鮮暇大器期成天年克假嗚乎裴君關心國事歷游南北宣勞五四義校權與斯人顦顇莽莽神州雖死有涙嗚乎裴君素研體育參閲遠東敎授滬瀆攝生艱難庸醫殺戮義勇商團同聲一哭嗚乎裴君兼重商業奇貨敷陳廣厦岌　服務精勤交游允洽嗟若連城毁於錦匣嗚乎裴君黽勉報界志趣淸醇丰標英邁遠涉扶桑閒研曲話忽焉溘逝能無長喟嗚乎裴君身後悽惘三世孤孀姊兒待飬賻贈棉薄聊慰幼長願君默佑嗚乎尚饗 
[言語的正誤] [  海角秋聲]  
　　聽見耳朶不能見只能聽誰多知道的但人家總説是「┎聽見」怕是耳朶將來生眼睛的預言呢 
　　快活死了　最痛苦的事是死人家往往在樂極的時候忘形的説「快活死了」不知道快活了怎麽又有死言語的矛盾見得出人們的不學 
　　吃東西從口中進去謂之吃奇怪門牌塲中進張出張满檯都嚷着吃到底牌還在檯上不缺一張這種吃算是文明的吃法 
[游戲問答] [  堃生]  
　　問何人有製造國民之原動力　答媒妁 
　　問何物爲醜女所忌　答著衣鏡 
　　問天地間無形之力孰爲最大　答吸力 
　　問造成大地殺機者何處　答屠門 
　　問何物爲普通社會之敎本　答小説書 
　　問何物男婦二人可自由傳遞消息　答目電 
　　問何物發聲時似露天學校上課　答挑擔賣洋油者之鈴 
　　問老人最近者何路　答死路 
　　問何事出了錢還要受人磨折　答扦脚 
　　問何法可禁絶微生物入口　答噤口 
　　問何人能蛀空人家房屋　答蘇州之白螞蟻 
[一種新發明品] [  王受生]  
　　預計這種物品發明出來在上海準可以暢銷而且是極爲人所歡迎的事諸位投機家不妨試一試 
　　髙跟鞋現在已風行過時了但是若利用這髙跟鞋還可以做一件合着古話的事製法將鞋子後跟設法製成空心裏面满貯白粉外罩以皮皮上刻空種種文紋若是那些女子們穿上在馬路上走着一步一步印着花紋引起許多人的注意古人有步步生蓮花的法子便是這樣而且在跳舞塲尤爲出色時髦女子們一定歡迎的罷要是運往外洋比較什麽都獲利 
　　若是將白粉裏再加上香料格外好了因爲粉是一種輕質的在地上被風吹着散開使麽些蜂蝶式的少年們要神迷魂醉呢 
[我也來談談名] [  醉痴生]  
　　我國傭人命名往往大同小異如車夫多名阿二阿三阿四阿福等婢女多名春桃秋桂等大姐多名阿金阿寳等顧名思義一望而知爲何如人也 
[物以希為貴]  
　　别號最狂放不覊而又妙造自然者當推梁溪酒匄其餘如酒狂酒囚等則東施效颦不足道矣 
　　余友金子耘南昔有同學友三人日譚超凡邵興周陸錫寳其諧音則宛然蛋炒飯紹興酒綠錫包也若聚三人於一堂連貫呼之眞令人忍俊不禁 
　　投稿同志名字之最香艶者當推繡君見者幾疑爲閨閣名媛而不知爲一蒼颜華髮之老人也 
　　文人名號多有雷同者如許瘦蝶程瘦蝶王鈍根傅鈍根至號寄塵者尤多余十五歲時即自署醉痴迄今專利近二十年尚無人冒牌然曾兩見於自由談筆記中不知爲作者假託抑果有其人也惟與余同字者則頗多見於投稿者已有二人一曰陳立三一曰子立三此外更不勝枚舉矣 
　　余曾見名片中有金萬能者取金錢萬能之意頗特别 
[征樓小語] [  征鴻]  
　　刼後河山草亂生海天萬里一鴻征豈知地老天荒後不廢人間兒女情此詩可爲「征樓小語」序 
　　昨日之言語今日不能同也明日之言語今日不能料也推而至於一世諸世一人萬人無有雷同者神者語也滔滔而不能絶喁喁而不相仍神者語也 
　　女子之嫁其關系有甚於生命者然以舊婚制之不良致大好閨秀斷送於恨天孽海間者比比然也舍親某氏生一女柔婉善笑年十四時許某商子先是女母以婚事詢之女女羞縮莫能對憨笑而已母以爲允也乃許之去冬于歸竟不能調琴瑟蓋夫婿輕薄兒薰蕕不相積日以涙洗面而已或以前事詢之則曰儂固不願　以年稚畏羞乃以一笑報之不圖一笑足成千古恨者悲夫 
社會小説 
[人間地獄（一六八）　] [  娑婆生]  
　　第五十五回將軍起義先試屠龍手　　友痴情偷　　象编 
　　戚志勇笑道你説得好輕鬆打仗是性命交關的事怎麽好白相相白蓮花笑道你做元帥的呀元帥身邊有不少的兵丁護衞着你到那裏我跟着你到那裏還怕什麽呢戚志勇道這是你瞧見戲臺上飯桶的元帥如此像我呢打起仗來火線裏我也上去不是這樣手底下的弟兄們怎肯拼命呢白蓮花聽到這裏忙道那末你到要當心點：正説到這裏縮住了恐怕戚志勇聽了以爲不祥之兆不髙興戚志勇道未打仗以前要想得謹愼周到旣開火以後却全靠一股勇氣那也當心不了許多闔席的人聽了這話俱拍着掌道這眞是老軍事家的談吐呢戚志勇道老軍務不敢説槍林强雨裏却討過不少的生活了説着舉起手中的大杯白蘭地嘓的一聲一杯喝下去了白蓮花來搶已是空杯戚志勇笑握着白蓮花手道你來搶人的杯子你要喝酒嗎那末我和你對乾一杯罷説罷不由分説用小杯子倒了一杯給白蓮花戚志勇却自斟了一大杯白蓮花搖搖頭道我不能喝酒你還不知道嗎戚志勇笑迷迷的瞧着白蓮花道你越是不會喝酒喝一杯兩杯半醉不醉的樣子我頂喜歡眞是一隻酒囊到没意思了又珍重的叫了一聲老三你喝了吧白蓮花無奈皺着眉頭併着氣喝了一杯戚志勇也陪了一大杯三老爺道好了好了你們今天還有正經事呢吃得爛醉如泥豈不誤事戚志勇道我再喝五六大杯也不要緊現在一些不覺得呢座客在家道那末你們兩人喝了雙杯不必多喝罷戚志勇忙又斟了兩杯一杯遞给白蓮花一杯自已又一飲而盡白蓮花搖搖頭道我眞喝不下了剛剛一杯喝得太猛這時候已經有些頭昏了戚志勇道頭昏怕什麽向床上努一努嘴道早些睡便了白蓮花聽了睡的一句話格外心驚肉跳简直不知如何回答是好戚志勇不由分説將那一杯白蘭地又送至白蓮花的唇邊白蓮花避也避不了只得又喝下去了兩杯喝得太驟白蓮花竟有些支持不住頓時心跳面紅氣促頭眩不齊交作對戚志勇笑了一笑道我眞醉了瞧你們糊裏糊塗認不淸了此時嘉興老大走過來道阿囡你眞醉了嗎白蓮花心中明白口中説不出什麽只點了兩點頭嘉興老大便攙著他到後面亭子間裏去了三老爺笑吟吟的道白蓮花今天眞是玉山頽矣又對戚志勇道志勇停一會兒你要憐惜他一點我今天瞧著他似乎狠可憐的呢座中的客人齊笑道三先生這用不着你關照説罷大家起立带説带笑的也將戚志勇簇擁著送進後面亭子間 
三言兩語　[  鵑]  
　　北京的選舉預備會居然開成功了那四百多位生財有道的神聖議員已有雪亮的二百大拉司裝進衣袋裏了以後的票費五千啊八千啊一萬啊雖還没有規定大約多少總能撈些油水恭喜神聖的議員先生從此財星照命皆大發財 
 
 

Page 9

 
 
第一萬八千一百五十九號;中華民國十二年 西曆一千九百二十三年九月十五號
星期六 * *   
 
 

Page 10

 
 
第一萬八千一百五十九號;中華民國十二年 西曆一千九百二十三年九月十五號
星期六 * *國内要聞二 
[湘東將發生戰事] [  復]  
　　趙軍準備退走平江説 
　　譚組庵總司令今仍未來省大約三日内可到現聞追擊趙軍之計畫以各游擊隊及羅壽頤一營開往易家灣以取洙洲衡陽謝國光所部入攸縣以取醴陵雙方夾擊謝部約定於日内取道湘東來省此時趙軍第四團與鄂軍團均在醴陵第二團與第二十二團均在攸縣趙軍戰鬭力如何尚不得知如有困　猶關之勢則攸醴一带不日將有激戰趙軍如敗其出路不外北走平江或東走江西走江西非趙之所願其以平江爲歸路無疑平江東介江西北介湖北可無後顧之憂而毘連長沙瀏陽之西南兩方山勢嵯峨利於堅守如趙退守此路則與廣東陳炯明負嵎東江如出一轍第平江地瘠民貧糧秣之供應不甚便利耳省城現注意肅淸攸醴以除東顧之憂而防線過廣瀏陽平江一带尚無重兵扼守即岳州要塞亦僅令投誠之李亞平（編爲湘北游擊司令）駐之故趙欲守攸醴甚難欲退平江甚易此後趙軍將負嵎湘北而中西南三路則易肅淸現聞趙軍在西路之賀唐兩旅由常德桃源向沅江漢壽湘陰等處移動意者其尚欲與湘東之殘部聯絡歟茲誌省軍追擊趙部之兩電於下㈠謝軍長來電張司令朱團長勳鑒此次兩公直摀長沙俾失根據功在湖湘同深欽仰潰敵旣竄醴陵光即派隊與諸公合力痛剿以淸餘孽而竟全功謝國光叩庚㈡張司令去電辰州蔡軍長勛鑒頃據益陽游擊司令劉南蓀曾傳範電稱頃控賀旅由資江上游潰退桃江範等即率隊星夜馳往迎頭截擊懇速電蔡軍長火速飭部追擊等語特電奉聞務懇速派大隊尾追不勝盼　之至張輝贊叩青 
　　自譚軍勝利後工黨與學界皆欣欣然有喜色蓋趙炎午與工黨自殺黃龐後即結下血海寃仇而敎育界與譚畏公感情素深如姜濟寰胡邁彭耕易培基等皆敎育界名流亦譚派中堅分子也張司令已一再電促譚氏來省總司令部督工敷設頗有可觀門外松花牌坊上搭五色布棚旁綴欄花附以各色電燈届時各界將開歡迎大會歡迎儀式亦經規定不料萬象枯寂之長沙又有此一番盛况也反觀趙氏則居醴陵車站仍掛省長行署與護　軍總指揮部兩塊招牌凄凉情形非趙氏始料所及繁華如夢信不誣也聞趙軍損失最巨者爲第四團次之爲第二十二團惟劉重威之第二團仍能成軍而還葉開鑫爲趙之勁旅劉又爲葉之勁團故省軍頗欲招致之劉與第二師砲兵團長戴岳同鄕同學第一師砲兵團長黃輝祖馳書戴岳請其勸劉來歸原函略云慨吾湘爲自治省分援鄂小挫以來一任他人之弁髦蓋亦久矣頃聞北軍川戰失利喪失槍械至二千餘子彈至四千萬之多凡有血氣之倫正宜蓄鋭養精枕戈嘗膽乘此時機一致對外以雪會稽之仇而乃煑豆燃萁驅平生患難至交皆以兵戎相見禍及桑梓輝祖心竊痛之劉重威團長係貴同學蓋吾湘健將凡在同袍莫不景仰當此危疑震撼去就從違利害輕重亟宜審定輝祖本衞國衞鄕之旨緘逹吾兄尚希敦　劉團長暨三營長等申明大義其救桑梓母使三千萬父老兄弟久陷兵燹之中則功在湖湘孰不家歌而户　乎劉團長等如能一視同仁翻然反悟不以輝祖等之言爲不足聽尚希開誠相示臨書千萬不能一二 
[湘局混沌中之湘鄂和平運動]  
　　鄂議員質問援湘　旅鄂湘人電請停戰 
　　湘趙出走已久湘局尚甚混沌譚延　雖已由來陽入衡而尚無來長確期者蓋因湘中將領擁戴意見尚不一致之故且魯滌平師次湘潭不肯來省雖曰對谭趙無所偏袒但言者多謂其别有用心雖其内容不得知而湘局形勢之不易安定則可見一般也至退走湘東之趙恒惕聞已由醴陵移駐株州所部多已潰散雖時傳趙將反攻長沙然其兵已成强弩之末且見洛鄂尚無實力援助頗爲灰心擬俟數日後如外援不至則將繞道平江退岳並令賀　祖唐生智兩部折退湘陰以便聯成一線徐　進取已派其參謀張志華由贛乘輪到漢與蕭督接洽後隨即轉車赴洛請吳確定援湘計畫聞吳雖决定援湘但因湘省形勢尚未大定不欲遽爾出兵至其出兵計畫擬於遣派靳師一旅先行入湘外尚須抽調第五第十三等混成旅南下目前則令二十五師及二十一與第二兩混成旅分布鄂南及岳北各要區防堵湘省潰軍入鄂並調楚振楚信楚義等艦遊弋嘉魚新堤江面是鄂省援援湘動作已爲第一步之布置惟鄂蕭則始終不承認干預湘事日前覆某湘人一函云湘鄂唇齒相依切盼和平况弟向無偏袒决不從旁干涉又覆湘省代理第一軍長方鼎英一電略謂貴省内部紛爭鄂省自無干預必要惟恐兵爭不已擾及鄰封鄂爲自衛計不得不爲正當防禦云云但據軍界傳説則謂蕭對湘事絲毫不能有所主張惟以洛吳馬首是瞻惟洛吳旣已决定援湘則蕭之所謂不問湘事者恐彼亦不能自信省議員羅樹蘅等業向蕭提出　重質問限其三日答覆其質問書如下「頃閲連日武漢各報載有吳使急電蕭督派兵援湘已有一部分開動又載吳使已調靳師曁陜軍胡師一旅過鄂援湘等語不勝疑駭查此次湘省内爭本係湘省内部之事湘鄂壤地雖屬犬牙相錯然湘省軍隊若無擾害鄂境之事則無論其内部若何紛擾鄂省自無過問之必要况鄂省自改革以來連年困於兵役困於旱潦財源枯竭民不聊生雖閉門休養猶懼不及遑有餘力干涉外事是以本會號日通電曾經鄭重聲明凡此後任何戰役鄂省絶對不爲直接或間接之參加并同日咨請督軍兼省長共本斯旨保境息民旋准咨覆贊同各在案此次派兵援湘之事如果屬實則貴督軍兼省長不獨蔑視本會主張違反民意設不幸兵連禍結綿歷幾時是不管將鄂三千五百萬呻吟垂斃之民推而墮之於重淵之下也抑豈愛護鄕邦撫字穹黎者所忍出即謂靳師胡師原非鄂軍不隸管轄祇取經過無事需求而假人以途抑豈局外中立之旨設因此而牽動南北戰禍誰負其責凡此種種皆議員所疑駭而不能已於言者謹依法提出質問請於三日内明白答覆爲荷」又鄂省議會議長屈佩蘭亦於前日在萬國春答宴林支宇爲湘鄂各和平切實之協商其結果頗佳旅鄂湖南同鄕會昨日覆魯滌平一電贊成和平解决湘事並電譚延闓趙恒惕請其容納魯氏停戰議和主張以免鄕邦糜爛今日又發出通電請湘省各師旅長及湘省各團體一致呼　以免戰禍和平空氣雖覺十分瀰漫但不知能否一邀各大軍閥之顧盼也（十二日漢口通訊） 
[贛蔡對湘守中立]  
　　但難保始終不入漩渦 
　　自湘趙出走譚派乘時崛起諸將紛樹反正之幟然個中騎牆派亦屬不少趙所部尚遍湘省勢力未盡剷除餘燼復燃固意中事贛蔡不欲干涉湘局趙氏屢電請兵槪置弗允一倣鄂蕭增防邊界保境安民之辦法乃譚派佔有長沙趙奔醴陵與贛萍鄕相距僅五十里前年湘亂陳光遠曾遣蕭安國出兵陵醴協助戡亂雙方感情甚厚此次趙旣一再乞援而同時譚派又電請解除趙軍武裝蔡恐兩派發生誤會復於前日通電宣布謹守中立嚴申保境安民之旨但聞近據探報有李烈鈞入長沙借兵窺贛之説蔡於此節不無猜疑聞已通令抽調各屬精鋭移駐贛西以防萬一之變説者謂洛吳對湘决不放鬆且援軍紛集鄂境難保不出於一戰届時或將令贛夾攻亦未可知故蔡之中立尚未可恃也 
[蕪湖近訊]  
　　蕪湖官紳發起組織救濟日災會十二日下午二時假烟雨墩開成立大會公推王鎭守使爲正會長何交涉員房道尹爲副會長潘伯和陸廷楨翟展成等十七人爲常川幹事當塲募得捐欵八千元現仍分投勸募一俟　 
收成數即行滙往日本並議决本會所募捐欵以十分之三撥作救濟我國在日被難僑民之用全體一致通過 
　　蕪湖國民對日外交後援會以日本地震奇災議决將檢查股先行撤消復於十二日在總商會開全體委員會討論處置查獲扣留之日貨公决减價拍賣將所得之欵作爲救濟旅日皖同鄕之用拍賣期限以十三日起至十八日止過期焚燬一面通電全國宣布理由以免誤會 
　　日政府前以我國排貨運動特派　桃柳檜四驅逐艦在長江一带駐防近因該國發生震災海陸軍戒備甚嚴已將該艦調回日本聞停泊上海之對馬號亦在調回之列後因該艦上之無線電感受力頗强故留爲長江下游通信之用游弋鎮江南京蕪湖各埠該艦日内即可到蕪駐蕪日領事田中作恐引起人民誤會特致函交涉署請代爲宣佈並聲明該艦所得無線電逐日抄送交涉署以便明瞭該國救濟情况　　蕪湖海關税務司偉傳德氏前因日本發生震災其妻及子女等均留居日本箱根曾由蕪赴滬轉輪赴日探視茲聞何交涉員接偉氏自滬來函謂其妻及子女三人在宮之下於地震後經英人乾姆士組織救援隊率領苦力五十人引導災民故其妻及子女得以出險現已行抵大阪不遠即可由滬到蕪 
　　蕪湖輸米日本問題特於十一日下午一時在總商會開聯席大會到者二十餘人首由湯會長報告開會宗旨公决拒絶函復蕪湖道尹　監督又於十二日爲討論賑濟日災仍推湯會長主席結果續報 
　　蚌埠馬聯甲因謠傳皖北土匪有圖刦客貨車之説特假棠園召集髙級軍官磋商嚴防辦法 
　　皖南鎮守使王普刻因省垣防務重要於十二夜十時許乘安豐兵輪晋省視察一切鎮署日行公事委參謀長徐爾藩代 
　　蕪湖今年秋收自經廳道委员及縣知事往四鄕會勘後現已竣事先後回城據聞核定蕪邑秋成爲五分三厘昨已會銜呈復財廳矣　 
　　青陽石膏礦公司於十一日在蕪　成立大會公推涂　亭濮秋澄房秩五鲍少齋鲍幼齋等八人爲董事翟展成等二人爲監察 
　　湖蕪知事徐磊生交代在邇前墊借欵六千元俟日内新任汪箎措齊後即行交卸並聞今（十二）日同王鎭守使赴省會見省長面陳要公 
[浙留日學生在災區之調查]  
　　浙江留日學生被災人數業已由學生救濟會委托中華學會及髙等學校寄宿舍從事調查一面先將各校人數報告於敎育廳兹錄其表如下 
在災區之總數　暑期留在災區者　在災區之總數　暑期留在災區者 
東京帝大　十三人　五人　早大　十三人　五人 
明大　八人　四人　東洋大學　一人 
廣大　六人　五人　日大　九人　四人 
上智大學　一人　一人　商科大學　一人　一人 
東京髙工　二十人　八人　東京髙師　卅九人　十三人 
千葉醫學　八人　五人　第一髙等　五人　四人 
女子髙師　七人　五人　東京女醫　二人　二人 
物理學校　二人　一人　陸軍士官　一人　一人 
女子音樂　三人　二人　東京美術　一人　一人 
女子美術　一人　一人　農大實科　四人　一人 
東京　絲　二人　一人　陸軍經理　一人　一人 
商工　一人　鐡道省敎練所　一人　一人 
千葉園藝　一人　一人　實習　十四人　十人 
其他　六人　四人　共計　一百七十人　八十七人 
其他暑假中至房州洗海水澡而及於難者約有十五人之數 
[寗商會對黃陂南下意見]  
　　南京總商會代電云申報館鑒頃爲尊重江浙和平公約免引軍事動作起見先後分致上海總商會杭州總商會暨南京齊督軍韓省長上海何護軍使等電茲將電稿抄陳即請迅賜登戴爲盼南京總商會元「附稿」㈠上海總商會鑒前以中樞政變謠諑繁興貴會應江浙兩省人民之要求發起和平運動旋經士紳響應當局贊成而兩省和平之公約遂於是乎成立惟和平之障礙在軍事行動而軍事行動之牽引則在政治問題公約第二條第四條重言申明力求避免中外人士莫不聞知頃聞黃陂南來已寓法界有無政治運動雖不可知而目標所存難保下有人傀儡此公以爲挑撥戰事之用果爾則兩省紳商奔走呼　之成績盡付東流而全國僅遺之一片乾凈土行將血膏肉糜爲川粤湘閩之續而同歸於盡言念及此良用惻然茲特敬懇貴會就近向黃陂力進忠告務請俯念江浙六千萬人生命財産之安危千萬不得在我蘇省境内發生足以引起軍事行動之政治運動豈惟兩省之幸全國實利賴之南京總商會地方公會江寗縣敎育會農會地方自治辦事處眞㈡杭州總商會鑒前因蘇浙有不安消息曾由上海總商會召集貴會曁敝會等集議消弭方法當經决定由貴敝兩會分向兩省軍事當局設法勸止嗣以士紳協助公約告成兩省人民方幸中樞政潮不至牽及江浙矣昨聞黃陂南下已抵滬濱有無政治行爲原不敢必第目標所在難保不有人傀儡此公以爲挑撥政潮之用果爾則和平公約將成具文而兩戰爭仍不能免全國文化中心經濟中心之江浙設因此而蹈　　之禍能不痛心敝會有怵於斯不忍緘默昨已電請上海總商會就近忠告黃陂勿爲足以引起軍事行動之政治運動一面向本省軍事當局嚴切勸告不得以此爲藉口而有所動作并希貴會向貴省軍事當局作同一之獻替以期消弭此兩省之未來浩刼蓋中樞政變無論閙至如何地步而江浙兩省總須設法使之不陷入漩渦則此一片乾凈土庶或可以保全也臨穎神馳佇候示復南京總商會文㈢致齊督韓省長上海何護軍使另見本埠要聞欄從略 
[杭州快信]  
　　浙江留日學生同鄕會救濟各生回國特設總事務所於省敎育會内即日成立並派員赴日調查及籌備招待事宜 
　　中等以上本月份校長會議定十五日下午在西湖　業學校舉行 
　　新委菸酒事務局長陳昌　今（十四）午已正式接事　　一中校長何炳松被前校長黃人望起訴誣告詐財妨礙公務案地檢廰今日（十四）送遠雙方節本詳叙理由决爲不起訴之處分 
　　省議員魏澤寰通匪被捕案解省後經軍法課連日密訊尚未定讞現請求保釋者甚多 
　　近日來此間秋疫盛行狀類子午症初起吐寫發冷朝觸夕斃現已由下城傳染至上城一带 
[南京快信]  
　　津方昨日又密派與議員最接近之張某劉某二人來寗以重金誘在寗議員北上凑數惟尚無應者 
　　洛吳昨電齊督定日内在洛召蘇皖魯豫四省剿匪會議請派員出席陳　元有親往説 
　　陳　元昨（十三）日抵寗報告則匪情形並面商組　總司令署辦法 
　　駐鎭第十九師師長楊春普來　齊督請示軍事機宜　　財廳委沈應鏞爲五厙税所長何恩元爲髙寳税所長王信森爲阜寗税所長 
　　省公署接北京國務院來電云據留日同胞被災急振會熊希齡等函稱留日官費生學費向由各省分擔按月匯解現東京等處地震成災學務自必停頓公議懇請通電各省區轉飭財政敎育主管機關迅將前項應解及前欠留學經費滙寄外交部轉駐日公使　收酌提若干分别振濟被災學生俾無失所等語即希查照核辦見復爲荷院元印 
　　旅寗湘同鄕擬電請譚趙停戰稍留地方元氣 
　　省視學在廳會議結果與指導員分别承認視察各縣務全普及打破以前分道制 
　　敎廳擬委江恒源爲第八師範校長　 
　　省議會接上海總商會來函請於開會時否認航政局設立案 
　　新調大通榷運局長王學曾昨日過寗赴皖 
　　灌雲縣有車軸河橫貫沭陽東海地方人民意欲興修除由運河工程處撥欵外其不敷之欵前曾呈請軍民兩長允撥五萬元以資補助今擬訂於舊曆八月中旬興工海屬旅京同鄉昨公推江恒源來謁兩長商請提前將省欵撥發以便早日興工 
　　省警廳以警務設備中警犬一物於偵緝最有效用擬物色警犬學校人員籌備添設警犬隊 
地方通信 
[松江]  
　　楓市議會定期成立楓涇市議會議長李沅呈報縣公暑定期九月十九日開成立會並於是日補選總董及名譽董事請縣派員蒞會監視現聞縣署已委派該鎭警察分所長尹祖　届時就近赴會矣 
　　補助楓涇義務夜校松江縣立第三髙小校敎職員　兆琛沈業文陳寳善程文江陳永濓沈業傳等近於暑假期内在楓涇鎭開辦義務夜校借十三國民爲校址專收社會上失學平民授以相當智識其經費一項預算年需銀一百三十二元除由發起人籌措三分之一外擬請市敎育經費補助特造具預算表檢同簡章函請自治委員郁彤雯敎育委員倪世昌轉呈備案郁倪二君以所請備案補助事屬可行惟十二年度預算已經成立而該項補助又無可緩故擬以楓市第一校經常費節餘之三十元曁夏期講習會節餘之四十元共銀七十元以資補助現已函由敎育局轉呈縣公署備案 
[奉賢]  
　　電請嚴禁怪誕傳單十二日奉賢城市敎育會會長徐宗愷致韓省長代電云韓省長鈞鑒頃有假借世界宗敎大同會名義之唐煥章等散發符咒傳單妖言惑衆謂中秋節後必有災難降臨意圖採用恫嚇手段强人入敎竊思地震日蝕殞星風雪冰雹寒冷種種乃關係天文地質物理諸學非偶然之事旣不能招之來亦不能揮之去不謂際此科學昌明信敎自由之時代而竟妖氛濔漫籠罩全國匪惟貽鄰邦羞抑將釀成國内混亂恐怖之現象若不嚴加取締行見農輟於野士惴於家百工歇業於市而勝淸義和團之禍將再作於十二年之民國矣臨電惶悚不勝迫切待命之至奉賢城市敎育會會長徐宗愷叩文 
[蘇州]  
　　總商會電省維持民食蘇州總商會以日本此次震災發生後攝閣將令各省開放米禁運糧赴日惟念米禁開弛後難保無好商販運漁利影響民食故該會日前（十二）特致電江蘇省兩長請咨政府通電禁米出口原電文云南京齊督軍韓省長鈞鑒此次日本震災吾國籌振協濟據駐滬日領事矢田氏親語華洋義振會會員孫仲英君謂彼國現存積穀尚敷災民之需各界協濟毋須運米等語乃報載中央通電擬驰米禁省署　亦有准放振米出洋之電蘇地糧價騰昂又値青黃不接奸商托名販運平民生計恐慌合亟電呈鈞座鈞核伏乞迅賜咨陳政府通電所屬切實申明禁米出口以杜奸巧而維民食無任　感蘇州總商會會長貝理泰副會長季厚栢等同叩文 
[無錫]  
　　劉廉彬案之近訊劉案駐錫辦事處前派黃紹緖赴滬接洽茲悉黃君已於昨日返錫報告聞在滬所進行者除與黃雲鵬律師討論案情外並加入上海劉案委員會所組織之募捐隊向旅滬各界募捐至川政府所派之駐滬代表趙鐡橋費潤生亦已允代電处省中熊克武劉成動楊森等募捐再駐錫辦事處各幹事因寗滬等處學校現均開課紛紛到校故錫辦事處暫停一星期待部暑一切後再行辦事現屍弟劉亮生已將乃姊生前與女友之函件及寗滬昭雪委員會案情討論報告書均備文呈投縣署請求核辦但官廳熊度不明故此案恐難結束也 
[常州]  
　　過探先來常視察農業蘇省農業視察員過先於十二晚由宜興蒞常寓居大成旅館十三日晨晋謁姚知事接洽一切姚知事當派四科主任陳文化同赴縣農會詢問農業狀况事畢後縣農會派汪小吾陪赴西門外視察第一經濟農塲午刻在第一樓用餐下午又赴東郊視察苗圃該會各會員本擬敦請過君在會討論改良農業之點因過君急於赴東橫林視察農校未能實行　　縣委下鄕勘災武邑棲鸞尚宜兩鄕之東部地瀕太湖勢極低窪當夏水盛發時沿湖田畝悉遭淹没棲鸞薛鄕董尚宜蔣鄉董先後呈報被災實情請派員履勘以期豁免漕糧藉紓民困現届秋令早稻行將刈割縣署委任劉聲九前往履勘劉君擬即日下鄕薛蔣兩董聞訊已於昨（十三）日先行馳鄕催令被災各圖编造荒册以備劉縣委到鄉查勘 
[揚州]  
　　請免小學繳費未准第一區市敎育會長湯滸北前以初級小學含有義務性質設令繳納學費不啻阻人求學呈請縣署蠲免昨（十二）奉曹知事批示以學費已列入預算五師附屬有例可循所請應毋庸議云 
　　查獲携带槍彈續誌安東人徐良淸携带槍彈進城爲守城軍隊查獲解送駐揚陸軍第二混成旅部發落一節已詳前報茲悉此事昨（十二）經該部軍官提訊供稱名許蘭慶素在北道打家刦舍此行有同黨數人已往　購買槍彈應用問官以其語言不俗斷有别項情節擬再鞫訊期得眞相 
[南通]  
　　籌振日災會續聞南通各界組織協濟日本震災籌振會業紀十三日本報茲悉該會張會長退菴以災區待振孔殷擬先設法籌墊兩萬元趕速匯解濟用一面致電駐滬日領事慰問災情惟進行事項亟待討論者甚多刻已延請顧翰屏（軍界）蔣荃生（警界）于敬之（學界）姚涵哉（商界）盧漢屏（（銀行界）劉叔璜（錢業）孫謹臣習位思（紳董）于香谷江知源髙楚秋費範九（各法團）張作三徐陶菴（實業界）徐贯恂（殷富）願持（僧界）等三十五人曁各鄕區董事爲幹事員連日就總商會集議一切頗稱忙碌云 
　　麵粉市面暴漲南通麵粉市近因外埠購辦振濟日災銷路大旺張專使孝若由滬放洋時又電向復新廠採購現貨二千包運交駐滬日領捺振災市面逐呈堅俏漲起兩角之譜十三日市綠字旭日初昇牌三元四角藍牌三元三角五分四號機麵二元五角麩皮三元四角 
[嘉興]  
　　商會長辭職之挽留嘉興北大街商聯會正會長髙叔荃於日前請求辭職該會評幹兩部特召集臨時會議公决挽留當推代表多人面謁髙君請勉爲其難維持會務聞髙會長已允打消辭意矣 
　　印發闢謠傳單嘉興市上於日前發現怪誕傳單後一般居民頓起恐慌因之無識之徒造作種種謠言以聳人聽聞此間士紳陳邦基盛時等及城區敎職員聯合會先後電請官廳飭警查禁以維治安在案茲悉學界沈少帆張文波程井心張賢賓陳保純等五人亦於十三日撰發闢謠通告挨户分發俾居民明了以安生業 
　　八十七　老人作古嘉興新豐區南水衖李太夫人年八十七歳於陰曆本月初一日因病逝世太夫人曾歷洪楊之役爲人極爲鄕黨所敬佩其子不幸已早去世其孫及曾孫甚多有孫號嵩生在滬中報任職昨已遄歸嘉興云 
[寗波]  
　　　總商會發起協濟日災義振會寧波總商會爲振濟日本巨災事於十一日下午四時特開董事會出席者十餘人公推左竹士爲臨時主席報告開會宗旨當由朱旭昌提議寗波爲通商口岸籌欵振濟義不容辭經衆討論即在本會附設辦振機關定名寗波協濟日災義振會隨議决下列數事㈠商議組織大綱當由主席提出公推幹事議决以各業業董曁會董任之至幹事長俟開幹事會再行公推㈡募捐辦法俟開幹事會再行討論㈢振災方法俟下次開會再行討論次議决本月十六日下午一時再開幹事會商議進行並由該會即日函詢寗波旅滬同鄕會調查華僑被災人數及上海救濟情形經衆討論表决施行迨閉會已五時餘矣　　經子淵就任後之四中學浙江第四中學校與第四師範學校自本年秋季起改行新學制並由省中改聘經子淵爲校長將原有西門外中學改爲中學部湖西師範改爲師範部因一時無相當地址及確定建築費故目前不能併合茲聞該校現已開校學生甚爲發逹而師範　習所方面原取新生三十名茲復有多數學生要求補考定十六號舉行第二次考騐云 
[安慶]  
　　宿松奇災之慘狀宿松乃安徽西部一小縣界連鄂贛人烟稠密境内西北多山東南多水地之可耕種者僅占面積三分之一上年水旱風蟲四災迭見　被贛境潰兵騒擾十室九空今年夏曆三月間風雹兩災麥秋失望五六月之交又因山洪江漲爲患城内水深丈餘全境半成澤國農作物又無收成之望尤慘者六月下旬西北兩鄕起蛟數處更兼暴風雨數日夜不斷洪水横流江漲益髙其江漲倒灌不及之處洪水亦深有丈餘瀰野湮谷田舍爲墟合境市　圩堤水堰（蓄水漑田者）水確（春造紙原料者）石楗橋梁等建築物崩决殆盡估計修復工値須數百萬元以上此種奇災洵爲近數十年來所僅見以故三十萬人民生計斷送十之八九而死傷流亡尤難悉數其僅存者亦寢食不完當由縣内各法團按照實情電禀本省各長官請勘請賑請緩賦各在案又先後推舉代表到省協同旅省同鄕會分向各官廳及慈善團體　請撥欵放賑　免賦税未知當局者將何以善其後也 
[九江]  
　　吳淞輪撞沉招商局躉船本月八日太古吳淞江輪自滬開放獨班因貨物甚多開班時較平常稍遲更兼沿途卸貨躭擱至第三日始抵九江時已深夜兩點餘矣是夜天氣黑暗辨視不淸船行迅速倒車不及致將三北躉船擦傷招商局躉船撞一巨洞登時水满沉没損失大約在百萬以上（聞該躉船建造金約需二十七萬元）而吳淞輪船頭部亦撞破受傷此次回申當須停修云 
來函 
[松江户籍主任朱長紳來函]  
　　讀貴報十一日松江通訊　内户籍問題一則略稱朱主任物色得人才黃某等十人及劃定區域等情不勝駭異查户籍員由縣長直接委任鄙人無物色權能即劃區一層亦由地方長官主其事此皆法令所規定報載云云均屬臆度之詞爲特函謂更正以昭實在無任盼切專請箸安松江縣户籍主任朱長紳謹啓 
[中國紅十字會來函]  
　　逕啓者昨日貴報國外要聞日本大地震損害紀（十二）電通社消息東京方面中國救護團赴東京一條所載不合事實請爲更正徐可陞於本月八日由滬行時係隨同本會赴日救護醫隊搭亞細亞皇后輪船非乘新銘輪所云由神户乘上海丸赴東京並率莊牛兩君等語不無誤會莊君係本會理事長牛君係本會醫務長此次率領本會救護全隊赴日並非爲人所率此於本會名義有關請賜更正爲荷 
 
 

Page 11

 
 
第一萬八千一百五十九號;中華民國十二年 西曆一千九百二十三年九月十五號
星期六 * *   
 
 

Page 12

 
 
第一萬八千一百五十九號;中華民國十二年 西曆一千九百二十三年九月十五號
星期六 * *   
 
 

Page 13

 
 
第一萬八千一百五十九號;中華民國十二年 西曆一千九百二十三年九月十五號
星期六 * *本埠新聞 
[何東爵士之和平運動]  
　　何東爵士（略歷見後）痛祖國干戈满地民不聊生不辭勞瘁跋涉來滬以弭息戰爭解民倒懸自任前在香港發起聯省和平會議兩月以來積極進行各方翕然和之業已稍有端倪故特親自來滬再向各方切實接洽以期和局早定其志良可嘉也本報記者昨日訪於其私邸叩其發起聯席和平會議之志趣爵士曰余發起此項會議全本乎個人之愛國熱誠作各方之居間人中國地大物博有富强之機會不之用而自相殘殺無辜人民死於鋒鏑刦掠者難以數計余惻然憫之雖德薄能鮮難以爲助然實不能袖守坐視聽其長此混亂二月以來對於排難解紛之道苦思熟慮已略有成竹惟此乃余個人之意見恐不確當故未與各方代表詳加考慮之前不願發表以免惹起誤會惟余發起此會之志趣則得而言之也余意如欲救國首在息爭各方如有隔閡不妨集在一處當面解釋何必訴諸武力而重苦吾人民余前已函致各省區長官請其俯察蒭蕘親自相會共同消除意見立即息爭再進而討論建設之方策孫中山已電覆願親自出席張作霖盧永祥唐繼堯表示極端贊同昨日又得黎元洪復函謂届時開會即當躬親列席藉副盛懐云云吳佩孚亦復函贊許之其他各面亦已去函請其同意旬日之内諒當皆有函來曹錕尚無復信想因忙於大選故也余爲此和平運動純本個人惻隐之心與愛國熱誠深望各方勿誤會余之意旨余略有薄資故無牟利之可言至於名則平生極淡視之余乃一平民雖不能極不願利有人然亦决不願被人所利用如各方能察予苦衷息爭而救國則心願已了即當退而飬余餘年决不願加入政治旋渦也至於會議之進行步驟及將來建設之方策統由與會諸公公决余毫成見余深望各方領袖能親自列席否則望派一全權代表與會請君以此意布諸報端使國人對余之和平運動有充分之了解爲幸云云爵士談時精神極爲充足而懇摰初以带粤音之京語相談嗣覺難以逹意故詢記者解英語否記者日能彼即改用英語極爲純熟嗣聞在旁之某君謂去年香港罷工風潮得爵士出而排解爭端立息其急公好義能孚衆望於此可見云 
　　聯席和平會之發起者何東爵士爵士號曉生現年六十二歳生於香港家本寒素母敎有方故自少知大義七歳入塾塾師甚器重之十二歳進香港皇仁書院習英文每試必列前茅十七歳離校考入廣州海關當供事嗣以不能發展改入怡和洋行供職買辦極信任之後助怡和買辦理保險事業爵士悉心籌劃勤於厥職業乃大盛至一九○○年　升至總理職一九○六年以積勞太甚不能支遂奉身而退爵士兼營他職以智能過人致無往而不利今在香港稱首富焉爵士爲滙豐銀行香港造船廠及其他多數大商業組織之大股東香港中外官紳多崇拜其爲人遇有公私爲難之事就商於彼每得爵士一言而立解爵士對於開　中國北部事亦極僞關心當數度親臨其地歐美及日本亦爲其舊遊地彼對實業及敎育隨處提倡之不遺餘力生平所捐助於敎育慈善事業者可以百萬計而未嘗以此自傲也香港大學授爵士以法學博士學位中政府所予之榮典不勝枚舉一九一五年英皇喬治以其在港動勞卓著特予以爵士銜故今中外人士都以爵士稱之 
 
[何東爵士肖影]  
[駐華外艦實行組織聯合艦隊]  
　　國聞通信社云駐泊長江之英美各國海軍艦曾於本年三月間聯合開會討論組織聯合艦隊特别警備方法議决後由駐京英美日法各國公使向外交部提出意見嗣經外部反對未曾實行上月川省軍隊誤擊美輪及槍殺日船船主事相繼發生日海軍司令乃重提舊議開會討論繼續進行昨已議决組日英美法聯合長江警備隊其組織方法將最近駐泊長江之英艦十一艘日艦十艘美艦八艘法艦六艘全數編入聯合警備艦隊公舉警備司令官一人統率指揮遇有不靖事變外僑發生危險時由司令官隨時下動員令警備防護此項組織大體業已决定不久即將實行其第一任聯軍司令官大約由日司令充任以後每年一任由衆公舉云 
[護法議員宴客紀]  
　　護法議員昨日中午在半淞園宴請本埠各團體及新聞界同人到者賓主合計有三百餘人由張知本君主席餐及半由主席起立致辭云今日承各團體代表及新聞界諸君光降無任榮幸國會議員最重要之任務曰代表民意以今日宴會言諸君爲賓而我等爲主而自實際地位言則諸君爲主而我等爲賓也一雨數日沉悶異常中國近日政狀迨無以異久雨之後於我人宴請諸君之日乃忽開朗同人亦冀於經今日一度叙會之後政治上亦漸臻淸明之境同人等不欲多言惟盼諸君抒其偉見表示眞正民意使我等代表民意者知所適從焉次凌鉞發言對於十二年來國會情形叙述頗詳對於國會問題謂討賊戡亂不妨通力合作至法律問題不容紊亂次全國工界救亡大會代表周無爲演説對於黎黃陂來滬倘欲組織政府不能贊同并謂黎於民國無功有罪次柏烈武演説謂一般人對國會稱民六民八實不可通國會祇有合法與不合法無所謂六八目下共同目的在打倒曹錕諸君在此最後五分鐘不得不再加忍耐將來政治淸明合法政府成立斯時合法國會自得恢復之機會近日北京進行大選益亟聞吳景濓有以三百萬運動滬議員北歸及護法議員塡補之説諸君明逹諒决不致被其所欺惟諸君以純潔合法之軀倘與周旋則甚可惜次于右任演説亦希望各黨派協商次王亞樵童理璋等相繼演説餐畢攝影而散 
　　附護法議員宣言如下護法議員昨發宣言云北京非法國會文日　行總統選舉列席者有解職分子有帝制餘孽縱令選出當世賢豪在法亦絶對無効况國賊曹錕罪大惡極設或賄賂當選尤爲法所不赦願我國人本主權在民之旨一致否認非法國會以遏亂萌則曹賊不足平也特此宣言凌鉞李希蓮關棣陳榮廣劉雲昭劉汝麟盧一品張于海髙振霄王憲章程志卓孔紹堯吳際元畢鼎琛徐邦俊王烜方子傑周起夢侯海濤劉安欽盧初璜杜汝舟克興額史之照許鎭庚彭廷珍周之楨烏勒吉恩克巴圖鄧問山王家駒于溥張震樞林星輝林者仁唐睿張景純吳道逹趙淸泉田銘璋張鳳九閻景诗康汝耟徐咸　胡正芳何印川孫芳張效翰樊文耀張敬永萬葆元王福緣李洪翰温廷相博爾和德塔旺阿拉布　楊森札布徐宗德李炳琨丁象謙李建民張鴻　 
張知本等一百九十八人同叩元 
[國民黨議員之聲明]  
　　國民黨議員謝持等昨日發出通電云各報館鑒侵日報載褚轉成首署之反對北京僞選通電所列某等姓名事前並未徴求同意夫反對曹錕國人同此心理惟電中妄稱黎元洪爲總統擅列某等姓名某等絶不承認特此聲明國會議員謝持劉榮棠張華祖賀昇平　 
　方德九楊允升丁鶱劉峯一耿春宴王榮光張善輿董耕雲于均生蕭炳章田桐凌毅陳義石銘茅祖權王樂平于洪起于恩波丁惟汾尚鎭圭馮自由鄧天一方潛 
[何軍使與寗總商會往來電]  
　　南京總商會來電上海何護軍使鈞鑒時局變遷愈　愈緊江蘇地處重要爲各方之所必爭當局者稍有所徇即足以惹起糾紛而釀地方糜爛之禍敝會爲維持和平保全治安起見擬懇鈞座俯徇蘇省人民之公意專以維護本省治安爲職志對於任何方面之政治競爭槪不得有所主張及表示以免墜入漩渦引起莫大之危險而任何方之人苟有以政爭行爲在我蘇省境内活動者亦請竭全力以爲制止否則因當局之稍有軒輊而使我蘇省猝入險地者我蘇省人民决不能爲公等恕也臨電迫切佇候示遵南京總商會叩元 
　　何護軍使去電南京總商會鑒元代電悉查此事昨接貴會文電當於元日電復想頃已逹覧鄙人駐軍松滬十載於茲平日言行如一誠實無欺心跡昭然蘇人共見尊慮一節已於元電内切實聲明昨復布告商民表示堅决態度　息謠喙而靖人心仍望貴會曉導商民共持鎭靜勿得輕聽浮言自相驚擾是爲至要何豐林寒印 
[黎黃陂抵滬後所聞]  
　　國聞通信社云黎黃陂昨日考慮之結果對於政治組織决取冷靜唐紹儀組閣計劃亦經取銷聞閣員名單早有擬就唐氏對此本亦不完全同意惟李根源氏則尚在與各方商洽中云日政府特派駐華總司令官鈴木少將新由北京南下昨日由杭回滬當即赴杜美路訪問黎黃陂晤談片刻即行辭出晚間赴當地各官廰之宴會當晚乘盧山丸郵船前赴廣東香港等處觀察云　　本報記者昨晤孫中山駐滬代表汪精衛君詢中山對於黎黃陂來滬之意見汪君答稱目下孫中山對黎氏南下態度非常沉默厥因有二㈠孫中山曾邀黎黃陂赴粤今彼來上海上海非在中山勢力範圍之内故中山不須説話㈡黃陂於上年爲直派擁入北京復職中山彼時即因此舉於法律上不合未嘗承認其爲總統往來通訊亦祇稱宋卿先生今寗有允其組織政府作總統之理乎昔伍廷芳於臨終電中對於黎黃陂有云當日以非法解散國會廷芳旣不敢附和今日以無法律根據而復職廷芳亦不敢贊同等語今中山與西南各省亦皆持此態度至中山對黃陂個人交誼則甚竊云云汪君又謂浙盧於黃陂南下前曾電力勸其以個人名義來滬惟彼未得親自寓目便貿然南下致有進退失據之勢汪君個人意見又言將來中國之總統必須得一極有魄力之人方可勝任云云 
[凱雷私運軍火案正式起訴]  
　　大晚報云凱雷私運軍火一案前經美裁判官魯敦氏預審終結認爲本案成立後已於今日（十四日）下午由檢事胡薩氏向按察使羅平吉氏正式起訴主犯爲凱雷氏控以違犯一八五八年中美望夏條約三十三欸及同條約第一欵第三項之關於通商條例及關税事宜又一九０三年十月八日中美條約附欵第三項以上兩約現均完全有效該案訴狀於今晨送呈美按察使署書記却伯孟氏略謂凱雷氏當一九二二年十一月二十日容載難民之俄艦隊停泊吳淞口外之際與該艦隊司令史泰克提督及梅彝爾氏霍洛衛茲氏傅某及不知姓名之數人陰謀違犯中美條約私販軍用禁品同日凱雷氏又與杜海軍上將及其代表談判出售此項軍用禁品嗣後凱雷氏等即向史提督購下秘密送交南京杜上將及其代表又此項子彈其後曾有若干落入中國境内數股土匪之手今年五月六日劫掠津浦車之土匪亦在其内凱氏交付史提督之貨欵根據天津鹽業銀行每張一萬元之支票四張至少有四萬元且據外間傳述此數猶僅總貨價之一部份該項軍火計有六吋砲一尊彈一零四顆四七吋砲二尊彈一千顆七五粍砲二尊彈五百顆四七粍砲二尊彈一二七顆四０粍砲一百尊彈二三六四顆三七粍砲一尊彈二五０顆三吋砲彈九七七顆三吋車輪砲一尊野砲一尊彈一二五顆機關槍一二架彈二四００顆彈壳四二顆大口徑槍彈二六八六００顆大砲機件十二箱軍用電話二十三具雜砲一八尊標準來福槍一六００七四支七九子彈二八八０００顆俄式廢槍一三九支此外俄艦尚有米爾式炸彈九百枚及其他軍火等則售與崇明吳淞等處華人又凱雷氏保金前於七月中由魯敦裁判官判定二千元云 
[商界反對海關徴收振災附税]  
　　謂政府乘火打刦 
　　全國商聯會蘇事務所及寗商會日前發表通電反對海關徴收振災附税文云報載閣議通過仿上年北五省旱災成案將全國海關常關各税統加一成期限一年所加之欵半助日災半充國内振災等語閲之不勝惶惑募振爲自由性質不應施之於强迫而關税附加即係强制此其不同者一且募振僅捐諸於富有加税反累及於貧販此其不同者二有此兩義故上年北五省旱災各地商民方在風起雲湧捐輸恐後之際政府假加税之名行歛財之實人民呼　充耳不聞於是一般商民堅執征募不並行主義已捐者固存觀望之心不肯交欵未捐者因政府旣已加税遂羣抱消極主義而一文不肯輸將可見强迫加税影響於振務前途匪細况所加之税一切用途事後密未宣布更不足取信於國人此次日本巨災我國士夫本人類互助之旨爲救災恤憐之誼日來各省籌募之熱國際比例頗不後人察往知來當未可量不圖攝閣爲窮所迫忽欲援案加税但有機隙可乘即無往而不可搜括計自變政以來私印印花税銅元票掩耳盗鈴乘火打刦病國殃民在所不惜若再藉災加税謂非歛財亂政其誰之信吾商民敢鄭重宣言對於日災自由捐募義無反顧如果政府强迫加税將以加税施行之日爲停止繳納貨税之時蓋加税原爲助亂之由反對加税即所以止亂並非以抗税爲能事也邦人君子當韙此旨凡在商民曷起圖之全國商會聯合會江蘇事務所南京總商會叩文 
[留日同學協濟日災會成立]  
　　昨日下午三時三刻上海中國留日同學協濟日災會假一品香大廳開成立大會到者有汪精衛潘曾蔭張繼吳應圖等四十餘人公推張繼主席略謂此次日本發生震災爲亘古未有慘刼回憶東京橫濱兩地爲我同人在日負笈游憩之所鉅大圖書館供吾人参考獲益非淺今者慘遭巨刼頓成灰燼我同人本人類互助之責任應予相當之援助惟此次日災損失茲大杯水車薪原稍盡胞與之懷同人發起此會本知棉薄之力未足相濟惟望全國各界本人類互助之職爲當仁不讓之義舉是發起斯會之主旨云云至如何救濟方法應請在座諸君商榷之次朱念祖演説日本巨災凡在人類應表救濟同情况吾同學會受日本之敎育中國固當愛日本亦宜協濟現會前已在明明醫院籌備一切至國會議員方面頗多贊同本會舉動至敎育界現已由敎育會等發起協濟會捐欵一層可　交該會至如何用度由本會指定鄙人以爲㈠治本宜將捐欵撥充東京等處敎育機關建築費㈡治標將捐欵撥充購辦糧物以資急賑並應推代表分赴輪埠招待回國災僑云又次汪精衛起立言吾同學受過日本敎育不少宜盡力救災陳家　主張電致日本母校慰問敎員吳藴齋以爲留日學生協濟日災會不必與他種團體共同進行因留日學生與其他華人不同並有人謂當注重回國華僑討論良久後議决六案如下㈠電致日本慰問東京各校敎職員及日本華僑㈡分擔募捐救濟日本災民㈢籌留日同學之華僑善後事宜㈣以全國留日學生名義籌募東京各校復興之基本金此項可合全國同學者爲之㈤本會會員捐欵及所募之欵附屬於全國救濟日災會匯交日本㈥以後關於日本文化重興應聯合全國同學各自捐欵以全國留學生名義作爲永久紀念末公推各幹事通過會章自由捐欵並定今日下午三時在明明醫院開幹事會「總務」張繼汪精衛「文牘」温晋城何公敢「會計」吳應圖吳藴齋「交際」朱念祖等十人該會簡章如下㈠本會以現經上海會留日本同人贊成本會宗旨者組織之㈡本會假漢口路明明醫院爲事務所㈢本會設總務文牘會計庶務各二人交際幹事十人如有臨時事故由幹事會議决召集之幹事由衆公推㈣本會會員分任籌募振欵之責募捐規則另定之㈤本會費用由會員隨時捐助事竣出會計幹事列單報告㈥本會遇有必要事均由幹事協商召集開會 
[各方振濟日災之昨聞]  
　　新銘輪抵日之電訊總商會昨接赴日振災代表徐可陞君來電如下止海總商會鑒新銘抵埠賑災物品已交神户中日商會分發日民中國難民災民乘新銘及郵船來申 
　　協濟日災之紅會消息本埠中國紅會總辦事處日前接南京分會會長來電報告該會捐洋一千元協濟日災當即復去一電茲將兩電錄下 
　　㈠總辦事處楊會長莊理事長鈞鑒此次日本地震日民曁旅日中西人士受災甚巨昨奉北京總會支電以事關國際飭即廣爲勸募以盡救災恤鄰之誼等因奉電之下理應遵辦惟際此時局艱難勸募不易收效绂帷有勉竭棉　僅自助大洋一千元茲囑舍姪近農就滬立交鈞處察收轉解明知戔戔之欵杯水無濟車薪不過藉濟急需聊盡寸忱而已除電復總會外伏乞查照南京分會會長于恩　魚叩㈡南京紅十字分會于會長鑒魚電悉令姪近農史來會交到振欵一千元已照收執事救災卹鄰輕財仗義良深佩服本會醫隊本月八日由滬起程赴日本救恤并聞總辦事處庚 
　　津紅會電詢現狀上海紅十字總會接天津紅十字分會元電謂日本慘遭劇災貴辦事處出發醫隊若干人更带米糧若干石救回華人若干人待救華人尚有若干人報載貴辦事處由新銘等輪船救回華人甚多東京橫濱現時如何情形請速電覆爲盼中國紅十字會天津分會元 
　　美紅會與提督船員之熱心大陸報云昨接華盛頓消息美紅會議定募集美金一千美元賑濟日災目下該會正在積極捐募又本埠提督輪船公司昨接美輪自立號船員自哥侖坡匯銀二百六十七兩充賑災之欵 
　　縣校組織救濟日災會上海縣敎育局長上海縣敎育會於本月九日邀集本邑縣市立各學校校長開會議决組織救濟日災會函知公私立各學校均設救濟日災會於九月十五日一體成立應用之捐欵簿收條由敎育局印刷後分發各校應用各校勸募隊募得之欵須於九月二十日以前送交寗波路上海商業儲蓄銀行領取收條並將募得之數報告敎育局以備查考茲聞捐簿收條已由敎育局印就編號分送各學校收用茲將該會致各學校之通告錄下 
　　敬啓者本月九日午前十時曾同各校開會商議組織救濟日災會勸募隊辦法當經議决各小學校均設立勸募隊茲將决辦法及各校認領或派領之捐欵簿另紙錄附務希查照辦　以盡救災恤鄰之誼云云附議决案捐欵簿九月九日午前十時敎育局敎育會開會議决案一件提議各校设救濟日災會勸募隊議决如左㈠定九月十五日上海市各校成立敵濟日災會勸募隊即日分導出發按户勸募並由職員學生自已認捐㈡勸募隊預備存儲捐欵之竹筒及旗式（上書救苦救難或救災恤鄰等字　 
等）㈢收條用救濟日災會所利發捐欵簿即塡貼捐户大門外㈣私立學校設立勸募隊者其捐欵簿請向敎育局領取㈤各市鄕小學設立勸募隊者辦法同上㈥各校勸募隊募得之欵須於九月二十日以前送交寗波路上海商業儲蓄銀行領取收條並將募得之數報告敎育局以備查考 
　　棉業聯合會討論辦法中國棉業聯合會昨日（十四）召集全體大會討論賑濟日災辦法沈薛兩會長曁各部會董會員均經列席首由主席報告上届職員會經過情形當經出席各會董會員全體議决㈠推定顧文耀吳梅卿張碧臣三君經收賑欵並以義成豐花號寳豐花號鴻興花號爲經收賑欵機關㈠推定張綸卿金益芝吳梅卿顧文耀曹啓明陳鳳鳴葉彤蓀陳質市張碧臣夏仲芳胡沁塘王淸泉姚槎蓀程幼甫等十四人爲勸導員分頭向業中接洽繼由各會員當　捐認頗爲踴躍云 
　　兩長特派員赴日此次日本巨災江蘇齊督軍韓省長特派沈沂爲振濟華僑專員今明日即須由寗抵滬與各慈善團接洽之後再行赴日按沈君號重堪浙江海寗籍係前淸光緒壬寅年留日陸軍學生及早稻田法政大學學生寓日多年情形諳熟辦事頗具熱心現在振濟程序擬定給飬療治資遣三種云 
　　美商務官赴日查賑美國特派駐華商務官藍君昨日由京來滬候船赴日此去專爲調查災狀預備設法救助善後云 
　　旅美華僑電請籌賑上海總商會昨接李國欽與馬素二君自美國紐約來電對於日災主憫恤災民竭力籌賑文曰上海總商會鑒日本現遭鉅災我輩刻下對日態度當以憫恤災民爲前提賑災事宜我輩宜善用此機會竭盡心力以助感受痛苦之日本李國欽馬素啓 
　　絲　總公所議决案江浙皖絲繭總公所議决案（甲案略）（乙）振日震災案查此事商會及同業均有信來現在日本地動震撼山河其所遭苦難日人固佔多數 
 
 

Page 14

 
 
第一萬八千一百五十九號;中華民國十二年 西曆一千九百二十三年九月十五號
星期六 * *而華僑受苦亦屬不少滬埠各業均有發起振災事宜和同業亦應發起集資救濟「公决」㈠同業按車照算每車一元全體約計二萬六七千元收欵俟有成數一面電致駐日中國公使張宴南君匯洋一萬元請其接濟華僑一面備洋一萬元交本公所代表二人带至日本散放所認振欵除函致各埠外凡在上海者由本公所繕具收條交各會商處收取㈡公舉黃搢臣馮懋堂兩君爲赴日代表其川旅等費即在此公欵内支撥㈢並請陶仞千君赴無錫接洽 
　　海上書畫會勸募日賑海上題襟館書畫會吳倉老王一亭哈少夫唐吉生等發起勸募書畫赈濟日災會邀同停雲社豫園書畫善會宛未山房有美書畫社上海書畫會西冷印社在功德林集議此番扶桑浩刦各團體本救災恤鄰之旨分頭募欵凡我各書畫會每遇偏災素抱熱忱務請各會勸募海内書畫大家慨助書畫賑我東鄰云云 
　　日僑募集振欵續報昨日日僑募捐委員會報告日僑方面又募到銀五十兩洋一萬四千一百六十九元十一角金洋一千一百零三元連前合計共洋十四萬三千四百十五元零銀三萬九千五百五十二兩金洋四萬六千七百九十三元五角正云 
　　掌牧民赴日調查災况江淮人掌牧民係留日經濟科畢業生鑒於此次日本火災亘古罕見異常震悼又探悉同鄕中僑日之學商兩界人士被難者亦不在少數因是掌君特發宏願携带資斧於昨乘輪赴日親自調查以便着手賑濟江淮旅滬同鄕函請交涉公署轉函駐滬日本總領事署請轉知日本各當道於掌君抵埠時妥爲保護聞日使已復函照辦矣 
　　探詢留東學生寰球中國學生會昨接各處來函探詢留東學生之下落者數起茲特將探詢之姓名照錄如下有知其下落者可通電該會云㈠施宇昭字大雄 
江蘇松庭人肄業帝國大學化學科㈡陳琳字弌漢浙江麗水人肄業日本東京淺草區髙等工業學校電氣科㈢汪厥明字叔倫肄業東京帝國大學向庽東京本鄕區西賀町十六號㈣顧紹楨浙江人肄業明治大學住東京府下雜司丁各五百六十七番同野春吉家内㈤徐謙南通人在東京明治電氣株式會社實習平時住下谷區眞島町第一中革學舍 
　　請查學生陳祖綬下落江蘇常熟人陳祖綬留學日本東京早稻田大學自該處地震後迄無下落其家人惶急萬分急欲調查其眞相聞上海總商會派人至日本調查災情故特邀同親戚顧　威君來申寓於滬臺旅館以便探聽昨日顧君親至總商會而懇代電在日代表從速詳查迅即電復以慰系念茲悉方會長當即致電日本神户中華總商會请轉徐可陞君迅查電復以便轉逹 
[私造贛省鈔票之破獲]  
　　閘北五區警署警探在寳山路廣昌印刷所破獲私造贛省銀行每張一元之假鈔票二萬三千張並拘獲私造人王春生一名訊知主謀人呂志成庽居公共租界派克路六百九十六號門牌世界圖書館内稟請署員備文派警於前日午後報請新閘捕房加派包探張桂生與西探目駱司協往將呂拿獲並在呂之臥室内搜出勃朗林手槍一支子彈六粒一併带回捕房昨晨將呂押解公共公　第一刑庭即據中西包探上堂稟明前情並將抄獲之手槍等呈案請察訊之呂延慕思律師上堂代表據稱　律師甫經被告延爲代表一切手續尚未預備應准被告交保候訊云云經李襄　核供商之英麥副領事判呂押候展期一禮拜再訊 
　　又一訪訊云五區巡長沈應南警探辛金生查得寳山路信義巷廣昌印刷廠每日晚間私印一種外省鈔票稟明申巡官於前晚率領巡警柳德河李寳廷劉鳳岐劉瑞祥劉子青胡振海陳傳勝等前往拿獲該廠主王南峯工人周桂林胡福金徐靜才夏阿土吳小春學徒鮑榮生監工人陳道峯及同居嫌疑人陳新寳歐段寳龍金桃等十一名起獲印刷機三架印全與未印全之贛省銀行南昌一元鈔票兩萬餘張解經李署長研訊之下王供上月有住租界派克路美福里六九六號世界圖書館内之徽州人吕志成託印共二萬三千張樣版機器均係呂送來每萬張工料洋一百五十元監工人亦呂派來云云又據陳道峯供由呂派民在廠監印此項鈔票印成之後陸續送往呂處蓋章簽字即可使用等語署長得供後即飭沈巡長與辛探投報新閘捕房捕頭派西探羅炳生華探張貴生將呂逮獲抄出手槍一支子彈六粒於昨日解送公堂呂延律師辯護當堂請求展緩一星期開審經中西官核准带回捕房收押聽候定期解訊核辦 
[各團體今日追悼裴國雄]  
　　下午三時...在寗波同鄕會 
　　今日下午三時總商會商品陳列所同人金陵大學同學會新聞記者聯歡會季社久記社裴宅戚友代表顧子磐王振銓張佑生申報館等假座西藏路寗波旅滬同鄕會開會追悼裴國雄君其儀節預擬如下㈠開會（奏樂）㈡主席致開會詞㈢各團體致祭㈣宣讀祭文㈤來 
賓致祭㈥唱追悼歌㈦各團體代表演説㈧來賓演説 
㈨家屬致謝詞㈩散會（奏樂） 
[市議事會臨時會紀]  
　　上海市議事會於前日下午五時續開臨時會議員之到會者爲胡訪鶴徐炳輝曹幹臣髙研耘胡殿臣姚伯鴻王慕詰陳琴軒葉鴻英曹龍田王星泉謝惠塘崔奇峯陸伯鴻賈季英沈健候王六賢龔子範張庭桂趙芹波顧霖周吳芹甫吳蘭生胡益甫臧廉遜朱貢三吳叔田錢裕基馬綏之蔣德春王稚眉郁燕生等三十二人由議長賈豐臻主席緊急動議爲總黃陸文麓辭職案其理由按照市鄕制第二十條第三次經議員詳加討論結果投票表决以二十四票多數通過續討論選舉總董事多數定期開選總董會遂表决定於九月十七日（即下星期一）舉行續議董事會交議補選董事案因總董辭職内容變更全體起立表决不成立次王議員燮功緊急動議提出補選總董董事案按照市鄕制第六十一條之規定補選總董董事各一人全體起立表决通過繼又續議董事會交議董事會經費如何籌集案議决俟補選總董董事選出後会議因已到法定時間遂散會 
[閘北恢復自治之敦促]  
　　閘北地方自治籌備會昨再致錢貴三等函云逕啓者接准復函於恢復自治尚有躊躇至深悵惘查此次恢復自治係經省議會議决奉省長公布文電往還言之諄諄滬埠就近各市鄕均已先後舉辦獨我閘北瞠乎其後將何以籌地方至工巡捐局曁警餉各節自有南市爲例亦可不必顧慮尚乞順應潮流勉徇公意速即尅期召集董會萬勿謙讓不勝切　此致閘北前市長錢副市長沈閘北地方自治籌備會啓 
[蒲淞市議會之總董問題]  
　　呈上海縣公署文 
　　上海蒲淞市議會前任董事王華馨公民陳時夏子思頣顧鶴林昨具呈縣知事公署文如下 
　　爲總董犯案通緝不能行使職權請求令行市議會補選以符法令事竊蘇省縣市鄕各級自治蒙奉韓省長通令一律恢復在案吾邑各市鄕均經次第成立現蒲淞市議會亦已呈報恢復惟查董事會總董　鏡淸於去年五月間爲趙登鰲等私鑄銅元案曾經鈞署曁松滬護軍使通令緝拿在逃獲其公權應　奪總董之職當然撤銷雖按市鄕制第六十條有總董如有事故以董事内年長者代理等語此蓋指尋常事故而言若　鏡淸案情重大公權回復無期其不能代理者一也且該條所稱以董事内年長者代理之可知此條適用於有二三名董事之市所以稱之日年長者若對於祇有一名董事之市當然不能適用其理甚爲明瞭蒲淞市董事定額一名其不能代理者二也即查名譽董事四人現祇有二人上届因適逢停辦尚未補選則董事會之缺額已逾定額之半照市鄕制第六十一條之規定均當補選其不能代理者三也現蒲淞市經董沈寳寅舊爲董事應仍任董事之職以符舊制副經董顧視淸以沈寳寅事務股繁才力有限呈請補委任輔佐者非民意所選舉今自治恢復選舉總董後應即撤銷公民等爲尊重法令促進自治起見用特谨遵市鄕制切實陳明請求縣長公鑒迅予令行蒲淞市議會遵奉尅日選舉總董及名譽董事以禆自治而符法云云 
[航輪要聞]  
　　向來上海方面之中俄間航路祇有往海參威一線其餘並無别線故上海往俄國之旅客類皆轉歐洲班輪而去近來有CostorgBotStaemshipCo輪公司特　立中俄航輪航路蓋由上海至俄屬之瓦特塞茲將詳情紀下 
　　㈠船舶暫向本埠俄國義勇艦隊賃用二千七百十二噸之雪别洛司克ＳＳＳimbirsk號郵船 
　　㈡航線由上海開出經香港星加坡哥倫布波赛而至君士太丁然後再取道黑海以逹俄國伍克蘭尼亞之瓦特赛Ｏdessa 
　　㈢船價現該公司所訂之船價計分頭等及统艙兩種其頭等室該輪共有七十間而統艙則有一百七十間現所定之價目如下 
（地别）　頭等室　（統艙室） 
　　　　　　　元　　　　元　 
波赛　三九○○○　一五六○○ 
君士太丁　四一二五○　一六五○○ 
瓦特赛　四二七五○　一七一○○ 
　　本埠之航務營業係托法外灘之大豐洋行經理此輪刻已决定從九月二十日起由滬開頭班輪出口也 
　　日本加派駐長江之二等驅逐艦桃樫柳檜號四艘刻下日海軍省爲災區内需用軍艦已電令至華命四艦即速由長江開還日本昨日已過吳淞直放東歸惟對馬艦則派令至寗鎭各地駐防又隅田號艦則在滬入東華船廠修理尚有比良軍艦爲日淸公司之宜陽丸案開赴涪州山途損機現聞已修竣駛往矣 
　　昌興輪船公司茲接日本來電云該公司在日本之橫濱分公司自毁滅後今已决定暫以神户爲總機關以後往來東洋之船經以赴神户口岸爲第一商埠日本絲繭業商亦爲絲絹貨之出口便利計擬將神户作爲運絲口岸矣 
　　大阪商船公司於日本發生火災以後其　中所撥出之船舶查有倫敦丸巴黎芝加谷丸哈爾濱丸北京丸湖商丸扇海丸銀山丸安爾太丸安第司丸等等刻下專以往來神奈川神户大阪芝浦等地救護民云 
　　日郵社之歐洲班輪北野丸今日由滬赴日已决定祇以神户爲度不至橫濱矣 
　　大英公司之杜古拉號此回到日本之横濱正値地震發生該輪曾在災地救出中外各國難民五百零四名送至神户昨日船還上海又載來災區内外人八十餘名到上海直往倫敦者亦有數人另有中國人四名係由日逕返香港者也 
　　法國郵船安得來朋號昨又來電安號甫從神户開出故須十六日之四時進口現又改爲十七號之下午二時由公司碼頭開出小火輪送客較原定期共遲三天云 
[法治恊進會消息]  
　　法治恊進會訂於九月十六日（即明日）開第八次常會餘通告各會員届時務須蒞會與議外並另函前所推接洽省　之各代表促其向未曾答復之各團體迅示意見務於本届常會前將接洽事情了結聞該會對於省　期在必成下星期起進行聯席會議事務云又該會昨接吳縣律師公會會員孫乃湛加入函云敬啓者前旬接敝會（吳縣律師公會）通知轉述貴會徽求會員之意並附下貴會簡章一通竊謂時局𠳨冥至今日而極矣苟不有以促進法治奚由扶入正軌故鄙人久擬加入貴會忝陪未議聊以盡國民份子之職責倘蒙不　希將賤名列入貴會會員名簿是荷云云 
[徽寗同鄕會今日開選舉會]  
　　徽寗旅　同鄕會定於今日（十五）在三馬路雲南路慕爾堂舉行第一届選舉大會先期已分寄選票於各會員連日以郵　投票者頗爲踴躍該會昨日（十四）特召集臨時會討論會務一切預備手續並支配臨時職員計監　余魯卿孫鏡湖汪禹丞等唱票曹志功鄭介誠李振亞等檢票黃關蓀等四人錄票汪醒　等十二人會塲秩序如下㈠振鈴開會㈡臨時職員報告經過槪略㈢監　員監視開　㈣開始檢票唱票㈤報告當選人姓氏㈥散會又該會原有　備員并定於開票前共撮一影云 
[家庭日新會明日常會]  
　　家庭日新會定於本星期日（十六日）下午三時在職工敎育館開常會由馬崇淦與其夫人嚴蔚然値會延請大同在學敎授哥倫比亞大學碩士楊寳康女士演講題爲幼稚敎育」云 
[山西路商聯會開會紀]  
　　山西路商界聯合會於九日在該會義校内開職員大會由周伯堯主席將第一議題宣布谓前有本路商店「祥茂」及其他商店十餘家聯名呈報本路中段一带時有匪徒在店户門首搶取婦人金挖耳或手提錢袋及手錶等物件現該商店要求本會致函工部局添派校巡街捕二名查本會應有保障吾會員營業之定章對於此案請求討論許雲輝謂本路四馬路晝錦里口起至大馬路晝錦里止計百餘户之商號凡山西路南北在晝錦里最爲繁盛之區域而所營之業係綢緞珠寳香粉絲線顧繡女鞋等爲最多顧主婦女爲最盛而一般强徒時有搶物以作生計雖有　捕聞耗到來彼徒搶業已遠　所有暗探每日行查數次效果極薄本席主張致函捕房麥總巡説明本路商業受損之利害請該捕房添派專責走街梭巡捕一人添捕經費全歸本會會員商店負責後經衆議决結果請會長起草公文致捕房添捕一名專職本路梭巡之任務由晝錦里大商店認捐表决通過次主席將第二案審查總聯合會合併新制草案經衆逐條宣讀第十三條主　請文牘部具公會復呈總會主席將第三案日災事付議謂本會聞各報喧傳米糧輸入日本一項本會同人極端反對至於其他物品以及捐輸金錢等項本會極願犧牲以盡道德上義務表决通過復次主席將四案粤省浙産案付討論議决由文牘部刊就粤省浙産詳細宣言再行遍發全國一致行動次議第五案以該會日夜義務學校今庚學生甚爲發逹學額增設二十餘名經費一　决略爲增加第六電車加價案决去函勸阻并述市有事業與電車之關係第七志成學校因校舍狹小學額日多不堪容座擬籌欵賃較大校舍請本會各會員共同贊助案决量力援助遂散會「附致電車公司函如下」上海英美電車公司董事總理公鑒敝會叠據會員報告貴公司對於電車票價不日加價等語曾經敝會常會討論僉謂電車營業含有特種性質與市政消長關係密切雖加價或爲限制擁擠但亦非根本辦法不若添加車輛敏捷交通公决由敝會具函勸告貴公司免加票價添設車輛顧全平民生計而利交通等語爲特函請貴公司查照敝會盼望貴公司顧全平民生計容納敝會意見消除乘客擁擠毋從加價入手專此函逹並盼示復順頌台綏云云 
[滬杭路准備觀潮專車]  
　　滬杭甬鐡路近日籌備觀潮專車已誌本報前闻此項專車上海北站開行已訂定第一日（二十八）上午七時十分第二日（二十九）上午七點四十五分第三日（三十）上午八時二十五分所有該三天所需車輛係用頭二車及大菜車配成不分等級每客往返車票連渡船資在内計洋八元至於客用大菜仍由一枝香供給每客全日三元五角如欲零購早餐一元中餐一元茶點五角夜餐二元此項車票餐票均於本月十八日起在上海北站出售云該路車務總管昨日（十四）已通電各站長云本年海寗觀潮專車定於本月二十八二十九三十（即陰曆八月十八十九二十）本路特開觀潮專車三天所有本路之上下行二十九三十兩號夜貨車准於觀潮期内停駛三天其上下行之三四兩號特别快車於二十八二十九三十此三日間准在斜橋車站停靠五分鐘（該上下行特别快車冋不停靠）以便觀潮乘客往返上落其餘各列車照常開駛均無變更仰各查照云云 
[米業小車夫罷工解决]  
　　閘北米業各行車米之小車夫因行家代扣車費一事發　生糾葛停工等情已誌前報茲自陰曆八月初一至初三止已罷工三日各行家雖廠貨河下略有斛開皆雇汽車及另雇馬路小車載送主顧前日經北市料行公會經售米糧公會等兩團體車夫代表張茂才等再三磋商議定以後如河下傍停米船在五艘以内者每石車費錢三十文如逾過五艘之外則車力另由米客隨時酌議核給現已雙方妥洽昨日起已照常上工矣 
[總商會致中國蛋廠公會函]  
　　報告蛋貨規定税則 
　　本埠總商會昨致中國蛋廠公會一函照錄如次 
　　逕啓者請規定乾蛋及乾黃税則一事以久未奉　本會復於六月七日電請農商部咨慛核准在案茲准江海關監督函開奉税務處九月七日第一四一九號令開案查關於蛋貨征税務商會請求維持前准衆商部兩次來咨節經本處於本年二三月間先後令飭總税務司查議具復茲據代理總務司按金陵江漢津海各關税務司查復情形列表呈復到處並稱此案因乾蛋黃及黃白不分之乾蛋等兩項貨物在上海南京漢口天津四處之征税價値實屬過於　殊必須規定劃一之税率俾各關一律遵守管見所及莫若對於乾蛋黃及黃白不分之乾蛋訂明從量征税即每百斤征關平銀一兩五錢令各口一律照辦俾與從前每百斤依三十兩佐本征税之數相等其黃白不分之　蛋仍繼續按照就地市價値百抽五征税至其他蛋黃則悉依現行辦法辦理切望鈞　允行再擬各節尚屬平允應准照行嗣後各關遇有報運出口乾蛋黃及黃白不分之乾蛋每百斤征銀一兩五錢其黃白不分之濕蛋仍就地按市價征百分之五出口税至其他蛋貨悉依現行辦法辦理令行遵照等因奉此除函致税務司外函請查照轉知等情到會合即備函奉選惟祈察照辦理爲荷此致中國蛋廠公會 
　　尚有本埠新聞等轉入後頁 
 
 

Page 15

 
 
第一萬八千一百五十九號;中華民國十二年 西曆一千九百二十三年九月十五號
星期六 * *本埠新聞二 
[友華銀行滙市報告]  
　　昨日友華銀行匯市報告云十三日倫敦大條銀價近期長二五遠期一八七五紐約銀市漲爲六角四分一二五倫敦紐約問匯價縮至四元五角四分一二五今日此開滙價掛牌英鎊長爲三先令一便士二五美金長爲七十元五角日金跌至六十九兩餘亦隨以俱動市况早晨堅定旣而微平開盤時英鎊售價九月份三先令一便士六二五十月份三先令一便士半十一十二月份三先令一便士四三七五美金售價近期七十一元二角五分遠期七十一元一角二分半其從僅購價照此售價則英鎊縮去○六二五美金縮去一二五日金售價近遠期均六十八兩購價六十七兩七角五分銀行匯票定價英鎊三先令二便士二五美金七十二元七角五分佛郎一二七○枚昨日倫敦大條銀行印度中國均購進收盤市况稳定紐約市况堅定 
[上海商業市况彙錄]  
　　金融 
　　昨日早午兩市銀幣市價均爲七錢二分三釐三七五與前日收盤相同無上落中國銀行賣出洋十萬元價七錢二分三釐三七五杭州與南京皆無運來各錢莊裝去硤石洋五萬元又裝去嘉興洋五萬元 
　　銀拆早午兩市息價皆爲二錢一分比上日又漲二分滙豐收欵五十萬兩麥加利花旗道勝嗬囒等各銀行收欵四十萬兩中國裝去杭州大條一百十三條又裝去南京大條六十條道勝做出活期押欵四十萬兩價六兩五錢 
　　昨晚止各銀行錢莊查倉庫存現銀二千四百九十萬兩現洋三千七百十四萬元大條一百七十四條 
　　公債票 
　　昨日各種公債市况淸淡尤常惟市塲買户略見减少故人心較穏票價大致回髙金融公債現貨千元票前市毫無成交後市稍有做開價由六十七元九角逐步髙至六十八元一角五分比前日好起五角五分九月期前市由六十七元七角五分髙至六十八元零五分後市各盤成交價常盤旋於六十八元三四角之問收盤六十八元三角五分計髙七角半十月期除息結果比前日漲六角收盤價爲六十五元八角五分十一月期進出之數相等價極和平收盤六十六元零五分比前日大六角半整六現貨祇晨間做出一盤價計五十元零一角半比前日小五分九月期開盤五十元零四角比前日提髙二角嗣後毫無改變十月期開盤五十元零九角計漲二角其後因近期和平故市價亦無所變化十一月期收盤五十一元二角計漲一角償還八釐毫無問津致未做開三年小票價計九十三元六角受主雖不乏人惟大都因價格不合故無所交易云 
　　國内滙兑 
　　上海商業儲蓄銀行國内滙兑十四日行市報告云今日津電未到行市未開頃據漢訊上週釐價之見跌因湘省戰事發生停止運現然際此秋收之季用塲漸廣當仍以漲勢爲重心至因湘戰之跌如津埠日災救濟之暴漲此不過一時之變動耳今電洋例長二錢五分爲一千○三十二兩七錢五分洋滙漲二元爲一千○○五元湘滙常德漲二元爲一千○十七元濟南銀滙漲七錢五分計濟平每千兩合規元一千○四十一兩五錢洋匯仍爲一千○○八元烟台銀貼票大跌今電價爲一兩六錢五分計烟估每千兩合規元一千○四十六兩二錢五分較昨市漲起三兩五錢國幣匯價漲一元爲一千○○六元英洋不收滙水青島洋匯未動銀十五元順德漲二元爲一千○十七元皖滙蕪湖安慶等各漲一元計蕪湖爲一千○○六元安慶大通同爲一千○○七元無錫鎭江各漲二角爲一千○○一元二角香港番銀漲起二兩五錢爲一千○十二兩廣州九九七全毫銀每千兩合規元八百七十兩較前市　漲起五兩云 
　　外幣 
　　昨（十四日）各種外幣市况平平票價大致不動惟新加坡票因賣户較多致跌去五釐買價爲一元零一分半英金票計八元九角五分美票一元九角四分日票爲九角四分五釐荷票買七角二分半港票成交買價爲一元零一分半馬克計一元四角五分法票爲一角二分羅卜一千元新票計二兩三百五十元票爲一兩二錢五元至二十五元票買七兩半五百元老票買三兩五錢均與前日市價相同綜觀各票自星期二以還市價毫無上落雖云標金和平外滙交易淸靜所致然市况之呆滞不言可知矣 
　　金市與滙價 
　　昨日星期五大條銀來電近期長二五計爲三十一辦士六八七五遠期長一八七五掛三十一辦士四三七五所以人心趨疲十月份標金開盤即較前日收盤跌去一兩二錢計爲三百二十六兩五錢在未開先令之前標金賣與買者亦甚暢旺以致金價忽漲忽跌其上落相差亦有一兩有餘計開盤後漲至三百二十七兩又小至三百二十六兩二錢及至將開先令時則又回升至三百二十七兩九錢先令揭曉亦長二五餘有印滙大一羅比半法滙大十法郎美匯大半元東匯小二五嗬囒大一盾新滙小七五惟香俄德仍係未動斯時標金因人心反較毛盤略好致未即跌小價在三百二十八兩三錢各滙市况惟先令與前日相仿美滙東滙則較之爲鬆計銀行賣出十二月份先令價三先令一辦士三一二五買進三先令一辦士三七五又賣出十二月美匯價七十一元買進七十一元二五又賣出十二月份東匯價六錢七分七五買進六錢七分半標金祇畧小至三百二十八兩一錢嗣後市况較平銀行賣出十二月份先令價三先令一辦士二五買進三先令一辦士三一二五又賣出十二月份美滙價七十元零八七五買進七十一元一二五又賣出十二月份東滙價六錢七分八七五買進六錢七分六二五以致標金漲至三百二十九兩後乃回小至三百二十八兩七錢移時銀行賣進十二月份東滙價緊至六錢七分七五亦能成交所以標金最髙至三百二十九兩四錢至收盤時市况惟先令買價較開盤硬起零六二五美東兩匯亦與開盤相等計銀行賣出十二月份先令價三先令一辦士三一二五買進三先令一辦士四三七五又賣出十二月份美匯價七十一元買進七十一元二五又賣出十二月份東滙價六錢七分八七五買進六錢七分六二五是時標金賣者轉多人心亦因見稍挫標金乃跌小至三百二十八兩五錢後爲三百二十八兩九錢收盤午後標金初頗平定收盤時因有買者故即好起數錢計開盤價亦爲三百二十八兩九錢未開先令小至三百二十八兩六錢先令弗動標金相仿各匯市况亦仍與上午收盤相仿惟先令賣價較硬零六二五美東滙買進價格則反較緊一二五計銀行賣出十二月份先令價三先令一辦士三七五買進三先令一辦士四三七五又賣出十二月份美滙價七十一元買進七十一元一二五又賣出十二月份東滙六錢七分八七五買進六錢七分七五標金因稍有賈者故略漲至三百二十九兩二錢後則祇二三錢之上落移時匯市仍爲相等標金賣者增多故小至三百二十八兩六錢至收盤時先令較平美東滙相等銀行賣出十二月份先令價三先令一辦士三一二五買進三先令一辦士三七五又因大連帮略有買進以致最髙至三百二十九兩四錢收盤云 
　　紗花 
　　昨日星期五現貨棉紗交易仍暢遠四川帮仍續買一二千包計二十支五福牧羊價一百六十兩二十支金蓝　魚雙馬價一百六十六兩二十支三星價一百六十兩零五錢二十支金城價一百七十兩零五錢至一百七十一兩五錢十四支金城一百四十八兩五錢又蘇天官與如意均一百五十兩十四支人鐘一百五十兩零七錢五十支童子軍與寳鼎一百四十兩零五錢十支三友圖一百四十兩十支金鷄一百四十一兩十支四季價一百四十二兩十支金城價一百三十八兩五錢皆本月份期其餘各客帮購買者亦較常日略多成交本紗三四百包日紗六七百包公會小包未售開交易所標準紗人心皆以天時爲趨嚮午前晴則跌去兩許午後又見雨復漲起二兩因而客帮所買之現本紗亦然十六支漲五錢七錢五不一二十支漲一兩二兩不等三品紗來電平穏美花現期小去五十個磅音遠期小去二十八個磅音印度電報朋搿而小去五個羅比奥浮辣白洛去各小六個羅比申新廠開出十支童了軍三百大包價一百四十一兩五錢扣們又開出十四支人鐘三百包價一百五十一兩五錢扣們又開二十支人鐘三百包價一百七十兩零五錢扣們均本月期内外廠開出十六支雙驢四百包價一百四十七兩扣們期同上紗市仍屬平穏 
　　昨日棉花市價午前天氣晴朗故棉業交易所通花標準價見鬆午後天又陰雨花價遂步步增漲九月份漲起一兩之譄十月十一十二等月則好起五六錢七八錢不等紗廠聯合會報告茂新號買進西十一十二月棧交陕西花二百件價三十五兩一錢鴻裕紗廠買進現貨送廠蔡甸花一百九十二包價三十五兩五錢 
　　絲市 
　　昨日洋莊絲市續呈平靜因歐美等處仍無進意以致各經交易復現淸淡廠絲美法各莊對於近期貨頗有需胃無如各廠商類皆承抛足額無貨應市而遠期貨則以索價過昂成交甚稀昨惟公安洋行購進天來龍牌十包價仍堅挺七里白絲經邇來銷塲亦淸成交毫無川魯黃經各歐莊進胃已衰以故亦無交易八繭灰經美法需要均稀且以陳貨將盡成交無聞市况續趨堅靜云 
　　茶市 
　　昨日洋莊茶市路莊土莊兩路之綠茶與寗州温州兩路之紅茶美莊去路略形暢逹人心轉趨安穏珍眉成交四百九十五箱係由天裕天祥等行買進婺源屯溪之髙莊貨售盤日四十七兩至五十三兩土莊茶廠改製之貨售盤自三十五兩至三十八兩市價均較前未能見髙婺源大帮惠利洋行雖已開辦但去胃不濃市勢依然疲軟昨市成交一百三十一箱價二十九兩五錢市盤亦未見回髙秀眉市面依然穏固英美各莊需要仍殷市成交三百八十五箱髙莊售盤自三十兩至三十五兩中低莊售盤自十四兩至二十六兩市價頗爲不惡珠茶市面仍無重大發展惟日來大帮紛紛拆賣零星交易昨日已由惠利洋行購去六十箱蝦 
目售盤五十二三兩蔴珠售盤四十五兩較開盤之初約低十七八兩云 
[正金銀行議决半年官紅利]  
　　文匯報云本埠橫濱正金銀行接總行電告本屆股東會議於本月十日在橫濱總行開會决定半年官紅利一分二釐撥存公積金日金四百萬元　存下屆日金五百十萬八千二百三十六元餘 
[烟兑業否認捲烟特税之堅决]  
　　上海南北烟兑業爲捲烟特税事假寗波路烟業公會開聯席會議到者百餘十人公推沈其祥君主席由沈維挺君報告各方接洽情形並協商抵制辦法議决將來如果實行凡我同業一律否認並擬於下星期五再行開會進行云云 
[西報載改良電話無望之投函]  
　　昨有署名５５者投函字林報云華洋德律風公司於改良電話層顯似非經公衆之逼迫未必肯自行舉辦惟亦不足爲慮該公司專利權原予三十年今公司成立已二十五六年再過三四年必向工部局續請專利届時吾人正可藉納捐人會議令工部局棄此弊制矣數年前滬上曾輸入自動電話機而該公司不願改用其理由之一即爲有數種小虫足以嚙壞機上用件然各洋行多自行改裝新式話機而結果乃有百利而無一弊該公司西文名字有「互相」二字竊謂其意義必作公司與用户間互相控告互相詆責解釋也 
[前晚威海衛路之刦案]  
　　前晚八句餘鐘公共租界威海衛路三百八十二號門牌益和烟紙店内突來盗匪六人聞入店堂各出手槍利刃嚇禁聲張當被在賬檯抽履内搜刦去現洋鈔票共五十五元而逸迨該店主柴益齋報請靜安寺捕房立飭包探馬宗來與西探羅炳生馳往追拿該盗等早已遠颺當向事主詢明各盗年貌服式口音即回訴捕頭轉稟麥警務通飭各捕房中西探捕一體留心偵緝矣 
[外沙之擄人勒贖案]  
　　上海縣商會内書記沈菊齡之胞弟沈某前淸時曾在粤省當釐差民國後久已賦閑或云在該省學校中有所立足近已來巾寄居閘北親戚處論其蓄積早已蕩然無存不料外問仍以守財奴目之三四日前沈由新閘婦孺救濟會出外行未數武突爲孔武有力者三四人將其軋住强借銀錢不遂陡被搶往崇明外沙地方以千金代價勒贖昨日沈菊齡接得伊弟由崇明外沙來信述及被擄至外沙須需備千金贖費方能脱險云云得悉之下不勝惶駭惟以虚實難以明瞭遂派人陪同前往外沙地方探聽消息云 
[廳令甲農畢業生投考高三]  
　　上海縣敎育局昨奉上海縣公署訓令内開案奉江蘇敎育實業廳訓令内開案查蘇省各縣地方全部或一部宜棉者約計四十五縣又山地雖少然江寗江洲等二十四縣童山濯濯發展林業實爲要圖是以棉林兩種事業均應待改良推廣而第一要義尤以預先培植人才現省立第一農業學校依照敎實聯合前所議决本省農業系統案實行改組聘請專家主辦棉林兩科招收甲種農校畢業學生入髙中三年級分科研究畢業後充任農業指導員担任改進棉林事業茲由該校即就髙三招生簡章送廳合即令發簡章三份仰即遵派甲種農校畢業生逕向該校報考並由該縣斟酌地方情形給予津貼以示鼓勵而宏造就除分行外合即令仰遵照此令簡章隨發等因奉此除將簡章留存一份備查外合行令仰該局長遵照此令簡章三份隨發 
[津警廳請轉告被拐女子家屬]  
　　淞滬警察廳前日接准天津楊警察廳長來文略謂現山敝廳警察分區查獲拐匪陸金生邱老二及被拐女子康金鈴朱秀貞二口解廳訊據康金鈴供稱年十七歳家住上海白克路四十九號兄名康松堂係在新世界唱灘簧朱秀貞供年十八歳家居上海張園路十三號祖父朱阿大開張小米店於七月十二日被陸金生姦拐至此意圖携往奉天變賣叩求超豁等語詰之拐匪陸金生亦經供認不諱除將被拐之二女子暫留其拐匪陸金生等押候擬辦外函請飭傳該二家屬云 
[研訊滬杭夜抉車肇禍司機人]  
　　滬杭甬鐡路夜貨車於本月八日在新橋與明星橋之間與斷釣車輛相撞出軌一案茲經該路車務總管召集各當事人員於昨日（十四）上午在北站寫字間逐一研訊實由司機者當車輛税落之際未能覺察咎有攸歸業經車務機務西總管將研訊此事詳情呈報局長察核分别懲罰矣 
[南車站興築防險溝]  
　　滬杭甬鐡路上海南車站西首張家宅地方因該處居民均往鐡道行走頗爲危險有碍交通昨由該路工程處派員在該處察勘擬在該處掘溝一道阻止鄉民出入以免危險准於今日（十五）興工開築云 
[請發商人出洋護照]  
　　朱葆三君昨致上海總商會函請轉函交涉署發給出洋護照文曰逕啓者茲有周寳雲浙江慈谿縣人年五十二號職業顔料鄭少南廣東香山縣人年四十五歳職業製藥葉可發廣東新安縣人年三十一歳職業印刷均擬赴德國調查製糖及顔料事業附上照片各兩張即祈函致交涉公署給發護照俾利遄行至級公誼茲悉宋方二會長已根據來函意旨照轉交涉署矣 
[書家回滬]  
　　書家錢劍秋現　吳淞同濟大學之聘於月前挈眷回滬聞其在寗年餘當道交相推許紙貴洛陽此次脱離該地書遣積件幾誤行期一時傳爲佳話滬人士望眼欲穿今得回滬消息極表歡迎惟闻本人以校事煩重不顧名所酬應云 
[汽車撞傷邁婦]  
　　昨晚七時半五十二歲老婦陸龔氏行經梧州路鴨祿路口被運貨汽車撞倒跌傷手臂該汽車見肇禍即疾駛而逸經路人抄得五千一百三十六號號碼鳴捕到來車送廣仁醫院醫治 
[下電車跌傷者二人]  
　　寗波人朱言富昨日下午五時許於南就路下電車跌傷頭部不省人事由老閘捕房三百二十七號印捕到來車送仁濟醫院醫治又有江北人錢阿二昨日下午五時半於法租界霞飛路下電車跌傷腿足由法捕房九十三號華捕送仁濟醫院醫治 
[小孩被拐之請查]  
　　小工崇明人陳根郎住閘北大統路長興里二十六號門牌有五歲之子名阿二前日上午與鄰孩數人同在門前嬉玩被拐匪以分派香烟牌紙爲由將阿二拐去昨陳投四五區各署所報稱兄弟五人祇此獨子該孩身穿紅格子布衫褲赤足左耳穿有銀環項带銀圈方面盤右腿有疤痕請求飭警查緝云云劉署長准之 
[續獲花會要犯]  
　　王阿五前在虹口滙山路鄕下房屋内聚賭花會案發被捕解廨訊實判决刑期在案昨山華探目惕阿泉與包探沈禹舟續獲開設花會大廠要犯徐長生一名拘入捕房押候解究 
[錢債案之法權問題]  
　　住居法租界地方之項良御前被某甲在上海地方審判廳控其不理票欵等情一案奉諭缺席判决由廳備文飭派承發吏至法公廨請求准予將項移提歸案執行等情昨日傳訊被告項良御延博勒律師代辦稱查被告住居在治下已有十餘年之久原告理應在合法官廳起訴不應在華界審判廳歧控對於法律所不合求請堂上宣告此案歸貴公堂管理等語陳議員商之法副領事葛君判各退去聽候宣布堂諭另遵 
[控追欠欵之發落]  
　　徐根陳氏等十餘户前延陳勒律師代表投半公堂控陳萬興理髮店主陳萬春不理借欵三千餘元求追等情詰據陳承認欠欵奉判將店拍賣作抵在案昨又傳訊先山原告律師聲稱被告之理髮店現已盤與某姓開設計盤價洋二千二百餘元應請堂上將案注銷惟刑事方面應請訊斷陳讞商之法副領事葛君判以原告所控民事已將生財抵憒准予銷案刑事方面着被告押二個月准予贖罪堂費歸被告負擔 
[唆竊賬洋之訴辯]  
　　法新租界愛來格路同生瑞烟紙店主倪祖培前延郭闌克律師代表投法公堂控女子朱月娥唆使原告姪兒倪冠羣行竊賬洋逃逸無踪求請訊究等情一案昨又傳訊被告朱榮良朱月娥兄妹兩人由辣福郎律師代辯稱前據原告律師稱被告朱月娥囑令傭婦葉胡氏送信與倪冠羣現據胡氏在案説明當時不過是一紙鉛筆字條並非墨筆信原告豈能以此一信要求被告朱月娥負擔伊姪逃逸之責况此信函前經貴公堂着令被告核對筆跡並不相符顯見所控不實查此案之原告乃係冠羣之叔實不合理應由冠羣之父倪祖桃到案起訴方生效力被告被控後管押捕房一宵受有損失應請堂上處原告相當之罰金外准予敝律師代表當事人附带私訴等語繼由雙方律師辯論之下陳讞員商之法副領事葛君判各退去聽候覆訊再核 
[九姑娘解警廳發落]  
　　本埠江浙皖絲繭總公所總理沈鏞協理黃晋紳等前曾聯名投警察廳稟控婦人朱劉氏（即九姑娘）在閘北一带擾亂治安唆使各絲廠女工一律停工勒加工資若不贊成使黨逞兇等情當經徐廳長將該氏提案研訊除違警處分外備文飭警將該氏連同卷宗移送地檢廳訊辦等因並據商人陳　發投檢廳控婦人楊張氏（即阿五）及朱鳳祥等串拐弟媳價賣無蹝案内牽涉九姑娘等車檢察長飭警往拘朱鳳祥逃逸無蹤祇將楊張氏解案奉檢察官提同九姑娘研訊偵查結果以九姑娘對於擾亂治安及陳順發稟控被拐弟婦各案皆無切實証佐故刑事案斷難成立除將楊張氏交保出外候提朱鳳祥等到案後再行傳訊外九姑娘即朱劉氏連同原卷派法警送還淞滬警察廳發落該公所同業得悉前情行將赴軍署稟請提究 
[男屍驗係病死]  
　　昨午九舖地甲陸海齡投上海地方檢察廳控稱今晨九畝地富潤里七弄口倒斃無名男尸一具年約四十餘歲秃頭無鞋身着元布夾襖褲内襯白洋布衫褲白洋布馬甲外有皮夾一只内儲大洋一元鈔票洋一元銅元十四枚當票一張卡片十餘張上書馬玉庭星五皖和等字樣洋烟盒二只内有烟泡數枚牙刷一只花露水一瓶由醫查見報告二區一分署令飭地甲查無尸屬爲此報請相騐奉委蕭檢察官等蒞塲相騐該地甲伸訴前情問官騐明該尸並無别故委係因病而死塡明尸格拍照判由堂棺殮遺下各物除烟証没收外餘物一并带回存候家屬來案認領 
[扭控串拐妻子]  
　　阜寗人楊如發前日扭鹽城人蔣阿四至四區二分所控稱民妻唐氏及子大咬子於土月二十四被蔣父仲如兄　占串拐偕逃請爲訊究等情經倪署員質訊之下據阿四供父親現在南碼頭搖船兄長不知逃往何處云云奉判轉解司法科候核　 
[迷路女孩候領]  
　　四區崗警前日查見迷路之江北女孩一口據供年十歲姓劉名英子父名劉仁泉業小工因在絲廠打盆歸家迷路云云劉署長論送慈善團留飬聽候出示招領 
[請求交還故妾遺物]  
　　南宗路滙通電燈公司主姚阿元以吳福生（即吳楊氏係伊故妾所遺財物被其姊楊濤生延佑尼干帮辦施乃德律師其稟公共公廨請求給論執管因亦延律師稟准公堂參加本案昨晨由陸襄離會同美阿副領事繼續傳審施乃德律師聲明原告人証前已訊畢即由姚阿元之代表律師命姚上堂詰據供稱從前開設機器店曾修理汽車並非做汽車夫嗣往奉大電證廠執業於民國初元回滬在四馬路某茶館遇見友人邀至　家園懷安里聚义麻雀該屋内有兩少婦即楊壽生福生姊妹共賭八夜被壽生廳取去六百餘元時彼姊妹利我多金多方結納因與相識後納福生爲妾生有子女匯通係我股開福生並無資助有簿據可查彼故後壽生等來我家乘聞取去衣服飾物甚多應令交還歸我女所有云云時已屆午中西官論候續訊 
[公共公廨訊案彙錄]  
　　昨日公共公廨訊理華人民事訟案彙誌如下㈠梁陳氏延甘維露律師訴與其夫梁福庭離婚案結果提前執出儘先審理㈡陳馬氏延甘維露律師訴與其夫陳友棠離婚案結果准予免繳堂費㈢李髙氏訴與其夫離婚案結果被告避匿不到應准原告請求即時判决准予離婚堂費歸告負擔報紙附卷㈣張妙生訴元一輪船公司將船撞壊案結果限被告於七天内將修妥之船領去否則准被告請求將該船拍賣得欵繳存公堂候核㈤曾松齡訴潘榮福欠房租洋案結果被告應給付原告洋一百六十元堂費歸被告負擔 
[誌謝]  
　　昨承商務印書館贈兒童畫報第二十號東方雜誌第二十卷第十三號各一冊謝謝 
來函 
[蘇蘇通訊社來函]  
　　啓者敝社昨日所送訪稿内有「常熟納税人公會議事紀」新聞一則稿中將常熟兩字遺漏致貴報登入本埠新聞誠恐本埠各界誤會用特備函聲明蘇蘇通訊社啓 
[國會議員通訊處來函]  
　　貴報今日本埠新聞國會議員通信處昨日派代表楊樹傑尚慕善胡昆等三代表分頭至本埠各公團請於十四日正午推派代表至半淞園讌叙并携有黎元洪名片及公函云披閲之下殊深駭異本處於十四正午歡讌各界事誠有之惟派代表并携黎元洪名片及公函絶無其事應請即爲更正以昭翔實國會議員通訊處啓九月十四日 
公布欄 
[江蘇高等檢察廳]  
　　批示周　裘一件　請易金由狀悉已送請同級判廳裁决矣此批 
　　虞翊臣一件狀請發還對金由狀悉仰仍狀請該縣知事叙明指令　數及其月日年由本廳查核王振如一件聲明窒碍由狀悉法院判决之案不能由原告訴人聲明不服即無所請窒碍仰即知照此批王子中一件陳明上訴理由狀悉本案據姜紫璜聲明上訴已令縣調卷矣餤卷到一併送審此批 
胡佩纕一件再聲請再議由狀悉聲請再議駁斥被駁後不得再仃聲　夫理院統字第一八一一　　釋甚爲明瞭所請若毋庸議此批姜紥璜一件聲明上訴由狀悉候調卷核奪此批李小林一件　請令小迅小訊由呈悉候令縣將辦理情形呈復以憑核辦萬金義一件聲明上訴由狀悉候調卷核奪此批 
　　牌示本聽現定於本月十四日續考京師第一監獄練　員所有此　投考生顧作民及前次投考生嚴豫候徐仲轁等仰即於是日午前九時携带筆墨來廳聽候命題考試國文監獄學各一　豫候徐仲轁二員並應　騐畢業證書爲要此示以上九月十一日 
[滬海道尹公署]  
　　批示客民周學江等呈訴朱寳全假借名義設立公所　請上海縣　立案請求令縣撤銷以順與情由據稱朱寳全等設立公所藉端歛錢如果屬實仰即逕赴上海縣署呈請核辦毋庸率凟此批奉賢縣公民代表王延松等呈該縣委用鄕户籍員資格不合請令縣另行委任由據呈已悉仰奉賢縣知事查明核辦具報此批 
 
 

Page 16

 
 
第一萬八千一百五十九號;中華民國十二年 西曆一千九百二十三年九月十五號
星期六 * *   
 
 

Page 17

 
 
第一萬八千一百五十九號;中華民國十二年 西曆一千九百二十三年九月十五號
星期六 * *本埠新聞三 
[華威銀行定期開幕]  
　　本埠華威銀行定於陽曆本月十七日開幕該行爲中國那威兩國商民合辦故駐滬那威瑞典丹麥總領事及那商均將往賀該行總裁劉煥廣東人曾充粤漢鐵路總理廣東造幣廠長現任廣東全省商會聯合會會長及廣州銀業公會會副總裁曼德那威人現充京師公使團保安隊司令交部擬聘爲護路警備之總敎練官行長譚海秋在本埠已數十年曾充廣東省銀行行長匯豐銀行副買辦於銀行業務甚爲熟習邱渭卿爲該行大股東故任顧問之聘以示對於該行爲實力之贊助該行北京分行已開辦年餘總管理處前設於北京現經遷來上海以避政潮云 
[大綸綢緞之廉售]  
　　南京路抛球塲大綸綢緞局八月初一廉價開幕以來顧客擁擠異常該局採辦之綢緞洋貨花色殊夥内有特别綢縐數種艶麗奪目廉價部之金花鐡機緞毎尺一元五角闊幅綉緞裙料毎尺一元各色緞經綢每尺一元五角彩花軟綢每尺一元四角純絲華絲葛毎尺六角半云 
[天福綢緞局之一週紀念]  
　　石路天福綢緞局開幕倐經一載茲届一週紀念特舉行大減價一月並加贈禮劵云 
[家庭繡花架到滬]  
　　先施公司新二樓衣紗部昨由美國紐約運到家庭繡花架一種式樣新奇輕便靈巧每只價洋十七元半云 
[中德遷移開幕之商况]  
　　昨日南京路中德商店遷移新屋開幕之第一日所備各物均甚暢銷最廣者爲德國𤍠水瓶每只九角德國保安剃刀每把六角五分以及該商店之本牌各欵綉字綉花白蔴紗巾每盒自三角五分至一元五角五分不等餘如德國五寸夜光閙鐘每只一元六角及各式瑞士鐘表取價亦廉凡購貨满二元者另贈優待劵一紙满四元者兩紙餘類推又中國化學工業社特在該商店附送贈品三天每一顧客購貨在二元以上者概贈以三星牌花露水一瓶云昨日營業共約收入萬餘元云 
[同昌發行新車燈]  
　　南京路同昌車行新到美國燀而拖名廠脚踏車乾電燈射光强烈外表美麗售價亦不昂云 
[出版界消息]  
　　宋版妙法蓮華經字體似蘇東坡鐫印絶精有宋秀州惠靈寺僧德求紹興已卯手跋墨蹟爲南渡初印本當是北宋所刻向臧吳興密均樓蔣氏秘笈茲由姚君文敷徐君積餘發願商諸蔣君孟蘋及徐君冠南共施金錢以珂羅版印行中華書局文明書局均有經售云 
　　交通路新民圖書館發行之「賽馬指南」秋季號預約上月底截止定出四千餘部該館原定初版五千部詎預約超過定額實出意料已將再版以餉中秋節前之赴江灣觀賽者云 
[漢冶萍俱樂部决賽網球]  
　　漢冶萍俱樂部今日星期六在部内舉行網球决賽下午三時開始風雨不更云 
[觀「紅燈照」影片後之感想]  
　　「紅燈照」影片四五年前初次到滬在上海戲院開映西名ＴheRedLantern片上無華文説明此次在卡德戲院開映是爲予目覩之第二次片之内容仍舊但西名已改爲ＴheShadowofLanterng片上加華文説明此片長七本爲米曲羅公司ＭetroPictureCorp出品主演者爲女伶南捷穆淮Nqximova飾紅燈照女子爲中國拳亂事其摹倣前淸宮殿諸式佈景以及僱用千數人及其服裝耗費尚稱鉅大片中情節約述之如次當中國拳亂未發時有黃白夾種女子名馬利者（南捷穆淮飾）住居北京嘗出外市物爲人所辱及歸向外祖母叩其故老婦乃爲述其女幼時鬻身美國駐華某顚宦生馬利而殁頭宦返國以馬利托其外祖母并留哺飬費且嚴囑不得爲馬利纒足云馬利長成後其老病之外祖母因馬利大足之故加以鄰居訕笑深致不满某日復以纒足相絮聒乘間取長劍逼馬利割去足趾馬性孝勉從之痛暈倒地事爲美國敎會牧師之子安特聯所悉救入敎會并由牧師夫婦撫爲義女同時有黃白夾種人王三者幼孤苦亦由牧師夫婦培植成人并資送出洋學醫會拳匪勢熾王三適返國目觀王僑受辱憤而投匪牧師夫婦不知也王三暼見馬利驚其艶屢挑之女不爲動一日安特聯爲拳匪所傷逃歸至是馬利爲之看護因此馬利頗痴戀於安特聯而安以種界故視女殊泛泛會顯宦重蒞京師洯其幼女白蘭瑞訪牧師安與白遇一見訂情馬愠甚王三乃乘機慫其黨匪受擁爲紅燈女神聞鄰媪言始知某顯宦即其父而白其妹也時拳匪大擾京師砲火满天馬利冒險至美使館見顯宦求認爲女宦瞠目無言卒置不理馬患復返匪隊無何聯軍陷京師王三戰死馬利委傷卒胎書顯宦從容登皇后座仰藥自盡顯宦白蘭瑞安特聯等三人亟趨救已無及馬瞑目前猶朗誦名詩示其幽怨焉（歐陽昌待續） 
[集會表]  
　　陽曆本月時間　地點　　　　　　　　　　　　　　召集者　　　　　事由 
十五日下午三時　　西藏路寗波同鄉會　　　　　　　　本埠各團體　　　　追悼　國雄君 
十五日至十七日　　法租外白米民蒙馬浪路趙晋鄉住宅　青年會　　　　　　幹事會十五日下午四時　　西藏路　　　　　　　　　　　　　寗波同鄉會　　　　理事會十五日下午五時　　天后宮橋堍　　　　　　　　　　　總商會　　　　　　民治委員會 
[今日氣候温和]  
　　徐家匯天文臺昨日下午四時三十分氣象預報云琉球以東之颶風似將迫及日本南岸或竟吹過内海南方之低壓中心仍將使北呂宋與臺灣海峽之間發生風雨本埠温度在下午三時前之二十四小時内最高八六○最低六四九去年同日信髙八七三最低七一二 
 
 

Page 18

 
 
第一萬八千一百五十九號;中華民國十二年 西曆一千九百二十三年九月十五號
星期六 * *   
 
 

Page 19

 
 
第一萬八千一百五十九號;中華民國十二年 西曆一千九百二十三年九月十五號
星期六 * *常識 
常談 
[四海之内皆兄弟也] [  老團]  
　　人有恒言吾弟則愛之秦人之弟則不愛也孟子言鄕鄰有鬭者被髮纓冠而往救之則惑也此二説皆隘吾弟與秦人皆在所當愛鄕鄰與同室皆在所當救也特不當專愛秦人而虐待吾弟專救鄉鄰而仇視同室耳東西既通兼愛之道大行今雖武夫悍將亦知愛鄉鄰矣讀其通電誠靄然仁者之言也然得志之軍閥方佳兵黷武唯恐不殺人失志之軍閥方享福於租界未嘗拔一毛以利國人向者上將之艦一撞而溺五百人上將未恤一錢國人猶能記憶故吾國舊説恒欲人推其愛同室之心以愛鄉鄰而吾對於今日之軍閥則欲其推愛鄉隣之心以愛同室孟子曰老吾老以及人之老幼吾幼以及人之幼今改其辭當曰老他人之老以及吾老幼他人之幼以及吾幼 
經濟 
[中秋節可省的錢] [  羉邕]  
　　現在中秋節又近了社會上又加了一個用錢的時候可是有許多錢可以省省如下列幾則就是 
　　㈠逢節送禮眞是無謂之至因爲送禮不但白白消耗金錢而且又不能聯絡感情説一句爽快的話不過替傭人們去賺幾侗脚錢罷了這一件可省 
　　㈡市上的月餅價値最賤的也要兩三個銅元貴的更不必説了這種東西吃了不但無益而且於衛生有礙呢這一件也可省 
　　㈢迷信的婦女到了這天晚上還要燒一只香斗眞是無謂之至這一二塊錢省省也不要緊的（又燒香斗最易引起火災照此點一想眞是求福不得求禍有餘了） 
　　㈣許多商店和人家中秋晚上大吃一餐慶賞佳節似乎應當可是秋天最要注意飮食若是這樣大吃大嚼很容易致病這一件似乎也可以省省 
上列四條若通依着不用至少可省許多錢可以作正當用途諸君切不可説他是老生常談啊（乙種酬） 
[大家庭之弊] [  成傑]  
　　本校國文敎員某性情温和誨人不倦課餘之睱學生常環坐談笑一夕余過其室即聞笑聲溢耳窺之則同學盈座予亦憑窗欄而聽焉淸談瑣瑣令人忘倦後及中國大家庭之弊爲之太息不已并舉某地有一鄉紳曾爲某處長官有子六個聲譽甚佳旁人贊嘆不止也不數年後六個兒子又有子女五六個或六七個不等一家上下及僕婢等共有五十餘人故日常用費頗形浩大後罷官回家以所得金錢大建房屋以供各人之居住迨屋成而家産蕩然錢嚢告空矣然家用之鉅大也如故但爲一家之生計計不得不謀補救之方法乃代人訴訟包打官司以所得之金錢供家用然不久而令名掃地矣名譽一敗則謀生之計愈艱家中費用時見跼促愈趨愈下矣今昔之感自不能免愈思愈想竟至病狂不久而卒後二子亦相繼死幸長子留美多年學成歸國任某大學敎授然月入不過兩三百元也以鼎鼎之名門入口之衆多老爺也少爺也太太也奶奶也男不能耕女不司織衣錦衣食梁肉出入車馬舉動呼婢故其月入之兩三百元仍不敷用然不得不焦心苦思使成完美之家庭維持昔日之盛譽不久又病狂矣今則家中濟濟無人主持一堂嗷嗷無人哺飬饑寒立至家破在即矣 
　　余聆至此不禁有深感焉夫吾國古來九世同居傳爲美談抱子弄孫以爲得意而家庭中之不和睦精神上之不愉快不顧也以此而致亡身敗家者豈獨彼紳哉故記之以告世人作爲前車之鑒也可（乙種酬） 
衛生 
[婦女妊娠期中之衛生（續）] [  張天德]  
　　（七）對於淸潔上之注意 
　　皮膚之淸潔於妊娠期尤須注意蓋妊娠期内汗腺及各種排泄器之機能大爲旺盛徤康之孕婦每日至少當有一品脱（Ｐint）之污水自皮膚排泄外出苟皮膚不潔毛孔閉塞則體内廢物蓄積以致血液污穢疾病叢生嬰兒産出後常生瘡癤多由於此故妊婦最好每日沐浴一次在妊娠末期更不可怠浴水之温度不可過冷過熱否則足以引起子宮（Ｕterus）之收縮或致流産入浴時間至長不可過十五分鐘浴後拭乾全身暫令安臥浴室宜温暖以防感冒空腹時食後及患發熱病(Feverdiseases)時均不宜入浴雖盛暑亦不得用冷水浴或海水浴坐浴脚浴亦常能引起流産故當謹愼行之（常人每喜以熱水濯足固有益而無損然在妊婦則殊屬危險蓋能誘起水骨盤内臓器之充血而易致流産也） 
　　吾國婦女除夏日外大都不喜沐浴且無浴室之設備故每日沐浴勢難實行據鄙人愚見除夏季可每日沐浴外平時可以温濕毛巾擦拭全體並勤換襯衣以保潔凈如是則新陳代謝之機能因以旺盛而心神亦爲之快爽此法於𦣪臥� 
前行之又有預防不眠之效惟冬日裸體擦拭亦易冒寒故須設置火盆密閉窗户以預防之 
　　妊娠後半期外陰部之分泌物（白带）較平時增多若怠於淸潔則發惡臭陰部受刺戟而發癢且易破損而致腐爛與微生物以侵入之機會故宜每日以微温之硼酸水（硼酸Boricacid一分以沸水百分溶之放冷待用若無此物即用微温之沸過水亦可）洗滌一二次但勿觸及内陰部（即　管Vagina)若有淋疾梅毒以及　種生殖器病者須速請醫生診治切勿隠秘不醫或謬行自療以致遺害及子女是所宜愼 
　　（八）對於大小便之注意 
　　妊娠中苟患便秘往往因痔靜脉體血而成痔疾且常誘起種種之疾病如頭痛不眠嘔吐消化不良等症過久之便秘當致流産故對於便通較平時尤當注意每日須通便一次爲最佳苟已有便秘之患者則可依下法調理之㈠每早空腹時飲微温淡鹽湯一大杯㈡起身後於户外新鮮空氣中行適度之運動㈢飯後稍進成熟之鮮菓（有數種未成熟之菓實食之反致便秘）㈣變更常用之食品㈤常食淡泊之野菜㈥每日在一定時間（於晨起運動後最宜）不論有無便意試行如厠一次如是則既合衛生又無須借助醫藥行之數日大概有效如仍無效時則可行緩和之浣腸（用三四百西西之肥皂水以橡皮水唧灌入腸内）頑固之便秘則於肥皂水中加入洋　油（Oilolive）或萆麻子油（Castoroil）伹於上厠時切不可過於努力恐有堕胎之虞内服業劑以人工加爾爾斯泉盬（ArtificialCarlsbadSalt）萆麻子油（Oilcastor）苦香木流膏（FluidextrnctofCascarasagrada）煆製鎂（Lightmagnesia）流酸鎂（Magnesiumsulphate）等緩下劑爲宜若用蘆薈（Aloes）及峻下劑則均有堕胎之虞市上發售不知成分之下劑切勿購服以免危險又延醫診治時須告以有孕否則往往誤用他藥而致流産 
　　妊娠期中膀胱因被壓迫而時思小便甚者於咳嗽噴嚔階梯昇降之際往往排尿於不自禁如是者當先節減飲料頻頻放尿决不可因見笑於人而故意忍耐若尿量减少尿色變常尿管覺痛等宜速請醫生診治（乙種酬） 
道德 
[青年處世箴言] [  麒]  
　　青年初入職業界辦事總覺没有讀書的快樂不是説位置卑賤就是嫌薪水微薄都是這種不良的觀念我有一個從兄弟前月裡由親戚介紹到某銀行充當練習生昨天回家備述在行生活上十分不慣事務甚多終日没有空閒的時間并且有許多事務都是同事諉卸給伊做的礙於情面所以不得不應允眞是説不盡的苦處我嬸母聽了非常哀憐他説道你出外做事固然不可貪懶但是身體也要保重倘使不是你本分應做的事情儘可婉言辭却我叔父聽了嬸母的話大起反對説道俗語説「吃盡苦中苦方爲人上人」青年體力强壯正是吃苦的時代他们把事務諉卸給你做因爲你平日做事還稱順手所以信託你的你怎樣可以辜負他们的厚意呢况且學識從經騐得來多做事便能增長學識這種機會斷不可錯過的我们日裹多做幾件事晚間睡在牀上心境總覺特别愉快如其一天没有做事便覺種種不舒適儘管有許多事一齊擠上來切勿起怕煩的念頭將來無人請你做事綫感覺到眞正的苦楚呢我聽了叔父一番訓言不敢忘却筆記保存另紙投寄常識敬告我青年初出任事諸君藉供借鏡（乙種酬） 
敎育 
[世界童子軍之人數] [  均宙]  
　　童子軍事業在一九○八年時爲英國貝敦堡將軍所首倒近十年來歐美文明各國莫不盡力提倡視爲培植國民之良好敎育現時世界各國之辦理童子軍者已有五十七國之多童子軍總數已逹一五四○○○○○○○人以上以辦理童子軍國家之人數用百分法統計之則受過此項訓練者有百分之九十一 
　　童子軍之願詞規律西人均視爲最高尚最可敬仰之事蓋此種高尚之願詞深印童子腦中以後不但能改造個人服務社會助益國家且預料在下一時代中由此足以造成萬國友愛之事業 
　　歐美敎育普及之國家對於童子軍事業尚且積極提倡不遺餘力視爲國家重要事務之一吾國敎育尚未普及對於此事宜如何設法推廣共謀發展願同胞注意及之（乙種酬） 
科學 
[化學常識] [  天夢]  
　　（八十三）錫之説明 
　　㈠名稱錫 
　　㈡各種各稱拉丁叫做（Staunum）德國叫做（Zinn） 
英國叫做（Tin）又叫做（Stannum）日本的名稱和吾國舊譯新名都叫做（錫） 
　　㈢符號Sn 
　　㈣存在天然産的常同氱化合存在錫石裹面德國印度以及英國西南等處很多不過此等礦石常常合有硫砒等質 
　　㈤性質係一種光白色的金屬物狠軟可用刀割富展延兩性可打成箔可抽成絲在普通温度時放在空氣裹不變化往往用他塗在鐡的面上防銹蝕的就是俗名（洋鐡）把錫放在空氣裹面燃燒便與空氣裹面氱氣化合變成二氱錫（SnO2）錫遇著稀鏹水不起變化濃的就敵不住了 
　　㈥舉例錫的發明狠早金銀銅鐡錫誰不知道吾人日常所用的錫器還少呢 
　　此外和了别的金屬成一種合金如四十二節銅之説明青銅礮銅鐘铜幣銅都是錫和銅或鋅合成的可見錫的用途狠大 
　　㈦製取法用錫鑛石繋碎加𤍠使含有硫砒等物飛散了再用水洗淨加炭末在裹面再𤍠錫即單獨析出如不純粹可再加𤍠鎔融使成液體流出便得純錫了 
　　㈧總結錫的化合物也狠多在抵供給化學工業及染色術上的用途（乙種酬） 
雜錄 
[女子與捲烟] [  馮緘三]  
　　近來中國女子誤會了解放的眞義做出許多惡劣的行爲什麽賭博啊飲酒啊還有種種無非是傷風敗俗的事情就中最容易傅染着並且最觸人眼簾的要算吸捲烟了現在我就把女子和捲烟的關係討論一下子 
　　捲烟是一種含有毒性的消耗品所以男子不應吸女子更不應吸然而現在的女子無論貧富長幼都啣着一枝以爲� 
時髦但是我想吸捲烟有許多害處（甲）對於自已㈠消耗金錢㈡傷害身體（乙）對於他人㈠其味使人不耐㈡其　瞻不雅㈢取　於人况若偶一不愼往往容易釀出禍來所以我勸諸位女同胞們已犯的從速戒掉未犯的力圖加勉那末就是我女同胞們各個人的幸福也許是我中國前途的幸福呢（乙乙酬） 
 
 

Page 20

 
 
第一萬八千一百五十九號;中華民國十二年 西曆一千九百二十三年九月十五號
星期六 * *   
 
 

Page 21

 
 
第一萬八千一百五十九號;中華民國十二年 西曆一千九百二十三年九月十五號
星期六 * *申報汽車增刊 
評論 
[工部局控告電車公司之我見]  
　　去夏余嘗遊津乘其環城電車每至一站賣票人先下去者盡來者方登既行車門必關車以内乘客適如其數均晏然也余嘗美其辦法之良竊歎我上海之不若實則天津電車之安謐亦無他故不過多一門乘客相當而已上海之電車因時間與行程之關係開駛甚速停時較少至於保持安全則亦以裝置特别門聞矣然則上海電車之缺點維何曰厥爲乘客擁擠照上海電車公司規定章程每車均有一定載客數目車頭亦懸有客满之牌以備人多之用顧人事日煩時間黃金電車經過誰不欲躍而上者規定等於具文禍患乃不一見車已行而奔馳於後之人猶欲逐逐而上使此時而有汽車橫過則生命不其殆耶近來改良電車之聲甚高惟均理論耳距實行之期乃甚遠竊嘗憾之 
　　前日文滙報載工部局控上海電車公司多載乘客據捕頭所云彼檢查之車頭等多載十三人三等多載二十人而其原來規定數目則頭等十六人三等三十人耳觀乎此吾人宜爲電車公司着想乘客既登在勢不能令其復去即加禁阻亦難止其續上因此問題實非人力所可解决必求助於完全之設備也工部局之控告吾人甚表同情以不加取締則前途危險寗有已時惟吾之希望於雙方者則工部局宜於情理上處置此事而電車公司之多備車輌妥籌避免擁擠辦法亦不容或緩者也 
專論 
[汽車引擎發生敲擊之原因] [  孫光明]  
　　一炭塵積貯Corbondeposit 
宜除去汽缸内之積塞煤塵及察騐匹四登Piston之彈簧圈進退是否完全若匹四登彈簧已被黏住宜加入火油在汽塞杯内乃走動引擎數小時使簧進退自由爲止 
　　二火星能力太遠 
　　宜移火星能力早到火門或整火星桿勿致延擱火力 
　　三火力雑混太强 
　　宜較正化油器之凡而及桿子使缩減汽油供給之量又宜較正化油器之空氣門使空氣與油量調和凖足 
　　四引擎軸内之備林Bearings鬆弛 
　　察騐備林是否裝得凖足緊牢此種修理宜委修理家治之 
　　五引擎内備林裝錯 
　　宜重復拆裝備林整治之或須更換新備林 
　　六飛輪Flywheel鬆弛 
　　宜整飛輪速度之方向須接至田軸緊牢能力相等 
　　七汽缸鬆弛CylinderLooseonCrankCase 
　　宜整理螺絲帽和螺絲旋緊之 
　　八引擎走動太久 
　　宜將牙齒桿扳入低速度位置 
　　九化油器内銅質浮筒泄漏 
　　察騐汽油是否供給太多宜將火料　和凖足並取出浮筒修理之 
　　十化油器内樹皮質浮筒泄漏CorkCarhuretorFloat"WaterLogged" 
　　宜取出浮筒用細薄膠槳Shellac塗於漏處 
　　十一油缸内缺乏機油 
　　結果在油缸下端機關未曾關緊或油缸碎漏致用油量缺乏宜加入合宜合量之機油 
[酒精汽車之研究（續前期）] [  韓士元]  
　　B爆發力　 
　　上述求平均壓力非先畫一屋脱圜期　 
不可求其精確之數目下圖即所設計之酒精汽車圜期圖縱線表示壓力每八分之一英寸等於二十鎊壓力（在汽缸内仍按每英方寸計）横線爲劃分十等份計算其中心線壓力之用AB爲大氣（即空氣）壓力abc線表示進氣衝程(SuctionStroke)由c至d表示壓力此機旣用一百八十鎊壓力故d處爲一百八十鎊由d至e爲爆發衝程上述估定最大之爆發力爲三百鎊故e爲三百鎊由e至f則放氣由f至g則氣已放盡可謂此圜時期之工作已完成矣圖旣畫成則照上述之法求平均壓力其公式及由此圖取得之比例數計算如下 
假定爲７５（此類小數稍差無甚關係） 
　　旣得此平均壓力數將來計算各部即可應用矣 
　　Ｃ活塞速度 
　　活塞速度吾人由前述各種　　面知其速度不宜過快過快則酒精混合氣在汽缸内不能盡量燃燒及放出故當較快速度之汽油汽車稍慢普通汽油汽車之活塞速度每分鐘爲三百呎至七百五十呎其衝程愈長速度愈大其各種公式如左吾人當研究其公式而後估算酒精汽車活塞之速度 
　　Ｓ爲活塞速度以英尺爲單位計算Ｌ爲衝程之長以英寸爲單位計算Ｎ爲拐軸(Crankshaft)每分鐘之轉數酒精汽車之速度旣不宜過大故Ｌ不宜過長矣又市上所通行之汽車其速度之比較不獨單與Ｌ成比例且以習慣及經騐之故又得二公式可計算之 
　　由此兩公式細察之則第二公式所算出之速度較由第一公式算出者爲快故酒精汽車宜用第一公式計算之 
　　假定Ｌ爲十英寸則 
　　呎（未完） 
討論 
[南京城内籌辦通行長途汽車] [  林一]  
　　南京城垣大交通不便商人學子之來寗者俱感因苦自城南至下關相距二十餘里雖有人力車及馬車費時既多經濟亦不見甚省而自下關至中正街之小火車乘客紛雜半爲兵士尤感不便城内居人咸覺有創設長途汽車及公共電車之必要前年南京居民余恒等曾擬組織公共汽車公司購美國紐約市上公共所乘大汽車十二輛每輛可乘二十人來往上關火車站與夫子廟之間計每十五分鐘必有一車開行誠佳事也聞余恒等已集合資本擬就章程呈請省長公署批准實行通行長途汽車後以朱積祺等要求紅股萬元（不出血本要得紅利謂之紅股）余恒等不肯承認遂竭力從中破壞各方攻擊而地方人士以南京道路太狭汽車通行肇事必多行人有性命之憂爲保全地方人民生命起見大施反對更受朱某等之運動攻擊益烈事遂中止不克果行數月前聞余恒等復邀集股東商議進行方法有舊事重提之風且聞此次彼此設誓必逹目的數日以前忽聞南京城内公共汽車公司已組織妥當擇日成立額定股本四萬元滬商認繳半數余恒認招半數南京方面地方紳士亦已接洽允妥不日即呈請省公署批准備案趕購汽車擇日實行通行長途汽車新江蘇日報前日載泡影君一文忠告創辦是事之余恒等勿以營利爲第一目的當注意一般市民之公益其略曰 
　　公共汽車以便利行旅也行旅既便營業發逹利亦隨之故入手之初當先測量道路必於兩旁各有餘地五尺以上可備行人停避若狭窄如五馬街四象橋益仁巷等處當依公用土地　收法收闢兩旁民地擴充道路然後可以通行無阻要以便民爲第一目的營利爲第二目的則公私兩便雖有反對之人亦無從施其惡技 
　　自下關至城南中間經過之公園也學校也乃至其他一切建築設備也何一非有益市民之　飬分公司當特别設法與乘客以便利或另開專車以爲接送俾不致空費時間或特别減價以節省學子經濟要之不當專顧高等人民之舒暢當注意一般平民之利益如是斯不負公共汽車之命意 
 
 

Page 22

 
 
第一萬八千一百五十九號;中華民國十二年 西曆一千九百二十三年九月十五號
星期六 * *[告蘇人之爭隴海綫者]  
　　蘇省爲文化中心以交通之未盡便利有瞠乎其後之勢大江以南因滬寗鐡道之設往來較便江北則除津浦鐡路之徐州一站外實無交通可言坐是之故遂使敎育實業均呈簡陋之象而民氣閉塞伏莽徧野欲求安居胥不易得遑言文化乎哉國家有隴海鐡道之舉辦屬於吾蘇者爲徐州至海州之一叚若果通車徐海交通確形便利惟淮揚優秀份子以此叚　鐡道之設深感旅行多阻爰集議將隴海綫之東叚要求改成南行綫以崇明天生兩港爲終止點而交通部以此綫旣　　定設施上自不易更變債務上又恐生影響因在爭持之中查隴海鐡道純是借欵興築爲國有鐡道之一種吾人對於此路舍交通便利外其他權利直絲毫無所得耳夫外資築路原爲一時權宜之策倘江北能集合若干縣經濟人力辦一道路吾知其必游刃有餘也寳應慮紹劉君正在經營江北長途汽車觀其立案文中計有五綫一日淸鎭爲淸江至鎭江之綫二日淸徐爲淸江至徐州之綫三日淸海爲淸江至海州之綫四日淸浦爲淸江至浦口之綫五日淸通爲淸江至通州之綫其規模魄力未嘗不偉且大也若吾江北人士趁此時機協力進行其收效之宏可立而俟盧氏因鑒於橡輪汽車之不能耐久决定有軌主張若隴海鐡道之東叚不復變更則長途汽車之淸徐淸海兩綫即可歸併擇徐海鐡道中一市鎭爲汽車北行之終點東逹於海西逹於徐交通既便爭執自免且借欵築路間接擔負諸人民吾人曷若直接投資權不外移而利不外溢豈不勝於改綫也哉江北人士其速興起勿徒斤斤於改綫之議也可（一笑） 
紀事 
[一週間之汽車肇禍數]  
　　本週汽車肇一計有八次較上週减少十次茲將其情形彙錄列表如左 
日期地點汽車號數受傷者傷勢末後情形 
七日南京路某號左史楊小元兩人腿足均傷皆車送仁濟醫治 
七日南京路某號胡阿其跌傷頭部送仁濟醫治 
八日南京路某號謝忠林頭部受傷送仁濟醫治 
十日楊樹浦路某號王逢生腿骨跌脱送同仁醫治 
十日南京路某號許長法跌傷頭部送仁濟醫治 
十日跑馬廳某號股正生手足受傷送仁濟醫治 
十日四川路二七八五吳世元腿足受傷送仁濟醫治 
十二日白克路某號貝雲才肩臂受傷送仁濟醫治 
[上海橡皮公司今日開幕]  
　　愛多亞路馬霍路西上海橡皮公司定於今日開幕經理係周君渭基專銷全球名廠各種汽車裏外胎兼售各種汽車零件及汽油修補各種裏外壤胎聞該公司資本富厚辦事人員均富有經騐對於本外埠顧客賜顧交貨特别迅速將來營業定卜發逹云 
[工部局溝渠工程計劃] [  王滌原] 　　 
　　上海工部局所建築之馬路溝渠據聞其工程計劃共分爲中西東三部全部需費約六百萬元東部污池築於靶子塲後面總溝管自靶子塲起經四川路狄司威而路南潯路黃浦路至外灘止此乃啣接河南路之東各馬路糞管西部污池築於羅丙托路總溝管自北里凉路起經愚國路靜安寺路至西藏路止此乃啣接河南路之西各馬路糞管東部污池築於平凉路後面總溝管自平凉路起（惟經過各路因綫太多尚未决定）此乃啣接虹口各馬路糞管中部工程現在已成十分之八九西部已成十分之一二東部已成十分之一預計完全告竣時期尚須七八年將來有此大溝打糞車即可費除而各户糞污均可由小管流入總溝直逹污池異常淸潔云（未蓋章） 
[滬太公司近况]  
　　時交秋令日晷漸短滬太公司之行車時刻自本月十六日起重行更改由上海開至劉河羅店等處者每日共計六次分上午七點十五分九點十一點下午一點三點五點白劉河羅店等處開至上海者時刻與上相同惟上海大塲兩處來往車輛每日共開十二次計每小時開行一次云 
　　又此次秋雨連日路泥濘滑滬太公司路面早已加舖煤屑泥士堅結故此次雖値大雨仍照常行駛云 
 
[汽車用途之日增（擎宇）]  
[上南長途汽車公司之通告]  
　　該公司茲將行車行船時間及運貨載客各辦法自夏曆八月初一日起斟酌情形分别改訂如左 
　　行車時間北行上午六時三十分起下午五時三十分止南行上午七時起下午六時止 
　　行船時間上午七時起鐘點仍舊（每遇整點在周家渡開每遇半點在董家渡開）下午另改如左 
　　周家渡開十二點三十分一點三十分二點三十分三點三十分四點二十分五點零五分董家渡開一點二點三點四點四點四十五分五點三十分輪船加價八月初一日起渡資每人加收銅元一枚改爲每客六十文 
　　專車價目五六人座之汽車仍照原價十四人座加倍二十一人加兩倍例如三元六元九元等各站照原定價推算特别專車另加二成 
　　花車减價在行車時間内花車價改爲比照特别專車價收費在行車時間外另加二成座客全車限定七人　　貨車减價改爲每一百斤每里收大洋一分至少以五十斤及半里爲單位其核算法例如自周家渡起算到周浦站全車載重一千七百斤應收大洋四元到百曲站三元零六分到天花菴二元三角八分到三林塘一元七角九分到楊思橋站九角四分其餘各站均照里數表推算收洋以分爲止不满分者用四捨五入法進退之貨車上准隨車带管貨人至多二人爲限過額時須另買客票　　碼頭費减輕停泊碼頭租費照前定價目表减半收取 
　　廣告費減輕各站及沿途登載廣告照前定價目減半收取 
　　團體車改章轉體出入有正式公函通知者照專車七折收費普通客車不能减價五六人座之汽車及花車不在内適用十四人座與十十一人座之兩種汽車座位亦以十四人與二十一人爲限多出人數須另購普通客車行車時间以外並須照原車價（即不折扣之車價）照加二成云 
[全國道路會將開常年大會]  
　　中華全國道路建設協會定於本月（九月）二十日晚八時假座四川路青年會殉道堂舉行第二届常年大會昨已通告该會各執行董事等届時蒞會共同討論云 
[浙省道路事業進行] [  擷梅]  
　　浙省自杭餘汽車路建築告成（下月即可全部通車）行駛汽車以來成績卓著是綫樹風氣之先各地繼起者已有數處茲將各綫進行之狀况分誌於下 
　　㈠杭州紳商駱恒謝純叔等發起承築自省垣至瓶窰省道行駛長途汽車路綫以湖墅爲起點經良渚勾莊由山墩以逹瓶窰一方接餘武綫一方接杭餘綫計程約五十餘里估計資本約需十二萬元之譜分爲二萬四千股每股五元庶易以籌募現各鎭認股者已有四五千股俟秋收後先行派員測量以便進行云 
　　㈡嘉湖籌備長途汽車已誌前報兩地爲浙中富庶之區民殷物豐商業繁盛兩地資本家爲便利交通發展商業起見　及此事其計劃自嘉興荷花塘起經新　轉道烏鎭南　以達湖州路綫頗長預計資本須八十萬元方克興工刻已擬訂招股簡章並於嘉興城内望雲里趙宅設立籌備處從事進行矣 
　　㈢餘臨路在轉運裏山出品臨安出産絲茶荀紙及各種山貨豐收時年可三百萬此種貨物在餘東關上捐如用汽車運輸運費可减十分之六有奇此路營業發逹可操左券股欵臨安方面擔認三萬餘元餘杭方面擔任三萬餘元杭州方面前杭餘汽車公司開股東會時擔認六萬元頃公司中特致函各股東云敬啓者承築餘臨省道行駛汽車經省道局呈督辦省長指令核准在案此段省道築路購車計需本十二萬元之谱前次股東臨時會 
 
 

Page 23

 
 
第一萬八千一百五十九號;中華民國十二年 西曆一千九百二十三年九月十五號
星期六 * *　　議時曾有多數股東主張各股東先承認六萬元詳載議事錄中茲因案已立准亟應進行用特徵求先生個人意見究竟承認若干請於兩星期内答復以便列入名冊云 
　　附承築餘臨省道汽車股分有限公司招股簡章一本公司定名曰承築餘臨省道汽車股份有限公司 
　　一本公司所設路綫自餘杭起臨安止經過石蛤里汪家埠石亭子鶴山頭等處呈由主管官廳註冊給照 
　　一本公司按照浙江修築省道商人承築條例及長途汽車條例之規定組織之 
　　一本公司辦事處暫設杭州及餘杭臨安 
　　一本公司股本總額定國幣十二萬元分作二千四百股每股五十元（每一股得分爲十零股）分三期繳足第一期繳十分之四但零股一次繳足 
　　收股欵時先給收據股欵收足後憑收據掉換股單 
　　一本公司股本由發起人認定六萬元餘六萬元留作地方公認 
　　一本公司繳股期間由發起人决定通告之 
　　一本公司股息常年一分自收欵之次日起算 
　　一本公司於每年結帳後除去開支股息如有盈餘即爲紅利股東紅利定爲百分之六十分以上其餘百分之四十分以下支配於公積金及辦事人獎勵金由董事會議决之 
　　一股東會分常會臨時會兩種常會每年春季舉行臨時會則須董事會認爲必要時或六百權以上之股東將會議事項及召集之理由以公函提出請求董事會之召集始得舉行 
　　一董事會章程另定之 
　　一本公司以一整股爲一權零股可併合足數以取此權而舉其中一人出席 
　　一股東五十整股以上者得被選爲董事三十整股以上者得被選監察人 
　　一本公司職員由董事會議訂之 
　　一本公司股東以本國籍人爲限 
　　一本公司股票爲記名式設有轉讓抵押情事須由本公司過户註冊但只准售與本國籍人 
　　一股票過户及遺失註銷補給等情每票收手續銀三角 
　　一本公司之營業主旨爲載客運貨 
　　一本公司如須增加股本延長路綫擴充營業時須經董事會之提出由股東大會議决之 
　　一本公司擴充營業時舊股東應占優先權 
　　一本簡章未盡事宜得　時增修之 
　　收股處（杭州）商業銀行儲豐銀行儲蓄銀行典業銀行慶和錢莊德康錢莊誠昌錢莊開泰錢莊（餘杭）餘源開源（臨安）裕豐（於潛）高衆源　 
　　㈣餘武線自杭餘公司董事長顧子才氏視察餘臨線後復由餘赴瓶窰開會籌備餘武縣道到會者共認股三千餘元是線告成市面固可振興并於莫干山避署得甚大便利湖窰支路線由黃湖至瓶窰一段經費該商界擔認一半並請張俊民君赴杭與顧氏接洽進行方略云闻餘臨路改由餘杭南門山西弄起經寳輪橋西過河直逹總管廟再過河進鳳凰山脚直出蔣家埠經汪家埠石亭子茅草灣水竹灣由朱村北至公山廟逹臨安南門可避南湖茗溪之衝刷及開公山脚之工程餘武路自餘杭西門至朱家稻地進磨子山經釣家灣馬家橋出七烏口至認母橋逹潘板橋入武境之上拍經武康縣治抵三橋埠可避新嶺及三里舖一带低塘將來施工即依此計劃進行云 
瀛聞 
[斯帝特倍克車最近之銷數]  
　　據本埠斯帝特倍克車經理龍飛公司確息美國該車總公司之最新記錄内載一九二三年上六個月截至六月三十號止售出該車總數竟逹八萬一千八百八十輛目下各該車廠僉以現在出産量每月一萬五千部尚不足應世界各處之需故一致從事擴張查過去六年其每年銷數試一此較即可知其年有增進矣一九二二年之上半年爲斯帝特倍克車銷售最佳之時期計共售去六萬零五十三部然今年上六個月則竟售出八萬一千八百八十部是增多百分之三十六再據龍飛公司稱「斯帝特倍克車廠其營業 
 
 

Page 24

 
 
第一萬八千一百五十九號;中華民國十二年 西曆一千九百二十三年九月十五號
星期六 * *必將日新月盛因該廠乃專門精造超等六汽缸車之最大廠家目下社會上對於精優六汽缸車之需要日益加多而斯帝特倍克廠名譽素佳故本公司（即龍飛）能使主顧購車母須試車至於斯帝特倍克車銷數所以日增之故則不外下列諸理由 
　　㈠精製超等車輛有七十一年之經騐 
　　㈡本剏始者之原旨精益求精不遺餘力 
　　㈢車之重要各部係在本廠精製故能避免中間人之利益而可保證質地之優美 
　　㈣力謀出産量之增多但始終不渝之宗� 
旨則各車之質地精良是也 
　　㈤「斯帝特倍克」名稱家喻户曉名聞全球 
　　㈥良工精造經驗宏富 
　　㈦資本實數一千八百五十萬鎊合洋九千萬元内機械成本計佔其半數』云云 
[汽車零話] [  陸養浩]  
　　新式喇叭汽車上最新式喇叭能發各種高低聲音其機即裝在把輪之旁機上有一把手專司更變聲音其發聲之氣壓即用摩托内放出之氣而把手專司增减汽之入量是以把手一動各種高低聲音隨手而起矣 
　　新式尾燈舊式尾燈每有脱落之虞近有英國公司新創製一種尾燈頗爲堅固專爲防免上項危險而製此種尾燈用二片厚固鋁片鑄成而紅玻璃裝配於橡皮襯墊之間并有彈簧圈以保持之其餘二側面各有白光一面用明車之照會其他一面則於車之退行時用以照道云 
　　車輪鐡鏈新代替汽車在泥滑道上行走每有鐡鏈繞其車輪以防車滑近Ｏhio人新製一種繩索Amoredtirerope用代鐡鏈繩之及地部外面另有包皮包皮一面用壞後將繩反繞其他一面亦可應用繩結處備有一種繩夾將繩夾住並無移動之虞旣經濟又便利故採用者頗多 
　　睡汽車近日英國市上已有睡汽車發見此種汽車與尋常汽車相異之點即其坐墊得活動也内中各種裝製足使臥者十分安適無異牀褥臥者之首約在車之把輪下而足則逹車之後部臥者可轉側自由云 
　　凈街汽車英京倫敦西境街道每於夜半用水凈洗街道所用器具向爲軟水管及灑水機今則改用汽車便利異常此種汽車前部裝有灑水機能使水冲出自二十五尺至五十尺之距離水壓力爲百磅每次喷出之水量爲一百七十五加侖此種汽車并可作救火用 
[美國汽車調查]  
　　近世汽車以美國爲最多就紐約省一省計去年（一九二二）出有一百萬二千二百九十三輛他國一國無此數也今將美國歷年汽車調查列下一九○○年平均每五千五百人有車一輛一九○五年平均每一千零六十人有車一輛一九一○年平均每一百九十五人有車一輛一九一五年平均每四十人有車一輛一九二○年平均每十二人有車一輛一九二二年平均每八人有車一輛一九二三年尚無確實報告一九二二年製造汽車用材計費木材木板四十六億八百萬方尺（四六八○○○○○○）鐡及鋼二百三十七萬四千七百二十三噸鋁三十六萬三千五百三十噸銅五十二萬五千噸油漆七百六十萬加侖云 
 
 
