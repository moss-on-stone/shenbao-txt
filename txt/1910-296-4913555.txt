# 1910 - 296 - 4913555

 

Page 1

 
 
   
 
 

Page 2

 
 
[上諭]  
　　監國攝政王鈐章九月二十九日内閣奉 
　　上諭雲南交涉使著夏偕復試署欽此軍機大臣署名奕劻毓朗那桐徐世昌 
[交旨]  
　　九月二十四日軍機大臣欽奉 
　　諭旨會議政務處奏議覆御史葉芾棠奏官多流雜有害治安請量予停止一摺著依議欽此又奉 
　　諭旨袁大化奏皖北災情奇重民困已深籌欵振濟並瀝陳被災各處情形各摺片着該部議奏欽此 
論說 
[小學敎育改良芻議（二）（續）（婺源江謙）]  
　　昔日本各藩。言語不一也。自用假名國語爲敎育。而全國婦孺。識東京音。德奥各聯邦。言語不一也。而威廉第一以統一言語。爲唯一之政策。遂固邦聯。成法具在。盍取而行之。而合聲簡字。則正統一語言之機械也。簡字之聲母韻母。綜括音性。旣足遷合各省方音之殊。簡字之敎科讀本報紙論說。與檢查之字典。一準京音。尤足以收舉國同風之效。遷合方音。所以便鄉邑小民之訊問。標準京音所以便全國智識之交通。若六書字典。於廣韻唐韻集韻正韻之下。加注簡字京音。則此後六書文字之讀音。且趨一致。豈非尤快意事乎。通今云者。通之國矣。而尙何南北之疑。若夫通古之事。而尤便於學士大夫之家者。則由是而可以知反切。通訓詁是也。昔家愼修氏論反切之用曰。讀書而不知切字。誤讀必多。敎人而不知切字。授讀必誤。著書而不知切字。流傳必謬。知反切固讀書之第一義也。而求之今日之小學國文敎員。百不一二。以見溪羣疑張眞宗珠等字。皆已合之音。非純粹之母。辨别較難。會通故不易也。知簡字則知聲韻。知聲韻則知反切之根。畧涉韻書。便窺奥窔。故簡字風行。而古來反切等於無用。以其繁也。然簡字風行。而反切之事。亦人人能知通其本也。經籍訓詁。轉注假借。大都雙聲。蓋源於爾雅。漢儒毛鄭諸家。承授如一。劉熙釋名。尤爲專書。朱子注經所引。率本漢儒。俗學承誦。莫知所以。知簡字。知聲韻。則於古人轉注假借之方。考而求之。心通其故。而他日之從事文學專科者。經學之盛。國粹之昌明。必倍於曩時。斷可知也。夫合聲簡字之通今通古。利北利南。宜於中流以下之人民。而尤宜於學士大夫之子弟也如此。或者可無疑於吾言矣乎。桐城吳摯父氏。固近世學士大夫之尤賢者。當學部未設。奉命往日本調查敎育。鶩其進步之速。與日本學士屋勝浦伊澤等談論。而知其假名文字效用之神。即欲歸國主張推行合聲簡字以助敎育。夫以吳子之精通舊學。褎然巨子。而心往簡字敎育若此。誠見之通也。惜其歸國。遽見凋謝。使吳子者而主持學部之敎育以至於今。吾知簡字敎育之風靡而響應。藉藉於時矣。 
　　推廣簡字敎育之辦法夫吾主張利用簡字敎育之理由。周悉如是。然而難者猶曰推廣難前此都城直隷江寗皆設塾敎授學焉而未廣風焉而未行。非其徵歟。而不知夫未廣之由。敎育法令未定也。字典未編也。小學課本未頒也。各省之師範學堂未遍習也。今使學部招取已習簡字畢業兼通韻學敎育學之士。使之編緝簡字字典。及小學簡字敎科書。並增訂六書字典。加注簡字京音。書成而爲之令曰。凡初等小學初二三年。皆用簡字國語敎授。三年後乃敎授國文。又令曰。凡遵限籌備之簡易識字學塾。專用簡字國語課本敎授。更名爲簡字學塾。又令曰。凡京師及各省之初級優級師範生。皆須習簡字國語。爲必修科。並研究實習簡字國語之敎授法。凡師範畢業。已當小學敎員。而未習簡字者。須於暑假年假期内。就師範學堂補習之。領有簡字國語補修證書。方許爲小學敎習。又令曰。凡學堂敎授簡字國語讀法作法。及報館登著簡字論說。必依據國定簡字字典。悉用京音。惟鄉民通訊往來。亦許以方音拼合。又令曰。凡小學三年後。敎授六書文字時。於每課生字。必須旁列國定六書字典。（即康 
 
 
 

Page 3

 
 
熙字典增訂）加注簡字京音。使全國兒童之國文讀音。趨於一致。夫如是法令實力提倡於上。地方實力奉行於下。期以十年而。敎育不能蒸蒸日上。初等小學畢業。不能閱報作訊。國語不能通一。則阻礙敎育發逹之罪。謙願尸之。不如是而敎育之無效。與永不能普及。亦謙所敢决言也。當事者擇吾言乎。則固改良敎育之第一事也。（完） 
專電 
[電一（北京）]  
　　胡侍御反對國會摺係某鉅公授意昨經代表圑探悉底藴切求倫貝子籲請攝政王弗爲所惑貝子亦憤甚允俟召見時盡力剖陳 
[電二（北京）]  
　　政務處會議國會問題振貝子亦甚贊成代表聞之大喜預料慶邸必可轉圜 
[電三（北京）]  
　　四國代表催訂粤川漢路借欵正約郵部盛侍郎堅持改訂代表不允 
[電四（北京）]  
　　護桂撫魏景桐電致樞府邊防安靜尙無革黨竄擾情事 
[電五（北京）]  
　　落第拔貢三名前被朦請分發現經吏部查覺奏請撤銷聞吏部亦須議處 
[電六（東京）]  
　　洵貝勒於西十月三十日觀覽吳海軍工廠及江田島兵學校復乘戰鬭艦伊吹號視察宫島近海魚雷艇并濳航艇之實地演習 
[電七（東京）]  
　　日本帝國敎育會於西十月三十日開宣布敎育勑語後二十年之紀念祝賀大會 
[公電（開封）]  
　　各報館鑒福公司違約向外部要求修武鐵礦豫民大憤誓以死爭公舉杜君友梅王君搏沙赴都 
緊要新聞一 
[政府借用美國巨欵成議]  
　　字林報載二十八日北京電云中政府議向美國財政圑借用美金洋五十兆元以四十五年爲期五釐起息折扣九五其抵押物尙未商定擬以十兆元振興滿洲實業餘欵則爲改革幣制之用頃聞已有廷諭批准此事惟尙未宣布耳又文滙報載二十八日北京電云中政府與美國銀行所訂之借欵合同將次議結其數約在五十兆兩至八十兆兩左右該合同本日己呈交攝政王簽押 
[某貝勒亦主張借債築路北京]  
　　聞某貝勒近日屢次提議借欵築路惟樞府及各督撫對於此事頗爲愼重迄今尙未解决辦法現唐少川尙書到部後亦甚不贊成此舉以籌辦稍有不善貽害無窮故不敢擔負責任而某貝勒仍堅持前議連次催促政府及郵外兩部迅即實行前議趕辦各路勿再猶疑 
[張翼續陳收回開平礦辦法北京]  
　　直督前請收回開平礦務擬募公債票若干磅本有議准之信未幾前開平總辦三品京堂張翼即有奏陳開平礦辦法一摺請責認移交約爲磋商收回該礦張本直省官紳聞信大譁以該京堂此奏無非欲掩其當日賣礦之罪隨卽由劉若曾領銜聯名呈請都察院揭參并覓得張翼賣礦原約刷印布告始得該礦十餘年之眞相詎前日該京堂又遞封奏一件有萬餘言探之仍係開平礦務問題專駁劉摺聞仍以責認移交約爲不易之辦法且謂國家不必費此鉅欵而坐收無窮之利云云幸朝廷亦洞燭其中底藴頗不直張恐不免枉費心計云 
　　又探得張翼摺中其最紕繆之點條列如下張翼私賣礦產訂立賣約移交約而秦稱爲訂立合同全礦資本只中國舊股三十五萬磅而奏言中國與洋商各占五十萬磅在英國掛號註册名英公司而奏稱改爲中外合辦有限公司奏定章程英商無一遵守而奏稱照舊辦理礦務大權全在外人掌握中國員司股東不得與聞而奏稱爲中外平等事權唐山不許我懸掛龍旂而秦稱爲改樹中外合辦旂號赴英控訴僅爭到責認副約而謬言訟已得直權利收回副約毫無效力卽督辦名目已爲上控公堂所不認而謬言副約有莫大力量按此礦經外務部與北洋竭力交涉收回有期而張翼仍堅持責認副約辦法迭上密奏一再不已非喪心病狂而何 
[贊成國會與反對國會者北京]  
　　近日輦轂之下紛紛談論無非請開國會問題惟贊成者與反對者顯分兩黨幾有相持不下之勢茲將探得情形分錄於下 
　　贊成者 
 
 

Page 4

 
 
　　監國監國每日赴三所披覽他項摺件畢即將資政院表决國會問題之議事錄反覆披閱連日召見臣工諄諄垂詢辦法並令加意研究此事以備斟酌縮短年限外間或疑此案非政府提出恐監國不能俯順輿情實屬懸揣縮短三年之說即監國與濤邸談話時之計畫云 
　　濤邸濤邸持急進主義甚力以速開國會爲救亡第一政策前日特赴某樞相邸第研求此事某樞相唯諾應之及濤邸退某樞相語人曰少年盛氣何可草率濤邸聞之大滋不悅 
　　倫貝子倫議長連日請假實係在監國府第磋商國會問題並聞大不滿意於副議長沈子敦擬請監國另派吳蔚若繼其任 
　　澤公請立憲初次密摺卽度支部澤尙書呈遞日前澤公召見外間謂其反對國會未必確實卽關於預算交議之事亦實有爲難情形昨日在慶邸府第晤及濤邸與振貝子談國會事甚爲痛切 
　　洵邸聞洵邸昨日有電到京謂十月初旬即可歸來另有一電謂國會事極表同情並稱美國大政治家均言吾國立憲可以挽救危局又言留美華僑請願之心較國内人民尤切 
　　崇御史御史圑二十三日開特别研究會有崇御史者倡議御史爲耳目之臣與上下議院同負監督行政之責宜以台諫全體名義上書呈請速開國會及條陳責任内閣設立之辦法聞贊成者甚衆日内將見實行 
　　八旗憲政會二十一日八旂代表文時泉等特於振華學校開臨時大會邀集各旂士紳討論上書請願國會及八旂生計問題並徵集公共意見籌畫進行之策 
　　反對者 
　　某樞相資政院於二十日開議陳請速開國會問題已得全體議員之贊成外間遂謂國會大有轉機其實各樞臣於二十一日開秘密會議時皆不過贊成酌量縮短以謝人民并不承認即開並有某樞相謂此次之鼓動實爲少數人之意見資政院中民黨議員卽爲國會代表圑中人苟不詳加核議恐將太阿倒持大有並縮短年限亦不贊成之意 
　　軍機處國會時機至此各部籌備之憲政清單已絶無價值而軍機大臣在軍機處密議國會問題之後又復片交各部飭速將後六年應行籌備各事詳細核查分别重要各件可否提前赶辦及限於財政調查斷難提前之件一併列單迅即覆報以憑核查云云聞者多謂樞府至今尙沾沾於籌備事單恐國會仍難即行縮短云 
　　政務處二十二日政務處王大臣全體到班議及國會問題决定提前組織責任内閣然後於宣統四五年再行相機召集國會且尙有三人反對者均未署名 
　　某督南省某督本無一定主見其所以反對速開國會者聞因其公子某京堂久爲度支部尙書澤公所信任此次家信中談及澤公不贊成國會遂亦望風承旨以博澤公之歡心云 
[憲政館擅令浙局停議之質問北京]  
　　浙江諮議局因停會要求路事經浙撫遵照憲政館電飭令停議在案茲由資政院浙籍議員邵羲以憲政館此舉係屬侵奪本院權限特行提出質問其說帖云按資政院章程第二十三條各省諮議局與督撫異議事件均由資政院核議具奏又議事細則第一百五條關於院章第二十三條規定之具秦事件經本院議决後由議長副議長照各本條分别具奏等語是院章規定如有各省諮議局與督撫異議事件非按院章二十三條及議事細則一百五條之規定經過此種一定辦法不能解决可知無法令規定明文不得由他種機關代爲解决毫無疑義如有他種機關出爲解决即爲侵奪本院權限無疑九月十八日政治官報載憲政編查館復浙撫電云查諮議局章無自行停會之文今該局自行停會是其自棄職務如所提議事件實係踰越權限不便代奏又不受勸告者應由貴撫按照局章第四十七條第一項飭令停會若屢經停會仍不悛改即照第四十八條辦理除知照資政院外特此電復等語查浙撫致憲政編查館青電有謂查局章並無議員自行停議之規定此等問題應如何解决除將來往文件於初五六七等日咨呈資政院查照並電聞外乞核示等語是浙撫與浙諮議局異議事件已由浙撫查照院章第二十三條將此項來往文件咨呈本院核議應俟本院核議具奏後方有解决辦法因本院爲各省諮議局之上級立法機關院章規定凡各省諮議局與督撫異議事件由本院核議今本院業已成立開會憲政編查館不俟本院之核議具奏竟先發命令飭浙撫按照局章第四十七條第一項飭令停會仍不悛改即照局章第四十八條辦理并於電文末尾加除知照資政院外一句匪特侵奪本院核議具奏之權限且輕視本院爲憲政編查館之下級機關殊於院章規定不合且失朝廷設立資政院之本意究竟憲政編查館所處之地位執行之權限是爲最高行政機關乎爲最高立法機關乎抑包括行政立法兩部兼而有之乎對於資政院章程規定之權限是否可以任意侵奪對於各種機關所發命令有無界限敬請議長諮詢本院如經决定懇卽照章咨請憲政編查館酌定日期答復實爲公便 
[各省力爭完全預算案彚紀]  
　　順直諮議局因直督遵照部電發交預算案僅有歲出而無歲入昨日電致資政院云資政院鈞鑒督憲所交預算案有歲出無歲入各國無此辦法敝局已交督憲更正望貴院主持向部力爭 
 
 

Page 5

 
 
廣西諮議局亦電致資政院云預算應歸局議乞電撫速交桂諮議局叩效又吉林諮議局電云預算案僅交歲出無歲入並無分表礙難决議現已送還乞飭催速將歲入並交是懇吉林諮議局叩 
　　江蘇諮議局致寗屬清理財政局函稱前日呈請督院再行貴局自宣統三年預算案始凡需交敝局議决之預算决算各册仍遵前札將總分各册一併劄發各由自應靜候督院示覆唯本届交議預算查照憲政編查館覆東三省電業爲正式交議應請補交分册趕繕恐已不及昨奉撫院來函允將存案之分册交局供審查之用用後繳還等因懇貴局援照辦理將各分册暫假敝局應用用後自當愼重繳還再蘇屬有由部剔除之欵目國家與地方兩俱朗列寗屬發到册内無此一種亦請補交現已急待審查仍懇先賜逕發一面呈明督憲爲叩隨奉財政局函覆云查前奉度支部奏定清理財政章程第二十條第二項内載各省預算報告册内欵項屬於地方行政經費者由部奏交督撫送諮議局議决並將預算全册送供叅考等因是預算册必須由部奏交督撫轉發方爲正辦至宣統三年預算總册前經敝局遵照督憲函諭逕送貴局參考茲承尊屬又須暫借預算分册此雖與正式交議不同究宜遵章辦理除刻日檢齊開單呈請督憲轉發外用先肅函奉復再預算册表送部後奉電飭减裁併一案業經開摺於本月十二日禀呈督憲轉交貴局參考此外并無奉部剔除之欵目 
　　湖北諮議局分電各省諮議局云本局已電院謂鄂地方預算全册已發交到局惟係先行逐項討論非交議决查試辦預算已逾定期常會期已過半設再遲交懼滋貽誤遺詔局章深慮搖動請速主持解决貴局如何詳電復鄂議局宥 
　　江西諮議局呈催預算表册迫促異常已紀前報兹經馮中丞批復云前准度支部江電本部於八月廿七日具奏試辦預算一摺奉旨會議政務處議奏除全表繕齊另行咨送外應照章先將局存地方行政經費底册照錄一份送交諮議局參考等因當經本部院錄電札飭清理財政局照錄逕送貴局毋庸呈送轉交以省周折今貴局以間接移交並非正式爲疑殊未諒本部院力求迅速之意再查清理財政局章程各省預算報告内欵項屬於地方行政經費者由度支部奏交督撫送諮議局議决並將預算全册送供叅考等語此次部電僅令先將局存地方行政經費底册照錄送交並未提及預算全册且部定全表亦尙未到應俟奉准部文再行照辦 
　　又福建諮議局致資政院電云預算不列歲入兩電未得覆督劄轉度支部咸電釐訂國家稅地方稅係明年應辦事今年先事調查無從劃分該局不得藉口本局迭次呈督並電貴院所求在地方歲入歲入無欵即議定歲出何從開支所議終歸無效釐訂地方稅與劃定地方歲入本屬兩事地方稅未訂以前將以何欵供地方之用斷無不能暫劃之理一省之事悉關財政歲入不提預算不能成立將無一政之可舉斷無地方無政而國能自存者况局章明定議决歲出入預算事件有出無入法律何在本局至不得已惟有停議以待解釋現會期已半乞貴院即日咨部力爭迅電閩督照章提出地方歲入預算以便會議迫切待命福建諮議局呈號 
[德紳參觀勸業會情形]  
　　文匯報載二十九日南京電云上海德國公會諸員及貴賓鄧堡博士（前任德國殖民部大臣）等昨日抵寗大受歡迎先經勸業會事務員饗以茶點旋於午後游閱會塲晚間則由江督在署招宴席間酬酢之詞均以中德敦睦邦交爲重後由鄧堡博士奉觴祝頌江督並賀勸業會之成效且盛讚江督挽救上海金融恐慌之才猷謂目下滬市賴以安靜云 
[京師近事]  
　　濤朗兩貝勒昨在軍諮處會議關於禁衞軍年内應行辦理之事茲紀其所議問題如左（一）第四標成立之期限（二）核擬招募漢兵章程（三）蒙兵到京後練習語言之辦法（四）預選敎練蒙兵之官長 
　　陸軍部以東蒙各部局勢甚危擬先將科爾沁及奈漫王旗烏未木沁旗杜爾伯特旗等處軍備事宜提前籌畫以裨防務刻正磋議一切章程日内即咨東督會同各該旗妥議辦法 
　　陸軍部廕尙書現力勸王英楷都護襄理軍政事宜聞王都護日内即遞病痊請安摺件以爲出力之預備 
　　前江北提督王士珍軍門現已應海軍處之聘襄理一切並聞海軍處有奏派該提督爲諮議局之說之約洵邸回京方能出奏 
　　二十二日監國特傳世榮李三相國赴三所侍議探係討論吏禮兩部能否裁撤之問題惟議時關防甚密細情尙未探悉外間傳說裁撤吏部已經决議等語似屬傳聞之誤 
　　憲政館以本年爲各省諮議局第二届之常年會一切規模自應較去歲大有進步因擬按照去年辦法由館派員分往各省詳細參觀藉得其種種之眞相 
　　在法部未考法官之前趙侍御曾上封章條陳考試法官關係重要請飭愼重將事已奉旨交法部知道而此次該部考試情形果不出趙之所料笑話百出流弊種種大足爲司法前途之障害聞該侍御已將各項弊 
 
 

Page 6

 
 
端祥細調查擬即據實嚴參請旨懲辦 
　　郵傳部爲撙節路欵起見定議通行各省凡自辦各路現用洋員若干人居何職任均應按届造册報部此後該路應儘本國路員酌量聘用不得再行添聘洋員致使漫無限制 
　　農工商部知會外務民政兩部定期會議外商在中國未開之埠自由設立商棧事宜意在申明舊約嚴行締制云 
[時評]  
　　其一 
　　資政院之不能當國會。人人知之。而政府必强指爲國會基礎者。正表示其不欲設立國會之意思也。 
　　然今日者。各省人民請願國會之熱度。幾於朝增暮長。於是一般以靈滑。著稱之督撫。至是亦窮於應付。旣不敢不阿從政府。而又不敢顯然反抗輿論。遂運其種種之心思。出其種種之手叚。以爲緩兵之計。 
　　觀其表面。儼然縮短年限也。按其實際。則仍以資政院當國會。將借籌備各種機關之名。玩日愒時。而坐待民氣之衰竭也。夫不設國會以爲政府之監督。則各種機關。必不。能有完全之望。明知其無望於完全而。姑設計完全之後。始有召集國會之一日。俟河之清。人壽。幾何。 
　　其二 
　　言實業則有農會商會等等。言路礦則有維持會調查會等等。各種機關。未嘗不組織完備也。試問路礦實業之成效如何。大抵我國人辦事。多理論的。而少。實行的。所以每遇一事。往往力薄。氣弱。不免再衰三竭之憂。我謂欲謀中國之富强。當自養成實力始。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粤諮議局電請主持禁賭廣東]  
　　廣東諮議局爲呈請定期禁賭一案電牘紛馳均載前報二十一日又致資政院電云文電銑電計逹憲鑒現奉粤督劄知本局議决請旨定期禁賭案准電軍機處代奏請旨辦理抑交憲院議决並飭照常開議等由遵即照常開議靜候辦理惟查以賭承餉爲環球立憲國所無即我國亦廣東所獨有以區區數百萬賭餉失政體貽笑外人竊爲朝廷痛之粤民負痛忍辱望禁止如望歲徒以疆臣藉口籌抵遷延至今現抵欵有著若再觀望恐國民誤以朝廷爲不卹粤難人心一去大局攸關且此項賭餉於國家稅地方稅究將何所附麗將來如奉旨交由憲院議决懇請大力主持上顧國體下保民生迅予决議請旨宣布將廣東各項賭博一律限期禁絶不勝迫切待命之至粤議局叩皓 
　　附二十三日諮議局集議籌抵賭餉情形二點鐘開議第一件籌辦酒捐以抵賭餉（第一讀會）第九號議員劉冕卿謂酒屬銷費品各國無不重稅以之抵賭最爲正當且前經本局呈請交議但各屬情形不同官廳不如議員見聞之眞應將議案先交審查會第五十九號議員陳壽崇登台演說反對理由其最重要者一未交預算案不能議决增加義務一禁賭未有定期不能議决抵餉七十七號陳鴻煊絮絮千餘言大意指摘章程未善主張照督部堂奏案不敷抵賭之七十餘萬在烟酒兩項分籌一半按現在甑捐之數遞加十一號議員雷慶河演說理由畧同陳壽崇又增入牽動米價各說六十五號陳炯明謂酒捐應辦但由禁賭發生現在督院奏請定期不日當可奉旨届時始將酒捐提議今日可將此議案擱下十八號議員沈秉仁賛成議長宣布表决大多數贊成 
[撥欵維持佛山市面廣東]  
　　佛山銀荒聯求官欵維持一事迭紀前報十八日由佛山商會再舉代表霍子常林恩海陳藹人何陶村勞子棠孔行雲魏康侯等赴省自治會聯同李戒欺晉謁勸業道力求轉商藩司允准於二十一日經左委員解到紙幣交由商會轉給銀行三十三家具領分布市面風聲一播刻下市面已形安穩茲將前後電文錄下廣州分呈督憲藩憲勸業道憲鈞鑒敝鎭被滬風潮影響銀根奇絀市面異常搖動聯叩酌撥官欵維持俾資挹注佛山商會覃廣州分呈粤商自治會總商會鈞鑒敝鎭被滬風潮影響銀根奇絀市面非常恐慌聯乞代禀督藩勸業道各憲酌撥官欵以濟危急七十二行商會王壽慈等覃廣州分呈制憲藩憲鈞鑒覃日電禀諒蒙垂察刻下全鎭震動視前尤亟非急拯救大局岌岌迫再電懇速准飭司撥借以維市面王壽慈等效叩佛山商會諸公鑒頃晤各憲商允擬借官幣明天解佛餘面詳駐省代表霍林陳孔魏號七十二行商王壽慈覽覃效兩電悉已商勸業道擬在官銀局撥給票銀維持矣藩號印廣州分呈督藩勸業道各憲鈞鑒即午左委會佛文武給借官欵交銀行市面人心稍安足抒憲厪王壽慈等叩馬 
[鄂省造成宣統元年財政册湖北]  
　　鄂督瑞莘帥奏稱卾省清理財政局前造光緒三十四年出入報告各册連同盈虧比較表先後奏咨在案茲據該局司道詳稱宣統元年出入各欵迭經咨行省内外各署局接續造册送局復經督同各科委員仍照上年辦法無論何年之欵均以本年實收實支爲主無論何項外銷均以逐項列收列支爲斷分門别類且審且編並將光緒三十四年列爲比較綜計歲入十四欵共一千七百十八萬有奇歲出十三欵共二千七萬有奇現已一律山局編竣分爲二函共計宣統元年歲入册十本歲出册十二本又敎育費細册二本九月二十日奉硃批度支部知道 
[蘇省農務總會奏准立案蘇州]  
　　農工商部具奏云八月間准江蘇巡撫咨稱蘇州農務總會遵照部章公舉河南候補知縣陶惟坻爲總理分部郎中吳本齊爲協理擬定章程辦法咨請立案等因查江蘇地方毗連魯豫皖浙各省土壤饒沃古稱上腴其出產物品向以絲茶米稻爲大宗比以農智未開種植尙少新法偶逢水旱動致歉荒亟應設立農務總會利導整齊藉爲振興農業之基礎該紳董等遵照部章請股農會洵能力圖本計所舉總理陶惟坻恊理吳本齊二員核與奏定章程尙屬相符應請准予立案由部札派以資經理再查直隷奉天安徽河南山東山西福建四川甘肅等省設立農務總會均由臣部奏明發給關防江蘇事同一律應請援案辦理九月十二日奉旨依議 
[皖路礦會衝突紀狀安慶]  
　　安慶路礦公會前經發出通告定期本月二十六日假縣學明倫堂開秋季通常大會是日皖南北各分會到者約千餘人大旨先由會長報告辭職次由書記會計依次報告一年所司文件帳目復由職員宣布會章公議修改及投票選舉等事自上午九句鐘起直至下午五句鐘始行散會惟皖南北各分會員司意見不一皖南主先選舉皖北主先議事衆論紛歧久之不决遂由議長宣言明日續議迨念七日晨刻皖南北各代表即先後齊集會所到會人數較昨尤衆未及開會秩序即已紊亂一時人聲鼎沸握拳鼓掌大有私戰之勢惟皖北黨强而皖南黨弱兩面相持不下直至開會時間會長懼事遂未到會於是會塲愈亂竟至互相扭毆旋經傳知本區巡警數十名蒞會彈壓始得解散詳情如何俟探續報（按此節略見前報專電） 
 
 

Page 11

 
 
分類新聞 
政界 
[江督電飭遣散饑民之原因鎭江]  
　　鎭郡對岸瓜洲四里鋪一帶現有淮海各屬饑民相率而來堵截無效愈聚愈多路爲之塞或硬行乞取或竟攫物滋閙異常事爲江督所聞日前遂電飭署常鎭道陳子聲觀察以今年徐海災荒業已奏明准予就地給賑現旣紛紛南來仰該道飭府會營旣巡警局赶緊設法遣散明白開導毋任逗遛滋事 
[諮議局質問塲官營哨擒押民婦之結果杭州]  
　　諮議局日前具呈撫院質問本月十四十七兩日報載塲官哨弁擒押民婦之駭聞一則查塲官專司灶糧哨弁專事巡防於民事不相干涉况是案原關兄妹爭產細故一經縣署提訊不難氷釋乃黃岩塲官潘慶琛與新河哨弁某胆敢擅拔李文林之妹押禁塲署越一晝夜豈黃岩塲之性質權限與别塲逈不相同可以擅理民事乎有無違法不無疑義等情業經增中函嚴札運司據實查辦日昨據衡都轉吉詳復案奉憲札即日轉飭台州府密查未據復到又奉札催續經電飭黃岩縣就近確查電復以資迅速二十五日據准該縣胡令電禀稱李文林與妹李管氏爭產涉訟由縣准理因李氏匿灶田契帋文林就控塲協由差帶妹赴質沿途紛擾新河哨代爲彈壓到塲未能訊結交差取保事在六月現案已息等語奉飭前因理合詳復業經撫院於二十六日劄行諮議局查照矣 
[調查局處公所產業長沙]  
　　湘省清理財政局以省城各局處公所有無公產田業房屋以及積存欵項各處辦公房屋係何年月購置或係由何處劃撥曾否詳定有案局内現存器皿什物若干有無他項特别入欵自應逐一查明昨已通咨各處請予明白咨覆以憑彚錄存案備查 
[司法研究所禀請改定名稱長沙]  
　　湘省司法研究所原定三學期畢業嗣經監督袁觀察詳請延長改爲六學期畢業近由該所學員劉鼎沈彬等以研究字樣原係速成名稱今年限旣已延長似不官仍名研究所已經聯合同志禀請監督亟予改易以符名實昨奉批示查該學員等禀稱本所定章改爲三年畢業學期學科比較法律法政學堂同等而名稱未易誠恐將來畢業後與法院編制法規定考試法官資格條文未盡脗合所慮不爲無見候移會審判廳籌辦處詳請奏咨立案 
交涉 
[駁阻洋商用船躉載火油廣東]  
　　三水縣日昨具禀粤督謂接美國領事照會以現據美商三逹公司禀擬在三水縣屬建造火油池倉特請貴縣聲明是否欲該公司用一躉船在河面存儲散艙及裝箱火油抑願其在岸上建築池倉等語知縣未敢擅便請核示飭遵當奉督院批云美商三逹公司擬建火油池倉自應查詢擬在何處建築勘明與附近居民有無妨碍分别辦理至該公司欲用躉船在河面存儲火油一節查火油係危險之物若用躉船停泊水面較在貨倉尤爲可虞前年三逹公司油船滲漏以致火油隨水漂流省河黃浦一帶水陸均被焚燒上年該公司擬在梧州停泊躉船存儲火油業經駁復在案所請斷難照准其英商亞細亞公司所用躉船究係起於何時曾否禀准有案是否常年停泊抑係運貨到時暫停數日隨即起卸所載是否散倉火油抑已裝罐每船約裝火油若干停泊地叚曾否經三水關稅司指定應由該縣逐一詳查禀復以憑酌辦 
軍界 
[新軍豫備成鎭之手續杭州]  
　　浙省新軍迭奉陸軍部電檄嚴催尅期成鎭所有全省綠營一律奉裁騰出的餉徵足兩標現己先後運省編練入伍一面將舊徵營隊預備秋操以資實習各情迭詳本報茲聞陸軍部以浙屬匪氛不靖綠營全裁添練新軍不敷分佈地方更形空虚設有内警應付掣肘必致貽誤戎機業已密電浙撫會同統制協統諸將帥妥籌佈置趕將第八十三標迅速添徵成立俾成完全兩協以厚兵力聞增帥已會商吕軍門藩司吳方伯籌措餉需以便宣布徵募並擬在蕭星垣劉詢兩標統中擇一升充協統預備組織矣 
[咨請儘先購用鄂省步鎗廣東]  
　　粤督准陸軍部咨開軍實司案呈本部前因鄂槍積存甚多於光緒三十三年十月間通咨各省將軍督撫購用鎗械應先儘鄂廠購買但使銷售日廣製造可期日精等在案嗣後各省購買槍械多以鄂槍價值過昻爲辭嗣經本部一再電商湖廣總督擬令减價茲准該督電稱鄂槍現已通盤計算除存儲鄂用外有步槍一萬九千餘枝可以出售本現售價值每枝庫平銀十九兩二錢較初定之價本已減去二成仍恐各省以洋貨比例不得不再爲通融現　再減二成每枝連皮七件合庫平銀十五兩三錢六分實難再减各等因前來查鄂廠所製艙枝雖非盡屬精良較之德國八十八年式之舊鎗尙有過之無不及且走火自然等弊亦係初製之鎗以後亦多進步現在各省承辦人員每以鄂鎗價高貨低爲辭紛紛向外商訂購只圖價廉不期物美即至交貨驗收時核與原樣不符或以舊槍稍加修飾使用未久頓成廢器此等情弊實應革除現在卾槍旣經該督議减二成嗣後各省將軍督撫如需七九步槍卽向該廠訂購俾免利權外溢爲盼 
學務 
[博物生採取博物標本長沙]  
　　湘省優級師範學堂博物科歷分新舊兩班均已研究有年成績頗稱優美昨聞該新班全班學生於本月十一日携帶藥水瓶及小鉗鑿等件由北門出城徧歷開福寺鐵路工程局農業學堂及試驗塲等處採取各項植物提携而歸决日舊班學生復全班由西門外渡河往嶽麓山等處或旁搜隴畝或攀緣巖石多方採擷合計所獲約百數十種亦携歸用藥水泡製一一庋藏以資考證 
[幼女學堂添設幼稚園揚州]  
　　揚州彌勒菴橋幼女學堂開辦多年成效卓著該堂頭班生已經畢業兩次並於去歲添設師範班頗爲發逹茲該堂監督陳女士復擬明年開辦幼稚園以廣敎育即以師範生爲敎員現已將該堂更名公立女學並在常州預聘保姆以便開辦 
[竟有熱心興學之縣令山東]  
　　陽信梅令自到任以來於地方公益自治進行無不認眞經理熱心提倡昨奉到學司札文催辦實業學堂一處奉札之後即盡心籌畫實力經營並捐廉百緡以資提倡 
實業 
 
 

Page 12

 
 
[鎭郡商號維持銀市辦法鎭江]  
　　鎭郡市面恐慌機關不靈致各號提取存欵者紛至沓來莫可應付昨經同業公議維持辦法放長期生息存項槪不予提如言明暫存無息者仍一律照給以資周轉衆論允可近聞不日實行矣 
[商船公會競爭區域問題揚州]  
　　江寗商船公會咨淮揚海道奭觀察略稱職會遵章於江揚淮徐通海各府州上游地方設立分會支會現在清江業已委員開辦詎近日下游商船分會成立後由敝會派員調查各屬探悉清江以南知高郵寳應等處清江以北如衆興窰灣等處無不設有下游船會且其侵佔之處又皆上游繁盛之區似此不分界限魚目混珠實屬諸多窒礙應請將下游侵佔之地飭令該會一律遷讓以泯爭競刻已准詞札飭揚州府轉飭各屬照辦矣 
[海鹽商人禀控商會總理杭州]  
　　嘉屬海鹽縣商務分會總理金紳廉泉於該會成立時經合邑紳商公舉以該紳品望交孚推爲總理一年任滿商情融洽六月間開會重選仍推該紳續任詳報勸業道轉詳撫院業於九月初十日咨行商部加劄委任在案日前忽有商學界朱宗祜等聯名具呈撫院指斥該總理任事一年商情允服不料此次續任招搖把持濫用私人連絡縣差包攬詞訟種種違法有玷商界名譽籲請查辦撤換等情當奉中座批行勸業道速飭嘉興府據實查復以憑核辦 
[湘人自詡出品之特色長沙]  
　　湖南出品協會總理龍研仙觀察日前由南洋勸業會回湘述及此次賽會之湖南出品當以華昌鍊礦公司所鍊之純銻最爲特色良由此項純銻鍊法不特向爲中國所無即在西國鍊廠亦以此項爲最新發明今華昌購得此法開辦未久卽已成績昭著以視他項實業較爲優美現在已經該會審查將擬奏請奬勵以示特别優異矣 
雜記 
[土豪假學勒罰之奇談湖州]  
　　長興職員王承祖等日前具禀撫院謂土豪王竹亭賄串湖防温哨弁假學勒罰搜捕三次携去洋銀衣飾等情奉增中丞批如果非虚亟應嚴提澈究仰湖州府迅飭長興縣立提王竹亭到案一面移會周統領將該哨弁送案對質秉公訊明詳候核辦如訊係王承祖挾怨誣控亦即照例究治 
[兵書强佔閨女之駭聞湖州]  
　　安吉人民素視書吏爲奇貨六月念五日安吉兵書王吉芳之子王向榮輒敢糾黨夤夜强搶貢生王某未字之甥女節經控告安吉縣究追嚴辦蔣大令聽信陳庫書月照之言以女早與向榮私合擱置不理希圖有人出爲調處不料兵書父子見無動靜居然擇日成婚王姓親族以似此目無王法實於名譽有關遂上訴湖府李太守請照書吏犯法被人指控有據本官應行迴避定律檄行安吉縣將王吉芳兵書一缺先行斥革押令交出一併批解到府質訊明確按律詳辦云 
[新舊將軍交替之狀態杭州]  
　　浙江將軍志留守陛辭南來業於二十三日到申駐防向例照章派員接差名爲頭接二接凡由輪船來者頭接在上海二接在嘉興遵陸來者頭接在清江二接在蘇州是日接差員司禀見留守奉諭杭州之事業被京報盡情揭出聲名頗劣我到杭州必須澈底根究爾們在此轉滋疑議不如回去爲是及二十四日各員司二次禀見並回明接差向例當蒙留守將摺底留下履任紅諭翻閱一過仍交二章京謂我有準期到杭必電諭爾等卽將紅諭塡明實貼品級墻可也各員奉諭即於二十五日早車回省而開缺將軍瑞留守任浙數年於駐防人民頗有寛厚慈祥之目此次新軍帥履任遲遲爵帥萬分焦急業將憲眷隨侍太夫人於月初先行回京一俟志留守接印即日出省故全營兵丁特於二十六日公送萬民傘德政牌萬民衣等件於上午十時用鼓樂迎導出官巷口進延齡門恭送入署並用花網石刋刻去思碑一座俟爵帥離杭之第二日建立於該營武廟前俾留永遠記念 
[大清銀行建築之規畫長沙]  
　　長沙大清銀行前係賃屋開辦茲已購置坡子街現設乾大錢號之房屋一所又以牙釐總局歸併財政公所遂將釐局舊址備價收購近又擬將蒙養院舊址（因三月亂事被燬）備價全收惟目前尙未安妥如此處訖無成議即將所購坡子街房屋拆卸起造作爲本銀行辦公之地至所購釐局舊址已經租出作爲兩湖賑糶米捐局矣 
紀事 
[三日間之汗漫遊（四）]  
　　湖北館之觀覽湖北介長江中流。地大物博。張文襄督鄂二十年。提倡工藝。振興實業。卓然爲各行省之冠館在會塲之。北當勸業路盡處門對勸業路。建築似凹字形播置之精緻。點綴之幽雅。即不必觀陳列品。而湖北館已足引人入深矣。入口處爲湖北警鐘樓之雛形。方正若城樓。上環雉堞。四面以湖北也品水泥爲壁。門内正面爲陸軍第八鎭營房雛形。束爲湖北勸業會場雛形西爲中等商業學堂木製凹凸全省地形圖。右入始爲陳列室。陳列品計分敎育天產手工工藝染織工藝化學工藝機械工藝書畫室等部。人造之物。富於天產。鄂省之工藝。大足驚人。其中所尤號難。得者機械之多。廣列數室。求之各省。蓋幾幾絶。無而僅有矣。當機械工藝品陳列室之傍。有廊臨池。以湖北造磚廠之磚。築成巨壁。上置黃鶴樓模型一具。高約丈許。而四徑周圍。尙不及丈。層簷畫桷。几案聯。額莫不惟妙惟肖。出陳列室西折復爲一小園。清池淺沼。修竹萬竿。就竹之隙處。建一竹樓則黃岡竹樓之雛形也。竹樓之側築一平台。上爲陸軍第八鎭瞭望台雛形。下置第八鎭營房模型。右出竹林中又有隆中模型。一具去此不數十武。有一三角亭亭。後爲伯牙台模型自此渡長橋。迤邐至赤壁山下。此山就池濱一小邱爲之。削其半。直立丈許以大治所產紅土黏之。色殊赤。額題赤壁二字。蓋又所謂赤壁之模型也驟而望之。又幾幾爲若置身三楚間矣。至此卽爲出口建造一門闉。上題赤壁之游樂乎六字。與入口處警樓雛形。恰如雙峯對峙者然。搆思之巧。蓋非尋常人所得而模仿者。游覽一週。吾羨其土產之宏富。吾尤佩其人心之靈巧。他日必以工藝國。戰勝于環球矣。吾于是更穆然思張文襄開物成務之功不置。 
文苑 
[闐生饋高郵蟹百雙賦詩報謝兼調詒書蕊儂兩學使樊山]  
　　去年選韻賦蟹胥。屢和東坡　陂魚烏蟾。日夜競飛走。渡江已過三重九。一蟹一蟹遞不。如今年蟹似去年無。延陵季子今長者。八跪遠致高郵湖。裏湖秋水清且腴。輪囷大蟹肥如瓠。霜筠織籠提贈我。雋味壓倒黎笱酥。巨螯横絶二百雙。淮海風味高吳江。一斗潑殘潤州醋。千錢買貴成都薑。兩牙並開如櫛比。東鄰烹鮮西鄰喜。庖廚不遠鬥珍鮭。得食相呼同箸匕。老饕齒牙未衰謝。草泥固無横行理。一餐百蟹逞豪健。况有文宗林與李。會當置酒菊花天。兩雄對食羅尖圑。吾屬盡作壁上觀。抛戈積甲高如山。細數紅筐不滿百。罰酒百壺詩百篇。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[陸軍部奏擬將本部應歸各衙門掌管事件酌量劃分摺]  
　　奏爲擬將臣部應歸各衙門掌管事件分别酌量劃分以一事權而符名實繕單具陳仰祈聖鑒事竊查臣部於宣統元年閏二月間具奏遵擬陸軍籌備事宜當經附片陳明應訂陸軍新官制擬於宣統三年實行在尙未實行以前所有臣部接管前兵部太僕寺應辦各項事宜自應分别酌核以類相從劃歸各衙門掌管其詳細辦法容臣等隨時籌擬具奏等語奏蒙俞允欽遵在案臣等伏維陸軍行政事類殷繁臣部爲軍政總滙之區責任尤重卽前兵部太僕寺歸併事項亦關緊要均待核議施行現在近畿六鎭復奉旨歸臣部直接管轄一切訓練規畫頭緒紛紜籌辦更難延緩必精神有所專注斯治理無叢脞之虞現查各司承辦事務有與軍事毫無關係者雜出其間舊制相沿未議併改際茲擴張軍備部務日見繁多若仍將此項事宜照常經理不惟兼綜並顧與臣部專司陸軍行政之旨不符抑亦非漸規統一之道臣等公同商酌所有臣部現行事宜擬將無關軍事各條按類相從分别劃歸他部衙門掌管以期事權專一而名實庶可相符謹繕具清單恭呈御覽伏候飭交憲政編查館核覆後即由臣部遵照辦理除續經查有應行劃分事宜别案奏明請旨遵行外所有擬將臣部應歸各衙門掌管事件分别酌量劃分緣由理合恭摺具陳伏乞皇上聖鑒訓示謹奏宣統二年九月二十日奉硃批該衙門知道單併發欽此 
　　謹將臣部應行劃歸各衙門掌管事件敬繕清單恭呈御覽計開一挑補鑾輿衛更夫事宜按此項更夫例載於各旗漢軍另户閑散内挑補遇有隨圍差使給與官馬乘騎等語核與軍事無關擬劃歸鑾輿衞自行辦理一鑾輿衞請領更香及黃布挖單等項事宜按此項更香黃布挖單遇有圍差鑾輿衞將應用數目咨臣部轉行禮部内務府給發亦與軍事無涉擬劃歸鑾輿衞自行分咨辦理一陵差鑾輿衞咨取校尉車馬及武備院應用夫役水缸事宜按此項車馬除臣部馬館應付至關廂外向據鑾輿衞咨取數目轉行直隷總督預備應付作正開銷核與軍事無關擬嗣後此項車馬應由鑾輿衞徑行直隸總督順天府一律雇備辦理一東陵西陵咨取運送祭品夫票事宜按此項夫役向由臣部馬館雇用擬改由該承辦衙門咨行直隷總督順天府雇覔辦理一内務府致祭泰山轉行山東巡撫事宜按此項致祭香供現係内務府自備川資派員賫送並不行走驛站只由臣部將所賫供物名色轉行山東巡撫查照擬嗣後改由内務府徑咨該無辦理以免周折一俄員回國請領勘合及每年寄遞恰克圖箱隻事宜按此項勘合向由外務部咨取其箱隻由理藩部片送驛遞現該國西伯利亞鐵路暢通擬請由外務部照會該使館嗣後均由西伯利亞鐵路行走寄遞以蘇台困一欽天監頒發東三省時憲書事宜按此項事件向係送交臣部由驛簽發現該省鐵路暢通應由該監督徑送該省文報局辦理一轉送蒙文事宜按奉天屬烏蘭察普及綏遠城屬伊克昭二盟呈遞理藩部蒙文向係由臣部轉送擬即咨明各將軍等徑送理藩部辦理一馬田租稻事宜按安徽額設馬田每年征收租稻除籽種錢糧修理農具外專供各驛夫役口糧向由臣部會同吏部核辦第他省驛站夫馬支用米麥料豆均歸度支部辦理此項馬田報銷事屬田賦擬劃歸度支部核辦以昭劃一一各省墾務報銷事宜按此項銷欵雖有運送車價皆非軍需之欵擬即劃歸度支部核辦（未完） 
本埠新聞 
[金琴孫遇害四誌]  
　　金琴孫被人槍擊身死已三誌本報茲悉滬道劉襄孫觀察以上海暗殺風潮似此劇烈殊非地方之福若不嚴飭破獲幾至人人自危况前次方雲卿汪泳生兩案兇手迄未緝獲今復演此慘劇亟應嚴緝除傳諭縣廨警局一體懸賞緝拿務獲禀辦外並經照會租界領袖領事知照捕房飭探偵緝並悉捕房對于此案亦甚注意己派包探劉森堂至金君平日所狎各妓處詳細查詢類皆推諉不知旋至三馬路妓女雪印軒處查問該院男女傭人亦均推託答稱來此未久不識金四其人惟雪印軒自述情由謂是晚有黃姓客人在院宴客我應金四之召先往南平安里李媛媛家侑酒當時因金四亦須在此宴客即於席間屢促同行金四稱須略談我先回院時已有金四之友三人在院預候未幾卽聞兇耗云云劉探以雪印軒所述各節無甚關係復往他處偵察俾得有所藉手又聞金君之柩現尙暫厝順徵里本宅連日由甬紳虞洽卿觀察與金君家屬及親友等商議善後事宜擬於五七之期開弔舉殯 
[領事公會反對裁撤濬浦局]  
　　本埠領事公會曾於廿三日開會集議濬浦局問題討論多時後由領袖領事代表各領事致電北京公使圑電文如下領事公會接稅務司處消息謂江督奉政府命特諭將濬浦局即行裁撤一九零五年九月之合同亦即作廢所有修濬工程悉委滬道專任領事公會深望北京公使圑向中政府行文抗議目下局中仍有足欵約八十萬兩可以從事工程支持多時設將熟諳德里桀克君工程之人悉於此時辭退則河工將大受其害領事公會竊望按照濬浦合同之第二欵聘用總工程司以代德里桀克君德君大約將於十一月二十五號啓程二十五日領事公會接北京公使圑覆電謂中政府聲稱來電所云江督諭單一事並無所知現已申請外務部阻止矣 
[新簡駐英欽使抵滬]  
　　新簡出使英國大臣劉星使玉麟業已抵滬假扆虹園爲行轅聞須勾留數天再行放洋 
[租界衆商請减房租大會紀事]  
　　英美租界衆商禀請江督滬道核減房租屢詳前報九月二十八日又復邀集各商在張園開會集議辦法是日到者約四五千人午後二時開會首由孫文鑒報告開會宗旨並述日前禀請江督情形次由胡芸青演說近來市面清淡非减租不足以 
 
 

Page 19

 
 
紓商困欲减房租非由衆商户合力請求必難辦到且房東一方面於減租後亦頗有益假如有百間房屋不减租則空閉二三十間减租後則無一間空者豈非有益而無損惟上海五方雜處良莠不齊恐有不自愛之輩藉本會减租名目不付房租願各界格外注意勿使損壞本會名譽次由六馬路各商店代表陳梅春演說滬上市面大不如前昔時經濟問題尙覺寛舒各項事業雖不能事事賺錢尙可敷衍今則如南京路福州路廣東路以及法大馬路素稱繁盛之區亦皆十空二三其他可知如不設法善後將來於治安大局亦有影響非請求各房東從寛减讓房租萬萬不能持久次由劉寳昌倪宗榮羅其友等相繼演說次由胡芸青孫文鑒宣布辦法（一）公禀道署公廨商會曁工部局俯加體恤竭力勸減（二）請各業公舉代表約二三十人至各大房東處面請减租不逹目的不止（三）願大衆堅持到底力戒暴動弗貽人口實衆皆拍手贊成嗣又當塲籌集辦事各費洋七十八元數角時已四句半鐘遂散會 
[周友蘭乘隙濳逃續紀]  
　　滬北森源莊經理周友蘭在押被逃已紀昨報前日由公共公廨派差協探將周之胞兄周鶴卿提獲昨與看役諸伯秀一併解案寳讞員與英副領事康君以飭提周鶴卿之時事甚匆促所出信票未經領事簽字判周帶回捕房候照章簽字後於禮拜三解訊看役諸伯秀着先收押捕房一月候查明是否賄縱再行核辦 
[劃一收拾菜市之時間]  
　　法租界小菜塲以菜市街一帶爲最盛捕房向章每早以十句鐘爲限届時歷由巡捕前往趕逐問有藉口巡捕未來關照者以致不能劃一茲經總巡另訂新章每至十句鐘時派捕前往菜市搖鈴知照俾得一律撤攤如逾時仍有在彼交易者即由巡捕拘入捕房照章科罰 
[預備慶賀日皇壽誕]  
　　十月初二日爲日本國皇壽辰先期由駐滬日領有吉明君柬邀道營廳縣各官到署飲宴滬道劉觀察定於是日上午十一時約齊各官在大碼頭接官廳會集前往該領事署道賀 
[示諭業户呈騐單契]  
　　本縣田大令出示云照得清查九畝公地一案前准城自治公所李紳以民地毗連有無隱佔尙須確實清厘舉吳紳馨調查在案茲據職董吳馨呈報借大境關帝廟設立清查九畝地事務所並舉姚紳元焌瞿紳慶同襄辦所有該處毗連各業户凡有應行調查田單契據自應檢帶就近呈請事務所聽候核對發還除底册送請核對外合行出示曉諭爲此示仰該處各業户一體遵照 
[管車人與巡士衝突]  
　　閘北西街錦華新記絲廠管車人楊德林前日放飯時與女工某氏在途調笑崗巡俞沐芳上前干涉楊與衝突互扭後由鄰崗巡士到來將楊拘入四路分局禀報巡官諭飭押候核奪旋由該廠經理人投案求保黃巡官飭具改過結備查了案 
[城内]  
　　出會路由○本届下元令節城隍神出巡路由已於前晚由各會首議定如下出廟朝西侯家路沉香閣舊校塲福佑路天官牌樓海防廳署益慶橋東街老學前縣東縣南太平街虹橋朝南進西唐家弄塌水橋太卿坊東喬家浜進梅家弄朝北火神廟瞿家灣由道轅出談家弄永興橋出小南門過吊橋由鹽公堂朝北花衣街荳市街龍德橋如意街外鹹瓜街過陸家石橋洋行街沿城河浜往西一直到擅晚間壇上起馬過吊橋進西門穿心河橋杜家灣過登雲橋朝南梭子弄過西倉橋出北弄由參府署過楊家橋胡家弄由守府署朝北銀河路喬家栅太卿坊塌水橋縣南縣東四牌樓長生橋朝西回轅 
　　定期宣講○上海敎育會定於十月初一日下午四時派員至大南門某茶館宣講會長王引才亦擬親自到場演說 
　　捕務廢弛○滬道劉觀察昨日札行上海縣田大令略謂西門内捕務腐敗竊案疊出地甲捕役庇匪縱賊實屬不成事體着先將振漢學堂被竊一案責成破獲贓賊從嚴究辦 
　　無妄之灾○蓬萊路昨有放青馬一匹忽然肇禍傷及多人時有鄭某所雇之車夫亦被踏傷足背該馬飛奔而去直至虹橋附近始由崗巡攔住帶回巡局留候失主認領現聞該車夫傷勢甚重未識能免殘廢否 
　　尙須移縣○法公堂昨將積竊唐金生張阿三王阿四等三名及贓物移送一路分局經德正巡官審訊唐供在浦東爲薙髮匠昨日渡浦往法租界游玩夜深不及回去住宿小客棧内誤被拘拿不敢犯竊張供在浦東南橋鎭爲茶肆生理來申醫瘡所有金戒確係已物當票亦係自已當去縐紗夾袴前日正在銀樓兌換金戒被探拘獲訊之王供認衣服十餘件於本月二十四半夜時在龍華西鄉某姓家挖洞竊來叩求恩典判張王各責四百板與唐一併移縣究辦 
　　婦人追欠○汪沈氏控瞿春林欠洋二百元向索圖賴昨經一路分局德正巡官傳瞿到案訊據供稱現因生意清淡無力歸還務求寛限判分四期歸償至明年底還清交保開釋 
　　縣批兩則○邱寳成禀批上年信義銀行關閉倒欠各欵爲數甚巨經道憲爲維持市面保全中國銀行信用起見向商務總會借墊巨欵發給鈔票即以紙廠機器等作抵嗣准奉諭拍賣迄無售主將來售買之後有無餘欵可以抵償及滬鎭兩處存户如何辦法届時應由道憲主裁目前不能懸擬商會墊借之欵亦無從歸還滬地存欵亦無着落更無有餘欵給鎭江存户所請應毋庸議鄒森森禀批該商所付造價由顧姓承接論理自應以水木貨料是否值洋五百元爲斷昨據顧王氏具禀已批飭照會水木業董事公估應俟復到核奪該商毋得節外生枝特斥 
　　官事○英公堂襄讞員孫調鼎昨至道署禀銷病假道署英文繙譯陳震東二尹世光奉滬道委陪德國商圑赴寗昨日禀辭就道江蘇糧道惠綸昨至道署拜會 
[南市]  
　　償還傷費○駁船夥喬小洪囡前被同業楊木金因戲謔起釁用竹篙戳傷右目控由工程局諭飭自赴上海醫院療治楊則拘留在案茲由該業夫頭丁長發出爲介紹以喬目已殘廢令楊償還洋三十元爲醫傷費商由喬父允給昨日求銷經湯裁判復訊判喬小洪囝具結存查楊即開釋 
　　合股結局○甬人應際清昨偕伊姪應書雲至工程局控稱今年四月間憑史愛生陸炳國說合股開萬和柴行共集資本洋三百元每股三十元小的得四股開至八月節除資本蝕去外尙虧莊欵洋四百元請爲澈究旋經湯裁判傳陸到案陸供在行司帳與應際清並不相識惟有應裕茂來行經理生意原告所呈帳簿係是揑造湯裁判謂帳簿均爾一手所成何得謂之揑造判陸交保候移送柴　公所算明帳目再行察斷 
　　偷減燈油○總工程局路政處查知城内天燈夫衛阿二屢次偷減燈油送請湯裁判訊究判戒責一百下切諭以後勿再偷減如再不悛定予重辦 
　　欺騙鄰婦○婦人陸王氏住居大東門外高巷頭前因患病將布九疋衣十四件向小南門内安定典質洋三元近被隣人陳榮卿謊稱該典將歇索閱當票乘間調去向該典舖加洋六元王氏得悉後向之追問陳不承認遂即扭控工程局留候飭探帶往安定典查問再究 
　　省釋車夫○寗波人王阿三乘寗紹輪船來滬雇東洋車夫崔文昌推運行李中途失去鞋籃一只内有皮統五件將崔扭至工程 
 
 

Page 20

 
 
局控究旋由馬頭包探李文祥拘獲小工楊阿四張阿三解案由湯裁判訊問楊張同供由崇明阿憨將皮料兩件囑爲代質得洋五元三角分給每人洋八角餘不知情判各戒責二百下押一月候補提阿憨再究起案之贓先給失主具領餘着自行取贖崔從寛省釋 
[閘北]  
　　押追欠項○信大錢莊經理控陳生記木作主陳有文欠往來銀二千餘兩置之不理前日由警局裁判官孫大令提案質訊陳求交保理處大令以其尙有别户欠項亦經控追未便率准保釋判陳押追 
　　開釋竊犯○竊犯陳阿榮陳根大相九德等三名前經偵捕拘至警局訊實分别拘留在案昨均期滿經孫裁判提案訓戒數語具結斥釋 
　　揑詞誣控○卜香亭前至捕房報告平寳其拐匿伊女春雨由捕解送公廨經寳讞員訊明原被拘住華界移送巡警總局訊辦已紀前報昨經孫裁判提訊平供卜曾向小的借洋十餘元前日向　無着反被誣衊質之卜供詞支吾孫裁判以其狡譎可惡本應反坐姑念一再苦求從寛保釋將案註銷 
[英租界]  
　　仍是窮漢○姚永堂控顧小五竊取現洋九百元出洋二百四十八元價贖妓女金阿大爲妻等情由探將顧與金妓拘解公堂分别收押在案昨由捕房解廨復訊顧供求交保設法料理中西官准顧交九百元人洋並保限三禮拜繳清如違着保賠償金妓發棲流所照章擇配 
　　拘獲拐婦○楊阿高在法公堂控告王施氏誘拐伊妻張氏等情因施氏住居美租界昨經差探將氏拘解公堂押候法公堂移文到廨再核 
　　將就了事○西裝粤人歐植生私取李葉池家值洋二萬元之道契向周姓抵洋一千四百元一案昨經公堂復訊兩造均延律師到堂代辯中西官以歐已將原契交還姑寛開釋 
　　不交單契○英商傅老登控周勝榮賣地不交單契一案昨由包探將周傳至公堂判令交保候訂期會訊 
　　不理欠欵○信大莊夥程少筠因不理萬豐號主馮鑑往來銀九千餘兩被控昨由公廨派差傳案過堂候訊 
　　薦頭脫累○席沈氏控傭婦王祁氏竊取值洋三百餘元之飾物由廨將薦頭張阿根保人王沈氏分别各押一年在案茲張已向原告理明昨由捕房將張與王沈氏解請訊核判張開釋氏照原斷還押 
　　逐出復來○過犯王阿二史叔泉逐出復來由探查獲昨解公堂訊實判各押西牢半年期滿仍一併逐出租界 
　　小孩迷路○男孩王吉甫王阿星翁小毛子均因不辨路徑昨由捕房一併送至公堂盤詰王吉甫供年十一歲寕波人上海並無親屬王阿星供年八歲寕波人家住鐵馬路父已吞烟身死惟母在家翁孩供年十歲山東人餘語不清判王吉甫派差送至寕波輪船資遣回籍王阿星派捕送交其母領回翁孩送幾流所留候認領 
　　奇賃可居○蘇婦王陳氏控王沈氏將伊女轉押於鴇婦翁曹氏改名紅翠玉賣娼等情昨由包探將兩氏與女並中人王阿洪一併拘解公堂經寳讞員會同英康副領事訊知王陳氏已將伊女賣於王沈氏今欲領回希圖帶往天津賣娼均有不合判王陳氏王沈氏與鴇翁曹氏各押女所一月王阿洪押捕房三禮拜紅翠玉發押濟良所一年期滿再核 
　　妓院違章○浙江路同春坊二弄妓女花再芳之母蘇州阿寳即王姜氏因客留幼女徐阿秀由探查悉昨將王鴇與女併解公堂請究女母徐吳氏投稱女兒悮入妓院游玩求恩給領中西官以不應任女入院著罰洋十元充公准即將女領回惟以後不准再入妓院查出併究王鴇容留幼女違章屬實罰洋三十元充公示儆又漢口路美仁里三百十一號妓院亦因容留幼女錢桂寳被探查獲昨將錢女送廨請訊女供　姊即鴇婦錢沈氏之媳前日入院探姊並不住居妓院中西官姑寛判交其姊領回候飭傳鴇婦錢沈氏到案再行訊究 
　　賣良爲娼○粤婦蔡唐氏梁阿仙　賣十七歲之湖北女子陳蓮卿爲娼不遂行兇被探查悉昨將兩婦與女及該婦家内之七歲男孩阿狗十一歲女孩平安又蔡婦親生女阿妹一併拘解公堂訊供明白判蔡婦押女所四月梁婦押三月陳女發濟良所候核平安發幼女所留養阿狗暫留本廨候送貧兒院讀書阿妹隨母同居女所 
[美租界]  
　　庽客猝斃○元芳路順和小客棧庽客徐興才忽於昨晨猝斃報由捕房飭送驗屍所並飭地保報縣請驗或云死者實姓吳名永甫係寗波人云 
　　欠租潜逃○日本人某甲租賃武昌路十五號房屋積欠房租於前晚遷出逃匿昨由房主唐姓報知捕房請爲查緝 
　　圖賴工資○楊樹浦路某俄人家侍者周侯仁昨投捕房控該俄人拖欠工資圖賴不還捕頭令赴　領事署控追 
　　流氓宜懲○絲廠女工鍾小妹昨日經過西華得路被流氓陶阿興攔路調戲致起衝突互起　下　失金絲圈一只由捕將陶拘入捕房押候究辦 
　　女子私逃○住伯頓路一百四十七號之陸施氏昨至捕房報帶前晚逃走十七歲之女請爲查訪捕頭准之 
　　失竊報捕○斐倫路一百零九號傅才東家前晚失竊金飾綢衣等物值洋百餘元昨報捕房請緝 
[法租界]  
　　何嘗行兇○曹子祥投廨控稱胞弟於上年將屋三間向小的押錢一百千文言明扣除修費錢三十千文凈交七十千文詎胞弟故後胞姪玉山竟將房屋霸佳不交並將裝修盡行拆去向之理論反敢行兇請爲訊究單據呈案察核訊之玉山供因乏資贖房曾向伯父商懇找價賣絶伯父不允忽被送捕並無行兇情事聶司馬以據載各中人均未到案一併斥釋着邀中証到案再訊核奪 
　　尋獲拐婦○徐長春夫婦前控陳阿四與將姘婦朱氏誘拐伊媳經公堂訊供判陳押候補拿朱氏到案再究茲已日久陳求開釋未准昨經原告將朱氏尋獲送案押交徐媳再行核辦 
　　串同行竊○張阿三行竊同寓客人衣服令同黨唐金生持拄押店付質被探拿獲送廨訊究張供與唐金生同在城内某客棧偷竊是實判人贓併送城内警局請爲核辦 
　　巡丁獲賊○周阿根行竊太古洋行五號棧房内擅香被巡丁瞥見拘住仔細檢點已失五株當即送捕解廨請究周供祇竊一株判枷號一月示儆 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[呈度支部農工商部整頓出洋華茶條議（江寗勸業道李哲濬）（續）]  
　　二茶之產地及運路 
　　今欲組織大公司將出洋之茶歸官專賣非設極大製茶廠於產地不可則茶葉之產地及輸出口不可不詳按我國產茶之地以兩湖爲最皖贛次之浙閩又次之茲將各省產茶著名各地列表於下 
　　湖南省 
　　兵州府屬　臨湘縣（聶家市）（白荆橋）　巴陵縣（巴陵）（雲溪）（漁口）（晋坑）（北港）　平江縣（語口） 
　　長沙府屬　湘鄉縣（湘鄉）　湘潭縣（湘潭）　醴陵縣（張家碑）（醴陵）　瀏陽縣（瀏陽）（高橋）（長壽街）　安化縣（安化）（　州） 
　　湘陰縣　益陽縣 
　　衡州府屬　祁陽縣 
　　常德府屬　桃源縣 
　　寳慶府屬　新化縣 
　　其他各府　江南坪　東坪　橋口　黃沙坪　朱溪口　樓底　藍田永豐 
　　湖北省 
　　武昌府屬　咸寗縣（馬橋）（栢墩）　通山縣（楊芳林）（通山）　蒲圻縣（羊樓峒）（羊樓司）（蒲圻）　崇陽縣（白霓橋）（崇陽）（大沙坪）（小沙坪）　通城縣　興國州（龍港） 
　　荆州府屬　宜都縣 
　　宜昌府屬　鶴峯州　長陽縣 
　　其他各府　駁岸　栗樹　虎爪口　城内　西鄉　桃樹凹 
　　江西省 
　　南昌府屬　武寗縣　義寗州 
　　吉安府屬　吉水縣　龍泉縣 
　　廣信府屬　鉛山縣　（河口鎭） 
　　九江府屬　瑞昌縣 
　　寗都府屬　瑞金縣 
　　饒州府屬　浮梁縣 
　　安徽省 
　　徽州府屬　祁門縣　𡟋源縣 
　　寗國府屬　太平縣 
　　池州府屬　建德縣 
　　六安州屬　英山縣　霍山縣　 
　　福建省 
　　福州府屬　各縣 
　　建寗府屬　各縣 
　　邵武府屬　各縣 
　　浙江省 
　　紹興府屬　諸曁縣 
　　寗波府屬　奉化縣　鎭海縣　（柴橋）　定海廳 
　　温州府屬　平陽縣 
　　除右六省外若雲南四川廣東亦均產茶四川茶自打箭爐輸入西藏雲南茶由蒙自出口運往安南因交通不便銷路無幾廣東茶行銷南洋各埠者皆售於華僑無關國際貿易故不具論茲但就六省而論以湖廣爲最湖北茶全出漢口湖南茶則由岳州轉運亦自漢口輸出合計兩省輸出之茶葉年額四十萬担尙有磚茶三四十萬担在外次之則江西安徽茶兩省之茶十之六七溯揚子江經九江而出漢口據最近海關之報告約二十萬担其小部分則由浙江運上海不過十二三萬担又次之則閩浙茶閩茶從前極盛當甲午前輸出海外有三十萬担而臺灣茶尙在其外大半皆係精茶有工夫小種烏龍白毫等名目而花香珠尤爲西人寳貴今則不滿二十萬担向由厦門輸出今則三都澳開埠可以直逹外洋其附近之沙埕實爲茶市之中心故論華茶之輸出口除福建茶自成範圍外皆以漢口爲中樞由漢口分六路輸出内外各地第一路溯漢水至樊城一部分赴賒旗鎭分配於四方一部分經龍駒寨逹西安府分配於蒙古新疆西比利亞第二路由海道入天津經張家口入蒙古分配於西比利亞及俄羅斯本部第三路裝外洋汽船至浦鹽分配於黑龍江一帶及俄領沿海州第四路乘俄之義勇艦隊分配於俄領各州第五路裝外洋汽船直逹倫敦第六路裝長江輪船先至上海以待時機再輸出於歐美各國以上六路爲向來之運路今則京漢與京奉京張皆已接軌可由漢口上車直逹天津一部分換裝京奉火車分配於東三省西比利亞及俄本國一部分換裝京張火車分配於内外蒙古及庫倫惟歐美各國不可不利用海道自當由上海轉運今欲擴充華茶之商路當設轉運總局於漢口設分局於上海天津以天津爲陸路機關司西北諸省及俄領本部之貿易以上海爲水路機關司南洋羣島及歐美諸國之貿易福建或附於上海或於三都澳設一轉運處以司南洋及歐美之貿易亦無不可此商路之大要也 
　　至於欲求茶葉之精良尤當加意於製造各省非設大製茶廠不可湖南之茶以湘江流域爲最當設廠於醴陵湖北之茶以蒲圻縣爲最當設廠於羊樓峒江西之茶以南昌饒州府屬爲多當設廠於義寗州或河口鎭安徽之茶祁門爲最廠當設於徽州之祁門縣福建則設於三都澳之沙埕浙江則設於温州或寗波不但交通便利且與各省產地亦相連絡此廠地之大要也（未完） 
小說 
[奇情小說鸚鵡禪（六十四）]  
　　斐德蘭側立移時。見來珠兒垂頭着案。淚滴不止。以手推之。更施其慣誘 
 
 

Page 27

 
 
兒女之手叚。勸令勿悲。且婉言曰。天下無價值之物。厥類有二。即愛情與名譽是也。而論其先後。則愛情且次之。蓋名譽者。乃身之輿耳。不名譽。則吾身將安所依託。即衣錦策肥。覥然人世。知行尸而走肉。亦無樂也。吾此時非他。徒因受柯利機之欺。名舉已掃地。即子畀我財。吾償吾債後。再與子結婚。一手安能掩衆人之耳。自知面無光彩。意者吾於此時。必有光復我名譽之事。俾稠人廣衆。仍識有我烈烈轟轟之斐德蘭。則吾固無不從命。夫一飯之德。義士不忘。况如卿者。始則荷苔岑之託。今又拜山海之施。義重恩深。雖糜骨碎軀。無以爲報。敢謂棄吾子如脫屣耶。願少遲尊睞。容僕圖之。倘有負卿者。請嚙血爲誓。言次。作嚙指狀。以目注來珠兒不置。來珠兒乃收其淚。止之曰。果爾則立志甚佳。向者不言。妾幾錯怨子矣。顧人之境遇。通塞無常。憂患之來。往往有莫大之幸福。即相隨其後。盤根錯節。乃見奇材。以子抗志青雲。皎如白日。終當效東海之鵬。驤首天衢。豈長貧賤者。君旣無甚惡於妾。此時可先允吾請。言貴有徵。固無須亟亟宣布。干乃公事也。 
　　斐德蘭初誘來珠兒。僅利其財。而來珠兒之甘受其欺。非果昧事理。亦以旣惑其貎。則必遂其欲。故不復計金錢之揮擲。以爲苟能棄其產。而易所心羨之人。於旁觀者。雖飛短流長。不免清議。而吾心則甚樂焉耳。於斯時也。斐德蘭知彼已志在必成。而吾正不能理於多口。羣謂吾空疏無實。比之匪人。回顧此生。不知稅駕何日。且苟非彼助我者。則巧婦難爲無米之炊。情形立破。身且不保。更安能求意中人。重圓前約耶。急難之中。而彼不吾鄙。且欲爲蔦蘿之附。是情而俠者。吾不許之。彼或將灰其心矣。 
　　設念已定。旋與來珠兒磋商善後。及解約償欵之事畢。來珠兒堅欲訂約。斐德蘭乃允其請。雙雙携手。指天日爲誓。誓已。斐德蘭欲即行。來珠兒猶依依不舍。送之數武。良久。始彼此各稱珍重而别。時壁上銅鐘。已近午初。簾捲東南之日。屏開西北之雲。碧窗朱檻。又儼然爲極樂世界。 
國外新聞 
[日政府收買海電]  
　　二十八日東京電云大北電報有限公司定於星期二日將馬關至釜山之海底電綫讓交日政府 
[朝鮮敎長逝世]  
　　二十八日東京電云朝鮮敎長竇納君因患血毒之症已在濟物浦敎會醫院逝世 
[英政府購買飛船]  
　　二十七日倫敦電云近飛越英倫海峽之飛船克里門脫培耶特號已由英政府購得二十八日倫敦電云克里門脫培耶特飛船克里門脫君索價英金二萬五千磅後經减至一萬八千磅遂以此數購妥陸軍部出金一萬二千五百磅餘由國會飛船部捐集 
[法國飛船之新成績]  
　　二十八日倫敦電云據法國愛湯泊斯電稱飛船家泰白萊浦君於六小時内飛行二百八十八英里世界之飛船從未有此速力 
[投債即愛國之本分]  
　　二十八日倫敦電云土爾其借欵一事凡德國之大銀行無不豫聞彼等咸謂能使此債在德國借成實爲愛國之本分云 
[希臘政界之怪現象]  
　　二十七日倫敦電云希臘忽起有政界龍職之奇事蓋各反對黨皆謂首相維里齊洛斯君現正設法廢去國會故公决選舉國會議員時咸不將候選員之名開示大衆 
[俄國國會復行開議]  
　　二十七日栢靈電云俄國國會已復開議 
[德國將募國債]  
　　二十七日栢靈電云德國預算案之缺乏前擬募債一百五十兆磅以爲彌補今僅須募債一百兆磅云 
[希臘首相與土修好]  
　　二十七日栢靈電云希臘首相維里齊洛斯君現正竭力與土爾其修好協商居留島問題（以上譯字林報） 
[德法邦交之篤厚]  
　　二十八日柏靈電云新任駐法德國大使斯沙恩男爵初次謁見法總統時曾各宣言互願維持現有之友誼 
[德國皇太子游東瑣聞]  
　　二十八日柏靈電云前任印政府内務大臣史泰脫君將侍從德國太子游歷印度二十九日倫敦電云據柏靈電稱德國皇太子游歷東方時僅帶偵探隊官三員此蓋出於太子本意 
[土國所購德艦之價額]  
　　二十九日倫敦電云柏靈帕斯脫報載稱土爾其前向德國所購之戰艦兩艘計價馬克十八兆圓 
[葡國卸任大臣被控]  
　　二十九日倫敦電云前任葡萄牙專政大臣法郎柯被控妄施威權現已存欵保釋（以上譯文滙報） 
[痔瘡内服靈丹]  
　　廣東彭壽堂獨秘珍珠熊膽人參蘆三十六種化痔丸每盒雙料二元單料一元如用雙料取效更速外搽消痔散可保永遠不發一試便知 
此丸能治三十六種痔瘡無論生管成漏破孔穿腸膿血淋漓痛不可忍服之立刻止痛消管生肌四圍連根脫落完好如初妙在攻補並進故愈後非但不發且身體轉弱爲强凡醫藥不能見效連服三盒無不全愈也 
[痔瘡外搽妙藥]  
痔瘡雖仗内消然得妙藥外治根可永絶本堂始創眞熊膽珍珠外消痔散專治一切惡痔搽之立刻定痛消管治毒止膿雖十年念年之痔一經搽上其患若失倘内服外治不過數日根除屢試皆效大瓶四元小二元雙料加倍取效尤速廣東彭壽堂鋪分上海抛球塲南首河南路三層樓七號洋房交易懸有上海縣禁止假冐告示爲記各省函購必須由郵局另函通知爲妥 
[福安公司賠償快捷]  
商等開設寗波城内二境廟因於本月十四晚鄰居失愼殃及商等幸早託寗波經理樓蘭去翁在福安公司保險殃後蒙該公司派員查驗當蒙如數賠足毫無留難足見該公司辦事可靠商等領欵之餘特登報鳴謝望各同胞保險有所趨向焉　寗波二境廟○新號○鼎春○水雲記○同誌 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
