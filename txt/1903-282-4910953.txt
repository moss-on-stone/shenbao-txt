# 1903 - 282 - 4910953

 

Page 1

 
 
[重印字康熙字典出售] [  圖書集成局啓]  
　　康熙字典一書爲考求字音字義者不可不備之善本惜木版卷帙繁重不便携帶石印字跡過小又費目力　者憾焉兹本　　　　已　　之鉛版重印校讎縝密髮憾無遺每部定價碼洋三元卽日出售賜顧者請向申報館申昌書室　取可也此佈 
[四書五經義大全] [  圖書集成局啓]  
　　坊間四書五經義汗牛充棟且互相　襲十九雷同本局有見於此特請名夙廣收古今名人經義之作　爲一編題有未備埃次擬補共五十七卷爲文五千餘篇類皆獨運匠心詞嚴義正本届鄉會試各顯無一脱漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝畢秋帆尙書作續集又紙及宋元明代尙付闕如讀史者每以爲憾當塗夏明府燮有見於此爰將有明三百餘年之事跡本之正史　之稗野以至諸家紀述凡可以　典放之得失證史傳之是非者遠紹旁搜折衷至當踵成明通鑑一書非惟讀正續二鑑者所當蟬聯而下卽彼究心明史者亦不可不以此爲考鏡之資也兹由本齋用潔白連史紙石印告成每部裝訂十二本定價洋兩元卽日出售此佈 
[論王侍御奏參商部事]  
　　數年前徐花農侍郎以中國商務譬如滿地散錢無所貫穿爰奏請設立商務衙門俾得有所歸束摺中所擬名目分十有四司本本原原洽聞殫見然當時議者謂其繁瑣太甚事恐難行嗣又屢有人建議而榮仲華相國均力持以爲不可老成謀國或亦别有會心邇者振貝子自外洋回華力排衆議奏請設立商部欽奉諭旨著卽准行中外商民咸謂此舉一成商業得有會歸之處補偏救弊必能有裨富强乃綸綍甫頒章程初定而王侍御乃徵已具摺奏參大旨謂中國商務毫無頭緒若不先行保護商人權利驟設商部不過分辦外務部事務而每年必費至若干萬金當此國庫支絀之時復增此無益之舉調劑幾輩在部人員譬諸商人開設行鋪旣無貨物安有生涯勢必至虧累倒閉而後已摺上奉旨交商部議奏部中諸堂官以礙難聲覆擬請旨交六部九卿會議愚竊謂侍御此奏於抉摘今日之弊病固甚合矣而於立言之道則亦未盡得也何以言之夫中國至今日貧弱已臻極至而泰東西各國又復出其物産之富製造之精經營之巧彼此眈眈虎視以謀攘我利權使竟在中國各商人之但計錐刀不顧大局勢必至利源日耗而國勢益以不支欲救其弊非藉國家之權力設法維持斷難望其有濟此商部之萬不能不設者情也亦勢也所難者外洋各國商部人員大抵皆從商務學堂出身平日於贸易之孰盈孰虧工藝之孰拙孰巧無不研之有素而又能審察各國之情勢酌量本國之貲財商業大綱早了然於心目故一旦膺商部之任官商情意無不聯絡於是出一謀發一策皆能洞中窾要有益商情若中國數千年來士大夫皆鄙商爲末務從未深自研求今忽欲特闢衙門藉資提倡其勢不能不調取各部與各省人員分任其職在各員當此國家艱難之際未嘗不思精心擘畫俾商業日見振興無如旣未肄業於商務學　於此中盈虚消息之機安望其悉臻諳練至事之未習而職之能修雖有精能敏幹之員恐亦有所難言矣或曰然則破除積習竟調商人以充司員於部務或有裨益乎則謹應之曰是亦非計之得也夫合中國各省之大賈富商非無憑藉一空而營業數十年擁貲千百萬者其於商途之曲折宜乎洞若觀火苟使之佐理商部必能措置裕如不知若輩氣魄未嘗不雄心思未嘗不密然所知者僅一業之事實一方之情形若欲挈領提綱統籌全局其才其論恐亦勝任難期要而言之商部之設固爲今日至急之圖而辦理商部實爲今日至難之事然吾聞豪傑之任事也非特不以難而自卸其責且將因其難而益見其才今商部各員或曾游歴於外洋或曾承乏於外部於泰東西各國整飭商務之事雖未諳習當亦略有所知惟望竭其心力不厭詳求他日商業日興國勢卽不虞貧弱是則侍御此奏雖屬　　過慮或亦春秋責備賢者之意乎吾願當局者聆此言勿視爲偏激之詞而借作箴規之語則非特商民之幸抑亦國家之幸哉 
[本館接奉電音]  
　　昨日午後一下鐘時京師友人飛電傳來上諭二道敬謹譯登○八月二十四日内閣抄奉上諭本日召見之直隷補用道毛慶表著以道員留於直隷遇缺卽補仍交軍機處存記欽此同日奉上逾翁曾桂奏特叅庸劣不職各員一摺浙江平陽縣知縣鄒壽祺性情暴戾怨　繁興宣平縣知縣劉肇甲前署桐廬縣任内辦事輕率幾陷無辜江山縣縣丞朱敦溎年老貪得被控有案署麗水縣縣丞黄龍賓操守平常不知自愛試用縣丞劉以基行止不端官箴有玷樂清縣巡檢楊寳仁擅離職守兼深嗜好遂昌縣典史鄧滌舉止輕浮聲名狼籍玉環廳訓導郭維城勒買廪缺士論譁然均著卽行革職試用知縣劉錫五才識平庸難膺民社著以府經歴縣丞降補天台縣知縣張紹愷才欠開展馭下不嚴惟文理尙優著以教職歸部銓選玉環廳同知吳蓉意氣用事江山縣典史陸爾長才欠穏練均著開缺另補餘著照所議辦理欽此 
[電傳宫門抄]  
　　昨日午後一點鐘時京師友人專電告知本館云八月二十四日皇上召見軍機大臣及毛慶表 
[中日商約]  
　　大清國大皇帝陛下大日本國天皇陛下爲將光緒二十七年七月二十五日卽明治三十四年九月初九日在北京簽定議定條欵十一條所定之事實辦見效起見商定通商行船條約續約以期日兩國通商事宜緣此簡易振興是以大清國大皇帝陛下特派欽差辦理商約大臣工部尙書吕海寰欽差辦理商約大臣太子太保前工部左侍郎盛宣懷大日本國天皇陛下特派欽差辦理商約大臣日置小田切爲全權大臣各奉全權文憑校閲俱屬妥善會同議定各條開列於左第一欵中國現因釐革財政　 
 
 

Page 2

 
 
欲照徵海陸各關所過百貨之正税外另添加税以酌補因全行裁釐所絀之欵幾分日本國政府允認按照中國與有約各國共同商定加税之率一律照輸無異所有中國徵收出産銷場出廠以及土藥鹽斤等税亦悉照各國與中國商定辦法無稍歧異並不得因此日本之商務曁利權較他國商務曁利權致有軒輊之處第二欵中國國家允日本輪船業主自行出資在長江宜昌重慶一帶道施設抽上湍瀨之　因關係四川兩湖地方百姓應聽候海關核准後始行安設無論民船輪船均可任便聽用但所設之件不得阻礙水道或水阻礙民船暢行或阻礙江邊陸路人行所有一切辦法仍須遵照海關議定專章辦理第三欵中國國家允能行内河之日本各項輪船在海關報明由通商口岸往來　明之内港地方貿易應悉照所定正續各章辦理○第四欵中國人民與日本人民爲辦正經事業合股經營或　辦公司應照其合同　程損益公任並須照其自認合同章程辦理並願按日本公堂解釋該合同章程之辦法倘不照辦致被控告中國公堂應照其合同章程損益公任倘有不守合同章程分内當爲之事日本公堂亦須飭令一律辦理第五欵中國國家允定一章程以防中國人民冒用日本人民所執挂號商牌有礙利益所有章程必須切實照行日本人民特爲中國人備用起見以中國語文著作有益於中國之書籍以及地圖海圖執有印書之權亦允由中國國家定一章程一律保護以免利益受虧中國國家允設立註册局所凡外國商牌並印書之權請由中國國家保護者須遵照將來中國所定之保護商牌及印書之權各章程在該局所註册日本國國家亦允保護中國人民按照日本律例註册之商牌及印書之權以免在日本冒用之弊凡日本人民或中國人民爲書籍報紙等件之主筆或業主或發售之人如各該件有碍中國治安者不得以此欵邀免應各按律例懲辦第六欵中國國家允願自行從速攺定一律通用之國弊將全國貨弊俱歸畫一卽以此爲合例之國弊將來中日兩國人民卽在中國境内遵用以完納各項税課及别項往來用欵毫無窒碍惟彼此商明凡納關税仍以關平核計爲準第七欵中國因各省市肆商民所有用度量權衡參差不一並不遵照部定程式於中外商民贸易無窒碍由各省督撫自行體察時勢情形會同商定畫一程式各省官民出入一律無異奏明辦理先從通商口岸辦起以漸推廣内地惟新定之度量權衡與現行之度量權衡有所參差或補或减應照數核算以昭平允第八欵光緒二十四年五月七月先後所訂内河行輪章程間有未便是以中國允將此章程從新修補附載此約惟此章程應照遵行直至日後彼此允願更攺爲止第九欵中日兩國現存各條約及兩國約定事項未經因立本條約更攺或廢除者仍舊照行不違兹特聲明大日本國政府官員人民通商行船轉運工藝以及所有一切財産應享大清國大皇帝陛下及政府各省或地方官府允與别國政府官員人民通商行船轉運工藝以及財産之一切優例豁除及利益無論其現已允許或將來允許一體均享完全無缺中國官員工商人民之在日本者日本國政府亦必按照律法章程極力通融優待第十欵現在兩國議定如駐紥直隷省之各國兵隊曁各國護館兵隊一律徹退後中國卽當在北京自開通商塲其詳細章程臨時商酌訂定中國允願俟本日所訂畫押之中日通商行船條約續約批准互換後六個月以内將湖南之長沙府開作通商口岸與已開各通商口岸無異各國人民在該通商口岸居住者須遵守該處工部局及巡捕章程與居住各該處之華民無異非得華官允准不能在該處通商口岸之界内自設工部局巡捕房此約已經批准互換後中國政府應允將盛京省之奉天府又盛京省之大東溝兩處地方由中國自行開埠通商此兩處通商場訂定外國人公共居住合宜地界並一切章程將來會同商定第十一欵中國深欲整頓本國律例以期與東西各國律例攺同一律日本國允願盡力恊助以成此舉一俟查悉中國律例情形及其審斷辦法及一切相關事宜皆臻妥善日本國卽允棄其治外法權第十二欵本條約繕就漢文日本文英文署名爲定惟爲防以後有所辯論起見兩國全權大臣訂明如將來漢文與日本文有參差不符處均以英文爲準第十三欵本條約應奉大清國大皇帝陛下大日本國　天皇陛下批准旣經批准後在北京迅速互換其互換日期由日本署名起至遲不逾六個月爲此兩國全權大臣署名蓋印以昭信守大清國欽差大臣大日本國欽差大臣光緒二十九年八月十八日明治三十六年十月八日西歴一千九百三年十月八號 
[英謀抵俄]  
　　韓京友人來函云邇者英國使臣要求韓廷將龜巖浦開爲通商口岸攷龜巖浦在龍巖浦下流二里餘爲昔年日本兵士登岸處若據此以與俄國所營之龍巖浦相抗頗稱得勢刻下韓政府方觀望俄日兩國形勢故尙未能决定從違 
[俄拒英艦]  
　　某西字報云月前有俄國碎冰船名希拉者由旅順至牛莊下碇柳家屯東清鐵路火車站左近海中隨由統帶官下令凡由滿洲内地乘火車至此者無論何人不許行近其地一日英國軍艦埃比佈欲就左近寄泊先令某弁往希拉知照統帶官巖詞拒之尙未稔是何意見也 
[俄民東下]  
　　京師友人來函云近日都中接外務部奉天將軍增軍帥來電略謂俄人遷民東來已逾三萬在奉境者八千餘名口不但土客雜處易滋事端且若輩勢難坐食非串令土匪漁肉鄉民卽佔取民由强施抑勒爲日方長續來無已熟思審處實無良法請貴部與俄使妥議定章並乞轉電駐俄使臣設法暫止俟兩國議妥然後遷移庶免爭端而杜後患云云日來外務部各官殊無定見擬令聯春卿侍郎往探俄使意向間如何再行籌劃 
[英籌圜法]  
　　聞之香港友人云本月某日港中議政局會議時英督某公將西歴八月二十二號藩部來文置諸案上大意謂西歴四月二號貴督來文經已得接未能早具覆音殊堪深惜兹將中英美墨各國委員定議用銀之國圜法事宜並要中國設立一定國家圜法之條欵抄呈貴督閲覽目下各委員復與歐洲各國代白此事之人商訂銀幣事務故香港欲攺用金弊尙未合其時愚意若中國仍通用銀幣則香港攺用金幣其事不必提及而委員查察一節亦未便舉行謹將定議各欵撮錄如左一用銀之國按照一定金價以銀圓爲底而攺行金幣大有益於用金幣國之商務並開拓用銀幣國之商務二中國亟宜設國家一定圜法用一定銀圓以便本國行使三凡各國鑄造金銀圓必彼此成色相近四如將來銀錠價值再有大變更則用銀之國所鑄金銀圓再行定奪五凡各國政府采買銀錠鑄造銀圓限以一定之數則可免銀錠　值低昂無定 
[日本操期]  
　　聞之日本友人云東歴十一月十一日卽華歴九月二十五日日本舉行陸軍大操所有第十師團自東歴十月三十一日起至十一月九日先在靑野原豫期演習第五師團則由東歴十一月一日至十日在岡山豫期演習聞合操時共十有二日其間旅團操四日　團操四日各軍合操四日 
 
 

Page 3

 
 
[商務部奏謹擬章程恭呈御覽摺]  
　　奏爲謹擬臣部章程繕單恭摺具陳仰祈聖鑒光緒二十九年七月十六日奉上諭現在振興商務應行設立商部衙門應辦一切事宜著該部尙書等妥議具奏等因欽此臣等伏維懋遷作乂商政權輿周之泉府司市漢之平準均輸　抵以因時制宜爲設官之本義方今中外互市商務實爲利權所繫臣等仰承恩命特授專官亟思切實講求勉圖報稱竊以立法尤宜防弊任事要在得人現當創設之初必須明定章程妥籌良法然後可期經久臣等詳加覈議綜其要旨約有數端一曰通下情中國風氣官商每多隔膜馴至牽掣抑勒百弊叢生今欲俾隔者而使之通合渙者而使之聚成效實非易覩則各項公司及商律商報館不可不設也一曰定官制我朝設官分職具有成規近來若外務部分司設缺陞轉不出一途立法盡善亟宜仿行至於商情所在若不予以爵秩之榮誠恐商人中之志切忠誠欲圖效用者仍復裹足不前是宜於愼重之中稍寓變通之義則各司官之與商董不得不分途並用也一曰立課程六部衙門積弊在一切檔案稿件皆歸吏胥經理遂得上下其手今臣部必使司官親手辦事一人可抵數人之用倘有商人赴署求見不得有絲毫阻隔推之收發文件批示禀牘亦不容有斯須逗留斯課程宜釐訂也一曰嚴賞罰商務爲利源所在弊竇易乘欲使各司官等砥礪　隅專心壹志非厚給廉俸不足以激勵清流然奬勸之餘尤須用法使知儆畏庶人人爭自濯磨盡袪招摇牟利之弊斯賞罰宜嚴明也總之當此振興庶務之時務使中外商人咸曉然於國家設立商部之本意要在保護開通决不與商民爭利必痛除隔閡因循之習始克盡整齊利導之方臣等竊本斯意擬就章程十二條謹繕清單恭呈御覽如蒙俞允應請作爲臣部專章卽由臣等分别咨行遵照此外如有未盡事宜再由臣等隨時酌覈奏明辦理所有謹擬臣部章程緣由理合恭摺具陳伏乞皇太后皇上聖鑒訓示謹奏[  所有章程明日續錄]  
[罪不容誅]  
　　京師友人來函云日前粤督岑雲帥由電入奏請將提督唐湘連正法因唐統兵駐紥某城匪衆未來先行潰散迨匪攻城時唐卽棄之而逃以致城池失陷雲帥初止奏請革職拿問繼又發電言非就地正法不足蔽其辜 
[調襄軍務]  
　　漢口訪事人云湖北候補知縣宗大令揩現經新任廣西巡撫柯遜菴中丞調赴桂林襄辦軍務已於本月十七日束裝就道矣 
[制軍策士]  
　　香港循環日報云八月十四日廣東鄉試第三場點名時粤督岑雲帥特發策題五道備卷一萬一千一百十八本命諸生一一條對惟諸生於三條燭盡之後精力已半多疲恭以故對者甚屬寥寥其題紙曰頭品頂戴署兩廣總督部堂岑爲諮詢事照得安良必先除暴爲政尤貴得人而人之所以能得暴之所以能除實以通上下之情爲主諸生旣爲一邑之秀自可代白一邑之情爰發五題其各詳對第一問興學爲第一要政然籌欵求師兩事極難諸生本邑亦有書院賓興田蒸嘗等欵可撥充學費者乎其數若干求師較籌欵尤難何人明蒙小學教授術何人習蒙小學管理法應詳舉姓名及其平日行誼以對第二問經濟競爭之禍亟矣欲籌抵制舍振興商務無由諸生同邑之商無論或在内地或居外洋有能研究商學集大貲本營大商業與外人抵抗者乎苟其有之願問姓名願爲保護第三問粤省土貨多游民多性又靈敏此工藝之國也如能攺良已有之工藝仿興未有之工藝不但足民亦可弭盜集大資本立大工廠難望矣然手工易與利亦更溥諸生同邑中亦有樂善之士量力設廠以興手工者乎藉曰無之諸生盍移其治經義策論之餘力一從事於此第四問外國積贮銀行之設善政亦仁政也粤省賭館專以搜括窮民爲宗旨以視外國積　銀行何文野相去若斯之甚諸生同邑中有能深明斯理其人又爲鄉里所深信堪以主持提倡此事者乎藉曰無之諸生盍先求其章程究其意義日日昌言冀有感發而興起者第五問惡閽蠹役劣書悍勇土豪濫紳訟師盜賊名目職業各有不同害民則同現在諸生邑中諒亦多有應詳其事實舉其姓名籍貫住址巢穴黨羽以憑究辦以上五問諸生於完卷後舉其所知不知則闕不論文義不拘行草枝詞宜汰事實宜詳答就隨卷交納應詢之事尙多特以風簷寸晷中未宜過擾諸生如有特見及不盡之意仍可隨時啓告用備諏諮所言無論用與不用概不必守候批答如有架誣圖陷及藉詞營利者則是諸生不自愛重查出當嚴懲一二以端士習至於地方官賢否本部堂自有見聞無須闌入爲此諭仰諸生遵照此諭 
[蜀督受篆]  
　　重慶訪事人云川東官場探悉新任四川總督錫清弼制軍於七月初二日從萬縣起節遵陸而行十六日午刻抵省二十日接受　防 
[榮權粤臬]  
　　武昌采訪友人云廣東候補道王雪澄觀察前經湖廣總督張香帥奏調來鄂歴辦織布銀圓籖捐牙釐各局現值粤東整　頓財賦之際經粤督岑雲卿制軍奏請暫權臬篆奉旨俞允喜電傳來文武寅僚莫不衣冠趨賀 
[示知賽會]  
　　昨日蘇松太兵備道兼江海關監督袁海觀觀察發出告示令十六鋪地甲裘鎮張貼江海關前蓋奉兩江總督兼南洋通商大臣魏午莊制軍札准駐美大臣梁星使咨譯賽會章程十一條也 
[獲梟候鞫]  
　　梟匪鄧錦標係浦東北帮梟目鄧海靑之羽黨嗣因官軍剿捕甚急逃匿上海租界中某日被英界包探拘獲前日由公堂送縣請究縣主汪瑶庭大令飭令押候研訊究辦 
[號商倒閉]  
　　本年二月無錫人陳鶴卿盤頂永安街通聚泰報關行攺名鉅亨永内設興昌字號留宿山東天津各商邇因虧欠客商及本埠各莊號銀五萬餘兩忽於前日逃避無蹤經各債户投報捕房請爲查緝捕頭允之 
[英界火警]  
　　昨日傍午時英租界福州路卽四馬路石路轉角處第六百六十號門牌某鐘表鋪不戒於火霎時烟燄飛騰救火會各西人聞警之餘急驅皮帶車赴救得卽火滅烟消左右各鄰雖未被延燒然已虚驚飽受矣 
[美界火警]  
　　前晚北四川路第九十三號門牌粤人吳鶴亭所開雜貨店烟囱内火勢上炎延及椽柱幸卽設法施救立時熄滅得免於災事後五百五十四號巡街捕投報捕房捕頭令查明實在情由如有縱火事情自當禀請讞員傳案訊罰 
[上海官塲紀事]  
　　前日欽差商約大臣吕鏡宇尙書因事赴道轅　會蘇松太兵備道袁海觀觀察繼至上海縣署投刺縣主汪瑶庭大令飭丁　駕○新任提標右營叅將周子安遊戎於本月二十一日接篆各寅僚均往行轅道賀昨日遊戎命駕赴各署謝步禮也○日前代理英美等國公共界公廨讞員何吉生明府與前讞員孫建臣直刺先後至上海縣署　會縣主汪大令茗談片刻而别○藩司委辦滬北綢捐局員汪心源叅軍於昨日命駕詣上海縣著拜謁縣主汪瑶庭大令商榷要公安徽候補府童米孫太守江蘇候補府諸紀常太守同於昨日到滬先後至道縣各署投刺拜會 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示革澆風　]  
　　沙市訪事人云此間五方雜處每有匪徒藉端滋事爲害閭閻日前江陵縣張雪生大令出示曉諭曰照得縣屬各鄉每遇豐年一交秋節四鄉各村無不以酬神爲名非歛錢演唱大戲卽唱花鼓皮影其實皆痞徒藉以聚賭抽頭輸極之後卽流爲盜賊姦拐之案亦因之而起甚至彼此爭競釀成命案種種惡習言之眞堪痛恨本縣去歲到任曾將花鼓賭博等事刊示嚴禁本年收成頗稱豐稔深恐仍蹈前轍亟應重申禁令以挽頽風除飭差嚴密查拿外合行出示嚴禁爲此仰各鄉軍民人等一體知悉嗣後不准以酬神爲名斂錢唱戲致匪徒藉此聚賭抽頭釀成鉅案仍責成團紳保甲族長户首隨時禁阻以免匪類聚集姦盜生事爲害地方自示之後倘再有前項情事團紳人等知情容留一經訪聞或被告發立卽拿案懲辦并將徇隐之團保人等傳案併究决不姑寛弗謂言之不早也其各凛遵毋違特示 
[殺姦自首]  
　　重慶訪事人云四川渝城内望龍門烟館工人藍海亭之妻某氏素與浪子顔抄手有染藍知之已久無如何也七月初四日忽生一計謂其妻曰今日卑人在某處宴客恐不及回卿無勞久待也其妻信之隨邀顔入室重拾墜歡一枕黑甜幾忘昏曉夜半藍突如其來將其妻與顔揮刃斷其首持詣巴縣署直陳其事次日縣主霍大令親臨相騐以鄰人證據鑿鑿將藍帶回判責四十板賞給錢一千文赦其罪而釋之 
[渝江秋水]  
　　重慶訪事人云七月初二三四日江北廳署斬决罪犯十餘人有五人一起者係搶劫某姓家之盜犯有二人一起者係前在水土沱拐姦婦女之匪人尙有一起係盜墓之犯○駐渝英領領事官晏君因病請假回國委司東君前來瓜代大約八月中旬當可抵渝治事矣○夾江縣巨匪潘大耶迭犯劫案經官懸賞購緝迄未成禽近以日久玩生竟於某日濳入省城赴學道街悦盛店購物適爲眼線所見立時拘獲送官不待刑求一鞫而服遂於七月十四日正法其子仍繫諸獄中俟訊明定讞○川省銀圓局開辦以來已歴年餘而市上尙未暢行川東道某觀察爰於日前邀集各巨商籌議維持之策擬准鋪户將此項銀圓持至局中兑銀以資周轉但不准故抑市價故意刁難旋又添鑄當十銅圓元與銀圓併行蓋皆整頓圜法之苦心也 
[甌海秋濤]  
　　温州訪事人云新任浙江永嘉縣知縣程子良大令雲驥由杭省禀辭至滬於八月十七日之晚附招商局普濟輪船來甌十八日清晨乘輿進城假陳姓花園暫駐隨示期接印任事○回任温州府通判吕筱良别駕耀弼於本月十七日由滬附普濟輪船來温以前署是缺之李古漁别駕尙住署中因假寓東陽春客邸隨擇吉十八日接篆視事○前署永嘉縣知縣秦鹿苹大令國均定於本月十八日交卸先於十七晚將經手未了之案逐一審結八月十三日之夜四更後大南門外南禪橋底某甲家忽然失火各水龍聞警畢集吸水狂澆僅焚燬小屋八家亦云幸矣 
[江漢濤聲]  
　　漢口訪事人云德國駐漢領事倫君前因天氣炎熱出游日本藉滌煩襟兹已航海來華照常視事○本月十七日辰刻有英國兵輪船一艘由上游鼓浪而來並未停輪卽順流下駛○漢口燈捐日漸短絀其故皆由不肖丁役營私舞弊所致現經姚參軍洞鑒其事將若辈一律斥退另易妥人以資整頓 
[茸城近事]  
　　松江訪事人云本届郡治南門外禾稼將次登塲田間忽起螟螣恐收成不免因之歉薄矣嗟彼氓庶其奈之何○邇來郡屬各處居民多患風痧而以東鄉一帶爲尤甚攝生者宜如何善自珍衞耶○近日賭風大盛無論城鄉各處幾如棋布星羅鄉人新榖方登一入彀中無不罄其所有往往有因此不能輸納租榖者彼有地方之責者可不及　禁之耶 
[令嚴清道]  
　　前日本邑城廂内外保甲總巡兼清道局員朱森庭府明周歴南市各街道稽查垃圾行至王家馬頭見恊和館門前泥污堆積如山因命提館主某甲至輿前訊究叱令掌頰一百下勒限挑除旋又在近處某湯團店前見有煤屑一堆飭提店夥某乙大加申斥令責一百下以儆 
[上海縣署瑣案]  
　　南市馬路工程局移送牧豕違章之肇隆猪行夥陸也福等人到縣前晚縣主汪瑶庭大令升堂訊究陸等同供小的等不知定章初次誤犯叩求恩宥大令飭均交人保出傳諭各行主具呈永遠不敢違章切結至案○日前蘇松太兵備道袁海觀觀察訪聞滬北錫金公所附近時有流氓詐擾行旅等情札飭上海縣及英美租界公廨認眞飭役查拿兹由廨差拘獲某新林一名解送至縣大令研訊之下葉供小的係甯波人在申自食其力安守本分從不與流氓爲伍安有詐擾行人之事大令喝責二百板收押自新所○前日宋開鰲　縣呼冤大令升堂訊究宋供小的係江北縣人以織草履爲業駕有一船寄泊新閘河内前日倩夥友楊阿三負草鞋求售行至日暉港被同業崔廣才將楊刼去至今未回楊妻某氏向小的索人不堪其擾爲特求恩飭役查提大令諭令退去聽候派差提崔究辦○前日蔡阿邦扭盛耀山到縣大令訊　之下蔡供小的在盛所開義全順槽坊爲夥閏五月二十五日盛約小的合買第一萬一千四百九十七號湖北簽捐票一條至二十九日喜電傳來知中二彩須俟對號單到滬方可收取洋銀至六月初二日盛忽稱此票被賊竊去小的心不甘服爲特扭請究追盛供小的亦在義全順槽坊爲夥所買彩票蔡祗出小洋銀一角五分如果得彩祗能分給七分之一况此票放在坊中已被賊竊去尙求鑒宥大令飭交人保出聽候飭差查明然後訊核 
[馬路工程局紀事]  
　　前日沈洪江施洪福二人在蕭家廠附近掘取浦灘淤泥被水巡捕拘入捕房轉解馬路工程局總辦翁子文太守倩襄讞委員黄衡堂二尹研訊沈施同供小的等不知章程求恩寛宥二尹命十二圖地保顧桂榮查明所掘之處是否逼近自來水公司然後訊核○戴九元扭控姚柏棠欠銀一百餘兩向索遷延等情黄二尹研訊之下姚供稱小的在某沙船爲夥此銀係船主吳邦華所有須由吳交出方可歸還二尹予限三日内交吳到案訊追 
[南市捕房紀事]  
　　前日張嘉珍至花衣街秦子連所開烟館内私取銅鍋一口被秦查悉將張扭入捕房捕頭令押候轉解馬路工程局禀請總辦翁子文太守訊究旣而張浼人調處始免解訊銅鍋給秦具領○昨日十六鋪美福里永盛號内失去洋銀七十餘元查無蹤迹疑係庖丁阿　及茶房某甲所竊扭送捕房捕頭令押候轉解工程局禀請翁太守訊究 
[英美租界公堂瑣案] 　　 
　　某米店主楊月修控木工陶慶法訛詐洋銀等情讞員鄧鳴謙司馬訊究之下陶供稱事因小的索付工銀觸楊之怒以致被誣恩鑒宥司馬商之美總領事署繙譯官白保羅君飭將兩造押候分别取具誣控安分各切結然後開釋○前日積竊濮阿中掩入翁益隆烟館竊取烟槍報由包探倪順泉拘獲解案司馬判發捕房禁押半年○過犯徐阿德掩入宋阿二家行竊衣服報由包探顧阿六拘獲 
 
 

Page 10

 
 
解案司馬判發押捕房半年○小竊顧福寳掩入吳阿三船中竊以棉被一條報由包探邊槐洲拘獲解案司馬判責一百板枷示一禮拜贜給吳具領○偷兒陳阿林混入某洋人宅内行竊綢洋傘一頂嗣又至某姓家竊取衣物報由包探倪順泉解案請懲司馬判責三百板發押捕房兩月○馬夫陳阿福向顧王氏調戯經氏報由包探錢盈堂拘獲解案司馬判責二百板○包探李星福禀稱前者迎春坊妓女袁雲仙報失金荳䓻盒銀水烟袋等物由小的查悉龜奴俞茂生所竊得贜後逃匿蘇州曾禀請前任讞員孫大老爺派差持文協同至蘇州北路警察局投遞警察局差周巧生索洋銀四十元不遂所欲稱贜已變賣禀由局員老爺　請臬憲大人撥充賞號俞則笞責枷號未便交小的帶回爲特禀請核示司馬諭候文警察局核辦偷兒鄔奇行竊王永生等四家衣服水烟袋之類報由包探沈阿岳拘解請懲司馬判責在百板枷示一禮拜○某輪船水手王金寶行竊布篷經船上洋人報諸捕房捕頭令包探徐榮珊拘案請懲司馬判責三百板發押捕房半年○積賊王金裕前已四次遞解回籍今又濳來租界中被包探徐可華拘案司馬判責　百板收禁西獄一年 
[法租界捕房紀事]  
　　甲乙二積竊迭次犯案怙惡不悛前日混入某輪船行竊被包探拘入捕房捕頭令押候轉解公堂禀請讞員魏蒓塢大令訊辦○流氓某丙藉端向某丁索詐被包探偵知拘入捕房捕頭令械其兩足閲片時卽從寛開釋 
[美租界捕房紀事]  
　　前晚有一某國捕船水手乘醉至斐倫路不　如何怒東洋車夫王月亭肆行毆擊傷厥頭顱王冤無可伸奔赴捕房聲訴捕頭見王受傷屬實令送同仁醫院求治愈後自投該管領事署禀請究辦○陳茂祥携妻李氏僑居吳淞路第一千一百四十二號門牌屋　昨日李氏忽起不良之心將衣服數十件紋銀數十兩席捲而逃因卽投報捕房請爲查緝　頭允之○昨日東洋車夫應順芝曳車至百老匯路撞　某甲所乘馬車窗上玻璃二百二十八號印捕見之將應拘入捕房應願償洋銀三元捕頭遂從寛釋出○前日船户周阿五爲自來火行裝載火磚若干方中途竊取九十方事爲包探劉阿炳查知拘入捕房捕頭令押候解送公堂禀請懲辦 
 
 
 

Page 11

 
 
   
 
 

Page 12

 
 
   
 
 

Page 13

 
 
係留補二次咨送銓選一次計自上次遼州直隷州知州高維嶽修墓遺缺由外留補一次後今沁州直隷州知州係第二留補之缺輪應候補正班惟查光緒十六年奉准吏部通行内開直隷州留補選缺升調遺病故休五項缺出仍照例各缺各班俟輪應候補正班到班時先插補正途出身記名截取一人不得聲叙人地未宜亦不積　補正班之缺等語臣督同藩臬兩司逐加　選除名次在前之記名截取直隷州知州卜燕賓於光緒二十六年藉差出省查無下落已聲明扣補外查有正途廕生出身記名截取直隷州知州冷玉　現年四十二歲係直隷易州人因伊父冷慶前在直隷督標副將任内恭逢光緒元年恩詔承廕從二品廕生八年恭應朝考吏部帶領引見奉旨内用光祿寺署正是年九月二十五日到寺十五年因恭辦大婚典禮出力奏保以主事遇缺卽補並加四品銜簽分刑部十七年三月初四日丁父憂回籍守制服闋起復十九年六月到部二十四年三月刑部帶領引見奉旨補授浙江清吏司主事二十六年俸滿保送截取直隷州知州是年三月十九日吏部帶領引見奉旨記名二十七年遵例報捐指分山西候補呈請離部是年九月二十八日蒙欽派王大臣騐看十月初五日驗放初六日覆奏十一日奉旨照例發往欽此領照起程二十八年三月初六日到省臣到任未及三月例不出考據布政使吳廷斌按察使豐伸泰會查得該員才具穏練從公勤愼以之請補沁州直隷州知州堪以勝任與例相符詳請具奏前來合無仰懇天恩俯准以正途廕生出身記名截取直隷州知州冷玉　補授沁州直隷州知州以專責成仍不積候補正班之缺如蒙俞允該員銜缺相當無庸送部引亦無叅罰案件所有按班請補選缺直隷州知州緣由理合恭摺具陳伏乞皇太后皇上聖鑒訓示謹奏奉硃批吏部議奏欽此 
[山西巡撫張奏爲懇恩攺奬片初六日]  
　　張曾敭片再永寗州學正郝光第勸辦善後捐輸出力經前護撫臣吳廷斌彚案開單奏保以知縣不論雙單月選用欽奉硃批該部議奏單併發欽此兹據該員郝光第稱先已於光緒二十七年七月在助餉捐輸案内由現任學正報捐知縣在任候選復於善後捐輸案内加捐分缺間花樣今仍保以知縣不論雙單月選用核與底銜不符懇請更正另奬等情　善後捐輸局司道查明詳請具奏前來臣覆查無異合無仰懇天恩俯准飭部將在任分缺間選用知縣永寗州學正郝光第底銜更正攺奬俟選知縣後以直隷州知州在任候補以昭核實而免向隅出自鴻施謹附片陳請伏乞聖鑒謹奏奉硃批著照所請該部知道欽此 
[山西巡撫張奏知縣歴任交代均能依限完交懇恩照例給奬片初六日]  
　　張曾敭片再定例官員歴任交代無虧缺遲延者准該督撫保奏試用候補人員准其請至遇缺儘先補用等因兹查山西試用知州錫元自光緒二十七年四月起至二十九年三月止歴署和順縣知縣遼州直隷州知州及代理長治縣知縣於各任内倉庫錢糧均經依限交代并無虧短遲延核與請奬定例相符由布政使吳廷斌詳請核奬前來臣查州縣交代有關國帑例章所定懲勸兼施該員錫元歴任交代均能依限完交尙知愼重公項自應照例給奬以勸其餘合無仰懇天恩俯准將山　試用知州錫元照例給予遇缺儘先補用出自逾格鴻施除咨部查核外理合恭摺陳明伏乞聖鑒敕部核護施行謹奏奉硃批著照所請該部知道欽此 
[山西巡撫張奏報知州因病出缺片初六日]  
　　張曾敭片　沁州直隷州知州王旭東河南附監生由户部四川司主事在任候選直隷州知州於光緒二十七年六月分選授是缺二十八年四月十九日到任兹於二十九年六月十一日因病出缺山該州吏目報經藩司吳廷斌查明詳請具奏開缺並聲明所遺沁州直隷州知州員缺按照新係第二留之缺晉省現有應補人員請扣留外補等情前來臣覆查無異除咨部查照外理合附片具陳伏乞聖鑒謹奏奉硃批吏部知道欽此 
[山西巡撫張奏報知縣丁憂片初六日]  
　　張曾敭片再新選趙城縣知縣劉希曾江西萍鄉縣監生田新海防遇缺先選用知縣於光緒二十七年九月補議八月分選授是缺領憑後請假回籍修墓事竣起程光緒二十九年二月初二日到省考試後正飭赴任兹據報該員生母孫氏於六月十一日在省寓病故該員係屬親子例應丁憂田布政使吳廷斌查明詳請奏報開缺前來臣覆查無異除飭取該員親供至日給咨回籍守制外理合附片具陳伏乞聖鑒敕部查照開缺所遺趙城縣知縣員缺例應歸部銓選合併聲明謹奏奉硃批吏部知道欽此 
[山西巡撫張奏知縣因病呈請開缺調理片初六日]  
　　張曾敭片再據布政使吳廷斌會同按察使豐伸泰詳轉據鄉甯縣知縣雷光第禀稱該員現年四十八歲陜西咸甯縣進士由刑部主事攺歸知縣仍以本班銓選遵新海防例報捐遇缺先選用光緒二十一年選授山西鄉甯縣知縣是年七月初二日到任二十六年十月在調署繁峙縣知縣任内因病禀請給假回省就　時愈時發現在兩骽麻木步履維艱不敢以病驅致令員缺久懸懇請開缺　籍調理等　除　司飭委不回城鄉之員前往騐看取結核辦外理合呈請具奏開缺並聲　所遺鄉甯縣知縣員缺晉省現有應補人員請扣留外補　情前來臣覆查無異除俟取具騐病委結至日查看該員是否　痊尚堪起用另文咨部核辦外謹附片具陳伏乞聖鑒敕部查照開缺並將所遺　缺照例留外請補施行謹奏奉硃批吏部知道欽此 
[山西巡撫張奏員到省飭赴新任片初六日]  
　　張曾敭片再新授冀寗道連甲現已到省應卽飭赴新任以重職守除檄飭遵照外理合附片陳明伏乞聖鑒謹奏奉硃批知道了欽此 
 
 

Page 14

 
 
[山西巡撫張奏請留餉項添募新軍摺初六日]  
　　山西巡撫臣張曾敭跪奏爲晉北客軍　减地方空虚請暫截留晉餉添募防軍以重邊疆而紓餉力恭摺奏陳仰祈聖鑒事竊臣於光緒二十九年七月初二日奏請暫留忠毅軍兩營聲明晉北邊境遼闊防務吃重擬再添練　旗以固邊圉業經奏邀聖鑒在案伏查晉省北路　方廣遠舊設制兵一萬數千人至咸豐同治以來猶須添駐客兵以資防緝前升任撫臣張之洞曾議添練大同歸化兩軍八千人誠見漠南關北外接烏科各城内連直陜各省非有大枝勁旅無以資控制而嚴拱衞　近歲制兵全撤續備募練未齊而北邊口外散勇馬賊出没無常其間教堂林立設有疏虞所關尤鉅加以邊廳初設墾務大興彈壓巡防均資兵力比年以來全恃大同鎭劉光才所部忠毅五營今劉光才已簡任廣西提督所部五營前蒙恩准以兩營留晉此外大同鎭惟有續備軍馬步七旗主客合計不過二千二百餘名而駐防地方自省北至口外十一廳寛廣數千里零星撥劄顧此失彼於是南路之續備太原之常備不能不移緩就急紛紛抽調匪特軍疲道路訓練日疎抑且腹地空虚盜賊滋熾臣自受事以來深維晉省近接畿疆在今日尤爲重鎭亟思恭練勁兵爲未雨綢繆之計無如晉省司庫久已入不敷出而大案償欵本省賠欵及一切創行新政皆需費甚鉅而無一可爲緩圖旣不能移應用之欵以練新兵又不敢以籌欵之難而緩募練臣與司道等再四籌商殊無良策惟查忠毅軍五營歲需餉項係指撥山西應解内府封儲銀十萬兩鐵路經費銀五萬兩鄂省恊撥銀二萬四千兩舊欠光緒二十七年東北邊防經費劃撥銀一萬七千七百兩現在該軍祗留兩營在晉勢須赶緊添兵而餉項實無從籌措惟有仰懇天恩俯念晉邊之重司庫之艱准將内府封儲鐵路經費兩項共銀十五萬兩暫留晉省除原撥忠毅兩營餉項之外卽就此欵先募足大同續備軍步隊旗以符奏案再添練馬隊四旗以資塡劄其不敷之欵及軍火操衣節賞等項仍照案由舊欠東北邊防經費内劃撥如此轉移於山西近歲解部之欵仍無出入而本省得藉以稍增兵力而固邊圉上拱京畿裨益大局實非淺鮮俟一二年後本省賠欵付清仍卽　年籌解以期於部欵無悮至劉光才所部忠毅三營餉項鄂省千兩自應照撥此外不敷之欵查湖北湖南廣東每年應恊廣　邊餉共三十六萬兩歴年欠解甚多以廣西應受之餉養廣西防勦之兵尙非無著之欵可否請飭部催解抑或動撥之處伏乞聖裁所有請留餉項添募新軍各緣由理合恭摺具奏伏乞皇太后皇上聖鑒謹奏奉硃批户部議奏欽此 
[山西巡撫張奏匯解俄法洋欵片初六日]  
　　張曾敭片再前准部咨每年應還俄法洋欵在河東鹽斤加價項下指撥銀三萬兩分作兩次於三月解交六成九月解交四成前赴江海　道衙門交納等因歴經分期依限匯解在案兹據河東道吳匡詳稱河東去滬較遠每届皆先期預籌兹查癸卯年九月分解欵將次届限遵於鹽斤加價欵内提動銀一萬二千兩作爲光緒二十九年九月分解還俄法洋欵援案交由蔚泰厚商號匯解定於九月初十日赴江海關道衙門交納等情詳請奏咨前來除分咨外謹附片具陳伏乞聖鑒謹奏奉硃批該部知道欽此 
[山西巡撫張奏委員管解京餉片初六日]  
　　張曾敭片再前准户部咨光緒二十九年分京餉先後奉撥山西省地丁銀五十萬兩行令委解等因業經行司遵照兩次委解過銀二十萬兩在案兹據布政使吳廷斌詳稱遵在庫儲地丁項内籌動銀十萬兩作爲本年京餉差委候補知縣孔繁昌管解於七月初六日起程前赴户部交納等情詳請奏咨前來臣覆查無異除咨户部查照外理合附片具陳伏乞聖鑒謹奏奉硃批户部知道欽此 
[山東巡撫周奏報銷光緒二十八年黄河防汛修費銀兩摺初六日]  
　　頭品頂戴兵部尙書銜山東巡撫臣周馥跪奏爲報銷光緒二十八年黄河防汛修費銀兩數目恭摺仰祈聖鑒事竊查山東黄河上中下三游上自曹州府菏澤縣入境起下至利津縣海口止兩岸隄埝險工林立汛漲修防極關緊要所有歴届撥用經費銀兩截至光緒二十七年止業已　年造册奏銷在案兹據河防局司道詳稱二十八年防汛經費額撥司道各庫並臨清關庫共銀六十萬兩又先後續撥藩運兩庫十萬兩均經奏准如數撥解到局轉發工員承領核實動用該司道等督同承辦各員詳細勾稽計二十八年分上中下三游南北兩岸搶廂埽叚抛護碎石修蓋堡房需用一切工料並雇用民夫津貼曁各防營弁勇口分三游砲船管帶官薪水以及總分各局委員鹽糧等項扣除减平湘平平餘應歸户部核銷銀一十八萬四百四十四兩零工部核銷銀五十一萬一千七百七十二兩零　共請銷銀六十九萬二千二百一十七兩零查收欵項下是年共收到原續撥經費銀七十萬兩連同二十八年支發河防各營弁勇口糧銀兩内扣出平餘銀一千六百九十八兩零共收銀七十萬一千六百九十八兩零内除撥還二十七年防汛案内不敷銀五萬三千二百七兩零實收銀六十四萬八千四百九十一兩零儘數動支尙不敷銀四萬三千七百二十五兩零業已由局設法挪墊支撥清楚應俟　覆核准再歸下届防汛案内造報所用銀數俱係實用實銷並無浮冒等情造具細數清册加具印結呈請　奏咨前來臣覆核無異除册結分咨户工二部查照外謹恭摺具陳伏乞皇太后皇上聖鑒勅　核銷施行謹奏奉硃批該部知道欽此 
[兼閩浙總督崇奏閩海關籌解英德洋款摺初七日]  
　　福州將軍兼管閩海關税務兼署閩浙總督奴才宗室崇善跪奏爲閩海關籌解奉撥彚還英德借欵銀兩解赴江海關道庫交納恭摺仰祈聖鑒事竊奴才案　閩海　應還　欵欽奉諭旨著仍照案按期解還歸欵等因欽此謹卽欽遵辦理伏查前　户部咨行原奏清單内開俄法一欵閩海關洋税洋藥税釐項下攤派銀十六萬兩每年匀分兩次於三月解交六成九月解交四成 
 
