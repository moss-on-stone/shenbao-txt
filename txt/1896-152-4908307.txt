# 1896 - 152 - 4908307

 

Page 1

 
 
[重印明季裨史] [  圖書集成局啓]  
　　明季禆史一書合野史十餘種彚輯成編類皆信而有徴足補勝朝史籍前者本局曾印以行世兹已出售一空爰重付手民以供衆覽他日裝釘告蕆當再布告士林也此啓 
[新印傳家寶全集] [  圖書集成局代啓]  
　　是書楊州石天堅先生所著分初二三四集初言治家立身處世之道繼言保産種子讀書之方終則文字禪宗怡情悅性諸法誠驚世之木鐸傳家之寶筏也本局大號鉛字排印毎部價洋一元六角在上洋三洋涇橋河浜煥文書局千頃堂外埠漢口新街鴻文順記書局烟台成文堂書坊發售 
[論本報巧思破案事]  
管子曰倉廪實而知禮義衣食足而知榮辱時至今日風俗日衰人心日薄倉廪雖實未必皆知禮義衣食雖足未必皆知榮辱大抵背禮蔑義之事求榮反辱之端類出於富厚之家紈袴之子下此雖未必倉廪實衣食足而冬棉夏葛足以蔽體白粲黄粱足以果腹似亦可以守禮義知榮辱矣而乃艷富貴恥貧賤以蔬食之不足適口布帛之不足適體必欲得膏粱酬飽也必欲得錦繡章身也苟一旦得之亦可以己矣而乃聲色貨利之心愈貪而愈不能己苟其不得則不能無非分之念旣有非分之念卽不能無非分之求旣有非分之求卽不能無非分之事上自士大夫以迄草野編民一縱其心大則夤緣奔競賄賂傾軋小則鼠竊狗偷招摇撞騙幸而多方掩飾尚清議之難逃不幸而漏洩事機致立身之無地縱一刻之貪爲終身之玷不自愛者比比皆是試問此等人豈皆倉廪之不實衣食之不足乎余故爲易之曰人心正而知禮義人心足而知榮辱古今人之旣不相及故古今人論之亦不相同也閲昨報紀巧思破案一則雖事屬細微而近世人心之不正人心之不足背禮蔑義求榮反辱可以概見不禁感慨系之矣據沙市訪事友人來函云自各路錢荒皆恃錢帖爲周轉沙市向推戴長泰爲巨擘每日出入錢帖多至數百千每帖計一千每百票爲一束日旣昳事執事者清釐焉某日上燈時櫃夥照章繳數忽失去四束甲乙丙丁四夥皆張皇失措遍搜迄無影響卽聞於東主東主從容出謂四夥曰諸公皆君子也平居清介余夙欽遲此中自有人在明晨當爲言之諸公靜候一宵可也翌日皆起以待命日旣午東主始出出卽具筵爲四夥壓驚四夥昨旣寢不安席至此更食難下箸席旣撤復向東主請命東主曰諸公皆君子余何所疑且四百竿能值幾何但事已暴露余卽能諒諸公難保外人之不捕風捉影諸公能各一盟心爲各自聲名地乎皆對曰立誓惟命到官亦惟命東主微笑曰何至於此無已有一法焉試爲諸公言之今與諸公約諸公須同伴不離先至甲家惟甲不准入室但於房外呼家人而謂之曰昨日携歸之物已爲衆夥偵知今宜取出分潤免致出首如家人不知卽告辭出至乙丙丁家亦如之諸公願之乎皆曰願並邀東主同行初不許固請而後行歴至甲乙家皆以略無影響而退至丙家丙如教呼之丙母卽將二束出三夥又令呼其妻其妻亦將二束出三夥喜甚延東主騐贓東主曰此固余昨日親手授之丙而令其携歸者也隨邀四夥同歸出晨間原席同飲内夥食之不可拒之不能燭旣現跋同人皆有酒意東主猶顧四夥曰諸公辦事如初毋介介也迨東主歸而丙夥遂竄去說者謂此事幸丙之妻母不狡中主人之計事得以白否則暗昧之事丙當歸而熟商門外高呼已爲詫異而况與夥同來更顯而易見妻母若亦以無有對丙不亦置身事外耶主人之計雖工恐終不能水落石出也然攻其無備出其不意如迅雷之不及掩耳不可謂非主人之能當遺失之時該主人已有成見明知竊者終在四夥之内惟不知爲丙耳使得信之後卽慌張盤問東揣西度延遲一二日丙家中得有信悉此案必不能破琽三夥皆在主人猜疑之内主人旣不能信三夥亦無以自明鋪中大局已有關礙可見該主人平時有用人之度不存苛刻有知人之明不存偏袒故臨時應變自如不動聲色卽貪心若丙亦不能出其掌握之中以該主人而經商無怪其鋪爲沙市之巨擘卽使南面當爲能吏統兵當爲良將焉世之用人者其如該主人而後可世之爲人用者其毋爲丙也可 
[德弁遇害]  
　　前晚金陵來電云南洋所延德國兵弁中有一員被人刃斃事聞於德國水師提督急調百令司威烈亨及意而帝司二兵船前往防護 
[准設電燈]  
　　姑蘇采訪友人云此間開埠通商後諸大員先就盤門外起造廣厦開設商務局及繅絲紡紗等廠以免利源外溢此外凡有便商利民之事莫不次第舉行近經聽鼓諸君創議在省垣創興電氣燈禀由商務總局陸春江朱竹石二觀察轉詳南洋大臣劉峴帥江蘇巡撫趙中丞核示旋由中丞批准按創辦是舉者爲黄怡安軍門有貴軍門向在金陵襄辦洋務本月十四日頒到峴帥批示著卽准辦軍門爰卽繕就詳細章程付手民刊印大旨謂無論大街小巷所設電燈總以不斷亮光爲度每夜每户捐錢一文至鋪户居家所用之小燈每一盞每夜取錢二十文其公司設在富郎中巷軍門公館内總局則租葑門外相王墳左側官地布置一切需銀六十萬兩現已湊集十萬餘兩餘銀尚須招股云 
[官事士志]  
　　金陵訪事友函云寗省吏治近來由藩憲糧道巡道江寍輪考周而復始本月十二日輪應巡憲課期胡芸臺觀察預赴督轅禀知在本署扃試届時觀察公服升座各員亦翎頂輝煌惟貧員太多往往有帽無邊有靴無底者因此祗得微服接卷計州縣班僅三十餘員佐雜班有三百五六十員題係江寍府屬礦務應卽何妥籌辦法廣興地利論 
[杭試先聲]  
　　杭州采訪友人云徐大宗師於本月十四日辰刻由嘉興起馬用小輪船拖帶憲舟十五日清晨行抵杭垣當卽排導入署府縣學各教官咸在碼頭迎迓宗師命家丁擋駕各官隨至署中禀見宗師面諭各教官云訪聞杭州童試弊竇甚多須嚴飭廪保認眞查察如有違碍情事定當照例懲辦下午牌示轅門定於十六日行　十學放告閲視圍墻十八日考生童經古兼補歲考十九日考闔屬生正塲二十日考優生貢監二十一日考旗商及富餘臨新於昌六縣文童二十二日覆試經古二十三日考仁錢海三州縣文童二十四日覆試生員二十五日考選拔頭塲二十六日提覆第一塲文童二十七日考選拔二塲二十八日提覆第二塲文童二十九日總覆文童兼大覆恭默聖諭五月初一日參謁發落 
[松江府試八志]  
　　茸城采訪友人云本月二十一日陳太守二覆闔屬文童並遲到之文童補考至傍晚六下 
 
 

Page 2

 
 
鐘時卽放此牌是日調至内堂者首題今亡矣夫次題夫明堂者列坐外堂者文題蓋闕如也詩題賦得浦南橋北對漁家得亭字五言八韵分坐散號者文題而作之者詩題賦得午飯腥鹹半鮭菜得湖字五言八韵補考首題策其馬曰非敢後也馬次題然後察之見賢焉然後用之詩題賦得士先器識得文字五言六韵至經古雜學人各一題其題紙於點名給卷時夾在卷中不及備錄 
[沙溪火警]  
　　沙市采訪友人云便河口財神殿爲錢業舊分公所正殿曠廢已久邇者置棺甚多皆錢業中人擇美木爲之者本月初四夜丑正三刻悉付楚人一炬究不知火之何自來也幸舁水龍馳救者踴躍異常尚未蔓延他處事後業董以看守此殿之馮姓咎不得辭卽於次日斥退 
[渣滓盡去]  
　　鎭江采訪友人云某日常鎭通海道吕觀察因公出署行經城廂内外見各處街巷污穢之物堆積如山深恐轉瞬炎夏光隂穢氣薰蒸必致釀成疫癘亟思設法整頓以清道路而便行人特札飭鎭江府移行保甲局及丹徒縣速將郡城内外清道事宜循照舊章提前舉辦一面由府傳諭鎭江五業商董勸令居民鋪户各自捐資雇夫逐日打掃並將溝渠隨時修挖深通以資宣洩而免積汚並於日前出示曉諭大旨謂示仰郡城内外商民人等知悉爾等須知平治道塗亦王政之一端無論官民皆當通力合作現值夏令清理街道專爲除穢辟疫利已利人之舉尤宜實力奉行不可稍分畛域自示之後爾等務須公議分叚集資雇夫各將灰糞垃圾挑棄曠僻處所切勿沿街傾倒如見街頭巷口積有穢物亦卽掃除盡凈並將各處隂溝一律修挖通暢洩濁水庶街巷永無穢惡之氣商民可免疾病之虞利益均沾本道有厚望焉其各凛遵毋違 
[營口瑣聞]  
　　牛莊訪事友人來函云自厘局追收上年南貨七厘捐及茶糖八四厘捐一案各鋪先奉福太守催交卽呈繳銀一萬三千餘兩嗣奉軍帥札委厘局總辦等員覆查各鋪陸續呈交一萬數千兩前後兩共有三萬金之譜禀解軍帥未識能就完案否近日厘局並無舉動市面人心安堵惟上河水淺小船到者寥寥河黄豆提升至四兩二錢八吉豆六兩一錢青豆四兩四錢豆餅五兩八錢豆油四兩八錢銀市八千三百七十各店三十六家遵廳憲諭四月十八日本票自一千至五吊每家各出一千張六吊至十吊各五百張二三十吊各一百張是以銀價可以稍漲也○道憲諭大會各帮創辦商務公所會議妥善章程禀明立案四月十六日南北各商會商以初創之事無可援仿公禀道臺請咨取天津烟臺兩口新章叅酌辦理以期妥善○前報錄各商禀請禁止水濕豆奉道憲告示限四月初十日爲止限外再有水濕卽行拘懲後經衆船坊向大會懇請展十日派人嚴查故自二十一日起各帮已各派人往查也 
[京師零拾]  
　　京師訪事友人來函云京師外城溝渠向例按年疏濬今奉街道察院示諭亟爲淘挖恐穢氣薰蒸民間染受時疫各街巷刻已分頭開淘一律舉辦兹有同仁堂藥鋪柬樂姓恐行人夜間失足每溝渠前安設紙燈一盞令更夫分叚照看以十二點鐘糲止　　行旅可稱功德無量矣○東四牌樓山左人猪市同行演劇酬神名曰慶司會始自光緒十三年倡舉今於四月二十五日在前門外打磨廠福壽堂飯莊聚集同行雇義順和菊部演劇笙歌盈耳設席肄筵直至金烏西墜始紛紛各散○興隆街大椿堂藥鋪虧累閉歇後爲某甲重開改換字號曰大春招木廠商人某乙包修門面嗣經某乙代報街道衙門奉諭准其修理擇日開工不意於四月二十三日街道察院從興隆街經過見其通天招牌之夾杆石更換加大與原報不符當傳木廠商人某乙至車前回話侍御以夾杆石不但比前寛大而且往西挪移有碍官街某乙無詞以對侍御著杖臀四十板並以某甲串同徇隱不報之罪亦令責臀二十均交坊看押候辦○草廠十條胡同長沙會舘某侍衞於四月十九日黄昏時至北橋灣澡堂洗浴有某甲者與該堂夥某乙學湖南鄉談戱謔某侍衛以爲侮已遂大怒毁物并欲將該夥片送衙門究辦適該館長班陳某找至妥爲排解令該夥負荆請罪其事乃寢 
[津橋望月]  
　　天津采訪友人云本月十四日卽西歴一千八百九十六年五月二十六號爲俄皇加冕吉期駐津各國領事署中均高揭國徽以申慶賀米利堅及日本兵船各一號亦　懸旗幟五色相宣俄國官商更各就大疲外及聽事前滿綴明燈光明照耀王虁帥曁所屬司道次第赴俄領事署道逹賀忱領事設席娛賓酒泛葡萄樽開琥珀明間席散更燃放烟火雜以西樂悠揚直至賓主盡歡始興辭而散蓋時已十點鐘後矣○由天津以逹蘆溝准興鐵路現已度地陳家溝建造橋梁陳家溝地處河東卽鐵路發軔之處也本月十五日正當工作之時有一小工猝不及防遽被橋上千觔石從高壓下以致一掌化爲虀粉指頭之骨掌心之肉悉飛濺無餘所存者惟手内薄皮一片而已當卽飭人舁往北洋醫院調治有見者謂其人腕骨支拄嫩曰如薑　下注血水一泓紅豓作胭脂色面黄如蠟凄楚可憐卽使醫痊亦成殘廢矣○前者三公司輪船改泊白塘口駁船不敷起落貨物之用司事者擬用民船以補其缺兹者白塘口以下如掛甲寺小劉莊等處水勢更淺於前輪船萬難進退自如說者謂須俟秋來沙盡潭清始得仍照舊章直逹紫竹林一椗云 
[萬松夏翠]  
　　杭州訪事人魚素云本月初十日錢塘門外有一孤客手套金戒指經過其地突來一人年約三十餘狀貎凶惡身穿紅裏黑短襖上前拉取戒指行者急呼救命該匪手出利刃將其砍倒適有朝山僧三人見之代爲喊呌居民咸集將該匪獲住捆綁入城送至臬署把門者拒之令其送縣被砍之人用門板擡赴縣署三僧亦同往作見證聞被砍者受傷甚得不知能保全性命否○衙署中承發房書吏專司承接公牘及發遞文件藩憲龍方伯蒞任後凡有控告呈詞亦命該房經管以專責成本月初八日方伯出轅有一抱呈攔輿者差役不令上前方伯命停轎將呈接閲卽令收下晚間查點各件並無此呈知爲差役索費所阻蓋方伯到任後早經懸牌禁止需索每呈袛准收紙筆錢二百文因將值日差役發縣重辦并承發書吏毛某一併飭查邑尊承審知該書尚無通同作弊情事禀請免究方伯又命發審委員復訊據稱呈詞收受後由門房轉發該房掌管外面之事並不與聞方伯准釋放其差役等已由縣中枷號示衆并革役也○杭府理事同知溥曉泉司馬前奉藩憲委解茶課銀兩入都交納而委鍾司馬匯署理斯缺嗣因鍾司馬政躬不豫請假調養本月初十日銷假十一日午時卽在四條巷公舘接篆省中僚屬及旗營恊領各官均往賀喜溥司馬一面交缷卽於是日起程北上蓋早將一切預備停妥也 
[禾郡餘談]  
　　嘉興訪事友人來函云各鄉蠶汛當到山之時桑葉卽無市面乃不意連日倐漲至一元七八角至兩元并聞硤石王店兩處竟售至三元有奇神仙難判葉價信哉○天寗寺街傾脂河橋圍牆内樹上有自縊男屍一名當日傍晚卽由屍親認明備棺收殮並悉其人係平湖人業鞋底作年約四十餘歲○嘉善城中舉迎純陽神勝會據云一切儀仗概極新艷在會諸公興高采烈往觀男女亦甚衆去 
[漢皋解佩]  
　　據訪事人遞到消息云湖北官錢局新製臺票竟有匪徒膽敢造僞票在市面混用並公然到官錢局兌錢嗣由官局察出僞票已有數十張之多不得不據實回明大憲以局員失於覺察概行撤委另委候補縣王明府奎照爲專辦候補縣丞方二尹濬渙爲帮辦云○本月十二日爲俄皇加冕之期旅漢俄人先期就本租界高搭綵棚届期各衣服朝賀一時英法德美諸商亦各鋪張電燈水燈各色花鳥燈藉申賀忱俄人業由本國運到烟花一百八十架其中所紥亭臺樓榭以及動物植物靡不爭奇鬭巧光怪陸離訂於十二夜起次第燃放云○漢陽鐵政廠五寳爐内所用焦炭惟江西之萍鄉所產頗合煆煉現聞該廠因造鐵軌工作大興需炭孔亟鄂督張香帥連派幹員先後赴該處運炭已 
 
 

Page 3

 
 
縣有志興復業諭漢陽漢口紳耆等設法勸捐想一經集腋成裘便可不日成之云○刻下湘省米禁仍然未開陳佑民中丞前許暫貸平糶米若干擔頭批業已收清聞大憲委馬明府如鑑往催二批務於青黄不接之時藉此稍甦民困 
[申明定例]  
　　上海縣黄抄奉署理松江府正堂陳爲申明定例出示嚴禁事照得青年孀守志節可嘉凡屬族親鄰里皆當矜憫保護本署府訪聞松郡惡俗訟棍地痞視婺婦若魚肉搶孀逼醮得價朋分母族父母夫族翁姑或以計誘或以威脅本族得少痞棍得多甚有母夫兩族全未知覺該痞棍恃强婪賣者亦有悍姑本夫過勒成姦者怯弱者忍辱終身義烈者忿激自盡含寃釀命作惡多端言之痛心聞者髮指愚頑生長鄉僻國法容未周知合亟申明定例開列於後一聚衆夥謀搶奪路行婦女及入室搶奪婦女一經搶獲出門卽屬已成爲首者斬立决爲從者絞監候知情故買者减正犯罪一等如未搶獲者首犯絞監候爲從者發極邊烟瘴充軍一孀婦自願守志母家夫家强奪搶孀以致孀婦不甘失節因而自盡者不論已未被汚祖父母父母杖一百徒三年期親尊長杖一百流二千里功服杖一百流二千五百里緦麻杖一百流三千里緦麻卑幼發邊遠充軍功服發極邊充軍期親絞監候娶主知情同搶以首從論各减親族罪一等一謀占資財貪圖聘禮期功卑幼用强搶　伯叔母姑等尊屬者斬監候期功卑幼搶賣兄妻胞姊及緦麻卑幼搶賣尊屬尊長者絞監候各尊長圖財强賣卑幼期功杖一百流三千里緦麻發近邊充軍未成婚者各减已成婚一等一婦女令媳賣姦不從折磨毆逼致媳情急自盡者絞監候若抑媳同陷邪淫致媳情急自盡者改發各省駐訪爲奴一尊長故殺卑幼案内如有與人通姦因媳碍眼抑令同陷邪淫不從商謀致死滅口者俱照平人謀殺之律分别首從擬以斬絞監候除通飭各屬隨時訪拿照例懲辦外爲此示仰府屬軍民人等一體知悉自示之後爾等各宜觸目警心痛除惡習倘敢明知故犯一經訪實或被告發定照例治以應得之罪本署府整頓風化惟有擇尤從嚴懲辦其各凛遵毋違特示 
[大令赴省]  
　　本縣黄愛棠大令前晚雇官舫赴吳門謁見各大憲面禀公事並詣藩轅叩祝鄧方伯本月廿四日壽誕然後到松江禀見府憲陳太守面陳一切事宜 
[不忘大德]  
　　前晚太古公司盛京輪船由烟臺至滬據船上人云前者由烟臺至天津時中有一客墜入海中船主急命停輪放小艇施救客遂得攀援而上諸客感其情意登告白於西字報以表謝忱另用綢縫製爲旗以贈 
[疉受虚驚]  
　　昨日清晨寳昌繅絲局新廠諸女工正在工作忽屋上添花板墜下一片諸女工意是房屋倒下相率奔逃及至梯邊樓門已閉乃繞至後樓由小梯而下其時女工多至千人之譜前推後擁梯忽中斷諸人皆從空跌下有身受微傷者旋見屋仍完好爰復登樓工作而門以外已人言藉藉事爲怡和洋行繅絲廠出店人所聞遂回至廠中口講指畫司機人傾耳以聽以致漫不經心忽機器向側畔傾欹房屋因之震動諸女工心驚膽戰奔避出門羣聚大天井中相顧失色所携碗箸慌亂中抛棄庭前致有劃傷手指者有戳入面頰者西人未悉緣由急將總門扃閉旁人聞譁噪聲一唱百和少焉大門復啓有入内尋覔妻女者有出外訴述情形者擾擾紛紛無從抑遏流氓遂乘此機緣見物便攫諸女工耳環首飾臂釧之類遺失多多喊哭之聲不絶於耳西人恐釀成巨禍亟招諸女工重復入廠流氓亦如鳥獸散旋復招得印度巡捕二名爲之彈壓諸女工始工作如初 
[幸未成災]  
　　本城縣西街徐順興帳簿店前晚九點餘鐘樓上房間不知因何遺火燃著牀帳霎時火光熊熊濃烟四塞爲對隣所見集而灌救幸時尚早立卽救熄 
[貪財受罰]  
　　北車夫某甲居裏虹口文昌閣附近清晨啓户見屋旁隙地上棄有皮箱一口按之甚重其時天甫明未遇行人經過甲疑偷兒抛棄乃掮至屋内置之臥榻之下不敢輕露閲一禮拜始啓視乃死孩一口體已浮爛臭不可聞乃仍棄諸荒郊事爲鄰右所知向之理論經人排解著做佛事一天事始寢 
[贖屋斷結]  
　　王炳坤控馬紹坤賣屋悔議一案去秋黄大令提案集訊未結前晚蔣司馬又提復訊王炳坤卽王炳記供小的前曾在案下當差刻已退卯馬紹坤有屋一所坐落新閘南首十圖地方計地一畝有零前經押仁舅母吳張氏得洋一千二百八十元寫五年滿期至期無力取贖央中人周文邦論價二千一百五十元絶賣與小的當付定洋一百五十元吳張氏處押欵亦由小的如數劃付後來小的備酒席寫紙馬反悔少交方單一紙遊約至今求斷馬紹坤供小的原籍廣東潮陽縣年五十一歲現在治下小東門外做花行生意所賣之產是胞兄所創現有長嫂馬沈氏在小的不能擅專雖寫賣契沈氏尚未通報刻因沈氏决意不賣况議價時賣與餘慶堂執業並無王炳記其人是以不願賣馬沈氏供年六十歲丈夫在日辦理營務到申稍置溥產此事皆是十一圖地保周文邦壓勢硬賣周旣爲中人小婦人家未曾來過一次刻下小婦人願將押欵及定銀照數歸還不願賣產求核周文邦供爲中是實皆由馬紹坤要賣起見東惠亭供是十圖地保其屋在小的圖内因伊等未經議妥小的尚未蓋戳司馬衡情酌斷判馬紹坤罰洋二百元一百五十元充公作改過所經費五十元償還王炳坤酒席之費產業　馬姓取回其洋限卽日繳清兩造遵斷具結完案 
[法捕房發落]  
　　昨禮拜三鄭大令蒞捕房發落各案命提長江積竊章長林包探禀稱此人羽黨甚多尚有毛阿仔湯連生熊老五等請爲研究大令再三研詰章供均不認識著照原斷先行荷枷一月期滿照斷責懲○金雲停張海榮在江天輪船竊取洋傘大令命提到案照原斷各笞一百板押候交保嗣因一再苦求從寛斥釋○偷兒王掌寳在小菜塲竊取蘿蔔大令命提到案照原斷笞責一百板從寛開釋○蘇人殷寳和向某柴行騙取柴洋三元大令著照原斷笞責一百板還押覓保○杭州人楊阿寳在馬棚行竊鉛桶大令著照原斷笞責一百板開釋勒令回籍不准逗留○蔣金寳李阿四誘拐幼孩大令命提到案著先行各枷號一月期滿再行發落○山東人張德山誘領烟妓巧雲爲鴇婦馮朱氏具控大令提到梁桂沈有才二人訊供押候查辦昨日命傳清芬堂值堂張阿福老虎灶主時德大時供張德山與二夥借住已有三年向來規矩家眷在山東十七日天明逃逸不知去向又問張阿福供十五日來店開燈七隻共洋五元有奇由花烟館龜子惠鈔鴇婦馮朱氏供共被拆去烟飯鈔洋八元大令得供問張曰爾主人爲誰供名張雲卿在吉祥街地方開設烟館大食著罰洋一元以示薄儆以後不准再賣講烟如違一子封閉不貸時德大著押候交保出外限三日内將張德山交案延干追比○王甘臣喬秀堂前日投公堂遞禀伸訴被丁三南糾衆拆梢搶去竹布二疋大令以屢傳不到著一併押候復訊昨日命提王喬二人與丁三南質對丁供與喬　業向來認識小的初在唐家弄學縫工後至城内晝錦牌樓作塲爲夥滿師時請酒三席喬亦在塲喬供並未赴席惟人係素來認識知小的在塲工作欲向拆梢將莊姓託買之竹布二匹攫去此布係小的向小東門四逹洋貨店出洋九元買來有發票可証大令閲視發票不符問禀詞何人所作供醫生王靜堂代繕大令將原票擲還謂爾旣情眞何以屢傳不到著掌頰二十下與王丁二人一併押候過堂覆核○萬隆米行夥周俊臣控張培生欠米洋四百餘元一案迭經大令訊供押候追比昨日周偕十六鋪副甲葉生投案遞禀聲稱此事由張之親戚杜姓出爲調處願行付現洋一百元其餘出票約期歸還請將張交保出外大令准之將張交葉帶去赶緊清理毋得遲延周叩謝而退○顧玉山控鄔松林欠銀六百餘兩經大令訊供追繳尚欠二百餘兩由升記海味行鍾章餘將鄔保出限期歸楚昨日原千投案聲稱保出之後延不清理請提保人著交鄔松林　追大令准之候出票提鍾到案核辦○沈海朱遞禀聲稱 
 
 

Page 4

 
 
父親沈長林犯案枷號現在外祖母病在垂危求恩暫准交保大令將原禀擲還著明日投公堂候示 
[美捕房瑣紀]  
　　北蘇州路第三百四十四號門牌某姓家雇用本邑某甲爲傭甲忽於日前乘人不備捲物而不逃計值一百數十元之譜某姓卽開繕失單呈報捕房昨晨經包探竇如海在英界泰豐質店將原贓查獲起至捕房暫儲俟拿甲到案送廨懲辦○有拐匪由江北某縣拐得女郎一口來滬售賣意此女民無姿色故無主顧該匪旅資告罄於前晚將女之衣服典質殆盡然後誘至虹口弱河南路棄諸中途而逸女經走街華捕送至捕房據稱年十七歲王姓乳名小紅歴訴被拐情形捕頭飭送至英公堂請屠讞員安插○秦雨卿王沈氏薛良園陳張氏均江北人前晚各邀羽黨在吳淞路奮爭經三百九十七號華捕一併拿送捕房捕頭詰其起釁原委均莫知所對遣包探倪順泉稽查旋覆秦與沈氏併識薛與張氏姘識邇者薛又與沈氏有染以致醋少興波捕頭笑謂此輩均屬禽獸飭一阀逐出○前晚王阿二馬阿三二人在天潼路某弄内互相兇毆經巡街華捕一併拘入捕房王訴稱被攫洋銀若干元馬稱扭毆時失去對時表一枚意必被王取去求請追究捕剅派包探倪順泉查明二造所控均屬子虚禁押片時開釋○某皮匠之妻某氏背夫逃遁與崇明人某乙姘住虹口吳淞路猛將堂附近前日下午爲皮匠偵知將氏扭至捕房請辦捕頭謂此爾家事非捕房所應理皮匠堅請究辦捕頭飭華捕併送英公堂請訊○粤人某甲前日午後至西華德路馬森裕煤炭店索取欠項與該店主馬某忿爭甚至用武馬之頭顱被甲毆破經二百九十號華捕送至捕房捕頭以馬傷甚微令送同仁醫院給藥敷治諭令出外自行料理○偷兒胡德興陳益慶犯竊禁押捕房已數閲月刻甫期滿前晚捕頭遣包探倪順泉將二偷兒帶至順泰碼頭附元和輪船解往漢陽原籍○王土生賃居漢壁禮路第一百六十一號屋内王以一人因招無錫人某姓居焉前日王因事他出及回已被席捲一空杳無蹤跡卽告知捕房捕頭許派包探查訪 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[院彚述]  
　　安慶訪事人函稱敬敷書院向有山長每月官齋兩課評訂甲乙奬繪膏火所有肄業諸生在院在寓各　其優往往一人　　　何人捉刀或將所取之名轉舊於人已又求考弊端疉出甚至在院不安本分手譚拇戰結伴嬉遊種種惡習已非一日頃　大中丞子方　　　 
　　　訪會商妥立新章札委潛山縣巢縣　王兩廣文　助山長督率名爲院長復諭首郡各學遴選　成典型可以表率諸生使之住院約束欵業者生謂之學長嗣後凡應課者定由各學註册移咨到院届戎甄别以杜矇混云云○又書院每届課卷不下千餘本向例領卷回寓　期交卷違者不錄奈日久弊生買名更名其弊不可勝言本月初二日廉訪月課命題後限日交卷廉訪親自檢閲查出雷同卷一百八十五本發交監院收存備查概不給還另有扣卷二本共一百八十七名由之房抄錄黏貼照墻○上月分臬憲官課十二日發案錄取超等三十名特等一百名一等二百四十名今將超等錄左超等鄭衍煒　馮汝簡　黄修禮　王　　朱宏煐　周汝懷　趙之麒　丁汝霖　方履中　王廷誼　王澤　徐石麟　陳世傑　劉宗唐　胡夢元　　懷　　沈新甲　李德臨　李介壽　王仲梓　陳養先　儲溶　王乃杞　梅岑　李宏銓　余璆　石秉庚　丁少青　王廷槐　胡琳○又臬憲　孝廉課案錄取超等五名特等十名一等十五名錄後超等　方鳳池　余兆鋒　郝秀觀　李炯　趙繼椿　特等　董其芳　李德星　袁光祖　王彚冕　姜贊襄　童文梓　胡遠濬　沈元鼎　儲一燃　周毓萱　一等　胡遠芬　張燦奎　叚繼輝　喻思賢　櫝鴻鈺　程正樞　吳礪金　徐煐　胡世昌　查文淵　孫汝鎰　章其銓　查兆桂　姚中林　沈少琦 
[准保開釋]  
　　龔振瀏與妻弟袁敦甫互控一案日前蔣司馬提訊之下以袁纏擾尚無别情飭交差　保釋放嗣因一時無人來保該差禀　奇馬暫還押所前晚有王蓮生投案願保具呈保狀司馬准之當堂保釋 
[上海巡局瑣案]  
　　十二圖人王蓮生混號小鈎子前日竊取鄰家衣物旋經捕役查知立往拘拿解送二十三鋪巡防局局員黄二尹飭勇解至總巡局鍾明府研訊得實判令枷號犯事處示衆○昨日小船户王景福行至花衣街路遇同帮周阿福向借洋銀二圓周不允王卽將　毆擊周以無端被辱扭王至十六鋪局中控告局員李蘭史二尹訊得王拆梢屬實判令笞責一百五十板並罰洋銀一圓給周爲養傷費 
[英界公堂瑣案]  
　　包探倪順泉禀稱王舟前向在洋人麥羅處當庖丁旣而細崽某甲回家令王越爼而代約僅一月洋人卽失去金約指銀對時表等物值價頗鉅迨報知捕房後經小的在王處查出銀對時表一枚向詰餘贓堅不承認是以解案請追麥羅投案申訴前情王供　小的係本邑人銀對時表由江隂砲臺教習洋人之親戚所贈餘贓並不得知屠别駕乃商諸薩副領事著將王交倪深帶回捕房查明其事定於下禮拜三覆訊○包探竇如海禀稱流氓張雙林卽嚴雙林前曾犯事經縣主黄大老爺訪拿昨日小的與夥役金少卿遇諸途中令金拘拿張蠻横異常以致互相毆擊扭入捕房今特送案請究金役歴禀前情雙林供稱小的係本邑人向來安分不敢爲非昨日金無端與小的尋歟以故　入捕房别駕判令笞責六百板○五十九號印度捕解在途爭毆之馬忠良陳阿二至案馬供稱小的在治下開煤炭店陳積欠貨錢四千餘文向索不付反被擊破頭顧陳供稱小的在治下開點心店欠錢本欲措還無如馬凶横異常故與爭閙别駕判令笞責一百板交人保出還錢○包　范進才解陳阿生至案禀稱昨日此人與陳安林在虹口某茶肆賭錢不知因何互相扭毆以致安林身受微傷現在某醫院療治據醫生言約歴五天可愈今特將阿生解案請訊阿生供稱小的係寗波人向在治下當小工昨日之事並非因賭起釁實爲結算工錢叩求鑒宥别駕判令笞責五十板○鄉人王鑑年向在虹口同興磗灰行供出店之役前日清晨乘無人之際撬開木櫃竊取洋銀一百四十圓而逸行主報捕後捕頭令包探趙銀河拘獲起到原贓昨晨送案請訊行主遣夥金鼎侯投案領贓王供認行竊泥首求恩别駕判令笞責二百板交人保出贓給還失主○包探顧阿六禀稱昨日流氓徐阿福行至某處見有女　蓮步步珊珊丰神曠世卽多方調戱穢褻不堪不的見之拘請究辦徐供稱小的向在治下當小工不敢調戱婦女别駕判令枷號一禮拜發犯事地　示衆○包探趙銀河禀稱寗波對買賊陳阿林潛　　上試其手叚某日至信昌祥洋貨店佯言購物店夥不及隄防致被竊去　邊絲巾等貨事後查知投報捕房捕頭令小的拘獲人贓送請究辦信昌祥主人遣夥某甲投案申訴前情陳供稱小的向來安分營生日前妻子忽然失去旋訪知在滬故特來此偵尋因乏川資不得已而爲此别駕判令笞責一百板○一百七十八號華捕解陳上芳袁茂生繆娘子陳阿發苗阿生苗阿金等六小工至　禀稱伊等均在江蘇藥水廠做工昨日因結舁工資用石擲擊經理西人孟姓是以拘送請懲孟投案申訴前情陳等同供稱小的等做工一禮拜應得工資洋銀二十六圓有奇今孟僅給十七圓半故與爭閙然不敢毆擊惟小的等均被孟所毆别駕計算之下著孟找給洋銀一圓二角令陳等具以後不再滋事切結存查 
[蘇撫轅門抄]  
　　四月初七日候補知縣鮑炳麟禀知奉委江北緝捕差卽辭巡檢蔡思錫禀知奉委寳山塘工差青浦縣主簿沈潮禀知交缷任事回省並謝奉委調辦吳縣縣丞事管帶撫標正前營准補城守中軍守備吳廣升禀知赴木　光福横涇一帶查哨昭文縣主簿卓觀榮專丁來省禀謝奉飭請補元和縣縣丞缺三月分部選教職單正諭江蘇青浦陳志堅蘇州舉復諭江蘇蕭縣　明昇江寗拔○初十日正任松江府恩禀知交缷任事回並請咨赴部引見知縣李嘉福禀謝奉委城不陸路總巡差卽用知縣楊錦江禀銷騐收無錫縣署丁程差五品頂戴江蘇候補知縣吕慶堂禀知交缷上海縣縣丞事歸過知縣班禀到調署吳縣縣丞沈潮禀辭赴任江隂營遊擊仇志鸝到管帶新中水師飛划營候補都司胡昌實禀辭赴江震一帶查哨○十一日首府桐禀知本日考常昭二縣文童正塲委署地和縣縣丞陳笏晝禀銷藩署監印差卽辭赴任縣丞孫鼎釗禀知奉藩憲飭知准浙江提憲咨調鎭海防次勞績給予拔委優缺一次紀功三次主簿厲玉驥禀知由上海回○十五日常州府總捕通判李彥鍾禀到金山縣劉禀到候補知州蔣金生專丁來省禀知奉上海道憲委上海縣帮審差知縣楊薄禀知前署奉賣縣任内錢糧漕米交代算結巡檢沈惟泰沈韶和蔡恩錫均禀辭赴寳山塘工差　 
[申報舘協振所經收順直山東湖南廣西賑捐四月十一日至四月二十日止第十次清單]  
　　四月十一日方劍泉洋三百元劉實甫洋二百元培德堂倪洋二百元馮雅珊洋二百元毛蓉塘洋二百元無名氏洋一百元隱名氏規元五十三兩五錢心田室求新病舊恙速痊洋一百元心田室求合宅平安洋一百元九江太古晉來知非氏洋十元○十三日挏　葉浦蓀因兒子痘症平安洋十元○十四日無名氏銅洋一元葆書壽記買物餘洋二元四角○十五日江西全泰盛來李趙氏洋　元遺德堂汪洋十元無名氏洋二元○十七日蕭敏元　弟四人助湖北賑洋六元○十八日吳永泰洋五元方思仁遞來朱方氏洋七元○二十日九江太古晋來知非氏因女病獲痊續助洋十元好古齋藥水小洋二角以上總共收洋一千四百九十二元四角規元五十三兩五錢藥水小洋二角銅洋一元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年四月十一日京報全錄]  
　　宫門抄○諭旨三道錄前○直督王奏直隷原額續噲剝船現有滿料應行裁除備尤四等　　　　　　○又奏北洋試造銀地添購機器議定價值水脚保險等費摺○又奏請准核銷津勝軍各營支發餉項片○　河　任奏查明二月分各湖存水尺寸摺○江撫德　奏起解第三批籌備餉需銀兩片○四月十一日户部通政可詹事府鑲黄旗值日　　○蕭土等謝管新舊營房恩○崑中堂等考試漢廕生覆命○克王德公阿公各續假五日○户部奏派盤查外銀庫派出　　陳員勒崑貝子遷公崑中堂榮祿徐郙陳學棻溥善會章○召見軍機許應　陳學棻○○直隷總督臣王文韶跪奏爲直隷原額續增剝船現有滿料應行裁除請飭江西等省照例承造解直隷濟用恭仰祈聖鑒事竊查浙江潛糧由海運津必項及時運通免　在船蒸變而轉運之　速外以剝船敷用爲第一要義直隷向設原額官剝船一千五百隻續増官剝船一千隻共合二千五百隻原額剝船滿料例由江西承造一半湖南北承造一半續增剝船滿料由該三省均分造解前因辦理運務各省不能造解遂少缺額光緒七年由直代造原額船二百隻續增船三百隻又七年奏准九年解到湖北承造續增船三百隻八年奏准十年解到湖南承造續增船三百隻十二年由直省代造原額船二百六十六隻續增船三十四隻由湖北承造原額船二百隻續增船三十三隻十五年由湖南承造原額船二百隻續增船三十三隻共原續剝船二千隻上年因海嘯奇災擊沈船九十七隻僅存船一千九百三隻核計尚　五百九十七隻今查光緒七年直隷代造原額剝船二百隻續增剝船三百隻自八年出運起扣至光緒二十二年漕後已届十五年限滿定例剝船每届十年給價挑造其間如有挑留船隻必須清欵大加拆修嗣經部議展緩五年以十五年爲滿料届十年時亦不大修遂致歴年過久船身𡮦朽太甚前項滿料剝船五百隻實不堪用自應照章裁除飭各州縣領回變價事繳剝船漸少運務必形挈肘亟須預籌新造從前由直代辦原係一時權宜之計此次自應仍遵舊制由各該省照案分造據天津道李岷琛其詳前來臣查本年漕後滿料原額船二百隻續增船三百隻照例應由江西承造二百隻湖南北各造一百五十隻共合五百隻於今秋解京以供明歲剝運所需欵項由各該省查照上届例案籌撥應用至直河道泥沙較多冰凌又大船料易致損壞勢難用至十五年之久倘因船滲漏以致漕糧霉變殊非愼重正供之道應請嗣後每届十年仍照例撥欵拆缷大修一次以期穏固至剝船工食油艌銀兩原設經費見敷開支本無盈餘近因山東運司應解之欵屢催罔應積欠甚多天津道庫實已無欵墊辦必須另籌的欵俾資修理理合恭摺具陳伏乞皇上聖鑒敕部迅速覈覆施行謹奏奉硃批該部議奏欽此○○直隷總督北洋大臣臣王文韶跪奏爲北洋試造銀地添購機器議定價值水脚保險等費恭摺仰祈聖鑒事竊淮户部咨開議覆御史陳其璋奏請飭部設局鼓鑄銀元並令各督撫廣籌仿鑄一摺光緒二十一年十二月初一日奉旨依議欽此抄錄原奏咨會前來臣查北洋係通商口岸現值錢少銀賤之際市　頗形拮据若能鼓鑄大小銀元流通行使便益民生誠非淺鮮飭據北洋機器局道員傳雲龍等詳稱該局從前試鑄制錢尚存機器十副其機身可改造二角以下銀元之用酌添機器廠屋匀撥工匠卽可試辦需費尚不甚鉅惟章程以試造爲準試造以機器爲先詳加籌　除局存機器十副及自行添造鍋爐等器二十餘種外計須添購製一元及五角銀元機器各一分隨用切錢板屬邊花壓粗　銀片機器各一分共六分又粗細轉軸各一對共四對較準分釐將機器五件當向禮和洋行議定價值水脚保險等費英金二千三百二十三磅一喜林十一本士按現在磅價約合銀一萬四千四百八十餘兩限六個月運華交收此項銀兩卽由該局常年經费項下轉行借撥俟試辦有效再行妥議章程另詳奏咨等情詳請具奏立案前來臣查該局就現有機器酌量添購鑄造銀元較之另設局廠所省實多除飭妥爲布置一俟機器運到赶緊開爐鼓鑄外理合恭摺具陳伏乞皇上聖鑒敕部查照立案謹奏奉硃批户部知道欽此○○王文韶片再准户部咨議覆津勝軍馬步各營支發餉項分别核准删查一摺内開除咨准銷銀八十萬七千二十二兩有奇外計行查銀一千五百五十二兩九錢應合聲覆到部再行核辦又删减銀一萬七十九兩有奇亦令照數追繳專案報部等因當經臣移咨前辦天津團練事宜吏部右侍郎臣王文錦前廣東水師提督臣曹克忠查照辦理兹准覆稱奉删官弁小口糧並挑選哨長親兵護勇等加給津貼又馬隊副本多造馬十匹後路糧臺委紳教諭張彭齡薪水等欵共銀二千五百八十三兩有奇謹卽另行籌欵如數解繳東征糧臺兌收惟删除遣撤官員公費餉銀七千四百九十六兩查津勝軍馬步三十營人數衆多當奏請裁撤之時他軍亦同時遣撤津郡人烟稠密就近遣散滋事堪虞當飭營哨官分起陸續押送至原招地方資遣歸農取具地方官並無　擾切結曾經奏報有案該營哨長途約束不能不給予川資是以按照淮軍官弁勇公費薪夫糧全月餉銀二千八百九十二兩二錢發給現在早已如數無從追繳應請將支給官弁公費餉銀七千四百九十六兩照數准銷至行查買馬餧養銀一千一百九十一兩九錢川資銀三百六十一兩該軍奉旨招募正在軍務吃緊之際派員購買馬匹但飭據實開報未能悉照例案計兩項共支銀一千五百五十二兩九錢較軍需則例及淮軍章程雖數目稍有叅差而核計請銷銀數尚屬有减無增實無浮冐情弊應請一併准銷各等情咨請具奏前來臣覆查無異理合附片具奏伏乞聖鑒勅部查照核銷謹奏奉硃批户部知道欽此○○頭品頂戴署理河東河道總督臣任道鎔跪奏爲查明本年二月分各湖存水尺寸謹繕清單恭摺仰祈聖鑒事案查嘉慶十九年六月内欽奉上諭湖水所收尺寸每月查開清單具奏一次等因欽此所有本年正月分各湖存水尺寸業經臣繕單具奏在案兹據護理山東運河道河南候補知府黄履中將本年二月分湖水尺寸禀請覈奏前來臣查微山湖定志收水在一丈四尺以内嗣因豐工漫水灌注量騐湖底積受新淤恐不敷濟運秦准加收一尺以誌樁存水一丈五尺爲度本年正月分存水一丈四尺三寸二月内消水八寸實存水一丈三尺五寸較上年二月水大九寸此外蜀山湖水無消長馬踏湖長水八寸其餘昭陽等五湖消水三五六寸不等計昭陽湖存水五尺六寸兩陽湖存水五尺八寸南旺湖存水三尺五寸獨山湖存水六尺二寸馬塲湖存水一尺八寸蜀山湖存水五尺三寸馬踏湖存水六尺九寸以上各湖存水尺寸除照陽南陽南旺獨山四湖比上年二月分水大九寸及二寸外餘俱較小自一寸至一尺七寸不等查二月間天氣情霽來源緩弱加以風颺日曬是以各湖水勢多見消耗惟蜀山湖坐居上游所進之水尚能長消相敵馬踏湖因煞築壩工攔水注入是以報長瞬交夏令雨澤應時泉源暢旺湖水自可望增臣惟有督率道廳嚴飭司湖汛閘廣籌收蓄備濟新漕斷不任涓滴旁洩以期仰副聖主慎重湖潴之至意所有查明本年二月分各湖存水尺寸謹繕清單緣由理合恭摺具陳伏乞皇上聖鑒謹奏奉硃批工部知道單併發欽此○○德壽片再江西奉撥乙未年籌備餉需銀二十四萬兩光緒二十年十月二十八日欽奉上諭按照指撥銀數於來年四月前解到一半十月内全數解清等因欽此旋准户部咨乙未年應解籌備餉需依限報解卽經行據司道具詳以司庫無力全籌此聓本係甘餉改撥援解甘肅新餉成案在於司庫地丁厘金項下籌撥岵分之二銀十六萬兩道庫錢糧内撥解三分之一銀八萬兩以資湊解查照動用漕项應先奏明定章經臣附片具奏接准部覆並據糧道籌解第一第二兩批銀四萬兩赴部交收各在案兹據督糧道劉汝翼詳稱查籌備餉需開繫緊要亟應設法籌解今第三批於二十一年道庫正項錢糧内動放銀一萬兩餘租兵加内動放銀一萬兩共銀二萬兩以爲二十一年奉撥籌備餉需遴委管解二十年第十四批並湊解十九年第十六批漕折餉員　用知縣馬錫齡領解於二十二年二月十二日起程由陸路前赴户部交收其餘未解銀二萬兩請暫行寛限容俟陸續籌解不敢稍延等情詳請具奏前來臣覆核無異除飭赶緊續籌委解並咨户部外所有奉撥乙未年籌備餉需第三批動放道庫錢糧銀兩委員領解緣由理合附片陳明伏乞聖鑒謹奏奉硃批户部知道欽此 
 
 

Page 13

 
 
[光緒二十二年四月月京報全錄]  
　　宫門抄○諭旨三道錄前○湘撫陳奏遵照部駁更補知縣摺○粤督譚奏報粤省委署知縣各缺摺○又奏知府開缺修墓片○又奏委署粤臬片○蘇撫趙奏請獎勵運漕出力商董摺○大學士張奏請開缺調理摺○江督○奏叅革守備片○四月十二日禮部宗人府欽天監正黄旗值日無引見○廣東總兵劉世俟請訓○王文錦請假五日○福森布續假五日○召見軍機劉世俟○○頭品頂戴湖南巡撫臣陳寳篤跪奏爲遵照部駁更補知縣恭摺仰祈聖鑒事竊照湖南臨武縣知縣包希龎於光緖二十年二十月初九日病故遺缺扣留外補應以病故本日作爲開缺日期歸十二月分截缺咨部在案前以卽有本班儘先補用知縣李柏齡請補兹於光緒二十二年正月初五日奉准吏部咨覆該員到省尚未一年限滿按照新章不准請補應令按限按班揀員更捕卽專摺具奏等因自應遵照揀員更補查定例知縣告病病故休致缺出以一缺題補各項候補并卽用之員以一缺題補本班前先用大挑舉人以一缺題補本班大挑舉人又奉到鄭工新章道府以至未入流無論何項到班先用鄭工遇缺衔二人海防新班先一人無人用鄭工躉缺先人員抵補至第四缺海防卽海防先分班輪用一人第一輪用海防卽第二輪用海防衔海防先無人仍用海防卽海防卽無人用舊例銀捐遇缺先人員如無人用舊例銀捐遇缺之人再無人過玉卽接用各項班次輪用一人以五缺爲一週又定例進士卽用應按科分甲第名次先後補用各等因湖南省病故休知縣一項前出有龍山縣知縣病故遺缺補過鄭工候補本班儘先楊永芬臨武縣知縣病故遺缺補過候補正班包希龎嘉禾縣知縣病故遺缺補過正塗出身分缺先王兆涵桑植縣知縣病故遗缺補過大挑正班王餘慶題補各在案今臨武縣知縣病故遺缺鄭工新海防遇缺先海防新班先海防新班卽舊例銀捐遇缺先銀捐遇缺均無人俟補過大挑正班之後應用鄭工新海防分缺間人員不合例輪用卽用到班先用卽用本班儘先之人亦不合例應用卽用正班人員是班内各次在前之彭獻壽業經題補後出之縚寗縣知縣要缺臨武縣知縣缺出在先自應以該員更補查卽用知縣彭獻壽年四十三歲廣西宜山縣人由廪生中武光緒八年壬午科本省鄉試第五名舉人十一年已丑科會試中式貢士殿試三中第九十八名進士引見奉旨以知縣卽用欽此籖分湖南光緒十五年十月二十三日到省據布政使何樞按察使俞廉三會詳前來臣查該員才具深穏治事精詳以之更補臨武縣知縣病故遺缺與例相符相應專摺具奏請旨以卽用知縣彭獻壽更補臨武縣知縣如蒙俞允該員係卽用知縣請補知縣銜缺相當毋庸送部引見亦毋庸列叙叅罰合併陳明謹會同湖廣總督臣張之洞恭摺具陳伏乞皇上聖鑒敕部核覆施行謹奏奉硃批吏部議奏欽此○○太子少保兩廣總督兼署廣東巡撫臣譚鍾麟跪奏爲光緒二十一年秋委分廣東省委署知縣各缺循例恭摺具陳仰祈聖鑒事竊照各省州縣無論奏調委署代理向係三個月彚奏一次兹據廣東布政使張人駿詳稱光緒二十一年秋季分有署澄海縣知縣命衍　飭回豐順縣本任遺缺以優貢知縣陳廷尉署理又署合浦縣知縣柴廷淦丁憂遺缺以教職知縣賈世興署理又感恩縣知縣潘志賡調省遺缺以卽用知縣劉勳署理又署潮陽縣知縣蔣鳴慶飭回長樂縣本任遺缺以大挑知縣鄧景監者理又署河湖縣知縣沈士　調省遺缺以試用知縣董元度署理又四會縣知縣劉德恒調省遺缺以大挑知縣唐盛松署理又仁化縣知縣盧蔚猷飭先赴防城縣調任遣缺以試用知縣王其恒署理又署信宜縣知縣李之藩撤任遺缺以試用通判鍾昌世署理又陽春縣知縣　董汝囑病故遺缺以卽用知縣劉能署理又長寗縣知縣潘福蔭病故遺缺以拔員知縣錢振逵署理彚詳請奏前來臣覆查無異謹循例恭摺具陳伏乞皇上聖鑒謹奏奉硃批吏部知道欽此○○譚鍾麟片再據廣東布政使張人駿詳稱光緒二十一年冬季分有廣定直隷州知州關廣槐廻避遺缺以番萬縣知縣惠登甲署理所遺番禺縣以陸豐縣知縣裴景福調署又裴景福所遺陸豐縣缺以試用知縣張廣權署一又南海縣在縣李徴庸撤任遺缺以准補饒平縣知縣黄恩署理又龍門縣知縣沈鳳詔病故遺缺以缷四會縣知縣劉德恒署理又署長寍縣知縣錢振逵調省遺缺以候補知縣左新前署理又普寍縣知縣崔增瑞飭先赴新會調任遺缺以試用知縣陶衣培署理又署臨高縣知縣馮灼孝調省遺缺以儘先補用知縣王春霖署理又署感恩縣知縣劉勳病故遺缺以大挑知縣處方林署理彚詳請奏前來臣覆查無異謹附片具陳伏乞聖鑒謹奏奉硃批吏部知道欽此○○譚鍾麟片再三品銜缷署廣東惠州府事高州府知府隆斌因其先塋爲雨水衝塌家無次丁照料禀懇給假回京修墓經藩臬兩司會查該員隆斌歴任交代均已結報清楚並無經手未完事件詳請准其開缺等情前來查現任官員例准開缺修墓相應請旨俯准開缺俾遂孝思所遺高州府知府係衝敏難要缺並懇迅賜簡放以重職守除咨部外理合附片具陳伏乞聖鑒訓示謹奏奉硃批另有旨欽此○○譚鍾麟片再據新授廣東按察使魁元禀稱前奏請陛見一摺奉硃批著來見欽此應卽交缷起程懇委員接署臬篆前來查有候補道張欽澍老成諳練熟悉刑章堪以　委署理除分飭遵照外謹附片具奏伏乞聖鑒謹奏奉硃批吏部知道欽此○○江蘇巡撫臣趙舒翹跪奏爲查明江蘇省海運光緒十七年冬漕承運無誤沙輪舯船商局運漕出力各商董懇恩量予獎勵恭摺仰祈聖鑒事竊照蘇州等五府州屬光緒十七年　應徴冬漕内除提河運漕糧一十萬石外實計海運漕白交倉正耗共米六十七萬六千餘石用和衛各船曁招商局輪船兼裝併運先後運赴天津所有船商運米自一萬石至五萬石以上查照成案分别給予職銜若捐至五品無可再加則另行酌奬於該年辦理海運章程摺内奏准轉行遵照在案兹據蘇州布政使鄧華煕按察使吳承潞蘇松縣糧道陸元鼎蘇松太道黄祖絡飭據原辦滬局委員查明光緒十七年分正漕承運無誤各船商及出力牙夥並招商局領運山力各商董分造清册詳請分别奏咨給奬並據聲明該在各船船商承運米石協運員董姓名前經開摺詳請部查照其遭風短交米石船商已一律剔除等情前來伏得光緒十八年起運十七年分徴收漕曰二糧同隨運各欵耗米照案雇備沙衛各船與招商局輪船分運承裝各該船商等踴躍領運小心駕駛用能涉歴重　妥速交兌其招商局協運各商董亦隨同押米前赴天津通州等處辦理交兌均屬急公奮勉著有微勞合無仰懇天恩俯准將承運米數較多之沙輪各船商并招商局領運漕米出力各員董照案量子奬勵俾昭激勸所有運米較少各船商及出力牙夥人等另造清册咨部議叙領照外謹開繕清單會同兩江總督臣劉坤坤一恭摺具陳伏乞皇上聖鑒訓示謹奏奉硃批該部議奏單併發欽此○○臣張之萬跪奏爲假期又满病仍未痊籲懇天恩俯准開缺調理恭摺仰祈聖鑒事竊臣前因假期届满病尙未痊陳請開缺正月初九日奉上諭張之萬著賞假兩個月母庸開缺欽此跪聆之下感激涕零兩月以來醫更數手開加意靜懾氣喘不寐腰斷酸軟諸證時復發動氣體迄未復元現在假期又滿焦灼萬分伏念臣服官中外垂五十年疉受隆天重地之施未伸墜露輕塵之　但使稍堪　挂何廿自外生成無如篤老之年加之痼疾雖　葵向日主恩之依戀難忘而涌柳經霜簿植之精華已竭當兹漏　鐘鳴之際仍蹈素餐尸位之譏不徒無補清時抑且負漸夙夜惟有　陳下忱仰懇聖慈如終成全俯准開缺此後有生之日皆翼德之年不勝屏營待命之至所有微臣假期又滿病仍未痊懇請開缺緣由謹繕摺具陳伏乞皇上聖鑒訓示謹奏○○劉坤一片再查接管卷内准署長江提督彭楚漢咨兩江候補守備謝正元前充南字營哨官於奉文遺撤爲時煽惑勇丁造謠滋閙希圖阻繳軍械索加恩餉實屬膽大妄爲咨請叅革等因署督臣張之洞未及核辦移交前來臣查此等劣弁未可稍予姑容相應請旨將兩江候補守備謝正元卽行革職勒令回籍以肅戎政謹附片陳請伏乞聖鑒訓示謹奏奉硃批着照所請兵部知道欽此 
 
 

Page 14

 
 
[光緒二十二年四月十三日京報全錄]  
　　宫門抄○諭旨兩道錄前○湘撫陳奏更補知縣摺○東撫李奏挑濬北運河估需經費數目摺○又奏籌備伏汛應辦工程片○又奏報各壩合龍日期片○江督劉等奏長江水師江隂營都司各缺遺員部補摺○又奏請免騎射片○四月十三日兵部太常寺太僕寺正白旗值日兵部引見三十六名侍衛處八名○鈕榜額假滿請安榮光續假十五日○灡公克公各請假十日○大額駙成公各續假十日○巴克坦布奏請開缺○兵部奏派點騐軍器之王大臣派出肅士那王　貝勒麟中堂敬信松溎啓秀裕德○掌儀司奏十五十七日祭奉先殿溥僎溥侗行之○召見軍機榮惠吳廷芬皇上明日辦事召見大臣後遠海○○頭品頂戴湖南巡撫臣陳寳箴跪奏爲遵照部駁更補知縣恭摺仰祈聖鑒事竊照湖南石門縣知縣渠綸閣於光緒二十一年正月十九日病故遺缺扣留外補應以病故本日作爲開缺日期歸正月分截缺咨部在案前以卽用知縣楊學敏請補兹於光緒二十二年正月初五日奉准部咨查該省前出有臨武縣知縣缺以新海防卽用先知縣李柏齡補授應以卽用正班人員更補今石門縣知縣缺例應按班以次遞推更補所請以楊學敏補授之處應毋庸議飭令按限按班揀員更補卽專摺具奏等因自應遵照揀員更補查定例知縣告病病故休致缺出以一缺題補各項候補並卽用之員以一缺題補本班先用大挑舉人以一缺題補本班大挑舉人又奉到新章道府以至未入流無論何項到班先用鄭工新班遇缺先二人海防新班先一人無人用鄭工遇缺人員抵補至第四缺海防卽海防先分班輪用一人第一輪用海防卽第二輪用海防先海防先無人仍用海防卽海防卽無人用舊例銀捐遇缺先人員如無人用舊例銀捐遇缺之人再無人過班卽接用各項班次輪用一人以五缺爲一遇又輪用各項試用時先將鄭工分缺先分缺間人員用一次再到再將海防分缺間人員用一次鄭工無人用海防海防無人用鄭工均無人用舊例銀捐分缺先前分缺間前之人又鄭工新例分缺先分缺間遇輪補升調遺及病故休之缺到班時於各本班中先用正途出身及曾任知縣曾任實缺應　知縣者二人再用各本班中各項出身一人如正途出身及曾任知縣曾任實缺應升知縣無人卽用各項出身之人又新海防章程内開報新海防遇缺先分缺先分缺間各項本班儘先人員應仍照鄭工事例按限分别按班銓補各等因湖南省病故休知縣一項前出有龍山縣知縣病故遺缺補過鄭工候補本班儘先楊永芬臨武縣知縣病故遺缺補過候補珔班包希龎慕禾縣知縣病故遺缺補過正途出身分缺先王兆涵桑植縣知縣病故遺缺補過大挑正班王餘慶臨武縣知縣病故遺缺補過卽用正班彭獻壽各在案今石門縣知縣病故遺缺鄭工新海防遇缺先海防新班先海防新班卽舊例銀捐遇缺先銀捐遇缺均無人俟補過卽用正班之後本班前先用大挑舉人及鄭工分缺先亦均無人應接用新海防分缺先正途出身及曾任知縣曾任實缺應升知縣之人兹查有正途出身海防分缺先補用知縣陳吳萃現年四十歲係安徽懷寗縣人由優廪生考選光緒十一年乙酉科拔貢十二年兩戌科恭應朝考一等二名七月初三日引見奉旨以知縣分發試用欽此籖分湖南八月初一日領照起程十月二十六日到省試用期滿甄别留省補用十七年在順直賑捐局捐　同知銜嗣遵新海防例加捐分缺先補用免試用光緒十九年十月初二日奉准部咨該員悃愊無華辦事勤懇以之更補石門縣知縣病故遺缺與例相符據布政使何樞按察使俞廉三會詳前來相應奏明請旨准以分缺先補用知縣陳吳萃更補石門縣知縣如蒙俞允該員係分缺先用知縣請補知縣銜缺相當毋庸送部引見亦毋庸列叙叅罰合併陳明謹會同湖廣總督臣張之洞恭摺具陳伏乞皇上聖鑒敕部核覆施行謹奏奉硃批吏部議奏欽此○○降二級留任又降二級留任山東巡撫臣李秉衡跪奏爲遵旨挑濬北運河以利漕行估需經費數目恭摺仰祈聖鑒事竊照江北江蘇本届漕糧仍辦河運業經兩江督臣奏奉諭旨飭將漕船經行河道認眞挑濬務期一律疏通以利漕行等因欽此伏查東境南北運河通計其長七百餘里南路工程先經臣奏明本年改歸東省派委候選道馬開玉督辦共估經費數目掃壩興工日期會同署河臣任道鎔附片奏報其北路運河向歸東省辦理亦已檄委候補道李希杰勘估在案兹據該道禀稱北運河自　城埠進口起到臨清衞河止計長二百餘里地勢南高北低歴年借黄濟運水過沙停河身節節淤飽自口門以至草橋爲黄水入運咽喉積淤較厚而口門之外又淤起沙灘一片出入梗阻尤甚施東里許之臨黄舊口門與斜接正河之支河一道更形淤塞非大加挑濬深通不能暢行無阻至各口門兩邊裹頭埽叚及攔黄大　左右魚鱗埽兩岸護沿埽經歴三汛埽壩塌陷物料朽腐必須逐一修復方足以資捍衛漕船經行東阿陽榖聊城堂邑博平清平臨清等七州縣河道緜長挑淤培堤工　在在皆是經費限於定額實屬不敷分佈又不得不力求撙節統計挑修各工共估需土方工料銀四萬九千五百四兩九錢三分一厘减平在内造具估册呈請核旗前來臣覆查該道估計工叚經费銀數尚爲覈實應照歴辦成案飭由藩司籌欵發領責成該以督率印委各員赶緊興工認眞辦理南北運河勒限於漕船未到以前一律竣事以利漕行仍俟工竣飭將用欵分案造册報銷除咨部查照外所有挑濬北運河估需經費數目緣由理合恭摺具奏伏乞皇上聖鑒謹奏奉硃批該部知道欽此○○李秉衡片再臣於上年十二月具天黄河應用之洋預爲儲備堤捻緊急工程擇要修培一摺本年正月初十日欽奉寄諭東省河工極關緊要仍著該撫將應行修培之處赶緊興修務臻穏固等因欽此當卽欽遵轉行各總辦一體遵照兹查前次所購料物已騐收完竣修培工程衔後據報竣工已有十分之七本擬俟河臣到東一併移交核辦惟本年節氣較早現在桃汛將過轉瞬節交夏令卽届長水之期前購稭料計一年之用僅得其半若不寛爲籌備一届伏汛臨時倉猝購覓恐不免糜帑誤工查河臣至今尚無來東之信而修防工程日緊一日臣何敢稍存觀望致滋貽誤謹當檄飭各總辦將伏汛應用稭料赶緊購買仍委員逐垛騐收以昭核實臣一日仔肩未缷當勉盡心力未雨綢繆以期仰副朝廷　念要工工至意謹附片具奏伏乞聖鑒訓示謹奏奉硃批知道了欽此○○李秉衡片再本年南運河工經臣奏明改歸東省派委候選道屬開玉督辦挑濬河道逐叚疏通必須煞壩堵口斷　方能次第舉行兹據該道禀報於二月十六日堵合汶壩十九日堵合湖口壩辦理尚爲順手其餘挑淤培堤各工仍勒限分另赶辦　竣以利漕行所有各壩合龍日期謹會同河道總督臣任道　附片具奏伏乞聖鑒謹奏奉硃批知道了欽此○○頭品頂戴兩江總縣臣劉坤一署長江水師提督臣彭楚漢跪奏爲長江水師江隂營都司各缺遴員請補恭摺仰祈聖鑒事竊長江水師大銜借補小缺一案經前督臣曾國藩酌議章程奏准嗣後借補各員如遇升遷酌量奏明歴經循辦在案兹查接管卷内長江水師江隂營左哨都司韓輔忠等所遺各員缺因臣楚漢遴選歴練營伍熟請水師之員出具考語咨商擬補署督臣張之洞未及具奏移交前來計升補都司各缺丁得貴等四員核與定章均屬相符理合開列清單恭呈御覽合無仰懇天恩俯賜照准内請升補都司丁得貴一員前於升補守備案内引見未滿三年如蒙俞允照例毋庸送部應請敕部頒給劄付以昭信守請升守備唐兆成姚良昆李勝庭三員俟部覆至日由臣坤一卽行分别給咨送部引見恭候欽定除飭取各該員履歴咨送兵部查核外理合會同江蘇巡撫臣趙舒翹安徽巡撫臣福潤合詞恭摺具奏伏乞皇上聖鑒訓示謹奏奉硃批兵部議奏單併發欽此○○劉坤一片再軍營打仗受傷人員如實在不能練習弓馬例准免予騎射文准部咨嗣後請免騎射人員一律改習槍砲等因兹查有儘先補用部司奇兵營千總楊昭宗前在軍營打伏被賊槍傷左膀矛傷右手補用守備督標左營千總王得標被賊槍傷左肘矛傷左胯以上　員均係受傷深重不便弓馬經臣飭騐屬實合無仰懇天恩俯准將該員楊昭宗王得標　免予騎射照章改習梒砲以示體恤除飭取受傷部位註册送部查核外理合附片陳請伏乞聖鑒訓示謹奏奉硃批著照所請兵部知道欽此 
 
