# 1895 - 169 - 4907963

 

Page 1

 
 
[新印隨園三十六種告成] [  圖書集成局啓]  
隨園太史全集本局覓得初印善本用新鑄大號鉛字排印風行寰海內外早已不脛而走不翼而飛茲訪求太史遺像及隨園圖延畫師摹繪連太史遺囑冠諸卷首并將湘痕閣詩稿瑶華閣詩草隨園瑣記談瀛錄諸書附印於後共成三十六種可謂盡善盡美髪憾無遺矣而又字蹟疎朗紙墨精良讎校再三裝潢精雅以視蠅頭細字辨認模糊者眞有天壤之別工旣竣又精製櫸木箱盛之以便舟車携帶每部分釘五十本仍收實洋五元並不增價諸君子有先覩爲快者請移玉上海三馬路申報館帳房申昌書室及各外埠申昌購取可也 
[論中國辦理洋務之難]  
方今歐美二洲之人恃其富强之基格致之學造作輪船建置鐵路無遠不屆無處不達使天下各國之人民更相親睦便於往為互換其智識交易其物產誠千古以來未有之奇局也中華向以閉關自守弗務遠略爲是而因爲事勢所迫無可如何於是與彼立約通商准其傳教商埠開設行棧內地置產建堂迄今已五十餘年其間因交涉之事而生齟齬者幾於無歲無之倘或不逞其意兵威恫喝是其長技逼我加增口岸更換約章彼旣得佔便益方許和好重申此五十餘年內辦理交涉事務之大槪情形也在此時之間中朝漸知西人之有實學而自度有所不及於是從廷臣之奏議疆吏之條陳設立廣方言館同文館探討西文開機器局船政局製造槍砲購辦兵輪立總理衙門辦一切交涉之事簡出使大臣至立約之國以脩舊好敦睦誼創立海軍習駕駛管輪攻守之法以練水師特派肄業生於西國以植人才奏設算學科於北𨶤以求通儒凡此舉動皆爲洋務而設以爲不如此不足與歐洲諸大國抗衡我皇上及中外大臣之崇尙西法至於如此可謂籌畫精詳不遺餘力矣然而遠者行之已二三十年近者亦已十年耗費國帑不知凡幾而成效終未昭著者何也已開辦者徒鶩其名而未究其實未開辦者所缺尙多而且本原之地並未洗心滌慮痛除粉飾因循之積習徒以拘牽成例便於衙門胥吏之歛錢核辦報銷仍有經手委員之作弊平時以西法操兵臨陣則奔走恐後宼至而倉皇招勇聞警則逃避不遑數十年來中國之藩屬如琉球安南暹羅緬甸先後皆爲外人所奪或侵削或滅亡中國坐視而不能救今高麗又不屬於中國矣昔年俄國佔吉林黑龍江一帶這地旣廣且遠至貽倭人以口實乘我求格之時决意索我臺灣而不肯稍讓凡若此者皆所謂失機於先而貽患於後也今中朝與俄人爭論帕米爾之地亦已五六年俄人不肯稍讓幾於筆舌俱窮而倭人佔我遼東旋復退兵讓地說者謂俄人與有力焉然爲俄人計斷不能因有愛於中國而先取怨於倭奴也則此次之挾制倭人必別有深謀遠慮在其間吾不爲中國幸而又爲中國危矣非然者俄之仗義執言豈易得哉今又聞中俄貸欵之事計銀一百兆兩不日卽將定議收受俄人允借之欵說者又謂俄人旣借此詎欵斷不能不干預中國之事中國旣受俄人之鉅款亦不能不稍讓俄人以利權是不啻舉中國之柄而授之他人也萬一稍有違言將用何法以應之是不可不深思而熟計之也西人以傳教來華游歴各省士大夫中亦有翕然從之者自道光二十二年議撫通商越三年而法人在粵請弛華民傳教之禁部議允行咸豐九年天津議撫載入法約第十三欵內此與在粵所請大略相同迨十年換約續增第六款內開華人無論軍民有傳習天主教會集講道建堂禮拜者地方官不得妄行查拿違者予以應得處分又將前謀害天主教時所毀之天主堂學堂墳塋地方等件賠還法國駐京公使轉給該處奉教之人並任法國傳教之士在各省租買地土建造自便等語由是觀之天主教之盛行於各省已奉朝廷之命是已爲公事而不爲私事矣何以無知愚民往往遍行揭帖拆毀教堂毆傷教士滋生事端恬不爲怪自咸豐年間閙教案起至今二三十年之內教案之迭起環生者不可善之咎人孰信之非然者煌煌諭旨已遍行各省豈草野小民一無所聞見耶是所謂明知之而故犯之也夫爲上者設刑以禁民所以使民勿犯也今明知有罪而故犯之則上之刑法窮矣將如之何凡若此者皆中國辦理洋務之難亦卽中國不善於辦理洋務以至於難也吾願袞袞諸公熟思其難易而審處之可也 
[北上有期]  
　　升授廣州將軍保頤菴軍憲交卸京口都統篆後卽乘滿江紅官舫用小火輪帶引上駛逕赴白門謁見署兩江督憲張香帥面商要公及事畢旋於二十一日午刻乘原舟回鎭繫纜於怡和碼頭滿營勇丁聞信振隊而出在蒜山排列迨旌旆遙臨各隊燃砲鳴槍聲聞遠近俄而滿營總蔭總戎曁八旗營官咸在巡防局恭迎憲節有頃軍憲鳴騶登岸入城回署二十四日接京電奉旨入都陛見再赴廣州履任軍憲接電後卽將各事料理淸楚擇定閏五月初二日起節携同瀛眷由陸路北上想屆期送行者不乏人也 
[閱壘言旋]  
　　和議已定江海各防守禦不懈督辦江南防務雲南提督馬萃亭宮保子材到鎭後籌辦防務不遺餘力二十日上午排導詣六吉園碼頭乘坐頭號南灣船用追雲小火輪拖帶順流而下赴江陰吳淞等處查閱砲臺二十六日淸晨鎭郡官塲接到電音悉宮保閱臺事畢乘舟上駛將次回鎭約是晚當可望見旌旗於是丹徒縣王明府預備迎迓飭辦差人等在小閘口搭蓋綵棚陳設一新午刻關憲以次印委各官咸集招商局旣而常勝萃字各營官及各哨弁率領帳下貔貅列隊於德勝門一帶直至夕陽西下始見焦山門靑烟縷縷上蔽雲霄以千里鏡暸之知憲舟鼓浪而來江干站立各隊一齊燃放洋槍聲如珠貫有頃聞象山砲臺升砲數十門隆隆之聲不異山崩地裂憲舟旣抵下關繫纜洋浮橋碼頭各官旋登舟呈遞手版上謁宮保因時已晚飭巡捕官擋駕各官紛紛折回旋在舟中小住一宵二十七晨卽命啓輪向金陵進發拜會兩江總督張香帥面商機要文武各官恭送如儀各營勇丁亦鳴槍示敬 
[復辦漁團]  
　　浙省台州府屬地處海濵民多强悍時有海盜出沒上年各海品舉辦漁團台屬海口亦藉以相安現在和局已成漁團均已撤去而台府居民深慮盜賊復興由該處紳士具禀到省仍擬興辦漁團保衛桑梓一切經費由民捐助廖榖帥准如所請特委候補縣關大令鍾衡赴台舉辦 
[躉買基地]  
　　中日新立和約內地通商一欵杭州亦在其中外間傳聞通商之所係由大洋輪船駛至鼈子　停泊在彼設立馬路沿塘一帶起建鐵路直至江干或云由上海黃浦江用小火輪駛入大關究在何處雖未奉有明文而兩處空地價本極廉現已有人躉買以便將來可獲重價也 
 
 

Page 2

 
 
[皖藩行程]  
　　新授安徽布政使王方伯抵皖方伯擇吉於二十日赴京陛見首縣飭役於南門外躉船碼頭高搭彩棚伺候方伯於　刻乘輿至躉船暫駐於廿一日乘招商局江裕輪船赴申撫憲福少農中丞藩憲員梧岡方伯臬憲丁濳生廉訪聯仙蘅觀察曾怡莊太守以及文武印委各員均往江干恭送行旌 
[皖水濤聲]  
　　特授建德縣調署懷寗縣黃漢池明府籍𨽻三湘仕皖有年素邀上遊器重歴署繁缺現調署宣城縣指日交卸懷邑士民紳商及各局董恭送牌傘於十六日已刻齊集於淸節堂計旗四面牌四對上書秋霜政肅冬日愛孚風靖萑苻化蒸薪　爭消雀鼠惡逐鷹鸇才長製錦績奏鳴琴描金紅縀萬民傘二柄曰甘棠遺愛曰澤被蒼生匾額二方則書政成民和化理風淸鳴金開導鼓樂相隨士紳皆衣冠步送到署一路爆竹之聲不絕明府大開中門接見之下再三謙讓卽於署內設筵欵待士紳就席飲至申初盡歡而散聞懷邑七鄉亦送匾傘均頌明府之德政云○安徽藩署科房某甲籍𨽻金陵家道小康有雇工龍姓者年不滿弱冠雇用有年昨屆端陽佳節飭龍餽送各處禮物龍將某公館之禮錯送他處某甲雖惡之而並不深斥龍乃於署中將茶几放於棹上解腰間褲帶扣於梁圈於頸自將茶几踢倒隔房有十餘人查閱册籍聞晌聲甚異卽往視之龍則懸空高掛急忙解救其屍已僵署中人卽告知某甲禀明藩憲經貟方伯卽傳首縣黃漢池明府飭役將屍吊出傳到某甲及屍親當塲相騐係自懸梁毫無別故龍母某氏抱屍大慟云兩房僅此一子兒今夭殤氏則無靠痛不欲生經黃大令念龍母之貧寒無靠判甲將屍從豐收殮優給龍母養老之資甲一一遵斷當卽入殮標封明府則呵導回署○本月十五日上午天無繊雲二㸃鐘時忽黑雲四起雷聲隆隆風狂走石冰雹交加居人不敢出戶瓦上繁聲不絕幸霎時卽止大雨滂沱至申初刻雨散雲收依然日出撫署之東轅栅欄被風刮倒傳聞東北關一帶其風更怒詹瓦多被削去冰雹有大如茶杯者園中之瓜菓多被打壞有行人躲避不及者頭顱打碎皮破血流雖不成災亦近時罕見也○安慶敬敷書院按月各憲輪流月課外每年由撫憲考取四季經古本月十五日撫憲福中丞補行上年冬季經古題照祿於後陸劍南夜讀了翁遺文有感賦以吾曹千載世論百年爲韵賦得夢中奪得松亭關得關字五言八韻李二曲顧亭林學術異同論三朝北盟會編書後○　調署宣城縣黃漢池明府於二十日交卸懷寗縣事聞明府拜客畢隨卽諏吉馳赴宣城新任所遺懷寗縣缺歸吳雲濤大令接理二十日辰刻已接任視事 
[白門閒話]  
　　金陵訪事人云前者倭人作亂時欽命太子少保馮煦亭宮保駐節鎭江防堵現值皇太后皇上俯允割地議和不復興師征伐鎭江防務或可稍鬆署兩江總督張香帥因於本月二十二日飭廖君振昌駕常平官輪船李君家泰駕祥雲官輪船前赴鎭江迎宮保至江寗晤商一切到時文武各官皆在下關迎迓○上元江寗兩縣武童各有百名左右五月十七日淸晨上元縣主陳大令江寗縣主翁大令同上督轅禀報首塲武試十八日禀報接試二塲二十日三塲已畢二十一日禀知考竣聞龍大宗師定於下月初十日按臨十六日開考是以日內府尊又將舉行府試矣○候補縣王大令元棠牌示甄別旋禀知奉上海劉道調辦新關籌防局差諒不日卽當前赴差次矣○上年江蘇候補縣徐大令樹鐸曾辦理科場要差某日督轅牌示委本轅校對差同寅咸往道賀○倭人造反各處籌捐江都甘泉兩縣當鋪雖多然不若江寗之貲本店大是以捐數不能踴躍報解寥寥張香帥恐有悮要需復札委候補縣朱大令文炳前往勸辦刻下奉旨停捐大令遂回省消差依舊隨班聽鼓候補縣承大令厚前赴江西公幹刻已回省遂於某日赴轅禀到銷差○廣東洋務局甘肅候補通判張別駕懋煦禀回廣東差次知府葉永恒因有公事亦赴廣東營務處廣東候補府尹太守恭保經張香帥調赴江寗旋檄令赴鎭江公幹千總胡千戎正泗禀知奉某憲電飭赴山海關當差 
　 
[洪都話雨]  
　　江西訪事人云盜賣廬山一案已紀報端日來省中各大憲接委員蔡乂臣司馬世俊禀覆情形皆以署理德化縣彭星階明府騰瑞給印契據辦事諸多未善卽牌示撤省察看所遺印務以九江文報局委員王涵之明府祖彝署理　○上月某日大憲札委辦理牙厘省局李聘三太守嘉賓署理建昌府事太守部署行裝禀辭赴任所遺局務另委崔蘭嶼太守湘接辦日內崔太守尙在九江任所因委孫穉筠太守傳鼎暫時代攝○華元街距省垣下游五十里人烟稠密一熱閙市廛也某日有廣匪搶刼烟土旋經拿獲人犯解赴省轅說者謂新建縣朱少莊明府於出事數日內旣獲匪犯又獲原贓可謂辦事認眞其才具洵有加人一等者矣○前年吉水縣爭山釀命重案迄未讞成以致苦主上控撫憲籲求伸理德中丞批飭先將山案斷結一面勒限緝兇刻又一年延宕如故中丞因高懸牌示嚴批勒催不知地方官能遵辦否也○高橋白馬廟由羽士出方收方除路筵跑鼓外復演戲建醮於五月十二晚燃放烟火維時萬人空巷舉國若狂未幾洪恩橋白馬廟亦踵而行之尤覺興高采烈 
　 
[淫兇釀禍]  
　　松江訪事人云鹽捕中營姚某之子康祺瞰郡城西門下吳姓少婦丰姿艷麗無異畫中人而又家况淸貧時有補屋牽蘿之歎因面般勾誘與之成姦婦有小姑貌亦佳尙在閨中待字康祺常有得隴望蜀之望女母某氏深以爲惡然亦莫敢如何也本月初旬某日提標中營馬兵兼𨽻城守營親兵林文皋道出西門邂逅相遇時見康祺方手拈花朶戲問林曰佳否林亦戲之曰手中花那比心中花之妙康祺以其語含譏刺便忿然作色互扭至西門外渭水臺茶樓評理一言不合遽奮老拳康祺力不能支被林所挫從人某甲見小主人鬥敗捷足奔回糾同緝捕哨弁王某等三人及巡勇數十人振隊而來拳脚交加雜以板凳以致林奄奄一息體無完膚中叅城守兩營主聞之急會禀譚靑崖宮保宮保一面飛咨緝私統領李軍門一面札飭松江府恩太守辦理太守轉飭華亭婁縣葛張二明府會同蒞騐仵作禀報致命三傷並餘傷多處刻下林尙偃臥姚姓公館雖多方醫療恐終不免有性命之虞至康祺及哨弁緝勇等人均已飭差籖提俟研究矣 
　 
[東嶽勝會]  
　　淸淮地方土俗每於四月二十日後以及五月朔日向來迎請都天東嶽二位神祗寨會先後嫓美行之多年今浦中因捐欵之故經費不敷暫停一載而射陽之各會首仍然不改舊觀官塘之上寳馬香車絡繹不絕離城五里名曰河下又有城河船數十隻桂棹蘭漿遊人如蟻迨進城後人皆捨舟登岸各鋪戶門首均張燈結彩炫耀通衢惟府上坂以及南門大街漕院衙門口三處最爲熱閙所有每年晚會進城甚遲獨今年最早約在二更前神駕卽行回鑾會中之謹敬不怠者以溽署之將臨欲藉神以驅除瘟疫云 
　 
[袁江麥浪]  
　　近來天氣亢陽旱魃爲虐農民望澤甚殷前當二麥秀穗之時因雨水過少收成减半其餘早豆晚豆業經二次播種均已枯槁前月杪經侯大令禁止宰割於初三日午得雨旋卽晴霽天中節後各大憲又設壇祈禱初七十五兩日雖甘霖疉降而田中猶嫌未足故刻下盼望倍殷云　○統帶督標馬步全軍鄧統領正峯前由安徽蒙城一逞地方招募勇丁於上月二十七日抵浦權將所統之步隊前後兩營寄居東門外河南河北兩處城隍廟內又前後以及正字三營寓居東門外閘口栗大王廟並西門外南岸禹王宮北岸二公祠馬隊駐紥馬頭鎭聞得鄧總統刻下業已由省回轅准於本月十六日除駐紥馬頭之馬隊一營外所有前後左右正字等五營均欲在離城十八里西覇附近黃河灘地方紥營居住云 
　 
[船票折銀]  
　　前因中日失和招商局輪船暫停浙省文孝廉北上應給船票每名改結庫平銀六兩五錢刻下和議已成局中輪舟雖照常開行而舉辦海運各舟須裝糧米故武舉進京之船票仍照文舉之式按名給銀六兩五錢須憑咨文請領也 
 
 

Page 3

 
 
[鑄銀洋]  
　　鄂省文昌門外經張香濤制軍創立織布官局規模宏大又於局側設立鑄局鼓鑄銀洋局中機器等事業已告成兹於前月杪開鑄小試其端　諸官塲云所鑄之洋與西式無二而且光華寳色有過之無不及將來愈出愈多各口通用亦便民裕國之一端也 
[查戶造册]  
　　工部局章程凡居英美租界之人每於五年稽查一次今年適屆稽查之期特於前昨兩日派令中西捕挨戶分册令將姓名藉貫人數多寡並主人行業塡寫明白於閏五月初三日收取以便稽查人口總數 
[星火宜防]  
　　前晚九㸃鐘時美界天潼路第七十五號門牌恒和酒店樓上所懸磁照三連燈因火力太猛以致爆裂濃烟橫塞火光四射店中人尙未知覺幸行人望見樓面通紅大聲呼救衆鄰齊集得以撲滅 
[善於排解]  
　　總理江南天主教事務倪主教懷綸日前榮蒞滬南董家渡天主堂查察有教內王某禀稱同教黃渭育之子數年前因與　席將生之摺扇取去當生查詢無著亦不在意本月初二日在堂面見黃子手持此扇向之索還次日黃之妻媳守候堂前毆打生妹前蒙帥神　勸解事寢詎黃父子尙不甘心復於本月十九日在堂東廳毆生當由堂董沈先生目睹主教據禀之下面諭龔神甫秉公理妥明白禀復龔神　奉諭後立喚兩造到堂訊斷黃稱摺扇實係乘醉調差並非竊取王口出重言捉賊捉贓送局究辦是以心不甘服向伊理論龔神甫衡情察斷　黃曰照爾說是調差已屬理屈之甚爾與王均是同教素來熟識旣以調差卽當換正何至事隔五年竟算已物搖扇人前甚不規矩乃犯堂規　求恕罪龔神甫飭令與王作揖賠禮諭後和好不得口角如違未便黃遵諭而出又諭王被毆尙不還手誠實可嘉温語數聲事畢據情禀復倪主教察核 
[憑勸還洋]  
　　有某甲者係虹口某包探之姪與大通輪船水手某乙賭錢乙輸洋十二元向索不還前晚八㸃餘鐘某包探帶領其姪並巡約多人至法大馬路南誠信烟館約吃講烟乙亦邀同在船水手並法界各流氓等數十人至該烟館十字廳開燈評理唇槍舌劍擾擾紛紛兩不相下事聞於法包探恐滋事端立刻到塲驅逐旋有人出爲排解勸令將所輸之洋如數給還該烟館烟資三七分派甲出七分乙出三分其事始寢兩造亦各散去 
[宿案未消]  
　　前者英界中和里失火一事迭經公堂研訊昨日早堂詹誠德堂主詹懷士又帶同傭婦陳王氏投案聲稱我家曾經保有火險被焚後向領賠欵無著但是日之火實由蕭煃光所開之同春土棧廚房而起况店中存土無多種種情形不無疑竇務請速爲訊明以便向領賠欵通刺據供商之薩副領事謂揆度情形伊等均有不合所住之屋與捕房相離咫尺當起火時何不投報卽詹所稱索賠保險公堂向不與聞爾可自向保險行按照章程辦理至於起火之由亦難指實詹懷士旣欲控告可自行投縣蕭煃光著交原保 
[人証歸案]  
　　朝鮮人金心瀾同弟在滬居蕭延祺所開之柔遠居客棧金因曾欠金二南銀兩在縣涉訟前日金心瀾忽欲回國蕭以其訟事未了故將行李扣住金心瀾以其不應將行李强扣遂投捕房控告捕頭詰問之下飭令至英廨控告昨晨蕭金同至公廨據蕭延祺供開設柔遠居客棧金心瀾曾欠朝鮮人金二南之銀兩曾投道轅控告發縣訊辦縣憲黃公祖諭令職員將金心瀾兄弟二人看管今伊等忽欲回國故將行李扣住今將縣批呈電金心瀾供雖與金二南有銀錢往來實與蕭延祺無涉今蕭何得强將行李扣住通刺以金等旣經在縣涉訟卽著片送歸案蕭自行投縣 
[巡局革差]  
　　總巡局差楊福前因各烟館違章經夏明府吊取門牌發封案內各烟館主抱怨局差曚禀生事致遭封閉紛紛控陳到局夏明府准將該差斥革矣 
[英界公堂瑣案]  
　　二百十一號華捕解沈阿福趙阿生到案禀稱伊等因索船力口角致將撐船之王炳謙打傷鼻準爲此送請訊究王炳謙投案申訴前情並稱因向索船力被沈等將凳擲傷鼻準送至醫院醫治據言祗須兩三天可愈沈阿福趙阿生供在鼎陞棧爲夥所有船力已經付訖伊等欲索酒力致相口角通刺以沈等不應恃曫著各押七天○包探范進才禀稱王正奚竊某畫士綢馬褂紗馬甲等件現該畫士已有事回里特托開設鞋店之李榮舟報捕領贓今由小的拘獲人贓送究李榮舟投案申訴前情請領贓物王正奚供餘姚人流落滬江借居畫士處所有衣物是向借質錢以便作小貿易耳並非竊取通刺以王正奚窮苦屬實判令送回原籍○四百三十五號巡捕禀稱李阿四竊吳長根布衣四件綢褲一條正欲逃逸適爲小的所見爲此拘送請究吳投案申訴情由求請領贓李供認行竊通刺判送回原籍贓還失主○一百五十二號華捕拘解在五層樓茶館吵鬧之任和尙朱小弟到案禀稱伊等不知因何在茶肆吵閙以致失去物件五層樓遣移劉桂生投案供稱因任等吵閙以致失去水烟袋茶椀等件約值錢千餘文求爲究追任朱同供偶因細故爭閙然並無失物事實是圖詐通刺以失物不究惟任朱不應在外吵鬧着各押七日○一百六十號華捕禀流氓陳阿福陳阿大因向施阿五買物爭鬧將施打傷今須送至醫院醫治通刺着將二陳押　施阿五傷痊再核○水巡捕禀信昌泰木行在浦灘堆積木料碍及河道且查該行前曾受罰今特傳請訊判信昌泰木行夥稱現已將木照章堆存並未碍及河道通刺以其曾經受罰何得復犯着罰洋十元○二百三十三號華捕拘解徐阿狗到案禀此人與唐晉卿因停車口角將唐打傷肩背等處爲此送請訊究唐稱無故被打務請究辦徐供因停車口角以後决不再往伊家門口停車通刺判押五天唐不應在公堂胡纏　交保 
[法捕房瑣事]  
　　蔴袋店呈徐容山控店夥朱阿榮竊取衣服潛逃一案經鄭大令二次訊供著邀到店中學徒復核等情已紀前報昨禮拜五大令蒞捕房會同謝副捕頭發落徐偕學徒金桂投案包探禀稱奉諭查得該店棧房貼鄰有小烟間並無門徑可通質之學徒金桂供稱晚宿棧房出外時將門鎖閉鑰匙由朱阿榮取去是否行竊小的亦不得而知惟見被頭拆開形跡可疑然此處並無別人進出朱當晚不回直至明晨到店詢伊失竊之事亦不答應惟此人從前亦因犯竊到過捕房問何人作薦店主供由兪揚茂薦來命提朱阿榮到案問失竊之衣究在何處爾當晚不回甚屬可疑朱供是晚八㸃鐘同客人謝炳全至淸芬堂啜茗至十㸃鐘回店卽寢店主供稱此人與朱連手現在脫逃未獲大令尙有薦頭否供由福生薦來大令謂照此情形謝炳全亦應到案爾初時何弗供明亦屬疎忽著出外赶卽找尋到案候核朱還押復訊○楊金和雇車裝煤以煤中有泥形迹可疑爲巡街西捕拘入解經鄭大令訊供押候飭傳店主到案復核昨徐仁甫偕劉連寳二人投案供稱拼股開老虎灶二處一在老閘北首唐家弄一在新開河當日買進之煤由煤炭店送至新開河再裝入袋內共六包飭楊金和雇車押送至老閘店內由小的經手裝入大令問煤內是否有泥供稱四袋少有沙泥二袋無沙大令斥退著明日投案候核○錢阿四與老虎灶主口角以致開水泡傷徐炳山足背爲巡街捕拘入捕房解經鄭大令訊供着押候傷痊復核昨錢王氏持恒德粥店保單投案請將姘夫錢阿四保出一經　訊卽行交案大令命提錢阿四到案問與錢王氏是何稱呼錢供鄰居大令准其保出著徐炳山傷痊交案候示 
 [P美捕房瑣紀 
　　徽州人某甲在美界北河南路合順茶棧爲夥棧內揀茶各女工皆甲經管昨晨忽指寍波人某某二婦竊取茶葉婦謂其誣指甲堅稱其竊定欲搜婦身畔婦不得已任甲搜索並無茶葉婦不肯依與之理論甲連批婦頰婦誓不甘休喚一百零三號三道華捕扭入捕房申訴前情捕頭謂甲旣知該婦竊茶何不投報捕房飭探查核爾竟敢搜其身而批其頰非但男婦不分且見橫行已極立命華捕解送英公堂訊辦○王東生者蘇州產也前晚躑躅周浦路遇三百六十一號華捕見而疑之上前盤詰王自稱係英界某包探之夥捕更以爲疑因搜其身 
 
 

Page 4

 
 
得當票十六張遂送捕房告知捕頭於昨晨飭包探江阿三查明核辦○裏虹口一帶無業流氓不可數計橫行不法每致肇禍黎捕頭深恨此輩因商請英讞員派差數名協同探捕於前日下午至裏虹口拿獲流氓二名一瞿阿狗改姓方阿狗一金堂拘入捕房捕頭命押候查拿羽黨送廨懲辦○美界源昌路第九十三號門牌某姓屋內糾人聚賭牌九麻雀晝夜不停巡街捕喝止若輩仍興高彩烈捕卽訴明捕頭擬飭包探查明再行提辦○王阿龍者前晚在漢璧禮路某姓門首意欲圖竊經四百六十三號華捕拘送捕房在身畔搜出大小當票二十餘紙捕頭命押候遣包探江阿三查明再核○美界黃浦路西洋總會失去風雨鐘一架值銀二百兩於昨晨報知捕房捕頭遣包探江阿三查勘是實諭令各包探查緝 
[好善可風]  
　　本館協賑所昨承椿安堂助順直賑庫平足銀二百兩整合申規元二百十九兩二錢又武林樵者惠函云近閱貴報所錄放賑諸公原函詳述順直各屬又復告災情狀顚連視昔尤甚展誦之下寢饋難安當命家中婦孺各將各省衣物變價充振更向戚友捐集共湊得鷹洋四十圓寄呈彚解仍俟廣爲勸募稍有成數再圖續寄所恨細流微壤無益高深援塗炭而登袵席尙有望於有大福力之君子凡戚友所題附列一單燕貽堂楊五大圓周君廷楨五大圓合發號五大圓河東堂呂五大圓連日讀北地諸君子乞振書語語酸心言言下淚想兒丁男子女載道流離較鄭監門之流民圖情狀尤形悽惻今承大善士慨助曰鏹使嗷嗷待哺之蒼黎咸有食德飲和之樂其功德豈不大哉除掣付收條外合書牘尾藉表銘心 
[助賑摭要]  
　　天災洊至尙無竣事之期而仁者恫瘝乃身援救惟虞不及人困從此漸甦天機可以漸回矣浙撫署張味蓀善士募藤花書屋善士司平紋四百兩錢研齋善士五十兩環翠山館善士四十兩淸芬館善士十兩四戶由日昇昌來台規元五百四十八兩松江經廳署孫門王氏求氣火迷心病卽愈合家人口平安由元大亨來洋二百元不求聞善士規元一百五十兩章善士堃洋一百元苕溪章善士兆奎求尊堂病速愈洋一百元蕭山汪瓊甫善士因出天花幸卽全愈一百元成裕和善士由延康莊來洋一百元武進姚記善士由寳和莊來洋一百元高郵丁玉軒善士募董子履仁丈洋一百元瀏河張保復善士募不留名隱名氏無名氏三戶善士各洋一百元淮安志道齋主人由源同號來洋一百元蘇城吳伯蔭善士求尊堂病速愈洋六十元無名氏仁丈由惠泰莊來洋五十元王耀曾善士求病愈洋五十元鎭洋學署任善士洋五十元嚴善士開第爲太僕公三十周年理應追薦今奉周太夫人母命移賑以資冥福規元三十兩新陽署募善士十九戶各洋八十元杭省萬承志堂馮德五善士募知白齋善士太乙救疫丹一千錠棣華堂純陽正氣丸一千服全亨寳號善士痧氣丸紅靈丹一千二百瓶委解順直散放以災戶頻年頻沛乞拯無門端賴四方仁人量力輸資隨時撥欵間有秉性慷慨鉅項扶持防疾病於未萌劑丹丸而豫備用心良厚感惠當亦匪淺焉[  上海北市絲業會館籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西試彚登]  
　　江西訪事人云黃吉裳宗師於五月初十日由省秉節出轅按考撫州府屬各當道恭送如儀按撫州一府以臨川　　爲人文之藪　此文章哲匠銕綱宏搜我知囊底之錐必有脫頴而出者矣○經訓書院肄業者皆闔省高才生當道培植較優不惜捐廉給獎五月官課案發第一名獎庫平銀四兩二三名各三兩四五名各二兩餘以次遞减課題爲文信國請建國鎭論牛僧孺棄維州論前茅諸卷類皆借古事發今情遠矚高贍切合時事與鑽研故紙以驅使筆墨爲能者眞有天壤之隔也○南昌府倪覃園太守歲試各屬文童前已錄登於報五月初二日初覆南昌新建靖安三縣四書文題南昌求魚新建與鹿靖安逐虎通塲經文題時乃風詩題賦得德水淸得淸字初六日初覆豐城進賢奉新三縣四書文題豐城庠者進賢校者奉新序者通塲經文題二曰貨詩題賦得科名草得名字十一日二覆南新靖豐進奉六縣前列者調至堂上作文四書文題孔子曰唐虞襌夏后殷周繼其義一也餘則散處號中四書題非天與也至萬章問曰人有言性理論題動而無　　而無動論賦題鶴與琴書共一船賦以題爲韻詩題賦得衆志成城得城字旋於十五日出案十七日舉行三覆○　教書院向例由藩司主　　　官課歸署任裕竹邨方伯命題生監文題郁郁乎文哉童生德不孤通塲詩題賦得五月江深草閣寒得江字○豫章書院五月官課輪應臬者命題屆期由署任繆芷汀廉訪委某員領題牌示生監文題子曰善人教民七年亦可以卽戎矣子曰以不教民戰是謂棄之童生文題仁者無　　塲詩題賦得欲傾東海洗乾坤得傾字○經訓書院五月官課題係遜有疾厲畜臣妾吉知諸侯無去國之義解盤庚五遷於今五邦攷實攷雨盤正當作何解序云衆多如雨而非所以爲政也其說是否甀與爲人爲鄉名辨鄰射記注於郊謂大射也大射於大學大學在郊解周世有爵卑而國小爵卑而國大者攷鄭伯使宛來歸祊傳鄭伯請釋泰山之祀而祀周公解齊人歸我濟西田不言來齊人來歸連讙龜陰田言來解攷徐邈云等趙武楚屈建感伯姬之節故爲之怠兵其說是否攷鯦當魱郭注海魚也近人以爲鰣魚是否漢故事供給南單于費直歲一億九十餘萬　　　七千　百八十萬論擬范蔚宗後漢書西羌傳論漢文帝遺單于書許約和親布告天下賦以和親之後漢過不先爲韻賀雨詩仿曰香山體　　 
[陰陽婚媾]  
　　臺灣林詩甫京卿之令姪鏡園觀察乃螺江陳子良封翁之佳婿也去和為觀察來閩探親適倭宼　獗遂挈眷而來竊　　內光祿坊觀察有妹年已及笄守貞未字不料爲造化小兒所苦醫治岡效遽於前日溘然長逝觀察因念妹氏未占匹耦泉下無依因揚言凡有願爲亡妹之夫者當奉千金爲書敬陳子良封翁卽舉該家管事陳灃谷茂才之少君願聘鬼妻觀察欣然從之立時各送婚書陳少君先著吉服到門後又復往哭奠親視𣩵殮入棺畢遂奉　鞵木主以歸錢刀有氣枯骨皆春說者指爲多事然生者得財死者得所不亦一舉而兩得耶 
[醉漢肇事]  
　　有直𨽻產甲乙二人年皆而立爲皖省立幕本月初十日傍晚飲酒過量信步至雙蓮寺前適有沿街賣唱者遊人　聽寺旁某宅有一及笄女郎亦站立門前聽唱甲乙女郎體態風流悮認爲妓爲酒所迷遂動攀花折柳之念以　言挑之女卽避入甲乙不舍隨入內室適一中年婦正在沐浴羞體難遮倉皇亂喊何處狂徒闖入內室甲乙見勢不佳慌忙而遁對門有豆腐店店主朱某代抱不平斥其調戲良家婦女雖屬酒醉何太無禮甲乙不但不服竟仗麴秀才之威謂朱事不干己何得出頭朱未及回言甲之拳頭已至乙復飛腿助之朱卽倒地氣閉斯時衆人不服扭住甲乙鳴保報官幸朱悠悠甦醒經魯仲連者出爲排解令甲乙服禮養傷甲乙首肯聞朱傷頗重刻尙未痊而甲乙所費　亦不小酒能誤事信哉 
[縣案二則]  
　　姚振明投縣呈控胞姪寳寳誘拐伊女藏匿不交求飭提案訊追究辦一案黃大令准詞飭提候訊在案昨日倩帮審委員夏明府升坐花廳訊斷姚供職員住居署前照牆南首女兒今年廿五歲尙未許字因職員前曾開設烟館無人來聘并因職員前輕斷絃家下無人照管是以未將女兒許婚胞姪寳寳五歲時父母雙亡職員撫養成人迨年紀旣長行爲不端不務正業職員管教不改當卽驅逐出外置之度外至去年九月職員外出寳寳居心不良時來引誘竟將女兒拐去藏匿屢次向追置之不睬質之姚寳寳供年三十歲五歲時父母故後胞叔領至十二歲送出學錢莊生意父母遺有坐落八仙橋田產數畝又有某處市房數幢皆被叔父欺小的年幼無知盜賣迨盡恐小的長大理論逐出不理伊女與小的是的堂兄妹豈能作此昧天之事斷不敢爲至堂妹藏匿何處被何人所拐小的實不知情求恩明鑒明府研結再三矢口不移明府謂姚振明曰爾亦有不是廿五歲之女未經許字豈有無人聘請之理爾姪所供的堂兄妹斷不敢作昧理之事尙屬近情旣無實據未使强斷著爾姪帮同尋緝俟有實在卽行禀復至寳寳所稱叔父盜賣房屋田產亦無實據且係親叔姪著回去自行算理可也叔侄兩人遵諭而退○前經廿三七鋪巡防局轉送滋事悮公之糧米船戶林啓發程兆忠兩名到縣當經黃大令訊供後收押在案兹有同邦的實保人投案具保已蒙黃大令允准保釋矣○山雨香前在縣署扭控曹品蕃爲陳竹卿作保欠銀九十餘兩一案此案曹先在英公廨控山雨香欠存欵銀兩案涉岐控英廨訊明後遂將山雨香移縣著曹　質而曹當被山雨香扭縣時黃大令飭差看管後有張某保去候訊現在曹品蕃並不投縣質訊赴松　府轅上控聲稱四月二十八日在縣呈詞未奉批示英公廨以縣署有案遂乃不理移縣訊斷又不將文卷移送顯有朦弊等詞未知恩太尊若何批示而縣署原差前奉黃大令飭著看暫被張某保去現下將審避不到案反敢赴府上控署中提訊無人交案情急萬分遂向保人索人張某回稱我當代他到案質訊此外並無別法也 
[英廨晚堂案]  
　　前者　蘭芳投英公廨控同鄉人陶榮卿借洋圖賴求請提追宋通刺閱禀之下准詞飭差於前日將陶榮卿提到升座晚堂包供小的蘇州人在原籍做顧繡生理去年正月間陶因開顧繡店缺乏本資向小的借去洋二百元立有票據今陶店閉歇小的來申向索一味圖賴誣稱小的入股著償虧耗小的再四追索渠竟置若岡聞無奈具禀求請訊追陶供亦蘇州人與包同鄉正月間合包入股開設顧繡店包得二股今因虧耗洋八百餘元將店歇閉陶向小的追索祗因未立合同所虧不認小的已邀友調處認還洋一百元而包須還洋一百四十元不允被控今愿央人理處通刺謂陶曰今爾借據尙在何能推諉旣愿自行料理著覓保釋出限二十日料理淸楚遲千提究陶唯唯而退○去年招商局片送管理水脚銀兩之徐阿明虧空水脚洋一千六百餘元請追等情前經宋通刺提訊徐供出被同鄉人陳錦泉借用洋二百餘元故將陳提案訊究而陳堅不認借通刺著一併管押追繳在案事經數月而徐挺押不理日前招商局又函致宋通刺請將徐阿明枷號局前示衆宋通刺接函於前晚升座提訊招商局司事廿日初投案伸訴前情並稱總辦云徐阿明押久不了諒難理楚徐供小的家無餘積實難料理惟陳所欠小的之洋務望追還以便料理虧空陳供小的實無借洋情事通刺謂甘曰二人押久諒難理楚今將徐阿明枷示送局陳錦泉遞回原籍甘曰徐阿明實屬荒謬去年將局中銀洋虧空分文未到家中均在妓館耗費現在惟著伊父料理可也 
[金陵官報]  
　　五月二十五日統領南字右軍兼代中營新授長江水師湖口鎭許雲發到叩謝升補安徽撫標叅將齊金鰲叩謝咨文上元縣陳謝行知情補太倉直一州通判吳淸鑑由湖北督銷回銷差又王頣謝委聚寳門稽查趙興　到洪武門稽查差又秦基到由揚回省禀銷灣頭釐局差○二十六日仙鎭釐捐知縣陳紹唐到奉司道委赴鎭江公幹回 
[蘇省官報]  
　　五月二十五日前福建船政大臣裴蔭森辭行代理嘉定縣孫毓驥稟到並謝奉飭改爲署理通判任汝霖稟知奉飭分蘇差委知縣翁傳照稟銷洋務局差並辭赴鎭江上游釐局差理問張性淵稟知交卸任事代理布理問孫毓　稟知接印任事○二十六日知縣張晸稟知奉委騐收覔渡橋營房工程差卽辭又林尙辰稟知奉飭分蘇差委○二十七日元和縣葉稟知奉　後局委赴楓橋火藥庫覆騐核减工程差 
[皖省官報]  
　　候補府經楊嵩壽委署無爲州土橋司道銜浙江候補知府常太尊綬到指發安徽新洵防試用巡檢朱秉謨到雲南人會辦江南籌餉捐輸局候選道李宗棠觀察到直隸人襄理皖軍威靖等營採辦北洋軍粮浙江候補巡檢楊淸到卽用縣顧仲安明府知奉委辦穀米局候補巡檢成沅匯委署石埭典史典史史文采委解秋審人犯赴徐　 
[江西官報]  
　　四月十三日宜春縣楊焜卸事淸理交代回分發知縣張曾詔稟到係廣東人嚴祖彭代新建往華元街查勘李激由京解漕折回陸垣由九江公幹回直隸州凌祖穀拔委本班一次典史何書年朱鳴球查貢院號舍○十四日新授九江府尹序長稟到係山東甲戌進士○十五日候補縣李墨林卸辦樵舍卡回通判翁寳仁由樂平公幹回縣丞楊彬往長江催運吳作雲由奉新催地丁回陳慶榮由廬陵催地丁回據首府面稟臨川縣劉瑞礽現已病故該印務以正任南昌縣汪綬之署理○十七日戶部主事范德鎔由金陵來江調補貴溪縣楊焜稟謝飭知赴任景德鎭同知賀宏勳卸事回管純桓由京解贑關餉回孫如寳由京解地丁回張維城酌委一次○十八日南昌同知蔡世俊往九江公幹從九王夑厚隨同往九江孫烺往宜黃催雜欵吳大成由武寗辦保甲回稟期服假署崇義金坑司錢汝燮卸事回新建縣丞張傳鼐稟謝記大功二次○十九日上饒縣朱錫祁謝咨進京引見署臨川縣汪綬之稟謝委赴任分發知府歐諤良稟到係廣東辛未翰林從九尹錫祉繳照係山東供事府經韓鑑由南康府屬催地丁回縣丞秦瑞輯由德興催墊欵回○二十日統領江軍水師林載亨稟按辦視事九江府尹序長稟謝飭知赴任候補縣管純桓仍回贑州候差許金䇿何曾慶孫新令俱謝酌委一次姚光運由新建等縣催漕折回江煜由靖安催地丁回周曾營由安福催地丁回王官綸由九江催雜欵回徐家駿往臨川辦保甲○二十二日南康通判伊淸額卸兼饒州通判事署饒州通判賀宏勳稟任事譚文秀交卸統領江軍水師知縣祁祥霖委吳城淮鹽分局應衷由永豐等縣催漕折回稟謝加級紀錄章乃正稟謝酌委一次何朝崧解餉往天津潘琦由瑞金公幹回指分典史沈乃杰繳照侮浙江人也補安仁縣丞張丞祖飭赴　任○二十三日江蘇卽用縣承　往江寗公幹候補府劉思川回湖口船廠○二十四日星子縣慶錫庚卸署餘干縣事淸理交代回岳恭先由德化催稅契委辦順　保甲左營把總　　恆任事額外吳　貴任事右營把總張錦榮任事外委李攀桂任事 
 
 

Page 10

 
 
   
 
 

Page 11

 
 
   
 
 

Page 12

 
 
   
 
