# 1903 - 270 - 4910941

 

Page 1

 
 
[古今圖書成增價出售] 　　　　　　　　　　　　　　[  圖書集成局啓]  
　　本局所印古今圖書集成一書除股印外多印之書歴經售出前者曾减取價値每部祗收九八規銀二百兩近以購者　　 
紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售輅不能　　　　 
應命矣再是書間有誤訂處現亦悉數查准補訂完全可稱毫無遺憾惟海内鑒之此佈　　　 
[新印歴代史事政治論] 　　　　　　　　　　　　　　[  點石認啓]  
　　是書集古今論吏之作多至五百種如王夫之讀通鑑論沙張白讀史大略之類悉數探入無一遺漏其中更有不經見之書如明刻　　行　　漫錄王穀讀史管見魏禧史論尤侗看鑑偶評夏之蓉讀史提要等類不下數百種一一搜錄并各為之標題以時代編次史書中可命之　無一　　　 
不備購此一種可免别購他書讀者觸類旁通自有左右逢源之樂凡三百零八卷訂二十八本欲購者請至上洋三馬路申報館申昌　　　各書坊均有代售 
[俄人要東三省事各國不肯與聞論]  
　　俄人之於中國東三省也挾其全力多方要索不如其願不肯斂手我政府力不能拒但虚與委蛇而已雖然虚與委　不過稍延時日久之或允或不允兩國必有定議之時我政府今日之意旨其果先有成竹乎曰政府之意微特因事處萬難拒之甚非易易窺其隱實有姑償俄欲暫保目前之安雖以國家根本重地拱手讓人而昏庸陋劣之樞臣視之若不甚可惜當世自命憂時之士則以爲不然號於衆曰俄虎狼之國也今日苟許其佔東三省浸假焉必蠶食我冀北各地又浸假焉中原全地皆為俄人權力之所能及則歐洲各國亦岌岌乎可危於是乃為危詞以聳之以為俄之强非　　　　　　　　　　 
各國之利各國旣阻其出黑海之路使俄人不得西侵則今者宜阻其佔東三省之地使俄人不得東下揆之各國事勢此原不得謂之妄言然吾以為俄人於東三省一事阻之者惟日本至於其他各國則未必肯出而干涉也何也日本密　　 
邇中國同處亞洲唇亡齒寒不能無慮非若他國之遠在歐美諸洲者比故其欲保全中國非眞有愛於中國乃自為計當如此也其欲阻遏俄國亦非有惡於俄國又自為計當如此也况甲午中日一役遼東已為日人所有俄人逼之日人遂不得已而退還俄之仗義執言似中國未嘗不受其益然酬之以旅順大連灣則與棄遼東於日本者其失亦相去無幾矣日人於此一事後旣懼俄之張勢力於東亞而復怨俄之奪遼東而還之中國也所以嫉之者至而仇之者亦愈深　　 
今者俄欲要求東三省以遂其吞併之心則日人寗獨忘前日之宿怨而遂默爾而息乎故其持堅力以阻撓之者非也欲報遼東前事也俄人亦知前事之頗有所礙故不能詰問日本之不應干預中俄交涉而惟强逼中國朝廷若英美各國欲與聞乎此則俄固有詞以處之矣何也美之於古巴也小呂宋也英之於搭浪斯華列也奪其土地隷入　　　　　　　 
當時未聞有一國相阻卽俄亦未嘗置一詞　今俄欲要求中國東三省各事而英與美忽　　之　　　　　　　　宋搭浪斯華列事以相詰責英美兩國其將何詞以自解乎此吾所以知英美各國之必不肯與聞此事也然則各國　任俄人之逞其大欲而無所為計乎此亦非也各國將俟東三省之事定而後以利益均沾優等相待等語逼迫我中國　　 
倘中國盡以東三省之利讓之俄國定約以後無可變更則欲免他國之紛起以爭又不得不别擇所利以于各國於是而英則長江一帶法則滇粤德則山東日則閩浙美則洞闢重門之約皆將各厭所欲伸其權力而始快然於心於此而中國欲力與之抗則東三省之事已如鐵案各國皆有所藉口無法以與之爭也於此而竟盡償各國之所願則雖 
宗社未覆名號依然而已有國不啻若無國是則東三省一事關繫全國較之拳亂後之和議尤為重大焉政府諸巨　　　　 
公其亦知所利害熟籌而審處之否耶 
[本館接奉電音]  
　　昨日午前九下鐘時京師飛電傳來上諭二道旨三道敬謹登○八月十二日内閣抄奉上諭兵部左侍郎著增崇補授欽此同日奉上諭本日召見之廣西候補道陳兆常著以道員仍留原省補用並交軍機處存記欽此同日奉旨廂藍旗蒙古副都統著德峯補授其所署正曰旗蒙古副都統著慶生署理欽此同日内閣奏修書出力人員請奬開單呈覽一摺奉旨著照所請欽此又奏外務部左丞紹昌如何美叙片奉旨紹昌著賞給頭品頂戴欽此 
 [P電傳宮門抄>　 
　　昨日午前九下鐘時京師友人專電告知本館云八十二日皇上召見軍軍機大臣及陳兆常保棻 
[電傳癸卯恩科湖南試首塲題]  
　　夏少康年四十以一成一旅致中興論新城三老壺關三老論 
三國人材優劣論唐明皇制選京官有才識者除都督剌史都督刺史有才識者除京官使出入常均論不加賦而國用足其害乃甚於加賦論 
[鄭軍小挫]  
　　羊城某日報登廣西來電云鄭鎭軍惠霖所部之軍竟於某日被匪所敗署兩廣總督岑雲帥聞報立卽下札將鎮軍摘云翎頂未知確否以示薄懲 
[會匪入網]  
　　聞之廣西友人云日前河源城守營謝君鳳毛拿獲會匪首逆潘少如一名解送提轅訊供定罪謝匪自庚子年閏八月在東江禾溪地方揭竿起事自稱元帥大吏懸賞千金購緝未獲去年由外洋濳回往龍門從化等處招人入會上月十三日被線人偵知匿跡古嶺地方報知謝君星夜督隊馳往擒獲起出入會册籍兩本注册者多至五六百名及約期作亂糾黨打單各書函大約不免身首異處矣 
[路工將竣]  
　　廣州訪事人云由省城至佛山之鐵路自工人滋事後一律另募諸工從事畚鍾以致工程多所　誤現幸工頭鑑於前次之失認眞挑選日來早稻將次登塲招工稍易大約不久卽可告竣矣　 
 
 

Page 2

 
 
[浙闇續誌]  
　　杭州訪事人云浙省文闈於本月初八日封門至夜膳時鎖閉號棚二鼓後由巡緝官逐叚覆查就卷上　戳時六三　　　　　　 
題紙飛下塲中雖有病者十餘人然皆略感風寒一經官醫診治卽獲告痊初十日辰刻諸生有完卷者大呼開栅當由巡綽官啓之使出仍復加鎖彼此不准亂行至八點鐘時放頭牌迨三牌放後已過午正各號始不復嚴扃聞本届報名應試者初共九千二百餘名而首塲祇實到八千九百數十名 
[入誌盛]  
　　金陵訪事人云每届鄕試正副主司及同考官與夫闈中執事各員均於入簾之日先赴江甯府署宴會本届江寗府署已改作三江師範學堂府尊移住行臺棟宇不免狹隘兩江督憲魏午莊制軍因就督轅肆筵設席柬請主司監臨以下各員赴宴宴畢率同府縣恭送入闈 
[蘇州火警]  
　　姑蘇訪事人云本月初十夜更魚三躍省城吳趨坊某姓家不戒於火致肇焚如須臾延及對河湯家巷泰昌酒菜館一雲　　　　　　　 
時大小鋪戸十餘家共房屋五十餘椽均成灰燼誠浩刧也 
[浙省官塲紀事]  
　　杭州訪事人云省城候潮門年久失修頗有損壞由管城委員某二尹禀知藩憲崔方伯方伯札委翁太守興奎前往　　　 
勘騐擇日興修○江蘇常鎭蘇松等屬向係行銷浙鹽邇因私販繁興以致官銷異常短絀護撫翁大中丞力圖挽救札委李穀宜觀察寳章前往查勘情形以便設法嚴禁○本月初七日為致祭社稷神祇二壇之期護撫翁大中丞委藩司崔方伯詣社稷　署臬司陸廉訪詣神祇壇分别行禮 
[東越官塲紀事]  
　　紹興訪事人云紹郡蠶絲向為土產大宗近年各鄕栽桑育蠶較前尤盛無奈各洋爭收鮮繭以故民間自行繅絲者寥寥無幾向例應完絲捐由絲業司董按年認解去歲復因外洋償欵甚迫加征三成而經理者殊多侵蝕以致虧欠良多刻奉大憲派諸曁繭捐局員夏大令獻鋆來紹催提未識力能措繳否○松楊縣劉裴子大令靖於月前因病出缺由府尊熊大守派員代理遺篆時適有匪徒糾衆仇教之事藩憲崔方伯恐釀成巨禍立卽札飭永康縣葉詠霓大令昭敦調署松陽縣篆遞遺永康縣篆飭武義縣李定菴大令續祏兼署業於上月杪交替以便葉大令速蒞松陽 
[鄂省官塲紀事]  
　　漢口訪事人云聞江漢關監督一缺兼督端午橋制軍有奏請以繼蓮溪觀察補授之信姑誌之以觀其後○河南確山埠開駛火車應設貨釐分局鄂中大憲札委陳大令宗揚前往布置一切刻已辦理妥治業於月初某日回至武昌矣 
[北㕍南飛]  
　　京師友人來信云近由清泉總局創設飲和公司專辦鑿井工程聘有日本工人在前門外糧食店崇文門外寳慶胡同等處鑿井數口刻已告成定於八月初二日售水自此彼都人士咸得食德飮和矣前出使法國大臣裕朗西星使之女公子二人平素皆作　人裝束上月下旬某日偕詣頤和園覲見 
　誤商約大臣要電咨由直督袁宮保查明報生嚴姓及司事某甲立卽斥退不准再入電局辦公兹由京師電局總辦某公面求慰帥施恩慰帥允之以故二人已於曰前由津赴京仍回電局矣 
[保陽尺素]  
　　保定友人來信云此間常備軍新置操衣係灰色對襟其長過膝制與德國相同皮靴亦已一律造成不日卽由軍政司點名發給矣○農務局中人述及安州白洋淀有淤地五十餘頃現在地方官擬招佃承種惟須土著農戸不准異鄕人及富戸承包每戸認墾若干悉聽其便但至多不得逾一頃一俟辦有頭緒卽當詳請直督袁宮保立案施行 
[析津問渡]  
　　天津友來信云七月二十八日為振捐局總辦直隷候補道洪翰香觀察恩廣壽辰合郡文武各官咸往公館祝嘏衣冠車馬孄　盈門○葉桐侯軍門所帶某兵船在洋河口禽獲海盗馬玉林一名年約三十左右七月二十八日飭弁押解來津交營務處訊辦○河東羲租界宵小繁興以故義人禁令森嚴每至晩間十一點鐘時卽派令洋兵手持洋槍協同巡捕更夫四圍巡綽○某日天津府縣官會衡出示曰案蒙督憲袁札飭據南北兩叚巡警局警務學堂會禀警察定章以稽查戸口為先務凡民間人口生業悉註於册以辨良莠而防隱匿天津地當衝衢華洋交錯客商居民極為周密匪類易於溷蹟故稽查戸口尤為當務之亟但其事瑣碎繁雜須派幹員逐處挨查方可清釐匪類　於南叚巡警局所管地面派員弁二十員巡警學兵四十名北叚巡警局所管地　派員弁十名巡警學兵二十名分任稽查繕册繪圖等事不另書差以免擾累並酌派員弁薪水銀兩以資津貼等情應准如禀查辦令先出示曉諭俾各周知等因蒙此合行出示曉諭為此示仰　邑軍民人等一體知悉自示之後爾等須知此次巡警局挨查戸口原為澄淸匪類以安善良况定章不用書差毫無擾累情弊爾紳士商民務各仰體此意聽候員弁挨查辦理毋得臨時阻撓致干傳究其各凛遵毋違切切特示○督轅文案委員傅太史增湘奉旨派充順天鄕試同考官已於上月下　　　　　　　　　　　　　　　　　 
旬某日束裝赴汴矣○雨水連綿田多淹没邑宰唐大令請讞局委員馬大令毓桂赴南鄕各村騐於七月晦日起程 
[焑臺雜俎]  
　　烟臺訪事人云七月十八日清晨山東福山縣署捕役在烟市塘子街奎太號拿獲盗犯甲已丙三名解交釐局轉解到縣　　　　　　　　　　　　　　 
聽候按律嚴懲○裕成恒錢莊出有錢帖數萬帋行使市中日前有某號夥携帖二千餘帋往兌現錢鋪中無以應付本街各鋪得此風聲相率持帖往取頃刻蜂屯蟻聚擁擠不堪幸經巡可崔少尹派令值差將持帖兌錢之人一一喚至署中再三開導令於三日内齊赴裕成恒取錢毋再滋閙諸人唯唯應允裕成恒岌岌之勢遂得保全於是說者咸謂少尹頗有應變才迥殊末秩閒員之徒知覓蠅頭微利者○上月某日黎明時某大戸傭人某甲行經某村迤南沙灘突被匪人按之於地將所携錢　盡行攫去中飛歩狂追悞將行人某乙扭送巡檢署崔少尹研訊之下諭令甲回寓候訊乙則押候飭差查明然後訊斷○某日有日本兵二名乘醉至烟臺山下某妓院藉端滋擾廣東人某甲向之申斥日兵怒持刀將甲左腿戳傷然後一哄而散嗣甲經同鄕人舁至某醫館療治未識能免殘廢否○順祥茂雜貨鋪虧欠上海延源等錢莊銀二萬餘兩以致閉門歇業　　　　　　　　　　　　　　 
延源等莊執事人聞信來烟控之巡司署巡檢崔少尹將原被告發交商務公所妥調處旋經公所妥董事將順祥茂所存貨物招人承買得銀九千餘兩先歸莊欵若干成尙欠萬餘金因鋪主無力清償備文申縣追比 
[漢口夕陽]  
　　漢口訪事人云湖北咸寍等邑產麻甚多運至漢臬每斤約須錢一百六十文左右○近日漢口裕興公司所製銀硃銷路　　　　　　　　　　　　　 
頗廣每擔　銀九十二兩獲利之厚蓋可知已○署黃州府知府金峙生太守邇以竊賊甚多大為行旅之害爰招彼黨充作眼線四出緝查　亦　　　　　　　 
為民除患之至意也○日前有江西常備軍若干名取道漢臭聞係調往粤西助剿者　前有奸人周春甫者在漢口私造臺票事發後匿跡蒲圻 
 
 

Page 3

 
 
近為縣主某大令飭役拿獲押解至夏口廳署禀請廳尊馮少竹司馬訊辦○漢口郵政司多諾芬君刻擬在南陽府屬創設郵政分局俾商民　素往來咸稱利便 
[鶴市叢談]  
　　姑蘇訪事人云前行劫太倉州屬崇明縣境某當鋪之盗犯某某等三名經縣主某大令緝獲訊實解赴省垣大憲飭蘇州府發審局究出盗首甲乙二人姓名當卽移行崇明限期跴緝旋於某處緝獲訊取口供禀經大憲飭水師某營營官帶領砲船於本月初十日護解來省蘇州府田太守飭發長吳二縣獄分别監禁聽候示期提勘○前者蘇垣濂溪坊財神弄口裕康錢莊傭人某甲送洋银五百五十元至某處途中突被匪人攫去二百元控經署臬司朱竹石廉訪諭令長洲縣知縣蘇靜菴大令限日破案大令除比捕勒緝外復於某日高懸賞格略謂有解拿獲首匪者賞洋銀一百元 
[相騐斃犯]  
　　羅銀桂於光緖二十四年私鑄銅質僞洋銀事發被逮經前縣主訊明收禁前日在　患病甚醫治紙效旋卽斃命當田禁卒禀知縣主汪瑶庭大令大令立卽轉禀蘇松太兵備道袁海觀觀察觀察札飭大令就近騐視大令遂於昨日午後蒞獄升座提訊刑書禁卒官醫人等同供羅犯實由病斃並無凌虐情事屍子羅文蘭屍妻羅李氏同求免騐自願備棺收殮大令不准隨飭仵作細心騐視俄唱報騐得死　　 
者委係因病身死並無别情大令乃交家屬成殮領棺理葬准免標封 
[覆舟記]  
　　日前葉謝鎭航船戸張壽海裝白米二百餘石來滬駛至龍華灣適值潮水湍急舟子力不能支遽遭覆没所裝之米盡付東流事後船主雖倩人打撈恐所失殊不少矣　 
[黨人患病]  
　　日前革命黨鄒容章炳麟二人在福州路老巡捕房押所忽患紅痧經西醫驗明送至虹口司考脫路工部局病房醫療幷　　　 
由捕頭派令三畫西捕二名帶火槍日夜輪流看守　 
[上海官塲紀事]  
　　昨日車坊釐卡委員恩博山明府因公來滬命駕詣上海縣署投刺拜會縣主汪瑶庭大令飭丁擋駕○昨日四川缺　　　　 
補道包曙舫觀察命駕至縣署投刺拜會縣主汪大令延入花廳互談片刻而别 
[上海縣署瑣案]  
　　楊談氏控全毛大吞没田產等情前晚縣主汪瑶庭大令升堂研訊楊四寶投案訴稱楊談氏是小的之堂　小的弟兄六人已喪其二祖遺田產早經分析事叔母楊曹氏乏嗣應立小的之兄永全為子今永全業已去世叔母亦於七月某日病亡表兄全毛大時與叔母同居遂將叔母所遺田三畝吞没堂嫂楊談氏心不甘服是以控案求追查此項田單係楊姓戸名載明分據今特呈請察閱楊談氏供文夫永全去世已閱五年生前曾嗣與叔母楊曹氏為子楊曹氏病故後忽被全毛大將田單　吞求恩追究全供小的雖與楊曹氏同居此項田單實由氏賣與小的並非吞没大令察閱分據知田係楊曹氏之産斥全不應霸吞著交人保出速將山單交還楊談氏○前者許朱氏控孫媳張氏不守婦道等情大令訊明發交普育堂留養後張氏藉詞母病央人投縣保出前日許朱氏又以張氏之母並不患病保出後迄未回家等詞　案禀控且稱當具禀求保時禀詞出自因案收禁之邱少卿張順華兩入前晚大令命提邱張詰訊張供小的與邱收禁所中從無同谋之事邱供小的與張氏素不相識安有串同保釋之理大令著名還禁所中聽俟查明再核 
[分發人員騐看名單]  
　　新海防例掣　分發　郎中董如鵬順天董爾謨順天花翎寗奎章直隷主事趙杏林順天徐翔翰江蘇沈嘉焜浙江徐驤浙江戴錫章四川光祿寺署正張本順天中書科中書王愼銘直隷内閣中書鄥堯春江蘇卲福灜江蘇李棠　西劉紫驥四川胡　揆陜西部寺司務李輔中江蘇○籌餉例掣　分發布政司理問錢　藻浙江○新海防例指省分發道劉安濤江忠沆安徽江蘇三品升銜孫思敬浙江江西朱廷勵湖北江蘇魏允恭湖南湖北常錕廂紅滿直隷知府花翎白均順天廣西褚光宗雲南廣西同知何厚彭山西四川張泰　安徽直隷吳琪浙江江蘇花翎惠年廂　滿直隷知州蔣可成廣西雲南通判許之麟順天安徽狄瑶江貴州雲南萬選成順天四川直隷州州同甘水佳廣西廣東王仁　浙江伹隷知縣花翎同知升銜蔣翰章吉林山西李鼎元廣西雲南張珪湖南江蘇李寳華山西直隷張永　湖北河南黃勸安徽江蘇蔣寳諴江蘇湖北楊志　江蘇安徽楊寶琨雲南廣東張應堂雲　　　　　　　　　　　　　　　 
南四川陸紹贄雲南四川吳明鍔江西江蘇謝瑩江西湖北徐燿浙江安徽舒正曦四川湖北陳百嘉浙江江西譚鍚瓚湖南浙江兼襲騎都尉局傳義江蘇浙江楊肇錕湖北江西黎純熙廣西廣東岳鍾麟正黃　山西鄭夢書江西安徽陳作梅廣東山西王家梁浙江江蘇鄭秉璘湖南安徽孔憲　浙江直隷溎瞵正黄滿直隷吳　浙江四川孫鳳如直隷山西鹽大使馬懹仁安徽兩淮布政司經歴王鏞江蘇安徽州同胡炳勳陜西甘肅直隷州州判李起才廣西四川州判高愷尊江蘇安徽彭康壽湖南湖北府經歴洪騤湖北江西胡緒昌安徽山東朱毓采江蘇直隷李其濬河南山東徐慶　浙江山西六品銜王景　湖南湖北縣丞陳善直隷江蘇吳為任廣東福建陳文榴山東江蘇莫長枚湖南江蘇丁惟棠山東北河趙爾瑾山東河南河仁厚正白滿江蘇章光銘安徽山東樊殿元江西湖北陳紹虞浙山東來宣浙江福建章維麟浙江直隷縣主簿沈為霖浙江四川金德昌浙江北河府照磨許士煃江四安徽巡檢鍾繼光福建廣東何壽朋廣東廣西許頴林山西河南楊遠翼浙江四川陳立敬江西湖北吳建烈安徽山東徐　江蘇安徽夏孫楣江蘇直隷馮作霖江蘇河南董玉麟安徽江蘇張修誠浙江江蘇孔昭廉浙江江西余家興浙江福建晁念祖甘肅四川程秉忠江蘇四川章光宙安徽江蘇從九品敏義厢黃漢河南鄭裕孚廣西山西冐樹杭江蘇廣東陶澐浙江廣東典史劉炳夔湖北河南李錦溪山東河南文集昇湖南廣西魏鴻鈞湖北甘肅陶瑛江西四川崔榮森安徽江蘇黃廷俊安徽湖北鹽荼大使錢永逹江蘇四川未入流孫振鑣浙江山西○勞績掣　分發知縣趙能壽浙江○勞績指省分發道聶其昌湖南湖北賈景仁山西直隷知府洪壽頣湖北江西鄧沅湖南湖北孫建中四川廣東直隷州知州四品銜陳燕昌浙江直隸知州魏業　湖南安徽知縣祝鴻元順天河南○進士掣籖分發知縣鄭師灼江蘇○恩廕掣籖分發通判鄧興堃湖南○教習掣籖分發知縣温宗　廣東○揀選掣　分發知縣秉堃正藍滿○優貢掣籖分發知縣謝榮敬安徽○議叙指省分發知縣張和秋貴州雲南州吏目李賢栜安徽江蘇○議叙保奏掣籖分發知縣趙傳眞山東○截取掣籖分發直隷州知州花翖四品頂戴振元廂黃滿○截取指省分發同知徐福基湖北江西直隷州知州廷琛廂紅滿直隷花翎聨恩正黃滿山西○應補呈請指省分發府經歴黃式鐸湖南甘肅縣丞王桐蔭直隸山東州吏目宋承恩順天某肅典史楊金選江蘇江西錫　廂紅滿湖北未入流吳壽昌順天山西梁朝佐順天河南 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　　 
[甬江譚薈]  
　　丁寗波訪事人云日前浙江提督呂道生軍門率領正副中營巡察右營常備中營以及提署衞隊小隊各勇丁迤　出南門分為攻守兩軍如法操演閱視許久始整隊而回○台州府屬寗海縣境有王某者向入天主教現在族中因建宗祠派令出資若干某不允某日族中人擁至其家肆行毆撃并欲與教堂為難浙江主教大司牧接得告急函立卽函請浙江提督呂軍門委周叅戎帶勇赴寗海保謢○江北岸耶穌教中長老會所設崇信書院因房舍窄狹學生實不能容由教士費君佩德函商會長撥出巨欸重行建造現已鳩工庀材大興士木大約數月内卽可落成矣○日前某西人行至奉化金峨寺其輿夫與鄕民因事互毆幾釀巨禍美　洋行主人聞之卽謁見道憲請調勇前往彈壓比至各鄕民已紛紛散去無從查追幸某西人並無損傷業於某日安抵甬上矣 
[上海巡局紀事] 　 
　　日前南市蔣大盛鷄鴨行司帳人阮茂隆以文子慶陳錫和陳和志三人無端訛詐控二十三七鋪巡防局局員姚各蓀二尹逐一笞責斷令將文錫和交人保去各志鎖示三天昨日期滿飭帶至案覍人保出○日前滬南錢公館被賊竊去衣箱兩口報請二十三七鋪巡防局飭甫緝查至今未獲昨日復遣丁投局禀請比捕勒緝局員姚二尹准之立傳汛捕到案從寛展限二天務須破案如違重比○日前二十三七鋪巡防局員韓仲甫二尹　勇巡查至董家渡見同豐裕小客棧並無循環簿可查因將寓客張阿元等帶局訊明交人保去諭令棧夥姚萬炳赶緊將薄呈局毋得有違 
　　　 
[馬路工程局案]  
　　歹人周浦金至生義馬頭大章主衣莊購取坎肩乘隙竊取其一飛步奔逃經店主范寄雲鳴捕追獲解入捕房轉　馬路工程局總辦翁子文太守倩襄讞委員黃衡堂一尹研訊判責一百板斥逐出境原贓紿具領 
[南市瑣譚]  
　　昨日有某甲者病骨支離蜷臥南市公義馬頭之畔未幾卽奄然物化經　甲查見報請某善堂備棺收殮舁厝義阡○南市毛家弄和仄泰采行執事雇匠修理房屋將磗屑堆積街旁事為保甲總巡兼清道局員朱森庭明府查見飭十六鋪地甲傅諭赶緊掃除如違提　　　　　　　　 
究 
[英美租界晚堂案] 　 
　　福懋祥號主將石卿控徐少生虧欠貨銀等情前經襄讞委員何吉生大令訊供著一併暫行管押前晚讞員孫建　　　　　 
臣直刺升堂復訊將投案訴稱前倩徐購黃絲三十擔统計每擔價銀三百八十餘兩徐收銀後竟將絲轉賣於法商拔維晏洋行向之追償一味游約叩求訊辦徐供所收黃絲三十擔曾賣與美大洋行旋由美大轉　與拔維晏除收到外尙少十三擔直刺飭交人保出措繳貨銀俟蔣將絲交足然後核奪　 
[英美租界公堂瑣案] 　　　　　　 
　　包探趙銀河解朱連生到案禀稱此人在某處當充協泰土棧備人勒令小車夫某甲將土四十枚載送租界中交卸事為協泰土棧中人查悉報由小的拿獲起出土一十八枚半　贓已被寳山縣境居民孫毛毛等所分請大老爺移提追究恊泰夥蔡福卿投案請追餘贓襄讞委員何吉生大令商之德總領事署繙譯官麥令豪君著將朱押候移提孫等到案訊究起到之贓先行給領○瑞安輪船失去猪鬃若干船主疑係水手黃小虎所竊報由包探張才寳拘獲解案請追黃供小的係湖北某邑人不敢妄為尙求明察大令著押候瑞安輪船抵埠時訊核○積竊陳阿三前因犯案遞解回籍近復潛入租界中經包探金立生拘獲解案大令判責二百板收禁西獄半年期納之後再責二百板遞解回籍○張阿寶倩兪卿雲以洋銀十元及銀質對時表一枚交期戚某姓被兪吞没迨邀同及人陳壽坤等向之理論反被兪指爲索詐唆令某洋人函告捕房捕頭派包探錢盈堂一併拘案請究大令訊得情由判令將俞暫行管押追繳洋銀十五元給具張領○黃阿根行竊某西人家報時鐘一座報經包探沈阿岳拘案請究大令判責一百板押捕房一月○剪綹賊瞿大銓在虹口菜市左近竊取顧阿東衣袋内所儲小銀錢十餘枚經包探陳洪德拘獲送案請究大令判責二百板枷號二禮拜發犯事處示衆○舟子徐銀泉吞没船主黃阿坤所帶洋銀一百二十元逃逸無蹤報由包探顧福其緝獲解案大令判責二百板押捕房一月 
[法租界捕房紀事]  
　　法租界大昌洋行失去高麗參數十觔行主將工頭趙阿金小工柏金坤解送公廨請究讞員魏蒓塢大令訊取口供將趙交人保出聽候查明核斷昨由包探查得南市某參行收買竊贜四觔有奇由虹口某米店　立保據蓋印圖章遂將收贜之某甲帶回旋又至虹口捕房請捕頭派令包探將米店主某乙拘回管押○法界工部局垃圾馬車夫某甲滿裝垃圾至羅家　傾諸隙地馬性甚劣鞭之不首甲乃下車曳之以行不意馬忽舉足猛踢中甲要害立時仆地昏沈巡街捕見之急雇車舁送捕房捕頭令轉送仁濟醫館療治醫生謂已受重陽恐難施救延至前晚溘然而逝捕頭以甲因公斃命殊屬可憐禀請工部局總董給子撫恤　三十五兩俾卽備棺成殮○前日某號華捕因病身故捕頭查得此捕當差五年從未貽悞公事爰賞銀三十兩撫恤其家○前晚甲乙丙三竊在租界中施其胠篋探囊手叚被包探所見一併拘入捕房捕頭令押候解送公堂廪請讞員魏蒓塢大令訊究 
[美租界捕房紀事]  
　　前晚舟子徐銀臬間行竊船主王阿坤所藏洋銀一百二十元經王報知捕房捕頭令包探顧福其將俆拘獲搜出原贜四十餘元帶入捕房押候解送公堂禀請讞員孫建臣直刺訊辦○昨晨俞兒李阿有在黃浦路竊取某號東洋車上油帘等物被包探顧　　　　　　　 
　其所見拘入捕房捕頭令押候解送公堂禀請訊辦　　 
 
 
 

Page 10

 
 
   
 
 

Page 11

 
 
頭品頂戴兼署湖廣總督湖北巡撫奴才端方跪奏為襄河盛漲灒江等縣民堤被水漫潰現經籌欵搶築以工代振恭摺具陳仰　　　事竊湖北省地方襟江帶湖素稱澤國本年入夏以來大雨連番江漢之水同時並漲疉經奴才電飭有隄各州縣多備物　認眞防　詎五月初間襄河盛汛猝臨數日之内水漲至四五尺洶湧異常先後據濳江天門監利等縣禀報濳江縣屬之永豐墝隄天門縣屬之孫家灣隄監利縣屬之易家灣隄均因水勢過大漫過隄頂兼之風雨驟至人力難施各被漫潰成口田地多遭淹搜房屋間有　塌居民幸已先遷高阜人口尙無損偒等情奴才查襄水之决為十數年所未有潛江等三縣民隄均被水漫過頂以　决江尙非該縣等防護不力體察情形其口門之寛被淹之廣尤以潛江縣為最重且江陵監利陽漢川等州縣俱在該隄下游有高屋建　之勢亟應速籌堵築以為數縣保障之資該隄雖係向由民辦惟甫被水災民情困苦責令就地籌修實恐力有未逮當　司道商酌在於兩湖賑耀米捐項下提撥錢一萬餘串津貼堤費以工代賑派委熟悉隄工之候補知府彭覺先前往潛江督同該縣　井田午潰口處所赶修月隄一道廣集人夫併工修築俾勘及早斷流且使被水之民得以工作餬口至天門之孫家灣堤監利之易家灣堤亦經勒令各該縣設法搶修兹據禀報潛江監利兩縣潰堤均已堵築合口現仍培厚加高俾期穩固經奴才覆查屬實此次三縣民隄先後漫潰災民蕩析離居深堪憫念現經極力督催已將濳江監利潰隄修復其餘被淹之區經分飭地方官妥為安撫民困稍紓無虞失所惟天門漢口雖不如潛江之寛而水流甚急近來晝夜搶修亦已漸有把握仍當由奴才嚴催赶築務使迅速完工以資保衛所有各處積水並令設法疏消俾得乘時補種雜糧接濟民食除俟秋後督飭查勘輕重情形分别應否振恤蠲緩另行奏報外所有襄河盛漲潛江等縣民隄先後漫潰籌欵搶築情形理合恭摺具陳伏乞皇太后皇上聖鑒再湖北巡撫係奴才本任毋庸會銜合併陳明謹奏奉硃批著卽分别撫恤毋任失所欽此　 
[兼湖廣總督端奏籌解協助廣西兵餉片二十一日]  
　　端方片再前准戸部咨令將湖北應解廣西協餉每月銀一萬兩設法籌解又疉准署兩廣督臣岺春煊電以在潯州一帶剿匪惟兵餉無欵支付淸設法恊助各等因查鄂中財力寄窘本屬無力協助惟桂省灾重匪多大局所關何忍膜視當飭升任漢黃德道江漠關監督岑春蓂在於江漢關庫六成洋稅項下動　長沙平銀二萬兩作為廣西協餉於閏五月十六日發交漢鎭蔚泰厚商號電匯廣束藩庫兌收轉解以濟要需除咨戸部外理合附片具陳伏乞聖鑒再湖北巡撫係奴才本任毋庸會銜合併聲明謹奏奉硃批戸部知道欽此 
[兼湖廣總督端奏籌解恊助廣西振欵片二十一日]  
　　端方片再疉准署兩廣督臣岑春煊電以廣西災重民困無欵安撫請設法恊助等因查湖北省庫欵支絀羅掘一空本年潛江等縣民隄漫潰　欵修復已屬萬分為難何能恊濟鄰省惟廣西匪勢未平安撫災民最為緊要亦不能不極力設籌當飭藩司善後局在兩湖振糶米捐項下動支長沙平銀三萬兩作為協助廣西振欵於問五月十六日發交蔚泰厚商號電匯廣東藩庫兌收轉解以濟耍需除咨戸部外理合附片具陳伏乞聖鑒再湖北巡撫係奴才本任毋庸會銜合併陳明謹奏奉硃批戸部知道欽此 
[雲南巡撫林奏已革知府虧欠鹽課銀兩請旨監追摺二十一日]  
　　頭品頂戴雲南巡撫臣林紹年跪奏為已革知府代銷井鹽虧欠課薪請旨監追以警虧挪而資整頓恭摺仰祈聖鑒事竊查雲南開化一府向食粤鹽後經停止由商販運黑井鹽斤專銷開化邊岸當因陵私充斥商人懼賠不敢運銷始委員設局代銷兼辦緝私而委員不善復改由井招脚運往暫行歸併開化府代銷試辦嗣開化府知府蹇念咸到任飭仍照案辦理所有代銷邊鹽課欵交由提舉彚同黑井正課報解按年入册奏銷薪本隨課交收該府因案撤省當飭淸查鹽欵旋據署黑鹽井提舉江海清禀經由道會同查明該府任内自光緒二十八年正月起至七月十五日交卸前一日止代銷邊岸鹽斤計尙欠鹽課銀九千六百二兩九錢八分五釐薪本銀五千三百六十三兩一錢七分七釐四毫並經勒限嚴追除由司扣存該府應領俸薪銀一百三十兩七錢三分七釐外實欠鹽課銀九千四百七十二兩二錢四分八釐薪本銀五千三百六十二兩一錢七分七釐四毫屢催逾限延不解繳實屬有意侵欺該府業因另案叅革亟應照例監追以重課欵而肅鹺綢據鹽法道普津會同布政使李紹芬詳請具奏前來臣覆核無異相應請旨將已革開化府知府蹇念咸卽子監追究辦並請飭下該革員原籍貴州巡撫轉飭地方官將該革員家產查抄其雲南寓所任所資財由臣一律查封備抵除咨部查照外所有已革知諲虧欠鹽課薪本請旨監追緣由謹會同署雲貴總督臣丁振鐸恭摺具陳伏乞皇太后皇聖上鑒訓示謹奏奉硃批著照所請該部知道欽此　 
[雲南巡撫林奏釐金委員舞弊營私請旨革職懲辦片二十一日]  
　　林紹年片再委辦羅平釐金委員陳文光訪聞有曹放藥釐情事當由司局委員密查旋據禀覆查明該藥釐並不照章抽收每與　　　　　　　　　　　　　　 
商販减釐賣放查獲江底分卡暗碼墨飛多張並於貴州黃草壩釐局查出本年由羅平運往之無票滇土八萬餘兩按數計釐已　不少且該委員又夥同商人販　土藥種種舞弊劣跡多端等情似此任意侵欺營私罔利若不從嚴叅辦不足以祛積習而挽頽風　　　　　　　　　 
據釐金局司道會同布政司李紹芬按察司劉春霖詳叅前來臣覆查無異除批飭先將該員撤差提解來省發審究辦外相應請　　 
旨將卸辦羅平釐局委員試用知縣陳文光先行革職以便歸案訊追懲辦俾肅榷政而儆官邪謹會同署雲貴總督丁振鐸附片具奏伏乞聖鑒訓示謹奏奉硃批著照所請該部知道欽此 
[護貴州巡撫曹奏糧道到飭赴新任片二十一日]  
曹鴻勛片再准史部咨開光緒二十八年九月二十六日奉上諭貴州糧儲道員缺著凌卿雲調補欽此欽遵恭錄咨行在案 
 
 

Page 12

 
 
兹該道凌卿雲業經到省應卽飭赴新任以專責成除覈飭遵照外謹會同署雲貴總督臣丁振鐸合詞附片具奏伏乞聖鑒謹奏奉硃批知道了欽此 
[護黔撫曹奏報收到四川省鹽釐鹽稅恊餉片二十一日]  
　　曹鴻勛片再光緒二十九年四月分僅收到四川省解黔軍餉銀數業經臣奏報以案兹查五月分收到四川省鹽釐鹽稅恊餉抵捐等銀四萬兩據署布政使全楙績申報前來除咨戸部查照外謹附片具奏伏乞聖鑒謹奏奉硃批戸部知道欽此 
[護黔撫曹奏管帶武員營務廢弛請旨革職片二十一日]  
　曹鴻勛片再黔邊現值有事之際所有將領必須認眞釐剔方足肅軍政而振紀綱兹查有署丹江營叅將貴州候補叅將侯玉春任性妄爲被控有案管帶中路新前營貴州候補叅將王思安營務廢弛積習甚深相應請旨將候補叅將侯玉春王思安一倂革職以儆效尤謹會同署雲貴總督臣丁振鐸附片具陳伏乞聖鑒訓示謹奏奉硃批另有旨欽此 
[兼湖廣總督端奏加抽川淮鹽斤加價辦理嬰政摺二十二日]  
　　頭品頂戴兼署湖廣總督湖北巡撫奴才端方跪奏爲川淮鹽斤自光緒二十七年十月初一日開辦起至二十八年十二月底止加抽要政新加價銀錢數目恭摺具陳仰祈聖鑒事竊照前因鄂省奉派認還新舊賠欵爲數甚鉅舉行自强要政如興學練兵制衣械遊歴諸大端需欵繁多經本任督臣張之洞奏准川淮鹽斤行銷湖北境内者每斤加油錢四文歸鄂留用等因飭據川淮兩局均於光緒二十七年十月初一日開辦在案兹據署湖北鹽法武昌道梁鼎芬詳稱宜昌川鹽局加抽要政新加價自光緒一十七年十月初一日起至十二月底底止收錢五萬七十一串八百二十文又二十八年分收錢二十七萬二千九十三串九十二文督銷淮鹽局加收要政新加價係照歴届成案折合銀兩彚收自光緒二十七年十月初一日起至十二月底止收銀二萬八千一百六十四兩三錢八分四釐又二十八年分收銀二十萬四千一百三十九兩四錢四分均解交鹽道留供一切要政之需等情詳請具奏前來奴才覆核無異除咨部外謹恭摺具陳伏乞皇太后皇上聖鑒謹奏奉硃批戸部知道欽此 
[兼湖廣總督端奏川淮鹽斤抽收練兵新餉摺二十二日]  
　　頭品頂戴兼署湖廣總督湖北巡撫奴才端方跪奏爲川淮鹽斤光緒二十八年分抽收練兵新餉銀錢數目恭摺具陳仰祈聖鑒事竊照鄂省遵旨力籌練兵新餉爲本省防營精練洋操經費曁荆州駐防挑練閑散旗兵新餉之需援案准廣川淮鹽斤加價每鹽一斤加收錢二文以供餉需奏奉諭旨允准業經將光緒二十五年派抽之日起至二十七年十二月底止抽收銀錢數目由本任督臣張之洞恭摺奏報在案兹據署湖北鹽法武昌道梁鼎芬詳稱宜昌川鹽局加抽練兵新餉光緒二十八年分共收錢一十三萬六千四十六串五百四十六文督銷淮鹽局加收練兵新餉係照歴屇成案折合銀兩彚咨光緒二十八年分共收銀七萬四千八百五十三兩五錢三分七釐五毫均解交鹽道轉解善後局分别撥充本省防營洋操經費曁荆州駐防挑練閒散旗兵新餉等情具詳請奏前來奴才覆核無異除咨部外謹恭摺具陳伏乞皇太后皇上聖鑒謹奏奉硃批戸部知道欽此 
[兼湖廣總督端奏匯解新案賠欵摺二十二日]  
　　頭品頂戴兼署湖廣總督湖北巡撫奴才端方跪奏爲湖北省派還本年七月應還洋八月分新案賠欵匯解江海關兌收轉付恭摺仰祈聖鑒事竊照前准行在戸部咨具奏新案賠欵擬派湖北省銀一百三十萬兩嗣後承准行在軍機處元電奉旨内全年應付本息匀作十二次按日攤付先期解交上海道轉付等因欽此旋准戸部養電開新案賠欵本年有閏之年可按十二次攤解惟閏五月解欵須六月朔匯滬以後均按月朔兌交各等因當經轉飭遵照辦理所有湖北省本年六月應還洋七月分賠欵銀兩業經匯解奏咨在案兹據署湖北布政使岑春蓂會同善後局司道詳稱查光緒二十九年七月應還洋八月分新案賠欵在所籌膏捐各欵内儘數動支湊足關平銀十萬兩於六月二十二日發交漢鎮通商銀行曁恊成大德通各商號領匯限七月初一日交江海道兌收轉付等情詳請奏咨前來除咨部查照外理合恭摺具陳伏乞皇太后皇上聖鑒再湖北巡撫係奴才本任毋庸會銜合倂陳明謹奏奉硃批該部知道欽此 
[兼湖廣總督端奏匯解八月分賠欵片二十二日]  
　　端方片再前准行在戸部咨新案賠欵每年二千二百餘萬兩奏令各省關將應解部庫西徵洋欵攺爲加放俸餉一欵抵閩京餉改爲加放俸餉一欵京官津貼改爲加復俸餉一欵湖北省裁减勇營作爲旗兵加餉一欵加增邊防經費一欵向來有漕省分循案解部漕折一欵以上約共銀三百餘萬兩全數提出留作賠欵又准行在戸部電開前奏騰出各欵如加放俸餉等項各該省向有應解數目宜按照應解之數匀分十二次先將第一次銀數於十二月二十日以前匯滬以後按月先期解滬以便由江海關道按月彚交銀行收存准戸部養電開新案賠欵本年有閏之年仍可按十二次攤解惟閏五月解欵須六月朔匯滬以後均按月朔兌交各等因當將上年十一月以前應還新案賠欵銀兩分别按期如數籌解嗣因裁减勇營作爲旗兵加餉一欵係屬無著據實具奏旋准部咨暫准由滬關在於彚存增收關稅項下提欵籌補等因又經咨飭江海關道查按月提銀一萬兩撥補其餘加放俸餉十萬兩加復俸餉一萬六千兩加增邊防經費一萬六千兩共銀十三萬二千兩十二個月匀攤每月應撥解銀一萬一千兩所有上年十二月起至本年六月止應還銀兩均經依限籌解具奏在案兹據署湖北布政使岑春蓂會同善後局司道詳稱本年七月應還西歴八月分部撥賠欵庫平銀一萬一千兩又每百兩應補關平銀一兩六錢四分三釐共補平銀一百八十兩七錢三分統共庫平銀一萬一千一百八十兩七錢三分已如數籌齊於六月二十二日發交漢鎭有成銀號領匯限七月初一日交江海關道兌收轉 
 
