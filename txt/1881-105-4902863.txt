# 1881 - 105 - 4902863

 

Page 1

 
 
[俄邊善後策第二]  
　　防俄之策旣莫要於駐兵而駐兵之法又莫善於屯田屯田者以兵養兵而卽庽兵於農之意也三代井田之風至秦漢大變唐之府兵非不欲法三代而歴朝制度沿革無常民間風俗因時變遷故雖欲法古而行之終不能久然不能行於中國者猶可行之塞外漢時募民徙塞下以塞地廣漠人民稀少之故也第安土重遷中原之民一旦徙居朔漠殊不便利雖募而應者卒寥寥也以故宣帝時用兵羌邊趙充國猶請屯田湟中可知邊地之多曠非一朝所能滋生繁庶也其後車師故地亦行屯田之法置戊已校尉以戍之而屯田之策遂爲古今沿邊之要務矣今之邊地較諸漢唐以前則又遠而又遠古之所謂屯田之處今皆成爲中原沃壤人民富庶物産豐盈矣然則今之邊地安知數百年後不亦成爲中原沃壤乎顧其事亦必自屯田始也趙充國經營湟中所欲服者先零耳屯田之法行而後兵可久駐不費轉輸之勞而羌果力竭計蹙服而勿叛然充國卽於明年振旅而還計其屯田之法不過行之期年而已以例今日之防俄非特爲目前計而且當爲久遠計者不更宜以屯田爲上策乎查東三省惟奉錦兩府治之如内地此猶沿前明之制度也其餘地方數千里皆爲旗兵所屯歲給口糧不事耕稼居民不多間有種植雜粮者然兵多於民不能通力合作徧其田而耕之以故地利不盡而兵丁又沿其積習雖二百餘年太平無事滋生長養無不有室有家與齊民爲伍而口糧之外或事遊牧以營生斷不力田以謀食自黑龍江而西至於蒙古諸部亦然若由此而益西則囘人所居新疆一帶地氣寒而燥者居多聞從征歸者言大兵出嘉峪關外所過之處竟有行三日而不見勺水者卽盯可見其地脉之劣矣似西邊之不事耕種不盡由於民俗而實地利有所不宜也顧嘗思之中國河源自古謂出自塞外三伏三見而後至積石以逹於龍門塞外無水之處正河源伏流之處竊謂地雖無水若開濬得法必無尋丈不見水之理不特河源伏流之説古人聚訟不可憑斷苐自林文忠戍伊犁時蔬言伊犁水利請辦屯田則伊犁有水利可興自關外而西未至伊犁之一帶獨無水利可興乎且蒙古諸境内不少大河以中國黄河在江例之雖數千里之遠綿亘以出於海則塞外之河容亦有可以疏導而資水利於數千里者中國之水皆向東流人言遂謂水性無不向東孟子與告子言性遂以上下東西並論盖平成以後局於所見而不知水之東流爲中國地盡於東南之故耳其實水性並不然也試觀奉天河道自吉林發源而西流以入於遼海此可證也水旣不盡東流則蒙古諸河疏導之以流入西塞之外亦非逆水性之爲矣故今日之邊地而欲興屯田但使水利不眞絶則未有不可興者所難者欲興水利而無此大力耳然事權緩急功貴先施伊犁一境從前旣有水利則就其成迹以施其功猶不極難目下正值喪亂之後伊犁居民當亦不多合之左帥全軍而令其計力授田耕於此八百里之内猶覺綽然有餘行之數年著有明效然後權度其餘漸經營於關外一帶之地可也至於東三省蒙古諸部則自國初立制至於今日本有兵卽是民民卽是兵之槪但令去其怠惰之習教以耕作之事則因勢利導之中而又濟以因時制宜之法其效固更捷於西塞也數十年之後兵力足而民生安廣漠之區變成富庶俄地雖大其治邊不如我多多矣 
[撞船續聞]  
　　前報言和衆輪船與英國兵船相撞一節兹以英國公司三不時輪船來滬據該船搭客言及是日正在高臥而傭人報言此事維時拉不暈兵船聲砲一門三不時船吹角應之該兵船又將火箭升上三不時船亦升火箭以應之該兵船放一小船來招呼三不時船比駛行前往則又另有一船名兑立師者駛到兑立師係往厦門者故該兵船卽將三不時船謝去隨將和衆船上救起之人均附於兑立師船駛往厦門聞該兵船亦小有傷愪云 
[客民滋櫌]  
　　客民滋事之案近年來層見疉出各省皆然日前微聞杭垣官塲傳説餘杭滋事將有移兵之舉然事甚秘密無從得其詳細也兹據杭友來函謂本月十六日有杭人自餘杭歸備述其事聞之殊爲駭人所言鑿鑿爰照錄之據云餘杭縣屬有地名石洋里者爲武康安吉餘杭三縣交界處兵劫後人民稀少各處客民到彼墾荒紛投雜處良莠不齊而就中以黄巖仙居兩縣人爲最多卽好勇鬥狠亦惟彼等爲最甚蓋其人皆身習拳棒結成死黨故不獨土民畏之如虎卽他處客民亦莫敢攖其鋒也該處每年清明前後例有迎神賽會之事百貨駢集遠近爭赴極爲勝舉不期今歲三月初旬所有黄仙兩縣人先行塔臺演戲聚集同黨一千一百餘名中立頭目四名分領其隊各帶洋槍洋炮刀矛等類盡伏臺前歃血盟誓宰一牛一馬以血和酒各飲一杯飲畢祭旗發砲四出剽掠或十餘人爲一隊或二十餘人爲一隊分道揚鑣到處搜刮或索取銀米以儲備餉械爲名或搜羅金器以鑄造槍彈爲名凡至一家先有人守住前後門不容一人走脱旣掠財物復擄人口不論老幼男婦盡行捉走各量其家資之貧富定價招贖遠年各村挨户窮搜無得免者一時道路喧囂人心惶惑而温台兩處之奸民亦各聞風相應乘機肆擾黄仙分爲兩黨黄岩之大頭目一係鍾姓一係王姓王姓卽先年臨安首逆拿解梟示王某之弟也仙居黨大頭目兩名聞係温州洋面著名海盜入水能行如水滸傳張順李俊之流故雖疉次犯安皆經漏網而逃刻下彼處居民扶老携幼紛紛遷避聞有數鄉紳耆聯名控縣在父母斯民者將何以安良除暴耶杭垣各營於望後私相傳説將有調往餘杭之 
 
 

Page 2

 
 
第二章行諒必因此事耳 
[僕妾捲逃]  
　　兩淮票販甲乙丙三人皆江西人合本辦鹽四票數年以來未有虧折三人同庽性皆儉嗇而乙尤甚甲丙各置一妾乙則斷袖癖深無妾而有二僕乙於公私各事收支惟謹惟二僕則毫無約束銀錢衣服上下同之甲丙與之本至交且又合夥經商彼此倚賴每每勸誡詎餘桃睰愛空勞藥石之投而屬耳難防轉啓頑童之恨兩豎子旣知所勸時欲報復而無隙可乘甲妾有弟素無賴每當樗蒲販北必到甲處求貸甲不堪其擾不許入門妾弟銜之入骨乙之大僕遂導以行窮一日三主人皆往十二圩捆鹽卽開門延賊於甲室中席卷一空甲並不知禍由内作仍以外盜控追内老矣妾乃烟花名將疲於奔命難滿其欲遂通於乙之小僕情好甚深前月甲丙見乙僕恣肆尢甚萬難緘口特邀乙至湖上某寺力勸割愛如不能從卽請分居辭極剴切乙爲之動將謀遣開乃事未行而變作寺中聽潮和尚者常之無錫人年二十餘歲亦空門中之魔障也乙僕本與有舊是日悉聞所言亟以告僕僕見事急卽召甲妾弟至又謀之丙妾裏應外合于二月十七夜以迷藥醉三主人空室而去次日三人猶未醒甲丙粗使嫗僕等晨起見此情形急呼主人醒彼此查檢人財皆空懊恨痛哭無法可施只得禀請地方官嚴緝或云已見二僕附火船而去未見女人亦不知確否此事播於楊城三君無顔再客斯土聞已將鹽票及鹽過賣於人束裝歸里噫婁豬艾豭本係禍種然二妾苟非乙僕通謀亦未必遽爾捲逃乙也引狼入室在已因無可怨其貽害同人得母抱歉也乎 
[丐獲兇手]  
　　揚城永勝街張姓家貧夫婦子女共四人夫在東鄉訓蒙婁日以針黹助食用本月初九日午刻妻以母來視己令十歲子携籃盛瓶椀入市買油鹽醫醋之類以供烹飪其子買歸行至巷口適一人怱怱出巷一撞全翻瓶椀粉碎子哭駡扭衣不放詎其人勃然大聲曰無論此小事卽撞死汝父母出於無心也只得作罷論我豈受汝駡耶卽提起此孩將頭在碎磁堆上倒撞數下頃刻腦裂而死其人竟長揚而去旁有一丐憤甚追獲之嗚於衆兼告其母卽行交保禀官自當如法處辦聞者無不怒兇手之殘忍而重丐之義云 
[殺牛宜禁]  
　　回民旣居内地則當舉華人政敎一律不應有意立異顯違令甲當春而宰殺耕牛也江右向有回民百餘户其生業約有三種首則骨董生意次設茶肆又次則當兵聞其遷居來此已歴百年故觀彼形狀旣與土著毫無差别而又非仍其舊習飲酪餐氈五榖不入口者惟值此農忙之際以牛肉供饕餮復因以爲利轉鬻市間此則良有司宜善爲諭禁也 
[江西官報]  
　　撫院牌示照得標下左營守備陳九龍病故遺缺經本部院查有標下右營候補遊擊曹任堪以借補俟咨商兩江督部堂會辦此示又藩憲牌示署吳城鎭同知鄭榜照署袁州府同知恩錫俱調省差委署寍都州下河司巡檢能瀚無力赴任繳委照章坐署所遺吳城同知印務以准補斯缺之王維新袁州同知印務以准補斯缺之柳淵下河汛以試用未入李增遠均署理 
　　織造到滬○前任江寍織造定尙衣交缷印務附搭太古行漢口輪船來滬於昨午抵埠憲節暫駐法馬路吉星公客棧聞卽將起程北上其隨從家丁人等均已摘纓素服云 
[合操團兵]  
　　前報述西商團練中之馬隊至吳淞操演一節兹悉復定於禮拜六卽本月二十五日下午一點半鐘團練馬步槍炮各兵均須往吳淞預備合操其鋪葢衣物先於是日早晨用船載往飲食之物則由工部局送去該兵須在吳淞住宿兩宵故已先有兵弁在該處帳房鋪設地板高至二三尺以便安息想屇期吳淞地方又有一番大觀也 
[私奔偕返]  
　　前新閘地方開麫店之丹陽人某甲有女私逸不歸而隣近本地人某乙之子亦同時逸去料知相約偕遁但兩家各處訪尋毫無影響日前乙子竟偕甲女回來據女云前同乙子及甯人某赴杭州賃屋居住詎寍人心懷不良欲將乙子逐去將我價賣故乘問同乙子逃歸云甲羞忿已極當將男女一併交該處地保地保邀同甲乙二人再四勸解欲令乙服禮了事甲不允地保曰此事旣不能將就寢息只得將爾等子女送縣矣甲乙均置不問昨由地保將男女送縣圍隨觀看者甚衆云 
[小竊彚誌]  
　　英公堂據包探徐阿才禀稱前有西醫某失竊刀針包一個報捕查緝未得着落兹有竊犯王文華往該處圖竊馬車上物件被獲交捕盤知刀針包卽伊所竊共有傢伙七件其中三件賣於大東門外舊貨灘二件送同黨已不知去向又二件交與縣署捕夥李阿和是以我將李阿和一併帶案請訊李稱並未收過贓物王供實無此事前因挾嫌誣扳今不敢朦混餘皆供認富捕頭禀刀針係醫生要件今該醫未經投質請訂期於下禮拜一再訊陳太守准請飭將王李均交捕帶回又曹春南投案稱係桂芳閣茶舘堂倌有漆匠二人來吃茶被竊錫水烟匣一只向索將匣抛出樓窗當今償錢二百文詎是夜該匠紏同二十餘人來店尋衅致遭打傷并經毁壞物件訴捕拘獲起衅之二人求辦毁物開單呈閲漆匠王進行薛阿二同供到彼吃茶被誣行竊勒逼賠償故向理論捕禀往拘時漆匠甚衆勢甚洶湧太守騐得曹受傷屬實隨判罰王薛二人洋四元内提二元給曹作養傷賠物費餘二元充入醫院又廣婦鄭氏控稱丈夫作輪船生意現值放洋前日我出外買物囑孩在家看守旋有丈夫之友郭阿根到來給錢與孩哄令買食及我歸家查知失去馬褂新鞋褲子等件是必郭某所竊今晨我同孩在大馬路撞見郭某扭交巡捕伊便云愿賠洋四元半但各件約共值洋五元外求斷巡捕禀稱鄭氏將郭交我帶入捕房見郭從箬帽内取出質票一帋急置口中嚼爛云郭供並未行竊曾借鄭氏洋四元半故許措還鄭氏稱並無借欵太守訊及小孩供與鄭氏同乃問郭旣許賠洋四元半可卽缴案答稱刻下無錢隨判押郭二月以儆又某姓傭婦秦氏供稱主婦在戲園看夜戯脱下元縐珠皮馬甲被賊竊去報由捕房緝獲人贓一併送案請究辦給領該竊王桂生認竊求恩太守判王管押一月贓交失主領去又法公堂據捕房解到洪祖及一名稱十五號華捕石阿毛前晚獲到此人搜其身畔得銀絞絲鐲一對詢知從老閘逃來年十四歲當卽拘進捕房云失主邵裕德偕徐阿二投案訴稱學徒洪祖友係寍波人由親串荐來二十日携銅罐出外買水一去不回向老虎灶探問則銅罐在彼而人不知去向回家檢點物件失去銀鐲一對旋得人走報稱 
 
 

Page 3

 
 
第三章洪被拘在法捕房故特投到云翁太守詰之洪某據供有師兄名永南囑我取鐲售賣以作回寍盤川是以携出不料被拘太守飭該店主邵裕德將鐲領去洪祖友責手心八十下諭邵令荐頭將洪送交其父母管束云 
[帶信研詰]  
　　拐女狡供案昨法公堂又提程蘭亭研訊據供昨因時刻已晚故信於今日寄去翁太守問託何人寄逹且寄何處程稱托便人帶交太守問究寄何處乃稱寄周浦鎭油車弄褚德三烟館又詢何日有回信答稱總當將妻交到其事我不預揮陳陶氏亦經投案太守嚴諭如到限不交出張女一同嚴比該氏稱此事我無干涉實情寃枉俟張女到案可請究問官謂此時不必多言自有水落石出陳陶氏仍交原保程蘭亭仍飭管押云 
[判斷領媳]  
　　昨法捕房解送扭交一起人至公堂翁太守分别研訊據許發觀遞稟稱浦東南匯縣人有子仁寳今年十八歲聘同鄉周南如之女爲室於去年十二月初二日成親今年正月初周到家稱初十日請年酒接女回去卽於初八日將媳婦領歸及初十日我子挑禮赴周家見其門户緊閉闃寂無人詢諸隣人稱已於前日全家往滬到滬訪尋久無着落直至昨日始在法界茶肆中遇見周南如向問前情周竟答不相認識并肆毆打爲此爭扭同入捕房云太守訊爾家與周姓聯姻何人爲媒何年下聘財禮若干兩家住處相隔多遠正月到今尋訪無蹤何能倐知其在法界汝媳今年幾歲可有婚帖八字許發觀供媒人係我弟許關觀及洪二觀洪因家中有要事不能前來住處相去不遠爲因家貧祇出財禮前後共十八元媳婦今年十六歲婚帖年庚已呈捕房正月到今托人四處尋覓滬地幾至訪遍兹得同鄉人賣鴒蛋之朱玉芳告我謂周南如托伊爲女作媒欲適一新聞紙舘中人伊未答應等語因詢周住何所稱在八仙橋故得同弟到彼尋見云太守問及周女據供今年十三歲並未到過許家問官見女之父母與女跪近似在教導飭暫將周夫婦帶出細究周女乃供認於初八日歸家隨母來滬住八仙橋西因翁姑凌虐是以不願回許家太守飭傳周南如訊間據供亦南匯人生有兩女並無子嗣因擬將婿作子同許發觀一味溺愛仁寳連習手藝不成曾經領到家中先令讀書年餘現學木匠生意詎許發觀又將子搶回若此情形婿必一業無成往後何望許又揑稱我將賣女壞我聲名求大老爺作主令許交還婚帖云太守謂爾將女兒扣留故彼起疑今當同釋前嫌照當聯絡着許發觀將媳領回如有虐待情事准周投控兩造俱各遵斷無如周女執定不行牽住父母之衣放聲大哭其母復到案前伸訴官謂有媒有証尊長俱在若不遵斷卽當送縣辦理周南如聞言連稱願將女兒交許領去求免送縣乃着一併退出云 
[舊夥行竊案結]  
　　舊夥行竊一案昨法捕房又將盛理才解堂翁太守謂爾由巡捕獲住身畔搜出眞贓本當重辦姑念前供家有老母貧窘異常以致悮犯今從寛典着責一百板枷號兩个月示衆 
[私遞煙泡]  
　　有粤人王三者暗懷煙泡自來火等潜入法捕房監外鐵楞窗口遞進被西捕眼見卽行拘押昨解公堂中外官酌斷重貴五十板以儆 
[光緒七年三月十二日京報全錄]  
[宫門抄]  
　　發抄旨五道○將軍岐等奏擬請調補城守尉摺子○大臣宗室松奏朝鮮解送遭風難民援案辦理摺子○又奏遵照成案辦理摺子○黔撫岑奏委署知府夾片○大臣定等奏請留協領當差夾片○又奏拿獲訊明按例定擬摺○三月十二日○朱智假滿請安○關防衙門奏十八日大高殿大光明殿拜表劻貝勒惇王行禮○恭理王大臣奏派拿酒之王公派出禮王肅王○召見軍機○發抄劉坤一奏殉難紳士徐泰吉等請准自行建祠奉旨着照所請該部知道欽此○又周虎等各以原官留省酌補奉旨着照所請兵部知道欽此○又守備王永發革職奉旨着照所請兵部知道欽此○周恒祺奏兑漕遲悮之知縣徐宗襄摘頂奉旨着照所請該部知道欽此○又請以林述訓署臬司奉旨知道了欽此○○奴才岐元富陞跪奏爲擬請揀員調補城守尉要缺恭摺仰祈聖鑒事竊奴才等前據遼陽城守尉宗室文光祥稱因染患目疾呈請開缺回旂調治等情當經具奏於本年二月初二日奉到批摺車機大臣奉旨兵部知道欽此欽遵在案查遼陽地方屬界遼闊事務紛煩緝捕操防均關緊要兼之所管本溪湖地面出産煤斤招聚無業貧民五方雜處良莠不齊素爲盜賊逋逃之藪非熟悉地方情形精明幹練之員難期勝任奴才等悉心體查廣寍城守尉宗室崇善才具明幹辦事實心擬請卽以該員調補遼陽城守尉員缺洵屬人地相宜可期勝任如蒙俞允所遺廣寍城守尉員缺請旨飭下兵部照例辦理所　擬請揀員調補城守尉要缺緣由理合恭摺具奏伏乞皇太后皇上聖鑒謹奏軍機大臣奉旨着照所請兵部知道欽此○○奴才宗室松森跪爲朝鮮解送遭風難民援照成案辦理恭摺具奏仰祈聖鑒事據鳳凰城城守尉花翎副都統銜記名副都統宗室興麟送到朝鮮漂收上國人九名海外人一名暹羅國人十七名由旱路自該國付與進賀兼各至謝恩使行大通官文奎押送至職城當卽訊閲内地人船主許必濟供廣東湖州府饒平縣人駕船貿易雇得水手本省人吳丁許長庚陳選陳保陳巧吳成李清陳雷海南人員興暹羅國人毛紅桑弄銅吟亞目亞坎亞旺亞菉亞莫亞啖亞得膠什亞聯亞吻亞厘亞邊亞枝亞班由奉天營口裝載同省猝遇大風漂至朝鮮國庇仁縣都屯浦地方經該國妥爲收留厚致舘廪優給衣糧情願將内地暹羅兩項船工携帶送歸營口候船回省自有順便去處等情轉解前來奴才覆加斟訊與該城守尉原報無異惟暹羅國人毛紅等言語文字不通又係一船遭風奴才衙門無案遵循已將暹羅國人及内地遭風難民許必濟等移送盛京將軍衙門援照内地遭風成案訊明情節相符遞回原籍奴才詳查道光二十年會經禮部奏准賞給朝鮮國差官銀三十兩由盛京户部支領頒發歴經遵辦在案此次該國差官請照以前奏准辦過成案賞給銀三十兩由庫支領頒發以示優恤而廣皇仁所有奴才援照内地遭風成案辦理緣由恭摺具奏伏乞皇太后皇上聖鑒謹奏軍機大臣奉旨知道了欽此○○奴才宗室松森跪奏爲朝鮮解 
 
 

Page 4

 
 
第四章送遭風難民遵照成案辦理恭摺具奏仰祈聖鑒事據鳳凰城城守尉花翎　都統衡記名副都統宗室興麟遞到朝鮮國王咨文内開光緒六年十月二十八日寅時有異樣船一雙漂到本國聞甚驚駭就差該地方宫韓在益馳詣船泊處問情詳詰來由察其言語服著是上國人漂到無疑詢係山東萊州府卽墨縣人張立喜張立仁登州府文登縣人錢可福三人於十月二十日自大孤山浦口開船往小島子南浦買得蘆草販運將回本浦行至半洋猝遇狂風漂至甕津府地方經本國妥爲收留厚致舘廪優給衣糧由旱路專差譯學李應善管押送回鳳凰城合行移咨請照騐轉奏施行前來奴才詳查道光二十年曾經朝鮮送到遭風難民交鳳凰城轉解其差宫奬賞經禮部奏准賞給該國差官銀三十兩由盛京户部文領頒發歴經遵辦在案此次該國差官李應善解送遭風難度張立喜等三人已據鳳凰城守尉轉解盛京將軍衙門訊明情節相符遞回原籍其該國差宫請照以前奏准辦過成案賞給銀三十兩由庫文領頒發以示優恤而廣皇仁所有奴才遵照成案辦理緣由恭摺具奏伏乞皇太后竽上聖鑒謹奏軍機大臣奉旨知道了欽此○○岑毓英片再署大定府知府程榮壽署事年滿調省遺缺查有候補知府楊熙瑞精明强幹辦事結實堪以委署據藩臬兩司詳請具奏前來除批飭遵照外謹會同督臣劉長佑附片具陳伏乞聖鑒謹奏軍機大臣奉旨知道了欽此○○定安等片再據墨爾根城副都統恩合咨稱新轉齊齊哈爾城右翼鑲紅旗恊領慱順係墨爾根城人前在軍營熟悉戰陣去歲派爲練軍統領頗資得力未便遽易生手查新授墨爾投城鑲　旗左翼恊領訥爾恭阿係齊齊哈爾城人請將該二員五相暫留各本城當差一俟防務稍鬆再令各歸本任供職等因咨請前來奴才等查該副都統所請係爲練軍需人起見自應　如所請辦理除分别咨札遵照外理合附片具奏伏乞聖鑒謹奏軍機大臣奉旨知道了欽此○○奴才定安奴才祿　跪奏爲拿獲詐索斃命越獄脱逸之首犯訊明　例定擬恭摺具奏仰祈聖鑒事竊奴才等前將審明詐索斃命人犯並疏防斬犯孟久長越獄之刑禁官兵分别定擬具奏經刑部議覆於光緒六年月十六日奉旨依議欽此欽遵在案據著呼蘭副都統叅領成咨報拿獲越獄斬犯孟久長審明定擬解省請勘前來奴才等督飭司員覆訊緣孟久長原名孟廣續訊籍山東流寓順天通州後又寄籍奉天錦州府光緒元年該犯隻身來到呼蘭耕種升科地畝度日旋赴山東衍聖公府　得百户官執照返回蘭境聘娶妻室恐被卿民欺壓是以假充三品頂戴冒稱世襲官爵光緒五年八月二十七日夜間該犯失去車傢什一付同民人馬成信説伊兄馬成發之家寄存張九成車傢什一付該犯心想必是此人偷竊隨邀段洛疙疸孟廣與李三等到在四方卡房台正值卜宫雲騎尉常保帶兵出哨遂向卡　富森布述知前事並邀富森布帮同搜捕籍端索賠富森布應允後糾民人吳廣祥張洛疙疸李洛疙疸等隨同該犯齊扺馬成發家該犯孟久長嚇令孟廣舉等捆拿張九成張九成不服被孟廣舉踢傷腮脥衆人遂一同下手將馬成發父子三人捆綁搜起寳合鏣刀車傢什等物並將張九成帶至馬成信家孟久長又令段洛疙疸等將張九成鞭責　壓傷兩膝盖後將張九成帶到卡房令富森布板責數十因恐卡宫回來又移至王富店拷訊竊情張九成始終不認該犯遷怒馬成信加以板責勒令張九成馬成發馬成信出錢八十吊了事張九成等允許富森布等始各散歸張九成創甚不能行走在店邊臥該犯亦在店内守候馬成發等交錢詎張九成傷重越日殞命該犯移屍掩埋經店家王富等　官派員騐明屍傷拿獲孟久長富森布兩犯　案該犯孟久長因曾戴三品頂帽與百户官品級名字小符是以未敢呈騐孟廣緝執照揑稱係順天府通州民人錄供後正在擬詳該犯在獄濳備酒食哄騙值班之恩騎尉文升私鬆刑具乘隙城獄逃往江南避匿探聽案結返回呼蘭家中被文升之堂兄八品監生春祿訪獲並從該犯家中搜起執照等件一併送案　訊恃節悉與原供相符復提文升富森布等當堂環質供吐　相肳合奴才等恐有枉縱再四研鞫矢口不移查此案文升富森布等應得罪名業經奏明立案今首犯孟久長續經弋獲招認如初毫無遁飾應　擬結查例載刁徒無端肇衅平空訛詐欺壓鄉愚拷打致死者斬監候又載犯罪囚禁在獄僅止一二人犯乘間脱逃並無預謀糾夥情事者原犯斬監候應人情實人犯無論首伙俱改爲立决又律載二罪俱發以重論各等語此案孟久長輒敢假冒三品頂戴紏黨訛詐擅將民人張九成私行酷拷斃命獲案錄供後復行越獄潜逃實係兇狡百出未便因所詐錢財尚未八手稍從末减該犯初供籍禁順天通州後被查出執照又供係奉天　州細騐照内塡寫年月俱有文補痕跡其爲孟久長本身執照抑或盜取他人執照　係無憑查考惟百户一官據該犯供稱四品並非三品卽假冒職官亦係輕罪不議自應從其重者按例科斷孟久長一犯除假冒職官輕罪不議外合依刁徒無端肇衅平空訛詐欺壓鄉愚拷打致死者斬監候例擬斬監候該犯係應八情實人犯由獄脱逃照例擬改爲斬立决孟廣續執照一紙並衍聖公原咨錦州府公文一角案結咨送山東巡撫查核轉移衍聖公府查銷逸記段洛疙疸孟廣舉李三吳廣祥張洛疙疸李洛疙疸等飭緝獲日另結除將孟久長供招並春祿親供造冊咨送刑部查該外所有審明續獲斬犯定擬緣由是否有當理合恭摺具奏再據春祿供稱孀嬸年逾六　堂弟文升係屬孤子遵伊孀嬸囑附多方訪獲逸犯兾爲堂弟贖罪等語查文升原擬發新疆效力贖罪前據署呼蘭副都統成慶詳稱文升係屬孤子呈請留養奴才等因無成例可循　請刑部　示在案兹孟久長業已獲案覆訊文升委無賄縱情弊可否量予矜恤准其留養之處請旨飭部一併核覆示遵伏乞皇太后皇上聖鑒謹奏軍機大臣奉旨刑部速議具奏欽此 
[蘇省撫轅抄]  
　　三月二十日同知敖式金銷解京餉差並引見回省通判金鴻治銷解京餉差城守營左軍守備張愼德謝委帮帶浙西鹽捕營差○二十一日直州馮寳圻銷中路總巡差同知恆坦羊復禮知縣汪來儀李慶沂均禀知銷冬防差並接辦夏防差凌焯禀知中路總巡差縣丞倪文范一段楊寳書二民均禀知到間胥門外夏防差從九岑高耀高彦龢均稟知兼辦南路夏防差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
