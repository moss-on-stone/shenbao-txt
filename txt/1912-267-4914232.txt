# 1912 - 267 - 4914232

 

Page 1

 
 
社論 
[論新借欵之分配(鳴秋)]  
　　六國大借欵勢瀕决裂而新借欵適告成不可謂非吾民國人物辦事敏捷之見端也吾國自經破壞後所受損失不可縷述當此民國初建凡百措施動需鉅欵物力凋敝取之無由固惟有借債之一法嘗憶前淸每舉外債國人無不深惡而痛詆之以其徒供揮霍而增吾民之負擔也自民國告成首議舉借外債所謂六國銀行借欵也比國借欵也新銀行圑借款也當其未成之時渴欲望其成及其已成之後莫不喜溢眉宇頌該行之高誼例諸前淸成跡適成反對人心變遷一至於此誠可怪之事也然亦無足深怪蓋民國非可與前淸比借債所以辦事苟辦事而善借債固無害也此次新借款一千萬磅爲數至鉅其如何分配之法國務員及參議員極宜審愼周詳通盤籌畫定一支用簡表昭示天下俾天下恍然於政府用欵之鄭重以堅人民信用政府之心而爲將來發行債票增加賦稅之伏綫關係誠非淺也若漫不加察任意挪用蹈前淸之覆轍則民國信用又將墜地實非所宜前次比國借欵之用途迄未從實宣布人方滋爲疑竇後此極宜愼之又愼也主財政者尙其注意於斯 
　　余之爲此言非輕量當局之懵懵也以吾國自經破壞入欵頓減民國成立後中央行政經費早虞不給各省政費軍餉尤慮竭蹶今有此宗借欵倘不嚴定規程愼其支出則京内各部藉口經費之虧耗俸金之補給而請欵焉各省亦以軍稰無着政費待濟而請欵焉若一一如其請而分撥之吾恐此千萬磅之借欵尙不足彌補前此虧耗之用何能發展新事業以裕經濟乎是一借之不已而再借吾國不將常賴告貸以辦事乎挖肉補瘡終非良策先事預謀鳥得澹然置之 
　　借債以後旣負償還之責并有回扣行息之損失倘用之不愼全歸消失則將何從而還本支息乎是借欵之若干成雖不得不歸諸消耗更須酌留若干成用於生發事業以爲擴展内國經濟之基本庶將來之本息或可取償於此故列國之借外債都用之於實業路礦往往以小本而獲大利至若吾國則全用之於政治軍備一面而歸消失者譬諸商號舉債而營業貧家稱貸以消費一利一害判然易知故今日旣借外債以修内政當於行政經費以外另撥若干分配於各省以供奬勵實業之用庶可厚植根柢以爲取償本息之預備倘不注意於是徒供行政消費之用則一再借貸債臺高築還本旣難支息亦窘前債未淸後債又來將何法善其後乎是不得不於今日預爲計畫者也偶慮及此信筆以陳亟欲爲當局一輸其忠告之誠焉 
來稿 
[周宏業借欵談（二）（續）]  
　　今外人之借欵於我者其内容固有無限野心而表面之宣言則曰將以救我貧弱也救貧弱則必達救之之目的今使以乞貸而來者裁各省之陸軍發無數官吏之薪俸節節爬梳不虚糜矣然事不生產勢足自涸則濫費也又使以此乞貸而來者修數百里鐵路開數十家公司投諸生產事業矣然緩其所急急其所緩財政猶紊根本未淸拮据十年猶是故我仍濫費也又使以乞貸而來者改革幣制統一稅法是又生產事業之根本矣然而逐欲者聞腥而蟻附反對者聚衆以蚊成不及數年債已借矣毉亦罄矣而幣制如故稅法如故終亦濫費而已矣蓋借債旣以救貧弱尙貧弱則不得不謂之濫若推吾債主之所謂不濫則必中國利用此借欵興辦要政發達實業寖室富强其極也足與英國一戰而後可實則不必至於一戰但使稅法果能統一幣制果能整齊惡因盡去生機漸來亦足以塞悠悠者之口而寒逐逐者之心吾民淸夜撫心度德量力於此等事能確有成算否也 
　　是故此次借款列强野心世界競爭關係固多而信用與濫費問題於條件尤爲密切有信用不濫費則條件輕無信用而濫費則條件重輕重與否皆視中國之自動如何中國有信用外人不能使之無猶之中國無信用外人不能使之有也中國不濫費外人不能强名曰濫猶之中國濫費外人不能强名曰不濫也而吾各省都督滿朝大夫革命志士彼自身卽爲濫費之一人彼自身卽能少支國費增加國家信用之一人乃不反求諸已而唯望監督之不成條件之較輕果輕否果不成否又在不可知之數鳴呼春閨兒女唯解憨凝南渡君臣不知日暮有心人所爲傷心一哭也 
　　(三)借欵與裁兵之關係 
　　往者唐氏熊氏之辦理借款也其對外人之言動輒曰民國存亡危急之秋連兵數十萬一旦餉源不繼勢將譁潰其口吻似借欵朝不成兵即夕變若不可終日者此其言極足以感動外人蓋中國不能自治而能自亂乃外人所最忌者也故唐氏之比欵百萬磅熊氏之墊欵約千萬兩因而成功然交涉以來已半年矣决裂之後又兩月矣最可畏之兵尙變不一變矣乃不祟朝而平定不足以影響大局而大勢反趨於各平軍隊亦漸就解散是外人所大惑不解故中國問題以怪物稱也是何也夫言兵多之由來凡國家一經革命必多於革命有功之人亦有自居於革命有功之人中國於此等處固不讓人則亦有之不惟有之且大有之武漢之敗卒尙在二三等有功之列何也彼尙能戰故尚有敗也而不能戰者亦不得不厠之有功之列是今日糜費最巨者之大多數亦即兵隊之大多數此其一也凡國莫不有不耕而食不織而衣遊手好閒之人中國亦有之亦大有之此種人在前淸時代其多數官也官之附屬也前淸蒙搜括之惡名濫發銅元鈔票大借外債敗壞中國之財政其結果不過以養此輩而有不能養者於是乎革命至革命則官稍少而兵驟多吾不敢謂今日之軍官軍佐盡前淸之大人老爺今日之兵與兵之附屬盡前淸之官役官僕與其附屬也特亦不居少數而新棄耒耜初出學宮亦甘居於下耕而食不織而衣者又從而益之於是乎一夫揭竿百夫響應旬日之間雲起潮湧一省如是省省如是其目的皆爲衣食來也平居操法不習打靶不諳而自居於執戈禦侮之列豈皆痛神州之沈淪知改革之大計哉明知國家之不足恃而思作國家之寄生虫國己如糞而彼尙如蛆耳此其二也（未完） 
要件 
[謝纘泰上袁總統書（續）]  
　　一千九百年適揚公由海外回香港會同孫君及僕等密商再舉惜事未發而楊公竟遭滿淸暗殺一千九百零三年聯合英商孖刺西報主筆根寧咸群創辦南淸西報以爲光復之暗助從此時著論說時通信歐美各志士密友及各報館主筆盡力鼓吹戊戌後僕亦嘗致書康有爲梁啓超二君勸其融和黨派共謀偉業約計助力最大之密友 
　　馬禮遜博士（英國太晤士報駐北京訪員）和利士蔑（香港孖刺西報主筆駐英京）根寧咸（香港孖刺西報及南淸早報主筆）利德（香港德臣西報主筆）遮士尼登近（香港士蔑西報主筆）希路（香港孖刺西報主筆）拔杜利（香港南淸早報主筆）李提摩太（駐中國及英京力助維新）希林墨森（駐英京著名格致家哲學家）立德夫人（駐中國及英京力助維新）容宏博士（駐美國十餘年全力運動美國報界）何啓大律師（駐港力助光復漢族） 
　　一千九百零一二年僕則在港經營其十餘年之密友容宏博士等則在外協力又得先父及舍弟子脩李君杞堂等同襄大事山是布置一切部署已定即委任洪君全福主持粤省軍政令不可殘殺滿人豈知事爲漢奸發洩至一千九百零三年正月廿八號謀據廣州又不成當時省城芳村及香港同志被捕者數十人僕卽竭力運動英廷援助當蒙飭香港政府盡力維持各同志始得釋放此事息後人皆知有絶大神無存乎其問惟無有得　内　者僕先父因經營慘淡事敗垂成積勞成疾遂致不起於一千九百零三年三月十一號去世時享壽七十有二僕爲醉心國事致禍及父親實屬有忝子職至一千九百一十一年二月二十二號僕　光復期起卽到書　　　政　　哲學家報界公會請其破除瓜分中國之心　　　以中國國民舉辦光復及建設共和政　俾地球上萬國將　　　　　幸福總計自一千八百八十七年至一千九百一十一年歴二十餘載　　經營光復未嘗稍息　　僕之　旨不外債　國黨派聯　一氣謀達光復目的爲五 
 
 
 

Page 2

 
 
萬萬同胞謀幸福此廿餘年間僕純以名言大義交通各國密友令其協助俾列强不敢干預庶我漢人得脫滿淸奴隸束縛他等類皆宮人博士故極表同情因而諸同志得以優游各國措置裕如伊等之名前已詳達南京總統府茲特繕成呈上蓋今日共和成立若輩有非常功烈存乎其間且異日辦理外交仍可藉其力以潜移默化理宜錫以名譽奬勵藉示激勸而昭來茲僕爲大局起見不敢自行居功亦不欲沒人之功爲此瀝忱上陳如何之處伏乞卓奪僕以籌辦光復之故已覺心力俱瘁决思靜養以享自由幸福此後國家大事有我公及秉鈞之人爲之擔負無事鄙人之多言爲上一詞曰中華民國萬歲中華民國國民萬歲 
命令 
[十月初三日臨時大總統命令]  
　　參議院議决省議會議員各省覆選區表茲公布之臨時大總統令 
　　參議員議决省議會議員各省覆選區表暫行法茲公布之茲按照省議會議員選舉法第九十七條制定省議會議員選舉法施行細則公布之 
　　茲按照省議會議員選舉法第九十八條制定省議會議員第一届選舉日期令公布之一各省省議會議員第一届選舉依本令所定日期行之前項規定遇有必要情形得由初覆選監督呈報選舉總監督酌量延期但至長以六日爲限選舉總監督决定延期後呈報於内務部二初選舉於中華民國元年十二月初六日舉行三覆選舉於中華民國二年正月初六日舉行四本令自公布日施行 
專電 
[北京電]  
　　趙總理今日（三號）出席參議院宣布政見對内分維持民生主義維持現狀主義二層對外取和平親睦主義尤以整理財政爲急務分整頓鹽政改良稅法改良幣制設立銀行速設審計處五項語皆老僧常談手挾寫本大有背誦如流之樂各議員掌聲甚稀嗣河南某議員與趙談河南事娓娓爲家人情話爲衆議員所斥而止 
[北京電]  
　　蒙古議員葉顯揚質問庫倫近狀在参議院爲創見之事故衆議員對於葉君頗表贊許 
[北京電]  
　　陸徵祥等發起國際法會研究國際法規中外條約國際政局國際金融專取國内外大學專攻法政能爲該會盡力者爲會員 
[北京電]  
　　財政部總長亦主鹽政不直隸國務院惟袁總統趙總理仍堅持前議 
[北京電]  
　　張季直君定初八日出京由鄂而滬 
[北京電]  
　　王金發毆傷汪瘦岑案已判决處五等有期徒刑監禁數月現由黃興具保云王於紹興都督任内尚有未了事件須回南料理援刑律折贖每日一元合共二百四十元加訟費十元當日交欵釋出 
[北京電]  
　　參議院昨電程都督江蘇參議員王嘉賓因病辭職業經本院認可希由省議會補選一員來院 
[北京電]  
　　伊犁匪勢日益猖獗現因無所得食到處搶刦政府時接該處長官警電請即派就近兵隊助勦以免蔓延 
[北京電]  
　　袁總統昨與國務員會議擬與俄修好以解决遠東問題 
[南京電]  
　　都督府昨（一號）開政務會議財政司長金鼎陳說江蘇財政支絀全省軍隊宜裁一半師改爲旅旅改爲圑圑改爲營約計只存三師程都督頗韙其言 
[南京電]  
　　袁總統昨電程都督令將徐匪情形確實調查俾早救平程即派杜淮川赴徐調查以便妥籌善後 
[南京電]  
　　程都督昨接岑春萱電有承乏鎭撫閩中上下交訌匪氛甚熾非亟爲調和解散恐釀禍端萱不過暫作調人而已云云 
[南京電]  
　　外交部昨電程都督蘇省所聘各洋員薪資年限合同迅速呈報 
[南京電]  
　　都督府軍務司各員槪已補充實官 
[南京電]  
　　下關商埠巡警局有歸併交涉使辦理消息 
[南京電]  
　　津浦鐵路南叚總局曁各站員司購賣公債票甚踴躍 
[南京電]  
　　淸江劉護軍使電程都督江北綠營擬日内一律裁汰 
[杭州電]  
　　永康知事張亮采在上虞被匪鎗斃牽涉軍事都督派員帶憲兵馳往查辦 
[杭州電]  
　　匪首林金運帶台匪千人竄入孝豐電省告急 
[杭州電]  
　　蘭溪匪亂已嚴剿解散拿獲首要十一名 
特别通信要電 
[北京電]  
　　小借欵用途表列定以軍餉占多數 
[北京電]  
　　官俸公債票年終付六成 
[北京電]  
　　奉督電告洮亂肅淸一面派隊入索倫山分别招撫一面撫卹滿蒙籌辦善後 
[北京電]  
　　參謀陸軍兩部籌辦閱操典禮地點勘定德勝門外 
[北京電]  
　　黃克强上書參議院請議决國民捐辦法通令各省遵辦以爲借款之後盾 
[北京電]  
　　梁啟超日内抵津王賡楊度在袁總統前力薦充財政顧問官 
特約路透電 
[北京電]  
　　今日（三號）新總理趙秉鈞出席參議院宣布政策謂政府第一擬注意内政而盡力將外交事務展緩解决如賑濟飢民緝捕海盜恢復市面與夫築路開礦及振興實業皆屬内政大綱警政及關於郅治之要圖皆須一一整頓至借用外債他國亦彼此告貸且各負國債甚重中國今欲整頓鹽課設立鞏固之銀行及開鑄銀元非借外債莫舉如銀元不富裕則紙幣將無抵款政府深望早日將借欵議妥然後注意稅務再後則注意外交事宜政府對於外交一方面自度不致遭遇重大之困難中國擬完全担保外人之生命財產此實爲外交上重要之舉今望參議院竭力贊助政府否則政府將無能爲力云云演說旣畢河南某議員出席報告該省近來頗形騷亂趙秉鈞亦籍隸河南於該省大局極爲熟悉答言今宜更動該省官員多人則地方始可安靜繼有蒙古某議員出席質問政府是否擬用武力令蒙古加入民國趙秉鈞答言極爲謹愼謂此事政府目下所得消息無多須續得詳聞始能解决某議員提議目下外國銀行團紙幣銷用中國各省應速設中國銀行以挽利權趙秉鈞答稱此事爲財政部專責彼將與財政總長商榷辦理總理於是遂退出參議院 
[北京電]  
　　比利時資本家現與政府磋商擬籌款法郎二百五十兆枚借與中國築造河南至西安之鐵路且擬將該路展長至海州及蘭州兩處該路展至蘭州實在孫君鐵路計畫之中至展至海州則爲唐紹儀之故策蓋擬於路成之後將該地開大商港也聞目下所商之辦法擬以新路爲該借欵之抵押物而該路則全歸外人代爲築造 
[北京電]  
　　據華字報載稱昨日（二號）總統府開秘密會議討論外蒙事宜議决如呼圖克圖所言　取消獨立之說果確則蒙古之借欵中政府允爲代償並准呼圖克圖仍有宗敎至尊之權各王公爵號亦如舊不替 
[北京電]  
　　北京每日電報聞爲北京日報主人所辦前曾將參議院秘密會議之内容據實揭載故亦在被告之中茲著論痛詆政府對付此事失策略謂昨日檢察廳之傳訊並未有所解决顯見政府僅欲以其虎威表示各報武昌之封大江報天津之封民意報僅爲各報將來所歷大悲劇之先聲今各報擬不屑代價力爭自由蓋今所謂自由僅屬烏托邦之幻夢耳 
[北京電]  
　　烏泰敗後急避蘇倫山（譯音）追兵恐難及其地 
[武昌電]  
　　第五十七標第三隊兵士兩名因犯槍案於昨日正法 
[南京電]  
　　聞寗軍已戰勝徐州府土匪星期二夜有傷兵二十名抵此卽送入紅十字醫院療治 
[南京電]  
　　程都督决意剿滅土匪已與徐紳派甯代表會商最妥之辦法以達此目的 
[東京電]  
　　路透電社得悉武士黨主張增兵兩師圑於朝鮮一舉現已作罷 
[東京電]  
　　虎列刺疫症傅染頗速現受染者共有十四縣自此症發生後染者共有七百三十六人 
譯電 
[北京電]  
　　報载新借欵失敗消息此間頃接確電知非虚誣該借欵承攬人第二次發行債票恐難著手故中國今日不得不舍此他求大約仍將就商於六國銀行圑而該銀行圑亦願重與中政府開議此事英文北京每日新聞載論抨擊英使朱爾典籌畫之政策措詞殊欠切當此顯係袁總統授意聞英使日内擬向袁總統詰問此事 
　　記者按有何証據而指爲袁總統授意耶 
[倫敦電]  
　　外間傳說英國擬派宣慰使入藏一節路透社會探悉俄國外務部大臣蕯蕯洛夫與英國外務部大臣葛雷並印度藩務大臣克里維在巴爾瑪拉爾會談之際並未議及派使入藏問題當時僅泛論藏務至英俄條約所定之政策毫未因以更動云 
[北京電]  
　　黃興陳其美定於星期五日赴滬黃擬回湘省故里專意振興實業陳擬赴日俄歐美考查工商業制度 
[北京電]  
　　梁起超今日將抵天津政府予以位置梁辭不肯受將在天津辦一國風星期報 
[倫敦電]  
　　大局之危點則在人民之怒不可遏革里特島政府雖經外國領事儆戒而仍决意附從希臘君士坦丁之人民亦忿忿不平咸謂今正宜除絶鄰邦之作難以爲一勞永逸之計羅馬尼之態度向未　露惟羅馬尼公使昨日謁見土政府外　目此爲極關重要之舉十月一號西維亞之愛的美敦書要求於四十八小時内釋放扣留之軍火或退回法國已經土國内閣駁絶土耳其今仍扣留此項軍火並命全國之陸軍準備出師且决意拘捕在土耳其海面之希臘船隻以供運兵之用巴爾幹四國雖豫備戰事然並未有公文致土政府維也納政界及各界對於此事仍持樂觀 
[培爾格萊德電]  
　　土耳其宇斯克白古曼洛伏及其餘各處之　白族民人揭竿起事以斧　草义等物攻擊土民星期三日培爾格萊德火車載兵出發終日不絶數送者極盛 
[倫敦電]  
　　巴爾幹各國之牴牾衆皆爲之注意布爾茄利亞西維亞希臘三國已同時準備出師顯係豫先約定危機已臻極點昨晚奥國外務部大臣所發之言論說者皆稱其槪論大局極爲簡明外交界中仍望物非到手不能爲有之諺語能驗於此事云俄國外務部大臣蕯蕯洛夫已向西維亞布爾茄里亞提及絶對之抗議以期維持和平各國已協同阻止變事駐土各國代表亦同請土政府從速改革制度路透電社得悉俄國外務部大臣與英國外務部大臣大巴爾瑪拉爾之會談不特能見英俄兩國政府對於關係兩國之重要問題意見皆同且足徵兩國邦交之鞏固至巴爾幹問題英俄兩國向與各國一致進行今後仍將如此即各國亦莫不同其此見現各國切頤勿以迹近壓制之事對待土政府而使土政府辦事更爲困難云芒苔里格洛政府已下令準備出師 
[羅馬電]  
　　聞巴爾幹各國所訂之恊約志在迫令土政府准馬其頓行自治之制而簡一負責任之總督治理該省 
[培爾格萊德電]  
　　火車連夜載兵開往邊界商業暫停因辦事人均歸入聯隊之故政府現命汽車主人即將汽車交出以供軍用 
[君士坦丁電]  
　　土耳其陸軍參謀總長甫離内閣會議時聲言土政府已决意準備出師 
[倫敦電]  
　　據維也納消息奥俄兩國政府現以嚴重之壓力施諸西維亞以望其勸令布爾茄利亞弛解出師準備布爾茄利亞政府似極欲在巴黎募債若干先云需法郎二千萬枚繼云一千五百萬枚又繼云一千萬枚法國各銀行咸從政府命令不肯代募 
[巴黎電]  
　　法國陸軍大臣勒蓬前往東京已於昨夜登輪回來 
公電 
[浙都督上大總統電]  
　　北京大總統鈞鑒九月二十三日國務院通布鈞令諸授陸軍中將並加陸軍上將銜奉電之下惶悚莫名伏念民國建立之初瑞雖躬列戎行何敢以尺寸之功遽邀高秩敬乞收回成命俾免愆尤不勝感禱浙江都督朱瑞叩冬印 
[黑都督通電]  
　　各都督轉各報館鑒近閱滬津各報屢載蒙據大賫等語不勝詑異查奉天札鎖兩旗倡亂首陷鎭東距江之大賫廳僅百餘里論其形勢原甚危險然先時預防該廳城曁境内之塔子城太來氣景星鎭二龍梭口等處前均已扼要駐兵又有吉林兩營駐紮該廳以爲協助添練巡警以爲聲援兼之奉軍連戰皆捷札蕯克圖郡王竄入籛倫山鎭國公旗色公亦已北遁現在札鎭兩旗地方已由奉天勦平撫輯而大賫則始終穩固未嘗稍有變亂不謂風影之謠言喧發現在報館有聞必錄固其天職然民國尙未鞏固邊事尙未大定如此以訛傳訛恐於國家前途殊多障碍用是據實宣布務請通告俾免人心惶惑是爲至禱黑龍江都督宋小濂沁印 
[四川護都督胡景伊通電]  
　　頃接尹都督自打箭爐沁電稱劉瑞麟詳報昌都近戰殺番匪二千餘級生擒藏副都一名仍以懷撫該番贖罪圖報應允供糧現已得粮八十餘担擬仍給以相當之値用宣漢德本軍陣亡者三十四名受傷四十六名趨戰之先顧復垂忿裹塘之失率兵効死六日越險七百餘里實爲奮勇非常擬卽寛其前愆錄其後効劉瑞麟統馭有方勦撫得宜番人踵降悉加懷慶殊得馭夷之道自俄洛橋大捷進攻碩督嘉黎計程已及江達矣命守駐軍以壯我軍聲勢墏卒踴躍得命即沛靜候鈞命急於星火等因除電大總統國務院外謹問勘電 
[程都督致財政部電]  
　　北京財政部鑒蘇省歲入照上年預算江海鎭江金陵蘇州四關稅項應收一千三百餘萬兩江甯鹽課應取一千三百九十餘萬兩卽此兩項合共二千七百萬兩除攤派賠欵洋債不足一千萬兩外其餘則京都餉需之提撥本省政費之挹注大都取給於斯今關稅旣全數截留鹽課亦分毫無着故賠數洋　就蘇省論關稅作抵當已有　萬難再認籌解此次大部辦理九月至十二月底止臨時預算欲令各省分認協解敝處夙以擁護中央爲宗旨理當遵辦乃按諸事實通盤籌畵其如力不從心何查蘇省壬子十個半月歲入照省議會預算案除關鹽兩稅外其田賦貨物稅等項應收一千六百餘萬元自陽暦二月十八起截至七月底止司法行政等費爲各縣留支者約計一百九十七萬元其解省者祇一百九十餘萬元在寧滬江北各軍隊未經統一以前省庫收支相抵已覺不敷統一以後餉項驟増雖奉大部撥補若干亦仍無濟眉急爲蘇省計非得大宗欵項爲整理軍隊之用縱能維持現狀終是不了之局况並不能維持乎爲大局計非將各省軍費統歸中央承認則各省方爲軍費所困其有餘力足以協濟中央者實鮮大部苟有意統一財政非會商國務院先定統一軍政之法不可蓋必減輕各省之出欵而後能徵集中央之入欵其理甚明若大部辦理預算不從根本入手專恃各省協濟一如前淸度支辦法竊謂時移世易未見其可也統祈鑒察德全印 
[濟南周都督呈大總統電]  
　　大總統國務院叅議院均鑒聞省制省官制案審查結果省長定爲遺舉後簡任省議會對於省長有彈劾權而删去政府之解散權不勝詑異省長選舉問題中外論說甚多非統籌全局按之現情自不容以理想空談定爲成憲况二十二省省長選舉蒙藏僻遠程度不齊惹起紛爭悔將何及憲法精神三權分峙解散權與彈劾權兩相對待方無偏倚今删去解散權是以負有全省責任之行政長官俯首聽命於省議會權責失平受兩重之監督無活動之餘地必至事事掣肘展布無從稍有知識者决其不肯就職而闖茸貪鄙之夫苟全祿位布滿全國政治何由進步國家何由發達自齊才能短絀屢求罷免慨念當世之隱憂久存蹈海之苦志斷非爲行政一方面危詞聳聽特以力謀統一維持大局起見不敢不言仍請參議院依照原　迅速議决公布民國幸甚自齊叩 
[湖南都督譚延通電]  
　　荷屬綱甲賓港華僑全體公布七月十七號荷官無故槍斃華工十一人並幽禁多人慘無人理聞者痛心若不速開談判殊於國體有關除專電大總統外特懇公電政府向荷使嚴重交涉保全國體維持僑商無任切　陷電 
[永康知事被刺電]  
　　都督民政司提法司均鑒永康知事張亮采去夜被張世駿所刺連夜詣驗餘禀詳知事雲階叩東 
要聞一 
[中央集權問題之大激戰]  
　　大總統八大政綱已得黎孫黃三人贊同湘贛皖浙閩粤各都督皆電表贊成現總統府已令秘書處詳加解釋第六條則爲集權問題以其關於政府之强弱民國之治亂存亡總統且自加註釋說明利害關係通電各省唯中央集權之見端現在中外交爭而未能解决者則一爲軍民分治問題二爲簡任省尹問題三爲大總統解散省議會問題其第一問題前因各省都督多來電反對以致大總統頗爲遲疑然反對之都督惟贛粤兩省爲然其餘有贊同者亦有相輿商論者尙不難於解决惟邊遠省分如東三省新疆大約不能不變通辦理第二問題參議院省制案已提回修改惟政府與參議院立於極端反對之地點政府則以省制雖可修改而省尹必由簡任參 
 
 
 

Page 3

 
 
　　議院則以省制無論如何修改省尹必由選舉然京外之議論自非國民黨中人思於地方擴張該黨之權利者皆以國家之觀念主張簡任省尹　共和民主兩黨實爲主張簡任省尹之中堅將來修正之議案提出參議院時國民黨非少殺權利之觀念必有一番之激戰而國民黨之信用且愈失墜第三問題自參議院審查會擬請將解散條文删除後贛粤兩都督反對之電即達於參議院該兩督先爲同盟會今乃改爲國民黨之重要黨員其電文足以扼國民黨之吭而奪其氣其後甘督趙惟熙新督楊增新魯督周自齊皆以長電致參議院表示反對謂大總統若無解散議會之權則議會專橫行政官徒擁虚名非仰視議會之鼻息卽放棄行政之責任云云參議院卽不及早覺悟而各省都督亦未必甘受其束縛也 
民國行政之大商榷 
[總統府之會議]  
　　總統府於二十七號早開秘密大會凡政府責任人員均列席先由梁秘書長報告議案（一）俄國此次革命與我國之利害（一）研究貢總裁條陳對待蒙古辦法（一）討論大借欵條件列席人員均有表見惟事關重大其詳情未便洩漏次日總統府提出三大要件各國務員及參謀次長軍事處財政委員會各員均列席會議一爲蒙藏問題一爲大借欵問題一爲奉天交涉問題探聞是 
日討論約數小時尙餘奉天交涉一件未曾議决其對蒙辦法仍主張勦撫兼施一面派員宣慰一面電飭前敵約束各軍整隊以待不得乘勝窮追貪功喜殺至趙智菴所請改旂併縣政策暫緩施行免增蒙人疑慮庫倫獨立現俄内地亦有不靖活佛已不能專恃俄人保護取消當不甚難擬令章嘉呼圖克圖前往勸諭後再謀進行對藏辦法旣已由駐藏英領事調停自應暫緩進兵相機招撫擬將現已進趨拉蕯之滇軍電令退駐鹽井已抵巴塘之川軍電令回駐打箭爐免致外交上又生波折和局不成再謀　發至大借欵條件仍與銀行圑日内磋商鹽務一層僅可作抵萬不能准其管理各該銀行圑堅持不讓即行宣告决裂另籌小借欵以資接濟聞駐奥李君經邁與奥商商議唐君紹儀在津與比國銀行談判均已議有端倪云 
[國務院之會議]  
　日前國務員齊集國務院大開會議彼此討論約二時之久聞業已議妥呈報袁大總統查核辦理探悉所議四端（一）民國當注重道德而選舉及任命人物亦當設法規定以爲發達之基礎（二）外蒙活佛要求代償外債當復電飭其將借欵數目年月何人經手何物抵押詳細報告以憑核辦（三）調查川滇西征軍隊軍費擬由倫敦一千萬磅借欵中提撥（四）經常用人宜循資格學識經騐及道德高尙者仍破格錄用畢業學生名次之高下爲任用之先後 
　　某日各國務員又齊集會議所議之事計分六端（一）民國组織係取立法行政司法三權鼎立制度今大理院業已開審審判院亦當赶速組織（二）各行省及蒙藏邊遠地方當衆議院選舉時遇有不靖當籌妥善辦法（三）各省水師一律改爲水面警察規定額數及編制法（四）海軍軍制編制法議案（五）幣制改良法議案（六）達賴要求條件之磋商 
[一千萬磅之紹介者]  
　　姜克生之歷史 
　　此次制勝六國銀行圑實姜克生氏之功居多姜年約五十二三籍美曾學於美德兩國大學之士土木技師復執業於華廬街（美國金融之中心）其後不特徧歷歐美且足跡及於波斯俄羅斯中國等國日俄戰役中欲以俄國在支那之特權爲抵當借欵於俄因戰敗而失敗由是以事至中國浪游各地其間往復於柏林巴黎紐約者數次適四國借欵問題起乃私自研究二年之間漸得根據遂有此事當初四國借款新認日俄兩國加入之際已著手運動由本國聯絡中政府即得其承認然與本國銀行家之聯絡非常艱苦其後渡英國彼又語人曰後援之銀行雖爲英美法然難明言予雖有事務所在北京亦無知之者且借欵協議起於在倫敦之中國公使中國公使爲本國政府之代理通知其旨於英國外務外務當即知照此因倫敦財界之一部欲破六國圑借款之獨占頗歡迎之其總領爲一萬萬國已交付五百萬國云 
[借欵問題種種]  
　　借欵調停人之答覆大借款决裂後駐京英公使又擬出而調停以期賡續開議昨聞外交梁總長財政周總長特行函覆稱此次借款决裂係由資本圑之意實非中國始料所及今貴公使出而調停極表歡迎惟限制借債自由權及種種嚴苛條欵則無論如何斷難承認云 
　　討論借欵用途大借款總額案各國務員業於國務院會議數次趙總理以借欵總額須由用途討論昨日又開特别會議詳細討論内容探悉如左（一）修造戰艦贖回海軍要港開辦海軍大學（二）修築蒙藏各要隘之鐵路（三）開採蒙藏各礦（四）補修蒙藏各處電報（五）興辦蒙藏銀行（六）裁遣腹地各省軍隊費 
　　嚴禁各省私自借欵前淸各省官員因行政經費時向洋商借欵以鐵路及其他物件爲抵押須先請中央政府允認借一出方面亦須向駐京公使詢問中央政府允認後始能締結契約近時各省官員往往不經中央政府允准獨斷締結契約政府現擬嚴禁此事日前向各國政府行文通知略云從今已往中國各省官商布置不問官辦民辦就外商提起借欵以鐵路其他物件爲抵押時必該官商經由中國政府允認然後實行訂約否則契約全歸無效並以河南張都督本年豫算入不敷出擬向某國借外債五百萬奉天趙都督亦將向美資本家抵押借一千三百萬元以濟急需特行電致張趙兩都督謂大借欵正在磋商中頗有成立之望請暫緩自由借債以免資本圑之藉口云 
[時評一（默）]  
　　一千萬磅之借欵成說者謂可破銀行圑壟斷之策而使之解散此實妄想也觀銀行圑於我小借欵告成而後所施種種手段或聳令索還前債或禁阴流通銀條或把持倫敦債票之市場何嘗一刻忘專利之目的而廢然思返乎 
且銀行圑初本四國自日俄加入而變爲六國今者又運動意奥兩國加入而將變爲八國矣小借款甫成時銀行圑卽運動承攬此小借欵之勞逸特銀行等加入銀行圑今者爲亨　借欵事而柏林各主要銀行又將加入銀行圑矣總之彼銀行圑逆料我中國必不僅借此區區一千萬磅已也又恐有不入國之借款如前次之突然發生於是欲令世界上無一國不入銀行圑無一銀行不受銀行圑之約束夫而後中國有所借貸非入銀行圑之圈套不可銀行圑乃得從容以操縱我之死命然則自一千萬磅之借欵成彼方將謀所以擴張銀行圑勢力之不暇而謂其一經挫折便肯輕輕解散乎 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[咄咄鄂難之未已]  
　　鄂省馬隊二標全軍舉動其主因傳言不一然屬張　武之餘黨則毫無欵義日來外間盛謠有某政黨首領暗中主持曾經運現銀一百萬元來鄂付託某某等運動軍隊收買死士明殺（卽鼓煽兵變）暗殺雙方兼進至此次馬隊謀變並非贊其宗旨實係貪其金錢以致上自協統（馬隊一協統領傅人傑亦與斯謀已於二十五號拿獲在都督府後　槍斃）下至士卒甘爲效死據被獲之馬兵某供言機關部曾有現銀送來彼等各分十元事成之後皆有官做仍有重酬並云聞他軍附從者頗多因未實行發餉所以是夕皆觀望不動武漢之大小擺隊各種匪類均經該黨編制成營因械在下游不能運至故祇挑　敢死隊圑炸彈圑歸願　文等節制聞其彼黨僞約未實行以前敗露被戮者每人卹銀一千元實行以後被戮者每人卹銀二千元若炸死某某生五千死一萬云云黎公據供後已飭各軍上級官巡警廳長廣派親信得力人員四處偵探軍人舉動所有戲園妓舘各消耗金錢地方皆有偵探足跡蓋以從逆之徒旣得亂黨之運動費必大肆揮霍於此追求不難得其眞象又恐軍民爲利慾昧其良知墮入亂黨術中特出佈告申明某人以現洋百萬元來鄂運動之說實屬奸人造謠已經查無其事凡我軍民愼勿輕信墮入奸謀貽累身家後悔何及云云噫滿淸時代黨人皆貧困無以自存改造民國後竟有百萬巨資以爲仇害一人之用若而人者是眞民國之罪人也是眞國民之公敵也 
　　馬標叛兵除死傷者三百餘人繳械者百餘人外餘均四處逃散省城附近之油防嶺豹子海魯家港一帶以及南湖西岸田畝中多遺有軍械服裝現已由政府出示招收油防嶺且有富戶數家被逃兵所搶其易服濳匿於省垣者亦不乏人黎公於飭軍政勦之際曾頒命令凡遇有馬隊二標官兵格殺無論嗣勦平後雖有不究脅從之示令前令并未取消聞有馬隊排長沈繼中者已挑入講武堂肄業是否列名亂黨不得而知變亂之前渠已請病假家居（住城外八步街）作亂時不否隨從在内亦無人隢二十六號午刻沈内着軍服外罩長衫入城在舊督署前與巡街哨兵（計四名）相遇識其爲馬二標官長遂被連擊二鎗又砍三刀倒斃于路現其母與婦極爲呼寃黎公派員查訪不能得其逆據爰飭給卹二百元并收回格殺勿論成命以後遇有馬二標謀叛首要須拘解軍法局訊辦不准擅自傷害聞現所緝拿者係該標參謀管帶　人至弁兵等並非首要者　已置之不究矣 
　　念四號之夜破獲機關不僅　珠街十三號一處如花堤中街亭八號冉姓家福神祠間壁阮寳山家起義門外栅欄街杜興義家三佛閣街十二號劉玉麟家或爲彼黨公共機關或係亂魁個人私宅故所捕人數多寡不一阮杜二家又捕男子數名冉家係機關部故男子十一名女一名俱被拘捕劉玉麟家捕去劉雷李人（李亦財政司人員已殺之顧兆銘係財政司科長）聞均須處以無期徒刑貸其一死及二十六號又由蔡漢卿師長於營防口前街抄獲一機關内儲炸彈手鎗甚夥亂黨早已避走惟一衣冠楚楚氣槪赳赳之少年在内黨解交軍法局訊究二十七號文昌門守衞兵士盤獲一入城之短衣人腰藏金質雞蛋大炸彈十餘枚此彈性極猛烈價値亦昂聞係德國所造該短衣人口帶湘音堅不吐供但求速死故今尙未知其來歷也觀此情形亂黨勢力甚大謀爲甚堅馬联暴動雖已失敗恐尙有繼續他項舉動故連日都督府各機關戒嚴益緊巡查街市之軍警不絶於道每夕於十數家民宅前即站一兵挾次扶門聽人家屋内事如有一家出入人多卽須盤詰軍務司長並召集已辦退伍之各軍官會間司事特派員至各客棧尋查有無退伍軍人逗留查出立即押解回籍蓋以此輩亦閙事之媒介曷爲　黨所煽惑也漢口領事圑對於此次兵變異常注意已調兵艦六艘停泊租界岸上駐戌之各國陸軍洋商圑昨亦會操研究砲術據各西人言須過十月十號（即湖北起義紀念日）方能解嚴因謠言盛傅紀念日起事也並有如起事後不能取勝定須擾亂租界以洩積忿故洋商甚爲担驚云 
[贛都督懲辦同盟改進黨匪]  
　　同盟改進黨贛支部成立以來濫收會匪密謀起事業經李協和都督諭令警視廳派警列隊勒令解散並獲匪魁魏治川王標兩名於九月廿八號騐明鎗斃此事大槪已紀本報函電茲將全案錄下以供衆覽 
　　勒令解散李都督令警視廳文云照得集會結社約法雖許自由然亦須宗旨純正克自由於法律之中始可不受國家櫙力之干涉未有濫竊政黨之名稱毫無政治之識力懐挾私利目的漫然號召徒黨招搖城市而猶得以昌言自由者也查同盟改進黨分子混雜宗旨不純自發起組織以來迹近招搖人言藉藉倘不早爲防阻則假借名義將爲罪惡之淵藪煽惑愚民尤釀他日之亂源前途所　匪淺本都督爲防患未然起見除行内務司查照將該黨取銷外爲此令仰該廳迅卽派警前往解散如該黨人胆敢抗違准卽分别嚴拿究辦事關内治毋容稍從寛假也切切此令 
　　宣告死刑李都督佈告三九月二十七號據軍事執法處呈判匪犯魏治川王標二名係洪會匪魁經通論解散仍敢胆玩不遵假借同盟改進黨名目收召洪會匪徒秘密開會煽惑衆心希圖擾亂實屬不法已極當經拿獲訊供確鑿應請依照新刑律第一百零三條陰謀犯之規定從嚴懲治等情前來查該二匪屢犯不悛罪惡昭著此次被獲實是貫盈若非明正典刑與衆共棄其何　靖人心而肅法紀除令飭軍事執法處准於本月二十八號正午檢明該匪魏治川王標二名正身押赴（南營坊）校場立予鎗斃毌得疎誤外特此公佈 
[程都督電告征徐情形]  
　　程都督致大總統參謀部陸軍部電云辰　　魯豫交界積匪爲患德全春間卽經電請大總統防下各都　合勦辦又以根本解决非查察形勢劃爲惟一軍事區域不足收對内對外之妙用並經聯銜電陳敬　鑒探夫以四省交界地勢之奇　匪氛之濳滋從未痛絶根株早知必有橫潰之一日適値蘇省財政困難萬分軍事初歸統一致不暇專注邊境徒事勘撫本以各方面部署略定即移以全副精神及時大舉適據山東周都督電開魯省匪害甚烈現已調集陸防各軍於曹　各隊合　痛勦請飭沿界防營協力戒備等因當卽電達江北護軍使劉之潔駐徐第九師長冷遄立即戒備隨時與魯軍聯絡攻勦免致竄擾續因徐州軍隊尙單不敷分布特由南京抽撥步隊二圑及機關槍砲各連隊赴徐助勦藉厚兵力疊據冷師長報告匪首李四考由魯南竄悍匪尙有二三千人沿途勾結土匪爲數倍衆沛縣十八圑附近村落幾乎無處無匪八號九號等日我軍在趙圑八圑九圑十圑與匪苦戰兩晝夜節次進勦斃匪甚夥兵士前後受傷十一名陣亡一名等語德全接此報告即電達山東周都督河南張都督分飭兩省將領恊力堵防飛飭冷師長追踪攻擊旋據報稱我軍分設東西兩支隊十八旅長張惟性爲東路支隊第三師圑長尹同愈爲西路支隊長分途進攻十四十五等日攻克趙段榮溝十段九叚八叚等處該匪多係從前亂兵稍有軍事知識槍馬均備悍　異常我軍奮勇爭先擊斃匪首李狗抓子及匪數百名我軍傷亡十二人匪黨退據大屯我軍連日圍攻破圩直入斃匪百餘匪卽西竄十九念等日西路支隊在尹家寮遇匪首李四考率黨二千餘人血戰半日斃匪二百餘是役我軍陣亡副官連長排長及兵士十七名受傷兵士三十五名第三師參謀程夙章連長吳冠英均帶傷指揮全軍振厲匪胆爲寒現在各支隊駐紮戰地正待會齊魯豫將領合圍痛勦等語此近日蘇省各軍報告戰况之大槪情形也（未完） 
[淺水兵輪會哨於平望]  
　　江浙兩省淺水兵輪合計共有十一號江蘇六號江蘇六號靖湖靜平仁勇倍戎振威昭武浙江五號共和禦武泗安威靜裕　九月三十日總司令張丹亭君乘仁勇兵輪赴浙面謁朱都督籌商聯合進行辦法十月一日特邀集防軍統領費毓卿君駐守嘉防水師統領冀道華君嘉防游擊水師統領陳家玉君松江保安圑水師統領沈葆義君内河水師統領仇翼南君飛划水師統領鍾堯階君太湖水師統領劉英彩君鹽捕營統領王元章君十大統領議決於十月一號在平望會哨遇有盜案不分界域一體勦捕從此兩省萑苻當稍飮跡矣 
[浙路發息問題]  
　　浙路公司自湯蟄老回任後營業漸佳惟杭甬路工現正急需巨欵而新舊股欵催繳迄無起色以致該路財政大不活動惟本届股息現經總理極力主持迭次提交理事會公决仍依前届議案以昭信用然一面發息一面趕工金融萬難遇轉經該會協商總理擬請息借商欵十萬元請浙江銀行何某代爲介紹昨復專函商務總會訂期本月三號假座該會設筵邀請錢業同行公决辦法並聲明隨時支取想錢業諸公必能曲予維持等語現聞該會總協理極表同情業於昨日發柬邀請矣 
[浙都督曉諭共進會文]  
　　照得本都督披閱九月十二日杭城日報新聞欄内載有浙省共進會機關部係合靑洪公口三帮而成在提倡者之意無非希望其改良舊習同作好百姓無如若輩慴慣性成兼之黨徒衆多品類混雜見斯會之可以明目張膽也愈加橫行嘉湖一帶公然開堂散布持某房頭某部長名片拜客索取會金卽省城附近亦難免有此種舉動似此肆無忌憚小則擾亂治安大則釀成隱患並另據訪函以該會員等仍扦舊習如開山堂 
分票布叩頭打千茶坊酒肆種種鬼鬼祟不正當行爲豈堂堂皇皇之黨會有若是不開通之作爲耶又如行辦家法堂供一案執法兩旁令犯者長跪於地不與分說便木棍亂毆更用白刃刺股穿耳種種酷刑比之最專制之刑律亦莫有過於此者此種私刑弔打之作爲豈不藐視國家法律違背司法獨立耶若不嚴加改革實行整頓恐將來之流弊有不可问者報紙所載如此查國民共進會宣布宗旨原欲增長道德改良習慣至期共進文明若如該報所述情形顯係借黨會名義歛鄪圖財其種種貪殘慘酷之行爲不特於社會爲蟊賊亦於該會爲罪人行政官廳與該會圑體均無所用其姑息報紙代表輿論爲本都督及該會進忠告本都督有保護人民之責亟應明白宣告以免匪類免使人心惶駭正在核辦適據該會以九月六日當衆議决自九月二十日以後不准私開香堂散放票布設有違背約法故犯事　無論何人均許扭送官廳究辦第恐不肖會員及冒充入會者假本會名義在外招搖歛錢惑衆爲此呈請轉飭民政司通飭各知事如遇聞堂放票各節均應嚴行查禁盡法懲戒等語是該會所持宗旨亦甚正當豈容愚昧之徒藉名煽惑致滋事端除通令各風一體查拿懲辦外合行出示曉諭爲此示仰諸色人等凛悉爾等須知結社集會雖爲法律所不禁然亦不得踰越法律擾及治安自示之後凡於前項藉曾招搖開堂賣票等情一經覺察無論是否該會會員均按所犯之罪狀照律從嚴拿辦决不稍從寛貨凛之切切特示 
[昌化又報民變]  
　　舊杭屬昌化縣南鄕農民帥鄭二姓前因爭田械　以致釀成命案又因縣知事王渡襄辦理不善遂致激成民變近來襄脅日衆竟致兩次攻閙縣城劫去兇犯槍傷司法警察迭經該知事來省告急謂防兵單薄不敷調遣而匪巢險阻更非少數兵警所能懾服　請迅　大兵等情當由軍政府令行中路陳統領又因各處防務緊急無兵可調正擬另派他軍又據提法司呈報該邑匪徒聚衆拒捕並敢築造土城負隅自衛黨匪恣意擄掠地方日就糜爛等語朱都督聞報後當已嚴　　擊隊金當有統率大隊馳往勦辦矣 
[孫中山旅靑記事]  
　　孫中山先生於九月念八號由濟南至靑島於三十號一時應旅靑華商之請初至江皖蘇浙會館演說繼至廣東會舘茶會又至特别高等學堂參觀隨又至北京街之靑年會剴切指陳一切即晚七點又應粤東同鄉之讌會並演說其種種政見十月初一日早七點往遊勞山下午回靑後即乘龍門輪船回滬矣 
[蕪湖兵匪謀叛未成]  
　　駐蕪　軍五十七圑於七月三號兵變焚刦商舖二十七家損失六萬餘金商議兩會屢派代表晋省向柏都督交涉迄今賠償之數尚無着落詎料九月三十號　圑第三營又有與外匪聯合謀變之舉動是晚十二句時該營左近有鎗聲數嚮語營亦放鎗相應未幾三條巷内火起該營遂乘機羣起譁譟幾欲暴動幸該營長兼本圑副官温康宇立命站隊並各演說開導其時竟有某某兩兵士竟敢上前攫奪衛隊之鎗械當被拘送十五師師令部訊究是晚各營營長聞鎗聲知有變故各緊閉營門防範本營孫師長昨已開軍事會議决意將該營全體解散以雜廬軍秩序云 
[日商私售彩票案近訊]  
　　日商籘致泉前在蕪湖馬路開設日華公司擅賣點字彩票因到期延不開彩各買主向之索還票價幾釀極大風潮等情已紀前報茲悉駐寧日領事官船津辰一郎君接到皖省外交局長電後卽將佐籘提解到寧訊實以私售彩票係賭博性質本非正當行爲在法律應行取締况該日商並未請領照會敢於他國境内私賣彩票尤爲大干法典已將該兴人按律治罪再解回國交官看管仍函請華官追償日商在蕪之損失並查究爲首滋閙之華人俾得雙方折服該領事官特於十月一號由寧來蕪辦理此項交涉當日已命輿至警察廳及商會等處拜會定於次日上午八時接洽想此事定可和平了結云 
[川路改歸國有]  
　　交通部電云成都尹都督鑒貴省鐵路代表劉君聲元等日前來部接洽述及貴省議會及川路公司股東大會均經議决將川路工程改歸國有其議決之辦法如下（一）宜昌一叚之工程地段機械存料廠房各項一槪讓　　有（二）現存之欵由本公司提同自辦别種實業（三）宜昌路工發出之公債票及所負債欵共數一百一十餘萬由國家贖回（四）直接或間接用於路工之欵由國家發給有息短期債票或以一部分股欵仍舊附股（五）凡直接用於路工之欵由部派員與宜工李總理核算其間接用於路工之欵由成都總公司具册詳報以憑核收（六）上海倒帳之欵由國家協助追收等語具見洞明大局準理酌情曷勝欣慰一切样悉辦法現正妥爲籌擬惟直間接用於路工之款分數　數若干本部無確數可查無從酌核應請尊處轉行川路公司卽將上年四月以前四月以後所有成都宜昌直接間接用欵大數迅速分别電復以憑商酌盼切交通部三十一印 
[渝人歡迎慰問使]  
　　四川慰問使朱芾煌吳永珊已於日前回京茲悉該宣慰使當過重慶時該處各法圑代表於九月十七日假朝天觀城會開會歡迎首由商董温君友松前席致辭表明歡迎之意旋由朱慰問使出席略謂中央財政支絀辦事萬分困難凡我國民當知中國爲幼稚時代加意提携不可驟加攻擊又將中央政府之計畵逐一詳說原委甚備最後言欲得辦事才非留學不可極道留法儉學會之善情眞語摯衆拍掌繼由吳慰問使出席略謂代表粤論機關爲報館與議會今之新聞記者及議員以攻擊政府爲能事持論不免偏激擬約同志集雄厚資本廣聘通人組織一大新報以爲政府之引導而促共和之進行又謂民國憲法決非國會複雜之議員所能規定非有大經驗大學識者不能修訂徵之外國亦然末復將中央政府之辦事秩序依次提說而以已意解釋之時加斷制才辨頗淸衆拍掌城會蕭君出席陳述川省情節而以淸理軍用票爲重商會代表曾禹卿君條陳四事中一項係請慰問使轉呈總統速頒商律府議事會周培元君出席以收紙幣淸匪徒爲要務與曾君條陳同意敎育會燕子材出席謂川省謠言甚重現雖成渝合併而前此意見未盡融洽故近日成都報紙有重慶謀獨立之說吾渝先全川光復各法圑對於中央政府及地方政府著重維持現狀輔助行政所有各種風說盡屬鳥有子虚誠恐報紙失實以訛傳訛由南而北吾渝不敢負此罪名請大使回京後解釋又謂吾渝電認救國捐一百萬頗爲大總統所注重刻因市面蕭索金融恐慌收捐不旺又被火災實難達到百萬目的本埠游藝助捐會之設出於萬不得已請大使將重慶熱心愛國力有未逮之處轉達總統朱慰問使出席答覆謂淸匪當責行政官收回軍票擬請政府從速設法備銀蜀人多謠本不足慮然亦自應釋解救國捐屬自由性質須大家原諒云云時已午後一鐘搖鈴散會 
[川省預算之槪略]  
　　川省財政預算案經省議會催索多次遲至近時始交到内以都督府行政經費自今年七月起至十二月止半年約需八十萬軍餉約需六百八十萬爲最鉅至該案内容頗多不解者如審計院　學院各道宣慰使等皆經議决裁撤而仍列在出欵項内至此半年通省入欵共有五項約共可收入一千三百數十萬元通省各項經費出欵共十六項約需一千二百數十萬元出入相抵所餘欵項約有五十餘萬元然尙有應解中央及他省協欵外國賠欵等若干萬連去歲蒂欠三百數十萬應解一千二百數十萬元統共除之仍不敷一千二百萬元之譜觀此可知川省財政困難之情形矣 
[西江勦匪詳報]  
　　廣東恩平縣長甄祝三報告擊退李大粒煙文云竊縣屬編列游擊警察設立稽查偵探各員業將章程名册及開赴縣屬與開平陽春新興各交界地叚會董淸鄕具文呈報在案旋據稽查員梁俊三據偵探轉報稱新興縣屬之著匪李大粒煙串匿縣屬與新交界勒竹塘地方聚黨三百餘人日夜招集各匪開邑著匪張有慶忘粒形韶縣屬著匪侯亮馮林等各率黨或百人或數十人投入該李大黨内匪至八百餘名意圖起事先佔恩平次踞新鶴開新等邑勢將燎原等情到縣查勒竹塘地方係屬恩興交界之處其出入往來必經夾水若駐兵握要以阻其交通未始不寒賊胆當即會營拔隊齊赴夾水駐紮者勦其署中各事交由總務課員王民僕並民政課員李嘉等照常經理隨時包封寄核倘遇有警報星夜馳報一面廣購眼綫密探匪情備文新興開平各縣會勦並呈廣肇羅以靖處派兵馳辦詎料著匪侯亮紏集黨羽復踞船角墟勒收行水打　勒索商店商會揚言攻城圖分我軍兵力當於東日電請加派砲隊會勦祝三迭接總務課員警報侯匪滋擾船商河面不通當商吳營長鳳友派令羅排長占標率通馳赴船角勦捕即日匪退無蹤商民安堵而附城及謠言紛起其遣散之忆軍積聚於附城一帶不下百餘人迭據總務課員警告當令密商各界於本月　日用縣會紳商學界全體急電請兵並經各紳函致港商電省請兵奉准龍徐二營長到縣會辦復經祝三電催速到至本月初六日午後據偵探飛報巨匪李大粒煙率黨四百餘已由大葉榕竄出聞報之下即商吳營長鳳友夾水萬難再駐逆料該股匪必分擾城據擬即星夜　隊馳回縣城祝三遊擊警察僅五十名於初七日已先抵船角營長吳鳳友兵抵沙湖里許報聞水樓被匪圍困派令羅排長占標率隊往救祝三馳回縣城保護城池偵騎四出聞報羅排長即在距沙湖里許域方與匪開仗斃匪多名無如衆寡不敵賊匪愈戰愈多被困重圍正在緊急危險之際報電請奉派之龍營長文瀾徐營長煥文到境在浦橋左近聞警率隊馳救吳營長鳳友由後包抄隨將股匪擊退斃匪不可勝數前據水樓甄華佐到縣報稱此次斃匪約以數百并斃匪首李大粒烟一名奪獲旗幟槍械等語羅排長之勇丁傷亡四名出險六名至初八日吳營長派勇赴南坑接回被傷兵士醫治而餘匪復聚沙湖里許地方登山截擊我軍龍徐兩營長聞報當即督帶大軍齊赴該處戰地兜勦賊匪散竄岡頭咀等處擇險負隅祝三附城佈置週密聞報仍督隊親赴兜勦必期滅此朝日除俟初九日與匪接戰實情查明另交續報并奪獲槍枝旗幟實數另陳外理合將營縣擊退大股著匪斃匪各情形呈報察核奉都督批云據呈著匪李大粒烟等紏竄黨擾猶意圖起事經官軍前後夾勦斃匪數百洵足大快人心惟餘匪敗退猶敢復聚登山截擊官軍情殊兇悍憨不畏法仰即咨會龍陳兩營長務將此股餘匪悉數殲除毋任漏網以致貽害地方並查明匪首李大粒烟是否確經陳陣斃有無查獲該匪屍身詳晣具報辦理可也此批 
地方通信 
[蘇州]  
　　警務進行警監學校爲錢君崇固發起俾便養成警監專門人才業已組織妥洽昨特具呈都督府請撥謝衙前原有官立高等巡警學堂爲校舍但該校早經撥給縣立第二高等學校在案當由都督指令民政長查明第二高等小學校是否准用該址趕速呈復再行核奪又民政長宗能述君委警務科長申彤藻君將四鄕巡警地點切實調查支配人地相宜之員赴鄉開辦以防肖小而安農業現聞婁門外湘城鎭地方已委范靜芳君接辦矣 
[鎭江]  
　　勒停日商丹陽縣城近有日人數名在街開設蛋餅店實屬有違外人不得在内地開設行棧之條約現已由商會呈請地方官勒令停止未知王民政長究能據理力爭否 
　　苦兒院會十月一日午後二時鎭江各界爲苦兒院事假民生國計會開正式大會到會者二百餘人主席吳君　亭報告開曾之原因旋公舉曹君介之爲院長沈君碧涵爲監院張君鑑堂爲總董另舉定院董四十餘人次籌議經費由顏君德身提議請進化圑串演新劇以所得看資補助本院開辦經費大衆均極贊成惟因時已薄暮僉謂其餘進行辦法俟開董事會再議云 
　　兵士閙戲前晚鎭郡大街新劇場演光復武昌新劇觀者極形擁擠而續來兵士仍絡繹不絶園主人恐釀巨禍一面令購票者退票一面令臺上停演各兵見而大怒羣起鼓噪霎時間擲毁桌椅十餘張幸園主再三勸慰重令開演風潮始息 
[安徽]  
　　舉行祝典皖垣於九月二十九號下午五句鐘開起義紀念大會柏都督偕同五司及各界圑體均齊集俠烈祠首先聶影六句鐘開會由演說而行禮而奏樂而唱歌七句鐘各界排隊提燈游行街衢競走唱歌全體復回會場十句鐘大放異彩燄火十一句鐘復奏音樂唱歌十一半鐘大奏軍樂散會聞柏都督於是時即乘輪赴寗因前次裁撤浦口軍隊所有一切手續尙未淸理就緒故有此行云又蕪湖各界已先期籌備慶祝是晨七句鐘十五師師長孫品驂君親率第五十七圑二三兩營第六十圑一二兩營全體官長兵士在江口二營後操場舉行慶祝禮舉至司令部犒賞各營兵士放假一日長街馬路各店舖均懸掛五色國徽 
 
 
 

Page 7

 
 
掛燈結彩各學校衙署局所報館亦休假一日同盟會之化裝演說圑（該圑係都督助欵三千金組織）於午後一句鐘在馬路大舞台演武漢起義新圑所　之宗旨無非擴張同盟會之勢力　謗黎副總統各界觀者大爲譁然晚間各公圑小學舉提燈會游行街市　無滋閙情事云 
　　皖北匪燄蒙城縣東村與鳳懷兩縣交界地方突有盜匪多人各執快砲利刃於上月十號硬將李姓圩寨攻開鎗斃寨民李振淸等多名并掠去牛馬六十餘匹衣服粮食搶刼一空後由該村民人查係鳳台積匪劉大科及懐遠積匪魏朝鳳等所爲當由該村　事張兆麒等禀報蒙城縣知事孫君當以該匪等均係鳳懐雨邑之人事屬隔境拿辦爲難卽或派勇前往又恐此拿彼竄故日前已將詳情呈請都督飭由鳳懐兩縣一體嚴拿庶幾三縣合勦當不難一鼓殁之也 
[貴州]  
　　公園開幕貴陽公園於前日開幕唐都督及政務諸公偕同外賓胡勞杜吉翟麥諸君步行園中遞覽諸君贊賞不絶行至遠香村時見該處設有演說場當公推麥君演說麥君新自美來年又最幼倉卒閭不能辭乃登台言曰我不善言辭不能對我最可親愛的兄弟們演說今天公園落成承招我們來園享此幸福我深願我的兄弟們同享此幸福並願貴國永久的長享幸福這就是國外旅人最歡喜最感謝的了杜君善詼諧繼登台言曰天生我們兩雙耳朶一个舌頭是聽兩回說一回言畢拍掌不絶哄堂大笑旋同遊至商品陳列所得見陳列之刺繡品麥君不勝贊歎謂美國婦人性最好此而又不能自製必須購自貴國倘貴國能極力擴充大宗輪出進欵當不勝計目前借欵問題即可恃此以解决也旋又同覽元記製革廠之革貨亦皆同聲贊美而於馬鞍一物猶爲稱羡不置麥君欣愛之極不覺以手摩撫同時吉君舉鞍旁幸勿手觸之牌相示麥君不禁赧然轉向衆人曰予失規矩矣言之若甚戚者即此足見外人之注重工藝崇尙公德也 
[山東]  
　　知事濳逃嶧縣電云周都督王藩憲靳統制省議會各政黨各報館均鑒嶧合王延瓚因交代在卽於九月二十六號夜乘台棗路火車挾印潜走並有王私黨蔡恒淸等追跡赴兗極力運動以破壞全嶧爲目的現杜民政長蒞嶧秩序如故二十七號張都統派隊來嶧人民惶惑恐因皷煽致碍全縣大局謹通電懇速維持覆示嶧自治會梁步海趙常增等叩 
　　和尙娶妻嘉祥縣東鄕有一僧人田豐者有廟產五十餘畝終日飲酒荒淫有鄰莊張氏年方及笄僧睨之美甚遣冰人往說賄以大錢四十千冰人果與撮合成就日昨過門張始知其爲僧人大肆咆哮僧自辯爲新學界之翦髮者張堅不承認幸有莊長秦某出面調停僧人始不至被毆未知如何了結也 
[時評二（萍）]  
　　異日袁大總統之强國民黨員與聞國政也而該黨人昌言之曰逼奸政策今日國民黨員之强他國務員一律入黨也而他人又目爲野雞手段 
　　然則國民黨者其果純係雌性不欲雄飛於大地歟抑亦懾伏於袁大總統之威逼遂不惜出其狐媚手段以博國務員之歡心歟不然政黨内閣之政見固彼黨中奉爲金科玉律者也何至今日而一變其態度劉總長以被人强奸慨然脫黨之不已趙總理且以黨員之媒妁加入他黨之政圑矣 
　　或曰此其所以汲汲焉使用同化力而强迫他人一律入黨以目之曰政黨内閣也耶 
本埠新聞 
[關於鹽稅抵債之部電]  
　　中央政府議將全國鹽稅抵借外債南京各鹽商歴次會集於上海全國鹽務改良會曾電政府忠告利害關係力求維持昨該會代表李本漢君接財政部電云上海四岸淮鹽公所淸吉昌等電悉鹽稅議作借款抵押係專指國家收入而言前淸辛丑和約之大賠款亦曾指抵有案與商人營業無干望轉告各同業切勿誤會特覆財政部個叩 
[縣議事會議案]  
　　學務財產學務財產非切實整理不足以擴充學費（甲項）以學務課辦公處餘地造屋出租辦法極是圖說亦明晣（乙項）敬業學校有田五百餘畝年祗收租三百元應籌整理之法（丙項）舊學署之田租亟應查丈明確另定租價均交學務審查會會同財政審查會審查報告其丁項因有洒掃局半數人之爭議以致案牘盈尺租欵延擱應由學務財政兩審查會會同法律審查會審查報告再行公决 
　　積穀公欵前淸時管理積穀公欵本有定章今三善堂已併合爲慈善圑自應改弦更張嗣後本縣積穀公款究應交何種機關管理交議規則八條是否可行交法律審查會及財政審查會會同審查報告再行公决 
　　編查戶籍編查戶口前淸曾有部章江蘇諮議局復因總督交議案於調查戶口通則内參加附則今戶籍法雖未經參議院議决通行而選舉公民自以戶口之的數爲根據應如何參照舊章切實調查以期周密之處交法律審查會審查報告再行公决 
　　區域問題查市鄉制第三條市鄉之區域以本地方固有之境界爲準第二項云若境界不明必須另行劃併者由該民政長詳確分劃申請都督府核定嗣後市鄉區域如有應行變更或彼此爭議之處由各該市鄉議事會擬具草案移交縣議事會議决之各等語是境界不明必先由民政長詳確分劃申請都督府核定嗣後如有爭議由各該市鄉議會擬具草案移交縣議會議决今閘北區域跨連上寳兩邑並未先經兩縣長會同詳確分劃申請都督核定本議會對於此案實未便置議惟以民政長交議案且引翔鄉尙有移文王議員亦有議案姑交法律審查會一併審查報告再行公决 
[義賑會推舉職員]  
　　中華民國義賑會張會長辭職之後昨在事務所開談話會提議重行組織推舉孫中山君爲總理席子佩程振奇兩君爲恊理並舉朱桂卿許久香唐蔚之施子英周金箴邵琴濤丁義華劉蘭階貝潤生余魯卿張廉侯沈紹光周椒靑林康侯洪少圃馬素畢品三張企南梁幹臣趙月譚諸君爲董事公决下星期開職員會籌商一切散會時已四下鐘矣 
[閘北議員辭職]  
　　縣議事會第二日開議時有閘北議員錢允享遞書辭職其内容係因開幕之初有某號議員以閘北爲上寳兩邑連界議員應由兩縣會選且閘北市自治會尙未成立不承認該員爲閘北議員之故當有六號二十七號議員等互相辯論擬改爲閘北區議員旋經民政長出席說明當時選舉理由並以閘北雖未成市然終望其迅速成立至云改爲區議員則未敢贊同請議會另行設法和平解决嗣由議長宣言以三日爲期請民政長想一兩全之法於初五日會議再行解决 
[四誌西人破壞濟良所之謬舉]  
　　四馬路濟良分所留養女子雙喜被西人四名刧去已三誌本報茲悉該所西女董包小姐以該分所係在租界最爲熱閙之處彼等胆敢串刧留所女子實屬駭人聽聞現雖已由捕房派探趕往江寗將女與龜鴇截獲惟查當時帶同王魏氏到所之西人四名能操上海口音同來一華人亦諳西語該西人等自必久居滬地而非正當營業之人故敢輕舉妄動破壞所規除向該女與王鴇詳細詰問該西人等來蹝去跡外並已禀請英領咨照卜總巡轉飭各捕房中西探捕一體嚴密查拿務獲究辦 
[許少卿助温處義振]  
　　丹桂第一台經理許少卿近因浙屬温處水災甚重擬召集本台伶人會演著名好戲一天所得看資悉充温處水災義振日來正在商酌何日實行尙未議定 
[補發不許赦罪條欵]  
　　軍務司以大赦條欵並無軍事上犯罪不許赦免字樣查因當時未經轉發軍法審判各機關係屬遺漏自應補發等情已誌昨報茲將法部所定不准除免條欵四十四條照錄於下（眞正人命）關於新刑律者五條第三百十一條第三百十二條第三百十三條第一欵致死者第三百十四條第一欵致死者第三百十八條第二項殺人者關於現行律者三十三條謀故殺及貪賄挾嫌因姦因盜謀殺加功者謀故殺而誤殺旁人者謀殺祖父母父母者姦夫起意同謀殺死親夫者雇工謀殺家長者妻妾因姦同謀殺死親夫者謀殺卑幼致死依故殺法理曲殘忍者圖謀害命得財因而殺死人命者誣告將案外之人拖累拷禁致死一二人者故殺恩養未久義子者故殺妻理曲殘忍者故殺同堂弟妹理曲殘忍者殺一家非死罪三人者火器殺人者竊匪姦匪賄匪斃命情傷較重者致斃老人幼孩婦女情傷較重者鬥殺及共毆案内全刃十傷以上曁鐵器二十五傷以上情節較兇者鬥殺刃傷要害奇重及洞胸貫脇者監禁罪犯在監毆斃人命者卑幼逞兇犯尊毆死期功尊長者卑幼毆本宗　麻兄姊尊　至死情重者毆死祖妾父妾情重者共毆致斃彼造四命以上案内下手致斃一命者互毆致斃六命以上案内下手致斃一命者聚衆共毆致斃一家三命爲從下手傷重者威力制縛主使人致死情重者搶奞婦女已成伙犯拒殺事主或致本婦自盡者罪人拒捕殺人情節兇惡者搶奪殺人爲首者誘賣不從殺死人命者竊盜拒捕殺人爲首者竊盜從犯執持火器拒捕殺人者强姦十二歲以下幼女因而致死者（强盜）關於新刑律者四條第三百七十條第三百七十三條第三百七十四條第三百七十六條關於現行律者二條强盜及竊盜臨時行强但得財者强盜罪在遣流以上者以上不准除免共四十四其餘不在條欵之内者均應槪除免 
[湖北難民過境]  
　　陳交涉便接民政長函開據湖北鄉民董汝成禀湖北天門縣境一帶水淹災荒民等家業蕩然流離失所禀由天門縣知事楊給予護照准赴外省謀生活命公舉董汝成爲總務科長帶領男女二十餘人來滬擬赴營口轉赴黑龍江做工開墾求請給發輪船免票函請轉請招商局發給等語昨陳交涉使已函請招商局發給免票送由民政署飭吏於昨晚將該難民等押赴同　輪船開往營口矣 
[救火會員犠牲生命三誌]  
　　救火聯合會會員夏書林君前至城内關帝廟後　姓家救火跌入火中灼傷身死已兩誌前報茲悉救火聯合會會長以夏君因公傷命身後　條並遺有孤兒寡婦應照會章第五十七條之規定設法撫卹爰定於十月二十二日卽舊歴九月十一日下午１１時在救火聯合會舉殯是日遍請各圑體及商學各界到會追悼並籌欵撫卹惟火政局於民政　圑擬再呈請民政長黃君爲之提倡云 
[巡捕拘獲拐匪]  
　　粤人　玉山（卽　張錦祥）與同鄉人李玉成九江人江茂等專事販賣人口前日帶有男女小孩多口至虹口擬萊恒生輪船載往他處販賣適被水巡查見扣留多孩江等見已敗落乘間帶領小孩劉長生高不連李喜來逃逸行至百老匯路又經一百十八號華捕查見以其形跡可疑上前盤詰江等情虚行賄當被該捕將江等與孩一併帶入捕房詢係拐來分别拘留昨解公堂請究劉孩供年十四歲靑江人父母雙亡以致流爲乞見被賴拐往馬立師希圖帶往外埠高孩供年十三歲江北人李孩供年八歲山西人亦均被賴誘拐訊之江等供多狡賴聶襄讞商之美强副領事判江等三人帶回捕房劉等三孩暫留本驛候下禮拜四查明再訊 
　　另一訪友函至怡和碼頭恆生輪船定於前晚出口午後忽有大幫拐匪帶領男女小孩三十四口先後上船旋卽被人察破報告水巡捕房立飭中西探捕前往拘獲拐匪蔡炳李仁生郭阿小藍雀臣及女匪劉馬氏（即馬劉氏）蘇周氏陸張氏吳常氏陸張氏陳王氏李張氏共十一人並抄獲行李連同被拐小孩於前晚並解地方檢察廳請爲訊辦昨日午後由葛檢察官提案預審男女各人俱供出洋買來帶回原籍作爲子女並非誘拐判分别收押各小孩因爲時已晚暫留本廳模範監獄候次日送往普育堂留養聽候訊明再行拍照出示召認又聞女匪馬劉氏之夫馬又臣係在三洋涇橋爲土棧生理得悉伊妻被拘卽於昨日到廳具保廳長陳松生君以此案甫經預審尙未得其確情所請將該氏交保之處未便准行保結擲遠又前次蘇康明等串拐男女小孩二十一口案内之三歲男孩名囝囝者曾由檢察廳飭發普育堂留養候認昨據堂董函報到廳聞囝囝於本月三號在堂病死請示核奪陳廳長即令堂中照章收殮 
[設舖騙物之下塲]  
　　騙子丁金生周寳寳鄭連順廖金生等在漢口路四百十四號屋内開設振康洋貨號濫出本票串騙金達三潘梓良梅琴坤汪祖麟朱寳林鍾乾坤等雲土綢縐西帽等物計共値洋一千九百餘元控由捕房派探將各人一併查獲解送公堂訊供拘留在案昨晨由廨復訊明白聶襄讞與美領强君以丁周二人存心欺騙無可遁飾着各押西牢兩年鄭押半年廖因無同謀實據從寛開釋起案各贓給各原告認領所有無主之西帽十四頂暫存捕房如兩月内無人認領即行充公 
[嗎啡害人不淺]  
　　浦東各鄉鎭近來仍有販賣嗎啡及以藥水針替人過癮情事傳毒甚廣爲害無窮茲經警務長訪悉嗎啡一物以航船挾帶爲多爰特知照各區長警從嚴查察以絶後患 
[蟻媒釘鐐收禁]  
　　住居本城大東門吳家弄之著名蟻媒蘇龐氏卽王小妹前在英界屢次犯案被英公堂判押西牢期滿遂出租界嗣後匿居城内與地甲夥蘇洪章姘識專在善堂朦領留養婦女及小孩等出外變賣數年以來被其誘出變賣者屈指難數去年又有蕩婦孫二寶被王小妹牽引與潮州人郭玉成姘識事後被該氏本夫胡和尚尋見理論卽由十六舖地甲到場勸令郭出洋一百廿元當時立據了事詎王小妹將所得身價洋盡行吞沒胡向索追祗付洋三十五元胡心不能甘控奉裁判所迭次傳訊案尙未了本年陽歴七月間王小妹串同姘夫蘇洪章揑蓋陳悅盛圖章至並育堂朦領留養之揚州女子李如意仔出外圖賣遂有曹陸氏出洋一百三十五元買爲姪媳事後曹陸氏探得來歴不明即赴南市裁判所控追身價願將李如意仔退還所長以案關朦串變賣移送地方檢察廳訊辦昨陳廳長已飭將王小妹卽蘇龐氏先行釘鐐收禁候再擬辦 
瑣聞城内 
[地方檢察廳批示]  
　　金鴻興訴石金忠串拐情虚延不尋交由　　悉查此案前經預審該民所訴石金忠串拐髮妻一節並無確實証據因令石金忠取保出外尋交郭紀生到案訊明再核茲閱來訴仍屬空言毫無實據試問本廳何能據以核辦所請押追之處未使准行劉九庠呈訴郁小福盜佔住屋請求傳究由批訴悉郁小福未經爾母許可貿然在内而大廳不但住用並且公然懸牌設立學堂向阻不理復敢恃蠻试問社會上有是理乎其中顯有别情卽使所訴果實亦以房屋斜葛屬於民事絶　着卽遵章逕赴審判廳呈訴可也姚阿會呈訴族兄姚阿木硬奪兇毆請提究由批訴悉毆打旣未成傷蠻奪又只空言此等訴狀試問憑何准理如果該民人與姚阿木有債務關係儘可赴審判　訴追正毋庸顯飾空詞濫入刑事也着卽知照 
　　第一初級審判廳民科批示徐文菊等呈請緩期搬遷批狀悉姑予展限於陽暦十月十號以前覔屋他徙即由本廳將黃錦濤房屋發封一俟召變得價後　該氏等所交存租分别提還可也陳梁氏訴兪　山不還墊欵批仰候先行發給支付命令如逾法庭期間該　告再不履行卽行按律執行可也契摺存 
[委員驗屍]  
　　念四保念一圖地保黃錫堂昨至地方檢察廳報稱今日陳家嘴三井洋行煤棧竹笆外有一無名男子倒斃查無屍屬報請相驗陳廳長立委陶檢察官帶同檢驗吏等渡浦蒞場驗得該尸年約四十餘歲身無傷痕委係因病身死遂請善堂棺殮厝壇待認 
[懲治逃兵]  
　　竊餉濳逃之光復軍目兵許蓉昨由該營李統領備文飭兵解送地方檢察廳請卽照律執行將許監禁陳廳長准如所請將許先行收押候辦 
[相驗傷痕]  
　　本邑西鄉農民某甲因與無赖毛毛等結怨昨晨在途相遇毛毛等自恃人衆將甲兇毆並用刀戳傷要害棄於虹橋附近毛毛等即一哄而散嗣由該處二十九保九圖地保見甲受傷甚重立卽投報地方檢察縣由陳廳長委令王檢察官帶同檢驗吏等前往驗傷再行香辦 
南市 
[整頓路政]  
　　市政廳路政處以各處街道每被居民店舖將重笨物料任意霍積堵石之下阻碍交通當即會商警務處分知東西南各區飭撥長警查察如有堆積物件即着移去並訪查境内之鷄喁行如有以臭穢鷄籠沿途堆放者諭令收進違者酌問 
[改穿制服]  
　　城外東西南三區原有之警法理事員現因南市已設第二初級審檢廳均已改爲巡員派在各區辦事業已按照新章改穿制服矣 
[開庭審判]  
　　城外第二初級審檢廳成立以來業已規畫盡善昨日照章收閱訴狀並開庭審判民事數件 
[婢女善逃]  
　　女子柴梅芳越產也年十一歲自幼賣與法租界某醫生家爲婢近被主母毒虐逃出在南市馬路君露宿被巡士查見帶至東東區詰之該女已逃過數次姑命暫即留傅其主來區給領 
閘北 
[無權訊斷]  
　　江北船戶李大被盜搶刧後由十區警局緝獲嫌疑犯王鑑生朱福生吳阿美陸鶴州陸國生五名解送警務所預審已誌前報昨經凌司法長移解初級審判廳請究推事董邦幹君以案關紏黨搶刧即傳原告之妻陳氏到案一併解送地方審判縣訊辦 
[並不保險]  
　　西街文安坊祥豐雜貨號起火延燒隣居由一區將該店主田芝生解送警務所奉飭看管在案昨經司法科長提訊據供伊店内專做便帽並未保險因潑翻火油燈所致仍判押候查明再核 
[木匠竊洋]  
　　來安里居戶虞玉生之妻王氏前日因事赴蘇將私蓄洋一百元寄於同居人孫羅氏處詎被木匠劉心標竊去昨日王氏來滬查悉即偕孫羅氏投三區報告當飭警探將劉拘獲搜出贜注五十元解送警務所訊據供稱餘洋寄於友人處奉飭押候核辦 
[串騙珍珠]  
　　賀景初扭王元元至一區控被串騙値價頗鉅之珍珠一粒昨經張區員移送警務所轉移審判廳訊核 
公共租界 
[加意防範]  
　　公共公廨女押所週圍窗外均裝有木斗以防外人窺探詎各女犯因遞送食物等件諸多不便任意將木斗擊碎屢修屢毁茲經關讞員查悉以各女犯實屬胆玩除而諭官媒加意防範外昨復雇匠將木斗一律裝換外面加釘鉛皮鐵網以免疎忽 
[總巡銷假]  
　　英美總巡卜羅斯君日前請假醫病全愈後復赴内地游歴茲已游倦返滬前日至工部局西董處銷假照常辦公 
[閣除巡捕]  
　　英美總巡卜羅斯君昨日發由示諭云照得虹口捕房三百五十二號華捕孫岩球於上差臨行之時忽有電車乘客拘獲竊表賊犯一名交該捕帶至捕房該捕堅辭不允致被脫逃疎忽之咎實屬難辭着即將該捕邜名開除並將九月份應領薪工全數扣除以爲溺職者戒仰各知照 
[車夫受刑]  
　　美捕房一百四十一號西探控黃包車夫趙琴在百老匯路搶奪生意將其左目掃傷昨由捕房將趙拘解公堂訊實判罰洋五元充公無洋改押五天 
[拖累保人]  
　　德商泰來洋行控黃韞甫不理担保銀三萬兩昨由捕房將黃傳至公堂判令交保候照會德領會訊 
[女子待領]  
　　女子許阿雲前日在新閘路迷途由捕查見轉送公廨昨由官媒解案請示據供年十四歲常熟人父名許六桂與母均在上海惟不知住處地名判留候懸牌招領 
[作頭違章]  
　　英美工部局控木作頭薛根記在新閘造屋不照定章昨由捕房將薛傳至公堂訊明判罰洋二十五元充公 
[言歸於好]  
　　甬人鮑蕙卿　年憑媒娶湖北女子陳道英（即鮑陳氏）爲室近缘夫婦反目該氏以抛棄不顧等詞控奉公廨於前晚集訊孫襄讞喚令陳氏及其姑上堂曉以治家之道以和爲貴應即言歸於好遂將陳氏交其夫領回　　　　 
[斬斷葛藤]  
　　浦東人方桂山向爲紅帮成　　與　　　氏併識誓不再娶詎方近以該氏齒長色衰難望生育另　　　該氏以方違背前約卽以棄妻再娶等情控奉公廨傅訊業經斷令方桂山每月貼給該氏膳費洋十三元在案茲缘方抗不遵斷復廨公廨拘押於前晚復訊先由原告方周氏所延之聖文律師上堂譯稱被告旣不遵斷則其不愿貼給原告膳費已可想見　請按照前呈被告所立之字據追繳養老費洋一千元並請　令將家產匀分質之被告供詞支吾聶襄讞以方旣不遵斷按月貼膳應着償給原告洋四百元以斷葛籐判方桂山押候先繳洋一百元然後准交人銀並保限一個月繳淸完案 
[抵欵紏葛]  
　　陶梅生控王瑞卿不理抵欵一千兩及利息等情業經公廨訊供管押在案前晚復山孫襄讞訊據被告供稱實係法華鎭鄉董王　金所抵判還押限七天赴邀王再金到案質訊逾期卽着原告查明被告家產禀侯核奪 
[控訴不實]  
　　粤人陳海川陳林氏夫婦被同鄉婦人羅黃氏在公廨具控不還借欵洋一百八十餘元前晚經聶襄讞訊得原告所控情節支離具供詞閃爍顯有不實判將案註銷陳夫婦即行開釋 
[乘車跌傷]  
　　彭炳華昨日下午搭六十五號電車至四華得路跳下跌傷頭部由捕車入捕房送往同仁醫院醫治 
[姘婦捲逃]  
　　武昌路一百七十三號陳大榮家前晚被姘婦瑞貞捲取衣飾逃逸昨投捕房報告請緝 
[婢女逃逸]  
　　施慶泉住崇明路念九號昨因逃失一婢報告捕房捕頭允爲查訪 
[流氓帮兇]  
　　張阿四宋阿陽二人昨因賭博起畔在梧州路互毆忽有流氓三麻子到場幫兇拔刀戳傷張之肩背等處張卽報告捕房飭送同仁醫院醫治候查 
[入籍鬼國]  
　　無國籍西人海文住乍浦路一百三十二號昨晨急病身死由二房東胡某報告捕房送所候驗 
法租界 
[情節離奇]  
　　朱廉達之妻某氏於上月念八夜逃避無蹤後經訪知在馬顯庭家係爲包硯卿拐匿故即投報捕房將馬妻提案限令交人嗣因違抗復將包芝亭拘捕解廨請究包硯卿旋亦投案候示原告遣丁劉福到案聲訴前情詰之硯卿供稱借住馬顯庭家並無誘拐婦人情事且據原告稱朱婦於二十八日晚走出是日商人尙在鎭江發一郵信來申可以作証呈請鑒察馬顯庭供朱婦並不當來今無端將我妻拘押捕房心實不甘聶讞員判芝亭顯庭均卽開釋硯卿交保候查明核辦 
[貪小獲咎]  
　　五十二號華捕應仲福前日出差站崗有行人朱阿濤堕下洋二元三角　並不知照　自拾起藏匿後爲捕頭察悉卽行斥革解廨請辦判押捕房七天以儆 
[達到目的]  
　　朱陸氏同其弟陸福生前控胞叔陸逸泉圖吞存洋二千餘元經公堂訊明屬實判逸泉交保限理在案昨日氏又投案聲稱現已收到洋一千元餘分兩期交淸氏已允肯故特到案禀明請即將案註銷祈讞員商之西官准如所請銷案 
[逐出復來]  
　　王仁福前因犯案由公堂懲辦騙驅逐出境在案詎近又潜入界内爲探查見拘送公堂訊究王供此次因事入境探友以後不敢再來判押西牢半年期滿仍驅逐出境 
[時評三]  
　　蒙藏爲中國藏富地而又爲内部屏蔽其關係密切夫人知之矣然自相繼獨立反抗以後惡耗頻傳我國人鮮有研究其利害而奮然爲實地之考查者獨張堯卿等毅然發起探險圑而伶界妓界又復籌費以資補助以視夫士夫之空談愛國置此等事於度外或僅僅上一籌邊條陳便自誇留心國是者其程度之高下何如 
 
 

Page 8

 
 
   
 
 

Page 9

 
 
自由談 
游戲文章 
[荷花大少還山記] [  瘦蝶]  
　　庭桂香穠湖蒓味美荷花大少鑒于秋氣蕭瑟凛乎不可久留乃浩然有歸志屆日元緒公等　歡送會於張園下午二句鐘大少駕摩託車蒞會衆迎入相見大少舉止闊綽言論誇張丰貌亦亭亭玉立如白菡萏之臨風休息少頃即登壇演說云曩日鄙人到滬備受諸君歡迎任事以來抱定扶掖花叢之宗旨竭力提倡迄今已數閱月報荷各界曁諸芳卿鑒諒苦衷得免隕越然較之楊梅都督之政略自信瞠乎其後建樹毫無方滋慚悚迺承諸君及諸姬不以漂帳見責復開盛會以寵其行曷勝感激云云即由烏龜董事代表全體起立答詞大旨謂自大少蒞滬後無日不和酒連綿致旁觀者興會淋漓相率問津妓界生涯甚爲發達推其原因實出大少提倡之力今日陡聞言别正如嬰兒之失乳惟是大少歸心如箭何敢遮留爲特開會歡送以表寸忱於萬一云云演說旣畢即促大少乘車至大慶橋赴宴　間觥籌交錯奏曲悠揚大少左顧右盻樂不可支宴罷元緒公等又殷勤送至招商局輪船碼頭俟大少登輪後始脫帽鞠躬歡呼而别 
尊聞閣詞選 
[出京後留滯申江與諸同志感賦八首] [  江右廖爾焱]  
　　十年宦夢滯長安北雁南歸歲又寒明月有情憐客瘦狂風無意惜花殘申江景物舒懐易宦海滄桑托足難燕　鶯啼都不管上林春好讓人看 
　　章台遊罷又申臺過眼繁華亦幻哉身擬莊周成蝶夢世無伯樂老龍媒浮蹤歴徧江間月倦眼覷餘刧後灰内亂方平來外侮邊風凄緊戰雲開 
　　隻身天地有誰　風自春春月自秋幾輩登臺同傀儡一官逐浪任沈浮金丸莫打池塘鴨珊網虚羅海國　珍重尺書緘淚寄紫雲知否識分州 
　　不平近局甚彈綦寥落重門好自懇百感集成新樂府連昌莫說舊宮詞藏　戲罷香仍在墮馬妝成事已遲莫種江南紅豆子人問何處有相思 
　　西風瑟瑟黯神州亂後餘氛未盡收萬里河山爭逐鹿頻年心事等浮　懶邀濁世垂靑眼拚得狂名到白頭台上黃金台下骨英雄事業幾中流 
　　歐洲天蔽亞洲天美血非魂黯大千　制朝廷成弱精神明民族振强　外交手叚匈牙利特立精神麥力堅後進功人先進狗阿誰白髮變靑年 
　　亡國人民不復聊離騷痛讀又今朝怕聽白雁傷遲暮略放黃花慰寂寥有酒有詩儂似客亦風亦雨夜如潮紛紛落葉忙何事蒿目兵氛恨未銷 
　　衆生一日不成佛我夢中宵有涙痕獨向空山鑄新腦更看短劍鍊兵魂龍蛇起陸風潮熱豹虎當關氣勢尊萬顆頭顱千斗血請君下酒與君論 
遺聞軼事 
[痴和尙小傳] [  鴈]  
　　數十年前蘇州有痴和尙者佚其名癲狂無狀因以爲號焉居於城東之定　寺敝衲破履怡如也家無長物惟畜一豕肥且碩居處恒與之共和尙行於市見有售暇魚者必强奪之棄諸河而倍其値以償時或不顧而去亦鮮敢與之較者術頗靈異以故求之者衆每日其門若市而和尚不輕諾雖富貴者流亦屢遭白眼愚夫婦之爲其拒斥者以爲心不誠也則必歸家齊戒沐浴然後再往必至於允始已時有里人某其兄病不起言延和尙來猶有望里人乃造和尙之門以求焉方入門和尙笑謂曰我固早知之矣里人請行不可日西沉矣里人促之曰姑稍俟當就道矣久之里人兀坐蒲圑漸有倦意遂曲膝眼明日起見身猶在寺中始大駭至和尙臥所方鼻息如雷也里人自責貪睡誤事因念家中兄病且危設有不利將何以處悲憤交集不覺失聲哭和尙驚醒攘臂大呼曰何物小子敢擾乃公淸夢乎啓眸見里人轉笑曰事已行矣胡不歸尙在此地痴泣耶里人正色曰和尙何獪詐乃爾豈有易易若是者乎和尙懈然曰汝旣不信盍返詢之桌上淸水一杯有蚤七枚猶我之物也言已遽下逐客令里人不得已退出急抵家驗桌上杯中毫未不爽家人咸怪何歸之遲遂詳告之家人曰夜間似聞有僧人誦經喃喃聲但莫覩其形也趨視兄病已霍然矣於是遍傳隣里莫不嘖嘖稱奇和尙之名因是益著和尙形奇醜里巷小兒恒戲侮之而和尙雖縻頂放踵不顧也袖中有囊用以貯餅餌而雜涕唾恒以與小兒迷信者謂食之可免疾病故爭索之曾不以涕唾爲穢也和尙食必先讓衆僧食畢然後自食肴飯罄始休或有問之者曰世人飲食必稍留如有傾碗倒碟者則斥之曰狼蹌豈不大誤乎夫人之飲食所以求飽也旣飽矣則留之可也不飽而强欲使之飽不亦難乎且旣有餘留何不少煮際此米珠薪桂之時而猶有意蹧蹋是何居心歟人聞其言者咸歎服和尙有一時計視之若珍寳無賴某覬覦之一夕乘其他出直入寢室欲竊之而不得未幾和尚啓門入見室内有人因大呼捉賊無賴情急遂拳之適中腎囊和尙痛極而蹶無賴乘間得脫翌日人不見和尙之出也感奇之破門入見和尙臥地猶能言因詢得其顛未好事者欲鳴之官和尙不可曰此宿孽也宜解不宜結今若連捕之報復無窮時矣惟休下一豕願諸公善詞之則感激無量矣再翌日而斃以上　聞自前輩口述者 
心直口快 
　　王金發毆傷神州報駐京記者汪君瘦本國人咸注意於此事豈眞有好惡厚薄之心存其中耶抑以爲國家之法律所以何護人民之生命財產者王金發之橫暴不足貴汪瘦岑之受　不見恤而國家之法律則不可不　重况違法之事發現於首警之　若不按法懲治安能望法權之伸張耶頃聞王金發已俯首法廷不日即開公判果能判决公允則民國之法律可以見重於世界矣政府近得千萬磅之新借欵免受六國銀行圑之要挾未始非外交上之勝利也然而中國之財政仍形困難外人之要索相逼而來寄語政府諸公速將新欵愼重用途其母徒飽個人之私囊蹈前次比欵之覆轍而貽外人以口實陷中國於危亡也[  同心]  
王金發毆傷汪瘦岑事是非曲直自有公評王之行爲與鄭謙謁汪時之言語熱廬已言之矣所最奇而最不解者南京人黃秀伯號中慧謁汪時言現下大總統亦不得不拍黃克强今黃陳二鉅公汝萬不能决勝我來排解汝亦可得一好面子云云噫此何言耶按黃秀伯乃黃思永之子其父在前淸大酸天下其子乃有此等口氣今人聞之欲嘔可痛可嘆可恨可殺[  蟾圖]  
戲評[  立郎]  
　　臥虎溝一齣北派武生中之短靠戲即七俠五義中艾虎招親之故事也自高福安來滬一演後七歲紅李吉瑞俱相繼演唱而南邊諸武生則不敢效顰寂焉無聞前晚見李演此劇所唱搖板句句淸綻圓潤聲調殊勝福安一籌工架則同一派頭無所軒輊惟與王來喜奪刀一場似不及福安與馬長德之緊湊且未用眞刀精采不足亦不能迎合座客之心理 
　　全本晉陽宮即隋唐間李元霸鎚震四平山也自王俊卿離滬後久未一見新新舞台武行人材車載斗量美不勝收演此等戲自是措置裕如從煬帝召李淵平十八路反寇演起尙和玉飾元覇勇而戇之神氣摹得甚足舞斗大雙鎚開闔有法盤旋如意且處處硬脚無一脚稍涉鬆懈者工夫眞實不同凡伍高福安飾裴元慶討令一場白口雄壯驚人身段如生龍活虎矯健絶倫孟鴻羣飾秦瓊被元覇擊落馬下一段做工嗒然喪氣垂頭跛足反襯元覇之勇亦形容得淋漓盡致 
小說 
[敎育小說待明日（再續）] [  法國楓丹著頌斌譯]  
　　第三節 
　　越二年慕倫老農以病死琴密挨倫二人各得其父之遺宅一所穀倉數間室中陳設華麗　鐵俱備蓋倍那煙村中有數之大農家也 
　　一日琴密偕挨倫同坐廳前談論房屋保險之事琴密先對挨倫曰我嘗聞父訓保險之期一滿立須續保否則貪一日之便宜遺無窮之　憂非智者所宜出也今日保險之期已滿我擬卽往彼續之我弟之屋盍亦同往續保乎 
挨倫答曰我哥之言甚是但明　適　市日故弟擬於明日往彼遊覽時順便往保險行續訂可也若今日期滿即於今晚失愼恐天下萬無此種巧事也願吾兄少安無躁琴密見挨倫不願偕往乃獨自往保險行續保以備萬一之虞 
　　庸詎知天下自有巧事殊非人所及料時至半夜萬籟無聲挨倫家中突然火起紅光燭天烈燄飛騰舉凡挨倫所有房產積蓄盡付一炬挨倫斯時睡眼朦朧呆若木鷄惟有墜涙旁觀而已 
琴密屋物雖與挨倫毘連同時被焚然因先一日續保火險故得保險行照數之償還炒數月依然重造新屋較前尤爲輪奂而挨倫則從此一蹶不振矣此即挨倫慣待明日之所受巨罰也 
[短篇寓言共和其一] [  一氷]  
　　甲乙兩人素無賴是日相遇於共和茶室中共和茶室狹而隘且囂蓋下流社會叢集處也時則烟寮妓館羅列若星布賭徒出沒其間或喪氣或揚揚有得色而甲適自此中來 
　　乙新婚某孀婦婦面首佳甚衆爭思噉之弗能得乙攘爲已妻里中人畏其暴固莫如何也 
　　甲乙兩人相對坐袒裼作牛飲甲曰快哉我得財而子得妻皆賴共和之福不然猶我貧而子鰥也座中人咸目顧而笑或竊私議若甚欣羡者甲出洋蚨十數番丁零作聲畢置諸桌其白如雪乙攫而置之懐甲奮起與奪座中人咸譁然斥乙乙笑曰不見茶室之招牌乎業共和矣子錢即我錢也言已揚長去 
　　甲嗒然不語座中人咸嗤其弱弗敢敵乙也甲蹶然起曰否否我有以報之 
　　越日甲窺乙他宿乘隙而登其婦之牀强與之合越宿而復去 
　　乙歸憤甚詣甲居復遇於共和之茶室攘臂與鬥座中人相排解乙不得逞 
　　甲曰毋躁子固有言不見茶室之招牌乎業共和矣汝妻即予妻也 
　　座中人乃閧然曰是即所以報也去十數番餅而得一宿夜度資不薄哉 
　　乙訟諸邑之審判廳謂甲之强奸己妻也甲來亦訟乙之强搶己錢也座中人有好事者爲證其事審判者曰强搶罪也强奸罪也二罪當俱罰甲乙同聲辨曰噫共和矣他人錢即予錢他人妻即予妻是奚不可者是奚不可者想共和法律中當亦有此通例 
　　審判者曰無無使役驅之出置不理 
　　蟾圓生鑒惠賜想九宵小影早經拜收容俟第二册戲攷出版後奉酬 
　　　甫鑒戲攷早由郵局寄奉而來示謂未收到坤伶照片　館亦未接得或係中途　　 
 
 
 

Page 10

 
 
   
 
