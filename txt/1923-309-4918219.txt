# 1923 - 309 - 4918219

 

Page 1

 
 
第一萬八千二百十九號;中華民國十二年 西曆一千九百二十三年十一月十四號
星期三 * *   
 
 

Page 2

 
 
第一萬八千二百十九號;中華民國十二年 西曆一千九百二十三年十一月十四號
星期三 * *   
 
 

Page 3

 
 
第一萬八千二百十九號;中華民國十二年 西曆一千九百二十三年十一月十四號
星期三 * *時評 
[禍生於不測（冷）]  
　　自徐警長被擊身死後凡較有權位之人莫不知戒備其實能戒備之處决不有禍而禍之來每出於戒備之外故曰不測 
　　且人之畏禍也雖畏之而不能自絶其根故雖戒備仍無益也禍之根何在在於權位權位之心熱即禍之來也速人但知畏禍而又羡權位雖戒備又奚益哉 
　　處今之世苟有權位無論大小斷不能與人無恩怨苟有恩怨即不能無伺其旁以擊之之人旣有人擊則戒備雖嚴不能無隙以授人之乘故曰禍之根不絶雖戒備無益也 
　　然而今之人之畏禍但知戒備而已若權位則無論大小求之唯恐其不得也 
[國内專電]  
　　北京電元（十三）閣議財政支配軍政費候曹批定再實行管部次長定蘇錫第即發表又王克敏提運米濟日災現無需要仍行米禁一律停發執照其已發之照限一個月内出口過期無效（十三日下午九鐘） 
　　北京電覃（十三）王克敏到鐵獅胡同訪顧請速承認金法郎顧以法律手續不得不兼顧爲言仍不敢送出答文王催之再顧請王速由財部來一正式公文交外部方有根據王已允高主張以全案交外部辦理避院當其衝故院中全案明早送外部 
　　北京電王克敏就職後謂一禮拜可致軍警餉一月又擬提德發俄發各債停付基金五百萬但列國不允王唯一財源爲匯理放還鹽餘外人評王克敏長財謂正公私兩便機會但與國民則反增負擔報載王有百五十萬收入彌補虧空又有派人到法使館表示擔認金法郎之功尙待證實（十三日下午二鐘） 
　　北京電金法郎案日内先送覆文大體承認仍保留政府於國會法律手續完備時再行正式承認 
　　北京電外部以各鐵路土貨减費謂係提倡工商業並非歧視洋貨與對外機會均等之聲明無關亦與九國條約第五條精神不背將發一種聲明　　北京電各大報對三巡閱發表評至不一東方時報謂曹之成敗繫於守憲法憲法全部精義在减除軍閥勢力曹應下令將捐稅管理權收歸中央直接辦理並將疆吏所收稅捐數目按月呈報非奉命令不得擅扣目下最先試辦者在使各疆吏服從命令苟以豐植酬庸爲根基則遠矣順天時報曰三巡閱與政治不免有拜爵公庭受恩私室痕跡基希望直派勢力範圍内樹立保境安民之計不必專務維持軍事的勢力今於政治方面計畫反空疏而少熱誠例之正式内閣尙未成立財政毫無把握眼前之銅元票不能救濟軍警欠餉增市民之焦慮官吏斷炊國立八校普通中等敎育仍無計可施此等政治的計畫應勿冷淡苟棄政治而不顧則雖可保境而未必安民望於人心上注意益世報評曰多一官職多一野心家目標即多一政爭導火線縱當局以今日之酬庸爲必要隱播蕭牆種子陡現無數之小領域烏得謂吉兆（十三日下午二鐘） 
　　北京電洛派發表吳佩孚致齊爕元一電反對新新國會謂如認徐世昌十年新選爲有效則法統根本動搖影響新任等語（十三日下午九鐘） 
　　北京電老河口急電豫匪大股竄至此間（十三日下午九鐘） 
　　北京電豫電老洋人仍盤據母猪峽靳師陳旅由西平進攻不克 
　　北京電吳佩孚電部趙恒惕並未截留湘鄂路客貨票因敵軍在河西時暫時辦法今敵軍退水陸無阻趙布告已取消（十三日下午二鐘） 
　　北京電部電滬寗路局陜督之七九彈二十萬六五彈三十萬軍氈七千四百餘由滬運觀音堂務免半費 
　　北京電港電陳炯明軍十一完全退出廣九線（十三日下午二鐘） 
　　北京電某師在直隸大城一帶招兵徵糧三天僅一應募者現改强迫兵役每村出壯丁一二使團調查本月十天各方招新兵三千八百餘名 
　　北京電駐京外交團有遷調西使鐸斯芬德司來年回國不再來挪威公使米賽李來年一月回國法使傅樂猷亦擬年内回國來否不定葡使假歸後荷使歐登科爲領袖歐夫人爲英人故主張與英相近（十三日下午二鐘） 
　　北京電張競仁謀財次甚力 
　　北京電何雯將秉曹吳意赴浙說和 
　　北京電曹高商定由内務部電齊韓盧何會保淞滬警廳長藉融蘇浙感情 
　　北京電蘇齊洛吳有例辭電列院院今日以例挽電復之（十三日下午九鐘） 
　　北京電蘇同鄕元（十三）日開會直電齊謂巡閱不載憲法贊成齊辭並請永裁（十三日下午九鐘） 
　　北京電吳派與反吳派爭執議長問題仍無解决希望昨吳景濓向某行提欵三十八萬（十三日下午二鐘） 
　　北京電曹面諭吳毓麟路警當積極整頓不可有名無實（十三日下午二鐘） 
　　北京電馬福祥電財部請先撥欠餉三個月（十三日下午二鐘） 
　　天津電直王委李竟容爲督署參謀長 
　　天津電相澤丸運閩械彈日警署認爲違反國際信約帶領長警至該船中將船長逮捕 
　　天津電賀得霖與王克敏有有舊表面辭職實求蟬聯但張競仁運動財次極力 
　　天津電直王通令各機關呈遞公文須將軍民性質劃分清楚不必冠省長兼督理字樣 
　　天津電王茂材提出查辦王克敏案王派言國會内鬨决開不成會可不理他（以上十三日下午一鐘） 
　　吉林電吉林國民外交勵行會成立 
　　吉林電佳木斯江各艦遇俄赤字艦二當將艦内毛瑟槍三百彈二萬及押運官士里折夫一併扣留 
　　吉林電朱慶瀾電赤俄那果夫少將到哈後屢起罷工潮頃探報赤黨集各大站慶俄紀念恐有異舉派副官劉曉峯等分往調查併令護路軍警暗防（以上十三日上午九鐘） 
　　濟南電學生聯會函各法團定寒（十四）在公園開市民大會討論威案及日慘殺華僑 
　　濟南電七旅長胡翊儒籌編電雷團以防戰事聞鄭擬仿法國制編憲兵剿匪（以上十三日下午四鐘） 
　　漢口電湘訊賀耀祖克常德蔡軍退守林山旋退慈國賀軍乘勝尾追再退大庚又葉開鑫部眞（十一）克武岡唐生智與沈鴻英現正夾攻祁陽 
　　漢口電王汝勤電揚威輪由宜運彈百萬發棉衣兩萬套及第五旅新兵三百名赴萬 
　　漢口電袁祖銘派第七旅長李焱來鄂請接濟械彈 
　　漢口電趙榮華免職聞係援川將領所要求吳正在審愼趙尙留漢待命 
　　漢口電軍政界元（十三）集軍署賀蕭升任兩湖巡閱（以上十三日下午四鐘） 
　　漢口電何東今晨抵漢下午四時見蕭談和會事蕭推許備至並允促成何氏明日應洛吳之招搭專車赴洛（十三日下午十一鐘） 
　　長沙電趙令商會以該會長左學謙附譚有據副會長楊興權棄職潛逃主任會董等前代朱團耀華籌餉户萬特根據商會法令澈底改選商會議决呈覆一聲明代朱團籌餉係處積威之下僅籌房捐千元並非巨萬會長一席已由副會長代理副會長請假並非潛逃（十三日下午九鐘） 
　　長沙電商會致函財政司述發行軍用劵之困難請政府勿發如果發行該會不願蓋印負責並希望㈠取消種種捐借招致富商回湘恢復商場元氣㈡取消向商會借欵六十萬成命㈢米禁交涉早日辦妥 
　　長沙電岳州警備司令因經費奇絀擬改辦米禁軍務處長葛應龍力持不可干涉湘政已打消此議 
　　長沙電趙文（十二）拜會各領事對前次長沙作戰外人受驚事表示歉意 
　　長沙電魯滌平部下團長唐希忭抵省趙任爲第十二旅長歸劉鉶節制魯部隨魯者僅有團長戴岳一人 
　　長沙電攸縣因防軍出發前線忽有土匪巫得明糾衆數百人焚刦四鄕趙令何健撥兵剿匪 
　　長沙電蔡鉅猷收編安化雪峰山土匪鄧黑七成軍蔡敗後鄧又回山爲匪趙令謝煜濤嚴剿 
　　長沙電此次開放米禁外人頗不贊同經政府疏通英領已諒解 
　　長沙電議會文（十二）開會僅到議員五十餘人 
　　長沙電李品仙進攻郴縣 
　　長沙電趙電獎唐生明攻克常德令與趙部聯絡進行（以上十三日下午三鐘） 
　　長沙電蔣鋤歐尤（十一）佔領祁陽吳劍學陳嘉祐劉雪軒向永州退蔣派兵追擊賀耀祖與唐榮陽聯成一氣唐擔任攻桃源賀擔任攻安化之小淹亦於元（十三）日大戰 
　　長沙電魯部集中郴縣謝部集中永興唐生智派何健由安仁進李品仙葉琪由耒陽進兩面夾攻元（十三）日有大戰（以上十三日下午九鐘） 
　　香港電孫侵（十二）午由石灘乘車回省東江戰事交李烈鈞主持李現駐石灘許崇智劉震寰均退駐石龍粤軍攻石龍甚急連日由前敵退回石灘之許滇軍約七八千形勢危急朱淮所部滇軍滇（十一）晚漏夜出發在東關打門拉夫人民多驚即晚商團下緊急令一律武裝備不虞 
　　香港電楊廷培奉孫令返省担負省城防務將所部第三師交祿國藩指揮　　香港電公安局眞（十一）用汽車沿馬路散放攻破惠城傳單軍政機關紛燃鞭砲慶祝國民黨員亦乘汽車出游今日省報登攻破惠城捷電三通均由石龍拍來詞甚簡滇軍石龍兵站所報灰（十日）晚我軍由飛鵝嶺直下城敵不支我軍攻入陣地擒敵團長三名即佔惠州大本營石龍運輸處所報則謂我軍眞（十一）二時完全攻破惠州公安局則謂灰（十日）午佔惠　　香港電范石生由石龍文（十二）夜電告敵約五千文（十二）由蘇村博羅襲石龍職率部迎頭痛擊戰五小時敵不支當場繳槍三千五枝砲二尊楊坤如幾被擒現石龍石灘沿鐵路均無敵踪 
　　香港電衛戌司令部布告搜查廣州全市店户以完畢爲止 
　　香港電公安局昨在河南洪德四巷某宅捕獲運動海軍嫌欵人劉蓉丁新光均江蘇人（以上十三日下午六鐘） 
　　香港電中路粤軍林虎等部文（十二）晚佔石龍石灘現向廣州進發聯軍在仙村新塘一帶佈防其輜重及大部軍隊已返廣州在觀音山白雲山佈防 
　　香港電平湖深鎭聯軍聞粤軍攻石龍急文（十二）退回橫瀝現已被截斷 
　　香港電廣州官民眷屬今早乘日船來港者極擁擠（以上十三日下午八鐘） 
特約路透電 
[北京政局記]  
　　十三日北京電王克敏今日就財政總長職衆意王之就職可使金佛郎問題早日解决 
　　十三日北京電靳雲鶚因剿匪有功已任爲第四師師長 
　　十三日北京電國會中立派議員因吳景濓與倒吳派相持不下使國會事務不能進行現派委員會調查雙方之爭點然後開會决定何方理直即加入該方面 
　　十三日北京電齊燮元電致政府請以民十議員繼現國會不必另選 
[中國近事記]  
　　十三日香港電金山輪船今日由廣州抵此載中國頭等客一百十八人以政界眷屬居多廣州人民避居港地者日盛 
　　十二日巴黎電今晨巴黎市政局欵待張孝若等員 
[前德太子返國記]  
　　十三日倫敦電前德太子已回國而德政府復拒絶協約國重施軍事上監督故法比意仇德之情感益堅巴黎各報要求重施懲戒 
　　十三日巴黎電半官文告稱依據和約第二百二十六條之規定德政府應將前德太子解交協約國半官文告又稱法國反對德國所提協約國勿執行軍事上監督之請求 
　　十二日巴黎電今日午後大使會議紀錄海牙傳來德太子出境情形之報告及德政府送來德國未便禁阻德國平民入境之覆文大使會議已將關於此事之互換意見呈報各政府 
　　十三日比京電據杜安消息有准往柏林之護照十二張已送交前德皇 
[佔領地之工人]  
　　十二日巴黎電佔領當道與法比　　　　　代表 
 
 

Page 4

 
 
第一萬八千二百十九號;中華民國十二年 西曆一千九百二十三年十一月十四號
星期三 * *及德國運輸部之代表在杜塞爾道夫集議後十一月十一日雙方簽定佔領境内與未佔領内德國各鐵路生活狀况之合同以便恢復交通其他路政問題將由德代表與法比管理局督辦在梅恩斯開會討論之 
　　十二日巴黎電佔領境内路工請求錄用者自十月十七日起現達十二萬四千人其中有三萬五千人已被錄用佔領境内大局尙安靖 
　　十三日柯白倫斯電顏料業代表已簽定凖期繳付賠償項下貨品之合同 
[法總理對於德賠欵之新進行]  
　　十二日巴黎電法總理普恩賚爲表示其欲銷除賠償問題解决中種種困難之意起見現擬自負責任組織專家委員會 
　　十二日巴黎電普恩賚訓令賠償委員會長巴爾都氏籌議調查德國財力之專家委員會組織事宜但法總理所擬之辦法仍不改限制調查性質此會委員將以出席於賠償委員會之各國副代表及各國所派之專家任之調查擬以兩個月爲期 
[比國對德不滿]  
　　十二日比京電比政府因德國辦理一九二二年三月間比軍官格拉夫遇害一案迄未予比國以滿意故現已警告德國如不速給賠償則比國將在佔領境内施行懲戒辦法 
[巴邦革命餘聞]  
　　十二日柏林電巴邦嘉爾博士已飭令解散共產黨並林止社會民政黨報紙出版國防軍刻在各處解散革黨機關當道准魯登道夫將軍自擇住所但被嚴密監視黨魁希特勒氏今日在南巴伐利亞被擒未曾抵抗　　十三日墨尼克電魯登道夫將軍稱星期五日渠所發之誓言不作渠此後不復參加國民運動之解因渠仍欲盡力於國民運動也不過在審查時渠將住於巴邦京城而不作反對政府之活動耳 
[法國之預算書]  
　　十二日巴黎電法國一九二四年預算計畫書已送交國會擬定發行國債五十萬萬佛郎國防債劵付欵二十萬萬佛郎又准兵燹區域居民以國家擔保品借債一萬萬佛郎連利息等在内法國所墊付修復災區之賠欵在一九二四年共達九十萬萬佛郎此數視一九二三年所規定者爲少依此根據災區復興之程序將延及三年大約至一九二六年底兵燹區將可完全恢復 
[美國國用盈餘]  
　　十二日華盛頓電財政總長美倫氏因國用盈餘逾三萬萬元致書柯立芝總統建議大减所得稅共計三二三○○○○○○元其中有減輕盈利所得稅百分之二十五並取銷雜稅如席案銀器鐘錶之類 
[美邦之外人土地法案]  
　　十二日華盛頓電高等法庭擁護加里福尼亞州及華盛頓州外人土地法即禁止無美國公民資格之外人置地或租地是法庭之意二州實有禁止此種外人置地之權此項法律並不違背美日條約少數裁判員之意租地與日人案無法可援應加取銷 
[英國商務起色]  
　　十二日倫敦電商部址月份報告英國商務已大見起色出口品共値英金七一三二三○○○鎊較上月份增七四八六○○○鎊入口品共値九九九一四○○○鎊較上月份增多一六六四九○○○鎊 
[英國絲貨與花邊業之呼籲]  
　　十二日倫敦電商部委員會調查花邊與絲貨業之狀况路易斯公司之葉斯萊氏代表零售商向委員會陳述一切略謂路易斯公司乃英國最大之零售舖對於擬增進口稅之議極爲焦慮蓋該局之貨品四分之三非國内所能出產向來購入中日兩國絲貨甚多未有他物可以代替之絲貨乃許多人賴以營業之原料稅大則價昂而銷路减勢必發生失業情事英國出產絲貨者僅有數家若增加進口稅則將引起把持云 
[各國近事]  
　　十三日澳州化巴特電退伍兵士大會一致通過决議案因星期四島日僑之狀况頗令人不安應請澳政府收管該島派軍守衛並以軍艦一艘泊該處 
　　十三日華盛頓電英國負交戰債有九千二百萬元十二月十五日到期將以美國自由公債劵抵付 
　　十二日倫敦電據官中宣稱首相包爾温氏已派米勒子爵等組織委員會襄助政府籌備議增製造品稅事宜　　十二日倫敦電外間謠傳十二月四日將舉行大選舉故證劵交易所市况呈弱象 
　　十三日馬尼剌電伍特總督今日由明達諾回此即發表宣言謂摩羅人起事其主因實由奎松政黨之黨員宣傳美人擬退出菲列濱由菲人自設政府所致總督擬命在月杪前勿以嚴峻計畫對付摩羅人蓋信月杪左右可開談判也 
[公電]  
　　北京通電各省衙門鈞鑒本日令内務總長高凌霨呈請將兼山東全省警務處處長高延文免去兼職高延文准免兼職此令任命苑尙品爲山東全省警務處處長此令京文印 
　　北京通電各省衙門鈞鑒本日令署財政總長張弧迭請辭職情詞懇切准免署職此令特任王克敏暫署財政總長此令京文印 
　　開封來電申報轉皖省内外同鄉會鑒頃讀皖敎育會江電得悉呂調元指揮衛隊毆傷全皖敎員蹂躪人權摧殘敎育濫用武力擾亂治安江淮士夫素重意氣今爲威屈甯不自羞電懇全皖同鄉同心戮力驅逐蟊賊以儆暴行同人義憤塡膺定爲後盾謹披肝膽佇候敎言旅汴皖政促進會眞 
　　安徽學生會代電各報館轉安徽六十縣父老兄弟姊妹公鑒吾皖比年以來軍閥官僚狼狽爲奸正義消沉敎育淪喪哀我皖人其無噍類呂調元長皖以來賣省求榮惟知剝削民膏獻媚軍閥敎育費積欠四月不發各校勢將傍閉江日省立各校敎職員因生活所迫推舉代表二十八人　省署請呂速發經費以維敎育詎呂竟指揮衛兵將請願諸人閉門毒打槍刃交下如戮大盜以致垂危者六人重傷者十餘人頭焦腦裂遍體鱗傷慘不忍睹支日又復僱買流氓千餘人游行示威聲言驅逐敎職員學生盡毁各校人心惶惶朝不保夕似此窮凶極惡馬聯甲無　暴倪嗣冲無其威若任其久竊省席皖人將無死所痛人道　亡敎育滅絶不忍坐以待斃謹於微日起全城一律罷課靜待宗邦父老之解决此獠不除皖禍無已務祈申張正義維護敎育一致申討摧殘敎育殺人凶犯之呂調元以靖皖禍而仲公憤臨電不勝迫切待命之至安徵全省學生聯合總會叩微 
　　汝南來電申報鑒㈠老洋人由象河關西竄泚源被田維勤　紀團截擊於源潭鎭該匪人受懲創死傷甚衆㈡豫張督大舉剿匪現派蘇世榮爲魯　總指揮馬志敏爲南陽總指揮田維勤爲汝屬總指揮統限二十日一律肅清㈢杜夏兩女敎士安全脫險後現已到汴多日㈣老洋人東竄之忐未達有西竄入陜消息 
　　東京來電上海申報轉安徽全體鑒呂賊調元毆敎廳戕敎員乞速申討彭紹綱萬昌言方樂周孫濟方許厚森張繼炳舒　賢葛文宗馬西苓鄭皚生元 
國内要聞 
[北京通信（碎波）]  
　　金佛郎案與津保之政爭 
　　金佛郎案交涉盛傳當局已暗中承認而高凌霨輩則諱言之匣劍帷燈此中當然有極複雜之内幕一言以蔽之此又津保兩系政爭之利器也吾人欲研究此問題當先知津保爭奪財長之經過蓋其伏筆已在所謂攝政内閣時代而今則爲其事之結局 
　　當高凌霨等謀補充閣員時曹錕曾欲引顏惠慶入閣而以王克敏長財王深知保方缺少選費欲本人籌欵挾勢居奇堅請保派須先有承認金佛郎案之約本人之希望在恢復中法銀行初亦不必諱言曹以需欵急已許之矣而津派力拒之謂公事是公事私事是私事不能損失數千萬元購一財政總長於是保系之高凌霨宅當耀奎宅今日一會明日一會而王之財長卒以流產其實津系之不允又何嘗爲國蓋欲擁出張弧以攫取中央財政權耳 
　　張後台之賀德霖爲非中行派領袖與王克敏處於相對地位者也張旣入閣賀乃挺槍出馬處處侵奪中行之權利王克敏一再容忍旣辭中行總裁又辭銀公會會長時賀等與津派秘謀擬以某數行之精力另組一中央銀行奪取中行代理金庫之權利王亦甚恨乃憑其金融界之固有勢力施展手段如某行之擠兌風潮銅子票之　落風潮王皆處於嫌疑之地時保方亦以王之手段太辣與王絶交王在一月前幾有日暮途窮之感而津派則乘隙愈加猛進 
　　雖然津派之欲奪取中央財政權又非曹所願也張弧來京之先本約帮選舉費之忙不料張一入閣一槪置之不問節關需欵急張竟在保系之某省銀行騙取四十五萬元以補部欵之不足選舉費更不能令張計劃分文矣後有人告曹謂岱杉非忠於我且其理財手段亦極笨使當時以此席與王叔魯當不如是曹甚然其說近津系内閣計劃失敗張又無力籌欵高凌霨等知張與外顧交吳均接近津系者遂欲乘機排去而張氏獨無所恃乃首當其衝矣 
　　張弧旣有搖動之勢失敗之王克敏爲本身計爲中國銀行派計遂又捲土重來挾承認金佛郎案之條陳以進其擔任之報酬除放回匯　鹽餘外另在某外行設法彌補曹氏辦選舉之虧空曹方傾向於舊外交系王又與孫顏爲一氣曹乃不學爲王說所動令其試辦津系聞之認爲奪取中央財政計畫將根本失敗則密約張弧力阻金佛郎進行顧與津系雖無密切關係然頗袒吳景濓吳反對金佛郎案者也故是案關係最切之外財兩部無不大打其官話謂金佛郎案不可承認顧又以岳家關係爲非中行派亦力拒王克敏之進展對王之包辦金佛郎案在勢不能不阻之且顧以尊重國會爲言固振振有詞也 
　　在賀德霖等之計畫本以爲鹽餘與金佛郎案可分作兩事匯理如不放還扣欵以後之鹽餘即不存該行惟此事牽動善後借欵各關係國决難辦到加以曹錕方面　兩王克敏之言遂認解决金佛郎案於活動財政上大有利益於是一面逼張弧籌欵一面又手諭外財兩部速解决此案張非笨伯自不至於不悟其言外之意但不願負此重責一槪推之代閣及外部身上曹明知張氏故　狡獪因决意更動財長現張弧辭呈已上其批准决無問題不過繼任人物無論爲龔心湛（聞龔决不幹）　王克敏必將署名於承認之公文　（十一月十一日） 
[孫閣派署說難實現高凌霨正中下懷]  
　　自吳景濓百計抵賴其已經滿任之　長致衆院常會不能開成而内閣同意案亦無由付之投票於是外間頗有當局擬先行派署之說聞其始確曾有人提議及此經曹錕派人徵取孫氏本人同意孫極游移故又中止昨日（十一）孫由海甸回京有人晤及詢以閣事據云旣已咨交議會則通過與否聽之而已惟在未投票以前欲出以先行派署則未敢贊同云云孫之態度旣係如此則高凌霨代閣之運命當尙可暫時延長並聞孫已於昨日復赴海甸矣 
[甘石橋組黨之内容]  
　　甘石橋新組織之御用黨其動機本爲内閣問題而起而人黨者大率因每月二百元之關係本無主義黨綱之可言惟旣名爲黨當然不能不有黨章以張羅門面聞該黨章係駱繼漢起草共三十條第一條名稱憲政黨第二條宗旨爲施行憲政促成統一八字第三條組織共分三部一廳即理事部政務部黨務部參議廳基金監等理事五人至九人各部有部長部長之下爲股長股長之下爲主任計政務部之下有文牘會計庶務調查宣傳交際各科基金監爲獨立性質參議廳爲輔助理事部政務黨務兩部則爲執行機關此其大綱也聞此黨章尙須經一次修正方能公布至其組織分子係以石駙馬大街三號報子街十八號化石橋五十六號宏廟二十三號宣外二百號觀音堂十號西河沿一百八十六號及憲友俱樂部憲法學會漠南寄廬西北議員俱樂部新民社全民社德社政社同社均社等團體份子凑合而成簽名入黨者目下已有四百餘人每月經費不下十萬元左右已推王毓芝爲理事長李彥青主持財政常耀奎劉彭壽等爲理事聞黨魁已暗戴曹錕云 
[張弧提出辭呈]  
　　張弧就任兩月公的方面已羅掘俱空私的方面則目的已達本無留戀之必要加以曹錕一再迫籌鉅欵尤覺無以應命張知此席已無可再戀昨日特託病辭職聞曹錕方面已决定批准所遺財長一席以王克敏繼任茲錄張之辭呈如下呈爲病體難膺繁劇懇辭現　俾資調理事竊弧拜命閣席之初値席支奇絀之日治安攸繫不敢告勞在攝政期内曾經懇辭未荷批示差辛渡過節關又逾雙十邇來腦力益虧胃病增劇據　者言非靜心調攝難期奏效擬懇鈞座俯念弧病體　弱斷難再膺繁劇准予免去署財政總長本兼各職　得安心調理則報稱之日正長而感激之忱靡已所有因病懇請辭職各緣由伏乞訓示批准施行 
[張英華與銅元票]  
　　北京銅元票案之罪魁實爲張英華外間知張在財政總長任内以巨數之票抵押各銀行號而不知其在幣制局中所作把戲亦極胆大妄爲聞其初到任數月中即批准發行新票價値三百萬元約近六千萬串之數其批准之手續亦極不完備至在批准以外之數與魏聯芳串通發行者更不知若干昨日（十一）下午張聞查辦銅元票案將發命令即潛行來京預備打消張之智多星爲周某曾任財政部某司長現任幣制局要職兼國　院秘書故其消息甚爲靈通張日前請假一個月即爲躱避此案實在天津觀望昨敢來京想已打點就緒官官相護固意中事惟不知薛篤弼能否澈底清查也 
[北京中小學領欵爭執]  
　　由崇文門稅入餘欵月撥三萬五千元之北京中小學校　費現發生學務局所轄學校與師大女高附屬學校之爭附屬方面欲分潤崇關撥付之經費致引起公立中小六十餘校之反對公立中小各校以屢經交涉敎次陳寳泉均無明確表示大爲不滿上星期五日下午特推代表赴國務院請謁高凌霨高派秘書長張廷諤代見各代表详述此事原委後張答謂公立中小經費由　關每月撥欵補助儘有成案可稽自非空言所可變更諸君來意當爲轉達云云嗣張又允各代表日内趕辦公函送致敎部請陳依案辦理以昭大公並擬請陳到院詳詢對於中小經費究竟如何辦法各代表遂退出至上星期六日下午一時中小各代表及各校長齊集敎育部開會除報告星期五日赴院情形外經衆再三討論僉以此事鐵案如山本不容有何問題乃當局者一味敷衍不能即决恐夜長夢多難保不枝節橫生使北京敎育界益陷於不幸之糾紛結果一致議决定於十二日上午九時在敎育部開京師公立中小學全體敎職員大會對於公立中小學經費問題爲最後之决定如　局猶無誠意表示即出以非常手段亦所不恤然附屬學校方面亦已發布宣言謂附屬學校與局轄學校一律平分早經敎育部一六六四指令批准領欵已行一年不能忽爾推翻逆料此事恐不易解决也茲將宣言錄下同人等此次向敎育部力爭依照歷次發欵成例將崇文門稅欵部分仍撥發兩　附屬學校一事以敎育部無負責長官迄未解决誠恐彼此互傳社會上不明個中眞相特此鄭重宣言以求京内外諸父老之公判查京師敎育經費每月全額二十二萬元係包括國立八校及學務局轄各校在内嗣因該欵全額不能按月籌撥京師各校羣陷於危險地位而中學小學受創尤深去秋乃由黎大總統諭將崇文門稅入餘欵月撥三萬五千元維持京師中小學校經敎育部提交國務會議通過按月發放原案文有擬請全撥充京師中小敎育經費每月並可在原定二十二萬内酌補減除以昭核實等語是顯認該欵爲京師敎育經費每月二十二萬之一部也乃該案成立後第一次發欵竟專發學務局轄各中小學至第二次以北京師範學校之請始加入北京師範學校及其附屬學校第三次師範大學女子高師兩校據理呈請敎育部以兩處附屬學校與局轄各校同屬中小學校理無歧視經費須同時發放旋奉第一六六四指令内開以後發給經費各校自應一律平均所請尙無不合應准備案遂又將附屬各校加入平均分配稅欵並將第一二兩次未加入時應得之欵同時補發自　按月發欵均照此辦理部中會計科有賬可稽行之一年歷任當局無所變更附屬各校與局轄各校亦均無異議自本年暑假値敎育部無長官負責之期局轄各校遂乘機於每次發欵時由敎育部會計科全數取去置一年來支配成例於不顧附屬各校經費坐是遂積欠五閱月每校每月薪炭筆墨紙張之費均無法支付行將停閉同人等忍無可忍乃有此次之力爭是同人所求者乃規復學校固有之經費而非謀分外之染指所爭者係學校本身之存亡而非僅個人之生計應請社會上注意者也綜以上事實觀之此次同人等所據之理由有二崇文門稅欵按敎育部最初提案顯認爲京師敎育經費二十二萬之一部本學期開學之初國立八校所得財政部之特别借欵仍照原案二十二萬之比例分配與學務局是明認國立各校與局轄各校爲同一團體則崇文門稅不過二十二萬中較有着之一部以之充團體内困難尤甚之中小學校經費斷不當聽局轄各校獨佔此具一敎部最初提案雖有京師公立中小學校字樣實非有意將附屬中小學除外故實行不過一次第二次即加入北京師範及其附屬學校第三次即加入師大及女　師附屬各校且補發前兩次欠發之欵是敎育部顯然於第二三次執行時更正原案自後繼續執行一年萬不容無故推翻一年成例而恢復最初偶行一次之原案　其二敎育部第一六六四指令明准師大及女高師附屬各校與局轄各校發給經費應一律平均無有歧視今局轄各校旣得崇文門稅欵又屢分領二十二萬之經費故分毫不欠而附屬各校積欠五閱月之久按諸事實寗得謂平此其三同人等自揆理由充足而附屬各校失此則立行停閉故據理力爭惟諸父老凖情度理主持公道幸甚 
[國有各路負債之調查（十一）（九峯）]  
　　（丙）四洮鐵路該路由四平街起經東蒙古貿易中心之鄭家屯而至洮南府共長六百九十華里沿綫地質　腴户口繁殖而尤以森林爲多日人垂涎已久處心積慮以謀者十餘年民二十月五日日使山座圓次郎與交通部訂立建築合同四年即擬先築四鄭段向日本借欵而遍查借欵賬僅有期短利重現已逾期之日債四筆夫外資鐵路借欵均以延長還欵爲條件而日人則否多祇一年少僅十月似乎墊欵而借約上明明爲本路財產及進欵抵押之借欵旣已逾期多日亦不聞債權者之催索交通部雖委有局長郭則泌而與部中往還文件甚少且現已全路竣工亦不聞有如何籌劃通車之事一個悶葫蘆令人莫測玄奥姑就借欵報告如下㈠四洮鐵路短期借欵債權者南滿鐵道株式會社額日金一千三百七十萬元期一年息九釐五毫本年五月三十一到期應償加息一百三十萬零七千五百元計本年應付本利一千五百萬零零七千五百元以本路財產及收入作抵㈡南滿鐵道借欵額日金四萬元期十月息九釐五毫該欵爲四洮路駐京辦公處十一年六月起每月五千元之辦公費到期未償㈢四鄭段鐵路公債債權者正金銀行額二百六十萬元期一年息九釐八年十一月到期還過一百萬尙欠一百六十萬元爲逾期應付之欵加息十二萬八千元本年共應付本利一百七十一萬八千元以本路財產及收入作抵㈣鄭洮段借欵債權者南滿鐵道額日金三百萬元期十月息九釐五毫逾期應付加逾期息十八萬八千九百五十八元九角共計本年應付本息三百十八萬八千九百五十八元九角 
　　（丁）流用政費鐵路流用政費者何即交通部表列由財政部經理數目本部向未接洽之鐵路借欵也因其目的在此故以此名惟旣由外國資本家指出鐵路名義無論交通部已否測勘有無計劃不得不作國有鐵路之負債也茲分列如下㈠欽渝係欽縣至重慶已測線計二千二百六十華里債權者中法實業銀行外墊欵額三千二百十一萬五千五百法郎原訂四年五月一日起至八年五月一日止分五批清還本息均歸財政部撥付已還二千二百七十六萬三千零六十九法郎十五　丁自該行停止營業後即未照付尙欠九百三十五萬三千四百三十法郎五十五生丁以國庫劵又全國烟草稅爲抵押㈡高徐順濟高徐爲高密至徐州順濟爲順德至濟南（此路與道濟抵觸）均未測量原約及換文聲明不得提供他人如於鐵路經營上不利益時另以適當路綫協議定之範圍更廣泛債權者日本興業臺灣朝鮮三銀行墊欵額日金二千萬元以國庫劵交付銀行每六個月換給一次自七年九月二十八日訂約後至今未償㈢滿蒙四路該路爲囊括滿蒙之綫一由吉林至開原二由長春至洮南三由洮南至熱河四由洮南熱河間之一地點起至某海港本綫徑路俟將來調查後决定所謂某海港者更不知延長至何處矣債權者日本興業臺灣朝鮮三銀行墊欵額日金二千萬元國庫劵交付銀行每六個月換給一次自七年九月二十八日訂約後至今未償 
[王永泉在津購械]  
　　日本電報通信社十二日天津特電云吉田洋行田中權一郎受某方面之托從天津運銃二千五百枝彈藥二十萬顆交福建王永泉先由相澤丸運載三分之一上船之後稅關指爲伊大利武器又謂護照不完種種阻撓船員亦以此係危險物要求特别津貼有罷工之說另據天津某社消息云法租界萬國橋有日輪第二十二號相澤丸係王永泉代表程某及某方代表魏某所包妥因程等代王永泉向某外商購槍二千五百枝子彈二百萬發擬由津直航福州但爲避免海關檢查起見陽言係運往烟台預備魯省剿匪之用目下聞已運畢惟日本水手因未享特别利益罷工不肯開船經手日人田中氏現寓日租界常盤旅館聞程等以往烟台爲詞向陸部騙領護照 
[山東三礦省有問題已擱淺]  
　　魯省議員已不問三礦省有及魯大公司拍賣三礦存炭一節已見前次通信茲者該公司已在濟南各報徧登九扣出售三礦存炭之啓事是其拍賣已證實矣際此隆冬盛寒煤炭漲價之時該公司獨廉價出售不無令人懷欵茲聞其拍賣之故并非預備讓渡係省會三議長與該公司協定之條件省會方面不再主持省有所售炭欵該公司與三議長及其他强有力之議員分肥事爲其他議員所聞預備俟臨時會開會時將以三礦省有爲本會通過之案何以半途擱置北京山東三礦省有籌備會前曾將所擬省有簡章寄交議會徵求意見何以將該項簡章交付大衆討論而鎖置鐵櫃以内延不答覆等辭質問三議長議長宋傳典見事機不妙避往青島日前茶話會原定本月十日召開臨時會只以議長離省遂又擱置北京山東三礦省有籌備會憤省議員之有始無終放棄利權昨又來函質問原文如下徽五議長偉鑒三礦省有爲發展地方事業之絶大助力前經省會諸公倡導於前國會同鄕贊助於後復蒙靳前總理慷慨主持始終不渝而以償還預征之欵提出一部爲三礦股欵之說復爲同人所公認方幸大體已定細目自易解决此間同人爰本我公之意組織三礦省有籌備會草訂簡章八條附具理由函達左右專候我公提出討論早竟全功不意時越兼旬未蒙見覆擬將前日省會議决之大問題不復置諸意念者道路流傳謠諑紛起旅京同人决不敢信無稽之言惟望我公以光明態度始終貫澈迅速招集籌備會議定簡章尅期舉行爲全省地方謀公利即爲省會諸公增盛名見義勇爲是所望於足下如何之處統希卓裁見覆爲盼此頌議祺北京山東三礦省有籌備會啓云云 
[魯省新新議員之活動]  
　　自新新國會說起後山東新新國會議員亦乘機思動凡近來省議員敎育會商會及鄭士琦熊炳琦等請中央召集新新國會之電報皆係若輩之運動力昨又上呈省署要求熊炳琦爲之轉電中央原文錄下省長鈞鑒本省第二届衆議員選舉已於民國十年依法舉辦在法律上之地位固屬根本不能動搖蓋以國會之歷史言之本屆選舉似爲第三次以法統言之則實係第二屆此議至明盡人可喻今者舊衆院任期已滿改選敎令已經同時頒布惟敎令中並未將民國十年已選省分除外實爲漏點應請鈞座電達中央聲明本省爲已辦改選省分此次不再改選否則法律上旣有爭持事實亦多窒礙而二屆國會將無召集之期我公公忠體國薄海同欽務祈提揭正義電達政府尅日公布未選省區改選日期並宣示十年度已選各省區不再改選以維法統毌任企感 
 
 

Page 5

 
 
第一萬八千二百十九號;中華民國十二年 西曆一千九百二十三年十一月十四號
星期三 * *   
 
 

Page 6

 
 
第一萬八千二百十九號;中華民國十二年 西曆一千九百二十三年十一月十四號
星期三 * *國内要聞二 
[長沙通信（粹）]  
　　譚軍失敗之經過 
　　譚組安之以蔡部密集長沙附近也原以湘南各縣受沈鴻英部之逼廹非將長沙根本重地佔領不足以寒敵膽而資恢復故將原駐湘西之周朝武陳跟和盧興侯子卿諸人所部調至臨泚口原駐湘潭易俗河等處之毛炳文部劉成烈鄧黑七等部衆調至靖江原駐寗鄕一帶之陶忠洵部調駐湘潭及湘潭以下之坪塘各處又將何隆幹全部調駐長沙對河預備靜俟機會各方同時衝鋒進逼一鼓而下長沙又以前次朱耀華等以無大軍爲援致使長沙得而復失特將吳劍學所部第十七八兩團蔡鉅猷所部第二十七團以及湘中第一軍各部隊開至湘潭寗鄕各處爲第二線以資應援是譚軍進取長沙之兵力不可謂不雄厚其計畫亦不可謂不周詳徒以軍實不充子彈不足而省軍方面又一時無隙可乘故未敢貿然進攻首先發難當趙部向長沙對岸進攻之頃譚部非不之知祇以趙部聲言進攻已歷兩日迨旣凖備防禦則又消息杳然因之譚部不免稍懈而不虞趙部之乘隙立至也加以子彈缺欠經一度還擊之後即無以爲繼故抵禦不足二小時在省河對岸之譚軍即行潰退趙部復立時分途進攻不稍休息各處譚軍皆凖備不及不能不立時退走故趙軍所至披靡譚部紛向安公益陽湘鄕衡山各縣退去自二日早四時進攻不過三日趙軍即將寗鄕湘潭各縣及附近各大要隘先後收復並已分路向益陽安化衡山湘鄕各處進攻昨省署得葉開鑫師長由湘潭發來微午微未歌申各捷電則衡山已入省軍包圍之中且收復衡陽僅期二日該師劉重威旅並已於四日晚收復湘鄕次日午間有兩團已進至湘鄕縣城以上之三棗虞塘一帶六日晨早即可收復永豐云云是譚組安之退駐寳慶恐不日即將成爲事實現下省軍正分途進行沈鴻英所部及由鄂入湘之北軍亦各帮同極力進取其將節節勝利似可斷言惟趙軍旣以護憲爲幟志此次勝利全恃北軍後援不知尙能維持其假面具否 
[趙軍進佔湘鄕（湘潭通信）]  
　　劉重威四日入城不日將抵寳慶 
　　譚趙兩軍之相持也劃江爲界趙軍駐東岸譚軍駐西岸時以槍砲射擊久不得渡趙軍恐相持日久反爲所乘乃變更戰略東岸由長沙至淥口以上暫取守勢另以他兵橫江而西作攻勢企圖由湘潭而湘鄕而寳慶而武岡以截斷湘南湘西之聯貫而譚軍方面因沈鴻英已佔郴州一則恐危根本二則歸路斷絶譚遂争　陸路退至永州魯滌平亦退耒陽朱耀華則退衡山以圖一面籌械補充一面規復郴州對於西岸戰線改取守勢湘潭僅有吳劍學兵一團沿江斥候皆委新收之呵喝隊充之由湘鄕至寳慶一帶原先視爲腹地僅於湘鄕黑田舖寳慶三處各紮兵一連留守趙軍早已偵悉乃先以疑兵亂其耳目於湘潭附近一帶猛施攻擊陰於長沙新河以民船襲渡行至中流因水勢太急行駛極遲恐爲蔡軍所覺乃改用往來湘潭常德之小火輪四艘輪流裝載先以一輪試行蔡軍未覺由是四輪遞渡掩至譚軍砲兵團戴岳陣地奪獲大砲兩尊（載軍未及卸閂而去機械完全無缺）遂分兵兩路以一路逐蔡軍而北一路馳向湘潭十一月三日指曉湘河大霧四塞對面不能相見葉開鑫與劉重威鄒振鵬張湘砥各部兵遂分道衝鋒渡河一方由長沙湘潭交界之炭塘進一方由湘城下游文昌閣進一方（蔣鋤歐旅）由十六總正碼頭進炭塘之軍先發已渡兵一營守兵尙不知迨大隊踵至遂開排槍則皆棄甲曳兵而走此　斥候兵見大隊至亦不奔告駐潭軍隊迎敵反皆散去是日未刻趙軍已至十二總后而正街譚軍有開始逃走者尙有在某處賭博未散局者聞訊倉皇失措以故捕獲不少吳劍學本駐勒馬市（栗木石）更毫不知悉旋趙軍掩至將其團長吳家荃（吳之姪）捕獲并繳槍八十餘桿吳劍學僅略帶殘部向衡山方面退却趙軍抵縣後葉開鑫設行營於石陽賓館蔣鋤歐則駐電報局側略事休息又分三路進兵鄒振鵬等向衡山某旅向寗鄕劉重威向湘鄕四日薄暮劉軍馳至駐湘鄕縣城十里之鈿銅灣亥刻入城將守兵一連驅逐繳械過半在湘鄕稍事休息又接續前進五日拂曉湘潭方面已得前方飛報云今夕可達永豐市刻日可進薄寳慶矣 
[外報紀湘省戰訊]  
　　字林報五日長沙通訊云湘潭城於三日下午爲趙軍所克記者頃接湘潭友人是日來函稱昨日晚間湘潭城内惶亂逾恒夜間更甚加以大砲轟轟射擊聲益復令人不能安寢今晨槍聲甚急午後一時砲火更劇街中紛傳趙軍行將克城余乃登樓眺望驚見紅色袖章之軍士已往來通衢間始知城已易主此事經過甚驟足見譚軍事前毫無所聞敵至始知業已不及爲備今日午後趙軍紛從湘江右岸及下游十里之易家灣開拔來城云云至長沙方面日來頗見安謐刻聞軍中瑣事兩節可資談助一爲某美醫所談該醫聞之前往就診者據稱趙軍於星期六渡河之際盡力拉夫强其划船是人亦在被拉之列當渡河之際兵士迫其在外划船而己則匿居艙底被褥内是人額際爲流彈擦傷因至醫生處就診而爲述如此一聞之某紳據述譚軍惰怯嗜烟憚於受傷不肯奮勇作戰時渠居某敎會學校内就其見聞所及譚軍陣亡者僅兩人受傷者不過六七人而陣亡之一人又係本軍砲彈所誤中者邇來省中紛傳衡山亦爲趙軍所克沈鴻英更襲譚軍後方此訊果確譚氏勢將退出湘境總之此際形勢譚氏斷無再入長沙湘潭之機會一般袒譚者諒亦深悔譚氏之多此一行也 
[閻劉禍陜之經過]  
　　勒派烟捐嚴刑敲比 
　　陜西自辛亥改革以還兵連禍結民不聊生未有如今日之甚者去年劉鎭華督軍勒種鴉片興武岐寳　鄠咸郿邠扶等十餘縣分上中下三等派捐大縣二百萬中縣一百五十萬小縣八十萬種與不種種多種少不問也由縣知事按額數分派各里紳擔任完納烟稅烟苗下地始則拷比種户種户力竭又拷比里紳里紳產破而仍久覊囹圄者比比也自五月迄今催欵委員尙絡繹於道據郿縣某紳云該縣共分九區每區擔任烟捐二十萬元因知事鞭笞交加鄕民不堪其苦除種烟之家破產外戚友亦每連累該區余某蘇某全家大小八九口悉投河而死其餘因之呑毒自縊投河而死者亦時有所聞興武岐寳四縣尤甚興平知事某辭呈有云現在烟户盡屬筋疲力竭而覊押囹圄日日應比者悉爲里紳里紳非前清生員即中學畢業五刑用盡欵仍無着非用炮烙無以爲計惟炮烙之刑知事實不忍爲伏乞鈞座另委幹員賡續辦理云云關中道南右松披閱此呈大加嘉獎然亦終無如何也寳鷄縣共派烟欵二百萬元印委嚴刑拷比只收到一百九十餘萬印委二成分獎各得十六七萬委員腰纒纍纍中途辭職不幹甚多前省議會議長劉某見獵心喜攫此優差甫經到縣即座大堂即以嚴刑逼勒里紳里紳經此一嚇趕集欵項十七八萬而劉回省後不知愧悔反自誇其本領之高故寳鷄縣人民含寃尤甚現値種烟之時省委雖下鄕勒種省西各縣人发咸誓死不遵有數縣聯絡一起决將農器交出不願再種惟各縣所駐鎭嵩軍目兵均帶家眷城鎭鋪户鄕下居民之房屋半爲兵士住居支應局每日支應柴炭米麵碗碟鍋具床板蘆蓆酒菜紙烟等至少須千元上下不惟吃喝使用均要民支即人民一舉一動亦悉被監視亦甚可憐矣劉鎭華共收烟欵一� 
千七百多萬如何開支陜西曾無一人敢過問者聞省議員侯建丞曾提議質問督軍將烟欵作何用途而議會中無一人附和者議案遂以打銷鎭嵩軍之行爲旣如此二十師因亦效尤二十師分駐省東渭南華陰華州潼關等縣勒索支應情形與鎭嵩軍略同不必再叙潼關縣家家住兵且二十師與鎭嵩兩軍嚴然對敵二十師守南門鎭嵩守北門東西兩門兩軍分守城内以潼河爲界晚間河之東西城之南北各架大砲以作防備今日鎭嵩要若何明日二十師要若何民房亦被兵分佔値此嚴寒百姓露宿者無慮數千其情形亦可想見矣 
[豫省公然售種毒物]  
　　萬國拒土會報告 
　　上海泰晤士報云九日北京通訊云萬國拒土會今晨發表關於豫省鐵路區域内嗎啡及鴉片貿易之外人報告略謂豫省財政廳爲籌欵以充軍費起見議在京漢路線各車站設立禁烟局許售鴉片及嗎啡丸售者須納鴉片稅或印花稅聞京漢路線一帶嗎啡丸銷行甚巨皆鄭州彰德信陽郾城等處所製製者各有資本萬元至二萬不等其出品由軍隊保險護送至各縣買賣無人敢加干涉鴉片則南陽各縣遍地栽種秦省亦有大批運入此已盡人皆知無庸詳報豫省舊軍如西部南部各鎭守使所統率者久未付餉全賴鴉片稅以資生保護隴海路線之新軍亦然說者謂若輩多爲鴉片嗎啡丸之私販誠非虚語也萬國拒土會又接某敎士報告豫省中部種烟情形云嗚呼此間又將見有罌粟矣地方官不敢出示勸人栽種但命差役傳告故農人已紛紛種之聞每畝徵稅七元二角由官廳給證後始能下種官廳藉詞近三年内人民受土匪蹂躪甚苦故開禁以償人民之損失目下烟苗種籽隨處可購乘此數日甘霖後便可下種襄城寳豐郟縣魯山諸邑皆是烟區葉縣及武安聞尙爲乾凈土然烟土所在土匪必衆而嗜烟兵士之騷擾亦復加甚愚民種烟實屬自貽伊戚也目下客棧之内已公然開燈吸烟此乃爲余多年所未見者也 
[英報所紀藏邊狀况藏民多歸嚮中國]  
　　字林報打箭罏十月十九日通信云批來拉將軍及湯潑森博士於九月底到巴塘定於十月間離巴塘赴江孜及蘭州現據此間藏商報告彼等已過江孜北上彼等顯然不走經過　奇之大路而在巴塘以東繞道經裡塘及昌都至江孜多行二日此可證目下未劃清之華藏邊界間確有藏兵聚集倘批來拉將軍從巴塘經裡塘至江孜及甘肅之一路線今果作爲華藏邊界線則藏人所侵略之華境實已不少不久或將更加擴大唯東藏是否願受拉薩管轄乃一問題目下東藏境内有許多派别江孜之酋長及大喇嘛寺完全歸嚮中國前數年來中國對於該境人民力加保護拉薩則唯用威壓政策江孜喇嘛寺之喇嘛三千人對於此種政策絶不承認江孜酋長亦不願服從拉薩政府各當地酋長之管轄東藏方法絶不完善但現時拉薩政府之威壓政策則使當地藏人頗爲恐慌日者記者曾見一藏商因表同情於華人其鼻被割去此種傷殘肢體之刑罰可以節省獄室維持費但未必能使被治者心悅誠服耳至拉薩在藏西之行動殊令人難解彼欲重行設置各土酋乎欲擴張達賴喇嘛之治權乎欲推翻中國官員而代以拉薩勢力乎苟彼果欲實行此等目的則東藏藏人及中國人皆將大反對之裏塘喇嘛寺雖傾向拉薩對其政策亦有戒心至沿北商路一帶喇嘛及藏人皆傾向中國沿打箭罏西邊界一帶藏人尤完全同情於中國前十年來中國輸入東藏之金錢遠多於從該地取出者華官顯已不復魚肉藏人但藏人仍爲喇嘛所魚肉總之中國治藏政策和平友睦有利於商業唯前途殊黑暗耳 
[重慶通信（淵如）]  
　　省軍入渝後之金融 
　　重慶爲四川通商鉅埠金融之枯竭紊亂可謂達於極點矣此種現象就近言之自北軍入川以來紊亂程度即日甚一日就遠言之四川自光復而後財政金融即從未澈底整理過一次不然重慶本通商巨埠商業亦異常發達而何以金融現象枯竭塞滯之至於如此記者從各方面詳細調查而叙述其現狀及經過如次 
　　川中自民國成立長川政者如尹昌衡胡景伊諸人都以濫發紙票聞於時中間曾經陳二庵到川收回銷燬過一次至今川人德之民國五年曹錕入川帶來袁頭現洋不少以故去年楊森回渝一般甚希冀北方之現洋運至然抵埠而後流通市面者僅爲吳佩孚之五省通用券川人頗爲失望惟其時重慶在二軍範圍所以五省通用券藉槍砲威爲後盾與現洋實有同等之效力迨楊森在簡州龍泉驛戰敗而後洛陽無欵接濟擬在重慶發行兌換劵一百萬因重慶總商會及各界羣起反對以爲川民生活程度已日高一日戰事不停各業胥蒙影響若再以兌換劵流通市面强迫人民行使無異斬絶商民不絶如縷之生機蓋川民均見二軍戰事之不甚得手慮其一旦敗退持券者將無從兌現也楊森至此亦知勢不能行兌換券發行說遂中止進行復定出兩種辦法㈠創設一四川銀行爲二軍出納財政之總機關委曾子唯氏總其事發行鈔幣一百萬元問其基金則空空如也㈠發行公債八十萬此事係商得總商會同意以六十萬收回四川銀行兌券以二十萬暫作軍餉政費公債辦法則千元產業者抽六十元因此弄得天怒人怨迨至省軍攻到渝城附近全城即相率閉門各舖門首均貼一清賬或出倒紅條意在拒絶四川銀行鈔票也現在二軍敗退財政統籌處四川銀行公債局相率閉門主持者亦紛逃下游致此項鈔幣市民受害者不少刻省軍派員在總商會查騐有設法收回之說現市面雖尙可用惟僅作四折五折耳至五省通用劵市面商民已漸漸拒絶使用矣 
　　川省戰事自發生以逮於今最感受痛苦者爲成渝兩埠之商民而尤以重慶爲更甚因大小兩河同時發生戰事百貨來源阻滯金融異常恐慌現値省軍戰勝渝軍商民所受金融之痛苦僅可謂爲稍稍減少分量若完全拔去則爲時固尙早也重慶總商會因此迭召本埠銀行錢莊疋紗絲鹽各帮公同討論籌商維持金融之辦法主張由渝城銀行錢莊中公推資本殷實者二十餘家連環互保交出相當保證共出信託期票三十萬兩由總商會派員監察加蓋圖記以一月爲期全數收回至於利率臨時酌定按日牌示以杜弊端惟此項信託期票原爲調劑銀荒起見不能兌取現欵此種辦法固上年行之而有效者也總商會先將此辦法函告本埠各機關業已取得同意同時錢帮方面因紙幣關係收交亦議决辦法數條㈠全帮應收應交之欵以二分成通行即生銀八成銀劵二成爲通常行使銀色㈡前後界限務須各了以免别生枝節致滋紛擾如貸欵或匯欵凡未議决搭成以前是生銀者隨後到期仍以生銀交兌㈢此項議决收交辦法由大會召集全體各帮開臨時緊急會議宣示辦法互相維持以上種種是亦商民一種茹痛傷心之不得已辦法也（十一月一日） 
[福州通信（禹衡）]  
　　二中風潮之結束福建省二中學校學生持刀互毆並毆敎員及校長林逢時嗾使學生及校外之非學生毆傷前敎員高貽書敎員陳國瑜等前報已經紀載當時敎務主任陳宗英敎員林兆銘辭職全體敎職員亦發表停止職務宣言林氏益倒行逆施將已革之學生葉敬　陶振奎回復一面立時招生二十餘人大抵皆爲林之羽黨及前精武學生所介紹者嗣聞有精武學校同人林壽昌由滬來函勸告精武生微有覺悟而林氏自知勢孤不敵乃託師範選科同級闕補袞等四人出爲調停大抵以學生之革退及懲罰萬辦不到其他條件儘可容納而敎職員方面僉以四年級學生旣經敎廳設法爲之移附於一中學校則敎職員學生對此問題當分離商榷辦法遂提出數種條件㈠校長當登報向校員道歉將來學生如有軌外舉動校長應負全責㈡學生開會挽留校員並聲明悔過㈢辭職之敎員一致挽留蓋恐此時不順風轉舵將來必有不堪設想之劇潮發生也以上條件除五日到會之敎職員已承認外並發函通知未到會之敎職員如能一致承認則登報開會及校員回復職務即在一兩日間事矣敎育廳長對於此事聞曾謁薩請示辦法薩仍持慈悲態度無所表示其被毆之前敎員高貽書係薩之甥女壻薩曾一到其家視疾並餉以二十元大洋爲藥費謂病須急診而去 
　　頃聞林校長昨已登報向敎職員道歉並允負責七日下午四時開會歡迎敎職員入校並令學生表示悔過大抵風潮即可結束矣 
　　鹽稅與護運費鹽稅歸運署辦理每担食鹽增兩元漁鹽增一元定於十月二十日起實行督理署本視爲一種挹注軍費之源泉乃日昨鹽船公會呈省長及督理署謂該商由福清裝運食鹽十餘艘駛至馬江被海軍司令部扣留勒繳護運查海軍已於台倉前設局開征由買者每擔抽收一元或五百文並由娘宮加抽護運費三角今鹽船駛至馬江又被扣留勒費直欲置鹽商於死地懇請函致海軍司令部准予放行以恤商艱云云聞該兩署已據情令運使查明辦理鹽運署亦已凖備與海軍嚴 
 
 

Page 7

 
 
第一萬八千二百十九號;中華民國十二年 西曆一千九百二十三年十一月十四號
星期三 * *重交涉矣 
　　減政與增兵閩省政費原屬無多所可指爲虚糜者大抵以顧問諮議等爲多然歷來亦皆減成支給惟財廳人員尤多率由陳承志陳樵任内所擴張林炳章登臺後雖不無損此益彼之事第以自己位置未定尙不敢大加裁汰近聞以加釐事熟暫可維持孫督理已有預定由林先辦至陰歷年關之表示故林氏即决定着手裁員計第一次裁去八十餘員第二次又裁去二十餘員而薩鎭冰以政費困難各方面索欵又急亦下一條子自十一月份起所有署内之顧問諮議差遣各員一律停給薪水然軍界方面孫傳芳已派兵赴直隸等處招兵五千名其數殆將兩旅周蔭人最近得蔭威將軍後亦向直𨽻江蘇兩省招兵數亦在一團以上總計每月所減之政費移用於軍費所差尙在二三倍以上政費減而軍費增則福州人之生活直有愈趨愈下之勢矣 
[贛省之平民敎育運動]  
　　商學界舉行大游行 
　　贛省平民敎育促進會自本月四日成立後進行益加猛烈陶知行以代表中華平民敎育促進會而來指導協助頗爲熱心盡力現陶每日在各處輪流演講并親至高等檢察廳會同檢察長王淮琛赴第一監獄演講平民敎育并請王令識字監犯敎導不識字之監犯王表贊同至於省公署軍務公署及各廳道均經陶接洽妥協凡夫役不識字者均由三科設法敎授否則將不識字之夫役即行斥革其餘各機關各團體之僕役亦均應享受平民敎育該會董事桂汝舟建議各設平民讀書處一所以便左鄰右舍便於就讀現已設立者約有數十處將來須遍設於省會商務印書館總理張雄飛建議凡無識字國民文憑者不能在各處充當夫役今日（十日）星期六各校均停課一天舉行平民敎育遊行大運動是日上午九時各學校各團體均齊蒞公衆體育塲集會比即出發前爲軍樂隊警樂隊次爲各小學校中學校專門學校學生共到有六十餘校末爲軍警及各公團各商店各社會敎育機關而全城之各機關各團體各商店各學校均懸掛小旗其遊行地點由公衆體育塲出發經三道橋繫馬椿書院街二郎廟石頭街塘塍上萬壽宮棋盤街出廣潤門過乾魚街河街滕王閣文孝廟進德勝門走西萬宜巷偰家塘西大街江東廟書街洗馬池佳山廟楊家廠中大街豫章道署前天后宮樟樹下馬王廟磨子巷萬子祠百花洲至參加遊行慶祝者每人均持小旗各色均有上面所書有「敎育建國」「全民敎育」「平民之光」「敎育機會均等」「作新民」「創造識字的江西」「創造光明的江西」等等頗爲動人 
[蕪湖近訊]  
　　皖南鎭守使王普因近日謠諑紛起加以省蚌兩處迭獲煽亂黨人多名皖南防務最關緊要特於十日午後召集軍警各屬長官在鎭署開防務會議聞議决除分别佈防外實行戒嚴惟王氏以目下商業正値發旺之時故對内對外暫不公布至於戒嚴期内仍由軍警分段擔負責任務期防範周密又聞商團擬自十二日晚起召集各隊隊長率領團員輪流武裝梭巡藉以自衞 
　　安徽財政長胡思義前因馬聯甲電召赴蚌協商財政問題迄今仍無辦法適省垣各中校職敎員索薪風潮發生加以撤消商辦特屠牙帖稅該兩局人員因生計問題均將與財廳爲難故胡氏不敢回省現仍逗留蚌埠據聞已向馬聯甲提出辭職當經馬氏慰留惟何日返省尙遙遙無期 
　　蕪湖警察廳長儲莘以近來時局不靖訛言四起特召集所屬開冬防會議議决十八條均係關於防務計劃即日印發各區署實行辦理聞儲廳長以此間向無武裝警察擬在冬防期内呈請省長轉咨督理公署請發快槍一百桿子彈二十萬發發給各崗警應用以備不虞 
　　皖北泗縣靈璧亳縣阜陽宿縣曁蘇魯豫各省交界地方發現紅纓槍會白纓會等名目託詞防匪自衛謂有符咒可避刀槍到處煽惑鄕愚入會練技計皖境約有二萬餘人亳縣一處已達萬人之多馬聯甲因聞各處劣董有利用該會人衆藉爲爭權奪利之具甚至假自治名義以剿匪爲詞自由擅殺魚肉鄕民於地方大有妨害故特與呂調元會銜布告謂自此布告之後倘仍敢甘心附逆妖言惑衆定即嚴拿法辦 
　　浙江長興縣屬合溪煤礦距皖省廣德縣城七十里該礦工人約有一千數百名販賣柴米上下出入之人異常複雜近來外間有土匪溷跡其中希圖集合舉事之謠廣德縣知事陳善述聞訊即派密探前往偵查惟無證據該處向駐有警備隊一連聞係浙江當道派往監視之意陳行事以該處兵力單薄恐不足以制止除飭北八九兩區竭力整頓團防就近防範外昨特據情電禀皖南鎭守使署轉呈馬督理咨請浙江盧督辦轉飭長興各營縣一體嚴防聞馬督理已電王鎭守使迅速派兵前往防堵以弭隱患 
[浙議員質問省長對北態度]  
　　浙省對於中央各部自停止行文後督省兩署以下如鹽運使杭關監督實業廳等等爲事實上便利起見仍與中央行文即省公署方面亦將各部來咨轉行主管機關並登載浙江公報於是本省之態度遂無以確切表明省議員王玉侯等有見於此昨特依法向省署提出質問書云月前各報登載浙省長官以此次國會舉行大選不循正軌已與北京政府停止往來杭垣之財政部造幣廠改爲杭州造幣廠云云是本省業與現在所謂中央政府者脫離關係主持正義薄海同欽迺閱杭州報登商會職員證書收費辦法一則照錄實業廳於本年十月二十九日奉農商部訓令轉行杭州寗波兩總商會公函閱悉之下莫名欵愕本省旣認現在北政府爲違法成立不與往來則隷屬北政府之任何機關所來文件本省官廳自無接受執行之餘地十月二十九日已在曹氏獲選就職之後何以實業廳轉到農商部訓令輒奉命惟謹遽予轉行是否本省不與往來者僅就府院而言其爲總統任命之部長與組織北京政府之各部不在停止行文之内或報紙登載有所錯誤抑實業廳此次奉行部令即爲仍舊往來之初步議員等實惑不解用特提出質問請貴省長即日内答復爲荷 
[杭州快信]  
　　省敎育會十五日開臨時評議會討論皖學界代表孫希文來浙請援及私立法校代表張三畏等請願事 
　　德國湯姆斯博士準今（十三）日午快車來杭寓滄洲旅館自十四日起至四十日止分赴各校講演同來者爲其夫人及繙譯黃勝白此間中等以上各校籌備歡迎明午並公讌於九芝小築 
　　經濟研究社自十二日起至十六日止請美國麥西根大學學士湯松君按日講演 
　　全國道路建設協會浙分會十五日下午二時依据董事會議第五條規定假商品陳列館開常會另有緊急重要事件提議 
 
 

Page 8

 
 
第一萬八千二百十九號;中華民國十二年 西曆一千九百二十三年十一月十四號
星期三 * *自由談 
[一知半解] [  紱麟]  
　　吾國育蠶之法於第六世紀時由裴祥丁（ＢyZantium)汲司梯尼(Tustinisn)傳至歐洲 
[談栗] [  鄂常]  
　　朔風起後沿街競呼賣栗矣而申地則設一攤架活匣唱蔣　五唱春蓮英驚夢諸曲攤前圍若干人生意藉茲稍佳蓋亦廣告之一法余友謂聽白戲吃熱栗優遊自在亦人生一樂信夫 
　　申地設攤售糖炒栗者何止數百處淡而無味者有之乾枯　不潤者有之蓋均不得法也惟小東門長生橋一家則免此弊長生橋之攤已設數十年於茲得口傳廣告力業極盛其炒法與常人等惟糖重炒透兼加桂花等於沙中四五年前同業妬之競於該處設攤計之約得五六家顧生意寥寥雖　鑼鼓開話片終無能爲挽不旋踵如魯殿靈光僅存此　有一家矣 
　　本草云栗　腎而益氣止瀉耐飢解羊羶並毒栗之益如是願多食則害生難消化熟則滯氣余曾有一度飽食驟形氣急者蓋利害相間物極則反也 
　　栗子外壳針剌嚴密大於實者數倍驟見之幾疑爲小蝟也剖之乃果現陸放翁有蝟剌折蓬新栗熟之句 
　　魏志載三韓之栗大如梨三韓爲馬韓辰韓弁韓高麗南部也余未之見不敢證或者連外壳　也但知日人之拳狠如蝟剌之栗則韓人當備嘗之矣 
　　隨息居飲食譜謂栗輭時嚼之作桂花香余味之乃不盡然惟常熟之栗不論輭老生熟均有木樨香味輭則尤佳該譜又載與橄欖同食風味尤美誠然嗜栗者盍不試之 
[我之選舉談] [  天虚我生]  
　　選舉之弊第一在調查員第二在無記名票第三在投票匭凡此三者皆爲舞弊之源故愚以爲當如左之辦法庶幾萬目睽睽毫無遮眼法可施也㈠將選舉費移作廣告費在全國通行之日報上特闢『公開選舉』一欄即印選舉票於本欄使選民自塡資格姓名年籍住址以及擬選何人并塡其人之姓氏年籍住址於上交郵局雙掛號投寄於事務所㈡事務所員每日　收到之票依次列表逐日披露於本欄使人共見俟截止日統計票數以定議員名數及當選人名仍公布於本欄如上辦法但使選民覺悟不敢放棄料無吝惜郵費不肯塡票之人舉爾所知以徵多數同意亦正無所用其秘密且使運動者不及運動尤足以免顧重情面左右爲難之弊若恐冐濫則報章披載人人皆得爲調查員謂可切實指證加以駁斥但令指斥人亦開住址署名負責由監督傳詢兩造即足以定是非正不必授權於少數調查員也或謂選舉法之規定未便變更然則千古弊政亦竟無改革之機耶矧於立法者善良本意無所抵觸此不過一施行細則之單行法無背於理又伊黨必不可行若謂監視團即可無弊殊不敢信蓋監視者仍不過授權於少數之人又豈足以取信於天下人哉故我之選舉談如此願有選民資格者一加討論焉 
[蟹與菊] [  楓隱]  
　　蟹九十月間之出產品也然至於今日則蟹之勢力甚爲偉大何也因現在一班青年學生無不讀蟹行文者無論已歸淘汰之蟲書鳥篆無能望其項背即當今最流行之注音字母一與蟹行文相較亦覺相形見絀據此不可見蟹之勢力偉大乎 
　　菊亦九十月間之出產品也然至於今日則菊之勢力亦非常之鉅何也不觀墨西哥銀幣之一面非有一圓形之花紋乎此圓形之花紋俗皆稱之曰菊花心當今之世無有一人不愛墨西哥銀幣即無有一人不愛此菊花心據此不又可見菊之勢力澎漲乎 
　　雖然近年以來國人之用墨西哥銀幣者多以袁世凱代之至學校中之讀蟹行文者則正方興未艾由是以觀則蟹之勢力又遠在菊花之上此　怪乎東海老人不免退位而曹大軍閥居然當選也 
[聽歌偶記] [  凡]  
　　秋深菊老倍覺凄凉信步所之乃入大世界至時已稍晏余因夙嗜京劇尤喜聆蕙情歌疾趨羣芳臺前名花雅奏將成尾聲幸蕙情尙未登場大喜過望覓坐甫定則已姗姗而來腔圓音正已臻爐火純青之候士别三日便當刮目相看信 
[澤竭面漁] 不誣也蕙情之蟬宗英秀有年是日唱雙獅圖精采甚多尤以至「頭一排爾的曾祖父及末句一刀一個一個一刀」等有出神入化之妙次曰復往又得聆珠簾寨一劇所唱如珠落玉盤竟博得全塲采聲蓋天賦歌喉獨超儕輩雖人之所難彼亦處之泰然焉迺聞輟唱有期吾知傾慕蕙情之藝者將相顧扼腕矣 
[姨太太式的上海] [  王錦南]  
　　上海人的健談比無論何地的人來得好輔助談話的資料也比他處來得多無論主顧應酬賓朋客套除開首今日的天氣好暖啊好冷啊飯吃過民没有這幾句老式寒暄以外接着就得我一件本地風光的事來談他這麽半天這種本地風光的事他處是當然要時常告消乏的正好像一個平庸的女子除了相夫敎子料理家庭事務以外旁的外務一槪不問一年三百六十天天天很安靜的做他的賢母良妻惟有時髦的上海則不然時髦的上海正好像一個不修邊幅的姨太太要是在馬路上聽不到人家的讚美便認爲奇恥大辱要閙得家翻宅亂鷄犬不寗了倘閱者不信我這比喻只須一察近日社會近狀前幾天的上海人不是一個個都鬧着程艶秋嗎這幾天却又在那裏閙着徐國樑被剌了健談的上海人啊你們不要愁没有談助這姨太太將來的花樣正多着哩 
[醉的研究] [  黃陶]  
　　酒是腐腸斧性的東西甚麽人都知道但是吃酒的人非常之多更有一般人是嗜酒若命的不到吃醉不肯放休由此可知酒是害人的東西了 
　　但是酒也未始不能吃少吃些就好了因爲酒這東西原來供人吃着娛樂的至於吃醉了有甚麽興味呢這倒要請敎常吃醉的幾位酒鬼咧 
　　還有一種討論就是吃醉後究竟自己心裏明白不明白有人說吃醉了都是自己裝醉甚麽事都明白有句俗語說「酒在肚裏事在心裏」彷彿說醉雖醉心事依舊不忘愁憤的人吃了酒便把滿腹牢騷發洩出來假說自己醉了使人家不好說話但這是不吃酒人的話至於吃酒的人便不對了對於不吃酒人的話絶對否認并且說吃醉了什麽事都不知醉醒以後一絲不能憶起連自己到過甚麽地方都不知道照這樣說吃了酒確是要醉的了但是這句話給不吃酒的聽見了又有句惡毒話說吃酒的了就是說「不曾聽見過吃醉鬼買棺材還家的啊」 
　　吃醉之後究竟是難過的還是舒服的這我却不曾吃醉過又要問酒鬼了酒的性質是剌激的所以我敢斷必定有害身體少吃些還好多吃了一定很危險呢 
[小笑話] [  陳于德]  
　　一鄕婦語其鄰人曰坐火車眞不合算一塊錢没半天工夫好坐 
　　某生照一背影人問其故生曰因爲我從來没有見過我的背樣 
[隔靴搔癢談] [  葉愼抱]  
　　自女子參政運動以來各處女權運動同盟會之組織甚囂塵上鄕人某甲歸謂其鄰乙曰近聞城間有女拳運動同門會之設頗極一時之盛但不審係少林眞傳否古詩云健婦當門立亦勝一丈夫君家令媛可以加入矣乙曰足下别具卓見盛意拳拳所不敢忘第恐小女子牀頭增一長跽人非鄙人擇壻之意也 
　　某督之門政客麕集高彈裁兵之調僉以裁兵非難而籌餉爲難以爲慮某督之子竊笑於其旁時方隆冬水皆成氷乃以鐵鉗之一端熾於火就氷貫而裁之沸然作響渙然全釋大喜奔告其父曰誰謂政客多智乎 
　　一小賊問其子所志如何子曰生不願襲穿窬之故轍但願一作國會議員小賊問何所見而云然子曰報載大選之時議員每票可得洋五千元是則小選至少亦當一二千元此由在上者刦國人之財齎手而奉之人不謂之盜豈不樂哉父曰議員者假言義之銜毫無心肝而口則仍不離於貝夫貝者財也議員而得財必賄也人皆稱之曰豬仔然則子爲議員乃父被人駡作豬矣安乎可哉 
三言兩語[  鵑]  
　　槍聲一響把一個活生生的徐國樑斷送了他在温泉進浴的時候又那裏知道踏出門口就是他的死路唉做官旣容易送命人又何必拚命要做官大家還是做做平民保保性命罷 
 
 

Page 9

 
 
第一萬八千二百十九號;中華民國十二年 西曆一千九百二十三年十一月十四號
星期三 * *   
 
 

Page 10

 
 
第一萬八千二百十九號;中華民國十二年 西曆一千九百二十三年十一月十四號
星期三 * *國内要聞三 
[皖敎職員流血案近訊]  
　　調停會議無結果管曙東等起解 
　　敎職員流血慘劇完全爲索薪運動此固盡人皆知乃呂調元竟認定各敎職員爲受人指使謀奪位置藉學潮爲先導是以毫無悔禍之心連日以來大肆搜索省敎育會門首亦有偵探密布省敎育會委員周世筠逮捕之風說證之近日情形當非虚語惟團長吳大鶴雖屬軍人腦筋較呂氏尙覺清楚因呂氏係指周世筠爲亂黨吳氏頗不肯信未敢逕入敎育會内拿人十日下午兩句鐘印花稅處長馬伯瑤警務處長趙國琛安慶道尹謝學霖團長吳大鶴等齊集城西俱樂部邀請敎育界人士前往開調停會議各校校長及敎職員共去三十餘人調人方面提出條件㈠先發一個月經費積欠陸續籌發㈡各校一律上課以免遺誤學子光陰㈢受傷各敎職員由省長派員慰問并給醫藥費討論多時各校長僉謂呂氏旣誣省敎育會委員爲亂黨而拿辦焉有調停餘地各調人謂此層已由各廳道公電蚌埠取消周君之逮捕請諸君放心决不致再有逮捕之事發生各校長又謂毆傷多人豈能僅以慰問了事各調人又曰毆傷多人已訴諸旅外同鄕應候諸鄕長回籍仲裁公判總期是非明白言之至再各校長等答以候開大會討論再行答覆一塲會議亦無甚結果而散 
　　此次敎職員因索薪釀成巨禍追源禍始實由財政廳長胡思義故意與敎育界爲難有以致之據聞胡氏日前奉召直蚌先一日各校代表曾與當面交涉胡面允明日簽發一萬元之支票暫爲接濟次日往取則胡偕交通銀行劉行長起行赴蚌矣是以各校敎職員無法維持遂不得不向省長直接交涉孰知呂調元疑鬼疑神致有此一幕慘劇頃聞胡氏已兩電辭職均經呂去電挽留堅不准辭胡氏辭不獲准昨竟來電囑該廳辦事人員將重要擋案文卷檢齊送蚌即在蚌埠設臨時辦公處希冀託庇軍閥勢力範圍之下皖局如斯尙復成何政體也 
　　皖垣自發生逮捕民治報編輯管曙東及陳紫楓王蘭田之事省敎育會門首連日又復偵探密布凡平日一般敢言者人人自危風聲鶴唳謠諑繁興頃聞呂調元已得蚌埠密電囑將已獲之管曙東等三人一律解蚌本月十二日上午由團長吳大鶴派隊押送　利濟兵輪下駛所有該報同人及三家眷屬均往江干送别莫不淚痕滿面凄慘萬狀一般人皆謂管等此云恐兇多吉少其實敎職員索薪豈管等所能驅使若謂爲供聶憲藩奔走則更寃矣 
[南京快信]  
　　蘇皖贛巡閱發表各機關長官昨均赴軍署道賀齊槪未見聞已電辭 
　　韓省長今（十三）晨十一時赴軍署賀齊談一小時回 
　　陳調元電告津浦沿線蘇皖境内防範嚴密不虞匪蹝發現魯省現亦電商堵截肅清辦法 
　　津浦路局長孫鳳藻昨由津來下午四時晋謁齊督商護路事 
　　皖敎育廳長江暐前日乘江順輪來寗昨乘晚車赴滬 
　　省議會定二十二日上午十時假公共講演廳開會追悼已故省議員郝崇璟 
　　贛蔡派趙元璧由魯招備補兵數百昨過寗轉輪運贛 
　　剌徐犯李達生兩長今晨已電滬何解寗訊辦 
　　敎實聯合會定十七八兩日在寗開第三届常年會 
　　東方學會定十八日假東大梅庵開成立大會 
　　部頒整頓金融辦法六條昨令蘇財廳查照辦理 
　　無錫紳民楊繩曾等會請兩署對開闢新地須與地方協商齊韓批令直接向商埠局呈請核辦 
　　閻錫山昨電齊督謂已派員赴滬運械彈到時請飭屬查照放行 
　　敎廳密委專員赴奉賢與縣知事澈查敎育局長風潮 
　　蘇高等廳委吳縣地審廳推事錢聲敎調查高溧句浦六豐沛蕭碭銅邳十一縣司法葉在疇調查高寳淮淮漣灌海贛沭阜十縣司法均來寗謁見省長 
　　省署委盧秉鈞赴松江王光佛赴丹徒均催籌户籍經費又委丁毓礽充本署第二科科員警務處委田敬修充崇明縣警察第七分所長 
　　江寗旗民崧壽等以生機日蹙呈請將八卦洲現收公欵實行推廣生計以符原案韓省長令旗民生計處總辦酌擬具報 
　　新委宜南稅所長許宗彝震澤稅所長何文炳青東稅所長郝子華昨均禀辭赴差 
　　新委厦門鹽運副使張超昨由京來寗今晨赴滬 
　　李廷玉由津偕乃弟廷棟來寗齊督昨在署設宴待欵周孝懷由京來寗謁齊後即轉車赴滬 
[地方通信]  
[松江]  
　　縣商會議辦商團松江縣商會爲辦理商團事於十三下午召集會董會計到會董十四人由馮會長主席報告常鎭等縣商會均已組織商團本市商界爲自衛計亦應遵照實業廳印發之民國六年三月中華全國商聯會呈部核准之商團組織大綱於上月三十一日召　會議决定先招團員一百名惟預算開辦費約須三千元由各會董分業勸募業經由會備就捐册特請公等勸募云云當將捐册分送在座各董其時張董省三即起立發方略謂欲辦商團須提前舉辦因轉瞬冬防省得另組保衛團以免疊床架屋經衆討論結果以爲辦理商團手續繁重尤恐緩不濟急（故冬防期内前辦之二區保衛團聞仍由張董先行捐辦）次議推舉起草會章案議决推正副會長馮靜岩張受之及會董周鶴雲等擔任起草一面由會函索常鎭各縣商團章程以資取法並定於一星期後交會核議再次爲選舉團長及於會董中互選經費保管員（四人）案議决俟下次會議時通過會章再行票選而散 
[蘇州]  
　　蘇滬源祥輪截刦未成獲匪續聞蘇滬班某小輪前日（十日）由滬開蘇在途被匪截刦未成獲匪二名帶蘇一節已誌昨報茲悉被刦者係日商戴生昌公司之源祥小輪被刦時間在晚間八時被刦地點在上海縣屬之野鷄墩地方獲匪二人一名汪海棠一名李保福當塲奪獲快槍二枝該輪次晨開抵蘇埠後因戴生昌係日商牌號故輪局即將二匪解送盤門外二馬路蘇州日本領事署訊押又悉是日午間蘇滬班老公茂公司某小輪抵蘇時駐蘇水警第三區署偵緝隊某隊士在盤門外吳門橋堍該輪埠頭查獲形跡可疑之旅客四人盤詰來歷言語支吾據云一名陳金和一名洪金才一名伊小老虎一名周阿二該探當塲在陳洪二人身畔抄出勃郎林手槍各一枝槍彈各數十粒大洋各二十餘元帶區經宋仲良區良親自鞠訊據該四人供與隔夜夥刦源祥小輪案有連帶關係 
　　内河輪拒徵包裹稅集議停班蘇州往來上海杭州嘉興湖州之内河各輪船因蘇州關稅務司賈士定於本月二十日起開徵値百抽五之包裹進出口稅違章即予充公各輪以此稅設果實行輪船營業勢必大受影響故内河各輪局現特聯名公呈蘇關賈稅務司請將新訂開徵包裹稅章程修改以利交通云云詎竟未得蘇關圓滿答復聞内河各輪局因此日昨集議以蘇州關若不容納彼等要求將包裹稅新章修改决於日内一律停駛爲消極抵制不達目的槪不開駛云 
[崇明]  
　　滬崇新長和船失事續聞往來崇明上海之新長和輪船於舊曆初二日失事溺斃搭客百餘人已紀前報茲悉該輪於前清光緒二十九年由甬商朱保三君購造於滬上某廠船身計長十丈行駛未久好轉售於崇人近來商業發達本有船小之患船主施某亦屢次報告公司要求更換新船各股東頗有將船出售之意而股東中有居爲奇貨堅持不允者於是邑人士遂有以船身太小恐蹈危險控諸省署惟未有嚴行取締之命令卒以小船重載遭此慘故良可嘆也且悉船主施某年已七十在該船已有十九年之久頗有經騐但失事之日晴天皎日海不揚波實因上台格裝載花袋太多并自恃其熟悉駕駛之能擅抄近路駛出航線以外致船身左邊擱淺及至覺察轉舵船遂向右猝倒上艙搭客即紛紛扒至天棚出險者十之八九下艙搭客遇救者不過十之一二現已撈獲尸身約有六七十具其爲貨物壓　艙中者未知究有若干并聞該船在淺灘失事若另雇拖船到彼打撈恐亦未能駛近該船而日久倘爲沙泥所擁必致不易着手成爲廢物又聞該船失事後誠恐宵小偷竊物件當晚即要求朝陽輪船駛往該處遙爲看守一面由出險搭客面謁程知事請其派警先將船主施某拘禁不料事未實行該船主已遠遁矣 
[常州]  
　　縣商會之各業會議武邑商會於十二日下午三時爲西運河阻塞邀集各商領袖討論救濟辦法刻正副會長各業董等五十餘人盧會長主席先宣布各商號來函略謂西運河阻塞妨害交通影響商業關係重大云云次宣布縣署來函大致相同旋大衆討論辦法議决本年夏間協議辦法四條當然實行維持惟此係目前救濟辦法若論根本計畫自在籌欵開河然鉅欵非一時所能籌集祇得先從切灘挖泥雙方入手約定明日上午木業荳業河輪業會同本會派員從大王廟上下察看河形再行開會集議工程籌費以利進行迨議畢已六時許矣 
[無錫]  
　　省令催築澄錫馬路澄錫建築馬路喧傳已數載迄未實行水陸交通均稱不便尤以裝運貨物爲最昨日錫邑縣署接奉督省兩長會銜訓令催飭速築澄錫馬路以便早日通車而利交通並委定邑紳華藝三爲登地籌備主任着手進行錫邑籌備主任聞爲澄　某君 
[鎭江]  
　　警界定期開游藝會鎭江警察局劉局長前委一科科　葉裴卿籌備平民學校事宜委二署署長王濟蒼籌備乞丐收容所事宜業　本報茲以此項基本金籌措爲難於昨早（十二）八時召集各科署人員在局會議公决開游藝會三日以售得票資爲該兩事基本經費聞票價官廳第張十元特等二元頭等一元二等半元由各官長分頭勸銷已定於夏曆本月十五十六十七三日在中華舞台舉行并派人至寗聘人來鎭協助以期完善現已籌備一切 
　　敎育廳長來鎭消息江蘇敎育廳長蔣維喬日前由寗出發分往各縣視察敎育狀况現蔣廳長業已至揚俟在揚視察畢事後即行來鎭鎭埠各學校近已籌備迎迓矣 
[揚州]  
　　省選尙未調查竣事省會第四屆初選民册前經省令限令各縣於十一月十五日報省該邑初選監督曹知事前於遵令後分請十區調查主任派員調查以期尅期竣事現距省限之期祇三日除城廂市已着手調查外其市鄕九區則置而不理其癥結欲令某某受愆期之過 
　　五師補行開學典禮江蘇省立第五師範學校於今日（十二）上午補行數理專修科及附屬初級中學部開學典禮先期柬請各界蒞校觀成維時與會者有運使代表宮子京江北長途汽車公司虞紹劉縣知事曹元鼎商會長朱竹軒八中校長葉惟善等數十人至學生方面除專科初中兩部外其本科與附屬都參加其列禮堂設校内之風雨操塲秩序首由校長任誠報告經過情形次讀省廳長訓詞次請來賓盧紹劉吳孝侯等相繼演說次王　（東大理化敎授）演講「科學敎師之使命」末撮影午膳下午復開演講大會仍請東大敎授查嘯仙趙實明揚杏佛主講查講物理楊講社會趙之講題爲中國工業化學之前途洵屬一番盛况也 
[南京]  
　　金陵大學建築新蠶業院該校蠶科顧青虹錢天鶴二君游學東西專究蠶業有年學騐俱富適客歲該校得美絲商團資助爰特參照東西蠶室建築新蠶業院一所設備周密形式新奇建費二萬七千餘元共分四層第一層爲貯桑室及剉桑室第二層爲飼育室及公事房第三層完全爲蠶室第四層爲學生宿舍計每次可得鮮繭八十餘石洵爲中西最完美之蠶院也 
[徐州]  
　　皖軍調防備匪之徐聞昨聞蚌埠來徐之某軍官云日前津浦南段一帶有自治討賊軍僞司令發現經駐蚌軍隊及探訪隊將其機關破獲當擒王振武李振籌二名法辦其黨魁田濟生已聞風脫逃又固鎭附近前日晚間被匪將道釘卸下斫斷電柱二根希圖刦車經固鎭之宋營長探悉派隊往緝匪始竄匿幸得無事蚌埠係屬重地此際不可不厚防衞馬督理已將駐亳第四旅二團李錫麟全團調蚌駐紥皖南鎭守使王普亦因該處有亂黨暗設機關煽惑軍隊等事特將派駐泗縣之張洪德團長所部調回蕪湖以資防範惟泗縣空虚且向爲盜匪出没之區又不可一日無兵現經該縣士紳之請馬督理乃將本署之衞隊混成營派往接防該營營長袁壽田爲人精幹而軍紀亦尙嚴肅此次防泗想可勝任也 
[阜寗]  
　　槍斃匪犯二名淮揚鎭守使馬玉仁蒞阜檢閱屯駐坎防營獲解積匪三名到城即經嚴訊屬實當令正法二名餘一名收押監禁馬鎭使於昨晨親詣坎鎭檢閱邊防有所查察云 
[湖州]  
　　絲織廠帮機罷工綢廠帮機工人現以米珠薪桂度日維艱故要求廠主酌加工資以維生計嗣以未經許可遂致全體罷工茲聞各廠主正在協商對付中 
[嘉興]  
　　縣會與行開會式嘉興縣會因二次臨時會閉會時對於預算案等重要案件尙未决議故由官廳於十二日召集各議員開三次臨時會現議員之報到者已過半　爰於十三日上午十時舉行三次臨時會開會式李知事張警察所長陳勸學所長均蒞會參觀並致祝詞現悉該會定於十四日起開議各種案件 
　　省吏派委勘災平湖四鄕田禾與棉花等今秋均受重災疊經地方人民呈請縣署勘明災情以三成餘報省察核茲悉財政廳委派錢麟書錢塘道尹委派黃建中蒞平覆勘災况以憑核减糧賦而蘇民困 
[海寗]  
　　塘工局失愼續誌海寗塘工局於三日失火延燒海　廟一節已誌本報茲悉電燈公司見鐘局長復函後認定爲流電所致該公司以事關重大已轉杭省大有利　公司經理面謁省長辨明一切省委查辦塘工局被燒委員李錦堂業已來寗查察住迎賓旅社當夜到局址左右隣居敲門詢問詳查起火原因於昨日午前到縣署晤惲知事下午會同知事局長到火塲勘騐 
[諸曁]  
　　浮屍疑係鍾耐成志士諸曁北鄕西斗門地方於本月四日發現男屍一具該地方慈善家當即着人掉舟撈獲年約三十左右人不長大身穿嗶嘰衣服形狀類似讀書者因屍體久浮水面腐爛不堪即行設法棺殮告貼招領記者閱報見鍾耐成志士與陳妙貞女士爲國捐軀陳妙貞屍體發現於三江口地方乃西斗門又發現男屍形狀衣服類鍾且二屍發現地點航線一支相距不遠故該屍疑即係鍾志士倘有同胞報告其家屬俾來一認庶使死者魂歸故土也 
[寗波]  
　　總商會呈請增警加械總商會呈督辦省長文云竊商會職員臨時會提議嵊匪騷擾閭閻奉化一縣被害較烈其居民避難遷鄞者絡繹不絶詎邇來鄞縣東鄕韓嶺市及新豐堰兩處先後發見盜案越　傷人勢殊猖獗其盜夥俱操嵊音足爲嵊匪竄入鄞縣之確據事後報經寗波警察廳雖已認眞緝追捕獲數盜惟是項嵊匪人數衆多出没無常該鄕距城僅四十里一葦可航倘不幸乘隙侵入鄞地華洋雜處商業輻輳爲患何堪設想伏查寗波警察廳編制本未足額且槍械均係舊式亦不適用爲地方治安計亟應先時籌備防患未然等語理合具文呈叩鈞座察核仰祈俯賜維獲迅准令行鄞縣知事會同寗波警察廳酌量地方情形扼要添設警額增加新式槍械俾寒匪膽而衛閭閻實爲公便 
　　海盜登岸肆掠之告急定海長塗鄕於十日徐明突來匪船七只盜匪百餘人登岸肆行挨户姦淫擄掠有第八區區董孔杏人面禀該縣張知事請求迅派水陸營　追緝當由張知事函請外海水上警察廳請予飭派水警巡艦前往追剿 
[餘姚]  
　　發封兩烟棧餘姚英美大美兩烟棧不遵浙江捲烟特稅章程辦理游船及挑擔沿途叫賣並不黏貼印花該處捲烟分局屢次報告總局昨該總局長夏某臨姚同及此事該分局報告如前於是夏局長立將該二烟棧發封不知該兩烟棧將如何交涉也 
[杭州]  
　　邵瑞彭已回淳安原籍邵瑞彭已於昨日（十二日）乘輪回淳安故里其臨行時之談話如下予（邵君自稱）五年來未到杭州此次南歸見湖山之美已足怡神復承邦人君子不棄猥加隆寵平生之情感與喜俱獨惜時間太促急欲還山一行有多數友朋未及會面尙爲缺憾予數年來喜清凈無爲之術最惡標榜此次拒賄告發不過出於潔已之一念而譚者遂相稱述實非予之本意也予到杭時以三條戒律自持一不談省城政治不管本邑公事二不爲友朋推薦介紹三不作應酬文字居此已十餘日幸尙未破戒差可自慰今擬還家暫居數日再出歲晚務間之時正可與邦人君子秉燭深談也 
[紹興]  
　　城敎育會開常會紹興城敎育會於十一號舉行常會由會長胡家俊報告一日接到平民敎育捉進會來信應公推代表二人赴會與議云云當推定胡家俊許乃釗二人前往次議會員韓潮提出城區各校提倡温浴案經多數贊成通過 
　　東鄕租水已議定紹興東首各鄕於十一號下午在道墟鄕前餘公堂會議東鄕晚稻租水到會者曹娥東關哨唫道墟四鄕自治委員并士紳等九十五人磋商良久議定七分八釐爲砠云 
　　醫藥支會之改選紹縣東路醫藥聯合會支會於十二號上午在臯埠市太尉殿開改選大會到會者百三十餘人開票結果李紫臣連任爲會長馬幼安吳詠棠當選爲副會長諸錦成等十人當選爲評議員復曰評議部公推馬濟泉爲評議長 
[濟南]  
　　臨沂旅濟同鄕之呼籲臨沂縣劉知事因欲將保衛團辦成鄕兵擬每行糧一畝加京錢三百六十文以作費用臨沂旅濟同鄕楊密桂等聞之大爲反對昨已公呈省財兩長請予核減其呈文略云查臨沂賦稅原　每行糧一畝合大洋五分餘合京錢一百九十餘文今加兩倍按諸額征數目應多收大洋十六萬餘元合京錢六十萬餘吊再合之從前警學河工等附捐實已加至四倍不止沂民當土匪蹂躪之餘困苦流離業經不堪言狀今又重加負擔其何以堪如果屬實公民等必將誓死力爭决不承認 
 
 

Page 11

 
 
第一萬八千二百十九號;中華民國十二年 西曆一千九百二十三年十一月十四號
星期三 * *   
 
 

Page 12

 
 
第一萬八千二百十九號;中華民國十二年 西曆一千九百二十三年十一月十四號
星期三 * *   
 
 

Page 13

 
 
第一萬八千二百十九號;中華民國十二年 西曆一千九百二十三年十一月十四號
星期三 * *本埠新聞 
[徐國樑昨晨因傷逝世]  
　　寗滬當道各委一人署淞滬警廳長 
　　淞滬警察廳長徐國樑遭人暗殺槍傷腰部徐之當差楊子金亦被彈傷頭額均送仁濟醫院其兇手李達生由捕拘解公共英公廨訊實解送護軍使署懲辦徐之傷勢至前晚轉劇等情業已三誌本報茲悉徐氏延至昨晨五點四十五分鐘逝世遺骸即用汽車舁回警廳定於今日上午大殮而楊子金之傷勢則較前日轉安大約可保無礙矣至所遺淞滬警廳長一缺何護軍使已委陸榮籛署理陸業於昨日接事而蘇督長則會委申振剛署理亦已有電致陸矣茲將昨日所得消息分錄於下 
[徐國樑逝世前後之情形]  
　　徐國樑於昨日上午五時四十五分卒於仁濟醫院利記七號病房當臨危之前一時猶欲勉力起坐牛醫生勸阻不聽乃由家人扶起殊知呼吸倍覺困難遂重復臥下是晚牛惠霖何理中鄭安之三醫生竟夕在病房診視自病狀驟變後徐之正室及第五妾入病房至塌前問話徐氣喘甚急每分鐘有五十二次呼吸勉强斷續發言其音甚低除其親人外均不得聞此時廳中職員驚慌失措有主張請廣慈醫院院長來襄同診視者有主張請陶公館轉延美國醫生某氏來診者當美國醫生至院時徐已氣絶矣昨日上午未卒前注射激心劑五次服平喘藥二次因肺炎過劇終屬無效牛醫生頗爲嘆惜據云徐之體質太弱流血過多及不遵醫生勸告均爲變症之由云當徐垂危時其堂弟老三擬運回警廳令其終於寢室及紅十字會救護汽車馳至徐已去世乃由家人將已預備之衣衾爲徐穿蓋舁入汽車運回警廳停置東花廳内護衛汽車者除家屬外科長督察長咸各分乘汽車前導其時適鐘鳴六下也昨日徐之公子尙未到滬今日上午九時先行大殮昨日各界往吊者甚衆何護軍使於上午十時往吊并令代理廳長陸榮籛改爲署理聞徐生前曾因公虧累二十三萬現陸已要求省當道設法維持云 
[徐國樑之家庭]  
　　徐氏有三子其長子年十八歲定十一月結婚次子亦在津第三子甚幼現在滬其長次兩子已去電令其速奔喪來滬徐氏大夫人原在津已到滬妾五除五妾在滬外餘均在津有堂弟一在護軍使署供職徐氏家產已達四百餘萬今年方在天津原籍建造新屋費二十萬已竣工本擬待其子結婚回返原籍云 
[徐國樑之略歷]  
　　徐國樑宇輔洲年四十七歲直隷天津人於前清光緒十七年由武童投効淮軍廿八年九月入北洋警務學堂肄業廿九年十二月畢業三十四年五月署四黨口青縣汛千總宣統元二年均在天津南段巡警總辦處當差三年十二月任直隷東區警察隊隊官民國二年三月任天津四鄕警察第四分署署員八月調署天津中區警察第一分署署員十月二十一日由薩鎭冰（薩時任淞滬水陸警察督辦）鄭汝成調滬委署第三區警察署署長三年一月淞滬警察改組擢升閘北警察分廳長同年六月升任淞滬警察廳廳長因迭獲黨案有功由陸軍步兵上校洊升至陸軍少將五年一月又授陸軍中將九年三月加警務處長銜本年十月授將軍府將軍並歷授二等大綬寳光嘉禾章二等文虎章勳四位 
[關於喪務之種種]  
　　淞滬警察廳長徐國樑自於十三日（舊曆初六日卯時在院逝世後立即車送回廳安置於該廳新造之後部東首客廳定於十四日（即舊曆初七日）上午辰時大殮一面由代理廳長陸芷亭君將徐廳長因傷勢變重病故及大殮日期電報督軍省長曁松滬護軍使等查照惟大殮之後並不出殯將柩暫停東廳迨其大公子抵滬後另行擇期開弔發引陸代理廳長昨日傳諭本廳内外部各員着於今日（即十四日）上午六點時齊集廳署以憑隨同送殮並令所屬各區署所隊應於十四日起一律懸掛半旗三日以誌哀悼現下辦理喪務甚爲繁重特在本廳偵緝隊暫設徐自立堂治喪事務所並由偵緝隊長郝憲章趙幹生將所派各區之偵探暫行調回警廳共分三班每班派探十名以六小時爲度輪流聽候差遣所有警察各長警均應於左臂各懸三寸闊黑紗一條惟衛隊巡士之左臂一律各束白布一方以示區别藉誌哀思 
　　棺木已由一區王署長在大碼頭某號購就係上等楠木棺聞値一千七百元成殮後靈柩將運往天津現在喪事由偵緝隊長郝憲章督察長郝彩章司法科長劉紀正等帮同辦理 
　　上海縣知事沈寳昌昨晨接淞滬警察廳長徐國樑傷重身故之消息後當即驅車至警察廳視察照料一切旋又發電南京報告軍民兩長一面備製大號花圈贈送到廳以資吊唁本埠官紳商董昨晨聞知徐警廳長傷重身故之消息後何護軍即於上午九時許往吊其他凡與徐氏有交誼者聞信無不婉惜紛紛贈送花圈紙帛並至廳署慰唁重要各官紳由陸代廳長代爲延見外其餘均由傳達處擋駕並通知今日大殮時間即行回去 
　　昨晨徐之屍體舁回廳署後即雇海潮寺僧人四十九名至署設壇誦禮經懺一晝夜並令本城太平街冥器店製紮仿眞綠呢大轎一頂轎夫八名另備仿眞馬匹一騎馬夫一名以備大殮時焚化 
　　徐故廳長之家屬以謀害廳長之兇手李大生（即鄭一鳴）現旣獲解軍署訊供亦已直認不諱當予明正典刑現擬要求何護軍使令將該兇犯於今日廳長大殮時押解至廳即就靈前執行死刑云 
[總商會電請委陸榮籛署廳長]  
　　昨日下午五時本埠總商會爲討論淞滬警察廳長事開臨時會董會到有方椒伯勞敬修馬玉山虞洽卿徐乾麟葉惠鈞謝蘅牕袁履登沈潤挹聞蘭亭石運乾樓恂如馮少山趙晋卿等十五人會長方椒伯主席報告略謂茲悉淞滬警察廳徐廳長因傷出缺地方秩序關係重要特開臨時會討論經衆議决電致督軍省長及護軍使請委總務科長陸榮籛署理以免紛更致軍民兩長官電云南京齊督軍韓省長鈞鑒淞滬警察廳長徐國樑因傷出缺諒早由該管官吏據情呈報滬上爲通商鉅埠警察與地方治安關係最深如果繼任人員情形稍有隔閡恐難收融洽地方輯和軍民之效查有該廳總務科長現代理廳長陸榮籛任事有年情形熟悉擬請鈞署就近委署以收因地制宜駕輕就熟之效上海總商會叩元致何護軍使電云何護軍使鈞鑒本日致南京軍民兩長電文曰（文如上電）等語應請鈞使協同主持以順輿情上海總商會叩元 
[官場發表之文電]  
　　徐故廳長薦陸榮籛繼任之遺電松滬護軍使何鈞鑒廳長慘遭匪徒狙擊傷中腰部入皖救治後復蒙派員慰問方擬日見痊愈得備鈞座驅策効力國家詎文日晚十鐘忽添痰喘自知傷勢沉重恐難望有轉機引企鈴轅曷勝嗚咽惟念淞滬幅　遼闊廳長職務重要非得有老成幹練之材不足以臻治理而資鎭懾查現任總務科長陸榮籛前在北洋辦理警務有年爲廳長總角之交贊助劻襄深資臂助而於全廳僚屬地方輿情尤多允洽陸榮籛係國務院簡任職奉調來蘇以之接任廳長之職洵屬衆望咸孚資格適當廳長身將垂死謹敬薦賢繼任以報知遇之恩伏枕陳詞無任屏營待命之至廳長徐國樑文叩印 
　　何護軍使致北京院部報告徐警廳長出缺電北京國務院陸軍部内務部鑒陸軍中將將軍府將軍淞滬警察廳廳長徐國樑於本月蒸日因公外出在公共租界愛多亞路突被兇徒狙擊槍中腰部兇手當塲追獲廳長即時移入仁濟醫院療治所有該廳職務經本署委派該廳總務科長陸榮籛代行方冀該廳長醫治有效早日獲痊照常任職詎本日據報該廳長於昨晚發生痰壅氣喘醫治罔效竟於本日上午五時四十分出缺查該故廳長在滬任職歷十餘年勞瘁不辭勳勞卓著乃竟因公被禍遽爾殞命缅懷往勩悼惜良深亟應特予優䘏以彰忠藎而慰幽魂擬請照陸軍陣亡例從優給䘏即日明令發表仍盼先行電復至所遺該廳廳長一缺關係重要自非熟習情形幹練有爲之員不能勝任該廳總務科長陸榮籛原係天津警察學堂第一班畢業歷充警務要職隨徐故廳長在滬任事有年經騐宏富資望素孚堪以接署斯缺已由本署先行令委以重職守而安人心並電江蘇省長查照加給委狀照章呈薦滬上地方安謚堪紓謹系兇犯李大生一名經警廳派員赴捕房訊問據供向隷老同盟會因爲同學韓恢復仇故出此舉同伴差人馬玉標一名不知逃往何處等語該犯業於昨日由公共公廨引渡來署經發課研訊所供大致相同除飭嚴究主使並通飭緝拿在逃之馬玉標務獲盡法懲辦外謹此電陳何豐林元印 
　　何護軍使令陸科長接署廳長文此次淞滬警察廳長徐國樑被匪徒狙擊受傷移入醫院療治該廳職務業經令飭該科長代拆代行在　方冀該廳長調理就痊早日回復職務以資倚畀茲據報告該廳長於十二日夜十時痰氣上壅復增氣喘症象陡變醫治無效竟於本月十三日午前五時四十分出缺該廳長在滬任職歷十餘年勞瘁不辭勳勤卓著乃竟因公被禍遽爾殞命缅懷往勩悼惜良深亟應從優議䘏以彰忠藎而慰幽魂業經電請中央核辦所有該廳廳長一缺關係重要當此時局不靖之際苟非情形熟悉幹練有爲之員斷難勝任該科長在廳有年辦事穩練本使素所深悉堪以接署斯缺以重職務而安人心除電江蘇省長加委外合行令仰　員即便遵照刻日任事妥愼辦理勿負委任並將任事日期具報查考切切此令 
　　何護軍使令署理廳長陸榮籛撫慰所屬文此次徐廳長因公被剌據報出缺業經本使令委該員接署任事在案查徐故廳長自民國二年來滬任職迭遇事變均能忠勇奮發維護地方平時督飭僚屬盡心職守不辭勞怨不避艱難尤能消患無形爲歷任長官所倚重乃竟慘遭狙擊中傷要害醫治罔效遽爾殞命彌留之際語不及私噩耗傳來易勝驚悼本使親臨撫視痛器失聲論私情旣少一心交論公誼復失茲臂助該員及在廳各僚屬均係故廳長識拔有年患難相從情誼至厚其悲痛更可想見惟念徐故廳長在職時無日不以地方爲重同舟風雨知之最深賫志長眠後死有責該員等均係勤勞素著爲徐故廳長平日倚重之人自當以徐故廳長之心爲心益加奮勉對地方能盡維持之責即所以慰徐故廳長九泉之靈現在滬上旣發生戕官重案人心不免浮動防務自應加嚴况瞬屆冬防尤當督飭各區格外注意仰即通傳各區署一體知悉務各恪勤厥職勿稍疎懈本使有厚望焉此令松滬護軍使何豐林 
　　何護軍使對於警廳督察長電陳之指令淞滬警察廳督察長張桂榮等電陳何護軍使以徐廳長在醫院身故請准照遺電以陸科長榮籛繼任並嚴究兇犯經何護軍使指令如下元日兩代電均悉該廳總務科長陸榮籛資格甚深經騐亦富於淞滬與内外僚屬均稱允洽本使素所深悉且據徐故廳長遺電力保業經明令委任接署廳長職務據電前情具徵陸署廳長資望夙孚克稱厥職該員等務各協力同心共資襄贊是所厚望至獲犯李大生已飭課嚴訊務得確情盡法懲辦以慰幽魂并即知照此令 
　　陸榮籛呈報接任警廳長文呈爲奉令委任遵將任事日期備文呈報仰祈鈞鑒事竊奉訓令秘字第五十八號内開此次淞滬警察廳長徐國樑被匪徒狙擊受傷云云仰該員即便遵照刻日任事妥愼辦理勿負委任並將任事日期具報查考切切此令等因奉此聞命之餘無任惶悚伏念榮籛備員淞滬自愧才輇今乃寵命榮膺何堪肩此重任第爲地方治安徐廳長身後計惟有勉竭駑駘上答知遇而備驅策除即日任事督屬勤愼辦理外理合將任事日期備文呈報仰祈鈞鑒施行實爲公便謹呈松滬護軍使何署理淞滬警察廳長陸榮籛中華民國十二年十一月十三日 
　　陸榮籛接任廳長後之訓令淞滬警察各區署所均接陸署警察廳長訓令云爲訓令事茲奉松滬護軍使何訓令秘字第五十八號訓令（見上）奉此除即日任事具報外合行令知仰即遵照此令中華民國十二年十一月十三日 
　　蘇督長委申振剛爲警廳長電齊督韓省長昨日復陸科長電云元電悼悉軫念良深徐廳長遺缺已會委申振剛接署並飭迅速任事以重地方至徐身後喪事仍著該科長妥爲照料督軍齊省長韓元印 
　　浙江盧督辦之唁電盧督辦昨日覆徐雲洲電曰元日兩電及令兄文電均悉令兄主持警政十有餘年除暴安良居民安堵成績昭然不意驟遭狙擊竟致隕命聞悉之下曷勝慘怛該兇犯剌殺長官窮兇極惡嚴訊澈究盡法懲治以慰英魂所遺廳長一缺已商何使委任陸科長接充以副令兄遺電殷殷薦賢之意仍盼節哀料理喪務爲要永祥覃 
[吳淞砲臺灣戒嚴]  
　　吳淞砲臺灣前晚起戒嚴每逢橋樑及轉角處悉派崗位給以口號因之寳山居民往返大感不便凡極晚搭客自上海到寳山者至砲臺灣後或折回上海或至吳淞留宿云 
[汪精衛代表華僑宴守正議員]  
　　汪精衞昨日致在滬國會議員通啓云敬啓者頃接星加坡華僑張君永福來電囑兆銘代表宴請此次反對非法賄選守正不阿之國會議員諸君張君爲星加坡華僑之革命先進此舉完全出於景慕正人君子之誠意諒爲高明所鑒許茲謹於十一月十五日正午十二時在西門唐家灣憇園敬備樽酒恭候台敎萬望惠臨勿却爲幸汪兆銘啓 
 
 

Page 14

 
 
第一萬八千二百十九號;中華民國十二年 西曆一千九百二十三年十一月十四號
星期三 * *[省選須切實覆查之省長通令]  
　　江蘇省長公署訓令各縣知事云查第四届省議會議員選舉應於選舉年限之前年籌備事項迭經電令切實進行在案茲查調查選民關係至爲重要旣有資格規定其不合格者當然不能列册乃上屆選舉各縣辦理草率竟有浮報名額情事雖經嚴令删剔而輾轉駁查周折繁多幾至延誤限期殊非愼重選政之道現在各該縣正在調查之際合亟令仰該知事對於調查員查報選民務須切實復查如果浮報名數以及資格不合立即嚴予删除以重選政要知調查員揑造選册即係僞造文書及其他妨害選舉均律有專條各該初選監督辦理草率職務廢弛亦定例綦嚴倘仍玩忽從事定即分别嚴予懲處毌謂言之不預也切切此令 
[省選調查之昨訊]  
　　第四屆江蘇省議會議員初選舉調查事宜上海商埠一區由上海市董事會函請南北商會各圖圖董分别分任調查去後迄今限期將屆因須謄造底册尙需時日由市董事會分别催促至昨日爲止各處送到之選民册如總商會縣商會及二十五保五·六·七·八·十·十三·十四·十五·十六等圖又二十七保一·二·四·五·六·七·八·十三南十二·北十一等圖又二十四保方十二圖等十餘圖昨日當雇臨時書記先行抄寫一面再行函催各圖趕爲造送俾免誤期而重選政云 
[航業要聞]  
　　春日丸撞傷停班日本郵船公司之青島班郵船春日丸上次由青島開赴日本在門司入港之際與山下汽船公司之神明丸互撞神明丸立即沉没春日丸亦受重傷神明丸之損失聞在七八十萬元春日丸比即入塢修理停止航行而以八幡改走青島並定此路之大阪埠刻下停航改爲神户至青島聞因大阪有疫故也 
　　瑞陽丸擱淺現狀日清公司之瑞陽丸在安慶下流擱淺該公司已派小火輪多艘駛往援拖無如該處江水太淺一時無法拖出現據救援各人來滬云此輪殊難脫險還滬必須至明年一月内水勢增漲以後方可援出云 
　　名古屋航務漸興自橫濱地震後本埠日郵社之上海橫濱班已改走名古屋今因此路之營業比較任何航路爲發達故刻於名屋上海之自由班輪内業已擴充爲六甲阿蘇筑波竹島新瀉等五輪行駛矣 
　　烟臺鹽大批運滬招商局接得芝罘來電謂該埠通益號有鹽七千餘擔急須運出此次公平輪回滬請預電營局照留艙位以便裝載云 
　　歐美商輪近訊法國郵船盎高爾號由馬賽來申昨已進口此回有從法國歸國之留學生九名現該船在滬修理又有提督之貨輪十字埠號由北美到申裝到木頭一百萬尺小麥一萬五千一百七十四包麥粉十萬包刻在上海起卸 
　　俄人乘輪來申南滿汽船西京丸由大連青島來滬載有哈爾濱關員俄人伊伏那夫與愛白洛那夫二人此外尙有俄難民亦乘該輪來滬共有二十餘名此爲哈爾濱大批俄難民來滬之先聲也 
[南昌銀行公會電爭内債基金]  
　　南昌銀行公會爭内債基金兩電如下㈠致北京財政整理會電北京財政整理會公鑒公債信用重在基金基金一有動搖公債即無足恃震驚市面勢所必然近閱報載有外債攘奪内債基金之說市面驚疑同深惶恐務懇轉達部局請將内債基金原案始終保持毌稍變易至整理外債仍乞速籌善法免致侵奪無任盼禱南昌銀行公會庚㈡致北京總稅務司電北京總稅務司鑒公債保用重在基金基金倘有變更市面即爲之震動近閱報載有外債牽動内債基金之說遐邇市面大起驚疑貴總稅務司對於内債基金負有保管之責商民信仰旣久且深務懇始終堅持勿稍務易至於外債各有原案自應另籌善法不得牽涉及之也南昌銀行公會庚 
[移滬兩院反對承認無效俄票]  
　　移滬參衆兩院同人昨發出快郵代電云廣東孫大元師奉天張保安總司令王省長吉林孫副司令黑龍江吳副司令浙江盧督辦張省長雲南唐省長湖南譚總司令趙省長四川熊總司令劉省長貴州唐督辦上海何護軍使廈門臧司令各省議會商會農會工會學生會各團體各報館均鑒近得最確消息北京僞閣議議决俄發債票兩倍還債國庫擔負無故增加一千餘萬元曹黨賣國殊可駭嘆查此項債票曾由道勝銀行於民國十年十一月通知我國謂俄國部分未換回預約劵之正式債票被列寗政府盜賣有一部分在日本正金銀行之手請示辦理云云我國政府即於十年十二月三十一日聲明此項債票不能有效並正式通知各關係銀行復於民國十一年一月經我國駐日公使胡惟德正式通知乃正金銀行擅自付去無效債票之利息要求我國政府照付經財政部據理力駁正金竟敢擅自扣留三月份鹽餘十二萬鎊以爲要挾復運動財政部前總長劉恩源提出國務會議討論嗣經報紙攻擊擱置未行近因張弧與日人交誼素深經日人極力運動復提出現在僞閣議决蓋俄發債票計五百萬鎊約合華幣一千數百萬元若承認無效債票爲有效則本利均須兩倍償還我父老昆弟諸姑姊妹急宜鳴鼓而攻一致否認僞政府之行爲否則僞政府拍賣權利層出不窮我同胞將無葬身之地矣特此警告願共起而挽救之幸甚移滬參議院衆議院同叩文 
[路透社總董兼總理展期來滬]  
　　展期十八日到上海 
　　昨日本報紀路透社總董兼總理瓊斯君JonesSirRoderickKBE將於十六日自日本神户到上海等情茲悉瓊斯君所乘之俄羅斯皇后號輪因遇風不能如期進口將展緩至十八日（即星期日）來滬云 
[郁愛西再述兩西女士脫險事]  
　　字林報云内地會敎士郁愛西氏昨爲字林報記者追述竇樂溪及沙柏兩女士脫險情形云范明新一股約有二千八百餘人兇悍者居多數所架華票共達三千之衆自兩女士被擄後官軍曾於十日之内屢將土匪包圍均被竄出蓋兵士主要目的顯在土匪贓物故也官廳嘗圖攔截土匪於鐵路之東但行事迂緩卒致土匪輕易越過路線向西疾竄五日内未遇大隊官軍直至魯山城西三十里始爲民團所襲大遭損失民團作戰甚勇截獲輜重金錢車馬無算時匪中彈藥將罄誠得官軍在旁協作心能盡殲無疑事後民團接到官廳救出兩女士賞洋萬元之訊大爲懊喪是以官廳佈告倘能早到數日諒民團必更奮勇進擊其結果當亦不僅若此也自是匪衆遂得安抵巢穴内儲彈藥甚夥因得藉以固守迨土匪回山後八日官軍始到魯山更延數日乃準備進剿時省長已藉英副領事居間託余入山說匪允以免罪及贖欵爲釋放女士條件余於二十三日抵匪窟卒因匪首堅持改編談無結果會吳佩孚嚴令軍隊進剿圍攻三日二夜匪衆連日不得休息更無暇進食加以死亡狼藉卒不能支遂於二十七日傍晚爲官軍攻破兩女士被匪拖曳下山從峻險處顚踣而下半途沙柏女士力竭踣地匪乃委之而去沙乃爬匿石壁下而石壁之上即有兵士開槍擊匪竇樂溪女士被曳至山谷盡處匪首取槍向女士脅以速行女士不應范匪乃委之而遁復有一匪曳女士上馬挾以同行十數武後幸官軍趕至匪急奔而女士遂獲脫險此後餘匪竄往何處不得而知大約翌日必又行刦斷無疑也 
[皖民治報代表招宴新聞界紀]  
　　滬報界通電援助 
　　昨日下午五時安慶民治報來滬代表凌鐵庵李次宋二君假座大東旅社二喬廳招宴本埠各報館各通信社記者到者十餘人酒半主席凌鐵庵致詞云茲承諸君光寵不勝榮幸敝省呂調元二次摧殘敎育全國輿論憤慨一致自皖呂凶毆敎職員慘劇發生敝報主持正義秉筆直書致遭忌嫉嗾使軍警封閉報館并逮捕經理管曙束主筆陳紫峰刻聞已解往蚌埠一經軍事裁判存亡恐將莫卜滬上輿論前蒙主持正道一致申討皖呂之罪同人莫名紉結惟管陳二君生死莫卜遷延時機必死無疑深望諸君予以切實之援助以解目前之危急實所禱盼次李次宋報告皖呂拘捕學生及凶毆敎員情形并請滬報界㈠爲主持正道之主張㈡對此案爲相當之表示至此葉楚傖君將擬就致皖省馬呂請即釋放管陳電徵求在座同意張季鸞主電致北京各報一致起援衆贊成推葉君起草三電由衆傳觀由到會者一一簽名其未到之各報館由凌李兩君分赴接洽簽名電文定今日拍發其經費由全體共同分擔末凌君起立致謝而散 
[安徽同鄕會召集緊急會議]  
　　援助民治報經理被逮案 
　　安徽民治報因援助安慶學潮致遭皖呂嗾使軍警封閉報館逮捕經理等解蚌該報館因推代表凌鐵庵李次宋來滬向各界求援昨兩代表持函赴皖同鄕會報告一切該會因定今日午後三時召集緊急會議茲將代表公函及該會通告錄下 
　　㈠民治報致同鄕會書安徽同鄉會諸鄉先生鑒本報批評呂調元擊傷敎職員一事主筆直書開罪呂氏突於陽晚遣派軍警逮捕經理管曙東主筆陳紫楓誣爲亂黨發封報館摧殘輿論陷害士林素仰貴會主持正論謹電乞援近安慶郵電爲呂查禁特派李君次宋凌君鐵庵而陳一切祈賜接洽是幸安徽民治報啓㈡同鄉會召集會議啓茲爲安慶民治報館代表李君次宋凌君鐵庵蒞會而陳呂調元將經理管曙東主筆陳紫楓逮捕解蚌摧殘輿論陷害士林事關緊要爰定於十一月十四日（即星期三）午後三時特開緊急會議屆時務希駕臨無任盼禱之至 
[皖省敎育會急電到滬現狀緊迫]  
　　安慶學潮迄未解决昨江蘇省敎育會接該處省敎育會學校聯合會電云江蘇省敎育會牯嶺路安徽同鄕李伯行余代平紀俊人柏烈武諸先生均鑒前函計達現狀緊迫急待賁臨仲裁乞先電覆安徽省敎育會學校聯合會文 
[國立自治學院校址已定吳淞（續）]  
　　移轉校地合同之原文 
　　立移轉校地合同中國公學國立自治學院（以下簡稱公學學院）條件如左㈠公學在寳山縣獅子橋地方收用東南騰四十二圖北稱圩内之校地一百十九畝三分七釐八毫今依土地收用法第五條之規定全部移轉於學院會同函請寳山縣知事公署備案㈡公學因備價收地向銀行息借之欵由學院清還㈢公學自出之地價一萬元由學院繳還公學惟尙有原業户未領價欵一千八百六十六元應由學院扣回待領計學院應繳還公學八千一百三十四元定於本年内繳還三千元其餘五千一百三十四元凖於十三年六月以前繳清㈣移轉之後尙有應付未付之敎育捐中筆費等欵由學院經付㈤學院將來如有移轉或不用本合同上所接受之校地時應先儘公學仍照土地公用徵收法收回中國公學代表陳筑山國立自治學院代表張嘉森中華民國十二年十一月日 
[張君勱之國立自治學院談]  
　　明年一月開始招生校址暫假愛文義路 
　　張君勱君等創辦自治學院業經就緒該院緣起章程已誌前報日昨有人往訪張君詢以該院近况張君謂院址已擇定在吳淞明年即可開工建築在未完工以前暫賃屋於愛文義路八十八號明年一月即開始招收新生至該院經費第一年由江蘇省全庫指撥八萬元而招收學生額數則三分之二爲蘇籍三分之一留待各省學生其辦法略如東南大學惟該院旣以發達人民之政治品格及自治行政之智識爲宗旨故對於各省遣送大批學生亦可收錄不過關於學費及其他條件另有規定耳云云 
[徽寧同鄕會歡迎會改期]  
　　被歡迎者皆因故不能蒞會 
　　徽寗同鄕會本定十五日假座徽寗會館歡迎守正議員汪律本皖敎長江彤侯文學家胡適之茲聞因汪議員在皖未返江敎長負傷在醫胡適君因事北上俱未能准時蒞會已由評議部通知理事長改期再行開會云 
[浦江中最近之兩刦案]  
　　字林報云上星期五下午某洋行派船往浦東太古碼頭裝疋頭三十六箱値英金四千鎊運回蘇州河畔本行貨棧乃貨物裝船後靜待一日不見該船蹝跡直至翌日發見於舢板廠橋附近船上空無一人嗣經捕房查悉該貨於星期六清晨在閘北方面起岸然疋頭一經開箱即無從指認故贓物所在卒未查悉該船老大雖屬可疑但據行中華經理言諸人在行服務已八九年一向誠實可靠且事後其妻女往船哭叫諒三人俱必被盜戕害而上星期内距此案發生前未幾浦江中復有一刦案傍晚時有人在楊樹浦外親見大駁船一艘裝載値洋一萬二千元之貨物爲匪徒所刦駛至岸邊但匪徒人少不克起運覓人不得至天明後卒委之而去此僅爲最近發生之兩案類此者更不罕覯足見水巡隊警力單薄亟宜增加人數添購快輪也 
[日海軍練習艦來滬後之酬酢]  
　　明日離滬 
　　日海軍練習艦隊盤手八雲淺間等三艦來滬泊留業已三日連日中外官署往返拜謁頗爲忙碌何護軍使許交涉使等因前日該艦隊司令齋籐等曾往拜會均於昨日相繼前往答拜晤談片刻即行辭出法意各國海軍艦長及英海軍遠東提督等并於前昨二日登艦拜會連日日人俱樂部及日領事署等均有宴會欵待候補士官今日該艦隊招待中外來賓參觀明日即擬離滬駛往南洋茲將該三艦之内容略誌於下「盤手」明治三十三年造長二千四百三十四尺排水量一萬噸砲二十三門探海燈四座馬力一萬二千匹「八雲」明治三十二年造長二千四百三十三尺五寸馬力等均相同「淺間」三十一年造二千四百四十二尺馬力一萬七千五百匹砲位均同以上三艦均爲日政府最新式之海防艦云 
[各省區同鄕爲被害華工呼籲]  
　　請全國一致力爭 
　　旅滬各省區同鄕會聯席會議根據十一日緊急會議議案於昨通電全國各公團請於日人慘殺華僑案主張公道一致抗爭電云各報館轉全國各公團鈞鑒旅日華僑慘遭殺害報章披露舉國皆知關於慘殺證據曾經留日共濟會幹事王兆澄君及災僑代表調果確實并由温州旅滬同鄕會備文列表呈請北京外交部向日嚴重交涉業蒙電復照辦在案敝會係國民結合團體對茲國權民命攸關之事豈忍緘默坐視而不一爲援助者乎爰於本月十一日特開緊急會議公决通電全國各團體一致力爭爲外交後盾竊思民族生存恒視其民志之堅决與否爲斷不觀夫臨城刦案乎損失曾有幾何而各國之要求賠償保護鐵路警牒迫促我政府幾無所措手况前此吾國因變亂所受各國要求之成案割地賠欵班班可考何彼獨厚而我獨薄乎且查上海日領事接日政府電告亦承認確有殺害華僑情事供證鑿鑿莫可諱辯此種暴行非但有背人道抑亦國際公法所不容爲此籲懇全國各公團主張公理一致抗爭俾僑胞之生者獲安死者少慰延頸以待毌待屏營上海旅滬各省區同鄕會聯席會叩元 
[日本謝賑專員過滬之照料]  
　　滬寗滬杭甬鐵路局長任小山昨奉交通部電開日本芳澤公使聲稱此次日災承貴國協濟感謝現由敝國推舉衆議員臼井哲夫等五人來華爲日政府代表致謝中國各省於本月四日抵京六日南下十八日赴洛陽至漢口長沙再至南京上海杭州至濟南青島等處該代表等經過各鐵路乘車時應請派員飭警保護妥爲照料等因經任局長奉文後即飭兩路鐵路警務處各巡官諭飭長警隨時留意該代表乘車經過時妥爲保護照料並聞該日本代表臼井哲夫等五人約本月底到滬昨由兩路警務處巡官分飭各站長警隨時留意妥爲照料矣 
[納稅華人會昨日開會]  
　　討論内部進行事務 
　　上海公共租界納稅華人會昨日正午舉行常務理事會討論内部辦事員改組後一應進行事務正副理事長及華顧問許君等均列席與議云 
　　尙有本埠新聞等轉入後頁 
 
 

Page 15

 
 
第一萬八千二百十九號;中華民國十二年 西曆一千九百二十三年十一月十四號
星期三 * *本埠新聞二 
[大連瑞昌債務之昨訊]  
　　大連瑞昌驟然停業積欠申莊十二家鉅欵曾公推嚴胡二君前往催索等情曾誌上月十一日本報現申莊裕豐號業將瑞昌駐滬夥友張益菴呈控法廨拘押本埠山東會館昨接大連來電請向法公廨設法將張益菴先行釋放所欠欵項准至大連清理該會館以此事曾由錢業公會函請總商會致函大連請求協助故擬函詢總商會後再行核辦云 
[捲烟同業會昨日開會]  
　　議决懇當局取消紙烟捐 
　　捲烟同業會於昨日下午三時開職員會討論反對紙烟特稅沈維挺主席議决再向省署力爭並向護軍使署請願通過反對特稅傳單籌備開五千家會員大會手續擇期於星期五再開會議又議從前致總商會函迄未見復决再去函促詢其傳單如下捲烟商舖滬埠遍設汗血金錢自圖自立牌照出廠早已捐出貨稅關稅指不勝屈我國内政糾紛已極商人至此生計已絶再加特稅不寒而慄如果實行是絶我食營業前途關係密切苛厲省政得寸進尺凡我商人如何肯息中英條件今尙未滅現定在先發生効力例外特稅免徵一律一意孤行外交牽及補助敎育取巧是實假名公益私囊圖入同人聞此共深憤激一致進行再厲再接額外徵收反對須烈無論如何衆志要决同業遭此魚游涸澈任其剝削財源已竭再無抵抗定受打擊小本經營從此一蹶業計數千和衷有益正式公會宣告成立省吏呈文今已批出最後主張始終如一衆志成城堅持營業遵守宣言在此一日同仁同仁中途勿輟 
[友華銀行滙市報告]  
　　昨日友華銀行滙市報告云十二日倫敦大條銀價近期長半便士遠期長四三七五紐約銀價漲至六角四分二五倫敦紐約間匯價落爲四元三角七分二五今日此間滙價掛牌英鎊長至三先令二便士美金長至六十九元二角五分日金跌爲七十兩餘亦隨以俱動早晨市况堅定某時英鎊成交價長至十一月份三先令三便士三七五十二月份三先令三便士一二五一月份三先令三便士美金成交價長至近期七十一元五角遠期七十一元二角五分嗣因購者甚踴市况回平至收盤時英鎊售價回至十一月份三先令三便士十二月份三先令二便士七五一月份三先令二便士半美金售價十一月份七十一元十二月份七十元七角五分一月份七十元五角日金售價十一月份六十八兩二錢五分十二月份六十八兩三錢七分半銀行滙票定價英鎊近期三先令三便士七五遠期三先令三便士半美金七十二元七角五分佛郎一三一○枚昨日倫敦銀市印度中國俱購進市况穩定紐約亦堅定 
[上海商業市况彙錄]  
　　金融 
　　昨日早市銀幣價爲七錢二分八厘五與前日相等午後收盤爲七錢二分八厘比上日小去二毫半中國銀行杭州運來洋廿萬元交通由杭州運來洋廿萬元正金裝往天津洋廿五萬元各錢莊裝往天津洋二十萬元又裝往南通州洋十五萬元又裝去蘇州洋十萬元中國賣出洋三十萬元價七錢二分八厘二五至七錢二分八厘 
　　銀拆市面復繫早午兩市均爲七錢與上日收盤相比又大一錢四分道勝拆出二天期銀二十萬兩價五錢八分又做出活期押欵三十萬○五千兩價十二兩中國裝往杭州銀二十萬兩又裝往南京銀八萬兩交通裝往南京銀十五萬兩 
　　昨晚止各銀行查倉庫存現銀二千○○四萬兩現洋三千三百五十七萬元大條八十四條本街各莊存現銀九十五萬兩現洋四百九十萬元 
　　公債票 
　　昨（十三日）各種公債市况益趨穩固蓋市塲交易常呈求過於供氣象故人心甚好價格續趨漲高金融公債現貨千元票開盤六十六元嗣後略見堅硬收盤高至六十六元三角五分比前日改長四角半十一月期開盤六十六元七角五分其後最高曾到過六十七元收盤雖回縮五分此前日已漲起半元十二月期前市由六十六元七角高至六十七元後市更高至六十七元三角收盤因近期略疲致亦回縮一角半比前日計漲六角五分整六現貨前市多因價格不合致無成交後市買賣均旺收盤五十二元一角計漲二角五分十一月期開盤五十二元三角此後似有步漲之勢收盤五十二元六角半比前日提高半元十二月期（除息）同漲五角收盤價爲五十元零二角元月期午後略有做開價計五十元零六角償還八釐結果比前日大二角收盤價爲十六元三角整理七厘價計五十四元半比前略軟其後受主毫無故無繼續做開云 
　　國内滙兌 
　　昨日（十三日）國内滙兌據上海銀行公會報告各埠貼滙水大都回高京津銀滙比前日漲起二兩半洋滙同增一元五角北京公法價計一千零四十九兩銀元爲一千零十一元五角天津行化爲一千零五十七兩銀元爲一千零十元半漢口洋例價計一千零二十六兩七錢五分比前日小七錢半銀元因花用趨旺需用較多故貼水改大二元價爲一千零十元零七角五分此後銷用常此不懈則市價尙可望漲烟台銀滙計一千零三十八兩半比前日小五錢銀元仍爲一千元其餘各處匯價槪無上落云 
　　外幣 
　　昨日各種外幣交易雖不若日前之沉悶惟各商因標金頻跌外滙堅硬故人心虚弱不堪票價遂江河日下英票買價低至八元七角五分比前日又小五分美票爲一元九角二分荷票爲七角一分坡票價買一元比前日各跌一分日票遜去五厘價爲九角三分半港票買九角九分四厘比前日小三厘法票縮去一厘買價爲一角二分馬克及羅卜各票掛牌市價雖無活動而問津者毫無今後如賣户常此暢盛則票價尙能立定云 
　　金市與滙價 
　　昨日星期二大條銀來電又長計近期長半辦士掛三十三辦士○六二五遠期長四三七五掛三十二辦士六二五十一月份標金因而遂小計開盤價爲三百二十九兩八錢較上日收盤跌去一兩二錢繼小至三百二十九兩四錢嗣因略有買者故回高至三百三十兩○一錢先令揭曉亦長半辦士餘有印滙大二羅比半法滙大一百二十法郎美匯大七五東滙小七五嗬滙大二盾半新滙小一分香滙俄滙仍未改動斯時標金爲三百三十兩許各滙市况因先令放長故亦相繼見硬銀行賣出元月份先令價三先令二辦士七五買進三先令二辦士八七五又賣出元月份美匯價七十元○七五買進七十一元又賣出元月份東匯價六錢八分二五買進六錢八分標金小至三百二十九兩嗣後滙市愈見趨硬銀行賣出元月份先令價三先令二辦士八七五買進三先令三辦士又賣出元月份美滙價七十一元買進七十一元二五又賣出元月份東滙價六錢八分一二五買進六錢七分八七五標金遂跌至三百二十八兩三錢移時稍好至三百廿八兩七錢旋因市况仍步硬銀行賣出元月份先令價三先令二辦士九三七五買進三先令三辦士○六二五又賣出元月份東滙價六錢八分買進六錢七分七五美滙仍與前相等其時標金小至三百廿八兩一錢爲最小價各滙交易其時不甚暢旺因各銀行均無意買進故其價漸趨漸硬以後同業中紛向各銀行買進故市况因而逐步轉軟計銀行賣出元月份先令價三先令二辦士八七五至二先令二辦士八一二五買進三先令三辦士至三先令二辦士九三七五又賣出元月份美滙價七十元○八七五至七十元○八一二五買進七十一元一二五至七十元○九三七五又賣出元月份東滙價六錢八分一二五買進六錢七分八七五標金乃漸高至三百二十九兩八錢後又略小至三百二十九兩一錢至收盤時市况尤軟銀行賣出元月份先令價三先令二辦士六二五買進三先令二辦士七五又賣出元月份美滙價七十元○七五買進七十一元又賣出元月份東滙價六錢八分二五買進六錢八分所以標金買進者暢旺價乃最高漲至三百三十兩○四錢後又稍小至三百二十九兩九錢嗣爲三百三十兩收盤午後標金開盤三百三十兩後小至三百二十九兩八錢漲至三百三十兩○四錢未開先令時又略小至三百三十兩○一錢先令弗動標金爲三百二十九兩八錢各滙市價又較上午稍硬銀行賣出元月份先令價三先令二辦士七五買進三先令二辦士八七五又賣出元月份美匯價七十元○八七五買進七十一元一二五又賣出元月份東匯價六錢八分一二五買進六錢七分八七五標金乃跌小至三三百二十八兩五錢爲後市之最小價以後市面則又見步軟銀行賣出元月份先令價三先令二辦士六二五買進三先令二辦士七五又賣出元月份美滙價七十元○七五買進七十一元又賣出元月份東滙價六錢八分二五買進六錢八分是時標金較前又漲起一兩價在三百二十九兩五錢旋至四時後市况更軟銀行賣出元月份先令價三先令二辦士五六二五買進三先令二辦士六二五又賣出元月份美滙價仍爲七十元○七五買進七十元○八七五又賣出元月份東滙價六錢八分三七五買進六錢八分一二五因此標金價最高至三百三十兩○九錢後爲三百三十兩○五錢收盤總計全市標金最高低相差爲二兩八錢其收盤價較上日收盤則祗小五錢惟全市滙市交易極爲旺盛惟同業中向各銀行購者十居八九共計先令約成交二十餘萬磅美滙三十餘萬元東滙則竟有一百餘萬元標金市况似有續跌之象云 
　　紗花 
　　昨日棉紗市面見軟各客帮所買之現本紗跌去五錢至一兩日紗跌去二兩左右各帮成交不多計購買本紗二百餘包日紗三四百包公會小包全無售開交易所標準紗價午前開盤因外棉又漲一時又高起二兩數錢至後市收盤又跌去三四兩結果尙較前日小去一兩各廠仍無開出三品紗大阪來電小去一元之譜美棉現期漲七十五個磅音遠期漲八十七個磅音印棉電報朋搿而白洛去各漲十一羅比奥佛辣漲十五羅比各紗廠均未開出市面平平 
　　昨日棉業交易所通州棉花標準較上日小去四五錢至七八錢不等現貨棉花異常堅俏據浦東南川各產地一般業中人謂本年棉價之高實爲從來所未有產地種棉農人莫不利市三　除售去新花之外所得已能如願以償即使所有存花非得善價不售是以花價更難看小且存貨亦不豐厚也各紗廠鑒於原料之難得故手中均有相當之買進怡　　廠又買現貨送廠通州花一千包價四十八兩内外廠買進現貨送廠特别陜西花二百件價四十六兩五錢又買二百件陜西花價四十五兩五錢 
　　疋頭呌莊 
　　昨日星期二輪値英商公平洋行第六百八十九次不限價拍賣疋頭之期排列羽綢斜羽綢尺六元絨泰西緞花羽綢細布市布原布漂布等貨二百三十九件計一萬零六百十一疋比較上届少拍十一件計五百六十疋各客帮及本街均略有拍進市况不過平常與上次相比白貨稍見挺秀黑貨除花羽綢見增外其餘無甚升色茲將拍價與前次比較如下（羽綢）四十六件計一千六百八十疋價跌二分五至三錢二分五内亦有漲二分半至二錢不等（斜羽綢）五件計一百五十疋價虎瀑利市三倍各跌七分半連城與前盤相等（尺六元絨）八件計一百八十疋價豐年跌二分二釐半　童亦跌一分半天賜則漲七釐半（泰西緞）二十二件計七百疋價跌去二釐五至一分五惟放花砲略漲二釐半六于高升亦漲五釐（花羽綢）十件計三百疋虎瀑加大二錢餘未排呌（細布）十五件計九百疋價漲一錢二分至二錢七分（市布）六十三件計三千一百十疋價漲六分至二錢八分（原布）十件計六百疋人槍進利來各漲一錢二分戰長沙亦加七分惟吉祥如意跌五分（漂布）六十件計二千九百九十一疋價漲一錢二分至三錢七分不等 
　　茶市 
　　昨日洋莊茶市路莊土莊綠茶交易轉暢人心堅硬市面平穩珍眉成交六百六十一箱係由天裕保昌等行買進婺源屯溪之高莊貨售盤自五十三兩至六十一兩遂安深渡之貨售盤自四十四五兩至五十兩土莊貨售盤三十三兩市價較前日均略高婺源大帮日來僅天裕洋行獨家購買其餘惠利怡和錦隆等行仍趨觀望市面仍無重大發展昨市成交二百九十二箱高莊售盤二十九兩中莊售盤二十六兩五錢較前仍未見回高貢熙市面殊形活潑克發牛孖治等洋行需要仍殷成交二百九十二箱價自二十三兩至二十八兩五錢市盤仍頗爲堅硬其餘珠茶眉熙等貨市面均無變動云 
[昨日夜車運出之寳銀]  
　　昨日（十三）滬甯夜車本埠大通運洋公司爲各銀行及錢莊運往南京寳銀二十八箱計九萬兩云 
[美海軍赴蘇遊覽]  
　　本埠美國海軍青年會NavyYMCA水手約八十人定於今日乘滬甯路頭班快車赴蘇遊覽約定當晚返滬云 
[滬閔四號汽車撞斃鄉婦]  
　　滬閔柘長途汽車公司第四號汽車於昨晨派汽車夫徐新仁駕駛由滬赴閔駛至斜土路老營盤地方適有婦人劉楊氏從橫路冲出該汽車不及避讓將氏撞倒碾斷右足受傷該氏之姑劉陶氏聞警赴救已經不及該處崗警將徐拘獲載傷者於汽車連同劉陶氏解送二區警署行至半途該氏因傷重即行氣絶身死將屍車送地檢騙前徐亦送檢廳劉陶氏偕子劉紀發亦到廳具词聲稱民人在兵工廠爲槍廠工人長盛花園爲民家所開我妻楊氏今年四十六歲素有疾病本日上午九時許因我小兒患病我妻備齊錠帛送土神於荒郊不料行至該處自不小心頓遭不測現在屍體雖在廳之大門以外可否求恩免騐自願棺殮該汽車夫要求免究云云楊檢察官即提案研訊該原告伸訴前情請求免予究辦質之被告供稱死者係從橫路奔出致罹此禍問官得供判被告押候交保原告退去一面率同沈檢騐員等蒞塲騐明死者委係因傷致斃判令原告具結趕緊成殮 
[小學敎育研究會之二通告]  
　　上海縣小學敎育研究會昨日分致各學校公函云敬啓者敝會定於十二月二日午後准一時起舉行自然科第一次實騐比賽就本邑各小學校高級部兒童舉行比賽辦事方面分支配幹事評判糾察贈獎招待等六部上次開籌備會時公議推請執事爲評判員因特事函布懇務懇俯如所請屆時乞撥冗駕臨至紉公誼本會會所在尙文路上海縣敎育局内自然科實驗比賽會會塲在老學前街縣立第一小學校合併附聞又該會昨致各學校研究會各會員通告云敬啓者本會按照本學期會期預定表定於十二月十八日舉行普通研究午前十時半開會務希貴校諸君蒞會爲幸 
[常州同鄉會選移會所]  
　　四馬路新清和坊常州同鄉會於日昨移設會所至二馬路望平街口中華儲蓄銀行樓上業已徧發通告於今日下午四時開第一次理事會臨時會討論各項重要事件云 
[滬杭路日貨車撞斃小孩]  
　　滬杭甬鐵路前日（十二）由滬開杭之二十二號日貨車駛至南星橋與閘口間該處軌道上有兩小孩行走當經司機人放汽警告該兩孩不知讓避致被機車碾斃一孩尙有一孩重傷當經該處路警照料並呈報鐵路警務處由吳總巡官派警先將受傷之小孩送往大方伯醫院救治一面將死者小孩由該處地保投報杭縣檢察處　召尋屍親到站認領收殮云　 
[滬寗車撞傷鄉人]  
　　昨日（十三）滬寗路蘇州車站地保報告在八十四半公里地方有一鄉人不知被某號火車撞傷旋田站長僱車送往醫院醫治 
[請劃浜基建屋之照准]  
　　滬南工巡捐局據盛雲卿等呈稱請求劃讓浜基等由昨經姚局長發出批示云呈悉　稱屋基收進不敷建築各節尙屬實在情形姑准將該地南首毘連之浜基餘地一方劃歸該民等建造房屋用示體恤此批 
[虧欠公欵限期償清]  
　　滬南工巡捐局稅務主任查得該局經收地方稅欵之員司朱書田近因挪用公欵虧欠數百元迭次予限措繳違抗不遵當即報告姚局長請示辦理去後查該員司限期已逾仍不清繳已奉送請第一區警察署暫行看守限令從速清理以償公欵云 
[因受私刑斃命之請驗]  
　　浦東三林塘婦人徐王氏在地檢廳稟控伊夫徐阿囝遭地方警所探警誣指爲竊私刑吊打受傷方始釋回現送新普育堂醫治請求提究奉諭派員往驗受傷屬實判令醫治候核在案昨日午後又據徐王氏投案稟稱丈夫所受非法刑傷醫治無效延至本日午後因傷斃命叩求駖究當由蕭檢察官提案研訊一過判令退去候蒞堂相騐核奪 
[虹口福壽里越貨案]  
　　美租界福壽里一千六百五十二號門牌盧子厚家於前晚七時許有盜匪五人碰開大門一擁而進登樓直達盧之臥室各出手槍利刃向事主眷屬人等嚇禁聲張翻箱倒篋攫取銀洋無着祗得將値洋一百二十元之綢皮衣四件搶刦携贓逃逸迨該管匯司捕房聞警立飭通班中西包探前往兜拿盜匪早已逸去當向事主詢問盜黨面貌服式遂歸稟捕頭通知各捕房一體查緝贓盜務獲解究 
[搶匪各押三月]  
　　匪類陳毛頭前日因在福州路攫取婦人陳管氏之金挖耳一支又沈小毛前日亦因在蘇州路搶取徐順德置於包車内之糖十包均經包探查獲昨晨併解公共公廨經中西官逐一訊明判陳沈兩人各押西牢三月贓交失主認領 
[搶刼當舖被拘]  
　　山東人蕭竇山於前日上午八句餘鐘闖入閘北寳山路鴻利當舖袖出手槍嚇禁聲張迫令店夥將銀洋交出該店經理徽州人查季仁潛令學徒登樓鳴警笛呼救蕭見勢不佳奔出逃走被五區崗警劉建勳抓獲蕭欲開槍拒捕鄰崗巡警孫玉旺仙五堂亦聞警趕到帮同拘入區署經　署長訊問一過押候解辦 
[婦人投浦圖盡之獲救]  
　　婦人顧馬氏於前日至法租界黃浦灘碼頭投浦圖盡當爲巡捕查見設法將馬氏救起帶入捕房昨送法公堂請究先由捕頭稟明前情詰之顧馬氏供婦人住居華界因時常遭姑凌虐不堪其苦故此氣憤投浦圖盡聶讞員諭曰爾姑如有虐待情事儘可投官廳廳起訴豈可輕生遂商之法副領事葛君判馬氏退去 
[串騙貨物先拍賣生財備抵]  
　　陳鵬程陳鵬雲兩人邇在法租界小東門地方設立僞字號先行串騙吳智卿陳君佩王維新陳少堂等十餘户之貨物於前晚兩被告棄店潛逃爲原告查知報告捕房飭探陳三林前往查明屬實於昨日將各債權人傳至法公堂請究先由捕頭稟明前情繼據原告投訴被騙情形並稱現查被告等所遺下之生財所値無幾請求核示聶讞員商之法副領事葛君判先將生財拍賣改提被告等到案訊追 
[冒名騙銀案判變賣財產]  
　　前在提督輪船公司服務之王中壽（即王澂善）因串同其父王長舟（即王晴川）冒簽西人卡羅名義向美商花旗銀行騙取銀一萬餘兩被控由公共公廨出票提到王晴川交三千元舖保候訊詎王保出後逃避無踪故原告又稟奉公堂給諭將被告產業發封並仍提究在案昨晨王晴川偕律師到案原告代表律師亦到堂聲稱被告自騙得欵項後即購汽車一輛異常闊綽而其家内亦置備新式木器今請求將被告發封之產業先行變賣並由花旗銀行中西行員卡羅相繼到堂證明被告冒名簽字騙欵察出報告捕房各情又山趙和尙上堂証明由飛星公司介紹將汽車售與王明川得價銀一千餘兩云云被告代表律師即起略辯數語經關讞員商之美雅副領事判所有發封被告王中壽各項財產應即給諭變賣得價繳存公堂聽候訊判 
[盜賣菜子之懲罰]  
　　蘇州人徐儔人在北蘇州路五十二號門牌貨棧内充當管棧日前將該棧堆存値價四百五十元之菜子五十擔盜賣與住居閘北之謝月山得洋四百元化用嗣經棧主唐子儀查悉報告滙司捕房派包探劉永茂將徐唐兩人拘獲昨晨解送公共公廨請究由李襄讞會同美阿副領事質訊明晣判徐監禁西牢一年如能將洋交出准予從寬核减謝月山不應收贓科罰金二百元充公示儆 
[妓院違章分别罰鍰]  
　　公共捕房專查妓院之西捕摩亞與一百八十八號華捕昨晨偕濟良所中西女士協解妓女王老三十二歲幼女童金媛及鴇婦王陸氏華梅氏至公共公廨即據該捕等投訴王陸氏未向工部局捐領妓院執照在貴州路恒慶里五十二號屋内容留王老三私行賣娼華梅氏在浙江路八百十五號屋内開設妓院容留幼女童金媛均屬違章是以併傳到案請究訊之王陸氏供詞含混而華梅氏乃延律師到堂代辯聲請展期經中西官核供以陸梅兩氏均存捕房洋一百元保出宣判王陸氏罰洋一百元充公王老三開釋華梅氏仍存洋保出金媛暫留濟良所候展期再訊 
[私售洋烟分别罰鍰]  
　　婦人牛王氏在西華德路一千五百七十五號屋内私售燈吃洋烟爲虹口捕房華副頭鮑永順查悉前日率同巡捕密往將氏及烟民潘惠卿秦忠生王一甫霍長元柏雲蘭劉同貴丁四陳劉氏張吳氏等男婦拘獲昨晨連同證據解送公共公堂中西官質訊得實判牛王氏罰洋五十元餘人各罰三元一併充公烟具銷燬 
[公共公廨訊案彙錄]  
　　昨日公共公廨訊理華洋民事訟案彙誌如下（一）日商任培源訴成餘祥記號股東袁慕安張汝霖張頴生張善甫周鈞堂榮記經理石人達違背購買日金合同請追損失案各被告祗袁石兩人到堂餘均不到據袁之代表台維斯律師稱袁於此案合同未訂立之前兩個月已將該號股份轉讓與人對於本案應不負責請求將被控撤銷石之代表雷聲布律師稱石旣係經理原告亦已承認當然不負股東責任亦請將被控註銷云云原告代表律師即命原告上堂證明被告違約情形請追損失銀五千三百七十五兩結果候會商堂諭宣布（二）英丹商業公司訴　紹輪船公司欠日金洋二千七百七十三元案結果改期訊理（三）婦人王顧氏訴與其夫王菊卿離婚案被告代表佑尼干帮　　乃　律師到堂聲稱原告前在城内官廳控告被告重婚結案爲原告敗訴查兩造皆住内地原告本不應至貴公堂起訴况今臨訊不到　請將案註銷云云結果原告不到案應將本案註銷若再狀　着先交一千元保（四）朱寳琛訴姚壽彭賠償損失案被告代表許理律師到堂聲稱原告以被告當時係將店放大此層並無證據其實原告因圖分保險費不遂故而起訴今臨訊不到應請將案註銷結果原告不到註銷（五）　亨木行訴黃蘭記不付支票洋案原告代表雷聲布律師請將被告交保結果照章飭傳被告到案三日内交保（六）張加祥等訴周永年等欠貨欵案結果第一二被告各交七百元舖保着原告律師於五日内修改訴狀原告提出委任狀聽候審理（七）嚴鑑清聲請給諭執管已故嚴菊泉遺產案結果准嚴鑑清之請求公示於申新兩報十四天再核（八）周樂恒訴俞崇光欠房和洋案結果被告逃避不到原告證明欠租屬實應判令被告償還原告房租洋六十元並堂費飭被告到案交保（九）石信義訴俞仲康租賃本器不還案結果候飭傳法租界貝勒路八百四十號門牌渭康電料公司經理到案作證再訊（十）豫豐米店訴泰利號欠米洋案原告代表朱樹楨律師以被告迄未遵判履行請求提究結果准予所請辦理（十一）楊國襄訴謝桂福欠押欵案結果金得利一船准原告拍賣得價報告公堂被告具結出外候核（十二）范黼記訴曹老板不付期票洋案結果原告請　銷案照准（十三）陳李氏訴宋國祥欠借洋案結果飭被告到案再核（十四）孫勇爲訴英老四等欠洋案結果被告臨訊不到由原告呈出證據屬實應照所訴缺席判决（十五）蔣祥生延海德禮律師訴鄭海亭欠押欵案結果改期限三個月取贖逾期准予原告變賣（十六）永盛米店訴何芝洲欠貨欵案結果改期再訊 
[工科專家對於漢譯韋氏字典之評論]  
　　商務印書館之英漢雙解韋氏大學字典自出版以來各地學者名人大加贊譽最近東南大學工科主任茅以昇博士從科學上評論該書略謂初意韋氏字黄爲治文學者所必置譯文權衡輕重或於文學方面致力獨多不謂翻閱一過殊出意表不僅科學名詞務求精當即罕用之工科名詞亦屢不一見譯名固新頴可喜解釋亦顯豁詳盡即在晦暗難明之處亦使原文無絲毫之賸義編譯人忠實不苟之態度詳堪欽佩在工科衛語未確定以前得此書爲過渡洵有裨治學之士云聞該書現正續售預約本月底即須截止原價二十四元現在預約祗收十七元云 
[誌謝]  
　　昨承商務印書館惠贈第四卷第五號「小說世界」及第二十卷第十八號「東方雜誌」各一册又銀行週報社惠贈第三二四號「銀行週報」一册又大世界贈十月份游券二十紙誌此併謝 
來函 
[僑日華人被害後援會來函]  
　　本月十一日報載敝會開會留日回國學生張鎔報告查當時報告係俊才非張鎔請予更正以昭實在是爲至禱僑日華人被害後援會謹啓十一月十二日 
 
 

Page 16

 
 
第一萬八千二百十九號;中華民國十二年 西曆一千九百二十三年十一月十四號
星期三 * *   
 
 

Page 17

 
 
第一萬八千二百十九號;中華民國十二年 西曆一千九百二十三年十一月十四號
星期三 * *本埠新聞三 
[華大銀行遷居自置新屋]  
　　民國路華大商業儲蓄銀行爲顧馨一王一亭姚紫若葉鴻英等創辦已歷三年營業頗盛近以僻處南隅交通不便而行屋亦嫌狹小爰將天主堂街五十二號昔年自置之三層樓洋房修葺一新業已遷入照常營業云 
[新華公司改聘經理]  
　　湖北路清和坊一衖新華草織公司經理爲陸君友白茲因公事繁多不暇顧及陽曆十月底陸君要求辭職經董事會挽留無效故現已改聘嘉定錢萬青君爲經理錢君不久將往公司辦事並添聘嚴君志新襄助一切事務云 
[中華照相館新屋將開幕]  
　　南京路中華照相館自在勞合路口裝修新館以來茲已近工竣内部之裝璜甚爲美觀可使拍照者一入其門即能興發美感現該館之地位在南京路與勞合路之轉角中爲正門左右爲巨大之玻璃拒窗入門則左爲櫃檯係長形式與另一柜窗相接連木器盡爲泰昌所造槪用柚木工作非常精細營業部之周圍雕刻清雅每部自備電話機以助傳達各種照片玻璃片等均有一定號箱登樓路梯爲大理石光彩潔白顯露樓中正間裝璜尤精完全西式可供跳舞之用後部左右爲兩大玻璃棚以及暗室工作各部三樓爲職員寄宿所館主郭君叔良云連拂拭灰塵均用雷箒以求其清潔且至冬令全室各處裝有熱水汀管往該館拍照無論日夜可無隔閡之憾蓋機件俱用新法電器術以利人工之速連日正在布置一切不久即行開幕云 
[皮件公司廉價尙餘五日]  
　　南京路新世界樓下中國皮件公司專售西式旅行皮箱配以美國銅鎖堅固耐用與舶來品無異西人往購者亦甚多廉價至十八號截止現尙有五天云 
[新到鐘表象牙銀器]  
　　新式電影機器亦到九種 
先施公司三樓鐘表象牙銀器部頃在廣東定製各欵賽銀器具如花瓶中西餐應用各件式樣較前尤趨新頴又有雕刻象牙種類繁多其中有數件均係特出心裁費時極久而成該部又在國外購定案頭時鐘二十餘種四週裝璜各有其妙爲海上所未見者此種物品以之作爲禮品更爲相宜云 
　　又該公司三樓光學部新近由外洋運到大小各種電影機器映時隨意快慢放大縮小並自有馬達搖轉毫不震動簡便穩妥用電亦省大小計有九種價自五百數十元至二十五元不等尤以二十五元一種最合家庭所用云 
　　又該公司參燕部新近運到吉林合記益壽堂所發明之人參再造丸服法詳載匣内仿單云 
[祝生記又到新貨]  
　　北四川路靶子路口祝生記洋貨號新近由英運到全毛單毯多種每條由五元至十五元半不等又毛絨手套每雙四角至一元五角全毛線襪每雙七角至一元三角全毛領巾一元至三元五角女開水米毛襪每雙七角學校童子帽每頂八角五分其他化妝品物之類價均甚廉云 
[美飴將遷新屋兼營門莊]  
　　美飴食品公司剏辦已五載製有各種食品經理金君以地處偏僻深恐顧客不便今特擇定愛多亞路大世界西首一零四二號市房兼營門莊陰曆本月初十日遷入屆時各貨尙須廉售三星期云 
[德和公司製售丸藥]  
　　三馬路大舞台東首德和製藥公司之程醫生親製各種丸藥銷售甚多云 
[愛字牌香煙之銷售]  
　　本埠亨司達烟公司所出之（Ａ）愛字牌香烟枝粗葉細香味芬芳故吸之者甚衆近爲防止冒牌者起見凡本外埠所售各烟内均附有牌片紙一張以别貨之眞僞經理爲陳君順卿云 
[新式彈簧香煙嘴到滬]  
　　乍浦路頣和里盛利公司作由德國運到大批花色彈簧香烟嘴甚爲精美黃楊密臘每只大洋三角半翡翠色每只四角玫瑰色每只六角金花密臘每只九角至一元一角批發尙可八折云 
[求新廠與福新廠之參觀]  
　　南洋大學學生時有出外參觀之舉本星期六該校工程學會赴求新廠參觀新成立之經濟學會亦赴本埠福新第七廠參觀云 
[出版界消息]  
　　北泥城橋中國商業公學發行商學月報第二期已出版每册收郵票一角二分郵費在内云 
　　西門大華里松社所發行之小說旬報現將已出之十期裝訂彙刋全書計約二十萬言每册大洋三角郵購另加寄費五分惟餘書現祇五百餘册云 
[評卡爾登之成功捷徑]  
　　星期日下午適卡爾登更換新片『成功捷徑』ＡＴailorMadeMaN因往觀之至該院時已將開幕而樓下佳座已爲捷足者所據雖『賴婚』影片同時亦在開映而該院觀衆不爲减色此片之良佳於此可見茲就鄙見所及略述於下 
　　其劇情大略爲有熨火匠名莊保羅者服務於安東成衣舖中雖出身極微博有才學店主之女登顏頗器重之繼得一晚禮服穿之赴盛會又得輪船公司經理亞伯鼐仁之贊許乃予以一職會工人勒索要求亞伯鼐仁將全權付之保羅託其辦理莊保羅因平日素有研究應對如流正將解决之時敵人忽欲破壞之卒以全力奮鬭解决罷工風潮復念舊情因重返成衣舖與登顏結婚云 
　　此片出版於去年十月中採意於一舞臺名劇爲却理斯萊公司之出品由聯合美術公司發行者長凡八千四百六十九尺堪稱爲却理斯萊一生之傑作凡諸愛情滑稽冒險等等莫不包括在内即謂之諷世影片亦未嘗不可却理斯萊即飾由熨衣匠而至成功之莊保羅爲全劇最重要之角色却理斯萊所演之劇猶女伶中之康斯登塔文略帶滑稽其『兒女多情』１５ＭinrtesfromBroadway在上海大戲院開映二次記者亦觀過二次每次開映之時座爲之滿其魔力亦不可謂之不大矣餘如『幸未失節』ＰeacefrlValley一劇亦在上海大戲院映過觀者又擁擠本年之中各戲院映演却理之片者極少惟維多利亞戲院曾有一劇名ＳhriffsSon上海大戲院雖在西文說明書上登載將有一片名19AndPhyllis者將近開映然尙未實現我知愛觀却理之劇者望眼將穿矣今卡爾登映演此片觀者之衆多是意中事耳 
　　此片第一幕却理即出塲正在舖中熨衣穿短衣儼然一工人也登顏甫自樓下即喁喁私語忽而桑德凱博士入見而妒之却理仍不爲意一副忍俊之神態已不可言喻及其旣穿他人之及立成一翩翩之佳公子登顏正在扃門保羅徐步而前揮其行杖舉其手而吻之及聞叩門之聲乃隱於門後門啓而客入保羅即乘機逸出旣至總會門首故效富人行爲喚僕呼車先則僕人未見乃推旋轉之門隨之而行第一次後僕人仍未覩又復二次推行舉止神態觀之令人生趣旣至史登羅家門首徘徊不敢入手足無所措一種似呆非呆之情狀電影界中恐無能出其右矣及旣入其家種種隨機應變之手段令人捉摸不定史登羅先疑其爲凱的之友忽而又疑其亞伯鼐仁之友好在善於敷衍飾一人像一人聞老者評論畫屏之語每遇一人即以老者之詞向人評論人云亦云其後又介紹薛武渡於亞伯以一素不相識之人漸能相識又復介紹他人於其人我不得不歎其交際手段之神通矣最後出門時保羅謂薛曰苟君以五十元假我者今晚余將欵汝亦一趣話也莊保羅旣得亞伯鼐仁之優待在亞伯處辦事會工人提出苛刻要求亞伯無法處理乃將此事交於保羅幾將成功桑德凱博士忽力事謀破壞糾集惡徒窮追保羅未幾至一船之檣頂而追者如故保羅乃從極高處一躍而下直落河中游泳至岸此段絶非僞飾此情此景較羅克之『銀漢紅牆』Saletylast實有過之無不及 
　　其中又有一段登顏訪保羅於其辦事室保羅以爲室中除登顏而外無他人家庭之語脫口而出旣見女書記在旁則又侷促不安送之至門外伏桌而喜忽而舉其足忽又着地迨察覺已爲他人所見又忽忽返室最後登顏問其Voila作何解保羅曰我愛汝之謂也登顏曰此字决不作此解保羅曰是否且不論我愛汝則一也以一問答之間將一段心事悉行吐出編輯極佳而却理演來亦處處入調有滑稽而無胡鬧有愛情而不俗有危險而非僞飾帶諷世之氣以一極平常之劇本而能演成如此佳劇吾歎觀止矣 
　　據最近美國出版電影雜誌消息謂却理斯萊將離電影界而重入有聲舞台該國人士異常歡迎惟我人祇能於銀幕上見之者我敢下一斷語聞而不愜者必居大半况當電影事業在華日益發達却理斯萊之劇極可效法今失一良師能不令人依依哉（伯） 
 
 

Page 18

 
 
第一萬八千二百十九號;中華民國十二年 西曆一千九百二十三年十一月十四號
星期三 * *[菊花會中之寫生及歡宴]  
　　南市普益習藝所近日開菊花盛會已誌前報昨日該所又新從某紳家運到菊花數十種名花異卉盛極一時有陶令僻者見之均嘆觀止有綠荷麒麟帶玉連環柳色青二美喬爲最佳畫家陶冷月君連日在該所對菊寫生并擬編繪新菊譜云 
　　復旦同學會於昨日午刻假座該習藝所集會叙餐兼賞菊花到者于右任與夫人邵仲輝與夫人畢靜謙與夫人陸秋心及公子葉藻庭及公子張季量葉季純許烈浩陸瑞生劉澄徐世坤何憲琦丁懋松朱應鵬蔣琬生劉寳坤陸思安江一平汪企張錢經宇狄狄山殷以文諸人一時入席觥籌交錯頗極一時之盛三時許盡歡而散並分道參觀平泉書屋陳列之書畫及所中各項游藝云 
[西子湖邊之美專同樂會]  
　　上海美術專門學校西洋畫科高師科秋季旅行寫生隊赴杭從事實習業誌前報茲聞於十日下午七時由隊長召集全體三百餘人在西湖忠烈祠開同樂會表演節目甚多㈠滑稽演說㈡藝術趣話㈢口技㈣月琴㈤古琴㈥京劇㈦崑曲㈧舞蹈㈨絲竹㈩拳術至十時散會云 
[兩校之演說競爭會]  
　　亞喬書院本埠西門方斜路亞喬書院每學期例有英文演說比賽會一次此屆定於十六日（星期五）晚七時起舉行聘有校外評判員三人評定甲乙第一名獎金牌一面第二名銀牌一面第三名繡旗一方以資鼓勵學生之加入比賽者共約十四人夜校學生佔大半上屆得獎之陸銘敬邱良玉田鳴臯三人此次復參與聞陸君講題爲『我國亟宜改良』田君則爲『我國之新聞業』云 
　　浦東中學浦東中學校曾於本月九日晚在該校大禮堂舉行演說競爭會學生加入比賽者達三十餘人請校中敎職員爲評判員取定最優六名聞下星期五晚再舉行决賽云 
[楊宅壽事誌]  
　　大埔同鄕會會長楊虎臣熱心會務茲逢六十壽辰會友擬爲之與觴慶祝楊君以時勢多艱固辭引避飽覽西湖風景歷經旬日纔返滬寓日昨該會會員在大東酒樓用聚餐式藉表祝忱是日閘北二段救火會大埔學生會公學及演說研究會四團體聯名加入共到百餘人席間彭莘階竇耀廷藍璧如楊劍民楊幼笙代表五團體相繼致祝詞繼由楊君答詞復有三弦拉戲粤樂等至十時乃盡歡而散 
[藝苑清音]  
　　李叔同君法名演音號弘一近復更名僧胤自西湖虎跑寺出家以來避世修道罕與舊友通音問其書法馳名宇内在俗時旣不肯輕易爲人書出世後更不易求去歲上海藝術師範（原名專科師範）學校籌募基金弘一法師曾破例書贈對聯三十副聯語悉係藕益憨山大師等之名言且書法之佳實爲法師生平所未有今該校校長吳夢非君除爲法師刋印紀念册外擬將其眞蹟贈送捐助該校基金之善士云 
　　畫師謝閑鷗善寫人物仕女纖妍曼妙無美不臻閉户研丹鉛者垂十數載藝益孟進無已知君者輾轉請乞日不暇給近特定潤例以塞無厭之求而使世人信文章之有價云 
　　慈谿季守正字小原自幼即攻書法故筆勢遒勁近於公餘之暇復兼書楹聯屏幅堂幅匾額卷册橫幅其收件處本埠爲北市新鳳祥銀樓楊慶和福記銀樓南市何恒昌綢緞局南北市各大牋扇莊云 
[球戰歡聲]  
　　籃球青年會乙組籃球隊前日與西童公學在青年會健身房作籃球之比賽下午四時開始上半時日校稍弱爲八與十三之比下半時西童漸疲被日校連擲進數球遂爲十八與四之比結果日校乙組得二十六分西童公學得十七分遂爲日校獲勝云 
　　足球江灣復旦大學足球隊前日（十一）該隊與上海西捕球隊作友誼比賽三時開始雙方均極勇猛前半時復旦勝二球後半時西捕勝二球復旦又勝一球結果爲三與二之比勝利屬復旦聞該校足球隊將於今日（十四）下午與英　海軍比賽又該校足球健將王振聲於暑假中偕同中國球隊赴澳洲比賽已於十號返滬翌日即參加此次與西捕比賽球隊其猛勇氣度一如昔也 
[昨日之菜市]  
　　昨日南北市小菜場各菜價目如下 
北市　南市　北市　南市蝦每斤四角八百四十文甲魚每兩四十文三十文青魚每洋三斤三斤黃魚每兩三十文二十五文鹹蟹每兩四十文四十文鯽魚每兩四十文三十文鯧魚每兩四十文五十文鴿子每只二角二角半牛肉每斤三角二角半鮝魚每兩三十文二十文猪肉每洋三斤半三斤半黃荳芽每斤一百廿文百五十文草頭每斤一百文七十文菠菜每斤八十文一百文薺菜每斤一百二十文八十文銅盆魚每兩四十文三十文毛蚶每斤八十文六十文蟹每兩三十文二十五文鴨蛋每只四十文三十五文羊肉每斤三角二分三角雞蛋每只三十文三十文　雞每斤三角五分二角五分蛤蜊每斤一百六十文百八十文鴨每只八角七角茭白每斤一百文一百二十文白魚每兩二十文二十文烏賊魚每兩三十文三十文天津菜每斤一百文一百文醉蟹每兩三十文二十五文冬笋每兩三十五文芊艿每斤八十文一百文蚶子每斤三百二十文 
[果品市消息]  
　　石榴近日貨多市價每擔售六元拆售每斤七八分攤上零星售者每只大者六七十文小者三十文其貨亦不惡云 
[少年團新演「英雄淚」]  
　　少年宣講團前日晚間應滬南東區商業聯合會之請在普益社表演化裝演講愛國新劇『英雄淚』慷慨激昂頗引人之愛國思想對於議員現狀尤形容盡致八時開演至十二時半方畢云 
[「聚珠崖」將續演第四卷]  
　　虬江路廣舞台此次聘羣芳艶影班來滬演已近月其賣座之盛實推「掌上美人」「半山血」「聚珠崖」之一二三卷其中情節以聚珠崖爲最佳此劇係描演白燕珠與洪艶珠二人之愛情由戀愛而締盟卒遇意外互約投崖以殉情統觀由一卷至三卷曾瑞英之白燕珠牡丹蘇之洪艶珠說白與描寫情意以二卷爲佳而唱工與做工以三卷爲重二人互約投水殉情又各獲救後乃勞燕分飛卒又無端而會合而訴情似可團叙豈意一波未平一波又來誠所謂好事多磨者也曾瑞英之白燕珠與牡丹蘇之洪燕珠一二卷唱做趨重於艶情惟三卷别爲悲劇蓋燕珠與艶珠因不能成爲眷屬願以一死或得死後成連理枝曾伶與牡伶在此三卷中之唱做確爲吃重而精彩處亦多此外若銀蝶貔貅蘇細林三伶亦爲劇中之要角現此劇雖已演已三卷尙未結局聞四卷尙須繼續排演俾閱者可覩全豹云 
[「換太子」在京開演之趣聞]  
　　因穿挿佈置不佳而得「換銅子」之　號 
　　狸貓換太子固大演於滬上而京華劇訊中亦有換太子之開演在十三旦演此劇時因其穿挿佈置未　合宜而京人觀劇用銅子（即銅元）故錫此劇以嘉名曰換銅子其意蓋諷之也近由碧雲霞在游藝園演唱此劇而此等論調已歸無何有之鄕最近該園復演三本換太子雲霞飾寇宮人托兆穿幕羽衣蹁躚做作入妙也 
[集會表]  
陽曆本月時間　地點　召集者　事由十四日至卄五日南車站路普益習藝所　花會十四日下午四川路青年會周厚坤君之演講十四日下午江灣復旦與英海軍比賽足球十四日至十八日下午外白渡橋新天安堂　德博士演說及音樂會十五日午聯華總會扶輪社常會十五日下午二時西門斜橋　寗會誼徽寗旅　同鄕會歡迎江彤　胡　之汪律本三君之會十五日晚七時半　川路青年會英語研究會常會十六日商總聯會商總　會議董會十六日至十八日北京路功德林化佛展覽會展覽會十七日寗波同鄕會記者聯歡會二週紀念會十七日南京路市政廳上海開港紀念會八十週年紀念會十七日晚八時卡德路九十五號環球學生會周　坤君之演講十八日下午二時西藏路寗波同鄕會　　水泥公司股東會 
[今日天晴而寒]  
　　徐家匯天文台昨日下午四時三十分氣象預報云天晴而寒中國沿海一帶時令風稍强低壓向東北東進行故日本北部天氣惡省雅泊颶風仍向西北西進行本埠温度在下午三時前之二十四小時内最高五六·八最低四三·二去年今日最高七一·六最低五一·一 
 
 

Page 19

 
 
第一萬八千二百十九號;中華民國十二年 西曆一千九百二十三年十一月十四號
星期三 * *常識 
常談 
[贔屓] [  老圃]  
　　今之謂性情乖張者曰發脾氣脾氣二字不通實即贔屓也張平子賦曰巨靈贔屓高掌遠蹠左太冲賦曰巨鼇贔屓首冠靈山此皆破體字贔說文作𡚤平秘切屓說文作㞒虚器切舊音虚皆讀祛故贔屓與脾氣同音𡚤从三目乃怒目之意㞒从尸自乃鼻息之意張目噴氣正今人所謂發脾氣毛傳謂不醉而怒謂之𡚤正脾氣二字之� 
確解基太冲用贔屓字獨形容大鼈作力之貌知贔屓本非盛德凡有贔屓者宜知所愼矣 
衛生 
[不吸香烟之模範人物] [  季鈞培]  
　　我鄕有朱君福田㝢於滬上一日因公回鄕至余家店中小駐朱君談及彼前因事赴英美烟公司交涉該公司中人先欵以香烟朱君却之不受依次輪與其從者七人俱却之公司中人深詫異之曰君不吸香烟奈何從者俱不吸君其禁吸耶朱君答曰我之定章凡屬我之部下人犯者必撤職因吸之有害而消耗金錢故也移時有一鄕人向余店中購香烟夥友答以本店不售朱君曰不售最好又轉謂該鄕人曰汝何必欲吸香烟每日所得幾何每日香烟費幾何鄕人退而深服之此事堪爲我輩之模範錄之願諸君效之也（乙種酬） 
經濟 
[商店組織合作社之建議] [  徐蘊輝]  
　　滬上自一般大商店開設以後其他性質相同之小店生意頓形清淡例如自有先施永安兩大公司設立以來從前所有小本經營之綢緞店五金店等營業日見退步推原其故不外資本有大小之分而營業遂有盛衰之判蓋資本雄厚之商店以鉅欵向廠家進貨可得特别優待之折扣同時並可省却中間人之費用故不妨定價稍低已可本利兼收且無有不得顧客之歡迎者彼夫資本微薄之小店以零星小欵進貨旣不能得廠家之優待間事受回佣商之盤剝於是不得不抬高其價格以出售然以同一之貨色而大商店之定價則如彼小商店之定價則如此顧客稍加判别又焉肯捨廉而就貴耶故一般資本微薄之小店處今日商業競爭之時代斷不能徒嘆自己之命運而不思所以改良之法其法維何曰設立合作社而已合作社之組織在歐美商業先進國早已盛行頗著成效其法集合就地同行推舉職員分納會費由職員開列定單用合作社名義向廠家進貨即可得同樣之特别折扣然後將貨分配於各同行化零爲整集腋成裘吾商界同志苟能通力合作化除同行嫉妬之成見則營業之進步可操左券正不必仰屋咨嗟徒羡他家門户爲穿也 
　　此篇之意得自吾校敎授吳東初碩士之講述余以其法甚良爰亟錄之以供商界同志之採納讀者勿以拾人牙慧見譏則幸甚矣（乙種酬） 
道德 
[電車上兩件快意事] [  固初]  
　　前天秋雨的時候我從西門搭乘法商五路電車到北火車站接客那知這部車上的乘客非常之多本來不想上去等等第二部電車只恐時間過晏接不到那個客人於是跟着一夥乘客蜂擁而上立在車箱裏面擠得動擡不得異常懊悔及其賣票人來我也顧不得甚麽隨意在懷裏掏出銅元兩枚作爲到東新橋的車資那知中間夾着値二角小銀元一枚怱促之間未曾檢視賣票人一見之下大聲呼錯請我調換當時我感他一種好意隨口道謝了兩聲作爲相當的報酬然我事後想來他雖職司賣票能在怱忙間不受人家非義之財不是尋常人所能做得到的誰謂上海地方没有好人呢後來細望望賣票人的帽徽是六十五號特表而出之 
　　又一天我乘着三號電車的頭等客位開車的時候乘客倒不多到了日昇樓站頭男女乘客漸漸擁上有一位西裝少年立起身來讓給一位邁婦坐下那許多男乘客見了這般模樣大家也都學着立起來讓後來的婦女孩童乘坐可見得做善事這層只怕没有人去提倡如有人肯熱心提倡倒也着實帶好多少人呢（乙種酬） 
法制 
[縣知事兼理司法之弊端] [  毛鳳]  
　　民國成立今已十有二載雖號稱爲法治國而各縣初級法院尙未次第成立以一縣行政長官之縣知事兼理司法事務殊失司法獨立之精神其種種弊端之發生爲理勢必然之事茲特條舉於下 
　　一一縣行政事務甚是繁雜而敎育實業之待振興尤爲當今之急務縣知事即以全副精神專辦行政事務尙難期以完滿之效果更何暇顧及他事是在事實上不能兼理司法可斷無疑即有承審員爲之執行亦屬未能妥善蓋以一承審員而兼理民刑訴訟事務其對於案情之審判實屬難能眞確况以國民缺少法律知識訟事日多更無眞確的審判之可能此其難免發生弊端者一 
　　二縣知事爲一縣行政之長官就事實上言與地方不能不有多所接觸於是一般紳士或爲戚屬之囑託或爲金錢所驅使出入衙門干涉訟事而縣知事爲敷衍臉子計爲地方政事便與若輩商榷計不得不於審判上從中有所變更此其難免發生弊端者二　　三縣議會乃一縣立法之機關其權力足以監督一縣行政之官吏縣知事自不得不與一般議員作表面上之周旋而一般議員大多數毫無知識對於尊貴之議員人格不自珍惜遂以議員之身分作爲包辦訟事之利器縣知事雖明知之然以關係所在亦不得不委曲相從承審員則以上承知事之意思爲指歸如此而欲其有平正之審判其可得乎此其難免發生弊端者三 
　　綜上所述縣司法斷不可以縣知事兼理而初級法院之設立實爲急不可緩之務否則司法獨立之精神恐將喪失殆盡矣不知當軸者亦曾念及此否（乙種酬） 
科學 
[愛克司光線之製法] [  馬震]  
　　愛克司光線爲二十世紀德國科學家倫得根氏ＷilliamConnadRongten所發現時人莫明其究竟徒知其所以成而已至個中奥理即今人亦猶茫然若論此光之性决非物質吾人果欲從事研究者目之爲光之一種可也 
　　光之種類頗多（可以分光鏡騐之）各以其光浪振動之長短而區别之愛克司光之光浪較任何光浪爲短且具有空透障碍物之特性故與他種光線不同自發明後對於實際用途極廣人身骨格之撮影體内子彈之檢查種種奇異之魔術殆莫不借力於此也至於醫學用途爲效尤大誠非寥寥數語所能道盡也茲述其製法如左 
　　愛克司光僅能在空氣極稀之玻璃管中得之（倫氏發現之於眞空管中）管内通電發生光線光浪遇阻物則另成一種新光線即愛克司光是也 
　　試騐法於暗室中取一凸形玻璃管僅留極稀量之空氣於其中（可以抽氣機爲之）而密封之兩端各插入一白金絲甲端金絲接一凹而鉛板以爲陰極乙端爲陽極然後平置桌上而通電焉則見對陰極之管壁作綠色之麗光此即陰極所發之光線也於此光線進行之路上置一白金片阻之則白金片受此光之反射於是生一種新光線即愛克司光是也試驗旣成然後再取己塗「青化白金鉀之板一方」置於管前此時人若立於管板之間則體中骨骸皆歷歷現於板上（乙種酬） 
市政 
[電燈桿之應用] [  綬章]  
　　現在差不多的地方都已經有了電燈的設置所以街道上的電燈桿子很多但是都是等於廢物一般因此我想應用他了聽說山西督軍閻錫山敎人將電燈桿上寫着道德愛國的話及古今名人的格言而所得的效果很大如今我想將關於市政上一切普通的常識如清潔衛生道路傳染公德建築等等都寫在上面使社會上的人得到一點常識使市政上將來收一點好的效果這種行爲固然是廢物利用多少總可以得到一點益處而且是合於民衆幼稚敎育的譬如現在最新最完備的小學校内往往利用走廊旁的柱子在上面寫了許多話畫了許多實物引起一般小學生的注意使他們得到普通的常識時時接觸他的視線使他印在腦中永久不忘也正是這個意思啊而且街道上站崗的警察很多他們如能擔負指導和講解的責任那是更好的了不得了（乙種酬） 
宗敎 
[佈道會中聽講隨錄] [  妻菊]  
　　十一月五日至七日爲基督敎第四次佈道大會假座南京路市政廳妻菊晚暇無事遂詣會旁聽會中演講雖多皈仰耶穌勸人入會之言詞要亦不外勉人爲善之意茲以記憶所及拉雜記之 
　　世界是暫時的逆旅世事是片刻的夢境切莫任意貪戀 
　　幸福不在富貴壽老乃在不作惡而行善須潔身守己 
　　災禍不是疾病死亡乃是作惡多端没有悔悟的時候永成一有罪的人 
　　義是作事的標準當行則行不當行則不行就是合義 
　　義的反面是利反以好利的人决不能照顧着義道德是精神上的壽命色相上的長壽是有限制的精神上的長壽是難消滅的 
　　人若精神充足必然見義勇爲人若腦力强健必然思想精密 
　　愛賭愛嫖不但損耗財資並且促短壽命（不受酬） 
禮俗 
[紀同日同地之婚禮] [  豪]  
　　余嘗謂婚姻問題不可視爲太重亦不可視爲太輕要適其中視爲一生中極鄭重之事量力之有無以爲婚禮用度之標準夫然後可前日余友李君與沈女士假遠東飯店結婚余往賀同時又諗知余之同學陳君亦於是處締姻兩廳相望喜氣充溢誠巧合也余往來兩處參觀均甚滿意蓋李陳二君之婚禮旣不奢侈又不舖張均以自由戀愛而得家長之允許者新舊參合得其精神斯誠上乘矣謝君福生爲李沈之介紹人其辭曰當此二君締姻之初倩余爲介余曾詢以苟君等結婚不幸而力不能僱一女傭能共同操作乎二君皆欣然應諾而余乃承乏此介紹之一席所以示鄭重也余聞言幾失笑旣而味其辭彌多感想夫夫婦合作豈恥貧乎以是益佩李沈而陳君之婚禮尤多樂趣陳君本南洋公學之足球大將集師友於一堂進西餐大唱校歌聲震屋宇儼然開一同學會而新娘尤可人竟曼聲歌崑曲以娛客毫無羞澀眞社交公開中之佳話也余感乎兩家婚禮之異於衆也遂記之（乙種酬） 
 
 

Page 20

 
 
第一萬八千二百十九號;中華民國十二年 西曆一千九百二十三年十一月十四號
星期三 * *   
 
