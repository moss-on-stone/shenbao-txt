# 1920 - 274 - 4917110

 

Page 1

 
 
   
 
 

Page 2

 
 
   
 
 

Page 3

 
 
時評 
[以去就争（冷）]  
　　其爲人也苟去而人將失其福就而人能免於患則以去就爭也人必不願拂其意而必聽從之若其人原係碌碌去之不見少就之復嫌多則人之望其去而冀其不就也方在私心竊喜之中爭於何有即爭而或稍與周旋亦不過外表敷衍之局耳豈足恃哉 
　　以上所言我爲以去就爭者對於政府方面之說耳若在人民則所謂反對省長反對財政廳長云云者誰不知舉此省長與保此財政廳長之人先以大反民意而原望其不就而去也更何爭之有 
　　是故以去就爭者必須自審其對於大勢之輕重何如對於同輩之信用何如苟不足恃毌寗勿與人民交惡而留些稍立足之點也 
命令 
　　十月五日大總統令任命陳孝全爲察哈爾暫編陸軍第一混成旅步兵第二團團長此令 
　　又令孫會友加陸軍步兵上校銜此令 
　　又令署財政總長兼鹽務署督辦周自齊呈晋北榷連局局長徐翿調京任用請免本職應照准此令 
　　又令署財政總長兼鹽務署督辦周自齊呈請任命黄藻奇爲晋北榷運局局長應照准此令 
　　又令署交通總長葉恭綽呈秘書徐銑另有任用請免本職應照准此令 
　　又令署交通總長葉恭綽呈請任命李鑒鑾爲秘書應照准此令 
　　又令署内務總長張志潭呈准江蘇省長電請任命趙會鵬爲江蘇水上警察廳廳長應照准此令 
　　又令兼署陸軍長靳雲鵬呈請任命王樾爲察哈爾暫編陸軍第一混成旅步兵第二團第二營營長姚恩洪爲步兵第二團團附均照准此令 
　　又令兼署陸軍總長靳雲鵬呈請授杜文灝爲陸軍騎兵中校王琴堂王潤霖李鴻翥敬克誠徐廷麟均加陸軍步兵中梭銜高鴻賓爲陸軍步兵少校趙得勝加陸軍步兵少校銜文蘇瑗王錫壽加陸軍騎兵少校銜吳葵孫加陸軍砲兵少校銜均照准此令 
　　又令署内務總長張志潭呈請綏遠都統蔡成勳咨請任命詹錫麒張錫餘王虎田試署綏遠警察廳警正均照准此令 
專電 
　　北京電今日酉刻華洋慈善團開國際救災總會成立會結果定名爲國際統一救災總會簡章十條通過中外幹事改各八人中國擧定梁士詒汪大燮蔡廷幹熊希齡劉芳孫鳳藻謝恩龍黄鳳華設欵項採運公告調查四股明日再開幹事會機關改在稅務處 
（六日下午十鐘） 
　　北京電華北救災會今午討論國際救災協僵簡章通過並决分評議執行兩部辦事執行部區分採運公告募捐訪問四部並擬呈請政府將交行捐欵撥歸散放 
（五日下午十鐘） 
　　北京電政府决定在京設振務處總攬振災行政事務（五日下午八鐘） 
北京電修理國道决先辦由京至濟由濟至開封由開至長安三路（五日下午十鐘） 
　　北京電飭財部迅籌四十萬辦京畿災民粥廠棲流所及棉衣 
（五日下午十鐘） 
　　北京電新銀團擬設稽核所稽核借欵用途人員由英美法日四國輪流充任任期俟銀團會議决定俸給照鹽署先例稽核員得聘中外人士助理（六日下午三鐘） 
　　北京電靳以蘇李密保文龢財廳長趙毓烜淮運使爲蘇人反對原主暫擱旋李來電復以去就爭不得已交閣議通過昨派員向蘇代表說明苦衷並屢代任疏通代表頗致不滿現靳約定明日接見（六日下午三鐘） 
北京電李純電保文龢爲財廳長反對嚴家熾以去就力爭 
（六日上午十一鐘） 
　　北京電李純保文龢爲財廳長政府將允蘇代表定明午赴府院力爭（六日下午二鐘） 
　　北京電徐電李純慰勉並電齊代勸襄助（五日下午十鐘） 
　　北京電農部奬劵因物議及内鬨停辦二期不再發行（六日下午三鐘） 
　　北京電滇唐儉（二十八）電請以宣言形式保留滬會並派代表來京協商（六日下午九鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電和約研究會分兩組（一）關各國普通問題（一）我國特别事件（六日下午九鐘） 
　　北京電曹銳電滄州被龍軍搶刦一空富戸多被勒贖殘殺羣情憤激請嚴行懲辦（五日下午八鐘） 
　　北京電參陸處覆曹錕電馮旅改編爲十七師可照辦惟俟軍隊收束再行明令發表（五日下午十鐘） 
　　北京電魯田電解散唐旅現經鄭師長一律給資遣回（五日下午十鐘） 
　　北京電外部新訂管理俄僑辦法六條（五日下午十鐘） 
　　北京電津俄界曹派楊警長以代行領事職權兼董事會長之名義接管之（六日下午二鐘） 
　　北京電中東路經宋督辦召集員董撫慰後俄人頗感不致改懸法旗（六日下午二鐘） 
　　北京電政府擬派唐在禮赴日續圖親善唐以身體衰弱力辭不就　　北京電决設海疆正副防禦使 
（五日下午十鐘） 
　　北京電張國淦兼文官高等懲戒委員會長王寵惠兼司法懲戒會委員長山東財廳長以張壽鏞調任文龢調署江蘇財長兩淮運使以趙毓煊簡署（五日下午八鐘） 
　　北京電海軍粤艦北歸需欵百萬一再電催指撥部無以應 
　　（六日下午三鐘） 
　　北京電宋小濓報告集俄董勸導情意融洽中東路上司無他慮 
（六日下午三鐘） 
　　北京電贛願附鄂不願歸蘇 
　　（六日下午三鐘） 
　　北京電黑孫電廟街案會查竣事我艦隊已自由啓碇回駛卅日安抵伯利本案交涉移京議結 
　　（六日下午九鐘） 
　　北京電哈埠界内警察决擴充與路警分立（五日下午十鐘） 
　　北京電旅京豫人反對省公債及金庫劵甚力（六日下午三鐘） 
　　北京電王正廷今晚可到京 
　　（六日下午三鐘） 
北京電王正廷明晚到京任和約研究會長（五日下午十一鐘） 
北京電昨晚忽傳某巨公遇變頃詢公府謂無恙（六日下午三鐘） 
　　北京電張敬堯來電請准往弗岡養疴病痊卽行北叩（五日下午十鐘） 
　　北京電陳樹藩被剌說不確 
　　（六日下午三鐘） 
　　北京電陳光遠電贛不願入蘇皖範圍請改入鄂豫區（六日下午二鐘） 
　　北京電魯齊托病辭職（五日下午九鐘） 
　　天津電美使柯瑞恩氏來津公幹青年會於魚（六日）開歡迎會美使演說云余被任駐華公使時向威總統請示外交方針適總統臥病白宫勉强　曰中國現處艱難地位美这外交在排難解紛求世界和平宜竭力予以協助故敝國外交主持和平非但對於中國卽各國亦然且威總統極贊成青年會宗旨曾赴各國考查因講求德智體育宗旨正大蓋國以良政治爲前提而無眞道德力量漸弱外交亦然敝國外交抱有道德政策希望世界和平如與西班牙戰非爲爭利益實爲古巴島得自由非僅政府如此卽全國人亦贊成厥後古巴得自由美國對菲律賓之建設實援助性質近年中國之改革政治亦將有希望此次災荒得各國協助减輕痛苦公使團之竭力籌賑正與中國聯絡好感情（六日下午十一鐘） 
　　天津電南洋烟草公司在豐台辦急賑附設收容所計該地每日經過災民約五六千人（六日下午十一鐘） 
　　天津電福公司借欵打銷後周自齊另向某外烟公司商專賣墊欵周已來津議條件（六日下午十一鐘） 
　　天津電司法次長張一鵬因接收俄界行政事魚（六日）過津赴奉晤張作霖再往吉林哈爾濱調查 
　　（六日下午十一鐘） 
　　天津電南苑飛機十二架微（五日）過津運往奉天（五日下午十鐘） 
　　香港電聞海疆軍三旅江（三日）被許崇智計破全軍在河源覆沒團長孫紹華被俘餘降過半 
　　（六日下午七鐘） 
　　香港電聞駐瓊滇軍奉唐繼堯李烈鈞令在海口宣布獨立擧趙德裕爲總司令與粤軍一致討莫 
　　（六日下午七鐘） 
　　香港電今早廣九車停開聞沙岡附近車路被毁（六日下午七鐘） 
公電 
　　長沙譚延闓趙恒惕來電各報館均鑒頃據王育寅通電至爲悖謬查王正雅所部自民國以來屢經政變反覆無常此次湘軍復湘王正雅内懷疑貳擅離防地以致中途被戕王育寅自居同號盤踞慈利延闓不忍以兵驅除使地方受害迭經派員曉以大義曲予成全而王育寅包藏禍心陽示服從陰行勾結編土匪朱雲五爲第八梯團助以兵械撲攻永順裹脅匪徒肆行刦掠據清鄕司令陳渠珍辰沅道尹李茇先後呈報擊斃匪徒皆係該部符號并揭獲僞示多件信函證據確鑿業巳派員前往查胆嚴辦不意其譸張爲幻一至如此湘人沉淪水火數年於兹此次迫於自决雪涕興師犧牲至巨扶傷救死猶懼不遑苟有人心豈忍再行擾亂桑梓治安所關軍人責任所在斷不容少數叛軍假託名義偷竊一隅破壞全局巳電常澧辰永隊前往勒令取消聽候解决如仍怙惡不悛甘爲公敵性有聲罪致討殲厥渠魁則援與衆共棄之條初非不敎而誅之比庶伸法紀以保公安諸公主持正義垂念湘艱敢布悃誠伏維鑒察譚延闓趙恒惕歌 
世界路透電 
[俄波戰事與和局]  
　　三日華沙電最近波蘭公報復紀近數日内波蘭事戰勝情形據稱波蘭軍之追擊紅軍者巳渡塞維士河占據諾伏格羅台克鎭上星期在比亞洛土斯克白萊斯里土夫斯克·萊姆堡及其他要鎭前準備續取攻勢之敵軍巳敗退一百至一百五十基羅邁當死傷甚衆近數役内波蘭軍共俘敵四萬二千人獲砲一百六十尊機關槍九百五二架武裝摩托車十八輛武裝火車七輛貨車二千五百輛以及飛機等物甚夥 
　　五日華盛頓電政界預料俄波兩國在里加之媾和談判必將失敗波蘭軍繼續獲勝藍格爾將軍亦勢力漸厚故波蘭人多反對於目下媾和 
　　五日倫敦電泰晤士報里加訪員電稱和局雖須視華沙與莫斯科内局而定但希望漸佳波蘭巳答覆俄代表之條件俄代表允在和約中删除關於東加里西亞之各節聞兩國總代表曾密議數次對於主要各點巳商得同意 
[波立休戰條約]  
　　四日華沙電波蘭立陶宛休戰條約業巳訂定所畫界線未悉 
　　五日巴黎電國際聯盟會所派調查立陶宛與波蘭爭端之委員團巳於本月二日行抵華沙與波蘭政府會商後即赴蘇瓦爾基委員團中之意代表尚未行抵 
[俄芬訂定和約]  
　　五日巴黎電據本月一日杜爾巴官電稱是日芬蘭與勞農俄羅斯訂定和約芬蘭關於貝慶加附近邊界中立及化格倫島之提議均由勞農政府承認 
[萬國財政大會之議案]  
　　五日巴黎電比京萬國財政大會星期一日并未舉行公開會議惟各委員會仍照常辦公萬國財政委員會頃巳宣布議决案提出節用及分配公共費用之辦法其他委員會尚未呈遞報告 
[英國礦工之投票]  
　　四日倫敦電礦工投票式之文業已發表内請礦工投票聲明贊成或反對礦主之提議 
[各國近事記]  
　　五日巴黎電萬國勞工局行政會議巳在日尼瓦開第五次會議 
　　四日紐約電共同通訊社君士坦丁訪員電稱藍格爾將軍之軍在諾伏克諾伐加斯加俘敵五千人獲砲九百尊又在菲諾尼柯伏附近俘敵三千人 
　　五日紐約電瑞士京城電稱意大利與南斯拉夫兩國不日將直接談判解决愛德里亞海問題 
　　六日神戸電前駐英大使珍田子爵由倫敦回國今日抵此 
太平洋路透電 
[海參崴之非社會黨宣言]  
　　五日海參崴電非社會主義各政黨今日開全體大會决議擁護混合内閣繼乃發表下載之文告非社會黨之加入内閣乃爲結合其他政府保全俄屬遠東起見共産黨利用非社會黨和緩行事之機開始運動反對議會之右翼共産黨第一次與上烏定斯克訂約後希圖假借消息誘惑農民傳佈日本巳承認上烏定斯克政府之說非社會黨不負此種行爲之責任且知共産黨由莫斯科指揮行事縱有成約隨時可毁社會黨某部分前因共産黨之不可恃會有不贊助内閣之說共産黨慮陰謀暴露暫時自歛旣撤除勞動之罷工復不反對非社會黨對於優林代表團問題之態度惟此間共産黨及歐洲勞農政府之黨與舉動無常隨機而變非社會黨確悉共産黨巳與日本磋商薩哈連等事並欺惑社會黨恐非至被共産黨所幽禁時社會黨終不醒悟但非社會黨則决定仍擁護混合内閣爲俄羅斯利益計竭其最後力量以期組成遠東民治國云云 
[星期學校會所之被火]  
　　五日東京電專爲世界星期學校大會建造之會場房屋今日午後起火完全被燬起火原因尚未切實查明但信乃會場中央穹頂電燈走電所致該屋外表雖甚華美而料殊單薄故見火即燃其造費約日洋十五萬元火起時會場中集有八百人内有唱歌隊六百人以穹頂高不可達故乃任其延燒衆雖大驚但皆依序散走初　葬身火窟者必有數人後悉未死一人僅數人受微傷建造會塲委員會會長澁澤子爵當火熾時乘摩托車馳至距會塲數碼處有一基督石像未受損若稍遲數小時起火則爲禍不堪設想該屋保險日洋十四萬元星期學校之紀錄與陳列品均付一炬　内田伯爵會派員慰問大會原定本夜之大會其程序略經修改在青年僵救世軍堂舉行與會者甚衆坐爲之滿世界協會書記白朗氏擬演說請大會設法使衆承認種族平等 
今夜會議時澁澤子爵宣稱彼　與帝國大劇場經理員商妥自本月七日起大會以該劇塲爲開會之所衆聞此說羣起歡呼 
[東省之鬍匪患]  
　　五日東京電據半官消息焚刦珲春之鬍匪共有四百名内有韓人百名俄人數名朝鮮莠徒有與鬍匪結合之說韓人如巳成過激黨則韓邊各鎭情勢頗危日本當道刻方準備應付之策 
五日北京電琿春電稱盜匪連刦琿春兩次殃及日領事署領署人員顯未受傷稅關無恙盜匪滿播腹地依有軍械每出刦掠琿春及附近各村莊輒挾其贓品逃入羣山及森林中居民無力自衛夏季爲患於奉吉平原之鬍匪入冬皆以山林爲家近者琿春附近之軍隊拔隊他去故匪乃若是猖獗居民乞助於奉天無效今乃請日員由諾伏基夫斯克派兵援救 
[北方救災記]  
　　六日北京電據官中宣稱政府擬以工代賑建造北戴河至北京開封至濟南濟南至天津烟臺至濰縣之道路由地方紳士監造而不由官吏過問 
　　六日北京電聞鹽　與海關之附稅僅限徴收六個月六日北京電現設專局協助各賑濟機關辦事聞蔡廷幹將任爲賑欵收支員蔡爲中外各界所信任此舉大可消除一般人士對於分散賑欵之憂慮 
[北京近事記]  
　　六日北京電政府决議恢民國四年袁世凱取銷之地方自治制 
　　六日北京電晨報載稱陜西劉省長電京謂陳樹藩爲人暗殺此說尚未由官場徴實 
　　六日北京電據南方官場消息陳炯明在惠州受挫魏邦平李福林與莫督關於粤務互相爭持地方紳士現正竭力調停以免彼此啓釁 
　　六日北京電北京禁烟大會接日使署來函據稱禁烟大會六月十日之函巳呈東京政府兹由政府答覆謂已切實决定於今年内完全廢除青島與關東租借地兩處境内之鴉片專賣制 
國内要聞 
[北京通信（野雲）]  
　　蘇代表昨今兩日之行動蘇省長赴蘇時期問題所謂昨今兩日者即九月二日三日也其行動則一爲正式與政府接洽時在二日下午一爲江蘇會館向旅京同鄕詳細報告蘇省問題一切經過情形時在三日上午此二事比較的皆可認爲重要計蘇省四代表到京已十日其所以未謁總統總理一次者原因所在（一）以蘇人治蘇之目標因政府有任王之令發表而張仲仁且堅持不受公推之態度則巳不免轉移其大半自不能再向政府提起蘇人治蘇之要求（二）因旣有以上情形則勢不能不與本省同人往返用函件商榷快訊來往動需五六日在此期内自不能决定對外態度（三）迨王鐵珊决定赴蘇蘇代表因莊張兩人從中周旋乃逕與王氏爲條件之磋商在條件未經商妥之時自無與政府接洽之必要有此三種原因是以四代表到京十日除與各同鄕商量及與王氏籌議外並未入新華門一次直至一日始投剌謁東海於總統府謁靳氏於國務院蓋大致問題巳决定矣時東海適以事忙未見派由吳士湘代表蘇代表未及與之多談旋即赴院蓋與靳氏己先有電話約定時間也與靳氏談約四十分鐘首由四代表叙述蘇人最近之志願希望政府重視民意予以自治之機會靳氏答稱自治一層政府極力贊成不待言畢即巳了解凡蘇人所請願者無一不允關於希望王民早日赴任一層蘇代表並未詳言而靳氏巳言此意我早明白鐵老萬不能不早去言次即以電話約王請翌日下午二時在棉花五條私宅會談因翌日適爲星期休息日故未約在院相會也蘇代表經此一度之談話極爲滿意當晚即有一詳函寄蘇報告一切次日（三日）爲江蘇會館祭祀先賢之期同鄕畢集蘇四代表乃趁此同鄕團聚之時祭畢即在大廳向衆報告由黄伯雨發言首述請換省長之原因並蘇省地方槪狀次述最近三電宗旨不同之原因並連日與王省長與政府接渝情形頗爲詳盡 
　　至今日（三日）靳王兩氏之會談靳首述蘇省代表昨日在院晤談情形因向王提出兩事（一）謂蘇人希望新省長早日到任我公似應鄭重蘇人之意見即日履新須知蘇人因我公長蘇遂　蘇人治蘇之主張取消此層殊不易也（二）謂蘇省代表連日與公接洽　聞所提出之意見巳由我公完全容納將來即有難做處中央亦當極力帮忙王答稱即日赴蘇恐難做到我前巳與總統言過容我期間兩月一而可以將振務略略料理清楚一面俟新京兆尹到京再　交缷靳謂此二層皆可無慮蘇代表旣許在振務上特别爲直隸帮忙則公能早赴蘇實於直隸振務有所裨益至新京兆尹孫某一時旣不能來不妨派一人代理我可以向總統請示王復稱到蘇後恐事情難辦靳氏謂此時不必過慮好在蘇人對於我公十分表示歡迎將來絕不至棘手今日我公卽可赴總統府將我等談話情形向總統詳述一過王謂今日星期總統可否見客靳謂無妨言次即以電話預告王乃於三時由院赴府與東海晤談王將頃間所談叙述一番東海不甚謂然謂京兆尹派人代理殊不妥無論如何還宜催孫振家來好在平政院長已發表夏仲膺日内即赴鄂若孫未到而遽派代理則孫將永久不來糾紛恐愈甚王又述及江蘇特特别助振事東海謂助振本是蘇人善意省長能否早去還是事實問題因言我再與翼卿妥爲商議至此王氏亦復無話可說由是以觀欲王氏急切赴蘇恐不易做到頃聞李蘇督又派有第二次歡迎王氏之代表趙某到京逆料旅京蘇紳及蘇代表聞此消息日内亦必再向府院有所陳述蓋總不願在此短時期内江蘇有代理省長出現也又聞蘇督有保文龢爲財廳長消息果爾則又將起一波折蘇代表又將忙碌一番矣（十月三日夜） 
[北京通信（吹萬）]  
　　各救災會之聯合與救災近况（續） 
北京救災總會選舉會長畢梁善濟起立報告謂本席今日固爲代表山西籌賑會然前本在北省災區協會者故報告一該會事上海代表穆杼齋先生報告上海方面情形與北五省協會接洽敢轉報（一）上海方面不知北方災情究竟如何請北方派代表至南方說明（二）上海方面大約捐欵有百萬以二成辦急賑八成辦工賑究竟如何辦法尚須得北方人說明以作參考（三）災民所吃者爲雜糧並不食米爲何南方又發見部中運米事雜糧當由東三省運不當由南方運也上海方面有麩皮一百萬石時價大落約每石二元可售或可購運（梁報告至此衆大鼓掌决請南方各省禁米北運謂災區無所用南米米之米無益於災民反足使南方受飢而徒以飽乘機販運之人）梁復繼續報告謂上海方面不信任官廳捐欵不敢交政府中辦賑人當由總會與之接洽復有一人起立報告謂穆氏此來本爲與王瑚接洽長蘇事者王瑚初以在北方辦賑不便爲自己做官而置賑事於不顧蘇人與言在京辦賑不如赴南方反可多籌捐欵以活災黎王遂允赴蘇蘇人得王瑚去籌賑必更熱心梁亦云然梁士詒言滬地有麩皮百萬石其欵是否由滬出此物運來如何分配亦當商酌梁善濟謂麩皮百萬石價二百萬滬不能擔任但可出十萬辦法可復商梁士詒因言滬旣可出二十萬元本會亦出二十萬元共先購二十萬石景氏反對此說謂滬運麩來當然歡迎由北方往購運價太重反不如在東三省購豆渣之較便且速也衆亦善其說李世偉言本總會與各分會之權限究如何今日似不能不討論一大槪蔡廷幹言當由分會放賑後即向總會報告如果事事聽總會指揮則災民且將受飢汪大燮謂將來各分會欲放賑似 
 
 

Page 7

 
 
　　宜先報告俾總會可以支配否則恐有偏苛分會與總會同賬而不共産李世偉言本會各團體究有幾何力量災情需幾何方能支持當先調查方可與外人接洽否則以後與外國團體接洽倘彼以此爲問而不能答豈非笑談梁士詒謂外人亦未自知力量有若干惟有各盡己力汪大燮言團體不自知共力亦不能保辦全賑但爲政府助各盡一部分力而巳故團體但能量入以爲出政府負救民責當按災情如何量出爲入團體放賑但與政府接洽免隔膜而已藉忠寅言捐欵各分會可不經手由總會收事由各分會分擔由總會指揮吳靄堂主用調和方法使各分會稍得自由耿肯堂謂總會權限但限於對外倘各分會事事必得總會指揮曠日持久災民無命矣爲此權限之分劃爭持數日或且不能决而災民因是死者且不知凡幾不如不定但限各分會事前或事後報告總會以爲參考藉便指導足矣衆善其議蔡廷幹起言現可種麥當多備麥種俾農民得乘時下種此事舉行後明春可減輕負擔不少預定辦法四條敢公諸衆以爲可行否（一）從速購種）並請交通部爲專備運種車以期從速（二）星期三開華洋聯合會卽備曾法切實進行（三）請各部派二人與本會接洽本會該日議案與某部有關卽函請某部派員到會（四）以後當有公告機關或與新聞記者接洽藉以鼓舞國人救災之熱心衆贊成蔡說當即詢問各團體有已發種者否吳鼎昌報告順直旱災救濟會巳放七百餘擔明日可到二千餘擔三日内可散放惟限於順直範圍梁士詒報告華北救災協會共發四萬餘元約五千擔共散二十餘縣汪大燮報告北五省災區協濟共發一萬八千元分十二區散放統觀各團體所發直隸順廣尚無一縣巳發者大名亦僅一縣巳散需種約在五十萬元以上而所散不達五分之一下種最後期僅十有五日故各團體非趕速進行不可梁主各團體一面散種一面收養小孩並請各團體於星期三各派一人出席聯合會孫子文謂外人時間異常經濟我國人向好多說話時間不知重要天津華洋華北救濟會開會時因時間太多外人多看表欲行且以華人内部未接洽故當日互相論辯甚力至生誤會後經疏通至次日再開會迺大定本會於出席聯合會前似當有一預備會先商定辦法然後出席衆善其說遂定星期二開會先將各部討論妥協然後出席由會長代表發言以免紛亂并定於開會時由各團體代表携本團體證明書來至此巳無議案且巳下午一時遂散會（三日下午四時） 
[中俄交涉近訊]  
　　此次中俄交涉不可謂非我國外交史上之一大優點然而此後頭緒紛繁結果如何尚難逆料兹將各方面所得消息彚誌如左 
　　接收俄界問題之經過俄使領停止待遇後所有俄國租界均巳陸續接收兹將近日所得消息錄下吉林方面吉省接收俄領使館事件巳由鮑督遵照中央電令分飭各屬一律實行並於上月二十九日委派警察廳長及交涉員將省城俄領館首先接收其他各處亦經次第辦理完竣至遣送各俄領出境問題據鮑督東日來電謂原擬送由五站出境惟該領等恐爲新黨所害甚形惶懼兹本人道主義將該領等改送滿洲里出境卽於冬日由吉起程特電奉聞天津方面天津俄租界業經我國收回該地俄僑曾迭召會議表示反對兹據確實調查該界内之地主權大半屬於各國而俄人有此權者僅二十四家而巳故其反對殊屬不成問題 
　　俄商懸掛法旗之交涉自中央停止待遇俄使後一般在華俄商大起恐慌如東三省哈爾濱海參崴各處俄商均巳改掛法旗以資保護但該商等改掛國旗之後對於内部亦時宣布改組是以華俄商人所訂交易商務多有失效之處刻下各埠華商紛紛向中央請示辦法聞政府巳飭外交部詳查核辦並聞外部對於法便巳有所聲明其内容（一）根據於九月二十四日法使拒絕俄使庫達攝福請求法使代管俄産之事證明法國並非希望接管俄産之意（二）哈爾濱之法旗係出於俄人規避接管之一種作用對於法政府未爲何等讓渡之手續故事實上不徹底（三）俄商濫用法旗若吾國前往接收轉恐涉及法國國徽尊嚴故先行聲明希望團告其撤收法旗以免因俄國人關係損及中法完全無缺之睦誼云云　　交通部最近之主張交通部對於中東鐵路之主張 
　　約計有五（一）挽回原訂合同及公司章程所巳失之利權（二）公司重要職務加入華員實操路權以期切實整頓（三）對於俄之新舊兩黨無所偏倚持中立態度（四）東省鐵路不使有第三國參預之機會（五）代俄國政府執行最高職權以留將來對於俄國正式政府提出修改原合同之地步聞此次交不步即本以上之主旨與道勝銀行繼續磋商續訂合同反復討論辯駁數月之久所擬合同各條今始雙方就緒其初彼此爭持董事員額交通部堅持華員四人彼奉巴黎總行復電亦堅持只允三人因此停議旬日日前上海道勝銀行行長爲該行亞東總代表兼東路董事公爵葉節司基來京交通部乃與復提前議於九月二十九日兩次會議此次爭得各項利益均由該行承認於本月二日簽訂合同此問題乃告解决至合同全文今尚未達發表之機會兹從外交方面探得要點條誌如下（一）董事共九人（督辦在外）俄董事五人華董事四人中國所派督辦充董事會會長議事有投票權遇中俄董事投票平均時得加投一决票之權（一）董事會會議以七人爲取决之多數凡會議事件至少須有董事七人此七人之内必須有督辦或會辦在列方爲有效（一）添設中俄帮會辦各一人（一）坐辦名稱及臨時暫設各高等職員均行取消（一）添設副局長華員一人（局長原稱總辦）（一）公司内執行路務各處如會計營業工程保路四處均添副處長一人以華員充之（一）公司内重要各科添設副科長亦以華員充之其如何添設之處由董事會議决規定之至索還五百萬兩之本利稽查局新增之華員員額及其他各條仍照原議續訂合同辦理以上新增各華員員額聞皆經各方爭辯所得之結果俄人方面曾聲明巳經讓步達於極點云云大陸報五日北京電云交通部聲稱因星期六日與道勝銀行締結全同之結果中國刻在中東鐵路有一千二百萬兩之關係此外尚有資本與利息共五百十萬兩存於道勝銀行路透電社對於此項關係含混言之但合同中則載列頗明悉北就外人評論以爲道勝銀行之讓步乃該銀行欲維持其鐵路關係並欲中國不干涉其懸掛法旗之代價中國於此大得便宜合同中不言及俄政府之權利將來正式俄政府一經成立其權利當然取消惟中國值此有百利而無一失中東路俄代表霍爾華特聲稱中東路俄人利益已包括於此合同之中又電云吉林俄領署業於九月三十一日閉門 
[各方面救災之京訊]  
　　國際幹事會於五日下午六時在英使署開會其議事程序如下（一）各國代表應請本國駐京公使向各該國在遠東之屬地陸續運送糧食或賑欵來華至來年收穫之時爲止（二）設法購求榖種於二三日運往災區使災民及時播種（三）設立通信機關派員赴各處旅行調查隨時報告災情 
　　國際救災委員會（中外合組者）定於本月六日下午五時地在石達子廟開會討論該會草章及他項進行事務各代表如有建議可預先通知該會書記以便列入下届會議之議事日程預備提出討論各代表並須將住址及電話號碼告知該會書記以便通訊該會書記四人（一）鐸爾孟君（東單牌樓貢院）（二）蔡廷幹君（稅務處）（三）黄博士（四）蘇維畢牧師（菜廠胡同二十號）　　北京敎育會副會長章桂陞君前日向華北救災協會條陳下列辦法（一）各災區應速設平糶局以平糧價（二）速發急賑暫濟燃眉（三）速設粥廠以救老弱（四）散放種子以備來年（五）保存耕牛勿使農民失業政府方面關於賑災問題爲求實惠普及起見對於經手辦賑人員决予從嚴考核聞巳山内務部擬訂辦賑懲奬暫行條例四條提交閣議表决中有一條規定經辦人員如有侵蝕賑欵情弊一經訊實卽處死刑或無期徒刑其情節最輕者亦須處一等有期徒刑不得再事輕涛以資預戒 
　　陜西賑災會經旅京三秦公民於陽曆十月三號在宣武門外大街關中北館討論陜民災狀急宜設法籌賑是日到會者一百數十人票選張鳳翽爲正會長陳濤爲副會長到會者均派爲會内職員共同研究募捐辦法 
政府鑒於直魯晉陜災區浩大專恃放欵散賑决難持久前日徐東海特與内務農商兩總長籌商將强壯災民移往邊省開墾荒地以圖維持久遠生計據聞巳擬定者約有下列數項（一）凡災民之强壯者除令内地各工廠盡量收容外餘均遷往邊省（二）遷移費由中央籌撥並指出一定地點（三）開墾災域由農商部規定後呈請中央鑒定後實行 
　　大陸報五日北京電云大陸報駐京訪員費甫氏日前親赴災區代表紅十字會調查災情現甫返京痛言中國境内各級人民立即合力辦理賑務之必要據其報告苟六星期内不接决定辦法實施賑務則喪失生命者將以千百萬計蓋在六星期後大局將非目前賑濟會所能爲力矣美國海軍少將吉爾南氏通告美使署謂美海軍輸運隊現可由菲列濱裝載賑災接濟品來華不取運費云 
[蘇督長阻止龍軍來蘇電]  
　　北京財政部鑒密頃奉冬電以龍軍遣散無欵請撥江蘇常熟江陰左近新沙一千餘頃並自行借欵築隄經國務院會議議决照准由内財陸三部派員履勘詳定辦法並與地方官接洽辦理請查照轉飭沙田局遵照派員到時接洽辦理等因裁遣軍隊移墾荒田旣樹結束之先聲又化棄地爲有用藎籌碩畫欽仰莫名兹准電咨苟於遣軍有利地方無害敢不協力相助仰體中央籌處苦心無如江常兩縣濱臨長江潮流湍急沙田之現狀視漲落爲轉移滄海桑田變遷無定即其中偶有甚種之地早經承領而耕沙田局招領多年未經處分之地爲數甚少且人民之所以趦趄不前者厥由於該地起伏無常不敢爲冒險之墾作築隄以障不特仍無把握且關兩邑水利該軍請撥沙地原爲安居樂業起見若遽予撥給新沙無異驅諸水鄕將來迫於飢寒仍不免流爲盜賊在遣軍無絲毫之利在蘇省受無窮之患甚非所以體恤遣軍顧全地方之道純等心所謂危竊期期以爲不可邊省荒僻待墾甚多移屯實邊垂爲美政施之蘇省寗不背馳三吳夙號繁盛戸口殷繁無寸地荒棄之虞有人地稠密之苦籌議生計正擬移民反道而行無殊枘鑿夏間湘鄂搆兵潰兵紛至加以華工迭遣回籍安揷未竟隠患滋虞火熱水深何以堪此當未准電咨之前全省紳民見各報披露此案羣情恐慌來電反對積至盈尺方以案未准商未敢深信當以並無其事答之人民生計所關憤激之心迄未能巳倘果派員履勘勢必發生狂熱之激動純等爲地方安全起見謹據情轉達爲民請命務請大部俯念地方重要取消前議移撥邊荒並免予派員來蘇履勘以安人心臨電不勝屏營盼禱之至並乞電示爲荷李純齊耀琳支 
[姜桂題電告熱河災情]  
　　李督齊省長昨接熱河都統姜桂題來電云查熱屬一縣上年水旱蟲雹諸災洊至本年自春至夏雨澤極稀口外地土高燥氣候早寒早苗均被旱乾晚禾又遭箱凍迭據各縣文電具報如朝陽則赤地數百里顆粒無收凌源阜新灤平豐寗開魯等縣秋收平均約計三四分其承德赤峯圍場等縣素稱産糧之區因災旱不時霜凍過早亦只五六分似此收成歉薄荒象已成熱區僻處邊隅連歲飢饉各縣倉無儲積戸鮮　藏豐猶不足凶益難支瞬屆隆冬餓殍流離前途至爲可慮除令熱河道尹財政廳通令各縣知事會同紳商趕緊設法籌辦義振以資救濟並由桂題體察情形隨時核辦外特先電請查照熱河都統姜桂　叩勘 
[南京快信]  
　　李督自接中央慰留電昨巳照常見客惟尚未批閱公牘大約巡閱使署月内即可組織成立 
　　兩淮鹽運使文穌函稱湘鄂西三岸每年輪運鹽數改爲年運之百票業奉署令照准李齊特長即指令儀徴知事妥爲宣示一面切實開導毌得再特異議另生枝節並飭將遵辦情形尅日具報勿再延玩干咎 
　　崇明縣知事林韶榮以該縣不産食米全恃雜糧未便弛禁特呈軍民兩署請核准備案 
　　江寗商民陳睿生等以新榖登場米價依然奇貴請嚴令阻止以維民食李齊兩長批云查本省境内米糧原准流通所請江南之米不准江北缷儎一節未便准行至私運出口不免影射朦混情弊迭經飭屬嚴切查标並准由各地商會隨時互相糾察以期杜絕偷漏在案仰即知照 
　　吳縣士紳潘祖謙等電請禁蘇米出境李齊復電略云電悉現值新榖登場蘇省米價仍有增無減米禁未弛已復如此一旦弛禁何堪設想第中面以北方奇災特令弛禁凡屬國民自不能不力爲救援惟振災之需固難遏阻而振災是否核實亦應攷核現正通盤籌畫期於振荒米禁兩不相妨希即查照 
[杭州快信]  
　　全國敎育聯合會浙代表李傑何紹韓徐晋騏昨函到廳抵滬後本即起程嗣因江蘇敎育會曾電粤詢問現接復電悉省城平靖時間巳迫於微日乘山東號輪先行赴港 
　　廣東中國銀行行長吕文起（溫州人）前日來杭謁見省長商榷辦理温台水災賑務事宜 
　　杭州殖邊銀行上年停閉後迄已一載對各債權人無所表示昨爲該行交還行屋期聞由奚某等在場料理除付一年租金外尚餘一千三百餘元并行内一切生財俱係紅木價值頗鉅亦由奚某等一手經管各存戸擬向經理提起質問 
　　蘇州醫學專校耿爾玉胡餘綽等二十五人由校長蔡禹門督率旅行於昨日來杭庽浙江病院 
　　分浙薦任職許人傑昨來省禀到庽省公署有别日委充省署總務科員消息 
　　江蘇政務廳長蔡寳善前日來杭 
地方通信 
[蘇州]  
　　醫學校舉行畢業式蘇垣公立醫學校於二日午後舉行第四届畢業式以該校樓上廣室爲禮堂出席者自校長敎職員以及在校學生畢業生總代表孫葆眞唐宗暘二君外并有道尹代表教育行政科員徐荄君當由校長先給證書繼致訓詞次由徐君代表省長致訓詞並代表道尹致頌詞又次由在校學生代表致頌詞最後由唐宗暘君致謝辭而散 
[吳興]  
　　義賑會續辦平糶城紳李松筠等以前次義賑會糶存米榖尚有三百六十餘石值此青黄不接新米之價每石猶需八千有餘民食非常困苦現决計將所有糶存之米擇於夏曆本月二十四日起繼續開辦平糶聞己規定每人每日祗准購米二升每升定價五十文惟仍係先在府廟給予票證再換向局前橋茶亭廟發米以半個月爲期云 
　　北鄕稻穗現蟲傷北鄕黄塘橋一帶素植晚稻須至重陽方可收割仰昨有鄕民持稻進城聲稱該處禾稻近忽現有蟲害擬赴縣呈報面蟲之形體細若豆莢六足雙翼堅硬非凡後聞該鄕民行至驊騮橋被人恫以到縣必押遂仍回鄕鄕農之愚於此可見 
　　洋廣貨業罷巿紀學生聯合會封存日貨原擬以六月底爲限分飭各業自行檢送該會存候銷燬此屬出於議案早經通過表决不料各洋貨業仍置不理以致學生聯合會延至本月四日以無可展延實行踵門干涉於上午八時由會遴派學生分赴各洋廣貨業檢查日貨以同泰昌號搜獲最多故十一時起全城洋廣貨業己一例罷巿云 
[鎭江]  
　　改設總商會續誌鎭江商會會員仇承榮等呈請縣署轉呈省長咨部改設總商會一節己誌五日本報其原呈略謂鎭埠商人前請改設總商會以未將不改總會諸多不便之處明白聲叙致遭農商部駁斥正欲作第二次之請求己奉省令飭實業廳委員會縣督令即日改組違即解散等因會員等不勝惶悚因公同集議一方面由商會清理從前之手續俾有結束一方面懍遵省令即日山大會公推籌備員十人實行籌備新選舉惟選舉日期須俟繼續請求改設總會奉部復後始能訂定因商會總商會額數不同也全埠商人希望總商會之成立幾於萬口一詞蓋以鎭江爲通商大埠地方之遼闊商務之繁盛一切對内對外均有改設總商會之必要用特謹遵商會法第五條之規定由會員等爲第三次之請求伏乞准予核辦云云 
[揚州]  
　　取締黄包車本城行駛之黄包車或以未成年之幼童拖拉或一車並坐兩人傾跌碰撞之事無日無之旣關人道復碍路政現爲佟知事查悉特傳知各警察分駐所轉令崗警隨時取締以免發生意外 
　　保釋警察官兼警所長佟知事昨晨將抗不交缷之大橋警察官陳竹蓀拘押警所現經周恩慶向縣署懇情保出並經縣派警備隊楊排長帶同周陳等押令交缷矣 
　　添設分駐所西北鄕之赤岸湖毘連公道橋現經該地士紳王紹鷄等呈准佟知事於該處添設赤公鄕警察分駐所委羅占魁任巡官 
[南京]  
　　基督敎開會籌賑南京基督敎協進會籌辦義賑會於十月四號下午四點半由原發起人聚於江寗交涉公署温佩珊處開會討論一切到會者陳紹唐·夏哲卿·鍾可託·董漢卿·由温君主席討論事項如下（一）鍾可託報告上海華洋義賑會組織法（二）定於十月十一日午後四時假青年會開各界領袖大會（三）由温君請王正廷博士演講（四）請英領事演說（五）由南京基督敎協進會籌賑委辦長温佩珊致函中外各界（六）由温君致函警廳王處長請軍樂隊到會七時半散會 
[濟南]  
　　災賑公會調查員出發山東災賑公會自開辦以來對於賑務積極進行調查部計推調查員二十二人分查四十二縣己携帶表册於日前一律出發又内務部查災委員孫仲華楊星甫來濟業己數日兹已由該會推定韓益華姚琴堂二君陪同前往各廳查勘亦己於今日出發一俟調查完竣即分别災情輕重着手散放雜評一 
[再論龍軍（默）]  
　　異哉今日政府之行動蘇人望治而必欲以不能治之官予之蘇人望安而必欲以不能安之軍隊駐之豈中央有憾於江蘇而必欲以江蘇爲庸吏暴軍之壑耶 
　　龍軍移蘇之說吾初聞未敢信也今見蘇長官電而知政府確有是心矣以龍軍無財解散而就食於江蘇豈江蘇有豢龍之餘力以北省不堪龍軍之擾而驅納於江蘇豈江蘇可供龍軍之蹂躏政府而爲屯墾計則當移以實邊而不當移之繁盛之腹地從前不任一時籌費之勞而留以縱無窮之禍巳非得計况今值譁變騷亂之際暴横無人理政府當巳見之而猶不解散以遺禍於人民何政府貪圖目前之安之至於如此也 
　　夫龍軍僅餘孽之一種耳而政府之無辦法巳如此况欲進而言裁兵又進而言統一南北之軍隊哉嗚呼····· 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[反對文龢長蘇財廳之續電]  
　　請勿激成停止納稅 
　　其一急北京大總統國務院財政部鈞鑒魚電計達頃譁傳閣議巳提文龢長蘇財政蘇人誓不承認如果發表是中央有意棄蘇恐必激成停止納稅之舉謹進忠告沈恩孚黄炎培朱紹文鮑貴藻王汝圻王援賈豐臻袁希洛朱叔源陸規亮 
　　其二北京中西旅館黄伯雨君等四代表速轉莊張二公曁同鄕諸公均鑒文龢長蘇財廳事已急電府院請勿激成停稅乞諸君全力抗阻并催王速來免生枝節孚炎文魚 
[蘇財廳長問題之京電]  
　　閣議通過文龢 
蘇社昨得旅京蘇代表電云轉蘇社同人鑒今日情勢忽變閣議通過文龢現正力爭霖固瑶强微 
[李督與蘇人感情日惡]  
　　江蘇人民對於李督近因違法越權會派財政廳長大傷感情其意蓋以前次齊耀琳辭職李力保王克敏長蘇經京内外蘇人極端反對未果前日俞紀琦調任財廳實卽李督攘財政策齊耀琳不過依違聽命地方人士攻擊齊氏不遺餘力非不知政由李氏第以望其覺悟故不肯予以非難現在李由督軍而長江巡閱使而三省巡閱使位置愈高乃竟力保文龢長蘇財政蘇人沈恩孚等得此消息立即電京反對（已見本報）不意内閣巳於微日將文龢通過查文龢江西人李純督贛時龢因其族人某介紹得見見即嗚咽不已李驚問故龢曰督帥貌與先父逼肖動孺慕耳李感其孝認爲子出入督署如家人焉龢有烟霞癖與李嘗同臥起以是益親善李督蘇龢隨之因得長江蘇烟酒公賣循爲兩淮鹽運使皆李督之力龢在烟酒任時李曾保其堪任財廳今李巡閱三省勢益强大乃力保其任財廳長從此江蘇民政財政權盡入督軍掌握矣 
[紀歡送丁家立回美之盛會]  
　　中美二國人士當互知二國固有文明之眞精神所在而互相友愛美國人士之在華者更宜知中國國民具有獨立進步之能力不當因政府之腐敗而藐視其國民此北京美國公使館參贊丁家立博士在華服務三十年後退職回美之前在昨日卡爾登飯店美國大學同學會歡送會席上演說辭之精義也 
　　歡送會之主席爲伍廷芳博士於丁博士演說之前先由伍博士略述歡送大意謂「余與丁博士爲三十年至交光陰迅速今巳届丁博士告老回國之期回首前事一如昨日丁博士年事雖增精神仍矍鑠如故舊孰意其驟起歸思者余每見外人之告老回國者不久即作古以外國地質風土均不宜老居余謂丁博士丁夫人計不若即返中國永享受丁博士所愛之中國好山水云」 
　　繼由王正廷博士演說詳述丁博士在中國三十年間在敎育界服務之成蹟其辭云「丁博士在中國政治界服務之成蹟知之者甚多故不贅言今且言其在敎育界上服務之成蹟丁博士乃首先創辦新敎育之人北洋乃其手創者故於中國敎育界有極大之功而其功業之最大者爲（一）丁博士爲創各種科學之第一人若無丁博士則中國學界斷無今日之現象（二）丁博士之辦敎育注重實業敎育則今日中國實業之現狀得有如許之人才均爲丁博士所賜（三）丁博士更注重體育於北洋大學首先提倡體操一洗從前中國士子積弱之弊（四）丁博士辦學注意爲國盡力四字中國近來愛國風潮澎漲其起因均受丁博士鼓吹之力也丁博士旣有如許功業即丁博士雖回國中國人士必不能忘丁博士也」 
　　最後演說者爲丁家立博士丁博士謂「昨夜在某會中遇北洋舊學生多人多在中國各界佔有重要之位置及勢力者甚爲欣喜在余三十年前來華之時中國之情形與現今之情形較相差幾若五百年可見中國進步之速中美二國國民以前均互有誤會以致無友誼之可言中國人心目中之美國人無非皆如酒醉之水手美國人心目中之中國人無非皆拳匪下流之徒此均誤會所致實則中美二國各有其文明其文明亦各有可取者若能互相知悉彼此文明眞精神所在則一切誤會可以了解而兩國國民亦可多友誼上之聯絡維近年來則國民交誼頗有發達處若今日聚食之中西男女雜座其明證也可知兩國國友已漸親近矣近有一事足爲滿意者爲敎會中人對華之態度近來頗有所更變從前敎會敎育注重敎旨以致所敎出之學生不能爲中國用近則已改爲注重耶穌及近代文明之關係所敎出之學生亦能爲中國用矣」最後丁博士詳述中國政府與人民之宜别其言曰「中國政府雖腐敗中國人民之進步則有一日千里之勢若美國人士能分别中國政府與人民而敬重中國人民則誠兩國前途之幸福也」云云 
　　到會者共二百餘人若唐紹儀·佑尼干·鮑惠爾·費吳生·唐露園·鍾文耀·白賽脫·馬素·鄧翠英諸先生均在座 
[新任駐日公使抵滬紀]  
　　新任駐日公使胡維德於前日由京南下轉乘滬寗路特别快車於昨日（六日）下午九時到滬到站歡迎者有滬交涉署科長陳世光淞滬警察廳長代表滬寗滬杭二路趙局長及各機關人員地方警察及路警均在站照料胡君下車與歡迎諸人一一握手由警察陳巡官引導出站即乘汽車而去 
[童子軍籌備會操之種種（二）]  
　　上海童子軍聯合會定於雙十節召集童子軍會操等情巳誌昨報兹悉本届會操與會各機關有聖約翰青年會·工業專門學校·及附屬小學·省立第二師範及附屬小學·縣立第二高小·惠兒院·嘉穗園·普益習藝所·梅溪高小·培德公學·乙種農校·尚公小學浦東中學附屬·復旦大學·廣肇義學·苦兒院·育才公學·中西商校·滬北公學·縣立一高·招商公學·華童公學·中華職業學校·澄衷中學·等二十餘團計童子軍千餘人表演節目分操法·結紐·拳術·自由車·旗語·烹飪·足球·音樂·架橋·編工·游技·紥營·擬戰·救護·消防·演劇·等二十餘節來賓如英國貝登堡童子軍及松江張澤等亦加入表演云該會於是日復發刊會操紀念新聞一大張由書記潘競民編輯内容分言論·紀載·調查·報告·智囊·雜俎·叢話·小說等欄專載關於童子軍之稿件届時出版來賓想必先覩爲快也 
[美術學校國慶與賑災之籌備]  
　　上海美術學校曁女子美術學校學生昨日在女子美術學校禮堂開國慶紀念及賑災籌備會出席學生二百餘人公推西洋畫科三年級生孫壎爲主席議决事項如下十號上午十時舉行慶祝典禮下午五時化裝叙餐每人納費一元以半數作餐費以半數送華洋義賑會助賑餐畢由學生表演游藝分絲竹·皮簧·崑曲·鋼琴·滑稽演說·魔術·拳術等共數十種其中尚有女生榮玉立·劉慕慈·尤韻泉·潘世秀諸君預備合唱一勸賑歌以勸同學踴躍輸將 
[各方面之籌賑聲]  
　　華洋義賑會華洋義賑會昨接濟南田督軍齊省長來電云魯省雜糧每遇偏歉即須仰給鄰省本年災區重廣愈形缺乏己行籌賑處詳查俟復到即逕電孫君仲英特復田中玉齊耀珊歌又接山西督軍來電云昨奉來電聆悉敝省災情及存糧不敷接濟本省各狀况己由快郵函達貴駐津孫君仲英查照遠蒙垂念用特電聞閻錫山支又接北京北省急賑協會來電云敝會與交通部一再交涉津浦路運費及客票旣不允免費亦不肯記帳頃接交通部正式印函天津似非重大災區此項糧食似無急於運津之必要等語敝會所購雜糧己改運新鄕至保定一帶散放除電曹省長外特聞北省急振會歌又接湖南寳慶來電云頃奉敝省長譚艶電敬悉大君子痌癏在抱慨然籌賑湘潭以回浩刼而拯遺黎不禁額手代數屬千萬災民請命查數屬自六七年臣匪淫刦殺慘不忍言南還一帶竟有三十餘里人烟斷絕兼值今夏田禾頻被蟲旱槁傷入秋復遭霪雨致榖實發芽彌望皆是綜計全縣收成不達十分之五哀我屬民何保生存除己將履勘災情呈報敝省長外特呈災况敬求賑恤云云寳慶知事譚鳴藻支又該會昨致内務部電云國務會議所定義賑奬勵章程請速寄一份上海華洋義賑會微又該會聯合太昌公司派員偕往豫省災地設災孩撫養所昨日午車由隊長楊翼之偕隊員吳引之夏聲如張賢清等先至鄭州設總事務所以便着手進行其災孩擬就地撫養或送滬分養聞須待隊長等到豫後酌定云又海上題襟館各書畫家發起書畫助賑如吳倉石何詩孫康南海沈子培朱古薇鄭蘇戡曾農髯左子異高邕之章一山羅叔雲顧鶴逸陸廉夫譚瓶齋王一亭等共助書畫有三百餘件其餘諸名家所助約六七百件又李平書周雨卿毛子堅哈少夫等助舊書舅畫三百餘件聞每劵一張劵洋五元每號皆有贈件其詳細章程容探明再續該會昨據萬竹小學女子部學生來函云北省災狀慘不忍聞同屬國民義無坐視爰集合同學各節一星期餅餌之資以資賑災之助云云附來洋八十九元小洋四百八十五角銅元五百九十一文足徴推己飢己溺之懷若萬竹女生亦可以風矣又聞該會調查股以會中勸募捐欵恐有人在外眉用名義兹由劉春圃郝憲章郝采章顔璧城黄錦榮李星福譚紹良謝培德請君義務擔任調查冒捐情事并聞樂助善士如探有冒用該會名義者亦可隨時報告該調查股云十月六日 
　　紗業公會三馬中睡美仁里紗業公會自接華洋義賑會公函後即由聞蘭亭賈玉田項惠卿金錫之陸竹坪等五君發起於昨日下午三時開會到者四百餘人當經主席宣告開會示旨並陳述北省災情重大連亘數千里爲往昔所未有當經聞君等五人首先認定捐欵爲數頗鉅繼由到便各會員簽字認定己得一萬六千數百元其餘零星小數及擔任分募者尚不在内俟下届會期收欵彚解華洋義賑會掣收云 
　　廣濟會本埠中國廣濟會以北五省旱荒災重爲數十年所未有因念災民二千餘萬之多其中飢飽不時又感風霜勢不必釀爲疫癘現除在滬組織醫藥救濟隊以便分頭出發外並派員前赴災區切實調查擬擇最苦區域兼施衣米以捕各賑之不足云 
　　中華職業學校中華職業學校全體職員學生以此次北省巨災餓莩載道甚至易子而食析骸而爨災區兒童死於非命者比比皆是消息傳來慘不忍聞因亟發起由校收撫災區貧兒四十名施以敎養并令學習工作養成其生活技能所有經費之籌集學生方面（一）減膳（二）預備聚集海上音樂家開音樂大會（三）年假内演劇至職敎員方面除酌提薪水捐助外由各職員分向親友處募集並由校中通知本埠各校請其集欵撥助復在校内曁本地各機關分設募賑箱以便樂助者之捐納云 
　　台屬水災消息台屬水災消息迭誌各報兹得最近報告函件錄後（一）台屬水災調查員葉君快函云台屬第二次風雨烈災縱横數啡里受害之處調查實不易因低窪之地積水未消交通不便且暴尸露骸臭穢薰蒸尤不能耐至於田舍冲沒人畜之淹斃無待言也目前饑民情形慘不忍言急賑稍遲人民將無噍類矣轉瞬冬令饑而加寒後日巨患不堪設想尚望速求上海各善團飛速振濟以救災民於萬一（二）台州商學界快函云台屬兩遭巨祲區廣災深京省撥欵僅救數日現在無欵接濟饑民慘狀難堪淹斃者不及掩埋尸骨暴露不可勝計饑餓者流離道路扶老携幼無衣無食數十萬災黎待振孔急台屬地瘠募欵無方全賴諸公鼎力勸募上海各大慈善家速解仁囊速滙災區俾解倒懸無任盼切云云 
　　陜西義振會陜西義振會近發公啓云逕啓者陜西頻年兵燹滿目瘡痍自春徂秋顆料未獲嗣復冰雹爲災竟令秋成絕望哀鴻徧野何草不黄嗷雁載途有地皆赤歷數函關左右戸斷炊烟閱遍渭河流域室如懸磬易子百食固爲生理所不容闔家自裁亦豈人道所應有愁慘則華嶽失色鳴咽則大河不聲此固秦中百年來未見之奇荒亦豈直魯豫三省災情可比例特以交通阻滯呼籲不聞於當塗用是槁餓就終死亡相藉於道路今幸天心眷顧旬日間立沛甘霖然無菽麥播揚明春來何從收穫如水益深如水益熱此又中外人士籌振諸君子之所應注意而尤爲吾陜人關懷桑梓者之宜急起大聲疾呼者也同人等自愧才力棉薄深懼拯救無方急迫塵情藉知現狀尚望收到捐册之各慈善家從速籌欵無任感切待命之至 
[國民大會策進會評議會紀]  
　　國民大會策進會第十二次評議會出席評議員二十六人主席周劍雲紀錄朱定一議案如下（甲）選舉評議委員當選者趙南公朱定一張振遠陳維新林大松曹慕管盧煒昌李子厚俞國珍史觀濤李恒林十一人次多數張　堂陶樂勤藍以襄（乙）幹事部交議本會對於國慶典禮議决交幹事闻籌備舉行七時散會 
[山東外交協會蘇分會職員會]  
　　山東外交協會江蘇分會籌備主任郁悼盦君昨函請臨時各職員在三馬路老半齋菜館開第一次職員會各職員到者有郁悼鑫盦顧旭侯周少葵徐惠施唐山霞吳兆麟朱文華袁頌豐陶漢塵姚玉孫顧霖周徐錦裳等十餘人鐘鳴七十公推顧旭侯君爲臨時主席顧君即起立報告臨時職員會成立以後之經過情形及現在着手籌辦各事宜略分數項如下（甲）會章簽名單業己印竣現正着手分送（乙）自會章發佈後函索章程簽名入會者日必數起惟本會旣稱江蘇分會範圍自當及於全省而外交問題事極重大欲力圖挽救非羣策羣力不爲功所以希望在座諸君各就相知廣爲介紹（丙）現擬將關於山東外交之中日政府通牒回文及徐東藩君兩次敬告人一或文彚刊成册以供關心山東問題者之參考現正在編輯中主席報告畢即提議事件（一）上月二十七日籌備國民大會通訊處代表邵力更君至和樂里面稱有餘屋願借爲會所事由顧君報告接洽情形後請公共討論僉稱該處地近僻隅開會辦事均多不便由本會函去辭謝（二）會章第四條會務規程第六條職員選舉法及辦事細則第八條職員會細則均須公推起草員着手擬訂事當經推定姚玉孫袁頌豐陶漢鏖徐錦章四君爲起草員（三）本會發表言論等件於法律上極有關係應否敦請法律專家爲本會法律顧問事僉謂暫時可請爲名譽贊助員俟成立大會後由名譽贊助員中推請爲法律顧問（四）名譽會長名譽贊助員應否於成立大會前先行聘請事僉稱是亦籌備事務之一應於籌備期内請定討論至此時巳八時半即入席晚餐盡歡而散 
[金融維持會開會記]  
　　聯合通信社云昨日下午三時洋貨疋頭業所組織之金融維持會因先令又跌巿面震動在事務所開緊急會議到者一百餘家公推朱賡石爲主席即由主席宣布開會宗旨略謂本會旣以維持金融爲名現在因各省水旱兵荒之關係貨物壅積銷路亳無加以滙價貨價日跌一日錢莊方面鑒於疋頭業之不振銀根之奇絀竟無現銀出借我業同人旣受此種種損失復加以經濟之恐慌而過期到期之貨目下又絡繹而來稅餉墊頭在在均關緊要試問來源旣竭尚有何法可以應付聞入振華堂之各大商號現在亦繼本會而起要求英美商會設法維持可見資本無論大小均不能過去諸君對於本會究竟維持下去抑設法解散要請諸君具一個决心仔細討論林久欽提議今日到會諸君請仔細認定本會究應繼續下去還是解散前日職員開會公决舉朱賡石君爲全權代表向英美商會要求未識諸君是否贊成全體舉手贊成朱賡石當即宣佈今承諸君推舉爲全權代表試問諸君對於前項三條曾法有何意見有否决心推舉代表手續須因同業諸君繕一委託書簽名蓋章方可作憑在座同人均各簽名繼請包世傑演說就法理事實兩方面爲第一要義次主席提出三條辦法次討論對於第一條未裝船之貨要求一律止裝第二條己到之貨要求轉機候巿面活動銀根鬆動時再行酌量出貨墊頭一節有力者酌付無力者只能變通辦理第三條無討論遂一一通過林文欽提議外交方面須有全權方可辦理本會旣舉朱君爲全權代表一切請由朱君相宜應付無庸多所討論主席請添派代表經衆公推王天木樂葆庭賀雲章林久欽四君林久欽提議明日分頭蓋印須推人負責又推林久欽葛佐亮樂葆庭陳鴻年四君遂散便時巳六時餘矣 
[花旗洋松價格略漲]  
　　兩星期前花旗洋松因華洋商到貨頗旺其時美金洋高在一百六七元致價每千尺跌至四十餘兩曾誌本報近二日美滙忽縮至九十六元（美金）是以美松價值漲銀二三兩大宗者現售四十七兩五錢今後之升降全視來源之多寡及滙水之關係爲轉移也 
[各輪船進出口消息]  
　　國内輪船 
　　長江招商局之江新輪船昨自長江裝來白米三千二百包小麥一千九百包黄豆八百十包菉豆五十餘包宜昌中國銀行銅元一百數十箱其他雜貨己誌昨報至太古洋行之吳淞輪船昨由長江裝來之貨有大批桐油一千餘桶係德昌·愼昌·兩行裝來者餘爲大塊石頭及黄豆·菉豆·米·等二千餘包餘爲粗紙·及茶葉當日裝出之貨有細鹽四千二百包及大件機器十餘件並利達洋行之靛青三十餘桶蔴袋十件火油一百數十箱此外則爲洋貨·青籐·肥皂·洋釘等各項雜貨又有盛京輪船昨日在長江各埠裝來進口貨有米麥黄豆五千餘包芝藤三百二十包　砂數百箱苧蔴二百數十件 
　　寗波太古洋行之新北京輪船昨日開往寗波裝去出口貨有白米一千餘包典銅錫五百四十五塊麵粉四百餘袋冰糖三百件藥材四十件靛青六十件紅棗一百件烟絲三十四件青鉛二十五件其餘爲圓枝·生漆·等雜貨至同日赴甬之新寗紹輪船裝往之出口貨有白米二千數百件洋布洋紗三十餘件餘爲鐵器香烟及洋釘等物 
　　港粤太古洋行之新疆輪船昨日裝赴廣東香港之貨有麫粉八千包花生仁一千餘包棉花三百數十件洋紗二百件黄豆四百餘包油二百餘簍生地二百餘件並有上海大德昌裝往香港鴻德莊現洋六萬元此外爲香烟等雜貨至招商局之行駛港粤輪船因該處發生戰事己暫行停止將各輪船改駛烟津各路矣 
烟津招商局之公平輪船此次從烟台裝來之貨有水果二千二百三十八簍鹹魚菜六百七二一件芝蔴二百二十四件豆油五百三十件蝦瓜油一百零三件綢緞三十四件粉絲五十件顔料十件鹿茸二件參四件雜貨一百四十六件巳定本日開赴烟臺營口在申己裝之貨爲麫粉三千包綱板·鐵塊·鐵皮·及鐵絲百餘擔茶葉二百餘箱大批竹幹數百梱又有棉花洋由百餘件至新康輪船昨日裝運之出口貨有苞米四百數十包麫粉二千餘袋糖五百數十包尚有白米三百餘包彩蛋五十餘壜 
　　温州招商局之海晏輪船由温州來申裝來進口貨有甌海麥古洋行之大批猪油在滬裝去之貨則爲棉花三百餘件糖二百二十包青籐一百九十五件鐵塊五十餘擔水泥五百餘桶黄豆一千包麫粉五百餘袋餘爲紅皮·紙頭·及鉛皮等各種雜貨 
[國外輪船]  
　　歐亞法國郵船公司之CHIOFMECANICIENMAILHOL貨船從盎凡爾斯來申昨日己經進口該輪裝來進口貨共有一萬二千餘件以鐵　器爲最多次爲五金雜貨·及酒又有鐵塊·鐵絲·等項現正在起缷中至於往來歐亞之郵船亞而忙佩克號ＨＲＭＡＮＤＢＥＨＩＣ昨日八時己由東洋還滬定今日開回馬賽至該公司前闪由法國儎送留法華工還國之美那姆號ＭＥＩＮＡＭ刻巳從天津還申停泊在滬大約本月二十日左右還法又該公司之ＳＣＨＡＲＮＢＯＳＴ香霍斯脫號己於十月五日自華笛服斯都克ＷＬＤＩＶＯＳＴＯＣＫ出發九日上午八時可望抵申 
　　中美福來輪船公司之愛而客化ＥＬＫＨＯＲＮ從新金山來滬於九月五號出發本月三號己抵日本之神戸大約六日離開東洋十一號可抵申其還國期則定本月之十六號至怡泰洋行之格林　恩ＧＬＥＮＳＨＡＮＥ從美國　約來華大約在本月二十三號可以抵此該行經理之各輪船大槪均行駛歐亞此次該輪從美國來申亦係新定之航線也中國郵船公司之尼羅號及中國號將於十一月間挨班開往新加坡南京號則將加添小吕宋班 
[滬寗路轉運來滬貨物]  
　　昨日（六日）滬寗路運來之貨物如下翔茂由南京裝來新米三百八十五包又裝來小麥一百八十三包由鎭江裝來小麥三百六十五包由無錫裝來小麥二百七十五包瑞泰恒由南京裝來小麥三百二十五包又裝來新米二百三十五包由鎭江裝來小麥三百三十五包華盛義由南京裝來小麥三百二十五包又裝來新米二百三十五包由鎭江裝來小麥七百二十五包由奔牛裝來小食三百四十五包由常州裝來小麥三百五十包由無錫裝來小麥二百四十五包協茂由南京裝來瓜子三百八十五包又裝來小來二百二十五包由鎭江裝來小麥六百二十五包由無錫裝來小麥三百四十五包清記由南京裝來小麥二百三十五包由鎭江袋來小麥四百二十五包悅來由南京裝來小麥二百三十五包由鎭江裝來小麥三百三十五包恒大由商京裝來生黎二百十五包又裝來小麥二百二十五包由鎭江裝來小麥三百八十五包由無錫裝來小麥二百二十五包茂新由無錫裝來兵船牌麵粉五千包永泰隆由南京裝來小麥二百三十五包由無錫裝來山鹿牌麫粉三千七百包又裝來小麥四百二十五包滙通由南京裝來新米二百二十五包由鎭江裝來小麥二百三十五包恒泰由南京裝來小麥三百四十五包由鎭江裝來小麥三百二十五包協豐由南京裝來新米一百八十三包同興由南京裝來小麥三百二十五包裝來新米一百八十三包中華捷運公司由南京裝來小麥二百八十五包運繭處由常州裝來小麥三百四十五包由無錫裝來小麥三百五十包 
[寗弨公司開會爭鬧案之續訊]  
　　寗紹公司於上月十九號假法租界四明公所開股東會時被衆吵鬧傷及朱湘順頭角雙方各延律師涉訟法公堂曾經一度辯論並由中西讞員親往開會地點履勘詳情均誌本報昨日又經聶讞員會同葛副領事升坐特别公堂覆訊先向被告王聲臯詰問當日起釁情形王稱是日開會須先舉臨時議長有人舉洪承祁商人等則舉該公司董事會會長樂振葆一時不能解决樂指商人口稱你是吃糞之人以致爭論當時商人坐在第三排凳上不料後面有穿短衣之人起立吵鬧究竟何人將朱湘順頭角毆傷因在秩序大亂之時難以認明商人實無持長凳將朱毆擊之事聶讞員又問汝是否有意與樂振葆爲難定欲舉樂振葆爲議長王答稱舉樂爲議長實有此事非商人一人獨舉惟並無與樂爲難之意第二被告邵立坤稱開會時商人以股東資格到會各股東舉臨時議長商人始終未發一言祗見王聲臯與議台上樂振葆爭論時後面約有三四百人起立吵鬧忽聽見人言朱湘順被人毆打後來又聽見喝令關門旋即有探捕到來彈壓人心始定後有人稱並無大事商人以旣然無事即請各人坐下再候開會詎候至十餘分鐘之久會未開成商人故此向臺上發言云會已開過三次均未開成以後不必請各股東到場祗須你等各董事自己開會可也諒必因此數言惹人懷恨致被牽連到案請察朱湘順稱當時被擊受傷後頭腦昏沉故未看清是否被王聲臯所毆事後衆人均稱王聲臯持長凳擊人商人未受傷前目見王喝令敺人是實又據王聲臯代表郭蘭克律師稱現據捕頭報告查得當時王實靜坐會場云云堂上傳當日捕房派往會場之包探任水揚到堂訊問據稱聽見王聲臯與樂振葆因舉議長爭論之聲旋見衆人起立吵鬧衆人中約有四五人手持長凳包探向阻不理當即出外喚同站崗巡捕兩名入内彈壓後包探又至捕房報告帮此朱湘順究被何人敺傷王聲臯是否手持長凳均未目覩包探至報告畢又偕捕頭重到該處時朱之頭額巳用布包紥人甚清醒朱到捕房後捕頭問其被何人所毆欲拘人否朱稱一時難以指拿此事係因開會而起有事可向董事會交涉不必拘人等語該公司董事孫梅堂稱是日開會董事登議臺時見王聲臯巳在台下大駡旋即喝打衆人附和並有人口稱須打董事約有五六人手持長凳擊人董事見勢不佳將樓梯門關閉故衆人未曾上來朱湘順究被何人毆傷因當時人多擁擠難以指實董事與邵立坤先不認識後有人言附和駡人者即係邵立坤方始看明邵之面貌尚有他人可證邵立坤代表巴和律師辯論見證所供難憑各股東到會時有簽名簿子是日邵立坤是否先到會場請堂上吊簽名簿察閱訊至此時已一點鐘中西讞員會商之下諭候覆訊再核 
[賄縱案關係人今日開審]  
　　賄縱要犯劉刁根案内牽涉之地方審檢廳承發吏王蘭生法警毛子坤等前奉地檢廳飭警將王毛先後拘獲訊供判押候示在案兹悉此案業奉檢察官一再提案預審明確據情起訴審判廳請爲公開審理昨日奉諭示期本月陽曆七號公開辯論並飭吏往傳一干人證到案候審 
[南巿刷新火政之進行]  
　　上海救火聯合會前因南巿第五六七三區救火會籌備以來業經數載尚未完全成立推原其故實因每區開辦經費爲數過鉅一時籌集殊非易易因於上年冬間開會議决將全部火政改併爲東南西北四區以一二三四區改併爲西北兩區以五六七三區改併爲東南兩區先從南巿東區着手以期輕擔負而速成功現由南巿第六區中會長顧馨一邀請就地紳商籌集捐欵備銀二千六百二十五兩商讓大馬頭外灘内地自來水公司舊址基地一方規定工程雇匠衛桂記承造高大洋式三層樓東區會所四幢估定工料銀五千七百兩限期工竣一面託由本埠北巿祥興洋行經理向英倫淡尼斯廠訂購新式四輪馬特救火帮浦一部及馬特扶梯等得力機車並進水管等器具計價洋二萬四千元訂期八月交貨三共合計銀三萬五千餘元積極進行不遣餘力 
[]  
[]  
[]  
 
 

Page 11

 
 
現今會所工程業將告竣訂購之救火帮浦巳由外洋輪船搿來姆愛凡號於日前裝運到滬聞一俟房屋落成訂期試演并邀請就地紳商參觀云 
[友華銀行銀巿報告]  
　　中美新聞社譯友華銀行六日報告云昨日倫敦銀價近期跌至五先令八便士遠期未悉紐約銀價跌去一銅幣爲八九又八分之一倫敦紐約間滙價現爲三五○此間開盤金鎊爲五先令七便士金洋爲九七半日金爲五二半旋因需求者多金鎊跌至五先令六便士金洋九六日金五三巿面頗平稳交易甚巨收盤爲金鎊五先信六便士半金洋九七半日金五二又四分之三倫敦紐約銀幣俱弱 
[南洋校長辭職後之所聞]  
　　南洋公學校長唐文治提出第六次辭職後翌日即出校赴錫該校學生於昨日（六日）由上中院各班代表分向同學徴求意見除不在校者四十四人與中立者十七人外計反對挽留唐氏者四百十三人贊成挽留百五十三人合計反對與贊成者共五百六十六人反對者多二百六十占全數百分之七十三贊成者僅百份之二十七故反對留唐氏者將達四分之三至於以後進行擬電達交部請准唐氏辭職一面求其另派一有工業智識之人繼任並對於新校長定有條件苟不得遂誓不承認一面致函唐氏表示同學並無挽留之意以堅其去職之心而該校多數敎職員亦曾於四日早開敎職員全體會議舉徐守伍沈叔逵二人往無錫挽留乃唐氏辭意堅决毫無挽留之餘地二人當即返滬復山一部份敎職員舉朱其張某二人於昨午赴錫再行挽留不知有何結果 
[淞滬火車碾斃鄕民]  
　　淞滬鐵路江灣車站昨日（六日）下午五點三十分有一鄕人在軌道中行走被由吳淞開滬之加車頭碾斃當由該站站長派路警同該圖地保招尋尸主家屬備棺收殮 
[敬業校友議建汪丁二君銅碑]  
縣立第一高小學校（即敬業）主任三年級敎員汪錫增（字季航前清孝廉存年六十三）任敎務歷十八年對於校務頗爲熱心今夏病殁該校校友追念前功擬籌捐欵就該校内建設紀念銅碑以彰功績又該校前校長兼敎員丁咸熙（字賡堯）前在該校任事多年曾三次募集鉅費改建校舍數十幢於今春病故該校友會亦擬籌欵建設銅碑鐫詳事實第兩碑謂欵甚巨不易籌集爰由該校校友數十人於本月三日爲汪君開追悼會後將此兩事提議山賈豐芸主席與會校友互述丁汪二君在日主任校務敎育事實曁築碑緣由分别討論旋議决印刷捐册交由校友别任募俟有成數即當實行 
[工商友誼會成立會預紀]  
　　上海工商友誼會兹因開成立大會事發出通啓二則錄如下（其一）敬啓者本會自創設以來己有二百四十餘足徴諸同志熱心服務兹定十月十日即中華民國國慶日開正式成立大會會塲假在英界愛文義路毓賢學校時間一時至五時凡我會友理應按時蒞會以盡職務而壯觀瞻切勿却步放棄責任是爲至要（其二）再啟者本會徽章業己製就祈速帶入會費小洋五角來取以便開成立大會時佩帶而示壯嚴但未繳入會費者本會因經濟困難並不多製務祈原諒爲荷 
[中華第一電泡廠開幕預誌]  
　　中華第一電泡廠在成都路白克路口四零九號又有發行所在南京路大慶里一零三號經理爲柳秋生工程師爲蔡祥山廠内有男工二十餘人女工十餘人每日出品可二千餘只原料除少數購自歐美外餘秋爲國産各種設備及機器均尚完善兹定於十月十五日即舊曆九月初四正式開幕云 
[江蘇官産處會辦之更迭]  
　　上海會丈局昨接江蘇官産處咨文云奉財政部令江蘇官産處會辦姚繩武己有他差所有該處會辦一差關係重要自應委員接充以重職守查有周積萱堪以充委除令委外合亟令仰該處知照等因本會辦現己到差除呈報外咨請查照云 
[龍王廟平價局裁撤]  
　　上海食米平價局自本年陰歷四月二十日先從南巿龍王廟設局開糶後依次推及各巿鄕分設局所售賣平米以來迄己四月有餘入秋後各内地産米鄕區己將新米陸續運滬由南巿米業開盤發賣價格日見抵落各處貧民亦可就地向米舖購糴並由上海縣沈知事知會米業董事轉知各米店不難私抬價值務須按照巿面出糶以維民食在案現平價局主任陸崧侯以滬上米糧到數旣多米價亦賤不致再有缺乏之虞曾調量各處分局購米人數稀少爰先轍去分局僅剩南巿龍王廟閘北慈善善團兩處將存米售罄後再行撤局刻龍至廟平價局因米巳售　訂定今日撤裁閘北局所則因尚有餘米俟售罄後再行撤局聞此次共計售出平米十餘萬石結共虧耗二十餘萬元之請云 
[金山縣呈報螟害肅清]  
　　金山縣境將届秋收時發生一種螟蛾傷害稼禾即由該縣馮知事設局撲滅計收害蛾六萬二千餘頭螟卵九萬二千餘塊害蟲四萬三千餘塊現巳肅清將局裁撤業巳呈報備案云 
[昨日公共公廨訊案紀]  
　　昨晨公共公廨民四庭由關讞員會同美丁副領事訊理民事案四宗如次（一）姚豐才訴李遐昌不理代墊各欵案前經判决原告勝訴兹李至今尚未還欵故原告代表高露玲律師到堂請求執行堂諭被告臨訊不到由律師出庭辯護未還原因結果所有前判定之欵一千九百三十七兩五錢應限被告於一個月内繳清其九百七十五元一項亦着被告遵限償還（二）梁樂軒訴陞發首鐸店不理股欵等項案前經諭候派員將賬查明再核兹據雙方律師到堂聲明查賬員己有報告兩造對於該報告亦甚愜意請即照判結果准照公廨查賬員本年九月十五號報告書辦理（三）錢坤榮訴王辛歧不理欠洋九百元案被告承認所欠是實結果　被告照數還洋並繳堂費四）沈雅堂訴消閒别墅菜館股東徐仁明林理枝不理賬洋一千一百七十五元案結果以此案應交消閒别墅請求破産案内之理賬員併案辦理並着該理賬員將理賬情形從速報告公堂核奪又午後民四庭由張襄讞會同美約副領事審訊各案亦錄如次（一）姚桂生訴巳經被火之中國興華烟草公司不付期票洋一千四百元案據被告代表律師到堂聲稱此項支票被告係付與邱月仙之烟葉價因邱貨劣退回其時邱却未將該支票交還故被告即經登報聲明作廢原告不應再行收受及被告公司被燬而原告知向先施公司保有火險遂稟請公堂給諭該公司將險費止付今請求將該禁諭取消云云而原告之律師亦稱今天所解决者惟交保問題餘事被告律師不應於此時提及云云結果着被告交一千四百元舖保准將先施公司諭單吊銷改期再訊（二）潘賓門訴前股開春華樓菜館之張星鶴不理以該館生財抵借洋一千五百八十三元案被告因無保在押兹提案據供該菜館係伊與婁某股開押欵或係婁所爲伊實不知等語結果候補提人證到案再訊（三）周漢坤延許理律師訴朱勤德無故將伊毆傷請追損失案訊明當時起釁實係周漢坤無禮曾由刑事公堂科間洋二元今所控損失毫無理由結果註銷（四）顧及林訴季德才不理欠洋五百元案先由原告律師聲明被告至今尚未呈遞辯訴照章應請判决次由被告律師聲稱此事須請提到其餘兩人方可明瞭案情云云結果應着季德才之律師補具訴稟一面函致無錫縣請將已獲押犯殷開山邱善華移提到廨改期再訊（五）談東生訴徐堯璧徐顧氏將伊妻談徐氏藏匿不交案結果着兩被告具結出外帮同將談徐氏尋交到案再核 
[殺妻犯歸案訊辦]  
　　在華界馬路橋開設徐萬茂烟紙店之徐虎全於本年二月十七號以其妻王氏與人犯姦將氏謀斃逃逸近由死者之兄王沛霖訪知徐匿跡公共租界因報由捕房將徐獲解公廨命押候訊核在案兹王以兇手旣獲遂投上海地方檢察廳稟請備文移提歸案訊辦該廳即准予備就移文派法警王錫堂於昨晨投廨請求移提當經俞襄讞會同英包副領事飭捕將徐虎全提案預審終結判准交來警帶去歸案訊辦而王沛霖亦投地方檢察廳繼續具稟略稱本地人家住治下二十八保八九圖錢家巷地方係在靜安寺迤北商人向在某書局營業己死徐王氏係商人胞妹今年三十一歲嫁與徐虎全爲室己有多年生下子女各一不料今年陽曆二月十七號夜半時據徐之比鄰開設茶館主陸順香之妻奔到我家報信聲稱徐虎全手持兇刀將妻亂戳受傷着即速去援救等語商人立時趕往迨人門但見我妹巳經被戳身死徐已脫逃無踪遺下徐之子女刻由徐母撫養我妹之死早蒙騐明今徐旣拿獲廳請訊明律辦云云下午奉委檢察官提案研訊王伸訴前情質之徐供稱實因妻子不安於室屢誡不聽因此氣忿用刀將其戳斃是實問官判令收押玉着退去候示 
[甬人家庭之凶劇]  
　　甬人崔元冲於去年挈妻來滬賃居西虹口北西藏路二百三十三號門牌之披屋内詎其妻符氏近與同居人某甲有染昨崔歸家撞見羞憤之下立取菜刀一柄將氏頭部連砍兩刀頓時血湧如泉痛極倒地暈去而崔疑氏己斃舉刀向頭额自砍圖盡幸經隣人瞥見急即將刀奪下鳴由四百九十五號華捕到來將崔夫婦併送就近醫院經醫生騐得符氏受傷頗重惟尚不致有性命之盧約須三星期後方能出院崔則傷無大碍即行用藥敷治創口交由該捕帶回捕房稟明捕頭飭即將崔押候派探奚德安往查起釁情形以憑解究 
[呈控華洋輪船同業會之牌示]  
　　上海縣公署昨發牌示云爲牌示事迭據署名江海輪船同業鄭屬舉馮學如徐焕初黄寳書朱存芳等郵遞函件内稱今有侯三陽莊錦渭糾集曾充江海各輪司事人等印刷簡章設立華洋輪船同業會脅誘現役輪船司事人等入會歛錢分肥被誘入會者巳有六百餘人非法妄爲請候查澈究等語查前據侯三陽等來呈以設立華洋輪船同業公益會附呈簡章請予備案等情當批呈及簡章均悉該民等聯合華洋輪船賬房内辦事同人擬設同業公益會有代籌職業救濟关病死亡等各項義舉其經費有會費月捐之規定雖據稱同業多數贊許究竟衆情是否允洽由該民一二人以代表名義率請備案未便准行明白批駁嗣奉省長公署指令開鄭鵬舉等呈訴侯三陽歛錢設會請飭撤消解散由奉令據呈己悉仰該知事查明核辦具報此令原呈附件隨發等因又經本署錄案呈復各在案惟鄭鵬舉等來件非正式具呈例不受理合行牌示知照特示 
[呈請取締薦頭店]  
　　上海學商公會諸同人見本埠南北巿各處薦頭店林立素無稽考以致姦拐竊盜各案無不跡涉嫌疑一經官廳查究往往人店俱杳居家雇主受其害者誠非淺鮮故擬取締法則兩條呈請淞滬警察廳長實行取締以維公安其呈件原文如下上海學商公會呈爲薦頭一業弊害層出仰懇取締以杜後患事竊上海薦頭店一業十餘年前寥寥數戸近數年來星羅棋布各街各巷觸目皆是其中有並非以薦頭爲業藉此而　藏拐盜者時有所聞惟破獲者十居一二而經貴廳懲辦者己案如山積矣苟不從嚴取締何以維護治安爲特不揣冒昧略獻蒭蕘伏祈察核施行實爲德便一擬請發給執照將己開之薦頭店令其一律取保領照如無保者勒令閉歇一令各薦頭店引薦男傭女僕時須出立薦單送交戸主以免發生事故互相推諉以上兩項是否有當伏祈採納並懇出示布告俾得家喻共沐仁風曷勝待命之至 
[南翔站查獲私帶烟土之搭客]  
　　昨日（六日）滬寗路南翔車站有鄕人模樣之曾金管買由南翔至安亭之車票正在上車時該站站長見其形跡可疑派路警查騐在其包裏内抄出烟土十五包當由站長拍電致滬總管處一面派路警將人及烟土一併乘由常開滬之車解至滬上由車務副總管袁紹昌偕駐滬惲副巡將包裹打開一一查騐共計大小烟土二百八十兩查看之後用火漆印封存在稽查庫房内烟犯押在本路警局候稟局長核示 
[失火焚斃老婦]  
　　法新租界愷自邇路二百五十五號門牌汪筱裕所開之汪萬興成衣舖认昨晨四點半時樓梯第面忽然起火當將扶梯燒斷時有性居後樓面年八十一歲之老嫗侯周氏從夢中驚醒一時不及逃避致被焚斃又延燒貼鄰二百五十三號門牌某柴爿店之樓面　旋由各救火會會員立驅皮帶車到場灌救得熄事後由捕頭飭探唐雲卿前往將汪拘入捕房諭令交保候究一面將尺身車送同仁輔元堂騐尸所候騐午後有氏之内姪業烟紙業之周榮生（吳淞人）投訴捕房請求免騐願自收殮捕頭准之 
[串黨行竊各押年半]  
　　王春芳鮑金銀兩人均與虹口東鴨綠路七百九十七號門牌朱瑞慶店内·於上月四號清晨被宵小擊破玻璃窓爬入竊去值洋五千四百元之鈔票現欵飾物一案有關被捕拘解公共公廨訊押查究等情己誌本報昨晨續審先由失主上堂證明王等均係修築馬路之小工是以串同在逃之人爬入店内竊去各物等語質之王鮑二人供詞互相推諉張襄讞核供商之英赫副領事以案經原告證明兩被告串黨行竊屬實判各押西牢十八個月示儆 
[科罰燕子窠主客]  
　　鎭江婦人陸張氏邀同王雨林在愛多亞路二百八十八號屋内私售燈吃洋烟前日經總巡捕房中西包探查悉前往將氏及王並烟客九名連同烟具一併拘獲分别收押昨解公共公廨由中西官訊實判氏押女所兩月王押西牢一月烟客汪阿福楊春山姚少卿費克寛馬金標黄德榮蔡文恩何銀寳孫長有九名各罰洋五元充公烟具銷燬 
[渡客因渡船被撞溺斃]  
　　昨晨十時許江海關流星輪船因送糧由北巿往南開駛經過浦東楊家渡江面適有該碼頭之擺渡船一艘從浦東方面駛往浦西駕駛不愼致與該輪碰撞將船頭上渡客兩名激落浦中幸當場救護將渡客黄得山一名救起得慶更生尚有楊明生一名不及救起因而溺斃至下午兩點鐘時將楊之屍身撈獲當發生時爲浦江水巡隊巡長倪慶稳隊士張桂生水手袁忠祥協同水探陳榮華前往查明渡船戸名張林生屍父楊掌成該渡船當時載得渡客共計十八名與海關流星輪碰撞實由張林生駕駛不愼以致跌落渡客兩名當即據情回報潘隊長將張林生帶隊問明屍身暫放岸畔等語隊長以案關人命飭將一千人證併送警廳發科預審核辦 
[船老大被推溺斃續誌]  
　　百官船戸陸阿土遭嚴阿四推入浦中溺斃由水巡捕房將嚴拘送地方廳奉檢察官訊供判押着陸弟光梅打撈屍身再核各情己紀前報兹悉陸阿土屍身昨晨經人在陸家嘴肇事原處撈獲暫置附近浦灘即由陸光梅到廳報告午後奉委魏檢察官毛檢騐員等前往相騐委係溺斃判令屍弟棺殮候廳將在押之嚴阿四提案訊明以憑究辦 
[私帶烟土之獲究]  
　　陳照如近從某輪船來申私帶烟土十五兩昨晨該輪抵埠當爲海關扦巡洋員登輪人贓並獲解入捕房奉梅捕頭諭將烟土送關候燬外陳着函送地檢廳訊辦 
[誌謝]  
　　昨承新青年社惠墜新青年」第八卷二號一册封面印有將至中國之哲學大家羅素氏肖像卷内并有羅氏著作之譯文數篇又承商務印書館惠贈英文雜誌第六卷十號一册英語週刊第二百六十一期一册均此謝謝 
中華職業敎育社通訊 
[九年十月五日議事員會常會會議紀錄]  
　　沈信卿郭秉文莊百俞袁俶畬賈季英黄任之錢新之（黄君代表）顧蔭亭（學校主任） 
　　一件提出職業學校九年度預算議决通過 
　　一件提出職業學校八年度决算議决通過其透支之四百八十六元三角二分六釐由本社補給 
　　一件報告朱少屏君來函辭職議復函挽留 
　　一件報告社務近况 
　　一件報告校務近况 
　　主席沈信卿 
來函 
[救國恒心團爲雙十節國慶紀念告各團體函]  
　　神聖之雙十節何爲而來哉非我死義烈士前仆後繼爲自由而戰以血肉培養自由之花推倒滿清建設民主國家設定三大自由所造成者乎溯自民國紀元年十月十日武昌起義建設民主國家至今我人巳八閱雙十節今則第九次矣首次盛而二次衰三次舉而四次不行四次之不行果由袁世凱之帝制欲消滅民主國家故先去告朔之犧羊以消滅我人對於民主國家建立之神聖大紀念日也五次黎元洪繼總統位雙十節國慶大會最盛六次則受張勳復辟之影響而未舉七次則行如未行八次以五四運動之餘勇尚爲大規模之表示九次之舉動如何今果未易妄測比聞軍警己布停止國慶大會之布告則我輩進行其以取消國慶大會之一紙布告遂默爾而息乎中華民主國家爲我人之民主國家也表示民主國家成立之雙十節國慶紀念日爲我人之雙十節國慶紀念日也法之七月四日美之七月十四日彼之國人對此立國之慶祝舉國若狂萬人空巷即法在歐戰中存亡危急之秋尚且破涕爲笑不肯孤負其神聖之立國紀念日且彼僑居中國者每届此日亦必興高彩烈大舉而特舉無他國家爲國人生存之工具成立生存工具之紀念日萬不可等開視之否則國家之失恃可立而待也嗟乎我國尚爲民主國家也武人官僚志在權利君主可專制可民主國家本與若輩柄鑿不相容其視雙十節無異其制命創因苟延殘息於民主國家之下不敢公然廢棄雙十節而借特别戒嚴以暗消之然則我人對之加何我人所欲者自由也集會結社之自由載在約法且雙十節國慶大會乃對於國本對於政體爲絕端擁護之表示不特當任令自由且旣身爲民國公僕尤當爲國人先鼓勵而發揚之今乃反行抑制禁我人之舉行大會直與雙十節宣戰與民國宣戰我人尚能容忍此背叛民主國家之布告乎我人胥本先烈造成此民主國家神聖雙十節國慶紀日之遺旨爲自由而戰集地盛開慶祝大會繼以游行而發揚民主精神表示我人寳愛民主之心志假使身爲民國之公僕與我人擁護民主而開之雙十節國慶大會宣戰是蒙民主國家之皮而行專制國家之實惟有以血肉培養自由之花立中華民主國家億萬斯年之基望諸大團體奮袂劍及履及以盛行立國國慶雙十節之紀念大會本團當義不反顧以從上海救國恒心團啓 
雜評二 
[江蘇之財長問題又起（訥）]  
　　蘇人前之所以彈齊而反對俞紀琦者以欲整理江蘇之財政也今之對於繼任省長所以不堅持蘇人治蘇之主張者一方稍示讓步於當局一方則仍注重於財政廳長以冀達整理財政之目的也 
　　蘇人欲實行自治不能不先整理地方之財政欲實行整理財政不能不拒絕爲督軍操縱之人夫以爲督軍操縱之人使之掌一省財政而能絲毫不苟者斷未之有故蘇人對於省長可讓步而對於財政廳長則必絕對不能讓步此蓋蘇人始終一貫之宗旨也 
　　政府能鑒於蘇人之苦心而不以蘇人爲可欺者則對此財政廳一席必能俯從蘇人之請督軍能曲體蘇人讓步之好意而不有意與蘇人爲難者則對此財政廳一席亦必不視爲禁臠而一再反抗蘇人之公意然而今日之政府必欲用文蘇豈政府但顧督軍而不顧蘇人耶今日之督軍又必欲力保文龢豈督軍於文龢有不可離之關係於財權有不能舍之暗幕耶然而蘇人又豈肯舍其一致决定之主張而一讓再讓也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[宋春舫遊記（七）]  
　　我們中國有句古話禮失而求諸野這句話眞正不錯自　中國禁了鴉片以來不要說内地就是在租界上「清陳公膏」這種廣告是沒有見面的了燕子窠呢固然是不少但是燕子窠的招牌究景是沒有看見過不料我這一次一到新加坡就接二連三的看見「公烟」下「開燈」原來鴉片煙在南洋羣島仍舊是沒有禁止祗要你有錢你到人家去吹也可買到自己家裏來吹也可這豈不是我們中國一班烟鬼的樂土麽奉勸他們還是趕緊那南洋羣島去罷 
　　新加坡最有意思的地方就是「公共植物園」因爲他離開赤道祗有兩度所以各種樹木不用人工去培植就能自生自長的 
　　我以前在倫降柏林的時候也去看過他們的「植物園」這種大都會都是在寒帶上的那裏還長出好看的樹木來那邊居民還自以爲「奇貨可居」眞正未免小巫見大巫了 
筆剳 
[約指記（二）] [  紓庵]  
　　將别之日莊特出其新鑄金約指一枚親加夫指留爲紀念並言堂上年邁止有君子勿令老人倚閭盼切暇使返里慰視即閨中少婦亦得減其對影成雙之悲成功慰之曰吾愛勿悲當即歸也氏自良人去後腹日隆起知巳受孕抵期舉一雄大喜兒生三日共姑病殁則又大悲欲以函招夫子乃苦無從悉其寓址遂盡禮殮姑自此悠悠十八年未得成功隻　幸其子小功襲乃父業能以自立無愁衣食此時莊氏坐燈下與小功言十八年中事雖酸淚盈眶而詞源滔滔仍無止時小功自墜世至於成人曾未一親阿父容顔念之又復恨之念者以人皆有父我獨無父並母無夫果胡爲遠客不歸豈别得新歡遂棄結髮於不顧耶此想如眞則阿父抛妻棄子之外棄親之罪亦不可逭　人言父爲忠良之人當不昧心至此度必有故久覊他鄕耳恨者則以其父不歸無妨何並郵書而亦靳之遂令母積思成痗有如病癎以我母孱弱妥能經此而我無父之人力自振作受盡辛楚始免母子於凍餒然我飽嘗憂勞十八歲之童子戕傷體育實甚苟父在者則我不識煩憂方在求學以受椿萱蔭庇小功意想　轆究亦不敢致怨其父蓋小功絕醇樸自謂父雖不仁而爲人子者終無怨恨其父之理此時其母方喋喋言曰我兒胡爲不訪兒父下落舉以告我勿論千山萬水我必挈兒追踪赴之俾兒識父兒母亦有夫果能會晤阿父知兒幹練多才儀容秀美彼必忻悅且奬我敎子有方爲治家稱職之婦而母亦可一訴十八年單獨凄凉之苦汝父心夙愷惻聞之必心動求吾赦其薄倖之罪我兒試思相見時汝父不如是耶 
劇談 
[菊話] [  憶那]  
　　余叔岩爲老譚故後第一人小培又宸不足道也做工稳練　雖不佳頗善運用饒有韻味若能再加深造將來大王榮銜舍彼莫屬前隸新明時鳳卿以彼呌坐力大妬之甚與之爭競一月以來余未曾重戲而王已力不支矣尋與小梅因湖　義賑事交惡脫離新明聲言永不與之配戲梅窘甚挽某警察富局說項終不屈服 
　　汪派凋零王鳳　尚　今日之卓卓者若文昭關華容道等猶有幾句可聽處惜其爲小梅之寄生蟲小梅唱　唱歇則歇南則南北則北毫無獨立呌座之精神近且做工疏懶一舉一動九分　氣同儕常呼爲傻子云 
 
[藉此表面何妨實行]  
詩選 
[旅美觀察譚題辭（一）] [  朱鴛雛]  
　　錦瑟蓬山二首川江先生韻乞瘦鵑寄慰泫然 
試彈往夢有詞陳錦瑟絃絃盡是塵蝴蝶飛回虚曉夢琉璃頓碎認前身鬟銷潘岳心中里粉覆崔徽影裏眞滄海重經吟細字有人共泣故園春 
　　縹緲心眸望衆仙蓬山隔絕忽經年携新遊屐春啼鴂坐舊妝樓柳帶蟬欲檢故衣親淚點好從殘墨悟因緣莫驚世上無期别紫玉原爲一握烟 
新聞拾遺 
[送窮] [  隠厂]  
　　南京聚寳門外南街思古巷爲一般江北人聚居之地昨忽集衆在王姓家開送窮會門前用松柏結綵上以五色紙花蟠送窮大會四字一般恭預其事者咸頭裹紅布身穿紅衣在門前跳躍並在十字路口設香案祭品大放鞭砲爲窮鬼餞行謂如此可保家家平安吉利云一時觀者駢肩接踵咸詫爲奇事 
[逐蟻] [  警世人]  
　　前日俗傳爲潮神誕辰杭城居民相沿舊例競作逐蟻之舉大家小戸莫不將門戸洞開入廚大呼云大潮來了螞蟻快去螞蟻去去去手中各持脚爐蓋銅而盆煤洞箱等物且敲且唱至門外而止如是者三五次然後閉戸而睡則蟻自能絕跡是日上午一時起至破曉方止庸人自擾誠可笑也 
[新娘竟作關亡人] [  鄞豪]  
　　兩巿葉某以開花衣行爲業頗有資産妻某氏兇暴無人禮待媳如奴僕甚至撻楚亂加不顧也本年三月問媳因少違姑命飽受鞭撻其子亦順母意並加辱駡媳遂抑鬱懸樑而死本月二十日其子復娶某氏女爲繼室過門後第二夜新娘忽昨前媳之音辱駡翁姑並發其秘事又云非設醮超度不可迄今仍日喃喃不休聞新娘素無神經病且未悉前婦横死之事噫亦奇矣 
[女郎忽害相思病] [  石生]  
北四川路横浜橋某里有某婦者英産也來華有年心尚慈善撫養孤女四口令讀於虹口某女校現俱年届破瓜姿色尚不惡一般少年咸慕之爲日旣久竟被附近某書作夥某甲獲得其一往來甚密暗締白首不意被某所悉斥其非　從此管束綦嚴女郎相思情深忽成痴疾某遂禁女於楊樹浦某院勢不復顧昨有知箇中事者以女郎景况通知某甲某甲聞信遂冒名往該院探詢女見某甲悲憤交集珠淚雙流云ＺＥＢＳＥＮＧ 
小說 
[社會小說衆醉獨醒（一六一）] [  瞻廬]  
　　這夜吃過晚飯娘女三個擁着一盞燈火大家手不停摇的掉絲當天一輪皓月從破紙窗裏透進光來和那軸上的絲光兩兩映耀善珍手裏掉絲嘴裏還喃喃的背誦日間功課善保肚裏尋思張老三無端問及慧姑姊大是怪事端怕老三懷着歹意倒要時時提防他···這時一室裏面除郤機軸轉動更無别種聲響驀聽得張太太那邊豁喇豁喇一陣陣牌聲響亮慌得善寳急忙的把門掩上又落了閂老娘忙問做甚善實道娘不記得兩個月前徐伯母在這裏打牌小狗子闖將進來把絲砣都弄亂了這番打牌難保無徐伯母在内不如早些防備免得小狗子又來淘氣老娘笑道你還提起勉齋娘子咧聽得張太太說這娘子從那天打牌回去他丈夫便歇了生意夫婦倆哭哭鬧鬧沒有一天安靜他家本是外强中乾寅年吃了卯年的糧一旦沒有了職業度日艱難那有閒功夫前來打牌昨天我上街買東西碰見娘子挈着小孩從當舖子裏走出他見我時滿面不好意思嘴裏却支吾着道想到金舖裏兌首飾去却不料誤進了當舖子婦人家不識字眞有諸我不便我明知他是掩飾却只唯唯諾諾不去點破他····姊妹倆　了各各好笑娘女三人掉到兩個更次善珍善寳催着老娘安臥說老年人捱不得深夜况且勞碌了多天今夜理該早歇老娘也催着女兒安臥說你們辛苦了一禮拜明天又要早起還是你們先睡的好娘女互相推讓尚沒解决忽聽得有人在街上喚門却是張老三的聲音又聽得那邊房東太太沒口子的答應彷彿出去開門門兒開的一響彷彿有三四個男子一擁而入跑到房東那邊高喚着捉財捉賭慌得善珍善寳趕快熄滅了燈火匿在門背後潛聽正是 
　　喁喁一室女孝母慈撾門深夜彼何人斯 
自由談之自由談[  鵑]  
　　吾人勞動竟日雕肝鏤心不自覺其苦然捫心自問吾果何事作爾許忙耶思索久久竟不能答搔首問天天亦不能答也 
 
 

Page 15

 
 
   
 
 

Page 16

 
 
常識 
常評 
[再說心思之解放] [  不冷]  
　　心思若何而能解放乎曰欲知心思之解放須先知心思之何爲而束縛心思之朿縛不外爲習慣爲古人爲今人之有名者或成功者我之心思爲彼行爲言論所範團而我之思想遂不能出乎服從與反對之兩途不知服從反對皆爲人所朿縛反對雖似出乎束縛以外然其思想亦爲被動與服從相去無幾也蓋古今之偉人學者未嘗不可欽佩特欽佩者爲其人而發於我無預我之身體我之精神皆爲我一人所獨立而自有旣不能因欽佩之故而舍巳以服從亦不能以我不願服從之故遂并其人行爲言論之善者而故意反對之要之人是人我是我我當自用我之心思以觀察萬事研究開發我之思想若他人者不過在我觀察研究中一端旣與我無關又安能朿縛我哉人苟知此則心思自然解放矣 
政治常識 
[自治對於官治之關係] [  樓明遠]  
　　自治與官治形式上雖分爲二精神上則有密切關係略述於左 
　　（甲）自治可以濟官治之不及 
　　黑暗之官治肆其淫威魚肉地方其不能福利人民也無論矣即光明之官治本其保赤之熱忱事事以人民福利爲前提人民遂能得眞正之利眞正之福乎未也利益有普及全局者有僅及一部者有甲地以爲利乙地以爲害者有今日以爲利明日以爲害者龐雜紛紜各具特點官治一般之設施斷難適應地方之實情其結果也大局固能顧全而小部分之利益不得不犧牲矣故國家特設法規使地方公共團體於一　範圍之内得以自己之意思處理公共之事務自治制度因之而興蓋自治則利害切己痛癢攸關自能察地方之實情爲適當之計劃敎育也衛生也以及其他福利行政也凡歸諸官治不能得完滿之結果者歸諸自治莫不井然畢舉燦然有成矣 
　　（乙）自治可以救官治之停滯並減官治之經費 
　　自立憲政體發達而政黨内閣政治遂占最大之勢力内閣一生變動政界全部皆生影響地方官府亦常有動摇之虞若行政事務槪歸官治其能不形停滯乎惟自治則超然獨立不受影響行政事務進行如故至於地方事務悉歸官治事實上固多窒碍經費上亦屬浩繁若除有保持統一之必要者外悉歸自治則官治之範圍可以縮小而官治之經費可以減矣（乙種酬） 
經濟 
[我國國民心理上之陳舊經濟法] [  柏梁]  
　　人皆言我國國民向來不談經濟而以經濟爲鄙物但余以爲我國人之講究經濟由來久矣第所講之經濟非正式之社會經濟及國家經濟耳然則我國人所講究者究屬何種經濟余以爲可謂個人經濟與家庭經濟二種不觀我國人習性徒知個人謀利不管他人休戚爲牛爲馬錙銑面積官則收括民脂富則剥削貧窶其於謀個人經濟發展之方法未嘗不精也他如一絲一縷必歸之家一舉一動必衛其家是則對於家庭經濟固亦未嘗不精也然而我國社會上國家上胡爲而若是貧匱此實因個人經濟與家庭經濟之太講究而社會經濟之太不講究所致爲今之計惟有喚醒國民謂經濟定義非僅爲個人充足而後巳同時亦當謀社會經濟之發展要知社會皆貧而我獨富易招禍患仍舊不能安逸享用此則屬於思想之改變曁乎思想轉移各個人能犧牲一部份之經濟建設社會事業庶我國經濟可以充裕而國民之程度亦大進矣（乙種酬） 
法律 
[訴訟須知] [  莘民]  
　　（一）訴狀須購狀紙照式塡寫也凡刑事告訴民事起訴及其上訴辯訴等例須購司法部頒行之訴訟狀紙照格塡寫一定事項否則槪不受理例如刑事告訴須購刑事訴狀應塡寫一告訴人之姓名籍貫年歲住居職業二被告之姓名籍貫年齡住居職業三被害之事實四關於本案之證人及證物五赴訴之審判廳及陳訴之年月日是又如民事起訴須購民事訴狀應塡寫一原告之姓名籍貫年齡住居職業二被告之姓名籍貫年齡住居職業三訴訟之事物及證人四請求如何斷結之意識五赴訴之審判廳及陳訴之年月日六黏鈔可爲證據之契劵或文書是也 
　　（二）訴訟費用宜遵章繳納也凡民事因財産而起訴訟者從起訴時訴訟物價值按其等差徴收訴訟費用若非因財産而起訴訟者則例徴三兩之訴訟費用自訴訟印紙章程頒行後即照徴收之數額購貼印紙於狀面如遞訴狀時不照章繳納費用或繳不足額者則槪不受理 
　　（三）民刑案件且分别清楚也凡因訴訟而審定罪之有無者屬刑事案件凡因訴訟而審定理之曲直者屬民事案件當起訴時務宜分析清楚不可將二者誤置致訴訟有所拖累若因民刑有牽連關係則可於刑事公訴時將民事附帶請求此之謂附帶私訴此種私訴可免訟費 
　　（四）輕微案件勿妄自上訴也無論民刑凡輕微案件旣經第一審判斷後不可妄爲上訴在民事一方敗訴者雖心知理屈恒思將勝訴者拖延無端上訴然在金錢之訴仍須賠償至裁判執行時止之利息而上訴費用亦須負担並無實益至刑事一方苟敗訴者無眞實之反證可至上訴時提出則尤不宜輕自上訴因初判不過數月之徒刑或數日之拘役而一經上訴反受延期之覊押常有覊押日數反較所判徒刑拘役爲多者後雖折抵受累實甚（乙種酬） 
衛生 
[中國古代之運動術（八）] [  鳳賓]  
　　拳家尚秘傳習用口授故著述寥寥明戚南塘紀效新書始有拳經清之初黄百家始著内家拳法或曰一則甚淺一則太深未合於用亦憾事也 
　　有明之末吾國人陳元　東渡日本敎日本人福野七郎祖衛門磯貝次郎左衛門三浦與次衛門等以少林拳藝嗣後日人祖述之傳習之名爲柔術甲辰日俄之役日人用諸短兵相接之時以制强俄而柔術乃名於世界少林之技亦偉矣 
有清乾隆年間名拳術曰雜技一時學習者頗衆惜未能深造耳近世派别不一派各有初步在北派則曰潭腿粤派則曰站莊江浙派則曰彈子近年來馬子貞先生精究角力之術有率角拳脚諸科之書行於世精武體育會亦有達摩劍潭腿都書以餉國人其餘如朱君鴻壽等均有著作國粹得以不絕如縷者邦人士之幸也 
 
[中國積弱的根本（一）命運觀念]  
道德叢話 
[人格喪失之原因及其救濟法] [  豈匏] 　　 
　　呼來捙去一隨他人之指使拜金崇勢甘爲權貴之奴隸寡廉鮮恥人格喪盡其原因爲何其救濟法如何此吾人急宜明瞭者也今首述其原因次及其救濟法 
　　人格喪失之原因雖多然其大者厥有四端 
　　（一）生活費過奢今人日需之衣住食非尚時髦非費重金不足以塡慾壑驕親友在有職業時尚可以東扯西拉以敷目前然一旦失業手無餘金而日常生活費用又不能驟減挺而走險貿然作喪失人格之事當然難免 
　　（二）早婚年不及二十五六兒女卽巳成行除一己生活費外又添家室之累有時爲其所迫難保不作喪失人格之事 
（三）環境不良茶樓酒館妓院戲園彼此應酬以爲謀位置全飯碗之手段久之相習成風不特用費浩大難以應付即其手段之惡劣亦爲喪失人格之原因 
　　（四）意志薄弱清潔之少年一入社會便隨波逐流爲物所引能特立獨行以全其人格者殊不易得 
　　以上皆人格喪失之原因然吾以爲人類向善之心必多於向惡之心苟暮鼓晨鐘時爲警戒則回頭是岸尚非難事故又述其救濟法如下 
　　（一）生活費極力减至最低額則拜金之弊不生 
　　（二）遲婚則不會早有妻室兒女之累 
　　（三）遇善人交遇惡人拒則無引人作惡之媒介而反得忠告之益友 
　　（四）意志堅强不爲外物所引則崇勢之弊不生 
　　夫人旣不拜金崇勢又無妻室之累與惡友之勾引而人格仍致喪失吾恐無是理 
家庭常識 
[肥皂鑑别法] [  覺]  
　　肥皂之良否與衣服等物之關係甚鉅蓋良者污易去面於衣服等物無損不良者則去污難而於衣服等物有種種損害此肥皂鑑别法之所以爲要也但鑑别之法有複有簡兹述其簡者 
　　一含有未化合之阿爾加里成分者不可用肥皂中有未化盡之阿爾加里成分者（加苛性鉀或苛性鈉）每多阻礙其使用之目的而逞其腐蝕纖維之性故頗不良鑑别之法最簡者將肥皂乾如乾後有白色粉末現於面者即此之證以後此種牌號之肥皂斷不可用惟此種方法需時較久故每代以後法其法將肥皂小塊溶於酒精内俟其旣溶乃注入鹽化第二水銀液於内斯時若有黄色沈澱發現卽爲含有未經化盡阿爾加里成分之證苟其量過多則其沈澱物爲褐色 
　　二含有未酸化之脂油者不可用肥皂之含未酸化脂油者亦爲不良之品鑑别之法以肥皂薄片少許塗於洋紙面少少加熱對日光照之若該部分現半透明時即爲此證 
三多不溶解物之肥皂不可用此項肥皂亦非良品蓋不溶解者都屬白堊土砂之類皆非有利於衣服者騐之之法可以肥皂溶於純酒精中若溶後而有物殘存於器底者即爲有不溶解物混入之證 
　　四肥皂含水太多者不可用肥皂中含水太少用時固亦有不便然含水太多則擦去甚易其形雖大却不經用蓋其原料實少大部爲水也故不其經濟買時宜擇其乾者或不易揑陷者用之（乙種酬） 
識字捷法 
[應用字] [  濟滄]  
　　文錯畫也篆文作　文者質之對蓋由人爲的加以交互錯綜之功以修飾之使之美觀也又文章也合集衆字以成辭義猶之會集衆綵以成錦繡也又文字也單體謂之文如日月田草鳥口夕卜等是合體謂之字如明苗鳴外天地風雲等是又飾之也又錢數曰文如百錢曰百文凶惡也咎也吉之反口象坎Ｘ者交陷其中也又短折也又歲飢饉也又恐懼也與兇恟並通 
曰詞也篆文作（二）从口　象口气出或謂从口乙聲又語端也與聿粤並通 
　　牟牛鳴也篆文作　从牛　象其聲气从口出又取也侵奪民又與麰通大麥也 
　羊鳴也篆文作　从羊　象聲气上出與牟同意又姬周時楚國姓　 
 
