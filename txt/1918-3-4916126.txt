# 1918 - 3 - 4916126

 

Page 1

 
 
   
 
 

Page 2

 
 
四日星期五（申報）舊曆丁已十一月二十二日（二） 
時評 
[推想（一）（冷）]  
　　自國會失德政府不法軍人擅權政客釀亂以來擾擾又一年餘矣此一年餘前之罪孽皆可曰袁氏一人之野心爲之也而此一年餘來之罪孽不得不由此四種人擔任之 
　　雖然自今以往國人所懸而望之者莫不曰南北之調和也南北調和之主旨又莫不曰國會若何政府若何軍人權力之分配若何政客主張之採擇若何是仍由一年餘來之陳跡而於其間求生活也藉曰成功其效可睹况乎其難也耶然則自今以往猶是昏昏沉沉之景象而巳尙何言哉 
命令 
　　一月二日大總統令熊希齡給予二等大綬寶光嘉禾章此令又令嚴智怡張軼歐均晋給二等嘉禾章張映竹陳彥壽劉豫煥陶昌善田步蟾夏循垓均晉給三等嘉禾章趙秉琛鹿學良翁敬棠虞銘新楊乃康吳鼎昌均給予四等嘉禾章此令 
專電 
　　北京電調停事仍責成蘇李督頃李轉到西南對湘粵善後已有具體表示馮訂支日（四日）開府院聯席會議提出討論 
　　（三日上午十鐘） 
　　北京電旅京川人得私電重慶軍事現未停進（三日上午十鐘） 
　　北京電魯省會發起組織全國省會連合會調和時局及謀外交後盾政府對此舉非常重視巳派員分投勸阻（三日上午十鐘） 
　　北京電魯代表因日民政署事來京呼籲渺無結果擬集各省團體合謀方法日來巳遍散泣告全國父老書但此案外部迭飭章使積極交涉未解决前嚴守秘密故代表屢請明示堅却不從外傳巳作懸案實則尙在進行中（三日上午十鐘） 
　　北京電上月鹽稅餘欵較多約有七百萬巳商銀團於本週內撥還但十之四爲各省截留 
　　（三日上午十鐘） 
　　北京電鹽署巳將六年度銷數趕編總表舉行甄別各運使榷運局長將有大批更動 
　　（三日上午十鐘） 
　　北京電海部自發現兩舞弊案後劉冠雄與粵派愈不相容日來閩粵二派暗鬭益烈 
　　（三日上午十鐘） 
　　北京電哈埠善後命吉省長郭宗熙主持聞郭將親往視察督促進行　　（三日上午十鐘） 
外電 
　　哈電濱電華兵陸續離哈僅餘一團佔據第五百五十九聯隊（國民軍）營房地方官現正改組警察隊海拉爾及鐵路一帶均無事變過激黨知抵抗無益均繳出鎗械子彈投降華兵千名巳抵滿洲里車站（一日）路透電 
　　北京電各使署醫士昨日討論山西與內蒙疫患問題决議請外交團質問中政府防疫辦法西醫兩員數日前赴疫區調查情形報告尙未到京中政府亦派醫士一員前往調查至肺炎疫之說尙未徵實但恐係此症耳（二日） 
　　北京電吉林省長郭宗熙已任爲中東鐵路局長於是中國所享中國代表得與聞路務之權利喪失於一千九百年者今巳復活矣依照一八九六年合同此路局長之地位未能使局長參預鐵路行政事宜今中政府之任命郭宗熙顯有在北滿乘時恢復其地位之意焉（二日） 
以上字林報 
　　南京電李督軍聘陸建章爲高等軍事顧問官（三日） 
　　南京電陸榮廷電致李督軍曰余决不對於龍濟光軍加以壓迫並聲明桂軍不抗拒龍濟光之爲兩廣巡閱使（三日） 
　　東京電斯托克呼姆來電云俄國政府於十二月二十九日以新聞電報勸協商國加入媾和談判其詞曰德奧方面於不合併現在佔領地之舉業已同意唯不允恢復戰前之合併地以此爲雙方不侵略妥協案因是協商國方面當早日停戰以冀比利時及此外各佔領地以此爲口實得回復原狀俄國現擬停止談判至一月八日爲止與協商國方面以加入媾和談判之最後機會如協商國方面仍無滿足之答覆則俄國立卽締結單獨和約據此間人士之觀測皆謂協商國方面對於此項勸告將置之不理（三日） 
[  以上東方通信社電]  
戰電 
　　倫敦電每日紀事報載稱國會休息室中訪員謂政界中承認白里斯特里土夫斯克之媾和條件足以表示德奧之新意志此種嚴重之新事實官場必加審察英法美意四國現正交換意見協約國不日或將明白宣布其戰事目的惟英政府一面仍在準備長久之戰爭募兵督　吉特士爵士明白擬興工業聯令會磋商招募免除軍役之工人問題　　（一日） 
　　俄京電過激黨通信社宣稱國民委員通告芬蘭政府謂顧承認芬蘭民國之政治獨立 
　　（二日） 
　　瑞與京城電英國工黨漢特森氏致電荷蘭瑙威瑞典丹麥四面幹事會（此會乃組織瑞典京城大會者）書記胡思滿氏請轉達俄京軍工代表會謂英國工界深望俄國勿與敵國單獨媾和胡氏覆電主速召集社會黨大會謀成公共之和局而抵制單獨媾和（三十一日） 
　　　馬電意國公報敵軍自二十七日起受重大之壓逼今已委棄成森橋端砲台退至比亞夫河左岸受創甚重意軍現固守成森灣夜間敵飛機以炸彈擲擊特里維孛等處炸死十三人傷四十四人（一日） 
　　倫敦電德國公報云土巴山境砲戰甚烈（一日）　　紐約電瓜地瑪拉地震死者共約千人該地已宣布戒嚴令鎗斃搶匪數人居民奉命離城今每隔五分鐘仍有劇烈之震動（三十一日） 
要聞一 
[西報論俄國政局近况]  
　　字林報二十五日哈爾濱通訊云俄國政局今有顯著之變遷雖俄京里林政府仍握大權然不無掣肘之處和議今方開始尙無重要消息俄國鐵路人員聯合會之態度頗有不顧過激黨任意行動之意當克倫斯基臨時政府傾覆時該會曾宣告中立不聞黨爭嗣見杜柯寗將軍在摩奇里夫爲過激黨兵士所害遂决計要求選派代表參加軍工農代表大會及國民革命委員會路員聯合會此舉乃欲得關於國政之發言權惟路員會旣有議路之權利過激黨現有之勢力自必因以稍弱然其爲過激黨所不樂從固意中事又未便拒絕之蓋全國路政皆在路員掌握中苟有衝突則路政定受影響也過激黨乃措詞答覆謂路員聯合會之委員會不足爲全國路員之代表且多守舊派與反對革命派之份子故須召集全國路員大會另舉代表俾可列席於軍工農代表大會且可入交通辦事擬擇一月十五日至二十八日爲路員大會之期聯合會知過激黨意在徐徐召集路員大會俾可從中運動乃函電四馳囑令各路速舉代表即赴俄京提早一月開會以防過激黨之破壞他日新代表旣經大會舉出即將要求參議國政不容再有推諉而時事或可有轉機矣國會行將開幕之說屢見電傳然徒爲悅耳之虛聲而巳蓋總握政權發施號令之國民委員會不願異黨佔多數於國會苟國會不就其範圍則寗願破壞之也議員六百人在十二月十四日以前已抵俄京者約有百人左右今方在陶里特宮開非正式之會議其餘議員因道路遙遠一時不能抵京故國會正式開幕之期尙有若干時日某日開非正式會議時有士官黨議員十餘人由許多士官黨及白旗衛兵戎服整隊送入議場而傾向士官黨者亦多追隨於後過激黨領袖覩此情狀大爲　　遂即發表命令謂士　黨之代表咸爲國民之仇敵開會不能容若輩混跡其中後又拘捕士官黨議員四人然無充分理由僅謂其謀起第三次革命巳耳議員被捕後俄界民怨沸騰爲時未幾俄人聚衆列隊示威以示反對與會者不下十萬人除過激黨外各政黨皆參與焉旗機飛揚羣趨入陶里特宮舉行庶民大會著名之士登壇演說議論激昻以國會開議之必要警告衆人並謂過激黨苟不占多數則必不容國會開議故國民當維持之於是大衆决議組織維持國會聯合會立舉職員分任各事並予戰員以特殊權力庶可保衛國會之存在與到會議員之安寗此會對於國民委員會之非法舉動定有抗議想有此監視團體過激黨當不能率性逕行而國會亦不致成一滑稽劇矣反對過激黨之統兵長官如加里定與柯尼洛夫等刻在桐河流域招集哥薩克兵有活 
動之表示據過激黨電稱雙方間戰事業巳開始過激黨軍隊現據有羅斯託夫鎭而塞巴斯土波爾之水兵已携水面飛機數架往援之哇台薩之工人與兵士共約三千五百名亦馳往援助第該鎭四周幾皆在哥薩克兵包圍之中且通至北方之鐵路已被截斷今桐河一帶之哥薩克人民已入伍供役雖年力稍衰者亦願從戎觀其現狀不久當可大舉惟道路遠隔而鐵路輸運又甚爲難故暫時未必有切實之結果也華盛頓傳來日兵已在海參威登岸之消息未免失實緣日本僅派警察若干前往該處以保護日人利益耳該處情勢近日無甚變更協約國決議不許船隻裝載軍火鐵路車輛駛入海參威此爲應有之舉動蓋俄國如無責任之政府保全俄國以免滅亡則此項軍用品或將入亂黨之手而用以反抗協約國也鐵路用品旣不入港工人六千遂因以賦閒衣食不周禍亂難免故海參威之前途愈現悲觀美國遠東艦隊司令賴德氏因俄美軍事實業會在海參威舉行開幕禮特來觀禮並發重要之演說略謂美國極願於種種方面扶助俄羅斯幼稚民國尤願以俄國所需之軍火與鐵路材料供給俄國但須俄國與協約國一致行動耳今俄國所爲適得其反故俄國所需之物不得不暫停供給以防誤用亟願早覩過激黨政府之傾覆與夫俄國之能履行倫敦盟約云云美國政府所派出之鐵路訓練員三百人已抵海參威行將來哈爾濱以設立辦公總機關此輩來此原欲襄助俄國整頓路政今俄國未有負責任之政府故美國能否行其鐵路專家執行職務乃一疑問也 
[岑西林與王總理往還電]  
　　王總理原電上海岑雲階先生鑒南北內訌數月於茲大總統慨念時艱佈告息爭仁抱佛心天下共仰曩昔美國南北之戰延至四年卒亦言歸於好我國民同屬炎皇胄裔更無　芥徽嫌日尋干戈相爭無巳母論爭持日久兩敗均傷卽令一方獲勝而同類相殘天下竊笑方今天災迭告萑苻滿地四民失業財源　竭行政之困難如此哈埠俄亂蔓延滿洲路線綿長三省兵力方愈不數鎭　之用甘省纏回聞亦乘機生心警告紛至實皆與強鄰以可乘之隙外交　危急又復如彼而我國又猶自意氣相爭甘爲　蚌良可痛心士珍受事之始即以弭兵爲請誠以國勢　散至於今日非除一切私見謀一強固團結之國力不足以自存尤非合四萬萬散沙之衆鎔而爲一鐵塊不足以外競近世國家主義舊違之速悉本此旨士珍息事寗人亦即奉此義以爲周施竊恐年少軍人激烈之氣未平仍爲相煎之急我公救國有心立言爲式務乞力加勸阻各弭兵爭彼此未　之懐不妨掬誠相示士珍不敏顧竭肫欵以相從事解紛排難還我大　惟公是賴湘人盼給庵回任曾迭電　促並派員道意尙祈力爲勸駕俾早蒞湘尤深禱跂士珍三十一印 
　岑西林覆電北京王總理鑒三十一電奉悉謀　之忠憂時之切老成慮遠仁言利溥事變旣起煊始終以和平爲志仰體總統仁愛之心與執事調停之旨妄思以移山之愚救燃箕之痛　電陳辭咸出肺腑無非爲國家爲總統耳今停戰之布告已頒而大局之糾紛未巳徬徨中夜憂心如焚西南無覬覦分外之野心此煊所能深信者但使中央示以至誠導以常軌則戢然罷兵惟恐或後若以權謀之用爲操縱之能此有所施彼有所應爾虞我詐各有戒心煊之愚不知爭之奚自息也中央統籌全局必先視中國爲一家迺能合羣倫爲一體尊電所謂鎔散沙爲鐵塊當以法律爲爐公誠爲炭和平爲　龠而後冶人乃奏　鑄之功否則雖有良工無從下手執事任生艱難仁聞洋溢天下莫不諒公之心感公之德果有良策可以周旋煊當執鞭以供奔走欵欵之誠不渝初旨惟明哲裁之組安兄前已屢爲勸駕得尊電當經轉達矣春煊江 
[態希齡之解决時局觀]  
　　軍民嚴格分治 
　　態希齡君前日通電政府及各省督軍云昨奉國務院電傳本月二十五日大總統通告具仰中央力主和平息事寗人之意薄海人民當同慶幸希齡辦理京畿工賑哀此五百餘萬災黎困苦流離傷心慘目救死不暇推之南方敝省父老子弟電函紛至其述兵燹匪禍之狀幾無一片淨土亦與北方情形無殊內亂如此而南北雙方倘再堅持武力殘民以逞直可謂無人道矣竊查各國革命歷史大都源於階級之不平政治之不良所爭者民權所重者民政若恃軍人以爲前驅藉兵力以爲後盾罔不釀成無窮之流弊墨西哥俄羅斯以及中國迄今紛擾尙無寗日其效亦可覩矣故欲求法律根本上之解决固以國會爲要點而欲求事實根本上之解决則須以軍民實行分治爲前提民國成立於今六年兵禍相乘民生益苦推其致亂由於政爭政爭不勝乃思利用軍人心理這弱點挾之以爲後援利用數千年自私自利之部落思想持之以尋私鬬凡選舉也財政也實業也吏治也無一不憑藉軍人以占優勝迨 
 
 
 

Page 3

 
 
　　軍人之欲望旣啟即無一不思於此四者以擴權力凡直皖也川滇也粵桂也西南主義也北洋統系也一切不明大義不知大體之種種名詞皆由此而發見知有權利不知有國家政治從何而改良法律從何而遵守今不於此事實根本上先行解决即使勉成和議國會重開可决其一年之內將不免再起爭端希齡明知此言一出大爲軍人所不樂聞不知我國歷年變亂之因詳加推求實由於此希齡曾經兼轄軍民雖於推行政治不無便利然事後思維非僅民事固多敷衍即軍務亦感粗疏精疲力竭不誤何待良以世界進化新理日繁國家旣號鼎革步武文明民情庶政條理萬端專心考查尙且不暇豈有餘力可容並營何况軍旅之事尤屬專門各種戰術愈趨新奇苟爲將帥者日討申儆如臨大敵一經交綏尙有未能實用之慮此次歐戰報載經驗之談可資印證辛亥武漢之役壬子長江之役本年復辟之役外人謂我軍人不知戰術加以批評此皆由於近年軍民合治各省長官未能專心軍務以致戰術至今未有進步也兩敗俱傷爲國大忠且軍人權利旣多羣欲遂啟攘奪紛爭犯上作亂綏遠龍江巳爲先兆孟子有曰萬乘之國弑其君者必千乘之家千乘之國弑其君者必百乘之家苟爲後義而先利不奪不饜故漢唐六朝五代藩鎭之禍部曲篡亂戕殺長官戮及妻拏覆轍相尋古今同慨今且觀我北鄰藩籬旣撤秩序日亂一軍將校聽命部卒生殺之權操之所屬兵猶火也弗戢自焚此我軍界所應覺悟而殷鑒者也希齡竊以爲南北雙方果屬眞愛國家眞愛百姓化除一切私見共籌百年大計必須卸讓政權以爲模範趁此開誠議和劃分軍區立爲條件由陸軍部分全國爲若干軍區以地理重要爲標準不以省制區域爲標準每區設一總司令官專管各師駐屯要鎭刪除省分督軍名目不與省長同城不絲毫干涉民政範圍變地方及私人之軍隊而爲國家之軍隊患難相共甘苦相𠕌母有參差母份畛域自不致有南北之爭又何致有直皖川滇粵桂之別軍民旣分而後爭端可息人心可定吏治可清法律可守商務可興財政可裕選舉政爭亦可遵循軌道此實爲長治久安之事實問題非等目前之敷衍和議也論法理軍民兩制應由國會解决然事關行政範圍且繫各省督軍自身利害恐經國會必致復起激爭又爲民國屢年不决之懸案似不如由此次南北議和繫鈴解鈴之較愈也夫世界共和國之最穩固者莫如美利堅人皆知其法制之完密敎育之發達而不知其立國之精神寳基於創業垂統之華盛頓卑宮室以預防覬覦屢辭讓以敝屣尊榮一人無權利自私之見萬方有聞風觀感之庥故覘人國之基礎能否堅固必視其開國之人爲何如人苟其清心寡欲確有公天下之誠意未有不冺息爭端力臻強盛也我國歷代名臣如唐之郭子儀韓滉宋之曹彬錢鏐均能持盈保泰恭順國家保全統一身名俱秦子孫蕃昌以爲後世法而東鄰日本之德川及各藩侯鑑於世界大勢見機效順舉大權土地以奉於朝廷以致今日之富強諸公而欲垂名後世遠慮深謀當於此羣雄爭逐國綱廢墮之秋以身作則爲天下先倡義讓權以示楷模以息衆爭人之欲善孰不如我當必有相感而化者華盛頓不得專美於前矣謹貫襲言乞賜察納熊希齡叩 
[杭州快信]  
　　軍警各界上年年終考績軍民兩署會保各官佐文虎章嘉禾章曁一二三等奬章三百餘名之多巳彙册咨部 
　　一師童師長前因平甬辦事需人特調閑職軍官張啓鰲林珍寶李元鼎呂良葉金鴻史鑑帶甬辦公著有勞績巳呈准督軍留部委用 
　　財政廳委沈杜林爲龍泉統捐局長舊局長曹文燮調充烏鎭統捐局長 
　　漫處戒嚴司令部軍法官袁希清因事辭職楊督巳另委袁世杰接充 
　　財政總長王克敏（杭縣湖墅人）回籍葬親現巳抵滬准本月八號來杭 
　　政務廳長馮學書前日因公赴紹准今日（四號）返杭 
　　省會警廳第二署長歐陽友焱因病請假回湖南原籍職務暫委候補知事張濂代理 
　　齊省長舉劾知事二十一員聞呂本端宋承家等均在被劾之列 
　　杭縣律師公會定期六號舉行春季團拜 
　　部令省署第四科長吳憲奎爲浙江銀行監理官張厚璟巳預備交替 
[南京快信]  
　　李督電催中央速頒第二布告將停戰後切實辦法宣布以促和局 
　　南北議和地點中央主在北京南方主在上海或將折衷定在南京 
　　范治煥啣命敦促譚延闓赴湘督任昨過寗赴滬 
　　唐繼堯代表何畏來電已赴鄂 
　　李督昨日（二日）仍未見客 
　　通海鎭守使張仁奎昨來省陳報防務 
　　山東省議會代表孔祥柯孫郛五已由寗轉車赴杭與浙督省長議會接洽 
　　敎育實業兩廳久巳成立惟齊省長迄今未將兩廳案卷移交故進行甚形困難 
　　軍署主任參謀劉玉珂昨乘津浦車北上 
　　鄂督王占元來電稱荊襄事可望和平解决 
　　江蘇陸軍補充隊業已成立現駐三牌樓 
　　江寗縣敎育會昨開會歡迎符廳長 
 
 
 

Page 4

 
 
   
 
 

Page 5

 
 
   
 
 

Page 6

 
 
地方通信 
[元旦總統府晋賀禮節]  
　　元旦日京中文武各官仍依例入總統府進賀茲誌其禮節如下　　儀式元旦上午九時以前文武各官詣公府西苑門遞銜名束並入門劵乘坐拖床至寶光門進景福門來薰風門入更衣室稍憇屆時文武侍從官班立相儀官引各官署文官在禮堂東武官在禮堂西排定班次均北向肅立奏樂承宣官入啓禮官恭導大總統出臨禮堂南向正中立樂止各官向大總統行三鞠躬禮禮畢奏樂大總統先退各官皆退樂止 
　　服飾文官有制服者着制服未有制服者着燕尾服帶白領結白手套武官着軍用大禮服蒙古王公呼圖克圖等着制服得有勳位勳章者一律佩帶 
　　文官班次（每班約二十人文官由中間排列向東）　　第一排國務總理外交總長內務總長財政總長司法總長敎育總長農商總長交通總長蒙藏院總裁平政院長審計院長大理院長清史館長京畿水災河工督辦稅務處督辦清室王公代表第二排國務院秘書長國務院參議國務院局長外交次長內務次長財政次長司法次長敎育次長第三排農商次長交通次長蒙藏院副總裁法制局參事銓叙局參事統計局參事第四排印鑄局參事平政院評事審計院副院長全國水利局正副總裁京兆尹監督京師稅務第五排外交部參事司長內務部參事司長財政部參事司長第六排銀行副總裁財政部鹽務署參事司長（　酒公賣局京兆財政廳）附入司法部參事司長第七排敎育部參事司長大學校長農商部參事司長交通部參事司長鐵路督辦第八排蒙藏院參事司長審計院審計官大理院庭長總檢察廳（高檢審地檢審）附入第九排京兆公署稅務署京畿水災河工坐辦第十排交通部洋員鹽務署洋員審計院洋員稅務處洋員第十一排以上均府中顧問諮議曁府中文職各官 
　　武官班次（每班約二十人武官由中間排列向西）　　第一排陸軍總長海軍總長參謀總長參戰督辦蒙古王公　　第二排蒙古王公第三排將軍府第四排將軍府値年旗衙門第五排値年旗衙門警察總監參謀本部第六排步軍統領衙門京師軍警督察處護軍管理處陸軍部參事司長第七排陸軍部所屬各師旅團參謀等長第八排同上第九排海軍部參事司長第十排京畿警備總司令部警察總廳廳員第十一排以上公府軍事顧問諮議曁武職各官 
　　清至代表晉賀禮節是日國務總理內務總長入禮堂旁立文武侍從官班立奏樂承宣官入啓大總統出蒞禮堂正中立禮官副禮官引清室代表入禮堂樂止清室代表向大總統行三鞠躬禮大總統答禮旋與握手畢仍立定禮官副禮官引清室代表出禮堂奏樂大總統先退各官俱退樂止 
　　外交團晉賀禮節中華民國七年一月一日上午十一時二刻各國駐京公使帶同全班人員着制服佩帶勳章曁大綬無制服之國用燕尾服前赴大總統府由大總統府派員引入禮堂按照呈遞國書先後之次序自右至左環繞而立參隨各員分列於各該國公使之後禮官請大總統蒞禮堂各國公使鞠躬行禮大總統前行數武至禮堂正中對立國務總理外交總長曁侍從官禮官立後各國公使向大總統再鞠躬行禮自大總統答禮畢向前行自領銜公使起一一行握手禮（參隨鞠躬不行握手禮凡初次謁見之參隨由公使引見則與握手）大總統迭與各國公使握手立談畢退至進門原處各國公使曁參隨等員向大總統行鞠躬禮大總統答禮即行入內各國公使等退出山禮官與大總統府軍官站立大總統府階前恭送又元旦上午十一時三刻北京西什庫天主堂主敎林懋德入府晋賀節禮興接見外交　彷彿 
[旅京湘人與水口山礦]  
　　湖南水口山鑛從前政府曾擬押借外欵湘省人民羣起反對卒經取消其議近目南軍佔長沙後京津問有一派報紙即傳布一種消息謂南軍以軍費無著反以此礦押借外欵連日旅京湘人對此非常注意業經開會公决先電湘中詰問虛實再行預備對付昨日業已發出茲誌兩電原文如下其一云長沙省議會政軍紳各界敎育會商會農會工會鑛業總會各報館均鑒頃報載湘中有以水口山抵借外欵事查吾湘民窮財盡將來恃以收拾金融者實惟此鑛是賴故二年旭公司借欵案經省議會打消四年收歸中央案五年中央日本大借欵案均經全省抗議作罷本年二月湯淺借欵案業經簽字亦由省議會議决取消並定案不准以官礦抵借外欵不准官礦局舉外人訂拋砂合同是此鑛關係之重湘民保存之力已成鐵案今忽有此風傳務望諸公極力維持原案共謀救濟究竟如何乞卽電復旅京湖南同鄉公會正副會長葛應龍周家樹及到會三百七十五人同叩三十一其二云長沙省議會彭李廖正副會長及諸公鑒頃報載湘中有以水口山抵押外欵事本日旅京同鄉開會一致反對羣情激昻查湖南官礦曾經本會議决政府不得以官鑛抵借外欵並官礦局不得與外人締結拋砂合同倘報載 
屬實顯違原案應請極力維持並盼示復李誨三十一 
[直省水災近訊]  
　　深澤縣之激凌水 
　　冀州屬之善後辦法 
　　頃據某方面傳述直隸深澤縣屬之某某等鎭近於舊曆本月初九日夜半十時餘陡然發生水災波濤洶湧勢極猛烈一時遭災鄉民咸由夢中驚覺惶駭之餘紛紛爭攀屋頂逃避老幼呼號慘不忍聞加以寒風凜烈其赤身逃出未經搶獲衣被因凍斃命者實大有人而未及逃出之老弱男婦或被淹或爲浮氷衝折肢體因以致死者亦殊不少據述此次洪水爲患該縣土人多稱之謂一種激凌水蓋當河水之將形凍結時以其劇大之縮力壓迫正流時有漫溢堤外情事往年亦恒有惟今冬水勢浩大逈異尋常且竟蔓延成災故其致此原因屬不易明瞭並聞安平祁縣一帶凡附近該河流域（聞此水係來自正滹沱河）之各村鎭咸有遭遇同樣災害之說 
　　京畿水災河工善後熊督辦近於被災各屬善後事宜督促進行甚力第九路查賑委員長孫榮爲冀州各縣籌辦善後各情形近上熊督辦文擇要錄之以見一班　勸辦因利局之難在於冀屬各縣向來民間利息過高動至三分以上富者嗜利乏者甘借幾成習慣今因利局祗取一分以下輕息又或免息旣不如貸出者之願又零星借出槪係貧戶保證收還均形困難故武邑官紳均以爲與該地不甚相宜現經督辦三令五申又予六釐保息富戶猶視爲畏途經榮切商各縣知事邀集富紳勸辦近如衡水縣周知事現已勸有五千元爲因利局成本並籌集一萬元爲義當成本以衡水瘠區竞能籌集巨金尅日設立非該知事實缺久任與地方有感情者不能如是勸導之易南宮災輕已設因利局於災區刻山倉穀借墊千釧公舉紳商各一人經理並委二區區官帮辦其地點在尋寨近已據報成立冀縣因利局二所義當二處係卸署知事黃大琮於神災後設立曾經該縣呈明在案惟查所揆成本每縣不過千釧取息已及三分義當係仿李秉衡辦法鄉鎭尙未盡成立正商黃前任遵照大綱擴充辦法敦勸富紳籌設多處適値調省延擱至今新任董知事蒞任榮已與面商數次促其邀集紳商多人會議由榮到場加以勸導當可將義當因利局次第擴充至新河縣雖有二三富戶慳吝異常近據本路委員秦紳藩周報告籌勸不易尙難成立武邑覆稱因利局爲難情形祗設義當呈報鈞處奉批准取利一分撥予六釐補助現派何委員再三勸其於城鎭添辦因利局撥穀價作基本金以資提倡此籌辦因利局之實在情形也　災民收養經費就地難籌但調查外縣情形窮困無告之老弱流亡尙不如津埠之甚近商各縣知事一面調查老弱口數一面寬籌經費刻據南宮丁知事中立報稱擬於災區設留養所已令西區區官調查老弱中應養者若干人不日運糧赴該處開辦現已派王委員永培前往於會放棉衣之便促其成立衡水留養所現據何馮二委函報已商明周知事就署西閒屋培修設立武邑亦經何委員銳商催覓定閒院即撥倉穀爲留養經費冀縣留養所宜分設城鄉二處近巳會商官紳先撥倉穀開辦不足再以邑紳張鏡寰捐欵二千元接濟惟新河縣穀價只存三千餘釧擬作培修劉公堤經費所差尙多刻經張知事籌有二百元不敷甚鉅尙待籌措倘蒙酌撥賑欵自可成立此籌辦收養所之實在情形也　粥廠應設與否各有理由以爲無開辦之必要者謂各災區距離太遠貧戶太多聚於一方則勢必不能多設廠所又無此財力新河武邑衡水三縣因此爲難惟南宮災區僅十村籌辦尙易除該縣紳商捐設粥廠二所在城關外已商明丁知事於災區再設一廠與收養所相輔而行即以義捐作經費正屬相宜冀縣捐欵較多城東北順民等村耕地尙在積水中亟宜分設粥廠刻商董知事選紳經理向津領取上海紅十字會捐洋二千元作爲經費議訂規則委紳辦理此籌辦粥廠之實在情形也　保留特畜宜在被災之初自分處設立時調查各縣其無力災民大都早日變賣其留者目前尙能自養但恐喂料昻貴久將不支近奉發典牲畜辦法當卽切商各縣知事尅日籌設刻據何馮二委報稱衡水武邑已商明布告各村送廠收養遵章典押冀縣設廠巳商明董知事集紳會議公舉經理南宮新河地勢緊連已函商兩縣知事合組一廠俟成立時續行報告此籌畫典押牲畜之實在情形也　籽種爲春耕必要各縣皆同前經調查春耕籽種牛種已商明各該縣知事令警區調查災區貧民缺乏籽種牛種若干戶每畝應籽種若干俟將報告彙齊另文報告外刻又催促各縣照近發籽種借貸辦法佔計本金如實在本地積穀不敷者再行請領現在各縣均已切實調查預備設所此籌辦借貸籽種之實在情形也以上各項或已經成立或尙待催辦應由榮隨時監察催促進行云云 
[和議未定中之粵局現象]  
　　今日爲和戰不定之時期口頭上言和而骨子裹則備戰其實兩方皆已勢窮力竭全無戰之實力而彼此爲權利之爭內幕皆有一目的物故和局恐仍非旦夕遂成也茲將和戰不定時之粵省狀况略紀於右 
　　軍政粵軍何稱複雜內訌之事刻刻可處現今龍軍之移動以巡視爲名以割據爲實瓊崖既爲老巢高雷陽一一帶刻亦漸歸其勢力範圍矣討　之聲雖盛然實在移動者仍甚冷寂　二十七日下午二時莫代督特在觀音山上召集軍官開軍事會議川莫督主席第三軍司令沈鴻英師長陳坤培旅長潘甘霖林虎申葆藩兩司令凡重要軍官等均爲列席討論甚久聞有重要軍政解决內容極秘所可知者將以沈鴻英專任討龍總司令卽由某路進兵迎擊云 
　　防務省會防務日來頗爲嚴密因龍氏屢次運動兵艦日前巳將龍少楷捕獲近以虎門爲海道要衝巳委申葆藩爲司令對於虎門各台防護尤周各旅店檢查亦密二十七下午督軍署軍官在老城粵秀街拿獲人犯二名即押解回署訊得中有一人係爲龍氏偵探二十八日午前即派隊將其押往北郊鎗斃聞該犯名廖子明桂省人當龍氏在粵時充當軍署差官又聞二十八日早七點鐘督軍署又派隊在某處拿獲犯人一名回署旋經審訊明確卽於十點鐘押往大北門外軍路鎗决該犯年約四十歲身材高瘦似非下流社會臨刑時身衣冷衫西裝綫褲足登革履聞爲北省人當張堅白在粵時曾在巡按使署供職者云 
　　財政粵省財政苦於軍費浩繁平日己入不敷出加以援湘事起軍費益鉅益以平潮攻閩凡出發服裝在在須費倔粵庫每月須專儲六十五萬爲臨時軍費而經常軍費尙不在其內至於各地則紛紛截留糧賦故粵庫大有朝不保暮之勢從前謂開攤可以紓財政之憂今攤旣開矣無論何種賭博均盡弛禁然財政之困竭如故軍費則警衛軍積欠甚多行政費多不能按月清發而最甚者莫如敎育費粵省敎育費由省費支出者月中不過二萬餘元繳細已甚今積欠不發巳三月有餘矣故學界中人莫不引爲大蹙聞財政廳長曾彥决定於正月後即發行有利證券質而言之卽不兌換之紙幣而已又聞某日財政會議謂增籌新欵除田畝捐外更無可籌大宗的欵現已决定查照前定征收田畝捐一次過每畝四毫原案附說萬不得已之理由擬請當道咨交省議會開議通過即行開辦矣 
　　外交西南聯合非伊朝夕而對於外交上關係尤甚自伍廷芳回粵後當道極爲歡迎近擬推舉伍爲西南各省外交總代表各方面電信往還磋商己妥特由莫代督將公函擬就逕請程璧光及滇軍李烈鈞並代兩廣陸巡閱使各省督軍省長分別署名日問即可送達伍氏請其就任函稿如下敬啓者天禍中國羣凶肆擾稍有心肝無不憤慨西南各省於數月來奮起義師四方景仰川湘之勝㨗頻聞潮汕之妖氛盡掃方謂聲威所至薄海同歡不謂中央陽爲要結稱和陰實圖謀牽制現與諸君往返電商以外交爲目今最要之件僉謂我公熱心愛國公推爲自主各省外交總代表我公素具眞誠忠心民國他日辦理外交九鼎一言東西洋均爲欽佩藎謀碩畫西南省端賴維持茲由粵省致函推舉用特佈懇佇候明敎 
[湘省南北軍停戰令前之情勢]  
　　今日時局問題似尙非和平所能解决姑不論兩方對於講和有無誠意第就現駐湘省南北兩軍情勢面論卽各巳實行進兵使非兩方當局者巳有成心何至有此今　以最近之所問者述之如下 
　　岳陽方面北軍爲數不下四萬其在前線者爲第七師次之爲第二師此兩項軍隊頗爲強勁故配置在前鐵路兩旁爲第十一師軍隊第二十師之兵則僅餘兩團分布於陽城內及城陵磯等處其在揚林街（爲通小酌陰要道）等處防禦旣嚴兵力亦厚其他各要道凡與湘陰平江等屬相通者亦均嚴爲布置　不若揚林街之周密耳十二月十六日前線北軍忽侵入南軍界內與南軍衝突但尙係小仗火無甚重要乃十八日又有多數北軍趁南軍不備忽密集前進向南軍攻擊十九日北軍又復繼進密集猛戰就此情勢言之是北軍欲乘停戰期中以圖進取毫無疑義前此有謂北方提出調和不過緩兵之計殆已非虛且據荊州石星川來電謂北軍有進窺常澧之謀該電內容謂頃得確報監利有快利火輪裝有敵軍一船下流約三十里之地點有小火輪十隻拖帶民船數十隻亦係裝載敵軍並沿途派有步哨等情其陽托停戰之名陰行進兵之實眞確無疑窺常澧之詭謀亦如燭照職現約令派之張總司令學濟合力抵禦恐力薄勿勝遺誤匪淺伏乞迅速進攻岳州使敵軍不敢上進則荊州可固而常禮亦安云云至南軍行動則已由聯軍總司令譚浩明派第二旅長林修梅帥帥進駐湘陰之新市第三旅長陳嘉裕帥師進駐湘陰之長樂街並令湘軍總司令程潛親赴前方指揮一切又電令尙未到省之粵桂各軍從速來省一俟兵力雄厚即會師進攻岳州此南軍最近之調遣而　日石星川電中又有現約令派之張總司令學濟合力抵禦之語然則張學濟之援鄂實早已奉有命令矣就兩方情勢言之謂調和之必成尙無人敢信也 
[西報紀湘中近况]  
　　英文楚報十二月二十二日益陽通訊略云此問軍隊時時更動爲戰局中可注意之一事一軍旣去他軍復來長沙自入南軍掌握後今漸穩固主治者顯將認眞整頓各事邇來開抵此間及赴各處之軍隊以國民兵居多軍紀頗佳上月間之詐索舉動已不復見現正籌備餉糈維持軍隊凡此各政均足見信於民所未就軌者爲圜幣問題此事非心思敏㨗資財冨足者不能辦理近來銅幣極少所通用於市者惟由數十文至數千文之錢票而已南方政府宜發行適當之圜幣銀銅鐵皆無不可此問人民當無贊助之也民軍司令爲廖某聞克復寳慶一役廖有力焉或謂廖部下首先在寳慶宣佈獨立旋爲湘軍第二師所逐出後第一師會合桂軍奪復寶慶第二師敗北經過益陽大肆滋擾未幾廖率兵至捕殺逃兵秩序乃定廖 
 
 
 

Page 7

 
 
　　迭頒文告曉諭民間本月十三日廖又出示謂將赴常德此後未見其署名之示文想巳他適矣總之以目下湘省而言南人管理法頗足予人以良好之印象惟其權力能否持久而其道德能否勝過華人政治之弱點今尙未能斷定也益陽湖南支銀行爲第二師搶刦一空故未能照常營業雙扉緊閉由兵士看守但其鈔票尙可流通第不能兌現耳 
　　又大陸報二十一日湘潭通訊略云譚浩明留此一星期已於數日前赴長沙當譚留此時本地及長距離之電話皆安置妥善供其應用故譚得以電話與各機關接洽一切且可與長沙互通消息譚對於傷兵事頗爲注意嘗親蒞醫院向各傷兵慰勞日前譚率其屬員分乘數船由輪船兩艘拖赴長沙沿河各村聞譚司令經過咸懸旗以歡迎之屢有人請譚督湘但譚不順也當此過渡時代縣知事與警員皆無權辦事商會雖爲有責任之團體然亦無行政之權宵小乘機而發竊案時作城鄉各界人民咸望政爭早息云 
[贛督調和南北之西訊]  
　　大陸報十二月三十一日南昌通訊云邇來軍隊向吉安贛州進發者絡繹不已日來盛傳李烈鈞現率軍由粵邊進逼贛省南部陳督軍已首途赴贛州主持和戰問題鎭守使吳（譯音）司令已將司令自九江移至省垣開贛省當道力主調和內國戰爭擬先着力於此如南軍堅决不稍讓步　陳督軍將忠於中央政府與南軍一戰云 
[贛省收回官票之波折]  
　　贛省中國銀行借出之幣制公債四百萬原爲收回九五官票之用自收回官票處成立以至今日陸續收回之官票已達四百餘萬串現流通市面者僅有三百餘萬而所存中行之幣制借欵亦祗一百一十萬餘元贛財廳長楊慶均以官票旣已着手收回似宜盡數收盡不可仍令其流行市面因特商諸中行長袁大啟擬將餘存幣制借欵曁息金一併提出俾得收盡民行官票袁以財政廳尙欠中行一百餘萬如欲提欵則須先將墊用之欵償還否則不能應命楊遂商將中行存而未用之平市官錢票數百萬作爲現欵收回民行官票將來卽以此種錢票流通市面特此事關係商業若不徵集商會同意恐難實行故楊廳長特於今日派收回官票處主任韓長英與商會長龔梅生磋商龔答以茲事關係全省金融贛省金融所受影響即屬紙幣充斥現金缺乏之故若再以紙易紙似仍於實際無補如收官票自應利用現金否則商會不敢負責韓以未得商會同意當即辭出赴廳覆命未請楊廳長將如何辦法也 
[薩拉齊發現疫癘]  
　　大陸報三十日北京通訊云一星期前山西境內薩拉齊傳來消息謂該處發現傳染症其狀似疫與一九一一年冬季滿洲鼠疫情形適同始則頭痛乾咳繼則吐血初無痛苦第二三日後即成不治之症內務部得此消息即飭該處官場設法防衛以杜蔓延惟恐內地官吏不明防疫之法故派前在滿洲辦理治疫事宜極著聲望之伍連德醫士卽日赴染疫區域施行防疫之必要方法薩拉齊附近之敎會今亦竭力辦理惟人力不足乃電請中國醫學會總董格林氏酌予襄助今所慮者疫地之人恐染疫而死相率他適設將疫症傳至他方耳中國官場刻在京張綏鐵路施行極嚴密之取締蓋此路距薩拉齊不甚遠也據伍醫士意見現擬先用中國有經驗之醫士與疫奪鬬如政府之力未足應付然後再乞援於外人薩拉齊一帶外國敎士爲數寥寥未必適有精於醫學之人此次傳染症之發生大約巳經若干時後始由當地外人察知之今此症之性質旣屬可疑官場即不復游移而施行防衛之策矣 
[省議會代表會議之動機]  
　　（南京通信） 
　　山東省議會議長孔祥柯議員孫郛五於上月二十九日聯袂抵寗先接洽蘇議會擬卽通電各省議會要求發起省議會代表會議其目的在疎通南北方而從事調停戰事（原電已錄上月三十日報）嗣謁李督深得其贊許適贛議長任壽祺由滬回寗三十日晚同會於金陵春談話結果均無異議而地點問題羣以南京爲宜以地旣適中旦有保障機關之人也不日即以魯蘇贛三省議會名義再電各省議會徵求同意查此種代表會議機關實與民國三年省議會聯合會同一性質皆應時勢之需要而發生者省議會聯合會前爲江西廣東兩省議會所發起原冀爲國會後盾防制武力干政惟二年之聯合會因黨派競爭最劇所議各事未能一致茲數年來無論何黨雖有偶佔優勝皆不能實行政策不過爲人所利用殊爲政黨之汚點現値武人政治漸露端倪若不防微杜漸將來必流於唐代藩鎭之弊立國六年革命四次經時勢之波折受失敗之敎訓樵各黨健者必能犧牲己見而公同組織此大有作用之機關也 
[蘇州短简（一月二日）]  
　　第三區菸酒公賣分局長吳禧泰歲杪赴寗總局會議本年度公賣費事今日返蘇 
　　閭門外上津橋萃英中學昨售票演劇助天津水災賑此間河凍未解各輪船局尙未開班 
　　城內王廢基曠地一片旣平且廣本係從前舊左營操場現由吳縣敎育會改建公共體育場場外另闢磚路以便行人昨日該會發出通告略謂自一日起踢球暫行停止俟工竣開幕規定章程再行開放 
　　司前街吳縣分監收回前清府知事廳署改建新監房擇於今日䜿樑分監長馬衡隨時親督工程 
　　第三區菸酒公賣各棧經理在閭門外一品香　議　本年有加比較三成之說 
　　傳聞吳吳縣知事吳其昌有升調消息 
要聞二 
[松江]  
　　警所添設操場城內普照寺南警所操場自劃入公共體育場後該所遂無相宜操場從事操練現經領袖警佐那鶴年勘定該所後方空地堪供操場之用已飭令內勤巡士逐日押同拘留所押犯前往平治以資應用 
　　擴充丐民生計舊府治實業學校經費萬餘金自該校停辦後歸官產處保管久未動支前由普育堂董朱子受呈請縣署劃撥該欵一部彌補虧累外所餘之款續山雷繼興君稟准省署撥充丐民習藝所開辦經費並由雷君薦委趙某爲駐所辦事員所有開辦事宜己漸著手矣 
[金山]  
　　小輪被冰撞沉連日天氣奇冷點水成冰華氏寒暑表忽降至二十五度昨日即舊曆十五日晚九句鐘平湖王陞記夜班小輪自滬回平行經小泖港金邑蔣厙浜左近船舷忽被冰塊所損致碎成巨孔當時設無冰塊阻礙船已下沉幸司機人急加速力將船略爲掉轉得以擱淺於岸邊所載搭客三十餘人因該輪拖船甚多均在拖船內故得安然抵平惟該輪至今尙未出險仍在該處十六日起此間划船小輪一律停駛交通完全斷絕矣 
　　追租須附印串本邑忙銀因各處租無起色赴櫃完納者殊屬寥寥雖經知事具函催勸亦未見效力昨日縣署各科書記辦公室內貼有布告一紙略稱本邑自經蟲災之後各佃藉荒抗欠相率不還凡經各紳士函禀到縣者本知事無不派警拘提立予准行現在租事已有起色而赴櫃完銀者仍不加多長此遷延殊於解欵有礙自今日起凡各業戶開單到縣呈請派警追租者着先行呈驗本年忙銀印串然後飭追等語是日有業戶兪念椿姚鳳來等租案多起因未知此項新章未附印串票末均批有着即呈驗印串再行飭追等字樣此則有金邑田畝而欲請追租者所不可不知也 
[鎭江]  
　　洪澤匪勢復張江北洪澤湖梟匪共有十餘帮之多自聯爲三大帮分竄河西鹽阜大興仰化等集連刦騷擾被游緝隊師船擊散後該匪等相率遁回洪澤湖現聞湖中匪勢復熾除原有土帮紅帮外又添出河南一帮人數衆多恐剿滅更非易易也 
　　通令設置粥廠齊省長以現値隆冬嚴寒之際小民生計艱難自應設法救濟以示體恤昨特令行各縣知事察酌地方情形設置貧民粥廠所需經費准由公益稅項下開支限陰曆年底撤銷以資救濟聞丹徒縣倪知事奉令後已與各紳董籌欵照辦 
　　商務因寒減色旬日以來朔風凜冽寒氣侵肌致南北內河各航路均已冰凍小輪航船多已停駛交通斷絕市面蕭索寒暑表竟降至二十六度與去冬不相上下値此嚴寒各業生意大不如前商民莫不憂形於色 
　　調兵駐防瓜洲江蘇李督軍以時局不靖防務吃緊瓜洲爲南北要衝擬調駐揚州陸軍一營開駐瓜洲以資鎭懾聞該軍巳由揚拔隊起程矣 
[揚州]  
　　　增花捐本邑花捐例額每月由捐局繳認三百元現趙知事以樂戶營業發達擬加增一百五十元（月繳四百五十元）特令該捐局由一月一日起遵照辦理 
　　硏訊盜犯南鄉聶家壩陳明德家被刧案犯現經偵緝隊長朱蔭南拿獲楊二龍胡留成子王四胡李氏等起出原贓解縣昨經王紹珍承審開庭研訊楊二龍王四供認上盜分贓不諱胡李氏胡留成子則供認窩藏贓物聞已判决 
雜評一 
[武力之政爭（庸）]  
　　立憲之國不能無議會旣有議會不能無兩黨之對峙旣有兩黨對峙卽不能免政爭之劇烈政爭者所以舉政治張弛之實非眞害於爾國凶於爾家而必以消滅爲幸者自武人干預政治政客皆欲利用軍人以謀貫澈而政治問題乃至以干戈相見政爭兩字遂爲中國之不祥物矣 
　　熊希齡氏推究六年來政爭之禍害以爲皆政客武人融化一爐所致而根本解决歸宿於軍民分治施行軍區制度以扛破武人宰制一省之惡例此其持論固爲吾人深許所難者今之武人共腦海中皆懸一前清督撫之影子無不以控制全省爲榮而中央政府有時復欲利用武人敎猱升木以爲運用政治之武器病根不除即各省盡行分治而軍人萬能民政長官仍將跼　於軍事當局之下不取稍迕武人旣不肯放棄其指揮一省之權力則浸假而指揮中央干預一國之政治亦爲事勢所必至又况軍人內閣武力總統爲民國以來牢不可破之成例武人與政治之因緣根本上旣不可破除則欲造成國防軍隊絕對不供政治之用恐非今日所能說到耳 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[魯皖督軍復總商會電]  
　　上海總商會鑒卅一電悉鐵路運貨一節巳飭軍隊並轉各站照辦矣特覆張懐芝東 
　　上海總商會鑒卅一電悉津浦路堆積客貨無車裝運商本虧耗滬市亦受影響聞之至深焦急自應迅圖補救以維市面而蘇商困惟敝處幷未扣一車請貴總會查明扣車地方逕電商請放運可也特覆即希亮察倪嗣 
冲東 
[洋貨業對於裁釐加稅之討論]  
　　本埠洋貨同業對於裁釐加稅問題頗多困難蓋因洋貨非土貨可比邇年以來自受歐戰影響各貨價格無不奇漲與前數年之價値逈不相同此次裁釐加稅之後洋貨納稅勢必加增合之成本頗難營業是以由代表振華堂各董於昨日午後假商會開會邀齊同業互相討論並擬再向各洋商磋商辦法云 
[華僑學生會成立]  
　　元旦下午二時華僑學生會在北浙江路南洋商業公學開成立大會華僑學生以及來賓共百數十人齊集特別圖書展覽處計陳列南洋書籍六七十種互相傳觀至三時全體先行攝影然後搖鈴開會推舉工商研究會副會長謝復初君爲主席略謂今日係中華民國七年一月一日乃有華僑學生會發現鄙人躬逢其盛欣慰異常諸君則離父母兄弟不憚萬里之遙回國求學誠不可不有此團體機關時常聚會俾相親愛但不可沾染上海社會惡習我想諸君父兄必然期望甚深將來學成如能爲國家出力或社會上作一種有益事業不獨諸君之榮譽卽諸君之父兄亦有榮光鄙人所望於諸君者如此如此繼由謝碧田君報告籌備情形謂斯會雖由發起人籌備然無各大學校長贊助亦不能有今日結果諸君應感謝各贊助員之盛意鄙人等雖略盡微勞然深幸諸君知斯會之不可無今日如此嚴寒尙能踴躍赴會是一好現象也但望此後各負責任前途自有進步將來華僑學生或較今日增加數十百倍亦未可料會已成立鄙人亦可卸責務望諸君勉力爲之鄙人尙有三事敬問諸君夫不求學過爲作事之預備諸君不知有先定方針否將來欲在國內作事乎抑回海外作事乎或留學歐美乎此三種問題當先硏究清楚然後趨向有定不致虛度歲月諸君之意吾不知如何惟鄙意以爲諸君旣係由海外回國則父母兄弟姊妹以及家產均在海外將來當然復回海外作事或帮助父兄擴張實業或自己別有雄圖務須於今日求學時先行解决預備爲是今日所開圖書屢覽會即望諸君腦筋不可忘却南洋爲吾華僑發展事業之地近來日本人尙著書立說時時鼓吹其國人南進况吾華僑世居海外格外不可放棄權利望諸君各自猛省云云衆大鼓掌次由衆公舉國內伍廷芳楊晟海外華商黃仲涵張鴻南李興濂諸君爲名譽會長又次投票選舉正副會長當經監票員廣東華僑學生蕭丁水福建華僑學生梁孫謀開選舉筒查點票數相符謝碧田君之票最多數當選爲正會長李登輝君之票次多數當選爲副會長由主席請謝君碧田登台演說略謂鄙人籌備事竣即可卸肩請另舉賢能爲是當場華僑學生起立挽留者再謝君義不容辭祇得允就略謂諸君旣然如此推愛祗得勉隨諸君之後惟諸君此後務宜各振精神襄理會務所謂精神一到何事不成鄙人當與諸君共勉之云最後有來賓紛紛演說尤惜陰君主張精神宜時常結合或出月刋報以通聲氣而聯情誼劉仁航君贊成尤君之說謂月刋不當尙文藝空談專登諸君事實或通問至於進行諸事大致會章已載將來造就人才興辦事業均惟斯會是賴張聿光君謂時候不多當與諸君共呼中華民國萬歲華僑學生會萬歲貴會正副會長萬歲潘靜波君謂今日到會非常高興務望請君以道德爲心人若無道德雖有學問實足以殺人汪陽明所謂母以學術殺天下者是也陳已生君謂興辦一事不難而持久最難諸君務須固結團體堅持到底可决其會務必然發達時巳六句鐘由招待員南洋商業公學學生諸君引到客廳次食茶點而散 
[聲明南市自來水公司之現象]  
上海縣商會致江蘇省議會函云逕啓者據商辦上海內地自來水公司董事會姚福同徐棠嚴廷楨朱佩珍謝綸輝朱五樓陳泳清劉安注等函開本月二十八號報載省議會議員沈周提議自來水營業規則原案內稱上海南市商辦自來水廠及閘北省辦自來水廠皆水質渾濁水量不足價格遞增且借入外資實於衛生消防生計地權在在均有窒碍現在上海城廂內外水道皆已塡平數十萬居民托命於此兩廠現象如此誠非地方之福等語讀之不勝驚駭查閘北水廠係省辦營業不得而知南市水廠則自民國四年九月間敝公司向財政部承購繳部現銀五十萬兩代還舊股及存項二十萬兩共出資七十萬兩接辦以來兩年之中煞費經營從前舊有水池僅祇六隻年久失修多半滲漏經敝公司全數翻新又陸續添造新式大水池四隻容納水量之數不啻加倍舊有水管當初創時隨用隨設未曾全盤規劃敝公司接辦之後加添生鐵水管千餘　凡大小錯置流轉不通之處分別疎理添設使之脈絡貫通廠以內引擎馬力不足則向外洋添購新機閱時兩載需費三十餘萬工程至今未輟皆城廂內外地方居戶耳目之所共見共聞水質如何自有公論閘北屢經加價而敝公司則尙仍其舊煤價漲至兩倍有奇營業自受困難至於資本則商股商辦並未借入外資股本雖多浙籍然皆僑滬二三代或數十年房產事業多在滬與本籍有何差異沈議員提此議案謂兩廠現象如此誠非地方之福實未詳悉敝公司之內容若不懇請聲明更正竊恐以訛傳訛更非事實敝公司屬在貴會區域之中凡所整頓擴充各情形久在洞鑒應請迅速函致省議會查照更正等情到會該公司函稱各節核與事實相符相應據情函達即祈察照更正是所至荷 
[水巡捕房去年之成績]  
　　浦東陸家嘴新關水巡捕房捕頭梅羅昨將民國六年份所辦各案經過情形列表詳報河泊司轉詳稅務司察核茲將該表抄錄於下一一竊案共獲竊犯三百零七名除省釋十一名外餘送檢察廳訊辦二拐案共獲男拐匪四十七名女拐匪四十三名救獲被拐之男子五十名女子五十五名併解檢察廳發落三私土烟犯共獲男犯六十一名女犯七名解檢廳訊辦四敲詐犯七名糾葛六名五行兇犯二百六十一名除釋放六名外餘送檢察廳發落六失竊案四十七件破獲三十五件七撞壞船隻案三十八件知沉者十起八私帶軍火犯四名送檢廳發落九救獲投河自盡者五名自行發落十罰鍰二百二十九名免罰釋放者二十名罰欵共計關平銀一千一百八十七兩 
[西報再紀美國商輪之消息]  
　　字林報云前載本埠航業界謠傳花旗輪船公司之輪船二艘將不復駛至中國一節茲悉該公司駐滬辦事所並未接有此項消息且聞該公司往來中美之輪船不日尙須增加云 
[租界理髪匠罷工要求挾三誌]  
　　剪髪匠邵金正等因向店主索加拆賬不遂同盟罷工後又往法新租界某剪髪店勒令停工彼此爭論爲捕查見將邵拘入捕房昨解法公堂請訊邵供民人因見同行要求加資罷工爭論前往觀看致被巡捕誤拘實無爲首要挾情事求宥中西讞員以其妨碍治安判邵罰洋二元充公以儆其餘 
[判决假名慈善之騙案]  
　　嘉定人張泉聲與董振生王通夫沈連卿孫鶴卿等在公共租界新垃圾橋北洽興里二百四十四號屋內設立果仁善堂並在甘肅路德興坊六百八十六號門牌虛設衆興公司以董事樊時章朱葆元曹秉忠張維城等名義書寫信函附送贈品券編定號碼托稱除中彩外餘欵悉充習藝工廠經費及各災區賑欵分寄各省官商軍學各界陸續騙取洋一千五百五十九元一角分肥被滙司捕房中西包探查獲業將張等五人及嫌疑人沈永祥董國元王盤生高士屏王寶生大德程張阿毛湯雙全連同各種彩票傳單信函一併解送公共公廨迭經中西官訊明判沈永祥等八名無干省釋張等五人分別交保候會商堂諭宣佈在案昨又由探將張等五人併解公廨請爲核辦捕房代表牛門律師與被告等代表律師亦相繼投案候示上午九時半由原審官王崧生襄讞與陪審西官美博副領事升座刑庭磋商之下以被告張泉聲董振生欺詐取財罪已成立判各押西牢年半王通夫沈連卿孫鶴卿各押三月抄護之各種彩票信件一併銷燬 
[松江防軍之調動]  
　　陸軍第四師步兵第八旅旅長兼松江防守司令何豐林近奉浙江楊督軍薦任爲寗台鎭守使何君已於元旦由滬赴甬接任所遺松江防守司令一缺初擬取消嗣因松江爲滬杭路線通達蘇浙之要隘値此戒嚴時期必須有人繼任以重防務故由楊督軍與松滬盧護軍使商准以陸軍第四師砲兵第四團團長王精甫（名銳）兼任除命令任事外並即呈報陸軍部查照聞王精甫擬於明日赴松視事 
　　原駐松江等處之步兵十五團所部三營係歸第八旅管轄茲因何豐林旅長升調爲甯台鎭守使其所部軍隊亦應隨去以便指揮故由何君呈奉楊督軍及盧護軍使允將駐松步兵十五團團長劉永勝部下三營調甬分防寗台各處昨該團長已飭所部各營官佐士兵預備開差　　　陸軍第四師八旅第十四團該管三營曾由夏團長督率分駐江浙交界之楓涇等處防守滬杭路線茲因駐紥松江之十五團所部三營日內即將隨同何旅長調赴寗台等處松江一帶兵力不足故由盧楊二氏互商妥洽准以步兵十四團團部移駐松江其所部三營分駐松江楓涇嘉興三處以資防範昨已令飭夏團長遵辦 
[黨案嫌疑人解回原籍]  
　　顧旦平前因涉及黨案嫌疑由松滬盧護軍使於夜間密令太倉縣將顧拘解到署押候訊究嗣由太倉紳士洪錫範等稟求保釋未准押候澈查在案嗣由盧護軍使迭次研訊未得確實證據判令解歸原籍太倉縣查明發落業於昨日將顧旦平由營倉提出派兵飭送上海縣公署迅卽遞解太倉歸該縣知事訊明核辦 
[拘人反被人拘]  
　　紹興人傅家寳朱阿龍前日在愛多亞路自稱浙江偵探硬指王衍康爲盜匪上前拘捕王不承認在途爭執旋即鳴捕將傅朱兩人拘入捕房指爲違法逮捕捕房諭將傅朱兩人管押昨解公共公廨請究中西官以原告未到判被告兩人押候原告到堂質訊再核 
[處置越貨殺人之案證]  
　　嚴寶昌爲陽曆去年六月八號夜持械夥刦麥根路康泰烟紙店現洋銅元並拒捕開鎗擊斃泰利洋行看門華捕邵德盛及寳康絲廠學徒陳根寳等案內之要犯業經公共公廨訊判與盜匪陳秋江蔡信奎王東良桂貫之等併解護軍使署質證在案茲悉此案經軍法課訊明判陳等各犯押候核辦嚴寳昌仍着送回公廨發落故前日午後由軍署派警將嚴送至老閘捕房拘留昨晨由探解廨請示據中西包探投訴該案證曾於去年八月十九號在牢串黨圖逃請爲核辦經兪襄讞商之美柯副領事以嚴在押圖逃違犯一百六十九條刑律應處二等至四等有期徒刑姑念業將本案實供無諱從寬判照刑律五十四條減至五等有期徒刑禁押西牢二月示儆 
[護軍使署宣布盜犯罪狀]  
　　松滬護軍使署昨日發出布告云爲布告事案據公共公廨呈解先後拏獲夥刦北京路一百六十八號居民及居仁里魏楊氏家又桃源里耿漢亭家並開鎗拒傷事主耿漢亭及拒殺探捕余炳炎身死等案內盜犯張玉盛（卽張四）鄒春泉（即鄒麻子）李秀峯岳得勝（卽岳和尙又即郁德生）等到署發交軍法課審辦訊據張玉盛鄒春泉同供本年舊曆正月初一日聽從在逃之岳老三（卽岳二麻子）糾約夥同獲案之李秀峯及在逃之李寶林鍾彭飛並不知名汪姓等人持槍行刦居仁里魏姓家金鐲牙筷鈔票等物又於是月十六日夥同岳老三等多人持槍行刦桃源里耿姓家得贓並由同夥開鎗拒殺巡捕身死又據李秀峯供稱本年舊曆正月聽從岳老二糾約夥同張玉盛鄒春泉等行刦居仁里居民得贓又岳老二等行劫桃源里耿姓家並拒殺巡捕一案伊不知情實未上盜又據岳德勝供稱去歲來滬隨李徵五辦遣散黨人事宜時有湖南人曾姓領得遣散費一千餘元同黨不服伊曾糾同楊士文趙老大馬三等多人在途攔刦並奪其鑽戒兌換洋元大家分用又聽從高五（即高榮魁）糾約夥同張玉盛鄒春泉楊士文等行刦北京路一百六十八號居民煙土衣服等物伊分得贓洋三十元並夥同丁三花仔高五等搶刦法界順和典當得贓又夥同搶刦英大馬路萬昌典當一案伊事先知情事後得贓洋一百元各等情不諱查該犯張玉盛鄒春泉二名先後夥刦居仁里魏姓家及北京路一百六十八號居民實已兩次觸犯刑律第三百七十三條第一二兩欵之罪同時俱發應照懲治盜匪法第三條第五欵處以死刑又夥刦桃源里耿姓家並拒捕殺人實觸犯刑律第三百七十六條之罪應照懲治盜匪法第三條第二欵處以死刑又李秀峯一名於岳老二等夥刦桃源里耿姓家並拒捕殺人一案旣係事前知情且曾夥同岳老二等持鎗行刦居仁里魏姓家得贓一次實已觸犯刑律三百七十三條第一二兩欵之罪應照懲治盜匪法第二條處以死刑又岳德勝一名結夥在途行劫同黨曾姓所領遣散費並奪其鑽戒兌錢分用實觸犯刑律第三百七十四條第一欵之罪應照懲治盜匪法第三條第一欵處以死刑又先後夥刧北京路第一百六十八號居民及順和萬昌等典實巳三次觸犯刑律第三百七十三條第一二兩欵之罪同時俱發應照懲治盜匪法第三條第五欵處以死刑以上各犯有科多數之死刑者應照刑律第二十三條第一欵之規定執行其一併照懲治盜匪法第六條之規定分別鎗斃以昭炯戒除將該犯張玉盛鄒春泉李秀峯岳德勝等四名依照軍法執行鎗决外爲此布告軍民人等一體知悉此布 
[紅十字會徐水放賑員之報告]  
　　本埠紅十字會辦理京直各省水災義賑已迭紀前報茲該會接徐水放賑員蔡吉逢報告略謂徐水縣治共分五區西北勢高東南窪下境內有三大流域卽漕瀑鷄爪三河也今年七月中旬霪雨連綿迄未請霽至二十八九兩日又復大雨傾盆晝夜不止上游象黃等山洪流暴發直注漕瀑黑水濤蔣河鷄爪等河水勢汹湧無可宣洩遂致漫溢出槽决口多處又兼東南毗鄰之安新縣屬漲水埝淀水等處河水逆流倒灌東南各區平地水深二三尺不等計被災之村共九十有二坍塌房屋一千九百三十問淹澇禾稼一萬二百餘畝災民五千四百餘戶大小四萬三千餘口邇來積水之處尙有十村明年巳無耕穫之望當大水猝發被災之民男子多於高阜之地搭蓋窩舖婦女移居於親屬之家幸未溺斃人口然漂流什物淹斃牲畜爲數已不貲矣此徐邑被災之大略情形也現經約同津分會沈潤田楊靜軒劉幼田劉康壽諸君携帶棉衣於二十四日抵徐與官紳接洽先查最重之十六村即在本地購買紅糧幷棉衣隨查隨放續放次重各區惟留養習工等舉經費不敷未敢立時進行云云當經該會沈仲禮會長續撥洋三千元滙交該放賑員從速進行以期救人救徹云 
[鈞和艦游弋黃浦流域]  
　　鈞和巡艦修竣後業奉水警趙廳長派員於前日來滬驗收茲以黃浦江流域時有船隻被盜持械行刦即經趙廳長命令出巡聞該艦長董仲發已遵於昨日由滬啓椗駛往石湖蕩楓涇乍浦直至泖港爲止游弋沿途經過各鎭即由該艦長督兵登岸梭巡云 
[交涉員調任誌聞]  
　　聞駐滬交涉員薩福懋有調任滬南兵工廠長之說所遺交涉員一缺由江海關馮監督暫行兼代候再遴員簡任姑誌之以觀其後 
[永亨銀行開始營業]  
　　寗波路永亨銀行擇期開幕已載前報茲已於三號開幕營業聞政商各界曁西人來賓到該行參觀者約五百餘人並得黎前總統之贊助特派前交通次長權量君蒞滬代表參預開業典禮當日收進定期存欵五萬元往來存欵十七萬餘元並做出抵押欵貼現及拆票共計二十萬元該行一切組織實事求是足爲商業銀行之模範云 
[免徵土布棉織物稅釐之訓令]  
　　江蘇財政廳訓令上海稅務機關云奉江蘇省長齊令開案准財政農商部養電開查本國土貨及其他手工棉織物關係貧民生計邇日天災流行失業者衆極宜予以矜恤茲經國務院會議議决各省區土布及其他手工棉織物所有內地稅釐自明年一月起一律准免稅釐三年除海關及五十里內常關稅由部與稅務處另案辦理外希即令知財政廳轉行所屬遵照辦理等因合行訓令該廳仰卽轉令所屬遵照等因合即令仰該稅所一體遵辦 
[關於屯田繳價之集議]  
　　本邑屯田繳價經上海縣公署布告實行在案昨日繳價處主任謝酉山假浦東洋涇市經董辦事處邀集各圖董等會議繳價辦法並由經董劉頡雲潘作臣協同勸導當經各圖董分投擔任向有屯各戶開導勸令從速繳納以期陰曆年底一槪繳清並聞浦東一帶屯田共有三千餘畝之多云 
[商會催造貨價調查表]  
　　本埠各業商調查貨價一事曾經商會轉知各業代表轉發調查單責令按照各種貨物品類及出產地點價値幾何詳細塡錄送會彙總轉詳在案茲經該會查得各業如法照塡呈送者雖居多數惟尙有數業迄未塡送爰由該會再行函催各代表迅催各業商號務於三天內按表塡送以便實行彙送勿再遲延云 
[滬南工巡捐局改換車照]  
　　滬南工巡捐局長杜梅叔因該局於本年一月一日與閘北工巡捐局劃分並實行改定名稱以後所有本局各項車輛執照亦應改換滬南工巡捐局名義以便發交各車在南北市一律通行昨已將改定新車照式樣咨送淞滬警察廳長請即分飭所屬各區署所一體查照至各機關辦公人員之包車執照亦將倒換云 
[商界之悲觀]  
　　自川閩湘鄂等省疉受軍事影響以來各項商業大受影響倒閉擱淺時有所聞故駐滬採辦各莊客停止辦貨者甚多昨日北市某漢莊又接漢口總號電告近日軍事雖稍平靜暗中仍極緊急現値陰曆年關將屆各商業大都提早結束來往各欵而資本之淺薄者受此擠現頓覺周轉不靈無法支持因此倒閉者已有十餘家並聞某省滙票號亦同時倒閉三四家云 
[閘北警察署長誥誡長警]  
　　閘北四區署長姚石蓀昨諭各棚長警云照得冬防吃緊地方戒 
 
 
 

Page 11

 
 
　　嚴子時門禁森嚴各長警應如何愼重職務以符定章查本署長警嚴守規則者固不乏人而交朋接友引入棚內談笑者時有所聞所有前在本署充當巡警無論開除請假一槪不准接見以重職守如抗不遵令一經察出定卽分別罰辦本署長言出法隨决不姑寬勿謂言之不預也 
[靑年會記事]  
　　前晚（二號）本埠靑年會徵求大會第四次結分政商各界到者約有數百人首由該會副理事費吳生君主席宣布開會辭有朱少屏君在旁譯以華語繼請柏烈武君演說首述民國過去六年中之政潮原原本本洞達無遺繼謂吾國人無政治知識政客又多不道德之行爲所望者在靑年會中一般少年蓋靑年會專以提倡道德造就誠實有爲之人才是以鄙人深願靑年同胞速入靑年會崇尙三育志行合一勉爲完全無缺之國民云云述畢用影燈映出各隊分數第一粵漢隊六七三加奬一○○第二京奉隊六五四加奬七五第三津浦隊六一六加奬五○第四京張隊四四八第五滬甯隊四○六第六京漢隊三七一第七滬杭隊二二九第八吉長隊一五六又特別隊一○四○九隊合計四八一八連前併計九隊總得一三八五三分本星期六（五號）晚爲閉幕之期距今首尾祗有兩天故各隊競爭當更劇烈並聞是晚除披露各隊名次外兼有特別同樂會訂有極優之秩序以答徵求諸君之盛意凡該會新舊會員屆時均可携友蒞會共襄盛舉云 
[南洋公學同學會之新年聚餐]  
　　南洋公學同學會於元旦日在徐家滙母校舉行在滬同學新年叙餐會蒞會者不下一百人之多由會長沈叔逵及交際員張松亭玉寅清等招待一切頗爲周至茲將是日開會秩序略舉如下正午叙餐並公讌現任校長唐蔚芝君一時杯酒言歡不勝暢快席問請李松泉演幻術陸離光怪妙語解頤繼開茶話會同時有軍樂唱歌拳術跳舞等娛樂之舉後爲在校同學技擊及童子軍操演攝影散會 
[光怪陸離之游藝會]  
　　中國精神研究會鮑芳洲博士章蔭亭學士陳女醫士潔芳何女醫士慧蘭定於陽曆一月四五兩日下午一時半假北四川路虬江路上海大戲院實地試驗各種催眠方法及其現象其中最爲奇異者爲千里眼千里眼係催眠術中最難能之事而自己催眠並作千里眼爲尤難聞何陳兩女士將於是日當衆試驗至章君蔭亭於催眠術獨到之處極多非一般談催眠術者所能比擬也聞是日催眠術之外尙有韓敬文君之幻術及活動寫眞所得看資除開支外槪助南洋商業公學經費想往觀者必甚擁擠也 
[𢿫頓風俗之白話告示]  
　　上海縣公署昨日發出布告云案奉省長公署令准內務部咨開以民國成立以來禮敎廢弛紀綱失墜擬具整頓風俗四端一早婚一喪禮一纏足一賭博請飭屬分別曉諭並飭編成白話文告以期周知等因除令行各市鄉經董勸導外茲經本公署將整頓四端文理編成白話附黏於後仰各色人等一體遵照切切特此布告 
　　（一）早婚之不宜也古時男子三十而娶女子二十而嫁其用意最深卽如現在歐美各國男子婚退皆有法定年限如行之過早大則有害身體小則有害學業而且生子多天弱爾等各宜注意不可行之太早也 
　　（一）喪禮之廢弛也中國向來以禮治國無禮則人禽無別今日國體雖然變更人羣猶昔况且三年之喪行之已久此禮不能驟改近日竟有主短喪之人一切俱用西穀覺得事鬼多誣甚至衰麻不着豈非有𠰌本原這皆是風俗日壞人情日薄的緣故更有一種人惑於風水停喪不葬皆非所宜地方官有維持風化的責任此種短喪及停喪不葬的壞風俗自應禁止 
　　（一）纏足之習未革也查纏足陋習早經勸禁但是通都大邑雖然漸漸的少僻遠鄉村仍多拘守不改要知此種陋習每貽笑外人且留民國汚點縱或年長者已成習慣年少者悉令解除爲家長者各宜遵照 
　　（一）賭博之宜禁也查賭博審處自古到今人人多曉得的大半是迷而不悟在平民因此失業遂至流爲盜賊青年之人尤不能與之爲緣况與政治風化上影響最大晚清時代此風最甚民國以來曾奉敎令申禁今國社會改良自應先當然賭茲特重申禁令須知刑章具在何等森嚴你等有業有家勿輕嘗試 
[電車工程未竣]  
　　華商電車公司在新西門外王家闕路直達滬杭車站一帶鋪設軌道接通路線開工以來已逾數月本擬一月一日起實行通車嗣因是處支路工程不及完竣故未通車且所需鋼軌亦尙缺乏須商之車站暫用火車鋼軌改裝鋪設並以添造之八輪車輛六部完工者現僅一部須俟佈置齊全方可通行云 
[私造田單之處治]  
　　紀根生至法公堂控稱前被袁榮江私自仿造民人坐落法新租界之田單一紙托顧龍龍抵借銀洋後由顧持往地保諸芝香處蓋戮當被察破通知民人將袁扭案請究地保諸芝香亦投訴前情又據顧龍龍投稱田單由袁持來托民人抵借後被地保察破是實詰之袁榮江供此單係向原告之母即民人之外祖母借來餘供支吾原告之母紀氏亦即投稱並未將田單借給袁榮江係是謊供殊不足信中西官以袁私造田單罪已成立判押西牢一月僞單塗銷存卷 
[陳述辭退生意之原因]  
　　德人南盤（譯音）昨至法公堂控稱西崽張金發將商人物件遺失向伊理論非但不服反敢唆使各華人停工故此扭案請爲訊究詰之張供因洋東失去擦面肥皂強令民人找尋不遂遽將民人扭住毆打以致受傷告退實有其事並不唆使罷工求察又據徐振法稱在洋東處爲出店民人生意早向洋東辭退張富根稱在洋東處爲大司務因見西崽張金發被洋東兇毆民人恐亦受辱是以辭退尙存薪水未領請着原告交出中西官判張金發罰洋二元餘人一併退去所有工資着原告繳存捕房由被告自赴捕房具領 
[河港仍未開凍]  
　　自上星期天氣奇冷以來各處河港大都氷凍船隻被阻已將旬日前昨兩日天氣稍轉溫和各處仍未開凍如滬西之石灰港及蘇州河浦東之白蓮涇港均爲來往要道非但大小船隻仍被水阻而來往各埠之小火輪亦多不克開班故近日南北各商業大見清淡而自浦東各鄉來滬者多在半途起岸步行到申現値花米新貨上市之際受此阻滯損失不少近兩天米價因來源斷絕每擔忽漲二角花衣每擔竟加漲至五角云 
[小輪撞沉磚瓦船]  
　　前日午後六時許有船戶唐陳秀之碼頭船滿載磚瓦駛經楊家渡招商局碼頭相近突有某公司小輪疾駛而來不及避讓致被猛撞一下登時沉沒所裝磚瓦悉數傾入浦中事後該船戶查明該小輪名號報告新關水巡捕房梅捕頭准予備案諭令自向該小輪索賠損失 
[探捕㧦獲贓賊]  
　　向在浦東某西人家爲出店之通州人江阿福近因竊取洋東之金表金練現洋鈔票等件逃匿虹口百老滙路昨將金表等物持至某押店付質被八百七十七號華捕與包探沈阿炳查見將江連贓帶入捕房押候解送公堂訊究 
[竊犯分別懲處]  
　　通州人吳金寶與蔣文明在東洋公司碼頭串竊某日本人紗帶又蘇州人張阿水在蘇州河馬阿六船內竊取鍾阿根之棉被均經包探查獲昨解公共公廨經中西官訊明判吳金寶押西牢一年期滿逐出租界蔣文明押三月張阿水押候遞回蘇州原籍分別示儆 
[續獲竊取紅土之賊黨]  
　　蔡如生至茂海路日本郵船會社六號貨棧內竊取某日本人紅土六箱由捕將蔡拘解公共公廨訊供管押在案昨由捕房續獲蔡之同黨盧永祥茜春泉兩名解廨請究經中西官略訊一過判均押候禮拜六併案訊辦 
[花衣棧幸未燎原]  
　　新閘成都路八百零八號門牌順記花衣棧前日午後不知如何失火霎時濃烟密佈紅光冲天經英美工部局瞭望台窺見鳴鐘警告救火會西人立驅皮帶車到場灌熄祗燬花衣六包未肇巨禍亦云幸矣 
[再誌合購跑馬票之糾葛]  
　　羅傑律師與王肇林因合股購買跑馬票紏葛在公共公廨涉訟迭次訊供尙未解决前日午後由廨傳集兩造人證經李萼仙襄讞會同美博副領事升座復訊即由王肇林之代表葛福來律師詰據見證黃叔平聲稱與王素來相識陽曆去年秋季西商賽馬之日我在南京路途遇王肇林我問其去觀賽馬否彼稱無暇並云伊購有跑馬香餅票託我將號碼摘錄核對我將號碼錄記後即往華商跑馬總會觀賽少頃開彩我卽將所錄王肇林購買之號碼至跑馬總會核對得中三千八百六十四號頭彩我即前往老閘捕房報告王肇林云云供畢由羅傑律師向該見證逐層駁詰良久中西讞員判兩造退去候再復訊核斷 
[兩人合騙二千元]  
　　浦東人李嘉彬因與蕭鴻伯冒刋江西路廣豐油行圖章揑寫字條向李平階騙取洋二千元被李察悉報告總巡捕房昨由包探將李蕭兩人拘解公共公廨請究先由李平階投訴被騙情形訊之李嘉彬供稱圖章係蕭鴻伯代刋所騙之洋與蕭分用質之蕭供多含混中西官判李嘉彬押西牢二年蕭押一年分別示儆 
[私售烟膏之科罰]  
　　正豐街已閉馬盈昌土店主鎭江人毛芝鴻及新閘路已閉裕隆烟膏店主陶裕隆均因私售烟膏被捕房查獲諭各存洋一百元保出後經公共公廨傳訊不到諭飭改提在案昨由捕房將毛陶兩人及陶妻梁氏拘解到廨請究經中西官訊供不諱判毛罰洋一百元陶罰洋七十元陶梁氏罰洋五十元一併充公示儆 
[行使假鈔票之懲治]  
　　張文趙二前日持某銀行十元假鈔票至虹口西華德路四百五十四號門牌沈怡茂所開之煙紙店內混用當被察破鳴捕將二人連同假鈔票帶入捕房拘押昨晨押解公共公廨先由原告投訴被告二人希圖混用情形並將假票呈案請察訊之趙二供係張文囑令兌換不知是僞次據張文供稱該票係在馬路上拾來不知眞僞求察中西官以張趙兩人不應混用假票判各押西牢三月假鈔票塗銷 
[竊取鈔票之控訴]  
　　楊樹浦路日商第二紗廠控用人邵桂芳竊取鈔票等情昨由捕房將卲拘解公共公廨經中西官略詰一過判邵交二千五百兩人銀並保候禮拜六解訊 
[無賴混用銅洋鈿]  
　　無賴殷四郞前日向新民路華永昌烟紙店混用銅質大洋當被店夥陳炳章察破鳴警將殷扭入四區警署押候訊辦 
[客民糾衆行兇]  
　　滬軍營舊址迤南一帶鄉民所種之菜蔬每被客民深夜糾黨偷割並拆竊竹笆私砍墳墓樹木受害非淺曾經聯名公稟淞滬警察廳長請飭該管警所派警防護隨時捕拿在案前日有鄉民王本郞係崇明人在菜園中防夜又被客民覬覦所得之會洋數十元意圖串攫未遂昨晨乘王出外工作竟紏合十餘人蜂擁上前奪取手持之鋤頭向之猛擲致王頭顱受傷血出如注並傷及旁人施永清面部當由朱富全代鳴崗警趕來獲住劉大洋子石萬順兩名餘均逸去遂將劉石兩人及受傷人一併帶至一區一分駐所由張警佐問明移送地方檢察廳訊究 
[銅匠店主婦擊斃學徒]  
　　美租界克能海路海寗路附近十六號門牌胡隆泰銅匠店主婦胡馮氏素性兇悍隣里側目前日因學徒根福作事稍不遂意遽持小鐵錘迎頭痛擊將該學徒之頭顱擊傷血如泉湧暈倒於地該氏仍視若無事並不送院醫治以致傷處被風所侵延至昨日因傷身死當經鄰人報告滙司捕房立飭九十八號西探與華探陸連奎往查屬實將屍舁入斐倫路驗屍所並將該店主胡士夫及胡妻馮氏一併帶入捕房經捕頭詰問一過諭着分別拘留聽候稟請公廨中西官蒞所驗明再核 
[茶館主又犯賭禁]  
　　美租界克能海路一百八十二號門牌某茶館主陸德芳前因聚衆抽頭經捕房拘解公共公堂訊明科罰有案詎陸不知悛改近又容留外人聚鬬紙牌至三桌之多昨被七百九十五號華捕房見即將賭具帶入捕房稟明捕頭請廨出單將陸傳案訊究 
[鴇婦追索衣箱]  
　　婦人潘秀鳳至法公堂訴稱婦人在漢口開設妓院上月間因荆州獨立恐受影響故托傭婦之夫李祥林携帶箱子兩只內有衣服等物共一百二十一件送至上海囑交母親保存不料李來滬後即將衣箱一併質洋化用後經人得悉來申報捕由探梁大寶將李拘獲吊出原贓惟婦人來申未帶銀洋故當本難以措繳請求訊究訊之李供民人向在某輪船爲茶房此箱子實由原告托民人帶來上海交於伊母因未悉伊母住址故托朋友代爲質洋二百元暫時移用是實中西官判將箱子兩只暫存捕房李交二百五十元人銀並保限十四天繳還當本再行核奪 
[蕩婦害人性命續誌]  
　　女子方喜珍被蕩婦王沈氏朱李氏勾引與章根榮姘識因喜珍懐有身孕恐人知覺服藥打胎身死各節已誌昨報茲悉前日下午由林檢察長派委檢驗員吏蒞場相驗由屍母方褚氏當堂求請免騐經檢驗員核准飭即具結備棺收殮 
[姦佔婦女之強橫]  
　　大南門附近有一無賴綽號打勿殺阿坤年逾三十其力甚強故人皆畏之王家弄中有爲墨局出店之許某因其妻某氏近被阿坤恃蠻姦佔據爲己有許告知親族於前日向阿坤理說反被喝黨將許毆傷因此衆人不服報告警區昨又赴地方廳稟請驗究 
[處女私奔之追究]  
　　小西門外帽子作主袁紀仁生有一女名鳳香今年十七歲尙未字人近被作夥張加興勾引私通珠胎暗結爲父察破將張辭歇詎該女亦隨之而去昨袁在邑廟前將張尋獲扭控一區二分所詰知袁女藏在菜市街聚和小客棧中着袁自行前往該棧將女領出亦送該所請究王警佐以案涉拐逃判送地檢廳訊辦 
[婦人失愼受罰]  
　　滬城縣西街一百三十九號門牌婦人王姚氏家前晚失火幸卽救熄昨由一區二分所飭警將該氏傳案罰洋二元以儆疏忽 
[註銷勾引少婦之控案]  
　　住居虹口麥克脫路二百五十七號門牌之翻砂匠徐長有指控木匠丁小弟於陰曆本月十一日將伊十七歲之妻鳳寳誘至東新橋某小客棧內苟合等情業經捕房將丁拘解公共公廨訊供管押在案昨晨由廨復訊原告偕證項意心及代表律師梅華銓上堂訴明前情請究訊之被告丁小弟仍不承認中西官以原告指控各節並無充分理由會判將案註銷被告開釋 
[船戶串竊紫銅]  
　　浦東漢陽鐵廠前日雇李阿二之碼頭船裝運紫銅二百四十三塊中途被李串同船夥范大毛偷竊四塊事爲該廠經理察破報由新關水巡捕房經梅捕頭飭派探目何春生前往偵查當在小輪舵工周根寳處抄出原贓紫銅二塊當將李范周三人一併拘解捕房押候解究 
[匪徒攫取珠花]  
　　匪徒徐阿毛又名長脚阿毛前晚在浙江路攫取周凌氏珠花一朶圖逃經氏報捕將徐拘獲昨解公共公廨經中西官訊供一過判徐押候查明再訊 
[滬海道公署批示二則]  
　　松江縣公民趙清穆等呈爲違法殃民環求檄縣查究由據呈該縣亭林鎭巡官龔銘德違法暴民等情如果屬實應選赴縣署呈請查究自有正當辦法母庸越凟此批 
　　灌雲縣民王士籛呈爲前今逾限已否具報叩請明諭祇遵由呈悉查此案前據該民來道呈訴當令南滙縣知事勒限緝拘解廳歸訊具報在案母庸急凟此批 
[誌謝]  
　　陽和布令又屆新年商務印書館印行七年日曆及袖珍日記均極精美昨承惠贈各二份書此誌謝 
來件 
[處州同鄉會緣起]  
　　處州居浙省西南隅廣占全省地六分之一屬有十邑北爲宣平縉雲西南爲雲和景寗西北爲遂昌松陽西爲龍泉慶元東爲靑田其居於中者處州首邑之麗水也民皆耕植爲業惟以多山故土質瘠瘦每虞不給然閉關時代人皆習於家居之樂終日株守不出里閈今者海鑰旣啓生計日高吾處屬十邑男兒之志在四方者書生負笈以行商賈乘槎而去轉徙外鄉接踵於道上海爲吾國東南大埠交通之便甲於他方處人之居於此者數亦不少惟無團聚之地致我旅滬同人有言莫商有事莫助時有異鄉孤客之悲而生舉目無親之感蘭等有鑒於此因合滬上同人以建斯會俾吾處屬同胞之旅居於此者相親相助不致散如河沙絕無團結異日斯會成立之後雖居異地不乏知己之人旣結同心可免離家之苦此固同人之所俱樂不獨蘭等一二人所獨樂者也民國六年十二月日旅滬處人魏蘭張之傑葉天籟毛擁粹樊健樊炳熙謹啓 
雜評二 
[黨案嫌疑人（步陶）]  
　　顧旦平之解回太倉以黨案未有確證也此案之發動爲使署夏間所密令迄今數月而結局仍以嫌疑二字了之自善之一方面解說則爲愼重黨案自另一方面解說則此數月之拘押在顧已不啻爲旡妄之災矣 
　　黨人二字久爲官廳所深惡而痛絕之名詞軍法訊辦又非尋常法律所可擬議但有探線報告或他案牽涉卽營倉中秘密鎗决而罪狀無一字之報告外間亦誰敢起而相問者茲乃再三研訊不厭求詳事無佐證仍歸存疑儼然有不敢草菅人命之至意此誠不可謂非官廳對於黨案之特加優待者矣然而自夏徂冬營倉中之特別况昧其究何如武 
[本館編輯部啟事]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
自由談 
游戲文章 
[水火爭長記] [  徐濟航]  
　　世有水火二氏者一居天南一居地北一性冷而懦一性熱而烈某日相遇於末濟之野水見火之轟轟烈烈兇燄大張不可向邇乃進而譏之曰當此黑帝秉權乘坎司冬丹天不化河水皆氷惟我北派可以橫行汝何人斯光耀熊熊倘鼓吾昔日滔天之勢立滅爾之威風火聞而怒曰惡是何言君處北海我　南天如風馬牛何事相干而乃冷言相嘲不我趨炎須知星星之勢大則燎原炙手可熟氣燄薰天倘狹路相逢於釜底誓必奮力以相煎水曰君誤矣方今世界科學發明物質不滅定律可憑吾畏爾熱化氣上升吾形雖滅吾質猶凝一旦游清凉之境仍復體熊之晶瑩（氣遇冷凝爲水滴）汝雖大肆乎炎威於吾何損而何增火曰君之功能吾聞命矣雖然任汝流濕之不已於吾就燥亦何妨車薪杯水勢已莫當何况鉀鈉環繞於汝體亦聽其騰燄而發光（鉀鈉置水面時以火燃之則發黃色之燄）任爾聲勢之浩從抑於子兮何傷水聞之方欲呶呶致辯適有酸先生名素者聞而讓之曰君等休矣速息爾爭吾聞之煑豆燃萁相煎最忌乎相同嗟爾水氏玉潔氷清溯厥由來乃吾所成（水爲酸素水素化合而成）火雖炎上亦莫予矜倘非得予以助長其燄冋由而烘騰（酸素能助火之燃燒）考汝二子之賦體不啻一本之相生乃數典而忘祖效　蚌之相攻倘予遺世而獨立爾等皆熄滅而絕蹤嗟乎人方譽汝以心同白水洞若觀火何於此理而未明二氏聞之乃默然而退三 
家庭常識 
[熱水瓶] 　 
　　前載有以泰豐餅乾罐爲之固妙茲再有一法凡貯紅藍墨水之大瓦瓶用盡後每拋棄之殊爲可惜若洗凈後改作熱水瓶　溫暖異常且能耐久不冷乃因質厚口小之故盍請訊之（按此與口利沙瓶代湯婆子同廢物利用有裨家庭故複載之） 
[皴裂] [  張嘉穗]  
舊時以猪胰泡酒可治皴裂固妙若以白糖及鹼屑與猪胰拌和捶擊成餅凍硬後當肥皂以濯皴裂之手則縫內汚穢盡去而手潤滑如常（不受酬） 
[磁鍋蓋] [  天樂鄉農] 　　 
市上所售木蓋洋磁鍋用後久置不用木蓋往往灣轉翹起不適於用可儲水於鍋將蓋蓋住水滾蓋亦平矣然後取蓋放於冷水中用時取出用畢仍置於水卽不致再翹 
[凍瘃] [  癡詩]  
取生薑一塊以水去其泥並去皮儲之碗內搗而碎之於炊飯時蒸取薑汁乘溫熱時指蘸擦患處二三次即愈 
新酒令 
[女子唐詩酒籌百種（續昨）] [  雪香]  
　　時時醉擁雙蛾眉（飮時愁醉者飮）持此贈君君飮之（任擇一人請飮一杯）乍看皓腕映羅袖（袖長者飮）欲笑不笑桃花燃（微笑者飮）銜杯微動櫻桃顆（口近杯者飮）黛眉　蹙遠山微（蹙眉者飮）齒折仍誇笑不妨（鑲齒者飮）時將　手勻紅臉（手撫面者飮）似有微詞動絳唇（欲言者飮）美人顏色嬌如花（施脂粉者飮）繊繊軟玉捧煖笙（手握物者飮）絳羅高捲不勝春（袖短者飮）金絲蹙　紅衫薄（衣紅色者飮）笑和嬌語太猖狂（高聲談笑者飮）舞腰時挈繡裙輕（不著裙者飮）一叢高髻綠雲妝（梳單髻者飮）花迎喜氣皆知笑（佩花者飮）今朝歡笑緣何事（首座者飮） 
工業須知 
[高粱酒釀造法（續作）] [  孤舟]  
　　五入缸先將缸用沸水洗遇然後取已釀酵之熟高粱子平鋪缸內中挖一空洞用稻草蓋覆之每閱四小時攪拌一次經二十小　　後加水 
　六加水加水之多寡隨釀者之意而定欲釀上等酒則少加欲釀下等酒則多加如釀含酒精百分之六十者每用高粱子一石加水七十五至八十斤釀含酒精百分之五十五者每用高粱子一石加水九十斤釀含酒精百分之四十五者（市問所賣之普通品）每用高粱子一石加水一百十斤水旣加入用長柄酒耙攪拌之然後封缸 
　　七封缸用適宜之木蓋覆於缸上取黏土塗密其罅隙使其不通空氣蓋一有罅隙而通空氣外界之醋菌卽乘問入內缸內酒精亦揮發而逸出酒味必酸而淡不能成旨酒矣 
　　八開缸開缸卽去缸之封自封缸至開缸所歷時日因氣溫之高下而有多少氣溫在華氏八十度以上時封缸後一星期卽可開缸氣溫在華氏七十五度時封缸後二星期卽可開缸若氣溫在華氏七十度或七十度以下時封缸後三星期至一月方可開缸缸旣開須卽行蒸溜 
　　九蒸溜取釀成之酒釀連液置於桶內置諸盛水之釜上更取銅器一置於桶上器形如桶直徑亦同之其底在中部爲覆釜形上盛冷水其下邊有小溝溝有管外通管下置受器布置旣畢用撤火蒸之則酒化氣上騰遇上盛冷水之覆釜復凝成酒滴入小溝自管流出惟錫器內之水須注意更換使常保冷度 
　　十裝壜先將壜用沸水洗過用布揩乾然後將酒灌入壜口包以竹箬封以黏土哂諸日中令其乾燥或不用竹箬黏土而以紙塗桐油封之亦可如大釀造則不裝入壜而裝入油紙簏亦可惟須再本查驗用其毫無損處與漏洞者以免損失 
　　十一副產物釀造高粱酒所得之副產物爲糟粕即蒸溜時留於桶內者可作肥料又可和糠粃作家畜之飼料（完） 
長篇小說 
[二城風雨錄] [  英國郤而司迭更斯原著常覺小蝶天虛我生合譯]  
　　卷中第十章（二） 
　　史蒂爾置燭於案笑視卡登曰卡登視汝顏色殆已先我面得酒矣卡登曰然頃與被告共餐飮乃至暢然而我則未嘗飽也史蒂爾笑曰然則且再飮嗟乎今日之事汝誠勞矣但汝何以忽覺汝貌乃竟似彼而吾儕旁觀之人初竟末嘗一留意也卡登撤笑曰吾於懸鏡中見之耳因念吾貌似彼而命運乃不如彼之佳何也史蒂爾失笑曰休矣汝以犯罪爲佳運耶來來且治汝事留此妙語以供他日談助可耳卡登不答卸其外衣去冠自汲冷水盈盆取巾濕之卽以巾束其額令冷氣入腦藉解宿酲乃就長椅仰面而坐曰吾事畢矣汝將何言史蒂爾曰今日事少不過兩案我乃不能得其要領汝試爲我理之卡登曰先以難者來史蒂爾檢其文件曰此是矣且先治之卡登無語乃展紙伏案悉心以治其事史蒂爾則態殊蕭閒自就長椅伸足而坐擎其酒　以消長夜目光注視爐火側耳以聽瓶笙有時覺爐火之中無足觀者則亦自取零星文件約略視之此時卡登則殊苦用腦旣深眉　盡蹙面上起爲褶皺一一嵌其深思而被酒已多腦際時覺昏倦則更易一冷巾裹其首似稍愈顧不　瞬效用已失則更易之水點滴滴界其耳際下流顧殊不自覺也有時思酒則引手摸索而不知杯之所在則傾覆矣史蒂爾急爲斟而進之旣得酒則頰紋　隱現爲笑容述其意見皎然如列眉史蒂爾乃大樂更以酒勞之則又理其第二案重易冷巾復如前狀及旣策畫就緒則必以酒自勞事竟乃擲筆狂笑而起則時鐘巳過三紀矣史蒂爾曰畢矣且再進杯酒卡登曰佳則更注滿杯一吸盡之微呻曰設無酒與冷巾者吾睡久矣史蒂曰汝之精神良佳吾誠不如爾也卡登冷然曰汝今亦知不如我耶然我之運殊不如汝之佳史蒂爾笑曰汝果交顯運者吾運晦矣卡登乃作色曰是何言汝乃望我終身潦倒耶史蒂爾歎曰非也吾殊不能無汝助耳卡登吾觀汝之性情乃猶無改於兒時吾視汝直猶當日修勃雷校中之頑童也奈何喜怒無常落拓一至於是卡登曰已而吾亦自知未改兒時心性蓋我在校中時固已好爲同學捉刀而己業荒蕪轉無暇治不謂十數年來依人作嫁猶自依然故我一如昨也史蒂爾曰然汝何不自振乃必捨己而芸人卡登曰此惟天知之矣言時則又舉目而望承塵納手袋中現其故態史蒂爾亦惘然似有所思注視爐火久而無言 
 
 
 

Page 14

 
 
   
 
