# 1915 - 109 - 4915159

 

Page 1

 
 
譯述 
[上海附近製造洋襪業之勃興（四）（芝馥）]  
　　日本工業去我一間耳　　日本人自暴其陋 
所感一外人視我國謂爲遍地黃金我國人之自視殆窶人子不若政府日貸求於外國人民則惟搶掠詐騙哀乞之是務一似我國絕無事業可以營謀者夫洋襪業非中國固有也今以與外人爭競之故且受外人之稱讚矣中國果無事可爲耶除搶掠詐騙哀乞之外果無衣食之道耶 
所感二侈然自大固不可退伏若鼠尤可笑中國今日鼠伏之時代也國家大政且不論即其小者雖一業之微亦必受成於外人被其驅使絕不肯自出其聰明才力以求精進謂外人者夐不可及之物也吾之足日行百里若外人足具千里資吾安可輕躡之者彼三製襪廠今外人已畏之矣且自斷爲無可如何矣外國人果不可及耶中國人果不可爲耶然則我國羣治之不進毌亦有所蔽而未明耶 
所感三今日中國之箇人動曰我一人所用之洋貨至有限我即不用無益於國而徒使我一己生不快之感嗚呼抑知中國有若干之箇人耶民國二年進口貨中僅日本一國所來之洋襪其所値至一百萬元矣嗚呼此箇人之成績也嗚呼此箇人能力促國家至於滅亡最顯之表證也嗚呼箇人乎能反其道而行之者則所以惠益於國家其力量亦猶是耳 
所感四日本派領事至中國及各國中國亦有領事在日本及各國吾今見日本領事之報告書矣若中國領事之報告則以吾福命過薄竟無緣一見之日本有貨銷中國彼工商業家有不知情實者可索考於政府之印刷物以作製造及銷行之計畫若吾中國固亦嘗有貨物銷日本矣但其製造及銷行之情實非各自苦心調查蓋無從得嗚呼名則同而實甚異吾不禁爲吾國之領事二字悲其權與力之何以狹小於他國也 
 
 
 

Page 2

 
 
時評 
[續開會議（默）]  
　　此次復開會議一説　日人有所讓步要求條件有所修正此會議大有磋商餘地也一説謂日人堅持如故今特通牒以詢我最後　見要我諾否一語而已此會議無所謂磋商也 
由前之説開會而後交涉或有一線生機由後之説則此會議實如外報所言日人下哀的美敦書時也其關係重要爲何如耶 
第以我人料之日旣有第三國干涉亦所不惜之决心則未必遽改其條件也即有所改亦不過與第三國權利稍避衝突而於損我主權之要求未必能改也不能改其損我主 
權之要求則我國最後答覆仍不能使日人 
滿意日人不滿意則其屢屢言之之最後手段勢將隨此會議而躍然以起蓋中日交涉已至山窮不盡而此會議乃於山窮水盡時作無益之徘徊耳 
嗚呼國人其各振爾氣一爾心以觀此山窮水盡之會議若果絕處忽逢奇徑者天幸也 
[命令]  
　　四月二十五日大總統策令姜登選給予三等文虎章此令又令許蘭洲授爲陸軍中將任國棟授爲陸軍少將此令 
四月二十五日大總统申令據京兆尹沈金鑑呈稱京兆等十三縣屬三年分秋禾被災分數請分别蠲緩糧租彙開細數淸册呈覽等語上年京兆大興等縣秋禾被水被蟲被雹等災收成歉　若將各項糧租照常徵收民力實有未逮著將大興等十三縣成災歉收各村莊應徵本年糧租按照分數分别蠲緩以紓民力該尹即將册開详細數目刋刻布告徧行曉諭俾衆周知務使實惠均　用副國家軫恤民艱至意餘如所擬辦理交内務財政兩 
部查照册併發此令 
又令内務財政兩部呈准文官高等懲戒委員會議决江西財政廳失愼一案科長吳忠誥張應奎依文官懲戒法草案應受降等處分等語吳忠誥張應奎著照所議卽行降等以示懲儆餘如所議辦理此令 
[專電]  
　　北京電日使日置氏聞已得本國訓電將條件修正定於今 
日午後在迎賓館續開會議　　北京電財政部創辦之中國酒類公賣局已於敬日成立由部派京兆財政分廳長陳昌榖爲局長該廳科長沈繼武爲坐辦宛平縣知事郭以保爲參議並編練巡警隊備巡查私酒之用月費約二千元 
　　北京電四年内國公債財政部續定奬勳法五凡條獨力承購五萬元以上者均分别呈請給予嘉禾章十萬元以上者仍呈給特别奬勳 
[特約路透電]  
　　北京電昨日日使署照會外交部謂日使已接東京關於續行開議之最後訓示故今日午後遂有會議此會頗關重要因日本之態度或將視中國接受其修改條件與否而定也（二十五日） 
[譯電]  
　　北京電據華人各界切實聲稱 
中國仍持堅硬態度即日本提出退牒要求承認爭論之條 
件亦不變更（二十五日） 
　　北京電此間確料日本必將提出通牒惟中國之態度決不爲動（二十六日） 
　　北京電日使日置易將於今日會議時遵東京訓令提出照原有要求修改之條件故中日交涉可望有佳進步（二十六日） 
　　北京電内國公債劵認購者已 
達千萬元順利可必（二十六日） 
戰電 
[其一　（英人路透電）]  
　　巴黎電今日下午公報宣稱我軍今仍在比境與聯軍提携回攻殊爲順利德軍以兩師團進攻且仍施用悶人之煤氣其未炸之彈 
亦含有此氣我軍在伊塞爾運河右岸北面得有顯著之進步昨晚英軍報告彼等堅守我軍右面之各地位亞貢我軍占據一戰濠俘敵兵若干人獲機關鎗數枝德將在末斯河高地聚兵一師 
團進攻加洛勒關不滿一基洛邁當陣線上之戰濠初則我軍陣線曾後退旣而經我軍回攻迫令敵軍陣線後退（二十五日） 
巴黎電今晚公報宣稱伊泊爾北面之戰事仍在進行利於聯軍德軍由北面南東北面西南面攻擊英軍陣線均未得利我軍在 
伊塞爾運河右岸奮力囘攻後得有進步他處戰事均無可報價値（二十五日） 
巴黎電據目覩德軍在法國北境波桑希進攻一役者聲稱德軍並未施用特别窒人呼吸之炮彈惟由戰濠中射出一種氣質其法未悉先是聯軍見德軍戰濠女牆之後一若有非常之事進行者然女牆均開有隙洞德軍候風勢順利施用該氣其味似出諸鹽素煤氣藉風力吹至法軍陣線聯軍初見有黑氣迫近頗爲驚疑德軍乘法軍擾亂之際由戰濠冲出助以砲火德軍則戴面具 
故可馳過烟地（二十六日） 
亞姆斯特丹電比境德軍之活動及其進行之忙碌僅初戰數日之景况可與比擬德軍於全星期以無數火車運載死傷兵士經過不魯日其在佛蘭特斯省所受損失可以想見摩爾斯萊特及哈塞特二地之大兵塋葬有德兵數千人（二十五日） 
倫敦電英軍大本營觀戰者詳叙伊泊爾周圍之戰情及英軍奪獲六○山之戰績謂此役在聯軍戰爭中不過一枝葉耳然在歷史中當與英軍最優之功績並傳不朽英軍官謂德軍砲擊六○山非常猛惡遠勝於去年十一月間普魯斯禁衛軍進攻前之炮戰該山縱二百五十碼橫二百碼德軍向此面積發射砲彈炸藥計四日有半之久山頭毒烟如雲英軍戰濠死屍堆積幾與濠平援兵僅能伏屍蛇行而前然英兵迄不退後今英兵談及此役頗爲愉快雖傷者亦復引以爲豪蓋知德軍攻擊此山時所受之損失較英軍爲更巨也英帥費蘭巨已傳電賀之（二十五日） 
彼得格勒電據公報宣稱奥軍備置重炮隊之後連攻俄軍所守波倫附近之高地均大受損失而退奥軍且在伏洛薩特境進攻失利俄軍在台萊波區及襄加附近奪獲重要之高地多處俄軍之占一○○一山頗關重要蓋奥軍所守之九九二山將因是減其價値俄軍進攻烏蘇克山隘又少一梗阻也）二十五日（ 
彼得格勒電　俄皇於星期五日偕大公爵尼古拉斯由萊姆堡往游泊里齊米塞爾宴臥於前奥軍司令府翌日復閲看各砲台（二十五日） 
倫敦電德潛艇在北海擊沉瑙威貨船愛伐號（三一二噸）哇斯加號（七六六噸）且命丹麥輪船愛拉號）一四九二噸）拯救溺水者彼等今 
已行抵彭特島德人拘獲丹麥輪船及達洛斯號（一○二四噸）已押解至西爾島港該船乃載牛乳食品開往格里姆斯排愛（二十五日） 
倫敦電凱旋號艦上之路透訪員電稱凱旋號近駛入達達納爾峽口於七千碼之遠處以七寸五口徑之砲轟擊加里波里半島西端之土軍戰濠一道歷半小時之久繼復前進覔尋他處之戰濠亞洲海濱發霤彈炮擊之落於凱旋號周圍者共十六彈中者三彈該艦僅受微損並傷兩人旣而測準敵排砲之地位即於數分鐘内擊至無聲後復轟擊歐洲海濱敵軍戰濠（二十五日） 
亞姆斯特丹電德皇於海軍大臣特比士五十生辰日致電賀之並謝其擴張海軍在有功於祖國其價値已於此次戰爭中證明德國各報皆載有論文自詡德國海軍之强謂嘗游弋北海數次未遇英國艦隊伏西斯其報載稱德國海軍大將曾告一瑙威船長謂德海軍唯一之希望乃遇英艦隊耳（二十五日） 
倫敦電北德意志日報載稱美國銀行家購德國九個月期國庫劵洋一千萬元以固美國德人之信用（二十五日） 
巴黎電美國伯士利恒鋼廠總理華施伯於倫敦日日新聞紐約訪員往見時謂克虜伯砲乃目下海軍中最劣之砲今戰艦已不用舊式鋼砲德國獨有克虜伯利器如英德艦隊平均其勢力而一角勝負則英海軍定可百戰百勝兵士皆有運用砲機之能力乃戰事中之要着法國發明輕炮之利用實爲各國之冠德國陸軍武裝頗隹然猶爲英法最新式之砲所敗余以法國野戰炮爲最有效力因其輕也）二十五日（ 
[其二（德人德文報專電]  
　　華盛頓電驻美奥國大使署宣布二十四日奥軍大本營公報如下卡巴西安山烏蘇克山隘附近炮火甚厲俄軍之進攻者處處敗退敵軍乘夜沿特加路及西面進攻復遭失敗死亡甚衆戰爭全局未有變動（二十五日） 
[東方通信社電（日本人組織）]  
　　東京電北京電云中日兩國代表今日之會見僅一時半即散外交陸總長聲言請示袁大總統後冉回答）二十六日（ 
　　東京電日本對中國要求條件中有傳布佛敎問題一欵美國一般人之觀測以日本要求之目的不過爲在中國傳敎之自由而已與美國之基督敎傳道並無何等之打擊云）二十六日（ 
　　東京電北京電云日置公使遵奉加藤外相之訓令於本日會見外交陸總長據日本方面半官消息謂會見之論點即係日前日本内閣會議决定要求全部之具體的條欵云（二十六日） 
　　東京電中日兩國代表今二十六日在北京會見至午後五時東京尚未接到何等報告然據觀測當無全然拒絕之事蓋中國政府如果明言全然拒絕則日本即當發最後之通牒也今後或且尚有二二次之會見亦未可知然必先接中國承認日本要求新案之回答故一般人之推測交涉或尚不至於决裂云（二十六日） 
　　東京電烟台中國官憲因勞山灣附近海賊出沒之故聲告靑島日軍派遣軍艦（此處電碼不甚明白（靑島司令官因慮該處與交戰區域萬一錯誤是以拒絕（二十六日） 
　　東京電滿洲之新民屯海城本溪湖各地馬賊乘此時局紛糾之際時常出沒良民被害甚大據報張將軍已下公討伐矣（二十六日） 
[公電]  
　　河南南陽來電申報館並乞轉各報館鑒鎭平商務會長喬震生不諳商業藉改良爲名勒索月捐本日全體開會不認喬爲會長公議自立綢業公會禀縣立案特電聞河南鎭平縣絲綢行 
全體三十一家公具 
要聞一 
[聯軍攻取君士坦丁之原因（續昨）]  
　　歐戰禍根潛伏已久全歐人民皆知必有戎衣相見之一日俄國處心積慮希望於歐洲各國戰爭擾 
 
 
 

Page 3

 
 
亂之際實行其奪取海口之計畫爾有年矣俄敗於日雖足爲進備中之一頓挫然受一敗衂即多一經驗俄國轉因以奮勉故去年八月時事危迫時俄　早已秣馬厲兵佈置一切吾輩在今日戰局中爲立於旁觀地位之中立人旁觀者淸當局者迷吾人解析各交戰國作戰之動機自能较交戰國自述爲詳然醖釀戰局之原因與夫促成戰局之事實皆極複雜錯綜非皮相之推測所能窺其底　全歐之預料戰禍已非一朝一夕各國對於種種問題如應否作戰戰則以何事爲宗旨以何方面爲趨向皆早有成竹在胸吾人若以歐洲各國所稱之博愛主義爲不足信似未免近於苛 
論伹吾人在今日世界中當取眞正之事實而而論之不可客氣用事據各交戰國執政者之宣言英爲比戰俄爲塞戰法爲俄戰德爲奥匈戰而奥匈則爲擁護文明懲責兇民起見而戰執政者之言如是如其然也則今日之戰局不爲空前絕後仗義無私之戰爭乎其實各國皆爲自己國家利益而戰耳第從國家主義論點上言之交戰諸國皆有作戰理由非師出無名者也國家主義吾人贊成與否姑不置論吾人試處顧世界白種國有不以國家主義爲立國之原力者乎國家主義之精神雖不完善雖與大同主義相背馳然在今日則爲治國之絕好方法且爲鼓勵政府之最遠大思想也俄國所希望於此戰局者無他不過爲其百餘年來竭力謀求之海口而已苟他日戰事完畢俄國果得君士坦丁以結束加塞林女皇發軔於一百二十五年前之長途則俄國雖犧牲無數生命金錢然就國家主義言之俄國統治世界之地位已進一步赤血黃金究非擲於虚牝也 
德國如早以三帝（德奥俄）同盟爲利國之急務則今日俄國未嘗不可聯德而抗西歐至若俄法之同盟則出於人爲而不出於天然兩國政體不同民情各異利害不相共休戚不相關其所以能於一八九四年成同盟國者則以兩國咸有孤立無援之慮耳法借重俄力以奪亞爾薩斯勞蘭俄依賴法助以取君士坦丁兩國合則 
互相提携分則各處孤境此俄法盟約存立之原因也法苟得亞爾薩斯與勞蘭兩省俄苟得君士坦丁則兩　作戰之目的已遠惟就俄國觀念察之君士坦丁旣入俄國之手俄國土地又未爲敵軍所據是時俄皇尚願繼續支持戰局乎此爲極重大之問題英法政客似曾顧及此節故開戰未久卽與俄國締結各不單獨議和之約焉近來外闻傳説德若攻陷華沙而以君士坦丁餌俄俄必幡然變計與德言和此説頗有見地蓋此種辦法大有益於德國波蘭土地由德國管理以爲緩衝關旣可保持俄德奥三國之和平顧全三國之顏面又可解决三百年來未决之難題以鑒波蘭人民之願望德國無東顧之憂卽可注全力以拒英法俄國得君士坦丁亦可視爲戰爭之良果其最不幸者則爲突厥然突厥無論如何决不能復有歐洲土地也至於俄德和約不妨至戰局完畢後始行發表只須停止波蘭之戰事俄國卽可東下土京而德帥興登堡亦可率兵西去矣）未完（ 
[俄軍之損失談]  
　　北洋德華日報曰近日英報載有法國參謀部所宣布交戰各國損失之統計表一項據稱俄軍至本年一月三十一日損失之數如下所列死亡八十五萬人　被俘二十萬人傷者一百一十萬人　共合二百一十五萬人以上所列之數確否姑且不論試就夙日所得之消息而分别研究之則此數如何可不言而喻矣 
死亡之數據法國參謀部所統計至本年一月三十一日共有八十五萬人是此一項若查其相近否則殊難能惟法國參謀部必代其協約國稍事諱飾祗少不多可斷言耳今姑假定此數不差上下則今六閲月俄軍之損失較比昔日普法戰爭時德軍大戰二年之久僅死亡一萬人者已多有十七倍　論其他乎而俄軍衛生勤務之辦理不善亦可於此嚇人之巨數見之焉此外亦足證俄軍之統帥惟有盲戰絕不以人命爲慮也一月三十一日以前俄軍之死亡旣如是其多則二月一日以後亦必不少今設以四月十五日爲限則俄軍死亡之數即當如下所列一月三十一日以前共合死亡八十五萬人加以二月間馬蘇倫湖第二次大戰所殲滅之俄國第十軍至少亦死亡三萬五千人二三月間波蘭北部各戰至少死亡一萬五千人二三月間至四月十五日以前匈牙利卡巴西安加里西亞東部布考維納以及波蘭中部南部等戰至少不過亦死亡五萬人以此所計至四月十五日以前俄軍之死亡者當共有九十五萬人俘虜之數此項吾人可以斷言法國參謀部所估計之數如謂一月三十一日以前俄軍共被俘虜二十萬人云云實在不確未免諱飾過甚蓋據四月一日德國官場所調查計在德國之俄軍俘虜確有五十萬九千人已遠過其額若加以四月十五日以前拘禁於奥國之俄軍俘虜至少有二十五萬人再加以四月十五日以前德軍所擒之俄軍俘虜至少有一萬一千人四月十五日以前共計有俄軍俘七十七萬人受傷之數據法國參謀部所宣布俄軍至一月三十一日共有一百一十萬人是此巨額亦不謂少然若較法國參謀部所計俄軍死亡之數而論則此數實不爲多蓋無論何軍旣死一人則傷者至少亦必有三四人方合情理也伹吾人核計敵軍之損亦寗欲其少而不欲其多惟若法國參謀部所發表之數祗可計爲受有重傷者一項耳而凡受有輕傷尚能供戍役者必未列入可想 
而知今姑假以一月三十一日以前俄軍之受傷者爲一百一十萬人再加以二月至四月十五日以前各戰受傷者至少亦必有二十萬人 
以此計算是四月十五日以前俄軍之受傷者已有一百三十萬人矣若再將其死亡等項統而計之則如下表所列 
死亡九十五萬人　被俘七十七萬人受重傷者一百三十萬人　共合三百零二萬人卽此已逾三百萬人至若在高加索波斯北部與土耳其交戰所受之損失亦必不少祗因吾人向來於該處未有確信故暫不能假定一數耳 
[新聞日記補（四月十七日）（近生）]  
　　遠生君新聞日記有時爲郵期所延或爲他端所誤不能必其每日達我編輯室也然以遠生君之誠心閲才之美意苟能使 
此日記不間斷者則必盡力以爲之補珠與魚目勿計也（冷）哈密王係回部之賢者民國成立時首贊共和此次來京總統禮遇有加曾於六號派特員招呼往南苑閲看第七師軍隊及航空學校飛機並連日派員導引至各戲園觀劇自後哈密親王曾以舊誼往訪駐京德使京中日本報紙遂指爲德使運動回部即由該親王致函更正後又率其長公子聶貝勒前赴天津遊歷寓於河北淸眞寺在津回敎徒均到寺瞻仰迨王定期回旗總統又特飭蒙藏院分行陜西各巡按使轉飭地方官沿途准該王支應一切作正開銷並賞肩輿乘坐該王等遂於十二日午前十時乘坐專車赴鄭州再換專車至　池起岸回旗總統又特派周正朝少將送至洛陽此亦一段民國内交小史也 
哈密王出京前曾呈請蒙藏院請轉呈大總統保護其權利茲將全文錄下哈密回部蒙古鎭紅旗札薩克親王沐木胡索特爲咨量事竊世爵自始祖額貝都拉於前淸康熙年間帶地投誠以來歷輩爲國宜勞戰功　著層次晋封札薩克親王世襲罔替徧爲蒙古鎭紅旗給以札薩克印信一切管理權與蒙古各旗札薩克一律屬下牛条界址東至猩猩硤西至一碗泉與鎭西分界南至沙磧北過雪山至明崗與蒙古分界境内人民土地山林草木以及住牧之所均歸札薩克管理相沿二百餘年歷代承襲相安無異迨民國成立世爵聯合各回部首先贊成共和恭順大總統荷蒙大總統恩龍疊賁祿秩有加浹髓淪肌歡欣鼓舞惟是回疆邊陲僻處風氣未開道路傳聞每多舛誤地方好事之輩又以訛言惑衆謬解共和或稱民國無尊卑之分或謂共和有均產之義一人倡而十人和是非亂而主客淆甚至侵佔土地以自肥攘奪牧畜爲己有致釀成上年哈密土匪之亂老師糜餉年餘始一上勞大總統宵旰之憂下貽回民劫殺之禍每一念及疾首痛心伏讀民國元年八月十九日大總統命令公布蒙古待遇條例第二條内載蒙古原有之管轄治理權一律照舊又滿蒙回藏待遇條例第二條内載保護其原有之私產等因仰見我大總统優待滿蒙回藏人民之至意惟是回疆人民雜處良莠不齊令甲雖頒而玩法者仍屬難免與其補苴於事後曷若預防於事前伏乞貴院轉呈大總統明發命令誥誡重申嚴飭地方文武各官遵照兩次待遇條例切實保護并懇仿照從前謄黃之例刷印多份由贵院正式公文發給世爵承領以便敬謹恭藏分發張掛俾得消患於未然鞏金湯於萬里大局幸甚回疆幸甚所有懇請代呈緣由理合咨呈貴院俯賜鑒察據情轉呈實爲公便謹咨呈蒙藏院雜評一 
[最後（無名）]  
　　近於中日交涉中每有名謂最後者如最後通牒也最後之熊度也最後之手段也最後之會議也蓋最後云者即再無餘地可以回旋之謂也嗚呼中國今日乃眞所謂最後之時期存亡生死在此一舉以視日人所謂最後者其關係之輕重不可同日語也嗚呼最第嗚呼我國民其日念此最後之一言 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[停議後之各方態度]  
　　中國方面中日交涉自二十日停止談判後二十一日晨總統即召集國務卿左右丞外交總次長及各外交顧問於府内澄衷堂開一會議十二時散會後擬就密電二通分致駐英公使施肇基駐美公使夏偕復又聞前日政府曾接駐美夏使秘密長電一通由外交部立刻譯呈總統迨晚又接駐英施使長文電報總統立召外交當局入府密議至沈更乃散又聞政府接湖北段將軍長電一通極力反對漢冶萍煤礦歸中日合辦之事該電詳叙該公司現在之内容及日人擬多投資本以覬觎管理該公司之情形并謂事關商民權利自應完全歸中國人辦理但須將日本借欵一律還淸以免紏葛又據京津太晤士報二十二號記載政府 
昨日接武昌段將軍來電對於日本要求中日兩國合辦漢冶萍公司一事極力反對電中詳述漢冶萍現在之地位及其關係及日人所得權利之原由對於公司所以必須歸中國單獨管理之故言之尤詳又據日人間傳説我當局拒絕東蒙古要求之理由大致謂該處人民尚屬蒙昧時時有危害外國人之事民國一年以來已發生殺害外人案六件如戕害日本方工學士即其一也由此觀之東蒙古究不適於外人雜居不可與民智已開之南滿洲同視矣又傳我當局拒絕第五號要求之言大略謂中國對此勸告條件於精神上當竭力從日本之勸告雖止於口約不能結何等之條约然多少可容日本之希望云云 
　　日本方面據昨日日文報紙所傳東京電信謂中日交涉議論早盡僅餘諾否一語而已二十日之内閣會議雖已决定採用果斷手叚但鑒於中日兩國之親善尚須促中國之反省果中國猶事躊躇者决採最第之手叚又云日本加藤外務大臣已以帝國之堅决心電訓日置公使大約一兩日内必見急速之發展又云大浦内務大臣特訪山縣大山兩元老報告關乎中日交涉之種種及閣議所决定之態度對於於井上松方兩元老則派使爲同樣之報告又據外交界人云日使昨日連接該國加藤外相訓令三則均係關於南滿方面之事主張理由甚多大致對於旅大及關東南滿展期堅持按照原文通過至購地自由雜居自由諸問题聞加藤主張理由共有五種均援某某等約要求以便日使可有把握其他各問題尚不知悉 
　　英美方面在京傳敎之某西人於前日（二十一）從其本國得有消息略云倫敦議院對於日本提出之要求案中國關於英國權利多數議員以爲日本此舉確有背一千九百零二年之英日同盟協約該約訂明英日確保中國領土與獨立及商工業機會均等主義今日本首先破壞英國不能置之不問應提出質問書要求日本即日答復聞此議發現後頗得多數人之贊成並有一派人主張通告列强者又有一派請中國將内容宣布者紛説不一大約開議時必有一番討論也 
又據美人某君云日本之二十一條要求其主眼爲南滿問題故該判開始以來對於此項問題所費時間最多現在日人旣已攫得南滿居住自由權其僑民即受中國法律之裁判亦並不絕對不可在日人如果欲挽回其已失之名譽則今日可以就此下場若必欲予人以難堪其結果必致受人之難堪而後已也云云 
[日人對支研究會之意見書]  
　　據某京報載稱統率辦事處近得有日本對支研究會所發布之意見書頗足使我國民驚心動魄者略謂中國與日本同居東亞大陸利害密切非他國可比而一切警政財政軍政敎育農商實業在在有相互之關係日本旣爲東亞之先進國自不能不予以提携加之啓迪故現在日本第一政策卽在處置中國歐洲各國之勢利權力對於中國又有機會均等開放門户主義訂明於先將來歐洲戰局告終必有共同議商以處置中國爲一大問題者日本於此時豈可伸手而攫奪之乎故先發制人乘機以起又爲日本迫不及待之舉第日本現雖提出要求向中國交涉而中國政府非常强硬恐非口舌之間可以奏功究其極必有用武力之一日武力旣張則中國政府恐嚇之後或有承認我要求之望也又云中國旣被日本處置之後則日本當用何法以施其改革之方法第一須變更國體共和兩字斷不宜於中國之現情以中國中國人非壓抑不能服從非服從不能統一也前事不遠昭昭可見然君主問題旣經提出擁護何人切宜審愼淸宣統帝旣無復辟之理而現總統又無即眞之意於斯時也日本當於民黨中擇一聲望素著之人立爲君主更由日本派員加之監督爲之輔翼則中國當可勃興而中日間之親善自必更進一層云云查對支研究會之設置專爲研究對付中國之方法與手叚故其會員多後進之政客其意見書已於前日上諸大隈首相矣 
[官吏貯金自審計院始]  
　　日前審計院呈請試辦本院官吏貯金辦法一案奉批令交財政部核議具覆茲聞財政部已遵批議復略云原呈内開節儉爲當官之美德儲蓄實致當之常經官吏服務有年一旦以年衰退職或别有事故往往有經濟窘迫不能養赡身家曁遺族者其情形甚爲可憫東西各國所以有恩養給與之令或人壽保險之法公家固優予體恤箇人亦豫備不虞以爲宜師其意創行官吏貯金於各員年俸之中酌提十分之一另欸存儲按年計息於退職時一律發還揆其大要厥有數善各員於月俸所入旣别有存儲而服御起居自不能不量加撙節顯以杜奢靡之習隱以養蓄貯之風善一按年計息獲利較優於銖積寸累之餘有繼長增高之槪年老退歸足以自給善二積資旣久計息更優旣以重顧全利益之心益以動愛惜功名之念善三貯金收入得以代購公債債票之用途日廣金融之流轉益靈官吏養祿之餘源源以入國庫下可裕私人經濟之原上足佐政府理財之計善四本院公同討論僉以爲此議可行尚無流弊擬訂辦法可否即由審計院人員先行試辦等語查此項貯金規則意在使爲官吏者節平時祿入之餘爲他日不虞之備事在各國即爲一種儲蓄辦法惟吾國風氣未開自應及時提倡旣據該院聲稱討論僉同擬請先行試辦足開風氣之先俟該院辦有成效作爲楷模再行逐漸推廣云云已於二十日奉批令准如所議辦理矣 
[關於四屇知事試驗之各項辦法]  
　　知事試驗上年舉行三期所有考驗及格曁核准免試人員先後由内務部分發各省任用惟是此項試驗原爲暫時救濟之策時勢之需要旣有不同則事實之循行亦宜預計茲届舉行第四期試驗之際聞由内務部通盤籌畫已預定各辦法分條縷陳總統本月二十日已奉批准如所擬辦理矣爰錄辦法條欵如下 
（一）擬請停止試驗查上年舉行知事試驗之初曾經聲明舉行四期前三期試驗及格曁核准免試 
分發各省者已有二千三百餘人加以本期試驗及格曁核准免試人員並行政講習所畢業人員分布各省計已足敷任用擬俟本期辦理完竣後即將知事試驗暫行停止 
（一）擬請預定本期試驗考取甲乙等钶額查上年三期試驗與試人員都不過三五千人又以各省需人甚形急切故擇尤　取不拘名數現在分發各省者共已二千三百餘人各省需用情形較爲從容而此次與考者將及萬人若不預定名額恐取錄過多仕途致形擁擠擬請預定本期考取甲乙等人員至多以八百名爲額闕毌濫 
（一）擬請本期試驗毋庸再列丙等一格 
查知事試驗條例規定取列丙等者送入地方行政講習所肄業推原例意不僅令其補習學科實欲藉以考察其才力現在各省多有設立吏治研究所者考取人員於學識經驗或有欠缺到省之後不患無補習之所又本部前經呈准通行甄别章程於到省人員一年之後切實甄别其才具有不能勝任者分别改用在各省實地考察較之地方行政講習所之考察尤爲親切且地方行政講習所自上年設立以來業已經過兩次期考預計本年年終所有學員均届學習期滿俟期滿之後該所即可停辦藉以節省經費擬請本期試驗但列甲乙兩等毋庸再取丙等其有經驗學識稍次者仍照上期呈准挑選縣佐辦法酌挑縣佐亦不致有遺才之憾 
（一）擬請改定現任知事送驗辦法查知事任用暫行條例第二條内載已經任命或未經任命之現任知事應由各該長官分期送部試驗等語上年曾經本　　咨各省此項現任知事統限於第四期内一律送驗嗣經各省先後咨送到部其有未經送驗者以地方緊要留資熟后手或以邊遠缺分交替需時或以分發人員無多請從緩送各各等情先後電咨照准在案惟此項現任知事旣已曾任地方積有資勞特以職守所覊不克赴部應試現在旣擬停止試驗該員等將以未與試驗之故致失知事資格於棆才似有缺憾論情亦未免向隅擬請凡在二年十二月以前曾奉任命之縣知事及本年四月以前曾經委署縣缺報部有案在任辦事得力之員仍准限期送部由部參照前淸吏部考試月官辦法按月就報到人員定期傳部分别考試文藝判斷及口試兩場評定名次 
開單送覲恭候選擇分發任用其不堪勝任者即行放歸回籍 
（一）擬請將保薦免試經審查决定仍須試驗人員改定辦法查知事試驗條例第二十四條内載前條保薦人員其審查决定仍須試驗者不適用第二十五條之規定但得免其甄錄試等語前三期保薦人員凡經審查决定仍須試驗者均歸下期辦理現在旣擬停止試驗則此項仍須試驗人員無所歸束擬請俟試驗委員會審查完竣後由部專册存記俟將來舉行高等文官考試時咨送考試 
（一）擬請將保薦免試審查核准人員仍照前案辦理查第三期知事試驗保薦免試審查核准人員經主試委員長周樹模呈准由部考詢後再行送覲分發歷經照辦在案本期此項人員擬請仍照前案由部考詢分别准駁以期核實 
[黨人冒充稽查長代表之敗露]  
　　黨人陳濟才夏序堂在孫文黨内冒充京師一帶稽查長王建忠（原名天縱）代表經王偵知據實報告總統旋經總統發由統率辦事處函令該稽查長登報聲明茲將統率辦事處之公函及王稽查長之聲明書錄下 
統率辦事處公函逕啓者頃發下貴稽查長呈據李統球報稱亂黨陳濟才夏序寠在孫文黨内冒充代表等情查陳濟才等在亂黨内旣有冒充貴稽查長代表情事與貴稽查長名譽甚有妨碍自應切實登報聲明以免他虞用特函達卽希查照辦理并將登報之稿鈔送存查此致京師一帶王稽查長建忠 
王稽查長聲明書黨人之禍其來　矣漢之季世合李膺范滂爲一黨黨錮诚爲可惜然同時癰郭泰如申屠蟠何以不與蓋明哲之足以保身也宋有熙豐黨變祖宗成法自王安石倡之羅織率以獄成明有東林黨號土木魔神自顧憲成倡之姓名卒以榜示黨之足以禍人也如此予嘗惡而痛詆之而自立於不黨豈復容好黨等假以自重藉以行私竟充爲予之代表者乃胡爲自首黨人李統球言之鑿鑿謂好黨陳濟才夏序堂在賣賊孫文黨内冒稱建忠之代表予聞之詫甚夫陳夏何許人同鄕索未齒及旣黨孫文則其爲賣賊也可知其爲好黨也更無可疑藐茲醜類爲鬼爲域並李完用之不如甚矣不知恥也竊嘗論之駑鈍之馬不量其力而欲致千里之遠爲圖侗夫芻豆也奸詐之徒不度其德而欲乘一関之危爲爭攫夫權利也故駑馬不仆則不知其無力奸徒不敗則不知其無才力屈智窮斃而箸已其亦念夫近數年來共和幸福大總統以艱辛造之彼等乃再三壞之壞之而不之咎今且從而通赦之而猶不悛悔尚得爲人類耶犬猶戀主彘且知恩彼奸黨等竟欲借歐洲之戰促祖國之亡眞犬彘之不若矣反欲以禍己者禍人充予代表誠不値一辨诚水値一駡而獨惜夫千古之小人往往假君子以自重藉君子以行私而不知尺霧迷天無損於大寸雲點日何害於明予願自首黨人等爲予寄語孫文與陳夏云勿爲賣賊而汚吾刃也可 
[山東之防𠞰胡匪譚] � 
　　濟南商埠爲華洋雜處之地外來匪徒每易潛蹤去冬警廳爲維持秩序起見添派馬隊二十名且令該隊長厲憲臣移駐此間日夜梭巡緣是商埠甚爲安靜各商户均照常無擾 
　　即膠間之胡匪自經巡按使電飭張師長等就近派隊協同各該縣知事督率警隊四面截剿後聞已接到電音謂業經痛加追擊生擒匪黨五名傷斃十餘名並獲得槍械子彈若干餘匪則分竄各口乘船四散刻正捉捕餘黨務期殲盡以保治安云云其巡防第二營因萊陽即墨等處匪徒滋事已於前日開往該處鎭懾今聞西山駐紥之陸軍亦將派數連前往協同防勦 
　　即墨縣屬金口附近之周町被匪聚衆攻擊後地方尚未安靜水上警察廳擬派遣泊港之第一砲艦澄海號開往石臼所第二砲艦濟安號出發金口一帶洋面遊弋以資鎭懾 
　　聶鎭守使奉到泰武將軍電令派防營曁陸軍前往即墨一帶剿辦胡匪茲悉聶使以該處爲戰事區域駐有日軍守備電信等隊恐軍隊馳往言語不通致生誤會並遇事須有協同辦理之處特聘請精通日語之季君重恩（係濰縣人）爲軍事繙譯員從軍前往矣 
[鄂省之救國儲金]  
　　武漢軍政學商紳民各界對於救國儲金一事極著熱忱連日各軍營學校社會團體公司局廠洋行等紛紛自行集議儲金方法由一元至百元千元萬元認儲者極爲踴躍每日報紙上必刋有百數十人認欵名單較之購公債及儲蓄票之熱度大有不同人心不死國尚可爲於兹已見一斑惟漢口商務總會則以現當趕速募集四年公債之時若二者同時并舉誠恐兩有妨礙故不甚贊成日前接上海救國儲金團總事務所來電囑爲發起又准漢口商團聯合會函請提倡該會復函回電均以妨礙債票爲慮擬將債票趕速籌募俟有成數即接續辦理儲金云 
[湖北人之生活問題]  
　　紅茶已上市湖南所產紅茶較湖北爲佳且摘採較湖北稍早日昨漢口已有輪船載來湘省新茶數十箱存於英商某洋行中尚未開盤議價據茶業中人云鄂皖各處新茶陰曆三月底亦可來漢又漢口磚茶爲出口貨大宗自歐洲戰起需要尤多各茶磚廠至今趕造不息源源裝運出口但此貨均係老茶造成此時市上存貨無多故俄商阜昌各茶磚廠均於月底停壓一俟新茶上市再行照常開壓 
　　紗廠將蠭起洋紗一項爲近日纺織界所必需故進口貨以此物佔大宗自提倡國貨之議發生武漢已有巨商李子雲等發起集股組織紗廠茲復有粤商唐朗山爲振興工業起見擬籌集股本一百二十萬兩在漢組織紗廠專製十六支棉紗推行各處以興實業 
　　湘米允接濟鄂省因上年旱災現在米價奇昂哀鴻遍地段巡按屢次電咨與湘省劉巡按磋商通融弛禁堅不允許近請派員赴湘携欵採辦振米二萬石接濟災區經劉巡按與湘紳商酌只允採米一萬石以重隣誼昨已咨復到鄂一面飭各關局卡如遇此項米石立卽驗明放行 
[廣東防黨又復嚴緊]  
　　黨人最近之行動兩陽僞督辦歐陽利僞總司令江丙榮僞副司令吳錦標等前在陽春陽江兩屬煽惑鄕愚圖謀不軌當經肇陽羅鎭守使李耀漢肇軍統領古日光會師剿辦已將僞督辦歐陽利擒獲就地鎗决惟僞總副司令江丙榮吳錦標兩名潛逃未獲近復匿跡省城私設機關昨經陸軍稽查謝某偵悉立將該兩人拿獲綑解將軍行署收訊核辦又聞佛山鷹沙張公廟前所泊淸鄕勇船十六日午憑線在早市桂香茶居拿獲少年一人在所携　袋内搜� 
出炸彈二枚當即解回勇船旋由該少年引同弁勇至通花街某住宅搜出製造炸彈之器具多件十八日卽將該少年解省研究 
　　全省商團之創議昨日商團總公所特開評議會擬推廣各埠商團僉以時局艱危粤省黨匪尚熾淸鄕辦法自季淸至民國兵來匪去兵去匪來成效無覩非從根本解决終無安寗之日目下各埠商團固應推廣至根本計畫非舉辦全省團保切實訓練鄕團不足以淸内匪公决尅日由粤省紳商各團體聯請政府簡任在籍大員提挈舉辦先期淸理鎗枝入手分别良歹實行取締一面愼選各屬紳商分任其事限日成立認眞訓練互相聯絡以期實行自衛而助政府淸鄕之後援云云 
　　警廳預防之辦法警廳昨出告示云照得保持公安必使亂黨匪徒無容身之所方能弭患於無形節經分飭員警留心偵緝在案察核現狀雖較從前漸見安謐惟娼寮妓艇旅館酒店人類較雜難保無若輩混迹其間希圖竊發亟應嚴密訪查以策萬全查娼寮妓艇旅館酒店等處該司事及夥伴對於來客言論舉動見聞較確一經注意孰良孰歹當能辨别合行諭示娼寮妓艇旅館酒店人等遵照遇有來客係屬著犯或携帶危險物品及其他種種形迹可疑者務即報區查拿如經訊實本廳定予重賞倘或知情不報一經發覺 
 
 
 

Page 7

 
 
亦必嚴懲本廳言出法隨斷不稍爲寛縱也廣東省城警察廳 
　　黨人處罪之宣布將軍行署宣布云總稽查公所詳解亂黨鍾受　何培榮黃容三名到署訊明屬實鍾受和係屬首要應即按照軍法鎗决何培榮黃容兩犯係附和隨行按照律處一等至三等有期徒刑何培榮酌予監禁十年黃容監禁八年又據警衛軍統領潘斯鎧解來亂黨謝挺生一名經飭審訊明白該犯運動行刺上官結黨謀亂指證確鑿應按照軍法鎗决又據徐統領連勝詳解亂兵李光瑞一名到署飭經審訊該犯直認受亂黨運動不諱復查該犯與譚爵雲狼狽爲奸受管財政僞職實屬罪不容誅應即按照軍法鎗斃又前據管帶袁帶拿獲亂黨郭 
桃即白老鼠梁容根即朕吽兩名到署訊明屬實應即按照軍法立予鎗決又據陸軍第二混成旅砲兵團長詳解私購槍枝人犯黃亮劉耀芝張康等三名到署訊明屬實自應按法分别處斷黃亮處以六年監禁劉耀芝處以四年監禁張康處以二年監禁 
地方通信 
[鎭江]  
　　會勘烟苗之最後通飭丹徒縣章知事王警務長昨日通飭各區略云英員卽日到鎭會勘烟苗聞有四月二十九號蒞臨之説此乃緊要關鍵但有寸卉發生即便貽误大局而本警務長與各區長考成攸關同擔責任若不趕速防範何以禁絕根株爲此通飭各該區長卽便遵照仰卽趁此數日内務必督率長警分佈各處切實搜查認眞剷除管轄境内必須一律肅淸不造餘力受數日之辛苦免貽人以口實是爲至要 
　　陸軍演習野外操法駐鎭要塞第一旅龔旅長及各團長營長各級軍官統率所部舉行野外操法運日赴南門外京峴山黃山等處演掘濠對壘繫刺各種陣法觀者甚衆 
　　考詢警務人員丹徒警務長王勁沈昨奉縣知事飭開案查前奉巡按使飭照公布縣警察所官制尅日改組並擬定縣警察所辦事細則詳道轉陳核咨等因奉此查本邑西門外係屬商埠地方範圍甚廣非縣警察所能控制現擬查照商埠警察廳章程就固有之經費酌量改組所有總分各局官長及在事人員資格是否相符辦事有無經驗亟應詳加考詢庶足綜核名實合卽飭仰警務長立即遵照轉行各員自本月二十五號起每日八人携帶文憑履歷齊集公署聽候考詢毌稍遲誤云云王警長奉文後已通飭各該區長及總所辦事人員遵照矣 
[南京]  
　　釐税人員調更財政蔣廳長現因交卸在卽擬將各釐所整頓一切刻聞姜泰海安兩釐局歸併改委江遲辦理至海安局長裴熙琳現調委閔行税務所長又委錢增勳爲上海税務所長 
　　劃分絲繭區域劃分絲繭區域本月四日業經齊巡按使委員並飭蘇滬商會業董來寗在南京商會籌議妥定章程而各業商至今尚爭持未决齊巡按使昨飭江寗高淳句空溧水吳江吳縣等查報現有繭行灶數以憑報部其境内現有繭行則不得添灶及分行五年内不得添設繭行其餘各縣仍准繭行换領登錄憑證 
　　廳長詳復加賦財政廳長蔣懋熙詳復齊巡按使文云查蘇省丁漕一律折收銀元前因辦理預算收不敷支自三年分起地丁每兩加收三角人民擔負已重本難再議增加惟尋譯部電以度支告匱急謀抵補且負擔亦力求平均不得不竭力籌畫酌收畝捐藉資壤流之助廳長悉心核議除蘇松常太各屬外其餘寗鎭揚通淮徐海四十縣境内大糧民田擬議從四年分起每畝附收銀元二分分上下兩忙帶徵姑照三年分秋勘熟田計算約可收銀五十萬元如年榖順成收數當可較贏如此辦理在人民按畝攤徵所加無　而公家增加收欵似亦不無裨益云云 
[杭州]  
　　屈巡按使二次出巡屈巡按使二次出巡杭嚴各屬已於昨日（二十五）由公署起節乘早班江墅車抵拱再乘坐水警第三游巡隊致果兵艦逕赴餘杭在站恭送用有朱將軍代表葉頌淸政務財政兩廳吳張兩廳長高等審檢兩廳莊王兩廳長警備隊總司令官徐樂堯等聞餘杭巡按使行辕二十四放告收狀自八時至十二時共收十四件類恟覊押人犯請求放免等呈收禀委員陳君已於下午赴臨又游擊隊警察保衛團排齊隊伍至文昌閣一帶演習以備歡迎 
　　慈谿賽會暴動案紀聞　慈谿縣鳳山北區因舉行賽會該縣楊知事以其有碍治安特會同王管帶率兵往阻初以婉方勸令該鄕民等自行解散乃内中有人煽動鄕民羣起反抗馴至决裂竟至暴動鄕民方面被格斃者四名官兵方面受傷才九名據官中人言有倡議糾衆攻城者楊知事王管帶飛電警備隊統部告急陳統帶當飭就近營隊拔赴慈城聽候調遣又立飭第一營第四哨張哨官帶兵赴慈相機協助聞楊知事等擬嚴辦爲首數人卽和平解决聞已將辦理情形分電軍民兩署請示矣 
[湖北]  
　　第三旅營校成立鄂省近增編之步兵第三旅係在穎州壽州一帶招募前回鄂時覆經旅長盧實廷中將驗查身格後編成建制部隊勤加訓練惟此次募來壯丁在皖中各學校修業數年者甚多盧中將見其投筆從戎頗堪嘉尚爰禀段將軍挑選有品學者百名於右旗營内開辦隨營學校一所俾資深造聞已准如所請委前湖北陸軍小學校校長周錚爲敎育　前陸軍部分發來鄂之見習營官江瑞鐄等四員爲營敎官刻已布置齊備矣　　造幣廠長之辭職新任武昌造幣分廠長蔡康蒞事月餘凡廠中向視爲廢物之爐灰炭渣搖洗銅屑碎邊皆招商承買售得之資一槪入公又向日鍋爐房於購煤例有陋規茲亦和盤托出而鑄造銀元事前由考工科兼管責任不專茲特添設鑄銀元科派前充該廠稽查之　福華充當科長並兼銅廠考工事宜方謂從此整理積弊或可廓淸詎新任財政周總長現有添委該分廠監督之後蔡君恐辦事製肘已具詳辭職矣 
[安徽]  
　　胡思義爲國奪情安徽中華銀行監理官胡思義曾任安徽審計分處處長上年審計分處取消後復充行政公署財政秘書爲倪將軍所倚重曾於保薦人才案内請以財政廳長存記旋奉批令胡思義等均着先行送觐嗣胡以丁母艱喪服未闋禀請轉 
呈緩覲倪將軍批以時事多艱需才孔亟該員務當爲國奪情仍應赴覲云云胡奉批後現已具詳韓省長請咨北上於日昨由皖 
啓程矣 
　　拿獲鄰封匪首六安著名匪首王從章盤踞要隘搶刧商旅强悍不在韋張齊三匪之下經六安縣縣賞緝拿該匪遂竄匿舒邑之西鄕以冀兔脱不料爲舒城縣大砲隊帮帶高魯斌偵悉率 
隊前往將王拿獲並獲匪夥八名贓物多件一併送縣訊究劉知事賞洋三十元現已電禀將軍署聞不日卽已詳解來省 
[天津]  
　　女子師範紀念會直隸女子師範學校昨開第九週年紀念會茲將開會秩序錄下一校長李君芝伯讀開會辭　二衆女學生唱校歌　三衆女學生大進行　四吟紀念歌　五一年級學生三人舞球竿　六附屬初小二三四年級學生短艇競走七四年級生徐秀方獨奏鋼琴　八四年級學生演唐太宗爲天 
可汗游戲　九三年級學生舞印度棒　十一年級學生分五隊縫紉競走　十一四年級學生跳舞　十二附屬高小一二年級學生鈴笛操　十三二年級生啞鈴操　十四四年級生顧懋選張湛華合奏鋼琴　十五三四年級生吟英文戨　十六二年级生演外蒙古置縣游戲　十七四年級生陳倩穎獨奏鋼琴　十八附屬高小補習班吟英文歌　十九四年級生跳舞　二十三年級生抛球游戲　二十一附屬高小一二年級生曲線競走　二十二謝賓歌　二十三閉會後引男女來賓參觀學生成績諸 
品室 
雜評二　 
[官吏貯金之創行者）默（]  
　　各界奮勇以納救國儲金而官界獨　獨無聞其殆以爲救國者乃國民之事非官界所應與乎今審計院亦倡議官吏 
儲金矣然其儲金性質爲儲蓄法之一種目的則在杜奢糜備養老勵功各質言之皆爲彼官吏私人經濟計而救國不與焉 
或曰此項儲金旣可代買公債設法流通則問接有裨於國家之財政非所謂不方救國而救國之道在其中耶然本此主義以倡儲金我恐接踵而起者未必如我國民之踴躍也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[法租界土行膏店之取締]  
　　英美兩租界内所開之土行膏店已由英美工部局總董等議决分期抽籤禁閉至法工部局總辦對於此事亦頗注意現經查得法界内共有土行及大小挑膏店二百十二家内有一家房屋因係天主堂之產已由房東囑令遷移並未復開又一家因翻造房屋亦已閉歇現在淨存一百十家以後祇准閉歇不准添開並不准冒名頂替接續營業並聞尚須加重捐費寓禁於徵至其如何禁閉須俟集議决定後再行宣佈云 
[復查寳山烟苗之專責]  
　　江蘇齊巡按使昨致寳山縣復查烟苗委員汪君電云現當會勘在即又値知事新舊交替該委員等更須嚴密搜查仰卽馳回寳山切實搜查擔負完全責任勿稍鬆懈究已否淨盡速電復等因聞汪君等連日正在上寳交界處搜查茲奉電飭已折國寳山查勘矣 
[提倡國貨大會餘聞]  
　　旅滬商帮協會自開提倡國貨大會後各國貨出品家即紛陳樣本茲聞該會以出品送會日見增多特置陳列處俾便參觀查該會爲各省客帮薈萃之機關且各莊友不時到會如此提倡自必較易爲力也 
[警署引渡盜匪]  
　　盜匪王亨於本月二十三號晚糾黨六人持鎗搶刦曹家渡許新發家衣飾洋銀潛入法新租界爲善鐘路捕房包探李祥卿陸海林將王拘獲經石總巡詰訊屬實管押候核在案昨由四區四分署署員蕭煥文函致捕房仍請移提石君准予飭探將王匪移送該署歸案訊辦 
[救國儲金紀要]  
　　第十五日之收數昨日二十六）爲中國銀行收受儲金之第十五日收到洋一萬零五百九十元銀八百零二兩五錢連以前所收者併計之已共有洋　十八萬三千七百三十八元銀一千五百零八兩五錢聞是日往儲者仍甚踴躍勢動者固居多數而月薪儲金亦已不少並聞新旗昌總帳房廣生行何錦豐號萬順豐顏料號怡春茶棧宏源洋貨號元昌盛洋貨號等十有餘家均已贊成此舉投函認儲不日送往中國銀行計數必鉅加之中國銀行同人及該行收税處同人共有月薪儲金三千餘元之多若外埠各業行號同時競起則此項儲金必占多數也 
　　對於南商會之詢問儲金團總事務所致南商會函云前上一函諒邀公鑒素仰貴會諸公熱心在抱自必一致贊成且貴會爲南市商務總匯之區如蒙鼎力提倡鉅欵自易集成現在北市總商會已經特開大會議决提薪一月辦法已登廣告並有人提議以房東所收之房租提出一月作爲儲金大約亦可實行貴會定於何日開會務祈示知以便將傳單簡章先行送上俾資分勸仍俟各業舉定代表後數所再當計期開會集議以促進行 
　　成都帮之提倡旅滬成都帮於陰曆本月十三日假旅滬商帮協會開會提倡救國儲金該帮共三十餘家全 
體到會外惟在滬均係莊友除當場各自分認儲資並函達各莊東再認鉅欵以期共盡國民天職云 
　　靑樓中之發起人救國儲金團昨接迎春一愛月樓信函略謂近讀　報登載交涉會議政府雖據理力爭然恐無良好之效果所幸民氣不死人人以救國爲前題熱心愛國諸君發起救國儲金團輿情十分踴躍儲　見進行一旦成數裨益救國實際均與國民身家性命大有關繫妾不幸身爲女子 
且又墮入靑樓自嘆身世之不遇莫可如何若國亡家破再落强暴之手此身之遭際更不知伊於何底撫躬問心羞恨無窮妾不自忖日與諸姊妹聚商挽救方法僉謂凡我國人不外乎儲金救國一舉因由妾首先發起節省日用鮮花脂粉以及一切浪費凑作儲金再向各院姊妹處廣爲激　俾得集腋成裘聊盡同舟之義今將逐日節省花粉資洋二十元先　奉儲祈製收後並將此書抄登各報藉告靑樓閲報之同胞共盡棉力幸甚 
[救國儲金團要電一束]  
　　烟台來電中華救國儲金團總事務所鑒本埠分團今日開辦當場認儲金二萬餘元烟台事務所便　　南昌來電救國儲金團公鑒函電章程均悉業已　張印刷通告全省分寄各會總期共同組織一致進行以盡匹夫之責南昌商務總會敬 
　　南京來電救國儲金團總事務所鑒電函均悉救國儲金辦法敝會極端贊成容仿辦南京總商會敬 
　　致北京總商會電北京總商會馮總理併轉各報館諸公鑒和德等發起救國儲金我國民均應負責各省回電業已多數成立貴會居京師首美之區尤爲觀瞻所繫且中國存亡即在此舉務懇迅速成立並分電各分會各設所一致進行請弗觀望是爲至盼滬上開收以來不及半月零星儲欵已達三十萬殷實幹事已集千人不日開會必得鉅數近又提倡各行各業各帮夥友之一月薪水爲儲金昨經總商會特别會議全體贊成並有願提一月房租作儲金者貴會如能發起鉅欵不難立集乞注意辦理月薪簡章加寄儲金團和德等叩宥 
　　致南京總商會電南京總商會鑒敬悉蒙諸君贊成極感請速開會進行貴會爲蘇省之冠應請分電各分會各設分所一致籌辦是爲至盼（以下與致北京電同從略） 
　　致漢口總商會電漢口總商會商團會曁各報館公鑒儲金事各省事務所已多數成立貴商會居全國之中心點視瞻所繫同爲國民均應負責且中國存亡卽在此舉務懇迅速成立並分電各分會各設分所一致進行盼切（以下與致北京電同） 
　　致南昌總商會電南昌總商會諸公鑒敬電悉辦法妥善進行神速同人等無任欽佩（以下與致北京電同） 
　　致廣州總商會電廣州總商會諸公鑒函電諒達組織儲金分事務所一事各省回電成立者已居多數貴省不士愛國熱誠久播中外務懇迅速開會成立並分電各分會各設分所一致進行是爲至盼（以下與致北京電同） 
[萬國禁烟會注意烟苗]  
　　駐滬萬國禁烟會委員英人羅斯君前日接到該會會長來電囑赴江蘇内地各縣考查烟苗以憑進行云 
[改建新署之規畫]  
　　上海地方審檢兩廳及縣公署改建公署已屢詳前報茲悉地方審檢兩廳自奉司法部核准後本擬卽日開工惟新廳造費原定取給於舊廳基地之變價茲因舊廳現須辦公未能召變致新署工費尚無着落現聞袁林兩廳長已彼此協商擬假江蘇海運局暫行辦公以便騰出舊廳招人承買至上海縣公署前已擇定提右營舊址其興築經費除前存海防廳變價三萬元外不　之欵擬在城濠基地變價項下撥補已具詳上峰請示迄已日久未奉核准致新署不克動工現聞沈知事以上峰核准固善否則擬將西門外官契局舊　及舊縣署兩廰舊料召變充補云 
[催徵吏無可假借]  
　　上海縣沈知事昨論各催徵吏等云照得現値催繳錢糧定章加嚴所有新欠舊欠自陰曆三月初一日起至四月二十日止分爲十卯限於十卯期限之内全數繳淸陰曆四月二十即陽曆六月二號正在徵收田賦條例應行通報之時不能再行展緩無論欠數多小按卯催比如能於卯期結束時全繳無欠即照另單開列數目給賞如不能全繳即嚴加懲處至各該催徵吏現有欠數分作十成每卯以繳足一成爲斷如有不足應以原欠錢糧之梱保提案追比必須梱保所欠與該吏催繳不足之數足以相抵方可按成按卯追淸否則繳不足數又無梱保繳案或所提梱保欠數無多不能抵足該吏欠繳之數即惟該吏是問自此諭飭之後　惰分明無可假借賞罰昭著斷難稽延如仍不知奮勉定即比責不貸凛之此諭 
[法新租界之建築]  
　　老西門外北首南陽橋迤南由肇周路至斜橋爲止業經劃入法新租界中法各派巡警在該處馬路梭巡惟門牌尚未編釘茲因南陽橋之南一帶馬路年久失修車馬往來甚爲不便法公董局以該處馬路現旣劃入法界所有馬路自應歸法界修理業　知照華官並於前日飭匠開工修築矣 
又肇周路斜橋附近原有梨園公所義塜地數十畝近因劃入租界按照法公董局定章凡墳墓基地均須砌築圍牆故由梨園公所將墳墓四周一律砌築磚牆昨已開工從事 
[羣學會定期開會]  
　　本邑羣學會因一年期滿定於本月二十九日下午四時開年會改選正副會長及評議員是晚八時舉行第十八次叙餐會歡迎新會員昨已由會長蘇本炎等通告各會員知照矣 
[取銷黃申薌通緝原案]  
　　上海鄭鎭守使近奉陸軍部飭開案查民國二年准黎副總統前在湖北部督任内電稱陸軍少將黃申薌留學日本私通亂黨查有實據請將該員實官先行取銷以便查辦當經本部呈奉大總統批准在案茲准統率辦事處函開此案旣經駐日陸公使轉呈黃申薌情殷報國能以正義力勸黨徒歸正消弭隱患據情陳請取銷缉拿開復少將原職當卽查案呈奉大元帥批准免緝至開復少將原職一節應俟其畢業回國察看情形由處再行呈請加恩除函陸公使外相應函達查照通行知照等因准此除分行外合亟飭知該鎭守使遵照等因刻鄭鎭守使已傳知軍警各機關一體知悉矣 
[警官長警均須攝影]  
　　淞滬警察廳長徐國樑君現奉蘇省齊巡按使飭知奉陸軍部飭開警務事宜與陸軍章程一律仿照辦理歷經飭遵在案所有各區署隊應將上級警官及屬下長警等一律攝影兩份一存該管收級處一則呈報警廳備查其新補之警察亦用照片兩份遵章驗充以便稽攷等因現各區署已分别攝影呈送矣 
[暴客突如其來]  
　　本邑西南鄕漕河涇村婦沈邢氏前日在田中工作突有素不相識之陸聚香上前义住咽喉强攫首飾適有該管地方警察第四區巡警經過拘至區署轉解事務所昨經司法員集訊據陸聚香供稱並無其事實被誣指沈邢氏堅供前情請求究辦司法員判送地方檢察廳訊明核奪 
[四誌江北人報告遇盜之疑竇]  
　　　齊船户江北人陶柳根陶寳根徐明章馮陳氏等至地方檢察廳控稱舟泊西門外潘家木橋被土匪行刧不逐竟遭毆傷當時拘獲二匪送交二十七保二圖地保收管等情次日又據該處鄕婦毛夏氏舁子毛金南到廳控被該船户等無端打傷林廳長派員預審之下以兩造供詞各執候傳該圖地保康志雲到案再訊在案昨午法警將康傳到解案據康聲稱陽曆本月二十一號夜不知伊等因何起衅爭毆事後亦無將二匪送交地保收管之事林廳長以康保旣經傳到立飭法警前去知照陶柳根等男婦四名並毛夏氏母子等到案聽候質訊究辦 
[詐欺取財之澈究]  
　　松江後崗鎭富户汪望雲前被禁烟委員沈成兆偕同警員孫品山等以搜查烟證爲由藉端索詐洋五百元當由汪之司帳蔣咸久過付嗣汪心不甘服控經松江縣公署迭訊未結適齊巡按使因公蒞松由蔣子蔣照　情上控奉飭將一干人證發送上海地方審檢廳訊明詳辦該廳旋將汪蔣沈孫四名提案預審判令分别收押候傳案中關係人潘石卿孫家相等到案預審並飭再傳要證楊仁卿沈敏中等諸人來案再行集訊在案茲悉此案自經檢察廳派員迭次預審并委員赴松確切偵查後已由檢察官起訴同級審判廳請爲公判而在押之汪望雲沈成兆等亦先後具禀辯訴袁廳長以案關禁烟委員與警員詐欺取財不得不澈底根究以明虚實業已飭吏傳到一干人證候移請檢察官蒞庭公開辯論 
[著名匪徒就擒]  
　　著匪陳松懷（卽打勿殺阿發又名紹興阿發）串黨陳榮生先後在泥城外珊家園等處持左搶刧女子張桂寳婦人嚴王氏等金飾前日經新嗣捕房探目陳雲忠會同九號西探目將兩陳查獲並搜出手鎗一支東洋刀一把昨晨押解公共公廨請究據中西包探禀稱陳松懷在公共租界内犯案纍纍曾經飭緝未獲應請徒緩訊　以便調查所犯各案俞代襄讞商之英領卓君判兩陳還押候查明再訊 
[又一私鑄僞洋之機關]  
　　皖我胡克祥因在小沙陀路三百零四號屋内私鑄鉛質小洋在市混用被捕房查悉前日派探前往將胡與張德奎並胡妻許氏一併查獲連同模印藥水製造器具及僞小洋五百餘角帶入捕房昨解公共公堂請究據胡供此項僞小洋係閩人某甲所鑄惟將房屋租於某甲居住訊之張供稱因往胡處閑談被拘實則不知其事中西官判胡押西牢二年許氏押女所半年張無干開釋抄出之僞小洋及製造器具等一併銷燬 
[調戲行兇之控訴]  
　　三馬路大舞台倫人姚俊卿）即蓋俊卿）控無賴戴朝生樓根福顧榮根與充當巡捕之孫金濤於前晚一時在西藏路會樂里附近調戲伊妻姚楊氏並將伊兇毆等情昨由捕房將戴等四人一併拘解公共公堂請究姚伶與妻及見證某西人上堂禀明前情訊之被告各人供稱均不相識亦無調戲行兇情事代理讞員王肇之君商之英領康君以此事情節複雜判被告各存洋五元保出候查明起釁原因於禮拜三再訊 
[抛贓圖害之辯訴]  
　　陳金榮竊取西棋盤街一百二十一號門牌戎桂生綢褲及鈔票洋一百二十五元由捕查獲昨解公共公堂訊問陳供戎係探夥因圖詐不遂抛贓圖害中西官查得陳係過犯判押候查明並補傳人證於禮拜五再讯 
[巡捕追獲搶匪]  
　　揚州人姜美根前日在四馬路西平望街攫取李文柏時表圖逃當被鳴捕追獲昨解公共公堂訊知姜曾在法租界行竊經法公堂訊辦有案判押西牢半年期滿帶堂再核又流氓徐阿二昨晨在湖北路攫取龔氏金挖耳圖逃經氏之同伴蔡菊農鳴捕帮同追獲帶入老閘捕房禀奉捕頭押候解究 
[洋商不受欺騙]  
　　英商寳恩洋行控沈晏淸不理賬洋六百元並將僞單作抵等情昨由捕房將沈傳至公共公堂請追中西官判沈押候訂期會訊 
[鄉人尋見逃妻]  
　　無錫鄕人王阿香之妻徐氏去年私逃來滬至南市陸家浜三角街某姓家帮傭被其夫來滬尋見不肯隨歸因而口角由警帶至一分署氏稱年二十一歲係崇明人被夫虐待不願隨同回家奉飭移送警廳司法科訊究 
[水巡隊破獲拐案]  
　　拐匪王福堂薛淸和等專在外間誘拐小孩前日又拐得小孩兩名雇沈毛南之渡船渡登輪船擬出口販賣當爲水巡隊侦知飭警前往將王薛拘獲詰得二孩一爲尤喜古現年十二歲父名尤景文家住　城西姚家弄一爲徐阿林現年十四歲家住崇明均遭設計誘拐當由該隊長命送司法科傳到孩父尤景文等着送地方檢察廳訊辦 
[誘拐並無憑證]  
　　王金奎控孔阿四誘拐伊女貞弟等情由捕將孔拘解公共公堂訊供管押候查在案昨經中西官復讯無憑判孔開釋 
[電車出軌]  
　　南市華商電車某號電車於二十五號夜十點鐘時駛至拱辰門西面方橋附近車輪出軌致後來之車不能行駛嗣由該公司派江工多人將車推入軌内始能開行昨經工程師甚輹該處鋼軌不平以致出軌故即飭匠將該處軌道重復鋪設以免再有危險 
[報告轉運公司保證金]  
　　滬杭甬鐵路各轉運公司承運各項貨物凡大宗者均指定名目與該路公司訂定包運按照運貨之多寡酌定保證金繳存各路局然後運貨享有一分回扣查滬杭路線此項轉運公司共約二十餘家前因鍾局長奉交通部飭將各轉運公司保證金酌量另增故鍾君現將本路各轉運公司繳存保證金列表報部 
[婦人投河遇救]  
　　南市高昌廟廣東街口趙得興京貨店主婦因與伊夫口角氣憤不平昨日午後一時許潛赴江邊碼頭投入浦江幸爲站崗巡士所見當將該巡撈起解入高昌廟巡警分防所飭傳伊夫到所領回調養 
[鄉婦不認賣鹽]  
　　閔行鎭婦人羅將氏昨待食盬二包乘舟來滬至董家渡登岸被該處二號緝私正勇張玉奎所見指爲販私立即扣留旋由崗警查悉遂即一併拘解一分署詢據該婦供係送與親戚並非販賣奉飭將氏及食鹽移送警廳司法科訊核 
[女親家毆辱男親家]  
　　昨有林阿大地方檢察廳聲稱家住陸家浜地方生有一子名蓮生曾娶葉王氏之女阿六爲媳成婚之後尚稱相安不料葉王氏時將伊女勾引出外以致不安於室自今春起又與婦人楊莫氏（即莫月英）等爲伍二月二十一日竟一去不返即經民人父子再四察訪始知我媳被誘出外與新北門内開設裱畫店之胡榮生姘識民人乃向葉王氏索人反遭毆辱因此情急來案起訴林廳長諭飭靜候核示 
[婦人跌斷左臂]  
　　住居提籃橋南陽　二十七號門牌之劉陳氏昨日不知何故與二房東某甲口角衝突被甲從樓梯推墜至地跌斷左臂該氏卽告知九百十號華捕將甲拘入捕房暫押该氏送同仁醫院療治再行核辦 
[藝徒不應上屋P ] 
　　前日下午北京路張裕泰木作場内有泥水匠學徒顧錫生在屋面工作偶不經心失足墜下勢頗危險當由該作主舁送同仁醫院療治不識能保無虞否 
[呆若木鷄]  
　　前日有形似瘋痴之周子坪在江灣某茶肆啜茗至晚不去茶館主向詢住址姓名均不回答因卽報告六區一分署派警將周送至閘北司法科看管昨由南市王家碼頭福泰衣莊主投案保釋 
[拾獲金戒之爭端]  
　　小孩陸阿福拾獲金戒與吳阿二相爭當爲巡捕查見解送法公堂請訊陸稱在途拾得金戒一枚爲吳所見上前搶奪故向爭論吳供民人以租界章程途中遺物不准私匿囑其送呈捕房陸不應允反向民人爭閙實無搶奪金戒之事聶讞員判一併開釋金戒因無失主認領變價充公 
[私帶烟土類誌]  
　　昨晨有一鄕人私帶烟土兩大包土皮一小包行至南市十六舖附近忽被流氓吳鶴洲偵知將該鄕人軋住敲詐崗警上前干涉吳即冒充　廳偵包該警以吳旣爲偵探即將該鄕人給予　去解廳訊辦不料行至中途吳將該鄕人釋去烟土卽行吞沒事爲旁觀之吳時吉察悉内容向鶴洲分肥不遂互相爭執當有巡警到來抄出烟土併送司法科轉送地方檢察廳究辦又婦人梅秦氏私帶烟土十五兩在新泰輪船上查獲亦由警廳解送檢察廳請辦 
[秘密賣烟]  
　　捕房昨解張玉林至法公堂禀稱張在家中密室内私設烟榻售賣燈吸現已起獲烟具十六副解請訊辦張供民人初交誤犯後來不敢再賣求宥判罚洋三十元充公烟具銷毁 
[竊賊鳬水圖逃]  
　　大南門外中道橋萬茂染坊於陽曆本月二十一號夜被賊竊去各色花布四十疋當時投報一區三分署請爲查緝當經宋壽山署員立飭長警勘明飭緝去後前日據該署崔巡長查得此項布疋爲住在南碼頭之朱阿三並尹六等串竊當卽馳往拘拿朱尹卽鳬水脱逃旋由渡船帮同將朱尹救起由崔巡長押解到署押侯追到失賊再行核辦 
[偵緝隊查獲贓賊]  
　　淞滬警廳閘北偵緝隊士前日緝獲行竊大統路某藥材店錫器之楊阿根及麻皮桂生小和尚小麻皮等四名吊到贓物多件解送司法科經李科員研訊一過判令還押聽候核辦 
[究竟曾否行竊]  
　　僑居百老滙路二百八十七號洋房内之西人控電車公司賣票人朱珍寳於西曆一九○九年間竊取現洋金表逃逸等情昨由捕房將朱拘解公共公堂請究據供揚州人於去年七月間來滬判押候查明再訊 
[勢將缺席判决]  
　　曹家渡鄕人張軒明前將受抵顏桂生之田單出抵於談雲堂處又被談轉輾抵押於黃姓去年由顏備價各張取贖因談置之不理卽赴閘北審判分庭訴張掯不放贖經孫推事判張交保限期繳單遂由張央人向黃姓商妥另將己產田單調出顏姓之單缴案給領一面具狀聲訴請傳談雲堂到案訊追在案　悉此案業經孫推事開庭三次談竟抗傳不到昨日又飭傳訊倘談再敢避匿准照原告請求闕席判决將談之不動產執行作抵 
[被告補具訴詞]  
　　殷佩之控黃子謙欠銀一案昨日上午由公共公廨俞代襄讞會同美領柏君升坐民庭研訊原告延穆安素律師上堂代表請追訊之黃延好卜魯律師代爲辯護中西官以被告未具訴禀着被告律師於三天内補具訴詞再行訊核 
[債務案改期訊理]  
　　任叔平因被沈立功控告騙洋並由西探祁文司控任行賄由公共公廨訊實判任押西牢九月在案茲任在押延請羅傑律師呈控沈阿二不理欠洋入昨由羅律師到堂請追並稱尚有要證未到請爲改期中西官准予改期禮拜五再訊 
[被訴人傳案交保]  
　　德商美最時和商孫時來泰等洋行同在公共公廨具控朱子謙欠銀四千餘兩又久記外國首飾店股東周安記卽周吳氏）控經理沈問劍不交　賬並私挪欵項又王梀材控江鳳鳴欠洋又英婦祖生氏控方霜貴不賠染衣損失案内之見證顧阿品昨晨均由捕房傳至公共公堂分别交保候訊 
[限期交欵]  
　　董阿裕至法公堂控稱民人向開老虎灶於上年七月十二日盤於丁德　接開尚少盤價洋一百五十三元立有票據到期祗收洋三元其餘一百五十元至今延約不還求請訊追丁供欠洋有之因生意淸淡一時難以籌措祗能陸續拔還判交保限七天交洋 
[小販受罰]  
　　某雜貨店主婦朱嚴氏訴小販嚴阿四以私版銅元混兑銀元當由四區一分署移送檢察分庭經李檢察官起訴審判分庭判嚴罰洋十五元以儆 
[運動會又須延期]  
　　工業專門學校運動會前因天雨改期昨又遇雨故又須另行擇日舉行 
[陳蓮舫門人許敏軒醫士廣告]  
儒理男婦幼科外感内傷諸要症　醫例門診五角五分出診二元四角路遠酌加早晚倍之　時間門診上午九時起下午二時止逾時出診　庽北泥城橋東堍鴻興里一弄第二家 
[壯陽保精健體丸]  
夫人身榮枯皆在氣血精液陽充而物質生故人人以保精健體爲要道壯陽種子之目的精虧腎虚陽痿必瘦舉之不堅固而不掛天心雖蕩乃質性短縮所以接嗣甚難抑婦人宮冷啣珠覆吐本主人有鑒於此將祖傳良方披露以濟世人之後方用吉林人參鹿茸海狗腎並貴重滋培佐使虔修專治輕年夢遺精淋精虫清薄未勾先射頭痛耳鳴腰酸肢軟老年久服宛如藍田種玉功效頗速請試服始悉壯陽種子之聖品也總發行所上海四馬路君仙戲園東首舒同壽老藥鋪啓每盒售洋一元每料六盒洋五元勿靈還洋以昭信實批發格外遠埠郵滙均可　本號分設　法界方浜橋北首舒同壽南號　城内九畝地舒天和藥舖 
[上海参業同行聲明]  
本同業所售高麗参均係朝鮮參政科督造之官高麗參原貨運原箱原枝出售並無自製丸質等名目我同業亦不代售特此佈告]  
 
 

Page 11

 
 
[介紹新刋]  
　　科學雜誌第四期（戰争號）業已出版昨承惠贈一册書此誌謝並介紹於留心戰事者 
雜評三（訥） 
[敎會之熱心烟禁]  
　　我人最不忍聞之一語曰彼中國人不學好自亡其國耳嗚呼國而無力抵抗爲外人亡可也亡於强權可也亡於無公理之世界可也奈何其自亡之耶自亡之道由於自弱其國民烟禍弱我國民之尤也今外人協力助我禁絕乃我國人不自禁絕致有法介膏店爲敎會房東驅閉之事宜乎人之谓我不學好也習此不正當之營業者其亦有所悟乎 
救國儲金 
[四月二十四日中國銀行收受儲欵淸單　此爲第十四次報告]  
　　第三十一册九號至十四號（均係月薪） 
虞洽卿一百兩　陳伯剛一百兩　傅筱庵一百兩　馬曉初等一百十兩　崔松谷一百兩　顾述溪等一百十九兩 
　　第一百十七册五十一號至九十一號 
學生朱紀生盧彬士一元　幼童曹天祥二元筱曹筱生一元茅桂堂一元　上海廣生行二百元　廣生行同人二十五元謝芝園五十元　厲寳康一元　應志順一元　顧秋泉一元傅琢卿一元　貝寳山一元　馮仁寳五元　唐福順一元　謝福堂二元　豫昌號五元　方菊申五元　協祥號十元　春華祥十元　公記五元　日新增十元　泰昌祥十元　周豐泰十元　持豐恒十元　裕源恒十元　信昌祥五元　同源亨五元　朱筱記五元　劉棟記十元　義生外國紙號五十元　陳開茂十元　胡鈞記五元　朱永椿三元　黃濟鳳二元　胡奎林二元　毛富坤一元　應元棟顧振聲一元　魯杏生一元　顧湘英女士二十元　王東生五元　王明順五元 
　　又九十二號至一百號（均係有薪） 
其明二元　夏羽一元　顏昌永五元　何立卿一百五十元魏黼章五十元　謝金生十二元　謝賡廷十二元　陳仁徵十二元　馮在衡十元 
　　第一百十八册第九十九號至一百號 
沈順濤一元　鄭鐘瑩五元 
　　第一百念册五十四號至八十四號 
振華堂裕瑞豐二元　郭春岩五元　夏榮生一元　姚承哲張雲亭馮忠華三元　唐富貴羅毓靑李根甫張瑞文顏富堂傅康山嚴炳泉林丙交鍾寳生九人合四元　姚家秉一元　貝寳福二元　姜猷甫沈堯葉嘉泰喬士鏞張邦達五人合五元　陸金秀一元　周福生一元　姚樹堂杏根張賦琴江祥麟趙建斌趙忠甫龔坤生謝瑞根合三元　王順福一元　張福卿一元葉順林一元　陸如林夏喪庚要純餘李瑞卿李元時故雲湘吳乾坤戴金生劉蘭生九人合四元　顧阿寳二元　馮家宸二元馮金生二元　房秀會一元　張寳林一元　李太平二元　徐銀喜一元　舒德生二元　王多祥一元　沈錫榮五元　鄭福寳一元　源豐祥十元　鄭墨卿五元　大康號十元　錢慶和十元　協泰興十元　 
　　第一百念珊六十一號至八十五號 
錢高軒二元　盛錫祺二元　任維彰一元　田松林一元　丁變和一元　馮祥茂一元　宋光奎一元　韓春生一元　魯月庭一元　孫文運一元　胡金濤一元　翁舜明一元　義泰興煤炭號一百元朱鳳泉二元　杜衢康一元　戚金祥二元　史久豐二元　魏志大二元　史久淸念元　杜家坤三元　沈靑洲五元　陳鳳岡四元　沈錦洲二元　章友生一元　棧司謝榮生一元 
　　第一百念二册六十九號至九十號 
學徒王頤和一元　　希賢節省點心費二元　夏希孟節省點心費二元　薛　麟半月薪水十元　夏先福節省點心費二元　徐乾麟一元　道衲湯竹菴一元　胡阿和一元　王文安一元　金何桂一元　鄒福寳一元　陳脱初一元　陳昌林二元　許源隆一元　林鄒堂一元　史友生一元　張和尚一元　楊貴祥二元　沈錫釗一元　吳　寳一元　黃阿楚一元　李近山一元　 
　　第一百念三册一號至四十九號（均係月薪） 
王輝有十七元　李阿六十七元　戴玉書十七元　管事淇照六十元　帳房王學泉一百元　李前林念五元　楊木椿念三元　生火曾四耳十九元　閔春保十九元　秦五四十九元木匠林桂念一元　掌燈周桂芳十四元　二車李文軒七十元　三車郭九五十元　加油郭喬念七元　徐阿高十四元忻興如十四元　方順興十四元　連順十四元　應裕財十四元　水手徐廷良十四元　竺阿香十四元　俞阿玉十四元　俞根來十四元　陸阿根十四元　水手頭林全生念一元　司舵嚴德正念一元　徐忠甫念一元　丁阿芳念一元　勵阿連念一元　劉紹南等七十四元　大領江李世有一百元　二領江陸旭堂六十元　二副徐安慶五十元　巡丁錢友生八元　戎錫裳六元　朱才寳六元　周蘭生六元　朱阿金六元　棧司伊銀才五元　顏昌永五元張榮生三元　其明二元　阿靑三元　胡筱仲八元　楊慶祥八元　周祖渭八元　毛慷友二元　木匠蔣生七元 
　　第一百念四册四十一號至八十二號 
學徒朱翼東一元　包愼餘五元　王佐禹一元　王啓榮四元　田天成綢緞號一百元　張吟秋廿元　張茂章一百元衍康铜號一百元　龎又安十元　李阿生三元　田鶴祥二百元葛瑞堂一百元　報本堂鮑一百元　陶起發十元　東張夫二元車紀生二元　羅阿生一元　朱升年潘六順馮阿要馮小龍胡小弟沈雙喜杜桂寳毛福元周國祥合四元　吳東生張玉亭張正茂唐榮華胡阿集馮聖堂董金寳桑長根范增發合四元　虞秀祥一元　於水香一元　朱阿桂一元　陳彬渭一元張善繼一元　林三祿一元　胡阿寳一元　陳升根二元江永發一元　胡福卿一元　陸永生一元　余泉發一元　北京同興和五元　裕生五元　黃萬盛五元　馬正貴五元　張義順五元　協泰號五元　張濱夫五元　源昌泰五元　诸萬興二元　張章發二元　卞文彬一元　 
　　又九十二號至一百號（均係月薪） 
二領江傅德興五十元　木匠方雲海念四元　水手陳寛心十六元　水手張茂福十六元　余克楷六十元　大領江顧全林八十元　司舵戴允林廿四元　水手戴敦全十六元　王善福十六元　 
　　第一百念五册念七號至六十四號 
陳明廣一百元　應蓀舲十元　榮润泉一元　學徒張鈺寳一元　顧詠熙五元　應子卿五元　李莘霖五元　陳九皋五元　許駿發五元　朱正陽五元　朱焕文五元　傅金笙五元　道人李秀峰一元　王永昌十元　袁慶堂一元　曹茂春一元　機匠徐寳廷二元　棧司樓阿生一元　同上張阿福一元廚司沈阿明二元　劉鏡澄二元　金松泉一元　楊如裕一元　康紹聖一元賀阿七一元　陳楚鈞一元　曹海波二元　周金扣五元　姚龍寳五元　陸德淸五元　張天泰十元　杜祥豐五元　吕耀庭二元　黃家枬二元　陳鶴亭二元　項如松二元　王元蓀二元　沈培蘭二元 
　　又七十八號至一百號）均係月薪（ 
何雲卿四元　葛安來廿四元　徐項生十六元　徐翼甫七十元　葛阿品廿四元　陸順發十六元　葛賢法一百元　徐生貴念四元　張元生十六元　徐項來廿四元　張寳才廿四元　余麗水十六元　徐世岳十六元　樂俊延十六元　趙雨卿廿四元　陳萊生四元　朱才桂四元　張榮桂四元　沈小炳四元　沈夢林四元　馮四敏九元　烏傅經九元　姜秉周六元　 
　　第一百二十六册一號至三十八號 
劉慕騰五元　鄭鍾瑛五元　德豐十元　周富林一元　杭菊廷郭阿福趙全根合一元　陳福康一元杭氏一元　陳祥記五十元　趙氏二元　王聖甫十元　錢润寳十元　陳　　十元　孫儒生三元　寳山縣立甲種小學敎員講習所十五元　金祥綬五元　蔣杏林一元　徐文徵一元　沈錦山一元　徐福康一元　陳少梅一元　棧司汪榮順一元　又王安發一元　又任長發一元　徐阿巧胡桂生董三寳余阿四沈老三張妙生阮茂任張瑞龍孫學明合洋四元　沈德祥周阿大童金桂趙桂生虞信才王德貴馮義生趙連發董阿毛合洋四元　周如才一元　謝文忠丁庭琛沈義耕宋巧慶丁寳卿阿三阿毛俞婉琴女郎羅紀友林文寳合洋四元薛阿海邱紀生王金來周福順李長發桂玉卿吳孟良謝金鈎徐阿忠合洋四元　錢玉培一元　吳阿二一元　蔣秦發五元　朱富生二元　羅成喜二元　胥六郎一元　張玉記二元　龐雲卿一元　唐永興一元　王定全五元 
　　又三十九號至八十號（均係月薪） 
沈紫卿十二元　裘欣木四元　史晉生一百元　陳阿富一元　王茂剛十元　徐德生十元　陳景塘一百元　鄭懷宣十三元　李泉生十元　忻麓三三十二元　周金桂四元　車无五元　胡啓淸七元　劉安生十元　江海孫四十元　陳文卿十一元　張東來四元　朱福生二十元　夏其璋六元　葉金生二元　鄭耐申十五元　李傳鴻十二元　更夫二名連飯夫十四元　蔣岳林十四元　包桂林十元　高秉衡十六元　沈寳才八元　陳餘淸二元　史堯臣二十元　茶房四元　吳邵生六元　徐榮卿十八元　董匯元十元　江純蘭二十四元　向正甫八元　徐開成三元　田振世五十元　任順昌六元　王立勛七元　胡筱雲二十二元　陳榮貴十元　徐保定十六元（未完） 
[儲金團總事務所致全國報界函]  
　　報界諸君子大主筆先生公鑒謹啓者救國儲金關係重大提倡進行勢不可緩際此危局凡屬國民莫不淬志凝神因時競起苦心孤詣盡力圖存人心不死事正可爲在此一舉敝團自發起以來中國銀行收受儲金日見踴躍除通當直接往儲外茲增月薪儲金及房租儲金種種似可優占銀行儲數早達目的雖由各商會各團體之贊同襄助實全賴貴報界之提攜引掖有以成之因思敝團之宗旨辦法旣承滬上各報鼓吹杓光悉盡義務尤願通都大邑各埠日報諸君鼓舞於後一致同風况貴報以醒世爲警鐘以扶危爲天職一字動人轉移社會片言埀勸價値连城辱蒙登載提倡廣爲勸儲裨益救國儲金實非鮮淺敝團幸甚全國幸甚夫光天化日言論可以自由而月黑風　文字尤宜正大倘有不正當之投稿窒碍敝團進行之處萬祈大加裁酌是荷茲奉簡章及傳單一宗尚祈檢核並賜敎言以匡不逮實紉公誼 
[靑浦商會通告書]  
　　敬啓者國家存亡匹夫與責各處熱心志士發起救國儲蓄金會俾國民各存其國家觀念隨意輸出金錢存儲銀行無事則此欵將來仍可收回一旦有事政府即可借用此金預備一切鉅欵立集事機迅赴法至善也本邑人士包愛國熱忱者固不乏人惟將欵自行解交銀行诸多不便本會有鑒於此爰組織一救國儲蓄金會即在本城源康衣莊内借設事務所以資繳欵之便利各界人士務望熱心愛國不論多寡隨意輸纳卽由本會製給收條爲憑一俟集有成數陸續代爲解交銀行存儲庶幾源源接濟集腋成裘爲國家擔任一分義務卽爲保全自己身家起見願闔邑人士共勉之此啓靑浦商會謹啓贊成人周召南曹雲階翁耀明莊友圻 
來函 
[某君致大陸報書]  
　　十五日貴報登載路透電详述俄軍某久侯惨遭德人割鼻割耳情形細玩其説似非盡誣凡稍知外科學者皆知此爲不明醫術者所傳説解剖手術之狀况殊不類於酷刑也該俄俘定因肌肉凍腐而患血毒之重症耳鼻因以潰爛施用解剖手術正所以保全其生命也其所謂軍官十人者殆卽德軍戰地醫院中之醫士與助手等耳至於俄俘不肯洩漏俄軍佈置云云尤不可信該俄俘乃下級士官不能盡知軍情德軍斷無責令下級士官詳告軍事計畫之理然則此言也乃該俄俘臥病昏睡中之譫語耶抑故意造謠希得聖喬治十字動章耶讀者當能辨之 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
[愛國叢談烈丈夫] [  麗禪]  
　　明自洪永以還貎爲承平放牛歸馬天下習之於是右文輕武之風　一世士大夫習於晏安率委靡而不復振一旦桴鼓鳴於側矢石交乎前疾雷飄風迅急而倐忽大之有勝敗之數小之有死生之形士皆掉魂搖　前郤而沮喪獨任公則否意喜色壯張楊矜厲重英之矛七注之甲鷙鳥舉而　　怒殺敵致果舉生死禍福曾不足稍動其心是何其猛厲孔武也 
公姓任氏名環字　乾山西長治人第嘉靖二十三年進士又九年而爲蘇郡丞　武仁恕其蒞事壹以衷誠篤之不以市名吾蘇之父老相奔走告語曰吾大夫爲治訟卽不息而聽以平刑不得不　而愼又從其省者盜賊或間發禽於庭治而諭勸之時時悛吏胥不得奸武猾不得暴催科無有迫當事無有惑是眞能盡心於民者也 
批任逾年而倭警起時朝野泄沓人不知兵震駭萬狀公躍然起曰吾輩該聖　書所學何事殺賊立功今其時矣况守土以安民有司之責也烏可退縮不前辜　恩負民意哉遂率衆　之寳山洋衛尉張冶以甲士五十前進殺賊一人或橫刺之墜衆潰走公叱止之不得曰士未經訓練固不可責以死明日又出獨前搏賊賊相　錯愕曰勇士勇士卒不敢動守數日濳遁去時壬子閏三月也 
四月賊又犯太倉中丞蔡氏檄公討之付兵三百皆新募公以必死無旋踵不入與家人訣爲書付之而行親介胄臨陳士以公激之無敢不從特賊锋鋭甚勢不敵屢戰無功然賊素知公名適公大纛颺風　賊見之曰此任家旗也因憚不敢肆公躡之隨所向設拒敝衣芒蹻與士雜行　雨際昏黑無休舍依草間　　飮水同勞苦且勉以古義烈事故士遂歸心與公死生以之张 
未幾擊賊於上海之八團昏夜逐寇過急遇伏勢殊危迫膳夫徐佩明大義又從公久欲免公爲衣公衣介馬而馳　賊不知所取公嘗　溝中賊過之不知　　明士始跡得而賊矢蝟集公身被三創士以死捍舁之而　濱水梁已中斷躍而過追急佩留禦之爲賊所獲仍　立　　賊叱曰何物尚爾佩怒罵曰賊我大明將领之宰夫某從主剿賊力不敵爲擒耳賊犯大怒戕民命蹂躏中土不旋踵　粉矣賊怒甚以刀斫之佩死而公以免已而求得其兀公爲流涕　　之軍中咸爲泣下 
癸丑正月五日賊寇　定公於時已以前功遷秩領憲　四郡兵事値浙使者命裨將盧　赴授公與約夾攻以　燧爲號賊出掠歸四面進士殊死縱火殪之賊奔追至靑村賊入堡疊計可必取會大雨又得豕突去而上海攻圍急公以輕蹤三百及少林僧八十人跡之擊敗之五里橋習家墳又會鏜襲其大巢破之别屯他所者公皆分遣掩之而自與董公邦政湯公克寛會華亭設覆敗賊城下賊乃遁之浙公亦積勞致疾然猶强起遜壘以壯軍心其子馳書力勸公還公諭之曰倭賊流毒多少百姓不得安甯爾老子領兵不能一舉殄滅之嚼氈裹革此其時也脱有意外之變臣死忠妻死節子死孝咬定牙關成就一個是而已聖人謂殺身成仁我於此句會體認一番此志定順理而行之死生一也嗚呼忠肝義膽溢於行間志壯山河氣吞倭虜至今讀公之書猶足想見其爲人也 
已而賊徧内地分驅至常熟與其尹設櫓械備其衝潛出兵禦却之又以兵援崑山而身間行抵太倉則毛家葛隆諸屯賊皆會集傅於城三面治攻具有必剪屠意除道覘望羣醜坐甲斷遏聲援以百夫門焉衝梯隧道肉薄而登公率死士飛刃斫之連發鏦碎其首矢石交下相殺傷甚衆又縋兵下突而前賊氣奪委棄塗地走始謂我易與城可旦夕拔至是始畏恐不限缘我堞是役也設非公者則城中居民受禍之烈其復堪設想者哉 
六月贼三支自拓林分道逼蘇城時梁鳳以眞義兵覆沒長兵利　皆爲贼獲藉以攻我督將萬表又遇之敗失亡狼藉勢遂大張民逃遁無數號呼震野焚掠慘不可勝門不敢啓擁塞蹂踐乘陴者望之而歎攀緣上者又縋絕而墮公適還自　義曰奈何坐視之縱有覘諜我在何患身自出辟門令男女以列進且察之贼問竊入即縛訊悉吐實相驚以爲神　日所活蓋數萬人復檄解明道兵奮勇力戰賊退入太湖旋由平望去公又以功進秩參瀋部下相率謁賀公慨然曰倭賊肆虐我國江浙兩省受禍最烈室廬爲其焚燬財貨爲其刧掠子女爲其茶毒此何等事方之髮指思之痛心我雖官至首輔曾不足以消憤而抵罪何賀之有蓋區區爵祿奚能動公之心哉 
甲寅正月贼又由平望入進犯吳江按使者周公如斗移檄公合幕府調集彭氏苗夷及俞公大猷等軍夾擊之盛墩斬三千級又合熊公桴等擊之泖湖斬七十三級賊始大挫五月又一支突至蘇郡分爲二一從陸抄掠一入太湖公追之急由常熟去在拓林者復來陸涇幕府又移公合諸師討之戰始交獲其舟三明日賊復揚帆直上公襲擊壩上自辰至申賊披靡斬首八百幾殲焉六月賊二千又自崑山至蘇城下公以解明道兵與戰敗之又有至平望者公急往盛墩乘之浙兵亦至賊遂絕跡去而公以奉母憂歸奪情起復盡甲胄夜衰經寇平力請終制再丁嫡母憂哀毁過甚又以前奮不顧身蒙犯矢刃瘡痍遍體疾大作無何卒贈光祿寺卿吳人聞而巷哭繪像以祀至今不絕吾蘇彭紹升先生爲贊公畫像曰偉哉任公其可謂烈丈夫矣是亦足以盡公之爲人也　禪曰當倭寇之亂濱海郡邑其守土之官委而去之者多矣卽號爲統帥者亦多擁　觀望意存退縮公起儒生當事變惟知忠國衛民盡節官守以出入於弓矢鋒鏑之問此豈有意富貴而竊　非望耶誠以激於大義厲死綏之志於讀書養氣時也公居家孝友發自天性仁於妻子於朋友義以誠遇士卒有恩其負創者爲躬調藥餌以故士尤樂於用命嗚呼公之功在國社名在簡册思在東南郡邑而吾蘇被公澤特深因舉公拒寇始末羅列於此愛國君子其亦有聞風興起者乎 
游戲文章 
[擬得中儲蓄票後酬謝財神禮節單（并说明書）] [  茸]  
（一）請財神入座（説明）财神之像不宜紙薑或泥塑木彫須以白臘塑之不則銅與鐵範鑄者亦可其貎不可遁俗例作金色以神日搽雪花粉黃面亦有白時也鬚須偉廉式蓬然如蝟刺非今日財神之所喜其服　則悉改紅袍紗帽之巍峨而作高冠洋裝之緊俏並灑上上等花露水香水以增風頭如是財神駕到定必顧像色喜也 
（二）主人向之行叩首禮主婦向之行接吻禮（説明）主人行叩首禮中國古法也主婦行接吻禮西洋風俗也二者並用所以示中西合壁之禮然彼此不可調用若主人而行接吻禮則兩雄相偎有何樂趣主婦而行叩首禮則拜倒地下難冀財神寵愛也故二者不可差用 
（三）恭獻茶點（説明）今人競用西洋貨爲闊綽上界恐亦難逃此弊故茶須咖啡點心須餅乾牛奶餅等水果亦以金山蘋果等爲佳 
（四）敬煙（説明）烟不拘中西凡黃烟水烟雪笳鴉片等悉行獻上任神選擇 
（五）供賭具延神入局（説明）近今習俗賭博亦爲供客應酬之品故酬謝財神此舉亦不可少凡麻雀牌九撲克等宜一併供奉神隨神擇爲並另延當方土地本地城隍等入局陪賭 
（六）設筵（説明）酒須白蘭地威司格葡蔔釀等菜用西洋式備銀製刀叉以佐大嚼席間並呌外國局謂（買哀甜呀）之曲不足繼以中國時髦官人唱幾聲小東人亦可末後上牛奶麵包以代雪白噴香之米飯 
（七）絞上手巾（说明）手巾潔白香潤自不待言並須主婦親手絞上以示特異博財神歡愛 
（八）上水果香茗（説明）此爲解神醉渴起見須取凉沁者爲上 
（九）全家行歡送禮（説明）此禮與上之歡迎禮異須全家跪倒神前大瞌嚮頭叩已放手鎗二十一嚮以作敬砲代鞭砲高升之舊習并呼（榖疊排哀）者三 
（十）扶神登摩托卞（説明）摩托卞不必租之於意泰公司紙紥店内定造可也 
右禮節十條爲得中儲蓄票諸君酬謝財神而擬中西並用不慢不　已經禮制館審定認爲適當並上質財神財神亦爲之首肯者也得中儲蓄票者不按此行之是爲至要擬者附識　 
自由談之自由談 
　　同是人也貧富而矣乞丐者國民中最貧之人也尚知國家存亡將其每日化來之錢送至中國銀行作爲救國儲金一般無知者逐日花柳巷中不絕其跡費無數有用金錢而求數刻之歡樂可不惜哉 
[  永年]  
去不盡的奸邪查不盡的弊是官場積習的情形應不盡的要求退不盡的步是政府軟弱的情形破不盡的刧案捉不盡的盜是警界腐敗的情形[  健兒]  
小説 
家庭小說 
[嫣紅刧] [  常覺小蝶合譯　天虛我生潤文] 　 
　　第二十二章（續） 
安柱不答逕出門赴理髮店薙髮然後歸歸則健步登樓取其襯衫及領袖箱旣啟安柱乃呼曰蓓兒吾之禮拜衣又何往耶夫密昔司蓓兒勃崙之待此語蓋已兩日至是意極得目灼灼而口呶呶夾克乃大笑苞萊則報其母以目蓋此事者阿母實與其子女同謀故三人均樂極頃之密昔司勃崙遂發言曰汝之襯衫乎今尚未燥均在一濕包裹中即夾克與苞萊之衣亦然安柱詫曰何謂哉衣乃未燥乎曰吾無烙鐵又烏從而熨之汝欲衣者可自赴洗衣之間濕衣具在也安柱曰然則汝烙鐵又何往曰汝長日醉死酒甕中家中且斷炊故吾質之矣安柱聞語乃大怒於是二人隔樓而爭一在樓上一在樓下一遞一聲有類狸奴之𩰚� 
安柱復提出抗議謂烙鐵爲彼物不得其許可勿能付質而密昔司勃崙則謂雖以全家付質其權力亦無不可著者曰蜂蜜村中之如是者什之九也吾不能不擇一而書 
痴情小說 
[美女花] [  小山梅郞合譯] 　 
　　第九章（續） 
都而奈勒從容答曰侯爵幸恕我請母躁急須知欲取梯以救爾於深阱者固必先知阱之深淺然後可取合式之梯而無慮梯之或長或短侯爵阱實過深苟汝而得出此者汝固可以自誇而不至示弱於戴撤矣（上古希臘人）嗟乎侯爵戴撤之勳業載於史册流芳於百世汝之遭際其可記之於歷史者果何在哉汝非法國貴族中之翹楚而爲堂堂之侯爵乎何不幸若是何流離顚沛若是旣遭國亂慘離其父母之邦復爲數十年忠誠之佃户霸產攘宅造物之變化已不可測乃更以久傅爲已死之倍而那忽又現身於此而欲承襲其父之遺產此而非可悲可慘之事者余實不敢聞命矣斯人斯事非特爲小説家所樂於研究亦可爲吾儕司法律報中光怪離奇之資料侯爵戰死於莫斯科之少年軍官復陳其勇武活潑之氣槪於汝之眼簾汝其能不以爲怪耶然彼之回國雖與汝安全之幸福有所妨礙但余可决汝尚非完全不懽而視爲有七世之不解之仇蓋以得見汝恩人之子具健全之體亦未可以爲厭惡事也侯爵怒曰止止先生請母泛言濫語汝究能出余　深阱乎都而奈勒曰嗟乎上帝賴天之福余輩固願推尋一解救之法噫侯爵汝固未可久處於深阱之下而長蹈危機者一塞里愛侯爵而托其生命於舊日佃户之子雖依人而立亦世界尋常之事然此無上之羞恥决非貴族所可負載亦决非貴族所可損其尊威而爲人藉口者以是汝决不可久處於深阱之下而汝之處於深阱者因亦可　而不可久余自當勉刀爲汝設法也都而奈勒言次即仰首作深思之狀而以手棒在地板上頻頻轉劃作層疊無形之圓形且左右搖動其體而首亦隨之顚簸不休一若欲使視線所射亦作圓形而與棒下之所劃上下相呼應者時侯爵則默視都而奈勒之而似察其憂樂以爲將來命運之朕兆者顧都而奈勒殊狡猾忽喜忽憂忽悲忽樂良久而侯爵終不能測其意 
 
 
 

Page 15

 
 
   
 
 

Page 16

 
 
   
 
