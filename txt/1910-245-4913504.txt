# 1910 - 245 - 4913504

 

Page 1

 
 
   
 
 

Page 2

 
 
宫門抄 
　　八月初七日召見軍機錫良瑞澂恒齡韓方朴范廉 
交旨 
八月初一日軍機大臣欽奉 
諭旨御史松廷奏文廟典禮至重請旨交議一摺著禮部學部會同估修大臣妥議具奏欽此又奉 
諭旨農工商部奏粤省官商爭執興築商埠請旨派員查辦一摺著該部遴派妥員前往廣東會同該管地方官詳細查勘奏明辦理欽此又奉 
諭旨農工商部奏議覆兩江總督張人駿奏勸業會協會僑商徐博興病故請卹一摺著依議欽此又奉 
諭旨郵　部會　川漢路線擬請援案穴垣通過一摺著依議欽此 
論路 
[資政院章程質疑（兩）（續）（選）]  
其六第二十一條又云前項奏陳事件非有到會議員三分之二以上之同意。不得議决。條文之意。不知謂有三分。過二。之同意。始得開議耶抑謂得三分過二之贊成。始有効力耶。由前之說。則須得三分過二。且不至如此其嚴重。由後之說。則原文所規定。其不辭亦甚矣。此雖小節。亦可以使人迷所適從也。 
其七第五十三條云。資政院有左列事情。得由特旨諭令解散。重行選舉。於五個月以内召集國會。夫議院與政府互起衝突不能相下之時。非政府辭職。則解散議院。二者必居。一此各國通例也。資政院旣云爲議院基礎。則采此制。誠屬至。當雖然現今各。國大率行兩院制。遇有應解散。時所解散者惟下院。而上院則僅停會。蓋以下院純由人民。選舉故得借解散重舉。以覘眞實輿論之所在。上院多爲勳爵世襲。或君主勅任。故無取僕僕解散爲也。今資政院議員。雖無世襲之一種。而欽選 
 
 
 

Page 3

 
 
者。實居三之一不。知當解散時。此欽選之一部分。同時亦失議員之資格乎。抑其資格仍存在乎。是亦一問題也。 
以上所舉。皆末節耳。資政院章程之最大缺點。乃在其與各國議院共通之原則。太相刺謬。吾將别爲專篇以論之。然即此末節。而其窒礙不通。旣已如此其甚。窮其弊。已可使資政院成爲一臃腫。無用之長物矣。此實由擬章程者不解法律文體有以致之也。夫資政院之爲物。在政府本視爲無足。輕重。雖有極完善之章。程原不過一紙空文何必斷斷。與校。且其實質上之刺。謬方不。暇指摘。更何有於形。式顧吾總不能已於言者。則以吾國人於立。法上之智。識殊太缺乏。而當立法之衝者。又莫或肯以忠實之心將之。徒取外國之法文。東塗西。抹苟塞篇幅而已。故一篇之中。其法理互相枘鑿者。往往而有。甚且以事實上所萬不能行者。貿然規定之於法文之内。謂其有意惡。作劇耶。殆未必然。不過輕心以掉之耳。近數年來。法令如牛毛。夷考其實。大率皆此類也在。立法者之意吾。姑臚列數十條以炫人耳目。内容良窳。孰能糾我。殊不思法律之爲物非以爲裝飾品。也期於實行也。一及實行。而有不可行者在。則立且閡窒廢置。此如。機器然。全副事件。有一缺。損或。枘鑒者。則雖有良工。無從運。動矣。其勢之必變爲裝飾品也。亦何足。怪西儒有言。國之治。亂亦於其。人民習安法律狀態與否覘之而已。夫必法律先使人有。可習安之道。然後可期其習安。若騎墻矛盾之法文。則其本身先自不安者也。中國法治之效不。覩其。原因雖。多端而此亦其一也。吾故借端以論及。之豈獨。爲資政院章程言哉。 
專電 
[電一北京]  
　　山東同鄉昨在會館集議直督查覆萊陽亂事不實决議呈請都察院代奏請再澈查 
[電二（北京）]  
　　郵傳部奏派葉恭綽密查浙路奉旨照准 
[電三（北京）]  
　　東督錫良今日（初七日）請訓出京 
[電四（北京）]  
　　黑龍江巡撫周樹模奏請陛見奉旨照准 
[電五（北京）]  
　　甘督長庚電請陛見 
[電六（杭州）]  
嘉属梟匪極爲猖獗省中派新軍馳往勦撫 
[電七（杭州）]  
杭垣商界反對剪髮易服定於十六日大開會議預籌辦法 
[電八（東京）]  
　　英國軍艦比得福爲暴風雨擊成兩斷全船沈没 
[電九（東京）]  
　　德國前殖民大臣的龍堡於西九月十日由東京起程前往箱根 
[電十（東京）]  
　　空中飛行器研究者山田於西九月十日在大崎乘新飛行器試行不拘雨風飛行於百米高處一時間之速力計行十里 
緊要新聞一 
[限制外債章程又將變通矣北京]  
　　度支部前以各省紛紛息借外債不特有損主權抑且易滋糜費曾嚴訂限制章程奏准通行并由該部會同外務部通咨各省遵照在案此次東督錫清弼鄂督瑞莘儒來京彼此叙談均以該項章程爲苦以爲有碍於行政之活潑日前特會同禀商慶邸請商由澤蔭坪尙書稍事變通一面另訂損失主權處分章程以示限制庶新政不致阻碍而財政亦可疏通聞已得慶邸之許可决於初二日在政務處集議時面商澤公將該章程重行核訂奏准施行 
[憲政館釐訂稅章之準備北京]  
　　憲政編查館近以案查籌備憲政事宜清單内載本年釐訂地方稅章程由本館與度支部各省督撫同辦明年釐訂國家稅章程由本館與度支部稅務處各省督撫同辦惟查我國新舊各項稅捐名目旣繁性質亦雜非將各省財政欸項比較參觀末由釐訂日前特分電各省督撫轉飭清理財政局將報部說明書並宣統三年全省預算報告總册比較表曁常洋各闗預算册各照繕一份迅速送館以資參證 
[理藩部革改部務業將入奏北京]  
　　理藩部改革部務一事曾誌前報現悉該部改革章程之奏稿業已迭經諮議官勞乃宣文斌殷濟三人與逹侍郎往返磋商删改更添原議裁撤理刑典屬柔遠三司添設殖產邊衛兩司共置八司現已决議理刑司暫不裁撤典屬司擬裁王會司改爲朝會司殖產邊衛兩司之外又加藏務一司並擬添設總務司其柔遠司是否裁撒尙未决定至徠遠司亦擬不裁撤聞准於日内定稿入奏 
日前理藩部三堂面諭各諮議官會同調查編纂兩局員將各司由庚子至今辦過奏咨各案件檢查齊備按照行政綱目將本部應轄事宜參酌編定凡内外蒙古藩屬王公各爵年班朝會替襲引見進京瞻覲以及蒙 
 
 

Page 4

 
 
藩理刑法律各案卷並京外喇嘛及前後藏務各項事宜分列條目重行按照現在釐訂劃分各司權限劃分清晰以免貽悮聞已由各該員將歷年案檔遞呈各堂閱核後即行出奏 
[諮議局交議預算尙待度部奏明北京]  
　　憲政編查館近接江督張制軍電稱前准光緒三十四年九月初十日大咨本年各直省應覆查確實編定預算案交諮議局議决預算事項應以各本省之地方辦事費爲限等語查國家稅地方稅章程目下尚未釐訂頒布值此混合未分之際本項預算權限實難確定究應如何辦理之處敬祈鈞核電示館中得電後以該省預算事項應查照清理財政章程第二十條各省預算報告册内欵項屬於地方行政經費由度支部奏交督撫送諮議局議决自應候部奏明再行辦理本館殊難懸斷業已電覆江督查照矣 
[桂省法官薪俸暫准借支北京]  
　　桂撫張中丞日前分電憲政編查館度支部法部云桂省元二兩年審判經費預算案准度支部咨行核减查此項經費以法官薪俸爲大宗上年四月間據前署臬司詳定預算奏咨在案彼時法官考試任用司法區域及各項章程未奉奏頒該司籌擬辦法係設立審判研究所考取正佐各官九個月畢業派充法官或以本省候補人員兼署隨時量委各差缺以資調劑並無司法獨立及法官終身之計畫薪俸雖薄尙可因陋就簡敷衍一時自奉到法部籌辦審判章程後用人資格限制綦嚴研究所畢業各員僅備書記官之選是以上年十一月間王臬司有改良預算之請經列表分咨在案本年又奉鈞館奏頒法院編制法及法官考試任用司法區域管轄案件各章程法官資格極嚴責任尤重即如王臬司預算已係約旨卑思措施尙難開展本年三月間遵館部電咨考試法官覆試於四月十五日舉行考期已届報名合格者僅十八人不得已電請展限一月一面電商鄰省選員送考一面札飭本省合格人員赴考不准規避始得於五月十五日舉行試事計投考百數十人錄取三十二名僅敷省城之用辦理不易已見一斑嗣准度支部咨該臬司改良預算碍難照准等因飭據司詳核咨在案復准法部電考試後先行開廳茲省城各級審判廳已於六月初三日成立正須給發薪水時經財政監理官電請度支部核示旋奉覆電未准照數給發省城現已開廳勢難中輟廳員聞信中懷去志若不速籌維持之計倘各員紛紛請假措資不能維縶有傷政體貽笑外人傍皇焦思未敢任咎查本省酌擬行政官公費同通州縣分五等月支自八百兩起至三百兩止川資及辦公費用在外查該司所擬高等廳丞檢查長薪俸僅比四等同通州縣地方廳長檢查長薪俸不及五等同通州縣而推檢各官薪俸與佐雜適相等該法官等品級資格職務責成似不在一二等同通州縣之下該司所擬薪俸實已近嗇揆諸國家分職設官之本意仍未合符查上月鈞館奏遵議變通府廳州縣審判廳摺内法官獨立執法責成甚重限制復多其考用之法旣如是其嚴則待遇之方亦不宜過薄誠爲至論現奉諭旨飭下法部會商度支部速訂法官官俸暫行章程桂省自應靜候部定遵辦以歸畫一吳臬司詳送之預算案意屬未合即王臬司改良之預算案現亦未能作准致與部章歧異惟桂省法官薪俸目前若無標準又未能令枵腹從公再四思維惟有先准酌量借支之一法權濟目前俟奉到官俸暫行章程時遵照辦理即將借支之欵照章核算有餘扣還不足補發以歸一律並懇將前項章程速訂奏頒無任懸盼乞覆憲政館得電後當即咨商度支部究應如何辦理現據度支部覆稱法官官俸暫行章程應俟各省報齊法部會商本部方能核辦至所請酌量借支之處應准暫行撙節辦理等語昨已由憲政館電覆桂撫知照矣 
[京署官費電報實行限制北京]  
　　向例京内各衙署往來官電概給半價由外務部在出使經費項下撥支近來年各使館因用度浩繁將有不給之患而各衙署官電費每年竟至三四十萬元（從前不過十萬左右）之多察其原因皆由各署堂司各官所發私電及戚友之私電皆混爲官電一例開銷故每年增至此數刻下外部堂官以出使經費總數不過一百二三十萬而都中官電費即去其四分之一若不嚴定限制必致出使經費僅足供官電之用而後已特於上月十四日奏請嗣後京内各衙署除軍諮處軍機處憲政編查館外務部仍准用官費電報外其餘各署電報概由本署自籌經費給付不得仍在出使經費項下開支以節費用而便考核奉旨允准業已通咨各部院自八月初一日起一體遵照辦理 
[一孔之見果足爲新律病乎北京]  
　　憲政館提調勞乃宣反對新刑律一事已畧見前報茲悉勞近亦知反對新刑律必不理於衆口遂竊尊重禮敎之名以箝制人口以爲人敢反對勞玉初必不敢反對禮敎人不敢反對禮敎即我破壞新刑律之目的逹矣沈林一又隨聲附和以助其燄吠聲吠影信口雌黄於是憲政編查館全館爲之大譁初二日特開編制局會議辨論此事勞力持中國首重綱常宜用重典故修訂新律斷不可襲取外洋皮毛致令彝倫斁壞館員憤其迂謬羣起辯駁聞最力者爲編制局局長吳叅議廷爕吳首先提出法權問題以質問勞沈謂中國是否欲收回領事裁判權收回領事裁判權是否宜改良法律以期中外人民皆可適用若勞玉初所持異論爲極不人道外人豈能承認此種刑律是直欲使中國領事裁判權永無收回之一日勞猶齗齗 
 
 

Page 5

 
 
爭持謂禮敎根於道德若勞玉初所持爲不道德便可謂之非禮敎楊度起謂禮敎有國家主義與家族主義之别中國今日究宜採用何等禮敎若採用家族主義則編纂新刑律可謂多此一舉採用國家主義則沈子敦侍郎以數十年之研究舊律數年之討論新律反對者所持一二膚淺之議論彼豈不知而尙勞囂囂於其側以自矜卓見乎爭論良久勞卒詞窮而遁 
聞沈子敦侍郎現因勞乃宣反對新律恐政府或爲其所蒙致横添一重梗力特大作駁議洋洋數千言不但折中東西洋法理且語語根據經典足以折服新舊兩派之心理而闗反對者之口業將脫稿云 
[政府委員組織研究會補誌北京]  
　　中央各行政衙門所派資政院政府委員業已發起組織委員研究會上月二十日曾會集政治官報局討論一切當即議决簡章四條一本會以政府特派員爲會員預備對於資政院一切事宜二對於資政院提議事件由主管衙門及有闗係之衙門會商答議三以憲政編查館主持會中各事（專指庶務）會員以星期四八時至十一時爲會期四發議時應按照通常規則起立宣言不得叅雜紊亂聞該委員等又於二十八日齊集政治官報局會議由度支部陳錦濤郵傳部陳毅提議各署議案於開幕時宣佈如有各議員質問如何答覆應預爲研究决定於八月初五日會集各員將各本衙門議案開具節略說明理由彼此研究演習質問答覆以免臨時措手不及 
[部覆黔省補救預算虧絀辦法北京]  
　　貴州巡撫龐鴻書於六月間奏報貴州預算成立時曾聲明黔省出入兩抵不敷甚鉅本省收欵丁糧釐稅統計不及七十萬自土稅停收又少二十七八萬所可得者止四十餘萬兩此外則仰給四川之恊餉此次預算出入竟不敷銀一百餘萬之鉅現財政局司道終日計議抵補之法就收入論不外整頓釐金雜稅裁緣營併局所清查各衛田搜提餘米變價就支出論各屬津貼年需五萬餘兩擬將平餘定爲規費津貼一項即可存留然所得無幾且能否辦理順手尙無一定把握苟無大宗協餉則明年事務加多更難爲計如果各省協餉不吝推解四川鹽務肯予變通酌盈劑虚或稍可補苴當奉硃批度支部議奏現度支部以黔省僻處邊隅歳賦所入尙不敵東南一大郡而一切要政皆須籌辦該撫所陳預算虧絀自係實在情形惟所擬籌欵之方除變通四川鹽務一節業由本部咨行鹽政處核辦外各省應協黔餉以四川爲大宗查川省預算册協黔之數與黔省受協之數相同此欵自不慮無著此外各省歷年欠解甚多迭經本部奏令各省照所欠銀數先行籌解五成以資應用至整頓釐金雜稅裁綠營併局所清查各衛田搜提餘米變價存留津貼各節本係該省應辦之事均屬可行應由該撫飭屬認眞辦理以裕財源查核該省送到預算册表果能於入欵實行整頓出欵再事减裁出入相差當不甚鉅業已由部將册内應增應删之欵詳細查核電咨該省商辦一面具摺覆奏奉旨依議 
[京師近事]  
政府現以日俄協約旣成東蒙各處邊防闗係重要現已與錫督連次密議辦法擬調内蒙古東部科爾沁王晋京以便聮絡杜爾伯特旗烏珠穆沁奈曼王旗各蒙古王公會籌一切交涉兵防各事宜 
政府對於各蒙疆邉防辦法連次籌議現以庫倫布多烏里雅蘇台西寗綏遠伊犁各處最當要衝擬於各該處交涉軍政財政學務民政各項專科由内地遴選學識兼優之人充任科員以便襄籌各政而爲改革之基礎擬卽電致各該處將軍大臣酌裁本處舊設人員以爲安置新人之地步 
外部前因德國皇太子來京特派沈瑞麟爲招待員在迎賓館預備一切現沈瑞麟己改派欽使所有招待員一差應另行改派聞鄒尙書飭將實缺丞參及丞參上行走人員熟習德文者開單呈堂以便會同那相國點派 
陸軍部現擬將闗於製造各項事宜大加擴充以供新軍之用茲已擬定章程俟本部派往各省調查軍械之朱恩紱回京報告後即行查看情形妥擬辦法 
陸軍部廕尙書昨與濤朗兩邸度支部澤公會商國幣現將實行將來各鎭兵餉勢必一律更換惟新幣與舊幣交換銅元所虧三成兵丁未免太苦中國兵餉與外國兵餉本已相差甚遠若再因改幣暗中縮少窒礙之處甚多稍有不慎誠恐因此致起風潮擬請照成增加務與原餉一律方足以示國家重視新兵之意濤朗兩邸亦以爲然惟澤公以庫欵支絀倘各項出欵皆援此爲例部中實無法以應之遂各相爭執故未决議上月二十九日下午資政院丁巡卿俞　軒曹竹銘李柳溪四協理齊集石橋别墅本院公所特開會議聞所議者係闗於本院開院時監國代表皇上親臨之一切詳細禮節及本院各執事員政府委員各議員之應守禮節秩序等項約議二小時之久日内即將草案送呈倫貝子總裁核查以便入奏 
 
 

Page 6

 
 
錫清弼制軍於上月二十七八九及三十日早九鐘親赴度支部與澤蔭坪尙書面議一切財政問題及闗於鹽政各辦法並聞二十七日提議鹽政事宜澤錫之意見相左幾有齬齟之勢 
上月二十六日理藩部寄川督轉行駐藏大臣密電一道聞其内容係查詢已革逹頼之行踪近况及新掣呼畢勒罕久未確定之原因請迅即詳覆以備核辦 
前日政府電致雲貴總督李仲帥畧謂前准電稱滇省紳民爭礦風潮現已漸息然迄今已將旬日善後事宜如何辦理廢約之事是否可成希即電覆本處查核云云聞昨日滇督已電覆樞垣電碼甚長内容尙待續探 
昨日軍機大臣那相國退朝後面諭外務部鄒尙書將派駐各國使臣所報告調查各國海軍籌欵辦法案件一律檢出呈送軍機處以資取法外部鄒尙書昨飭丞參廳行知各省嗣後各該省遇有亂事倘各國兵輪藉詞保商游弋内地應由交涉使據理阻禁不得遽用强硬手叚對待免釀交涉 
軍機處政府委員劉穀孫現在已放甘肅提法使故改派楊壽樞外部吳錡沈瑞麟外放亦已改派施肇基及陳某均定於初五日到研究所與各衙門政府委員會議 
時評 
[其一]  
　　蚩蚩者氓。每易暴動。其暴動之故。計有二類。有不知其故。以訛 
傳訛。因而暴動者。若調查户口風潮是也。有深知其故。怨恨已 
甚。因而暴動者。若反對加。稅與饑民乏。食官吏。坐視。迫而生。變 
是也。不知其事而暴動。苟一知之。即帖然無事矣。不足慮。也若 
知上之不我恤。迫於。饑寒。而憤。然一發。必且。四處響。應而蔓。延 
滋甚。今也各處之宣。講逐漸進行。調查户口風潮。必可日息。而 
加稅之說時聞。水旱之。災頻至。則有所迫而動者。不將日起哉。 
[其二]  
　　東三。省則瀕危矣。藏事則棘手矣。而新疆則又有外兵之。警告 
矣。邊事日亟。大臣束手。無策。眞危矣哉。 
雖然。民心未離。即大勢可挽。亦在在上者之能得民耳。 
近來召督撫會議。與謀保邦大計。吾不知能從根本上。着想否。 
如其不能。固宜其無策。而國。勢眞可危哉。 
 
 
 

Page 7

 
 
   
 
 

Page 8

 
 
　　 
 
　　 
 
 

Page 9

 
 
   
 
 

Page 10

 
 
緊要新聞二 
[蘇藩規定各署局支領欵項辦法蘇州]  
　　蘇藩陸方伯呈報蘇撫並分移司道局所曁提督各營隊云蘇省善後房捐牙釐滬釐四局歸併度支公所查核移交卷宗收欵名目無多尙易稽核放欵則司局併計總數幾及千萬現在分科治事統隸支放一課若沿舊案隨時分欵支給旣嫌散漫難稽若將各署所局處領欵概行彚總併放則司局甫經歸併案卷汗牛充棟且有向不備文請領隨時查案放解者雖從核案彚放入手若云毫無遣漏急切苦無把握除目前各處領欵先行確查併辦外嗣後凡向在司局逕領各欵擬請自八月分起概由各署局所處查明月領闔署各欵及附屬各項用費開單彚總移領以期化散爲整較便查考其未奉核准及已經裁節兩項萬勿羼入如有特别新增用欵仍一面咨司備查一面開單彚領至季欵應攤數歸入月欵節欵則按四八臘三個月列入月欵彚領新軍防營均歸協統統領總領分給旗綠俸餉查例核放且水陸情形不同原係季領之項母庸按標併放但須將米折油艙雜費各就原支之欵彚領勿再分文遞送致多繁瀆此外各處因公雜用各營恤賞等項向准開支公欵者或按月或按季領給一次悉聽其便本司爲欵目煩雜力求整齊起見應請查照辦理 
[徐匪羽黨尙欲復活耶武昌]  
　　卾督瑞制軍前於五月間拿辦漢口著名遽匪徐升徐元發徐花子三劣弁訊明正法並獲其黨羽數十人分别判定監禁在案惟徐氏三匪爲多年稔惡黨衆不下數千當已聞風逃逸嚴飭文武勒拿著名首要迄今尙未全獲茲該匪黨因聞瑞制軍晋京陛見有他調之信以爲繼任制府對於此種舊案必可從寛因此漏綱之徒復返漢上昨王護院准民政部曁瑞督來電均謂徐匪餘黨復來不能稍事姑容務執除惡務盡主義以保治安云云爰飭巡警道及右路巡防隊統領多派偵探線勇分途跴緝認眞訪拿並咨請長江水提程軍門轉飭所部各標營將官一體密查拿辦以免該匪黨往來長江一帶擾害商旅又出示懸賞如有人能獲眞正匪黨者給予重賞知風報信因而緝獲者亦分别給賞以示奬勵聞此示出後漢口都司署探弁已在後城某戲園内拿獲徐黨四名解省領賞發交首縣訊辦矣 
[中國派員往見逹頼喇嘛]  
　　文滙報載初七日倫敦電云中國道員李君於星期一日由拉薩行抵大吉嶺聞係奉政府之命往見逹頼喇嘛磋商一切 
[雲南近事]  
編練陸軍兩鎭之無力滇督頃准軍諮處陸軍部電咨以滇省應編練陸軍兩鎭以爲鞏固邊防之用今僅練成一鎭希即再籌加練一鎭期符定章而厚兵力李仲宣制軍當已咨復謂滇省貧瘠萬分前練一鎭經費尙係部省分任如再加練一鎭實無此項巨欵倘中央必欲照章編定惟有請鈞處鈞部籌欵興辦滇實無力擔任 
滇藏會勘邊界之定議督辦三省邊務大臣趙爾豐咨行滇督謂滇邊與西藏交界地方時有盜匪出没該處地方官每以非其轄境藉詞諉缷以致匪風愈熾難期獲案特咨請派員重行勘定界址此後何境出事卽責令何境官弁緝獲不致推托等因李制軍已允派員會勘并電復趙大臣矣 
大水冲毁鐵道狀况滇省連日多雨山洪猝發水入東城其南門外之滇越鐵道亦爲水沖毁多處阿迷州附近地方并倒陷山洞一處致由省城開行之火車僅能行至宜良數日以來尙未修復故行旅因之阻隔猛遮匪亂近報雲南思茅邊界頂眞地方猛遮匪首叭康梁等船踞山巢官兵攻取數月猶未得手頃據報該匪首已濳逃他處匪巢天險破獲殊難滇督李制軍得電大爲震怒以蠢爾小醜迭派多營圍攻何尙不能相下該匪首究由何處逃竄何以該統兵等事前竟無聞知任其出走糜帑廢時殊堪痛恨應將督兵劉某即行撤差聽候參辦另檄普洱鎭前往接勦飭令尅日將匪首匪巢破獲以消隠患 
[東京通信]  
　　洵貝勒鼓輪赴美海軍大臣洵貝勒以滿洲九傳疫不能赴美等情已詳前報茲悉陽歷九月四日該船業已期滿洵貝勒本有北海道之行遂即中止於午前九時乘船赴美當時汪公使吳參賛横濱吳領事及神奈川縣知事候補内務事務官石井港務長平塜警察部長等三十餘人恭送如儀 
根津氏之言其懈我耶日韓合併後根津一氏曾著論說揭之某報其大旨謂此次合併爲時局中應有之義非如是則不能維持東亞之和平而謀三韓之幸福彼韓人當心悅誠服矣惟清人局眼太淺必啓一團之疑心謂日本併呑三韓之後當以全副精神謀我滿洲而進窺中原此種妄談當必羣噪吾敢斷言之但日本爲謀世界之幸福彼清人果如余所料而爲庸人自擾之鄙見吾亦唯有付之一笑而已 
清國使館外交費之作用各國公使館向有外交費一項所以盡鄰國之周旋也我國使署外部亦定有此項費用惟各國使臣多悉數充入交際塲而我國公使乃盡額納諸私囊不肯浪耗惟於中國大員之來日者我公使則不惜金幣以迎媚之前某貝勒東來駐日公使曾破囊二萬金以備供應此爲各國公使所無云 
 
 

Page 11

 
 
分類新聞政界 
[縣自治籌備公所成立無錫]  
　　錫金籌備縣自治公所城鄉紳士在勸學所葉議一節已誌前報茲由兩縣照會楊紳道霖爲正所長秦紳瑞玠華紳士坤孫紳藩圻爲副所長孫君思賛蔣君士榮爲常駐辦事員一切經費由兩縣籌撥房屋准借新城隍廟後軒並聞日内即須著手辦事 
[鹽政處電飭知府造送履歷蘇州]  
　　松江府戚升淮太守現經蘇撫程雪帥密保謂堪勝鹽運使之任候補知府王念祖堪勝鹽法道之任鹽政大臣澤公接電後遂電覆蘇撫即飭戚王兩太守趕將履歷造送到部以便存記奏簡 
[蘇藩派員監造度支公所蘇州]  
　　蘇藩陸方伯以度支公所房屋業經擇定本署傍王衙弄隙地亟應赶緊建造以期辦公有所特委候補布理問錢厚德充監工委員飭令督飭匠頭估工興建 
[毫州自治會禀懇停征下忙安徽]  
　　毫州城區自治會具禀皖撫以該州今年春夏之交水災較去年爲尤甚民情極爲困苦懇請將下忙丁漕准即停征并請籌欵派員於冬初先放急賑俟來春再爲接辦賑撫以救災黎 
[酌定情理各屬積案辦法廣東]  
　　粤省大吏前因奉准部咨切實 
清理各屬積案已飭蔣前臬司分派委員前往各屬清查一切現計清理積案州縣僅不過一二十處其餘邊遠地方仍未克派幹員逐一清理刻下又奉部限趕於六月内將所屬積案悉數清理完竣查各屬地方遠近不同有無積案無從查悉因擬酌定繁缺州縣十餘處仍行派員按次分往清辦此外簡缺州縣二三十處即責成所管上司切實詳查或體察情形酌派委員前往會同清理務於限内將清理各情列報以備核明復部現已通行司道一律赶行接辦矣 
交涉 
[預杜外人私購沿海灘地廣東]  
　　外部近以直隸山東江蘇浙江廣東各沿海省分均已興闢通商口岸並有威海膠州香港澳門各租借地除租地界限現由部定議澈查派員劃定外此外各商埠附近州縣沿海一帶已闢未闢之灘每有居民私將該沿海灘地售與外商查通商定約各國商人祗能在租界地内購地建造營業以外各地不得私行購用應即切實清查如外人私購各沿海灘地均應照約禁止以免肇生轇轕刻已咨請粤督查照矣 
[警敎交閧案業已了結湖北]  
　　武昌縣巡警與該處敎堂工匠衝突一案前經省吏委李牧祖蔭前往會同該縣陸令渠妥議斷結茲李牧陸令已督同紳董等與敎士和平調斷所有警局被毁損失由地方公欵賠修並革除巡士三名以戎多事警委則禀請調換至滋事敎民已由敎士交出三人押縣卡五十日以示薄懲 
軍界 
[丹陽續兵聚賭滋事鎭江]  
　　丹陽縣屬吕城鎭巡防營哨官李某見有南洋退伍之　備兵士馬長生李桂林林月波周敬之蔣鳳書丁春元等紏衆在鎭開塲聚賭李弁即帶勇往拿乃馬長生等恃衆不服致相爭閙兩相鬥毆兩造各有受傷當由吕城司巡檢朱爾振前來解散並拘住兵士馬長生等解送丹陽縣孫大令訊供騐傷核辦 
[陸軍財政局裁減員司杭州]  
　　杭垣陸軍財政局於開辦時因頭緒紛繁廣設員司現在緊要事件已辦有眉目自應裁撤員司以節經費現已裁撤多人共計留編輯科科長正科員各一人副科員二人審覈科科長正科員二等科員各一人副科員二人文牘兼收發員庶務兼會計員書記兼校對員各一人已詳奉中丞准如所請矣 
[環保營員赴浦南各鄉協緝松江]  
　　松郡飛划第三營管帶沈都戎巡緝梟盜夙稱得力現浦南一帶梟匪又有蠢動之勢城鄉陳謝諸紳聮名二十餘人禀陳省憲及松府戚太守保請多委該管帶師船常川赴浦南鎭鄉協緝以靖萑苻 
[詳報欽防新練弁兵數目廣東]  
　　欽廉新練軍現已改編妥恊前經大吏將擬改事宜電陳大部現陸軍部查郭王兩統領之新練軍欽廉道之新軍衛隊及欽廉砲隊等其辦法旣與防營不同章制亦與新舊軍畧異但爲地方官防務起見自應量予變通惟編配訓練情形如何官長目兵數目辦理防務情形均應詳細列名報部核明備案等情當即轉行遵照現據册報來省郭道新練軍計設官軍佐三十八員碼目兵丁七百念四名王分統新練軍計設官長三十二員頭目兵丁五百八十一名新軍衛隊官長共六員頭目兵丁一百四十三名軍佐十二員頭目兵丁一百三十七名云 
[咨商籌辦海軍事宜廣東]  
　　振興海軍一事迭經海軍處各大臣妥籌初議本分南北兩大隊惟恐欵項一時難籌擬先就各省情形分别妥籌辦理先將地方海防與海軍布置劃一界綫以便一意經營其地方海防上原有水師弁勇輪扒舢板若干某營某處可以裁併均應先行查明妥議具報核定即續籌興辦海軍各事宜以期妥協等情現已咨商來粤妥籌辦理矣 
學務 
[公立法政學堂批准立案湖南]  
　　湘署學司批湘紳譚延闓等公立法政學堂呈請立案禀云該紳等遵章在省組織公立法政學堂開辦正科法律一門附設别科常年經費以徵入學費抵用開辦經費則由該紳等公同担任並公舉衡山縣敎諭貝紳允昕充當監督自係養成法政人才俾資應用起見唯近奉學部札行核議浙省法政學堂改辦法政法律各科課程一摺内開别科原章列有東文一項本爲隨意科可以不習而該撫所擬增之民事訟訴法刑事訴訟法破產法監獄學四門尙屬切要應即减去東文鐘點加習此四門功課以收實效等因該學堂現擬别科課程自應查照新章酌量改訂另繕清摺連同經費預算表各五分呈司聽候詳請督撫憲照章咨明法學部立案可也至考選學生一節别科以貢舉生監正科以預科畢業生及有相當之學力者爲限若由各府廳州縣選送到省恐未必盡能合格應並由司通飭各屬出示曉諭如自揣程度能入上開兩科者赶於八月初五日以前徑赴該學堂報考以昭簡易而期普及仰卽遵照 
 
 

Page 12

 
 
[昭忠祠與惠山小學爭奪隙地無錫]  
　　無錫惠山昭忠祠當年奏案僅以惠山寺大雄殿故址改建其餘如二泉亭竹爐山房漪瀾堂雲起樓聽松石金蓮池以及純廟御碑亭各名勝爲錫邑古蹟並不在昭忠祠界限之内乃司事者漫釘界石未知何所依據本年千手殿僧因不守清規由縣發封照會勸學所收管以充興學之用該所將原設之惠山小學遷入因無操塲該殿後有餘地一塊即以煤屑運平闢爲操塲詎昭忠祠管理員强謂該地係昭忠祠所有欲將該地收回並有將小學之敎員送辦等語無理取閙遂至大動公憤 
實業 
[勸業道指示入手政策揚州]  
　　揚州府昨奉勸業道李哲濬觀察札云振興實業當以研究爲先而提倡工商應從調查入手前奉憲飭所有農工商礦各事宜均經歸併辦理查工藝一門種類繁多分别調查以期詳晰而資考證札將地方情形有無設立何項工廠及產出製造何項工藝之原料刋印表式飭卽按表填報云 
[新會紳商議闢岡州商埠廣東]  
　　上月二十七日新會闔邑人士籌辦開闢邑城西河口岡州商埠先期由梁紳國士黄紳震川等刋發傳單通請闔邑紳商農工慈善各界叙議於本屬明倫堂計是日到者百餘人右堂劉君兆熙勸業員何君景輝等均蒞會兩點開議公舉劉兆熙主席胡健亭宣佈余炳樞書記主席略言按西河口襟帶環繞前臨銀洲湖後枕圭蜂左接省佛陳龍及於港澳外埠右逹鶴山新寗恩開三邑及於陽江高廉雷瓊各府綿亘數千里源流極長地處適中交通利便河水安瀾旣不慮其疾雨暴風更無憂乎洪濤泛濫誠爲商塲最善之地將見一朝成立樓閣連雲輪檣麕聚濟以馬車鐵軌利其往來助以自來水電燈輔其完備潔凈道路以逹衛生廣設警察以杜强暴務使旅斯土者均得自由貿易逹於文明之極點而後已實造千萬年無疆幸福歡欣舞忭曷可勝言 
雜記 
[營汛把總兼銜揚州]  
　　揚州營西南汛把總江占鰲本兼辦甘泉西北鄉團練事宜嗣由各鄉鄉董禀請將團練改爲巡警遵照警章設局辦理又經甘邑令移由江占鷔督辦現經會同各鄉董議商叅照江南警務條規因地制宜斟酌損益於西門外設一四鄉總所更於各集鎭舊有團練之處劃分區城改設巡警局曾經警務敎練畢業之員仿照江南敎練章程悉心敎育以造警材現由各鄉董公舉爲所長並刋立一木質圖記一方文曰甘邑四鄉巡警團練總所圖記禀請揚州府轉報江督查考矣 
[首縣接印任事蘇州]  
　　蘇省長洲縣缺已經蘇藩陸方伯札委張鵬翔大令接署現在張大令業已到蘇定於本月初六日已時在本署接印後仍住全浙會館辦公須俟趙大令遷出後再行進署云 
[朱家角鎭開辦水陸巡警後之盜案松江]  
　　青浦縣治朱家角鎭放生橋内合豐米行後河於　月初二日夜泊有常熟小販沈清標之貨船一艘是日沈在該　糶去黄豆四十餘石收有貨欵洋二百六七十元詎於三鼓時被盜匪八七人乘舟人熟睡排檔至放生橋外巿梢迨舟人醒覺即被掀住禁嚇聲張將舟中貨欵盡行刧去該小販係借本營生遭此盜刧哀號逹旦見者莫不憫惻惟該鎭水陸巡警業已興辦今仍有此怪狀殊出意外且放生橋素有水栅商家所派捐欵早由紳士收去迄未修整亦殊難解並聞是晚尙有青浦吳醫生由育田看症冋青經過該處亦被盜匪將船裁住刧去衣服等物吳君亦受驚不淺云 
[馬大令歷辦學堂局所營房工程之下塲江西]  
　　江西候補知縣馬大令献廷辦理各學堂及局所營房工程六年之久經手之欵不下二百餘萬其中折扣獲已致富舉國皆知惟善於逢迎每被同寮指弊未經發覺一時官塲極爲妬恨現馬因監造新軍營房工程被火焚去一百餘間禀知撫院當奉飭令賠認以重公欵並爲辦理工程不嚴稽查者戒以致官塲得此消息甚爲痛快惟該營火起四圍情迹可疑外間均謂馬令苛刻工匠所致云 
清談 
[傷心哉中國之立憲]  
人有恆言曰諮　局者。下議院之雛型。資政院者。上議院之具體。名雖二。實則一也。雖然諮議局今將第二届矣。其上届之議案。准者幾何。駁者幾何。我試問各國亦有下。議院。亦有議案。執行者果有准駁之權焉否。今則且變本加厲矣。諮議局欲開臨時會。不特當受督撫之節制v且將受樞臣之准。駁矣嗚呼。諮議局前途從此已。矣若異。日未來之資政院。其效果又將何如。 
易曰。彰往以察來微顯以知著。諮議局大可爲前車之殷鑒矣。 
新樂府 
[老人哭（哀災民也）（聽竹）]  
　　白頭老人路旁哭哭。聲驚動鄰家屋。西風慘淡日色昏。山鬼啁啾出林木。聞聲借問哭者誰。老人收涙欲語遲。爲言今歳遭荒歉。十家九家無子遣。皮骨空存困已久。况復時疫又敺之。老夫向來有三子。大兒前日已餓死。二兒三兒復病亡。惟留乳孫臥不起。子婦無依更適人。可憐黄口將誰恃。老夫年已九十餘。草霜風燭命斯須常言。養兒堪待老。老年失兒誰爲扶。且言且哭更鳴咽。涙珠落盡繼以血。搥胸頓足不成。聲須臾昏倒氣如絶。我聞公哭心正。悲旣聞公語亦悽其。連聲喚公公遵　。我爲公言公試思。年來時運總如此。天地循環。原一　大數所在誰能逃。不如安命還可。矣我言昨夜過。北村。纍纍白骨徧郊原。野燐螢火光閃鑠。往往鬼哭欲驚魂東鄰西舍無人往。陰風寂寞空柴門。公雖有。兒皆慘故。尙頼。遺孫慰遲暮若使悲傷損大年。膝下呱呱誰照。顧無可奈何且自遺毋爲。痛哭在岐路。公聞我言悲更切。勉强應我。聲哽噎西山日落正黄昏。相與揮哭前途别。 
雜紀 
[箱中偵探（緒賢）續]  
　　碧曰旣如是。請細思三十號時銀行有何項事。李不語。垂首作想狀。碧曰。有人於是日取回一大夾袋。憶之乎。李卽曰是是。此夾。袋是梅弗叻君之物。碧曰然。乃復。閱其日。記簿少頃續曰。夾袋是四月五號始貯諸銀行者。請君將此事三覆思之。案自破矣。李沉思片時忽以拳拍檯曰。吾失策何如是之甚也。匪由馬天順之箱而入。至夜深。時始將梅弗叻夾袋之鐵。移入馬箱。遂竊寳焉。至翌日則梅取回其夾袋。匪與寳已離庫矣。碧曰然。余再至密室時。始在簿上見梅弗叻。於三號取回。其夾。斯時我已料有别故乃立意。往庫中一查不料見馬之箱有孔在焉。斯時吾已明白各案情。幸大助予成功適馬之僕。取回其。箱余遂依樣葫蘆。如法。入箱不料匪等竟抬我。至巢。遂　盡秘籥得告成功也李曰。匪之計亦狡矣。倘此案在庸人手上。必使　逍遥法外碧曰。君休　僕。此不過大助。予耳假其伴不言　之所在。焉能　火爐。底搜出。寳物　。乃相與。一笑而。别（已完） 
 
 

Page 13

 
 
   
 
 

Page 14

 
 
 
 
　　 
 
 

Page 15

 
 
   
 
 

Page 16

 
 
　　　　 
 
 

Page 17

 
 
 [　　陳蓮舫敬告病家註意 
　　當此白帝司令已凉未寒之時衛生偶或不愼二竪即易相侵鄙人退歸鄕里踵門者頗有勞頓之憾環顧及門惟徐氏子荃學識最優且出道多年閱歷亦廣深得醫中三昧凡内外婦幼諸科莫不發皆中節遇有危險重症每每先得我心申地故舊抱恙者可向英大馬路集益里南口徐子荃處就診可也　 
　　珠溪陳秉鈞啓 
　　沈製生髮膠生髪神奇 
　　（上略）次小女前年患三瘧頭髪脫落大半曾用尊製生髪膠陸瓶隨敷隨出發生之新髪較病前多而且黑子戊日三月中因事至申曾登新聞報謝信諒邀公鑒今春小妾産後傷寒病　月餘以致由額而髪漸將秃頂茲托上海元豐行張詠翁代買一料依法施搽果然髪叢叢如盡烏雲矣貴主人精求化學生髪膠生髪神奇誠如仙丹言不誣也天津登雲橋北首同昌公司何質民六月初二寄售價每洋二瓶每料六瓶二元五角上海山西路即盆湯衖大街人壽醫藥室照錄本醫藥室彙集原來謝信千函裱成條幅張掛門口人人可看以徵靈驗鐵據而杜影戤購者注意 
　　師德特愛司白類司紙捲香烟之氣味天下無别可比製造之時工人格外小心將所　　　之物盡行提出吸者無礙衛生 
　　ＳＴＡＴＥＥＸＰＲＥＳＳ紙捲香烟 
　　此烟爲最研究烟味者所喜吸自吸此烟則他種烟味均不能適口眞無上之妙品也 
　　衛金亞烟葉第五百五十五號每筒儲烟五十枝售洋八角五分 
　　英京倫敦阿塔烟公司製造祇此一家不准冒戤 
　　（遺失提單） 
　　七月廿三即西八月廿七號由烟爹威利船進口提單一百料　二十九件七號Ｎ亥提單七月卅日在途遺失已向海關說明另補提單如有人拾得永作廢紙特登申西兩報聲明 
　　怡昌洋行告白 
　　召租 
　　茲有泗涇路七號十號小洋房二宅披屋天井自來水俱全是處適在熱閙之區大商彙集之所出入靈便欲做行號無不相宜如合意者請至泗涇路一號本行面議租金便宜此佈 
　　德和洋行啓 
　　龍牌水門汀三井洋行經理德律風第二二零八號 
　　敬送八寳丹 
　　本藥房歷年夏季常備唐製四時清快片三萬包分送今因索者過多纔届秋天業已送完後至者無以應命深恐有負雅意爰自即日起改將首創發行之秘製人寳丹接續分送此丹專治痧疫力能起死回生兼能解毒療瘡内外雜症可服可敷功效不能盡述售價每盒大洋一角茲定凡來本藥房購物者各有奉送外埠本分藥房則不在此例聊盡微忱諸惟公鑒 
　　上海中英大藥房啓　　 
 
 

Page 18

 
 
要摺 
[郵傳部奏遵查粤路弊混情形摺]  
　　奏爲遵查粤路弊混情形恭摺仰祈聖鑒事宣統元年十月署兩廣總督袁樹勛奏粤路弊混一摺奉硃批著郵傳部查辦片併發欽此十一月給事中陳慶桂奏粤路迭起風潮請飭部整理一摺奉旨郵傳部議奏欽此欽遵咨抄到部經奏派候補叅議龍建章等往查在案茲據該員查覆證以臣部舊案謹縷晰陳之袁樹勛原摺内稱總理梁誠月薪二千兩總工程司鄺孫謀月薪一千二百兩查帳吃緊梁誠輒自晋京原片内稱梁誠電開黄沙地價藉爲　飾周麟述地價未清各節查月薪多寡由董事會决定似難指爲罪名梁誠充當總理有年於工欵地畝漫無稽查固屬疏於綜核惟該員在美助贖全路曾著微勞光緒三十三年臣部接准前護粤督電開董事鄺甘泉股東李十朋等禀稱梁誠爭回贖路功在人心衆商悅服乞令總理路事經部奏准飭遵該員自知黨派紏紛辦事孔棘於三十四年宣統元年迭求辭退經前督辦大臣分電慰留該員仍分電請選總理旋電稱力疾赴京咨由護督札派協理代辦總理事務是去志久决非因避查起意且早經開去差使應請無庸置議周麟述係購地坐辦絶不履勘致停工待地所購地畝或以少報多或價未清付而司事陳卓廷侵呑地價尤爲謬妄周麟述於離差後乘總理去粤補支薪水五千兩亦屬濫支均應追罰又原摺内稱粤路每里費銀五萬七千餘元張伯塘修復旋傾平石迄未定綫養路費任意支用及鄺孫謀要結金菼胡舜琴利用洋工程司各節粤路自丙午開辦起至已酉第五叚通車止頭五叚百四十五里用銀六百零二萬五千二百餘元每里攤四萬一千三百元核與梁誠電稱每里二萬曁鄺孫謀面稱每里二萬六千或二萬九千元爲數不符實因士方異價及重修橋洞所致而源潭琶江十七里之内張伯塘路基因被水重築逾月旋毁該叚係聮生公司承攬原可責令赔修乃鄺孫謀謂爲收路在先致難追詰若韶州北抵平石百餘里爲逹湘界之路該員迄未往勘致路費無從預籌而養路費與工程司欵項同列一單混雜不清均屬措施失當該員係專門學生出身惟身任總工程司預算未精包工多失以致延工糜欵應即撤差議罰以示懲儆至胡舜琴測量地畝按圖不符洋工程司諧亞開山造橋工多謬誤金菼遇有禀揭動斥荒謬俱屬非是現諧亞金菼均經離差胡舜琴應即議罰所有丈量事務即飭購地委員兼辦以節糜費（未完） 
本埠新聞 
[浙路維持會開會紀事]  
　　浙路維持會昨日下午一時半假四明公所開成立會到者二千餘人先由胡督田報告緣起次公推楮慧僧爲臨時議長顧企韓王亦梅何閬僊陳伯剛爲糾察員次議長宣讀簡章次張申之王幼三諸君謂此項章程當俟職員推定後修正衆贊成次議長謂維持會各埠各府縣當次第設立以全路告成爲止無總會分會之别但上海信息較靈當以本會爲總機闗衆贊成次王清夫君演說大致謂浙路有此成績由人民財產總理精力志士血涙而來遵旨商辦不動部欵循序進行本無須乎維持此次風潮同人當遵守商律厚集股本以壯找浙人之氣而杜破壞者之口次貴翰香君陳述意見並聲言當始終維持次俞宗周君謂好民所惡惡民所好試問有如此立憲政體否我國民當求自立次王東園君謂浙民並非無錢橡皮股份如許損失皆屬浙商苟能移彼就此路工早已告成次沈劍侯汪汀笙李雲書王卓夫諸君相繼演說大致謂維持之法首宜電逹軍機處都察院曁浙江撫憲請速代奏收回成命而以速集商股不動部欵爲宗旨次徐公俠君沈劍侯君謂重逹如果無效自願進京再四呈請務逹收回成命之目的而後已次餘姚代表蔣履齋君謂湯能照常任事願續認路股二十萬一起繳足次徐楚材君代閩人莊希泉君認一百股以資提倡次公推朱桂卿學士爲正會長李雲書孫藹人兩部郎爲副會長孫會長自謂鄙人資望財力均不敢當惟時正危急理無推諉云云至幹事員則由到會諸君分别承認以三日内函允爲定遂散會（附錄電稿數則於後） 
横濱來電浙路商辦總理公舉以朝廷之威力削奪湯公之官職可攘奪國民之公權不可如果不順輿論此後華僑惟有甘居化外非僑商敢背朝廷乃朝廷自棄僑商實業前途闗係絶大請力爭横濱華僑陽青島來電朝旨斥湯不准干預路事奪全體股東所信用顯違先朝商律旅青同人大懼路危股亡除電樞府外擬續勸股聊以作氣東會此間請黄玉書翁代表青島股東會虞 
上都察院曁浙撫電湯壽濳劾盛獲譴輿情惶駭浙路闗係東南大局事係商辦經始艱難總理驟易路股瓦解懇據情代奏仍任總理以竣路事而固民心温州闔屬紳商學界曁全體股東等公叩沁 
[歡迎美國實業團預聞]  
　　美國實業團於初七日由日本横濱乘坐高麗號公司船啓椗來華計男女三十八人約十三日抵滬在新闗碼頭登岸此次係國民外交第一次商界中爲討論改良出口貨推廣實業問題而紳學界咸以中國禁烟係美國首先發起且退回賠欵專爲中國留學之需並於各大學堂懸額以待感情最深是以上海商會先期公請電報局總辦唐露園觀察前往日本歡迎相陪蒞滬並舉沈仲禮觀察領袖預備供張一切邀同闗炯之金琴生王西星張叔和朱仲賓洪文廷諸君襄同辦理以商會全體議董爲招待員各内地紳商各界亦紛紛來滬赴會十三日下午假趙氏扆虹園茶會十四晚在張園開歡迎大會並聞滬寗鐵路特備專車送至南京再乘京漢鐵路專車赴京均奉部飭免費而招商局專派江新輪船乘送至漢江浙鐵路亦備車乘送赴杭游玩且由蘇路公司在車饗以大餐 
[美國實業團姓氏表]  
魯治安（地名）　　　山的高（地名）　　　司樸開恩（地名） 
　布甫君同其夫人　　彭漢君　　　　　　　　施丹君同其夫人 
摩爾登君同其夫人　那安德君　　　　　　　　邵約望君 
 
 

Page 19

 
 
　卜時培君　　　　　　　　　　　　　　穆爾君 
　奥克蘭（地名）　　舊金山（地名）　　大古瑪（地名） 
　楊義君同其夫人　　葛士德君同其夫人　縵寗君同其夫人 
　魏樂培君同其夫人　何道林君　　　　　狄克生君同其夫人 
　沙能君同其夫人　　大來君同其夫人　　海德君同其夫人 
　　　　　　　　　　班納德君 
　普特蘭（地名）　　司愛特魯（地名）　火奴魯魯（地名） 
　蒲世君　　　　　　富爾志君　　　　　柏羅恩君 
　喀禮克君同其夫人　白瀾君同其夫人　　華德仁君 
　郝納門君 
　以上名單但就已知者先行譯錄其餘容俟探悉再行刋布 
[美國陸軍部大臣抵滬]  
　　美國陸軍部大臣狄克生君已於昨晨抵滬寓惠中旅館駐滬美總領事維禮德君特於昨日下午在寳昌路公館舉行茶會邀集中西官商與狄君歡叙到者甚衆聞狄君擬於今晚乘法國商船赴漢取道西伯利亞繞　歐洲然後回國 
[耀徐公司股東會紀事]  
　　初六日午後三時耀徐玻璃公司在滬開股東大會總理許九香君報告歷年情形總帳房石少卿君宣布歷年帳畧衆股東均稱外洋創辦大廠均非一副資本所能發逹今耀徐旣有成蹟可觀且有學成藝徒百人可爲本廠特别之利益苟能添置新爐自不難於恢復衆賛成又稱老股必須减折方能招徠新股於是有議四折者有議五折六折者衆贊成五折又議移設鎭江分廠衆亦贊成此外所議節减各處開支事繁語長不及備錄許總理辭職衆股東不允至七時會畢是日議案如下（一）議决耀徐成蹟旣卓然可觀又造就藝徒至百名之多尤爲他廠所無之利益萬無破產之理（一）議决添招新股三十萬兩在鎭江設立分廠舊股暫定减作五折以廣招徠砂地改股票者不在此例（一）議鎭江分廠或用老廠舊機或購比國新機由董事局酌奪辦理（一）議决本廠礦砂本極富有可自由銷售以資補助但限定售砂不准售礦（一）議决上海帳房及各埠批發轉運並老廠開支均應極力收縮節儉應由董事局核實辦理並分别造具預算表報告股東以昭劃一（一）議决公舉張季直君黄伯雨君余壽平君竇介人君丁衡甫君惲禹九君張東甫君倪錫疇君張黄樓君爲董事（一）議决公舉葛伯誠君李耀先君爲查帳（一）議决仍推許九香君爲總理 
[三誌錢莊調票之牽累]  
　　北巿已閉正元謙餘兆康三錢莊與元豐森源源利等莊調票糾葛迭紀前報昨日復由公共公廨將元豐莊經理吳其榮森源莊經理周友蘭傳案當由寳讞員會商德副領事師君判均暫留候商明英領再行禀請道憲核示遵行 
[冒騙花衣之眞相]  
　　花衣掮客季敬昌前有四團倉人邱蓮州等五户托賣花衣八十三包半尙未售去突有沈翠峯沈文祥等冒名將花衣雇船裝回迨後始知受騙已將沈文祥及船户李阿大扭控工程局訊明情形判沈交保限交伊叔沈翠峯李則管押在案茲由局探在川沙地方將沈翠峯提獲移歸原案昨經湯裁判提訊翠峯供認冒騙不諱惟稱此貨由季經手雇船裝至池洪橋賣在源茂花行得價洋七百五十六元小的分得洋三百五十元判戒責一百下管押候傳同原告季敬昌質訊核斷沈文祥仍飭交保李還押候示 
[限期繳清房捐]  
　　房捐局委員以各地保等經收五六兩月捐欵尙未繳解而閘北巡警總局汪總辦現奉蘇藩移請轉催飭速解省因即飭差傳諭各該地保等統限初十日掃數繳清再行領取七月份捐票接收捐欵 
[水上警察將次開辦]  
　　總工程局警務處前議添設水上警察並在巡長巡士中擇其孔武有力者預備練習曾紀前報茲聞警務長已在南巿求新機器廠定造座船一艘現已工竣一俟議定水巡章程即行開辦 
[研訊洋人誑騙案]  
　　僑居北四川路之無領事管束洋人海愛門即羅多羅虎化門在江西路開設拍賣店因僞造天津大北利銀行上海分行計洋八百五十元及八百三十元之假支單兩紙並冒洋人愛倫之名哄騙華洋各商貨物曾被俄商羅得力克控請該管領事照會公廨轉飭捕房將該洋人拘解公堂判存捕房銀五百兩保出並將拍賣處發封又傳該洋人之買辦何承福到案候訊在案茲因海愛門又與洋人詹士星其利唖串同向洋人鉛頓圖騙被控昨由九號西探將該洋人拘解公共公堂請究先據工部局代表高易律師上堂譯稱海愛門僞造假支單串騙華洋各商貨物爲害商家實與巿面大局攸闗應請澈究又據見証洋人愛文司到堂証明被告洋人將假支單示人騙貨各節旋據華商徐祥太稱被該洋人取去貨物向索貨銀一再延約亦請追究房主西婦亦投案訴稱被告洋人積欠房租向索不付訊之海愛門與買辦何承福則延愷第士律師力爲辯護寳讞員商之德副領事師君判何交原保海愛門押候下禮拜一照會俄領蒞廨復訊核奪 
[城内]  
妓女可憐○二十五保四圖地保林少卿昨日投縣報稱某氏所開妓院内有某烟妓因受鴇婦凌虐自縊身死求請驗究大令諭候蒞驗 
妻兄無理○馮雲初控吳阿培騙妻私逃等情昨由一路分局德正巡官審訊馮供年二十四歳常州人在談家弄應公館當差自幼聘吳阿妹爲妻光緒三十四年同來滬上住居九畝地地方小的日前患病被妻之胞兄吳阿培將妻引誘私逃查無蹤迹突於前日在西門遇見向伊理論反敢逞兇是以扭局求追吳阿培供年三十歳無錫人住西門外典當弄胞妹由馮雲初家逃出刻聞在租界思卡子路東洋人家帮工並非小的引誘 
私逃判吳交保限三日内將胞妹交案再行核辦 
察看師爺○二路二區巡警分局昨出牌示云照得巡警劉雲際因前在一區自稱劉司師爺在外招摇撞騙以致調至本區察看能否改過以觀後效該　如再怗惡不悛定即斥革責懲不貸 
道批二則○吳杏蓮禀批各户存項與儲蓄零欵不同應俟鎭江紙廠售價後再行歸結早於上臘出示曉諭有案仰上海縣轉諭知之潘劍平禀詞黏發馬文卿等禀批此案現奉撫憲批示尹克昌不呈帳據該職商延不投案均屬非是吳福仁等同係股東深恐拖累雖係安分良民惟詞甚含糊亦不免别有隠情亟應從嚴勒令尹克昌繳出帳據 
 
 

Page 20

 
 
會同商會傅集股東詳細查軋迅速議結該商亦應赴滬投案候訊以期水落石出不得置身事外等因業經札行上海縣勒令尹克昌吳秀柏等先將帳據交出會同商會查明解道集訊並移商務總會查照辦理矣着卽知照 
官事○大南門盤查委員候補典史朱士模昨日到道禀請期服假二十一天 
[南巿]  
勿再要挾○商務日報館控排字人何叔明悮排字樣不自任咎反敢率衆停工强借辛資等情昨經工程局陳裁判提訊判何戒責一百下拘留三天至昨報所載該報暫停出版一節茲悉並未因此間斷實係傳聞之誤附此更正 
一婦兩夫○茗園茶肆内挑水人朱石清於八年前憑其嫂朱蔣氏與叔未兆坤及電燈廠工人顧榮濤等說合以顧之表姊唐徐氏許嫁爲室付去身價洋四十元及媒金洋十餘元過門後已生一女現年六歳茲由顧誘令該氏來滬謊稱本夫唐志順索取身價以爲圖詐之計朱情急扭控南區移至工程局訊究顧供代爲薦傏並未爲　茲由唐偵悉該氏與朱私識匿迹滬上特倩小的找尋氏供年三十五歳因丈夫不顧家用且係瞽目故由顧等爲媒轉嫁於朱判顧戒責二百下交保限三天交到唐志順質訊氏責一百下留候再核 
[閘北]  
自投羅網○龔桂生控妻母張崔氏串同蟻媒吕劉氏王再興（卽王二）等將其妻張氏價賣與水販陸李氏業經四路一區黄正巡官將一千人提獲訊押惟王二尙在逃未獲詎昨日下午王猶瞻敢混至拘留所門首探望並送食物與崔氏意圖串供適被看守巡士查見禀明巡官即飭拘押候訊 
拖累替工○公益里張善廷家上月底失去綢皮衣服約值洋三四百元疑係包車夫范阿四所竊昨遣家丁張福將范之替工周阿福扭至四路分局控請將周押交范阿四到案究追黄正　官飭周暫押令張退去候查明再核 
自行理處○王國祥欠余昭寳外祖母徐王氏之洋十元不還昨被余扭至四路一區由黄巡官質訊王供欠洋是實惟該氏現在江北余冋小的索討並無該氏書信恐非實在求鑒判王交保出外自行理處 
[英租界]  
仍須翻造○北西藏路甘肅路附近陸寳生陸堯生陸咸春陸金桂談六寳談全卿王阿狗王德福王金寳王掌法等所居之房屋均極低矮且多積穢曾經工部局報告公共公廨將陸等一併傳案諭令妥商辦法趕緊翻造昨日復由捕房將各人傳廨請訊據供實因無力翻造祇可修理寳讞員會商德師副領事論各退去仍看赶速籌商將屋翻造移提公役○廣東巡警局公役王坤即于仲英因私取洋四百元來滬被流氓劉德標等知情嚇詐控由捕房將劉之同黨寗波福寳等解廨訊辦于則交保候核在案茲經是處警官函請滬道札飭公廨於昨日將於提案判送道轅以便移解廣東歸案訊辦 
翁媳涉訟○唐盛章控寡媳唐俞氏索取伊子所遺財物任情吵閙一案昨由包探將氏傳至公堂訊明判將伊夫遣洋二百元存於銀行生息兩造均不准取用其利息按月歸氏往取日用飯食着唐盛章供給該氏仍着隨翁回家完案 
男女同庽○嘉興人徐大觀前　同一婦人庽居蕪湖路二十九號小客棧内被老閘捕房包探錢壽生與一百十四號西探查獲並抄出短刀一把當將徐拘入捕房昨解公堂請究旋由麥家圈儀古齋古董店主居月橋及徐之同鄉人王福全投稱徐冋業掮客素來安分同庽之婦人係徐之髮妻愿爲具保訊之徐供短刀係割食牛肉所用並無别故孫襄讞商之德裴繙譯官判徐交保開釋短刀充公如查有違犯情事仍惟保人是問超拔妓女○廣西路六百零四號　妓院妓女奚榮氏王姑娘均不愿爲娼投入濟良所由所知照捕房派探曹錦珊將龜奴衛少卿拘獲昨與兩妓併解公堂請究奚妓供稱年二十歳湖南人丈夫奚慶生在籍爲木匠於本年五月十九日被同鄉人王老太婆誘至漢口與王姑娘曾面即於六月十一日來滬押入衛姓妓院内現因懷孕不愿爲娼求恩超豁王妓供年十五歳於六歳時由母許與王再喜家爲養媳餘供相同龜奴衛少卿供伊等不愿爲娼不敢强留孫　讞商之德裴繙譯官判衛押三天以儆奚王兩妓暫留棲流所聽候將王老太婆所存之衣飾變價以作川資遣回原籍 
酗酒毆人○老閘捕房七百八十三號華捕控周星星酗酒毆人昨由包探將周拘解公堂訊實判罰洋二十元充公内提兩元給原告爲醫費 
分贜爭鬥○王根生王阿福嚴福初在途互毆由捕一併拘入捕房昨解公堂訊明係因竊取洋傘分贜不匀以致打架判一併押候查明有無别案再核 
誤犯暗差○許寳六摸竊美捕房九百廿八號暗差華捕王松泉銀表當被查獲昨解公堂訊實判許押西牢半年期滿逐出租界違禁售烟○派克路肇慶里五十三號施增裕家私售燈吃由捕查獲昨解公堂請究判押三天並將房屋發封以絶根株 
展限料理○波彌文洋行控船户張金華串竊承裝芝蔴由廨判張赔銀七百五十兩限一月料理在案詎張延不清理昨由水巡捕房傳案請追據供承裝芝蔴當時盡行交缷並不短少寳讞員商之德師副領事判再限一禮拜清理如違即將扣留之兩船備抵乃兄脫累○葛直卿控尤金榮捲竊綢衣由廨將尤兄尤阿大收押在案昨日復訊明晣判尤阿大開釋候移提尤金榮到案訊究頑童收押○劣孩蔡寳高劉一生串竊吳曹氏衣物由探查獲昨解公堂訊明判蔡孩押兩月劉孩押一禮拜期滿道回寗波原藉查傳父母具領又王小山王桂生羅妙法三孩串竊張雲家衣物昨亦由　訊實判各押一月 
[美租界]  
縣令驗屍○元芳略二路五號小客綫主張銀生前日投報捕房稱有江北小工董洪年住宿該棧晚間忽患急痧不及施救而死捕頭命將屍體車入驗屍所飭保報縣　驗昨日上午九時經田大令驗明實係病死即飭地保棺殮 
不顧赡養○昨有婦人沈胡氏至捕房控告其子沈小娘不顧赡養專事游蕩捕頭飭氏赴廨禀控 
[法租界]  
巡捕不端○法捕房副捕頭訪悉一百四十七號華捕小根子即方子雲串同馬鴻揆將拐來之婦人王張氏押入小東門孫紅寳所開之花烟間内遂將一千人拘捕解廨訊究孫鴇供張氏由馬方兩人送來借房賣娼餘語含混張氏供南京人丈夫名王金林在原籍觀音閣地方開設機坊此次被劉阿四拐至上海在十六舖與馬遇見被伊扣住送入孫鴇處爲娼質之方供小的不敢串押爲娼張氏係由孫鴇之姘夫施德雲邀同小的送去判方押候交馬到案再核紅實張氏亦丨併收押 
客棧欠租○某客棧主王正三積欠精益公司房租洋一百四十六元冋索不付反敢逞　由收租人禀　公堂將王提訊判令交保限七天將洋交案再行定奪 
嚴追欠欵○湯桂林爲徐鶴亭擔保將田單向俞少亭抵洋二百元延不取贖控奉公堂判湯及徐妻楊氏各交一百元在案現湯已交清開釋楊氏禀稱現祇借到五十元　紏一會料理清楚原告稱該田在白蓮涇地方祇有七分二厘每畝僅值二十元若令　價不能抵數判氏交原保限交伊夫到案如違定將現住房屋各物一併發封 
移提妓女○揚州江都縣女子小占子被朱陳氏誘至上海串同徐光香鬻入娼寮經公堂提訊氏稱由該妓之祖父作主出售　判押候函致江都縣移提訊辦前日江都縣差馬榮投案禀請移提聶司馬准將小占子等三人交來差帶去歸案訊究 
婦人自盡○向爲帽子業之某甲挈妻某氏住居法界磨坊街前日夫妻反目爭吵之餘甲妻即解帶自縊身死捕房查悉後即　包探報縣請驗 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
 [G　　衛生名酒ＭＡＲＴＥＬＬ'ＳＢＲＡＮＤＹ 
　　馬台爾所製之勃蘭地酒最合衛生若於飯前飯後常飮少許可免霍亂痢疾寒熱各症諸君如飮勃蘭地酒惟馬台爾酒最爲合宜今自上海南京路第十七號維納洋行充當東方專理賜顧諸君請向商辦可也　　電話一千六百八十七號 
　　吉眞牌火油燈 
　　此燈係天下最佳最大之燈用燈一盞可照極大之廳堂可容千人或極大貨棧且無𤍽氣並可照二十餘畝空廠之地請看本行門前夜間所點之燈其光遠勝電燈况此燈用油甚省一箱火油可用十二天每天燃點十小時之久諸君賜顧請至本行購辦可也 
　　五馬路口四號天祥洋行廣告 
　　聲明 
　　今遺失同泰全記行存摺一扣計洋二百元已向該行說明作爲廢摺望各寳行號切弗收用恐未週知特此登報樹德堂白 
　　遺失莊票 
　　今遺失宏大莊票二紙八月初十期第一萬四千八百廿六號元一百九十兩又第一萬四千八百廿七號元五十七兩此票遺失作廢望中外各寳行號切勿收用特此聲明虹口連大莊順成號掛失 
　　（提單作廢） 
　　今遺失地克林船進口號３８４·７１１６　ＳＤ·Ｒ㖫計空鐵桶十五隻第四百五十六號提單一紙刻已向海關聲明作廢另補新提單爲憑特此佈告 
　　增裕洋行啓 
　　英國愛倫生電燈廠廣告 
　　本廠製造發電機器電燈電線凡電燈附屬各種大小機件皆獨出心裁特别製造著名環球惟天下最大之廠所有引擎鍋爐各種機器鐵軌車頭绵物美價廉賜顧者請至本行帳房自當竭誠相待格外克已　上海北京路六號祥泰洋行白 
　　最靈捷織襪汗衫機器 
　　啓者本行所售之織襪機器乃英國名廠製造物料堅固精良靈捷異與尋常出貨精緻快速並能翻新花樣與他家發售之機有天壤之别倘蒙　坤商賜顧價目格外减讓若閨閣名秀欲購機學習者本行有女敎師指授登門來行皆可從命敬請　商學界諸君駕臨一觀始信物美價廉也 
　　上海福州路念號项商茂成洋行謹啓 
　　［這是什麽藥可以治我的眼病麽］有什麽不可以呢你還有知道麽這就是最有名最有靈的光明眼科日月水所有眼病有什麽醫什麽 
　　定價大瓶大洋六角中瓶大洋二角四分小瓶大洋一角二分 
　　上海河工部商局北路首東亞公司書藥局 
　　渣普多補腦丸 
　　腦爲髓海即爲一身主宰其腦氣筋環繞百週四肢身體腑臟内外及耳目口鼻等處曲折皆到故全體皆賴運動無不從合其或腦筋力弱則疲痿麻木痛暈癲狂癱瘓等症在在難免如或腦力充足則聰明智巧才識學問康强等福隠隠自致蓋腦之關係一生富貴祿壽者大是以泰西醫學家極爲注意有渣普多醫學博士考查燐質一物益人尤甚凡腦髓中及背脊骨與紅白血輪内皆藏此質洵爲秘寳今經化煉之一如本體自行生成者并參用各藥研製成丸精純無匹男女服此最著奇效凡酒色憂勞之過度衰遏穉弱之各殊禀試氣體疾病之虚而不足得此丸以培補之自然疾患消除氣力强盛精神發達一切功效筆難盡述矣歐西久已馳名服此丸而得補益實際者有歷年層疊之保證書可憑故敢爲腦血太虚腦筋無力腦氣不充欲轉弱爲强者告　服法每日服四丸食前分服　各埠中西各大藥房均有寄售　　維亞兒藥房謹啓 
 
 

Page 25

 
 
   
 
 

Page 26

 
 
專件 
[代表團爲日俄恊約事上政府書]  
　　近年以來國事岌岌不可終日一般人民憂憤交并自奉預備立憲之明詔輒歡欣鼓舞想望太平及俯察近年所籌備内外大小衙門匪特粉飾敷衍且反假維新之名爲漁利之地國人有鑒於此竊以爲競爭時代非實行立憲不足以圖存非即開國會不足言立憲於是委託代表等以請願重任自冬徂春歷寒涉暑兩次陳請未蒙俞允久蓄疑慮欲求宣示而日俄新協約適又出現危亡之迫尤非昔比傳云國家興亡匹夫有責不能不披瀝下忱求敎於大人之前幸垂察焉嗚呼今日之斬吾國脈剥吾主權侵吾土地者非此日俄恊約乎今日破壞東亞之和平妨害列國之均勢者非此日俄恊約乎夫列强瓜分瓜分之聲久已騰布於世界矣然所以苟延殘喘而不卽行分割者非憚於吾國之威信也憚於破壤列强均勢之局而不敢先發耳自日俄角逐於滿洲之野列强益深信均勢之局之不可破壞相率以眞意保全東亞和平維持機會均等而吾國乃得旦夕偷生於均勢政策之下以多延數年之國脈此次日俄新協約發表而吾國四萬萬人之生命財產將隨此數行條文以俱去即世界各國人民之生命財產亦將因此而有大受損害之慮蓋吾國爲保全國家計不得不拚生命財產以相殉各國爲維持均等主義以保全世界之眞正和平計亦不得不拚生命財產以相殉此誠人類之浩刧行見天翻地覆風起水湧之慘劇出現於地球之中也我政府諸公尙能等閒視之哉夫日俄交惡隣國之利吾國之福也日俄交親鄰國之災吾國之禍也鳴呼日俄所締結之新恊約卽近世洪水猛獸之大紀念日也豈獨吾國之受其毒哉當該協約之發表也美報則痛詆日俄破壞和平願備以兵力維持矣德則增兵青島矣奥則極端反對矣英則派兵入藏矣法則增兵滇邊矣若意大利若葡萄牙以及其餘諸國均有踴躍欲動之勢蓋各國自遭庚子事變以來固表示不欲以兵力宰割中原矣今竟將至於此者豈各國所得已哉無非見日俄兩國狼呑豕突悍然排斥滿洲列國均等之利益納滿洲於其懷中以破壞東亞之和平不得不出於此而以生命財產相殉耳日俄兩國之爲世界人道之公敵也其罪豈勝誅哉夫各國不過以利害闗係嗜愛和平之故乃至以生命財產相殉用極不和平之手叚以求眞正之和平而猶若此其公憤矧在吾國有國家存亡之戚者其奔走號呼哀慟慘怛當何如哉乃聞政府諸公恐有反對者出觸犯强國之怒業已通告兩國承認矣此語誠然不知政府諸公果何所恃而敢於獨斷獨行耶（全完） 
[拔貢錄用小京官分部掣簽單]  
　　紹志學部　世興禮部　穆印吏部　春林學部　高汝清吏部　王守銘禮部　戰殿臣郵傳部　郭廷桂吏部　劉潤民郵傳部　張訪禮部　戴旭郵傳部　張作霖度支部　王元白農工商部　方安墉民政部　李廣德學部　王炳文大理院　朱振譜郵傳部　蔣鐵珍民政部　張子瑞學部　黄傳　學部　管聮第吏部　魏儁法部　成壽彤陸軍部　李芳陸軍部　顔士晋農工商部　孫鼎陸軍部　王漢湍度支部　盧文炳吏部　王澤永郵傳部　賈治邦法部　朱肇昇法部　朱煥奎農工商部　東鼐孫民政部　徐儴禮部　蔡壎民政部　江友聲度支部　吳文璟民政部　陳鵬骞大理院　丁受春禮部　朱柟禮部　方灼度支部　金星大理院　汪宏椿陸軍部　汪兆鸞禮部　張占鼇禮部　褚明柄陸軍部　戴秉清學部　張星照陸軍部　李平章禮部　易之門度支部　黄鴻圖陸軍部　吳愛棠陸軍部　王之培禮部　彭蠡民政部　陸祖穀郵傳部　金賢賫郵傳部　王恩賜法部　聞何杰陸軍部　金大年法部　許甄學部　陸秉鈞陸軍部　許正衡郵傳部　王承吉民政部　王炳成吏部　來裕昌學部　章溍吏部　朱襄民政部　黄占梅陸軍部　李雲峯學部　陳崇魯民政部　陳敬湯度支部　周祖頤法部　黄懋謙學部　阮樹棻吏部　周運恭陸軍部　朱鑑徽郵傳部　劉壽祺吏部　謝懷　度支部　吳鳳遷學部　范伯才農工商部　鄭玉麟吏部　馮煥奎大理院　雷渝吏部　李崇範吏部　熊丙寅學部　廣鏡海法部　夏壽鈞法部　胡家猷度支部　崔廷彥法部　陳延齡學部　曹明詳郵傳部　王煥文吏部　杜愉農工商部　湯原鏡郵傳部　王賡彤農工商部　楊士彥郵傳部　李鳳翔大理院　劉克昌民政部　王光楣農工商部　李宗仁大理院　王澤同大理院　辛長緯民政部　王洙昌度支部　嚴綏之吏部　閆開魯禮部　劉應昭農工商部　楊謨顯度支部　陳觀韶農工商部　楊照法部　陳金綬農工商部　馬庸中民政部　劉毓堃法部　劉炎吏部　白雲鶚大理院　容儒度支部　王家珍法部　王璸農工商部　張曦陸軍部　王運乾　部　曾順熙郵傳部　彭洪學部　陳兆鸞度支部　王彥藻法部　邱鴻翔農工商部　楊益智大理院　李先敬度支部　曾淮農工商部　曹經沅禮部　梁之柱大理院　郭榮學部　吳祖鑑吏部　陸榮鈞法部　鄧金相民政部　洪翰禮部　石孟涵大理院　吕炳星民政部　秦昌濟郵傳部　李受經大理院　甘德輝陸軍部　錢良驥郵傳部　劉盛垣民政部　謝毓柟陸軍部　俞之昆度支部　盧德璚禮部　顧作賓學部　張華棠農工商部　胡祖同大理院小說 
[奇情小說鸚鵡禪（十九）]  
然而鳥死鳴哀。人窮反本。斐德蘭道德之。惡旣逹極點。忽發見良知。回憶其幼年情事。與其母臨終之慘。宛然有嚴親侍泣諸姨悲號。一時雲爲斂容。風爲廻愁。謂半生潦倒。皆由吾母之不幸見背。若今日者。庭萱無恙。母子一堂。則膝下承歡。即有所經營。亦豈難事。何至繭絲自缚。以天之高違。地之廣大。而跼蹐其間如是。思至此。大慟。　已。又忿其與柯利機所謀佛蘭登之事。蓋辣特而家祇小康。即彼竟長逝而盡得其遺產亦不足大資揮霍。特假此爲經營集股之始而已。 
 
 

Page 27

 
 
嗟嗟。象有齒以火其身。蠶有絲以致其命。辣特而擁有七千　之金。不能速如其甥之求。於家庭骨肉之間。乃遽萌毒機。即彼佛蘭登主人。以非分得福。方謂安富尊榮。可百世之基。而不知環其外者。已不知有若而人摩刀霍霍。將羣起而魚肉之。生啖之。是亦見金錢之可貴而可懼矣。 
柯利機心術險狠。如毒蛇餓虎。多狐狗黨。以賭博爲生。劣聲甚著。耳其名者。皆吐罵之不遑。斐德蘭急於謀富。以其有機智。挺而走險。一切皆依爲長城。柯利機因敎之樗蒲。及爲設種種之詭計。使斐德蘭躬行實踐。而已實坐享其利。如佛蘭登問題。則尤其所得意者。 
是時斐德蘭與律師蘇儷梅留克斯議合股已定。事成後。由斐德蘭代負責任。决計於禮拜五赴佛蘭登。開正式之談判。又慮琴宜之聰明過人。彼旣赴得來得加之召。或從而干涉吾事。致功敗垂。成不如先與琴宜訂婚約。俾爲内助。則其事可穏入於吾之掌。握蓋彼對於得來得加氏。名爲售產。而實則圖產。佛蘭登產售後。其利將仍屬諸已。此可以欺得來得加。而不可以欺琴宜也。 
默念良久。謂吾今者其憑此三寸不爛之舌。以告琴宜乎。即自牧塲中急返身入。拾級登琴宜之樓。而呼之曰。余不慣岑寂。汝又將舍此而去。明日將與卿長談。可耶。言已又曰。此時去跳舞之期。尙可一二點鐘。請同往園中散步。琴宜乃御肩巾。整衣袷而出。斐德蘭懇欵言。曰古人云。一日不見。如隔三秋。余則别卿片刻。覺相距十年矣。况卿將遠行。能無心傷。竊念天下之事。富貴功名。皆如浮雲過眼。其歷經百千萬刧而不能磨滅者。莫愛情若也。蓋萬物皆有代價。而愛情則出諸自然。根心率性。無一毫可容其假飾。今僕與卿之愛情。譬如我卽爲英國之皇。遍求國中。亦惟卿足以爲吾后耳。卿非不知我者。其熟計之。 
國外新聞 
[歐洲飛船之新成績]  
　　初六日倫敦電云裴吕維安之飛船家沙凡君近在伊西萊芒里洛乘雙機飛船昇空高逹八千七百九十尺其成績爲從前所未有 
[美國修改織品稅章]  
　　初六日倫敦電云據華盛頓電稱美國織品稅章業已改正一部分英法反對各點均已撤去雖反對各節均經照改然各種織品應存樣於領事署一條仍將實力保守云 
[美國戰艦小災]  
　　初七日倫敦電云美國戰艦北逹柯泰號近在哇興雲的試騐燒油之際艦中忽發炸裂繼之以火死者三人傷者七人按該艦戰重二萬噸本年始行竣工 
[英國軍界近事]  
　　初七日倫敦電云陸軍中尉蘇陀君發行一種小册詆毁政府於太平之際浪擲巨金以設軍備致爲地方官所拘現已於鐵里茅斯開軍事裁判所審訊謂蘇君未經許可擅自發行此書實違國律蘇君不認有罪裁判所已遵行按察司之諭言謂此書之價值不屑計及 
[英美漁業爭端之結果]  
　　初七日倫敦電云萬國公斷裁判所裁判鈕芳蘭英美漁業爭端所下之判詞各處視之均謂英國特别占勝 
[居留島問題近聞]  
　　初七日倫敦電云居留島懾於各國之壓力故所經希臘國會選舉之員業已引退初六日栢靈電云士政府因希臘曾派士官入居留島國民隊憲兵隊服職已向該政府抗議 
[日本貴族議長離英]  
　　初七日倫敦電云日本貴族議院議長德川氏已由倫敦啓程回國 
[羅馬敎皇視報章]  
　　初七日倫敦電云羅馬敎皇頒行新法令反對新俗禁止年輕之敎士閱看報章雜誌以免牽亂求學之志 
[英國政界近事]  
　　初七日倫敦電云據官塲官稱英皇已從韋爾墟國民之願韋爾斯親王異日授任准用古時禮節現擬於來年七月間在卡拉望宫擇吉舉行云 
[法與阿琴廷締結公斷約]  
　　初六日柏靈電云法國與阿琴廷業已訂結公斷條約 
[敎皇定期出游]  
　　初六日柏靈電云德皇擬於西九月十六號抵匈加利芒海克斯奥國嗣君費迪南及大公爵拂里特利均將設宴欵之繼以十九號由該處赴奥京維也納（以上譯字林報） 
 [G　　痔瘡内服靈丹 
　　廣東彭壽堂獨秘珍珠熊膽人參蘆三十六種化痔丸每盒雙料二元單料一元如用雙料取效更速外用痔瘡妙藥可保永遠不發一試便知 
　　此丸能治三十六種痔瘡無論生管成漏破孔穿腸膿血淋漓痛不可忍服之立刻止痛消管生肌四圍連根脫落完好如初妙在攻補並進故愈後非但不發且身體轉弱爲强凡醫藥不能見效連服三盒無不全愈也 
　　痔瘡外治妙藥 
　　痔瘡雖仗内消然得妙藥外治根可永絶本堂始創眞熊膽珍珠外治妙藥專治一切惡痔搽之立刻定痛消管驗毒止膿雖十年念年之痔一經試用其患若失倘内服外治不過數日根除屢試皆效大瓶四元小二元雙料加倍取效尤速廣東彭壽堂舖分上海抛球塲南首河南路三層樓七號洋房交易懸有上海縣禁止假冐告示爲記各省函購必須由郵局另函通知爲妥 
　　相太平生命保險株式會社上海總代理瀛華洋行廣告 
　　敬啓者本公司爲推廣保險起見在上海設立總代理行照保險章程期漢生存得享本公司額外之利益倘蒙諸公信用請髓時取閱本公司章程可也 
　　總董中村靜嘉總理楠秀太郎商議員周熊甫醫學士佐佐木金次郎收支上海正金銀行 
　　北京新到鐵板命館 
　　啓者僕遵鐵板推命與衆不同照例查明時刻能定一生之富貴逐年之吉凶倘時刻無確實難推準若差毫厘必謬千里僕在京師十有餘年業蒙官紳商學等界所推過貴格已往之休咎於鐵板内無不相符此乃數學非余洞見實係前實之遺趾若有不符分文不取諸君願推者請到英大馬路五福衖口第一行台棧内面議可也專此佈告卦金洋五元起碼願查晚限者洋十元鍾氏幹臣啓 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
 [G　　吉安保安剃刀 
　　幼年即可用你自己可剃 
　　無湏皮布鐴利無湏刀石磨利 
　　此圖吉立保安剃刀洋行專版 
　　本行寫字間與棧房皆設在四川路九十七號 
　　青州水門汀 
　　青州水門汀有限公司所出之水門汀爲東方最上之品素爲香港政府所信用用以製造陰溝管避火磚避火泥及瓦片等物堅美無匹近者新牌疊出每易魚目混珠貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉告 
　　新旗昌洋行謹啓 
　　每年夏秋之間人以疫癘死者不可勝數因無良藥可治近來發明一藥極其靈騐沈仲禮觀察在上海所設時疫醫院皆用此酒配藥頗慶奇效此藥之製法係用法國騰年馬義廠之金葉牌三星及五星白蘭地酒一瓶加入中國煉凈樟腦四錢用時以手摇匀此種佳酒已陳有念餘年爲各醫生及品評家所薦用無論家居旅行均宜常備此酒以應急需嘉泰洋行江西路念五號 
　　上海興利洋行告白 
　　歐州罐頭牛奶惟本廠處和暖地生養黃牛肥壯力厚故採之奶與衆不同食料潔凈其奶味香力足本行定運犀牛牌禀准領事駐册存案中外行商不得胃用恐　貴客未敢經售倘别行　葛不步買客之事特登報白奥國分設上海興利洋行啓 
　　永年頂上牛奶 
　　犀牛老牌爲記 
　　本行廠在奥國有年選製牛奶蒙貴客讚稱運消中外馳名已久定運異樣永年犀牛眞牌今已存案中外行商不得冒用混消貴客賜顧認明不誤奥國分此興利洋行 
　　犀牛牌牛奶聽頭比别家牌號分量加重 
　　惠羅公司廣告 
　　開設上海南京路十三號 
　　本公司專運歐洲上等商品以供中國紳商閨秀賜顧選購本公司夥友能操中國各處方言貴客幸勿以不能英語裹足不前如貴客寓稍遠者請以華文致書敝處索取貨品目錄本公司即當寄奉尊處今新由英國運到闊狹花邊多種此貨係本公司定織專爲供應中國購客需求起見花色各異其價不一此外尙有新到各貨略舉一二於下手帕每打洋八角洋傘每柄洋一元花邊每碼洋二角洋紗每碼洋三角半絨布每碼洋三角洋綢每碼洋一元縫衣機器每部洋十五元絲袖飾每碼洋二角半襪子每對洋七角半英國錶每只洋二元半自來水筆每枝洋一元盃碟每打洋一元半盆子每打洋一元帽子每頂洋七角半鞋子每雙洋二元新布每碼洋一元絲帶每碼洋一角敬請貴客速臨本公司閱看各貨如不合意儘可勿購本公司絶不介意也 
　　江西路二十二號老公茂廣告 
　　本行經售張士公司所製各種花玻璃樣新花奇各色均備貴客如要知其價目可向本行函問可也 
　　本行並經售英國夸克公司所製各種測量鏡水平器畫圖儀器測量杆以及鐵鏈鋼帶測高低器風雨表量雨表等件無不齊全本行備有目錄兩册以供貴客取閱 
　　本行並經售曼而經廠各種瓦片各種鋪地所用之磁光瓦火爐前所用之耐火磁光瓦以及火爐邊所用之白磁光瓶欄杆等件各色俱全貴客欲知各貨價目請向本行函問可也 
　　鏹水出售 
　　本行現有江蘇藥水廠所製之硫鏹水及硝鏹貨等出售水物精良價亦克已欲購者請至本行面可議也此佈 
　　祥茂洋行告白 
　　（瞎眼醫亮） 
　　目疾極重已瞎多年今延老閘萬昇醬園西首德豐里第五石庫門内程梅卿茂才先生診治忽然全明得理經營爲特揚名報德漢臯蔡月波啓 
　　告白 
　　澳門麗華廣靛加石藍洋竹布上海各埠久已馳名今自運來上海批發如蒙光顧移玉到四川路騰鳳里德和接洽可也 
　　（吉屋召租） 
　　英界後馬路福綏里内有石庫門五幢二廂三平屋三幢三廂三平屋二所又絲棧一所如欲租者請至後馬路乾記弄姚慕記帳房面議可也 
　　怡園茶樓廣告 
　　樓下今有門面雙間通進後廂並樓面均可商酌欲租者速來面談租價已賤若開酒肆更屬相宜而且生意相連 
　　（改造出租） 
　　茲者泗涇路七號十號之小洋房底子該處地屬相宜如商家欲改樣或翻造行號等基均可請至泗涇路一號面議無不克已從便此佈 
　　德和洋行啓　　 
 
 

Page 32

 
 
   
 
