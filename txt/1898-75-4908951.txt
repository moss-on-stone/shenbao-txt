# 1898 - 75 - 4908951

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元五角○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華録實洋一元三角○王益吾咸豐朝東華續録實洋二元五角○左文襄公奏疏實洋四元○繪圖三國演義碼洋一元五角○駁案彚編碼洋一元○明季南北略碼洋一元二角○欽定六部處分則例碼洋一元二角○補註洗寃録碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何興碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳録碼洋一元二角○中東戰紀本末洋一元五角○續中東戰紀洋七角○文學興國策洋二角○正續中東戰紀興國策合一部洋二元○時事新論六角○中國度支考一角五分○諸君欲購者請移玉至三馬路申昌書畫室或申報館帳房可也此佈 
[添印白紙玉堂字彚出售] [  圖書集成局啓]  
　　本局向印玉堂字彚久已風行海内惟所印均係竹帋現在添印白紙紙張格外潔白裝訂亦極精工每部計二本碼洋三角竹帋者仍碼洋二角欲購者請至三馬路申報館及申昌書畫室購取可也此佈 
[原貧接前稿]  
　　或者謂未來之事尙難逆料至於已往之誤則莫如日本償費一項爲數太鉅目前之民窮財盡職此之由顧蒙以爲今日中國之患不在絀物力而在少人材亦不僅在人材之庸陋而在人心之貪詐孟子言不信仁賢則國空虚無禮或則上下亂無政事則財用不足今世仁賢之常理禮義之虚名未嘗蔑棄至於政事則内外相蒙有空文而無實濟卽令幡然改圖仿行西法亦徒爲牟利者别開生面卽如中日通商以後蘇杭等處自設商務局以期挽回利權三四年間其效可覩然能變法令而不能變人心雖管葛復生亦難措手况如商韓之尙刻桑孔之逐末乎大學生之者衆四句爲古今理財不易之道以例今日之政正與相反何則集註以國無遊民釋生之者衆句蓋謂士農工商各務本業農工商副生財士亦不遊蕩以耗財也乃今之遊民大約十居四五其上者爲官幕與僕又次爲歇業之商賈與工匠下之則爲遣散之兵勇以及盜賊匪類僧道倡優凡舍其四民之本業而别有所事者皆遊民也韓昌黎言古之民四今之民六若以今時之民較之唐時豈特六哉其種類殆不可以指數多一遊民卽少一良民風俗焉得不漓財力焉得不匱此相反者一也集註又以朝無倖位釋食之者寡可盡汰冗員則節浮費此古今不易之道也乃今日之冗員抑何多哉取四季搢紳録觀之京員之隸名額外者累如積薪外省候補人員更多若恒河之沙其中以貲郎進身者居十之五以薦續進身者居十之三而由正途分發者僅十之二無所得食朝夕管謀於大吏之門實缺無多乃假各局以調劑之爲地方州縣富者僅司催科折獄其在衝繁之缺則獄訟亦須帮審惟以一身爲迎送應酬之具而已此外厘捐有局也水利有局也善後有局也工程有局也而鹽務之别有專司招商電報礦務機器鐡路等事之逐慚增設者更無論矣官以差局爲利數民脂民膏朘削殆盡此閭閻所以彫敝冠蓋所以横行也此相反者二也至於爲疾之實在不奪農時今西北各省水利不修農田荒廢其他務農之省莫如江浙今人假西法爲捷徑獨於農學鮮聞齒及以其無關官塲故也况在通商口岸相近百里内外男涎食力之利女染女閭之習坐是污萊荒廢蓋藏空虚倘遇偏災不堪設想蓋上雖未嘗病農而於興甿之政實少留意也此相反者三也至於量入爲出更有難言者古時冡宰以三十年之通制國用今西國每歲預計明歲之用欵頗合古意獨中國則度支之數非任此職者不得與聞其所可考而知者自地丁以及漕鹽厘稅各項常年進欵八千八百餘萬各有常欵抵支旣不聞有贏餘自日形其虧空至於交涉一切額外用項更屬無中生有又安能量入爲出哉此相反者四也能去以上四弊而後可不患貧其中至要之圖則自四民各務本業始 
[本館接奉電音]  
　　前日之晚京師飛電傳來上諭一道敬謹譯登○二月二十三日奉上諭張汶梅若特叅妄拿無辜之文武各員請旨懲儆一摺山東署嶧縣知縣賡勳於民人趙興旺族衆借糧一案誤聽趙興旺喊控一　之詞該署縣並不詳查虚實輒商同臺莊營叅將劉金相前往江蘇銅山縣西泉地方抄搶良民二十餘家捆拿三十涂人致有一人在押瘐斃實屬荒謬糊塗署嶧縣知縣卽用知縣賡勳臺莊營叅將劉金相著一併革職以示懲儆該部知道欽此 
[俄艦抵崎]  
　　長崎來信云俄國頭等兵船名羅思亞於十八日午前駛抵長崎此船可容一萬二千一百三十噸一萬八千匹馬力長四百八十尺闊六十八尺艦舳上砲臺各一有四寸四分砲兩架兩旁計四寸砲七門又速射砲十門六寸速射砲六門水雷發營五個水雷艇四艘亦云巨矣按羅思亞於本月初二日行抵香港兹者又赴東瀛不知何意也 
[水師新槍]  
　　客冬美國水陸軍報論美國水師新式槍用於海軍最爲合宜其發槍之速每三分鐘可發五彈若欲在相距四十五亞爾德内外百發百中則發五彈須七分鐘兵士中之善於放槍者每分鐘可發五十彈槍法最精且熟者每點鐘可發三千五百彈洵行軍利器也録廣州博聞報 
[韓臣遇刺]  
　　日本訪事友人來函云朝鮮正二品大臣俄文通辦金鴻陸於本月朔日晚十點鐘爲刺客戕害其如何詳細緣由俟探明續録 
[察勘要隘]  
　　金陵訪事人云兩江督憲劉峴帥接據松江提標中軍禀報譚青崖宫保因病出缺當卽奏請以皖南鎭李壽亭軍門占椿署理所遺皖南鎭缺以提督黄景山軍門本富署理兹者峴帥以松江提督缺極緊要末便久虚飛檄李軍門卽由吳淞防次就近前往署任俟接篆後再回皖省交卸鎭篆順道察勘沿江一帶要隘以資扼守頃准軍門電咨已於月之二十一日接受提篆定於二十四日由松啓節來省順勘長江下游各處要隘營近砲臺是誠近日之要務也 
[覆訊巨梟]  
　　金陵訪事人云城外保甲總局會同營縣兵役在鎭江緝獲著名巨梟白寡婦解省上憲飭發上元縣監禁縣主陳諒山大令訊供之下釘鐐收禁等情早誌本報兹大令又奉督憲日諭以該梟犯案甚多黨羽極衆應赶緊訊甲實供具詳以憑定罪爰於月之二十一日升堂研訊白寡婦異常狡展頓翻前供結黨販私一概不認再三研 
 
 

Page 2

 
 
鞫堅執如前大令仍飭差帶下加釘雙鐐嚴行拘禁候再嚴訊想非加以重刑不能得其情實也 
[札籌股票]  
　　福州采訪友人云皇上以庫欵支絀需費浩繁而貸自外洋暗虧不少爰諭設昭信股票以期集腋成裘日前署福建布政司正任按察使李廉訪札委各員經理其事大旨謂奉督憲兼管巡撫事邊劄付光緒二十四年二月初十日准兵部火票遞到户部咨議覆石中允黃思永奏籌借華欵請造股票先由官爲提倡一摺光緒二十四年正月十四日具奏本日奉上諭一道欽此相應刷印原奏恭録諭旨四百里飛咨閩浙總督轉行各該大臣都統副都統提鎭司道關道監督等一體遵照可也等因到本部堂准此行司卽便遵照一體移行辦理計發原奏上諭一本照録卽繳等因到司奉此查此案先奉督憲牌准户部來電前因經奉督憲並將軍倡捐及由司邀集司道先各書捐次將合省實缺候補各文員公同會議酌派應借銀數開見清摺並擬實收格式詳請督憲一面分别咨移一體勸借各在案兹奉前因並奉督憲批如詳辦理仰卽分别程飭遵照並將實收刊刷備用繳摺存實收式仍發等因查原奏内稱此項借欵照洋欵辦法周年以五厘行息訂用二十年前十年每年還息一次後十年本利並復期以二十年本利完訖等語究竟作何分年還利及作何本利並還尚未奉大部明定章程不能臆斷然以大概而論事係新創數目又鉅現在勸辦收銀與夫日後點利還本事極繁重自非遴選幹員設局勸辦以專責成難期條理盡善現擬仿照上年息借商欵成案在於省會善後總局内另設昭信股票總局委善後局提調秦守炳直兼辦局務另委候補知縣李令淦進局帮司其事一面仍由司督辦除將實收格式飭刊備用俟部章印票息摺到日由局妥議勸辦收付一切章程分别辦理並先詳明督憲察核曁分别移行遵照外合將刊本飭發爲此札仰該員卽便遵照速將派借前項股票銀兩尅日照數解司立等兌收撥用其紳富商民作何派借俟奉部中細章另再飭遵匆稍刻緩切切此札聞近日官塲已酌量派定將軍制府各認銀一萬兩司道以下數千兩不等府縣則千數百兩云 
[示用新錢]  
　　金陵采訪友人云去歲江寗藩司松方伯見制錢奇絀民困難蘇遂設局鼓鑄泉刀以資周轉曾於冬間集成巨欵頒發各錢店通行邇者昕夕從工新錢又積如山阜爰於日前續行頒發并恐市儈居奇壟斷任意低昻特頒告示遍貼通衢略謂新舊制錢本無區别自應一律通行不准故意低昻任情抑勒倘敢把持取利定當盡法嚴懲等因從此百萬青蚨市廛飛舞銀根當可漸鬆矣 
[處决盜犯]  
　　蘇州訪事人云本月二十二日午後省中接奉刑部釘封文書臬憲吳廉訪立卽札飭吳縣賴大令監斬大令由長洲縣監内吊出搶刦如皋縣屬拒傷事主之盜犯一名押解至署會同中軍守備嚴守戎升坐大堂略詰數語喝令劊子手如法綑綁押解至北寺大校塲處决迨大令拈香回署時已傍晚矣 
[五茸校武]  
　　松江訪事友人云府憲恩詩農太守考試七邑文童業已竣事本月二十三日排導至東校塲接閱武童騎射華婁二大令及佐貳各官均乘輿至校塲伺候太守復柬請中營叅將張叅戎郁林仝往監射是日天氣晴明紅男緑女結伴來觀者如蜂屯蟻聚自清晨至下午三句僅校閱始竣各官敬送太守升輿後始各分道回衙當校射時有一矢中觀者之頰又有一老嫗植立觀看一擁擠間墮入馬道中適某武童湯鞭馳至致將領部踏傷奄奄一息經其熟識之人設法舁去至步射之期則府憲已懸牌署前定於二十四日閱視華奉婁三縣二十五日閱視金上南青四縣 
[京師火警]  
　　京師訪事人云三月初十夜二鼓後内城西安門内某粥鋪火起倉猝鋪中人正入睡鄉驚覺時已濃烟四布不及奔避以致掌櫃者及一夥一徒均被焚死延及鄰鋪數家比内城諸水會聞信馳至則已一望燎原不易收拾奮力撲救直至東方旣白火始息滅○十一日西便門内某菸鋪復不戒於火幸在白晝水龍迅速祗焚一家左右鄰皆得幸免○十二日午後宣武門外鐡門某京員宅後院中又復失愼家人齊力潑救祗燒燬房屋一間 
[續録户部奏覆鋪稅藥牙摺]  
　　臣等竊維時局艱難償欵旣未能全清洋債復無從再借而一切應行籌備緊要待支之欵更復紛至沓來所賴中外大小臣工自擊貼危共籌利濟本年正月臣部因償欵期迫數鉅是以議准籌借華欵頒發昭信股票由京外官員提倡爲商民先臣部忝領度支亦知天下財力有限斷不忍過爲搜括重困商民故凡籌濟餉需總期無損於民有益於國此臣等持籌之苦衷可爲天下共諒者也該副都統所陳鋪稅藥牙兩端亦謂天下有可收之利而舉辦不致驛騷并期臣部持之以堅疆臣行之以力臣等詳加參酌鋪户納捐一事卽古人廛法遺意光緒二十二年湖廣督臣張之洞曾行之於漢鎭咸豐同治年間京師及江蘇廣東各省亦均有行之者大致按鋪户租價之多寡按月各酌提租銀數成納之公家夫房主按月憑摺收租住客按月憑摺交租其租價自必確有可據若如該副都統所奏按間架之大小廣狹及商人所業工藝强分三等不特辦公繁難易滋騷擾且恐叢生弊混轉開胥吏需索之門應請旨飭下順天府府尹及各省將軍督撫遴派妥愼之員會同地方印官查明城廂市鎭共有鋪户行店若干無論資本之重輕獲利之厚薄與夫間架之大小廣狹均按所賃房屋租摺每月實繳銀數自本年四月初一日爲始於十成租價内酌提一成歸公此一成内房主與租客各占其半如每月租價十兩提銀一兩房主與租客各由銀五錢按月彚集或由地方印官查收或另派員分收該員等應需薪水准由該管上司於所收租價内酌量提給惟不得於此外復有絲毫規費以杜弊端此外自行蓋造鋪屋但係經商雖無租摺亦應比照同行所繳銀數照收一成一俟洋欵本息還清再行酌量停止至洋藥土藥一項迭經臣部會同總理衙門奏請整頓并奏令各省於土藥出産之地照每擔六十兩之數征收先後據各省聲覆或已照數開征或請暫從緩辦或有原收稅厘之外加抽二成或照抽收地稅之法加收畝稅至商賈營運之後因土如何行銷熟膏如何售賣應否再行收稅臣部實未議及現據該詢都統聲稱凡售賣洋藥土藥必須請領部帖方准行銷熟膏出售另設烟膏部帖大致分繁盛次盛簡僻三等責令牙行按年領帖納稅細譯原奏亦以此等藥物爲害無窮猶是藉征爲禁之心多取誠爲不虐應請旨飭下順天府府尹及各直省將軍督撫按照該副都統所陳各節查明各城廂市鎭售賣洋藥土藥及出售烟膏各行店共有若干分别地面繁盛次盛簡僻三等迅卽酌定章程報部自本年四月起一經分設牙行請領部帖各省地方有司及印委各員自應共體時艱秉公辦理如有抑勒苛派浮收侵蝕及縱容家丁吏胥藉端訛索或包庇徇隠等弊一經查出應卽從嚴究治該商等食毛踐土具有天良際此時艱自必量力樂捐以濟公家之急一俟各省辦有端倪通計全省能收鋪捐若干藥牙稅銀若干均限本年三月概行據實覆奏不得藉詞推諉延宕致誤要需所有臣部遵旨議奏各緣由理合恭摺具陳伏乞皇上聖鑒謹奏奉旨依議欽此刻已由部飛咨各直省將軍督撫一體遵辦限於三月内查明覆奏矣 
[嚴拿賭棍]  
　　蘇州訪事友云前報紀蘇垣某公子被盛某湯某等誘賭輸去洋銀一千四百元事爲臬憲吳廉訪訪悉立飭總捕同知劉司馬及吳縣賴大令訪拿究辦云云兹悉公子姓陸家住天官坊年二十餘在家讀書不與外事新歲閒暇至元妙觀等處游玩旋在某烟館開懲遇安慶帮著名賭棍綽號大肚子之善松齡漸與交好日復一日深信不疑至本月中旬同至閶門下塘某娼寮作狎邪遊擺設花酒席散無以消遺藉牌九爲樂時公子偕戚串某君與之賭博共輸去洋一千四百元散後公子等並不在意而旁人嘖有煩言公子等聞之始知受騙爰卽繕禀投臬轅控告吳廉訪閱禀之下勃然大怒立飭總捕府劉司馬曁吳縣賴大令飭差拿辦詎料善已聞風遠颺差遂恊同地甲至撫轅前善所開之小錢莊内坐索善之胞弟老三老四出爲桐喝飽以老拳甲等回禀司馬立卽移請吳縣添派幹差將老三老四拘案司馬升堂提訊二人供詞狡 
 
 

Page 3

 
 
猾喝令各笞五百板發吳縣刑房管押著將其兄交案始准釋放按前報所紀誘賭者係盛某湯某所獲者係盛某之弟甲乙二人兹據訪事人續報則又稱誘賭者爲善松齡所獲者爲善之弟不知何以兩歧且觀原稿初書作單松齡繼又改單爲善似此模糊訛舛執筆人無從測其眞情也 
[京華實録]  
　　京師訪事友云户部銀庫於二月初旬收到各省解京銀圓折合庫平足銀四十萬兩之數外間傳言春季京俸卽搭放銀圓矣○前日高娃門首有某甲者用强水自戕嗣悉京西煤礦去年由自戕之某甲售于高姓價銀一萬兩先付銀五千兩一半係珠市口某洋貨店主作保年終又付過銀四千三百兩尾欠約今年補足正月間甲向洋貨店索取店主乞暫緩數日甲坐索不去大聲辱駡適有坐客代爲不平因與甲口角繼至用武甲被坐客毆辱忿忿而去遂購强水一瓶携妻復至高姓門前飲水而死妻則飲而未斃刻已能言惟高逸去後至今仍無蹤跡也○正月杪有甲乙二人夤夜進正陽門中途雇車一輛令拉至西安門内某處下車行至景山門甲突出利刃潛刺車夫受傷而墜蹲伏不動甲乙以爲車夫已死駈車遁去車夫見甲乙去遠赴官喊報當卽飭役追捕甲乙去不數武至家卸車復出探望適被捕役遇見拿獲送官然甲乙與車夫究不知挾何嫌隙也○前門内中街成衣鋪突於二月初夜間有强人闖入刼去衣服多件約值百金有奇刻已報官尙未弋獲贓犯又西交民巷某車廠亦於二月初夜間被人掘開門户牽出騾馬數匹案亦未破○天氣和暖異常已紀曩報正月杪忽雨雪竟日自二月以來氣候頓易奇寒逼人護城河水凍解復合寒暖不時竟有如此之甚者 
[蘇臺春眺]  
　　蘇州訪事友云邇來蘇垣米糧騰貴爲數十年來所未見去年冬上白米每石四元七八角次者四元五六角兹竟漲至五元五六角次者亦須五元二三角經紀小民其苦可知矣○劉阿四家住昇平橋附近某日有前與鄰居之程姓婦偕一半老婦人渾名長子三阿姐者至阿四處置宿阿四允之詎料程婦與翁姑勃谿因而逸出者旋爲程翁尋獲將阿四及婦一併扭至吳縣置控請究辦賴大令提訊之下以阿四窩留逃婦罪不容辭喝令重責六百板荷校示衆程婦亦掌頰數十下發官媒看管候核 
[飭給咨文]  
　　今年爲戊戌會試正科上海各孝廉之赴都應試者計汪廷弼莊學忠葛志清姚文柟李鴻膏王增禧郭慶培秦錫田鍾樹琪鈕永建張仁敏謝元深祁祖鎏等十四人昨經江蘇撫憲奎大中丞頒發咨文二十八件至縣札令黄大令查收轉給諸孝廉領齎赴試並飭縣報明藩司聶方伯 
[厲禁重申]  
　　江海關道蔡和甫觀察蒞任之始查得滬上爲流氓淵藪拆梢打降之事變於無日無之爰卽出示嚴禁並諭令上海縣及各巡防局查拿邇以日久玩生流氓遂復萌故智每在茶坊酒肆魚肉懦良因又於昨日面諭上海縣黄愛棠大令重申禁令切勿姑息養奸并飭差嚴密查拿務絶根株以安民庶識者咸頌觀察之功德及民云 
[讞員銷假]  
　　英界公廨讞員張賡三直刺前曾因病請假兹者延醫診治已占勿藥之爻故於昨日赴道轅銷假及回署卽照常訊判案牘矣 
[振興醫學]  
　　醫學之不振久矣有志于此者就新閘新馬路刼設學堂先出四題請精於歧黄術者箸爲論說評定甲乙擇其尤者以禮延請入堂俾教授諸生共閘靈闌之秘昨見榜示堂外計正取華錕馮蔭棠葛谷春繆偁鄔杭士次取唐俊余霖徐少範徐世模東越咏梅外史備取張文張蔚南李賓臣黎蕚樓何靜菴王畹香葉守樞從此杏林橘井中普施化雨春風有不見醫事之蒸蒸日上者乎 
[工匠跌傷]  
　　浦東人王來生素業圬工刻在四馬路平和洋行内工作昨日正在運斤成風之際從空跌下以致受傷甚重工頭某甲見之卽送虹口同仁醫院求治不知可免性命之虞否 
[路斃堪憐]  
　　昨有鶉衣百結年約不惑之某甲至虹口狄思威路忽然倒斃一百十一號華捕報知捕房捕頭飭傅二圖地保陳阿大前往查明報請善堂給棺收殮 
[馬路善後局紀事]  
　　南市新馬頭米船户許錫卿雇夥阿炳日前因透取工資在馬路上互相爭辯由巡街捕勇拘解善後局告知捕頭押候傳諭地甲查明訊究 
[法界捕房瑣案]  
　　昨日禮拜五鄭景溪大令蒞捕房命提江天輪船竊鷄之何阿毛竊洋傘之王連生至案各責一百板從寛開釋○泰州人王寳如將妻徐氏托蟻媒周德昌送入小東門外戲館街李王氏花烟館爲娼得帶擋洋三十元越日領妻逃逸爲探夥拘獲傳同鴇婦李王氏解經大令訊供著交還帶擋洋三十元充公昨因挺押不交又提到案飭將王寳如重責二百板交保領妻回籍周德昌著責一百板王徐氏李王氏各掌頰五十下周德昌具改過切結將王夫婦交周保出勒令回籍如再爲娼惟周是問並罰出盤費洋一元李王氏罰洋四元給王寳如爲川資領妻回籍○恒大錢莊吳荷生控英界久大錢莊跑街夥王定臣代司帳人蕭奎光擔保銀二百六十餘兩經大令提訊著交保出外邀同蕭奎光來案候訊昨王偕蕭投案恒大莊主吳荷生禀稱蕭私自放帳侵用莊欵於去年十二月十八日避匿不見是以向保人根追蕭供在吳處司帳經手放出銀二百六十餘兩並非用虧擬將二十五保三五圖田單一紙抵銀歸欵現被吳掯勒不還小的經手之欵義盛土行尙可收回大令謂吳曰莊夥經手放帳不得謂之用虧著將帳簿呈候核奪王交原保蕭交包探帶出覓保候訊○徐祥發控何兆榮以厚泰等小錢莊空票貼現借洋三百元圖賴不還經大令提訊押繳在案昨原告投案呈具銷案切結聲稱何央人商懇先還現洋一百元其餘出立借票分期拔還大令問取利幾何徐稱每月取息洋十四元大令以重利盤剥罰洋六十元充公徐叩首求請將欠欵如數追足當遵諭罰洋六十元大令謂爾已具結銷案何得又請追欵徐又請减罰洋二十元大令准之○薛玉書前控錢選卿欠洋一案經大令訊供押繳昨日周書堂持祥順燭店保單求准保出限十日内理楚大令准之並諭逾限不理卽交案嚴追○王子才控沈阿祥混用銅洋並在身畔搜出僞洋五元大令以所控尙有不實昨日命提到案著交人保出候查明禀復核奪 
[美界捕房紀事]  
　　浦東人鄒金法在虹口瑪利遜路開設剃髮店前月雇用王錦明爲夥昨日支取工資鄒不允旋卽口角足往拳來互相毆鬥王偶然失手致傷鄒之頭額旋由四百九十七號華捕一併拘入捕房鄒再四苦求自願延醫療治捕頭遂卽斥釋○甬人包秀泉素以擇船爲業刻在某西人處當船户祇以利心甚重旋又向西人某甲招攬生意昨被某西人覺察令四百九十八號華捕拘入捕房押候解堂究辦○虹口吳淞路長安里第五百零二號門牌李某前日傍晚出外購物被妙手空空兒潛入内室竊去衣服及至回家察知卽報知捕房捕頭遂飭包探前往查緝 
[博施濟衆]  
　　茸城一軒大善士致信本館協振所云近讀貴報屢見嚴大善長電信大聲疾呼又見貴所與諸籌賑所續彚解欵散者籌者可謂盡心竭力不勝欽佩之至惟災廣欵少未克同時徧及固大缺憾况所發之處或未透生機而先中輟仍難救活非有鉅欵源源接濟恐或蹈此危機非終始保全之道深爲憂慮欲集鉅欵凡安居樂業者苟皆能動惻隠之心不拘多寡各解囊資則積少成多何難湊濟鄙人旣願望人大衆發心自己尤應先爲樂輪爰擬變産再助百元此念起後卽有人來回贖田畝交到原價錢八十餘千感應理所固然而如願以償神速若此不禁欣喜謹卽將田價洋一百　　　察收隨賜收條敬求彚解嚴大善長散放指賑江北幸勿他撥雖略酬數恨微薄依然歉歉於心耳花朝日 
 
 

Page 4

 
 
似此博施濟衆善念充周一瓣心香永銘肝鬲矣 
[青口賑電照登]  
　　上海賑所諸大善長鈞鑒敬啓者青口去夏霪雨爲災秋稼歉收地方本瘠苦飢寒更尤甚冬間雖蒙漕憲派員來青散賑無如災區太廣力竭爲難今者青黄不按來日正長加之大雪經旬飢寒交迫少壯都奔於他方老弱待死於境内鬻兒賈女沿途啼號樹皮草根剥掘殆盡出門求食倒斃而枕藉道旁服毒輕生飢極而自毒殞命種種慘狀傷心蒿目素仰諸大善長歴來辦賑有求必應不分畛域力爲籌濟固已聲聞災區普惠災黎紳等已久欽企兹特電求諸大善長設法登報廣爲勸募軫念垂恤惠澤早沛派友前來散賑功　無重曷勝待命之至贑邑紳士朱樹恩等公啓上叩按徐海兩屬災重早已公請嚴佑翁往辦義賑並請宋培翁往辦留養婦孩無如災廣欵少賑難偏放務求仁人君子軫念災黎存亡呼吸迅賜布施多多益善俾卽彚解盻切禱切[  上海陳家木橋電報總局籌賑公所謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[舉襄志盛]  
　　鎭江訪事友云常鎭通海道長久山觀察之夫人去秋在鎭仙逝靈櫬暫厝甘露寺中筮吉二月二十二日舉殯回旗安葬是日鐘鳴十一下辦差人將各項儀仗陳設齊全旋於一下鐘時發引走大校塲繞道登仙橋新河街過小閘而西客有作壁上觀者但聞兩旁紅男緑女嘖嘖稱羡之聲不絶於耳俄聞鑼聲鏜鏜然呵導而至翹然而特出者開路神也喇叭之聲悠然而長者馬六冲也兩行如雁列多不勝記者各項銜牌也馬蹄雜沓或持旗或執傘者馬執事也燕頭虎頷荷槍而肅靜無譁者督標營兵也鼓聲鼕鼕畫角嗚嗚砲隊營西樂兵也粲然奪目臨風招展者十景逍遥傘也旋見香烟繚繞則夫人魂轎至也轎後誥命亭一座引亭一座彌陀片牌二堂白綢彩團二堂鼓樂一班清音一起忽聞異香馥郁見有四人舁而前者則夫人之像亭也隨後功布翣牌等物外有紙花十盆紙紥從女四座引魂鷄一尾緇流羽士手擊法器禹步隨行孝子匍匐舉哀麻衣如雪鎭郡文武各官皆翎頂衣冠步行恭送柩用紅縀繡金罩舁以三十二人沿途路祭數處孝子皆蒲伏叩謝比靈柩至招商局碼頭登江裕輪船丹徒縣王大令預飭辦差家丁在碼頭上搭蓋席棚張以素彩水陸總巡周都戎親率弁勇在彼照料旣而新兵前營勇丁咸赴江干列隊燃槍誌敬聲若連珠文武各官之與觀察有年誼者均在靈前陳設祭筵叩奠傍晚展輪下駛取道申江再換輪船航海北上生榮死哀夫人當之無愧矣 
[上海縣署瑣案]  
　　韓劉氏扭楊理堂至案控追欠項前晚黄愛棠大令情襄理讞政之李葆初二尹提訊韓劉氏訴稱小婦人係揚州府屬某邑人在治下北市李公館傭工去年十月某日楊將德豐小錢莊票抵借洋銀二百五十圓言明年終歸還不料遊約至今小婦人受虧不起叩乞老爺押追楊供稱小的係湖北某邑人在治下五馬路正豐街開設烟膏店德豐小錢莊倒閉後所有貼現之票次第追取原根小的實在不能清理且小的曾糾合一會亦已散去司總者逃逸無蹤致小的被欠會錢不少求准交保出外向前途收取俾得將債還清二尹准之著覓妥人保出限三月初十日前如數措繳○烏山船户李阿才控閔行扦船主陳旭初將船撞沈失物不少前晚李二尹提案研訊顧福生投案訴稱李船係小的所雇代客裝載火油三百四十箱肥皂三十箱及苎麻等貨至新市交卸今被沈失貨主向小的責償叩求追給李供稱小的係江北某邑人承裝顧貨議定船資十三圓前日刺篙治下洞庭山馬頭突被閔行扦船撞沈現在船已扣留在洞庭山馬頭浦中小的無力賠償叩求追究陳供稱是日實由他船肇禍不料李竟悞認小的之船請老爺派差查訪可也二尹飭交差看管候傳鄰船見証人再訊○總巡局移送同源燭棧主沈璜控燭工頭目黄生堂黄金有黄寳成糾衆霸持工作李二尹提訊之下沈訴稱監生原籍浙江寗波府屬某邑現在治下南市紫霞殿左近開設燭棧黄等集衆勒索加價監生遂投總巡局控告不料伊等竟糾約一百餘人擁至監生棧中百般滋閙適逢妻子分娩驀受驚恐病勢阽危目下尙死生未卜黄等同供稱小的等並未至伊棧内滋閙緣衆工人自去冬起夜間工作議加工食沈曾允許後又翻悔小的等旣爲工頭祗得到棧懇商不料沈投總巡局控訴因之大衆不服與沈理論然徒未有聚衆滋閙事情二尹飭暫收所中候沈妻病痊再行訊究○前者周張氏控兒子周園波竊取家中田單與蕩婦謝阿大同居李二尹提訊之下周張氏訴稱兒子與治下楊樹浦蕩婦謝阿大私識窟匿其家不顧家室小婦人屢次戒斥堅不聽從今又竊取田單質錢浪用周供稱小的素以行醫爲業曾赴謝阿大之招爲之治疾由是得以相識近因醫業蕭索不得已將田單囑謝阿大抵借洋銀二十七圓半及被母親控告卽由謝阿大贖出繳還母親矣謝阿大供稱小婦人與周並未犯姦初時伊賃小婦人之屋行醫後囑小婦人代押田單今被控追由小婦人代爲贖出所有押本務望斷還二尹著周張氏將田單領回具結呈案判令周還押本一半其餘一半向謝阿大追取 
[上海巡局紀事]  
　　浦東人陸掌發於前晚九點鐘至南市恒生馬頭萬隆館内晚膳共需酒飯錢二百餘文將四開小洋一枚會帳酒保向索餘找陸令記帳酒保以素昧平生不允所請因而口角一言不合互相攢毆以致毁物殊多由館主褚書堂控訴十六鋪巡防中局局員潘仲泉二尹准詞飭勇將陸拘局升堂研訊褚訴稱被陸肆意毁物是以來案控陳乞恩公斷二尹以陸不應深夜在外酗酒滋事掌頰二十下著賠洋兩元具結交曹桂林保去○船户曹介福向在滬南久大碼頭駕舟爲生近因年邁由子銀發管駕銀發終日與無賴爲伍以致任意揮霍日前糾得一曾介福向索零用膽敢肆行蠻駡介福忿甚赴十六鋪巡防中局控訴局員潘仲泉二尹准詞提案研訊銀發供稱小的並非違忤實因一時無力所致此次實由從弟與父親口角與小的無干二尹以其不應違忤判令重責二百板另斷每月貼洋五元與父零用著具結呈案○前晚三鼓時十六鋪巡防中局委員潘仲泉二尹飭勇在南市龍王廟左近捉獲賭徒甲乙丙三人暫行看管候訊○南市大碼頭鎰記鹹貨行前與浦東人某甲往來共欠帳洋四十餘元前日來滬遇見向之索取甲稱日前已有人前來取去行夥與之爭執控諸十六鋪巡防中局旋經地甲經勸令甲償洋二十餘元了事○南市大東門外施家弄蔣姓家日前失去銀錠數十枚欵及看門之成衣匠傅桂榮拘送十六鋪巡防南局局員鍾偉臣二尹提訊傅供出薛雲生所竊二尹限二日將薛交案訊究嗣薛避匿挽袁壽甫出爲介紹不知若何了結也○前晚十六鋪巡防南局委員鍾偉臣二尹率能在南市荷花池左近清凈菴内拿獲賭徒炳春邱福正欲研訊由江少亭浼友石某請免二尹飭邀人保釋 
[英界公堂瑣案]  
　　包探趙銀河拘解湯阿香到案禀稱湯係著名流氓專以拆梢打降爲事昨日在六馬路攫取秦根全之縀帽適爲小的查見拘獲送案請究秦根全投案申訴情由湯阿香供因失業無聊所致叩求恩典張直刺據情商之繙譯官法君以湯白畫攫物情殊可惡判重笞二百板以儆○包探顧阿六禀稱小流氓馬和尙昨晚在某妓院門首强拔傭婦李錢氏頭上所插銀針經小的拘獲送案請究李錢氏投案申訴情由馬和尙供本地人銀針係在地上所拾並非强拔實被氏誣指直刺判責一百板○某號華捕拘解王兆生陳阿生到案禀稱二人在途爭毆經小的送　請究王兆生供因細故爭論不料陳卽肆蠻陳供不敢行兇求恩寛宥直刺判將王交保陳押候核奪○包探倪順泉拘解沈壽春錢友明伏登明到案禀稱伊等在途爭閙向喝不理故特送案請究沈供錢伏均係流氓欲向小的拆梢故與爭論錢伏同供因有暗昧之事故向借洋並非拆梢叩求明鑒直刺以錢伏拆梢情實判令各責一百板沈押候訊究○應子揚謝會千不知何故扭住謝桂生任情兇毆經包探張阿添拘解公堂謝桂生投案申訴前情應謝同供不敢逞兇叩求恩典直刺判將應謝各責一百板 
[江西官報]  
　　長寗縣金明府福保去秋交卸玉山縣篆清理交代回省卽奉委往上海查探銅鉛價值昨已事竣回江銷委卽奉飭赴新任同日糧庫大使趙參軍鍾文奉委調署按司獄事務所遺糧庫印務特委新建縣丞張二尹傳鼐調署遞遺新建縣丞事務卽委按司獄李參軍實濬調署又都昌典史陳少尉啓霖禀報丁憂奉委陳少尹紹棠署理新喻縣丞鄧二尹貞琳捐升知縣先請離任該事務令劉二尹福謙酌委署理宜昌黄棠蔭司錢少尹應顯捐升鹽大使指發山補甲請資引見該汛務委翟少尹秉鈞署理署新城同安司張少尹大杰期滿更替委秦少尹蘭芬署理又撫標右營額外徐兆麟病故遺缺查有該營馬兵熊得彪堪以拔補贛標中營遊擊熊遊戎得勝現經調考甄别贛城守都司蔣本榮應行請咨赴部引見所遺該遊擊事務查有撫標左營吳參戎世修堪令署理該都司事務查有撫標右營陳都戎占魁堪令署理 
 
 

Page 10

 
 
[金陵官報]  
　　二月二十一日委署皖南鎭黄本富鹽城營泰州都司畢化成辭赴任城守都司曹作雲右營守備蔡志　中營千總盧長發把總王殿甲外委唐仁瑞額外周中庸均禀知任事首府劉兩首縣陳趙均禀知設壇求晴知縣黄彞凱謝委轅下校對卽到差藩轅牌示安東縣李澍鋆丁憂道缺卽以代理斯缺之候補知州楊增芳改爲署理○二十二日湖南督銷河南候補道易順鼎見辭下關掣騐候補道徐南贛鎭何明亮均見知縣孔慶堮張狀彩劉德元戴光陳仕揚傳見皖岸督銷候補道曾紀壽到溧水縣殷以恕委署寳應縣葛毓清鹽城縣李作霖均辭○二十三日調署饒州營參將李榮發辭赴任首府劉兩首縣陳趙均禀知謝壇福安輪船黄友勝辭送沿江砲臺餉並解藩臺公欵銀知縣吕承瀚禀知京木已齊叩謝文闈記功一次又馬維騏請假回籍省親運判胡光國奉示考試平鏡輪船馬廷樹辭送都自長靈柩赴湖南 
[邗江官報]  
　　二月十四日兼鹺尹賢鑫銷曲塘卡○十五日陳鹺尹應倫委大團閘許鹺尹懋貴辭回界溝卡富安塲黄鹺尹禀辭郭鹺尹鼎臣銷灣頭閘工辭回十二圩差次羅鹺尹樹屏銷泰壩監籌差沈鹺尉麟委繆灣鎭高鹺尉敦厚委草埝閘○十六日洪鹺尹溶辭回十二圩差次○十七日前署淮揚海道丁觀察葆元到揚在港塲碼鹺尹禀辭回署易鹺尹巍喬辭回西壩卡○十八日甘分轉樹勳由省公幹回草埝塲繆鹺尹世德抵揚朱鹺尹蘭辭回十二圩差次○十九日沈司馬元龍貫解京餉何鹺尹乃升委瓜洲新河口卡 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年二月十六日京報全録]  
　　宫門抄○諭旨一道録前○湘撫陳奏爲遵議湘省各廳州縣徵收丁漕銀兩折收錢文分别減收並提解錢價平餘及免其减提情形摺○二月十六日禮部宗人府欽天監鑲紅旗值日吏部引見四十六名上駟處四名國子監五名鑲黃滿十一名正黄蒙六名○甘肅副考官王廷鉽至京請妥○文琳假滿請安○連陞鄭思贊抽查漕糧請訓○偉貝勒續假五日○禮部奏派彈壓副都統派出果勒敏○召見軍機王廷鉽連陞鄭思贊○皇上明日卯正至瀛秀園門跪送皇太后畢還宫○○頭品頂戴湖南巡撫臣陳寳箴跪奏爲遵議湘省各廳州縣徵收丁漕銀兩折收錢文分别减收並提解錢價平餘及免其減提情形恭摺仰祈聖鑒事竊臣准户部咨光緒二十三年六月二十日欽奉上諭給事中龐鴻書奏江浙等省徵收地丁條銀折價與市價懸殊請飭酌减一摺著户部議奏欽此旋經部議擬令各省就本地完納情形曁向來徵收章程查明地丁折錢較不價大有浮多者卽行酌量議减其以銀完納以洋銀折納實有浮多者亦一體量爲核减至有漕省分徵收漕糧每石折錢三千四百餘文及三千七百餘文不等以現時漲價計之比從前均屬加增一律酌减方爲平允又如各州縣徵收糧石遇有合勺畸零之數或按一升計算徵收銀兩遇有厘毫尾零之數或按一分計算此係官吏營私舞弊脧削斯民一端又另片奏據江西撫臣德壽奏添籌英德俄法借欵無可騰挪今值銀價減賤所有徵錢各州縣每地丁一兩議減徵錢一百文漕米一石議减徵錢一百四十文减徵之外每地丁一兩隨正加解錢價平餘銀七分每漕米一石加解錢平餘銀一錢統歸司庫湊還四國洋欵請各省查照江西成案各就本地酌量一體倣辦各等因奏奉諭旨依議欽此飛咨到湘當經臣轉飭詳查妥議去後兹據湖南布政司何樞糧儲道但湘良及善後報銷局司道等會詳稱查湖南夙稱偏僻之區北有洞庭巨浸凡濵湖各廳州縣地多沮洳西南二面環峙崇山土薄田稀其界連黔粤苗猺雜處之地尤爲磽瘠以故田賦甚輕且於咸豐八年經前撫臣駱秉璋設局清查折徵之數將舊有陋規大加裁减凡錢漕皆由各屬士民自擬欵目呈請核定同治三年復經前撫臣惲世臨再加核减通計闔省錢糧每年實爲民間减去錢三十萬串有奇均經奏明在案所有徵收丁漕數目以及辦理章程均係因地制宜叅差不齊難以統歸一律綜計通省四直隸州五直隸廳三州六十四縣共徵額賦僅及江西之半較之物博賦重之江浙等省更相懸殊徵收弊端亦視各省較少至有漕之廳州縣共二十四處額徵漕折之數亦復無多皆地勢使然也夫州縣爲親民之官關繫民生至重固應責令休養生息不容朘削脂膏亦須使其内顧無憂庶得專心民事湖南州縣額支養廉銀多者不過一千二百兩少者祗二百兩分作九成支發近者提扣軍餉三成仍扣六分减平應領千兩者僅得五百餘兩署任半廉不及三百兩尙須扣抵奏捐等項往往無可領之銀凡署中日食以及勘騐盤查夫馬等項均須自備加以近年伏莽未清差役疲玩每須自養壯丁以供巡緝他如購捕兇盜之賞格保甲團練之册籍統計費用爲數不貲全賴錢漕羡餘以資津貼故州縣徵解錢漕皆酌留餘地俾免别滋弊端此固各省所因不獨湖南爲然湖南亦不獨近日爲然也繹户部原奏附片蓋緣近年銀價跌落凡州縣徵收丁漕定有折錢額價由官易銀批解省庫較比銀貴之時綽有餘裕雖云提減兼籌乃取諸價之長餘非裁其本有入欵旣紓民力復濟時艱而於官吏無損法誠至善允宜遵照辦理至若向來徵銀及徵洋銀之處該官吏所得坐支羡餘等項必須易錢以備川資運脚辛工紙張及署中一切公用則視銀貴之時暗中已多虧折似不在减提之列又有一縣之中地丁漕折分别收銀折錢者則何項折錢應就何項減提他如隨時議價折收錢文完銀完錢聽民自便又若原係早年銀賤之時核定折價與夫近年甫經裁減以及該本地銀缺價貴將額徵之易錢批解無甚長餘者均應免其減提以符户部原議酌量辦理俾免窒礙之本意兹謹會同逐加查核悉心叅酌如澧州柳州桂陽直隸州新設南洲一廳曁道州安化邵陽衡山常寗寗陵華容桃源龍陽沅陵辰谿溆浦芷江黔陽安鄉安福慈利興寗永興會同共二十州縣徵收地丁均係折錢擬請各就向章原數一兩減收錢一百文再提解錢價平餘銀七分又晃州廳茶陵州新寗城步耒陽攸縣安仁酃縣祁陽東安永明江華新田沅江瀘溪麻陽石門永定桂東嘉禾通道二十一廳州縣向章雖亦折收錢文惟或係早年銀賤之時定價或因年近銀賤業經各廳州縣先行裁減或僻處山陬或遠居邊鄙本地銀缺價昻與通都大邑迥不相同或者有折錢之各花户率以洋銀投納且復高抬價值不免暗中虧耗卽照向章徵解尙虞不敷辦公似難再議減提此外如靖州武岡州長沙善化湘陰瀏陽醴陵湘潭寗鄉新化衡陽清泉寍遠巴陵平江臨湘武陵宜章桂陽臨武藍山綏寍共二十四州縣有係徵收銀兩者有係隨市價折錢聽民自便者核其徵收數目較比江西已裁之數猶爲减少又如鳳皇乾州永綏三直隸廳永順保清龍山桑植四縣或徵屯銀或徵秋糧每處歲收銀百餘兩數十兩不等均擬各照向章徵解免其減提此湘省地丁分别應行提减及免其提减之情形也復查有漕之廳州縣二十四處内灃州南洲廳茶陵湘陰瀏陽攸縣巴陵平江衡山清泉衡陽華容安福常寗耒陽共十五廳州縣徵收漕折俱係折錢擬法各以向章原數每漕米一石减收錢一百四十文再提解錢價平餘銀一錢又長沙善化湘潭醴陵益陽湘鄉安仁人縣係收銀兩臨湘一縣係隨市價折錢均請免其减提此又湘省漕折分别應行减提及免其减提之情形也以上擬辦减提之各廳州縣應由藩司會同糧儲道撥發告示曉諭通知並嚴禁别立名目分外浮收自光緒二十四年上忙開徵爲始卽照新章辦理至光緒二十三年以前民欠及帶徵緩徵銀兩均仍各照舊章完納以清界限而示區别如將來銀價昻貴准其禀請核飭復舊並奏請免其議减提之各廳州縣亦嚴行通飭收錢收銀曁折收洋銀務各照舊章數目不得加多並力禁書差格外需索其隨市折錢者必須實照本地南價牌示不得任意低昻遇有畸零尾數包整計算湘中州縣此弊雖少亦應嚴申禁令以杜未然以上分别辦理各端皆由司道等博訪周諮並證以各屬禀牘因地隨時折衷定議俾令度支稍裕共維時局之艱難仍期日久相安庶免官民之齟齬等情詳具奏前來臣查湖南省錢價之昻實自近年爲甚臣於光緒二十年到任正值歲旱歉收又因錢缺少民間生計愈艱屢經臣諄飭各廳州縣徵收錢漕凡係以銀錢完納之處自應酌量通融以紓民力嚴劾不恤民隠之吏以儆其餘又於省城開爐鼓鑄制錢及設官錢局藉資周轉並訪有奸商私制運錢出境售賣銷燬情弊復飭厘金卡局稽察嚴禁近年以來本省錢價較之他處尚覺稍低是以雖當飢饉之餘除應行蠲緩外各屬徵收分數視往年不致减色固出湘民急公報効之忱亦半由牧令之撫字催科尙無偏執自利之見本年春間恭奉光緒二十三年二月初八日上諭御史彭述奏湖南錢糧積弊請飭整頓一摺飭將酌定徵價一併酌量核辦等因遵卽飭司道轉飭各屬將近日徵收情形據實禀復正在彚齊核辦旋准部咨議奏减提章程卽飭該司道遵照部章各就地方情形悉心查核往復籌議具詳前來復經臣詳加禀核所議似尚屬周妥除該司道等核明減提數目逐造細册另詳咨報並咨户部查照外謹會同督臣張之洞恭摺具陳伏乞皇上聖鑒訓示謹奏奉硃批户部知道欽此 
 
 

Page 14

 
 
[光緒二十四年二月十七日京報全録]  
　　宫門抄○諭旨一道録前○吉林將軍延等奏爲吉林通省演練馬步各隊官兵勇夫並隨營委員書手用過薪糧旗纛車價彚請核銷摺○又奏爲試鑄銀圓一年期滿據實造報各緣由摺○二月十七日兵部太常寺太僕寺正藍旗值日無引見○懷塔布假滿請妥○召見軍機○○奴才延茂耆徵跪奏爲吉林通省演練馬步各隊官兵勇夫並隨營委員書手用過鹽糧薪水旗纛車價等項銀錢循案彚請核銷恭摺仰祈聖鑒事竊查前因吉林馬賊肆擾先後添練馬步兵勇以資搜剿所需鹽糧軍火車價等項銀錢均照定章核實支放歴經截期奏銷在案上年六月間接准部咨議定各項减平新章自光緒二十三年七月初一日起無論正雜各欵凡向支庫平者每兩核扣六分統改換二兩平發放所扣减平銀兩報部聽候撥用又於九月間接准部咨令將吉省練兵月餉援照奉天黑龍江餉章一律扣建當卽查明該兩省扣建章程一體核扣小建銀兩又於十一月間因吉林練餉改按二兩平支發吉省市面向無二兩平名目以致提銀易錢之欵兌換實有不便曾經附片具奏請將向發車駝脚價錢文改發二兩平銀欵仍由練餉銀内動用照章彚案核銷等因各在案查上屆報銷之案截至光緒二十二年十二月底止剩存舊管練餉庫平銀六萬九千一百八十九兩九錢七分零一毫四絲一忽新收由本省徵收大租項下撥補光緒二十二年分練餉庫平銀五萬五千兩又收由本省徵存大租項下撥補光緒二十三年分上半年練餉庫平銀二萬七千五百兩又收由本省防餉項下撥補光緒二十三年分練餉庫平銀四萬二千五百兩又收由都京部庫領到自光緒二十三年四月起至九月底止計六個月練餉庫平銀十四萬兩舊管新收共計庫平銀二十三萬五千一百八十九兩九錢九分零一毫四絲一忽開除自光緒二十三年正月初一日起至六月底止給過通省演練馬步隊官兵勇夫等鹽糧心紅等項庫平銀十七萬四千九百零六兩又給過隨營辦事各局處官員書手貼寫等薪水津貼心紅等項庫平銀七千八百九十一兩八錢又給過各隊官弁兵勇與戰打仗陣亡之受傷卹賞傷賞庫平銀九十一兩又給過各隊官兵買補倒斃馬價庫平銀一千二百五十三兩六錢五分又給過各隊官兵勇置做旗纛號衣等項價值庫平銀二千七百二十一兩五錢五分零五毫零八忽又除租銀易借放各隊車馱脚價動用庫平銀二千五百兩共計用過庫平銀十八萬九千三百六十四兩零零零五毫零二忽截至光緒二十三年六月底除用實在剩存庫平銀十四萬五千八百二十五兩九錢六分九厘六毫三絲三忽自七月初一日起遵照部定减平新章每兩核扣六分共扣减平銀八千七百四十九兩五錢五分八厘一毫七絲七忽九微八纎另案報部請由部撥練餉銀内就近劃留除扣凈剩存二兩平銀十四萬五千八百二十五兩九錢六分九厘六毫三絲三忽又新收由都京部庫領到自光緒二十三年十月起至二十四年三月底止計六個月練餉二兩平銀十四萬兩内除二十四年正二三月分練餉銀七萬兩劃歸二十四年分報銷案内再行列收外此案先收二十三年十十一十二等三個月分練餉二兩平銀七萬兩以上剩存並新收共計二兩平銀二十一萬五千八百二十五兩九錢六分九釐六毫三絲三忽開除自光緒二十三年七月初一日起至十二月底止給過通省演練馬步隊官兵勇夫等鹽糧心紅等項二兩平銀十七萬三千二百七十九兩六錢零三厘六毫又給過隨營辦事各局處官員書手貼寫等薪水津貼心紅等項二兩平銀七千六百七十二兩又給過各隊官弁兵勇與賊打仗陣亡受傷卹賞傷賞二兩平銀一百八十三兩又給過派往各處巡緝賊匪馬步官兵雇用車馱載運軍械火藥等項共需車馱脚價二兩平銀一千九百二十七兩二錢又給過練軍添造鉛丸火藥等項需用價值二兩平銀三千二百八十七兩九錢五分九厘五毫共計用過二兩平銀十八萬六千三百四十九兩七錢六分三厘一毫實在現存二兩平銀二萬九千四百七十六兩二錢零六厘五毫三絲三忽應發放二十四年正月鹽糧薪水等項之用歸於下屆再行報銷又查上屆報銷舊管剩存市錢二百三十六千二百八十八文新收由練餉銀内兩次提動庫平銀二千五百兩隨時照依吉市銀價易錢計易市錢七千二百七十八千一百八十文舊管新收共計市錢七千五百八十四千四百六十八文開除給過派往各處巡緝賊匪馬步官兵雇用車馱載運軍械火藥等項共需車馱脚價市錢七千五百一十四千四百六十八文實在無存奴才等督飭管理糧餉委員按欵詳核委係實用實銷並無浮冒情弊除將支發各項銀錢數目起止日期並該官兵委員勇夫等旗佐銜名曁各隊買補倒斃馬匹毛片口齒以及置做旗纛號衣物料名色數目逐一分晰造具細册咨户兵工部查核外所有吉林通省練隊用過鹽糧車價等項銀錢循案截期彚請核銷緣由理合恭摺具陳伏乞皇上聖鑒飭部核銷施行謹奏奉硃批該部知道欽此○○奴才延茂跪奏爲試鑄銀圓一年期滿遵照部議造册備案並將議捐各節詳核據實覆陳恭摺仰祈聖鑒事竊准户部咨開議覆奴才前奏試鑄銀圓漸有成效一摺光緒二十三年九月十二日具奏本日奉旨依議欽此咨行前來查原奏内稱送到銀圓五種按照廣東所鑄分兩秤兌相同其成色是否與廣東原定一律礙難懸斷應嚴飭承辦委員將所鑄各種分兩成色始終照章如一並該局員試辦一年卽將鑄造大小銀圓各數千應將餘息數千以及局用一切各數目造具細數清册送部核銷又銀圓大小等次各按吉市中錢酌定行使官價一節銀價之漲落無定數將銀圓作爲定價商民計較錙銖恐仍計銀論值銀價低則行使或滯銀價昻則銷燬堪虞應令隨時酌量變通方臻妥善等因極見部臣籌謀周詳足以益奴才思慮所未及當經轉咨照飭承辦委員遵照在案奴才並按日將出銀圓不時抽查考騐其分兩成色核與開鑄以來均尙符合無異至地方行使情形亦漸推漸廣日臻暢旺兹據總辦機器局花翎協領春海禀稱自光緒二十二年十一月開辦截至二十三年十月底止計十二月一年期滿陸續兌換循環鼓鑄共鑄五種銀圓四十四萬七千零八十兩零八錢五分除去成色折耗各項銀兩外共得利益銀六萬一千五百四十四兩五錢二分七厘所有鑄圓應需料件員司工匠薪津工食各項雜費卽由此項利益銀兩項下盡數開支計凈實得贏餘銀三萬七千二百七十一兩四錢四分三厘一毫三絲四忽並將添製機器及辦理交涉需用銀兩分别提撥造具清單呈請奏銷前來奴才覆核無異委無影射浮冒等弊查吉省地處邊徼行使銀圓一事從未開此風氣非若津滬楚粤等處向有洋商貿易多年市面行使洋元商民久經習慣易於取信乃自上年試鑄以來人人稱便暢行無阻推原其故實以銀價照前行駛一法似爲得其竅要奉省因現錢短絀經盛京將軍伊克唐阿電囑由吉代鑄銀圓數萬兩解赴奉省初似行使稍滯嗣亦按錢定價與吉省畫一遂卽推行便利錢法爲之疏通亦其明騐也至銀價漲落無定固屬市面常情然吉省自經鑄用銀圓銀價尚無異漲暴跌之事偶值銀價較銀圓價目稍低人更爭以銀兌圓而銀圓之銷路益暢則銀價低行使或滯一節似可無煩過慮惟銀價昻則銷燬堪慮一說誠爲中肯然照奴才原定章程尚可將銀圓價值隨時酌加足資抵制利權或不至爲奸商所持要之法積久而易弊奴才萬不敢以一得之愚稍存幸心仍當隨時體查情形酌量變通以期有利無弊裨益地方除將送到各項清册咨送户部外所有試鑄銀圓一年期滿據實造報各緣由理合恭摺具陳伏乞皇上聖鑒飭部備核謹奏奉硃批户部知道欽此 
 
