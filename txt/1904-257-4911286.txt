# 1904 - 257 - 4911286

 

Page 1

 
 
[勸捐萬國紅十字會經費] [  申報館協振所謹啓]  
　　俄曰興兵生靈塗炭曠日持久尙無已時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫卜昊天不吊何又降此鞠凶耶滬上同人惻然憫之商之各國樂善諸君聯爲萬國紅十字會派八前往戰地救援被難之人寒則衣之飢則食之病則更爲之醫之藥之并特賃輪船載之出險特是事關重大所費不貲刻雖集有五萬餘金而來曰大難亟須補助所望寰中義士海内仁人各解囊金拯民水火較之散財助振其功德更無可限量矣如荷樂施請交申報館協振所帳房自當掣奉收條以昭憑信率布寸臆伫盻慈雲敬叩善安伏維垂鑒 
[增補繪圖大字聊齋志異○加批繪圖西遊記出板] [  圖書集成局代啓]  
　　淄川蒲柳泉先生所著聊齋志異久已風行寰海幾於家置一編蓋以簡潔之筆運恢奇之思洵足遣睡魔而啓靈機也惜市間所刋各本於王漁洋之總評但雲湖之眉批素無全錄閲者憾焉今三省堂主囑本局用大號扁字重鑄鉛板凡王氏評語但氏眉批吕氏註釋無不燦然備列並精細繪圖一百廿幅且依浙湖陸氏抄本原稿增補六則尤曠眼界紙白板清每部一函八厚本碼洋一元二角暫售七折以廣招徠○如批輪　西遊記新鑄大字鉛板紙户精良每部八本碼洋七角暫售七折由上海四馬路中市望平街口文寳書局發兑 
[論翦辫易服事]  
　　曰本各處風傳京師練兵處與政務處已奏准各省兵弁及武備學生一律改裝翦髮且謂江寗官塲及上海道憲均已奉到此項公文轉札各武營遵照辦理而有人詢之駐節本埠之某星使則謂京中各當道祗議隸細柳營者將辫盤繞頂上以示簡便而並無翦髮易服之言夫以傳述之説爲無稽耶則言者鑿鑿一若已見有此項公牘者造言生事固不致若是之膽大妄爲也以此爲信而有徵耶則如斯重要事件何尙未明降綸音且某星使本有練兵之責似必有所知旣有所知何亦竟不明白宣布也僕嘗卽此事而反覆思之姑勿以事之虚實爲相爭而且以行之是否有益爲研究事苟有益則趙武靈王之胡服騎射未嘗不變中國古時之舊法而卒能戰勝强敵後人亦嘗贊美之事苟無益則雖明頒諭旨今天下以遵循而摹仿徒工精神無與一紙空文亦祗益各國姗笑耳於中國武事之强弱果亦何所益哉竊嘗思之一國有一國之風俗一時有一時之習尙中國古時夷狄之俗則被髮而左袵吳越之俗則斷髮而文身大抵一由於風會之相沿一由於居處之便適至本朝由蒙古部落入主中國定鼎之初令民間剃髮之前半而垂其辫於後服飾則尙箭衣馬褂蓋亦表便於騎射之意而並非别有探見也至外國之不留辫髮而衣服務期短狹者名圃皆以兵與工爲强國之主義兵則持槍躍馬往來於戰陣之中苟垂辫焉實多不便工　　　　　論　　　之餘　使搏帶寛衣背又垂辫則動多窒碍工作殊難故其風尙皆以無辫而衣服緊狹爲黄　　一　其法國勢　能富强則方今東西各邦皆無辫而短服然彼與此交戰亦必有勝負於其間而工作之能精巧與否亦殊不在此然則欲謀富强而齗齗於此者是眞知其末而不知其本者哉或謂迄今地球各國皆不垂辫而中國則否故中國之遊歴各國者往往爲人鄙夷至稱之爲豚尾奴是非决然改去實足爲國體之玷不知人情以不經見者爲異外國之初至吾國也人皆誚人爲猢猻蓋以其髮種種而不垂辫也此種侮謾之言出於輕薄者之口舌何足據爲定評國而能强誚之以猴者自不失其嚴猛剛鷙之槪苟不能强裝飾雖與各國一律然虎賁貌似亦何足掩其懦怯不堪之實情哉猶憶當李合肥相國初任直督時孫渠田侍讀之婿某甲曾上條陳於相國請奏請中國一律割去其辫以示維新當時人皆詫爲狂譚訝爲奇語迨中日戰後少年喜事之輩不學外人縝密之心思不學外人勇往之志氣而徒以割辫爲新學之標識嗚呼不實際是求而形式是效倘去辫改裝界卽足收富强之效則中國僧道且并短髮而去之矣何其心思材力之愚蠢無知更較甚於常人也哉子故略抒所見以告世之喜翦弱易服者至此事之究確與否則自有揭曉之日而不必多所疑慮也 
[電傳宫門抄]  
　　昨晚八點鐘越三十分時京師友人專電告知本館云八月初七日皇上召見軍機大臣及沈家本是日並無上諭 
[優詔恤兵]  
　　有客自日本東京寓書本館云東歴九月六日日皇下詔褒美滿洲軍大旨謂蠢兹俄虜久據遼陽爲根本地方備益加嚴密其地素來積聚軍資故出全力以死守弗去也咨爾滿洲軍士冐萬死而不顧排子難以直前奮勇仰攻歴數晝夜卒能金湯悉破拔其巖疆偉烈豐功朕甚嘉悦是非愼重果毅忠勇樸誠曷克臻此抑今兹戰事方興未艾後之結局非可豫期夫子朂哉尙其戮力戎行堅忍自愛以無隕我國家威望俾大局漸底於成朕實有厚望焉 
[曰弁談俄]  
　　日本東京某日報云有人往我日行營醫院訪陸軍游擊某君談次某君言今者我國與俄鑿共倍難於從前中日之戰僕戎行親歴已數回矣首次係剿平本國薩摩叛黨次則定亂於高麗又次則用兵於中國由是而誅臺灣上匪殲京津妖拳無役不從見聞較廣回憶薩摩一役叛人死守關隘最不易攻此次俄人所安某處之營革固幾與相　或謂俄華兩國其車實無甚低昻甚有薄俄人爲不及華兵之能殺敵致果者此謬説也以俄軍與華軍數眞如壯漢之比孩提蓋俄軍膽氣甚雄戰略亦頗敏捷卽此次之戰其軍士每藏身山穴之内開槍向外遥轟自外望之祇稍露面目而己然一見我日砲隊將砲排爲一字長蛇則其步隊卽開掘深濠蟄伏其中連放格林機器砲濠上覆以鐵路枕木我軍遥望幾無所覩一經前進則槍砲聲如珠貫登時死亡枕藉於途及細細侦尋始知彈丸自濠中出迨达次遭其挫衂乃於地上覆有枕木處發巨砲擊之逆料濠中所伏俄兵應已懼而逃去洎放膽直偪濠畔則伏兵猝起格林砲彈無殊急雨跳珠我軍急用大砲猛轟則所伏俄兵忽又全無聲息意謂俄兵至此乃悉數逃逸或則葬身溝　間 
 
 

Page 2

 
 
矣詎知甫近槀邊忽又萬槍齊發一連數次墮其計中爰捨命忘身蜂擁而上俄兵突掣取所覆枕木擲斃日軍隨兩葛攀藤緣延而上峭壁隱身石隙憑高俯攻蓋緣俄人據此已數載於兹熟習此間形勢時窟穴於高巖邃谷用測遠鏡窺伺我軍一切行爲罔不瞭如指掌兼之我軍恪遵將令因防疫癘非開水不敢用以潤枯喉每於戰鬥之餘拾取樹枝煮水俄人遥見烟痕一起卽知日軍所在故能若是之神出鬼没令人防不勝防也 
[安頓俄俘]  
　　日本大阪某日報云我日水陸諸戰所俘俄之將弁士半在松山姬路二處分辊覊留計公山覊至一千五百餘人姬路覊至祗五百餘人今者俘獲愈多幾有實不能容之勢因於豐橋大津佐倉金澤等處擇地建屋俾得棲息其内俟戰畢後交還 
[召集俄員]  
　　俄國諾何亞鳥列米耶報云我俄波羅的海及黑海中諸艦隊所需員弁必須配置齊全朝廷因詔下海軍大臣召集各省預備人員以資選擇 
[俄將戰殁]  
　　華歴八月初六日英京倫敦來電云俄將苦洛拔托金電逹俄廷稱我福明將軍於烟臺堡一役時臨陣戰殁 
[俄報死傷]  
　　華歴八月初六日英京倫敦來電云俄將苦洛拔托金電逹俄廷稱自七月十八日至二十六日遼陽之役我軍之戰死沙塲者計共四千名傷者一傷者一萬二千名 
[俄釋英船]  
　　華歴八月初六日英京倫敦來電云前者俄人拘獲英國藍烟囟公司輪船名茄爾加司者曳至海參崴船中所載麫粉棉花木料等均爲俄人充公餘物及船一併釋云 
[美廷定議]  
　　華歴八月初六日英京倫敦來電云俄國運兵船名來那者日前駛至美屬之舊金山現經美政府議定准子小泊數時如欲久泊則須將軍裝起缷 
[大帥將臨]  
　　金陵訪事友人云南洋大臣兩江督憲魏午莊制軍自聞新任李勉帥遵奉上諭迅速赴任卽飭江寗藩司黄花農方伯派員備辦供張並委候補知府譚太守傳贊星夜馳赴閩省恭迓節麾本月初三日省垣官場接到勉帥來電大致謂已定於初二日交缷督篆初四日由閩乘海宴輪船起程取道申江換乘南洋兵輪船來省本署部堂無多僕從亦無門籖稿案等項名目如有假冐官親幕友家丁人等在外招摇需索供應情事准地方官拘拿究辦等因日來辦差人員頗覺異常忙碌云 
[會商教案]  
　　金陵訪事友人云湖北施南府屬閙教一案迭經湖廣總督張香濤宫保電商南洋大臣兩江督憲魏午莊制軍冀得妥速了結本月初一日法國二等提督貝爾君帶領兵艦五艘鼓浪來寗時法國駐滬總領事巨籟逹君鎮江天主堂總司鐸施方禮君相繼戾止卽投督轅拜會制軍延見之下商議良久始興辭而去逾時制軍乘馬車蒞下關換乘小輪船駛傍提督坐船答拜貝爾君殷勤延接並引制軍遍閲各兵制軍稱道再三珍重而别是日湖北候補知府黄太守光黻由原籍來省詣轅禀到蓋奉制軍委辦南洋交涉事件電飭來此也 
[儲憲過潤]  
　　鎭江訪事人云江安督糧道胡研蓀觀察近奉江蘇巡撫端午橋中丞電促赴蘇密商要務因於月之初二日由金陵乘舟帶以小火輪道出潤州暫泊皇華亭碼頭镇城道府各官咸詣江干迎迓未幾卽啓輪向金　進發 
[勦梟不易]  
　　松江訪事人云上月杪著名皖梟費某吳某率同醜類由蘇鄉木瀆鎭竄至江浙交界之楓涇鎭經董保營汛馳禀婁縣黎子新大令中營何雪門參戎禀請提憲楊鏡巖軍門飛傳正副護軍等三營帮帶哨弁各帶兵一百名馳往勦捕繼念若輩窟穴在水復請鹽捕中營管帶吳金忠都戎派師船協力相助本月初一日清晨陸兵三百名星速登程下午兩點鐘時抵境詎料梟衆已於一點鐘時鼓棹他遁蓋已由鹽捕中營密派兩人馳往告知也府尊田紹白太守聞之大怒卽片請都戎到署面加詰責都戎無以應當發兵時軍門以電綫已通卽將水陸進勦機宜電逹蘇撫端午帥並請轉電逝撫聶仲帥撥兵兠截隨奉覆電照准並電太守著將剿辦情形詳細電覆不意已同多魚之漏是以太守覆電頗覺爲難云 
[巨梟入獄]  
　　姑蘇訪事人云前者著名巨梟海裏奔卽丁德勝近在蘇鄉陸墓拒敵官兵槍斃哨弁一員勇丁二名旋至浙之南潯與某水師營開仗彈傷弁兵數員名旋被官兵擊折一臂潛至滬江仁濟醫館求醫事經撫憲端午橋中丞隨員麋君訪聞於七月下旬某日派弁赴滬會同留滬差遣之汪禹臣二尹督率英租界包探拘獲三十日解回省垣禀經午帥飭交蘇州府許子元太守研訊丁匪將不法情形一一供認太守飭釘上脚鐐下之於獄俟禀請午帥擬定罪名 
[議考蒙師]  
　　蘇州訪事人云撫憲端午橋中丞以蒙學窮之得失皆繫乎教習苟不將教習大加整頓蒙學何自而振興乃近來往往有失業商人及廢學僞士濫竽充數以致敎術大壞貽誤無窮因擬將各處蒙師示期考試擇其交理通順者給予文憑俾得授徒設館否則槪不准謬擁皋比誠興學之要圖也 
[彝陵雜錄]  
　　宜昌訪事人云六月間由川中運來雲銅解京交納先後計共裝船數艘來宜小泊俟快利輪船至以便載送下駛聞計雲銅共五十一萬五千觔○宜昌小學堂自將六一書院改造工竣後尙未聘定教習兹聞已有數人願擁皋此一席因擬於七月初某日開學不知屇時能否如約也○警察局坐辦李某湯某及吕竹其等意見不合而所辦公事亦多不滿於人前者某錢店倒閉一事李某以取錢之人爲滋擾拘回局中各責二百板商民咸抱不平三委員各禀道憲余觀察互相攻訐觀察查悉之下一槪撤差已改委一伍姓沈姓者爲坐辦矣 
[鄂垣小志]  
　　武昌訪事人云鄂督張宫保建設仕學院俾候補人員肄業其中藉以練習吏治行之數年頗著成效近聞宫保又擬派候補州縣佐貳等二十八至外洋游歴以擴識見○武昌横街某雜貨店因澆油燭不愼致肇火災幸時在白晝各水龍聞警馳至得卽救熄僅焚去房屋一幢○欽差大臣鐵侍郎良行將蒞鄂督憲張宫保特派恩制史至在江漢書院預備行轅俾星使抵鄂時駐節於内 
[南昌客述]  
　　江西訪事人云江西各大憲接到滬電知鐵寳臣欽使將次來轅爰於上月二十二日委何參戎垣豐大令利親往九江以下沿江探明以便恭申迎迓○上年江西永豐縣張曾兩姓因爭陂水械鬥槍斃四命一案久延未結今夏兩姓又聚集多人復行互鬥吉安府胡太守查知縣主某大令庸懦無能乃電請上憲遴委幹員王紫閣大令馳往查辦嗣查得該縣有上控積案數十起内有拖累十八年未能訊結者亦卽委大令代行訊結 
[三泖涼波]  
　　松江訪事人云兇僧妙和軀幹雄偉以力自恃前在方塔藥王宫住持凌視一切故僧俗咸心惡之嗣因犯案被獲經華亭 
 
 

Page 3

 
 
縣孫花樓大令笞責枷示限滿備文解回楚南原籍詎至丹陽附近因前途山水暴發不能前往發回華亭大令立飭加儲收押化莠所以待再解○南門外鬥富浜附近有華嚴菴荒廟也住持某僧偕廟祝某甲焚修其中甘守清貧香積廚中薄有儲蓄某夜四鼓時忽有匪徒十餘人面塗粉墨蜂擁而至廟祝聞犬吠聲拔關出視匪乃乘間攔入將僧及廟祝縛置牆畔隨入禪房劫去洋銀三十餘元小洋銀十餘角僧衣數襲打疉成包旋入廚下炊飯共圖一餉僧乘間咬斷繩索潛從菴後逃出至鄰近呼救村人聞聲齊至匪等已鼓腹出菴赶卽兠拿星光明滅之下僅獲一匪翌晨解入普照寺保甲總局隨田管帶李别駕片送婁縣署邑尊黎子新大令升座研訊匪係本地人遂飭收禁候再訊辦○方彚記錢莊開設有年被錢符王李四姓積欠洋銀三千餘元方以此欵匯滬向某洋行購洋燈鐵器行主卽禀由該管領事移請松江府札縣提追繙譯某君來松謁見縣主孫大令乃傳莊主與錢符質訊見兩造帳情互異斷令符姓還本洋銀三百元利息四百元按期拔繳○泗涇鎭迤北婁縣青浦接壤之處宵小易於出没團練向由汛弁劉菊坡把戎管帶頗著成效目下附近各鎭以次仿辦七寳蟠龍老澤徐涇打鐵橋五處統由紳董禀請把戎統帶往來訓練青浦縣田春亭大令婁縣黎大令先後馳往校閲以此外各鎭均所不及旋各稿赏洋銀二十元飭仍以時操練 
[上海官塲紀事]  
　　昨日南市浦江水利局員高邑之司馬命駕至南市馬路工程局拜謁總辦翁子文太守延入廳事暢談公務良久而出○江南提督楊鏡巖軍門金龍昨日至縣署拜會○新科翰林院庶吉士雲森齋庶常書原籍青州駐防旗人係本縣汪大令受業門生昨日至縣署謁見 
[新督蒞申]  
　　調署兩江總督李勉林制軍由福州乘海宴輪船於昨日清晨八點鐘坻埠停泊招商局金利源馬頭本埠關道憲袁觀察提右營周參戎以次文武印委各員及駐滬各防營勇丁由各營管帶督率列隊江千恭申迎迓旣而各員呈遞手版禀見勉帥接見有差旋登岸乘馬車至泥城外北洋務局行轉暫駐文自道憲袁觀察武自江南提督楊鏡巖軍門以次先後詣轅禀見法捕頭特派中西探捕多名分投照料讞員陳楚生大令因往迎憲節將公堂訊案暫停一期聞制軍定於今日拜謁駐滬各國總領事官初十日起節赴白門擇吉十四日接印 
[札拘要犯]  
　　川沙少灣鎮梟匪糾同土棍奚成仙等在鎭開塲聚賭爲州主陳桓士司馬聞知卽帶同差捕下鄉查拿詎各匪膽敢開槍拒捕以致將司馬之手腕擊傷司馬回署立卽通詳各上憲請札飭鄰近上南川各州縣一體嚴拿本縣汪大令奉到上憲札文當卽派幹差薛貴將綽號野武松之楊凌卿設法拘獲昨日接奉蘇撫憲端午帥札諭飭將此案要犯速卽拿獲毋任漏網大令因卽諭知原差將其餘各犯一併嚴拿限五曰破獲如遲比責不貸 
[拘獲巨竊]  
　　竊犯吕老五前在法租界行竊爲巡捕拘拿膽敢開槍轟擊乘間脱逃昨日爲包探所見拘入捕房捕頭令押候堂期解請訊究 
[飭查失物]  
　　漢口商務局委員楊时府近日因事赴松江謁見府尊田紹白太守兹已公畢束裝起程前日由松江乘船道出滬江在船失去考籃一具内有緊要文件明府立卽赴道轅禀知袁觀察請飭縣查緝昨觀察已飭汪大令派差嚴密查拿矣 
[法界火警]  
　　昨日天將破曉時法租界八仙橋捕房左近之萬育堂藥材店忽肇火災霎時冐穿屋頂火光燭天幸捕房近在咫尺急驅皮帶車至竭力灌救旣而英界洋龍及救火會西人各聞警馳至帮同施救火始熄滅焚去該店門面三間延燒比鄰張生祥鞋店事後經包探將店中東夥四人一并拘入捕房捕頭佳子交保俟堂期解請訊究 
[公界火警]  
　　昨日清晨四點鐘時新垃圾橋北首旗昌繅絲廠對面四號洋房内忽然火起迨救火會西人聞警往救業已冐穿屋頂隨卽開取自來水竭力澆灌得卽熄滅計共焚去樓面四間聞此屋洋人現赴他處留二華人在彼看守樓上房門均銜魚鑰不知此火從何而來亦可異已 
[籌除賭害]  
　　十六鋪巡防中局委員王坤元二尹訪悉老白渡附近每有游民設攤誘賭並查知與南局毗連之萬裕馬頭及二十三鋪公義馬頭等處尤爲若輩　集之區因卽會同各局員籌議緝拿究辦之法以安民生 
[上海萬國紅十字會來函]  
　　七月十二日寄新民屯分會電新民屯劉蘭堦徐性模任啓人朱殿卿效電悉頃接增廷帥巧電知遼陽已由英教土商同州牧就地舉紳董設立醫院救護難民實辦本會事務井井有條應請殿兄商之五人設法前往聯絡内外聲息相通一切更易措手並可由此推廣救護遂有實濟所關匪細弟等已電乞增廷帥密飭遼牧知照祈兄等再電商梁李妥酌聯絡之法爲要千金寨工祇有千人已由梁李傳諭妥辦想可隨時接洽哈事恐係空言仍候確探續信八號信今午郵寄屯溝和汾敬苞號○同日寄盛京電盛京增軍帥廷京兆均鑒巧電謹悉承示遼陽辦法欽感何如容一面卽告西董設法源源接濟一面電飭徐任囑朱妥切轉商如能與遼牧聯絡一氣則内外聲息相通一切更易措手並可由此推廣救護遂有實濟擬請尊處卽轉密飭遼牧轉飭該紳董等一體知照務期彼此聯絡辦事裨益匪細千金寨工人出險已飭徐任候信妥辦哈爾賓工竟尙未到藩計時已逾三月是否有此説而無此事如可由尊處飭查請隨時電示海宣憙泰琦和汾敬苞號○七月三十日寄天津電天津宫保鈞鑒頃接增廷帥勘電難民紛紛來瀋已立籌濟局撫卹分起派員護送新民屯分會交徐任會員接收運送入關安插等語又接徐任會員儉電遼陽已由州牧恊同英教士興辦分會遵飭派人前往籌商接濟欵項頃已中途折回連日藩來難民過多有傷病者就近送教堂醫院代醫餘均分别運送惟人數過多車不敷用商據地方官紳無法彈壓安頓已電懇梁道多調車輛到屯以便隨到隨遣請爲電禀宫保飭遵並懇飭山海關等處護送局一體知照辦理等情除電飭該會員等仍卽設法接濟遼陽外謹懇宫保俯念屯會出險難民過多迅賜飭下路局山海關護送局迅調車輛赴屯並將車票多備發交該會員等收執俾應手辦事彼此接洽不勝感禱和汾敬苞禀卅○八月初二日寄天津電天津宫保鈞鑒東電遵已飛飭屯會員知照昨據該會員豔鑑電並函稱接瀋營務處知會隨後派差勇分起護送到屯隨卽轉送入關每起二百人左右辦頭起尙爲安靜約計不過數起其中衣履不完者多除傷病留醫外餘皆遣送實屬流離可憫此數起後必仍接續而求惟查詢哈爾賓千金寨工人均尙不在内哈工尤查無影響恐有阻碍亦屬無法乞速匯銀並運棉衣備給等情除已匯銀並赶製棉衣速運外竊思此等難民似已無籍可回恐亦别無生理僅送入關非塡溝壑卽聚而滋事甚非畿輔所宜昨據烟臺分會請示到有金州難民辦法以爲數無多已飭姑暫留養今關外難民情形紅會力量固難留養亦無辦法可否飭下山海關局員於該難民抵關後分别發交關内各地方官安揷並飭各地方官預籌設法俾各得所謹請鈞裁和汾敬包禀冬 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗上瑣譚]  
　　揚州訪事人云邗上每届孟秋好事者必於本坊啓建孟闌盆會或香會名爲利濟孤魂實則斂錢肥已本屇經地方官嚴行禁止不准舉行狡黠者於是易其名爲酬神擬於地官第南首隙地搭臺演劇爲歛取貲財之計事爲甘泉縣主白大令訪知立將會首曁坊保等傳至嚴行諭禁尤恐他處效尤爰會同江都縣朱大令每晚親出巡查直至東方將明始行返署此亦賢令尹綏靖地方之意也○目今國庫空虚籌欵實爲當今急務直隸總督袁慰帥於本省加征烟酒等税歲增銀八十餘萬兩朝廷深爲嘉許爰諭令各直省將軍督撫一體飭屬仿行日前揚州府知府余石蓀太守已奉到上憲檄文並慰帥試辦章程立卽通飭各屬一律遵照江甘兩邑宰遵卽出示曉諭一面選派該業董事詳查本邑境内共有槽坊若干所每年出酒若干是可名色價值多少行銷何處逐細詳開以憑核辦○揚城轅門橋教塲街巨鋪如林爲通城菁華薈萃之所本月十八日上午街北某皮絲烟店後面晒臺遽爾失愼幸在白晝人手衆多得以設法救熄未致成災 
[上海縣署瑣案]  
　　袁銀寳許海明合控張和尙糾衆行凶一案前晚縣主汪大令升堂研訊袁供前日與許海明至法華鎭某酒肆沽飲彼此議論流氓衆多動輙糾衆拆稍張和尙在傍聞知卽糾集王子帆等向小的笑索詐洋銀五十元後由袁國香勸解允給洋銀念元許海明遂先交洋十元小的以無錢約期更付爲此投案控告張和尙與王子帆不認拆稍互相推諉大令判張和尙笞責四百板王子帆責三百板枷號一月發法華鎮犯事處示衆袁許斥退○俞叙卿控被諸阿錫與顧桂山訛詐等情縣主汪大令准詞飭差將應訊人証提案前晚訊詰俞供家住較任三林塘此次來申探親行經大南門陳顧合橋遇著名流氓諸阿錫等將小的曳入烟館任意訛詐小的知諸係潘其祥小福生羽黨不敢與彼毆辱後有顧桂山佯爲解勸遂將身上紡綢褲褫去給換舊褲一條小的心有不甘故投案請究諸阿錫供前日俞奔至小的家中謂有人向伊訛詐請小的出勸褫衣之事並不知悉求鑒及訊顧桂山供諸阿錫向與一婦有私近被俞叙卿占據前日俞挈同此婦進城適與諸相遇諸頓懷　意邀俞至小茶肆向之理論爲地甲聞知出爲排解小的亦卽他往後來如何了結實未知情求鑒大令核供判將諸笞責二百板俞叙卿責一百板顧桂山揷身多事咎實難辭判罰洋銀三元給俞賠賞綢褲一併斥釋完案○縣主汪大令訪得閘北一帶流氓日多開單諭飭捕頭徐文馳往密拿拘獲程茂才余昭堂諸竹三等解請大令於前晚研訊程供開小茶館兼爲挑泥工頭余供在吳淞江爲水更夥諸供開設飯店近在南翔爲柴主人母在店患病始於前日返滬大令判各責一百板交保候查 
[馬路工程局紀事]  
　　歹人張阿多張錫桂前因冐稱江海關水巡捕向船户王阿海等藉端詐取洋銀二户元經王控請工程局提一干人訊明枷責旣而張因患病先行開釋昨日總辦翁子文太守以阿多枷期已滿命帶案疏枷交人保去○經收浦江船捐之高阿洪前因玩悮公事爲馬路工程局總辦翁子文太守訪悉飭包捐人徐金和交案訊明管押限交票根昨日高央張三到案具保原立限狀將票根交到太守准之 
[南市捕房紀事]  
　　昨日南市老白渡正興飯館司帳人萬桂山以失去洋銀九十餘元及衣包零星雜物疑爲同夥松江人李阿根所匿扭訴捕房捕頭令押候派人查明實情然後解送馬路工程局禀請總辦翁子文太守訊究○日前江北人王阿金販鷄來滬中途忽失數頭疑及同帮人許文桂李貞甫所竊扭訴捕房捕頭令解送馬路工程局總辦翁子文太守倩襄讞委員黄衡堂二尹升座研能兩造供詞各執因命交人保出候查明復訊未幾捕頭禀稱許李已認賠洋銀五元八角二尹著具結存案備查 
[英美等國租界公堂瑣案]  
　　黄豐洋行主人以美最時五號洋棧中人董瑶庭談家福等串竊呢一箱價值洋銀四百二十元扭案請追昨日午前襄讞委員王松丞剌史會同英總領事署繙譯官德爲門君升堂研訊廣豐主人投案聲稱美最時棧房共存呢三十箱不意日前出貨止得二十九箱尙有一箱查係董談串竊求究董供小的在棧收籌是日出貨只有二十九箱此事與小的無干求鑒談供此貨爲徐懷王陳利生同竊原贓已銷與英界大馬路袁某處言明洋銀一百五十元嗣以洋人查悉徐陳逃逸以致價尙未收剌史商之德君判將談責二百板管押一年董旣稱無干暫行開釋俟補提徐陳到案再行訊奪至美最時洋東控被董等串竊外國呢一箱價值洋銀四百二十元銷贓大馬路袁瑞田劉雲卿等處候出售牌提袁等訊辦○前者陳恊章控被姚逹三唐敦安私押泰記客棧等情昨日午前十點鐘時剌史研訊陳延律師侯魯公姚唐延律師哈爾華投案聲辯陳供某日之晚商人在四馬路閒游忽被姚唐一人軋至山東路泰記客棧閉於私室聲稱必得洋銀三百五十元方可開釋後由捕房派人來查始行釋出商人與姚等素不相識求鑒姚唐同供陳前在漢口源昌號操洋廣貨業前月二十一日在漢口合資購得彩票妄圖吞賴逃避來此商人等尋蹤而至向伊索取不料反被誣訴尙求究追包探李星福禀稱姚唐將陳私押當時由李毓華黄熾南來辭捕頭立派小的往查及至見姚唐等四人正作麻雀之戲陳被閉小房故將伊等帶回是實剌史以案係華人向華人索債起釁著押候過堂訊核○鄭松其禀稱商人僑居松江路前月某日經人薦傭婦秦紀氏來家工作甫經八日被將九歲女孩阿芝拐去商人找尋無著懸賞洋銀三十元始經人在北福建路十二號房内尋見秦紀氏亦在披處因卽報捕拘獲解案請懲阿芝供小女子被秦紀氏領至老太婆處　玩止宿一宵聞將價賣幸經父親尋獲叩乞究懲秦紀氏供詞遊移剌史判責手心三百下管押一年阿芝交其父領去○城内榮成銀樓爲學縱某甲竊去首飾若干件交黄根卿銷贓前日黄持銀臂釧十四枚銀練十一條至英租界某質鋪質錢適爲包探方長華所見連贓帶入捕房昨日解案請究榮成號主投案禀稱被竊首飾計重一百數十兩今除已獲外所缺尙多務求追繳黄供詞含混剌史判責二百板管押一月起案之贓先給失主領去○徐阿福因向宗阿福索取借欵被將水烟袋擲傷鼻梁血流如注適爲七百七十二號巡鋪所見拘入捕房捕頭著將徐送仁濟醫館療治昨日將宗解案請訊徐供小的向宗索取洋銀八角伊祗肯五角一言不合卽被兇毆剌史判責宗一百板○鮑子卿控傅鑫康欠漆價洋銀一百七十四元等情昨日保人余惟新繳到洋銀五十元票洋銀五十元聲稱尙有七十四元容小的約期理楚剌史准如所請著將傅交余保出從速清理○文　報館經理洋人偕買辦康錫卿控收帳人錢俊秀吞用帳銀四百兩曾由田文卿作保等情昨日提訊康投案聲稱錢曾允將寗波房産作抵本限三月歸清今已逾期求恩追繳錢供尙求寛限待小的回甬變産以償剌史著將田交保限一月内理清延干未便○鄒巽楚唐桂林王阿桂張阿定等四家被偷兒王阿炳行竊衣服銅香爐烟槍象牙箸等件報由包探錢榮堂獲堂請究剌名判將王責二百板管押三月贜給各失主認領 
[美租界捕房紀事]  
　　前日傍晚　葡萄牙人某甲闖至靶子路第九百十七號門牌順記馬房内不問情由欲將白馬一頭牽之而去經馬房主某乙投報捕房捕頭令投本管領事署禀究○昨日午後小竊王阿連掩入西華德路某姓家行竊布衣携之而出適爲某號巡捕所見　贓帶入捕房捕頭令押候解送公堂禀請讞員黄耀宿司馬訊辦 
 
 

Page 10

 
 
[邗江官報]  
　　廿二日署靖江縣賴大令豐熙安徽候補縣劉大令家藩均公幹抵揚胡　尹仲和銷南京餉差前船清河縣張大令壯稱赴省過務○廿二日馮鹺　承緒辭赴浦領運北鹽○廿四日崇鹺尹璋由富安灘卡來　鹺尹湘彦委運北鹽○二十五日張大令光祖委管帶緝私砲船○廿六日　分　當鈞辭赴鄂　差○廿七日　　　堂總教習李君愼儒到楊○廿六日候補通判　别駕筱兑赴省公幹○廿九日白分轉由舊港總巡卡來　　淮北鹽務劉觀察　烈幹過揚 
[江西官報]  
　　藩台周浩候補道莊巡銘俱禀知十八日大學堂開學二品頂戴辦理進鹽總局江蘇候補道夏時濟金　來江禀到侯補知州歐陽鈞禀知武備舉堂十九日開學解鳴珂袁州府屬查勘土捐情形回　葆　辦大瘐統税分日許延思往上海公幹張奇成往武寗公幹侯青照往湖北探車犯習藝　章程巡檢　岷孫接十彈　稽　通判李積宣辦武備學堂文未鄭在彝往安福催丁漕截取知縣牛棨改指典史倉爾　　禀到署浮梁孫丞祝彬缷事回署　氷縣丞何舉期滿訊省以淮補　缺之王　衢飭赴新任又署清江典史毛　期調省以准補期缺之陳啓霖飭赴新任常備中軍第二營周振　帶隊分鏡州樂平指分試用縣李武籛禀到馮際　出　引見回彭　　郭　北俱往景德鎭公幹世職鍾才集委武備學堂文應署臨江府沈璘慶調省差委所遺印務以奉　斯缺現署撫州府徐嘉禾飭赴新任遞遺撫州府印務以　放斯缺業經到省之王乃徵飭赴新任臬台陳慶滋　驗三營兵丁候補府曹樹　新昌公幹回委辦官鈒錢號提調鄧在岷辦建昌府統税分日缷續備左軍左營黄壽山義寗州回奉調赴贑奉　裁　案兩撥歸建昌營之廣昌汛把總盧得璜病故遺缺以濾溪外委羅運高拔捕所遺外委并缺以右營馬兵萬得　拔補 
[接續前稿]  
　　十八日駐法大臣孫星使倡捐案洋一千元金陵慶源莊交來求子孫　盛蕃茂人龍洋六元求家室平安人龍洋四元霅溪惝恍氏爲六姪孫　行移助　洋二元蘇應陸鶴鳴室銅小洋二十角○二十日蕪同和莊英洋一百元○二十二日潮州道台褚觀察交來張榕軒京卿仕募外洋張坤　諸君七十八户英洋一千元除貼水匯費四十元合來英洋九百六十元江西提督學院黄大宗師曹縣電局各英洋一百元○廿二日督理淮宿等關税務大臣恆大臣英洋四百元森茂德號英　二百元五楊氏求病愈英洋五十元○二十三日楊杏　參堂交來商部唐紹兩丞堂來丞商部大堂振具子爺倡捐京足銀三百兩商都左堂陳右堂顧各倡捐京足銀二百兩商部左丞　唐右丞堂紹各倡捐京足銀一百兩商部左參堂王有參堂楊各倡捐京足銀乙百兩商務四司楊道霖時寳璋單鋪陸大坊吳　林訴學　卓孝復徐履部力鈎　祖模相鋭魏　冐　生阮惟　祝　元顧祖彭盧晉恩熙彦丁大貞程遵堯張　張璧田楊　帮瑶慶潘斯　關文彬胡祥鑅干曾綬　長儁力燕虔陶大均邵竊瀛　浩鎭胡子明合捐京足銀四百兩又奉商部代募江　印結局京足銀一百零二兩四川印結局京足銀一百兩安徽印結局京足銀九十兩紹英京足銀五十兩　善匡京足銀九兩注衮父京足銀五兩曰務府京松銀一千二百兩直隸印結局京松銀二百兩紹彝揚生春各京松銀五十兩世榮朱　廷奎　各京松銀二十兩氶平楊慈林于汝霖錫鈞運德魁　篤慶鳳崑各京松銀十兩齋忠甲王正芳宗琦各　松銀六兩馮紹唐瑞　張鑑渠潜綸志熙張露恩畢太昌李琮馬振濱各京松銀四兩陳　廷連促育　聯　樂駿生王肅恭劉宗泰趙蘭田阿　占耀廷　什杭阿喜聯雲祥保善瑜玖屠爾敏各京松　一兩承志堂英洋四十元中利堂朱桂辛英洋各二十元王伊張固民李福笙郭家驥薩蔭圖合盛元蔚豐厚恆裕號寳　隆英洋各十元古離德英洋六元楊乃　梁玉書于森圃張梓材杜紫垣亘觀岱各英洋四元文林梁績三范明輔全森劉田海各英洋二元以上共京足銀一千九百零七兩京松銀一千六百六十六兩洋二百十元合來元三千八百零九兩五錢五分○貴州撫台李中丞藩台費方伯臬台袁亷訪道台全觀察淩觀察籌捐貴平足銀一千兩合來元一千另六十五兩江蘇學台唐大宗師經募第四批龍洋七百九十四元英洋三百四十五元小洋九十角銅　洋二元陳潤翁交來舁記求水　平安諸　順利規元二百兩復茂源求水陸平安規元一百兩署廣西梧州府正堂英自助並代募五十一户英洋一百二十一元除匯費十一元合來洋一百十元無名氏洋十元陸無名氏求子病速愈英洋七元龍三元王寳記英洋四元○二十五日廣西太平思順道署左江道台余觀察倡捐英洋一千另二十六元四角又代募彭家桐余炳忠各洋一百三十八元八角丁提台衡山新廂平銀一百　合洋一百三十元另五角張錦芳　湘平銀七十二兩合洋九十四元董秀葉春新張曜三黄家産蔡其銘各新湘平銀六十兩各合洋七十八元三角署隆安縣李大令洋十二元缷武綠縣劉大令洋十元楊懷信華雲善堂同仁壽堂枕和店和洋十元萬和祥洋四元同安押洋三元天泰押和濟押硝礦局黎耀裕堂各英洋二元寳泰店寳和店和棧店協盛祥悦貞店合榮店蕭裕遠堂鈞安店黄廣記潘錦源洗志依厚盛店匯榮店黄福記永安昌龔記店悦聚店泰盛店錦芳齋萃生店元昌店文記棧桂茂號各洋一元以上合洋二千元合元一千三百九十九兩七錢八分八厘此稿未完 
 
 
 

Page 11

 
 
   
 
 

Page 12

 
 
   
 
 

Page 13

 
 
[硃批該部知道欽此]  
江西巡撫夏奏爲今據督糧道錫恩詳稱前項恊餉自光緒三十年起改爲按季匯解片十六日 
夏省片再查前准户部咨議覆漕運總督松椿奏募營塡防請撥餉項以濟要需一摺援案在於江西糧道漕項水脚項下每月撥銀二千兩接月解濟光緒二十六年六月十八日奉旨依議欽此恭錄咨會等因業經行據糧道將光緒二十六年二月起至二十九年十二月止連閠共解過四十五個月軍餉銀九萬兩詳請奏咨各在案今據督糧道錫恩詳稱前項恊餉自光緒三十年起改爲按季匯解兹於道庫漕項内動撥銀六千兩作爲三十年春季分漕標軍餉於本年六月初四日發交江西官銀錢號匯赴漕運總督衙門交收並另給匯費銀四十八兩詳請奏咨等情前來除咨户部曁漕運總督臣查照外理合附片具陳伏乞聖鑒謹奏奉硃批户部知道欽此 
[廣西巡撫柯奏爲特叅庸劣不職名員以肅吏治摺十七日]  
　　調署貴州巡撫廣西巡撫臣柯逢時跪奏爲持叅庸劣不職各員以肅吏治恭摺仰祈聖鑒事竊維廣西吏治本極窊敗其廉隅不飭欺飾爲能者固所時有而昏庸疲玩貽誤地方旣無由啓其心思亦無由作其志氣積壓公事安坐衙齋置理亂於不聞以敷衍爲得計雖無横虐之政實爲腐敗之根當此民生陷溺之時不得不急爲整頓以期振勵而儆怠荒查有准補容縣知縣周紹濂前　懷集縣知縣任内貪庸巧滑縱匪殃民署歸順直隸州候補知州柳　貪贖性成專事苛罰奉議州知州升補龍州同知鄭國楨終日醉鄉不理民事署上思直隸廳試用通判周漢正性情庸懦辦事糊　前署龍勝通判試用直隸州州判戴嘉善縱容家丁聽斷失當現署龍勝通判試用通判高藩貪劣無能遇事敷衍署羅城縣知縣試用缷縣粟彝才具平庸政事廢弛署靈川縣知縣試用通判陳爲翰志氣昏惰闇於治理署上林縣知縣分缺先補用知縣陳奎堂辦事因循難明振作署凌雲縣知縣候補州同馬樹勲差役浮徵毫無覺念應請一併革職周紹濓柳籛並請永不叙用准補陽朔縣知縣薛維均性情　頇粉飾爲能思恩縣知縣定保質性凡庸不知治體均請開缺另補丁憂廣盈庫大使王嘉地玩法誤公行同無賴融縣教諭李桂榮干預公事無恥已極岑溪縣教諭吳錫榮司教無方被控有案撤任西隆州訓導許慶慈圖充講席阻撓興學候選教職文漢包攬詞訟無惡不作上林縣三里營縣丞席克剛荒謬絶倫蒼梧縣東安司巡檢鄧維清緝捕不力准補宣化縣三官堡巡檢蕭國煦收釐擾累署懷集縣慈樂寨巡檢補用典史毛敬熙貪鄙異常署武緣縣高井寨巡檢試用巡檢羅天琛操守難信署融縣思管巡檢試用巡檢李炯膽大妄爲平樂縣典史監　鈞昏庸老悖富川縣典史馮家驊擅理民詞忻城土縣典史許希衡擅離職守試用州吏目謝績懋收釐不實應請一併革職永不叙用謹會同曁兩廣總督臣岑春煊恭摺具陳伏乞皇太后皇上聖鑒訓示再查龍州同知係烟瘴要缺應出外揀員調補容縣陽朔思恩三縣均係内地腹俸選缺桂省現有應補人員應請扣留外補合併陳明謹奏奉硃批另有旨欽此 
[廣西巡撫柯奏爲勸辦餉振捐輸力人員懇恩奬勵摺十七日]  
　　調補貴州巡撫廣西巡撫臣柯逢時跪奏爲勸辦餉振捐輸出力人員懇恩奬勵恭摺仰祈聖鑒事竊廣西辦理餉振各捐正值軍務控偬之時民窮財困湊集綦難所有勸辦人員擬請援照順直振捐成案集銀三萬兩保異常勞績一員六千兩保尋常勞績一員以到庫實銀計算六個月開保一次藉資鼓舞而濟急需上年據善後局司道詳請奏咨立案經臣附片陳明欽奉硃批覽欽此當經轉行欽遵在案兹據總辦司道詳稱委員勸諭捐集尙有成效本年三月造報第一卯銜封貢監捐生三百九名計收實銀一萬五千一十兩四錢又七項常例捐生六名計收實銀七千六十二兩五月内造報第二卯銜封翎枝貢監捐生三百六十一名計共收實銀二萬九百二十五兩二錢合共捐生六百七十六名計收實銀四萬二千九百九十七兩六錢所有勸捐出力人員自應及時奬叙以示鼓舞現查明捐集在六千兩以上各員開列銜名擬給奬叙詳請具奏前來臣覆核無異總開清單恭呈御覽合無仰懇天恩俯照所擬給奬出自逾格鴻慈除將各員履歴分咨吏户兩部查核外理合恭摺具陳伏乞皇太后皇上聖鑒訓示謹奏奉硃批該部議奏單併發欽此謹將勸辦廣西餉振捐輸出力人員請奬各銜名開具清單恭呈御覽計開奏留廣四補用直隸州知州劉洪請俟補缺後以知府用湖北候補知縣徐元瀛請俟選缺後以直隸州知州用湖北試用布經歴宗楷請俟補缺後以知州用江西分缺先補用縣丞周之冕請俟補缺後以知縣用江西試用府經歴王傳珍請俟補缺後以知縣用湖北試用府經歴趙鴻儀請俟補缺後以知縣用奉硃批覽欽此 
廣西巡撫柯奏爲開辦統税統捐著有成效收數盈長各員擇尤懇恩給奬以示鼓勵摺十七日 
調補貴州巡撫廣西巡撫臣柯逢時跪奏爲開辦統税統捐著有成效收數盈長各員擇尤懇恩給奬以示鼓勵恭摺仰祈聖鑒事竊廣西省子上年十二月内舉辦土膏統捐本年正月内舉辦百貨統税經臣恭摺具奏並將統税統捐章程咨部在案兹據該司道詳稱開辦以來在事各員檄發天良捕除積弊税捐日見起色截至四月底止共收土膏統捐銀一十六萬餘兩百貨統税銀三十四萬餘兩查此項統税比較二十七年正月至四月釐金計長收銀一十四萬四千餘兩比較一十八年計長收銀九萬七千餘兩比較二十九年計長收銀一十九萬四千餘兩至土膏統捐比較向由商包四個月税釐數目將及十倍收數之盈長實爲數十年來所未有亟應尤請奬以　鼓勵查柳州局員知府英凱長收統税二萬兩以上潯州局員知府逃秉炎長收統税一萬兩以上桂林卡員同知沈秉權徵收土膏捐四萬餘兩兼辦西南卡統税比較釐金舊額又長收銀三千五百餘兩古宜卡員知縣徐象藩徵收土膏統捐銀八萬二千三百餘兩又長收兼辦統税銀三千八百餘兩省城總局文案委員府經歴陳敬方釐訂章程悉心規畫並隨時稽核變通克收成效均屬尤爲出力詳請奏奘前來臣覆核無異當此匪氛未靖水陸戒嚴該員等保護招徠商情踴躍在邊瘠之區尤爲難得合無仰懇王恩俯准請補太平府知府英訊俟准補缺後以道員在任候補候選知府沈秉炎留于廣西歸 
 
 

Page 14

 
 
候補班補用候選同知沈秉權免選同知以知府不論雙單月選用江西候補知縣徐象藩補缺後以直隸州知州仍歸原省補用江西候補府經歴陳敬方補缺後以知縣仍歸原省補用出自逾格鴻慈除將各員履歴咨送吏部查核外至候補道丁乃揚經臣委辦土齋信捐　貨統税一時不肖官商百計阻撓危疑震撼衆怨所歸卒底于成獲此鉅欵軍食賴以支持應如何奬勵之處出自天恩又會辦候補遺鄧輔綿于廣西釐務情形最爲熟悉隨時隨事盡心竭力應請敕部給奬俾昭激勸理合恭摺具陳伏乞皇太后皇上聖鑒訓示謹奏奉硃批該部議奏欽此 
[山東巡撫周奏爲承辦鹽務各員歴年虧欠鹽價等項銀兩請旨分别懲處勒追以重庫欵摺十七日]  
　　頭品頂戴兵部尙書銜山東巡撫臣周馥跪奏爲承辦鹽務各員歴年虧欠鹽價等項銀兩請旨分别懲處勒迫以重庫欵恭摺仰祈聖鑒事竊查承辦南運鹽務委員已故候補知府李大鏞虧欠鹽價銀四千四百二十餘兩候補鹽大使李思虧欠南北運鹽價等欵銀二千九百四十餘兩已故候補通判沈源溥虧欠鹽價銀一千八百六十餘兩杜良虧欠鹽價銀一千六百餘兩署蒲合縣典史韓璋森虧欠長支船價銀一千三百十餘兩候補知縣岳齡虧欠鹽價銀九百餘兩東河候補同知永恩綬虧欠鹽價銀四百七十餘兩候補知縣趙爾升虧欠長支船價銀三百餘兩以上欠欵各員屢經飭催均未完繳實屬玩延若不勒限叅追何以重公欵而儆效尤據鹽運使英瑞詳請具奏前來相應請旨將欠數在二千兩以上之已故候補知府李大鏞陳廣厚候補鹽大使李忠暫行革職同另案叅革知府張祖謂一併勒限三個月完繳欠數在千兩以上之已故候補通判沈源溥杜良署蒲台縣典史韓璋森等三員應請摘去頂戴勒限兩個月完繳其餘欠數不及千兩之東河候補同知永恩綬候補知府趙爾升岳齡等三員飭司停其差委勒限一個月完繳清欵如能依限交清由臣奏請開復並註銷停委字樣届限不完再行叅辦以重公欵除咨部查照外理合恭摺具奏伏乞皇太后皇上聖鑒訓示謹奏奉硃批著照所請該部知道欽此 
[安徽巡撫誠奏爲皖省添設警務學堂並酌加巡兵以咨習練而期周密謹將辦理情形摺十八日]  
　　頭品頂戴安徽巡撫奴才誠勲跪奏爲皖省添設警務學堂並酌加巡兵以资習練而期周密謹將辦理情形恭摺仰祈聖鑒事竊查巡警爲安民之要務學堂尤警務之初基皖省以經費雖籌故上年先設警察業將創辦情形奏陳在案惟是警察之舉各國規制甚繁當考其辦法如行政保安諸務悉隷警部所用巡捕必由學堂出身蓋警察之等級非次第練習莫能奏效　皖省開辦之初經奴才嚴飭在事各員首以防範盜賊不擾民生爲宗旨迄今已逾數月規模粗具奸宄不興似以頗有成效然警具出　伍改充職者較少於法令條規尙多未能領會且幅員遼廓原設三百各分布難周亟應添設警察務學堂酌加巡兵責令分班學習吏考選學生請不警法庶可逐漸推廣綏靖閭閻惟兹事體大籌欵維艱不得不於愼重警務之中爲撙節度支之計爰與警察局司道熟商擬於駐省練軍副營内撥出勇丁二百編入警察兵隊重加淘汰挑留四百二名卽作爲安慶省巡警定額飭令分班輪值各按地叚日夜梭巡仍更番操習俾收實用並就臬署東廊量加修葺設立警務學堂遴員教習考取學生三十名肄習其中畢業以後分别挑補弁目撥充各屬教習以資熟手至設立學堂經費添派巡兵薪糧計每月共需銀一千一百饖兩卽以副底營的餉照數抵支其餘不敷飭由藩司暫行動撥將來一併核實造報作正開銷除將學堂章程分咨政務處及户兵二部查核外所有皖省添設警務學堂並酌加巡兵以資防練緣由謹會同兩江總督臣魏光燾恭摺具陳伏乞皇太后皇上聖鑒敕部立案施行謹奏奉硃批該衙門知道欽此 
[安徽巡撫誠奏請恩進將候選同知李聯璧以知府儘先前選用試用直隸州知州德昆以知府歸候補班前選用片]  
　　誠勲片再安徽省求是學堂經前撫臣鄧華熙於光緒二十二年奏准設立二十四年閠三月開學叅酌中西教法嚴定章程延聘教習分班課授並咨請前總理衙門由同文館揀派英文正教習李聯璧法文正教習德昆來皖派充教習以資臂助均於二十四年二月到皖　卽入堂任差由前撫臣督飭該教習等實心授課訓迪多才於二十七年三月三年期滿業經前撫臣聶　槼援照奏定章和分别奏請奬叙在案嗣由二十七年四月起扣至三十年三月止又届第二次三年期滿雖求是已歸併高等學堂而先後授課究無二致兹據布政使聯魁詳請奏奬前來奴才查該員由京奏調來皖訓課六年成效昭著堂中優等學生派往各州縣充當學堂教習並由列省調繙譯委員者頗不乏人自前年春季求是學堂歸併高等學堂加增學生額數所授功課較前愈繁不無微勞足錄合無仰懇天恩俯准將候選同知李聯璧請以知府不論雙單月儘先前選用試用直隸州知州德昆請以知府仍留原省歸候補班前先補用如蒙俞允出自逾格鴻施除鈔片分咨外務部吏部查核外理合附片具陳伏乞聖鑒訓示謹奏奉硃批該部議奏欽此 
[安徽巡撫誠奏爲勸辦籌餉捐輸出力人員援案請奬具陳摺十八日]  
　　頭品頂戴安徽巡撫奴才誠勲跪奏爲勸辦籌餉捐輸出力人員援案請奬恭摺具陳仰祈聖鑒事竊查光緒二十六年欽奉諭旨勸捐助餉等因欽此遵經由司設司刊刻實收照章收捐並分途委員廣爲勸辦前撫臣王之春奏明此項捐欵以一半存備部撥一半留爲本省新募勇糧及歸還司庫借撥銀兩之用計自開辦以至停捐止共收庫平實銀五萬四千三十二兩七錢業經分次造册歸奬者案伏杳安徽省長江中贯爲　下游綰轂之區前因北方用兵防務吃緊除奉調入衞之師北外剿辦大通一帶票匪以及駐防各要隘先後添募弁勇應支薪糧器械等項需欵浩繁維時司局各庫羅掘已空實有岌岌不可終日之勢幸賴各員竭力勸募於　集成鉅欵勉濟要需該員等值皖省連年災祲商民交困之時尙能不辭勞瘁設法招徠實屬在事出力似未便没其微勞據布政使聯魁詳請照案給奬　來奴才查江蘇浙江湖北江西等省勸辦餉捐均經援照順直秦晉振捐章程核定銀數分别異常尋常勞績奉准保奬皖省事同一律自應援案辦理所有在事出力各員擬請照異常給奬者一員照尋常給奬者三員謹缮清單 
 
