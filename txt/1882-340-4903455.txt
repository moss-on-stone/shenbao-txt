# 1882 - 340 - 4903455

 

Page 1

 
 
[水流雲在軒試帖出售] [  點石齋主人啟]  
　　水流軍在軒試帖鄭通甫先生啟掄所著先生河南祥符人也道光壬辰舉於庚子成進士入詞垣歴清要錚錚有聲今歸道山十餘年矣文孫輩紹述家學繼起隆外　　稿來滬謀梓之問石印丁省而期速印百都而去顧有美弗彰吾黨所恥版本具在復爲印若干部爲先生廣其傳至是詩之妙處閱者百能辨之不必予之贅一詞也現定於卽日出售每部收回工料洋三角外埠仍照曩例此佈 
[論高麗善後事宜正人心第一]  
　　高麗遭亂之後幾於岌岌不可終日幸而中朝爲之底定日人亦旋萌悔禍之機危者於以復安亂者於以復治不旋踵而事已大定高王於是居安思危痛定思痛亟欲力謀强盛以自立於歐亞各國之間此其殫心竭慮深思遠謀自　有一番振作顧其所以善厥後者亦頗不易也高麗冋來閉關自守與各國不相往來自與日本通商而局而爲之一變守舊開化兩黨分列朝野上下無所折衷主守舊者則以祖宗成法爲言視外國如仇敵必欲執其無滋他族實逼　此之成見主開化者則以除舊更新爲事視通商爲要圖直欲使胡越一家而後爲快或者以爲守舊黨拘處寡效未必有當於實用不若開化黨之因時制宜爲識時務之俊傑不知此其中盖全以人心爲主也高麗之人心定今日而尚未大定經此一番變故或以爲必知通商之利與夫自守之害然亦有人焉以爲此禍仍由開化黨階之厲者何則其初未通日本高麗雖因陋就簡而亦未嘗有事變之來迨一通日本而其勢漸與曩異受日人之欺則未免心有不甘欲力圖自强而不受人欺侮則又激成變端幾至不堪設想故此時事雖粗定而人心之惶惶者猶莫能衷於一是也夫爲高麗計其先不與日本通商之時主開化者尚不如今日之衆似乎人心齊一可以閉關絶客然日人以兵刼制之而高麗遂有不得不從之勢由此而推高麗縱欲不與各國通商而揆時度勢能乎不能卽在與日通商之後高人或漸知通商之利而與於通商者仍不過十之三四盖以日人在高不能優禮商人往往有所抑勒卽曰日廷以通商爲務並不存俾視高人之心而日人之往高者每不免龎然自大傳曰一夫不可狃而况國乎此高人之積怨所由來也積怨旣深通國皆有憾於日人則雖君上之命亦且莫得而制之一有從中挑撥者遂一發而不可收拾彼時高人共指開化黨中諸人爲漢奸而欲一舉而滅之此亦勢所必然無足怪者日人之平日取怨於高人者至此而亦一總發洩是正癰熟而潰之勢非可以形格而理禁者矣至今日而亂黨已平然亂萌仍有潛伏匿名揭帖時有見聞此不特有幸災樂禍之匪徒潛相煽誘實亦人心不定易爲誘惑故也前者高王大張曉諭大誥軍民歴陳通商之利以及通商之有益無損剴切詳明俾衆共悉此正所以袪人心之惑而便之各有定見不至游移鮮據高王之用心亦可　苦　然但言其利而不言其害人或未能今悟也須知今日之禍雖曰由日本而起其實則　無日本亦正不免高麗一隅之地界乎俄日兩大國之間日人固所覬覦俄人亦未始不眈眈謂先時不與日通商無論日人勢將用兵必欲得當而　巳卽曰日人不與爲難而俄國亦將躡乎其後高國終不可支其得以免俄國之侵陵者猶以與日通和之故有所牽制而不敢逞今若不能忍日人之忿則亦必求所以牽制日人者而後可欲牽制日人則不如與歐洲各國遍行通商而後可使日人有所顧忌而不敢肆否則卽一日國已足以制高人之死命矣高人惟不知其害故前此釀成此禍今若指示高人謂不通商之害必具如是如是前車不遠尚有可鑒而自能悚然以從又令知通商之利又且如是如是則高人雖曰固執其有不憬然悟而幡然改者哉吾故曰高麗善後事宜正人心爲第一 
[本舘自己接到電音]  
　　本館子昨日接到在津友人專發電音到本館内有十月二十七日諭旨四道謹敬譯登○十月念七日奉旨伯都訥副都統着恩光補授欽此同日奉上諭景壽奏假期日滿病難速痊懇請開去差使一摺景壽着賞假兩個月安心調理毋庸開去差使欽此同日軍機大臣面奉諭旨御史光熙奉請將殉難生監等議卹等語監生張開運附生曹廷璋及其弟曹德槽均着該部查明　殉難例從優議卹曹廷璋之妻金氏妾壬氏及子女僕婢等並着查明旌表欽同日此軍機大臣面奉諭旨御史光熙奏請旌表孝行等語監生葉家鑑着　部查明照例旌表欽此 
[華傭可憫]  
　　小吕宋國災病洊臻經該國駐滬領事設法籌賑或可稍資補救此已列報然華人之寄居該國者實繁有徒值　瑣尾流離倍覺可憫聞本埠閩粤兩帮富商巨紳已禀商南北洋大臣擬集貲往賑尚未奉到批示蓋寓居該國之華傭閩粤兩省人爲多也 
[東省成災]  
　　山東黄水爲災已登前報兹悉南中諸善士曾以電詢該省灾况旋奉任中丞復電云山東黄水爲災被害八九州縣約災民有四十餘萬口每口給京錢一千二百文大米一斗　在急急以工代賑藉待春耕然元氣業已大喪南中諸君子有善氣根心而躍然一試者耶是誠東省災黎之幸矣 
[官塲近信]  
　　聞左侯相因有要事札　蘇藩憲譚方伯　寍以便而商一切聞譚方伯巳於本月朔日辰刻乘小火輪船赴寍矣外間議論紛紛謂金陵現審駱張京控一案或調譚方伯前往擬結此亦擬議之詞未可據以爲信也 
[推電線]  
　　津滬創造電線以水頗理稱得手現聞當軸諸公上書於李傳相擬招集商叚由蘇接線繞嘉湖越錢塘以逹越甬兩郡復由鎭接線上泝九江武穴以扺漢皋再由濟甯接線聨絡之罘北逹朝鮮南連粤東俾中國通商省分　處皆有電報傳相閱　極爲嘉賞第以事頗重大未免有志未逮耳 
[析津地利]  
　　天津新河以北去城數十里之大馬廠　地七千三百頃長七八十里闊亦三四十里形俠而長中有魚港三大淀九中淀二十四處魚港雨後畜水可以養魚晴朗蘆葦叢生如南方之葦蕩出息甚廣　餘荒地盡生柴草秋來刈草如山如陵　聞該地已爲某觀察所購地之四圍築溝環繞之中開一河爲開平煤礦運煤水楘該河上接金鐘河下連下海河係輪船出入必經之路倘日後櫎而充之其利賴更無窮也○又離津　十里有所謂排地者其地區水利局管轄而可聽　領種每畝水利熟地三分草地一分如不拖欠可以永遠爲業盖無地價而有領　也椽從 
 
 
 
 
 
 
 
 
 
 
 
 [ 
 
 

Page 2

 
 
前屯地每排建有草屋並犁鋤牛隻等物認領恃須作價攤還其地生熟不均熟田宜稻宜高梁玉米生地只可打草惟車連至城費用稍鉅是以水利每有拖欠不能一律繳清該處三十畞地爲一車如每車各排溝洫有牲口二頭水車輛將地犁平挑溝之土卽填於地上加高培厚　　熟田可惟種稻每車屯費計津錢不過二百于現聞水利局擬將該耕地一律屯熟此言若確變磽　爲膏　其利不更溥哉其地係排列字號故名排地云 
[清淮近信]  
　　崇實書院吳山長謝世前已錄報現悉漕憲特聘前内閣中書寳應劉縵卿先生主講席先生懋德耆年通才碩望自不愧爲經師人師也○九月二十八日清江失愼時掌北門管鑰者不敢輕啟門爲楊邑尊所斥駁後遂聞於大憲爰將大小北門委員卽行撤差云○駁船所帶木植甚多今雖次第發售而一時實難竣事故價值甚廉綫於户户購買矣他若善經營者則籌措資本購買堆儲以待善價又不獨各本廠爲然此蓋浦上之一大利也○前報所列因利局尚未開設兹悉於十月初一日開局業曰懸示矣○山陽縣西　沙河引運河水入魚濵河歸馬　蕩長百里水利攸關湮塞已久兹經該邑紳士禀請左侯相挑濬侯相卽飭淮楊章鎭憲調　湘軍合字營曁鎭標練兵從事畚挶○近來浦上市面清淡異常雖連番風信而布店如恒所謂九十月獲利　豐者竟無望矣各行生意較好者烟店之外其典當乎○浦上轎夫向來四横近聞一事令人髮指綠有過客某甲雇驢一頭䭾銀數千其銀散置囊中行過某橋適　官轎　轎夫嫌碍道抉銀囊委地而去甲與驢夫在地携起一寳竟因之落水甲曁驢夫愕然相對譁然相爭而終無如轎夫何也倩水手撈之不得甲焦急萬狀適有小船户某乙慷慨助之入水獲寳甲喜甚酬以錢十六貫焉○清江閘口地方每逢冬際江湖賣術者流接踵而至刻下殊覺熱閙所謂西洋片者尤多其中有淫穢者不堪寓目似亦風俗之一害也○清江閘口地方近來一土妓年約十六七塗脂抹粉醜態百出登塲唱淫穢小調聽者環立如螻蟻之趨腥蒼蠅之逐臭不知良有司何以寂無聞見也○市上有一女尼面目污垢披髮覆額衣履亦破敝　堪肩荷巨竹筒　物擊之其聲　耳臂　黄布袋大書泰山殿雖其所募化不知何欵而朝出夜歸環走街衢雨夕風晨亦不稍輟數月以夾獲貲已不少云○有某甲夫婦年均七旬餘甲無子依婿度日婿開轎行爲業衣食頗豐相處亦得甲女殁後遺孫女二人甲夫婦念撫養需人遂勸婿復娶某氏女乃續膠以後漸生後節矣某氏女每借端吵閙欲將甲夫婦逐出而後已甲夫婦及隣舍不服控於縣楊邑尊察其奸斷令壻給月錢四千完案詎其壻　新忘故分文不給甲夫　無可奈何尤可恨者則更有兩事焉其一乘甲夫婦外出將甲衣服錢串搜捲一空聲言爲賊所　其一乘甲夫婦外出種火於甲之帳頂幸甲夫婦遽歸得以撲滅云 
[金陵瑣聞]  
　　淮揚海道桂薌亭觀察調省察看後卽以前署兩淮鹽運使徐仁山觀察接署斯缺此已列報聞徐觀察三任都轉白廢具興商民交頌而於水利一層尤加意講求雖老於河務者皆不能及今年夏秋之交湖河並漲議者欲啓㙋以殺水執徐觀　力持不可未幾漲水卽退卒能轉危爲安裏下河數十萬民田不致陷於巨浸故沿河士民咸頌觀察之蘭云○皖人某生世家子也工書能文倜儻自喜素爲里黨所推生亦自命爲取青紫如拾芥乃屢試不第今年將三十矣其家向居鄕中有隣女年僅及笄姿容絶麗生悅之由是數過其家且重賄其母女亦愛生才貌不能自制遂苟合焉花晨月夕倚翠偎紅兩情繾綣殊甚然女已受他姓之聘羅敷固目有夫夫家因女已長成催娶甚急女因託身於生亦不願復作農家婦遂以實情告生屬爲設法如志不　遂惟有一死生雖不忍絶而計實無所出旋因女之婚期已迫而生適赴秋試未歸女竟服阿芙蓉膏而死迨生試畢　家已理香數日矣生以女爲已而死痛惜殊切夜輒爇酒哭於其墓自　遂得心疾咄咄書空如有所失近日益甚狀類病狂家人亟爲延醫調治亦不見效夫始亂之而終成之古人猶以爲非况不能善其後乎紀此爲風流自命者鑒○曾文正公於同治三年克復省城殘骸滿地觸目傷心文正公乃令各營勇移而瘞諸水西門外塜大而固且於四　築墻護之以防牛馬踐踏然城中棄骨尚復不少祇以入土稍深人遂不覺耳有某逹官宦游白下於城東得地　畝愛其幽僻將卜居焉畚挶初動卽見枯骨纍纍有勸其仍爲掩埋者有勸其棄地勿用者而逹官性素豪邁且向在軍中司空見慣不以爲異遂將枯骨移於他處興築如故未幾而荒烟蔓草忽變而爲畫棟珠簾來賀者無不稱羡乃移居未久其夫人及少公子先後病故而僕婢之或病或死者且日相繼也每當陰雨晦冥時卽聞嘯聲　起窗户無故自開延堪輿家視之謂内有一樓太高煞氣過重拆去可冀無恙乃改建之後少夫人近復病殁人多歸咎於宅之不吉而逹官固不信也○有某甲者開小飯鋪於淮清橋下妻某氏年二十餘貌僅中人而喜搔頭弄姿鄰人蔣姓孑然一身　無賴瞰申他出輙　該鋪與　調笑入以游語婦惡其輕薄每思有以傷之後將復來婦陽與親暱蔣遂乘間誘婦同逃婦許之約以次日入夜婦先告甲使候於路迨明日蔣婦　同行未及出城已爲甲追獲卽送於保甲局答蔣四百板且欲移縣懲辦甲妻則略　訓斥交甲領囘　束矣○又有某甲係巢縣人向在江南織機爲業薄有蓄積有某乙住城南鏇子巷以賣熟水爲活卽俗所諸老虎灶也甲因與同鄕常至其家遂與乙媳有染迨年終歇業遂移住乙處乙嫄復乘間向甲借洋四十元近日往來益密隣里漸有煩言乙媳欲絶之而恐其追索前欠前日乙媳赴塘邊浣衣有幼女年甫數齡嬉戯　側甲適尋蹤而至乙媳詭告甲我欲赴某親串處汝可抱女先行甲不知其計欣然諾之乙媳携衣歸家　作尋女不得狀乃與夫及隣人分路尋之獲甲於半途乙子乃扭甲交地保並欲控縣究辦甲雖譁辨並述乙媳借洋情事然事無佐證人不之信後有人出爲調處令甲書永遠不准上門滋擾筆據服禮而罷甲雖數載辛勞失之一旦然不至受扑公庭亦不幸中之大幸也夫○金陵沿六代之遺歌管懷台甲於他處兵燹以前分文武二帮文帮多係土著武帮則來自江北自省城克復後本地風光巳如廣陵散矣近來枇杷花下列屋而居者多係竹西歌吹有小財寳者亦楊州人居秦淮水榭　藝雙維名噪一時近來白下煙花當推巨璧然身價旣貴眼界亦高其所締交者非入幕佳賓卽墜鞭公子尋常之人欲一通欵曲而不可得由是譽者固多而嫉者亦不少今年夏間偶因風波暫避於某帥處某帥爲作護花鈴待之尤厚財寳感其意委身事之一時識與不識無不以財寳爲知人近忽投繯而死雖此中曲折外人不得而知然財寳年僅十六七紅顏未老白練無情豈有宿孽耶抑眞不得已耶讀世間好物不堅牢彩雲易散琉璃脆之句不禁爲之　然○金陵向於冬間設粥廠以養窮民就食者多係徐海人向年止南門外一處今年因皖省被災較重恐難民之就食者人數較多擬於水西儀鳳各門分設四廠以免擁擠之患云 
[誘醮宜懲]  
　　寍郡風俗每有少寡自願守節者輒被奸謀多方引誘必使之再醮而後已盖利其身價從中可以分肥也前經宗太守嚴禁拿辦此風稍息聞刻下　漸萌故智閭閣之害抑亦風俗之憂也 
[團操定期]  
　　本埠西商團練兵定於禮拜四卽初五日會操是日下午四點半鐘在工部局空地會齊分給火藥然後帶同西樂往泥城外操演西人之於武事可謂勤於訓練矣 
[殺孩案詳述]  
　　昨報西人割取孩頭一節兹悉該洋人係小吕宋籍名伊貴思年二十七歲向居小吕宋北浪地方在中國爲水手先曾患病症似瘋癲嗣經送入醫院醫治獲痊在招商局之海晏輪船充當水手與東洋某婦識後來不知何事與東洋婦牴牾禮拜五海晏輪船抵埠該水手於次早持刀覔該婦欲得而甘心焉該婦先已知風避去該西人又欲殺及鄰婦亦被逃脫乃將該孩殺死割頭在手自投捕房而所拚 
 
 
 
 
 
 
 
 
 
 
 
前 
 
 

Page 3

 
 
東婦已先　該西人見之又欲逞兇爲捕擋住捕頭復往踏勘該西人殺孩之處見孩屍尚在床上而跡模糊乃將其屋封鎖於上午十點半鐘時將該西人解至日斯巴尼亞領事公𪠛審訊據供名姓籍貫鑿鑿至如何殺孩似覺糊塗及携頭至捕房人始清醒問其何以殺孩則云與東婦拚識近來頗有扞格因尋鎖匙欲開箱以物尋之不獲惱怒難忍因此殺孩以洩忿據東婦供稱神户人年二十四歲伊貴思係我之東人昨日海晏輪船中津　滬伊卽歸家旋至間壁啜茗至晚始回来適樓上有雞偪膊聲伊上樓捉住雞之頸項扭而殺之晚間　未能安睡時起床吸煙我覺其意不善天未明時卽起身避出時尚黑暗伊携燈入房口中尚呶呶云必欲殺我我急至捕房中申訴供至此而該西人又怒不可遏揮拳擊該婦之背捕役等急爲拘住加以手鐐官令該婦復供則云出門訴捕之後如何殺　則不得而知該孩並非我所育乃親戚家之孩未識何故遭此毒手巡捕令我回家我實心怯不敢言旋又據三道頭巡捕兩名禀稱今晨將及六點鐘伊貴思一手持刀一手持頭赶入捕房口稱欲殺人而　其逃去似尚有逞兇之竟維時該東婦先在捕房令其回去伊不敢回令坐在火爐之側伊貴思見婦卽舉刀欲砍赶爲拉住云又據另一東婦供稱與該婦爲隣　稱莫逆禮拜五該西人回家與婦詬詈今晨乃突入我家尋婦不見意欲剚刃於我我急走逸彼乃逞志於孩孩係我之外甥其母在東洋其父已死　孩因病我爲之調理詎意遭此横死問官着巡捕帶伊貴思去姑爲禁押再當與英領事　酌禁入英公舘監中以待再行訉鞫定罪孩屍則由日本公舘飭人葬埋伊貴思身頗矮小而眼露兇光殊覺可畏然無故殺及他人之孩以洩忿將來不知如何定擬也 
[船夥受傷]  
　　前日有石子船一隻由吳淞進口時適遇風狂潮湧旁有釣船停泊石子船勢欲撞於釣船是以石子船夥趙某急欲推開竟將手背之皮擦落而船仍摇蕩又被釣船撞傷脇肋昨日該船抵自來水碼頭該船夥急赴同仁醫館報明病源取藥回船救治諒可無恙也 
[廟落成]  
　　本埠潮陽樓地方之雷祖殿因廟基改爲馬路遂於西門外購地重建新廟等情巳列前報兹悉新殿現已告竣今日由各會首敬送神像并聞欲于英法租界各馬路賽會巡行想届時觀者定形熱閙也 
[拐販婦女]  
　　上海五方雜處每有匪人拐販婦女藉以漁利不特爲地方之害抑亦世道之憂也前日有蘇人朱春泉由蘇帶來幼女三人均係十五六歲其一人名顧大寳交與法租界新街地方開花烟舘之大脚金寳處其二人交與附近之花烟館扒牙金寳處被縣署捕役探明情節拘朱春泉至捕頭柴樛處問不承認一面隨冋大脚金寳領出顧大寳及向扒牙金寳再領二名則稱此二名均有親生父母領來者現均領去捕役謂毋論是否親生父母總須送官訉供以俟發落惟據顧大寳云年十五歲原籍蘇鄕陸草人現在蘇城内臥龍街通觀巷口之劉公館内帮傭被誘到船上交朱帶來滬上者朱又稱與顧大寳並不相識柴樛隨將朱與顧大寳先行解送法界會審公堂再行着保將二女交出送官訊究一切細情　有續聞再錄 
[吊銷牙帖]  
　　本埠經管各帮船户之總船行係應寳順承充領帖開行歴有年所兹有某甲之妻潘氏以丈夫在日與應有瓜葛據情控縣由范邑尊先將應寳順斥革船行牙帖吊銷再行召充俟有人接充之後尚須詳請藩憲再行給帖開行云 
[租地涉訟]  
　　前日由捕房解送鄕民丁茂沈六二名至英會審公堂卽據顧晉卿禀稱曾在周涇浜地方租得長利洋行地基一方翻種草花按年付租相安無事忽有張金和來言長利行之地基已賣與德和洋行東來斯德因地有需用不復出租令卽交地只得遷讓又言該地被我翻掘不平須償還墊平工價銀二十五兩當卽如數付仁誠義期票一紙與彼旋又生枝節欲再償銀二十兩我未應允竟被訴捕將我工人丁茂沈六二人　捕送案爲特據實申明陳太守閱禀之下謂德和洋行無人投質卽將丁茂沈六開釋俟原告投案着顧晉卿帶同工人候訊云 
[控欠續]  
　　前報英公堂瑣案有元芳洋行控同豐泰洋貨號定貨跌價不出今該號閉歇人亦　面其所遺傢伙物件尚欠咸吉生茂等四家庄銀瑅被看管特請將傢伙拍賣抵償短價等因兹悉咸吉庄並未有分其細情且俟公堂查明再述 
[告示照錄]  
　　會審法界租事務兼管會捕局補用府卽補分府隨帶加三級翁爲嚴禁招摇撞騙以肅法紀事照得租界爲華洋交錯之地人煙稠密訟事繁興本分府自上年春間奉憲委承辦以來於今已將兩稔凡　鼠牙雀角無不隨時審理一秉至公自懍氷心可盟天曰乃訪間近有不肖之徒胆敢假借公堂之名在外多方撞騙　有冐稱親族兄弟遇事招謡寳堪痛恨本分府旣無叔伯終鮮兄弟卽宗族至戚亦無寄寓上洋豈容若輩濤張爲幻肆行鬼蜮除密訪查拿外誠恐租界地方未盡週知合亟出示曉諭爲此示仰租界諸色人等知悉嗣後凡有赴公堂控告之事靜候本分府秉公訊斷曲直自明切勿輕聽人言受其欺騙自示之後倘再有不法棍徒因案撞騙銀洋等物許被騙之人指名禀控卽當提案訊明嚴辦如其甘心受騙隱忍不言一經察出與受同科本分府執法如山决不曲貸其各凛遵毋違特示光緒八年十月念八日 
[縱觀西戯]  
　　昨日午後法工部局請各董事在大自鳴鐘觀演西戲極形熱閙云 
[扁鵲大接命延生長壽丹治癆損第一要方]  
　　夫人之臍也受生之初父精母血相受凝結以成胎胞在胎胞在母腹中母呼兒母吸兒吸是一身臍帶如花果在枝而通蒂也旣生之後從口呼吸臍門自閉旣長之後外耗精　内傷生冷眞氣不得條暢所以蒸臍固蒂如水灌土　草木白茂旺也人常依法薰蒸則榮衛調和安魂定魄寒暑不侵身體輕健其中有神妙也人參七錢如無人參用眞正高麗參代之若兩者俱無用潞黨參生附子七錢胡椒七錢後明砂五錢没藥五錢虎骨五錢蘄蛇五錢青化龍骨五錢五靈　五錢白附子五錢硃砂五錢麝香一錢病車减用如女人改用樟腦雄黄三錢木香三錢青鹽四錢小茴香四錢丁香三錢乳香三錢右藥共爲細末令人食飽仰臥用麫粉水和揑成一團中開一孔圈於臍上孔約寸餘大如臍大則須二寸男人臍眼内先填麝香一分女人不用麝香改用樟腦填好將藥末納入其中高與麫粉圈齊要實勿鬆中插數孔　蓋鮮槐皮一片或土厚朴薄皮用水浸透亦可用再用艾團如桂圓大或如核桃大安樹皮上炙之皮焦另換一片炙至行年歲數而止此治虚損第一要方眞有起死囘生之妙卽虚弱疰夏之人及婦人經水不調腹冷無子者亦可炙得但無病者連日炙之多則以七日爲度有病則三日一次炙至腹内作聲作痛大便有涎沬等物出來或周身暢快汗出或倦沉如醉或每食加餐爲度炙時須令熱氣微微入内不可令過熱作痛痛則必損眞氣不惟無益而反有害若炙至行年壯數腹内一無知覺則以行年數加倍炙之更妙炙後胃口大開進食宜簡更宜愼風寒戒　事絶惱怒忌生冷油腻酒肉魚腥等物一二月則百病皆除延年益壽矣孕婦忌用合藥須選眞止道地否則無騐也○又星沙壽萱主人云余以海運赴天津數月中皆以炭火熟飯菜而食歸患寸白虫疾半載醫家莫知所以然　江右陳蔭堂明府詰余致病之由語及此渠恍然曰病林卽起子斯也蒸北方多用樗木燒炭若以之熟猪肉及猪身各物皆令人食而生此疾久則成勞瘵不治旋授藥方幸獲痊愈蔭翁之德也爰恐再有誤食成病者謹述顚末傳其方以告幸採納焉生黨參六錢胡黄連四錢炒芡實六錢漂於术四錢花梹榔三錢夜明砂六錢淘浄淮山藥六錢使君子二錢去壳堅茯苓六錢炒榧實三錢去油烏梅肉二錢絲瓜葉一錢雷九二錢加鷄肝兩個陰乾共藥研成細末清晨用米湯調服一方寸匙病重者兩料卽愈凡寸白虫病不論因何而起皆治 
 
 
 
 
 
 
 
 
 
 
 
 
東 
 
 

Page 4

 
 
右方係友人寄來再四諄囑登報爰照錄之至其方之效騐與否則不得而知請閱者自審可也[  本館附識]  
[常州孫廉昉中書壽左相七十晉籌四章]  
　　漢代綺園邀帝問周家申甫本神生斗牛南視三台近江沔東來四海傾手挽乾坤眞砥柱身關中外作長城肝腸銕石貞能久惟有梅花壽廣平○文章奎宿舊星辰麐閣書勛第一人五百年來見名世八千歲共祝陽春　香蔀屋稱生佛賜杖天家倚老臣潞國康强如四十驚看異表九夷賓○李郭雲泥忘分年一時望果詫神仙八騶擁節皆尊尚九鼎和羹首讓籛温樹五朝喬木蔭歲星六次丈人躔今兹歲在鶉首下有丈人星歐洲東望留温嶠謂明尗宫保衣鉢長生又可傳○一路星教節鉞留三吳士女識荆州東山再起春回脚西域生還雪滿頭湯沐應封酒泉郡神仙遥攝　寒樓曾窺鈴閣叨知遇僕射憐韓肯借籌 
[誌感二律并跋]  
　　室人潘氏慟兩兒之遞殤也積哀成病病遂死時己卯夏六月年僅二十有八余爲治喪畢述其生平事實於梁溪鄒翰飛茂才茂才傷之作啟徧徵題咏蒙海内諸名士紛投珠玉計之得八百餘家無美不具　體皆賅暇日編次手錄裒爲一册待付手民以光家乘顧念室人一貧家婦耳其事上撫幼相夫持家雖戚黨藉　稱賢然亦不過盡婦職之事非　所難能特異也横覽古今凡節義炳河山精誠貫日月卒之湮没不彰者不知幾何輩而一尋常弱女子奚　得羣公椂筆表揚以垂不杇魂其有知若何感泣嗚呼室人爲不死矣黔婁無行實喪賢妻寳此宏編莫圖瓊報賦呈兩律藉鳴啣感之私云爾 
鰥枕秋宵涙雨酸客窓贏得影長單因緣短夢怱怱度喪葬貧家草草完故劍容求如願合斷絃能續應　難繡餘遺稿隨身在室人有補紅詩艸四卷待刊灰盡春心血未寒賺得羣賢探　囊才人牙慧感難忘曇花刧借清詞懴小草芳邀彩筆揚壽世一編堪自慰量情百計未能償應從雨晦風潇夜縹渺幽魂膜拜莊[  壬午九月平江藜牀舊主秋初管斯駿待政草]  
[步瘦鶴詞人贈朱墨卿校書四絶并呈高昌寒食生江東老兵北平聽濤軒主同政]  [ 
　　繁華猶夢白門橋訪艶　須問六朝韵事而今推 
上海杷花　巷千條一抺紅闌映夕曛綺樓酒暖破寒雲瀟湘舘裏風流容彩筆評花著艶勳覔句何人擊鉢催風光旖旎一時開座中吹玉才無　謂梅里吹玉生描出名姝瘦影來柔情豈獨在眉痕鞋鳳鸞媚自存誰伴墨卿消艶福鉛華洗淨住柴門平江藜牀舊主稿 
[蘇省轅門抄]  
　　十月二十八日候補縣黎光旦謝委署上海縣事李慶誥解餉赴金陵回張金釗禀知奉委解京餉差同知銜分發江蘇候補班前先補用知縣孫十鏻浙江人禀到 
[浙省撫轅抄]  
　　十月二十三日温州府單金華府張俱禀見禀辭赴任○二十四日同知何毓祥銷海富勘荒差 
 
 
 
 
 
 
 
 
 
 
 
 
右 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年十月十九日京報全錄]  
　　宫門抄○發抄旨四道○御史萬奏請飭部核議酌减摺子○　講良奏爲請飭整頓摺○大臣色奏校閱秋操情形摺○陜督譚奏甄别各員片○大臣色奏查閱　伍並起程日期摺○都統恭奏請調署大臣摺○大臣清等奏爲奏聞摺○十月十九日理藩院鑾儀衛光祿寺正白旂值日無引見○惠王王文韶各請假十日○召見軍機○發抄李鴻章奏津海關八十七結收支洋稅數目奉旨該衙門知道單併發欽此○又前保出洋回華之候選員外郎　遠濟改俟得缺後以知府不論雙單月儘先選用奉旨吏部議奏欽此○又建築炮台出力之儘先叅將張祖春改加總兵銜奉旨着照所請兵部知道欽此○謙德奏校閱秋操完竣回關日期奉旨知道了欽此○○巡視東城掌山西道監察御史臣萬培因跪奏爲四川鹽務官運局截留帑本數目過鉅請飭部議减並照案定限清還以昭核實而裕度支恭摺仰祈聖鑒事竊臣近閱邸抄四川督臣丁實楨奏爲黔滇官運局帑本還清將丁戊巳庚四綱徵收稅羡截厘各正欵支存銀一百八十九萬四千七百七十七兩九錢零永遠存留局中作爲運本等語伏思四川鹽務改設官運原期整頓鹺綱增鹽課餉創辦以來徵收旣裕所有每年贏餘銀兩卽應妥爲存儲聽候撥用豈容以四綱支存正欵至一百八十九萬餘兩永遠留局致國家應入巨欵幾同畫餅殊非核實之道復查該省官運初辦黔岸借撥運本不過五十萬二千兩接辦滇岸截留運本亦止六十四萬九千餘兩統計百十餘萬已足以敷購運今所請存留之欵近百九十萬爲數實大懸殊大凡事難於創而易於繼歴辦五六年之久諸應駕輕就熟不宜驟增帑本致啟日久虧挪之漸况前兩次借撥截留欵項俱巳遵依年限提欵歸還順理成章不聞支絀今請永遠存留巨欵殊覺前後兩歧難保非隱有侵虧故爲此不得已之請以彌其缺卽使該督悉心經理而委員之朦蔽影射恐亦在所不免可否旨飭部核議酌减截留帑本數目並查照前案酌定年限提款清還庶於鹺務庫儲均有裨益臣愚昧之見是否有當伏乞皇太后皇上聖鑒謹奏奉旨已錄○○日講起居注官右春坊右庶子奴才宗室良貴跪奏爲京城捕務廢弛請飭整頓以清輦轂恭摺仰祈聖鑒事竊維京城設立步軍以緝盜也街巷堆撥相望步甲常川巡查夜瞭徹望非若外州縣鋪兵之相距遼闊防範難周也地面官每夜巡更遇賊卽捕其力不能捕者亦可尾隨以跴其蹤跡立法至嚴密也近年京中物力艱難　民窮困者多兼以賭風甚盛以致竊案疊出而十無一獲甚且肆無忌憚竊及禁垣實由積漸所致論　或歸咎於崇禮而不盡然也查前任右翼總兵衡定魁力任勞怨留心緝捕一時謗讟煩興而奸宄爲之歛戢自後鮮有能繼之者夫步軍統領責任重大居是職者率係才幹大臣然皆兼領煩劇思慮未能盡周且位望旣崇里巷之事非耳目所能及亦勢或使然也地商官之巡夜也持燈者引其前擊柝者隨其後所到之處步甲互相傳報是授賊以耳目而示之趨避無惑乎終歲巡輙而未嘗與賊一謀面也卽或告以賊之所在矣則惟掩耳疾走不敢與聞一有失事則必央求事主免其呈報或更挽人說合許爲緝　　　但得事主不究卽可付之度外葢一經報竊卽有考成且由翼至衙門層層使費及至緝獲送案官役之需索愈多已不勝其擾累若其遇有升遷則夤緣請託者書上考而緝捕勤奮者不與焉是故緝捕所由懈而盜胆所由張也伏思首善之區理宜嚴肅詰奸禁暴不厭詳求擬請飭下該衙門嚴定賞罰力挽積習以清輦轂而安善良奴才見聞所及是否有當伏乞皇太后皇上聖鑒謹奏奉旨已錄○○奴才色楞額跪奏爲校閱前藏漢番官兵秋操情形恭摺具奏仰祈聖鑒事竊查前藏漢番官兵向係春秋二季操演其逹木宫兵祇於秋間行調來藏入伍演試每届秋操奴才預飭將備逹木協領番營戴臻等調集漢番官兵一體操練卽於八月初五日起連日　赴較塲認眞校閱漢營新練陳式令逹木官兵相附行走分合進退均尚嚴整番營所演陣圖　屬整齊漢番兩營連環排槍聲　聨絡籐牌刀矛　技以及行陣攻山奪卡均爲趫捷各官兵馬步騎射槍中靶之數雖强弱不等合計七成有餘奴才於校閱時擇其技藝嫻熟者優賞記名拔補次者賞給綢縀銀牌荷包小刀等物以示鼓勵間有披藝生疎未能合式者立卽分别降責用昭懲戒仍　飭將備戴捧等勤加訓練寳力操防務期一律精强咸成勁旅仰副聖主整　戎　修　武備之至意所有奴才校閱前藏漢番官兵秋操情形理合恭摺具奏伏乞皇太后皇上聖鑒謹奏軍機大臣奉旨知道了欽此○○頭品頂戴陜甘總督臣譚鍾麟跪奏爲循例甄别同知州縣恭摺仰祈聖鑒事竊據甘肅藩臬兩司會詳前奉部咨道府同通州縣無論何項勞績保奏歸入候補班人員以到省之日起子限一年詳加察看出具切　考語分别煩簡補用等因歴經遵辦在案兹查甘肅儘先補用同知李日乾花翎留甘補用直隸州知州江鑫勞績同知銜候補班前遇缺儘先補用知縣謝祖植均已試看一年期滿出具考語詳請甄别具奏前來臣查李日乾安詳穩練江鑫辦事精細謝祖植年富才明均堪以本班煩缺留省補用除將履歴清册咨送吏部軍機處查照外理合恭摺具奏伏乞皇太后皇上聖鑒訓示謹奉軍機大臣奉旨吏部知道欽此○○奴才色楞額跪奏爲循例查閱後藏三汛營伍邊隘及帶印起程日期恭摺具奏仰祈聖鑒事竊查後藏江孜定日三汎營伍邊隘向係駐藏大臣按年輪班巡閱一次本年輪應奴才往巡新授邦辦大臣崇網現雖尚未抵任適值甫經裁革陋規整頓之際必須奴才親往曉諭番民使知共沐皇仁藉可永定章程俾得遵循辦理曷敢藉故偷安定期於八月十八日由前藏起程校閱營伍巡查邊隘奴才惟有認眞操防懷柔撫馭以期上體聖主愼重邊陲之心下慰外　向化輸誠之念所有一切尋常事件札委駐藏夷情章京開泰署西藏糧員留鈞代拆代行會商妥辦如遇緊要公事仍行遞在由奴才詳細辦理除俟巡閱回藏再行具奏外所有循例查閱後藏三汎營伍邊隘及帶印起程日期理合恭摺具奏伏乞皇太后皇上聖鑒謹奏軍機大臣奉旨知道了欽此○○鳥魯木齊都統奴才恭鏜跪奏爲鳥魯木齊領隊大臣要缺接替乏人應揀大員調署以資　頓而重職守恭摺仰祈聖鑒事竊奴才　兼　鳥魚本齊領隊大臣現任鎭迪道福裕邊俸期滿前經奴才循例奏明奉旨允准送部引見在案現在鎭迪道員缺業經督辦新疆軍務通政使臣劉錦棠派員接署該署領隊自　交卸北上其實任領隊大臣薩凌阿經伊犁將軍金順奏准留營到任尚稽時日當此善後邉防在在　關緊要况烏垣滿營規模粗具雖經奴才悉心籌畫次第舉行然必得大員互相酌商庶幾具有把握惟所屬旗員内詳加遴選或才具不甚開展或辦事不能實心一時實難　人兹查有現署巴里坤領隊大臣頭品頂戴記名副都統恩澤操守可靠辦事認眞且旗務尤爲熟悉莅坤以來深資整頓以之調署斯缺實屬人地相宜可否仰懇天恩准將恩澤調署烏魯木齊領隊大臣篆務奴才藉資臂𦔳旗務冀有起色其巴里坤領隊大臣員缺查有該滿營協領全貴在營有年情形素悉前曾護理斯缺公事尚無貽悞此次仍以該協領護理措辦自能得宜如蒙　俞允寳於旗務有裨是否有當奴才未敢擅使謹專繕摺馳陳伏乞　皇太后　皇上聖鑒訓示遵行謹　奏軍機大臣奉　旨著照所請兵　知道欽此　○○奴　清安額爾慶額跪　奏爲遵照新改條例派員前往致祭恭摺奏　聞仰祈　聖鑒事竊據吐爾扈特盟長郡王凌所棟古魯布呈據貝子呈報貝子喇特那巴雜爾之祖母奔拜于本年四月十五日病故等因呈報前來奴才等查道光二十六年間准理藩院咨開本院具奏查内外扎薩克漢親王郡王貝子公札哈　公及王公之福晋夫人病故請祭歴辦不能畫一恐有遺漏舛錯臣等詳查伊犂烏里雅蘇台將軍科布多叅贊大臣所屬吐則扈特杜爾伯特和碩特漢親王郡王貝勒貝子公札哈　公及王公之福晋夫人　故時請將賞祭事宜理應定擬條例畵一辦理臣等相應具奏請　旨嗣後伊犁烏里雅蘇台將軍科布多叅賛大臣所屬吐爾扈特杜爾伯特和碩特漢親王郡王貝勒貝子公札哈沁公及王公之福晋夫人病故時蒙古大臣所有致祭事宜以歸畵一遵辦續俟纂修條例時　入律例等四具奏奉旨依議欽此欽遵相應移咨科布多叅賛大臣遵照在案惟查蒙古例載凡蒙古漢王公及福晋病故均由内閣撰擬滿蒙祭文交致祭人員齎往其貝勒貝子公夫人均無祭文又例載貝子公夫人祭羊二隻酒二瓶各等語今吐爾扈特貝子喇特那巴雜爾之祖母奔拜病故自應遵照新改條例委員致祭現經奴才等差派章京春慶前往該游牧致祭所有致祭應需羊酒價銀照例由科布多庫存正項動用咨報户部核銷之處理合恭摺奏聞伏乞皇太后皇上聖鑒謹奏軍機大臣奉旨知道了欽此 
 
 
 
 
 
 
 
 
 
 
 
 
 [ 
 
