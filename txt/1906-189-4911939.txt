# 1906 - 189 - 4911939

 

Page 1

 
 
   
 
 

Page 2

 
 
[電傳宫門抄]  
　　五月二十二日召見軍機錫嘏劉廷琛陳曾佑陳伯陶張建勲 
[往神户攝取楚同快艦進水式活動寫眞記（續）]  
　　留日學生袁希洛來稿 
是時時針己指八時半滿艦飾以花桅。間懸萬國旗徽艦之頭尾及桅頭均高揭黄龍旗狀極華麗雄武。工作者上下整備極忙。余等乃將所豫購之小龍旗五十面。四處覔我國之來觀者而使分持之。四望則除我四人外不見一中國人形影。惟歐人日本人之來賓男女學生到者頗衆。心有所感而不覺神爲之徂。久之見二中國學生裝衣男子至。逆而詢其我中國商人有至者否。則不解北京語。惟詢余諳日本語否乃以日語略談數語。回首則又見有中國裝者二人。中國士官裝者一人至。趨詢之。則領事長福君。領事館譯員土永年君。其一則監督造艦官。海軍少佐饒懷文君也。授之龍旗。告以來意。皆曰善。詢以再有至者否則。曰第一次江元進水時。來。者頗多。今日。恐不多。回首語曰。約同文學校學生來。何亦不至。正語時請領事行進水禮者至。乃共登船臺艦首之下。則續到候補海軍士官學生數人。及商人。川崎船廠主人亦至。譯員王君指余與朱君而告之曰。此從東京來觀進水式之敞國學生朱君袁君也。主人色頓異。曰有他惡意乎。王君曰否。彼等愛國之士無他意。余亦告以來意彼乃向余索所携之重興海軍問題。及勸輸海軍捐啓。授之。讀而指曰。此間我黄色人種中。中國人種之問題也。一語太偏當專言我黄色人種之問題蓋二十世紀之世界。須聨清日以對白種云云。蓋此亦其外交手叚也。余笑頷之。時至。工人將四圍支木取去艦。身卽從船臺斜飛入水中黄。龍飄拂各。人高舉國旗唱萬歲日人西人祝我亦唱萬歲人聲拍掌聲如雷動。禮畢廠員來延飲。予乃向領事及少佐等請其先攝影。卽揚龍旗前導。至臺下。則寫眞者適赴海岸。攝取楚同在水内回旋進退之狀。至攝畢而日人見予輩之持旗而立也。均湧至。影不得攝。王君乃語余曰盍先飲。至飲畢再攝乎。從之而至食堂。男女來賓及廠主皆立待矣。於廠主述祝詞。來賓皆舉酒呼中國萬歲立飲盡僕人復注酒譯員王君乃代領事述答詞亦舉酒呼萬歲飲畢顧予曰盍即食堂攝影乎。余卽呼攝影人而告之曰可。於是皆持旗而立。廠主卽余手中取中國國旗插之席中。攝影者曰請領事及少佐稍前。朱君應而請二君前廠。主人曰今。日爲清日交歡會不。可分。當交互清日人而攝之。攝影機械旣動。乃揚旗歡呼。攝畢與廠主握手而别。及出。王君告余曰。前日廠主詢余以貴國有幾何愛國者來。參觀進水式。余未能答之。今日到者雖少。然得三君從東京來。且攝取活動寫眞持歸以鼓舞我國海軍之氣。實爲從來所未有。三君眞愛國者余足以對廠主矣。余輩聆此覺自愧。乃歸至陳平齋先生寓。午後乘汽車返東京。取筆而記之所攝之。影共分三叚。一船臺上之景况二入水時之景况。三在食堂祝賀之景况也。（己完） 
[端戴兩大臣電告抵滬日期]  
　　考政大臣端戴两欽使自新嘉坡致上海總商會電云本月二十九日准到滬攷察事尚未入奉紳商歡迎萬不敢當如有此舉千萬婉爲辭謝（南） 
[駐滬英總領事乞退之謡傳]  
　　文匯報云謡傳駐滬英總領事霍必蘭君殆將告退按霍總領事於一千八百六十八年卽充領事署繙譯學生 
[大連灣開放之期]  
　　二十一日東京電云傳聞大連灣定于西九月一號開放任外人前往通商惟輿論以若俟辦法完備後始行開放則未免不便於外人譯字林報 
[海參威商務近情]  
　　海參威通信員來函云一月以前贸易情形頗爲活動一時操奇計贏者皆以獲利相慶惟現又漸形衰減蓋各處運來之貨旣己敷用商人因皆轉而至哈爾濱滿洲經商矣譯字林報 
[圖門江橋工被水冲毀]  
　　二十一日東京電云有工程師一員率同工人在圖門江建造橋梁爲急流冲没橋亦被毀譯字林報 
[直省因米貴多亂]  
　　天津西報云直隸省因米貴有暴亂之事 
[徐州米價頗平擬由官運糶徐州]  
　　徐州府田紹白太守近接督撫兩院通電各府廳州縣以米價騰貴現己奏准凡在本省界内販運及外省之米運入蘇境者酌免米釐一個月等情太守奉飭當即轉行各州縣局卞一體遵辦惟查徐屬麥食居多米價並不過貴商民亦尚相安似與他處情形不同應否由官運糶己飭各州縣察看禀辦矣（笙） 
[府訊私造鈔票案口供之異詞蘇州]  
　　前報紀私造裕蘇官銀局抄票案各犯口供係據蘇州府詳文照錄兹聞當日所供情形與詳文有大不同者特據所聞畧記如下按柯升實係署臬朱廉訪之戚串當何杏生王玉田二犯供出柯升及朱公子後朱廉訪即將柯升解案柯初不承認旋以廉訪僅庇其子遂將實情一一供出由是三犯供詞相同略謂朱公子嫖欠五六千金無力彌補因起意造此僞票以二十萬金爲度伊等不敢造次向公子索 
[添聘訪友]  
　　本館現須添聘　南京廣州福州三省訪員專探有關時政之緊要新聞重大專件以及秘密消息等如有通才深知時事之願承斯乏請録新聞若干條交郵政局寄至本館並書明住址姓名以便函訂薪水從豐惟不合格恕不答覆特此佈聞　　申報館啓 
 
 

Page 3

 
 
一証據公子遂以藩印蓋就樣張數帋由蘇寄申此第一函也第二函係查詢定購若干數及己印就若干張至第三函書令向石印局限期取票如逾期不齊請作罷論等語蓋卽呈案之三函是也問官謂汝等執定朱公子須有的實憑據旣稱有藩印樣張曷勿呈案作証三犯稱所呈三函旣不作爲証是據須到撫憲堂上撫憲親訊方可呈出三犯又稱鈔票以印爲重設非公子擔承藩印無由得蓋旣無藩印票卽無用是無用之票造之何益請大老爺明鑒云云此柯何王三犯在府署發審堂上前後所供情形也問官旣通詳後撫憲陳中丞得湖北張香帥直督袁慰帥來電謂是案有關全國大局務請澈究云云中丞因飭該問官錄取實在供詞重復申詳一面飭藩司濮方伯吊取全案卷宗核辦旋聞中丞復得蘇省京官陸尚書等來塌痛駁朱廉訪之詳文内有俟新任臬司朱家寳履任交其訊理云云是殆過於目中無人矣巡撫爲一省之主臬司旣應廻避巡撫儘可親提何必俟新臬到任耶應請親提研究如有未便之處當奏簡欽使辦理等語現聞是案將提至撫署中丞親自督審又聞江督周玉帥得徐賡陛等二觀察禀覆後復委某某二觀察來蘇會同撫委辦理又聞朱廉訪迭次拜謁督委均未接見云（且） 
[漢陽木商阻撓川漢鐵路工程師勘地詳誌漢口]  
　　漢陽木幇阻撓川漢鐵路一事己略紀前報兹再錄詳情如左上月二十八九等日日本工程師在鸚鵡洲勘地插標（該處周圍五六十里皆湖南人停放棺木之地迄今二百餘年）忽有木商四十八幫約萬餘人各執器械喊聲震地蜂擁而前各委員保護工程師突圍而出各幫竟將標誌全行拔去張宫保聞報立委知府程頌萬（湖南寗鄉人）前往勸導各幇僉稱地爲木帮命脈斷不能令鐵路侵佔願拚數千人頭與官家爲難等語程太守再三開導謂鐵路開通與木幇生意大有裨益萬不可如此固執磋商兩日始議定將洲頭郴州桂陽両帮之地讓作鐵路碼頭（郴桂幇生意最清淡）由官給價在洲尾購地調换另給鐵路股票以示鼓勵衆商始服當由衆幇首具結擔任保護工程師之責風潮遂平工程師於初四早到洲復勘相安無事現卽以河泊所（卽郴桂幇原地）爲川漢鐵路碼頭較原勘之地多繞三里許由鐵路廠鋼藥廠之南繞出赫山　蔡甸趨仙桃鎭而接荆沙大道（吕） 
[禀復新城縣匪耗詳情杭州]  
　　新城匪警當由前杭府世觀察聞報派委候補知州汪符生剌史煦馳往查辦連日與撫憲派委之兵備提調三太守及縣主沈大令并營汎等查剿匪衆擒斬首要分别在新富餘臨四邑布置防務并勘明被燬教堂房屋卽行回省面見各大憲詳陳所燬教堂因慕教士夙極和藹並不索賠故由沈大令允爲重建民間亦願捐助因之理結甚覺妥速且沈令亦可免予議處云云（的） 
[練兵處新定派往各國觀操人員簡明規則北京]  
　　探聞練兵處以東西各國兵學日新所有演習大操自應酌派知兵人員往觀藉資考究惟從前所派觀操之員未能遴選精當往返重洋徒耗鉅資毫無實得殊失考求戎備本意亟須妥訂規則分行各省以資愼擇而便遵行兹由軍令司擬定派往各國觀操人員簡明規則通行各省督撫查照辦理照錄如左一各國大操派賞往觀均須聽候本處電咨各省不得自行派往一選派各員各該省於接到本處電咨後應妥爲選擇如非曉暢兵學熟習洋文曁任職新軍品級較崇之武員均不得濫竽充數選定以後先將該員銜名電報本處聽候核准彚齊咨由外務部照會該國公使轉告該國一觀操各員均有考查之責務須加意考求期有實獲不得敷衍塞責致徒勞往返虚糜公欵一考查各件須詳載日記並可附以己意以資考證設該國軍隊有缺略之處倘非眞知灼見概不准妄加訾議致啓夸大之弊一該員日記於歸國後呈由該省督練大臣轉咨本處以備考核一觀操各員川資經費均由本省目行籌備（吕） 
[電請催解續購快鎗京師]  
　　政府近接到吉林將軍來電略云前因北洋解往吉林槍械行至昌圖曾被鬍匪搶刦業己電知在案兹復電商北洋大臣仍擬在津續購快鎗二百桿近日馬賊披猖防剿當以軍械爲要務除己另電北洋大臣請飭催解外應請轉電嚴催以應急需（受） 
[地方官紳擬充政治顧問北京]  
　　考政大臣將次回國而考察政治館旣己奉旨設立其中應選博通中外政法之才以資襄助聞王侍御步瀛擬奏請飭下各督撫選擇道府州縣之熟悉地方情形及紳士中之品舉兼優素孚人望者派充政治館顧問官云政治館提調寳侍郎熙擬聘侯官嚴幾道先生入館采輯各國政治編訂憲法全書（吕） 
[贛撫奏請丁漕徴銀解銀江西]  
　　贛省自同治間經曾文正沈文肅奏定部章地丁每兩徴銀不得過一兩五錢嗣經劉忠誠奏定部章減爲一兩四錢九分當時銀價庫平色每兩值足錢一千八百文卽照扣算每兩徴足錢二千六百八十二文近十餘年銀屢跌錢屢漲每兩銀祇值足錢一千二百文左右各縣徴錢解銀大獲厚利有多至十餘萬金者上司因飭每額銀一兩加提銀一錢八九分爲辛丑賠欵各縣仍有餘利可圖去年銀漸漲錢漸跌各縣迭請上司免提以資辦公迄不見允各縣紛紛禀求交卸以免賠累今年銀價庫平色每兩雖值足制錢一千六百二三十文然較昔年一千八百文之數相去尚遠無奈加提銀一錢八九分上月藩司詳請改章征地丁額銀一兩實收庫平色銀一兩七錢征漕折一石實收庫平色銀二兩四錢連火耗平餘解費提欵一切均包在内吳中丞己附片奏請飭部核議不知能免部駁否（用） 
　按此事己由九江訪員報告畧紀昨日報端 
[創辦山繭繅絲廠奉天]  
　　奉省山繭爲出産大宗歷年運銷天津烟台等埠其數甚鉅前任寛甸縣榮大令禧於蠶務 
 
 

Page 4

 
 
素來講求曾在該縣試辦繅絲頗著成效現過道班經趙次帥札委創辦奉省山繭繅絲廠並飭妥議辦法刻己議定在蓋平安東設廠兩處收買山繭用機器繅絲每年約可獲利一二百萬兩先由財政局發銀一千兩交榮觀察親赴上海武昌繅絲廠調查然後再行購機開廠以臻完密（筵） 
[商部催結蘇省絲紗兩廠訟案蘇州]  
　　蘇州蘇經蘇綸兩絲紗廠前因與老股糾葛一事迭經控院公斷在案乃費商一味延宕迄未了結現爲商部所聞因卽咨請蘇撫陳筱帥札飭商務局嚴飭該商遵批迅速秉公斷結母任玩延（甲） 
[寗鎭紳士黄思永馬良等請將荒田荒地撥歸學費禀]  
爲懇請調查寗鎭兩屬荒山荒地全數撥歸學界經理以興實業而助經費事竊維振興學務必先籌劃經費經費裕如而後教育方能措手其故人人能言之矣第總現時籌款之方不外請給官欵指撥公款捐集民欵三者而己國帑維艱官款旣不可恃而地方公欵又自有限强爲撥用易啓競爭至於捐欵則出自熱心未容勒派源源不絶實未易言然則籌欵之難殆難於蜀道矣方今挽救時弊莫急於造就普通人民欲造就普通人民莫急於興辦義務小學欲興辦義務小學又莫急於練習單級校師以地方學務緩急而論則創設師範學堂及次第興設小學爲目前最要之事尤爲窮年莫盡之事籌措經費不獨在一日措意必須爲百年措意又彰彰明也且思從前各地書院所以能持久者皆以有實在産業耳以目前學務之重要而無絲毫産業徒恃前者三項籌欵之法烏在其能建設乎至各屬士紳雖奉鈞飭創立學務公所而终朝仰屋朿手坐談夫復何益將來提學憲蒞任徒擁主持全省學務之虚名於經濟界則事事仰他人之鼻息欲有展布保無掣　之虞此則不能不早爲籌劃者也紳等伏查江蘇全省兵燹以後田野荒廢失墾者所在皆有而民人於樹藝學術又不講求每適郊原赤壤章山輙交於目撫兹沃土坐塞利源殊爲浩歎卽以鎭江一屬而論去歲經農務總局調查官荒民荒至十萬畝之多江寗縣屬倍於鎭江荒地之多概可推見紳等互相籌議以爲實業之隳敗其弊不在農人而在士夫蓋士夫不爲之提倡無怪彼蚩蚩者氓罔知奮發也目前學界旣無産業需款維艱與其爲分利之圖何若爲生利之計與其置有用於無用而任其荒蕪何若化無用爲有用而代爲經理之爲得乎於是有建議請將荒山荒地撥歸學界經理者紳等竊深韓其說謹將其利益爲我大公祖陳之不必有捐集之勞而學界自有産業將來墾藝發逹經費日充義務小學自可次第興辦其利一也以學界之人興地方實業農家學術漸可振興其利二也荒蕪之地得臻熟壤歲出日增工商交利其利三也荒地荒山旣有經理之人則錢粮卽有從出小民免攤賠之累國家得維正之供其利四也且各處鐵路日見開工寗鎭兩屬適當寗滬鐵路之衝痞徒射利盜賣於外人者時有所聞若歸學界經理則其弊自除可隠戢無窮之交涉其利五也以上所陳其利益及於學界外者甚公且漙而於學界經費之一部分效果之大雖不在一時却可期諸遠久至良之謨無逾於此爲此具呈懇請大公祖轉詳督帥札行府縣將田畆魚鱗册尅日呈上調查每屬共有荒山荒田若干金數撥歸學務公所以爲興學産業由學務公所會集公正士紳公同推舉名望素孚才具優長爲衆所信仰者實力經理創辦實業公司如以學務公欵興辦者利益全歸學界招商股興辦者每畝地提費若干以充興學經費至官荒民荒尤應略爲分别辦理至創辦之初或由寗鎭兩屬先行試辦或各屬一律舉辦悉候鈞裁如蒙　允的有一切辦法當更妥議詳細章程呈請鑒核伏乞訓示祇遵實爲德便謹呈（雲） 
[英殖民部宣布新加坡船塢案]  
　　二十一日倫敦路透電云英殖民部次官温斯敦翹基爾君在下議院答覆有人問及新加坡丹莊巴格船塢之判决曰殖民部在臣愛爾琴伯爵於目前各部院大臣判斷處置此事之前並無異詞故此項處置之法當可爲合例之裁斷云 
[西比利亞鐵路之失利]  
　　南中國早報載倫敦電云西比利亞鐵路管理處經調查後每年受虧英金四兆磅 
[俄國内情紛擾]  
　　東方日日郵信報載倫敦電云俄國農民搶畧田地軍隊變叛及革命思想日盛等事幾於日有所聞 
[美派土耳其大使之交涉]  
　　二十一日倫敦電云美國己行文照會土耳其云將簡派頭等公使駐紮土耳其不城土耳其不肯照允並曾請美國撤銷前議惟仍未遂其所願土耳其現通告美國謂美國如欲在土京設立頭等公使署當訂立一約因前次之約皆未述及此事也 
[西比利亞鐵路交通之便利]  
　　海參威通信員來函云自西五月一號起每禮拜四火車由海參威開往俄國莫斯科舊京車票每張頭等價羅布二百六十元二等一百七十六元皆須于三日前預定因購者纷紛遲則不及也惟行旅之人欲得一寄息之所各客店皆極擁擠俄人所開客店皆不潔凈且不備餐故須往餐館覓食聞德法商人將各開旅店一所若是則遠游者應有賓至如歸之樂矣 
[英報切盼陸軍大臣之言論]  
　　二十一日偷敦路透電云英國報章皆極盼望英陸軍大臣哈爾登君宣布裁减陸君之言譯字林報 
[俄革命黨行剌大員]  
　　字林報接二十一日倫敦路透電云俄國色代斯浦爾海口之華命黨行　海軍司令長鄒寗大將該大將受傷後己送往醫院療治　文匯報接二十一日栢林電云俄國統　黑海　隊駐紮色代斯浦爾海江之海軍提督鄒寗君遭水手槍擊彈丸洞穿肺穴當送至醫院尚未氣絶惟旋仍斃命 
[倫敦機器車失事肇禍]  
　　二十二日倫敦電云有機顺車一輛從英京倫敦南三十英里　勞累大道左近小山而下機括忽爾不靈以致顚覆死者六人傷者二十人 
[那特爾叛酋投誠]  
　　二十二日倫敦電云那特爾叛匪默森尼及叛酋一人均己投降 
[俄國猶太人懼禍遠颺]  
　　二十二日倫敦電云俄國華騷地方有非常之變象猶太人男婦老幼四萬皆懼禍于昨日避去 
[意國感謝德法之相助]  
　　二十一日栢林電云意大利外部大臣鐵托尼君以德法两國于意國籌措國用一事曾相助爲理因向之稱謝 
[奥英兩君相見之期]  
　　二十一日栢林電云奥是與英皇將于西九月在奥京維也納相見 
[俄國内閣將辭職]  
　　二十日栢林電云俄國内閣將于數日内辭職 
[南美洲民主國失和]  
　　二十一日栢林電云南美洲散撒勒法哥瓜弟瑪拉民主國己開戰釁譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　 
[吏部奏酌擬舉貢錄用就職各員選補班次摺續昨稿]  
一各省舉人旣不限定科分均准以知縣隨時揀選註册亦應仰體朝廷釁能授官之意核計中式己過十年由己部帶領引見照截取舉人新章以知縣　隸州州同鹽庫各大使三項請旨分别錄用奉旨後各按班次註册准其赴部投供各按科分名次先後選用願分發到省者准其免支補班銀两報捐分發並指省分試用其未滿十年有願捐　者亦准其按年限遠近分别捐免隨時帶領引見請旨錄用一律赴部投供並捐分發及指省試用其滿蒙漢軍舉人揀選知縣仍照向章辦理至恩　副歲優貢生本准隨時就職應卽准其免交補班銀兩隨時報捐分發並指省分試用一揀選舉人以知縣用者銓選班次應於截取舉人後另立一班雙單月到班各按科分名次先後雙月選用三人單月選用二人無人准以本項截取舉人抵選並准捐本班先照正班額數選用報捐分發到省者期滿甄别後升調所遺選缺應於滿蒙漢軍揀選舉人後另立一班按科分名次序補一人到班時仍先用本班先一人雜項所遺選缺應於拔貢主事改歸知縣補用一人後用揀選舉人一人如遇直隸州州同揀選到班截取抵選抵補無人亦准以揀選知縣分别借選借補選補者照現缺升轉借補者照原銜升轉一揀選舉人以直隸州州同用者銓選班次雙月應俟截取舉人選用四人後用揀選舉人二人單月應俟截取舉人選用二人後用揀選舉人均按科分名次先後選用無人准以本項截取舉人抵選再無人准以揀選知縣借選并准捐本班先照正班額數選用報捐分發到省者試用期滿甄别後應俟截取舉人用過二人後跟接委用班按科分名次用揀選舉人一人即作爲正班積缺刊　時　先用本班先一人如揀選本班無人仍專用截取班截取無人准以揀選知縣借補如直隸州州同一時無相當缺出無論曾否呈請借補應俟截取舉人借補二缺後准以原銜按借補定例借補直隸州州判府屬州同州判府輕歷縣丞　項大使等項一缺如截取無人例應本項借補時即專以揀選舉人　補選補者照現缺升轉補者照原銜升轉一揀選舉人以鹽庫各大使用者應掣定一項或捐指一項雙單月補班次均應俟截取舉人用過二人後用本項揀選舉人一人本項無人以各項通融抵補再無人仍專用截取班又無人准以揀選直隸州州同借補均准捐本班先照正班額數選用報捐分發到省者試用期滿甄别後亦應俟截取舉人麻過二人後跟　委用班用揀選舉人一人即作爲正班積缺均按科分名次先用指項一人次用掣項一人到班時仍先用本班先一人如本項無人准以各項通融補用如各項揀選無人仍專用截取班再無人准以揀選直禁州州同借補選補者照現缺升轉借補者照原銜升轉一恩拔　貢就職直隸　州判雙月輪用二人單月輪用一人應　照定例錢選其恩拔副歲優　貢就職按察司鹽運司經歷州判府經歷縣丞等項應掣定一項或捐指一項雙月應於捐納二人後輪用就職一人單月應於應補一人後輪用就職一人按五貢出身次序輪用各班一人同項者用年分在前者一人同年者掣用一人各先用本班先一人周而復始報捐分發到省者試用期滿甄别後均應　委用一人後各接用就職一人卽作爲正班積缺按出身次序輪補（同項者用年芬在前者一人同年者掣用一人）周而復始到班時仍先用本班先一人其　隸州州判按察司鹽運司經歷缺分較少無論曾否呈請借補亦准按借補例借補州判府經歷縣丞等項項之缺以上選補各班除恩拔副就職直隸州州判一項不准與别項牽合報捐指項外其五貢就職按察司經歷等項均先用指項一人次用掣項一人選補者照現缺升轉借補者照原銜升轉二五貢例准就各項教職分别銓選現在復設教諭詢導停選五貢就　各員統歸訓導正班選用查經制訓導各省額缺無多五貢併歸一項銓選實屬無期自應畧予變通五貢己經就教人員恩拔副貢應准其改就直隸州州判恩拔副歲優貢應准其改就按察司鹽運司經歷州判府經歷縣丞各項以　壅帶 
[首府奉文接署杭州]  
　　正任杭州府世伯先觀察業己升授寗紹台道所遺之篆經寳湘石方佰札飭新選嘉興府楊味春太守士爕調署兹己於十七日接篆受事聞世觀察己奉張筱帥奏請暫緩赴都引見小憩數日卽當蒞甬履新（的） 
[挽留將才安慶]  
　　日前有京師巡警營幇統前安徽常備軍二營營官楊少寅遊戎來皖携眷北上大憲以楊前　理軍務有效竭力挽留楊遊戎仍力辭且謂請假後再須赴東考查營制云（多） 
[禀報武備學堂被灾情形蘇州]  
　　武備學堂總辦杜俞呈報撫憲文略謂本月十四日己刻忽然怪風暴雨雷電交作勢極猛烈自庫　病院以至講堂寢室迤西一帶牆屋均行坍塌而吹折門窗震碎玻璃捲去凉棚損壞物品尤不計其數各學生將下講堂見此情形亟爲奔走未罹其患然亦有趨避不及者學生陸啓祥沈　駒林逹及教員王鑄人庫官姚庚家人陳升均經受傷輕重不等己飭赶緊醫治庫房旣己坍塌所有槍礮子藥備件儀器書籍衣帽木器什物等件損壤不少所幸開花子彈未被壓炸否則不堪設想查子藥火彈易感電氣而本堂無遇電之針房屋旣坍又無遷藏之所不能不轉移他處以昭愼重當經禀明己將藥彈運送軍裝局照收現在瓦礫堆積所有坍屋丈尺損壤物品種數倉猝之間不及丈量容後逐細點驗開呈（下畧）蘇撫陳筱帥接文後己札委會辦善後局候補道沈玉麒觀察前往詳細查騐丈量開摺禀復核奪矣（永） 
[督批蘇州拒烟會南京]  
　　蘇州拒烟會姚銑等前禀江督略謂上年六月間試辦拒烟會收買鵝郎草戒者紛紛漸著成效然細民憚於戒烟往往仍用嗎啡針以抵烟癊合懇通飭各縣嚴申禁令以絶根株職等又擬携　鵝郎草樣及白話帖說分赴各鄉廣爲勸導誠恐不肖　民横生阻力仰求大人　賜發給護照等情經江督批云該職等糾集同志設立拒烟善會殊堪嘉尚所稱細民仍用嗎啡針以抵烟癊似此變本加厲何異止沸添薪爲害何可勝言候札飭上海道函致稅務司嗣後於嗎啡　日時嚴行查禁不准絲毫偷漏以遏來源併候札行蘇臬司移行警察局及所屬營縣一體查究俾絶根株至所稱該職等分赴各鄉勸導誠恐奸民横生阻力一節應由司轉飭各該營縣出示曉諭隨時妥爲保護所請給發護照之處應母庸議（愚） 
[緝獲梟匪蘇州]  
　　浙西鹽捕後營吳管帶儉愼派弁宋昌明於五月初六日在浙江南潯鎭緝獲梟匪董道成卽董道貞一名解送吳縣管押禀由統領劉體乾觀察轉禀撫憲核奪（吉） 
來函 
[長沙籌振局司道來電]  
　　盛宫保曾少卿施子英諸公鑒嘯電敬憲蒙籌商江通赴蕪運米逹長沙感極分寄灾圖己函告桐翁籌振局叩哿 
[書籍中有本草綱目石印書底者鑒]  
　　僕體素肥多濕近緣兩腿濕　浮腫見本草卷十七下卷草鳥頭主治内濕滯浮腫與症頗合卽遵方修合飲服五十九詎料草烏頭藥性猛毒立卽吐瀉不止冷汗如雨危在一線諸方解救幸脫此險後詢醫家方知每服五九書上誤刻五十九爲此乞登來函凡藏有是書底稿者速行更正俾免後誤購有此書者速將此條中十字塗去特此普告　上海芝　路徐錫卿敬告 
[來函照登]  
　　貴報所登客棧容留匪徒一節其中情形貴報 
 
 

Page 10

 
 
館未曾探聽詳悉兹將原委奉聞卽請更正緣敝棧於二十一日早有廣東候補知府沈樹人太守奉委開辦温處各府土藥統稅局務道經滬上借寓敝棧帶有緝私勇隊備有九響毛瑟鎗二十桿六門手鎗四桿子碼一箱領有杭關監督護照因彼時護照己往新關簽字適有巡捕遇見以爲違章取入捕房現己說明原委允於普濟船開行之先如數送還以免久存棧内有所未便此事與敝棧聲名攸關請卽更正是盻[  上海福興棧]  
[華商體操會來函]  
　　昨由黄季翁交來德之先生手函並荷惠賜神功濟衆水三百瓶以爲會中郤病之需具見熱心公益慷慨爲懷拜領之餘莫名感篆肅復祗請台安又承菱晨先生惠助藥水五百瓶以爲敝便緩急之需具見熱心公益謹領之餘當存儲會中備用咸感大德肅復祗請台安[  上海華商體操會社頓首]  
[振武宗社書記員報告]  
　　泰州振武支社來函維我三公知欲强國必先强國必先强種及强種必先禁食鴉片以禁烟之宗旨振尚武之精神登高一呼衆山绵響影響所欲至於邊徼印土東來銷塲銳減吾求其人殆伸尼氏大雄氏基督氏之靈激歟泰邑僻處海陬鄙人等久隸烟籍逖聞宗社之立心實恥之相牽滅　以身作則創辦支社專　贈藥送草實行戒烟爲宗旨一經簽　入會不准復吃己於四月二十日借揚屬考棚開演說會是日來賓到者多至三于人慷慨激昂拆丕再食投票公舉會長會員組議一切現己租且基礎理合將會在友銜并立會緣起簡章証書申逹貴社轉懇登報以堅衆志後畧名錄于後王益齋楊秉臣徐菊人王愼　之張雲門徐作人尤望三夏　之李佩秋朱仲　潘鑑秋王蘭谷袁謙伯周蔭農金秀孫顔棣　蔣寄生施博生劉　　夏友仁姚幼和許仰禹顧稼山楊慕堂陳芸孫張仲逹淇玉侯鄭　時張天民陳希蕃蔣少漁沈幼樵夏占先李曉山程介生吳競東林耀先夏琢之馬炳之陸魯言　　東于傑民黄仲憲黄曙東葛壽奏葉競武○江西振武支社戈伯鴻來函三月奉到琅　謹悉現在敞支社于學界商界各等界苦心　戒發明宗社熱心振武之意或熬草膏或採蘚草用　分送半月以來竟戒去王如璋等二百十六人至於入社願表同情者更不二而足兹蔣廣　及發起人各號寄呈諸門登報（後畧）名錄于後夏輔宜劉少卿張伯清鄧鐵藤華可亭深敬亭戈伯鴻武亦　劉傳一巖○南通州川港鎭初等小學堂楊振聲黄旭生來函自貴宗社創立以來各處聞風興起紛設支社行見鴉片之毒不日歸除僕等樹設支計廣爲勸戒乞將章程鵝卽草圖說及草本各賜數份當照樣尋覔敞處向多野草想不乏此種靈藥也 
[今日尚有各省新聞及本埠新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[蘇州府禀各憲文（爲覆騐徴兵身死事）]  
前畧勘畢飭將尸　平地並飭令二標二營前後左右隊兵士公舉代表人姚桐生楊一飛殷祖鈞倪吉康姚仰生金人銘唐祖　莊則敬邢光清陸逢源陳紹周徐作才邱栐楊洪釗朱仁和費琳等十六人到塲眼同如法相驗一仵作邵得成石佐臣同聲喝報己死征兵華亭人陶元鼎問年二十一歲量身長四尺三寸肩闊一尺二寸髮長二尺六雨驗得仰而而色發變两眼胞開两鼻竅有泥水流出口開有水沫流出两手向前不拳两手心縐白十指甲縫有泥沙肚腹膨脹拍有水聲令而两脚跟两脚心均縐白餘無别故委係落水身死又據喝報己死征兵婁縣人鍾子宜問年二十二歲量身長四尺二寸肩闊一尺二寸髮辫己脫量髮長二尺二寸騐得仰而而色發鑾兩眼胞開鼻竅有泥水流出口開有水沫流出两手向前不拳两手心縐白小指甲縫有泥沙肚腹膨脹拍有水聲合面两脚跟两脚心均縐白餘無别故委係落水身死報畢知府督同陳令等逐加親騐無異當塲分别塡格乃該代表人姚桐生等以現蒙復騐旣係落水溺斃何以仵作陳秀當日塡給騐單均有傷痕等詞復圖强辯知府詰以己死陶元鼎等如果孫令驗係有傷而該兵士等無所用其反對何必再行復驗並經飭令交出該仵作陳秀而加質訊據供當日隨同元和縣臨塲相驗己死徴兵陶元鼎鐘子宜屍身本無傷痕因該兵士等聚衆多人堅稱有傷並非落水身死不許元和縣出　回署並不許隨從人等出入伊亦被扭至馬篷之内意欲捆毆逼寫傷單其時聲熱洶洶無從分辯祇得向其取出紙筆揑寫拳傷九處交給該兵士等收執並奉塡寫分寸後聞元和縣出營回署伊仍被扣留等語供情歷歷如繪　詰不移該代表人姚桐生等始各俯首無詞知府復曉以大義再二開導情愿將屍身棺殮聽候秉公詳辦並著呈出該仵作塡給傷單一紙查閱所塡傷痕核與所供相符尚有孫令等給筆據一紙未據一併呈出除仍飭著趕緊呈案一面將己死陶元鼎鐘子宜屍身分飭棺殮發壇浮厝標記交保看管並將呈出傷單一紙交給長吳二縣帶回附　另行塡格錄供通詳外所有奉委督飭會同勘驗大畧情形先行肅泐禀陳（瞻） 
[一續粤漢鐵路風潮始末情形述畧]  
當時全省紳商以梁黎爲民請命無宰而黎忿被革拿二十一二連日集議於明倫堂及總商會到者萬餘人大動公憤全粤紳商同鄉京官外埠同胞皆紛電政府請去岑安粤於是有父江督查辦之旨粤中紳商以梁黎雖雪耻有日而粤路非商辦則苛捐终行禍患未己乃瓦相籌議以經此次風潮凡我粤人激於義憤無不願倒筮傾筐以雪全粤之耻而免加捐之害與從前集股情形難易不同因於初十日集議於總商會定爲五元股票辦法一日間認股二百餘萬不旬日省城認股己六百餘萬外省外埠電認亦數百萬岑督見吾粤商股之有成民氣之可畏也自知悖謬苛捐捕紳之非無可解脫有礙查辦難以轉圜因囑廣府陳望會之親家順德人　中廣西舉人因姦致染麻瘋惡疾之左宗蕃由商務局禀詳岑督　黎紳在獄勸人集股尚知悔過奏請將黎釋放以爲其查辦解脫地步黎紳出獄之日歡迎者數萬人城巿爲之擁塞香港佛山相繼歡迎一時粤人認股熱度驟增省至千餘萬外省外埠亦增至千萬初岑督釋放黎紳之牌示以路事責黎紳在有倘再阻撓皷煽定再從嚴參辦之語黎紳恐大吏意見未融若己担任路事則大吏必多掣肘於路局反有害無利是以於出獄之翌日在商會公舉黎紳辦路者萬餘人黎據明宗旨極力堅辭其時因開收小股在即不能無人經理乃議託各善草爲收股銀處所當時人叢中有釗姓梁姓者聲言近日堂不可靠萬不可託其收銀並舉去歲破壞拒約會誣陷馬潘夏是爲鑒時各人尚未盡知善堂之弊且以開收期迫交股人衆急切之間難覓公地内仍定議借善堂爲收小股銀两之地由七十二行派人到堂監督收銀各善堂亦登報聲明只担任招股收銀不于預路事等語報纸具在認股者以其無他故交小股時仍踴躍如前至三百餘萬此商辦集股踴躍因禍得福時期之情形也[  未完]  
[滬在官事]  
　　考政大臣尚會臣侍郎其亨又澤公之隨員翰林院庶吉士黄次如庶常瑞祺昨均到道謝步○江北駐滬坐探文報委員吳吉卿觀察馨撫轅武巡捕金雨田千戎汝霖淞滬釐捐督辦陳亦漁觀察兆璜昨俱因公到道拜會禀見○署理江南提督徐吉雲軍門傳隆昨至道轅辭行　茸試　縣丞蕭二尹大鴻昨日飭丁到道請假五人（合） 
[滬南設立商會分會處]  
　　南巿施家弄地方業由商董等議設商會分會處一所以便遇自商業事務卽在分會聚議十八日爲開會之期各業董及商董等均到塲會議開會宗旨並定期於二十六日開特别大會（寳） 
[商務總會函催塡報贸易情形]  
　　謹啓者本總會前奉商部劄飭調查本埠贸易情形遵經刋發贸易表格式函請各業董將本業進出口貨物數目以及價值起落情形詳細調查按月塡報在案所有部劄禀批業經登報諒邀察覽惟據情報知本會者雖己不乏而未經查送各業尚多爲特通告仍祈各業董查照前送格式塡明送會以便彚總詳報事關部飭幸勿遲延至爲盼禱上海商務總會謹啓（容） 
[駐滬瑞典領事赴靑島]  
　　文滙報云駐滬瑞典總領事於二十二日乘輪前往靑島 
[照９會止收自來水經費]  
　　滬道瑞觀察訪悉寳山縣境之南林等里又有洋人往彼收取自來水經費該處　民並不汲用不應繳納故於昨日照會領袖比總領事傳諭該公司止收（宜） 
[催請給照動工]  
　　公共公廨翻造三層洋房自上月二十九日興工將舊屋拆卸所有東首各房俱己拆竣惟沿馬路一帶墻垣因工部局尚未給發照會故未動工昨日關司馬禀請道憲瑞觀察催請值年領事轉飭工部局速將照會發出以便早日工作（當） 
[道批照錄]  
　　道憲瑞觀察昨日發出批示一道照錄於下民人楊鶴亭禀批查英册五千五百六十號新契前據會丈局禀覆業經送還英署飭銷其美册一千三百四十號新契雖己會勘禀辦尚未印給旣有糾葛未清候將單契等件函送美總領事轉行退銷可也（宜） 
[製造局添招工匠]  
　　製造局因砲廠及洋槍樓赶工頗急由魏觀察札飭添招工匠於初十日在局考察計取砲廠四十七名洋槍樓三十二名諭於今日到廠工作（寳） 
[滬南電燈公司遷移忽生阻力]  
　　南巿電燈公司擬將十六鋪紫霞殿改　己志前報兹因該處逼近益昌典當以致忽生阻力昨日禀請滬道請滬道請許該公司另移别處安設瑞觀察允俟批飭總上程局籌議核覆（宜） 
[隊兵私鬭釀命]  
　　石暉洪十四隊留防隊隊兵蔣子田昨與同營之楊漢臣口角扭毆被楊用刀戮傷腰穴致斃隊官魏都司廷樑聞而震怒立卽據情投道禀請瑞觀察核示一面將楊押送上海縣請汪大令按律訊辦（嚴） 
[查究私刊田單]  
　　日來滬城邑廟等處之刻字鋪每受奸徒重酬胆敢私刋田單等物以致外間時有僞單押售糾葛涉訟之事現爲道憲瑞觀察訪知聞將飭縣嚴究矣（嚴） 
[飭查船捐弊竇]  
　　總工程局總董因浦江船捐出姚慶餘認 
 
 

Page 18

 
 
包後訪聞不無弊竇以致物議沸騰刻届夏季船户　集之時因飭司事下河將各船收捐記號逐一查明以便察核辦理（寳） 
[查禁中東醫院]  
　　公共公廨讞員關絅之司馬日前接奉道憲瑞觀察札文畧謂據日本總領事永瀧君照會稱訪聞有華人陳星堦遍登各日報告白在公共租界租賃大厦開設中東醫院聘延内外醫生在院診治疾病飭人訪查並無著落諒係騙人歛财請爲查禁以免害人著即拿辦等情司馬奉諭之下昨日飭承照會總巡捕房轉飭中西包探將陳所設之該醫院速卽禁止並著幹役明查暗訪究竟中東醫院設在何處務得確情以便禀覆核奪 
[諭禁差役索費]  
　　上海縣汪大令以署中差役近來每於細故釋放之人輙請交保冀索保費殊屬不合故於前晚嚴諭各差本應提辦今姑寛免日後如再有前項情弊定當嚴究不貸（嚴） 
[外大橋加闊]  
　　外大橋爲英美兩租界往來要道聞聘白爾電車公司軌道亦議由此經過故放昨日開工己將此橋闊（似） 
[包探對調]  
　　美租界彚司捕房包探徐阿四辦事勤愼奉飭與英租界新捕房包探金立生對調（　） 
[賴欠行兇縣]  
　　江江北人俞狗仔欠同鄉張黄氏　洋念元前日向索氏夫張登奎非特不還並反出言不遜俞因反唇相譏張竟將俞兇毆受傷俞每于氏與張理論又被月傷頭額扭赴閘北巡局喊控局員唐二尹見有傷痕立卽備函一併送縣訊辦（宜） 
[通匪案將次定擬]  
　　應桂馨陸頌和　通巨匪范高頭一案山英美讞員關司馬會同英副領事研　原擬將陸判押嗣由關司馬一再磋商始經英副領事允准罰　應桂馨亦罰銀二百兩完案英副領事以應僅予薄罰不足蔽辜遂改爲驅逐出界前日司馬禀請道憲示遵瑞觀察以陸頌和旣經改押爲罰應將罰欵解道充公餘著卽與英副領事妥商核辦聞己批飭關司馬遵照矣（宜） 
[法廨停訊]  
　　法讞員陳楚生大令昨日因欲赴洋務局禀見澤公尚欽憲故咨照捕房停訊一期（與） 
[上海縣案]  
　　警察北局函解邢發興高萬發爭租陳王氏營地一案當晚本汪大令提訊氏供租得營地一方每節洋三元轉租于高萬發每節六元婦人近又改租邢姓致高相爭是實邢供被高毆打高亦遣人抬案驗傷大令飭驗两造各有微傷一併斥退判移咨營官將地收冋以杜啓釁○顧仁葆在海門廳控被包希根誘妻包金鳳來滬賣于石金覆爲婦經廳尊梁司馬移請汪大令提究金鳳供因夫嗜賭婦人由堂兄包希根賣與石爲妻是實石供在引翔　開茶良店出洋九十五元價買金鳳乃由本夫自願大令斥石不應繋前夫之　從寛免究金鳳判交官媒候解海門質訊○徐順林被徐鳥鳥堂類倒地氣閉身死昨提鳥鳥訊究供通州　挈妻在浦東做工餬日順林係堂姪在小的家食宿十七八两人有病不食十九忽然吃飯两碗飮酒二十文復欲吃飯小的恐伊過飽阻不容食因而相爭順手一掌不料倒一身　並無别故求恩大令判釘鐐押候再審究○又訊張子良控羅士生糾攫一案張供向業衣衣日前往新衣店取布衫剪片十件回家行　諸家橋被羅糾同六七人蜂歐搶成片及身畔大洋两元小洋十角求究羅供張徒彭和尚前荐張之胞弟裕堂到店爲夥透支工有七元小洋十角是日彭來知照子良在烟館過癮小的往索祇還两三十角反來　控毆攫求察大令判羅掌頰五十下　洋五元了案○吳金源控竺堆議違章贜　售　一案昨日復訊吳供小的等　麫業共僅三家去年由嚴茂堂爲　玉立合冋洋價一律今竺自持資木充裕減價售賣求究竺供合同早不作憑吳先貶事出價售大令以同業　僅三家判令不必齊行各自宅價贸是完案宜 
[總工程局記案]  
　　西區解王徐氏控朱成寳姚氓新串賴借欵一案經陳參軍判朱姚合賠洋三十元押繳在案兹由局董訪悉王徐氏卽溥徐氏前由姚記新向該氏借洋三十五元己還過十八元因姚至朱家内竊衣被二户東周雲卿見而毒打起意串同該氏揑造借據誣朱向氏借洋由姚爲中唆使告發咋日由孫明府覆訊實得以氏不應聽唆誣控判戒責五十下姚戒責一百下前收之洋十五元以十元氏具領五元充公朱無干開釋○公估局司事王琴蒼扭送雲秀將灌鈴元給寳一枚至聚康莊兌銀由莊夥同至局中估出送究王供寳銀由賣海參得來孫明府飭役向身上搜檢搜出南京同生永莊清單一紙係將龍洋七十三元兌來此寳混用詰其有無同黨不肯實供判管押三月遞解湖南原籍○划船夥潘阿順將洋四十元小洋十角　洪生　頭恊生洋貨店購貨己經成交將貨暫存該店候取不知如何缺洋五元由店夥賈恊生扭局禀控陳叅軍判各認一半著潘交洋二元五角取貨完案（尺） 
[英美公廨早堂案]  
　　曹金台之妻劉氏在花烟館不愿賣娼今者奔入濟良所轉送公廨請示中西官判發所留養在案昨由所董將氏送請核斷氏供原夫將小婦人押入娼寮恩義己絶現有爲鷄鴨行生意之倪姓出洋二十元愿隨爲妻求察明府以此案係美領事會訊判仍發所帶去俟下禮拜二會斷○工部局工頭韓掌掌所雇之各小工均向勒索洋元始能工作有李鳳明出洋五元王文炳與弟及王子盛韓必高各出洋四元黄阿榮出洋三元兹因俱己停歇故投捕房控告昨由包探陸恊庭解究韓供情愿還洋明府商之英副領事判將繳案之洋二十元當堂給李等具領外韓押捕房三月○陳方竹掩入李惟生家圖竊由捕解究判押三月○邢文通索取工洋用將店主趙仁卿　傷由捕解辦判押三月○孫生　藉端將傅和生毆傷由捕解究判押一月○流氓邱道林攫周小保金挖耳由捕解辦判押半年○汪仁全詐取嚴伯英小便洋三角騙取朱興業水菓洋四元五角由捕解究判押半年○探解王丁氏竊王阿蘭家水煙袋彭牛郎竊無主衣包請究判氏押五天彭押七天○王陳氏爲毛子香控告提案判候過堂訊奪○劉福生與袁阿四陳關金違章打架由捕解突明府以各有不是開　○又解　阿山竊陸阿七豕竹布　等物請辦判押念一天○吳盛太因姦與朱少卿打架由捕解究判押十四天常 
[公共公廨晚堂案]  
　　湯嗣新控寗通利源榨油廠經理人葉瑞芝申吞股本前晚奉　讞孫明府提訊湯遣抱林金寳投稱湯宦所開通利源榨油廠　葉爲總經理詎被舞弊營私挪用帳銀六千两洋一千四百餘元向理避匿求請嚴追訊之葉供詞支　明府判候追經○又訊葛生林控杜忠明郁廷治串吞租車價洋一案葛供去年六月杜向小的租去東洋車十輛言明除捐照等項外每日出　小洋七角今年四月爲止被欠租洋二百餘元僅收過十三元請追詰之杜供祗欠租洋二十餘元郁供車子應當交還並不吞没所有軍　叩求公斷明府判郁交原保杜押候繳還洋八十元將車交還各具遵斷結完案當 
[法租界捕房事]  
　　林小弟假造漢口永泰錢莊匯票向上海元　莊冒　得銀八千二百两　匿法界被該莊失發經大令飭探拘獲訊押在案昨日林妻願先繳洋六百元　求將林交保捕頭飭赴公堂請諭○招商局巡丁扭控張阿二竊黄荳數袋請究捕頭飭押候解辦○某甲前乘寗波輪船汳甬生去衣箱一口報由包探緝查未　今查得係跑碼頭賊陳阿生所爲己被縣署捕役拘入城内昨日禀明捕頭照會縣尊汪大令將陳送回捕房押候解堂訊辦○陸生及張林生前晚潛入立茂輪船圖竊被該船公而中所雇包探拘獲送入捕房押辦○探拘賭棍張云生陳錦福請究張供在新街經過被陳所設賭攤强拉賭博以致相打陳供張因賭負打架是實捕頭以　不應賭錢罰洋五角充公陳設擺賭攤違章候解堂懲辦興 
[美租界捕房事]  
　　　江氏明李氏蔣劉氏蔣阿招昨在裏虹口互相扭毆由捕一併拘究捕頭以各有不合斥出○前晚一點餘鐘有某西人乘醉至乍浦路李阿茂家滋擾並將木鐘絨毯等物携去由七十六號西捕兜獲帶入捕房押候核辦○東洋車天李坤郎拖車至外大橋畔與呆西人馬車瓦撞致李車大受損壞出四十一號西捕將李帝入捕房捕頭以李　不留心斥不准理○華特路某西人扭控庖丁陸阿任抛工要挾請究奉飭陸做至西七月底方准停工違于未便○昨日西華得路及新記路路轉角處自來水管忽然爆巡投捕施　捕房轉飭該公司趕緊修理似 
 
