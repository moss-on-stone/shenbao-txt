# 1902 - 63 - 4910375

 

Page 1

 
 
[皇朝三通出書告白] [  圖書集成局啓]  
　　九通爲當今必備之書本局不惜重貲首先刊印兹己將皇朝三通一律印竣裝訂成册與股諸君請於二月到五日起至申報館馮單找價取書其有向各外埠購取者仍田源處檢發惟有轉運之煩不免略覊時日至通泰淮等處田愼記分莊所售者亦歸上海申報館發書本局又爲嘉惠士林起見於與股諸書外多印數百部諸君有未及購票者可於二月望日起至三月望日止於此一月内逕繳洋銀五十元卽取皇朝三通一部并給以憑單一紙至四月六月再取續三通正三通各一部推此係指本埠而言若外埠須俟皇朝三通寄到後方有憑單以備續購區區之意無非欲海内有志之十皆留心於經濟實學盡成有用之才也將来全書告成定價洋銀六十元决不稍有减讓此佈 
[由舊啓新說]  
　　今天下競言維新矣朝廷日行新政士子日習新學百工日興新藝卽下至胼手胝足之子亦無不思以新法治農田我獨以守舊之說昌言於時不將如枘鑿不相容爲萬人所詬病乎雖然彼特未知新法之胥出於舊法耳古者冉子箸算經爲算學之鼻祖而今則開方借根漸流於泰西諸國矣古者虞廷在璇璣玉衡以測天象周髀渾天宣夜諸術聿開天學之法門而今則泰西天文家乃漸明七政五星之行運矣古者周禮有升人興大地自然之利礦學之濫觴實由於此今則五金煤火無一不惟礦是賴而西人乃專設礦務學堂矣古者黄帝周公造指南車以知方向周官挈壺氏掌刻漏實記里記時之造端今則測地之儀器騐時之鐘表泰西諸國乃日出而不窮矣他如公輸之攻具墨子之守具孔明之木牛流馬杜預之河橋舉凡行軍轉饟所需無一非中國所舊有更無論煉雲生水爲化學之始基神農嘗百草伊尹定湯液爲醫學之始基大易言造網罟造耒耜造舟車造弧矢造衣裳造書契爲製造學之始基哉且夫物固日出日新而理則歴萬古而無或變西人即其理而窮原竟委故能本前人己闡之學研慮益精初未嘗洩造化之機緘而驟得無上妙訣也華人則得其粗而遺其精凡事輒半途自畫故無論新法不能推廣即千萬世相傳之舊法猶且日漸淪胥坐令末學後生徒震驚夫西法之精良而不知彼所謂精良者皆從我舊法中刻意研求遂漸得改頭換面人皆謂西人巧而華人拙我獨謂中國之所以不競者由於華人惰而西人勤豈眞華人之智力聰明相校而不如逺甚哉抑泰飭亦未必人盡能勤也惟國家有以提倡之奬勵之保護而維持之斯人皆鼓舞奮興而由舊法以致其心思遂得新機徐引耳蓋以泰西風俗以商立國而商必藉夫工欲求工之致其功尤必先士之研其理當其製一物興一利往往讀書數萬卷攷求數十年父死則子繼之予死則孫繼之不吝貲財不惜心力全神畢注務底於成由是國家給以文憑准其專利盛名既享卽不難立致素豐甚且錫之崇銜得與將相分庭抗禮用能使開物成務國勢可富可强我中國中庸九經以来百工爲九者之一自此舉廢墜朝野上下乃無人不視百工爲無足重輕之流爲百工者亦自知其紙足重輕也不敢胸身於士大夫之列於是舊法日漸不講更遑問其能舍舊而謀新徒令西人炫其所長鄙我之短而我國忘本逐末之輩亦不復知彼所狹以炫我者即我數千年前己陳之蹟而我反欿然自視爲不如可慨也夫可慨也夫然則如之何而可曰守舊而不知變易迂儒固無以通方知新而舍其本原華士更無以致用我惟勸百工以興製造破除賤視工人之積習誘掖奬勸以振興之使之風氣日開人才日出則取西法而通變之固可卽遵舊法而推行之亦無不可否則舊法旣日以亡而新法又不知用工以窳而流銷不廣必致民以貧而帑藏益空雖有不世出之偉人亦徒與我末如何之歎而己矣噫吁嘻 
[前星有耀]  
　　香港循環日報登京師友人手函云新正某日太醫院醫官入診皇后脉象謂確係有娠若是則麟趾螽斯己呈端兆薄海臣庶不禁雀躍歎呼矣 
[償欵記實]  
　　徐家匯匯報云光緒二十七年各省教案議償之欵計順天府一百六十七萬五千九百兩保定七萬三千六百兩天津二十五萬兩宣化十四萬兩奉天二百九十萬兩山西天主教一百四十四萬兩耶穌教五十萬兩江西三十萬兩購地建堂不在其内河南十九萬兩湖南衡州湖北棗陽各二萬八千兩浙江衢州黄巖六萬兩廣東東安一萬兩山東五十七萬兩 
[議通電綫]  
　　香港循環日報登荷蘭國友人來信云荷德兩國業己訂立合同建置海中電線直達亞東免致借重英人多所周折并與美廷酌定由舊金山電線通至上海及德荷所屬之馬儘諸部聞此事由德荷兩圃公司經理政府亦恊力助之 
[俄京亂耗]  
　　英京倫敦來電云華歴正月十九日俄京聖彼得羅堡大學堂及各處學生麕聚作亂勢極鴟張聞因國政不愜於心故不願受期箝制也 
[鬱林匪亂]  
　　徐家匯匯報云廣西鬱林州境近有土匪倡亂爲首者係林姓所糾羽黨多至數千人定於正月初二日宰牲祭旗揭竿起事旗上大書刼富濟貧四字跳刀拍張分赴城市村鎭劫奪銀錢榖米衣服猪羊之類所過之處家室一空地方官以兵力太單不敢與之抵禦星夜飛報督轅督憲陶芷芳制軍特派介字營統領馬介堂軍門督率勇丁兩營會同劉淵亭軍門所部福字營涓吉十八日拔隊登程與地方官約齊剿辦 
[改建官衙]  
　　京師訪事人云前傳兵部官署暫移至清石橋畔嗣聞所移者實係工部官署至兵部官署刻己由大司馬奏請改建於帥府園神機營操塲正月某日奉旨兪允大約日内卽當卽鳩工庀料端陽佳節可以望厥成功矣 
 
 

Page 2

 
 
[開選有期]  
　　京師訪事人云武職向有選缺數班自亂後停銓己近二載去臘訪事人云杪兵部武選司傳知各項應選武職均於新正開選惟爲期太促恐或未能如期到京也 
[奏請整飭吏治疏]  
　　臣奕劻等跪奏爲請旨事竊維爲政之要首在得人内而部院外而封疆均應以認眞課吏爲鑒别人才之方近奉諭旨令翰林院掌院學士考核翰林各官於五月後嚴行甄别等因欽此仰見朝廷澄叙官方實事求是之至意查京師各衙門司員平日無差使者多不到署即使到署本署例案非印稿概不得見各部大都如此而吏工兩部積習尤深一旦派差諸事茫然卽現充掌印主稿要差其能通達部務見事明决不假手吏胥者實不多覯疉奉諭旨裁撤書吏是司員更宜切實練習例案方可親自辦事不至授權書吏應請旨飭下各部院堂官卽於該衙門内擇一寛敞房屋爲司員講習公所羅列本署案卷凡有烏布人員每日所辦事伯按其功課卽可考其才識其餘各司員不分滿漢及筆帖式均令到署肄習互相討論或令擬奏咨稿件或策問本部例案遇有酌議事件先令各具說帖由堂官細心考核擇其尤者酌派要差不拘咨格其未派要差者卽令分管案卷俾得潛心考究果能照此整頓司員皆身親治事書吏自不能蒙蔽攬權至各省候補官員擁擠不肖者專以逢迎奔競爲能而眞才反多沈滯近来各省間有己設課吏館考課官員者應一併請旨飭下各該將軍督撫一體設立課吏館嚴定課程認眞查核或試以事或考以言叅觀並用人才自出然尤在各堂官督撫實心任事破除情面於在館應課各員隨時考察嚴行甄别其才識較優者量加委任以示奬勵其學久無功者分别勒限學習不堪造就者咨回原籍半年具奏一次不得稍涉瞻徇仍蹈從前積習庶人才可得政事畢舉矣謹繕摺具陳伏乞皇太后皇上聖鑒謹奏 
[梧徵賭稅]  
　　廣州訪事友人云廣西梧州自通商開埠以來商賈如雲而賭博亦日盛一日邇者安榮公司職商願承抽城廂内外賭規歳繳洋銀十一萬四千元上憲准之正月十三日署蒼梧縣李大令出示曉諭云梧州各攤現由安榮公司承充開辦後每月繳餉銀六千兩另保甲圑練局每年三千元按十二個月提撥其規費銀一萬一千元每年以十二個月攤計按日查照單開扣定銀錢數目分均折派遇閏照加各署人役不得别有訛索議定六年爲期别人不得攙易該商等亦不得拖欠餉項致干提追限於正月二十一日開辦卽派兵役妥爲彈壓毋任滋事倘敢抗阻定卽拘案究治該商亦須持平辦理以期相安是爲至要 
[甬辦房捐]  
　　寗波訪事友人云正月某日寗波府高嶼卿太守出示曉諭曰事案奉憲飭現在奉撥賠欵數鉅期迫應遵照光緒二十四年部行創辦房捐以資撥用並奉發告示當經本府分發實貼曉諭並委員會同查辦各在案查是項店鋪户房捐原定十中取一房主租客各半分捐惟房主散住城鄉輾轉收繳未免有稽時日自應明定章程凡房主應繳一半捐資統歸租客代繳准在每月租錢内如數扣除不得推諉亦不得藉此加租租客一半捐欵應自行繳納與房主無涉并不得藉此减租徜有新開閉歇情事均須將起止日期赴縣報明註册書役人等不准需索分文以免擾累除移行廳縣遵辦外合行出示曉諭爲此示仰各行店鋪户房主租客人等知悉所有房主名下應繳一半捐錢即責成租户於每月房租内照數扣存連同租户名下每月應提一半捐錢一併照章繳納毋得稍有推諉延欠致干咎戾書役人等如有藉端需索情事許卽指名禀究其各遵照毋違特示 
[巨梟解省]  
　　揚州訪事人云去歳鹽梟渠魁夏得方在泰屬丁溪等塲疉出拒捕重案兩江督鹽憲劉峴莊宮太保迭次札行兩淮運司程雨亭都轉緝拿至臘杪始經虎字營統領徐寳山都戎會同鹽捕營購線擒獲新正某日解抵揚州都轉發交江都縣覊禁旋卽派員會同縣主劉大令迭次研訊堅不承招都轉乃於十六日親提訊詰夏所供仍如前語都轉飭縣差帶回監禁旋於某日檄飭虎字營管帶李叅戎解赴江寗聽候宮太保發落除遴派砲船隨護外復預飭沿江各防營加意照料 
[京師火警]  
　　京師訪事友人云正月十一日午後右安門内陶然亭附近蘆葦塘中忽然火起時適風高物燥炎炎之勢頃刻燎原以薪以蒸悉成灰燼誠不知其火從何来也 
[鄂省官塲紀事]  
　　武昌訪事友人云湖北荆州府舒暢亭太守前經藩憲瞿賡甫方伯詳由督撫兩院憲奏保卓異正月某日太守接奉行知卽束裝来省詣各憲轅禀謝○正月某日川鹽局總辦陳復莘觀察由宜昌附某輪船至漢臯渡江到省趨詣督撫兩院叩賀年禧大約小作盤桓即當遄回差次○顧大令印愚前奉大憲委署黄陂縣篆未經赴任卽札飭改署漢陽縣篆遂於正月某日趨詣各憲轅禀謝以便擇日履新○署夏口同知張堯臣司馬瓜期己屇由藩憲瞿方伯詳委現署漢陽府通判篆務之馮少竹别駕接署所遺漢陽府通判篆務委曹别駕受詒署理己於正月下浣某日履新矣○正月某日藩轅牌示黄陂縣知縣要缺飭本任之張延鴻回任松滋縣知縣印務詳委以當陽縣知縣賈綸龢調署當陽縣知縣印務詳委以本任孝感縣知縣沈星標署理通城縣知縣印務詳委以教習知縣林道堂署理羅田縣知縣印務詳委以補用知縣馬驥署理 
[粤海春濤]  
　　廣州訪事人云邇来省河不靖来往船隻劫奪頻聞楊植古都戎禀准大憲招募勇丁分派各輪船以資保護業由省河總巡李太守出示曉諭旋由都戎招得八百名定期正月十七日一律分遣所需經費將水脚加抽一成○新任廣西提督夏軍門毓秀於正月某日抵省謁見各大憲十六日撫憲德中丞設筵欵之簉座者爲陸路提督鄧軍門萬林水師提督何軍門長清高州鎭總兵馬總戎維騏碣石鎭總兵莫總戎善喜南澳鎭總兵陳總戎尚新○正月十七日粤海新關稅務司馬根君赴撫轅拜會德中丞中丞延入花廳良久始出隨至將軍署拜會壽留守○南海縣禮房書吏李某侵没官租被裴太令察悉予限追繳李避匿不面大令乃懸牌某退永逺不許復充 
[湖壖拾翠]  
　　杭州訪事友人云新正初三日浙省下城總巡某君緝獲二竊賊帶回研訊供出贓物窩藏貢院西橋横街口某烟館當經移送仁和縣署縣主蕭藴齋明府立提烟館主張某訊明旋於初七日飭將烟館封閉並吊銷執照門牌以爲曱儆○省城各營防軍近由統領李觀察示期正月初十日齊集羅木營操演是日辰刻觀察命駕遥臨先行祭旗禮然後發令開操亦整飭戎行之道也○新正初九日總巡桂别駕在衆安橋畔拿獲二賭徒帶回研訊重責若干荷以巨枷發犯事處示衆○自歲杪得雪後無日不大放晴光吳山及梅花碑西湖一帶遊人如織惟天氣燥烈民間患病者甚多至正月初十夜隂雲四合大雨傾盆十一日午後又一輪紅日高掛銅鉦矣○省中各粥廠向章於新正望後開杓本年因米價甚昻民不聊生由紳董籌欵維持己於初六日開廠施放矣○撫憲任筱沅大中丞以時事多艱凡有印文武各官無事不得擅離職守每届新正外府州縣向有赴省賀年之舉不免徒習虚文爰於去臘通飭所屬各員如無要公不必来省○錢塘縣汪申樵大令下車後卽傳諭 
 
 

Page 3

 
 
地保嚴拿賭博流娼并移請保甲總巡轉飭各叚分巡認眞查察○有王某者家居清泰門内許衙巷向習絲業去年失就後負債纍纍至除夕二更時購服阿芙蓉膏歸家就寢未幾毒發施救無從遂至畢命○去年絲價甚昻杭綢價目日漸加增頂上寗綢每尺增至洋銀九角有奇而操是業者尚以爲不敷成本新正初五日各機坊主齊集觀成堂公所行圑拜之禮並議再加數分旋恐價值過貴銷售爲難一時未能允洽大約尚需重議章程也 
[上海官塲紀事]  
　　昨日商務大臣吕鏡宇大司空命駕赴道轅拜會袁海觀觀察晤商要公良久而别○昨日鎭江湘軍營統領陳宇山軍門因公到滬命駕至道縣各署投刺 
[花販須知]  
　　昨日蘇松太兵備道兼江海關監督袁海觀觀察發出告示一道粘帖南市文曰爲出示曉諭事照得各屬鄉民販運棉花来滬出售往往攙水圖得多價因而洋商虧累前准各國領事文函經本道出示諭禁並分行各屬一體查明禁止並准花業公所之請在滬南設立騐水局舉用洋司事會同查騐在案嗣以該洋司事等所騐鄉販花衣不問乾濕强拉充罰恐滋事端經本道函商總領事告以洋廠所收棉花每向花行躉數收買莫如責成花行不收攙水花衣辦法較爲扼要一面派員會商副領事籌辦聲明鄉人將花出售貨之懮劣聽人揀選縱有濕花儘可退還不宜罰及鄉販并准英總領事照會嚴查鄉販究較别法爲妥花業董事亦以花行與行廠交易立有成單交貨期迫鄉人攙水花衣夾雜朦混無暇揀選往往認虧若不加查鄉販鄉販更無顧忌議定仍前嚴查鄉販派員專訊查出濕花按價判罰初次罰二成再犯罰三成三次罰五成仍請出示曉諭等因並據委員禀復擬自上年十一月三十日至十二月底止暫免擬罰一面飭人沿途查看鄉販花衣乾者照常收買濕者諭令帶歸烘晒再售期滿再依章從事等情除由本道會商領事核辦並分行各屬傳諭各鄉民俾知儆戒外合行出示曉諭爲此示仰花業商販人等一體知悉爾等嗣後販運棉花切勿再行梚水夾雜混售致干究罰自貽伊戚是爲至要各宜凛遵毋違切切恃示 
[會勘地址]  
　　德商巴勿曾在楊樹浦半淞園左近永逺承租一地厚仁善堂董事王秋平以侵佔堂中公產恊同圖董孫麗卿投控上海縣署巴勿亦投德總領事署歴訴租地情由德總領事某君據情照會蘇松太兵備道憲袁海觀觀察觀察札飭上海縣勘明禀覆前日縣主汪瑶庭大令會同會丈局員陳明府及德總領事署某員傳知巴勿前往勘得此地照契應劃出三丈歸還厚仁堂管業三丈以外均歸巴勿惟須繳價升科以昭公允現己將情禀請觀察核示遵行矣 
[軍犯過站]  
　　南匯縣惡棍秦阿妙施梅生張耕生張阿順四名擄人勒贖無惡不爲當吳次竹明府綰縣篆時被人控發拘案訊明解請臬司朱竹石廉訪勘訊屬實科以軍罪去冬縣主汪蘅舫大令簽差解往陜西潼關廳配所途中適遇兩宮廻鑾因之解回監禁日前復備文簽差起解昨日道經滬上縣主汪瑶庭大令飭吏加備公文解往前站 
[司馬騐屍]  
　　前年本邑法華鎭人金杏卿與朱裕昌口角互毆致朱斃命事發經縣主汪瑶庭大令拘案訊實解省勘訊科以絞罪發回監禁兹者金在獄患病竟於前晚倒斃大令得報禀知道憲袁海觀觀察觀察札委松海防同知劉乙笙司馬相騐昨日午後四下鐘時司馬命駕至獄由典史趙敬臣少尉迎入升座傳集禁卒邢棟及提牢書官醫人等研訊同供金患病己久服藥無效而死請將藥方察閱事馬飭仵役騐得死者週身黄瘦並無傷痕委係因病身死因離座親騐一周飭塡屍格請某善堂給棺收殮厝壇標記聽候屍屬認領一面取具各人切結然後親詣道轅禀覆銷差 
[違禁送縣]  
　　前日本邑十六鋪汛捕在南市新馬路指南白玉茶樓拘獲違禁私販槍彈之匪人楊正福即沈正福送入捕房轉解馬路工程局總辦翁子文太守倩襄讞委員余克安叅軍升座研訊正福供小的家在通州吕泗塲向傭於流上久大船號自去年十月歇出後由友人薦至浦東楊家渡招商局棧房當運糧小工是日途遇素不相識之人將物一包倩小的代運許給小洋銀三角小的不知其中何物致受其愚尚求恩宥叅軍以槍彈係軍火重物禁令森嚴察核情形難保不有勾結匪徒潛謀不軌情事因命押候備文移送上海縣署請縣主汪瑶庭大令訊明核奪 
[船中坦化]  
　　前晚有一年約四十左右不知姓名之男子附安慶輪船至九江船未開行忽然倒斃船中執事者急遣人報知捕房捕頭令某包探查知滬上並無親屬乃報請同仁輔元堂備棺收殮堂中司事騐得其人係吞服洋烟自盡船中執事者爰復請示捕房捕頭謂人旣死在船中應歸水巡捕頭辦理遂報知水巡捕頭將屍身載至浦東殮以桐棺厝諸義塚至死者携有竹箱枕箱各一烟具全副馬松記船局票一紙暫行存儲聽候屍屬認領 
[美界火警]  
　　昨日亭午時虹口武昌路甬人某甲所開煤炭店中遺火積薪幾肇燎原之禍幸附近居人聞警齊来汲水施救始得免於蔓延事爲捕頭所聞令包探石金榮前往查明起火情形以便酌奪 
[馬路工程局瑣案]  
　　偷兒秦阿竹沿途行竊被巡街捕拘解工程局前日總辦翁子文太守倩襄讞委員余克安叅軍升堂研訊秦供小的年一十有四在某鐵店習藝懼師呵責潛行逃出以致流爲乞丐並未爲非叩求明鑒叅軍命責手心四十下驅逐出境○前日挑水夫孔新秀行至馬路中突與車夫嚴阿大相撞致啓爭端由某號巡街捕拘解工程局叅軍研訊之下以事甚細微申斥一番令地甲帶去妥爲調處○日前史兪氏扭蔣馨巖至工程局訴稱小婦人無端被伊持刀恐嚇叩乞訊懲叅軍研訊之下蔣一言不發俯首求恩叅軍飭具呈改過切結然後交人保去 
[英租界捕房紀事]  
　　樓桂生不知在何處竊得衣服數件被包探沈阿岳所見拘入捕房捕頭著押候解送公堂禀請讞員張柄樞司馬訊究○流妓陳愛卿在福州路中强曳行人至家中歡會被巡街捕拘入捕房捕頭令押候解送公堂禀請研究○日前有錢土陽者私取某處弄中自来水被巡街捕所見拘入捕房錢留存洋銀若干始得從寛釋出 
[美租界捕房紀事]  
　　昨晨江北人朱阿福扭朱運福至捕房訴稱僑居裏虹口第七百五十五號屋内今歳新正娶同鄉某姓女爲妻旋察知女在母家與運福有曖昧事及完姻後運福仍時時乘間来續舊歡今得拘獲請解送公堂禀請懲治捕頭令投公堂具控○昨晨胆人王海妹投捕房訴稱在虹口老街開設小客棧昨晚有不識姓名之某甲前来借宿至夜半忽患急病而死捕頭令某包探前往查明如無屍屬在申速卽備棺收殮○前晚偷兒吳義新潛至穿虹浜畔某姓家竊取衣服携之而出適被某號巡街華捕所見連贓帶入捕房捕頭令押候解送公堂禀請讞員張柄樞司馬訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
　　　　　禮拜二拍賣 
准於初二日十點半鐘在泥城外第十號沙　房子内拍賣書樓大餐間房間及家用什物不計此佈　瑞和洋行啓 
　　禮拜二拍賣 
准於初二日下午二點半鐘在本行拍賣方塊皂十數箱香皂香水數打金山毡二箱紅酒雪茄烟小洋燭餅干汗衫洋針眼鏡壳自來火外國衣服鐵銀箱地毡花地蓆東洋車二輛大小鐵床寫字檯外國木器餘貨不計此佈　五馬路南順泰行啓 
　　禮拜二拍賣 
初二日下午二句鐘在本行不限價折賣勃　地香并酒八十　黃香皂念條黃皂等各數十箱生菜油八箱火酒百餘打水漬紅酒十餘桶留聲機器洋傘外國木器一切雜物不計　隆大洋行啓 
　　禮拜四拍賣 
本行每逢禮拜四准十點鐘不限價拍賣羽毛嗶嘰小呢羽綾羽綢市布原布洋標細布細斜粗布漂布及花旗粗布斜紋等貨皆列明拍賣部内屆時請到本行面拍可也　元芳洋行啓 
　　盆湯開張 
本園向在大馬路望平街口因翻造内坑改換裝修異樣時式磁盆坐位寬暢應酬週到並添花露香皂現已工竣擇二月初四日開張請諸公光降是幸特此佈聞華園啓 
　　廣有利票行頭彩五萬元 
經理專批源湖北籖捐彩票零躉批發格外克已零售全張六元半張三元分條六角外埠貴紳商信購原班回件特此預吿上海南市新馬路鹽碼頭便是 
　　杭州保佑坊德潤源 
專批浙江善後票江南順直義賑票全張分條照市公道外埠函購卽班回件 
　　招請刻圖 
本學會現今所譯之書各種圖形甚夥如有華工能精刻圖形者請至江西路第四十一號廣學會總局面議可也 
　　湖州汪義利票行 
本行遷移府前經售江南順直浙江彩票批價公道各埠函購原班回件不悞 
　　申明廢摺 
本帳房在南市祥記碼頭有餘地一方時在光緒十六年正月份租興陳姓搭　造猪棧房六所言明期至光緒廿六年爲限至卄七年歸楊姓收租立有契據陳姓盖屋租與猪棧每年得租洋一千零八十元當收猪棧頂首洋一千零八十元立有租摺又自在猪棧租摺上親筆批明多收一年房租又收全頂一年至光緒廿六年爲止廿七年歸楊姓自收將舊棧屋六所推絕與楊姓管業屋歸楊姓收租猪棧頂首歸楊姓自理以後陳姓不得持摺向猪棧收租此係三面接洽陳姓租摺自卄七年起作廢不憑望各猪棧切勿誤付誠恐未知特此登報申明　楊謹記泰記房吿白 
　元生洋貨號遷移 
本號向在英大馬路盆湯弄西首今因翻造房屋暫遷至寳善街老泰和館東首交易待工竣仍回原處 
　　失票聲明 
遺失允康支蘇仁和第八百七十五號二月初七期洋一百元已向該莊說明作爲廢紙特此吿白蘇松新胡航船啓 
　　杭州沈善士蘇州何善士專辦上海富强戒烟分會專辦處 
杭州清河坊熙春橋邊沈馥卿善士見義勇爲實心辦事因特請在杭爲本善會設專辦處又蘇州護龍街吉由巷何小圃茂才歷司永濟善堂董事亦特請在蘇爲本善會設專辦處均係貧者按癮送藥不取分文富者照本定價不加寄費交洋一角送藥六袋交洋一元送藥七十袋交洋十元送藥一千袋兼售華興公司上品燕窩糖精中號每匣洋二元五角小號每匣洋一元二角五分遠埠函詢原班回件上海富强總善會啓 
　　策學算術備要 
現今　明諭迭下百度維　凡考取人才無不以格致算化等實學此書搜集羣書包羅富有爲庠序必用之書每册三角各書坊均有代售 
　　獅唛火柴　 
本號到有頭號獅唛火柴價亷貨美貴客光顧請至本帳房面議此佈零拆均可二擺渡廣吉昌啓 
　　聲明失摺 
今遺失怡盛洋貨號存摺一扣計存洋四百元已與該號說明作廢其洋業已收清如有人拾得者作爲廢摺無用懷古堂樂 
　　地基召租 
　在楊樹浦路順泰木行隔壁出灘基地一方又路内一方如欲租者請至二馬路東口寳順洋行面議此佈 
　　永祥豐壽板 
本號專辦香楠陰沉　枋婺源獨幅上品壽器如蒙賜顧仍在三馬路石路西曲江里便是 
　　黃夢畹啓 
嫁綫勞人日鮮暇晷荷蒙　諸君枉顧請於午後二下鐘前移玉如有緊要公事仍可隨時賜敎惟乞恕簡慢不恭耳肅陳維鑒不宜 
　　ＳＥＮＩＣＩＤＥＭＳＮＩＡＬＲＥＢＭＡＨＣ 
　　曾伯廉各藥料 
醫生云小孩咳嗽夜晚更甚及哮喘之症痰在喉間不能咯出卽用曾伯亷所製之咳嗽藥服之病卽可鬆動咳嗽漸止痰亦易吐曾伯亷所製咳嗽藥治咳有效决無危險之事 
　　發痧一症須立時醫治不可稍緩爲此家中應儲曾伯亷痧藥此藥可隨便用之其中並無毒物無論小孩成人用以治痧别無他患 
　　曾伯亷所製止痛油爲至妙之劑無論人身因何疼痛敷之立刻可止頸子生硬風溼疼痛筋絡疼痛骨節不和諸病因曾伯亷所製止痛藥油敷之眞絶好方法 
分寄名藥鋪出售每小瓶洋五角大瓶洋一元上海新罕晉隆洋行總經理 
　　大隆公司老牌燕窩糖精外埠寄售處 
湖南長沙府黃壽記○漢口名利客棧○漢口金庭公店鄭詠記○漢口四美謙粉行○漢口江裕輪船○安慶電報局○南京鎭江大德生烟莊○福建全泰福信局○温州公太衣莊○甯波江北岸厚孚錢莊○蘇州九華堂扇號○杭州清和坊富而貴票號舊府前太平坊口萃利公司怡康錢莊○常州老德記藥房○無錫北門懋綸綢莊○燕台天成客棧○塘沽新豐輪船○天津北門内府署東紫氣堂○天津鍋店街宜雅齋南紙鋪○天津南斜街福客棧○天津襪子胡同益昌生南貨鋪○京都崇文門内大街蓉生照相館宣武門处新聞分社内廣豐公司 
　　丕朕靈效清補丸吿白 
ＳＬＬＩＰＳＭＡＨＣＥＥＢ 
　　啓者本藥房現有新到丕朕靈效淸補丸發售此丸能治百病神效奇捷歐洲人向奉爲至寳金丹但該處行世有年而中國則莫知其妙茲由威建大藥房代理舉凡男婦老幼均可服食倘患所列症目者若服數丸其應如響舟車易帶尤便居家誠保身之聖藥眞至便而至善也其如何服食丸數多寡悉詳單内謹列所治各症以備觀覽 
如胃不消化口淡無味作嘔作酸胃痛胃脹口氣蒸穢唉氣打噎心痛肚痛心跳心翳驚悸怔忡肝經不和肝火頭痛頭暈目眩虚弱發暈四肢軟弱睡不成寐睡夢不安精神惝恍頭腦昏昧心熱皮熱兩脇疼痛大腸燥結小便刺痛膀胱受濕皮色黄暗脊痛耳鳴胆汁太多瘡疥痔瘡手足凍决黄疸濕漬用力過度血分不足月經不調傷風傷食時作瞌睡頭刺腦痛懊惱肝怒各等症諸尊賜顧請移玉到香港中環大馬路或到粤省雙門底上街上海棋盤街漢口流通正街威建大藥房内方不致悞卽各埠西國藥房皆有寄賣特此佈聞香港威建大藥房識 
　　不愧毒門聖藥謝 
余今夏道晉上海蒙至友不棄終日酒地花天初走長三么二繼戀土娼野妓不意野妓之毒染則甚易回里後小便稍有淋濁日久滿身紅班陽物腫爛且淫毒過染于妻蔓延不休幸購二馬路京都天寳齋毒門聖藥八寳化毒丹一料珠黃下疳散二瓶内服外敷不半月夫婦全好刻余飲水思源有意普傳奉勸爲客者土娼野妓切莫久戀并謝貴寳齋製藥果秘揚名萬里杭州服藥愈姚氏子敬錄 
　　上海四馬路惠福里 
　　勤益號專售錢票紙比衆公道 
　　聲明退股 
啓者天津路德和祥生意胡鑾輝翁曾於壬寅年退股自後德和祥生意如有盈虧不關胡鑾翁事特此聲明 
　　遺失莊票 
今遺失仁大莊票一紙第九百零七號二月初七期九八元一百兩此票已向該莊言明作爲廢紙無用特此聲明　潤源號啓 
　　京都天寳齋八寳化毒丹珠黃下疳散 
　　珍珠琥珀立止五淋白濁丸 
淋濁一症夫因酒濕熱毒而成或花柳塲中傳染以致小便刺痛溺管閉塞點滴不止步履艱難腫痛不堪大受其累服此丸立刻消腫利便止濁定痛清火化毒去濕輕者一瓶重者二瓶能可包痊不但病除而且身壯體健培元養精治淋濁之妙藥也每盒洋一元八寳化毒丹每瓶二元珠黃下疳散每瓶七角專治男婦楊梅結毒橫痃下疳小便腫爛待症服則立愈永無後患上洋二馬路中西鼎新里石庫門交易 
　　吿白 
　　裕昌洋行經理火險公司 
本公司開創英京已有五十餘年現存英金四百零五萬七千磅合上海規銀二千一百六十三萬兩零如蒙賜顧請至本行帳房面議可也 
 
 

Page 8

 
 
   
 
 

Page 9

 
 
[上海縣署瑣案]  
　　魯國香控華志亭等毁去枝楊等情前晚縣主汪瑶庭大令升堂研訊魯供小的有祖遺房屋數間屋東公路合村人均由此出入近在是處裁竹圍以枝楊將路移出數武華志亭不允糾衆霸阻毁去枝楊叩求訊斷華志亭供魯係小的外甥將路移出有碍風水以至小的兩目忽盲且事于衆怒非小的一人所爲華春山供小的年己衰老諸事均不與聞華榮亭供小的係華姓族長此路爲一村之人耕作所必由今被魯國香移出往来皆須繞道是以衆人不服毁去所圍枝楊小的喝阻不依亦屬無可如何之事鄰人錢掌生胡玉良同供華姓族中人毁去枝楊小的等均不干涉張祥林供小的充當七圖地保華志亭等以魯遷路植楊有碍風水糾衆毁去小的曾勸令種還衆人不從以致涉訟大令判將蕪榮亭掌頰五十下華志亭笞責一百板並著給還魯洋銀十元爲賠修枝楊之費各具切結呈案備查○前日黄掌林投上海縣訴請騐傷大令研訊之下黄供前有徐姓友人向小的借去田單一紙暫抵欠欵初約即日歸還今竟被伊盜賣小的往索反被毆傷大令核得所控甚屬支離且並無傷痕叱令退去毋庸請騐靜候飭差查明核奪 
[英美租界公廨紀事]  
　　徐忠渭前控恊昶源股東華永祺積欠銀兩業經讞貝張樞柄司馬斷還銀五百兩限日繳案迄今逾限多日未繳分文司馬遂飭差華拘拿押候嚴比 
[法租界捕房紀事]  
　　乞兒王阿二潛入某姓家竊得銀簪一枝持向某押店求質被包探拘獲送入捕房捕頭令押候解送公堂禀聘讞員杜枝園大令訊究○積竊某甲掩入招商局来往寗波之江天輪船圖竊被水手拘獲送入捕房捕頭命押候查明有無别案然後解送公堂禀請究辦 
[作善降祥]  
　　書曰身其康强子孫其逢吉此　頌福之詞亦未始非作善降祥之左　　　堂各　　　經費正　　　承東海居士　助洋二百元祈保女子病愈增福并合家平安麥容氏洋五十元祈子病愈平安全益號洋十五元祈保號中平安楊潤芝翁洋十元四女　愈　願無名氏洋十二元王瑞記洋十元并有忠衍書屋程移杭省進香之費作滬江救困之資助洋十元以上諸善士慈惠　乎天性施濟順乎人情非惟德被斯民抑且誠通我佛矣消災集福不禁額手慶之乞附報章藉伸謝悃滬北天后宮前廣益堂司董嚴信厚龔心釗施則敬朱佩珍唐榮俊葉貽釗等謹啓 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
