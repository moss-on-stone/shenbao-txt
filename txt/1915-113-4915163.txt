# 1915 - 113 - 4915163

 

Page 1

 
 
譯述 
[歐西報業舉要（十三）]  
　（譯輯者朱世　） 
　　常人所見恒謂編輯員之責任不在整理新聞而在主持言論編輯之部報章權勢之所寄也故舉一事創一業必默視報界之言論以向背爲喜怒彼以爲和我者助吾者也背吾者挑起輿論之惡感以敗吾事者也指揮輿論之權在記者之筆端矣雖然方者未嘗深思其故也 
今反其身而求之報章言論雖有所陳列吾熟察之而無的動焉則世人之不易爲動者一也其或言固若是吾則核其事實權其利害而後恍然有得則輿論的在亦必有眞見解者矣且報章之言論非如宗敎家言有迷信而無懷疑者也謂言論一出而世無懷疑之人舉崇信而聽從之是必主報事者之能力遠過衆人而後可也夫又孰能信之 
報章之言論其所以發布一部分之輿論者乎所代表者雖爲勢有强弱然報章之職任實在於此夫常人發言鹵莽滅裂之病所在多有然令筆之於書則必斟酌審慮而後發之報章之言論取國人之言論而著之筆墨者也則其言論一部之主旨要在此斟酌審慮四字中矣 
然謂報章之於輿論毫無影　則又不可盡信歐西報章於社論中覺其力之無徵遂轉而於新聞之中出之其術至巧其效至巨不可以不知也新聞未經登載之先必經記者選擇取舍之間記者已可使用其權力一矣旣曰登載則篇幅有長短之不同讀者所受感觸以之而異新聞記者則於所欲言者反覆而引申之其不欲者則數語以盡之所以使用其權力者二矣且字句之間一揚一抑讀者之意即爲所驅策而不自覺故曰於社論中欲發表其意見以指揮當此則功不易見而力爲虚擲誠能反其術而用之新聞之中則其影響至大且久此雖一偏之論要可見其故矣自報章之事業言之新聞言論兩部較重廣告一部較輕若以繁簡言之則前二者較簡而廣告用最繁蓋以言論新聞之職僅對讀者而有廣告則有對内對外之分也至輕重之别今姑略之貿易之事貴於交通甲之貨腐於倉而不知消售之方乙之器虚於室而不知購求之所則兩者爲交失有報紙爲之䗋介則乙知甲所蓄之貨乃往求之甲知乙所需之器乃往供之供求劑而貿易之事大興矣然近世於此復生一義者則商賈好利其廣告多以欺世而惑人報章爲之介紹雖爲商業起見然與商賈以作僞之機會終有失於營業道德故美洲之報界連合一社於誇僞之廣告皆拒之而勿容此其爲義抑又進矣是皆對外之事也 
何謂對内之事報章功能在有信用取信之道在於獨立而獨立之能否則卜之於經濟此通義也報社一歲所入超過所出則報業興所出超過所入則報業敗兩者相當則其業濡滯而不進者經濟學之常例也令英國之報章纸張之價已當報價三倍更益以新聞之費編輯之費印刷之費排字之費乃至發行之費經理之費母財之子金機器之所年耗而月蝕者統入而并計之則成報一份之本恒倍於定價者六如是而欲報業之不敗得乎所資爲救濟者卽此廣告之所入也斯之謂對内之事業 
[第四章新聞]  
　　新聞一部之重要吾前章已言之然不有比較則其重要之點不彰今取言論廣告兩部相提而並論之而後新聞之價値可以著矣 
言論一部世所目爲指揮輿論監督輿論代表輿論者也前二者之爲浮誇雖庸夫欲子猶且知之何則輿論者神聖之物也孰得而指揮之監督之至於代表之義其時甚古必君權大張民氣不伸專制之淫威盛而自由之義晦塞之秋也其時百姓與暴主戰聲不得聞於是則報章者代表一國之輿論而爲鳴其不平其後勢力稍降矣则退而造成輿論時則民知雖進而理解力猶未富判斷力猶未强新聞記者之理解力富判斷力强則其言論一出衆人有所準望向所未遽發之輿論至是油然生矣 
 
 
 

Page 2

 
 
時評 
[前途之危險（冷）]  
　　中日交涉有謂前途可樂觀者有謂前途有危險者以余觀之前途之危險多而樂觀少也 
何則危險之故在於兩國人心理之不同其不同之點在於中國方面以爲日人之要求雖有多種我旣承認其實利者則其餘有妨中國主權之各條日本必能相諒也於日本方面以爲中國今日决無敢爲决裂之理故苟有不承認者以强力壓之當無不就範圍也以前之兩方均以爲可以和平解决者職是故也 
然而時至今日中國以爲可相諒者勢未必相諒而日本以爲可力壓者勢又未必能力壓不相諒不能壓於是危險生矣故曰前途多危險也 
雖然若是之危險我中國人固宜久料及之而天下後世又必能體我之苦心而相諒者 
[命令]  
　　四月二十九日大總統策令　據内務總長朱啓鈐税務處督辦梁士詒呈稱江蘇江西廣東三省私土運入頗多亟應從嚴查禁請派員會同地方長官曁海關員司設法查緝等語應派蔡乃煌充江蘇江西廣東禁烟特派員此令 
又令陸軍部呈請將浙江剿匪出力之易仁義授爲陸軍步兵少校應照准此令 
四月二十九日大骢統申令司法獨立所以保障人民實憲法之要義然必法律大備法官得人各種輔助機關一律完全而後獨立制度方能實行斷未有預備不及可貿然從事者民國初建暴徒踵起東南各省百度搶攘於司法敗壞尤甚當時折獄老吏引避不　推檢各官多用粗習法政之少年類皆文義未通民情未悉才苦不足貪則有餘枉法受贓凌虐無忌加以匪類之欺詐良善律師之顚倒是非流毒　　　無天日的謂保障人民者反成生靈之巨蠱因之萬口一詞目　民害徵諸事實洵非過論予以薄德撫育元元疾苦詢知輒爲　下關於司法事宜迭經參酌國情變通制度獘去太甚民困稍蘇平日誥誡法官至爲嚴切惟聞京外法官之能稱職者固不乏人而毫無經驗濫竽充數者仍不能免設再授法政於目不知書之輩寄民命民命於少不更事之流司法前途莫危於此人民所最切己者無過訴訟判决得平頌聲立起寃滯未理怨氣斯盈民心得失所分即國家利害所係詎可習焉不察稍涉租疏至於積壓拖延尤京外司法之通病不知一日悠忽衆人旁皇一夫拘留舉家哭泣無辜牽累棍徒　張皆結　遲延有以致之試思爰書未定而小民之身家性命已在不可知之數設身處地心何以安設猶藉口於手續未完證據未備名爲愼重實則因循　精力於嬉游任案牘之塡委國家安用此法官人民何賴於司法予視法官甚重期司法之獨立甚殷但獨立未可强求果能治獄廉平人民稱便則舉國之悦服司法自不待言倘糜欵惠奸祗摹形式官不曉事民怨沸騰以此而求獨立猶將南轅而北轍杳不可期蓋此等法官之行爲言足阻司法之進步不自反省可爲浩嘆經此次嚴令之後著司法部及各省巡按使有監督司法之責者務當體察民隱破除情面認顚孝察不稍姑容凡推檢各官治事未當獄失其平立予按法懲戒其積案不辦託詞玩忽者亦須切實稽查隨時督責易曰君子以明愼用刑而不留獄謹守斯言方爲盡職總期官無廢事國無寃民以漸進司法於獨立予日望之此令 
[專電]  
　　北京電日使自初尚無限期答覆之說現外部定明日請日使到部會議是否大體答復抑係逐條討論現尚未定惟當局意恐仍係照前例繼續　　北京電當局電否認各報所登修正條件之内容但余從各方面推測知其大體決無差異現又聞第五號之顧問一項已削去有力日人之有力二字並有隨時顧傭之説近日在京日人報均甚平靜 
　　北京電即墨王哥莊昨有匪由海登岸官兵追𠞰匪逸入租界� 
官兵戰時捕獲土匪中有日人經彼索去又官兵在華嚴庵𠞰匪時日本憲兵頗妨礙我軍� 
行動 
　　北京電劉師培呈袁總統謂亂黨削平武功爲堯舜以來所未有請開館編纂方略並請設總纂纂修協修提調收掌各官以紀寰宇甯平兵革不作修文偃武民樂昇平之盛蹟 
[特約路透電]  
　　北京電中日代表將於明日會議中國將以繕就之公文答覆日本二十四條要求覆文内容尚未發表惟中國必維持其原有之態度不允妨害中國獨立或他國條約之要求則固無可疑也（三十日） 
　　倫敦電外相葛雷在平民議院答統一黨議員布爾質問中日交涉一事謂英國不能以速了交涉之需要向中日兩國建議但希望中日交涉當可早日有美滿之結局云（二十八日） 
譯電 
[其一（德人德文報專電）]  
　　北京電日人方面傳稱日使與陸總長大約將於明日開會討論數問題（三十日） 
　　北京電東京電稱大隈伯定五月五六八三日與貴族議院領袖議員數人會議交換意見）三十日（ 
　　其二（美人大陸報專電） 
　　北京電中政府擬如何答覆日本新要求外間尚無所知負責任之華人皆謂中國萬難承認之）二十九日（ 
[戰電]  
　　其一（英人路透電） 
　　巴黎電午後公報宣稱法軍會同比軍在伊塞爾河右岸逐漸向北進步俘敵兵若干人獲機關鎗兩枝愛班爾萊村全由戰地病院居之德軍曾開砲轟擊該村近在登扣克抛擲炸彈之齊泊林飛船一艘爲我軍砲隊加以重創在白魯日及干特問爲樹林所毁（二十九日） 
　　巴黎電今晚公報宣稱前敵殊形沉寂星期三日夜德軍曾攻擊伊泊爾北面比境及在愛巴爾巨境進攻殊易擊退之（二十九日） 
　　倫敦電英軍大本營觀戰員二十七日來報謂德軍之攻勢致有伊泊爾第二次大戰者並非出於預料因英軍偵察德軍陣後之行動已數日之久早知其將有此舉惟其襲擊之性質殊屬出人意外故能獲勝德軍原擬於二十日進攻惟曾延至二十二日因是日有北風利於施放煤氣除煤氣機械外德軍復用煤氣炸彈砲彈施擊英軍敵軍堅决之攻勢雖不利於伊泊爾然至今日迄未有如去年十月謀破聯軍陣線奪取海峽口岸之勢此役之結果徒使英軍格外奮發堅决使敵軍受損較英軍十倍之大（二十九日） 
　　哈爾濱電彼得格勒里虚訪員電稱土國加拉賽德將軍率領奥軍官多人已行抵阿爾巴尼亞刻方煽惑阿人反對塞國其擾亂之中心點爲斯古台里與狄拉那兩處奥政府已以鉅欵接濟加拉塞德布國公報局稱英軍在里姆洛斯島附近拘獲裝載禁品之美國商船佛基尼亞號（一○六五噸）船上有布人數名英國因布政府之照會已准彼等前往布國狄狄格支埠外間所傳船上布人已被英軍覊留視爲俘虜之説實屬不確薩洛尼加來電謂德軍官五百人穿便服至狄狄格支前往君士坦丁以補土國軍官之缺乏羅京來　稱土國内務大臣欲與布國首相拉杜斯拉伏夫在蘇菲亞或在邊界相會迨行至愛特里安洛波時接到布京不滿意之覆函遂折回君士坦丁此行旣無效力布國對土之態度已可顯見而託美意兩國公使議和之謀又歸失敗土政府因以大爲不安但謂未曾有此種計畫云（三十日） 
　　倫敦電據雅典電稱聯軍昨日接續作戰殊爲順利曾在拉洛斯稍北愛琴海蘇夫拉灣擒獲土兵一大隊（二十九日） 
　　倫敦電聯軍飛行家擊損佛蘭斯省鐵路交接點德軍因以不能調援軍至伊泊爾境英法軍現於該處合力進攻俘敵兵多人法報謂兩日之内曾俘三千人德軍回攻者無鬥志（二十九日） 
　　倫敦電英國領土軍星期五日進攻聖宇里安冐機關鎗火前進數小時之久卒持鎗刺衝抵目的地獲機關鎗多枝）二十九日（ 
　　羅馬電　法國巡艦勒盎干白太號爲奥潛艇擊沉者艦長塞萊斯海軍少將亦死於難）二十八日（ 
　　倫敦電敵軍飛行家擲引火炸彈於伊浦斯維區豐登焚燬三屋曾否死傷人命未悉（三十日） 
　　彼得格勒電俄皇已抵高加索哇特薩）二十八日（ 
　　倫敦電據法國非官場消息謂亞拉境已開始大戰（二十九日） 
　　倫敦電今日下議院財政大臣喬治提出禁酒辦法時謂酒精之税應加倍增收淡性啤酒暫不加税烈性麥酒每桶陸續加收附税　三十六先令爲止烈酒税項應加收四倍火酒每加倫徵税十五先令照此辦法政府每年可多收英金三百萬鎊又謂政府必須有權封閉有損無益之公共會所並在某區域内禁售火酒及烈性啤酒云（二十九日） 
　　倫敦電殖民大臣哈考特宣稱斐洲東南鐵路展長至尼亞薩所需之經費目下難以籌募豫望年底可以開始測量（二十九日） 
　　倫敦電帝國政府致電澳政府歡賀澳兵及鈕絲倫之兵在達達納爾海峽之勇績澳洲接此電後全境歡　威林頓國會前空地不期而聚集多人首相及市長均向演説衆大歡呼（二十九日） 
[其二（德人德文報專電）]  
　　柏林電外交部宣布二十九日大本營公報如下敵軍攻擊伊塞爾運河西岸伊泊爾北面德軍地位者均遭失敗德軍所獲敵軍之炮已增至六十三尊凡爾登東南德軍地位已前進百餘邁當法俘戰慄供稱彼等軍官曾言如爲敵擒將遭鎗斃德軍在尼們河西加爾伐爾雅占據柯伐爾村及達恰伏南之高地一處德軍在蘇恰資南奪獲俄軍之支撑點一處（二十九日） 
　　柏林電德國著名戰事訪員歇爾滿君來函曰今以德國公報與英國公報對讀歧異之處不勝枚舉余近嘗旅行於新福音堂村及其凡希附近陣線一帶凡英國各報所載新聞及戰圖中云及已爲英軍占據之地余均盤桓多時途中未見有一英兵且未見一俘虜英人自稱新福音堂村一役所獲之地一部分余亦履之若以英國新聞戰圖而論其第二村必在英軍之手然並未呈此現象各家門首皆懸巴伐利亞之旗乃撕去法旗紅條而成者德軍大本營正式宣稱法國所傳法軍克復哈滿韋萊爾柯夫之説不確該地於二十五日爲德軍奪獲二十六日法軍回攻敗退此後遂未進攻英人所傳德軍未獲英砲四尊之說亦不確上有倫敦戍軍第二砲隊及倫敦領土第二師團字樣德軍將取置陣前施放以證德國消息之確實英人謂法軍已克復哈薩一節亦屬子虚愛泊桀斯特電聲稱杜克拉桑克之俄軍已現不能作戰之象君士坦丁消息謂聯軍圖在達達納爾海峽歐洲方面三地點亞洲方面一地點登岸總數約八萬人土軍總司令桑特斯將軍報稱聯軍右翼及中央完全敗北左翼旦夕亦將蹈此覆轍據確實消息意奥談判進行殊爲順利困難各點大半消釋所未决者均不甚重要哈萊姆斯其新郵報載稱荷政府現信如羅馬敎皇一旦以爲媾和之時機已至則荷政 
 
 
 

Page 3

 
 
府將施外交手腕置其於提議媾和之地位據政界傳稱英荷間航務之停止實因英政府恐英國之女子參與萬國婦女大會薰染運動和平之風以歐各國現狀之眞情傳至英國昨夜法國尼斯有火車一輛豫備载兵赴北境前敵適有醫院車一輛開至車上滿臥傷兵無人照料出發之兵見此慘狀一哄而散後由軍官揮哭召集擾攘四小時始開車而去失蹤之兵其數未詳（二十九日） 
[東方通信社電（日本人組織）]  
　　東京電北京電云日置公使本日會見英美兩國公使協議關於中日交涉日本要求之件（三十日） 
　　東京電又電云日置公使欲得日本要求之回答聞於明日會見外交陸總長（三十日） 
東京電日本内閣今日重要會議聞業已議决對於中國問題）三十日（ 
　　東京電日本一般輿論以爲對中國要求有讓步之故開始攻擊外務當局（三十日） 
　　東京電日本交還靑島之意洩於中國一節東京得此報告雖不謂無其事然確保靑島爲通商口岸設立日本專管租界或成事實其他關於　國者他日移歸日本所有固有此項條件然亦不得不俟聯合國共同媾和之結果但無提出靑島税關歸日本管理之條件因該地税關原爲中國所有也日本惟求如　德國所组織之特權讓與而已（三十日） 
　　東京電鐵道院員與參謀部某某將校昨夜來往頻繁一般人於此甚爲注意（三十日） 
　　東京電前赴南洋方面之日本軍艦日進號已於今日（三十日）回抵橫須賀軍港（三十日） 
要聞一 
[德人對於戰事前途之佳望]  
　　華德日報云路透電近數日所報三協約國之軍情　人目眩心迷而英文各報復從而推波助瀾一則曰已於全線上取功勢再則曰現取之攻勢收效頗速德人之陣綫業被衝破終且曰倘使霞飛將　之計畫得行而迅速進軍者吾英人現卽可獲全勝之效果寗非大言欺人哉然而倘使云者不能之謂也霞飛將軍之計畫終不得逞不克進軍嗚呼法人之攻勢吾知之矣其易破也與俄人等霞飛將軍全軍進攻之命不啻三令五申欲破德人北起運河中逾瓦斯根林山南迄哀而撤斯之陣　其究也何如則霞飛將軍調動大軍東衝西撞終歸無效而已苟非東歐戰局俄人以數信於我軍之衆遙爲牽割者则英法比聯軍之守勢且爲我軍所破久矣雖然我軍緩緩而進終能達到目的者必也 
前數日内我軍在伊泊爾之勝利公報續來详其捷况尚不止如大本營第一次所報告者乃俘虜五千人獲大砲四十五尊俘虜中有内格羅人英人突厥人印度人法人蘇阿芬人阿而革列人可謂雜矣敵軍回攻均被擊退雖此方之戰局尚未終結然敢定言德軍在此所取之攻勢必不停阻直至達到目的而後已 
刻下我軍之勝利不第此也在法國之他部亦有勝報馬斯河與末塞耳河間之法軍未能稍進一步反之我軍回擊彼且退却焉現正在爭馬斯河西之高　獲該高地可以控制凡爾登南自哲尼戈特至特勞楊一帶之攔路跑台近幾日内我軍於該地業獲進步奮勇奪取數山口直至萊斯哀巴哲斯之高地足見我德人期取之地必勇往直進勢不可當不達目的不止也今日瓦斯根林山之勝訊又至即哈特曼威來考夫山麓復入我軍之手是也該山麓爲瓦斯根林山脈伸入平原之一股當遜海姆之北兩軍相持日久我軍力戰得之俘法軍官十一兵士七百四十九人是則德軍在西歐陣綫之極南部非特力能防禦擊退優勢之敵軍且能衝鋒陷陣如敵人莫大之痛創會須有日我軍乘戰勝哈特曼威來考夫之臨勇盡驅敵軍出瓦斯根林山之外吾人於此靜待好音可也 
再閲東歐戰報亦堪告慰俄人在波蘭北部現僅能以小隊爲薄弱之攻擊德軍擊退之殊不費力惟在南部衣加利西亞則激戰正烈然在該處奥匈及德軍之近况仍復甚佳俄人屢圖奪有各山隘以便侵入匈境每次皆歸失敗且受重創俄官報揑報在卡巴四安山之勝利奥匈參謀部今且以鎭靜之態度宣告其事爲不確焉 
綜觀種種則我德軍去終局之勝利更近一步矣至若德人目下之態度期以逹戰爭之目的者則柏林地方報對於美國國務卿白利安中立之通牒有云美國而中立者吾德固克降也即不中立而有助於敵人者吾德亦克降也嗚呼比可以表示其鎭靜堅毅之氣槪矣 
[新聞日記）四月二十七日（）遠生（]  
　　前數日日記記者爲私冗所迫　致中斷異日當求有以補過亦緣枯窘太甚也 
停議之中日交涉昨日復繼續會議矣以余所知開會鐘點自三時起至四時止日使所提議者係將關於揚子江路權之有碍英國勢力範圍者略加修改而另提出新要求要求别種路權此説與路透電所載國際通信社日前之電報相符而另一説則謂係將第五號之要求改頭换面此説余無所聞而據昨日順天時報（日使館機關報）（謂日使已接到訓電爲迅速解决以維邦交起見特將原提條件稍加修正）云云似亦有根據之談余今日關於此等消息徧加偵訪尚無所得明日當知之矣 
此次停議報紙有載日置公使聲稱已奉本國訓令交涉久無進步不願繼續開議者果爾則直係一種决裂之意而余所聞之於外部及其他外交界中人本月二十日之二十五次正式會議適因日使接到本國訓電謂尚須妥商故一時停議果爾則並非决議不過因其内部關係暫時停止 
此次停議尚非極端的恶消息也然若係决裂的停議則停議之後一二日必當有異常之舉動出現（安奉鐵路案之自由行動即其一例）今表面尚無之而且昨日復繼續開議且無論所修改者爲何種條件要之其已略加修改則無疑義故此次停議之因其内部之關係而停議尚非因决裂而停議者實無可疑 
但其所修改者果爲揚子江之路權乎抑第五號内之關係中國根本主權如顧問購械代行警察島嶼不割讓之類乎實爲重要問題由國際通信社之電報及近日英議會質問英外相答覆之種種外交趨勢觀之則日本或須體念同盟國之體面而將其根本妨害同盟國之勢力範圍者稍加修改至對於中國之根本主權槪括的剝奪則不在此内以爲是仍我與爾交换云爾果爾則在之繼續開議尚無樂觀餘地日報已有痛詆英國者如世界新聞某日論説至謂日本於同盟義務之範圍外種種帮助日本意只欲交换所得在中國之特别勢力耳英人尚不知此意而加妨害此等自利狥私之徒直與沙士比亞所載之歇洛克故事猶太人割肉還債故事）無以異也 
今日吾旣尚未得正確報告故僅述其感想如此 
雜評一 
[覆答（無名）]  
今日中國將答日本之新要求矣外間之揣測於此次交涉之結局如何胥於明日占之矣日本輿論已謂其政府之讓而攻擊矣假令中國而承認我中國之輿論寗不大譁乎 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[新修正案提出後之中日交涉]  
　　二十六之會見昨日（二十六）之中日會議日使將其前之原要求條件略微修正再行向我國提出而氏外交當局以其爲形式之更改故以尚須斟酌答之無結果而散並聞日本之軍人黨在歐洲觀戰者屢次報告其政府謂歐戰方殷非二三年後不能終了勸其政府乘此機會侵吞中國以遂其封鎖大陸之政策是以英國外相在議院之宣言日人均視爲無足重輕至東京路透電傳來日本國際通信社之消息不過其政府對外之一種手叚聞是日日使所提出修正案日本方面稱之爲解决案日使對於此解决案有一種意見犬致以此次所提出之解决案較前案有修改並無損傷中國主權及抵觸列國權利之點要求我外交當局承認答覆並主張只有承諾問題不必再開會議其説與日本報所記者大致相近會議時我外交當局之態度亦甚甯靜莊嚴至於此後何日再開會議尚未能定又聞此修正案中其所謂修正者不過將原案改頭换面字面上略爲好看實際仍一無變更卽外間所傳日本已將要求中與英國權利抵觸各條悉數删改一説亦殊不確中國當局答以尚待細加考量方能答覆又據政界某要人云日使於前日向中國政府提出一種覺書聞對於揚子江流域之要求於英國在華利益有抵觸者則酌量修改中國當局如不一一承認則决定取最後之對付方法至其書中大致則謂中日交涉完全爲圖兩國之親善乃會議二十餘次毫無解决於兩國國交前途頗多遺憾自經停頓以後又將爲繼續之開議深望中國以誠信相待俾得早日解決如再遷延則於東方和平不無障礙云云 
　　兩方面之近情外交界消息日本此次對於英國議院質問一事於事前已開秘密會議並派員與某某等四元老磋商對付方法大致仍要求英國曲予通過並聞日内又將派親王前赴英國又聞日使宣言此次繼續會議如中國果能　我誠意即再開一二次會議我國亦無異議惟中國須先解决一般問題否則必難如願云云 
二十四日政事堂有緊電三件分寄駐英施公使駐美夏公使駐日陸公使大致謂奉總統面諭中日交涉不日可以解决現雖停頓然中日邦交素睦决不致遷宕時日該公使應卽宣示僑民靜候中央解决萬勿驚慌云云 
　　英報紙之懷疑昨日京津泰晤士報載稱有詳究遠東各問題而熟悉日本政治者數人深信日本將來必不減　其要求且必强迫中國承認所提議之條件彼等堅稱日本因歐洲戰　洞明該國現在所得之地位且信該國必能執遠東之牛耳也日本軍界中人僉謂歐戰一時萬難結局以日本現在歐洲大軍之中皆派有觀戰之武隨員則上之所云必根據彼等之報告而可深長思者蓋日人以爲設使歐洲戰事再延長兩年彼等果毅然有爲强迫中國解决各種問題以爲一勞永逸之計則其在華之地位卽可保長久鞏固雖將來各國宣布議和之後亦不能再翻前議且届時日本亦振振有辭也試觀日本報纸之論調即可知此等思想時往來於日人心中蓋日報屢謂將來歐洲戰事結局之後英法兩國元氣必大受傷甚至有謂大戰之後英國已精疲力盡不惟不能與日本競爭且不足爲該國之同盟國也至此等記者之口吻其代表日本之眞正輿論果至若何之分際此時實難斷言但　以證明日本發生仇英之思想耳世人苟知世界各國其報纸受政府監督未有如日本之甚者則未有不瞿然於此等肆無忌憚之詆毁終有幾分代表日本政界之意也 
　　日領事之阻難京報載濟南快信云近因膠照等處時有劫搶綁票等巨案發生又有匪船遊弋貢口大珠山等海岸爲伺隙焚掠之計我國官吏擬派艦隊前往梭巡此爲保全地方治安起見日領無可拒絕之理由乃聞日領聲稱商之要隘司令及守備司令謂兵艦駛至租界或戰線區域日軍當一律拒絕我國官吏又與婉商只派水警並非兵隊日領仍不允派往阻止甚力此等匪徒滋擾地方固爲中國大害然於他國亦有何利而必不許我國盡正當剿匪安民之防衛誠百思而莫得其解也 
[北京救國儲金實行發起矣]  
　　藴釀中之情形北京之救國儲金自有人請沈仲禮發起後近日北京贊成者頗多而又以商會銀行爲最熱心近日間商會總理馮玉田協理趙硯農奔走呼號已有若干人列名發起者如交通銀行任鳳苞楊德森胡筠新華銀行方仁元鮑宗漢前中國銀行總裁薩福懋及雍濤等數十人定議即日在商會邀集商董開一談話會議商進行方法定期再開大會以便討論一切此日來北京救國儲金一種藴釀之情形也 
　　大會前之草章救國儲金團簡章已由沈仲禮章佩乙斟酌擬定聞此項草章據章君云係出于一二人之心思所規定尚有未盡善者俟開大會後再行公决并先期分送各報登載以資提倡茲將簡章錄如下（一）本團以中華民國國民一致恊力纾財助國爲宗旨）二（本團定名曰中華救國儲金團（三）本團爲北京之一部分與上海有聯絡之義務無隷屬之必要（四）本團儲金專備國家緊急之用用途如何俟集有成數公同議决（五）本團儲金指定中國交通兩銀行收數儲存由儲金者直接交付中國交通兩銀行領取存單爲憑（六）本團與中國交通兩銀行訂定儲金利息長年四釐以存足六個月計算（七）本團儲金無定額惟北京一部分以收足囗囗萬元爲定率不足此數者六個月得由儲金者收回本利照給）八（本團儲金由儲金者自願直接儲存不得以他種方法向人勸募致滋流弊（九）本團設事務所一處爲辦事機關凡一切計畫之進行文件之收發種種必要之手續均由事務所直接擔任之惟儲金一槪不收（十）本團儲金用途决定後儲金者得持中國交通兩銀行存單换取證劵其换取登劵之辦法及式樣届時再爲適當之規定由本團公布之（十一）本團事務所辦事職員由本團成立時公决之（十二）本團事務所職員一律　務所有事務所必要之用費由職員量力擔任不得於儲金中有所　給（十三）本團事務所辦事細則另行規定之（十四）本團程如有未盡善處得於本團成立時公布修改 
　　老成派之商榷北京救國儲金在醖釀時期中有投函某京報者其個人意見　於儲金辦法及用途均有商榷大致蓋老成一派以爲兹事體大圓滿結果不易得其所言果於今日國情有當否且勿論然北京儲金之發起所以遲遲此派人蓋亦原因之一種爲錄原　槪情如次嘗聞倡言儲金者其年指之用途不外三項曰練兵曰製械日振興國貨若練兵若製械乃爲熱血激腦之言自毋庸與之　議淮振興國貨一項本吾國人年來之宿願殊爲吾人應注意研究之一問題也今欲從事此項之進行修改關稅　爲不緩之圖改良製品尤屬當事之急果能如是奮勉共策其前驅則所需之費用誠恐非五千萬莫能蕆事據不佞個人管見之主張倡言儲金諸君厥惟乘此萬衆熱潮高湧之際呈請政府發行興業公債選舉聲望素孚學識兼優若干人董理其事至公債章程之規定要以從調劑金融上着眼爲是四年公債辦法可資藉鏡也若某公財政後援會之擬議仍覺失之寛泛法人前例非吾國人一蹴可幾何也法人富儲蓄爲世所監稱其能一時償還普魯士之賠欵者持有多額國際動產尤爲其特因也倡言諸君其可忽諸不佞嘗言欲取法於人必先具有最强之觀察力與鑑别力庶免效颦之譏吾國人師承弊病在慕浮華不假思索徒博片刻之鼓掌而已以故神聖的革命亦認爲家常便飯來日茫茫險象何似誠非吾人所可思議者甚望吾國人屏除稚氣鍜鍊實力準備他日干城之捍禦庶有達到隆盛目的之一日如今日儲金之提倡愛國熱忱固足令人興感其奈圓滿之結果不可期也不佞今有感倡言諸君之精忠用效芻蕘之貢獻倘不以逆言而揮斥之俯予採擇幸甚幸甚 
[紀濟甯迫用印花之罷市風潮]  
　　山東濟甯官吏强追商民購用印花致起反抗相率罷業者二千餘家略情已見昨報外電茲接濟南通信云比年以來倡募新税附加田賦種種取民之法日有所增各紳民率能忍痛輸納緣是山東去歲辦理新税之成績常爲全國冠雖由官吏之提倡有方而亦國人之深明大義也近聞濟甯徐知事德源對於印花税之推行不遺餘力日前派員赴各商號勸募距意内有馮蔡二員徵特不善勸説且時出恫嚇口吻南關有魁順布店前已認購數元所有賬簿僅有一二未貼該委遂强迫其必購若干元該號掌夥答以資本短少生意蕭疎請先將所接票數購貼該委遂大肆咆哮謂派購不認即爲故抗百端凌辱聲勢洶洶本街各商號以該布店並非故抗今委員借事生風實屬有意爲難於是城内外大小商號二千餘家竟全體罷市該處商會除一面出而維持外聞已電達濟南商務總會矣目　尚未了結也 
[旅湘日人之近狀]  
　　旅湘日商近因湘中有抵制日貨之説日前特由該國駐湘領事深澤　氏致函劉省使云啓者排斥日貨之舉貴國大總統特頒命令禁止並經貴巡按使會同貴省將軍聯名示諭而長沙常德等處近來散布激烈傅單檄文頗屬不少尤以長沙爲盛其數不下八九種内載有貴巡按使關心民瘼發起提創土貨會凡我湘人急應切實遵行等語次列應行排斥之日本各貨輪船等名利用貴巡按使之名若發起者然以期達其排斥日貨之直接目的揆諸最近所發示諭未免失其本意又據報告常德僑民因該處最近四　情態日來頗抱不安之念應請飭論將近尚陸續發現之傳單播布者實行取締以副大總統申明條約通商深意並懇轉飭地方官對於常德等處僑民切實保護爲荷 
駐湘日本領事署書記官參議官田中七太郎及鈴木由松等三員近因湘中有排斥日貨風説擬赴常德湘潭益陽岳州衡州等處考察一切情形亦已由日領咨請交涉員給照保護矣聞益陽縣日商齊藤洋行等十七家於日前聯名電請該國駐湘領事向省使要求關於排斥日貨者數事如下（一）請嚴禁新聞紙鼓吹排貨（二）請禁各商會聯絡團體停辦日貨（三）請嚴辦印發傳單之人及代印各印刷店並請准由日人拿送究辦（四請湘省長官出示通用日本洋圓並聞日昨省城各日本洋行亦在太平街旅湘日本人俱樂部内齊集會議要求條件數則呈由該國領事向省使交涉條件如下（一）據通商條約請湘省長官嚴禁各帮間辦售買日貨商店（二）益陽日商請禁報紙鼓吹等四事請嚴切辦理（三）請質問湘政府於此排貨聲中提倡土貨之理由（四）請貸欵各日商維持經濟現狀常德湘潭益陽岳州津市等處之日商爲要求領事轉請禁止事俱派代表來省計常德代表木鈴懷珊次郎二人湘潭代表且豆那一人益陽代表三則一人岳州代表列支習一人津市代表那利各鈴成古二人現已先後到省矣 
近有旅湘湖北高等小學校學生二人憤日本要求之無　各將手指咬破一書敬告同胞勿購日貨劉林書十二字一書抵制日貨張金道血書個個如此模範十五字一時傳播省城又湘潭縣發現一種廣告係有劉梅卿及一不載姓名之人各以血書抵制日貨字樣有人將其原書鈎摹印刷旁綴説明白話到處發佈當道亦已禁止之矣 
[江西候補員之取巧規避]  
　　英使定明春會勘江西戚巡按使於四月二十五日出示云照得當差爲候補人員之本分而分發到省人員則固候補中之有資格者也本使如有要公不委分發人員其又委誰夫　力就列不能者止原未便强迫以當差然取巧規避自昔有戒况分發人員正藉當差爲試驗歷練之地他日得缺由此其選也本使因烟苗會勘在即應有委員協助各知事辦理特將分發到省人員悉數召集問有何人能擔任者乃各員面面相觑遲遲許久肯擔任者寥寥數人於以歎血性人之不可多得也委員協助則責仍在知事不過稍分其勞乃猶畏其苦且難設或予以一邑畀以一缺庶政紛至沓來其苦且難何止十倍現准部電須明春會勘下半年禁種斷斷不能鬆勁試問得缺者擔任焉否耶際此時艱除非不做官耳做官職思其居示有不苦且難者何不思之甚也見利則趨見害則避必非佳吏嗣後取巧規避者即永遠停委特先通告總之淸愼勤三字在候補時卽當自勉勿自暴自棄云云 
[鄂垣第二中學校罷課風潮]  
　　省垣第二中學校管理初不甚嚴現校長余维濤始稍加約東學生已不願意十四日夜有學生楊淵（南昌人）羅崇哲（麻城人）程功益）大冶人）王嗣章）羅田人）等四人不請假外出次晨歸監學斥責擬予記過處分抗不服校長斥責又不服其後不知如何辦法該四生竟於次日要挾全體罷課同學從者尚少而該生又加運動次日始有一堂罷課至十八日校長傳問該四生而該生竟有磨拳擦掌之勢午後並將窗櫺器具搗壞十九日段巡按使據該校長報告遂一面派本署警備隊軍士四人一面飭警廳派警六人前往會同彈壓於是秩序始定余校長見秩序已定卽行懸牌開課而該四生亦已乘間脱逃乃具呈巡署自請懲處巡按使又飭偵探處派員調查二十日據覆與該校長所呈各節尚屬相同遂飭敎育科核議敎育科僉事李文藻以鄂學自張文襄提倡以來苦心孹畫近十餘年規模雖漸臻完備氣習仍不免囂張自昔迄今學生藉衆滋事者時有所聞此次若不從嚴懲辦何以儆將來本擬即將該四生交地方官嚴加懲辦姑念尚在靑年遂呈准巡按於二十三日從寛將該四生一律開除行飭各該原籍知事追賠學費並通飭各學校勿得轉收更名矇混其餘凡屬被脅附和者一律各記過一次以示薄懲校長校監從寛免議 
[敎育聯合會消息]  
　　天津全國敎育會聯合會於本月二十三日開成立大會情形已接特别訪員第一次報告錄登前報茲接敎育會來函併錄如下是日首由直隸省敎育會長張佐漢述開會嗣敎育部特派員許壽裳湯中陸軍部特派員劉鴻恩天津警察廳長楊以德相繼演説末由到會代表公决會章二十條當即根據會章公推張佐漢爲主席劉續曾爲副主席分配各處交到議案後遂散會是日並有直隷第一師範學生軍樂助興蹡蹡濟濟颇極一時之盛二十四日第一次開議由張佐漢主席根據會章組織審查會將各處交到議案分别審查全體代表計分甲乙兩組甲組審查門類爲小學敎育中學敎育師範敎育乙組審查門類爲實業敎育社會敎育專門敎育關係敎育行政要件一俟審查完竣即行提出大會公决 
[將有偉大白話公報出現]  
　　近聞政府採用政事堂參議曾彝進條陳將開辦一極大之白話公報專在宣布中樞意旨解釋人民對於法令上所發生之種種誤會此種白話報之發行當使普及全國雖鄕僻村鎭亦能人手一紙方可收效於無形聞總統閲之頗爲首肯於條陳上親批萬不可少一語現已交内務財政兩部會同辦理議以衆議院印字機應用以湖北造紙廠紙張印刷預算經費每月尚須十餘萬元其事業之偉大可想大約即發行郵費一項所費不貲耳至編輯及經理人員當由内財兩部各派二人財部方面已有派定趙某之説 
[第三日知事甄錄試揭曉]  
　　四月二十三日河南安徽等省之甄錄試已由委員會將與試人員試卷評定甲乙出榜揭示茲將及格員名錄下 
河南　曲著勳　路大遵　李鳳翔　李曾榮　彭延慶徐　曾　李士　　王澤榮　高　淸　周立極　楊煥文 
高家賀　尚守眞　吳海晏　水玉　　袁乃麟　李庭芝曹鍾英　王樹梅　湯原鏡　楊丕祺　李璟祥　王鴻張芳洲　顏希聖　翟祥鰲　董景哲　張卿霄　陳　李東璧　陳希元　劉乃煜　楊琦　楊廷璋　邵永年林調陽　王祖斌　張毓蔭　　式周　李貽紳　高祖暮盧逢瑞　汪銘新　趙本蔭　劉雲漢　黃宗堅　李淸揁吳壽平　張彥峰　弓國光　黃書年　趙蘭馨　端木昭皤馮麟經　高蔭曾　郭驚藻　高敬之　王榮搢　王樹功鄷東周　劉蘇生　孫寅恭　余壽　張銘新　詹向離王其昌　趙啓運　李恩鑄　沈兆慶　李本性　尹光斗郝百鍊　王心傳　郭玉山　張世榮　胡廷棟　史中峰顧金榜　丁德合　傳師道　馮釗　郭敬堂　蘇德廣吳廷琪　李撫辰　陳精鋭　張自新　羅經畬　端木昭暄張雲崧　胡詩培　汪鈺　康世華　高方沂　張鑑炯蔡　周　吕書田　白銘　張肇璜　張銘西　王壽崔毓璞　周國桐　解樹聲　張肇師　高彬　程之敬王寅淸　宋鋆　趙國强　蘇毓槮　黃作霖　張庭馥楊村藻　陳珊　李開二　費棟楷　張明遠　梁苑桂王化南　周鏡淸　盧應正　陳光遠　穆炳麟　蘇黃徐茂源　胡文星　王德文　劉獻斌　崔毓煜　杜召棠杜庭梅　陳樽　王一民　盧文棠　陳善褘　王家賓韓保謙　牛葆愉　錢淵　王次福　陳韶唐　盛世英謝寅亮　張鴻猷　李毓岱　胡宏彬　張福星　楊乃　李鵬程　胡占鰲　任學甘　趙焜燿　王蓮堂　馬炳榮李聯璧　胡炳蔚　楊燦　程克明　周漢襄　田萬頃王煥文　古化源　任丕振　彭華林　黃顯聲　謝鼎新湯紹漢　高應駿　尚綜源　李華南　李嚴　彭鼎新郭榮經　關永寰　黨叙倫　胡紹鼎　郭寳德　郝敬修喬維新　姬錫田　翟延周　張化　　韓彝章　王普昌陳鎰　賈壽蘅　宋慶連　李書祥　楊鶴汀　張翰棻張紹軒　王修政　黃海流　李榮　　賈鳳庭　田智宫樹桑　宋慶弟　卫琮訓　張悦訓　劉濟南　曹軒　郭士俊　申保樞　李坦　李煜章　張聖泰　李心　 
 
 
 

Page 7

 
 
陳炳聯　張廷儒　仝鍾潤　李紹白　董丕貞　吕瑛謝維楨　姚恭宋　李樹屏　張惠宇　高振鵬　姚箕先吳華　劉思澄　李學海　王國璋　董兆麟　戴光國梁逢吉　孫汝漢　姜運昌　王滄　張善陳　張姦閻百瑞　趙鶴山　梁國珍　魏毓棠　鄭逢炎　方寳倍張存愷　王汝舟　賈榮增　　榮　　郭振唐　商建中田居中　鄭子安　耿鑑三　張鍾靈　穆柄壇　王紹唐伍樹炎　陳福山　余誠動　張永圖　王鏡衡　司鴻勳李嗣　　胡夢虞　顧焜　王聲臚　李則綱　羊崧生談光祖　共二百六十五名（未完） 
地方通信 
[鎭江]  
　　烟苗已絕根株鎭江烟苗自入春以來縣知事警務長迭經派員查勘　除凈盡茲經英員韋婁二君駐鎭三日秘密查勘實無寸侏遺種並聞駐鎭英領事亦願力保其無故英員已偕部委沈許二僉事曁省委特派員於二十九號同赴江北一帶查勘矣　　救國儲金進行狀况鎭江救國儲金團事務所已通函鎭地各團體策力進行丹徒城廂市董事辦事處亦召集敎育等團體在該辦事處開會以便廣爲勸儲 
　　整頓學務之計畫丹徒勸學所總董日昨會同縣敎育會會長邀集學界中人會議整頓學務當經酌定辦法數條如下（一）實行停止私塾（二）實行調查兒童學齡）三（酌抽公欵補助辦學經費）四（創辦實業學校（五）創辦女子高等小學（六）酌　單級養成所經費（七）創辦保姆學校）八（實行分劃學　（九）推廣小學（十）組織勸學報 
[南京]  
　　預算案之阻擱蘇省四年度預算前奉財政部飭令查照三年份預算案減去四分之一已誌前報現在蔣廳長交卸在即擱置未辦故四年度支之預算册僅敎育費項下之預算造齊計費一百一十三萬一千四百二十二元其餘各項政費均示著手核定 
　　船捐難辦之部覆財政蔣廳長因前淸時蘇滬等處辦有船捐一項每年約收三十萬元現在此項捐務停辦已久擬規復此捐又恐窒難難行曾詳請財部核辦茲奉部令咨復該項船捐旣稱礙難舉行仰卽另籌抵補方法云云 
[南通]  
　　勾通黨人之散兵楊聚五孫七侯前均充某營兵士遣散返里後無業可歸乃與黨人暗通消息現已奉鎭署通飭所屬軍警一體協緝務獲懲辦 
　　藉烟敲詐之假探湘人趙思　冒充鎭署探員至城西素賣燈吸之張某等烟户多家敲詐所得賄銀有數百金之鉅經鎭署訪悉立將趙某逮案鞠訊供認不諱聞管鎭使以其假充公役詐欺取財情節匪細定當按律懲治也 
　　旅行名勝之學團省立第七中學校一二三年級學生全體日昨旅行狼山由監學史　人數員蔡雷門等率同前往步法整齊容止嚴肅惟四年級生緣畢業在卽未克同行聞待畢業後仍須另往蘇滬作遠道之旅行云 
[安慶]  
　　警察廳長辭職蕪湖警察廳長成維靖本係陸軍人員自二年冬奉倪將軍在都督兼民政長任内委任供職已及兩年前曾因病迭請辭職均經韓省長批示慰留日昨該廳長又復具禀陳情以本屬軍人素受軍事敎育理應從事戎行駕輕就熟當奉省長批准所請現已改委陸軍上校張仁接充是職惟張於日前奉飭委赴京師考察警政尚須稍稽時日始能到差云 
　　團防局長違法皖省各縣地方團防局違法擾民被控者不一而足聞霍邱縣團防分局長劉應中擅設公堂並用硃筆標簽出票傳案及張貼告示等事每遇盜匪案件必牽涉無辜濫刑苛罰現經韓省長訪聞已飭霍邱縣知事查復核辦矣 
[湖南]  
　　湘省創辦大工廠劉巡按使爲提創國貨起見决定創辦一模範大工廠額定基本金一百萬元已與某巨紳等妥議籌集定爲官督商辦業飭警察廳張廳長勘就瀏陽門外地址尅日估工建築並以該廠之設爲全省工商模範特派中央分發來湘任用道尹劉君鶴年速赴英美兩國考查工商各業以資借鏡限八個月爲期聞劉已於日前首塗矣 
　　陸軍演習夜操陸軍第三師步兵第六旅第十一團駐湘已久該團團長爲整頓操法起見實行夜間敎練昨特諭飭所部各營連於日内演習並在小吳門外舊靶擋處練習彈擊已函達警廳請轉告各住户商民一體知照遇有前項操演情事母得驚惶自擾 
[武昌]  
　　段巡按出巡之凖備段巡按定五月二日出巡所屬各道縣業飭水警總廳長何少樂預備襄巡兵輪及官有祥雲小輪以便隨員扈從人等乘座聞由沿江上溯直至宜昌然後折回江陵取道沙洋赴襄河各屬再由漢沔回省駐節歇夏至秋間再往長江下游各屬巡查此次所帶隨員共八人内有收詞員二人一爲謝健一爲杜祿天均分發湖北知事巡署日行公務例以政務廳廳長胡俊采代拆代行已經電呈中央矣 
　　解釋零數證金之繳法鄂財政廳所定各官員解繳保證金辦法其畸零之數原用四捨五入於是各縣局多以所屬分管徵收人員應繳之數每期僅四元有奇擬請毋庸徵繳爲言昨經該廳長詳加解釋大致以四捨五入祗適用於薪水較多之知事其所屬人員例如應繳之員十人所繳之數共一百零四元卽以該知事局長名義繳纳一百零五元來廳並非不滿五元者即勿庸繳納云云 
[杭州]  
　　鹽商報効改兩爲元部飭兩浙盬商報効銀百二十萬兩一案浙東西鹽商代表與姚使商議後旋由張鮑二君提出五個條件（一）查前淸商輸成案最多數爲甲午普捐然僅三十萬而止現奉　派至一百八十萬元之巨實屬駭人聽聞惟有首請大加核減總以酌量商力能及爲斷（二）歷來辦理捐輸實含轉嫁性質不過第一批由商設法承墊本届仍請援照舊例准其酌加售價（三）本年自一月一日均税實行後商人負擔過重而瘠地尤處於困難影響於歲銷甚大本案核定後應請將均税一法就引地現狀酌予變通（四）無論攤派若干當此金融恐慌時代一起繳納萬難措手惟有寛予限期分年或分季呈解）五（别有關係未便披露兹聞運署昨接京電原定認額係銀一百二十萬兩現己準予改減銀數爲一百二十萬元矣 
　　旅館又拿獲黨人省城近日疊次拿獲黨人押解軍法課審訊等情已誌本報兹悉二十八日下午杭州旅館（金剛寺巷）有王姓黨人居住二十五號房間已有半月之久在五日前該黨人曾在保佑坊某軍服舖自稱此次由奉天來杭定製灰色愛國布軍衣褲四千套復又在本巷某軍衣舖再定四千套言明二十八日各訂合同交付現洋當爲軍事調查察破報告軍署卽於是日下午帶領軍警前往該旅館將王姓拿獲搜其證據有山東湖北上海三處同黨信件當即將該黨人押解軍署審訊 
雜評二 
[雜感（默）]  
　　磋夫今豈取巧規避時哉事莫大於存亡生死之關頭今之關頭政府能避之乎官吏能避之乎人民能避之乎非特避之無可避且當萬衆一心共起心負其責任也奈何此區區查烟事尙思取巧規避耶此查烟事而取巧規避尚能擔當國事耶嗚呼江西之候補官 
　　學生之見識必較衆人爲高試問今日之時局爲何等時局奈何湖北第二中校之學生尙有餘暇以閙此罷課風潮耶官吏之經驗必較衆人爲優試問今日之商情爲何等商情奈何山東濟寗之印花稅員尚忍以辣手激起罷市風潮耶敢告今日之學生勿一味閙意見官吏勿一味貪功賞速速放開眼光一視今日之世界也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[會勘煙苗之參預]  
　　全國禁烟會副會長安銘氏因蘇省禁種烟苗英使已派韋禮敦婁斯二員蒞蘇會勘該會亦應參預故特自京南來於昨早七時三刻由寗垣乘車抵滬以英租界三馬路孟淵旅社爲寓所卽於午前分赴鎭守使署道尹公署及其餘各官廳分别拜會以期接洽 
[部飭調查團體名目]  
　　本埠行玫各機關轉奉内務部電開案查治安警察條例所載凡政治集會結社有擾亂安寗秩序及妨害善良風裕之慮者亟應分别解散即關於公益事務之結社亦應酌令禀報詳究内容爾來各處亂黨機關迭有破獲誠恐不逞之徒陽採普通結社之名暗行聯絡匪黨之計取　稍疏貽害匪淺本部職司内務爲此電達轉飭所屬遵照將該管地方近來發生團體名目分别調查其宗旨正大以及關於地方公益兹善團體自應切實保護倘有不逞之徒假借名目即便查照治安警察條例辦理並將本部前頒調查表式詳細塡報毌稍違延 
[救國儲金紀要]  
　　第十九日之收數昨日（三十號）爲中國銀行收受儲金之第十九日共收銀元一萬零二一百四十元銀二百兩連前併計共已收到銀幣三十二萬五千四百六十四元銀一千七百七十八兩五錢 
　　房租儲金之慷慨儲金團總總事務所昨接紀仲仁君來函云前閲報載提倡房租儲金鄙人極表贊成願將上海白克路候在里一部份房屋三月价租金全數助人救國儲金除洋房等空餘外約計洋五百餘元届時持欵　繳呈尚有天津房產俟該處分團成立另函投報 
　　速開幹事會之主張儲金團幹事王文溥以此次被推幹事有數百人之多主張早開幹事成立會首由各幹事額認儲數以爲之倡昨已致函總事務所請爲公　矣 
　　湖北會館之協贊湖北會館同人致書總事務所略云敝館刻已分電漢口商務總會及各商團聯合會並繼續開會廣勸日來赴中國銀行投儲者陸續有人祗太倉一粟實滋慚報耳至諭令推舉代表一節刻已舉定敝會會員劉君萬靑俟貴團開會有期　時呼召可也 
　　蒙自商會之響應儲金團總事務所昨接蒙自復電云頃奉來電敬悉種情仰見諸公熱心愛國竭力提倡救國儲金一事佩懋殊深承囑組織分所一切事宜定當遵照辦理極力進行俟勸有成數再爲函達蒙自商務分會全體叩 
　　紗業公所之通告紗業公所曾於四月十五日通告同業勸導儲金其通告原文錄下救國儲金一事由中國銀行收儲各團體及個人可持銀向中國銀行存儲製取收據並希廣爲勸導此事實爲救國良圖凡我同業自應量力樂助以盡國民天職專此通告如荷贊成請即查照辦理 
　　洋服業之預約洋服業陳香懷君日昨致書儲金團略謂洋服同業昨在北長公所開會討論均有愛國熱心惟被歐洲戰爭影響不能過於踴躍擇善而從可預定三千餘金之儲額俟併簿册解送中國銀行收存先此佈聞 
　　北長生公所之勸儲北長生公所王吟雪君日昨投函儲金團云鄙人昨日在北長生公所開會集議同志贊成今已認欵二千餘元尚有數家未到會者容再勸儲以便集腋成裘聯盡同舟之義 
　　小學生組織團體法租界南陽里二十七八號門牌私立培本學校各小學生發起小學生愛國儲金團業已擬訂簡章通告各校謂本團於陽曆五月二號即陰曆三月十九日下午一時至三時開會討論愛團儲金進行方法務請貴校特派學生代表届時駕臨本團指敎一切以期完善云云 
　　競雄女校之贊助昨日該校校長徐自華致函儲金團略謂時局日艱敝校對於儲金救國之舉殊表同情業於前日發起湊儲俟有成數卽當送往中國銀行云云 
　　銀樓業學校之提倡大東門外花園弄銀樓業小學校日前由校長張兆圻君發起救國儲金會一般學生無不贊成特製木箱一具令諸生投錢其中日來陸續投入者數已不少一俟集有成數送交中國銀行存儲 
　　衷義學校之積聚大東門内火腿弄衷義學校近由校長提倡救國儲金各學生一致贊同咸顯節市餅之資以充儲金現已歸告父兄陸續繳存校長處俟集成整數送交中國銀行存儲 
　　靑樓中之繼起者小花園沿馬路綠雲閣因迎春一愛月樓提倡儲金亦願追隨其後已將平日節省之花粉資洋十元送往中國銀行存儲矣 
[淸華學校預備招生]  
　　江蘇巡按使公署　通飭各縣知事云爲飭知事准北京淸華學校函開案查敝校中等科一年級學生向係函由各省照章招選送京覆試歷經辦理在案現値署假期近亟應預備招生按貴省應派學額十八名即希飭照敝校此次所訂規約認眞考選按期送京覆試倘貴省實無合格之生可送務即早日電知以便另行選補惟敝校關係外交辦理應求愼密查上年各省選送學生年歲程度尚未盡合此次務祈督飭員司格外注意免致覆試甄别徒勞跋涉也茲檢送招考規约四本覆試及入校細則二十二本履歷表三十六紙除規約希於出示招考時摘要宣布細則於送京學生每名發給一本俾各生有所預備外相應函達卽希查照辦理等因准此合行錄附招考規约履歷表式通飭各該縣知事卽便轉飭所屬各校一體遵照如有合格幼生志願投考該校務各塡寫履歷粘附相片儘五月三十一日以前至本公署敎育科報名卽於六月六日上午九時齊赴南京門帘橋省立第四師範學校聽候考試毌得自悞此飭 
[報告懲治盜匪案之手續]  
　　司法部現分咨各省巡按使并飭知各省高等審判廳略云查犯懲治盜匪法之罪該法與第一條至第四條逐一列舉詳報執行等程序該法第等條分規定其有必要情形應緊急處分者並另頒施行法規定各在案乃近聞各兼理司法縣知事往往遇情節較重之罪犯輙以盜匪相比擬不遵規定程序詳報其詳報各條各高等審判廳曁審判處又復不加審核以致辦法紛歧案情違誤嗣後仍請飭令各審判衙門適用懲治盜匪法應以查明確係犯該法第二條至第四條列舉之罪者爲限審實後並應查照第五條規定附具全案分别報由高等審判廳長審判處長轉行報請核辦除京兆各縣應照該案第二條規定分别報告京兆尹外餘均不得率行逕報并無庸分報其有施行法第一條情形由電逕報者依該案内開執行後仍附具全案分别報請備案等語仍應遵照本法第五條規定分别報由高等審判廳長審判處長接受報告時并應詳加審核認爲有疑誤者即按照第五條第四項規定於轉報時附具意見以昭愼重而免歧異云云 
[蒐羅書籍之通飭]  
　　江蘇巡按使公署通飭各道尹云爲通飭事前准淸史館咨送徵書章程業經照式印刷多張彙交各道尹轉發所屬各縣分佈周知乃數月以來詳送書籍甚屬寥寥當經加派專員陳慶年主任徵書事宜附設徵書處於省垣江南圖書局飭令在局員司一體恊助並將委派專員主任徵書情形呈報大總統曁咨請淸史館查照各在案查此次徵書分爲二類一爲關於一代事實之書一爲關於一世藝文之書其事可採入史書者歸諸事實之類其名可著錄史志者歸諸藝文之類有淸一代二百六七十年問以一省幅𢄙之大經歷有年所之久凡官於斯土者各就所轄境地博� 
稽已往之羣賢其服官中外掌錄邦典袞集政書者固不乏人即伏處里閭身更多故凡歌咏昇平之作紀述亂離之志亦必各有其書至藝文一類其途更寛凡奥文粹義足以自各一藝者即可呈送史館上備甄採夫有瑛而不獻則終古無卞和有驥而弗求則舉世無伯樂是以史公有説副在京師夾氏無書亡其墜緒歷朝名宦並無不究心於此往往轍迹經由席未暇煖周咨邑乘討逸搜遺敬禮所在之名賢刋行其鄕之遺著不獨載籍千秋所託命亦爲治譜無上之雅談方今史館宏開廣徵造著集四方之國獻發一代之櫝藏振滯闡幽非異人任此項徵書入手辦法可先就該縣志書中將淸代各書開列名目多方博訪通材按目鈎求徵其存佚討根尋葉究闕畢登其或著書未及付刻已刻未能盛行者不妨訪其後裔設法搜求至在該縣志書失修以後歷幾何年其間又有何人存有何稿刋有何書更宜詳細諮詢菟羅必備子孫謀不朽其先業後學思表　其鄕賢人心所同當不至深藏固秘自經此次通飭以後各該縣知事務卽指定專員管理徵書事務一面將徵書辦法切實規畫詳晰具復並即檢送該縣志書一部其徵得之書錄存之稿尤應陸續詳送以備轉咨事關一朝文獻幸勿視爲具文合行通飭各該道尹轉飭所屬各該縣知事一體遵照此飭 
[縣公署集議募債方法]  
　　上海縣知學沈寳昌君因奉江蘇財政廳長飭募四年内國公債特於前日下午二時邀集本邑四市十八鄕各經董陸崧侯楊恒盛等二十餘人就本署花廳籌議勸募辦法當由沈君宣布財政廳飭文並報告派銷票額謂上年内國六釐公債本邑攤額甚巨經洪前知事勸募深得諸君贊助現在四年内國公債己奉中央發行並派定票額素慕諸君熱心尚望繼續擔任設法勸募以匡不逮至公債利益人人周知已無庸鄙人贅述云云互議良久各經董均擔任勸募而散 
[法界華董辦公處之開支]  
　　法新租界自推放以來曾聘吳畹九陸伯鴻兩君爲華董卽就法公董局组織華董辦公處茲已由楊交涉員呈部備案並將華董辦公處開支等項彙案呈報大致謂華董二人各支辦公費一百元繙譯二人各支六十元書記二人各支三十元以及其他僕役等費共計四百餘元按月由吳陸兩君承領發給由道公署核銷 
[永健艦改期下水]  
　　江南造船所前奉海軍部　造永績永健二砲艦已放四月十六號將已經竣工之永績砲艦先行下水現正配裝機器鍋爐等件尚有永健砲艦一艘原定五月一號舉行下水茲因工程未竣故改於本月十六日卽舊曆四月初三日潮漲之時下水 
[興榮機器廠承造商輪]  
　　滬西外日暉橋興榮機器廠近來承造租界電車材料堅固工作迅速因此中外各商甚爲信服現有旅滬四川商號向該廠定造平底商輪二艘船身長十九丈五尺預備在宜昌開往重慶一帶裝載貨客刻已訂立合同配齊材料開工製造矣 
[就近考騐海軍人員]  
海陸軍統率辦事處參議蕯鎭冰曾兆林二君奉命由京起程來滬考察海軍各兵艦司機員弁機器學術曁行駛海里之經歷已誌前報茲悉海軍總司令李鼎新君查得浦江内現泊聯鯨鏡淸海圻三艦應即就近考試故於前昨今三日傳齊聯鯨鏡淸海圻三艦之司機員弁東請蕯曾二君到部當面考試聞應考各員皆熟悉精明是以詢问時均能對答無悞頗蒙奬許云 
[龍華路略加修理]  
　　工巡捐局朱局長查得由製造局西栅外迤西至外日暉橋一帶之龍華路年久失修製造局運送軍火以及行人車馬往來殊多窒碍今欲重行築造則工欵難籌是以禀准鄭鎭守使略爲塡平已於前日飭匠開工矣 
[聯合遠足之先聲]  
　　學校之有遠足爲學生增進校外智識並實地練習獲益良多今本埠北山西路求實小學郁從周成大弄益智小學陶漢塵無錫路務本小學朱稼甫白克路振新小學徐惠施新閘路新民小學朱文華北四川路志新小學周少葵諸君有鑒於斯特聯合六校舉行遠足聞訂於星期日（二號）出發以江灣爲終點云 
[軍需課長又須入京]  
　　上海鎭守使鄭汝成君曾擬於本年歲首入京覲見後奉中央來電以防務吃緊毋庸來京鄭君接電後卽委軍需課課長馮子淸君赴陸軍部呈報成績茲馮君已公畢返申仍就原職刻聞鄭君又有要公仍委馮君代赴北京所遺軍需課長一職另行派員暫代 
[審檢兩廳長察勘房屋]  
　　地方審檢兩廳因急欲召賣舊署擬借江蘇海軍局爲辦公處俟新署落成再行遷入曾誌前報茲悉袁林兩廳長以該局房屋亦須稍事修葺故於昨日午後二時同往該局履勘適南商會董事顧馨一君來廳謁見亦卽邀同前往 
[取消認税之商榷]  
　　蘇省財政廳長委任沈應鑄君來滬重組機關於五月一日開征江蘇落地税經紀昨報茲聞沈君現奉蔣廳長飭知心曾奉部飭將滬上認税事宜應速取銷以免抵觸等因沈所長遵即部署一切昨至税務總公所與韓所長面商辦法韓君答以現當交卸在即凡屬進行事宜須俟新任錢所長於五月一日接任後再行商榷沈所長逾又赴南商會與總協理晤商良久而去 
[禁止漁船私銷鹽斤之文告]  
　　松江鹽運副使宋君出示云照得蘇松常鎭太沿海沿江各口岸捕魚船隻往往藉鹽魚爲名多帶鹽斤未至淸明時節卽借捕魚帶鹽違例販私歷經示禁有案查向章每年春夏之交自　兩起至夏至止黃花漁船出洋採捕所帶鹽斤照樑頭之大小定帶鹽之多寡凡樑頭一丈以上者准帶三十石七尺以上者准帶二十石五尺以上者准帶十石初二兩汛該漁船入港時先在港口由緝私員縸并該地引商查驗有無鹽斤封蓋入艙塡給驗票俟魚銷竣出口再行驗封放洋迨三汛畢後如有餘鹽悉令抛入海肉不准夾帶進口亦不准沿途價賣以杜私銷並責成魚行先將魚船編查造册具結禀送地方官轉報查考如册内無名或帶鹽斤或無捕魚器具或載有别項貨物此等船隻顯係影射販私一經查獲定即照例治罪私鹽變價歸公充賞又採捕各項什魚船隻漫無稽考最易朦混營私應責令一律投行報明造具册結報查亦　照樑頭之大小定帶鹽之多寡以上各魚船槪不准於淸明以前配帶鹽斤如先期帶鹽並不投行造具結報者即作私論又氷鮮魚船或因滯銷用鹽照章每船准帶二百斤如有多帶亦作私論至販運各項鹽魚及一切　貨船隻道口查驗祇准魚貨中腥羶泥什之鹽不准有未用潔白之鹽以杜影射茲届漁汛合亟循案示禁爲此示仰各縣魚行及江蘇各項船户知悉爾等務須恪遵定章安分營業毌得故違致干究辦 
[洋貨業徵集國貨]  
　　中華國貨維持會調查員報告本埠棋盤街華慶洋貨公司經理李培根願將公司分一半安置國貨以便國人購辦各出品人可直接面議云 
[通俗宣講社定期開講]  
　　通俗宣講社定於五月二日午後二時在大東門外火神廟中區通俗宣講所開第七十一期宣講會宣講愛國精神及勸用國貨救國儲金諸問題届時並有印品分贈同志云 
[三誌最新發現之僞鈔票]  
　　近日本埠發現一種僞造之叻　哩國庫鈔票經法捕房查悉傳諭各店切勿收用後故皆留心察看不致受愚昨有王小三子將此項僞票一張持向張錫卿店中兑洋當被交捕拘去供出票係黃益生交下故將黃一併解送法公堂請究黃供向爲小工票在浦東某廠前拾來交王兑洋是實中西官姑念無知從寛開釋 
[馬夫大閙三星樓續誌]  
　　馬夫楊杏生范阿榮陳阿仁王阿仇王阿寳陳仁陸子卿李和尚袁阿梅劉如生張阿四張瑞仁等因伴同金林失去年豢洋犬一只旋在興申里雉妓院龜奴王太元處尋獲楊等卽以王竊犬向王詐得酬洋四元至某酒肆大嚼旋又衝突至浙江路三星樓茶館評理一言不合　行用武致各受傷由捕將楊等一併拘入捕房傳同金林王太元及未受傷之張瑞仁一併解送公共公廨訊判金林交一百元人洋並保張瑞仁押候各人傷愈再訊在案昨晨由廨復訊一過以李和尚袁阿梅張阿四傷未平復判金林仍交保餘人還押候李等三人傷愈再行訊核 
[婦人不認誘拐]  
　　張少堂至法公堂控稱女兒林弟年十四歲於二月十七日由湖絲廠放工回家被王奚氏誘去當向理論允許翌日交人至今不交有奚氏之女王小二在捕房供明可證求請訊究王小二供年十歲二月十七日有一女孩到來母親留其住宿一夜至翌日早上女子出外購物回來該女孩已不在家不知被何人领去奚氏供並不誘拐二月十七日另有一女孩到過婦人家中並非張姓之孩求察陳永章張少林同供與奚氏係是親戚故至伊家探望包探誤爲同黨致被拘案聶讞員判王奚氏押限七天交孩陳張兩人押候再核 
[二人串拐一孩]  
　　王和尚至法公堂控稱民人住在閘北有孩一口於上月間被王金方周德明串拐逃逸現始偵知匿跡法界報捕拘案求請　追訊之王周二人均不認誘拐中西官以事出華界判送閘北　署訊辦 
[訴明拐賣女孩之原因]  
　　成都路二百七十五號門牌居户陳趙氏控趙阿洪於前年舊曆八月十六日串拐九歲女孩阿珍等情由捕將趙拘解公共公堂訊供管押候查在案昨晨由廨復訊原告偕其邁姑陳楊氏等上堂禀明被拐情形求究訊之趙供實因陳楊氏唆妻齊氏與人姘識是以懷恨將其孫女誘拐至蘇州托友陳榮卿得洋四十元賣於鴨蛋橋地方分得洋念元是實代理讞員王肇之君商之英領康君判被告還押候傳其妻齊氏到案質明再核　 
[姦拐女子]  
　　吳高生投四區四分署控楊美生姦摱伊女順弟請爲究追等情當由該分署將被告移送檢察分庭預訊屬實判解地方檢察廳核辦 
[不付珠價案缺席判决]  
　　柴渭均前控楊同慶前來賒去珍珠計洋五百十五元向收不付求追等情經法公堂飭提不到昨由原告禀稱楊聞拘提後即携同伊妻等逃逸今訪知匿在英界究住何號門牌難以訪實求請核示判楊不應抗違不到照章缺席判决着照所控之數還洋俟楊出面准予隨時扭案追交 
[索償延誤運貨之損失]  
　　巴西商茂和洋行因如臯人茅鴻動在如臯縣控告遣往該處收買絲繭之用人徐義生不理立據偕洋因此躭延時日不能將收買之絲繭尅期運申致受虧損控經兼代巴西領事德副領事照請公共公廨移請如臯縣將茅提解來申迭經訊押候移傳人證再核在案茲經公廨函请如臯縣知事將案證潘長元朱子淸移傳來滬於前日午後由代理正會審官王肇之君會同兼代巴西領事德領裴君升座復訊先由原告代表筆師上堂請追所受損失銀兩訊之被告亦延律師至堂代辯並經案證潘長元朱子淸先後上堂由被告律師詰據供明原告用人徐義生因採辦絲繭央伊等爲中證以及祝姓保人向被告茅鴻動立據借洋六千元以及因一個月逾期不理茅在如臯縣起诉各情復經原告筆師向潘朱二人盤詰良久中西官會商之下判被告還押候再復訊核奪 
[原告請求鎖案]  
　　英商寳恩洋行控用人沈晏淸私用販洋六百元並將僞單騙批等情當由公共公廨訊判押追在案昨經公堂復訊據原告投案禀稱被告現已央人料理請爲銷案中西官准卽將案註銷 
[債務人交保候訊]  
　　平文鏞在公共公廨按告顧阿維不理貨洋九十餘元業經照准於昨日諭飭捕房將顧傳案諭令交保候訊 
[刑事先行解决]  
　　本埠火腿公所積善堂前因金華帮　安　丹　各帮各存意見各舉該所總董彼此涉訟於行政司法各署迭次研訊尚未解决嗣復由胡竹如胡貴淸等偕證人徐炳耀等邀請律師在地方審檢所控趙阿根唆使蔡老英戴樟清等於去年八月初二日神誕之日將公所中所供同業中前輩之牌位恃蠻劈毁曾經該廳辯論終結聽候宣判在案昨日午後由該廳推檢兩官命傳蔡老英至案略詰之下判令拘役十天惟蔡在押已有二十五天以在押二日抵消一天業已有餘飭令交保刑事案卽行撤消至該公所所訴民事案聽候再行核辦 
[流氓肆無忌憚]  
　　流氓趙英奎）混名小三三（前晚持破舊布棉袍一件至小南門外公興押店强欲質洋三元經店夥顧龍生估値小洋三角彼竟不服出言不遜繼卽用武將長凳擲入店中擊毁玻璃　門時適店主外出經友人徐廷芳從旁排解該流氓又遷怒於徐糾約黨徒數人到來尋釁俄由店夥鳴警到來將趙拘獲解至三分署拘留一宵惟斥徐廷芳不應多事至該店損壞物件著即自修並令其結存查未幾店主回來得悉此事即赴該分署聲訴未許入内昨該流氓釋出後又號召多人與該店爲難隣居各店均懷不服卽公禀警察廳長請爲澈究並聲明該流氓之兇橫無忌暗中尚有護符云 
[恃蠻違忤之懲罰　]  
　　王家碼頭泰安棧主宋友堂宋張氏夫婦至地方檢察廳扭控伊子銀桂不思習上私吸洋烟時常强索銀洋稍不遂意任意逞凶請爲究辦等情昨經趙宗推檢兩官開庭辯論之下以宋銀桂恃蠻違忤罪有應得判收押二月再罰洋十元以儆 
[鎗珠何來]  
　　鄕婦蔡應氏前日與隣居丁關關之女阿妹在北四川路新靶子場附近工部局公園内　草不知何來鎗珠在該氏脚背飛過射中阿妹右足穿出受傷當由該園經理車送同仁醫院請爲療治 
[趁電車少鬧行兇]  
　　英美電車公司三百零三號賣票人汪小華控甬人朱金泉前日在元芳路三十三號電車上吵鬧行兇昨由捕房將朱拘解公共公堂請究原告偕四百四十三號華捕上堂證明前情訊之朱供不承認中西官以朱不應行兇判罰洋五元充公示儆 
[賣票人曾犯竊案]  
　　僑居虹口百老滙路二百八十七號門牌之而人控電車公司賣票人朱珍寳曾於西歷一九零九年二月十八號竊取金表現洋等物業經捕房將朱拘解公共公廨訊供管押候查在案昨晨由廨後訊據朱之親戚周大實與前在原告處爲傭現充九百七十三號之華捕上堂證明朱前確在原告處爲出店並由原告西人上堂禀明當時竊洋逃逸報捕請緝未獲等情訊之朱供詞支吾俞代襄讞商之英領卓君以供證確實　可抵頼判朱押西牢　半示儆 
[男女串竊之結果]  
 
 
 

Page 11

 
 
王阿福殷正寳張老虎李建章崔龍標及崇明婦人胡朱氏因串竊重慶路二百三十號門牌姚曾模等各家衣飾由探將王等男女一併拘解公共公堂訊押候辦在案昨經中西官復訊　實判分别各押三月贓交原告認領 
[過犯禁錮西牢]  
　　戎桂生控陳金榮竊取綢褲鈔票等情經公共公廨訊供不認判陳押候查究在案昨日復由中西官訊得陳係過犯判押西牢半年期滿仍逐出租界 
[竊取郵票之懲治]  
　　郵政局出店應阿和竊取四分郵票十張被管理西人查獲鳴捕將應拘解公共公堂訊供押查在案昨經中西官復訊屬實判應押滿兩禮拜開釋 
[押店捉獲竊賊]  
　　王大才於前日夜半撬開新閘路一千六百二十六號門牌蕭炳祥押店大門圖竊當被察悉鳴捕將王拘押昨解公共公堂訊供屬實判王押西牢四月以儆 
[小孩管束宜嚴]  
　　任阿甫控劣孩李寳如前日在兆豐路串攫伊家五歲小孩阿奎項内銀圈昨由捕房將李孩拘解公共公堂訊供承認分得賊洋二解中西官以其年幼姑寛判交其母陳氏領回管束 
[贓物尚未完全]  
　　由杭來滬之徐文瀾被李寳全冒充車站挑夫將内有銀洋金飾公債票等値價二千餘金之皮箱一只竊去托同黨李阿根藏匿於無錫地方報請警廳立飭偵探王愼卿等押同夫頭樓通甫四出偵查將人贓先後查獲解送該廳司法科訊辦在案前日經該科顏科長研訊之下以案關刑事於昨午備文一併轉解地方檢察廳訊究起案各贓先着徐文瀾具領李寳全等自押至檢廳之後徐文瀾亦卽到廳具禀聲請所有各贓除領回外尚少公債票洋五十元並實地紗衣服及合同信件請求究追當經林檢察長諭候訊明比追李寳根李阿全着先收押候辦 
[老嫗受騙]  
　　浦東塘橋鎭老嫗楊張氏昨晨九時來滬購物在董家渡同泰弄内被擲包騙匪以僞物一包丢擲於地該氏貪而拾之匪卽佯與瓜分致被騙去金線圈一副後始覺悟即投一分署呈報請緝 
[汽車夫違章受罰]  
　　汽車夫馬漢文在河南路開駛汽車不聽巡捕指揮且無開車執照由捕拘解公共公堂訊諭存洋五十元保出候訊在案昨經中西官復訊明晰以馬違章屬實著罰洋三十元充公 
[英按察由漢囘滬]  
　　駐滬英正按察使蘇史瑪君日前因公往漢現已公畢於前日午後乘輪回滬進署任事 
[閘北之烟禁]  
　　閘北檢察分庭前日將訊實烟土犯分别起訴經審判公庭孫推事判决章雲福帶土七兩半罰洋一百元楊巧生帶烟一錢罰洋三十元押候繳洋開釋 
　　前日五區警署又查獲陳炳炎諸金培二名抄出膏土三十餘兩一併移送檢察分庭預訊屬實押候起訴公判 
[誌謝]  
　　昨承四川路八十四號　廉士醫生藥局惠贈月份牌六張衛生秘要小書數本特此誌謝按此書内有五彩畫圖及銅版照片欲索此書者可函致該藥局速寄書郵力亦由該藥局付訖惟去信郵票須自貼足并叙明曾閲何報見此新聞故來索取該藥局即可寄贈 
棋盤街中華圖書館編印之小説週刋禮拜六現已出至第四十八期昨承惠贈二册觀其内容尤增美備内有巴拿馬賽會場中國部撮影二幅亦頗淸晰可觀 
朱連魁君甫由美國歸來携有巴拿馬賽會全圖影戲片長約二千餘尺擬在崑山路旁乍浦路及海寗路　角開演以　國人眼界茲定今日午後二時在該處試演昨承函約往觀書此誌謝 
雜評三（訥） 
[體團名目]  
　　日人之團體名目風發雲湧若對支外交同盟會也若國民義會也若外交後援會也若政友會等一切政黨名目也若黑龍江會等一切對華團體也莫不乘時奮起爲政府之外交後盾而我團之團體名目乃有人借以自危其國人之政府利用其國民之團體名目以張外交聲勢而我政府則取締查禁惟恐不力何團體名目之不同若是也 
雖然我國民旣萬衆一心以對外亦何必多用此團體名目爲哉 
救國儲金 
[四月二十八日中國銀行收欵淸單（續（]  
　　第一百五十四册一號至一百號 
徐仲英十元　徐啓鰲二元　陳强生二元　宋春浦十元王韵生一元　吕蓉初一元　李松泉一元　徐鳳鳴十元　顧炳如四元　王蘭生四元　陳永庭二元　朱瑞卿二元　金玉泉二元　大成豐號二十元　月薪顧秉祥五元　月薪方季珍五元　蔡永泉一元　莫彩臣二元　秦長生一元　秦仁生一元　王主伯二元　劉壽一元　趙標一元　陳就一元　趙福桃一元　慕容掌一元　徐春茂一元　吳寅生一元　方華卿二元　王松齡二元　何錫桂二元　黃以聰二十元　鄭詠虞二十元　鄭凱臣十元　鄭惠民五元　敎員王定一一元　學生范欽才一元　張祥春二十元　年倬臣三十元　張和風三十元　關墨林五元　陸鏡海一元　胡寳舲一元　唐文光二元　金道生一元　鮑定深一元　尚鏡淸五元　張豫敬一元　朱永堂一元　元來永十元　徐功連一元　陳安甫一元　馬雲岩五元　原俊善一元　蘇厚興一元　學生邵芾堂兩元　學生林鑑英一元　學生曹端裕一元　又孫洪一元　又徐海耕一元　又錢嗣良一元　又謝福康一元　黃肇元一元　又金奎一元　又范文增一元　又吳文銈一元　又鈕樹棟一元　又許繼信一元　又王德恒一元　金熙章一元　又張陶一元　又周福洪二元　又倪徵昕二元　又沈德中二元　又　爕昌一元　又黃錦章二元　周宗模一元　又吳順生二元土維敬一元　王關　一元　又周學　一元　又趙蘭坪二元　又胡奇一元　又張志林一元　又沈有芑一元　又徐國奇二元　又姚成志二元　又董榮昌一元　又朱善恒一元　又馮良淸二元　又華士源一元　戏郁鍾元一元　又顧受球一元　又朱永正一元　又徐志祥一元　又王大釗一元　又劉侚二元　又衛兆麟一元　又陳鎭華二元　又張乃其一元（未完） 
來件 
[乙種實業學校招生簡章]  
　　科學　修身農業學尺牘歷史國文工藝學簿記地理算學商業學商律格致英文銀行法體操圖畫 
程度　正科與高等小學同預科與初等小學同 
時間　每日上午九點鐘至下午四點鐘分班授課 
學費　每半年正科六元預科四元午膳者加十五元 
報名期　即日起到校報名 
開學期　陽曆五月一日開學以後隨到隨考如考列最優等可免學費 
校址法大馬路卜鄰里西蜀同記棧 
畢業正科三年預科四年 
附則詳細規則另訂專條 
本校附設夜課凡商界子弟或年長失學有志補習者皆可報名入校研究英文及本國尺牘學費每月一元時間每晚七點至九點授課 
來函 
[黃志華來函]  
　　西醫孫介謙君現居芝罘路三號洋房曾在西醫院臨診十餘年除專精内外兩科外對於眼喉胎產小兒以及戒烟各症均有獨得之秘學問經驗兼富且遇貧人請其治病戒烟不取醫金祗收機徵藥本貧人受惠最深故終日求診者絡繹不絕誠濟世之良醫也 
[徐存心堂來函]  
　　謹啓者敝堂歷年敬送各藥並不在外勸募捐欵因恐有人誤會故不得不具函聲明今又修合平胃散純化散旣濟寳丹分别敬送來取者須有的實圖章名片外埠函索加郵票六分敬遂一星期請求在報登入來函欄内俾無力病家遠近咸知並祈閲報諸君廣爲流傳功德不淺上海法界八仙橋西首後芝蘭里徐存心堂啓 
[陳琴軒來函]  
　　昨閲貴報載羅壽棠君發明水上飛行器械一則披誦之餘曷勝雀躍吾國器械之窳陋固由於工業敎育之幼稚然提倡乏人翊贊無術實亦有以致之雖國人間有所發明往往因困於經濟限於力量不能展其抱負甚或輾轉爲外人利用興念及此不禁慨然今羅君發明水上飛行器械不獨爲世界工業别開生面抑且爲吾國實業爭光效用所及豈僅飛渡若能觸類旁通精益求精於我國海軍前途亦至有關係也鄙意試行之日工商各界亟宜聯袂前往參觀並由商會邀請羅君懌期開會演講苟其功用與報載吻合則當予以種種助力如呈請專利集資製造諸事俾底於成想商會與維持國貨諸君子必不以爲　言也再貴報旣得訪聞則羅君之寓址諒非難於刺探敢煩轉詢訪員並賜示知俾得問津是爲至感　按羅君現寓北四川路三多里口隆棧樓上 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[巾幗英雄] [  似春]  
　　江寗夏子俊先生有明末佚事詩其一云秦夫人堂堂白桿兵劉夫人彎弓射賊寗武城游擊將軍沈雲英錦袍金甲道州營宫中夜半刀光橫刺虎誰假徵䇍名鳴呼婦人乃若此　賊區區不如　一聲殺賊雙蛾喜實劍輕提　秋水桃花萬片飛　指不聞聲嘶股票危城裹不聞楚囚相對泣弗止駡賊死鴆賊死得况瓊技　仙兩妓耳嗚呼彼丈夫請看諸女子其二云陳典史如母慈閻典史如嚴師江陰死守八十日萬家拚命無所悲卵石不敵心已知　民奮臂將何爲開門突鬥奇兵奇雷火不燕孤延眉白虹一道森旌旗男兒死耳何足辭城頭秋苦月如水五更轉角哀欲起兩公大笑刀光裹浴血裹創人似蟻短兵巷戰鼓聲死十萬人頭躍上天寃血平洗三百里吁嗟乎好男子吁嗟乎兩典史其三云桂林開定南來粤兵散鎭兵回紅燈慘淡臨堂皇督師制府瞿與張高冠大袖岸然坐舌端如劍飛鋒　絕命詩詞盈百紙慷慨從容乃如此此身免作錢虞由此膝不屈毛家子六龍南遁五虎犇湘中王死天昏昏剛蟲入海相屍出屠王欲哭聲先吞一堆碧血重泉閉戴頭同訴高皇帝赭硜收拾費弓絃還待圓圓好夫壻吁嗟乎東風回首雪交亭何處殘山海外靑此三首洵足種爲詩史按石砫土司獻賊終不敢犯寗武之役周萃庵都督偕其夫人同以身殉使有救援闖逆何致長驅直入沈至緒以武進士爲道州守備猺賊犯州城緒戰死其女雲英知書通兵法年方十五聞信出戰大獲勝奪父尸還賊遁而州得全京師陷宫人费氏被據懷利刃斷羅賊之喉忠孝節烈得之巾幗難矣陳明遇閻應元守江陰八十餘日城亡與亡瞿公留守桂林從容就義不愧精忠貫日之褒而張别山業已南走中道折回與瞿公同死風洞山頭英靈宛　前濟特加美謚載在史官彼絳靈一叟與毛烟家奴者究竟何爲也噫（不受酬） 
游戲文章 
[不中儲蓄票者責財神書] [  靑]  
　　老爺中國之財神也旣爲中國財神則中國之財當由老爺掌之某人應着頭彩某人應着二彩三彩宜悉聽老爺支配外人匪特不得過問抑亦無干涉我國財政之權也乃此次儲　票開彩則在謬不然方未開彩之先鄙人旣往各處城隍土地廟中燒香許愿又特别在老爺前大磕響頭許以如得頭彩當用全班淸音及全副桌而敬謹欵待而老爺亦預先託夢向我點首併以蟢子烏　燈花等物來爲報喜我以爲頭彩必穩穩到手矣豈知一場歡喜全歸泡影鄙人始猶恨恨以爲老爺旣已許我不應更許他人旣而轉念一想必因他人之酬報較我更豐富更肥美故老爺棄我如遺也乃仔細探聽此次中頭彩之人悉係女將軍而得彩最多之人且爲天主敎中敎友鄙人至此不　不恨老爺之糊塗過甚也彼奉敎之人向來不信神佛老爺何所希望而以此項橫財付之豈從今以後老爺將不欲享此血食耶抑亦如陽世政府之借有外債而由外國顧問執其權耶此中實情請老爺有以晤我來（四） 
譯叢 
[意外之死刑（美人哈利生筆記之一）（續）] [  木]  
　　啓行之時鐘已九下行至中途距公證人可半里許之處福克司忽出聲招呼予而爲間叙無何低公證人之門霎時光線自窗隙透出門亦呀然闢則有一人出語予曰夜深矣何事至吾法庭乎予亦不告其原因但閂子因　保存關予商業上之文牘簿據等乃欲立一遺囑耳其人許之遂即着手直至夜半事乃畢時福克司方與其同伴間叙殆吾人畢事福克司忽向公證人請求借宿公證人諾命予任擇一椅或一長凳臥其上予遂臥長凳之上以可伸予之足也天氣旅甚室中熟火冷乃　　予卸大衣覆之而福克司亦　另一人則立於門外推其用意似守候予兄之遺使者以門前必經之路也此時予之困苦實爲生平所未遇天氣旣寒心中憂患直奔心房而入何能成寐無已起而蹉躞經福克司之榻者不知凡幾次少頃福克司忽謂予曰朋友汝且坐定吾有言與汝説也予遂坐定福克司乃曰若之待汝誠太苛矣汝爲好意若反欲致汝於死吾實爲汝不平朋友汝知之乎吾今欲救汝也予聞是言如奉天旨意乃得甚舉予生平之快樂未有如此時者口乃期期不能答第曰汝如何救予乎曰敎汝逃也（未完） 
詩選 
[春閨即事] [  佐彤]  
　　曉日簾　綺影浮隔窓嬌語喚梳頭終宵雨過無人覺草綠庭階滑似油 
薄施脂粉淡雙蛾鏡裹橫嗔阿母朘天氣善寒還善暖待添半臂恰如何 
拈針無力獨含情纔退紅潮倦思生命把鴛鴦收拾起畫闌干外看風　 
紛飛能奈蝶蜂譁數遍春情得意花妾果似花花似妾一般情緒爲誰賒 
筆記 
[西戍途中日記（廿三續）] [  桐城劉雨沛]  
　　閏六月十一日有素未謀面之邱君崑玉號岡甫劉君繼書號潤　來訪見面方知伊在甘督署得閲予旅次感懷詩故慕名而來亦文字因緣也岡甫舉孝廉方正以縣丞分發甘省川產也劉乃陜人京師法政畢業生亦以縣丞分發至此噫予自投筆從戎久矣毛錐高擱今因部下倡舉革命被議謫戍車師馬背船唇毫無意昧乃收拾水聲山色入我詩囊蓋藉以澆胸中之磈臨而字句之工拙知音之有無俱不計焉今邱君劉君竟識英雄於風塵豈三生石上有前困耶 
閏六月十二日早答拜劉君润樓邱君岡甫邱君劉君請予游五泉山山在蘭州城南上有五泉流山下灌漑瓜　最美水不甚多午前則流午後則阻而積蓄之以備次早之需泉之旁有武侯文昌等廟酒店就廟賣酒菜樓閣參差登之則山光水影在襟袖間亦西北隅之一幅佳景也巡　道趙君惟熙來 
閏六月十三日張君季珊在維新店遇劉君定堃同來予處約結伴西行允之 
閏六月十四日趙芝山君託帶致陳堯齋方伯函一封 
閏六月十五日予介紹張君哲培往謁俞恪士師坐談一小時閏六月十六日寄　壽生師函並寄家信一封邱君岡甫劉君　樓在永集園爲予餞行 
閏六月十七日晚周君硯畊名天祐在庽請予小酌酒逢知己痛 
飲百杯醉後爲書屏對數紙乃臥 
閏六月十八日與張君哲培劉君定堃由蘭州南關西行遇黃河鐵橋出金城關宿晚到劉君潤樓邱君岡甫處辭行作長夜談 
自由談之自由談 
救國儲金辭救國儲金兮國家將亡胡不爲旣自以爲國之分子兮奚心之是灰悟已往之不諫兮知來者之可追無論多與寡兮衆志自能成城勸地之方富豪兮須知國亡雖有一錢也無能安南印度與缅甸兮是可爲證吁嗟我之同胞兮何樂而不爲[  六泉豐記]  
小説 
家庭小說 
[嫣紅刧] [  常覺小蝶合譯　天虛我生潤文] 　 
　第二十四章 
　　密昔司好禮倍登日與憂患相搏者不知凡幾時矣此種困難不特爲讀者所未曾經亦爲著者所不能道然吾有宏願甚望世上之人弗有一人竟如密昔司好禮倍登也彼於此時縫手套之事已均學而純熟初尚遲滯然一星期後亦能日得約一先令密昔司理斯其時已遷入每星期給先令二十作爲租金此二十先令中嫣紅但能取其六枚爲伙食之用尚有十四枚則須付房租及税海兒斯東納税之例雖房主與房客相半爲率恒輕然以嫣紅之力視之亦已不能支矣又以前次欠租之故備受苦楚故寗忍饑必不願再動此十四故之先令致蹈覆轍然而嫣紅苦矣一日之夕已近二月中旬嫣紅意乃大灰憂患如潮直奔心房而入幾將曩時所存希望盡行驅逐蓋嫣紅每星期之進欵名雖有二十六先令實則僅十二枚可以移動煤也炭也麫包也加以羣雛日常之費用莫不盡在是中則嫣紅之力又何能支是日之夕嫣紅家中竟僅僅有麫包一方夫密昔司白福而或其他肆中雖未常不肯賒欠然嫣紅之意則以爲欲去現時憂患而入坦途者其第一步必勿舉債始可是日早膳及下千茶點均爲麵包及晚則且山芋蘸鹽而食蓋嫣紅囊中所餘者已祇兩辨士而比兩辨士又須備明日購牛乳故今日茶時祇能飲淸水矣晚餐旣已威廉與茀來克咸席地而坐就不爐取煖火雖不甚熾而在二雛心中則已屬感澈萬分威廉當其父生時于獵丁希獵文字及幾何學已均參透涯略今又加以自習業乃益進即茀來克與小愛克亦自能勤讀一如其兄所惜者無良傅爲助學業增進終不能如前時之速大凡孺子旣届學齡弗能送之入學實爲父母者所深悲而嫣紅尤甚尤有一事使嫣紅之心忐忑不能自已者即小福郎昔司所約之時期已届萬一欵竟不至則又奈何蓋嫣紅此時無希望所希望者僅此耳乃自思曰設福郎昔司竟無力爲予償欵予將奈何無已其告之老人安西來请以什物爲抵償乎思至此神不禁而痴其時忽有一凄苦之哭聲直入嫣紅之耳嫣紅之苦夢乃立醒迥首視之則哭者乃小嫣紅也時方以頭杭椅背而坐見阿母視己則哭立止 
哀情小説 
[刧後花] [  二十四齡女子陳翠娜]  
　　緋桃初放碧草如茵板橋之下流水淙淙有類音樂橋邊埀柳則皆展其如烟之棄臨風而舞樹陰中有兒童三四爭採草中之果且採且歌爲狀彌樂忽一兒回首呼曰素雪妹勿更前前則踹予果矣其時有一女郎偕美少年至於樹陰中喁喁而語女郎爲誰讀者當不待予言而知其爲江素雪也少年則爲素雪之中表兄曰駱錦雲者至是素雪乃哭曰汝果何在吾未之見锦雲乃撅其唇捨羣兒奔至桃花樹下拾其果以示素雪曰此果紅　可愛當供之阿母房中此果則紫而且綠當以贈之素妹因曰素妹吾贈汝一綠果言時納其果於女郎手中旣忽詫曰妹手何若是之冷耶今日大寒乃猶着此薄衣是又無怪其然矣妹乎妹趣歸添衣妹體　否則病矣素雪乃微喟曰明春尚能衣此者亦殊幸矣素雪語時聲至悽然然已爲少年所聞則屬言曰妹乎昨雨初過今猶未晞花露霑君襪矣女郎低首手適觸少年指不禁羞頳蓋女郎善愁故少年不敢以恩語進知慰之者則女郎必泣矣天旣薄　羣兒皆散錦雲悄然曰妹乎予將有一語告君然又恐汝悲故遲遲弗能道然茲事至要終勿能瞞君蓋俟秋季畢業後吾父將命余遊學於海外矣素雪驚曰兄然則十月問即當去耶曰然吾於此行都無所念不能忘者惟妹耳故·······錦雲語至此以目視女郎女郎乃俯其首紅潮直暈於頰如玫瑰初放初無怒意乃續曰良以吾二人於扶牆學走之時即已種此情苗十餘年來輒復形諸夢寐　不自知其所以今者遠行予心碎矣妹乎予實愛君且愛君甚願吾妹憐予而許予······少年至此無意間執女郎手女郎初不之拒則卽俯而親之以吻素雪羞極不知所對久之始囁噊曰否此何可者吾家貧君父必不以此事爲然吾　許君是背君父之旨矣錦雲曰此可不必慮蓋吾父於姑丈未死時固嘗有此意但吾哀之以詞必能憐而許予所待者惟君之諾耳妹果不予允者則予亦無所希望此一泓碧水卽予埋情之窟矣 
[參耳术海狗腎汁壯陽廣嗣金丹]  
本發行所竭盡以血秘製壯陽種子廣嗣金凡方用大山吉林人參血片鹿茸虎筋海狗腎汁等品先將老年陽痿少年精竭之人一一試驗無不回天再造乃敢出面問世蓋本廬之名譽關係甚大不得不愼重至再也此丹專治老年陽萎少年陰虚以及精竅不固見色流精或少年誤犯手淫或後　　不　　　　　　　　　　　　　　驗身體　　爲天　　太　以到　　　　 
　各省　愈謝函一百餘件皆有民局郵圖章爲證以表神驗　據更有比衆不同者如服無功效情願　　　　每兩二元每料一斤收工本洋念八元老年　　　　月　不　　　　　　　　丹每盒五元如欲試用每服一元 
○上海盆湯弄絲葉會館北○首寗波路口五開間門面崔氏瓣香廬藥室啓本廬分　杭州陳列所　南京花牌樓　天津北門獅子胡同忠成棧内　無錫北門外江陰春内 
[欲圖自强不中不看]  
體育一道我華人素不講究以致民氣孱弱國勢不振推其故亦由於無所取資以激發其尚武精神耳今有遠東運動大會來滬比賽我國人士大可以資觀感矣該會定於五月十五號至二十二號假虹口靶子場工部局公園舉行該會印劵兩種一種　色名長期觀覧劵每紙售洋十元持此劵者在會期内得隨意進場入座劵不收去逐日可用第二種名入座劵十張訂成一本每本售洋十元不零售持此劵者在會期内每張止准入座一次當時即爲收去不能再用此七日内所賽運動各節無日相同如欲往觀本館亦有該兩種劵代售惟此次印劵每種祇有一千欲購從速勿失棧會 
[禮拜六四十八期出版]  
禮拜六　禮拜六　已經出到四十八　文人學士才要看　夫人小姐喜歡讀　官場讀之能清　　軍人讀之能愛國　學生讀之心花開　商界讀之通文學　禮拜六　禮拜六　紐約也有禮拜六　上海也有禮拜六　百千萬年無盡期　中美兩大文明國 
水彩滑稽畫封面（矮子跌倒爬弗起） 
巴拿馬賽會塲中國部全部攝影 
巴拿馬賽會塲中國部殿式正廳攝影 
盧美意君題詞 
軍人小說　小鼓手施拉頓傳（瘦鵑） 
政治小說　一百八十七號　（閬仙） 
寫形小說　假慈悲　　　　（藜靑） 
滑稽小說　唉····原來是夢（蘭痴） 
國際秘密偵探小說秘密之府（太常仙蝶） 
寓言小說獅皇生辰　　　　　（小草） 
哀情小說回頭是岸　　　　　（幻影女士） 
社會小說自由女乎齷齪兒乎　（笑梅） 
冐險小說海中人　　　　　　（悾悾）　 
附四十七期勘悞表　鈍根　劍秋　編輯 
上海棋盤街中華圖書館發行（每册一角）本埠外埠各大書坊均有出售 
[繁華雜誌　第六期　現已出版]  
繁華雜誌第六期内容益加精妙●圖畫部●有美國女伶之半男半女化裝海上名妓照片各處風景勝蹟等數十種●藝林●有送窮文曲園老人遺言等十五篇●談藪●有清宫新語及各種異聞軼事共三十則●譯叢●有海外奇談二十二叚●香　●有繡餘諧錄海天閨語郭氏女老六趣史等閨秀佳作●魔術●有魔術講義（分身奇術）能將活人之頭割下置於碟内●滑稽魂●有滑稽文五篇滑稽談十五則滑稽新聞一叚●吟嘯欄●有絕妙詩詞不計其數●小說林●有漱石東埜華魂吐玉屏周瘦菊香如燕燕醒獨諸文豪之傑箸多種●粉墨場●有新劇平議三十年來上海梨園聞見錄等五種●游戲雜俎●有游戲文六篇游戲談二十餘則游戲八股文游戲廣告游戲歌曲拆白黨道情打野鷄京調游戲畫等皆極饒興趣●翰墨緣●有夜讀不倦法建甌風土記南通風俗記燈虎揭曉遊戲問題等類 
　　●全書十六萬言仍售大洋四角 
總發行所上海棋街中五馬路口錦章圖書局分發行所○廣州○漢口○成都○ 
分售處　本埠外埠各大書坊均有出售 
[第一卷第六號眉語]  
准陰歷三月十六日出版（每册大洋四角） 
圖畫●蘭湯浴惓圖（張公威封面畫）西方美人（拈花微笑）　東方美人（含情擁髻）　愛情畫　（花前泣别圖四帙）　燕侶影（宛在水中央）（憑肩私語時）　中國女子百面觀（五）（六）（七）（八）杭州女子成績品發行所女商人撮影 
短篇小說●水晶簾下看梳頭（緝葊）　木蘭原是女兒身（慶珍）前度劉郎（嘯天）合浦還珠（王衡）紅氷懺語（漫沙）如意花（穆天）京江女子（寄藕）妾命薄（蕙　）郎來矣（綺英）長篇小說●攝塊花（兆初）環珮空歸（蝶痕）黃金美人（貫一）儂去矣（綺虹） 
文苑●碎錦集（選稿）念八翻傳奇（紅友）婉轉詞（嘯天） 
雜纂●摘星樓餘墨（嘯天）走馬看花錄（嘯天）儷華館游記（劍華）譯林拾遺（玉嬋） 
總發行所棋盤街交通路新學會社 
[立止白濁丸]  
每瓶三角雙料半元不效倍罰上海二馬路晝錦里北首保太和謹啓 
[三日愈癩疥瘡藥]  
每盒二角不效還洋上海英租界二馬路晝錦里保大和啓 
[錢香如君新編魔術講義]  
錢香如君所編之游戲科學出版以來人人道好個個稱奇茲應社會之要求又編魔術講義單行本共載大魔術數十餘套小奇術不計其數措詞醒豁圖畫精詳且揷無數滑稽談閱之足以愉目賞心大增智識繁華雜誌曾載數段不過全書之起點耳已備受閱者嘉許内有●骷髏講話●鷄蛋變鴿●空中懸首●耳能聽字●捉奸趣劇●魔法之櫃●無中生有●神怪嚇退●飛人●等術迷離撲朔玄之又玄眞覺好看煞人陰曆六月出書洋裝一厚册實價八角先售預約劵一千紙每册祇收工本大洋　四角以示優待外埠函購以郵票作價者概照九扣計算另加寄費好奇諸君請速購取以免額滿見遺 
經售處上海棋盤街錦章圖書局　四馬路國華書局 
[虹口山月番菜]  
增售日本宵夜炸蠣黄飯 
公司大菜每客五菜加水菓茶點洋半元東洋宵夜每客三角新增美味蠣黄炒飯鷄炒飯牛肉炒飯雇用日本女西者侍候請　各界諸位先生駕臨無不格外優待　虹口三元宮西首順安里 
[銕令仌新著　情小　野艸苍]  
現已出版定價三角上海四馬路小說叢報社啓 
[偵探小說香烟奇案]  
每册二角　批發從廉　寄售處　民權出版部及各書坊 
[祖傳秘製]  
始創廣東鹿芝館自甑萬應如意油 
本館貨真價實遠近馳名如假包換 
本舘祖傳始創自製萬應如意油扶正抑邪性和功峻内科外科俱治或搽或食隨宜無病能分益諸經有病則各呈其效馳名已久經驗良多眞爲濟世之良藥護身之至寳也氣味清香與别家不同請嘗試之每瓶一元○五角○一角○五分○三分○自甑薄荷油萬應玉樹神油價同上薄荷錠每錠三角○還在英老巡捕房對門交易蘇州閶門中市 
[敬謝毛玉書痧痘兒醫]  
余内子　痧之後又患天花適逢經期熱壯神昏舌强糊言氣喘聲啞痘點平塌不起中有黑點危象畢露諸醫棘手素聞親友談及貴州路三號毛玉書君痧痘兒科精良凡遇險症無不應手遂請連診兩次果然痘點起發漸漸灌漿刻已收靨全愈居然名不虚傳聊誌數語以申感謝　南林里潘聯芳啓 
[感謝沈仲芳君痧痘驚㓜科]  
小兒發熱咳嗆時有驚狀迭請諸醫俱未奏效甚至舌苔轉黑便泄不止適值敝友來舍述及沈仲芳君爲幼科聖手余即親邀診視先生曰此症正痧内陷勢將閉厥當蒙勉擬一方服後稍有轉機連診數次居然痧透密佈得慶更生用特鳴謝　先生庽英大馬路南石路口公興里　北四川路明志學校陳完 
[感謝沈仲芳君兒科聖手]  
小兒患肚熱不退咳嗽氣急多痰鳴神迷咬牙啼哭無淚便泄不止險象環生迭請中外諸醫絕無效騐適聞近都有小孩患病危篤爲爲沈君一手治愈余隨即邀請到舍診治藥不數劑　霍然就痊　家感激故特鳴謝　先生寓英大馬路南石路口公興里　總公益里竹齋蔣念祖謹謝　　 
 
 

Page 15

 
 
   
 
 

Page 16

 
 
ＪＩＮＴＡＮ仁丹　起死回生 
日本大阪虔脩老藥舖森下博大藥房 
耑治　中暑傷寒　水土不服　 
　　　頭痛目眩　　倒昏迷 
　　　腹痛吐潟　時行邪熱　　　 
　　　痰喘氣促　食積不消 
　　　虚弱貧血　精神鬱結 
其外一切危症服用此丹則有起死回生之靈效也 
價目　試服包日金五錢　小包仝拾錢　中包仝廿五錢　 
大包仝五拾錢　　呈洋銀藥盒各藥房均售請就近購取　 
經理處上海河南路東亞公司書藥局 
[提單作廢]  
今遺失炳記名下第三千七百二十二號廢絲五十件之提單一紙業已作廢各寳號幸勿受押特此聲明敬請　公鑒　隆茂洋行啓 
[收買股票]  
本號專收浙路蘇路股票及有期證劵川漢粤漢招商局漢冶萍通商交通寗紹等各種股票内國公債均可交易　四川路騰鳳里　黄順泰啓 
[白濁香甜露]  
此露治五淋白濁眞如仙丹一般靈驗旦極香甜可口如溺管十分剌痛撤尿不出痛苦到要命一服此露立即利水止痛即愈每瓶三角上海抛球場北首杏林軒啓 
[懷中常備救急衛生靈丹]  
此係完全國貨亦爲優美香品隨時噙服有益無損小有不適服之即覺健康酒後飯罷服助消化而暢神思 
舟車旅行更不可少　治效 
中寒中暑　上氣上痰 
吐瀉交作　脹悶不舒 
赤白痢疾　風熱咳嗽 
傷酒傷食　暈船暈車 
頭腦昏痛　胃脘發疼 
時行瘟疫　山林瘴癘 
乾濕霍亂　一切諸痧 
價格　大盒角半　中盒一角　小包五分 
總發行所上海中英大藥房外埠各大藥房均有發售 
[靑州水門汀]  
靑州水門汀有限公司所出之水門汀爲東方最上之品素爲香港政府所信用用以製造陰溝管避水甎避火泥及瓦片等物堅美無匹近者新牌疊出每易魚目混珠　貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉告　新旗昌洋行謹啓 
[馳名國産慶勝丹]  
同胞注意中外贊賞歡迎經售家添招負販團救急良葯 
慶勝丹乃第一家老牌靈騐精良著名國産發行已七年婁次賽會領得中外金牌奬憑計二十件可知藥材精良功力神速愛國諸君莫不視爲杜寒漏巵之利器茲當倡用國貨時代益加精製一經入口立覺清香爽凉精神舒暢家常旅行備之可除百病可救危急凡一切傷食飽悶痧氣感冒以及惡疫時均能立見奇功百試百驗此誠純粹國貨較之舶品實有過之無不及我國同胞祈速試之茲欲推廣國貨歡迎經售家添招負販團如蒙賜顧莫不格外優待除批價外另有酬勞以資津貼今將主治效力及價目附列如下 
[價表]  
紙袋六十粒價六分○大瓶二角小瓶一角二分○每五十袋裝貯洋鐵盒永無受潮變色之弊○批發五折現批經售負販另有津貼優待利益愛用國貨同胞速請試用代售不勝歡迎 
[慶勝丹取治服法]  
中暑中寒　吐瀉交作　肚痛惡心　頭暈目眩 
胃腕作痛　飲食不化　小兒疳積　酒醉暈船　 
精疲力衰　體虚血薄　腦虚怔忡　時行傷風 
傷暑發痧　瘴氣疫毒　霍亂子午　痰迷不醒 
水土不合　昏迷不覺　氣鬱喘逆　胸膛脹悶　 
婦女痞塊　諸種痧氣　赤白痢疾　瘟疫流行 
天氣不正　神倦無力　感冒風邪　外觸毒氣 
關竅不通　烟酒前後　旅行遠足　居家出門 
無不相宜　男女老幼　百病可治 
[服法]  
病輕者服二三丸至十丸重者可服二三十丸或温水或熱水送或隨時口中咀嚼之小兒每服一二丸至八九丸孕婦不忌農工商學各界均宜備用效騐神速立時見功品質精良比衆不同誠中國第一衛生神丹爲挽囘權利之一種購者請注意焉　上海抛球場羅威藥房識 
[大清銀行清理處廣吿]  
本處准粤清理處函稱本處前有押欵項下抵進交通銀行股票十股計恩記抬頭盈字五百號不知當時如何纒悞將安記抬頭昃字五百四十八號之息摺參錯配爲一套特爲登報廣吿如有人將恩記抬頭盈字五百號之交通銀行息摺持向本處掉換即可照辦倘遲至三個月後不來掉換本處即向北京交通總行重行補取新息摺則安記抬頭五百四十八號之股票與息摺號數不符致失効力幸勿遲過限期坐以自誤是爲至盼此白 
 
