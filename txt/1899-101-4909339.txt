# 1899 - 101 - 4909339

 

Page 1

 
 
[外臺要出售] [  圖書集成局啓]  
　　是書爲唐王刺史燾所　刺史在　閣二十餘年蒐求古　　方　一千一百　種　　四十卷鈞　　要車　　　　　中　刺之　　　　　通先生刋印於後　　家久巳奉爲圭臬惟以奉久　散失市無流傳本局由日本　得初印原書用新鑄鉛字　印紙　精良校　詳愼現　工竣碼洋兩元五角在申報館申昌三洋　橋　　書局文淵巾房　　　江左書林十萬卷　曁漢口鴻文順記湖北省城煥文書　　售此佈 
[重印三國志出售] [  圖書集成局啓]  
　　三國演義一書意主忠渡旨歸勸懲雖近　官小說之所爲而語皆有本足與正史叅觀其筆墨之快心思之　久已　灸人口本局現用新鑄鉛字重爲排印校讐縝密紙墨精頁每部仍訂十二本定價碼洋一元六角卽日在申報館帳房及申昌書　發售賜顧者請　　　可也此佈 
[廣學會譯著新學彚編中國度支考英興記正續中東戰紀本末文學興國策時事新論售刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學曾諸君　　外　周知　故著害十載信足端風敎而杜　言天下大同此其左劵合括宏旨藉　通才○新學彚編四卷裒西　旅客名篇開東士導師先路理明法備言節意賅八角○中國度支考二卷詳　奏報　舉出納言外深其惋惜使君於此不凡一角半○英興記二卷英后在位花甲一周政通人和雲　霞蔚第　英廷財賦持較中國支　　　爲師有德則樂興華秘鎗敬告司徒三角半○中東戰紀本末一　半續編七角文學興國　二角三　併售二　　與先譯之　西　史　　　　　論等書傳誦士林無勞述讚○時事新論六角○上海廣學會總局申報舘及各書坊出售外埠書　及敎士　　處亦可向購圖書集成局啓 
[論總署奏定官塲與教中往來儀節]  
　　自中外通商之後泰西各國人員與中國官往來訂有一定儀則按照道光季年江寗所定中英和約英國住中國之　管大員典大清大臣無論京内京外若有文書往來用照會字樣及在天津修改約章則又　入數語大旨謂　事官署領事官與道臺同品副領事官署副領事官及繙譯官與知府同品會晤文栘均用平行禮領事官旣與道臺同　總領事官應與藩臬同品云云獨教中自主教以迄司鐸等人與西國人員有異平日並不干預地方公事偶然拜會　官必　客禮待之無所謂等次之懸殊卽不必訂酬酢之儀節也乃昨報登有總署奏定華官與教中往來儀注是何以故曰爲邇來各直省將軍督撫均兼總理各國事務故也去冬十一月二十二日欽奉上諭向來沿海沿江　商省分交涉事務本繁卽内地各省亦時有教案應行核辦各直省將軍督撫　往因事隸總理衙門不免意存卸　總理衢門亦以事難懸斷未便徑行以致往還轉　不無貽　嗣後各直省將軍督撫均兼總理各國事務衙門伊隨時與總理衙門王大臣和衷商辦以期中外一氣和生遇事悉臻妥洽欽此雖旋經内閣學士準良奏請收回成命而皇上未經兪　事在必行在外宫　有　　員和衷商辦之權自應　定儀乂以免臨時　　此　　　以奏定往來之　務使不卑不亢井然秩然歟或曰教中人惟務修心養必不慕　榮是以　治朝教士湯若望治歴　功　　　微教師名號厥後歴經寵　授以崇銜皆抗疏力辭堅不肯就今爲之釐詳往來儀則是使教士而亦學　　　制毋乃非教士之初心乎曰總署王大臣蓋已　之熟馲春第一條謂主教品位旣與督撫相同應准其請見督　大司鐸准其請見司道其餘司鐸准其請見府廳州縣各官明明僅有請見之文並未拘以官塲禮法誠以近　各　　教之案層累如山償欵懲兇日不暇給教中人旣自居爲賓客不得與官吏互相商辦以期弭患無形勢不得不禀白本國使臣商諸總署使臣旣有保護教士教民之責一經有事卽多方恫喝時或調兵艦以示威甚至迫令開口岸通　或竟强賃要隘之地德國占取膠州灣之事卽教案前車適逢朝廷特沛綸音由疆臣兼理總理衙門事務遂訂爲相見之　准教中人與疆臣以禮接見藉免彼國公使多所要求蓋教中人惟以行善爲心卽遇非禮之加亦斷不致事機决裂不若使臣之於總署或致以細故而釀事端此蓋總署王大臣幾費苦心始訂此規條俾此後凡事易於商辦也顧我尤望教皇之特遣使臣來駐也猶憶數年前外洋各日報皆謂教皇擬遣使至中國駐節京師專辦教中交涉諸事免致來華教士轉倩他國保護不免枝節叢生迨薛叔耘京卿出使英法義比四國時亦曾函致總理衙門謂近接傅相來函知有教士在津門遞呈請由教皇派總主教來華專理教務此事悉心體察應由南北洋妥商建議請鈞署主持奏請飭下使臣照會外部則步驟方不凌亂此間擬定善後章程十條曾函商南北洋大臣旋飭參贊慶常與教皇所派駐法使臣一再晤談微示此意使臣深以爲然允報明教皇定奪蓋以各國在華行教之士向由法國保護一逢　教案起法國必自認爲保護主盡力爭持而德和奥萄義諸邦亦皆有天主教士萬一事　不順各國互相糾約羣起而　　中朝我中朝卽事事俯從亦苦應接不暇若有教皇所派之使則事歸一手經理不致棼若亂絲且教皇　主仁慈决無動輙調兵之舉豈非較之訂定教中往來儀注遇事准由教士商之將軍督撫更爲妥洽廟詳乎且民心撫之則　從激之則變起彼身任保護者每以兵艦相挾制或則堅索賠欵齗齗力爭小民含忿於心每致一發難收釀成大禍何若教皇所遣之使事事曲循教中理法小民自濳移默化水乳交融試觀京卿出使公牘中曾言土耳其自與教皇立約通使之後彼此皆安分守法一變舊習豈非明效大著歟願與執政者婉轉商之 
[諭旨恭錄]  
　　二月二十六日奉旨廕生興啓著以侍衛用國子監司業員缺著張亨嘉補授擬　内閣中書雷在夏著准其補授截取内閣中書王恕通政使同知事王樹蕃保舉四川補用知縣陸邦炯俱照例用欽此同日奉旨巡視中城事務著黄均隆去欽此同日奉旨巡視東城事務著鄭思贊去欽此 
[丹艦來華]  
　　日本東京日日新聞云丹墨國誇之培痕哈呆痕報卽泰西所　半官報也某日曾載丹廷派親王滑沙笛麥路氏乘夫以賢痕兵艦航海至中華其意蓋欲巡視亞洲商况務使日漸振興攷之兵船表此艦容積二千五百九十六　速率每一下鐘時行十三海里艦上安置自五尺口至九尺口之大小諸砲共一十八尊又麥苦其磨砲八尊 
[定期開港]  
　　日本東京日日新聞云高麗政府前曾議定將平壤府之開市咸鏡道之城津慶尙道之馬山全羅道之羣山開作各國通商口岸兹已擇定西歴五月一號舉行開港典禮矣 
[渦餘談]  
　　蕪湖訪事友人云渦陽逸匪牛世修前經皖北官兵擒於蒙城縣境　駝鋪兹由友人處錄　牛匪供詞大旨謂自被官軍擊敗卽獨騎黑驢逃至龍崗集因乏旅費貨所乘驢得錢四千由爐橋至臨淮關資斧己罄復解所穿羊裘售錢二千擬投奔山東大刀會旋聞叔父牛練總被官兵殺於小間集指爲同謀事實誣　且不知已之家 
 
 

Page 2

 
 
眷下落因思家探視再作計議正月十三日宿鎖村鋪十四日清晨抵駱駝鋪枵腹難　烟癮大發行至飯館思謀一飽乃顆粒未咽卽被　鹽攤之馮得升瞥見密報是鋪盧姓練總帶勇七名前來擒獲帶至伊家授以　飱並供養烟霞而後解赴縣署云云刻聞渦陽大股叛逆雖已肅清而匪黨仍到處濳蹤嘯聚於深山窮谷中畫散夜聚剽刦鄉村甚或擄掠耕牛子女勒令回贖當道深恐死灰復燃檄飭各營嚴密防範由蕪湖調去之精健前營派令專防蒙城由省垣調去之定安左右兩營本擬於正月初檄調回省嗣因防務尙屬吃緊仍留駐渦陽石弓山曹市集等處以遏宼氛所有振銀直至臘尾年頭始行開放大口給錢四百小口半之二月初旬人宗米麥由淮河運至按縣搭放近更得官中米麥設局平糶惟是災區極廣災民又多官紳放振至速須半月或旬日始給發一次茅簷蔀屋中人豈能忍死以待鳩形鵠面窮極無聊往往見行人衣履稍完卽恣行攫取凡小本負販者必有營兵護送方能安穏無憂凡此情形蒙渦阜太鳳宿潁亳各州縣無不皆是刻下田間二麥仍如牛山濯濯因農民大半逃亡於外無力耕耘恐瘡痍正未易平復也鄧中丞撫念飢黎痌瘝在抱除發振外復函請滬上籌振公所各善士親至災區查戶散振似較官振之專恃董保辦理不免上下　手者大不相同故人皆感頌不置上月二十九日招商局某輪船抵蕪又有天津義紳顧君等十四人附之而至先期由中丞電飭蕪湖縣雇備船隻派役伺候抵埠後顧紳卽揚帆渡江由裕溪口溯流渡巢湖抵廬州換乘肩輿　渦陽進發所携振銀皆由官爲護解俟至彼處然後交紳自放從此義粟仁將官紳互濟民其庶有豸乎又聞正月間金陵大憲曾將各災民資遣回籍多至七千餘人滁州爲南北衝途災民宿露餐風染疾死亡者幾於屍駭遍野是處善士汪吉卿明經觸目傷心親督土工荷鍤瘞埋旬日間葬至二百餘具一隅之地巳如此此外長途迢遞更何堪設想耶嗚呼噫嘻 
[蘇試初誌]  
　　姑蘇采訪友人云江蘇提督學政瞿子玖大宗師於本月初四日午刻按臨旋卽牌示初四日未刻恭謁聖廟回轅卽放告初五日考生經古初六日考童經古初七日合屬生正塲初八日文生補考初九日常昭兩縣童生正塲初十日覆試生經古十一日江震　新四縣童生正塲十二日覆試一等生員十三日長元吳三縣童生正塲當考試生經古時宗師所命各題照錄於下禹貢九州與職方九州土宜物産今昔異同古候人職可行於今否規偃豬杜注下溼之地規度其受水多少其法若何劉晏理財必以養民爲先說契丹初凌中國後來却服宋仁宗之德論司馬温公十科舉士議江淮形勢係於楚蜀論擬嚴妥言世務書書齊民要術後擬續海國圖志序將休屠祭天金人賦以將萬騎出隴西有功爲韻虎神營行七古山東治河詳議並圖其地形論蘇省沙田之利及承佃之弊辦理教案善後策設如甲乙丙三縣其戶口甲與乙比若丸與八比乙與丙比若八與七比以每畝米　　乘加畝米數又加一卽　戶畝數又自乘之卽甲縣戶口三縣共民米九百三十六萬石問戶口田畝各若干設如城内一塔城外一江江心一船從塔頂望船成角八十五度三十分　下十五丈望之成角八十七度二十五分三十杪塔去城四十二丈問船去城若干設有田畝闊得長四一二三欲種桑一千四百四十一株每株相去五尺問如何種法定日食方位用地度經綫說 
[松試三誌]  
　　松江府濮紫泉太守舉行府試曾將塲期單及本月初二日華婁　縣正塲各題詳刊本報兹又接訪事友來函云初五日考奉金上三縣正塲連日春雨纏綿諸童聽點入塲時均不免沾泥帶水是日奉賢縣首題君子去仁至違仁金山縣不憂不懼期謂之君子矣乎上海縣故君子名之必可言也言之必可行也君子於其言通塲次題無君子莫治野人無野人　養君子詩題賦　鸞翔鳳翥衆　下得仙字五言六韻又奉賢未冠首題君子務本金山君子不器上海君子懐刑次詩題與已冠同至初更時發華亭婁案華招覆一百七十四名婁縣招覆一百五十名 
[械鬥續]  
　　蘇州訪事友人云常州府陽湖縣境土民與湖北客民械鬥一事經常州府王太守電禀撫轅　中丞卽委候補知縣劉大令樹仁星夜馳往相機辦理當惡鬥時陽湖縣高大令督率差役臨塲彈壓客民目無官長竟敢恣行侮慢致大令略受損傷中丞赫然震怒於委員去後又調撫標某營前赴彼處以資鎭懾未知蠻觸紛爭卽能風平浪静否也 
[古鄂官塲紀事]  
　　漢口訪事友來函云漢鎭淮鹽總局劉怡亭觀察邇因瓜期屆滿由上憲札委王鑑堂觀察接辦已於日前到差矣○調署漢黄德道正任荆宜施道兪君實觀察因新任岑馥莊觀察業已戾止爰將　手事件料理清楚以便擇日交卸廿瀛　則先雇舟泝江上駛仍回荆州本署○近來各釐局弊竇滋多經新任撫憲于次棠中丞訪聞特委廉明公正之員數人前往各局查核清釐務而正官方亦爲政之要務也 
[鶴樓茗話]  
　　武昌訪事友來函云蘄州凌仲桓刺史前因門丁詐贓被人上控由署臬司岑廉訪撽委謝大令采峯秉公研訊門丁供稱所詐各贓實由帳房某師　經手非十小的一人之事謝大令以案内支節太多辦理殊爲棘手遂具禀請假撫憲于中丞現擬親提訊問想一經研鞫不難水落石出也○湖北自强學堂創辦迄今　經數載諸生中潛心伏案者固不乏人而游戲徵逐習於荒嬉者亦復不少督憲張香濤制軍以學規廢弛不足以造就人材因飭提調　司馬鳳瀛程别駕頌萬將堂中課程悉心整頓司馬及别駕奉飭之卜　擬就章程數十條呈由制軍親加核定刊發各生一體遵照從此觀摩砥礪學業日新人材之興當可拭目俟之已○搶孀逼醮例禁綦嚴鄂省則相習成風恬不爲怪以致有志之婦無以自全甚或懐忿輕生釀成人命署按察使岑廉訪問而憫之特於月前出示曉諭略　孀婦矢志守節　足爲風化之光母族夫家均應格外務恤不准稍事苛待卽或有夫故無依自願改醮　亦應妥爲擇配不准恃强搶逼如敢故違定卽執法嚴懲决不寬貸風行雷厲窮嫠當可　保全矣 
[鍾山夕照]  
　　金陵訪事人云兩江督憲劉峴帥四次開府江南僚屬咸深感戴現任徐州道前署江寗藩司桂薌亭觀察今署江寗藩司正任鹽巡道胡芸臺方伯曁督中協王友圭城守協楊鏡巖兩恊戎倡議鳩顀三江同官各輸囊金在省垣四象橋下建造生祠以伸螘悃蛻帥固辭乃顔曰湘軍公所自丙申　興工雲斤月斧昕夕經營至本年二月中旬始蕆事筮吉二月二十七日恭奉峴帥長生祿位並禀請峴帥於是日午刻駕臨行落成禮瓊筵大啓　以梨園省中文武各官次第捧觴進爵觥籌交錯粉墨登場至日墮虞淵帥節始返○金陵創該洋關本擬正月十五日興造關屋繼因地基未定屢次展期兹者總辦胡芸臺方伯會辦吳吉甫黄芝生兩觀察疊奉南洋大臣札催遂禀知大憲筮吉三月初八日吉時破土興工○金陵坊口大街爲市廛繁富之處前月二十八日順元廣貨鋪晚炊不愼遺火積薪　融氏抵隙而來烈烈轟轟幾至不堪響邇幸人手衆多赶緊撲救鄰舍雖不致遭殃然已虚驚飽受矣○前月之晦天剛薄暮萬家鋪戶齊上銀燈有匪徒五人猝至三山街兆豐錢莊二匪把風三匪手執刀槍入内肆刼莊夥某甲情急計生將琉璃罩天平一架儘力推倒砉然一聲四鄰聞而咸集盜見人多恐遭擒獲相率奪門而出 
[憲示照登]  
　　總辦吳淞清丈局二品頂戴江蘇候補道沈爲示諭事照得吳淞地方開辦清丈事宜前經本道禀定章程會縣出示在案惟查淞地契劵多未印稅作僞盜賣欺弊繁多甚有一地而數賣者售主未悉根由各請田單紛爭搆訟殊屬不成事體本道思杜　弊兼爲售主息爭無論何人凡購有吳淞地畝須換田單者　各先將該地賣主姓名坐落四至　　　明赴本局掛號處登號列册　　請換　單查　給領 
 
 

Page 3

 
 
或一地而掛號重複者卽傳先後售主到局面詢果有來歴不明疁轕不清情事應送歸寳山縣訊斷清結始准給單執業若將契劵糧串呈騐經本局勘丈明確　　　　　准十日内給領　單並無留難需索情事如地保等妄向需索准各該業主赴局指控以憑發縣究懲恐未周知合行示諭爲此示仰各業主一體知悉自示之後凡購有吳淞地畝者務各赶速赴局掛號勿得遷延自悞切切毋違特示 
[軍門謁客]  
　　昨晨督標盛字淮軍統領班福齋軍門由吳淞獅子林防次來申午前命駕入城赴敬業書院行轅拜會李健齋爵觀察繼至縣署投刺十欣甫大令迎入花廳暢談兩點鐘之久始别 
[愼重收詞]  
　　張賡三直刺任英界讞政時忽發奇想准民人由郵政局寄遞禀詞健訟之徒同聲稱便每有離奇怪誕無可批示及無從傳質者近者翁笠漁直刺下車伊始燭知其弊擬卽出示曉諭不准再蹈前轍以社弊端 
[懸賞移緝]  
　　本年正月十七日有盜夜入奉賢縣境十三保三圖民人錢祥家恣行刼掠錢驚覺起捕致被刃傷右頰其妻夏氏亦傷右手背旋被刦去洋銀衣物事後協同地保狄子和投縣控告縣主金苕靑明府會同營汛勘騐屬實飭捕查緝贓匪迄今未獲因高懸賞格并移請鄰縣恊緝如有拿獲此案眞贓匪首解縣者賞洋銀五十元從犯每名賞三十元知風報信因而拿獲者賞二十元上海縣主王大令接准來文已飭捕役赶緊　緝矣 
[賽會誌盛]  
　　昨日爲高昌司廟賽會之期上午十一點鐘時江南製造總局各工匠排齊各種儀仗在廟前伺候俄而砲聲隆隆會中人舁神像遊行各處前導除各種旗鑼傘扇外有鞦韆一架高蹺若干人採蓮船一艘萬民傘逍遙傘各若干頂對馬頂馬各若干騎更有就馬上扮成戲劇沿途歌舞者後隨漁樵耕讀及江湖技藝之流無不惟妙惟肖所過之處紅男緑女空巷來觀至午後二點鐘時行經南馬頭各巡防局員曁各軍營弁均派勇丁彈壓以免歹人滋事 
[押犯斃命]  
　　前者流氓李阿根在途攫取某氏婦耳環由英界捕頭遣包探拘獲解送公堂讞員鄭瀚生大令判令管押半年旋由捕頭移送西國牢中寄禁邇忽患病屢送仁濟醫館調治無效前晚溘然倒斃捕頭聞報以洋銀六元交地保潘子卿備棺收殮舁至義塚瘞之無賴下塲竟致如此可不鑒歟 
[上海縣署瑣案]  
　　前　周阿巧　妻王氏到縣訴稱妻子由蘇州帶同女兒阿招隨趙瑞雲來滬在四馬路賣娼而另將阿招寄徐金生妓院内求卽究追王大令將周王氏交官媒收押飭役補提徐金生前晚升　花廳研訊周阿巧供原籍無錫　寓蘇州年四十九歲娶王氏爲妻已二十載去春土氏帶同女兒私逃來　賣娼至六月十七日始由小的尋見詰問女兒何在一味支吾後查悉在徐處爲妓務求提案給領周王氏供年三十六歲蘇州人本夫顧姓與周阿巧實係姘識阿招非伊所生　年幼膽怯求恩免提徐金生供蘇州人在東薈芳里開設妓院去年夏問周王氏領伊女招弟來借餘屋暫居至八月調至西尙仁里林姓妓院内爲妓刻下事與小的無涉求恩明鑒大令飭將周王氏仍交官　收管飭差將周阿巧徐金生帶去限兩日内理勸明白禀復核銷○著名兇棍張春榮綽號小黄牛前由英界包探拘獲連同黨金福生解送公堂轉送縣署前晚王大令飭從押所提案訊　金　前同表弟往虹口索得欠欵流氓阿如等圖搶以致互毆小的小腿受傷小黄牛實非同黨求恩寬宥張供小的並未犯事叩求恩典大令謂爾迭次持刃傷人糾黨訛詐今已獲案尙敢狡賴乎研詰至再俯首不語大令乃喝令笞責一千二百板釘鐐收禁外監聽候禀詳上憲核辦金還押候示○延康等錢莊夥王萃忠陳佐卿扭控粤人鄭雲谷欠銀圖賴士大令提案研訊丨供鄭開設鄭　盛土行結欠往來錢莊三十戶共計銀二十八萬餘兩倒閉後議定折償小的莊上被欠三千餘兩到期延不照付查知伊資本尙豐實係詐倒圖吞求恩究追陳供被欠銀一千兩　供小的係廣東潮州府潮陽縣人土行虧折致欠各莊銀兩惟一時無力措繳求恩寬限大令飭交差看管限三日内清理○趙沈氏陳老五扭顧心濤顧錦堂請究經王大令提訊沈氏供兒子子興娶陳女阿珠爲妻已將四載前年媳往周浦帮傭至去春被拐無蹤前日由媳父尋見　往領回詎料顧等竟霸阻行兇陳　女兒被拐已有一年前日有人告知在滬北北河南路某姓家同往認領被顧霸住阿珠供年二十七歲前年在周　陳協泰嫁妝店内帮傭被漆工顧心濤誘騙來滬誆稱伊大戶傭工可增工價誰知到滬後無人雇用旋又領至大團鎭逼令與伊弟錦堂成親鎖閉不准出外至上月二十七日又領之來滬未幾由父親及婆婆領出顧心濤供素與阿珠認識欲薦來滬上帮傭並無逼令與弟成親之事顧錦堂供在打狗橋某土行内爲夥钓不回家大令訊得串　屬實判將顧心濤重責四百板顧錦堂責二百板各具攺過切結從寛斥釋阿珠給趙沈氏具結領回嚴加管束 
[南市捕房紀事]  
　　前日鄉人萬祥隆高祥發在高巷頭挑糞被胡李氏所雇糞夫胡阿金陸阿三所見向之阻撓一言不合輙起爭端旋由清潔所主周金藍扭解捕房捕頭轉送馬路工程局會辦委員司徒貽芬司馬提訊之下判令禁押捕房三點鐘時　後斥釋○前日車夫郭金華失去東洋車照一張因卽投報捕房旋由二十三號巡街捕勇拘獲行竊之趙通發解　捕房捕頭傳郭質對實係被誣因罰郭小洋銀四角○前日趙錦濤周才文二人在新馬路中互毆由四十三號巡街捕勇拘解捕房捕頭盤詰之下謂因索久起釁嗣　自願將所欠付還捕頭令趙如數收領一并開釋 
[英界公堂紀事]  
　　前日二百四十二號華捕送迷路男孩任蘇至公廨翁直刺提案訊問任供句容人年十三歲前年與從叔來申寄居寳善街薙髮店内去冬從叔病故店歸胞兄經理前日被嫂逐出徘徊歧路倀倀何之旋由巡街捕送案直刺著原差帶孩至寳善街薙髮店查問情形如果屬實准送　流公所留養包探徐榮　送地保王明揚至公廨禀稱王家庫附近馬路一帶土部　所　　樹時被人砍伐地保毫不查察因此送請訊核值日差禀明直刺押候訊核 
[法界捕房紀事]  
　　蘇州光福鎭人華春舟裝運白米三十石來滬求售有葉龍生者願爲之兠攬主因偕至南市王家馬頭公記鹹貨店售去十五石約定三日後取價屆期向收則云已被龍生收去嗣將龍生尋獲同至小東門寄園烟館向之詰究龍生卽將生烟塗抺口角希圖恐嚇葉恐遭人命雇車送至仁濟醫館經醫生騐視並未吞入事爲龍生之母所聞指葉威逼吞烟奔投捕房聲訴頭以龍生情同誑騙未便姑容著卽料理清楚法商畢多家住叉袋角因嫌繅絲廠女工往來不絶遂以竹笆圍繞其屋女工怒相約前往滋擾畢多報知捕房捕頭飭包探將爲首滋擾之葉秀發夫婦拘押捕房候補提女工小妹等一并解送公堂禀請究辦 
[渦陽告災函]  
　　渦陽縣紳袁觀察大化馬君玉崑韓君大武王君開朗栗君鶴年馬君驥才來函云上年冬敝邑土匪起事四境蔓延幸蒙大憲調集各軍合力追剿副以民團不兼旬而大定出水火登袵席同慶更生惟是荒歉頻年瘡痍徧野遺黎有限朝不慮夕幸沐皇仁發帑十萬數千金普加撫卹無如生齒三十餘萬僅供旬月之糧荒春日長仍苦難度素欽大善士急公好義樂善好施往屆東直豫皖賴義振以全活者奚止數百萬人今雖勢成弩末而籌得一文卽有一文之益尙祈樂善不倦條理始終或積少成多或移緩就急先有人來以慰民望則渦邑之幸亦卽鄰省之幸此意當早在洞鑒中也肅函冐瀆惟矜鑒等因查渦邑被災被兵情形極重各振所遵奉鄧筱帥電諭早經邀請津紳顧夢臣先生並湊集庫平銀一萬兩藥丸兩箱於上月二十四日馳注振救仍祈迅賜　囊以便續批解濟臨池望澤　　良殷申舘振　席　福 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界晚堂瑣案]  
　　曹春煦卽根梅扭程嗚岐至公廨控稱串騙洋銀前晚讞員翁笠漁直刺提訊之下曹供蘇州府屬元和縣人年五十五歲在治下大馬路集賢里西弄第一家開設曹萬豐綢縀莊與程相識上月某日程來言及招商局江永輪船買辦黄吉雲欲用一司帳人須墊銀一千五百兩小的因生意清寥本圖攺業聞之心動遂與程商妥允如數墊銀至次日卽往黄處叙談良久先付銀一千兩言定三月初一日上船至二月二十八日又將洋銀七百元交程收去程稱須辦檯凳雜物故復付洋銀一百三十元約至二十九日在法界金利源左近某茶肆中相會以便赴招商局領到信函然後登舟是日小的與程在聚豐園餘畢同至法界某茶館守候至五點鐘後不見黄至向程盤問一味含糊始知被騙後與程四處找尋絶無蹤跡不得已於本月初一日扭程至案此事實由程與黄串騙致小的失此鉅欵情實不甘叩乞究追程鳴岐卽景初供徽州人年五十七歲曹與黄相交已久小的本不相識黄前在和生輪船當買辦上月間忽稱招商局總辦沈觀察委爲江永輪船買辦持有文憑并謂目下缺少銀三千兩必用一司帳人能墊此欵者汝盍爲我籌之事爲同居之陳鐵雲所聞因以告曹曹大喜卽偕陳至小的家邀令領往黄　　　　　　一千兩然祗收　六百三十七兩黄旋與曹訂立合同倩小的過付並爲見議尙有洋銀七百元在三元同慶茶樓交黄收取擇定三月初一日上船辦事并約屆期在招商局相會二十九日小的與曹先至聚豐園小酌旋往金利源馬頭某茶館守候至晚不來及向招商局查間則稱並無此人方知被騙初一日同曹訪尋不獲後往新閘福源里訪黄之舊居則早已遷徙一空問諸鄰人稱於二十九晚挈眷登舟逃往蘇州初二日遂被曹扭案實則小的並不與黄串通叩求明察翁直刺著將程交差管押一面備文至蘇州提黄到案候訊核奪○雉妓鍾張氏混名金鯽魚阿二向在英界會香里爲娼前日爲其夫鍾倍甫所見扭入公廨遞禀呈控至晚翁直刺提訊鍾供蘇州人年二十四歲向操洋貨業去春失業無聊至丹桂茶園充當按目自幼憑媒聘張姓女爲室至二十歲完婚生有一子未滿一歲而殤妻向與母親同住前年小的賦閑將原籍家産變賣洋銀四百元偕妻至上海南市與岳母同居意圖開店不料妻與岳母串通竟將洋銀悉數吞没小的無奈往丹桂茶園服役八月某日曾往南市尋覓未遇後在雙玲家瞥見旋被脫逃可見其中顯有暗昧之事前晚遇諸三馬路　錦里亦未追獲初五日幸在四馬路會見囑令歸家反誣小的訛詐似此喪盡天良實出意外因卽扭案控陳求准給領張氏供本邑人年廿三歲當十八歲時于歸張姓十九歲來滬前年小婦人之父薦丈夫至某輪船上充當茶房乃船未開行便卽竊物逃避且家用一切置之不顧去秋將小婦人押在會香里野雞妓院逼令賣娼每日欲索洋銀三角以供揮霍近數日無客留宿未能如數付給伊卽持刀逞兇叩求明鑒翁直刺謂鍾張氏供詞刁狡本應重責姑念婦女無知判令交鍾領回管束 
[美界捕房紀事]  
　　前晚甲乙二銅匠至自來水橋北堍寳康里蕩婦阿毛所開花烟館内尋歡不知因何怱與阿毛口角互毆旋復扭至捕房互相聲訴捕頭以事涉汚穢不予准理○昨晨江北小竊王大毛濳至公和祥碼頭竊取舊鐵若干適被巡街捕所見連贓解入捕房捕頭見所竊甚微飭押乞丐牢半日而釋○前晚有一西人飲酒過醉行至百老匯路東倒西歪逢人卽毆巡街捕見之恐肇事端雇車送入捕房俟酒醒後釋出 
[光緒二十五年二月分選單]  
　　郎中戶部江西司劉錫疇直隸監署正光祿寺掌醢署勞啓祝湖南附生小京官翰林院孔目主有德江蘇舉同知湖北宜昌全順正白旗人知州陜西耀州劉竣德硝南廣西横州廖葆棠江西俱監通判雲南麗江任元斌河南舉知縣廣西宜山李白謙山東廕生四川樂山曾琨鋘江西廣西遷江張　曾河南俱監浙江浦江李樹聲奉天舉湖北當陽賈綸龢直隸拔貢雲南宜良徐樾江西山西心源曾文四川俱監府經山西朔平曹亮臣江蘇貴州貴陽吳朝梁四川鎭遠叚星垣江蘇俱監縣丞浙江烏程周錫貴州廪永嘉江宗瀚安徽附貢道庫大使江蘇江安糧儲道王錫珍陜西監府司獄浙江嘉興黄國瓊湖州監照磨貴州仁懐廳杜炳文四川書識吏目江蘇太倉方矩安徽人巡檢浙江定海郭秉璋湖北甘肅古浪劉國霖山東湖北麻城林文國福建湖南湘陰阮河均浙江湖南晃州沈浚明四川奉天廣甯王榮崇四川俱監湖州漢陽陶雲臣四川附貢江蘇高湻楊錦標山東湖北宜城楊箴之直隸貴州貴陽蘇英銘直隸俱供事湖北江夏楊濬浙江監利傅賡颺俱吏員典史江蘇上海趙熙山東供事湖南永定王搢之順天供事祁陽楊文蔚直隸貢湖北來鳳曾溶光四川甘肅平番李滋萼四川浙江龍泉盧振聲江西山東招遠王宗羲奉天俱監甘肅靖遠孔憲甲浙江附貢陜西韓城阮宗藩江蘇甘肅清水李忠廉河南俱監山西稷山紀鳳元江蘇貴州永定傅禩澤浙江湖北黄安廖湘四川貴州玉屏叚全仁雲南山東蓬萊吕秉文四川俱監廣西贺縣秦保恩直隸供事順天保定張書紳河南山東壽光衷邦基直隸俱監 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年二月二十三日京報全錄]  
　　宫門抄○諭旨一道錄前○御史余奏爲請　　旨籌辦渦亳春振片○江督留奏爲恭報淮南徵收鹽厘數目摺○又奏報金陵厘捐數目摺○二月二十三日戶部通政司詹事府正白旗值日無引見○鈕楞額假滿請安○潤貝勒由東陵回京請安○金州副都統明順到京請安○福建臬司周蓮到京請安○張賡颺謝授雲南遺缺知府恩○張春發張佩緒預備召見○步軍統領衙門奏拿獲結夥持械搶刼行人盜犯范豹兒李四任玉順卽任二韓四樊三等五名○又拿獲結夥持械搶刼行人盜犯趙六五兒卽趙潤　小郭卽郭傻仔得鳳卽長喜等三名均請交刑部○召見軍機張春發張佩緒張賡颺○○御史余誠格片再臣聞此次渦匪由鹽局偪迫而起旬日之間裹脅飢民萬餘人官兵脅從解散固賴天威震懾亦由慈仁渥被飢民並非甘心從匪故匪首劉疙𤺥仍係土人縛送到營現尙有匪首于盛五牛世修城逃而宿蒙渦亳一帶糜爛已不堪設想災荒之餘又罹鋒鏑孑遺老弱仍苦飢寒溯自去年秋冬雨澤稀少二麥未能全種靑黄不接爲日甚長忍飢無方又恐爲亂皖北官宰惟聞鳳陽知府馮煦尙能實心爲民時出撫字此外郡縣惟急剔徵藉飽私槖民風素悍加以飢驅挺而走險抑何能擇咎半在官難逃聖鑒然及今補救尙可收之桑榆可否仰懇天恩飭下速辦春賑務須核實散放不得仍前敷衍塞責并籌辦義賑平糶以輔官賑所不及至肇亂之區應留官兵防守尤宜飭下詳密區布嚴整營規無任疏忽滋擾庶人心可靜而後患濳消臣爲災區善後起見是否有當謹附片具陳伏乞聖鑒訓示謹奏奉旨一道○○頭品頂戴南洋通商大臣兩江總督臣劉坤一跪奏爲遵旨籌議增設水師學堂學額以資救練而儲將材恭摺仰祈聖鑒事竊臣欽奉電傳上諭中國創建水師歴有年所惟是制勝之道首在得人欲求堪任將領之才必以學堂爲根本應如何增設學額添製練船講求駕駛諳習風濤以備異日增購戰艦可期統帶得力著南北洋大臣沿海各將軍督撫一體實力籌辦妥議具奏等因欽此仰見聖主力圖自强固國育才之至意欽服莫名臣維各國爭雄海上船堅砲利日異月新水師規模較前迥勝南洋舟艦未備欵項維艱欲增購戰船成一大枝水師非外省財力所能猝辦惟有就原設學堂增設學額添製練船俾各認眞講習藉收拔十得五之效當飭該堂總辦道員柯銘欽遵辦理頃據詳稱江南水師學堂創立之始原係駕駛管輪兩門各分三班招考生徒分别課授自英德語文而外凡勾股算術幾何代數平弧三角重學微積以及中西海道星辰部位駕駛御風測量繪圖諸法帆纜槍砲輪機大要皆當次第研求堂課畢業派登練船俾周覽山海形勢沙礁風濤更番巡歴以練膽識祗以各生學成登進不廣學額裁復無恒上年冬問又因經費奇絀將三班學生四十名裁撤咨部有案現值國家整軍經武廣儲將才以學堂爲水師之根本　將原裁三班學生四十名曁教習員司人等招募添設一切薪費仍照前額原數開支於十月初一日考取入堂照常肄業至巡練之船現有寰奉一艘疊經督帶駕駛管輪頭班學生周歴海島諳習風濤再派赴各兵輪循章補用卽接帶二班學生先後登船約計兩年船課均可畢業似此循環督練暫可不另添船等情前來當飭查照向章斟酌定額督率教習人等認眞訓迪就其造詣之深淺以爲升降之等差尤當中西並肄時以經史大義輪機新法與之朝夕講求俾咸知明恥教戰之義因時制變之方異日馳驅海上庶足備國家干城之選除分咨戶兵工三部查照備　外所有遵旨籌議增設水師學額緣由謹恭摺覆陳伏乞皇太后皇上聖鑒謹奏奉硃批知道了卽著督飭柯銘等認眞訓課毋得始勤終怠致成具文欽此○○頭品頂戴湖廣總督臣張之洞跪奏爲特叅貪劣不職各員請旨懲儆以肅官方恭摺仰祈聖鑒事竊照疊次欽奉諭旨整飭吏治嚴核厘金弊端自應欽遵辦理查有湖北候補道李謙總辦牙厘局有年操守不謹引庇私人聲名狼藉不可枚舉以致湖北厘金收數日絀加以奢侈嬉娛敗壞官塲風氣前署當陽縣試用同知何政祥科派民船縱役讓案貪鄙苛暴聽斷不公前署長樂縣候補知縣劉綬靑境内會匪肆行無忌不辦不禀釀亂殃民候補知縣詹道鎔品行卑鄙鑕營生事候補知縣李兆庚營謀釐差任意　短試用知縣徐耀宗抽厘擾民侵蝕無忌試用布照磨吳德奎承辮工程浮冒不　試用從九品　熙麟收　舞弊以多報少以上人員應請旨均卽革職准補當陽縣知縣張良弼小有才能前代理松滋縣僅止數月私囊充裕輿論譁然充當沙市關洋務委員於交涉事件輕率專擅候補知縣張飛鵬昏庸鄙俗辦事　頇以上二員均屬難膺民社應請旨均以巡檢降補此係擇尤叅劾以厲其餘此外如查有不法之員容臣隨時奏請懲儆務期挽回風氣俾大小各官皆知以砥礪廉隅爲本以講求政事爲職庶不致有害於國計民生矣所有特叅各員理合恭摺具奏伏乞皇太后皇上聖鑒謹奏奉硃批另有旨欽此○○頭品頂戴兩江總督管理兩淮鹽政臣劉坤一跪奏爲恭報光緒二十三年下半年淮南徵收課厘數目仰祈聖鑒事竊淮南鹽務同治三年奏定新章徵收課銀按半年奏報一次鹽厘隨課並報　屆循例遵照辦理光緒八年鄂湘皖三岸經前督臣左宗棠奏加新引接准部咨自光緒九年起將兩淮新舊各商課厘數目收支各欵分别造報又光緒二十一年署督臣張之洞奏准續加鄂湘皖三岸新引所收課釐備還瑞記洋欵各等因遵經報至二十三年六月止在案查是年七月　至十二月底止收舊商課厘銀一百四十九萬二千四百一兩有奇收新商課厘銀十四萬七千五十六兩有奇共新舊各商課厘銀一百六十三萬九千四百五十七兩有奇又收湖北襄陽等府試銷淮鹽厘稅錢一萬九千四百四十千文萬戶沱抽收川釐錢九萬三千七百十九千有奇　較二十二年下半年銀錢各數均屬有盈據兩淮鹽運使江人鏡分造清册詳請具奏前來臣覆陔無異除將清册咨送部科外謹彚開清單　摺具陳伏乞皇太后皇上聖鑒敕部查核謹奏奉硃批戶部知道單併發欽此○○頭品頂戴兩江總督臣劉坤一跪　爲光緒二十四年金陵厘捐局收解數目循案開具清單恭摺仰祈聖鑒事竊查金陵厘局抽收厘金歴係遵章按半年奏報一次業經開報至光緒二十三年下半年止其避用經部核准卽照向章開支各在案兹據辦理金陵厘捐局司道詳稱金陵所屬各卡本非商賈會萃之區所　以收捐者僅過往貨物其餘則專賴米榖一項必須年成豐稔商販流通方可稍資挹注乃近年四川湖北等省水旱頻仍安徽江西所産米糧因接濟災區下駛寥寥江蘇淮徐海等屬又復疊被災歉平糶之米又准免厘加之本年五六月間各處米榖騰貴奏明將米厘暫行停免議止百貨捐收爲數有限疊經嚴飭各卡員設法整頓無如來源旣絀乏術招徠厘金不免减色統計是年上半年收銀二十萬四千八百餘兩雖核與前年最旺之收數稍爲短絀而較諸從前歴屆之收數仍有加增奉撥京協各餉賴以接濟所有光緒二十四年上半年釐金收解各數及茶土兩項捐厘數目開單詳請具奏前來臣覆覈無異謹循照章開具簡明清單恭呈御覽其局用照章開支仍邀免造細數以歸簡易除飭該局嚴飭各局員認眞整頓實力稽查務當涓滴歸公以裕餉項並將本屆所送清册咨送戶部查核外理合會同江蘇巡撫臣德壽恭摺具陳伏乞皇太后皇上聖鑒飭部查照謹奏奉硃批戶部知道單併發欽此 
 
 

Page 14

 
 
[光緒二十五年二月二十四日京報全錄]  
　　宫門抄○諭旨一道錄前○大學士李等奏爲山東河患日亟公議急救治標辦法摺○又奏爲勘籌山東黄河會議大治切實辦法摺○二月二十四日禮部宗人府欽天監正紅旗值日無引見○英信假滿請安○黑龍江副都統壽山請訓並謝帮辦練軍防務恩○前直隸臬司周馥到京請安並預備召見○溥侗續假十日○文熙續假五日○周蓮張佩緒明順預備　召見○召見軍機周蓮張佩緒明順○○大學士一等伯臣李鴻章河東河道總督臣任道鎔開缺山東巡撫臣張汝梅跪奏爲山東河患日亟大治需時公議救急治標辦法恭摺仰祈聖鑒事竊據臬司周馥等議將山東黄河展寛河面大培堤身各節籌擬大治辦法經奴才等另摺具陳在案惟是遷民立舉繁瑣委曲斷難尅期完事修培大堤工叚太長土方太多亦非一二年所能辦竣而頻年決溢河底淤高如再節次告决不特一切工程種種棘手兩岸災民元氣已傷何忍再罹昏墊兹公同籌議惟有竭力防備求一救急善策亦卽治標以待治本之要圖查山東黄河連年告決弊固在於民埝其堤身卑薄料物稀少兵夫不足皆實有以致之歲修經費原定六十五萬兩除去弁兵月餉二十萬及委員薪水等銀五萬兩外實計購料加工之銀共四十萬兩不敷甚鉅擬請自光緒二十五年起於原定歲修六十五萬兩之外再請添修費銀四十萬兩以爲添料添夫防汛雜項之用並請照支三年至光緒二十八年再行察看情形斟酌損益刻屆春融農事漸興購運料物愈遲愈貴倘稍涉遊移春日之工作巳逾伏秋之防護何恃勢必決溢再見何以上慰宵旰下恤災黎擬將此添請四十萬歲修之欵奏明先行照撥俾工員赶緊購運料物五月以前一律修作整齊至兩岸提埝岌岌可見應修之工應裁之灘不勝枚舉只有擇要加修之法並擬請在前奏大治案内封主項下撥銀六十萬兩俾得速募被水災民春融到工興築按去年水痕加高堤埝三四尺帮寬一二三丈其頂冲極險硬灣之處對岸灘嘴挺出相充情形挑引河抽溜溝以掣水勢庶幾汛漲得資抵禦沿河貧民亦藉以傭趁度活此六十萬兩將來卽在大治案内土方項下扣除並非　費至光緒二十六年應否照案擇要加培抑或通工大加修築應俟前奏辦法議准後再由工員核議禀辦至於海口尾閭關繫緊要若尾閭不暢則上遊節節壅遏水勢　高堤防亦難久恃今統籌全局再四踏勘仍以挑鐵門關舊道深挖引河堅築兩堤以束水攻沙爲宜辦理此工尙有購地遷民各事統共約需銀二百萬兩亟應提前赶辦以上所請加撥　防銀一百萬兩以常年修費較之壧固見多而以每歲決溢所耗工欵賑欵及益緩之項比之則見其少其挑通尾閭之工亦　兼營並舉倘幸邀一屆安瀾嗣後修防便得要領三屆安瀾河道自見刷深可除歴年因決受淤之病此著名治標亦卽治本先務等情臣等復查河工本係費財之事欲圖省費必致大費要在當事者得人整頓核實支用耳該司道等所陳現時救急事宜培修提岸疏通海口實係必不可緩之工如撥欵不能應手勢必貽悞目前擬請將加撥修防銀一百萬兩務於四月前解到俾得赶辦一切培堤之工尤爲緊急擬請由司道各庫先行竭力挪湊二十萬兩以便及時開工至疏通海口現桃汛已屆礙難興作惟尙有遷民各端必須先期從容料理勢難倉猝舉辦擬請於本年八月以前解到一百萬再於十二月以前解齊一百萬可於霜清水落赶緊興工斯辦法旣有次第財力冀可周轉但須責成經辦各員核實經理倘能保一屆安瀾卽當量子優奬設有侵欺貽悞亦必從嚴叅辦似此明定賞罰可望力除積弊克日程功果使尾閭通暢修防足恃庶幾稍有把握仰慰聖厪應請勅下軍機大臣會同戶部一併迅速覈議施行所有公議救急治標辦法緣由謹合詞恭摺具陳伏乞皇太后皇上聖鑒訓示謹奏奉硃批另有旨欽此○○大學士一等伯臣李鴻章河東河道總督臣任道鎔開缺山東巡撫臣張汝梅跪奏爲勘籌山東黄河會議大治切實辦法恭摺覆陳仰祈聖鑒事竊臣等欽奉光緒二十四年九月三十日　禧端佑康頤昭豫莊誠壽恭欽獻崇熙皇太后懿旨世鐸等會奏籌議山東黄河工程請特簡大員前往察看一摺著派李鴻章前往山東會同任道鎔張汝梅周歴河干履勘情形通籌全局擬定切實辦法必須確有把握實在可行此項河工關繫數省民生李鴻章等務當認眞勘辦不得互相推諉徒託空言仍將各項工程分别核實估計應需經費詳細開單奏明請旨辦理用副朝廷愼重河防至意等因欽此嗣山東糧道尙其亨福建興化府知府啓續先後奉旨隨同勘工臣李鴻章復奏調熟悉河務之前直隸臬司周馥前大順廣道吳廷斌等來工勘籌一切該司道等會同上中下三游總辦等員周歴履勘上自曹州府屬黄河入境起下至利津縣海口止南北兩岸往來逐叚察看並帶天津武備學堂學生上下測量沿路遇員弁鄉民勤加訓訪酌擬大治辦法具詳請奏前來臣等先後前往覆勘情形甚爲詳確謹據實爲我皇太后皇上縷晰陳之緣山東黄河自咸豐五年銅瓦廂改道以來初因大清河槽深通時當軍務煩興未遑修治同治十一年後漸有潰溢始築上游南隄光緒八年後潰溢屢見遂普築兩尾大隄尺寸初不高寬乃民間先就河涯築有小埝隨灣就曲緊逼黄流大隄成後復勸民照舊守埝又有將埝改歸官守之處於是隄久失修有殘缺不可守者守埝之民又因河灌淤高漸將埝身加高每遇汛漲埝决水遂建瓴而下隄亦因而隨决此歴來失事病根也上游曹兗所屬南北兩隄湊長四百里兩隄相去有二十里至三四十里不等皆當爲修守中間民埝偶决水仍由埝外隄内歸入正河大决則堤亦不保計南北險工十四處自同治以來决僅四五見此上游情形也中遊濟南泰安所屬兩岸堤埝各半湊長五百里南岸上叚傍山無　下叚守埝北岸上叚守堤以下又守埝彼此叅差不一無非爲埝内村庄難遷權爲保守之計下游武定府所屬南岸全守堤北岸全守埝湊長　百三十餘里地勢近海愈平水勢近海愈大情形較中游更重綜計全河之險中游以下極多計南岸近省百里近埝之險有二十三處北岸自　清官莊至利津以下鹽巢止四百六十里之間有險五十四處二十年來已决三十一次此中下游情形也至下游近海百里之間向無堤埝間有之亦甚卑薄現在黄水由絲網口入海一望瀰漫寛約二三十里串溝甚多並無一定河槽深四五尺或一二尺數寸不等愈下愈淺此又入海　閭阻滯情形也詢考在工員弁僉稱去年盛漲堤埝高水面一二尺者十之五與水平者十之三竟有水高堤頂搶築子埝以防護者各處埽壩　薄歲修稭料勉敷春日廂修至伏訊搶險早巳用罄無存碎石爲護險要需亦因無欵不能多購防汛兵夫額設四千餘人分防南北兩岸一千兩百餘里僅合每里三人汛時巡水查漏已去其半昔年防汛尙添雇月夫近亦因無欵少雇該司道此次到工一路少見存料亦無土牛關之兵　據稱春日廂埽夏日防汛秋冬又搶堵漫口竟無餘閒屯積土牛此可槪其餘此近年山東辦工竭蹶情形也查黄河自投入東省修防諸務本　草創間有興作皆因經費支絀未按治河成法如前撫陳士杰創立兩岸大隄只高一丈嗣經前撫張曜請欵增培亦只擇加高帮寛規模固未　立前撫李秉衡於二十二年十月間歴陳山東受河之害治河之難謂近來幾於無歲不決無歲不數決除額撥經費不計外其另案之欵十年　算不下八百萬兩而河工敗壞日甚一日等語二十三四等年仍復漫溢多處東民久罹昏墊幾不聊生朝廷屢糜鉅金閭閻終無安歲日積　累長此司窮若不按照成規大加修治何以仰答皇太后皇上愛養元元之至意此摺未完 
 
