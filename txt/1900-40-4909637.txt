# 1900 - 40 - 4909637

 

Page 1

 
 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海內幾乎家置一編矣厥後江右饒新泉别駕有續集之刻近年上海葛君子源又以饒氏之書祇采自道光以迄同治雖名臣奏疏私家著述已有美必收而海防礦務諸學尚付闕如因更輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公巨卿之奏牘通人逸士之議論搜羅選剔都爲一編中分天算地輿公法約章律例礦務鐵路電線錢幣商務敎務　學測繪議院史學官制兵政諸門多至四十八卷分門　類詳愼校警附于經世文續編之後倩本局印以新鑄鉛字現已裝釘成書價目格外從亷計皇朝經世文編廿四本洋三元續編連三編卅本洋三元單買三續六本洋一元在上海三馬路申報館申昌蘇中南北掃葉山房發兌 
[恭讀正月初六日上諭謹注]  
　　本年恭逢皇上三旬萬壽履端初吉明降綸音特開恩榜海內豪傑有志之士方將各抒藴蓄瓊琚玉佩大放厥辭藉答聖天子壽考作人之意而鄉曲腐儒亦將温習其庸濫墨卷高頭講章以冀徼倖於萬一有識者方嗤之以鼻以爲目今國勢艱危外患內憂環生迭起皇上力求變法以圖自强而考試爲掄才大典惟當拔擢賢能網羅才俊俾相與支持危局轉弱爲强彼鄉曲腐儒不過任其終歲咿唔自生自成優游盛世亦何能出其迂腐謬戾之伎倆自鳴得意詡詡然與豪傑有志之土爭一日之短長哉乃兹讀正月初六日上諭而不覺令才士生退沮之心使庸流起徼倖之念也何以言之夫國家承前明舊制以時文試帖取士在祖宗立法之意不過欲士人束身義理俾他日登庸朝右不至以怪僻奇袤之說以誤國而誤民初未嘗密其文網瑣瑣苛求有類於胥吏之弄法舞文令英雄入吾彀中而不復出也故其時所取之又類能各抒所見議論恢張且篇末皆有大結藉以引用史事考證得失自非鎔鑄功深斷不能爲臨渴之掘并宜乎當時在朝諸公雖係出身科中然皆見識高遠智略宏深蔚爲棟梁與世殊絶也迨後士人學問日卑見聞日陋除考卷墨卷外類皆束書不觀禮臣及掌文衡者又多爲科條以相束縛雖有淵博之儒苟一違其則卽不能脫頴而出置身青雲因是相習成風務爲疲輭圓熱之文滑調油腔千篇一律其稍僻之典非特無能引用卽用之亦必遭屏斥嘉道之間此風尤甚聰明豪邁之士畢身汨没於此於政治得失世事變革杳冥恍惚懵然如坐雲霧中久而久之馴至釀成粤逆之禍幸曾左諸公奮袂而起剷除大憝重覩昇平維時泰西諸國又航海遠來中外通商時局大變彼乃日出其製造機器之學以傲我誘我而我顧致力於空疏無用之時文彼實我虛彼眞我僞强弱之機固不待智者而知之也近十年來當事者稍稍有留心人才之意而苦於識力不足以濟之凡考試之文稍涉時事者輙驚爲奇才登之上第於是愛力熱力之說光學化學之譚滿紙鋪張竟視若文料之可以隨意點綴甚而不論何題輙攙入時務數行以自矜異非特不合於時文體裁且以此譚時務而時務益以不明於是禮部奏請申明舊制著各省學政及鄉會試正副考官務當恪遵欽定學政全書科塲條例各條欵實力奉行不准稍有違悖皇上俯允所請特降諭旨嗣後歲科考前列試卷到部如經磨勘有文體不正之處卽將該學政及匿不查叅之督撫從嚴議處如不認眞磨勘一經發覺定將磨勘各員照徇庇例議處至現值連年舉行鄉會試正羣才登進之期禮部除將前次奏准各摺片知照正副考官外並將此次持降諭旨一體行令恪遵伏思皇上之意雖不過欲士子誦習聖賢不使務爲奇袤致誣民而惑世然自有此諭怯懦者固謹守繩墨不敢稍示異同庸劣無識之流更希旨承顔以爲非刻意苛求不足以明守舊之實而世之專心實學者其所爲文又必不屑句酌字斟以求悅於庸耳俗目然則上以是求而下不以是應固難逃乖異之愆上以是求而下卽以是應又何能收得人之效如此則才士安不生退沮之心而庸流安得不起徼倖之念哉所望有校士之責者善體聖心於整齊規矩之中仍寓愛惜英豪之意庶幾人才不致阻塞而時事沿坷挽回乎倘當世君子以辯言亂政責之則非僕之所敢辭亦非僕之所願辭也 
[本館接奉電音]  
　　昨日午前九下三十分時京師飛電傳來上諭四道敬謹譯登○正月十五日奉 
上諭浙江温處道員缺著童兆蓉補授欽此同日奉上諭德壽奏廣東省應造上年春季檔册請展限等語著户部知道片內繕寫魁馮兩司及丁藩司殊屬不合德壽著交部察議欽此同日奉上諭陜西西安府知府員缺緊要著該撫於通省知府內揀員調補所遺員缺著英琦補授欽此同日奉上諭前因康有爲梁起超罪大惡極迭經諭令沿海各省督撫懸賞購緝嚴密緝拿迄今尚未弋獲該逆等狼子野心仍在沿海一帶煽誘華民並開設報館肆行簧鼓種種悖逆情形殊堪髮指著南洋閩浙廣東各省督撫仍行明白示諭不諭何項人等如有能將康有爲梁起超緝獲送官騐明實係該逆犯正身立卽賞銀十萬兩萬一該逆犯等早伏天誅只須呈騐屍身確實無疑亦卽一體給賞此項銀兩並著先行提存上海道庫一面交犯卽一面騐明交銀免致展轉稽延如不願領賞願爲實在宫階及各項升銜亦必予以破格之賞至該逆犯等開設報館發賣報章必在華界但使購閱無人該逆犯等自無所施其技並著名該督撫實力嚴查如有購閱前項報章者一體嚴羣懲辦此外如藏有該逆等從前所著各逆書並著嚴查銷燬以伸國憲而靖人心欽此 
[俄高交涉]  
　　日本長崎采訪友人云邇來市上紛紛傳說謂中俄勢將開戰各日報亦言日本已將第五師團調出一時風聲鶴唳草木皆兵實則俄廷近派兵艦駐泊鴨緑江而以向駐旅順之衛生隊調往朝鮮咸鏡平安兩道蓋新任俄使欲藉兵力以追脅韓廷與日晒固毫無干涉也 
[惠府試期]  
　　廣州訪事友人云廣東提督學政張冶秋宗師巡試惠州去臘行抵郡城三十日行香放告示期今年正月初二日開考各屬生童經古初三日各屬生員科考初五日考歸善海豐二縣文童初七日考博羅龍川河源永安四縣文童初九日考連平和平陸豐長寗四縣文童 
[盜犯成禽]  
　　京師訪事友人云客臘二十七日有天津練勇數人行至打磨廠東興居飯館門首將前行之衣服華美者執而獲之擁至萬福西棧幽閉一室次晨復至長巷二條巷口擒獲衣衫藍縷者二人亦卽解回鎖禁觀者方竊竊私議莫明其犯事之由至翌日午後京師五城練勇五六十名手執刀　麕集萬福西棧門外由武弁紳董督之移時棧門大啓津勇擁入挾三犯出置車上京勇排隊擁護解送刑部詢諸知其事者謂三犯曾在天津行刼至京師南横街東合和錢鋪被刦一案亦係彼等所爲此次津勇購覓眼線偵知其逃匿之處乘火車入京追獲故就近禀明城憲添 
 
 

Page 2

 
 
派京勇押解至刑部歸案訊辦云 
[番客遇盜]  
　　厦門采訪友人云去冬十二月十八日豐隆輪船由南洋檳榔嶼抵厦附載華人六七百名卽諺所謂番客者內有鑫門鄉人三十餘名僑寓合利客棧金門離厦門水程祗六十餘里時有渡船來往諸客以歲聿云暮急欲回鄉爰集資雇金門大渡一艘帶以小輪船於十九日清晨就道棧主某甲棧夥某乙情深桑梓堅欲伴送至家午前九點鐘時船已行近金門鬼儡頭小輪船遂解維而返突有盜黨三四十輩飛舟追上手執槍械一躍過船擊斃舵工某丙甲乙固孔武存力與盜抵敵一盜被甲擊墮水中旣而羣盜爭放手槍將甲乙擊斃入艙肆刼致諸客失去洋銀三四千圓迨盜去載甲屍身回厦控諸提道憲及厦門同知諸署旋由李司馬委石潯巡檢某二尹臨騐一面飭捕會營嚴緝提憲則檄令金門協謝協戎竭力購線務獲嚴懲 
[案牘被焚]  
　　京師訪事友人云客臘十七日翰林院供事某某等人正在官舍辦公忽覺烟火氣撲鼻心焉疑之然亦不暇搜索及事畢見濃烟滿室如在十重雲霧中急覓之則烟自積案櫝中出視其櫝已紅光一片蓋一星之火飛墮故紙堆中閱時旣久遂致積卷半付刼灰幸經隸役汲水以澆得免延及屋宇而兩櫝積案已被祝融收拾一空矣堂憲聞之大爲震怒欲將是日當差者送部治罪後經一再求恩願將所毁案卷詳查補齊憲威始霽 
[東瀛火警]  
　　日本長崎采訪友人云日前接得名古屋電音知東歴正月二十二號卽華歴去冬十二月二十二日岐阜縣屬羽栗郡無動寺村兒島信造所設機器廠中不知因何火起立兆焚如最慘者廠中女工五十人倉卒無從逃避以致被火焚斃者多至三十一人眞无妄之災也 
[京師火警]  
　　京師訪事友人云客臘二十日之夜更魚初躍前門外大栅欄范德盛洋藥鋪廚屋不戒於火霎時烟霧迷漫勢將上熾幸本街水水中人馳至汲水狂噴復用長鈎揭開屋頂火遂不致旁竄移時卽熄除夕二鼓後遙見內城正北方紅光燭天恍似赤城霞起時各水會夫役大半星散赴救者竟寥寥至元旦始知火起於禁城之北地安門外大街東首乾逹茶葉店延及比鄰山貨鋪估衣鋪綢縀店並巷口內局子二處對門設攤售物者兩家乾逹向來兼售花爆是夕燈花誤墮爆竹堆中登時砰𥔀作響祖龍遂乘間而起大逞雄威直至四更始熄當火熾時人持物狂奔偶蹴寒亦因之倒地失去所持之物徧地摸索得一衣包負之而歸啓視則衣服鮮明其價較失物不啻百倍蓋當倉皇避難之際得失不遑兼顧其情形有如此者 
[潯陽火警]  
　　九江訪事友人云新正元旦之夜更魚三躍東門內葉姓家不知如何失火霎時冐穿屋頂紅光燭天經人汲水灌之得卽熄滅僅燬房屋兩椽當火熾時有一八齡女孩不及奔避以致被灼而亡殊可憐也 
[遼河春汛]  
　　營口訪事友人云去冬天寒持甚滴水成冰爲近十年來所罕見而於油市則最屬相宜前年僅到油車五千數百輛今則自十一月望日起至十二月望日止已到頭帮油車二千九百八十六輛每輛裝毛油四千斤合計三萬餘簍其第二帮油車續到之數大約不相上下是以業此者莫不欣欣然有喜色云○去歲關外收成豐稔農民皆望慰篝車惟秋季雨澤愆期菜蔬灌溉無資不甚發榮滋長是以價亦昻貴異常從前白菜百斤需牛莊錢五千者今增至十四五千餘物皆可以此類推卽猪羊肉價亦較前惟倍貧民朝饔夕飱苦無適口之物將軍負　不其信哉 
[金臺夕照]  
　　京師訪事友人云南城鞭子巷三條胡同某甲索有烟霞癖去臘某晚踽踽獨行至某巷口突一匪人以長繩繫其頸負至數十步外荒僻處褫其皮馬褂復攫取對時表及所携錢票若干然後揚長而去迨甲驚定大聲呼救行人詢悉情由奔告其子報宫請緝剌匪人已蹤影杳然矣翌日黎明復有一人行抵是處被匪人持棍擊其頭顱昏暈倒地正欲解去其衣適某小販行過匪人遂驚逸行路之難如此能毋致慨於地棘大荆乎○自前門內東交民巷至東單牌樓一帶道路前經崇文門監督議定將土藥加稅三成藉資興築客臘某日業已工竣順天府府尹何大京兆特添設兵丁每日沿街巡察并由步軍統領衙門了示曉諭不准無知小民任意作踐此後出其塗者當有如砥如矢之樂矣 
前者內城東四牌樓恒源錢店連日持票取銀者擁擠異常幾致倒閉後經大力者解囊接濟始得轉危爲安旣而南城草廠九巷日昇長匯票莊兌銀者亦踵趾相接一日間竟支付八萬兩之譜次日始漸安於是各票號主聞而大懼相率收銀不放以備不虞市面因之益窘日來銀價較前略增每兩約值富十京錢十一千文 
[鳩江譚薈]  
　　蕪湖訪事友人來函云客臘蕪湖精健營統領接奉撫轅來電飭攔江磯砲臺李葆林副戎與東西梁山砲臺陸小賓副戎互相對調蓋因李副戎由皖岸督銷總辦歐陽觀察商請移駐下游帶辦緝私事宜故有是舉也旣而觀察忽奉督轅撤委李副戎對調之說遂亦作爲罷論兩營士卒得免遷徙之勞無不喜形於色○道轅聽鼓諸君每屆歲闌向有炭敬之贈其欵由道憲並各當道按月捐集而來每年約得洋銀二三百元去年欵項與往屆彷彿而賴此作辛盤卯酒之需者入數較多以致所得未能如願核計極貧之員祗得番佛十尊次貧者八元六元不等外此尚有故員家屬或旅襯難歸或妻孥匏繫孤鸞寡鵠窮苦無依爰每家分派洋銀八元於封印後次第持贈雖楊枝一滴不能灑遍大千而自窘鄉深處得之亦未始不足濟燃眉之急也○長江水師提標中協向駐紥太平府自本任盧洪逹鎭軍升任岳州鎭遺缺經上憲以安慶恊楊協戎萬頃調補去臘十四日協戎由安慶交卸起程道出鳩江蕪湖營遊擊劉游戎急率所部出江迎迓協戎因急於履新卽刻下駛旋於　月十七日接篆視事○蕪湖縣監獄在署前甬道之旁四圍墻垣極頗堅固不意客臘某夕有監期將滿尚未開釋之黄李二要犯暗穿地道相約脫逃幸得外監守役先預防始免意外之禍事爲張邑尊所知捐廉重賞守役一面就牆根密釘排樁更將護院改造瓦屋是亦愼重監獄之一端也 
[讞員赴省]  
　　昨日英美租界會審公廨讞員翁笠漁直剌命駕登官舫帶以小火輪船鼓浪至蘇州省會叩賀各大憲年禧亦官塲例舉也 
[大令騐屍]  
　　女奴楊阿秀蘇州府屬常洲縣人在英租界寳善街公興里楊泰興土棧爲傭新歲以來時時出外不返主人略斥數言阿秀忽认前日之晨吞服阿芙蓉膏經人知覺舁送仁濟醫館求救無奈受毒已深刀圭無效旋卽殞命泰興主人慌懼急函致其父楊逸亭并偕三圖地保曹福卿投上海縣署報案午後代理縣篆之戴子邁明府帶同刑仵書役親臨相騐升座之後仵作以銀鍼探其喉旋唱報死者委係吞烟自盡别無他傷明府乃離座親視一周諭令備棺收殮屍父楊逸亭投案求免發封以安死者魂魄明府准之旋卽呵殿回署時已六街三市燈火通明矣 
[示禁攙雜]  
　　日前江蘇海運滬局總辦張子虞太守出示曰爲出示禁約事照得蘇省漕糧向不准攙雜秈米及外路長腰客米歴屆出示嚴禁在案近聞有不肖經紀船户人等於交兌時私換醜潮之米任意掗交委員耳目不及沙船將就收兌以致到津米色霉變父兌棘手本屇查扞總樣如察出有顆粒秈米及長腰客米除將監兌委員詳請記過外立提該經紀船户從重懲辦責令買米另交並將疏忽收米之沙船耆民 
 
 

Page 3

 
 
罰令出空船艙繳完已借水脚修艌銀兩不准承運該耆民等須知近年津通收米挑騐極嚴如攙有秈米客米津局必不能收該沙船短數　累亦必甚鉅本局爲體恤爾等起見切勿視爲空言自干咎戾後悔莫及其各凛遵毋違切切特示 
[移請協提]  
　　前者浦東鄉婦沈吳氏投上海縣署控堂姪沈鐵山將次子全山藏匿代理縣篆之戴子邁明府提訊之下沈鐵山堅稱小的並無藏匿伊子之事戴明府限五日內帮同訪尋到案前日全山之兄再山稟稱全山現在泗涇鎭聞被仇人擄去勢難脫身求派差往提訊斷明府查得泗涇鎭係婁縣所轄因備文移請婁縣主屈大令派差恊同前往查提 
[嚴查賭博]  
　　新正已過城中聚賭之家仍舊陽奉陰違每夜呼么喝六保甲總巡周秋江司馬知之諭令各叚巡防局委員率勇巡查想從此賭風當可稍息矣 
[上海縣署紀事]  
　　昨日駐紥閔行鎭之北簳山汛弁施千戎派兵押送竊犯何阿和至縣代理縣篆之戴子邁明府飭收押候訊○軍犯馬道隆誘拐寡婦蘇朱氏案發由縣訊實監禁候解福建浦城縣配所昨日書吏已備就公文戴明府遴派差役兩名民壯兩名押之就道○本埠有等貪利之徒將字紙裝運天津售與鞋鋪善堂董事禀請道縣先後出示禁止並由縣派差隨時查緝近又有將字紙捲作花爆者事爲戴明府所聞刻已飭差查辦矣 
[上海巡局紀事]  
　　元宵佳節二十三七鋪巡防局委員盛雨村二尹深恐遊人如蟻易肇事端特於黄昏後督勇出巡至三鼓時始返沿途見栅門深夜尚未下鍵因傳栅夫楊四及王開生至輿前喝令各責五十板以示薄懲○前者二十三七鋪巡防局委員邱友林二尹目擊小車載重碾損橋梁因之出示曉諭令各車夫於過橋時卸載無如若輩置若罔聞昨日行至外倉橋見有載貨車六輛轔轔而過不禁勃然大怒飭勇拘獲三車夫帶回訊究嗣以三車夫一再哀求始從寛開釋 
[英美租界公堂會訊案]  
　　去年陳王氏投英美租界公堂控魏申祥誘騙田單讞員翁笠漁直剌研訊之下魏供此地爲葡萄牙商人所買旋由西洋總領事署繙譯官畢禮納君照會直剌訂期前日午後會訊屆期畢君命駕至公廨與直剌升座陳王氏偕博易律師投案訴稱去歲魏申祥自立筆據買去靶子路地十八畞議明洋銀九千元除收過外尚少四千元詎料魏心存叵測忽稱田單被洋人機地士騙去藉詞不付價銀叩求追給洋人機地士供此地尚未丈量稅契二紙亦未交出是以未便付價魏所供與洋人略同直剌限魏申祥於兩天內繳洋銀三千六百元陳王氏亦將稅契呈案聽候丈量再核 
[英美租界公堂瑣案]  
　　英租界新巡捕房二千三百五十三號華捕陳小林卽混號小麻皮之弟平時藉公訛詐無惡不爲新正初六日在浙江路垃圾橋附近巡邏適見某南貨店學徒某甲在門外小便因卽拘住肆毆鄰近肉店主楊阿二斥以捕房之例巡捕不應毆人陳恨之將甲送入捕房捕頭罰出小洋銀三角初十日陳復巡至原處遇楊阿二抱孩而行不問情由毒毆不止楊大聲呼救經楊子福元及某麫館主楊好人鄰右陳阿玉等勸解陳恃有護身符將楊阿二等四人一併拘送捕房誣稱楊阿二沿路大便喝阻不服糾衆兇毆致被扯碎號衣失去銀對時表一枚捕頭韋而生疑之飭包探趙銀河密往查訪得其挾嫌誣控之情遂於昨晨解送公堂禀請訊究楊阿二等各訴前情叩求嚴辦陳小林供詞狡展不認毆人襄讞委員張柄樞司馬以陳身充巡捕不應挾怨誣人若不予以嚴懲何足以昭炯戒乃商諸美繙譯白保羅君判笞三百板當堂斥革以儆效尤○包探趙銀河禀稱偷兒黄阿三行竊徐楊氏家綢裙釘鞋等物人贓並獲送請訊究黄供詞含混直剌判責一百板○沈和尚向在西學堂執爨前日至某客棧向陶阿桂訛詐洋銀六元帽一頂被包探蔣燮林查獲拘解請究直剌判責二百板○沈阿和被徐阿瑞竊去布衣二件包探邊槐舟緝獲人贓解案請究徐供無知初犯乞恩寛宥直剌判責一百板贓給失主具領○前晚有陳鴻生者濳至汪維善家撬門圖竊被包探顧阿六所見拘送公堂陳供詞支吾直剌判責一百板○包探秦少卿禀稱賊犯朱金榮混入尚仁里某妓院竊取傭婦陸阿巧之綢皮衣金的指金挖耳等件今特拘案請辦朱認竊不諱直剌判責三百板押捕房半年期滿處籍蜎賊犯林榮生竊取八　勒洋行執事人唐愛生之綢皮褂一件被包探陸阿九查獲吊到原贓解案請究直剌判責四百板遞解回籍○包探劉森堂禀稱馬夫王阿二駕車不愼碾傷劉阿小面部及右手兹特送案請辦直剌判出洋銀十元給劉養傷○包探金阿三禀稱怡和絲廠小工張阿根竊取廠中紗管九枚拘案請訊直剌判枷號十四天以儆○包探費阿銀查得王林林行竊陳裕太徐阿松王公大各人油布衣服金戒指銀器烟槍釘靴等件因之解案請究直剌判責三百板○包探張阿五查得車夫王阿二竊取武愛天家東洋絲布一百十一疋內有三十五疋交周阿四售得洋銀分用因之拘案請辦王用二人供詞含糊直剌判各責四百板王押捕房三月周押二月以儆 
[美租界捕房紀事]  
　　江灣鎭人孫耕榮向在虹口某西人家爲細崽近被西人辭歇餬口維艱迫於飢寒遂致與梁上君子爲伍前日之晚潛至天潼路四號洋房某西人家竊得衣裳荷之而出適被包探張阿五所見拘送捕房捕頭令押候解送公堂禀請讞員翁笠漁直剌訊辦○昨晨偷兒王春和掩入虹口某西人家行竊花瓶等物甫經携出卽被包探沈阿鶴拘獲解入捕房捕頭令押候解送公堂禀請讞員翁笠漁直剌訊究 
[美租界醫院紀聞]  
　　甬人某甲在外虹口某駁船爲篙師前晚不知因何忽與同業某乙口角旣而各奮老拳互相鬥毆甲力不能敵略受微傷引以爲辱忿不欲生濳購阿芙蓉膏和酒吞服迨至毒發痛楚呻吟始經家中人察悉倩人舁送同仁醫院求救無奈烟毒已深入腑臓非藥石所能奏功延至昨晨遂爾斃命亦云慘矣○江北某邑人張某向以驅小車爲業在裏虹口某車寓聊借枝棲以免銜頭露宿昨晨忽與同伴小有唇舌之爭旋卽經人勸解而散亦不料其有他也不意張遽萌短見暗購鴉片吞之經人舁送同仁醫院救治幸受毒未深醫生予以吐藥得卽一嘔而愈 
[仁恩洋溢]  
　　日前本館前協振所接到許鏡澄善士惠書云去臘除夕雜務紛繁之際家忽發肝厥舊勢甚危險因見日報所載屢有助振獲愈之事遂焚香燽天許願助洋銀二十元頃刻間果獲轉危爲安用特如數遵繳祈速復原云云又會稽徐善士維則爲次女荃病求速愈闔家永保平安助洋銀一百元又全盛局交來乳溪愛日廬主人助洋銀三十元又完願子助洋二銀十元又厚記寳號撙節上元演戲資移助洋銀三十元又李淦清善士因患四肢浮腫求神保佑速痊先助洋銀二十元當此椒花獻瑞柏酒分香吾儕幸獲安康方共及時行樂維彼嗷嗷鴻雁流離中澤各有朝不保暮之憂人孰無良能無惻然動念今諸大善士囊金慨解振彼災區俾溝瘠餘生同登仁壽之域行見天心好善福報彌隆豈獨結草銜環身受者感激圖報已哉謹誌數言藉鳴謝悃 
[定期開塾]  
　　義塾之設成人子弟者在此誤人子弟者亦始不在乎此敝堂開設義塾歴十餘年必求端人正士爲之師蓋惟恐以成人者誤人也兹擇於本月二十一日開館凡清寒之家無力就傅者例得先期到堂註册入塾攻書惟定額以十六名爲率遲恐不及堂中筆墨詩書咸備不煩貧家顧慮脩金贄儀等項亦由堂中代出不取分文又另請宿儒常年宣購鄉約定期四八風雨不更似於風俗人心不無小補乞附報章藉資傳播[  滬北天后宫前廣益善堂司董嚴信厚施則敬朱佩珍唐榮俊葉貽鑑等謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[輿情愛戴] 寗波友人來信云江右趙漁珊司馬歴任浙中繁劇政聲久著民不能忘自光緒癸已蒞定海廳任卽口碑載道誦起輿人至丙申春以病乞休是年秋病愈蒙大憲飭回本任去秋又懇准交卸紳民挽留不果爰公製萬民衣獻之又以適逢花甲之期是以製屏轉　對聨致送署中預訂捧觴上壽者衣冠車馬濟濟於途且更醵集貲財供奉長生禄位敬爇瓣香並市石建德政碑以昭來許臨行胥吏分班餞於庭官紳接踵餞於途弁勇次第餞於寨商賈內外餞於市送行者塞巷叩别者登舟可謂榮矣而猶有聞所未聞者鄉曲耆民肅衣冠執炷香不約而來者多至千百輩或爭牽其袂或乞留其靴行旌出城時父老臥轍　轅如嬰孩之離慈父母輿情愛戴豈偶然哉誠以司馬在定籌積榖創團練整頓冬防保甲實心實事必躬必親故能民心愛戴若此所願繼其任之郭外峯司馬遵行弗倦凡事蕭規曹隨庶總總林林不致興極盛難爲繼之歎乎 
[倒屋傷人]  
　　九江訪事友人云去歲之冬雪　過多凡居民之樣宇欹斜者皆有徭欲墜之勢除夕城內孫巷丁姓家被雲壓倒致傷母女二口幸未致命然亦險矣 
[法租界公堂瑣案]  
　　去年臘月二十六日之夜泰來洋行買辦朱鶴鳴失去小皮箱　　內儲金珠首飾約值銀六七百兩翌晨在囑臺上拾得空箱疑係傭婦周鄒氏所竊向之詰問言語支吾遂送入捕房捕頭詰悉係其併夫王阿寶所爲卽派包探將王拘獲解經讞員朱森庭明府訊供判將周鄒氏掌頰一百下押候補提周鄒氏之原薦人徐金氏到案復訊昨日包探將一干人解案徐金氏供去年臘月二十六日之夜朱家被竊後卽令小婦人向周鄒氏盤詰矢口不承惟周鄒氏素與王阿朁結爲露水夫妻此次是否串竊小婦人不敢妄供明府飭將周鄒氏王阿寶帶出隔别研訊謂徐金氏曰爾知此案究係如何不妨直說徐金氏供前堂大老爺訊究時小婦人遲運而至不及上堂曾聞途人言及此案失　內有金約指三枚由王籠諸指上特未目見未便指實明府謂爾係舉薦之人不得置身事外究竟王與周鄒氏是否私識答稱此事實非子虛叩求明察明府遂傳王研鞫王供小的與周鄒氏通姦一次並無别情周鄒氏供詞狡展明府著押候鞭責藤條二百下徐金氏薦人不妥致犯竊案著掌頰一百下王屢次犯案且曾由其父仁貴以忤逆控究其素不安分可想而知著押候重責一百板○陳連發禀稱小的在菜市街開設年糕店用丁阿生磨粉月給工資洋銀一元二角前日至小的家騙去磨盤押錢花用爲此送案請追丁供磨盤係小的向陳母借質並非竊取求鑒明府飭包探帶出查明是否向借禀覆核辦○包探禀稱朱富榮在某東洋行執役竊取麻袋四口被行主查獲送案請辦朱供小的偶用麻袋作枕不料行主悞認爲竊今小的尚有行李及工資洋銀二元存在彼處未經取出求恩鑒核明府以原告不到無從質訊著押候查明覆核○包探禀稱偷兒邱桂生割開麻袋竊取車上所裝白米經巡街捕拘押今者捕頭倩小的解案請辦明府判責一百六十板包探禀稱賊犯劉三仔在途竊得眼鏡一副經小的緝獲人贓解案請辦明府判責一百板○包探稟稱陳秀春掩入泰來洋行竊取空箱一口當塲獲住人　解案請辦明府判責二百板 
[光緖二十五年十二月分教職單]  
　　教授貴州銅仁徐志勛貴陽副正諭奉天興京韓大廷永平直隷雄縣郭蓮舫永平江蘇句容顔鴻闥通州山康掖縣鄭熙嘏沂州河南陜州趙國光開封光州李潯開封四川線州劉濟普成都雲南陸凉周宗　大理陜西華州王恒晉西安俱舉訓導順天平谷張兆珂定州歲直隷定興紀墀順天優安徽潛山張文杰廬州山東冠縣蘇湘田濟南俱歲山西嵐縣張景先隰州挨河南魯山劉鴻猷開封優甘肅海城陳廷珍鞏昌歲江西崇仁賴汝謀贑州江西雩都雷金英南昌廣西北流陽善祥桂林俱舉四川崇寗余正倫綏定歲四川隆昌賀宗循成都舉復諭直隸井陘鄒國楨永平副山西靈石張士彬平定舉河南蘭儀崔太元衛輝附江西湖口彭學林吉安舉雲南元謀許正餘永昌拔復訓順天霸州王榮壽保定副直隷天津霍五嶽大名安徽阜陽胡玠徽州山東荷澤張寳賢奉安陜西涇陽楊炳勳同州福建寗化王逢堯泉州江西臨川饒其政吉安雲南路南范炳錕臨安貴州石阡馬瓊遵義俱麋山東魚臺鍾維嶽臨清福建長汀鄭宣東福州俱舉洒南內鄉許蓮榮光州增雲南南寗李作舟楚雄附 
[蘇省官報]  
　　新正月初九日儲　陽辭行軍情處存記特用道黄承暄由上海來知府徐炳俾由大河口厘局來請補蘇總捕同知黄案　由寗見制　回同知王　忠禀辭回木價歴局署案興縣劉思懸禀到知縣郭重光由錫金厘局來又龔鴻揆由丹陽沙洲差次來又錢浦謝委赴溧陽守催清　清項差卽辭又方　禀辭回吳淞貨捐局又　立勳辭回施直州同王希曾禀辭赴江陰公幹布庫火候馬炘泉知本日　兼布理問任事府經歴輦潭由江都公幹回並奉委解首級赴江寗卽辭縣丞趙雲倬禀知奉府委解首級赴丹徒卽辭又何魁昌由丹徒公幹回江南提督李由松江來管　　防後營總兵顔　林左營遊擊黄春懷前營正任常州右守　徐誠檀由瀏河來○初十日候補道朱福清辭行赴寗見制憲首府彦謝飭知鎭江府向太倉州將太湖應何川沙　陳荆濮縣汪會辦清查上海縣地事宜知府張福謙盛澤釐局知縣宗能逹五庫　局知縣林士青瀏河厘局知縣何紹謙常州府發辭委員知縣慶多均禀到常州府德武進縣施金匱縣孫代理上海縣戴春興絲劉禀辭知州應祖錫禀謝奉委常昭海口輩局羞正任吳江縣方道海由江陰自　軍防次來知縣程發明禀辭赴寗見制憲又季逢辛起復回省禀到縣丞劉芳　由地來○十一日總統南洋兵輸蘇松　鎭陳旭到卽辭行鎭江府向會辦清查上海　地事宜知府張福謙大河口厘局知府徐炳倬丹陽清丈沙洲委員知縣龔鴻揆均禀辭晴補蘇　捕同知黄　珍禀謝飭知准補○十二日特用道黄承暄醉行赴寗並通知二十二年海運兼保二品銜知府林文炳由上梅貨捐局來又張腹勛由上海製造局來直隷州謝謙由松江公幹回吳縣田禀知下鄉公幹靖江縣朱金山縣武鎭洋縣吳均禀到荆溪縣汪禀辭　選昭文縣張　禀銷催提常昭　項回知縣今善由宜荆釐局來 
[已亥十二月廿四至三十日醫躉等捐清單]  
　　李珊廷大善士爲病愈完願助規元二百兩正戴生昌　龍洋五十元容　　齋銀洋三十三元武陵氏爲子病愈完願銀洋十五元寳大　洋十元隱名氏洋十元張　氏洋三元張府洋一元無名氏洋一元升大銅洋四元徐　山翁育嬰捐銀洋二十六元陳連福翁集福册洋二元源生安　加洋一元共規元二百兩銀洋一百五十二元銅洋四元[  滬北天后宫前廣益善堂司董嚴信厚施則敬朱編珍磨榮俊葉貽等謹誌]  
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十五年十二月二十八二十九三十日京報全録]  
　　宫門抄○諭旨五道録前○御史熙奏爲京察屆期請飭嚴申定例以愼選舉而杜濫保摺○御史英等奏爲坊官疎防盜案照例叅劾摺○齊撫毓奏報交卸入都陛見摺○豫撫裕奏爲知縣催科勤奮循例請奬摺○將軍長奏甄别同知片○十二月二十八日慶王那王謝授總諳逹恩○榮中堂等謝入座次序恩○明惠等得保奬謝恩○李蔭　等謝議叙恩○福敏等應升之缺升用謝恩○召見軍機○一十九日端王漙良各假滿請安○王中堂等同鄉官謝恩○溥良因伊子得保奬並謝入座次序恩○色普徵額謝從優議敘恩○高變曾恭送鐵牌回京覆命○劉永亨得保奬謝恩○楊崇伊謝授陜西漢中府知府恩○內務府奏派弘仁寺聽經派出立山○又奏派分賞麕鹿派出崇光世績○召見軍機楊崇伊○皇太后明日已初進內至寗壽宫辭歲午正還海○皇上明日辰初二刻至寍壽宫辭歲行禮畢午初二刻還海○三十日召見軍機○皇太后明日辰初至壽皇殿行禮辰正二刻升皇極殿受賀畢已正二刻還海皇上明日辰初還宫少座至皇極殿行禮已初升乾清宫受賀已正還海○○掌廣東道監察御史奴才熙麟跪奏爲京察屇期請飭嚴申定例以愼選舉而杜濫保恭摺仰祈聖鑒事竊查吏部則例考積內載每遇舉行京察之期各部院堂官務各愼選賢能不得以劣員充數如有濫保一經查出卽將該堂官照濫保匪人例降二級調用又嘉慶五年十一月十八日奉特諭三載考績始自唐虞至今日則爲京察用人之典至要而選士之方必愼氣節未有阿諛　媚之徒而能有廉明之政者也近年以來六部堂官所拔識之司員大率以迎合已意者爲曉事之人以執稿部辯者爲不曉事之輩以每日傴謁卑詞巧捷者爲勤愼以在司坐辦口齒木訥者爲迂拙遂至趨承卑鄙乞憐昏夜白畫醫人仕路頺風幾不可問氣節銷磨殆盡成何政體耶近日堂司各官雖比前稍加撿束奔競之風恐未能盡改總由積習相沿狂瀾難返朕思轉移風氣之方須立矜式觀摩之準現已將屇京察之期各部俱應首薦餘則寗取資格較久謹厚樸實之員其少年澆稱才華發越者亦應其經練下屇再行保列等因欽此聖訓昭示來兹嚴罰者爲定例固已至爲詳盡至爲嚴明而每屆京察所保薦終未能力抑才華發越者而寗取謹厚樸實之員以故旣膺保薦復被叅革者亦所時有而因以追論原保大臣如例議處者亦不概見則少年才華發越每易爲人推許雖或課保人亦多曲原之也顧恭繹聖訓正以其每易爲人推許使不能俟其經練則發越卽澆　之由一經誤保雖治原保者以重罰而少年之僨事或已敗壞而不可救止惟謹厚樸實之員初用之不必有所見長久任之終可不失故步而乞憐昏夜白畫驕人尤老成木訥者所不能爲而少年巧捷者之所優爲阿諛謟媚氣節銷磨端由此輩故 
聖訓煌煌卽以甯取謹厚樸實之員爲萬世特示保薦矜式之準而旣奉特諭且俾懸之公署觸目　心斯不能凛遵卽法益無可逭耳竊見近數十年來　朝廷簡擢大臣雖恩寵送加而於資格猶不憚三致意焉蓋愼之又愼也乃自甲午後士大夫爭以才華發越互相標榜而少年澆薄之徒言論風生遂顯以逞其白晝驕人之態卽陰以濟其乞憐昏夜之行馴至風會所趨簧鼓愈甚而康有爲梁啓超等乃以奇才大才屢登薦　大局幾於不測今逆首雖已遠遁逆黨亦已伏誅習染勢難盡去當此京察大典固朝廷黜幽陟明轉移人才之會也誠使內而各部院堂官外而督撫無敢輕心保薦顯干濫保定例能於屬員中之才華發越者俟其經練謹厚樸實者較以資格則資格中要不乏老成練逹之人而少年經練之餘實足損過就中俾人才一軌於正人才之邪正庶事之廢興因之大局之安危尤係之又史定例至爲嚴明本無可逭聖訓至爲詳盡本當懍遵凡有保薦之責者正無容妄逞私聰更於成法外别求舉動之方也奴才爲京察屆期轉移人才起見是否有當伏乞皇太后皇上聖鑒謹奏奉旨一道○○巡視東城山西道監察御史臣英壽巡視東城掌江南道檻察御史臣徐道焜跪奏爲坊官疎防盜案照例開叅恭摺仰祈聖鑒事竊據臣城吏目嚴以敬呈報十月初四日上燈時據花兒市福滎興洋藥局郭春華禀稱有賊五六人手持洋槍刀械進門搶去銀數百兩當經會同練勇局委員督同捕役弁勇數十人跟蹤追至廣渠門迤南城上該賊跳城逃走僅獲贓銀二百五十六兩零洋槍一桿呈騐禀報前來除飭將贓銀傳失主領回外復經臣勒限嚴緝於十月十七日附片奏明在案臣等查五城地面有此夤夜强劫之盜實屬愍不畏法該吏目職司其事宜如何赶緊緝拿雖當時追獲　銀二百數十兩而迄今兩個月疏防限滿尚未將逸賊弋獲捕務殊屬懈弛若不立子查叅不足以示懲儆相應請旨將東城兵馬司吏目嚴以敬先行摘去頂戴並由臣勒限嚴緝倘限滿無獲再行從嚴叅辦外理合恭摺具陳伏乞皇太后皇上聖鑒謹奏○○山東巡撫奴才毓賢跪奏爲恭報交卸日期遵旨入覲恭摺仰祈聖鑒事竊奴才於本年十一月初四日恭閱電抄奉上諭毓賢著來京陛見山東巡撫著袁世凱署理卽行來京請訓欽此聞命之下欽悚莫名遵將交代事件逐一料理兹署撫臣袁世凱於十一月二十三日到東奴才卽於二十四日將巡撫印信曁王命旗牌一切卷宗派濟南府知府盧昌詒撫標中軍叅將劉雲會齎交署撫臣袁世凱接收訖奴才謹擬起程趙詣闕廷跪聆聖訓所有奴才交卸日期理合恭摺具陳再此摺仍用山東巡撫關防合併聲明伏乞皇太后皇上聖鑒謹奏奉硃批知道了欽此○○頭品頂戴河南巡撫奴才裕長跪奏爲知縣催科勤奮連年於奏銷以前掃數全完循例奏奬以昭檄勸恭摺抑祈聖鑒事竊查定例一官經徵分數錢糧能每年於奏銷前全完者應於照當議叙之外量加俊叙其數在三萬兩以上直省州縣一官經徵六年於奏銷前全完者准該督撫奏銷請送部引見等語久經遵行在案兹據布政使景星詳稱林縣知縣曹善臻經徵光緒十八十九二十一等三年丁地錢　數在三兩以上均於奏銷前全完業已照常議叙現復一手經徵光緒二十二二十三二十四等三年丁地錢糧於奏銷以前一律捕數起運完解連十八十九二十一等年前後接算均係三萬兩以上核與奏請送部之例相符等情呈請具奏前來奴才查州縣徵解丁地錢糧爲京外餉源攸繫近年司車異常支絀入欵以丁地爲大宗全在州縣官實力催徵源源報解方足以敷周轉林縣額徵錢糧數在三萬兩以上該縣知縣曹齊臻一手經徵六年之間均於奏銷以前全完掃數起運並無因災停緩情事洵屬催科勤奮自應循例奏請送部引見以示鼓勵而資觀感除咨部查照外理合恭摺具陳伏乞皇太后皇上聖鑒謹奏奉硃批著照所請該部知道欽此○○長順等片再查前奉部咨嗣後府廳州縣無論捐納勞績候補試用各項出身人員應以到省之日起試用一年期滿詳加甄别具奏等因歴經遵辦在案兹查有分發試用同知陳喬年前於光緒十九年十月初五到省之日起扣至二十年十月初五日試用一年期滿例應甄别查該員前因奉委赴京校刊吉林志書未及甄别在京丁憂就近回籍守制現在起復到省據吉林分巡道覺羅逹椿補請甄别具奏前來查該同知陳喬年才具開展辦事實心奴才前任吉林將軍時該員歴充要差並無貽悞堪以留省照例補用除取具該員履歴咨部查照外理合附片具陳伏乞聖鑒謹奏奉 
硃批吏部知道欽此 
 
