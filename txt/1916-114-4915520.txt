# 1916 - 114 - 4915520

 

Page 1

 
 
遊記 
[羗海雜誌（十）（三）（生入）]  
　　和碩特等蒙古五部原有氏系靑海二十九旗爵位下所列者似當時旗主人名非姓氏也而現今各旗蒙民咸因之爲氏蓋尊其遷地始祖亦不忘本之義然如和碩特南左翼次旗又稱居里蓋氏綽羅斯南右翼末旗又稱爾什凱氏旣非人名亦非地名則不知其義之所在矣今將各部之氏系表明如下 
　　和碩特（和碩特有福之謂）初稱奇涯温氏後正其誤定爲博　濟吉特氏係元太祖成吉思仲弟哈薩爾之後（成吉思成或作欽或作靑皆音之轉）乃純粹之蒙古種與漠南東四盟科爾沁札賚特杜爾伯特郭爾羅斯阿嚕科爾沁五部十一旗西二盟四子部落茂明安烏喇特三部五旗西套額魯特部一旗及漠北科布多和碩特一旗新疆珠勒都斯和碩特三旗皆同族駐牧烏魯木齊十九傳至明末固始汗自西域入據靑海又三傳至羅卜藏丹津亂靑海以覆固始祀自後靑海和碩特並非固始嫡種今二十一旗之祖從前未從羅卜藏叛者也淸雍正二年分藩靑海四岸及布喀河柴達木河大通河黄河一帶二十一旗各自爲部編置佐領每旗設一札薩克共札薩克二十有一内親王一郡王二貝勒一貝子二輔國公三台吉十二 
　　綽羅斯特出於凖噶爾部（按凖噶爾即杜爾伯特之一杜爾伯特蒙語四數也相傳蒙古有駝馬牛羊四牧羣凖其牧馬部又說厄魯特爲哈薩爾牧駝馬牛羊之人其四衛拉各分一牧凖分牧馬羣）以本部名綽羅斯爲氏（即赤那思義謂狼）係元臣孛罕之裔與漠北科布多杜爾伯特部十四旗三音諾顏附額魯特二旗爲同族孛罕七世孫額斯默特達爾罕之衆後爲綽羅斯部乃蒙古之昻吉昻吉者分族也于元爲臣僕駐牧伊犂淸康熙中凖曾噶爾丹異母兄卓特巴巴圖爾畏噶爾丹逼奔靑海仍爲綽羅斯部大軍征厄魯特靑海之綽羅斯旗先降自凖噶爾滅後餘衆并入杜爾伯特其散在靑海者悉分投綽羅斯旗下不復著凖噶爾之名靑海綽羅斯自立爲部雍正二年分藩靑海南北不置札薩克編置佐領凡二旗内貝勒貝子各一 
 
 

Page 2

 
 
時評 
[取消（冷）]  
　　取消近來之新名詞也亦近來之惡名詞也　　 
凡有罪孽皆恃之以肆行即借之反悔所謂反覆無常之代名詞也 
　　人之行事也譬如着墨於紙墨旣看紙矣其能取而去之乎事之失敗也譬如覆水於地水旣覆地矣其能收而復返乎今有取消之說是不啻去墨於旣着收水於旣覆也 
　　前人所以謹愼而不敢妄爲者恐事之失敗而有罪孽也今則事成可以圖功事敗則取消之一若未有其事是長人徼倖之心也前人所以有氣節之槪者始終其事一貫其主義也今則半途而廢美其名曰取消是授人取巧之方也 
嗚呼自今以後我願勿聞取消之聲 
[命令]  
　　四月二十七日政事堂奉策令陸軍部呈請將李文紱授爲陸軍步兵少校應照准此令 
　　又令張殿興給予四等文虎章尹宜春給予五等文虎章此令　　又令薛作楫給予四等文虎章柳長淸程賢新均給予五等文虎章此令 
　　又令靳雲鵬給予一等文虎章此令 
　　又令許建廷給予三等文虎章此令 
　　又令鄧瑤光朱綸均給予二等大綬嘉禾章此令 
　　又令關景課馮應楷周長齡何甘棠均給予三等嘉禾章棄遂斌葉顯鳳李肇掦葉　泉潘元燿羅長肇陳恭受播翔余朝　何世光何翔藻楊玉衡均給予四等嘉禾章此令 
　　又令王世傑授爲陸軍步兵上校師景山加陸軍步兵上校銜此令 
　　又令陸軍部呈請以張鵬翥補授陸軍步兵少校應照准此令　　又令陸軍部呈請將王廷蘭授爲陸軍騎兵中校蕭紺讓加陸軍騎兵中校銜楊文田孫秀枝謝得勝均授爲陸軍騎兵少校應照准此令 
　　又令參謀本部呈請任命華傳民爲陸軍第七混成旅二等參謀官應照准此令 
[專電]  
　　香港電據厦門電稱肇和等五艦已於　日（二十六）由此出發聞赴汕頭示威詔安駐有重兵新銘等裝運之北兵亦已抵該處 
　　北京電媾和凖備會昨已成立 
定每星期二六開會一次 
　　北京電段將閣務軍政兩責權劃淸即以府令公布聞南軍來電停戰屆期未將主要條件解决即認調停無效繼續宣戰毌庸展期 
　　北京電提議攺項城爲臨時總統並徵求各省同意 
　　北京電段祺瑞於二十五日在公府政事堂開第一次國務會議各部總長均蒞席段穿軍禮服並聞段即於是日午正十二時赴陸軍部接兼任 
　　北京電孫總長儗定黄濬鄧邦述 
充秘書 
　　北京電閩運使在京病故遺缺 
孫儗保劉孝祚 
　　北京電莊藴寛力辭審院長李兆珍有望 
　　北京電政事堂決攺國務院段儗以王式通長秘書 
　　北京電昨諭軍務處併入統率處 
　　北京電貢總裁辭職不准　　重慶電合江東北界金佛寺大望場等處由永川境内竄來四五百人後至者尚陸續不絶勢將進據九重巖白寨等處 
　　香港電梁啓超陸榮廷現駐肇慶迎岑春萱爲都司令兩粤歸其節制調遣一面豫備軍隊進攻湘南　　北京電莊藴寛人在天津審計院長一席是否擔任尚難預定 
　　北京電王士珍尚無到部消息 
[譯電]  
　　北京電政府命張勳暫駐徐州不必派兵入皖因倪嗣冲已回皖之故張勳派兵十營至寗助防聞黄鳴球亦死於新裕船中　　　　（二十七日） 
　　香港電廣州商業已有一部分復原商店現復開門内地航務亦通俾免各縣有絶糧之虞但銀根仍未鬆動此由中國銀行經理避匿之故桂省愛國之士促速遣師入湘以拒北軍（二十七日）以上路透電 
　　北京電政府不日將開軍事會議討論以軍政全權移交新内閣問題因今已讓者僅一部分也據國權報載稱新内閣之政策將與前熊内閣所定者相同（二十八日） 
　　北京電周自齊張弧均梁士詒之黨今一任中國銀行督辦一任財政次長故梁已復握中央政府財政權（二十八日） 
　　北京電政府因財政支絀擬將各員俸金暫減至六十元（二十八日） 
　　北京電熊希齡辭職未准（二十八日） 
　　北京電馮軍已收復江陰砲台　　（二十八日）以上德文電 
[東方通信社電（日本人組織）]  
　　北亦電據某要人言袁總統雖知南方形勢日非而各方面又續續作退位之勸告北京政界及外人 
中亦以如欲收拾時局袁氏必需退位然袁氏之内心仍欲利用時局發展之機會兾得維持大總統之地位如對段内閣將梁士詒置諸閣員之外以其財力牽動内閣使與前熊希齡内閣同一以財政困難陷於自滅之運命一面將置其腹心段芝貴於直隸省使江雷等組織軍警聨合會並爲叚祺瑞與馮國璋聨絡暗中謀使袁氏退位之備設法使馮與革命黨衝突以殺其勢力而保持總統之地位如果形勢實不可爲始將政權讓與已關係最深之人得保障其生命財產之後暫行退位故袁氏之退位今後尚不免有許多曲折及戰亂云云　　（二十八日） 
　　北京電長沙電云湖南革命黨之一部與土匪連絡以三百人組成一隊於二十一日襲擊湖北省之通城縣守備該地之湖北軍與戰終日入夜遂又轉其方向省境鯉魚市方面而進（二十入日） 
　　北京電湖北省施南府來鳳縣之守備兵與該地之退伍兵連絡佔領縣城揭討袁旗（二十八日） 
　　北京電廣東電云蔡乃煌之處刑因去年以來蔡在粤省之行爲實與北京政府有密接之關係不但散布烟毒以全力攪亂粤省之中心人物且爲破壞國民道德之罪人一般人民經此刺激受此敎訓皆謂彼動搖國家之元兇禍根亦當剷除云）（二十八日） 
　　北京電武昌電云第二十師步兵第八十團第三營於二十六日到漢口（二十八日） 
　　北京電北京盛傳梁士詒派其心腹鄭太玄（譯音）往上海稱爲順天時報記者密探南方排袁派之消息（二十八日） 
　　東京電日俄鐵道會議議結之問題如下㈠隨時開特别委員會㈡日滿週游劵折減事㈢調節日滿連絡運費㈣貨物品名之解釋决定㈤新連絡車站及追加新貨物等尚有棉紗運費直通貨物之保稅運送赴俄茶葉連絡運輸等件均已圓滿决定（二十八日） 
[戰電]  
　　其一（英人路透電） 
　　巴黎電今晚公報云法砲隊轟擊香巴業及亞貢之敵軍防務甚爲活動末斯河西亞伏柯爾·三○四山·愛斯萊·芒資維勒砲火甚厲河東則砲火適中德軍圖在勞蘭塞洛萊北面進攻爲法砲隊所阻俠泊勞特凸角一役德軍損失千人德飛機一架降落瓦斯河境法軍陣線飛行家二人被擒亞貢有敵飛機一架被轟起火墜落星期三日夜間德飛機隊在凡爾登洛瓦伊境甚爲活動以炸彈一百三十枚擲擊敵軍露營火車站軍火庫等處德飛機一架擲炸彈十二枚於波洛業南　　面愛太泊萊傷英兵兩名（二十六日） 
　　巴黎電今日下午公報云亞伏柯爾砲壘及波瓦佛山砲火甚厲敵軍在伏村小攻即被擊退陣線他處兩軍發砲交轟法軍在斯班柯爾森林附近擊落德飛機一架（二十七日） 
　　彼得格勒電公報稱俄軍在歐新加境擊敗進攻之土軍（二十六日） 
　　羅馬電意公報云奥軍猛攻加沙高原上意軍二十四日所佔領之戰壕卒受重創而退　　（二十六日） 
　　倫敦電陸軍部宣稱昨晚康特東海濱有齊泊林飛船出現未入内地大約因霧折回聞有炸彈一枚擲落海中（二十七日） 
　　倫敦電陸軍部宣稱洛英倫東海濱洛韋斯托夫及雅茅資昨日上午四時十分砲火大作廷半小時之久德軍艦雖用重砲所損甚微洛韋斯托夫房屋重損者四十所㣲損者二百所除已報所死之四人外尚有受重創者三人受微創者九人雅茅資焚燬巨屋一所又受㣲損者一所　　（二十七日） 
　　倫敦電公報局稱昨夜飛船襲擊在泰姆士河口擲落炸彈百枚人民並無死傷又星期一日英倫東部亦落下炸彈百枚僅傷一人財產上損失甚微 
　　（二十六日） 
　　倫敦電海格將軍報稱昨日敵飛機活動力已減今日英軍陣線擊落敵飛機一架今晨敵飛船一艘在英軍陣線後海濱附近抛擲炸彈無所損傷昨夜英軍在拉巴塞運河南襲擊兩次英軍俘敵三人今日敵軍在沙歇東南轟發地雷一具且在英軍戰壕得一立足地即由英軍回攻逐出各地點砲隊甚爲活動（二十六日） 
　　倫敦電開斯蒙於十四日在德國基爾軍港乘德潛艇出發隨帶貨船一艘上懸荷蘭旗幟駕駛者二十名悉德國海軍中人船中載來復槍兩萬枝及機關鎗彈藥藏諸煤下（二十七日） 
　　倫敦電公報局稱星期三日國會密議時愛士葵答覆議員加爾森氏之質問謂政府所議延長軍役之辦法並不適用於愛爾蘭華特朗氏謂强迫前來驗看之已婚壯丁從軍一案苟一通過即無須給發寛限六個月之通告此後議員辯論發言者頗衆（二十七日） 
　　倫敦電首相愛士葵今日在下院稱愛爾蘭大局尚有嚴重之要點亂事勢將蔓延西境尤甚全境已頒行戒嚴令梅克斯威爾將軍今晚啓程有便宜行事之權加爾森氏贊助愛爾葵謂願與萊德曼君聨合行事永遠撲滅愛爾蘭之亂事萊德曼代表愛爾蘭國民黨及大多數愛蘭人民起稱此次亂事渠極痛恨云云（二十七日） 
　　倫敦電藍斯唐爵士今日在上院稱與開斯蒙同登岸者有德軍官二人維時德船爲英艦所阻因風浪過大英艦不克派兵上船監督僅令其隨往昆斯登詎德船隨行未遠遽升德旗自行轟毁船中人全數遇救愛爾蘭暴動之日政府從一局外方面得切實之警告雖知即有暴動不難撲滅然亦不敢小視之也近得報告證明大局可望無礙　　　（二十七日） 
　　倫敦電地方自治部大臣華特朗擬於明日提出軍役議案下議院正在開秘密會議（二十六日） 
　　亞姆斯特丹電柏林公報承認英國鐵甲艦驅逐艦掃雷艦曾轟擊比海濱（二十六日） 
　　雅典電布使署庭中爆發炸彈一枚所損甚微衆頗驚詫（二十六日） 
　　華盛頓電美國發表宣言說明美國對於交戰國武裝商船之態度衆信此乃答覆德牒之文大旨謂商船有權安置武裝以圖自衛但巡行海面意在攻擊敵艦之商船不能享中立國口岸之優待權利（二十七日） 
　　華盛頓電威爾遜總統通告各廠主諭其編製工業表册以備戰時之用威爾遜諭令調查德軍官在墨西哥等處革命中之活動情形國務員警告報界對於潛艇交涉幻作過分之樂觀蓋恐德國之讓步未必充分也　　（二十七日） 
　　其二（德人德文報專電） 
　　柏林電海軍部宣稱德海軍於四月二十五日擊沉英國　字二二號潛艇救起二人同日德潛艇一艘爲英國某巡艦發魚雷擊中（二十六日） 
　　柏林電四月二十五日黎明德國海軍轟擊英國雅茅資及洛韋斯托夫兩地獲有佳果後復以砲火遏制英國小巡艦及驅逐艦一隊敵巡艦之一曾起大火敵驅逐艦一艘巡船兩艘中彈沉沒巡船之一卽前不肯拯救遇難德飛德飛船口一九號之將士者該船將士今均被俘其餘敵艦均敗退德軍未受損失諸艦均安然駛回二十四日夜間德海軍飛船攻擊英倫東部各郡重要處所且以炸彈抛擲海濱巡船頗得利諸飛船雖受猛轟均安然飛回二十五日晨間德飛機以炸彈擲擊登扣克港亦奏功而回二十四日佛蘭得斯海濱一役接戰至次日德軍重損英國驅逐艦一艘又擊沉輔助船一艘且俘其將士 
德軍未受損失英艦退離海濱（二十七日） 
　　柏林電駐德美國大使今夜赴德軍大本營覲見德皇　（二十七日） 
[公電]  
　　浙人致馮將軍電南京馮將軍鈞鑒帝制發生攖怒全國將軍以識時之傑擁護共和舉國共信不即明示獨立者知徇於袁氏交誼也今觀連日電勸推讓治權則將軍之於袁氏亦爲仁至義盡此猶不納無復可言加以外交匪患惡耗頻聞再不決計獨立坐失時機危及國本能無遺恨無窮乎願將軍其熟圖之浙紳趙舒兪煒張浩宥叩 
要聞一 
[馮將軍最近致京之要電]  
 
 

Page 3

 
 
二十六日英文京報載江蘇馮將軍致黎元洪徐世昌段祺瑞王士珍一電此電於二十五日到京詞意堅决與時局頗有關係惜該報未將漢文原稿登出茲特就其英文轉譯大意以供國人觀覽其文略謂元首在位四載於茲治理國事雖間有錯誤而中外人士猶以統治國家非元首不可迨帝制旣與不出數月輿諭驟變今帝政雖廢殘局終難收拾非民情之易攺實威信之全墜人心一去雖以萬鈞之力亦不能挽回顧瞻前路不知其究將何届也國璋與元首有特殊關係旣隸舊部復膺重任効忠元首盡職國家皆國璋分所應爲惟賦性愚直不知迎合以致蜚言紛起情意隔膜國璋與元首之交誼乃愈疎遠嫌疑旣生猜忌自起雖視爲心腹竟無信任雖畀以重任終多障礙減江蘇軍費削國璋實權軍隊龐雜事權不一上海雖蘇轄地而軍權直接中央設一旦變起倉猝國璋除個人舊部外將無一可恃之人設非爲人見信則江蘇已早步粤浙之後塵每一念及不禁震慄國璋屢次上書及上次覲見皆以誓竭才力輔治國家爲言今縱時局危亂尚不變更初志比者中央電諭蜀省議和其 
條件之大綱與鄙意相合國璋且願出任調和以挽危局保持斯意始終不渝至於元首能否釋疑則非國璋所置念也報載蜀省陳將軍電告中央謂蔡鍔覆稱已以議和條件通告滇黔但滇黔不以第一條（卽氏� 
留任）爲然而粤桂以電信中阻迄未見覆陳將軍又謂意見參差和解無期唯一解决之策當由蘇鄂諸省合籌善後方法云云但統率處轉來陳宦之文竟將滇黔兩省不滿於元首留任一節� 
删除當此危機四伏間不容髪之際當軸猶不以誠待遇國璋試問調和者不明眞相安能有成功之望乎國璋已電四川開議和局但欲令雙方同意議定辦法恐極難於措手詳察民情憤恨仍熾此乃毫無疑義北京所籌之調和法其不能饜人意也昭昭明矣國璋供職江蘇自當竭力維持江蘇現狀若全國大局則非國璋所能爲力也大總統爲一代豪傑不可不詳愼查察全國大勢之趨向比來奉天將軍（段芝貴）未奉明諭遽自離任倪嗣冲奉命赴湘防堵詎爲湘省當道所阻未克入境中央政府紀綱不振威令不行官吏骩法財政支絀軍氣弛懈外交大難民怨沸騰此皆實事無可爲諱者也若大總統能以其不可思議之謀術鎭定時艱則僅發片言卽可解紛若察時度理無術挽回曷若敞屣尊榮亟籌自全之策庶幾令聞可復危險無虞但若遲延不决不能立斷糾紛則時局將不可收拾影響所及各省必相繼脫離關係宣告獨立國璋雖念舊誼欲爲中央効力恐已應者無人至是大總統孤立無助其地位之危險有不堪言者矣國璋骨鯁在喉不能不言諸公爲元首舊交且　國家重任乞將鄙意痛切陳告並將此電轉呈主座 
鑒閱爲禱 
[山西局勢之一變（貞圃通信）]  
　　晉省浮動情形已誌前報而十七八九等日尤爲岌岌或謂軍巡兩長已决定宣告獨立脫離中央關係與南方各省取同一態度或謂並非獨立但因中央誅求日甚無法供給又恐結怨於南方而貽日後之憂將有中立之宣告或謂軍巡兩長雖有擁護中央之意而次級官將中有數人主張獨立行將出以强迫者傳說種種莫衷一是而民間因鑒於辛亥之前車及粤浙之近事異常驚恐有多買米糧以備乏食者有窖藏貴重物品以防搶刧者有逕行搬往鄉間者政界中並有將眷屬送往天津租界居住僅留一身在此辦公此一種驚惶狀態可笑亦復可憐 
　　社會上之情形旣如此面當道之戒備亦益嚴緊晚間　至十一句鐘即禁止行人各街軍警綦布星羅一夕之中三易口號原駐省外之陸軍及警備隊亦紛紛調省記者昨晤軍界某君據稱數日以來各營兵士無敢解衣安臥者所有武裝全行戒備稍有聲息立可出發云云觀其戒備之嚴緊則事情重大亦可推知矣 
　　有姜佐武者係犯贓破獲之知事前已判决死刑嗣經大理院認爲證據不確發回再審故現仍拘留於地方廳之看守所十七晚十一時巡按公署忽派馬隊數名至所將姜提署審訊至天明時始行押回情形亦極重大聞係有人在報紙中夾帶函件送姜函中語言有煽亂之嫌疑云 
然自二十至今則已如常鎭定民間相晤亦互以無事告慰對於本省前途已有攺抱樂觀之熊至其所以能即日鎭定之故咸謂因此間接到馮張出場排解和議可望成立之電故某方面主張業已攺變暫觀時局再定進止此電於十九晚間至省此後南北和議若能速就則晋省前途或可無他變動矣 
[秦省北部之警耗]  
　　京津泰晤士報四月十五日延安通訊云秦省北部匪徒近連獲勝利所可異者其最甚之一次乃在官軍抵境之後當宜川淸澗綏德爲匪佔掠之際官軍徘徊左近不加撻伐憶昔一九一一年秦省遇亂時綏德民人嘗奮勇捍禦擊敗哥老會匪此次雖亦力抗而竟爲匪敗足徵勢之大已非昔比此皆由有司溺職有以致之也綏德有郵件甚夥悉爲匪毁且有郵差數人遇害秦省官軍有所謂國民軍秦軍兩種彼此意見甚深不　冦讎上星期曾在延安大街開鎗交鬨傷者多人國民軍似願平匪而力不逮秦軍則力能平匪而不願爲國民軍與秦軍近均奉命赴北剿匪惜秦軍旣占優勢而又不肯出力故遂無效可言謂非與匪暗通聲氣誰其信之文員力無能爲延安縣知事數日前曾思逃逸非畏匪也實憚秦軍兵士威逼耳今官民均痛恨來福鎗之害人蓋自有此鎗舊日之防禦法均失效用也 
　　上海泰晤士報秦省通訊云秦省北部擾亂日甚近數月來匪氛甚熾雖如中部縣之巨鎭亦不免爲匪所攻幸外人多未被擾但美孚火油公司之辦事員數人有爲匪刦去行李及爲開鎗轟擊者今聞極北之綏德已爲匪攻陷良民死傷者千人之多宜君等縣亦相繼被佔西安曾派兵赴諸縣剿匪以致外間紛傳亂事實含有政治性質不僅關係地方而已也秦省人民反對元首甚力陸將軍自兩年前蒞任以來殺人頗多民皆惡之然陸之能得中央信任正因此故耳延安斯密司君來函謂亂事如轉劇烈則將携眷離城今延安尚未爲匪所攻三原縣官員皆逃至西願曾爲毆擊故逃而避之兵士之威亦可見矣 
[西報述浙軍紀律]  
　　字林報二十五日嘉興通訊云記者頃從嘉善歸來嘉善乃在杭州鐵路線上接近江蘇邊界之浙省一縣城也浙軍在是處秣馬厲兵以防北軍從松江經楓涇而入浙境其所守之地形勢頗優有機關鎗隊可以控制由河道或鐵路入境之路記者曾與兵士接談見其軍裝優美彈藥充足記者雖未克親至各防線而一一考察之但以所已見者言之已足知將能指揮士有鬭志矣兵士多來自浙省山境年少體壯軍容整潔安配位置亦極扼要有一小隊因待遇村民略嫌粗暴當爲軍官查知立卽撤退其紀律若何已可知矣嘉善居民頗爲惶恐聞移避他處者占全城三分之一此說未免遇甚惟店舖尚未開市街中所見者僅少數老弱人民耳富户多往上海或赴鄉間有數家中途遇盜金錢衣服悉被搶去一空戰線内之房屋拆毁若干聞浙軍初至時即從事掘壕居民圍而觀之内有一衣服麗都之少年手帶金約指口銜香烟高據椅上意熊悠閒兵士惡其驕逸逼其離座襄助掘地並出譏刺之言藉以儆衆觀者遂即散退此亦一趣聞也記者見兵士性情良好喜談論德可敬愛軍官亦謙和但不願人過問軍事彼等皆亟欲知外人對於時局之意見記者深信華人如　優厚之待遇適當之訓練定能成精美軍人浙兵對於北兵並無仇恨大約雙方皆不反對和平解决故大局如何繫於軍事當道之熊度若能有解决之道則兵士自不作戰矣商務停滯鄉村之之無兵士蹤跡者刻甚忙碌於蠶事 
[戰事後之無錫]  
江陰消息錫人苦况 
　　二十七日無錫各界紛傳江陰獨立業已取消北軍開駐澄城等情而官場並未出示通告似不能作爲確信但自二十三日交綏以來兩軍雖日漸接近迄未繼續交戰以當地之人觀察或者係江陰商會出而調停商諸蕭司令給予餉項遣散軍隊作取消獨立之商榷兼之無錫常州北軍雲集尚有由他方續調來援者獨立軍處於孤立地位因此而就商榷之範圍以免塗炭生靈亦未可卜要之明日必有確賞之眞相披露矣 
自二十日北軍來錫官場即派船埠頭四出封船以備駁運軍隊送赴戰地大都用强硬手段威逼而來一般民船以已不給資復屢險塗相率駛入偏僻港藏避不出至二十六日官場得悉南京有軍隊開來隨飭船埠頭沈某預爲封船數十只聽候撥用詎沈某乃藉此騷擾無論貨船空船悉被踏去即滿載煤炭及干麵之船亦無倖免惟有私化銀洋均得放回官場雖略給工資無如船户分文未有到手悉入埠頭私囊馴至外縣船隻裹足不來當地航船停止開行交通因之斷絶商店更見蕭條官場諄勸人民照常營業豈知爲埠頭一人所阻及商會得悉向縣署交涉王知事本因軍隊未到並無用處即飭放回然而操浮舟泛宅生涯之小民無不呌苦連天矣 
　　同日王知事接楊師長電令代招夫役百名守候軍隊到站以便扛抬子彈下船縣署即飭第五分所衣工人拉去充當繼因人數不足卽將在路行走之衣服都麗上流社會人亦不由分說横拖倒曳而去未滿片刻波及車站午後自滬寗乘車來錫之旅客悉被圈入稍與辯白即以警棍相嚮即如鬚眉皓白之老翁手無縛鷄力之體面商人斯斯文文之學校敎員無一得免者迨人數已滿驅入車站之空屋圈禁終宵紳商學界聞之大譁羣以爲二十三日之警察一聞開戰不顧崗位秩序咸曳尾而遁有類喪家之犬今敵人遠去又狐假虎威侵害人民痛忿至極馳赴縣署抗爭當時王知事之態度頗爲强項不肯釋放關至翌辰始得釋出而當晚並無軍隊抵錫徒令被捉之人凍餓一夜而已錫人士之　聲載道可想而知記者恨無董狐之葦以誅罰之也 
[江陰收復之外訊]  
　　字林報云江陰獨立軍遣代表赴無錫商借巨欵此爲無錫附近發生戰事之起點商會一面虚與委蛇一面電寗乞援於是混成隊千人遂從南京於二十二日乘車抵錫矣獨立軍探悉後卽派兵由江陰出發迎敵二十三日午後兩軍相遇開始攻擊北軍喪兵數名及船一艘乃卽抵回無錫二十三北軍之援兵續至戰事復作獨立軍不勝退至距無錫二十里之靑陽北軍尚陸續來錫不久當可有四千人無錫秩序已復商舖皆開惟聞張勳將派兵赴錫之說居民遂大起恐惶今得最近消息據謂江陰已取銷獨立亂事已靖云 
[常州通信（二十七日）]  
　　武進無錫常熟三縣自奉馮將軍三路進攻江陰限三日内克復之令後昨日三面即會合進逼常州方面亦會集大軍由申港進迫夏港距澄江砲台約七里昨日上午即開始攻擊焦溪方面之兵亦已與澄兵激戰兩方猛戰十餘時錫軍亦與澄軍力鬭此前日戰時之情形也今則聞已與澄軍和平解决業經提出條件由官中賞澄軍以軍餉取消獨立退出澄江雙方允洽矣 
　　鄧團長前因附和嫌疑解赴寗垣茲悉鄧自願立功贖罪故已統率軍隊開赴前敵 
　　昨報載天地壇内敗兵二百餘名聞已奉有命令將不日返寗歸隊 
　　昨縣署接得吳縣無錫宜興丹徒等安謐電今日此間到定武軍一千五百名仍駐東門外天寗寺内 
[南京快信]  
　　馮將軍昨又電調駐紥上津橋之寗軍　速開往無錫助攻江陰一面又派方更生赴江陰勸導惟今日聞江陰已和平收復矣 
　　馮將軍電調建安江貞建威三軍艦開往鎭江停泊 
　　無錫紳商有電來省拒絶定武軍（張勳所部）入錫聞該軍前日即已乘車開往常錫 
　　張勳之軍隊將繼續開來寗垣人民甚爲驚慌 
　　常州紳商昨舉代表來省謁馮齊兩使 
　　省城連日在評事街盧妃巷下關永寗街等處破獲黨人機關數處捕獲黨人共二十七名現均解送軍事執法處審訊 
　　警廳長王桂林緝捕黨人甚爲出力聞中央有特别給奬消息 
　　傳聞馮將軍有電致中央勸袁總統退位 
　　前廣東巡按使張堅白昨由香港致電馮華甫將軍内容未悉 
　　聞政府派謝遠涵（江西之贛州人）爲江蘇宣慰使尚未出京 
　　第十九師師長楊春普晤謁軍民兩使後即乘夜車趕回無錫 
傳聞九江軍隊不靖張勳電飭陳德修嚴加約束倪嗣冲任皖巡按實爲軍餉關係（倪之軍餉出自皖省倪若專任長江副巡閱使則軍餉無着） 
　　夏同龢出京先至徐州見張勳昨由徐來寗謁馮華甫 
　　江西李將軍派李廷玉來寗昨由寗赴徐州晤張勳 
　　李國筠前日來寗聞將由滬赴粤密商某項事件 
　　蘇常鎭守使署之衛隊四十名已繳械昨乘火車來省聞有軍警押解 
　　第二師朱師長電辭代理蘇常鎭守使缺聞上峰决請師景雲參謀長署理 
　　新委任吳江縣知事謝寳華來省請示機宜據北京某要津來人云中央財政窘迫已達極點本月軍政費似尚無着 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[新内閣進行中之政局]  
　　國務會議之召開叚國務卿於二十五日上午召新内閣各國務員特開第二次國務會議據聞所議之件并未預列議程首先提議者爲恢復臨時約法是否攺正名稱定爲正式約法之問題並召集臨時國會與組織正式國會選舉法及時期等要政最後議及新内閣公布政令先由國務卿按照政府組織令第五條先將行政方針明令公布當日已令機要局起草有日内即先發表之議並聞關於軍權轉移於内閣問題現政府已詳細審議昨二十四上午曾由政事堂段國務卿將議定政策蓋印正式呈遞項城昨已分别傳知各國務員於二十五日在海晏堂開特别會議至頒布明令聲明軍權移於内閣之日期亦准於是日公同决議 
　　閣員進退之所聞新閣員諸人物昨日已見命令在未發表之前轉折極多臨時變換乃類湊合孫寳琦預定本爲農商財政則屬張壽齡前晚有人見命令已蓋印矣而發表又復易人頗爲驚訝敎育一席之更動事决於一日之間張國淦熱中特任官已非一日故一經就商即得其同意張本與曹汝霖氏同居前日敎育中人電詢本宅知其人尚在天津當晚方能歸京也至莊藴寛前此幾費周折方脫去都頭之職今又自投其舉動在諸人中尤爲奇異也其在退職各總長亦頗有可紀者張一麐於命令旣下之次晨卽行出京赴津因其母本居津也周自齊雖尚有督辦中國銀行職務近日亦預備遷津惟朱啓鈐則尚决計居京有人詢以赴美之說彼謂余懼爲黄遠庸之續决不輕易出京云云其餘各部次長亦因連帶關係一律辭職如内務之沈榮兩次長交通之麥次長前日起即不到部矣 
　　局所人員之去留新内閣業經成立各機關長官均行變動茲聞前政事堂各局長所長以致府組織令中雖各局所均照舊設立無所變更但徐國務卿旣行辭所有各局長所長自應一體辭職由新國務卿再行組織所以日前已聨名具函徐國務卿請轉達段國務卿表示全體辭職之意聞叚君以責任内閣閣員有聨帶之關係者只限於國務員所有各局所長旣非國務員自無聨帶之關係仍令照常供職惟前政事堂機要局主計局事務所等機關有在公府内分設辦公處以期辦事敏捷者叚氏以此係總統制時代之制度現責任内閣旣經成立所有一切政務國務卿自應負責各局長所長勿庸再於公府直接前此在府内分設辦公之機關應一律裁撤以歸劃一大約日内卽可實行 
　　兩院廢興之前途日昨聞法制局業經奉令提議組織正式立法院及籌備等事而提議中更有解散不合時宜之參政院一事蓋此事之遠因固係該院乃一非驢非馬之機關成立以後每月不過開會數次早爲人民所譏刺而近因則係違法代表人民决定國體致招全國今日之慘禍然此尚含有一種最有勢力原因且爲人所未悉者即此項違法機關亦屬南軍要求中之一件是也故不能不及早解散至其宣布解散理由則云正式立法院行將成立該院已無代行立法之資格且責任内閣組成如有諮詢事宜可向政治研究會討論其參政院當然即時取消云云又聞政府於新内閣組織成立之後擬即組織樞密顧問院院長一席即以東海充任並對於該院各顧問之資格制限甚嚴政府所擬任之人員不過李仲軒熊秉三楊杏城嚴範孫汪伯棠等大約不出二十餘人此項樞密顧問院組織成立後參政院即當解散特李熊嚴汪諸人之目下未在京中者是否肯即應命北上尚屬一周題也 
[要求停戰與否認内閣]  
　　自陳二菴謝絶調停後和局已不能成立現已迫於非退位無議和之餘地川湘兩省中又已發現戰事是則停戰之命亦將歸取消昨聞段國務卿曾特致四川陳將軍萬急密電一道字碼並不甚長略謂和局雖尚待商戰局則斷不能再開應即迅電滇中各省要求蔡唐諸君繼續停戰以� 
維大局俟再有一二星期之延擱北京政府自必有相當辦法提出仍可成立最終之和議等語惟據順天時報載稱南北停戰期限轉瞬將届李烈鈞率兵已向重慶方面北進北京政府亦發令飭四川及湖南等處北軍豫備進攻云云然則段氏之電是否有效正自難知也 
項城近日疊發明令取消贊成帝制之各部總長以作要求革軍和議之地步詎料梁卓如於前日（二十四）已通電各省軍民長官宣佈否認袁氏組織内閣之原由聞項城亦接到此項電報次日上午段國務卿即在遐矚樓邀諸國務員開茶話會經三十分鐘之久聞係擬再通電雲貴兩廣各都督並梁啓超及滬上某要人等將項城不久退位現中央正在妥籌保持安寗秩序等種種手續各節置於後列擬先將其他有關和議之事項定期交換意見並先將雙方總代表預擬特派之員正式聲明俟得同意即行會擬開始和議日期與地點等事刻已擬定由段領銜全體閣員署名先行電商 
[項城與西報訪員之談話]  
　　二十五日京津太晤士報斌北京訪員二十三日通信云訪員於數日前知中國政府中將有變動因欲得政府對於時局政策之大略遂决意請謁項城初因公務綦繁不克如願昨午忽得公　某要人電話曯余於本日（二十二）三時半入見余憶去年十月間曾晉謁項城當日 
項城宣稱設民意推之爲帝彼亦願承受帝位此爲項城初次願承受帝位之宣言今次項城又向余爲第一次願組織責任内閣之宣言所謂責任内閣者即統理全國之政務對於議院負一切行動之 
責任之内閣也余乘車至府時微雨迷濛各兵士似預知余來軍官出而迎予予乘府内人力車沿湖行至總統辦事處今次府内之風景與去秋又逈異去年予來時樹陰正濃目下爲初春只見桃李盛開京殊爽人心目行至正門有人導予入一室此室前爲國務卿辦事處昔日内閣會議恒在此處予遂擇一椅面坐此椅即内閣會議時國務卿所據之席也約待片刻旋有人導予另入一招待室此室爲昔日淸太后所常到其中陳設磁器銅器及精緻之屏風等物窮極富麗旋又導予入他室此室亦爲淸太后與各妃嬪常御之所陳設品物皆含有一種柔媚之趣味一望而知其出於婦人之手室中以時計爲最多前淸宫中酷嗜鐘表故中外官僚欲結歡内廷者無不以美麗之時計爲餽贈中之主要品物予方在暗中品評之時即有人出告予預備入見予遂偕導者至前次與項城會見之室中四圍均無荷鎗防衛之兵士開門導余入室之侍者衣黑衣即前次導客之人余入室項城即前伸手迎余引余至室中之長桌間表示與余再見之愉快卽坐於桌之一端而囑余坐其右略寒暄數語余即述此次晋謁之意云近日因外間謠言繁興故願請見欲知政府確定對待時局之政策若何項城答云北京與南方調和之問題現時全在黎副總統元洪段祺瑞與徐世昌三人手中彼並未自行磋商然黎段徐諸公深得南北兩方之信任故有各種原因信南北必能調和余問北京所願退讓之條件如何項城答云段祺瑞氏今晨已承認爲國務卿不久即下命令宣布此事並組織責任内閣及對於致治上種種計畫已有同意可以設立代議政體云云余謂西國之責任内閣實負有某種責任不知此之所謂責任内閣其意何居項城答云彼所謂責任内閣者即所有一切行政對於議院負責任之内閣即與西國之内閣同一意義予問政府擬以何種方法與南方調和項城答云擬先召集各省之代表開會議解决此問題即由諸代表主持予問此會議當於何時及如何召集項城答云會議之召集即由現在擔任調停之黎段徐三公設備如何召集及在何時不能預料予又云現時外間傳聞南方提出重要條件之一即要求總統抛棄一切兵權此說確否項城答云　時南方黨人意見紛紜尚未有要求條件提出至於軍隊問題俟責任内閣成立之後内閣總理又兼任陸軍總長則軍隊自然由内閣管轄予問外間傳聞南京馮國璋將軍頗表同情於南方此種消息之價値如何項城答云處今日之時代自難免謠言蠭起至於馮國璋氏彼深信其能忠於中央政府予問南方首領得入内閣或居政府中之重要地位否項城答云正式内閣　立之後黨人亦可入政府惟目下彼等均不願入京語畢總統遂與余握手作别謂此時有事不能久談願下次再見予遂辭出此次與晋謁所得者即見項城對於時局尚抱樂觀是也 
[儲蓄票第二次開籤紀]  
　　日昨（二十五）爲儲蓄票第一期第二次開籤之期開籤場一切布置較去歲妥適步軍統領警總監前後蒞場全場秩序尚屬整齊惟來賓及參觀人士較第一期開籤時大形減少搖籤至下午四時許僅出第二奬籤其時開籤台上秩序一時混亂其故緣入場參觀劵辦理未盡得法以致擁擠亂次耳現特將其開出之前八等獎之號碼照登於左以供閱者一覽 
　　第一奬○六四○三一五 
　　第二奬○八三四九九○ 
　　第三奬○五二六三三○ 
　　第四奬○一一○九三三 
　　第五將○八三一四五一 
　　第六奬兩張○五四六六三○○九五七四九八 
　　第七奬六張○八八八七四五○二七三六二五○八○七○八四○六六八三二九○九四五八四○○三五七 
三二五 
　　第八奬三十張○四六七七四○○八五二二九○六五七一九六○五三○八○二○三七三三一○○四三六○九七○八七五一六九○一○六二七七○○四二三一八○六一六七○一○二九○七一七○八九五一○二○七一二○五五○九九四七一九○八五九九三八○九三○六九六○七三九四一六○六○四五二二○一九三三○五○二五四七一一○○九六八九七○四三一七六九○九五二五四七○七五三二九六○八○六五六○六八三七○八○一二七七七○○六五八六三七○○六六一七五○四三八九六三 
[宜昌商會之哀呼]  
　　此次川省戰事湖北頗受影響而宜昌尤甚日前該處商會李吳諸君致全國商會聨合會哀請勸息戰禍免再塗炭其文云逕啓者自滇黔兵起北師紛紛入川宜埠適當轉輸衝要迭據本埠各商號到會聲稱從舊曆去冬起　警發生河下船夫槪供兵差以致商船停泊不能上駛者約計四五百艘貨本不下七八百萬商人痛苦不堪言狀切請設法維持以救商困等因查自滇事發生瞬將五月兵連禍結四民失業商務停滯金融恐慌影響所及全國受困固不止宜昌一隅竊維民國承貧弱之餘外患頻仍危如纍卵辛癸兩役元氣喪盡國用民生所藉以維係於不絶者全恃商力活動暫爲救濟目前之計刻因征調頻煩海内騷動商貨停積統各埠計之不知其幾千百萬卽以宜昌一埠而論商家損失已屬不細大局危險念寒心雖經敝會切商軍政各長官設法維持代請護照逐漸放行上駛然沿途冒險節節阻滯能否達到目的地點尚屬一疑問也商貨旣停積如此之多關稅釐金勢必驟減軍餉更無從挹注設致譁潰尤爲心腹鉅患近時中央以財政困難重稅苛征層見迭出徒歛民怨無益軍實五年公債尤成弩末蓋商力枯竭已達極點雖欲勉强從事終恐徒勞口舌商界現象如此人民生計窮蹙更屬不堪大亂之源醖釀已深曷可不亟圖補救擬請貴聨合會駐京諸君逕向北京政府作痛切之籲懇現當帝制取消南北停戰應請鑒我民困恤我商艱迅予解决一切毌狃於私人之權利毌惑於僉壬之巧言開誠布公與天下更始俾得早日罷兵復還原狀時勢危迫一髮千鈞水火袵席惟視我政府愼擇而賜與之耳書不盡意不勝迫切悚惶之至此致全國商會聨合會駐京諸君公鑒宜昌商會李稷動五道芸吳銘恭韓大升等公啓 
[再紀獨立聲中之江西（特别通信）]  
　　江西軍民兩長日前已宣布擁護中央宗旨對於保衛地方力負完全責任昨日二十時巡按使又至行署與將軍密談約三小時關係將軍請商鎭定人心計畫日來省中謠言頗盛謂有黨人劉世珍夏之麒等至九江商會勸該會要求官廳獨立該會答以鄂皖現在鎭靜如當省城已表明態度値此茶市登場商業興旺之時未便輕舉妄動等語劉等乃始離潯云云本省總商會聞此消息恐難保不有黨人來省運動昨日特讌請紳界黄大壎謝遠涵饒士端姜旭民高　夫宋育德等十餘人藉以聨絡感情商議紳商界對於時局取一致進行主義以免紛歧各紳頗以爲然 
　　贛南毗運粤省謠傳已宣告獨立其實不確惟贛州現亦發見黨人蹤跡已由贛南鎭守使吳鴻昌拿獲黨人朱鳴九傅鵬兩名並搜獲任命狀誓書名册多件訊據供認任黨中交通員及參謀長之職欲在贛南各地運動獨立不諱同時並命獲圖掠兵器彈藥之黨人王寳林馮藏森二名現均電報將軍奉令就地鎗斃信豐大庾興國各屬雖有廣東南雄餘匪竄入横行搶刧現在匪首鄧天罡曾昭福等已被拿獲匪風業已稍息亦並未聞有黨人蹤跡總之浙粤兩省無兵來贛則江西秩序決不致有何影響蓋本省之情勢恒視比鄰各省爲輕重故全境之安危亦視比鄰爲緩急惟近日外間又有張定武將節制贛軍並有親率勁旅若干營來贛之謠巷議街談羣疑滿腹查張方兼督皖省軍務奚暇來贛九江湖口一帶雖經中央調有定武軍五營駐防然亦僅暫時借用决非久駐說者謂此謠言之所由來係有人欲利用以組織張定武督贛姑先以此歡迎之者然歟否歟不敢知也 
[皖軍隊赴蘇]  
　　安慶通信云江蘇馮將軍近以江陰事變特咨請張倪兩將軍商令安武軍第一路馬統領連甲率領所部赴寗鎭懾昨已派專輪來皖迎迓今日皖省商會已備酒讌爲馬統領送行並以張統領繼良帶兵來皖駐防故一併備酒歡迎 
[蕪湖快信]  
　　駐蕪安武軍尚有第一路所統二五兩營前日忽奉馮將軍轉統率辦事處電令該兩營即日開赴無錫云云蕪湖第一路統部接電後封雇民船數十隻於二十六日晨二五兩營全隊出發用澄波　雲兩小輪及某魚雷艇拖帶聞該軍開赴南京候令前進 
　　蕪湖現僅定武軍一營倪將軍又電令駐省城安武軍第六路張漢英所部尚有兩營現撥一營來蕪塡紥以厚兵力二十七日可到 
　　蕪湖二十三晚縣署東監人犯越獄當場格斃入名逃脫四十四名縣知事金詠南除飭隊追捕並咨請軍警及鄰封一體協緝外將失事情形詳報李巡按使核辦矣 
　　大通事變已平由蕪開去之楚觀湖鵬建安三兵艦其建安艦已於前日奉令開駛回蕪四川將軍陳宦刻派軍官陳步毅由鄂過蕪赴皖北招募新兵 
　　江西李將軍刻派所部陸軍第一團第一營營長王得成前日乘輪過蕪赴浦口往魯招募 
馮將軍刻因添募蘇省陸軍巡緝隊前日由該隊統領劉槐生派員來蕪就湖南會館開招千人定武軍第六路統領吳吉臣抵大通後業經會商各界籌辦善後布置略定刻令前由蕪開去之機關槍隊二百名於二十四日晚乘差輪開駛回蕪 
　　大通警廳單壯觀現無下落蕪湖何道尹已派委陳維漢赴通協商善後兼理警政 
　　倪將軍之副官王慈生前日由省乘安豐輪來蕪當卸下學兵二十名該輪旋即起椗赴浦口又吉安差輪亦裝學兵五十名開赴浦口 
[蘇垣雜聞]  
　　日前馮將軍特派本府軍事諮議官劉玉書來蘇與朱兼鎭守使會商吳江之事旋與謝寳華知事同赴吳江布置善後業已事竣日昨返蘇後當卽乘車赴寗復命聞劉此來馮將軍本有派任蘇常鎭守署參謀長之命劉再三力辭故參謀長一缺尚未委定 
　　水警第三專署長仇志鵬率隊赴平望等鎭收回所部師船（卽余桂生所帶之船）後業於日昨乘淺水兵艦返蘇面謁朱鎭使趙廳長報告一切 
　　金山地方水警及緝私營於二十四號兵變逼迫縣知事宣布獨立旋經水警第一專署沈葆義署長帶隊前往鎭壓卽於二十五號取消獨立後沈署長派員於二十六號下午來蘇至水警二廳趙廳長處報告據稱失去原紥該處之鎗船二十號聞已逃往浙江 
　　朱兼鎭守使日前飭調原駐浦東之第八團團長唐業樞率同第三營長林紹愈所部軍隊開㧞來蘇日昨該軍已扺蘇垣卽經朱使飭令林營長率本營步隊開至常熟福山地方駐紥以資防護 
　　警廳崔廳長查悉南區第五分駐所一等巡官游智亮與黨人涉有嫌疑卽令撤差傳廳看管候訊所遣之缺已派二等巡官劉銘勳升充 
朱使以吳江業已回復原狀江陰亦已和平解决乃近來蘇地謠言仍復紛起居民恐慌遷徙驚擾不定特飭警廳崔廳長多派探員赴城廂内外各處嚴密查察如有造謠生事者隨時拘廳訊究 
[紀平江之匪案]  
　　湖南武陵道屬之平江縣近日發現匪徒佔據城池戕殺知事重案全與黨人無涉省城已早有所聞惟未能得詳情茲有該縣知事公署某科員於日昨來省詳述一切因特彙誌如左 
　　平江縣知事查步衢自蒞任以來對於緝拿匪黨極爲認眞先後捕殺匪類合計不下百數十名因而該處匪徒恨之刺骨去歲冬季曾奉軍署專飭指捕匪首徐某當即拿獲解省未久即行正法徐匪之弟徐 
 
 

Page 7

 
 
禮銜恨知事愈甚必欲得而某心於是邀集黨羽希圖起事以復前仇並聨絡警備隊隊兵多人相機動作 
　　徐等布置旣妥遂擬於日内舉事至十六日下午兩句鐘時徐忽偕一姓陳者進謁查知事稱奉省委來此招兵查知事問其有無委狀徐即取出呈驗殊不能辨其眞僞查君當即招待並爲之位置居所於公署隔壁聚賢居旅館徐黨同來者約二十人均佩有白布符號並無槍枝惟每人有馬刀一口皆散居於各飯店均徐陳同居者尚有一吳姓知事見來勢可疑不甚放心立派偵探查察旋據回報徐姓等行蹤詭秘確爲匪黨無疑　知事即令警備隊副隊長朱劍靑會同警蔡在某飯店捕獲胸佩白布符號者二人訊明果係匪黨於是形迹全然破露 
當朱隊長捕獲二人時徐等即已得有消息當以形迹已露不能再延遂立刻召集黨徒共二十人各執白刃直撲縣署其時業已深夜不知虚實縣署中人一聞喊殺之聲即四散奔竄查知事及眷屬掾吏皆從後門逃出不知所往當夜擾攘不休居民咸緊閉門户不敢出頭該匪等又挾刃至該地湖南分銀行勒提票洋四萬元現洋二萬元至天明時彼等發出安居告示冒稱民黨大書護國軍司令部字樣下署徐陳吳三人姓名旋又貼出賞恪以二百元購拿知事查步衢 
　　徐等於十七日下午始在鄕間將查知事捕獲當即將其痛打業已遍體麟傷血流不止隨即拖入城中氣息僅屬延至傍晚始殺之於縣署照壁下同時被殺者尚有警察一名（即昨日捕獲其黨人者）該黨又以警備隊副隊長朱劍靑屢次捕殺該黨亦屬仇敵遂又將其捕獲以槍柄痛擊其頭部血如雨注恐有性命之憂 
　　徐等於十七日晚發布戒嚴令有彼　同人因夜行不答口號即爲該黨所殺次日始知相與痛悔又該匪等在某處運來炸彈一擔有人試之毫無爆發力量又自刧得洋銀六萬元後即出示招兵凡警備隊兵有願留營者月給餉項五十千不願者每人給資十千遣回此示發佈之次日該匪等忽然不見經偵探查察始知其業已瓜分所得之欵紛紛向鄂省之崇陽一帶逃竄矣 
湯將軍昨得該縣紳學各界來電即電令駐紥臨湘之陸軍第二團第一營前往駐紥以資鎭懾至該縣知事一職則已由巡按使電飭該縣承審員蕭崇道暫行代理籌備善後並派委湖南銀行坐辦錢葆靑前往調查損失一面電咨湖北軍巡兩使請通飭各屬一體緝拿徐禮等二十餘人歸案訊辦 
地方通信 
[蘇州]  
　　整頓鄕校蘇鄕南北橋地方學務表面上似尚發達惟因前學務委員張某　於稽察校長敎員相　敷衍其内容實不堪問事爲孫少川知事查悉特於變更學區時將張某撤去另委費廷璋王惟一充第七區學務委員費王二君接事後即親赴南北橋各市鄕各國民學校詳細視察一星期中周歷各校二三次將所見　聞情形逐一錄記有第七國民學校校長方鑑赴杭州燒香半月未回置校務於不問費王二君當即委任該校助敎周黼章暫代校長職務一函報告孫知事昨已　批以方校長擅離職守應即先行撤任另行　　接充其餘各校須由費王二君視察一月之後再行稟報縣長核示 
[松江]  
　　浦南人民之恐慌近浦南有狀　不明者多人由徐某率帶一路從阮巷廊下五區頭扶黄　等處沿途搜掠警局及商團鎗械過阮巷時有人默　該帮祇八十一名現在已集八百餘名有沿路警察因鎗枝被奪恐遭究詰追隨入黨者二十四日在廊下向著富朱子怡所開之醬圜借資一千八百元在五區頭向富户數家借資二千元現遠近皇皇競　逃避本日該衆已擁至張堰鎭其計畫如何尚未明瞭然地方人民已受驚不淺矣 
　　水警招補缺額前有人在閔行秘密招兵沈統領部下水警間有隨去者現　沈君查悉不准追回惟缺數太多因即另行招募補足名額投効者非有的實保户不允收綠 
　　疊訊圖逃之獄犯松江縣罪犯圖謀越獄不成曾詳昨報昨日縣署提二十六名到案逐細訊問某犯稱本願直供惟恐回獄後不能保存生命劉承審員許以調押拘留所乃供出造意及附從者數十名迨訊餘犯一味此推彼諉乃各判鞭荊條還獄本日又分數起提犯研究俟得眞　即需電請上峯重辦 
[鎭江]  
　　公推赴滬之代表大局日亟人心惶懼滬上諸紳商恐蘇省地方糜爛議聨絡六十縣各舉代表在滬集議呈請軍巡兩使維持前日有于瑾懷君由滬來　與商會接洽由商會邀集各團體開會議定公推楊振聲赴滬與議聞楊君業於廿六號乘車赴滬　　軍艦鳴砲之虚驚廿六號下午三時有美國兵輪一艘開往上游道出鎭江適有中國建安兵艦停泊江面乃升砲二十一當向建安敬禮建安亦升砲答禮隆隆之聲震動江滸時適城外東塢街火警之後人民誤會咸起恐慌經商團至江干目覩兩砲艦敬禮情形卽以電話告知各機關警局傳諭人民虚驚始息 
　　源大布莊之火警鎭郡城外東塢街源大夏布莊於二十六號下午二時不知如何起火霎時烟霧漫空火光透屋經警察消防隊蕭隊長率龍施救旣各坊水龍亦陸續馳至當卽撲滅祗燒燬源大一家並未殃及鄰佑當時軍警各機關聞警之下因在戒嚴期内各率隊伍到場彈壓 
　　各典舖折抑當價時局不靖謠言蠭起鎭郡各當舖因赴質者日見擁擠遂將當價折抑現値十祗能當二故貧苦小民生計同形困難 
[揚州]  
　　軍警添加崗位揚州軍警聨合會前日開臨時會議由正會長張仁奎旅長提議城廂各要隘軍警一律添加崗位業已實行所有旅團營部及局所均係雙崗兵士荷鎗實彈形式愈見整飭　　敎育館之籌備江都縣知事署前接省垣齊巡按使通飭籌辦通俗敎育圖書館當經周芷貞知事照會姚鈞門君妥爲組織聞已指定舊揚州府學房屋爲該館地址不日即行開辦 
　　鎗斃案犯四名江都縣公署前據游緝隊馬玉仁旅長拿獲之盜　三各業經訊得　　　　　馮上將軍批　　入　　　　鎗斃昨周知事將該三犯連同李冠東一併解往西井地方鎗斃 
[南通]  
　　防範之嚴密南通自捕獲黨人伏龍等鎗斃後軍警稽查頗爲嚴密東西南各城門傍晚即派軍警多名駐守盤查十時後非有口號槪不准出入唐閘市祗距城十里設有紗鐵油麵各廠近來各廠夜工均已停止并由張警衛團長於鎭之南北兩街頭安設格林砲數尊以防不測管鎭守使恐有人郵寄印刷物品到通淆惑聽聞特派檢查員丁君常川駐局檢查來往信件並飭電局遵照除官商電報外凡人民關於政治及密碼電報槪不准拍發　　嫌疑之被捕日前捕獲之易龍標一名業經訊明收押繼復將開設東三餘客棧之嚴某在掘港警區拿獲不日卽行解城訊辦又日前拿獲伏龍之兵士經中央給與六等嘉禾章以示鼓勵 
[杭州]  
　　黨人輕試危險品黨人周某前日乘車携帶猛烈炸彈兩枚來杭向督府繳存至臨平忽憶有友人李邦平住此下車往探適李在家坐談之下李因炸彈從未見過特向索觀周思已將中心玻璃質炸片抽出當可無碍不料將螺螄釘用力旋開時竟訇然一聲有如霹靂隣右人等不知其故出門仰視惟見黑烟飛騰入内視之人已横臥地人碧血横流不堪逼視幸李邦平並未受傷周某則傷勢雖重尚能言語當即奔赴警所請求勘驗旋抬赴醫院設法救治不知能免性命之憂否 
[安徽]  
　　倪將軍仍兼巡按安徽李巡按使近以年老辭職經政府允准開缺來京另候任用所有安徽巡按一缺仍以倪將軍兼署現在李　業已預備交代聞倪將軍擬於下月六號來皖接印視事　　兵匪通同行刧皖北鳳台縣屬之顧家橋向駐團防營一哨詎於本月二十一號突有匪徒一百餘人勾結該哨兵勇共有二百數十人大肆搶刧地方頓受糜爛該縣知事劉沛聞警即擬親率衛隊馳往剿辦經縣紳攔阻以本城原有軍隊奉調出發城内空虚萬勿輕離致使匪徒乘隙劉知事遂飛電皖北殷鎭守使請兵援剿一面電禀軍巡兩署請示辦理 
[湖北]  
　　發現火藥之眞相前報載道署後胭脂山發現火藥一事茲悉發現之處並非在道署後面乃胭脂山巷内東側有一支巷不通孔道内外　簷板屋是日夜十一時有某姓老嫗已息燈就寢正輾轉反側間瞥於板窻縫中見窻外有一人影轉瞬已失所在心異之啓扉出視未見若何怪狀闖户入室又見一人影近窻際嫗於是燃燈再出則見窻下香烟裊裊前往拾起乃香插於綢巾包内解視所包爲火柴及黑末藥當即一并持往胭脂山巷口投訴崗警而翌日市上遂訛傳謂在道署後圍牆之外云 
雜評一 
[段祺瑞之上臺（一子）]  
　　取消帝制後黎徐段三人同日上臺凡會議也發電也出黎徐段三字必連續見之未幾而徐氏單獨上場矣東海之言論東海之設施時時見於報紙蓋其所負國務卿之責任然也未幾徐氏退而段氏單獨上場矣責任内閣之呼聲甚高南方雖曰否認而覔人物訂制度汲汲然忙碌一時故今日者正第二幕甫開演之日也特未知最後之第三慕何時開演黎氏亦已預備登場否耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[蘇軍收復江陰消息]  
　　上海縣公署昨出示諭一　其文如下爲出示曉諭事案奉宣武上將軍江蘇巡按使感電内開頃據進攻江陰方旅長等電稱二十六日下午四時克復江陰等情合電知悉即仰曉諭地方俾靖人心爲要等因奉此合亟出示曉諭爲此　仰　邑人民一體知悉特示 
　　又松滬議軍使署接四月二十七日無錫蘇旅長來電云江陰於宥日午後完全克復特聞旅長蘇謙沁印 
　　又聞昨有江陰駐滬滙綸布廠之友人從無　乘火車來滬述及二十六號澄江獨立軍與官軍戰於高巷及月城橋地方惡戰良久兩軍砲火頗爲劇烈月城橋一帶市鎭損失甚鉅嗣獨立軍因力不能支退出澄江故該處横山砲台及城内均爲官軍收復云云 
[何嘉祿退出吳江之眞象]  
　　頃有吳江某君致其友人書述何嘉祿在吳江情狀其舉動至爲文明茲特摘錄如下舊曆本月十二周　　知事以風聲日緊赴蘇請兵鎭壓殷鎭守使派昭武兵輪往駐吳江城外長橋十三日何嘉祿進署要求宣布獨立周知事函邀城鎭紳董集議官紳一致主張從緩宣布何不允終未得要領而去十四日吳江水警管帶殷姓本係何之舊部忽率所部失　　昭武尚未開抵松陵周知事大恐再赴蘇請示昭武亦於十五日至泊長橋十六日殷姓率所部爲前隊抵長橋賭其地泊有兵　遂率所部遁去而何未之知遂率後隊至勒昭武解除武裝昭武不允祇允不開火抵抗且云奉命鎭壓土匪今旣有某君抵此余等惟有回省請示而已索何某一名刺而去何遂整隊入城悉知事赴蘇大驚謂知事一走地方民政秩序不易維持紳民亟催知事回城知事歸何即詢署存現金幾許知事答以四萬何謂此欵余未便挪君亦暫請緩解遂派人四出募兵十八日周知事借出城勘視堤工爲名遂遁十九日晨何聞蘇軍將至自知不敵遂率所部赴城外三里橋掘壕語城人曰余决不害城中人也城中有走徙者何某派人分守四門隻身者准其出帶箱子行李者好言勸其回儲家中曰路途不太平設或被匪搶刧恐不易保護旣而三里橋　成即汰選所部留百六十人其餘新招無械者人給二元遣散告曰速走稍遲蘇軍至俘汝曹戮於市矣復語地方紳士日此曹多匪類吾不欲貽禍地方也乃率所部以散兵線伏濠旁午後二時蘇軍以密集隊抵三里橋何出不意開砲先轟蘇軍小却亦卽回擊見何不續發砲再行進逼不意何俟敵臨近再發排鎗　擊蘇軍又退却經持至傍晚何以子彈不繼陸續遺所部三三兩兩先走天明乃率衛兵二人走黎里黎里董事敬其爲人　以百金蘇軍至天明見無人抗敵遂振隊入城僅俘何某部下一人　之迨謝寳華知事入署署中四萬現洋原封不動何未携一文去以故松陵人愛敬之 
[獨立軍解散後之防範]  
松滬護軍使訪聞吳江江陰等處之獨立軍自經解散後已紛紛乘車來滬恐其潛匿内地旅館再圖起事昨特飭由淞滬警察廳長分飭所屬在南市閘北浦東吳淞等處水陸交通地點嚴密稽查如遇形跡可疑之人立即驅逐昨日南市一區董　正已派警至各客棧將循環簿逐一點驗是否符合如無行李又無保人者不准招留如違定干　便云 
[調查金山縣携械逃遁之兵警]  
　　黨人要求金山縣知事林開棻獨立未成已迭誌前報茲悉馮上將軍因據報告該縣擾攘之時有警衛水巡等隊士兵附和黨人携去鎗械並有兩浙緝私第三營派駐金山之緝私兵亦隨黨人帶軍械而逸究竟失去軍裝子彈若干附和黨人逃逸之警衛隊等隊士共有若干人亟應查究已於昨日飭行該縣林知事及兩浙緝私統部迅卽查明據實詳復矣 
[拘獲由蘇逃滬之軍人]  
　　前日寗滬火車抵滬時駐防閘北之陸軍在車站查獲身穿呢袍之某甲一名當解十三團本部秘密研訊據聞甲係黄姓亦軍界中人此次因涉嫌疑由蘇州潛逃來滬未知確否昨陳團長已將黄移送四區警署轉解淞滬警廳司法科訊辦 
[新裕輪船運兵失事四誌]  
　　招商局新裕輪船由津運兵赴閩在温州洋面被海容兵艦遇霧撞沉全舟之人遇救者爲數無多該船副買辦邵錦齋亦罹於難屍身無着詳情已迭紀前報茲悉邵錦齋原籍蘇州現在滬城虹橋北首三牌樓地方上有七旬老母此次警耗到滬邵之家屬爲之大働昨午紥一草人外穿禮服先舁至金利源碼頭浦灘招魂然後回家備棺成殮當日出殯棺柩暫厝於放生局中親朋之執紼而送者頗不乏人 
　　前海軍肇和艦長黄鳴球因去年十二月五號夜黨人襲取肇和一案獲咎已判處徒刑此次海軍部劉總長保薦黄鳴球暫任駕駛職務將功贖罪是以黄即由滬赴津派在新裕商輪權任駕駛茲聞駐滬海軍輸機處已調查確實黄亦罹斯厄 
　　海容巡洋艦自誤將新裕撞沉後曾以無線電分報各機關自請處罪旋有謠言謂海容因恐深究潛逃無蹤茲經海軍機關查明海容於撞沉新裕之時因抵觸力過猛以致該軍艦之汽鍋輪機亦被震壞刻已就近駛赴閩省船塢修理矣 
[再誌招商局門首之炸彈]  
　　公共租界福州路（即四馬路）黄浦灘口招商輪船總局門首於前晚八時半被人抛擲炸彈炸傷男女三人由捕車送仁濟醫院醫治各情已略誌昨報茲悉該炸彈係從四馬路左側門内抛入二層樓滾下着地炸裂炸燬玻璃門窗牆垣所有炸傷男女三人一係該局看門人萬樓虎一萬妻陸氏一萬之親戚劉春生業經醫生驗得萬炸傷後臀萬妻傷及兩腿劉傷兩足傷勢雖皆不輕然非要害或不致有性命之虞　 
　　又聞招商局各董事對於此事甚爲注意已分别函請各機關嚴密調查眞相英美總巡麥高　君除躬往察勘並將檢獲之炸彈碎片研究炸力外卽通飭各捕房中西探捕密緝抛擲炸彈之人務獲解究 
[探夥誣人爲盜之結果]  
　　虹口西　德路盈詳莊　盜刦去現洋金鎊巨欵並被該盜等拒捕開鎗　斃經理汪雲發一案曾由閘北偵探倪金標之　呂文林願充眼線協同包探蔣阿林及八十四號西探自利抉司指拿盜匪顧三孫大陳友裕陳子祥及得賄華捕陳錦春一併解送公共公廨訊供判解護軍使署訊無證據送回公廨業經中西官訊知　三等雖無爲盜貫據均非安分之徒判一併解送檢察廳分别遞回江北原籍並以呂文林到堂謊供並誣人爲盜押候核辦在案昨晨復由捕房將呂解案請究即據包探蔣阿林上堂禀明被告於去年十二月三號與閘北偵探倪金標同在吳淞路四十五號門牌浴堂内與我會面彼願充作眼線破獲盈 
祥錢莊被刧一案所有解送檢察廳遞回原籍之顧三等各人均係被告指拿到案請察訊之呂文林供詞支吾會審員王肇之君商之英領康君判呂押西牢四年以爲誣人爲盜及到堂妄供者　 
[送還情罪較輕之盜犯]  
　　公共公廨昨奉楊護　使飭開案據該公廨解送收藏炸彈 
搶刦成都路陳金章雜貨店等案之盜犯路春六路春和楊兩康即楊曰康蔡學全楊春江孫三銀子等六犯等供詞到署發交軍法課審辦訊明路春六私藏炸彈擾害公安并與楊雨康先後夥劫卡德路黄寳和烟紙店又與路春和等夥劫成都路陳金章雜貨店兩罪俱發均屬兇惡昭著罪無可逭擬照懲治盜匪法第二三四各欵將路春六路春和揚雨康蔡學全四犯一併判處死刑以昭烔戒業經電准上將軍核覆照辦除路春六路春和蔡學全三犯已執行槍斃楊雨康一犯另在阜寗犯槍殺徐又堂家一家四命之案已飭阜寗縣提解回阜訊明併案處决外其楊春江受人指使私藏炸彈圖害孫三銀子情罪較輕已由法公廨判處徒刑應仍發回該公廨轉送法界執行其孫三銀子一犯係據路春和等在該廨供指搶刧成都路之案由孫爲首現據路春和蔡學全等在本署供稱在廨供扳孫三銀子爲首實係挾仇商同誣害等語是孫三銀子究竟是否該案正盜并無切實證據自應發還該廨另行調查發落以免枉縱合行飭知并將楊春江孫三銀子兩名隨文飭發仰即查收辦理 
[僞造鈔票之枝節]  
　　歐榮生等前因私造中國銀行鈔票爲新閘捕房探目陳永康破獲拘送公共公堂迭次訊供判令押候補提人證再訊在案前日忽有開設籐器店之郁文再因購買此項僞鈔票起衅與蔡子才沈香舟等在途爭扭由警查獲解由警廳司法科移送上海地方審檢廳訊辦昨午由該廳刑庭長趙君會同沈檢察官開庭訊詰郁供前　蔡子才並店夥沈香舟等介紹出洋七址五元向歐榮生購買値洋一百五十元之中國銀行僞鈔票嗣悉歐等由捕房查獲訊押民人自知此項僞票不能通用故向蔡理論意欲退還並無别情蔡供與郁並不相識前據沈香舟來說郁欲購買僞票故由小民引領與歐直接交易小民未得分毫利益此次郁忽然悔變欲將僞票退還實與小民無關况歐現押捕房求鑒沈供在郁處爲夥餘言與郁略同問官曰此項僞票於何時成交蔡供於今年正月初十日在客棧成交郁稱實於二月二十七日成交問官曰查得歐榮生等於今年二月十五日由捕查獲管押捕房豈有二十七日與爾交易之理况爾店賬簿業已由警抄送來案察閱正月初十日有付洋七十五元之賬足見是日成交無疑但歐榮生現未到案尚難訊判趙沈兩君會商之下判將郁蔡沈三人分别還押僞票賬簿存案候函請公共公堂將歐送案再行訊辦 
[維持中交兩行之信用]  
　　松滬護軍使近　財政交通等部飭知以戰　發生以來中央財政全賴中交兩銀行轉運　持乃忽有人乘機破壞阻滯信用　即飭知各機關一律維持凡遇徵稅等事俱准收取該兩銀行紙幣以全信用而期周轉如有故爲留難挑剔者即行懲治等因現楊護軍使已分飭軍警各機關一體遵照出示曉諭民間將中交兩銀行鈔票照常使用切勿輕信浮言妄生阻力致誤金融云 
[是爲家族制度之良規]  
　　上海道縣兩公署奉江蘇巡按使公署飭開查崑山故紳沈錦標吳縣民婦范時氏胡蔣振懦等慨捐鉅欵建置義莊各情迭經本使咨請内務部褒揚在案茲准内務部咨復内開查義莊之設所以敬宗而睦族其制始於宋范文正公後世多有仿行之者吾國家族制度之良規實賴以相維於不墜况收養鰥寡存恤孤貧雖名限於宗支而爲慈善事業則一已由本部併案特請褒揚以資觀感現在目治制度方將籌備勵行各處義莊均自訂規條恪相遵守本含有自然自治性質誠能藉此提倡養成風氣於將來推行自治不無裨益吾國社會習慣向不知注重敎育各義莊規則亦大扺有養無敎蓋以救恤爲主而於敎育一端無能爲根本之計畫者即偶置私塾往往敎法不良收效甚鮮馴至依賴性成習爲遊惰轉失愛人以德之本意查從前義莊本有賓興一項爲補助族中子弟考試所需現在科舉久廢倘能將此項積存之欵改建學校按照中小學課程分别辦理如此則本支子姓有所裁成即戚䣊子弟亦可量收學費俾得就近肄業旣於國家敎育前途足爲補助而學成之後自立者衆亦庶不負建創義莊者之苦心公私之間兩受其益除咨敎育部曁通咨各省外相應咨請查照通飭所屬轉飭遵照可也等因准此合飭該口即便遵照部咨事理遇有境内人民創建義莊者妥爲勸導以廣敎育仍將勸導成績隨時具報查考 
[推銷華茶之大會議]  
　　昨日（二十八日）中旺衖茶業會館邀赴美賽會監督陳蘭薰召集各省茶業代表到會討論改良茶業組織大公司爲推銷國外之計畫午後二時開會各省駐滬茶商代表及本埠各茶棧主均到會議事廳中座爲之滿先由會館董事陳翊周（謙順安茶棧主）報告此次巴拿馬賽會陳監督到美後調查華茶銷數并與美茶商規畫推廣方法本會迭接陳監督報告頗爲周詳　趁此機會特請陳監督到會與我同人商榷辦法以便着手進行云云繼由陳君當衆報告謂到美後往金山紐約各處調查得美國最近用茶以錫蘭及日本出品爲最多中國之茶向由英之倫敦轉運故大半攙入錫茶混合而銷然此次賽會審查結果中國之茶列爲全球第一得大奬章者計有七省并有金山茶商擔任代銷華茶擬定種種辦法（另有預算表）故所帶貨樣均廉價售去原爲招徠起見目前最好在紐約設一總機關聨絡美屬各埠茶商推銷必占優勝地位一面在國内設一大公司製成一式之紅茶定價每磅自二角至四角爲止美人所惡者一種攙色之茶謂其有碍術生也現亟應由國家設立檢查所凡大公司之出口茶葉一體檢查加封聲明不攙色合於衛生之中國茶如此可望美屬人人歡迎陳君言時出由 
美帶回茶樣計四種㈠錫蘭每盒重一磅中四分之一㈠日本茶尚有二種中國茶在彼行銷者當由陳翊周徐乾麟諸君用開水將其色味試驗一過并决定組織大公司實 
辦理至五時三刻始散 
[保護繭商之條陳]  
　　本埠江浙皖三省絲廠繭業因現在内地不靖赴鄕收繭殊多危險特在總公所開會籌議禀請三省當道力爲維持已兩誌前報茲將該總公所總協理沈聨芳楊信之等所上江浙皖三省當道保護繭商銀貨條陳原稿錄後 
　　一松江金山宜興溧陽金壇丹陽吳江吳縣江甯揚中揚子丹徒寶應句容江都奉賢太倉嘉定等縣在陽曆五月十號至陽曆五月三十號爲現銀運送之期無錫江陰靖江常熟武進通州海門如臯泰興等在陽曆五月十五號至陽曆六月五號爲現銀運送之期其乾繭成包裝運到廠大槪以陽曆六月二十號爲止凡此四十天爲全省繭商請求保護之期伏祈通飭各該縣知事曁水陸防營警察隨時隨處妥爲防維 
　　二保護事宜分爲八節第一節吳縣之洞庭東西兩山准於陽曆五月十三十四號由上海火車裝運現銀到蘇請飭淺水兵輪一艘先在蘇州守候隨時裝銀運至東西兩山繭行分儲並求飭知蘇州水陸警察於卸車裝輪時妥爲保護第二節陽曆五月十號至六月五號止此二十五天爲各縣繭商裝運現銀之期凡蘇州無錫横林常州丹陽鎭江南京松江金山楓涇各車站以及常熟江陰靖江南通海門等縣曁吳江縣之平望鎭各輪埠均有現銀裝卸請飭軍隊照料其無軍隊之處由各該縣知事專派警察至車站輪埠防衛以免疎虞第三節蘇州無錫常州丹陽鎭江松江金山常熟江陰靖江南通海門各縣境内錢店銀號等類繭市時必有繭商現銀存儲伏祈飭知各該縣警察不分晝夜嚴密防範第四節江寗縣祿口鎭華裕繭行招接洋商於陽曆五月十四號准在上海由火車裝送現銀至南京下關卸車運赴繭行辦繭伏祈預飭下關軍警於卸車時保護第五節吳江縣嚴墓鎭向有華綸恒升繭行兩家該行招接洋商前往辦繭惟該處濱臨大湖爲盜匪出沒之所伏祈預飭兵輪管帶趙會　遣派兵輪一艘准於五月十五號起駛赴該處游巡第六節向例由總公所請派兵輪飛划分赴各處保護繭商本届淺水兵輪除第一第五兩節請派兵輪二艘外伏祈飭知趙管帶准於五月二十號再派四艘均赴無錫一駐車站游巡至高橋止一駐楊婆圩游巡至高橋止一駐白湯圩游巡至江陰大靑陽止一駐無錫直塘游巡至常州戚墅堰止每日至駐在之所停泊數小時其餘時間不分晝夜游巡各處以壯聲威　　第七節飛划一項最爲便捷洋商携欵出入均可尾隨輪後本屆请飭該管帶調撥楓涇鎭松金繭業籌備處十六艘由該繭董分撥松金兩縣保護又宜興徐舍鎭宜溧金繭業公所十五艘由該繭董分撥宜溧金三縣保護　無錫繭業公所一百零五艘除無錫境内自撥六十艘保護外其餘歸江陰二十艘武進十艘宜溧金添十五艘因有現銀由無錫火車分運各處即令飛划押同起程較爲周密總計飛划一百三十六艘深慮時局雖難不敢比往年多請然照此數支配實已無可再減合并聲明 
　　三各縣天事曁就地軍警均有保護客商之責伏祈通飭各縣知事軍警自五月十號至六月二十號此四十天内爲各國商人銀貨往來時間無論沿途轉運以及繭行儲欵地點查照第二條各節不分晝夜悉心嚴防保護繭商即所以消弭交涉中外商人莫名感激 
　　四各縣採繭地方均已設立繭業公所遇有緊要事件隨時由繭董面商知事或軍警兩界准予立即施行間有少數地方尚未設立公所逕由繭商求見伏祈飭知一體准行而免扞格 
　　五凡有鄕僻之所向無警察又無軍隊伏祈預飭該知事查明調撥本署警察前往照料或請酌撥軍隊即由該縣知事擇定要隘借屋駐紥均須預先籌備免得遇事張皇致蹈危險 
　　六繭市時間短促每有借販繭之名糾約數十人至繭行行强掗賣乘勢發生不法行爲伏祈飭知各縣知事遴派差役常駐繭行妥爲彈壓如有小販白拉露天經紀掮皮箱各種惡習早先出示嚴行禁止以遏　　以上各條除抄附外用特刋印四十份一併送請通飭施行如有未盡事宜由各縣就地繭董隨時面請地方官廳妥愼辦理而期周密 
[紗廠暫時停工]  
　　閘北义袋角裕通裕源兩紗廠自滇黔桂粤等省相繼獨立以來� 
營業大受影響現在廠中存貨積至數千包一時無從脫售故該二廠已於前日起暂停工作所有賴以謀生之男女工人値此米　薪桂之時莫不憂形於色云 
[電車公司允給地價]  
　　華商電車公司在滬杭車站起接鋪軌道直達高昌廟廣東街口爲止計長四百密達軌道工程業已將次告成預備安設電線約舊曆端節前卽可通車所有因築路佔用紫竹庵對面沈巧福沈順寳顧仁基張阿三范春泉蔡阿囡等之墳地共計一畝業由該公司允給地價每畝洋二百元昨已知照上邑二十四保方十二圖地保錢永生轉告各該户前往領取 
[楊士煌赴美之預備]  
　　楊士琦之弟士煌向寓滬濱刻因中美兩國高界聨絡進行將赴美屬新加坡考察商務已函請駐滬楊交涉員發給護照並照會美領事核准一面由楊士煌君函請上海商會轉咨新加坡商會届時與之接洽 
[携械圖刦之懲治]  
　　匪徒黄億成孫少春携帶手鎗在途徘徊　刧行人財手由捕查獲由公共公堂轉解護軍使署經軍法科訊得該犯等在途行刧尚未實行送至地方廳訊明律辦昨午由堵宗推檢各官提案研 
 
 

Page 11

 
 
訊孫供河北人向爲成衣住兆　　去年十二月初三日在麵店中與黄相遇　給手鎗一支　我出賣奈舞人　　問遂糾合小民在海寗路意欲刧奪行人物件尚未動手爲捕查獲是實質之黄供詞略同問官會商之下判孫少春監禁六年黄们成監禁七年 
[鎗斃强盜之布告]  
　　松滬護軍使署昨日發出示　二道照錄如下㈠爲示諭事案據公共公廨詳解持鎗夥刧　德路祥泰烟紙店之盜犯劉官奎一名當經發交軍法課審辦訊明該犯係爲共同引刧祥泰烟紙店并鎗傷印捕致死當場追獲之正盜　犯刑律三百七十四條第三欵之罪供證確鑿法無可　按照懲治盜匪法第三條判處死刑以　炯戒應將該犯劉　　依照軍法執行槍斃爲此示仰軍民人等一體知悉此諭㈡爲示諭事案據警廳詳送夥衆搶劫浦東揚家　仁元　　盜犯　天生一名發交軍法課審辦訊明該犯謝天生實爲起意糾衆搶刧仁元醬園得　之正盜供證確鑿罪無可　應照懲治盜匪法第二條判處死刑以昭烔戒除咨行外應將該犯謝天生依照軍法執行槍斃爲此示仰軍民人等一體知悉此諭 
[澈究銀行支單之來歷]  
　　住居新　路一千一百四十二號門牌向爲絲廠生意之胡利金於本月八號下午將亞細亞火油公司買辦林梅卿遺失之滙豐銀行支單持至虹口滙豐分行冒領洋二百元同時有山東人李成章亦將是項支單在彼領洋致被該行大班西人察悉鳴捕到來已經逸去故即報告捕房派探將胡李兩人拘獲解廨訊供判胡交人洋並保李押候訊核在案前日午後由捕將胡他兩人解送公共公廨復訊先由滙豐分行賬房顧威如上堂由捕房代表牛門律師詰據聲稱胡利金於是日持蓋戳大生昌烟紙店圖章之本行支單前來領洋未幾有魯人李成章亦持蓋有四馬路一千一百零七號門牌源豐烟紙店圖章之是項支單來行領洋我將此項支單送交大班西人察得此單早經掛失當即扣留鳴捕來拘彼等均已逸去即經報告捕房派探將兩被告獲案請究訊之李成章供稱此單係在蘇州萬年橋堍拾來於是月初三日來滬找尋劉姓友人因將此單與彼觀看據稱可以領洋由劉代我蓋章往領是實質之胡延朱斯芾律師到堂辯護王肇之襄讞與英領康君會判胡仍交二百元人洋並保李還押候再復訊核奪 
[欺騙案展期復訊]  
　　李伯勤控邢季良私刻圖章蓋於合同上欺騙一案昨晨由公共公廨復訊據中西包探投訴奉諭往傳原告之叔李芝英未到原告代表律師即投案聲請展期王襄讞商之英領卓君判被告帶回捕房候下禮拜一再訊 
[禁阻攀折楊樹]  
　　南馬頭前滬軍營舊址現由陸軍第四團炮兵駐紥防堵刻經該團長查得是處營旁周　及毗連之馬路等處所栽楊樹屢被居民私行摘去阻正不聽故已函請警廳長飭知該管警區隨時留意禁阻 
[檢驗員謂受拳傷]  
　　浦東花園石橋住户陳流寳之弟連寳與鄰人黄長志之姪細故口角由流寳向長志理論一言不合互相行兇流寳胸前等處被毆受傷由第三區警局將黄並受傷人拘送地方廳請爲訊辦昨日午後由趙刑庭長沈檢察官開庭提訊趙君察得流寳實係裝傷而毛檢驗員報告則謂受拳傷並非作僞檢察官亦以三百十三條第三項刑律當庭起訴問官一再會商判處黄長志拘役五天以示薄懲 
[投浦遇救]  
　　皖人朱毓仙前日在南京路碼頭投浦圖盡經四百二十五號華捕查見救起帶入捕房留候解送公共公廨請示 
[先領二年利息]  
　　已故富户劉貫經之繼妻　　氏在公共化廨呈控劉子劉純儒吞沒其夫所給贍養費等情曾經公廨訊判被告給原告贍費四千元存於善堂取息因兩造不服判决延請律師聲請上控飭將被告所繳之洋存案候核在案迄届三年之久昨晨又由劉席氏延斐斯律師投廨聲請將被告所繳之洋及利息給原告具領被告亦延費信　律師到堂反對關讞員商之美領郭君判將二年利息先交原告具領至四千元一欵着原告另行具禀准再復訊 
[海味行追還貨價]  
　　餘發海味行控福建路某菜館經理高樹生不理貨洋五百餘元昨日上午由公共公廨關讞員會同美郭副領理在民庭研訊原告延羅利士律師上堂代表請　訊之高延　斯律師到堂代辯中西官判高折還洋四百元先交洋一百元尚有三百元着分三個月拔付兩造遵諭而退 
[祇可立據拔還]  
　　土店夥楊兆康前因經手放賬被主顧朱雲齋虧欠欵項楊已怊數賠淸控經法公堂判朱交還楊之賠洋押追日久本擬開釋後因原告每月貼還飯資洋六元故仍管押在案昨日楊赴廨禀稱現由朱之叔父前來情高俟朱出外出立憑據分期拔還商人已允求請核示判朱交原告帶至伊叔處立據完案 
[婦人賣女之揑控]  
　　上海地方檢察廳前飭法警至法公堂聲稱有劉徐氏來廳控被陳有才誘拐伊女蘭英售於住居法界之婦人陳紅寳請求移提訊辦今已協探將陳紅寳蘭英一併拘獲請予帶回等情判令紅寳交保着來警將原告送案預審核辦在案昨日徐氏與陳有才由該警帶案請示徐氏供婦人前在瓜州地方爲傭女兒蘭英於宜統三年六月間由挑皮匠擔之陳有才携帶來申薦爲大姐婦人偕同至滬暫住客棧内陳稱帶蘭英至主人家觀看後再議傭價詎一去不返直至現在始得尋見請求訊究陳有才供前與徐氏　識後因度日艱難徐氏自願携帶伊女來申由民人同伴傳於陳紅寳計洋七十元身價由徐氏取去民人不取分文今欲將蘭英領回再行售賣揑詞控告實則民人並無誘拐之事求宥紅寳供蘭英由伊母及有才領來售於婦人爲女有身契呈鑒求恩究誣蘭英供實被母親售與紅寳身價洋七十元由母親親自收去女子尚有姊妹二人亦被母親售賣今願隨紅寳爲女不願再回母家求恩作主聶讞員以徐氏賣女確實判蘭英仍交紅寳領去如後徐氏再來滋擾准紅寳隨時扭交捕房送究徐氏有才交來警帶回發落 
[收買藏經之追究]  
　　向爲書業之李迪帆因收買王正義所竊哈同花園値洋六百餘元之藏經經靜安寺捕房包探王梅生偵悉昨日禀明捕頭將李傳至公共公廨訊究 
[園丁必須到案]  
　　花園主顧義興至法公堂控稱昨晚有李和尚撬竊窗上玻璃當時被管園人察覺拘拿李急忙奔逃以致跌傷足骨後有巡捕到來拘獲請求訊辦李供並未入内係在門外被管園人拘住指爲行竊玻璃扭入園内私自毆打後又用刀將民人左足砍傷迨至巡捕來始行釋手求請驗傷判李管押着原告交管園人到案訊明核辦 
[串竊金珠飾物]  
　　紹興女子陳阿金因與王毛頭串同王根郎竊取阿拉白斯脫　二百五十四號門牌汪陳氏値洋三百餘元之金珠飾物被控捕房昨由包探將兩王與女一併拘解公共公廨經中西官研訊上過判分别押候補提人證再訊 
[乘間行竊]  
　　北浙江路二百五十一二號門牌某布店夥王阿法控粤人李三與在逃三人來店以購物爲由乘間竊蓆法布兩疋昨由捕房將李拘解公共公廨經中西官訊實判押西牢四月　交原告領回 
[聚衆賭博之懲罰]  
　　賭徒王阿金在虹口武昌路五百九十八號屋内開設賭場聚賭抽頭被美捕房捕頭偵悉前日密派中西包探前往將王與賭徒譚文馮平羅元張阿寳阮阿妹方葉英王阿四等多人連同賭具帶入捕房准各存洋保出昨經公共公廨傳案訊明判王阿金罰洋五十元譚文罰洋七元餘人各罰洋五元連同抄獲賭洋三十餘元一併充公賭具銷燬 
[滬海道尹公署批示二則]  
　　王秋亭禀爲抑勒祖產叩求親提審判由天通庵如果確係爾等祖遺公產該鄕經　縱與嚴月如聲氣相通何得仍假學務公益令寫合同一面之詞殊難憑信究竟是何實情仰寳山縣知事迅速秉公澈查訊斷詳核副禀發糧串二紙隨發仍繳至所請親提審判應不准行 
　　徐竹汀禀爲受買生蕩遵繳官價　碍進行由禀　均　如果爾壻家生蕩確係由爾價買何以該縣沙田分局傳　　等兩造及中證詢問時並不詳晣聲辯理由又不赴縣禀追價貸　　事隔數月始行來署混凟殊　非是特斥 
[美租界捕房瑣事]  
　　昨有甲乙兩小車夫在元芳路碼頭運送貨物忽起衝突互　至捕房控訴捕頭詢悉情由從寛斥退 
　　李三子唐阿福等昨在北河南路向某水菓攤上購物因論價不合互相用武某號巡捕查見喝阻不從拘入捕房留候處理　　伍阿林陳順甫二人昨日午前在漢壁禮路爲索債起　互直兇毆由捕拘入捕房旋即釋放 
[氣候報告]  
　　（上海徐家滙天文臺天氣測候報告） 
　　已過者之報告四月二十七日氣壓在江西及直隸西北下降而在日本上升中國大陸大多數地點晴而揚子流域午後陰二十八日上海氣壓大降上午六時半起雨二十八日下午四時前二十四小時内上海氣候温度至高六五·二至低五六· 
四去年同日至高八六·二至低五七 
　　未來者之推測二十八日下午四時三十分豫測天陰而潮濕中國與日本間有烟霧本區海濱有北涼風 
雜評二 
[說動（訥）]  
英雄作事固不可以常情測也時勢迫之人以爲必動而竟　　英雄作事固不可以常情測出時勢迫之人以爲必動而竟不動者其不動也爲人所不及料事變激之人以爲必不動而竟動者其動也亦爲人所不及料動不動之主張定於一心未至動時雖激之勉之鼓吹之而終不動旣至動時雖遏之阻之痛詈之而必動非剛愎也所見高人一着也夫而後可謂之英雄否則動不當其時時未至而不動時旣至而仍不動者則將身敗名裂之不　英雄云乎哉 
來函 
[淞滬警察廳來函]  
　　敬啓者閱報載近今有人在外散佈謠言謂省　支絀警餉無欵可發一則大爲詫異本廳自前　督辦時每月即以初一爲發餉之期并一次發給整餉本月警餉二十四日通知書業已發到較比以前更爲提前發放實係無知之人造謠煽惑特此專函奉聞即祈照登以釋羣疑爲盻 
[浙江經亨頣復某君書]  
　　敬復承詢推戴屈公爲都督鄙人亦在其列是否願意弟賤名被揑恐已不止此次大小勸進均非敎育範圍内之事鄙人本不與聞也經亨頣白 
[寗紹公司來函]  
　　今閱貴報載南市大火四誌有未保險之物均歸寳和洋行代爲拍賣衆皆贊成等語查敝公司並未託寳和洋行代爲拍賣成由小數客家直接託該洋行拍賣則未可知爲此備函請貴報館登入來函一門以昭實在函竟有客家春和棧函致敝公司詰問如下（逕啓者今閱報載貴公司三四號棧房前遭回祿未保險之貨由寳和洋行代爲拍賣衆皆贊成云云但小棧之川鉛三百零九塊約計一百七十擔確未保險亦未荷貴公司通知小棧實並未贊成是舉將來對於該貨之責任是否由貴公司擔負請爲示覆）云云可知即有託寳和洋行拍賣者並非全體之客家也合併聲明上海寗紹商輪股份有限公司敬啓四月二十八號 
[嘉定旅滬同人來函]  
　　逕啓者四月二十八日各報均載（按本報並未登載）有嘉定方面鎗聲不絶直至天明始止云云同人等不勝駭詫詢諸自嘉來者僉謂全無影響至護軍使署飛派軍隊云云嘉邑各處實無新來之軍隊顯見有意造謠此項新聞各報文字相同自係訪稿惟當此人心疑懼之際何堪再事張皇不得不請求更正專此祗請撰祺嘉定旅滬同人敬啓四月二十八日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[逸才八股文] [  大拙山人]  
　　楊某京寓中懸有曠世逸才匾額一方茲以逸才二字命題戲作此篇 
　　才而曰逸其才可知也夫以不才之人而强名之曰逸才烏乎可從來預人家國者必須雄才偉略方足　國家於磐石之安登人民於袵席之上苟非然者未有不立敗也今有人焉貌似有才其始也借箸而籌欲效顰於張氏其繼也流言恐懼竟自比於周公而睞昩者以逸才稱之彼亦受之一若無愧色焉嗚呼謬矣 
若斯人者果何才耶 
　　當有淸之末葉也頗有懷才不遇之思香草美人自憐遲暮而且徘徊海上屢見誚於樊山屏出門牆　不容於湘綺斯時也不過一庸才也 
　　至民國之開基也即爲歛才就範之日斗方名士滿志躊躇居然揚子江頭築金鋪而馳　馬春明　上抱曲筆面比　狐欺斯時也又若一良才也 
　　孰知非庸才非良才乃逸才也 
　　史記有隱逸之傳獨行幾何人高蹈幾何人是非不問理亂不聞而彼非其類也抱攀龍附鳳之心使換日偷天之手甘爲桀犬見堯則狂吠不辭欲效沐猴去楚而彈冠是急吾知隱逸傳裏應不有此淸流 
　　周書有無逸之篇酗酒則有戒田遊則有戒天變是畏人言是恤而彼則不然也以暮夜乞憐之費爲驕人白晝之資汽笛一聲無事亦招搖市上黄金十萬有時更博到神叢吾知無逸篇中必不有此敗類 
　　奈何竟以逸才目之吾思之吾有二說焉 
　　夫逸從免卽免職之預兆也夢痕何處已喚醒於春婆棧豆堪思幾難忘於老馬對萬户侯之賞不免傷心此一說也 
　　抑逸從走即逃走之先機也變姓變名必定胸多急智走胡走越恨不腿有飛毛在卅六計之中斯爲上着此又一說也 
　　噫嘻昔日者匾額初頒非不逸情雲上登龍門而增聲價儼同燒尾之魚 
　　今日者江山依舊無復逸　　飛離故國而涕滂沱幾類喪家之犬　 
吾今知之矣非逸才也乃不才也 
塵餘觚剩 
[綠沉沉館筆記技擊類] [  燕子]  
　　飛蝗石灰袋 
　　紅羊之亂蹂躪十餘省其間不乏異　奇能之士獨惜年湮代遠採風者未能　及耳吾族合議對待防亂法都抱未雨綢繆之計劃乃以重金聘三林塘八先生爲敎師招募鄕團一百餘名朝夕訓練以防匪擾八先生於敎授刀棒之外惟獨居靜坐以綿紙糊拳大紙袋數十貯以石灰末一杯主人不知其用意所在堅扣之則笑而不答翌晨忽命億僕請主人觀技主人出則見場上遍挿蘆花繫以號碼八先生從容探囊中灰袋立二十步外指第三枝蘆花揮手擲之蘆花遍射灰痕又指第五枝第七枝所投悉中觀者咋舌主人優禮有加副敎師顧某强有力者見而忌甚轉思鷄皮鶴髪叟不足以當尊拳除伊我可超擢知八先生之出也伺於暗中握拳猱進入先生笑　曰孺子休得無禮以手格之　跌數丈外面無人色主人急代負荊八先生乃授以丸服之連瀉血數升病臥　月從此不敢逞强矣 
[雙鳳閣筆記太原丐] [  鴛雛]  
　　丐不知何名行乞於太原衣襤褸面目稱之無冬夏裼露其肩膩白不類其貎手　棒玩弄不去若甚輕者人亦莫審其重輕遇吠犬獰笑而過從弗與校遇富人則亦如之長日寡言笑惟當夕照蒼涼時登高睥睨引吭而歌歌聲類哭興至舞棒有如浪花飛濺城下羣小兒相與觀笑不顧也某翁者以武藝雄一鄕與丐善丐絶不言技欲丐共事不可行丐如故鄕人多忌翁惟蛙怒而未發丐知之進爲翁勸不聽舍之去一日者翁夜行突遇兩暴客力不勝幾殆矣忽爾兩暴客皆倒則有策鐵棒前立者丐也翁慚欲逮兩暴客丐止之自是義丐名大動一日丐奔翁許謝曰叟幸自善丐去矣不爾義丐之名適足坐丐於危也言已踉蹌而去 
宣南劇故 
[耕塵舍劇話] [  瘦碧]  
小朶長於玩笑刀馬疇昔艷名頗著爲三美之一今亦相悲老大矣其佳處在弦外有音耐人尋味苟曾見其閨房樂五彩輿戰宛城等自可知其藝之不可及處惟時失之蕩則非所取也樊江關一劇亦係平生佳作聞即係其編排當日在宮内演之以愉淸太后者能與瑤卿演之則相得益彰前曾與譚氏合唱烏龍院人稱雙絶近譚難得演此苟再排演仍非玉珊小朶莫屬也後起花衫當推王蕙芳士别三日便當刮目蕙芳之今昔比較進境之速令人嘉賞不置前與蘭芳合演虹霓關雁門關樊江關金猛關等安雅問逸温　縝密神明煥發光照四座對之如坐春風如飲醇醪吾嘗謂大千春色幾爲此二人占盡迄今鮮魚口内車馬稀天樂園中金鼓息二人合演之劇竟不可復得追尋前歡爲之惘惘林顰卿北來頗得京津人士觀迎打砲每貼鳳陽花鼓花田錯等實則鳳陽花鼓不能與賈璧雲媲美（林演此劇身叚多有不可及處亦非可一筆抹殺）花田錯不敢望路玉珊之肩背他劇亦相等耳所以歡迎之者其以南來不常見之角色歟然顰卿固尚有藝術之足稱非盡處士虚聲者可比獨不可解者周蕙芳耳唱做無一可（唱竟不能唱萬不得已唱幾句搖板又破碎不成腔）所演又支離不經不値一哂滿面油滑令人不耐而在天樂園居然唱壓胄子眞所謂天下之大無奇不有矣賈三郎在京時與崔靈芝小荷花小喜翠等同隸三慶一時羣　粥粥人趨之如不及今一去不返都人士頗念之丰姿不減否學藝進步否何樂不思蜀耶科班中花衫有小翠花白牡丹二人各有黨徒社員頂禮膜拜而皆限於嗓音翠花戲以昭君出塞最可傳末一下場尤佳奇雙會之桂枝亦佳幽雅藴藉無織毫俗韻非易易也牡丹近嗓音大壞一字不可聞但見手足活動面目傳神適如電影也然當其一動手一舉足一瞥視一露齒則台下必連連讚歎不置嗚乎此　 
亦佛說所謂寃　歟 
詩選 
[雪朝江亭同天如] [  晦聞]  
　　瞑想江亭　絶飛南街風雪已侵　　明一室疑非世　起餘寒尚滿衣豈謂叩門驚獨　不辭紆道意多違尋常顧覽還成歎歲暮天涯各未歸 
自由談屑[  鵷雛]  
　　造因刈果其應若響今以極端之破壞手段而冀其得建設之果天下寗有是哉 
　　譬有人焉元氣旣剥大病將至猶復强爲興奮以務無益及其戕賊旣盡而一蹶不可復振矣　是有類是者奈之何弗思 
小說 
[哀情小說頑石] [  胡寄塵]  
　　看官諸君要知道在下是何物麽在下乃是深山荒野之中一片頑石無名無姓無父無母無妻無子無室無家只在這深山荒野之中與草木同居與鹿豕爲友一任他雨打風吹也不管苔侵蘚蝕有時候牧牛的童子砍樹的樵夫用斧斤將我身肢敲壞了骨節敲斷了我也不知痛苦世人稱無知無識之人每曰凉血動物像我這樣不但凉血而且無血只好算是無血的怪物 
諸君我爲何要做這片頑石呢原來也有道理我前生本是個多情多恨之人在世界上活了三十八度春秋便有一萬三千六百八十日過帶愁帶病的日子自思萬種苦惱都是從一個情字生出來的因此死後要求閻王來生願做個無情之人閻王說凡是一個人大都皆有情除非做個他種動物然而鴛鴦并命雉鳴求牡他種動物也有情除非做了草木然而花開並蒂樹茁連枝草木也有情除非做一塊頑石我道只要無情便賜我做塊頑石罷當時果然遂了我的心願片刻之間便已轉輪再世變了這塊頑石前世的事實恍恍惚惚糢糢糊糊都記不淸了今生的况味寂寂寞寞淸淸冷冷也耐得慣了且喜做了頑石果然逍遙自在無慮無憂這了算如願而償却不料這兩天又出起亂子來你道是甚麽事昵且待我說 
　　有一天我正在深山裏曬太陽忽見遠遠地有個二址左右的女郎帶着一個丫頭直到我身邊來深深的跪在地上向我磕了一個頭我也不理他他便含着眼淚呼我六哥我想若和全地球上的石頭論起宗譜來我的行次不知是幾千幾萬他呼我六哥不知何說我也不做聲只默默的聽他再說甚麽聽得那女子說道六哥我却不料你死得這樣快前月梅子看見你還說你吃得半碗粥臉上雖然沒得血色精神却還好每天的常課尚要讀幾頁書誰知轉瞬之間便已物化了知你的境遇我早慮你理不長壽的今日竟不出所料你雖然不爲我而死然而不過見我也未必死得這樣快今日如此却敎我如何對你丫頭聞言勸道小姐不必悲傷六少爺早已娶過劉家小姐便是不死也和我陳家小姐無關况他已死了麽像小姐這樣的才貎何患沒得好姑爺偏偏要戀着不相干的死人小姐豈不是發了瘋麽女郎道梅子你那裏知道六少爺娶劉家小姐豈是他願意的麽不過迫於父母之命不得不然罷聞說他臨死的前三天還和劉家小姐口角可見得他們並無眞正的愛情了梅子道話雖如此說但六少爺今已死了難道小姐便一世不嫁麽女郎道這話不必說起說了越敎我傷心你看時已不早夕陽在山這時候應該回去了不要被人他知道了反多一番日非說罷收拾眼淚携着梅子去了 
 
 

Page 15

 
 
   
 
 

Page 16

 
 
   
 
