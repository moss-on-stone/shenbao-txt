# 1892 - 244 - 4906961

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[新印正續新增刑案匯覽出書] [  圖書集成局啓]  
　　刑案匯覽一書爲申韓家金科玉律向來雖有印本苦於漫潓模糊兹本局代鏡古書屋用新式鉛字排成印以上品洋墨紙則精選雪白連史校讎諦當裝釘精工盛以木箱式亦古雅兹已告竣因將股票停售每部四十本連箱核定實價洋銀七元正由申報館帳房出售所有從前入股者再向申報館繳洋銀三元卽可取書一箱特此布陳伏維雅鑒 
[論嚴申門禁]  
　　古者天子九門非以防意外實以示尊嚴也故宋藝祖在汴梁創造宮殿謂監工者同須令門戶一直使人一望而知朕心之無私也此種士動自是英主規模以視千門萬戶之制五樓十閣之圖其相去爲何如矣然而歴古以來天子固不可不示尊嚴亦不可不防意外門禁之設又鳥可不嚴哉明季以太監提督九門雖亦未嘗無王承恩之竭忠盡誠者然前此取禍已屬不少議者深以爲非本朝定制則官職稍有增减而悉用王公大臣兼管統領所以示鄭重也查九門提督卽步軍統領專司門禁巡緝匪徒其責甚重其權甚大定制以親信滿大臣兼任其秩正二品三代謂之尉氏漢謂之執金吾司隸校尉至北齊而有京畿大都督之稱盖以京城内外門禁皆歸執掌一切巡捕匪徒嚴拿盗賊皆其責也步軍統領之下則有正三品左右翼尉各一人此下則八旗協尉各旗三人紫禁城内筩子河協尉一人是皆正四品副尉則每旗亦三人爲正五品其爲步軍校及捕盗步軍校則每旗滿廿一人蒙古漢軍各一人正五品署每旗滿五人蒙古漢軍各二人又筩子河步軍校二人城門領則滿十八人漢軍七人爲從四品城門吏則滿十八人漢軍七人爲正七品門千總則漢軍三十二人爲正六品員外郎主事滿各二人司務滿一人筆帖式滿十二人又有巡捕五營中營副將一人爲從二品南北左右營叅將各一人爲正三品五營遊擊各一人爲從三品五營都司各一人爲正四品中營守備四人南營五人北左右營各三人皆正五品中營千總十人南營十二人北左右營各八人爲正六品中營把總二十人南營二十四人北左右營各十六人正七品此但舉其官而言之已覺不少而又有前鋒護軍統領督率以下員弁兵役以佐之其兵丁差役之數又不可以更僕數以此若干人巡緝守護京城内外各城宜乎出入之稽察必十分嚴密斷斷乎閒人無從混雜於其間獨奈何有此若干官員專司其事而禁城之内偏有意外之事也如近者閏六月十四日申刻有鑲紅旗滿洲四甲成福佐領下技勇兵隆喜手執寳劍進西長安門經天安門端門午門昭德門直至中左門始被官兵拿獲刻聞刑部訊鞫得實隆喜語無倫次確係患瘋飭醫診視六脈洪大瘋疾屬實自應按律科斷擬以杖一百發遣極邊足四千里充軍到配加鎖石墩已奉旨依議現於七月初三日將隆喜起解按站遞送矣至於守門諸官自有應得之咎聞刑部亦已擬定以西長安門天安門端門昭德中左等門是日値班護軍前鋒兩營章京護軍校失查隆喜闖入禁門雖經立時拿獲究屬疎於防範景運門司鑰長及五旗司鑰有統轄各門之責亦有失察之咎請交部分别議處是日各門値雨護軍前鋒請交由各本營分别責革是日景運門値班大臣亦自請交部察議辦理不可謂不嚴矣然未有此事以前何以寛懈一至於此夫隆喜手執寳劍入西長安門迤邐至中左門始被拿獲則其所經過之天安門端門午門昭德門其無一人見之也可知如其見之則見其手持寳劍直闖禁門豈有不聞不問之理嘗聞有自京都來者動輒言京中事且以得瞻宮闕爲幸然往往臆度鋪張並未親見盖禁城重地門衛森嚴卽引見陛見諸官至彼亦以天威咫尺不敢旁矚遠眺故苟非久任京籍者則其言禁城事大都皆以耳爲目者也惟工匠人等或有見之極眞言之極確者則以爲所謂門禁者固有名而無實者也平時各官旣深居簡出不問外事卽各兵役亦多負于而嬉並有欲贍宮闕不惜小費賂兵役等以錢而得以混入者其弊竇百出筆難罄述以故隆喜手持明晃晃寳劍歴數重禁門而絶無人焉顧問幸而尚無别故否則其禍有不可勝言者矣中左門之拿獲之兵役若爲有功則各門之兵弁其罪更重此次定罪所以一律並論也有守稦之名無守稦之實門禁特其一端耳及今而認眞庶幾尚可爲乎 
[三山秋雨]  
　　福建南臺安樂鋪聨董楊廷煊等九名經紳士林芳控其違例混充包庇娼賭由保甲局憲札飭南臺局海防廳會辦現由局員鄧司馬海防廳徐司馬提案訊明將楊廷煊浦賡慯陳宏勝李溶田林尚卿斥革職留李鵬雲張琛唐啓飛楊鳳昌西名通詳立案○閩中近來竊案疉出南面者因將快役嚴比得拘某甲大令提訊之下申供小的自作不端後如身上穿有衣服手中帶有物件被馬快撞見便指爲賊贓任意奪去小的非不欲改過自新實迫於無路可行不得不以胠篋爲生計大令謂聆汝所言亦似有理今與汝約汝從前偷過幾家如肯從實招來准汝自新諭令馬快以後不得欺負甲乃叩頭供稱小的於上月從外府回暫宿某家烟館因欠烟錢數百文大約二十二三日傍晚時候走進城内至烏石山彌陀寺内乘凉朦朧就睡被僧人將寺門關閉不得走出祇得躱在寺中迨夜分趁大衆熟睡將布帳等件竊取交與烟館主除抵還欠帳外約得錢千餘文自此以後擡轎爲事至半路被某快役撞見將腰纏搜索一空不得已又萌賊念後遇臺北汛兵丁某詢知小的近况不堪便帶小的到陳家用竹篙　升而上自露臺跳落後廳廳門直抵内室偷得新舊綢褲兩件更有零星物件放在布搭袋中忽爲事主所聞厲聲呼喊小的慌將烟具丢其露臺上仍由原路走出時小的先將吊搭袋丢落丁某在下看水據稱並未接著遂將舊青綢褲與之小的自以新褲售與内某得錢六百文官見供詞爽朗諭差快帶至丙處贖回原贓一面移文到汛將丁帶案質訊以期水落石出至甲訊明以擡轎爲生准其交保以免拖累說者謂甲爲竊賊然却心直口直毫無遮蓋世之多方狡飾者殆又甲之罪人也○福州每當秋夏之交有送疫之舉俗呼其神爲五帝顔其廟曰澗殿城内伽藍澗芝澗東西南北嵪澗等處城外茶亭湯澗蛤埕澗尤多先一日巡遊城内外謂之遊村製綵船一艘所有民間日用之物無不羅列其曞選擇吉日放入海中引火然之謂之出海其意以爲城内瘟疫俱載之而去也閩人酷好巫鬼誕妄如此誠不値識者一笑數日前洪山澗有遊村之 
 
 

Page 2

 
 
舉所紥綵船華麗異常疫神高坐輿中以八人擡之游行各處雜以二鬼大者身長數丈高舉雲霄小者形如侏儒蹣跚却步更有以活人而裝扮鬼臉者塗朱傅粉醜態猙獰經過这處鼓吹喧天笙歌匝地並有十二三歳之俊童而貌端妍站立壯漢肩上裝成生旦模様扮演游西　等戲劇壯漢緩緩行來俊童在肩上唱歌跳舞如履平地觀者齊喝采亦有在馬上扮裝故事者多以近江雛妓爲之綽約多姿天然入妙管　内河水師砲船江濟之都戎子焱恐滋事端特派兵勇分投彈壓以昭鄭重也 
[鷺島秋濤]  
　　夏門碼沙新聞印字館爲印度人碼沙所開每一禮拜刊佈本埠新聞時事並代各洋行排印西又簿據單照等仵自光緒中中開設以來獲利已屬不少此外又有粤人某甲開設萬盛印字店代印西文紙張傳單裝釘簿册惟不刊新聞時事獲利亦巨月　碼沙收盤回國將店底售與某西人等接開生涯尤形繁盛可見事在人爲苟能振作精神自可利市三倍也○同安人曾某前在洋　局充當司事積銖累寸居然置購産業面圑圑作富家翁其胞弟某乙亦能自立門戶娶妻生子日前因曾某之婢病斃弟兄遂啓嫌隙角口之餘覓至用武兄則持刀弟卽取鐵尺兩相惡鬥很不可當迨隣人聞聲阻勸彼此已受重傷招赴同安縣署喊控李蘭田大令騐明傷痕飭令各自延醫診治俟傷痊然後訊辦○厦門風俗每於中元前後舉行蘭盆勝會俗謂之普度陳設焦面鬼王謂之普度公無論居民店鋪大街小巷一律備辦牲醴酒肴擺列門前焚化冥鏹超度無主孤魂然後邀親朋會飲謂之普度酒復以演戲敬神爲宗族交游光寵昔年市廛繁盛一街之上普度官音班七子班掌上班多至十數起鎭邦街爲錢庄薈萃之處前三年每逢普度大小戲班不下二址餘臺去春源通倒閉鎭邦街濱海門面一概閉歇僅有小烟店一間售皮絲長泰潮烟照常開設本月初六爲是處普度僅有面海各店公設掌上小班一臺而已市景如此冷落不能無今昔之感也○建茂錢鋪爲徵記等股夥所開去秋各莊停閉建茂資本不敷周轉亦卽停歇現在西帮收帳業已就緒有某某等票號已照常交易徵記各股東復糾集資本重開建茂錢莊仍以某甲等爲經事擇於初六日開張盛設酒筵邀請各票號相助爲理長袖善舞多財善賈於此見之○許秋槎觀察因公晋省旋於初八日坐伏波官輪回厦砲臺升砲迎接其聲隆隆然地方文武印委各員均至海後墘接官廳迎接如儀○保甲局委員趙禮門二尹服官閩省已三十餘年凡署缺委差所至之處歴著循聲光緒十五年隨吳春泉觀察到夏委辦保甲局差清廉自矢所謂各廟站班一身明月沿街查夜兩袖清風眞堪爲二尹寫照閏月初七日因赴提轅吊奠觸受暑氣感患時疫卽於初九日逝世由同寅潘少尹等爲之經理身後事宜宦囊蕭索幾無棺殮之資二尹之猶子一接電報到厦奔喪湊齊盤費卽日乘坐輪船扶柩回籍由媽祖宮碼頭登舟執紼相送者三五人而已一死一生乃見交情古今洵有同慨歟 
[甬上火災]  
　　本月十三日五鼓時寍波九曲巷方姓廚下不戒於火一時紅光高燭警鑼亂鳴俄而各水龍紛紛到塲竭力施救無如亢早已久河井俱枯遂東自天德弄四由歡喜庵挑運湖西水以灌然相距約有半里來往需時幸此時風姨不甚猖狂得以隨時澆滅然已焚去房屋六七百間矣 
[四明祈雨]  
　　寍紹台道吳福茨觀察因亢旱多時農民紛紛迎賽龍燈恐滋事故乃延佑聖觀羽士於本月十三日黎明時設壇天寍寺大殿致誠致懿祈沛甘霖是日統率屬下各員并會同馮軍門以下步行入壇令羽士仿照古書在殿外設八卦方位每位用八仙桌一桌上置凈瓶瓶中挿楊枝又以磁杯盛法水設北向桌上中奉太昊伏羲之位左奉行雨先師之位右奉本境龍神之位下又列一桌中挿各色三角旗八面每旗大書卦名左設鐘右設鼓少焉鐘鼓競奏羽士執旗入位如法誦經復派四羽士在兩旁跪誦二僧在大殿上宣梵音約演一點鐘時遥見西南鄉黑雲蔽天雨師戾止惟城中雨不甚大倐晴倐隂但願由此大沛甘霖則四鄉可不憂荒歉也 
[月湖秋月]  
　　邇聞寍波府胡練溪太守政體違和具禀道轅乞假署中公事委經廳汪叅軍暫行庖伏想吉人天相必占勿樂之爻也○郡城絲巷中向有古井一口久未疏濬穢濁不堪里有周某者以天旱河乾無水以供日用特雇張四寳張五寳兩昆季入井疏濬言明工貲六百文於是弟持畚鍤入坎中兄將污泥弔出候之良久動靜全無呼之亦不聞應低而窺之兄弟呆若木雞在井中兀立駭極不知其故從而下之旣久之消息全無井上環顧之人無不疑井中有毒然無一人再敢下者不得已以鐵鈎將兄弟二人釣上則見徧身作青黑色始俉其中毒殞命但不知所中何毒也周憐其窮苦給以洋銀六十元爲棺殮之貲○寍波地棍林仁才姚金才張阿海三人成羣結隊日索詐露天牌尤及擲骰攤以爲生業本月十三日索得錢若干同黨中分贓不匀以致角口毆鬥林力不能敵致被姚張毆倒旣而姚復咬其腎囊張則桀石以擲破其頭顱血锘泉流命在呼吸知已釀禍意將脫逃經衆人扭交地保看管林隨由其妻王氏舁入縣署請騐楊大令飭提姚張到案訊悉情由騐傷屬實當堂給以傷藥諭令王氏舁夫回家自行醫治一面將姚責籐條二百餘下張　臀二百板分别管押聽審處再行核辦 
[蛟水成災]  
　　上月下旬某日粤東嘉應州屬之長樂縣某處出蛟其時天昏地暗雨驟風馳洪水由山中湧出恍如萬馬奔騰平地水高數丈近處居民登山攀樹奔避不遑淹没甚多屍流徧野越日水始漸消然房屋田産已冲刷無遺災民棲身無地餬口無資滿目瘡痍不忍寓目聞惠潮嘉道曾藎臣觀察已傳電至省禀知兩院憲並電請愛育善堂紳僅速發巨資馳往賑濟云 
[遼左叢談]  
　　本月初二日營口西大蕩内撈起無名男屍一具經西營鄉約投海城縣禀報初六日午後潘大令親臨相騐仵作報稱騐得死者年四十餘遍體無傷大令研訊四鄰及看蕩人並鄉約丐頭概稱不知姓名亦不知其是何籍貫乃飭差役登高而　請如有親屬在塲可來認領决不牽累並無須破費錢文呼之再三無人答應未知以後如何○初四日西錦州大雨傾盆山水暴發平地深至數尺幸當日卽退於農田尚無損傷惟至今車輛不通耳○初八日營口大雨水漲數尺幸雨後卽放晴曦至初十日炎日當空嚴於酷吏十一日又風雨交作說者謂禾方結實閱旬餘卽可登塲若無意外之災卽可祥書大有矣 
[江流汹湧]  
　　今年漢江水勢漲落不常前報已迭紀之矣近日馮夷跋扈驚濤駭浪滾滾而來三老長年偶一疏虞動遭不測初八日下午有某客船載貨數百石被水衝下篙舵俱不能爲力直至漢水口觸於某鹽稱又觸湖南小駁船三艘同時沈溺某客船則隨波逐浪而去尚未知其究竟也 
[惡鴇下塲]  
　　金玉者直隸武清縣人年方少艾丰致嫣然初至天津依大戶當僕婦旣而賃屋排岔居然障袖倚門十年前憲諭驅逐娼寮以便清丈地基改建朝鮮公館其時金玉已徐娘半老碍難引蝶招蜂遂遷香窟於紫竹林另畜雛姬以爲錢樹纏頭之入數頗不貲連年所得造孽錢陸續運至武清購田園盖屋宇膏腴坐擁可不虞坐食山空矣不料年來脂粉生涯遜於疇昔且屢經涉訟由再而三本年府尊又飭將娼院發封並提妓女數人分别擇良婚配金玉本已深染烟霞痼疾一旦災生意外益覺負累難堪不得已出私畜若干物色於京梟豐潤玉田之間以東錢四百千合津錢一百三十餘千誘買貧女兩口携至紫竹林之北租得破屋三間開設下等勾闌俾肩挑背負之流於　尋歡取樂每遇債主至輒垂涙而道艱難然衣食仍不憂不足也其久桿曰王三亦癖嗜阿芙蓉賣笑之餘昕夕一燈相對否則圍坐作葉子戲藉以消遣光隂本月初十夜大雨滂沱至十一日黎明住屋四壁齊倒金玉王三及兩妓悉數壓於嚴牆及左右隣人急覓耰鋤撥開土木而金玉也知　骨所一命嗚 
 
 

Page 3

 
 
呼王三雖受殊傷然尚未死惟兩妓被梁木支架未損絲毫地保以人命關天禀請天津縣詣騐旋經家屬具呈求免遂以桐棺成殮瘞諸荒原噫惡鴇下塲竟至如是寄語個中人其亦放下屠刀以便立地成佛乎 
[皖中雜錄] 　 
　　距皖省數十里之集曾關地方每年秋成豐稔必於中元前後迎賽城隍會藉以鼓吹昇平今年定期七月廿二三等日恭舁神像巡行各處想屆時羽葆繽紛笙歌嘹亮必有一番熱閙也○邇來皖中大憲訪知有一種不法之徒或隱匿賭塲或窩藏烟館作奸犯法貽害閭閻若不嚴行稽查將何以安良善特於本月十二日飭巡捕官傳集各叚巡查委員及各城門文武委員諭以外來遊手好閒以及面生可疑之人務宜嚴加盤詰或驅逐境外切勿任令逗留各員唯唯而退想當仰體憲意實力稽查以杜匪類也○委辦皖北土藥局候補道許觀察景壽於十三日行抵省城旋卽乘輿赴撫轅謁見沈中丞並拜會兩司及各同寅聞觀察此次匯皖因土藥釐稅面禀仲帥小作勾留卽當回局供職也 
[成就良緣]  
　　潯城柳晋階茂才籍隸黃梅縣素攻儒業本屆應歳試受知於學使者由是才名藉甚年逾而立尚未授室有同邑莊高岡茂才擁資巨萬抱伯道之戚僅有二女其長女業已適人次女性九聰慧擅謝庭詠絮之才品貌亦極端莊頗有林下風格蔣嘗請人曰此吾家女學士也非雀屏中目者不可以相四敵因擇婿過苛故年已三十尚待字閨中也今夏疫癘流行蔣夫婦先後物故㷀㷀弱息失所依賴其内外親疎人等貪資財欺孤弱竟將銀錢等項捲取一空而去女匍匐琴堂籲求伸理王明府准詞之下立卽簽差將諸人拘案當堂追出朱提四千兩以一千兩爲蔣立嗣一千兩捐入闔邑賓興一千兩捐入蔣姓公會尚餘一千兩爲蔣女粧奩一一剖斷并爲蔣女擇柳茂才爲婿卽日合卺成禮賢令尹以五花妙判成兩姓良姻不特讞案才高亦見憐才心切身受大德不當鑄金事之哉 
[潯江秋汛]  
　　前辦九江育嬰堂委員曹翰卿少尉仲騮係江蘇宜興縣人鐵香太史之哲嗣也交卸差事後於去歳委署宜黃縣棠蔭分司兹於閏六月初忽染沈疴臥床不起竟於月杪溘然長逝身後蕭條其眷屬尚在原籍遠隔千里不知聞訃之餘將若可哀悼也○九江招商局董黃君梅西邀集本城紳士各解腰纒延請僧衆在碼頭上啓建道塲供諸佛像及十殿閻羅又以紙紥成神像寧猙高大狀貌可怖飾以珠燈纓絡寳羞幡幢法鼓雲鐃袈裟錫杖日則目迷五色夜則大放光明又在河中施放火燈遠而望之不啻明星萬點自十三日開壇至十五日竣事九江關及義渡局等處亦於邇日施放燄口大建水陸道塲有識者甚惜其以有用之貲財作無益之舉動也○本月十一晚三點鐘時有南昌人某甲來潯謀事中途偶觸暑熱行至縣城隍廟旁倒地而斃住持僧及附近居人擬至體二堂領棺收殮洪都帮中人聞之乃邀集同鄉酿集金貲代購好棺木一具妥爲殯殮并遣人扶柩加籍俾正首邱免致他鄉零落似此誼篤梓桑可謂好行其德矣 
[解歸押訊]  
　　前年臘月中旬本邑南北震源正兩錢莊被寍波咸德錢莊積欠鉅欵以致同日倒閉經股東黃鎭心奚世榮訴請道憲委員往寍波緝提咸德莊主洪詠笙執事馮珊林余配德陳采純諸人歸案訊辦旋將余陳拘獲解送縣署訊押等情已屢登於報矣兹悉馮因欠杭州公欵經省憲委某員提去黃遂呈請浙江巡撫先行解滬訊追護撫劉中丞准之批飭杭州府派員押解昨日已由委員督差將馬解至上海卽赴道轅投文聶觀察著發縣管押不日當親提訊問也 
[網魚控訴]  
　　浦東三林塘迤南爲上海南匯兩縣交界之處鄉民素稱蠻横動輙聚衆行兇有家住南匯十六圖之民婦凌胡氏年逾知命其夫年老多病步履維艱侑下子女各一均已成人祖遺良田數十畝及魚池一方本月十一日氏携子女至田中工作午後有上海二十三圖素不相識之無賴百餘人手持罾罟網取池魚氏子惡其聚衆逞强將魚罩奪去無賴遂奔至家内逐處搜尋氏子卽出外鳴鑼呼人拒敵一時鄰人畢集四面兠拿拘獲無賴林子卿陶炳符二人餘俱四散逃逸凌姓族長凌貴榮出爲擔保約於次日調停氏子遂將子卿及陶釋放次日拘之理說佯作不知因向地保訴明令其理處事經數日尚未理明前日傍晚時氏投上海縣控訴并稱兒子被伊等毆傷黃大令諭令投南匯縣控告 
[傭婦上控]  
　　前者可徒林氏役上海縣控主母姚姓誣伊竊取洋銀控請英讞員管押並將歴年所積洋銀九十二元作爲贓物縣主批斥不准前日司徒林氏已投道轅上控不知聶觀秦作何判斷也 
[惡姑送縣]  
　　虐媳釀命已紀報章昨日午後英公堂代理讞員宋二尹飭差將惡姑戴張氏及已死媳婦之父母張姓夫婦解送上海縣黃大令飭分别看管候訊 
[水手逞兇續述]  
　　水手逞兇已登昨報兹悉俄國人無兵船在滬不知肇事者究係何國兵船水手且俟訪求確實再行登列報章 
[各有不合]  
　　英界東棋盤街安和祥洋廣貨鋪因中元令節在門前焚化冥鏹華捕指爲違章入内拘人以致肇釁此已列入報章矣昨晨解送至案二百十六號華捕禀稱前夜小的梭巡至東棋盤街見盧清華在安和祥門首焚化紙錠有違禁令上前查問據言領有照會及向索看實係子虛突將小的曳進店堂肆行毆擊其時另有巡捕在外亦被關進店中不得已將號呌連吹别捕到來叩開店門拘獲伊等至捕房管押小的等祗有三人其間一人已被毆傷請老爺訊究清華遞禀聲稱職員係廣東廣州府三水縣人在治下東棋盤待開設安和祥洋廣貨店前夜因祀神焚錠有巡捕來指爲違禁職員遂舎伊閱視門牌號數並未說領有照會不料巡捕不分皂白步入店堂見人卽扭另有不穿號衣褂者恐是乘間行竊是以扭毆忽有巡捕多人幾次到店拘人甚至將門外口操廣東音之人一併拘去沿途毆擊鄰近店鋪皆目見情形竊思開張店業按季出巡捕捐原欲藉以保護今如此行爲未免太過况被拘後不准具保及存洋銀始得出外黃阿三盧順法陳阿三陳惠芝王昌明盧世華察阿金供稱或是安和祥移或躭擱在安和祥或適在安和祥門外俱被拘去沿路肆毆及至捕房卽行被押次日留洋銀一百六十元始得保出情華又訴稱巡捕初拉黃時因非店夥向之理論卽被混拘多人廣萬盛益和堂等聨名具禀聲稱職員等均與安和祥鄰近實因巡捕行爲謬妄是以盖戮具情呈電英律師担文偕繙譯上堂聲稱此案被告祗焚化疑帛如果違禁照章亦不過罰洋銀數角而已事極細微巡捕不應擅進店堂連次拘去多人並有不穿號衣者其疑竊爭扭實因巡捕多事是以來案剖陳請將巡捕申斥方蔭甫訴稱原籍廣東願爲清華具保宋二尹商諸易副領事謂深夜焚化錠帛有違防火禁令照章應罰洋銀三角充四醫院經費該巡捕細微之事卽與鋪戶肇釁未免各有不合清華准由方保出所　捕房之洋銀一百六十元及各人物件概行給還餘無庸議 
[英界公堂瑣案]  
　　二百八十六號華捕禀稱前者小的巡緝老閘迤北見車夫蕭和悮碰任張氏以致聚衆扭毆上前解勸反被扭入巡防局解送老爺案下是以稟請訊斷蕭供稱小的係鹽城縣人在治下推車假日路經閘北任張氏坐於路上以致撞伊遂與丈夫將小的兇毆日又扭入巡防局解送案下蕭慶仁供稱和尚是小的之子與任張氏鄰告不隄防糾衆兇毆是以具禀呈電蕭徐氏供稱慶仁是小婦人之丈夫餘供與同任張氏供稱小婦人原籍寍波丈夫名炳春被蕭推車撞痛與論不服及巡捕到來反被同扭入局炳春供稱小的係句容人在治下開薙髮店妻子任張氏當日因細故爭執以後不再任其多事矣宋二尹著和尚等概行覓保釋出不得再肇事端○寍波人俞炳材訴稱小的借住治下劉榮幅家近日雙目失明致被劉竊去布褲同之查問堅不認承是以報明捕房將贓搜獲伊反糾同弟兄尋釁請卽訊懲劉供稱亦寍波人俞借住小的家中小的無意中悮取伊楊宋二尹判令將劉笞責五十板交人保出並令俞尅日遷移免再肇釁贓給俞領去○包探王阿二禀稱 
 
 

Page 4

 
 
陳阿全穴壁至張增榮家竊取衣服三件包袱一方售與李景生經小的查獲人贓送案請辦張申訴前情并請領贓陳供稱小的係浦東人行竊該死尚乞施因李供稱小的不知竊贓是以收買求恩寛恕俾得自新王探又禀稱陳前曾犯竊宋二尹判令笞責二百板李從寛開釋贓給失主領去○三百七十六號巡捕禀稱昨日夜半後小的巡路至某處見王唐氏等家焚化錠帛向之查問竟敢逞蠻是以拘送案下王唐氏林陸氏卽林唐氏同供稱小婦人都在娼院爲奴當焚化錠帛時巡捕向之取笑故與忿爭以後不敢如此矣宋二尹判罰王唐氏洋銀三角充某處西醫院經費餘人免議 
[法界公堂瑣案]  
　　包探郁庭湘禀稱宣阿和李阿貴等在輪船上行竊搭客物件被碼頭巡丁所見前喝阻兩人不服反敢行兇撕碎巡丁號衣是以扭送到案同轉詰訊之餘宣等供稱輪船搭客夾帶漏捐貨物被海關查私洋人所見悉心搜查旋查出草鞋數十雙不値錢文葉諸地上小的等貪小拾取巡丁在旁悮被扁擔撞痛因此忿恨憳小的等送案語畢叩頭如搗蒜務求開恩同轉以事屬細微且原告不來質對將兩人從寛釋放兩人叩謝而退○順興烟館之謝阿四訴稱前晚有不知姓名之人帶領孩子邱福生入店開燈俄而邱福生在烟榻上睡熟其人竊取烟槍乘間逸去小的向邱查問因伊不肯直說疑爲串竊是以送案同轉問邱曰爾向作何業爲何與其人同至烟舘串竊物件邱供稱小的家在川沙並無親戚在滬前由同鄉人引薦在滬南豆腐店中習業現因店中人多將小的停歇本月初七日出外閒游至寍波輪船碼頭適遇素不認識之陳阿明前來詢問小的不知其詐遂將近日行蹤向伊告訴陳阿明卽騙小的允薦輪船生意與之同住數日是晚領小的至烟館吸烟小的熟睡陳卽竊物逃逸致遭拖累同轉問曰陳與爾同伴日間作何事晚來何處棲身且爾囊槖蕭然騙爾有何好處供稱小的隨陳終日無事每晚給小的錢十二文借居護城河畔小客庽中問爾知陳向爲何業逐日所用錢文從何處得來供稱知伊爲船業日前見有船夥給伊錢二百文同轉訊明邱福生實係年幼受騙且家無親族判送往善堂安挿令謝阿四自尋陳阿明到案再核○太古洋棧夥洪渭卿訴稱前晚運貨時被賊竊取客米客人知覺追赶悮將不竊米之阮龍壽拘案特來禀明同轉謂旣是悮拖准其開釋○公興烟館主莊東明訴稱王金山行竊烟槍一枝當卽追獲人贓送安請究同轉訊究之下王供稱現由杭州來滬借居公興烟館因烟館主莊東明掯阻寄存之洋布衫及長衫等物故取伊烟槍作抵旋據包探郁庭湘禀查得王金山前曾犯竊經公堂懲辦同轉判將王責一百板諭莊將物交還○捕房侍者宋阿才控包車夫曹阿四行竊雪再紡綢衫元色生絲褲往護城河畔典押及小的知覺當將人追獲並吊到原贓送案請究同轉向曹阿四詰問供稱宋欠小的洋一元向索不還故取衣服宋稱借洋一元小的已與伊言明廚内本有洋銀囑伊往取因伊不取洋銀偏取衣服是以送案請究且西人時時失竊物件恐亦被伊所竊同轉謂宋曰爾旣將原贓取回所欠之洋自應交還宋遵諭交洋一元同轉卽將所交之洋給還押本○包探郁庭湘禀稱陳桃桃虧欠租洋一角收租人因其出言不遜兩相口角送陳至案陳供稱借住房屋有兩月之久每月租洋二元半本月欠洋一角收租人不允小的卽向隣人轉借照數付清當收房票作爲清訖不料收租人忽將小的辱駡又謂小的祗可住養老堂小的受辱難堪問伊何故辱罵伊卽鳴捕將小的拘押捕房同轉問該處房屋係誰家之業收租人爲誰供稱係陳蔴皮之産收租人仗伊親戚有勢敢於胡作妄爲同轉謂兩相口角顯見均不安分但房客不欠租洋收租人不應兇横如此諭飭包探向收租人囑付以後總須安分不可恃勢欺人 
[遠饋仁漿]  
　　前委駐新嘉坡勸辦蘇浙順直山東賑捐委員謝賓門司馬自新嘉坡托匯豐銀行匯寄不留名善士樂助順直本年賑濟銀七十二兩五錢囑解災區司馬歴辦振捐仁術仁心久爲遐邇所敬服兹者遠在南洋不忘中土廣爲勸募籍拯飢黎益令人聞風興起而不留名善士隂行其德不求人知忱悃所孚足使豚魚感格一瓣心香惟有代順直災民臨風敬爇耳 
[賑濟桑梓]  
　　謹啓者頃奉到協康莊交來無名氏大善士爲桑梓被災助順直賑洋二百元仰見澤被同鄉情殷胞與濟艱難於當厄隱名姓以避譽祗領之下莫名欽感九頓百叩禱祝無量竊以順直前年被水瘡痍未復甫隔一歳又遭巨災揆之慘狀情何以堪惟願各省仁人蒿目時艱能如大善士發宏濟之願佈救命之錢俾垂危蒼生均荷再造待斃赤子盡皆家庥三槐五桂不難操劵請登報章藉資觀感上海六馬路仁濟善堂籌賑公所施善昌等謹誌 
[善不在大]  
　　易曰善不積不足以成名又曰積小可以高大故古人遺訓特戒勿以小善而弗爲也敝堂施醫贈藥一文愿行之有年頗著成效實賴諸大君子隨緣樂助故得積少成多辦諸善舉其爲善也不亦大乎兹由閏六月初一至二十九日荷蒙慈悲君子遐邇仁人扻助一文愿共收到英洋二十九元九角五分錢一百三十六文銅洋二元又蒙惠助藥資共收到英洋三伯五十九元銅洋二元想諸大善士仁心所及萬類同春人植一桃日久竟成花縣地覆一簣功深便擬崇山今時一念之誠上蒼可格他日一門集慶奕世蒙庥非皆由小善之積來哉上海虹口元濟堂同人等拜啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
