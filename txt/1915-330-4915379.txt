# 1915 - 330 - 4915379

 

Page 1

 
 
   
 
 

Page 2

 
 
時評 
[未來之變局（冷）]  
　　帝制果成歟否歟若成將在何日歟未成而稱臣稱奏將對外不變而對内先變歟日英俄法意五國之勸告將有效歟無效歟若有效將延期至於何日歟抑將再行勸告歟即此終止歟引誘中國加入協約方面之說果事實歟抑虚語歟若果事實則巳經打消歟抑仍在進行歟 
嗚呼此皆所謂勢成騎虎而進退兩難者也此兩難之勢其將由虎背而下歟抑乘虎而直行歟其變局誠難測也 
[專電]  
　　北京電　改呈爲奏近頗風行然政府公報中照登則自昨始　 
　　北京電　大典籌備處昨開會並發給徽章 
　　北京電　外部籌備明春攷試外交官 
　　北京電　孟憲彝參案昨由某將軍查覆大約須交懲戒會議處 
　　北京電　聞某肅政又劾許世英條欵較前嚴重 
　　北京電　司法參事林志鈞辭職聞巳核准 
[譯電]  
　　北京電　中國當局聞英外相葛雷有英國非先與日本協商决不與中國開談判之宣言大爲驚愕蓋此項宣言與擔保中國不爲日本侵略之英國半正式約言實相矛盾且不啻正式承認日本對於中國享有宗主權也英人機關則方極力解釋謂英外相此言乃欲移轉日人之視線及利用恢復帝制之事以施其餌云（二日） 
[戰電]  
　　其一（英人路透電）倫敦電　希臘答覆協約國謂若主權無損且不蒙軍事性質之限制則希臘將仍守其中立又謂薩洛尼加及其鐵路若在協約國掌握中則希臘軍隊將喪失其所有之唯一接濟根據地云云但雙方仍抱美滿結果之望（三十日） 
　　雅典電　大局仍動搖不定協約國外交態度頗爲堅决希臘官報謂希政府之政策見於答覆協約國通牒文中此外無所云（一日） 
　　倫敦電　哈米爾登將軍今日覲見希皇（三十日） 
　　亞姆斯特丹電　柏林公報謂布軍巳占據泊里士蘭俘敵三千人獲砲八尊（三十日） 
　　薩洛尼加電　全境埋於深雪之中里虚英副領事率避難者一隊穿越阿爾巴尼亞境於昨日抵此内有女子數人該隊曾徒步過積雪之山嶺惡劣之道路歴九日之久迨抵狄白拉始得車輛據隊中人云自塞維亞通西北之道路兵士與避難者充斥其間不計其數若輩逃抵希境之前餓斃者必不乏人云避難者今絡繹逃抵薩洛尼加顛沛情形不可名狀待賑甚急（三十日） 
　　倫敦電　德國各報對於德皇之游奥頗呈不安之象蓋信皇之此行乃與奥皇討論因布軍占據塞境發生之奥布問題也（一日） 
　　亞姆斯特丹電　維也納政府宣布批准内務商務財政大臣辭職消息其遺缺以希林費斯特親王及特拉柯博士等三人補充此種變動足徵奥國大局現甚危急奥國國會自開戰以後迄未開會國民全不能表示意見此亦重大之一事也（一日） 
　　羅馬電　今日意公報謂特蘭狄洛陣地劇烈砲戰近仍進行不絕勒維柯之軍營與車站皆被轟撃加尼亞敵軍一排爲意炮所撃死亡殆盡奥軍猛力回攻尼洛山意軍新陣地未曾得利意軍在戈里西亞附近略有進步今惡戰方在進行中意軍巳行抵加沙高原聖瑪狄洛之邊境意軍俘敵兵二百六十四人（三十日） 
　　倫敦電　達達納爾路透特派訪員電稱吉靑納至穆特洛斯希勒斯安柴克諸陣地察看形勢並與孟羅將軍會議一切吉氏此來本非預先約定但兵士聞此消息即從戰壕躍出奔至海濱歡迎之忱出於自然吉向之演說大旨謂彼等戰績極爲英皇所嘉尙此後吉偕裴德胡將軍沿戰線峭壁而行精神　鑠和靈可親向壕中兵士娓娓談論不避危險有時距突厥僅二十碼地吉接見澳軍所有高級軍官並確悉該處之情形兵士因吉氏之來大爲奮激（一日） 
　　巴黎電　今日下午公報謂前　無事可報今晚公報謂今日有雪霧香巴業爲之解凍全陣線有尋常之砲戰亞土瓦魯斯亞爾薩斯則有炸彈戰事（三十日） 
　　彼得格勒電今日公報謂里加平斯克斯蒂爾河均有散漫之戰事高加索戰地稍見活動（三十日） 
　　彼得格勒電　洛伏萊雅報波斯訪員電稱俄軍曾於十一月二十六日在烏魯廟湖南面境内見戰土兵與古爾人一隊激戰後逃入土境波斯政府未能踐行約言鎭壓亂事政府任令德人將大批軍火由德黑蘭運至伊斯巴漢不加禁阻毗連土邊之地叚業巳設防政府中除費滿親王外餘均袒護協約國之仇敵波王力不能遏制羣衆（一日） 
　　倫敦電　海軍部宣稱英飛行家白埃萊偕法軍官一員星期日在比海濱巡哨時以炸彈擲撃一德潛艇該潛艇於數分鐘内沉没脊背巳斷又英飛行家費蘭特星期日乘水面飛機在哇斯丹撃落一德飛機沈入海底（三十日） 
　　亞姆斯特丹電　前敵傳來消息謂今日英艦隊砲撃西境海岸自齊不魯日起至哇斯丹止　 
（三十日） 
　　倫敦電　杜特萊爾號輪船（一五九六噸）被沉（三十日） 
　　亞姆斯特丹電　德國國會今日開會議長演說謂德國於戰地可稱無敵國以爲力能於經濟上破壞德國誠屬妄見議長承認德國糧食不足累及貧民惟謂此種困難可以設法消除云財政大臣提出議案主張凡因戰事而增獲紅利者均應徵收額外稅　促從速討論以免有人狡脫（三十日） 
　　倫敦電　陸軍次官台南特今日在下議院宣稱英俘在德者計陸軍三萬二千人海軍一千零五十人（一日） 
　　倫敦電　倫敦發行之法國兵債重要投資家購者頗踴躍（一日） 
　　倫敦電　官中載有英皇勅令一條其目的乃欲除去中國英商公司内之德人勢力凡中國之英商公司其監督必多數爲在英國治權内之英人凡非英籍人民不得爲英公司之查賬員淸算員或受領員此令定於明年一月實行（一日） 
　　倫敦電　四百萬工人公舉一千代表列席於威斯明斯特之會場主席者爲敎育部大臣漢德森氏漢固工黨中人也首相與財政部工部大臣亦蒞會衆招待如禮財政大臣起而演說謂工人要求續加工價此舉殊有碍於工人自巳之利益　工價旣加則政府所需貨物之價値亦因之而增府惟有借債或加稅以期付此巨款耳故工人仍蒙其影響也首相繼起演說指出支持戰局之經濟上與財政上重大擔負並謂吾人當能眉此擔負惟望各社會中人咸能盡其必要之犧牲尙請工黨聯合黨諸領袖各竭其權力勿使工黨再有全體要求加資之舉動開戰以後工資業巳加增即使生活價昻然今日工人景况定尙較戰前爲佳云云（一日） 
其二（德人德文報專電）　　柏林電（由倫敦轉）十一月三十日德軍大本營公報云前敵地點砲隊炸彈地雷甚爲活動（西境戰况）戰局未變德飛機一隊攻撃巴拉洛維斯區西南拉恰維斯區之鐵路房屋（東境戰况）柯凡士將軍之軍在米特洛維柴西南羅特尼克撃退敵軍又在西尼加河西面俘敵約千人布軍巳於十一月二十八日占據泊里士蘭俘敵三千餘人獲砲八尊（巴爾幹戰况）（三十日） 
　　柏林電（由塞維爾轉）十二月一日德軍大本營公報云布軍在泊里士蘭俘塞兵一萬五千人獲過山砲多尊及戰品甚夥巴爾幹戰地各處之同盟軍均獲勝利（巴爾幹戰况）德軍在拉巴塞炸地雷一枚大損英軍陣地德軍撃落英法飛機一架俘其駕機者（西境戰况）（一日） 
　　柏林電　土軍大本營公報紀十一月二十四日東土耳其伊拉克陣地英軍敗北情形云土軍曾回攻占據土軍前鋒陣地之英軍英軍無力支持翌日土軍逐走英軍英軍棄死屍千餘具内有馬隊司令一員土軍獲機關槍三枝旗一面戰品無算英軍今仍在退走（三十日） 
　　柏林電　據最近消息謂大公爵尼柯拉斯巳命俄軍進攻波斯京城德黑蘭且擬拘捕波斯國會之國民黨議員及波斯警界忠於波王之瑞典軍官波王受俄國退兵之約言後决議留駐京城圖以利權讓與俄國藉保治安波王今堅請英俄退兵波斯全國大爲擾攘各部落人民及議勇隊紛赴京城保護波王蓋恐俄人虐待之也匈京某報載雅典消息謂吉靑納貴族與法國閣員柯香意見岐異吉氏欲希臘附和英法作戰柯氏僅請希臘假道使英法軍退走此希臘首相斯克魯第斯氏所以前有希臘表同情於法之宣言也吉氏因計畫未成乃赴羅馬請意出兵助守埃及（三十日） 
　　柏林電　俄人所得俄軍現聚集羅馬尼亞邊界之說大爲失實實則屯駐之兵遠不若俄人所稱之多軍中且有仍在習操之兵至俄人傳佈此項消息其用意何在則殊易知之土耳其陸軍大臣安佛將軍巳抵布京布國陸軍大臣萊特洛夫及蘇伏夫將軍曾迎於車站彼此會談甚久此爲土布邦交親密之一證（一日） 
　　華盛頓電　駐美奥國大使署宣布遲到之十一月二十八日維也納公報云意軍昨日繼續攻撃海濱未獲效果且大受損失意軍用生力兵進攻戈爾士橋端砲臺且竭力希圖撃破哇斯萊維亞附近路中之奥軍陣線意軍曾暫時占據哇斯萊維亞東北山巔奥軍繼乃發砲猛轟奪回失壕橋端前之陣地死屍枕藉皆意軍所棄僅哇斯萊維亞附近一處巳有千餘具杜白杜高地邊隅之意軍在桑瑪蒂洛南面前進復爲奥軍撃退意軍在伊森沙河北叚柴哥斯等處進攻者均未得利奥軍檢獲意兵死屍四百具故伊森沙全陣線仍在奥軍掌握毫未移動意軍在鐵洛斯邊界進攻比亞洛山坡乃希魯特巴區橋附近之地均被撃退（奥意戰况）奥軍在孟國北邊將敵軍逐過美台爾加嶺廓淸邊界之地奥軍行於通伊貝克大道巳抵孟邊鍚萊比克且復俘塞兵一千三百人布軍占據泊里斯蒂拉西南之哥萊姆泊萊尼拉及菲里沙維克西面之高地（奥意戰况）（三十日） 
[東方通信社電（日本人組織）]  
　　北京電　政府公報業巳開始登載奏件稱帝稱臣惟總統之批令仍如其舊聞將以此試勸告各國之態度云（二日） 
　　濟南電　近來日商之赴山東内地辦貨者較前增多時有釀成危害事件有大須加戒愼現象十一月三十日之晨山東鐵道沿線張店地方有日商四名爲土民襲撃間有二名受傷甚重之報而本月一日周村附近又有日商二名爲中國巡警毆傷之事目下正在嚴重交涉云（二日） 
　　東京電　議會休會問題决定全不休會本日午後一時開會選舉全院委員長常任委員長等之役員事畢後由議長報告奏呈奉答文之結果旋即散會（二日） 
　　東京電　日皇御駕今日午前八時半田宮城出門以第一公式鹵簿行幸靑山練兵場舉行大禮大觀兵式三萬二千餘之貔貅親行校閱誠前古未有之盛典滿都市民歡騰如醉（二日）　 
　　東京電　日本皇后今日午後七時三十五分誕生第四皇子（二日） 
要聞一 
[戰費（續）]  
　　五百萬萬戰債以週息五釐計算每年息金爲二十五萬萬馬克若將戰前德之國債年息七萬三千萬馬克與開戰後五百萬萬戰債之息金統而計之則德國每年應出息金三十二萬三千萬馬克如使德國人口分攤之計每年每人應出四十六馬克人人爲國家年負息金四十六馬克固非易載然以德之財力言人人猶能負此重載也前者德國財政總長郝爾富禮希博士嘗在國會有言凡今吾德所募之戰債須一槪由戰事賠償之欵歸還之今姑置此不論而就各邦之國債一言如普魯斯者亦德帝國聯邦之一也其國債大抵以用於公共建築事業爲主如鐵路郵電等項皆屬有生產力者今年普魯斯鐵路郵電三項赢餘之欵若照豫算表言當有一萬八千七百三十三萬八千五百九十二馬克僅普魯斯一邦且僅此三項旣有許多赢餘其餘各邦各項亦必不少則更可想而知矣至若就他方面設想則一國人民不惟擔負國債之息金且亦例當出納種種捐稅然德奥兩國較比其餘各交戰國確有一莫大之利益即募借戰債所得之金錢仍流通於本國而不外溢非如他交戰國盡消耗於軍火糧糈故德奥所借戰債大半仍歸諸其本國人民之手而其他各國之戰債則大半流入外人之金囊也 
　　大戰第一期十四個月交戰各國之戰　　　債表 
　　（一）德國　　第一次五釐戰債　　四十四萬六千萬馬克　　第二次五釐戰債　　　九十萬六千萬馬克　　第三次五釐戰債　　一百二十一萬萬馬克　　在美國發行之紙幣　　　　　四千萬馬克　　　　共合二百五十六萬六千萬馬克　　　（二）奥匈國 
　　奥國五釐半戰債　　　十七萬三千二百萬馬克　　匈牙利六釐戰債　　　　九萬四千八百萬馬克　　借貸與賒欠　　　　四十六萬四千四百萬馬克　　　　　　　　　共合七十三萬二千四百萬馬克　　（三）土耳其 
　　德國之借債　　　　　　　　　　　　十萬萬馬克　　加拿大之借債　　　　　　　　　二萬八千萬馬克　　　　　　　　　　　　　　共合十二萬八千萬馬克　　（四）英國 
 
 

Page 3

 
 
　　第一次三釐半戰債　　　　七十萬萬馬克　　　又四釐半戰債　　二百一十七萬萬馬克　　五年期國庫劵　　　九萬五千六百萬馬克　　短期國庫劵　　　　　　二十三萬萬馬克　　英法借欵之一部分　　　　　十萬萬馬克　　　　　共合二百二十九萬五千六百萬馬克　　　　　　（五）法國 
　　國防債　　　　　　四十九萬二千萬馬克　　國庫劵　　　　　　　　　十八萬萬馬克　　倫敦之五釐債（一年）　　　二萬萬馬克　　紐約之五釐債（一年）　　　一萬萬馬克　　紐約之欠欵　　　　二萬九千二百萬馬克　　英法借欵之半　　　　　　　十萬萬馬克　　　　　　　共合八十三萬一千二百萬馬克　　（六）俄國 
　　五釐戰債　　　　　　二十萬六千萬馬克　　五釐半債　　　　　　二十萬六千萬馬克　　四釐戰債　　　　十二萬三千六百萬馬克　　在俄法英所發行之國庫劵五十萬八百萬馬克　　　　　　　共合一百三萬六千四百萬馬克　　　（七）意大利 
　　　五釐半債　　　　　　　　八萬萬馬克　　　四釐半債　　　　　　　　八萬萬馬克　　　美之借欵　　　　　　　　一萬萬馬克　　　　　　　　　　　　共合十七萬萬馬克　　　（八）非交戰國 
　　　印度　　　　　　　　　　六干萬馬克　　　和蘭　　　　　　五萬七千二百萬馬克　　　羅馬尼亞　　　　　　一萬六千萬馬克 
[英報警告在華英商之言論]  
　　字林報社論曰愛斯柯君奉商部命來華調查商業事旣竣即以其調查所得貢獻於衆惟恐失時上星期路透電社曾略傳其在倫敦商會遠東部及中國公會之演說詞按其聲調似抱樂觀察其詞旨實含警意其言曰我國商人當注意於將來之遠圖而不當求目前之近利凡英人與中政府或私家所訂之合同數巨而繳欵延期者則銀行與財政機關當資助之官商工三者尤須親近接洽互相扶助惟如是始可望與德國競爭而獲勝利中國旣巳開闢我國商人更宜習其語言知其貿易方法今靑年英人具此智識者爲數無幾此等重事何可輕忽深望英商在本國從事中文專科俾至中國後一加摩練即可悉其商情不致隔閡云云電信所述者如是不知愛斯柯君亦曾於大會之際描寫一般所　中國手（譯者按中國手乃指在中國經營商業而言）者養尊處優之肖像乎記者細按事實敢問所謂中國手者果人人略知中國事乎有能以極淺顯之字句與華官作五分鐘之談話者乎有能以舌人與字典之助力而讀華字報者乎有超出刻板文章之租界生活者乎除乘頭等車船行於有種種愉快無異歐洲之道途外亦有旅行内地者乎凡此皆所謂中國手者所不能行之事也一般商人以爲中國手之詮釋不過居於中國從其買辦雇役等獵取中國事情之皮毛知識略得空泛之觀念習於東方歐人所特有之生活每遇假期即請客宴會其家侈驕逸之氣槪爲親友所羨妒而巳舍此無他意也英國在華之貿易未遇競爭之前己根深蒂固不易動搖且英國棉布品質優美遠出各國之上故英國貿易尙依然發展爲各國冠使商務繁盛長此不巳則英商之養尊處優孰能謂其不合特事勢無永久不變之理今日情形巳有變遷非昔日容易可比昔之所宜非此後之所宜今若無聰明堅毅之力以應付時局而徒侈談英人利益吾知其徒費口舌耳將來之中國手當求能副此名稱不當如今日之有名無實愛斯柯夫君於英國前途利害極有關係之時如能大聲疾呼喚醒將至中國展其事業之人而使其注重於專門學識之必要則大有功於國家矣今日在華之英人固有不解華語而居然熟知中國情形且能結交中國友人者然此偶有之事不可引爲常例以多數人言之苟欲得中國正確知識惟有出於語言一途耳入居俄國或法國者必習俄語或法語然後始可無困難奈何英人之居於中國通商口岸者僅解所謂洋涇浜英語者遽自以爲滿足耶或謂華語難學不可與他國語言相提並論此說固是然若謂華語决難學會則未免過實矣以中等資質之歐人學習華語每日兩小時至一年半或兩年之久即可作商業上普通談話若再持以决心精進不巳則五年後便可縱談各事雖終不若華人出語之流利惟華人見外人華語縱不完備然能自達其意定必樂於過從或又謂中國語言不一致僅知一處方言未必大有裨益此語亦未嘗不是但一知半解究竟勝於毫無所知况官話通行於中國各境乎 
[日人之我國經營蒙古觀（一）]  
　　東京通信社社員飄萍日本最近出版某有名雜誌有長文曰中國之蒙古經營對於我國數十年以來之設施甚爲注意然過譽之處不少一方又策勵其政府速與我國爭競其用心可知矣譯述之以供留心邊圉者之參考焉（以下皆日人之言） 
　　俄人之論中國經營　日人言世人之談蒙古近狀者莫不注意俄國之行動而對於握蒙古宗主權之中國其所經營反置之度外何疏忽之甚也要知俄國之所以染指蒙古與中國政府及中國人民在蒙古之發展極有關係中日之戰旣畢我日人以爲中國朝野之經營發展俱不足道俄人則不然對於中國行動特加注意焉日俄戰爭之俄軍總司令官瓦爾伯興將軍云 
　　俄國所最恐怖者支那之向蒙古北部移民是也是故不問支那人之遷居蒙古於生活上是否適宜亦不問支那政府對於移民之數是否可加限制而吾人則無論如何必有研究之價値吾國關於蒙古之書籍多矣然足資研究如自然科學而不足以資研究支那移民數百萬於北蒙古之問題誠憾事也一旦支那人竟然侵入蒙古代　其土人而佔居之則俄國之危險尙堪設想耶云云俄國之探險蒙古者目撃中國在彼之勢力莫不色然憂之故瓦爾伯興將軍之語可以代表俄國一般政客也韋尼葛所著某書有云 
　四十年前支那人之居蒙古者僅二三千今則巳達數十萬之　多此項人民之移住蒙古實以支那政府有改蒙　古爲行省之說爲之動因夫改爲行省者即廢　去蒙古故有之自治權而以一切政權直隷於支那政府之下　也惜乎蒙古王公有贊成此種政策者耳　 
俄人言論或失之過分然與我日人之忽視較之未謂不當也　　中國人之善於利用　日人又言不特於蒙古如是而巳北滿洲何獨不然故俄人亦深注意之一千八百九十七年俄國興築滿洲鐵道東西延長千四百零四俄里（一俄里合中國里一八五强）南北延長九百十八俄里共長二千三百二十二俄里不數年間完全告成此爲中西人士所共驚嘆者也其敷設材料由歐洲運來其指揮中國官吏爲之奔走如使奴僕耗費金錢暇不吝惜此數者皆有益於工作然成功之迅速實不由此而由於勞力也當建築該鐵道之時中國之下等苦力趨之如蟻集勞力供給絕無缺乏之虞是故鐵道之成中國人實速之然終爲中國人所利用耳俄羅斯某政治家云俄國敷設滿洲鐵道投資約三萬萬其結果不過爲中國人設交通機關誘之北向發展耳當起工之時李鴻章爲相國有以將來俄國之勢力將依鐵道而南侵之說進者李曰鐵路告成之日即我國人民利用之之時也俄兒行將悔　　　 
有是舉請俟後日觀之如何此二說於事實未盡符合然交通便利以來中國之經營北滿果着着進行無可諱也 
中國勢力之發展於蒙古則如彼於滿洲亦若此於是喚起俄人之注意而經營之矣回顧我日本與滿蒙之關係較之俄國與滿蒙如何俄以中國人之注意經營蒙而注意經營之我日本寗可疏忽之乎 
　　滿人離間中蒙與中國人之復興日人又述巳往之歷史曰中國政府之注意蒙古由來久矣惟此中尙有幾多曲折當爲槪述觀東洋歷史大體以漢人與蒙古之對峙屹立爲主眼滿洲人局居一隅並無實力不能左右大局若漢蒙失均勢武力有强弱之别而屈服他族或漢蒙言歸於好相安無事則處地位境遇如滿洲者不足供强大者之一撃失其存在之根據矣滿洲人觀破此中消息離間漢蒙使相衝突且希望二者内部之支離滅裂坐收漁人之利以圖自存蒙古人故强悍絕倫東侵日本西征歐洲中國高築萬里長城以防之其威勢之盛可以槪見然入近世俄而委靡不振一任他族侵入絕無阻遏之力則滿洲人之離間政策有以致之也滿洲人嘗統治漢族矣今則統治於漢族然蒙古現狀猶是委靡然則其委靡之故殆不盡以滿洲人之政策而别有原因焉蓋蒙族内分數部分據蒙古各部領土之大小並無一定惟視武力之强弱以轉移故相互攻伐無有寗歲此即蒙族之所以不能併力向外永主他族也亦即蒙人之所以强悍絕倫嘗懾服他族也滿人旣君臨華夏並征服蒙古爲之分疆劃界各自爲政於是蒙人失磨練武力之機會而從此衰弱矣此其原因一數世紀前蒙人不知宗敎爲何物一旦傳入喇嘛敎蒙人好之於是相習於安逸人口亦以減少從此衰弱此其原因二雖然蒙古之衰弱非即漢人之所以侵入也滿族入關之時屠殺備至漢人懾於淫咸受朝廷之制限不得北徙且亦自安於故居故蒙古雖積弱而漢人勢力之膨脹於蒙古爲時未久也十九世紀以來淸政不綱人民信仰之心畏櫂之念日就衰薄且外患瀕仍内亂迭作足以促漢人之向外發展遂及蒙古矣更就蒙古人方面觀察之不無自就衰弱之原因彼諸王公生長草昧蔽以皮毳庇則穹幕偶爾光北京則綾羅錦繡旨酒佳饌無非快人意者遂以此間樂不思蜀留連旣久債臺高築不惜乃祖乃宗之遺物畀以償質自此蒙古田產中國本部人有主之者矣自歷史觀之受此敝最初者爲歸化城與熱河而喀喇沁等處亦復不少尤可驚駭者不數年間本部人勢力巳及長春方面也（未完） 
[南京快信]  
　　政府現規定年終知事考績特飭令齊巡按將所屬縣知事切實考核加具考語咨部備核 
財政部飭令催辦屠宰稅積極進行並令將此項收入專欵存儲按期解部 
　　
鎭江商會禀請開弛米禁現經齊巡按批斥不准嘉定縣農會長顧瑞等現以棉稻歉收等情請將忙漕減收三成齊巡按特飭財廳查明飭遵蕭縣游知事詳請該縣平糶餘欵撥修堤工齊巡按以此項糶欵勢難動用飭即解儲財廳以符定案 
編輯餘談 
[日本人之美日戰爭談（十）（王衡）]  
且觀其他美艦若何屋黑哀屋號（ohio）爲密加殺九所困受阿拉罷賣號同等之運命華盛頓號（wnghingto　）以受彈丸過多早爲海底之裝飾品慢痕號（maine）以急於逃避觸礁擱淺遂爲楚古巴丸與阿坐麥丸所擒牛約號（newyork）拼力逃避卒爲我艦所獲亦懸白旗以降於是麥尼拉之戰又爲我軍所勝矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京塵中之國體問題]  
　　借欵之風說自三國要求中國加入協約之風說大爲世人所重視因之傳出種種奇異之消息如昨日本報所載中英同盟諸條件之外有謂英國曾表示承諾海關加說及收回領事裁判權者但使中英同盟或中國加入協約之提議確有其事則他國此等好意之表示亦在情理之中惟在今日則不能不作爲疑問據某日報載紐約方面所得俄京電僧謂中國因協約國有此項運曾向要求開議二年前提議之借欵（按此或指幣制借欵歟協約國答以中國若能保證國内之治安且能防滅德國在華之謀畫則亦可應允借欵云云此等輾轉傳布之消息未知確有根據否　 
　　政潮之别報　某外報云自近年以來中日兩國關係於日本政治界上巳成重要問題故日内閣之更迭於中國國家實有密切之關係前者大隈侯爵嘗向國民擔保解决中日懸案必得滿意之結果然其所取政策在多數有勢力之政客視之尙不足以云嚴厲故殊未能饜其所望且據日報消息謂上星期内關會議嘗衆不討論日本對華政策時司法省大臣尾崎氏堅主日本對於中國宜取强硬態度當再向中政府提出哀的美敦性質之通牒云云未得通過此或尾　氏預備脫離大隈内閣之先聲而其所收政策不能增進兩國商業致國人均不滿意則殊無所用其諱飾今反對者巳紛紛而起百出其計以謀推翻現内閣此其結果之影響於中國者如何今雖不能預測然觀於日本政治家近日之宣言則似未必採用更活動之政策是故現内閣對於中國地位之意見以爲中國答覆列强之通牒未嘗答覆日本之要求故如因内亂而發生交涉當悉由中國負責云云 
　　參院之延會　　參政院代行立法院按照約法規定代行立法事宜屆滿四個月卽應閉院自九月開會以至本月轉瞬將屆閉院之期惟聞閉院之期此時尙難確定一以五年預算案巳交審查所有審查手續頗極繁重一時似難就緖並聞此案交院後又因印刷稽遲未能即時付議今日星期二例會業將該案列入議事日程經會場初讀之後即須交審查會分股審查未知盡一月之長能否議竣或者將來即以此爲代行立法院延期之一原因一以各省及各區域國體問題雖巳經投票表决而票　尙未齊送俟票　一律到京後尙須匯綜開票爲最後之總表决本月内能否完全辦到亦未可知有以上二種原因故代行立法院四個月期滿後或將宣告延期也 
　　典禮之籌備　此次關於應行之典禮大典與籌備處雖巳討論數次然旣無師考又無成法致遇事多未能决定困難情形巳可槪見咋聞對於新皇帝受位之宣誓曾經討論蓋帝國憲法不知何時可以規定然個中人以爲宣早日定出以免臨時張　　處討多數主張效法德國略予變更或用一誠懇而負責任之語預發表於受位之際以答一般推戴者之誠意至舉行大典籌備處會計主任張馨菴將豫算總數大致擬定爲數甚巨如事前之費即位之費恩俸及恩賞兵餉及災欵總數在五百萬以上張氏業將此項理由提出請求通過聞朱桂莘對於此項意見亦頗贊成業巳起草咨照矣此次政府另立機關籌備大典其中辦事人員均係現任要職惟另設機關一切用費自應開支茲悉總統對於該處用費决不作正項開支業巳飭令處長於内務部及禮官處經常費内撙節支用云 
　　密電之戒飭　奉天叚將軍前曾通布全省謂國體問題完全由民意發動現在該省所屬政界軍界以後凡有所陳請於中央自當一切改從君主國制度前此用呈者今均改用奏摺前稱官職今均改稱臣一面並將現定辦法通報中央政府前此本巳屢行戒飭全國於帝制未行以前一切稱謂宜仍照舊辦理日昨得奉省報告又密電該省戒以勿得如此操切所有公文程式仍當如常辦理不得輕行改易云云 
[東華孔敎會之内容]  
　　東華孔敎會自日本浪人末永節發起後巳經北京孔敎會查得序文并簡章一紙由主任幹事陳煥章擬出通告各節巳誌昨報茲將其序文并簡章錄下亦以知其眞相矣 
　　序文　於　孔子師表萬世儀型百王忠恕一貫克巳復禮舉凡修齊治平之道莫不具備所謂建諸天地而不謬放諸四海而皆凖者也漢唐以降流傳日本　陶濡染民性日醇郅治善俗蒸蒸益上興王定覇實基於此其在中國遞嬗代演積而彌光每當興廢繼續之秋輙奏撥亂反正之績蓋大體奠安斯人心有所　繋三　整肅斯百紀不至乖張故武帝定一尊而國勢振日本重漢學而皇極固東亞兩國數千年立國之菁英也夫無敎之民固不可以爲國即有其敎而不自淬厲之而保存其國運必日衰國運衰則世德滋壞世德壞則民心日偷民心偷則　　　 
風化必替則國本以隳舉國之中無朝野無上下無賢愚積漸以致相習成風冥冥墮其行囂囂亂其紀小之釀末世紛亂衰弱之弊大則召亡國分崩離析之慘有心世道者所以興泛濫之嗟嚴提防之界也中日兩國幸俱沐孔敎時雨之化故得彼此對峙保有其土地人民聲明文物而不墜所抱憾者兩國孔敎終未互相提携收切磋啓發之益耳孔子曰德不孤必有鄰又曰里仁爲美蓋獨絃不足以成昔獨木不足以成林子夏離羣索居德音不聞况丁茲百學昌明之時保全國粹厥爲先務請兩國人民必須同心協力精研熟審俾孔聖心法之傳不絕大同之敎日彰親仁善鄰互相扶持則同種同文之誼因而彌堅東亞和平可期永久不渝矣同人等興念及此爰特發起東華孔敎會用宏斯指所願愛國積學之士惠然肯來贊助斯舉則東華之幸也孔敎之幸也豈特本會之幸巳哉是爲序 
　　簡章　　一名稱本會爲東華孔敎會　一宗旨本會以尊奉孔　普及孔敎爲宗旨　一地點本會設置本部於北京及東京　一祭典本會每年一次舉行孔　祭典　期由兩國互　代表　列　一辦法本會刋行書籍開講演會發表研究之結果 
一講演兩國互派　學宏　使其講演斯敎　一　員本會設置左之　員　會長二名中日各一人　　事八名中日各四人評議員二十　中日各十人會計四名中日各二人書紀十名　一分配　員一半在北京一半在東京辦理本會之事務　　一　　本會推薦兩國名士爲特别贊成員　　一經費本會經費由篇志者募集之　一附則本會詳細章程日後　定 
[海關增招日員之辦法]  
　　　日本自以爲在華貿易額比照各國居第二位要求我國增聘關員我政府允之由總稅務司决定添請日本人十名爲四等帮辦於北京及東京行採用試驗東京任排烏拉氏爲試驗委員報名者有百數十名就其中精選三十名舉行試驗北京赴試者有二三十名合兩者試驗之或績抉擇合格者十名但合格者不能即時任用須遇有缺額補用歐戰聲中海　任職之歐洲人中雖多歸國從戎然不久即須歸任又不使額外增用故日員尙須暫時候補也 
[廣東專賣烟膏之被駁]  
　　三省禁烟特派員蔡乃煌糾合官商厚集股本擬向印藥洋商訂立合同包買印土設立藥膏檢查所自行熬膏以後全省營業烟商只准販賣烟膏不准再賣烟土所有購運銷售等學事均由檢查所經理祇於分銷買賣訂章取　現聞稅務處内務部以此等辦法有碍國家名譽　碍　行遂致電該禁烟員略云粤省印土滯銷由於私土充斥現擬取締運土自是正辦惟因此而擬設藥膏檢查所附於禁烟局且擬招商墊欵承辦舉動重大跡近專賣非特出本案權責之外亦失國家行政大體現准政事堂飭交山東將軍巡按並准四川按來電均不以粤擬辦法爲然且恐外人詰問難以對付種種窒礙殊難推行尙望會商將軍巡按另籌取締私土辦法是所切盼云 
[川省代表解决國體紀]  
　　十一月十二號爲川省選舉國民代表投票之期十六號爲代表投票解决國體之期茲將是兩日情形述之於下 
　　選舉代表情形　十一月十號陳巡按牌示定期於十二號選舉國民代表屆時皇城内外均張燈結彩懸掛　旗川西道尹鍾文虎四川高等檢察廳長曹興　成都地方檢察廳廳長湯本殷省會警察廳長稽祖佑及成都知事章鴻年華陽知事劉人傑均着禮服蒞臨各選舉人及被　舉人於午前八時到齊是日到者八百餘人因辦理未善會場毫無秩序領票處尤爲雜亂且係記名投票覔票不易初改爲唱名繼又將票鋪於地下與棹上任人自尋擁擠不堪圍欄爲之濟壞至午後投票完畢是夜開　共選出代表一百四十六人　應銘得十三票爲最多數其餘六七票三四及一票者不等各代表姓名錄左　饒應銘 
　藍光第　楊應　　王章祜　周祖　　吳國琦　張志乾　劉炳南　鄧維輪　楊　焜　范天烈　李又新　祝丕　　劉念祖　　光　　劉　覺　姚　章　周　琛　　光　　楊孝　　陳家胸　李　　　陳　　　陳念祖　陳宗常　　　虞　陳鍚　　謝樹　　　正　　章成琮　袁昌言　　水熙　楊贊　　吳毓瑛　李雲　　林再森　夏　明　　新展　王建成　王永達　王　　　何　　　劉方穀　　昌榮　　　成　鄧天璧　顏孔　　龔　違　蘇兆奎　毛席豐　李淵　　李奇英　賀際昌　陳典忠　彭宜洞　彭　澤　湛復旦　徐壽　　徐正　　孫爾康　楊葆初　楊兆榮　楊之　　夏仁壽　雷　琛　丁　松　王酒澤　王　武　王世葉　李汝弼　馮家樹　馮良金　華子英　　文　　陳獻琛　陳　亘　陳　　　陳文　　張崇友　　緝光　劉方岳　陶祖侃　殷　魯　胡曉荃　唐維　　　　　　馬明時　姜懐渭　金維翰　楊炳屬　孫兆　　高　　　李仲芳　李文宗　李炳　　李　　　邱渭　　成　贊　田　年　呂　濁　　　昌　米仁粟　任大觀　　鍾淕　羅秀書　周正糢　周培鈞　周慶雲　趙　　　鄧廷恩　劉鍚英　何　鎔　何德　　劉國湶　劉耀　　曾　培　曾藴良　曾光　　閣　成　朱聘坤　魏士鴻　　瑞榮　蕭植筠　何　守　何秉澄　李在淞　何世熙　蔡鍚保　宋炳勛　周榮章　何光國　張耀先　張九同　張傳易　陳光濟　陳崇基　陳希曾　孫廷鍔　　　　　范克　　鄒　先　劉映藜　彰　璋　　作霖　 
　　解决國體情形　十一月十六號爲代表投票解决國體之日先期飭派軍隊屆時維持秩序是日本定爲午前八時齊集省會警廳　警察長恐各代表到會遇遲於時間有妨碍黎明即飭區分派警兵按名催請並有隨同前去者至時各代表齊集將軍署到者一百四十四人惟曾鑑曾培二人未到各代表到齊後由引導員引至公堂贊禮員鳴贊各代表向監督行一鞠躬禮陳監督答禮贊禮員請監督宣讀總統告令讀畢各代表分列八行挨次分左右退入兩旁招待室須臾由引導員挨次引入座書票書畢又引投匭中各代表投畢引至巡按署宴會　畢引至公堂一面由招待員引導各機關人員至公堂　觀陳將軍宣告開　唱票員唱票記票員記數畢陳將軍宣告云本日各國民代表解决　體一致贊成君主立憲國體旣定不可一日無君今大總統功德在民威信久著外觀時局内審國情非今大總統爲中華帝國皇帝不足以扶危救亡故各省國民代表均於决定國體後推載今大總統爲中華帝國皇帝今川省旣經各代表决定國體應即以代表名義恭電推載酌擬電文請各代表公决如均問意即請署名云云旋即電致北京參政院報告解决國體情形並拍推戴電文末復會撮一影陳將軍居中各代表或坐　立環於兩旁各機關重要人員均在焉陳將軍着軍服各官長均着大禮服各代表或禮帽或呢帽或便帽各不相同撮影畢即奏軍樂將各代表送出 
[黔省决定國體投票紀]  
　　貴州決定國體之代表經劉　軍使龍巡按使召集各縣初選當選人於陽曆十一月十日在忠烈宮　行投票選舉選出代表八十人護軍使巡按使到楊監督并演說中國非君主不能立國之種種　開票後一致贊成君主立憲并議推舉袁總統爲中華帝國皇帝　 
[粤省斗門破獲黨人機關紀]  
　　新會縣屬斗門中多崇山巨嶺兼之山菁林密道路崎嶇易於負固近粤省當道據探報有四邑革命總司令李琪糾集死黨盤踞是處爲根據地昨爲　衛軍統領賀文彪偵悉當卽　禀水陸統巡胡令宣　出警衛軍三營由賀統領率往　　賀遂分爲三路進發　知甫至巢穴彼巳先行放槍迎拒兇悍異常而官軍衆多與之鏖戰數小時始行潰敗統計是役當場格斃首要李琪一名并斃黨徒三十餘名生擒九名起獲炸彈十箱重約數十觔之地雷四個藥線一大朿駁壳鎗三枝曲尺鎗二枝新式快鎗十枝并旗幟印信委任狀徽章等物共二大　昨二十三日下午經由賀統領親將各物一併解回省垣至李琪屍身刻巳用灰醃浸防其腐變以備拍照存案查核李琪年約三十餘歲斃時羅綺滿身并銀有金牙數隻伊當陳炯明爲都督時曾充陽江縣長及四邑司令迨陳失敗彼又隨同逃往外洋近始潛回黨羽甚衆日前拿獲經巳鎗斃之黨人陳鐵軍（即何廷賡）莫超二人即其死黨今首要旣除巢穴巳平毁此後四邑或將稍形安靖矣至所搜獲大帮危險物解回粤垣後龍將軍隨派衛隊連長呂連元押解回署所有地雷四個炸彈十箱等物點明後發庫妥爲藏貯龍將軍并欲試驗該炸彈炸力如何特令衛弁扛三箱往　海樓抛擲小北門外曠地一連抛擲計共將及六十個蓋因每箱炸彈祇得十餘個之故也是時有如春雷怒發聲音洪亮即河南居民亦聞炸彈着地之處泥土悉成虀粉爆裂數尺其殆最猛烈之炸彈可無疑義當將抛擲時龍將軍恐外間未知或有悞會經即電飭王警廳趕連示諭居民不用驚惶然因未能普及巳多飽喫虚驚當時龍將軍并邀同兩廣鹽運使姚煜及水陸總巡胡令宣等在振武樓上參觀迨至七句　抛擲畢始散并聞是役前往圍捕者除統領賀文彪外尙有帮統梁永　軍署顧問黎亮夫及廣亭艦長毛鴻盛泰濟艦長方和因巢穴背山面海道路崎嶇水陸夾攻乃克制勝昨午龍將軍以各該員能爲地方除害因特傳之至署面加獎勵准即陳明中央從優獎賞以昭激勵 
[貴州治匪紀聞]  
　　黔西縣與滇川相近近有　匪首彭大五嘯聚悍匪百餘人常在該處搶刧村寨燒殺人民日昨有某商號運貨經過該處又被該匪等攔路搶掠傷斃數人該商　夥飛赴何團長處報案當經派隊馳往緝捕該匪等初尙竭力抵　後不能支被獲八人解交何團長審訊直認搶殺不諱隨即押至打鼓新場市上槍斃又縣屬九莊石硐等處有匪八九十人各持槍械專以越路搶刦商旅銀錢貨物爲事現巳由該　陳營長親率軍隊四面捕剿與匪等劇戰數日當場擒獲巨匪十六名解營審明亦按律槍斃矣獨山縣屬有居民袁輔仁者素以富聞因此爲匪首金秀峰所埀涎昨竟統率匪黨五六十人明火執槍破門入室將袁輔仁素來積蓄銀錢衣物槍刦一空并將袁之家人殺死數命 
　　定番縣所屬村寨人民常被燒搶遇往旅客時遭攔刧官府正在嚴緝中昨忽有該處巨匪陳老八率領黨羽十餘人帶有快槍八九支來域隱匿後爲警團探悉　　　知事派兵圍捕獲案審明近日搶案多爲該　所爲隨即呈明上　准其槍斃並令嚴捕黨羽以靖地方 
　　長寨縣所屬燈草枝地方向有搶匪巢穴其匪首爲梁三王黨羽不下千餘人受其害者不下數百被搶村寨亦有數十淸季以還屢經派兵剿辦均未拿獲近日該匪又　惑愚民違抗種烟並與定番巨匪陳老八結約謀亂經護軍使派兵剿捕該匪竭力抗抵被撃斃排長一名然率被擒獲訊供後咋巳按法執行槍斃矣 
[山東各縣匪案之近聞]  
　　海陽縣東村熙春當店日前被胡匪搶刦財物綁去舗夥五人茲聞該匪南竄至即墨　山華岩菴被駐防之陸軍擊散遂將該店被綁之李芹香等四人救出得免於　惟宋運章一人終被賊匪刦去不知歸落何處 
　　桓台縣許王莊王茂南家於日前夜間被土匪二十餘人闖入院内分室搶刦錢文衣服經事主報案由潘知事親詣勘驗差緝於日昨駐防馬隊營蔡元海探知匪巢前往拿獲楊墩仔董貴才二名訊認夥同王維等十餘人搶刧等情潘知事巳具詳來省請通飭嚴緝逸犯矣 
　　萊陽縣境刁家埠附近邴家莊首事邴仁涵素稱饒富久爲刧匪所垂涎近於十九號晚被匪十餘名鳴槍進莊搜架邴仁涵未獲遂將邴之族弟名奎堂者架去聲言備現洋三千元赶赴船中取贖否則槍斃云云近邴仁涵以贖款無措巳報縣追緝矣 
　　歷城縣南鄉商人王某來省赴趵突泉購買貨物於日昨二十五號晚十句餘鐘携貨回鄉行至南圩門内星宿廟西突有匪徒二人將伊用棍打倒所有貨物一併刦去現巳報案緝捕贓賊距城咫尺而亦發現搶案以故居民甚爲恐慌云　 
[地方通信蘇州]  
　　復查烟苗委員蒞蘇　吳縣屬之禁種烟苗曾經省委勘查三次吳縣孫知事亦委本署二等警佐陳受爵連查三次巳報肅淸在案昨省署又委候補縣知事陳時泌乘車來蘇謁見蘇常道尹呈遞復查烟苗文件陳君即於昨日謁見吳縣知事請派員會同出發各鄉調查並聞查竣吳縣後再行前往崑山吳江常熟無鍚等縣屬復查一次云 
　　蘇鄉盜案彚誌　日前蘇鄉顧家橋農民王阿大家突來盜匪十餘名手持軍械撃開大門一擁而進分投臥室搜掠銀洋衣飾爲數甚鉅嗣又施放空鎗數響呼嘯而散事後由事主赴縣報案請緝當由吳縣知事委承審員率領縣警前往履勘後即由孫知事備函移請警廳偵探隊帮同　緝茲聞昨日警廳偵探拿獲王三六子朱雙喜戴汶毓朱桂正張永順等數名解廳提訊後經崔警廳長備文移縣核辦又水警第二廳司法科昨日移送盜犯兩名至蘇常道尹公署收審據云係某處之巨盜云蘇鄉西華朱恒茂家被刧一案該事主朱人釗在縣署迭次　緝前日縣署拿獲該案盜犯朱阿七繆叙福徐長生等六名巳釘　收禁矣　 
[鎭江]  
　　中學生遵用制服　鎭江省立第六中學校前奉省飭學生出外一徫遵用制服即經實行昨日該校又接巡按使飭文略謂准 
 
 

Page 7

 
 
敎育部咨開案照學校制服規程本部業於元年九月頒布在案查此項制服之規定於學校行政所以　楚齊嚴肅之風於生徒起居並以杜放蕩奢靡之弊至於便利作勞有助訓練非　爲形式之　　　有關精神之　冶應請貴便通飭所屬各校其巳定制服者即宜勵行服用其未定者除初等學校及有不得巳之情事外亦宜查照規程制服式樣勸令學生一體遵照服用並將制服帽式樣及帽章樣章之屬分别詳陳彚送本部以資考核除通資外相應咨請查照飭遵可也等因准此合飭該學校校長遵照並即具報以憑彚轉云云該校長接飭後行將繕呈報明遵用矣　　熱閙處竊案迭出　鎭郡近來竊案疊出南門大街某宅西門外小街王姓先後被竊該處係熟閙地方宵小尙敢如此橫行居民寢難安枕矣　 
[杭州]  
　　改組鹽務中之灶商呼籲　紹屬六團灶商昨禀胡運使略云商等蒙先人之餘蔭在紹屬六團遺有煎灶衣食賴以粗足茲聞司長有歸併煎灶之舉商等世業埀廢謀生無術懇請維持且商等所有之煎灶非純粹爲個人之產或合數姓而一灶或一灶而族派繁多歸入祭内若一旦遷併則彼此利害不均易啓爭端應請俯憐灶商貧苦一律免予遷併感德無涯等情胡使昨批以仰候紹屬鹽務改組定案後再行核辦 
　　槍斃要犯　陸軍監獄押有盜犯二名一係朱金標一係張興隆所犯盜案聞係一夜連刧台州十三家之要犯日前破獲經軍事審判處訊問明確判處死刑業於昨日（一號）下午三時按法執行槍斃矣 
[湖北]  
　　揚子公司之擴充　漢口之揚子機器公司資本雄厚在漢口工廠中當爲之首屈一指近日承造海軍部之淺水兵艦建中拱宸永安三船於前日入水試行外人參觀皆評爲成績優良製作堅固近聞該公司再擬大加擴充增厚資本一百萬兩業在夏口縣署禀請註册該縣知事查公司註册規則内載股分有限公司及股分兩合公司百萬元以上註英費二百元因增加股本禀請註册者其註册費　依前項之規定照增加後之股本總額計算但設立時原繳銀數得扣除之等語據禀該公司因督造擴充增加股本一百萬兩合元數在百萬元以上按則應繳註册費二百元然須總計先後股本扣除原繳册費來牘未經叙明從前註册　宗又巳毁失無存碍難懸揣特批令逐一聲　以　　　刻該公司巳將先後股本並原繳册費數目逐一叙明禀復矣 
　　軍署　請領事團　王將軍段巡按自湖北召集國民代表投票解决　體問題以來並未向漢口領事團宣告現特會衛東請駐漢英法俄日比義美墨荷瑞丹各　正副領事於二十七日上午十時至將軍署歡　藉以宣布一切　時並召集武漢各官文自知事武自營長以上齊來作陪聞將投票解决　體問題宣布後並商榷租界中防　黨人辦法大約係華洋偵探　合偵緝並非要求收回治外法權也至各領事如何意見尙無所聞 
[安徽]  
　　烟商不服補抽舊貨稅捐　皖省烟酒公賣局昨派員調查省城烟業舊有底貨飭令補抽稅捐各烟商以舊有之貨係春　採辦所完舊稅均有印照爲憑究非偷運漏稅者可比况部章祇有自某月某日實行明文並無補抽舊貨之規定如欲補抽未免與部章相反該烟商等巳具文向烟酒分棧質問補抽舊貨理由並將具呈財政部請示矣 
[廣東]  
　　譚根學成回鄉之榮　　飛機師譚根昨偕同駐廣州沙面美領事威巴秘書長的忌臣等　返開平道祥鄉由省出發後商因冬天水涸江漢兵艦吃水甚深遂　道由崖門而行習日下午六時許始抵長沙該處人士極爲歡迎演有漢萬年梨　一班登岸時燃放串砲十餘萬開平縣江知事派　察第一區長歐陽綸祚前往歡迎譚君即到自治社接洽各社員極表歡迎後由譚君登台演說略謂自幼生長美洲久别父老昆弟此次蒙龍將軍聘請回粤演放飛機及籌辦航空學校順道回鄉一省先人田　　墓蒙諸君子開會歡迎深爲感　云云旋茶會而散時巳旁晚即由開平譚族在畫舫上公宴譚君及美領事等翌晨又由譚氏學校公宴譚君早膳後到譚氏宗祠茶會以　　　之　沿途均蓋搭牌樓懸掛燈籠旗　極爲熱閙譚君與美領事等步行十餘里到風吹羅帶山省先人墓三時許回鄉復赴該處商會之歡迎翌晨動輪與美領事到新昌荻海各商埠遊覽後到江門海關遊覽二十四號早始行乘原輪返省派人查　放存大沙頭事站之　機始知龍將軍巳搬進入署矣 
[天津]  
　　　别塾師之嚴密　月之二十七日天津勸學所　　　小學校及西馬路宣講所考試本埠各塾師是日塾師實到者共六百八十四人首由勸學所所長華芷苓於上午十一點在城　　小學校門首預點發　再由姒知事正式點名發卷至下午三　始藏事旋即宣佈考試規則五條（一）姓名應在卷面浮簽上註寫（二）交卷遵照縣長規定時限切勿遲誤（三）不得交談　坐（四）不得翻閱片紙隻字（五）便溺時應聲明照料員隨時照料當由縣長躬自命題題爲董仲舒正誼明道論所有場内外監視人員計宣講所門首照料員爲陳家溝子小學校校長　蘭甫貧民小學校校長王允襄勸學員李實生城隍廟門前照料員爲城公小學校職員武小山勸學員李蕪林至於預點唱名發　者爲勸學所所長華芷苓　立小學校職員莊子良行宮廟小學校　員丁　岩　宣講所職員鄭心甫勸學所　員湯桂秋其收　發卷者爲勸學所員鄧　波勸學所　員婁社占送　者爲　學所　員馬玉堂導行路線者爲西宣講所單級小學校校長陳子　巡行敎員馬蔭庭宣講所戰棚下照料員爲　指菴小學校校長宋祝亭勸學員齊旭初劉　洲　德菴小學校校長　實甫　校禮堂照料員爲城隍廟小學校校長顧捷城校一學級講室照料員爲慈惠寺小學校校長張紹城校二學校講室照料員爲放生院小學校校長馬仲三城校三學級講室照料員爲河北大寺小學校校長金榮軒是日也秩序整齊場規嚴肅姒知事對於此舉頗爲注重亦在場監視至五句半鐘試員紛紛交卷始振鈴宣布放場 
雜評一 
[地方官之職（無名）]  
　　除盜地方官之職也預治水旱之　地方官之職也　　金融勿使之生恐　地方官之職也蓋爲地方官者必使其地方之人民安居樂棄而後可以談其他政務今之地方官　於此三者加之意焉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[江蘇京官致蘇巡按請免加賦函]  
　　震　節使道　蘇漕加價一案良等曾聯名公叩電陳輿情計邀察及近聞部加蘇漕緣於浙西漕價較重故有酌加五角之議自接蘇紳電後部巳電違節座核議具復在堂部綜核賦額備極　愼巳存廣益集思之意而節使矜　民隱　加周至早懐據情上達之忱仰託帡　同深延企惟部議原案間有誤會綜其理由約有數端民國初元蘇屬漕價經省議曾按照舊額决定每石收銀四元外加附稅一元而浙省長官始以漕米爲前朝弊政槪行豁免繼以經費無出改定爲抵補金每石收銀一元外加附稅一元是蘇屬漕　　　 
價固向重於浙不得謂浙漕較重此按之成案不能無疑者一前年蘇漕於五元外另加征收費三角此外各縣有隨漕帶征之欵延納有科罰之金督促之費民間完納每石將及六元之譜而浙西漕價部飭改照蘇例每石亦收銀五元又帶收特稅六角征收費一角五分旋嘉典士紳一再　求請免特稅屈使以民困日深始減爲五角繼減爲三角近復規定特稅三角免征一年現在浙西漕價連同征取費每石實收銀五元一角五分是浙西漕價現亦輕於蘇更不得謂蘇漕較輕此按之現情不能無疑者二就使部議原案係指從前浙西漕價而言然浙西昔所帶征特稅亦猶蘇屬各縣帶征之欵均作市鄉之用並列不入國家預算今部議蘇漕外加五角聞係彌補預算作爲中央解欵兩者相較徽有不同此按之用涂不能無疑者三况國家征稅貴乎公平各國地稅以純利之收益爲制賦之凖繩亦即基此蘇屬浙西同爲重賦之區今浙西漕價本係五元七角五分業己分别減免爲五元一角五分奚以蘇屬漕價本屬五元三角以上反須議加五角蘇浙接壞地質相同一增一減豈得謂平此按之政令不得無疑者四况有漕省分不僅江浙如皖　等省漕價高者每石收銀四元下則僅三元内外照常理言部核賦稅自當以衰多益寡爲主旨即須酌加亦宜統籌全局妥爲規定乃此次部議專及蘇漕並專以浙西漕價爲比例而所比擬之處復與現情不符此按之計學原理不能無疑者五際茲國家財政艱窘蘇民力苟能勝原亦無分畛域自當勉爲擔荷無如久困重賦巳有不可終日之象終歲勤動顆粒無餘今日完租明日乞貸野聞啼饑之聲人喪樂生之念力冀酌改舊賦以紓殘喘奚堪議增新額轉促生機茲者部電囑公重行復議諄諄以平均擔爲詞仁人言　然流溢是則蘇民所托生命於勿絕者全恃節使一言爲斷惜民力以培元氣維人心以召天和其機甚徵其效至巨敬祈鼎力主持代代陳民隱並將蘇浙漕情形隨文附入以昭覈實而甦民困並寄上嘉興請減賦稅文牘一册凡　近年浙西漕價歷來減免情事所載甚詳附陳察閱以備參證肅泐祇頌公綏諸　　察不戬馬良等謹啓　 
[黃包車夫反對加租之舉動]  
　　滬上各黃包車夫因各公司加增車租有碍生計羣起反對前日由江北人　連財王二秃子小羅四徐四高汝四等聚衆在内外虹口勒令同業罷工適孫仁意拖車經遇顧等上前阻止不允即將孫之車輛撃損並行兇毆被孫投報捕房派探將顧拘押咋解公共公廨請究先由中西包探上堂禀明各車夫反對公司增加車租連日聚衆會議定於今日一律罷工現在風潮尙未平靜等語繼由黃包車夫孫仁意投訴前情訊之　連財供稱不願增加車租同盟罷工事實有之並無行兇損車情事中西官以聚衆要挾本應究辦姑念無知從寛判罰洋五元充公無洋改押五天以儆 
　　昨晨十時許有車夫多人至道尹公署跪香要求維持生計當由周道尹親自勸導諭飭不可喧　即由若輩當場舉出代表陳信尨顧占奎王阿二林忠厚四人禀訴一切周道尹一再開導諭飭若輩照常營業愼勿有碍秩序一面並派交際科長陳震東協商善後方法並飭若輩靜候核辦始各叩謝而去　　 
又據法租界訪員報告英界某某黃包車公司現欲增加車租各車夫以原定車租爲數巳鉅當向公司懇請免加不允遂於昨日集衆能工如在途中見有推車之人須將車輛撃壞　甚洶洶事爲法捕房石總巡所聞以法界與英界毘連且法界内南陽橋新租界等處均有江北帮居住内中以推車爲生者實居多數恐其在法界肇事特飭通班包探分往新租界　洋涇浜英法交界各處嚴密預防包探陸海林巡至四明公所附近見有多數車夫將推行之黃包車亂撃該探上前勸阻非但不服反敢行兇當即拘獲爲首行兇者一人解人捕房捕頭諭令暫行管押聽候核辦 
[軍警防範又嚴]  
　　前上海鎭守使鄭汝成君被刺出缺之後軍警各機關即一律戒嚴迄今爲時巳久防務漸鬆不料前日午後又有偵探至軍警各署報告謂探得近有黨人在滬組織救世軍聯合沿江各帮匪謀爲不軌所需軍械有人接濟等語松滬護軍使楊君以此種捕風捉影之談雖不足信而防範則不厭周密咋飭各軍隊照前嚴防一面飭淞滬警察廳長徐君轉飭各區署所　正警佐仍命長警一體戒備並着巡邏保安偵緝水巡各隊長警加意巡緝以保治安 
　　又一說謂華界軍警此次之嚴防並無别故實緣租界内黃包車夫有要挾罷工之舉恐其至華界聚衆集議妨碍治安故暫時戒備待風潮平定即須撤防此說似較前爲可信惟究竟孰非未可臆斷故并存之 
[續誌北福建路之越貨傷人案]  
　　北福建路恆德押店於前晚九句餘鐘突盜匪四人躍入店堂劫去大小現洋銅元共五十餘元並刀傷店夥金文奎腰部及比鄰荳腐店主婦周葉氏逃逸當被包探追獲盜匪張炳南項少必兩名押候　究各情巳略誌咋報昨由捕房派令中西各捕將該兩盜押解公共公廨請究先由中西包探上堂禀明前情並稱近來公共租界迭出越貨傷人重案請爲嚴究會審員王肇之君商之美領郭君以原告店夥金文奎與見證葉氏傷未平復不能到堂質　判張項二人帶回捕房候下禮拜四開審 
[盜匪槍傷警士]  
　　前晚有盜匪數十人至寶山縣境揚江地方搶刦槍傷警士楊信山一名咋經該警區區官備文飛報縣公署一面派員將受傷警士送至上海同仁醫院請治 
[陶曙東逮捕續誌]  
　　黨人陶曙東在閘北滬寗車站被淞滬警察廳偵探拘捕巳 
略紀前報茲悉此案先由統率辦事處來電謂陶曙東與李某陳某何某等均爲黨中重要分子今得探報均匿跡上海飭爲設法偵緝務獲解究等語松滬護軍使接電後當與淞滬警察廳各派探士嚴密查緝上月三十日午後七時軍署巡緝員馬善鳴趙敬五與警廳偵緝隊士李廷才等正在滬寗車站巡邏適與陶曙東相遇遂即捕獲送由五區轉解到廳前日由徐廳長研訊一過即日詳解軍署聞俟訊明口供後即須解京歸軍政執法處訊辦云 
[海關查獲烟土續誌]  
　　西人克爾司達司近由外洋乘某公司輪船來滬私帶値洋數百元之烟土五包藏於皮夾内前日抵埠時經海關扦巡搜獲報由水巡捕房派探何阿春將　西人拘押查無領事管朿昨晨押解公共廨　究先由海關西人上堂譯訴前情訊之西人克爾司達司供稱是項烟土係修合藥丸並非販賣會審員王肇之君商之美郭副領事以雖不承認販賣然私帶烟土究屬違章姑寛免究開釋判將烟土悉送海關焚燬 
[薩鎭冰蒞滬]  
　　北京陸海軍統率辦事處辦事員薩鎭冰上將奉令來南考察海軍己於昨晨乘滬寗早車抵滬本埠周道尹沈知事淞滬警廳徐廳長等均至車站恭迎閘北偵緝隊隊員傳明業率領通班隊士梭巡防衛　君下車後即換乘馬車往南而去 
[知事處分官產之考成]  
　　上海縣知事奉江蘇巡按使公署通飭云據財政廳淸理官產處詳稱竊維親民之官事權較集考績之法獎勵爲先淸查官產部章所以有委託地方行政機關辦理曁辦理官產人員成績良好照徵收官給獎之規定也蘇省官產廳長委員前奉部飭淸理遵即秉承使座切實循序進行入手之始從事調查繼就重要官產所在縣分酌設事務所委員駐辦並委縣知事爲坐辦此外未經設所各縣分别飭委縣知事專任淸理或派辦事員駐縣會辦均經次第詳報使座鑒核在案惟是蘇省大宗官產散布各縣者類係屯灘地畝執行處分凡業佃之爭持公有官有之種别釐别整頓尤非使印委有所驅策一致奉行不爲功廳長委員熟察數月以來辦理官產情形深知權不統於上級則威信不尊事不關乎考成則賢勞不勸際茲庫　緊要部限　嚴欲使縣知事對於官產與委員一體負責於至短之時期收至宏之效果計惟有依據部章照徵收官給獎辦法擬請凡巳設事務所曁派辦事員各縣縣知事與委員同負責任辦理得力報解鉅額價欵者專案詳請使座分别呈咨給子勳獎其縣知事專辦　　處分妥儘數提前籌解者隊辦公費於價内坐扣百分之六外並請准予　咨給獎以資鼓　倘或辦理貽誤收解延滯亦請酌量示懲均隨時由廳　列事實陳請考核分别施行仰祈使座主持先行通飭各縣知事俾知官產要政關係考成庶足以促進行而裕收入除駐辦員及辦事員另由委員擬定考續法詳請核示外所有擬請考核縣知事辦理官產成績分别獎懲並請先行通飭緣由是否有當理合詳請鑒核批示　遵等情據此查處分官產事關要政部限綦嚴自應責成各該知事會委認眞辦理以期收效除批據詳巳悉准如所擬辦理仰該廳處認眞考核成績隨時詳　分别獎懲並候分行各縣知事遵照此批印發外合行飭仰該知事一體遵照此飭 
[法領事徵求出品之公函]  
　　駐滬法總領事致南北兩商會函云法國第一商埠利榮地方市政廳及總商會在該埠創立一陳列　將全球各國產品陳列其中規模宏大爲從來所未有定於一千九百十六年三月一號　十五號開幕以後年年如此陳列所不但爲　法聯盟及中立各國之購主並製造家亦可參人中國爲最精貿易之國對於此所不能不格外注　况中國於利榮地方商務甚人所以中國應將各產品寄一該所陳列此係與中國有益之事一切詳細章程後再登報佈告用特函請貴商會通告各商知悉 
[周道尹贊助籌賑]  
　　南滙縣籌辦義賑公所正副所長顧德鈺盛家朂陳佐漢等日前具禀　海道公署茲奉周道尹批云南滙團區生產力之積弱困於天時水土人事一歲之中動遭偏災本道尹久居滬上素有所聞本年迭遭颶風復連日霪雨全團損失甚鉅以致戶無蓋藏民不聊生本道尹繫念災區正在籌議救荒該所長等誼切桑梓饑溺關懐爲民請命閱禀如聞呼號之聲鄭俠流民之圖何堪再見籌欵趕辦義賑自係當務之急所請以育嬰堂公產蕩單向國家銀行抵借洋五萬元本道尹極端贊同准委員葛士麒協同議借期於必成至淸丈田畝　暫緩行仰南匯縣知事體察情形通詳核辦此批禀抄發蕩單發還 
[頒布取締紙幣條例]  
　　上海總商會昨接縣公署函開案奉江蘇滬海道尹公署飭開奉巡按使六三七二號飭開准財政部咨開本部擬訂　締紙幣條例業於十一月二十日呈奉大總統批令准如所擬辦理即由該部分行導照此批等因奉此除分行外相應將該條例油印一份咨送轉飭遵照等因並附條例准此合行照錄通飭即仰該道尹轉行一體遵照此飭等因計抄條例奉此除分行外合就錄同抄件飭仰該知事即便遵照並抄同條例轉行該縣各商會及各官銀錢行號一體遵照等因並抄件奉此相應抄錄條例函達貴會即希轉行各分會各銀錢行號一體遵照至紉公誼 
[附錄取締紙幣條例]  
　　第一條　凡官商銀錢行號發行紙幣除中國銀行外須依照本　　條例辦理 
第二條　凡印刷　繕寫之紙票數目成整不載支取人名及支　付時期憑票兌換銀兩銀元　元制錢者本條例槪認爲紙幣第三條　本條例施行後凡新設之銀錢行號或現巳設立向未　發行紙幣者皆不發行 
第四條　本條例施行以前業經設立之銀錢行號有特别條例　之規定准其發行紙幣者於營業年限内仍准發行限滿應即　全數收回 
第五條　凡無特别條例規定者自本條例施行之日起以最近　三個月平均數目爲限不得增發並由財政部酌定期限分飭　陸續收回（未完）　 
[貨物稅加徵二成]  
　　上海稅務總公所吴所長近奉江蘇財政廳長頒發告示咋特張貼通　示文錄下照得案奉財政部電飭五年分中央預算不敷甚鉅應由各省設法　補蘇屬貨物稅援照江北釐金帶徵浚河工費成案自五年一月起附加二成以濟中央等因並奉巡按使飭同前因到廳奉此查蘇屬改釐爲稅裁免通過卡捐凡百貨物祇徵一稅運經各稅所不再重徵其向完總捐各貨又將稅率核滅二成商民沾惠實多値此中央財政支絀自當共濟艱難且祇附加二　較諸前淸逢卡完捐輕重尙遠亟應遵照部飭自明年一月分起無諭總捐代徵散收之貨一律加徵二成均於稅單内加滅附收　記必另　聯票此項加徵之欵係濟部庫要需即應專文報解以淸欵目除通飭遵辦外合行出示曉諭各邑商民人等一體遵照完納毌違切切 
[縣知事函請提倡牌照稅]  
　　上海縣沈知事致縣商會公函云普通商業牌照稅奉飭於五年一月實行現距五年一月一日爲期巳極迫促必須先有議决方法然後可以依法推行前准貴商會函謂南北兩市同一營業須統一辦理又准北商會函謂報載普通商業牌照稅法巳經取消須詳詢再行妥議查此案奉飭巳久迭經函請竭力維持迄未奉有普通商業牌照稅取消明文應仍照案從速進行以免遲誤務請查照前函布告各商迅速議决各商董事爲各業領袖某店應列某等　如指掌分等列册較之挨戶調查尤爲確切必不難預先籌備相應函請貴商會切實提倡迅即分業分等造册送縣轉詳如於造册時奉文取消仍可遵飭停止斷不致造册送縣之後雖奉文取消仍令實行也 
[開支選舉旅費之通告]  
　　本邑公欵公產處昨日通致十九市鄉各經董函云奉國民會議上海縣初選區選舉監督事務所函開案奉覆選監督先後電飭内開國民會議議員初選當選人旅費應由各初覆選監督另行籌給并抄單轉奉辦理國民會議事務局酌擬初選當選人旅費淸單内載通輪船火車地方均按二等票價給資又膳宿費及雜費每日以一元爲限又初選當選人旅費自承領初選當選證再之日起至投票事竣回籍之日止計算各等因當經邀集各初選當選人會商一切僉以此次覆選投票旣經延期滬寗交通甚便應請轉請覆選事務所俟投票日期確定後再行晉省旅費或可較省等語當經酌定各初選當選人每人給銀幣四十元計十四人共銀幣五百六十元仍就縣市鄉地方費内分攤籌給在案現在距投票日期漸近此項旅費自應早日發給爲此函　即請查照將前項旅費銀幣五百六十元即日交所以便轉給爲荷等因奉此本處遵將前項銀幣五百六十元即日具函解送相應函違貴經董查照 
[城濠改築馬路之工程]  
　　本埠南半城改造馬路工程係由工頭金某在工巡捐局以八萬八千元承包經辦目下自小東門往南至小南門一帶之馬路行將告竣而自小南門往西經大南門小四門而至老西門之工程亦於前日開始工作矣 
[新監獄另行擇地]  
　　上海縣公署擇於本月十五號遷人新署上海地方審檢兩廳亦輕部中撥欵三萬元另在小西門外王家闕路建築新署巳紀昨報惟檢察廳之監獄　擬在本邑西鄉龍華鎭附近興築今該處巳爲第四師砲隊營各目兵駐紥一時尙無相當地點業由林檢察長另行派員相度地勢聞一俟擇定亦須請部撥欵趕速築建云 
[錢莊學徒受騙]  
　　昨日上午滬南洪生碼頭勤昌小錢莊遣學徒張良生持鈔票洋二百元至元生莊兌換莊票不料行經久大碼頭吉祥弄附近突遇甲乙兩人以紙包一枚向前抛擲由其同黨故意拾取佯囑該徒不許聲張允爲分潤旣而又一同黨僞稱遺失紙包内有鈔票若干如汝等拾得即須交還遂將該徒身畔所帶之鈔票二百元取出察觀即被乘𨻶以僞紙包掉騙而去該徒尙未覺察迨至元� 
生莊兌票時啓視紙包巳與原物不同且内中所包者俱係　報紙始知遇騙乃回告執事投報第一區警察署請爲查緝 
[查究乘機詐財]  
　　滬南新太平碼頭新泰里生茂箓笋棧失愼曾誌前報茲悉救火聯合會副會長穆杼齋因近據各區救火會員報告生茂棧保有火險銀二萬兩自火案發生後有某　包店主亦係火會中人假託彌縫各界向該棧取得數千金似此乘機詐財實壞會中名譽請爲查究穆副會長得報後覆查屬實咋巳函請淞滬警察廳嚴行查究矣 
[詰問嫌疑盜犯]  
　　李光法（即李二麻子又名李永泰）回老公茂内河順利小輸在崑山縣屬陸家浜被盜匪黃長友等夥刧一案牽涉由捕拘解公共公廨轉解崑山縣公署訊供不認送回公廨押候訊核在案咋晨復由捕房解究先由堂上詰李曰爾在崑山供認在公共租界西藏路搶刧一次究搶某姓須從實供明即據李稱並無搶刧情事實係被逼妄供乞鑒王襄讞商之美領博君判李仍還押候再復訊核辦 
[懲治攫取財物之匪徒]  
　　匪徒王阿狗（即王柏生）曾與現押西牢之同黨孫小莊仔等在海寗路搶取瑞典商輪水手惠司特之現洋鈔票六十五元由捕拘解公共公堂訊供管押候照會瑞典領事會訊在案昨晨十時瑞典副領事蒞廨曾同會審員王肇之君研訊屬實判王押西牢年半期滿函送上海縣知事署遞回浦東原籍 
[偵探指拿盜犯]  
　　水警第二廳偵探某前日至四區四分所報告云爲夥刦無鍚當舗之盜犯陳小老漢一名匿居曹家渡地方當由該所警佐派長警協同來探將陳拘案訊問據陳供年三十歲　城人現在鼎新紗廠做小工並無犯法行爲昨解閘北司法料聽候訊辦 
[須與同黨質訊]  
　　匪徒徐裕喜（即小海喜）曾與現押西牢之同黨二人在新關碼頭攫取美國商人花旗鈔票現洋及金小洋等計共四百五十餘元逃逸前日由探查獲咋解公共公廨經中西官研訊一過判仍還押候帶同在押同黨到案於卜禮拜二質究　　 
[誘匿婦女之嫌疑]  
　　家住爛泥渡向爲小工張三之妻某氏時至附近劉陸氏家閒談近來該氏同十一歲之生女林海均不知去向張三疑爲劉陸氏誘匿控經第三警區將劉陸氏拘獲連同張三併送地方檢察廳訊辦 
[男女公然出現]  
　　郁楊氏之女秀英現年十六歲本年五月二十八日忽被住在附近之漆匠常熟人方福壽誘拐逃逸先至蘇常一帶未幾仍返滬江九畝地附近賃居匿居前日秀英與方福壽至附近某茶肆啜茗適爲女之母舅楊瑞林撞見當場鳴警將男女拘送警廳司法科命送地方廳經檢察官預審之下判將男女分别收押郁楊氏楊瑞林着各退去候示 
[原來如此]  
　　李東玉住新民路六十間地方其妹阿五近與朱阿五姘識匿居美界嘉興路前日有林子英至李處通信始經尋回林欲向李素酬洋五元李因詢據伊妹阿五稱與朱阿五姘識係林子英從中撮合故李將林扭控四區警署聽候訊究 
[鳳兮鳳兮何德之衰]  
　　舒朱氏之十五歲女兒鳳林於秋間憑董趙氏韓棄氏等爲媒嫁於胡檢卿爲妻茲胡將女挈往他埠音信杳然向詢趙葉兩氏推諉不知即以趙葉兩氏騙婚等詞具控公共公廨於昨日轉飭捕房將被告兩人傳案請究先由原告投訴伊女憑被告二人爲媒嫁胡爲妻不應作妾挈同離滬現在不知下落請爲訊究訊之被告等供稱當時說明作妾出洋五百元原告立有筆據現隨胡至山東是實中西官判被告各交五十元人洋並保候傳同原媒王張氏再行訊核 
[串拐與價買之爭辯]  
　　新閘路居人蒼金文偕妻倪氏控北海路二十二號半門牌婦人吳阿實與郭通桂串拐十二歲女孩秀貞希圖價賣等情由捕將吳婦與郭一併拘解公共公廨訊供分别收押嗣吴婦以出洋價買爲女且原告立有字據特延朱斯芾費信惇兩律師禀請公廨於昨日復訊由俞代襄讞會同德裴副領事在樓上會客間安設公座研訊即由被告代表朱費兩律師向原告夫婦逐一盤詰良久因時巳過午中西官宣佈退庭候下午二時半接續研訊 
[謀害尙無確據]  
　　七浦路七百六十四號門牌住戶張巧桂控妻鄧氏將八歲養子根全凌虐致成殘廢並於九月二十二日用水銀和入麵餅内謀害生命等情巳由公共公廨將張鄧氏傳案判交一百元人洋並保在案昨日傳訊先由原告延律師代表上堂譯訴前情並由見證鄰人韓臘生投訴被告曾用水銀和入食物内圖謀原告生命繼由原告投稱鄧氏兇狠求請斷離訊之被告堅不承供中西官以原告所控謀害證據不足惟被告不應虐待小孩遂判被告仍交一百元人洋並保以後不准凌虐小孩並不准再向原告爭　如違提究不貸至原告所請離婚係屬民事着另行起訴 
 
 

Page 11

 
 
[婦人不願還鄉]  
　　常熟鄉人尹升榮之　徐氏背夫私逃巳逾五　前日尹偕子金生來滬　在南碼頭機廠街地方將氏尋見因其不　隨歸扭空一分駐所詰據氏供年二十四歲於十八歲時成親被夫虐待不得巳隨同堂兄私逃至　旋被賣於蔡阿毛爲室受得身價洋三十元巳生一子今巳五齡今秋曾回家一次仍被虐待是以重行逃出奉飭移送警廳司注科訊核 
[婦人扭控逆子]  
　　大東門内　笠橋西浜有　　生者近因揮霍無度違忤其母昨日午後由其母扭控地方撿察廳林廳長諭令補詞呈案再核 
[尙是片面之詞]  
　　濟良所昨解甬婦鍾朱氏至公共公廨請示卽據氏供因伊夫鍾東生（即鍾阿冬）欲將伊賣入花烟間是以訴知伊父朱紀揚伴至濟良所求援等語並據朱紀揚投訴伊女嫁鍾巳有十七年因鍾不顧家用伊女做工自活今欲將女價賣爲娼否則向我索還茶禮一百二十元請爲作主中西官以詞出一面判朱氏暫交其父領回候傳鍾東生到案訊核 
[徐黃纒訟又訊一堂]  
　　英籍人牙科醫生徐景明與同鄉人黃少泉（即黃天林）爲華僑合衆保險公司改組中國合資公司股本及保費糾葛在公共公　涉訟迭經傳集兩造人證研訊候核在案前日午後由聶襄　會同英領康君復訊原告仍由代表費信惇穆安素兩律師到堂請追被告亦延好卜魯律師到堂代辯並訊據見證趙子君供明當時訂立合同以及簽　各情並據供稱我僅爲訂立合同時之見議兩造糾葛涉訟與我並無關係黃天林不應朦請公堂簽發特别傳單連夜飭傳且不容交保覊留一宵云云中西官研訊　　 
多時因巳入暮　候復訊核奪 
[祇可缺席判决]  
　　某莊股東兼經理董靜如前因虧欠巨欵倒閉逃逸由各債權人具控法公堂即經各股東分别擔任料理昨有股東林子和朱兆記張恒山等至法公堂禀稱董尙該股本銀二千兩及欠欵四千四百六十兩現在避不出面求請核示聶　員判被告旣匿不到案應照原告所控之數缺席判决　董出　准予扭案訊追 
[追索辛資回用]  
　　劉金生控快　黃包車公司賬房陳子　不村辛資洋一百餘元及租車回扣等欵昨日上午田公共公廨　襄　會同英　卓君升坐民庭研訊厚告延担文　辦好卜　律師上堂請追訊之被告亦延丁榕　師到堂代辯西官判候復訊再核 
[有破壞手段]  
　　自來水公司西人至法公堂控稱公司中派工匠王和尙　理自來水龍頭反將總龍頭撃壞實出有意是以送案請究訊之王供實係無心誤損求宥判罰洋二十元充公了事 
[行兇案須問證人]  
　　張金氏在五區三分所訴被金陳氏行兇傷害一案由該所張警佐解送閘北司法科質訊因供詞各執判候傳到證人再行核辦 
[探警查獲烟犯]  
　　五區探警前日在滬寗車站查獲烟犯朱和盛陳雨卿沈曉九朱雲生薛春　張輝林施節江吳鍾仁邱和卿戴吉照等十名抄獲膏土灰泡共六七兩一併解送閘北司法科請爲核辦 
[工巡捐局批示]  
　　春森公司薛沐生禀批　據禀虹浜塡　餘地歸該公司升科執業請予立案等情巳悉惟該項餘地究有若干應由該公司逕請實　縣淸丈局丈最淸楚繪　送核再行酌辦仰即知照 
[松滬護軍使獎勵明明眼鏡公司]  
　　英大馬路中國明眼鏡公司曾由前滬鎭守使鄭汝成君及滬海道尹楊小川君特贈獎詞以資鼓勵茲逢雙週紀念松滬護軍使楊君亦贈獎詞如下惟目司明五官天職眼而用鏡用辨白黑製　之法來自西域新發明者曰托力克明明公司海上傳說質地堅凝原料鮮潔式樣靈巧光　透　揭其功用四大特色公司之内有驗光室鏡片淺深須驗目力光學化學用以辨别明察秋毫明洞垣穴明之又明功效奇絕考察西法爰貢一得灌輸文明用報祖國佳哉明明名馳南北製造精良足資楷式我撰獎詞我　翰　 
[氣候報告]  
　　（上海徐家滙天文臺天氣測候報告） 
　　巳過者之報告　十二月一日中國反旋風之四週氣壓升降中和各海岸均有冬秀信風上海　　律濱兩二日上海氣壓表　降但仍在果年平均之上淸晨烟霧　重東北凉風甚　　二日下午四時前二十四小時内上海氣候温度至高六四·八至低三七去年　日至高五四·四至低四八·二 
　　未來者之推　　二日下午四時三十分預測上海及揚子江流域天晴而寒海岸仍有冬秀信風 
雜評二 
[黃包車夫罷工感言（宇）]  
　　人民生計日艱一日即妨碍治安之事日多一日此必然之勢也今黃包車夫又以聚衆罷工聞矣雖其間主動者僅少數好事之徒未必出於多數人之公意而迎機而導有　即發是仍平日生計之艱有以釀成之也不然滬上同盟罷工之事巳屢見不一見矣其結果罕有良好者若蜚詎無所聞見耶今乃甘　不　有此妨碍治安之舉動其情亦殊可憫也吾願當軸者亟亟消弭此風潮而并爲之籌善後之方以裕一般貧民之生計則幸甚焉　 
來函 
[上海陳墨林致中華全體儲金諸君函]  
　　敬啓者茲閱報載有各處儲金諸君紛紛函索發還字樣不知事理者多責諸君五分鐘之熱心殊不知諸君當初解　捐儲之用心深願捐爲救國之用初不料五千萬元不能達到目的也不然何必當初解囊捐儲是豈貧五釐之子息歟然一般好爲篤責者於諸君索還儲金問　嘖有煩言故望諸君將此項儲金别謀所以救國之道其道維何可將此項儲金捐助巳成立之慈善團體若上海孤克院貧兒院婦　救濟會普益習藝所惠兒院或上海醫院或設立學堂組織實業團種種義舉一則可以表示諸君始終不變之愛國心一則可以維持各慈善團體之大局雖不能達到儲金之本來目的然造福社會當匪淺鮮亦爲儲金救國之基礎也聊舒管見以貢　　苟蒙採納爲幸多矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲代畢卓辯護盜酒狀] [  吳悔初]  
禀爲因公受誣懇請昭雪以儆刁頑事竊卓列職部曹潔身自好奉公守法翼翼小心家縱淸寒而薄秩所入亦尙足以謀斗酒之需何致以口腹細故擅入人家甘蹈非禮在稍知自愛者尙不至此矧卓素知法律而故授人以口實耶其所以受此嫌疑者正自有故謹陳大略以明心跡伏思國家因庫藏告竭厲行新稅凡屬消耗之品罔不重征此卓所極端贊成而對於酒稅專取嚴格手段者也查卓之比鄰率皆以釀酒爲業曾目覩其營業之發達消場之暢旺其所納之稅難保無隱匿偷漏之弊此奸商慣技正不必爲鄰人諱居恒嘗以此告誡而陰監督之其不滿不意之原因即基於此近日酒香撲鼻正家家釀熟之時苟乘此入手調查自較平日爲眞確故卓不計利害冒險逕入果然紅缸綠甕排列如龍位置并然觸目皆是卓旣入此酒鄉不得不辨其滋味奈歐公量窄少飲輒醉目眩神迷冥然罔覺鄰人等以卓發其秘密恨入骨髓假盜酒之名擅自逮捕須知卓身無五斗之瓢復不習搬運之術此而曰竊恐世間無此笨賊也而况猛加繩索痛徹心肝穢語惡言難收耳鼓似此凶橫異常實屬目無法紀尤復飾辭栽害冀聳觀聽伏乞念因公受誣之情立予昭雪循官官相護之旨嚴　效尤　儆刁頑而息健訟實爲德便謹狀㈤ 
海外奇談 
[扶桑之摩崖書] [  楓江]  
日本吉野山中有一斷崖高六百尺如巨靈之掌卓立半天鳥飛不上猿度無從然摩其崖則可作燕然之銘封狼居之石山中某僧欲度日俄戰役陣亡軍士之魂乃請於川村大將授以忠魂兩　　 
字並題數行於左大書深刻以垂不朽然其字絕大規畫旣就莫敢書者早稻田大學敎授有巽李軒其人善作摩崖之書僧請於校長大隈伯使李軒書之一字徑百餘尺一畫闊六尺餘書旣成有鐫匠願往刻之支木爲架高與崖齊斵山骨而摩焉三年竣事不取工資碑成之日舉國來觀季春三月櫻花滿山則龍跳虎臥之忠魂兩字兀立翠微靑嶂間紅霞爛縵白雲夷猶而數萬戰死之軍士其浩氣乃與之不滅此亦可爲世界絕大之戰勝紀念品也 
[伊藤博文之好色]  
　　日本伊藤博文爲近世有數之大人物也其生平所嗜厥惟女色幾與法國之拿翁相頡頏風流一世至老不衰凡東京名妓無不與彼有一夕之緣牡丹大王四字實爲妓界所稱道者也伊蕂又好作艷詩詩多不佳人每譏之爲淫蕩之人實不知愛情者也然觀其題香塚碑文知此老於情之一字亦費許多工夫矣香塚碑樹於東京郊外相傳有年少二情人相愛致死殉葬於此當暮春三月一般流連風景者無不來此緬懐風韻憑弔古人其碑文係伊藤親筆詞曰香巳滅玉巳裂祇有愛情無　絕情海茫茫無窮冤　死作駌鴦不羡仙世問那有長圓月此碑雖寥寥僅數十字可爲塚中人代寫無窮遺恨伊藤此詞實平生傑出之作爲後世所傳誦者也㈢ 
詩選 
[過蓮花峯小憩接引洞] [  漱]  
　　蓮花峯下接引洞誰蓋蕭蕭一把茅洗鉢龍吟泉眼沸聽經鵲補佛頭巢肩挑紅葉樵抄徑面被黃塵僧打包安得蒲團聊憇脚寺門深閉借甎敲 
[半峯齋中坐雨]  
　　出門畏泥　　坐雨如織客窗凈硯塵殘緣續翰墨半峯删我詩筆退意獨刻摘瑕復攻懈仇等排敵國論文得諍友愛深爭乃力拍案驚鄰翁解紛緩詞色仰天各笑此意翁寗識 
詞選 
[百字令用東坡體韻] [  東園]  
　　吳頭楚尾槖詞筆海國且書雲物刧後河山棋一局支住東南半壁李廣難封馮唐易老氣節寒冰雪功名屠狗漢家輸與三傑今日江上懐人甚臨川四夢枚乘七發我欲諸候爲上客爭奈懐中剌滅富貴浮雲光陰逝水白了詞人髮問渠何事且談今夕風月 
小說 
[家庭小說嫣紅刧] [  常覺小蝶合譯天虚我生潤文]  
　　第七十八章威廉之家時方早餐暖日融融自窗外射入一室盡籠春和之氣密斯特安西來夫婦及亭利時亦在座雙頰均滿含笑容蓋密斯特安西來巳由人民公舉爲海兒斯東民政長矣當選時被舉者實有三人而女皇陛下獨擇安西來榮恩沛澤降自天家故吾書開場時亦復盡籠喜氣梅麗時正舉嘉榧一盞擬以奉之老母忽停盞曰密昔司特雅何來威廉回顧果有一人循花徑而來因曰此何人吾意恐非密昔司特雅蓋當今之時才八句鐘特雅之家正復酣睡安能來此且吾儕久巳不通音問彼來何謂耶梅麗曰但吾决其必密昔司特雅也語次而其人巳推門入面容憔悴衣裳亦復不整果密昔司特雅也著者曰嗟乎天道恢恢上帝豈嘗睡哉數年之前密昔司嫣紅好禮倍登亦嘗至特雅家矣遭其種種薄待甚至不認其爲姻婭然而曾幾何時密昔司特雅所推之門又爲誰氏之門耶其來果爲何事著者雖不得而知然以意度之亦不過來訴其家庭之不幸乞爲哀憐耳渠家自安東尼死後久巳爲日消積雪行且融化至於無形雪笠兒之現狀正如其兄哈勃克浪游無業唯飲酒是其本分而可憐之老特雅猶力亟從公理其律師舊業舌耕所入赡養其妻子然亦門可羅雀一月之中不過得一二主顧耳綜其所入以飲薄糜亦尙不敷無巳則變其家中什物以資日用然而什物有限而人之饜飫無窮會幾何時而其什物亦復售且罄矣顧猶負債纍纍房租亦復積欠累月催租之人乃數至故特雅但須一聞叩門之聲心旌即躍躍幾探喉出窘極乃思求助於安西來故不惜蒙恥而來 
[奇情小說秘密汽車] [  東埜譯]  
　　第十三章（續）達而登也立起身來重到窗前望望但見滿庭秋草而巳他肚裏尋思方　在外面裝神搗鬼的一定是保羅那厮他還不曾曉得老子手段待我給他一些利害也是好的他尋思未巳倍生早又進書室來了上前說道我在院子周圍都搜尋過了一些也没有形跡讓我出大門去望望可好達而登道這個不消略停片刻我自巳要出去了倍生没有說話可講退了出去達而登又向窗外張望了幾時回到寫字檯前用鑰匙開了一只抽屜從裏面取出一枝手槍留心看了一看見子彈都巳裝足略一拂拭藏入衣袋裏戴上帽子大踏步走出書房吩咐倍生好好看守我就要回來的他走出大門之外留心向兩邊道路上張望瞥見一個人影向左邊疾走暗想是了便大聲喊道孩子你倘然是個好漢不要逃走任你升天入地我也要捉你回來纔見得我達而登不是易惹的我正要去尋珠寶商科司克有些交易和你走的是一條路你走得慢一些我們倆結伴同行好麽他且說且走一手把帽子壓在前額上一手摸摸衣袋中手鎗只見前面那人走得甚快和他相離有百碼之遙達而登緊跟不捨忽見保羅在前面大路轉角上立住了達而登疑他是凖備决鬭正待摸出手鎗又聽叮噹幾聲從橫街上駛出一輛電車保羅躍上車後的梯子猱升而上隱在車頂間達而登暗想那厮想隨車逃走這般不中用膽子登時壯了起來緊追幾步向電車踏脚上一躍進去坐定了細觀動靜那電車行不滿一哩達而登偶向窗外一望回轉頭來不覺大大的吃了一嚇原來方纔避匿的那人瞬息之間巳經坐在車内並且坐得和他切近睜出眼睛不住的向他望着達而登倒又内餒起來倒身斜坐不便和他對看只從眉梢眼角間略略瞻囑覺得那人年紀甚穉體格却甚是發育前幾時在琉璃窗外相他的面目位置和秋羅彷彿一樣此時又覺得不甚相似了秋羅的面貎淸秀這人的面貎英爽秋羅的眼波似水這人的目光如電秋維的體格輕盈這人的體格堅定從外形看來儼然是個勁敵了他穿一套工人衣服襤樓下堪面色甚是豫悅毫没一些忿嫉之態倒是出於意外兩人各裝作無事模樣在車中坐了一程到一個十字路口電車駛行漸緩將停未停保羅霎的立起身來一躍下車向橫路中去 
文字因緣 
[輓高淳劉蘭階先生有引] [  靑浦天民]  
　　先生道山之遊聞耗後旣輓之以聯矣兹因高邑朋舊之囑復作四言韻文躬詣幕次懸挂亦聊以盡十餘載之友誼云　 
　　懿歟公淳溪之型起家拔萃綺歲蜚聲抗手夏吳（謂淵如敬敷兩先生）藉盛文名紫陽門下（公與吳夏兩君俱出崑山朱緝甫太史之門）佼佼錚淵源師友純粹以精迨公少壯負笈春明曾參蓮幕名動公卿史州大饑災祲立成謝君綏之促公啓程籌欵接濟竹坪（姓陳）少欽（姓施）交電保奏文勤儀徵（潘陳兩公）一時名重當道爭　嗣是厥後席煖不寧魯豫晋皖屢賦長征行蹤所之婦豎皆驚甫入仕途又赴東瀛考察政事隨在留心歸任繁劇聽斷持平捧檄未久大椿摧崩居憂滬瀆滄桑變更主持堂務（公主持仁濟善堂多年）澤及編氓寒暑節換淸白心盟不寗唯是眷念良朋解衣推食出以至誠梓桑流譽肝膽相傾何圖首夏三　交侵麥風香裏梅雨酸生白湖千頃流水一泓白雲渺渺我哭公靈 
　　勘誤　昨日文字因緣二十行合譯英人葛賫武博士間諜生涯一書句下漏取其　華加以藻飾兩句又一日詞選風流子上半閔第二十一字太誤盡均此更正 
 
 

Page 15

 
 
   
 
 

Page 16

 
 
   
 
