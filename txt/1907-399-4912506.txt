# 1907 - 399 - 4912506

 

Page 1

 
 
   
 
 

Page 2

 
 
[論説論政府防範紳民之非計]  
一月以來。路事急迫。江浙之紳商學界朝開會。暮發電。所汲汲焉以集股拒欵請願於政府者無一非出於愛路之宗旨而愛路之宗旨。又無一非出於保存土地之熱誠。斯固千人所皆見而亦爭路者之所敢自信者也夫以保土地之熱誠起而與政府抗爭謂之愛國也可。謂之忠君也尤無不可。政府苟其忠君愛國亦有保土地之熱誠。則今日可利用民氣以爲外交之後援爭廢約。籌鉅股長江流城異口同聲。而外交官即得以此爲憑藉而與彼中相折衝。彼中知難而退未嘗不可得調停之策。而有斡旋之望乃計不出此。紳民之足以援助外交者而政府反疑爲黨匪煽惑廷寄無撫認真。防範一若以爭路爲多事而。團體可以解散者此真吾人所百思不得其故者也 
將謂海外黨人煽惑歟。而革命黨素持社會主義抑資本伸勞　。彼於實業之公司詆毁之唯恐不力。安有鐵路問題而煽紳民以助長國家之利權者。此則海外黨人之王義與爭路者各不相容。無所用其防範者也。將謂内地匪黨煽惑歟。而十匪躬極無聊思逞擄掠其人本無國家觀念。。何有於財産身命。權更何有於路權土地權政府乃以東南士大夫之齗齪爭路。幾欲與跳梁小醜等量而齊觀順逆不分黑白淆亂一種童騃之見解爭路者可一笑置之此則内地匪黨之行爲更與爭路者渺不相涉尤無所用其防範也以海外言之則如彼以内地言之又如此是政府不過欲藉口匪亂渙散團體關。紳民之口而奪之氣俾得唯所欲爲以自逹其媚外失路之目的而已。豈有他哉。豈有他哉。 
抑吾人更有一言爲政府告者。今之路欵交涉。卽自國民與他國民之交涉也外交政策之利害。即國民身受之利害也。故外交官之政策苟。與國民之利害相衝突者雖以非常之梟雄。施以專横之手段。亦必終至於失敗。法之錫利蘭奥之梅特湼。其前車矣反是而中富爾之於義。俾士麥之於德。則又各用其國民統一之思。想以爲外交方針之發展氣。民之於外 
 
 
 

Page 3

 
 
交。關繫若是其深。切也我政府向不知外交策畧。關繫民氣。故一切路鑛旣已失敗莫追。今則蘇杭甬借欵。兩省紳民各以文明之。舉動集股之實力。爲外交官之聲援。寗非忠君愛國之心所鬱結而發乎。以忠君愛國之人。而誣以陰懷回測暗相勾結致。重煩地方大吏之認真防範焉梅特湼乎。俾士。麥乎。非吾。人之所得。知矣。 
來稿 
[上海商務總會上度支部論鑄銀幣書]  
竊商等經營有素每念國無幣政。創鉅痛深。側聞大部議改用金。議改鑄銀。私共慶幸。以爲國幣有望然又聞封疆各大臣持議不一。竊又不能無憂蓋不。憂幣。政之不綱獨憂。朝論之難定。商等操業商埠。自謂於金融消息。得之實驗敬爲大部分析陳之竊查部議改鑄新幣主張以七錢二分爲銀本位之重量此誠酌合人民生活程度。得中庸時措之宜。前直隸總督今軍機大臣袁宫保則斥爲非計以主權二字立論商等謂主權之行於貨幣。在有不用外幣之實力。不在故矯外幣之重量擾國内之物價以徇之。又東三省總督徐菊帥。謂用銀必以兩計。此更不然度量衡各自有法。計兩乃衔法貨幣則自有圜法混衡法於圜法。比。附無謂。而民生日用實受其弊。鄂鑄一兩銀幣終難行用可爲前車。今谅主權圜法及鄂幣。分爲三種問題商等開會研究並徵各商意見書公舉評議員合集條陳。冀。以蒭蕘上裨鈞。聽謹就所得。詳開如左。（條陳明日續登） 
專電 
[電一（漢口）]  
旅漢浙人十三日開會認股十七萬元同日蘇人開會官界共認十萬元 
[電二（成都）]  
蜀省各學校以英商謀佔礦權電請外部收回自辦 
[電三（廣東）]  
惠州學會電致外部謂法人在沿海一帶竪立國旗請與法使交涉 
[電四（北京）]  
重慶稅可不允英人僱用華船英使照請飭令弛禁 
[電五（北京）]  
袁軍機面保段祺瑞可勝封彊之在已奉諭列入督撫請簡名單 
[電六（北京）]  
張燕謀有起復消息 
[公電（漢口）]  
申報新聞中外時報神州南方六報館鑒蘇浙路股愛國諸公速認由本銀行出保單本代清還上海鐵馬路漢口河街鎮江西塢街揚州清江信義銀行公啟 
路欵要聞 
[江浙士紳第一次會議紀事]  
　　十四日午前十點鐘江浙兩省人士因提議兩省路事假西門外斜橋浙紹公所開第一次曾先由浙路公司總理湯蟄仙報告本月初十日浙路公司在愚園開股東大會知江蘇已公舉王相國文韶代表今浙人亦公推王相爲代表又蘇省於王相之下尙舉許九香等數人爲之恊助今浙省亦應公舉數人又謂本日會塲公推馬湘伯君爲臨時議長旋由議長馬湘伯演説江浙兩省之人依歷史地理民族風俗上均有宜於聯合之要且現因外界㦸刺正宜固結團體以促文化之發逹云云衆拍掌後周金箴君上台宣布浙路公司董事决議公舉代表之姓名計共四人（一）張菊生（二）孫問卿（三） 
李雲書（四）孫仲容周君宣布旣竣杜亞泉君起言選舉之法極宜慎重如此公舉之代表係出自少數團體之意思官稱公司代表不宜虚託國民名義徒招外部之否拒不若先請公司代表普京然後再由多數國民公選代表以繼之於是用公司名義與用國民名義遂成二説嗣則張菊生君起言被舉爲代表實不敢當亦不敢辭惟本月初八日蘇路股東開大會時鄙人曾代表浙路公司前往與會當場宣布意見謂宜用國民名義則範圍較廣權力較厚且江蘇前日公舉亦多數贊成人民代表之説若今日所舉之代表人數無多形式未備似不應用國民名義惟用公司代表之名則與鄙人宗旨不合萬不願承斯役因此江浙兩省人士互相討論遂定爲公推王文詔相國爲江浙兩公司之代表由浙人公推代表 
 
 

Page 4

 
 
中之願爲公司代表者與之偕往至國民代表由江浙兩省聯合之恊會電詢各地方團體認可再行舉定議至此已交十二句鐘卽摇鈴散會 
[湖北梁廉訪馮觀察致同鄉京官電]  
　　北京戴尙書陳給諫曾許蔡參議樞閣院部寺鄉台諸公同鑒浙路借欵江浙指摘汪侍郎大燮情形萬緊汪或内愧不敢顯抗衆意我同鄉梁侍郎敦彦現任外部事必與聞萬不可爲汪代任此事務望諸公預勸止之否則我粤人將以浙人待汪者待梁矣事關我粤全省體面亦爲梁一生名譽所關芬等因鄉誼婣誼不敢不告梁鼎芬馮啟鈞等齊 
[京師大學堂各省學生公函]  
　　亠學堂各省學生公立恊助江浙保路會致京假各學堂函云蘇杭甬鐵路外部勒借洋欵一事現江浙及各省紳商學界先後馳電政府請其阻止江浙旅京學界及政界亦有擬摺呈由都察院代奏之舉但事機危迫效果難知萬一借欵議成則兩省之鐵路淪亡非僅兩省之利權外溢已也敝堂各省同學亦擬具摺呈請都察院代奏並分别稟呈外商郵三部請其設法挽回（中畧）用特肅函相告想我各直省同學諸君子愛國情殷必有見義勇爲亦起而圖補救者如謂學堂奏章有學生不得干預政治一條則此條係拽行政而言若謂患害切於身家利權關於國計則朝有徵言之旨事非出位之謀諸君子當亦能審察而區别之也書不盡宣統希公鑒 
[杭州徵兵節餉認股]  
　　自借欵風潮起後杭省軍界日受激刺茲徵軍官弁特聯名要求官長自願節餉購股並經第三營顧隊官乃賓倡議全隊官長每月提月俸五分之一兵士每人每月提洋銀一元匯計總數先交銀行俟徵兵期滿退伍一一分給股票聽其自主顧隊官復擬特别自認一百股爲同營倡導云 
[杭州八旗駐防按月認股]  
　　杭州八旗駐防各學堂現亦集欵認股托拒欵會員某君至國民拒欵公會提議擬每月繳銀二千元以十年爲滿由是以觀化除滿漢之成效此其第一事矣 
[杭州商界認股細數]  
　　杭州商務總會初十日開會集股已載昨報茲將各商認股細數詳列於下商會總理樊介軒十股名譽董事章振之一百股善慶典代表盛鳳翔五十股又代善興典認三十股又代聚和典認二十股成裕典代表徐少梅二十股恊濟典代表潘子韶三十股又代保善典認三十股永濟典代表王湘泉五十股咸康典代表俞只清三十股議董韓淦堂三十股又代晉泰錢莊認一百股同慶同濟典代表俞省吾各二十股烟業皮絲業代表陳用卿五十股壽豐莊代表沈德脩五十股又另認二十股頤香齋六股裕源莊代表張小莊三十股又另認二十股元大莊代表韓景綏五十股又另認二十股布業代表嚴少山祝詩菴一百五十股同吉典代表鄭子祥二十股益元參號二十股義大恒參號十股立大參號十股裕隆典代表徐鼎臣十股裕興典代表錢點青十股泰和典代表邵菊如十股鼎和典代表周衡楚十股怡和典代表龐茂生十股 
宋翰卿五十股戴彤軒十股廣貨業代表吴彛齋張霞松五十股 
酒業五十股廣仁廣興典代表俞定甫各二十股絲業代表俞吉士一百股舒愛周五十股俞只清五十股徐又新五十股徐生伯二十股木業徽商課商五十股以上共計一千五百六十六整股 
合洋十五萬六千六百元 
[旅粤浙人第二次會議紀事]  
　　初八日二時旅粤浙人在浙紹鄉賢祠開第二次拒欵會到者數百人先由議員王君舟瑶徐君棣將擬就章程當衆宣佈均經認可旋由姚議長起言本會頃接七十二行商報羅記者函稱粤路公司對於吾浙路事極爲熱心且允助力理宜派員往謝並請幫同籌欵如何請公定（衆贊成）議長復言將來籌欵若全靠省垣同鄉仍恐力量綿薄聞潮州吾浙商幫甚多應否函電聯絡以期增拓勢力如何請公定（衆議卽日電潮並議分電北京外郵兩部） 
及寓京浙路辦事處上海杭州浙路公司茲將是日議案録下（一） 
分電浙路總公司及外務郵傳部等處請極力堅持（一）致謝粤路公司并乞帮同籌欵（二）擬電聯絡潮州浙江商界合力堅拒（一）籌欵一節俟浙路總公司回電來再定數目 
[附電文]  
　　致北京外部郵部電外務部郵傳部王爺中堂大人鈞鑒浙路浙辦先奉諭旨一借外欵利權盡失浙人憤激有以身殉鈞部籌國計繫人心當不忍以棄路者棄浙籲懇主持罷議以全大局旅粤全浙會館同鄉會　　致上海杭州浙路公司電上海杭州浙路公司鈞鑒並轉拒欵會諸公旅粤同鄉於初八日在浙紹鄉祠開會拒借外債並担任籌欵務乞堅持勿讓至續需路欵尚應若干卽明示俾便力籌共保危局旅粤同鄉庚　　致寓京浙路辦事處電北京探投浙路辦事處轉同鄉諸公　鑒勒借洋欵利權外失即許浙人買股徒以内財資彼債票有害無利路亡浙隨亦之諸公誼關桑樟斷不忍如汪之犧牲全浙以徇外人泣籲竭力斡旋以保危局旅粤同鄉同啟庚 
 
 

Page 5

 
 
[旅漢浙人開招股會辦法]  
　　旅漢浙帮官商於十二日在浙江公所開招股會已將傳單登録昨報茲將該會預定辦法録下一本會以籌股拒欵爲宗旨二此次籌股係爭保全國家土地主權非僅爲招股起見諸君宜踴躍擔任三本會分認股招股兩層辦法四籌股無論多少一股不爲少千萬股不爲多五交股份以五年爲期六租界各洋行買辦華界各店舗號東宜各先認若干股以爲提倡七熱誠之士能擔任勸募者爲贊成員八到會諸同鄉或他省人士允認入股各宜當場簽字九開會秩序以尋常特别爲衡隨時報告十閉會無定期極於無可勸募而止十一電禀都察院乞代奏十二電浙路公司乞堅持勿懈 
[附電文]  
　　致北京軍機處電北京軍機處士爺中堂大人鈞鑒浙路遵旨自辦忽奉部飭借英欵輿情大拂現全省紳商及購買零股之農工人等憤激萬狀恐釀大變浙省十一府已糾集羣力湊足股本始終恪遵前旨尅期辦成以報國家而保鄉里伏懇代逹下忱飭部致議萬幸旅漢浙江紳商同叩 
　　致杭州鐵路公司電杭州鐵路公司拒欵人等諸君鑒外部强迫路事大變駭怪痛憤均表同情開會拒欵畫籌辦法實深紉佩絶英人凱觎杜外部口實惟籌路股赶築路線一法漢上定十二日開會集股以資恊助鄔湯二君以死殉路尤足激動人心希並代唁輓聯續寄旅漢浙省紳商軍學界同叩 
緊要新聞 
[趙御史片奏司法官獨立北京]  
　　初二日御史趙炳麟片奏裁判人員定爲終身不得改任已誌前報專電茲覓得原摺録下再司法人員各國皆定爲終身官所以尊榮其身令其久於職事無所顧慮無所偏袒不難伸公理而雪民怨此固萬國之通例也我國法部大理院及各項裁判所皆爲司法機關聞各司員冀多設額缺以爲京察截取外轉道府地步此不惟大違各國司法官之通例且恐品學卑下之人藉裁判官以謀登進甚非朝廷尊重國法勤求民隐之至意擬請旨飾令政務處查照各國司法官通例議定法部大理院及各項裁判所人員皆爲終身官不得改任行政立法各　以便久於職事倘有精法律而善審判者各省設立裁判所應由該衙門開送職名請旨簡放旣可收熟嫻法律之效又可杜鑽營奔競之風且使司法人員終身按次升轉無顧慮偏袒之流弊一舉而數善備者也是否有當伏乞聖鑒謹奏當日奉旨會議政務處議奏欽此 
[學部奏覆廷試留學生北京]  
　　御史孫培元條陳考試留學生一摺已見前報茲聞張管學以留學生已奏明仍照舊章考試暫時未便更改現定月杪廷試去年考驗各生准其與考分别甲乙給予編檢及中書主事知縣各項實官張尙書之意井擬將商科舉人酌量階級給予實官刻已會同禮部入奏（忠） 
[湘路招股會勸股情形漢口]  
　　鄂督趙次帥以湘路股欵尙未集齊股東又屢與公司總恊理衝突深恐外人藉口干預特電召湘紳余堯衢京卿來鄂面商一切又以漢口爲兩湖通商巨鎮招股必易因委沈觀察守廉漢口商務局總辦孫觀察泰圻會同余京卿柬請漢上商界中人於初八日在商務局開招股會田沈觀察代表次帥勸商界入股聞是日認股者不足三十萬各商並要求鄂督會商湘撫將湘路商辦權限明白出示宣佈方願担任代招股欵然亦不能限定數目云（今） 
[贛撫致湘撫電（爲日本購米事）]  
前准午帥電稱與外務部商定在蕪湖購二十萬石九江購十萬石係杜華商躉運再售與日商派孫道廷林黎道經誥至九江與關道會同籌辦護照每十石一張由寗發關道蓋印稅司簽字其防杜夾帶征收稅厘等章程由關道議詳現孫黎兩道甫到尙未購運至午帥電商恐日後别國援例有妨民食應酌定米價漲至若干卽停運限制請外部聲明等因諒尊處亦接電矣良支 
[商法特會第一日紀事]  
　　十四日午後兩點半鐘上海商務總會商學公會假座愚園開商法特會各省各埠代表到者七十四會中有新加坡長崎神户三會茲將是日提議事件如左 
一商務總會報告各埠商會代表員並開會之緣起會長李雲書君言四月中接預備立憲公會來函内開華商無商法之害（原函已見前日） 
報本會與商學公會預備立憲公會擬聯合全國商人自造商法草案要求政府施行如回設置調查恊議機關請諸君公决 
三預備立憲公會報告從前發起之理由會長鄭蘇龕君言立憲會所以致函商會請其研究商法無非保護商人之意是宜由各商會分任調查參酌舊有之習慣與各國現行法典融會費通定一中國之法商 
三商學公會報告贊成之同意副會長周金箴君言商法起草立憲會與商務總會預備立憲公會同居發起之列其辦法有二（一）商務總會商學公會各舉熟於商事者爲評議員（三）編輯經費由三會擔任 
四編輯員報告七月以後開辦情形孟庸生君言編輯所七月開辦延 
 
 

Page 6

 
 
聘秦湯邵張諸君先編公司法次契約法破産法商行爲手形法海商法皆當順序編輯須三年告竣云 
[五各會提出意見]  
　　（甲）上海南巿分會會長王一亭君言商法草案應否禀知商部（乙）嘉興代表張右企君言編輯經費未便責成三會應由各埠商會分任又言應辦聯合會報以爲各埠交通之郵（丙）常昭代表樓心如請編輯員撰一調查表式分致各埠按格填寫（丁）長崎代表蘇道生請仿行鈔票（戊）清江浦代表劉少浦請立商業裁判所議至此已鐘鳴五點會長李雲書君言諸君如有意見請於明晨投函商會於開會時再議遂散會 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史要摺 
[法律大臣奏擬修訂法律大概辦法摺]  
奏爲謹擬修訂法律大概辦法恭摺仰祈聖鑒事光緒三十三年九月初五日内閣奉上諭憲政編查館奏請派修訂法律大員一摺著沈家本俞廉三英瑞充修訂法律大臣參考各國成法體查中國教民情會同參酌妥慎修訂奏明辦理欽此仰見朝廷慎重立法變通宜民之至意曷勝欽服查原奏内稱編纂法典事務浩繁不能不專一辦理除刑法一門業由現在修訂法律大臣沈家本奏明草案不日告成應以編纂民法商法民事訴訟法刑事訴訟法諸法典及附屬法爲主以三年爲限所有上列各項草案一律告成各等語竊維法治主義爲立憲各國之所同編纂法典實豫備立憲之要著臣等自審懵昧重任沗膺仰窺宵旰之憂勤環顧國民之殷望夙夜祗懼莫可名言受命以來逐日公同商酌謹擬大概辦法爲我皇太后皇上敬陳之一參考各國成法必先調查也日本變法之初調查編訂閲十五年之久而後施行就我國今日情＼ 
勢言之較諸日本益形迫切而事關立法又何敢稍涉粗疏擾一面廣購各國最新法典及參考各書多致譯材分任翻譯一面派員確查各國現行法制並不惜重貲延訂外國法律專家隨時諮問調查明澈再體察中國情形斟酌編輯力能融會貫通一無扞格此爲至當不易之法一任用編纂各員宜專責成也憲政編查館原奏内稱分派提調纂修等員及延聘東西法律名家各節應俟開館後由該大臣等擬具章程奏明辦理等語臣等悉心配核擬設提調二員由臣等督飭籌辦全館事宜一俟慎選得人開單請旨簡派以昭鄭重此外纂修恊修各員容臣等甄擇通才奏調到館任用之方以明定課程擾給薪水爲主總期有專責而無冗員庶收指臂之助聘用外國法學專家未可輕率目當妥訂合同以防流弊至體查中國禮教民情所包者廣斷非臣等之孤陋所能自　擬畧仿禮學館章程分省延請諮議官待以賓師之禮用資受教一館中需用經費宜先籌定也開辦用欵如建設館舍添購書籍印字機器等項核實估計約需銀二萬兩常年用欵如調查翻譯薪水紙張印工飯食等項約計每年需銀十萬兩庫儲支絀臣等固所深知但使可從簡畧詎敢稍涉鋪張惟是立法事宜關繫全國旣非一手足之烈亦非一朝夕之功所有需用經費均係再三確核力求撙節無可再减擬懇天恩飭下度支部照數撥給俾臣等有所藉手用竣後開單奏銷咨部備案以上三端皆切要之事如蒙俞允臣等自當殫竭心力以冀有成除俟開館後擬具章程奏明辦理亦所有謹擬修訂法律大概辦法緣由理合繕摺具陳伏乞皇太后皇上聖鑒謹奏十月初二日奉旨依議欽此 
[開缺陜撫曹奏添練巡防隊片]  
再陜西屯防各軍共計九旗前經臣按照新章改編爲巡防九隊擇要分防以資捍衛惟查陜省地勢袤延南北相距三千餘里興漢一帶左鄰巴蜀右界豫鄂菁林叢莾會匪易於藏身必於漢中城固石泉紫陽各處扼要巡防始得相安無事至北山沿邊蒙漢接壤主客雜居近年以來屢肇事端又非兵力稍厚不足以備調遣而資彈壓統計巡防九隊分紥不敷若抽撥匀紥又恐顧此失彼有碍防務現擬招募添練巡防隊一隊合原有九隊共爲十隊擇要填駐分布防禦似於靖内防外均有裨益據督練公所司道具詳請奏前來臣覆核無異除飭藩司將常年餉項籌定專欵另案咨部並飭將成軍起餉日期報明分咨外謹附片具陳伏乞聖鑒謹奏十月初一日奉硃批該部知道 
輿論一斑 
[書畫集股保路會緣起]  
自蘇杭甬借欵事起東南大局危在旦夕顧集欵即以拒欵熱心志士輸金挽救即苦王伶界亦有縮食節衣凑資購股爲蘇浙命脈計爲祖國大局計者焉熱誠任事欽佩莫名同人筆耕墨耨亦有一分子之義務誓欲免回路權而清貧者多力有未逮爰集書畫集股保路會合滬上各大名家减潤從事就所得筆資盡購路股靧賜購者平時景仰大名不能得其 
 
 

Page 11

 
 
吉光片羽自茲會發起旣可得廉價之真跡又可得路股之利益逸情大義一舉兩得庶衆擎易舉路權可以挽回云 
[簡章列左]  
宗旨絡滬上書畫名家减潤集股以衆擎易舉保護　權爲宗旨 
辦法凡向本會購買書畫如滿五元者除照數付件外另送新股一元收條一張本會會員交件售至六元者得蘇路股單一張餘歸事務所開支及一應經費年底結算有餘仍購路股均匀照泒 
推廣銷路刋登報紙告白招接并通信各處熱心紳商擔任推廣代售發給會員名單并可隨時定購外埠欵到即寄送新股收票 
定價須請各社員减潤照例酌减若干刋印公同潤單以期廣銷 
經費本會登報刋章及郵費暫由發起諸人墊付成立後算歸會員索取股票應在銷售之後倘有存積自當設法務期銷盡庶各會員無枉費籌墨之虞 
會期本會於日在徐園開會一次務請光顧公决事件此章如未妥善望指示遵改 
附則四方志士如願將古人書畫兌去附股請寄下標明價目本會亦可代售隨購路股寄奉發起人陸廉夫黄公續趙子雪倪墨畊周品珊顧墨彛 
[敬告錫金旅滬同鄉書]  
嗚呼江浙路事亟矣爲人牛馬爲人奴隷一轉移間耳種種利害各報言之已詳無庸贅述然吾父老兄弟亦爲江浙之分子同乘此孤帆之危舟不得不集籌死中求生之策今已公認集股爲抵制外欵唯一之方針各會館均開會集欵以爲恊助各帮中以浙江寗帮最居優勝之勢回想吾錫金人在滬上於商界之勢力不弱於寗吾錫金人之開通亦不亞於寗惜乎無有力者提倡之耳伏望吾崇誼堂諸董速招集同鄉於公所無論紳界學界工界商界竭力勸導想吾錫金人咸其熱心集欵斷不在少數此舉於在則義務當盡私則於吾錫金人名譽有關願吾錫金公所諸董善圖之並望同鄉諸父老兄弟惠鑒陶時中蔣魯王少曾百叩 
[漣水黄獻臣意見書]  
（前畧）願我鐵路公司拒欵恊會諸大志士速派有聲望之員廣爲勸説同立拒欵預備恊會但求欵廣集工早竣借欵何爲代表何事（後畧） 
[勸江浙同胞買路股啟]  
（前略）敬告我父兄伯叔子弟各以能力之所及認招股分以盡國民義務百股不爲多一股不爲少（每股五元分五年繳）羣策羣力衆擎易舉保我身家鞏我國權及今不圖噬臍何及（後畧）新陽陸由郵縣郁彬上海平庀同具 
分類新聞政界 
[粤省各廠關進支數目之調查廣東]  
　　聞粤省去年下半年自七月至十二月止各廠關共收貨釐銀七十九萬三千三百五十餘兩收鹽釐銀二萬七千六百五十餘兩收籌還磅欵銀九十八萬七千七百兩上届存餘貨厘三十六萬九千五百二十餘兩總共收銀二百一十七萬八千二百三十餘兩總共解銀一百九十一萬八千八百八十餘兩餘存銀二十五萬九千三百四十餘兩除鹽釐係歸運司抽收外所有以上各欵已經藩司備列清單造册詳請咨矣（如） 
[咨照派員會勘運河南京]  
　　江督端午帥咨山東撫院江北提督文云迭准郵傳部咨催核復修竣運河等因到本部堂准此查清江以上運河爲商貨往來交通要路自糟糧停運河道日就淤塞殊於運道有碍自應派委會同查勘擇要估辦以重航路查署淮揚海道楊臬可徐州道袁道徐州府田守任事較久熟悉情形應卽派委該道府自山東交界接境起至清江浦止沿途運河淤墊處所逐段查明應如何興挑撈淺分别妥籌勘估並由該道府等酌定准期與山東委員會勘商辦其清江浦以下運河至瓜州止如有淤塞之處並由該道府等酌籌辦理又查有兩淮候補鹽經歷萬立鍾於河丁情形最有歷練堪以派委隨同該道府勘估應發川資薪費銀兩並由署淮揚海道楊臬司酌壽給發除咨行外相應咨會請煩查照（商） 
交涉 
[　　俄人擅移莫勒密界牌前經東督吉撫咨明外部向俄使交涉茲聞俄使覆稱該界牌在烏蘇哩江近對喀雜克維扯穵屯因上年夏季江岸冲刷遂移置於無危害地方據伯力總督之意界牌移於新地甚屬合宜并非俄官擅有更動也今貴國旣有責言聽便挪回原地唯須中國修築完固云云（酉） 
[責成巡警防衞教堂安慶]  
　　婺源縣魏大令具禀省台擬將城内教堂責成巡警認真防衞該縣令亦隨時妥爲保護至董門教堂擾於大兵撤防後會同城守營添募者成壯丁十名携帶鎗彈選派嚴明員弁督率常川駐守教堂餘屋以免意外之虞云（盛） 
[保護西人赴湘考查礦務長沙]  
　　日前有兩西人游歷至湘擬赴湘潭由洙洲逕抵萍鄉考查礦務當經湘撫岑堯帥電飭湘潭縣杜大令會同水陸各營加意保護杜令遵即飭差會營密採蹤跡聞已由潭邑舟行逕赴洙洲復由洙洲附火車前往萍鄉次日仍回洙巿雇舟來潭當經差勇護送到縣由杜大令商請水師營洪管帶撥派舢板哨弁並由縣派人護送到省（觀） 
軍界 
[粤督奏買外洋軍火片廣東]  
　　鄂督張安帥近將訂購外洋鎗刀價銀附片具奏云廣東省辦理邊防海防需用外洋鎗枝藥彈等項價銀裁至光緒三十一年底止業經造册奏咨在案現盜風尙熾水陸各營巡防楫捕在在均需軍火應用前訂購外洋五响小口徑鎗尾刀六百餘把合共價銀一千三百餘兩據總辦廣東善後局布政使胡湘林等造册詳講奏咨立案前來臣覆核無異除册送部外理合附片具陳伏乞聖鑒敕部立案施行謹奏（如） 
[欽廉士紳電請添兵剿匪廣東]  
　　粤省欽廉士紳電禀督轅以匯 
 
 
] 

Page 12

 
 
黨仍紛聚靈欽交界愈煽愈熾將必圖謀大舉若再遷延時日必更蔓延難剿請再添兵前來以期早日殄滅等情并聞伏匿西省之股匯屢欲越山竄擾李鎮以靈城兵力極單特飭趙標統率炮隊入城守禦并嚴察匪黨不准携眷他徙李鎮深恐人心因此推動已飭府縣出示將官軍遍布匪無足慮各情曉諭居民云（爲） 
[更委防營統邻安徽]  
　　皖北旧勝巡防各營旗分統劉建東現經皖撫札委管帶卓勝馬隊營遞遺分統一差即委李副戎雲松接統（孔） 
學務 
[學部通籌教育經費北京]  
　　學部近議教育普及之策通計十年内需三千九百十五萬八千餘元減少亦需二千六十三萬七千餘元惟庫源枯竭頗嗟仰屋耳（如） 
[中學舊班生准行畢業揚州]  
　　兩淮中學堂係以儀董中學堂改設前此開學時經趙都轉考試舊班生取列最優等二十二人實有四年程度因即禀請江督准予年假時先行畢業升入省城高等以示體卹現已奉批照准矣（止） 
[中高等學堂聯合運動揚州]  
　　揚郡民立中學與江都高等小學於初八日開聯合運動會官立私立男女各學堂前往參觀者約五六百人來賓約三千人頗極一時之盛云（止） 
實業 
[遂溪縣禀復藝情形廣東]  
　　前日粤省大吏奉農工商部咨查各屬藝情形當由司局札府行縣飭即分别列表具報現遂溪縣令奉文後已將大致情形查明禀覆畧謂縣屬地處海濱民情瘠苦自赤磡劃歸租界後屬内更無大埠繁盛之區雖經迭勸紳商竭力振興而一切欵項仍苦難於籌集故目下縣屬祇有習藝所一區專爲撥收輕罪人犯而設所作工藝祇製粗香篷笠等竹器以期就近挑赴墟塲易於銷售各罪犯原非精於工作之人故所製皆粗拙之物惟有竭力勸諭紳商設法勉爲籌辦以期實力振興云（如） 
[續訂商務分會辦法廣東]  
　　鄂省合浦嘉應等屬每有禀請設立商會互相爭訟各立門户非但不能聯絡商情反覺紛歧滋擾現聞農工商部察核情形深恐因此轉致商情渙散特續訂辦法嗣後每屬祗准設一分會以期劃一而免紛歧不論城埠巿鎮村墟應卽由該分會設法聯絡其　董總理應由就地各商家推舉現已箚行來粤由農工商局通飭各屬轉飭一體遵照矣（如） 
[湘省銀根緊迫之原因湖南]  
　湘潭縣向爲商務繁盛之區近因生意清淡士總正街追生錢店永興慶釘店及某某等店先後倒閉致各大錢莊與各匯票號於一切往來祇准收回暫不放出聞每家收回至十餘萬或數十萬故巿面銀根較前此異常緊逼云（古） 
[洋貨疋頭暢銷長沙]  
　　湖省綢布兼洋貨疋頭一業數年以來較從前銷場頓增數倍而洋貨疋頭尤爲銷數大宗近來疋頭中如泰西緞東洋摹本各色羽綾以及絲絨海狐絨之類行銷最爲暢旺故年來新開門面者日有增加云（敏） 
[磁業價值之昻貴湖南]  
　　湘省醴陵磁業公司已將燒成各色磁品於前月底運出湘潭分公司發賣近日往來行人相與叢集環觀絡繹不絶聞所有瓶盂及各種碗盞彩畫質竊均稱佳絶實出景德窰之上惟價值較昻亦一憾事云 
[本商公禀免設局卡湖南]  
　　湘省竹木厘稅近來頗形短絀今春由厘金總局核議禀經湘撫岑堯帥批准就湘省添設三路復查局卞隨時補抽茲有竹木職商何祖文等以復查不便等情具控鄂轅奉批云該職商等購運竹木路途旣遠成本較重商情困難亦屬實情此次湘省派設三路覆查補抽之後每年能增稅收若干委員有無需索留難之弊於鄂省竹木統捐有無妨碍仰北牙釐局迅遵前今批示查明議覆核辦 
（古） 
雜記 
[閶門水關坍塌蘇州]  
　　蘇州閶門水關於十二夜十一點鐘時坍塌已紀昨報專電茲悉是時適有民船一艘繫纜於此舟中共有五人壓斃二人重傷二人城門委員及該路巡官即至各轅禀報請示核辦（出） 
[烟膏官賣之衝突湖南]  
　　烟膏官賣之法前由政府通飭各省緩辦在案湘鄉縣於九月十五日限禁烟館後卽由某商禀請設立官賣局議歸官商合辦旋經各土店禀請通融辦理未奉准行昨該土業邀集同行會議以爲官賣之法不獨本省未辦即各省亦未舉行我邑何獨先行舉辦且土店旣須繳欵領照又不准兼賣烟膏民間亦不能私煮則我等土店雖准賣土直與不准無異已通同赴省詣各大憲據情上控矣（今） 
[羅定大小善後辦法]  
　　函請以工代賑羅定水災詳情經見本報現聞該州紳士已有公函致愛育各善堂請爲賑卹并擬商請粤路公司以工代賑庶免此數萬生靈盡填溝壑 
　　批准派員賑卹羅定州紳士區喣春以該處水災事具禀督轅奉批羅定陡遭水患冲塌城垣並民房多間田禾多被淹浸小民蕩析離居深堪憫惻昨據談牧禀報當經批行司局派員發欵前任查勘賑卹在案據呈前情仰廣東善後局會同布政司卽飭委員速帶銀兩前往會同羅定州逐一勘明妥爲賑撫具報母使小民流離失所並飭談牧遵照粘單繪圖保領並發（如） 
[嘉奬捐廉倡捐南京]  
　　沭陽縣俞都造呈紳富捐花名册當奉端午帥批云去歲水災該令以署事人員首先捐廉洋五百元以爲之倡故能使紳富聞風慕義共捐助錢二萬數千串之多裨益災區良非淺鮮現在收回糶價銀一萬三千二百餘兩應由淮揚海道匯解裕寗官錢省局兌收存儲以憑湊還賑糶項下各處借墊之欵一面由賑務報銷處會同江藩司查明如其中有未經請奬者即行列册廣佈以昭徵信（宫） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[滑稽小説支那旅行（三十八）]  
正嚷著。恰好一個三道頭西捕定了過來。問他什麽原故。和車夫吵閙。弗倫便指手劃脚的告訴了他一遍。還説請你給咱評評這個理看西捕聽了。摇頭笑道。這件事情。是你自已弄錯了。本來人家的包車怎麽能儘着别人混坐呢。弗倫聽了。心上還是不明不。白的問著那西捕道照你這樣的説法。這上海地方。是没有街車可雇的了怎麽咱聽得你們的警察長説這裏的人力車都是沿街雇坐的呢西捕道這裏人力車雖然可以沿街雇坐。但是他們這個是自已的包車却與那尋常的入力車不同弗倫聽了。心上只是不懂覺得十分納悶。便道既然如此。咱有的是錢。也請你照著這個樣兒給咱雇一輛包車就。是了。西捕聽了。又摇。。手笑道這又是辦不到的事情憑你有多少錢。也不能立時立刻給你照著樣兒雇這樣的一輛包車你要曉得這個包車是人家自已出錢。到車廠裡頭去製造出來的那裏能叫旁人去坐你要雇時一。面説着。一。面便指著睡旁的一輛人力車道只好照這樣的野雞車給你雇一輛罷弗倫聽了不覺又發起怒來便高聲説道你這個人怎麽這樣的荒唐。那支那人説咱是下流社會的人也還罷了怎麽你了把咱認作那下流社會中的人物難道咱和你同爲大英國的國民連這點兒種族思想多。没有的麽那西捕被他没頭没腦的平空搶白了一陣那裡懂得他説話的意思睜著兩眼瞪了。他半晌方才對他説道看你好好的不像是個痴子爲什麽説起話來這樣的絶無頭緒我好好的和你講話何曾把你當作下流社會的人物又何曾不把你當作個大英國的國民這個緣故你倒得説説我聽弗倫聽了那西捕的話兒差不多人是把他當做痴子氣得滿面通紅的道咱好容易到了這裏高有人叫咱痴子了。你又來叫起咱是痴子來。那西捕道你旣不是個痴子爲什麽講出來的説話。我一句都不懂你的意思弗倫道你説咱只好坐那野雞車還不是糟塌咱麽西捕聽了哈哈的笑道笑話笑話怎麽這樣的一句話兒就算是糟塌了你弗倫道。你把咱當作個外行。不曉得這些事情麽。你們的警察長。方才和我説得明明白白。説那野雞車是下流社會的人坐的你把咱當作個下流社會的人物。這是個什麽道理西捕聽了。又笑道照你這樣的説來叫你坐野雞車。便。算是糟塌了你。請問你。自已既没有車子不坐野雞車可坐。什麽呢 
國外新聞 
[台灣土民抗日續聞]  
　　十三日東京電云灣北部土民亂事已經日軍征服至反叛之原因實緣有數人唆聳華兵圍攻此島致遭譴罰 
乃設陰謀激成此變云 
[美陸軍大臣赴俄]  
　　十三日東京電云美陸軍大臣搭孚脫於昨日抵海參威定於禮拜二首途往聖彼得堡 
[俄國海軍船塢失火]  
　　十三日倫敦電聖彼得堡傳來消息謂波羅的海造船廠失火燬去建造未完之砲艦兩艘并有兩艘亦受灼損壞 
[美國經濟界恐慌餘聞]  
　　十三日倫敦電云美國經濟恐慌之際有停止支付之銀行公司六家即蒲魯亨密而登孛魯克林三銀行與韋倫司堡鄭竟斯萬國托辣斯各公司現均由官中派收支員查理一切據皇家律師謂蒲路銀行與鄭竟斯之私營違法事業其證據亦已顯見云 
[美政府維持經濟之計畫]  
　　十三日倫敦電云美政府將發行巴拿馬運河公債劵許偵五十兆元以濟巿上經濟之窘迫并擬預備發行國庫劵計洋一百兆元支息一年 
[德國如增海軍經費]  
　　十三日倫敦電云德國海軍預算安所列之欵近乂加添馬克六百萬之多第一次所支之欵卽以製造單艦三艘大巡洋艦一艘小巡洋艦二艘中國水面應用之淺水炮艦一艘此外尙有製造海底潛行艇之費約需馬克七百萬云又電云德國海軍預算案增欵之故蓋欲藉鞏固德國海防及愛爾白地方之新船塢並添加製造船艦之費用耳以上譯字林報 
[戰艦炸裂]  
　　十三日倫敦電云英國新建戰艦米拿討號煤艙炸裂致將船面甲板掀起數寸並傷及七人某炸裂之故則因火夫携燭入艙所致 
[商輪擱淺]  
　　十三日倫敦電云英美火油公司之英輪許勘爾號（重三千三百四十四墩）昨在伊立郡境内擱淺船底受傷當時美孚公司曾派船施救該船隨卽浮起於今日駛抵横濱 
[德皇蒞荷]  
　　十三日栢林電云德王后已抵荷闌之佛雷興地方即將往會荷女君主云 
[法總統擬謁俄王]  
　　十三日栢林電云馬丁報載稱法總統佛雷連斯擬於明年赴俄會見俄王 
[華兵叛亂之風傳]  
　　十四日倫敦電云得東京來信謂有中國兵一隊在日本人處供役者近忽叛反殺死日人六十三名以上譯文匯報按前日東京電稱台灣土民叛反殺死日人六十三名云云此電所言恐係誤傳 
 
 

Page 19

 
 
本埠新聞 
[新任滬道定期履任]  
　　新任滬道梁孟亭觀察由漢赴寗已紀前報茲悉觀察已於十四日由寗起程赴蘇謁見各憲定十八日到滬履新 
[升任贛臬將次起程]  
　　升任贛臬瑞莘儒廉訪自遷入小沙渡公館後料理一切將次清楚擬於十九日起程赴贛履新（車） 
[預防電軌壓壞水管]  
　　西門外法公司所築電車軌道有碍内地自來水管經自來水公司函致滬道畧云義弄有過街六寸水管京江公所有過街三寸水管及義弄之北到方浜橋共安小管十餘處義弄之南至斜橋共安小管五十餘處均爲電軌所壓將來必爲電車震裂又裡馬路一帶聞亦須安設電軌彼處公司均設有大小水管街窄管大多有居中安設及有轉折處横斜而過將來電車軌壓設上面危險旣甚修理尤難均須一一籌計提議允恊電軌方能施　以免日後糾葛請轉致工程局如與法公董局會勘電車軌道時務邀同公司一併往勘如已定卽 
繪圖説一分交公司核對以便周知等因王觀察以來函所云裡馬路一帶亦須安設電軌諒指十六舗南巿而言應俟將來華公司開辦再行查明斟酌其西門外所埋之水管何者係在方浜橋斜橋地段之内何者在外必須勘查明確分别辦理刻下該處軌道正正施　能否令其設法趨避耶向法公司預爲訂明日後電軌設有壓壞水管責令如式賠修或另有妥善辦法特函致工程局查明酌定以便商辦云（企） 
[義使請部飭還牛捐照費]  
　　外務部近准義博署使照稱現接駐滬領事禀利生得利公司與上海道台商定所有進口食牛每年認繳八萬元牛數不能逾五萬頭併發給捐照底本每牛按一元六角核計定於緒三十一年十月廿三日起乃延擱半月之外捐局仍按向例抽收牛釐並未按捐照一元六角辦理第一批二萬元於光緒三十一年九月十六日繳捐第二批二萬元於光緒三十二年　月廿四日繳捐是年八月廿九日將所訂運牛合同作廢查該公司所存未用多數之捐照允應將捐欵撥還該道台稱應向該公司追取第三批捐欵查運牛公司用捐照若干可以給錢此外均不能給錢所定之捐八萬仍按捐照核計之數牛數不能逾五萬其八萬元實按五萬捐照核計每照該洋一元六角現在捐照用去若干所剩未用之捐照自應如數將欵撥還該道所稱所給之捐欵早已分撥庶存本署大臣查與此案毫無干涉因定規進口之牛有捐未進口之牛本無捐錢所以合同作廢時該公司索還未用捐照之值實爲公道該道又稱尙存捐照爲數甚多本署大臣查該道應知該公司並非包攬别公司如納釐捐亦可將牛運至上海也捐照所存數多足見生意蕭索職是之故尤應將已捐之欵撥還請轉飭　海道將利生得利公司未用捐照之欵九千七百四十四元如數撥還等因現外部已札行滬道與駐義總領事妥商辦理矣（琴） 
[公廨設男女押所管理規則三十七條（續）]  
一各房内打掃應由犯人担任逐日輪流打掃清潔如門窻地板按每禮拜拖洗一次倘有不遵卽照懲罰條規擬罰其他各處及便噐等由雇役清理不得稍有怠忽致碍衛生 
一犯人每日運動二次分午前午後以二點鐘爲限餘均鎖入房中　 
一犯人患病卽由看守禀請醫師診驗移居病室倘有傳染病尤宜注意務使移於隔離之室並用消毒方法掃除房屋 
一有危篤病者卽須禀明裁判官分别罪之輕重或留所醫治或保出調治此裁判官之職務而管理妥員不得自主務當注意 
一患病之犯領食起居似可從優然總須經醫師診驗明確酌量辦理 
一犯人在所病死時當依醫師診案記載病症及其原因死亡年月日時於死亡簿上以便稽核 
一死者親屬來廨禀請領因埋葬必須許可如犯人入所時帶有物件存庫卽應發給該親屬受取 
一死者無親屬具領者應由裁判宫驗明入棺埋葬後須建定式之氏名標於其上以記墓　之所在 
[第三條書信及接見]  
一犯人所發書信當用一定之書信帋由委員封發其郵稅自認 
一犯人所發之信或自外人送來之信必須經委員檢閲如書中有涉於不正不良及妨其改悛者則不許發遞及付與之 
一犯人有父母及親屬來所看視必須詳詢其氏名住址職業方准入視接見時間以三十分鐘爲限若與律師接見不在此限 
一已許接見者令來所之人在接見室稍待由看守率領犯人來室接談但接見時間由看守禀明委員須會同監視設談話時有相通謀爲不軌之形狀卽禁至之 
一與病犯接見係不能行走之症准在養病室見之 
一押所犯人接見時日午前十時起正午後四時至惟禮拜日不得接見倘有緊要事情或與律師接見不在此限 
[第四條送入品]  
一對押所之犯人可准送入飲食物件但烟酒一切禁物概不允許 
一凡送入物件應由委員督同看守逐細檢查若食物必須會同醫師檢查恐暗藏毒品圖戕生命 
[第五條賞與]  
一犯人謹守規則且自知改悛者與以賞牌得實牌三次可約减監禁期限 
一犯人有揭於左之三項可依其情節輕重賞給銀洋或酌減監禁期限（甲密告在監犯人） 
將約期逃走者（乙）救援人命得捕逃走者（丙在押所防禦水火之灾者） 
[第六條懲罰]  
一凡犯人有故違規則者量其輕重從左例處罰（甲屏禁晝夜隔絶他之蓋房使一人獨居） 
（乙減食一次食粮減三分之一乃至二分之一）（丙闇室入於闇室一次食粮減二分之） 
一乃至三分之一並禁與臥具 
按屏禁以兩個月如限減食以一禮拜如限闇室以五晝夜如限屏禁者意在使犯人深感寂寞痛苦若減食則須參酌適當分量不可拘滯使犯人傷害健康闇室則使犯人不見天日其建造縱横約八尺高約六尺僅留罏隙以通空氣此三種懲罰不得過所定之期並須會同醫師每日診察若醫師險明該犯身體難支隨即提出免罰當處罰時委員醫師均當注意 
一犯規則而被處罰者如有改悛情狀可酌量改去日期 
一犯人得有賞牌者一時違背規則可奪其賞牌惟處罰一層須按情節减輕 
[請禁挑夫爭攬之批詞]  
　　申翰周在總工程局裁判所禀請於輪船馬頭派巡士照料以免野鷄挑夫爭相攬奪昨奉批示畧謂事貴提綱若徒請巡士約朿誰爲野鷄非野鷄既不若車輛之有執照未便禁阻致各搭客反稱不便亟應通飭妥議規則分條縷晰呈候核奪云云（夏） 
[示期提勘盜犯]  
　　滬道王觀察昨日發出牌示云據上海縣申報事主黄少華家被劫盜犯謝阿德一名解道請勘茲本道定於十五日早堂親自提勘仰值堂書吏人等一體伺候（車） 
[滬道爲贛米事批上海縣禀]  
　　此案先接來函已將碍難轉口情 
 
 

Page 20

 
 
形函復在案惟查此項贛米現奉撫憲電諭已電飭李令轉諭洪委員將義昌成未售之米全交曾少卿觀察售結飭即一體諭催等因除函囑義昌成樊守照辦外仰卽轉諭洪委員遵照辦理具報此繳（企） 
[火警類誌]  
　　前晚八點鐘時法馬路巨誠昶洋貨店被屋中不知如何起火幸法捕房近在咫尺驅車救熄祗焚去貨物後面房屋稍有損壞○法馬路坤和新衣店失火一案前日傳店主范雲生曁同居人張華甫陳世彦詰訊范供保有火險銀一千兩樓下開新衣店樓上轉租與張陳二人同居其火起在陳房門外面小的從不上樓故不知如何起火陳供夜半時見房外有火光開門查看不料房門上所掛門簾已經焚著火油氣甚烈當即救熄顯見有人在外縱放小的未保火險求察張供小的見前面起火當即帮同救熄小的亦未保火險聶司馬判范管押陳張交保候查勘起火情形再行核辦（舟） 
[失火即熄]  
　　英租界漢口路四十八號門牌眉壽春紹酒店披屋昨午起火幸即救熄捕房即派探捕往查核辦（衣） 
[妓女自盡]  
　　迎春坊二弄二百十一號妓院妓女蘇美雲昨日不知何故吞烟斃命當由捕房飭探將院主曹明德卽阿全拘押並令二圖地保查得該妓係揚州人年十八歲有親父王再興在滬當即報請上海縣蒞驗核辦（業） 
[押犯斃命]  
　　搶刧曹家渡米店之盜犯丁恒昌訊供不認判押在案昨晨因病斃命即將該尸移至白虎殿安置一面禀呈滬道核示（泳） 
[蟻棍解縣]  
　　蟻棍張倪氏等串誘婦人嚴金鳳藏匿浦東陸家嘴地方被二路巡警分局正巡官沈明府查悉派差將張倪氏等一千人証拘解到縣飭差看管候訊（泳） 
[小竊病斃]  
　　羅聚蘭前犯竊案拘押捕房昨因病重送仁濟醫院斃命當由捕房飭保報縣相驗（衣） 
[上海官事]  
　　總工程局總董姚文棟高昌廟巡局委員李錫年昨日先後到道拜謁（車） 
訟案 
[公共公廨會訊案三則]  
　　德商瑞記洋行延高易律師控日新公司不付所定機器價銀五千餘兩昨午由公廨寳讞員與德師副領事會訊高律師請追銀兩日新經理人顧佩堂延担文帮辦律師投稱此欵本擬付清被李其順堂經理人朱子謙將日新廠中各物拍買一空是以遲延未付請著李交出機器朱供瑞記祗控日新不能牽涉商人求察中西官以供詞各執判一併退去候再復訊○吴春林前控包車夫王阿福强姦婢女春蘭一案昨午由寳讞員與英巴副領事會訊春蘭供年十一歲被五承福硬姦一次求究訊之王供實無此事况亦的係拉跑街先生車子並不在吴姓家餘供支吾中西官以醫生業已騐過被姦屬實判還押候補傳人証再訊○義商美倫前控錢厚甫等不付虧空銀九百八十兩一案昨午王襄讞與義國陪審官穆安素君復訊洋人供義和永總經理錢厚虧甫虧空銀兩請追迅之錢供該號股東共有五六人請爲傳究判錢還押候補提人証再訊（業） 
[總工程局紀事]  
　　瑞大豐洋紗號主孫文華前控成大洋紗號主張慎之定買洋紗四百二十包延不出貨虧本銀三千六百五十餘兩倒閉避匿一案昨孫將股東徐湘泉扭追徐供張已於去年十月退股所有虧本銀二百五十兩早已找給孫明府以定貨在七月拆股在十月不能脫累判关戒責一百下押候提張到案移縣訊究○三泰長和兩荳行夥羅甫卿俞杏卿同扭北巿東洋莊執事王國昌至局稱被裝運芝麻欠找銀二千三百餘兩請追判交保理楚○誘拐金方氐幼孩之匪徒趙安邦昨又提案復訊因其挺押不交判發押改過局二年○陳徐氏控耶穌教會瞽目院司事唐志雲於二十九年借洋五百元不還昨日傳訊唐供與該氏親戚韓玉麟合辦美國賽珍會貨物至三十一年已奉汪前縣斷還八折孫明府判自投教會理處○任金林前被船户張友根扭控冐探詐洋奉判押辦在案昨又提訊判罰洋二十元交保（夏） 
[巡警局紀事]  
　　總局閘北寳源祥及敦昌等號控計瑞林朱也卿張文升等以搜查美孚冐牌火油爲名任意勒索一案除瑞林脫逃未獲外昨提朱張訊問張一味抵賴朱供計瑞林由美孚東洋人所用專查冐牌小的與之同游並不辦事判一併還押候查明覆訊○巡長曹榮全因事斥革管押在案昨有何蘭庭投控稱有田單被吞當即提訊供不承認判還押候查 
　　浦東第二路沈小春竊隆茂花衣判枷示五天○何登高與殷五榮索欠口角由巡士拘局申斥開釋○陸王氐扭控陳福亭稱被姦拐氐女不知去向判押著交訊辦○黄楚節竊祥生廠銅鈔管押候员贓訊究○朱才郎竊布衣數件責一百　斥釋 
　　城内一路四區工匠奚阿奎奚丫頭金阿桂等前晚在穿心河橋酗酒滋閙被巡士拘入各責手心五十下從寛斥釋（衣） 
[公共公廨早堂案]  
　　陳周氐前控楊裕山收買拐女喜子經中西官訊明各有不合判原被交保候補提中人韋阿四王福生王福興等復訊在案昨解請訊王福生供身價洋六十元實係陳周氏收取小的祗得兩元訊之王福興韋阿四同供並不得洋求察帮讞王明府商之美白副領事判王福生與陳周氐分另還押繳洋四十元韋阿四王福興等無涉開釋喜子由捕發幼女所留養○吴君培劉錦堂收買徐逹昌所失之脚踏車報捕解訊供係侯子良所賣判還押候訊在案昨解復訊捕禀侯已避匿訊之吴劉同供並不誑説求察判交保車還原主○茂生洋行控施東記定貨不出一案經中西官簽差朱文前往查件詎朱夥袁左朝得洋兩元爲西探查見解究施供情愿給付並非需索求察袁供與施同判押候再奪○女孩張蘭仙韋桂仙從幼女所學堂内逃出經捕查獲解案張榮祥供該女學生旣經犯規逃走應請發落不愿領回訊之張韋同供求恩判改發棲流所留養尚有逃出之張巧保據供與金生等人同逃判交濟良所候函致工程局查提到案再訊○妓女花彩琴不愿賣娼奔入濟良所於昨送訊供稱揚州人年十八歲來申已三年在同安里賣娼求恩超豁判改發棲流所擇良婚配○楊平甫十年前與張王氏姘識近置不顧被氏扭住由捕解究判逐出自理（戎） 
[法租界公堂案]  
　　新泰安棧茶房吕阿連張富山被寓客阮文杜疑竊一案昨解訊究旋有某律師投稱被告已延法國律師請堂上訂期訊問聶司馬准如所請判將吕張交捕房帶回管押○電燈公司洋人控已歇侍者陳官林潛來竊去銀表一只又有收捐洋人控侍者吴成富行竊金表昨均提訊陳供小的至洋東處尋友並不行竊吴供素來安分不敢行竊探禀陳前在捕房供詞不符請究判陳管押吴交保查明核辦（過犯王阿四竊眼鏡各物） 
石仁才竊岳州船上鐵練曹正年竊美最時船上棗子陳玉昆竊衣服張阿富竊白米一併解訊判王枷號一月其餘各枷示七天（舟） 
[美租界捕房事]  
　　徐長順前晚投控言有無賴名長室者將妻强奸不遂行兇等情捕頭飭探查辦○鄧小弟陳阿根在途索欠口角互毆一併拘押候訊○小工張阿六等二人竊王少卿塌車上羊毛數包由探拘獲押候弔贓○王株桂所駕馬車在天潼路撞傷十三歲女孩林阿大由捕帶入斷給養傷洋三元了事（西） 
來件 
[北京户部銀行代收國民捐報告]  
　　九月十六日至三十日其收庫平銀二千零八十七兩六錢五分 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
