# 1902 - 34 - 4910346

 

Page 1

 
 
[訪求殿板九通啓] [  圖書集成局謹白]  
　　九通全書除武英殿本外祇有浙江局刻今各家仿印九通皆以浙局所刻爲本卽本局鉛鑄亦本浙刻兹已陸續付之剞劂詳加校始知浙刻本訛漏甚多經局中所延各名宿匡謬正俗悉心釐剔然尙恐留遺憾貽誤學人蓋前三通尙有别本可稽續三通與皇朝三通非得殿板原印本無以折衷夫體國經世之書將以沾溉藝林表明憲典大雅君子宜樂成人之美敢告海内藏書家如允以殿板九通嘉惠士林慨然賜假敬富庋之凈几奉爲鴻寳但備臨時考覈並非逐葉披尋蠅污鼠傷决無是慮成書時别撰校記聲明由某氏藏本校正以彰盛美外酬新印九通數部聊伸報李之忱或先敬贈股單亦無不可夫别風淮雨識者所嗤誠荷鑒其愚衷助成美善當使薄海儒雅感頌同聲傳之後世永以爲式豈惟本局實受其賜敬登報布告倚盼來玉請奇申報館代收再股票定期本月二十日截止其售處仍在曩所 
[灶神模出售] [  申報館恊振所敬啓]  
　　歳律將終黄羊薦灶禮崇五祀數與敢忘本館恊振所承某善士以舒君萍橋所繪全紅泥金灶神模售貲助振每張洋銀二分旣可用以敬　　得藉之行善當亦諸君所不吝解　也 
[湖北武備學堂辛丑大考記]  
　　光緒二十七年十二月初二日湖廣總督南皮張薌濤宫保親蒞武備學堂會同端午橋中丞舉行大考是日文則藩司瞿方伯臬司李廉訪糧道譚觀察鹽道凌觀察候補道趙札徐三觀察武昌府梁太守同知雙司馬江夏縣陳大令委員存太守燾鞠太守成霈黄太守邦俊汪司馬鳳瀛武則督標中軍撫標中軍漢陽恊武昌城守叅將守備護軍統帶督帶營哨官武愷營哨官武建武防營哨官皆到堂觀考當憲駕蒞堂時文武員弁及學堂委員自二門以内分兩行鵠立憲駕入大門卽下車至客廳庭中學生行舉槍禮鼓號作樂至階司道肅入小坐諸内堂點名先點舊班畢業生三十二人入西講堂試以軍械學戰法學臺壘學派藩臬糧鹽四司道更番監試次點新班畢業生三十二人至東講堂先由洋教習何福滿君詢考戰法宫保中丞撤公案散坐以聽問答學使蔣給諫兩湖書院監督黄學士率同學生先後至均登堂以聽堂以外各官環立靜聽鐘鳴十一下第一堂問畢至南園小憇十二下入飯廳午膳宫保中丞兩席居中左右各十二席司道以下各一席均學生四人陪坐學堂章程員司學生平日各自盛飯廳中無一役是日奉督宫保命派　房十二人入廳爲各官盛飯肅然無譁一下考第二堂由泰潑君詢考軍械泰君以五生七克虜伯廠拆開詢學生各機件名目理法三下問畢宫保散步至齋舍問二三班學生平日功課三下二刻第三堂由福克斯君詢考臺壘福君以自製木砲臺及各種地勢排列堂中以詢學生六下考畢宫保臨行奬勵學生謂對答明白中有數生講論極透澈具見平日用心云是爲親蒞考試之第一日初四日考新班畢業生算學輿地測繪試卷初五六日考二三班學生皆委兩司到堂初七日考外塲是日宫保傳諭兩湖經心江漢三書院自强工藝兩學堂總辦教習各派學生到堂閱操文武官到者如前江漢闗道岑觀察鐵路局總辦鄭觀察皆渡江而至先一日雨入夜益大是朝旭日初升憲駕戾止福教習請先閱步隊至操塲行雙手舉槍禮畢乃操槍法步伐轉法看齊法三隊放槍四行預備放槍各陣俱由學生傳口令九下三刻操畢息一刻泰教習請閱操砲親傅口令向高向下向左向右急放慢放分放齊放罔不中度操至十一下畢何教習請閱馬刀操法乃言曰馬隊操演未久刀法未全請閱其已熟者姑備一格宫保頷之諸生分兩行各離一步半由領班傳口令但見令聲到處刀光飛動或劈或剌或左或右雖刀法無多能使觀者眉飛色舞操二刻止宫保頗喜卽在號舍廊下與中丞坐談十二下午餐如前午後演體操先閱空手體操繼閱架子體操諸生各盡所長或走浪橋或穿鐵槓或登平臺或習跳臺或緣繩索木槓以上天橋天橋高與長俱二丈寛止數寸膽怯者不敢在上行走中有六人由南梯魚貫上各離二步其首一人傅口令各演空手體操雙手向上身數下身數前身數後身數向左右身數各式乃由北梯下繼以四人執槍而上各離二步演運槍體操雙手執槍向前數向後數向上舉向下彎向左右轉各式其四人中二人下而復上各離三步演舉槍數　槍數預備放槍跪下预備放向後轉各法維時觀者如堵爲之心驚爲之色駴而諸生從容暇豫若履平地宫保中丞咸喜悅奬其有膽繼而全隊登城牆其法由兩人以掌托一人上升拳躋而登登而能由城上躍下者復十餘人宫保顧而樂之謂諸生今日乏矣尙有能操鐵槓者乎於是告奮勇者十餘人宫保命稍息乃依次操演但見聳身而上或順翻斤斗或逆翻斤斗如蛺蝶穿花如飛猿躍地觀者目迷宫保每閱一技必問操者何人所演何名三下二刻福教習引至講堂觀自製各式臺壘橋梁及學生繪圖課本五下復至操塲　考各種打靶法宫保每事考究毫無倦容六下始畢初九日試漢文題爲宋神宗立武學論是日李廉訪蒞堂點名委員查司馬雙綏鹽塲於是大考藏事宫保頒發龍銀五百元以示奬勵誠盛舉也論者謂今日時勢非練兵不能自强吾謂練兵必先練將而練將以學堂爲始蔡南皮宫保經營斯堂垂五年矣乃僅得此六十餘人焉且此六十餘人者於武備不過普通之學若夫專門之事尚有待焉然以投之各營輙扦格而不相入何哉傳曰明恥教戰中庸曰知恥近勇孟子曰不恥不若人何若人有吾願有志之士進而求所謂專門之學必以蹈常襲故爲恥而振其新機尤必以營私罔利爲恥而申其公義他日人材衆多必能自立一軍以翹然表異於庸衆之上夫而後將才可得而學堂之效彰矣 
[祭告圜丘]  
　　京師訪事人云十二月初七日皇上天祀天於圜丘寅正入壇迨禮成後於辰刻還宫是日天氣晴和雖時值嚴冬而氣候温煦天壇内外一應差使俱遵照向章預備惟御輦前後添派武衛右軍隨扈統帶者爲張軍門龍旗之次高揭張字方旗一對迨大駕還宫時軍中鼓樂齊鳴居民無不欣然重覩昇平盛典也 
[中外輯和]  
　　駐京各國使臣於本月初十日覲見皇上已登前日報章兹見順天時報云當日由外務部備齊黄絆大轎前往使館迎各使由東華門入至景運門始換坐肩輿赴乾清宫并聞皇太后召見各國使臣命 
婦時有交還東西月墻之議至諸使見皇上則奏稱東三省諸地自當令俄國交還亦足見中外輯和之意也 
[議交天津]  
　　天津直報云前者直隸總督袁慰庭宫保因天津一事屢向各使婉商兹聞美法俄比日本五國 
 
 

Page 2

 
 
均經允准並由美日兩國使臣向各國竭力幹旋因之英德荷意奥諸使亦有首肯之意刻已定期會議以便酌奪施行矣 
[撤兵述聞]  
　　京師訪事人云近聞署直總督督袁慰帥與各國使臣會議定期明年元旦將天津海闗交還中國其駐津各國兵隊俟明春二月開河後除應留若干外其餘儘數撤退俄使亦允於明年元旦交還山海闗内外中國鐵路 
[練勇已散]  
　　有客由直隸永平府來函云今春馬賊土匪四處驛騷府尊李太守招募平字練勇一營分投剿辦刻由馬軍門玉崑派令毅軍兩營來此駐紥太守因禀明上憲將平字練勇一併遣散歸農 
[長安巿價]  
　　聞之京師友人云近日銀價日貶米價日昻計老米每百斤值京錢四十六吊白米每百斤值京錢三十六吊小米每百斤值京錢三十吊白麫每百斤值京錢四十四吊香油每斤值京錢一吊九百二十文其餘開門七事無一不日漸飛騰紋銀則每兩僅易當十大錢十一吊八百文龍銀鷹銀每圓僅易錢六吊六百文 
[中國海軍各艦表]  
　　天津直報譯登東報云當兩宫未回鑾之先兩江總督劉峴莊宫太保屢致書直隸總督袁慰帥請卽興復海軍其意以爲渤海灣頗占形勝旣爲列國所得北洋已無可措手不如以江陰口爲海軍根本地慰帥頗不謂然兹將目下停泊江陰之各軍艦計之共巡洋艦八艘曰海天曰海圻曰海琛曰海籌曰南瑞曰寰泰曰通濟砲艦三艘曰飛鷹曰策電曰開濟此外尙有水雷艇四艘 
[各國駐華海軍表]  
　　天津直報云中國北方大事已定各國兵艦之在中國洋面者較前多所變更照目下計之英國共得十七萬七千二百墩俄國共行十二萬六千六百墩德國共得四萬一千墩法國共得八萬一千墩美國共得五萬六千六百五十四墩意國共得一萬六千三百五十四墩 
[皖撫履新]  
　安慶訪事友人云本月初九日午後四點鐘時新任安徽巡撫聶仲帥乘某輪船至皖就招商局馬頭下碇文武各員紛紛呈遞手版仲帥以太夫人春秋已高禁放巨砲各兵因只舉槍申敬前撫憲王芍帥聞之急命駕出迎仲帥殷勤延入茗話片時隨乘輿偕至撫轅暢論時局至八點二刻始回舟次日清晨進銀圓局行臺至十點鐘時接受闗防十二日排齊儀仗詣文武二聖廟拈香然後赴各署謝步並拜會在籍紳宦聞芍帥定於十七日起程赴滬俟度歳後入京陛見 
[閩中計典]  
　　福州訪事友人云本月十七日閩浙總督許筠庵制軍發出大計舉劾單計正薦官八員延平府劉傳福老成持重辦事留心閩縣王士駿才猷卓越器識宏通本任甌寍縣現署閩縣裴汝欽精明幹練肆應之才福鼎縣丁芳有膽有識悃愊無華布照磨王恭壽心地明曰辦事安詳海澄縣教諭曾宗照品學兼優才具開展閩縣永慶巡檢曾開　才具穏練辦事勤能西河闗紀有堂才優守潔練逹老成不謹官一員寗化縣泉上里縣丞劉永祺嗜利妄爲不知檢束罷軟官二員泰寍縣馬世樑才具平庸辦事疲緩順昌縣仁壽縣丞劉懷晨遇事因循難期振作年老官一員洛陽縣巡檢陳桂生年力就衰難勝職守有疾官一員建陽縣麻沙巡檢馮德垚聾瞶有疾辦事無能不及官一員漳州府劉溎焴性情遷就難資表率浮躁官一員永安縣典史沈廷光舉止輕率聲名平常 
[閩捐難辦]  
　　福州訪事友人云閩省議辦鋪捐已定於明年正月爲姑每年抽收租金一月其欵出自業主與租户無干一俟償欵付清卽行截止惟租值在一千文以下者概予豁免現已由委員按户查核造具清册矣並聞鋪捐外尙議徵收糧捐屋捐坐賈捐本月十六日由司道會銜出示略謂糧色每兩增捐四十文每斗之數同屋租每千抽取一百文按月取自業主坐賈捐每兩抽取三分每千抽取三十文舉本行殷實之人董理其事以上三項俟起辦印花捐後始准免收各業商人聞此消息以巿中各貨已於進口時一律報稅豈容再事苛求想率罷巿一面具詞投閩浙督轅禀請許筠菴制軍設法維持想制軍俯恤商艱必有善怯處之也 
[奏辦湖北籖捐彩票章程]  
　　一此票額設二萬張每張售銀元六元張分十則每則售銀元六角共售銀元十二萬元中彩之票共二千零五十二張計九張有零中一張發彩之銀元共九萬七千九百六十四元計八一六成有奇發彩計開紅彩銀數曁票數頭彩一張計銀元五萬元二彩一張計銀元一萬二千元三彩一張計銀元五千元四彩一張計銀元一千元五彩一張計銀元六百元六彩四張各二百元共計銀元八百元七彩五張各一百元共計銀元五百元八彩五張各八十元共計銀元四百元九彩十張各五十元共計銀元五百元十彩二十張各二十元共計銀元四百元十一彩四百張各十五元共計銀元六千元十二彩一千張各十二元共計銀元一萬二千元頭彩上下附彩二張各五百元共計銀元一千元二彩上下附彩二張各二百元共計銀元四百元三彩上下附彩二張各一百元共計銀元二百元凡與頭二三彩末尾二字相同者共五百九十七張各銀元十二元共計銀元七千一百六十四元一此禀發彩之銀元旣多中彩之額亦廣實較各處彩票爲優一二月後如能暢　再酌加三萬張或四萬張其彩亦按票增加如開至半年卽照吕宋票加開雙彩一此票得彩者俱由汀漢闗官銀號有成一律照兌以昭信實一此票按月開彩一次初開二萬張至開彩時無論所設之票已否賣完賣票之銀是否敷彩一經開彩中彩者仍是一律照　兌給現銀元决不失信一查江南各彩票承銷者俱以九五扣用此票格外從優均以九二扣用以示鼓勵一承銷此票者須以現銀元　票不欠分釐一開彩之日江漢闗稅務司一同到塲帮同料理稽察一此票總局設在漢口凡承銷票者俱由總局躉發不售零張一此票定於明年二月二十五日在漢口開彩 
[陸師獻技]  
　　鎭江訪事友人云南洋常備江勝右軍統領杜雲秋觀察曾於今春在本營創設陸師學堂培植人才爲國御侮本月十二日爲年終大考之期總辦陳楚斌協戎命駕詣堂各教習督率學生戎服持槍列隊迎迓恊戎隨升堂點名散給試卷試以地輿軍器論各一篇旋於十三日試營壘算學十四日試測量兵法十五日試繪圖漢文至此内塲之事已畢十六日接試外塲恊戎請觀察親臨校閱是日江勝各營管帶以及提調監督各教習學生以次畢集始操步隊繼以體操再次試超乘升木各藝諸生餘勇可賈盡獻所長大約須俟觀察評定甲乙然後懸榜給奬以勵勤能也 
[分兵防盜]  
　　鎭江訪事友人云日前瓜洲鎮總兵高藎臣鎭軍以八里鋪一帶爲南北往來孔道恐有匪徒潛蹤於此未免貽患無窮特派水師某營弁就彼處設立巡防局督勇梭巡以靖地方而安良善 
[嚴禁越訴]  
　　福州訪事友人云上月二十七日新任福建按察使楊廉訪出示曉諭曰爲示諭事查定例軍民詞訟須自下而上陳告若越本管司輙赴上司越訴者卽實亦笞五十又詞訟業在該管衙門控理復行上控先將原告窮詰果情理近實始准如審屬虚誣除照誣告加等律治罪外先將該犯枷號一個月示衆原以小民情僞百出每遇户婚田土錢債口角細故動輙揑情上控希圖拖累是以特設科條嚴其越訴誣告之罪定例煌煌所當遵守兹本司蒞任按照定章三八放告委員接收不准攔輿遞呈該軍民人等如有呈控事件應由代書繕呈填明抱告保家姓名於三八日期當堂投遞紅白禀詞一概不閱合行示諭遵行毋違特示 
[聖湖喜雪]  
　　杭州訪事友人云入冬以後天時亢旱民間患喉症者甚多仁和錢唐兩縣主闗心民瘼自本月十三日起在宗陽宫設壇祈雪十五夜滕六君惠然肯來天花飛墜至次日始止約積雪寸許十七日大放晴光入夜彤雲復合北風怒號十八日重復瓊瑶密灑鴛鴦瓦上 
 
 

Page 3

 
 
積至二寸餘入晚天又開霽十九日清晨一輪紅日高照東窓積雪俱已消釋矣 
[直省官塲紀事]  
　　保定友人馳書本館云十二月初十日直隸藩司周玉山方伯牌示冀州州判傅華清因病出缺以大挑知縣孫天錦詳請借補蠡高管河縣丞蒯書升丁憂遺缺以河工大挑知縣趙昌祺詳請借補廣宗縣知縣魏祖德撤任遺缺以署衡水縣知縣趙鍔調署所遺衡水縣缺以准補是缺之俞蘭元飭赴新任 
[粤省官塲紀事]  
　　廣州訪事友人云前任臺彎巡撫唐中丞景崧近由廣西原藉束裝抵省登岸後命駕至城西寳華中約小駐行旌旋赴各憲轅投剌聞明年正月即須取道入京蓋見國事已平需材孔亟故不甘以荷衣芰製終老山林也○日前南海縣裴大令番禺縣錢大令以恭奉明詔設立學堂草創之初頭緒叢雜特延各書院山長曁在籍紳士會同商議聞督撫二憲之意省城各書院均仍其舊惟將廣雅書院改作學堂云 
[浙省官塲紀事]  
　　杭州訪事友人云調補浙江錢塘縣汪大令已於本月十七日接印十九日鶯遷入署前任黄鞫友人令則於交缷後由下馬頭乘小輪船至滬然後航海赴甬江接受鄞縣篆務○本月十九日爲文武各署封印吉期屆時撫憲任攸沅大中丞朝服出堂望闕謝恩然後拜封撫鹽二院闗防四營兵士及本轅親軍衛隊站立兩廂施放槍砲文武各屬員叅謁如儀○原任提督浙江學政李文坡大宗師因病出缺後定於本月十七日開吊撫憲任大中丞約同鎭浙將軍常留守杭乍都統德柏二統制及司道以下前往公祭聞靈柩擬俟明正扶回直隸珂里○本月十七日藩轅牌示平陽縣蒲門巡檢缺飭請補是缺之沈國琛先行署理 
[遼水冰花]  
　　營口訪事友人云有劉某者賃屋西營火神廟前設肆爲小貿易　子向充道標練兵裁撤後窩匪聚賭無惡不爲鄰人咸爲之側目本月初二日本叚巡防處華捕練勇忽恊同儀捕蜂擁至鋪拘解巡捕廳訊明笞責二白板聞因冒刻巡捕廳通事宋某名片將參糖分贈各鋪勒索重價被宋查悉故如此雷厲風行也○向章每屇封河後各油坊一律　碾將騾馬改駕大車運貨至寛城等處售去轉運邉外油箱回營以備春融時載油南下今年鬍匪不靖業油者咸有戒心擬携帶火槍以備不側詎料禀諸俄官僅准每大車十輛帶槍一杆各商恐無濟於事皆不敢行 
[江州絃索]  
　　九江訪事人云江西姑塘闗稅歸九江闗稅務司徵收後一切率由舊章惟由稅務司許妥瑪君派大寫華善君監視一切○本月初旬某夜城内保甲委員季少尹公館中被竊甚鉅報經德化縣典史孫左垣少尉嚴比捕役務獲嚴懲 
[備迎軍旆]  
　　江南提督兼南洋兵輪船總統李壽亭軍門定於本月二十六日由江陰防次遄返節轅滬上爲軍斾所必經右營叅將廖楚材叅戎聞之立卽整備迎迓 
[戎旌蒞滬]  
　　新任廣西提督夏軍門毓秀由京陛見後兼節赴北帶河附開平礦務局承平輪船南下日前行抵滬江假法界萬安樓客棧小駐聞擬俟明年正月前往履新 
[瀛眷過申]  
　　江寍藩司吳仲懌方伯擇吉履新後其瀛眷昨由閩省附某輪船來滬旣下碇上海縣主汪瑶庭大令急命駕前往禀安聞今日卽泝江赴江寍並不在申小住 
[叅戎發餉]  
　　江南提標右營叅將廖楚材叅戎於日前因公赴嘉定旋卽乘舟回署昨日升坐大堂傳齊各營弁兵給發本月月餉蓋亦定制宜然也 
[太守宴賓]  
　　前日江蘇海運滬局總辦林質侯太守偕會辦沈太守帮辦馬明府在局設筵柬請上海縣汪瑶庭大令松海防同知劉乙笙司馬招商局總辦翁緝甫觀察浙江海運局總辦傅太守宴飲觥籌交錯至晚始散 
[邑令欵賓]  
　　江蘇候補知縣陳幼常明府滬南樹木捐局委員吳敬常明府洋商租地會文局會辦司徒貽芬司馬均於昨日至上海縣署拜會縣主汪瑶庭大令 
[帮兇解縣]  
　　前者浦東流氓包小安保被人戳斃報經上海縣主汪瑶庭大令飭緝兇犯日久未獲昨日英美租界公廨讞員張柄樞司馬獲送此案帮兇俞掌生朱桂全張發到縣大令飭卽收押候訊 
[覆查鋪户]  
　　前日辦理本邑房捐委員顔凝閣明府派司事陳姓會同上海縣署差役至二十三七鋪各叚編查户口造具清册昨日復派某某等人前往查對以免遺漏至浦東爛泥渡楊家渡等處店鋪行棧亦已次第清查以待開辦矣 
[美界火警]  
　　昨晩十點鐘後虹口提籃橋左近某姓家不戒於火熊熊之勢上逼雲霄瞭望臺上急吼蒲牢招人往救旋經救火會西人驅皮帶車　至竭力灌澆始得熄滅至如何起火及焚去房屋若干容俟明日訪明續錄 
[上海巡局紀事]  
　　南巿裹郎家橋義記布號中人潰火積薪驚動鄰里致左右鄰投禀十六鋪巡防中局環請究懲局員黄衡堂二尹立飭地甲傅義記主人周順卿到局聽候研訊○昨日午前保甲總巡朱森庭明府因有要公命駕至南巿馬路工程局拜謁總辦翁子文太守太守延入廳事中暢談良久而出 
[英美租界晚堂案]  
　　騙子毛寳卿前因騙取陳鄭氏洋銀三百元控經讞員張柄樞司馬訊供交人保出迄今將及一載尙未理清日前機器匠何德承卽何承恩又以被毛欠銀一千餘兩控請究追前晚司馬升堂研訊何　案訴稱小的現開裕合順花紗廠毛素爲掮客欲與小的往來小的不允後伊浼周鳳笙姚子餘作保賒去貨物計銀一千餘兩迄今延不清理叩乞究追周姚同供此事由武春榮介紹故敢具保毛認欠屬實武供詞相同司馬以毛前欠陳鄭氏之欵尙未清償兹又虧累巨　情同拐騙著押候勒限追繳 
[英美租界公廨紀事]  
　　日前蘇州元和縣移文公廨内開近有葉王氏控歐陽鳳岡拐帶伊女賽蓮至上海售與老妓胡寳玉更姓胡一名琴書一名琴珠在三馬路　娼請派差協提歸案訊辦讞員張柄樞司馬准之立卽飭差協同往提○日前書賈席栢君將石頭記小說印成倩新閘陶林春所開書作裝釘被廨差羊福查知協保前往拘拿管押旋由某甲將席保去 
[英租界捕房紀事]  
　　著名流氓小老槍卽胡長生在廣西路中掣取利刃向嚴阿三尋仇適爲包探張寳成所見協同六百零五號巡捕拘入捕房捕頭令押候轉解公堂禀請讞員張柄樞司馬訊究○葉蘭亭以陳阿喜誘匿伊妹糾同李利香紀德富至張沈氏家尋覓致張沈氏失去洋銀若干元互相爭閙適被包探趙銀河所見一併拘入捕房捕頭令押候解送公堂禀請訊究○積賊周阿成行竊泰安棧衣物經包探沈阿岳拘入捕房捕頭令押候解送公堂禀請訊究 
[法界瑣聞]  
　　前日太古洋行大通輪船回滬下碇小東門外碼頭船中人言及行抵南通州附近時有鎮江銀匠某甲者忽發瘋癲聳身躍入江水時適江潮湍急無從救援同伴某乙擗踴哀號幾以身殉後經茶房水手人等勸慰再三始不至同與波臣爲伍○有流氓混名小老子者冋爲惡丐羽黨前晚貧病交迫倒斃鄭家木橋南首福壽里左近昨日某號巡街捕見之投報捕房捕頭派某包探查知滬上並無屍屬因報請同仁輔元堂給棺收殮 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[緝獲私梟]  
　　揚州訪事友人云裹河姜埝一帶港　紛歧向爲私梟出没之所本月某日總巡姚分轉緝獲私鹽二船將甲乙二舟子解赴運轅運憲程雨亭都轉發交鹽經歴張小齋鹺尹研訊聞被獲時各梟乘間逃逸艙内遺有帳簿一本内載買賣私鹽數目及各頃費用由分轉面　都轉現已飭鹺尹按照簿内所記逐細查明矣 
[串詐女尼]  
　　杭州訪事友人云省城西大街觀音菴香稽廚中頗饒積蓄致爲匪類垂涎本月某日有甲乙二人持烟槍二枝至菴隨喜旣而託詞出游將槍暫寄尼不允强而後可及二人去後突來貌似公差者數人口稱某公館失去烟槍現已獲賊詰知贜寄爾菴欲傳住持尼前往對質尼大恐再四哀求除將槍交還外并餽以洋銀二十元始得了事至晚甲乙復來取槍尼告以前事甲乙大肆咆哮堅稱二物值洋銀四五十元責令照賠尼無可如何允償二十元其人尙不肯休正滋閙時適巡防局委員某二尹過此入而查問尼具以對而甲乙已乘間逸去始知其爲串　然已悔莫能追矣 
[上海縣署瑣案]  
　　前日韓景成扭陸藴堂沈瑞生到縣控追道袍當晚縣主汪瑶庭大令升堂研訊韓供小的向爲羽士與陸同業上月二十五日陸引伊友沈瑞生至小的處借去道袍八件至今不還叩求追給陸供小的與韓爲友沈冋韓借袍確央小的作保詎料被沈質錢用去求鑒沈供陸欠小的會欵洋銀七十三元日久不還小的因有急用托伊向韓借道袍八件質得洋銀二十四元陸稱小的欠沈會欵除還過若干外僅少十六元曾許明春歸還沈已應允大令惡沈刁狡飭笞責一百板著陸將會欵如數歸還一面勒令沈速將道袍贖出還韓○朱建章扭控唐友明陸小榮拐匿媳婦周氏等情大令研訊之下朱供兒子年十八歳今年娶周氏爲媳前月忽爾失去查被唐陸兩人串拐叩求究辦陸供月前朱媳周氏因勃谿逃出途遇唐友明送至小的家内小住兩天旋至松江親戚家去唐供周氏實被陸誘拐小的並不串通叩求明察大令判責陸一百板交人保出速交周氏到案○雷秀南控寡嫂雷周氏奪產一案大令研訊之下雷秀南供兄弟三人小的行三次兄早亡長兄亦已病故十餘年田產於光緒二十一年分析今父親逝世遺下洋銀一百餘元爲棺葬之費另有田二畝有奇應由小的耕種以供祭掃所需長嫂周氏藉詞爭奪今將田單呈案務求公斷雷金全供小的係雷姓族長秀南係次姪周氏係長姪媳光緒二十一年周氏與翁分產曾在前憲案下涉訟後經親族理勸將祖遺田八畝作五股均分今周氏之翁病故復欲與秀南分產小的理勸不從親戚康茂堂所供與金全相同雷周氏供夫故十餘年生有一子光緒二十一年因難度日與翁分產另居小婦人係長房僅分得田一畝五分今翁已故夫弟秀南將翁之養瞻田二畝四分並洋銀二百餘元獨呑叩求公斷其子雷桂堂所供相同大令飭將秀南所呈田　裁開各執半紙田則各種一畝二分 
[美租界捕房紀事]  
　　有陳張氏者傭於裏虹口漢碧禮路張永興糕團店内前晚串同其子阿坤竊取主人所置衣服若干件携至某押鋪質錢適爲包探錢榮堂邏獲連贜帶入捕房捕頭令押候轉解公堂禀請讞員張柄樞司馬訊究○昨晨流氓范阿德在舊江橋左近與甲乙丙三署户拔刃尋仇甲乙丙皆受傷沈重投訴捕房捕頭令包探倪順泉劉阿炳將范向獲押候解送公堂禀請訊○無賴胡林前因犯案管押捕房前晚忽患急病捕頭令送至司考脫路工部局病房求治旋旣斃命捕頭令地保傳知家屬備棺收殮○前晚歹人李照文在西華德路中向江北人某甲索詐不遂肆意行兇適爲包探錢榮堂所見拘入捕房捕頭令押候解送公堂禀請懲辦 
[金陵官報]  
　　十二月十一日知縣尹佑湯禀知奉飭赴江陰章統領處商辦砲臺護堤新碼頭木橋工程卽辭候選直隸州判徐宗績謝委辦上江兩縣保甲團練局江寗城守有　千總葉連升到交缷南山營守備並回本任署徐州城守都司戴鳳鳴專差叩謝准補江甯城守都司部覆分省府經歴王代縉到由浙來回湖南知縣楊治善由京引見回十二日藩憲牌示署江甯府龍江宣課大使朱儀期滿遺缺以巡檢陳家楨署理十三日藩憲牌示調補江甯縣盧維雝業已部覆准自應飭赴　任又署山陽縣李明垣期滿遺缺查有署江甯縣孫籛齡堪以調署知府志元禀知到省知縣楊光勳禀知到省理問王寳耕叩謝奉江寗府委帮審差直隸州判孫汝鑑縣丞李汝明張成彭啓善徐繼志從九查寛祖奉示騐看十四日藩憲牌示江甯府江東司巡檢齊霑現據禀報銷假自應飭回本任並兼上霸河保甲事宜委統南字旗副將陳東揚叩謝典史楊道明巡檢張汝欽均叩謝奉飭註册差委調補江甯縣盧維雝叩謝牌示飭知赴任試用知縣謝建坤禀知由山東來到省英國滿行力兵輪管代德立遊擊黎納糧臺朱威亦都司　禮五繙譯温秉忠均會 
[吳門官報]  
　　十二月初九日松滬局管庫委員候補通判劉國邴由滬專丁來省禀謝奉委兼辦海運滬局差五品銜指分江蘇本班儘先補用知縣趙家荃試用知縣袁廷　均浙江人由京引見領照來省昨口禀到新任按司獄楊者直禀知接印任事指分江蘇試用布庫大使張鎭元浙江人由京騐看來省昨日禀到巡檢易紹璜湖北人陳樹森湖南人從九品張有炯浙江人禀知奉撫憲騐看到省初十日指分江蘇試用直隸州知州王史福建人禀知先行到省鹽提舉銜試用知縣俞志善直隸人禀知奉撫憲札調由揚州來　翎同知銜指分江蘇議叙班補用知縣金承熙浙江人由京騐放領照來省禀到縣丞陳守杭禀知起服回省並過知縣班禀到林華禀謝奉委海運京沽局差十一日知縣何鳳翔禀謝奉委　署收呈差周慶賢由常熟會查房捐差次專丁來省禀謝奉委兼查昭文縣房捐差吳縣縣丞　樟禀到縣丞章承銘禀銷寳山塘工差卽辭赴　陽河工差藍翎五品銜指分江蘇試用道庫大使陳佐衡浙江人由籍騐看來省禀到十二日藩轅牌示照得丹徒縣知縣張德迪因案撤任遺缺查有候補知州洪爾振世以酌　署理知縣楊昌祥俞志善均禀知奉撫憲委辦文案差花翎五品銜迴避江蘇候補知縣袁世猷河南人由山東來禀到 
 
 
