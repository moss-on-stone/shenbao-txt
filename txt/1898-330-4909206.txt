# 1898 - 330 - 4909206

 

Page 1

 
 
[勸募山東急賑] [  申報館協賑所啓]  
　　天災迭告飢饉洊臻江北江陰靖江等處急書紛至辦賑者正苦點金乏術仰屋興嗟不料近接山東楊大善士來電内開東省黃水爲災漫决堤埝十餘口被淹二十餘州縣災情甚重待哺嗷嗷本館除將原電登列報端外竊思東省頻年水患積困未蘇今乃虐肆陽侯其魚又慨何天之不弔一至於斯耶吾儕幸生樂國得免凍餒之憂尙冀各發仁心同襄義舉善囊早解多寡隨心俾此數十萬苟延殘喘之民不至仍塡溝壑是則本館斬馨香禱祀以求者爾肅此佈陳伏惟鑒德 
[添印白紙玉堂字彚出售] [  圖書集成局啓]  
　　本局向印玉堂字彚久已風行海内惟所印均係竹帋現在添印白紙紙張格外潔白裝訂亦極精工每部計二本碼洋三角竹帋者仍碼洋二角欲購者請至三馬路申報館及申昌書畫室購取可也此佈 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風敎而杜窕言天下大同此其左劵合括宏旨藉貽通才○新學彚編半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師舉出納言外深其惋惜使君於此不凡一角東戰紀本末一圓半續編七角文學興國策二角三書併售二圓均與先譯之泰西新史攬要時事新論等書傳誦士林無勞述　○時事新論六角○上海廣學會總局申報舘及各書坊出售外埠書坊及敎士售書處亦可向購圖書集成局啓 
[英法宜捐棄前嫌論]  
　　予讀西史至一千八百五十三年法皇拿破侖第三與馬俾尼公論英法同盟云余不計兩國之交情唯以兩國之利益爲主若利益相均則與之聨合是爲同盟之根基也鳴呼法皇此言其殆泰西外交家之秘鑰乎夫今日歐州各國若俄若德若奥若意或藉人庇蔭而不得不親暱或借人牽制而不得覊縻其間交涉情形倐忽變換蓋强弱之勢旣殊卽操縱之術亦異惟英法兩國同處歐州勢均力敵宜乎猜嫌悉泯互結奥援乃觀於近日情勢而知兩國交涉固有亟亟可危者焉夫英法和好之利益在歐西政治家固已屢屢言之然自一千八百九十年以來彼此時有齟齬雖未嘗遽啓兵端而交誼日疏已有冰炭不相投之意原其猜嫌之端蓋有二焉一因暹羅一因斐洲蓋法人久有併吞暹羅之意而英之國本則在五印度暹羅者印度之屏蔽也苟暹折而入於法英國必受其害以是兩不相下當一千八百九十三年兩國各爭意氣幾釀禍端幸德王居間再三排解始得免干戈相見然猜忌之意固未嘗泯也至斐州之事更形亟亟曩歲法員瑪爾香奉派至斐州時英人大不快意必欲阻其前行迨瑪爾香到斐州後幸亞皮細尼亞國王竭力保護得免意外然英人猶虚聲恫喝謂法國家若不悔過速行召回必與爲難夫英法之積不相能若此則一旦忍無可忍從事疆塲亦意計中事雖然兵凶器也戰危機也兵法云知彼知已百戰百勝今欲預料兩國戰時之情形則其平日戰艦之多寡誠不可不知矣攷近時西報載兩國戰船之在歐州者英國共有三百八十五艘法國共有二百四十七艘在東方者英國共三十五艘法國共十一艘比例以觀法國海軍之力較之英國不過三分之一勝負之數似已不戰可决然論者方竊竊疑之謂英國兵艦雖過於法然其速率轉多不及器械亦未甚得力果使交綏海上尙未知鹿死誰手然此猶僅以戰艦之强弱爲言也至英更有受虧之處緣其屬地遍於五州平日惟恃海軍强盛游弋各埠藉資保衛設一旦釁端旣啓法人以戰船横亘中流則英人連調必難靈動且倫敦三島產米無多向恃各處接濟若扼之使不得進口則雖不與交戰英人已有坐以待斃之虞審是以觀英法之孰敗孰勝尙難逆睹而變幻情形更有出於意料之外者吾恐鷸蚌之爭甫興而漁翁已伺其旁矣然則爲英法計者將奈何曰惟有捐棄前嫌互結盟約庶可合力以抗虎狼之俄蓋俄人掌握霸權雄視六合儼有操縱各國之勢曩歲法爲德敗償金割地結成不解之仇日日思爲報復而不暇他慮俄人遂得大引聲威於歐州兹因東亞之事恐英人奪其利權於是又嗾法人與英尋釁借以扼英之吭庶英有所牽制而不復留意東亞法墮其術中而不悟竸思比權量力一决雌雄苟一旦戰釁果成俄於其間從容顧盼坐觀成敗鳴呼俄之計誠狡矣特不解英法兩國何竟甘爲所愚而不復慮及前後哉僕蓋觀於此而不禁重有慨焉夫昔嬴秦之吞并六國非秦兵之力果勝於六國也惟六國自相猜忌自相攻擊秦得乘其敝而伐之韓趙齊楚諸國兼并之心未償而宗社已爲城矣今俄之强儼然秦也故英與日盟而俄忌英與德盟而俄亦忌法忘德仇而俄疑法與英約而俄更疑蓋俄之心唯有使各國互相猜嫌而後可從中取利也然則爲各國者盍亦自審所處而勿爲俄所竊笑也哉 
[館接奉電音]  
　　昨日上午京師飛電傳來硃筆一道敬謹譯登○十月十四日奉硃筆華金壽補授詹事府少詹事欽此 
[備祝萬壽]  
　　京師訪事友人云本月初十日皇太后萬壽聖節需用金鳳輦預由内務府會同工部飭匠承造工竣後卽於初九日經鑾儀衛派令校尉六十名由東長安門鑾駕庫擡入午門謹愼存放以備届時乘坐○初十日萬壽聖節應行朝賀典禮前經奉旨著於本月初九初十十一等日推班欽此等因當經禮部司員會　鴻臚寺鳴贊序班定於初七初八兩日在禮部署内先期分班演習務臻嫻熟以免愆儀○萬壽聖節由内廷飭傳四喜等菊部名角於初九初十十一等日黎明時入内伺候旋至南海豐澤園戲樓扮演各劇皇太后率領公主福晉命婦等入座觀看是日各優伶淸歌妙舞分外認眞直至申刻始各散出太后慈顔大悅命總管太監賞給各優伶小銀錁一個諸優伶跪領之下歡聲雷動 
[美存遠志]  
　　廣州博聞報云美國向無遠略之心此開國總統華盛頓在位時所立美國原例也今美國幅員廣大駸駸富强美班之役美人遂變初心擬收拾飛臘比羣島將來東方商務美必與英抗衡而英處此俄法德三國　盟經營東方英亦樂與美聨合今美國現甚注意東方之事故欲使陸軍中之武弁學習俄士中三國語言將來又調選武弁到中國北京學習華言謂能操此語者必不次超摧以示鼓勵每年擬在緬甸考試各學語之員一次如有武弁願往學語者准給假一年專來中國學習 
[鐵路要聞]  
　　漢口訪事友來函云漢口鐵路局前因水漲兼以鉅欵未到暫行停工刻下陽侯歛威水勢大退 
 
 

Page 2

 
 
爰於本月初九日一律照常開工惟其中章程聞須略有更動也○漢陽鐵政局邇因鐵路需料甚急自八月節後已加添工匠朝夕從事藉應急需 
[礦務將興]  
　　安慶訪事人云中國地大物博礦產甚豐卽就皖省而論煤礦鐵礦所在多有奈以風氣未開庶民惑於風水之說遏抑多方以致天地自然之利任令終藏不發撫憲鄧大中丞創興商務開闢利源招徠士商開辦礦務前准懷寍縣紳商某甲禀請於集賢關開挖煤礦其質甚美所獲頗豐旋有乙丙等相繼開挖亦得厚利聞已挖有四孔惟某孔與某姓墳山有碍經某姓具禀懷寍縣署請爲查封縣尊顧大令俯順民情准如所請飭令封禁而乙丙等不肯罷休故刻下尙未定局省憲聞之特委范司馬啓璞勘騐懷邑全境礦務又委杜大令師預萬大令世章劉大令寅度伍大令芳榛楊大令學海分赴望江桐城潛山宿松太湖各屬查勘礦苗奉委諸君已先後禀辭就道皖省礦務之興其卽權輿於此乎 
[閩督抵京]  
　　京師訪事友人云新簡閩浙總督許筠菴制軍應騤由粤東珂里晉京陛見暫駐宣武門外繩匠胡同府第恭備安摺二分初八日呈遞軍機處以備召見旋經内侍召入先在皇太后駕前跪請慈安畢令於次晨預備入覲 
[幾釀教案]  
　　九江訪事友來函云邇因舉行府試各屬生童齊集郡城往往三五成羣動輒滋事本月初五日某生等至西門内化善堂偶與教士齟齬觀者愈聚愈衆幾肇事端幸查街委員林曉嵐少尉毛炳坤把戎巡邏至此極力彈壓一面飛禀鎭道各憲宋佩珍軍門立卽率同中衡萬雲衢遊戎及熊偉庭守戎史永成把戎飛騎而來誠果泉觀察亦偕府廳縣及保甲委員相繼戾止設法解勸始不至釀成禍端否則又多一重交涉矣 
[汛弁被控]  
　　蘇州訪事人云崑山縣汛弁周把戎兆麟被圖董施敬邦赴省上控是案頗屬離奇爰節錄之以供衆覽施敬邦崑山縣人向在本城協隆糟坊執事而又身充圖董前年曾起造房屋一所本年某日周把戎之汛丁譚菊生拘獲土棍顧阿全沈厚根二人謂其偷竊營基石片售與旋姓把戎向施詢問罰令出洋四十元了事施以造屋在前竊石在後安得以收買賊贓張冠李戴遂置之不理把戎怒立將是案移送新陽縣署請蘇大令品仁究辦大令披閱來又亦以時日不符僅將顧沈二棍懲責釋放越日施因事行經汛署突被顧沈二棍及譚等數人扭住攢毆謂汝不向周老爺理處害我等受責施被毆之下身受重傷當卽繕禀投新陽縣署控告蘇大令飭差查得仍因竊石起見爰卽會同崑山守備章守戎寳仁於九月初六日臨塲勘騐當勘得是處並無營基立傳周把戎及汛丁譚菊生訊問譚稱大老爺明鑒小的在周老爺處充當汛丁自當惟命是聽何敢違抝大令得供回顧把戎微笑當將全案人証一併帶回縣署升堂研鞫判笞譚數百板復將顧沈二棍重責六查板施雖未收買營基石片然亦究有不是之處飭掌手心二十下完案施受責之後一時忿恨交加頓成瘋癲之疾旋於本月某日偕母及子至省投中軍署及蘇州府署藩臬二轅遞禀控告府憲王太守閱禀後批飭新陽縣錄案詳覆以便底根究 
[請缺異聞]  
　　廣東訪事友來函云署連平州馮大令灼孝以缺分甚瘠禀呈藩憲求卽交卸並請量移一缺岑方伯遂懸牌示云照得國家設官原以理事兹該令因缺瘠禀請父卸倘後任效尤禀請則國家何必設此一缺地方何賴有此一官且該缺瘠苦已有津貼銀兩俾資辦公並非責以枵腹從事若從前並無津貼豈該缺無位置之官該令於委署斯缺時業已將全年津貼銀兩悉數先行請領乃抵任甫三月卽以賠墊爲詞率請交卸顯屬居心巧詐自請量移一缺尤爲荒謬糊塗試思廣東各缺優瘠皆有倘瘠缺紛紛求調安得許多優缺位置各員無論於例不符本司亦斷無此辦法大凡旣要作官便要居心辦事倘僅計及缺之肥瘠豈優缺有事可辦瘠缺遂無事可辦乎馮令灼孝卽行撤任聽候詳叅其長支津貼銀兩一併限繳以儆規避而肅官方特示如大令者眞可謂利令智昏者矣 
[意欲何爲]  
　　營口訪事友人云日前有客自西北各城來者述及邇來錦州府廣寗遼陽牛莊海城等處所有教堂牧師神父紛紛遷徙堂中貴重各物亦均携去不知有何變動也 
[總辦到營]  
　　牛莊訪事友人云營口電報局總辦現由上憲委令黃錫臣大令到局接辦本月初四日大令挈眷到營暫攝之楊勉貽明府卽於是日交卸後初八日已乘北平輪船遄回津郡矣 
[委解京餉]  
　　杭州訪事人云浙省應解京餉現因封河在卽藩憲惲方伯故特赶早提解分作二批委候補縣白大令曾蔭魏大令象書分批管解於本月初九十三兩卯兌銀釘鞘寄存外庫聞大令已相約同行俾得互相照料擬於十七日首途云 
[請禁售票]  
　　粤東訪事友來函云省垣十八甫近有數家用西人出名仿澳門呂宋票式售賣小票每紙二三毫不等生意頗佳闈姓公司商人具禀善後總局以此票於闈姓實有關礙請爲查禁局憲已准如所請卽行出示禁止刻下十八甫所開數家均已一律停止矣 
[承充膏捐]  
　　粤東訪事友來函云省垣烟膏抽厘已經上憲懸牌示諭招人承充刻尙未聞有人承認惟土藥抽厘已有宏益堂商人潘洪芳等出名承充每年繳銀十六萬元某日善後局卽懸牌示云照得本省土藥厘金向由各厘卡抽收邇來迭據商人赴局具呈認餉包辦數目多寡不齊兹查有宏益堂職商潘洪芳等每年認餉十六萬元爲數較鉅兹當籌餉維艱之際多一分輸將卽公家多一分裨益應卽准承辦以裕餉項而順商情合行牌諭爲此示諭該職商潘洪芳等遵照限縣牌三日卽將餉銀九百元並一月正餉呈繳現銀赴局以憑詳請給發示諭開辦愼勿延遲自悞切切特示聞局憲烟膏抽厘亦欲該商承領未悉該商能否有此力量也 
[購油宜愼]  
　　營口訪事友人云本處生意向以油餅豆三者爲大宗祗憑批帖交易名曰飛子不知何所取義尙幸數年來並無做假情弊故人猶信之不料近日風氣日下弊端百出八月間元興盛將油五十簍賣與裕發給以元茂盛油帖一張而經手之劉姓竟潛易以同聚源假帖將眞帖另託王董等人貶價售出得銀九百餘兩至九月望後裕發將同聚源油帖售與義順來始認出𧸛鼎根究　由知係劉姓所爲擬欲禀� 
官究辦議論紛紜不知若何了結也 
[宜地辦團]  
　　宜昌訪事友來函云時届冬令宵小繁興又値川中匪類滋事宜地居民未免心存惶懼地方官　飭城内外各紳耆創辦團練以資保衛所有費用均捐自民間因各團有貧富之不齊致辦理有先後之互異日前南門内丑字團先行辦齊約有團丁百餘人旗上均書衆志成城四字刀矛森列頗足壯觀聞東湖縣示諭本月初六日所有十二圖兵勇均往敦軍廠聽候點名○團練之費係照居民貧富分數等勸捐南關外有某甲者家資尙屬饒裕日前經紳耆往勸甲非但不出分文反多無理之言紳耆旋禀地方官傳甲到案罰錢百數十串以備公用諺所謂因小失大其甲之謂歟 
[預防火災]  
　　漢口訪事友來函云近日漢口屢見火災推原其故皆由遠來貧民結茅爲屋一經遇火最易燎原邇經地方官設法禁止凡客民之搭篷棲止者槪川資令其回籍其有久　漢地者亦諭令槪遷移是亦防患未然之意也 
[潯陽火警]  
　　九江訪事友來函云本月初八夜東門外八里坡某宅偶爾失愼致兆焚如各水龍聞警往救得卽熄滅然房屋六間均付 
 
 

Page 3

 
 
一炬矣 
[蘇垣火警]  
　　蘇州訪事人云本月十三夜二鼓時忽間鑼聲鏜鏜喧傳失愼推窓眺望見西南角一片紅光上燭　漢旋見各叚水龍星馳電掣而往未及片刻卽賦言旋翌日訪悉盤門外靑陽地二馬路某妓院因作晚炊不戒於火幸爲時尙早經居人竭力汲木灌救得卽熄滅僅焚去房屋二間而已 
[松江融齋書院十月分朔課題]  
　　經學子產論政寛猛使民戰栗解○史學宼萊公可保百年無事之策梁元帝讀書萬卷○性學人之生不幸不聞大過不幸無恥伊尹恥其君不爲堯舜○算學今有開河上闊二丈四尺下闊一尺深九尺長三百八十四丈共積若干今有直田三畝止量得南闊八步半北闊七步半東長九十三步丈量西長問該若干十一日補課限二十一日交卷 
[津郡官塲紀事]  
　　天津訪事友云新授閩浙總督許筠菴制軍入都陛見於本月初五日行抵津郡原擬卽日晉京嗣因法人擬借南臺閩疆有事襜帷小駐以便與北洋大臣裕壽帥籌畫機宜暫以紫竹林佛照樓爲行臺定於初八日始驅車北上云○直隷藩司裕壽泉中丞調任江寍藩司於初四日由京蒞津正擬擇期南下忽於初五日又奉恩命補授河南巡撫中丞爲北洋大臣裕壽帥之介弟玉昆金友同任疆圻聖眷之隆於此可見 
[粤省官塲紀事]  
　　粤東訪事友來函云粤督譚制軍日前因抱微疴求請開缺蒙恩賞假兩月毋庸開缺迨假期已滿復上疏籲請朝廷以制軍保障南陸深資倚任特准再行賞假并賜人參四兩俾資調攝省中屬下各員均紛紛到轅禀賀是日督轅車馬往來頗爲熱閙○辦理欽廉防務　培楷觀察才幹優長久爲上游器重兹聞委署高廉欽道篆其欽廉防務仍歸管理亦可謂能者多勞矣 
[潯郡官塲紀事]  
　　九江訪事友來函云督辦鐵路大臣盛杏孫京卿因公赴鄂乘招商局江孚輪船於本月初九日過境電報局委員汪芑孫明府盛景屏中翰均登舟謁見○升授湖口水師中營遊擊黎羲齋遊戎赴都引見事畢南旋奉上游飭赴本任遂擇於本月十一日接印任事 
[皖省官塲紀事]  
　　安慶訪事人云本月初九日藩轅牌示候補知州瞿世琬委署宿州知州候補知縣曾光煦補授定遠縣知縣業已會詳具題合先牌示○帮辦求是學堂候補同知龍司馬鳳鑣奉撫憲鄧中丞委赴湖北公幹所遺求是學堂一差委候補知縣羅大令接辦○候補道席觀察匯湘奉劉制軍札調委辦五河鹽卡觀察已禀辭出省候補縣丞鄭二尹秉璘隨同差遣遂禀銷西門内巡查街道差所遣差使經臬憲鄭廉訪札委候補吏目朱少牧帮俊接充初九日詣轅禀知到差視事 
[蘇省官塲紀事]  
　　蘇州訪事人云常州府知府有太守於本月十三日來省隨詣撫轅謁見德大中丞面禀要事旋赴藩臬二轅晉謁聞太守小作勾留卽當遄回任所也十三日午後吳縣知縣賴葆臣大令帶同刑仵書差出閶門乘官舫下鄉相騐是何案件容俟訪明續錄○常熟縣縣丞陳二尹彰五現已捐升知縣離任過班遺缺經藩憲聶方伯懸牌以現署鎭江府經歴海少尹齡調署遞遺鎭江府終歴員缺則以候補縣丞孫二尹紹勛署理○署太湖同知司獄洪捕廉鏛現已一年期滿經上憲撤回遣缺經方伯酌委試用從九彥品亭少尹龢署理已於本月十三日懸牌矣 
[白門錄要]  
　　金陵訪事友來函云省垣前奉諭旨創設省學堂督憲劉峴帥爰飭將省垣前設之儲材學堂攺爲省學堂檄委候補道蒯理卿觀察總理其事復咨請京師大學堂鐫刻江南省學堂鈐記一顆頒給總辦以昭信守觀察於本月初七日接授後卽趨詣督轅禀知開用○省垣五方雜處宵小滋多而四鄉荒僻之區尤爲若輩所叢集城守協楊鏡巖恊戎於本月初五日禀明督憲輕車減從親赴各鄉各汛嚴密巡查果能始終不懈亦安靖閭閻之善策也○金陵城廂内外地方遼闊每届冬令宵小繁興例於十月初一日起由上憲通飭文武保甲局卡添派幹員舉辦冬防兹已届期由署藩司胡芸臺方伯會同城内外保甲總局袁榆生觀察城守協楊鏡巖恊戎多派文武員弁尅日具辦以資震懾○入冬以來雨澤稀少四鄉種麥待雨尤殷上月中旬經府縣設壇虔求旋得微雨惟未能旣沾旣足大慰三農江寗府劉嘉樹太守復筮吉本月初四日在龍　廟設壇躬率元寗兩邑尊虔熱辦香同伸祈禱並飭縣禁止屠宰以迓天和 
[叅戎謁客]  
　　日前提右營廖楚材叅戎赴松幹兹已事畢於前晚買舟回滬昨晨命駕至各衙門拜謁 
[讞員赴蘇]  
　　上海縣署帮審委員陳筱珊明府刻有要公於昨日午後赴蘇禀見各大憲面陳一切大約勾留數日卽可回申也 
[札查私運]  
　　兩江督憲劉峴帥訪悉本埠奸商朦報蘇州海關運米出口特於前日飛札至申飭令上海縣加意查察勿使粒米出口以保民食王大令遵札之下嚴密稽查想奸儈不敢再萌故智矣 
[札飭照料]  
　　蘇松太道蔡和甫觀察日前行文上海縣内開准盛京堂咨查電局綫少報多時有擁滯之患現又欽奉上諭祠後明降諭旨均著由電報局電知各省督撫卽須遵照辦理毋庸專候部文等因是此項明降諭旨及各省電奏均係緊要因議上海至天津加掛二綫上海至蘇州係各省轉報之區另立電桿加掛三綫業經派委熟悉工程之員於上海開工節節前進兹據上海電報局員經守元善禀稱工次連失鉛絲二捆知照該處地保遷延未至請黃渡汛弁查緝則答稱失竊之所係靑浦所屬及函請白鶴江汛弁追緝則又指爲嘉定靑浦毗連之界爲此咨請貴道俯念事關電政望札飭上海寳山嘉定靑浦四縣地方官妥爲照料等因到道除分行外合亟札飭遵照本邑王欣甫大令刻已遵照辦理矣 
[嚴禁毒魚]  
　　滬俗鄉人每至冬令以毒魚藥餌投入河中魚中毒斃命浮於水面然後撈取上市售賣於人食之亦不免中毒此等鄉人祗知圖利不顧損人上海縣王欣甫大令訪悉此情業已出示嚴禁矣 
[准運硝磺]  
　　職員龔振開設恒義昌牌號販運硝磺曾禀請上憲給有護照昨日法讞員朱森庭明府接到蘇藩憲聶方伯札諭稱該商販運硝磺路經租界呈騐放行明府當卽飭探遵照辦理 
[浦東盜案]  
　　浦東二十三圖地保張顯華家頗小康近賣得田價洋三百餘元藏儲甚密月之初八日晚間突有口操淮音之難民百餘人由楊樹浦雇渡船五艘渡浦登岸蜂擁至張之家中命同黨將前後門嚴守并將男女數人綑縛一隅遂翻箱倒篋將張所儲之洋及金戒指六枚綢衣數十件盡數搜刼一空呼嘯而去至天明爲鄰右所知始將所縛之人解釋旋由事主開具失單赴上海縣署請緝未識能弋獲否 
[美界捕房紀事]  
　　昨有二西人飮酒過醉至裹虹口小菜塲互相兇毆旋以酒力上湧不能支持共臥路隅爲巡街捕所見立卽雇車送入捕房俟酒醒後卽行釋出○昨午有甲乙二小竊至外虹口順泰碼頭乘間竊取白鉛二件正欲肩荷而逸爲事主當塲拘獲解送捕房押候究辦○蘇人薛梅生昨午至北河南路和興押鋪内洪姓處索取舊欠無著隨取店中布衣二件藉以抵償所欠被洪扭住誣以行竊解至捕房捕頭飭探查明核辦○蘇州蕩婦混名雌老虎向在自來水橋北堍開設花烟間前晚將狎客綽號小癩痢所戴之帽擲於便桶中因是互相毆打旋扭至捕房控請究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南洋]  
　　廣州博聞報云仰光爲緬甸國下游於　　八百五十四年隷　　利　圖爲地球　米名區每年出口　　一千四百萬包　　　民二十餘萬口華人佔數萬額粤則新寍人居多閩則漳泉二府之人居多潮人　跡雲南騰越州人亦有數十餘皆緬甸與印度籍　也曩歸印度總督節制一千八百九十七年攺立行省設巡撫如　華昔時之臺灣其地土產甚多除米　荳麥外玉石紅　石緑　石惹緻木兒茶樹膠牛皮牛角石黃各貨頗備緬俗　佛敬僧甚篤見必項禮合什無敢少慢有萬金身家必施捨八千以爲豪和尙不齋食牛羊聽之早晨洋鐘六晌鐘一餐上午十點一餐　午則不能食衣鉢相傳戒行甚篤儈不得　尾不得嫁犯之無生理華歴淸明節過十日卽緬歴之元旦届期必潑水三天謂可感召甘霖之　沛孩提結羣持水器見行者必潑使全身盡濕而後快遇本土人尤甚華人男婦亦間有之婦人之受潑爲最多至於西人則鮮有犯之者所謂國威震而民氣揚孰　　習俗移之者　英人亦知潑水之非善而所以不遽禁革者順輿情也今亦定有律法男人手持帳簿婦女身有懷孕則不許潑水犯者入獄三個月誠潛移默化之善法也所異者緬歴元旦之後則陰雨霏霏謂之頭打春而印度洋之風浪亦隨之而狂每逢　歴茘夏之望俗爲禁婚節秋菊之望爲開婚節九十日中凡　男女不許婚娶犯者則以匪人目之過九月望後則天晴氣朗從少下　之日若此晴雨有時天公之於緬人似屬加意相待本年自緬歴元旦以來雨水甚足就現時局勢而論來年米榖　必豐收惟常看尾水雨方能决斷 
[銀根緊急]  
　　漢口訪事友人云某銀行鎭上之巨擘也　因上憲調撥庫欵四十萬金羅雀掘鼠搜　　空以致市面鉛根大緊各項生意　形掣肘未知卽能轉圜否也 
[上海縣署瑣案]  
　　本年七月間鄉婦彭丁氏喊控夫姪彭桃之夤夜强奸致被毆傷兹經王欣甫大令倩襄讞委員　筱　明府訊斷彭丁氏供丈夫根法傭工於外小婦人一人在家七月十八夜半時夫姪桃之越窓入房欲行非禮急卽呼救桃之卽令其胞弟阿金阿連攔住毆打今蒙提案務求重責彭根法供與丁氏相同彭進卿供長子桃之因向趙阿升索欠在丁氏家中吵閙並未敢行非禮今被丁氏誣控求鑒彭桃之供年二十七歲因趙阿升曾借小的洋二元是日見趙在嬸母丁氏家中閑談小的卽向趙索欠互相爭扭驚動嬸母致被誣控求察阿連阿金同供是晚俱在家中並無帮毆之事明府謂强姦非實毆打情眞判將桃之笞責一百五十板著其父進卿具結領回管束完案○馬連生扭控韓茂奎圖賴會洋前經陳明府提訊時韓供實姓汪名少卿遭馬悞認誣近明府以供詞各執判飭原差補提一同與會之常張氏到案前晚提集人証復訊馬堅稱此人實係韓茂奎前被收去會洋九百餘元詰之常張氏供亦相同韓自供則稱實係姓張並未收取會洋明府以其狡展飭責一百五十板仍不供認著原差帶同原被到蔡沈氏家查詢實情禀復核奪○周義生控沈瑞龍毆傷求　陳明府提訊之下供稱嗣父與沈瑞龍含開米店由沈經手今嗣父故世小的進店習業沈圖吞股本將小的逐出向之理論致被毆傷求爲騐究明府飭仵騐得周義生右肋果有木器傷一處判令暫退候查明核辦 
[南市捕房紀事]  
　　日前有寗人名阿品者糾同無賴吳阿龍向南市新馬路懋昌外國雜貨店夥韓路亭訛詐洋銀一元五角昨日又遇諸途欲拽韓至虹口韓情急呼救由巡街捕勇拘入捕房捕頭著押候解案訊究○昨報野鷄挑夫陳阿達朱模新私將益利水果行廣橘一　運往外灘由巡街捕勇拘押捕房昨日工程局總辦朱森庭明府飭將陳等從寛開釋贓給矢主具領○前日虹口頭壩王同生鞋店學徒徐杏生出外遊玩迷失歸途比至新馬路由巡街捕勇拘送捕房旋由店主王榮榮投捕房認領捕頭准之 
[英界公堂瑣案]  
　　陳阿虎王雲山在漢口路火燒塲竊取布衣一件銅壼一把由包探李星福一併扭獲解案請究鄭大令商之梅繙譯判陳責二百板荷枷一月王責一百板○洋人馬倫控馬阿英傾棄穢水有違租界章程昨日提馬到案研訊供稱因不知租界定章求恩鑒宥大令判罰洋五元以儆○蘇州人姚濟芳至莊書章烟間内乘間竊取象牙烟槍一枚質洋六元經包探劉升堂緝獲送請訊辦大令判笞責二百板○包探張阿四禀錢寳國在元和輪船竊取搭客洋布一疋并帳子絨布等物查無失主拘　訊辦大令訊得錢屢　犯案殊屬可惡判重責二百板押捕房三個月期滿遞解回籍○巡捕房馬車夫陳蘭生竊取麩料售與周本林得洋兩元經包探徐榮珊一并拘案訊究大令判周罰洋二十元陳枷號十四天以示懲儆○五十四號印捕禀楊宋奎在福利公司火　中竊得外國糖八瓶當塲拘獲請辦大令判罰洋六元撥棲流公所藉充善舉○四百五十號華捕禀有陳生者手持鐵球七個沿路售賣形跡可疑送請訊懲陳供此球係在棋盤街拾得求鑒大令判笞責二百板以儆○童王氏投案控稱昨晚八點鐘時小婦人行至四馬路東薈芳里被流氓王雲山李金雲攫取銀鐲一只投報捕房今由包探胡瑞龍緝獲求請重辦王李二人同供昨晚在四馬路行走偶一不愼撞於此婦身上並未攫取手鐲求恩明察大令判王李二人各押捕房一月以儆 
[法界捕房瑣案]  
　　潮州人周全益開設太古全洋棧虧欠各莊號銀二十四萬兩控經宋明府訊供飭探周姪錫祺棧夥江月卿帶往該棧查明祗存糖九百六十包其餘寄存招商局太古兩棧因無棧單未便查閱内室存有鐵箱一　　鐵匠鑿開祗有銅洋二十餘元包探復將周全益一門照像帶回捕房據情禀覆明府命提周江二人復訊據江月卿供三月間初進棧房經手買貨至晚回家行中細情實不知悉詰之周錦祺俯首無詞明府命拖下掌頰始供棧主遁往何處實出不知惟寳善街寳泰士行係棧主妻舅開設明府得供著還押過堂再行核辦○泥水匠王林林僞稱房主遣往修理屋面乘間竊物已非一次日前又在興聖　　頭繩作施其故技當塲破獲解送捕房供認不諱昨城内萬豐米店呈具失單稱亦被王竊去念珠一串銀十字架及聖像聖牌等物　追明府提王到案研訊承認惟稱原贓怱遽之間已經遺失明府命押候嚴比○法商華利公司西人地不喇控細崽周小毛竊取錫洋鈔票逃回蘇州著薦保追至滬上僅交洋票十二紙至銀票六十兩據供並未竊取昨經明府復訊依舊不承著還押候比○太古洋行買辦陳卿元控顧金生馬生元竊取票銀五百兩兌換赤金爲費文元銀樓將票扣留知照失主前來將顧馬扭送捕房解經明府訊供候比昨命提案著將顔德順赶緊交案○馬德芳控萬和盛鞋店王建堂借出票洋一千八百三十元屢索不還經明府訊供昨日提案略訊飭包探帶出覓人銀並保限十日理楚○漢口慶茂和號夥劉春生虧欠各莊號銀二千八百餘兩經成康等各莊號具控朱明府訊供之下著押候覓保昨日飭探帶出交復昌恒人銀並保限十日内理楚延干追比流氓顧松泉沈阿根范開泰蔡寳生張阿根李阿有前因毆傷探夥經朱明府訊供各枷號一個月昨已期滿命帶案開枷照　斷　責　百板其餘各責五百板一并釋出○小竊吳瑞生陳阿慶命提到案著照原斷各責四十板釋出 
 
 

Page 10

 
 
[邗江官報]  
　　十月初四日江西同知張司馬政慶銷京餉辭回江西○初五日南批騐趙鹺尹公幹到揚○初六日牌示十月初十日皇太后萬牌○初七日儀　提　任　　辭回十二　吳鹺尹元惠销六　閘姚　尹希　委儀棧掛號于鹺尹献廷丁鹺尹乘彝程鹺尉謙等委保甲聽差 
[上海六馬路仁濟善堂經收咸有一德施醫給藥一文愿册捐八月十一至九月三十日單]  
　　合　新大善士湘平銀十兩篤本堂八兩五錢興和福鼎裕隆各回　易惟　一兩靜香堂三槐堂無名氏各五錢程福五洋三十元武林隱名氏洋十三元倪林爲子病祈愈陳志恆病愈丁　蘭李國琳潘承聞李雅軒寳厚堂隱名氏無名氏九户各洋十元　名氏藥水福建角洋六十角延陵　善記無名氏楊隱名各五元元和　正堂施大令津沽王心容奉　莊登雲馮　賢方隱名五户各四元吳維衡爲孫女秀金病愈　　　　　　氏各三元胡稚梅二元七角泉唐昌虚氏譙國氏各二元山左劉筱山劉曾氏合一元六角潁道人二女病愈完愿姚孫軒林小泉九江蔣鄭司證致雍堂吳氏沈氏周郭氏　　名　　名氏隱名氏隱名氏無名氏十四户各一元古香堂洋一元銅洋一元掦州有心無力人洋六　揚州無名氏戴氏公留餘求是軒四户各五角孫姓孫徐氏各三角揚州不留名　角天元布號銅洋十元振和銅洋七元鴻源木行銅洋四元程亦甫穆宅何氏各銅洋二元劉無名無名氏各銅洋一元以上共收湘　廿九兩又洋二百零六元七角銅洋三十元 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十四年十月初四日京報全錄]  
　　宮門抄○諭旨四道錄前○江督劉奏爲江南各防軍一律攺練洋操摺○十月初四日工部鴻臚寺正藍旗値日兵部引見一百三十九名○肅王謝賞穿端罩恩○桂公等前往南苑請安○徐中堂因伊子授刑部左侍郎恩○揚頤恩佑德魁各假滿請安○前浙江學政陳學棻到京請安○河南藩司額勒精額到京請安○徐承煜等謝授署缺恩○熙俊請假十日○普公椿壽各續假十日○鹿傳霖預備召見○召見軍機鹿傳霖陳學棻○○頭品頂戴兩江總督臣劉坤一跪奏爲江南各防軍一律攺練洋操謹將　議情形恭　　陳仰祈聖鑒事竊臣於光緖二十四年五月初九日承准軍機大臣字寄奉上諭户部兵部會奏遵議御史曾宗彥奉請精練　軍攺爲　操並將各省兵數餉數聞單呈覽一摺今日時勢練兵爲第一大政練洋操尤爲練兵第一在著惟須澤　習以勤訓課核餉力以　軍實　大天津新建陸軍江南自强　均係學習洋操北省勇隊著由新建陸軍酌撥營哨之學成者分往教練南　則由自强軍酌撥營　口號均須一律各　省將軍督撫統限六個月内將併餉練隊及分紥處所妥議覆奏至軍械鎗砲應飭各省機　局酌定快槍快砲格式槍子　分　造法互相計諭折衷一是始式製造精益求精以期利用並著一體妥速籌辦毋得宕延餘依議原摺均著抄給閱看等因欽此又准部咨本年五月二十一日奉上諭前據順天府府尹胡　棻奏請精練陸軍並神機營攺用新法操演出使大臣伍廷芳奏京營緑營叅用西　各摺片先　諭令　　大臣　同　機營　大臣八旗都統妥議兹據該王大臣等會同議奏攺練洋操爲練兵要著各省緑練勇疉經　令認眞裁併一律　　著各　　　　撫　入前次户　兵部議　御史曾宗彥請　練洋操　　一併迅速籌議切　具奏等因欽此仰見聖主整軍經武力　　强之至　　　　名伏查該御史原　内　儘各省已有之餉練各省洋操之兵部臣覆奏　　　　　已有之餉攺練洋操日可　　另　各等　是　　　　　項酌劑盈虚未能因改習洋操另請加撥此就餉力言之也江南濵海沿江各防　　　處所曰吳淞南洋門户也曰　　　　　　也　　　　櫂要地也曰金　根本重區也曰徐州　北通衢也星羅棋布脈絡貫通相地　營　爲必不可少自上年我　　　一律攺　　　　　　　　勝營外每旗勇　二百　名統計五路防軍不至一萬數千人合計則尙有可觀分紥實無可再减此就兵力言之也　　　　　　　　　　洋　　應就現有餉力兵力查照各該　奏通　籌畫切實圖維總期餉項不致爲難操防可以兼顧爲第一要義謹分　　　　　　　　　　上詳　之　各軍統　洋操也查洋操手足靈捷步伐整齊紀律嚴而有法槍砲熟而有準自强軍已著　効各軍　　　　　　　　　　　之盛　五旗駐紥　陰之合字五旗駐紥鎭江之江勝六營新湘五旗南字三旗駐紥金陵之親軍七旗　軍三旗衡　三　　三十　　　　　攺練　　由　强軍挑選　　前往教練按照各　營旗哨數五哨者五人三哨者三人一切操法統　自强軍章桂不得　　歧　　　　　　日新悉　　旅此軍與彼號　　一庶幾呼吸　通其自强軍調出排長各　缺由　統領另行選充募補至徐州地方　　　　　　　　　　皆係　零分紥或一哨或數棚皆有巡緝奸宄保　教堂之責調集合操必滋貽誤應與零星各隊伍及散紥各練軍統俟盛字等營旗　　　再行抽調攺練　免疏虞一餉項酌量加增也查北洋新建陸軍正兵月餉每兵四兩五錢江南自强軍則每名八元約合銀五兩六錢　　　月發給足餉各防軍勇丁每名四兩二錢又以近來餉源短絀未能按月發足歴經造銷有案今據攺習洋操未免相形見絀嚴其訓課似　　　　糧前署督臣張之洞奏設自强軍亦稱若照舊日餉章必無肯應募者今縱未能照自强軍之數擬請按年略予加增以示體恤仍不　　　　又之數此係專指勇丁而言其統領營哨等官薪水銀兩仍照舊章辦理一操衣酌量製備也言洋操者莫不謂戎衣整潔步驟敏肅而衣　　靴皆係由官製給全軍一律自足以新士氣而壯軍容各防軍餉數較少衣履一切又須勇丁自備叅差藍縷其勢使然今旣攺練洋操此　似不可省惟查自强軍定章每營每年須數千元若三十七營旗查數比照辦理爲數過鉅不能不量予變通擬請每名歲給操衣單　二套單帽一頂包巾一條皮靴一雙統計每年已需銀四萬餘兩尙可設法挹注一薪餉亟宜統籌也每哨由自强軍酌撥排長一名充當教習擬給月薪十四元核計三十七營旗共需教習一百餘名每年約需銀一萬四五千兩除將各防軍原有教習薪水抵支外仍須另籌銀一萬餘兩各該勇丁又須酌加餉項以及製備操衣等件統計每年約共增支銀九萬餘兩此項未准另行請撥而各營旗又無騰出之欵惟查自强軍遣散洋將攺派統領後釐定各項每年約節省銀六萬兩尙可撥用然以盈抵絀仍屬不敷伏思自强軍餉章排長每月十元正兵八元而天津新建陸軍步隊營頭目每月五兩五錢正兵四兩五錢湖北護軍營練習洋操親兵每月四兩五錢正兵四兩二錢惟江南自强軍兵丁餉數太優難免各軍有　藉口自應酌量减少以昭公允而資補苴自强全軍原定二千八百六十八人嗣以工程隊未經募練攺歸陸師學堂辦理馬隊二營併爲一營　係　設二千五百八十八人擬請將排長向支十元者攺爲六兩正兵向支八元者攺爲四兩五錢約計每年可節省銀三萬餘兩卽以抵補各軍餉項之不足如此一轉移間於餉項毫無出入而各軍洋操可以迅速舉行如蒙恩准再將自强軍攺定薪餉各細章咨部立案備核一軍械務宜一律也練兵以備非常非操演純熟槍砲整齊臨敵斷難制勝江南購存槍械以後膛九響毛瑟爲最多此項槍枝尙稱精利且子彈與大　瑟　類機器局均能仿造源源接濟操用最爲合宜江南各防軍業經一律領用近來湖北湖南浙江先後咨請撥給將來各省自可聨爲一氣　各營所用砲位名目磅　難免叅差未敢多發快砲良以快砲子彈購自外洋存儲無幾平時操習用子較多不能不留備有事之用今旣統練洋　擬酌量發給二三磅哈乞開司及阿摩士莊快砲俾資兼習並向洋商訂購德國六行特駄砲數尊一俟運至卽行飭局仿造以備分發駄砲便於拆卸庶不致轉運爲難仍一面飭令機器局講求　式新法多造快槍快砲俾免仰給於人另行奏明辦理其操練口號曰　用旗夜間用燈通　　軍不准稍有紊亂一圖籍亟宜講求也外洋戎事之所以日强者以其兵無不學學無不精也中國之兵由於招募大都不甚識字之人以云兵法則　然不知以云輿圖則茫然不曉將弁尙或不免况兵丁乎今旣統攺洋操雖不敢遽求精　而行遠自邇不能不植其初基查自强　新纂西法類編一書分兵法軍器　　　學諸門　淺入深頗爲詳備應分發各營旗責成營哨宮以時誦習務期逐漸通曉不得專委　教習致形　　並咨取北洋所刊德國　　　法入門刷印萬數千　徧　各勇丁閱者此外如孫子十三篇　輿方圖萬國輿圖亞細亞東部輿圖　　八省口岸全　一體　印頌發　成各該官長及文案等員不時繙閱指示勇丁以爲精進門徑如各該營哨等官虚應故事或不能勝任卽行分别　叅一弊喘嚴　禁革也防營積漸習深流弊　出時艱孔亟不能不攺　更張此次統練洋操係爲實事求是起見各該統領管帶自應加意　頓振刷精神上念　朝廷武之深　下念勇丁習　之勤苦一洗前　習方爲不負委任臣當隨時派員點騐嚴密訪察如有缺額尅扣等弊一經查實卽行從嚴叅革治以應得之罪斷不稍存始息其有辦事勤　核練認眞者亦必奏請奬勵以昭激勸[  此摺未完]  
 
 

Page 14

 
 
[光緖二十四年十月初五日京報全錄]  
　　宮門抄○諭旨四道錄前○接前摺奉天將軍依奏爲遵旨開辦省城中學堂摺○陜撫魏奏爲開辦中學堂酌擬初辦章程摺○調補晉臬景奏爲叩謝天恩摺○十月初五日内務府國子監廂監旗値日鑲曰滿引見八名内務府十四名咸安宮一名○那公等點騐火藥覆命○溥侗假滿請安○李殿林謝授内閣學士恩○江蘇候補道張冀謝恩○廣東知府盧秉政謝恩○額勒精額楊崇伊預備召見○張仲炘謝授光祿寺少卿恩○郭曾炘謝授侍讀學士恩○値年旗奏派查城之大臣派出英年○内務府奏派致祭兩　風雲派出慶麟熙俊錫　玽珤○關防衙門奏十五日大高殿拜表謨貝子行禮○掌儀司奏初十日祭　奉先殿載瀛行禮○召見軍機額勒精額楊崇伊張冀○接前摺一將領亟應預儲也練兵必先選將中外理無二致目下各營旗統領要皆百戰之餘一時之選然不能不預爲儲備俾免將來缺乏之虞查江南陸師學堂本爲教育將材而設擬俟學生畢業後酌發各營一如自强軍差遣之例增其閱歴廣其見聞才具出衆者酌量投以營哨官之任漸推漸廣必有英才出乎其間旣爲學堂鼓舞之資卽爲各軍久遠之計庶幾維持不敝精益求精以上八條皆遵照部臣原議察酌江南情形就地設籌不另請欵事事務求核實不致稍涉虚浮合無仰懇天恩俯賜照准俾得早日舉辦認眞訓練以收實効而拓新規除將製造軍械與各省互相　論另行具奏所有籌議江南防軍攺練洋操緣由謹繕摺覆陳伏乞皇太后皇上聖鑒訓示謹奏奉硃批著照所請該督卽認眞舉辦以收實効毋得徒託空言欽此○○奴才依克唐阿廷杰跪奏爲遵旨開辦省城中學堂　請添抽鹽厘作爲常年經費恭摺具陳仰祈聖鑒事竊本年八月十三日恭閱電鈔奉上諭大學堂爲培植人材之地除京師及各省會業已次第興辦外其各府州縣議設之大小學堂著該地方官察酌情形聽民自便等因欽此仰見皇工興學育才潛移默化之至章欽佩莫名　查本年五月間欽奉諭旨中學小學尙未一律開辦飭將各屬現有之大小書院一律攺爲兼習中學西學之學校等因當經奴才等體察情形頗以風氣未開驟難更張爲慮緣奉天俗尙敦龐十皆黜華崇實深堪造就惟地方瘠苦能專力向學之士亦祗承德遼陽鐵嶺開原新民及錦州府屬各州縣爲多而書院章程尙未克　美備餘屬更無足觀若東邊一帶新荒甫闢義塾且尙寥寥近年間有設立書院地方亦因限於欵項略具規模今欲一律攺爲中西學堂自非另籌的欵專設學堂不足以資觀感是以彼此商酌擬於省城設立中學堂東邊營江兩遊听駐地方及錦　昌圖兩府城先各設小學堂以爲各屬之倡所需經費擬由四八二四鹽厘以外加抽一二鹽厘專爲各學堂經費　奉電旨催覆當將商辦情形會銜電奏在案今各府州縣小學堂旣聽民侦則前議東邊營江兩道所駐地方及錦州昌圖府城自應暫從緩辦第省城中學堂經費伊始亦須豫籌開辦經費及常年經費方足以立規模而垂久遠現奴才等已由糧餉處公欵項下提出銀二萬兩另行存儲以備建立學舍選派管學延聘教習購圖書儀器如有不敷再行陸續措添其常年經費卽前次電奏所指添抽鹽厘一項但事關加增厘額非奏准後不能舉行查奉省鹽厘向有四八二四三分光緖初年前署將軍崇厚因練兵需餉將原抽鹽厘奏明每鹽一石抽收東錢二千四百文嗣因練餉不　又經前將軍崇綺奏准每石鹽厘加收東錢二千四百文合前二四謂之四八此專爲練餉而設也旋於十七年四月間准户都議奏藉餉案内奏明奉天鹽厘於每石現收東錢四千八百文外加收東錢二千四百文每届半年盡數易銀解部一次等因行知遵辦謂之二四此係解部之欵也奴才依克唐阿到任後奏准將鹽厘一項攺徵銀兩從前每石收東俴七千二百文攺微銀共收八錢又將蓋平金州復州岫嚴　縣寍遠　寍常家　八分局認眞整頓凡　户之疲敝者由局借撥公欵助其增灘穵溝　　還繳一年以後鹽務大有起色計從前八局處舊有鹽灘一千七百二十三座　溝二千三百五十三道現已新增　三百六十三　添溝四百七十八道是以上年共收四八二四鹽厘四十六萬餘兩今若加抽一二鹽厘合之四八二四則每石共收東錢八千四百合銀九錢三分零約略計之每歲可多收銀五六萬兩以之撥充學堂經費綽有餘裕將來如有盈餘凡應設之農工商局及武備學堂亦可取資於此　計每鹽一石六百斤每石加收東錢一千二百每十斤不過加收制錢三文零取諸百姓無多而有益於公家不少如蒙俞九卽請飭　立案一面由奴才等札飭蓋平等八分局由奏准之日加徵以資應用此欵籌定以後卽遵旨由在籍紳士内愼　　學之人將來延訂發習選擇學生建立學舍由奴才等督同管學委紳妥愼辦理一俟就緖再行奏聞其各屬府廳州縣小學堂卽由各地方官察酌情形由書院攺設或就地籌欵另設悉與紳士商辦其不設者亦聽其便至奉天地丁銀米折徵之數無多若遵部章每銀一兩米一石提制錢五十文作爲學堂經費亦不敷用現旣籌添鹽厘應請將地丁銀米提解制錢一項俟學堂　充時再行奏明辦理所有遵旨籌辦學堂　用常　經費擬請　收鹽厘緣由　合詞恭摺具陳伏乞皇太后皇上聖鑒訓示再奉天府府　兼學政係奴才廷杰兼理合併聲明謹奏奉硃批著照所請該衙門知道欽此○○頭品頂戴陜西巡撫臣魏光　跪奏爲陜西開辦中學堂並酌擬初辦章程開單恭摺具陳仰祈聖鹽事竊陜省開辦學堂現在籌辦情形業經臣於本年七月初七日　請總理衙門代奏在案臣維時局艱難非人才無以資幹濟而需才孔亟非學堂不足廣裁成秦地土風質樸其於時務每限見聞建學育才尤爲急務臣與司道稱公同商酌以中等學堂爲全省人才會萃之區自宜大其規摸方足以宏樂育惟是庫儲艱絀若必　　構造創始經營非惟興　需時亦且糜欵　鉅查省城北院舊署規制尙屬崇　以之攺建舊　可仍倍省工力經臣督飭司道委員勘估興作猶未遽克觀成而疉奉諭旨期限已迫誠以學堂一日遲設卽風氣一日遲開事關培植人才自宜迅速籌辦兹擬佑遵京師大學堂借撥公房辦法先借西安府試院　作學舍就游藝學塾原購中西切用之圖書原聘測算及語言文字之敎習推廣各額聚集生　仿照大學堂普通初設各學功課先行　力　求當委督糧道丁士彬總辦學堂事務並委候補知縣吳廷錫充當提調俾專責或仍一面嚴飭攺修中學堂委員督催匠役尅日竣工將來一併歸入學堂辦理以恢氣局而免紛歧至經費一節除現時購製圖籍興築學舍約需費二萬金經臣另案奏催河南山東欠欵解還備支外其常年經費每年例支之欵與附設小學堂約共需銀二萬兩應將游　常年經　銀六千餘兩提併支抵　尙不敷銀一萬四千兩以朝廷興學儲才要政若俟零星湊集勉强支持非惟　畫無從亦且瑣屑非體應俟籌定常欵届時奏明辦理期規久遠除一切未盡事宜容當　時隨事叅酌奏咨辦理外所有開辦中學堂並酌　初辦章程謹繕淸單恭呈御覽伏乞皇太后皇上聖　訓示謹奏奉硃批該衙門知道單併發欽此○○二品銜　補山東按察使山西按察使奴才星景跪奏爲叩謝天恩籲懇陛見恭摺仰祈聖鑒事竊奴才於光緖二十四年九月初五日接奉山西撫臣　聘之行知八月二十二日内閣奉上諭山東按察使著景星調　等因欽此當卽恭設　案望闕叩頭謝恩伏念奴才滿洲世僕知識庸愚由部曹而出任分巡轉鹺　而洊陳臬　　埃未効兢偒　深　　　荷温綸　移東省仔　愈重報稱愈難查山東爲瀕海要區臬司乃刑名總匯舉凡詰奸禁暴察吏安民在在胥　　　奴才　昧深　弗　　　仰懇　　俯准奴才入都陛見跪聆訓　冀得遵循所有奴才感激下忱籲　陛見　由謹繕摺叩謝天恩伏乞皇太后皇上聖鑒訓示謹奏奉硃批著來見欽此 
 
