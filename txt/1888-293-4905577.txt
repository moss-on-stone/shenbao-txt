# 1888 - 293 - 4905577

 

Page 1

 
 
[新印浙江闈墨出售] [  申報館主人啓]  
　　浙闈揭曉本舘亟覔聚奎堂原刋闈墨用新鑄鉛字赶緊印成計文五十餘篇冠以主司同考官銜名及題名全錄後附試帖詩刻已裝釘成書毎本售洋七分諸君子以先覩爲快者本埠請向南北申昌及各書坊購取外埠則概歸各處甲昌發售其餘各省一俟購得卽當陸續刋印此佈 
[點石齋售書啓略]  
　　經策通○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多面人勞我逸矣今定碼洋卅五元○　題觀海初二集○實文三萬六千篇本届各省鄉試題十得八九謂予不信可覆按也今定碼洋廿五元○五經文準○實文一萬五千首其中向無陳作而特搆者不下萬者新頴美備無踰於此碼洋八元○五鳳樓試帖○得詩一萬二千首塵羹土飯概不闌入碼洋二元○御纂七經先印五經○直　宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不能備載本埠外埠俱有分鋪士商就近購取可也此佈 
[增補類腋發售] [  點石齋啓]  
　　角山樓類腋一書丹徒趙氏小樓取雲間姚氏原本刋正增補致臻美備其有裨於詩賦文詞家巧思濬發錯采鏤金信手拈來儷紅妃白誠類書千狐之腋本齋購得善本付諸石印分訂八本外加套子價洋乙元六角現已出售特此告白 
[書戊子科各省鄉試題名錄後]  
　　國家以鄉會試取士仍前明之舊毎逢子午卯酉卽爲鄉試止科辰戌丑未則爲會試正科今年戊子乃舉行鄉試之期簡放主考馳傳四出爲國求賢甚盛典　本館亦以此事極爲鄭重自探得各省題目卽行登報外至出榜之時則探訪各處消息　電線可通者則由電傳或探有的信無不陸續登錄以副與試諸君及其交遊戚族先睹爲快之心惟道途太遠電路不通諸省不得不姑從闕如此外則凡有舟車所至人力所通者已莫不一一羅列江南以兩省合而爲一人數過多故經督撫奏請將放榜之期展緩十日以故江南至昨日始行揭曉則望榜者未免鵠候多日矣余今年自藏其拙不獲享二塲大號九日晴天之樂故得失之心不足以攫我而遍閱各省至錄則親族交遊中獲中者尚不乏人亦不免如蓮池大師聞放榜時三礮不覺名心爲之一動然爲他人動非爲已而動也計順天榜如四川劉君子雄張君祥麟副車中潮陽鄭君學書皆所素好江浙則更多矣如薛君沅湯君震俞君慶恒皆爲舊交何洤則族孫也外省余不得而知就浙江一省而論今科所取類多績學之士大約韓文公所謂朝取一人焉拔其尤暮取一人焉拔其尤者浙江兩大主考是以當之雖然遂以爲無尤之不拔乎則猶未也此非取士之法疎實取士之途隘各省毎届鄉試赴試諸　多少互爲乘除大約一省總有萬人聞四川一省考生計有一萬六千廣東則更多於四川而中額四川僅得八十名則已二百人之中取一人矣順天中額最多計共二百四十餘名然北塲則合十八省之人但係貢監皆得以與試則其人數必不見少而中額中又分南皿中皿北皿　浙江江南江西安徽福建兩湖爲南皿占其中額三十五名以兩廣四川雲貴爲中皿占其中額三十六名以陜甘山東山西河南爲北皿又占其中額三十五名本皆三十五名其中所多之一名則毎科輪流派於南北中三皿之中然則直隸本省所中之數亦不過一百餘名而已江南安徵以二省合而爲一故其中額反視他處大省爲少最爲吃虧歴届以來亦屢有人建言請於安徽省另造貢院另放主考另定中額至今格不得行今科之展緩榜期已爲曠典蓋以人衆卷多恐有遺漏下以是請上以是命亦可爲江南之人慶矣以江南與他省較則江南謂之多若以　廣相形仍不爲多惟以兩省合而爲一中額又多於他省故不得不格外愼重有展期之舉其實則遺珠於滄海者正已不少余浙人請言浙事今年浙江所取諸君多屬素好均係績學固不能不佩服兩大主考明而且公然余所知績學之士則豈止此數人而已哉其有以他故未進場者無論矣明知其進場而仍點龍門之額者凡若而人出塲之後曾以塲作見示讀之實爲當行出色之作不勝傾倒而榜發之後名落孫山以外如是者正不止一二人或者謂塲中莫論文其中蓋有主之者故以歐陽文忠爲一代文章宗伯猶有文章自古無憑據惟願朱衣暗點　之句此固不得爲鐵網之漏也夫余之所謂漏者豈僅此一二素識之人哉以一省之人才而所取止此則其途隘奏然以十八省合而計之則毎科計有舉人近二千許抑又多矣所取之舉人來年會試又焉得盡成進士下届鄉試增出舉人又有若干如是則舉人之積壓者不少又焉得謂所中之額猶嫌其少也乎顧僅就舉業一端而論則已爲人多而額少曷弗以他途取士卽如近來所需之人才正殷凡有所需之處皆卽以此爲取士之途需用洋務人員卽以洋務爲考需用海軍人員卽以海軍爲考需用河工人員卽以河工爲考需用礦務人員卽以礦務爲考如此則取士之途分兩人之欲求功名者亦可以專擇一業以圖出山今合中國十八省之人而皆誘之於舉業之中困之以帖括之事以他途進者卽有人從旁笑之旣而半生咕嗶老大無成再欲改絃已嗟無及是何異於聚天下聰明子弟而陷之於坑阱也哉獲中諸公其跳出坑阱者也出一坑阱又入一坑阱身出乎坑阱之外而往往見識學問仍域於坑阱之中則是習而安之管中之豹并中之天惟知此坑阱而已矣新貴諸君其亦弗囿於坑阱也可耳 
[鷹揚志盛]  
　　廣東本科武闈張制軍定期九月二十二日親臨教塲先試馬箭復以武闈衆目共覩闈姓弊竇滋多若考試遲延防範更難愼密遂限以十五日爲期一律試竣大約十月上浣卽當虎榜高懸矣現在教據添設馬路二條分列中東西三圍校閱以期迅速云○武考遺才學憲小期十五日開考 
[桂宫佳話]  
　　廣東新科解元楊君裕芬爲學海堂專經生平日經術湛深文名卓著今得兩主司特加青眼弁冕羣英老眼無花士林翕然稱服○新科孝廉定於十二日赴鹿鳴讌飲酒簪花黎明監臨張制軍率同諸孝廉在撫部院署望闕謝恩然後入座闔省文武官員均鵠列轅門内外車闐馬溢熱閙非常士女往觀者大有如水如雲之概 
[古潞近聞]  
　　東路廳管倬堂司馬以科第起家歴任州縣政聲卓著去冬尹憲調署廳篆勸政愛民口碑載道前日帶同書役前往寗河縣查勘災狀行經寶坻縣忽染時症赶卽回署延醫診治修短有數醫藥無靈竟於九月初四日子時逝世適張璞君刺史進京公幹當奉兼尹憲札委兼東東路廳篆務於初六日回通申刻接印任事○恭送玉 
 
 

Page 2

 
 
牒黄檔紅檔日期曾經列報是日除州署差役及左右營兵分叚站道外闔城文武均往前路照料下午三點鐘見有侍衛十數人翎頂輝煌乘馬緩緩而來隨有黄龍駄轎十五乘營兵校尉在左右護衛再後緑呢大轎二乘一轎繫以黄襻肅邸端坐轎中年越五旬精神矍鑠一轎係某尚書隨從戈什哈背負洋槍外裹紫呢套一路跟隨輿馬無數由大路直至燕效行宫住宿○王藎臣司馬經尹憲委署薊州上月十八日接印未及一月已有盜案四五起有某錢店被盜刼去銀七千餘兩該鋪主情急赴通永道衙門呈控又聞共赴京控告未識何日破案也○游倉憲前因患病蒙恩賞假調理刻已就痊於九月初二日銷假初十日堂期闔署書差均往京署伺候辦公○倉塲衙門卷箱於本月初四日委員押送進京以昭愼重○北門内魁星樓瓦礫無存只餘甕圈上懸石匾大書司空分曙街五字相傳係有明嚴分宜手筆近經通邑紳衿禀請張刺史重修斯樓估計工料約需銀一千五百兩刺史慨捐廉俸以爲之倡並許向官塲代勸捐助以蒇大工就舊址而擴新規不深賴刺史之力哉○今夏運河水漲隨漲隨落並未開堤决口貽害田疇鄉民以爲神靈庇佑所致秋稼登塲後相與醵資於十二日起在小南門外演戲四天以答神庥○山東撥交東陵兵米早已運通候騐初二日起東陵文郎中來通會同滿漢坐糧廳陸續斛收○初十日中西兩倉開倉放王俸米○河縣某捕頭被盜砍爲八塊聚柴焚屋前曾列報聞該盜姓吳名得懋前充武清縣捕頭因事斥革其弟某疊犯盜案被三河縣某捕頭拿獲送官訊明正法吳得懋因此銜恨率衆復仇並歴犯夥刼巨案經某侍衛指名奏明奉旨嚴拿悉數就獲兹由某縣押解此案人犯八名並洋鎗凶器等到通永道衙門投文交納吳得懋身軀矮小技藝精强適許觀察　送玉牒尚未回轅委朱少松王益甫謝子野三大令嚴刑審訊雖有端倪尚未定讞也 
[東甌郵簡]  
　　隆順台沙船裝載恊美安吉寶珍各店之臺布草蓆洋廣料貨等物於初八日駛抵甌海大門山外倐遇五槳盜船七八艘圍住開鎗搶刼該沙船舵工等見盜勢兇猛卽令船中各搭客將衣服解開以免臨時損傷一面高呌海盜不必開槍可卽過船搬取貨物於是衆盜蜂擁上船卽將各客身畔携帶銀錢並船中各物攫取罄盡惟一搭客某甲與一海盜少時曾同硯席告以身帶英洋五十元剛被某盜搜去懇其給還若干以作回里川資該盜竟念前情遂着某盜交還二十元以全友誼旋卽一聲呼哨過船揚帆而去所謂盜亦有道歟次日該沙船抵甌赴縣呈報未知卽能破案否○温州鎭周靜山鎭軍於上月二十四日乘龍艚兵船帶領紅單船會同台州海門鎭駛往洋面巡緝並查騐海口砲臺於重九十點鐘回抵雙門碼道四營弁兵各派隊伍迎接是日沿江一帶旂幟如林極形熱閙○近來盛行九皇勝會裝潢鋪式錦簇花圑互相爭勝惟東門内太玉洞天自九月初一日起至初十日止日蕳九臺上表齋天夜間燃點周天星斗怪　陸離更覺異常熱閙婦女入廟燒香者肩摩踵接狂蜂浪蝶逐隊而來洵一時之勝會也○演唱夜戲本干例禁永嘉縣張邑尊大張告示發贴各廟門首自九月初一日起嗣後如有軍民人等酬神賽愿概不准演唱夜戲倘敢故違定提該廟司事並酬神之人從嚴懲辦决不寛貸○四顧橋著名流氓阿文於十一晚邀同黨羽往府前街三元館肆意大嚼不知因何起釁與堂倌互相口角初猶鬥口繼卽揮拳將樓上十餘桌盤碗搗碎罄盡該館中人不敢稍攖其鋒流氓意猶未足復至樓下將大小磁碗擊成虀粉館東杜廚子忿不可遏立卽赴府喊寃當經福太尊籖飭值日差役速往拘拿該流氓等業已四散匪類横行肆無忌憚市廛其何以安業耶○盤石海口于十二日駛到大號閩鹺船三十七艘接聨停泊鹽局聞報當卽禀明各憲飭令赶緊出口不准違章逗留張邑尊當卽帶同鹽捕差役詣船查騐查得各船上除閩鹽外砲火槍械種種齊全張邑尊飭傳船主諭令駛往别處該船主等齊稱旣改新章不許閩鹽進口可請總局將我等此次裝來之鹽概歸官買嗣後永不進口等語張邑尊略問數語旋卽進城未知以後作何辦理○雙門内某甲素有烟霞癖十二日偶染時疫旋因烟癮猝發遂往巷口烟館吸烟吸僅數口痰涎上湧頃刻斃命該館主赶緊僱人扶回其家偶有貪小之人見甲所吸烟槍上留烟半口盤内遺烟一盒卽竊而食之詎意槍上之烟尙未吸完而其人亦卽上吐下瀉僅半點鐘時已登鬼籙益信時疫傳染之說不可不防之於微也○今年初秋晴多雨少西相兩溪收成稍歉刻值上下河鄉晚禾登塲其中以寒露早京最爲暢茂毎田一畝竟有收至五百餘觔者其餘如晚京隆仙各種米榖或收四百餘觔或收三百餘觔不等近日水堆新米上市頂好上白毎石一百三十斤價僅二元一角年豐米賤誠地方之幸也○温郡烟館之多甲於他處福太尊以深夜開燈吸烟最易藏垢納穢是以出示曉諭飭令嗣後郡城内外各處烟館惟准閉歇不許新開至於已開烟館毎夜二鼓卽須息燈如違定提烟館主并吸烟之人從嚴懲辦决不稍寛一面飭差劉某往各處查明烟館共有若干令館主出具甘結以備稽查○永嘉縣張邑尊日前傳集城廂内外各地保諭令協同紳董勸辦民圑徹夜梭巡現已次第舉行十家一燈十戸一丁手執梆鑼軍械各處巡查自大南門外起至北門外横街止十餘里大街燈火輝煌照耀如畫至於四隅各小巷雖不能如大街壯丁之多燈火之密而洋油路燈之光與鳴鑼擊柝之聲亦覺相連不斷深得古人守望相助之義○日前據漁佃大保底地保禀報張姓屋後周姓屋前交界之處突有無名屍一口狀如乞丐身有數傷叩請檢騐當經張邑尊次日帶同堂招刑仵人等前詣相騐騐得該屍係别處移來身上各傷亦屬死後所加其中顯有移屍圖詐情事立飭值日差役分往各處嚴密查辦一面將屍殯殮挿標截角交保看守一俟查有端倪再行登報 
[覼陳惡俗]  
　　福州城内賭塲林立有四字寶骰攤骨牌紙牌等名目賭塲主俗呼爲寶官其夥謂之寶二大門數重守門者謂之看頭如遇官府登門擒捉看頭郎潛行通報俾局中相率遁逃是以卽有水清鏡明者亦無從犁其庭而擣其穴新任閩浙總督卞頌臣制軍下車伊始卽飭某軍門督率營弁親兵百餘名會同保甲局差按段稽查毎到一叚先傳地保詢其有無賭塲并與保約如必得規包庇查出定子枷革故地保亦無敢欺之者又恐陽奉隂違毎日必巡查一次遠近賭窟現已一律閉門特恐日久玩生仍不免死灰復然之慮所望制軍之有以着其後也○花會日甚一日小民貪得三十倍之利爭相猜壓或求神禱佛或扶乩降僮更或宿廟燒香抽籖祈夢不分男女錯雜其中敗俗傷風莫此爲甚甚至士農工賈因之廢時失業破産傾家無食無衣流爲盜賊言之切齒聞之痛心南臺某茶肆主某甲娶妻某氏年可二十餘稚齒韶顔天然嘉偶邇因私壓花會屢賭屢輸至自裭衣裙付諸質庫甲未之知也十二日天氣驟寒甲見其僅著單衣因加盤詰氏十分惶恐至夜遂雉經次晨甲入房知而解救則已玉骨如氷矣閩人有咏鴉片烟詩云明知非路回頭少都爲無心失足多斯語可以移贈現總督卞制軍飭營官帶勇四處查拿但會首掛巴向在深山僻處俗呼爲大巴城内外差役營兵無賴地棍設局供收俗呼爲小巴更有游手之徒恐爲公門中人勒索規費潛至人家兠攬俗呼爲袖潤巴此不獨官府不及知卽差役亦不能覺也所願爲民父母者雷厲風行盡情薙獮則造福豈有涯哉 
[蕪揚火警彚誌]  
　　月之十八晚八點鐘蕪湖西門外李同興槽坊内進失愼聞由灶下起火冐穿屋頂以致瞎燒各洋龍閱警麕至該號恐匪徒乘間閃入倩洋龍由牆外上屋貫注入内文武各官亦皆先後臨塲彈壓閱一點餘鐘始經救熄計焚中間房屋兩進稻荳倉兩間共失資財約二三千金○揚州亦於十八夜黎明南門外大街某姓爆竹店驀遭回祿居民從睡夢中瞥見火光及一片爆炸之聲赶急披衣起視勢已不可嚮邇幸該處多係瓦房又經衆隣人拚命奔入預將該店所存之火藥搶出始得應手撲滅然該店平屋三間已成焦土矣並聞焚斃店内男婦二人店夥二人各受重傷恐亦難保性命另有一鄉人站立旁視因爆竹飛至身畔燃着衣襟怱遽間致全體皆被燒燬一息奄奄不識能無碍否至起火之由聞爲匪徒所縱云 
[騙術未工]  
　　某甲在大南門外某烟館吸烟一盒付洋一枚館主照數將錢找給甲再三審視怱曰内有小錢請還原洋館主允之甲持 
 
 

Page 3

 
 
洋在乎躊躇良久自言阮囊羞澀如烟鈔不能付給何乃復交洋找錢而去館主復倩人估看則已化爲銅質隋追甲回向之索換甲初言汝已估過何得遽稱鍋質旋經旁人交相咎責且欲扭赴巡防局請懲甲始易以好洋而去噫如甲者雖欲學爲騙子其奈術之尙未能工歟 
[釋回人証]  
　　車夫倒斃一案迭紀報章前已王鴈臣司馬奉道憲札委臨騐之下將在案人証帶回旋訊明並無毆打事情隨飭一併開釋屍棺則標封發壇以待親屬來滬認領 
[英界公堂瑣案]  
　　英商華格代大丹國人愛勃來控無領請管束之西人開利欠土價銀一案已列前報兹又據華格訴稱實由開利命桂向辦之土價夫付當因開利不面向桂理追先立票據故此欵應開利歸償後見開利向論又立西文票據業已檢出呈閱票據雖有二紙應以後立者爲憑如果銀應桂付開利豈肯出立票據用敢再請訊追爲又訂於昨午前覆訊華格同愛勃來申新如前　利請大訟師哈華托到堂辯稱桂是開利所用之買辦應欠土銀無還况愛勃來曾告知奥國領事夏士向開利言須還銀兩否則照會道　不惟　有貿蜴其時開利適有經手華商寄販各貨生理恐壞聲名勉强立據與夏士現在夏士返國開利尙不知票扭已交與愛勃來惟此事已經多　何致俟夏士返國而始控告設要開利照據付銀亦應交與夏士然夏非應管開利之領事官且開利立據之後愛勃來又向桂收過銀五十兩愛勃來稱銀收開利名下有帳簿呈閱太守商之賈副領事飭兩造暫退票據存堂再行商斷○公和祥棧之小寫西人以分司曾在虹口兆豐路永遠租得田地十畝零六分托買辦蕭蔭坤僱寍人張恃照承包墊泥計照十畝零六分一千四百方算包價銀一千二百兩立有承攬張則購辦黄泥轉包與江北人陳萬興挑運墊高計包價洋七百三十元亦立承攬後雇用諸工人挑墊陸續向張支洋張向蕭支銀嗣後陳收洋至五百餘元照算工程已透泥未墊好向張理論張亦虧本各邀縣署亭耆丈量田有十二畆二分三厘之多陳隨挪借墊本墊平後向算不明且陳欠散工及米鋪錢逼索扭張至英公堂由蔡太守庭訊張供向蕭包墊亦照十畝零六分已亦受虧陳稱照定價向找洋一百八十餘賀再須加價百圓之譜太守以張向蕭包亦照十畝零六分算並無不合姑飭將張暫押再傳亭耆丈量如果有十二畝二分三厘傳蕭訊問後丈得果有如許一再傳蕭未到然張亦係公和祥棧所用之人由管碼頭西人保去以致陳及散工着急於前日清晨蜂擁扭蕭并同張恃照至捕房移解公堂蕭稱我與以分司經雇張恃照墊泥應否加價由以分司作主與我無干如何將我拖扭受辱以分司稱地未墊平故未付足如何尙要加價張恃照供包價銀一千二百兩祇收八百兩應找四百兩且墊泥一千四百方現有一千九百方我已墊用銀洋至二千三百餘圓苦狀難言陳萬興尙欲向我逼索陳萬興供泥已墊好以分司又用大石滾平以致低下藉欲加高工價不付然照我算找價外尙要加價我惟向張是問現在我被各工人逼索不堪情同絶命太守商之易副領事謂張陳承包墊泥田數已逾業經丈量呈有圖樣核明張陳之受虧可知勸諭蕭蔭坤妥爲料理飭將張恃照暫押諭陳暫退靜候理追及蕭同以分司出外又被陳萬興同張小春等三十餘人扭回又投案下太守怒謂本分府已諭陳候追何敢持蠻又扭蕭蔭坤陳萬興張小春同稱工人皆無飯食以釋蕭則案結無期也太守謂旣無飯食本分府可養尙等飭將陳張管押候示蕭同以分司旣出又回稱願先繳洋百元給陳萬興太守隨着陳具領連張開釋分給各工人不許再閙○包探顧阿六稱開義成銀樓之趙金標投捕房訴由甯人陳挺生薦保其弟陳泰甫在伊處習業被竊銀絲十兩爲特拘陳泰甫據言交與王新甫賣在江灣過去計得洋五元錢九百文今特送案趙金標未到陳泰甫供認竊取銀絲同王新甫價賣是實陳挺生上堂候示蔡太守飭將陳泰甫押候備文至寶山縣請爲吊贓再訊○包探陳阿九稱緝獲過犯行竊之寍人陳春山盤詰曾竊法生界地方昇園茶館之水烟筒十六只當卽起贓又同丁來友串竊陳桂元余永全等之衣服套褲等件續獲丁來友吊贓然陳尙有他案容再細查失主祗昇園堂倌趙阿金請爲領贓其餘未到該竊犯陳春山丁來友均認竊求恩蔡太守飭趙阿金先行領贓其餘人贓交該包探查明有無别案并傳失主解案發落○包探王阿二張松樵解送在路擾毆之王阿富王順富錢有德請訊王阿富供在茶館爲堂倌王錢二人來吃茶應給茶錢三十餘文無付向索持蠻遭毆王順富錢有德同供皆爲小工曾往吃茶已給茶鈔又要索取因是毆打王阿富又稱寔未收過錢文蔡太守以兩造均因細故擾閙其非安分可知判王阿富管押一天王順富錢有德各押二天以示薄懲如再擾釁定干重處○連夢卿稱承釘書籍豈被曾經用爲廚司之蔡桂寶行竊書七十五本價值五十六元報由捕房包探顧阿六拘蔡起書未齊今蒙送案再請究追包探顧阿六禀獲蔡問其書皆在家内交出三十餘本餘實無有蔡桂寶供被連欠工洋三元零向索無着爲此知照其學徒取書均已交出並無存匿連又稱歇蔡已久如何欠彼工錢學徒更不知悉蔡太守隨飭將蔡桂寶暫押起案之書先交連領着再細查侒竟失書幾何覆候核斷 
[法界捕房瑣案]  
　　昨報列江北人錢高羣一案昨晨王司馬蒞捕房時據法包探李雲發禀稱帶錢高羣到仁濟醫院看得隂囊腫脹果係受傷惟錢高羣人甚齷齪不肯收留說之再三方許住下王司馬着提在押之錢阿三到案謂爾等卽使被彼行竊亦應送巡捕房嚴辦豈可私下吊打着將錢阿三先責二百板再核及拖下用刑時見錢阿三雙腿已有板花因詰其在何處責懲爲何事故答稱爲在英公堂被責亦爲失烟鍋之事司馬謂爾專以此等事誣人着卽笞責二百板還押赶緊將坤榮等交案○蘭芳里成衣匠嚴同仁被竊衣料一節提到胡阿寶胡瑞福兩人而阿寶年祗十三歲收到押票均是阿寶所偷王司馬謂此等小兒卽會行竊當爲重辦因卽提案嚴究據供父已去世家中祗有老母今年四十五歲做女工度日弟兄共三人哥二十五歲現在蘇州覓食弟祇八歲我幼在清心堂讀書與胡瑞福同學爲弟與同學人名金老虎稱有金鐲一副質押贖出可變數十元我弟被騙向親眷處借洋四元兩人合伴花去不能回家母親着我找尋因是出外胡瑞福亦住南市不時來北有錢時同住客寓無錢則彼回家中我在戲舘門首過夜王司馬復將胡央福研詰謂爾已十九歲不是小兒伊之當票在爾手内呌他竊物合用錢文甚爲可惡者將胡阿寶胡瑞福各鞭竹枝一百下備函飭送二十三七鋪巡防局請卽飭傳地甲喚兩人父母到案分别給領管束○前報列船戸殷掌生拘到鑽窓賊殷阿裕一案昨晨據法包探李雲發吊到各贓係天青寍綢對襟夾褂天青呢綿對襟褂竹布長衫白洋布短衫褲紫絨衫竹青寍綢夾套褲素白銅二馬車烟袋共計八樣呈案法包探江德林將船戸殷掌生傳到據稱王姓客係在某局做師爺急於回里業已動身着爲候領王司馬着具領狀到來須開明衣服物件再來具領殷阿裕着抬二百板當卽施刑詎殷阿裕被責竟然一言不出並不求饒責畢司馬謂此人恐還不能改過着再責百下暫爲還押○積竊王月山湖北人竊得道署護勇胡阿興衣服行至法界浦灘被英包探夥張金觀葉大隆兩人欲將王拖往英界經法西捕眼見一併拘入捕房解案其衣服經胡阿興領去王先掌頰一百下暫押而十二鋪巡防北局金子卿明府以城中侯家浜等處有三樁竊案未破特遺汛捕持呈信函請將該竊帶回以便研問王司馬着將王月山卽交該汛捕帶去後復提在押之張金觀葉大隆到案謂爾等旣爲虹口包探江阿三張松橋等夥計行事須當小心謹愼葉大隆前曾在法界犯過案件更當劉意倘有犯事無論在何處地界均可懲辦着法包探將張葉兩人送英公堂請蔡太守發落○前日獲到竊石片之張阿祥斷押七日昨晨提案據張稱名王阿祥石片實是拾來王司馬謂前次姓張今何姓王着掌頰二十下詰其究竟姓王姓張答稱實是姓顧是過寄姓司馬謂實屬混帳着再掌頰二十下詰其究是姓甚阿祥忽稱王張顧不定司馬謂爾今當認定顧姓不可更改着爲放去○前日有江北人賣菱者不知爲何事見落差華捕在茶肆卽與之爲難欲毆當經巡街捕將其人拘押捕房諒於今日解案○法公司輪船西人昨送侍者某甲至捕房稱被竊洋一百元捕頭着押候訊辦 
 
 

Page 4

 
 
[來信節登]  
　　上海爲通商大埠居人稠密火患時有所聞工部局及各保險行備有水龍藥水近年有自來水四能八逹遍地皆然警鐘一鳴救者立至滅火之法莫善於斯矣顧僕更有一說焉請爲當道及有房産者言之上海地方週圍數十里有鞭長莫及之勢現聞報警近才尙需半刻工夫始能齊集火塲遠者從可知矣抑知此半刻之中房屋已不知焚去多少今日旣有自來水工部局及各保險行各房主何不公同商議凡有龍頭之處公置水喉一條鎖匙一具遇有不測儘可自行開放噴救倘工部局及各保險行等不能公置則可勸令各鋪戸合資自備時時操習祝融氏雖强亦無不退避三舍矣[  電氣機造施德之稿]  
[上海陳家木橋電報總局豫皖賑處經收蘇電局第二十三批賑捐細數]  
　　智記手還願樂助英洋七百元常熟翁潘氏助洋十元無名氏助啞洋十元合股被欺人爭利助洋七元錢五百二十文保産合家平安助太元保病全愈願洋四元郭少泉三元徐盈泉爲子病酬願二元以上八戸實收英洋七百四十二元五角由本埠巨康莊交到當此捐欵支絀之時而得蒙貴局籌欵之殷幸藉諸大善士救災之切不惜巨資不求人知以濟哀鴻於中澤其造福實無涯涘敝所正當籌欵竭蹶之際得蒙仁施不禁爲災民叩禱無量功德焉 
[奉賑事略]  
　　日前接到廣州電局沈小園太守電　九月初一起初十止共收奉天賑銀六百七十八兩五錢三分七厘○昨接濟寍電局余端伯司馬電云敝局賑捐先墊一百五十金交黄花農觀察轉寄先此而逹○貽遠堂鄒希曾善士元配蔣氏夫人今逢四旬雙慶本應完延壽生懴因念奉災待賑甚亟移助洋一百元祈合家平安延生○節省院席鴨子一舉甫經集議昨日卽有寶樹胡同謝玉珍家月英校書尙仁里孫金寶詞史先將九月分至二十止各有廿次筵席各自勸客加助賑捐毎洋十元交到敝所校書詞史固樂於勸善客亦能受盡言首先提倡功德尤倍以上四端先此登報鳴謝九月廿一日奉省恊賑公所以人啓 
[更正]  
　　前日報登陳與昌協賑公所六月十八至二十日收捐清單内有總結抄誤實係三天共收英洋四百十元小洋七角誤登共收洋五元二角字樣兹特正誤[  三馬路陳與昌協賑公所啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　九月十四日永豐壩凌分轉抵楊公幹十五日儀征縣李大令闈差回禀到湖北李守戎廷芳解餉來十六日正辦儀棧馮觀察邦棅會辦楊觀察鍾琛到揚高郵州謝刺史過揚十七日李鹺尹有林禀知赴順清河卡 
[記左孝子刲肝療母疾事]  
　　孝子舒城人名啓山左其姓也生而奇孝頗能事無形而聽無聲家赤貧炊烟　斷賴力作以供叔水旨甘之奉未嘗一日無父如膏中年殂謝孝于哭之慟營齋營奠皆竭一手足之力爲之閱數年母林病篤孝子遍求醫樂無效乃泫然曰嘗聞古有割臂刲肝療親疾者我何愛我膚髮使飲恨終丘哉遂於夜半無人時焚香禱天願以身代旋出利刃刺在肋深三寸許突一肝法躍出血漉漉作　紫色孝子持小刀割取一葉大如掌煎湯奉母母旋愈孝子裂布裹具瘡未嘗語人人亦無知之者又七年母病殁嚴旣　孝子始以血衫及翦示人并言當割敢時心無懼怯亦不自知其痛楚云噫孝子亦常人耳乃常人當好勇鬥狠時一若性命且拼一擲何有乎肌膚及至待其雙親則視等路人一毛且不肯拔孝子亦常人耳而世祿巨神所不能爲者獨毅然爲之尙得目之爲常人哉是不可以不記 
[上海北市絲業會舘籌賑公所施少欽經收河南皖北賑捐七月初四日第一千八百零八次清單]  
　　蕪湖敬畏齋續助由朱大全號來洋一百五十元又恩培氏廿元積善堂徐由羅祿卿兄來一百元沈紫純爲兩子吐血求速愈由鴻豐向棧沈省三兄來五十元瓢城佩泉居士由同茂莊來五十元求安子由厚康來七十元寗波鴻昌洋州龍溪縣黄兆畦爲長孫景松求病速愈易養成人由啓昌來四十元浙省江干厘局江右俞聚星堂廿元盛傳榮翁募薛三鳳堂爲長子世沂求病痊作善降祥廿元常熟綵衣堂翁敬止齋主人因子女病愈完愿廿元瀏河永泰十三元奚平壽堂由周子長兄來十元頴川蘭記求病速愈十元金陵魯綬章翁求孫病速愈由晉泰杭莊來十元太倉蔣募各善士十元張南置求孫病愈二元陳炯清求病速愈二元李門金氏爲外孫病愈完愿一元揚州朱酉山募盡溪生還愿辛已生求讀書聰明各一元○陸松侯兄來江右李曾珂翁託同寅王小菴叅軍募大興王小菴之母盧氏九三八銀七兩四錢一分王小菴二兩八錢八分又妻戴氏七錢一分巴西孫春宇二兩六錢三分張集麟堂一錢九分高安傅周臣傅屏臣各一兩四錢八分巴西孫周氏一兩四錢七分張集隣堂一兩四錢六分義寗龔紹和堂七錢三分泰昌福六錢萬寶愼堂四錢八分張集麟堂錢二千二百文五柳堂堂陶義豐和米號元和質魏誠裕堂朱萬美五戸各一千文知止　亦可居各九百七十文皖南江壽椿九百六十八文曹在慶九百文補過軒七百十六文古遇麟羅義生各六百文皖南胡世澤五百八十六文明志堂五百八十二文彭湖西堂蜀西孫廷鉞各五百文信泰順四百五十文源遠號王六德堂馮王氏楊祝嘏堂馮世善堂黄寶珍堂周友德堂錢德遠堂張滋蘭堂錦甡齋朱元泰劉光耀堂余湖樹堂愼德質源和利鄭存仁堂十六戸各四百文承志堂樂善堂得一堂喜隨緣皖胡江氏五戸各三百八十八文紫霞齋三百六十文聚賢舘邱忠寶堂蜀西孫掌珠怡和元四戸各三百文周慶餘訓余愛王二姐三姐和合順舘彭一立堂王祥生仁和錢店鍾應昌王恆徣吉星齋徐怡源萬春隆熒茂祥福昌正昌隆號和祥號賴源盛烟號全瑞金烟號同仁藥號寛和萬茂和恊豐泰挂　齋德福號寶元藥號振順紙號福昌　天福米號大順億大順昌信太行恊成行公和行三太茂古越馮子明張發志三十七戸各二百文皖南胡寶珠一百九十四文京兆堂曾一百七十四文廖和順眞怡傳同源號展泰號鼎興恆豐泰　文苑閣恆孚惠和恆恆和信裕仁怡昌正怡豐居天茂號福星合裕昌羅消齋德泰老行信美成遠昌恆仁興祥元茂錢恆卒和怡和祥恆隆藥號恆萃豐裕長厚記錦茂隆而號集成生錢號金裕德線號永茂隆裕生茂正興隆長和祥謝嘉興遠入布號阜昌福開元藥號仁義福　萬興楊萬生陳裕隆朱安昌杜義和兆興成全裕廣孚福隆昌茂行乾泰行淩向和裕隆正錢號恆茂錢號謝嘉盛號吉祥安號源泰昌號恊盛　藥號薛裕　烟店陳青選廣泰行六十各一百八十文余傳氏陳筱玉王寶善寶　四戸各一百文三和錢店九十文森隆昌毛錢六百文生和四百文温永茂正源厚號各三百六十文羅安吉恆泰合順桂記龍鳳祥永太復盛元興八戸各二百文羅清盛一百八文共一百七十三戸合洋七十六元 
 
 
 

Page 10

 
 
   
 
