# 1892 - 11 - 4906728

 

Page 1

 
 
[新印左文襄奏議繡像主國演義出售] [  圖書集成局啓]  
　　二書俱用本局　式鉛字印成校對裝潢並皆佳妙夫文襄公中興碩輔奇才偉略並世無雙其條陳赭寇之披猖敷奏官軍之犀利者謀勝算　　嫓美武侯披閱之餘猶如見公生平事業焉三國義原本正史義正辭嚴扶正統而斥奸雄足令人心目俱快而又卷首冠以　像每　更倩名手繪圖書中行列　然　紹精妙茶餘飯後實堪消遣閒情計奏疏每部二十本碼洋四元演義連紅木夾板每部十二本碼洋兩元請移玉至本埠　報舘或申昌書室　購各外埠則購自申昌及賣申報人均無不可 
[再書初六日本報說賭後]  
　　賭之害人甚矣哉罄人貲財蕩人家産害人性命窮其弊直可使富者因此而窮困窮者因此而流亡爲害地方較之　盜而尤甚向特謂紏人聚賭者惟是無賴子弟光棍流氓始不畏官刑不惜淸議靦顔爲此以冀飽其私囊耳不謂如本月初六日本報所登竟有巨賈豪商千金一擲甚且名爲士類者揷身入局抽頭以實腰纒噫時事日非至於此極有心人所爲慨焉以感而不能已於言乎乃初八日方登書後一篇而初十報端又有上海縣研訊賭徒之案大略謂盛宜懷卽盛葵蓀控席文祥卽席炳文及任子山等誘賭輸銀又有張理堃附控盛圖賴欠銀盛訴稱今春二月席邀至任處賭錢輸銀四千七百兩卽付票銀二千兩餘付現銀四月又激至花巧寳家局賭輸銀二千五百兩卽將白玉班指抵銀五百兩金釧抵洋銀三百圓股分票抵銀二百兩房屋抵銀一千五百兩旋知席係著名賭徒且與賭者尙有何靜山蘇寳生張嘉倫及不知姓名者七八人本館未識席任盛何蘇張等爲何如人然觀其聚賭抽頭羣設陷人之阱其非正士不問可知至輸贏至數千兩之多屢次開場官憲略不緝捕意者眞有如前報所載與賭者皆豪商巨賈及有名爲士類者揷身入局抽頭乎夫此案雖已訊有端倪尙在懸而未結日報之例似未能先發議論惟是賭博害人視他項花消爲尤甚喫也著也嫖也雖亦足傾家蕩産然必窮年累月始得至於貧窮獨賭則千萬家貲不難頃刻而盡卽如盛者所供僅賭二次而輸銀已有數千且無論其輸也卽使每賭必贏而頭家已抽去不少是輸者所出之數終不敵贏者所得之數坐令祖宗積累而成之家計舉而擲之頭家然則犯賭固在所必懲而抽頭者不更應罪上加罪乎按律載凡賭博不分兵民俱枷號兩個月杖一百偶然聚會開塲窩賭及存留之人抽頭無多者各枷　三個月仗一百官員有犯革職枷責不准折贖若旁人出首或賭博中人出首者自首人免罪仍將在塲財物一半給首人充賞一半入官今兹輸贏多至數千金則抽頭斷不止於無多旣稱兩次賭錢亦非偶然聚會我恐援律以斷斷非枷責所得蔽其辜矣且律載職官犯賭必先革職本館雖未悉諸賭徒是何官職然旣規模豪侈豈竟無一捐有功名者律以職官聚賭之條其能免乎抑撲更有說者上海之禁賭往往不禁大而禁小牌九司務衣服都麗輿馬輝煌旁人觀之似乎王謝金張世家右族不料其竟網羅四布專弋童獃喝雉呼盧罄人囊槖一入其彀必致身敗名蔡貲産一空狹巷靑樓妖姬羅列招邀狎客五木聲喧銀燭高燒銅壺屢轉約計籌碼勝負不貲作夥者因此而無面見東家服官者因此而不能免叅劾而龜　則坐享其利喜溢眉梢凡若斯者允宜密捕嚴懲盡法以治乃捕房不之問官吏不之拘一任其惡俗燒風日甚一日而獨於鄭家木橋一帶地攤小賭略不從寛獲則解送公堂笞責枷號愚以爲小賭固應懲辦而大賭更不可從寛何也小賭之輸贏惟數一文耳數百文耳極而褫衣質錢以作孤注卽使一朝輸盡亦惟失却身上之衣耳至於邃室曲房娼寮妓院鼓其豪興芥視千金所得頭錢按股瓜分可得數百圓數千兩此其爲害無底實令人怒髮衝冠而從無人發其覆而拘懲之此次直至盛宜懷控諸訟庭始牽連及任子山席文祥何靜山蘇寳生張嘉偷之類豈若輩詭計多端非官憲耳目之所能及歟抑官憲見若輩皆素稱豪富雖輸亦無所傷故平時不加究辦歟因見邇來賭風之盛而縱言及之知我罪我聽之悠悠之口可也 
[諭旨恭錄]  
　　十一月廿七日奉旨前任甘肅蘭州道恩霖前任奉天奉錦山海道誠勳前任吉林分巡道瑞霖前任雲南迤東道耀恒前任浙江衢州府知府榮堃前任廣東瓊州府知府謙貴前任山西絳州直隷州知州錫良俱著外用禮科紿事中員缺著舒普補授截取内閣中書恒昌太常寺博士王得祿保舉山東候補道沈廷杞山東候補同知郝廷瑄謝錦甲山東沿河候補知州趙書田勢河候補知縣徐體善山東候補知縣俞夢曾張盡性俱照例用前四川綿州直隷州知州張嵩生前吉林揀發同知降選州同李增光俱著開復原官俸滿卓異雲南楚雄府知府裘祖誥貴州遵義府知府余上華俱著回任准其卓異加一級仍註册候升河南商水縣知縣保舉候補直隷州李煥新著回任准其卓異加一級仍註册照例用欽此 
[本館接奉電音]  
　　昨由京　電傳上諭二道敬謹譯登○十二月初十日奉上諭崧蕃奏官兵勦辦下江廳苗匪事竣分别擬結請將出力各員奬勵一摺貴州下江廳屬寨苗滋事經總兵丁槐等督軍勦辦先後斃匪多名生擒匪首梁老得等正法官軍進攻加車逆寨復陣斬二十餘人餘黨逃往月亮山子寨旋經招撫一千餘名並獲匪首老勢卽老羅等六名正法苗民一律綏靖辦理尙爲妥速仍著松蕃飭令該府廳等將善後事宜妥爲經辦並將在逃匪犯緝拿務獲毋任别滋事端該廳汪承恩雖無激變情事惟於并役需索並不查究實屬昏瞶汪承恩著卽行革職餘著照所議辦理古州鎭丁槐署貴東道袁開第均著交部從優議敘病故總兵銜記名總兵副將全忠孝補用副將周起鳳均著交部照軍營病故例從優議卹其餘請奬出力各員弁著該部議奏單倂發欽此同日奉上諭安徽徽寗池太廣道成章著開缺送部引見欽此 
[皇都道聽]  
　　訥侍御淸阿等疏以遵保拿獲隣境盜犯出力司坊紳董一摺合將請奬銜名恭呈御覽淸單照錄於後計開北城吏目王應泰擬請作爲俸滿引見後在任以主簿選用　東城揀調正指揮周士傑擬請遇有西北二城正指揮缺出儘先卽補東城揀調正指揮劉景韶擬請以遇有西北二城正指揮缺出儘先揀補西城揀發吏目王增擬請交部議叙　北城紳士揀選知縣王錫齡擬請以知縣不論雙單月選用　南城紳士鄭工分缺間選用兵馬司吏目魯樹勛擬請○賞加六品銜中城紳士候選吏目孫起榮擬請俟揀發到城後遇有西北二城吏目缺出儘先揀補西城紳士舉人揀選知縣劉系唐擬請仍以知縣不論雙單月歸部選用　北城紳士恩貢就教鄧福泰 
 
 

Page 2

 
 
擬請以教諭不論雙單月遇缺先選用以上各員係會同拿獲小算卽算三孔漋兒卽孔汶𪶽王小倉兒等犯案内出力之員於光緒十七年十一月十六日奉　上諭交部議奏欽此○和碩恭親王係本年十一月二十一日六旬正壽千秋令辰皇上預於十八日晨欽賜御書匾額楹聨一對硃紅壽字一方長壽佛三尊玉如意一柄袍褂料尺頭金銀壽字錁八寳壽字荷包古玩玉器磁瓶磁缸等物皇太后亦賜御筆壽字長壽佛玉如意尺頭玩物皇后亦賜長壽佛玉如意尺頭活計等物經内務府備以黃亭綵亭四十餘座分奉賜壽各物每亭蘇役四人以舁特派長苑卿押送恭邸派護衛官員十有二員蟒袍補褂乘馬於西苑門前恭迎列對前引恭雇皷吹手二十餘人前導作樂前設龍旗御棍自西苑門起經北長街雁翅樓出地安門迤邐以抵三轉橋恭王賜第恭邸於門左迎旨將賜壽諸物分奉於銀殿内黃案之上長苑卿宣　旨交授恭邸向上謝恩畢長苑卿回海交旨恭邸備摺於翌晨呈遞謝恩所有執事蘇役恭邸分别賞賚並聞恭邸傳四喜徽部於十五十六十七十八及二十二二十三二十四二十五在邸演戲八晝夜以慶壽辰○吏部爲咨行事文選司案呈本部議覆四川總督劉題以四川補用知府唐翼祖請補四川保寗府知府等因到部查四川保寍府知府一缺旣經該督隨摺聲明扣歸外補所請以該員擬補之處核與輪用例章相符應請旨佳令擬補一本於光緒十七年十一月十七日具題奉旨唐翼祖着依議補授餘依議欽此欽遵到部合將原題黏抄咨行四川總督查照辦理○正藍旗漢軍副都統福副都統森布之本生母太夫人卽熱河都統德福公之母年近七旬近以二豎爲災延醫調治又遇德都統福在熱因病出缺信耗至京太夫人聞之哀痛致病陡重竟於上月十七日丑刻跨鶴西歸當備棺衾含殮如禮於十九日接三擬於宅中停柩五七延集僧道唪經建醮再行發引惟德都統福於數日間母子相繼逝世聞者咸爲之慘然耳○海運倉不戒於火曾綴前報兹又聞得該倉内呂字厫於上月十六日夜子刻失愼陡兆焚如一時烟火飛空勢甚洶猛倉内赶爲撲救各廳汲桶及水會亦聞信趨至分投汲救並拆斷火道直至卯刻火始撲滅計呂字厫房屋十餘楹悉付一炬内儲厫底土米化作灰燼毗連律調等厫房木雖灼多賴汲桶力爲保固未罹火刦倉帥得報後除將監督奏叅懲處花戶等交部訊究外己委員會同該倉逐爲查核各厫米數矣○禮部爲知照事祠祭司案呈恭照本年十一月二十二日冬至大祖天於圜丘皇上親詣行禮前期一日進壇駕宿齋宮所有不陪祀之王公文武官員咸穿朝服於二十一日晨在　午門外跪送聖駕相應知照各該衙門轉行一體遵照可也○吏部示傳所有截取内閣中書黃儒荃區文治等二員本部於十一月二十日帶領引　見相應示傳該二員於十八日已刻衣冠赴部演習口奏履歴於十九日晚在内城左近歇宿二十日丑刻穿天靑褂備帶補褂靑褂並佩帶荷包手巾赴左翼門外本部朝房書到伺候點名帶領引見如排班時不到定將緑頭簽撤下勿違特示○總管内務府大臣爲知照事所有本年冬至恭備壇差之三旂侍衛人員應領朝衣皮坎肩緣貂朝裙等件業經據咨移付廣儲司衣庫現准呈稱於十一月十八日已刻開庫放給相應知照侍衛處派員持具印領屆期赴庫領取○管理太常寺事務禮部尙書臣宗室崑岡等謹奏爲題請派遣事恭照十二月十一日孝和睿皇后忌辰應行遣官恭詣昌西陵讀文致祭謹按臣寺祀則例由陵上守護公等中請遣一人就近恭往致祭臣寺謹將宗人府送到守護公等銜名繕入題本進呈恭候欽遣一人俟命下之日再由臣寺知照屆期恭往將事謹此題奏請旨於十一月十五日奉旨遺奉恩輔國公載卓行禮欽此○内閣侍讀奎華謹禀中堂爲禀聞事今日侍衛處送到淸字旨一道皇上明日辦事後卯正由乾淸宮檐下乘轎出乾淸門走後左門升太和殿看視祝版禮成後仍走後左門進乾淸門至乾淸宮檐下降輿還齋宮用膳召見大臣已初二刻由乾淸宮檐下乘禮轎出乾淸門景運門進協和門出午門端門天安門大淸門正陽門進天壇門至皇穹宇　香畢乘禮轎還壇内齋宮欽此○東三省練兵全營翼長寍夏副都統蘇嚕岱之母曾在營次俾蘇副都統得以就近侍養詎蘇副都統之母年老多病　於十月間病故於東蘇副都統係屬長子例應丁憂回旗穿孝呈請定帥派員接署以便進京經東三省練兵大臣定帥以現在防務緊要盛字營練兵已飭馳往熱河剿賊全營翼長爲三營樞紐責重事煩未便遽易生手擬仍留營墨絰襄辦一俟防務稍鬆再行回旗補行穿孝除檄飭遵照外已據情馳奏黼座於十一月十八日奉硃批着照所請欽此○湖北巡撫委員管解湖北地丁漕折稅釐等欵京餉銀十二萬兩分裝木鞘於上月二十日午刻解抵戶部經原解兵役赴當月司掛號訖立雇多夫分將銀鞘扛入部内大堂後存放原解兵役在彼看守俟委員投批後方可示期開庫兌收云 
[剿匪餘聞]  
　　承德府屬之朝陽建昌等縣賊匪經官兵剿除殆盡已由定裕兩軍憲及葉軍門飛章入告煌煌綸綍宣示臣民凡整襟莊誦者無不同殷雀躍兹又接天津訪事人手簡所述情形雖已等諸明日黃花然亦不妨與奏報參觀爰再錄其詞曰與朝陽毗連之平泉州赤溪等處亦經賊匪蔓延由古北口提督葉曙卿軍門督率將領疉於上月初間在建昌縣屬之高爾磴及爛泥溝葦子溝柳條溝金砂溝各地方陣斬賊目擒獲賊夥並奪獲器械馬匹無算朝陽劇賊盤踞黑城子地方又經盛京將軍裕軍憲遴派豐總統陞阿等率隊進攻殄斃一千餘名並在大幛子石佛溝地方拿獲賊渠正法至十七八等日奉直各軍又獲勝仗聞葉曙卿軍門擬於臘月初間擇日凱旋留聶功庭軍門督帶數營留防該處辦理善後事宜此次禍亂之萌計有土匪教匪道匪馬賊先後竊發破城池擄縣令雲合響應及官兵剿捕不及兩月卽報蕩平小醜旣已滅亡大憝無從漏網厥功不亦偉哉惟關外地方遼闊山路崎所望辦理善後者除惡務盡毋使死灰復燃則誠地方之福也又接營口信云日前張營有兵丁二千餘名受傷載歸醫治詢悉在三座塔與賊接仗受傷者又聞三座塔亂黨前被官兵驅往建康西北一帶嗣聞其老巢在城子地方人數衆多回推韓邊外爲領袖韓死後又推朱平淸爲首勾結邊墻内外匪類馬賊乘機謀叛後經直隷官兵進出淸河門邊墻奉天境内並無賊蹤惟日前聞新開河地方有馬賊四五十名搶刼行人車輛及當鋪後被官兵拿獲照例重辦 
[丁沽寒鯉]  
　　天津官憲以天氣亢晴於上月廿七日起祈雪三日無如連日以來滕六君仍未稅駕天氣和靄仿彿三春官憲恐癘疫難消且來歲麥秋减色爰於月之初二日起重復設壇祈雪三日不知蒼蒼者能鑒此眞誠渥沛祥霙以蘇民困否○大沽口外於上月中浣厚結冰凌後以天氣融和冰又广化北平輪船於廿八日入口逕抵塘沽報關起貨卽日裝煤駛在大連灣絶無阻碍冰凍重開輪　出入自如此歴年所僅見○城西村落一水瀠洄兩岸夾峙絶妙鄕村風景往來津郡者非藉一葦之杭卽以安車代步至逢冬令則河上冰排絡繹如梭可以搴裳而涉今冬天氣温和冰凝不固半月以來因涉冰而墮氷者已不一而足月之初四日離楊柳靑三里許地名王莊有農人楊某父子兩人於東方欲曙時擬携寒　三百餘斥赴津求售　上冰排其父謂一水當前不可冐昧其子謂時將二九天未嚮晨層冰焉得化水卽有水紋蕩漾乃係冰生於水耳遽點一篙冰排遂如箭激迅雷不及掩耳轉瞬已在水中央其子僅濡其尾而乃父己滅厥頂寒菜亦墮入深淵無從捉摸後經其子拖泥帶水喚集村人用力打撈尙未見屍身所在嗚呼水懦易玩此古人所以有履薄臨深之懼也 
[營口近聞]  
　　海關道善觀察於上月廿四日上午晉省合屬文武員弁臨歧相武員弁臨歧相送熱鬧異常鎭海水雷兩營兵直送出豐濟門外始返觀察到任以後尙未謁見上憲此次晉省蓋欲仰覿光儀快聞緒論以作南針云○營口天氣自交九以後日就和煖窶人子得此一襲黃棉袄子儘可出外就食不至如往年之困守蘧廬坐以待斃矣○營口市面安穩惟薪價較往年昻貴米價平平銀根則緊 
[雲間望雪]  
　　松江郡城每當考試時各賭徒必賃得高堂䆳室糾黨作牧猪奴戲近日縣試雖已告竣而賭徒利之所在依然采烈興高 
 
 

Page 3

 
 
月初某夜有某乙等人賃居某姓厦屋中設迷龍之陣抽頭肥已不顧王章正當白虎靑龍變化萬端之候忽華亭縣捕廉呂劍儔少尉親率差役破扉直入賭客心驚膽戰各自奔逃無賴子某内聞此消息貿貿然來少尉見之喝令帶回署内禀請吳邑尊禁諸囹圄○日前有操異鄕口音者兩人至普照寺前某姓古玩鋪裝作主僕模樣衣服華美氣宇軒昻選就對時表二枚議定鷹銀二十六餅僕向店主索貲店主對以議就實價堅不允從僕乃顧謂主曰盍函寄申江購辦乎主頷之將表退還收回原價復向店主借取筆硯振筆疾書書竟忽謂僕曰爾幾誤我事我刻下急須往西鄕　鎭一行若致信申江勢必遷延時日爾欲扣錢我當給汝遂將原銀仍付店主店主並未開封存諸櫃内將表付訖主僕兩人見店主並不啓視故作從容珍藏而去比夜店主收拾一切啓而視之則所儲者盡係鉛餅始悟前此之許多曲折皆誘騙之計也○上月晦日之夜鬥富洪泊有豆餅船一艘裝載甚重漏下三商突有一嘉興航船道經其地風高月黑一望模糊驀地將餅船撞穿一孔水卽淹入沈没江心船主及夥伴七人從睡夢中驚覺無從救援致遭滅頂惟一婦一子幸得逃命據里人云此子年近舞勺當夜赤條條一絲不掛宿於附近稻艸中翌晨鄉民給以衣食隨母而去按此卽前報所記王秦氏控被嘉興陳四發航船撞船沈没一事特上海縣訊究時以此船並非由陳碰撞云云情節不符究不知孰非孰是至荳腐浜者實卽鬥富浜之悞蓋從俗音也 
[蘇臺雜誌]  
　　初七夜撫署前恊豐弁内某公舘失竊大皮箱一口内有皮衣數襲洋銀二百元當卽報案經總捕府總巡委員親往踏勘細查賊蹤惟見圍墻上揷有小尖刀四柄别無洞穴是必以刀接脚越墻而進取箱後仍由原處越出也此賊本領亦頗不弱○賈某者山東人向爲標局生意嗣以細故辭歇携其梅鶴棲身於三多巷内株守在家已將三載前日忽有守夜之某甲率領捕役及營勇等二十餘人驀然闖進賈家翻箱倒篋遍處搜尋賈一時茫無頭緒迨搜畢一無所有賈乃從客問曰君等何爲若是哉捕指甲謂賈曰爾昨夜在某處行竊彼適擊檄過此目覩情形今出首於總巡局我等奉郭大老爺命特來拿汝尙欲强辯耶賈百口難辯任憑拖拽而去旋由總巡委員持片送至總捕署惠司馬研訊之下以指竊無憑仍著送還旣而郭别駕提訊賈頓首曰大老爺拘小的何爲别駕謂之曰現屆冬令宵小出没無常本委久知爾曾作標師是必勇敢無匹故特傳汝來此充當捕役何如賈曰雖蒙大老爺擡舉奈小的不願何别駕曰容當再商遂退堂旋經司事等調處且許將甲責辦賈始憤憤而歸 
[破格掄才]  
　　江省鄕試謄錄向有琢卷差卷名目琢卷者有錢做錄則端楷照繕差卷者無錢不做錄則潦草訛脫而房官主司見其爲琢卷則謂其有志功名加意閱視一遇差卷見其點畫潦草字句訛脫不堪寓目卽以爲無志功名相與漠然置之房官不肯薦主司不肯中積習相沿牢不可破此寒畯之所以同隅也本屆第二房李梓濵明府和卿以名進士爲分校官闈中初得某卷見其點畫潦草二塲第三四五藝且多訛脫三塲亦然明府洞知謄錄痼弊破格細閱賞　義精詞湛呈明内監試内收掌曰某卷必貧而未做錄者不薦則屈抑寒畯薦則二三塲訛脫處多恐旨未便監試等以成例爲言明府不以爲然謂貧士赴試省門旅費尙難籌措安得有錢做錄復呈明兩主司兩主司亦洞知謄錄痼弊命其呈薦余壽屛太史得其卷頭塲尙可句讀評曰濡染　筆何淋漓二塲首次藝皆典雅　三四五藝訛脫甚多再四細閱間有一二處尙可句讀尋繹文氣與自次藝尙覺相稱因擬中式商之陳閣學桂森意見相同惟欲發回謄錄所飭令再謄則以此卷到房較遲書手業已出塲躊躇半晌破格中式及揭曉則係喻君懋龢也又第三房王子嘉明府愼猷亦以名進士膺分校之役闈中初得某卷大爲賞識惟二三塲潦草訛脫知係　錄作弊毅然呈薦兩主司破格中式及揭曉則湯君祖蔭也二者　塲首藝皆刊入闈墨有目共賞自不待言所難者房官及兩主司之愛才愈切不拘常格耳求之近今豈易多得亟誌之以作藝林佳話 
[尋見逃妻]  
　　長洲人江如春之妻某氏不守婦道與隣人周某有私背夫潛逸近日來滬訪知避匿新閘遂立卽附舟回籍赴長洲縣署控告 
[上控發回]  
　　某米店主孫佐亭投英公廨控鄔四園結欠米價洋銀七十餘元由惇信洋行唐梅鳴擔保向索圖賴求卽提追其時蔡二源太守尙未抱恙飭差提鄔訊供備文解送縣署袁海觀大令令收所押繳並照會英公堂請將唐移提到縣唐自恃洋商用人迄未投案鄥亦未繳分文以致孫復赴松江府上控恩詩農太守札飭上海縣提訊詳辦大令接奉憲札立卽備文飭差赴英公堂投遞遂將全案卷宗一倂移送縣署聞大令擬訂日帶齊原被赴公堂會訊云 
[會訊洋奴]  
　　西人美生之　崽徐春山徐春亭由上海縣會訊情形迭登前報前日督憲委員余司馬趙明府乘輿至縣署升坐花廳研詰至再春亭供稱小的在美生處當細崽由春山引進詰之春山堅不供認司馬及明府一再駁詰春山俯首無詞遂令還禁再訊 
[行竊兩志]  
　　前日傍晚有本邑小竊某甲混人縣署宅門東張西望見木檻上有縀面靴鞋一雙順手竊取袖之而出適經門皂所見立刻拘住搜出眞贓父捕帶去○偷兒某乙行至縣署南首太平街見龔姓家有喪事遂混入人叢中竊取帳桌下大錢四千文龔見之追至太平樓茶肆前拘獲將錢搜出忽有自稱汛捕者將乙帶去 
[孝廉慘斃]  
　　昨有人自嘉定來者述及上月二十八日係嘉定縣考試武童馬箭之期有某童乘馬飛馳控勒不住致將孝廉吳某撞倒馬蹄從腹上踏過吳受傷甚重立時斃命次日縣尊正擬帶同仵作莅塲相騐而童已央人出塲理勸以孔方兄爲和事老始得寢事 
[滬濵瑣語]  
　　前晚有人年約五十餘口操本邑音奔至拉圾大橋意將投河覔死經人勸阻始悵悵而回聞其人因年關將屆債臺百級無計趨避故出此下策也亦可傷已○租界中有一種頑童見有馬車經過卽飛奔而前作附驥之想身搖搖如懸旌馬夫不及覺也如馬受驚而躍則永在車下者卽不免因而碰跌前日下午有頑童二人復蹈前轍由泥城浜向南至四馬路口馬忽驚跳二童均跌下一童滾至河于幸潮水己落不致凶占滅頂否則載馳載驟者恐不免載沉載浮矣○引翔港人某甲向在滬南作小本生涯邇來因患疾病定計回里就醫前日至萬裕碼頭趁航尙未解纜至薄暮時甲病勢加劇舟子見其命在須臾恐有不便立將甲扶起棄諸岸側意欲揚帆而去旁人見之不平　知地保將船扣住向舟子理論按滬上小客棧見寓客病危往往抛棄道旁掉頭不顧忍心害理誠爲習慣不料舟子亦染此風殊令人聞而髮指不可不有以懲創之也○滬城永興橋左近某姓生有二女長者名秀貞已許字與浦東人某中爲室次女名秀英現尙待字閨中無如沾染淫風不守閫範每日與秀英聨袂偕行穿街越巷一日在南市郎家橋協興昌烟館作烟霞供養繼與莊阿六結觀喜因緣晚間至北市戲園並坐觀劇迨至宵深漏轉復赴某客棧夢巫山雲雨朝朝暮暮習以爲常前日莊阿六之兄查悉弟有不端事立卽拘回錮閉室中秀貞秀英不知愧悔反至莊家吵閙亦可謂毫無羞恥者矣 
[失金盡獲]  
　　山東人戚春卿在高麗帶赤金六塊每塊重三十兩又匯票二紙裝成一小箱乘招商局之日新輪船往烟臺甫出仁川口失去小箱知照買辦船主查無下落及抵烟臺戚春卿就近報官請緝又發電至各埠往來各商號請其留心查緝後由上海英租界二洋涇橋怡順昌號執事人欒文彬查明蔡忠亭將金一塊欲向錢莊兌銀報明捕房派包探陳阿九拿獲蔡忠亭蔡言由日新輪船庖人沈順桂托爲兌銀當 
 
 

Page 4

 
 
令指交沈順桂並將赤金一塊解送英公堂由代理讞員宋二尹訊供戚春卿亦到與欒文彬各訴前情蔡忠亭供明來由沈順桂供寍波人曾在日新輪船爲庖人此次由高麗出仁川口時有山東人老顧老王等將金五塊托我暫藏及將到烟臺老顧老王將金索去給我一塊帶至上海托蔡兌銀蔡實不知我來歴不明至老顧老王住在烟臺水果店中可以同去尋交等語二尹飭將沈順桂暫押備文派差協同包探帶同沈順桂仍乘日新輪船至烟臺投福山縣衙門請爲添差協拿此已紀諸前報兹悉包探陳阿九偕差趙金至福山縣衙門投文後旋向水果店主土老洪著交老王卽李可君繳金一塊又獲老顧卽郭老興繳金一塊二人供明尙有三塊在于德處正當嚴查時于德之父于某將金三塊交來一倂解送福山縣訊供管押該包探及差均於前晚回滬言此案人贓均在該處地方官以戚春卿曾在該處報失須由該處懲辦故未將人贓帶滬此案失贓値洋六千元之譜現已悉數破獲亦甚迅速矣究竟由上海懲辦抑由福山縣發落須俟禀明宋二尹再行遵辦 
[縣案彚錄]  
　　前報記陳維吉卽陳維計扭控朱竹山張恭和串吞局股袁海觀大令飭令看管候訊云云前晚大令升堂提訊陳訴稱寍波人同治六年與朱張等數人在治下大東門外股開芝大信局共有二十九股半每股出洋二十元小的得半股出洋銀十元近欲入局辦事被伊逐出並將鋪蓋抛棄小的心實不甘爲此扭案喊控求恩訊究朱供稱寍波人同治六年與友人陳林鶴等股開芝大信局帳務由陳經理不料陳林鶴之叔陳維計膽敢在江寍私拆洋信節次涉訟至去年林鶴因維計迭次纒擾憑中理勸當給維計洋銀一百廿元立有過割據爲憑旋因林鶴病故以致維計復來吵鬧向伊理說反被扭案求請鑒察張所供與朱略同大令訊得陳維計所控毫無証據顯見藉端訛詐著先行收所聽候備文遞回原籍朱張叩謝而去○陳采山控方金堂王樹林欠銀不還一案袁大令迭次訊供將王收所方則交保並著赶緊淸理在案兹悉方保出後業已病故前日晚堂大令覆訊此案陳投案訴稱紹興人爲錢莊生意彼等與我莊往來共欠銀四千九百餘兩當將棧單等作抵現查棧中之貨已被洋人出淸棧單已同廢紙求恩究追王供稱寗波人前與陳合做些厘洋行買辦陳所控之銀係當時作爲資本立有草稿合同不料陳忽翻悔况些厘洋東處我尙墊銀三千六百兩屢向索討一味推諉叩求明鑒孫竹亭供稱在些厘洋行爲司帳王樹林等與陳采山往來銀兩均係王之主見與我無干大令得供判將王孫二人分别交保仍著土樹林於十日内赶緊向該洋人處收取銀兩先行交案聽候集訊察斷 
[法捕房瑣事]  
　　太古洋行寫字某西人前日失去東洋車一輛四處找尋毫無影響當卽繕函報知捕房昨日經法包探查知此車由邱大中竊去轉託親戚江永卿寄匿於虹口廣東街地方遂將邱首先拿獲告知捕頭帶往虹口吊查車輛○法界公館碼頭掏舢板之中乙兩人前日因爭奪生意起見在碼頭畔鬥毆甲之頭顱被乙擊破立時鮮血淋漓大呼救命適巡街捕至將乙拘獲連甲一倂帶入捕房嗣因有人調處將甲先行保出請傷科療治乙押候再核○法界八仙橋昇和里司閽某甲前日持木桶一隻在里中自來水龍頭放水洗滌又有薙髮匠某乙亦來洗物互相爭奪以致口角乙將甲頭顱撞破甲出外鳴捕送乙至捕房管押○川沙人某甲前因其妻逃匿在申不肯回去曾央乙内兩人帮同將妻捆送回鄕以乙丙不無微勞曾給酬洋一元六角昨日乙丙在途與甲相遇又欲索添酬勞儀中不允遂致口角三人互相揪扭同入捕房捕頭以事屬細微著出外自行料理○前晚有衣衫藍縷形似乞丐之某甲不知在何處竊得黃泥花盆三隻行經法界被巡街華捕所見立卽阻住詢問甲言語支離遂送入捕房管押 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十七年十一月廿五日京報全錄]  
　　宮門少○諭旨三道錄前○發抄硃批五道○分選單○提督葉奏官軍剿捕大股賊匪屢獲勝仗摺○東撫福奏請議卹片○滇撫譚奏報十七年夏季分正法强盜土匪各案摺○東撫福奏甄别巡府州縣片○十一月二十五日兵部太常寺太僕寺廂黃旗値日兵部引見二十四名理藩院十一名廂藍滿四名○睿王莊王等由東陵西陵回京請安○喀拉沁王到京請安○察哈爾都統德銘請訓○山西按察使張　梅到京請安○湖南王副考官王錫蕃丁立釣到京請安○銘公豫公謙光各續假五日○松溎續假十日○召見軍機　張　梅王錫蕃丁立鈞德銘喀拉沁王○發抄李鴻章奏宣化練軍歴年剿賊出力員弁請奬奉硃批該部議奏單倂發欽此○沈秉成奏定遠　民人盛錫振京控案審擬奉硃批刑部議奏欽此○又鳳頴同知魏高騫署池太同知奉硃批吏部知道欽此○又補　　　　楨期滿甄别奉硃批吏部知道欽此○又上年厘局收解數目奉○硃批戶部知道單倂發欽此○光緒十七年十一月分選單主事刑部雲南司蔣體梅江西附小京官鑾儀衛經歴喬蔭福山西廕　知州雲南嵩明馬玉麟四川監知縣福建政和　經一浙江舉河南臨頴魯宗禮安徽監貴州安南楊榖成江西拔甘肅平遠葛堯欽湖北舉　巡檢吉林賓州舒和祥四川安徽績溪張應臚山西廣東歸善王化彰河南江蘇秣陵鎭江承漢四川江東齊霑直隷俱監○○奴才葉志超跪奏爲官軍剿捕大設賊匪屢獲勝仗恭摺馳陳仰祈聖鑒事竊奴才前將官軍連日剿捕賊匪擒斬多名奪獲槍械旗幟馬匹無數曁擊散三十家子夥匪保援建昌等情均已奏明在案現在調派馬步各營俱已先後到防當飭管帶親軍馬隊右營叅將劉運昌管帶古北練軍馬隊後營遊擊夏靑雲兩營由建昌一帶節節進剿朝陽並派前敵營務處記名提督江自康管帶古北練軍左營叅將韓照琦管帶正定練軍右營叅將葉玉標協同防禦雙祿酌帶馬步隊伍會合相機進剿並飭副將潘萬才管帶馬隊二營由五虎馬梁老河川攻剿喀拉沁王旗賊匪奴才仍駐紥平泉州街西距勢河一百八十里南距喜峯口一百九十里東距建昌一百八十餘里北距喀拉沁旗二百餘里實屬適中之地足堪四面策應逐日飭派官軍四出搜捕戰無不克除臨陣殺死不計其數現已生擒竄匪百餘名均經訊明正法兹於十月二十九日據叅將韓照琦等禀稱於二十七日丑刻據探報賊匪二千餘名在建昌東南之瓦房店地方盤踞意欲攻取建昌縣街當經叅將韓照琦劉運昌葉玉標遊擊夏靑雲駐建練軍馬隊帮帶記名總兵蘭福喜等協同管帶熱河隊官防禦雙祿整隊起程迎擊行至五官營子見賊匪蔽野而至執豎五色大旗勢甚猖獗我兵嚴陣以待該匪等胆敢先放大砲攻撲前來我軍槍砲齊施奮勇爭先倂力抵禦相持二三時之久賊勢不懈並見有賊首着道巾彩衣執劍作法狀若瘋顚經叅將韓照琦葉玉標等奮不顧身督隊直進將該逆擊斃賊衆驚慌復經劉運昌夏靑雲兩翼攻擊該匪腹背受敵當經聚殲五百餘名騾馬百餘匹該匪緣山奔迎我兵跟蹤尾追復經擊斃賊匪曁墜巖跌死者三百餘名遍野橫　血汚滿地生擒數十名詢悉擊斃賊内有賊首十數名奪獲大砲三尊賊馬數十匹拾槍火槍旗幟刀矛衣物無算我兵亦有陣亡二名受傷兵二十餘名打斃官馬十餘匹現在醫治等情禀報前來伏查此股賊匪自起事以來妄稱　術煽惑愚民始則燒殺蒙古教堂繼則强搶良民殺傷日甚分股竄擾勢成燎原幸賴我　皇上天威將士用命先能聚殲此股前敵悍賊現在平泉郡街曁附近各處漸就安靜市井安復如常該匪等經此一番懲創卽另投諒必聞風膽落可期一鼓殲除堪以上慰宸厪奴才抵平泉之郊深慮賊衆兵單剿捕恐難得手幸經督臣李鴻章調派各處馬步隊伍各選精銳尅日拔隊前來相距七八百里之遙四五日之内皆能先後到平泉奴才接見該統領營官等頗形勞頓未容休息卽令帶隊進剿查統領盧台練軍各營記名提督聶士成久經戰陣謀勇兼優應令督率馬步各營前往建昌朝陽一帶相機進剿此股賊匪當可早殲以除巨患然後路自不宜空虛尤當妥爲布置以免疎虞擬派遊擊沈大鰲帶步隊一營曁奴才馬步旗緑親軍隊駐守平泉彈壓搜捕至平泉州與承德府接壤之老婆子山等處賊匪經派管帶熱河駐防馬步隊協領根齡佐領春和等前往搜捕迭據拿獲多名解送來營訊明正法其各處地方統由奴才布置周妥再行察酌情形前往建昌督剿所有奴才到平泉屢獲勝仗異常出力官弁合無仰懇天恩准由奴才會同直隷總督李鴻章熱河都統德福先行請奬以示鼓勵之處出自逾格鴻慈其陣亡兵丁容俟奴才查明再行咨部請卹受傷兵丁由奴才分别等次先行給子銀兩飭醫調治務期速痊外其現在駐紥喜峯口之通永鎭總兵吳育仁已由奴才飛咨令其統近截拿平泉建昌等處擊散之賊所有官軍屢獲勝仗各緣由理合恭摺馳陳伏乞皇上聖鑒訓示謹奏奉硃批已有旨宣示矣所有出力官弁着先行存記彚案奏奬欽此○○福潤片再山東歴年委辦工賑積勞病故員弁均經前撫臣張曜先後奏蒙天恩賜卹在案兹查莒州知州周秉禮光緒十五年代理濮州知州正値黃河泛濫直逼金隄州城坐落隄内洪波環繞岌岌可危該員親督民夫搶修護城隄壩終日往來於驚濤駭浪之間烈日炎風之下危城賴以保全復又稽查戶口賑撫災黎寢食不遑以致心力交瘁　　患病身故又東平州知州熊翊清光緒十六年夏間到任適當大雨連旬汶運兩河及大小淸河同時並漲各處隄埝漫决城不没者三版被水至四百餘莊災民至十數萬口該員乘坐小舟裝載　餅親赴各莊散放洪濤洶湧屢瀕於危迨水勢稍落赶卽堵築决口請欵賑濟災民藉免流亡他如培文教淸保甲凡有益地方之事無不銳意舉辦到任甫及數月民情愛戴頌聲翕然旋以積勞致疾於是年十一月病故又儘先守備益都汛千總王壽齡歴派河工充當要差凡堵築决口搶辦險工無不奮勇當先異常出力光緒十五年春間委赴利津海口催運平糶糧船在太平洋遭風飄蕩數日積受飢寒以致感患癘疫殁於差次據紳民人等禀由現任各地方官及河防賑撫局司道先後具詳前撫臣張曜援案請卹未及核辦留交前來伏念聖朝有善必錄巨細無遺今各該員以死勤事核與歴辦請卹成案相符仰懇天恩俯准勅部將該故員周秉禮等從優議卹以慰忠魂而昭激勸謹附片具陳伏乞聖鑒訓示謹奏奉硃批周秉禮等均着交部從優議卹欽此○○頭品頂戴雲南巡撫臣譚鈞培跪奏爲滇省十七年夏季分正法强盜土匪各案恭摺仰祈聖鑒事竊查滇省强刦案件前經奏淮仍照舊章審訊明確禀請委員會審或不近解由本管道府覆審錄供禀由督撫核飭就地正法在案兹據按察使岑毓寳詳稱查得光緒十七年夏季分據巧家鎭雄宜良恩安等廳州縣詳報盜刦案共三十起其各案内首夥犯除鎖繫鐵杆並在監病故不計外罪應擬斬盜匪林二徐三羅怔大鄧洪卽戚鳳鳴馬萌吳遇緣卽吳雲楊四雲施忘五李克登顔松亭唐丞耳旣唐興舜余仲馬老洪馬中才楊林二黃高士解至法楊沛戴長生劉結每闞雲丰戴洪舜劉六大五劉三黑虎劉沛雲劉舜汪小靑苗老二王二云發彭八觔劉長九李四耳李春三賀陳氏楊二木匠寗六業連芳李長生朋萬發李黑三于正明楊小科輝老合陳三李老四王怔合朱老二李小長保小王苟鄧四麻仔鄧長生卽鄧長管蘇宜登等五十二名口據各該廳州縣禀請委員會審並解由該管道府覆審明確開摺禀經批飭照章分别正法梟示在案兹屆季底開造淸册具詳前來臣覆核無異除淸册咨部查核外謹會同雲貴總督臣王文韶恭摺具陳伏乞皇上聖鑒勅部查照施行謹奏奉硃批刑部知道欽此　○○福潤片再捐納勞績保舉人員應於到省後予限一年察看甄别兹查有試用道陳重慶候補道康奉藹吉燦升儘先補用知府恩銘在任候補通判高唐州州判王應徴候補知縣承志王鴻勳王建疇到省均滿一年例應甄别據藩臬兩司會詳前來奴才查陳重慶才識開敏治事勤能康奉藹才長心細事理詳明吉燦升謹愼沈毅體用兼優恩銘心精力果爲守兼優王應徴辦事勤愼承志精明穩練任事實心王鴻勳心地明白辦事愼勤王建疇年力富强趨公勤愼均堪以本班補用除將履歴淸册咨部查照外謹附片具奏伏乞　聖鑒謹奏奉硃批吏部知道欽此 
 
 

Page 10

 
 
[光緒十七年十一月廿六日京報全錄]  
　　宮門抄○諭旨二道錄前○教職單○提督葉奏官軍進剿榆樹林等處股匪並防剿喀拉沁等王旗各情形摺○又奏派兵進剿寸金溝等處賊匪片○又奏派兵赴剿高爾磴地方賊匪片○桂撫馬奏請准建坊片○豫撫裕奏委署知縣片○十一月二十六日刑部都察院大理寺正黃旗値日吏部引見四十二名提督衙門十七名○絪貝勒榮公恩公貴恒吉恒各假滿請安○前任江西布政使李嘉樂到京請安○値年旗奏派更換値年派出克王大額駙文秀○又奏派管理新舊營房派出克王濓貝勒桂公文秀○長春恩光各遞遺摺○召見軍機貴恒薛允升張蔭桓祥麟○光緒十七年十一月分教職單教授山東濟南王樹玉登州甲湖南辰州歐陽鶴鼎長沙舉正諭直隷趙州聨啓廂黃漢天津史錫恩河間安徽和州汪伯塤滁州山東寗海陳象昺萊州山西遼州武晰汾州陝西南鄭張桂森西安江西廬陵顧敏廣信湖南新化張惠生長沙巴陵曹廣祺長沙貴州貞豐傅崑貴陽俱舉訓導直隷内邱蘇宸瑞河間安徽當塗石儀鳳安慶山東臨邑賈汝誠沂州山西嵐縣盧霖溥忻州大寗荆鳳林蒲州四川江北廳潘泉宗成都壁山楊朝魁資州俱舉廣西懷遠吳懿蓂鬱林歲復諭直隷平山楊震昌廣信江蘇江浦呂德驥常州俱廪安徽東流陶治太平山西武鄕蘇晉太原俱副浙江桐廬黃維翰紹興舉湖北興山吳庭溶荆州廪廣西羅城梁潤英鬱林恩昭平范錫光桂林舉　復訓陝西隴州任運開西安附貢浙江麗水傳念祖杭州人廣西南寗羅慶徴鬱林舉永寍陳德光鬱林廪○○奴才葉志超跪　奏爲官軍進剿榆樹林等處股匪先後獲勝並分别派兵馳向喀拉沁等王旗防剿各情形恭摺具陳仰祈聖鑒事竊奴才進駐平泉州督飭各軍剿捕道匪獲勝各情形業於十月二十九日十一月初三等日先後陳奏在案兹於十一月初五日承准軍機大臣傳諭光緒十七年十一月初二日奉上諭德福奏官軍剿匪獲勝一摺覽奏均悉此次官軍連日剿賊尙稱得手卽着德福葉志超督飭派出各隊節節進剿務期早日殲除毋留餘孽另片奏敖罕王旗請兵會剿等語再本日理藩院奏喀拉沁扎薩克郡王旺都特那木吉勒呈報被擾情節大略相同着李鴻章迅飭葉志超分兵馳赴該王旗等處實力防剿認眞保護以衛藩服而靖地方等因欽此遵　旨寄信前來奴才跪誦之下欽悚莫名伏查喀拉沁王旗在平泉州西北二百數十里敖罕王旗在州東北五百餘里兹據稱報知各該處均被匪擾適督臣李鴻章所派銘軍馬隊兩營於十月二十八日馳至當飭該統領副將　萬才迅卽拔隊由五虎馬梁一帶節節進剿並於建昌獲勝後飛飭記名提督聶士成多帶馬步各隊由葉柏壽一帶節節進剿卽分赴該王旗等處將竄匪掃除各在案現據潘萬才禀報十月二十九日行至中途卽據阿公府胞兄及蒙員等紛紛求救情詞迫切當令導路前進至甸土地方遙見東北火光四起知賊在榆樹林一帶焚刦相隔七十餘里時已日暮當飭人馬暫住就食派弁同蒙員海元等馳探一面連夜疾馳途斬賊探三名奪馬三匹黎明抵榆樹林據海元等迎報街内步賊約一千七八百名馬賊二百餘名附近各村亦有賊踞賊首係僞王李妖師並有僞領兵侯孫惠等多名等語探聞兵至者塞街口放槍拒敵當卽揮隊奮擊入街短兵相接斃賊一百餘名該處有當鋪一所圍墻兩層高大堅厚幾同營壘賊卽退踞其中當督營官都司蔣橫棟等分率勁旅四面圍攻賊以槍砲抵死抗拒施放不絶砲如雨落血戰兩時之久始毁墻而進槍擊刀砍將該匪悉數殲除並槍斃賊馬數十匹奪獲賊馬一百餘匹大炮劈山炮抬槍小槍刀矛等械五百餘件剥取黃衣十餘件黃令旗令箭十餘面其附近各莊踞賊聞信拚命來援馬步約二百餘名經派隊分投迎擊並飭蒙員海元等在後助勦又陣斬黃衣賊目數名擊斃馬賊五十餘名步賊一百餘名奪獲槍械一百餘件僞教神銅像一個逆首牌二十個據蒙員及鄕民指出擊斃賊内有僞王李妖師僞領兵侯孫惠楊升張惠王永元等五名查點兵勇陣亡三名受傷六名該副將探聞榆樹林西北五十里西橋頭地方有賊盤踞隨卽整隊馳勦又據記名提督聶士成禀稱十一月初三日探聞建昌迤東之葉柏壽一帶有匪首劉懷等紏集黨羽一千餘人在彼盤踞殺掠卽督叅將葉玉標劉運昌遊擊夏靑雲等馬步各隊馳往擊勦該匪胆敢列隊迎拒當飭葉玉標步隊居中劉運昌夏靑雲馬隊分左右兩翼直前奮擊槍炮互施鏖戰一時之久擊斃賊匪三百餘名該匪仍抵死不退遙見大紅帥旗之下有匪首持械指揮當將該逆擊斃匪勢不支始紛紛潰散各隊跟踪追擊又斃賊一百餘名餘賊越山奔竄時已昏黑未便窮搜計奪獲抬炮三杆鳥槍十餘桿刀矛五十餘件大小車四輛騾馬九十餘匹戰鼓一面旗幟十餘杆令旗兩面上書劉懷字樣生擒賊匪二十餘人當就軍前正法並訊知劉懷業經槍斃查點兵勇陣亡二名受傷三名收隊就葉柏壽暫紥確探賊蹤赶緊搜捕並據另禀探聞黑水地方有股匪千餘人踞擾該處距葉柏壽約二百餘里該提督擬酌留兵隊搜捕餘匪一面親率馬步馳往擊勦各等情先後禀報前來奴才查榆樹林葉柏壽之匪均經强悍槍械復多自起事以來蒙部遭其蹂躪不堪言狀潘萬才聶士成等將該匪勦除後復進至西橋頭黑水一帶雕勦喀拉沁王旗西南地面現可稍安已飛飭該提督等沿路掃蕩分别迅向該王旗等處進發目前有此兩捷平泉建昌等屬要路漸通雖敖罕王旗相隔較遠尙不難轉戰而前奴才自當嚴督將士迅赴戎機以兾早安潘服至口外地勢複岡疉嶂山岔紛歧向爲匪徒出没之區一有亂萌遂卽乘機竊發際此官軍四集尤當實力搜捕以期盡絶根株除嚴督所派馬步隊上緊分投勦辦俟續獲勝仗再行馳報外所有官軍勦匪獲勝並分别派兵馳向喀拉沁王等旗各情形謹會同直隷總督臣李鴻章熱河都統臣德福恭摺具陳伏乞皇上聖鑒謹奏奉硃批另有旨欽此○○葉志超片再據喀拉沁札薩克公旗他卜囊那穆吉勒喜拉布來營禀稱榆樹株之賊現被勦除大名城一帶已覺平定惟公府之西寸金溝馬連圖各溝八座台等處尙有匪徒肆起刦殺又據烏公旗熙貝勒府專差來營報稱距該府四十里之大馬營地方現有賊首趙玉恒聚黨千餘名搶掠勢甚猖狂貝勒府恐爲擾害各請派兵往勦等語奴才查寸金溝一帶距西橋頭不遠當飭叅將傅廷臣迅帶步隊數百名於初四日馳往會合潘萬才馬步分投進擊卽飭該蒙員導路前進並飛飭記名提督江自康叅將韓照琦防禦雙祿等迅由建昌各帶馬步隊馳往大馬營一帶擊剿務將各該處匪黨一律殲除以安蒙衆除俟該員等將勦辦情形禀報到日再行具奏外理合附片馳陳伏乞聖鑒謹奏奉硃批知道了欽此○○葉志超片再正在繕摺間據平泉一百四十里之建昌所管高爾磴地方蒙古王祿相林喇嘛等呈報該處所有賊首同僞軍師裴姓等率領數百人在彼燒殺蒙古二百餘人肆行擾害等情前來奴才已派通永練軍兩哨及熱河練軍一哨前往該處會同續調之山海關練軍現駐湯道河中營管帶記名總兵曾騰芳一同會合勦捕俟如何情形再行恭摺馳陳理合附片陳明伏乞聖鑒謹奏奉硃批知道了欽此○○馬丕瑤片再臣上年奏辦蠶桑於桂林梧州等府開設機坊各屬州縣相率勸辦紳民歆動湊集股本開局設機惟粤西地瘠民貧事屬創始籌欵不易兹據思恩府安定土司潘承熙遵其故父花翎五品銜勉勇巴圖魯潘梧故母五品命婦潘莫氏生平樂成善事捐助銀一千兩爲辦理安定蠶桑機坊之用洵屬仰承先志樂善可嘉由調署思恩府知府黃仁濟具詳請奏建坊前來臣查所捐銀數核與地方義舉捐銀千兩以上准請建坊之例相符合無仰懇天恩俯准將潘承熙爲其故父花翎五品銜勉勇巴圖魯潘梧故母五品命婦潘莫氏在籍自行建坊給予樂善好施字樣以昭激勸理合附片具陳伏乞聖鑒訓示謹奏奉硃批着照所請禮部知道欽此○○裕寛片再署新鄕縣知縣熊奉章現因調省差委所遺該縣篆務應卽揀員接署查有本任上蔡縣知縣李振聲前因差委調省現已事竣該員才具明晰辦事勤愼堪以調署其本任内並無承緝盜刦已起四叅之案亦無經徴錢糧有關降調處分與　署之例相符據藩臬兩司會詳前來除批飭遵照外相應附片陳明伏乞聖鑒謹奏奉硃批吏部知道欽此 
 
