# 1881 - 98 - 4902856

 

Page 1

 
 
[格致彙編出售]  
　　格致之學本極繁　若欲箸書立說以啓發後人尤宜詳細精密探討源流庶閱者得隨時開會現在第四年之第二卷己由本館印成卽日出售每本價仍大錢一百文其中格致釋器化學衛生論火藥櫎器地球養民關係救火法等或續前稿所未竟或係新義之獨關各有圖說便以省　書後又附以答問信札俱足與格致之學發明伏祈卑來購閱[  申報館主啓]  
[閱伊犁金將軍移屯省費摺子書後]  
　　帮辦軍務伊犁將軍金君前有屯田豐收之奏本舘從而論之以爲屯田之利巳有明徵并可由此推廣又推原屯田必資水利一再論說以表金將軍之大功而籌富國之要策亦旣不敢憚煩矣然而邊鄙之地雖儘有膏腴可種之地而山路之崎嶇者究亦不少轉運之道實亦多有不便此而不稍爲變通但執一成之見則仍不足以資接濟軍餉而屯田之利終未克收全功卽如伊犁屯田之事前署將軍移交屯田係在塔爾巴哈台城南頭工地方及金將軍接任以後又令翼長等督飭其下於舊屯之外又擇塔城東南錫伯圖都倫渠兩處加廣耕種金將軍之意固欲使屯田之利愈推愈廣俾邊軍餉需皆由此出瘠壞悉變爲沃土則備邊之兵可以無憂枵腹士飽馬騰邊陲可恃而無恐其用心固深且遠也無如地勢有不能變易之處行營在於庫城屯田在於塔城兩城相距十三站之遥皆係山路嶮巇難行每歲連脚之費需銀十餘萬兩之多加以中途老風口地方一交冬令冰雪堅凝車駝均爲所阻其庫城行營及迤西固爾圖托多克精河各防營應需軍餉仍須由東路購辦此則不便之大者雖塔城之屯糧歲歲豐收而卒無濟於庫城之兵糧是有屯田之名而仍不足資屯田之用又安得不曲爲通變也乎金將軍深謀遠慮别籌良法相度庫爾喀喇烏蘇迤北一百二十里車牌子三十戸兩處地方皆臨奎屯大河河流暢旺可種之地極多乃設法於該處開塵以作屯田又恐河低地高不便灌漑又復親往履勘擬東水而使之升築壩開渠安設閘口視需水之多寡而時其啓閉俾河水仍可暢流灌漑可以永賴水利旣得而屯田之利可以有恃無恐其法最爲便捷於是先撥塔城屯兵十分之七前赴該處墾種所謂移兵就糧其塔城所墾之田以及屯次房舍等項卽交塔城叅贊大臣作爲該處長屯將來新屯著有成敕則熟田愈多塔城旣有豐收之利庫城又有坐食之粮如是而兵心有不益固士氣有不益奮者哉觀金將軍摺中所言情形歴歴如繪　非親身經畫斷不能言之如此其詳且悉然則屯田之事將軍固有身仕而不辭者矣將來伊犂全境父還辦理善後事宜當以此事爲第一要着屯田之利推而彌廣邊陲之備久而益堅又何慮强鄰之窺伺耶顧竊猶有慮焉塔城己熟之田雖交該處叅贊大臣照舊督飭耕種究無濟於庫城之兵食庫城雖己定於今春二月興工開墾然新屯之田其效未可猝致原其糧艱餉絀之故皆因道遠所致則倘能籌一轉運之法於彼於此皆可以濟不必　思變計矣轉運之法無過於建造鐵路自塔城至庫城相距十三站之遥倘設一鐵路則指顧間可以立致又何待移兵移屯紛紛改爲中國於鐵路一事亦明知其利益特無如憚於發始又疑於經費之浩繁然卽塔城屯田之事觀之十三站之地每歲運脚費用至十數萬兩之多今移屯於庫城其費當亦不貲但欲爲一勞永逸之計不致歲歲耗此鉅欵耳然安知行營不再遷移又將何以籌之如以數年所需用之項并於一年造成鐵路則將來往來轉運其便特甚卽稍有鐵路不通之處而車駝究較前爲近該處地属邊界軍需最關緊要運道則木關緊要曷不合數年之通以會計之而創此利賴之宏謨也哉 
[法國兵數]  
　　法國調兵往婆捺一節己列前報兹復查悉法國兵數用再錄之按現在法國兵丁之可用者合步兵馬兵炮兵統計共有四十九萬八千四百九十七人尙有留在國中之餘兵四十七萬八千八百六十五名兩共計有九十七萬七千三百六十二人兵額可謂名矣現在與各國交界之處其軍械之置以備用者己屬不少據法國新間紙言該國現在上緊訓練兵士國中銀錢亦復認眞勾稽軍食亦趕緊置備云云然則法國之兵其又將折種於閫外乎 
[巴使北上]  
　　巴西國前有遣使來華之說本月十三日招商局潢廣輪船北上船中載有該國使臣名喀勒多者前往天津想有與中國商酌之事也 
[津城火警]  
　　天津北門内任家胡同鹽道署庫書沈某家於本月初五夜四鼓時分失愼城外水龍固以城關阻隔不能進救而城内火會聞瞥傳人均於夢中驚起比傳集馳救則勢己燎原不可嚮邇矣五更火熄見沈某與一少子一幼女一僕婦同被燒死蓋火作時先斷出路故卽驚醒亦不能奪門而逃也沈姓房屋三進頗爲精雅是夜焚去二進左右隣俱未殃及聞沈某雖身在公門而爲人謹厚鄉里稱爲長者衆口無間言何以遭此慘禍也 
[津地望雨]  
　　天津氣候雖較南省畧遲然往年節屆清明早己勾萌滋長郊原如繡滿眼韶光今春則寒氣勝常生機較滯加以正月下旬得雨後晴燥月餘二麥更難暢遂如能卽沛甘霖尙無妨礙否則麥秋瞬屆而收成正未可知也 
 
 

Page 2

 
 
第二章 
[錢禁宜申]  
　　小錢之禁蘇郡各舖之恪遵信守己歴多年民間行用甚爲利便乃自入春以來其禁漸弛而其弊亦復漸明現在新砂各錢雖未敢公然攙和而小卡廣片之類己覺在所不免若不早爲禁止恐錢弊生必將日甚一日矣 
[全節延嗣]  
　　蘇齊門某姓鄉人年五十而鰥一子甫十齡性頗聰頴而身甚怯弱前月中以痧症盛行竟染時疫百方無效勢將待斃維時某有近隣者以賭負輕生無力殯殮其婦擬鬻身備辦棺木踵門求貸於某某以子病垂危心緒如焚避之室中倩人回絶乃隣婦尙未出門而某子己經斷氣痛不欲生轉念老而無子情固難堪貧而無夫慘當加甚况掌上之明珠旣失床前之阿堵何爲乃喚婦冋詢其須貸若干不令署劵如數給婦去後某乃入城置辦棺衾越一晝夜子忽復蘇呻吟呼某曰兒愈矣秃虎代兒矣秃虎者該處士豪之綽號也先是處窺隣婦饒有姿色挑之不動因誘隣賭博數月之間隣負累百虎朝與料理而暮向索逋隣逼迫不堪遂自服毒死之後虎又囑媒挾貲餽婦並示其意婦以夫由虎害誓不醮虎却餽於媒而稱貸於某某固未之知也無何某之子愈未及數日而虎竟暴亡婦旣殯夫向某叩謝具道　故某益欣慰因勸婦現雖孀居而子猶在抱倘能矢志守節則薪水所需並許月資周濟云 
[失妾投河]  
　　潮州人某甲向在陜西貿易前年天時亢旱民不聊生賣男鬻女者不絶於道甲亦購得一婦年二十許頗有姿首充爲侍妾近來甲與女同赴漢口途中遇同鄊人某乙願與偕行甲以其同井里意甚相得一日舟泊漢川甲登岸購物及回舟見乙與女把臂調笑甲不勝忿恨隨手執木棒擊乙乙卽狂呼甲係拐販是時大聲發於水上岸上觀者如堵墻焉有富翁某從中爲之排解并邀至家代分曲直甲挈女登岸乙乘間逸去翁特殷勤欵甲細問前事甲感其意詳述顚末詎翁亦艶女之色遂納女於室出銀七十兩付甲甲不服控於卿不得直甲無可洩忿竟自溺水死其弟在漢口聞信控之大憲然至今案尙未結也 
[武昌楊柳]  
　　漢陽大别山之北有月湖焉湖中有堤遍栽綠柳每屇春日游人皆買棹玩賞及兵災後柳己蕩然無存舊　大生善堂以勝地不可荒蕪特植柳百餘株豈又被人拔去大半現在因又補種根深土厚并着就近公正人及保甲隨時照料從此綠葉成陰風景當不殊昔日也 
[江右近聞]  
　　江西李大中丞於豫章甄别之期親臨試院出題後旋赴箭道考校驗收各武職及左右兩營新兵念二三復校閱各弁弓箭鳥鎗俱稱精熟修文講武並舉而無偏廢矣○昨接江友來函據稱該處近日米油兩件每擔又遞漲價二錢零而銀價復日逐見低計兌九五扣制錢一串竟須六錢零三四釐居家人口多者暗中消耗不可計算云○又近十餘日天時晴朗氣候恰得和平此邦農事左早現己放水播秧矣 
[剪髮進寺]  
　　章門學院前向有觀音堂一所係和尙住持日前忽有乘轎而至者視之則二十許少婦而人萬四千根煩愒髮參差不齊剪痕宛然聲言來皈慈雲座下願結香火因緣僧等茫然莫知所措只得欵之以茶婉告之曰此非尼菴乃僧寺也娘子欲拜佛　香則可若擬借此凈修則斷不能從命還請見諒少婦默不答語一若弗聞也者時觀者雜遝僧竟無法以却之嗣有老嫗數輩數往數來似欲招　迨日晡始有輿至舁之去外人莫知其爲何許人且因何事如此惟該和尙受磨竟日實是冤事豈爲道高魔盛耶不然何其兎　鶻落見首不見尾若是 
[設計請醮]  
　　　垣某姓甲乙係弟兄籍隸寍國府同習絲業數年前到皖謀事爲人作夥甲勤儉樸實乙則浪費間游旋甲積有餘資自開小絲舖貿易乙在兄店以帮夥爲名實則恣其遊蕩甲不堪受累令其自謀生理而乙遽懷恨於心疊次滋閙前歲甲聘鄉間蕭家　某姓女爲室去年生一子詎甲今正一病不起乙聞信前去稱爲料理喪事嫂不允將店閉門央請親隣到家聲言現將店中貨物變賣錢父收殮故夫尙餘百元光景留爲未亡人撫孤之用叔不得預聞衆均曰然乙無可如何大失所望而陰謀遂生月前囑托隣婦婉勸嫂氏改醮嫂　勸怒詈婦含羞而去乙復暗串媒媪將嫂改嫁與羅家嶺開雜貨舖之汪姓議定身價一百卄元包送到彼婚書立成誘嫂以祭掃兄　嫂從之乘轎至嶺頭出街口忽見轎前數人衣服皆有喜事模樣轎後有人竊語心大疑喝令住轎而輿夫緊步前行情急從轎中跳下扭轎夫盤間有一人言爾己改嫁汪家　叔己立字據嫂聞言滚地哭喊從人及轎夫四逸該處居人地保齊出詢知前情由地保聲報巡防局送婦歸家囑其速喚母家人來城作主理論云 
[重辦地棍]  
　　杭垣今歲香巿十分冷落爲十數年來所未見凡錢塘門松木塲一帶各家店舖無不虧本坐食嗟歎而該處之奸棍蠧差挨戸索　規或逐店收年例下至肩挑貿易停泊漁舟亦必搜刮無遺任意勒索歴來如是故逢香巿時節臬憲必派文武員弁各一在松木塲駐局彈壓今年某縣尉奉委此差勤于查緝每日公餘之暇微服閒行察訪奸宄前月二十九日下午偶過昭慶寺前見一惡少向一擺線粉攤者索規欲其每日輸錢十四文勢甚凶悍某尉詢問適從何來所收何例惡少怒目疾視大聲喝之曰來自局中身係聽差所收乃應得規例干汝甚事却來饒舌某尉復詢局員何人惡少恨其打斷生意不禁指名惡駡勢將以老拳從事某尉方欲喝拿早有數從役十前扭住惡少反縳其兩手又一差從旁批其頰而叱之曰汝連本官尙未認明敢在此冒名嚇詐惡少聞言面色如土叩首哀求自稻張姓本經紀人近日新拜某頭腦爲師未曾叩見本官故致冒犯該死云云某尉亦勿與多間立卽備文移送仁和縣署請爲重辦縣尊當時發落笞以小板五　暫行押禁聞尙須發回該處枷號示衆云某尉于差務如此認眞無頼輩可期歛跡矣 
[起木斃人]  
　　日前寍波南鄉蔡郎橋某木行有木料由甌運到在銅盆浦渡頭卸貨因船上之人擠在一邊船身領側人　立脚不住木亦卸下竟被壓斃一人又一人足己壓斷死而復蘇卽舁往江東傷科家醫治壓斃者由行主出貲買棺盛　云 
 
 

Page 3

 
 
第三章 
[直賑核奬示]  
　　直隸籌辦助賑總局司道爲出示曉諭事照得上年直省水灾經蘇浙揚滬紳士勸捐助賑源源解濟當蒙直隸爵閣督憲李奏明請給虛銜封典奬叙奉准部文貢監生兩項專歸部庫兌收各省俱不准收捐凡由俊秀報捐虛銜封典者令其先捐從九品職銜遞捐各項職銜其遞　銀數准照由貢監報　銀數核算等因業己分别咨行遵照並各捐生應給實收詳明循案蓋用天津道關防分咨各公所備用在案嗣准各公所會議因直屬工賑需欵繁鉅擬勸各捐生於原捐賑銀之外無論捐票己未遺失每百兩　令加捐闕十六兩部飯照費一概在内各歸各案照章核奬稟奉直隸爵閣督憲李批准照辦亦在案查浙江公所設在佑聖觀巷同善堂揚州公所設在揚城東關街上海公所原設濟陽里今移在小東門城内土地祠地方各設公所辦理核奬事宜誠恐城鄉内外地面廣闊捐生未能周知合亟出示聞諭以廣招徠爲此示仰各捐生知悉凡志在榮　願奬文武大小職銜及封典等項查照示諭辦理開具履歴前赴公所上兌聽候隨時核塡實收給領按次由局彚造清册詳請奏咨給奬頒照換給毋自遲誤切切特示光緒七年二月二十四日示 
[西節停公]  
　　今日西人爲耶蘇降生之日故江海關封關一日英領事停辦公事四日并照會英公堂於今日及下禮拜一停訊二日盖英公堂係英美奥三國領事按期會審之所故英領事止照會停此兩日云 
[奪孩搆釁]  
　　鎭江人張定邦充當西人廚司兹在法租界新街地方娶妓銀寳爲妻住居鐵路左近銀寳生有一孩尙未離乳帶之從良前日有人紏衆至銀寳處將孩奪去張探悉係馬夫朱熙元所爲尋去理論朱不認遽致爭毆由捕一并拘解英公廨經陳太守訊理張與銀寳伸訴前情朱供係南京人並未糾人奪孩太守問銀寳與朱向來認識否答稱素不相識太守謂旣未識面何由知爲朱所肇答稱丈夫探訪經人告知太守隨飭將朱管押諭張邀証人到案備質一面飭差恊保至張住處查問隣人被奪情由禀候核辦 
[爭充小工]  
　　熊阿福赴英公堂控稱因攬做小工被陶阿全爭奪啓釁有莫向華助伊肆毆我被打破額角經捕拘送求究陶供以後不敢滋擾尙求施恩莫供伊等爭毆我實從旁解勸陳太守騐得熊阿福受傷屬實惟念陶莫係貧苦小民從寛判責陶四十板莫二十板斥釋 
[棕印案結]  
　　棕印根究一節法捕房昨又將工部局駕舢板之王才金駁船戸袁阿華解訊而交保之喬坤榮楊阿五周阿全三人亦投到備質翁太守逐加訊詰喬楊周三人各供如前太守間王才金伊等所供爾聞之否王供借周阿全錢三百文屬實此外並　他節太守謂喬阿華等供認鑿鑿爾亦不必抵賴著將收去錢共一千二百文追出知法犯法豈容寛宥着責一百板枷號兩个月示衆袁阿華等四人本應懲辦今姑從寛開釋以後不得再犯四船戸叩謝而去 
[控追貼費]  
　　禮拜二法公堂據宋靜山呈禀稱在租界作囤頭太古新棧生意歸張祥經理每年貼我洋二百元分四季收取乃去年秋季起伊竟不付迄今己閱三季計欠洋一百五十元向索一味推諉并前奉堂斷每年五十元一項己有十二年未付計欠洋六百元求爲追償翁太守准詞於昨日經法包探傳到張祥訊理宋靜山將前法領事諭帖呈騐據張祥供稱去年六月間因年老於生意照顧不週故曾投法公堂禀請除名蒙諭着赴太古行辭退我到該行聲明而該行雖准宋靜山不肯前往今做一日短一日何來錢文貼補太守謂諭帖現在堂斷可查爾旣不願充當可自向太古辭退待彼另招他人何必定要宋靜山去且以前旣爾承值自應照常貼補限七天先繳洋一百五十元其六百元再行陸續措歸張祥尙欲置辯太守斥不必多瀆着遵堂斷兩造退去張祥如限繳洋否容再探錄 
[桃花塢書畵社聲明李方伯法揮對聨啓]  
　　啓者敝公所於上年冬間曾代松江揚仁社代收李方伯對潤當將對聨寄松轉求取有揚仁社收條存所嗣因轉輾懇請未能如期應付殊形抱歉現接原辦揚仁社領袖先生來函知己函請方伯卽日法揮誠恐諸君子期待過久嘖有煩言謹先於賑欵内提還原收潤資及賠繳紙價留存敝虞俟至五月底無對付洋决不食言此啓[  原辦桃花塢收解賑欵同人啓]  
[蓮仙譜姊靈輀回籍卜葬不獲往送悵然賦此]  
　　埋玉深深泣杜鵑茜窗話雨憶當年瓊瑰何意占前夢明月空期照後緣蘭譜凋零香易歇萍蹤吹散影難圓素車待挽悲遲日華表凄清望遠天[  補蘿山人稿]  
[花朝]  
　　凄風冷雨度春朝幾許瓊枝涙未消佳會漫勞期撲蝶花容寂寞正無聊[  補蘿山人草]  
[輓巽白先生]  
　　驚聞噩耗意凄然太息斯人不永年撒手紅塵歸紫府頓教風雅化雲烟○酸辛更念有椿堂老涙何堪灑夕陽七日沉疴人不起未聞盧扁識膏肓○梅花溪上苦吟身雅志唯耽詩俊新忍取遺篇窗下讀先生唱和寄示之詩不下百首空令佳話誦騷人先生贈句有云白頭紅粉聨吟社傳作詞塲佳話看顑頷浮生自感傷詩成每寄丈人商騷壇從此音寥寂華表心凄鶴夢長○花甲將週歲運窮先生殁於臘月二十六日年五十九少微星隕草堂中溪上草堂先生所居名如何負却瞻韓願不及趨承拜下風○婚嫁綿綿畢向平半生心力費經營堪嗟撤瑟期何速剩有遺書鄴架盈○紅袖香抛燕子樓遽歌黃鵠拆鸞儔最憐金屋孤芳影想憶音容涙未休先生有愛姬侯氏○天竟多情亦愛才玉樓赴召不歸來大招雖賦魂安在可有新詩和夜臺[  補蘿山人稿]  
[嚴麗初表兄兩惠手函詩以奉答卽請斧正]  
　　瑶箋兩度下蓬廬三誦廻環樂有餘懷璧縱存歸趙計慚余尙愧藺相如落拓天涯暗自傷兼葭倚玉幸生光投桃苦乏瓊瑶報異日酬恩願豈忘[  莫釐夏辰初甫稿]  
[花間四詠]  
　　誰惜鸞飄鳳泊身小憐玉體善橫陳李花却比桃花潔縞袂迎風别有春李鳳生○雪作肌膚玉作姿遠山爲黛月爲眉不知誰是司香尉親向蟾宫折桂枝楊桂卿○秀色餐來足療肌玉環帶醉態逾肥海棠昨夜酣春夢化作行雲一片飛吳雲仙○前身疑是月中仙謫向紅塵亦可憐一種柔情描不出剛逢碧玉破瓜年朱月珍[  龍湫舊隠符刪稿]  
[光緒七年三月初四日京報全錄]  
 
 

Page 4

 
 
第四章 
　　宫門抄○發抄旨六道○諭旨四道錄前○尙書文等奏爲請旨摺○皖撫裕奏關稅請仍准暫行試辦免子着賠摺○大臣克等奏互調佐領片○皖撫裕奏審明京控按律定擬摺子○三月初四日兵部太常寺太僕寺正白旗值日兵部引見十一名○穆騰阿前往南苑請訓○鍾泰謝調廣州副都統恩○韋業祥廖壽豐預備召見○孫記雲仍預備召見○惠王請假五日○召見軍機韋業祥廖壽豐孫紀雲○現換毡冠絨領棉袍褂○發抄李鴻章奏署永清令謝偉勛請奬奉旨吏部議奏欽此○又東明縣請改爲沿河要缺奉旨吏部議奏欽此○又遊擊劉文魁自請開缺奉旨兵部知道欽此○又賈文緒斥革舉人奉旨禮部知道欽此○又訓導徐趙生改奬奉旨吏部議奏欽此○又查宗仁留直差委奉旨吏部知道欽此○○刑部尙書臣文煜等謹奏爲請旨事竊臣部欽奉諭旨交審奉天旗人李泳致殺害工部六品官袁詳父子身死一案旋據盛京將軍宗室岐元奏報全案人証卷宗己於二月初二日押解赴部並聲明保人奚罄倡在逃穆姓卽穆洛五現傳未獲禁卒郭興乘間脫逃等情奉旨刑部知道片併發欽此並據附片奏稱會驗李泳致屍身仵作結報兩歧尙未騐明塡註屍格現在天氣漸暖賊恐屍身發變應如何覆驗之處請旨飭下刑部迅速酌核辦理等因具奏奉旨覽欽此臣等查此案袁詳父子究係何人致斃李泳致是否正兇應俟人証到部審訊明確臣部再行具奏至李泳致因何身死自宜相騐屍身爲　旣據該將軍奏稱屍身尙未騐明塡註屍格現在天氣漸暖若再稽延時日恐屍身發變更難詳騐可否請旨就近於盛京侍郎内酌泒一員會同該將軍府尹府丞盛京刑部侍郎調集諳練仵作秉公會騐取具切實甘結報部核辦以免蒸檢之慘抑或李泳致屍棺解送來京由臣部相騐之處恭候欽定臣等未敢擅便再案内在逃之奚罄倡穆洛五並禁卒郭興皆係案内緊要人証應請旨飭下該府尹迅速嚴拿送部歸案質訊無日一名逃匿謹恭摺具奏請旨奉旨己錄○○頭品頂戴安徽巡撫臣裕祿跪奏爲鳳陽關徵稅情形一時驟難復舊籲懇天恩仍准暫行試辦免予减成着賠謹據實瀝陳恭摺仰祈聖鑒事竊准戸部咨覆核議具奏鳳陽關復設啓徵試辦己逾三年上屇　收稅銀援案減成着賠一摺光緒六年八月二十六日具奏奉旨准其寛免餘依議欽此並抄錄原奏咨行前來當卽轉飭遵照去後兹據　關道任蘭生詳稱伏查部議原奏各節係爲整頓關稅愼裕餉需起見自應恪遵辦理惟查鳳陽關稅務自兵燹後停徵己及二十年原與各關情形不同前國皖北肅清屢奉部催復關稽徵先蒙奏請展緩嗣以部催嚴切始議於光緒二年復設啓徵然體察地方凋敝生聚未煩商販稀少加以海關單照盛行種種情形逈非昔比卽經詳奉奏准試辦計自光緒二年六月起至五年四月底止先後三年均於歴屆期滿案内將徵收數目及收數短少實在情形據實陳明各在案奉部議務令按年規復原額並將短收稅銀援案著賠四成予限完繳關道職司搉務具有天良目覩欵項艱難之際但期多收一分稅課卽可多裕一分庫儲萬不敢稍有懈忽惟皖北雖肅清有年而地方向稱瘠苦被兵旣久元氣過傷居民旣鮮殷實商販亦乏資本查鳳關稅務專恃糧食爲大宗近因隣省與本省糧價相等商賈無利可圖販運者少土產豆餅豆油等項向由長淮下駛轉售出江自海道暢通牛庄燕臺一帶豆餅等貨悉由輪船南販皖產銷路旣减課稅漏巵因之益巨且洪澤一湖爲長淮尾閶自黃河北徙洪湖淤墊日甚一日重載大船不能行駛所往來者多係小船輕載徵稅無幾其旱稅一項則又係零星小販並無巨資大賈加以海關請領單照日益加多凡有大宗入口洋貨曁出口土貨率皆請領單照常關爲定章所限不能徵收以致時中受其侵佔雖與他關之有洋稅者情形稍殊其實來源短絀勢無大異以海關子口稅通計原不過有此出彼入之分而就鳳關一處而論未免因之減色歴年以來非不竭力　徠設法整頓期盡力所能爲以冀稍裕餉課無如時勢所值今昔懸殊驟難復舊有非人力一時所能挽回惟有據實貝陳仰懇奏請伊准照案暫行試辦並免照額減賠一俟將來關務稍有起色卽當隨時詳請遵照舊章辦理斷不敢以奏請在前藉詞延諉等情具詳請奏前來臣覆　鳳陽關兵燹以後停徵己久自光緒二年試辦以來事同創始本與他省不同所有商情凋敞關稅驟難復舊各情歴經據實陳明在案兹據該關道所詳委係實情詳查並無揑飾惟有據實籲懇天恩俯念關務停徵多年今昔情形互異仍准照案暫行試辦責成該關道認眞整頓設法招徠以期逐漸規復定額一俟商販照常疏通關稅稍有起色卽飭遵照舊章辦理不敢稍涉因循至該關收數短絀實出有因並懇聖恩免其照額减賠以示體恤出自逾格鴻慈謹恭摺具陳伏乞皇太后皇上聖鑒訓示謹奏軍機大臣奉旨著照所請戸部知道欽此○○克蒙額等片再西安呈請休致佐領富克精額所出正紅旗佐領一缺現有奉旨記名佐領伍勤希本例應坐補查伍勒希本係本甲之人佐領有專管兵丁之責且該員家口亦在該甲戸口冊内每遇辦公操演以及派差等事諸多窒碍自應擬照成案與本旗四甲佐領　陞互相對調以昭公允相應請旨將正紅旗四甲佐領吉陞與坐補二甲佐領伍　希本互相對調是否有當理合附片具陳伏乞皇太后皇上聖鑒訓示謹奏軍機大臣奉旨着照所請兵部知道欽此○○頭品頂　安徽巡撫臣裕祿跪奏爲審明京控案犯按律定擬恭摺仰祈聖鑒事竊據阜陽縣民劉耀成赴京呈控韋方欽等糾衆將伊父劉添爵羣傷斃命等情一案經步軍統領衙門　供取結具奏奉旨此案着交裕　督同臬司親提人証卷宗秉公嚴訉確情按律定擬具奏源告民人劉耀成該部照例解往備質欽此抄錄原奏原呈移咨欽遵辦理等因並將該原告劉耀成遞解來皖當經行司飭提人卷　省發委研訉兹據安慶府孫翼謀審明擬議解由臬司胡玉坦覆審詳解前來臣親提研鞫緣韋小虔韋方彩卽韋麻鷄均籍隸阜陽縣與劉耀成之父己死劉添爵庄隣無嫌同治十三年八月初七日夜劉添爵族姪劉頂與韋小虔等族人韋　在地看守庄稼彼此商允賭博同夥二人用錢猜壓字背韋讓輸欠劉頂錢一十五千文約期歸償是月二十四日劉頂往向索討無還爭吵適韋讓族人在逃之韋方聰路過攏勸劉頂疑其偏護牽罵韋姓祖先經人勸散韋方聰被駡不甘起意糾毆洩忿隨於次早往邀前獲之韋閨女滿注受及現獲之韋小虔韋方彩相帮韋小虔等允從韋方聰又添邀在逃之韋高卽韋方升滿飛頭一共七人分執槍械同至劉頂門首喊罵尋毆其時劉頂外出劉添爵聽聞生氣執槍出抵查傷滿小受左　滿小受用槍回札致傷劉添爵左腮脥韋閨女用槍戳傷其左肩甲卽與滿小受逃走劉添爵舉槍向韋小虔撲札韋小虔亦用鎗戳傷劉添爵左肋欲逃劉添爵赶毆　被韋方聰攔住用槍戮傷呐喉倒地經其兄劉添理與劉耀成聞聲趨至韋方聰等均跑散劉添爵傷重當卽殞命劉耀成投保報經該前署縣鄒鍾俊驗訉先後獲犯滿小受韋閨女解省審依穎屬兇徒結夥三人以上持械傷人例擬軍並因韋方聰等在逃未獲聲明照例監候待質其肇衅之劉頂韋讓依賭博不分兵民例各擬枷杖援負詳咨旋將滿小受韋閨女發同該縣監埜滿小受在途被解役張耀踢傷身死將張耀比照獄卒非理毆傷罪囚律擬絞均先後奉准部覆在案嗣劉耀成以迭次呈控催差比拿正兇無獲又　傳言　獲之韋闈女罪亦　　父　慮難伸雪起意京控復恐難邀准理並添砌韋方欽等紏約會匪多人及王大娃己獲賄脫出給期票並撞獲韋常等又被滿進德等糾刼各情詞冀圖聳准倩過路不識姓名測字人作就 
 
 

Page 5

 
 
呈詞獨自進京赴步軍統領衙門呈控奏奉諭旨交審將該原告解回行提人卷並據該縣續獲韋小虔韋方彩一併解省遴委安慶府督同訉明詳批覆審據該府覆　議擬解由臬司審轉到臣親提研鞫據各供悉前情不諱詰據韋方欽供無糾匪聚衆尋毆及賄差縱兇不緝各情事質之劉耀成亦稱實因痛父情切添砌圖准並非有心揑誣嚴訉韋小虔等亦只聽糾共毆致傷劉添爵左肋左肩甲等處其劉添爵所受咽喉之傷實係在逃之韋方聰所戳堅供不移案無遁飾查例載頴州府屬兇徒結伙三人以上但有一人執持器械傷人之案除實犯死罪外其餘不分首從實發雲貴兩廣極邊烟瘴充軍又例載犯罪時未老疾事發時老疾依老疾論又不應爲而爲事理重者杖八十各等語此案韋小虔等聽從逸犯韋方聰糾邀尋毆劉頂未遇與前獲之韋閨女滿小受各用槍戳傷劉添爵左肋左肩甲左肋脥等處逃走劉添爵追毆又被劉方聰攔戳致傷咽喉倒地殞命查劉添爵身受各傷先被滿小受韋閨女及韋小虔扎傷左腮脥左肩甲左肋等處雖俱骨損透内第俱非致命處所且猶能追毆尙不致於戕生惟後　韋方聰戳傷致命咽喉卽時倒地爲重且係最後下手自應以韋方聰擬抵該犯韋小虔等均係頴屬民人聽糾共毆　伙持械己在三人以上自應按例問擬韋小虔韋方彩卽韋麻鷄應如該府司所擬均合依頴屬兇徒結伙三人以上但有一人持械傷人之案不分首從實發雲貴兩廣極邊烟　充軍仍照名例以極邊足四千里爲限該犯等事犯雖在同治十三年十一月十五日恩旨曁光緒元年正月二十日恩詔以前惟係頴屬兇徒結伙持械傷人不在减免之列應不准其減免據供劉添爵被韋方聰戳傷咽喉身死研訉衆供己確現犯多於逸犯無虞避就應請先决從罪將韋小虔與前獲擬軍待質之韋閏女剌字定地發配折責安置韋方彩卽韋麻鷄兩目俱善己成篤疾應請照例收贖劉耀成京控各情訉係痛父情切誤聽傳言添砌圖准到案卽據實供明尙非始終固執與有心誣告者有間第控情失實究有不合劉耀成亦如所擬請酌照不應爲而爲事理重者杖八十律擬杖八十折責發落韋小虔等逃後均無另犯不法及知情容留人家縣差崔典等並無受賄縱兇不綰韋方欽等亦無糾約會匪聚衆尋毆應與訉無糾黨刼犯之滿進德及並未處和出給期票之王如蘭等均毋庸議韋讓與劉頂彈錢賭博及失察之牌保前己擬結亦毋庸議逸犯韋方聰等飭緝獲日另結無干省釋未到免提除供招咨部外所有審明議擬緣由理合恭摺具奏伏乞皇太后皇上聖鑒勅部議復施行謹奏軍機大臣奉旨刑部議奏欽此 
[蘇省撫轅抄]  
　　三月十三日同知吳恆江陰沙洲差次來直州同曲沼銷滬局美並謝四年分葑門水關盤查給予勞績前先班委署一次府經陳衍中禀知換蘇差委周國桐銷滬局差新選武進縣典史余榮春辭赴任 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
