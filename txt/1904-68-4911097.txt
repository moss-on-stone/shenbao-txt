# 1904 - 68 - 4911097

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[新印歴代史事政治論] [  點石齋啓]  
　　是書集古今論史之作多至五百種如王夫之讀通鑑論沙張白讀史大略之類悉數採入無一遺漏其中更有不經見之書如明刻于愼行讀史漫錄王榖讀史管見魏禧史論尤侗看鑑偶評夏之蓉讀史提要等類不下數百種一一搜錄并各爲之標題以時代編次史書中可命之題無一不備購此一種可免别購他書讀者觸類旁通自有左右逢源之樂凡三百零八卷訂二十八本欲購者請至上洋三馬路申報館申昌書室及各書坊均有代售 
[欽定商律續正月二十五日報首所登]  
　　第七十八條公司尋常事件總辦或總司理人司事人等照章辦理其重大事件應由總辦或總司理人請董事局會議議定後列册施行第五節查帳人第七十九條公司設立後衆股東初次會議時應公舉查帳人至少二名其酬勞由衆股東酌定第八十條查帳人任事之期以一年爲限限滿衆股東於尋常會議時另行公舉如衆股東願留者可以續任第八十一條董事不能兼任查帳人第八十二條查帳人不能兼任董事如經衆股東舉爲董事卽開去查帳人之職第八十三條查帳人因有事故不能滿任董事局可以委人暫行代理股東於尋常會議時再行公舉第八十四條查帳人可以隨時到公司查閱帳目及一切簿册董事及總辦人等不能阻止如有詢問應卽答覆第六節董事會議第八十五條董事局會議至少必須三人到塲方能開議第八十六條董事局會議應就董事中公推一人充主席一人充副主席第八十七條董事局會議主席董事主議主席不到由副主席代理副主席亦不到臨時另舉一人代理第八十八條董事局會議時所議之事有與董事一人之私事牽涉者該董事應自行廻避第八十九條董事局會議時每人有一議定之權所謂議决之權者指一人有定事之一權也假如有五人在塲其議一事則一珍得有事之五權第九十條董事局會議事件如有意見不同者總以從衆爲斷如董事在塲共有五人有三人以爲可行二人以爲不可行所議之事卽可從衆照行卽由書記註明記事册内主席簽字作准第九十一條董事局會議時如在塲董事連主席共有六人會議一事三人以爲可行三人以爲不可行則彼此議定之權相等主席董事可加一議定之權酌理以定定其事若議定之權不相等主席卽不得加一議定之權第九十二條董事局會議時應就公司司事中選派一人充書記將所議定各事登記董事局會議議定之事於下次會議時經主席簽押其原未到場之董事若無異言卽爲默許第九十五條董事局每一星期須赴公司會議至少一次總理或總司理人可將應辦各事向董事局請示如有緊要事件但有二人欲行會議者可卽定期舉行特别會議第九十七條董事局會議議定之事該公司總辦及各司事人等必須遵行第七節衆股東會議第九十八條股東尋常會議及特别會議以主席董事充主席亦可由股東另行公舉第九十九條會議時股東有事請議卽由請議之人建議並須一人贊議再由衆人定議第一百條會議時有一股者得一議定之權如一人有十股者卽有十議決之權依此類推惟公司可預定章程酌定一人十股以上議定之權之數如定十股爲一議定之權或二十股爲一議定之權依此類推第一百一條凡定議可吾從衆所言爲定如彼此議定之權相等則主席可另加議定之權惟必須照第九十第九十一兩條辦法一律辦理第一百二條凡定議可否卽由書記登記股東會議記事册由主席簽字作准第一百三條公司有重大事件如增加股本及與他公司併合之類招集股東舉行特别會議决行限准一月内復行會議一次以實其事議畢施行第一百四條股東會議時所議之事有與股東一人之私事牽涉者該股東仍可到塲會議會須廻避第一百五條股東不能到場會議者可出具憑證派人代理代理人如非股東祗能代行議定之權不能有所辯駁以申論其原因第一百六條股東派會議代理人所出憑證應於三日前送交公司總辦或總司理人查核此律仍未登畢容俟續登 
[電傳宮門抄]  
　　昨日午後七下鐘時京師友人專電告知本館云正月二十五日皇上召見軍機大臣及張英麟是日並無明降上諭 
[牛莊備戰]  
　　西歴二月十號註卽華歴正月二十四日英京倫敦來電云刻有俄國陸軍携帶大砲四尊乘火車至牛莊各國兵船之向泊牛莊者因卽鼓輪他去駐牛莊英領事官普告本國人民急將眷口遷避 
[日人言戰]  
　　西歴三月十號註卽華歴正月二十四日英京倫敦來電云目下日本東京傳言日兵艦攻擊大連灣砲臺之後轉而進攻旅順口毁壞俄兵船八號有一砲臺半爲日砲所毁目下俄兵之在旅順者祗二千名 
[日使將回]  
　　日本大阪某日報云我日簡駐俄國使臣栗野氏失和之後卽下旗而出俄京刻方留滯瑞典國京城司秃之苦化路磨將次言旋故國其使署二等書記官日下部三九郎及代理公使正任書記官毛丸氏亦在瑞京 
[日囚供役]  
　　日本大阪某日報云當我日承平無事時大阪砲兵場註卽製造軍械局日役工人以數百名計人給日銀六七十錢註卽洋銀六七角以爲工值兹者工作較當煩冗自應境雇人夫而兵事旣興經費例須撙節 
 
 

Page 2

 
 
總理人楠瀨氏因商諸大阪府知事擬令堀川獄内所禁罪犯分執各項工程定於東歴三月朔日註卽華歴正月十五日施行人給工值十四五錢且令場中各項工人除泰西禮拜外日夜工作不輟 
[俄添將弁]  
　　日本大阪某日報登東京來電云頃閱哈爾賓俄文報知某日俄皇下詔召集海軍將校及司理機器諸弁兵頒布戰時法律著卽添入亞東軍隊之中計中將二十二員少將三十五員大佐一百零二員中佐三百四十九員大尉九百員少尉七百七十七員司機幕僚十有一人機器總工師一百四十人機器副工師二百零九人司機工兵一百七十五人 
[俄兵却退]  
　　日本大阪某日報登高麗漢京來電云東歴二月二十八日註卽華歴正月十三日有俄國騎兵八十名行至坎北院順安附近被駐紥平壤之日兵擊退至夜俄兵道經巖積里以返安州註巖積里在平壤之北相距七日里有半每一日里合華里六里許 
[俄人窘狀]  
　　日本大坂某日報登中國烟臺來電云東歴三月三日註卽華歴正月十七日淸晨有華人之歸自旅順者述及俄日開戰以來俄兵共陣亡七百五十名被擊損傷之各軍艦刻方汲汲鳩工修治市中物食告匱每米一斤貴至洋銀五六角再閱一月必致露積俱空砲臺亦苦火藥無多俄國陸軍計共一萬四千名口外逐水雷艇四五號 
[俄報軍情]  
　　日本大阪某日報云頃者俄帥笛之希路氏得旅順統領夫倫唔氏電報内開西歴二月二十四號註卽華歴正月初九日　夜間日本水雷艇隊意圖堵塞旅順口門帶同商輪船四艘前來攻擊我軍艦立秃其生及砲臺上發砲轟擊日船中彈而碎計不得成迨二十五六號日本水雷艇又結隊來攻與臺上互相砲擊然相距甚遠隨卽退歸 
[俄艦難行]  
　　日本大阪某日報登佐世堡來電云我海軍堵塞旅順口門中有二船沈於恰好地位向時俄艦出入港口祗須三十分時兹則必歴二少時方能駛至口外矣 
[俄人缺馬]  
　　日本大阪某日報登中國烟臺來電云俄國陸軍將校馳赴蒙古東部采購马匹雖極盡力搜索願售者終屬寥寥艱窘情形於此可見已 
[俄艦無多]  
　　日本大阪某日報登佐世堡來電云自俄日初次交戰迄今陸續擊破俄人逐水雷艇五艘現已所存無多其尚能出戰者祇十餘艘而已 
[俄員過日]  
　　日本大阪某日報登長崎來電云俄國簡駐高麗釜山領事及領事署中人奉召遄回道經日本東歴二月二十九日註卽華歴正月十四日夜間九下鐘許由門司抵崎陽與華東鐵路公司釜山分局總理人苦利夫哈烏司及釜山諸俄商分宿氣撲誇夫及是耶朋二處花鐵魯註花鐵魯日言客邸也氣撲誇夫及是耶朋皆客邸名俟東歴三月三日註卽華歴正月十七日乘呆遲苦商輪船赴上海以便折返本邦同日義勇艦隊中奉天輪船船主亦投宿長崎花鐵魯中當此兩國搆兵開單已久而官紳來往依然行李平安亦足見日本之善於柔遠矣 
[俄日財政比較論]  
　　日本大阪某日報譯登美國紐約克埠秃利皮愛痕日報所箸論說云日本平時於購艦養兵之外準備臨時軍費分外充盈蓋日本至富之國也自以金爲正幣之後財政漸漸起色大有蒸然日上情形其國債僅二億七千六百萬圓且大半貸之本國每歲國庫所入約一億一千三百萬圓歲出則止八千二百萬餘圓是以國庫之中年年多所儲積日本銀行常豫備正貨四千萬圓以上一旦戰事陡起國家証劵及臨時增稅一億萬圓巨欵可以取之裕如若貸自外邦亦不難集至數億萬圓之譜蓋以日本所發國債劵英美兩國皆喜收存也若俄則財政窮乏頗覺可憐其國債積至三十二億萬圓爲世上第二國債最巨之國另有貴族銀行所保之五億萬圓都計多至三十七億萬圓每歲國庫所入祗八億九千一百萬圓而歲出反需九億二千二百萬圓以致計臣度支不敷甚巨傳聞有正貨七億五千萬圓豫爲之備果能於開戰後如數支出方信其言眞實不虚目今如欲貸自歐洲縱得成功亦將困憊特甚也秃利皮愛痕之論如此竊以爲日本兵士之天下無敵日人因嘗明示於人今其國庫豐盈又幾並世無兩俄雖强悍奈之何哉雖然此一事也世人皆所未知而此報獨深知之且能使世人共信之宜乎秃利皮痕之名冠絶於五洲萬國矣 
[埃頒禁令]  
　　英京倫敦來電云西歴二月十二號註卽華歴去年十二月二十七日埃及政府特頒禁例凡戰時所獲之物一概不準運入蘇彝士河及埃屬海面埃境港灣因之俄人所獲運煤船立卽照章開釋旣而埃政府又以紅海中俄艦隊不能永久留泊中立國海濱因下令凡在蘇彝士河及薄秃息耶之獨間者定以限期踰限卽須駛去 
[平壤安堵]  
　　日本東京某日報登高麗漢京來電云自我日陸軍擊退敵人之後平壤一帶地方賴以安全目下居民已高枕無憂相與從事於各業矣 
[生還故國]  
　　日本大阪某日報登下關來電云堵塞旅順口門之報國丸船主吉松嘉一及天津丸仁川丸武揚丸武州丸各船所配兵丁都二百一十九人已於東歴三月之朔註卽華歴正月十五日乘長門丸歸抵下關矣按前者日本各報皆謂五船祗共七十七人駕駛兹生還者忽多至二百餘人何人數之懸殊若此耶誠欲索解人而不可得已 
[智利設官]  
　　日本神户某日報云邇者南阿美利加洲智利國簡外交官何烏愛騰獨列露君爲神户領事度地下山手三丁目三十三番建置公署蒞任之初卽過訪兵庫縣知事以下各日官以明和好之意 
[中德同心]  
　　日本大阪某日報登中國京師來電云某日德國駐京使臣謁見外務部領袖慶親王談及貴邦除滿洲之外嚴定局外中立於俄日戰事兩無所關敝國聞之良深喜悅頃得政府來牘與有同情并甚願佽助貴邦使得安居局外 
[外部爲難]  
　　日本大阪某日報云風聞俄國駐紥中國京師公使雷薩氏白諸外務部謂頃者滿洲各處馬賊跳梁我俄所設電竿多被毁棄若不速行鎮壓是貴國佯稱局外中立實則暗助日本故意使我俄爲難矣奚其可者外務部諸員一聆是語頗切躊躇急命奉天將軍增瑞堂留守直隸總督袁慰庭制軍調集部下雄師馳赴滿洲實力防剿或曰此特俄使架路虚詞意欲愚武外務部耳其實馬賊早已應俄人之募支領軍械四出驛騷奈何外務部竟入其彀中而不悟哉 
 
 

Page 3

 
 
[署四川總督錫奏設川漢鐵路公司摺]  
　　奏爲遵照商部新定鐵路章程設立川漢公司集股開辦恭摺馳陳懇請勅部立案仰祈聖鑒事竊奴才本年閏五月在直隸正定府途次卽將擬由川省設立川漢鐵路公司以保利權等情專摺奏蒙勅下外務部議覆該部亦以川省物産充盈水陸轉運節節阻滯非修鐵路以利轉輸恐商務難期暢旺請俟設立商部後切實招商專集華股妥定章程奏明辦理等因奴才先於行抵湖北宜昌後舍舟而陸藉以查看由鄂入川之路接篆後探訪川省百物蕃昌而民間生計之艱公家榷釐之絀皆因商貨不暢所致故雖暫候商部頒行定法不得不思患預防早爲區畫但川漢鐵路其關繫之大不獨川省奴才前摺已經詳陳入川以來體察地方情形深悉民情騷動士習浮囂拳匪雖屬就平而伏莽滋多動輙借端思逞儻不自爲舉辦不惟利權坐失抑更防護難周設非自爲主張斷不能靖邊陲而消釁隙正籌議間適准商部來咨業經重訂鐵路簡明章程二十四條奏准咨行照辦查各條内其示旨在於重國家之權柄全華民之利益其辦法則或官商集股請辦或華洋陵搭股分皆須地方官查明是否公正殷實尤須督撫查明此路確於中國商運有所裨益且於現定章程無所違背者卽咨會該部酌核辦理川漢軌道紆廻修阻以及山徑之逼仄險峻咸視蘆漢爲過之明知欵鉅工艱祗以事勢危迫不容緩辦必應設立公司奏明得旨允行然後人人知事之必成無慮旁撓豪奪俾集欵勘路次第可以措手奴才現已在川設川漢鐵路公司遴任署藩司馮煦爲督辦並揀會辦數員以輔之悉取物論所歸者倡率乃能有濟一切遵照商部章程先集華商股本將來推廣或附搭洋股或添借洋欵務與章程吻合隨時咨會商部辦理川路關係全局儻始基不愼將來跋前疐後恐有悔之無及者擬將勘路估工等事尅日興辦務飭委辦各員實力籌集期於全路告成並非空言抵制於以上副朝廷利國利民之至意除咨會兩湖督撫臣妥商併辦曁俟議定詳細章程再行繪具圖說具陳並咨送商部查核外謹將設立川漢鐵路公司緣由恭摺由驛馳奏伏乞皇太后皇上聖鑒敕部立案施行謹奏奉硃批該部知道欽此 
[行邸記事]  
　　倫貝子自前晚赴美總領事古柄君之讌旋又由古衲君曁在滬各西商在英署大馬路菜市前洋樓盛設舞會敦請駕臨至十二下越二刻時始興盡而返昨日午前十下鐘越二刻時乘黄韁雙馬車至徐家匯南洋公學仍有印度馬巡捕前導隨以賽會副監督黄子元京卿蘇松太兵備道袁海觀觀察午正十二下鐘時至高昌司廟江南機器製造局閱視各廠五下鐘時回轅晚七下鐘時復至虹口禮查客館踐江海關稅務司裴君之約聞今日午前十二點鐘時臨虹口澄衷學堂講學晚由道憲袁觀察及在滬各官公讌於張氏味蒓園昨赴行邸請謁者爲商約大臣呂海寰尚書電政大臣吳仲懌侍郎本邑紳士曹潤甫司馬及工部郎中蘇正郎慕東湖北候補道寳觀察豐候選道朱觀察寳奎王觀察豐鎬江蘇候補道潘觀察學祖記名海關道沈觀察敦和粤漢鐵路參贊候選道梁觀察瀾勳督標奇兵營統帶羅都戎楚材撫標滬軍營統帶龍副戎鎮國商約大臣隨員陶通判鳳威江蘇撫轅文巡捕吳二尹樹楷粤漢鐵路總辦候選道陳觀察善言 
[貝子閱廠]  
　　本邑江南機器製造局總辦沈幼彦觀察探悉出使美國之倫貝子定於昨日閱視各廠清晨特諭飭家丁在局預備供張並由駐泊局前之飛鷹兵艦管帶某君傳知在船水手升桅志敬各穿號衣桅上高揭五色彩旗迨午後鐘鳴三下二刻時貝子乘黄韁雙馬車至隨行者爲蘇松太兵備道袁海觀觀察上海縣知縣汪瑶庭大令旣抵局前觀察肅恭迎入導至機器廠洋槍樓鍊鋼廠大砲廠等處詳細閱視一周然後回客廳午膳鐘鳴五下始命駕回洋務局行邸當行經法租界時捕頭特派通班探捕分投照料 
[情殷借宼]  
　　去冬上海縣主汪瑶庭大令將届任滿由督撫憲奏請調補吳縣已定於今春交缷赴蘇履新邇者江蘇巡撫恩藝棠中丞以俄日搆兵滬上籌防得力未便遽易生手商諸兩江總督魏午帥札飭留任一年昨已頒到札文矣 
[文星照滬]  
　　前任山西提督學政沈大宗師衛交缷來滬小駐行旌將次入都覆命昨日命駕赴上海縣署投刺拜會縣主汪瑶庭大令飭丁擋駕蓋謙不敢當也 
[桑梓情深]  
　　日前湖南某科解元汪玉龍孝廉根甲因事至滬江因與蘇松太兵備道袁海觀觀察有桑梓之誼下榻衙齋旋詣各當道處拜謁呈送試卷 
[司馬示疾]  
　　前任松海防同知劉乙笙司馬自去冬交缷篆務以來迄今尚未出署不意日前忽患痰喘勢甚危險延醫診治頗難奏功不知天相吉人早占勿藥否也 
[增設蒙學]  
　　江南機器製造局總辦沈幼彦觀察查悉局内所設廣方言館專授英法文字及算學工藝學堂專授泰西機器化學來學者均須年及弱冠工廠附近各家幼年子弟甚多一時不能入學未免憾抱向隅議設小學堂一所名曰製造局蒙學堂以課幼年子弟額設四十名刻已囑提調李平書明府經理此事矣 
[暫停讞務]  
　　昨日係法界公廨訊案期適出使美國之倫貝子閱視江南機器製造局讞員魏蒓塢大令須隨蘇松太兵備道袁海觀觀察前往伺候先期咨照捕房暫停讞務 
[上海官塲紀事]  
　　昨日江蘇候補游擊楊春山遊戎因公來滬赴道營廳縣各署晉謁○昨日本邑紳士姚子讓孝廉詣上海縣署謁見縣主汪瑶庭大令禀商善堂要公良久始辭退 
[英界火警]  
　　前晚十一點三刻鐘時英租界厦門路西獄迤西雲龍軋花廠棧房忽兆焚如之禍霎時延及屋後怡和恊記軋花廠熊熊烈燄直上雲霄救火會西人旣聞警鍾急驅皮帶車馳至吸取自來水極力噴射約焚一點鐘許始得火滅烟消計雲龍廠焚去機器房一所怡和協記則全廠悉付劫灰 
[公界火警]  
　　前夜三點鐘時祝融氏駕臨公共租界墳山路六十一號門牌唐三和糖食店後進周姓家鄰近人家咸從夢中驚醒相約汲水澆灌僅焚去所堆之柴房屋未經被燬亦云幸矣 
[南市捕房紀事]  
　　昨日貝阿三扭王阿寳至南市捕房訴稱伊潛至船上行竊棉被兩條當場拘獲請卽送局究懲捕頭令押候轉解馬路工程局禀請總辦翁子文太守究治○蘇來仁油麻行學徒胡一淸與挑夫曹福林爭論挑資互相毆擊旋復扭至捕房聲訴一切捕頭令押候解至工程局禀請總辦翁太守訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　正月初十日意公假滿請祥祺請假十日召見軍機大臣皇上於明日卯初二刻升太和殿看版畢已刻至天壇入齋宮○十一日掌儀司奏十四日祭奉先殿親行禮節十五日早恭王行禮晚醇王行禮召見軍機大臣皇上於明日寅正由壇内上祭禮成後還宮辦事午刻升保和殿筵宴蒙古王公○十二日鄧華熙因伊子得保奬謝恩榮公請假十五日英侯續假二十日召見軍機大臣皇上於明日午刻入宗親宴○十三日召見軍機大臣皇上於明日卯正二刻至奉先殿壽皇殿行禮○十四日毓秀假滿請安張亨嘉謝授光祿寺卿恩大額駙續假五日召見軍機大臣皇上於明日寅正至大高殿壽皇殿行禮卯初升太和殿受賀已正升保和殿筵宴蒙古王公畢還海駐蹕溥琦張仁黼各遞封奏一件○十五日召見軍機大臣皇上於明日辦事後午刻還宮升乾淸宮入廷臣宴畢還海 
[海運先聲]  
　　鎭江訪事人云江安督糧道胡研孫觀察以河運漕糧業經改爲海運目下光緖二十九年冬漕將次開兌遴委江蘇候補知縣張黄兩大令赴鎭辦理日前兩大令附某輪船戾止賃姚一灣左近某姓家設立海運總局凡在江北高寳氾等處計購米石一律雇船裝至鎭江分期驗收打包上棧俟上海招商局派輪船到來運往塘沽赴倉交納 
[宦海紛爭]  
　　福州訪事人云本月初七日爲籍隸湘省各官在湖南會館團拜之期督憲李勉帥率同長門各營統領孫靜珊觀察軍政局總辦唐觀察曁提鎭府廳縣佐雜各官衣冠戾止履綦雲集珍錯星羅略分言情頗極歡洽未幾勉帥首先辭别回轅孫唐兩觀察亦告退不意候補巡檢毛少尹殿湘突遮兩觀察之輿聲訴緝捕局總辦彭岳峯司馬種種無狀先是會館定有章程每届舉行團拜時必先發傳單分别咨照當少尹初入會館時曾被前署閩縣知縣方同仲大令斥出本届不知如何忽又列名司馬見之因於傳單上批注此人不得入館彭壽松白字樣毛見之卽亦自注不到二字乃届期復翩然而至將情向兩觀察訴知及兩觀察去後司馬與毛理論共事毛所帶家丁某甲膽敢向司馬逞兇各同鄉咸抱不平立飭守門勇丁抱拿甲乃飛步逸入比鄰紳士楊景祁家勇丁奮力追回經衆同聲申斥并將毛逐出永遠不准再入會館中大書特書高揭門外次日楊以勇相闌入致其祖母受驚成病投警務局控呈局員不肯收受呈詞爰復上控臬署臬憲朱廉訪准之札飭福州府玉太守查辦太守委會館值年詳查起釁實情隨經劉袁兩大令據實禀覆廉訪以司馬招怨致謗咎實難辭撤去緝捕局總辦及警務總稽查等差一面將肇事勇丁笞責枷號 
[京口天時]  
　　鎭江訪事人云正月初旬以後風日晴和頗有春融氣象不意二十日之夜忽北風怒號衾寒如鐵滕六君欣然稅駕至天明始止鴛鴦瓦上厚積二寸有奇迨二十二日風伯十師並轡而至春寒殊甚以致梅花含蕚尚未盡開士女踏靑未免因之减興矣 
[英美租界公堂瑣案]  
　　英書信館管事人曹芳懷透支洋銀八十七元經執事洋人查悉報由包探徐阿華解案請追讞員關絗之司馬研訊之下執事洋人聲般自西歴二月十七號卽華歴正月初二日起被曹陸續虧空洋銀八十七元請爲追給曹供小的經理各帳一一清楚並無虧欠事情司馬商之英總領事署繙譯官寳述德君判令發押捕房兩個月○洋人派克查得傭人王銀河持僞票至某洋行冐支洋銀扭案請究王俯首求恩司馬判令管押捕房三月僞票塗銷○積竊陸阿狗先後掩入張菊仙等九家行竊衣服水烟袋對時表等物報經包探趙銀河拘獲吊齊各贜解案請究司馬判責四百板收禁西獄一年贓分給各失主具領○前日積竊陳喜子卽楊喜子在馬路中竊取某甲衣袋中白玉鼻烟壼及對時表各一枚携至某押鋪求質適爲包探竇如海所見拘案請懲司馬判責三百板枷號兩禮拜贓存捕房候甲認領○偷兒王阿三混入大阪輪船公司樓上竊取皮袋十餘口經公司中人扭交包探徐阿華解案請究司馬判枷示五日贜給失主領去○過犯陳瑞林行竊袁高新等四家衣物報由包探倪順泉拘獲吊到各贜解案請究司馬判責三百板發押捕房半年○有孫正生者失業無依頻年落魄前晚掩入劉阿二家行竊竹箱一品携之而出適爲巡街華捕所見拘入捕房昨日捕頭派包探劉阿炳解案请究司馬判責二百五十板贜給劉具領○流氓沈掌泉彳亍唐家弄左近見姚阮氏乘東洋車至攫取頭上所簪金挖耳一枝旋由包探邊槐舟緝獲人贓解案請辦司馬判責三百板枷示兩禮拜贜給氏具領○江北某邑人楊阿三趙阿梅行竊王阿山所租東洋車沿途求售由包探顧阿六拘獲解請訊懲楊趙俯首舞詞司馬判各責一百板楊荷校半月趙荷校一禮拜車給王具領○積竊李阿根不知在何處竊得衣服一包由包探趙銀河獲案請懲司馬判責三百板發押捕房四月贓存候失主具領 
[英美租界公廨晚堂案]  
　　洽豐繅絲廠執事人蔣鎬卿控愼餘絲號徐瑞林合買繭衣悔議吞價等情讞員關絅之司馬准卽簽差傳徐前晚升堂研訊蔣投案訴稱前者與徐合購繭衣三十九擔暫存徐處兹已被伊出售盈餘銀兩悉數吞没向論不睬爲特控請究追徐供此貨由蔣抵押嗣因市價不佳轉售與某洋行除抵去押欵外蔣應找出銀一百二十餘兩屢追不付今反赴案朦控叩求明察司馬飭一併退出各邀公正商人料理○蘇州人楊春泉控王洪魁霸阻行兇等情司馬升堂質訊楊供前者小的兒子金生寳生拜從王爲師習學淸音言明五年爲期訂立關書今已滿期王執定七年爲限爲此情急訴求公斷王供關書並未繕明年限惟當時曾言定七年爲期今祗五年楊先將寳生喚回今又喚回金生是以向之理論兹將關書呈電司馬將關書批銷不准抑勒取具遵斷切結然後斥退 
[法租界捕房紀事]  
　　前晚八點鐘時有運糧小工數十人至小東門外某飯店晚餐歡呼暢飲意興頗豪旋有某小輪船水手五六人入店果腹醉鄉深入相與糾渣口角之餘掄拳互擊其中某甲被各小工擊破頭顱喧攘之餘被巡街捕拘獲肇禍之甲乙二小工連受傷之水手某丙送入捕房捕頭令將丙送請仁濟醫飽療治甲乙押候解送公堂禀請讞員魏蒓隖大令訊究○縫工某甲與同業某乙素有嫌隙前晚邀同丙丁等數流氓向之尋釁擊破頭顱旋被巡街捕拘入捕房捕頭著乙自行醫治甲押候堂期解請訊辦 
[美租界捕房紀事]  
　　前晚西人某甲仗麴秀才之勢在百老匯路中手舞足蹈醉語模糊被七十八號印捕拘入捕房捕頭令押解本管總領事署禀請訊懲○昨日偷兒唐阿二掩入裏虹口李泰記木行竊取木瓜數方荷之而出適爲包探顧福其所見連贓帶入捕房捕頭令押候解送公堂禀請讞員關絅之司馬訊辦○昨晨妙手空空兒王阿榮陳柏生掩入虹口某姓家行竊衣服後經包探倪順泉查獲帶入捕房捕頭令押候解送公堂禀請懲辦○昨日東洋車夫劉全巖行至西華德路偶不留意撞壞某西人所乘馬車因被西人扭入捕房捕頭令押候解送公堂禀請訊究○昨日午前某號傭人張慶元曳蹟貨車至漢碧禮路適甬人某乙乘劉小毛所拉東洋車迎面而來不及避讓致被撞倒輪爲之折劉忿甚將張扭入捕房捕頭見乙所傷無甚大碍令償錢若干爲修車費從寛釋出不復深求 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
　　河南巡撫兼管河工事務臣陳夔龍跪奏爲愚童割肺療親孝行可憫籲懇旌表以勵薄俗事竊維人心者政治之本欲厚人心允宜先敦風化臣蒞任後購辦聖諭像解等書頒發各屬飭令朔望宣講期於婦孺咸知感化易入並通飭各屬認眞採訪節孝忠議照例請旋以資勉勵計半載以來陸續舉報貞烈孝義男女一百八十餘名口按照部定改題分别奏咨新章將情事較重之殉節婦女趙氏等十口會同學臣具奏其餘册結亦先後咨部照章年終彚辦在案於光緖二十九年十二月初八日據署固始縣知縣張堅詳據該縣紳耆光祿寺署正陳兆庚等聨名公禀縣城北門外有民人之子羅延齡現年十六歲父名國保紙紥手藝營生家貧日恒一餐父當患病甚重醫藥無效延齡徬徨侍於臥榻衣不解帶目不交睫二十餘日無稍懈怠至十月二十八夜父病益劇呻吟問延齡問父何欲父曰欲食肺煮湯延齡曰諾時在昏夜家貧無一錢延齡念肺從何辦遂跪禱於庭入室潛持刀自刺其脇肺葉垂露急割一片正自以布纒腰其母適入瞥見欲譁延齡摇手戒勿出聲恐驚吾父遂爲羹以淮父食問何腥甚延齡曰無醬耳旋卽暈跌臥倒經母灌救而甦父病尋愈延齡現在調養創亦無礙紳等初聞此事深爲詫異趨視見延齡脅傷血迹及用剩餘肺尚存當割肺之次日鄰親爭集問據延齡自述是夜動念之際仿彿見有紅衣皂衣二人指示遂奏刀砉然是其精誠感召殆有默佑如此愚童朱讀詩書舍身救父洵足勵澆風而資觀感紳等俱屬目覩願具舉報並族鄰地保等切結禀經該縣查看相同加具印結造册通詳並由司轉請合核具奏前來臣竊維從吉村氓愚孝往往以至誠而感神事總異於尋常理實信而有徵康熙甲辰年間浙江湖州府孝子閔姓引刀刺胸割心片許以療父疾父瘳而子亦無恙事聞於朝曾沐旌典又福建羅源縣孝子李盛山因母鄭氏病割肝爲羹以進其母迫切救親之心實難得而可憫亦於雍正六年准旌二事傳誦至今登諸紀載今該孝子羅延齡惟知拯父急切忘身事烈於割股割肌誠逾於臥冰泣簡而以蓬門年幼純乎至性能廻天地而泣鬼神其志行尤爲奇絶事旣確切可據未敢壅於上聞合無仰懇天恩俯准旌表以示矜恤而勵閭閻洵於風俗人心有裨除飭司酌發銀兩札縣給領以資調養並將册結咨送禮部查照外所有孝子割肺療親緣由謹會同河南學政臣王垿合詞具陳伏乞皇太后皇上聖鑒謹奏奉硃批著照所請禮部知道欽此 
[直隸總督袁奏口北勦匪肅清懇恩准予奬勵摺二十四日]  
　　太子少保北洋大臣直隸總督臣袁世凱跪奏爲勦辦口北馬匪一律肅淸懇恩准予奬勵恭摺仰祈鑒事竊竊查口北屬地處居庸關外荒牧沙漠久爲馬賊出没之區匪首蕭三在口外爲匪三十餘年初尚未敢遽窺腹地自庚子拳匪肇亂直隸全境縻攔不能顧及邊塞該匪等蹈瑕抵隙竄擾口外各處與潰兵逃勇勾結爲害搶械精利勢乃大張嗣又招合各股匪首如黑旗逹馬三閻王王連貴白把劉洛八快槍王四張四錢二王有禮寗洛八李六劉九屈三麻子安路有于殿四劉有范廣祿等其餘頭目黨羽不計其數大小各股不下數千餘人共推蕭三爲總渠首據老栅子爲巢穴蓋廟演劇結會拜盟並散布黨羽於雞鳴驛鵰鶚堡九連洞溝紅沙梁白草安梁大槃梁大閣等處分叚占踞虎視鴟張儼同叛逆計東自熱河西抵張家口外南至延慶北及多倫縱横數百里間行旅居民毒被蹂躪搶掠姦殺之案無日不聞去夏閃電河一役傷亡官兵多名失去戰馬數千匹今夏東莊子一役哨官陣亡從引匪不畏兵魏梁更甚遂至行劫衙署截攔洋人肆而忌憚若不調兵戰捕殲絶根株必致匪勢燎原貽爲將來大患經臣奏調四川建昌鎭總兵張勳統領淮軍先鋒等營出關勦辦該鎮到防後詳察匪情扼駐要隘重購眼線廣發偵騎又復激勵各營誓各殺賊首自効八月初偵知該匪等麕集老栅子作負隅之計該鎮卽自率精隊疾馳而進意在掃穴擒渠詎該匪猝聞兵至驚竄四散當於附近搜獲匿匪多名槍械多件旋由左營弁勇於千層溝山下遇大股匪徒迎頭截擊格傷甚衆並生擒謝二等數名經此多創匪始胆落躡險伏匿暫避兵威該鎮復責成各營分頭勦捕毋失事機各營將弁勇敢爭先不辭或險或縋幽鑿險遠道窮搜或冐雨披星跟蹤馳擊每遇悍匪當場格拒屢瀕於巵險卒能奮不顧身力摧兇燄陸續擒斬各幫大頭目黑旗逹劉洛八快槍王四張四屈三麻子安洛九等曁各小頭目百數十人九月中又設計將總匪蕭三擒獲正法近又擒獲大頭目李六劉九劉有范廣祿于殿四並小頭目數十人渠魁授首餘匪力窮勢蹙均各遠遁口北地面已無盜跡計自該鎭出關勦匪以來爲時甫及五月擒斬首要匪犯二百數十名餘匪星散地方一律肅清該鎭固調度有方將土亦踴躍用命未便没其成勞合無仰懇天恩俯准此次口北勦匪在事員弁異常出力准由臣分别異常尋常擇尤保奬以示鼓勵出自鴻施逾格理合恭摺具奏伏乞皇太后皇上聖鑒訓示謹奏奉硃批准其擇尤酌保毋許冐濫欽此 
[四川總督錫奏遴員酌補要缺知縣摺二十五日]  
　　頭品頂戴調署四川總督閩浙總督奴才錫良跪奏爲揀員酌補要缺知縣以資治理恭摺仰祈聖鑒事竊照四川逹縣知縣陳錫鬯因升補瀘州直隸州開缺接准部覆於光緖二十九年九月初七日行文减半扣限應以十月十七日作爲開缺日期該縣係繁疲難要缺例應揀員酌量調補查例載州縣應調缺出於現任人員内揀選調補如無合例堪調之員知縣准以例准請補之候補並進士卽用人員酌補又知縣如係奉旨命往並留任實缺歸候補班補用者無論題調選缺均准酌量補用各等語該縣爲綏定府附郭首邑水陸交衝政務繁劇非精明幹練熟悉地方情形之員弗克勝任奴才當與藩臬兩司於通省現任知縣内逐加遴選非現居要缺卽人地未宜實無合例堪調之員其進士卽用人員亦均與是缺人地不甚相宜惟查有留任實缺候補班補用知縣鄧維琪貴州貴筑縣人由優廪生中式同治十二年癸酉科本省鄉試舉人光緖十五年己丑科會試中式進士殿試二甲朝考一等改翰林院庶吉士散館以知縣選用簽選四川彭山縣知縣引見後領憑到省於十七年四月到任旋調補富順縣知縣二十四年大計保薦卓異二十五年丁父憂回籍二十八年起復請咨進京引見奉旨准其俸滿卓異加一級註册候升欽此遵例呈請分發四川原省歸候補班補用引見奉旨著照例發住欽此二十九年二月十七日到省核計到省在先 
 
 

Page 14

 
 
缺出在後例准酌補查得該員鄧維琪安詳穩練爲守兼優以之酌補逹縣知縣實堪勝任與例亦符據署布政使馮煦署按察使沈秉堃會詳請奏前來奴才覆查無異合無仰懇天恩俯念員缺緊要准以候補班補用知縣鄧維琪酌補逹縣知縣以資治理理如蒙俞允該員由補用知縣請補知縣銜缺相當毋庸送部引見曾任實缺亦毋庸另請實授除咨部外所有酌補要缺知縣緣由理合恭摺具陳伏乞皇太后皇上聖鑒敕部核覆施行謹奏奉硃批吏部議奏欽此 
[直隸總督袁奏遵旨籌足歸公銀兩摺二十五日]  
　　太子少保北洋大臣直隸總督臣袁世凱跪奏爲遵旨籌提歸公銀兩以濟要需恭摺仰祈聖鑒事竊臣承准軍機大臣字寄光緖二十九年十一月初六日奉上諭現在國步艱虞百廢待舉而庫儲一空如洗無米何以爲炊如不設法經營將大局日危上下交困後患何堪設想查近年來銀價低落各省不甚懸殊其向以制錢折徵丁漕各州縣受虧甚多而應徵房田稅契報解者什不及一著自光緖三十年爲始責成督撫將所屬優缺優差浮收欵目澈底確查酌提歸公並將田房稅契切實整頓歲增之欵各據省分派定額數源源報解直隸應派三十萬兩如情莆實有爲難准在本省各項原有中飽陋規内酌量籌補必須籌足定額不准稍有短欠等因欽此臣查直隸係缺額之區各屬缺分本屬瘠多優少從前糧租折徵盈餘經臣奏明數充學堂經費除支外約可提銀二萬又宣化府屬各州縣屯糧糶價加增約可提銀二萬兩錢糧浮收之項實已無可再提惟田房稅契民間或隱匿漏報州縣或影射辦公報解無多久成積弊臣曾督同藩司楊士驤切實整頓成效漸著自光緖三十年爲始每年約可提銀拾五萬兩直隸向無優差兹擇州縣中缺分較優者分别派提約籌集五萬兩以上三欵共提銀二十四萬兩復於本省各項内酌銀節籌查永定大名等處河工歲修搶險各欵爲數頗鉅擬令格外撙節酌提銀四萬餘兩又宣化鹽稅久爲胥吏痞棍把持經臣奏請設局整頓歲可提二萬兩湊足直隸應派銀三十萬兩之數每年按夏冬間分作二次提存聽候撥用值此官民交困之際籌提鉅欵殊費經營而時局艱危餉需萬緊不得不竭力設法如數籌足稍釋朝廷宵旰之勞所有遵旨籌足歸公銀兩除咨部外理合會同兼管順天府府尹臣徐會澧順天府府尹臣沈瑜慶恭摺具陳伏乞皇太后皇上聖鑒示訓謹奏奉硃批户部知道欽此 
[直隸總督袁奏長廬舊欠難徵仍請照案再展緣由摺二十五日]  
　　太子少保北洋大臣直隸總督兼管長蘆鹽政臣袁世凱跪奏爲長蘆補欠積欠二欵勢難補徵仍請照案准展五年以紓商力恭摺仰祈聖鑒事竊查長蘆徵補欠積欠二欵係嘉慶道光以前叅商欠項於道光二十八年清查案内議令按引攤交前因商業苦累已深奏准自同治十三年起停徵五年嗣於光緖四年十年十四年十九年二十四年五次奏准推展各五年在案扣至二十九年十二月限滿據長蘆鹽運使汪瑞高詳稱此項補欠積欠係遠年叅商懸欠之欵究關課項現值時艱帑絀蘆商苟能勉力完交原難再准展緩惟自道光二十八年釐定科則以例加徵各項加賈均于領引時先行籌墊運本增重領引維艱每多誤運之虞現值大災甫定元氣未復又值津市銀根枯竭應交課帑尚屬籌措艱難若再將遠年叅商售欠責令代還商力有限轉恐于現年課欵有礙徒事虚懸無補實際據通綱商人瀝情籲請推展該司詳加體察確係實在情形請照案自光緖三十年起展限五年俟限滿再行察酌核辦等情具詳前來臣查現課本較舊欠緊要必須先顧現課庶無誤各項餉需蘆綱自遭兵刼元氣未復各商運銷艱絀定交完課已屬力盡筋疲勢難責令再還舊欠應懇天恩准如所請辦理藉恤商艱所有長蘆補欠積欠二欵仍難補徵請照案再展五年緣由理合恭摺具陳伏乞皇太后皇上聖鑒訓示謹奏奉硃批户部知道欽此 
[大臣增等奏孝行純篤懇請旌表摺二十五日]  
　　臣增祺廷杰裴維侒跪奏爲孝行純篤廬墓三年懇請旌表以崇孝治而敦德行恭摺具陳仰祈聖鑒事竊據署奉天府葢平縣知縣祥德呈報據該縣東鄉紳耆蕭文漢等聨名呈稱縣屬周鐵溝樂蒙社三甲民人孟廣名現年六十九歲係孟繼斗之子幼業儒長因家貧棄書以謀奉養之資每服賈歸省時致鮮肥於親凡親嗜食之物常爲私備伊母得有心疾親侍湯藥未離左右且默爲虔禱母疾克瘳矢以終身不茹葷肉由是誠心所感母疾若失及光緖七年五月初二日伊母棄養廣名晝夜悲號慘動道路其哀毁骨立之狀又不忍令父見恐傷父心彼時未遂廬墓之心者緣伊父尚在之故而孝父彌篤家居侍奉頃刻不離其側　沐烹飪必躬必親一身百役數十年如一日又因伊父有痰喘之疾醫藥不效寢饋難安禱神默祝願永淡食未幾父疾果痊至伊父八十有六之年一朝頓覺違和廣名延醫診治凡湯藥必嘗而後進畫則食難下咽夜則衣不解帶籲天請代而父卒不起時光緖二十五年十二月三十日也廣名哀毁逾恒蔬水俱不入口親族多方勸慰始進饘粥凡一切事終之禮毫髮無憾比至葬結廬墓側藉草而居朝夕巡墓哀號日僅三餐必拜祭而後食雖嚴冬指甲凍脫而廬居禮祭如初至庚子變亂鄉人逃避四方廣名獨守墓弗去若不知時經兵燹者似此至性過人未忍聽其湮没等情經該縣覆核取具事蹟册結呈請旌表前來臣等伏查鄉民孟廣名民彝克敦人言無間終身孺慕歴歲月而彌殷三載廬居經烽烟而若素洵屬至孝性成是爲人倫模範合無仰懇天恩飭部核議准旌表以闡幽光而維風化除將事蹟册結咨送部科查核外謹合詞具奏伏乞皇太后皇上聖鑒謹奏奉硃批著照所請禮部知道欽此 
[山東巡撫周奏試辦巡警就已裁兵餉改練巡軍緣由摺二十六日]  
　　頭品頂戴兵部尚書銜山東巡撫臣周復跪奏爲山東試辦巡警就已裁制兵防勇餉糈改練巡軍擇要布置謹將局制餉章繕單具奏恭摺仰祈聖鑒事竊臣於光緖二十八年九月十六日欽奉上諭袁世凱奏定警務章噖著各直省倣照辦理等因欽此查警察爲治内要圖舉凡詰姦除暴保商衛民諸事皆原本於此山東爲多盜之地警務一端尤關緊要光緖二十七年經前升任撫臣袁世凱奏裁緑營制兵一千三百六十名左右翼防軍四百名沿海防軍二營亟欲改練因餉絀未及舉辦臣到任後體察情 
 
