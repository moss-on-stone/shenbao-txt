# 1919 - 89 - 4916569

 

Page 1

 
 
   
 
 

Page 2

 
 
   
 
 

Page 3

 
 
時評 
[和議復開（冷）]  
　　停頓一月餘之南北和議今日又有復開之機會矣夫吏與此和議有關係之人而誠心反對和議也則不妨明言之苟其不然則當愛惜此和議之萌芽勿再於明中暗中或阻碍之或破壞之也 
愛惜之道奈何言必有信事必求實議必主其能行者職必務其當盡勿因小而害大勿借僞以亂眞如是而已矣 
[命令]  
　　四月三日大總統令司法總長朱深呈署陜西高等檢察廳檢察長吳炳樅因病懇請辭職吳炳樅准免署職此令 
又令調任安永昌署陜西高等檢察廳檢察長此令又令司法總長朱深呈京師地方審判廳推事王起孫河南開封地方審判廳長林祖式江蘇高等審判分廳監督推事邱在元懇請辭職均照准此令 
又令内務總長錢能訓呈准安徽省長咨請任命袁勵宸爲郎溪縣知事黄佩蘭爲渦陽縣知事劉欽誥試署廣德縣知事爲韻芬試署婺源縣知事均照准此令又令内務總長錢能訓呈准兼署奉天省長張作霖咨省會警察廳警正劉恩熙請免本職應照准此令 
又令都護使駐紥庫倫辦事大員陳毅呈請任命白元璞試署烏里雅蘇臺佐理員公署監獄官趙之灼爲三等秘書均照准此令 
又令陸軍總長靳雲鵬呈請授沈啓字爲陸軍步兵少校姚延錦爲陸軍三等軍法正加二等軍法正銜均照准此令 
又令陸軍總長靳雲鵬呈准正黄旗滿洲都統江朝宗咨請以聯祥陞補參領貴明陞補副參領普銓陞補印務章京瑞寛陞補公中佐領均照准此令 
又令陸軍總長靳雲鵬呈准察哈爾都統田中玉咨請以固魯札普陞補公中佐領應照准此令 
四月四日大總統令前署四川巡按使黄國瑄歷膺疆寄夙著勲勤布政康民功未可没兹聞溘逝悼惜殊深着給予治喪銀二千元派王達前往致祭並交國務院從優議卹以示篤念勤勞之至意此令 
又令丹巴達爾齋曾封親王此令 
又令派沈步洲充歐洲留學生監督此令 
又令任命秦汾爲敎育部司長此令 
又令内務總長錢能訓呈准黑龍江督軍兼省長鮑貴卿電稱留江任用簽分陜西縣知事王振鐸句買軍用車票販運米麥貨物嗜利妄爲請予褫職等語王振鐸着即褫職以儆官邪此令 
又令張士秀晉給二等嘉禾章此令 
又令威厚瀾晉給二等嘉禾章路易威靈竇伯來給予四等嘉禾章此令 
又令邵福瀛晉給三等嘉禾章此令 
又令多賀宗之給予三等嘉禾章此令 
又令聶克遜晉給三等嘉禾章此令 
又令汪仁溥晉給四等嘉禾章此令 
四月五日大總統令任命楊從權暫署湖南財政廳廳長此令 
又令任命王玉魁爲陸軍第五師步兵第十七團團長此令 
又令陸軍總長靳雲鵬呈請任命歐陽清爲陸軍第五師步兵第十一團團附孫聲振爲步兵第十八團第三營營長王登科爲工兵第五營營長均照准此令 
[專電]  
　　北京電錢電張瑞璣略云滬注重于右任停戰之電到立卽開議但此電尙未到達未審執事與于司令如何辦理此次台端旋省三原方面是否不再别生枝節務希迅電詳復（六日下午三鐘） 
北京電張瑞璣電張錫元所部面約退至渭南乃迄未履行請政府令催照辦（六日下午三鐘） 
北京電陜紳等呈稱土匪熾民患深現值停戰請辦清鄉已電張瑞璣與各軍商辦（五日下午四鐘） 
北京電閩以鼓浪嶼爲劃界會議地點李厚基請將彼此商洽情形電朱唐（六日下午三鐘） 
北京電軍政府電唐總代表伍朝樞未奉中央加派無由列席請商東海當局以全權已派定派伍參預和事對外不列席北京電政府以蒙亂飭新督派隊赴察罕通口協防新督以械絀兵單請飭阿爾泰長官就近撥兵新當接濟後路（五日下午四鐘） 
北京電新督電阿屬土爾扈特等旗情殷内向懇歸新省管轄請示辦法（五日下午四鐘） 
北京電黑督以杜旗蒙兵包蘭亭等叛變該旗貝子徯中唆使擾害甚烈已派隊往剿 
（五日下午四鐘） 
北京電中東護路問題由軍事委員會議訂辦法吉督前派黄鸞鳴與會現又派師長高士儐前往高辦（六日下午四鐘） 
北京電中東路會議結果日美分任管理我僅獲得護路權吉省長官極憤懣嚴式超辭職不准（六日下午三鐘） 
北京電吉林派高士儐赴崴參與鐵路會議（六日下午三鐘） 
北京電政储及各省接濟在德奥華僑回國捐欵已滙七萬五千五百元（六日下午三鐘） 
北京電徐又錚丁憂卽日回徐北京電鹽務署與濟南日領青島守備軍民政部協定關於山東鐵道運鹽及取締原文共五欵要點（一）膠濟輸運食鹽時必以鹽署護照爲憑無則槪行拒絶（二）照載包數重量發送與到貨地點及期限不符亦拒絶（三） 
各站發覺私鹽没收引渡中國官憲（四）東綱商人在山東鐵道每年應運鹽三十噸運費減價（五）山東鐵道沿住之日本臣民所消耗之鹽每年一人爲三十觔（六）山東鹽署工業用紅鹽能供給需用者（電碼疑有誤）山東鐵道准卽禁止運送青島紅鹽（七）爲鹽官往來之便由山東鐵道給與長期免費一二等執照各一張附則一本協定如當事者一方欲須修改得隨時提出由雙方會議改定之二簽字日生效（六日上午十鐘） 
北京電鄂督以鎭坪一帶有陜軍駐防擬將張使所部調回防剿房竹土匪電請核示 
（六日下午四鐘） 
北京電張樹元來京名爲入觐致謝實與張懷芝算交代（六日下午三鐘） 
北京電張文生電請入京面陳地方情形（六日下午三鐘） 
北京電庚日國會紀念日新兩院議員齊赴天壇植樹 
（六日下午三鐘） 
北京電東海今在北海種樹西山派王達往代（六日下午三鐘） 
北京電三月分鹽餘三百七十萬外團允明日交付（六日下午三鐘） 
北京電魯調徐國樑滬沈敦和朱佩珍顧履桂等電留盧請緩調沈省長以魯警務關係外交堅請速簡徐（六日下午三鐘） 
[各通信社電]  
　　哈爾濱電哈巴羅夫斯克協約軍總司令稱阿穆爾鐵路一帶秩序業已恢復過激黨亦被驅散火車不久可照常行駛據滿洲俄報云數月前柯爾察克與謝米諾夫間之衝突今已得最後之解决謝氏不久將被派爲遠東混合軍團團長及哥塞克兵司令位置次於謝氏者爲伊高諾夫與霍爾瓦特兩將軍聞此軍團所需軍火與經費由哇木斯克陸軍部供給與俄國其他軍事組織同一看待云（四日）路透電 
北京電北京迄昨晚（四日）止致府尙未得滬會續開確期 
北京電某使館得陜西敎士電三原附近仍有戰事對於和局殊不置意 
北京電王占元陳光遠李純吳佩孚會銜電徐世昌俟滬會開後仍安緘默 
北京電陸榮廷電徐世昌請對於陜事爲斷然之處置（以上五日）以上平和通信社電 
北京電鮑督貴卿電日軍追擊過激黨甚猛擊斃約四百餘人 
北京電熊希齡請開闢直隸牛木屯新河已經内部核准（以上五日） 
北京電政府以開會已定準期特電歐使轉告外界並電各省禁止謡傳以利進行 
北京電鮑督准虞日（七日）來京 
北京電張敬堯請闢長沙商埠與實業擬借日金四百萬元閣議照准 
（以上六日）以上中華通信社電 
北京電閣議防俄過激派内煽之結果（一）由沿邊各省區酌佈戒嚴令（二）南旅孔道設軍警檢查所（三）外部暫停發内地漢回赴新傳敎護照以杜不虞 
北京電劉冠雄表示非允將没收敵艦全歸軍用暫不銷假 
北京電張弧又赴津向美商磋商小借欵 
北京電魯督電保汪慶辰充全省警備隊總司令北京電張樹元電告陽日（七號）入覲面陳要政（以上五日） 
北京電駐滬遣送敵僑事務局電告第二批遣送敵僑三百八十二名清册交蔡會辦廷幹帶京 
北京電内部荐任王炳燇充山東河務局上游分局長王露洪充下游分局長（以上六日） 
以上中孚通訊社電 
北京電吉林督軍孟恩遠派師團長高士儐赴海參崴參與中東鐵路會議（六日） 
北京電鹽税餘欵三百六十萬元决定於七日在上海天津兩處交付中國當道（六日） 
東京電東京朝日新聞云現内閣希望改正文官任用令已經法制局將議案擬就呈遞原首相内容甚爲秘密傳聞擬將特别任用之範圍大加擴充自各省次官警保局長警視總監以至地方長官亦一律包括在内將依與論之趨勢與樞密院之意向如何行斷然之改正以除宦海之積弊同時又舉登用人才之實是案之方針蓋不外乎此且朝鮮台灣兩總督之武官制度亦擬乘此時機行斷然之改革唯因事關統治殖民地與媾和會議之進行有直接或間接之關係故目下尙須徐待時機云（五日） 
東京電新任駐日瑞士公使赫理士氏於本日抵神户其夫人及女公子均同來（五日） 
以上東方通信社電 
[路透電]  
各國内擾記 
　　二日丹京電昨柏林電稱斯特别特之政府兵與聚衆示威者互相衝突時死三人傷者頗衆政府兵卒將示威者驅散秩序旋即恢復佛登堡工人領袖佈告全體罷工而資産社會亦决定抵制之罷工事態愈趨愈惡多數社會黨熊度不明雖有人反對罷工然受急進派之運動贊成罷工者已日見增多獨立社會黨則與共産黨聨合行動 
一日柏林電德國工界受斯巴達克斯團之煽惑幾全罷工未罷工者亦揚言願響應各處大局殊爲嚴重柏林隨時有發生大事變之虞洛加爾安才格報載稱當道宣布此種騷亂必須嚴加遏制不得稍加寛貸又稱中等社會各界今常有與斯巴達克斯團聯好之象 
一日柏林電奥京電稱勞兵會集議時共産黨員稱勞兵會之共和國行將成立於日耳曼奥地利亞俄國共産黨員稱今已非辯論之時但爲繼匈牙利而力行之時又稱國防兵一大隊已投入共産黨之營 
一日丹京電匈京電稱當道發出命令各人資産飾物價值二千克郎以上者須獻與國民代表會不給報酬奥國泊萊格城社會民主黨開大會决定在全境組織勞兵議會並開始爭獲勞働家支配政務之權二日丹京電聞過激黨游説人三十今已由匈京行抵奥京居於奥京匈使署　 
二日瑞典京城電彼得格勒電稱實業界之騷擾已發生於各大工廠最近一次見於濮提洛夫工廠國民委員頗遭仇視且被逐出勞兵會傳諭水兵驅散反對勞兵會之工人但水兵不奉命勞兵會乃調華兵來助惡戰斯作工人施用炸彈凡不願工作之工人皆被逐出屋外且被取銷食劵但國民委員後承認工人之要求釋放所拘之人且增給糧食 
二十四日開羅電公報云開羅與亞力山特里亞及蘇彝士運河各城間之鐵路線今已完全肅清而二十一日波賽之暴動亦由兵士彈壓平靜亞力山特里亞與索倫間之比杜英人矢忠不變扶助當道不受比亞拉西境比杜英人之煽惑今兵士嚴守交通主線並以炸彈與經車斥堠隊抵禦羣衆 
二十三日開羅電集於距開羅四十哩之比杜英人於接到當道警告後即自行解散 
二十二日開羅電陸軍擴張所占之地後治安即漸恢復 
[各國近事記]  
　　一日巴黎電國際社會黨大會日前在瑞士京城舉定委員俾向和會提出國際聯盟約章之意見今日英國代表薛西爾氏曾接見之委員希望除聯盟會所執行之戰事外盟約宜規定永弭戰爭薛西爾氏贊成其主義但表示意見以爲今尙未至國際發展可完全適用此項主義之時薛西爾氏允審愼考慮此點委員希望凡委託土地之行政權未交與受委託之國時宜先明訂委託之詳則再非俟各國皆已加入聯盟之後不宜遽有委託薛西爾氏對於前説極爲贊同惟對於後説則聲明儘速派定受委託國之必要且又説明英政府與威爾遜總統决計將盟約加入媾和草約並謂渠亦抱從速撤除封鎖及解决賠償難題之希望 
二日倫敦電英國陸軍大臣邱吉爾氏今日在下院答覆議員之質問謂日前美軍確有在海蘭泡附近不願偕日軍共同作戰情事美司令所持之理由以爲攻擊日軍者想係非造反之俄國鄉民而被人誤指爲過激黨彼時英軍未得助平亂事之徵召但英軍願與協約軍及美軍共同行動以維持暫時駐兵區域内之治安邱吉爾氏又謂此次來攻者顯爲有力且武裝完善之過激黨 
二日倫敦電每日郵報預料英國預算案將編入帝國優先權辦法凡帝國外之各國所運來茶葉咖啡糖酒皆得增税 
二日倫敦電公報局稱英國財政部爲保守資本以供國内需用並阻免因國外匯兑資本流出起見故已派定委員會以英國銀行總裁根立夫氏爲會長以籌議依照國防條例給與籌募資本之執照事凡所募之資本用於海外殖民地者將享有優待權利 
一日瑞典京城電波蘭之猶太報紙謂波蘭猶太人遭可怖之苛待受傷者頗多商店房屋多被搶毁波蘭軍警不加禁阻且從而助之 
一日開恩斯電紅十字會召集國際科學家大會擬草定防治肺癆毒瘴梅毒等症之國際行動程序該大會業已開會由前任美國紅十字會戰事會主任達維森博士爲主席據稱今擬藉紅十字會之機關設立委員總會以向公共衞生專家徵集之告誡傳播於世所定之程序將提交和約簽定後一月召集之紅十字會大會核議 
[公電]  
　　北京國民外交協會來電申報新聞報時報時事新報並總商會請轉五十三商團及各團體鑒昨報載滬電商團議决關涉梁任公一項查梁抵法後言動均已登報二月二十三日電云宣戰後中德條約根本取消青島歸還已成中德直接問題日本不能侵犯我領土主權更不能發生權利承繼問題膠濟諸路關切膚利害不能與青島分爲兩案和會爲國際開新局勢力範圍特殊地位皆當切實打破三月六日電云超在此間大報館發表意見又撰小册名曰中國問題與世界和平於山東問題更加發揮三月十一日電云日本佔據膠濟鐵路數年來中國純受抗議方針不承認日本承繼德國權利去年九月德軍垂敗政府究何用意與人訂約自縛此約有背威氏十四條宗旨可望取消乞政府勿再授人口實三月二十四日胡公使電云萬國報界歡迎梁任公任公演説論中國地位山東問題密約問題聞者動容二十七日任公電亦云演説痛論山東問題若有他國在遠東承德侵略遺産必爲將來大戰之媒最近於巴黎日報發表論文尤爲激昻此等文電當已共見與我國民心理正向敝會主張七欵前經通電並託任公在外代表任公鼓吹輿論極有力吾國人豈容自相疑貳中人奸計謡言必從反對方面散布減吾對外一致之力乞詳察並登報國民外交協會歌北京國際聯盟同志會來電申報新聞報時報時事新報並轉各報館曁各商團均鑒昨北京日報載滬商團有誤解梁啓超君之事梁君主張直接交還青島及膠濟鐵路在巴黎鼓吹輿論甚力累次來電均已登報最近更於萬國報界演説謂若有他國在遠東承德國侵略遺産必爲將來大戰之媒各國朝野名士聽者動容梁之主張實足代表我國人且能左右世論一方面必有忌者我國人若自相疑謗適陷離間之計本會贊成國際聯盟推梁君爲理事長重任相託更深知其宗旨願我國人勿滋誤會爲虎作倀乞察登國際聯盟同志會五日 
北京蔡元培等來電申報新聞報時報時事新報並轉各報館五十三商團鑒閲報滬商團議决事件乃致疑於梁任公先生梁赴歐後迭次來電報告並主張山東問題爲國家保衞主權語至激昻聞其著書演説極動各國聞聽何至有此無根之謡願我國人熟察不可自相驚擾元培等久不與聞政論惟事關國際且深知梁先生爲國之誠不能獸爾特爲申説務乞照登蔡元培王寵惠范源濂歌 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[北京通信（一士）]  
　　蒙禍之由來與防範蒙禍之開端自我民國以來某國人之計劃内外蒙者已非一日故其參謀部中備有極精密之地圖即一水一草無或遺漏且其散在庫倫一帶之大小商人類皆富於學識經歷之軍人而其下手方法則以政權分離之説日進言於外蒙諸王公欲奉活佛爲敎主並就諸王公中别推一人以總攬行政之權某國人更自任爲之保護諸王公則不忍遽背活佛議俟其死而後圖迨張勲復辟事起某國人以勢有可乘力促諸王公發難諸王公亦以爲機不可失遂蠢蠢思動即在京任職次會議後不僅外蒙已不甚靖即内蒙之東四盟亦摇摇不可一日安矣（兩次會議聞京中蒙古王公亦有預聞其事者） 
東蒙最近之思潮蒙古風氣夙稱閉塞諸王公固養尊處優不知許事即其人民愿者唯務畜牧黠者亦第日事椎剽聊資生活唯東蒙各部落逼近直奉吉黑者王公之子弟及稍有積蓄之平民出洋游學者不下數百人知識旣富思想亦日新不唯不願爲我屏藩亦不願仍王公政治之舊而欲猝起革命又自憾羽毛未滿未敢輕舉妄動適遘謝米諾夫之煽惑遂欣然與通欵曲欲借其力先脱我之覊絆而後自革其王公之命故謝之通某國有謝之野心東蒙之通謝又有東蒙之隱情相爲利用而實各不相謀特外蒙蚩蚩始終未知其情形耳 
政府之籌邊徐又錚所領四旅名曰邊防軍故庫倫都護陳毅於告緊之初即指名請調旋爲徐又錚所格近日邊氛益惡徐又錚始有行意惟先於綏遠張家口等處分設司令部以張其勢並須另調他軍以爲援助聞其計畫將令蔡成勛所統第一師先行出口而令第十五師馳往綏遠爲之後繼此外則令熱河之毅軍及張作霖之奉軍會同吉黑兩省防軍第九師全師分任鎭懾東蒙等處陸軍靳總長以開拔需費向財政龔總長催索甚急龔以無欵力拒靳怒而龔辭及龔留靳又言去此議遂又託諸空談不得不專以懷柔爲事矣懷柔之策於外蒙擬遣派宣慰使分往各盟宣撫於東蒙擬首先覊縻黑龍江屬之呼倫貝爾議就其地選舉議員一名使入新國會享有參政之權已將變更國會組織法及衆議院選舉法提交衆院要求同意然事機緊急至此寗空言所能收效而所添一名議員又豈能滿足東蒙四盟之欲望若東四盟一去西四盟及察哈爾各旗必將隨之果至其時則東起直奉迤西以訖秦晋甘新恐皆無寗歲矣 
[蒙事緊急中之出兵聲]  
　　蒙事日急參陸處以蒙邊均須添兵駐守日昨會議增兵之標準决定分爲三種（甲）大烏里薩烏爾蘇爲緊要區域（乙）唐努烏梁海及海拉爾爲次要區域（丙）罕通古庫倫爲尋常區域緊要區域軍隊增至一混成旅爲度次要區域軍隊增至一混成團爲度再次要區軍隊增至一混成營爲度并議增設軍事機關擬於新疆黑龍江察哈爾三處各設邊防總司令部以統轄各軍又參戰督辦處爲蒙古出兵案特於日昨在大佛寺本署舉行臨時會議段祺瑞主席本處人員有徐樹錚等而有關係之參陸財蒙藏等部均派專員與議聞討論結果出兵蒙古第一次爲兩混成旅（一爲宋子揚一爲褚其祥）第二次爲三混成團（由參戰軍三師内抽調）並决定以五月間爲第一次出兵時期後兩個月即爲第二次出兵時期出兵時軍隊按戰時編制設總司令副司令各一員徐樹錚任總司令傳良佐爲副司令蘇克將軍爲總參謀關於出兵前一切應行籌備事項即責成主管各部院分别辦理並儘於四月内籌備妥協 
黑龍江鮑貴卿冬日（二日）電政府稱日謝勾煽内外蒙曾在赤塔會議宣言獨立蓄意破壞詭計隂謀業經呈明在案頃據偵探報告謝氏聯絡某國現在津張等處購置軍械請即查禁遏制等因務乞迅行通電各省區嚴飭各屬實力偵查阻止以遏亂萌而維邊圉無任迫切待命又張作霖來電謂蒙事傳説不一難得眞相前經委托達罕王卓里光王分赴同盟各旗確實調查妥爲開導兹據復稱内蒙歸附已久各王公均深明大義而蒙民亦頗知順逆决不致若外蒙之盲從如丹澤宸烏全忠包王博王齊王前後克爾夕等皆不以獨立爲然且亦無與外蒙及俄官來往情事等語除仍隨時偵防外特電陳明 
[謝米諾夫之幻想]  
　　欲組織大蒙古國謝米諾夫勾結某國人串通蒙旗在赤塔城召集蒙旗會議獨立各節迭紀前報兹據北京方面所述熟習蒙邊俄國情勢者之談話云謝米諾夫在上年兵敗之後逃至庫倫籠絡蒙人庫倫及外蒙之人頗爲所弄謝氏卽倡種族之説以誘之謂外蒙人種與俄國小亞細亞西伯利亞南部之青及斯人種實有血統上之關係外蒙人種與西伯利亞南部之青及斯人種合産之雜種現仍居蒙俄邊界沿西伯利亞鐵道之兩側據有勢力謝氏并自稱爲此雜種之一人據聞彼組織大蒙古國之幻想係欲西自爲拉山裏海東至黑龍江州北以西伯利亞鐵路爲界南併外蒙古四盟及科布多烏里雅蘇台及新疆北半部等地合蒙古青皮斯雜種　洲之回族建設一大蒙古獨立國建設國都於庫倫自爲大蒙古國王然後與歐洲將次合併於德奥之土耳其聯盟以通奸德奥兩國爲將來稱覇於歐亞大陸上之一大强國如其計畫可以實現謝氏未來希望擬合併西伯利亞東西全部東聯一接近之强國西至德奥土耳其而成一極大之同盟云 
[靳龔衝突已稍緩和]  
　　靳龔兩總長衝突以後北京政界幾起絶大波瀾嗣因有力者居中調停龔已到部視事靳雖請假而態度亦不如前之十分堅决聞龔氏前日到財部對於發行八年公債仍積極進行並於昨日通電各省區請照認銷之數刻日接票額四成匯京以濟眉急之靳請病假東海昨特派侍從武官長蔭午樓親赴靳宅問病並令早日銷假視事靳云請上復東海以後軍費只要財部痛快撥發當勝良藥十帖余亦决不至輾轉牀褥云云似靳氏方面之意見尙未盡消泯外傳謂靳氏已氣憤成疾日昨院秘書長赴靳宅勸駕見靳氏面上發燒身着重裘實帶病容惟辭意並不堅决 
又據另一消息靳翼青陸長自經張子志勸留確有取消辭意之望當靳龔衝突勢不兩下之際政府曾極力設法疏通刻下兩方已有了結之勢其了結方法聞以後關於軍費各問題使靳龔兩人不親接辦理財政部關於軍費問題統由張次長一人擔任陸軍部方面一切問題由張次長代爲面向財政部交涉惟内幕詳情是否如此了結尙不可知也 
[財部答覆公債抗議]  
　　與銀行有關係之四國公使抗議八年公債一節日前財政部已有正式覆文送達各使署其覆文大意謂此次舉辦八年公債所指定作爲擔保之鹽税餘欸係鹽務收入除擔付民國二年善後借欵本息以外所剩應行撥交中國政府之盈餘即該借欵合同第四欵第二段所定可以辦理别項事業者以之爲八年公債之擔保於合同規定全無所謂違反且於銀行團之利益毫無所損至於來文所指財政部向税務司聲明一節係爲該借欵合同增加條件云云查財部聲明將來再爲借欵應即儘先撥出付還公債本息之數並無所謂爲該合同增加條件也總之此次發行八年公債純爲維持治安起見諸如本部直接發放之軍警餉欵及前方應用軍費皆必有經常的欵方免意外之虞本部亦擬向銀行團磋商借欵借以時機未到故未議及如果肯予商量借欵之事則發行之八年公債可以隨時截止云云聞四國公使接此答覆後目下尙未决定態度 
魯督張樹元要求撥給八年公債票三百萬元政府本有不允之説無如張督連來急電三次陳述軍餉無着倘駁其所請祇得自行借欵前日閣議乃决定照准昨午由財部正式電覆張督查照聞財部方面積存各省督軍要索公債票之電尙有七八件其數目達一千七百萬元之鉅故龔心湛力主發行持之甚堅 
[北京陜籍學生之呼籲]  
　　反對種烟與借債旅京陜西學生聯合會日昨通告陜西旅外紳商學各界文云秦民不幸浩劫迭經戰爭則愈演愈烈苛政則層出無窮不死於烽火者必死於苛税重捐瞻念前途無淚可揮然此皆就我秦民已往備受之苦痛而言也孰意近日新發生之問題其遺害最烈而無窮者尙有違法强民種烟及私借外債在焉竊陜西自禁烟以來官吏之罰辦軍隊之搜查因種烟而斃命者不知凡幾因種烟而蕩産破家者又不知凡幾吾民創巨痛深皆不敢再貪厚利而存嘗試之心乃近來當局不顧條約不惜民命因籌餉捐欵强人種烟利誘威迫令出惟行故有地百畝者必須種烟二十畝卽不願種者亦當照章繳納捐欵是吾民昔因禁烟而喪命者今復以不種烟而受禍一旦敗露又必謚以愚民貪利偷種之徽號大施刑戮委過人民鞏固祿位出爾反爾罔民孰有過於是乎此不能不明正其罪而圖來日補救之方也陜西兵燹迭遭瘡痍滿目人民瑣尾流離達於極點上年旣以銅元紡紗兩廠押借日債三百萬元頃聞又將山陽煤鑛興漢鐵鑛向日本某洋行借欵二百萬元新國會議員高某業赴漢口從事進行使此欵一旦成立豈特吾民無故增加重大負擔而陜西實業勢必操之外人其後患尙堪問乎且就法律而言借債未經省議會通過將來償還之責究歸誰負就事實而言大局未解决以前借此巨欵用途何在推其用意不爲延長陜戰之用即爲飽充私囊之需違法害民莫此爲甚此不能不共圖反對之策也同人等值兹問學時代才力經騐俱屬棉薄對此兩大問題僉認爲陜民之生死關頭心所謂危不敢自安緘默現經决定請願上海和平會議以期收萬一之效而減秦民切膚之痛諸公關懷桑梓尙祈羣策羣力共圖補救今日减少一分危害即爲我父老多留一線生機凡我陜人天職所在不容放棄尤望奔走號呼急圖補救不惟秦民之幸抑亦國家大局之利也 
[安福派最近組織之兩會]  
　　安福俱樂部四日在太平湖本部開兩院議員會到者三百餘人據該派機關報消息結果如下（一）成立政務調查會按照安福俱樂部簡章規定有政務調查會之設立昨日該會宣告成立並選舉正副會長當選者正會長李盛鐸副會長秦望瀾克希克圖（二）組織兩院議員會昨日又提議組織兩院議員會通過章程八條如次第一條本會以本俱樂部兩院議員組織之第二條凡關重大議案須經本會議决始能作爲本團體之定議但專屬於一院者得以屬於該院之議員議定之第三條前條之定議本俱樂部議員應在院内一致三張第四條本會開會以兩院議長爲主席議長有故不能到會由副議長代理第五條本會各院由主席各推定參議院幹事四人衆議院幹事八人經理一切會務第六條本會須有本部議員三分一以上之列席始能開會第七條本會開會無定期由主席提議或議員十人以上之請求得隨時招集之第八條本章程如有未當之處得於議員會提議修正 
[審訂鐵路法規會開會（四）]  
　　四日上午交通部審訂鐵路法規會在鐵路協會續開第十九次討論大會延至十時五分始足人數會員到者四十餘人首由主席關賡麟宣告接議第二十九案鐵路運輸規程案第二十八條經會員錢世祿唐士清魏詩銘首鳳標陳福咸申湘曹景臯等互有討論修改條文爲旅客原買車票無論已否乘車得聲明改乘優等或改赴遠站並補繳不足之費接議第二十九條第一項由會員首鳳標提議將無票乘車句下或抗拒查票收票一句删除條文改爲無票乘車者照普通票價加收半額當經討論决定所有抗拒查票收票辦法改於第三十九條規定之第三十條由會員唐士清錢世祿任關東龍學競首鳳標孫多鈺代表廉繩先佘垿代表丁鴻賓等互有討論修改條文爲凡旅客經車上騐票後遺失車票能證明確實已購買者可自騐票之站起算按普通票價收費第三十二條鐵路得取旅客相當物件抵押句由會員申湘唐士清龍學競章理綸祝開源孫百英等討論改爲鐵路得暫扣留旅客相當物件抵押第三十三條由會員唐士清韋以黻陳福咸申湘錢世祿錢鏞代表魏詩銘等討論將附近各站句改爲其他各站會員丁士源代表曹景臯以爲本條文字上尙須修正經主席聲明文字修正應俟三讀會第三十四條至三十五條略有修改第三十六條取消均經多數會員贊成時已十二時三十七分遂宣告散會 
[京華短簡]  
　　中日間各種密約其初本已預定逐日宣布嗣以日本電阻中止最近外傳日使館已接訓電承認定期宣布惟聞其中最要密約果欲宣布尙須爲之整理近日 
正在整理之時一俟手續完備中日兩國將同時發表東海定今日（五日）邀見與敎育極有關係之人范源廉蔡元培王寵惠陳潤霖張壽春蔣夢麟沈恩孚趙天麟高時臻洪鎔湯爾和金邦正王家駒蔣維喬湯中張繼煦沈步洲高步瀛陸懋德朱炎秦汾等聞邀見之時將順便對於最近新舊思潮之衝突爲調和之規戒 
政府前此没收德奥船隻曾經分别出租各國現在租期將滿聞海軍總司令藍建樞等日昨聯名電京要求將此項船隻撥歸海軍應用該電略云吾國海軍規畫缺船本多如運兵船裝煤船糧食船水兵練船水雷母船魚雷母船養兵船等諸皆弗備曩者阨於財政祇可任其苟且圖切近旣有機可乘實不得不作完全之計比交通部有將前項船隻收回營辦商業之意此舉殊爲未合况該項船隻按各國通例均應歸海軍措置某等天職所在何敢放棄以貽一誤之機擬請立賜剛斷母爲異説所惑飭將前項船隻悉數交還海軍應用俾資分配以策進行未審當軸如何核覆 
奉天張作霖擬與日本合辦遼陽縣弓張嶺鐵鑛擬具中日文章合同送部農商部未敢擅專特將此合同立爲議案於前日咨呈國務院聞已列入議事日程今日閣議當可討論 
公府最近交付某要人關於禁烟告密一件内稱東城某胡同有某機關專以販賣烟土聞於時凡有欲得烟圭者先由相識之人介紹預交現洋四百五十元取一收據然後由該處派人送烟土一百兩於買主買主持有此項收據儘管放膽抽吸云云特抄件密飭軍警嚴查緝獲以清餘孽昨日已由院密飭内務部督察處轉飭一體購線暗查務獲懲辦 
交通部現派郵電學校畢業生莊正權耿調元伍錦昌朱其清等四名赴英國馬可尼無線電公司工廠研習無線電之原理製造及裝置各門定四月二十七日由上海乘船名（支那號）者出發每人發給川資五百元治裝費二百元限二年實習期滿回國 
[朝鮮獨立風潮未平]  
　　路透社四日北京電云朝鮮傳來消息據稱三月二十九日韓人在鄧州（譯音）集衆行動時被殺者一百十一人傷者二百餘人日本兵警鈎曳四十韓人而行竪埋於車站之前士及其身之半韓人家屬往認死傷之人者輒遭兇毆故無人敢往檢收屍身有本地醫士沈姓者爲人療傷致被鞭撻且被槍柄捶擊終被捉去某學校被毁天道敎敎堂被焚聞他城亦有此種情事朝鮮現亟需外國紅十字會之扶助又三日北京電云二十九日平壞消息（非由敎士傳來者）稱時事平靖兩星期至三月二十七日集衆行動忽又發生二十八日進行不已韓人成羣結隊高呼獨立學生等印發傳單鼓動羣民謂威爾遜總統必垂聽韓人之呼籲而將朝鮮事提交巴黎和會韓人當可脱除壓制云云日本軍警因此傳單亦愈憤恨故又痛毆韓人搜查各領袖之住宅計繫獄者共六百八十人拘留警署者一百二十三人内有男學生四十女學生二十警署苛待所拘韓人較牢獄爲甚又路透社二十九日漢城電云漢城内外火警東門國立工業學校被焚上星期南門外一夜之中多火警八次聞皆發於韓人爲日人間牒者之房屋中蓋此種韓人爲日人効力深爲國人所痛恨也 
[東京通信（心危）]  
　　日本内田外相之外交演説參戰借欵内幕之一斑日本議會已於二十六日行閉院式是日内田外相於衆院演説外交問題係答辯小寺謙吉之質問者其詳情紀述如下政府於人種差别撤廢問題以國際聯盟之根本原則爲確保世界和平故利用此時機而使人種相差法律上之待遇一律撤廢庶幾使國際聯盟愈完全而愈光辉惟該問題之内容日本政府如何提案及經過情形須視今後之方針於兹説明恐非國家之利德領南洋諸島之處分爲一般德領殖民地處分問題之一部分須俟各邦之有關係者協議决定而國際聯盟規約條項中委員會中已採决由各特定國委任統治惟議事未終猶不能謂爲確定政府顧全國家利益必取適當之處置至本問題進行之發表須俟講和會議之發表也政府對於國際聯盟之主義目的以誠意贊同之與日英同盟毫無扞格非如質問者所云有廢棄日英同盟之意也國際勞動問題今講和委員會僅提出國際常設機關設立之條約案而已未涉及勞動法制之實質者也政府於保護勞動正當利益之舉設施不敢稍怠而我日本工業狀態有異歐美法制一律碍難施行故政府於本問題收愼重態度　 
講和預備會議關於山東問題日本及中國委員態度如何及五大强國會議討議該問題之内容及其經過不得明言殊爲造憾惟外間往往誤傳日本政府因兩國委員態度不洽之故壓迫中國政府云云而中國政府已於二月十日向日本公使聲明誤報矣西伯利亞出兵當初目的係救援捷克軍而政府因維持東部西伯利亞之故目下尙駐屯兵員二萬六千軍隊之行動亦不外前述之目的範圍斷非有干涉俄國内政之意也惟過激派擾亂地方治安不得不有討伐至駐屯期間因有關係之與國故今日尙難明言若該地方秩序恢復當即將駐防撤退不俟多言矣 
質問關於中國平和要旨大致分爲三項（一）參戰軍問題（二）參戰借欵之提用（三）兵器之供給之三者均認爲有碍南北妥協之進行或撤廢或停止須得列國協調以圖促進中國平和政府對此三者説明其方針如下（一）參戰軍係大正六年八月中國因參戰而自己所計劃編制者故其存廢純屬中國内政日本政府毫無干涉之意但該軍編成之目的專供對外策戰之用大正七年經兩國陸軍當局協定共同防敵而成今南方政府疑其利用於内爭此日本所以不能默然者也政府於本年二月二日命駐華公使通告於中國代理外交總長略稱參戰單之編成以事關時局致使中外人士多所懷疑故該軍决不可利用於有碍南北平和會議之舉且將來亦勿利用於爭奪政權或誘致内亂請聲明保障云云嗣經代理外交總長答稱該參戰軍係爲對於敵人而該今歐洲雖有停戰之議而和議未决兵備未能驟緩且俄國境内擾攘與中國接近爲鞏固邊防計該軍之編成實不容緩旣爲參戰軍隊則對於國内自無政治的作用云云（二）參戰借欵係供編成參戰軍之用者由日本特殊三銀行借與中國政府其金額已完全交付由中國政府存於日本銀行故由此以觀其性質上日本已不得干涉惟對於參戰軍須應順日本態度使其一致故政府命駐華公使向外交部通告稱本借欵中國政府雖可繼續使用惟於解决時局以前暫時停止藉除世人疑惑以供中國政府參考云云公使即於三月一日執行訓令嗣接三月二十二日代理外交總長復稱關於本借欵之提用停止中政府尙須愼重考慮云云（三）兵器供給問題係大正七年南北和議未决以前中政府向泰平公司定貨故與商事賣買毫無差異惟政府因平和將近妥協認暫時停止交付兵器爲妥當故於二月下旬命駐華公使照樣通告三月二十二日由代理外交總長答稱本項軍器延期至南北平和告成日爲止暫行中止已經承諾云云政府關於中國時局問題已着着遂行其旣定之方針以促進南北之妥協决不致誤其機宜也至與英美公使協調已由公使與外交團交換意見而爲適當之措置矣 
以上係日本衆議院中外相所言吾人固無庸疑者也而參戰借欵之提用我政府答復不甚明瞭遂使吾人不能無疑前日（二十七）　　卜新聞載有三月十七日北京特信署名一日本人者頗有參考之價值錄之如下參戰借欵二千萬元尙餘一千萬元存中華匯業银行（或云朝鮮銀行支店（日本政府固欲停止提交對該銀行非公式交涉暫勿付欵而該銀行以非公式不允謂須有正式命令方能照辦翌日日本外務省即以公式命令書交該銀行下署外務大臣内田康載印銀行得此書後即向中政府聲明而中政府復稱存户提欵毫不爲奇貴行究據何項法規决定不付祈即申具理由云云一面復向日本陸軍省聲明銀行不應停止付欵乞爲調查眞相日本陸軍省大怒當即質問銀行謂停止付欵果係何人所命銀行不敢隱匿即以接到外務省公文具復陸軍省即質問外務省而外務省乃答並未發何命令而一方面對於銀行則言前項通牒係屬秘密何可洩漏云云陸軍省遂詳悉外務省心理詳告北京政府云云由此觀之我政府之推諉考慮或有原因亦未可知矣 
[天南通訊（四）]  
　　新加坡（旅行記者抱一開埠百年紀念陳嘉庚以十萬金要求大學設華文科中學成立職業敎育一般市况 
余抵新加坡爲二月七日先一日舉行開埠百年紀念傾市如狂所謂開埠紀念者英人紀念其得此新加坡也距今百年以前英人賴勿兒斯ＲＡＦＦＳＳ經商遠東時新加坡僅屬馬來半島南端之一荒島賴氏察見其位置當東西航路之衝謂於交通上商務上有重大之價值乃上書英政府英政府率舟師與土人戰遂取得之至今新加坡面海草坡之上銅像巍巍即賴氏之遺影也延平以後公誰健坐使金人鎭九州曩游得句指此紀念之日英人興高采烈自不待言所可異者土人之狂興乃十倍於英人彼輩不知今日盛會之命意何在彼輩不識數旣不解所謂百年彼輩無歷史更不復記有開埠故事但覺吉日良辰難得政府美意全市停工命我輩大家快樂一天而已華僑所立各學校英政府命集全體學生列隊執英國旗參與紀念式 
英總督於紀念會宣言將爲賴勿兒斯建一紀念大學命名ＢＡＦＬＥＳＣＯＬＬＥＧＥ美國人某氏近亦於新加坡創一大學我國僑商陳嘉庚君與之訂約要求設華文科凡華人之入此大學者至少須修華文二年陳君願捐贈十萬金以爲酬又爲之商於麻六甲僑商曾江水君捐贈極大之基地一片陳君閩人斥數十萬金於厦門建一師範學校中學校若陳君者可謂善用財者矣 
新加坡華僑所立小學不下數十所獨未有中學此次陳君聯合附近各埠創一公立中學不分籍貫合力建設見普通中學生出路之難也於普通科外兼設商業等科購定場舍不日開學蓋華僑敎育好消息也 
某君爲言英人近於屬地大注重職業敎育新加坡議會議决擴張敎育於中等學級内添設工藝英國學制修了第八九級課程可升入大學今因不升學者鮮謀生之路特於第八九級設製鞋等工藝科俾兼爲謀生之準備關於此點余將詳加調查以供我國研究職業敎育者之資料 
新加坡市况自歐戰停止大有回復之希望橡皮價格前落至每擔四五十元今漲至百元橡皮出口税昔因滯銷减免今已回復舊額橡皮市面昔須聽命於倫敦今則新加坡自定價格而陳嘉庚君則直接輸出鉅額於紐約張永福君鋭意經營橡皮製造廠皆將於華僑海外商工業上開一新紀元馬來半島之出産本以橡皮與錫鑛爲兩大宗錫價自戰事停後大落近日有時不開盤蓋以軍用减少故 
新加坡日本人數年有增加五年前不過以千計今以萬計屋價大增有出租者往往爲日人以鉅金競爭得之以故租屋者除頂租外竟須預付租金至半年以上日人所擲之鉅金人有疑其非出於私人者日人新設一商品陳列所規模聞大其中附設學生講堂一座凡日間經商者或新來自本國者皆入内補習有英語馬來語及商業應用諸科知其用意之深遠也 
[舊國會之兩院聯合會]  
　　制憲問題與蒙古問題四月一日下午二時舊國會開兩院聯合會由吕復秦廣禮葉夏聲等提出緊急臨時動議謂今日大局和議無論成否我國會同人惟以制憲爲惟一無二之職責乃至舊曆年後同人等紛紛赴滬以致憲法會議停滯不能進行亟當迅速設法催促歸粤經多人討論最後表决辦法三條如下（一）由兩院議長會同各省招待員設法敦促離粤議員從速回粤並以兩院名義電請唐總代表除分代表外卽行將在和會任職議員辭退令尅期回粤並請各省招待員及同人調查凡赴北京列名經濟調查會及其他職員者須於一月内回粤過 
 
 
 

Page 7

 
 
期除名（二）請憲法會議議長酌定宣布憲法日期於定期以前極力催促議員足數（三）凡目前政治問見所關不甚重要者可不必多議决由主席林議長提出蒙古獨立問題請衆討論應付辦法發言者有蒙古議員訥謨圖君樂山君恩克穆爾君等及鄒魯宋汝梅吳宗慈等均有意見發表大致謂蒙古獨立之事雖報紙騰載未可盡信第此事關係甚大吾人自不可不特别注决訥謨圖君並報告日前接其胞弟來函（現充庫爾次克領事）云貝加爾湖畔有一小部落被某國煽惑意圖獨立情事與蒙古大勢無甚關係樂山君則云已去函蒙古確實調查一二禮拜後必有電報或信件等回復屈時自當知其詳細討論結果計共三説（一）電唐總代表轉詰朱啓鈐電詢北京政府實在情形因有人反對謂詢之北京政府彼必張大其詞謂蒙古情形急迫如何如何迅速開議以求南方讓步則適中保存參戰軍之計（二）電致赴歐專使王正廷告以國内蒙古情形若蒙古果有派人赴歐請願獨立之舉應請注意蓋中華民國五族共和蒙古爲組成民國之一份子殊無民族自决之必要也（三）應切實調查實在情形俟有復到再商辦法多數贊成是説議長遂以此説先付表决得大多數通過時已六鐘遂宣告延會 
[長沙雜訊]  
　　函聘清鄉總參謀湘督張敬堯以各屬匪氛日熾非迅即實行清鄉不足以期肅清但清鄉事項必得有經騐富裕之大員參贊其間始能收事半功倍之效查湘紳秦炳直曾提刑贛中督軍嶺表歷辦清鄉事宜均能成績昭著前經屢次聘請均堅辭不就爰特派長沙知事及省令警察廳長前往湘潭請其來省聘爲清鄉總參謀秦氏初猶固辭繼由張督親往訪謁再三勸駕始允出山擔任 
慰問南軍將領張督近以滬上和議又將轉機關於湘省善後事宜亟應從速舉辦惟其中須與南軍將領接洽者甚屬不少遂特派本署參議李雲龍龔渭霖副官盧迺斌諮議應德明爲代表分赴湘南湘西各屬慰問南軍各將領就便磋商善後該參議等已準備一切日内即將首途 
湘議會改選從緩湘議會選舉總監督對於湘南湘西各屬初選改定照鄂省辦理施南各屬初選辦法另委知事分往各屬專辦初選事宜業已委任王佑等充任此項知事限期啓程現聞某方面對於此事頗示反對張監督遂擬暫從緩辦俟和平實現後再行選舉不再加發票幣湘省公署昨令湖南銀行清理處云案查湖南銀行票幣分别改印及停止印運一案業已電令上海陶清理員文曰湘省湖南銀行票幣現定籌欵分别收束以後不得再發所有商務印書館訂印之票除改裕湘行名六百萬串仍照印運及已據報運在途之湖南行票一百萬串外下餘一千三百萬串應悉停止印運仰即轉知該館照辦爲要 
惠民票預備開籖湘省有奬還本惠民票改定四月十五日開籖已誌本報現在張兼省長以爲期已近亟應預備一切業已假定省敎育會爲開籖地點並飭湖南銀行清理處派員前往妥爲籌備仍請朱恩紱王銘忠曹典球張先贊等爲監視員届期並擬親往監督以昭愼重 
[江西禁售各省奬劵]  
　　各省奬劵充斥直接間接爲害於市面金融小民生計者甚鉅今日警務處特將奉軍民兩長實行禁止之訓令佈告週知原文如下本年三月二十五日奉督軍省長公署四零號訓令内開案據財政廳長楊慶均呈爲各省奬劵來源日多擬懇出示嚴禁以維金融而正人心事竊贛省自民國以還元氣久喪年來生計日艱貧民日衆中下之户幾於不克自給邇者各省發行一種彩票變相之奬劵充斥市面各商店惟利是圖懸幟爲招誘人購買查彩票流毒社會久爲財政學者所痛恨而文明各國所嚴禁者良以源源發行人民妄生僥倖射利之心冀擲小而博大殊不思每次開彩獲中者能有幾何博而不中則所擲之金錢將永陷於不可復之地位在富户未必遽損其毫髮而貧者則因此而愈難現調查各項奬劵銷數就本省方面而言每月不下十萬元贛省素非充裕之邦何堪受此無形之剥削若不亟行嚴禁行見有限之金錢流出固無已時而社會人心之壞將伊於胡底本廳有維持金融之責旣有所知未敢安於緘默理合具呈懇請出示嚴禁贛民幸甚等情前來除會銜咨請内務部分咨浙江湖北等省停止發行奬劵外合行令仰該處長即便遵照出示俾衆週知等因奉此合行佈告城廂内外商人等一體週知此佈 
[贛陳戚兩長與城門礦案]  
　　今日（一日）午後五時陳督軍讌北京總統府侍衞官邱藍田贛南鎭守使署參謀長冉則敬戒嚴司令岳兆麟測量局長劉麒參謀長李竟蓉吳朗山省議員顔丙臨曹俊盧常謝鴻藻劉子貞歐陽煒陳祖怡等十五人陳督軍於席間首稱近有人從上海來説和議頗有波折又云本省因各省發行奬劵漏巵甚大議會提議禁止固屬正辦但各劵均經部准昨日浙江湖北南省軍民兩長均有電請予維持一時萬難禁止不如由本省自行籌辦尙可抵制又云南灣鐵路去年在京時與政府接洽頗有頭緒奈各股東會屢次因磋商條件意見紛歧遂致延誤事機又云城門鐵礦應歸省有毫無疑義但辦理之人須得資本聲望兼有者方可辦到云云今午省議會三議長因城門鐵礦案特往省公署與省長接洽問答如下議長云議會議决結果祈省長從速實行撥欵二萬俾得及早開採省長云總須先行爭到然後着手開採不必急遽從事欵小於事無濟且予亦不能於未爭到之先即有抵觸部令之行動但擔任籌欵二萬儘可負責議長云五成附税擬請省長一面先行截留一面向國會及政府力爭省長云此五成附税是撥濟本省軍餉之用一時不易籌得彌縫軍餉之法截留恐亦不易辦到倘裁兵目的可達或可收回云云故各議長亦不得要領而散 
附錄省署答覆省議會各咨文如下（一）爲咨復事本年三月二十二日准貴會咨開案據本會議員陳祖怡提議九江城門鐵礦關係省有産權應派員勘界設法開採一案經本會委員二次審查旋提出大會討論僉謂九江城門山鐵礦係省有産業證據確鑿昨經大會通知實業廳長出席答覆據稱王揖唐請領之鑛照尙未頒發到省又稱按照向章所有鑛照應由實業廳轉給不得直接向部請領云云又該廳科長出席委員亦稱鑛照尙未頒發是王揖唐等雖已朦准立案而所有礦權目下尙未完全取得應咨請省長飭令實業廳知照將來礦照到省即由該廳扣留不得轉給商人王揖唐等承領庶幾本省礦權或可藉此保持討論結果一致可决相應咨請貴省長迅令實業廳查照辦理此咨等因准此當經令飭實業廳查復去後兹據該廳呈稱查此項礦照尙未奉發到廳理合呈復即乞轉咨等情前來相應咨復貴會查照此咨（二）爲咨復事本年三月二十九日准貴會咨開案查九江城門山鐵礦一案本會迭次審查討論所有議决各節業經先後分别咨請查照在案本月二十八日大會復經提出討論僉以事屬礦權關係重要非急籌進行方法不足以闢利源而杜覬觎應請省長查照前實業司計劃撥欵二萬元爲開辦經費從速設局開採此欵暫從水利經費項下所有二年度提存各屬自治費及丁米串費内挪借一面仍將進行辦法咨交本會議决並尅日派員會同九江縣知事前往該地清界繪圖届期通知本會派員前往參觀討論結果一致可决謹依省議會暫行法第十六條第五項及第九項之規定咨請查照分别施行此咨等因准此查此案另准貴會分咨督軍曁本公署請轉電農商部取消仙居公司開礦等因現正會咨農商部在案礦務係實業廳主管此案又爲農商部徑飭該廳之件准咨前因除令飭實業廳查照電部具復轉咨外相應咨復貴會查照（三）爲咨復事本年三月二十九日准貴會咨開案查省議會暫行法第十九條省議會議員對於本省行政事項有疑義時得以十人以上運署提出質問書於省行政長官限期答復兹據本會議員謝鴻藻提出對於九江城門山鐵礦案疑義質問書一件查經依法連署相應抄錄原書咨送查照依期答復此咨計抄送議員謝鴻藻質問書一件等因准此查質問晝内九江城門鐵礦民國二年業經實業司計畫開採嗣實業司裁缺後接管官廳自宜賡續辦理一節查實業司於民國三年六月間奉令裁撤歸併巡按使公署設科辦理贛省值兵燹之後時局多故財政異常支絀雖曾有籌欵開採之議卒以經費較鉅遂致停頓是以歷年預算案歲入經常門内鐵礦餘利項下均經列入以備籌有的欵開採並非意存放棄前届省議會之所以見諒者蓋深知財政支絀之故非有他也又質問書内李盛鐸於四年間即已呈明農商部主管官廳究竟有無聞見一節查李盛鐸於民國四年間有無赴農商部呈明本公署實無案據亦未據呈報有案實屬無從聞知何致預爲今日仙居公司地步及賄串情弊除令飭實業廳查復轉咨合就本公署應行答復各節先行咨復貴會查照 
[南京快信]  
　　陸榮廷代表鈕傳善昨由滬來寗携帶隨員蔡王高三人護兵四名住華洋旅館昨午由李中將廷玉導見李督旋即在署公宴李督特派警察四名衞兵四名保護聞李督與武鳴亦已結爲金蘭之交 
陳炯明派陳覺民鄧元二人來寗晋見李督接洽閩事聞已抵滬日内卽將來甯 
軍署顧問胡慶培昨由滬回寗謁李督報告兩方總代表對長江三督東電主張極滿意現决定下星期一非正式開議 
李督以和議即將續開昨電粤軍政府請飭閩陜湘鄂南軍暫停軍事行動 
北京政府昨電李督向唐總代表説明前令僅慰商民非以命令促和議勿滋誤會 
吳鼎昌昨由滬來寗即轉津浦車北上聞因徐東海有電召回京面詢要公 
菲律賓總商會副會長李清泉華僑總代表施能詠藍琛薛敏勞等四人昨由滬乘車來寗調查商務 
財廳長胡翔林辭職財部昨來電慰留 
軍民兩署會派查辦税所長委員楊宗漢田良昨已回省銷差 
齊省長以金彭年辦理浦口扣留米案出力特委充本署諮議佐理 
地方通信 
[松江]  
　　漕涇組設拒賭會漕涇鄉潘伯英等創設拒賭會不匝月而漕涇山陽金山衞三鄉會友已近百人會務頗稱發達現經該會訂定簡章十一條内容如次（一）本會以嚴自拒絶爲宗旨苦口勸導爲辦法（二）有志拒賭者均可入會由本會贈給證書證明其己入會爲會員終身不犯賭戒並宜約束家人夥友相規弗染遇喜慶等事不設賭具以供來賓願人會者請塡具志願書並繳入會費銀二角本會備有各種紀念物如金銀質旨戒胸章等均鐫有拒賭字欄以作各會員佩帶之用惟須繳相當之代價（三）各會員均有互相稽察之責見有犯規者當善言諍勸並報告本會（四）入會後得自由退出（五）會員中有一年以上絲毫不犯者由本會贈給紀念物或聯對等件以資鼓勵（六）會員中有犯規多次屢戒不悛者由本會公决除名並追回贈品所繳會費槪不發還（七）於全體會員中公舉會長一人副會長一人書記兼會計一人演講員若干人一年一任均名譽職（八）每年作報告書一次分送各會員各官署各報館以徵本會所得之效果（九）每年開大會一次於二月間舉行之徵求會員一次於七月間舉行之（十）本會暫設事務所於松江縣漕涇鄉敎育會内並於各地會員較多之處設通訊處置通訊員一仍（十一）本簡章如有未盡事宜得於大會時公决修正之 
學校開紀念運動會楓涇市立第一國民學校創辦已垂十年現聞該校定於本月十二號開十週紀念運動會業經束約縣市鄉各學務機關届期前往參觀其運動節目如下（一）環行唱歌（二）二分間體操（三）微風佛柳（四）倣效運動（五）掩耳盜鈴（六）彩帶體操（七）清和麥浪（八）早起（九）織綿（十）拳衞（十一）輕便鐵路（十二）啞鈴體操（十三）海底潛行（十四）徒手體操（十五）來賓運動（縣立第二女高校）（十六）滿園春色（十七）海軍（十八）商業競爭（十九）彩旗體操（二十）江心皓月（二十一）槍隊（二十二）孟母三遷（二十三）踏青（二十四）書操（二十五）胸有成竹（二十六）布榖（二十七（雙人潭腿（二十八）川流不息（二十九）偵探敵情（三十）唱謝賓歌 
[蘇州]  
　　駁回選舉訴訟高等審判廳前日審理常熟省議員徐宗鑑被公民劉同康等控訴吸食鴉片一案現經民一庭庭長蕭敏判决以選舉訴訟法覆選應由覆選選舉人於法定期間内提起訴訟今原告劉同康等皆非覆選選舉人依法無權告訴應即駁回昨特將决定主文先行片款一面另行送遂决定書巡官捉烟被毆縣屬香山鄉警所巡官晁國斌日前帶同巡士姜姓巡查至唐村地方見葉南弟家形跡可疑遂即入室查看果有燈吸鴉片情事晁巡官即將烟具各件連同葉南弟一併拘住帶回詎行至半途葉黨十餘人趕來將晁巡官等扭住亂打並將烟具奪回嗣經該處圖董某出而勸解懇情再三晁巡官及姜巡士始得出險然已身受多傷次日報縣經温縣長飭派法警四名赴鄉拘捕行兇之人詎早已匿避遂將該圖地保某解縣經裁判員開庭訊供限令該地保於三日内交出兇犯以便究辦 
[無錫]  
　　建築枝路鋼橋自火車站至惠山爲程十里向僅通舟楫上年有旅滬紳商陸培之榮宗敬二人倡議築路直達惠麓合捐經費洋五萬元不足之數當地籌募去夏設立橋路工程局公推秦毓鑾爲局長着手購地從事闢路迄今將次匝歲此項幹路工程已將告竣而支路亦早由商會市公所兩機關合力籌備惟經過大河須用鋼橋業由市公所擔負橋椿橋塊兩項經費此外所需鋼橋面一座約需銀一萬兩經商會募到茂新麵粉廠捐洋五千元餘下不足有陸培之出而認墊乃將原有之通滙橋議决改建鋼橋昨已開始拆缷就該橋原址略向西移直通會館弄限定五個月竣工建築期仙不通行人另雇流船接引兩岸行人惟每人需索渡資五文 
差保微糧舞弊南延市居民某甲應納課銀三錢數分約合銀元八角傳差胡根糧差凌蘭地保管錫森通同舞弊勒索至銀二元浮收一倍有奇事爲楊知一所聞隨將胡凌二差斥革不准復充票傳地保管錫森到案訊明承認串同浮收不諱亦已收押聽候科罪近經楊知事查得此等浮收各傳差糧差地保均無一不串同浮勒若陋規故擬從嚴澈查更有開化鄉各地保虧欠忙漕甚鉅抽查居户均稱早已如數完納執有地保所立收條爲憑明被地保串同糧差等吞没關係匪細特於昨日傳到該差保等到案訊明即分别釘鐐收禁一面飭督徵委員吳正榮赴鄉嚴催澈查 
反對鹽斤加價商民顧荷生等以上年鹽斤加價乃鑒務署爲運使所朦運使復被一二鹽商所愚未得蘇省省長承認手續不合未便任加特聯合各紳商向商會鎭鄉公所等各團體提議聯名呈請省長咨請鹽務署財政部實行取銷並由商會將顧等所具節抄呈省議會請願交議務必達到取銷目的 
[揚州]  
　　飭商籌運濟鹽兩淮運署接鹽務署電云鄂岸存鹽無多急須趕運運商同發祥等前請輪運濟南塲鹽一百票如能將靈甸港存鹽包括在内趕運濟銷自可照准仰即轉諭該商等妥議其復現段運使已令該商遵照 
[鎭江　]  
　　綢業改良鎭屬丹陽縣地方繭綢久已銷售各地惟花樣不良以致銷路不暢聞該縣綢業巨商王某等爲振興實業開關利源起見特赴浙省聘來頭等工師來丹敎授織法將來丹邑綢業前途必可大爲發達也 
禁止私耕徒陽運河沿堤一帶居民往往在堤坡上私自耕種丹徒縣倪知事以地屬官産斷不能任私人之利用特於日昨出示嚴禁居民在堤耕種倘敢違抗定即提究 
[南通]  
　　槍斃盜犯石港民人丁萬餘前被盜刦拒傷身死一案經該處警區緝獲兇盜梁文並夥犯劉泉兩名解縣梁文供認起意行竊拒傷事主身死等情不諱劉泉供認行竊並未帮兇瞿縣長除以劉泉依照常律擬判外梁文情節較重按照懲治盜匪條例擬處死刑電稟軍署核准於日昨（三十一）騐明正身綁赴行刑塲執行槍斃以昭炯戒 
規畫義塋本縣民俗對於組宗祭葬之事極爲誠敬貧而無歸者往往瘞入義塚而義家之在今日以修路闢河之關係開挖過半已有不敷埋葬之勢縣紳張退公有鑒於此就城南闢地規畫義塋爲貧苦埋葬之地並購辦桃樹柳樹各百株於義塋四圍分行栽插桃紅柳綠點綴風光近又有縣人某君發起族塋之議擬購數十畝地址按照世系顧序而下現已擬具規則呈縣實行 
[杭州]  
　　痛陳司法積弊近有公民劉亞雲上書高等審檢二廳云司法之弊至今日而已極設立地方廳區域官吏尙知守法若兼理司法各縣署其黑暗腐敗實有不堪忍言者縣知事祗知搜括爲計任聽承審員賄通關節曲意偏斷而一般承發吏司法警又從而威喝之以致弊寳叢生如傳遞訴狀有傳詞費登記號薄有掛號費人證到案投到費臨審有鋪堂費完案有息衙費以外勘騐有下廠夫馬費甚至拘一人押一犯亦無不有費現浙省偏僻之縣小民多有哭訴者知事掩耳盜鈴佯作不聞每有中人之産因訴訟而盡破并有寗受搶刦不願告訴者言非無因還請澈查以除積弊云云業由陶廳長轉令詳查矣籌設游民工廠實業廳雲海秋廳長以近來各地無業游民甚夥若不亟籌安揷一經流入爲匪殊於治安關係匪淺現擬在省城仿照江蘇游民工藝廠辦法設立游民工廠一所並將前貧民工廠（舊藩署内）併入在内業將籌劃情形函商貧民工廠廠長接洽一切 
[南昌]  
　　財政部對總商會之批詞總商會前次呈請轉咨取消苛征印花税案今日已奉到農商部批詞文云據呈已悉當經本部咨行財政部核辦去後兹准復此案究應如何妥速解决抄錄原送節略核由該分處酌核辦理具覆在案咨處飭遵查照等因前來合行批飭遵照此批論者謂財　旣有核由該分局酌核辦理之明文則高琦度儘可直捷了當呈請明令取消矣鄭更喜案之函電牯嶺俄敎士擊斃鄭更喜案九江紳學界曾於前日電請省長嚴重交涉現戚省長已電傳道尹云頃據九江紳商學界羅綱紀陳中瑞馬祖楨等一千五百六十人電稱牯嶺俄敎士槍斃華工案旣經西醫證明復經俄領承認故殺國權民命關係匪輕應請達部依法辦理以爲死者昭雪等情查俄敎士伊沃那無端槍害華人生命實屬兇暴不法業經本省長電達外交部照會俄使依律懲兇並無恤屍屬以慰寃魂而平公憤在案兹據前情希即轉飭警縣通知該紳商學界羅網紀等知照可也又潯人致關監督函云華俄交涉一案兇犯雖由俄領帶往漢口鈞署責任仍在近日外間人心浮動頗疑監督之對於此案有意敷衍和悦等明知辦理維艱何敢故意責難惟事關國權殊難放棄此案雖爲條約所限亦應據理力爭事隔日久究竟如何辦理應請明白宣示以釋羣疑旋接關監督覆函云此案前已函致俄領嚴重交涉要求依律懲兇優恤屍屬現在尙未得覆昨又申明原議繼續函催在案請煩查照 
雜評一 
[要人要職（默）]  
　　古人所謂思不出位即今人所謂各盡其分内之責務是也放棄分内之責務出位而思其他縱所思未必無益於國而分内之事已多不舉矣况乎所思侵入範圍徒起糾葛而於事一無所益者乎是故今日而欲置國家於安全之域者不必他求職在籌蒙者祇須思蒙之何以能平職在議和者祇須思和之何以能成職在國會者祇須思議員之何以能稱其職人人能各盡其責務則事無不舉國無不理反是而越分謀人人亦越分謀我各置其分内之事於不問而專與人爭是非論由直雖用意未嘗非熱心國是而實際已種紛擾之因矣此其理甚淺顯言甚平常然而今之所謂要人任要職者無一能實行之斯則大可異也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議續開之前一日消息]  
　　扃門會議説打消張瑞璣自西安來電（其一）唐宋兩總代表並轉各代表鑒陜省停戰事已屢電報告矣昨于右任由三原來電爭乾縣撤圍退駐地點以爲太近其理由亦極充足惟郭堅謂乾縣爲渠舊部已請許蘭洲派員赴乾收撫改編許已電璣聲明並派參謀長楊蘇生來西安與陳督磋商收撫辦法璣爲居間人不能有所偏袒擬山乾縣城内一部或附三原或附鳳翔聽其自由是乾縣之歸許歸于是一問題乾縣之退駐地點遠近不成問題矣文電昭昭衆目共覩璣不敢欺滬上諸同志更不敢欺關中諸父老也瑞璣叩微（六日上午十點半到）（其二）唐朱兩總代表並轉各代表全國和平期成會和平聯合會鑒陜戰已停屢經電聞前者右任所爭在乾縣圍兵退駐地點之遠近本非爭戰與不戰也今則郭堅指乾縣爲渠舊部請許蘭洲赴乾收撫是乾縣又爲許有矣其餘各處更無戰事可言事實昭然非可飾言敬聞瑞璣叩魚（六日下午六點到） 
北京來電朱總代表鑒密准閩督江電閩省劃界事宜電由童臧兩司令先與陳炯明直接商洽業經於上有漾日電陳鈞院在案現經擬定以厦門鼓浪嶼爲會議地點各派熟習前線情形兩員先往海澄江東橋及同安一帶磋商已得彼方同意容俟商定另行奉聞請先代呈等語特電聞能訓歌　 
國民通信社消息六號午前十一時南代表全體至唐宅續議開會準備事件聞唐總代表一方面鑒於陜事之危困一方面迫於旅滬陜人之呼籲咨詢各代表明日（七號）開議第一件是否應提議陜事各代表以爲理之當然均極贊成李代表述膺情尤迫切言陜事最小限度當辦到陜西實行停戰三原自由通電二端唐總代表亦極謂然隨又咨詢各代表陜西問題以外如軍事協約國防軍參戰借欵是否應合併詰問抑轉擱置各代表僉謂以前提議之事自應求一切實結果不過明日所議者以陜事爲最重復由某代表關於陜事主張請唐總代表致電張瑞璣詢陜西是否全部停戰一面再致電長江三督云今已繼續開議前電派員查辦一層請其從速進行辨明以前是非保障以後衡突各代表均贊成此今日南代表會議之大槪情形也頃得北京傳來要訊國防軍組織因得某國援助盡人皆知一月以來雖極形活動頗處困難境地近又妙想天開於參戰借欵外另發明一籌欵方法聞已與某國某洋行協商至蘇皖一帶購米四百萬石每石可提取二元左右利益合計可得七八百萬元之譜中因蘇省米禁嚴厲此種計畫又遭頓挫頃聞又變方法改用商人名義按月採辦以二三十萬石爲限現其主辦者爲直隸人王祝三此法若行則某派所謂國防軍計畫益形穩固此亦和議前途一大阻梗也 
聯合通訊社消息昨日（六日）下午三時南代表仍在老靶子路唐宅集議討論開會問題李代表述膺與章代表士釗關於會議形式及陜西問題口頭頗有乎執章本南代表中主張扃門會議之首腦至是因輿論反對甚烈不曾固執成見惟對陜西問題有所陳述且謂若依秘密方法十八日准可將各案議完李君謂非陜人寗知陜人苦痛十八日議完各案試問有何把握言時聲色俱厲經同席各代表慰止乃免衝突據聞討論結果已將扃門會議之説無形打消因各代表中如曾彦胡漢民繆嘉壽王伯羣彭允彝李述膺等皆反對此議實已占有多數也惟各代表中如有欲謀會議之便利藉免外間紛擾自願入住德華銀行者不妨聽從其便唐總代表因病體痊愈後每日自上午七時至夜分皆在接見賓客中不得絲毫暇晷斷非精神所勝誠恐再沾病患稍有願住德華銀行之意然幾經商酌仍覺未能妥善現决計預定會客時問登報通告除所定時間外槪不接見賓客以騰出辦事與休息時間此種辦法旣可避免外間疑團又可保持辦事秩序不可謂非至當也國會議員通訊處因聞代表扃門會議之耗羣情憤激昨日下午二時半召集在滬議員多人集議辦法討論至三小時之久决定推舉代表數人謁見唐總代表請俟開會後將國會自行使職權與懲辦禍首兩案首先提出 
平和通信社消息今日星期又爲清明節南北代表類多登山臨水賞玩春色無他重要新聞足紀惟扃門會議問題頗爲海上一般政客　注意唐總代表對於此議實表贊成北代表尤一致堅持幾視此事實行與否以决去就但南代表中意見尙不一致並聞有人反對此議謂甚難行因扃門會議後難保無人出爲單獨傳播之者明日談話會席上此事料必有一番之爭辨考此議之發生雙方代表亦有不得已之苦衷因歐洲和會將次告終而國内和議尙未提及本題每日不過會議數小時皆不　暢所欲言曠日持久和局仍無眉目對内對外兩俱不能自立故不如遷住一處朝夕討論進行使利和局早成特秘密限度亦係有一相當範圍如個人書信仍不妨自由往來至關於會議事件自應禁止洩露於外明日會議時諒必有一相當辦法也扃門會議南代表章行嚴君首先贊同章君以爲凡解决國家重要大事無不取秘密與隔離兩主義古今中外均爲通例譬如美國之費拉特爾費亞憲法會議日俄之勃賚茅斯條約今次英美法意四大强國之巴黎媾和大會莫不遠與外界隔離秘密會議故能成效大覩也余居北京時曾主張憲法會議須遷至西山即適用秘密與隔離之原則憲法製定尙笤此何况南北媾和之大計蓋欲取决國家重大之問題若不愼重嚴密則人類因利害衝突太大勢必横生反響會内議事之程序必爲四周情勢所壓迫余之主張扃門會議者實聚二十餘代表於一堂彼此先將南北界線打破彼此勿自視爲一方之代表同爲解决天下之大計並力前驅事乃有濟現歐洲和會四月中旬即將告終若不在歐會閉幕前將内國爭端速爲解决影響大局殊非淺鮮故扃門會議實爲促進和局早成之最好方法也云云 
唐繼堯來電昨日愚園辦事處接雲南唐繼堯一電云前因上海會議停頓誠恐和局破裂戰端復開國事益難收拾曾於眞日通電各省協力維持所冀北京容納各代表之主張速謀解决以免人民再罹兵燹國家致陷危亡也乃頓接錢君幹丞麻電殆欲以和議停頓之故歸咎於南方而於陜西戰事及參戰軍則强辭以爲之辯護查北京自上午十一月十六日已明令停戰退兵陜西自應一律照辦何以謂本年二月十三日以前當然不受拀束十三日旣將協定辦法五條電陜飭遵乃昨接于右任三月四日由三原來函云陳樹藩仍聯絡奉軍劉春華等舉行總攻擊以京陜通電便利豈相距二十餘日而北京電令前方軍隊尙未週知何以謂陳樹藩均先後遵辦未嘗抗違命令至參戰軍隊原爲歐戰發生今歐戰旣終何所用其參戰如謂休戰條約德國未盡履行此不過歐洲和會之小有爭持豈足爲歐戰未終之證若俄過激黨之擾亂以東三省軍隊防制之而有餘驅遣敵僑尤無需乎兵力乃自六年十一月督辦參戰軍務處成立以來未聞出一兵以赴歐洲之急今於歐戰告終之後反岌岌以編練新軍此何爲者參戰借欵先取之三百萬元已不識用在何途今更欲續取一千七百萬以重吾民之負擔此又何爲者以上所陳事實具在本無庸以口舌爭尤非唐總代表一人之主張也北京當局如以憂國愛民爲心誠不必禦人以口給毅然廢除此全國側目之軍隊示天下以不復用兵則國事糾紛當可迎刃而解若狂於武力統一之政策而不惜推翻和平則年來主戰派之力征經營其效已可窺覩不過大傷國力重苦民生而已繼堯身歷行間誠不忍再覩戰禍然主戰派如仍阻兵當惟力是視以與相周旋拂全國之輿情以生戰亂解數人之兵權以奠國家何去何從惟北京當局之自擇特電佈臆佇候覆音繼堯冬印 
旅滬舊國會議員致廣東電廣州軍政府各總裁鈞鑒此次西南倡義海軍滇粤迭有宣言莫不以護法討叛相提並論蓋毁壞約法之國賊即稱兵造亂之武人叛賊不誅國法永無獲伸之日也西南旣本此主義而戰即當本此主義而和查軍政府所提之和議條項本有懲辦禍首及國會行使職權兩端實根據西南出兵主旨唐君少川旣受軍政府委任爲和議總代表自當依照鈞府委託條件提出和平會議堅持到底務達目的方爲盡職乃開議兩朋對於和議之主要條件隻字不提用意所在誠難索解應請鈞府速電唐總代表如和議續開應將前列條件首先提出庶西南護法戡亂之目的不至墮壞冥冥爲少數爭權利者犧牲以盡也萬一唐總代表力持異議不肯提出惟有請求鈞府撤換代表以圖挽救西南是否義師是否造反爭此一着時機危迫冒昧陳詞伏維諒鑒旅滬國會議員彭養光王試功陳家鼎張良弼方潛牟琳張書元張我華周震鱗茅祖權蔡匯東居正劉欽謨李積芳李錡温世霖李燮陽譚惟洋王法勤陳榮廣張秋白丁象謙羅上霓馮振驥胡祖舜姚桐豫叩 
南昌省議會來電萬急九江城門鐵礦被王揖唐李盛鐸等私組公司朦部立案密押外欵贛民不誓承認前已電陳聰聽蒙示復協爭至紉公誼現農部已電省長轉令實業應速發鑛照倘王揖唐等鑛照到手即可抵押外欵此事不特爲省鑛利害所關實大局安危所繫時機急迫問不容髮除由敝會咨請督軍省長轉令該廳不得發照外萬乞諸公向政府力爭一面速電軍民兩長俯順輿情令該廳不得發照以顧大局而安地方禱切盼切贛省議會叩微 
[三和平會之最近函電]  
　　世界和平共進會曁中華國民策進永久和平會廣東策進永久和平會三團體因聞和議將於星期一日續開談話會前日特函致唐朱兩總代表并通電全國表示宗旨錄其函電於下 
致唐總代表函少川總代表代表諸公大鑒逕啓者疊據報載及傳説諸公已與朱總代表等商准續開和議以解糾紛云云不知是否屬實敝會等主唱和平與國人希望和平之心理初無二致對於和議續開一事尤表歡迎惟有不能已於言者則前二次諸公對於中外停頓和議之宣言也貴宣言之條項一曰陜西停戰撤陳退兵二日取消參戰軍勿提參戰借欵三曰宣布廢除中日私約四曰停發八年内債以上問題有一不能解决斷不繼續開議理直事當寰宇同欽敝會等當亦馳書左右表示同情並聲請諸公務必堅持到底以求眞正和平之實現今陜西乾縣等處北軍猶猛攻未已參戰軍大加擴充參戰借歀提用罄盡中日密約宣布未半遂爾中止八年内債積極發行近且有二次與日本訂結軍械借欵之説凡此種種旣與貴宣言大相逕庭尤爲破壞和平之要障故敢再進一言尙祈諸公加意垂納（一）陜西無相當之解决（二）參戰軍不取消（三）中日密約未全宣布（四）八年内債未停發行以前萬勿輕易開議一以保全貴宣言之威信一以剷除國家永久和平之禍根朝可辦到夕即開議否則空騖和平之虚名必貽永久之鉅患議欵旣未必有效和局安望其長久證諸往事可爲信讞此同人等所以不敢催開議而促先决條欵之實施以爲履行重大條欵之張本也諸公救國爲懷想能堅持到底以副國人之厚望鑒此微忱勿加忽視則幸甚焉專肅敬請議祺世界和平共進會徐紹楨丁象謙焦易堂蒙民偉中華國民策進永久和平會鄒維良唐堯欽陳家鼐方從矩張志純廣東策進永久和平會馮自由張秋白首紹南周震麟吳燦煌同叩 
致朱總代表函桂莘總代表代表諸公大鑒逕啓者和議停頓舉國惶惑推厥原因實由先决條件不能履行之所致猶憶和局未停之時貴總代表曾與唐總代表商决停陜西戰劃界取消參戰軍勿提參戰借欵宣布中日密約停發八年内債此數者誠爲消除和平障礙以奠國基之長策凡屬國人聞之靡不欽佩然而北京當局略不在意猛然攻陜致貴總代表曁代表諸公不得不出於辭職以期感格北京當局而唐總代表亦宣言停議力責其實行以上各項先决條件顧至今月餘卒未見納其他姑不具論即陜西停戰問題亦並未辦到據西報及子總司令右任二十七號來函乾縣等處猶未解圍况參戰之外又發生邊防名義加練敎師軍官下士且擬引用日本退伍員弁近又風聞日本復由秦皇島運到大批軍械則近日所傳與日本訂結二次軍械借欵之説亦將信而有徵審是則公等所認之和平障礙不惟分毫未除且較當日爲尤甚倘竟於此時賡續開議竊恐和議形勢雖告完成而所議條欵無法保障終至議與不議相去無幾耳同人等酷望和平非敢擅逆羣衆之心理阻止和局之速成良以區區先决條件尙且不能辦到遑論將來議决之重大條欵可保一一履行乎兹因報載下星期一即開談話會討論賡續開議用特專函奉陳務望貴總代表堅持初衷力促北京當局實行先决條件朝能辦到夕即開議庶使議欵有效和而可久否則敷衍塞責糾紛益甚是豈國人之所厚望於諸公想亦諸公所不忍爲者也耑佈悃忱惟希垂鑒敬頌議祺世界和平共進會徐紹楨丁象謙焦易堂蒙民偉中華國民策進永久和平會鄒維良唐堯欽陳家鼎方從矩張志純廣東策進永久和平會馮自由張秋白周震麟首紹南吳燦煌同叩 
致各省通電各省省議會敎育會農工商會各和平會各團體各報館均鑒和議停頓匝月有餘諸公想望和平迭催開議凡有血氣孰不同此心理敝會同人酷愛和平亦不讓於諸公是以奔走呼號未嘗或息惟和議非難和議而實行爲難如但求和議之速成而不顧實行之與否則兩方代表閉門而議不三日已足然而議决之後誰爲執行執行之時誰爲保障諸公當亦有所顧慮且和議之停頓果何爲者爲陜戰也爲參戰軍也爲參戰借欵也爲八年公債也爲中日密約也是五者皆經雙方代表之完全同意以爲當立即實行者也北庭不能聽從和議因之而停頓北方代表因之而辭職今參戰借欵提用將盡八年公債募集如故中日密約禾聞廢棄參戰軍仍急急編練有成爲九師十二混成旅之説近且與日本締結二次軍械借欵之説此種行動不獨爲國人欲以和平救國者所不許即友邦亦已屢加勸告終至提出抗議且將其不圓滿之答覆原封退還國家體面掃地以盡由此觀之北京政府實已悍然横行無意改悔和議縱成而國人的最希望之廢督裁兵及其他重大改革保無陽諾隂違名變而實不變者乎約法能回復效力乎憲法頒布之後必能恪遵無犯乎且即就裁兵廢督而論無分南北一律應行若北方仍以强悍手段行之西南豈甘坐斃使因是相激相盪復開戰釁則豈特國亡可卜人民亦將無噍類矣西人常言吾國人士志行薄弱觀八載共和四次紛爭之險象而益信何則蓋皆苟且敷衍弗抱一定之是非標準堅持到底故也爲今之計國人如不欲永久和平也則已如其不然則惟有力求和會議决一切條件之履行欲求其履行尤須迫促北庭將前議之先决條件從速實施如停戰退兵撤除及上述數項皆須辦到方可謂之誠意言和而將來議决條件庶克期其有效否則議還自議和猶不和何况北軍於陜乾縣等處至今尙未停攻西南將領受逼過甚無論將來暴發堪虞即目前亦難免再罹戰禍矣和平之謂何統一之謂何同人等本和平之夙願作沉痛之呼籲旣未加偏袒於何方亦非望苟安於目前所冀邦人君子三復斯言旣審和議阻碍之所在即須奮起力爭促其反省使知民意之不可終遏公理之不可埋滅或爲翻然變計以誠與海内相見庶和議得成國基漸固否則望和愈急離和愈遠長此　茸誠恐禍患之來將有不堪設想者矣耑布悃忱惟希埀察世界和平共進會徐紹楨丁象議焦易堂蒙民偉中華國民策進永久和平會鄒維良唐堯欽陳家鼐方從矩張志純廣東中華國民策進永久和平會馮自由周震麟張秋白首紹南吳燦煌同叩歌 
[西伯利亞華工之苦况]  
　　北京法文政聞報載稱保定府美國醫院萊惠斯醫生前日往謁陳籙報告西伯利亞被拘華工之苦况萊氏新自西伯利亞遄返北京曾在該會居留六閲月服役於杜門城美國紅十字會所立之醫院距杜門城相近之濟芒地方哇穆斯克政府設立拘留所一處覊禁華人約三百名萊氏曾往游歷一次述其慘狀如下此曹被拘之華人均係在俄工作之華工俄國政變後遂致失所且非過激黨無購買食物之權於是彼曹不得已爲保全生命計不得不投入過激黨其後爲哇穆斯克政府所俘乃大受虐待初則衣履被剥殆盡跋涉兩晝夜而至拘留所雨雪載道困苦萬狀斃於中途者若干人外此斃於拘留所者已達十六人其餘奄奄一息危在旦夕者二十六人正在重病中者不下數十人彼曹曾遷至美國醫院診治該院且將臥褥百襲散給拘留所中被拘之華工惟美國醫院暖衣缺乏處境極窘對於冰天雪地衣不蔽體之無告者苦無救濟之妙法職是之故萊氏行抵北京後即往外交部報告一切並請通知紅十字會預備華式衣服數百襲爲此曹流落異域之無告者禦寒之用中國政府僅須將此項衣服運至哈爾濱該處有美國紅會專車可直接運至杜門而更運赴濟芒吾人甚望中政府速即設法援助此曹無告者使之回國更望中國紅會有以救濟之也 
[留德華僑返國]  
　　留德華僑二百六十餘人由留學生劉鶴年率領歸國於二月十八號由德屬亨白地方乘輪送至丹麥轉英國愛丁堡登陸改趁火車至利物浦居留約二星期等候英國商輪（譯音）比爾斯（俗名藍烟囱）該輪除裝運貨物外當經駐英公使知照劉鶴年率領二百六十餘人即乘此輪返國道經香港内有粤籍一百六十餘人皆在香港上岸其餘一百餘人均於前日（五號）上年八時抵滬即將各回原籍聞劉鶴年於一千九百十年負笈海外入德國工科大學畢業時適值歐戰劇烈交通頓絶值此停戰議和之際始得遄返祖國云 
[關於遣送敵僑之昨訊]  
　　催送未遣敵僑江蘇齊省長近通令交涉員縣知事略謂接交通部電以最後遣送在華敵僑船期擬定本月二十八日以前希即轉屬知照先期護送至滬以便登船放洋云云楊交涉員已轉令所屬機關遵照辦理矣 
遣送德醫交涉松滬盧護軍使以遣送敵僑事務督辦名義致函駐滬協約國各領事略謂本督辦辦理遣送敵僑無偏無頗以盡協約一分之義務即德醫問題業經遵照部電遣送其六尙有二德醫一俟部電到滬再行辦理嗣後關於此項交涉請與駐京公使由部直接辦理以免誤會云云 
冒收小學問題威海衞路威廉小學校前日財産局執行科副主任邵樹華偕同辦事員前往接收除許某冒收各伴外計有洋琴各種標本畫圖學生成績品桌椅等八十餘件現已點收清楚編號登記堆放一處雇看役二人看管惟許某侵没物件迄未交出且尙有未承認之件該財産局現已函致公共公廨請爲澈究慮護軍使亦以許妄稱奉使署令委前往接收於使署名譽有碍亦令飭嚴究勿任揑辭諉缷云 
[烟酒聯合會常會紀事]  
　　中國烟酒聯合會昨開星期常會首由洪少楚報告烟酒借欵一事關係兩業存亡各埠各同業紛紛來函詢問眞相本會亦屢經函致駐京代表詳查實情現悉有改押爲墊消息以冀掩人耳目俞葆康起言此事前經南方議和代表向北代表質問應由本會函請北代表宣布眞相並轉電政府打銷此議以保商業公决贊成次金拜仁提議接上海商業公團來函對於和議停頓應開特别大會同籌救濟方法囑推籌備員一人前往襄助當經公推王闓敷爲籌備員次提議和會停滯問題裘景芸起言現悉和議已有七號續開之信果能從此解决使歐洲和會不致牽動我國前途尙有希望次討論張氏烟酒税之新計劃公决抄發各評議員審查再行核議至五時後散會 
[工商研究會開職員會]  
　　中華工商研究會昨日（星期日）開職員常會有馬樹周沈卓吾提議歐洲兵戰告終之日即亞洲商戰發軔之時吾國所産各種原料富甲他國徒以研究無人反致供人利用良爲可惜本會主旨首重研究際此一髮千鈞之候應請同志討論研究入手方法及聘請專家擔任講演議决付下次常會討論續議商業公團請派員籌備開大會事公推馬樹周前往由該會去函知照 
[大通帮懇直接運貨之照准]  
　　旅滬商帮協會前據大通帮會員崔紫卿等以大通一埠向無新關其進口之貨必由蕪湖起躉耗費延時種種困難擬援照安慶直接運貨成案函致江海關監督曁新關税務司兩處要求核准各情已誌前報兹悉此案昨日商務協會已接到姚監督復函内附抄威税務司函復准予援照直運安慶關章辦理凡商人由上海運貨住各該處出口時在滬關完納正半税即可直接運往無須在蕪起駁函囑協會轉知該商帮並一面候税務司訂期開辦等語該協會接函後當即通告大通帮旅滬各商號知照大約開辦之期不遠矣 
[上海花邊公會常會紀事]  
　　本埠花邊商店所組織之公會昨日（六日）午後二時開第一次常會到會者萬選青倪菊裳程文明等會議之事約略分記如下（一）近來花邊市面稍見活動而四處來申發賣之花邊已時有劣貨（如大眼頭尾寛狹不一之類）夾雜其間亟應預爲警告促其注意製作否則受害者雖在製造之人而花邊商店亦大受其影響應請同業注意（二）會已成立所有浦東各縣及無錫縣去文備案已由倪君擔任分别寄發所有本埠各官廳備案呈文亦請倪君主稿早日送去議畢散會 
[兩輪船之行蹤]  
　　大陸報云法蘭西輪船公司之之勒本號定六日午前由滬開出前往馬賽計有船客六百四十人内有赴馬賽之法兵二百五十人及赴海防之越南兵二百人並裝有絲八百包普通貨物七百噸又中國郵船公司之中國號於五日午前由香港開滬八日黎明可抵吳淞是晚即須開往美國其駁船定於午後四時離埠 
[明日國會成立紀念之慶祝]  
　　公共會審公堂正會審官關炯之君以明日（八號星期二）爲中華民國國會成立紀念之期例應停理讞政一天以資慶祝故已函咨是日輪應到堂陪審之美丁思兩副領事查照外並諭知檢察處轉飭各捕房曁各科辦事人員一體遵照 
[舉行植樹典禮紀]  
　　昨爲清明植樹節滬海王道尹上海縣沈知事於上午十時乘塘工局公益小輪渡浦旣抵東溝先入塘工局由朱董福田招待欵以茶點旋即乘輪赴琵琶灣苗圃舉行植樹典禮順道履勘河工時因水淺輪不能進遂各棄舟登陸道尹知事則乘四人肩輿事畢返滬已鐘鳴五下矣兹將植樹勘河各情詳誌於後 
舉行植樹典禮正午十二時舉行植樹典禮先由王道尹沈知事手植槐樹各一株次由農會會長及紳士等植金鈎樹松樹次學校敎員學生植桐梓樹植畢攝影而散參預植樹乾除王道尹沈知事外則有縣署實業科張惕民汪菊舲公産處丁賡堯塘工局董朱福田農會會長倪士清市鄉紳董劉頡雲談恭孚陶審安凌伯華胡立甫陶叔延陶籲門黄支輝等十餘人舉行典禮時除由縣警察所派長警九名隨同保術外由第六區區員李梅笙巡記傅映珊督率長警在場照料 
履勘河工狀况東溝沿大將浦而南在苗圃東溝之聞有名界路灣者由塘工局飭工開排計長二十丈闊五丈是處一經開通則水道交通更形便利而苗圃之南則有都台浦舊河形灣角二處一名新橋灣一名倪家浜灣均已淤塞成陸此次經沈知事往勘之後或開或墾即可取决 
植樹後之餘聞植樹旣畢道尹知事即入廳事休息王道尹喟然歎曰田野中無數浮厝棺木爲人子者竟忍令其先人屍骨暴露乎當由朱董答以鄉民習俗必富而後塟其親實爲陋俗之一清季歷届清明由職董請縣曉諭舉辦掩埋鼎革後阻力横生事遂中止云云沈知事從旁參論謂此後必當繼續行之云 
[關於徐國樑升任之消息]  
　　挽留徐國樑之護軍使覆函淞滬警察廳長徐輔洲因將升調魯省警務處長兼省會警察廳長經南北兩商會及市經董救火聯合會等各團體先後電呈京省並松滬盧護軍使挽留迭紀前報昨日盧護軍使致縣商會函云頃准來文業經閲悉查徐廳長在滬任事多年深資臂助現值時局未靖尤不宜遽易生手日前經朱君葆三等聯名陳請挽留業經電請中央俯念滬防重要將該廳長暫緩升調應俟得覆再行奉聞並希轉知蘇陸朱莫毛穆諸君爲荷 
沈銘昌保薦徐國樑之原電淞滬警察廳長徐國樑夙爲魯省長沈銘昌所契重前日沈電致北京略云東省全省警務處迄未成立正待得人以資治理查有淞滬警察廳長徐國樑於警務經騐至深供職淞滬多年允孚輿望東省乘匪亂之後修明警政乃屬急不容緩之圖若以該員升任山東全省警務處長兼省會警察廳長必於地方有裨擬請特簡以資臂助云云 
徐國樑晋省淞滬警察廳長徐國樑昨晨乘車赴寗晋謁省長面陳要公聞返期未定云 
[巡警調戲行兇之懲辦]  
　　落班巡警因白晝調戲婦女由二區二分所孟警佐訪 
 
 
 

Page 11

 
 
明澈底根究在案兹悉該巡警名李聘臣天津人本月二號下午在滬城虹橋南首一百五十三號門牌向收買紙錠灰紹興人王毛之妻調戲被王撞見衝突李反批王頰激成四鄰之怒命王赴局控告李遂央出陳福生等邀王至該處老虎灶茶聚商議和解要求王勿禀控詎事未議妥即爲孟警佐訪悉大爲震怒調查是日内外勤各長警惟三等巡警李聘臣請假三小時出外洗浴當將李拘留立傳王毛夫婦到局證明確是李聘臣孟警佐遂將李提案研訊李供認調戲行兇惟求恩宥孟警佐以其知法犯法判令當堂重責警棍六百下立時斥革責畢收押將辦理情形詳報徐警廳長核示徐廳長以該巡警雖已責革尙不足以蔽其辜乃諭飭孟警佐將李申送來廳以憑再辦並遞回天津原籍 
[取締當路停車之整頓]  
　　淞滬警察廳徐廳長前以城内外人力車每於當街或里巷口任意亂停遇有進出之人蜂擁上前以兜攬生意爲由乘機串攫携帶雜物或挖竊銀錢殊於行旅有碍是以遵飭各區署所將各管境内查明寛闊地址規定停車之所並由廳署發給木牌按段豎立標明停車處字樣傳諭各車夫一體遵照在案兹悉徐廳長據商界報告停車木牌爲雨淋日炙所毁已多故各車夫仍舊縱横路間每由崗警上前斥阻甚或恃强抗爭云云徐廳長爰即通令所屬各署所境内共有損壞木牌若干限日呈覆一面令即備文具領新木牌分别豎揷並仰傳諭各崗警隨時注意查察各車輛不得在店家門首並當路横停以免阻碍交通 
[浙省軍裝運滬轉閩]  
　　浙江第一師司令部派員請撥駐閩浙軍軍裝及材料計皮鞋九千五百雙番布鞋九百雙及脛衣九千五百雙又修理槍枝器具二箱揩槍油七千兩揩槍布七百丈昨由楊督軍發給護照交由慎大轉運公司報運裝入貨車已於昨日到滬聞須俟開閩輪船始得裝往閩省轉入厦門云 
[信局包封被刦]  
　　本埠全盛寳順通裕協源鴻源老正大永義昶等民信局包封於隂歷本月初四晚命挑夫帶往蘇州常熟等處至十一點半鐘該挑夫行至眞如相近姚家宅鎭西地方突來匪徒六七人身穿長衣本地口音截住去路開放手槍刦去包封内係莊信滙票電報要件當票貨樣等全被刦去挑夫葉阿標汪阿壽二名寡不敵衆越河逃避等待黎明回思信伴或無所用抛棄路上復尋至原處片紙無踪當報該處警區請求緝捕昨日午後又至淞滬警察廳禀請查緝 
[盧家弄命案四誌]  
　　新北門内盧家弄計文彩所開長康祥翻砂作學徒李阿榮被柳順昌雷萬興兩紅木作夥張銀寳等用斧砍斃並將計砍傷頭部報請地方廳派員騐明將張等收押候究等情已三誌前報兹悉此案於前日下午由該廳李檢察官開庭飭提在押之張銀寳劉小林王成狗等到案研訊一過以正兇爲張銀寳飭令還押聽候起訴審廳公判劉小林王成狗尙無帮助確證飭令暫押聽候交保 
[訂購廢鐵糾葛案之調停]  
　　南京督軍公署顧問李廷玉中將於前年冬間代表李督及齊省長與本埠公共租界顧家弄永茂五金公司經理汪坤瑜訂立承購江蘇全省廢銅舊鐵一萬三千餘噸之合同後汪逾期不照條約履行致被李齊軍民兩長延代表穆安素律師起訴公共公廨要求賠償損失曾由公廨將汪及所供永茂五金公司股東李炳生陳章敏謝　牕邱渭卿等先後傳案訊判分别拘押交保退候再訊等情屢誌前報兹悉此案現經與雙方有感情者出而調解故原告律師穆安素氏於未晉京之前一日投廨譯稱本案刻由商會出而調停請求展期再審被告代表律師博良氏等三人是日亦相繼到堂聲稱原告律師之請求敝律師等均不反對但須將汪李陳三被告減輕保數等語王崧生襄讞核禀商之美領丁君判汪李陳三人各改交一萬兩人銀並保謝邱係商會會員照章退候商商將調停情形具復再核 
[南滙縣屠税推定徵收員]  
　　浦東南匯縣境肉業商人前日在周浦萬緣堂開會討論承辦屠税事宜首由商會會長馮蓮生報告調查手續業已告竣即須推舉徵收員按址收取捐欵次代表方紳欽向衆宣告交缷職務此後由馮蓮生君擔負完全責任旋推定四區徵收員而散兹將各員姓名錄下第一區曹興桂張木林抗耕全第二區顧吉卿 
第三區吳金發第四區方襄臣張曉峯 
[慈善協會提早開診]  
　　文監師路中華慈善協會於清明日停止給發衣米票外循例施診給藥歷年五月初一日起今因天時寒暖不匀流行時疫特提早於夏曆三月十五日設所開診發藥處仍在老閘唐家衖泰生堂藥舖不取病家分文聞准於上午九時至十二時止下午二時至四時止云 
[勸業場股東開會紀事]  
　　昨爲振豫公司勸業塲股東假也是園開會之期午後二時各股東連翩而來該公司股東共一千四百股到會者佔一千另五十五股會塲設湛華堂三時許振鈴開會首由經理趙芹波孫雲山報告賬略（計自開辦起至已未正月底止净虧洋三萬一千四百六十九元八角一分八釐（并場内近來營業狀况繼續討論公司進行辦法意見一致事畢散會鐘鳴五下矣 
[裕豐昌開幕紀]  
　　法租界大馬路吉祥街口新建四開間水門汀洋房之裕豐昌洋布莊於前日開幕往購者頗多營業頗爲發達前日售一萬八千餘元昨日亦售一萬三千餘元聞該莊所進貨物均係上品定價亦廉云 
[油豆餅業報告二月份銷數]  
　　南市油荳餅業每届月終由萃秀堂公所調查同業全月銷數抽收公所捐欵本年二月份銷數於前日在滬南豆市街采菽堂貿易所開會經董事等核明於昨日開列數目刊印清單報告同業清單如下大簍豆油三千三百五十件小簍油一萬七千零十七件黄豆八千五百十五石五斗豆餅二萬四千二百四十九片共收各行客捐元六十兩零七錢八分又月捐元三十三兩 
[戴勲臣償名譽損失案之研訊]  
　　四川人唐巨奎王石林王厚庵破同鄉人戴勲臣在公共公堂控其設計陷害請求追償名譽損失一案經中西官訊判候吊齊卷宗再核等情已誌前報兹悉此項案卷業由經過各官廳分别檢送至廨故前日午後王襄讞會同美思副領事升座研訊即由原告戴勲臣義務代表律師海德氏上堂向戴詰據供稱自前年十月初七四川同鄉會會員王漢章手持該會捐簿向我勒捐巨欵不遂致起嫌隙同年十一月三十號夜半唐巨奎與廖樹山至捕房妄報我販賣蕭氏由探至裕記棧將我及蕭氏帶入捕房唐冒充蕭氏表史敎唆蕭氏口供經捕頭問明蕭氏是我之妾實與大婦不睦所致命各退去後至隂曆十一月初八早五馬路乾記棧主四川同鄉會會員王石林差茶房將我喚至該棧唐及其他之許朱兩人已先在該棧因我有逃婢毛圕其時經普育堂收留王石林一再令我前往領來贈送與伊故我偕唐及許朱兩人雇乘黄包車往領行至新北門唐詭稱欲往西門有事囑令同去不料甫及西門華界唐即下車招到預先伏於該處弄内之王石林王厚庵王漢章廖樹山及許多不識姓名之人王石林手執控我販寳人口之稟詞唐等强將我拖下黄包車攢毆一陣我當塲噴血數口旋由巡警到來將各人帶入該處警揭區長將我及原告方面一人留住一宵次日解經警察廳長研訊明白以所控無證且兩造居住地點均非所轄將案註銷訊至此已告一段落故中西官宣佈　庭論候續訊 
[慈善救濟劵開奬紀]  
　　昨爲熱善救濟劵開奬之期仍在新舞臺舉行上午十時起至午後二時半即行竣事此期奬劵額定四萬號惟第四萬號全張未曾售出故開奬時將第四萬號之珠一顆抽出高懸台上兹將得奬號碼列下頭奬一萬三千五百九十三號（本埠立大經售）第二奬六千一百九十九號（本埠廣利元經售）第三奬三萬五千九百五十二號（漢口復成經售）其餘各奬兹不備錄 
[兒科女醫士到滬]  
　　洪女醫士精習兒科推拿在吳興松江行醫有年救治小兒頗衆現在來滬寓西門外福康里七號每日定時應診凡小兒有病者盍往求治乎 
[烟公司印工照常工作]  
　　浦東陸家嘴英美烟公司新老兩廠印刷間工人因要求增加工資未遂同盟罷工並將裁紙間工頭蘇某家檯櫈雜物搗毁各情三誌本報兹悉該工人等自肇禍後半多逃匿他處迄未出面昨經該新廠買辦卓某會同老廠買辦汪某向衆善言開導並將罷工情形報告大班核奪當以該工人等此次要求增加工資事先旣未聲明事後復聚衆滋事故將爲首滋事者牌號即日收没所有良善工人一時被迫者槪不追究該工人等已於昨日照常入廠工作矣 
[領回養媳之衝突]  
　　住居虬港橋之江北人吳長行有女小桂子年祗九歲近吳憑蔣吳氏説合將女許與徐郭氏爲童養媳惟事前未得女母吳吳氏同意兹被女母得悉心甚不願前日偕夫吳長行及原媒蔣吳氏至徐郭氏家欲將小桂子領回徐郭氏不允因此口角互相扭毆當由崗巡一併拘入五區一分所經孟嘗佐預訊一過昨解司法科訊辦 
[妻子捲物潛逃]  
　　住居小南門外篾竹街之沈阿玉向以賣報爲生其妻老四於前日清晨乘其夫出外取報之時將其夫積蓄之現洋六十五元金戒兩只並自己衣服首飾席捲而逸迨沈返家追尋已不知去向矣 
[控告串拐女兒]  
　　閘北恒通路豆腐店主婦王潘氏之女阿妹年十六歲尙未字人舊曆三月初二日下午忽然失踪該氏四處偵查無着近悉爲張子生錢鑑生等串誘昨向根侒不認因此在途爭執由警拘送四區二分所轉送地檢廳經檢察官研訊一過命將張徐二人收押該氏出外自行偵查阿妹踪跡復候再核 
[兩雉妓强拉狎客]  
　　雉妓張老四李老四前晚在南京路强拉行人前往狎游被四百四十六號等巡街捕查見以其有違定章將兩妓一併帶入捕房稟明捕頭飭各存洋保出聽候公共公堂傳究 
[汽車傷人併紀]  
　　昨日上午有某號汽車駛經南京路將紹興人戴阿青撞傷暈倒於地經總巡捕房五百十六號巡捕到來抄錄汽車號數另雇車送戴阿青往醫院一面回捕房報告捕頭備核又有崇明人陳昌保昨日下午行經大新街遇有某號汽車疾駛而來不及避讓致被撞倒身受重傷山老閘捕房一百七十六號印捕瞥見前來抄錄汽車號數另雇車送受傷人往醫院醫治即據實歸稟捕頭請示又昨日下午一時半有五十二號汽車駛經新世界門前有一八九齡之男孩在馬路行走爲汽車碰倒男孩之身適自汽車下空隙穿過幸未被輪盤碾傷當由附近巡捕前來將孩扶起另抄錄該汽車及汽車夫照會號數呈請捕頭核辦 
[店主與經理互圖缷責]  
　　漢口茂新洋行洋人　拉惠而氏前延逖百克律師代表至法公堂控漢口仁禺永店主吳濤清不交棉花定價求追等情吳供此事實係該店經理羅錫卿所爲與商人無涉判令傳羅到案再核在案昨又傳訊羅延巴和律師代辯稱仁里永實係吳濤清個人所開羅係經理不負責任與此案無關羅來申日久請求堂上准予即行回漢等語原告逖律師稱此案發生地點係在漢口應請堂上准將吳移提至漢口訊究前據吳稱伊與該店無關今有實據呈案證明實屬店主至羅錫卿係屬經理不負責任吳旣爲該號主應負完全責任吳家資般實應請訊追云云被告由達商律師稱被告實係貧苦之人現因管押患病甚重中國習慣所有店中之事均歸經理人負責况此事羅錫卿個人與茂新接洽訂立合同應由羅擔負責任巴和律師又稱吳濤清係委托人羅錫卿係受托人應由委托人負責與受托人無干且定貨時曾經通知吳濤清當時同意成交並非羅個人所爲云云中西官判退去候覆訊核辦 
[訊理已閉振康祥之債案]  
　　已閉振康莊五金號主徐永春上年間倒欠鴻裕正和兆豐等數户往來貨物甚巨徐逃逸無蹤祗將傅子增拘解法公堂判交保候核在案昨又傳訊被告由賚美律師上堂聲稱被告係該號司賬前有押櫃洋三百元應請訊追敝律師又代表該號債權人于成義前曾有洋一千六百元借與該號主徐永春祇還過洋六百元尙欠洋一千元亦求附追原告逖百克律師稱于成義係屬該號股東此欵實係股本前曾避匿不面今忽延律師追欵應請訊斷理賬員貝明忠稱查得賬簿上收有于萬康洋一千元日前由商人函致萬康詢問原委旋接原函退回稱此店已經閉歇等語今有原信呈鑒傅子增稱進出銀洋均由徐個人經手商人祗代書寫賬目于成義是否股東不得而知是實中西官判退去候復訊核辦 
[債案交保候核]  
　　普愛堂前延巴仁律師爲代表至法公堂控盛保卿不理抵押借欵銀五千兩向催避匿今始遇見扭案請求追本利銀六千兩等情詰之盛保卿供認欠洋曾於上年四月間付過利息此欵應於本年四月間届期不敢避匿請核中西官判盛交六千兩人銀並保出外聽候核奪 
[房租限一月還清]  
　　王金生昨至法公堂控房客張長林吕金喜虧欠租洋各二十一元避匿不面今始遇見扭案請求訊追詰之張吕兩人供認欠租請求寛限措繳中西官判各交尋常保出外限一月内如數還清 
[公共公廨訊理錢債案併紀]  
　　洪明德控龔女祥不理方單押欵銀四百十八兩一案由廨訊判被告無保管押在案前日經李襄讞與英卓副領事會訊據原告投稱此項方單查非眞物請爲究追龔供方單我亦係受人抵來求交尋常保出外料理官判龔文祥交舖保出外限一個月内照原告控數還清 
滙利木行經理葛實來控魏阿芳不還存欵洋三百元一案前日經李襄讞與美丁副領事傳訊先據原告延律師上堂陳明案情並據葛寳來投稱此項存欵係欲買東洋人在浦東之木料應付定洋因恐生意不能成交故先將此欵存於被告偷鷄橋之成衣店内山該店經理立與我之收據後來木料生意未成向索存欵不還請追詰據魏稱伊未出立收條中西官核供會判商明宣諭 
翁阿濤朱木泉唐錫榮均因不理廣太米店米欵被該店主張蓮生控經公共公堂分别將以上三人傳案訊判朱存洋作保翁唐二人各交舖保候訊在案前日由廨傳訊翁朱兩被告抗傳不到唐投案供稱所欠屬實請求寛限料理李襄讞核供商之英副領事卓君以旣據原告呈出賬據該三被告所欠數目屬實應缺席判决翁阿濤償還洋二百二十三元五角朱木泉償還洋三十六元二角唐錫榮按月拔還洋兩元以還清原告控數五十六元爲度 
[被告交保候訊]  
　　荷商惠特（譯音）與華人姜文炳在公共公廨控魏潤庠（即魏小關）不理欠欵又唐吉記控馬昇友不理擔保借洋六百五十四元又朱德王松同控馬善慶不理擔保王萬選借欵又吳長泰控黄生貴不理欠欵又婦人丁殷氏控夫丁妙根不顧瞻饔各等情前日由駐廨傳提華探將以上各人傳案經中西官諭令各被告分别交舖保候訊 
[汽車不點燈火]  
　　汽車夫鎭江人王阿二前晚駕駛一千零四十六號執照汽車經過虹口北四川路未點尾燈被一百二十七號印捕查見歸稟捕頭轉咨公共捕房車務處稟請公廨出單傳王訊究 
[撬門圖竊被獲]  
　　前晚有竊賊朱根生撬開漢口路（即三馬路）二百五十二號房屋大門入内圖竊被事主朱鹿平察破喚到巡街捕將朱拿獲在其身畔抄出行竊應用器具多件一併帶入捕房稟明捕頭諭令收押聽候解送公堂請究 
[道尹公署批示兩則]  
　　上海縣民祝掌松呈控寳山縣知事包庇債務人李愛時違法判决一案請求澈底根究由呈粘均悉查此案旣經該民呈由高等審判廳發交上海地方審判廳審理應即赴案候訊自能依法判决事隸司法範圍本署未便受理此批粘存 
崇明縣外沙公民黄堯天等呈爲外沙隱田爲蕩請飭縣破除定額按制升轉以裕國帑由據呈該縣外沙隱田爲蕩請按制升轉等情是否可行仰即逕呈縣署體察地方情形妥爲辦理可也此批 
[淞滬警察廳批示兩則]  
　　陳小生批據呈各節乃一面之詞碍難遽予備案所請未便照准　 
張寳成批據呈已悉仰即投案訊明以憑給領可也 
[北京導報第二週年增刋再版發售]  
　　刁君德仁所辦之北京導報於本年二月十二南北統一紀念日發行英文特刊一册不逾時而全數銷罄特刊内容豐富卷首冠以總統總理及外交陳代　長兩週年紀念祝詞曁仇實父彈箜　聞名畫一幅其次爲各專著有關於過去一年間中華民國之回顧者如財政路政鹽政外交税則改良諸要論條分縷晰統計精詳有關於中國敎育諸問題者如余日章君論中國敎育最近所應注重各點郭秉文君論中國敎育之新發展貝文君中國敎育進步觀蔣夢罌君職業教育篇孟憲承君論購讀界最近之趨勢鴻篇鉅製均有可觀有分述政工商三要項者如韋羅貝戴尼師安立德辛博森易茀史鄺煦堃諸作家所著於我國之大政大法良工名廠頗有掖導有足喚起中國人民之世界思想者如金韻梅女士曁余日宣巢坤霖諸君之所述錄對於我國海外僑界留美遊學界諸情狀言之詳盡有足以徵我國新婦女活躍之現狀者如王金章夫人康愛德博士之所論列言中有物均有實事爲之映證有足以見中國美術趣味與博愛性之深遠者如劉大鈞之論音樂宋春舫之論戲劇陶履恭之論中國舊時代慈善事業等篇並皆佳妙是書業經再版日内當可發售本館前承導報以初印本一册見贈特略紀其内容於此 
雜評二 
[旅滬議員之主張（庸）]  
　　旅滬國會議員致軍政府電力主和議續開以後首先提出懲辦禍首及國會行使職權兩事國會問題爲南北引起糾紛之樞紐和會中自須有適當之解决議案之提出不過遲早之間若懲辦禍首問題無論北京政府未必有此實力且此次議題旣由雙方總代表協定則北代表能否容認南代表之提出殊不可知旅滬舊議員之主張徒以窘唐總代表而已 
尤有進者旅滬議員旣惓惓於國會職權之行使何以對廣東之屢電促回毫不措意致舊國會事實上陷於無法開議之悲境不觀北京之新國會方汲汲於制憲事業之進行何舊會諸君轉淡然於天職也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（六十三）] [  一之]  
　　所謂賴移殖而擴張聲勢者若美利堅之新大陸更有一種至顯著之徵象美國方面建設事業甚多其有賴於他國僑民之遷入者甚亟衆擎易舉獨木難支勢之所在不容强也設美境而不許他國僑民源源續至以助成其發展則今日之美國安得有此蓬蓬勃勃之現象乎美國最西之一大城夙昔以産金著華僑以其地勢崇高相傳猶有金山之名美民以兹重要商港爲美利堅太平洋岸咽喉西望雄關復有金門之號蓋美利堅之産金猶墨西哥國之産銀也我國銀行家通用名詞嘗有（美金墨銀）之别吾人苟於此等名詞細加審察則所謂美之與金及墨之與銀者不獨在彼兩國有歷史上關係即如我國冒重洋涉重險遠行數萬里外之僑民似亦不得不以此金字與北銀宇爲其開山元祖極大紀念之符號耳 
以美國論當其草萊未闢寳藏未興之時最先渡美而助其西部諸州之開拓者實爲我中國粤籍之僑民金山正埠ＳＡＮＦＲＡＮＥＩＳＣＯ最早發生之大事業亦即金鑛之發掘也白人體質不任艱苦故當時之充鑛工者華僑中實不乏其人其後寳藏旣興草萊旣闢彼都人士日夕從事之鐵道事業乃更與採鑛事緣附以生而彼時充苦役事敷設者又泰半皆華工此華工之渡美實爲供應其所需求己屬無可疑議者矣 
所甚痛者我國僑工旣嘗有功於美而獲得一切天然發展之機我國政府絶未加以掖導付諸訓練而使之成商業戰略上極有能力之勁卒耳我國僑寓美洲之民漫無趨向不可究詰譬之以孤軍入重圍主將失道聽令無從雖有盈千累百之散兵亦惟有束手以待斃耳故加州議員中有排斥中國人者屢提條例日益加嚴而中國之商務終至奄奄無生氣也雖各館中常有循例繙譯之調查報告亦正所謂莊周之論不足以濟鮒魚之涸轍矣 
老申報 
[吳山進香滋事（見光緒二年正月二十一日）]  
　　華人崇信神佛久徧寰區此已相習成風原無足怪然降祥降殃天道顯著試推其降之之由即質諸愚夫婦亦皆知爲善惡所分特知其理而終不思所以改計耳竊思祈禱果可逸禍則種種惡孽諸大罪案俱可任意爲之而何以拜佛燒香者仍須行善而不當作惡耶今即以杭州之城隍山事言之城隍山廟宇鱗次櫛比春間以正月爲最盛婦女乘肩輿而來者後先踵接初七日有某宦婦帶同女僕輩登山燒香入太歲殿門後擁前驅已聚數十百人愈聚愈多竟不得一出路衆遂加以戲謔恣其浪語或曳其袂或揭其衣將搶拔簪珥矣幸爲地方人不服一呼百諾蜂擁而來衆始各散某宦家探知首先馳救者令人覓晤而重謝之焉初十日横河橋張姓婦女亦以燒香登山由束嶽廟太歲殿雷殿而將至城隍廟路經藥皇祠前其地本甚窄狹人又擁擠不前無賴者遂將轎旁玻璃擊碎伸手入内而彈其頰幸張姓男子之護從人多趕呼綑縛人稍散遂至三官殿後屋暫歇張姓人邀同道士及地方人看守殿門直至薄暮人稀始克共賦歸來噫當此春光明媚各家眷屬借燒香爲名以覽湖山之勝景是亦雅人深致情理所宜也彼游手好閒者膽敢如此惡謔富道者奚不重懲之歟 
新拾遺 
[英飛之偉績] [  許嘯桐]  
　　歐戰叢談某日一英飛機翺翔於敵線中在高度一萬英尺忽見一火車之烟影初未諗車内裝載何物是否有燬炸之價值故未投大彈即以小者一二枚擲之後乃降其機身數百英尺俾得窺測明瞭則探首窗外者皆兵士也知其必爲補充前敵之軍隊遂即轉其機身緊隨該車一面抛擲猛烈炸彈未幾紅光閃閃炸聲隆隆蓋已中矣窺之則該列車固已燬去一半倒於路旁火燄四冒惟餘車仍以最速率繼續進行蓋欲避飛機之鋭錄也駕艇者遂亦開足機力追之片刻已及乃準其機槍向車頭猛烈射擊不久火車停止機匠奔出東外避於附近林中飛艇則迴旋上下猛烈施放車中兵士不復能忍亦皆出外向空射擊惟散處四方而艇只一架游行自如殊難中的且彈山上落反以斃己故不久亦即四散奔逸隱匿林中艇見無物可擊遂奏凱而歸 
雜錄 
[歐戰中美國航空業瑣記] [  潛]  
　　（譯美國共和日刊） 
　　新特科隊之盛舉美國飛行隊此次旣以出動西方戰塲爲目的於是募集國中之精馬達ＭＯＴＯＲ技衞者編成一馬達技術者聯合隊赴歐助戰以增協約之戰鬭力隊中執事人員其年齡須在十八歲乃至四十歲之間分配職務如下百九十四名爲自動機及運搬自動車之運轉手三千五百六十二名爲機關士千三百六十名爲機械職工二百二十名爲鍜工二百二十四名爲車輪製造人五百零四名爲指物師四百六十廣州海珠砲臺（古蹟圖五十三） 
　　名爲普利職人又看板畫及鍜接工各八十名以及其他人員總計共有七千名之多授以短期之敎練後由美渡歐而至法國共禦敵人其後法國轉敗爲勝能盡驅德兵於境外者該飛行隊亦與有功矣 
○飛行家之被拒美國於募集馬達技術隊員時有一青年名ＢＪＬＩＥＮＩＮ者抱入飛行隊之志願而應募矣檢騐之結果以其聽覺作用不靈敏之故竟拒絶其入隊矣該青年忿甚誓必達目的而後已厥後彼於特科隊出發時隨之同往渡大西江而赴法國助本國之陸運飛行家射落敵飛機一架其後轉再立功得入法國之飛行隊矣蓋因法國飛行家之採用其限格較美國遥爲寛大而美國之檢查每過甚於身體之局部而見遁於内機關之缺點此等諷言傳至美國於是一班有識者倡一種新聞引美國有名之浦夫哀路氏大佐之例謂彼雖獨眼之殘人亦得派赴軍前効用蓋所以促當局者之反省也○飛行機大建造已遲美國旣有特科隊之豪舉於是飛行機之建造亦取大規模的主義遂有飛行機大建造之計盡最近美國祈效是五大佐在上院陸軍委員會演説謂此次德國之忽然願和蓋出於意料之外若能續行三閲月之戰爭則大建造之飛行機可以顯用於軍前雖遇齊伯林之飛行機亦敢與之抗矣今飛行機大建造計畫旣遲預定二個月之故不克一顯其能然亦足以知我國航空業之進步與夫武器之改良矣推其能得如此成績之主要原因蓋皆出於飛行機建造局之任事諸君能悉心研究之功也 
○飛行機上之遊戲射擊歐戰旣罷飛行機無用於是美國飛行家新流行一種飛行機遊戲射擊寓其戰爭效用於遊戲之内以資練習法即先飛空中玩具之飛船至於天空射擊手則乘數雙之推進式飛機同時出發尾隨而射擊之每機每次所發射擊皆以五十次爲限其結果則以射中多者爲勝矣該遊戲備飛行追擊射的三者之益爲美國紳士極好適之遊戲且足以資歐洲戰塲上歸還多數之飛行家優遊練習眞可爲文明國之遊戲矣 
小説 
[溺鬼復生] [  雄倡]  
　　其事果實則菲力旣受寳付收據即可逍遥法外行所無事仍還其廬山眞面相機鬻去其寳可也言時柏累堪聲音驟變且引目觀庋閣上時表復曰今夕月色滋佳曖氣交蒸睡且不能貼席君意云何曷馳赴白爾奈村一爲瞻矚或因而得導線白德世曰可於是柏累堪引藏車室之鈴命立以汽車至車旣至二人同登柏則當機引機立發車行如風直越曠野而前行經市鎭村落凡數直奔無沮旣抵富米則轉出廣衢沿岸畔仄徑行又五英里許將至白爾奈村柏遂緩其車機引車入田隴間立止謂白德世曰吾輩由是徒步而前設彼冒爲菲力者適在彼村屋中則吾輩此來固無庸爲之警告言已引路至於村後臨水一村屋前屋小而頗華美長春籐蒙絡都滿風牕皆閉牕奩都下樓上下皆然微語白德世曰此中似無人在今嚮此道行也乃由側門入繞屋直踰一斜趨之草磧至於河岸流水淙淙尙在草磧地平線下可一碼許其在右嚮鄰於衰柳垂枝之下一小筏繫焉此處似爲浴沼柏累堪曰君試視吾言兇徒狙人待魯師摩菲力彼固可隱避此樹下小筏中通菲力旣近則猝起以重物柣其顱立置之死以其創之形質言之殆即爲行舟之槳所擊顧此物爲重當不至是柏累堪言至此詘然忽止則又見本筏左側尙停一漁艇舊矣幾全隱於樹下柏累堪步入艇中出囊中小電燈引之使明四週窺探艇中一無所有貯水器中則水由兩旁白鉛方片中穿漏而入水乃滿貯器中柏累堪探手不中捫索出一有柄之舊鐵彈柏累堪出此物時凝眸如同一綫遂携之登岸謂白德世曰是或足爲兇器此物舊置艇中爲權物之用然以此擊人顱匪特人也即牛牲亦且眩暈彼兇徒旣覓得此利器則狙伏以待其上即有血痕亦且經水淘滌盡淨噫俟之柏累堪復趣步入艇跽於貯水器側令燈光下射水面怱爾探手入水令水穿漏其手指間而過水流旣竭掌心乃得水藻一叢及短髮數莖作暗栗色旣歸木筏中白德世側言曰是又爲確然之綫索死者髮亦作暗栗色果行殺者仍以兇器納水中而有數莖之髮膠附其上則無惑乎有是若以他道詮釋吾則未見其可白德世曰善今且何作柏累堪曰搜此村屋耳彼間成尙有他綫索在又踰數秒鐘柏累堪已以匙啓一測門白德世後隨二人乃合力窮搜此屋至捷飲凡廣廳餐房客座靡一不及已又及一寫字櫃前乃稍延竚遂一審察其屜中之物乃屜中泰半皆空惟有箋封及舊風景明信片數紙皆爲本地風光又舟車時刻表郵票並其他零星物事等等其最下層一屜柏累堪方欲仍置之陡覺屜後有物乃力推之不入遂引出此屜置之地下捫索其物則爲一影像巨而加以裝池然頗敝舊似特出遊藝者之手非復影相家所影柏累堪取而置之寫字檯上安然言曰試觀之影像中爲童子數叢蓋力在學中爲打球之戲一人身下以學童手筆署曰爾至忠摯之魯師摩菲力柏即指此童儒曰爾觀之此即爲魯師摩菲力其人復又指後列之末第二人言曰顧此兒誰耶 
[自山談之自由談] [  不冷]  
　　取巧中國人有一特别之性質取巧是也取巧云者潛心於利害之間事之本末終始知之已熟乃於其間至巧之機會攫而取之有利而無害也今則不然無論至愚至蠢之人他無所知唯求巧之自取於是弄巧成拙之事日有所聞而敗事之根源亦於此發見 
有中國人之性質一 
 
 
 

Page 15

 
 
   
 
 

Page 16

 
 
   
 
