# 1904 - 81 - 4911110

 

Page 1

 
 
[勸捐萬國紅十字會經費] [  申報館協振所謹啓]  
　　俄日興兵生靈塗炭嚝日持久尙無已時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫卜昊天不吊何又降此鞠凶耶滬上同人惻然憫之商之各國樂善諸君聯爲萬國紅十字會派人前往戰地救援被難之人寒則衣之飢則食之病則更爲之醫之藥之并特貨輪船戴之出險特是事關重大所費不貲刻雖集有五萬餘金而來日大難亟須補助所望寰中義士海内仁人各解嚢金拯民水火較之散財助振其功德更無可限量矣如荷樂施請交申報館協振所帳房自當掣奉收條以昭憑信率布寸臆伫耹慈雲敬叩善安伏維垂鑒 
[古今圖書集成并二十四史全書增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價値每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鑒之○二十四史全書共訂三百九十二本分裝三箱價洋六十元此佈 
[再續商部奏定商會簡明章程]  
　　第二十二欵各商會應於每年底由總會開列四柱清册將所收公費報部查核除節省開支外其實存項下應以七成爲商會公積以一成爲總理協理及分會總理紅獎以二成爲會董紅獎第二十三欵商會旣以公費七成提爲公積各分會應按季將餘欵解交總會彚存的實銀行生息總理及會董不得任意挪動違者按例罰懲參處至應行酌量動支者除後開各項事宜准其核實報銷外餘項禀准本部方可動用一分會每月不敷開支並無可再事撙節者該總理及會董可公商於總會由總會會議借墊若干俟日後有餘繳還墊本二購置房地添辦應用器具以及修理擴充等事均准總理邀集會董會議酌量開支惟無論公積若干總須留存萬金以上不得全數支給三公積之數約逾五萬兩以外遇有巨商剏設行號公司足以抵制進口貨物收回中國利權者該商集資已得十之七八尙短二三成一時無可招集各會董會議時可從衆議量予資助用示國家振商之至意惟該商索無聲望會中未能堅信者槪不准行四大市設値銀根奇緊該商爲該處人望所繫適以積貨過重不能周轉一經倒閉必致牽累商務大局者總會應舉行特别會議從衆議定准將存貨抵借公積欵若干力爲維持訂期繳還月息約以四釐爲率以副保商之實政其無關商務大局或以資本虧蝕致欲停閉者不得朦混擅移五公積欵俟日漸充裕准各商會添建房舍購置就地所出之精良貨物名曰陳列所蓋隱師外國博物院之意而先從简便立有基址冀得次第推廣互相觀懸俾中國商品漸臻月異日新之效第二十四欵商會之設責在保商然非一視同仁不足盡其責任各商品類不齊其循分經營者固多而罔利病商自相踐踏者亦復不少又如柴米油豆攸關民生日用各物無故高擡藉端壟斷等情該總理及會董務須隨時留心稽察如有上項情弊宜傳集該商導以公理或由會董會議按照市情决定平價倘敢陽奉陰違不自悛攺准該總理等移送地方官援例懲治以警其餘第二十五欵現届開辦之初應先就各省商務最繁之區設立總會分會嗣後商務日有振興則商會亦因時推廣其南洋各商以及日本美國各埠華商較多者亦卽一體酌立總會分會至考察外洋商務本部業經叧訂專章行知出使各國大臣酌派隨員領事遵照辦理第二十六欵凡商人有能獨出心裁製造新器或編輯新書確係有用或將中外原有貨品攺製精良者均准報明商會考核後由總理具禀本部酌量給予專照年限以杜作僞仿效而示鼓勵 
[本館接奉電音]  
　　昨日午後三下鐘時京師友人飛電傳來上諭七道敬謹譯登○二月初七日内閣抄奉上諭昨已有旨貝勒載洵之第一予命名溥健健字著攺爲侊字欽此同日奉上諭裕德現在出差翰林院掌院學士著榮慶署理欽此同日奉上諭裕德現在出差兵部尙書著溥良兼署欽此同日奉上諭裕德現在出差廂黃旗漢軍都統著魁斌兼署欽此同日奉上諭張百煕現在出差吏部尙書著瞿鴻禨兼署欽此同日奉上諭陸潤庠現在出差都察院左都御史著鹿傳霖兼署欽此同日奉上諭戴鴻慈現在出差户部右侍郎兼管錢法堂事務著郭曾炘兼署欽此 
[電傳宫門抄]  
　　昨日午後三下鐘時京師友人專電告知本館云二月初七日皇上召見軍機大臣及英綿 
[譯英電述旅順戰事]  
　　華歴二月初七日英京倫敦來電云初五晚至初六晨日人復攻旅順計鐵甲船六號快船十二號水雷船八號分爲兩隊一隊抵老鐵山一隊抵鳩灣俄人見之急派兵船出口與之交鋒日人共發十二寸口大砲二百零八出隨卽退回有一鐵甲船被俄砲擊壤 
[譯俄電述旅順戰]  
　　昨日駐上海之俄國官場得有華歴二月初七日上午十一點二刻時盛京所發電報云初五夜日本水雷艦隊直偪旅順口門我俄砲臺及諸軍艦大放電光一一照見立發巨砲轟擊日艦遂轉舵而回至初六日天明日人將各艦分爲三隊計大號軍艦十有八艘水雷艦八艘望老鐵山進發連發開花砲向口内猛攻約放至一百出左右擊斃俄兵五名傷九名我俄齎飛殺及波背達二軍艦發砲以應中有一砲擊損日本某鐵甲船旣而水師提督馬卡洛夫督帶諸艦列隊出戰日人遂望東退去不知所之 
 
 

Page 2

 
 
[譯日電述旅順戰事]  
　　華歴二月初七日日本東京來電云傳聞初六日日船復攻旅順戰於口外勢甚激烈有一俄國鐵甲戰艦中彈而沈 
[詳譯日報述旅順砲臺形勢]  
　　日本大阪某日報云不論何國凡扼要關隘皆禁人用攝影法映照形勢以故砲臺所在外人不得而知獨俄人軍律不嚴將士疏懈以致旅順砲臺圖式得入我日本軍士手中中有數臺明係華人所築後經俄軍葺治煥然一新總計各處砲臺約有三十座其在老虎尾半鳥者名曰威遠此外如心雞頭如高山如蠻子營如饅頭山如城頭山共得六座老虎尾威遠一臺面臨大海由是迤邐達西南之老鐵山綿綿不斷老鐵山砲臺在旅順尖角處老虎山之麓黃金山一臺爲諸砲臺中最大者其地處老街之南與老虎尾對峙旅順口門有一角突出迤東南及正西各有砲臺二座正西各臺總稱黃金山砲臺猶之老鐵山諸臺總稱老鐵山砲臺也黃金山之東牧猪礁砲臺分建營壘二牧猪礁東北則爲崎峍嘴砲臺以上諸臺皆面臨大海此外新街之後椅子山松樹山二龍山亦有砲臺圍護以防敵人自背後來攻椅子山分築鞍子山望臺二砲臺藉以控制東方松樹山砲臺則又在椅子山之東又東則爲二龍山砲臺又東則爲雞冠山太波山蟠桃山諸砲臺此皆用以防敵人自新街之東暗襲者新街之西則爲楊家屯太家屯其地在鳩灣附近亦新築砲臺但未告竣其已成及繕修完備者都計二十六臺至業已度定地形方在鳩工庀材者亦復不少當日軍第四次進攻旅順時毁於砲火者卽威遠及蠻子營二臺蓋因老虎尾半島直對海洋以致臺旣傾頽砲座亦皆欹側也 
[備譯日將電告旅順戰事]  
　　日本東京某日報云旅順之戰頃由海軍統領東鄉氏電告情形大略謂我日各軍艦豫期聨約定於東歴三月十日將旅順港口圍攻九日之夜報時鐘逾十有一下先令逐水雷艦隊赴旅順口外偵察一周迨十日天明分爲甲乙二隊甲隊用特製之機器將水雷沈諸港外俄國砲臺守將瞭見立卽發砲遙轟我各艦毫無損傷得將水雷沈畢而返至四下鐘越三十分頃甲隊六艦直抵老鐵山之南與敵之逐水雷艦偪近鏖戰三十分許我朝潮霉曉三艦殆與敵艦之舷相摩敵艦三四艘砲火齊施非常猛裂旣而敵艦疉受砲彈或損壞機器或艙中火焚惟聞軍士哀號不知傷害幾許洎敵艦敗北而遁而我朝潮霞曉三艦亦已飽經敵彈損害非輕艦中共斃士卒七名霞傷總司機人南澤安雄及士卒七名曉汔鍋炸裂熱水噴薄立斃士卒四名蓋至此而三艦皆已不能行駛矣乙隊於淸晨七下鐘時將抵口外驀於海洋中見敵之逐水雷艦二艘乃直前阻其歸途發砲攻擊約戰一分時許兩軍皆損害甚多未幾敵艦一艘如飛遁去其一名司鐵立唔司氣者駛抵要塞之下被我砲彈所傷隨西漣艦擄獲以巨絙曳之而歸時則海中浪駭濤驚水從彈穴中汨汨而入不得已將絙割斷拘回敵兵四名至十下鐘越十五分時敵艦漸漸沈没事後查得漣曙艦陣亡土卒二名傷少尉島祐吉及士卒三名先是敵艦諾鳥怡之苦及拔陽飛駛出口向我軍乙隊狂追後見我巡洋艦隊與之偪近遂仍轉舵而返我海軍正隊及巡洋艦隊於是日清晨八下鐘時同抵旅順海面爲逐水雷艦隊後援未幾我正隊諸艦攺向老鐵山進發巡洋艦隊則直抵港門自午前十下鐘至午後一下鐘越四十分時正隊發砲向岸上越擊彈中敵之要隘敵亦發砲以應我諸艦一無所傷叧有巡洋艦一隊至大連灣外三山島將敵人所建倉庫營壘遙轟高砂千早二艦則在旅順半島西岸偵察敵情見前次擊破之敵艦烏奴希鐵利奴伊沈在鳩灣水淺處水上微露桅及烟通 
[補譯日報記旅順戰事]  
　　日本大阪某日報登佐世堡來電云東歴三月十日日本逐水雷艦結隊進攻旅順追獲一俄國逐水雷艦名曰司鐵立苦司氣我逐水雷艦名漣者有一水師聳身躍上見俄管帶某氏自室中出乃拨刀斬於舷上舉足蹴入大海屍身遂隨波逐浪不知所之時俄兵已將盡殲生者僅司機之甲乙丙丁四人然且有二人負傷甚重乃一併拘繫以回俄艦隨漸漸沈没當進攻時司鐵立苦司氣及叧一逐水雷艦被我四水雷艦所圍敵軍亦威武奮揚併力血戰厥後兩軍愈偪愈近舷爲之摩敵艦砲穴蜂房砲亦破裂艦砲中士卒多半自投海中迨我軍上艦檢查則船面船艙屍體縱橫多至二十餘具是役也我軍陣亡九名傷十名至夜將傷者載赴海軍病院療治死者於次日清晨用砲車舁至吳鎭守府營葬 
[法人禁米]  
　　日本東京來電云安南四貢埠久爲法人所轄自日人與俄交戰後俄廷頒發軍律以米榖爲戰時應禁之貨特於某日移書法國謂貴政府旣在局外中立西貢之米不得任日人來此購求法政府允之然英人則依舊源源轉運也 
[俄缺軍需]  
　　日本大阪某日報譯登俄國某日報云俄人之用兵於滿洲也陸軍所需芻秣糗糧時虞匱乏初由海道轉運近則攺而用火車每日自聖彼得羅堡開行大有滿坑滿谷之象然竊意兹特發軔之始耳日後不特商務有所妨害卽載送軍隊亦不免因此稽遲誠至危至險之事也 
[米貴如珠]  
　　日本大坂某日報云從前俄人在錦州烟臺各處竭力采購軍糧自與我日戰於仁川我天皇隨卽頒發宣戰这詔中國嚴定局外中立禁不許將牛豕米粟等物由錦州運至旅順地方卽未開戰時所購牛數百頭亦槪行扣留暫假牛宫餧養某日駐烟俄領事與某華商密議僞爲運赴秦皇島實則暗中載至旅順交與俄營事爲關吏偵知以致無法出口目下旅順一帶物價奇昂每米一升售至洋銀五六角七八角不等大約一月有半之後食物告匱軍隊不得不移卽局外人民亦皆有枵腹之慮矣聞之某華人云遼東各邑食物向本仰給於他處俄人過於大意事前未及積儲今者擬將兵力專注於鳳皇城殆恐飢而譁譟乎 
[請阻塞河]  
　　日本大阪某日報登中國京師來電云邇者俄人擬鑿沈中國帆船將營口口門堵塞駐京英美兩使聞有是事急臼諸外務部謂萬國交際公法從無於開戰之地禁止局外國通商者今營口爲各國通商市場非同戰地請速將堵塞口門一舉竭力阻之隨由外務部領袖慶親王照覆英使曰營口之與各國通商原由中國設關征简自被俄人占據之後所征稅項皆暫貯俄華銀行今者俄人並未將地歸還以致劃入戰征區域雖按之公法中國旣在局外中立自應不許其堵塞口門然目下權非自我而操惟有仰仗貴國聯合美人力與之抗而已說者謂去冬營河之口有一俄國砲艦泊在中央兩旁夾以英美二軍艦今兹英美苟任令俄人將口門阻塞則日内春泳將泮英美二艦烏能容與中流此所以必欲中國之竭力阻止也 
[實行中立]  
　　日本大阪某日報登中國天津訪事人來信云中國政府於俄日開戰之初卽嚴申防守邊境之令命直隷總督袁宫保直隷提督馬軍門部下大軍星馳而往務令確守局外中立之義劃定戰時區域毋任侵及遼河以西某日宫保致書俄督矮立幾息夫大致謂我華旣已浪居局外則貴軍列陣之地自應界以遼河毋許闌入内地若强欲渡河前進則本部堂必有以處之并限占據遼河右岸之俄兵於五日内 
 
 

Page 3

 
 
嚴去詞嚴義正斷然不移至東歴二月二十九日中國所調大軍配置已定凡法庫門新民府溝帮子錦州府田莊臺寗遠州義州朝陽中後所營口河北雙臺子石山連山涉河所靑堆子高山子打虎山趙家屯桓桓之士無慮數萬名如此迅速出師幾如疾雷不及掩耳亦足見其中立之事實欲見諸施行矣 
[事難轉機]  
　　日本大阪某日報云東歴三月七日中國政府得駐俄大臣電報内開俄廷力拒遼河以西作爲局外中立之議謂彼處如不准我俄采辦軍糧或將軍機漏洩則官吏依軍律監禁民人從重罰鍰云云隨由政府電令力沮其謀未幾駐俄大臣又電開東三省刻尙在俄督手中應照俄國陸軍法律恐此事未易得有轉機也 
[美人意見]  
　　日本大阪某日報譯登美國愛而大學堂教習息奴獨路烏而是之言曰日本政府與俄人交誼自應斷自將次開戰之初因備陳意見三條爲之公平剖斷一現今兩國戰爭不必豫行宣戰二當首次兩軍相見時定爲開戰之始三局外中立國應於兩國首次開戰之始向政府宣言四日本水雷艇攻擊旅順時其所行爲適與戰事相當毫無違背公法之處按息氏爲美國著名研究交際公法之人以故日人引以自重蓋陰以抵制俄人斥其戰後宣戰之非也 
[暫緩親征]  
　　廣州訪事人云兩廣總督岑雲師本定於正月下浣仗鉞西征嗣以官紳紛紛禀留以致行旌暫阻旣而鄭陶齋觀察諸人復剴切陳詞再三諫止雲帥乃批示曰來禀以本未立論能見其大本部堂德薄能鮮深愧古人旣不能爲東省根本之謀又不克免西省疫厲之疾昨以西匪雖迭殲首要而道路尙未底平靖且巨酋黃五肥猶未就擒老師糜餉良非得計是以復擬躬往督師兹已嚴檄諸軍合力迅剿倘事機得手肅淸有期本部堂亦何苦勞勞行役不然諸將無功總須親往激勵蓋朝廷之畀此兼圻凡以爲平匪計也醜類不滅何以上答宸衷諸紳衿其諒之 
[軍制攺觀]  
　　廣州訪事人云兩廣總督岑雲師前擬裁汰各武弁攺易營制嗣即議定將粵東全省各勇偏爲十有七營名曰續備軍定於本月初一日一律攺換旗號蓋以常備軍業經訓練足壯聲威故也 
[統稅難行]  
　　廣州訪事人云前者廣西巡撫柯遜菴中丞以庫欵空虚擬興統税無奈商情困苦以致相率罷市近日梧州商務分所各領袖具禀督轅力陳爲難之處請仍照舊章辦理督憲岑雲帥批示曰廣西攺辦統税係仿照江西章程意在籌餉卹商以免中途留難之弊前據黃道錫銓禀報梧商抗辦情形業已電飭剴切開導不許罷市挾制如果商情實有爲難原准詳細禀陳在案兹據該商等遞具禀摺聲稱統稅難行情願加釐及請裁巡船等語是否有可通融更動之處候咨請廣西撫部院飭局核議見覆施行 
[丁祭盛儀]  
　　昨日爲上丁釋菜之期天未黎明蘇松太兵備道袁海觀觀察提標右營參將周子安參戎松海防同知黃小霽司馬上海縣學教諭邱贊思廣文上海營守備殷一峯守戎城汛周鑑之千戎縣丞楊玉書二尹主簿孫立幹少尹典史趙敬臣少尉趨詣學宫竭誠致祭縣主汪瑤庭大令因病請假故未與祭 
[軍憲來申]  
　　昨晨江南全省提督李壽亭軍門由松郡節轅乘舟來滬小泊南市董家渡浦濵旋於午後命輿入城赴各當道處投刺拜會禮也 
[安插難民]  
　　日前有一山東漁船在牛莊口外狂風傾覆船中漁户幸由某輪船救起九十六名禀經地方官給發文憑輾轉來滬昨投蘇松太兵備道轅籲求資遣回籍道憲袁海觀觀察著發上海縣妥爲安插縣主汪瑶庭大令查得各難民籍隸山東甯波安徽兩湖等處每名日給飯食錢一百文派差送往西門内關帝廟暫住聽候分别遣送回家 
[訂期勘地]  
　　本邑南市商船會館與徽寗會館思恭堂因互爭界址赴省涉訟經上憲批飭上海縣主汪瑤庭大令會同各董詳細勘丈大令定期昨日履勘届時適别有要公仍知照各董再訂日期 
[賭犯脫逃]  
　　署南匯縣知縣張大令派差遞解賭犯兩名一至廣東一至寗波交地方官嚴加管朿前日來滬解差赴縣署投文縣主汪瑤庭大令飭縣役周嘉齎文轉解嘉定下站交替行至中途兩犯乘間逃脱周遂回縣禀陳大令研訊情形周稱小的奉派解犯甫抵南翔卽由梟匪數人刦奪小的竭力攔阻致被傷大令判責一百五十板勒令赶緊偵緝 
[會騐塘工]  
　　前日江蘇督糧道陸省吾觀察因公來滬在南市海運局暫駐行旌旣而接奉江蘇巡撫恩藝棠中丞札文内開寶山縣境司馬將所兌各屬漕米逐一騐看 
[讞員謁客]  
　　昨日新任法界公廨讞員陳楚生大令命駕詣法總領事署投刺拜會總領事巨籟達君命繙譯官魏君迎入廳事中茗談片刻而出聞翼日清晨大令卽須親蒞公堂會判案牘矣 
[英界火警]  
　　昨晚七點半鐘英界北京路第八號門牌裕昌印書店披屋内不知緣何忽然失愼經救火會西人急驅皮帶車滅火器等馳往開入道旁自來水龍頭竭力狂蟦始得烟消火滅祗焚去披屋一間 
[杭州恊德善堂籌勸東三省救劫義捐啓]  
　　泰西各國倡紅十字會以救被兵之難民雖屬敵國一體救護不分畛域蓋公理公德應爾也現在日俄開戰東三省華民及東南各省官商之僑寓其間者躬蹈危機悽慘萬狀滬上紳商諸大善士憫之特與英法德美四國官商合辦上海萬紅十字會糾集鉅資專派妥人前往東三省救我被難華人運回東南安置法良意美中外同欽但兹事體大經費浩煩各省善堂亟爲協助亦公理公德應爾也本堂剏設有年從前各省水旱之災無不募集巨欵設法拯濟今東三省正値兵燹千百萬生命待救孔殷其存亡呼吸實有過於水旱之災者本堂列名妥會爲此出册廣爲勸捐伏乞樂善君子俯念本國之人罹此奇災慨解囊金共襄盛舉其功德之宏大較之造橋修廟拜佛進香實不可以道里計况我旣救濟补被難之人自必邀天眷佑可免刀兵水火疫之災不但求子得子求福得福求壽得壽已也抑又聞之人之欲善誰不如我吾知各省善堂必有聞風興起與紅十字會後先輝映者儻亦公理公德所不可已者耶此啓杭州收欵處上城河坊巷內鼎記莊又上板兒巷王智泉下城馬所巷翁公館隨掣收條並按批抄乞登報以昭徵信恊德善堂同人公叩 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[湖北學務]  
　　武昌訪事人云鄂省所設蒙養各學堂不下數十餘處兹値年假已終一律於正月二十六日開學所延教習大半選自師範高等各學堂至東路小學堂學生刻已招齊警察分局委員徐大令擬將糧道街葉公祠暫充講舍擇期正月三十日開學 
[華亭盜案]  
　　松江訪事人云本月初三日之夜郡治東北鄉陳家行陳姓家忽有盜匪排闥而入劫去贓物甚多翌日陳偕地保投報華亭縣署初五日縣主陳仲陶大令親臨察勘嚴派捕役四出緝拿 
[因姦殺子]  
　　武昌訪事人云日前黃鵠山下忽棄有孩屍一具身首異處慘不忍觀旋由地保報官理葬途人方疑一個小嬌生不知有何寃仇被人殺害旣而有王某者赴江夏縣　稱小的之姊嫁與楊某生有一子未幾姊死楊妾某氏不安於室暗與營弁有私今春楊因事赴白門弁往來愈密後懼此子向人漏洩因共謀殺斃棄置荒郊云云縣主原小蓬大令准之立拘楊妾收禁俟楊回鄂然後訊供至某弁則已聞風遠逃刻方飭差嚴緝也 
[都門雜錄]  
　　京師訪事人云陳玉蒼侍郎因商部創辦伊始事務繁重刻復兼管五城差使益復兼顧爲難爰由鵭兒胡同五城總公所安設得律風線直達西安門外靈清宫宅第遇有緊要事件傳消遞息務極靈通○邇來京師各城門每處添派順天府練勇五十名藉以訪拿奸宄内城各街所設路燈向用煤油刻擬攺用電火外城各街巷亦將添設路澄○正月之杪步軍統領衙門嚴諭緑步兩營將弁轉飭看守電線兵丁略謂現値俄日開釁中國嚴守中立約章各該地面立有俄日兩國電線得律風者應一例加意守護勿任奸民傷毁致令外人藉口○正月二十六日之夜宣武門外椿樹胡同仁興錢店主閉户漝逃次日北城城憲傳訊練勇更夫枷號示衆同日正陽門外鮮魚口天泰錢店亦夤夜濳逃聞兩店係山西人某甲所開現經北城練勇將甲兄某乙拘拿收禁然甲已不知所之矣○正月二十四日内城東單牌樓北史家胡同某絨線鋪陡然失火延及此鄰某薑店某糧店現在絨線鋪執事人某甲已收禁囹圄矣 
[重懲劣捕]  
　　美界包探王寳生解四百三十號華捕戴金甫至英美等國公共租界公堂禀稱頃由捕頭查得戴闌入王阿福家攫取洋銀因命小的拘請懲治襄理讞員王松丞刺史訊究之下阿福及阮阿二孟阿狗同供小的等均在浦東招商局碼頭搬運糧米本月初三晚領得工資回家在樓上分派突來華捕聲稱奉公捉賭手執木棍逢人便毆隨掠取洋銀四元並在小的阿狗身畔搜去三元次日又欲拘小的等入捕房小的等卽隨之而去半途又向小的阿二身畔搜去洋銀三元迨近捕房忽乘間逃逸今蒙解案求即究懲戴供小的係江北某邑人伊等實係賭徒刺史商之舆總領事署繙譯官麥令豪君判令重責三百板發押捕房兩月以儆 
[上海縣署瑣案]  
　　前者楊蔣氏控趙某等擅搬器物情當經縣主汪瑤庭大令訊得氏前在金山縣屬張堰鎭開設順興油車後盤與司帳人平瑞林旋卽倒閉曾欠趙銀若干應向原根追究且平尙欠氏洋銀六百元爰令平將此欵如數繳還趙所取之物姑免置議前晚升堂復訊平供順興油車向係楊蔣氏所開倩小的司帳銀錢出入則由伊外甥管理後因虧空著小的接開以免各債主滋擾不料趙等仍到伊家搬取物件但趙處所欠爲數甚微小的亦並未欠氏洋銀六百元尙求明鑒氏供小婦人家居閔行向駕網船實未開過油車卽平所開油車亦未欠趙等銀兩不應搬取小婦人家物件小婦人有洋銀六百元存在平處藉權子母尙求訊追大令喝令掌頰一百下平亦掌頰一百五十下限一月内還氏洋銀六百元○韋恩煦即韋子範控韋雙全串同姪兒韋德海呑頼銀兩等情前日大令升堂質訊子範訴稱生員籍隷蘇州府屬長洲縣向開書坊光緖二十四年雙全保薦伊姪德海執業生員付伊書籍値銀二千兩令帶往陜西銷售後値拳匪之亂坊中生意寂寥因卽閉歇至二十五年由陜匯來銀一千兩自此卽音信杳然二十八年生員在漢口函致雙全著伊向德海追償書價並無回信二十九年生員回蘇後又遷居上海找尋德海杏無蹝跡今知雙全實在滬上是以來案控告雙全供小的係丹陽縣人德海係丹徒縣人雖與相識實非同宗雖薦德海至子範處執業並未付伊書籍安有呑没銀兩情事况德海自光緖二十七年起至二十九年止均在上海貿易何以子範並不向之索銀二十八年冬子範由漢口來信稱因患病欲惜洋銀二十元向德海借十元並未提及此事原信猶在呈請察核大令閲得此信果係子範親筆顯見妄控喝令將大帽除下責手心若干子範再四哀求始免 
[馬路工程局瑣案]  
　　昨日趙秀坤張和生因事爭毆致趙左目被張所傷隨互扭入捕房奴奴聲訴捕頭令轉解馬路工程局總辦翁子文太守倩襄讞委員黃衡堂二尹研訊判罰張洋銀三元給趙爲醫傷之費○林小坤向張右生訛詐不遂糾衆爲難被張扭訴捕房捕頭轉解工程局黃二尹研訊之下判令將林責一百板押候交人保去 
[英美租界公堂瑣案]  
　　葛生利張生林魏生福投案訴稱七百十八號華捕徐金生身穿號衣乘隙至小的等家竊取衣物請卽究追徐供小的係江北某邑人伊等衣物實係被賊竊去後經小的追獲襄讞委員王松丞刺史商之德總領事署麥繙譯官判責三百扳枷號三個月期滿之後發押捕房六個月○偷兒沈阿泉先後掩入錢海生王阿二兩家竊取衣服棉被銅杓等物報經包探劉阿炳緝獲解入捕房捕頭令轉解至案刺史判令發押捕房十日起案各贓分給錢王具領○積竊陸阿成混入顧阿金應寳生兩家竊取衣服七件報經包探倪順泉查獲解案請懲顧應投案領贓刺史判責陸二百板禁押兩月○小竊趙阿二潛入王阿金家竊取帶尺一盤報由包探倪順泉緝獲解案刺史判責一百板贓給王具領○某工廠執事洋人投案撀稱廠中時時失去雞毛昨在李張氏身畔搜出原贓請爲訊究刺史商之麥君判令管押三日 
[法租界捕房紀事]  
　　孀婦某氏籍隸甬煤的與紅帮縫工某甲私識鶼鶼鰈鰈情好異常前日相約至某烟館一榻橫陳暢談衷曲不意其母蹝蹟而至一并扭入捕房捕頭令押候解送公堂禀請新委讞員陳楚生大令究治○太古洋行某號棧房所堆貨物邇忽缺少若干因將管棧人某甲拘送捕房捕頭令押候堂期解請訊究 
[美租界捕房紀事]  
　　昨日午前有王阿二者曳車至西華德路適有楊樹浦祥泰木行送貨車迎面駛來將王車撞損口角之下扭訴捕房捕頭令送貨之某甲償以洋銀三枚○昨晨積竊陸阿順掩入元昌路第三十五號門牌應寳生家行竊衣服數件旋爲包探陳洪德查獲帶入捕房捕頭令押候解送公堂禀請讞員黃耀宿司馬懲辦○昨晨偷兒趙阿二混入百老匯路某姓家行竊被包探劉阿炳拘入捕房捕頭令押候解送公堂禀請訊究○昨日偷兒李阿英潛至某馬頭上貨棧中行竊鉛皮若干隨由包探劉阿炳拘獲解入捕房捕頭令押候解送公堂禀請訊辦○昨日有西人在百老匯路倚醉橫行適爲八十三號印捕所見拘入捕房捕頭令押至酒醒時釋去○積竊陳關運被包探倪順泉拘獲帶入捕房昨晨捕頭令二百零九號及六百三十九號二華捕押解公堂禀請讞員黃耀宿司馬懲辦未幾卽乘間兔脫亦可謂刁狡異常矣 
 
 

Page 10

 
 
   
 
 

Page 11

 
 
時變通情形是否有當謹會同直隷總督臣袁世凱恭摺奏明伏乞皇太后皇上聖鑒謹奏奉硃批著照所請該部知道欽此 
[熱河都統松奏請熱河州縣添官片十三日]  
　　松壽片再熱河州縣所轄動輙數百里非添官不能兼顧前經奏請在平泉建昌之間添設一縣名曰建平縣歸新設朝陽府管轄該處爲盜匪出没之區亟應先行添設以資治理經奴才委員會同平泉建昌二州縣將應將建平地界劃分清楚俾可分地　抬已委試用知縣鄭焯前往試辦並兼理事通判事每年按照原奏籌給津貼銀六千兩以資辦公俟一年後如能辦理妥協再行攺爲試署叧設典史一員尃司監獄及緝捕事宜亦已委員試辦照知縣一律辦理每年籌給津貼銀四百兩該正佐二缺應行舉辦各項事宣由奴才督同司道府隨時酌辦期瑧妥善除分咨吏部政務處查照外理合附片陳明伏乞聖鑒謹奏奉硃批該部知道欽此 
[熱河都統松奏請修復電線片十三日]  
　　松壽片再熱河舊設電線南接通州東達奉錦自庚予年電杆被匪拔毁至今未能一律修復經前都統錫良咨商直隷督臣袁世凱先將熱河至奉錦電線委員興修應需電杆等件分别籌欵採辦已於二十九年修復通報惟京津各處僅借關外鐵路一線轉達現値多事之秋設有阻滯緩急難恃承德至通州舊有線路關繫尤重亟宜修復直達奉錦庶東北兩路消息靈通以維要政復經奴才咨商督臣袁世凱以熱河地當衝要由錦轉電究不可恃卽於上年十二月間委員由京造設其承德至古北口應用電桿由熱河籌欵購買經奴才委員逐叚勘明核實估計議定價値共需銀三千餘兩熱河現無閒欵可籍惟有在於圍場押荒項下動支已先行撥發銀二千兩由委員轉發各商飭令赶緊運交以備接除俟修辦竣後將兩項動用欵項一併核實報銷並分咨户部外務部外理合附片具陳伏乞聖鑒勅部查照謹奏奉硃批該部和道欽此 
[浙江巡撫聶奏請遴員接辦大學堂片十三日]  
　　聶緝槼片再浙江省城大學堂業經遵照欽定章程攺爲高等學堂所有總理一員事煩責重非聲望素孚者不能勝任前撫臣任道鎔於攺設學堂摺内奏明延請在籍紳士前吏部稽勳向主事勞乃宣辦理在案兹據該總理因病再三辭退學務重任亟應遴員接辦以資督率臣留心考察查有紳士特用員外郎陶葆廉品端學粹名實相孚堪以接辦高等學堂總理事宜除延請並分咨查照外謹附片具陳伏乞聖鑒謹奏奉硃批學務大臣知道欽此 
[烏里雅蘇台將軍連等奏請懇賞頒呼圖克圖印信摺十三日]  
　　奴才連順車登索諾木奎煥跪奏爲遵照理藩院奏准案件懇請賞頒呼圖克圖印信以資管轄而符原案恭摺仰祈聖鑒事竊奴才等案查前准理藩院各開本院具奏查同治九年烏理雅蘇台將軍福齊等奏三盟沙民西拉格圖呼圖克圖班當吹音佈勒報捐騙馬六百匹請給管轄徒衆印信奉旨交片院議奏正核辦間呼圖克圖圓寂光緖五年呈報轉世掣定阿克格里克丹畢彰禪照例作爲呼圖之呼弼勒罕奏明在案嗣經將軍杜嘎爾等咨請將該阿克旺格里克丹畢彰禪前世所捐馬匹仍請給予印信並聲明喇嘛徒衆八百世王名供見徒弟六十名該廟距旗五百餘里該盟長等出有印甘各結並由該將軍派員查騐屬實咨送册結到院衆因捐輸請印例無專條惟查各部落呼圖克圖等有徒當過八百名應印信之條應俟該阿克旺格里克丹畢彰襌及歲裁去呼弼勒罕濟由該將軍明興奏請旨奉旨依議等因咨知札飭在案今查該呼圖克圖早已及歲旣係理藩院奏蒙允准之件自應欽遵辦理奴才等恐不實復行札飭該盟長確查聲覆去後旋據三盟正副盟長等呈報遵查豐盟路瓦西拉格圖呼圖克圖阿克旺格里克丹畢彰禪前於光緖十八年及歲時業已據情轉報十九年遵飭裁去呼弼勒罕二十五年恭逢年班當差其所駐廟宇距旗實在五百里以外所屬剌嘛徒衆有八百七十一名黑人徒弟七十三名遇有緊要事件由札薩克印務處傳取辦理路遠遲延諸多貽誤懇請查照案請咨管轄徒衆印信永遠諷誦皇太后皇上萬壽經卷造具徒衆名數清册並本盟長曁該札薩克旗下以及各委員所出印甘各結一併呈報祈請核辦前來奴才等查該呼圖克圖阿克旺格里克丹畢彰禪所屬僧徒旣在八百名以上廟宇距旗在五百里以外核與呼圖克圖請印之例均屬相符業經前任將軍派員查實取據册結送部在案當因該呼圖克圖年幼是以理藩院奏請暫緩給予印信俟及歲去呼弼勒罕後卽由該管將軍查明奏請辦理兹查阿克旺格里克丹畢彰禪年已及歲並已裁去呼弼勒罕覆查徒衆數名廟宇里數又與原案相合倘有命盜案仵非惟距該札薩克路途邊遠傳辦圽悞且恐僧徒衆多管轄難周在理藩院旣已奉准於前則奴才等自應遵辦於後合無仰懇天恩飭部鑄頒印信以資鈐束而維黃教之處出自鴻慈逾格除將覆查飭取册結並該照長等加添印結再行咨送理藩院杏核外所有遵照理藩院奏准原案請給呼圖克圖印信緣由理合恭摺具陳伏乞皇太后皇上聖鑒訓示遵行謹奏奉硃批該衙門知道欽此 
[浙江巡撫聶奏爲籌解新約賠欵匯滬兑收彚付摺十四日]  
　　頭品頂戴浙江巡撫臣聶緝槼跪奏爲籌解光緖二十九年十二月分第二十五次新約賠欵銀兩匯滬兌收彚付恭摺仰祈聖鑒事竊照新約賠欵浙省奉派每年銀一百四十萬兩騰出俸餉等項留抵銀一十四萬四千兩當因浙省議捐各欵驟難籌集而部咨騰出之加放復俸餉又係無著之欵爰由司道關各庫合力籌墊計自光緖二十七年十二月起至二十降年十月止先後二十四期應還銀兩業經墊付分别奏咨各在案現値光緖二十九年十二月第二十五次新約賠欵届期計應攤原派銀一十一萬六千六百六十兩留抵加撥邊防經費及無著俸餉等項應攤銀一萬一千九百九十兩共銀一十二萬八千六百五十兩各項捐欵雖 
 
 

Page 12

 
 
有解收而撥還前墊之欵尙屬不敷兹仍設法挪借免誤期限由藩庫借動正雜各欵銀六萬八千六百五十兩運庫借動鹽斤加價銀三萬兩糧道庫籌動漕米折價銀一萬五千兩杭關道庫籌動稅欵銀一萬五千兩共銀一十二萬八千六百五十兩發交號商承領匯解江海關道查收歸總彚付所需匯費照案由各庫作正開銷統俟各捐收集再行分别歸補墊欵兹據布政使翁曾桂會同各司道具詳請奏前來除分咨查照外所有浙江省籌解第二十五次新約償欵緣由理合恭摺具陳伏乞皇太后皇上聖鑒再部庫騰出項下尙有各關抵閩京餉攺爲加放俸餉及加增東北邊防經費取給傾鎔折耗各欵亦分飭按月遵解俟詳到叧行核咨文此項新約賠欵籌措爲難當此財力枯窘之時前定减免三成之案旣經作廢祗可隨時通籌挪墊顧全要需理合一併陳明謹奏奉硃批該部知道欽此 
[浙江巡撫聶奏爲浙海常關攺歸稅司兼辦期滿謹將實徴實支銀數摺十四日]  
　　頭品頂戴浙江巡撫臣聶緝槼跪奏爲浙海常關攺歸稅司兼辦一年期滿謹將實徴實支銀數恭摺仰祈聖鑒事竊照浙海常關向以十二個月爲一年期滿將寗温各口徴解銀數奏明至光緖二十七年九月三十日止在案兹自光緖二十七年十月初一日奏飭攺歸稅司兼辦起至光緖二十八年九月三十日止一年期滿寗鎮小港沙頭以及温州五十里内各口共徴正稅餘耗等銀一十一萬九千三百四十五兩七錢七分一釐又留存五十里外寗波温州各小口共徴正稅火耗伴飯等銀一萬四千五百二十九兩八錢八分二釐核計寗温大小各口共收常稅銀一十三萬三千八百七十五兩六錢五分三釐内除甯温各關實解實支各欵共銀一十三萬八千一百六十一兩一錢八分四釐收支相抵實在不敷銀四千二百八十五兩五錢三分一釐應於下届新徴提支造銷伏查浙海常關自攺章後稽查嚴密今昔相較收數加增惟向有之耗飯平餘等欵現派歸入正稅所有關道衙門應解應支各欵均無所出現照續奉部復動支一成不敷尙鉅業經奏懇仍給二顾應俟奉復核支遵辦至每年奉撥京餉銀四萬兩歴准在洋稅項下撥補二萬兩現因洋稅無餘未經動撥據護理浙海關寗紹台道惠森先行分晰造册詳請奏咨並聲明報銷各册叧行呈送前來臣覆核無異除將現送收支清册先行咨送户部查核外理合恭摺具陳伏乞皇太后皇上聖鑒敕部查核施行謹奏奉硃批户部知道欽此 
[浙江巡撫聶奏爲查明海塘沙水情形摺十四日]  
　　頭品頂戴浙江巡撫臣聶緝槼跪奏爲查明光緖二十九年十一月分海塘沙水情形恭摺仰祈聖鑒事竊查浙江省仁和海寗二州縣海塘沙水情形向係按月繪圖具奏兹據布政使翁曾桂杭嘉湖道崔永安會禀稱十一月朔望兩汛時届仲冬潮勢漸平查勘得東塘尖山護壩併西塘范公塘迤西沙塗及南岸各山之外新舊漲陰沙現在升漲寛長各等情禀報前來臣覆查無異理合繕具清單繪圖恭摺具奏伏乞皇太后皇上聖鑒謹奏奉硃批工部知道單圖併發欽此 
[新将巡撫潘奏請懇恩飭發原捐執照片十五日]  
　　潘效蘇片再臣據署新疆布政使李滋森詳稱提舉銜候補州同劉謨於光緖二十四年七年在新疆捐輸局遵新海防例第二次案内由六品銜不讑雙單月選用府經歴加捐州判遞捐州同不讑雙單月選用旋奉部駁欠實銀一百兩八錢應令補交當飭該員如數呈繳經前任藩司文光彚入第五次正案詳經咨部請照原案給獎頒發執照在案迄今數年之久未奉部覆光緖二十七年新疆七載邊防案内由州同保俟補缺後以知州用旋奉部駁該員報捐州同應令呈驗執照再行覈辦等因查前項執照未奉頒給理合詳請咨部核發給領以昭信守該員在新多年隨營邊防喀什極邊一帶不辭勞瘁所有邊防保案並請奏咨請照原保給獎免驗執照等情前來臣查該員劉謨樸誠歴練邊防在事出力經前撫臣饒應祺彚案保請俟補缺後以知縣用相應仰懇天恩飭部核發劉謨原捐州同執照並將邊防保案照原保給獎以示鼓勵而免向隅出自鴻慈逾格除咨部外謹會同陜甘總督臣崧蕃附片具陳伏乞聖鑒訓示謹奏奉硃批該部知道欽此 
[新疆巡撫潘奏留同知留新疆辦理洋務片十五日]  
　　潘效蘇片再新疆緊與俄遴通商以來交涉事宜極爲重要馴至今日倍益繁難辦理洋須得熟習情形善持大體之員始克勝任兹查有降選教職前新疆升用知府候補直隷州知州借補烏什直隷廳同知袁運鴻於前撫臣劉錦棠任内委辦洋務有年諸臻妥洽曾以熟習邊情奏留新疆委用旋借補烏什同知光緒十九年經前撫臣陶模以該員性情偏執用人欠愼奏攺教職淸釐交代隨卽回籍上年措資出關適省城辦理通商事務需員經臣委令入局會辦冀資熟手一年以來凡遇交涉要件均能盡心籌畫因應咸宜該員原日叅案較輕並無營私骫法劣跡近已深知愧奮邊地人材缺乏自應棄短錄長檢查部章凡叅革降人員委辦差務應准奏咨立案合無仰懇天恩俯准念通商關重准將降選教職前新疆升用知府候補直隷州知州烏什同知袁運鴻留於新疆辦理洋務俾收得人之效懇飭部立案以符定章除履歴咨部外謹附片具奏伏乞聖鑒訓示謹奏奉硃批該部知道欽此 
[新疆巡撫潘奏請添攺各廳縣應設壇廟祠宇請旨勅部立案摺十五日]  
　　甘肅新疆巡撫西林巴圖魯臣潘效蘇跪奏爲新疆添攺各廳縣應設壇廟祠宇祀典請旨勅部立案以重明禋恭摺具陳仰祈聖鑒事竊據署新疆布政使李滋森詳稱新疆自建行省以後各屬祀典業經照例舉行現在添設攺設各廳縣應行祭祀典禮攸闕亟應一律釐定以昭誠敬而符例章除疏勒莎車温宿三直隷州知州攺爲知府庫車直隸廰同知攺爲直隷州知州瑪喇巴什直隷通判攺爲知州舊有祀典毋庸議及外其莎車府屬新設薄犂通判皮山縣疏勒府屬新設伽師縣和闐直隷州屬新設洛浦縣温宿府屬舊城巡檢攺升温宿縣焉耆府屬布告爾巡檢攺升輪台縣卡克里克縣丞攺升婼羌縣庫車直隷州屬新設沙雅 
 
