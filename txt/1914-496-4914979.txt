# 1914 - 496 - 4914979

 

Page 1

 
 
   
 
 

Page 2

 
 
時評 
[政府與時局（冷）]  
　　國民之對於時局有一至要之語曰人人勤以增其個人之力亦以增其國家之力政府之對於時局亦有一至要之語曰愛惜國家之力並愛惜國民個人之力以增國之力愛惜國家之力並愛惜國民個人之力者其樞要何在曰在愼擇官吏以國家之財而不能辦國家之事是謂浪費國家之財力此用無能官吏之咎也不但不能辦國家之事且又侵蝕國家之財其浪費國家之財力有甚於用無能这官吏者此用貪污之官吏之害也此言文官然也若彼武官則無能者旣浪費國家之財力又銷磨國家之兵力而貪污者其浪費與銷磨也尤甚此均所謂不愛惜國家之力者也不愛惜國家之力國家亦或知之若以聚歛爲能羅織爲業消滅國民個人之力以增暫時國家之力此政府所謂才能之官吏也而不知國民個人之力日消即國家之力日消此又所謂不愛惜國民個人之力者也 
　　夫前數十年之中國不知國家與個人有關係故國民不知愛國近十年來之中國不知個人與國家有關係故國民之謀國者即不自謀而政府之計國者更不計及國民之個人鳴呼此皆大誤也 
[命令]  
　　十月二十日大總統策令本月十二日明保觀見之五　曾鄭汝騤王金綬徐啓修蔡運升金德純齊耀　劉棣芬李鍾蔚徐一濬惲寳惠均著交政事堂存記此令 
　　又令本日交政事堂存記之王樂會着交内務部鄭汝騤李鍾蔚着交外交部劉棣芬督交財政部均由各該部酌量任用此令又令財政部呈請兼派大員辦理江北葦蕩營墾務著派許鼎霖爲督辦徐啓脩爲會辦此令 
　　十月二十日大總統申令敎令第五十號之嗎啡治罪條例現經參政院追認應改編法律第十五號此令 
戰事要電 
[其一（本帖特電）]  
[北京電]  
　　報稱旅東黨人勾結浪人共約二百餘張堯卿劉藝舟爲首在掖縣虎頭崖登岸結上匪十餘到處勒贖聲稱尙有大帮未到俟軍火足後卽圖據縣城刻派第二師師長往勦　　北京電日人報辨稱加籐外相曾言取締亂黨並有詳細訓令與曹使轉飭各埠領事山 
東方面防範尤嚴由龍口上陸形迹可疑之日人均卽拒斥所傳匪中有日人加入者定係揑造 
　　北京電連日日軍已行總攻擊但勝負未悉 
　　北京電政府特派外部王鴻年法部林志鈞往查魯境所受日軍殘害林係原查昌黎案者 
　　北京電詢之外部人近各駐使幾絶無報告到京 
　　北京電日本公報在膠州灣外勤務中軍艦高千穗十七夜被德水雷沉没 
[其二（英人路透電）]  
　　倫敦電晨報法國北部訪員星期一日來電謂據確實消息聯軍已克復哇斯丹（二十日） 
　　阿姆斯特丹電令日德國公報並未言及聯軍前進惟謂敵軍在列里之西及西北進攻者經均擊退又謂東陲戰局現無變動（十九日） 
　　巴黎電據今日下午公報宣稱敵軍猛轟尼曷濮爾（哇斯丹西南之海口）我軍陣地未得效果聯軍不特擊敗進攻之敵軍且進至羅萊爾比軍尤爲奮勇我軍已在里斯河及拉巴塞運河間列里一方面得有進步拉巴塞前敵現正惡戰我軍挨户而進我軍在亞拉之南北兩面猛戰十日之久我軍在蔷爾萊擊退猛攻之敵軍且得有進步中央狀况未變亞爾薩斯我軍先鋒隊之陣線由邦化瑪過培里斯至塞爾碩我軍現仍佔據桑恩（十九日） 
　　巴黎電據昨夜十一時公報宣稱比軍曾擊退尼曷濮爾與狄克斯末特間進攻之德軍我軍在亞拉洛瓦容之間稍得進步且於數地點進抵敵軍防線之鐵網我軍在末斯河右岸聖米葉爾附近得有進步戰線他處無重要之理（二十日） 
　　巴黎電昨日聯軍進步在亞拉之南北二面尤爲顯著聯軍曾在該處接續勇戰至十日之久法軍已在拉巴塞運河及里斯河間列里一方面得有進步德軍曾在里斯河與海濱之間進攻爲聯軍擊退比軍尤爲奮勇（十七日） 
　　倫敦電每日郵報法國訪員電稱敵軍狂圖攻至杜佛海峽（在英法之間）卽歸失敗殊屬可恥敵軍於兩星期前在列里大戰後連次敗北其陣綫之南半業已破裂德軍雖得援軍之助然進行極爲困雖蓋其地尋常固易防守今因大雨已成沼澤也（十九日） 
　　倫敦電公報發表陣亡者之姓名共計軍官八百零六人下級將弁及兵卒六百二十五人頗爲詳確下級將弁及兵卒之姓名與將軍大佐之姓名並列於册卽各種職務如傳敎者擊鼓者修理馬具者鐵蹄匠及吹號角者皆一一詳載並有領土軍士幾人（十九日） 
　　倫敦電哈米爾登將軍臨陣之際有一砲彈在軍官團中炸裂將軍雖立於有庇護之處而太陽穴被中登時殞命餘無中者（十九日） 
　　彼得格勒電據公報宣稱俄軍在華沙及泊里齊米塞爾之南激戰數次已得一部分之勝利（十九日） 
　　聖特格勒電十八日俄軍在華沙泊里齊米塞爾一帶激戰數次皆報捷（十九日） 
　　西汀其電奥國海底潛行艇二艘由開太洛駛出攻擊游弋台爾瑪歇海濱之法國艦隊巡洋艦華爾台克羅沙號轟沉敵艇一艘於是艦隊復轟擊開太洛法國軍艦之護送運兵船數艘者在安的伐里之外爲一奥國飛機擲炸彈擊之毫未受損（十九日） 
　　倫敦電英國安置路軌之工人千名現赴前敵修理鐵路（十九日） 
　　君士坦丁電土耳其答覆英國之詰問已最後拒絶開除戈班號白萊斯洛號二艦之德國將士（十九日） 
　　愛姆斯特丹電荷船羅爾丹已抵瑪斯魯斯船尾及舵畧受損傷（十九日） 
　　倫敦電政府已取銷禁糖出口至英屬東斐西斐桀白萊特馬爾太聖希里拉之令（十九日） 
　　倫敦電英皇已批准頒發海軍新式特異功績獎牌以補卓越勇敢獎牌之不足（十九日） 
　　倫敦電今年特拉福爾加之紀念會其最足表明旨趣者卽納爾遜紀念柱之裝飾是也柱底用大字顯出納爾遜永久存在之英國希望人人盡其職務一語柱勞鋪列花國藉以追悼沉没之巡艦（二十日） 
　　東京電據官中宣稱近抵桀呂特島日本艦隊之一部分已於本月十四日派兵佔據該島作爲根據地以抵制瑪施爾羣島中瑪里愛拉之敵人日艦隊在東西加羅林島（在斐利賓之東）覓見敵艦兩艘一艘自行沉没一艘被捕日艦隊未受損失（二十日） 
　　北京電聞德國魚雷艇Ｓ九十號已從靑島逃出此事大約確實航行家應爲防備莫理遜博士近抵上海之說不確（二十日） 
　　東京電黑夜由靑島逃出之德國魚雷艇一艘在膠州灣南六十英里擱淺已被轟毁（十九日） 
　　東京電巡洋艦商千穗號觸水雷沉没共死將士二百五十四人（十九日） 
[其三（比領事館電）]  
　　上海消息文匯報載駐滬比總領事交來比政府公文如下比政府於離哇斯丹時出示宣布比軍經兩月之激戰賴能由盎凡爾安然退走故得與聯軍提携作戰此適與德國所望相反比政府今移至哈佛爾仍與比軍聲氣相通聯軍與法政府擔保比國之繼續存立主權之完全政權之充分施行故经政府得以照常辦公示中又謂比國爲前曾擔保其中立之一國所賣而淪此地位惟比國之舉動已邀全球之欽佩政府深信比人之合羣及比人之勇武且深信比國所受暫時之苦痛乃爲公道及文明之榮譽起見終必得勝利之結果各大臣偕其僚屬乘比國某郵船同赴哈佛爾外交團隨比皇至盎凡爾者今亦赴哈佛爾比皇仍指揮比 
國全軍（二十日） 
[其四（德人德文報專電）]  
　　紐約電據俄國消息華沙附近共有八十餘萬人衛生材料頗不敷用華沙戰事仍在進行德軍現由興登堡元帥指揮頗佔優勢（十九日） 
　　紐約電比國西部登寇克與菲爾恩之間刻正在激戰（十九日） 
　　紐約電奥軍刻正在加里西亞進攻（十九日） 
　　紐約電高加索人民全行叛變俄國由比薩拉比亞發兵鎭壓之（十九日） 
　　北京電十月十四日哈爾濱洛伏桀興報載稱喀爾喀特土人有蠢動之象（十九日） 
　　紐約電據君士坦丁消息英國調馬爾太 
之步兵三大隊開往印度（十九日） 
　　火奴魯電德國砲船桀爾號因機器損傷已駛入火奴魯（二十日） 
　　北京電靑島美領事裴克君星期日已抵濰縣星期四日可抵天津（十九日） 
　　北京電中政府因日兵司令在平度出示有華人如有阻撓日本軍務者須斬决示衆等語已向駐京日使提出抗議（十九日） 
　　北京電聞中日兩國所定關於山東鐵路之合同共十二欵將於日内宣布據傳凡從前讓與德國之各項權利及特權暫由中國移交日本日本如　永遠佔有該路則日後再以各項權利 
 
 
 

Page 3

 
 
及特權確實讓與之（二十日） 
[其五（日本領事館電）]  
　　上海消息海軍公報（十月十九日發表）靑島日軍公報幂艦高千穗號在膠州灣外巡哨於十月十七日夜半觸水雷沉没（十九日） 
[特約路透電（英人組織）]  
　　雲南府電聞四川雲南邊界刻有亂事華兵已派出保守通入雲南之大路（二十日） 
[專電]  
　　北京電開練模範隊爲中國改革陸軍之根本大總統極爲注意聞面飭王處長所用官長均須學堂出身曾有經驗者王處長已與段總長會商擬在陸部諮議差遣各員内遴選錄用 
　　北京電世界語專家姚明仁在京中央政府指爲黨人將欲捕拿現聞已有人送信已於前晚離京 
　　北京電張勳等聯名請赦王治馨 
　　徐州電皖軍高統領在宿遷一帶剿匪有擾害居民之舉地方紳士向中央呈控 
　　杭州電東陽盗匪三十餘人入城刧知事督警備隊圍捕斃二名擒四名餘匪竄散電省并分知鄰封協拿昨報城陷失官實訛傳 
[東方通信社電（日本人組織）]  
　　東京電濟南車站内有津浦鐵道工場向係與山東鐵道共同使用日本官理山東鐵道用該工場係按前例辦理（二十日） 
　　東京電日本軍艦高千穗號之沉没係在十八日午前一時艦中人員二百八十四名獲救者爲中尉一員下士三名兵卒九名此外艦長伊藤大佐以下皆陣亡（二十日） 
　　東京電日軍前者行抵平度之際德人買囑華人散髮喬扮日本軍裝冒稱日軍先鋒隊員　其暴行中國政府督向日本抗議指爲日本之某枝隊軍紀紊亂茲經日軍查悉德人狡謀現正搜索確實證據一俟彙集即行公表（二十日） 
　　東京電俄國採辦軍需品官藏德細尼哥氏今日行抵東京（二十日） 
　　東京電生絲特别上等貨價忽暴落至七百元以内（二十日） 
要聞一 
[倫敦之兵備]  
　　大陸報倫敦八月二十九日通訊云不列顚屬地人民經元戎吉靑納招募入伍力加訓練現已編入常備軍其中不能滿意者爲數不尠常言當兵情形較之每歲紥營曠野之生活苦樂相去不啻霄壤有一兵告假數小時回家據稱軍官令吾人終日長行兩足生泡　無完膚至不行動之時則又須深掘溝濠手爲之殭背爲之痙離家以來飲食麤劣欲求可口之物雖一粒亦不可得夜間則假寐於岩石之上若不十分堅硬即爲佳榻不知吾之應募原爲當兵非爲作若工而來也 
　　該兵所述如是然觀其體格與其離家之時相較已覺倍勝至吉靑納以爲該兵足與德人相見於疆場之上時彼必堅韌如鐵矣練兵之道有如是者 
　　英國海軍本足以阻撓德人攻擊英倫之舉動然吉靑納猶未敢全靠海軍爲護國獨一無二之機關也倫敦四圍已作種種溝壘之凖備一如該兵所言者計此項要塞約有二十英里之長一星期之内當可竣事此外海濱一帶及介於海濱與首都之間凡屬軍事上要隘之地皆作同一之凖備云 
[德皇與巴黎]  
　　文滙報九月十日紐約通訊云德國新派駐墨西哥公使埃克嚇氏已抵此間小作勾留然後赴任據埃氏言未離柏林之前覲見德皇威廉第二約歷二十分鐘之久德皇是時正在預備躬赴戰地攻圍巴黎之計畫意必實行不肯中止德軍攻陷巴黎之後其目的乃在殲滅法國軍備之組織以免後患並非欲永久佔據法京也 
　　埃氏又言德皇極欲結交於法已非一日且常作種種親睦之舉待遇法人孰知到底不能得其歡心現在德人之熊度其意似在必滅法而後朝食德軍雖僅餘一人亦必死力一戰無論如何必攻取巴黎而後已如其不能則其原因當在德軍並無餘兵足以使戰也至於俄軍注意柏林之事傳說紛紜吾人姑俟俄軍奪取芹匿司堡之後再論其進攻柏林未爲晚也 
[荷蘭之兵備]  
　　大陸報海牙九月十八日通訊云此間報界近日傳說德人已在哥郎都塞陶甫維埃塞及都意司堡四邑添設砲台大家不免疑慮叢生項舉動當然意在防備聯軍而在荷蘭輿論方面烕謂德人深恐荷國不久亦將投入戰局因作此種凖備云 
　　按上述四邑均與荷國東陲相接近若論破壞荷蘭中立德人似必不作此想然荷國軍隊現仍駐紥邊陲而國内各地亦已作種種軍事上之預備大有磨厲以須乘機而發之槪普通輿論莫不以爲德軍失敗收兵返國之時應即荷軍出發加入聯軍（英法）之日也 
[英報之德將更迭說]  
　　字林報云據亞姆斯特丹消息德國參謀總長毛奇元帥業已解職由陸軍少將里慈代之外間對於此舉頗多猜測或謂毛奇之解職因於法境戰事將决勝負之際以大軍聚集東普魯斯省貽悮軍機毛奇苟以大軍遣往加里西亞則可免奥軍之敗績然其屯軍俄邊失策最甚或謂德皇極欲進攻英國以　其個人之忿惟毛奇因攻英難得效果不以爲然德皇近復主以飛機毁壞英城而毛奇又持異議故毛奇不爲德皇所喜遂有解職之命然無論因何原由而於此軍事倥偬之際更易參謀總長實與戰局有絶大之影響也里茲將軍曾充禁衞軍第一師司令其名即在德人之中亦不甚顯著其父曾於一八七零年法普戰爭建有功績後任哈洛佛總督又據波爾多消息東普魯斯德軍司令興登堡亦解職以摩貢將軍繼其任 
雑評一 
[戰事盲談（四十四（無名））]  
　　今日交戰之思想均不於戰局决勝負而均望於戰之外求勝負此可於其電報中索得者也如聯軍則望久戰而德之糧食絶失業之人多以起内亂德人亦望英俄之起内亂此皎然可見者也其殆兩方工力悉敵不能以戰解决其戰　 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[魯理雜報]  
　　省城警察之改組巡按使公署前飭省城警察廳遵照地方警廳官制改組現安廳長已將各區署分配辦法擬定詳請巡按使批准後當行大致城外城内三區改爲一區設警察署置署長一人以警正充之共二三警署均附轄一區設左一右一二分署均置署員一人以警佐充之之西南東北兩鄕仍各爲一區設警察署　署長一人以警正充之毅警佐商埠一區亦然當改組之前巡按使公署曾以該廳改組問題電致内務部略謂地方警廳現正改組惟廳中各科是否仍舊各分區是否仍名警察署抑但名某區其科長署長等原係　任人員仍否在請予核覆旋得部覆各科及各區署均可仍舊至科長署長各名稱亦可毋庸變更但作爲職務不作實官應以警正或警佐充之故此次改組即以部覆爲標凖 
　　濟南商埠五里溝莊曁三里莊宵小匿跡匪徒竊發故商埠警署牟署長特於日前商請第五師在五里溝莊設一稽查局並任三里莊設一派出所以便隨時糾察 
　　平和祈禱之地點濟南基督敎會及靑年會近奉北京基督各會會長及靑年會會正來電以歐洲戰禍蔓延特聯合各省敎會於八月十八日午後二句鐘開世界平和斬禱會爲中華民國及世界各國祈福云云特擇定南關廣智院西禮拜堂爲開會祈禱地點並函請將軍安按使届時親自蒞會 
　　關於長勳之糾葛聞日前廣東將軍行署派參謀陳鑑到濟南探報日德戰事情形陳寄粤信中有詆毁張勳語經張稽查偵知於商埠某棧將陳拘獲送交警廳暫行　管現巡閱使署已派員抵濟提陳歸徐州辦理此間當道尙未移交 
　　揑造謠言之查究日兵到濟之後所有軍士緊守車站範圍一切交易均由日本人會及商務分會辦理故市面秩序尙照常無變惟一般造謠生事之流及地方棍徒往往揑造謠言日昨午後有諸城縣人某在芙蓉街福星客棧大言日兵已入德華銀行院内有英領事及警察廳長安君前往排解均屬無效等語適有某稽查在座即詰間某以語所自出某以親行目覩答之某稽查以其信口雌黃指令警士將某帶廳究辦 
　　海面盗匪之蠭起烟台消息云近有水警廳密探到廳報告現有大股海盗散布某某等海洋肆砲艦澄海號第二砲艦濟安號同時上足煤炭並於各砲艦配置銅砲多尊及新式快銅彈即於日前出發某某等洋洋杜截協力剿捕期在必獲 
[消極之下關岐]  
　　社會經濟　窘之秋在商業旺盛地方已慮竭噘下關商業有名無實徒炫外覲際人事天災之後企業者能力薄弱市面之隱憂内部之枯竭乃漸暴露於世旅館業爲衆具知洋貨業及奢侈品先之以下關爲輸入轉口之地江寗六合並津浦路南線之吸收者現亦銷路滯塞來貨昂貴環顧下關市况惟消極足以說明之 
　　負下關商埠行政之責者爲下關商埠局其經費爲預算所無原期歸併江寗縣知事兼辦火災而後總統特簡帮辦以期恢復自設帮辦以迄裁撤始終未將經費商定劉鍾掾就坐辦任仍無頭緒其總辦之金陵道尹亦無法想每月由財政廳借支五百元三年後儘數攤還現在實支一千餘元其不足之五百元在官有産業收入設法騰挪每月開支日日在愁城中市况頽敗現在之收入已惴惴慮其不數三年後之還欵更屬鏡花水月司　埠行政者惟籌畫本局經費與商人往復籲告文件及江岸迎新送舊等數事市政振興則無欵補救則無法驗契丈量則延緩之有業户以其手續繁難而緩者有查丈以有轇轕未淸而緩者商埠局之消極如是 
春間下關市場恢復之熱度極盛聲中有十七家事件爲商人與官廳互爭建築之案件基　省有爲江寗鐵路之附屬地財政順所有也互爭結果官勝商敗財政廳招標建築爲水木作戴恒記所包標價共五萬數千元第一期欵一萬二千元在六月間議定八月月間起工土方磚瓦工程頗有進步而第一期欵按承攬單日期已到向財政廳索欵乃支梧延宕十日一推如此已一月承包工人無力墊付不得已停工以俟之十七家之地基成爲半片的建築物較燬後之焦土爲美覲商人有竊笑者然念及商力疲敗恐求此半建築物而亦不可得也 
　　運輸業下關市面之重鎭也自去歲以來轉運業以供求不協一蹶不振搬運業津浦路收回自辦滬寗路暗潮未已駁運業爲官辦獨占者幾一載八月間交通部收回白辦以昭畫一而免紛爭魯省戰事北方貨物極爲稀少殘餘之轉運部辦之駁運生意淸淡津浦路新建之碼頭極爲閎美連絡滬寗至爲便利下關商業僅有火油未敗外則航業其天主堂所有地基方行建築和記（英商)事業日謀擴張下關市場之總况爲外力積極自力銷極之表示可恫哉 
[湖北最近消息]  
　　新舊巡按之行動調任陜省巡按呂調元卸篆後即渡江至漢所有各界公私讌　槪辭謝未到在漢住宿一夕次晨（十六日）乘太古公司聯益輸回皖省墓武漢文武各官均至該輸錢則聞海軍第二艦隊司令徐振鵬原擬派兵艦專送呂使以此行乃個人私事未便煩勞國家之海軍故爾辭却又鄂省巡防艦隊趙司令亦擬派楚信兵輪專送呂使以該輸朽敗駛行甚緩是以逕搭商輪而　行以期便捷段少蒼使君接印後除赴文武各機關回拜外並於十六日在署大讌同城各文武以盡寅誼至巡署各科人員其已自行辭職而去者均經遴員更替其餘槪行仍舊不過職守略有變遷初次接見各員詢問履歷經騐態度亦極和平并勉勵各員務各盡供厥職勸愼徒公决不輕予撤換云云 
　　襄河淸匪之進行湖北襄河一帶淸匪總司令朱兆熊君奉命於七月出發駐紥沔陽仙桃鎭於茲已近三月刻下甲區淸匪事宜辦理已收成效所有沔陽漢川兩屬積匪及其他不逞之徒大半匿跡銷聲或被拿獲解省正法故該區内下查埠何家場麥旺嘴剅嘴田二河分水嘴小里潭繫馬口新溝等處現均能各安生業朱司令因於日前將司部移至乙區潛江縣屬多寳灣駐紥以備辦理天門京山荆門潛江等縣淸匪事宜聞朱到多寳灣除發布安民告示外業已責成寗軍第一團顔團長得勝爲該區指揮官承認司令之指示督率該區内軍隊擔任淸匪之實施 
　　鎗斃黨匪之罪狀　鄂省軍法處鎗斃黨匪徐金標李學榮陳祥瑞三犯已紀昨報茲探錄各犯罪狀如下　一徐金標係佛合會正龍頭與月前溪陽水警總廳破獲正法之王嘉瑞同受季雨霖指使運動圖謀内亂並授僞指揮之職　二李學榮係黨人吳海山之同類軍法處訊得該犯口供謀亂證據並授僞參搜獲票布及印版等件實屬罪惡昭著法無可寛　三陳祥瑞係結夥持械行搶積匪在黃孝搶刦事主高姓等户得贓甚巨并敢傷害良民故令按照懲辦内亂積匪條例一併處以死刑以昭烔戒 
[都門政局之一暼]  
　　限制講習所之校外生　内務部爲調劑内外官吏起見曾呈請總統於行政講習所内設定校外生章程俾中央各機關薦任人員及有薦任相當之資格者得從事肄習以備外用故日内各部局主事辦事員人等具有薦任資格多禀誻各長官咨送聞内務部以此項校外生應以現充薦任委任官吏爲斷主事以上方稱合選至辦事員係雇員性質於資格似不相符故此次政事堂保送八名慬留主事謝保元一人其餘辦事員等均駁拒不准以示限制 
　　國史館館長之意見談　國史館開館半年於茲其間一部分喜於作事之人擬欲直接調取案卷入手修理其一部穩健出場之人則又看風使船不欲自出頭角王館長之意見則謂今日之國史館從前淸翰林院脫換而來前淸史館立傳均係奉上諭辦理必將應行立傳人員行狀實錄送交修史人依爲底稿始從著筆民國以來宣付史館立傳者麥寥無幾人又未奉有正式公文將各人行狀交出空空洞洞無從著手該館長以無理可辦不欲久作閒員聞其個中人云中秋節館長曾以此意擬就一箋函知總統决意辭職但已否上逹則尙不可知 
劉師培送覲之保薦呈　山西關將軍特呈保薦劉師培氏當於十二日奉總統兪允先行送覲其原呈云爲保薦經學通儒請准送覲事竊自漢代表章六經崇尙實學一時通儒碩産　微　於旣海守師說以名家用能經學昌明蔚爲風氣歪以學術之純疵有關治術之得失際此衆說爭鳴之會誠得通經致用之士實足爲匡時厲俗之資茲查有前分省補用知府劉師培江蘇儀徵縣人由舉人揀選知縣保洊知府府曾派充學部諮粤漢鐵路顧問官該員博聞强記穎悟過人經史百家靡不淹貫自襄事南洋督幕於吏治掌故研究有年力求實用而於保存國粹提倡尤力故東南人士咸耳該員淹博之名嗣充四川國學院院長兼辦存古學校分經敎授造就多才其徵文考獻之功尤爲川人所交頌上年來晉錫山知其傅經累世粹然儒者聘充顧問一年以來講學諭文深資獲益而考月著書之宏富修業之精勤爲晚今所僅見錫山深知該員學有本源用特據保薦理合附呈履歷伏乞恩准送覲量材錄用無任惶悚命之至 
　　京兆財政分廳之組織　京兆財政分廳廳長已任命陳昌穀聞分廳地址即在該京兆尹府署内陳廳長現與沈京兆尹商擬設立三科前在順天府任内辦理財政人員均不更換唯財政機關目下旣劃爲獨立原有人員恐不足敷分配尙擬添調數員以資辦公 
[十六日參政院開會紀（續昨）]  
　　王揖唐謂追認案狠多務必决定辦法究竟能否修正汪有齡贊成王說黎淵謂解釋約法非常困難第一　解釋權在何機關參政院組織法第二十條有解釋約法之權但須由大總統交議不能自身提起現只好咨文大總統交參議院解釋但約法會議尙存在能否解釋此約法尙屬問題只好暫不表决梁士詒謂根本辦法照黎君所言請副總統向政府提及施愚謂各國規定追認案亦是如此没有修正之文當起稿時已曾研究現只好擱閱此條例不表决主席付表决衆贊成擱置此法案主席遂指定施愚汪有齡郭鎔陳國祥增藴五人爲起草委員梁啟超繼則登臺說明財政要求答復案約一點鐘之久略謂本員提案精神以爲無論時局將來如何變遷必以　固財政之基礎爲先此事政府雖負莫大責任而本院之職權應爲政府之後援此次提出質問案第一即預算與本院職權上之關係查約法第八章所規定與本院有密切之關係蓋本院旣代行立法職權即有議决預算及承諾决算之權現在照會計年度以七月一日開始四年預算已經過去三個多月本院開院亦已三個多月若照立法院組織法開會之期僅四個月是本院代行立法職權不久即當閉會而預算尙未提出又前一年之决算距今亦已三個多月也未提出政府之行政方針若何我們槪不知道現在人民對於財政頗覺懔疑預算决算旣未提交本院若有人問到我們我們就無話答應蓋財政係由人民負擔故必使人民知道現在旣非採美國制度預算能由本院提出政府必有成竹在胸即財政總長亦未必不看約法不編製預算雖精確之預算中國此時尙雖辦到然不提出則其結果必使人民生出疑心以爲約法及參政院是一個裝飾品可以消滅人民法律的觀念本院開院以來所議各案都由　　交來　於被動的外間就有本院是養老尊賢之說第二質問財政現狀及將來計畫雖包有軍費各種然有了預算亦就都曉得了因　列在預算内且就此可以看出政府之政治方針也本員提出此案並非與政府爲難乃專爲盡本院職權及使人民服從法律起見若預算政府一時尙不能提出擬請先派員赴院說明現狀及計畫由本院傅告國民云云此外演說之詞尙多以無關於質問案之本旨遂從省略梁演說至五句鐘時孫毓筠起立謂時已不早題外之語請不要再說議長遂以贊成質問案者付表决多數斯時來士詒起立謂此案本可贊成惟文字上應稍加修改第二頁或謂約法雖有明文以下六語可删應請大總統飭下財政當局等語此用尾内閣制度時之語氣現在内閣制已取消應改爲謹據約法第三十一條第八欵要求大總統答覆據約法第四十二條派員代表出席發言此咨議長旋令提出修正案梁節提出由秘書朗讀後議長問有附議者否當有五人附議遂通過即宣告散會時五點十分云 
　　修正後之全稿針删去者兩處（一）或謂約法雖有明文事實驟難辦到則約法末條明云自公布之日施行若明知不能施行則自始何勞公布四十二字（一）應請大總統飭下財政當局將以上疑問諸端尅日到院說明並迅將本年度預算提出議决本院幸甚國幸甚四十四字添入者爲此咨上之或據約法第四十二條派員代表出席發言十七字餘全與草案同 
[高等廳二十次公開陳繩被害案（續十九日稿）]  
　　審判長向董升根問皮坎肩事董答爲張明寄存審判長問張在地方廳何以不認答必是他審判長又以問黃曾緒黃言其妻知道做法當傅黃陳氏問之秀此衣爲一皮袍所改且是在福建做的其證據則皮板上蟲眼與坎肩上南邊線是蓋線之相分北爲棉花線南則否董向其索看袍子答如有袍子則早已破案矣審判長以貼邊線是棉花線爲問董升因之遂窮詰黃曾氏並以黃給陳璧打電話說大六爺上美國去都是顯有原故請庭長給他伸冤又說黃受陳璧錢硬栽栽贓將事推到他身上一一云董以董之街坊言董在屋刨坑事相詰審判長亦遂以之　問董言門限高出入不便故拆之問何以在夜間答非在夜並求傅證人對質審判長當令書記官朗讀張明關於皮坎肩在地方廳所具供結略云）我在董升家寄存靑面德國假皮坎肩一件這件坎肩我不敢確認是我的如董升家裹再找出一件坎肩就是我的此結）讀畢　令讀董升在地方廳所具供結略云（這皮坎肩是陳　的陳繩的事亦是我做的請你該當判我其麽罪快快的判罷免得我受罪了此結）讀罷董升搥胸大嚷道我那裡具這樣的結來審判長又令朗讀嚴子壽在地方廳供結略云（上年八月二十九日夜内我同黃貴（張麟等在門房打牌董升於十一鐘時拿黃順車燈走由天亮時　升打門進來我同何以早來董答來取手絹並同昨晚打牌没有此結）讀畢董升以陳璧旣有嫌疑力請庭長給他做主審判長當令董升黃會緖退下董因黃不認派人訛陳璧事力請與黃具一拚命的賭結審判長以向無此辦法爲董解說旋以去年董　　順言柴堆裹有一桿槍很有嫌疑的話想向董不　又言地方廳受陳璧錢不容他說話不俟他請律師便判爲殺人正犯直是贓官云云審判長官贓言的話你可告他董言無處可告還是求審審判長作主云云審判長呌書記官朗讀已死之任順在地方廳所具之供詞略云董升拿走自行車呌任順送交董珍手内董升又給任順洋錢及衣服等供讀畢審判長問其對任順供詞有何話說董答要緊的就是錢媽在焦升家說黃貴不改供後來黃貴竟改供這不是贓官的手段嗎審判長當令其退下董仍要跟黃曾緒具結審判長不許董升又以送衣事絮根問當由庭丁蔣其扶由審判長又叫黃貴上堂問道你在地方廳供說刀丢在井裹檢察官又問你刀裹在包袱裹你說不如道在包袱裹是在包袱外這話你是否說過黃貴不認審判長又令書記官讀嚴子順在地方廳對於黃貴具的供結略云黃貴於陳繩殺好天夜内十一點鐘由門房走的蹟舉審判長又聞黃貴云你們五姨奶奶跟你是怎麽樣的好黃貴道甚麽跟我怎麽樣好審判長道你們五姨奶奶就是呌作意姑娘他待你是怎麽樣兒好處（未完） 
[東陽匪患之善後談]  
　　浙江東陽此次匪徒焚燒搶刦情形已誌本報茲錄任知事屠管帶近日佈證情形如下 
　　縣公署自被匪徒焚燒後僅存東首征收　房屋六間現時暫借城隍廟爲辦公地點財政卷宗及民刑案卷四處傁集均擈完全除民刑訴案另行出示重行起訴外所有民事案黏星之契劵證據一律開明呈報後由知事給據爲證 
　　縣前街起南門止共計大小商鋪被刧九家損失一萬七千餘金内有同泰南貨店及某米店現洋被刦二千餘元現由知事承旣設法維持 
　　中學校自當夜被匪徒擁入後刧去校長敎員衣物銀洋計五百餘金校具均被摀毁現由知事向商會借洋五百元發給該校校長後現已規復照常開課 
　　當夜匪徒入城後小隊匪徒開鎗互擊時有居民三人被彈擊斃現由知事各給撫恤金五十元飭令屍屬備棺收埋 
　　屠管帶於十二號派兵兩哨駐防玉山鎭茶場廟外親率兵士兩哨分駐城中並令杜哨官率兵兩哨分駐馬塘要塞所有省派步兵一連於十四號下午到東駐守城隍廟 
　　任知事於十二號發出賞格一道不　軍民人等拿獲齊心會匪首審供確實者賞洋三百元知風報信拿獲才賞洋一百元拿獲匪徒一名者賞洋二十元現在匪徒陸續被軍民等拿獲者已逹十四人 
　　自匪徒潰退十三四等日謠言聲起又兩匪徒約期據城居民驚　無　均欲紛紛遷　屠管　任知事一面會銜出示禁止一面商請警察所長派警偵緝遇有訛傅匪事者均各拘案懇辦是後謠言漸息人心亦各安然 
　　任知事以本署監犯共計三十七人内有要犯六名 
 
 
 

Page 7

 
 
盗犯十一名刑事犯十九人現現已移請鄰縣協緝外尙有　犯吳小才一名已由警察在西鄕拘獲暫押城隍廟内看管 
地方通信 
[松江]  
　　强盗亦發慈悲心　奉賢莊行鎭人莊　帆者當有田産僑居浦南葉榭左近之楊胥浦舊曆二十六夜盗匪六十餘人持石搗門門毁閧入從床次扭莊於地以鎗桿及樹棍痛擊逼言　金致莊頭部左臂大受夷傷有女祇十二齡見父危急　上擁護盗黨數數攔拖至第四次盗乃女怒斫以利刃頭裂血濺暈仆於地遍體浴血不忍逼視一盗亦發慈悲心掠床側布衫爲女裹創女以其色純白盡力哭拒不許加諸頭部幼女如是聞者起敬而盗亦因是釋其父時其母亦被毆受傷儲洋四百餘元及金珠衣服槪被刦掠盗操江北口音分遣黨徒禁嚇鄰右故無敢出援者三十日莊投縣署禀報並請驗傷縣長周君撥明日親往勘緝惟女放血過多寒熱大作不知能否保全也 
　　委募公債人員　西區警員馬秋帆君以操務獲譴調局察看一月期滿李警務長以頗知媿奮等詞詳請縣長飭回本任周縣長以馬與紳商感情旣　催募公债掟能得力爰於昨日下札令向接洽職者謂以警員募公債設有意見則收效　鮮也 
[揚州]  
　　處决要犯兩名　阜寗縣搶刧牛皮案内盗犯徐壽常吳步鰲前經游緝隊馬統領禀奉馮上將軍批飭謝知事會同審訊已誌前報茲悉該兩犯業經會審明確開錄供摺詳准上將軍歸入軍法就地鎗斃昨（十六日）辰好綁赴大汪邊處决 
　　勸寺僧購公債票　揚城各寺信執有田産爲數頗鉅各界領袖以此次公債係按照享有田産多寡而定寺僧未便獨異由縣敦請靜　寺僧雲林天寗寺僧顯憨萬壽寺僧印眞重　寺僧顯倫爲代表分向各僧寺妥爲勸購 
[南京]  
　　遴按署改組名單　巡按公署現另行改組職員名單如下（總務）科長朱興汾第一股一等員蔣汝正二等員蔡允三等員子貴　宋錫庚　第二股一等員劉鄕二等員郝增 
祈陳思三等員吳立莊湯迪智　第三股一等員楊廷珍二等員李文樍連德英三等員董柏楹袁德芬（内務）科長程學恂　第一股一等員陳協恭二等員梁公約三等員許錫同　第二股一等員沈鈞二等員袁長春三等員龑谙爕　第三股一等員嚴保榮二等員夏仁瑞三等員王鉁（敎育）科長盧殿虎　第一股一等員汪原渠二等員吳邦珍三等員濮祈　第二股一等員高凌雯二等員鶴畢三等員周昌壽　實業）科長高繼宗　第一股一等員金其照二等員單毓斌三等員袁雲慶　第二股一等員杜福堃二等員楊傅福三等員陳致遠（諮議處）曹豫謙王萃林蔣宗濤梁玉書沈佺沈爾昌　佐理沈德基周大鈞孫秉鈞張九卿　技士崔蔭芳汪國標　招待王垣（禁焑處）長陸維李　主任呂長鏞佐理丁銘忠（警備隊）主任沈佺　佐理申振刚鄂文奥楊通鑑（水利處）佐理賀良琮汪國樑顧問沈同芳孫雄　　 
　　派員調查災况　王道尹現派鄭耀烈姚日新盛同枝翁有成分往溧陽勾容江浦六合等處查勘災情况狀 
　　金陵學校慶賀孔誕　陰曆八月二十七日爲孔子聖誕乾河沿金陵大學校監督包文君遵例休業一日並於是日淸晨開會慶賀一歌詩二吳守道君祈禱三許養和報告開會宗旨四周岐山君讀祝詞五詠樂部學生全體歌詩六胡星吾君演說以孔道與耶敎比例彼此頗有合者諸生雖有宗敎思想却不能不讀孔子書云云七學生歌詩八文懔恩美敎士演說謂中國不亡幸有孔子遣訓至今九祝福十散會 
[武昌]  
　　烈士祠殿宇之改修　鄂省之烈士祠係前淸皇殿（即萬壽宮）所改其中正殿不合供奉烈士肖像及民國成立後諸戰死軍人牌位之用段上將軍特飭工程處長會同測量局長朱次璋測繪圖式改建烈士祠之殿宇並令估計工價以備籌撥欵項藉壯觀瞻 
　　官錢局支局之組設　湖北官錢局業由高佑諸督辦整理就緒日内即須開辦兌換所有各式紙幣行將與現貨相等惟各城鎭應同時開辦支局庶紙幣不因流通於外損其價値現已擇其最要之區設立分局四處與總局同時開辦昨已分别委任董逹夫爲漢口分局經理楊蒲伯爲武穴分局經理翁筱村爲宜昌分局經理局子淸爲老河口分局經理均各橃交巨欵飭令即日前往組設 
[安慶]  
　　聖公會開祈禱會　頃倪巡按接到北京長老會來函略謂歐戰惡烈商民生計不安當由美國大總統發起世界和平祈禱會訂於本月十八號開會祈禱以祈上帝福庇羣黎消弭戰禍所有皖垣聖公會堂亦於是日開會祈禱届時望臨會所云云故倪使今日已令安慶徐道尹首縣徐知事同蒞會所祈禱以表同情 
　　承收軍械局廢料　近年五金需用日繁中國但知用舶來品所有舊有物料每多廢棄現有上海鼎新公司專收各省廢銅朽鐵碎鉛蔴棕繩索等件因聞安徵軍械局儲積上項廢物甚多自願出價承收請由商務總會轉詳巡按使核示已奉批示以軍械局存儲廢料能否准予承銷應由將軍行署主政當據情咨請核復再行飭遵 
　　更正　前日本報地方通信欄内載水警第一專署拿獲著匪潘八案内起有快鎗手砲子彈等項茲據署長沈君來函謂查潘八一犯乃係奉文飭部緝拿經敝部第三分署池分署長　同弁兵在奉境新寺鎭茶館對門大頭和尙家拿獲當拿獲時僅係潘八一人並未起有鎗枝小洋砲子彈等項云云用特據函更正 
雜評二 
[當注意山東之匪（默）]  
　　　　之武裝乃能實行其眞中立換言之苟無武裝而欲藉公法空言之抵抗以收實效不可能也武裝之爲用一以防外勢之侵犯我中立一以防内亂牽動外交而破壞我中立吾國對外之武裝已情見勢絀無可隱諱今所急者惟在退一步以力遏内亂之發生昨電謂大帮土匪馬賊從萊州龍口登陸今山東消息又言烟臺洋面大股海盗散布橫行以戰區附近之地而盗匪如此人民之蹂躪姑弗言一旦牽動外人不又爲破壞中立之一口實耶故今日退一步以言中立當速注意於此若中國之武裝而併不能防匪此言豈能出諸政府之口耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歐戰影響及於日用品矣]  
　　歐洲戰事發生外洋來貨日鮮滬上原有之實因此　增價値各洋行買辦雇用各夥之薪俸前仍照給茲聞美最時等各洋棧買辦以歐洲戰事尙難解决各　友俸金無力再行發給遂於陽曆本月中旬始一律遣散又火柴一項（俗稱自來火）爲居家日用必需之品昔日每箱售銀十四兩數錢今則每箱增加至三十兩有餘各店舖零售每盒巳漲至十文又洋針（俗名引　原售每只二文或一文半今亦漲至每只五文矣 
[裘茂根歸滬訊辦]  
　　浙省朱軍督近聞裘茂根又在滬拿獲禁押上海鎭守使署該犯前曾獲解浙省發押嵊縣旋被賄懇趙知事緃釋現須關提到浙訊究是以派員來滬投文鎭守使署請爲解浙茲悉鄭鎭守使以裘茂根一案非僅涉及黨案且與陳子文金琴蓀兩暗殺案均有關係事關重要究竟應否解浙之處特電禀司法部請示現奉電復謂滬上旣經訊有暗殺案件自應留滬 
懲辦未便將裘茂根解浙所有浙省賄縱等案應將重要人證由浙解滬訊辦等因故鄭鎭守使昨日已 
將牽涉賄縱一案之要證迅速解滬以便訊明定讞 
[偵緝暗殺案之同黨]  
　　長江積匪許老么被住居麥根路富源里一千零零九號之張春山及成都路四百十三號屋内之李雲卿汪漢卿等用繩勒斃將尸裹於舖蓋内抛棄三馬路外灘草地上經總巡捕房一千零八十八號華捕查見回禀捕頭派探將尸舁至驗尸所報請公共公廨中西官騐明棺殮旋由戈登路捕房包探陳永康在死者身畔抄出麥根路益順押店計洋二十元之皮袍質劵一紙持赴該押店詳細調查得將張李汪三匪及案内之婦人張王氏王黃氏女子張香珍一併查獲並在張家内搜出手鎗一支鎗子二百餘粒解奉公共公廨諭着分别押候查明澈究在案昨由捕房將一干人證解廨復訊據三十六號西探殺辣門與華探陳永康相繼上堂禀明查得該匪等同黨甚多分居於麥根路成都路愛文義路一帶共有五處茲悉該同黨已知風抛棄衣箱物件逃逸所遺各物應請逃同黨未獲判將張等仍分别還押候給諭將該同黨所遺各物吊案並着趕緝在逃各人到案併究 
[製造局預備開工]  
　　滬南製造局因趕造砲械曾經鄭總辦禀准陸軍部月撥部欵三萬金飭先將練鋼砲彈機器砲廠等四廠開工等情曾誌前報茲悉鄭總辦以該四廠開工日期已定十一月一號應需材料及招 
諸君先行配派尙有該四廠之機器皆須先雇小工擦洗淸潔以便届期工作並已派定施耕尹爲練鋼廠委員黃承慶爲炮廠委員其機器炮彈兩廠委員僅派郎志雲兼辦 
[不准保釋私造僞幣案之從犯]  
　　上海鄭鎭守使前據偵探破獲奉賢縣境私鑄銀幣機器並獲犯朱桂元張春和洪世林等一案曾經訊據供認聽從馬道明等招股私鑄僞幣爰即通緝逸犯馬道明朱錫眞卲桂林朱桂堂等務獲懲辦在案茲有商民洪正大等具禀鎭守使署請求保釋洪世林謂係受愚牽涉竊禁日久愿甘作保請將世林釋放等情昨奉鄭使批示云禀及保狀均悉查洪世林前因聽從逸犯朱錫眞邀約預備帮同僞造貨幣按律本應嚴懲姑念該犯係屬鄕愚無知從寛判處五等有期徒刑監禁六個月發交陸軍監獄執行在案應候期滿再行發落所請保釋之處碍難准行此批 
[伯頓路又出刦案]  
　　伯頓路同昌里三百十六號余瑞蜂家前晚八時忽來盗匪六七人各執器械一擁而入嚇禁事主聲張刼去金飾衣物共値二三百金而逸余即投報捕房當派中西探前往勘查捕頭諭令聽候緝匪究辦 
[盜匪定罪]  
　　盜犯楊阿木前因行刧朱　卿船上貨物爲地方檢察廳法警拘 
獲由檢廳預審屬實起訴審判廳昨由曹推事會同李檢察官特開第一庭宣判以楊犯盜刦罪當然成立科二等有期徒刑監禁六年零二個月以儆 
[稽查員指拘黨人之不實]  
　　上海鎭守使署稽查員前日在南市十六舖大達馬頭地方見有湖南人曾士林在彼行走即指爲黨人上前扣住送至第一區警察署訊閱並無實據且據曾士林供稱現在上海縣地方警察所屬閔行第六區爲警察等語黨飭解送警廳司法科詢問緣由立即申送鎭守使署請示核辦後經地方警察景警務長查知其事商明縣知事洪伯言君轉禀鄭鎭守使將曾士林釋回 
[匪徒在途攫物]  
　　匪徒李阿保專在滬南各輪船碼頭一帶攫取商旅銀洋衣物昨有陳小卿手携銅元十七千行經十六舖大達碼頭附近爲李匪搶之而逸陳在後喊追當爲守望巡警將人贓并獲連同原告解送警廳轉解地方廳汪廳長派員預審之下判將李阿保收押候辦贓給原告具領 
[擾害行旅之蟊賊]  
　　長江一帶積竊繁多久爲行旅之害現招商太古怡和三輪船公司因其擾害航業禀請齊巡按使通飭緝私營等嚴行查禁乃若輩因各地偵緝綦嚴故均匿跡浦江張家浜一帶仍肆故挍前日平安蕃盛兩輪搭客均被刦奪失贓多至千金現巳分别報請官廳查緝矣 
[安寳生仍交原保]  
　　住居六馬路三百六十四號屋内之蘇洲人安寳生因捕房查得與暗殺金琴蓀案有關是以請廨出單將安傳案判令交保候訊在案昨由捕房將安傳案請究據二十一號西探目卜羅斯脫投訴此案因陳錫奎在鎭守使署供有衣箱數只存於某處安寳生知其底藴是以將安傳案欲令其指出以便吊取中西官得禀判安仍交原保候禮拜四再行訊核 
[巡士打靶不愼之懲儆]  
　　淞滬警察徐廳長昨日通傳各區署文云查本月十五日下午三時一刻六區二分署巡警劉養正在吳淞靶場打靶飛出子彈一枚誤傷居民康姓之女雖傷不重要足見該警平日操防不加練習臨事又屬疏　者記大過一次以示懲儆該分署巡官牛書麟平時敎練不力於此可見着記大過一次以儆將來爲此通傳各署隊長員一體知照嗣後對於長警操練務須督飭該巡官等實力敎練勿得稍事敷衍致干未便 
[新大和輪船落成]  
　　興發榮鐵廠承造新大和輪船業巳竣工定期陽曆十月二十一號午後三時行落成下水禮届時觀禮者必有一番　　也 
[公欵公産經理處將次開會]  
　　上海縣公欵公産經理處現爲積穀租地及水利帶徵問題訂於本月二十四日（即舊曆九月初六日）下午一時在也是圜開會集議昨巳由經理員丁張兩君通函各市鄉經董邀請届期蒞會公議 
[混用僞質小洋之敗露]  
　　昨日午刻有林球者持僞小洋在滬南申舞台旁吳永富開點心店中混用當被吳察出破綻鳴警到來抄困僞角小洋數個將林解由司法科移送地方廳請辦奉諭飭押候究 
[深夜車運蔴繩板箱之可疑]  
　　前晚南市一分署巡官白榮桂出外查崗時巳深夜在王家馬頭查見車夫王小招子車運輪船上所用之粗蔴繩一捆約重五六十斤又板箱一只形跡可疑當向詰問來歷據稱在小東門外途中拾得等語遂飭崗警將人賊一併帶回該署留候移送警廳司法科訊究一面由署牌示招失主認領 
[作夥運送瘟猪之衝突]  
　　日前南市宰猪公作作夥劉德明車送宰猪三頭運往浦東當被淞滬警察廳偵緝隊隊士徐榮福在豐記馬頭查出係屬瘟猪深恐妨碍衛生當即向之查問劉竟敢恃蠻衝突遂立鳴第十八十九崗警協同拘解第一分署劉供詞含混因飭連同瘟猪一併移送警廳司法科訊究 
[收取房捐之弊竇]  
　　本邑房捐向由各地甲經收南市十六舗地段户口繁多捐欵較他處爲鉅該地甲喬忠雖照章月清月欵並無蒂欠然　所派夥役於收捐時將捐票上所列捐數私行塗改希圖弊混事爲縣署房捐經理處查悉爰飭催徵吏傳該夥役到署詰問該夥役直認塗改不諱當以該地甲辦事糊塗爰即飭吏詳細澈查以便核辦 
[拘獲逸犯]  
　　匪徒陳阿四前因犯案經地方審判廳訊實判决監禁去年滬亂發生之時在獄逸去無蹤茲爲法界偵探拘獲昨由法代總巡諭飭送往地方檢察廳歸案訊辦汪檢察長諭飭先行收押候究 
[錢莊祇開十餘天之局騙]  
　　萃昌祥杜生寳泰祥生和盛等同投法公堂控稱有毛葆卿毛吉良兄弟二人將協康莊票向商人等掉換别家莊票或購去貨物付來協康莊票共計銀一千六百餘兩洋五百十元持往照付誑言到期准付詎票未到期已經關閉人亦逸去現查行協康祇開設十餘天實係設局串騙毛葆卿另因别案押在城内檢察廳署毛吉良由捕房拘案求請訊究毛供掉票有之此事實係毛葆卿經手是實判管押候移提毛葆卿到案再行訊辦 
[歇夥不理宕用賬洋]  
　　顔料店主林兆鏞投法公堂控稱前用陳叔林爲夥在帳上宕用洋五十一元又於五月中旬將門市售下貨物之洋十十七元私自吞用人即逸去今始尋見求請訊追陳供在帳上透支洋二十一元有之惟並不私用售貨洋銀五月間林將商人停歇故此回家實無取洋逃逸情事判所控吞洋二十七元一節無憑不追外餘欠洋五十一元着人銀兩保限七天交洋 
[媳婦無蹤之控訴]  
　　陳劉氏投法公堂控稱今所春間娶侯朱氏之大女兒爲媳八月初三日朱氏之次女侯妹妹前來婦人家中與媳婦密談多時向氏聲稱伊母囑令接姊歸寗婦人不籎任其領去詎一去不返當向朱氏詢問一味支吾人被藏匿有見證可憑求請訊究見證陳方氏沈劉氏同供信在陳劉氏左近八月初三日確見侯妹妹姊妹兩人携手回家是實訊之妹妹堅稱是日並未到過姊家侯朱氏供女兒出嫁後祗歸寗兩次即行送回八月初三日並無遣次女往接歸寗之事豈有藏匿之理求請查察　讞員判侯妹妹開釋侯朱氏交保候查明再核 
[指姦無憑]  
　　住居楊樹浦茂興街之婦人丁陳氏托稱母病歸寗詎與自稱在泰晤士報館内爲式拉夫之紹興人夏迥生在七浦路其母家内姦宿　被本夫丁慶發前往　見鳴捕將男女一併帶入捕房分别拘留昨晨傳同氏母周氏　解公堂請究經中西官訊供指姦無　判夏與周氏開釋陳氏交本夫領回　東 
[離婚案累及保人]  
　　李玉書控妻馮氏私逃一案迭經公共公堂訊明判准離異並令原告發　被告粧　嗣因被告檢點缺少復禀請公　將李玉書傳案諭令交保　還馮氏粧奩洋千元在案前日上午關　員會同美領傳君復訊因李之保人王顯違忽稱　保蓋章之店舖非伊開設伊祗存股本洋三百元云云中西官於昨復將李之保人王顯違傳案請究判交一百元人洋並保着令將蓋章之店舖帳據股單呈候察明再核 
[拐賣女子之敗露]  
　　南京女子王巧仔於去夏寗　亂事時被在逃拐匪在芝亭誘拐來滬串令婦人張徐氏周吳氏價賣與山西路一百二十九號鴇婦吳沈氏花烟間内爲娼得洋一百三十元分用茲經女之表姨母徐李氏經過遇見該女通知女母王邵氏來滬於前日報請捕房派探將徐吳兩氏與女並鴇婦一併拘獲昨晨解由公共公堂訊供明悉判徐吳兩氏與鴇婦吳沈氏各押女所半年王巧仔交其母領回 
[閘北烟土案]  
　　閘北檢察分庭前日將訊實烟土犯分别起訴經孫推事判决褚阿小帶土七兩半罰洋七十元王旭初帶烟泡五錢罰洋五十元楊玉飛帶土五兩半罰洋四十元吳萬淸帶膏六錢罰洋八元朱達生帶土皮一兩七錢罰洋五元鍾秉三帶烟灰五錢罰洋五元一併還押聽候繳洋開釋 
　　前日五區警署將查獲烟土犯許鴻川李洪全王子洪陳小狗張德福秦雲蓀司德文余世英　阿根劉純儒萬起財等十一名抄出膏土百餘兩一併移送檢察分庭押候起訴公判 
[冒充查煙員]  
　　董長生自稱爲烟土調查員向船户顧尙魯以查烟爲由希圖訛許被水巡隊查獲由四區四分署移送檢察分庭預訊屬實押候核辦 
[車租紏葛]  
　　王鳳學向飛星黃包車公司租車頭目顧三轉包車輛若干出租與各車夫有董步仁向王租車一輛因失去車輪上橡皮避匿不面嗣經王將童尋獲扭至頭目顧三處詎顧將童私行拘禁勒令賠償事經四區警署查悉一併拘送警廳司法科訊得顧擅自禁錮違犯警章判罰洋十元所有童步仁應賠損失着王鳳學赴審判分庭起訴請追前日王延孫彭壽律師爲代表投庭聲訴傳到童步仁略訊一過判令先繳保證金三十六元二角車租廿角始准交保聽候開庭辯論 
[控訴騙取驗車費]  
　　萃利黃包車公司經理任昭慶控二馬路三百十二號門牌東洋車店主陸德泰騙取騐車費洋四百六十元等情前日已由捕房將陸傳至公廨論着存洋六百元保出候訊在案昨晨由廨提訊先由西探祁文思投訴案情訊之被告延律師上堂聲稱此案甫經被告延請案情尙未盡悉應請改期俾資預備辯護等語兪代襄讞得供商之美領博君以此案關於工部局車務處名譽自應詳細研究判陸仍存洋保出候下禮拜二研　 
[查明住址再核]  
　　寓居西藏路一號門牌之安徽人吳振黃自署爲陸軍少將銜浙江都督府高等顧問官因被住居法租界之陳子春延律師在法公堂控吳欠洋一千五百元逃匿等情昨經法捕房派探協同公共捕房中西包探將吳恊提解送公共公廨請究法包探投案聲請移提即據吳供向居公共租界愿受治公共公堂云云中西官核供會商運下判吳交一千五百元人洋並保候查明住址並着來探補具正式公文到廨於禮拜四再行訊核 
[租屋不遂之糾葛]  
　　張桂生前投法公堂控稱向郭壽春轉租新造房屋當付費用洋三百元執有收　爲證詎完工後將屋另行出租洋銀不還　請訊追郭供完工後向張催搬進屋置之不問大房東徐公記向商人理論共賠去費用六百元有徐公記可證官判同徐公記到案訊明核辦在案昨日張又投追郭供商人往約徐公記不肯來案　商人前巳登報聲明可憑求　中西官以徐公記不到無從質證惟收條礑實遂判郭交三百元人銀兩保限七天交淸 
[慈善報將次發行]  
　　　嶺路務實學校讀書儲蓄會前日（十八號）午後爲發行茲善報問題特開臨時會各界人士及學生又兄各校職員到者甚衆由主任王卓雲報告云慈善報專爲補助各種慈善事業而設所得之資悉數充作善舉今各界認　者約有三千餘份訂於本星期六（二十四日）出版同人等　舉朱徐兩君爲交際員於每期出版之後由朱徐兩君分送各學校及各社會再由認派人分送云云衆贊成遂散會 
[沿路大便之被]  
　　高大之子高小二年近　冠向在大南門内陳金記杜底作内爲學徒昨晨小二在該作附近　地上大便被　　朱明海暼見以其作踐道路不　情由　住咒　致小二受有重傷經伊父高大得悉由陳金記作爲證人鳴警將朱拘送二區二分署連同傷者證人一併逕送地方檢察廳訊辦 
[公共公堂瑣案]  
　　王如芳因掩入山東路乾記弄十一號馬慶序家圖竊又方德生圖竊新閘四百二十九號居人王阿小家衣物均經包探查獲於昨併解公堂分别訊明王方均係過犯判各押西牢一年半期滿均逐出租界 
　　粤婦鄧林氏控黃松坡不付伊故夫鄧錦堂合　煤灰餘利一案昨日上午經公廨王襄讞會問英　卓君升座民庭研訊兩造均延律師上堂辯護中西官察核帳據原千應找被告洋六百五十元遂判原告交人　並保償還被告洋六百五十元 
　　王章氏控巳故地販奚朗如之子奚少如地皮糾葛一案由廨將被告逮案押追在案昨晨亦由中西官復訊原告延日本律師上堂代表請追訊之被告供稱現實無力料理官判奚仍還押候再訊追 
　　朱祖盛控王龍人不理欠欵二案昨亦由廨傳訊兩造均延律師上堂代表判被告仍交原保着將帳據呈案轉給原告閱看後再行訊理 
　　船户冷阿三控無賴朱小二冒充船埠頭串同陳阿大圖詐洋十元不遂攫取櫓篙等情昨由捕房將朱陳二人一併拘案請究原告偕證陳家發上堂證明前情訊之二人供詞支吾判朱陳各押兩禮拜示儆 
　　無領事管束之西人卡來話的司因在蓬路將美捕房一千一百四十六號華捕毆打被控捕房於昨由探將該西人拘解公堂請究原告華捕偕證西人哈不拉漢上堂證明前情中西官以被告不應行兇判罰洋七元充公示儆 
　　商務印書館控丁少安欠洋一千五百元不理等情昨由捕房將被告傳案請示奉判交保候訊 
　　廣東路二百三十三號門牌烟膏店主胡洪發因收買尤壽甫被攫烟土被捕房查悉於昨將胡傳至公堂訊實判罰洋二十元充公烟土暫存捕房如一月内原告不來領取即行銷燬 
雜評三 
[商業雜譚（一）]  
　　戰事影響於日用品最爲顯著者也以火柴引針之微一旦漲價則莫不感覺苦痛日影響影響殊不知此所受之苦痛至微極細尙有苦痛千百倍於此者不過此細微之苦痛已及於身如蟲蟲之伏於鬚髮間孫動而覺其大此千百倍之苦痛則尙隱伏未著故國人遂漠然不以爲意也鳴呼國人將從速設法以自醫其苦痛耶抑朿手以待苦痛之來也 
來件 
[皖滁人民公呈政事堂文]  
　　請求停征癹賑爲兩季凶荒災情極重顯懇緩征並請多撥賑欵以救死亡事竊滁爲皖東鄙素屬瘠區自津浦鐵路開車商業轉形收縮自辛亥革軍起　市　因以震　關是以還兵變者一匪擾者二前年淮軍入境困於悉索者萬千金去歲南京　兵陷於戰線者兩閱月人民膏血爲之一空此光　以後疊被兵灾之實在情形也乃地瘠山多山田十居其九圩田十居其一工商各衆向不發殿萬民生計惟恃科農自去秋天旱成灾民食久　匱乏農　望歲注重春麥以資餬口不圖秃而不實功敗垂成天降丹砂塵飛普徧數日之内如疫病傳染穗蒂黑朽隨風成烟乃至顆粒無收斷絶籽種此春灾之實在情形也自去年陰歷六月以迄本年夏令僅獲小雨數次從未普沛甘霖塘壩溝渠靡不異常乾涸以故稻田乏水得以勉强插秧者僅十之二在於是普種豆穀等雜糧爲收諸桑榆之計詎意旱旣太甚自芒種以至處暑點雨俱無以致水旱各糧悉就枯槁及節交白露忽締霪霖旣無裨於巳槁之禾苗而補種頭穀雜糧又因之淹没而萎　殆盡益以飛蝗遍野騷擾不堪飛則蔽日遮天止則厚盈數寸稻禾蜀黍旣經一食再食之不巳甚有食至五七次者豆穀雜糧花被踐落則不能結實梗被　損則無復生機旣旱且潦之餘復受如此蝗害統計全境幾無秋收之可言此秋灾之實在情形也積荒边後杼柚久空百務農之人耘耨之工未能梢　水旱之種轉覺加增蓋巳泡之秧不能全插補種之豆又復另謀以故借貨　擋竭蹶萬狀今秋收又如此　薄其甚者目前即巳斷炊即略有所穫者亦不過能支一月二月之糧刻下每銀一元僅購米一斗一二升麥一半二三升不第工商界難以餬口即業慶者亦須買食其將何以爲生下至飼牛草料缺乏更多故賣牛宰牛者不一而足至於麥種稻種皆無所出來年耕作無牛可施此時不遑計及此又灾象之實在情形也午季之灾已由士紳　槐棟等呈蒙財政廳飭開奉逕按使調令内開所稱麥收歉薄或係實情合將抄呈飭行該知事查明歸入秋成案内彚核詳辦是麥收歉薄已邀巡按使垂察彚入秋成辦災巳蒙巡按使恩准乃印委王一德賈鑄人會勘秋成以鳥衣等十五保秋季全緩南關等三十三保秋征一成六都三等二十五保秋征二成而春季則均全完五成詳請定案意者以秋季分全緩征一征二等似取於民者甚微春季全完係藉向征五成災緩無成例之說以杜民之口查舊例糧賦分上下兩忙征收乃所以紓民国非謂春季應攤派五成年歲也且春季無災緩成例係應統秋成而定全年豐歉非謂春季當有豐而無歉也今如此定災不第誤解例意實屬無當於災情况會勘之第又越兼旬飛蝗逗留蠶食未已斷生蝻子又復起勢災情較前又更加重已舉代表赴省呈求巡按使委員覆查麥秋兩季實在災情如公民等呈報非虚仰懇俯念災民無力擔負糧賦准予援前淸光緒十四年災免成案全數緩征以蘇民困並寛籌賑糶以救死亡全境人民無任銜感以民等之請求實爲多數人民保全生命並非爲少數人民冀免錢糧當此國用萬分匱乏之時倘係揑報灾情希冀邀免糧　不獨不知愛國抑且欺天欺人喪心昩良願膏斧　若猶謂勘不成灾必欲征滁地區區萬金之賦致令十數萬生靈强者　而走險釀成意外之變端弱者轉於溝壑流爲無窮之餓殍想亦仁人君子所不樂演此慘劇公民等目覩此象知而不言上無以對政府下無以對災民用特呼籲於鈞堂之前生死肉骨敬待恩施言盡於斯無任迫切謹呈 
[孔宅盛會紀]  
　　舊曆八月二十七日爲孔子誕辰靑浦孔宅有孔子衣冠墓及孔子廟係二千年古跡奉祀生孔用之君循例致祭并邀孔敎會發起人姚東木沈韾山兩君詣廟與祭兩君又邀江蘇各縣孔敎支會曹君潤甫顧君迺琴等詣宅祝聖而靑浦尊孔會徐伯匡徐愼侯諸君與縣知事代表曁學務課長施有恒君縣視學陳企周君宣講員楊酉藍君孔宅墪田經理員諸書華君等均各耑詣虔祝靑邑城鄕士紳吳莘伊杜濬漇徐達卿鄒葆笙谷傳聲方仲仁徐彭年盛秉卿莊伯英倪叔臣呂嘏純蔡允之張瑞書趙允臧夏體仁君等到者四十餘人聖商孔達尊孔傳聲孔秀甫孔振民孔魯芹孔偉　孔從周孔錫之孔日周孔得生孔保民孔敬之孔杏元孔學　孔學仁孔友才孔友泉也義和孔繁祉君等五十餘人祭畢當由姚東木君發起　諸君會議以孔宅聖蹟所在就此設立孔敎會江蘇支部籌備所隨議所章十條并推孔用之君繁邦爲所長孔慶珍孔慶庭孔祥和徐公輔吳宗淦楊振基項寰七君爲幹事員孔慶颺孔慶雲兩君爲書記員徐公修徐公輔宋炳森施恩霈陳龍章莊堃等諸君并擬組織靑浦縣孔敎支支又推孔慶珍君組織趙金孔栢鄉孔敎分會袁蔚文君組織固堰香郟滙鄕孔敎分會按孔裔居此始於漢代衣冠之墓葬於隋李宋室南渡時至聖裔孫　從入浙其一支於元初依墓而家世主其祀至今凡二十有一代其世襲奉祀生蓋始於淸初廟中供奉聖像迎自闕里墓右嚮立書院今設小學孔裔之游於庠貢於廷者代有其人志稱小闕里彬彬乎禮樂之鄕也今就此設孔敎支部又經聖裔主持之得地得人可稱盛事今贊助進行爲二徐與施陳諸項諸君而姚東木君爲之報告總會聯絡進行聖化庶將普被於三吳焉 
 
 
 

Page 11

 
 
專件 
[吾儕何故而欲歸國乎]  
　　留法學界維持會刋布吾國學署假期間方爲下學期種種之預備而列强忽焉宣戰歐　文化暫隊於鎗林彈雨之間吾同學中遂有於此時期唱歸國之說者不知保所見而云然也夫多聞多見次於上智觀　觀動乃知天下此次戰局爲百年以來所未有不特影響所及人權之消長學說之抑揚於世界文明史中必留一莫大之紀念而且社　之組　民族之心理其緣此戰禍而呈種種之變　者　皆足以新吾人蹈常習故之耳目而　其研究故使吾人稍稍　好奇之心有　勝之具雖在　里猶將挾策裹糧爲　西之游而乃不先不　會逢其適者轉謀引避是何故耶其有一二修業巳畢歸計早定不因時局而中變則亦已耳乃留學未久者亦忽爲戰禍所　而東去是何故耶英京安全如故瀕於危險者比法一隅耳而法國西南諸省優足爲比法同學暫避之所何所謂危險者至於地中海之戒嚴膠州　之攻擊與夫船少人　熏蒸致疾及停船久待之慮歸國者之危險寗減于留歐者耶將　恐旅費不給耶國内之匯寄使館之借墊其道正多藉日無欵則歸國之資何自而來耶以留法同學之經騐貨廡寄膳月費百佛郎而巳足以留法學界西南維持會之所經騐共同生活月費七十佛郎而巳足至於歸國川資其數則巨若移爲留居之費少則數月多則年餘豈　　戰局不終而學費之不可以　　耶將　　　旣　恐學校不復　　游學之目的終不能達不得不　然而返耶近一二月正在署假期内學校之停課也以此苟署假旣畢而戰禍未竣在逼近戰線諸地雖未能尅期開學而安全之地如法國西南各省則專門普通諸校必皆開課法國敎育部言之其他各國可以類擋若乃署假將終貿然返國則即使力能再來而入校之期不免延誤其絀於川資者所不待言所謂　游學之目的者果誰任其各耶然則由各方面觀察之歸國之說言之旣不成理而持之亦非有故殆發於一時之國情而决非審思熟慮而出之者去留之問關於學問之進退者甚大願諸同學審思而熟慮之勿遽爲一時之感情所動也 
 
 
 

Page 12

 
 
   
 
 

Page 13

 
 
自由談 
游戲文章 
[考縣知事八股文] [  七七生]  
　　知事日考知事枞矣夫知事胡爲乎來也蓋利源所在有不紛紛赴考也哉旦夫考試之停也久矣乎一般挾考監念考卷吃考飯者孰　眼　汪汪痛哭出頭之無路哉蓋科舉之不考者小朝廷所以重維新而知事之必考者大總統所以昭愼重夫乃嘆　德無窮我國家特開天眼而生財有道請諸君儘刮地皮矣今夫考之一事自古及今何　免哉而自大淸光緒某年月日竟日不考不考則若　紛紛向何處討來飯吃活潑潑生在世上不病死的道理無餓死的道理不得巳拿一　竹杖將欲隨伍子胥而去吹吳市之簫不考則公等碌碌問何年伸出頭來苦哀哀喚煞皇天救苦的觀世音救難的觀世音爲保不濜一　楊枝免得學孤竹君而餓死首陽之下嗚呼望考者慘矣求考者衆矣於是乎大總統有考之合下將　考秀才耶考舉人耶考進士翰林耶大總統苦日此種種皆亡國之考也吾不取矣堂堂洞鑒之中自有特别求賢之道區區科舉而外豈無因材取用之方爾等毌　自能敎士子安身衆生歡喜然則考小學堂耶考中學堂耶考大學高等學堂耶而諸考生又日　呀呀此新學之考也吾不能矣聲光化電旣無揣摩練習之功文字語言又有佶屈聲牙之苦人生到此 
倒不如一棺緊閉萬事才休民國三处大總統發一命令無論舉　貢生准其赴京赴考其考維何考縣知事也吾於是爲赴考者　矣十年辛葳竟得一　吐氣之時萬里程途且弄幾個盤川而去他日者　馬吹牛博　個一官半職將見千萬一黃標即萬一紫標何悉不稱心如意　　吾於是又爲考邓者賀矣抬頭一看名入金榜之中舉肢雙　徧告親朋之屬他日者分省製　若得子優差美缺將見論秤分金銀論斗分珠寳保悉不心廣體胖也哉嗟嗟皇天不負苦心人巴去巴來喜出頭之有日世上本無餓死鬼而今而後將受惠於無窮 
[滑稽文契] [  劍秋]  
　　立出賣杜絶身命人史要全今因正用情願將父　完全身命一　計開五藏六腑四肢七竅骨血皮精及毛十萬八千根上至髮梢下至　泥東至指甲西至手掌（右手因病巳發）外連垢汗内連　渣一應俱全坐落行府走縣不定村活區末圖第百萬九千號逸　說合賣與 
　　權府爲用時値估價計洋二百五十元正三而言定當日銀契兩交收足無誤自賣之後任　買主牛吹馬拍生蓄死食人獸兩用此係兩相情願各無反悔永不找贖倘有無常閣羅及一切人鬼爭執訛詐賣主自行理値不涉買主之事遵照常例出此出賣杜絶身命契一紙以作永遠信據存照 
　　再批另附圜樣一紙（即照相）又照 
　　民國萬年十三月半號立出賣身命絶契人史要全押 
　　原中錢如敏押 
　　代筆竇稿嘉押 
詩選 
[放歌] [  秦寄稿]  
　　人生百年能幾何我今對酒且高歌古人巳矣不可見北邙之上冢峩峩世間俗子何紛紛權門託足徒奔波富貴於我如浮雲此心自矢豈有他我輩區區何足數古來聖賢皆坎坷乃知氣數使然耳身世何必怨蹉跎充耳怕聞天下事隱居終老山之阿擺脫一切各與利達哉我與人殊科坐臥常携酒一壺非醒非醉朱顔酡大好及時且行樂平生所得亦巳多何用更思千載後攬曫安得駐義和古今人物同歸盡付與雲烟一例過 
[姚竟夫先生爲畫隱居圖賦此答之]  
　　姚子老畫師落筆有神助胸中羅五　早巳邀時譽我來素畫　先生無猶　章哉大手筆學術有根據一幅好山水是我隱居處入山萵不深我已忘谷慮先生隱於畫未敎凡眼覻此中有眞意好寄烟波去 
醫話 
[梅毒與家庭（續）] [  丁福保]  
　　一家之中如有不謹子弟日徵逐於歌舞場中則梅毒之輸入家庭可立而待蓋狹邪少年感染梅毒之後率多諱莫如深於不知不覺之間以貽害於家庭　於此而欲防範之其法若何日家庭之基礎無不成於男子之婚女子之嫁而梅毒之傳僠於家庭亦始於夫婦故欲預防此害當先自婚　始歐洲某國最惡梅毒人有　梅毒一次者則終身不得結婚甚或用法律禁止之其　如此我國人民每以此爲無足輕重　梅毒而仍結緍者往往而然演最慘至悲之劇於閨　之中可慨也巳預防之法當於結緍前男女除互相調查兩家之財産外且須調查其有無梅毒及其血統有無癩病與肺結核而梅毒尤宜注意果男女皆患梅毒宜亟受醫者之診察醫者如　爲必害他人則宜停止結婚其昔患梅毒而事隔數年早經治愈者結婚之前仍須敦請良醫再行治療俟醫者確認爲健康而後結婚始爲穩妥 
小說 
[花木蘭傳奇] [  天虚我生]  
　　第十六齣　鐶信（老旦上）（越調）（小桃紅）柴門臨水　荷香雷雨過茅檐晚也笑鶴髮蕭蕭挹取新凉斜月入虚堂早聽得垂簾軋軋機聲響纔敎與龍梭挑新樣也　花家兒女雙當都認我似親娘 
　　老身梅氏我丈夫林守當年列在從軍蒙花將軍將伊釋免先前我丈夫祗道那位將軍是花弧之子誰知却是他長女木蘭喬妝充　這是花老丈與我丈夫結成患難之交方幾晤地道破此外却尙無人知曉可不是難爲他父女兩個苦心如今他次女木難年已長成家中雖不飢寒他却喜來我膝下學他姐姐　機自給相煩老身敎導與他且喜他心地聰明早則能　自翻巧樣獨出新裁的了我丈夫現也長住花家敎那晈兒　讀聞得也有了十分進境但能他姐弟兩个早得出山遮我夫婦聊可以報花家父女深恩也 
　　（末林　上） 
（下山虎）守着靑氈家當老坐鷄窗且　隨函丈花家小郎肯只向黎杖分光忘寢廢飧倒反要埋怨鷄聲早過牆只有時間心倘恍昐行雲地角天涯思　茫也合將伊諒端的心難放有一个阿姐從征在戰場 
　　我林守今日晚涼雨過　窗尙未上燈承花老　之囑特地回家一轉呀夫人爲何獨坐在此（老旦）你老怎生回家來也（末）花老丈因喜晚涼天好置下一樽着我前來相請夫人帶領木難姑娘同往樽前閒話（老旦）如此你老先行我等便來（末）那花老丈啊碧　已注三分酒（老旦）我便着木難呵玉軸權收五色絲（分頭下）（未完） 
[偵探小說疑案（再續）] [  日本北村人著作中國馬二先生譯意]  
　　（四）殺人者果寺田耶 
　　却說這日淸晨寺田在家醉夢方醒大門未啓忽然來了幾名警察先踰垣而入搜出了一件血衣然後就把寺田綑綁起來寺田自己還疑是做夢一連聲的問道（做什麽倣什麽）警察惡狠狠的答道（你自己做了什麽事問自己的良心好了）不由分說就把他縛送警廳中來警察長立命送到法院此時喧傳溝畔浮屍之兇手已就緝遍城人士都眼巴巴的等逢聽審預備看看兇手究竟是什麽樣的一個惡漢到了這天法院開審人山人海的擠滿了審判官升了法庭便命帶上寺田來大家却見是一個三十來歲的壯男子外貌雖愿　看他那城府深沉是個不容易窺測的光景 
　　審判官問道（你呌寺田麽）寺田道（是）審判官（你今年多大年紀了）寺田（三十歲了）審判官（你家裹一共多少人）寺田（一妻一女）審判官（還有呢）寺田（還有一個夥計名喚莊一）審判官（莊一現在你家麽）寺田（他前月與小的外出行商還未回來）審判官（他現在何處幾時可以回來）寺田（這却不知我與他行商回來途次千葉町外之寒川宿了一夜次日登船時莊一便忽然不見了我等侯不耐便先回家來究竟他到何處去了我却不知）審判官怒喝道（胡說你把莊一在途中殺害了却假說失蹤不見還敢狡賴麽）寺田變色道（這是那裹說起我何　殺害他呢）審判官命拿血衣來問道（这是你回家來所穿的衣服不是）寺田（是的）審判官（這右手袖口的血痕是那裹來的）寺田（這個是我醉後跌傷了手的血痕）審判官冷笑（還要强辯你跌傷是在什麽地方跌的）寺田（是我醉後跌的一時却記不淸了）審判官又冷笑（你也有詞窮的時候這分明是你把莊一在途中殺害了血衣便是老大的憑據還賴什麽醉後跌傷天下那有醉後跌傷連地方都不記得之理）寺田（我與莊一賓主數年何必殺他）審判官（你還要强辯莊一曾有一次　姦你的妻子這事可有的）寺田（事是有的）（未完） 
 
 
 

Page 14

 
 
   
 
