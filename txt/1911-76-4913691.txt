# 1911 - 76 - 4913691

 

Page 1

 
 
   
 
 

Page 2

 
 
上諭 
[監國攝政王鈐章二月二十三日内閣奉]  
　　旨訥勒赫著調補正白旗滿洲都統所遺廂紅旗滿洲都統著奎俟調補 
 
 
 

Page 3

 
 
遞遺正白旗蒙古都統著增祺補授欽此 
　　上諭大學士世續奏資政院總裁責任重要請收回成命一摺該大學士夙矢公忠不辭勞瘁務當仰副委任勉爲其難所請收回成命之處着毋庸議欽此 
　　上諭孫寶琦奏藩司懇請開缺回籍修墓一摺山東布政使朱其煊着准其開缺欽此 
　　上諭山東勸業道着童祥熊調補蕭應椿着調補安徽勸業道欽此軍機大臣署名奕劻假毓朗那桐假徐世昌 
　　宫門抄○二月二十三日召見軍機倫貝子澤公世中堂　 
　　李家駒趙爾巽溥頲 
論說 
[中國危亡警告書（五）（續）（留日學生來稿）]  
　　或謂以數大强國。器械之精。訓練之熟。吾惟召合羸弱。期月之功。便欲與人爭勝。不惟書生談兵之見。是驅民於虎豹也。不知國民軍之設。非遂欲與列國戰也。蓋聊藉以爲外交之後援耳。外交之道。常以聲不以實。吾苟一朝發憤自雄。彼列國固已出於計量之外。却廻百步。莫敢遽攖。即或有意嘗試。亦斷不至如今日要挾之甚矣。若不幸而實出於戰。我惟以靜制動。以逸待勞出全力以抗之。彼雖有疾輪飛渡。絶不至傾國百萬以來。勞師糜餉。罷奔數萬里。要知國民軍皆華夏男子。非復往日刑囚市人僕役盜賊之兵。兩軍相接哀者必勝。彼小有敗挫。非其國内自詬。卽爲他人窺撓。而我之禍或以解矣。杜蘭斯哇之於英。菲律賓之於美。往例昭然。安忍以中國之大而不得與小弱並儕哉。且國民軍之爲道。不專爲對外計。固將爲子孫萬世。樹勇武之風。又寗仰震他人之强。而自終於猥賤耶。或謂外禍之亟。間不容髮。國民軍告成。無問勝與不勝。其何能及。不知揣度未然。聖哲所謝。要在盡人事以聽天命。吾國危亡之機。不始於今日。然皆禍至則舉國皆譟。倉皇不知所爲。禍去則舉國皆息。嬉敖不知所備。不及此時立一思患預防之策。則吾國眞亡於危亡之聲也已。若賴炎黄之靈。國民軍成於未亡。其風聲已足以動四方。卽亡也而强魂猶勁。不遠而復患不爲耳。不患其不及也。或謂政府闇愚而多猜忌。各省圑練。各校兵式體操。至近歲且盡罷之。今國民軍使通國皆擐兵甲。下亂之源也。政府其肯許乎。不知以今日外禍之亟。雖至不仁者。亦將一破其束濕虜使之習而與民共患難。我兩朝聖后。憂國愛民。方召國會予民以參政權。設地方議會予民以自治權。政府亦當善體恩德。何獨於此唯一救亡之良策而故靳之。而吾國民若怵政府之威而不敢爲者。亦非可予參政權自治權之國民也。自來亂之起於下者。或出於寇亡。或出於敎匪。或出於饑民。時或出於政府自養之驕兵僭帥。若以鄉邑之兵而召亂者窮盡史册未之或。有。蓋皆在并里墳廬之地。有父母妻子之身。雖欲亂不可得也。况國民軍多仰材於政府。方可簡營中一二精勤將尉代柄訓練嚴其紀律。正其坐作進退之節。以備外患内亂。而國家且多得干城之士。何亂之與有政府雖至闇愚至猜忌。斷無有情理淺顯如此而不通者。要之國民軍旣爲今日唯一救亡之良策吾國民直可速起而自謀。苟樞臣寗以坐亡於外人。而必不使吾國民稍有憑藉以圖救。則是彼棄民而甘爲外人效忠當與天下共棄之。夫國民軍之致國强救外患輔兵力也旣如彼。而不疑其成也又如此誠治本之法也。敢告我山東豪傑河北義勇關中健兒江東子弟越國君子燕趙俠士巴渝銳師湘淮舊卒滿洲索倫之騎衛摩罕默德之宗裔。成吉思汗之子孫修乃戈礪乃刃歌乃戎衣三月成軍一年大蒐三年告强十年沼敵我汪錡以下訖于黄思伯諸先烈之風昭宣乎洲洋。留日全體學生公啓 
要摺 
[李中書升培奏請建設新内閣摺]  
　　曠觀古今史乘。旁稽歐美世紀。順時勢者罔不興。逆輿情者罔不敗。龜鑑昭然。於今爲烈。伏維我皇太后皇上發奮維新。下預備立憲之詔。海内喁喁。想望盛治。其昭示立憲之要指。有曰大權統於朝廷。庶政公諸輿論。是固君主立憲之準則。而實民選議院之先聲也。雖然。豫備立憲。已近二年。時局日愈阽危。外界日增激刺。遂使朝野之議論。人民之志願。咸欲要求速開國會之期限。以確定實行立憲之方針。此誠世界大勢之所趨。正我國家千載一時之會也。竊聞各省士民。有伏闕環求迅開國會之舉。我皇太后皇上熟察國勢。俯順輿情。必宣示至近之限期。以慰天下臣民之望。斷然無疑。然而議會者政府之後盾。而内閣者國家之中樞也有國會而下負責任。有内閣而上負責任。泰西立憲國家。有議會機關。尤必先有政府機。關一以盡協贊之責。一以操進行之權。而君主則專主裁决焉。日本自明治十八年。廢太政官而成立新内閣。以總理大臣及各省大臣組織之。逮至二十二年。始實行頒布立憲。其明年遂開國會。是組織内閣。實爲布立憲開國便之基礎。其次序有必然者。請得而備舉之。一曰立新内閣而大臣各負責任也。天下之大患。莫甚於麻木不仁。而不知病之所從。在其知覺若有若無。其血脈若斷若續。至欲定其針砭之處。則全體痺痿無從著手。是誠無責任政府之通病也。立憲國家。君主發布法律勅令。有議會之協贊。尤必須國務大臣之副署。國務大臣者。内閣總理大臣及各省大臣是也。故君主不負責任。而大臣則各負責任今者。庶政之弊。輿論之激。人皆責望於朝廷。究之辦理朝廷之政務者。果孰適爲主乎 
 
 

Page 4

 
 
　　兩漢之際。天象有變。三公謝免。夫以虚象責大臣。不如以實事責大臣。任國務之重。當議院之衝。各大臣咸兢兢於職務。斯庶政舉而百度修矣。一曰立新内閣而政策得以一致也。宋歐陽修之論朋黨曰。臣聞小人無朋。惟君子則有之。又曰。君子與君子以同道爲朋。堯之時。内而臯夔益稷。外而九州四岳。舜之時。八元八愷。咸進王庭。實中國政黨之權輿。自黨錮之說興。而國始無定矣。東西各國。亂黨在所必禁。而政黨不諱昌言。故内閣大臣之進退。國家之政策繫焉。今天下之患。不患乎政權之專。而患乎政見之歧。財政則或盈或絀。制度則或新或舊。號令則或從或違。議論則或非或是。以南北疆寄之重臣。一旦入拘牽之朝局。遂至未克大展厥施者。則政策之紛歧使然也。（未完） 
專電 
[電一（北京）]  
　　樞府電致江督轉飭滬道密察組織國民軍舉動 
[電二（北京）]  
　　海軍大臣洵貝勒密奏派專員赴保和會議海軍事 
[電三（北京）]  
　　劉廷琛奏新刑律關係重要請申明宗旨以定國是又請飭法律禮學兩館以大清律爲本參以各國法律奉硃批該衙門議奏 
[電四（北京）]  
　　郵傳部奏京漢路應還官欵擬借正金銀行欵奉旨著郵傳部劃押 
[電五（北京）]  
　　新簡伊犂將軍志銳面奏伊新欵絀請飭部協撥鉅欵遇事請准便宜行事監國已允 
[電六（北京）]  
　　御史胡思敬於十八日上摺力參豫撫任用私人公行賄賂寄諭隣省某督查復 
[電七（北京）]  
　　鹽政大臣澤公奏洋鹽進口違約擬嚴行申禁奉旨依議 
緊要新聞一 
[留學界反對中俄問題之結果]  
　　虎頭索尾原是留學生的本相 
[二萬元之結果如是]  
　　留日官費生所捐二萬金當時以激於數十分鐘之愛國心力迫汪使繕寫筆據翌日即有人主唱反對不願捐此至可寶愛之十金（毎人派捐十金）而各代表本亦一時義勇爲衆所挾嗣欲結歡汪使不敢出領而使館近亦已探知留學生之内容眞相故决計不復再發此欵有詰之者則曰使館現在無欵 
[國民軍組織之代表]  
　　前日决議俟使館發欵後卽派代表三十六人分作三圑毎圑分赴七行省開會演說分散印刷物等毎省只准停留一星期以七星期之光隂犧甡演說並嚴定規則宣言如下 
　　一代表不得赴京應試一代表不得回家休息一代表不得到上海冶游 
[女學生亦換面目矣]  
　　女學生以男學生結果如是遂亦改變宗旨現在决議組織圑體發行雜誌以爲女界機關日來卽須開會公舉代表與編輯人矣 
[報告書又將出現]  
　　留學界之大本領（一）演說（二）開會（三）打電（四）發行印刷物今一二三已實行矣昨日又將印刷物印成大約不久必可發布吾報界又增一專件材料矣 
　　歷觀留學界對於國事問題有始有終者吾未之聞做來做去不外打電演說開會發印刷物四大事吾已厭聞之矣嗚呼留學生之手叚 
[倫貝子調出資政院之由來北京]  
　　日前倫貝子奉特旨召見面陳資政院臨時會外間期望甚迫似難大拂輿情聞監國云慶那兩相屢言關係外交事件宜嚴守秘密斷不能付之議會致滋紛擾汝可與兩相熟商若以爲可行卽從速入奏倫貝子退出後即與慶那面商請其主持開會兩相深不謂然此次倫議長調出資政院大約爲此云 
[李侍郎派充資政院副總裁之由來北京]  
　　李柳溪侍郎前在日本調查憲政回國後曾屢次條陳學說及政治上之設施久爲監國所嘉許前次沈林一簡放道缺憲法講義無人進講監國卽以李侍郎派充深歎其政見之宏遠此次沈家本開去資政院政院副總裁故又以李侍郎充補云 
 
 

Page 5

 
 
中國之外交忙何日得了 
[各部院注意外交]  
　　昨日外部各堂又在署中大開會議遍請各部院堂官到會各抒外交上之意見以謀盡善辦法聞農工商部右侍郎楊士琦郵傳部右侍郎李經方等均蒞會至其如何議决因關防嚴密外人莫而知十六日下午外部慶那鄒三大臣辦畢部務後又同赴慶邸府會議滇省交涉軍政等項嗣後並有朗濤洵澤蔭五大臣列議 
[監國注意外交]  
　　日昨監國在三所特召外部及各樞臣侍議要政外部某相卽將錫督送交未結之交涉案册呈閱監國翻閱數回深滋不悅謂該省未結案件緊要尤較次要爲夥則平日所辦何事長此敷衍積壓何日始能清結耶並諭卿等速與該督電商妥善辦法務期早日了結免致别生枝節所聞如是未知確否 
[各督撫注意外交]  
　　聞鄂督瑞澂近以邊警迭聞外侮日亟將聨合各省督撫對於外涉政策有一絶大之建議並力攻外部之失策刻正與各督撫往返電商 
外部與國民之冷熱觀 
[外部何明於觀人]  
　　昨聞政界人云日前外部見報載英國議院六百七十人中有四百一人贊成中國禁烟乃曰此類消息固我樂聞然英議院未出公文報告使人不無疑惑噫外務部可謂明於觀人者矣然曷不自思中國不出禁入公文他國於中政府之禁烟亦多有疑議耶豈外部於世界上之信用素孚於英人而無煩用此公文耶異已 
[燕趙之好男兒]  
　　本月十九下午一鐘順直國民禁烟會爲烟約事復急開特别大會選舉代表赴京請求外部主持廢約並又電逹各省禁烟會以聨聲氣 
[又有叅張燕謀者北京]  
　　開平礦務自去夏以來直紳與張燕謀相持不下客臘由北洋大臣出爲調停直紳主張中國收囘自辦張燕謀主張中英合辦至今尙未解决十六日已由直紳大理院少卿劉若曾等聨名參劾歷陳其辦理誤謬并力請照直紳議收回自辦 
[閻鳳詔想做王公耶北京]  
　　御史玉春等具奏本月十四日祭文昌廟臣等同往監禮正在奏樂行禮之際忽有人步上殿右面東跪拜者三衆目昭彰大爲駭異旋經臣等查問據稱確係禮部光祿司員外郎閻鳳詔來此陪祀竊思陪祀人員各有班次該員旣係部曹自應歸百官班内隨同行禮何得躋升上殿輿王公等同班似此越班失禮實屬未便姑容應請旨將閻鳳詔交部照例議處奉上諭已錄 
[川滇桂風雲之倏起倏滅北京]  
　　日前軍機處接川滇桂三省來電云川邊之雷波屬土司滇界之順寗廣西之泗城等處均因英兵進片馬之影響匪徒乘機滋擾云云聞軍機處接電後卽電飭王署督李制軍沈中丞協力派捕彈壓現又得該督撫等覆電謂已漸次平靖矣 
[陳玉麟簡放運使原來由此北京]  
　　陳玉麟於宣統元年終甄别經東督奏參開缺送部引見乃陳不遽行來京折而南旋至安慶苦求前吉撫朱家寶替其設法適鹽政處開辦伊始咨行各省調查能勝鹽務人員酌保一二員以備運使鹽法道之選朱撫遂以陳玉麟之名入告陳又運動鹽政處認可始行入京由部帶引若照向例督撫甄别人員引見之後必然降調祗能得一知府查此項甄别開缺人員或以簡缺知府用或以同知用者不一依成例此次陳因朱撫奏保在先引見日遂蒙旨交軍機處存記而存何官則未明言也於是遂放浙江鹽運使在陳玉麟之目的已逹而東督此次之翻牌子則實出於意外云 
[我國志士有聞言而起者乎北京]  
　　駐京美使近頗注意中國之報紙並力讚報界之進步惟言京師帝都無一通行全國之大報似乎不無遺憾若得熱心志士組織一報如英京之太晤士者則輿論界必另有一番勢力矣 
[東三省豈非我國四萬萬人之命脈]  
　　中國公論西報云前有人言東三省所出之糧足供全國四百兆百姓食用兹經詳細調查東三省共有肥田一萬五千三百六十萬英畆毎畝按中數計之可出一千五百磅大麥毎年可共出大麥一萬一千五百二十萬吨噸可養二萬三千萬人若再將東蒙古一帶開墾種植則中國四萬萬人無乏食之慮矣噫無惑乎某某兩國之垂涎我蒙古滿洲矣 
 
 

Page 6

 
 
西報譯要 
[趙爾巽又有更調消息]  
　　文匯報載二十二日北京電云川督趙爾巽已於二十號晚間抵此聞將簡授東三省總督或爲度支部尙書云 
[振貝子展期赴英]  
　　又載同日北京電云振貝子代表中國皇上赴英參列英皇加冕禮式現因家務覊絆不克如期啓程故已展期出月下旬首途矣 
[駐京日使調動之謡傳]  
　　又載同日北京電云外間傳稱駐京日使伊集院君將陞任駐英大使其說不確蓋該於本月下旬可望回任也 
[中政府更動大臣之外論]  
　　字林報載二十二日北京電云資政院總裁溥倫已調補農部尙書說者謂係因其主張重行召集資政院所致倫旣任農部尙書必能出其長才以濟助窮苦之農民使另種他物以代鶯粟前任尙書溥頲才具欠長不知注意此事世續之補充資政院總裁外間皆謂爲係限制資政院勢力澎脹起見 
[烟臺疫患已息]  
　　又載同日烟臺電云間疫患已息星期一日死者僅有兩人絲廠及各工廠均已照常開辦工作頗忙 
稿 
[字林報評讚東督（特）]  
　　當夫責言紛起譁傳華民梗阻外人辦理疫務之際。而有一身居重任之員政見明達。行事沉毅。如東督錫制軍其人者。此誠記者所樂爲濡筆以紀之者也。夫防疫諸法。極關重要。愚氓無知。視同兒戲。猶可恕也。若曾受敎育之官吏。與歐人合辦檢查隔離事務。其悠悠忽忽之態度。而亦與小民無異。則雖欲曲恕其罪。豈可得乎。東省政務殷繁。交涉棘手。督其任者。自不免鞅掌無豫。而制軍對於防疫事務。非特無厭爲之意。且能躬率僚屬實力奉行。其卓越之行。固已有口皆碑。無待更爲表揚矣。其成效尤著之舉。如組織巡防隊。防守街道。使疫區與非疫區斷絶交通。又宣。布辦事詳情。使民間咸悉防疫之功效。即就兩事而論。已足見其能矣。華人之求西學者。類皆棄其精華。而留其糟粕。東方學子靡不如是。而制軍獨能精講西方之科學。拯民於水火之中。其孜孜不倦之志。尤足令人起敬者也。賢哉制軍。出其通逹之政策。而使奉天之人。無不感之。亦難能可貴也哉。時評 
[其一]  
　　何不裁撤資政院 
　　嗚呼。政府敷衍新政之假面目。至今日而益形披露矣。憤各省代表之來京請開國會也。則押令出京。憤資政院民選議員之來京請開臨時會也。則又欲押回原籍。 
　　夫國會爲立憲之主腦。而資政院又爲議院之基礎。政府乃深惡痛絶若此。豈不異歟。 
　　最奇者。又恐倫議長之不足以壓制議員也。并去其任而代以庸碌無能之世續。倫議長辦事雖謹愼。然遇有關係之處。頗能採取輿論。而力爲議員請命。故議員咸翕然稱之。不若視沈議長爲無足重輕之物。乃議員愈信從。而政府愈猜忌。此次倫議長調任之意。非特不欲開。臨時會。且不欲有此資政院也。然則資政院之設。眞多事矣。 
[其二]  
　　報館記者之天職 
　　報紙以警覺國民爲天職。故報紙議論。當爲豫言。 
西人解釋學字。謂學者識自古至今種種之關係。而能逆知將來必發生種種之關係。今日之果。乃由往日之因。今日之因。必又成異日之果。如循環。如連鎖。往過來續。歷歷不爽。故報紙價值。全在豫言。 
　　然以十乘一。必仍爲十。數學的因果有一定。合淡輕養而爲空氣。化學的因果有一定。惟政治學則無定。無定故西洋政治學。亦尙在幼穉時代。 
　　然因果連續。旣如循環。如連鎖。則雖不能得其眞確。而必須得其近似。其觀察因果愈熟。而識環與鎖之尺度愈長者。則其去眞確也愈近。 
　　月暈而風。礎潤而雨。故以人人皆知之事爲豫言。而豫言之價值掃地。 
[其三]  
　　將何以酬此刀與馬也 
　　張紹曾赴奉而。各學生贈寶刀以作紀念。濤貝勒遊歐。而法總統贈駿馬以敦睦誼。語云。寶刀贈於烈士。良馬贈。於英雄快哉此刀與馬也。我願張紹曾仗此鋒芒銛利湛如秋水之寶刀。指揮東亞。復我主權。我又願濤邸乘此跅弛不覊日行千里之駿馬。以馳騁歐美。揚我國威。庶有以酬贈與者之高誼。而不負此寶刀。辜此駿馬也哉。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[皖路股東會大閙一塲眞相蕪湖]  
　　蕪湖皖路公司原定於本月十五日開正式股東會嗣因連日隂雨外埠股東到者無幾迨至開會日外埠及本埠股東持股票到公司掛號者蜂擁而來一時掛號處檢騐股票塡發入塲劵赶辦不及遂改期於次日舉行股票掛號限十五日截止十六日下午三時各股東約六七十人齊集該公司大廳摇鈴開會首由總理周味西陳述意見次坐辦潘偉人報告公司内部情形曁茶米股及米捐概略次滬局坐辦竇希文報告滬公司開辦由來及彩票滯銷情形並辭職務次會計程煕臣報告自開辦起至宣統二年止收支帳目總册次工程汪岳臣報告第一期工程創辦情形次股票陳肖文報告經理股票情形次購地鮑積唐報告從前購地大概曁現在節省情形次材料謝景洛報告收入支出各細目並宣布分類表册各職員報告畢股東方淑起言總理意見書曁各科報告表册宜及時分布各股東以備研究總理答意見書卽付印分布各科表册另儲一室以備股東公覽股東汪壽臣起言今日爲時尙早可否將第二日上午提議事件移至今日以期迅速股東江翰卿起言章程尙待研究似以原定秩序爲宜衆贊成遂摇鈴散會十七日上午開會秩序紊亂公司職員尙未到會有股東某起言不認諮議局電舉潘伯和爲米公股代表衆拍手贊成其聲如雷移時職員均到書記員請推臨時議長衆舉李侍郎蠡純因李未到卽舉洪瑞侯代之洪起言今日係研究章程請將路公司暫行章程第三十三條權數先行提前研究全體贊成書記員即宣讀章程請各投東公决有張曙瀛者（非股東）起言請議長詢問公司今日到會凤東權數是否過半如不過半卽不能開會當由議長詢問總理囑公司職員將掛號實數查明寫於黑版上除米公股二萬數千股外到者計二萬數千股有股東某起言米公股無股票公司何以承認爲股東大衆决不贊成股東潘伯和起言某係諮議局電請爲米公股代表米公股能否爲股東業經諮議局列作議案經大衆允許公司承認今日諸股東不承認爲股東某當電覆諮局取消代表時發言者旣多立者亦不少秩序更亂有黄起盛者（非股東）登壇謂昨日公司所發暫行章程各條全無供股東研究之價值實不規則之章程其餘均不規則之言當有股東汪壽臣起立抱定公司律奏案申辨是時李蠡純就議長席洪退居股東席黄起盛復起言如此公司不成公司孰能照公司律且現在朝政變更豈奏案不可更乎時米茶股東及臨時議長總均出席不願與議張曙瀛又登壇謂今日股東未到半數不成爲股東會宜改名爲股東籌備會舉臨時董事及查帳員衆贊成散會下午二時復開會請議長李蠡純入席李起言諸言諸君如正式開會則會議各件我即簽字如照上午之胡閙則我不管拂衣離席衆憤極取消議長公推金稷臣爲臨時議長遂提議股權議决十股爲一權遞加至二十五權爲止互相爭執喧嘩不止移時又有人檢查潘伯和之股票以潘之股票名爲元記非潘已名遂謂其冒充潘力辯乃大爲鬨閙幾與安慶路礦會開用武相彷彿衆即四散有電致郵傳部者有電上海名圑體者亂東會遂解散現各股東均束裝各歸改期招集尙不知何日嗚呼奇矣 
[蘇垣土業抗捐罷市續聞蘇州]  
　　蘇垣土業抗捐罷市各情已記前報兹悉此次禁烟公所出示二道一係令各土店帶收牌照捐毎購土一兩須收捐錢四十文一係限令於二月二十一日起一律憑照購土如無照私購者照五十倍議罰云云各土店於憑照購土一事最難允從其意以發出之吸戸烟照毎照毎日僅桃數錢爲數有限若憑照購土則銷數必致頓然減少目下蘇城各土店最大者毎日銷數有三四百兩卽最小之土店毎日銷數亦必百兩數十兩不等若毎兩捐錢四十文核計爲數甚鉅且又不令各店賃定毎天捐若干兩必得吊查底簿銷數照數收捐是以實難遵從總之定章洋土稅釐業於進口時捐足此外不得絲毫加捐卽牌照捐一項係毎店毎年捐錢若干爲數甚微亦不能按兩核計加之吸戸以故上海鎭江等各處土業均與蘇商共表同情甚爲反對聞該業現擬公呈駐滬英領事求其核辦目下蘇垣各土店於二十一日一律閉市後各膏店因無處購土大爲驚惶現下廣帮本帮各膏店已有七八成於二十二日閉門停止交易希圖免繳膏捐其餘各膏店現尙勉强支持如再延緩一二天恐亦難以支持將一律關閉矣 
東京通信 
[日本招待議員展期]  
　　日本招待我國議員一事已誌前報本社記者日昨面詢貴族院書記官宫田光雄詳質内容據云日本政府本有此意 
 
 

Page 11

 
 
現因特别事故無暇及此尙須待諸異日云云大約日政府今年未必實行招待也 
[日紙評漢醫之價值]  
　　日本報紙近有評論長春之我國漢醫一則標其題曰（漢醫盡死滅矣）亟譯錄之以供吾人研究長春收容支那人患墨死病者之避病院不喜洋醫療治喜用清人醫師所謂漢法醫者該地防疫局議定招聘支那醫十七名專任療治疫症當時無不驚喜交、 
集乃該醫師等本不辨消毒豫防之法忽染病毒相繼斃死至前月十二日所有該院醫師十七名全部死滅救人而先自斃誠一異聞也 
[日人之海軍觀]  
　　日本報知新聞近著（清國海軍人物缺乏論）醜詆我國海軍形容盡致其大要如左洵貝勒一貴公子也質雖俊敏尙無經騐遽欲負此重任難矣薩提督曾留學英國略知乘艦之術海軍行政非其所長任提督固有餘而海軍大臣則非其人也譚學衡卑卑無足道一事務官之才而已 
分類新聞政界 
[同城州縣竟有續命之希望南京]  
　　蘇藩司日前以同城州縣暫緩裁併禀奉江督批云裁併同城州縣本由撫院創議主稿函商謂交會議廳公同籌酌司道士紳全體賛可是以本督院會銜具奏今旣據禀各州縣繁者仍繁簡未遽簡所有擬裁各缺請俟新官制頒布後佐治有人再當實行亦屬愼重地方之意仰候撫院核示遵照 
[鄉民焚斃飢民慘案之結束蘇州]  
　　崑山鄉民上年焚斃江北飢民數百人棄置澱山湖一事送經蘇撫派委前署吳縣陳其壽大令會同飛划營劉在中率帶師船前往澱山湖會同清潔澱水衛生義務所各紳督飭夫役復行打撈各屍由元崑青三縣各派差保夫役帮同辦理共計先後撈起各屍四百六十七具均經隨時掩埋義塜陳大令劉管帶已回省銷差而該處清潔澱水衛生義務所紳董衛家壽等日前又以澱山湖中屍身雖已撈盡惟湖中之水污穢不堪現擬將該湖暫行封閉禁止捕漁行船以免居民食之釀成疫症等事具禀撫憲核示昨經程中丞以所請將澱山湖封禁是否與航路有碍應再由縣察酌情形禀復核辦等情札飭崑山縣遵照並聞蘇撫程中丞近日業將此事始末情形專摺具奏以崑山縣陳大令偏信該處紳民自辦恤流善會竟置截留資遺定章於不顧實屬怠惰偷安有忝厥職相應請旨將署崑山縣候補通判陳鎬即行革職該縣紳士湯文炳創辦恤流善會辦理不善應卽將其所捐監生斥革永不准其充當董事云云此摺日昨已經拜發矣 
[關道對於書委詐贓之政見蕪湖]  
　　蕪湖關道趙仲韜觀察牌示云此案前據太昌明等禀控報關房之崔希文王捷三等與裕溪口徐委員勒令船戸梅正平繳納罰銀又稱納繳無出經王捷三等商借同茂莊匯銀九百餘兩等語當經一再派員查復不但來禀無過付之人即調查茂同莊簿據亦無此欵影響此次該會員等續禀則並兌銀之錢莊而亦無之但稱梅正平由崔希文經手於戴生昌案外罰銀九百餘兩云云夫詐贓至九百餘兩之多尾數固太涉籠統亦豈旁無居間過付之人禀稱書委明詐又稱崔希文等經手則是以得贓之人卽爲說事過錢之人揆之情勢殊覺不順惟控關書委詐贓虚實亟應澈究本道辦事一秉至公縱弊絶風清或有耳目不周之處至於徇縱書委代人受過本道斷不至如是之愚一小小船戸耳而任如虎如狼者刀砧而魚肉之本道又斷不至如是之忍但事須核實法貴持平究竟九百餘兩之尾數幾何何人說事何人過錢銀由何莊兌交仰即一一呈明並傳船戸作速來道聽候訊明究追 
軍界 
[鄂省議裁世職俸餉武昌]  
　　湖北兩監理官程利川京卿賈鴻賓主政以鄂垣雲騎恩騎各世職共六百餘人其俸餉毎月四兩二兩不等綜計毎年所需不下萬餘金當此財政支絀時代此項恩俸似未便永久支給爰與清理財政局坐辦袁觀察提台張軍門會同商酌謂世職等坐食俸祿其弊正與旗丁相同應即停裁俾資别籌生計該世職受國厚恩必能仰體時艱聞張軍門意亦爲然現已具詳督院奏明停發以節虚縻 
[部員檢查鄂軍内務武昌]  
　　陸軍部蔭午帥前以鼠疫爲害甚烈曾通飭各省鎭協新軍嚴爲防範兹據第八鎭統制張彪呈報該鎭防疫情形自表面觀之似臻妥善於實際上難免不無缺點刻特派軍醫官劉復初來鄂考查昨張統制已派該鎭正軍醫官葉於蘭君陪同詣步騎砲工各標營檢查内務如有不適且之處即行指導改良 
[軍官毆傷工匠之結果江西]  
　　贛撫馮中丞札兵備處文云案據工匠熊金方等具控步隊五十四標前隊官喝毆工人龔福慶受傷沉重一案當經批飭陸軍警察吳管擊查明禀復兹據面禀起衅情由係該執事官陳鏡清因工作細故將匠人毆傷以致該匠人等一律停工查軍人理宜遵守法紀即使該匠偶有過犯理應剴切開導或向監修委員面請申飭何得擅行毆責至該匠等遽行停工亦屬藉端要挾均有不合應將該執事官及不能先生彈壓之承修委員先生一併申飭一面將受傷匠人龔福慶送交醫院調治如果傷重斃命自當按律究辦以肅軍紀而懲兇横除分行外合亟札飭爲此札仰該處即便遵照分别辦理具報仍責成馬令献廷嚴行約束各該匠一律照原工作倘再抗違定即按名懲辦不貸仍移藩司知照 
學務 
[金華府師範風潮紀聞浙江]  
　　金華府師範學堂於本月十三日因監督未到延不開課以致全體罷學兹悉風潮之原因甚爲複雜十四日學生徧發哀告各職員亦函請官紳調處十五日經地方官紳妥爲調停學生再呈哀告以監督（一）藐視定章（二）罔識學務（三）任用私人（四）衛生不講（五）課程不整（六）待人不公（七）營私舞弊種種證據决不承認十五夜監督纔到省城傅典修黄志璠等適有電來以師校罷學乞速請王君葆初（舉人京師大學師範畢業）代任地方官紳以監督旣來仍爲調處全體學生謂監督旣爲學界所不公認請依少城來電辦理監督則僅允改良决不辭職十七日上午八點鐘遂全體解散惟監督尙留堂中不知如何了結也 
[鄂提學連日調查女校武昌]  
　　王次籛文宗以省城民立女學日 
 
 

Page 12

 
 
益發逹誠恐規模辦法未善致滋流弊特於連日微服步行出查聞十八日下午至撫院街務本工藝女學校時由該校長胡小山君接談良久即偕同參觀一周文宗見該校女工頗有進步各女生皆天足拖辮當贊賞不已並諭飭該校長益求精進期臻完善次日又往敬節女學堂參觀由校長方紳正鏞接待文宗在講堂外立聽敎員授課甚久繼復與各敎員接談因衆女師均係竭盡義務頗蒙嘉奬惟以女生中多有梳時式髻且搽脂粉者殊與定章不合故飭方校長督率改良務重樸素俾杜人言 
實業 
[釘針廠失敗原因湖北]  
　　字林報載漢江南岸離漢陽鐵廠約二英里之處有大屋一所一千九百零八年之前曾爲政府造幣局該局向英國公司購有貴重之造幣機器一架並未實在試用即棄諸廢物之列其屋旋改爲製造釘針工廠初派之總辦爲前在督署敎授孩童之西席和靄可親大約可勝校長之任惟充大工廠領袖則極不合格廠中裝有最新之製造釘針機器搆造頗良能出極佳之貨查閱海關報告所擬製造之物品運入甚多以爲該廠所出之貨必能廣銷而實業必已大臻成效矣今試問其結果如何則已接連失敗該總辦因帳目不清曾拘獄中旋復開釋去年復易新總辦重行開工出貨頗豐而其結果仍不能令總督喜悅故該廠今復關閉所有工人甚衆因而失業云 
雜記 
[自治總董公然演出醜態鎭江]  
　　鎭城自治會總董吳某知識本來淺薄徒以前曾混充商會總董罷職後靜極思動適奉文舉辦地方自治乃竭力運動多人投票得以徼倖獲選自任職以來於自治應辦事件毫未留意詎日前該董忽邀集各議員開臨時便宣佈王秀芝因開山賣石被控押辦罪案當經議員多人查出該董對於此案未經議事會議决擅用議事會鈐記陳請諮議局建議爲該局所駁斥以旣無議事僵議决字樣不應陳請等情並將原件交還仰卽重行議决再核云云某議員見此登時大譁責以此案擅自私行其中必有賄賂情事信此違背公法實於鎭郡自治會全體名譽有關衆議員亦多鼓噪繼之以謔傲笑罵該董大慚面色緋紅與唇下白鬚相掩映傴僂立於台上宛然一幅壽星吃毒藥圖該董乘間思逃又被衆議員上前攔阻謂爾無用逃此處易來不易去爾旣含含糊糊我等偏要明明白白該董惶恐萬狀額汗如雨復踉蹌登台鵠立幸旁坐某君素與該董有舊力爲轉圜擬設盛饌多桌延衆議員讌飲而衆議員亦貪戀盛饌始能稍解此厄後又經該董對衆認過聲稱因不懂自治規章所致衆議員亦卽含糊了事但在議事册中註明王秀芝之爲人究竟有無劣跡議員並未查悉而退 
[湘潭頑民儼然毆打縣官湖南]  
　　湘潭縣余价藩大令前因僑居該縣贛商墳墓被粟姓毁掘曾經具控到縣大令卽親往勘騐周歷亂塜旋見有浮土一處泥色新鮮疑有贛墳碑記被粟姓藏匿其中即命贛商掘視果有石原在内粟衆始則攔阻致與衙投鬥毆旣見已被掘出竟敢乘亂毆官大令隨即親自拿獲一人又突被痞黨奪去聞大令已被毆傷現已禀報省台嚴行訪拿矣 
[小河灘案其將如此解决乎蕪湖]  
　　蕪湖小河灘案尙未得正當之解决現經省吏札調前蕪湖縣鼓署令來蕪督毁彭求道憲趙觀察札邀繁南兩縣代表來蕪會商辦法該縣代表已於日前到蕪與彭何二令及該灘代表畢鴻賓吳鋴明二君屢開談判該灘代表始求疏河繼索埂費經繁昌代表逐層辯駁抱定皖撫批示挖毁外别無調停之法堅持到底該代表刻又力催早日掘毁免生他變彭令已面允不日會同李參戎前往拆毁云 
[沙洋月堤其能應時斷流乎武昌]  
　　湖北荆門州沙洋月堤工程浩大極爲難修前經鄂督奏准撥銀三十萬委王道彭守等於去臘開工修築現在雖將告竣然實難於斷流合龍日前已擇定合龍之期陡遇雷電風雨巨浪折斷大椿三根仍未斷流昨爲鄂督所聞萬分焦灼當即電飭彭守等指示斷流方法略謂現交驚蟄節候已遲自以赶速設法斷流爲第一要義鄙意堵塞口門非多用碎石不可如將竹籬編成長條式内裝碎石比船隻裝石較爲靈便應由該守體察情形酌籌辦理總以妥速堵合爲主仍將辦理情形隨時電告 
清談 
[鐵路殆風潮之媒介歟]  
　　官辦鐵路。則授其權於外人。面民爭之。爭之誠是也。於是乎官民交爭之風潮。軒然起矣。甚且斥。總理。廢商律。派代表。爭存欵。詬誶之聲。不絶於耳。 
　　然則民號民其或者無爭乎。曰胡爲其然也。贛路方以總協理辦理不善。而議局路局。暗潮激鬭。皖路今又以。各懷成見。而是股東。非股東。且兢兢以米股問題。會塲間起。絶大之衝突矣。 
　　嗚呼鐵路。殆風潮之媒介歟。不然。何其爭執之。風潮迭出而不已也。雖然夫獨不。慮外。人所竊笑。乎諸公司亦何。必干戈相。尋乃爾。 
紀事 
嗚呼學生嗚呼情種（步留） 
　　某生者。蘇之某縣人也。性放浪。倜儻不覊。目空一世。少年入庠後。遨游四方。某歲至京師。適京歸大學堂開幕。生以第一人入選。入學。後。不專心於科學。惟時與二三。知已。豪談狂。飲。問或涉足青樓。留戀於偎翠倚紅之樂。及某歲。應畢業考試生以主科不及格不能畢業。乃留滯於京師。日夕以走馬章台爲事。一日在青樓。忽眷一妓。已許其代贖身價。偕老終身矣。會某都統奉簡命。之察哈爾新任。招生入幕中。生欣然往。乃與妓約於某月中。請假來都迎娶。生去後。該妓即閉門謝客標。梅迨吉。無何而好事易磨。美人不壽。未幾忽攖疾。治之。不效。且日革。竟至洋起。妓院中草草殯殮。已下。葬矣。生在。某都統任所。未之知也。及期。赴都。開所眷已死。哀悔備。至乃與。妓院約。願出洋數百元。購其棺木。從地中重行掘出。暫寄京都某寺中。以備日。後運。柩回南。事畢而。所費已幾及千金矣生於是乃復至都統任。所另致小星。以卜允臧。嗚呼。郭隗致。樂毅。禮賢韻。事前人。播爲美談。若生者。以繾綣之私。情而亦效法。築臺韻事。眞可。謂情種。中别開。生面矣。雖然古曾有千金買。笑之公子。今乃又。有千。金買骨之某生。吾不禁爲世界暵。進化。神速不置。 
叢談 
[愛國義妓（續）]  
　　軍官夜半醒。不見妓。陡見案上函。起視之。頓足大。恨曰吾失言致敗。乃國一然不料一妓乃。能幹如此事也。欲更易佈置已不及。故是役。卒失利云。 
　　記者曰。流品之分。無論中。外古今。皆不能免。而觀人者亦毎因其流品之高下。而評騭其人。此亦社。會牢不可破之習慣。無中外古今皆不能免也。夫社。會之上。貴莫貴於士夫。賤莫賤於。娼妓。人而淪爲娼妓。則不能責之以忠愛望之以節義。可知矣。而日妓喜娘。竟能。不忘。母國。慨然犧牲其寶貴之身命。與其鍾。愛之伉儷。以急國家之難。而奏凱旋之功。以視吾國縉紳冠帶之士夫。高爵厚祿之官吏。人頭畜嗚献城賣國甘爲虎倀効馳驅於異族者其。品格之。相去又胡。可以道里計乎。眞令人。崇拜不。置也。（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[謀刺朝鮮總督續誌]  
　　得漢城消息謀刺朝鮮總督一案株連者共一百二十六人現已續獲二十人連前共拘獲四十六人大約尙可續有所獲彼等分爲和平激烈兩派激烈派被控之事爲謀毁總督所乘之火車及謀放火燒燬總督衙門云 
[日本軍界注意飛船]  
　　十四日長崎日報載稱星期日下午大阪陸軍操塲舉行飛船大會此爲日本創見之事觀者約有八十萬人是日由瑪爾斯君駕乘雙葉飛船昇空三次第一次環繞操塲六周高約五百英尺第二次環繞四周高二千三百五十英尺第三次昇至一千英尺即閉機關直降至地聞第四鎭陸軍人員臨塲觀賽者尤爲衆多云 
[宗敎黨袒護敎皇] 　　 
　　二十二日倫敦電云歐洲各國國會均贊成申賀意大利統一五十年紀念之提議惟宗敎黨則皆反對因意之統一係剥奪敎皇治世之權所成比利時國會亦曾因此大起鼓噪、 
云（以上譯字林報） 
[意大利組織新内閣]  
　　二十二日栢林電云意皇現與前首相其哇里帝君磋商組織新内閣事宜惟前於其哇里帝君任内閣時充當外務部在臣之帝托里君則不願再受外務大臣之任 
[土德簽定鐵路全同]  
　　二十一日栢林電云巴格大德鐵路告成合同已由土政府與德國巴格大德鐵路公司簽押現擬在各處同時開工數年之内可以　竣巴格大德至波斯灣之一叚已由德公司讓與土政府土政府可以借用英國資本以造此路惟最大之數不得逾德國加入之資本 
[開列福利亞禁止外人購地]  
　　二十三日倫敦電云據薩克萊門托電稱開列福利亞之上議院已通過議案禁止外人在該州掌握地産按從前亦時有此項議案呈入議院從未覈准 
[英國政界近聞]  
　　二十二日倫敦電云下議院客屋盛傳憲政爭端於加冕之前尙難解决反對否案權議案於西八月底之前亦不能通過近日晨報及毎日紀事均稱有人私往探詢自由黨及工黨之領袖是否願議和解之策 
[德皇定期赴奥]  
　　二十二日柏林電云德皇定期本月二十四號赴維也納翌日赴佛里斯小作勾留定二十八號由彼處啓程前往考夫 
[日本軍官赴德考察]  
　　二十二日栢林電云日本近派陸軍委員來德考查陸軍事務約西五六月間可抵此間 
[德船觸礁受傷]  
　　二十二日柏林電云德國公司輪船戈班號開赴遠東時在里維拉海濱觸礁稍受損傷現向熱洛亞進發搭客將在該處另換他船啟行 
[德國新戰艦下水]  
　　二十三日倫敦電云據德國基爾電稱德國新築之奪雷諾脫式戰艦取名開塞已在該處下水（以上譯文匯報） 
本埠新聞 
[義善源票號擱淺]  
　　義善源票號係前兩廣總督合肥李瀚章（文忠公之兄）與某氏創辦從前資本甚富人咸信任西帮各票號亦樂與聨絡（從前票號僅有西帮外帮不得聨絡）自去年各埠金融恐慌頗受影響外間已時有謡言幸有報事丁价侯君竭力維持未被拖累詎至本月十九二十兩日因天津分號周轉不靈滬號益形危險二十一日應解各莊號現銀四萬餘兩正在摒湊適接山東來電知有匯欵五萬兩由交通銀行劃付遂即往領奈該銀行以義善源所借甚鉅郵尙盛宫保現正飭人密查本行往來各欵不能再事通融遂將山東匯劃之欵扣存不解延至是晚十二時義善源計無所出不得已將兌票一概退回宣告危迫現據外間傳述謂該號計欠交通銀行一百七十萬（骨有七十萬有物作抵）又欠道署四十七萬又未交稅欵十萬又蔡前道去年借欵維持時存欵十萬又道署往來摺二萬又欠天順祥五萬西帮票號五千連同官家私家存欵（並無洋欵在内）共約欠人之欵在一千餘萬之譜而人欠之欵亦約有此數尙足相抵二十二日滬道得悉後卽派上海縣田大令偕同關烱之太守寶子觀孫羹梅兩大令前往查帳送交商會查見該號現銀尙存七千餘兩惟該與擱淺與市面尙無牽動因所有存欵多係官欵或係仕宦積蓄故日來市面平靜如常並無别項牽累亦不幸中之大幸也前日該號執事丁君於事出後即親投公共公廨禀見寶大令請爲收押大令素知丁君辦事誠實偶遭蹇運頗代愁悶遂卽偕同丁君禀謁滬道請示辦理又聞漢口義源南京寶善源徐州恆豐（均義善源聨號）亦已均受影響未稔確否 
[增撫台稍有芥蒂矣]  
　　浙撫增中丞復浙江旅滬學會電云旅滬學會孫太史鑒號電悉浙洋近兩月間迭據王分統破獲多案擒斬格斃不下百數十名勦捕不爲不力近並將嘉防沈統領調統浙洋水師以資得力總稽查官劉道廷鈞現復飭温台辦理勦匪禁烟事宜亦不過我盡我心非敢曰瞻矚必有良策也韞養印 
[川沙鄉民閙事餘聞]  
　　滬道劉觀察昨接江督來電着將辦理川沙善後事宜詳細具報閙事之區仍看派兵照料免再生事觀察奉諭後立卽轉飭該廳遵照辦理又聞松江府戚太守將已獲各首要帶回松郡後卽在本署鞫訊一過錄供解省並將得賄私釋女犯丁 
 
 

Page 19

 
 
費工之廳差吳全一併解省禀奉程中丞面諭仍將未獲各犯由府飭廳務獲究報 
[實行徵收廣告費]  
　　城自治公所前因經費支絀提議徵收廣告費早已擬定章程逐條通過此次春季議事會因前擬章程迄未實行重復提議昨即由所出示並先派人調查分别大小式樣諭令各戸照章繳費如有未經報告遽行粘貼者由巡士隨時阻止 
[寗波同鄉會電催副會長回滬]  
　　旅滬寗波同鄉會舉定之副會長虞洽卿君因事入京尙未回滬昨由該會電致虞君云會中公舉沈仲翁爲會長公與朱葆翁爲副乞公畢速回任事 
[敎育會推定臨時幹事]  
　　上海敎育會定二十六日開會更舉職員所有臨時幹事員刻已推定照錄如下　劉子瑜　李蕉軒　李頌唐　賈季英　王引才　潘友梅　沈步瀛　楊聘漁　姚孟箎　沈仲平　余芷江　金松甫　金松翹　曾伯和　黄耐安　錢紳齋　臧蓮生　曲幹臣　徐問秋　黄輯虞　王伯福　朱季恂　李佑之　倪子讓　李墨飛　賈叔香　曹瀚亭　朱伯華　徐閬人　丁子裘　沈韻蓀　毛子堅　程英越　楊甸臣　王錫祺 
[自治不如官治]  
　　謝陳氏昨至上海縣署喊控奉田大令傳訊氏供丈夫謝月江因案被控由城自治公所提訊收押業經婦人遞禀懇求保釋詎被蔡元生從中覇阻迄未釋出爲此情急求請移提到案訊明定斷以免拖累大令着候查明再核 
[議决拆除萃秀堂圍牆]  
　　滬道劉觀察前以邑廟豫園米業公所萃秀堂前空地上建築圍牆輿情不洽曾飭本縣田大令傳諭米業董事張嘉年趕緊拆除張董以該地向由公所承糧不允遵辦此次城自治公所春季議事會特將此事列入議案前晚經各議員議得此項空地上興砌圍牆行人固有不便園景亦不免損壞自以勸令該所拆除爲妙爰卽函請米業公所即日拆除以順輿情 
[消滅私鑄銅洋之重案]  
　　前報紀住居美租界元芳路二百八十八號之潘三寶吳子香與公益里鐵匠林金生因合夥私鑄銅質銀圓互相控訐業經閘北四路分局黄正巡官訊供屬實分别收押兹兩造均因案情重大恐有不利特央何某從中排解禀求免究昨已奉諭一併交保開釋矣 
[販賣小孩案輕定斷]  
　　粤人黄鎭邦陳王氏陸蕭氏帶領男女小孩十餘口擬乘怡和輪船出洋販賣被探查獲解送公共公堂判押在案前日復經孩襄讞會同英翰副領事研訊明晰判楊阿惠陳冬喜桂根阿蘇等男女四孩一併函送廣肇公所查明家屬具領小鰲准給陳王氏領回小弟弟小阿海沈阿生阿弟等四男孩併送孤兒院安挿阿琴給其母鄧氏具領彩琴暫留幼女所候其家屬認領秦冬仙發幼女所留養黄鎭邦押西牢半年陳王氏押女所九月陸蕭氏押三月分别示儆 
[閘北路政之腐敗]  
　　近日春雨連綿泥濘路滑閘北除總局路新大橋路新閘橋路川虹路等處稍堪涉足外其餘如西街東浜及川虹路西楊家石橋東六十間一帶至今未築馬路泥淖没踝行人往來莫不嘆苦前日傍晚時有一年約六旬以外之老叟行經某處偶一不愼跌傷頭面血流如注旋由路人扶起代雇東洋車向西而去有路政之責者不知亦有所聞見否 
[復訊洋商定貨之紏葛]  
　　英商怡和洋行控鼎裕花行主范飛六不交承定子花一案前日午後由公共公廨復訊原告西人與買辦祝蘭舫管棧人孫玉山及代表津師派生士投稱被告所交之貨均由其夥榮寶順解送到棧曾將次貨退回所收之貨均已入帳可以查考旋據被告所迁之穆安素律師聲稱被告奉諭交六千兩人銀並保業已下鄉邀請見證且因母病今日不及到堂請爲改期再訊寶讞員商之英副領事康君諭候催范到案再行訊斷 
[巡捕嫁禍馬夫]  
　　滬道劉觀察前日札飭公共公廨正副讞員寶孫兩大令會同專理錢莊虧倒案之關綗之太守與上海縣田大令偕往義善源票號調查帳目寶大令之馬車停於河南路道旁詎被總巡捕房九百二十七號華捕指爲違章礙路上前驅逐馬夫王阿二不服爭論遂被該捕將王拘入捕房寶大令聞悉後卽飭從人持片至捕房將王保出昨日集訊該華捕偕三百八十九號華捕上堂証明王阿二停車礙路向論行兇情形訊之王供當時實由該華捕先行辱罵行兇並自將警裝撕破誣指行兇並由見証章久芝上堂訴明各節與王略同孫襄讞商之美仇副領事以該華捕不應自將警裝撕破嫁禍害人着送總巡捕房斥革懲辦王阿二亦有不合着罰洋一元充公 
[再誌男婦中詐之勾當] 　　 
　　山東人李夢章將妻范氏押入寗波路二百五十號門牌鴇婦王李氏所開之雉妓院内爲娼嗣因范氏逃匿李即串同巡警局已歇隨役陳春如向王鴇勒詐身價洋五百元旋被在巡警總局當差之伍良才偵知李與范氏匿居义袋角附近某剃頭店樓上密報王鴇索酬洋四十元由王鴇報知捕房將各人一併拘解公共公堂訊判管押在案昨日復由捕房將李等解案經中西官訊明判李押兩禮拜陳押七天伍押一月王鴇所出之身價洋五十元不予追還姑寛斥釋范氏暫留濟良所候其夫押期滿准予領回 
[書差丁役吃一驚]  
　　本縣田大令昨日轉奉蘇省禁烟公所札開該縣書差丁役前經開單具報並無吸食洋烟情事深恐日久玩生仍有不肖之徒私自吸食着再查騐具報 
[衆安救火會分設龍所]  
　　本縣田大令出示曉諭云據上海救火聨合會會長李紳鍾珏呈據北城衆安救火會全體會員胡錫恩等函稱本會於光緒八年經瞿故紳慶元等籌辦洋龍藉弭災害當蒙原任升道憲劉捐助經費嗣蒙前縣憲范黄先後撥將沈香閣禪院餘屋大加改造名曰衆安洋龍所並諭住持僧督率夫頭隨時照料各在案近年研究治理進求交通如城北一隅開闢拱宸平治道路且立興市公司籌建房屋 
 
 

Page 20

 
 
振興市廛皆爲發逹商務起見惟戸口旣多易滋危險火政在自治範圍之内先宜加意注重庶幾防患未然安居樂業即如上年八月間青蓮菴失愼本會曾經馳往施救該處苦無洋龍又無水管一時束手無策可爲殷鑒爰特公同集議查有大境廟樓下空屋分設龍所誠屬合宜如遇火警俾速施救並諭該廟羽士就近照料陳請轉求給示曉諭以便遵循而垂久遠鍾珏接閱前因皆屬實在事關要舉未敢壅聞呈乞鑒賜立案並請給示曉諭俾衆周知而重公益等情到縣准此查保衛市廛必先注重火政多設龍所庶幾有備無患據呈前情除批復外合行出示曉諭爲此示仰該廟羽士並附近商舖居民人等一體知悉須知該處分設龍所係爲保衛商民消弭災害起見務宜隨時照料如遇火警尤應協力相助俾速施救切忽藉端阻撓致干未便 
[陸恕堂與費庚華涉訟]  
　　長安輪船買辦陸恕堂至南市裁判所禀控費庚華舞弊等情兹由裁判員批其牘尾云查此案昨據費庚華禀稱去年十月十七日之帳收唐樹記一千三百五十五元付水脚七百二十五元張繼記四百三十元陸恕記二百元係該商矚書洋未經付過今添庚記去三小字以爲弊竇雖詞出一面核與該商前禀抄粘相附如果費庚華有意弊混當不至直書該商之名未歇以前閱時已久何以竟未覺察殊不可解此等帳據實不足爲完全証據該商等係在輪船營業是否曾入商會未據聲明未便率准移送仰邀人妥理毋徒纒訟又批費庚華禀云查此案已據陸恕堂續禀已飭邀理矣仰即知照 
城内 
[吞没資本]  
　　浦東源興米棧股東朱人和等在縣禀控經理殳龍山串同司帳費蔚卿舞弊侵吞資本銀一萬餘兩求請提究等情業奉田大令准詞提到被告並傳同原告於前晚訊究先據示八和投稱源興　宣統元年九月開設至去年九月收歇詎殳等將帳結算後竟被吞没股本自行開設爲此控請究追殳供因生电不佳以致虧本有帳可查詰之費供多袒庇大令將費斥退判殳收押限繳股本到案再孩 
[疏通犯] 　　 
　　童恆豐前因至石暉港巡防營滋擾被送到縣訊供收押在案兹因患病昨由田大令提案判令交保又拐匪林義明楊張氏前由道轅押發到縣訊供押辦兹林患病甚重亦奉田大令提案着令交保 
又曹家渡巡防局送縣之流氓林阿炎近亦患病判令遞解安徽阜寗縣原籍 
南市 
[發封木行]  
　　錢鼎臣在上海縣署呈控伊妻沈氏被吳和生惑騙鉅欵私開義記牲板木行並將信成銀行存欵憑摺吏換沈氏之名求提究追並請將板木行先行發封等情昨經田大令派差金淞　同二十三舖地甲將該行發封交甲看管並將封存木料器具開明清單報案存查 
[保護義塜]  
　　同仁輔元善堂董事致城自治公所南區分辦處函云大南門外中道橋地方之義塜埋塟無主棺木甚多近被附近一帶染坊晾晒布疋任意踐踏請爲隨時查禁等情昨日午刻適被司事查見萬豐泰坊司朱秀梅在彼晒布即行送區奉　罰洋五元充公布疋交還 
[乘馬傷人]  
　　崇明人康正林昨由原籍乘輪來滬登岸後行至太平碼頭突有馬夫邱阿根乘馬疾馳康不及避讓竟被撞跌傷及頭額血出不止旋經巡士追上扣住一併解至裁判所由陳裁判訊明判邱拘留候康送往上海醫院醫痊再行發落馬亦暫行扣留 
[期票未收]  
　　同益順板木行主施炳松在南區呈控小木作主婦夏凌氏之夫夏雲堂在日結欠本行物料價洋二百七十九元向氏追討延賴不還即經區長移至裁判所訊理氏供共欠四百餘元除將木料退還外另出一百元之期票一紙尙欠找頭二十餘元容俟措繳施稱被之期票付於同業萬茂行本行並未收到判氏交保候飭役同至萬茂查向再訊 
[限期遷讓]  
　　嘉定人顧子明至裁判所控稱猪作主陸品之租賃高巷頭地方之房屋四間除退還三間外尙有一間延不出屋計共被欠租洋一百十九元三角請爲追繳等情當奉飭傳陸妻王氏到案訊據氏供租金係二房客所欠判氏交保限月杪交屋至欠租一骨着自邀保租人妥理 
[不守婦道]  
　　蘇州人陸長生之妻薛氏不守婦道匿居母家陸因該氏不肯隨歸扭至南區移送裁判所訊究判氏戒責五十下交夫領回管束 
閘北 
[小孩待認]  
　　山東小孩王玉清年十歲隨父逃荒來滬前日在义袋角走失由四路三區巡士帶局昨送一區留養候認 
[安插女孩]  
　　女孩張小喜子係清江某姓家之婢女因被主人責打私自逃出被人誘拐來滬前日在新大橋北迷路由四路三區巡士查見帶局轉送一區飭送棲流所留養候核 
英租界 
[以原就被]  
　　周正烈之妾昭英被樂炳章誘拐出外匿居租界兹已被周偵悉　　上海縣移請公廨於昨日飭差協探將樂提解公堂請爲訊究孫　讞商之美仇副領事按照以原就被之例着樂押候原告到堂質訊核奪 
[串拐外甥] 　 
　　王錢氏偕同見証徐阿炳控告胞弟錢和尙與陳洪氏王張氏串拐六歲男孩阿毛一案昨經公堂復訊明白判錢押西牢半年洪張兩氏各押女所一年孩交原告領回 
[旅館聚賭]  
　　山東路春江旅館主尋陸曹氏紏合賭徒潘芝餘王叔英顧佑記及婦人金王氏等聚賭捕頭被老閘捕房捕頭偵悉突於前晚派探前往將各人一併查獲昨解公共公堂經德襄讞會同美戴副領事訊明判陸曹氏與爲首之潘芝餘各罰洋五十元餘人各罰二十元與抄獲之現洋金戒一併充公賭具銷燬 
[冒取牛奶]  
　　陳錫奎因冒取全利成號牛奶被控昨由包探將陳解廨訊明判押西牢半年期滿逐出租界 
[盜賣馬匹]  
　　張竹亭控胡阿大沈妙珍汪寶榮串竊黄白馬兩匹賣於嘉定縣人羅阿毛一案昨經公堂提案復訊據包探未順禀稱兩馬均已吊到判胡等交保兩馬暫交捕房候羅阿毛到案質明再核 
[是眞賊膽]  
　　衛金生前日闖入看守西牢之印度人夫稅卜克住室内圖竊當被拘獲昨解公堂訊知衛係過犯判押西牢三月期滿再逐出境 
[女犯復來]  
　　張陸氏迭次犯事逐出有案兹又潛入租界前日與楊仙卿在馬路互毆由捕查見一併拘入捕房昨解公堂訊明判楊開釋氏仍逐出租界再來嚴辦 
[摸竊洋銀]  
　　過犯丁皆生前日因摸竊日本婦人衣袋内銀洋被捕查獲昨解公堂訊實判丁押西牢三月期滿再逐出界 
美租界 
[寡婦私逃] 　 
　　梅晉生昨投捕房報稱寡嬸某氏近由蘇州私逃來滬匿居吳淞路請爲提究捕頭諭梅自赴公廨禀請核奪 
[抛工潛逃]  
　　住居崑山路廿二號之某西人前日对捕房控告侍者葉阿弟抛工潛逃昨經包探將葉逮案仍由該西人保釋 
[毆傷車夫]  
　　王阿生任阿林昨乘東洋車至塘山路因車夫高阿榮爭案車資被王在毆傷面部由捕併送捕房捕頭諭王等償給養傷費了事 
[形跡可疑]  
　　許正明昨持衣包行經北四川路巡捕見其形跡可疑拘入捕房候查核辦 
[拐逃婦女]  
　　住居百老匯路之胡阿富昨報捕房云髮妻何氏被某甲拐逃請爲查緝捕頭命赴公堂禀控 
 
 

Page 21

 
 
法租界 
[釁起鬩牆] 　　 
　　陳子仁陳子琴兄弟二人因會欵紏葛互相鬥毆一百零三號華捕斥阻不服扭八捕房經捕頭申斥數語即行喝退詎出外後仍扭毆不休爰復一併拘入解廨請究聶司馬以兩陳各有不合判各罰洋兩元以儆 
[聊勝於無]  
　　朱雪堂前因虧欠房金被控由廨判令覔保料理在案兹因挺押日久復由原告投廨續追判將生財盡行拍賣抵償欠欵兹已將各物賣去祇得洋四十餘元遂即給付原告具領餘欵免追將朱開釋 
[廉恥道喪]  
　　金阿三前在英界犯案由英公堂懲辦逐出兹又匿跡法界被探查獲解廨請辦經聶司馬訊知金慣爲無防之事判押候拍照逐出境外 
[虧欠房租]  
　　陸阿根周阿虎龍阿文傅阿桃方紀久周阿三等俱因虧欠新瑞和洋行房租洋三四十元不等由房東控奉公堂傳訊僉稱實因市面衰敗無力拔還判各交保限七天理楚 
[海上閒談]  
　　粤人黄鎭邦等拐帶小孩十餘口。附輪出洋。希圖販賣。其意豈不謂得此一宗好買賣。一日發財。成家立業在旦夕間。而他人之斷嗣絶續。哀痛悲號。何足顧問。嗚呼此其主何心歟。乃不幸而被探截獲。送官訊實。當道者苟一思其罪狀。則雖從嚴懲治置之死地。罪及妻孥。亦不爲酷。而今則輕輕定斷矣。我告黄鎭邦等。且稍安毋躁。若欲發財。數月後。仍可重理舊業也。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[兩次批准保和會條約附紅十字會條約曁各文件]  
　　目錄陸戰條規奏請畫押摺陸戰條規約第二次保和會外務部奏派專使摺第二次保和會陸軍部奏派軍事議員摺第二次保和會條約三年畫押會奏摺第二次保和會條約五年畫押會奏摺議覆頒布研究保和會條約實奏摺藏事文件和解國際紛爭條約限制用兵索債條約關於戰爭開始條約陸戰時中立國及其人民之權利義務條約戰時海軍轟擊條約日來弗紅十字約推行於海戰條約海戰時中立國之權利義務條約禁止氣球放擲砲彈及炸裂品聲明文件紅十字會新約奏請畫押摺紅十字會救護戰時受傷患病兵士條約外務部奏請添派海牙公斷院裁判員摺海牙公斷院各裁判員名銜錄 
[外務部奏陸戰條規奏請畫押摺]  
　　奏爲保和會開議在卽謹將陸地戰例條約照繕清單請旨補行畫押恭摺仰祈聖鑒事光緒三十三年三月十三日准前出使和國大臣陸徵祥文稱第一次保和會陸地戰例中國未經畫押本年舉行第二次保和會所議節目仍不外陸戰水戰中立公斷諸端若陸地戰例並未畫押此次會議之時所有關於陸戰事宜卽未便預於其列此項戰例各國除瑞士外均已畫押且該約與紅十字約相輔而行今紅十字約業已一律畫押各省練軍亦復著有成效應否將陸地戰例一併奏請畫押以便届時預議等因臣等查保和會陸地戰例條約前經總理衙門於光緒二十五年九月議覆前駐俄使臣楊儒摺内以各省防營未諳西例奏明毋庸畫押在案兹准該大臣咨稱前因臣等以事關軍制當經咨行陸軍部查核旋准覆稱此項條約旣與紅十字條約相輔而行目應補行畫押以便届時與議等語現在中國陸軍制度業經改訂新章所有陸地戰例條約應即准田該大臣補行畫押以期與各國一律謹將該條約譯文照繕清單恭呈御覽伏候命下卽由臣部電知該大臣陸徵祥欽遵辦理所有保和會陸地戰例補行畫押緣由謹繕摺具陳伏乞皇太后皇上聖鑒訓示謹奏光緒三十三年四月十二日奉旨依議欽此 
　　陸戰規例約 
　光緒二十五年卽西歷一千八百九十九年海牙第一次保和會公訂之陸戰規例條約大清國德意志國粤匈國比利時國丹馬國西班牙國北美合衆國墨西哥國法國英國希臘國義大利國日本國盧兇森堡國孟的内葛羅國和蘭國波斯國葡萄牙國羅馬尼亞國俄羅斯國塞爾維亞國暹邏國瑞典那威國土耳其國布國加利亞國大皇帝大君主大總統現雖設法維持和局互弭兵戎深恐遇有緊要事端非啓戰爭萬難解釋因此不得不籌畵於鋒刃未交之先秉仁愛之心冀文化之臻隆爰將戰爭法規及其慣例重加校勘或詳叙原意或明示限制俾免殘酷而示矜全溯目一千八百七十四年比利時都城會議迄今已歷二十五年兹復秉此良規公同擬議所叙文義無非輕减兵禍就行軍所可通融者酌定交戰國及其平民應守之範圍惟戰爭情節繁多本約不克盡述倘遇逆料不及未經本約指明者締約各國惟有靜聽兩軍司令長官决定此後締約各國續定美備戰爭規例設或遇有戰爭規例所未叙之事兩交戰國及其平民須率循國際公法以期不負文化諸邦仁厚之心並聲明本約附件第一條第二條所議亟應明白注意爲此訂立條約遣派全權大虑（銜名省畧）以上各員彼此將所奉全權文據校閱合例訖議定各條如左 
　　第一條締約各國應依據本約附件之陸戰規例條文訓示陸地各　第二條締約各國若遇兩國或數國開戰應照本約第一條所指規例辦理但遇交戰國之間有與未經締約之國聨合者則所有規例之效力卽行停止 
　　第三條本約應從速批准批准文件存儲海牙毎次收到批准文件應立收據並將此收據鈔錄校正由駐使轉遞締約各國 
　　第四條未經畵押之國將來如願加入本約准其備文知照和蘭政府聲明加人之意和蘭政府當據此轉告締約各國 
　　第五條如遇締約國中之一將來願意出約應將出約文件咨照和蘭政府該政府立卽將出約文件鈔錄校正之後知照各國從咨照和蘭政府之日起一年之後方有效力出約僅專指咨照出約之國 
　　爲此各國全權大臣在本約上畵押蓋印爲憑一千八百九十九年七月二十九號訂於海牙正約一分存儲於和蘭政府存案鈔錄校正由外交官交締約各國 
來件 
[浙軍通告書]  
　　此書已於去冬由主稿人寄呈陸軍部及軍諮處各當道現陸部已電飭浙省檢辦丁慕咸查辦 
　　苦哉浙軍就兵丁一方面言軍裝襤樓形同乞丐瘟疫叢興死亡相繼就將校一方面言罰跪受罵降爲僕隸應酬敷衍消滅精神全軍之廉恥掃地官兵如水火相尅此之已甚而尙不足以盡浙軍凡上繼而起者殆無一而非浙軍前途之慘狀焉是則誰實爲之浙人皆曰協統楊善德楊之罪固更僕而難終兹姑略舉一二暴之國中以告夫有管理軍政之責者一植黨營私敗壞軍紀浙軍編練之初尙渾樸風無欺無詐勤於訓練不失新軍氣象也及楊善德到浙首先設立混成恊本部位置戚黨（時僅步隊四營閱兩年乃編成步隊兩彯旣砲工各二隊馬一隊其間先設混成恊名目消耗公欵實不貲）並布置及各標營隊軍紀爲之一壞以楊所植私人皆只解狐假虎威爲楊罔利者也如前混成協正軍需官楊之中表郭成勳八十一標軍需官楊之妻弟唐培鈞是其私 ` 
人中之最著者爲楊通納賄賂之總機關查現在八十二標統帶蕭星垣前充管帶營務極廢弛自三十四年十二月間由郭成勳手獻千金爲楊壽楊遂去蔣而升蕭又前管帶淳于玉龍在南北洋時均以吞餉撤差三十四年到浙由唐培鈞手納五百金并楊爲師并令其妻拜楊 
 
 

Page 27

 
 
妻爲乾娘楊遂保充敎練官宣統元年復力保任管帶去歲添練新軍凡由排長升拔隊官而出淳于玉龍手者羣謂納賄有差今年淳于因案經增撫撤差時以平素揮霍無度不能交卸曾由楊妻出私蓄金二百假之其關係密切有如此者復以成鎭在卽用人甚多可大開賄賂門故仍留該已撤管帶以爲過手其餘如工兵管帶田繼成砲兵管帶王銳在北洋時毫無名譽楊以其私人也調之來浙寄以重任爲楊辦理軍裝侵蝕馬乾飽楊私囊再如八十二標書記唐麟爲楊妻兄弟八十一標二營隊官學兵黄鳳來爲楊妾兄弟砲隊查馬長李遠志爲楊義子不可勝數也近届成鎭楊更施其狡獪手段將所有混成協部私人悉數位置於鎭部圖廣其權術而普於全鎭此其植黨營私之罪一二侵蝕餉需刻公肥已楊善德於軍裝一項藉節省名義包攬承辦而假手郭成勳從中漁利其法於採辦時始則以嚴詞令商人呈樣開價訂約繼則暗令私人授意商人將原樣减次幾等終則待商人交貨點騐時責以與原樣不符减其價商人以未虧本也聽之該協統乃持原價單報銷而减扣入私囊矣似此窮極巧妙之舞弊新法非天奪其魄經該黨中人囈語吐露外人誠不易得其覆也其刻蝕之確証如三十四年冬軍中購辦棉衣商人受郭成勳約將布料减次又參以黄水絮兵服之不暖而絮復圑圑脫落衆異之有拆而視者强半非棉全軍大鬨楊不得已乃私囑郭出其所肥給毎兵洋一角言罰自商人以掩飾勸慰了事此其一新軍餉章並無存餉一月之例楊特創之施以種種惡法逼兵逃而入存餉於已查毎甲逃兵千餘人其存餉肥没數約在七八千金再截曠一項近因大部清查該協統無法乃吐出一二然不實不盡也凡兵之火訜由上月發餉時扣存逃一兵卽有一兵之存火食各營皆巾簿據呈繳恊署該協統亦一律肥已此其二三十三年冬嘉湖匪亂新軍出防領其津貼費該恊統全數入已此其三儲藏帽盒係洋鐵皮所製毎只祇值二角該協統竟報銷二元此其四兵丁操鞋該恊統例定年給單簿皮底布靴一雙布鞋四雙兵丁已苦易破毎目添製其無錢添製者則破襤外出該恊統毫不注意軍容又使軍需官故爲尅扣竟將例定之數亦不按期給發此其五諸如此類不勝枚舉只觀郭成勳以一軍需而毎季得匯四千金於家則楊善德之所侵刻可知矣此其蝕公肥已之罪二 
　　三縱庇驕横養疽貽害楊善德之治軍也無法律無人理凡其所私及其所善均袒庇之不遺餘力非其所善則禁毒之不留餘地或袒或毒一以私意出之無問曲直而於兵也則又主放縱主義冀結兵心於以貽害無窮矣兹特略舉近事以証之如步隊排長陳鳳標因兵鬨餉處置稍嚴經該恊統撤差又罰重看管而爲首之兵無事也炮隊管帶趙振清隊官劉耀林因兵丁鬨閙餉賑不清而撤差而爲首之兵仍無事也兵丁驕縱之風長于是星期出而看戲兵民交鬨復與衛隊鬭毆二營移房則與巡警鬨鬭此縱兵也前管帶淳　玉龍試馭新馬御以舊朽皮韁以致韁斷馬逸踏斃行人該恊統爲報馬驚火車逃逸以脫其罪五月間該管帶所雇用之司書生擅管帶威凌虐司務長周泉林周泉林甚銜恨之淳　知而不理後隊司務長刀刺司書生傷幾死又任該行兇之司務長濳逃夫事至官長行兇該管帶管理不善罪已不逭該恊統竟復極力包庇得無罪以致軍中諸事受其影響此庇官也庇其所私也若非其所善或其所忌有事則澈差或重罰無事亦尋端毒罵對兵罰跪故奪其威嚴使不能御兵種種惡風輸入兵腦在前歲已有第一標兵丁用實彈擊官長之事嗣後正不知演成何劇耳此其驕縱貽害之罪三（未完） 
小說 
[言情小說投海孤兒（二十四）]  
　　湯麥司者。爲哈麥司東水手中之一。素不善船主之舉動。而與愛力森及沙遜至愜。湯麥司飲酒而醉。則大聲以語沙遜及愛力森曰。密司脫迭克司行事至爲詭秘。吾决此行必有他故。吾於昨日尙聞密司脫迭克司與船主密語。聲低而捷。猝不可辨。吾第聞船主語曰君計劃周密。此女郎已入網羅。萬不能遁。　謹爲君賀。此數語者。吾聞之歷歷。愛力森聽此至。憮然色動。舉目以視沙遜沙遜。亦眴目報之。於時沙遜起立。謂湯麥司曰。君醉矣。船主之爲人至酷。君乃以妄語詆之。此胡可者。湯麥司聞沙遜斥已爲妄語。乃大不服。譁辨曰。吾乃未醉。亦未爲一語之誑。沙遜不待其詞畢。已偕愛力森力挾湯麥司。趨人水手之艙。置之榻上。湯麥司懵然而睡。 
　　迦麥斯東之輪船。旣至紐芬蘭。乘客皆陸續登岸。留者僅弗倫富士父女。及傳敎之牧師兩人。迦麥斯東泊於紐芬蘭者二日。即開行向紐約。弗倫富士見乘客皆於紐芬蘭登岸。而自紐芬蘭至紐約。竟無一乘客。來乘此迦麥斯東之輪船。心中至覺疑詫。乃德迭克司於約倫富士登舟後。乃蜷伏一室之中。相見之時至罕。偶見馬利亞。則鞠躬爲禮。態至恭肅。一二語後。即倏然他適。顧馬利亞之畏見乃德。甚於仇敵。一見乃德之面。則立蹙其眉。直同芒刺之在背。即馬利亞自問。亦不自知其所以然之故。第覺。是人爲可畏之傖人。不願與之相見。 
　　愛力森方矗立甲板之上。舉首望天。口中噫氣。請沙遜曰。今日將有大風。吾輩皆宜留意。吾不解迭克司之命意何在。乃不趨紙約而趨墨西哥。沙遜曰。迭克司爲斯船之主人。彼欲如何者。吾輩亦僅能聽其命令。愛力森忿然曰。吾輩乃　此鄙夫之命令乎。沙遜恐爲他人所聞。則止之以目。愛力森斗悟。方自咎已之魯莽。不應直　乃德爲鄙夫。苟爲他人竊聽。而述之於乃德之前。則已及沙遜必且無幸。愛力森自咎之頃。忽聞衣裳綷　之聲。而纎步輕盈。已及鐵欄之次。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
