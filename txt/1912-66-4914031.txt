# 1912 - 66 - 4914031

 

Page 1

 
 
評論 
[校外敎育議]  
　　大地之上萬國星羅論其國家之組織不甚相殊也察其人民之職業亦不甚相殊也然而盛衰不同强弱異勢其故何耶或謂由於軍備之多寡或謂由於政治之良惡是矣而一考其究竟則更繫乎敎育之消長今夫敎育之功用以言乎顯則可以國富兵强以言乎隱則可以增進人羣之道德今日門户洞開各國交通人第畏其以兵戰以商戰而不知其以學戰之更可畏也當清这季世鑒於國勢之不振怵於强鄰之環伺亦嘗以敎育爲急務矣顧敎育之說雖洋洋盈耳而觀其設施考其成績多所不愜迨軍興以來通國學校有因戰事而解散者矣有因財絀而停辦者矣其能支持不散師生咸集者蓋無幾矣今者民國肇興當局者雖深知敎育之不可緩第以軍政財政外交無往而不困難遂致終日役役籌不及此全國人民之視線亦多集於軍政財政外交鮮有顧及於敎育者夫以今日之情勢而言軍政財政外交三者固爲當務之急而敎育之消長又爲國家盛衰强弱之根本亦安可不急起直追况國體改革之後人民之於國家任大責重尤非昔日之可比務使全國人民皆身受敎育人人有參政之資格否則人民對於國家之設施茫然不知所謂藉曰民可使由之不可使知之吾竊恐其由且不能遑論乎知非但不足以參政卽國家之政令亦恐不能推行盡利然則敎育尙矣特是所謂敎育者自個人言之無不欲造詣高深出類拔萃而自國家視之則與其有少數傑出之士無寗全國之人皆有普通之知識然則更當謀敎育之普及矣近數年來未嘗不謀敎育之普及試一叩其所以普及之術則曰强迫敎育不知欲行强迫敎育必先有學校足以容之而後可以强迫今學校旣不足以容之而猥曰强迫將驅之於平原廣野而謀所以敎之乎以幅　如此之廣人口如此之多猶欲使人人就學於校謂將仰助於公家之力乎則儔不知財政奇窘焉有如此鉅款以徧設學校於全國謂將借助於私人之力乎則今日民窮財盡滿目瘡痍救死之不瞻又焉得餘資以設立學校而從事於敎育彼之爲此言者徒見夫通都大邑學校林立遽以爲學校足以容衆其於人口之數學校之數初未嘗一爲統計也夫以敎育之不容已也如彼而普及之難也如此則舍提倡校外敎育終無普及之一日矣校外敎育昉於歐西行於日本雖不宜於中小以下之敎育然我國人口繁多經濟窘困旣不能徧設學校人人而濟之則正宜師其意而推廣之由國家釐訂課程指定圖籍令民之不能就學於校者得致其圖籍依其課程而自習焉習之有成得就試於同等之學校如是則課程無舛學不躐等人民之求學也易不勞費而敎育可以普及計無有便於此者（未完） 
[專電]  
　　唐總理擬將六國銀行借欵事宜磋議妥善再行南下 
　　聞新内閣人物北京僅擬選派四人其餘八人將由南京政府推選 
　　袁大總統命於六個月内在北京召集國會 
　　聞外交團昨日會議擬各電致本國政府俟中國各省一律平靜並由袁總統將滿清各項條約交議會追認繼續有效後即行承認 
　　袁總統面囑唐紹儀君於赴寗後商請南京政府委陸徴祥爲外交部正長一面電陸迅卽歸國（以上北京） 
　　廣東前日之戰兩方死者數百人翌日王和順又向官兵搦戰當被官兵擊散王卽逸去 
　　廣東陳都督發給變兵每人十五元一律解散故大局已經平靜（以上廣東）　　贛省人民以都督馬毓寳潔身引退不日赴滬就醫公議餽送銀四萬兩以酬勞勩（南昌） 
[公電]  
　　卾臨時議會電各省議會諮議局都督督撫均鑒南京政府以全國賦稅抵借俄欵事昨接袁大總統庚電其文如下武昌臨時議會鑒電悉南京叅議院議借道勝欵五十萬磅一案聞該行並未承認已歸無效袁世凱庚電等語特此奉聞卾省臨時議會叩 
　　煙台藍天蔚電各報館均鑒頃接趙爾巽文日通電云云殊堪詫怪現在共和告成國是已定自當各泯猜嫌化除黨見趙爾巽於共和後肆意殘殺慘無人理名爲贊同實行殺戮南方人幾無噍類爲世公敵豈容蔚言其前後行爲司馬之心路人皆見專制時則指黨人爲革匪共和後則指黨人爲土匪自謂保全秩序實行殘殺同胞張作霖何人任其騷擾張榕等何罪至受誅夷蹟其罪狀神人共憤蔚不敢冒味進行者誠以東省危如纍卵一或不愼動釀外人干涉故事事均爲隱忍至於有備無患誅滅公敵之心固我同志旦夕不忘者蔚不才不屑與人爭都督亦不願與人爭口舌但求東省同志死者得以瞑目生者得以保全蔚卽請辭職以免遭人疾視謹此卽乞大總統鑒核電示遵行是幸藍天蔚叩寒 
　　桂林陸督電北京袁大總統參議院各省都督均鑒孫都督先電敬悉組織臨時政府爲目前惟一要著惟採用何種制度尙未決定如採用法國制則内閣總理舉孫中山先生任之誠如孫都督所言允孚衆望審查吾國現勢亦以採法國制爲宜鄙見如此仍希卓裁桂都督陸榮廷叩文印 
　　成都軍政府電南京大總統武昌黎副總統各省都督各報館鑒敝省前與滇軍恊議會師北伐滇軍取道囊陽川軍進援秦隴嗣接中央政府電告清帝退位民國統一北伐已作罷論秦隴援師川省力能專顧滇軍應回滇境惟遠道還師已由本軍政府備送銀十萬兩除電告滇省政府外特此奉聞昌衡綸叩文 
　　忻州閻都督電各報館鈞鑒山才力綿薄十年執革鞭竟無一成汗顔曷極幸賴全國上下 
 
 
 

Page 2

 
 
戮力一心民國統一共和目的完全達到於願已足夫復何求况破壞局終建設方始自顧駑駘實非其才刻已電懇晉民公會及諮議局另選賢能來忻接替一俟繼承得人山卽解除公囗長揖歸田與四百兆同胞共享自由幸福肅此先佈伏祈原諒晋軍都督閻錫山叩 
　　駐常德黔軍官兵電各報館同鑒黔省楊都督率兵二營北伐陰歷臘中抵常借地暫紮陰曆正月初四黔援卾軍第二標統帶蕭君洪斌奉趙都督命往卾亦抵常德十六楊都督先赴寗十六夜四更其參謀田宗貞挾私密飭報法官趙景彬弁官官宗漢參贊徐紹清等穿兵服將蕭統帶并三標執事官羅國棟暗殺並在城内放鎗驚駭人民次日田參謀揑蕭君罪狀往各營宣布並未提及羅君何罪嗣後軍情不服幾釀禍端經各官長竭力開導未至暴動卽邀集駐常砲軍統帶陳司令長並地方官紳各界開一文明談判由湘軍統帶陳擔任保持秩序議定现造不携武器詎田參謀自知理屈不到旋由地方官紳迭催始派代表二人到會該代表默無一言地方睹此無從發議始由各營派出代表偕田趙二人往中央政府申訴當此大同世界該參謀竟敢行此暗殺手段慘無人道復揑造罪狀希圖推飾煽惑軍心夫蕭羅兩君本無罪之人卽令有罪該參謀亦無問罪之權卽有問罪之權斷無暗殺之理以未殺之前并未通報地方文武黑夜到城内放槍擾亂人民之治安侵奪地方之主權種種無法無天祈登諸貴報俾天下人共鑒以求公論死者幸甚同胞幸甚黔軍官兵公叩 
　　海州耆民公電各報館轉蘇都督莊鈞鑒海州莞瀆鎭土匪近萬搶殺放火姦淫慘酷已極無力請兵垂斃乞救海州耆民公叩寒 
　　徐州趙品成等電各報館轉華洋義振會鑒徐州銅蕭碭沛豐五縣連年被災倉儲空虚復因盜賊横行掠搶一空飢民乏食迫而爲匪孰莠孰良莫可分辯若任其擾攘幾無噍類刻擬先行勦辦繼之撫恤始可安良除暴免致流亡徐州刧掠餘生無力籌畫伏乞貴會槪籌鉅欵活我徐民億萬生靈同深感戴銅山趙品成蕭縣叚扆碭山王立廷沛縣趙錫藩豐縣高梅仙同叩 
　　杭州蔣志清電日報公會轉各報館陳榥君鑒上海製造局非公莫屬請勿固辭防守製造局滬軍第五團長蔣志清 
　　金壇共和進行會電袁大總統黎副總統莊都督曁各報館鑒金壇風氣閉塞人民知識未開關於地方公益多所放棄現際統一告成人民對於國家均有應負之天職以是集城鄕同志組織一共和進行會公舉薛君紹周謝君培德爲正副會長今已成立用特電聞金壇共和進行會七百零八人同叩 
　　皖省軍政治界電北京袁大總統各軍統南京孫大總統各部總次長衞戍總督參議院武昌黎副總統各省都督各軍政分府南方各軍司令上海申報民立報時報神州報民報武漢各報館京津各報南京各報轉各團體統鑒十一日報載程德全等七人十二日報載朱瑞等五人通電二則（按本報未載此二電未知何報所載）其中所言均係爲漢奸王賡作辯護葢因同人等於數日前宣布五賡劣跡之通電也今細按程朱二電中一則强辭奪理抺煞事實一則模糊含混硬爲鮮釋諸公袞袞明達兼人而宵小運動多方竟令賢者爲其所迷作此無聊之辯護殊堪浩歎今用再爲宣示加以駁語海内同胞得免誤會查王賡籍隸合肥素以謟媚亡清親貴爲宗旨鐵良良弼載振均係賡之恩師孫公之獄確係賡所告發此事久經安徽同盟公會宣告罪狀神州同志莫不同知漢奸美號非自今始方今民國初立南北一統固不可再以漢奸二字加入然大名鼎鼎之漢奸使非革面洗心立功民國以贖前愆則不可一例相待也今後漢奸稱謂無自發生往昔漢奸 
[袁大總統就任處外務部迎賓館]  
　　　號依然存在公理然也事實然也札查革黨一事係經同人目擊賡寄密札與夏某誤投李某旋用五百金購回原札安徽商人俱能言之鑿鑿朱程諸君何所據而謂並無其事更何所見而謂同人之言爲弓影之談賡在吉林反對獨立江淮同盟會員有往吉林謀光復者幾遭毒手旅吉人士衆口一辭去年十月賡有上載振一書載在吉林報章畫策虜廷冀平義師何得云首主共和更何得謬稱正士使賡能脫胎換骨閉户悔過則同人等自當寛其旣往予以自新無如妖心不退故態依然有計夤緣混入袁君幕府多方運動冀充安徽都督同人等爲世道人心計爲安徽名譽計自不得不宣佈其劣跡至賡此次南來係與唐君等代表袁君投鼠忌器打狗看主大局所關自當别論宣布死刑一節係本黨從前秘密作用於理於法非可宣諸大衆惟虜廷已覆革命已成凡屬漏網漢奸業經民恩大赦然昔日之罪案卽今日之穢德也前電偶及葢爲顯託同人等與賡均係切近同鄕私交最厚相知最悉非若程君德全等所云並未相識僅據友人所言即出爲辯護也張君紹曾係賡之同寮程君德全係賡之舊主與賡交好如其愛之則宜勸賡束身悔過勉作忠厚鄕人漸消從前罪惡何必爲賡掩飾更何必爲賡表揚使賡醉心利祿戀棧官場呌嚣於東西奔走乎南北所謂欲蓋彌彰愈弄愈壞非徒無益而反之害者也朱程二電中有厚誣正人及五賡主張共和等語違背事實顚倒黑白未免過甚尤恐該二電出自王賡揑名是以再日前江蘇忝事會長鐵血軍總司令范先啓皖路局長朱艮涵敎育次長倪緯漢叅議院議員胡紹斌凌毅常恆芳皖軍第一師長孫萬乘營長郭梓靑三十五旅長龔振　參謀王正蕃副官鄭賡臣第一軍中隊長陳章奇團長趙雲龍趙丹營長　鈞朱子明陳芝宣毛保乾衛戌屬官吳文龍淮上軍帥長鄭芳蓀南京府知事方濳留日學生劉天民高蔭藻廬州外交長王善達皖實業司長凌濟安交通部長許世清廬州達皖實業司長凌濟安交通部長許世清廬州中學監督李緒昌前皖軍都督王天培等公叩 
[譯電]  
　　意大利國皇與后乘車往謁前皇墳墓時忽有意國瓦匠開鎗行刺惟三擊皆未中僅傷騎馬侍臣一人刺客爲無君黨人當被擒獲詢無同謀之人德國議院聞此消息即電致意皇慰問並賀其脫險（柏林）　　俄政府擬費俄幣二千五百萬元購買黑龍江鐵路材料（柏林） 
　　德國報界評論添兵駐華一事謂苟非北京德使請增兵力則可不必添派兵隊（栢林）　　美議院議决承認總統塔孚脫有權禁止軍火運往墨西哥（華盛頓） 
要聞 
[新總統之新令]  
　　三月十三日臨時大總統命令特任唐紹儀爲國務總理此令又令方今民國初基政治之原首在任用賢能掃除弊蠧近歲以來是非倒置黜陟不公致鑽營奔竸之風大開謹厚者或貶節以求全巧滑者益趨炎而忘耻官方旣紊職守全隳傾覆之因多在於此此等惡習自應痛加湔滌務絕根株爲此通諭百僚須知凡屬官員皆係爲民服務官規具在莫不負應盡之責任而無特别之利益何得存非分之希冀而作無謂之營求况佐治需才果有寸長奚患淪棄自今以往該管長官毋得以好惡爲取舍喜怒爲進退如有此等情事屬員准其申訴倘屬員對於長官再有鑽營奔競情事必當重加懲戒以肅官常維我同官各宜精白乃心束身自愛毋負本大總統殷殷誥誡之意此令三月十四日臨時大總統令都察院都御使張英麟呈稱所老力衰懇請開缺等語應卽照准都察院都御史事務委任陳名侃暫行兼管此令 
又令委任王占元充駐紮保定總司令官所有駐保軍隊均歸節制此令 
又令委任山東護軍使馬龍標充陸軍第五鎭統制官並會辦山東防務此令 
又令鴉片烟爲害歷歲久遠年來訂限禁絕幸覺悟者日多稍免荼毒乃軍興之後禁令漸弛復有滋蔓之慮亟宜重申嚴禁責成各長官將從前禁種禁運禁吸各辦法繼續進行母得稍有疏懈並當剴切曉諭俾知禁烟爲除害救民之要圖凡我國民尤宜剷除酖毒互相勸懲不得圖一時之利而忘無窮之害此令 
又令委任趙惟熙護理陜甘總督此令又令直𨽻布政使凌福彭卽行開缺此令 
[鄂議會主張政府國會皆在北京]  
　　鄂省臨時議會通電各省云各省議會鑒京津兵變中外震驚案其原因始以國都之爭持繼以袁總統之南下軍隊誤會遂肇變端現在國都問題各省贊成北都者實居多數自可及時解决惟國都旣定必宜有統一機關以總持全局接吉林陳撫及各團體歌電亦以大局危迫非速建統一政府無以鞏民國之初基邀列邦之承認言之深切著明本議會現已逕電袁大總統請其速就北京籌備統一政府事關全局安危一髮千鈞稍縱即逝貴會當表同情敢請逕電燕都剴陳一切至臨時國會問題本議會宋電曾聲明暫以漢口爲會集地點俟首都决定後即行移往等因現事機緊迫瞬息萬變尤應趕速會集擬請貴會查照前電迅卽選舉議員凡在長江流域以南各省均齊集漢口同往北京在長江流域以北者逕往北京會集限十五日内務各達到所在地點並將議員出發日期電覆本議會如此則旬月之内立法機關旣可先時成立統一政府亦已籌備完全海宇又安邦基永固豈惟全國人民之幸福亦我民族無上之光榮望乞極力主持至爲盻禱再南京參議院屢次違法濫借我債並以少數人把持爲不正當之表决本議會已逕電該院嗣後如不恪守議事細則議决各案敝省斷不承認並請貴會專電警告爲叩鄂省臨時議會叩卦又電云疊接各處來電於首都地點紛爭難决本議會前致南京叅議院删電亦曾相全國之寺勢取交通之利便主都武昌今外查鄰帮情形内觀滿清餘孽臨時政府仍宜暫設北京庶足以資鎭攝至云洗滌舊民革新政治又皆視憲法之規定如何官吏之任用如何未可以首都之更易拘之惟武漢地勢建立國都實佔天然形勢雖經此次焚燬大傷元氣俟大局底定即從建設著手將來成效當不在紐約倫敦巴黎而下彼時民國邦基鞏固中央議會成立再議遷都諒亦甚易要議會權其輕重緩急以爲必如此則首都問題乃易解决若長此爭執遷延時日至中央政府一日不成即大局一日可危事機緊迫尙希審度爲荷卾省臨時議會叩 
又電云各省議議會諮議局蒙古王公聯合會鑒臨時中央議會貴省如經贊成請查照前電迅選議員如期齊集並請電達袁大總統表示意見爲荷卾省臨時議會叩震 
　　北京兵變後之危言 
　　聞兵變後各國駐京公使均有電致本國政府請速派兵隊分駐各省要隘據外交團一方面言係防南方軍隊受北京兵叛之影響恐其亦有暴動故爲綢繆未雨之計而據外 
間謠傳則謂某國乘此機會又欲主張瓜分嗣經某國調停改中國爲各國保護國不知確否總之非好消息也 
　　此交袁世凱阻止武昌南京煙台各軍隊晉京聞係外交團出爲干預謂京師不准駐紮重兵故彰德所到之新軍近亦暫駐西更門外未能移駐城内云 
　　又聞駐京俄使日前面謁外部首領胡君維德談及今次兵變起於倉猝使人無策防範本公使洞悉此中原委今限一星期内貴國新政府如能有力挽救北京安寗則本公使絕不干涉惟以後倘再有此等兵變發動本公使只好以軍力干涉云 
[各國實行辛丑條約之舉動]  
　　各國將在天津實行辛丑條約（即庚子拳亂後所定者）已見袁總統與直督及天津臨時治安會之急電故前次駐紮法政學堂前及河北三條石後張公祠各處之淮軍搶掠飽載去後經直督於本月四日（舊曆正月十六日）又由外間調來軍隊分紮各該處然翌日即移紮他處盖辛丑條約距各國租借地二十里内不許中國駐兵應由各國自行保護也 
　　近來傳說日本擔任保護東門一帶美國保護西門德國保護北門河北法國保護南門一帶惟河北大經路新車站各處除德兵晝夜梭巡外尙有日法兩國兵畫夜稽查　　前日有張勳之兵十餘名均荷槍枝新由南來於新車站下車時被德國兵隊將槍枝等件全數收下使之徒手而去探其原因亦係遵行辛丑條約距離二十里内除各國承認之兵警外此界線内不准有兵持械經過故有此舉 
　　又治安會兵所荷之槍枝亦被德兵解去後經該會正副會長張紹曾温世霖兩君與之交涉始行發還因德兵尙不知治安會成立有兵故有此干涉云 
　　再紀廣東兵變情形 
　　廣東兵變迭紀前報茲悉前禮拜六夜之暴動實起於東門海軍部附近之新道而其原因則以王和順陸三成等不願解散之故當起事之時先佔領前水師提督衙門搶得軍械甚多禮拜日格鬥竟日新道左近絕無行人 
 
 
 

Page 3

 
 
入夜格鬥愈甚至禮拜一晨槍聲未止陸三成猶不肯解散兩方死者約百餘名負傷者約三百五十名至格鬥區域則迤邐而西距法國租界甚近因此法國砲艦兵隊及英國水兵均上陸保護敎會婦孺六十三人均避入商船由英艦保護事後調查海軍部附近之房屋多被燒毁而王和順仍未就擒廣東香港間之鐵道只開至烏石海地方爲止不至廣東 
　　事後陳都督出示略謂此次暴動罪止於王和順一人其部下之兵士無罪每人發給十五元一律繳械遣散又布告王和順之罪狀五條一縱兵搶掠二佔據釐廠三據虎門礮台四他軍陸續解散而王反招兵五私購軍器聞此次廣東之亂王和順畜意已久欲逐陳都督以自代之未亂之前已屢向陳都督所部陸軍尋釁而此次亦專與陸軍爲難 
[山東歸客談]  
　　山東人民大半不知共和爲何解腦後豚尾觸目皆是而魯撫張廣建即利用此輩與民黨相衝突是可恨也 
　　山東卽墨某令聲言將與革黨決戰向各舖户勒捐軍餉藉飽私囊以致怨聲載道該令近日出衙辦公依然翎頂輝煌全副儀仗地方士紳請見者非戴滿清大　即指爲革黨加以虐待蓋逢迎張廣建之意旨云 
　　烟台會前旅館時有滿淸大員旅迹於此秘密會議運動某某軍隊脫離民國并聞趙爾巽亦曾私庽此處與各滿奴籌商一切 
[日報紀關東近事]  
　　旅順之淸皇族前淸肅慶恭三親王近皆避居旅順肅王前住日本關東都督署現又移居旭川町某號調治痔疾慶王則往顧問官署恭王則住白須事務官署三人皆斷髮洋裝其住處均有日本巡警憲兵等嚴重保護　　安東慶祝共和安東商務總會以共和成立特發起於初七午前十一時在舊市街聚仙茶園開共和成立慶祝會官民到會者約二百餘人 
　　巡防隊迎擊民軍安山店迤西八里單花屯地方初二日有民軍百名由營口向奉天前進突有巡防隊與之衝突奮鬭約二小時之久互有勝負民軍死七名餘人向西而去巡防隊死者二十名重傷三名均送往奉天分别掩埋醫治 
來稿 
[整頓招商局十五策（陳可揚）（續）]  
　　九船員俸給當酌減也局中所請各船洋員其薪水伙食較怡和太古爲優若較諸日本挪威等國之船員更有天湍之别當事者從不注意及此今急切似難改變惟有擇其任事年久勤愼從公者仍照舊章其新任之船員俸給務宜酌減其餘水手火夫亦當商妥船主司機等員每船减去二三人以節縻費十碼頭營業當整頓也該局共有碼頭五處其金利源一處已足局中各船之用此外北棧與華棧專營業外洋船之用所入亦可敷衍惟楊家渡碼頭向者祇用以運漕今共和大局已定溜糧本係弊政異日定必革除一經革除尙何恃耶此不得不預爲之謀也至於中棧碼頭全恃南滿洲之船寄泊不如竟租與他公司每年或可得十餘萬以資律捕十一歐洲航線宜推廣也航業之盛衰於商務有密切之關係我國欲擴張士産於世界市場則非推廣外洋航業不可欲推廣外洋航業又非與各國訂定便利已國之條約不可客歲沈仲禮君倡議與美國大航業家合設華美輪船公司固甚善也但所訂航業條約究能便利我國否貨物交換果能相抵否沈君殆未計及况美國航線來貨多而去貨少恐雞獲其利益故欲推廣航業當先歐洲而後美洲且查我國出口貨在五六年前以絲茶二種爲大宗然皆由郵船裝運者居多因其航行有定期而轉運敏捷故無改裝運貨之船者五六年之後出口雜糧突駕絲茶之上雖雜糧價値不及絲茶而運費則較絲茶千萬倍之言海運者總以運費爲主鄙人經營各地雜糧出口貿易最早其中事實頗知梗槪查從前出口歐洲雜糧水脚不足二百萬自一千九百零六年以迄今日我國所産雜糧歐洲各國互相爭購日增月盛航運家莫不獲利查海關貿易冊所載可膫然矣故雜糧貿易之發達卽我國推廣航業莫大之機會但必先請新政府與各國商訂便利之商約及航業條約爲之張本果能實行推廣即就招商局固有之基爲之擴張基利有二一該局各口皆有分局旣可省費且資熟手則易於舉辦二卽照舊股增收一倍已可得股本四百萬兩倘政府能效法歐美補助數年股息以維持商力則各股東必能蹣躣贊成卽股東中間有無力增加者不妨增收新股但期積弊盡力　振作區區數百萬股金何難立集再歐洲各航業家皆集合巨大團體分航各綫均有一定之範圍不容稍紊所定水脚彼此一律無所軒輕各大公司之入團體者十居八九其中間有一二小公司不入團體如貨客改裝此不入團體之船則在團體公司對於貨客得永遠革除其水脚特别回照以相抵制故貨客有所顧忌而不敢顧間此又不可不預爲研究者也茲將本國出口雜糧之數及所得水脚價値路述如下由東三省出口之黄豆約六十餘萬噸芝麻約三萬噸芝麻子高梁各二萬噸出漢口長江上海一帶出口之黄白芝麻約十五萬噸黄豆約三萬噸莞　約十萬噸莞荳約二萬噸菜子棉花核約三萬噸山東出口之花生肉約五萬噸連壳花生約二萬噸其餘各口雜糧共約十五萬噸由東三省漢口出口之豆油花子油耔油桐油約十五萬噸統共約一百四十餘萬噸其水脚每噸由三十先令至四十五先令匀扯每担計銀九錢則共得水脚銀二千餘萬兩此僅指雜糧一項而言水脚之價値尙如是之巨則其貨價之鉅更可想矣前昨兩年出口之數如此若新政府能厲禁積弊振興實業則將來出口貨何難什百倍蓰於今日哉（未完） 
[淸談（束吳）]  
　　卾人昔嘗主張國都須在武昌近又主張國會須設立於武漢而觀卦日一電則已悉棄昔日之所主張而趨就北京矣夫辦大事者不挾成見不爭意氣惟應乎大勢之所趨耳自北方兵變以後臨時政府地點已多數趨重於北京而國會有輔導政府監督政府之責尤不可離政府而遙制者也則卾議會之主張當也各省不少明達之士我知必能化除意氣捐棄成見而一致贊同也小說 
[俄王之偵探（二十八）（無名）]  
　　此時球場上仍有多人閒看天已近暮甚覺涼快場内原有一低地現已塡高做成花園中有杜鵑花夾竹桃竹籬等物又有一石造之古日觀上刻字云汝之影轉一轉離死近一日又有石欄上多靑苔四處古跡甚多由此推想當時有多少馬兵多少囚虜曾困死於此近旁高塔之石庫内此種情形厯厯在目此時場内散步之人甚多大半爲余平所素知者因此屋近旁均有獵場爲余舅之相識此等好獵之人又兼好客余平時常隨余舅來往因此亦多相識未幾余與密烏蘭爾分步與二女客同行此二女客意欲尋女主人向之辭行余乃相與尋覓略行數步見來脫考脫又從休息室出來余偷眼視之見何突老夫已不與之同行徧觀場上也不能見余意何突老夫必然恐怕更與余相遇故已遁往别處矣余心猶未死欲更探所謂何突老夫之方培事因設一法與一少年婦人名丹能者閒談丹能之夫係一馬兵丹能性甚活潑喜談論余談論間漸及何突老夫丹能笑道是人係一極有興味之人善說笑話每日晚餐畢後相與聚談時衆人悉視爲署克非何不樂余道正是我亦甚喜此人何與密烏蘭爾是否已訂婚約婦人道正是已訂一年只因何突老夫常時出外故尙未娶余又問道何突老夫是否一個游厯家婦人道游厯之事我却未聞只有一日來脫考脫曾說何突老夫游厯時所遇危險記之已可成書 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[粤路初選總協理詳情]  
　　日昨粤路公司邀請股東齊集議堂宣佈股東函舉初選總協理姓氏到會者數百人午間開會宣佈請舉主席有提議舉譚某者譚以財政局代表辭遂舉謝瑞堂謝係前充購地局員兼包工程掌聲驟起宣布即請謝登座謝命出函件宣布有某君出坐質問前期議案所决限制總協理資格三條是否於三者之中必要完全乃可入選主席未答卽有高某登台力申議案所定確當必兼有三者乃爲當選此議不能反對若不照辦是謂推翻前期議案必不承認云云語畢又羣相鼓掌於是將函件宣布首函爲大霹靂股東係舉現任詹天祐黃仲良兩人各函以次宣布得當選者凡十四人宣布旣畢有人請將舉出人名查核資格是否符合始准入選否則取銷遂先將詹黃提出有答之者曰合則應之曰合次某某又次某某或言取銷或言姑准衆無忤者宣至約第五六人有一人憤不可遏登台問曰現所謂姑准曾否有工程畢業憑證是否違背議案衆皆默然高某乃出坐紛紛駁論又糾纒前期議案不了旋有一人力駁之曰若子言則舍詹天祐黃仲良外無人矣汝謂須照議案汝知當日定議案時尙有提出附和滿奴贊成國有不應入選之語乎以余所見則首先贊成國有即爲詹黃理應逐之尙復何能入選於是有一人言現所舉出内有孫中山先生豈有爲大總統資格獨無總理資格乎今不許入選我等不認繼有言者謂若照議案自難入選於是各人爭辯益烈喧閙不已主席乃命宣布搖鈴止之言今方初選耳不必討論應將選出姓氏登報以備股東採擇可也乃佈告散會某人忽發言曰如此選舉直詹黃復任耳何必多此一舉旋有駁之者觀其人頗負盛氣發言者乃大憤駁者盛氣曰汝欲出槍耶我不畏也此人遂於懷中猛出一鎗示之駁者面變色乃走避入議座後而遁座中紛亂此人憤告衆曰若輩鬼鬼祟祟聯合百數十人違背公理欺瞞股東直欲把持選舉理合殺却幸而走耳遂相率散去云又聞當宣佈函件時内有一千份股東鄭明良堂宣佈詹總理月薪凡四千餘金請定議裁减宣畢有人謂不入是日議事範圍暫緩研究云茲將當選姓名錄下詹天祐黃仲良黃詔平梁如浩梁愼始盛景璿李敬寛鄭陶齋容侶梅徐保之陳贊臣蔡永康孫中山唐有恒　　粤議會與都督爭彈劾權廣東臨時省會爲知會事昨准貴都督來文以廣東糾治權一案暫從緩議等由本會准此以爲貴都督之意所斤斤以爲不可者（一）謂旣在軍政時代議會不當有糾治權也夫廣東光復兵不血刃其革命殆出國民同意且地位不當兵事之衝其不能爲純粹的軍政明矣尙日軍政時代也則議會不當有遑問糾治權乎今旣明明以政治之權屬之人民何獨於糾治權而靳之此不能不亟爲辯者一也（二）謂中央法制未定廣東不能自爲風氣也查糾法條文其範圍祇及於廣東一省是對於本省爲一省之最高大與中央國家絲毫無所侵越縱有抵觸自可於國法頒定後次第修正之然斷不得謂中央未成立以前遂可放棄一切也况各省獨立在中央聯合之先其事實情形正與北美相類然姑無論將來制度是否集權要之機關不可以一日不全即法律不可以一日不立我粤人之立此政府者意殆謂此不然則廣東何得更有政府而現行省制又非明明具有國家的規模乎此不得不亟爲明辯者二也（三）謂省會尙屬臨時辦法糾治爲簡章權限所無也夫作始簡者其將畢鉅而臨時辦法實將來永久之基如以爲無足重輕也者則議會政府非俱處於臨時之地位乎况簡章規定修改明文載在二十九條是簡章亦非可以一成不變者此不可不亟爲明辯者三也以上三者皆從貴都督根本上之論據推究之至來文列舉四端又與原議法文不無誤會之處（一）謂省會爲一院制難遽仿行然嘗考瑞士諸邦亦一院制其監政之權以一院而增不聞以一院而減是議會固不能因一院而變其原質審矣（二）謂社團人民握有糾治之高權不知原擬社團人民起訴者須經本會議决方生効力是糾治以本會名義行之與人民無涉若未經議决則固猶尋常一請願耳何嘗握有高權乎（三）謂無法律爲根據易啓反唇夫原議規定不稱職云者蓋本於美糾治之慣例法規雖未編定自可比較法理原不必拘拘成文則所謂爭論亦過慮也（四）謂本會所議施之都督以下文官未臻完善夫糾治僅以施之大總統及國務卿者法國制則然耳若美國憲法則固明明規定一切之大小之文官本條根據蓋卽倣此至云在英久廢不用在美亦鮮實行者斯固政治進化之徴非可以新造中華同日而語也執下者務在克已何患糾治果其法治完成官方澄肅則亦廢而不用可也若必强爲防制務令結舌遂使民國前途浸假成寡人政治之漸斯不特非三千萬人共和望治之初心亦恐違貴都督革命之原旨用是全體表决仍申前議相應知復查照辦理須至知會者 
[廣西議會解散之恐慌]  
　　廣西臨時省議會因省防統領秦步衢違法逞凶在議塲逮捕議員徐新偉全體解散以致桂林紳商學界大形恐慌當經發布傳單集議挽救之法茲將其傳單錄左啓者昨聞確信議院議員全體辭職已經通電各省及各府州縣又聞軍政府各局司長全體决議辭職似此情形則舊議員旣去新議員不來都督已去各局司長又全體辭職而去廣西大局立見糜爛我全省父老子弟豈宜坐視不理乎茲定於三月三號十一點鐘在明倫堂開紳商學界全體大會議籌救濟方法届時務乞賁臨陳述意見或備意見書送到會塲爲幸特此通告紳商學界公啓 
[藤縣長慘殺多命之荒繆]  
　　藤縣旅梧各紳士公推唐君培爲民團長帶領五十餘人乘輪回梧三月五號夜間灣泊藤縣城外不料該縣長韋寳樹及各界人等聞此消息大不謂然卽派隊出城喝令開槍轟擊計被鎗斃者四十七人内有紳士數人幸唐君培及劉黃各紳等乘輪逃走不至遇害韋縣長見已肇禍乃爲嫁禍於人之計竟冒用府長銜電禀都督謂黃紳子莊劉紳練補率同匪類黃君培攻城請飭各營統領派兵赴援以免生民塗炭又電致梧州謂上河有土匪千餘人順流而下云云由是梧城各軍均開隊對河駐紮嚴爲防堵故城内外商民見此情形莫不異常驚恐時府長因查案至藤適遇槍斃多人之案發生縣署業經閉門遂入勸學所韋始將電稿送交府長閱看府長見其不特謊電梧州并冒用已名逕電都督大不人認回梧時當將一切實情電禀都督而中國共和黨廣西支部陸君愛唐蘇君劍衡以藤縣長無故殺人於八號召集各界開會研究對待方法特遍發傳單云啓者黨員唐均培五號奉府長委任回藤辦團黃子莊劉煉甫王希曾陳仙石唐鴻翥各黨員等同船回藤籌劃團務被該縣長韋文林誣以攻城慘殺王君希曾陳君仙石唐君鴻翥而黃君劉君唐君逃亡不知下落黨人憤極茲定於初八日下午一點鐘在沈公祠本支部開臨時會研究對待方法維持本黨前途凡屬政學紳商軍警各界苟贊同共和者即爲民黨務請届時蒞會爲盼是日廣西水師第二軍右營營長黃亦出有示諭云照得唐均培前往藤縣接辦團長一事昨經藤縣紳商在梧州中學堂投票公舉禀請梧州府長札委在案並請本營派撥水軍數十名護送前往甫經抵岸不料遇變此事始終係由該縣諸紳將來必有正式相當之辦法各界人等切勿聽信外邊謠言互相訾議致壞本軍名譽是爲至要 
[浙省官事談]  
　　浙都督府遷地辦公一再訂期均因事阻此次北方兵變蔣都督在滬籌款電飭速遷其時新委秘書員内部意見龐雜發生兩級三級制度之異議以致事又中止洎都督返節全體翕然並將軍務部改稱軍政司而以軍事參議廳爲獨立同時知照民政財政二司定期於三月十四號一律搬入舊高等學堂分科辦公以資統一所有都府附屬之法制印鑄兩局因房舍不敷擬飭另設機關或於就近租賃民屋以便呼應云 
　　浙省地方官制前經臨時省議會編定大綱呈請都督照章公布嗣經民政褚司長查得該議案内容第二十二等三條有縣所管轄之特定區域照章得設區官島司等語漫無標準疑義層疊當將原文逐條提出呈由都督轉咨臨時議會詳加解釋去後現在各縣知事援案請設者紛至沓來議會中又無正當解决特於本月八號會同財政敎育提法諸司公同决議提出增改界限三條即日呈報都督核察頒布以資準繩（一）同一繁盛市鎭而爲三縣之分界地點者（一）距離縣治在一百里以上者（一）距離縣治在七十里以上而有高山大河隔斷交通者 
[外人願助浙人禁烟]  
　　浙省禁烟交涉現雖一再讓步而仍不能滿英商之願望茲聞萬國禁烟會長丁君義華函致褚民政願資輔助以彰公道其原函略謂頃者滬上報載貴省禁烟一事内情詳細未能探知若蒙不棄將英領如何要求貴商如何答復及刻下此事之態度詳爲指示義華與敝會同人甘願竭所有之能力以扶助烟禁之進行並將英領事種種要求宣諸環球報紙以求世界之公論彼此同志當不以好事而斥我也等語現由褚司長專函答復並謝𤍠忱謂敝省禁令雖嚴然與條約一無違背乃英領事屢次干涉未知其命意何在聞民國政府新條約必將修訂深望台端極力贊助務使烟禁進行無阻則全省人民早離烟毒皆出仁人之賜云 
[蘇綢業之在義國得獎者]  
　　上年義國都朗省賽會蘇州綢業中人曾將紗縀各出品運赴陳賽茲聞會事已竣所有得獎各家探錄如下龐正裕夏慶記同盛以上三家各得金牌獎李宏興曹萬豐汪和記王義豐許同和蔣萬順陸萬昌萬興以上八家各得銀牌獎杭恒富祿記得優等獎又有武陵女學及潘志達君美術品亦各得最優等獎牌云 
[江蘇省議曾審查員名單]  
　　江蘇臨時省議會審查員業由張議長委任茲將其名單錄下財政審查員十九人任璪仇繼恒王錫爵李鴻籌王嘉賓汪秉忠周樹年吳佐卿施雲鷺艾善潤龔傑儲南强于定一張蔭穀吳增元兪復金祖澤金詠榴洪錫範法律審查十五人張延壽潘承鍔秦瑞玠王立廷孫啓椿錢崇威夏日琦錢淦沈臧壽黃端履屠寛陳允中陶保晋顧詠葵張鶴第請議審查九人凌鴻壽丁祖蔭梁菼陸祖馨胡伯言朱家駒陶惟坻馬良龔肇新現因此次議案繁重又加委法律審查三人費廷璜張家鎭劉永昌財政審查四人姚文　黃炎培蔡璜馬敬培請議審查四人蘇雲章秦錫田鮑貴藻卲長鎔 
[蘇市公所之螳雀觀]  
　　蘇城市公所議事會以蘇州光復房屋應充公者頗多議將各處呈請收管以之改建公園茲將議决請歸市有之房屋照錄如左（甲）留園（乙）拙政園（即八旗奉直會館）（丙）植園（丁）滄浪亭（戊）李鴻章祠（已）吉爾杭祠（庚）程學啟祠（卽安徽會館）（辛）獅子林（壬）可園說者謂如上列各處非盡無管領之人未識能悉如其請否也 
　　蘇州學欵處公欵公産前奉都督二百四十九號訓令飭由蘇州民政長按照市鄕制第六十五條第五欵委任市董事會接收管理業於正月十三日由經理該處董事陶張二君移交市公所接管在案茲有省議會議員丁祖蔭（常熟人）金祖澤（吳江人）等在臨時省議會請議學款應歸省有略謂按蘇都督訓令内開察核各該款項之性質賓興項下有巡撫所撥之款卽非完全爲縣經費紫陽正誼兩書院有帑欵庫欵官捐欵旣非縣經費亦非完全爲省經費等因查紫陽正誼賓興三欵性質旣難確定其屬省屬縣屬市是縣無管轄之權何以市有管理之實應請將此欵分别來源屬於省款性質者卽劃歸省有以重公款云云未知若何議决也 
[絲綢認捐礙難再減]  
　　鎭郡絲綢捐一項向歸下游厘局辦理現絲綢兩業各商人會議擬由業中認捐城内已由曹介之君首先提議並與民政長楊君會商認捐辦法暫減半數禀請蘇省莊都督批准旋奉都督批示以絲綢兩捐自行包認一節未爲不可惟從前統捐包認數目因市面冷落銷場阻滯已屬减之又减現該商認包實數較往年款額尙不及半勢難遽信該商等之率請必須先行按月認定實欵若干盡數照解方可准其包認 
[鎭郡設立軍票兌換所]  
　　中央財政部派員至鎭就東塢街前大淸銀行舊址設立軍用鈔票兌換所並運到現洋二十萬元業於三月十三日開兌一面由財政部出示曉諭云本部發行軍用鈔票凡納捐上稅一律照收買賣交易毋許折扣業經通行曉諭在案查此項鈔票藉濟軍用急需原定三個月後兌換以紓財力嗣經體察市面情形變通辦法在南京上海等處設所兌換開辦以來商民稱便現籌推廣之法由本部派員前赴長江以北衝要地方設立兌換所合行出示諭商民人等知悉凡持有本部所發軍用鈔票必須兌換現洋者准其前往本部開辦之兌換所請求兌換惟須知鈔票性質原爲活動金融便於貿易現各處皆設兌換機關自可流通行使鈔票之效用直與現洋無殊仰各安心使用不必紛紛兌換徒多周折至於民國軍人尤應知軍票全爲籌餉而設更宜力任維持市上買賣旣已通用亦毋庸兌換現洋轉致紛擾各宜凛遵 
[雲間瑣聞]  
　　南貨業特别整頓松江各業向由同業自訂規則昨南北貨業發出傳單略謂由鄭君總理提議同業價目應照傳單不得參差違者議間云云各業咸謂鄭總理對於南北貨業獨具熱心云　　吏員案揭曉地方審判檢察二廳組織完備將於三月二六日就舊華亭署正式開庭前在振德學堂考選錄事及承發吏案亦經揭曉計錄事正取沈蘭等六名卽日傳到任事備取蔡邦石等六名作爲候補又承發更正取柳紫舒等六名卽日供差尙有王松生等五名候再傳補司法部亦將舊時供差人員甄别一過計錄王長慶等五名爲司法警察朱南山等五名爲承發吏一體移送審檢廳 
　　調換電桿松郡前設德律風以通各政團消息惟東區一帶電桿甚短與市鏖洋鉛水溜銜接恐有觸電情事爰於日内招雇工匠購運長桿一例調換較原有者約高三尺 
　　約束軍人松郡前招之弁自隊人多品雜頗有一二害群之馬不甚愛惜名譽致民間噴有煩言茲爲軍政分府所聞督飭張韓兩隊長出示禁約 
　　幹部招生幹部養成所聞將移歸蘇垣辦理惟日前又招考丙班生計正取張兆騏等二十名備取十名卽日上學仍限六個月卒業 
[唐之道與葉長盛交涉]  
　　登州唐統領去電萊州葉軍門鑒據黃縣紳商父老禀控貴部下溫岳李三軍官所屬兵士搶刦五百餘萬虐殺一百餘人似此野蠻舉動罪不容誅若不從速賠償本軍定行追究亦恐共和國内無閣下立足之地願閣下再三思之卽候電覆唐之道篠 
　　萊州葉軍門覆電唐統領鑒電悉十七日電詢搶刧一節聞之駭異當即嚴密飭查據稱攻破黃縣城時見有乘亂肆搶我軍曾經拿辦迨貴軍續至我軍遵約退出土匪乘間掠財或亦不免等語鄙人督軍數十年素嚴軍律雖前敵未經親臨而如尊電所云恐亦傳聞失實且現已共和彼此一家正期和衷共濟務勿爲浮言所動又聞招遠有被佔之信南北一家雙方均應遵約敝軍已退新城貴軍似無乘隙略地之理並請詳查虚實如有冒名挑衅即爲民國公敵彼此皆應勦辦以保公安而維大局希賜復葉長盛馬印 
 
 
 

Page 7

 
 
本埠新聞 
[外交後援團之進行]  
　　華僑聯合會以外交後援團責任匪輕此次泗水一案爲民國開始交涉尤足見我共和國民之能力設或失敗外侮必紛然而來故于日昨重復提議趕卽選舉代表前往北京與袁大總統面商對付辦法 
[外人對於大赦罪人之異議]  
　　袁總統受職後有大赦罪人之令聞上海會審公堂罪犯不能照此辦理據領事團言如華官請釋罪犯則陪審西員應即報告領事呈請北京外交團核辦又有外交家言華人因與華人交涉而獲罪者袁總統固有釋放之權若華人侵犯外人而有罪者則袁不能恕之云 
[請撥公欵公産者諦聽]  
　　上海縣民政長吳君出示曉諭云案奉代理江蘇都督莊令發内務司馬通告内開光復以來百端待理諸君子熱心公益以開會開學諸名義來請指撥公地公舍公費者幾於日不暇給其志誠堪嘉也不知專制之君可以領土爲私有專制之官可以所轄爲私有民國則不然行政各廳無論有實權抑假定但旣爲大衆之公僕只有爲大衆保存公産之權其應歸國有者必待國會議决應歸省有者必待省會議决應歸一地方有者必待地方會議决非行政各廳所可擅行予奪支配者也卽欲勉從諸君子所請無如國會省會地方會皆得以預算决算追算者責問之取銷之此無他盜個人之物謂之盜盜大衆之物謂之大盜以大盜而支配予奪烏能有效語云竊國者侯侯則侯矣竊終竊也魯論患盜章受盜與爲盜等故不敢勉從諸君子所請者正不欲以諸君子陷於盜夥耳諒之恕之謹忠告等因並令曉諭各處以便周知該民政長遇有此項請撥公欵公産事宜亦即遵照通告所開辦理各等因到署奉此合亟出示曉諭爲此示仰圖邑軍民人等一體遵照爾等務須善體江蘇都督諒諄導勉之至意本民政長有厚望焉 
[文明審判亦有阻力耶]  
　　盜犯喬大等由閘北總局片送華洋裁判所審判等情疊誌前報前日大陸報亦登載此事以該法庭制度已達文明極點可外國資所有法庭之信仰惟捕房卜總巡不允令中西包探到庭備質障碍審判公正之進得審判官許君對於會審公堂所判恐難承認云云茲將咨請温交涉使詰問捕房原文照錄於後爲咨請事案准閘北民政總局司法科長片送盜犯喬大等請敝所代訊一事十一日開庭該被等不認犯盜當由義務辯護律師聲稱以會審公堂所送供單内有捕房中西包探供出獲臧等事係案内要証非由該探等到庭質訊不能窮源溯委當經敝所函致卜總巡查照辦理昨據函復以案經會審公堂斷定内有三犯定罪二十年餘五年十年二年敝所訊畢送回租界執刑無須捕房包探到庭備質逮捕時内有兩犯身藏兇器等語查會審公堂承審此案並未遵照刑事訴訟律派有律師辯護捕房提取公訴僅述獲贓情形未經詳詰難昭信讞敝所爲審判持平起見函請該探等到庭竟被拒却實出情理之外敝所對於此事係爲律法代表斷難容忍退讓合亟咨請貴交涉使請煩查照嚴行詰問力保法權須至咨者 
[追繳公欵之周折]  
　　江蘇財政局曾據李藎臣報告前淸江寗財政公所勘辦處委員　江南籌防局軍需科員李崇鎏及收支委員諸以師𡩋省鐵路總辦厲玉麟均乘民軍光復時捲取公欵並値銀二百餘萬兩之各項股單契據先後逃匿租界因卽禀奉代理江蘇都督莊君委派財政局委員郭定森來滬控奉公共公廨將李等三人捉案訊供分别交保在案前日午後由廨復訊先據江蘇都督府代表赫來司律師偕財政局委員郭定森上堂聲明案情請先訊追李崇鎏捲呑各欵並據郭定森聲稱李崇鎏所呑修理軍　局工程局八百兩前堂已由承包工頭張濟川到案証明至於籌防局購辦軍械之欵四萬兩及購煤之欵二千九百兩因報告人李藎臣另有他事須遲至一月後始能來滬作証供至此卽將李藍臣來電呈案請閱繼復聲稱至發放此欵之　防局收支科員徐怡德亦因虧欠公欵在逃故不能投案質証但各項証據前已呈案應請核追訊之李崇鎏延愛理思律師到堂辯護並據李供稱修理軍械局工程銀兩係奉潛司核准由財政公所代領發交工頭張濟川領去至籌防局軍械係奉委來申領運並非由我購辦是時中西官諭令郭定森自向李崇鎏盤詰良久復據諸以師之代表博易律師上堂聲稱諸以師雖經奉諭交保因人地生疏並無殷寔商舖作保故仍　留捕房可否准予出外候訊聶襄讞商之英翰副領事李崇鎏被控各節非李藎臣到案不能明晰因卽曾判李厲二人仍交原保候李藎臣到案再訊諸以師帶回捕房仍照前次堂諭覔取人銀並保候再傳訊 
[匪徒仍不歛跡]  
　　匪人王大曾與盜匪兪德四等夥刦楊樹浦地方蔡連卿等各家衣飾分贓逃散兪等各盜業經捕房查獲解送公共公堂轉解閘北民政總局訊辦在案五則尙未緝獲詎又在新閘路第一千九百九十六號門牌某茶館内向吳榮生訴消不遂持刀恐嚇適被包探蔣阿林查見當將王帶入捕房押至昨晨解廨請究關讞員與英康副領事以兪盜一案係美領陪審判王押候查明於下禮拜二美領堂期解訊 
[演講安全火柴製造法]  
　　二馬路抛球場工業建設會星期宣講第三回卽陽曆三月十七號晚七時起由鄭平叔君主講安全火柴製作法鄭君於此項工業素有經騐必能閘發盡致並聞届時仍任外人一律聽講並無限制 
[組織補餘中西夜館]  
　　日本領事署文案徐眷臣君因近來市面凋敝失業者衆貪寒子弟有志向學者苦乏膏火之資爰紏集同志於西門外方板橋壽祥里横弄第一百十三號門牌設立補餘中西夜館每晚自七時至九時半敎授中西文字及商業淺近應用之書爲他日謀生之地年齡八歲至十四歲報名處日本領事館文案處城内虹橋南首龍耕莘君及補館中西夜館業於陽曆三月十五日（卽舊曆正月念七日）開課其精神形式均有可觀 
[李總理尙難卸責]  
　　上海製造局李總理自行辭職由陸軍部委令陳洛書劉慶思二君爲該局正副局長並以徐衡山君爲提調經紀前報嗣因陳劉二君查悉製造局事務繁難殊甚且每星期應發工匠辛資約審萬金生手殊難接辦爰亦禀辭未經核准現李總理以陳劉二君迄未來滬轉瞬又届禮拜六日一切工資未便延緩聞已於昨日向荷蘭銀行商調萬金以濟要用惟李總理此次辭職原爲經濟困難所致藎從前江海關每年提出一百萬金撥充局用去歲未准撥付而局中材料缺乏難以支持故卽辭職今陳君等遲遲不來此責仍難遽卸 
[禁阻自由販鹽]  
　　辦理私鹽兼蘇屬運銷局正副局長史唐二君以吳淞口外沿海 
一帶及江陰等處鹽户大都自由販凟昨特委令許某爲吳淞沿海水巡管帶又令袁某赴江陰沿岸巡緝如有販鹽人卽令拘罰 
[福安兵輪之休㗇]  
　　滬軍陳都督查得福安兵輪原係前清江督之官輪現在餉欵支絀應卽裁撤故於前日飭將該輪管駕洪泗海及在水手人等各給川資二元一律遣散 
[宣布赦罪電令]  
　　上海民政總長李君出示曉諭云奉滬軍都督函發臨時大總統袁電令内開國體變更首在湯滌繁苛與民更始我國民受專制官吏之弊失敎罹罰多陷於　　或非其辜當茲民國初基丐宜湔除舊染咸與維新凡自中華民國元年三月初十日以前我國民不幸而罹於罪者除眞正人命及强盜外無論輕罪重罪已發覺未發覺已結案未結案者皆除免之我國民其自納於軌物𪸈茲刑辟母陷匪彜以保我同胞之身命與名譽無極此令等語希卽出示曉諭等因合行示諭地方人民一體知照特示 
[再誌反對淸潔之主動]  
　　華界淸潔事宜屢起風潮均紀前報茲由南市裁判所陳裁判員命提陵使關事之樓葆珊等到案研訊因俱挺撞當堂申斥判樓及姚阿毛朱長生浦兆榮公别拘留候提同黨擬究其附和之徐新竇等各押五天徐龍郎潘耀海等亦均拘留候期滿交保其被毆受傷之挑　夫彭阿二姚郡之着均自行醫治 
[路工同人共濟會禀准立案]  
　　滬軍都督批中華鐵路路工同人共濟會會長徐文洞等呈云據呈已悉該會研求學術注重路工開實業之先聲促交通之進步宗旨旣屬純正章程尤臻妥協愛國熱誠深堪嘉佩諸會員有此毅力本都督當予維持所請立案自應照准併候咨請交通部註册可也 
[承辦租界食鹽無望]  
　　滬軍都督批商人黃山農案云據呈請派督銷接辦租界食鹽前經批飭不准茲復以杜蒂欠泯漁利曉曉置辯因再爲該商明晰言之浙鹽棧每月繳餉八千元係認定月銷二千引由財政司按月塡給護照由本府盖印有存根可以稽核無須督銷自難朦匿其認餉之數每引四元四担爲一引實每担繳餉一元月繳八千元是以八千担爲比較以該商担認課七角日銷二百担比例之計担則每担多洋三角計月則月多銷二千担應否再令酌加該商旣無勞顧問自亦不便藉其欠繳浙省課銀正在從嚴追繳以淸界限新課是否能足該商固不知本都督固無不知者查浙江鹽政局廣告催繳鹽課並非指定上海租界舊商告退尙無接辦之人不知係指何處豈容漫爲牽混攘奪與否該商自知浙鹽棧於光復之初首先反正來府繳餉其時攻寗北伐各方接濟餉械俱窮繳餉八千元一錢可作數錢之用本都督對於該棧自必加意維持不覺言之直率且聞各省鹽課遵繳之處寥寥無多則該棧尙屬急公該商不認攘奪之名强行飾辯尙屬出於自愛之心而必漫罵譏嘲以爲洩憤豈处愛者所應出此俟浙鹽棧無力承辦之時自當明白曉諭招商承辦然該商仍不得以少額希冀接辦也曉凟何爲 
[陳道源學成回國]  
　　陳君道源係康納爾大學機械科畢業生在英國實地學習造船之術已曆兩年茲從英倫返華昨抵上海據謂前淸政府一年前在英國船廠訂造巡洋艦兩艘現將落成惟須候新政府命令辦理並謂程璧光君刻統海圻巡艦暫留英國將率帶新艦回華 
[法文書館遷移]  
　　新北門外法文書館上年因推廣學額校舍不敷曾借尙賢堂舊址暫行開課俟再設法茲因八仙橋捕房業已遷移所有騰出之房屋甚爲寛廠頗合學校之用故將該屋大加修理現已告竣將 
各學生一律遷入照常授課 
[劉科長大施刑責]  
　　閘北二區警局查有江陰女孩馬阿二前被曹金生與妻徐氏及張和根王李氏等串拐來滬賣與某粤人得洋八十元前日曹復將女誘出希圖轉賣當將各人一併拘解閘北民政總局前晚九時經科長劉屺懷提訊阿二供明前情並稱家有父親名馬俅女子於正月初八日被拐來滬質之曹張二人均不認拐賣科長命跪大鍊並上挺棍良久仍不承認訊至此時已十二句鐘復責手心二百下然後分别還押候移傳孩父到案再行質訊 
[交涉使批詞]  
　　商民王志徴等日前以築路大礙市𢋨廬墓等情禀請駐滬通商交涉使據約力爭改避當經温宗堯君批云此案前准上海民政長吳咨迭經照會領袖領事在案據禀前情候併案妥爲交涉辦理可也 
瑣聞L ] 
[城内]  
　　民政長批示○顧榮祺禀批旣據另取保結遵批聲明在十六舖老馬略太平弄口開設同泰榮記浦包牙行不兼别字遵章繳納登錄稅銀五十兩一五合洋七十五元核案相符應卽照准塡給奉頒憑証告示各一道爾卽來案備具領狀領回開張按年應納牙稅不得延欠惟代客買賣公平交易必須任客投行不准兜攬留難侵虧客本以及朋充分設一切違碍情事此後該商民祇要安分警業共亨樂利所有從前請帖規費頻年吊騐之煩擾一槪革除並即知照保結附 
　　審判廳批示○顧倪氏禀批據訴爾夫遺下田房單據存摺揩劵及貴重衣箱多只爲章翰臣竣使爾夫妾洪氏私行霸佔等情究竟章翰臣所佔爾夫田房係坐落何方畝數若干存撥内係存何處及存欵數目借劵係何人所出貴重衣箱係何物件種種均未叙明本廳實難照准傳訊 
[南市]  
　　小工行竊○招商局北棧裕泰公司碼頭某輪船前日進口失去洋布兩件疑被小工張在郎王長初陳鳳江曹阿全王福郎王榮郎等串竊報由水巡拘送新關轉解華洋裁判所請爲訊究拘又太古公司甘州輪船小工季榮郎倫竊洋鉛皮廿二張亦卽人解裁判所留候今日上午九時開庭訊究 
[閘北]  
　　儘可放心○黃掌寳之妻胡氏前以充公田單向寡婦鍾何氏 
押洋七百元延不取贖繼復串同原中黃阿華承認借欵希圖抵賴等情屢詳前報前日復由民政總局周科員傳訊阿華因代押已久供明此欵實係胡氏所借我與該氏雖有往來欵項並無借據且與此案絕無關係科員以阿華前已認借四百元着限一月措繳尙有三百元仍着胡氏繳還旋由原告聲稱此項押欵因有胡氏出面立據是以信托至彼等别有紏葛應令另案起訴原告不願預聞科員諭何氏曰爾但須於一月後來案領洋何必多慮當飭胡氏阿華二人均交人銀並保遵限繳洋 
　　圖賣婢女○孫姓家婢女菊香日前私逸出外在乞丐管金春管萬氏草屋内過宿二宵後被薛幹領往著名蟻媒曹林氏（卽王大娘）家欲圖價賣經二區查悉拘解總局訊押在案前日孫姓遺傭婦陳顧氏投案請將該婢給領劉科長准之判薛曹各押十五天管金春夫婦交保開釋 
　　女孩待認○女孩胡阿金曾於陽曆三月初八日迷路啼哭由崗巡帶至二區盤問據供年九歲父名閔金住居垃圾橋附近當經藍區長諭令留局候領在案茲因日久無人認領昨送總局請爲安插由司法科諭飭偵探查傳家屬到案具領 
[英租界]  
　　裝腔做勢○電車公司賣票人袁寳根欠西崽范福春小洋三十角不還前日互相扭毆卽經隣人勸解嗣由范投報靜安寺捕房控袁賴債行兇被毆受傷捕頭准卽派探將范車送仁濟醫院經醫生驗明范腰際之靑色係用黃　子末與高粱酒塗敷所致並非傷痕因卽帶回捕房押至昨晨傳袁到廨質訊明晰中西官以范不應裝傷圖詐着間洋四十元充公如無力繳洋改押一月　　借端行騙○官長喜以舉荐管六根到火車上執業爲由向管騙洋二百元昨由捕房派探將官拘解公堂經中西官訊供不認判交妥保候下禮拜一查明復訊 
　　妨碍衛生○武昌路九百五十七號門牌牛肉莊主羅容因出售不潔牛肉被工部局西人查見以其有碍衛生昨將羅傳至公堂訊明判罰洋十元充公 
　　是眞老賊○蔡阿泉因在租界内圖竊被探查獲昨解公堂訊知蔡係六次過犯判西牢一年期滿逐出租界 
　　幸有媒人○縫工陸小如控張阿富誘拐其妻陳氏等情因氏供與陸係是姘識判氏暫押候陸邀到媒証質訊在案昨晨復訊據原媒王陸氏陸李氏上堂証明陳氏因無依靠由氏等爲媒嫁於陸小如曾得茶禮洋九十元是實訊之陳氏仍供與陸姘識因遭虐待是以走出王襄讞與英翰副領事以已據原媒証明末便 
狡賴判張開釋陳氏交陸具結領回餘人斥退 
　　搶匪入獄○流氓張阿二因在西大路擭取張朱氏金耳環由探拘解公堂押候查辦在案昨晨經中西官復訊屬實判張押西牢一年期滿逐出租界 
　　得其所哉○男孩五小兒子前日在雲南路迷路啼哭由是處住户陸戚氏留養其家報明捕房昨晨派探將該氏與孩傳至公廨盤問王孩供年十二歲揚州人普無家屬在滬氏供婦人並無後嗣愿爲撫養中西官准將王孩交陸戚氏具結領回 
　　節外生枝○馬仲彦（即馬老四）因與陳星根等串騙陸其昌金表金練被　昨晨由探將馬陳二人解至公堂訊係賭博輸負由陳向慶源押店内質洋十元質券尙存該押店内遂判將案註消惟該押店不應寄存質劵殊違定章候　店主到案訊罰馬陳一併開釋 
　　一羣竊賊○嚴阿金余文德王阿炳馮小生等因串竊李賣成等八户衣飾由探查獲昨解公堂訊明判嚴押西牢一年余等三人各押半年期滿均逐出租界 
　　累及旁人○英美電車公司控十二號開車人抛工逃逸並被取去號衣一案昨由捕房將知情之賴阿福拘解公堂訊供一過判賴存捕房洋四十元保出候訊 
[美租界]  
　　負氣自盡○車夫兪瑞招住茂海路五百念六號屋内前日與人口角遂於晚間至五百四十六號空屋門前自縊身死昨由屍妻蔡氏報告捕房車入驗屍所請關廨員會同英領蒞驗明飭氏具結收殮 
　　毆打印人○昨有小工湯三劉大張阿二等將閔行路一號洋棧印度更夫扭住肆毆由西捕併送捕房候辦 
　　水手毆人○前晚有美國水手三人乘醉至百老匯路毆打車夫唐阿大陳阿三等由西捕併送捕房押候究辦 
　　無端被疑○北四川路廿三號住户某洋人昨疑侍者應阿堂行竊物件扭控捕房捕頭詢無証據斥退不究 
　　不名一錢○昨有無賴十餘人擁至漢壁禮路顧姓飯店午膳不名一錢遺下马褂一件由顧持報捕房請爲查究 
[法租界]  
　　先還一半○麗長順魚行主控李春芳不還欠洋一案前日由廨集訊李供除交過外現祇欠洋五百元並無一千元之多更無應還利息况此欵雖有田契抵押究因往來積欠不能與借欵並論故不能再認利息務請堂上令將押契交案給還以便轉抵他人料理此欵聶讞員着明原斷仍還洋一千元先繳一半餘候鑒將抵契交還後再覔人銀兩保限兩個月還清　　賭博受罰○捕房查知陳阿三家深夜糾人賭博卽飭探捕前往拘拿業已逃散旋將賭具並陳妻某氏一併拘入捕房解廨請辦氏稱偶有親友到家以又麻雀消遺不敢聚賭中西審判罰洋念五元充公示儆 
　　違背烟禁○潘延喜家備有燈鎗數副留人開燈吃烟昨被巡捕僧和入内將潘拘入捕房解廨請究聶讞員姑念貧苦薄罰洋五元充公 
來件 
[無錫侯鴻鑑對於臨時敎育之意見]  
　　甲小學校初等小學之編制及設備仍照舊時編制設備之方法而稍爲增捐之其最要者有數端（一）小學敎員宜級任不宜科任多級學校之小學敎員凡學生滿百人以上分班在二級以上者得設主任正敎員一人副敎員二人或尙有不敷配之鐘點得與他小學共請一科任敎員單級小學之敎員無論學生分三級或四級凡學生在四十人以内者不得添請科任敎員分堂授課或就各地方情形有確非一敎員所能擔任者得設單級助敎一人（二）學生宜單級不宜多級多級學校之學行編制不滿二十人以上不得分堂授課單級學校之學生編制不滿四十人以上不得分堂授課無論男女學生凡年齡在十一歲以下者均准一律在初等小學授以同等敎育之各課（三）小學學生宜通學不宜寄宿凡縣立之高等小學准其酌量地方情形得設寄宿舍初等小學一律通學不備寄宿（四）小學校必於課堂外設一游步場所謂游步場者祇少須有面積二千平方尺劃作四分之一爲種植花草劃四分之二作游散及運動之用劃四分之一爲設置秋千浪木之地蓋校地或狹隘經費或因絀一時不能關學校園及操場等有種種之作用故設一游步場爲休息及體操等之需亦無不可也小學校適用之敎科書急宜臨時編輯如修身國文曆史地理唱歌等五者均宜另事編輯者也（一）修身書宜注重道德問題生計問題分四年編輯之前二年有圖無文之修身談話後二年注重道德及生計至高等小學則注重军事問題矣(二)國文教科書宜於道德敎育生計敎育先爲注重繼則軍事敎育亦宜竭力提倡之而於種族思想人道主義法律政治之範圍均宜相提並論尤當不能恝然者也（三）歷史地理之敎科書宜從各地方之鄕土史地先爲編輯以應初　小學三學年四學年之用至中國歴史地理書亦須以古今種　興亡政治變革之大前提引起今日之世界觀而於保種愛國之意亦時時寓乎其中於戰門形勢之事略及山川尤須時時注意者所以欲造就民國之國民資格爲惟一之主旨也（　）唱歌敎科書宜多以軍歌及歷史上之戰鬭事寔以及喚起齊民之精神爲主旨而編輯之其　關於科學之敎科書卽舊時通行之各種敎科書大都尙可應用姑不必另爲編輯也 
　　小學校之學齡常定以七歲滿足之兒童爲第一學年之學齡兒童至十一歲爲初等小學畢業期强迫敎育卽準此學齡爲大學兒童之調查先由市鄕學務員調查學齡兒童報告民政署部敎育科由各屬民政長頒布强迫入學之敎育命令由各屬市鄕學務員任勸導之責其有及學齡而確實貧乏不能入學者準由保護人報明綠由入地方公立小學免其费其有及學齡而確實有廢疾而不能入學者亦準由保護人報明綠由免其入學除以上二種情形凡有及學齡之兒童一律不行由父兄任意不入小學犯者坐父兄以罰金罰金之多寡視其家計之　　爲衡此强迫敎育之大槪也或者目前不能得須特明後年自當一律行之矣小學校之學科及授課之時間照舊時學制必須吏改者如小學講經讀經科之必删無疑也唱歌　書手工必宜加入也授課時間之必隨學年而遞增也初等小學與高等小學之性質絕異而各學科之配置必不能一例而論也茲特酌定初等小學高等小學之學科授課時間表於左 
　　初等小學四學年學科表修身　國文　算術　體操　唱歌　手工　圖書　歷史（第三四年加入）地理（同上）（至授課時間前二年二十四小時後二年二十五小時）高等小學兩學年學科表修身　國文　國語　算術　歷史　地理　體操　唱歌　手工　圖書　理科　至授科時間則每星期三十小時　　美國大總統塔虎脫君布告中國飢荒情形　　並求全國人民捐助振欵之宣言余爲本國紅十字會會長素以慈善爲懷覺有當盡之責任東亞中國數省上年所遭水灾之苦况布告通國人民藉以激發惻隱之心揚子江流域及江蘇北部數處河流每因江潮汎濫又値苦雨累月以致沿江圩堤盡被冲毁田地都成澤國播種之穀均已漂没無存此等坐以待斃之灾民以數百萬計本國紅十字會前特派員馳往中國遭灾之地調查實在情形茲接回報該處飢民之慘苦情狀實有不忍聞者也現中國又値革命時代戰事未息無竄顧及振務若隣國不早發茲善救濟飢民無望尙有生存都上海華洋義振會已成一堅固辦事團體並於飢荒等處設有妥會有董事主持其事此義振團體辦事人有郭斐蔚主敎爲會長羅炳生爲書記有上海中西大商家敎士約二十餘人爲董事相助爲理注重以工代振雇飢民修堤疏河以我國紅十字會樂善好施之本意再爲遭灾之鄰國求捐助想我國素願爲茲善之國 
民必能迅速解囊以拯求也 
[中華民國實業協會第一次修正章程（續）]  
　　第四章選舉及任期第十五條　選舉　本會職員由會員用單記法記名投票選舉（選舉票由本會製定加蓋印章否則無效）期間定每年三月内第十六條　任期　本會職員以一年爲任期連選者得連任第五章　會期 
第十七條　全體大會　每年二次以三九兩月爲開會期報告會務修改會章併解决會員提議之議案第十八條　臨時大會有特别事件因會長之意見或經會員五分之一以上提議之議案得開臨時大會第十九條　職員會每星期一次於星期三日行之第二十條　茶話會遇有特别事關係於一部分會員者得由會長隨時通告開會　　第六章權利及義務第二十一條　會員之權利（一）有選舉權被選舉權及發言權（二）各實業團有需用本會代聘專門人才時會員有相當學識者得由本會介紹（三）凡會員有稽查本會出入賬目之權但須在大會前後五日内（四）凡會員有發明品得由本會向行政機關請予專賣特許權（五）凡會員能特别捐助本會或担任籌欵或辦事若有成效或有所發明時均得由本會雜誌代爲表彰（六）凡會員能改良土貨倣製外貨無資開辦者得由本會開 
會表决撥資助辦 
（七）凡會員因辦理會事受人誣枉者經本會調查確實得代爲昭雪第二十二條　特别會員之權利（一）有發表意見之權（二）扶助本會時得由本會登報誌謝第二十三條　名譽會員之權利（一）由本會贈送雜誌（二）登玉照於雜誌前（三）登報誌謝第二十四條　會員之義務（一）担任本章程規定之各種费用（二）担任調查事宜（三）謀本會之發達第二十五條　特别會員之義務（一）入會時與會員同須繳入會金（二）有扶助本會之義務第二十六條　名譽會員之義務 
有捐助本會之義務 
第七章　經濟第二十七條收入分左三種 
（一）入會金　凡會員與特别會員入會時須繳入會金二角（二）經常費　凡會員每年須繳經常費一元於每年第一次大會後三月内繳齊（三）特别費　特别費無定額由各種會員及贊成員自由捐助（四）臨時費　遇有特别事發生開開臨時募集第二十八條　支出（一）開辦費（二）經常費（三）特别費每年核寔報告二次於開大會時行之第八章罰則第二十九條　退會（一）凡會員有違背會章及敗壞本會名譽經本會調查確實後令其退會（二）會員中無故不納經常費至一年以上令其退會第三十條　賠償　會員有侵蝕公欵者經衆議令其如數賠償後卽令其退會第九章附則第三十一條　凡各種會員住所如有遷移時須函告本會第三十二條　凡會員有質問事項應由事務所函復第三十三條　海内外熱心同志捐助本會書報器物或有益論著者本會應分别致謝第三十四條　本會章有未周詳處得由大會時公衆修定 
 
 

Page 8

 
 
自由談 
游戲文章 
[妓辯] [  愛]  
　　敎讀先生以妓女亦稱先生憤不能平於是往見妓女而責之曰汝輩賤質妄稱先生襲用吾輩尊號涇渭不分是烏可哉妓女答曰先生何不思之甚耶試思奴輩與先生何一不相似先生以千字文百家姓日聒人耳者也奴輩以小東人先帝爺日聒人耳者也其似一先生賺錢以上口奴輩賺錢以下口其似二先生三節收賬奴輩亦三節收賬其似三先生打學生𩡿學生奴輩打嫖客𩡿嫖客其似四因與先生極多相似故奴輩亦稱先生且世上小孩子旣省不得先生世上小夥子尤省不得奴輩更屬大同而小異先生聞其言歎曰妓女可畏焉知嫖者之不如我也 
[妓女致遊兵書] [  野民]  
　　花將軍麾下妾聞之女爲悅已者容將軍之愛妾至矣赢縢履蹻不辭風雨昏暮叩妾之門户斬關而入履聲槖槖達於窗外掀簾而進抱妾于膝撫循備至口不煩喂鬚不勞剌妾自有生以來受人摰愛未有若此之甚者也然妾殊不以爲容反覺其辱此非妾之性情乖僻異衆也凡操妾業者莫不具此心理也夫紈絝公子殷商大賈開筵張樂千金買笑因爲妾等所歡迎若將軍則身列戎行月餉不過數金自給不暇焉能冶遊大腹便便而囊空如洗妾縱欲歡迎奈纒頭何將軍不知自愧反倚勢逞雄恣意相逼稍有弗愜怒吼如雷翻檯毁器凶燄不可嚮邇當此之時妾心魂俱碎哭泣不能滿院龜頭剝落喪氣束手待命幸而憲兵踵至解紛排難將軍威怒頓息衣帶不及整刀劍不及佩蹌踉而遁並不待妾之歡送何其來之暴而去之驟也泊乎翌日乃知憲兵無情將軍被逮禁錮於鐵窗呻吟于箠楚加思昨宵偎花貼柳之濃情將軍能母爽然卽賤妾亦何以爲情嗚呼楚歌四面項羽所以身亡將軍不同陽關殺敵爲妾覓封侯而調笑酒家自投羅網宜其一困垓下而莫之救也將軍固愛妾甚妾安能默默唯有忠告將軍此後當潔身自愛毋蹈前轍將軍幸甚賤妾幸甚 
海外奇談 
[二萬五千金之牛] [  慶霖譯]  
　　美國瑪色朱色省抱斯登城愛姆斯君有牝牛一頭名特萊定波爾價値美金二萬五千元此牛每日須熱水洗澡一次且須人爲之全身刷過而後安適否則即病近日産一小牛已售於活司根辛梯幾那君得美金六千元於是愛姆斯君益珍愛其牝牛特雇一農業學生專司看護此牛是亦罕聞之事也 
[又有新汽船出現] [  頌斌譯]  
　　中法新彙報載美國培司東汽船會社於二月二十八號報告云現又訂建新汽船一艘廣大與現時所有最大各汽船殆有過之長六百一十尺闊六十九尺深四十八尺六寸速力每時可行三十海里排水量一萬六千一百三十墩載重一萬零二百六十八墩上下等客房均各容一百餘名餐房可坐二百餘人普通浴室三十八間上等客房築有浴室六十三間吸烟房設在船頭上等客房分作三層惟最上一層則尤爲上等客房中之最華美最闊大者也將來此船開行時擬請百戲及各種玩物陳列船内並分爲游戲室閱書室以便乘客中途消遣之用今議定此船造就後即駛行於金山及檀烏等處云 
尊聞閣詞選 
[夏日居龍嘴即晚偶成] [  申石荃]  
欲避塵嚣愛索居垂楊隄畔結茅廬花香繞户風吹後竹影當窓暑退初牆𨻶雨餘蛛結網案頭燈暗鼠翻書門無過客知音少與� 
我爲鄰一老漁 
[掃墓即景詠楊花]  
一望垂楊夾道中落花多與紙灰同漫天影淡疑殘雪貼地聲輕趁晚風點綴有時粘硯北高低無意度牆東歸來醉眼矇矓看飛絮遊絲辨不工 
[題華某二喬觀書圖]  
屏却鉛華講六轁兩人心事許同袍若敎姊妹親桴鼓不借東風亦破曹 
滑稽叢談 
[呆子語] [  呆]  
趙有方士好大言呆子戲問之曰先生壽幾何矣方士唖然曰余亦忘之矣憶童徲時與羣兒往看伏羲畫八卦見其蛇首人身口大過額歸得驚癇賴神農以草頭藥治余得不死女媧之世天傾西北地陷東南余適居中央平穩之處兩不能害后禝播厥穀余已辟穀久矣一粒不曾入口蚩尤犯余以五兵余因舉一指擊其額流血被面忍痛而遁蒼頡之子不識字詣余求敎余嗤其愚不屑也慶都十四月而生堯延余作湯餅會舜爲父母所虐號泣於旻天余手爲拭淚敦勉再三遂以孝聞禹治水經余門勞而觴之力辭不飲而去孔甲贈余龍醢一臠余悞食之故余今口尙腥臭成湯開一面之網以羅禽獸余嘗面笑其不能忘情於野味履癸强余牛飲不從寘余炮烙之刑七晝夜而言笑自若乃得釋去姜家小兒釣得鮮魚時時相餉余以飼山中黃鶴穆天子瑤池之宴讓余首席徐偃稱兵天子乘八駿而返阿母留余終席爲飲桑洛之酒過多醉倒不起幸有董雙成蕚綠華兩個丫頭相扶歸舍至今猶未全醒不知今日世上是何甲子也呆子唯唯而退俄而趙王墮馬傷脇醫云須千年血竭傳之乃下令求血竭不可得呆子言於王曰此有方士不啻數千歲殺取其血其効當愈速矣王大喜密使人執方士將殺之方士拜且泣曰昨者吾父母皆年五十東鄰老姥携酒爲壽臣飲至醉不覺言詞過度實不曾活千歲呆先生最善說謊王其勿聽趙王乃叱而赦之 
心直口快 
[罵不剪辮]  
剪辮剪辮風潮過了剪的早已剪了不剪的他已自認了頑固黨了這一回事算是完了我只不懂一般愛罵人的瘋子罵了一年多的不剪辮至今還在䐁尾䐁尾人罵個不了這又何苦來呢你們見了不剪辮的人便說那個人不能做共和國民那個人一定是腐敗的他的辮子還没有剪吊呢呵呵難道共和不共和不過一條辮子的關係麽你剪了辮便能夠做共和國民麽你剪了辮就不腐敗了麽辮子不過是個人身上一件討厭的東西譬如有人生了一個瘤他怕痛不肯割去你就朝夕跟著他罵豈不可笑議論人家的好壞要就他的道德上講不要就他的形式上講留辮的人你說他沒决心沒勇氣還可你罵他是不剪辮的壞人却不可我不是袒護不剪辮的人我的辮子也早已剪去了三年了我却從來没有見了剪辮的人笑他罵他我看報紙上天天有人投稿罵不剪辮的費盡心思造出許多汚穢不堪的話去奚落他誚之不已罵之不休實在看得厭極了所以寫這幾句奉勸你們省些心思去學習些共和國民的道德不要專靠着自已裝了一個東洋頭一味濫罵不剪辮的了 
戲攷 
[獨木關] [  健兒]  
唐太宗募兵征高麗薛仁貴屢立戰功俱爲先鋒張士貴淹没以壻胡宗憲胃之兵抵獨木關守將安殿寳英雄蓋世唐兵屢敗張士貴兩子一壻俱被擒去時仁貴臥病營中周靑等弟兄八人又以侍奉湯藥不能助戰元帥尉遲恭屢令張出戰張窘極乃往薛處探病薛問及戰事士貴告以大敗薛聞之大怒憤氣上衝昏迷不醒周等憤張孟淚致薛氣死怒擊張出薛醒後深責周等犯上後聞征鼔喧闐大疑周等誑以操練士卒薜不信扶病上馬提戟出營周等阻之不及各執兵器隨之見唐兵敗北安殿寳乘勝追赶長驅直入仁貴怒不可遏舉戟直刺將安殿寳挑於馬下唐兵反敗爲勝遂得獨木關然仁貴已氣喘力竭不能支撑矣論功行賞又爲胡宗憲胃去此劇武生須唱做兼長帶病出陣一種神氣極難摹繪北京李吉瑞最擅此戲出場時之倒板調門尤妙夏月潤趙如泉輩俱不能如李之純粹也 
小說 
[短篇滑稽孫行者（三）] [  瘦蝶]  
行者謝了童子作别下山重新駕雲回去經過花果山自忖道老孫自離此山足足有二千九百多年了今日順道去看看幾個舊友罷便按下雲頭忽聽得一陣喧譁定睛看時原來有一隊小　猻排了隊着了操衣操褲在山凹裏體操一個通臂猿做了敎習在那裏一二三四的吆喝行者走到通臂猿後面拍拍他肩膀道老友久違了通臂猿回頭一看認得是當日的大聖歡呼道大聖來了兒郎們快些出來迎接一聲號令那些　猻大大小小漫山遍野的來歡迎倒把個行者閙得頭暈出了一身冷汗連忙用手揮去便與通臂猿到高崗子上坐定談了一回别後情形通臂猿問道大聖在天上何等逍遙却還念着故人來此走一䠀請大聖將瓊樓玉宇的風景演說一番也待我等廣廣見識行者歎口氣道你那裏知道我住在天宮裏食人之祿忠人之事天宮規則束縛得處處不自由因此起了個濕阻的病症今因出門就醫順便來望望你們一面說着一面看那風景只見山容水態依然如舊只樹木較前茂盛了許多又多了幾處的瀑布行者追憶舊遊默默玩賞通臂猿知道行者有病也不敢多講便起身作别道我還要到後山去上地理課呢大聖旣是有恙請回洞靜養明日再會罷行者正在出神被他提醒了便覺得四肢無力也就分途的走到水簾洞來到了洞中只見靜室裏藤床石櫈潔淨無塵就在櫈上坐了取出那包丸藥來一看包裏有一張仿單却是爲利氏的黄色補丸如法服了三天毫無効騐心裏又不耐煩起來再取那藥方看時那知出汗時着了臭汗弄得變成墨猪一個字都看不清楚暗想這野和尙是個假人專門弄玄虚卽此丸藥尙是上海去買現成的這張藥方正不知寫些什麽假使吃了也未必可以藥到病除的也就丢開過了幾天病勢又加重起來了一連五天飲食不進就臥床不起在床上翻來覆去總不舒服忽覺腰間一件東西軟綿綿的不知何物取起來一看却是那個錦囊一想幾乎忘却了急打開看時裏面只有一張紙條兒上寫道尊恙非老衲能瘳不日有鹿塢道人奉謁幸勿失之交臂行者看畢望地下一撂道什麽僧呀道呀把老孫纒昏了 
 
 
