# 1910 - 93 - 4913352

 

Page 1

 
 
   
 
 

Page 2

 
 
[上諭]  
　　監國攝政王鈐章三月初二日内閣奉上諭興京副都統靈熙著留京當差欽此奉旨陳寳琛著補授内閣學士兼禮部侍郎銜欽此旨正黄旗蒙古副都統督著松椿補授欽此監國攝政王鈐章軍機大臣署名奕劻世續鹿傳霖假那桐吳郁生 
宫門抄三月初二日召見軍機張士翰吳慶坻聨堃 
代論 
[南洋英荷兩屬曁暹越各埠僑民促開國會請願書]  
呈爲國勢貧弱恐釀分亂請定宣統二年九月初一日開國會以弭危亂伏乞代奏事竊維方今萬國之政體。蓋無不有國會議院者矣。管子曰。夫民分而聽之則愚。合而聽之則聖。洪範稱謀及庶人。孟子稱國人皆曰。盤庚之命衆至庭。周禮之大事咨國。蓋自黄帝之創合宫。帝舜之訪總章。周公之咨明堂。齊桓之設晴室。國會之制。吾國行之古矣。厥後地大民衆。道路未通。咨問維艱。遂成專制。然閉關自治。一統無虞。雖復政法未周。猶可鼾睡相安也。無如近者大瀛交通。萬國並競。勢同列國。角力爭長。稍有不逮敗亡隨之。印度如何而爲墟。波蘭如何而爲社。斐洲如何而殄獼。中亞如何而滅亡。乃至近來缅甸安南。數旬而舉。高麗。今亦同歸於盡矣。横睨諸國。念之傷心。社禝邱墟。人民牛馬黍離麥秀。顧望吟哦。稍有人。心能無。 
 
 
　　 
 
 

Page 3

 
 
痛乎。夫國勢之得失强弱。不在乎土地之大小。而在乎人民之分合。夫自政府一二人爲之。則以一國之大。雖有聖賢豪傑。亦有不能周者矣。故必聽民使其鄕邑自治。而後纖悉無遺。乃又拔其秀者合而議一國之政。然後舉無敗事。令順民情。又非徒令民合議之也。以爲國者民之國也。一國。之土地政事。猶民之公產云爾。民知爲已產。即引爲已任。然後同願出財。而任一國之度支。同願當兵。而荷一國之防守。蓋善爲國者。使其民視其國如其家。使其民視其國。如其身。夫合數千萬萬人之身爲一身。合數千萬萬之家爲一家。而猶患貧弱者未之有也。夫以合數千萬萬人之身家爲一身家。以視政府數人自爲國家。其爲强弱厚薄孰得孰失。孰是孰非。不待智者而辨矣。且令政府數人自治國家。無論其愚貪無具也。即使甚才。而數人自爲政府。與民無預。民睊睊然視之。豈肯出其財以供國用。捨其身以備國防哉。故土地雖大。人民雖。多其實不過政府數人。朝堂數里。天下之寡小。未有若此者矣。故若瑞典丹墨之小國。以有國會而强。俄莫若之何。波斯土耳其。以無國會。故日爲諸歐所輕弱。若夫專制失政。因致内訌。革命變亂之慘。非商等所忍言矣。以俄之大。豈眞弱於日本哉。惟日本有國會俄無國會。俄有革命之亂黨。日本無革命之亂黨故耳。故自英創國會後。披靡全歐。萬國從之。遂爲新世之政體。有國會則治强。無國會則亂亡。早開國會則盛强。遲開國會則危亂。乃至兩年來。俄至專制。以敗於日本而開國會。突厥至專制。去年以畏兵變而開國會。波斯至專制。今年致廢君而開國會。故地球開化至今日。稍有廣土衆民之國。無論其文野開化如何。固無不有國　者矣。惟我先帝深觀時變。俯順民情。特下明詔。定九年開國會之議。所謂九年者。實以時變未殷。姑尚爲預備耳。今年之時勢。爲何如之時勢乎。乃者安奉路事之警。民心驚懼。弭兵會監理財政之說。舉國震悚。夫路事何以爲人所欺。豈非以無民兵故。財政何以爲人所監理。豈非以無財故。夫政府諸大臣。孰不欲足食足兵。丹墨那威百餘萬人之小國。乃未聞患貧患弱。今以賢王宵旰憂勞於上。以二萬里土地之大。四萬萬人之多。而恐懼於下。此何故哉。蓋亦反其本矣。今度支仰屋。欲舉新政而未能。欲辦海軍而未可。乃致外債千兆。恐駭聽聞。部臣憂惶。祇有辭職。若外部賣國。國民痛恨。安奉之後。接踵而來。後患方長。何以拒之。商等平心而論。非必財政大臣之寡才。又非必外部大臣之不忠也。無國會之民力以助之也。今外交日迫。權利稍失。後難挽回。且外交一經蹉跌之後。各　鄰知我之無能爲也。日來　削。旋即分割噫。豈不念膠州之前事乎。膠州割後。旅順廣州灣九龍繼之。其能從容以待宣統八年乎。且至危弱後而開國會。有若波蘭。俄人以重兵大砲監其國會。至斯時雖開國會。猶無開也。且吾國之威稜損挫久矣。當今海道大通之世。無海艦以保護之。猶鳥之無翼。魚之無翅。人之無足也。何以爲國。故以中南美瓜地馬拉位亞基個郎數十萬人之小國。而每逐華人。而秘魯智利無論也。美國更無論也。（未完） 
專電 
[電一（北京）]  
　　郵傳部徐尚書接湘路總公司電請速廢借欵草約後已與外部商議外部以四國代表堅不允廢尚在躊蹰 
[電二（北京）]  
　　憲政館李提調以外間輿論咸責備諮議局權限太狹商請王大臣將諮議局對於官廳一面之權限稍加擴張以爲補救 
[電三（北京）]  
　　外部與某國駐京公使磋商接待濤邸事宜聞該使已允電請本國政府轉圜仍照最優禮接待 
[電四（北京）]  
　　鹿中堂病漸復原擬卽日銷假攝政王又遣内監前往慰問令其安心調養勿遽入值 
[電五（北京）]  
　　前延吉邊防大臣吳祿貞政府决計派往滇邊專辦交涉并統率邊軍 
[電六（北京）]  
　　某奏勸業會關係提倡實業請飭力加整頓毋專圖利致貽外人譏誚 
[電七（北京）]  
郵傳部查得盧祖華確多弊混擬卽奏参 
[電八（北京）]  
　　吏部覆奏李超瓊高蒸准予開復革職處分奉旨依議緊要新聞一 
[本埠報界歡迎華僑國會代表紀事]  
　　昨日 
本埠報界以南洋二十六埠華僑請願國會代表陸君乃翔抵滬特假商學公會開會歡迎各報館到者二十餘人下午二時布席先由主席席子佩君說明宗旨次由雷繼興君演說大致謂華僑遠在海外或尚未知政府不肯速開國會之理由一行政尚未改良一違背先朝諭旨一資政院卽爲議院其實此三理由立論皆不圓滿今報界同人敢貢一得於代表 
 
 

Page 4

 
 
之前此次代表進京請一一辭而闢之次由楊千里君曁來賓馬湘伯君等相繼演說　於歡頌之中兼以勗勉而馬君尤痛快淋漓略謂世界有兩大權一兵權一言論自由權今海上報界以言論自由權公送代表北上將使人人有言論自由之權則可參預政治翼護國家云云末又抉摘社會之心理指陳國會之關係莊諧雜出語皆中肯旣畢陸代表致答詞賓主盡歡而散并合撮一影以爲紀念 
[賀昌運被拿之眞相北京]  
　　前日摘登賀昌運一案係北京某報得自其友人之口故本報即疑其意有左袒今得詳細訪函亟錄於下以存眞相函云賀昌運四川犍爲縣人其父現官江南候補道賀素無賴在成都曾誘姦一良家女被控有案懼而逃之京師入實業學堂不久即以不安分斥革復走日本入三四學校均未畢業返國後依其父居江寗去年春間受父命挾資來京運動參摺擬劾某大員事未成賀貲均以嫖賭揮霍殆盡一日在某戲園見一少婦美而艶遂尾追之至丞相胡同始知爲某故相之孫媳寡居者也少婦鎭江丹徒人嫁某相孫公子十九歲即居孀生有一子矢志守節今已十一年矣其父以丁丑進士曾官御史現任川省知府亦世家女相國之公子曾官豫臬冢媳即少婦之姑平日姑媳之間頗不浹洽此某相家政之内容賀自一見後即百計謀遂其慾望適探得某相宅有空房數間遂由玻璃公司經理人蔣某爲之紹介得租賃移居焉賀乃百計挑逗少婦終不爲所動賀遂賄通少婦之僕婦乘少婦飲酒之際易以藥酒進飲後遂昏迷不知人事賀竟於深宵直登臥榻少婦醒後知爲所污賀又恫嚇之謂將宣布於外使爾口口兩家名譽不能保全少婦窘迫無以爲計遂惟賀之命是聽乃賀旣漁其色復利其財知其姑媳不睦慫恿其挾資赴川歸寗於去年八月間起程賀復自在護送結伴同行詎賀騙其出門後即誘居於玻璃公司樓上數月間少婦之金珠衣飾約四萬金全被騙去有詢賀者賀即以新納之妓女對事爲少婦所聞遂大决裂求去賀竟出利刃以示之日爾所不能捨者尚有一子也余必殺之以絶爾念少婦益惶恐先是少婦久未至川其父屢有電來詰問其姑正錯愕間而少婦已乘賀不備夤夜逃歸本宅事爲其姑所悉命人至玻璃公司索衣箱賀堅不予且持刀至某相宅行兇聲稱伊已娶少婦爲妻堅索同歸糾纒數日鳴於城外巡警總廳始將衣箱退還而金珠則全數烏有矣少婦之姑以顏面攸關亦隱忍不究以爲可以了結不意賀兇殘萬奬預伏健兒日伺於某相門外欲斃少婦之幼子而甘心時江蘇山東京官多爲不平風聲所播遂爲言官紏參奉旨交民政部大理院拿辦賀逮捕之後已在大理院審訊一次據賀供係價娶再醮之婦問官詰以婚書媒証賀對以媒証即係少婦之僕婦並無婚書餘皆狡賴不認此賀昌運兇淫不法之實在情形也刻聞賀復運動四川外官爲之辨護並揚言内務府大臣某與其父有舊交已爲之運動大理院不日即可逍遥事外其語雖不可信然賀之到處煽惑希圖黑白顚倒减輕罪名則確而有據云 
[確定皇室經費之籌備北京]  
　　憲政編查館編定分年籌備事宜内開應於宣統七年確定皇室經費由内務府憲政館同辦今知總管内務府奎大臣以本衙門承應一切差務凡關於皇室經費者亟應分别籌備逐漸進行惟所屬各司各庫處所較多必須博考詳稽次第清理方能就緒現已奏設内務府憲政籌備處一所揀派總辦一員總司籌備一切事宜並派協理司員十二員即以該協理司員等備充憲政館顧問其文移摺奏事件遴選堂主事等十二員辦理至應行調查各司處事宜即責成各該處司員等督飭所屬悉心經理以免延誤又以此次奏設之憲政籌備處係爲欽定皇室經費之基礎與從前原設之統計處事體殊異所有内務府所屬上駟院武備苑奉宸苑中正殿頤和園等五處凡有關于籌備事宜無論是否另有堂宜專管處所均應咨報籌備處考核以歸簡易而一事權業於前日奏明立案并傳集派定各人員面諭凡屬調查各項案件以及籌備各事均須認眞確實舉行如查有搪塞之處即予奏參不貸 
[籌備憲政之四不可北京]  
　　憲政編查館昨日通咨各省文稱籌備憲政千端萬緒約其大要不外敎育實業民政交通軍備財政數大端當此預備時期宜通籌全局以定布置之方宜嚴密定限以爲施設之序不可因事對付俟日後之挽回不可偷安目的冀將來之振作不可枝節破碎有得偏遺全之患不可雜亂膽顧有求前反郤之譏此預備之大要爲目今所宜亟籌者相應咨行貴督撫希即迅行查開本届要政按項分晰列單通飭所屬官吏一體遵照何項由何時起辦若干時日籌備若干時日辦竣通盤籌定以免貽誤 
[外部限期預備保和會議案北京]  
　　外部前日又接駐荷陸大臣電報下期保和會約在西歷一千九百十二年間（即宣統三四年）開幕擬請預籌議案以免臨時局促云云各堂以此事關係國際至爲重要宜將提議各案預行籌定先與樞府會商再行通咨京外各衙門即將應行籌辦之議案務於本年九十月間核訂報部由部詳細參酌彚成總案再於明春送交陸大臣詳細研究以備臨時提議 
[豫撫奏派大員管理河防北京]  
　　豫省河工自前河督許振褘奏改新章由南北各廳自設八廳公所經理歲修工欵並另設河防局辦石防險分派同通等員管理規定各項用欵積獘爲之一清嗣又經任河督道鎔奏請將河防局歸併八廳公所而公所之事益繁兹聞豫撫吳中丞以八廳公所爲全工欵項總匯之區責任綦重僅派同通一 
 
 

Page 5

 
 
二員管理其事殊不足以昭愼重爰於前日奏請改派大員管理并查開歸河北兩道均有河務專責請卽派該兩道爲總會辦由開歸道就近督率各員切實辦理遇有重要事件咨商河北道會詳巡撫核辦惟該公所本係八廳河員自行設立其管理員亦由各廳公請札派今旣改派大員已非八廳公舉舊例應即改爲河防公所以符名實而裨河務 
[籌備海軍種種北京]  
　　海軍大臣洵貝勒上届親歷歐洲各國考查海軍表面粗有規模惟聞貝勒回國後常以内容考查未能愜意爲憾現俟籌辦各事稍有端倪擬再出洋詳細考查並於海外物色海軍人才其行期約在秋初惟所帶之隨員等擬另行調派云 
聞海軍大臣與各軍機迭次會商關於海軍要政其辦法有三（一）請明降諭旨提倡直省及海外華僑海軍捐並優定奬叙以示鼓勵（二）將福建船廠大加整頓並將沿海沿江舊有之巡洋艦一律修改（三）在天津設立海軍機器總廠從事製造並設立學堂以期廣儲將才各軍機均極認可不日即奏請實行 
[中國名畫]  
　　王麓臺山水畫之三日前政府與英國麻基西木造船公司訂立合同定製裝甲巡洋艦一隻已誌本報兹悉此事各國競爭甚爲劇烈德國巴爾甘造船公司已派代表辛馬漫於昨日晉京其餘奧義等國亦皆紛紛運動訂購船艦云 
[日人逞蠻釀成暴動案十三誌杭州]  
　　各團體代表爲日商事上撫憲禀云竊維條約爲雙方所信守法律係全體之治安浙省内地自有日人設肆以來齟齬　聞本月十四日夜杭城大井巷福壽堂日人村上喜次郎曁前田寺佐音有設賭賴彩行兇傷人之事羣情憤激猝未易平賴大公祖主持於上洋務局及地方官禀承於下照請日領事懲兇責償限令各日店一律遷移城外租界營業彼曲我直當不患其不就我範圍惟定超等猶不能無鰓鰓過慮者光緒三十二三年間杭州商務總會已一再禀部禀院而遷移之事遷　如故宣統元年六月間洋務局亦已詳院咨部照會各國欽使而遷移之事遷延如故有前日未能實行之因斯有今日變本加厲之果痛定恩痛不可朝居矧乃衆怒方深悍然不顧定超等慮吾民不忍一時之忿别生事端又懼遷移一事仍如曩者之遷延爰於本月二十四日開會集議公同决定非逹一律遷移租界之目的不止亦謀所以實行條約以善其後而已夫條約在兩國均應遵守者也日人營業内地是謂違約行兇傷人是謂違法若不實行禁止則我不但不能行法抑且不能守約查條約所載日本臣民准在中國通商各口岸城鎭從事商工合例事業明係就租界所在而言又云所有添設口岸均照向開通商海口或向開内地鎭市章程等語亦係就沿海不沿海之租界所在而言杭州旣有日本塞德耳門福連塞德耳門之指定則不得任便居住營業可知即如上海寗波通商最早仍不准外人在城内居住營業日本與我相依唇齒共願和平日領事又深明公理當不致聽少數商人之違約貽口實而傷感情遵約正所以睦鄰本可無須先行咨商外務部請示施行致蹈曩者一再遷延之誤定超等創鉅痛深勢難緘默伏乞大公祖大人迅賜批示一面仍飭洋務局終始堅持並飭巡警總局尅日限令該日商等一律遷移城外租界以保主權而敦睦誼爲此聨名呈請察核施行此禀於三十日晨繕呈撫院尚不知如何批辦而城内日商店舖均已修葺完善後先開市一若行所無事致工商界及下等社會謡言紛紛并在閙市大街編張匿名揭帖謂官塲辦事虎頭蛇尾吾輩宜協力同心以盡逐日人爲目的現已有五百人結合團體以待等語且有日本派兵赴杭保護之謡人心甚爲不靜地方官不可不先事防維之也 
 
 

Page 6

 
 
[京師近事]  
　　法部與大理院衝突日久延未解决日昨憲政編查館會議各軍機皆到隨即調取法部與大理院權限文件爲之决定辦法清厘權限准三日内入奏并聞法部近須實行司法之　任凡大理院及審判廳人員皆歸法部選充並得隨時稽核云 
　　學部唐尚書二十四日交諭丞參各堂令將署中各司廳長正帮主稿總辦科長各官銜名及各該司職掌之權限一併開具清單呈閱以便挨次傳見時當面詢試聞各司人員得此信息異常恐慌刻均預備文稿以備面試時有所對答 
　　陸軍部通咨各省督撫略稱近來陸軍各鎭屢有潛逃等事如第二鎭砲隊第二營軍需宫吳寅第五鎭步隊十七標第三營管帶官張清瀾署隊官張濟源第七鎭步隊廿五標第一營督隊官趙景濂等四員均經先後潛逃殊于用人不當惟各員俱係投効來營並無保薦之人一經潛逃無從稽查嗣後凡有此項人員投効應令取妥實保人以維軍紀 
　　鹽政處現因查辦各省鹽務需派專員昨已派定十九名惟該處公事日繁尚須添人佐理昨日澤尚書與署提調張茂炯商議由度支部中人員考選二十名必須冩算俱佳者方可任用聞已傳知署内各員矣 
　　直督陳小帥前曾具摺請將總督一缺另簡賢能當時政府將摺留中未發兹聞小帥昨日又有續請開缺摺來京尚未悉政府如何辦理 
　　外省新官制已由憲政編查館分電各省督撫會商核辦聞原電共長千餘字分甲乙二種辦法須俟各省電覆到京方可具摺奏請實行 
　　東三省總督錫良電咨外務農工商兩部稱現有歐洲某國商人請求開採錦州某山煤礦事關外交請速詳示辦法以便轉行批辦 
　　昨日美國外部電致政府聞濤貝勒定於二十七日由日本赴金山已飭預備恭迎云云現我外部已電復道謝 
時評 
[報界歡迎南洋代表]  
　　南洋雪蘭莪等二十六埠華僑之代表陸。君劼夫將赴都上書促開國會。道出滬上各報館開會歡迎。記者敢進一言。 
　　報館之有言論權。一部分之言論權也。國會之有言。論權。全國人民之言論權也。一部分言論權之力量。豈能及全國人民言論權力量之大。吾人所以日夜盼望。獲得此最大之言論權也。故陸君爲全國人民要求言論權而來與報界同人。最有關係。此其所以歡迎者。一 
　　無國會之政府。其舉動恒不合於國民之心理。故報紙之言論。每爲政府所仇視。而言論多無効力。有國會之政府。其舉。動恒以求合於國民之心理爲主義。報紙代宣國民一斑之輿論。政府必多採納。則言論之效力始生。陸君旣爲南洋華僑要求國會而來。於報界同人之感情。尤爲密切此其所以歡迎者二况此次華僑之請願。其效力可决其必鉅。何者政府前此所以不遽允許諮議局各代表之請願者。疑我少數人之意思耳。今見海外僑民。猶且熱心國會。自可恍然於請願之舉。非僅僅國内少數人之私見。而翻然一變其方針。則陸君此次入都。豈非各代表絶大之助力乎此尤報界同人所殷殷屬望者也。 
　　 
 
 

Page 7

 
 
   
 
 

Page 8

 
 
　 
 
 
　　 
 
 

Page 9

 
 
　　　　 
 
 

Page 10

 
 
緊要新聞二 
[晏京卿查提粤省鹽務中飽廣東]  
　　度支部奏派晏京卿安瀾帶同隨員四人到粤調查鹽務已紀前報兹聞晏京卿此次考查鹽務頭緒極多其中尤以新商請承鹽捐爲最要謂鹽務每年入欵共四百餘萬報部祇得三百餘萬中飽之欵一百餘萬殊屬太巨故晏京卿抵省後拜會蔣都轉立飭員司將運署年中進出欵項開列清册以憑查核并聞各欵均報部有案其中祇有外銷雜欵二萬餘金係不報部之欵此欵係由公所按抽出釐頭以充運署三房飯食内五千餘金係督署鹽政房及各房飯食之用每處不過數百元耳其餘各欵均已知盤托出 
[袁督電奏辦理新軍善後情形廣東]  
　　新軍事定之後經袁督將善後事宜電請軍機處代奏略云粤省新軍釀變遵旨分别勦撫擒獲首要及地方平定各情形迭經電請代奏並將此事始末及籌辦善後各緣由專摺具陳差弁賫投在案連日督同營務處司道等會同擒獲各弁兵共三十九名分别研訊（中略）此次各兵所供投身會黨冀圖乘間起事並奪械戕官昌言革命幾無異詞尤以黄洪昆一犯所供爲最詳盡且親筆書冩神色不變並據供稱新軍爲革命黨出力非爲國家其散布票紙在恢復中華平均地權四言句且僞立天運年號該黨軍制亦有統領標統各名目其運動所至以各省軍界最多利其器械多而操練熟此次委係因兵警交閧以爲有隙可乘致接濟不及而敗而有等悖謬之徒膽敢以憐惜新軍爲名妄肆鼓吹用心甚爲叵測總之擾害治安即屬悖逆旣有奪械戕官直認不諱樹勛疆寄所在惟有執法以從事並一面剴切示諭嚴禁造謡生事以靖地方抑樹勛更有請者新軍與逆黨勾結皖省釀變於前今粤省又煽亂於後且生動者多由該軍各級官長一經獲案亦昌言不諱其病根在誤聽自由獨立之學說而外來之誘脅得以乘之腹心可憂燎原亦可慮應請傳旨練兵各省分嚴加選練力杜詖邪爲思患預防之計除將各犯全供及黄洪昆親筆供詞並倪映典所定運動章程十條分咨查照並嚴緝單開在塲各亂黨獲辦外所有訊供分别懲辦情形是否有當伏乞軍機處代奏 
[粤省國會同志會第二次會議廣東]  
　　上月粤人發起速開國會同志會昨復在總商會會議公舉商會坐辦李聘臣主席商董莫任衡宣佈譚蔾垣書記宣佈開會理由畢先由葉夏聲君演說現各省代表國會請願而政府恒以國民程度不足爲詞鄙人以爲國會非爲研究學理而設如以程度二字言之其爲敎育程度乎觀於美國之勞動家聨結工黨大都不盡受高等之敎育者其爲生活程度乎觀於日本生活之程度最低然美國日本何嘗無國會可見國會之開否不應就程度而言蓋國會者專就地方之利害民生之疾苦而發爲言論夫地方利病民生疾苦皆其平日所身受而知之最深者若與以參與之權何患程度之不足乎次杜貢石演說次法政學堂敎習湖南劉君演說今日鄙人到此見諸君爲政治之運動非常之歡喜然又竊爲我國前途悲何以悲試以日本比較溯日本維新之始去今已四十餘年在日本當時國勢不如我國之危急外患不如我國之危迫而當時政治運動殺身者有人被禁者有人而我國今日始有此等運動已覺其遲矣諸君今日來會皆熱心人於國會之性質類無不知之無庸贅述今之同志會宜多集人才多開演說會斯爲運動之要點如國會一日不開則運勤一日不絶鄙人之希望如此次宏仁演說會員何子峯演說次宣讀會章聲明先行登報下期表决隨議定三月初一日假座粤商自治會開第三次會議准一點鐘開會羅少翺献議由總商會發函七十二行請各舉代表到會並舉人擔任運動舉定周仰琴陳　　郭仙舟徐華廷鄭清舫簡樞南六人 
[東三省近事]  
　　奉天交涉司前據漁業公司之禀請保護已照會日領事禁阻日輪擾害漁業仍恐將來漁汛届期不肖遊民勾結外人意圖詐擾且漁户亦良莠不齊不得不預爲查察特商由勸業道趙觀察議訂漁業取締規則二十三條一俟督撫憲批准即當實行并擬派交涉司隨辦巢季仙太守先赴營口會同漁業公司總辦調查一切 
　　東三省通都大邑無不有日人所設之賭塲長春地當衝要設局尤多麕聚賭徒貽害尤甚疊經華官照請禁止未得要領刻聞日政府諗知此事有礙邦交已飭由奉天日總領事將長春南滿佔用地内所設各賭局一律禁止駐長日領亦已奉到此項公文想不日當即發表 
　　齊齊哈爾俄國道勝銀行積存烟土二百五十餘包刻下東省烟禁綦嚴被警務公所查知恐其有碍烟禁令遵章送交戒烟局每兩給價一吊一律焚燬乃該行力主反抗謂貴國禁烟並未先期通告本行如將土送燬此等逢塲作戲何妨自行演習不煩代勞云云現聞已經交涉局照會俄領事請辦未知結果如何 
分類新聞 
政界 
[蘇撫傳見屬員之恐慌蘇州]  
　　蘇撫寳中丞到任後因病請假半月在省僚屬大半未曾傳見近日銷假後道府大員則隨到隨見同通州縣則分班傳見無論有差無差每天傳見十員見時皆詳細察看一一垂詢是以各員中有面帶烟容者無不慄慄危懼預爲修飾云 
[學司揭破州縣之積習杭州]  
　　鄞縣鄒大令日前禀陳省台略謂 
 
 

Page 11

 
 
酌提串票錢文撥給箭金學堂經費已屬萬分竭蹶委難再加仰祈批示立案等情袁提學批云查此案經前藩司喻批准迄今已逾兩載如果此欵確無盈餘何不及早據實聲明迨該堂長等迭次執批請撥又何不將串票等錢收支實數公布於衆乃僅隨意撥三四百千以爲該校補助一併具詳立案聲明此外學堂不得援以爲例豈足以銷前案而弭衆口且據稱該校學生祗二十餘名學科亦不完全所查果屬不虚該縣有督飭學務之責即應停止經費以觀後效不當撥欵以爲敷衍辦理尤屬不合現當預備立憲凡屬新政皆賴各州縣竭力奉行上憲深知缺况多苦如裁津貼屏供張原冀於地方官多一分體恤即於新政上能多一分效果詎料賠累者固言賠累非賠累者亦言賠累附和同聲幾爲官塲積習清夜捫心亦當愧汗即如該縣此次對於箭金公學一案原易了結察閱禀辭乃一則曰對於學務已竭棉力再則曰地方多一新政官卽增一賠累正似上憲不諒其苦衷而故爲此新政以累之者該縣食國家祿爲地方官處此時局艱難不知激發天良任勞任怨以盡力要政乃復辨事不明意挾怨望殊屬非是應予申飭至該邑串票等錢實有若干已另飭府查議仰即靜俟辦理復奪 
[皖省庫帑空虚之眞相安徽]  
　　皖省財政支絀各局所月領薪餉虧累甚鉅况各處又有紛紛認撥欵項不勝枚舉原擬今春開辦三標以及建造議院等項新政均非財力不辦詎日前皖撫接准部咨又請照撥銅官山礦償欵不獲已由司動撥庫帑四十五萬解滬賠償今旣庫帑告罄外則新政繁興内則災困屢告當局者不知又將何以作無米之炊耶 
[商會請免湘境米捐漢口]  
　　漢口商曾總協理盧蔡兩君因鄂屬近日民食缺乏雖經督院奏准免收鄂省米榖捐稅三月而武漢民食向恃湘省爲大宗若非電請湘省併免厘捐則商民仍裹足不前糧價必難平減特具禀鄂督懇請電商湘撫將湘境蘆林潭振糶捐及𦾶加和岳釐照鄂境併免三月以廣招徠並電請川贛皖等產米鄰省一律飭將米榖運鄂銷售不准紳民私自阻禁以全鄰誼當奉批准照辦矣 
[札催各屬預算表册長沙]  
　　湘省清理財政局札催各衙門局所趕造宣統三年預算表册略云預算一事其端雖肇知外國而其制則傳之中古當此財政紊亂欵項奇絀之時尤當仿造良模修明墜緒蓋此項報告旣爲財政之要點又屬憲政之初基兹經本司道督飭局員製定表式數種開明欵目加以例言編訂成帙分别移行省内外各署局堂所依式填注遵照部章統限本年二月底一律造送到局以便彚編全省預算總册於五月内詳咨逹部事關憲政要件凡屬文武大小各署局處均應詳細研究切實考核依限填造幸勿延誤 
交涉 
[咨行限制洋商冒領免稅聨軍廣東]  
　　粤督昨接稅務大臣咨稱洋商販運内地土貨出口早經定有限制辦法惟日久弊生竟每有運數逾于定額亦有任人假託冒領販運者雖迭經查出分别充罰查現在力謀整頓稅務此種弊混亟應嚴行杜絶現已由本處大臣商准各國公使轉飭運貨洋商赴關具結聲明並無逾額冒領情事始允給予免稅聨單等情亟應轉行各稅關一體認眞詳查凡洋商請免聨單販運土貨務須該洋商自行販運並無他人冒名領單希免稅厘且所辦土貨悉照定額查明不逾七十一宗數始予照騐放行無稍疏忽粤督准文後當即札行一體遵照 
[英國繙譯生赴陵瞻仰直隸]  
　直督陳制軍昨准外務部咨開宣統二年二月十二日准英國麻署使函稱本館繙譯學生周爾執包克本賴安特等擬赴東陵瞻仰並赴熱河瞻仰園庭及一帶地方游歷由灤州回京請繕發護照等因除由本部繕就護照蓋印訖並函覆該使轉給外相應咨行貴大臣查照飭屬於該學生周爾執包克本賴安特等持照到境時照章妥爲保護並將入境出境日期聲覆本部等因當札飭永平府等轉飭經過各州縣一體照約保護 
軍界 
[新軍滋事案之結束蘇州]  
　　蘇省新軍在馬路滋閙幾釀鉅禍現聞此案業經承審官汪觀察瑞闓會同陸方伯等在警務公所迭次審訊錄取劃一供詞分别擬定大約協統陳主政得龍須奏請革職其四十六標統帶曹進與第一營管帶鄭鴻恩亦均钳職不准投効别營第二營管帶曾櫪超有少發餉銀四百餘兩一節擬以革職監禁一年滋事兵士孫魁標翁必成陳立山各予監禁三年均俟期滿遞解回籍交保嚴加管束昨已叙詳呈請督撫憲核示一面先將曾櫪超及目兵等當堂釘具鐐銬分發三首縣監禁候示 
[部咨籌設軍用馬廠廣東]  
　　陸軍部以各省訓練新軍定額每成一鎭需練馬兵一標惟查近來各省對於馬隊一項每以情形不合多所參差現特核定應用馬額計每鎭内馬隊戰馬砲隊連運馬共一千二百匹全國總計合共三十六鎭應統需馬四萬三千八百餘匹日前派員往各省考查軍政於馬隊多未編練完全即需用軍馬亦畜牧無法亟應赶行編練前議在直隸多倫置大馬廠畜養各種軍馬專供各鎭應用業經辦有端倪惟道途遥遠難以運濟東各省應由南省仿照酌設馬廠每年添購軍馬三分之一善爲畜養以便就近接濟現特將設廠畜養經理管束紏理及一切辦法詳細章程咨行來粤大吏准咨當即轉行知照矣 
學務 
[浙省法政學堂之暗潮杭州]  
　　浙省法政學堂於本月十一日補考第三班學員至二十日考畢考期内星期二之功課鐘點互有變更與考者未及知而所懸功課表又圈改糊塗以致各學員多爲所誤管課員王毛二君不察遽施壓制手叚請求監督申斥記過各學員咸抱不平事後有某君者面請該管課員以後遇事指導詞極和平該管課員悞會謂有心反對揑辭朦禀監督指某君爲大不敬監督不察即傳某君申斥辯訴多時皆置不理末後諭云管課員有管轄學員之權力學員對之不得表言語意思之不敬在堂内如對上級長官於是全體學員大譁昨日放假期内同人爰集議研究方法或謂管課員部章無此名目應要求裁撤或謂管課員資格不合（王毛二君僅一鹽大使一附生未受過高等敎育且堂中多有舉貢生員科學程度超過二君遠甚）應要求更換或謂須禀撫憲委派資格相當之員或謂管課員旣非部章雖爲監督委任然監督不合法之行爲得否認之或謂管課員權力由監督所付然監督權力亦非監督所自有乃受之于國家法規也監督活動於法規之外即爲失其權力之根據或謂管課員對學員之拘束力係在功課範圍内并無身分階級之差别本屬平等如對上級長官之言是爲盲說議論紛紜各具理由但未知監督於此能否設法消弭也 
[林提學近日之政見江西]  
　　贛省林提學到任以來愛用親友終 
 
 

Page 12

 
 
日圍棋鬭牌播傳道路婦孺皆知近該署頭二兩門賭攤日必數桌巡警旣不拿問林亦不加查詢以致人言嘖嘖且存五日京兆之見停辦要事預備一紙例文移交後任所有辦理學務之親愛人員概行詳請保舉並紛紛委員接替要差以備淘汰 
實業 
[開採欽廉礦產之微意廣州]  
　　廉欽道郭人漳頃將所查廉欽礦產列摺呈報督院略稱廉欽礦產種類繁多如宿和屯畢廩塢及新墟之金礦板城屯軍之銅礦八角灣北振山之銅礦黄茅嶺主官山牛軛嶺之銻礦那彭平吉石頭埠捻子平之煤礦砂苗均屬美質鐵礦則隨處皆可開採深山大藪中之礦藏未經採出者尚不知凡幾現僅宿和金礦由紳商集股試辦略見效騐惟資本稀微恐難發逹礦學有專門職道素所未諳擬請飭由勸業道遴派委員勘驗明確酌撥欵項由官採辦一二處以開風氣依著有成効再擴招商股以收天然之利則邊防日固庶富可期等情袁督據此當以礦務爲富國要政果能逐漸開採實足以闢利源而固邊圉所陳不爲無見合就札行勸業道即便遵照辦理 
[咨催實業公司飭查逾期杭州]  
　　農工商部日前咨行浙撫查公司注册局案呈上年年終本部清釐檔案有先後行查未據復到本部無從核辦者計温州濟安鹽業公司係舊年九月咨由度支部行查未復又温州墾務公司於先緒三十四年三月繳銀七十元禀請注册行查未復以兩案由院札飭勸業道尅期查明咨報去後昨據該道禀復謂是案疊奉憲部行催業已兩次札府並照會商會並據平陽縣王令禀報墾務公司各情形迄今仍未復到惟濟安鹽業公司編查檔案併未奉到札飭且鹽務爲運司主管應請專札該司據實查復 
雜記 
[客棧土棧豈皆賭窟耶蘇州]  
　　蘇垣道前街同泰昌客棧係吳江鄕人所開名爲客棧專事賭博近日該棧主勾引下鄕富户子弟婦女人等住於棧中晚間閉門上局呼盧喝雉通宵逹日輸贏甚鉅且男女混雜實爲地方之害又道前街郭煜興土棧主郭老五亦誘引本城各賭徒及廣帮富户子弟在内大開賭塲日夜不休所恃者以房屋邃深巡警差保不敢入内得以安如泰山云 
[馬巡隊訛詐農民之不法杭州]  
　　前月艮山門沈塘橋凉亭倒斃馬巡隊巡馬一匹查係被人戳傷通該隊兵某甲與該處種菜園王銀高之女誘姦不遂意欲乘此報復連夜將死馬移置菜園誣指王銀高所爲即日拘押警局該兵復串通地保夥行舟囑木匠傳某爲見証同往菜園謂現查此馬係汝婿劉某戳斃爲傅司務親見云云銀高妻女聞言大譁謂我婿劉某現充鐵路小工往往兼旬不返何由突傷汝馬而該地保欺其鄕愚一味恫嚇勒令劉某出面罰洋五十元即可了事否則一併送官究辦 
[周翰臣近又提訊一次松江]  
　　婁境劣董周翰臣經婁邑劉大令拿解府署由府尊戚太守訊明判罰洋五百元與姦佔之阿實英一併交本夫金阿發收管曾誌前報念八日傍晚又經太守傳提通案人証逐一訊問書辦王某掌責一百下以示薄懲周董因分文未繳還公所收押阿寳英先交金阿發領去 
[縣令誣衊報界之結果廣州]  
　　粤東令報界公會起訴番愚楊令巧借私人厚誣報界一案先經具呈巡警道在案嗣復會議以藩司爲吏治主管官廳臬司爲司法主管官廳特分具禀詞於二十四日由值月主任陳君前赴兩署投遞面交收發員收候呈請批示奉陳方伯批云禀悉番禺楊令將進言之人陳生公義指出函告該會應與傳訊以杜藉口仰候札飭廣州府查傳到案澈訊明確據實通禀察奪 
[漢口地販之下塲漢口]  
　　漢口黄之根本一寒畯因得族中所遺後湖地產故富惟近年市面衰敗銀根吃緊地皮亦因之滯銷黄乃於前歲將值銀五萬兩之地皮一段向湖北官錢局押借銀二萬四千兩使用原意售地償還詎黄于去歲與職商尹湘琳夥開大信銀行未幾被官封禁致失財產上信用而地皮又屢售不出現官錢局因奉部電將各處放欵一律收回以故向黄催討甚急竟札飭江夏縣將其傳案勒限於三月初四繳銀將地契贖出不准措詞拖延但現今地價日賤雖減值亦乏人承受恐難如限籌措也 
清談 
[鄂督與蘇撫]  
　　鄂督新到任。垂訽庶政。嚴厲異常。於是鄂省司道。則爲之惴惴焉不置。蘇撫新到任傳見各員。面加考察。於是蘇省烟員。則又爲之慄慄危懼不置。 
　　我不知蘇省之烟員。較之鄂省司道。其形何如。我又。不知蘇撫之傳見。較之鄂督垂訽。其情形又何如。 
　　第見蘇台鄂渚間。脚靴手版。紛往杳來。冠峨峨。綬若若者。莫不汗浹霑襟。奔走相告。曰垂詢。曰傳見。而膽悸。而心驚。而手戰。口噤。而神飛色變。而兩省人員。莫不改其常度。 
[學堂與考試]  
　　西國之用人。主于學堂。中國之用人。主于考試。此通例也。 
　　降至今日。歐風東漸。中國亦採取歐西主義。廣設學堂以宏造就。闢門籲俊之休風。或者其繼武歐西。而一掃中國數千年科舉之積習。歟 
　　雖然。抑又未也。考試出身之官吏。旣須强迫肄業學堂。以吸取新智識矣。而學堂肄業之人員。亦且概歸派員攷試。以爲給予出身之地。如留學生廷試也。各學堂考試也。總之其不離考試者近是。 
　　行之不已。近且擬于外國留學生學校畢業生優拔舉貢各項考試畢事後。特于學部再行大考試一次。分别内官外官一體錄用。偉哉此舉。其殆統中西而一貫者歟。 
　　果爾則中國之人才。允當高于西國一等。思皇多士。生此王國。不禁跂予望之。 
文苑（陳兆奎） 
[古意七首贈趙芷蓀侍御（續）]  
　　遺君同心之　鏡。千斵萬鏤之博山。東溟輕熒之翠羽。無閭的皪之琅玕。拳拳此意報知已。坐令新寵間故驩。因緣闇進有至理。窮通遇合難具言。男兒意氣莫相負。黄金白璧徒等閒。 
　　君不見漢家五鹿眞嶽嶽。唯有朱雲折其角。少年珥筆侍丹墀。片言就　論安危。深宫阿閣通四囱。滿庭肅肅生羽儀。椒房貴人不敢議。朝陽鳴鳳今有之。從來事君數斯辱。何况我輩孤且畸。 
明珠轉玉槃。一旋一復不可定。昔時值君陳一言。從容自謂可君聽。遺我龍泉劍佩之耿耿。無邪行當前。荆棘君未知。今日索寞不余媵。還君當年百鍊鋼。不忍見之摧中腸。 
　　孤桐百尺旁無枝。盤根錯節南山埀。匠者棄置不復顧。槁立千載挺幽姿。人生直勁自天鬻。見君高格有如斯。即今朝市同　沸。忙者白囂閒自　。朝中貴人莫論事。楚舍　生空太息。拂衣徒步。且歸來。有酒一　歌一拍。 
 
 

Page 13

 
 
   
 
 

Page 14

 
 
　 
　 
 
 

Page 15

 
 
   
 
 

Page 16

 
 
   
 
 

Page 17

 
 
 
 
　　 
 
 

Page 18

 
 
要件 
[華商聨合社爲國會事公告海内外華商請求書]  
　　敬啟者竊以處二十世紀憂患交迫之中必先有立憲籌備之機關乃可言立國完全之制度歐美各國類無不建設國會燦然大備獨十耳其尚付闕如而去年亦經成立者良以此也然而以數千年絶後空前之創舉而欲安坐逸獲而享之其勢常有所不能是以東西列邦殆不惜窮年累月萬衆一心極舉國人民辛苦之要求始有如願幸償之一日蓋不惟政治之階級進必以漸抑亦事之重者上必不敢輕予而得之難者人始不敢輕棄也顧以時勢之難緩若彼而目的之難逹又若此然則將何去而何從須知今日實業之世界論人數以商界爲至衆論勢力以商界爲最優獨至人民與政府交涉之端其主動力多發起於紳學兩界中人而商界偏廢焉而自沮此所以事必無成抑又我國商人所當引爲大恥者也今何時乎今非各界請願求而不得之時乎我商界不欲爲立憲文明之國民則已苟其有立憲國民之思想則當先盡立憲國民之義務而國會請願之舉自不得不繼續各界以行之孟子曰雖有智慧不如乘勢雖有鎡基不如待時今時勢之逼我者至矣海内外同胞其亦有奮袂而起者乎 
案此次代表團續議派員運動中有一節云擬請直蘇粤鄂四省商會通告各省商會各舉代表開大會於漢口即由漢口到京上書而去臘二十七日議决事件又云一議通電海外華僑請舉代表來京與各省人民同時請願并由閩粤設法派人前住鼓吹至遲以六月爲限合觀前後議案則各界請願之注重於我商界也可知究其辦法則使内外華商爲分途之並進非使内外華商爲一氣之相聨此則其異點也今天下之事變亟矣内外官吏以唯諾爲秘訣以粉飾爲能員以苟且因循爲奉行新政獨一之主義其於世界潮流之所趨重曾漠然無所動於中下此者抱外界激剌之殷憂念國民興亡之有責未嘗不集合團體獨當一面而魄力未厚呼籲無靈一蹶不興勢成瓦解降而至於商界則我國以此列於四民之末素相輕視其平日智識能力又不聞研究閱歷自高位置每遇國家有大改革大運動各界固擬之不足齒數之列而彼輩自命爲經濟家者亦惟汲汲焉課田地謀衣食幾不知世界尚有何物其尤可痛者則生長海外之華商對於祖國興廢理亂如秦越人之相視肥瘠甚或託身外籍動輒以訾議本國之政體爲快事斯眞以叔寳之心爲心豈第放棄責任不能有所補救而已夫國家者積人而成者也中國男界號稱二萬萬人之數除官吏士紳農工各界外商賈殆居其半以此一萬萬人之衆其居本國者則偃仰食息苟圖生活不克使國家有絲毫之影響其居外國者則更甘爲猶太遺民之續國之不亡而種之不弱者幾何顧放任者不足道也間有稍明大勢者熟察乎經濟與國家關係之原理亦思有所表見惟是權限不屬舍商務一端而外略無置喙之地而彼亦得有辭以自解今國會請願固明明爲普天下臣民所當共効綿薄者也獨奈何度外置之此吾所爲對於内外華商不禁流涕太息而莫能自已也 
　　嗚呼今豈猶是上恬下熙安居樂業之世乎各國之重視工商界也有公司以補助有領事以維持有專利以提倡有法律以限制要其種種規則皆發生於議會意思之機關蓋舉世趨重於商戰一途故當時上下院所提議而執行者莫不以保商爲救時之要政我國自海通而後生計愈艱利權外溢政府籌備旣紊亂而無所措手坐視工失其財商失其利舉各省所有礦路工藝墾植森林諸實業祇聽吾民之自爲計而政府不能倡率整頓於早商人不能聨絡扶持於下馴至今日民窮財盡公私交困而雜捐加稅益畀以擔負之重以無議院監督之故於是國家地方之行政經費彼得以爲所欲爲商人不敢過問時事如此尚何忍言說者謂我國國會未開人民對於國家祇有擔任義務之勞永無安享利權之望而商界則尤爲直接受病之最鉅者也且亦思近日之設總商會設研究會各省紛紛建立而政府且統轄之以大部若此者果何爲也哉誠念國家財用之贏絀由於地方實業之盛衰故不憚以保護之者自固其命脉也惟是藉官吏以爲指揮之具而機關先覺其不靈　如集大羣以謀興革之方而計畫較詳於自審吾不敕謂國會之性質限於商界之範圍然亦未聞庶政更張而商界事業乃獨出於籌備外者我内外華商而不思自立也吾無責耳否則占優勝之點呈發逹之形舍此殆無一術焉求所以與世界競生存之法而又何嫌何疑而不肯共奮耶（未完） 
本埠新聞 
[蘇路公司咨郵傳部文（爲滬金鐵路事）]  
　　爲咨呈事案准滬金鐵路發起人李紳鍾珏等函稱（上略）此路外人覬覦已久近復私行測量竊恐遷延不築反啟異時交涉之憂謹將建築鐵路必須使用沿海塘基之理由及其利益爲我公司縷晰陳之查松江府志及各縣之志塘底有闊至七丈塘面有闊至三丈五尺者徒以年久失修人畜之所蹂躪風雨之所剝蝕坐使保衛閭閻之公地變爲不甚愛惜之閑田苟欲復其舊觀難以籌此鉅欵今使鐵軌一設其上狹窄之處毁壞之區自當增添土方力求堅實則固塘基之益一也修塘本有歲費塘長亦有專司再傳而後徒有具文一旦創議帮培非援例而按畝攤徵費將何出東南民力竭矣更何堪擔此修塘之重累使鐵路旣成之後異日修修即以修塘塘固乃能路穩是從前攤徵之例案隱消于鐵路養路之中則省修費之益二也各省創辦一鐵路地方人民莫不怨謗繁興者無他社會狃于所安而蔽于所習者也夫鐵路衝壞之村莊廬墓亦萬不得已而出此屬有讒人交搆其間而愚民亦易以滋事是以商部所訂鐵路簡明章程第四條内載日營造鐵路遇有廬墓所在苟可繞越自應設法以順民情今以塘基建築鐵路旣不致冲壞田廬又無須遷移墳墓則免滋擾之益三也商辦鐵路均爲營業性質成本輕則所收之賃價亦輕商業更易於發逹使節節購地而爲之無論土方地價費已不資而橋工亦且以數十計今適有天然之海塘以爲軌道施工旣可以迅速成本亦可以减輕則輕成本之益四也顧猶有疑者謂鐵路必經市鎭而取此逕行 
 
 

Page 19

 
 
直捷之海塘於運貨一層未必便利不知此正所以便轉運也今所因之塘基俗名欽公塘北自川沙九團南匯一團與内十塘相首尾而外土塘之外復有圩塘自川沙至南匯五團正圩塘之外又築外圩塘自川沙八團南一甲至九團三甲止而南匯嘴一帶築有土壘周廣幾二十餘里俗名曰泥城農業發逹已成市集故川南二邑自欽以塘至海遠者或五六十里塘外輸人之物產旣無水道全恃人力而奉華金三縣跨塘内外盡爲腴田故以欽公塘爲軌路距海較遠旣無海潮中壞之虞實爲物產適中之地則便運輸之益五也（未完） 
[請領兵艦被扣軍械]  
　　浙撫增中丞以永定永福兩兵輪略有損壞札委貝運寳傅嵩林兩武弁駛至滬上囑令楊樹浦恒昌祥船廠修理前日貝傅兩弁將船内軍械等携至岸上被楊樹浦捕房查見以其有違定章一併拘送捕房將軍械扣留昨晨貝傅兩武弁投廨請領寳讞員會商英繙譯官廓君諭候查明租界定章俟禮拜三來案再核 
[鄕民控告分防廳之誣陷]  
　　浦東鄕民朱棟樑昨日投縣控稱小的住居高橋鎭曾有徐姓於去年十二月二十六日被衆刦去銅元十餘千由事主報明該鎭分防廳署請緝廳差疑身子朱全全亦在夥刦之内當將身提至廳署訊問諭謂爾子全全在塲夥搶曾被事主剌中一槍爾速將子交案如其驗無鎗傷即時釋放决不拖累等情即由身到申令子投案廳尊驗無鎗疤知係誤拘乃欲需索賄洋八十元方准開釋身以無力不允旋又復訊諭謂雖無鎗疤難保無分即喝責五百板并用鐵練拷冤押一月之久身以贓証全無竟敢誣良爲盜似此隨意誣陷平民何以堪此况查例載佐貳雜職不得擅受民詞如全全果係眞盜理應隨即解縣亦無押至月餘不辦之理用敢泣求伸雪云云縣尊田大令諭飭靜候查核 
[示禁向尹克昌滋閙]  
　　前日信義銀行儲蓄各存户多人至本縣待質公所向管押之總經理尹克昌滋閙但尹自拘獲之後押在水利廳署當時由看役勸散幸未肇禍昨奉田大令發出六言韻示照錄於下照得信義銀行虧欠欵項甚巨總理奉憲傳追原爲追欵而起欵項一日不清押追一日不已爾等文明存户幸勿稍逞血氣無論如何情形總可禀請憲示切忽輕至押所當面爭論是非廳署同係官衙此中所關非細萬一爭閙滋事後悔亦已遲矣徒干法紀森嚴於事反爲無濟本縣剴切誥誡爾等各自注意 
[軍車撞斃老嫗]  
　　二十五保十三圖地保昨日投縣報稱午前有不識姓名之老嫗在西區地方行走被法界電車撞倒不省人事當即送至西門外婦孺醫院豈知該嫗到院之後因傷勢甚重不及醫治而斃爲此禀報求請蒞驗大令准之 
[移文緝拿案犯]  
　　枷犯龔三郎之父友郎自被捕頭徐文等拘獲禀知縣尊諭飭指交伊子友郎即任意胡指在浦東南洪各鎭尋找三日查無影響昨日帶回上海再三盤詰始稱實在崇明原藉徐文遂禀知縣尊請給移文到崇邑關提大令立即飭承備文赶速前往緝拿 
城内 
[兇犯還押]  
　　在普育堂養病戳斃同類吳炳垣之兇犯唐阿六刻奉　大令復訉供囚向索水烟袋不還相爭吳即持刀行兇小的奪刀還戳致斃大令詰問兇刀藏匿何處供肇禍後驚　圖逃刀已失落無蹤大令喝責一百板判還押再究 
[役人竊物]  
　　内業小學堂失竊錫器等物由董將司帳黄姓送局訊不認竊兹由縣捕緝獲魏和尚解訊魏供前在該學堂執役後被替工將事謀挖小的停出不甘爰串同某甲竊出銀事件等物當洋用去大令判先枷號犯事處一月再究 
[欠賴工價]  
　　周春生控沈梅　雇造新式房欠賴工價銀二千餘兩一案沈仍逾限不將此銀措　　奉大令訊比判覓人銀並保再限二十天了理 
[搶犯抵賴]  
　　搶刦浦東揚長春冰廠之沈得標經臬委劉明府訊押改過局等情已紀本報田大令以沈係衆供爲首紏搶之犯斷非押局可了故即提回訊究沈仍一味抵賴大令判仍收禁候再訊辦 
[官事]  
　　駐美舊金山總領事　補道許炳榛駐法隨員候選員外郎汪毅昨日到道拜會高昌廟巡局委員李錫年禀銷　防届滿今日撤防 
南市 
[併收房捐]  
　　本邑房捐局委員　司馬前以去冬十一月之　數尚未收齊諭飭各舖地中予限上月杪掃數　清並將十二月分捐票給發限令赶緊收繳在案兹奉督辦汪觀察札飭所有宣統二年正二月房捐著　一起併收故昨日又諭各地中及各鄕地　先行具結然　領票 
[追究火頭]  
　　泉漳會館左近源至順釘鞋店失　跌傷多人並傷斃店主陳阿桂等一案迭紀前報兹間該店保有火險銀一千兩同居五家被災困苦向店主婦索取分潤不允致起衝突事爲工程局查知當即派探彈壓並著追提店夥胡殿卿到案訉究 
[自貽伊戚]  
　　大平碼頭錦記鷄行前晚招留清江帮鷄客在内賂博致失竊帳箱内大小洋銀　票約五百元又金戒二只昨晨在灶　拾得箱上　鎖一把遂由股東倪家驥司帳錢子良將接客夥江三及同賭之鷄各周　羅學仁守門之李大等扭至工程局控究奉　留候研訉 
[控追欠洋]  
　　浦南春番菜館因遭虧創於上月底閉歇執事人韓某脫逃無蹤昨由陸稿薦肉店執事榮銀和魚婦李吕氏同扭司帳周禮春至工程局控追欠洋七十餘元經陳副裁判訊供判周　保限交韓到案訉核 
[私賣賊]  
　　滬北虹口恆順泰猪鬃號上月間　竊猪鬃一百餘斤號王俞竹臣在南市同生泰羊毛店查獲原贓七十餘斤查問店夥王阿福稱由垃圾夫林顯連同一車夫來賣付去洋二十元近已將林尋見扭控工程局訉供不認判戒責一百下交夫頭保回俞著覓保領贓 
閘北 
[巡警總局批詞]  
　　民人　樹堂禀批此案前據周雲龍扭控李王氏等爲　價娶有夫之婦錢姜妹爲妻逃匿尋見等情　經飭科訊明分别辦結判將錢姜妹發棲流所留養並札飭常熟縣差傳本夫高桃桃投案具領在案據禀前情究竟錢姜妹是否該民養媳着覓妥實舖保投局聽　訊明再行核奪民人談恩容票批此案前已批發四路分局查明核斷據禀前情仰該分局仍遵前批迅予斷結毋任訟延禀發仍繳 
[反抗巡士]  
　　丁順生咋在新閘橋路向唐雨亭索討米洋二元四唐不服　相扭毆站崗巡士上前喝阻亦破唐撕破制服拘解四路一區押候訊辦 
[牽牛可疑]  
　　周銀全董阿三前晚牽牛一頭行經北新涇被四路五區巡士查見冋詰支吾形色慌張昨由鄒副巡官飭送一區押候訊　 
新租界 
[拐犯病斃]  
　　江北人吉長發因犯拐案經英公堂判押在案日前患病送棲流所醫治 
 
 

Page 20

 
 
無效而死昨經上海縣田大令蒞所驗明委係病斃飭保報堂收殮 
英租界 
[移花接木]  
　　總巡捕房七百二十三號華捕胡阿二控九江路某信局吞没託寄洋四元一案昨奉公堂集訉胡捕供稱上月初二日託該局寄洋四元至淮安家内至今尚未寄到向論該局帳房陳某即拆他人洋信給還顯係圖吞求究訊之陳供稱原告托寄洋信現已寄到並非吞没求宥德襄讞得供商之英森副領事以該局延擱洋信本應究辦姑念現已送到從寬判陳斥釋 
[亦賭亦烟]  
　　張要有祥因私設總會聚賭兼售燈吃被捕查　昨晨解廨訊明判將烟賭各具併燬再罰洋二十五元充公押候繳洋開釋 
[吞没送洋]  
　　美孚洋行用人吳硯農等控船户王阿六吞没囑送洋一百元一案昨由捕房將王解奉公堂復訊屬實判王押三月 
[私用帳洋]  
　　同和祥烟紙店主陳小山控夥朱文炳私取帳洋三百七十餘元至東興街萬興酒店樓上朱文彩之私開總會内賭負求追一案昨由捕房傳同萬興酒居主王成記與朱併解公堂訊明判王罰洋十元繳釋朱押西牢九月如限内還洋惟予减押 
[私設總會]  
　　王李氏控周福生行兇由老閘捕房派探往查知周尚私設繼會聚賭即將周拘入捕房昨解公堂請究周供詞推賴判帶回捕房存洋一百元交保候查明禮拜三再訉 
[刮損橡皮]  
　　婦人孔沈氏因與馬阿二有隙潜將馬之包車上橡皮刮破破馬控奉　房於昨將氏傳案請訊判氏暫釋候禮拜三訊核 
[蕩婦候查]  
　　婦人江翠林控鐵匠王阿和無故行見昨由捕房將男女併解公堂請究江婦供　向在紗廠做工與王姘識已有三年因其賭博向阻破毆求究王供於光緒三十一年份娶江氏爲妻至三十三年秋因氏與王如寬姘識捲逃控奉公堂訊曾有案今氏又與麵粉廠銅匠黄阿華姘識逃匿日久前日在楊　廟附近女尼菴内尋獲因在馬路爭執被捕拘解案下是實寳讞員核供會商英繙譯廓君以男女情多不實判分别押候查明禮拜三再核 
[瘋婦候查]  
　　台州婦人祝王氏前日持香一炷在馬路諷誦佛號由　查見以氏瘋癲當將氏拘入捕房轉送公廨昨由官媒解案請　經中西官訊供語無倫次判氏暫送棲流所　查明送回原籍 
[雉妓受]  
　　雉妓李大寳王小寳與鴇婦陳老大在途拉客昨由探將妓鴇等併傳至公堂訊明判陳鴇押女所兩禮拜李押十天王發押棲流所一禮拜分别示儆 
[寄女無恥]  
　　華湘雲控寄女王三寳與馬夫沈阿寳姘識捲逃一案由廨訊判女押候移提該馬夫到案訊辦在案昨由官媒將女解廨復訊華投案爲女代求寬宥判女押兩月半期滿准華領回管束 
[貧婦可憐]  
　　常州婦人李張氏來滬帮傭業將盤賣用罄前日因在馬路逢人乞援破捕拘送公廨昨奉中西官訊知氏實貧苦判賞給川資洋三元著即自行回籍 
[女孩迷路]  
　　女孩梁大法李桂英均因不辨路徑由捕轉送公廨昨由官媒將兩核送案梁孩供稱南京人滬地並無家屬等語判送棲流所留候懸牌招領李孩交其祖父李富才領回 
[過犯復來]  
　　過犯王阿根陳阿子均因復來租界由　一併查獲昨解公堂訊明　王押兩月陳押一月期滿仍一併驅逐出境 
美租界 
[西人蠻横]  
　　前晚有某西人雇坐　喜林之馬車至昨日黎明時不名一錢劉向索討反遭毆打八百三十二號捕上前拘拿亦被兇毆嗣由他捕帮同拿獲押候解交該管領事署請辦 
[日人横]  
　　某日人昨午乘醉在揚子路滋閙毆人印捕向阻不服反被肆毆旋由另一印捕帮同拿獲押候解交日領事訊辦 
[報失竊]  
　　住伯頓路之王陳氏前晚失竊衣服等物昨日投報捕房允爲查緝 
[獲竊賊]  
　　黄春保不知由何處竊得洋麵數包由探緝獲解押候辦又曹鶴山等夥竊禮查路鴻發洋棧洋酒數箱由捕拘獲候辦法租界 
[蕩婦肇釁]  
　　蕩婦李陳氏先與王紀望姘識有年後與陳長發續　棄王不顧近又與陸友奎親暱致陳王二人心不甘服前日大啟衝突王持刀將陸戳傷經捕房送醫院醫治昨將一干人解訊判王陳及氏一併収禁候傷人醫愈核辦 
[竊賊宜懲]  
　　張梅生前　行竊徐阿六費榮生家衣帽等物報經包探緝獲吊出原贓昨日解訉聶司馬判枷一月押捕房一月又竊某公司東洋車上油衣布之土阿二亦由包探獲訊因原告未到從寬開釋 
[挪用帳洋]  
　　蕭仲石在蘇州山塘街宏興典當營生近因挪用帳洋五萬餘元逃避來申匿迹法界某里當爲該典小主人錢猷訪悉報知捕房協探將蕭拘獲解究判押候解送長洲縣辦理 
[虧欠貨洋]  
　　爕理齋鐘表店主陸榮齋虧欠烏利又利　瑞記大昌等行貨洋　控各情迭紀前報昨又提訊聶司馬　保人陸慶記曰爾上期朦稱榮齋是正月十六來申現查捕房知榮齋已在正月底押入捕房顯見限期未了爾保人不能置身事外判限六禮拜帮同料理榮齋　押限六禮拜各欵理楚 
 
 
 

Page 21

 
 
   
 
 

Page 22

 
 
　 
　　 
 
 

Page 23

 
 
　　 
 
　　 
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[郵傳部奏遵設憲政籌備處情形摺]  
　　奏爲遵設憲政籌備處情形恭摺仰祈聖鑒事宣統元年十二月二十日欽奉諭旨憲政編查館奏請飭京外各衙門設立憲政籌備處並將十月十三日上諭恭書懸挂一摺著依議欽此欽遵咨抄到部原奏内稱擬令京外各衙門一律設立籌備處並聲明從前所已設者由各該衙門改易今名等因竊維預備立憲頭緒紛繁自非專設機關無以提挈綱要况臣部所司交通各政與憲政進行之遲速均屬息息相關尤應急起直追方足以利推行而期進步查臣部原設憲政研究所由臣等督率丞參以下各員隨時規畫所有九年籌備事宜曁第二届籌備成績第三年籌備實情迭經奏咨在案兹值奉旨設立專處俾資籌備自應遵照憲政館所奏改爲憲政籌備處以昭畫一凡臣部所轄各政已辦者應如何考查實績未辦者應如何督令程功其關於預算者應如何稽覈盈虚以時酌劑其關於核議者應如何研究利弊以愼推行仍由臣等責成丞參督同該處員司認眞經理並遵將上年十月間欽奉上諭恭書懸挂藉資惕厲總期九年以内漸臻美善以冀仰副朝廷立憲求治之至意其原派各員向未支薪應仍照舊辦理合併聲明除將該處員名咨館查核外所有臣部遵設憲政籌備處緣由謹恭摺具陳伏乞皇上聖鑒訓示謹奏宣統二年二月十八日奉旨已錄 
[吏部奏議覆東督等奏請變能分發章程辦法摺]  
　　奏爲遵旨妥議具奏事内閣抄出調任東三省總督徐世昌等奏東三省調用人員宜變通分發章程辦法以拔眞才而濟時局一摺於宣統元年三月初一日奉硃批吏部妥議具奏欽此欽遵抄出到部原奏内稱東三省初改行省亟應奮拔人才寛除文法繁盛之區外人雜處是以各屬地方官吏概須略講外交試辦設治之官大率皆關邊計此則三省缺分之實情有萬不能與内地並論者至若路礦森林畜牧農墾旣賴羣策羣力自必博採旁搜冀獲得人之效是三省於用人一事責備正重稱職極難需才固較内地爲殷而取才不得不較内地爲刻今若比照各省一律分發則不問才智奚若皆可循例前來雖資格相符而得失之數殆與投効無異今擬除奏調人員應照新章辦理投効人員照前次奏定限制辦法外所有分發一項擬請就三省地方情形略爲變通限定以兩項人爲合例一爲舉貢考試授職之員一爲游學及各省專門學堂畢業授職之員其他項人員概免分發庶幾新舊人才分途並進於振興内治可有裨益等語臣等查東三省未改行省以前地方官員除特旨簡放外僅有揀發揀補之例並無掣簽分發之員光緒十二年二十一年該省因人員缺乏咨請分發臣部將進士即用人員分發兩次又於三十三年將舉貢考職錄用人員分發一次此外並未簽分亦未著爲定例上年臣部具奏酌擬考核調用人員辦法摺内聲叙東三省新彊等省可否比照各省一律分發之處請飭下該督撫察看情形切實聲覆原以東三省規模粗定行政用人一切逈殊内地侈言奏調恐開奔競之風拘守例章亦多扞格之慮故令該督等審度時勢酌量辦理是於實行考核之中仍庽稍示區别之意兹據該督瀝陳地方之重要責任之繁難請將舉貢授職及專門畢業授職人員量予分發以新舊並進之方爲拔取眞才之計籌畫周密具見苦心應即准如所請將兩項人員凡東三省有缺可補者比照各省分發、 
之例一律配簽掣分願捐指該省者聽至捐納勞績兩項人數較多自應仍照向章停止分發惟其中有籍隸直隸及該三省者於人情風土旣較熟悉且告近章程現經推廣若概加限制未免向隅嗣後捐納勞績内遇有直隸東三省告近人員應准其一體分發以昭平允未經告近各員仍不得簽分其原奏所稱現在考試官吏章程尚未大定所請變通辦法尚屬目前之計定爲暫行專章等語亦應准如所請俟將來外官官制釐定後應如何更改之處再行奏明辦理所有臣等遵旨妥議緣由恭摺具陳伏乞皇早聖鑒謹奏宣統二年二月二十二日奉旨依議欽此 
專件 
[溫州禁烟擾民始末記]  
　　去歲九十月間吳守學莊朱令桐出示收買煙子（煙種足于水火收不勝收）躬親巡視（實遊南北雁蕩並未傳集紳耆諭禁間有鄕紳請見者令門丁索費以拒之）鄕民知其無能爲也紛紛下種縣府勒令地保出具拔盡甘結揑禀層憲十一月朔禁烟公所成立又不知仰承意旨報告種烟頗多縣府怪其多事然不能不發委一查以飾耳目十二月委文蔭宗糧廳到各處查閱四十五都山頭上光棍張某鳴鑼鼓衆文委懼甚擬遁矣旋知鄕民並無響應轉飭差查鳴鑼者姓名差保指爲該地殷户林善所爲索洋一百八十元息事四十二都馬嶼李成祺仗與分所副董同姓不出差費帶案十八都下林前已鳩資二百元賄差及保包種土漿分所之禀下林亦在列文委亦去調查差保恨分所發其隱情又恨前此鳩資該地民黄成欽不肯出洋也并將黄帶案旋李認罰釋放黄挽鄕紳曾某傳某諸人將旁近三村烟苗拔盡保釋（保時朱令桐亦欲罰鍰曾傅二紳不允現尚欲禀曾傳）本年正月十一日朱令帶差四十名副役八十名供堂刑仵書役二三十名土夫數十名藍統帶率防勇數十名分布四十一二三四五六七等都掘烟土夫每掘一苗朱令吩咐地保指明該田業主飭差分赴各家令其出掘工二百文派辦飯菜一棹土夫至人家每藉口無菜下飯翻棹推盤殺雞捉騖天雨取農家衣服穿着見無人阻止遂并女衣首飾席捲而去甚至調奸婦女不一而足（四十三都某婦受污泣不欲生）劣衿楊毛乃迎合憲意將殷實人家開單呈縣縣藉種烟田畝充公條規按户議罰即以其人之田賣還其人多則數百金少亦數十金不令書差經手不得以錢莊計條抵交由經手人將現洋攤數棹上朱大令桐親手收拾其不受朦蔽躬親庶務之德政良足頌也鄕民受其魚肉冤聲載道四十八以上各都聞風恐懼元宵前後各廟多排列 
 
 

Page 27

 
 
猪羊鷄鵝諸品兵役擄食一空鄕民敬神黄林佐煽惑地鄰謂娘娘降童可以一戰誘起各都一千人二十一日各帶槍砲藥彈至四十七都攤脚官船停舶處開鎗轟擊飛去官船一篷防勇放後膛鎗抵禦擊斃焦浦一人南山一人傷而不死者數人是時土夫書差正在人家午飯一聞鎗聲紛紛鼠竄防勇見書差土夫逃生不知虚實急駛下水船鄕愚見官逃避其膽愈張次日有退標兵目路經該處竟被剌一刀投水以鎗擊斃朱令禀府發電上憲怒電責府守續又電禀乃撥兵三百名乘超武抵温初一日吳府率之定瑞亦甚恐慌不敢遽發召集鄕紳詢悉烏合巳散吳守喜不可支縣協紳士排日稱觴至初六日始行拔隊駐紥四十二都馬嶼次日朱大令率仵作等至四十七都檢驗屍親到塲予以二元草草殯殮遂返馬嶼初八日進兵高樓該處旁近武進士陳桂芳周旋其間居民之貧而種煙者實多逃避其並未種烟而有財產不能舍去者均挽陳林兩君納賄府縣得以無事（大荆沈光定二百元南山陳汝標一百六十元其最著也）惟焚去黄林佐屋二間童身鄭姓屋一間朱桐親斬娘娘之首而已初九日府縣均至六溪林桂芳家一宿初十復回四十二以下各都搜括而烟苗種否均置諸不問吳府回郡報明辦理情形亮必謂烟苗拔除凈盡上憲如果留心烟禁發委密查三十都至三十五都四十八都至五十五都曾否拔去一二成四十七都以下至三十六都二十八都以下至十三都河鄕十二都至一都曾否拔除淨盡不受揜飾照章嚴參下年烟種或有禁絶之一日否則烟種蔓延終無已時也 
小說 
[社會小說清夜鐘（六）]  
　　第二回開商埠金閶誇勝景坐馬車命婦出風頭正在這個時候。忽聽得門外脚步聲嚮。早走進一個女子來。穿着一身元色縐紗衣褲。一雙天然足。好像堂子裡頭娘姨大姐的裝束一般。面貌倒也生得俏麗。只眉目之間。隱隱的帶着一團殺氣。大踏步走進來。眼睜睜的看着那個女子。看了一回。冷笑一聲道。你今天爲什麽這船高興。那女子平空見他進來。不由得大吃一驚。滿面通紅雙蛾微蹙。低着一個頭。再也說不出一句話來。那男子在旁看了這樣的情形。不知道是怎樣的一回事情。摸不著頭腦。只得問那走進來的女子道。你是何等樣人。今天到這裡來。有什麽事情。那女子聽了。不覺怒從心起。高聲罵道你這。個大胆奴才。竟敢引誘良家婦女。今天不給你一個利害。你也不知道。說著。搶步上前。順手一把。揪了那男子的胸前衣服。輕輕一捽。看著這般妖妖嬈嬈的一個女子。不想他竟有這般力量。那男子不曾防備早被他捽了一交。捽得遠遠的伏在地上。剛剛跌了一個狗吃屎。那男子吃了這大大的一跌。不覺又羞又怒。連忙扒起身來。口中想道。你這個人不講理。平空的捽我一交。這是什麽原故。說著。揎拳擄袖的赶過去。也要去扭他的衣服。早又被那女子輕輕一推。那男子立脚不定。踉踉蹌蹌的直倒過去。又跌了一個仰面朝天。震得樓板上噗咚一聲。這一下早驚動了别個房間裡頭的客人。和那大菜館的一班侍者。一個個都走進來。看是什麽事情。只見一個長身白面的少年。體態昻藏。丰裁俊朗。從隔壁房間裡頭。大踏步走出來。一脚踏進那邊房内。只見一個少年女子。把一個少年男子。捺倒在地。揮拳便打。打得那少年男子大喊救命。那少年看了。心上十分詫異起來。暗想怎麽這個女子。竟有這般力量。心上想著。便不管三七二十一。竟自搶步過去。把那女子的手輕輕一格。口中說道。你們有什麽話。只顧好好的講。男女有别。爲什麽竟動起粗來。 
國外新聞 
[法國飛船之速率]  
　　三十日倫敦電云法國馬麥壟電稱飛船家季萊君近率游伴一名駕乘飛船於二點十九分十五杪鐘内飛行一百零二英里之遥其速率實爲歐洲所創聞 
[英國戰艦落水]  
　　三十日倫敦電云英國第九奪雷諾脫式戰艦柯羅塞司號已在格林洛克港落水當時臨塲觀禮者有二十萬人之衆 
[德國巡洋艦落水]  
　　三十日倫敦電云亨寳電稱德國所築新式臥輪巡洋艦一艘其戰鬭力大於英國之印文西白爾式戰艦現已落水取名馬爾克號 
[英國名將抵美]  
　　三十日倫敦電云英國陸軍大將吉青納已抵舊金山該處官紳設宴欵之加里福列亞省知事陳頌之際謂吉將軍實爲世界陸軍中第一名將吉君亦以短詞謝之 
[澳洲煤礦罷工已靖]  
　　三十日倫敦電云澳洲南韋爾斯煤礦主人已與工人簽定新合同消除爭端 
[日本貴胄抵俄]  
　　初一日倫敦電云伏見宫親王已偕妃行抵俄京擬覲見俄皇 
[英國續募國債]  
　　三十日倫敦電云英國又將發行三個月期財政債劵英金四兆磅太平時意外借欵至此將增至英金三十五兆二十萬磅 
[英國政界風潮將息]  
　　三十日倫敦電云據每日新報載稱外間多信政界爭端兹己平定英皇現居間調停上下兩議院復將言歸於好 
[德國選舉權問題難决]  
　　初一日倫敦電云柏靈電稱警察總辦今日允准國民露天集衆開會徵集選舉權問題意見開會者共有三處保守黨各報對於此事均有憤詞謂該總辦必承上官之指使云 
 
 

Page 28

 
 
[歐洲外交員之行動]  
　　二十九日柏靈電云意國外務部大臣將於西五月内與奧國外務部大臣互會後並擬赴德謁會相 
[羅斯佛將抵柏靈]  
　　三十日柏靈電云羅斯佛君將於西五月十號行抵柏靈 
[上民亦有感戴廢皇者]  
　　三十日柏靈電云土爾其阿爾排利亞省之亂事聞其目的係欲使廢皇復位云 
[德屬斐洲鑽石之產值]  
　　三十日柏靈電云德屬斐洲西南部第一年出產之鑽石共重五十六萬一千加拉值價馬克十七兆元德國財政部凈得馬克六兆元（以上譯字林報） 
　　 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
