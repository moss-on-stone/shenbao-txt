# 1914 - 338 - 4914821

 

Page 1

 
 
調查 
[述中國鐵路權之瓜分（七）（杖策）]  
[高密至韓莊鐵路]  
　　該路由高密爲起點而興築之過沂州府及嶧縣達於韓莊以與津浦鐵路相接連惟若日後决定路線時查出此處接連該兩鐵路有工程上之困難則將來得以酌量改定此儘先擬定韓莊接軌之地點其鐵路借欵合同兩國政府於民國二年簽定約於三年四五月之交興造所有造路材料並監修工程師俱取資德國此線有兩種重要關係其一德人擇高密爲起點實具有深心蓋目前青島之勁敵厥惟烟台自一千九百十年膠濟鐵道告成而烟台商業大半爲青島所奪今以高密爲支綫起點實足免除青島種種危險其二華商貨物自濰縣登陸恒以小車運至烟台計程七十四基羅密達（合華里一百四十餘里）現烟台人士擬自濰縣起築一支線直達烟台以便運輸德國於高密敷設鐵道殊足吸引各種貨物東向而使之止於青島如是則烟台一港惟有束手待斃而已且不特此也此路一成對於山東南部之利益發達實非淺鮮而於軍事上亦甚有關係焉 
[濟南至順德]  
　　該路由濟南府向京漢鐵路方面西展以濟南府定爲此路之起點經禹城荏城臨清折入直隷過威縣南和而達順德與京漢鐵路接軌計長二百基羅密逹自順德達天津較之自順德達青島約多六十基羅密達是則將來青島之位置必較天津爲優殆無疑義而德國在我山東直隷二省之勢力更進一步矣且此線德人爲對俄起見將來勢必展長至太原府與同成鐵路會合故此路與經濟軍事兩方面均有密切之關係也一切辦法與上路略同 
[法國]  
　　法國在歐洲開化最早人民習於奢侈國力漸形衰弱惟地勢富饒爲資本家産出區域各國甚提挈之又與俄素親好俄人頗利用該國資本以發展其事業現俄國極有名之西伯利亞鐵路及其將來所欲建築之海蘭同成諸鐵道法國實操其財權然則法處今日亦具有左右世界之力也現該國除已修之滇越鐵路外復接修一鐵路焉 
[北海至成都鐵路]  
　　初法國銀行公司於民國 
 
 

Page 2

 
 
　　元年與我國交通總長簽定合同築造由雲南府至重慶府之鐵路一星期後接巴黎來電不承認該合同之條件於是該公司復謁力運動期得更優之條件民國三年復簽定由北海取道南甯府繞雲南府以達重慶府之鐵路合同該路占東京灣良好軍港跨兩粤間之財富區域其目光不可謂不遠其手叚不可謂不敏且將來與同成鐵路聯絡縱貫南北尤有犄角之勢法人殊未可輕視也 
[結論]  
　　由以上情形觀之俄伺於北日伺於東英法德各邦環伺於東西南三方面鷹瞻虎視如矢之於的非中不止以國力論中國斷無自全之理而回視社會現象人民道德日壞自私自利不顧大局者之比比民力尤可知矣天欲亡之誰能興之當今之世雖有華盛頓俾斯麥等復生恐亦無所用其技此中國之所以爲中國也尚何言哉尚何言哉 
（完） 
[時評財困之轉機（冷）]  
　　據今日所得各電中國財政之困難其漸有轉機乎 
　　廣東已由鹽稅内撥百萬鎊以事收回紙幣之害矣 
　　四川已有現銀通流矣紙幣已從事收回其價漲至十足矣 
　　政府已因各省解欵漸多擬借外債之數屢次遞减矣且第二次大借欵可展緩一年矣凡此者皆所謂財困轉機之好消息也雖然此好消息者皆以鹽稅爲之基鹽稅之收入得超過預計之數於是得撥借欵保息之餘欵以拯廣東復得藉其信用以謀第二次借欵是則鹽稅與今日中國財政之關係果不重哉然而整頓之方鹽商與顧問實主反對之地位鹽稅之前途未定然則財困之轉機抑亦未足恃也 
[命令]  
　　五月十三日大總統命令康任給予五等文虎章此令 
又令方大柱孫楙給予六等文虎章此令 
又令任命董鴻褘曾鑑張一鵬爲平政院庭長此令 
又令任命蔣廷梓爲統率辦事處第一所主任田書年爲第二所主任童煥文爲第三所主任此令 
又令任命姚寳森程璧光覃師范張一爵蔣方震陳儀姚鴻法唐寳潮爲陸海軍大元帥統率辦事處軍事參議官此令 
又令姚濟蒼授爲陸軍少將此令 
又令惠象賢授爲陸軍少將此令 
又令據署湖北都督段芝貴呈請派余材兼充湖北清鄉總辦吳躍金充湖北清鄉會辦應照准此令 
又令司法總長章宗祥呈請任命林志鈞爲參事應照准此令又令領參謀總長事黎元洪呈請任命車震爲奉天陸軍第二十師參謀長　志鴻爲廣惠鎭守使署參謀長應照准此令 
又令内務總長朱啓鈐呈據署四川民政長陳廷傑轉據署川西道觀察使倪煥奎呈請任命王殿璋爲秘書應照准此令 
又令司法總長章宗祥呈請任命楊禧周茂松左景昌署福建高等檢察廳檢察官應照准此令 
又令内務總長朱啓鈐呈據前福建民政長汪聲玲考核知事據實紏舉請予分别懲奬等語閩侯縣知事劉煦明達治理勤政愛民浦城縣知事張必明除暴安良卓有能力永安縣知事易德聲心精力果辦事認眞詔安縣知事張增爵才識明决又安地方永福縣知事鄭祖人辦公勤能有條不紊寧洋縣知事蘇鐵撫字有方禁烟不擾崇安縣知事潘紀雲能識大體禁烟結實閩清縣知事厲熾昌樸實勤勞禁烟不懶均由該部傳令嘉奬以昭激勸連江縣知事高彤玩視要公怯懦無能平和縣知事邱翊華查烟操切致釀命案武平縣知事胡承瑗稅務懶弛　茸不識晋江縣知事陳籛徵收不力劣迹甚多上杭縣知　胡樹藩暱比僉任謬膺民社惠安縣知事薛維翀委糜不振職守有虧福鼎縣知事郭曾量查烟輕率致釀命案漳浦縣知事翁仁典藉案苛罰罔利勞私甯德縣知事郭傳昌不遵命令辦事荒謬龍溪縣知事許南英辦事昏懵聲名甚劣應由該部交文官懲戒委員會分别議處以示懲儆此令 
專電 
[北京電]  
日前政事堂會議所議者（一）修改中央官制（二）審查地方官制（三）分劃主計局與財部職權（四）修訂各種已經公布之章規（五）提交約法會議議案（六）外交重要問題 
[北京電]  
　　約法審查會議以參政院中應於參政員之外另設簡任參議不妨增參政員爲七十人已呈袁 
[北京電]  
　　梁敦彦已决就任 
[北京電]  
　　王闓運主修史人員（一）須翰林出身（二）須有辮 
[北京電]  
　　某記者訪問五團某代表代表謂丁恩改革鹽制意見尚未發表以彼確已調查沿海地方行銷狀况尚未及内地也又謂鹽商反對廢引岸雖於大借欵無甚關係然大有影響於整理民國財政 
[北京電]  
　　蔡鍔患腸窒扶斯病甚重大總統特派侍衛武官方咸五前往安慰並贈珍貴食品多種 
[北京電]  
　　陸軍總長段祺瑞十二日午后四時起至七時止在東廠胡同慶壽與賀軍官名單上有二千二百四十六人之多陸軍上將廕昌爲代表頗形熱閙 
[鄭州電]  
　　白匪黨徒宋一眼在郾城縣附近四出搶掠官兵已接戰數次 
[蘭州電]  
　　趙倜兵已到蘭垣人心大定張督擬先固省垣根本然後派兵出勦馬安良出巡河州已起程 
[廣州電]  
　　廣東裁兵減費龍督已實行中央滙欵亦到紙幣漸有起色 
[南京電]  
　　韓省長現委新分知事勒大鵬等十二員調查各縣司法經費收入 
[南京電]  
　　韓省長已將擬組全省警備隊手續及籌劃經費辦法電請政府核准 
[南京電]  
　　甄别敎員考試久已喧傳現得消息甄别試驗方法已議定不日實行 
[杭州電]  
　　外間傳言屈省長調京之說似不確 
特約路透電 
[北京電]  
　　五國銀行團今日下午開會討論中政府關於借欵之公文聞銀行團於未接此文前對於内述各節均表示同意 
[北京電]  
　　路透訪事曾向某某數大國使署探悉近數日内中國經濟地位大見鞏固而以丁恩君之功居多政府之地位亦然職是之故政府目下僅須訂用借欵英金七百五十萬磅償還短期借欵至改革幣制借欵展緩一年衆意中政府不即從事於此似頗得當惟望利用空間籌備重要各事以便及時可以從容訂成該借欵 
[北京電]  
　　華文各報近痛詆德日實業條約謂該約與中國極有影響日本機關報順天時報駁稱該約僅欲保護兩國之商標版權非欲覬觎中國之實業華文各報無庸自擾云 
[成都電]  
　　目下巿上復漸通用現銀大約可望長此不變當道已開始收回錢票故該票登時漲價至十足秦省之川軍餉銀均付四川銀圓紙幣此項紙幣在秦通用每元兌錢千文聞川兵在秦紀律頗好民皆稱之漢中人民願留川兵若干駐守該城 
[廣州電]  
　　中華銀行廣州分行總理王璟芳近由北京抵此已於今日視事據稱該銀行之權一若大清銀行發行之錢票全國通用該銀行定六月一日開辦擬發行公債劵一千萬元 
[雲南府電]  
　　當道爲謝汝翼開喪三日並邀西員參與此禮兇手已當衆於停厝謝棺之堂前斬决 
[雲南府電]  
　　謝汝翼出殯執紼者甚衆 
[雲南府電]  
　　省長李鴻祥辭職定今日赴京都督將代理 
[雲南府電]  
　　本省現局安靜 
[東京電]  
　　日皇賜山本伯爵齋藤男爵銀瓶一事不確蓋因某報悮載之故 
譯電 
[北京電]  
　　中政府近通告五國銀行團謂整頓庶政借欵合同規定改良鹽政之英金二百萬磅迄未動用請暫貸與廣東省以供收回紙幣之用各銀行家初不欲承認此請因以借欵之一部分用於借欵合同並未切實規定之事件有違付於執債票者之義務後經丁恩君告知各銀行家謂此舉可令鹽政間接獲益匪淺蓋廣東鹽稅現皆以紙幣解付折價甚巨故也聞各銀行家已允墊付英金一百萬磅惟該欵僅能用以收回粤省紙幣並須由華員三人洋員三人會同辦理另由華洋會計員各二人監督實行豫料大總統將發命令宣布此項紙幣不復通用並命按照前三月内值價平均之率兌換中央政府紙幣政府原議向五國銀行團商訂借欵英金二千五百萬磅繼乃减爲一千八百萬磅繼復减爲一千五百萬磅今又减爲七百五十萬磅聞政府曾請五國銀行團貸以此數以便償還短期借欵及國庫劵其所以减至如此之少因各省解京之欵其數漸增且正與該團磋商收回廣東紙幣問題故也至收回全國各省紙幣及改革幣制二事則决議從緩實行 
[北京電]  
　　内務總長呈請袁總統准各省復辦自治局以助縣知事蓋目下縣知事負擔過重故也 
[北京電]  
　　袁總統郚令改革政務不宜過事操切而當循序進行並命中央及各省官員恪遵此令 
[北京電]  
　　陸軍部軍馬司長徐樹錚已任爲陸軍次長 
[北京電]  
　　順天府房山縣知事虧空公欵數千元逃逸無蹤袁總統命將該逃官在永清縣所置之私産查抄抵付近數星期内北方此種之案已見數次 
[北京電]  
　　現有日人辦一月刋之雜誌取名實業中國以朝日新聞訪員神田君爲編輯員 
[華盛頓電]  
　　據海軍中將曼約報稱墨西哥官軍與叛軍在台姆闢柯激戰數日已於十二日晨間開始退走叛軍爲勢所迫攻入城心雖在報告佔據之後鎗砲之聲猶未停止兩方面死傷之數未詳據叛軍聲稱官軍現向都城退走勢將大蹙 
[柏林電]  
　　德國外交副大臣齊末滿君星期四日在國會答議員詆責政府之言論謂德國在華商業之發達未如願望德國實業如欲在華得佔勝利則急當分道進行並勸德商仿效他國競爭者如英美紙烟公司勝家縫衣公司等所行之方法 
要聞一 
[參政院組織之近情]  
[約法會議之提案]  
　　前約法會議約法增修告成後一律休息一星期一方面爲議員及秘書廳職員積勞休息一方面與政计接洽參政院組織事宜總統前將參政院組織法提出約法會議故昨日（十一）開會集議已將此案交付審查兹記其大概情形如左 
昨日約法會議於下午二時開會議長孫紹侯主席本日議事日程爲參政院組織法大總統提出開議後由政府委員說明提案主旨略云現在重要亟待舉行者不少約法上所定諮詢機關之參政院自應從速組織以資徵求意見惟欲收實效則組織方法之良否關係匪輕經典有三公坐論詢及卿士之文古訓是式酌以今情此參政院之所以必有專官也參政院與立法院不同約法中所規定各種之同意權並審議大總統之諮詢案是參政官之職權尤爲重要必須嚴定資格慎選賢能然後參政院之設乃有裨益此參政官之所以應嚴定資格也其次如約法所載審議政事未曾規定範圍非區别種類明白規定不足以資遵守他如院長以下人員之額數議事之規則均組織時應先籌及此所以必須確定標準也故依約法之規定提出參政院組織法案請貴會議决云云報告畢無甚討論即付審查由議長指定審查員鄧鎔梁士詒朱文劭王劭廉施愚等十五人遂宣告散會時二點十分鐘 
[組織内容之概要]  
　　約法公布後社會對於約法所規定之參政院組織多推想將來該院之組織必由約法會議及政治會議之各議員改組前日總統已將此種參政院組織法提出於約法會議兹將探得於各方面者誌之參政院組織法草案所規定者（一）性質按約法規定參政院之職權有解散立法院各種同意權似乎與立法機關相等其議員當然用一種選舉方法或選派方法而總統提出之草案竟不然按草案之規定組織參政院之分子皆由政府以簡任官僚充之其院長則由總統特任焉（二）職權參政院應總統之諮詢審議重要政務如答覆總統諮詢關於締結條約事項行政官署之設置振興實業改良敎育整理財政各項皆爲其職權（三）分子名稱之規定按現在之約法會議政治會議以及從前國會臨時參議院甚至於現在之財政會議其分子之名稱莫不爲議員或委員者而現在總統提出之參政院草案對於其分子名稱則規定爲參政官三字將來約法會議諸員不知是否贊成此種名稱（四）參政院之參政官資格參政官之資格有數項不論合於何項資格即可爲參政官一富於法政學者一有勛勞於國家者一富於行政經騐者一碩學通儒有經世著述者一有實業之經驗而納稅多者（五）參政官額數之規定按總統提出之草案對　參政官額數之規定則規定爲四十人至多不得過六十人據個中人云多數主張八十人或一百二十人並聞該草案計由十七條編定而成已由約法會議請付托審查委員該會議員對於總統提議斷無嚴加斧削之理將來必照原案通過可得斷言 
 
 

Page 3

 
 
云 
政事堂之裏面觀 
[政務]  
　　（一）財部咨送案三年度預算案經財政部規定大綱咨送政事堂國務卿閱後以中多疑竇特在原案上簽註請財政部詳細說明（甲）鹽稅收入關於借欵抵押應體察情形分别叙列今定爲七千萬較上年度增五千萬事實上恐難辦到究據何項爲準（乙）地租稅收入七千九百萬查上年度預定三千萬各省只解一千萬此次所定能不背原意否尚有數條未詳（一）總統交諭電新政府成立中央組織已漸就緒各省官制正在擬議尚未發表總統恐當此革故鼎新之時各省政務進行遲滯日昨特交諭政事堂飭即通電各省都督民政長等對於各省政務須悉心籌畫妥速進行至有應行改革之處當由該長官等分别規定預備程序報告政府將來果應如何進行政府自當示以確定標準以便遵守惟中央改革事宜現在尚未完備各省改革事項自未便失於操切致有疏虞云云聞政事堂已通電各省遵照矣 
 [P員缺 
　　參事一項照政事堂組織令定額八人前日所發表者僅林長民等五人其餘三缺未見命令外間遂不免妄生擬議據確實消息參事三缺總統已定爲顧鼇王世澂曾彝進三人因三人均約法議員皆有大勞績現該議會尚在進行又不便卽行發表亦如法制局長尚須委人代理之意蓋以避行政立法聯合之名也乃一般熱中政客不知内容徒見虚懸數缺遂大肆其運動手腕以冀一獲總統不耐其　聞已於日昨將顧曾王三人之名開單交國務卿藉以杜鑽營奔競之路實際已無異於發表須俟該會畢始正式公布云 
[印信]  
　　政事堂組織法於國務卿之下設左右丞並設五局一所分執職務該堂各項人員奉總統任命之後均已先後就職視事惟當設立之始政事堂國務卿及左右丞各局所等應用之印信自應妥爲規畫迅速鑄造以資啓用兹聞政事堂印曁國務卿小官印業經總統頒發啓用其政事堂左右丞小官印曁機要主計司務等局所印係仿照前國務院所屬各局規制及官印成案一律鑄用銀質已由印鑄局局長袁思亮繪具模形呈准總統赶即鑄造以備頒發矣 
新政局重視史才 
[國史館組織之近聞]  
　　國史館長王壬秋到京以來蒙總　優禮有加並訂館長月支薪俸一千元各節已誌前報　聞該館應用印信業由印鑄局局長袁思亮　明總統擬照各部印規則鑄造其館長官印卽照成案一律鑄造銀質繕具印模呈請核示已奉總統批呈件均悉著卽查照鑄發矣 
[修清史總裁之擬定]  
　　纂修清史政府早經提議但總裁一席難得相當人才前曾由孫代國務總理函聘趙爾巽擔任趙因種種關係力辭不就自東海到京即與大總統迭次提議刻聞政事堂開會時國務卿特提此事并以清史事繁總裁非一人精力所及已擬定設立四總裁并向總統力薦于式枚惲毓鼎達壽陸潤庠四君足勝斯任總統甚以爲然日内當可發表 
[陶然亭雅集之儷啓]  
　　王壬秋爲清末欽賜檢討年逾八秩精神　鑠在吾國文學界素頗稱著此次來京由袁勵準發起徧邀前清翰苑中人於前日（十日）上午十時萃集北京城南陶然亭爲文酒之會王賦五古一篇傳觀索和韵押十灰詩中用聖清兩字加以雙抬詩用蠅頭小字書成楷法與會者計五十餘人陳弢庵於在京翰林中科分最老而爲清室師傅須入宮至鐘鳴三下始到座中某君提議嗣後每年均舉行一次兹將此次約集同人之公啓録後自頃風塵傾洞盍簪漂歇金閨秘闥俱成天上每尋仙蝶之衙尚識棲鴉之樹雖故宮落葉悵隔前朝而春苑烟花宛然舊影金鑾深掩疇問殘鐙芸閣凄清淪爲廢廡槐半凋而未死夢已全非蘭在級而自芳佩甯改度攄懷舊之蓄念歎嘉會之難常哀豔百重頑感千疊幸兹城　清晏花事方滋正值湘綺先生翩其來游軒車戾止羣方驩竦吾黨詠歌先生以伏生九十之年丁遜國百六之季未躡鴻博之軌而除目遥符恥爲金馬之待而弓招屢賦近殊竹坨侣屈宋於衙官遠軼蘭陵理周秦之墜學名山自閟荃茝彌馨三館邈其清塵衆芳欷其歲晚弧桐乍御欣接瑶徽萬柳雖湮聊尋故事江亭隱樹南窪之碧葦初芽春甸覆花西山之白雲在望跂遲巾屨來共山樽召盪寇以監厨呼步兵而具酒曲水三月褉事方闌山陰一觴詠言靡歇旣續唐賢大羅之夢且試海外寫眞之術天涯接几明鏡流年影事成圖詩歌盈路庶幾靈光佇景長在人間焦尾安弦母忘爨下秀山李稷勳撰 
粤東最近之會黨與報界 
[白狼三角會黨之隱語]  
　　本月初五號偵探局在仙羊街牛頭巷一十三號門牌搜查黨人機關當場拿獲黨人盧衡一名英德人係白狼三角會匪黨並搜出三角　名片百餘張三角名片式録後）及通亂信函多件帶局審訊據盧衡供開係由澳門總機關亂首官新委伊來省運動者並云持此三角片往各分機關卽能取得軍械現在時機未熟各機關暫未宣佈故先發此名片爲憑預備起事時　械應用云云又供開仙湖街廣榮華客棧有黨人首領彭達三一名係運動潮梅陸軍之主動人該局立卽派兵往拿將彭達三捕獲訊究供潮梅之役陳炯明之胞姪確已被官軍轟斃維王國柱則生死尚未知云 
又盧衡供澳門黨人首領官新於昨日已由濟軍李統領設法誘之來省亦經拏獲解案矣盧衡又供開陸軍排長甘鶴齡亦係同黨領有三角名片甚多同日拿獲供開此片係由前已解散之陸軍排長邱來骢交伊運動軍界者惟邱則在逃未獲又在花塔街某住宅拿獲華香南一名（現業醫係前清生員）搜出通留日本黨人首領官季良（係留日學生）信函多件並購買劇烈毒藥信函憑照多張已解案訊辦 
三角名片式醫生阿三君字列章急救丹寄售處小北下塘村西關宜民巿永清珠光里携此咭紙到取東紙十足通用此名片首尾皆用隱語急救丹者軍火也東紙者軍餉也中間所列之地名乃各機關地點之已宣佈者 
[廣州汕頭報界之厄運]  
　　覺魂報廣州覺魂日報此次被封報館拿鎖記者並字房手民亦被拿去二名至今未布所犯之罪聞封禁之翌日有某領事曾赴都督府欲問明封禁之理由都督命代表招待仍未言及封報之原因聞刻下某領對於此案極爲注意欲禀駐京該國公使向中央詢問惟聞該記者業已鎗斃矣又廣州基督敎協進會昨因覺魂報停版拿人事假座青年會會議敎會代表到者多人僉以覺魂報由中西敎會集資開設實爲基督敎播道機關現因發行人崔夢蘭等四人被拿以致停版殊於敎務前途影響不小亟應由本會呈請當道將崔君等一併釋放并准覺魂報照常出版等語當經全體表决聞現由協進會正副會長及中西書記温國符等領銜據情呈達當道爲之伸雪云 
　　汕頭報紙汕頭大東公言等報致都督省長報界公會電云汕頭各報因載潮梅兵變詳情不合海陽藍知事竟昨請潮梅綏　處傳問各報記者各一人交警看押衆情危懼請速查雪呈續汕頭大東公言端業等報叩青又汕頭新華日報因登載王國柱陳炯明之討龍檄於六號被政府封禁并拿去十三人伙夫侍役亦在内兹再據汕頭來港者言新華日報被封實拿去十七人已經鎗斃者九人後此間之競業報大東報公言報亦被封禁惟公言報乃屬口口黨報故得立卽釋放越日仍能復業至於數報被封之理由如何再有拿人與否容查續報 
雜評一（無名） 
[政事堂會議]  
　　政事堂首次會議共議六事修改中央官制易也審查地方官制易也分劃主計與財部職權易也修訂公布之章　易也提交約法會議議案易也何則官制職權章規議案均虚文也無論若何修改若何修訂若何提交無人抵抗也即有反對亦易調和也所難者獨彼外交重要問題耳雖百議其能有法解决耶或曰否亦易耳以因循容受處之無往而不宜地也若然又奚用會議爲 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[日俄携手之動機]  
　　俄陸軍大臣東游之關係 
　　俄國陸軍大臣蘇霍穆里諾夫上將擬赴遠東各屬查閱軍隊曾定本月初七日由俄起程已誌本報旋又據俄京電傳該總長因有要公起程期展緩至本月十二日乘快車東下二十日早八鐘二十五分抵哈此東省最近之消息也記者按俄陸相此次出遊之前據譯電謂謂曾與日本駐俄大使本野男爵會談一切抵哈後又將與日本關總督福島氏會商云云夫所謂會商者固不知何事前日本報北京電亦謂俄陸軍大臣出遊遠東携有重大之使命所謂重大之使命又不知何事今見哈埠某華文報載有日俄擕手處分遠東一則合而觀之可以得其大概矣留心時局者盍注意焉兹録其原文如左 
滿蒙之地日據於南俄踞於北名爲中國之領土實則早處於日俄範圍下然日俄向以所得權利分配不匀故屢有意見今將擕手以攫滿蒙而去矣哈爾濱某俄報於本月五號記俄國商務消息報巴黎訪員與日本某外交家論處分遠東一則兹爲譯之如下日本某外交家云近聞一千九百十七年日德兩國將實行聯盟以便向俄國大肆要求日本外交家力言此傳不確今英日兩國聯盟不廢日本焉能舍英而就德蓋德國在全球各國與英國常不能併立至於遠東之將來純由日俄兩國處分無疑今因日俄邦交密切關係與貴訪員一研究之查日俄之戰大抵由誤會而發生雖千九百三年以來日俄兩國常互相仇視然討論兩國之曲直俄國實不能辭其咎日本因犧牲多數金錢生命始佔領中國旅順不意俄國以强權攘奪旅大並不歸還中國於是日人大動公憤必欲與俄國一决雌雄幸伊籐候爵與俄國結約要求俄國承認日本在高麗利權及至伊籐赴俄京再議恊約竟歸無效不得已與英國訂立聯盟然未嘗不願再與俄國結約自日俄戰爭告終日本深知日俄兩國在亞洲爲鄰不得不互相聯絡邦交卒能於一千九百七年十年十一年俄國先後與英日兩國結約始覺國際交涉較前鞏固近年來日俄對於遠東問題無不和衷共濟如美國外相諾克斯主持滿洲鐵路中立日俄兩國一體出爲反對至四國借欵團告成日俄同時聲明加入雖然以上所結之約多關於一部分之事今應訂立關於大局之協約更足使日俄兩國在遠東一致進行矣日本外交界屢在俄京提議此案惜始終不能成議况中國之前途如何一時難以斷定是否從此改爲共和抑或恢復帝制及受各國之瓜分終不敢以一已之見妄相推測總之無論中國命運如何皆與日俄關係密切故就本員愚見日俄果能在中國一致進行最爲得計若歐洲各國插足於中國問題必與日俄兩國不利現在英國因有日英聯盟故已將重要海軍調赴歐洲　以俄日若另結新約英國必不至出爲阻撓此外法國與俄日皆有條約上之關係亦未必不贊成俄日之親密然大國中不能附合日俄者惟美德兩國耳今也論日美問題者以爲巴拿馬關通後美國必要求在太平洋之平權其實美國未嘗　侵略之思想况日俄果能結約又何懼於美國至於德國一方面則純爲日本經濟上之勁敵近年日本出品大抵運銷於中國取資甚廉而德國貨品亦在中國　充銷路並極力低賤貨價以期與日本競爭勝負然日俄英法四國果能訂立恊約預防中國一切意外之事不惟遠東問題可由四國主動而歐洲交涉亦不容他國置喙也又據種種謡傳日本侵略海濱省及蒙古等處殊不知日本經營滿韓事尚未能如願以償又何睱舍近而圖遠自貽伊戚乎日本現行之政策僅謀滿韓化爲自有並極力擴張中國南省之商務斷不容他國與日本競爭政治經濟上之權利今就本員之意見俄國在中國北境亦當抱此宗旨蓋中國爲日俄兩國天然之勢力範圍且能保全俄國在遠東和平惟使人最不能解者何以日本屢在俄京提議此事而俄政府始終遲疑不决故本員深願俄日早日達此目的使遠東利權盡爲日俄兩國所享有也云云 
[各黨將來之趨勢]  
　　自國會擱淺政黨已半失其政治上之作用現總統制已實行政黨内閣永無希望則逆於政治潮流之政黨亦必匿跡銷聲不能復存在於今日矣惟聞現在所存之三黨如進步黨公民黨政友會等皆抱有極大之希望竭力向各方面運動可供吾人之研究者甚多兹分誌如下 
[進步黨]  
　　雖不敢斷以純屬官僚派然欲藉此憑勢以握政權者實亦有人現湯化龍已入政府其黨宗旨尚欲在各省將來改革之時占據各機關之重要地位日來該黨爲大中黨問題連開會議將來其結果尚難預卜也 
[政友會]  
　　本爲國民黨一部分人之所組織旣無重要人物又乏基本金勢不能如何發達但總統制之實行該黨理事景耀月主張力居多而孫毓筠於修改約法亦良費心力因此兩因該黨　員　得政府之信用在各機關中佔有重要位置者頗不乏人現聞該黨正籌集鉅厚之基本金擬在各地設立分部以爲將來握參政院中牛耳之預備然其目的與進步黨比較亦殊途而同歸 
[公民黨]  
　　以梁士詒爲暗中黨魁是梁氏之盛衰不啻爲該黨生死之大關鍵現梁氏旣出總統府被任爲稅務督辦範圍權限均較前缩小該黨於經費上已受絶大之影響而梁氏亦以該黨之擁護不力以冷淡之態度相對但熱心主持該黨日在外揄揚之李慶芳等對於此事乃毫無意見葫蘆中果裝何藥殊使人百索不解 
[軍界對於陳繩案之懷疑]  
　　陳伯台　判决已載前報然此案案情疑奇經多時之偵察屢次之推　大體明白據以判斷而迂迴曲折之處因吾國制度之不備偵探之不力遂致無從昭宣於世以供人之研究此亦講求社會心理之士所引爲　事者也兹見陸軍部呈總統考察該案情形并附軍法司原呈亟登之以告關心於司法者 
[陸軍部之呈文]  
　　爲呈請事二月十六日准軍事處亟開奉大總統令交下參謀本部轉呈陸軍步兵少校易光鴻等請將科員陳繩慘被謀殺一案交由軍法審判呈文件並奉批交陸軍部攷查等因嗣於是月十九日又奉發下參謀本部轉呈北洋大學工科畢業生陳垞爲胞兄陳繩被殺法庭舞弊請嚴飭澈究呈文一件並奉交陸軍部彚核等因前後奉發到部當卽飭令軍法司司長施爾常遵照考查去後兹據該司長將所有攷查是案情形呈覆前來理合另摺繕呈大總統鑒核示遵謹呈奉批呈悉交司法部查照此批 
[軍法司之原呈]  
　　謹呈者二月十六日准軍事處函開奉大總統令交下參謀本部轉呈陸軍步兵少校易兆鴻等請將科員陳繩慘被謀殺一案交由軍法審判呈文一件並奉批交陸軍部考查等因嗣於二月十九日又奉發下參謀本部轉呈北洋大學工科畢業生陳垞爲胞兄陳繩被殺法庭舞弊請嚴飭澈究呈文一件並奉交陸軍部彚核等因前後奉發到司司長遵查此案内有殺人嫌疑陳璧等均係常人業由京師地方檢察廳提起公訴復經由豫審終結於二月十八日在地方廳公開審判在案自案發迄今已有半載中間选經地方審檢兩廳搜索逮捕集訊究竟内容有無暗昧非調查全案卷宗礙難考核當經回奉部長派司長帶同法官二員並齎帶本部公函前赴該廳考查一切司長等遵於二月十九日下午一鐘前赴該廳面晤沈廳長家彝請求調閱案卷該廳長將全卷出示司長等翻閱一過其中如檢察廳之提起公訴固甚認眞而在豫審中似稍有鬆懈之處惟案卷紛繁僅憑瞬時之鄱閱終難詳盡司長等當卽請求該廳長擬將原卷摘鈔帶回備查詎該廳長以司法獨立非外界所可干涉即此次鄱閱案卷尚係通融辦理若摘鈔斷乎不可司長當告以案關奉令考查且被殺者係屬軍人在軍界方面當然有出爲伸雪之責若不將全案情節考查詳盡不特本司長有負考查之職卽本部部長亦何由據以呈覆大總統各等語一再要請無如該廳長堅執不允司長遂又以將來審訊此案時請求先期知照本部以便派員旁聽當得該廳長面爲允許而回並於回部後將攷查情形回明部長復於二十日由部函知該廳請求將全案鈔送並請於此案開審日期先時知照以便派員旁聽去後詎該地方廳對於本部去函始終擱置不覆嗣以地方檢察廳長朱深調任其新任檢察長尹朝楨於接事後又另行檢察廳長朱深調任其新任檢察長尹朝楨於接事後又另行檢察於原檢察提起公訴之陳璧陳繹陳璧之子周文潞（陳璧家敎讀）成升黄貴（以上二人係廚役黄順車夫張義任順任二（以上三人係小工）等外又查有董升（陳璧家管家）及其弟董徵爲是案之正兇追加提起公訴復經過豫審終結併送付公判四月十一十六兩日該廳公訊是案先承尹檢察長　告屆時前往旁聽當日公判情形檢察官先陳述追加起訴理由以是案正兇爲董升及其弟董徵兩人其起訴要點以在董升家搜出之皮坎肩係被殺者陳繩之物並由董升同院人證明當陳繩失蹤之一二日内董升搬回衣箱兩隻並脚踏車一輛而陳繩之脚踏車即於是時不見復經陳璧家中用人證明當陳繩失蹤之前晚曾見董徵到陳璧家來又訊明黄貴預審之供係董升所敎並證明董升因陳璧家産甚富欲握其財産管理權陳璧近見董升靠不住欲將董升辭去不用事被董升所覺疑係陳繩從中主使爲董升殺陳繩之原因至於陳璧等被控嫌疑前次起訴原以黄貴之供爲　有力之根據現在黄貴之供旣已打消根本動摇由律師辯明黄貴之供種種不能爲憑並陳璧及其子陳繹敎讀周文潞僕役黄貴等斷不能共同犯罪之理由並陳璧家僕役每月工錢至多不過兩三元平時待之極刻臨時焉能使之殺人且陳繩係陳璧之姪如陳璧不滿意於陳繩驅之可也又何必置之於死云云等情嗣又續開公判一次其訊問與辯論大略同前現閱報章載是案業經判决董升處死刑董徵處無期徒刑查此案旣未經該廳將全卷鈔來無從得其眞象此次判决又未准通知故其内容未能詳悉總之此案之積成種種疑竇由於被殺者屍身發見以後當時檢察官及豫審推事均各缺於注意案經半載直至交部考察以後經新任尹檢察長覆加檢查其殺人之重要證據當然早已淹滅欲確實證明困難固百倍於前而一般輿論尤多集矢陳璧父子兩人究竟眞象如何委實從懸揣現據地方檢察尹廳長面稱此案雖已公開判决惟其中有無漏網亦不能斷定故已决定向高等廳提起上訴云云則將來結果如何應俟諸高等廳之判决以上爲司長奉令考查之大概情形也理合繕呈部長鈞鑒軍法司謹呈 
[金壽山槍斃後之各方面]  
　　奉天金壽山於初四日晚鎗斃詳情已紀前報兹悉金旣禁押模範監獄後張都督特頒戒嚴令每次審訊由監獄至公署派衛隊憲兵分段駐守嚴加防備公署門内外亦均派隊防護模範監獄前後亦派步兵一連在監内防守監外另派騎兵二百名週圍繞護嚴加梭巡蓋恐有意外之變也金初次奉到命令撤差禁押後孫湯二旅長各統領等猶力保在外聽候查辦及初二後則風聲異常緊急便無人敢保矣其故因都督請示辦法電即發於初二翌晨奉電令將該統領按軍法從事都督恐摇動人心故於初四日晚在監獄内不動聲色施行鎗斃之刑未鎗斃之先省城各界多赴模範監獄内探望金壽山並安慰一切及鎗斃後初五日早軍界各級軍官亦多紛紛赴監獄看視弔祭亦有下涙者 
金旣伏法該家屬備衣衾棺材前赴監獄領屍裝殮後用十六人肩扛抬往西站金之一妻二妾曁其長女均隨送至其三子則均不敢露面 
　　都督以鎗斃金壽山一案恐外間未悉底藴易滋推測事前已將各統領調省會議善後之策鎗斃後又令張師長孫湯二旅長派遣軍隊嚴加戒備以防匪徒生事並曉諭商民母得造謡煽惑 
　　金壽山一案除將金鎗斃外尚有餘黨游擊隊營長趙希孟並素日助虐之偵探數名尚在監押中都督日昨特電政府請示辦法當奉復電亦一律按軍法從事現亦已逐貫滿盈正法伏誅人心大快而平日如金之行爲者尚大有人在自金被鎗斃後無不心懷疑懼往日兇焰略見消沈且省城内平日藉金等勢力開設賭局抽頭漁利者不知凡幾至戲園妓館熱閙場　任意攪擾尋釁搗毁無人敢問自金伏法後賭局皆息熱闹處亦大安靖金壽山敲詐之財爲數旣鉅兹聞人云其住宅及所有古玩衣飾已值數十萬金此外尚有地數百畝商店若干處並在遼開辦煤鑛購有運煤大小船若干隻現正派員查訪以備抄封云 
[湖北亂猶未已]  
湖北濱江下游各縣近日頗不安靖黨人土匪交相爲患惟軍警得力機關紛破兹將其尤著者探悉如下 
[海湖會之復活]  
　　黨人向海潛本海湖會之首領刻其黨又在大冶縣屬劉終山地方勾結放票改爲陸海黨煽惑愚氓以致人心恐怖搬家避亂者紛紛有於四號之夜劫搶縣庫典當起事之謡縣知事王岳煃聞警比夜招聚臨時警備隊四百人防守城門各商店門首燃燈每家派壯壯一名由商會董首帶同梭巡通宵達旦如臨大敵並飛電都督請兵次日即有駐紥黄石港之第十旅軍隊一連馳至匪人聞風星散惟謡言至今未息 
[武穴鎭之機關]  
　　武穴鎭商業繁盛素有匪徒出没日前有長江匪首葉金山等潛入該鎭煽惑黨徒密設機關擬約期放火起事被廣濟知事查知會同駐紥憲兵嚴加搜查破獲匪徒陳周兩名訊明就地處决並抄出銅牌炸彈名册等件武穴居民之被煽入黨者計千餘人當由知事曉諭各予自新惟該機關辦事數十人均聞風先遁現已電禀都督通電各處緝拿 
[劉勳光之被獲]  
　　湖北興國縣（即陽新縣）與贛屬義甯州毗連去歲贛省黨首劉勳光（係義甯人）潛回該處高懸旗幟勾集黨徒千餘人自立爲王前月杪贛軍前往圍攻其黨羽紛紛潛入興國界龍港鎭圖謀再逞被團總張琴督率附近民團數千人前往西塞山廟内拘獲劉某並黨羽二十餘人旋由贛軍迎解回省歸案究辦該鎭商民已飽受驚慌矣 
[江西瓷業公司之經過譚（曳泥）]  
　　景鎭瓷業馳譽全球由來久矣惟以商計近利工無學術致　進步外瓷輸入年盛一年景鎭瓷業遂妴於日趨日下之勢江西瓷業公司之建設卽以改良瓷業挽回權利爲宗旨開辦以來於今八載由困難而臻穩健實爲景鎭瓷業之模範暇時輒與其經理人談論困難之歷史及補救之方法竊以爲有足供實業家之參考者特分述如次 
（一）憶中屢失之失敗外人喜古式内地好新奇此係瓷業家之通論公司開辦之始即專力於此一時頗得社會之稱許後至貨物積滯乃知此等物品以罕見貴本非日用所必需僅供富者之玩賞少則可得最高之價格多則必致韞藏而待沾按件計利雖屬倍蓰有餘而銷行不廣通盤合計贏餘實僅活資坐滯運轉不靈遂陷危境今則製品注重普通樣式暫從習慣改良則逐漸從事不復持急進主義而改辦以來銷行極速零星計算所獲雖微統籌全局贏餘實厚故於仿古求奇之品以一局部爲之雖出品無多轉獲厚利 
（二）直接監工之失敗工人滿千管理不易其曠廢也不必遊戲只言笑茶烟人曠分杪合即旬日其走耗也不必懷挾只原料用具人損零件合即鉅欵縱有神智稽查難周現改爲分廠包工計價分利之法使人自爲謀工自爲督舊時曠廢走耗諸獘不禁自絶 
（三）改良過急之失敗見外瓷輸入額數日增急起仿造以圖挽救於是表裹兼營百務齊舉種種試驗耗費合計不資迨至效有可期則又力難爲繼在西人營業計遠利不計近功一切階梯　騐之資雖多不惜我國人求利心切一至曠日無功則資難續集現在順勢循序俟一事成功獲利再以餘利謀及其他如此遞推遞進庶無中輟之虞 
總之欲求一業之發達必先立下定基礎然後進行好大喜功操切過急皆取敗之由用人必須利害與共始能得人之死力僅計一已之利不爲人謀則暗中損失實大製品須從習慣稍加美覯若新異物品明知可獲厚利非損失數年不能成商路資本稍薄者絶不可務此如公司爲抵制外瓷仿造硬質瓷器及硬質陶器（即通用之大餐器具）試騐已有成績以資本不充不敢實行製造云云 
　　按該公司計分兩廠一在景鎭一在饒州以上所述皆景廠（在鎭名景廠）之狀况至饒廠以機代力以煤代薪（窖爲德國式以餘干縣石炭爲）輸彼西學施諸實騐四千年來開山伊始工捷價廉將操左劵且於廠中附設江西省立陶業學校原名中國陶業學校欵由各省撥助於民國元年改歸省辦）五易星霜主事者爲日本高等窰業科畢業張浩君其他理化圖畫管理　計及鑄瓷壓瓷模型雕刻等實習各項敎師皆一時海内外畢業專家學級分中初兩等收生不拘省界又有藝徒一班以養成職工蓋詃公司之計畫皆從根本着想者也記者識 
浙省近事紀要 
[浙路風潮之漸息]  
　　浙路公司現與交通部商定自本年二月以前所訂杭嘉甬紹購地租地各有期契約及購買材料承包工程轉運貨物各重要合同除有特别原因外仍得由交通部繼續承認以免雙方權利損失常玉鐵路爲浙贛交通要道現浙路收歸國有該路有連帶關係日昨南昌商會有電致湯總理謂常玉代表稱工料已集勢難中輟籌畫經費僅短四十萬元可否於甬嘉鐵路外另設商辦常玉鐵路公司若果建築告成營業定卜發達不知湯總理果有意否也浙路監事陸叔同前登報招尋沈潮現沈潮卽沈新　已至公司由馮王二理事急電陸監事來杭以便同往都督府証明當日會場情形兹探悉陸監事有恙未愈在醫院診治昨日不克來杭沈新三君等至傍晚遂偕蔣張諸君而去浙路湯前總理前採訪站線左右名賢祠墓著爲浙路輶軒表兹因商辦告終收歸國有其間經過無數風潮不可無所紀述爰邀祝鳳樓君編輯浙路故事分二十六章名曰浙江鐵道史一俟脫稿即當付印傳世 
[烟苗監察之擾民]  
　　青田爲産烟之地從前漫山徧野盡屬烟苗經去歳紳董查禁恭嚴　次剷除殆盡故趙主敎調查到縣寸株片葉業已無存詎烟苗監察棗國華與知事積不相能遂於黄坳等處報稱未净雖經知事前往親勘而棗肆誣不已卽由禁烟局董陳志膺電省認認罪並願解戰候辦該縣士紳詹鳳梧等以棗案關係重大至釀成誣 
 
 

Page 7

 
 
官殃民情事特　全縣代表朱光奎朱光斗杜師預陳國鈞等四　東裝詣省面謁都督省長而前議長　藏鶯又電稱棗國華誣伊窩藏烟犯勒索洋元以至久押青署舊董陳旭復電稱棗國華誣伊私拔烟苗勒索洋元以至派兵勒結衆　交責電信紛馳朱屈二公頗爲詫異本擬派員赴青查辦現因該處代表晉省在卽俟察閱情形後再行辦理又青田孀婦因該處代表晉省在卽俟察閱情形後再行辦理又青田孀婦朱洪氏於十二日致電都督民政長檢察長禁烟總局長禁烟督辦等云上月十二日禁烟監察棗國華派表親蔡耀宗及兵士十幾名搗門直入　箱倒篋聲稱查烟不獲又稱搜查軍火搜去官給民團烙印鎗二支銀洋十元謂私藏鎗砲封門勒贖須洋二千元九旬孀姑被拖落床至病甚危兩孀媳俱孕受驚其一已因驚月期未足逃奔温州而産慘氏三代寡居孤兒今始呱呱豈有軍火嫌疑棗監察艶氏薄産欺昧暗無天日全家風雨漂摇鳴縣則僅批候查非請派員澈究老弱將填溝壑命在旦夕泣涕哀凟青田孀婦朱洪氏叩文 
[地方通信天津]  
[津人力爭奥界收捐案續誌]  
　　十二日上午十句鐘天津河東　字街一帶紳商假河東柴家大墳土地廟内開闔津紳商聯合會會議奥租界越界收捐交涉一案到者甚衆先由賀君允芳演說奥人侵佔國土欺壓商民各情形衆情愤激次由劉君豫生報告進行手續全體贊成决議先由各區　正副　名上書民政長向奥人嚴重交涉擇日另開　津公民全體大會以便上書大總統據　力爭 
[取消樣鹽之由來]  
　　長蘆鹽運使李君穆前曾通令綱總傳知　商取消樣鹽一節兹悉因鹽商晋德茂在新車站北坨築運鹽包一千五百斤照章提樣鹽三袋蓋有戳記經送鹽者僱洋車載　商家内有袋行至河北大經路因無人押送北區崗警疑係私鹽當將該鹽帶區轉送警察廳復送鹽運司處該司長疑爲竊鹽除將車夫交本署緝私總隊管押罰辦外遂將駐坨委員記過次并將駐坨緝私分隊排長撤差後經鹽商晉德茂聞悉此事聲明此屬樣鹽并非伊等所竊久有綱例李運使以現當新章變更礙難仍照舊例除令車夫取保開釋外復　前撤差之排長仍北坨照舊守衛至以後樣鹽勘鹽名目指令一律取銷 
蘇州 
[警廳之集權]  
　　蘇省水警第二廳長趙雲生以水警必須慎　才切實整頓特議定除總隊長專署長及各署隊長由廳　選委外嗣後凡一二三等巡官以至一二三等巡士遇事　缺　　應隨時報告本廳聽候分别遴選招募考騐委補如有距　稍　之　遇有緊要之時准先行委派代理然後　報　　　騐派充等情巳分　各　署及遊巡各隊一體遵照矣說者謂第二廳所　　松　太等　各署隊計有二十餘營之多若以補一巡士亦須送廳考騐然後補充恐不勝其煩云 
[整頓警務方法]  
　　蘇州警察廳孫廳長前日召集所部各員會議整頓警　改良辦法兹將議定各要件録下（一）各區改革辦法蘇城内向分東南西北四區城外則閶胥盤一區每區分設四分署現經議定將各區之分署一律撤消均改爲某區第幾派出所每所派巡長一名駐所照料其各署員改爲一二三等署員併入本區佐助區長辦理一切事務以期節省經費二騎巡隊之整頓騎巡隊中騎兵南方人居多且少熟諳騎術孫廳長特　飭酌撥騎兵三十六名分發各區酌予補充巡士所遺之額另募北方精於騎法之人補充其馬匹已分别挑選擇其瘦劣不堪者變價另赴北方購　抵捕（三）偵探隊之擴充偵探隊全隊探長探士祗有三十名擔任蘇城内外等處　緝事宜且有時尚須派赴他省他埠偵查事件實有不敷分布之處孫廳長擬籌欵擴充飭令先行添招探士二十人其原定薪水未免太短擬酌予增加聞日内當有明文也 
松江 
[鎗斃逃人]  
　　今日下午鎭守使署綁出犯一名至署西合莊橋曠地鎗斃說者謂該犯係六團三營副目受黨人金錢運動爲該管長官查知禀請鎭守使跟究詎該犯已知風圖逸遂追蹤至龍華捕回由執法處訊實判令正法云 
[治軍加嚴]  
　　松地楊鎭守使所部軍官約束軍人向極嚴厲有事上街需穿制服以肩章領章易於查認也近因滬上種種謡傳防範奸徙煽誘遂益加嚴密入夜巡邏守衛亦較前加嚴 
[鹽警風潮已平]  
　　漕涇鹽警鎗斃老嫗搗毁營房風潮迭誌本報兹悉該處多岱山人已願集資五百元以百元撫恤老嫗家屬以四百元充賠修營房之費惟以唐營長榮陽暴戾恣肆民不堪命要求撤退業經浙水師趙統領鹽局吳局長允准此事遂波平浪息矣 
鎭江 
[水巡隊移駐揚中縣]  
　　丹徒毗連之揚中縣濱臨大江港紛歧近日該縣屬搶案迭出現經該邑紳士呈請駐鎭水上警察第一廳第三專署張署長派撥水巡隊移駐該縣以資鎭懾業由張署長批准照行矣 
[爭風擊毁茶館]  
　　鎭郡城外賈家巷後龍江茶館於昨日上午十時有租界西捕房華捕及廬州張常勝等各率數十人在該茶館因軋姘爭風事評理各不相下大起衝突繼即閧打以長橙椅子作器械　受重傷復遷怒該館將樓上下茶碗桌橙衝毁一空座客哄散館主即閉門扭啓釁人賠償損失隨跟兩造同訴三區該區長以事關刑庭範　令赴司法起訴未識如何了結也 
揚州 
[徐賓山之銅像]  
　　前第二軍軍司令徐賓山於去年今日（十九日）殉難曾經公民卡敬台等爲之募集捐欵呈明總統建祠鑄像早見本報現像已　成由卡等呈請縣署於今日恭送入祠惟以大雨淋漓以致往送者減少而軍界則至者頗衆云 
[警務長剗除烟苗]  
　　巡警事務所張立瀛前奉縣知事密令馳赴東鄉調查烟苗現張君已在宜陵鄉間剗除烟苗五十餘畝於昨日（十二）回城當即禀陳縣知事鑒核矣 
武昌 
[電燈競爭觀]  
　　武昌電燈營業開辦未久裝燈者日益發達除耀華電燈公司外若水電公司雖未築造成功然明年必可告竣現模範大工廠總理查爾崇君以該廠電燈鍋爐甚大除裝置本廠與勸業場電燈外尚有餘力現值廠中經濟困難不可不思一獲利之法以資接濟業禀准實業司准該廠兼辦電燈營業取價較耀華約廉十分之二而燈線等項均代爲配設不另取資現報裝頗爲踴　 
[茶業改良策]  
　　鄂湘鶴峯瀏陽各縣爲紅茶出産著名之勸中惟焙製未能得法與洋商交易每受盤剥漢口各茶行棧但知取其扣用毫無擔當故茶商近年屢受虧耗視爲畏途業此者遂日漸减少現實業司長特將商人陳星田條陳改良意見書交茶葉總會　究改良方策以維利權 
雜評二（默） 
[軍界大賄案]  
　　吾嘗謂世界新發現之風潮中國無一不有一分之相似日本有海軍受賄案而我國軍界亦發現一極大之得賄案矣（見昨報專電）日本海軍賄案至於牽動内閣牽動國會牽動全國之政黨牽動全國之軍隊風潮之大有過此者乎幸其政府有强力手腕又敏决得免糜爛耳今我國所謂大賄案者未知何事牽動又未知若何第以意測之大總統方在總攬戎機之際必有赫然一怒之威當不如尋常賄案之草草了也然賄案雖大而軍界之反抗無力必不如日本之引起絶大風潮又可斷言也 
[奥界收捐案]  
　　專制之末季民氣最盛而共和之初期民氣澌滅矣政黨解散議會取消開會有禁發電有禁國家大事不容小民置喙小民切已事又不容越級抗爭以故反對反對之聲久不聞於吾人之耳矣乃不謂處於政府肘下之津人爲奥租界越界收捐事至一再大開會議電爭不得則上書交涉無效則請命政府中華民國之民氣果尚有一線之存留耶雖然結果如何則尚未可知耳 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[查獲大帮黨人詳誌]  
　　前晚（即十四日）一時上海鎭守使會同法捕房在法租界福開森路破獲黨人機關當場捕獲黨人七十六人兹將調查所得分誌如下 
[軍探之報告]  
　　上海鎭守使鄭汝成迭接軍探報告謂法租界寳昌路福開森路一帶近有多數黨人匿跡該處設立秘密機關與豫匪白狼潛通聲氣希圖謀　等語當經鄭君諭飭詳細偵查得實以便設法破獲 
[前日之續報]  
　　前日（十四晚）上午十時鄭君又得緊急報告謂有黨人勾結白狼遣派黨羽多人約期起事定於今夜（係指十四日而言）在法租界福開森路秘密開會聚議起事方法其會名爲實行研究會决議分五路實行攻劫一攻龍華子藥庫一攻製造局一刧城内地方監獄一由徐家匯接應一攻刧海軍該黨人均着黄衣持白字旗號等情鄭君得此緊急續報即密飭駐局十三團團長臧致平傳令各駐防軍隊嚴爲戒備一面親赴法總領事署聲請飭捕協助 
[會晤之情形]  
　　約下午二時許鄭君坐汽車赴法領事公署當由甘君接見密商良久由鄭君聲請派捕協拿并言派人正式持函會同辦理旅即回署 
[公函之内容]  
　　鄭君致法領事之公函謂頃據探報有多數黨人麕集寳昌路福開森路一帶希圖擾亂公安相應函請貴總領事迅飭捕房加派探捕協緝以保公共之安甯而弭地方之隱患 
[協捕之情形]  
　　是夜十二時鎭守使鄭君派副　元殿元衛隊長張冠軍海軍警察長王雅泉帶同幹練軍隊兩排約四十人並軍事偵探等先至法捕房照章聲請協捕遂由捕房加派中西探捕協同前往福開森路維時約在一鐘適值風雨交加若輩正在會議當即上前圍捕一併帶入捕房聞當時拒傷法捕一人云 
[臨時之戒備]  
　　圍捕之際鎭守使署曾發緊急戒嚴命令所有製造局龍華駐防軍隊均派隊巡哨浦江所泊兵輪亦生足煤火南警廳亦發臨時命令通飭各區警署特别防範落差長警亦不得安睡以防不測並斷絶交通天明始止維時適值天雨人跡稀疏故無行人遭捕聞英法各捕房及城内外軍警是夜均未安睡戒備之嚴於此可見 
[餘黨之跴緝]  
　　此案發生後軍警各界異常忙碌因均奉有密令跴緝餘黨蛛絲馬跡正在搜索也 
[被獲之人數]  
　　被獲之人數姓名因人數衆多尚待訊問且傳說不一有謂祇獲三十五人者有謂日間又有續獲共有七其六人者確數尚待續訪聞其内重要之人有白狼代表向海潛以及韓范等姓俟訪明續誌 
　　又一訪函云前夜十二點時西探目某君出巡至實昌路迤西在善鐘路福開森路之間（該處地屬華境）瞥見有形跡可疑之人每羣約三十人或二十人不等共約有二百餘人之多某君大爲駭異旋赴捕房報告大自鳴鐘捕房得警迅發緊急命令立飭各捕房捕頭督帶中西探捕及安南巡捕通班馳往該處分頭截拿陸續異拘七十六人至嵩山路捕房搜其身畔並無軍器當經藍總巡分别詰訊僉供有人招充軍隊欲往投効詢其爲首煽惑者係何等樣人均供小的等向在上海小生意餬口　被糾合而來不知爲首者姓名當奉總巡諭飭一併還押再行詳細研究聞訪處距嵩山路捕房約十里有奇當拘獲時藍總巡以路途較遠疎忽可虞捕房汽車一時不敷應用因向各法商暫借汽車一時該處洋商之汽車共借七八輛始將各該犯裝入汽車馳回捕房竟夜忙碌未曾休息 
又一訪函云上海鄭鎭守使於前晚即十四號夜半十二時許接探報稱華法毗連之徐家匯地方到有形跡可疑者一百八十餘人窺其舉動均非善類請爲派隊梭巡查緝等情當以徐家匯地方曾經訪有黨人設立機關情事飭查未破爰卽立傳緊急命令飭由駐紥製造局之第七旅臧旅長轉令第十三團所部三營每營派兵一連共計四百名左右一律給以秘密口號備足子彈荷鎗出發由龍華馬路及斜橋迤西浜南之小路等處分道兜抄馳赴徐家滙華界一帶詳細查緝直至三時許並無所獲適值猛雨甚大始行返營又鄭鎭守使當據報告後以龍華械藥存儲甚足而與徐家滙距離祇三里許防範應加嚴慎當飭十三團各營兵士出發往查之後立以電話知照現駐龍華補充兵第六團龔團長速即派兵出巡慎加防護軍械各廠昨日午後仍由鄭鎭守使傳令第七旅十三團各營長務於夜問調撥兵士荷鎗分投出巡以保治安 
[慶安里又破獲黨人機關]  
　　上海鄭鎭守使查悉西門外斜橋附近慶安里内設有黨人機關爰即密令滬南警察分廳崔廳長於昨日午後三時半飭派軍事偵探會同第二署長警持械前往慶安里第三號門牌先由巡警將前後門圍住然後由探入内拿獲湖南人張某等兩人並抄出子彈七十五排及鎗械炸彈等件一併押解警廳轉解鎭守使署究辦而西門外萬生橋起至斜橋止並慶安里一帶均派警察持械在彼來往梭巡嚴密防範 
[又有二人入網]  
　　閘北警察徐分廳長前曾查獲韓恢之黨羽李華儂當經解送鎭守使署　解都督府訊據供出同黨歐陽捷三一名亦經都督通緝在案兹於本月十三夜復經徐廳長訪悉歐陽匿居北門橋當派偵探帶同探警前往拿獲發交司法科密訊後已解送鎭守使署核辦矣 
　　又陳駿泉前在泰興越獄拒捕傷人曾經都督省長通緝有案本月十二夜閘北徐警廳長訪聞陳匿居小北門親率探警前往拿獲發交司法科訊問據供係季雨霖之代表受有委任狀充當連長共成一軍由季雨霖在法日兩國包辦過山炮及野炮各十二尊鎗枝一萬餘運回泰興佔據城池等語直認不諱業已録取供詞解送鎭守使署訊辦矣附省長通令嚴緝泰興縣逃犯陳駿泉等之原文内務司案呈據泰興縣知事　世琥呈稱竊知事自破獲亂黨機關後即將亂匪陳駿泉等分别禁押電奉都督委員會密乃四月二十九日六時許正在録供按擬具報間突聞警報監獄人犯毁鐐越獄手執監内折下鐵棍等件勢甚洶湧等情立即飛調兵　分途兜拿當場格斃李正福等六名拿獲十七名逃逸三十名陳駿泉亦被脫逃所有在監三十名經長警嚴堵未能逸出惟長警受傷三名内重傷一名當經知事將拿獲各犯逐一訊問據供陳駿泉李正福等實爲主謀並稱约有少數亂匪混入城内暗伏城外爲之接應並擬劫奪鎗械即時起事等情若非軍警得力洵屬猝不及防知事仍即督警會營連夜分投飛緝昨又拿獲七名統計緝獲出獄人犯已過半數在逃未獲者尚有二十三名現復懸賞購線嚴密緝拿一面飛函隣封營縣一體協緝并請通飭各屬帮同嚴緝等情並抄呈逸犯姓名清摺到署據此除指令該知事勒限半月將各逸犯悉數緝獲外合亟抄摺訓令該知事廳長仰即遵照一體嚴緝務獲解辦此令計抄摺陳駿泉張文兒余細孩兒張乾文高篩子李俊丫頭朱百川馬綱兒朱銀老四黄家龍張羊兒丁金標陳東勝王富潤黄細完兒丁錦元刁三九兒張七兒蔣懷盛秦學焜潘和保常羽兒常同兒 
[龔淡如累及保人]  
　　皖人龔淡如因被鎭守使署偵探陳文泰與前在蕪湖充當水師砲艇艙長之陳玉山指爲黨人龔振鵬報請老閘捕房將龔獲解公共公廨迭經中西官訊明誤指擬判將案註銷而中央政府代表高易律師以龔淡如卽龔振鵬之姪曾在其叔部下附和倡亂聲請暫留候查証據澈究奉判龔淡如交保候示如臨訊不到責令保人賠洋五百元在案兹經安徽倪都督查據安徽定遠縣知事禀稱三月二十九號有大帮匪徒搶刧縣公署公欵賑欵並槍斃科長科員多人曾經緝獲蔡三傑一名訊據供稱係龔振鵬方小周龔克定秦洪海李少南龔維新（即龔淡如）等所爲呈請通緝又據該縣知事呈據民人胡慎行控龔淡如槍斃伊叔胡杏渠各等情因即咨請駐滬兼交涉使之楊觀察使轉飭公廨提究並令事主胡慎行親自來申備質詎龔交保出外後已挈眷東渡昨日午後由捕房將保人高紀春傳案請究兩造律師均到堂候示 
至兩句半鐘關讞員會同英領康君升座樓下公堂研訊先由政府代表高易律師上堂譯稱此案被告龔淡如訊明雖非龔振鵬然去年亦曾在皖附和亂黨且有安徽定遠縣知事申報安徽都督被告曾糾搶縣公署公欵賑欵並槍傷民人胡慎行之叔故經敝律師聲請補出牌票並令交人洋並保現證據已齊而被告畏罪已逃往東洋惟聞擔保龔淡如之兩保人一人亦已避匿尚有一人已將所開店業盤頂與人得洋八百元已將保洋五百元繳存捕房應請發給俾償原告見證來申旅費如其欵尚未繳請將該保人等傳案追繳 
　　繼由被告代表德雷斯律師辯稱此案第一次開訊時有見證指証被告實係龔振鵬迨復訊始行認錯故將控案註銷當因原告律師稱有另案要求交保敝律師曾經反對嗣奉堂上判准交保或七天或十天内須將另案證據呈出言至此英領康君諭曰原告方面呈出証據須應有一定之期然未曾確定日期不能藉此而言德律師接言曰被告交保迄今已逾兩星期之久敝律師曾函致檢察處要求退保而檢察處函復以通保須當堂聲請且原告無證據呈出迭與檢察處通函直至今日始悉被告已往東洋據被告友人云被告交保出外於十五天後始行東渡實因被告窮困故赴日本訪友謀事且在十五天之後自不能因無根據之另案令其永遠在滬候示今日保人在堂如堂上定欲退還保洋着令交到被告則亦無法但被告旣在保出十五天後動身則保洋可否免繳即使繳案祗可充公不能發交原告請爲察核中西宜核供磋商之下遂援筆判曰據政府代表律師聲稱被告現赴日本請飭保人追繳保洋五百元等語應即准如所請着該保人卽將保洋五百元繳案聽候核辦判畢又以此案係兩人具保一人避匿未到卽命到案之保人高紀春上堂諭曰今另一保人未到應令爾一人遵繳惟另一保人日後見面爾可向追索應負一半之保洋如其不理准爾具禀探追高聞諭唯唯而退 
[法租界福康祥刦案六誌]  
　　盜匪余三龍糾黨郁新中劉芝東等搶劫法租界大自鳴鐘斜對面福康祥烟膏店洋銀二百元奔逃沿途鎗傷李士榮及胡阿泉等先後斃命經中西官蒞騐飭自行棺殮聽候究辦各情迭紀本報昨日捕房將續獲余盜供出之顔少甫羊依并孫力公張開泰周正一等連同余郁劉三盜解送法公堂請究先由事主福康祥號主淡宗甫永昌押店夥葉仁芝投案請辦詰之余盜供稱與顔少甫同居鑫億里手槍係從江北帶來並非由顔給我手鎗周給我鎗珠惟於四月初一搶英界新閘路某姓家確與郁新中周正一同去是實訊之郁新中供稱實遭誣咬並不把門望風求察訊之劉芝東供稱實到上海找客人討錢亦遭攀咬求察訊之顔供稱江北人二次革命時充當第九師團長與余盜等並不認識因同居一弄内他曾向我借錢不允遭恨誣咬求恩明察訊之羊供稱光復後開過雜貨店二次革命時在揚州當營長本月初六日來申到顔少甫家找友被拘求察訊之孫力公供稱揚州人來申向徐鳳台討錢亦在顔家被拘質之張供前月二十九日來申找朋友是實質之周供在閘北黄包車公司充當車頭家住叉袋角與余盜並不認識而余盜供稱實曾到過周家由小菊介紹聶讞員得供與法副領事德君會商之下判顔等四人一併押候查明實情再訊郁新中押三年劉芝東押二年滿期均逐出租界余盜兇横已逹極點着送鎭守使署槍斃周逐出租界仍押送公共捕房核辦 
[研訊芝罘路刦案之盜匪]  
　　英租界芝罘路四號門牌入西洋籍之華人奚蘭卿家於上月二十六號晚被盜匪阜甯人張永卿糾同張根泉等多人持械行刧值洋三百餘元之金飾等件幸老閘捕房距離非遠聞警由副捕頭米而司率同中西包探前往當場拘獲張永卿張根泉二人張根泉因從洋台跳下圖逃業已跌傷並尋獲由張等抛棄之手鎗三支以及在張永卿身畔搜出原贓現洋二十九元銀徽章一塊一併拘入捕房解經公堂訊據同供並不爲匪因行經該處被盜强拽入内不許　張云云奉判一併押候俟張根泉之傷醫愈再訊在案前日午後捕房將兩張解案由關讞員會同奥領克君升座研訊原告延律師上堂請究先由副捕頭米而司及一號西探考爾一百四十四號西探派脫生一百五十二號西探赫明威及　探王梅生先後上堂禀明由原告至捕房報告立卽前往將兩被勂地拘獲並在原告家中樓梯邊及洋台等處尋獲由匪抛棄之手鎗三支以及在張永卿身畔搜出原贓現洋等件各情並稱張永卿已在捕房供認同黨共有七人在法大馬路會齊坐黄包車至原告處行刦云云復禀明前因張根泉曾供在法租界水龍間服役故往調查詢據水龍間西崽林阿定聲稱前雖做過已於數月前因犯行竊嫌疑辭歇各情並令林阿定上寠証明繼由包探顧阿根禀稱前因張根泉供稱伊於是日六點三刻由家中出外云云故奉捕頭飭令至墳山路三十九號門牌張根泉家中詢所在伊母及妻俱云已出外三日未回顯見所供不實請察繼據原告奚蘭卿上堂　操西語供稱是日在樓上臥房内忽聞樓下人聲嘈雜旋有人上樓訴知有盜來家行刧因即由洋台爬入鄰人家中出外投報捕房云云復由奚之女傭張周氏車夫朱阿二上堂証明被刦並被用手鎗禁止聲張情形訊之被告張永卿張根泉仍執前供堅不承認並據張永卿供稱並未在捕房承認同往行刧並由張根泉之母上堂供稱是日包探猝然來家驚慌失措故云根泉已出外三日未回實則確於六點三刻在家換短衫褲並穿皮鞋出外鄰人均見求察訊至此因時已晚中西官判仍一併還押候再訂期復訊 
[貝勒路又有暗殺案]  
　　前夜十點餘鐘時有湖北人蔡大卿行經法租界貝勒路地方（此　與華界打鐵浜毗連）突被某甲用手槍暗殺第一槍擊穿蔡之手心及發第二槍時蔡將身避開槍子未中旋喊巡捕拘拿詎被甲逃過打鐵浜卽入華界適被西區四百八十九號巡士譚鳳章幣見當卽上前兜拿甲即持手鎗將謬巡士擊倒逃逸事後蔡大卿雇坐黄包車投嵩山路法捕房報告被傷情形當經捕頭盤詰原由蔡稱現住英租界孟拉納路一千一百二十四號前在奉天軍界辦事現欲在寳昌路海國新劇社唱戲忽被身穿黑長夾衫之人開槍暗殺是實捕頭飭將受傷人送往廣慈醫院醫治一面由副總巡臘脫理君立飭探目沈德福前往西區及打鐵浜地方協警偵查然兇手已無從查拿當即據情禀復捕頭飭探再行詳查 
[三女同時自縊續紀]  
　　楊樹浦西效積里一百九十號門牌所寓之鎭江女子李美英李鳳英李秀英姊妹三人均年長未字因父母相繼逝世後遭其舅氏韓姓欺負並被吞没存欵洋三千元於陰曆本月十八夜同時自縊身死業經捕房將三女尸體舁　斐倫路騐尸所報請中西廨員蒞所驗明諭令尸戚韓紫佩具結棺殮各情已誌本報兹悉該女等之父李英芝係前清已卯舉人生前在集成紗廠辦事故三女於未死之前數日曾經函懇該廠陶總辦之夫人周旋兹覓得其原函如下總辦太太安啓適纔四時到府面求尊使傳言太太有恙不能爲凟所求者因先母之棺明日必須送到京江公所舍下無人一路如何能去故叩求總辦太太派一妥當之人沿途照料則感恩無旣且舍下日用韓姓祇有六百五十文一天先母在日飢寒交迫恨恨歸泉晚等本欲同歸地府因先母棺未入土求總辦在督辦前吹嘘能將韓姓之欵提歸舍下則功德無量韓姓今日連六百五十文不發舍下一無所有明日出棺之費全無求總辦太太暫借數十洋以濟眉急一俟欵到即當歸趙專此叩請福安棘人等泣叩並在李美英身畔檢出一字條上書借王奶奶大洋十二元今以物件作抵計方桌一只凉床一只板櫈一對浴盆一只衣箱兩只云云尚有該女等親書冤單一紙已紀前報故不贅録並聞集成紗廠同人以該女等慘遭縊斃情殊堪憐擬爲開會追悼表揚其志節云 
[軍界會議保衛地方之辦法]  
鄭鎭守使近以滬地謡言四起搶案迭出防務亟應嚴密夜間更宜通宵梭巡以保治安爰於前日即十四號）午後二時飭傳浦東閘北及南巿龍華等處駐防各軍隊之上級軍官到署集議保衛地方辦法並面授查緝盜匪機宜曁令聯絡各該處警區互相保護人民財産議畢已四下鐘矣 
[初級檢察廳先行交代]  
　　南巿第一初級審檢兩廳奉令歸併上海地方廳定期十五號（即昨日）實行併辦在案昨已屆期由地方檢察廳長委任李檢察官會同録事官帶同司法警察兩名至該初級檢察廳檢點歷辦案卷及關防器具等分别造册騐收其司法警察與辦公人役等概令投地方廳候示惟初級審判廳則因地方審判廳長袁君接任伊始故改訂今日派員前往查檢接併 
[新審廳長電禀接任日期]  
　　新任上海地方審判廳長袁麟伯君自接任後連日整理一切公務異常忙碌兹聞已將接任日期電禀高等廳長備案并聞定於十八號親自審理各案云 
[日本齋藤少將來滬之酬酢]  
　　駐京日本陸軍少將齋藤君因公於本月十二號抵滬各情略紀前報兹悉齋藤君此次係奉日政府命令來滬調查該國人民有無助亂情事現悉齋藤君暫寓虹口日本旅館本月十四號由上海鄭鎭守使海軍李總司令警察薩督辦並使署韓參謀海軍毛參謀等於午刻在海軍司令部設宴恭請日本陸軍少將齋藤君來賓與宴者爲駐滬代理總領一村上君繙譯官西田君内山君等一時賓主交歡約二時許始飮畢而散至晚間七時由代理總領事村上君等在西摩路十五號該領事住宅恭宴齋藤君來賓爲鄭汝成君李鼎新君薩鎭冰君並商會總董周金箴君虞和德君等欵以西餐至九時始盡歡而散 
[糾黨拔人之懲罰]  
　　前有黄甲投法公堂控周理卿楊俊姚宗伯等違章誘至甯波路轉角幾被某偵探拔至華界請究一案訊之被告不認判押候傳到見証再斷等情已紀本報昨由捕房傳到該處居民證人李樹生吳蔣氏李福祥請訊李樹生供是晚業已安睡聽見人聲呌救並未目覩吳蔣氏供住甯波路轉角是晚亦不過聽見人聲喊救李福祥供係挑烟膏店爲業是晚見有多人圍住一人喊救是否係姚周等人並未看明訊之周理卿等供與前同聶讞員與法副領事德君判周押六個月楊押三月姚押一月期滿均逐出租界 
[坐借滋擾之薄懲]  
　　蔡思鳳投法公堂控稱住居寳昌路第二百八十五號門牌時有江西同鄉人來借錢本月十一號又有同鄉人劉雲夏汪清記夥帶同鄉七八人來家滋擾被我呵斥去後至十三號劉汪又同七八人到家坐借并言如不允從定傷性命等語因而報捕解請究辦訊之劉汪同供因蔡欠我們洋錢並　憑據是以向借是實中西官判汪劉從寛各押七天期滿逐出租界 
[鹽梟解送縣署]  
　　上南川緝私營備文押解在董家渡浦江中緝獲之鹽梟姚應堂吳阿關金雲山褚耕祥等四名到上海縣公署請爲訊辦當由洪知事諭令將姚等四犯狎候提訊核奪 
 
 

Page 11

 
 
[印花染業代表之呈批]  
　　上海縣知事公署昨批印花染業小行公所永義堂代表徐廣泰等呈云呈悉查上海爲商務薈萃之區工業之多甲於他處其間分子之循良與否習惯之善惡如何本知事未官斯土早有聞知該印花染坊一業共祗二十餘家染司有二百餘人之數未足爲多理宜固結團體聯絡經營如工司等不明事理要挾紛爭爲經董者自當循照行規開誠勸導弭同黨之爭端謀工業之進步是爲正辦而乃大小兩行旣已各持意見即小行一方面經董與坊司又復不相融洽爭之不已訟之不休忍以勞働汗血之金錢供彼唆弄是非之揮霍廢時失業同室操戈愚昧無知深堪嘆惜前據該業大行經董楊嘉悌小行郷董石志澄司月李貽美染坊老仁和代表鄭庚初等先後具呈前來節經明晰批示在案兹閱來呈該兩造在地方檢察廳訴訟旣已撤銷自可和衷共濟消泯前嫌何以尚欲改舉經董呈請給示豈内部猶未妥洽耶查爾小行之事雖與大行不涉然坊主工司當有連帶關係究竟經董石志澄有無不合應否改選亦非僅該代表等片呈主張所可解决本知事詳核案卷察酌情形非傳集詳詢取决衆意恐無以昭公允而欺久安姑候飭吏查明該印花染坊菜有幾家令由大行坊主蓋章每坊指令工司代表一人開具姓名呈候察核飭遵可也 
[天潼路發現無名男屍]  
　　前晚天　路某里内有身穿布棉袄褲赤足無帽之無名男屍一具由捕查見歸報捕頭飭將屍體車送騐屍所昨經公共公廨中西官蒞驗得委係因病身死查無家屬飭三圖地保唐全坤報堂收殮厝壇候認 
[預誌工業專門學校開成績展覽會]  
　　本埠徐家匯交通部上海工業專門學校於本月十七日（即星期日）下午開成績展覽會並附巴拿馬賽會成績工廠製造品及各科學著作手工圖畫等均極優美會場布置亦甚完善聞來賓參觀者須有該校展覽劵方得入場惟各學校及公共團體持有證劵亦得入場參觀云 
[青年會開演活動影戲]  
　　四川路中國青年會定於十六號禮拜六晚八時開演法國著名偵探裘武破獲劇賊案活動影戲片長六千尺劇情之奇妙實爲影戲中首屈一指入場劵每紙售三角並印有說明書使　者一覽便知欲知奇劇者盍往觀之 
[大埔鼠疫之盛行]  
　　大埔地方（在潮汕鐵路左近）來鼠疫盛行死亡相繼昨特派人至滬採辦血清及注射器具已由中國公立醫院查疫醫生王培元君陪同購置齊全運回該埠矣 
[召認男屍]  
　　上海同仁輔元堂昨日發貼通告云今有男屍一口年約三十左右身穿黑甯綢羔皮大襟領衣藍甯綢羔皮襔白絨線衫白洋布襯衫藍縐紗小脚棉褲白絨線襪和尚頭黑皮帳夾一個禀底二紙崔峒號曉崆山西聞喜縣人楷片盤張如有家屬來堂領棺可也 
[被拐婦人之獲救]  
　　五月十五日中國救濟婦孺總會接莊權君親自送到被拐婦人一口並臺東丸帳房蔡同春先生函開中國救濟婦孺會台鑒敬啓者今有揚州女子一口郭張氏名大兒子年二十三歲因患病單身來滬求醫投親未遇不想途遇拐匪其人不知眞姓名綽號呌小快子自言與彼姐夫名王三相好多年今以外出在大連離此不遠今日不便前去當即帶女住棧數天其時女交小快子洋三元係作盤費去大連找尋女之姐姐於本月十七日搭本輪赴大連輪至中途女與拐匪口角被晚生調查審察其情當將拐匪送官究治該女子仍在本輪帶回上海伏望貴會諸君善鑒等語當由該會將該女子留養查傳家屬具領 
[男女孩三口招領]  
　　昨日閘北警察分廳出有佈告云爲招領事案據本廳所屬第二區第三分署呈稱本月十一夜十一時巡警鄭煜在崗查見迷路女孩一口供年十一歲江北人住租界某絲廠隔壁草屋内向在絲廠打盆父早亡故家有母親昨日放工歸家見門上有鎖母親不知何往因出外找尋迷路云云又據迷路男孩傳秉大供年十三歲江北人住太陽廟附近因被繼母凌虐私逃出外又據楊阿五供住火車站家有母親兄嫂大兄名小翠二兄名五牛等情除將該男女孩三名口送交惠兒院留養外合行佈告仰各家屬到廳認領可也 
[謝贈]  
　　昨承中國青年會惠贈影戲劵兩紙又工業專門學校惠贈成績展覽會展覽劵三紙書此誌謝 
[雜評三（訥）又吃一驚]  
　　數月以來政府捕拿黨人急黨人之暗中抵抗亦愈烈相激相盪勢固然也然今日政府已幡然一變其宗旨於黨人則下令寛赦於偵探則加以取締在政府一面之相逼其勢已稍解而不謂黨人一面之相逼則正百出其計而未已前日之夜突然而下緊急令又突然而拘捕黨人至七八十人之多如此大帮俘虜爲從來所未有數日間人心稍安今又吃驚不小矣所不可解者比七八十之黨人徒手無寸鐵又皆類似小工與營小商業者問其爲何人所招且不知招之爲何事亦皆茫然如此而曰起事曰攻製造局豈非兒戲之甚耶以記者測之此輩爲生計所迫不暇深計而無聊之黨人遂利用此無聊之輩以驚擾人心虚張聲勢已耳豈眞欲藉以起事也哉雖然其計亦拙甚 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新四書] [  劍秋]  
論語（集四書句） 
　　子見南子自牖執其手曰不亦白乎惜乎吾衰矣不能用也子曰賢哉回也踰東家牆而摟其處子回也不愚子疾病顔淵喟然歎曰獲罪於天不得其死然康子饋藥病間子路不悅曰老而不死吾末如之何也已矣 
齊人有一妻一妾而處室者子路聞之喜　穴隙相窺踰牆相從子曰小人哉由也舍正路而弗由是爲賊以杖叩其脛 
子曰小子聽之從我者自行朿脩以上子路率爾而對曰人之患在好爲人師 
子食於喪者之側放飯流汁子路愠見曰君子食無求飽夫子喟然歎曰由汝知之乎肉雖多未嘗飽也 
子曰有婦人焉巧笑倩兮美目盻兮曲肱而枕之不亦樂乎 
齊人饋女樂夫子欲之閔子騫曰仲尼戒之在色子聞之忸怩赧赧然退不出三日竊負而逃（二） 
[戲擬女界全體呈警務長文] [  悲慈]  
某縣女界全體代表夏思恭 
　　爲呈請添建女厠以救尿急事竊查國體共和男女應享平等之權利伏讀生理學書雌雄雖異體而同有排泄之能證之國體按之學理女厠之設似不容緩某等是以邀集闔邑奶奶太太娘娘小姐會議添建女厕事宜經衆贊同推舉代表據情上聞誠以各處男厠密布如林貴廳取締雖嚴維持甚力獨於女厠尚付缺如貴廳長身非女子或者未能洞察下情某等每當尋儔覓侣小步街頭遽欲小便無地可施忍旣不可不忍又不可此中困難情形筆難罄述譬諸知壽考試拈得難題又如鴉片烟鬼忽然癮到貴廳長亦爲黑籍中人嘗應知事考試當知斯言之不謬也爲此備文呈請 
　　貴廳長俯順輿情准如所請以濟尿急實爲公便再者建築厠所四面牆壁須堅牢密切以免浮浪子弟穴隙相窺厠所内外須派警巡查以防登徒之流混入滋擾合并聲明此呈（三） 
尊聞閣詞選 
[醉公子花前賦感] [  東園]  
　　莫道花關少畢竟花開早花落復花開春風自去來生喜春光好生怕春光老春老替花愁人生易白頭 
[憶王孫初夏] [  户浦]  
芭焦嫩緑映窓紗鳥語聲中午夢賒睡醒癡癡對落花夕陽斜默坐焚香　好茶 
[落花] [  寄慶]  
　　落花吹散杏難尋爲惜風光感不禁過眼繁華成幻夢一年多恨尋春欵步且徘徊何處飛花已滿堆底事美人情最重落紅多　數將來 
自由談話會 
　　儉德會規則一不狎邪二不賭博三不必以酒食結交四不必華服五不輕寒素 
入會者蘇州楊尤銀秀女士楊劍春女士楊劍秋女士丹徒吕馨谷吕鏡泉吕淑英女士嘉定徐鴻文青浦黄友蘭甯波虞桂廷樓逸生慈谿　家城凌果卿陳東喬山東秦仲芳鎭海謝桂生鄞縣何世璋 
醫話 
[牙齒養生法（二）] [  丁福保]  
牙刷之用法 
　　此法乃食後及就寢前必須實行之家庭規則苟有子女等來其前其母卽宜鄭重申明之用過之牙刷必以百倍之硼酸水注入毛　以水不滴下爲度而納於有口無色透明之瓶中置於日光射到之處此法乃有力之殺菌法而預防齒牙腐蝕效力絶大如呆遵此而行久而又久則於牙齒保存上有莫大之利益焉 
一年檢查齒牙二次 
　　美國家庭之習慣春秋二季必合衆同訪牙醫而受齒牙健康之診斷遇有妨害之齒牙則直請其治療焉此法自吾國之習慣考之實疑其繁瑣然此若成爲習慣則無繁瑣之苦務願吾國人實行之 
婦人齒牙脆弱之原因 
　　婦人之患齒病者較男子爲多跡其原因則自十一二歲至十五六歲爲易成齲齒之時代其後因月經潮來常致身體之變異口腔内之唾液變爲酸性破壞　琺瑯質侵犯齒骨質其在自懷姙至分娩之時期身體又大變異此時口腔内較月經潮來之際酸性益加且胎兒成胎二月後卽造齒牙之組織其所需之石灰分皆自母體吸收故姙婦之齒質非常脆弱由此觀之婦人齒不健全多係乎其體質齒牙養生法婦人宜更注重也婦人雅好修容常潔白其齒之外面夫但求齒之外面潔白與清潔其齒者不同欲令其齒清潔則食後必用牙刷除净齒間之殘渣又宜留心於消毒之含漱彼歐西婦人雖出外亦携牙刷任至何處飮食食後必不忘掃除其齒此誠至美之風尚吾國婦人宜效之也齒之營養分多與齒之清潔相隨所謂營養分者乃食富有石灰鹽之食物除芋莖薇蕨等外如豆醬昆布海苔等之海草類亦含齒之營養之主要成分故婦人旣　齒之清潔更宣時取若斯之食物如是則合於齒之養生矣 
小說 
[哀情小說滿園花（三）] [  天虚我生]  
　　吾母乃呼眉秀以膽瓶蓄水供養此花而花態愈妍吾因回味墨兒之言想像漱花之顔色讀書亦滋有味眉秀者予初不知其美因墨兒喻爲牡丹之葉因遂數數睨之覺其秀外慧中一言一動莫不宛轉適如人意且其眼波眉韵實含有無限之情態特余往者漠弗之察因知司空見慣往往如是大學有云莫知其苗之碩殆即我與眉秀之喻矣因之醒我睡眼遂有研媸美惡之識别綜核心頭眼底凡經識面之女子誠無有人足與眉秀同日而語是墨兒之鑒别力誠有加於我矣然而墨兒之論眉秀不過爲牡丹之葉然則牡丹之花較之於葉又何如耶由是思之則是漱花之美又當百倍於眉秀然吾母之丰釆固百倍於眉秀矣豈漱花可較勝於吾母耶要之未必果勝於吾母者吾父胡不言墨兒又胡不以吾母爲擬旣而思之吾母乃尊嚴之體吾父愛重吾母豈肯以顔色擬議墨兒爲僮厮更無論矣然吾父曩時嘗於燈邊酒次癡癡以對吾母餐其秀色以當下酒之物自至白公之家則即改其常度有時把酒與吾母相對則必沾沾以言漱花之美雖不以吾母相提並論然其神情因已躍躍於面抑若有概括之言呈露於眉稜之上似曰吾母誠美不圖漱花且駕而上之矣凡吾爲此冥想時輒口誦書而移目及於吾母之面吾母方自拈針刺繡初亦弗覺旣而聆予句讀多舛則回眸警予予乃力避其瞬亟面吾書琅琅而誦然吾心目中終弗信漱花之美果加於吾母也一日吾方罷讀蹀躞於門外柳陰之下忽聞鈴聲琅然一驄馬自遠而至馬上之人衣齊肩密紐之鵝黄半臂冠緯金細鑲之瓜皮冠冠簷綴明珠一顆光彩奪目望之儼若天人然其面目黧黑意氣粗豪殊與冠服弗稱一煞那間已揚鑣而過其人流盻視予意似矜其得意惟吾方注意及馬覺此馬色純白而鬃毛極長雋雅遠過其人也俄而去遠穿林度樾至於弗見吾乃佇立久之忽青石橋下有人亟奔而來俄頃已登橋面歷齒而下手足矯健望而知爲墨兒也距予尚遠卽已見予則疾呼曰芹爺盍往觀吾家園林乎今日適有良好之機會予聞而大喜亟趨而前墨兒近予則矯手指畫曰吾家瑞爺方以騎至繫於門外吾方乘騎試騁繞園牆一周則知牆高不過六尺自馬上立而攀之園中景物歷歷可見趣從余往時予童心方烈雀躍以從墨兒導予自僻苑入則見女牆夾道緑楊樹底繫一適纔所見之驄馬墨兒以手理鐙促予登之馬殊不高而性亦馴予乃自　而升馬背以手扶牆牆高僅及予胸一無危險引領四矚惜爲假山所蔽惟見飛簷畫閣掩映於山洞之外而　然無人（二） 
[浮生恨（五）] [  浮生]  
不甯惟是甲午之役内地鳳聲鶴唳一夕數　時我二母靈　均暫寄城北之四明義園父自魯省專足來囑叔代覓地速　叔亦以父母雙　未入土爲慮亟欲爲雙親覓地而又惑於風水之說乃連夜買舟以重金聘地師載輿偕跋涉數月所耗不資旣乃於城東數十里之遥得一佳城術者曰此牛眠吉兆也若能於東隅鑿一浜引水注之則子孫富貴可操左劵叔惑其議即日鳩工開鑿日凡數十人計四閱月乃藏事方謀營塟叔有族兄亦善青烏術乃邀之往復相焉相其陰陽觀其流泉巡行良久告叔曰此地殊不佳吾弟母爲術者所愚叔爽然若失久之曰誠然兄能與之辨難否曰我輩兄弟豈忍相欺且我非以此謀食者又烏不能叔乃連夜買舟載地師至相與討論良久地師膛目結舌不能置對叔至是始知爲所誤揮之去置其地不復用顧而之他叔　謂經營此地實耗去七百餘金然日用舟車及報酬地師之費統計已在千金外矣奔波數月復於城南得一壤叔邀族兄相之曰吉惟須於隔河開一浜耳叔以前車可鑒復廣徵名師互相研究僉無異議乃從事濬鑿旣竣奉叔祖父母柩而塟焉工竣之日計所耗又千餘金五年之中營喪營塟約五千金而家中乃傭僕如雲益復充裕於是向之議者又復疑窖金之說果有其事然自吾輩觀之則有一事可証其必無者蓋吾叔有兄不幸早死叔友愛素篤事嫂如母而視姪如子卽今日吾兄身改名裂甚至得拐騙學士爛屎議員之徽號（余兄留學東洋而曾充國民黨議員納一妓身價無着乃揑造假上單以塞責事敗省垣各報喧載其事因得此名）而叔爲之養期母妹妻子絶無一言使當　之言果確則寡嫂必當得其分潤又何至一寒若此耶 
　　余姊人極機警然素濶大用人不疑一如我父又善病終日與藥爐茶竈爲伍代掌家政以來病益劇晨起必在午後一切家政悉委諸近習之傭媪已但總其成蓋嬌養素慣未諳家務而又多病難任繁劇也奴輩雖畏姊明察然利姊多病且晏起恒於曉色朦矓　作種種姦盜事女僕任三姐者侍我姊有年性狡黠善伺主人意旣又引其娣曰大姐共事吾姊姊賞其能也凡事悉委之三姐益縱與帳友汪西石勾連舞幣西石侵蝕於外而三姐偷盜於内我姊飾物爲三姐攫去者計值不貲外此尚不計也三姐復導姊以侈暇時輒言衣裙何者最新式粧品何者最時髦而以去舊更新聳余姊聽已乃從中漁利少年情性孰不愛華不覺墮其計中其時家中一切財權皆操之於我叔帳房所存者不過火食家用一切不可緩之少數第用罄則陸續支取初無定限耳余姊以三姐故用頗豪不給則支之於叔叔以姊素爲父所鍾愛臨行之囑不過官樣文章已耳故凡有所需輒與之不少靳且叔素明察三姐所爲叔知之稔然恐拂我姊意始終未一顧問及父歸始一一訴之於父父查西石帳則浮冒不少乃辭西石黜三姐時二人雖被黜所得已不少乃合賃一屋而居焉坐食三年一貧如洗西石不得已乃哀懇於叔爲之司會計我父知之雖不善所爲然與叔交情素篤亦弗言自是余叔亦居然用帳房矣 
[徵求游戲文章]  
　　自由談編輯者敬以誠意徵求游戲文章篇幅務求簡短詞意務求詼諧頭等每千字奉酬五元二等四元三等三元四等二元五等一元原稿概不奉還不受酬者請於稿末注明小說不收 
　　介紹香艶叢話周君瘦鵑近於譯述之暇編輯香艶叢話舉凡綺麗芳馨之什纒綿悱惻之事兼收並蓄都爲四卷卷首冠以插畫分香艶照片香艶明信片香艶畫片三種文學美術融冶一爐茶熟香温之候可作消閑遣悶之資殺青在卽付梓有期乃擬徵求海内諸大文豪題辭（詩詞文不拘）倘承閱者諸君錫以佳章（以一月爲限）出版之日當即以書爲報周君住上海小東門内縣西街一百七十號 
 
 

Page 15

 
 
   
 
 

Page 16

 
 
   
 
