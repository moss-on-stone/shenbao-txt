# 1906 - 291 - 4912041

 

Page 1

 
 
   
 
 

Page 2

 
 
[電傳上諭]  
　　九月初七日奉上諭光祿寺奏請簡署卿缺一摺光祿寺卿著左孝同兼署欽此 
[同日奉]  
　　上諭巡警部奏援案請賞外城粥廠粟米開單呈覽一摺現在節届寒令貧民生計惟艱所　玉泉菴育嬰堂普善堂磚塔胡同圓通觀梁家園各粥廠每日共需米二百四十石加恩照數嘗給目十月初一日起由該部咨户札倉給放務當派委妥員督同紳士核實散放母任侵漁單併發餘依議另片奏請賞崇善堂等處米石等語崇善堂等處收養貧民人數較多米石不敷支放加恩著照所請所有崇善堂悅生堂同德堂從德堂各賞給粟米三百石南海會寺具善暖廠淸眞粥廠各賞給粟米一百五十石以惠窮黎仍著俟各處敎養局開辦後另行變通辦理欽此初八日奉上諭巡警部左丞著錢能訓補授裕厚着補授巡警部右丞巡警部左叅議著劉彭年補授吳廷變著補授巡警部右叅議欽此 
[宫門抄]  
　　初七日召見軍機吳保齡文愷潘盛年 
[論立憲預備之最要]  
　　錄第九期東方雜誌自七月十三日立憲之詔旨旣下。滬上諸報。咸有發揮推繹之文。或籌預備之基。或論實行之法。或責難於官吏。或貢議於國民。崇論閎議。詳矣備矣。顧本報尙有不得已於言者。夫天下之事。未有有果、而無因者。亦未有有因而無果者。因果相成。而天演之用形焉。各國、之立憲也。皆先有主動於立憲之始者。磅薄鬱積。蓄之數十年。而憲、政始立。然則憲政之立。不過爲此數十年所造之因結其果而已。是故法之憲法。非成於爹亞監國之日也。美之憲法。非成於華盛頓定。鼎之日、德之憲法。非成於聨邦制定之時也。日本之憲法。成於。告廟誓衆之日。也卽英倫憲章淵源最古號稱習慣彼其自盎格魯。撒遜民族人主以來。千餘年間。所以休養而生息之者。固已久矣。獨我國前無所承。二千餘年國民。渺不知立憲爲何事。而渙號之頒。恩出自上。斯眞五洲萬國所絶。無而僅有者也。然則各國之所謂果。者。在我國則反爲因矣。因果旣殊則所以變通措置之方。亦必有迥殊於他國者。斯固勢之所必然者也。 
今所謂預備之最急者。曰改革官制也。曰强迫敎育也。夫官制之於憲政。精深複雜。其關係之重要。人人知之。朝廷設局討議。論思獻納。自必有以甄羣言而擇至善。顧其中有根本之根本焉。則宦寺之。必有廢。罷與滿漢之必宜融合也。使　者悉仍其舊。而徒朝增一局夕併一職。經緯萬端。纎悉必具。其於憲政之行。曾無絲毫之效用耳。宦寺之害。歴史盡之。我朝家法森嚴。官府一體。宫庭暬御。不過供奔走洒掃之勞。夫何敢干預政權。自投天綱。顧其原理。與其情勢。則眞與憲政有不能並立者。往者秀水陶勤肅公督粤時。曾上疏痛陳其弊。請立予革除。以蘇千䙫之疢。其時當回鑾伊始。百事草創。未及施行。議者惜之。夫宦寺之爲禍。三尺童子。猶能言之。而英君誼辟。顧隱忍而不能決去者。祗以人主九重端拱。臣民隔絶秘密尊嚴。不欲雇用僕隷。使天下之人。得望見顔色耳。今者。兩宫仁聖。獨伸天。斷。不惜舉二千年　一人所獨據神聖不可侵犯之櫗。與天下共之。矣。豈其獨靳此區區而不掃蕩革除。以滌此萬古册書之汚點也。往者曾下　明詔。弛滿漢通婚之禁矣。未幾而京外滿蒙大員之缺。且間用漢員充補矣。若是乎滿漢之見。已悉破除。而可以訴合無間矣乎。曰未也。從來兩氏族並處。無論若何親睦。决無終古不相爭者。斯實天演之質力使然。非人力之所能爲也。欲弭其爭。先合其族。歐洲諸國。近紀已來。日臻强盛。而奥國則退然獨後者。則以奥國本族。與匈牙利族利害衝突之故。滿漢之始爲一族與否。書缺有閒。莫可詳稽。要之上古之初。决當同出一本。其性情形體。猶可取證。非如奥匈之爲高加索蒙古利亞兩種。黄白各異。原無可合之理也。况中外。一家。逾二百年滿人之言語風俗。其同化於漢族也久矣。又何必分。此無謂之畛域。以伏他日鬩牆之萌蘗乎。魏孝文之變法也。俾代北舊人。悉從漢姓。隋唐之間。封侯伯躐將相者。半拓跋之裔也。謂宜參。酌變通。令滿洲諸族以其本姓之首一字爲姓。罷除旗檔。使成土著。俾天下曉然知。聖意之所在。而油然生其同舟共濟之心。則彼滿。人之倡强滿弱漢與。漢人之倡革命排滿者。庶無所伸其喙。而憲政。之本原。可以立矣 
[本館接南北兩軍初七日會操情形專電初八辰刻到]  
　　彰德專電云初七日南北軍會操時北軍因敵怱增援兵退至魏家營一帶南軍於十點鐘進抵二十里鋪等處 
 
 

Page 3

 
 
　　因北軍疑兵趨重中央故也北軍旋由南新莊東將南軍左翼包圍午後一點鐘兩軍停戰（物） 
[本館接秋操事畢專電初八日酉刻到]  
　　彰德專電云初八日十點鐘袁鐵兩大臣在府城外小張村舉行閱兵典禮一點鐘大宴兩軍將佐及中外隨觀人員秋操事畢（東） 
[西報紀南北軍會操陣勢]  
　　初七日彰德府電云今日南北兩軍各陣列隊會戰昨日敵軍逼近時北軍左翼雖已獲勝復受困收隊今早南軍進攻北軍本營於彰德府之南五英里北軍因被逼退後惟旋經一翼奮力還攻陣勢復變攻軍反爲包抄兩軍相隔僅數百步觀操者皆立於土崗俯視兩軍交戰之勢兩軍進退之法迥不猶人官員及游客皆攜帶照相器具將軍行次序細攝一影直督袁世凱策騎馳驟於平地以觀兩軍之戰陣此次直督訓練之兵人皆稱之北軍步兵實爲敵軍之勁敵以其訓練旣精而軍儲又充足也譯字林報 
[各國觀操人員銜名北京]  
　　此次河南南北軍秋操政府特尤准外國武官往觀各國均額限三人今將各觀操員姓各開列於左（義國）盧嘎使館衛隊海軍游擊儒杜海軍都司醫官孟洛義海軍守備（美國）柯里福使館衛隊統帶連那得武隨員黎福思武隨員（俄國）倭國羅武職委員總管處副將羅蒼諸總管處副將樊那司總管處都司（日本國）松川敏胤叅謀本部部長陸軍少將靑木宣純使館附武官　兵大佐柚原完藏駐屯軍叅謀步兵少佐（比國）吳德斯使館衛隊武官石謀克使館衛隊武官岳博斯繙譯官（和蘭國）魏南思駐京衛隊統帶羅具勝武官雷滿衛隊醫官（德國）佛布雷駐華隊統帶叅將科雷阿武叅贊游擊平達都司（奥國）福履格衛隊統帶遊擊達尼武隨員叅謀處遊擊司脫達参謀處守備（法國（伯利索使署武隨員守備那佛尼第十六隊屬地步軍統帶副辦古魯德駐華中軍叅謀長守備（英國）華待士駐津提督軍門柏來樂軍務叅謀參將德誰時營務處游擊（閏） 
[紀袁鐵两大臣閱兵員京師]  
　　秋操閱兵大臣袁宫保鐵尙書於初一日請訓初三日黎明由北京西直門乘火車馳赴河南彰德府并帶隨員八人茲錄其銜名於左練兵處文案二品銜記名道沈翊淸二品銜候選道婁晉蕃軍機處存記二品銜直隷候補道阮忠樞軍機處存記二品銜直隷候補道劉燕翼練兵處天津科監督候補知府丁士源四品銜直隷候補直隷州知州劉寳泰咨調直隷差遣直隷州用山東候補通判相國治直隷州用准補直隷饒陽縣知縣張一麐（吕） 
[各國武員及訪員抵彰德京師]  
　　初三日晨各國觀操武員及各國報館特派觀操員均由北京西車站乘專車抵彰德計報館特派觀操者有日本六員英國四員德國口員奥國二員（閏） 
[紀北軍第一鎭暫編營官銜名]  
　　統制官曹錕○參謀官王廷楨羅鴻魁○步隊一恊統領官周符麟叅軍官德恩一標統帶官定勛二標統帶官札拉芬○步隊第二協統領官李奎元叅軍官郝春田四標統帶官李煥章四標統帶官尙勛○馬隊第一標統帶孟效曾一營原有管帶官張榮科二營原有管帶官郝義三營暫充管帶官文華○砲隊第一標統帶褚其祥一營原有管帶官朱朝濱二營原有管帶官張堃三營暫充管帶官興壽○工程營管帶官龔廣益○衛生隊隊官穆斯哈（合） 
[紀北軍第一鎭軍隊區分]  
　　獨立馬隊○馬隊第一標（少一隊）前衛○司令官步隊第一恊統領官周符麟步隊第一標馬隊第一標之一大排砲隊第一營之一隊衛生隊半隊左側衛○司令官步隊第二協統領官李奎元步隊第三標砲隊三營（附馬兵一小排）本隊（按行軍次序）○總司令部步隊第二標馬兵一小排炮隊第一標（少第三營及小一隊）步隊第四標工程隊第一營衛生隊半隊○輜重第一梯隊（分層列隊其形如梯也）槍子隊三隊砲彈隊二隊醫藥隊六隊電線隊一隊○輜重第二梯隊橋梁隊粮餉隊馬廠（合） 
[毓將軍隨袁督閱操京師]  
　　警部左堂毓將軍此次奏准隨袁宫保前往河南觀操已於初一日乘火車先赴天津然後往汴隨帶委員舒鴻儀林炳華秦望瀾等五人（日）　 
[美公使報告中國排外之日盛]  
　　神户西報載華盛頓電云駐北京美公使柔克義將中國不靖情形報告美政府並云中國排外之舉動乃由於日本人挑唆所致惟美公使日前曾將日本人在中國頗有勢力之言極力駁斥謂其失實殊覺前後異詞又電云美國政務處報告謂英國傳言中國排外思想日見其盛稅關進欵頗受其影響且此等思想之盛由於稅關更章所致聞美國外部大臣羅脫已照會中國謂美人因中國排斥美人致遭損失特向中國索賠譯文匯報 
[抵制義商要求開闢無錫商埠無錫]  
　　近日義國將與中國商約大臣開議商約呂盛李三大臣聞義國專使所開各欵内有藉採辦絲斤爲名要索江蘇之無錫作爲通商口岸一事三大臣以無錫地方輪船火車雖經交通究屬内地如開作通商碼頭窒碍甚多不如預籌抵制先將該處定爲自開口岸或照美日新約作爲蘇州常關之分關以杜别人覬觎之爲愈惟事開地方公益因電商蘇撫陳中丞請先預籌對付之策庶能得占先著聞蘇撫 
 
 

Page 4

 
 
已密札洋務局曁蘇關道等妥議詳復（靈） 
[駁阻德商在博山開設行棧山東]  
　　德商禮和洋行派令夥友宫守堃鄭永義馬隆基等至山東博山賃住西關外報恩寺迤東李姓房屋張貼報單批發洋油該縣黄大令將宫守堃等招至署中告以博山係屬内地洋商如欲運貨銷售須有稅單爲憑今該行旣無稅單爾等賃住民房黏貼字號卽與私開行棧無異有背約章斷難准行近已將照約駁阻緣由並抄錄報單禀報至省奉院批如禀駁阻札由商務局會同洋務同轉飭知照（吕） 
[日俄大員訂期會議滿洲鐵路事]  
　　初七日東京電云日俄兩國大臣訂期於西十一月七號在長春會議滿洲鐵路事宜俄國基爾柯夫親王爲領銜大臣譯字林報 
[滬𡩋鐵路息借户部銀兩北京]  
　　滬𡩋鐵路因購路需欵太鉅總辦唐少川侍郎特向户部銀行息借銀十二萬兩以所得餘利歸還昨　　摺奏聞奉旨户部知道（呂） 
[廣東鐵路收支所存放銀欵計數廣東]  
　　粤省鐵路收支所有　七月十一至八月念六所有七堂及商會公司九柱共進單合計銀六百一十七萬餘兩又到期單銀三百萬零零五千餘兩息六千六百餘兩又到期未收四十三萬餘兩另香港到期未收四十二萬餘兩其餘未到期共一百五十七萬餘兩由收支所放出省城各號一百一十六萬兩日息七萬兩放出佛山三十萬元放出香港荷蘭銀行二十萬元存現銀五十餘萬兩云（暑） 
[桐城學界敎習學生盡行告退之大風潮安慶]  
　　桐城縣中學堂英文敎員胡某於上月念七日在丙班課堂上課時有二班學生數人攔入嬉笑丙班生拒之旋卽走出胡乃向丙班生厲聲呵斥以致兩下爭執言語愈激愈謬次日全體學生向總理史某要求辭退胡敎習否則卽全體退學胡敎習亦向總理要求革除數生否則與他學堂客籍敎員同時告退桐城縣陳大令聞此情形當卽到堂慰留胡某監督史某卽擬開除幾名以息其憤詎該堂全體學生不可而師範崇實高等諸學堂學生亦深表同情羣起反對胡敎員與他學堂客籍敎員遂相率告退於是中學師範高等崇　四學堂一體停課風潮甚急現陳大令與各校總理敎習人等均上省赴學務處申白矣（困） 
[侍御訪詢鎭江查荒阻礙情形鎭江]  
　　鎭江丹徒縣淸查荒田一事係由同鄉京官吳保齡侍御奏請復經江督蘇撫會銜奏復奉旨准行惟現在官紳對於此事各有意見以致動多窒碍業已由侍御函致素所親信之公正紳士訪詢一切（任） 
[毁城利弊飭新舊江督確查鎭江]  
　　富潤公司擬拆毁舊城改造新北門一事經吳保齡侍御專摺奏請查辦已奉諭旨將原摺抄給新舊兩江總督及江蘇巡撫閱看著卽確切查明有無窒礙妥籌辦理（任） 
[江督不以現任知縣總理船會爲然鎭江]  
湘省各船幇具禀江督謂在南京下關設立長江上游總會并公舉龍令璋總理其事乞代咨部等因江督以龍令現任江寗知縣未便干與船會卽行批斥不准并札飭金陵鎭江兩關道會同商務局一體查明詳核（巧） 
[議裁桂兵從緩廣東]  
　　桂省前因庫帑支絀實行裁營減兵不料各府州縣同時適起水旱偏災致散勇與飢民降匪互相勾結迭肇變端署粤督岑雲帥得悉情形當卽電商桂撫林贊帥除已裁遣者母庸議外擬於議裁而尙未遣散者仍行留用以定軍心贊帥復電亦主是議（呂） 
[擬電飭各省辦理水巡警北京]  
　　前奉諭旨普設警察業經通行咨照各省在案近聞警部各堂憲會商邇來長江一帶鹽梟會匪諸多不靖應卽電飭各省督撫認眞辦理江面警察添設小輪飭令沿江游弋以便巡防而資保衛（呂） 
[日本領事抗議美人排日之舉動]  
　　初七日東京電云日本報章議論嘉禮福尼亞省排斥日人一事頗爲持平駐舊　山日本領事已再行文美官抗議並指明美人目前之舉動旣見其度量之淺狹日本人素知自愛今乃遭此實爲大辱該領事復謂日本人所設酒食店肆美人相戒不往慮請美官加以保護云 
[英國議院開會情形]  
　　初七日倫敦電云今日議院重開會議各部院大臣皆到會有　女三十人要求選舉權直入廳事之中央以示威勢警察當卽到塲彈壓叱令一一退去各婦人尙力爭疾呼云下議院所提議者爲何選舉及貿易爭端條件兩款上議院所議者則爲敎育條件 
[法將有事於摩洛哥]  
　　初六日柏林電云泰晤士報及法國報章皆力勸法國在摩洛哥預備戰事德國則作壁上觀並無動靜 
[古巴亂事餘聞]  
　　東報載舊金山電去古馬有名銀行家薛爾維　以索表同情於革命黨聞於時現因革命黨事敗以致銀行倒閉傳言彼曾以十兆元暗助革命黨云總督馬根已爲各黨所推戴至總司令官瑪斯敦奉召回美之原因盖恐亂黨將其謀害美總統特調之回國以免不測 
[前俄國國民院會長不見容於政府]  
　　神户西報載倫敦電云前俄國國民院會長默羅姆欽夫已被驅逐出莫斯科境警察在該城内搜得炸彈爆藥甚多譯字林報 
[敎皇患病]  
　　初七日拍林電云羅馬敎皇患痛風病其勢尙輕 
[美國財政大臣辭職]  
　　初七日拍林電云美國財政部大臣沙君已辭職繼其任者爲郵政司柯脫岳君 
[英國編立新艦隊]  
　　初七日柏林電云英國海軍部擬編設本國艦隊以備戰時綏急用初八日倫敦電云英國海軍部决定另立一艦隊名曰本國艦隊設本營於希亞納斯地方該艦隊以兵艦之人預備軍者編列而成英革蘭海岔艦隊地中海艦隊大西洋艦隊預備軍艦隊各軍艦分泊之處皆須更改以便增添本國艦隊之水兵軍艦皆不裁减兵士皆不遣回軍營所有職員水兵皆不更改至應行更章者亦應行之以漸以免窒礙云 
[法國新内閣成立]  
　　初七日柏林　云法國新任首相克來明索已將新内閣組織完備外務部大臣一缺確已由前任駐華公使里初補授聞彼與德國頗有感情法京各報之視新内閣各有所見畢奎簡授陸軍部大臣一缺衆皆以爲得人云 
[奥國新簡外務部大臣]  
　　文匯報云駐滬奥斯馬加國總領事柯君通告本館謂彼接得維也納京城來電云前充駐俄奥國公使愛倫塞爾男爵已奉侖簡充奥國外務部大臣兼御前大臣因高羅科斯伯爵已辭職故也譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蕪湖欽關稅務通判梁文啟覆關道禀（爲搜提中飽以濟公需事）]  
　　敬禀者竊本年七月二十一日奉憲台札開本省財政暑瘠當此舉辦新政度支告匱待用孔殷搜提節用良非得已凡在關當差人員曁書吏人等食毛踐土自應激發天良以應公家之急著卽另籌集欵妥議禀覆等因奉此文啟遵即函知各口委員傳集經制書吏一再切實籌議辦法嗣奉憲台札催並加派委員陳宗壽婁岳書等在關會同迅速妥議禀覆等因即經該員等逐日來關悉心謀畫或調查各口收數或稽核各口度支務使痛減用欵藉以湊濟公需節次磋磨始能集有成數議定每年解足二七平銀一萬五千兩之譜另繕淸摺呈乞鑒核惟値此關稅淸減之時搜提萬餘金鉅欵無不震驚幸賴憲台主持于上其把持朦混伎倆尙無可施惟恐吏役人等日後或有藉口累及商人則流弊更甚文啟詳查熟計處之核實務在撙節糜費于稅課商販不准累及絲毫三令五申諄諄誥誡月餘以來通盤籌議得以集成此數是否有當理合將遵議籌欵緣由縷晰禀覆伏乞批示祗遵 
籌定各關口通年遵解銀兩數目裕溪淸弋新庄泥金柱東河裕上七口通年約收稅銀五六萬两按定每萬兩遵　一千四百兩通年約八九千兩隨正銀按旬解庫便商瀂港南關北購下關四口稅銀均附便商彚解每年約收稅銀七八千兩按每千兩遵解二百兩通年約解一千五百兩隨正銀按旬解庫以上通年籌　遵解二七曹平銀一萬兩零 
籌定各關卡通年裁節銀兩數目工關簰把總書簽量等通年裁節銀一千五百兩户關號户裁節銀七百兩出口房總書通年裁節銀一百二十兩抽單號通年裁節銀三百兩内河關書淸等通年裁節銀一百二十兩杳船房各書辦通年裁節銀一百二十兩查船兩委員通年裁節銀二百四十両北卡委員通年裁節銀二百兩南卡委員通年裁節銀一百二十兩比銷委員通年裁節銀一百二十兩以上通年籌定裁節銀四千餘兩按月匀解每逢下月初五解送大江口稅務委員彙齊解庫兩共統計通年籌定遵解二七曹平銀一萬五千餘兩關道馮批禀摺均悉仰候禀陳撫憲核示先由該倅通飭如摺辦理自九月初一日起一律批解道庫存儲彙解所最要者不得因此樽節用費輙于商販稅　暗累絲毫倘敢故違一經查出委員撤參書役革究重罰務令傾家以昭炯戒决不姑寛並即諄諄曉諭三令五申該倅隨時嚴密訪察母稍徇隱切切淸摺附摺内加批抄結並發（起） 
[蘇省宫事]  
　　日昨蘇藩牌示云吳縣知縣汪懋琨保升遺缺查有代理常熟縣正仔寳山縣知縣金元煩堪以調補又示照得吳江縣知縣方道濟因病出缺查有曾任繁缺應補班知縣劉有光堪以酌補 
[裁撤病商捐卡鎭江]  
　　三江營新設捐卡查驗來往貨件　索頗甚現經關道榮觀察訪悉情形飭令赶即裁撤（巧） 
[查覆局委挾妓飲酒案廣州]  
　　善後局委員陳令繼曾童守鳳池李縣丞葆麟伍令秉誠因飲花酒携妓被控一案已紀前報現聞此案由大吏特委褚令光宗查辦褚奉札密查有妓名章仔係陳老大携之上岸初住大巷口後即遷回公館是陳令携妓已無疑義李縣丞葆麟家本寒素自得差後揮霍異常且查有商店餽送乾修情事至童守伍令與陳令誼屬同鄉且曾同街居住時有往來雖飲花酒一事查無確據究屬失於檢束聞已據實禀覆矣（署） 
[批准承買甬郡試院寗波]  
　　甬郡試院前由紳士禀准當道估價變賣充作建造中學堂經費茲有郡紳林松唐願出巨欵禀請承買卽奉𡩋府批示云郡城試院禀准變價迄今日久承買者僅出洋二萬二千元今該紳獨願出洋二萬七千元分作兩次呈繳具見慷慨急公殊堪嘉許自應就此定議仰　縣立卽會同將四址丈量明確核計畝分繪圖釘界先行通詳立案以便給諭　欵其餘過户輸糧一切事宜並由該縣查照定章分别辦理具復（具） 
[補紀石門縣庫書短勒櫃價情形嘉興]  
　　石門征收錢糧洋價向例照市自上冬迄今庫書及踐糧店竟　洋　每　　　　　一百文（嘉屬七邑惟石門有錢粮店名目）無　不服　矣上控奉批征粮准價不得稍有抑勒　論鄉人因於六月　赴請　　照章完繳詎庫書仍然勒短鄉人知難與敵祗得照算完淸有石　　　者仍帶錢回轉待至七月終鄉民以無可再欠相約多人赴　完納該書吏等恐人多勢盛預先朦禀縣主密傳水陸勇兵及差役等散佈衙署内外是日鄉老百餘人赴店去完店主謂今日老爺當堂收取爾等如拈香跪求洋價定能照市鄉愚莫測其好踴躍進署拈香俯伏不料邑尊升堂遽謂鄉民抗糧喝令拿住各差役不分皀白將鄉人拖人班房者數十人復令緊閉頭門在外觀望者胆怯奔逃出外兵役亂拿互相推倒以致各有小傷該役等指出鄉人四名　爲兇毆各杖責二千板監禁半月始放又將在旁觀看之監生張某指爲敎唆鄉民抗糧之人著靑手心二百下押人班房迄今月餘尙未開釋庫書之勢燄不亦大爲可畏哉（助） 
[杭省頭班警察生畢業抗州]  
　　（杭省西大街警察學堂今春所招速成班一百名現已畢業經總辦袁巽初觀察會同督辦顔小夏廉訪考取頭班六十名給發文憑派至上城境内站崗并挑選精壯數名撥入武林軍新營編伍錄用（陳） 
[皖江中學堂風湖已平蕪湖]  
　　蕪湖赭山皖江中學堂上月中旬因監督陳劭吾毅察之公子與某生衝突該堂各敎員　相率辭退陳監督在大通　銷差次聞信來　極力調停並在堂内設筵邀集學界同人請副監督張伯純君可堂商酌一切復歴各校長出爲調處事遂寢息刻已照常上課矣（州） 
[今日尙有本埠及各省新聞均列入第三張閱者注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　折銀一十八萬兩交商匯滬在案茲查光緖三十二年奉撥前項各欵業已届期自應設法籌解以濟要需現將奉撥光緖三十二年漕折銀一十八萬兩　　庫存漕折項下先行勤撥艱八萬兩又畱存未解三十一年加　俸餉在於漕折原定抵　攤捐項下勤撥銀七千兩又於地丁正耗項下動撥加增邊防經費銀二萬兩其應解釐金邊防經費銀一萬兩因安省釐金收數減色且係按月抽捐一時　難　數由司庫籌墊銀一萬兩共計庫　銀一十一萬七千兩發交號商　匯前赴江海　暹兌收彚付所有司庫籌墊　金邊防經費銀萬兩仍遵奉撥原案於現收釐金内陸續撥還造報其餘尙有未解　折銀一十萬兩俊本年新啟　解收銀有未解旗兵　餉銀四萬兩俟籌有的欸再行分别淸解等情詳請奏咨前來除咨户部查照外理合附片具陳伏乞聖鑒讌奏奉硃批户部知　欽此 
宫門抄五月初七日兵部太僕寺廂白旗値日宗人府引見九名兵部三十一名刑部八名都察院一名廂紅蒙六名廂紅漢八名江蘇布政使繼昌請訓熙麟王廷銓預備召見芬車請假十日召見軍機熙麟王廷銓繼昌山西巡撫恩奉爲晉省財政支絀端緖紛歧現經裁撤籌餉淸源兩局專設財政處以一事權而資整頓摺頭品頂戴兵部尙書銜山西巡撫奴才恩壽跪奏爲晉省財政支絀端緒紛歧現經裁蔽籌餉淸源兩局專設財政處以一事權而資整頓恭摺仰祈聖鑒　竊維理財之道非綜核難語精詳周官之逆會泰西之預算皆講求財政者不易之良法也晉省爲京畿各輔轉輸供億實居他省之先近日新政待興尤事事非財莫舉奴才於抵任後沓悉各項厘金雜稅向例籌餉局又有淸源局者其初爲淸查庫欵而設嗣是因仍不改凡會計帑藏之出入稽核州縣之交代工程之支使糧餉之報銷與夫賑務捐務墾政徭政悉歸該司經管惟經制之欵如丁賦稅課等項仍屬藩司揆當日立司之意原期其分門别類各有責成乃積久相沿套搭紛紜司與局轉多隔閡在往一事之經畫動輙彼此移會輾轉經時仍未必卽能定議而欵目之雜糅散漫愈紛然靡　統宗奴才與司道再四籌商並謂非設一財政總滙之區統計兼籌不能挈領而提綱卽無從量人以爲出現擬將籌餉淸源兩司一併裁撤專設全省財政處以創一事權節裁局費爲宗旨先編定全年度支考並編列遞年預備算表通行各屬知照俾於財政全體之盈絀無不了然其辦事則分爲六所曰籌所釐稅所糧餉所庶務所工程　捐輸所派員分司其事並委總辦一員會辦一員董率之而以司道總其成從前両局局員一律裁撤每年約又節省薪資銀四千餘兩卽留作附設財政學堂經費據該司道等酌擬章程辦法會詳請奏前來奴才查晉省歲人正雜欵約四百六十餘萬其歲出之用于本省例支及開辦新政者不過一百七十餘萬兩面撥解京恊各餉並新籌賠款已三百六十餘萬内如協濟甘餉一項即歲需八十餘萬計出欵不敷之數每年總在六十萬以外且本年練兵經費迭奉電催添籌解足核與前撫臣認解二十五萬之數增至一倍而本省一切新政尤無不亟待擴充此後用欵日繁更難搘拄每一計及時切兢兢今財政處之設雖于籌欵事宜不敢謂卽有裨益然必月要歲會總握全綱乃能酌盈濟虚徐圖實效　經裁併兩局改設財政處另邗關防一顆文曰山西全省財政處之關防由奴才檄　藩臬兩司及冀寗道爲督　並委候補道曹受培爲總辦候補道張煥爲會辦此外提調及在所各員亦均愼選才能以次酌派奴才惟有督飭司道　會辦提調各員等逐欵勾稽認眞裁節並隨時察其勤惰分别勸懲以收羣策之效遇有重要事宜仍由司道商同奴才悉心籌畫酌核辦理總期多盡一分心力或免貽悞于臨時以仰副朝廷綜核名實愼重度支之至意所有晋省財政紛歧現經裁撤籌餉淸源兩局專設財政處緣由理合恭摺具陳伏乞皇太后皇上聖鑒飭部查照立案施行謹奏奉硃批該部知道欽此 
宫門抄五月初八日刑部都察院大理寺　紅旗値日無引見前山西學政寶熙到京請安並謝恩成章因伊子補主事謝恩文炳預備召見溥𨬔請假十日順天府奏京師得雨四寸有餘召見軍機文炳寳熙� 
巡警部奏爲遵章考選巡警試署警官謹將銜名繕單奏明立案摺 
巡警部謹奏爲遵章考選巡警試署警官謹將銜名繕單奏明立案恭摺仰祈聖鑒事竊查前經奏擬臣部官缺升補章程内開　外城巡警總廳分廳應設六七八九品警官槪定爲奏補並擬嗣後六七品警官以下皆酌選巡長内才猷出衆警學精深者先儘請補俾得洊至堂司以重警政等因欽奉諭旨允准在案伏維設官之要貴用專門選才之方必先明試警察維持公安總滙民治條理至密揀擇宜嚴現　六七八九品警官下爲巡警等之升階上爲部員廳員儲才之地關繫較重臣等當查京師自設巡警以來已歴五年總計内城巡警之數業在兩千人以上不乏熟悉警務通達幹練之材自應遵照定章量爲選用以廣拔擢前飭所屬各廳局將得力巡警分别出書考語送赴考試計共七百餘名派員考騐學業之深淺資勞之優次分别等第于七百名中考列優等者共一百十九名　愼加遴選分爲二等列入最優等者爲官學生賡保等二十三名其餘列入優等次等者共九十餘名臣等公同酌度該巡警等學業成績旣堪供警務之需亟應遵章優予出路俾資鼓勵除列入優等次優等者由臣等分别以巡官司畫生委用及最優等之毓琨桂昌興福三名擬署書記官另案奏明外其賡保等二十名均係才具優長深于警學擬派試署警宜俟年滿後由臣等隨時詳加考查分别品級奏補以昭愼重面飭警政所有遵章派署警官並將銜名繕單立案各緣由謹恭摺具陳伏乞皇太后皇上聖鑒謹奏光緖三十二年六月十九日奉旨知道了欽此謹將臣部考選巡警試署警官銜名繕具淸單恭呈御覽計開官學生賡保技勇兵世榮算學生惠昌算學生聯佩步軍校德濬驍騎校英霖驍騎校恩實官學生女華委步軍校恩連文童丁寶林官學生榮聽順算學生榮貴算學生博敦技勇兵玉喜技勇兵汪忠純技勇兵英普技勇兵玉恒護軍文崑領催全如領催鈺珍奉硃批覽欽此 
巡警部奏所有巡警長捕等名稱亦應詳爲核定　箭名實而歸畫一片 
巡警部片再現在推行部廳章程整飭各省警政所有巡警長捕等名稱亦應詳爲核定以符名　而歸畫一查原設警巡係由各 
 
 

Page 17

 
 
[巡警總辦搜獲私造彩票蕪湖]  
　　蕪湖同慶公司係由奸商集資開設私做湖北小票兜攬銷售與各省奏明在案之正副票大有關碍現經皖省鐵路彩票公司經理密禀巡警總辦於本月初四日由黄觀察親至匯寳正得利兩票行搜出私票甚夥卽將店主帶回聽候訊究（九） 
[創辦松屬内河小輪松江]  
　　松屬唐橋泗涇七寳虹橋等處向無小輪行駛兹有某商人集資開設興昌公司購備小輪由該四處來往上海停泊石灰港業於前日開班行駛矣（夕） 
[萃莊鎭因捐肇爭松江]  
　　松郡北鄉萃莊鎭爲華樓上三縣交界之地前日華境董事陳某向茶猪各業收取捐錢備充學堂經費對岸婁境武舉人丁某疑其營私人已遂與口角扭毆地保聞信解勸亦被擊傷遂一仝投赴華署請驗經程伯棠大令驗明傷痕即備文派差關提詎丁因事不妙竟於翌日鳴鑼聚衆令鎭上茶館肉店等十七家一律罷市以圖抵制故大令於昨日又加派差役馳往彈壓（夕） 
[西婦自由福州]  
　　船政監上法人柏奥鏜之妻與某醫生來往親密柏怒形於色時與口角現其妻已控經福州領事轉請法使斷離其每月薪工分半給妻至改嫁時截止所生一女歸妻撫養亦議定歲貼若干以至十六歳爲度云（因） 
[紅幇自殺揚州]  
　　揚城南門外有紅幇叚三者向爲馬夫頭目城外各夫皆聽呼喚近來同幫六七人投作夫役因剝削太甚於初四晚將叚三謀死經其母報案登時獲犯兩名江都袁大令到塲相驗卽帶犯研訊錄供詳辦（執） 
[胞弟弑兄巨案蘇州]  
　　蘇鄉湘城附近車渡鄉民顧姓兄弟爭奪祖產啟釁弟將兄用鐵鋤連擊三下立時殞命當經族人偕董保等投長洲縣署禀報縣主蘇大令卽於初六日帶同刑仵書差下鄉相驗（且） 
[上海宫事]  
　　製造局總辦張士珩癸卯進士彰寳江西鐵路董事知州張念劬府經歴程楚雄日本警察畢業生龔肇暄昨日均至道轅拜會禀見綢捐南卡委員知縣劉有光由蘇公幹回滬禀請銷假水利局委員知州崔鴻翥禀請續假二天新委塘橋巡局委員唐正祥禀知初九日到差新委警察東局委員汪景龍到道禀銷東局長差（宜） 
[七門兵弁改爲警察]  
　　本埠沿城濠地匪徒混雜時有沿途搶刼情事前提右營周子安參戎具禀提憲請將所轄水陸兩營勇兵改爲巡警軍設立學堂挑選精壯兵丁一百名入堂肄習等情已荷提憲批准刻由參戎會同道憲出示曉諭所有本城七門營兵弁目著於卽日起改爲警察輪流站濠如有匪類搶物及車夫鋪户有違警章准由巡警軍拘送守府署訊明罰辦務各嚴密梭巡勿稍懈怠至於刑錢重案仍照章移送上海縣署訊理云昨日參戎傳諭七門兵弁二百名齊赴道轅聽候瑞觀察點驗察看以别去取而資開辦云（嚴） 
[滬道移商務總會文]  
　　爲移會事本年七月二十一日准蘇州商務局移奉撫憲陳札准商部咨光緖三十二年六月十四日准軍機處抄交出使義國大臣黄奏報赴會日期曁會塲大略情形一摺奉硃批商部知道欽此欽遵到部查原奏内開各國舉行賽會考厥宗旨無非以組織商務爲目的萃各國所造之器所產之物羅列其中使人知所考求以爲國計民生之用華商均爲販售而來詢以製造殊未了然雖收賽會之益擬懇中國遇有各國賽會卽由商部行知各省妥辦貨物特選精於製造者帶同前往令與外國貨物互相比較或須求精或須改良庶於會事實獲其益等語本部查近來各省工藝逐漸改良若能於賽會時詳加攷求自能日有進步黄大臣所稱遇有各國賽會特選精於製造者帶同前往一節洵屬振興工藝之要圖相應咨行貴撫查照嗣後遇有各國賽會選派通曉工藝者一二人前往會塲就華商赴賽物品與各國物品互相比較中國之貨何者能暢銷外國之貨何者可模倣詳細考察俾回華後設法提倡以收賽會之益是爲至要等因到本部院准此合就札局卽便移行遵照辦理母違等因到局奉此除通飭外合就轉移請查照辦理等因到關准此合就移會爲此合移貴總會請煩查照轉致赴會員紳遵辦施行須至移者（助） 
[寗海同鄉學會發起]  
　　本埠寗海學界鄔鼎爕等十四人現擬組織一鎭海同鄉學會藉以聯絡留滬同人爲目的而範圍所及如介紹入學以廣後來者求學之路代内地調查各事爲内地交通之機關部聞已刊發簡章定期開辦云（望） 
[諭飭防護浚浦標杆]  
　　滬道瑞觀察前接新關稅務司好君函據稱浚浦總局奈總營造司聲稱測量標杆爲浚浦首要之著近來自淞口南石塘砲臺處起迤邐至高昌廟逕對左右止該處沿浦各叚測量所立標杆時被當地匪徒盜砍而去且已所失不少實於浚浦要工有碍函請飭縣從嚴諭禁著各該地保責成防護等因到道遵卽分札上寳兩縣令飭著各該地保在浚浦工程地段將所立標杆切實防護並飭在各處諭禁盜砍外另行出示曉諭軍民人等一體遵照母違（尺） 
[西婦一再酗酒]  
　　某西婦在蓬路西酒店乘醉擊毁物件被拘已紀本報茲悉該婦係英國人被拘後當田捕房押送英署請究奉判罰洋十元詎釋出後該西婦又乘醉至閔行路胡閙並將碎石遙擊行人由一百九十八號印捕拘　捕房奉飭押候再送英署訊辦（似） 
[茶博士傷斃兩則]  
　　英租界四馬路福安茶居茶博士周阿紀前日下午在樓窗收捲遮蓬失足墜樓傷勢甚重經巡捕報告捕房捕頭飭探王阿巧送仁濟醫院求治延至昨早身死由家屬收殮抬往四明公所暫厝○昨報紀一壼春堂倌顧阿金在山西路口爲馬車碾傷身死茲顧子銀實查悉碾傷者係道勝銀行之馬車投報捕房請爲伸寃捕頭飭中西包探帶同銀寶至該行申訴由經理洋人出撫卹洋若干隨即購棺收殮云（孝） 
 
 

Page 18

 
 
[上海縣案]  
　　浦東張桂華家被刦經總巡經總巡局獲匪薛金生解縣訊明在案今由捕役緝拿陳老五即陳金奎到案前日經王大令提薛質審薜供陳老五同往夥刦是實陳初狡賴至鞭背五十下始供此案高某爲首小的由劉姓邀往祗得竹布衫一件翌日在小押鋪質洋七角用罄被獲大令盤詰不移判陳釘鐐收押薜傷未痊仍發醫治○袁其亭因姦砍斃本夫戚高安即吉高安前已將袁及該婦吉欒氏訊過昨又復訊袁供與婦戀姦情切已被本夫窺悉是晚欒氏在對門觀影戲回至門首小的即與商議謀斃伊夫欒氏無語人内小的卽糾陳某各持菜刀入内將伊夫砍斃欒氏坐在床沿實未動手加功質之欒氏仍供當時睡熟驚覺兄袁一人在房本夫已死大令斷無不先商通之理喝令鞭背七十下堅執前供大令判袁還禁欒氏仍發官媒管押候再嚴訊○王培坤將岳母西門外市房二十餘幢霸呑並與妻秀林凌虐妻妹秀金幼弟寶珍　食圖逐秀金挈弟奔縣控奉前任汪大令提訊屬實斷給秀金嫁資一千元寶珍度日洋二千元在案培坤抗違不繳今提秀林到案訊究供夫病不能將房速售秀金供妹夫病痊已久日在租界吸烟有意抗延大令查得尙有徐松南等控追抵款等項槩不措繳分文殊屬藐玩判秀林發媒管押限速繳洋將各　淸理再違嚴比不貸○著名棍犯大刀關勝於戳斃辛囝囝一案屢訊不認今奉大令提案開導至再鞭背三十下仍諉不涉大令判還禁再究（宜） 
[總工程局記事]  
　　徵州人吳本恆於前年十日間挈其髮妻黄氏來滬流落無依旋將妻託倪仁發賣與英界花烟間得身價洋一百七十元該氏不愿爲娼由鴇婦串出探夥方阿巧倪鍚卿諸宏周陳玉明將黄氏轉賣與南市仁和染坊主諸維卿爲妾先由方串令瞽嫗王黄氏爲女母方爲表叔託諸之鄰居袁陳氏議定身價洋二百五十元另加媒費廿四元過門後被本夫吳　恆得悉即　　倪鍚卿等未遇遂邀鍚卿之弟榮芳至仁和坊中認明已妻向領不放吳即投控到案提氏訊判發堂並着倪榮芳押交伊兄鍚卿又飭提一千人証訊辦昨日復訊方阿巧供祗收身價二百元其餘已作零費孫明府判繳還原價二百元外另按新章辦理判罰贖罪洋二百元押令速繳仁和坊主諸維卿不應買來歴不明之婦爲妾從寛免究即將身價洋二百元充公氏仍發堂候方阿巧將判定之洋繳齊後始准其天邀同氏翁到案具領○船户徐天福之子順寶被東洋車夫戴木吉壓傷脚骨由巡士一併解局訊判給還醫資兩元徐抗不遵斷乃命自行赴縣喊騐○范宗發去年由龔照郎荐至沈姓荳腐店習業近被倪金榮引誘出外被龔尋見將倪犯一併扭至駐防所解案訊判押候傳到店主訊奪○汪鳳君竊包姓衣服兩件由西區解局訊判戒責一百下押七天○黄六寳手携裌　一件佇立西門吊橋巡士查問支吾拘送西區搜出當票十餘紙由探吊到衣服八件訊之供認串竊某木作等衣服不諱昨日解局判戒責一百下押候交保（尺） 
[公共公廨早堂案]  
　　前嘉定縣野鷄　卿人張席生之妻范氏逃出奔投濟良所問判發所由所傳張來案訊領在案昨張席生投案供稱范氏因織布事母親訓責他即逃出求恩給　讞員關司馬判張具結不再凌虐領回完聚○前沈小弟控陶洪氏周兆祥等串放白鴿飭媒人李守之尋交田氏到案再訊在案前因逾限解訊李供田福林將妹一女兩配應究訊之周顯貞供媳婦田氏今年三月間娶進至八月二十四百喉病身故願具甘結訊之陶周同供不知田氏已配與周姓是以爲媒配與沈小弟訊之田福林供此事母親作主小的不知司馬判陶周田三人各押官媒捕房半年周顯貞具田氏已死虚誣重咎甘結送查餘均開釋完案○沈阿虎竊許崇太洋十二元由捕解究判押二月○馮琴卿打傷婦人張王氏頭額由捕解究判押七天再罰養傷費五元○林紀堂用假烙印在車上由捕解究判罰洋五元○張阿仁興人口角呑烟由捕送救昨解請訊判開釋○山西人李良明向烟間張子祥索洋二十元經張攫取花瓶解案訊供押保查明再訊在案昨解請究張堅供不欠錢文被攫花瓶四只求察訊之判李罰洋五元○姚小龍竊胡友才衣物判押廿一天○李阿得不將棧客姓名登簿候查抗傳於昨提究判罰五元○女人陳銀林打五百六十六號捕耳光由捕解究判交官媒押三天○成衣匠劉春生前經犯竊八次今又竊王玉慶等家衣物由探拿究官以屢竊不悛判押西牢四年滿逐出境○陳炳華竊顔明慶家花瓶金銀壳對時表等物由捕解究判押二月○王六慶竊陳開易等家衣物判押兩月○馬夫王阿四違章快馬判罰十元再押五天示儆力） 
[公共公廨晚堂案]  
　　沈德福投公共公廨控朱云卿等盜賣祖地前晚堂奉孫明府提訊沈供祖遺地一畝七分祖坟在内忽被姪婿王進生串同地保盜賣與朱云卿求究訊之王供此地早經賣與朱云卿沈父已得過洋二百二十元明府以供詞各執判朱王交保候傳中保等到案復訊○陸桂泉與顧阿錫互控抛下　付工洋一案亦奉明府提訊陸供承包造汔鍋除付尙少顧洋一百元然顧仍有未完工之處訊之顧供因陸扣阻工洋致各小工不肯工作明府判顧交保赶緊工作一而核算賬目再行復奪（力） 
[法租界捕房事]  
　　王阿新冐充英界包探夥役敲詐某甲爲探偵知即拘入捕房奉飭押候解堂重辦○姚桂章與婦人吳劉氏口角行恩將婦毆傷堂被控訴捕房飭探提訊飭罰養傷費五元給吳劉氏具領○鄭克林購買竊贓爲探拘入捕房捕頭命交保出外候堂期傳訊○剪綹賊王阿五昨在人業中摸竊途人皮夾當爲覺察拘住交人捕房○王德喜竊某姓家紅木檯子向人求售爲探撞見將人贓提進捕房押候究辦○流氓徐長元向某洋貨店購物竊取洋傘一頂當塲被獲送入捕房押候併究（臨） 
[美租界捕房事]  
　　某俄人乘醉闖入西華得路某烟間滋擾由烟間　　捕將該俄人拘入捕房奉飭押候送俄署訊辦○謀得利行主馬車昨經乍浦路橋畔將陸富春脚踏車撞損陸向索賠該行主給以名片一紙由一百六十四號捕將陸導入捕房飭自向該行主索賠○龔春榮竊布衣多件由探楊掌生拘入捕房奉飭押候查明失主再行送辦○電車公司小工孫福生被印度更夫疑竊鳴捕拘入捕頭以詢無証據斥釋○五阿標報稱髮妻陳氏上月因回母家曾借鄰婦應氏金飾今妻未歸應來家索取無着竟强搬他物請究捕頭以此事糾葛甚多着投公廨控告○六百七十一號捕昨巡至百老匯路被汪金恩東洋車兜破號衣當將汪拘入捕房捕頭　汪事出無心從寛斥釋（似） 
 
