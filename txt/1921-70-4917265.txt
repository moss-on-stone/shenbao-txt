# 1921 - 70 - 4917265

 

Page 1

 
 
   
 
 

Page 2

 
 
   
 
 

Page 3

 
 
時評 
[前内閣（冷）]  
　　以内閣之自身言之有現内閣與前内閣之分若内閣以外之人言之則内閣者内閣耳旣在内閣之地位則當盡内閣之責任前内閣之欠欵現内閣不能不代之清償不然國内之人甚多何以不索之他人而索之内閣猶之國内之職業亦甚多彼各部長者亦何以不營其他職業而爲内閣中人耶 
　　今之内閣中人有一大誤之存心每曰此事之敗壞前内閣爲之也此政之腐敗前内閣遺之也一若前内閣之事現内可以不負責任者姑無論現内閣之所爲其敗壞其腐敗有勝於前内閣與否即日勝於前旣願承其敗壞與腐敗而繼爲之内閣則前内閣所有之一切事尚有何推諉餘地乎我觀財長論敎育費語我更可証内閣中人之存心矣 
 
 
 

Page 4

 
 
   
 
 

Page 5

 
 
   
 
 

Page 6

 
 
[命令]  
　　三月十七日大總統令任命張榮爲陸軍第二十七師步兵第五十四旅旅長此令 
　　又令署司法總長董康呈浙江杭縣地方審判廳長陳簠懇請辭職應照准此令 
　　又令兼署陸軍總長靳雲鵬呈請任命王純如爲陸軍第七師步兵第二十五團團附張耀樞爲步兵第二十六團第一營營長均照准此令 
　　又令兼署陸軍總長靳雲鵬呈請任命杜振邦爲暫編奉天陸軍第一師步兵第三團第三營營長應照准此令 
　　又令兼署陸軍總長靳雲鵬呈請授董德明爲陸軍步兵少校吳庭傑爲陸軍三等軍需正均照准此令 
　　又令署内務總統張志潭呈准湖北省長咨請任命顔廣照試署水上警察廳警正應照准此令 
　　又令來益司給予三等嘉禾章那斯給予四等嘉禾章此令 
　　三月十六日大總統令署内務總長張志潭呈准直隸省長曹銳咨請任命吳器堂爲臨榆警察廳廳長應照准此令又令據前甘肅省長張廣建呈考核屬吏分别舉劾等語調補臯蘭縣知事江命職品行端方才猷練達准補慶陽縣知事江毓芬久任邊隅循聲卓著均着以簡任職交國務院存記升用准補寗夏縣知事余鼎銘理煩治劇措置裕如著晋給二等嘉禾章准補金積縣知事署平羅縣知事王國枰才識兼優勤求治理准補平凉縣知事署中衛縣知事張廣瑜安良除暴惠政及民均晋給三等嘉禾章准補皇源縣知事陳澤藩實心實政輿論翕然著晋給四等嘉禾章准補寗朔縣知事田邁訓老成穩練辦事結實署鎭番縣知事劉朝陛急公卹民廉明幹練准補靜寗縣知事周廷元振興實業成績昭著均晋給五等嘉禾章署張掖縣知事陸鵬舉學道愛人耐勞撲實署徽縣知事杜南金肆應才長軍民悅服署導河縣知事閻權才具開張勇於任事均晋給六等嘉禾章前署平番縣知事調署禮縣知事陸執中勤政愛民輿情孚洽前署文縣知事調署狄道縣知事陳其殷迭膺煩劇所至有聲署隆德縣知事鄧濟光操守謹嚴聽斷平允署大通縣知事鄧毓楨悉心撫字勞瘁不辭署西和縣知事周敬裕勤幹有爲紳民愛戴署安西縣知事葉文鈺悃愊無華慈祿愷悌署高臺縣知事徐家瑞興利除弊振拔有爲准補中衛縣知事調署岷縣知事楊立濬學識優裕敷政勤能署武山縣知事任杰聽訟明敏禁烟得力前署隴西縣知事王炳宅心仁厚聞譽昭彰均給予六等嘉禾章已撤西固縣知事吏仰漢禁烟不力已撤署玉門縣知事李華玩視公令均著交文官高等懲戒委員會依法懲戒並交内務部查照此令 
[專電]  
　　北京電益世報載一年内華不統一英美日法將開一特别國際大會於北京或東京將不問中國是否同意（十八日下午二鐘） 
　　北京電頃敎職員聯席會議决設籌劃敎育基金委員會（十八日下午五鐘） 
　　北京電北大學生會議結果（一）聯合北京學生會呈請政府指撥敎育基金（二）如敎育基金未指定前敎職員欠薪已發雖敎職員欲復工學生亦不上課（三）組臨時幹事會爲執行機關（十八日下午三鐘） 
　　北京電昨閣議席上討論敎職員罷工事財周謂自現内閣成立已代前内閣撥還欠欵至五百萬之多敎員未免太不知足葉恭綽謂路欵出入均經額定無法挪移遂無結果而散敎范聞報以財交兩長詞氣完全無維持敎育意思連夜將辭呈遞出以示决絶不幹外間有梁啓超繼任說前次長某連日宴客極形活動但徐仍主留范辭呈已命發還（十八日下午三鐘） 
　　北京電烏得電各軍已退至烏得以南滂江以北之二連汗北猴頭廟水泉等處鄒芬篠日（十七）率王指揮等移駐滂江張口電眞日（十一）叨防軍退出時被敵騎兵汽車抄襲猛攻我軍傷亡甚衆軍需品損失亦鉅（十八日下午一鐘） 
　　北京電外息科布我新疆軍隊已與俄黨發生戰事（十八日下午一鐘） 
　　北京電察區參謀長電日來庫恰潰兵難民紛下張口極形恐慌應請添派軍隊鎭懾（十八日下午三鐘） 
　　北京電所得稅從官俸入手三月辦起各省尚觀望蘇省着手最早在財廳設專科主任一科員八請部備案（十八日下午二鐘） 
　　北京電趙倜電院裁兵爲救國要圖應遵行惟須先清欠餉方可資遣請籌的欵便實行（十八日下午二鐘） 
　　北京電蘇同鄕會函蘇齊瀝陳蘇軍應實裁四分一於國防將領方面兩無可慮而敎育實業交通水利得資舉辦且足間執讒慝之口（十八日下午四鐘） 
　　北京電張作霖電催農部迅發中日合辦弓長嶺鐵礦執照王迺斌得電立寄（十八日下午二鐘） 
　　北京電美京電哈定對懲罰德國進兵執放任態度對勞農前途主通貨不通使對遠東問題如赤塔蒙古高麗謂美國不爲瑣細之干涉將研究一籠罩一切的辦法（十八日下午二鐘） 
　　北京電顧維鈞前在法時曾言英館事務難兼不如請王正廷擔任政府以王不肯受中央命令故顧若赴法派朱兆莘代辦（十八日下午二鐘） 
　　北京電昨午俄人格拉衛赴外部見朱鶴翔探聽謝黨代表案情朱告以甚優待格係前俄使署參贊（十八日下午二鐘） 
　　北京電法人鐸爾孟再訪外部見劉式訓及刁作謙均爲斡旋關餘事（十八日下午二鐘） 
　　北京電顧使電謡傳我國與俄共和國訂約含有借欵性質倫敦銀行與美國資本團通電主張停止進行對華投資曾力闢其非而銀團不信請再由政府名義解釋外界當可深悉内容無他（十八日下午六鐘） 
　　北京電院電顧使我國參預對德宣戰年來損失極多巴黎最高會議開幕凡我國不平等成例均須提出修改查海關稅爲至不公平稅率旣由各國允許修改應與各代表協商預告（十七日下午七鐘） 
　　北京電國際移民會本月在瑞士開會政府助經費萬元（十八日下午二鐘） 
　　北京電行政會議四月一日開幕大綱共十二條係採駱繼漢建議者（十八日下午二鐘） 
　　北京電曹錕請將直隸全省未採礦産一律收歸省有由省分别設法開採仿鄂官礦公署辦法設督辦一職（十八日下午二鐘） 
　　北京電湘自治起草二十日開幕王正廷一到卽走趙恒惕召省議會另選省長（十八日下午二鐘） 
　　北京電元年八年公債改換整理公債因各方反對政府賴債已停止實行（十八日下午二鐘） 
　　北京電此間女校生呈准敎部組織留美預備學校俾暑假補習後出洋（十八日下午三鐘） 
　　北京電盛傳郭則澐辭院秘長原因爲李思浩赦案發覺後徐切諭靳澈查靳以牽涉人多未便追究故諷郭自辭頃詢某方面謂郭並無辭意僅因病兩天未到院（十八日下午三鐘） 
　　北京電外顔今日銷假到部視事（十八日下午三鐘） 
　　北京電在京蒙人約百餘人今午赴府院請願要求救濟在庫被難蒙人（十六日下午九鐘） 
　　北京電院電曹錕調馮旅鎭守張口（十六日十午九鐘） 
　　北京電直曹電核准徐某組織新口商港案（十六日下午九鐘） 
　　北京電趙倜電請將賑運免費至四月朔起再展限五十日（十六日下午九鐘） 
　　福州電劉孝祚將爲菸酒銀行總理（十八日下午三鐘） 
　　香港電廣東高師呈省署反對改國立爲省立 
　　香港電孫伍唐派員賫函促唐繼堯返粤 
　　香港電李烈鈞代表徐元誥銑（十六）日電稱將抵粤請示方略因李久駐洪江無所發展故 
　　香港電股匪李福隆蹂躪雷屬當道術窮現擬安撫 
　　香港電孫唐伍唐劉等各總裁銑（十六）日通電贊成浙盧佳（九日）江（三日）兩電並痛駡北當局及與國人以始終護法自勉 
　　香港電廉瓊擬辦巿政 
　　香港電陳烱明電派蔣某就近往晤浙盧（以上十八日下午七鐘） 
世界路透電 
[俄反激黨之敗退]  
　　十八日倫敦電克朗斯太受砲隊猛轟後業已降服守兵先爲砲火所逼委棄大砲數排於是過激軍步兵於清晨開始攻擊過激軍由哇拉尼安波越水面而進同時有華兵由西斯特巴爾西進攻均衣白服若輩雖爲守兵以砲隊與機關槍加以重創但卒奪路攻入鎭中是時伏匿之共産黨咸出響應克朗斯太因受砲轟曾起大火受損甚巨叛軍於退走之前炸毁二萬三千噸之新式軍艦彼得巴夫洛夫斯克號與塞巴斯土波爾號叛軍首領柯斯洛夫斯基將軍已逃抵芬蘭 
　　十七日芬蘭京城電克朗斯太革命委員會與兵士八百人已逃抵芬蘭聞克朗斯太已降服 
[德國之對付懲戒]  
　　十七日柏林電經濟總長施爾資氏向經濟會議演說謂現因協約國對德施行懲戒條件德國商品必須另求銷路深望東歐能吸收德國商品施氏豫示政府將擴張可准出口之物品表停止管理物價逐漸取銷出口稅外交總長西門士演說豫料德國不日將與協約國重開談判並謂善後事業必須置於德國答案之前列兹當籌定以德國工人重建兵燹區域之偉大計畫此可爲借欵之保證物云 
[英國之政局觀]  
　　十七日倫敦電首相喬治氏今日在下院宣讀波拉勞氏因病辭職書（一九一九年一月後波拉勞任掌璽大臣及下院領袖自一九一六年起至今日爲全部統一黨領袖）略謂近數年來事繁責重心力俱瘁醫士警告苟不立即靜養多時將致不起自君任首相以來克效馳驅襄助偉業常引以爲慰但現爲病所迫不得不抛棄襄扶危局之希望云云此書條然而來喬治大爲感動讀之幾不成句讀畢即歸座蓋不能續發言矣反對黨愛士葵氏與工黨克萊恩氏咸發同情之言諭希望其康健早復重入政界聞統一黨不因波拉勞氏辭職而受影響黨員將於星期一日開會選舉新黨魁現以張伯倫氏之呼聲最高 
　　十八日倫敦電政局不穩定今波拉勞氏辭職愈多一不定原因或將激起政潮亦未可知近來財政不美滿商業清淡失業增多愛爾蘭事仍無進步而守舊黨又有不服從之徵象政府困難可謂已甚喬治氏與波拉勞氏關係本深今忽分離故統一黨報紙論之頗爲惶慮 
[英議院之海軍案]  
　　十七日倫敦電克萊格爵士今日在下院提出海軍豫算案注重減政一端並引海軍大臣李貴族昨晚所發吾人除對與自吾人血統所出操英語之大國外從不願承認與他國平等一語克萊格爵士謂李貴族曾竭力表明吾人今日專注意於維持一强制度問題又謂目下爲節省起見國内外之艦隊不輕於行動各站之燃料經費均有限制海軍部且已停閉旱船塢兩所哇斯邦海軍學校亦將停辦海軍部議以化特式之艦代替陳舊之艦四艦並擬以最新之法建造濳艇與掃雷船海軍人員對於巨艦效用之意見未有更變下院如許撥英金二百五十萬鎊則此四巨艦恐非延至秋間不能開造惟本屆財政年度將無追加豫算案克萊格爵士答覆愛士葵氏之質問謂如豫算案經下院通過則四艦將於後十二個月内興建又言飛機之有害於濳艇較有害於戰艦及水面他艦爲大並引飛機謀炸戈頓號不果爲證惟海軍部現方孜孜研究抵制飛機之方法而從事試驗之議員希氏建議現他國海軍力日見膨脹故宜立即設法增造巨艦及輔助艦俾英國海軍得與任何一國之海軍力相爵愛士葵氏宣稱彼非主張廢除巨艦者不列顚帝國有賴於海權視世界任何各國爲重愛士葵氏於是評詆戰前二强制度政策並主張帝國海軍協同殖民地之海軍應常具充分力量保衛海島帝國及海運供給以防意料中之危險又稱今日實爲減少英美兩國海軍對於其他各國海軍之超過數之最好機會蓋兩大英語國民决不致兄弟鬩牆也加森爵士謂一九二一年乃全史上海軍所遭最困難之年海軍若降爲二等國則爲禍不堪設想彼信今之豫算案雖維持此地位亦有所不能加森氏又謂一九二五年美國有最新式之巨艦十八艘日本有十一艘英國僅有五艘克萊格爵士答稱海軍部人員若對於保衛帝國利益有所不安則無一將簽定此豫算案議員希氏之修正文付表决時一致反對 
[英俄商約之輿論]  
　　十七日倫敦電此間人民對於英俄商約未見滿意僅每日導報著論慶祝稱爲勞工之大勝利其他評論或嚴詞詆責或微露喜意目下最要之點乃爲决定俄國運來之現金與貨品能否由法庭扣留據克拉新氏聲稱不日法庭將有一試驗案如判詞利於勞農政府則英俄商業關係即可開始否則如不經英政府修正判詞則商約仍屬無用云 
[英國之殖民地會議]  
　　十七日倫敦電路透電社探悉殖民地首相會議之議事日程刻正在草擬中數星期内恐不致藏事英政府現以關於所願計論各問題之公文分致殖民地並請殖民地詳舉所願加入議事日程之討論事件海陸軍與帝國防務必爲討論之主要事件而籌備召集帝國憲政會議亦必爲一要端 
[救濟奥國方法]  
　　十七日倫敦電財政大臣張伯倫氏今日在下院宣稱英法意日已隱示奥國准其展緩交付按照和約應付之欵項以便挽回該國之饑患奥國所有産業已爲此項付欵之抵押品今旣可暫停交付則其産業可另作他用國際聯盟會行將决定以此項産業爲抵可以再付奥國現金若干四協約國允於下届大會設法輔助奥國改良其經濟狀况且將擔保以煤斤源源接濟之奥國之經濟狀况目下頗妨害中歐一切事業 
[各國近事記]  
　　十八日巴黎電衆院以四百九十一票對六十六票贊成總理白里安氏在倫敦大會之行動總理之演說各處均歡迎之 
　　十七日紐約電據西班牙京城消息暗殺首相達杜氏之兇手瑪杜氏現已絶食 
　　十七日紐約電財産收管員業已派出以接收經營入出口貿易之美興洋行營業該行債務估計約美金六百萬元該行資産則爲世界各處支行所有之存貨聞該行之財政困難因底貨之跌價並因勞農政府不承認前帝國政府與克倫斯基政府所購貨價致受巨大損失 
　　十八日倫敦電下院三讀通過自三月三十一日起停止管理煤礦議案工黨與混合黨屢圖展限無效 
　　十七日倫敦電里定貴族已赴印度就總督職 
　　十七日美國里諾電尼代達州參議會通過以致命之煤氣爲極刑之議案 
　　十七日華盛頓電哈定總統請司法總長審查社會黨領袖台白氏之控案按台白氏因於戰時阻撓募兵致被監禁 
　　十七日倫敦電利物浦船主已以減輕工資辦法及服務狀况之修正章程提交全國航務處 
太平洋路透電 
[日本議院之擾亂]  
　　十七日東京電衆院今日討論反對黨彈劾政府對於南滿洲鐵路管理舞弊事應負責任之動議案蓋舞弊之理事乃政友會政府所派之員也當辯論之際鼓噪之聲四起秩序大亂衆院近來時有擾攘之景象但從來無此次之劇烈議長曾禁止數議員發言且令數人退出議院旁聽席中爲之人滿甚至竚候室内亦爲擠塞首相原敬答覆所能聞贊助此動議之演說謂此事刻正由司法官調查惟稱縱鐵路與政友會互有關係而政府對於鐵路之管理亦不負責彈劾動議卒由政府黨絶對大多數議員打銷是日政友會曾在日比野公園舉行大會憲政黨亦在某處開會到者萬餘人有反對分子從中搗亂致會塲紛擾不堪演說者均爲政友會中人拖下演說壇亦被搗毁旋有警察馳至拘獲多人今夜有警察千餘衛守國會房屋反對政府者結隊奔走於巿狂呼示威衆意今内閣命運已有時日 
[東俄近事記]  
　　十七日海參崴電伯力消息廟街附近農民因當道肆意强徵物品相約起事海蘭泡消息該處共産黨恐人民起事戒備甚嚴 
 
 
 

Page 7

 
 
　　十七日海參崴電昨日當衆拍賣每年租用遠東海濱庫頁島堪察克漁塲之權利堪察克漁塲全土百分之七十奉赤塔政府之命令停止拍賣蓋勞農俄羅斯欲將堪察克與遠東民國分開而自行管理之也 
[南方近事記]  
　　十七日廣州電昨日此間開巿民會議討論提取關餘一部分之辦法决議上書國會並函請稅務司交付該欵以充行政改革經費並决議如外交團拒絶此請則另籌他種對付方法是日到會者人數無多 
　　十八日新加坡電日太子已於今晨抵此定明晨九時登岸 
國内要聞 
[北京通信（靜觀）]  
　　旅京舊議員之活動 
　　旅京舊國會議員二百餘人自去年政府明令恢復舊選法以來輙時時有所集議湖廣會館大會之後中原公司辦公處實爲彼等聚談之所每星期必有一二次常會其惟一主張仍在「完成六年制憲」六字初曾有人提議組織機關以便大張旗鼓可以使散處各方之舊議員陸續來集者但經一再研究認爲不甚合宜（一）恐不容於政府蓋此等機關必不能舍北京而設於他處在政府意見未經融洽以前難保不發生無謂之糾葛（二）舊議員旣有一部分久居廣州復有一部分散在本籍在此時機未熟時貿然設立機關轉不免啓人懷疑疑有此兩因所以决定暫不禁明名義掛出招牌其辦法仍從在京一部分聯合運動做起各就所知分頭接洽並擬由旅京同人發布宣言一種揭明對於時局之主張與對法律上之意見此議决定即推舉起草員惟嗣又一再研究認用宣言名目不甚妥協擬改宣言爲意見理由（一）前次已發過宣言今若再用舊名恐不能喚起人民之注意（二）浙江盧督通電已將宣言中所欲言者完全說過兹亦不必重複因此遂决定改稱意見定名曰「旅京舊國會議員對於憲法上之意見書」原文錄下中華民國統一國家也擀成此統一綱維此統一者唯約法與國會組織法兩院選舉法而已依法産生之統一機關唯第一屆國會而已故自開幕之初各國認爲統一先後予以承認乃第一期常會未畢袁世凱違法解散之由是非法機關層見迭出駸駸至於洪憲之亂護國軍興而國家不統一者七閱月迨國會重集統一再成乃第二期常會未畢而段氏迫令非法解散之遂召復辟之變由是非法機關層見迭出護法軍興南北分裂而國家不統一者又數載於兹初猶以爲武力可以統一也乃軍興數年糜餉數萬萬卒之毫無效果甚至南與南爭北與北戰生靈塗炭國勢阽危而武力統一之迷夢始醒矣初猶以爲新舊法系各執一詞也迨軍府取消統一令下同時有恢復元年組織選舉兩法依法籌備選舉之明令而法律統系昭然大白矣法統旣明則全部法律自當完全有效不能謂某條適用某條不適用查國會組織法第七條衆議院任期三年所謂三年者係指執行職務滿三期常會而言民國五年八月一日之重行召集可爲鐵證（如以年月計算則自二年四月八日開會扣至五年四月八日已滿期何能於八月一日尚可召集據此故爲執行職務之鐵證）又同法第六條參議院任期六年每二年改選三分之一基於上述各條則衆議院尚應開常會一期而參議院之第一班改選者尚未到院執行職務其二班三班之未滿任期者更無論已或謂選舉命令係恢復元年法統非取消民國六年六月十二日之解散命令不知約法及組織選舉兩法均無解散明文法統不回復猶可認爲革命行爲可以任意毁法造法法統旣回復則定於一尊當然依法辦理於此猶留法律上之缺陷不啻予反對者以正當之理由或謂此言是矣然選舉令旣下各省籌備已在進行勢難中止不知令所籌備者僅衆議院之選舉耳衆議院再開一期常會當然改選則此次選舉之籌備與國會之召集有銜接之益無衝突之嫌所慮者廣東方揚選舉總統之聲西南各省多樹閉關自治之幟中北各部非明電反對則推宕延期統一國會何時實現則一問題也而各省自治聲浪幾於萬衆一心際此青黃不接之時大有稍縱即逝之勢爲國家前途計爲同人責任計與其坐視分崩不如以憲法量爲開放前清不開放立憲是以有辛亥之滅亡袁氏不俯察輿情是以有洪憲之覆敗前車不遠來軫方遒同人等蒿目時艱徬徨終夜竊謂欲求統一亟宜由合法統一之民意機關起而解决深願我旅居南北及散處各地同人捐除意見共濟艱難刻期集會首定憲法以應潮流而維統一特將對於憲法上重要之意見揭櫫於左與我同人及全國父老兄弟一商榷之（一）解散權問題爲憲法會議爭持未决之懸案兹擬遇彈劾案有異議時採人民召回制其召回方法俟會議時公同决定（二）地方制度祇規定各省區之地位及事權財權之畫分其各省區自治法由各省區自定之右列第一項辦法旣可以杜國會專横之弊端又適合主權在民之原則第二項辦法一方旣可保持中央統一一方又可發展地方自治同人等受人民付託之重中更事變荏苒十年法律上之職務未終時局上之糾紛益甚際此一髮千鈞當謀衆志成城奮起圖功挽回大局我民我國實利賴之謹布區區諸維鑒察 
[罷工中之北京敎育界]  
　　北京國立專門以上各校敎職員代表昨日（十六日）下午一時半在北京美術學校開第二次聯席會議對於各種進行討論極爲詳盡並議决七項辦法如次（一）從前敎職員聯席會所存經費按照收支數目比例退還中小學校經費外其餘作爲本會經費（二）前日益世報載有敎育次長之談話一則决定派代表前往質問是否曾有此項談話如果確有此項談話則問其究竟是何用意當即議决致函質問函文如下頃閱北京益世報第二張載有該報記者聞貴次長對人言此次敎職員之罷敎實至爲棘手政府財政之難已達極點今以罷敎爲要挾萬難爲力即有他種暴動亦無法可辦祇有聽其自然云云未審該報所紀是否屬實用特函詢請於十八日以前惠復敝會議爲荷（三）致函各校校長及京師學務局質問昨日辰報等所載通電謂公呈政府將所得稅切實進行以維敎育各校敎職員並未與聞究竟此項通電是何人發出何人負責（四）通電上海各報館及各省敎育會各公團聲明晨報等所載通電本會邺未與聞本會要求之目的並不在所得稅（五）敎育基金與敎育經費略有區别决定將前日大會議决目的修正爲「請政府准予指撥鐵路郵電等項進欵爲北京國立惠門以上各校敎育經費（六）决定宣言書内容及呈文内容（七）推舉代表馬叙倫陳世璋姚憾三君明日（十七日）赴府院呈遞呈文並質問總統總理對於此事之態度與辦法又各代表對於第五項之目的已决定非達到不休蓋交通部收入向視爲該部私有財産致同一中央行政機關及學校等均有厚此薄彼之嫌也 
　　敎職員聯合會昨發出停職宣言書云我們從前因政府没有維持敎育的辦法已經停職過一次當時鄭重的宣告是「要政府切實籌集全國敎育基金並須急速籌足無論如何的特别情形不得挪移或减少在基金没在籌足以前按現在敎育進行的狀况指定確實欵項作敎育經常費經指定後不得挪移或减少」這是我們明明白白聲言的政府明明白白答應的國人明明白白聽見的現在怎麽樣了政府本有敎育經費的預算國民本有敎育經費的負擔這種經費到那裏去了政府平日所說籌集的敎育基金在那裡指定的敎育經費在那裏全不過是一套騙人的空話各校的敎育經費比從前愈形困迫盼政府發欵像大旱的時候盼雨一樣艱難添聘敎員没有錢購買書籍没有錢購買儀器没有錢購買試驗用的化學藥品没有錢乃至購一切用品都没有錢學生終日皇皇覺得學校停閉就在旦夕不能安心求學敎職員終日皇皇迫於飢寒没有法子維持生計亦不能安心授課試問敎育機關困窮至此還有何法可以維持下去若說財政艱難何以政府辦那些毫不相干的事一用就是數千百萬而維持這幾個經費有限的學校便没有錢了况且政府現在明明還在那裡添設特種學校而於締造經營了多年的幾個國立學校倒反眼看着他們停閉而不維持似乎政府不維持敎育不是没有力量乃是没有誠意不是不能乃是不肯我們再不能忍了所以我們於三月十四日宣告暫行停止職務與政府作最後的談判問政府是否還有維持敎育的意思如果還有維持敎育的意思就要政府由現在最確的收入如國家所辦的鐵路郵電等項内指撥一點點定數作敎育經費並須確實的保障不得挪用或減少如能辦到這樣各校纔能持久我們纔能回復職務如這種要求辦不到我們寗願政府明明白白的宣告他停辦敎育斷乎不願再和政府苟且敷衍使敎育事業在不死不活的狀態中並且貽誤了許多青年的學子凡我們的舉動係爲急救垂危的敎育事業係爲恐固常久的敎育事業係爲使國家不要成爲無敎育的國家我們所最痛心的是躭誤青年學子最可寶愛的光隂但是這個責任應該由政府去負 
　　又北京工業專門學校敎職員通告學生家族云工業敎育關係至重無須不侫等喋喋國民以納稅爲天職政府收入項下本有敎育經費今乃無着此項收入用在何處青年光隂何等寶貴政府寗不知之北京工業專門學校已有十年歷史卒業生在工界任事者不下數百人現設四科曰機械曰電機曰機織曰應用化學附設工廠四年能造各項機器及呢革紙皂油漆油墨顔料酒精等品向來理論實騐並重中外人士來參觀者莫不贊許近復籌設國産研究院作發展本國天然産之先導並將本科程度提高擴爲四年極力追踵歐美以副公等囑託子弟負笈來學之至意目下雖在停課時期公等之子弟無恙不侫等不敢步政府後塵而漠視其學業兹爲尊重青年時光起見已由助敎偕同公等之弟往校外參看工廠矣公等幸無遠念再肉食者豈盡鄙終望當局早日悔悟工業敎育前途幸甚全國幸甚中國一切事務誤於倚賴性者居大半倘當局終無注重敎育之誠意不侫等當訴諸國民自籌之一法不令公等之子若弟失學並從事於全國工業敎育之刷新運動使全國工業敎育臻於完美昌明之境此心志此毅力天人共鑒謹告 
[烏得恰克圖之危狀]  
　　外蒙消息形勢日非昨據某方面傳言烏得於十三日已不在援軍之手十三下午烏得已無一兵駐紥外人之由烏得歸者謂烏得電報亦已不通因該處電桿又爲兵隊砍作燃料十日以前只見兵隊向南不見兵隊北進現内蒙各盟　旗均有摇動之勢張家口逼近烏得商民尤形恐慌聞政府連日籌議應付方略結果由參陸處發出三電一致保定曹錕大致以庫叨繼失烏滂吃緊張垣爲京師屏蔽亟須長駐重兵以資鎭攝查第十六混成旅馮玉祥所部久經訓練飽歷戰爭堪任防守之責且該旅長因庫匪猖獗迭次請纓尤見愛國熱誠允屬干城上選兹擬調令該旅全部出駐察區藉爲西北之保障特電奉商即希裁覆等語此外兩電係分致熱河綏遠兩都統者内容大意以蒙氛逼近牽動邊防務希嚴飭所屬各就扼要地點竭力戒備是所至要云云觀此則烏得不守之說即非事實而其形勢危迫固可想見也 
　　恰克圖危急情形陳毅屢有電告兹聞政府昨又得恰城蒸日來電謂該處被敵匪嚴密包圍匪衆約二千餘人分布於西南北三面雖未實行進攻而實際上已被其封鎖據蒙探偵報匪黨之意以斷我交通絶我糧源爲日久制勝之計此時恰防若有充實兵力背城借一尚可解圍無如現駐軍隊只有于文泰新編之騎兵一團僅足分防要隘維持現狀他如褚其祥一旅原有騎兵四團而自庫倫戰敗後傷亡潰散殆盡現存只千餘人且無戰鬭力者居其大半高在田一團原有騎兵兩團因在後地駐守未大遇戰尚保有千五百人之衆砲械子彈亦無大損然近日節節向綏遠一帶退却現抵何處並無消息又察軍第一支隊袁天順所部在庫鏖戰傷亡甚多殘餘不及四百人僅能協助于團擔任防守之責此外别無軍隊可資倚賴至俄新黨方面雖因地方臨時協定關係派有兩聯隊協同防禦然其人數無多能力薄弱而陳毅尚恐久恃外援將來難保不别生枝節故亦不敢十分利用職此之故致進退兩難毫無解圍之策尚幸匪黨純用軟因之計迄未猛烈進攻一時當不至有何危險但城中難民麕集給養艱難日久變生大屬可慮若政府再無確切辦法恐陳毅亦不能長久負責或將退出恰境取道回京云 
[外海兩長之辭職說]  
　　連日外交顔總長因感冒風寒在私宅靜養已兩三日不到部辦事昨據政界人云顔外長近因辦理琿厦等交涉頗爲束手微露辭意其最大原因一爲于冲漢之暹羅公使問題于係張作霖所保顔外長不願簡于此爲一事而暹使遂亦擱淺一爲琿案問題在本年一月間顔外長因琿案須歸中央解决並决定以後交涉不能由各該地領事逕向該地方官交涉然琿案發生後東省日領事逕向奉吉當局要求直接交涉而張鮑亦迭與商議因此顔外長與張作霖方面意見相左最近又因日軍撤退接防問題張作霖所主張者日本方面執不稍讓於是琿案遂有不能解决之勢故日前日使提出四項後要求外部從速了結顔外長即有琿案仍歸奉天自行解决之電聞此中尚有許多曲折云 
　　海軍總長薩鎭冰以患咯血曾經呈請辭職當蒙准假十日入院調養近假期業已届滿而疾尚未痊聞薩氏復於日前具呈陳述病狀仍申辭職之意惟東海以刻下大局未定决不欲閣員有所更張故仍批令勉爲其難並准病假十日以資休養至薩氏此次假滿之後能否銷假視事雖未可定但聞運動此席者已不乏人尤以前海軍次長湯某運動爲最力惟海軍界方面則極力反對 
[順正公司之企業計劃]  
　　近日北方政界要人與日資本家合組一順正公司經營直隸墾荒事業兹據北京益世報消息云順正公司計畫異常宏大幾至無孔不入而手叚之秘密尤爲令人可驚昨聞該公司在山東已取得一大煤礦並備欵收買天壇一帶民地託華人出面陸續以重價取得其所以購取此項民地之用意實爲政府已决定在天橋以南建設中央大車站則將來天橋附近之地皮必增價百倍該公司實有大利可獲也此事發生以後各方面無聲無息頗若不甚關心者頃聞天津各界聯合會於前日（十五）下午四鐘開評議會出席者爲劉激清王卓忱周拂塵劉鐵菴馬千里時子周孟震侯諸君所討論事項關係重要者即某國近日有經濟侵略政策現已聯合某次長某鉅公擬設立三大公司作經濟上活動其中尤以順正公司擬在直隸境内收買荒地爲最有關係蓋因外人無在中國領土種植之權利乃託由華人名義所需欵項概由某國墊借以直隸山東山西三省煤産作抵押品其理事長一席已有孫潤宇充任消息不但影響於直魯晉三省煤産且與國權民命有重大關係現將醖釀成熟中央未必不知底藴應請正式宣布有無其事以釋羣疑全塲一致贊同當即推劉激清起草至六鐘許即宣布閉會云 
[寶豐公司聘日礦師案]  
　　呈農商部文具呈人山東新泰縣東都莊煤鑛採鑛權者李家屏爲呈請備案事竊商請採新泰縣西南鄕東都莊煤鑛業蒙鈞部核准塡印採字第一千零七十二號採照一紙於本年二月十六日由山東實業廳註册轉發在案現由商組織寶豐利記煤鑛業經籌畫開採惟鑛業艱鉅非得有技術有經驗之鑛師施行完善工程不足以資發展而免虧損查各省多有聘用外國鑛師之例山東章印天源煤鑛亦曾聘用英國賓克斯爲鑛師雖借才於異地實無損乎主權商亦援例聘用日本鑛師淺田龜吉擔任採鑛及機械諸技術上之職務已經訂立合同取得在濟日領事證明理合檢同合同一份呈送鈞部伏乞鑒核德便採鑛權者李家屏 
　　聘淺田龜吉合同本公司聘定日本人淺田龜吉擔任爲礦塲礦師並兼理一切機械事項該礦師由日本來華之日起算擔負二年期滿另議每月支給月薪中國通用大洋三百元旅費六百元該礦師自被本公司聘定日起不得兼理他項事業除本公司擔任礦師並管理機械事項外其他事項不得干涉（按此合同除此條件中文外餘皆東文） 
　　農商部批呈及合同附件均悉商人李家屏聘用礦師及所訂合同各節尚無不合之處仰仍赴山東實業廳呈請備案可也此批 
　　聞淺田係順正公司之先鋒此礦與順正不無關係又大同煤礦亦爲順正公司購去表面亦係華人所辦則順正之活動可想見矣 
[江蘇維持金融問題爲銅元充斥事]  
　　齊督王省長前以本省銅元充斥飭據財政廳遵令查復稱寗造幣廠代鑄本省及平巿官錢局銅元均經停鑄贛省尚須續鑄紫銅一萬擔云云兩長當以此項銅元關係巿面頗巨業於上月梗日電請北京幣制局轉飭寗廠一律停鑄並據財政廳呈稱鄂皖東豫等省均鑄銅元難保無私運入境及販運輕質銅元或私鑄情事昨特通令本省各道尹各關監督各警察廳切實查禁兹錄各文電如下「致北京幣制局電」北京幣制局總裁鑒近來蘇省銅元充斥錢價日增非立予停鑄不足以調劑金融查贛省在寗廠代鑄紫銅尚有一萬擔之多瑚於梗電内請飭寗廠停鑄在案即希立予電復照辦以維巿面齊燮元王瑚眞叩「令押運委員沈陳棨楊元溥文」查南京造幣分廠代鑄贛省所鑄銅元出廠後訪聞委員押運不力頗有就地銷售之弊現在銅元如此充斥嗣後該委員等務必按批認眞押運出境不准在本省發行如查有私售情事惟該委員是問並隨時將押運至何處行銷在何地點箱數共計若干詳細具報以備查核仰即遵照「令各關監督文」查蘇省銅元充斥錢價已增至一千四百七十文之多其增加原因難保無奸人私運入口情事自非嚴行取締不足以維持金融嗣後各碼頭輪船入境時仰該關監督飭屬切實檢查倘或察出立予嚴懲並查照定章分别充公充賞以杜來源而維巿面 
　　尚有要聞二及地方通信轉入後頁 
雜評一 
[奇聞（默）]  
　　鄒芬電謂滂江地小不能容大軍决退察區較便指揮此奇聞也吾聞行軍之道必向前敵指揮不聞離敵愈遠而反便指揮也今援軍由叨林指揮而退至烏得由烏得指揮而退至滂江又將由滂江指揮而退駐察區愈退愈遠而反曰較便指揮是便於向後指揮其退耳如鄒氏言曷若退至北京居中指揮爲更易矣此爲中國將領新發明之新戰略 
　　負蒙事之責任者主張動不如靜亦奇聞也因欲靜而兵可不出因欲靜而兵可不戰而退因欲靜而全蒙淪喪可以不問祇須保守北京即可安枕矣故馮玉祥之兵不令其赴前敵而令其鎭守張家口此爲中國政府新發明之軍事計劃 
 
 
 

Page 8

 
 
國内要聞二 
[京滬間之郵便飛行談]  
　　中美新聞社譯密勒評論報北京通信云本年六月間京滬間之郵便飛行將行開幕禮兩半相去凡八百英里爲世界飛行長路程之一北京方面如於清晨發一函標明郵便飛行者則午後六時可到上海其應用郵票已由總郵務司戴司得倫等擬議據航空部長丁錦之意擬繪長城之圖上有飛機翱翔天津濟南徐州南京各處降落站已在預備設置惟覔購相當地基頗爲困難當地官員往往阻撓購地或租地惟據購地員最近報告似濟南及南京兩處之站地已經覔得而與直隸當局接洽購置天津站地則無妥協之望上海航空站之地址在楊樹浦購地時毫無困難南京站雖省城城内有一相宜地址但未能購得恐須移設浦口南京官員似抱有一種杞憂以爲航空站如設在城内彼直奉兩系武人不難由空中運兵來寗於黑夜中從天而降故以設在長江對岸爲宜航空部將從彼等之請焉京滬問將有維茂式飛機四十架按期飛行其始以外人爲駕駛人以博公衆信任將來漸改用華員但於開始長途飛行之前必須經過空中訓練至少五百小時最後始於京滬間實行載客丁錦對人言彼信此項飛行事業必能成功其郵便飛行經費即可取諸郵便收入迨基礎旣立然後可推行至内地即最遠之西藏新疆亦可推及航空部近曾擴充添用人員郵便飛行當益見效力該部之等級等於政府其他各部祇受内閣節制部長之權限等於一總長部中需用洋員必多維克司飛機借欵合同中所規定之駕駛洋員二人技師洋員九人均已到部辦事中國政府飛行顧問霍爾德大佐已來華一年於關係飛行之地理及氣候均已熟習現正努力於京滬郵便飛行之準備并鼓吹飛行之利使一般頑舊華人不至反對據大佐云「京滬間第一次飛行事業之財政上結果如屬良好當再添設他線惜京滬間有鐵路並行恐商業成績未能甚佳但所有設置則亦因有鐵路之故而得較爲容易萬一飛機有不可靠時即將信件等移交鐵路運送此線經過處皆平原兩端皆設氣象臺線路因有鐵路及河道故駕駛甚易也」其始飛行開始期定於五月一日今因各處飛行站址尚未妥定將展至六月間霍爾德大佐於未改期之前曾草定一時刻表今雖過時不適用仍列於后以見一斑維茂式商業飛機之速率每小時行八十英里表中所列之時刻則照北京五月（陽曆）一日天明時爲五點一刻鐘日落爲六點五十三分上海天明爲五時十六分日落爲六時三十八分表如下 
　　自京至滬自滬至京 
　　英里數北京開五時三十分（上午）到六時（下午） 
　　七五天津到六時二十六分（上午）開五時（下午）開六時四十五分（上午）到四時三十八（下午） 
　　一七○濟南到八時五十一分（上午）開二時十五分（下午）開十一時（上午）到一時十五分（下午） 
　　一八○徐州到十二時十五分（下午）開十一時（上午）開三時四十五分（下午）到十時三十分（上午） 
　　一八○南京到三時（下午）開八時十五分（上午）開三時四十五分（下午）到七時四十五分（上午） 
　　一八○上海到六時（下午）開五時三十分（上午）七八五 
自京至滬之飛行定禮拜日禮拜三與禮拜五自滬至京定禮拜二禮拜四禮拜六飛行站中均設餐館與坐候室對於取費一層尚未决定大致規定如下「信件」快送快收比平常郵費每二十克蘭姆多加一角五分「新聞紙」照常納費惟以重五十克蘭姆爲限「包裹」三倍於尋常包裏寄費大約將於飛機站中置一海關辦事員旅客」每一英里納費二角五分霍爾德大佐曰去夏因有戰事訓練延緩故華人駕駛員皆未能服務將以短期合同僱用有經驗之外國駕駛員飛機郵站共有六處並已指定臨時降落塲八處後此或將再加關於乘客保險等問題尚在考慮中此飛行線如成績卓著再推行至他處如南京至漢口三小時可達漢口至成都一日可達成都至北京一日可達以後更用水面飛機則上海香港亦一日可達大佐又謂中國政府今旣不能於海陸軍上注意飛行則不如辦此商業之飛行亦殊有利於國家若中國能將英法美諸國海陸軍飛行上之費用十分之一以辦此商業飛行則必大有可觀行見不久全中國之飛行線將四通八達互相綰合矣大佐又曰苟使中國他日與外國作戰則此項商業飛機亦可供用惟中國政府將不使其用於内國戰爭云 
[南京快信]  
　　航空事務署在浦口建設無線電台及氣候試騐所已派員測勘地點不日動工 
　　旅京蘇同鄕電齊督請將蘇省軍隊按白馬兩師成例各裁四分之一齊督以裁兵爲今日救亡唯一方法惟事關重要非通盤籌算與各省合力進行難收良效刻正計畫一切故對於蘇同鄕京電尚未擬復 
　　直督曹錕咨軍民兩署在蕪湖購買軍米五萬八千六百四十五包派員趙鳳洲督飭押運由浦口轉津浦路運津希飭屬一律騐放兩長准咨後昨已通令名關卡查照辦理 
　　旅寗贛同鄕得滬訊趙從蕃已允赴贛省長任陳光遠方面經贛紳疏通意亦活動 
　　海軍部召集漁稅會議齊督派主任參謀曲巖王省長派諮議朱念培赴京參與會議 
　　省署派往各縣查禁烟苗之委員運日均已紛紛回省報告肅清銷差 
[杭州快信]  
　　沈省長有請假三星期北上人覲說俟臂痛告痊即可成行蔣邦彦確定二十五日接運使篆昨已遷人西湖徐莊爲行轅許引之回菸酒公賣局任後即北上已向中央請假一月 
　　杭州絲業全體略請總商會絲觔捐稅較百貨爲重若再加徵振捐勢必難維現狀近硤石絲業已有停秤之舉杭州絲貨來源驟斷影響所至杭巿亦將動摇迫不得已務乞迅予轉呈省憲將絲業附徵北振一成通融免徵以安絲巿 
　　鹽務總署令稱近來各海關洋鹽浸人我國所製精鹽不能抵制應亟設法整頓并趕速查明數目具報已令温處督銷局曁各場知事分别詳查造報彚覆核辦 
　　湖心亭暗殺一師校官王鳴臯妻徐氏案凶犯徐剛等定明日宣判又搶刧餘姚方山盜犯阮志高經督署軍法課執行槍斃後其餘附從各犯昨奉督令一律發回原籍監禁 
　　南洋華僑夏棣三昨來浙謁見各當道 
地方通信 
[松江]  
　　關於罷學電文全縣罷學風潮省署未有解决明文日來敎育會縣公署等迭電呼籲已誌前報兹將各方面致省長電文續誌於下（一）浦南公民華侍仙等電松江勸學所長張樹動公正廉明人盡欽仰近因奉金拉收租息近萬無力維持業已辭職各學校一體罷課敎育前途甚屬危險應請核辦（二）松巿公民袁遠等電奉金兩縣拉收松縣公租省委復查蒙混鈞令復言地主自决不足息爭恐更紛擾現全縣學界解體危險萬狀迫懇省長迅賜處斷以重敎肩（三）自治委員張汝礪等電外縣攘奪松江公産牽及學産省委查復失平致勸學所等各員完全辭職全縣學校解體務乞急籌持平辦法先將學産解决地方幸甚 
　　監犯閙監旋平松縣監獄内所覊重犯於十七日在監喧嚷監獄書記入内斥責反被行兇肆毆典獄官聞聲入内見各犯其勢汹汹將釀巨禍趕即乞援縣署由縣派小隊頭目帶同小隊數人荷槍前往將爲首者棍責六十風潮始平 
[無錫]  
　　開濬運河之動機錫人胡雨人上年與江隂鄭立三等議開澄錫間運河南起太湖北達長江工線亘百數十里胡鄭兩君曾親赴沿運河一帶詳細調查著有開濬意見書分送澄錫士紳共同研究去冬又與江南水利局總辦羅樹森同往查勘其中以無錫白陽圩之堤岸及江隂九里河之剷土工程爲最鉅白陽圩約束河南左右築長堤兩條（堤成之後有圩田若干尚未估計）將來建築澄錫鐵路即以此爲路線堤長一千八百丈面闊三丈高十五丈九里河（俗呼九里十三灣）兩岸積土如山壁立數丈須一律剷除載運他處估計兩處土方六十六萬二千餘方加以錫邑之曹王涇江隂之黃田閘等處工程共須銀一百零九萬餘元前日胡君接羅總辦來函謂開濬運河情形已呈報省長准予備案並准如擬由水利局督飭無錫江隂曁武進三縣水利會議定籌欵及施工辦法以便進行 
[揚州]  
　　小輪增加水脚鎭江天泰揚子招商各小輪公司近以煤價增離餘利極微特公同議决於十五日起增加水脚計由鎭至揚（以烟篷計）大洋二角至邵伯三角至高郵四角五分至汜水五角至寶應五角五分至淮至清六角餘則遞加聞比較舊價已增十分之三 
　　發明國語敎具江部求新學校校長張燡近爲便利學習國語起見特發明國語拚音力木一種聲母四枚介母一枚韻母三枚合爲一組能拚一切國語誠敎授生徒之良具也 
[清江]  
　　銅沛初選名單沛縣本届衆院初選揭曉後計當選者十有八人業於七日榜示計沛城巿張敬齋趙惠三李廷鷺孟廣厚栖山巿朱靜涵魏江亭李壽遠趙恭梅漢台鄕王幼山封福吾張宗鑾張宜莊千秋鄕鹿承贊燕秉純泗亭鄕閻漢亭夏陽卿朱錫墀杜紹虞湖陵鄕高騰恩又銅山縣初選當選人名單如下趙品成黃次山韓志正吳閔增葉金鑑卜廣海吳儒增劉德昭楊懋卿胡伯言王鏡澄彭壽彭鄭在宜周度彩王梯雲盛淵秀梁崧山宋陞職袁開勲邵世濟姜文彬李謙裕張慶坡董占鰲拾瑞珃趙資木孫伯祥鹿良繼鄭於恕趙廣泗李硯田吳源渤以止共三十二人 
[嘉興]  
　　懸賞偵查竊案嘉興北門外麗橋塊益昌永布號於夏曆二月初一夜四鼓時被賊挖門進内竊取綢縐布疋等數百疋約值二千七百餘元業由該號經理具呈官廳飭屬查緝汪知事據呈後以失竊貨物如此之鉅必有多人糾竊特懸賞偵緝獲首犯及原　者賞洋六十元拿獲夥犯得起獲贓物者每名賞洋三十元知風報信因而緝獲者减半賞給除由縣將懸賞辦法咨請鄰封偵查外並於昨日布告週知 
　　糧食最近巿價嘉興各米行近以杭滬兩埠米價大跌又因銷路衡少存貨山積故將米價削碼出售對於鄕民糶米亦特别低價收買兹將最近巿價錄下上號冬米每石七元五角白米七元六角白尖七元四角白元七元四角糙更頂貨五元五角毛糙更四元四角零售每升一百零四文 
 
 
 

Page 9

 
 
   
 
 

Page 10

 
 
本埠新聞 
[英俄商業將開始活動]  
　　大陸報云英俄商約旣已簽字英國資本家在北京與俄商所擬訂之許多合同不久亦將成立據刻在上海之遠東民國商務員陶加希夫氏云俄代表優林近曾與北方英商磋商多時今英俄兩國言歸於好商業即將開始活動而中俄商約亦可望告成云 
[美興行員否認紐約電消息]  
　　文匯報云十七日紐約電所稱財産管理員接收美興洋行營業事（此電見今日本報路透電）據十八日午後本埠美興行員云滬行尚未接到此項消息滬行係一完全單獨公司紐約之事與滬行有何影響尚未能確言云 
[英報論工部局取締印刷業案]  
　　文匯報社論略云公共租界工部局前提出取締上海印刷業之荒謬議案雖本埠最高級法律家予以警告謂此法不能實行於任何合法組織之法庭乃工部局猶誘令納捐人通過之但果如人料領事團不核許之工部局經此遏抑猶不放棄其取締言論之夢想今者又將召集納捐人特别大會又提出關於印刷品之新附律矣此次議案注重註册雖較上次不生效力者稍善然仍難免於訾議第一無領署之華人等必在工部局註册旣無必准註册之規定則工部局儘可拒絶其註册之請求且可無須說出理由此乃施諸報紙之最有效力檢查法也以文匯報而言除在郵政局註册外並在英領署註册註明爲有限公司故再作一度之註册除註册費外本無重要關係惟工部局議案之所以可反對者以其擬令印刷者用個人名氏註册而非用公司名義也其意殆欲個人負印刷品之責並使個人受懲戒（包括監禁在内）其實公司之責任宜由公司負之也此附律之尤可反對者在其所定印刷品之廣大範圍據謂無論報紙小册傳單招貼或他種載有新聞消息或事項或議論或意見之紙張皆須先行註册然後始可印刷發行是則臨時發行品如手持小單之類苟載有可視爲新聞或議論之字皆須照此註册章程辦理矣使此章程加以嚴密之解釋則印刷人將大受困苦蓋何者可謂爲新聞消息或議論此固不易言也如近日道德幸福會所發行之小册固旣可視爲議論又可視爲議論照章須先註册而後發行也領署與工部局未必肯代人註册不取其費查上海公司習慣每於集會之後輙將所議事件及當時情形除登報外並印小册分送股東而演講文字除登報外並輙印成小册以廣流傳若依此附律而嚴密解釋之則此兩種小册固亦須註册於是印者請求註册旣費手續官場給發准狀又費時光加以種種費用恐註册之費將較印刷費爲尤鉅矣此附律施行時之瑣碎麻煩於此可見而對於華人定必利用此附律以阻其發行許多印刷品就註册而言今所擬之附律實覺範圍太廣漫無限制若註册一層非爲檢查之變相辦法則用於定期發行品未始不可但若對於小册傳單招貼亦須令其先行註册則大可反對也印刷所之名字載登於其所承印紙張之前頁或後頁亦云足矣若欲將印刷者個人之名氏及其住址與營業地點一律刋登於任何紙張之上雖尋常商業廣告亦須如此則太煩矣傳單小册向來不註印刷者之名字即工部局公報亦何嘗刋有印刷者或發行者之名字乎綜之印刷業頗堪尊重不應加以無謂之障碍與印刷者爲難也 
[逆倫案開棺蒸騐紀（一）]  
　　朱潮生控張欣生商通醫生朱健臣用藥毒斃乃父張駕雲一案經上海地方檢察廳示期本月十八號開棺檢驗在案昨日屆期清晨由地檢廳司法巡長楊德山率同全體法警詣該廳東首荒地上檢驗處分投照料淞滬警察廳亦派游巡官高殿臣帶同巡警二十名持槍到塲帮同彈壓主任檢驗員儀徵縣顧新三曁其學徒王德懷會同地檢廳檢驗員沈錫慶毛耀堂並寶山青浦奉賢松江四縣派來參加帮助之檢驗員陶國鈞宣彝芳楊祥生陶冶良亦到塲伺候地審廳及軍警行政各機關人員前來參觀者爲數甚衆先期並由譚檢察長邀請上海醫院派醫生參驗故該院醫生王彰孚張紹修等三員亦到塲人民之持入塲劵參觀者更衆鐘鳴十下地檢廳譚檢察長會同郭檢察官張檢察官及吕書記官等命駕到塲升坐公案即命屍弟張安臣屍妻張康氏屍次子張燡生等到案由郭檢察官問曰張駕雲究竟因何致死今日應將實在情形供明據康氏供稱丈夫係於舊曆已未年十二月二十七日身死當時只知其痰塞而死是否服毒婦人實難指實官問曰爾與爾夫是否同臥一室該氏答稱丈夫住在東樓氏居西樓中隔天井故不知詳我子欣生現逃何處氏亦不知惟欣生生有二男二女即氏之孫兒女長孫於今歲舊曆正月初九日被任關林領去至今無蹤尚有一孫及一孫女由欣生領去家中遺一孫女即今日隨氏來案者又據張燡生供稱向在學堂讀書成婚後我居西宅兄欣生住東宅且與民人不和去年夏間署假回家據三林塘鎭上茶坊酒肆中人談論謂我父張駕雲實被長子欣生用藥毒斃等語民人因事關重大未敢深究張安臣供稱與駕雲爲堂弟兄駕雲死後外間頗有議論惜無證據但自朱潮生告發後張欣生即舉家逃避至張萬興米店已於去年底將賬結束收閉惟駕雲在日另與該鎭圖董湯某及任關林等股開恒興米店於萬裕碼頭自本案發覺後張欣生方面全由若輩爲之主張一切銀錢亦由彼等執管此外尚有西門外開設米店之趙杏仁亦在暗中干涉訊至此即據法警報告趙杏仁已於昨晚拘案在押官命速提案候訊法警持簽立至押所將趙及在押之朱健臣等三名解案官問曰今日將駕雲屍棺開驗如果檢驗無毒則與爾無涉設或有毒爾應負何責任朱健臣供稱駕雲屍身有毒與否須問張欣生便知我不知悉并謂此案全係朱潮生詐欺不遂揑詞誣控所致官問朱潮生曰今日開棺檢驗駕雲屍體全憑爾之報告設或有毒則本案應依法嚴辦若驗明無毒爾當如何潮生供駕雲有毒與否民現難指實官命趙杏仁將實情供明據趙供上海人現在萬生橋開設潤德米店與張欣生有寄親關係本案係伊家事商人並不知悉實遭誣指求察譚檢察長得供即拍案大怒曰查本案發生之後欣生逃避全由爾從中唆使實屬不法已極欣生一日不到案本廳即須將爾懲辦爾若將欣生匿居處所供明一經獲案爾可脫累杏仁沉思良久即聲稱欣生現居北巿某處是實當由譚廳長繕具公函並派司法警長楊子階偕同法警二名持函前往公共公廨投遞請求派令探捕協緝惟至下午五時未據解到郭檢察官問張康氏曰爾夫屍棺中有無貴重物件附入氏供並無值錢之物惟冠履及蟒袍上四角各釘珍珠一粒該珠並不值錢是實郭檢察官又曰今日本廳將屍棺開驗亦事出於萬不得已爾等不必傷悲該氏等唯唯訊至此時已鐘鳴十一下譚檢察長即命屍棺扛放中央空地先命各木工如法將棺蓋鑿開而後將該屍起出置在棺蓋上面四周經各小工澆灌除疫藥水以防穢氣傳播該屍死已年餘屍身並不腐爛有似風乾者且其衣衾被褥等亦均完好檢驗員命小工用剪刀將死者衣服在胸前剪開露出胸部先由上海醫院醫生各着白竹布長衫各持器具上前將該屍胸部當中剪開取出肝胃等（其心臟因恐碍胸骨故未剪取）放入玻璃藥水瓶中當呈與譚檢察長郭檢察官張檢察官檢閱畢加貼檢廳封條然後携回化驗各機關派員來拍照者約有數起各醫生旋即告辭而去譚廳長郭檢察官等離公案至棺旁檢驗乃命各小工將死者衣服悉數剪下各檢驗員各束白竹布將屍者之四肢並頭顱分别割下用刀將皮肉筋悉數刮去用清水洗驗復投入爐灶用熱水蒸驗其屍心係由顧檢驗吏手取置於藥水瓶内封固後由譚檢察長派警亦送上海醫院聽候化驗迨至下午五時蒸檢手續尚未告竣各官會商之下判候次日繼續蒸驗張康氏張燡生張安臣等着退去朱潮生朱健臣趙杏仁等還押所有已經蒸驗之骨大小五包及未經蒸驗之肋骨臀骨二塊内用皮紙外用白布分别包好放入四方式高大木箱内四面亦經各官加貼該廳封條箱口洋鎖上再加譚郭二君之小封條箱之四周底上並箱蓋上再加「上海地方檢察廳檢驗訖」之石灰印以昭愼重一面飭派該廳法警並該管警署長警及十二圖地保妥爲着守候翌日再驗事畢各官遂回檢廳 
　　地方檢察廳方面消息云十八日早九時譚廳長郭檢察官偕同各檢察官吕書記官同詣檢驗塲升坐傳喚屍親張康氏等及提出告發人朱潮生醫生朱健臣并藏匿被告之趙杏仁一一諭知十一時令工人開棺旋將棺蓋起出内有木板一層續開見衣被尚未全腐屍身周裹絲棉抬置棺蓋上剪衣見屍體尚未盡爛由高檢廳派來檢驗員顧新三及沈毛各檢驗員等將屍用刀解開割去腐肉陸續檢骨入籠約蒸幾十分鐘後取出一一洗刮未及半數已夕陽西下即將屍骨全具置放小木箱内蓋好封鎖派警嚴守其屍體内之心肝胃三件於上午交由上海醫院鑑定挈去化驗檢驗事畢已將六句鐘定翌晨續驗 
[西藏路暗殺案三誌]  
　　縣賞三萬元緝拿主使人與兇犯 
　　公共租界總巡捕房總稽查處昨出通告云爲懸賞緝拿事照得賀永安一名四川人年約二十七歲至三十二歲身高約五尺至五尺四寸業藥材身穿元色緞馬褂微綠色長袍戴元色中國帽髮剪短黑皮膚面圓戴金邊黃色眼鏡爲因於三月十六號晚約六點二十分時在西藏路一品香旅館門外開槍擊斃王文華其時兇犯賀永安在該旅館下層貼近大門之房間内向外開槍而王文華甫登汽車忽槍聲接連數響擊中腰害頓時斃命兇犯賀永安之姓名係寄寓旅館時其自已所報者恐非眞名其自稱爲四川人販藥材者業由會審公廨出票通緝在案仰諸色人等一體知悉現事主特懸賞緝拿不論何人能拿獲該暗殺案中之主使人者當給予賞格洋二萬元拿獲兇犯者給予洋一萬元儲欵以待其各遵照 
　　又函云十六日晚王文華在一品香門前被剌流彈傷及泰興人張寶山肩部經老閘捕房四百六十八號華捕送入仁濟醫院後昨由捕房派探前往調查傷狀據稱所傷輕微約一星期後即可痊愈云 
[山海關路暗殺未成案之近訊]  
　　僑居公共租界山海關路前海疆總司令李根源氏於去年有人暗殺未成當經報捕請緝嗣由其舊部張伯長陳守石在法租界金利源碼頭遇見與圖謀李氏案有關之馮啓明擬乘輪船赴廣東即鳴捕將馮拘入法捕房解奉法公堂經中西官訊得並無正式公文不應擅捕人犯判張陳各發押西牢四月准予贖罪旋經新閘捕房捕頭得悉以李氏遭人暗殺未成案發生在公共租界特派中西包探至法捕房聲請提回歸案訊問不果回訴捕頭轉禀麥警務長核示在案昨晨由哈華托律師投公共公堂譯稱爲李根源氏代表李氏遭人暗殺未成案發生在山海關路係貴公堂管轄範圍案中要犯匿居地點爲李氏舊部查見就地鳴捕拘送該管捕房並無非法行爲而法捕房以此事係屬政治關係不允將案犯引渡其舊部兩人均奉拘留要求堂上主持設法將馮啓明與張陳兩人一併移提歸案訊辦云云經李襄讞核供商之英包副領事諭候會商法領事再核 
[選舉訴訟案定二十六日續審]  
　　楊春綠續遞訴狀聲請加傳姚文枂 
　　並追究投票簿不簽字之違法 
　　此次上海衆院初選發生舞弊當經初選舉人楊春綠提起選舉訴訟已於本月十四日開庭審理庭諭聽候調查證據後傳集人證續訊等情迭誌本報現聞審廳已定本月二十六日上午十時繼續審理業已發出傳票二十餘件傳提證人甚多並聞楊君前於十一日續遞一狀後兹又於昨日追加意旨再遞一狀狀内聲請加傳被告姚文柟到庭對簿並稱發現違法投票請求澈底根究等語兹將該狀原文錄下 
　　（上畧）被告人姚文柟（調查員）住西門大街關帝廟西首爲陳訴沈寶昌等選舉舞弊一案追加意旨聲請加漙被告人并發現違法投票聲請調查投票簿事（一）按本案爭執之點實言之在解决選舉人名册是否舞弊（即浮報與僞造）一問題此乃根本上應行研究者查修正衆議院議員選舉法施行細則第十六條第十七條規定（業於三月十一日狀内聲叙明白）究竟此次編造上海縣選舉人名册是否依法實施調查（選舉法第二十三條）與該被告人初選監督是否依法於調查明確後核實造册（選舉法施行細則第十七條）換言之原告人拾得遺棄入場劵六百十六紙所列各該選舉人是否信有其人與選舉人名册應載各項資格是否按照選舉法第二十四條規定完全登載無誤是也連日原告人風聞此次選舉人名册事前並未調查僅憑本縣户口册任意編造致有一人而以數種方法重複造册者（如錢祿臣等六人中王鑑冰朱志如等）亦有並無選舉被選舉資格而亦登載於名册者（如沈恩孚之子沈有乾等）不計其數即本月十四日被告人陸文麓庭供業經承認「難保没有錯誤的地方」並稱「重複的尚恐不止此六人」（知情故縱即係消極行爲）等語（請參照訴訟記錄）可以反證惟原告人旣係風聞自應聲請貴廳以職權直接調查先向上海縣知事公署吊傳上海全縣户口册俾與選舉人名册互相比對是是否舞弊不難迎刃而解者一也（二）據三月五日申報登載「沈恩孚調查衆議院議員上海初選舉一得記」一文内稱「未經蓋印但開姓名年歲資格並無藉貫住址住居年限之省議會議員選舉人名册一本一經查閱則發現年歲相同之沈信卿二人黃炎培二人沈宏鼎沈丹丞年歲相同名號分作二人王鵬王壯飛亦名號分作二人而年歲一件三十一作二八又兒子有乾現在北京清華學校肄業而亦列名册内」等語以下又稱「查此事理應負責之調查員實係恩孚素所敬佩之姚君文枬」各等語查本案被告除初選監督外尚有其他辦理選舉舞弊人員全部此項選舉人名册旣據沈恩孚所稱爲姚文枬所調查是姚文枬當然亦本案被告之一應請貴廳票傳姚文枬到庭對質以知是否調查舞弊者又一也（三）抑更有言者兹原告人又發現其他違背法令行爲者一端蓋連日風聞此次三月一日上海衆院初選投票於各區投票所所置投票簿内投票人在各該票人本人姓名下並未簽字縱有少數投票所不無依法履行簽字程序然亦有於上午簽字而下午竟同一不簽字者此蓋本月十四日被告人陸文麓庭上所供「認票（指入場劵言）不認人」其後改稱「認人不認票」之意思而更進之矣（按投票人入門時投票所職員應先查對入場劵是否眞實次再查問所持入塲劵之人是否即入場劵上所載選舉人本人蓋必形式實質兩要件完全符合而後可此性質使然也請參照選舉法施行細則第二十四條規定）查選舉法第四十五條内載「投票人於領投票紙時應先在投票簿所載本人姓名下簽字」等語使風聞者果不幸而言中是該被告人沈寶昌等不僅舞弊名册於先竟敢公然違法投票於後惟是此項風聞是否屬實應請貴廳以職權直接調查上海全縣所有投票簿眞相後詳細核對各該投票人簽字筆跡則是否違法投票更不難迎刃而解者又一也爲此請求貴廳查照衆議院議員選舉法第八十二條第一項第二項各規定於上海此次舉行之衆議院議員初選舉予以選舉無效之判决并責令被告人等負擔本案訟費實爲公便謹狀上海地方審判廳民國十年三月十七日具狀人楊春綠 
[米價漸漲之原因]  
　　有人在錫購運往寗之故 
　　滬地米價自本星期以來又逐步見高蓋因各地來貨甚少之故兹悉有人在無錫收買大宗白米陸續由火車運至南京下關車站是否轉運出口今尚未能指實今將自本月一日至十五日由錫運寗之米數及承運之公司調查列下利興轉運公司承運一千包瑞泰恒轉運公司承運九百十包通達轉運公司承運三百五十五包永泰隆轉運公司承運二百九十包恒大轉運公司承運二百包因此錫地米價每石漲起四五角矣 
[乾繭巿面之近况]  
　　近兩日乾繭巿面稍轉定勢緣洋商所進之絲價並不升提而八繭灰經之價反較前盤跌去銀五兩上下昨日成交者計元豐絲廠訂購鎭江孟河乾繭一百餘擔其繅絲折頭約五百十斤之譜致價已售至一百七十五兩惟次貨價不甚看高成交亦少 
[出口貨巿面之一斑]  
　　雜糧近來各種雜糧因洋莊客帮俱有動辦巿面莫不大有起色價格較旬日前均已漲高近據大連電訊謂該處豆巿目下頗爲高昻故本埠油荳巿近來亦大好生油美莊動辦甚多英法亦續有論價云 
　　麵粉上海廠機麵粉素爲中國重要之輸出品每星期中自海關裝運出口者必數萬擔近來天氣漸暖麵粉正當銷令而先令日就縮落故洋莊大有辦貨之意每日成交千餘包不等以是各種牌號價皆漲起即最次等之紅天字牌近價計一兩九錢七分五較今年紅盤開價時已漲二三錢矣 
　　花生近來花生及花生仁花生油等洋莊需要甚盛價格暴漲最近成交之徐州貨價計七兩之譜花生一項洋莊銷路春令最旺故今後之巿面尚看好云 
[糖巿漸見轉機]  
　　昨日東西洋車糖巿面漸見轉機大連Ｎ嘜頭劃申元十三兩三錢二分半神户四温劃十三兩五錢半現貨仍缺横濱廠定貨尚有三千餘包未交聞在三月二十號可以交清交清後該廠尚須將機器全部俢理須閱二個月可以竣工出貨近日錦茂到有四温半五千包中擋貨七千包嗒囒赤亦到有七千包因開盤巿價堅昻各行未曾成交怡和太古兩家亦未開過交易云 
[榨菜與麩皮之巿况]  
　　川省所出産之榨菜年來滬上銷塲日廣統年運來者約有七八十萬且又風行江浙各埠業此之川帮客人無不獲利現屆春令銷路漸暢本年以來陸續運到有二三千件前日開盤高貨每擔洋十六元中次貨十三四元現杭嘉湖及蘇州無錫等處客帮辦去爲數甚多有顧姓客上年八月間由川辦來之貨二三千甕因封口不合法致洩氣變色現裝至外埠均遭退還以是損失甚鉅 
　　麩皮現貨近日巿面甚活動價亦增漲緣東洋莊購辦大宗之故國内銷路如馬料等品前日福建督軍李厚基亦派鄒副官來申購辦軍衣材料並買定馬料麩皮五千包昨日由太古輪船先裝去二千包赴閩 
[生仁加稅令已取消]  
　　本埠雜糧業漢帮志成公所仁榖公所等前因滬寗車站運滬之花生仁爲江蘇財政廳令飭上海稅所長轉知車站上稽征員必須將此種貨物加征稅額每擔應征收三角一分半等因該業以核之前定原稅率不啻超過十倍商家無力擔負且與成本攸關曾經特開會議公同决定發電至各處産地將貨物暫爲止裝如已運行中途者可就江寗改爲輪運外並即向路局車務總管陳明原因實非反對車運懇爲設法維持在案兹聞此事現經該總管據情陳明北京交通部請轉咨商財政部格外通融以免與車務營業有連帶之關係等情刻經該部已准取消前令仍照原定稅率征收以示體恤該業各號聞知此項消息故仍流通貨件云 
[女界參預遠東運動會之動機]  
　　本埠女青年會體育師範學校以體育一道男女均宜講求兹閱報章知遠東運動會於陽曆五月底在滬舉行查前届該會在華舉行時吾華到會參預者祇有男子女界並未預會殊乖世界男女平等之旨且斐律賓曾有女子在會演習各技故此屆來華舉行該校擬派員分就各女校講求體操練習各種技術預備於五月底開會時率領女生千人入塲參預云 
[旅滬皖人擬請調安武軍援庫]  
　　安徽旅滬公民王匡等昨致各省同鄕電云自倪氏禍皖神人共憤頃者道烺襲嗣冲淫威勾結張文生馬聯甲陶鎔李維源等輦金入京運動長皖經京津滬寗及本省人士奔走呼號竭力反對當不能見諸事實惟匡等竊有進者皖省歲收總額九百萬半數悉以供億軍餉而新安武軍餉項尚虞無着查新安武軍向隸長江巡閱使餉項向由中央擔任皖省地瘠民貧何自供給巨額餉糈更何自容納多數無紀律軍隊邇來庫倫風雲緊迫叨林恰克圖相繼淪陷中央果抽調新舊安武軍一大部分援庫是庫倫無兵有兵皖軍無餉有餉一舉數善備中央何所憚而不出此皖民何所憚而不出此匡等以爲乘此時機應由在省及京津滬寗各同鄕分組團體直接向中央請願不達目的不止本清源之計一得之愚幸乞賜敎安徽旅滬公民王匡湯久魏昌王匹王道黃波等三十六人仝啓 
[鍾文耀今日返滬]  
　　上海造幣廠籌備主任鍾文耀日前因商借欵之事北上已誌本報兹聞鍾君因借欵一切手續完畢故於前日南下業已抵寗昨日（十八日）晚乘滬寗路夜車將於今日（十九日）晨返滬 
[女界三團體報告賑欵]  
　　上海婦女會女子歐美同學會女青年會等三團體昨日午後四時至五時在華洋義振會事務所舉行報告急募賑欵事項計交入之總數爲三千八百零三元未交入者以後可陸續送至崑山路十一號半女青年會云 
[聯合急募振欵大會消息]  
　　聯合急募振欵大會勸募隊昨日第一隊經過四川路時有廣東人自後追來謂鄙人力薄特助三元而名字不願示人且收條亦不欲取後經勸募員塡交始收納而去又福建旅館旅客奉賢人刁培珍君見該會第十隊勸募員到來特助洋二百元又該會昨接邯鄲威爾特君來電謂彼方盜匪對於此次災情類多解囊輸捐我輩豈能坐視不救耶又山東舒司鐸來申悸振略謂魯省災民每多易子而食折骸而爨老弱之轉入溝壑者不可勝計云云 
[碾米公所覆南巿米行公會函]  
　　南巿上海米行公會因南巿各行斛手增加斛力一事函致碾米公所已紀昨報昨米行公會接碾米公所覆函日敬復者昨接大函以每石多扣錢五文一節北巿較南巿少貼等語查此項斛錢向來南北兩巿事同一律並無歧異今因敝處各客人紛紛質問以貴公會每石多扣五文究係何項所用務請明白見示以釋羣疑而歸一致即希速復爲盼 
[國内輪船運貨進出口之調查]  
　　進口貨（寗波）太古公司之新北京輪船昨由寗波運來之貨有花餅六百八十七件香粉一百六十包竹木二百五十件草蓆四十九件藥材七十八件綢子一件雜貨三件又寗紹公司之新寗紹輪船裝來之貨有竹笋二百件明礬二百包竹木四百三十件棉紗六十件草蓆一百七十八件鐵桶三百四十九只蟄皮二十四件螟蜅一百三十件羅葡三十件蠶豆二十二包草包七件雜貨九十件（長江）三北公司之華利輪船昨由長江各埠運來白米一千零三十七包黃豆三百八十包包草蔴一千件鮮蛋一百十六件芝蔴三十五包棉花二百二十二包綢子一百二十八件黑豆七十五包牛皮十一件樟板十一塊茶梗十一件又轉甬白米一千一百四十一包藥材二十一件由蕪湖轉台州白米三千七百七十九包又太古公司之大通輪船裝來之貨有米麥豆二千一百四十五包桐油九百六十桶瓦五千一百張炮竹二千二百二十七件皮油一百四十九桶芝蔴一百三十三包變連紙二百十一件芡實一百八十七包礦砂五十桶生漆四十六桶烟葉十件雜貨一百八十四件（青島）太古公司之穎州輪船昨由青島運來生仁九百十九包烟葉六百五十四件生流一百四十四桶黃絲十六件綢子二件洋布一件雜貨三十七件 
　　出口貨（寗波）太古公司之新北京輪船昨日裝往寗波之貨有赤糖五百七十包白米四百六十四包麫粉一千二百包水泥二百桶生油一百四十四桶葵扇一百五十件烟絲二十六件香烟二十一箱芝蔴二十包藥材二十二件雜貨十九件又寗紹公司之新寗紹輪船裝去之貨有白米七百六十六包洋燭五百箱胡桃四百九十八包肥皂三百箱水泥一百零二桶甘蔗一百五十件麵粉二百二十包桑秧一百五十件洋布三十五箱玻璃六十四箱鹹魚九十五件蝦油三十五簍藥材七十八件香爐三十五件雜貨二百七十三件（港粤）招商局之新昌輪船昨日裝往香港之貨有乳腐二百五十壜黃豆一百十包青蔴七十件銀洋二十八箱生梨十二件雜貨三百四十件又轉口貨三百九十 
 
 
 

Page 11

 
 
二件裝往廣東之貨有生仁二百二十四包棉花二百四十九包油二百五十簍乳腐二百壜雜貨二百二十四件又轉口貨三百七十七件（天津）招商局之新濟輪船昨日裝往天津之貨有白米二千二百零二包麫粉六千包紙頭五百四十八件土酒四百六十壜洋布四百零五箱茶葉八百十三件糖二百零八包香烟六百七十箱水菓三百七十七件馬蹄鐵一百八十件靛青一百桶機花一百包藥材八十五件紙傘二十件牛皮三十九件生鐵五十件草蓆十七件雜貨九百件 
[友華銀行銀巿報告]  
　　中美新聞社譯友華銀行十八日報告云昨日倫敦銀價近期跌一先令四便士遠期不動紐約銀價跌至五五半紐約倫敦匯價漲至三九一此間今日定價與昨同巿况終日堅定投機家傾向賣出銀行願購進開巿時交易價金鎊三先令一便士又四分之三金元六一半日金七七又四分之三收巿時賣出價金鎊三先令二便士金元近期六二遠期六二又四分之一日金七七又四分之一昨日倫敦銀價之跌因印度略有賣出之故倫敦紐約巿况均仍沈寂 
[維定機廠在滬設立辦事處]  
　　大陸報云本埠美興洋行所經理之美國維定紡織機器廠刻將在滬設立辦事處延美國機械工程師濮賴德氏主持一切濮氏於紡織廠之建築法及機械支配法甚有經騐凡廠家需其指示者濮氏可以顧問之資格爲工廠効勞概不取費該公司並擬爲廠家修理機件至於美興洋行則仍爲該公司之經售人云 
[提訊蕪湖路刦案關係人]  
　　公共租界蕪湖路二十六號門牌某烟紙店於本月十六號夜半被暴徒七名持械侵入刦去現洋一百五十五元鈔幣一百十五元小洋八百數十角後由店主王文章報由該管捕房捕頭轉禀麥警務長通飭所屬各捕房一體跴緝前日經總巡捕房華探白忠祺偵悉住居法租界八仙橋全安小茶館内之吳石珍與此案有關即協同老閘捕房西探奎爾前往照會法捕房將吳提回押至昨晨傳同事认人證解送公共公廨先由中西包探禀稱將被告拘獲後當在其身畔抄出原贓四開多枚均蓋有原告店内之印呈請察閱次由事主王文章證人李炳炎上堂證明被刦時我等在燈火之下見有多人但面貌皆未認清獲案被告是否行刦者之一殊不能證實云云陸襄讞得供商之英赫副領事判吳石珍還押展期一禮拜補提同黨查明解訊 
[辦理懲治盜匪案之省長條示]  
　　上海縣知事接江蘇省長公署訓令案查懲治盜匪法及同法施行法之各規定處刑旣極嚴重手續亦甚詳明辦理務須愼重本省長蒞任以來核閱各縣辦理此項盜匪案件本署無案可稽者有之供證不甚確鑿者有之甚至數案併辦而逕報轉報之兩項程序並不認定混用呈電者有之凡此一經駁回不徒案牘滋繁且恐稽遲貽誤自非分條指示不足以期畫一而資遵守合亟通令仰該知事嗣後辦理懲治盜匪案件必須遵照後列各條辦理毋稍違誤並將奉文日期先行報查切切此令一各縣管轄境内出有盜案於五日内勘騐呈報失察及諱報者處分綦嚴今核各縣懲治盜匪之案每多未據勘報而江北各縣爲尤甚迨經查詢藉口事主未報顧地方發生搶刦之案街談巷議速於郵傳各知事如有所聞即當自行查勘即地處偏僻距城遥遠或事主因報案易招匪忌慮有報復故守秘密不予人知情事亦應於獲犯時查傳補報一盜匪以贓據供證爲憑承審者對於獲犯務須詳細研鞫何人起意糾邀同夥幾人是何姓名在何處會齊執何器械何人搜贓何人把風有無殺傷事主事後如何分贓如何逃匿以上各情必須一一訊據供明如有同獲人犯更須隔别審訊供如相符再行質諸事主之供報證以勘騐之情形果能吻合方成信讞其另有事主未報案者並應查照前條末節傳質補報如在隣縣者亦應咨查明確以昭核實一所獲各犯如案情不同事主各别之類即應分案辦理毋得混雜併辦以清眉目一辦理懲治盜匪案件須分别緩急如縣知事認定有懲治盜匪法施行法第一條各種情形得先行摘叙犯罪事實由電逕報以期迅速惟用電逕報務須詳叙明晰不得含糊其詞如有快郵代電並須附送供摺以憑核辦若無第一條各種情形即應遵照懲治盜匪法第五條附具全案呈由高等審判廳轉報一科刑標準條例第五條一二三欵之各規定訊取犯供固當注意第或是或非關係生死出入各知事哀矜庶獄具有同情舉筆重輕務宜審愼如果獲犯實有各規定之情事即不得姑縱於用電逕報之案摘叙事實併應明白叙入毋稍疎漏 
[華商電車撞斃人命]  
　　昨日午後兩點餘鐘時華商電氣公司之第十一號電車由小東門回駛高昌廟迨掛帶拖車開駛至沿浦灘鹽碼頭地方適有年約五十餘歲販賣花生之小販寗波人肩負花生一包約計十餘斥從碼頭畔往西行走欲從電車前面竹過乃該車五號司機人臧以能見其行近車頭而其兩目爲肩負之花生包所遮蔽不及避讓雖司機者眼快手靈急將其肩際拉住向旁惻推過以期出險維時車機雖停而餘力尚猛一時不能過抑致仍被後面拖車車頭碰撞立即傾跌頭部竟觸及車身下之鐵質三角形遮蔽輪機者之上登時神志昏迷血如泉湧當經該車司機賣票等人急即下車代爲救援嗣因該小販頭顱撞破損及腦部未及一分鐘即已殞命當經崗警聞知到來將司機人之銅牌取下報告第一區警察署王金山署長即飭十六舖地甲查明死者有無屬人去後旋有住居龍德橋附近之甬人鄒以新到塲指認死者爲伊妻妺之夫名周山高向與其妻同住伊家等語後經該地甲亦回禀前情並偕該屍親投報地方檢察廳請爲派員相騐其尸暫由地甲看守 
[汽車肇禍併紀傷兩人斃一孩]  
　　昨日下午五時許某號汽車駛經新閘路撞倒南翔人吳利占跌傷頭部等處當由新閘捕房七百五十五號華捕到來將汽車號碼抄錄另雇車送吳利占投仁濟醫院醫治即持西醫所簽傷狀單呈報捕頭請示又有寓居法祖界格格克克路鼎蔭里十四號門牌之五十七歲寗波人蔣品田於昨晚七時行經福州路湖北路口被某號汽車撞跌碾斷右腿骨由老閘捕房五百九十號華捕瞥見前來押令汽車載送受傷人往仁濟醫院醫治旋即帶該汽車夫入捕房禀候捕頭發落又昨晚八時許有西人ＭＭＣahcn所乘一千五百四十八號汽車駛經虹口靶子路適有十三歲女子陸瑞雲穿過馬路一時不及退讓致遭撞倒受傷甚重當由西人扶上汽車送往同仁醫院因傷過重未及醫治即傷重斃命由該西人報知捕房派捕將屍車送斐倫路騐屍所候今日禀請公堂相騐 
[中華武術會消息]  
　　南巿中華武術會現謀創辦社會童子軍聞報名者已絡繹不絶又該會圖書館自開幕以來頗形發達所有中西有名報紙雜誌莫不應有盡有無論會員來賓均可檢閱 
[兩路人員今日比賽足球]  
　　滬寗滬杭甬兩路人員足球會每季舉賽一次由前局長鐘文耀備有銀杯一尊爲優勝者之奬勵品其定例以連勝三次者爲得奬本年已比賽兩次均爲滬杭路人員所勝兹定本日（十九）下午在麥根路體育塲爲第三次之比賽此次若仍爲滬杭人員勝則銀杯將爲滬杭人員所得今日滬寗路特開專車往返一次專爲參觀賽球者乘坐並不取資其時間爲下午二點二十分由北站開五點由麥根路開回云 
[蘇州振興電燈公司之交涉]  
　　蘇州振興電燈公司欠怡和洋行機器價欵前經駐滬英總領事函請交涉公署轉致蘇州地方官對於振興公司以執照爲擔保所負之責任未曾履行以前無論何人不得阻碍該公司因此執照所享之利權并附抄件四紙當由許交涉員咨行蘇州交涉員查照辦理嗣據蘇州楊交涉員復稱事關地方非該署範圍内事云云又經許交涉員咨行蘇常道尹查核辦理矣 
[湖北路火警續誌]  
　　昨早三時許公共租界廣東路湖北路方面忽告火警已畧誌昨報兹悉起火之家係湖北路三十號門牌周泉記刻字店延燒三十一號門牌日光汽油燈店三十二號門牌長安茶社及該茶社門首之大衣店又二十九號門牌朱榮彭大衣帽子店廣東路轉角三十八號門牌萬生昌烟紙店廣東路（即正豐街）二百五十八號門牌美利西式洗染作而湖北路西面第三百六十二號門牌義生炒貨店三百六十二號門牌和源押店三百六十五號門牌協興館等家之店面牆垣均被波及旋由救火會人員駕車携帶消防器具到塲汲水澆息計焚燬樓面店面兩共十六七間長安茶社之樓面約有十二三間其位置原係半月形竟遭燬一大部份事後該管捕房派定中西包探前往火塲調查起火緣由復候核奪 
[機器工會演戲籌資]  
　　虹口中虹橋永昌里機器公會現擬開辦工人義務學校以培養工人之道德智識因需欵甚巨乃假定靜安寺路夏令配克影戲場於星期日晚（即二月十一晚）演劇籌資聞劇中有著名義務新劇家一風和樹隱居士雅郎再舟鶴琴村芳諸君之新劇久記社陶有成裘劍飛張玉峯索原之馮子明羅鐵臣諸票友之文武京戲又有張玉良女士之京曲王義良馬景賢二女士之鋼琴合奏冰叔君之戲法女學生之跳舞大力士之刀石並聞此大力士是從前打倒康鐵耳西力者云 
[普益社消息]  
　　南巿普益社定於今日下午七時半在社舉行會員交誼會其秩序如下（一）唱詩（二）鋼琴獨奏俞女士（三）趣談顧肯夫（四）化裝講演（五）壞哀啞鈴席時泰仲子通（六）幻術諸葛楓（七）影戲並聞該社定於三月二十四日下午六時半由南站乘坐夜快車赴杭游覽西湖名勝游期三日川資六元（旅宿飯食等均在内）社員聞訊報名者已有多人又該社以現在天花流行險象可怖仍擬照客歲辦法自陽曆三月二十一日起至四月二十日止每星期三六日爲男子佈種二五日爲女子佈種請有男醫士周仲衡毛克倫石運玲三君女醫士張竹君石美玉諸女士用工部局所製痘苗不收費用如有十人以上或其他公私團體並可延往代種云 
[泰西食物同業夜校開學紀]  
　　泰西食物同業夜校於昨晚（十七日）行開學禮到者除同業各董事等外來徒來校者五十人首由校長林炎夫致訓詞各學生向校長曁敎員及各職董董事等行鞠躬禮畢散會 
[派委清理中美交換書籍之專員]  
　　江蘇交涉公署存積中美交換書籍甚多續到者猶繹絡不絶故擬特派清理主任及佐理人員專司其事經許交涉員呈請外交部核示昨奉外交部指令云查美國斯密沙寗美國書籍交換處歷年寄至中國之交換書籍存留該署堆積日久爲數甚多清理自屬較繁自應遴派專員從事清理惟祗須委托署員兼管毋庸另立機關等因許交涉員昨已遵令特派本署科員鄒應歡爲清理中美交換書籍專員沈士成爲清理佐理聶宏道汪煜兼任佐理尅日將各書從速清理俾得早日結束云 
[滬杭路減收運牛費]  
　　滬寗滬杭甬兩路管理局前奉交通部調令以北省災情重大現爲維持民食起見特將車運農務應需物品核減運費以示體恤等情曾誌本報兹因牛隻亦屬農務所必需按照滬杭甬鐵路目前新訂貨章每牛一頭收費三分每批起碼收洋二元現由該路局長飭下車務處特予減少運費凡運牛一頭改收運費一分二釐半每批起碼運費僅收一元昨已通飭全路將貨章一律改正即日實行云 
[學商公會施種牛痘]  
　　南巿水神閣上海學商公會同人因見天時寒暖不當疾病叢生天花傳染故特請中醫顧霖周西醫鄧源和陳天樞分任内外各科常年施診外特行施種牛痘印就施診劵廣送貧家以便憑劵往診現定於舊曆二月十二日起每日上午種痘不取分文其經費悉由會中同人擔任云 
[國貨人丹銷場之發達]  
　　中國國貨人丹十年前由中法藥房發行頗受社會歡迎本屆從事推廣已見報端兹悉該藥房自招請外埠經理後各處函訂紛紛不絶現已售去十萬有餘而承銷者猶爭先恐後良以昨前兩年因抵制潮流供不應求故此次更形踴躍聞該藥房原有工場不敷分配已將舊時天外天游戲場地址改爲工場添僱男女工日夜趕製俾應求者之需云 
[爛泥渡商業聯合會開會紀]  
　　浦東爛泥渡商業聯合會於前晚七時假籌備處開會到者三十餘人首由籌備主任陳泉聲報告開會宗旨次經衆討論簡章及各商號之承認月捐並擇日開成立會等議畢而散已鐘嗚九下矣又該會昨接本埠華洋義賑會來函略謂本會定於十九號（即今日）上午九時委派勸募隊隊員五隊至貴會請派員導引貴處各廠棧商號勸募等語該會主任接函後已派定會員屆時導引前往勸募矣 
[追悼朱雲僧預紀]  
　　崇正小學敎員朱雲僧任職多年敎授認眞對於社會服務亦不憚勞瘁年甫三十忽於去臘中旬病殁兹由乃弟擇於明日在庽開吊並經上海小學敎職員聯合會中華武術會華實學友會崇正校友會四團體同人訂於是日午後二時集小南門外救火聯合總會正廳開追悼會云 
[青年行延聘總經理]  
　　四川路青年行專辦進口五金局廠材料開設以來頗得各廠家稱許兹更擬擴展營業聞鈕君惕生現寓滬上頗有志從事實業因請爲總經理聞鈕君以該行同事諸人均係青年會友確能實心講求實業且毫無嗜好用是深表同情業已允許擔任並請劉君劍懷爲交際員從此該行物品諒必益加精良而營業亦必日臻發達也 
[公共公廨會訊車輛肇禍違章案]  
　　星期四午後由公共公廨張襄讞會同美約副領事升座第二刑庭會訊汽車肇禍及違章案共二十一程彚誌如下（一）萊佛根聞駛五千二百零四號送貨汽車在愛文義路撞傷衛生局馬夫沈生全頭額案原告傷無大礙以葉開車不愼「堂諭」押西牢一月（二）蕭阿良在四川路開駛一千九百廿八號汽車不愼撞傷朱成林頭而案「堂諭」蕭押西牢兩禮拜（三）朱耀根將三千三百十七號汽車任人在靜安寺路開駛違章案「堂諭」罰洋十五元充公（四）丁阿明在蘇州路開駛九百三十四號汽車不照工部局定章「堂諭」罰洋十五元（五）蔡阿章在江西路開駛五千一百四十二號汽車違犯警規「堂諭」罰洋十元充公（六）許國珍在北四川路開駛一千五百八十七號汽車疎忽諭許罰洋八元（七）王昌太在蓬路開車不傎撞壞西人羅麥利之包車諭王罰洋二元再賠修費洋五元（八）陳連三（九）李毛弟（十）徐阿根（十一）秦高濤（十二）文增志（十三）黃阿甫（十四）朱兆榮（十五）鄭雪才或停車碍路或不點尾燈或不聽巡捕指揮「堂諭」各罰洋五元（十六）顧德生（十七）陳阿濤（十八）丁阿四（十九）毛大林均因碍路違章「堂諭」各罰洋三元（二十）王四鴻（二十一）王阿二均在九江路開車疾馳違章「堂諭」證據不足註銷 
[指控華探違法逮捕之續審]  
　　虹口西華德路長樂池浴堂股東趙醇麟在公共公廨以民事起訴工部局派往閔行路捕房辦公之包探周小弟及唐仁山違法逮捕請斷令賠償損失洋一千元一案上星期五訊判補傳人證再訊等情已誌本報昨由張襄讞會同美丁副領事升座民庭續審先由證人已經辭退虹口捕房一百八十六號三道頭西捕職務之洛林司投稱第二被告（唐仁山）於去年十一月十五號來捕房報告其所言據繙譯譯稱彼已在公堂控趙不還欠欵因趙於控後將住處遷移故公堂出有牌票彼頃偵得趙在西華德路浴堂請爲派探等語該第二被告又將公堂所出收受堂費之收據一紙交閱我遂派周小弟與其同往將趙喚來飭捕送趙至公堂周小弟所辦之事我俱同意惟其以收據而前次到堂供係特别牌票此語我不同意云云又據證人虹口捕房繙譯周文鼎供稱唐到捕房報告一切均係我所繙譯唐確曾言公堂已出牌票唐所交閱之公堂收據我並未譯作特别牌票之語云云又據被告唐仁山供稱去年至趙所經理之浴堂内爲托脚生意故與趙押櫃洋一百元嗣將生意辭退押櫃之欵趙不交還故來案控告其時趙家住牯嶺路福來里後忽搬移十一月十五號趙往長樂池爲我偵知故持公堂所出收據投報虹口捕房當時我係言公堂已出傳票並未云係牌票等語旋由原被律師三人互相辯諭至午問官命候會商堂諭展期宣佈 
[昨日公共公廨訊案紀]  
　　昨晨公共公廨民四庭由張襄讞會同美丁副領事訊理各案除包探周小弟被控追償損失案另紀外餘併誌如次（一）腦威商順亨洋行訴鮑伯昇定購玻璃貨到不出請追貨價及損失銀一萬七千六百五十餘兩案鮑自被控後避匿不出由原告律師到堂聲請登報傳達「結果」照准（二）楊潤身訴何錫誔不理擔保章綬卿借欵案「結果」候會商堂諭宣佈飭遵（三）信成銀行訴陳詠龍不理道契押欵案兩造本已和解臨時有楊某延律師到堂對於被告所抵之道契有所請求「結果」改期一禮拜再核（四）沈根生與其兄福卿爭奪遺産案「結果」改期七天再訊 
　　又午後民四庭由俞襄讞會同美約副領事訊理（一）民生侳廠聲請破産案有債權英商泰隆等洋行之律師到堂聲明被欠英金二萬五千鎊此次請求破産請求人雖已聲明華字報紙然原告並不知情要求將此案歸英領陪審云云「結果」本案旣有英商債權關係應改期與英領會審（二）兆昌絲號訴震豐收繭公司股東孫衡甫徐乾和陸寅卿汪味青不理絲繭抵借銀九千餘兩案該繭存於北西藏路洋棧日前該處大火絲繭亦付一炬而該貨三十萬兩保險單係由原告執管兹孫陸兩被告之律師要求飭原告將保險單交還而原告律師到案反對「結果」第一第三被告之代表海德禮律師之請求註銷（三）寡婦張忻氏與瞽者陳賢榮爭奪聚康莊存欵一萬元糾訟案前經判决各半具領兹陳不服邀證人四名到案請求復訊而氏亦邀證人一名到案作證「結果」不准復訊仍照原斷辦理（四）楊子琴訴徐瑞增不理賬洋二百七十餘元案被告在押已久禀請開釋「結果」准被告具結出外設法向原告料理 
[續誌學戲逃逸之訟案]  
　　錢茂林前將伊子和尚拜侯德山爲師學習唱戲旋由侯復將和尚轉拜李德山譚永奎爲師學戲不料和尚於上年間逃逸侯等現延律師在法公堂控稱和尚現被伊父藏在鎭江姑母處等語判聽候飭探至鎭江地方查明實情再核在案兹由捕房飭探程子卿至鎭江地方查明和尚實因被譚等凌虐故此逃至鎭江由其姑母白趙氏薦至某處營業現該探來申回禀捕頭故昨又傳訊先由捕頭上堂禀明前情繼由原告巴和津師稱現據捕房報告和尚實在鎭江姑母處何以被告前堂否認請察被告代表郭蘭克律師稱錢和尚實係錢茂林螟蛤子不知鎭江有姑母之事且現據捕房報告包探尚未至鎭江原告已經先在該處願見有弊云云中西官判候覆訊再核 
[造屋糾葛案之續訊]  
　　作頭吕順記前延還商律師代表投法公堂控稱吕承造俞子章房屋俞應付造價銀八千五百兩及加添工程銀一萬一千兩向收均不交付求追等情判着將被告存在檢察處之銀先給五千兩交吕領去外將房屋所圍之竹笆拆去房屋交俞收管聽候再核在案昨又傳訊原告由達商律師稱現據工程師報告原告房屋係於陽曆二月二十八號完工恐有錯誤緣原告建造之房屋於陽曆正月間已經工竣當時實由被告監工故此加添工程被告允給增加工程費不料迄今未付應請訊追被告由巴和衛師稱當時雙方訂立合同書明如建造不好拆去再砌現據原告律師聲稱原告遞禀時已經完工等語惟當時敝律師偕同林百克律師同往察看尚未完工今有照片可證應請堂上照合同辦理豈能增索造價至於所誤日期應由原告擔負請追損失一千五百兩中西讞員會判聽候下堂諭飭遵 
[法商電車撞傷行人]  
　　昨日下午四時許有法租界某號電車駛過公館馬路撞倒行人某甲昏暈不省人事經大自嗚鐘法捕房一百零五號華到來抄錄電車路牌另雇車送往仁濟醫院醫治一面歸報捕頭以備查究聞某甲所傷甚重恐無生望云 
[飯司勾誘婢女捲逃之提訊]  
　　皖人何德貴本在孟納拉路四百六十九號門牌張鶴樓家爲飯司去年十二月二十一號唆使張之婢女桂英竊取值洋四千元之金珠飾物偕婢逃往漢口被該處慈善會調查員查悉搜出原贓併解夏口縣公署訊辦事爲新閘捕房捕頭得悉以張曾經報告捕房即禀明捕頭請廨備文前往將何與張婢一併提滬昨晨押解公共公廨經中西官略訊一過以本案贓物均在漢口慈善會尚未吊到判被告男女分别押候移吊原贓展期一禮拜再訊 
[盧鏡川債案之傳訊]  
　　漢口敦義莊等數户前延農復律師爲代表投法公堂控某號主盧鏡川共計虧欠原告等銀一萬餘元詎盧將號閉歇人即逃來上海請求訊追並請堂上將盧所存銀行之欵扣留等情判准如所請盧交保候核在案昨又傳訊先由原告律師稱今查得被告已將某銀行之欵提出實有違堂諭請核詰之盧稱此欵實係商人妻子之欵今妻子在案可證當由婦人盧孔氏稱某銀行之二千元存欵實係婦人之欵日前因丈夫被控拘留故由婦人提出延請律師所用等語中西官判退去候覆訊再核 
[寓客指控棧主婦吞没存洋]  
　　向爲釘碗業之江北人孫海山於隂曆本月初五日來滬下榻於南巿老白渡同發小客棧内昨日向該棧索討所寄之洋銀六十元經該棧主婦姚夏氏招到崗警將孫帶至一區警署經王金山署長詰問孫供此洋係從原籍帶來備購金鋼鑽爲釘碗之用當時照章將該洋六十元如數寄交棧主婦代收保管不料忽遭乾没請求追償等語詰之該氏供多狡猾並云被欠桃資分文未付王署長以情詞各執飭即申解警廳司法科訊究 
[寶山婦人扭控匿媳]  
　　寶山婦人印周氏昨扭控黃和尚至三區警署訴稱兒媳印黃氏並孫女寶英年十五歲於四年前被伊弟和尚領藏家内掯不放領希圖離異改嫁去年控奉寶山縣飭傳黃和尚未到將其父黃長發押交兒媳並孫女在案現探悉黃和尚匿居浦東陸家宅地方故扭署請究等情質之黃和尚供稱因姐夫出外十餘年未歸姐姐甥女無無所依靠現在老公茂紗廠内做工等語曾署長得供判將黃和尚暫押候將印黃氏並女寶英交到再行解辦 
[妓院内查見兩幼女之科罰]  
　　專查妓寮之三道頭中西兩捕前日查至浙江路一百二十三號門牌鴇婦朱根姐所開之妓院内見有兩幼女在院學習戲曲以該鴇違背取締將其連女一併帶回捕房詰悉兩女一名范壽寶年十四歲一名陳阿毛年十三歲分别押至昨晨解送公共公廨將在該院抄出之請客票數紙呈案請訊中西官即先訊據范女供稱我母親在該妓院爲娘姨故我前往探視並不住居該院學曲等語又訊據陳女供稱原籍寗波父親業成衣母在滬上昨至該院找尋阿姨並不住院學戲等語而朱根姐供詞支吾問官訊畢科朱根姐罰洋四十元充公陳女發濟良所留養二年范女發濟良所留養一年期滿再核 
[頂替妓女執照之科罰]  
　　龜奴姚百言鴇婦沈金氏在北海路（即六馬路）一百三十三號門牌開設妓寮因將已經嫁人及他往之妓女從前所領之執照擅與未曾領照之妓女頂替經專查妓寮之中西兩捕查悉以該龜鴇不應欺朦禀請公共公廨出單於昨傳案由中西官質訊之下判姚與氏各罰洋十元充公 
[賭徒分别懲罰]  
　　王金生因犯賭案經公共公廨訊辦六次仍不悛改前日又糾衆在虹口天潼路二百三十八號門牌廣東人王南家聚賭經該管捕房華探目王四福包探侯松山偵悉協同西探康仇往將王金生及王南與賭徒李信王孔程炳生朱阿弟王生楊金謝天文南關阿才陣平朱雀王靈劉大李兆桂高四馮育等並賭具帶回昨解公廨由中西官質訊屬實判王金生押西牢四月期滿逐出租界王南罰洋十五元餘人到案者每名罰洋三元其在捕房保出不到者着將保洋與罰欵一併充公賭具銷燬 
[誌謝]  
　　上海錢業公會發行之錢業月報第一卷第二號業已出版昨承該會惠贈一册又上海機器公會惠贈游藝會入塲劵兩紙誌此併謝 
來件 
[寗波旅滬同鄕會圖書室徵集圖書簡章]  
　　一本圖書室以保存桑梓文物兼備普通必要諸籍供旅滬同鄕觀覽爲宗旨一由前項宗旨分徵集圖書概目爲兩部分一關於寗屬特有諸書其徵集門類如左（一）舊府及現存各縣或鄕志（名山古刹諸志俱屬之）（二）歷代名家著作（無論已示刊行均應搜集）（三）現存人之著作已刊行者（四）先賢手蹟及遺像（五）金石文字之搨本印本或抄藏本（六）城鄕巿鎭區域圖說（七）山海及物産諸種圖說（八）自治及敎育之成蹟一關於普通必要諸書其徵集門類如左（一）經史之不可缺者（二）諸子之不可缺者（近譯百科全書及中外國譜之類俱屬之）（三）文集之不可缺者（四）其他各種應用書籍一右列圖書凡本會會員俱有徵集之責一凡上列範圍内捐助圖書者登本會月刊分别申謝一先賢墨蹟或家藏遺書願出讓與本會者經圖書主任審定復酌給酬金一家藏圖書爲希見之品願借入本會陳列者得限定期於期滿後發還 
雜評二 
[中國之三多（訥）]  
　　今日中國國民有三多一兵多二選民多三災民多養無數之兵而不能供國家一日之用徒耗費以害民則兵多足爲大患製造無數之選民而不能代表正當之民意徒利少數人而亂選政則選民多足爲大患聚此無數之災民而不切實爲之謀救濟籌生活則賑欵雖多無減災民痛苦則將來亦足爲大患 
　　此所謂三多者占全國國民之大部分然而皆無法以處置之當局且欲利用此三多以自衛則國將成何景象哉 
公布欄 
[上海地方審判廳]  
　　批示一件姚金南呈爲預杜姚岳卿後患請求備案由據呈姚岳卿覬覦遺産後患叵測各節純屬空言所請備案應毋庸議此批一件吳榮泰聲請抄錄訴訟筆錄及判詞由聲請悉查民國五年八月間吳盛氏吳世泰與吳朱氏吳　泰爲祀産涉訟聲請人並非該案内之當事人所請抄錄筆錄　難照准預繳抄錄費洋一元發還此批一件同益莊呈爲欵已劃除請求備案由呈悉此批一件徐庚清狀保周開雨由狀悉查爾並非般實店舖所請具保之處着不准行此批一件僧連雲狀陳已在和解進行中由戕悉着即轉知爾師了塵迅將是案設法理楚毋得再延致干未便此批一件包國香狀請銷泰由狀悉准予銷案此批一件何瑞堂狀請銷案由狀悉准予銷案所有該民前交賬簿一本並准來應繳證具領此批一件高桂香狀交欵洋由准交此批一件胡謂江狀請銷案由狀悉准予銷案此批一件丁紉秋狀領欵洋由准領此批一件費文欽狀交欵洋由准交此批一件左延邦狀交欵洋由准交此批一件陸和尚等狀領欵洋由准領此批一件錢實甫狀請暫緩執行由狀悉准予暫緩執行此批一件姜渭濱狀請執行由狀悉准予飭吏依法執行此批一件馬志熊等狀請執行由狀悉着即來案聽候訊奪此批一件榮錦堂狀交扣押費由存候支用此批以上三月十六日判决主文（民一庭）一件判决張良甫與張賢緒等爲贖田控訴一案主文原縣民國十年一月四日之補判認爲無效本審訴訟費用歸張賢緒張賢範負擔一件判决李勤生與錢玉麟因花欵糾葛控訴一案主文本件控訴駁回本審訟費歸控訴人負擔一件判决宋尹孚與黃殿卿爲債務控訴一案主文本件控訴駁回本審訴訟費用歸控訴人負擔（民二庭）一件判决胡錫南訴姜元亨等欠租涉訟一案主文姜元亨張東來應各償還胡錫南租洋十二元姜元亨所租第五十五號房屋張東來所租第二十六號房屋着即遷讓民國十年隂曆二月初一日以後之房租仍各按照每月三元清付至　讓日爲止訟費歸姜元亨張東來各半負擔一件判决柴南齋與柴南　造屋糾葛控訴一案主文原判撤銷控訴人在自已應有持分地内建築房屋被控訴人不得阻止本案訟費歸被控訴人負擔以上三月十七日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[檀島旅行記（二）] [  朽木]  
　　一八一四年俄國阿拉斯加總督巴羅羅夫Ｂaronoff抵此島欲取以爲領地以島王率人民一力抗拒未獲成功一八二五年英人加勒司頓ＲichardＣharston抵檀頗干涉國政國王不得已遣使赴英交涉始得無事未幾法人以酒來貿易欲乘機窺取國王因下禁酒之令法人復不得逞美人以其地糖蔗之富遂漸次移民奪取種蔗事業一八七六年夏威夷王國與合衆國訂約允兩國通商美人遂得在檀島經營糖業一八九三年檀島亂民因反對政府美人助其人民傾覆王國改建臨時政府美海軍登陸以保衛爲名占據要塞奪取砲臺自是土人勢力漸衰凡政治敎育財政各端漸歸美人掌握一八九八年遂爲合衆國所併合完全爲其領土矣 
　　（二）檀島之氣候檀島在太平洋北部北緯度一八度五四與二二度一四及西經度一五四度四八與一六○度一三之間純爲海洋氣候終年天時温暖四序皆春花木叢蔚晨間間有薄雨午後則皆晴朗每日除晨夕稍凉如中土八九月之交自午前十時至午后五時均與中土春末夏初相彷彿夏季八月最高至華氏八十八度冬季一月最低至華氏六十一度故居此間者絶無服厚重絨衣之時且有終年夏服者惟夏威夷島有高山二一名孟烏拉基ＭaunaＫea一名孟烏拉羅亞ＭaunaLoe前者高出海面一三八二五尺後者高出海面一三六七五尺兩山終年積雪不化與日本富士相似寒度每日平均約華氏四十九度其他各島則與華湖島不相上下惟各島冬季十一十二月之交皆雨量最多去歲尤爲十餘年所僅見除華湖島外多有因雨量過多致成水災云 
筆記 
[較技記（下）] [  西雲]  
　　其姊聞之嘆息曰弟不聽吾言自取咎戾今將奈何急趨視之時已病極而呻顔色灰敗視其創處五趾皆斷創作黑色而無血驚曰此黑手也幸未中要害不然死矣急出藥敷之旣竟乃曰彼不知小毛爲碧彩之弟乎易衣而行至較技場見技者曰爾以黑手傷人不足爲奇汝詎不知譚碧彩耶技者見來一女子色又不善知爲勁敵乃謝之曰頃來者欲致我死命我不得已而出此否則吾殆矣碧彩笑曰汝敗於人則聲名殆矣人敗於汝則如之何獨不爲他人稍留餘地乎技者大慚碧彩乃曰吾輩無庸相摶請過我家較技可乎技者躊躇未應碧彩曰天下豈有以英雄自命而以詭道欺人者不得已遂往則出鐵砧二具高尺許置階上謂技者曰汝先碎之何如技者視砧僅高尺許力尚能及慨然應之脫手鞱運氣良久竭力擊之火星轟然飛射鐵玷碎而爲兩技者有得色碧彩微笑徐脫手鞱仰掌輕拍鐵玷不動技者大笑碧彩曰汝細視之何遽笑也技人乃俯視鐵玷則已裂爲數十塊矣鐵玷雖碎而所置之地不差累黍技者大驚跪伏於地敬謝不敏並請爲受業弟子執不可曰汝但自求精進不必學業於吾也技者再三請乃諾之小毛十日後亦愈遂結爲昆弟碧彩後嫁作商人婦其夫暴悍異常因故入獄碧彩救之迨出獄後又嘗使意氣撻女無完膚女每不與較竟鬱鬱以終嘻亦奇女子哉 
劇談 
[梅屑] [  岩佛]  
　　蘇州妹將去矣已定二月十二返粤故抱周郎癖者連日定座以作留别之競觀蘇州妹之名劇若夜送寒衣夜吊秋喜鳳儀亭桃花源情界神仙諸劇其表情之佳妙做工之細膩誠能令人腦海留景作三日想也 
　　然論蘇州妹所唱諸劇余尤以夜吊秋喜一劇爲首觀蘇伶之秋喜與招子庸相遇時之狀况秋喜雖飄零青樓花竟能描演出一種閨閣佳人企慕才子之態絶無勾欄臭味態度娉婷豐姿颯爽演至奔避王善一塲易釵而弁摸索迷離令人莫辨雌雄又與陳員外相遇於途時以子喉改生喉清腔對答嗓子圓潤所唱「那呀」一齣一氣貫鶯聲嚦嚦四座無不鼓掌呌絶是劇此句即蘇州妹受人歡迎之點亦即是劇精彩所在處也 
　　蘇州妹返粤來滬無期吾以爲蘇州妹不重來滬則已如重來滬若能與李雪芳配演以蘇州妹之小生李雪芳之花旦則無論悲劇艶劇可謂完善無缺說雖如此然恐能成爲事實也 
詩錄 
[華榭下Ｖatzea山居即景] [  朝露]  
　　好烏知迎客山居别有天俊游華榭下低咏小樓前大道通雲岫危欄俯逝川行行三五里跨馬去如仙 
　　（華榭下爲南美洲巴西名勝在泰流淑坡Ｔheresepolis山谷間無酷署炎蒸之苦誠熱帶中絶妙逭暑地也） 
　　過巴西最占勢力之「珉琅全賴州」ＭinasＧeraes首府得詩一絶寄瘦鵑 
　　佳氣千重樹（街道林蔭之美曾見稱於外國君主）（國賓）雄藩五里崧（五里崧乃首府名）珉琅利天下何論海西東 
新聞拾遺 
[賣符] [  筆花]  
　　杭州湖墅有章某者向業綢商家頗小康正月間延聘紹興人李某大家敎讀日前章某長媳艱於産李乃畫符咒多張令其媳吞服果安産無恙於是遠近村中愚夫愚婦奉若神聖大小疾病均到該塾求買符咒李某異想天開預畫黃符數百張隨時出賣每張小洋一角聞獲利頗厚云 
[獵艶] [  立德]  
　　昨日午後三時許南京路某香粉公司門前有二少年各携一攝影機器時有二女郎由該公司購物出即以機攝其影詎已被二女所見趨步上前攫其機器擬欲喚捕二少年因其内已攝多張不忍捨去竟不知羞恥哀求不已二女郎訓誡數言將機擲之於地揚長自去二少年乃拾機起然已損壞遂悻悻驅車去觀者大快 
瑣錄 
[小智囊] [  樂澄]  
　　歐洲極北那威與瑞典地方以在高緯度之故是以晝夜長短之差極大極北之地每年有三月不見日光 
　　日本全年地震之次數約在七百次以上 
　　蒼蠅全身附著之微生蟲達一百四十萬有奇 
　　英京倫敦之倫敦橋每日平均有五十萬人之經過 
　　據有名生理學家之測算人髮約有一二八○○○莖 
　　全世界基督敎之信徒有六億一千萬人佛敎之信徒有八億三千萬人回敎之信徒有二億萬人 
小說 
[社會小說衆醉獨醒（二九二）] [  瞻廬]  
　　第四十六回曹詩翁痴想文苑傳賈太史謬附逸民篇咦咦咦哈哈哈老夫名山著作流播千秋郤不料發生在這小妮子身上文章千古事得失寸心知小妮子不朽老夫也可不朽了咦咦哈哈咦哈咦哈合罕合罕這一片得意聲喧笑聲亥嗽聲都從一位蝦鬚老人的嘴裏透出起初的咦咦哈哈是純粹的笑聲後來的咦哈咦哈笑聲裏面夾雜着幾分痰嗽比及咦哈轉爲合罕竟是純粹的亥嗆聲原來方先生的嗽病新痊經這一番狂笑卻又牽動了他的宿疾狂笑得没多幾聲倒累他欬嗆了一會子欬得駝背愈聳蝦鬚愈蹺趕快的揉着胸脯把欬嗆平復了呵出一塊濃痰郤又不即唾去放在嘴裏咀嚼一壁嚼一壁說道生今之世行今之道貞節兩個字早已没人講求郤不料瑣瑣裙釵竟有這般轟轟烈烈的舉動障百川而東之挽狂瀾於旣倒平江學校裏出了一個貞節的學生吳中詩社裡添了一個貞節的詩友我方某躬逢其盛眞是千載一時的機會合罕合罕又是一陣欬嗆前痰未唾接着新痰趕把兩塊痰兒一起唾去方才騰空了嘴又好說話那時雌雞嗓子的吕文甫揷嘴說道社長先生言之有理這位柳翠娥女士三貞九烈舉滿東南雖是社長敎育之功也是吾輩切磋之效說時伸長鴨頸在人叢裏望了一望見宋吟香不在詩社裏面才敢放膽說道好敎社長得知柳女士的家裏我曾到過好幾回接席談心甚爲莫逆他的肺腑我都知曉他不是貞潔女子還有誰是貞潔女子也耶 
[餘瀋] [  鵑]  
　　在山水勝處花木挺秀中更着一絶世美人亭立其間上有碧空下有綠水與玉貌瓊姿相爲娬媚飄飄欲仙當斯時也眞令人作南國佳人離世獨立觀矣 
 
 
 

Page 15

 
 
   
 
 

Page 16

 
 
常識 
[本增刋三次修正投稿簡則]  
　　（一）投稿本增刊者其材料除衛生道德法制經濟四項外持增雜錄一項仍以有關常識者爲限其有　涉攻計個人者恕不登載 
　　（一）投稿者篇末須開明姓名曁詳細地址最好黏一名片每句請自加單圈若篇輻過長及繕寫濠草字跡不易辨認者佳搆亦從割愛 
　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標踵下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本舘取酬其取酬時之署名蓋章須與投稿時同 
　　（一）投稿者如不願取酬或不願將所署之名發表者請于原稿註明附函恕不作答 
　　（一）投稿登載時本增刊得酌量增刪其字句 
　　（一）投稿不登載者原稿恕不發還 
　　（一）凡投揷畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
[本刊啓事]  
　　惠稿諸君無論常投初投每篇稿末均請開明詳細地址（勿寫於信紙上信封上或他處）並黏一名片 
常評 
[妖言] [  老圃]  
　　狂夫發狂有自殺之事以常情論則好生而惡死當必無自殺之事 
　　袁世凱稱帝爲袁世凱之自殺張勲復辟爲張勲之自殺當其未稱帝未復辟之前自常情論之當無稱帝復辟之事近閱西報又有妖言或者北方軍閥不願生而求死或者窮神眼花倒行逆施或者滿洲餘孽不願受優待亦非必無之事然以常情度之此輩亦未必發狂 
　　帝冕之爲物神秘之物也一旦投之地下人人踐踏之復棄之溷中人人矢溺之則其物從此不靈雖再供之高卒崇拜之馨香之其物亦從此不靈 
　　使果不幸而妖言中是猶養癰而破癰也毒稔則潰 
道德 
[記學生募賑之可敬] [  竹賢]  
三月五日蘇州各學校舉行旱災募捐所有高小以上之學生均手持瓦製之儲錢罐（俗名聚寶罐）沿街乞募熱心公益毫無厭態堪爲我國青年學子之最高美德作者於是晨即遇工業學校學生諄諄相勸當勉力捐助一元得一紙製之綠色紀念章嗣復有素識之女師範學生來庽勸捐予妻因家中適無餘資辭而女學生再三乞勸予妻嘉其樂善不得已至鄰家借得小銀圓五角付之噫密察我國學生之心性無論何事立志堅决且舉動文明不越常軌似非弱國所有之國民吾知强我國者當不出我國急公好義之學生耳特執筆爲全國學生贈言竊願我學生今日之對於個人求學他日之對於國家社會謀幸福一如旱災募捐之勇於從事則我國之强可立待矣 
　　下午又見華英中學學生募捐予取小銀圓一角付之旁有一人學生亦向伊募捐不意此人竟不捐一錢反怒目而視予見之駭怪良久若其人者眞鐵石心腸人而獸矣（乙種酬） 
衛生 
[流行㾕症是甚麽東西] [  董承琅]  
流行㾕症究竟是甚麽東西呢從前有的麽回答說流行瘁症不是一個新的毛病亦不是從西班牙來的不過從前的傳染没有像現在的廣就是了但是這病却同傷風不同第一普通的傷風多是在冬天發的但是㾕症在夏天流行的亦不止一二次了第二普通傷風的症狀没有像㾕症的利害㾕症發的時候身體發熱頭耳背四肢都覺得痛第二普通傷風的傳染没有像這病的快而容易生㾕症的發起來的時候是很快的熱度自一百至一百零四度脈倒多是慢的 
　　生這個毛病的應該怎樣呢最要緊的就是回家睡着如此可以不使這病傳得廣遠更可使生這病的免加許多雜症如同肺衣炎腦衣炎耳炎等病因爲可怕的不是㾕症就是㾕症所變成的雜症别的人不可同他睡在一塊兒痰同鼻涕都應該用紙帕拭乾凈用火燒去倘若病人體熱頭痛可以給他一點冷開水或者冷檸檬水喝用冷壓物裹他的頭（用手巾絞冷水放在頭上時時掉換）至於吃藥除非醫生指導萬不可輕自嘗試因爲這病是没藥可治的病預防這病有甚麽法子呢頂要緊的就是注意衛生身體應當使他强健作工運動休息都不可過分衣服不可過熱過冷居住辦事不可擠在一塊窗户須洞開使空氣日光容易進來打嚔咳嗽須用手帕遮蓋握手頂好免去污穢的冷食店酒菜店頂好不去總之若是每人能保守清潔二個字免去㾕症是不難的（乙種酬） 
公民常識 
[公葬之提倡] [  絜廬]  
　　節近清明墳外紙錢紛飛斗酒麥飯饗祀先靈此習俗掃墓之現狀也予因之有所感焉夫人子者不忍其親遺骸之暴露乃有葬埋之事是亦未可厚非也（按僧侣之火葬最有見地若西藏人之鳥葬水葬亦非完美之道）然以國人迷信堪輿廢時耗財其害古人論之已詳無待贅言余所以竭力提倡公葬者其最大理由尚不在此吾嘗閒步郭外見田野間之厝墳綦布星羅甚且有露身之　縱横皆是（城中有墳墓之地亦居多數）西人初至中國見其現狀如此莫不咋舌稱奇詆爲鬼國而吾人日行於墟墓間茫然無覺宜其行事了無生氣也且墳墓佔於山墅苟有統計其面積必大可驚人荒棄地利每年之生産力不知消失幾何豈不惜哉矧夫日久傾圮骴骸狼籍不特傷心慘目抑且有害衛生癘沴之來常原於此可不懼哉誠能拓地數畝欄以堵牆蒔以花木爲一鄕人之公葬地不亦較爲善乎負地方自治之責者盍起而行之跂予望之矣（乙種酬） 
商業常識 
[新工商業簿記談] [  新晶]  
　　新式商業簿記之組織法亦無一定兹就最通行者言之研究簿記學者皆知簿記分兩種一曰主要簿Ｏriginalbook一曰輔助簿Ｓubsidiarybook商業簿記亦然今分述之主要簿有三種曰日記帳Ｄailybook清分帳Ｐassingbook總帳Ｌedger輔助簿可繁可簡初無定制通行者有進貨簿Ｐurchasebook出貨簿Ｓalesbook票據受入簿Ｂjllsreceivable票據支付簿Ｂillspayable及其他 
　　日記帳即記逐日定交及收付之帳也 
　　清分賬即分别欵目以便由日記賬過入總賬也 
　　總賬即分户賬記載往來資産負債損益者也 
　　進貨簿專記購入商品之賬也 
　　出貨簿專記銷售商品之賬也 
　　票據受入賬記載收入票據之年月日到期月日付欵人付欵地點及其他應記載之事項也 
　　票據支付賬記載簽出票據之年月日到期日收欵人支付地點及其他之事由也（乙種酬） 
科學常識 
[乾電池之剖面圖] [  康樂譯]  
　　乾電池之製法前已詳述知其法而不知其構造仍無用也兹繪明如下以供研究 
　　說明 
　　Ａ銅螺旋供接線用 
　　Ｂ炭素棒即陽極 
　　Ｃ銅片釬接於鋅罐之旁預備接線用 
　　Ｄ鋅罐即隂極 
　　Ｅ過氱化錳與炭粉之混合物 
　　Ｆ吸水紙兩層 
　　Ｇ沙泥 
　　Ｈ硬紙板 
　　Ｉ釬藥（乙種酬） 
農業常識 
[農場急應普及農學之義務] [  沈兆荃]  
　　我國農民頑固性成泥守舊法經騐有餘知識不足非普及農學决無進步改良之望也而普及主法則以農塲之舉行收效速而易兹不揣　陋謙舉管見所及記列於左與吾農場諸君一商榷焉 
　　（一）農業夜校是校之組織甚簡而需費無多祇需購置桌凳等應用什物敎授由場員負任無須另給薪金爲盡一份之義務而來校勤學者俱不收費班次可分甲乙兩等視各生程度以定學級而敎授之課程列於左表 
　　農業夜校 
　　甲班生土壞學肥料學氣象學作物學痛蟲學農業經濟學 
　　乙班生識字習字算術農學大意 
　　（二）星期演講會每至星期日則集一區之農人由農場管理員登壇演講農學倘聽講農人中有疑問當詳細指示之或農家於作物發生疑難問題亦可在星期會討論之 
　　（三）圖書館購置各種關於農學之書報陳列其内以備農暇時農人得入内任便閱覽如有不明之論可由塲員指導之（乙種酬） 
雜錄 
[我之改良風筝談] [  嘯埃]  
　　時當春令風和日暖種種紙鳶（俗名風筝）又復出現一般兒音相與戲放鳶飛於天興致怡然此最足養成兒童之審美情操亦游戲品中高尚有益之品而頑固家庭以爲兒童戲放風筝花費金錢有損家庭經濟輙加禁止不知玩物與幼穉敎育極有關係兒童天眞爛漫如火之初燃泉之方達善敎育者當引其端而擴充之豈可固拂其性靡滅其活潑之天機讀二月十九日徐絜君論玩具急宜改良頗有至理殊深欽佩竊思風筝雖屬玩物果能因勢利導寓科學於游戲之中迎合兒童心理藉啓兒童知識於無形中灌輸以世界新事物使之印入腦經其有裨於糼稚敎育誠非淺鮮吾觀舊製各種風筝或像人物或像物體其善製者惟妙惟肖亦殊精巧但所製缺乏科學思想不足增長兒童知識而且陳陳相因鄙俗可厭若加以改良推陳出新如人物風筝（舊製美女之像）可改製古名人之像物體風筝可改製火車電車汽船飛機等等之新物品其他舊製魚鳥之類可仿製各種奇禽異獸此種改良在製風筝者别開生面易若反掌而出品新奇必能大受兒童歡迎利益倍增夫又何樂而不爲哉誠能如此改良則兒童放人物風筝可引起仰慕名人之心放物類風筝可知世界之事物啓發知識得益不覺且當清明時節社會俗例有競放風筝之舉若各種新製風筝齊飄蕩於空中實不啻舉世界新事物陳示空中供人觀覽使社會中淺識之徒仰觀宇宙之大得知事物之盛藉增常識破除其少見多怪之惡習是亦社會敎育之一道也（乙種酬） 
識字捷法 
[應用字] [  濟滄]  
　　咎災也从人从各各者相違也人類社會以相互協助爲原則各則有咎又愆也過也又吉兇亦謂之休咎咎者休之對又通臼舅又音高與臯同 
 
 
