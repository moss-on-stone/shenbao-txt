# 1882 - 51 - 4903167

 

Page 1

 
 
[重印康熙字典出售] [  點石齋主人啓]  
　　康熙字興爲華人通用之書不僅家塾中奉爲枕中秘也第卷帙較繁查檢時似覺周折且近來各坊間所出書者均係翻板烏焉帝虎　易誤人著殿版石印書旣不多而價尤　貴亦葬盡人所能購置本齋前從京師以重價覓到善本用石印照相法縮小印成計每部只有三百七十餘葉厚者經作一本價洋二元薄者釘作四本價洋二元三角部面則通用綾錦外加鐈字夾板紙張則一律白棉字雖細如蠅頭而點畫仍覺分明閱者不費目　墨色前後匀稱雖繼葬數百年亦簇簇如新洵爲藝林之珍帙計共印有一萬餘部陸續售罄近又拂石重照較胶似更精工盖藝事無過於熱照印　多益見熟能生巧如蒙賜顧各外埠豪經買申報人處代售上海則由申報舘間壁申昌書畫室發兌此佈 
[論津口氷融之異]  
　　去年冬令惟十一月中旬有數日奇冷至臘月初轉熱間有如仲春天氣雲容黯淡柱礎蒸潤咸謂有釀雪之意曾不崇朝而旭日懸空賜和如故是以雪亦不多見直至立春之前數日始見瑞雪積者亦不及寸許變而爲雨滂沱傾注者凡二日而止人新歲以來又復杲泉出日春光和煦矣上海居人頗以爲樂電報自天津來言津河冰薄竟欲如往年之一日而不可得窮民之推氷排者頓覺失業無以餬口本埠招商局以爲河氷不堅輪船尙可進口故迭發海定興盛兩船北上旋　電音知己抵津近日又續開豐順輪船而怡和等行亦接踵而起以此數日天氣决之其進口也可必矣夫當臘底正初而輪船安行於北洋直逹津沽無膠結阻隔之憂此亦通口岸以來所未有之奇聞也意者此天時之大變殆有禍福災沴之兆乎然細思之誠不足爲奇也蓋河冰者地勢也非天時也天有寒暑以成四時而其寒暑之甚則由人覺之而天本無灌此理在地圓未著之先無怪人之不知今地形如球繞日而行亦道黄道黑道之相距某處當之而强某處當之而弱披圖卽見并無俟乎推測也然則寒暑之甚不甚爲地球繞日之高下遠近之差而不由於天時尙何稱奇　怪之有哉夫津河之凍原止口岸也非自大沽支外直凍至内口也故初封河時輪船不能到津猶有到大沽者誰謂海水亦結冰幾尺哉蓋大洋水勢浩淼波浪之力孔厚雖北風峭厲未能化流而爲凝惟地球步數直隷一帶巳在北黄道之北日於秋分後漸移於赤道南則北黄道之下見日甚遠就中國言之以爲化方冷於南方海口之冰職此之故然北方海口多矣何獨於天津有封河之候則以天津爲裏海别於外洋耳凡水之流盛者風力不足以奪之自高麗南海口直下至中國江浙閩廣等海其經冬不冰雖由地在赤道北日光近照之故而亦因其洋面廣闊流盛而難結也故高麗北連吉林同在中國一土而爲别一枝槎枒人海其東界大洋水不能結卽極冷如吉省東邊以及北接俄界等口不聞冬令不能泛舟而獨於高之西面灣入天津之口有此封河之候也顧其理之顯著者尙不在是窮謂中國内地之水自西而東出於海自河失故道然後直隷之河數枝井趨僅有天津一綫之口奔而至海此九河之遺跡可指者徒駭河也而内地河水盛漲每在夏秋之交天河兩屬支河不濬則汛濫而爲患是并趨津口者轉因口窄而不能出海而津口水勢不盛一交冬令諸河來源漸竭出海之力愈微於是結而爲氷矣試觀烟臺及南河匯淮入海諸口其地去天津不遠　日光照與不照之故則同在北黄道上下或氷或否不應若是區别蓋緣山東境内之汶濟與江南之淮水自内地奔流出口其勢甚盛不若直隷之河道淤而海口窄也故津口獨氷而他處不然也地球劈分爲兩而與日球繞行之道則以横線測之如中國之天津與歐洲相對阿非利加之直布羅陀海口同在一線之上下日躔氣侯應不少殊無論今日歐洲各國取道蘇彝士河由紅海以逹印度洋與夫蘇彝士河末通之前由直布羅陀海口出大西洋經阿洲南面以逹中國從未問有某口氷凍輪船不能駛行之說可見歐洲各國其偏西近大西洋若法蘭西日斯巴尼亞葡萄亞以及英倫三島其内地之河道無不修通水流暢旺出海之力盛大不使海口有可凍之候也不然地位正同氣候相若何於彼於此之異耶由是言之天津往年之冰不得僅指爲天時使然且不得竟謂之地勢應爾矣去冬天氣毗陽固知冰不能堅然據此理亦未始非疏通内地河道之效也說者謂左侯相陳請修治畿輔水利上諭命醇邸總其成而左相與李相會辦聞其事者方誰工資浩繁不易告竣乃不過兩月之久而居然蕆事殆亦擇其要而治之以云直隷水利尚未及半功效豈能若是不知津口之窄以受諸河未修之汛濫則水勢突兀而旁溢之外其趨出大洋者亦速故冬令河水小而海口轉有停滯之慮若以通諸河之安瀾則河底深平而順流之餘其趨出大洋者亦緩故冬令河水不竭而海口尚有奔倒之勢冰與不冰之故卽此而在矣况乎遼東諸水之自東而西出山海關一帶海口者近年奉天亦正事疏濬豈不更助其勢哉雖然此係創論未免爲深知水利者所嗤姑著於篇以待大雅之審其是非云爾 
[東報譯登]  
　　日本報言中朝托日本　錢處定制金錢四百萬元月内必須趕造成功并言高麗亦托日本定造金錢若干未知此說之確否也該報又言有高員名裘英俊者前在中國謁見李傳相言及爲治之道云高麗近來當攺絃更賑别求良法云云及該員回國又與人言及日本近日攺效西法最爲神速不多幾年卽已諸法觕備惟尚未能十分鞏固而中國則其勢甚險恐年來必有大可危之事而後漸底於太平也該員欲將高麗兵法制度悉易新章而苦於國家疲敝無可設法但盡其心力而已 
[高人誅逆]  
　　去年報　高麗人有謀叛逆者後經捕獲四人置之重辟兹閱西字報見載有去年十一月初十日寓高日人致高人一信内言前者高麗國家誅戮叛犯曾經目覩將犯置於板檯上釘其手足然後以刀截其首并斷其肢體自則懸以高竿置諸通衢以示衆並有榜示宣明其罪狀當觀看之時有高麗人竊竊私議以爲日本人亦當處以此刑庶幾國家司以太平云云日人聞此言即欲追尋其人則已遁匿無迹云 
[本身作則]  
　　温郡素稱魚米之區而布施各善舉鮮有爲者亦風俗之敝也永嘉張明府莅任以來每年夏間施茶送　冬時施粥散衣接篆五年獨力捐廉舉辦無時或缺去歳底因窮民日漸增多散給之廠　得寛大故將棉衣寄存大南門外花柳塘街裕大行内給發施粥廠設在道司前考棚内每日計米八石自八點鐘起散至十點鐘止派誠貴親隨職掌其事該處就食者擁擠不開故給日見短絀是以張邑尊再加米二石免其有向隅之憾夫邑尊用意豈第　目前之事蓋　以身爲表率自倡始有良吏觀法者亦油然而生善念乎 
 
 

Page 2

 
 
[寍波辨志文會辛巳八月分課案]  
　　漢學超等超等楊魯曾倪英楊魯曾倪英楊敏曾鄭鈺葛士潛陞以增濮傳薪朱逢甲許克勤鄭繼僑特等孫傳鳳黄家橋孫　王亨兆黄維鬱陳鶴齡錢葆華武銘紳鮑琴琛何宗鎬○宋學超等梁　鈞黄家岱楊魯曾張世訓鄭鍾祥朱逢甲黄维翰沈重光陳貞賢毛　特等王建勳董元開嘉良謝輔熿章紹洙餘正塘王亨彦葉社王亨兆孫晉祜○史學超等楊敏曾周保珪秦在鎔楊魯會葛士　黄維　朱逢甲葉秉鈞范彭夀章寳璐特等范文榮陳鳳洲胡昌年陳貞賢姚元豹黄家岱吳夀萱錢其瑛武家瑕王亨兆○算學超等杜鏡濟王存中　紹初邵仁榕錢鳳岐張謹朱煥章裘鴻勳李炳章　炳華特等王珮璐劉孝楣胡燿沈春元趙鴻模王瑩董煊徐世倫吳恩孚李高業○輿地此榜另發○詞章超等楊敏曾胡昌年張鵬翼張世訓錢鳳翰陳聖培鄒宸笙黄維翰朱逢甲陳德培特等毛震張善媁許步雲丁國珍 
[懹恨戕孩]  
　　蘇垣城北一帶名北園一畦寒　彌望青蔥雖近巿而有田野間氣象其間其編竹誅茅比户麟接皆擔糞之夫賣菜之傭卜築焉有某甲者老而愎女嫁某姓貧苦殊甚茅屋一掾子女凡四有甫離襁褓者有尙需哺乳者又領育嬰堂中男孩一人代乳月受值千四百文薾資津貼其窘可想甲雖爲父而寳女母之醮夫平日間雖恩義相聯究有骨肉乖違之態蓋名分倫紀間非可强也甲銜之刺骨客　除夕日女家亦具辛繼殽饌殊非豐腆邀甲與飲甲醉而至入席命諸甥呼外祖而小子輩不肯女亦漠然甲大怒袖出小刀向諸甥亂戵兼及堂孩女出門大喊甲卽狂奔適附近有砲船勇丁聞呼追截當卽擒住入視諸孩無一倖免者所有幼子及堂孩聞均不救其餘三人雖傷無大害當晚報請元邑尊詣騐至新正初二日陽大令帶同刑仵臨騐卽將某甲帶回縣署尙未悉作何辦理其啓釁之由言人人殊自非庭訊不明容俟續探再述 
[燒香新例]  
　　蘇護撫譚中丞莅任以來政續昭著凡　關民生風化者力爲整頓卽如婦女入廟燒香早經示禁去歲底中丞復面諭總捕同知凡庵觀寺院如仍　婦女燒香者廟門以内僧道是間廟門以外地保是責是以今正元妙觀等處均覺肅靜云 
[南楚匪信]  
　　數月以來頻接湘南來信靡不以　匪爲憂兹又傅得新化邵陽湘鄉安化湘潭寍鄉各縣均有聚衆焚刦之事會城揭帖紛紛苟非愼選牧令恐爝火雖徼日後或難撰滅也 
[合操誌略]  
　　申報列四兵合操一節兹悉本埠西商團練之馬隊砲隊鎗隊鎗隊共約百名古來蘇兵船上之鎗砲等隊亦約百名另有人扛抬火藥箱營帳及各需用之件齊生工部局場上聚集於午後二點半鐘起隊出坭城經馬路至靜安寺後於三點半鐘過靜安寺之香花橋在空地升砲排成陣勢又升二砲兩軍相對施放鎗砲連珠不絶演出諸般陣式又演札營拔營疉橋開路各法並放睡鎗跑鎗且演且向東行越一點半鐘時兩軍小憩卽在田野中飲酒至五點鐘乃　隊而東及到跑馬塲時己有六點鐘又操演一番始散中西人之往觀者密如堵墻然田間之小麥被踏壞者彌多矣或云工部局有定章凡遇此等事均爲照價賠儥云 
[給價修衣]  
　　初七日報列放爆虚驚一則述及有某丙往觀被西捕毆打其人不甘赴法捕房伸訴兹悉其人陳姓在法馬路大通布庄爲夥昨日偕同店主朱某投法公堂遞呈并携到藏青呢皮褂一襲稱當紫來街鴻泰傳警時因其間壁永和土店係屬知交故往控視被西捕用拳打傷左目抓破臉面扯碎馬褂請騐此褂尙屬借來者如何還人求爲伸理翁太守見其頭戴金頂間其何職答稱生員白繙譯官轉述捕頭之言稱當時聞警卽派中西捕往救而人己衆多設若成災中間馬路當有水龍到來故該西捕着衆人站於路邊被赴　者非止伊一人此乃爲公事起見繼後其人到捕房控告曾巳開導并允其將褂修還詎伊忿忿而去至翌晨又到捕房在冩字房咆哮吵閙實屬不成事體故令其到公堂候斷據稱巳被打傷又着包　陪其到仁濟醫館該醫生云皮傷藥碍巳用藥點其眼角矣翁太守聞語卽爲開導并云此乃因公起見並非驅逐爾一人詎朱陳兩人曉曉置辨執爲巡捕無故打人驚須懲辦翁太守謂讀書人何迂執若是况其時人巳擁擠巡捕職司彈壓自應驅逐免致肇事兼之救火要緊捕頭旣允將褂修好何得在捕房咆哮寔屬不通情理着卽遵斷其馬褂織補之價據云須錢四百文着在公堂具領 
[控被勒借]  
　　法分堂據沈言登與蔣錫成搜訴稱在城内爲木作生意於初七日出老北門遇見王阿順硬向借洋二十元不允旋被拉全四明公所毆打彼等共有二十餘人無奈允借致將身上所穿皮褂質洋交給初在瑞興樓茶肆時蔣錫成之皮褂亦被扯破後得卸身鳴捕獲至王阿順夏榮祥兩人餘皆逸去蔣供與沈同翁太守質之王阿順據供與沈爲師弟兄曾在其作中做工四月袛取過零用錢未給工資今因向索伊自己約在茶肆付我旋自將皮褂當去將洋交其友人卽持禀向巡捕房控告並無紏人肆毆情事翁太守以兩造所供歧異飭暫將王阿順夏榮祥兩人管押待查明確情再行核斷 
[限期理欠]  
　　有魏榮標偕固周端夫至法公堂遞呈訴稱吉祥街倚園烟館主袁蓮舟於上年商借去洋七十五元出有期票三紙曾云買土所需卽可歸還詎該店巳於大除夕倒閉業被洋人釘門求爲追償翁太守正在閱詞卽據該店主袁蓮舟投到頭戴金頂呈稱去臘往鄉間收帳衣至除夕四點鐘時返滬彼等巳將我店門封釘雖欠被洋然袛有五十元並無七十五元之數生意人顔面爲重何得竟將店門封釘况内有裝修生　　可抵數尙不致於短少何謂避匿新正生意亦被害去須求斷還生意利息並須體面翁太守謁汝甚是有體面之人卽詰該店之門於何時由何人報捕往釘當時店中有何人看守法包深嚴頌屬禀稱有一外國人到捕房報知捕頭故奉捕頭飭協西捕前去時在六點鐘光景店中惟一學徒看守而索逋者則有多人且其牌門早巳上好矣翁太守　四點鐘回滬於六下鐘尙未到店居心不問可知但據供洋數差二十五元究竟如何魏周兩人稱有二十五元由魯姓經手可向逾問翁太守謂袁曰然則五十元歸爾借用現在如何還法袁請從織歸償太守以袁蓮舟狡猾限令三日理楚並着交保 
[搭船失洋]  
　　英公堂據趙鶴山控稱去臘底夜間上滬趁陸阿春之航船回浦東北蔡當有現洋百元交陸置於櫃中鎖好及至天明船抵北蔡諸客上岸時我向取洋豈知巳被賊扭鎖竊去故着陸姓根追今伊在寳善街尋獲竊犯徐阿蘭交捕盤詰據云洋巳用罄請辦陸阿春供趙客交我之洋失竊念諸搭客中惟徐阿蘭可疑今得尋見盤問認竊然巳被用盡矣包探陳阿九禀稱陸將徐扭交復織我盤問其洋初云五十元借與寳善街成記烟館主之子餘則嫖賭用去矣及傳間成記主之子據云徐並不相識如何平空誣指及與徐對質徐又稱前言實係妄供其洋百元除嫖賭外置辦衣服又己押錢用盡等語陳太守飭將徐阿蘭管押限航船户張阿春於三日内清理趙姓之洋再行核辦 
[賭毆判罰]  
　　英公堂據巡捕解送因賭爭毆一起人請訊徐阿有供爲木匠邀同鍾小金吳桂福等到吳三寳家挖花口角起見至于爭毆鍾小金等供詞與同陳太守判將爲首之徐阿有及聚賭處之吳三寳各罰洋四元鍾小金吳桂福各罰一元充公斷　　　　 
[准求免辦]  
　　英公堂據何祖安訴稱去臘中旬有鄭少昌到家述稱由我往居崑山親戚囑來取衣包一個銀洋十八元我令傭人同鄭关住豈知傭人被誘至花烟館嫖妓將洋用去一半我聞信後尋鄭交捕當請管押容函問崑山親串是否嘱其來取衣洋再行禀候辦理在案玆 
 
 

Page 3

 
 
據覆得知鄭少昌實係冒取本欲請辦因鄭之老母再四哀求故令其母自行求免鄭母亦到案求恩陳太守謂鄭少昌行編例　究辦姑念原告何祖安代爲求免着卽交其母領回管束鄭母叩謝而退 
[光緒七年十二月十一日京報全錄]  
　　宫門抄○上諭兩道錄前○發抄旨四道○江撫李奏爲審明定擬摺子○又奏察看知縣夾片○又奏察看同通片○閩撫岑奏武員送部引見片○鄂撫彭奏調署知縣片○東撫任奏爲請補道員摺子○又奏請飭核覆頒給夾片○十二月十一月兵部太常寺太僕寺正藍旗值日無引見○錢實廉續假十五日○長春請假十日○提督衙門奏拿獲偷盗銅練之袁大馬兒等十三名請交刑部○召見軍機○發抄劉坤一等奏金壇縣仍請展𨐰抵徵一年奉旨着照所請户部知道欽此○又嘉寳二縣東漕折微數目奉旨知道了欽此○龔易圖接任廣東臬司篆務日期奉旨知道了歛此○馮爾昌奏考試廣東通省完竣並按試廣州科試情形奉旨知道了欽此○○頭品頂戴江西巡撫臣李又敏跪奏爲審明定擬恭摺仰祈聖鑒事竊照署安福縣事准補廬陵縣知縣張鵬翥被叅各欵前經臣查明覆奏接准刑部咨光緒六年十二月二十四日奉上諭前因給事中彭世昌奏叅安福縣知縣張鵬翥貪鄙昏縱各欵及前代理知縣陶𤩂創收陋規等情該部知道欽此欽遵轉飭南昌府知府賀良樍將家丁甘霖池福陳駿嚴審確情照例究辦兹據該委員訊明議擬詳由按察使沈保凊布政使邊寳泉覆審轉詳前來臣親提研鞫緣甘霖卽華堂池福卽蘭亭陳駿卽海帆分隷湖北沔陽州江西南昌陜西紫陽等縣均在前署安福縣知縣張鵬翥任内充當長隨經張鵬翥分派某霖總辦刑錢稿案池福陳駿分辦錢漕與生員劉日新素不認識劉日新居住該縣東鄉罾石村光緒六年六月十三日甘霖因安福糧月疲玩丁漕完數短絀禀謂張鵬翥赴鄉催追並謂東鄉罾石村劉姓欠糧最多生員劉日新之父劉又添曾捐合邑公車文會銀二千兩係屬殷户可以墊完族中錢繼張鵬翥隨帶池福陳駿至該村道東書院暫寓十五日張鵬翥令池福送　單飭令劉日新墊完本族錢糧並傅翻日新赴道東書　面見劉日新四其弟兄等應完公户錢糧共銀二三兩歷年全完無欠末允爲族中墊完十七日張鵬翥回城池福率同差役將劉日新帶回縣署送交甘霖門房甘霖起意藉端索詐得錢分用當與池福陳駿相商池福陳駿允從日霖卽向劉日新嚇稱如不送給錢文不能釋放劉日新聲稱並無現錢甘霖卽勒令劉日新書立一百六十串錢票劉日新照數冩就註明見票發錢父甘霖收存甘霖卽將劉日新放出說明收得錢又與池福等均分劉日新卽禀明張鵬翥飭令甘霖將原票發還並未得錢又該縣地方專催錢糧衙役名爲保差點尢保差一名送給縣署家丁規禮錢四千文始自向時無從查考甘霖陛續回保　郭勇們索得前項規禮錢其一百八十四千文與池福陳駿三　　分花用該縣張鵬翥並不知情嗣張鵬翥被叅各欵甘霖等索詐勒票收受差役陋規亦在被叅之内欽奉諭旨查辦當經委員馳往查覆由可會議詳經臣具奏聲明家丁池福陳駿舉甘霖一併發娄審辦兹據該委員賀良楨以提訊甘霖等供詞游移轉委署南昌縣知縣崔國榜訊明解府議擬曲時勘轉經臣提審據各供認並情不諱究明所得差役陋規僅止此數此外並無嚇詐分贓之人案無遁師查例載長隨求索嚇詐得財舞弊照蠧役詐贓例治罪又蠧役嚇詐計贓十兩以上發近邊充軍又律載斷罪無正條援張他例比附定擬各等語此案甘霖充當門丁輒敢起意藉端索詐勒令生員劉日新書立票錢一百六十串票甫入手卽經本官飭將原票發還尙未得錢與實在得贓者情稍有間其向保差索得陋規錢一百八十四千文按照在官求索部内財物准不枉法論折半計贓九十二兩家人求索减官吏罪二等罪止擬徒該犯屢次索詐雖無舞弊别情究屬不法自應比例問擬甘霖卽華堂應比照長隨求索嚇詐得財照蠧役詐贓例治罪蠧役詐贓十兩以上發近邊充軍例擬發近邊充軍池福卽蘭亭陳駿卽海帆聽從索詐並分受差役規禮錢文卽屬爲從應照爲從減一等各擬杖一百徒三年該犯等事犯到官在光緒七年五月十四日恩詔以前原犯係家丁索詐得贓情卽較重應請不准援减甘霖據供母老丁單亦毋庸查辦留養俱分别刺字到配折責安置充徒所得保差規禮錢文照數追還被索出錢之差役郭勇等均免置議劉日新所立票據業輕塗銷保差陋規永遠禁革前署安福縣知縣張鵬翥兩代理安福縣事縣丞陶𤪤失查家丁索詐得赃業經奏叅革職均毋庸議陶𤪤代縣任内所用家丁飭縣確查勒拿獲日另結除全案供招咨部外所有審明定擬緣由理合恭摺具奏伏乞皇太后皇上聖鑒勅部議覆施行謹奏軍機大臣奉旨刑部議奏欽此○○李文敏片再准部咨嗣後道府州縣保歸候補班人員應於到省一年後察看考核分别補用等因玆查有分發江西補用知縣羅錫疇試看一年期滿據潘臬兩司詳請留省照例補用前來臣查指發江西補用知縣羅錫疇年力正盛相應請旨留省照例補用謹會同兩江督臣劉坤一附片具奏伏乞聖鑒謹奏軍機大臣奉旨吏部知道欽此○○李文敏片再准部咨嗣後道府州縣等官無論捐納勞績各項人員應於到省一年後察看考核分别補用等因兹查有捐納試用同知戴鴻恩凌祚徐元霖試用通判卓光薦試用知縣薛銓均巳試看一年期滿據潘臬兩可詳請留省照例補用前來臣查捐納試用同知戴鴻恩年壯才明凌祚老成明幹徐元霖練逹安詳試用通判卓光薦才具明晣試用知縣薛銓年力正盛相應請旨　省照例補用謹會同兩江督臣劉坤一附片具奏伏乞聖鑒謹奏軍機大臣奉旨吏部知道欽此○○岑毓英片再貴州松桃協卽將楊國寳前經臣奏調分帶黔車來閩聽候遺用該員業巳帶兵至閩歸併成營交記名提督楊國發統帶駐防臺北惟查該員前請補松桃協副將巳奉部核准例應送部引見回黔到任以重職守又查隨帶黔車來閩各員内有借補貴州威寍鎭石營都可黄泰借補貴州大定協左營都司許占魁均經奉部核准亦應送部引見回黔供職庶免員缺久懸除咨兵部查照外謹附片具陳伏乞聖鑒訓示謹奏軍機大臣奉旨知道了欽此○○彭祖賢片再署公安縣知縣胡承組署事年滿應卽改員署理查有本任松滋縣知縣郭作霖明練安詳堪以調署據布政使王大經按察使蒯德標會詳前來除檄飭遵照外謹會同督臣李瀚章附片具奏伏乞聖鑒謹奏軍機大臣奉旨知道了欽此○○頭品頂戴山東巡撫臣任道鎔跪奏爲遴員請補省會道缺以裨地方恭摺仰祈聖鑒事竊照濟東泰武臨道李宗岱於光緒七年八月初八日在任聞訃丁父憂業經臣具題間缺所遺員缺係繁難外題要缺聲明另行請補在案查該道統轄濟南等四府一直隷州幅員遼闊政務殷繁且有兼管驛傳運道關稅海防舉凡察吏安民稽查督率在在均關緊要非明幹有爲熟悉情形之員難以勝任臣督同瀋臬兩司詳加遴選查有遇缺題補道王作争現年五十七歲貴州綏陽縣人由府學附生取中道光己酉科本省鄉試舉人咸豐三年癸丑科進士改翰林院庶吉士五年九月在籍防勦出力賞加五品銜並戴花翎六年由庶吉士散　奉旨以部屬用簽掣兵部七年五月補武選　主事十一年二月補職方司員外郎考取在總理衙門行走是年七月奉旨記名以御史用因在總理衙門當差勤奮於同治元年二月奏准以知府不論雙單月遇缺卽選簽掣江西瑞州府知府在部領憑於是年十一月到任四年十二月丁父蠆卸事七年八月服滿赴部投供候選嗣在京銅局報捐指省山東歸候補班補用八年五月到省九年七月委署曹州府知府十二年九月委署濱樂司運同光緒元年委辦賈庄河工出力經前卄任撫臣丁寳楨奏准免補知府以道員遇缺題補並加鹽運更銜是年十一月二十七日奉旨允准按　例　以十二月十七日作爲奉文 
 
 

Page 4

 
 
留省日期業繼期滿甄别在案二年十月委署兗沂曹　道三年八月交卸五年九月委署濟東泰武臨道六年正月卸事該員篤實端方熟諳吏治歷署各缺借靈裕如以之請補濟東泰武臨道洵堪勝任與例亦屬相符合無仰懇天恩俯　以遇缺題補道王作孚補授濟東泰武臨道實於要缺有裨如蒙俞允再行給咨送部引見該員係候補人員今請補缺毋庸聲叙叅罰合併陳明謹會同河東河道總督臣梅啓麗舍詞恭摺其　伏乞皇太后皇上聖鑒訓示謹奏軍機大臣奉旨吏部議奏欽此○○任道鎔片再光緒二三兩年東省貴州等處疉被旱災當有江廣紳士李金鏞等湊集巨欵前往賑濟事竣後經前撫臣周恒褀將捐資出力各員按照直隷賑捐章程分别請奬由部頒發執照其銀不符者議令補交另核均經轉飭在案玆據候選知府李金鏞廩奉駁各員内有趙樊生一名捐銀八百七十五兩原請作爲監生以鹽經歷不論雙單月選用部議欠例銀三百六兩應令補　該捐出現在無力交足情願銷不論雙單月字樣仍仲監生鹽經歷雙月選用　計斷捐銀數有盈無絀請爲具奏等情臣覆查無異相應仰懇天恩俯准勅部核覆頒發執照以便給領出自鴻慈謹附片具奏伏乞聖鑒訓示謹奏軍機大臣奉旨該部議奏欽此 
[蕪省撫轅抄]  
　　光緒八年元旦日起至初五日止知縣江錫珪辭渤上海王璋辭赴南匯騐收工程差○初六日叅將張興元黄渡來太倉州吳同知韓峻勳銷宜荆厘局差 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
留 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
