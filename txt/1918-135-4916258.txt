# 1918 - 135 - 4916258

 

Page 1

 
 
   
 
 

Page 2

 
 
時評 
[今之所謂能人（冷）]  
　　今之所謂能人者祇求目前能敷衍過去而巳再不計及日後也 
財政上之能人祇求今日能借債不計日後能還與否也軍事上之能人祇求今日能出戰不計日後戰局之結果也此猶祇求目前之平常者也財政上之借債且祗求本月或一時之用而用盡後之如何勿計也軍事上出戰祇求一時之勝利而勝利後之如何維持如何保守勿問也此蓋祗求目前之目前者也 
嗚呼今之赫赫有名之政府諸能員與夫前敵諸能將其有能出我此語之範圍者乎亦可歎矣 
[專電]  
　　五月二十一日大總統令吳宗　給予二等寳光嘉禾章此令又令茲制定海軍刑事條例公布之此令 
又令茲制定海軍審判條例公布之此令 
[專電]  
　　北京電蔡元培對大學生請願勸阻無效憤而辭職學生全體挽留今日照常上課 
（二十二日下午二鐘） 
北京電北京大學高師高工高高及各專門本生均於今日開大會議决對新約要求政府全部公布聯名上書請願爲留日學生後盾（二十二日下午二鐘） 
北京電留日學生推阮代表訪靳雲鵬詢外交眞相不得要領現已作成請願書擬面總統呈遞（二十二日下午二鐘） 
北京電計至本日止各方面要求宣布新約文電又有五十餘起馮以民氣激昻商段宣布一部分段稱關係軍事應守秘密如有枝節發生由祺瑞一人負責（二十二日下午二鐘） 
北京電馮玉祥轉和爲戰政府對湘西又抱樂觀（二十二日下午二鐘） 
北京電曹錕電陳第一路官兵大多數患病應速令休息合肥不允所請慰令照常進行 
（二十二日下午二鐘） 
北京電參陸處新定規湘計畫决分九路並進并電達各司令限兩星期結束（二十二日下午二鐘） 
南京電蘇軍第十九師長楊春普箇日率七十六團專車抵省暫駐城内馬王廟前行轅 
（二十二日下午三鐘） 
北京電張宗昌電請修復攸茶間電線長醴間路線以利軍事交通（二十二日下午二鐘） 
北京電七年度預算辦法案已列入昨日閣議因曹汝霖臨時請假故未開議（二十二日下午二鐘） 
營口電東省各交通銀行現仍照常營業並無受擠情事 
（二十二日下午三鐘） 
[外電]  
　　北京電總統府方面消息云政府關於妥協與南方直接接洽極爲困難故希望從速得適當之仲介者以便於間接交涉而政府現囑目之適任者爲岑春煊李純等（二十二日） 
北京電徐樹錚堅持不肯赴湘因中央敦促不已徐今日（二十一日）致電謂二三日内起程赴湘 
（二十一日） 
北京電張懷芝之參謀長擬於一兩日内來京面謁段總理（二十一日） 
北京電學生代表十三名謁見馮總統時馮氏謂中日協約非如外間所傳决不至侵害中國之主權愼勿爲流言所惑懇切曉諭且云該協定巳由内閣决議以予一己之權限不能變更云云（二十一日） 
北京電徐樹錚於十九日由天津來電允赴湘省是日晚間抵京謁見段總理商議種種事項 
（二十二日） 
漢口電湖南商務總會因出征該省之北軍近在各處姦淫擄掠到處人民不能安堵現届農忙之際照此情形田園勢將荒蕪特訴於總司令曹錕請整肅紀律以安民生（二十二日） 
東京電聞中日軍事協約之内容在未向中國開始交涉之前日政府曾通知英法美意等聯合各國明示其目的（二十二日） 
漢口電因醴陵之北軍復敗北又有長沙動搖之報故碇泊漢中之美艦薩木阿號今日（二十一日）向長沙急駛矣（二十一日）東京電日本對華投資銀行團成立之事據日本大藏大臣勝田氏在地方長官會議席人所報告則謂該團以東京大阪兩處銀行團現所加入之銀行十八家爲團員便宜上行將特設幹事銀行將來對於中國之投資務期由在該　中之銀行分任辦理以免爲無益之競爭及各自爲政之投資而希望對華金融之圓滿云（二十二日） 
東京電陸軍省經理局長隈德三氏奉前往中國之命令海軍造兵總監松木宇吉氏奉前往上海之命令（二十二日）東京電東京及他六大商業會議所組織之赴華視察團現展期啟行其原因係擴張其範圍爲全國商業會議所赴華視察團此案將附議八月在北海道札幌市開會之全國商業會議所大會 
（二十二日） 
哈爾濱電霍爾瓦德將軍用中東鐵路附屬地内總司令名義發布命令大致如下中東鐵路與中國有特殊之關係依照正則在該路通車之時期中固得與中國繼續良好之關係但現因時局之紛糾中國派遣軍警駐紥附屬地内對於俄人漸加壓迫以致中俄兩國之關係日呈隊象即對於此次罷市風潮中國方面竟向俄官提出抗議有（凡使中國紊亂秩序者不問其爲個人或團體皆當逮捕）等語於是無責任之俄人之行動遂使吾人在滿洲之事業完全破壞因此之故本總司令爲負責任計不得不禁止此後凡認爲有礙附屬地之治安之各種行動今據此趣旨着即封閉中東鐵路從華員中央委員會又禁止該路各地代表大會之開會並將罷市主謀者西凌谷以下十二名逐出滿洲著民政部長於三日内實行之（二十二日） 
以上東方通信社電 
[戰電]  
　　倫敦電今晨海格將軍報稱十八日夜間維勒須爾安克附近及摩蘭柯爾西北有小戰事英軍得利獲服虜與機關鎗 
英軍在亞爾貝爾西北襲擊得利並在貝土恩西北敗襲擊之敵軍今晚報稱維勒須爾安克村一役英軍獲全勝佔據村中及周圍之陣地俘敵三百六十人獲機關鎗二十架英軍死傷甚少英軍襲擊美特蘭西南防營一座重創敵軍天空戰事多在陣線東面敵飛機之被擊落者二十一架受損陣地者兩架英飛機失蹤者八架（十九日） 
倫敦電今晨海格將軍報稱昨日英軍在亞爾貝爾境襲擊得利俘敵數人敵軍在漢桀北面襲擊受重創而退夜間亞爾貝爾至布柯瓦陣線敵砲隊轟擊益烈（二十日） 
巴黎電今日下午公報云亞佛河北面境内雙方砲隊頗爲活動今晚公報云亞佛河南北兩岸有間斷之砲火 
（十九日） 
巴黎電今日下午公報云安克河南岸漢加爾境有活動之砲戰法兵枝隊攻入萊姆西北貝爾末里柯爾方面敵軍第三道陣線毁其防禦工程俘敵與獲戰品而回（二十日） 
羅馬電公報云陣線有限於一區之戰事敵軍在滿台洛山與亞逹美爾境進攻爲意軍所敗委棄死傷兵士百名而退意軍在數地點襲擊得利（十九日） 
巴黎電巴爾幹法軍大本營公報云五月十五日至十七日法意軍在柯里柴西面作戰多次志在縮小敵軍陣地戰線之凸隅一處並擴張協約軍之陣線俾可更爲利便戰地多山而無道路進兵甚爲困難敵軍抵禦悍猛且屢次回攻然法意軍卒達目的中央之進步巳有二十基洛邁當之遙 
（十九日） 
巴黎電蘇里克電稱基夫發生革命舉動德人現正從事遏制亂事蔓延（十九日） 
倫敦電俄國無線電稱斯柯羅巴特斯基將軍巳由烏克蘭各處宣布爲一詐僞之人其所下命令皆不遵守基夫農民議會在會者共有二萬人已由德人封閉人民大忿各縣議會决議焚燬麵包糧食並宣布地主爲化外之人不與往來斯柯羅巴特斯基將軍除其衞隊百人外不復有一兵烏克蘭全境患饑且受德人蹂躪苦不堪言人人圖使大俄羅斯得以自由現正從事組織混戰隊民衆視烏克蘭國會議員爲叛逆日幾全有軍械苟欲奪之即奮死抵禦各村鎭紛告火警德軍每至一處即任德員治理凡能佔有之糧食全數運回本國 
（十九日） 
俄京電勞兵會宣布俄羅斯土耳其斯坦爲共和國消息業巳徵實列寗氏於此間演說標示其對外政策如下吾人必須運動退步忍待至西歐發生革命風潮而後已（二十日）俄京電德軍佔據芬蘭灣維波爾南之比哇柯島 
（十七日） 
莫斯科電過激黨通信社發表一德政府致德國各報秘密傳單内謂上年烏克蘭農事大減收成不足小地主復秘密存儲糧食故五榖奇貴德委員已深知之烏克蘭農民幾全反對德人德軍深入之際或可不見獲大批糧食武力或能得良好之效果然無論如何德人糧食進步之希望仍爲絶大之疑問云（十八日） 
倫敦電俄國公報謂德人雖允停戰而仍在桐河境内用兵政府已照會德使末巴區男爵謂德國無拒絶休戰之理由請從速答覆以便恢復俄國和平之狀况國民委員已致文各省議會令於一星期内遵行建設鞏固統一之紅旗軍抗拒内外仇敵保全民國之命令（十九日） 
倫敦電莫斯科十六日電稱俄軍巳開始委棄庫斯克通鎭今該鎭之鐵路由武員管理云云足微德軍目下仍在俄國南部進攻泊拉夫逹報主速大事準備以與德軍重行開戰里伐爾境之德軍越過三月六日畫定之界線向東而進俄軍司令抗議無效俄外交總長巳請撤通此項德軍（二十日） 
亞姆斯特丹電伏瓦資報載稱德國各邦王室爭欲得東歟新國之君位派人四出運動位六而爭者二十二該報建議由土耳其親王居之否則分派難周必危及德國之統一 
（十八日） 
蘇里克電佔據波蘭之德軍要求當道交出牛十萬頭豕豖三萬頭佔全境所有五分之一（二十日） 
 
 

Page 3

 
 
俄京電巴庫勞兵會之軍曾之軍曾與回兵死戰莫斯科某報謂此役死者二千人傷者三千人全鎭各處紛紛起火（十七日） 
瑞典京城電俄國前皇太后及尼古拉與尼古萊維區二大公現均拘禁干克里米二大公從事園藝尼古拉且擔任幼兒學校課程夫人則管理家務諸人均仰贍於尋常兵士口糧 
（十七日） 
紐約電美國紅十字會於本星期内運動募捐美金洋一萬萬元已於今日開始舉行全國之熱誠巳證明所得之數必能逾額威爾遜總統近以羊數頭食於白宫草場剪下之羊毛均送各城拍賣移充紅十字會經費（二十日） 
華盛頓電管理鐵路處宣稱各鐵路來年擬用美金洋九百二十七兆九十六萬一千三百十八元改良運輸事宜以應時勢之需求奏半擬用於東部各州鐵路云（二十日） 
紐約電今日運往東方之銀値美金洋百萬元上星期運出者共値二百萬元（十七日） 
倫敦電公報局宣稱星期六日夜間有敵飛機襲擊倫敦及英倫西南部共被擊落四架是役規畫頗大擲下炸彈甚多 
（二十日） 
莫斯科電駐　沙尼亞之德國維森堡聯隊叛變殺死軍官數員旋由司令派得力軍隊拘獲二百人鎗决十人特文斯克之第三百七十五德聯隊近亦叛變由俄内地回營之俘虜亦起而助之（十八日） 
[公電]  
　　溧陽繭業來電申報新聞報館絲繭總公所沈總理及宜金兩縣繭業同人公鑒分立公所出於三縣公議溧陽組織完備已報告成立禀請立案未便反覆乞體察地方情形援照常錫成案准予分立以利進行倘爲一二㚥滑利用假托公所名義把持公務囊括捐欵溧陽誓不承認請先與總所脫離關係拒絶孫蔣兩代表另與宣金兩縣共議對付方法至三縣存滬公欵仍照原議由總所保存三縣成立公所無須向總所撥欵補助合併聲明溧陽繭業全體叩元 
要聞一 
[北京特别通信（一六六）（飄萍）]  
　　中日共同之陸軍條件 
海軍條件亦已簽字 
嗚呼國家實力問題 
中日共同出兵條件其第一次陸軍件簽字情形愚於前函已有報告關於海軍條件八條亦於今日（十九）下午五時經中國委員沈壽堃與日本委員伊集院大佐雙方簽字即由日本樟樺山大佐携帶歸國（下午八時即出京）此項陸海軍之重要協定雖昨晚政府曾大略發表其要旨究不足以釋國人之疑慮茲所謂陸軍條件十二條者某方面旣將原文宣布則已不秘密記者亦不妨取而報告於讀者矣大略有如左記 
第一條中日兩國因敵國勢力漸侵入於俄國東境恐將來危害兩國之和平應實行兩國參加此次戰爭之義務取共同防敵之行動 
第二條關於協同軍事行動兩國所處之地位與利害互相尊重其平等 
第三條中日兩國基於本協定開始行動時宜訓令本國軍隊及官民在軍事行動區域當彼此推誠親善中國官吏對於該區域内之日本軍隊須盡力協助使軍事上不生窒碍日本軍隊須尊重中國主權勿違反地方之習慣使人民不便 
第四條在中國境内之日本軍隊俟戰事終了時一律撤退 
第五條中國境外派遣軍隊時若有必要時兩協同派遣之第六條作戰區域及作戰任務由兩國軍事當局各量本國之兵力臨時協定 
第七條中日兩國軍事當局在協同作戰期間爲圖便利起見應行左記事項（一）爲圖軍事運動及運輸補充通信事宜須彼此共謀便利（二）關於作戰上之必要建設各項工程應如何設備由兩國總司令臨時協商俟戰事終了此項建設工程均即撤廢（三）關於共同防敵所需之軍用品並其原料兩國應互相供給其數量以不害本國所需要之範圍爲限（四）在作戰區域内關於軍事衞生事項互相輔助（五）關於直接作戰之軍事職員互相派遣以資聯絡如有必需技術人員之輔助經一方面之請求應由他方輔助之（六）關於軍事行動區域内互換軍用地圖以圖便利 
第八條爲軍事運輸使用東清鐵路時對於該鐵路管理保護等應尊重原來條約其輸送方法臨時協定之 
第九條本協定實行上之詳細事項由兩國軍事當局指派各當事者協定之 
第十條本協定及附屬事項中日兩國均不公布按照軍事秘密辦理 
第十一條本協定由中日兩國陸軍代表簽名蓋印經兩國政府承認發生效力其作戰行動適當之時機由兩國軍事最高機關商定開始之本協定及基於本協定所發生之各項細則俟中日兩國對於於德奥敵國戰事終了即失其效力 
第十二條本協定以漢文日文各繕二份彼此對照各保一份爲證 
據右列各條所載果與原文符合則文字上固不能不解釋爲平等之條件但條件之平等可以文字表明之而實行以後究竟平等與否乃一視國家實力之如何僅爲文字上之平等未可遽抱樂觀也及聞其初之所提議本無時效地域及目的範圍之制限後以多數國民之詰問外交團之懷疑與夫東三省督軍代表之爭辨始將此三項重要意義明白加入條件之内藉以減輕其危險之程度此後即當時時注視於上列三項意義勿糊塗遷就致失亡羊補牢之本意願政府與國民其共識之 
愚又有言告我政府與國民曰觀於巳往我國與他國所訂之約往往其正約盡屬虚文而附件則含重大之意義此次所訂之約共主要之部在於正條抑在於附件乃國人所急須研究之事今旣付諸秘密則附件所載究竟如何自不能不令人注意之也總之果中日兩國而有平等之國力則此種條件正可視爲無足重輕無奈國力懸殊則文字愈見其平等者實際必將有不平等之結果焉然則國人而眞有志於救國舍根本改善其國家外無他道也雖然吾豈敢望諸今日之政府哉吾豈敢望諸不惜犧牲國家以主戰之政府哉 
[吳警監勸慰回國學生]  
　　最近留日學生因中日交涉問題激於愛國熱誠相率輟學回國其一部分抵京後奔走呼籲不遑寗日前日吳警察總監特招該團代表劉君前往勸導略謂此次中日兩國軍事條件内容與吾國國權並無損害不過限於滿洲西伯利亞戰事發生時之一種軍事計畫書絶非如外間報載之條件諸君固不明個中眞相致相率輟學回國雖激於愛國熱誠而求學時代之光陰極爲寳貴國家有事自有秉政者負責君等此回無補於事空耗光陰甚爲君等惜也現條約旣巳簽字即云與吾國發生若何重大關係欲求取消巳屬駟不及舌况該條約内容實無何種損害且以君等地位亦不宜有組織團體反對外交之舉甚願早日赴日續學俟將來學成回回効力爲晚也云云劉君唯唯而退聞日來該生等之行動極爲探警所注意焉 
[天津商會聯合會致各方面電]  
　　天津商會聯合會聞中日條約簽字之信甚爲恐惶即電總統請拒絶蓋印又電各公使聲明不認並電各團體設法挽回茲將各電錄左 
致政府電北京大總統國務總理外交總長農商總長鈞鑒篠電計呈中日新條件商民如此呼籲參戰委員會竟悍然不顧秘密簽字何厚於東鄰而必欲將國家斷送商民一息尙存誓不承認乞大總統哀此五千年文明古國拒絶蓋印一面宣布條文徵求國民同意一線國脈懸於大總統之手我國民不願爲奴惟大總統憐之全國商會聯合會二十四省區代表公叩巧印 
致各省電上海申時各報館轉各省督軍省長省議會各法團各商帮各報館公鑒中日新條件中日委員已於銑日秘密簽字除兩次電請並公推代表面懇大總統拒絶蓋印及宣告各國駐京公使聲明不能承認外乞速共籌挽回之方救垂亡慘禍全國商會聯合會二十四省區代表公叩巧印 
致北京各國公使電北京駐京各國公使公鑒報載中日締結新約中日委員已於五月十六號秘密簽字查敝國臨時約法第二條中華民國主權屬於人民全體現在敝國國會中輟無論何種條約未經國會通過人民不能承認謹以宣告中華民國全國商會聯合會二十四省區代表公叩巧印 
致各團體電上海廣肇公所轉三十六團體均鑒中日新條件中日委員已於五月十六號秘密簽字除兩次電請並公推代表面懇大總統拒絶蓋印及宣告駐京各國公使不能承認外特聞全國商會聯合會各省區全體代表巧 
[中央選舉第一部之聯歡會]  
　　此次中央選舉第一部内敎育部核定合格者二百餘人發表後旋由與選工業家陳君濟華等組織第一部聯歡會假西珠市口七星洋行内爲會址是日到會者甚多首推陳君濟華演說會旨次由與選前義國公使吳宗濓浙江敎育副會長孫增大等次第說演至下午七鐘始行散會頗極一時之盛茲將陳君演說詞錄下此次中央選舉第一部與選諸公或名山著述或座擁臯比或畢業大學或特别發明統而言之類皆智識優長經驗豐富爲我國四萬萬人最優秀分子可斷言也我國會之設亦已六年前此雖有中央學會名額之規定因章程紊亂迄未産出此次選舉能獨較他部爲先不可謂非吾學界之幸及我中國前途之幸也從此我輩出其相當學識奠安民國增榮世界皆我輩之責任無可旁貸唯是及格諸人數達三百之多彼此多未識面底藴多有未悉感情多有未通而選舉法規定則須過三分之一方得當選三分之一即在百人以上則互選之時當然有一種困難不得事實呈現而敢决其必然也故今日聯歡會之設弟所極端贊成伏望諸君討論此等情形應如何携手如何協力謀妥善方法昔者楚王獵而失其弓曰楚人失之楚人得之今日與選諸君雖不能盡人當選而當選者要不出我團體之内鄙人素性坦直但願諸君互相提挈則願執鞭以隨諸君之後並望諸君推舉各省區領袖及敎員北洋北京山西大學著述發明領袖以便往後隨時接洽謹此報告開會之宗旨云云 
[十九日中央政紀]  
　　十九日爲得期休息之期府院方面均異常閒靜馮總統下午一時以後曾至居仁堂一次披閱來電多起并接見來賓數人三時與惲公孚秘書談話片時四時以後退入内室至國務院消息方立之秘書長及林季武楊子安兩君均曾到院辦公數小時主秘長於下午三時以後始行退院其他各科之辦事人員則除値班者仍照常到院外餘均未到惟參陸辦公處人員異常忙碌雖星期亦照常辦公故十九日靳翼卿及請重要職員仍舊按時到處聞是日該處關於軍事之討論係以川北軍事問題爲最關緊要緣前日參陸處連接劉存厚急電數件述川北巳有不守情形且得地方面報告更謂川北祇有廣元一縣尙爲劉軍所扼守惟此種電報尙係十五日以前所拍來者軍事瞬息萬變其形勢之緊急旣巳如此目下廣元是否尙在劉軍手中已不可知因是該日參陸處對於川北接應及派軍馳援各事頗多研究結果拍出要電兩件又於進攻永州方略亦有研究當卽擬拍曹使張督吳師長三電電中除奬勵外並指示軍略又據可靠消息參陸辦公處因川北形勢吃緊散會後曾致劉電飭令川督在陜南速設第二道防禦線蓋恐廣元或有不保之虞免使敵軍竄入陜境也又據某交通機關得漢中電訊謂南軍佔領劍閣後即取道昭化之西部直逼廣元劉存厚子彈缺乏管旅長金聚所派之援軍如不能日内趕到廣元恐難支持並據漢中探報稱南軍自得劍閣後已有直犯廣昭計劃其勢洶洶劉川督業巳預備退路如遇勢不相敵時則决定退駐陜西以爲整軍返攻之計危迫情形可想見矣 
[川陜軍事消息]  
　　四川督軍劉存厚近日疊在川北失利業已退出川境十八日晚政府接劉密電稱確於寒日率兵兩團退駐寗羗縣（陜西之南境）並懇政府速派援軍一師及接濟大批軍費軍火來寗羗俾可再向川北進攻云云陜南鎭守使兼第十混成旅旅長管金聚前曾屢次電請政府擬將該旅軍隊擴充爲師迄未照准因之管旅長對於中央頗不滿意雖一再令其援川而始終未離陜境茲聞段總理以川北形勢驟變陜局危險異常倘管旅有變川陜兩省大局更不堪設想特擬准管旅擴充爲師先募步兵一團騎砲兵各一營俟編練成軍後即改稱陸軍第二十二師以管旅長升任師長須將廣元劍閣等處攻克後方爲有效十九日段總理已令參陸處電知管旅長並促其即日進援劉存厚不得稍事遲延聞政府昨接吳光新電報告葉荃於諫日統兵抵巫山與北軍决一勝負又接西安劉鎭華篠電稱頃奉部撥八九鎗彈二十萬粒馬鎗三千支均經領給惟砲藥砲彈仍屬缺乏務請迅予酌撥仍交胡參謀解運來西俾資軍實以利戎行又接陜西督軍陳樹藩密電要求總統總理速派奉軍兩旅赴陜南援助劉川省否則不獨川局恢復無望陜局亦恐難保不生劇變該電冗長辭意異常懇切可見其情勢之急迫矣 
[中東路停車一日之風潮]  
　　中東鐵路自十五日晚起一盡夜間突有罷工停車之舉茲探悉原因係由該路員工近入多數黨者時有所聞以致暗中與舊黨分爲二派積不相容兩三月來新黨員工有被害者霍總辦並未爲之緝凶衆情巳憤詎十五日午刻又在秦家崗俄墳發現俄屍一具俄人見者均認爲係横道河子鐵路學堂敎員烏邁斯基並有人謂烏氏被害前實赴俄俱樂部其時即有俄軍官兩人以汽車挾烏至俄國墳地用刀刺死由是員工之屬新黨者謂係舊黨所殺一時聲勢洶洶通電各站俄工先叙烏氏死狀並言即日爲烏氏舉行葬禮凡在俄工悉行罷工一日以示革命之精神等語詞極憤激電發後各站果一律罷工惟哈埠華工經華官開導不許附和故仍照常工作計自十五日晚起中東全路一致停車先是省中郭督辦聞此消息立電霍總辦布告各站俄工勿得挾制罷工如有意見可向本督辦陳請令由公司議辦一面並電李道尹聯合軍警竭力防範地方而哈司令部亦已禀承孟督軍通電各站駐軍一律戒嚴加意梭巡陶司令本道尹又出示勸誡譯成俄文俄工見之頗知畏懼該黨本以葬烏爲藉口故至十六午刻在秦家崗喇嘛台葬烏後即於當晚十二鐘照常工作全路車亦均開行於是此事遂告結束而外間種種謠傳已因之大起今日聞照常開車之訊前項謠言亦已頓息惟該路新舊軋　如此甚非營業所宜當事者不可不深爲注意蓋此路於世界交通東亞大勢在今日固關係甚重也另函云中不路全線之無事人員復起同盟罷工自哈爾濱委員會發出通牒約自十五日夜十一日五十九分起施行二十四小時之同盟罷工寛城子方面接到通牒巳於十五日午後開會關於此事有所協議惟頃據政界要人言中東路罷工風潮現巳止息火車亦照常開通九 
[南京快信]  
　　李督日前電中央詢新約内容國院昨復電謂新約交涉已經協定時效地點範圍無損國家主權望轉議會商會俾釋羣疑 
江寗某紳控敎育欵産經理處總董某侵蝕學欵此次運動衆院選舉竟令全城縣立巿立各學校停課一日使學生全體爲彼服投票義務敎育符廳長已派員密查 
省議員某以中日新約簽字擬即日提出緊急動議案通電各省議會一致表示民意 
寗商會地方公會慈善會昨聯電中央謂新約旣無損主權請宣布内容以釋羣疑 
山西省議會電蘇議會請協電南北息内爭以禦外侮　廣西省議會湖北省議會致電蘇議會贊同議員任期應扣至本年七月底止 
省議員李荃昨函省議會因事辭職王鳳誥因病一時不能到會列席 
省署續委任用道尹田寳榮充省議會議員第四區覆選監督高增秩充第八區覆選監督 
江北省議員以寗屬裁釐改稅困商病民擬提出統一稅則議案付大會討論 
江蘇全省敎育行政會議定本二十五日舉行敎育廳現籌一切議案頗形忙碌 
二十四日水利協會開研究大會正會長韓紫石昨來電因事不克來寗與會請由副會長沈惟賢代表主席 
江蘇留日回國之學生日前公推代表來寗叩謁軍民兩長昨已全行回滬 
各縣知事昨日紛電省署報告衆院初選情形 
第二路傷兵約一千餘名昨由贛乘輪來寗即轉車運回濟南張懷芝尙逗留漢口施從濱所部之魯軍暫編第一師半已潰散其參謀長昨過寗回濟施部不日拔隊回魯 
財政廳長胡翔林實業廳長張軼歐以現届繭行開秤之期昨特密派委員分赴各縣調查繭商有無私設分行情事 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[湘鄂戰事之北京近聞]  
　　據某交通機關長沙電訊謂湘西常德附近各縣業巳發生激戰者爲常德北面之臨禮常德東北面之安鄉南縣常德東南面之漢壽益陽北軍取三面包圍常德之勢南軍亦分三路迎敵南軍方面任第一路司令者爲周則范任第二路司令者爲田應詔任第三路正副司令者爲胡瑛張學濟另以湘黔粤等處新來之軍隊編爲各路後援隊軍力亦復不薄故湘督張勛臣連日在督署會議規復湘西計劃時深慮湘西不如湘東收拾之容易也 
第一路中之直隸第五混成旅現有一部分巳奉曹使飭令於日前開㧞北上巳抵馬廠駐紥又第二路中在長沙潰敗之山東第一師及十八團傷兵二千亦由張使特派汪某運回濟南又聞曹錕十七日電政府略云本路自長岳克復後湘南一帶皆係山路飛機隊不甚利用擬令該隊長率隊回京除分飭外特此電達 
第二路司令張子志日前迭次請辭檢閱使及司令職務茲悉張使巧日又電催此事段總理以大敵當前驟易主帥殊不相宜特於十九日親擬一電致曹宣撫使及張督軍令其轉勸張使勿灰初志想此電發後經曹張兩方面之勸慰或者張使惠然返湘也 
第六混成旅旅長張宗昌昨來輔密巧電致參陸處據稱宗昌前赴攸縣已於篠日晚間返醴陵行營並稱職旅砲械多巳損毁究應運至何處修理及砲械如何補充祈一併電示 
據政府方面消息鄂督王子春十九日曾致中央兩電第一電係報告連日與曹仲三宣撫使會商之鄂省防務情形第二電係陳述飭令駐防武穴黄梅一帶之第二十師軍隊設立潰兵收容所辦法均經段總理批交參陸處核存備案 
[再誌鄂省之議和聲]  
　　頃據軍界方面述中央對於西南各調人請求罷兵息民雖未首肯然亦不若從前之强硬並有聽從調人維持和平之意徵詢各督軍預備調停手續惟其中必須先得解决要領然後方能停戰現聞張季直熊秉三於寒日聯電來鄂謂岑西林已轉達西南領袖陸唐諸人頗有停戰議和之表示擬公推寗李贛陳鄂王三督及曹宣撫出作二次之調人先就漢口開非正式會議一次各派代表就商前敵將領妥議停戰再行解决法律政治各問題聞土督已表示贊成斯亦和平之一線動機也鄂省議會於上月敬日發出議和通電後已接贊成電多次茲又接安徽省議會覆電云湖北省議會鑒敬電悉貴會怵於戰禍以國家爲前提大聲呼籲至再至三敝會同人贊成之餘尤深欽佩時事日迫仍乞極力斡旋冀和平之目的民國幸甚此復安徽省議會叩東 
[廣東内部之危險（平生通信）]  
　　改組聯合政府之反響 
廣東爲護法各省之中心北軍注視之燒點而内容又最複雜最紛擾者也前者北方屢欲設法引起其内訌各要人皆知以大局爲重故得幸免然今因軍政府改組一事而局勢之危險日甚一日究不知其終能脫險否也聯合政府之議原欲組一統一機關以便於對外有實力然其中政客之捭圔縱横不能有所疏通而營營逐逐但聞某某爲某部長某某爲次長預爲安排且泍樓妓館之中泍酣耳熱政客之出言尤爲不愼於是系統之各别政見之互異其以筆舌爭非一日矣今乃從筆舌之爭又將進而爲武力之爭恐對外未見其實力而對内之危險不知將至若何程度也孫　之設立軍政府原　非常國會産出當時國會議員被北京解散無所繫屬乃隨孫文南來孫文曰護法國會議員亦曰護法非常國會之經費原由孫文供給况且又有海軍同來此則孫文所恃以爲左右翼者也特孫文全無兵力而國會議員舉之爲大元帥陸榮廷唐繼堯等僅舉爲元帥識者已知其不妙在孫文怡然就職開元帥府大有老夫聊以自娱之概然陸唐輩皆不就職而又不拒絶仍與文電往還緜歷數月不痛不癢此特殊之局面原不足以持久乃日復一日孫文之無權無勇爲議員中所灼見其欲有所爲者乃紛紛集於桂系之旗幟下於是改組軍府之議生其實際乃欲恢復丙辰軍務院之局面擁出前時之岑都司令爲中心人物岑之果願到粤與否所不可知然政客中之主見則確欲如此安排也但欲改組軍府改組而後令孫出洋僅予以名譽之職在孫豈肯甘心故孫派中人乃死力相抗孫之元帥府本無實力前者惟引滇軍以爲重自得張開儒爲陸軍部長崔文藻爲陸軍次長而孫亦居然有兵權矣因有兵力爲保障於是收司法權收鹽務權收鐵路權種種行爲皆爲與桂系相爭之事而張開儒以陸軍部名義又特派林英傑胡文燦二人分往各地大招民軍初謂爲援湘援鄂之準備後忽改爲警備隊民軍旣多漸由各縣而上省若待羽翼旣成必爲桂系之大梗故當改組軍府呼聲最高之時而民軍之進城日見其衆當時謠諑紛紛有謂孫文之懲戒砲又將復見者殊不知霹靂一聲乃於黄花岡紀念日軍署忽下急令盡將省中所招之民軍繳械解散繼將張開儒部下駐省之滇軍機關亦搜檢繳械又繼而將張開儒之參謀長崔文藻逮捕鎗斃張開儒亦在車站捕繫於是軍政　之陸軍部三字亦被剷去而所謂陸軍總長次長皆巳捕去矣在布告中之宣布張崔罪狀謂其通北通龍然有何左證未見揭出但綜其前後事實以觀此舉實以　强力解散軍政府而已然軍政府經此懲創後其果肯甘心馴服乎今國會議員中如丁象謙鄒魯等已提起抗論潮　梅督辦粤軍司令陳炯明對於軍府改組亦致電發生異議而所解散之民軍當時所繳出鎗械實居少數難保其不有意外之事發生餞閩贛北軍方在邊境窺伺倘内部不善於調弭一省分裂恐非西南大局之幸也 
[陸榮廷調停政局之談話]  
　　近有在野某政客由南寗來粤昨向某氏述在南寗會見陸巡閱使關於時避之談話茲特揭誌如下陸氏云余不學崛起草奔服務半生慚無建白然　家觀念自少及老未嘗敢一日忘溯自客春供職以來覲見黎大總統陳述一切方謂際此歐戰時期我國修明政事力圖富强政局前途大有希望不意出都以後臥疾半年時變迭乘迄於今日海内鼎沸靡有寗居雖復退居閒散啓處未遑其間極力勸導曲意調停心迹昭然事實具在竊自復辟發生黄陂播越余於是建議請馮國璋代行職權復倡言速集國會解决總統問題俾政府有完備之機關約法保尊嚴之效力當是時當軸專横海内有非法内閣之議海軍雲南先後宣言余竊竊深有南北分裂之憂後内内閣任命傅良佐督湘遂即密電諫止曲突徙薪苦不見納卒之軍民激憤衡永興師兩粤赴援義師踵起於是有長沙之役幸段祺瑞辭職鄂蘇贛各督出任調人余亦承囑疏通勉竭棉力即爲婉商前敵遵令停戰復勸兩粤取消自主表示服從譚督浩明亦以義師志在護法力辭湘督稱命中央粤中攻閩之師實因閩助潮汕而起經余勸阻亦即停止進行乃停戰三月國事毫無解决中央雖巳發表停戰命令而北　依舊紛紛南下兩段當權疑沮横生荊襄戰亂又啓釁端湘粤聯軍於是有岳州之役討伐命義憤羣興余與秀山督　深懼　釁重開　連禍結長此糾紛國亡無日相與苦口搖舌切勸雙方停戰重提和議期爲條件之磋商湘中　曾有伹得依法解决不再進攻之宣言一遇調停無不隱忍特命其愛重和平保衞家之意實已昭然若揭乃中央毫不體諒竟以國家爲孤注以民命爲兒戲曹錕張懷芝張敬堯督隊南下意在以强權戰勝公理土地同屬民國之土地請問勝者何榮敗者又何辱余夙志以國家爲前提不存畛域利祿之見已付浮雲各方欲以大名位相推余拒不願就尤復希望中央早時醒悟南北一家言歸於好同心同德一致力禦外侮凡可以尊重中央保全威信者無不竭蹶以從雙方調護心力俱疲耿耿寸衷當爲國人所共諒金現在所具之志願惟希望中央對於時局解决順依法理爲去取視民意爲從違庶使鬩牆息爭同心禦侮如其深謀遠慮别有肺腑則俄國受人强制之禍不遠足爲我國之殷鑒也 
[粤軍防禦贛閩兩邊]  
　　惠州鍾司令自上月下旬　於和連一帶經營防務不遺餘力現據防電自連平報告北軍有一連在龍南尙無特别舉動查龍南在連平之北相距不過百里和連　帶巳調集防兵可保無虞又聞東江和平連平兩縣與贛省昆鄰贛省巳與我粤决裂二次入寇南雄均被擊退該二縣與該省龍南定南長寜各縣犬牙交錯難保北軍不轉向該處突入特由邊防李督辦電督軍省長轉電各該知事尅日籌辦驛站以資策應昨巳籌設成立矣 
韶州城自南雄戰事發生後一般商民大起恐慌多數停止辦貨以致韶城商務影響所及甚爲冷淡所有巨大商店均一律閉門歇業各墟巿自軍興後各處土匪乘機竊發墟中舖户或被匪衆洗刧或被打單索勒而韶州至南雄水路尤爲猖獗本月十日及十一兩日忽由李總指揮及鎭守使署頒佈特别戒嚴令所有望京門子城門鎭越門文明迎恩門各處城門加派軍隊把守鎭守使署前及滇軍司令駐紥所均架置機關鎗城内皇華坊武鎭街化成坊一帶街道并有軍隊站立街口又復派出軍警大隊四處梭巡設備非常嚴密並因近日大軍集中韶城糧食最爲重要昨奉官廳禁止榖米出境以裕軍食又一訪函云自贛軍攻入粤境韶兵備積極佈置并調兵開赴前線始興以上直通南雄大路沿途斜潭馬巿都塘各墟落密駐滇軍聯貫如線大道旁附近一帶所有之避世樓（按此等樓百年前之建築物該處土人築此以避匪亂者高約三四丈不等建築異常堅固如始興直抵南雄一路相距不上二三里即有此等樓巍峨嶺立）現巳由前敵戰線滇軍團長朱培德飭令部下工兵盡將此等樓改爲砲樓式樣以資防禦 
駐汕海天春援閩粤軍劉茂棠所部一營因黄岡邊界昨已　戰奉陳總司令急電已於昨巳下午全軍開拔馳赴前敵又聞蕉嶺縣屬防務自許崇智　部開往屯駐業遣土著偵探多名分入武平内地察探閩軍動據最近諜報以武平峒後一帶前駐沈柯所部兩營昨忽拔　馳赴上杭聲言開往黄岡騰出地點則以馬　隊前往塡駐并有砲兵一隊散　後方每日入巿游行者百數十名狀殊散漫至湓水關外永　詔安龍巖各地則由唐臧兩部各軍時時易地駐紥舉動頗難預測又聞援軍陣總司令以據堔報閩省内兵匪警急内顧不惶亟宜乘時進攻以收捷效昨特令授前軍各司令進攻計畫决擬三路進兵以某路爲主力乘其薄弱部份自某處突入閩境與閩省已經宣布獨立之軍聯合以收軍事神速之效其進擊方略已與成參謀長計　就緒昨特令行徐司令速向白堠甲開進又令砲兵各連長加領砲彈數千顆以便出動旬日後必有劇烈戰事發生矣又聞陳總司令疊據探報閩氛緊急邊防重要特於初五日由汕頭乘車赴潮州府城乘馬先赴黄岡巡視并帶衞兵數百名隨行次及饒平大埔鎭平各處巡視後决行開始攻擊親自督戰其參謀長鄧鏗已回汕頭主持一切聞閩省軍隊主力汾水關及老虎關二處爲主力其將來總攻擊點必在此兩處云 
[渝中各界促黄就省長職]  
　　川省自劉張去後督軍省長兩職並皆虚懸熊旣不就楊亦不來渝中諸人現遂催促黄復生速就代省長職茲錄各電如下章炳麟致廣東非常國會成都省議會電云前承軍政府命令楊庶堪爲四川省長未到任以前著黄復生代理等因現在楊未到蜀民政一席虚懸數旬復生不就堅辭尙力應請大元帥明電催促就職國會省會一體敦迫俾得早日視事以免宵小生心章炳麟　印西南聯合會代表等致畢節行營唐聯帥電云川事糾芬逾年不解迄今兵鋒日警大局阽危長此擾攘遷延匪惟重苦一省之人民抑且阻害西　之大計近維川省險象軍民合治藉武力而行使政權師旅分屯以主客而劃分區域民政不能統一紛爭益復無窮當此兵禍未寗北氛益熾統一若不成爲事實財政惟日陷於恐慌餉糈爲用兵元素盈絀實成敗攸關代表等目擊桑梓之凋殘益痛内之紛歧竊以爲欲固西南必先挽救川局欲挽救川局非先求軍政民政財政之統一不能然現在欲統一軍政莫如仰懇我公旌節早日臨渝總領師干指揮坐鎭民望有託士氣百倍欲統一民政使財源日濬布置裕如則莫如仰懇黄復生在渝就省長職以慰人民之愛戴而免地方之割據機勢在此渴望解决梢事瞻顧時局又非滄白遠在千里不能一時遽到復生又復謙讓不遑不惟事權不歸精神不屬民政方面諸多窒礙省長一席久懸財政益無統系餉糈無出則軍政受其牽制戰事阻礙進行後患隱憂伊于胡底我公　拄西南一言九鼎合無仰懇俯從民意再電促　生君就職收拾殘局統一行政皆出我公之賜瞻望　戟如飢如渴一得之愚希垂察焉并希電復爲盼南聯合會代表四川省議會議員汪全義劉揚四川靖國事代表黄宗典楊鑑彰四川靖國軍援鄂第一路總司令部特派代表王西農鄂預聯軍司令部代表藍文蔚湘鄂聯軍代表胡恩浦重慶總商會汪雲松報　代表袁蘅生民生俱樂部代表邱紹之巫平清民德促進會代表楊進修張自娱公民劉禮章等致唐聯帥雨電云邇來川局雖定湘鄂告急非會師武漢雖奏膚功黄復生勲勞卓著我公體念時囏在爲援鄂司令及三省兵站總監孫帥俯順輿情命代省長職權某等聆此曷勝慶幸惟是告急電瀕來而援兵未動省長之職久懸而餉糈無着揆其原因皆由事權不歸統一責無耑歸之所致也我公爲聯軍總司令有指揮一切之權應請電促黄公一面準備東下援助荆宜一面即就省長清理庶政安内攘外兩得其宜臨電無任迫切待命之至公民劉禮章張燦黄作如　晴川陳平宰劉賡梅劉豹泉張月槎張昭修陳季稻姚駿章高介藩叩 
[孫汲吳三師長返奉紀]  
　　奉天二十七師孫贊堯師長二十八師汲海峯師長二十九師吳興權師長圍場剿匪司令許芝田司令於日前由津返奉十五號午間到省入謁張督報告入京一行諸事適因張督公讌日本衆議院議員視察　甫畢又因各師長疲於行役未長談即分散翌日孫汲吳三師長及許司令復見張督將赴京漢經過各事報告（一）爲奉軍前方布置之狀况及嗣後戰線防線之計畫（一）敵情及各路對敵　况（一）與段閣接洽之事項與此後應取之方略（一）奉軍開赴南省實力在六旅以上尙少一路須有三旅以上之兵力專任湘川戰事其餘各路不必兼任（一）地勢不熟與兵無專主均爲最大弊端應將進退地點計畫妥協川湘兩路應分設指揮專任進戰事宜聞　督以各師長旋奉關於奉督對南軍事計畫有應行變更者有應行繼續者均須討論取决衆議擬於日内在署開軍事會議列席者除孫汲吳許外並有馬　守使王旅長及駐省其他各上級軍官俟討論决定後即電請段總理實行並定明日下午七鐘在署設　爲三師長洗塵以資慰勞至三師長返京之期則須俟開會决定方針並電商吉黑兩省後然後啓行大約下星期内卽可赴京十六日又　軍署開軍事會　規定將來計畫畢卽由奉督致電中央云略謂　省師長孫烈臣汲金純吳俟陞回奉後業將分攻川湘粤計劃議妥日内　飭該三帥長赴京請訓以便分途南下督戰 
近來湘中軍事前途漸有變動所有第三兩路軍隊均已不足再當要衝此後軍機應以奉軍擔任前敵最近孫汲吳三師及許蘭洲司令來京秘密開議已將各路軍事手續酌核議定其徐又錚總司令亦將於日内出京南下未來軍事前途奉軍殆最有關係矣奉軍進關之六混成旅分援川湘贛三路中央原定軍費每旅爲六萬元直接由政府供給現聞徐樹錚以奉天各旅均係十成隊額政府所定每月六萬元實難敷用特向段總理詳陳困難情形並請設法增加軍費以利進行惟段總理以該項軍費旣經政府正式確定碍難更易故擬定一種變通辦法俟該軍開至戰地與南軍交綏後每月加給特别軍費十二萬元（每旅二萬元）以示優異特未知該軍能不坍台否耳據許蘭洲之親信人云奉軍第二混成旅在　西方面與南軍接戰曾敗退三次傷亡軍隊至數百人現已改攻爲守可知向者盛　奉軍獲利及來電報捷各情均屬誇大之詞矣 
[晉人反對秦省種烟]  
　　參議院議員李慶芳致全國禁煙聯合會函云敬啓者本月十號報載陜友確切報告該省因兵多餉少財力困竭逹於極點異想天開藉清查存土爲名實行徵收煙稅在省垣鹽店街設立善後清查局派委四十餘員分往各縣會同知事邀集紳民勸種春烟定章每畝收銀六兩帶收手續料六錢先收二成穫後取八成等語十六號該報又載西安訪員函云該省各縣官民對於勸種之舉疑信參半迎拒各殊有寳　絲知事顧士麟去年曾充南路漢中道屬禁煙督辦員辦理烟禁極端武健人民屢次聚衆反抗該　强施壓力烟苗賴以禁絶今奉勸種之令大爲忿怒具呈反對謂去年知事充當有路禁烟督辦員排異議犯萬險以事鎗殺八十餘人烟苗始告肅清今若此何以對死者於地下等語本月十四號北京某報載太原快信云興縣知事石榮章報告陜西北境黄海兒地方人民毁麥種烟按畝抽稅等語山西省議會於十號研究開會不日將有電報到京等語披閱之下不勝駭異敞省沿河一帶與陜境毗連綿亘二千餘里陜省果巳下種則山西禁烟一層無法可施全省二千萬同胞又將重罹烟獄至爲可慮貴會爲全國禁　之總機關於陜西種烟情形有無確實調查詳細報告統希示及爲叩此致全國禁烟聯合會 
[南昌軍衙近訊]  
　　督軍公署昨得攻粤總指揮贛南鎭守使吳鴻昌自南雄來電略謂攻粤贛軍第九昆成旅丁效蘭所部前鋒現已逼近始興境相距韶關不遠但韶關粤軍日來增加贛軍單薄不敢貿然深入請示方略並請速派後援策應以備進攻云云陳光遠督軍得悉此項消息後遂在署四福堂召集特别軍事會議課長營日均列席會議内容外間莫知惟聞係關調撥後援軍隊曁軍械餉糈問題所有援粤蘇軍第十九師楊春普所部之步兵第三十七旅七十四團團長江蘇澄路要塞司令官張金甌及第二營　康汝合於十六日率同所部第一二兩營專車抵省暫駐牛行車站陳督軍卽派副官　振邦代表至車站勞軍又該團之第三營營長路林輸送營營長道興隆機關鎗連連長徐振鐸亦於十七日率同營連官佐兵士由潯專車到省均暫駐車站兩旁其餘軍隊陸續運輸來省其師部司令部前站副官長蔣濬川早已抵省現已擇定馬王廟街前第三混纪旅部舊址爲第十九師師部司令部刻已佈置齊備矣聞蔣副官長即於十七日由省回潯報告一切又安武軍第七路司令部副官那震東督率該軍新編運輸隊二營巳於十七日分雇民船馳往袁萍前線聞陳督軍前次所招之補充隊已有五千餘名現又派募兵委員長張林及軍官十餘人前赴河南彰德山東兗州一帶添招兵士四千名俟募齊到贛後卽將彰四次所招之補充隊一併列入改編一大混成旅以厚兵力其募兵委員長張林等聞定於十八日起程云 
[蘇省會臨時會開幕記]  
　　江蘇省議會開幕情形已略紀昨報茲將詳情錄下五月二十一日爲江蘇省議會開第三届第三次臨時會之期原訂是日上午十時行開會禮嗣因齊省長遲到五十分鐘至十一時始行開會禮式其序次如下（一）督軍省長議長議員入禮堂督軍代表參謀長何恩溥省長齊震巖江寗鎭守使齊爕元金陵道尹俞紀琦財政廳長胡翔林敎育廳長符鼎升實業廳長張軼歐省會警察廳長王桂林江寗縣知事孫錫祺依次先入次議長沈惟賢副議長錢崇固議員二十九人入禮堂分班齊列（二）督軍代表省長議長議員向國旗行禮三鞠躬（三）督軍代表省長議長議員行相見禮左右立一鞠躬禮畢依次退出禮堂（四）督軍代表省長議長議員入議場就席何參謀長東坐齊省長西坐議長議員各就所訂位次入席齊鎭守使俞道尹胡財廳長等員皆就東隅之官長席次省署各科處長均坐列於後（五）主席致開會詞議長沈惟賢山席略云此次奉省長召集開第三次臨時會今日爲　幕之期承督軍省長曁各長官寵臨會場本會同人幸甚感甚（六）督軍省長致頌詞何參謀長出席朗讀督軍頌詞省長派第二科長湯文鎭出席讀頌詞讀　議長議員皆拍掌致謝（七）主席致答詞議長沈惟賢出席朗讀答詞（以上頌答詞均從略）八（主席宣告散會各依次退出議場由庶務長張偉如招待分别延入官長室茶會各散是日並未攝影齊省長乘馬車先回何參謀長齊鎭守使王警廳長各乘汽車其餘或乘馬車或坐人力車分道而去此即是日開會之大略情形也惟查在前數日各縣議員報到人數已達七十六名是日開會列席者僅此寥寥之二十九人殊形寡色並據議員中某君言即使報到議員全數出席仍不足三分之二法定人數一二日内恐不能開會議事倘再來三四十人陸續報到卽可定日開議矣 
[杭州快信]  
　　敎育部來咨以浙江師範法政各學校春季成績表至今延未報部請速飭催限期造送巳令伍廳長查照辦理尅日彚轉咨　任寗台鎭守使顧乃斌在省養疴現已告痊現奉楊督委充本署諮議月給薪金二百元 
步兵第五團二營營長吳國棟奉令調駐温防昨呈報到省已派第八連駐永嘉舊鎭署第五連駐應道觀第六連駐東甌王廟分别塡防 
 
 

Page 7

 
 
永嘉地方審判廳長袁希濂現奉司法部調充高審廳推事兼刑二庭庭長另委沈錫慶充永地廳長 
稅務處咨武進大綸織布公司仿製各種布疋運銷出口請援例概免重征稅釐省著巳令各關監督曁統捐局遵照 
高審廳附設之民商習慣調查會昨已實行並函催各屬速將被選調查員名提前造送 
上海盧護軍使昨有密電到浙聞係會同浙省防範黨人入境煽惑辦法 
西湖鳳舞台坤伶張文艶經官廳下令驅逐該台自昨日起巳暫停開演 
地方通信 
[松江]  
　　鄉民電訐選舉舞弊浦南張澤鄉民徐祖六因二十號該鄉投衆議員初選票時查得舞弊實據即於二十一號電云南京選舉總監督請求電飭縣署停止開票依法另投同時並呈初選監督要求暫緩開票旋據初選實督批稱旣巳電呈總監督應聽核示遵行云云徐之原電大意謂松江縣張澤鄉自治委員陳南崧對於此次衆議員初選調查並不實施杳詢手續虚拼選民姓氏並將已死人民一律造報入册迨松江縣檢發票證該員祗發給該鄉各圖地保五百餘張其餘一千餘張俱被掯匿及投票之日卽於匿票上寫伊子陳邦傑及某某等姓氏擅自投匭猶恐伊子等票額不足又於巳發投票證各户重給油印名單迫令投票人照寫投筒刻已搜獲證據茲因事關急迫轉瞬開票爲敢電請速令松江縣停止開票依法重選無任迫切云云 
商舖控請澈究小隊縣署拘留之煙犯汪海松因已執行期滿由縣署小隊顧琴山偕至縣前怡和堂藥號覔保旋顧因索取私費不遂將怡和堂店主陸濟掌頰數下及陸進縣報告復　守衞之小隊攔阻爰已具呈請驗並由縣前各商舖公呈省公署澈究 
省委密查農校控案奉賢縣立乙種農業學校校長周鳳岐經該邑各紳呈控省署業由省長委派省署諮議臧祜省視學章慰高於二十日偕赴奉邑密查事實二十一日已公畢旋省矣 
[蘇州]  
　　初選現狀續聞此次吳縣衆議院議員初選舉當未經投票以前即各分投運動如某選民係律師其抬轎者皆律師及同學或代理訴訟之當事人如閶門外閶胥盤市民公社董事蘇某係福建籍其抬轎者皆皮絲　嗣因此業人數太少乃雇用新劇社各社員爲選舉人此外若吳紳潘紳龐紳等皆在投票所附近租賃居屋門首貼有某姓寄廬某氏寄宿舍某姓别墅某氏休息所字樣而其内均雇用茶擔酒館並備飯菜百數十桌以資供應其勉强效顰者更不知凡幾也前日投票所内沈某丁某查獲某選舉人連投四五票沈某卽大呼洪少圃違法並詰問吳初選監督大有用武之勢並　吳知　身上徽章掣去旋即號召多人擁至附近市民公社開臨時緊急　議冀欲推倒選舉詎開視連投之四五票内所書之人乃係鍾某唐某即此市民社之董事而沈某之氣燄頓時消滅徽帮中人轉向沈爲嚴重之交涉矣吳初選監督受北奇辱　避嫌疑計當於是晚在投票所邀請各監察員開會討論事事聽由各監察員解决嗣因　無結果業定於二十二日下午在署再行會議俾次日開票得以安全云 
初選舉現狀之别訊五月二十日爲务院議員初選投票之期蘇州城市一區投票所設在雙塔寺　舊貢院内一般欲得議員者莫不先事佈置預在舊貢院　租賃房屋門口或貼某某体息所或貼某第某宅　樣實在皆運動選　之機關耳是日黎明初選監督吳秀芝知事偕同選舉事務所主任王徐二君及查警佐各監察管理員等蒞所警廳行政科長王孟龍南區署長劉秉倫亦率同長警到場照料上午六時開始投票秩序尙覺整齊至九時以後人數愈來愈多甚至有測字算命等人亦來投票者投票所内報名處管理員人數無多難以照顧竟有一人同時報六七人之名領小票六七張簽到處並未簽　到字　取得票證者　有一人同時投入六七票之事若出而復入者幾至人人皆然有邵某者手持兩票正欲投入匭内爲某監察員所見當　上前扣住又在邵身畔搜出選舉票五紙查看各票均書商界洪某名字當將該七票塗銷作廢並將邵某逐出場外種種怪狀筆難盡述先時有某徽商亦大施其運動手段欲得議員之消息哄　全城本城各報亦皆登載迨至投票場中凡徽帮投票之人大率口出怨言以爲蘇帮誣衊徽人未免過甚監察員沈某以若輩在大庭廣务之　狂言無忌欺人太甚即擇尤拘住二人送請監督吳知事訊究經吳監督略斥數語即行釋放各監察員（蘇帮）等以吳知事（徽籍）辦理寛縱迹近袒護同鄉有某君竟上前將吳知事所佩監督徽章扯下聲言爾不配做監督徽帮中多人出爲爭論雙方幾至用武其時已無秩序可言幸宋某等出爲排解將徽章送還吳知事始得維持秩序照常投票至下午六時始行投畢而徽帮中即在休息所會議公推代表四人（吳幹卿汪巨川陳邦逹吳文治）至該監察員沈某家中質問拘人之理由當時沈君並未出見至晚沈君卽報告吳知事後即召集全體監察管理各員在投票所開談話會吳知事亦列席談判有主張所投各票一律無效者多數不贊成議論紛紛莫衷一是厥後由吳知事善言勸解擬定明日（二十二號）在縣署設席邀請雙方一同飮宴和平了結各員亦無異議即在所中晚膳而散時已十句鐘矣 
[南通]  
　　警衞團長謝世唐閘實業警衞團長張敬儒君兼任兩淮緝私營務處並鐵廠總理茲於陰曆本月初六日謝世通城各法團局所爲下半旗誌哀 
　　巴拿馬奬憑始奉發到前巴拿馬萬國博覽會本縣赴賽物件如通崇海泰總商會之出品棉紗樣及縣農會之出品改良棉植成績農業學校劉某之出品水車模型等均獲優奬日昨縣公署始奉省長將該會奬牌奬憑奬詞等共十餘件轉寄到通發給各得奬人具領矣 
　　内河小輪近狀大達公司内河小輪通開往吕四之東班及開往掘港之北班均因河水淺涸一併暫停往來惟西班則仍照常搭載貨客云 
[鎭江]  
　　初選舉紀事丹徒選舉劃分十區並分匭八處業已投票次日將票厥送縣規定於二十三日在縣公署大堂開票限定參觀人不得逾三百人巳出示布告並分　入場劵矣又城内萬壽宫城區投票所二十日被人搗毁後倪知事改於二十一日投票另就南門及城外薛家巷添設分匭兩處以免擁擠並委沈君讓警佐曁二區八區區長爲監察員就近兼任並派巡警　投照料云　　砲艦運械過鎭海鳬砲艦由滬裝運軍械料物及藥彈等項於二十日傍晚駛抵京口下椗江　翌晨啓輸溯江上駛 
　　鎭郡新繭上市鎭郡各鄉本年蠶汛收成甚佳二十一二兩日已有携繭上市求售者故開秤之價自每擔四十六元至五十元供買之貨尙不甚多聞丹陽中兩處各繭行亦定於二十三日開秤云 
[揚州]  
　　學欵清查之數目江都敎育經費支絀劉省視學建　裁併學校各校羣起反對公推焦輔臣葉貽榖等清理茲經查明出入相抵實係　盈無絀總收入計七萬二千七百四十五元一角九分四釐總支出六萬八千六百四十元收支相抵尙餘四千餘元此外忙漕逾限罰金及契稅帶徵一成通盤收入學欵尙不致入於恐慌之途云 
[嘉興]  
　　蠶事近訊嘉興四鄉蠶汛今歲不佳早帮已届上山遲帮因天氣寒暖不一眠汛不齊大約再隔二三日可以到山總扯收成不過六七成故南北門及四鄉桑葉巿價二十一二十二等日每擔僅售三四角亦無人顧問故業葉者咸懊惱萬分虧耗甚鉅 
　　選民佈告嘉興縣知事兼衆議院初選監督張昌慶出示佈告投票所地址第一區城内城隍廟第二區王店鎭第一國民學校第二區新塍自治辦公處第四區王江涇與仁善堂第五區新豐鎭妙峯寺第六區塘滙廣福庵第七區鍾埭第七辦公處第八區南滙自治辦公處第九區棲眞寺第十區雙橋土地廟第十一區𨺗門國民學校第十二區新篁太平寺第十三區十八里橋國民學校第十四區鳳橋第一國民學校第十五東栅口吉祥庵第十六區棲凰金章廟開票所地址本縣公署大堂 
[杭州]  
　　省議會常會紀浙江省議會二十日下午一時開會秦副議長主席省議浙江省中華民國七年度省地方歲出入預算書由何勳業報告審查結果衆無異議卽開二讀會議長云先將内務費開讀各欵照審杳報告惟第五欵水利委員會經費及第六欵水利委員會附屬各測量隊經費暫從緩議接讀財務費第一欵至第七欵均照原案第八欵徵收船舶牌照費何勲業報告查船舶牌照費現由外海水警廳經收所有製備號牌及員役薪工辦公雜費等項年需六千八百四十八元應列入衆無異議財　費通過　接議敎育費尙未完全通過已至法定時間宣告延會　　省議會秘密會議結果省議員陳鍾琪等提出懲罰議員案二十一日下午三時特開秘密會議仍秦副議長主席陳鍾琪盛邦彥等以議長付表决先令否者起立違背議事細則應受懲罰處分毛蒙正林卓徐仲偉等以當時付表决令否者先起立大會多數承認並無反對此等過去之事母庸深辯况本届開會無非了此殘局何必　鬧意見應請共相維持議長云旣有兩說應付表决在席議員九十餘人起立者祗五人少數本案遂不成立 
　議省議會中斷期間之處置第一届省議會議員任期至本年七月末日届滿而新選第二届省議員須至九月後方可召集其間八九兩月新舊議員中斷期間所有辦事處一切文卷等件是否由　任議長爲之保管或俟新議長選出再行交卸抑於任滿　日先行移交官廳此亦一重大問題　　日須提出　論考取留日學生浙江敎育廳招攷留日學生　二試業經分科考畢錄取孫去病孔滌庵二名廳令該生即日來廳塡寫履歷並隨繳拍四寸半身相片一張以憑給文於五月内賫投敎育部聽候覆試 
　　滙水復短之好消息　杭垣錢業自省議會議定平現後所有甬紹滙水力持減平嗣以買囤賣空過受影響致又回長至七十餘元近數日間因杭地現洋充足申江等處到源亦多中國銀行及各同行曾有大批現洋運紹杭紹二埠現水頓減杭市紹滙昨亦減短至五十六元據商業中云日後尙有續短之望云 
[寗波]  
　　添設鹽務收稅所衢山十六門地方前由兩浙袁運使商同稽核分　在該處設立一收稅所以資整頓此案已由北京鹽務署指令袁　使如呈辦理該所設收稅員一員司秤員四員鹽警一棚計月支二百七十八元云 
　　欠繳酒稅發封鄞縣東鄉横津地方有陳泰記釀户欠繳酒牌照稅迄未清楚現在該釀户巳經虧閉所有稅項公賣局恐歸無着請縣查封存酒　價歸欵以重國稅云 
派員送德僑養病寗波警廳長嚴君前奉交涉員令開據駐滬荷領事電稱德僑滙白之夫人因患痢疾不日由滬至百　養病惟以乏人照料伊夫滙白擬行同往如過甬時希　轉飭派警接護等因嚴廳長接知後即於十八日於滬輪抵埠派檢查員余榮輔率同巡警接洽並於是日下午一同乘車送至百官交與該處警所長接收轉送養病處所余君巳於昨日回廳銷差矣 
[武昌]  
　　王督軍夜巡記鄂督王子　於十六夜九句鐘乘騎出署身着灰色布夾袍僅帶武弁一名先至保安門經過大東中和賓陽通湘小東武勝各門巡視城防再由武勝門折轉換坐　力車繞司門口至漢陽門周巡平湖文昌二門即由豹頭堤回署每至一門即與巡查官演說防務勤務之要點返署時已鐘鳴一點云十七日晚七時又由署出文昌門乘楚義輪赴漢陽至水警廳略爲休息旋同何廳長查看大别山曁兵工鋼藥廠一帶防務並溯襄河至黑山查看襄河水警防務嗣由橋口渡漢與曹宣撫使商議要政直至十二時始行過鄂返署 
　　雷厲風行之印花稅印花稅分處高處長以近半年來印花滯銷收稅大減特於日前咨請警務處轉令各警署嚴厲進行抽查連日以來各警士對於行旅及商販異常注意故因漏稅而犯罰金罪者日必數十起多半爲賬簿摺據之類但罰金至少恒在五百倍以上（如二分罰十元之類）其嚴厲至此 
發行新紙幣兩種江海　監督吳仲賢氏昨發布告云奉財政部電前敵軍餉現極困難一有遲延或至僨事因曹宣撫使張檢閱使湖北王督軍湖南張督軍宜昌吳司令商洽上湘　宜漢等處就近發行漢口中交兩銀行兌換鈔票專在漢口兌鈔隨到隨兌湘岳宜漢等處一律通用自各處滙至漢口無論何人概免滙水鈔票與現欵無異而轉運便捷尤遠過之一切辦法業由各處中交兩行分别登報或發印傳單聲明各處公欵出入自應與現欵一律收用俾利流通而增信用仰即遵辦却痉財政部因湘鄂大軍雲集軍民恒以銅元缺乏之故惹起無意識之風潮特印就一百二百五百文小票派員押解來鄂在湘鄂兩省區域内使用恐地方未及週知昨特通令鄂省財政廳轉行各知事及警察廳署一體保護並飭各關稅釐卡一律通行 
[天津]  
　　津紳自辦平糶天津紳民唐致安王家麟禀請省長發給護照咨部減費免稅俾辦平糶略稱水患以來哀鴻遍野城鎭災民尙沐棠之惠鄉村無告難邀移粟之　恩又兼糧價奇漲月以來較之去冬每石粗糧已漲價一元有奇將來青黄不接其糧價之昻尙不知伊於胡底紳等現籌賢本擬赴奉天産糧地方購買紅糧玉米四萬石運至天津軍糧城楊柳青等處平糴除置本及　工車費合計每石價値若干照價售賣以符平糴宗旨懇祈發給護照十張每張運糧四千石並咨交通部減收車費曁財　部免稅以維義舉等情奉令准立平糴局減免稅費已將邑紳名字塡入派員格内隨令發給護照十張並電咨財政部交通部轉飭各路關卡查照矣 
　　河間之長距離　話直隸省長據河間縣紳士劉峻峰等擬請縣設立電話局以便消息靈通擬東至青縣南至獻縣西至高陽北至任邱請即立案等情當即據情轉咨交通部查核批示巳蒙照准 
　　維持磁業天津總商會前據磁帮董事皮祖功爲中國江西磁較東　磁器稅捐水脚加重十倍生意將絶懇請總商會查核轉請全國商會聯合會提議准予維持以保商業而救危局等情以事關維持國貨昨特轉請聯合會編列議案付諸公决矣 
雜評一 
[徐樹錚果往湘耶（默）]  
　　前數日湘省危急時各方迭催徐樹錚赴湘督戰而徐堅辭不往人於是知徐樹錚之爲徐樹錚矣近數日湘省情勢稍有轉機北軍漸佔勝利而徐忽允往湘人於是又知徐樹錚之爲徐樹錚矣然而據今日之東電又謂醴陵北軍復敗北長沙復陷　險則爲徐樹錚者將又因之而不往耶果如人所料而中止其赴湘者則徐之底藴益爲人窺見尙能以大言欺人耶 
或曰見可而進知難而退徐亦不失爲知幾 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[海門各界提議苛稅病民案]  
　　上海總商會縣商會昨日接海門縣議會商會士紳董商等提議苛稅病民請願書云捐稅不良直接病商間接病民實即病國江蘇財政廳借裁卡改稅之名變更章程本省產貨徵收一稅外省來貨徵收一稅江南產進之貨運經江北再收一稅江北産進之貨運經江南再收一稅繁重割裂民商恐慌未交貴議會公决卽於五月一日實行扣船勒稅激成姜堰贛榆青口泰興東海各縣產米之區紛紛罷巿報章迭載淮徐揚泰等屬亦將震動海門米糧夙仰裏下河一帶源源接濟今巳斷絶交通民食之匱甚於罷巿紳商等目擊顚危朝不保暮爲迫條陳利害請願貴會認爲緊急動議提出公决（一）取銷重徵以甦民困也貨稅原理合産銷兩半稅爲一稅今改爲産一稅銷一稅是一貨而兩稅之矣且混産進併徵再收江南運北一稅江北運南一稅是本省一貨而三稅之矣且外省來貨而四稅之矣竊恐中外古今無此稅法此重徵擾民應請删除者一也（一）無分南北以期完善也長江流域綿亘六省當此南北戰爭何忍以南北二字肇開混茫况舊時寗蘇爲兩藩司管轄起見初無南北之分今一財廳而欲强分南北則必江南一省江北一省而後可尤必瀕江六省各分江南江北而後可若爲依據寗蘇何以蘇屬之靖江不歸江南若爲區分地點何以下關大勝關劃入江北惟海門則讓爲滬海道何不概歸江南此壞法亂政應請取銷者二也（一）稅苛於釐亟宜銳減也釐金惡稅各國所無中國所無前清中葉所無洪楊之亂抽釐助餉出於一時權宜敉平當即停止不意流毒至今改釐爲稅已較釐捐加重數倍猶得曰破除釐患忍痛望減也獨不解於裁釐各縣首先反對此無他舊稅未減新稅疊增劃江重徵變本加厲害之也夫以困釐之江北尙然罷巿而謂已經改稅之通海甘受之乎此新舊稅率應請删減者三也（一）寛定稅章以維國貨也舊時寗屬釐金因有金揚二成清淮二成之附捐實非偏重於甯乃就釐之重者而加增之復以稅之重者而兩稅之三稅之則新稅之層層剥啄甚於釐卡之節節留難一葦之航已增數稅一貨分運跬步難行殊不知嚴以繩之必至輟業待斃反不若寛以待之可免外貨混淆此國貨束縛應請寛減者四也 
[美國進口貨物之限制]  
　　文滙報云上海美總領事署接奉下述訓令自今年五月二十七日爲始任何貨物除普通入口執照所指定者外苟未由寄貨人呈驗美國入口執照之號碼不得給與領署證狀凡運貨者概須將入口執照之號碼在領署證狀上註明今已發出之執照第一號爲不在限制項内而價値不逾一百美金之各種入口貨品第二號爲運入阿拉司加巴拿馬運河區域斐列濱島夏威夷島甘姆島等處就地銷售而非轉運之貨品第五號爲原由美國輸出而價値不逾五百美金之入口貨品第六號爲旅客隨身携帶僅爲途中必需各物之入口行李第九號爲美人所有用以裝置美國出口品之入口空器 
[鴻源紡織公司股東會紀事]  
　　英商鴻源紡織有限公司於二十一日午後開股東大會由隆茂洋行大班海得氏主席報告略謂上次大會後公司即函致怡和洋行及日人川崎氏請其投標註明收買公司之價格密封送交公司俾於開會日拆視此後公司共收到投標信三通一係川崎所投開價一百三十萬兩一係華人公司所投開價一百二十五萬兩一係英商長利洋行代某公司（華人）所投開價一百三十五萬兩内附預交期票銀三十萬兩至於其他條件則彼此相同怡和洋行此次並未投標云旋由邇萊納氏提出公司自行停業舉邇萊納爲清賬員之動議主席　得氏發言謂今當討論者爲公司究竟可賣與否之問題而非公司售與何人之問題上次開會時所得之價爲一百十三萬四千兩今巳漲至一百三十五萬兩但未可謂新得之價足以抵公司之値此事惟在股東自决之耳言畢付表决第一條動議由多數通過邇萊納氏又提出清賬員有權接受日人川崎氏五月二十一日投標之動議當由股東數人起而質問謂旣有人開價較川崎多五萬兩何不擇開價最大者而售之且長利係英人洋行若由長利代購則英人利益尙有保全之望又有人請宣示怡和洋行此次不投標之理由主席卽將怡和覆函宣告於衆其大旨謂聞公司將售與日人故怡和前次開價一百二十萬兩使公司有以較高價格讓與英商繼續經營之機會乃公司開會專從金錢方面着想邀致日人競爭投標殊與怡和投標本旨不合故怡和撤消前議云云邇萊納氏起稱川崎於未投標之前先來察看旣受勞苦且有費用他人之投標者皆以川崎之估計爲根據今若拒之未免不義再川崎之價格雖較華人公司爲小然未售完之存貨定於七月一日銷出將來得價幾何唯受盤者是賴余乃大股東認識川崎多年知其誠實故願售與川崎云嗣由多數股東贊成其議定於六月五日續開大會作最後之决定云 
[交通滬行發行新鈔票]  
　　本埠各官署均接江蘇省長公署訓令云據上海交通銀行函稱現在發行國幣新鈔票一元五元十元五十元百元五種分印上海江蘇地名上海票以英洋兌換江蘇票以龍洋兌換凡向上海本行或南京浦口無錫揚州徐州蘇州鎭江清江以及浙江杭州等分行兌換均一律照兌不取絲毫貼水其以前發行之上海江蘇兩種通用銀元仍照舊行用理合備函呈報伏乞察照通飭貴屬各徵收機關一體查照收用等情據此合行通令遵照此令 
[通告敵僑塡送產業表]  
　　公共租界工部局於二十三日通告旅滬德奥僑民限令將已發給之產業表格塡寫完畢於五月二十九日以前送交該管捕房凡未接有此項表格者可向四馬路總捕房領取 
[德人違背處置敵僑條例之自辯]  
　　僑居公共租界靶子路之德國人喬其新納克因不照英美工部局遵行之中國政府處置敵僑條件於星期日及星期二日至捕房敵僑註册所報告被控於公共公廨於上星期五日將該德人傳至公堂訊供判令退去候下禮拜一來案候訊各情已誌前報茲因星期一日適値西國節期停理讞政故於昨日（星期三）由捕將喬其新納克傳至公堂請示先由捕房代表牛門律師上堂譯稱被告於上星期六曾至捕房報告應請公堂飭令被告以後須照章於星期日及星期二至捕房報告云云旋據喬其新納克投案譯稱我有要言數語欲回捕房麥總巡及値年領事薛福德君詢問應請堂上照准現證人未到請爲展期等語是時堂上宣諭不准喬又譯稱堂上旣不准如所請但有許多理由即由我自己聲明可也工部局所定條件諭令每星期日及星期二日至捕房報告我於星期日不至捕房報告者有一緣故我自幼信事耶穌敎且受父母敎訓查聖書第二十節所載凡人一禮拜内辦事六天聖日（即星期日）無論男女老幼及受雇他人者均須休息一天受上帝祝福即馬可福音書十五六節所註均應尊重敎主中國平民亦須如此即敵國人民亦應尊重讀此節書英國須當客氣中國官廳亦應知其事且工部局於星期日亦多休息銀行海關等均停辦公事我月一信函分致各國於星期日均須改動言至此於皮夾内檢出一信據稱此信稿係工部局於五月十六號致我者信内所稱爾搬家後須將照會除星期日　星期六送至捕房報明此信係麥總巡簽字蓋有橡皮印信内旣載除星期日星期六至捕房報告即此公堂可以判决然照工部局所定禮拜日禮拜二至捕房報告與僑居租界之德奥人民很爲不便與公平兩字亦很有關係捕房在租界内管理事件要知在敎德奥人民聖日一天均不辦事故我反對星期日至捕房報告尙有許多理由我無代表律師代陳捕房代表牛門可以詰問現我復提媁西曆一千九百十七年十月間控告我違犯法律一事當時我向堂上辯論多時堂上不准辯論乃謂對待敵國人民係中政府咨行上海工部局照章辦理旣照中政府定章工部局無權管理處置敵僑此係中政府之權如何被工部局干涉請堂上注意查僑居租界外之德奥人民照中政府定例每十四天報告一次我居租界與平民一般工部局原定每星期祗須報告一次現欲報告兩次已不照中政府定章舉行工部局爲中政府代表行事旣不照辦係違反法律有礙公平權利中政府處置敵國人民規則係一千九百十七年發出敵國人民均遵章辦理我居租界二十餘年向守法律牛門律師曾言惟我一人在租界内不照定章辦理不知牛門律師此言是何意思我素無違法行爲捕房亦必知之牛門律師係法律家當知我素守法律工部局不照中政府定章辦理恐將來有别種意思對待敵國人民堂上應以法律保護工部局不過照中政府命令代行現旣不照法律控告應請堂上註銷並准我以後凡遇星期日或星期一不至捕房報告云云王襄讞得供後商之英副領事卓君即向被告宣諭多語（未譯）乃會同簽判云諭令喬其新納克每星期須遵照執照中所訂章程至捕房報告此判 
[美總領事行將歸國]  
　　駐滬美總領事薩門斯君將於星期六日午後起程返美故旅滬美人定於是日十二時半在卡爾登飯店設筵餞行 
[西報之航業雜記]  
　　英文滬報云據招商局總船長倫特氏聲稱外間所傳江寛船爲楚材砲船撞沉一案已由招商局與北京政府解决一節實無根據彼於此事毫無所聞彼所知者現正在談判解决辦法耳前在招商局供職之漢白林氏今已受爪哇中日輪船公司之聘駕駛台拉羅姆號輪船該船能容貨八千噸今將載中國麵粉開往倫敦交與英政府中國麫粉現漸爲英國人民食料之大部分雖銷路未廣惟上月由滬運英者不下三萬五千噸美政府於宣戰時所佔之德船内有帆船波蘭星號摩倫加希拉號巴拉化號摩旭魯號均將駛行東方四船載重合計逾二萬噸預料將來將經過小呂宋與上海而以舊金山爲歸點云 
[工部局注意邊界衞生]  
　　公共租界工部局以狄克斯威路西界外溝渠阻塞穢物堆積且有猪作臭氣逼人有碍衞生特於四月十七日呈請領袖領事照會華員請疏通溝道塡高低地塡平濁塘勒遷猪作以防疾病領袖領事當卽轉告交涉員茲悉陳交涉員業於五月八日函覆謂已交警廳辦理云 
[輪船上查獲烟土嗎啡]  
　　海關威稅務司接香港來電謂有土販挾帶大批煙土由汕頭搭太古公司海口輪船密運來滬務謂截留云云威君卽赴該公司探明海口輪船准於前日（二十一號）進口停泊浦東華通碼頭爰特飭派華洋扦巡二十餘人至碼頭守候至上午九時許該輪進口各扦巡卽禁止閒人上船所有搭客携帶箱籠登岸均須檢查旋在該輪頭艙上面練箱内抄出大土紅土煙膏等計四麻袋四火油箱約一千餘磅按照　時巿價約値十餘萬元該扦巡等當用小輪裝回海關報請核奪嗣後該輪船忽逃走水手頭目一名未知是否與此案有關現海關正在飭緝販土之人務獲解究又太古公司新寗輪船此次由香港開駛來滬前日抵埠停泊浦東華通碼頭經海關扦巡在該輪汽機關内抄出嗎啡三麻袋並有氷片燕窩等物夾雜其間價値頗鉅當即帶回海關存儲候燬 
[火車上逃去盜犯]  
　　老閘捕房特别包探姚阿生前日附乘火車押解盜犯劉得勝至淞滬護軍使署詎至中途劉盜從窗口跳出圖逃姚探亦從窗内躍出兩足跌傷旋由隨往之夥友等囑令停車將姚探送至就近醫院醫治惟劉盜巳被逸去當由車務處電告盧護軍使立飭軍隊分往該處一帶搜查聞巳將劉盜緝獲云 
又一訪函云前日（二十一日）公共捕房特别包探姚阿生奉命遞解盜犯劉裕三即劉得勝至軍署係乘滬杭火車至新龍華車站下車詎車未抵站劉盜忽於車内從窗洞一躍而下姚探亦隨之躍出跌損足骨劉盜則跌破頭額血流滿面狂奔圖逃鐵路巡警見其形迹可疑且有手　知係逃犯即帮同拘獲解往軍署姚探雇車送至紅十字醫院求治據醫生云如足骨未斷可免殘廢云 
[浦東東尼墩橋迭出盜案]  
　　浦東北蔡鎭西王泥墩橋喉科醫生李洪生家道小康久爲匪徒所覬觎本月中旬曾被盜匪四五人前往行刦幸各盜誤入隔鄰某農民家祗刦去大洋十餘元皮衣三件臨行拒傷事主肩背茲又於前晚糾集盜匪三十餘人各執巨斧刀械於九時許擁至李家用巨石撞開門户一擁入内即將李醫夫婦傭僕完全用繩綑縛盡情搜索惟李平日早有所防整數銀洋均存鎭市店中家内所存無幾故各盜翻箱倒篋祗搜得現洋三十餘元及小洋銅元若干各盜復將綢皮衣服綑載數包向南逸去其鄰居當時不敢聲張迨盜去後始行入内將各人逐一釋縛該事主守至天明始開失單報由地甲同至該管官廳請緝贓盜聞該盜等刦贓後行至董家渡南經該處鄉人見其形跡可疑上前攔截該盜等即紛紛逃竄聞有衣服一包抛棄於途而盜黨未曾截獲云 
[陳訴盜匪劣跡]  
　　匪徒陳阿四陳姚春張三郎在公共租界内組織盜黨機關身帶兇器迫令法界某西人家西崽嚴金道代雇汽車駛至虹口密勒路廣吉祥宵夜館果腹謀刦梧州路居民顧蘭舟家金飾現洋嚴恐被累潛赴虹口捕房報告立飭中西包探前往將兩陳與張一併拘獲帶回捕房押至昨晨傳同嚴金道將該匪等押解公共公廨請究即據中西包探禀稱嚴金道前在鄧脫路三號洋房内爲侍者由相識之張阿毛囑令代雇汽車未果即調至法租界營業詎張又前往喚伊出外言有友人陳姚春托爲代雇汽車嗣因得悉陳等希圖搶刦遂將情訴知洋東並將家屬遷往他處後又與陳在途相遇被邀至城内勸業場給予鈔票洋十五元又令嚴代雇汽車一輛約至虹口廣吉祥宵夜館聚會商議至顧姓搶刦並查陳姚春（綽號白眉毛姚春）曾在華界犯案纍纍係中國官廳迪緝之要犯且聞搶刦南京路大豐永金舖金條一事陳亦與有關係等語張襄讞據禀後商之英白副領事判見證嚴金道交五百元人洋並保兩陳與張押候訂期研訊 
[鎗斃擄人勒贖之兇匪]  
　　前由駐滬京畿憲兵趙芝桂關學純在南車站緝獲擄人勒贖之積匪鄭洪慶錢白卿唐敦宣三名並被擄之王杏均併解護軍使署訊究等情迭紀前報茲悉此案業經軍法科訊明除將王杏均發交家屬具領外判將該三犯一併處以死刑電奉督軍署核准昨日下午二點時巳將該三犯押至龍華操場鎗斃矣茲將罪狀錄後 
松滬護軍使署法字第二十六號佈告爲布告事案據駐滬憲兵營在滬杭火車站查獲由浙强擄王杏均來滬勒贖及前在上海誘擄學生尹華慶等案内之匪犯鄭洪慶即鄭洪青又名源老二一名曁此案共犯錢白卿唐敦宣即唐張馬二名並被害人王杏均一名一併呈解來署發交軍法科審辦訊據王杏均供稱家住奉化縣徐馬站去年舊曆十月二十七日晚間被匪多人持鎗前往伊家將伊搶出帶到唐敦宣家藏匿後由唐敦宣將伊藏入山洞伊要求釋放唐云俟伊家匯洋來贖始可釋放至十二月二十六日唐敦宣又由山洞中將伊帶出送至杭州轉乘火車來滬在唐敦宣家及火車内均曾見鄭洪慶錢白卿二人與唐敦宣秘密交談不能聽得明白等語提訊唐敦宣即唐張馬鄭洪慶即鄭洪青錢白卿三犯同供聽從在逃之王恩溥糾約夥同持鎗强擄王杏均藏　山洞一面派人送信至王杏均家索洋五千元後因官兵查拿甚緊所以夥同將王杏均送滬藏匿以備伊家拿錢來贖等語又該匪鄭洪慶供稱去年舊曆四月間來滬住在漁陽里由同黨在旅館中誘擄尹華慶張錫三兩個學生來到寓所禁閉密室一面向該二學生家中强索洋三千元後將該兩學生移寓長浜路該犯均在場監視使該二學生不能自由行動各等語除被害人王杏均一名已交家屬具領外查鄭洪慶前在上海夥同誘擄尹華慶張錫三二學生强行禁閉密室一面送信勒贖並共同實施强迫使尹張二人不能自由行動實已觸犯懲治盜匪法第四條第三欵擄人勒贖之罪於未經獲辦後復敢前往浙江之奉化縣夥同錢白卿唐敦宣等多人實施强擄王杏均藏匿山洞一面函索銀洋並强迫帶至上海勒贖乂巳觸犯同法第四條第三欵之罪二罪俱發實屬目無法紀罪不容誅又錢白卿唐敦宣二名與鄭洪慶等共同實施强擄王杏均意圖勒贖亦已共犯懲治盜匪法第四條第三欵擄人勒贖之罪均屬兇惡昭彰法無可恕以上三犯應即一併按照該法判處死刑以照炯戒而寒匪膽除將該三犯鄭洪慶即鄭洪青錢白卿唐敦宣即唐張馬三名按照軍法執行鎗斃外爲此示仰軍民人等一體知悉此布　 
[屢次嚇詐之控訴]  
　　南洋兄弟烟草公司簡寅初指控現爲醫生之廣東人梁重良曾於本年二月七號串黨詐去洋一千五百元後又於三月十四號至五月十二號止迭遞恐嚇信函圖詐洋一萬元等情昨由派駐老閘捕房專查特别事件之華探目陳雲忠王寳生鍾星南協同西探自壳羅香前往新閘白克路祥康里八百三十三號屋内將梁拿獲帶回捕房旋解公共公廨請究先由中西探目上堂禀明將被告拘獲情形訊之梁延律師到堂代表辯護經中西官判梁帶回捕房候展期七天再行解究 
[美紅會徵求會員紀事]  
　　昨日共得名譽會員二人張竹君顧馨一 
永久會員十八人郭瑞生趙晉卿鄔挺生蔡伯良黄楚九吳虹玉柯鴻年聶雲台朱子橋徐冠南袁恒之許松春田肅民周督弢解金奎顧棣三薛肇卿倪遠甫内七人屬朱隊四人由趙晉卿介紹二人由朱以漁介紹一人由郭仲良介紹四人屬聶隊 
普通會員大小共計二千四百五十八人共得一萬三千二百七十七人内鄺煦堃已徵得江南船塢全體一百餘人滬密鐵路數百人已由沈督玉君介紹全體加入美孚全體百餘人由費宗藩王佐才林占芳介紹加入神州女學由舒蕙楨介紹全體加入民 
 
 

Page 11

 
 
　　立女子中學由王蘇本嵓介紹全體加入務本女學萬竹小學南洋公學上中院南洋路礦學校均全體加入昨日結果仍係朱少屏隊列第一名 
[衆議院議員初選開票紀]  
　　昨日爲衆議院議員上海初選舉開票之期當經初選舉監督上海縣知事沈韞石委派檢票員陸崧侯朱志堯盛茂祥錢貴三穆杼齋等唱名員丁賡堯等監察員徐顯庭鍾臯如周采臣等筆記員楊東山鄭述彭　管理員黄輯虞等於上午九時各該員等齊詣也是園公欵公産處大廳上當衆開票沈知事督同各科員親蒞監督淞滬警察一區二分署焦署員並縣警察所王警佐各派長警蒞場照料所有十區投票所共分四組第一組爲上海市閘北巿引　鄉第二組爲曹行洋涇三林塘高橋楊思陳行陸行塘灣第三組爲蒲淞巿法華鄉第四組顓北馬橋閔行鄉計一組共一千九百六十票廢票二十一二組共三千二百二十票廢票不明三組共三千一百十六票廢票三十八四組共二千零十一票廢票四十總共一萬零九百二十二票一組應有四名當選二組應有十名三組十名四組三名總共二十七名但原額初選當選人祗有二十上名其餘應作爲候補統盤籌劃應以一百五十二票爲當選票額今將當選人姓氏票數錄後楊心正五百五十八票楊維幹四百九十四票胡遇魁三百八十一票沈寳　三百六十三票曹九思二百七十五票楊鴻藻三百十四票王臨照三百三十七票顧視清二百八十六票胡人鳳二百八十九票楊樹源一百九十二票楊春膏二百二十四票周徵二百十八票梅萼二百三十八票賈豐芸二百零七票奚佐湯三百十票陳天錫二百票陳棪二百零四票朱孔長二百二十八票陸杏林三百八十九票曹鳳苞一百六十八票陸宗福二百三十票蔣洪生三百三十八票 
姚洪淦一百九十九票周文熾一百六十七票以上二十四名爲初選當選人又候補當選人二名沈健一百五十五票 
蔣永深一百五十五票至下午六時許始各結束聽候沈知事於今日正式宣佈 
[衆議院議員覆選舉通告]  
　　上海縣沈知事昨致各選區函云案奉滬海道尹公署訓令内開查衆議院議員選舉法第六十九條内載覆選監督應於覆選日期三十日以前頒發覆選舉通告茲發去本監督通告三十紙仰該知事即便查收尅日分發母延此令等因奉此合亟檢同通告函達查照分發 
　　附錄通告江蘇滬海道道尹兼衆議院院議員覆選舉監督王爲通告事查衆議院議員選舉法第六十九條内覆選監督應於覆選日期三十日以前頒發覆選舉通告本監督將應載事項依法開列特此通告計開（一）覆選日期本年六月十日上午八時至下午六時（二）覆選投票所及開票所地點上海縣也是園（三）投票方法（一）投票人届覆選期應親赴投票所自行投票（二）投票人於領投票紙時應先在投票簿所載本人姓名下簽字（三）投票人每名飿投票紙一張（四）投票用無記名單記法但於姓名字樣下須記載被選舉人籍貫（五）投票人於投票所内除關於投票方法得與職員問答外不得與他人接談（六）投票人投票完畢後應即退出（七）投票人倘有冒替及其他違背法令情事管理員及監察員得令其退出（四）覆選當選人名額四人 
[甯紹同鄉預防水患之呈文]  
　　寗波旅滬同鄉會鑒於去年津奉水災因思浙中海寗塘年久失修險象迭出岌岌可危曾經函呈浙省當道請其未雨綢繆以弭水患曾紀去年本報近有浙人來滬報告據云近日蕭山西江塘亦漸出險若不及早防維後患不堪設想當由紹興寗波兩同鄉會集議擬聘西國工程師前往察看預籌辦法業巳函呈杭州齊省長會稽張道尹請示辦理茲將函稿照錄於後 
省長道尹鈞右敬啓者今春吾浙江水泛濫聞浙西潮水溢至六和塔一帶浙東之西江塘尤爲危險設有倒塌蟄陷寗紹兩屬均被其災恐受害不亞永定河查西江塘在蕭山縣西三十里横亙五十餘里塘外爲富陽江受金衢嚴徽四府之水勢若建瓴由錢塘江入海蕭境在其下游轉角適當其衝賴西江塘以捍衞之明清兩代及時修防視爲鉅大工程不敢玩忽鄉人來言該塘險工迭出日甚一日去冬嚴寒上江諸山積雪尤厚乘夏令消化下注錢塘海潮頂衝料五月間巳岌岌不保不待中秋大汎西如海寗鹽平東如蕭山餘上均可憂慮所憾世澤等旅滬經商未悉近年塘工情形僅憑通行地圖志乘稍資研究輒難得其要領心所謂危不忍膜視擬延聘西國測量工程帥前往察看預籌保塘施工辦法又嫌越俎代謀遠在上海久與官中隔閡不知近年有無專門工程家總辦塘務曾否繪圖帖說詳細呈報所需工欵歲計若干巳否通過省會有案均願聞之去年永定各河水發適當大沽海水上逆遂成巨災人民蕩析工振俱窮今西江塘工險於永定而錢塘江潮駛於大沽設有不測吾民其魚鈞座保境安民全浙仰望事關浙東安危大局身爲國民未便緘默與其焦頭爛額何如曲突徙薪爲此肅繕公函懇請俯賜注意及早防維所有塘工圖件文牘議案一併鈔寄見復俾世澤等共同參證期補官力所不及如需西國工師但奉電知即日代約前來此係寗紹兩屬旅滬商民公同意見敢布區區藉供採擇臨頴不勝迫切之至敬請台安紹興旅滬同鄉會田世澤甯波旅滬同鄉會張美翊錢廷爵方舜年謹肅 
　　敬再啓者曹娥迤東沿江塘工亦關緊要已年久失修倘有刷冲餘上兩邑首當其衝而毘連之慈鎭兩邑亦蒙其害所恃者慈鎭北鄉漲沙甚遠故塘工尤以紹屬諸邑爲要此西江塘而外所當注意者也海寗鹽平塘工屢議未有妥策浙西人士引以爲憂朱桂卿先生福銑於三塘頗有心得而年老多病未克建議並希留意故老相傳康乾以來長官無不注重兩浙塘工及時防護亂後則左文襄撥帑興工浙民利賴近二十年來險象環生未雨綢繆更不容緩功德於民斯爲最大世澤等身覊海上心繫鄉邦知公俯採芻蕘不遺在遠忘其率略未盡所言如有可以爲力之處願爲邪許無任惶悚再請台安世澤等又啓 
[浦東敎育界赴錫參觀]  
　　本邑第三學區浦東洋涇塘橋高行陸行一巿三鄉各小學校由學務委員陸仲超發起組織參觀團前往無錫參觀業於昨日起程茲將各敎員姓名錄左陸仲超陸思尙成伯蔭王吟香陸澣臣宋章達瞿朗川 
[巿鄉經董請禁掘墳]  
　　漕河涇鄉經董梅宗泰具呈縣署文云爲發掘墳墓擾害閭閻呈求出示禁阻事竊近來世風不古一般骫法之徒見鄉僻墳墓開掘以取磚石甚將死者遺骸抛棄道路時見時聞而於民國元年間爲尤甚後經受害者指名向檢廳起訴若輩稍爲歛迹近又故態復萌發掘不知幾許然並無人報告亦遂置之今據本鄉鄉民陳柏香聲稱於二十六保二十二圖地方有江北人某者白晝將其四世祖墳墓掘槨翻磚當場詰問據云由陳夢周唆使云云陳柏香欲報告警區拘案憚陳夢周勢力而中止現復接巿經董陸文麓來函詳叙發掘悽慘情形爲之悲惻者再長此終古恐地方墳墓無保全之日矣爲特呈求縣長俯賜示禁並諭全縣警區見有此等案件發生即行拘解檢廳起訴問擬以寒匪膽而慰死魂實爲公使謹呈再巿經董陸文麓公函附呈敬啓者頃接陸增福函鄙人於上月下旬偕同堪輿家至本邑西南鄉爲先嚴慈尋看墓地往時由徐家滙經漕河涇鎭朝南過張家塘橋至長橋鎭回時由東路而行經過徐家橋至龍華新站乘滬杭火車返申鄙人懷念極有抵觸則遍地掘墓是也計自長橋鎭北隅四週六七里之區域中見有被掘墳墓二十餘處之多皆係磚砌大槨最不仁者在近路河畔見有骷髏三個大骨數根似係　骨皆從墓中掘出棄抛者及至鎭中詢諸相識者據云鄉人雖野蠻者多文明者少而掘墓一端向無此風且加以趣語曰城巿中人無論爲官爲商勞碌一世及至歸山皆以鄉問爲永久安樂土也自上年冬季始不知誰爲作俑喚雇江北小民代掘代拆凡數年無人掃墓之墳皆遭斯劫翻屍倒骨視不忍視言不忍言加以不肯用箱用壜裝置另埋爲最虐最戾言竟太息至再鄙人聞之更爲寒慄蓋鄙人方思在此爲父母謀安土而從前之人旣安者乃遭如此不亦懼乎等情爲特函請台端調查有無其事如果屬實當呈縣出示嚴禁弟願附驥陸文麓謹啓 
[江陰知事拘押粤僑之反動]  
　　本埠廣肇公所因粤僑徐桂前被江陰縣知事以美洲華僑宣慰使廢舊名片拘押一案經該公所公呈政府及江蘇省長爲之辯白已紀前報昨該公所又接南京同鄉報告以此案經徐桂在省上訴已於本月六號下午在南京地方廳復審辯論終結七號下午三點鐘宣告無罪將江陰縣知事之原判一概撤消徐君因該知事濫用職權硬入人罪提起上告於高等法院等語現長江各埠廣東會館亦紛紛公函該公所以僑商居内地者不止徐桂一人若地方有司不加保護仟意羅織將使此後僑商聞風生畏於内地實業前途影響非淺講即聯呈政府實行保商政策以保僑商而興實業等情該公所業已轉致各同鄉一體查照備考矣 
[衆議員李載賡致北京電]  
　　北京馮代總統鑒中日新條約聞巳簽字驚駭何極惟兩國締約應由元省批准元首苟不批准即不發生效力爲國際法原則故約雖簽字尙非無救最後責任全在公之一身務懇嚴詞拒絶勿予蓋印以延國命衆議員李載賡叩箇 
[復訊股票公司之騙案]  
　　余法桂胡其壽季福生等同延羅傑律師在公共公廨指控周廷湘常保裕龔三元陳振鏞等在南京路虚設萬利豐股票公司串騙北京交通銀行鈔票洋四萬元由捕將被告各人先後移提到廨經中西官訊供收押各情迭誌本報昨晨由廨復訊經原告代表律師與各被告所延之代表律師互相辯論良久中西　宣告退庭判周廷湘等各被告帶回捕房候會商堂諭於下禮拜五宣佈 
[浦東謀殺親夫案辯論終結]  
　　崇明婦人趙施氏串同王兆福等謀斃親夫趙才元　發之後經屍督趙金餘等控由上海地方廳飭派法警李漢樑馳赴崇明地方分投將王及趙施氏等獲解到廳經沈檢察官一再研訊明確判王兆福釘鐐收押將案起訴審判廳公判在案昨日下午二時審廳劉思誠推事會同沈炳榮檢察官特開第五庭審理先提趙施氏至案據供年二十五歲崇明人與丈夫趙才元同居於浦東陸家渡去年十二月十三夜丈夫被王兆福與在逃之江玉林邢季氏等三人謀斃後氏即於十六日遷至陸家嘴居住旋於今年正月十三日回崇明原籍官問王兆福等因何將爾丈夫謀害答稱邢季氏與王兆福等係與氏家同　邢季氏雖與王兆福姘識亦與我丈夫私姘因此邢季氏每在丈夫面前言氏　惰丈夫屢屢將我毆打此次係邢季氏王兆福等起意將夫謀害是晚王約同江玉林來家其時丈夫巳睡由王兆福執火江玉林先行跳入丈夫床上繼而王兆福亦上床動手邢季氏將丈夫下身撳住其時婦人在旁並未動手旋見王等將丈夫用繩勒斃王兆福江玉林邢季氏等三人先行出外看定地點然後將丈夫屍身拖出掩埋事後婦人害怕故於十六日即行搬場求察官命帶下又提施陳氏至案供年二十四歲亦崇明人於去年八月初一日由原籍跟同姑娘（指趙施氏）來申住陸家渡吉慶里其屋爲一大間分作三間前爲客堂中爲姑夫（指趙才元）姑娘並邢季氏之臥室婦人之臥室則在後披客堂中爲王兆福住宿是夜婦人由布廠做工回來已有八時許旋卽安睡後在睡夢中聞有聲響即披衣出外觀看見姑夫趙才元巳倒地身死婦人正欲聲張當被邢季氏喝阻聲言如敢聲張亦置婦人於死地因此氏未曾聲喊旋見王江並邢季氏等將姑夫屍身抬出是實官命帶下又提王兆福至案供稱崇明人今年二十八歲駕舟爲生去年六月間來申至九月初旬始與趙才元認識迨至十月間因裝貨將右手食指壓去一節於是即借居於趙才元家並無與邢季氏等姘識情事去年十二月十三日晚民人早已安眠嗣聞趙才元臥室中有吵鬧之聲携取燈火入内觀看至趙才元如何身死不得而知求察訊至此由沈檢察官起而言曰本案自發生之後本檢察官一再將各被告詳細研訊得當時實在情形係在逃之邢季氏江玉林並獲案之王兆福趙施氏施陳氏等五人事前曾經二次茶叔議决王兆福在本廳亦巳供明如斷去手指一事係當行兇時將趙才元之頭撳住其手指實被趙才元所咬去今日王兆福到庭託言手指係裝貨壓去即可證明情虚故王兆福趙施氏施陳氏並在逃之江玉林邢季氏等五人確爲共同殺人毫無疑義惟施陳氏事前雖經知情然實行謀害時並未動手尙可減輕　辦至於王兆福趙施氏兩犯請貴審判長從嚴究懲以維風化云云並由選任義務律師出庭代各被告辯護一切問官會商之下遂諭辯論終結判令將王兆福趙施氏施陳氏等分别還押聽候宣布判决 
[破壞路規之懲戒]  
　　滬寗滬杭甬路局奉交通部令開據株萍路局呈稱站長王鴻逵事務員龍麟瑞謝植黄三員當前此湘變發生之時假借軍威肆行不法均屬人所共知雖經離差尙不足以示懲戒應請通令各路不得再行錄用等情到部查王鴻逵等旣據查明違法溺職破壞路規實屬不安本分應由各路局所注意永遠不准復用並嚴防更名頂充以肅路政除通令外合行開單令仰遵照並通飭各站一體知照計開王鴻逵年二十九歲湖南益陽縣人湖北路校畢業龍瑞麟年二十九歲湖南桃源縣人湖南師範學校畢業謝植黄年三十二歲湖南醴陵縣人湖南路校畢業 
[鐵路售票人捲欵潛逃]  
　　滬寗路局呈交通部文云爲呈請事案據洋總管克禮阿函稱本路南京站替班售票司事應時於本年二月二十八日下　三時許以核計賬目爲名向副站長領取站進欵洋五百零三元二角席捲逃去並遺失由南京至奔牛三等車禀一張計洋八角五分當即報告本路警所嚴緝一面責令保人將該兩欵照數賠繳已交洋賬房收入歸賬各在案惟查該在逃司事侵吞公欵實爲路界之蠹誠恐化名冒充溷入他路理合檢呈相片並開具年籍清單擬懇轉呈交通部通飭國有鐵路一律永不錄用以昭炯戒等語前來理合據情呈請並將該在逃司事應時相片十張年籍清單一紙一併具文呈送仰祈鈞部鑒察通令各路查照實爲公便　呈相片十張清單一紙謹將滬寗鐵路南京站捲逃公欵司事姓名年籍開列清單呈請鈞察計開應時年二十七歲浙江寗波人 
[再誌滬江大學十週紀念之預備]  
　　滬江大學定於六月二十三號舉行十週紀念會籌備事項已載前報茲聞該校因届時中西來賓必異常擁擠節目過多招待惟恐不司故將中學畢業式移至二十一號下午舉行晚間有學生編演泰西名劇現已由英文敎授安德生夫人指示練習届時定有一番盛况也 
[尙德學校添設德文專修科]  
　　西門外林蔭路中段西大吉路滬西尙德學校係張氏獨力創辦自上年新校舍落成後現在日夜館學生已達二百餘名原設英文專修科垂三十餘年成績久著近因社會缺乏工業知識添設德文　修科以振興中國之實業特請德文同濟大學畢業生許君擔任敎授除星期六星期日外每晚七時至九時止應時勢之需要爲工業之預備各界有志振興實業者可前往報告插班聞已於五月二十二日實行開課云 
[童子負販團之進行]  
　　少年宣講團諸同志爲補助失業失學青年組織童子負販團惟因開辦費甚大除各同志捐助外尙恐不敷故曾於本月五號假愚園舉行游藝大會售劵籌款聞除一切開支外凈餘洋一百九十八元三角六分刻正　手進行定六月一號實行凡有失業失學之青年均可請人介紹至法租界嵩山路五十六號該團事務處報告 
[楊亮夫作古]  
　　本城思濟堂董事楊亮夫曾於光緒末年商由各紳董籌集鉅欵創設思濟因利局貸欵貧民免予利息藉資謀生誠實行社會主義之慈善家也嗣乂被舉爲巿政廳中區區董對於地方公益莫不竭力舉辦茲楊君已於舊曆三月十一日因病逝世紳學各界聞之莫不悼惜現由其子舜臣擇於舊曆本月十七日在家設奠開弔並由李平書陸崧侯莫子經等議决於前一日邀集本邑紳學各界前往祭奠藉資追悼云 
[怡和洋行查究匿名信]  
　　南巿油豆餅業仁榖公所及漢帮米業志成公所近又接滬北怡和洋行函云前接公函得悉順泰碼頭常有匪徒强搶客貨以致出貨號家畏怯不前營業必將受其影響等情當即覆函告知維持善後辦法諒早邀台覽茲據水巡捕房報告已捉獲匪徒兩名判以兩個月監禁惟聞此次犯罪兇徒竟有以匿名信投寄於尊處妄肆恐嚇如確有其事祈即將收到之匿名信交來敝行當以此信件送至水巡捕處俾將所獲之匪徒加等治罪以儆後來而寒匪膽旋經兩公所復函云敬復者前奉台函示及順泰棧碼頭維持辦法具徵貴行毅力熱忱保護客貨至爲周密敝公所與行號客同深紉感昨續接大函以該匪徒有匿名信恐嚇情事囑爲確查如有此信由貴行送至水巡捕房將所獲之匪徒加等治罪以寒匪膽等因尤承綺注殷拳無任佩泐敝公所當向兩所名下所轄之機關及行號各家查詢究竟有無此項匿名函件茲經查明並無其事知關台系用特復聞 
[夫婦斷絶關係]  
　　蘇州婦人張吳氏延代表摩西律師至公共公廨控夫張仁生不顧贍養要求離異等情由廨准　飭傳因被告臨訊不到判着原告登報限被告張仁生於兩星期内自行投案聲辯理由前日午後因已届期由關讞員會同義副領事羅司君升座研訊先由原告代表摩西律帥到堂譯訴前情並向原告張吳氏詰據供稱我與被告張仁生結婚已有十載無如過門後張不思營業任意游蕩致難度日迫不得已我出外帮傭奈張仍不以爲恥時常向我索錢揮霍稍不遂意即將我兇毆似此行爲已歷八年之久今則忍無可忍請求離異云云中西官會商之下以被告仍不到案顯見原告所控不虚准予缺席判决與被告張仁生斷絶關係 
[杜絶竊賊消贓之門路]  
　　法捕房向章如有居民失竊開單報告後即由捕房照刋失單分發各典質押舖如有人將單内開列之物持來付質即行扣留報告捕房聽候查究現法總巡以竊賊所竊衣飾雖以質當者居多惟亦有將金銀首飾持往銀樓及舊首飾店兌換　該銀樓等不見失單無從查察故於即日起遇有竊案多印失單若干張分發各銀樓及舊首飾店一體備考如有明知故犯者查出重罰 
[寳興路火警三誌]  
　　寳興路第五十五十一五十二號門牌老承泰烟紙店樓上起火延燒鼎大肉莊潤泰柴店及某槽坊等樓房十餘幢由五區警署傳到店夥黄子卿解送司法科訊據供稱經理人朱瑞協有事往蘇等情已兩誌前報茲悉此案業經三署長將朱催傳到案解經司法科轉解淞滬警　訊辦矣 
[迷路男孩待查]  
　　閘北四區崗警前日在大統路查見迷路男孩一口帶回區署經余署長訊據該孩供稱年七歲姓郭名毛囝父名阿舍惟住址職業均不能答余署長諭暫行留養聽候查核 
[介紹名帖]  
　　四馬路震亞圖書局主人夙聞曾農髯李梅菴兩書襪言曰學書必從學篆入手學篆必從學鐘鼎入手並言放大之毛公鼎類石鼓而實勝石鼓放大之秦權量賢於秦刻泰山郎邪諸石遠甚皆爲學鐘鼎者所必由之徑震亞主人爰就曾李兩君所藏精拓毛公鼎秦權量放大印成以公同好由曾李兩君各加長跋復有胡小石君釋文足稱全璧臨池家案置一册無異神游三代昨承見貽書此介紹 
[誌謝]  
　　吳淞同濟醫工專門學校定於本月二十五號舉行工科畢業式及春季運動會昨承柬邀觀禮書此誌謝 
來函 
[留日學生抵京後之報告]  
　　有桐先生曁抵滬同人均鑒湘等於十二日晚抵津晚卽拍電一通十四日即發快函一件想俱接到滬上所到留學生已達若干人一切進行手續如何祈逐日函知爲要滬上同人拍致之通電昨已見諸報端同人到京者達三四十人茲將此數日經過情形按日記之於左 
　　十四日與天津益世報接洽兩次會熊秉三先生三次外出未　與天津各學校接洽均表歡迎各校業已推舉代表日内即可開會討論自可發生效力 
　　十五日抵京後即訪各報館如中華新報晨鐘報北京日報益世報羣强報等并登報啓事一則各報均允爲吾人後援今日業已將吾人歸國宗旨及談話登出矣 
自十六日起所預備舉辦之事條列於左以供參考 
一聚集已抵京諸同學分擔責任共策進行（今晚六時假湖南會館開茶話會） 
一派代表見敎育總長陳述不得已輟學歸國理由（擬本日趨謁） 
一面謁總統總理靳將軍并各當局哀求拒約并陳述輟學歸國之宗旨及理由（明日或後日實行） 
一發布宣言說明歸國前後情形與宗旨并所採之手段（明日後日實行） 
一刋登泣告全國父老書（二三日内實行） 
一分途與各學校接洽（進行中）并發公函促各校先開會議舉定代表協同籌開公民大會以爲政府後援一面公舉總代表作秦庭七日之哭 
一與各商界各團體接洽就條件之利害擇要編成白話公告商界 
一籌欵此間公欵無多業已用罄在此籌措不易滬上經濟情形如何祈酌量滙寄來京 
　　再者吾人此次歸國純係愛國熱情故吾人一舉一動關係天下之大宗旨旣取正大言動務請穩健尤須反覆申明絶無干涉政治之意同人等團體無分東滬一脈相通牽一毛而全身皆動誠恐無識者蜚短流長兄等當熟知之無待贅言 
留日學生北京先發隊阮湘王希天李達等上 
雜評二 
[愚民政策（訥）]  
　　中國當局之政策所謂愚民之政策也何謂愚民曰爾商民以釐金爲惡稅吾則順爾意以改去之矣改去之後旣可傳革除惡稅之美名又獲增加收入之實利於此而商民再起反對者則可大言斥之曰何出爾反爾之甚耶嗚呼計非不善無如商民非盡下愚也要求輕稅而反獲重稅之結果希望裁釐而乃改釐以消納於新稅之中且加甚焉商民何能堪此然則今日旣開商會聯合會於江北又召集全省商會於滬上凡此紛擾皆當局愚民之策所賜也重稅病民重稅而以便民愚人則失人心抑何其計之左耶 
雖然今日愚民之策亦多矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[鹽船之弊] [  清白吏子孫]  
　　鹽船盜賣官引有監守自盜之罪而夾私亦法所不容乃竟敢大爲而特爲者蓋有所恃而不恐也述如下一關於攬載者凡鹽號於巳受船户之攬後必派號夥（即名派船）同往看船之良窳者即兼考察其人之可信與否　船户轉得乘機運動故結果用舍標準不在彼而在此矣蓋水脚旣優於别項貨船且可作種種之僞故出此耳一關於掣驗者夾私者恒夾於官中（俗名加包蓋取其無形也然掣驗時之斤兩輕（名倒斤）重（名重斤）不一俱有罰例甚苛目係臨時任指一艙成數艙抑提一包或數包不等先難爲計故有關節法由船户與包攬先期接洽許按臨之員役賄洋若干局中功鹽若干則届期執行即虚應故事矣一關於補充者鹽之運程較遠則其價即昻故船户視鹽之寳貴甚於金錢如受掣後必就地購官作私以補功鹽之額然何以免緝私者等之干涉則轉運必夜間押水必船户苟有困難不妨倩墨西哥爲魯仲連其圍即解一關於羼假者如船户於中途旣盜賣官引矣而而兩須復滷耗有限將何以爲交納於是有事先和石膏粉或臨時發水以朦混者矣然發水又必在小暑時之氣候鬱蒸應多滷耗始敢爲之一關於放生者船户有債難莫紓或想横財改業者則在中途串通夥計將官引儘量盜賣朋分其肥而後遇風晨雨夕即將舟馳擱於江心洲頭或觸逃其半於濱江磯畔又或自抛錨淺水催舟觸陷（是名吃錨）載沈載浮一若眞個遇險者然遂得得而歸各於風雨江神爲厲揑報淹消了事矣一關於取巧者凡大票長水船有押水（即號中特派員）隨行監視船户雖不能放生然有術以籠絡之如禮貌則表示恭敬酒食則供應豐美而語言則唯諾兼趨奉焉迨察其漸能信我爲人似誠實且可靠者則從此舟停一埠又必敦請入巿冶游其名爲開眼界遣覊愁其實已暗商夥計乘隙盜賣分肥再三再四必到達而後巳故嘗有到岸發生交涉則惟押水負責而已然亦有勒船户酌賠者是又押水之能制服也此外如放生者與監護監定人不無秘密關係其弊半在官廳　羼假者須受收倉人之挾制有所需索尤爲弊中之弊故俱略之（六） 
家庭常識 
[夢遺] [  餘姚徐友丞] 　　 
家庭常識四集人體部雜治見有夢遺治法栩園先生謂投稿者僉謂於睡時屈其左足側眠最爲有效但睡熟後必已忘却不能久屈可用布帛絡於腿灣而套於右肩行之旣久無不愈者予以此法告青年人因而獲痊者已四人矣友丞得此善法樂爲口傳友人照法用之果見獲效昔閱石氏傳家寳一書見載此法不甚注意今得栩園先生傳授可謂信而有徵此法雖登報章及刋入家庭常識一書然未購閱者不少用特錄告并附潛齋簡效方云精滑善遺牽轉白牛法最妙其法不拘布帛做一小兜將外腎兜起拴在腰後袴帶之上此病自免道家謂之張果老倒騎驢（却酬） 
[新鴨] [  陳書]  
氄毛叢牛撏之殊難可先將其吹胖而後撏之自覺較易 
詩話（續昨） 
　　渡溪吟云偶尋幽客渡清溪溪上茆亭俯釣磯一隻渡船烟水裏朝陽趁過夕陽歸亂後送寀卿弟之富春云憶昔分携涙便傾者番言别倍傷情臨岐幾名家常話當作驪歌送爾行鶺鴿飛處意綢繆惜别何如爲挽留無奈故巢傾覆後饑禽要就稻粱謀幾度東游泛棹行富春未到總關情何當相憶來相訪小泊洞江釣月明晚泊云萬頃琉璃浪泊天扁舟晚泊向湖邊炊烟起處茆茨小一角青山幾樹蟬大觀亭云俯視塵寰有此亭更逢清宴好登臨地從江畔分南北山自雲中閱古今楚尾吳頭千里目黄花絳葉九秋心巍峨棟宇依然在底事滄桑感不禁客居云客居城郭内風景卽湖村兩足波平岸春深柳映門有時看垂釣無事自開樽向晚竹園裏歸飛聞鳥喧除夕客南沙宋氏别業云年光如過客迎送此窗中近海風猶緊交春雪易融梅　催髩白桂醑映鐙紅入座東南美聯吟興自司自嚴州至徽界舟中　惑云建　江邊憶舊游廿年重此訴歸舟山川城郭俱依舊祇笑詩人己白頭　上人家處處佳青山圍繞水瀠洄誰知谷飮巖棲者也歷紅羊浩刧來舟行不辨向東西水複山重路欲迷最是催人歸思急沿村樹上子規啼朝來暴漲阻推篷雲氣瀰漫望不窮好友天涯作霖雨如何爲虐在山中荻港阻風云章江之水達揚子渺渺一千三百里風波險阻我備嘗泛窆浮家　得已聴冬　節天陰霾庄飇怒自元冥來陽烏隱匿雲黯黯連朝白浪如　堆垂髫有　不 
事倚嬌索菓恣嘲戲小兒開卷强咿唔屢問揚州何日至甕 
盡婦欲愁令我告貸監河侯我獨忍飢坐不答哦詩日對蘆花洲（完） 
工業須知 
[製照相鋅版法（六）] [  冠宇]  
　　顯影液旣依法配合而下文應用之礬液及定影液亦當預爲配就其配合之法如下 
（礬液方）明礬或鉻礬PotossiumChromicsulphao六錢清水十兩 
（定影液方）次亞硫酸鈉（即大蘇打）SodiumHyposulphite二兩清水四兩 
右液各别配成乃將暗匣携入黑帳以盎司杯配準顯影液燃着紅燈此時應用之物如下冲盆二具一以顯影一以定影清水盆一具礬液盆一具盎司杯一只甲乙顯影液各一瓶以上用品切須一一檢點携入黑帳不可遺漏否則乾片出匣後不能冉出而取之也於是查看紅燈及黑帳有無白光漏射乃啓暗匣取出乾片（乾片雖已經感光而不顯影與未曾感光者相同仍係白色毫無影像）令藥膜向上置於清水盆中（乾片顯影時若不先用清水潤透即浸以顯影液恐顯出之影多有波紋或斑點）迨藥膜全部潤透（乾片用清水潤濕時藥膜上常生小氣泡須用極柔之海棉或指頭就藥膜面輕拂之務使周到若不將粘連之小氣泡拂去則顯影液之能達到像片上必多透光之細孔即不能用）將乾片正面朝上移置顯影盆以盎司杯中之顯影液倒於藥膜上（未完） 
長篇小說 
[氷山奇俠傳] [  常覺小蝶合譯天虚我生潤文]  
　　（原名HANOFICELAND）法國囂俄著第二章見舒（二） 
此時雅谷在蒙貢堡中已行過高塔數重始至舒墨客所居之室即聞室中有人問曰來者爲鮑洛隊長乎問者爲一老人以背向窻而伏首於案肩上披黑絨大衣領間尙繡白象之徽章壁間懸盾及伯爵之冠更有鍍金手爪爲代表執法之催者是皆舒墨客當時營顯之物今則等於無用矣雅谷揮退從卒推門自人舒墨客見無應者則知來者必非鮑洛乃怒駡曰可惡之鮑洛必賣我矣不然何竟一去不復返耶世間之人大　簷前氷柱視之非不瑩潔有稜殆一把握輙從指縫而瀉誠不足恃也雅谷竚久乃自後低聲應曰伯爵今者尙有一人獨不願與若儕同道舒墨客一驚躍而起曰孰敢來此豈乂費立戈遣來之爪牙欲偵我耶雅各藹然曰伯爵又何必譏及總督吾知總督之心必不如伯爵所言舒墨客乃愕詒而起熟視雅谷苦憶乃不得其人雅谷因展笑曰伯爵殆忘我矣前年與伯爵相遇於白根城者即我是矣舒墨客乃始恍然展爲笑容曰不圖乃爲雅谷一别經年乃訪我於黑獄之底可感甚矣雅谷徐曰小子未忘伯爵而伯爵則忘我矣舒墨客不禁又石爲頽喪之容曰吾老矣腦系乃棼亂唯吾小女昨夜猶言及雅谷謂汝作漫汗之游至今年五月八日者則别汝剛匝歲矣雅谷聞語乃喜動顔色曰不謂女公子尙能憶及雅谷頻年奔走我馬且瘏未嘗一日得息然吾心則仍在白根未嘗一刻去遠也舒墨客曰樂哉雅谷人生難得自由儘此青年正汝儕口樂之時也雅谷唯唯而廻目及於四室舒墨客曰小友汝　盼雅谷赮然曰丈近來身體當佳舒墨客不禁笑曰汝奈向下答吾語少年人恒好閃鑠其辭然吾儕老物又何必苛問致取汝儕之憎）未完） 
 
 

Page 15

 
 
   
 
 

Page 16

 
 
   
 
