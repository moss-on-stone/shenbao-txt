# 1898 - 185 - 4909061

 

Page 1

 
 
[開印盛氏家刻皇朝經世文續編] [  圖集成局代啓]  
　　自善化賀耦庚制軍輯皇朝經世文編百二十卷宏規鉅典燦焉畢陳海内之言經濟者宗之自後踵起者數家然或搜採未宏或體例欠當　者病焉毘陵盛京卿前任東海關道時延請海内名流仿賀書體例復爲續編凡奏議公牘以及私家著述無不搜輯美備歴七年而書成篇百與前書稍有增損而卷數則如之其厘捐礦務海防水師爲前書所未詳者則更窮源竟委羅列無遺方今皇上特降諭旨改時文爲策士人於經世之學亟宜究心今掃葉山房主人覔得初印善本托本局用新鑄鉛字排印成書猶恐有稽時日先用泰西石印法可以　日歲書以副 
諸君子先覩爲快之意書凡二十四册價洋五元一俟鉛印旣成當再登報俾衆週知 
[新刑案編售] [  圖書集成局代啓]  
　　刑案彚編一書爲山陰周春　所輯近今刑案彚爲一編凡入仕途者皆可爲先路之道不位中輯家當奉圭臬也鏡古書屋主人倩本局用新鑄鉛字排板刷印潔白張每部訂八本裝用歸套計碼洋一元五角卽日出書并有祝松庵　季芸刑案匯覽每部四十本亦本局所代印者如二部并購運箱每部實洋五元欲購者移玉至三馬路申報館及申昌書畫室可也 
[擬將學舍書院義塾均改爲中西學堂議]  
　　自八股改爲策論非特童子握管之後卽須改絃而更張之卽今之或入黌門或登鄉榜登館選亦須從事策論之學雖有不必自考而或爲山長或爲學政或爲主司苟無門徑何以拔取真才雖八股盛行之時非無從事於經史掌故之學寢饋於綫裝之書者而究之百人之中求其一人而不　得且今旣改八股爲策論非特經史掌故遂可畢乃事也今古旣須淹一中外又須一貫雖不必盡棄其學學而僅能八股者已不啻盡棄其學而學也而况格致天文輿地西精於中欲從事必先識其文字通其語言而後可以繙譯其書得其要領而欲通其語言識其文字是不能不入塾以求之自古人才由學校而出中國學校畿同虚設旣欲振興人才宜先振興學校此京師大學堂之設所由來也五月十五日奉上諭軍機大臣會同總理各國事務衙門王大臣奏遵旨籌辦京師大學堂　詳細章程繕單呈覽一摺京師大學堂爲各行省之倡必須規模閎遠始足以隆觀聽而育英才現據該王大臣詳擬章呈叅倣泰西學堂綱舉目張已屬周備　著而所議辦理　孫家鼎管理大學堂事務辦事各員由該大臣慎選奏派至總教習綜司功課尤須選擇學該中外之人奏請簡派具分教習各員亦一併精選中西並用所需興辦經費及常年欵項著户部分别籌發所有原般官書局　新護之譯書局均併入大學堂由管學大臣督率辦理此次設立大學堂爲廣育英才講求時學起見該大臣務須督飭該教習等按照定課程認真訓迪日起有功用副朝廷振興實學之至意恭讀之下仰見皇上求才之亟育才之殷食毛踐土之士人宜何如孜孜向學耶説者謂京師雖立大學堂係課成才之董自三品以下之官及大員子弟規模雖求宏敞而終不能爲萬間之廣厦盡庇孤寒各省雖有創設者亦僅在通都大邑之中而鄉僻之儒孤陋寡聞猶是也不特西學中之格致天文輿地從未見間卽今改時文爲策論恐一時亦無從措手旣無以自試遑問其向以教人從前士人謀生日拙而患教讀者太多此後恐教讀　之太少而士人之謀生更拙矣曰此可無慮也若僅能爲時文而不能策論者其爲時文也必不精若姿質聽穎義理通逹改爲策論亦易易耳易讀文之功以讀書易揣摩以爲博寛則識見何患其不高下筆何患其不逹惟西學則必於童時習之爲妙京師大學堂一設各省自必聞風興起非但官設之塾可望其接踵而起卽鄉僻之處中西各塾亦必日增月盛惟京師大學堂由户部籌欵經費固無慮不足而各省會申官設之塾旣由官經理經費亦由官籌辦小以成小大以成大可無半途而廢之患而鄉僻之地不難於設塾而難於　費每見有志之土欲設而不能設之而難繼致令爲子弟者無門可入爲父兄者無欵可籌如將各處學舍以及書院拘改爲學塾由各學師管理其欵由各縣籌辦延請中西教習以課一邑之生員况書院中皆有積欵移作經費不無小補其餘鄉鎮則將義塾改設以教貧家子弟其欲自立爲私塾得亦須由官察訪果能實心辦事課程嚴密若經費不救代爲設法提倡大抵國學爲人才會歸之地而鄉學爲人才培植之基國學固重而鄉學亦不可謂輕也皇上雖明見萬里燭照無遺然猶望袞袞羣公嘉謨入告富此振興學校未有不動聖聽者也不禁跂予望之 
[上諭恭録]  
　　五月初十日奉上諭恩澤等奏大員在任積勞病故懇恩賜卹一摺呼倫貝爾副都統烏善早歲從戎隨剿山東河南安徽江蘇湖北吉林等省迭著戰功迨授任副都統以來於辦理邊防諸務亦能悉合機宜烏善著加恩照軍營立功後積勞病故例從優議卹該部知道欽此同日奉旨呼倫貝爾副都統著伊星阿補授欽此○十一日奉上諭前因京師入夏以來雨澤稀少朕迭次親詣大高殿拈香並派貝勒載濂等分詣時應宫等處拈香仰蒙昊慈眷佑渥沛甘霖朕心實深寅感允宜敬謹報謝用答天庥朕於本月十二日親詣大高殿拈香時應宫著派貝勒載濂昭顯廟著派貝勒載潤宣仁廟著派貝子溥倫凝和廟著派輔國公載瀾同於是日分詣報謝仍冀頻邀鴻貺甘澍應時以慰農望欽此○十二日奉上諭李鴻章著稽察欽奉上諭事件處欽此 
[美軍獲勝]  
　　華本月十七日倫敦來電云昨日美利堅兵艦與日斯巴尼亞水師戰於古巴海口美艦大獲全勝日軍於敗衂後自將兵船悉數焚燬然後奔逃蓋不甘入敵人之手也 
[俄振海軍]  
　　日本訪事人云目下俄國政府整頓海軍甚爲緊急現在總核本國及他國製造之兵船計一等戰鬥艦六艘二等戰鬥艦一艘大甲裝巡洋艦一艘海防鐵中船一艘小防禦巡洋艦四艘砲艦三艘滅水雷艇十七艘水雷船十九艘以上除小船外大戰船共十三艘列年所儲海軍經費九千萬慮卜全行用盡如此整軍經武恐非歐亞諸國之福也 
[國債記數]  
　　天津博聞報云歐洲理財報録愛特蒙之論曰去年歐洲各邦國債以法俄英德奥意六國爲最鉅法國共借法鄉一萬六千一百二十三兆枚照人數匀派每人計六百七十八枚俄國所借之數合法卽十萬六千二百七十六兆枚每人計一百五十七枚英國債項合法郎一萬六千零十九兆枚每人計四百零一枚德國一萬五千七百五十二兆枚每人計三百零一枚奥國一萬三千九百七十一兆枚每人計三百二十一枚意國一萬二千九百三十五兆枚每人計四百十三枚通計歐洲全境國債法俄英等六國居百分之八十三分其他諸小邦債欵祇居百分之十七分異矣尤可怪者德奥意三聯盟國之國債總數合法郎四萬二千六百五十八兆枚而法俄兩聯盟國國債合共法　四萬二千三百八十九兆枚爲數不甚上下何也 
 
 

Page 2

 
 
[英人開礦]  
　　倫敦某報云近接山西確信言英國富商現已籌欵設立公司向中國政府請得山西省開辦煤礦之權利　處礦煤充溢通地球可用二千一百年礦地長二百五十英里闊四十英里距京師三百英里運煤至威海衛由黄河逕逹甚爲便捷數年前有人議請開辦此礦中國未允今爲英國所得威海衛爲運煤要路是以必欲租而有之日後與俄國之有旅順口足相抗敵英提督韓密爾敦云威海衛地勢天然險要爲直隷灣鎖鑰如有練就之上等水師扼守海口可以永無他患卽開作商埠亦倍形興旺山西煤務公司今已開辦查出鐵礦甚多再遲數年威海衛一埠必與英國鈕克沙吸弗爾兩處商埠無異可知英人在中國並未落人之後也 
[日本足食]  
　　日本訪事人云日本自去歲迄今米價日漸騰貴以故中國及安南暹羅各埠之米進口者異常擁擠大都商人重利恐爲捷足者先登因之爭先載運計自去年西歴十月至今年五月止僅就長崎一埠計之進口之米多至四十五萬零二百十餘石聞通計日本一國共購至銀六千萬兩均由香港運來並風聞越後縣大火時焚去中國米一百五十餘萬石中國米糧向禁出口乃販運至日本者竟有如許之多實可駭也 
[預備行宫]  
　　天津訪事人云皇上定於秋間恭奉皇太后臨幸天津舉行大蒐典禮順天府府尹胡大京兆先期恭修鐵路直隷總督榮中堂則就海光寺曁海防公所敬設行宫現已通飭直隸藩司長蘆鹽運司津海關道天河兵備道將應辦一切事宜敬謹籌辦至修理行宫等事則委諸江蘇候補道張燕謀觀察翼 
[轉逹謝忱]  
　　德意志藩王亨利來游我華朝廷特加優待所過之處亦皆迎迭如儀迨出京時面囑本國駐京使臣轉致總理各國事務衙門王大臣請咨行各省封疆大臣虔申謝悃現已由總署咨行南北洋大臣轉飭各省通行知照矣 
[不准免捐]  
　　浙江寗波府正堂程寗波府屬厘捐總局爲會銜出示曉諭事照得前月二十日濠河厘卡突被鄞縣江橋一帶匪徒聚衆拆毁勒免各捐現奉撫憲札飭嚴拿首要從重懲辦並已免各捐概不准免奉經遵照在案誠恐闔屬商民人等未及周知以爲寛典可以倖邀捐章可以挾免聞風嘗試致罹法網合行出示曉諭爲外此示仰闔屬商民人等知悉爾等須知濠河一案已奉憲飭嚴行懲辦法紀具在當有見聞自示之後務須各安生業勉爲良善切勿倚衆架詞甘蹈覆轍倘各局司巡果有勒索苛刻情事爾等可赴本府衙門本總局控告自當分别核辦並不袒護其各凛遵特示光緒二十四年五月初九日給 
[粤東試事]  
　　廣州訪事友來函云學憲張文宗按臨南雄州屬考試文武生童刻已一律完竣本月初六日由南雄起程十四日卽抵省垣蓋十六日爲太夫人設帨艮辰故急須遄返也府屬各教官先期在府學宫傳諭生童齊集省垣候文宗示期考試○廣州府周太守歲試各屬文童查核頭二塲人數較上屆更少計南海三千一百七十二名番禺二千四百二十九名東莞二千二百六十四名順德三千六百五十六名新會三千二百名新寗一千九百三十二名增城六百八十八名三水六百七十八名花縣四百四十名清遠三百九十七名新安二百八十名龍門一百二十五名從化一百七十五名番禺客藉三十五名東莞客籍七十五名新安客藉七十五名 
[禁止販運]  
　　松江訪事友來函云邇來米價日昻小民生計日蹙華亭婁縣兩邑尊迭經出示禁止商賈擡價囤户居奇本報亦屢經詳紀近又經西門外紳士夏尹氷甫等禀請婁縣屈大令禁止載米出口大令會同華邑尊咨會營汛一律查察華亭縣亦經城鄉紳士禀准出示禁止略謂去年收成歉薄松地存米無多邇聞上海米價飛漲深恐嗜利之徒販運前往轉致本地有匱乏之虞爲特出示仰各商鋪及航船户保甲人等一體知悉慎勿販運他往致干咎戾云云並聞現由紳士楊姓吴姓等四人擬定章程數則禀請華亭縣劉大令酌提積榖數成選派公正紳耆擇期平糶想賢有司關心民瘼當可俯允所陳也 
[温郡米巿]  
　　温州訪事友來函云各處米糧缺乏地方官設法禁止出口不准流通温郡素鮮蓋藏當此米價翔貴之時貧民告糴無門頗覺張皇失措四月三十日廖大中丞頒發六言簡明告示曰照得米嚴海禁只防偷漏出洋本省商販採購販運不出浙疆此非同在禁例緩急理宜商童何得誤會閉糴轉致鄰邑缺糧現經委員往購通籌在爾官商如果本境艱食自難移粟相强存米苟足自給同省挹注何妨倘敢居奇囤積由縣查拿究辦自從此示一出他處米榖得以源源而來本地貧民或可不憂乏食矣○本月初五日超武輪船進口裝有米二千五百石甌民咸額手相慶　聲如雷惟超武在台州洋面悮觸礁石雖當時卽倒輪出險然船底微有滲漏米石不免受潮旋於初六日　駁船赶緊起駁至平糶局曬晾初八晨超武鼓輪出口開往滬上船塢修理 
[甬東火警]  
　　寗波采訪友人云本月十一日黎明時郡城紫薇街元和銀樓比鄰空屋突然火起地甲立卽鳴鑼報警各局水龍聞聲畢集吸水狂噴然已焚去空屋二間矣 
[學士歸田]  
　　户部尙書恊辦大學士翁叔平恊揆奉旨開缺回籍由天津附招商局新裕輪船南下昨晨七點鐘抵埠卽換坐官舫移泊蘇州河觀音閣碼頭江海關道憲蔡觀察以下文武日委各員咸詣舟次呈遞手版恊揆一概擋駕當日卽常熟珂鄉 
[良夜操兵]  
　　近日炎威如熾寓滬之泰西團練兵議於夜間操演前晚九點鐘時約計馬步兵三百餘人戎裝整隊導以樂工由浦灘江海新關前迤邐賽馬塲操步兵馬兵對壘之式繼有車砲數尊繞出塲外至泥城河畔作遥擊狀隆隆之聲不絶於耳時適晚凉似水兎魄騰輝中西土女之　袂往觀者頗極車水馬龍之盛 
[典質籲恩]  
　　上海租界各質鋪主環呈英界公廨請免吊贓一事前已備列報端前日滋泰恒大仁大全信德昌等三十五典質鋪又禀稱竊　典質等均開治下英夫兩租界内歴遵工部局向章領照認捐貿易偶有誤當贓物亦屬出於無心前因勝喴洋行失竊之表雖經捕房先時知照緣無記號式樣給看滋泰全信等典質誤行收當致奉諭罰商等不勝惶懼不得已同業集議如有外洋來之鐘表千里鏡金銀絲眼鏡八音匣等概不收當倘有無賴强當自當報捕送究其中國金銀首飾衣服花樣相同者甚多殊難分别倘亦以捕房知照後悮收而指故違亦須判罰商等實難凛遵緣商等係專當衣飾各件譬如有人來當各物有捕房知照竊贓類似相仿者甚多究不知何者爲賊贓賊貌亦難辨别何能指實若一經通報捕房設或認非竊贓則原主豈不以商等爲妄指竊賊誣良之咎難辭如不報捕房則又指爲故意收贓匿報而須鄉罰面面皆虧商本難固何以安業如此認真爲難殊非便民之道而與貧民有碍恐生事端攸關巿面再四思維惟有瀝情上陳鈞聽素仰仁憲保赤爲懷勿使商民稍受屈抑感德無似等情不知代理讞員鄭瀚生大令若何批示也 
[研訊廠工]  
　　廠工蠻横非已紀諸報端兹悉内有羅勝雲一人混名獨臂勝榮與鄭喬楊黄河木諸匪人同黨昨晨英界公廨差役將寳山縣移送前來之刀兩柄及實有藥渾之洋槍手槍各一枝連羅鄭黄金寳等人解案二十七圖地保顧阿多投案禀稱　等以偵尋所失木料爲由平空掳去三人小的所轄圖中均係安分良民不敢出外肇事羅等同供稱廠中失去木料經小的等往查見有木三株在小港内和豐洋人帶工頭陳全勝投　讞員瀚生大令向之詰訊陳供稱羅等往查後小的又於次日同往見原贓在吴淞口對岸三官橋畔洋人亦會函致地保顧保禀稱洋人並無信函伊等安　　　鄉人沈耕南投案能稱伊等均是已正法之光棍張桂卿羽黨平時兇横異常大老爺如竟放歸則小　等 
 
 

Page 3

 
 
鄉居無寍日矣大令據情商諸薩副領事官然後著將羅等四人還押派差役　同顧保帶工頭往宣再行訊斷 
[踢傷斃命]  
　　王小山徐家匯人子名永德去年由友人薦　虹口西華德路某西人所開之機器廠内學業前日西人因事出門欲屬馬車時馬夫適不在家無人裝配遂命永德將馬牽出馬素性倔强兼之永德非熟手遂被　連踢數下倒臥於地經旁人竭力援起已受重揚延交昨日竟爾斃命其父母聞信至滬兄子慘斃痛不欲生然亦無可如何只得自行棺殮亦可憐矣 
[圉人受責]  
　　前日顧聞卿投南巿馬路工程局控同業韓阿三藉端訛詐會辦委員朱森庭明府升堂提訊韓供小的本邑人本年四月初六日由顧薦　沈榮耀處當馬夫每月工資洋五元至四月十三日倩顧向沈借洋銀一枚後沈因事回鄉囑不的將車驅往滬北　車行中修葺議定價洋二元五角修整後主人尙未返滬修費無從取給無奈將棉被携往長生庫質錢以付及沈返滬後將車售與王蘭卿小的因之辭歇四月二十八日向顧索取工資顧約期端節到期向索無著前日在途遇見向之索取反被指爲訛詐務求大老爺超豁顧供在董家渡開設馬車行前曾薦韓至沈處執役工資已付給今忽訛詐是以請懲明府以顧不應藉端訛詐判責二百板諭以本應送上海縣署收入改過所姑念年幼不予深求著覓妥實之人來案保釋 
[不准放]  
　　南巿蕭家廠曾由法界工部局購地數十畝興造自來水公司而水池尙未完竣邇有附近居人將馬放在彼處事爲某西人查知以其有碍工程特十前日傳十二圖地保到來著卽知照各户迅將馬牽回如違定當擊斃 
[柴船傾覆]  
　　前晚駁船户某甲滿裝松柴數百捆駛　滬北新開河左近時已三鼓正值潮漲舟子雖極力支持終難得力因而傾覆幸由鄰船上人冐險往救得將在船數人援起其餘貨物由各船帮同打撈然已所失不少矣 
[醫院紀聞]  
　　著　賭棍范毛毛前將同黨小皮匠長生戳傷已詳前報前日由家屬舁送同仁醫院求治醫生將受傷處割開洗去瘀血祗以傷勢頗重終無效騐現已一息奄奄矣○王阿雙寗波府屬某縣人向在浦江操舟曾向其友某中甲借貸洋銀十餘元現在已屆歸斯無以應付甲再三向索一刻難遲阿雙急甚購阿芙蓉膏吞服幸經家人知覺立倩人舁送同仁醫院求治醫生如法施救得慶更生 
[上海縣署瑣案]  
　　前者鄧　挈子鄧錦章控張喬氏句誘媳婦鄧趙氏與蘇隆生苟合襄讞委員李二尹提訊後查得蘇家居虹口爰飭差訪提到案前日集訊之下鄧吴氏訴稱媳婦趙氏不守婦道背地脫逃與蘇姘識賃居張喬氏家今雖到案不願領回鄧所訴相同蘇供稱小的係蘇州府屬常熟縣人向業鞔工並無引誘鄧趙氏之事亦未到過張喬氏家鄧趙氏供稱小婦人由父母遣嫁已歷七年生有　子今五歲矣婆婆以家訂艱難時時焦悶小婦人不忍坐視故借住張喬氏家欲往軋花廠工作並未與蘇私識叩乞鑒原張喬氏供稱小婦人係松江府屬川沙廳人丈夫向業縫衣小婦人則爲人浣濯以供饔飱夙與鄧趙氏相識日前伊言婆婆令伊做工故來借屋並未見蘇來過小婦人已收押數月叩求恩釋免受株連一尹准將張喬氏交人保釋蘇署收押所候備文遞解回籍鄧趙氏發某善堂留養所生之子由鄧領因撫育○前有項濟林者偕胞妹愛鳳控婁陽生逼勒爲娼李二尹訊明　切諭候提婁質訊前晚堂覆詰項訴稱小的係浙江紹興府屬某邑人父母亡時愛鳳　十歲母舅托婁撫養旋被帶來滬上勒令賣倡近由小的查知控求給領愛鳳訴稱原籍向有胞叔今願隨兄回家憑胞叔擇良婚配并求追還放在婁處之衣婁供稱小的患病乞免地刑旋復呈上庚帖稱小的之子自幼聘愛鳳室童養家中旣而子墮河淹死家貧難以度日故携　鳳至治下賣倡自和　無可逃叩乞老爺恩宥二尹將愛鳳給項領回婁笞責二百板飭償還愛鳳衣物洋銀五十圓交差收管限三日内繳案○程永林混名湯水圓因貼票虧欠携貲逃在蘇州債主王陸氏赴蘇　獲扭解元和縣者移送來申前經李二尹研訊供稱小的實欠洋銀七百五十圓二尹交差收管限十日内先繳三百五十圓令　逾限前晚　提覆訉比追程供稱小的實在無力刻已央人向原告商勸按月按還若干二尹　仍交差收管痕限五日措繳洋銀如違重比著名流氓賣雲卿等在望月樓向鄉人趙阿弟滋詐經差役薛貴全　連同黨金阿東朱春泉拘拿解縣前晚李二尹訊究之下趙父桂珍訴稱本月初十日兒子在望月樓啜茗賈等三人任情敲詐兒子不得脫身始允十二日給洋銀八圓屆期彼等前來索取兒子無洋銀可付遂被拽出蜂擁兇毆妻子亦被推　碰折門牙其妻朱民所訴相同賈金朱堅不承認二尹判令將賈笞責一百五十板金笞責一百板均收押改過所兩月朱笞責五十板從寛交人保釋 
[英界公堂瑣案]  
　　前晚流氓左德異姜小元莊得喜范溪夫等在某浴堂洗澡不知因何與林阿坤爭閙扭住攢毆某號華捕聞之拘入捕房昨晨捕頭令某包探送案請究林投案訴請究懲左姜莊范四流氓同供稱小的等不敢行見叩求恩典代理讞員鄭瀚十大令據情商諸薩副領事官然後判令各笞責一百板○賊犯曹阿標前曾懲辦此次又竊取賈裕興絲頭店中綢布衣服數件報捕後捕頭令包探顧阿六緝獲人贓解案請究賈夥某甲投案領贓曹供稱小的係湖北某邑人大令判令笞責二百板發回　房遞解回籍○棍徒包阿順在路設攤誘人賭博經四百九十一號華捕所見連賭具帶八捕房捕頭令送案請究包　稱小的偶然小賭藉以餬口以後自富痛改非矣大令判令笞責二百板賭具存候銷毁○野鷄游倡周桂卿高陳氏沿途拉狎客經包探趙銀河所見拘入捕房捕頭令送案請判桂卿供稱小婦人家在莫愁桃葉之間系出清門悮罹火阱苦被鴇兒逼勒以致身犯刑章求賜洪恩俾世世生生心香敬爇高陳氏供稱小婦人雖爲夜　孃然惟與相識者閒談不敢拉客大令判令將桂卿交官媒押候遞解回籍高陳氏管押三日○水巡捕唐寳榮解船户賈榮春金阿毛至案禀稱伊等停船礙路送請罰鍰大令曰諾卽判令各罰洋銀一圓 
[法界捕房瑣案]  
　　昨禮拜三鄭大令蒞捕房將上兩期公堂會判各案一一發落積竊李子卿甫經釋出又至鄱陽輪船行竊當塲拘獲大令飭提訊供著笞責四百板勒令回籍不准逗留　流氓徐金會　途攫奪婦人之扇爲巡捕拘案大令斷令荷枷半個月期滿責釋○流氓王寳林攫取某老虎灶之錢六百文爲巡拘獲大令斷令枷號半月期滿責釋○流氓徐楊金向張順源學徒楊張和訛詐拆梢洋一元五角控經大令訊供斷令荷枷一個月期滿責釋○流氓高阿六徐阿春持刀恐嚇某花烟館爲巡捕拘獲解經大令訊供斷令枷號二月期滿各責四百板發改過所監禁○姚阿木蔡雲福在玉露春茶館與領事公館庖丁口角爭毆爲巡捕拘獲解經大令訊供斷令笞一百板釋出○朱祥林竊取陶炳奎衣服當洋十三元五角控經大令訊供斷令笞責百板還押覔保○周趙氏前控平張氏平阿大母子逼令寡媳爲娼經鄭大令訊供押候補提　野鷄妓院之王一亭到案復訊昨日包探將王提到傳同原告解案請訊王一亭供前在胡家宅開設妓院今已閉歇遷回蘇州當時平胡氏在小的家爲傭後因懷孕將産經伊姑領去大令命是在押之平張氏平胡氏平阿大詰訊平胡氏供初來時爲乳媪迨後姑與丈夫得帶擋洋三十元押爲烟妓旋經周趙氏之子贖出爲婦姑與丈夫又向索洋四十元現在周已物故願隨丈夫回家王一亭供並未爲娼大令謂胡氏供認明白爾尙欲狡賴乎著掌頰五十下與平張氏等一併還押復核○顧阿和前控吕春水誘領伊妹素貞捲逃請追衣飾等情經大令訊供押候查明再核昨日　　　求追大令謂爾妹到案方能質對顧稱領面攸關求免到案且吕在外揚言先與妹子成姦一經到案恐大老爺必斷爲夫婦須回家禀命父親再行　　　　命提吕春水到案謂本委將顧妹斷爾爲妻如何吕供並不引誘亦未成姦大令著還押再核○周沈氏前控嚴阿隆竊取衣服寄藏陳李氏處求請追　　　令訊供押候查明復核昨日原告投案求追大令命提陳李氏嚴阿隆詰訊陳李氏供阿隆係前夫 
 
 

Page 4

 
 
所生小婦人冉醮陳姓以後不通聞間嚴阿隆供詞狡展大令謂前已供認又敢翻供實屬可惡著重責三百五十板嚴供認分得洋六元五角大令著與陳李氏一併還押再比○四川人李長清訴稱借住寳康小客棧稍内失去衣服洋銀請提棧主項趙氏棧夥周春記嚴追經大令迭次訊供飭探查明復核昨日李偕伊友金鑑廷投案求追大令謂爾所控各情竟無憑據未便准理李堅請追究大令著授縣控追項趙氏周春記仍交原保薛沈氏准于交保 
[治滾油水燙良方]  
　　不論滾油滾水燙傷或皮肉燙壞只須用石灰一塊陳者更妙新者亦可以陰鍚水化開澄清將水濾乾除去浮面不潔者加麻油數文氷片二十文調和塗傷處雖極兇險立時止痛三日全愈屢試屢驗倘蒙各善士互相抄傳則功德大　　　可壽齋主吴縣管秋初録 
 
 
 

Page 5

 
 
　　京都天寳齋○久遠騁名○包愈年深月久三十六種内外痔瘡○兼中外第一耳聾丸發兑○假冒甚多購宜留神 
　　臺料愈 
　　秘製異法 
　　耳聾丸化痔散 
　　耳聾一症皆由肝腎兩虧相火上升或怒氣傷肝必致耳鳴耳脹耳痛頭暈目眩等症市上所售藥者絶無復聰之方惟本齋以廣濟世製成靈藥無論男女老幼新舊兩耳重聽呆如木人服之立刻見功不論十年念年老症服丸一料當卽轉聾還明並非　　爲先情眞實事求是凡患耳症請速試之始信藥騐方奇也每料洋四元每盒一元○另有珠珀吹耳散每瓶七角　耳内有傷操　水等吹之立愈○痔屬肝脾腎三經大都係隂虧濕邪所致或肺與大腸積熱醖釀而成久則不治成管生漏痛徹心肺貽害終身　齋悉心考究以眞正熊胆珍珠人參佐以舒肝培元妙品理濕去熱要藥修合成丸一切惡痔腸紅脱肛服之正　消管去瘀生　以積熱去而　膿自散濕邪清而漏管亦消理固然也内痔服丸外痔搽散丸價每料三元每盒一元　料加倍散價每瓶一元或染内外痔瘡散丸並用功效無不神速外埠函購信資自理○上海二馬路西鼎新里石庫門内交易 
　　廣東宏仁堂眞正第一家始創珠珀犀黄人寳化毒丹此丹專治毒門藥到病除誠絶世聖藥丸内如無眞犀牛黄及各種貴品合成者絶予滅宗 
　　包愈花柳毒門永不再發 
　　本堂始創眞正犀黄八寳化毒丹製煉之精功效之速用藥之眞爲别家所萬不能及專治男婦楊梅結毒疔瘡横痃五淋白濁下疳破皮隂户腫爛瘰癧惡核一切毒門輕者四日重者七日無論初起久染均可痊愈永不再發如從前悮服升藥求其速效以致毒入骨體逢春又發甚至染妻絶嗣潰爛不堪速將此丹服下能將筋絡骨髓之餘毒一掃而空最奇者愈後非但永不再發且身體强健尙可生男育女保無後忠屢試屢騐百發百中凡失足柳染毒但服此丹藥到包能病除眞毒門之第一仙丹也如用雙料則藥力大而取效更速大瓶四元小瓶二元雙料加倍另有珠黄百寳生肌拔毒下疳散此散重明珍珠牛黄並各種貴品專治男女下疳腐爛隂户肛門上下一切危險毒門諸醫束手百藥無功陽物爛成筋或去半者速將此散搽上立刻拔毒生肌收口止痛輕者三日重者七日仍復原形惟内服本堂犀黄八寳化毒丹可保永遠不發眞仙丹也每瓶雙料二元單一元鋪分上海三馬路西胡家宅慶安里内宏仁堂啓 
　　諺曰常將有日思無日莫待無時想有時旨哉斯言吾人不欲爲已身謀已也若實欲爲將來預免人有我無患之計誠未有如購買保人命險一據爲最愈者但保險一事務必親投一極大極好且極穩要之公司夫極大面好而穩者卽大美國之永安保人險公司是欲知其據請觀左開數目便可知一千八百九十七年年底大　國　公司清單 
一計公司中所有財産共值金　四十九兆三十四萬九千二百三十一鎊合上海規銀三百二十八兆九十九萬四千八百七十三兩一計公司中所有餘欵共金洋十兆五十二萬九千八百二十八鎊合上海規銀七十兆十九萬八千八百五十三兩 
案以上數目誠爲他公司中所未有者惟必須認明東方領首上海黄浦灘之第六號漢密登先生處乃近來有謂漢密登先生現亦在他公司承辦此事僵李代桃識者定知此語之非實　漢密登先生仍自總理永安公司保人命險一事他公司不與也諸公切勿爲人所欺是幸大美永安保人險公司監理人朱葆三張麟魁葉明齋顧敬齋與總經理人漢密登同啓 
　　算學書局告白 
　　善化劉振愚舍人鐸編校古今叢算學書一千餘卷象數一門早經校出在京設一局請王小徐敎習季同王翕廷孝亷鑒崔聘臣　敎朝慶汪西園剌史奎同校在滬設一局請　君汀太守　芳沈立民上舍善蒸葉子成茂才　元張虞琴二尹南薰劉　生茂才濫同校付諸石印已印出過半凡諸公校正有心得處俱用某曰註明校正誤字及算草誤處俱改正特恐讀者取原書校對未及深求反以改正處爲錯誤因補刋誤於各卷後現在正補刋誤須展一月方能出書又書票從五月起每部增至五十元亦應展一月六月以前仍每部三十五元决不再展寄各省代書上海二馬路跑馬廳對過本局謹啓 
　　欽命二品頂戴江南分巡蘇松太兵備道蔡爲 
　　給示諭禁事本年閏三月十七日接美總領事古來函據美商晉隆洋行禀稱本行經售　禮士道路所製糖衣丸又墨來藍滿佛拉伊得花露香水以及被禮士道路所製沙示擺禮剌藥露均有牌記曾經禀請國家保護給憑由政府核准領有証據誠恐漁利之徒冐牌隂射並在上海總領事署註册立案懇爲照請示禁等情並呈前項牌　三紙曁抄証據連同本總領事所給証據一併送請查核出示諭禁不得冐牌射利等由到道除函復外合行給示意禁爲此示　　賈及諸　人等一體知悉嗣後晉隆　行經售糖衣丸香　等項爾等不得冐牌　射漁利如違定干究罰其各凛遵毋違特示光緒二十四年四月十六日示啓者本行經售老牌林文烟花露水及糖衣丸等已數十餘年久已馳名各省精美無匹因有射利之徒將僞貨私自冐牌隱戤魚目混珠今本行禀明本總領事移道由道給示諭禁望各貴商以後務須認明奴約林文　監製　記庶不致悮英大馬路老晉隆洋行啓　　廣東益三堂始創良方鋪分上洋　界天后宫朝東轉　門面雙間有匾額六方爲記 
　　仙傳秘製奇決種子補腎壯陽丸 
　　本堂得始仙傳秘製奇方藥性温和不燥專治男子隂虧陽痿久患　道見色流精服之包可立愈而實精壯陽强任意交歉久載不倦白髪　翁較少年無異婦人同服求子得子更覺奇妙能多生育誠乃世上却病延年壯陽種子第一功二兩一元小瓶六角○煖腎壯陽種子膏大張七角 
　　包治遺精天下馳名固精延壽膏 
　　專治男子諸虚百損夢遺精滑婦人赤白帶血崩氣脱子宫寒冷久不受胎貼之杇木之復如壯年每張七角雙元二角○婦人白帶丸每盒一元○神童二仙丸治遺精首推第一壹元 
　　濟安輪船　走鎮海定海沈家門石浦 
　　本輪船來往日期自閏三月初十日起排定四天一班每逢亥卯未日中午十二點鐘由甬江開往鎭海定海沈家門過夜申子辰日早晨六點鐘由沈家門開往石　過夜已酉廿日早晨九點鐘由石　　　　家門定海過夜寅午戍日早　九點鐘　　海開　　海甬江過夜寗波碼頭　有堅固　船各處均有分局裝貨寄信搭客格外便當如　二六九月香市兼走普陀　此佈聞寗波江北岸同勝街濟安商輪局啓 
　　聲明假冐鴻寳齋石印書籍 
　　本局石印書籍精益求精工料認眞早蒙士林嘉許毋煩自贅近有無恥之徒竟有淫書冐印本齋石印又有小題文府書底易去中縫改爲小題眞珠船印工糊塗而且内有中縫影跡未去又有增廣尺牘句解初集均冐鴻寳齋石目書面　僞雜眞採取姦利天理難容本齋以　仁厚緩表印主印局名號如再不除去此書封面當登該徒名號送官究辦私印淫書冐印招牌之罪决不干休特行預白 
　　上海鴻寳齋石印書局告白 
　　勒索誣罰 
　　嘉興船姚金泉潘永昌等裝載客貨由禾至申與貨捐局説江巡丁張關隆以伊嗣姪張愛初及楊阿大丁土全等爲爪牙串通巡委沈連卿向各項貨船勒索節費不遂所欲矇告巡委誣指漏私申詐假爲往求强討謝意受其噬者幾資虧本已有多人怨聲沸騰詎吾帮遭張勒索規費廿元不允乘將潘永昌船裝絡麻誣罰洋七元並酧張洋二元此次姚金泉船裝青笋早經古卡騐明及客到局報捐領起　笋五十一件忽來言　貨須候委員押缷何得違令答以水巡查訖並無不合况而向無此例乃張咆哮恐嚇由委　逼罰鉅欵路船交埠扣留繼　　　　允以五十一件認　罰一須洋世餘元姚因心實難廿籲禀總局憲批示張關隆勒索不遂輙敢誣指苛罰若果屬實不成事體仰貨捐局憲查辦等因余船換班開駛若停一班吃　　少　　　出洋卅元交由管帮轉付與張暫救目前之急伏查若輩平日鮮衣華食肥家潤室無非商民脂膏故華商日窘皆由於此　局　恤商愛民　不致使奸　倖逃法網也吾等寛仰已久以　衆鑒 
 
 

Page 6

 
 
　　暹邏大德通燕窩公司始創化學新法燕窩糖片○莊分上海二馬路西鼎新里庫門内交易 
　　燕窩糖片補益人身之捷法 
　　燕　禽也窩者巢也産有暹邏沿海採求頗形艱難故世稱爲珍貴其燕石岸棲巢無從泥築皆啄海濱之小魚咀嚼成泥哇而出之攙以羽毛築成巢壘其質實係魚之　肉又　燕之饞涎故能補益人　近因去毛未　購食鮮矣本主人　通格致化學新法極意推求特備機器去其毛疵用氣磨研其細粉取其精液外加白氷提汁製成燕窩糖片用沸滚湯冲烊當卽可服較之摘毛去疵汲水煨爐省力多矣此物性本清補功能尅血助人清靈之氣平肝生液之品添精補髓潤　滋隂化痰順氣養血健脾止咳嗽清心火以及癆瘵損症諸虚百病服則功能立見每日早晚開水化服六錢苟能頻頻入口其補益身體實覺不可思識獲益甚多幸勿　同輕食　不負本莊濟世之婆心焉每大盒四元中盒二元外埠函購郵資自給 
　　瑞樂辦理機器行 
　　啓者本行開設上海四川路第四號門牌專辦汽鍋汽車自來火車火油車轉輪鐵條輪盤皮帶等物又專辦車上所用各種　物凡製　五金木質石質所用之品出售又專辨紡織機器造紙機器造磚機器造糖機器春米磨麥機器製　機器造氷機器造荷蘭氷機器印書機器開礦所用大小各種機器查礦機器礦内所用抽水機器礦中起物機器用鐵繩拉坐人裝貨各車之機器又專辦水力汽力電力人力起重物之機器又代人承辦造鐵路所用各種機器及火車船隖各工程物料如有人欲知一切者請卽函問可也此布 
　　丹桂茶園 
　　五月十九夜演 
　　一捧雪全眞武假行李逵池水驛雙帶箭第查醒二潘醒本閧醒勝醒跑城長生樂 
　　同慶茶園 
　　五月十九夜演 
　　大齣頭三多橋 
　　此齣三多橋戲橋情節新趣緻悦娱心乃美玉首本扮做二娘姨少女嫁老翁洞房笑剌肚　子後連生彩玉做節婦騙妹嫁家翁秋好公脚疍靚煥鬼馬九合意等同演 
　　天仙茶園 
　　五月十九日演 
　　定中原二進寒宫借趙雲捉放曹鳳鳳趙嶺家樓全本穿珠計薛家窩 
　　夜演 
　　財星照八美圖取三郡紫金樹巧姻緣三俠五義伐子都 
　　鶴鳴茶園 
　　五月十九夜演 
　　重排寄文武頭本景全班新戲園合演二進宫新新軿快札頭來玲三　瓏本財燈戲彩 
　　徐園 
　　美國新到活動電光戲一伯六十齣每夜演十六齣其戲玲動畢現惟妙惟肖宵夏靜觀並皆佳妙本園因演三天餘興未盡故留接演凡游目騁懷着先覩爲快每夜八九點鐘步瀛散人軿演中西戲法十點鐘後影戲十八廿一外加摺疊焰火每客四角 
　　禮拜四拍賣 
　　准於十九日十點鐘在虹口崑山路南北横街泊克林二號住宅内拍賣書樓大餐間房間廚房洋琴東洋車脚踏車一應家用木器什物不計此佈瑞和洋行啓 
　　拍賣 
　　准十九日十點鐘在西　橋　昌隆烟間生財榻床柜　烟筒褥子宫燈爐子窓燈一應另物不計合者面拍也此佈松記代 
　　尋人 
　　兹有男孩我順生年十三歲身矮面黑穿藍杜布衫褲於本月初一在虹口下海浦走失至今未回如蒙仁人君子收留懇求送二馬路字林行當謝洋五元决不食言濟才白 
　　禮拜四拍賣 
　　啓者禮拜四卽本月十九日十點半鐘拍賣照船路燈九老羽毛九老圖小呢輪船牌九老　綾九老圖荷　狀　彩三多彩二喬　九獅路路通劉軍羽綢十二磅十二九老十一磅彩三元十磅十二十八　彩荷　彩人槍十磅彩八士　紅四美紅三元藍牛紅人槍紅萬壽圖市布八磅四十八子五子登科天姬圖紅萬壽藍船紅三元烏金三元藍彩人槍藍三元藍四美藍人槍洋房雙人緣九獅七磅藍四美藍人槍採蓮圖原布八磅彩三元七磅紅三元紅彩人槍藍三元挺市洋標八磅雙松鼠細斜紋十五　老人頭粗布十二磅荷花吉慶顧人槍九獅細布狀元荷花劉軍圖彩四美紅五星紅金星七十二缐紅雙路燈紅二磅白金三元六十四線烏金三元藍雙路燈藍洋原光毛市漂布等貨特此佈聞元芳行啓 
　　禮拜五拍賣 
　　啓者於二十日十點鐘在福州路老捕房内拍賣巡捕舊號衣褲並皮靴帽子鞋燈等件及充公各物欲要者届時面拍可也此佈英捕房啓 
　　拍賣車糖 
　　本行准於每逢禮拜二五早十點鐘在本行拍賣Ｂ　四呍車糖拍定卽收定銀限兩禮拜出清如過期不出將定銀罰去下期另拍特此佈聞老太古帳房啓 
　　禮拜五拍賣 
　　准於二十日十點鐘在湖北路第三伯廿七號至三伯廿九號三太馬車行内拍賣時式轎車二部皮　車二部四輪車三部快馬五匹傢生俱全合辦者届時酌帶定銀請至該處面拍可也此布倍發行啓 
　　失票 
　　十六遺失寳康莊廿六期票一張第三千九百五十九號計元八十兩向該莊説明作爲廢紙　各　莊號切勿收用義興告白 
　　謝友指引痴顚靈藥 
　　室人頭冕去春被竊陡發痴顚諸醫束手百藥妄效幸舊友舜翁公幹來滬道及公子昔年亦患是症曾服二馬路京都天寳齋文武顚狂鎭心丹痊愈囑予購試初買五丸依服果見稍瘥繼服五丸其症若失不果費洋十元喜幸痴疾頓療心感莫酬特登報章一謝舜翁開迷津二感該齋之藥靈紡織局楊德銘啓 
　　禮拜五拍賣 
　　准於二十日十點半在本行　賣所頭白塔汕麥糊鷄絲河蟚哂門蜊蚟羊肉瓶頭糖醬生英油魚鹽雷　子並火腿一應食物又白藍地萬滿舍利紅酒巴　温拉門球四皮酒一切　酒　星不計此佈魯意師摩行啓 
　　禮拜六拍賣 
　　啓者禮拜六卽廿一日十點半鐘在本棧不限價并賣各色海馬牛牌鵝牌龍牌等呢尺三尺六尺九等元青絨花素羽布以及羽毛羽綾花絲巾竹布二六洋標等貨此佈義記洋行啓 
　　華興燕窩糖精功效誌 
　　前掌敎中西書院九十有一老人沈壽康贅叟　粟山人蔣犀林太守年已古稀皆因日食糖精得享上壽曾著贊説詳載燕窩糖精譜中余領略此味功效不虚特書數言以志之灌叟李息園時年六十有一 
　　耳聾速看 
　　余兩耳遠年雙閉百藥無效今幸閲貴報得悉上海英大馬路萬康醬園對門德仁里内廣東陳恆德　耳聾丸藥奇效非凡託全盛信局寄購耳藥二大盒價洋八元服之得獲全愈恩同再造特登報以鳴謝杭州織造署内恩裕賴首 
　　遺失莊票 
　　昨晚失去晉康廿二期第三千八百卅一號規元三百　和泰廿二　第二千五百九十七號規元五百兩正泰廿八期第二千二百廿七號規元一百兩又二千二百廿八號規元百兩業向錢業公所及該莊掛失以作廢紙留中外仕商切勿收用特此聲明長豐土棧告白 
　　逐子聲明 
　　予子名桂生年十八歲自幼螟蛉撫養成人邇與歹人爲伍日事徵　游嬉屢敎不悛　八下流比來益肆狂悖串購貨物私刻森錩圖章擅自出票取銀揮霍無所不爲動輙欲持刀恐嚇如此冥頑難爲甘姓之子業經登報聲明一縣署備案將伊逐出嗣後如有桂生在外串騙借取銀洋私出票據以及不法等事與小行無　親友各寳號諸君未及週知用特刋登親　親幸弗受其愚也森錩森和廿芾　啓 
　　聲明 
　　乾豐成絲廠於四月初一日起由史愷士經理租廠招股改爲泰記公司一切交往進出槪歸公司自行辦理與以前廠東無相干涉恐未周知特此聲明乾豐成舊主告白 
　　澳門大彩電報 
　　兹接澳門電報知第八會票頭彩第二千四百廿六號二彩第九百八十一號三彩第四千三百廿號四彩第七千三百八十號此佈上海廣揚興拆票行代理 
　　小輪船出賣 
　　兹有小火輪船二只一名利源一名濬源因裕源公　押　不償故托小行召賣貴客欲者要看向老江源裕公司碼頭邊面看如合意者其價向小行面議此佈壳件　行啓 
　　聲名提貨 
　　兹有平路司輪舟　神户進口　麥頭雜貨兩裝計三十四件此貨今新關催卽上税如其貴客有此提單速請來行扞字遲至小行卽代完税一切之費均要照算恐未週知特此登報仁記洋行 
　　曾伯廉各藥料 
　　曾伯亷所製咳嗽藥天下無雙如人受寒咳嗽服此最妙因能通肺中之氣　痰易出也小孩亦可服蓋緣内無毒性物之故 
　　曾伯亷所製痧藥能治大小腸各病用過之人盡皆稱妙薈能一服卽愈也如人發痧立卽服下無不告痊 
　　曾伯亷所製止痛油治痛風爲第一妙藥　時敷之立愈愈後仍前敷治定可永遠除　此外如肋骨痛腰骨痛胸骨痛刀割火灼凉瘡皆可用此藥治之 
　　分寄各藥鋪山售每小瓶洋五角大瓶洋一元 
　　由上海　曾隆洋行總經理 
 
 

Page 7

 
 
   
 
 

Page 8

 
 
   
 
 

Page 9

 
 
[整頓保章程]  
　　鎮江采訪友人云此間保甲局務經常鎮通海道長久山觀蔡從新整頓井井有條尙有未　事宜准各員體察情形隨時縷晰禀商以期有利無害總辦劉明府照青仰承憲意特將查造門牌一事分爲四等一居民門肆一棚户門牌一烟館門牌一棚民烟館門牌兹已次第開辦督同分叚委員認真查察開註詳明故雖僻巷小街茅屋錯雜之區亦無有麻去一户者其章程曰　二清查户口以别善良編連牌甲以嚴稽查應照保甲向章實力精理一番換給門牌照造底册二分　存總局一存叚員以便隨時抽查遇有遷移生故者卽隨時更正紙張刷印等費工資由該總局彚數請領各叚存册遇有委員更替責令移交　一傳聲警盜之法與十家支更相　而行前經飭縣照辦在案仍由縣會委督飭實力奉行匆任弛懈萬一盜賊竊發强暴難治綴尾遥追避火器亦是一法不致終疎夜間居民上街各携燈亮烟館二更息燈人散違者勒閉不准重開　一大客棧有撟牌者設立循環簿發給空白客票遇有官商及孤身之客到棧責令棧主將客人藉貫及作生理備細　載持票赴就近叚員分局報明登時載入循環簿中夜半輪船抵岸投宿之客限於次早投報稽查之時必須認真到屋不可但憑該店帳簿核對了事其有載係官幕者次日叚員徑可片　面詢近來扒手冐充者間亦有之不可不嚴爲之防票式由總局核定　一小客寓無招牌者另立循環簿一體給空票票由該總局多備灭烙號薟分存各叚員處凡宿小客寓者示令該寓諭填年貌籍貫註明有無保人某某持票赴局換簽方准留宿各局給簽後卽照票中年貌籍黄分别有無保人填給簿備查赴查之時以該寓所領簽數爲憑籥多客少簽少客多均將寓主懲責屢犯不悛勒令閉歇各員携簿按　抽查如有年　不符登時送交總局查訊准歇無保驅逐咸諭各勇丁不准收取分簽費倘經發覺一錢之微勇丁重辦委員　差創辦之時似嫌繁瑣一月以後習熟易行外匪聞風歛跡矣菴觀寺院等類有閒房容客住歇報明入簿照辦　一茅棚客民縱横攢　蹤跡最雜又無街巷次第可編現定十户編爲一棚十棚編爲一號十號編爲一字按照千字文排列一户容留匪人十户連坐出首發覺者免編號之法不必依房屋次序就近詢明願意互保者編歸一號如此辦法爲良爲莠隐已各從其類委員當面察看之後某字某號爲良民某字某號情形可疑暗記簿中加意邏察防範在於其中矣男女大小籍貫生業照居民門牌一體詳註　一駁船划船查明向來停泊叚落責舉帮首如牌中之法各歸各帮編字其編號互保之法一仿茅棚辦理惟易門牌爲印牌各帮各字以旗色爲識别旗中但書某字第幾號至各船水手人數住處排字立簿責令每夜歸帮停泊赴查之時携簿循號抽對以防奸究混跡新到新添由帮首取保報明領旗方准停泊入號旗以一尺方爲度不准參差一菴觀寺院大小客寓以及棚居划船等類坐落何處停泊何處無分水陸悉歸各處叚員照章辦理不復另委委員以免紛歧一保甲各員緝拿匪類彈厭打降盤踞形　可疑之人查禁　塲聚賭之事是其專責其餘一切户婚田土不得過問並不准叚員擅打責罰遇有應訊應責之人概由叚員送交總辦之員訊察重則送縣究治輕則由局發落一夏防緊要責成各叚員徹夜巡查另派印委輪日出巡約期與各叚員會哨以絶奸宄而安閶閣一各員功過自以緝匪多寡及獲首要曁地方安　爲區别應由該總局悉心妥議章程禀核夏暑冬寒異常勞苦功　時久量調優差以示鼓勵武職　勇勞績賂著分别從優奬賞 
[英界晚堂瑣案]  
　　某號華捕送　衆行兇搶刼婦女之張福庭張永昌陳阿海瞿蔡氏四人到廨前晚襄理讞員劉穆庭二尹升堂集訊張福庭供本邑人年五十六歲現居浦左張江枷向業木匠生三子長卽永昌今年二十歲亦以攻木爲生光緒十六年四月十六日由周老德察桂榮二人執柯聘定陳阿海之女爲媳出荼禮洋二十四元及銀首飾數件至十七年又付聘禮洋十二元大約統計所費洋七十元左右今春風聞陳女已經另字小的卽請媒前往通知欲擇期迎娶及至本月初十日小的復倩原媒往説陳竟直言已與某姓爲媳小的以其有意　婚探知此女藏匿瞿　氏家不得已於十五　辰刻約同業七八人搶親忙亂間誤將瞿蔡氏搶出在途爲巡捕所獲解至案　叩求恩究　將婚帖呈電其子張永昌供詞與父略同棟阿海供浦左高家行人現居治下老閘北首女兒於光緒十六年許字張福庭之長子爲婁已於前年物故今到案之永昌係伊次子其子死後理應前來關照小的候至一載有餘查無信息是以將女另　業已過門求請明鑒糧蔡氏供本地人年三十三歲現居　虹口瞿家宅兒子年甫四歲上有老姑年已花甲藉小婦人繅絲餬口陳阿海爲夫族感串其女雖時常來往然並不住在小婦人處十五日清晨五點鐘時有素不相識之張福庭同子永昌手執　刀帶領三四十人打門入内將小婦人由牀上刼出沿途攢毆小婦人狂呼救命幸經巡捕截獲解案尙有兇刀一柄存在捕房小婦人已被毆傷乞卽懲辭二尹以張福庭旣有媒詆婚帖陳卽欲賴婚可控官究辦何計不出此而擅取糾衆行兇致肇此禍判令事責二百板禁押一個月張永日助父兇笞責一百板先行釋出限日尋媒証周老德蔡桂榮二人到案訊核陳阿海押候箸　所受張姓茶禮洋五十元到案再核許錢氏控魏和尙糾衆行兇攫去洋銀首飾一案前者堂訊時劉穆庭二尹令氏妹錢仁　錢金寳交見　人張阿根到　　訊兹經二女　張交案前晚提訊許錢氏錢仁弟錢金寳同訴前情求追還被攫洋銀首飾張阿根　本邑人向業木工與許錢氏鄰　平日工華六　點　時可以歸家是日　遇友人招飲因至十二點鐘時始回見許錢氏在門外啼哭據云被魏相尙竊去銀飾並謂其夫在法界西新橋某姓家爲車夫囑領往夫處小的因念鄰居之誼伴送至其夫處隨卽折以後之事一概不知至被攫一節亦非小的目覩求鑒魏和尙供去春三月間仁弟金寳二女亦借住小的處後因素行不端小的令其徙去被控攫物均屬子虚海　角辱歸　實有其事求　在押之　阿三嚴桂林朱阿富王金全沈松桂李桂生等六人同供稱小的等皆爲炒茶葉小工每晚借　魏和尙處魏和尚行兇　物一事實被誣指求請明鑒二尹以魏和尙雖無攫物證據然居常决安分判責一百　禁押一月季桂生姑念年幼各責手心二十下李阿三嚴桂林朱阿富土金全沈松桂等五人各責五十板釋放許錢　錢仁弟錢金寳控失無憑一併叱退張　恨無干省　　金樹生控陳張氏捲逃一案二尹研訊數次令金樹生交見証人到案覆訊陳張氏交官　看管兹由金桂生邀族叔金阿成鄰居　鄰氏投　前晚二尹提訊金阿茂供浦東人務農爲業侄兒樹生娶陳張氏爲妻本年三月初九日將屋中所　悉　　逃今已尋獲到案求恩給領陳謝氏供與金姓爲隣往來金姓門首常見張氏在内因知張氏卽金樹生所娶求鑒金樹生供浦東人業泥木匠去冬十一月由張氏之姊説合以洋銀八十元娶孀婦陳張氏爲妻不意王三月初九日小的出外傭工氏　　物逸去現已獲案叩求恩斷陳張氏供常熟人年二十八歲丈夫爲南貨生意現在原藉兒子今已七歲因在家中度日維艱不得已來滬正月二十八日經人薦至法界昇千里洋貨掮客趙姓家帮傭前蒙大老　判押小婦人於十三日函起丈夫來申質　實　　　求請　鑒二尹謂常熟離此非遥　到案已久何至十三日始經寄后顯然　　　　嘴一百下氏仍執前　二尹飭將陳張氏　押限　月道本天到案再該其餘一併叱遐○將瑞卿扭控逃妾　金花及其母譚周　　　　晚　二尹提訊　瑞卿供今年正月成串高宏春費洋銀一千餘元在四馬路棠妓院納譚金化爲妾携回蘇州原籍未久金花濳　來　　　　　小　代爲找　年現金花藏　其母謨周氏處是以一併扭案請究譚周氏供蘇州人年四十六歲 
 
 

Page 10

 
 
金　年十七歲在某院　妓積欠帶擋洋一千一百五十元高宏春願以五成償給須洋五百七十五元小婦人拼擋得洋二百七十五元扎其代籌洋三百元歸高代爲清理高卽挈女回蘇　玩自正月王三月始返孫瑞卿硬指女爲高妾因被扭案叩求電鑒譚金花供　略同二尹飭將譚周氏譚金花　交官媒看管限五天著孫瑜卿交高宏春到案訊核 
[界房紀事]  
　　昨日　竊陳阿全在北蘇州路沈　德家竊取衣被等物被包探寳如海所見抲入捕房押候解送英界公堂究辦○昨晨一百三十六號華捕行至虹口小築塲見寗人某　　將昊腐之無出　與人以其有　租界章程拘入捕房捕頭令押　牢中　　然後釋之使去本堪人蔡雲卿在虹口新紀　路開設牛奶棚昨日至麥鴿令路十號洋房某西人處收取帳銀不知緣何與西婦口角　竟互相　門西人投控捕房捕頭令包探災志剛將蔡　獲押待究辦 
　　公平洋行保險 
　　啓者本行保險向例多年信實而行令告者現下加保號機生財貨物保價格外公道望欲保者祈請至本行面議可也特此佈告 
　　永年人壽保險公司 
　　啓者本公司資本充足存在中國上海取携極爲便捷信甯可靠保費公道而保者獲利　鳳於他公司海内諸君欲保者請至五馬路十三號本公司取閲詳細章程面定可也總董華商李雲書宋仲蘧經理人　峙渟總經理英商華田告白 
　　法蘭西銀行 
　　係於一千八百七十五洋正月廿一號又一千八百八十八年二月廿號疊奉大法國總統特諭開張○本行分在腦米亞本　　地里西貢海防河内逹龍柬埔濱角香港○本行所通之各銀行在法國者公都亞銀行　克來地利翁南銀行通商惠工銀行巴黎銀行工商總銀行凡爾納銀行霍丁葛爾銀行瑪來弗來爾銀行　得　勿里是銀行　監勒銀行○在倫敦者倫敦合衆銀行公都亞銀行克來提利翁　銀行○本行今在上海開張做一切銀行往來生意妥責可靠者各大埠頭均可匯并收一切存項其利短期作長年二厘算三個月作長年二厘半算六個月作長三厘　算十二個月作長年四厘算大班挨郎日告白 
　　永明人壽保險公司 
　　人生天地間莫不欲久遠計而爲久遠計則以保人險爲最善也本公司專保中西人壽險如保者定期已滿卽可付回本銀並另有額外利益倘定期未滿而或有不測立卽照保單如數賠償其賠償等情可在本埠由各董事商辦毋容函逹外洋總公司以昭便捷司本埠英董事怡和洋行　士柯佛老公茂洋行未士逹臣華董葉澄衷先生席正甫先生黄佐卿先生朱子文先生唐傑臣先生发蒙仕商惠顧祖移玉英界黄浦灘怡和洋行江西路老公茂洋行或天津路十號稽和保險分行或法界二洋涇橋西南四十二號怡和保險分行面詢可也此佈總經理人怡和洋行啓 
　　新出石印洋務時事彚編 
　　近今風氣日開朝野上下　以洋務爲急然求諸洋務各書類多叢雜不齊以淆閲者心目今木齋主人不惜午資敦　名宿專　是書其所載得要發人旣不苦其浩瀚　無缺略之憾可　約而且賅矣曰洋務時事彚編裝訂十二本計一套每部價洋二元現已由書并　新出洋務而考　訂六本外加錦套每部價洋八角 
　　上海大馬路鴻　　曁　南湖北漢口蕪湖各分莊及各書坊發兑 
　　上海香港匯廣抵欵有限公司 
　　本公司現擬章程均在香港總督處存案所有創始諸君開列於後　天祥洋行大班盤稱先生華盛紗廠　總管丹　生豐裕洋行大班哈斯搿先生祥生廠大班潑林得斯先生瑞生洋行大班斯的　力斯先生　易洋行大班酣升先生　美國新來羅斯先生開辦之後卽舉盤搿爲總董丹福爲銀錢總管羅斯爲總經理兼叅贊高易洋行爲松師 
本公司皆擇萬穩萬妥之處生息以　險失至本公司應做生意一代人經理各種進出銀洋之欵二代人做擋手　三代人專收欵項四代人料理欵項五代人收付欵項六代人做　客以上六項本公司皆可効力以便從中稍賺利益至代人作保及收捐收利收租收債並代人存儲什物銀錢等本公司皆可　立合同照辦并給付利息此外如有人起造房屋　及貿易等事欲本公司代籌欵項者本公司亦可　辦　須量酬使費至各種值錢産業本公司或租或買或掉　祇　者本公司有利可賺亦可照行再本公司股本執照係分ＡＢＣＤ四等共計股本銀一千萬兩分十期收足每期銀一百萬兩第一期定於西歴五月二　爲始凡予股諸君皆可按照後開執照章程量力而行Ａ等執照每年祇收銀十二兩俟本公司賺欵及本人所付滿銀一百兩後執照卽可　銀一百兩Ｂ等執照初次購　須　銀三兩其餘每　付二兩　後每月每股付銀一兩本公司賺欵及本人所付滿銀一百兩此執照亦值銀一百兩Ｃ等執照當交付執照時先收銀五十兩此後毋須再　每年　得官利約派六厘　外尙有公司賺欵亦可照派至詳細情形載明執照不贅Ｄ等執照每股付銀一百兩常年應得官利約派七厘　年照給其人股已久者應得利息外尙有　紅　以上各執照皆可派　公司賺欵此等公司在别國已有做至二十五年者其賺利約可得一分二釐至一分八厘之數本公司開辦日久將來　可到此地步其願人　者俟　年後本人亦可向本公司抵借欵頂惟每股約至何時可以值滿日兩則時有久暫未能頓定大約須七十個月目前本公司定章雖係房屋産業等抵欵生意然遇有貨物或係短期者亦可隨時照做當此中國振　商務之際本公司會聚股本第一可以抵借于帮助本公司生意之人如有人欲知詳細章程可問本公司代理人或請至四川路三十五號門牌本公司暫時寫字處　總董兼參贊羅斯告白 
　　人參鹿茸三貴丸○參茸衞生九○參茸白鳳丸○金鎖固精丸○舒筋活絡丸○小兒回春丹　廣東鹿芝館分設上洋老巡捕房對門 
　　人參鹿茸三貴丸○益氣之品人參爲最補血之勒鹿茸爲速此丸重用之以爲君凡遇氣血虧損隂陽失陷精不化氣血不歸經酒色過傷腎冷精寒心煩舌燥肢體怠倦上能塡充髓海下可温煖丹田中則健脾益精補先天不足之元氣培後天已定之精神增壽延齡潤顔益嗣每兩洋一元四角○參茸衞生丸○統治男婦老少氣血虚弱精神因乏病後失調婦人産後欠補凡因虚弱百發皆宜卽無病者服之亦能生精神耐勞碌誠衞生之隔藥也每丸洋二角半雙料者洋一元加料洋五角小丸每兩洋一元○參茸白鳳丸○此丸爲婦科聖藥如資質薄弱不受誕育月事不時經來腹痛經閉血枯赤白帶下一切胎向産後各症皆能奏效每丸洋一角雙料洋二角○金鎖固精丸○專治心腎不交夢遺滑洩精血不固洩後餘滴及年久白濁等症此丸有如金鎖固守玉門功效神速每兩洋一角○舒筋活絡丸○專治風邪氣閉壅塞經絡胸膈膨痛半身不遂口眼歪斜半足疼痛等症每丸洋三分雙料一角○小兒回春丹○統治小兒驚風气喘咳嗽吐乳多啼發寒發熱不瀉不止一切萬病立可回春每丸洋一角 
 
 

Page 11

 
 
   
 
 

Page 12

 
 
   
 
