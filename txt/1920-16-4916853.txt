# 1920 - 16 - 4916853

 

Page 1

 
 
   
 
 

Page 2

 
 
   
 
 

Page 3

 
 
時評 
[夾攻(冷)]  
　　學界逼靳以去傳安系逼靳以毁學是今日靳閣者處於夾攻之中矣雖然豈但今日而已哉我恐日後之受夾攻者且將日加而無已也 
　　夫處於兩力之下而自已無力者勢不得不受夾攻今日之夾攻者爲學界與安系他日之夾攻者爲國民爲他國今日之受夾攻者爲靳一人他日之受夾攻者爲執政者之全體夾攻之局勢必日擴而日大是故靳去而安系承其後則今之夾攻人者後必受人夾攻無疑此我預測之言亦世間報施之道也 
命令 
　　一月十一日大總統令楊潤李書勳均給予二等文虎章此令 
　　又令林鴻賓王愷憲均給予四等嘉禾章此令 
　　一月十二日大總統令陳訓琛晉給四等嘉禾章此令　　一月十三日大總統令司法總長朱深呈准大理院長姚震咨請任命徐觀署大理院推事應照准此令 
　　又令司法總長朱深呈請任命董森爲直隷保定地方審判廳推事張人鏡魯經藩爲湖北第一高等審判分廳推事均照准此令 
　　又令司法總長朱深呈請任命謝越石署直隸天津地方審判廳推事陳伊炯署江西高等審判廳推事王仁湛署浙江永嘉地方審判廳推事靳裕華署福建高等審判廳書記官長均照准此令 
　　一月十四日大總統令參謀總長張懷芝呈請任命李希賢爲江西督軍公署參謀劉之元爲陸軍第九混成旅參謀長均照准此令 
專電 
北京電北大校長蔡元培醫校長湯爾和法校長王家駒學務局長張謹謁靳請表示去傳决心靳答予所面許敎職界者必完全負責寗不做總理斷不失信於人 
(十六日下午三鐘) 
北京電安系倒靳計畫轉陳於段段不贊同但命靳留傳勿遽免職故本日公言報不認有倒閣事 
(十六日下午二鐘) 
北京電敎傳請下整飭校風明令徐不爲然留中未發(十六日下午二鐘) 
北京電安系倒閣運動積極進行决定去靳後以王揖唐組閣又曾毓　薦陳　長敎育傳仍爲次長（十五日下午四鐘） 
北京電中央對南事實要求悉按現有地位承認惟八省巡按使一職以有碍統一未許（十六日下午二鐘） 
北京電中日軍事協定因德已换約有撤消訊日仍要求利用協定攻俄激黨靳力拒（十六日下午五鐘） 
北京電德要求遣使駐京昨閣議决定謝絶（十六日下午五鐘） 
北京電顧維鈞電各國對美上院保留案均尙無正式表示承認惟保留案開首須英法意三國承認一項能删去則英法自可默認 
（十五日下午五鐘） 
北京電岑春煊等電復禁烟事關係國際自當隨時注意 
（十六日下午五鐘） 
北京電本日閣議决定官用輪船檢查條例又决定分派妥員赴各省查烟禁又商决對俄方針 
（十五日下午五鐘） 
北京電粤岑電復廣州電事業與英商訂立合同辦理審愼杜絶流弊（十六日下午二鐘） 
北京電八年度海關收入五千零四十九萬一千兩（十六日下午二鐘） 
北京電財部近發軍餉搭用國庫證券共發出四千五百萬内二千萬陰曆年底到期（十五日下午四鐘） 
北京電軍政府昨來四電（一）據趙世銓等稱陜靖國軍委員在京被捕請查復（一）議員李執中等稱湘敎育費被提用請查辦（一）澳門築垣事前以葡領答復强硬經廣東酌撥兵艇前往青州附近駐守事關國權請一致力爭（一）廣東電車案並無損失主權（十五日下午五鐘） 
北京電對俄黨方針參陸處商定後本日續提閣議取决仍取中立態度對俄新舊黨不偏袒 
（十五日下午五鐘） 
北京電黑邊吃緊派萬福臨爲總司令（十六日下午二鐘） 
北京電庫徐電恰境前後營子等處激黨進逼甚烈前派高團率一營兩連駐防恰城不敷分佈陽日又派兩營前往協防（十五日下午五鐘） 
北京電征藏軍費六十萬已經國議通過其支配法令陳熊兩代表具說帖再核定（十六日下午二鐘） 
北京電齊耀琳電通海實業公司創造皆張謇一人之力請特頒榮典（十五日下午五鐘） 
北京電陜陳電八日匪首康老六等攻入防線佔據宣化齊家堡王家村等並襲擊駐孟家村之第三連常營長往援相持至八鐘後匪向興市潰退（十五日下午五鐘） 
北京電徐鼐霖電吉實業廳長陶昌善不洽輿情請將前遼瀋道尹榮厚簡任斯職（十六日下午五鐘） 
北京電孫烈臣電謝米諾夫軍隊退駐滿站急應戒備已派員往查（十六日下午五鐘） 
香港電李述膺文日赴滬昨政務會議决定仍主在滬南北合組藏事會不派員赴京列席 
（十六日下午二鐘） 
香港電李靜誠子去月赴三水被擄昨始用四萬贖回（十六日下午二鐘） 
香港電兩院今日審查不信任案軍府國會將大起政潮 
（十六日下午二鐘） 
各通信社電 
北京電財政委員會提議取銷中交兩行代理國庫組織中央銀行以一事權現主張維持中交者不少然中央銀行議亦不打銷暫無結果北京電東海今日傳見齊變元（以上十五日） 
北京電恰克圖方面情勢日益險惡 
北京電徐樹錚來電暫不回京欲調駐洛陽之宋邦翰一旅開赴恰克圖外 
北京電政府准東三省暫施聯防辦法北京電將派大員分往各省查禁鴉片 
北京電李曰垓偕王克敏到京 
北京電將頒行官用輪船檢查條例 
北京電王揖唐擬即送眷回京 
北京電北分代施愚電請來京政府議電復照准 
北京電巴黎電英法對美上院山東保留案確已默 
認（以上十六日）以上中華通信社電 
北京電魯案日擬開始向我交涉美其名曰交還青島聞已電訓小幡政府以西南及各省均不贊成直接交涉决俟陸同詢詳情後提交聯盟會解决 
北京電容揆電美决召集國際聯盟解决懸案山東問題宜早爲提出之預備（以上十五日） 
北京電孫烈臣電呼倫撤治正式呈文已到派誠德凌升送京惟歸順後一切善後事宜諸待協商已派參謀長丁超前往接洽 
北京電政府准楊增新所請飭交部預備專車赴觀音堂歡迎青海入覲王公以示優異 
北京電海疆防禦使案各艦反對暫難實行 
北京電新衆院因政府有提案待决昨分電出京議員回京預備開會 
北京電孫寶琦出京赴鄂聞係奉徐命與王占元會商事件 
北京電海部謀總纜海軍實權擬定海防辦法各艦均由部令調遣 
北京電農部籌擬調劑國内民生調查各處貨物價值勞動工資預備列入統計册 
北京電舊會議員以王正廷將回粤預備開會歡迎（以上十六日）以上中孚通訊社電 
公電 
　　旅京湖南學生會否認湘敎育會改選電各省敎育會鑒張敬堯委湘江道尹王丙坤籌辦改選敎育會長今竟成爲事實聞之殊深惶駭查敎育會純屬民意機關豈容官廳干涉全國皆然湘省何能獨異况湘省當學潮掀起之後學生爲之一空敎職員亦皆四散又誰與選舉乎其爲官廳舞弊顯而易見此種非法行爲湘人誓不承認嗣後該處發出文電概不認爲有效茲特愼重申明謹希貴處注意旅京湖南學生聯合會叩文 
里昂無線電（路透社送） 
[和會近信]  
十五日巴黎電對匈和約全文將於今晚交與匈國代表 
十五日巴黎電匈國媾和總代表亞邦伊氏今晚接和約全文後將於明日向協約國代表陳述匈國現局協約國限匈政府於十四日内提出對於和約之意見 
十五日巴黎電丹京電稱軍艦瑪拉雅號定本星期抄載協約國海軍委員團由樸資茅開往基爾監視履行海軍條件事宜該團以海軍中將查爾登氏爲主任 
[三國首相與阜姆]  
十五日巴黎電英法意三國總揆昨日復會商亞德里亞海問題後即以商定辦法交與巨哥斯拉夫代表巨哥斯拉夫代表未便自决已將全文電達其本國政府兩三日内可得覆文小巴黎人報得悉目下之辦法規定以阜姆及柴拉二城屬意而且極微之領土上連繫三總揆爲車公道起見建議將巨哥斯拉夫治下之意人減至極小之數故所已商定之解决辦法雖屬錯綜然 
兩國之和緩分子當可贊成云 
十五日巴黎電倫敦電稱葛雷子爵今日將至巴黎與喬治氏及克松貴族討論赴美之行之結果 
十五日巴黎電塞維亞攝政王昨夜由巴黎回巨哥斯拉夫京城與其政府討論英法意三總揆提出之新計畫現料巨哥斯拉夫政府明日當有佳音電覆 
[國際聯盟開會]  
十五日巴黎電國際聯盟會行政議會定明日開第一次會議西班牙·瑞典·瑙威·丹麥·荷蘭·均加入聯盟會瑞士以維持該國中立爲加入條件故其加入之請尙未由協約國接受 
[法國之選舉總統觀]  
十五日巴黎電各報皆以選舉總統爲主要新聞資料克勒滿沙氏語衆議員代表團謂彼不欲爲候選總统但友輩贊助其爲候選總統者情意誠摯彼覺未便使彼等失望明日午後國會將開全體會議舉出候選總統並定星期六日選舉總統克勒滿沙氏及衆議院議長載香納氏在各政黨中均多贊助之人惟衆意以爲克勒滿沙氏最有獲選之望英相喬治氏將於星期六日在凡爾塞參觀選舉總統　 
中美新聞社電 
[美國與西比利亞]  
華盛頓電美政府已擔任將在西比利亞之捷克軍一半與波蘭及羅馬尼亞軍運送回國其載運捷克軍之第一批船舶兩艘二月一日可到海參　各船均將經行巴拿馬運河至其餘一半之捷克軍由英政府擔任運送全軍約兩月内可運畢 
[美國之國會與和約]  
華盛頓電國會自復開會後極爲忙碌國内問題甚多又有國際上極重要之問題至和約事件尙不在内預期須秋季始延會夏間或爲開全國會議略有數日停會而已 
[美國之煤礦工人]  
華盛頓電煤礦工雖有數處尙在罷工但就全局而 
論産煤情形已恢復原狀各種限制已取消惟煤之出口仍須得中央煤務委員會之允可 
[美國之無線電公司]  
舊金山電有一美國無線電公司得總電公司之贊助已收買馬柯尼在美國之利益資本定二千萬元此新公司將以無線電與各國交通以與各海電公司競爭 
[美國之大廣告公司]  
紐約電前紐約晚郵報主人之一兼發行人斯古爾士氏將爲一新公司之大股東此新公司名爲全世界廣告公司前晚郵報之廣告經理愛赫恩氏亦與合辦愛氏現爲美國報紙廣告經理人聯合會會長新公司辦事處設在西三十四街一號斯古爾士氏新往東方游歷調查政治經濟及印刷業情形在日本時與聯太平洋雜誌及英字日本廣告報主人佛來善君訂有特約世界廣告公司除代表上述兩報外且將服務於東方之北京·天津·上海·香港·小呂宋·各處之英文定期雜誌又將與日本及中國各大雜誌訂約辦理廣告又擬設一局以東方消息供給美國及坎拿大商人云 
[英海軍之會操]  
倫敦電英國大西洋艦隊將開往地中海與地中海艦隊合操表示現代所未經見之海軍力云 
 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電 
[俄國之過激黨]  
十一日丹京電過激黨現調兵至里特倫波蘭陣綫東歐抗拒過激黨之要防唯此陣綫而已里特倫軍勢力日强英法兩國現以軍備助之 
[美國之煽亂案]  
十一日華盛頓電參議院昨日通過取締煽亂議案規定至大罰金五百元監禁五年如外僑有鼓吹以暴力推倒政府之行動則當驅逐該議案現已提交衆院 
[奥國之共産黨]  
十一日巴黎電維也納消息謂携械之共産黨已壓服市議會並宣布廢除私産一切實業皆歸公有工人現定一月十八日集衆示威如不速以糧食接濟則恐將爲過激騒亂之先導 
[英國之路工案]  
十四日倫敦電今日午後路工與運輸大臣會議歷兩小時半之久據可恃方面云會議情形甚爲和好爽直運輸大臣吉特士氏稱政府準備切實讓涉但不願放棄其主義内閣亟望路工予此新計畫以適當施行之機會湯末斯氏稱運輸大臣允審愼考慮路工反對政府提議之理由殊可感謝此事今晚交代表會商此後全國鐵路聯合會當可答覆政府之新提案吉特士氏一再聲明内閣亟願議定各方面所可接受之一種解决辦法湯末斯氏答　全國鐵路聯合會願竭其力以助成之十四日倫敦電鐵路情形雖未定但路工對於政府覆文允展緩討論此可視爲佳兆代表曾討論四小時卒無結果有若干代表聲稱僅修改子目猶不足以饜衆要求政府須承認依據最高工資加以戰時紅利而定之畫一主義並須廢除其累進法始可使代表投贊成解决之票云云全國鐵路聯合會機關報稍言及上星期會議情形並登載會議之正式報告謂政府提議案爲會衆所接受者僅有删除許多階級以畫一鐵路工作一條會衆通過議案要求畫一工資以最高額工資外加各級戰時酬金爲基礎政府依據生活代價而定之累進法不爲會衆所贊同因其足以限定目前幸福之程度而妨碍進取使之不能隨社會生利力而俱進也會衆又要求提議案中所未列入之若干種路工亦應列入並要求凡解决之辦法亦應適用於愛爾蘭鐵路上述諸條已通告運輸大臣吉特士氏稱路工代表竟已推翻磋商三個月之結果而復提出政府視爲不能承認之原有要求矣云云 
[美國之和約觀]  
十日紐約電昨日巴黎舉行和約調印禮節頗使美人生美國獨尙與德國處於戰爭地位之感想國民紛紛上書參議院請對於批准和約一事速籌調停之法 
[法國之兩院議長]  
十五日巴黎電戴香納氏復被選爲衆議院議長衆大歡呼戴氏述及其爲候選總統一節謂參議院如能予以如衆議院之票數則彼不欲諉卸加於其肩之責任波學懷氏已被選爲參議院議長 
[英國之烟禁與嗎啡禁]  
十日倫敦電愛丁堡禁烟會秘書投函泰晤士報勸政府採納上海英商會聯合會所通過取締英國製造嗎啡廠之議案並主張立即減少印度種鴉片之地印土有一部分由海道私入中國並主張減少英國嗎啡産額四分之三計愛丁堡有嗎啡廠兩所倫敦亦有一所 
[英國貨船沉没]  
十一日倫敦電英國貨船特里維爾號由喀爾喀特載黃麻等物開往英國昨在維茅資沉没救起船員七人現恐死者有三十三人有屍二十具飄擱海濱 
太平洋路透電 
十五日大阪電大阪學校近因　症傳染决計停課十日 
十六日北京電半官消息稱謝米諾夫氏昨晚已抵海參崴擬設東西比利亞三行政區域總司令之司令部於該處又一消息謂謝在赤塔之地位因軍官離棄已陷危境　 
十六日北京電馬可尼四十哩之無線電話在北京與廊房間正式試騐後成績甚佳試騐時忽有一力更强大之電流從中擾亂司無線電話者知出日人所爲乃請日人無線電站停止發電但未得覆而擾入之電流力愈强大不得不暫停試騐繼復試騐功效極佳海中有一船辨悉此爲無綫電話訝而詢問蓋此電話之利用在遠東實爲第一次也 
國内要聞 
[北京通信（悔存）]  
敎育界未許樂觀 
敎職員罷職事件上年年底至校長辭職爲止爾時之問題去傳與否之問題也蓋八年預算已公布（公布預算意在促新國會之閉會因此次臨時會爲預算而召集也）現薪已有正當之根據不復成爲問題而傳之與敎育界正在毅然相持略無轉　之餘地敎育界直接攻傳旣歸無效乃開始與總理交涉斯時局勢爲之一轉然雙方猶不免有誤會也段派惑於人言總以學界之浮動爲抑壓不力所致故要挾當局取嚴厲之手段當局誠非所願要亦不知學界所求之安窮故一再求見而不敢竟見蓋慮或有所不能堪或致當場衝突也敎育界方面則謂當局始終信用傳而外視敎育界故不憚僕僕必欲迫當局於不可廻旋之地位故在决裂狀態之下延度年關初無着手之餘地也新正假期内當局對於訪問者始有不欲用傳之表示特謂罷課尙未終了之際决不能允如其所求此所謂先上課後去傳之主張也敎育界方面則謂他可不爭惟傳則不可一日留此所謂先去傳後上課之主張也斯時之問題變爲去傳之時間問題而去傳又不成問題矣跡其種種相持之故實由誤會而來欲免誤會不出兩途（一）使一方了解彼方之眞意（二）使雙方直接交談於是有仲介者出其間爲兩方效奔走乃有一月七日八代表見靳之事（詳本報）此對於（二）項之進行也同日大學專門校長與仲　人會晤於法政學校敎育界之眞相當局自接見代表後先已明瞭至此則當局之眞相敎育界亦已了然於是有是日午後之敎職員　議復有是日夜間敎職員校長之聯席會議而先上課之議乃决（是夜會議北大蔡校長醫學湯校長力主上課至以去就力爭始得解决一然一波未平而京兆敎育廳之閣議又見告矣此事之關聯何如不得不有以聲叙之傳之見棄於學界也其應敵之方策有二（一）學生爲敎職員之後盾則以學生家族聯合會（鍾啓等所組織）對付之（二）京師學務　爲中小學校之領袖而其局長與各校長取同一態度則以北京敎育會對付之蓋敎育會與學務局固積不相能者趁此時機以北京敎育會之建議提京兆敎育廳之議案表面上謂以地方敎育劃歸地方其　則奪學務局之席而使中小各校先就範圍也八日閣議遽爾提出通過敎育界以破壞其團體故絶對不承認九日代表再謁靳請取銷閣議靳謂早知其不合時機故雖經通過而令勿公布敎育界乃大悅服此所以有定期上課之宣言也今旣上課此事宜告結束矣然軒然大波正接其後 
靳之於學界固深諒其苦衷然段派固不謂然也自福州事件遊行演講以來靳夙取不干涉態度而段派已滋不悅安福與學界尤抱不共戴天之仇見其平穩進行益復不平乃乘段善聽東鄰之言之機會潛攻靳之舉動謂如此措置必揚學界之　而傷東鄰之感情段旣　　於燕見之時朱深曾毓　等復詰靳於閣議之頃（十三日）而斬乃於以大窘欲　行其主張則朱曾等方挾段以臨之欲遷就段意則親許代表之言無從自食而肥欲暫置諸不議則已决之閣議朱曾等方日促其公布此所以有表示去志之傳聞也若敎育界者對此將如何旣上課矣而政府不踐其言豈能無責問欲責問之則當局方窘於包圍之中豈再有去傳之能力卽暫置不議段派方且以公布京兆敎育廳一事迫之使不得不言言則非諒靳之本懷不言又不甘於對段其窘况殆與靳無異一旦靳果去職段派出其嚴厲之手段敎育界亦復無所顧忌則衝突　禁等之慘劇必有什伯於五四者而各省之響應亦勢無可逃瞻望前途殊不知其所届也 
[安福派倒靳之密會]  
京校敎職員此次罷工風潮經靳翼青對敎職員面允於短時内去傳始得解　然安福派素不慊於靳閣久有　去志遂藉此問題爲倒閣之武器十三日閣議席上由安福閣員朱深等先質問靳氏裁撤京師學務局改設京兆敎育廳之令何久不下次論及罷傳問題安福閣員一致反對表示靳若去傳則彼等即一律辭職靳氏無計可施因此遂抱退志是晚曾毓雋宅又開秘密會議安福幹部人物到者甚多當由某氏動議謂靳閣擅許敎職員條件辱没政府體面滋長囂張之氣傳嶽棻一人是小政府今後之設施是大若敎職員要求靳總理辭職靳便辭職嗎進一步言之敎職員要求總統退位便退位嗎吾人爲整頓國紀維持學風起見不得不爲適當之糾正衆人和之遂决定三條（一）要求政府下整頓學風之命令（二）要求靳閣所許敎職員之條件完全打消（三）傳嶽棻不得去職若靳雲鵬以去就爭則寗可倒靳不可免傳决定於次日以此旨通告靳氏最後有人在席間大呼曰吾黨要靳去靳不得不走靳若留傳我黨則留靳須知我黨要留靳不得不留吾等公請合肥囑靳好好兒往下幹罷試試我們的手段云云據一般人觀察靳閣危險至此可謂已達極點靳縱能免强屈服而各職敎員已有倒傳之决心擬截至本月二十二日如傳不免職擬再二次罷課大約此一問題將由學潮而轉入於政潮靳閣前途殊覺暗淡也 
[京校學生聯席會最近宣言]  
希望於短時間内實行去傳 
北京學生聯席會係公立大專中小男女各學校學生因敎職員停止職務事而組織之一會近敎職員已恢復職務該會前曾開會以政府答覆雖屬圓滿但恐事過境遷置不履行議决聯席會依然存在並組織執行委員會（由北大高師女高師高工北京師範五校擔任）以便催促政府對付一切並發出宣言書一通茲錄如下我京校敎職員前此本敎育獨立之精神取必要之手段而有停止職務之舉本會亦表無限之同情爲公理主張與敎職員取一致之行動曾　宣告國人而復以三事促政府之反省者已兩旬於茲矣最近政府鑒於敎育之不可竟廢輿論之不可强遏對於本會所要求之三事頗有容納之誠意即對於敎職員所提出之五條亦有懇切之答覆關於本會所請指定全國敎育經費已有明令發表並有以庚子賠欵發展敎育之計畫此後敎育當局之任用政府亦聲明必尊重敎育界之趨向惟我學界所最不信任而最鄙棄之傳嶽棻以限於辦事之程序希望敎育界與以相當之期間爲迴翔之餘地對於傳氏企圖破壞敎育之一切陰謀尤有遏抑之責任本會認政府當局之舉措已能容納吾輩之要求即敎職員亦已發出於本月十一日回復職務之宣言爲滿意之表示而北京停頓之敎育爰以恢復其原狀此實國人之同情輿論之贊助有以致之此後本會惟有本其一致之初衷一面催促政府於最短之時間施行傳氏之罷黜一面堅吾學界永久之結合以謀敎育獨立之基礎倘政府不於相當時間内解决傳氏之問題則吾輩仍當本犧牲之精神共國人爲繼續之　鬭 
[伊城陷落後之我國邊防]  
　　俄伊爾庫斯克失陷激黨勢力已及赤塔方面我國沿邊數千里同時吃緊新疆蒙古黑龍江各處告急之電一日數至聞當局日内將開聯席會議商量辦法茲將昨日所得各方面消息彙誌於下（一）吉林鮑貴卿電謂俄民黨佔領伊城以社會主義組織新政府實力抵制謝米諾夫謝部軍隊大半投入民黨又有一部分被捷軍解除武裝餘衆現向貝加爾退却所有接近貝加爾湖一帶鐵路要道均被激黨佔領各國聯軍代表業已先後抵威謹聞（一）奉天張作霖電謂伊城失守東北邊防益形危急現　鮑孫兩督商定三省聯防計畫奉派吳俊臣吉派陶祥貴黑派巴英額各帶所部分路設防一面另調勁旅星馳策應至中東路線關係緊要已飭護路各軍加意警備謹電馳聞（一）黑督孫烈臣電謂伊城陷落滿站防務已飭耿玉田負其全責並在海拉爾添設邊防司令部派巴英額率領全旅保護呼倫貝爾以防謝軍南犯頃據滿站報告赤塔日軍將西伯利亞車頭車輛悉數扣留致火車不通現伊城避難僑民均在米沙瓦站候車起行又聞徐樹錚現因恰克圖方面情勢日益險惡已電呈政府聲明暫不回京並續調駐紥洛陽之宋邦翰一旅開赴口外以資調遣 
[中東路贖回之籌議]  
　　中東鐵路雖由俄人條築其土地權原屬我國所有故由我國派員督辦一切運兵及其他優待與南滿　不相同且此項合同並規定准由中國償還築費自由贖回是該路權限固在我國勢力範圍非獨由俄人所得操縱現聞東省各界重要人物以俄國内部紛爭迄無寗日黨派繁雜意見尤覺紛歧該路横亘中國因此不得專力防制且牽動各國勞師糜餉致受重大損害兼以俄幣散在中國原係販收我國土貨吸收商民現銀現在價值低落已屬無術追償而該路又一時勢難拒絶不若以其國幣贖我建築物兩相適宜毫無窒礙擬提議按照原有築路用費用　羗洋加倍贖回即由東省完全擔任其原有俄國工師用人一概另換合同照常任事不加更動並聞一切進行辦法現正分途計議一俟妥協即行呈請當局核辦 
[去年中之對外借欵]  
　　據某日報調查去年中國南北當局與外人間所締借欵契約共有二十二種之多茲轉錄如下（一）京綏鐵道借款金額三百萬元由京綏鐵路局與東亞興業公司間交涉至十二月七日始正式簽字（一）廣東中國銀行借欵金額五十萬元由廣東中國分行與香港上海銀行間訂立於十二月末日簽字（一）吉林官銀號借欵金額二百萬元由吉林官銀號與朝鮮銀行間訂立契約（一）合辦鳳凰城電證事業借欵資本金八十萬元於十二月下旬由鳳凰城知事沈國冕與美國資本家間訂立契約（一）濱黑鐵道借欵金額五百萬元於八年三月俄羅斯銀行與黑龍江當局訂立契約（一）烟酒借欵金額三千萬元（但除前交墊欵五百五十萬金外實額二千四百五十萬元）由美國太平洋公司與中國懋業銀行間訂立於十一月三十日簽字實收九一年利六釐以烟酒稅爲擔保（一）湖南精鍊借欵由長沙華商精鍊所與英美銀團間以湖南水口山亞鉛精鍊之目的而成立者金額一千萬元（一）改良川粤漢線借欵金額二百萬元由英國公司與交通部間訂立契約十一月十一日經新國會通過爲購置機關車十二輛貨車九十輛及其他改良路線之用年利八釐（一）道清鐵道延長借欵金額三十五萬鎊由北京銀團與交通部代表曾毓雋間訂立契約自河南清化鎭至孟縣建設五百十四里之鐵道期限三年利息七釐半（一）中意軍器借欵金額約三千萬里拉購買大砲五十四門機關槍百門小銃二萬八千桿彈藥一千萬發由陸軍部與意大利當局間訂立契約（一）中意合辦銀行資本金二千萬　拉由意大利資本家馬哥梨與前交通總長許世英間訂立契約於十月十九日簽字（一）湖南礦山借欵金額三百萬鎊以採掘湖南全省礦山之目的由湖南實業廳長吳矅金與英國公司（中央銀公司）訂立契約十月上旬已經簽字（一）三菱借欵金額五百萬元由代理財政總長李思浩與日本三菱公司間在天津訂約（一）中央飛機借欵金額百八十萬鎊爲購買飛機六十架之用實收九五年利六釐償還期限十年由陸軍部與英國公司間訂立十月十三日簽字（一）怡和洋行借欵金額八十萬元八月上旬北京政府與怡和洋行間訂立契約以民國八年公債一百萬元爲擔保期限三個月利息一分二釐（一）湖南財政借欵金額二百萬元由湖南財政廳與美國友華銀行長沙支行間訂立契約（一）貴州實業借欵金額五百萬元由貴州財政廳長與華僑實業公司間訂立契約（一）中美軍器借欵八年三月由美國安丹遜麥耶商會對於湖南督軍張敬堯以借欵之形式賣與機關槍三十枝彈藥五百萬發但據美國方面說明此項借欵於七年八月間已經成立（一）匯業銀行短期借款金額五百萬元由財政部與匯業銀行間訂立四月十三日簽字期限四個月（一）吉林整理財政借欵由吉林財政廳長與東三省實業公司訂立於七月八日簽字（一）廣東電車借欵金額百五十萬元由廣東當局與英美公司間訂立七月十三日簽字（一印花稅借欵金額二百萬元由財政總長李思浩與英美資本家交涉利息一分實收九六期限一年以印花票八百萬元爲擔保 
[天津各業聯合會成立]  
商界之大組織 
天津各商同業公會聯合會十四日假天津總商會開成立大會是日與會者爲綢緞棉紗布疋同業公會五金同業公會玻璃同業公會磁商同業公會舊五金同業公會洋廣雜貨發莊同業公會洋廣雜貨門市同業公會洋布門市同業公會顔料同業公會火柴同業公會紙商同業公會雜貨同業公會等會員約有三百人來賓曁旁聽人亦有三四百人之多午後二鐘半振鈴開會公推趙春亭爲臨時主席趙君報告開會宗旨略謂今日之會乃商家本良心之愛國發澈底之覺悟而聯合團結實行抵制日貨以表商家之愛國熱忱促日人之猛省作政府之後盾爲愛國商界之提倡此乃今日各商同業公會開聯合成立大會之宗旨鄙人忝附驥尾極盼堅持永久毅力進行勿蹈五分鐘之譏勿始勤而終懈以貽笑外人負全國之希望今日到會諸君以及各行同業所訂之自决辦法極爲周詳殊爲感佩次由楊曉林報告謂鄙人前蒙推舉爲商業調查員分任調查商家售賣日貨職務現查日來趨向商家由被動而入於自覺由自覺而入於自動萃賣公賣場處等已取消且公會之組織近復有同業公會聯合會之成立其自决精神日趨進步現有須報告者綢緞布疋棉紗同業會洋廣雜貨發莊同業會洋廣雜貨門市同業會五金雜貨同業會海貨同業會顔料火柴同業會均訂有自决辦法細查其中以綢緞布疋棉紗同業會辦法極爲完全該會現將同業進行辦法商號各擬訂一厚册並有印花戳記三聯單式樣等件送來其規則係共同遵守印花乃黏封存貨之用至三聯單則於出入時塡一聯爲本號存根一聯報告商會一聯報告國民大會調查委員會以便隨時稽考而免私賣私買防杜弊端此種辦法擬請諸君及各行商特别注意仿照辦理現在委員大會已發公函大約日内即可寄到各行繼　夏琴西君宣讀同業公會聯合宣言並當場分散次又由　月庭劉清揚馬千里孟震侯夏琴西等相繼演說詞均慷慨激昻聽者極爲感動時至六鐘乃宣布散會茲錄該會宣言如下本埠經營日貨各商人以自决心求良心上之適合謹宣告於全國父老兄弟姊妹之　曰巴黎和約日本違背宣言强取青島若非美國主張保留幾乎演成事實國人視爲切已之痛是以愛國志士青年學子奔走呼號救　聲浪義干雲漢自五四以迄於今日同胞犧牲之大熱力發揚之久已爲空前之舉人心不死國事可爲慷慨激昻之氣信足以挽此已失之外交有警於東鄰矣際此風潮未息烟雲匝地日人反不知覺悟自悔其非復有福州慘殺學警之舉風聲所播激動全國熱潮各處國民大會之集合遂不約而起其决定共通之辦法卽消極救亡所謂抵制日貨者洵爲我國國民所公認矣故我本埠商界以當仁不讓爭先恐後之决心各行凡與日人有交易關係者遂不約而同均與日人聲明已訂之契約暫爲保留現在商務暫行停止以表抵制决心犧牲一己之利益而爲救國之自决是此同心同德不能不有共同之集合以期團體日堅心力益厚對外則取共通之進行以籌對付之方法此本會組合之所由來也故敢懇切宣告於全國同胞之前曰青福交涉日大若不覺悟趕速讓步以平國人之氣敢言中日商務無回復之日本會旣抱此自覺之决心純粹爲商人愛國良心之自動絶不受他人絲毫之利用無微　之雜質本會具此獨立之精神謹致詞於同胞曰愛國救國各盡其責毅力堅心必期同德再接再厲永遠弗息勢迫利誘無背我志用敢宣告以期同氣 
[川垣商學界之大風潮]  
四川省城因抵貨事學商兩界突起内爭據與商會有關係之川報所載消息節錄如下數月以來學商兩界極主聯合事事接洽卽遇有爭執之點無不各提理由共同討論乃前日（二十六號忽發生事變是日七帮商人因組織商界救國團齊集會内尙未出門適值學生十餘人拘執中東大街同慶長商人前來頭上　有亡國奴標記方到商會門首雙方卽起衝突初僅言語不相下繼則商人與學生毆打一班閒人又將擁擠入觀門者立將大門關閉學生之在外者電召各校學生又因是日學界曾結隊遊街在外者頗衆故愈聚愈多約有一千餘人學生聚集商　門首門者不開乃捶門而入又起衝突警察長官勸學生各校舉代表與商界代表正式交涉學生未允分向各室搜查共得二十八人縛兩手於后數人押一人到皇城而去衝突發生後各商塲店門一律關閉商業場後半掩半開東大街總府街各店亦多閉門氣象頗不佳是日商會白副會長因有事早出衝突旣起周正會長因足部跌傷請人背負而出對學生分辯甚難嗣聞全所器物被毁且波及商會人員遂於當夜派人見省長請予維持是晚學生由商會押同商人二十八人開赴皇城隨由各校代表會商辦法有主張將所押商人綁游示衆者有主張交法庭依法懲辦者有主張赴省署請願究追肇事之商人者討論久之而所押商人則置於高等師範大門内之一洗濯房有警士二十餘人看守之有數校學生見議論不决主張立往省署請願隨後乃議定全體整隊往省署請願共約千數百人省長出而接見各校代表陳明肇事情形請願三事第一須將所押商人二十八人押赴各街游行示衆第二須將商學聯合會由商會方面舉出之職員傳到法庭問以毆打學生之原因第三抵貨一事仍須積極進行省長對於二三兩件允之而於第一件則以爲押赴游行將惹起反感在學生方面雖足以快心而救國進行反因此而生大梗學生代表謂省長不允全體學生今晚即守省署不去省長復勸解有頃學生代表乃謂不游街示衆可也但由全體將商人等押赴法庭以昭愼重遂出省署同到皇城已十一鐘後矣各散歸學校 
二十七號午前午八鐘後各專門中學小學校學生陸續整隊集於皇城約至十一鐘已有二十餘校學生整列明遠樓以内之大壩共約三四千人仍由各校代表開會商議辦法久之乃决定將管押之商人押出攝影後再押赴各街游行游行後交與法庭隨由外國語專門學校代表報告全體學生　遂攝影攝影地點即在高等師範學校大門内之空地由學生將商人等之衣 
 
 
 

Page 7

 
 
解去皆成赤膞並將各人之手反摶於後排三列於牆垣之下有學生若干人皆令該商等跪下攝影後因一律跪下不便拍照乃令後兩列起立時高等師範學生有主張令各商人穿衣再照者謂睹此赤膞跪立情形殊於人道不忍環立而觀之學生皆大吼謂甚麽人道昨日打死打傷學生是否人道衆皆催請照訖游行照像者安置鏡箱時忽有人在後大呼照不得衆復大呼誰人說拉出來打學生代表又勸止之而高等師範學生遂有一部分召集在校内開會討論外而將影攝訖復將商人押入室内將衣穿訖時忽來一青年强欲入内會晤商人衆勸止之不聽且肆毆學生學生遂將該青年一併縳住而楊省長適到學生正綁各商人高等師範校役持一紙條貼於牆上上書請各校代表集合聽省長訓話學生不許張貼令其持去隨又有一校持一召集代表之木牌來衆復毁之遂皆催押游行每隊學生中押一商人而每一商人皆將手反縳於後一學生持繩兩學生扶其左右臂制服隊之學生前行便服隊隨後出皇城時最前一隊所押之商人背上插一標子上書亡國奴字樣復有一人持一木牌前行上書請看亡國奴五字後面各商人有戴帽者學生將帽反裏子於外戴商人頭上多爲紅色皇城外立觀之人滿街左右皆是學生有呼請看亡國奴者有沿途演說者沿途立觀之人亦有呼亡國奴者有謂將其打死者有亂駡者游行街道係由東御街順城街代書街正府街擬往交法庭至正府街時有學生代表十數人到謂省長允負完全責任令吾輩將所押商人交付於彼由彼轉交法庭現在全隊可復開回皇城不往法庭於是全隊由西府街經騾馬市街西玉龍街玉帶橋街鼓樓街提督街將近總府街口有幾人大駡亡國奴有一人奮身而前毆擊押行之商人學生阻勸之至總府街新集商場門首有在茶園之樓上倚窗而觀者皆拍掌街左右之人亦拍掌樓上復有大呼打者學生皆舉手呼不可打而打打之聲不可止且有舉櫈而起者學生皆驚疑向街左右退避左右立觀之人亦紛紛奔逃多向各舖户亂闖一時秩序大亂在街中之學生見無他變復招學生集合阻止便服之學生清點所押之商人時有傳言後面學生被撻并被擄去十數人者又有謂商人已跑脫一人者有頃秩序回復閉户之商店聞有開肆者學生隨仍整隊由湖廣館街北打金街東大街東御街回皇城仍整列於明遠樓以内令商人排列跪下隨復令之起立清點人數已少三人復押入師範學校門内之空室時省長及各學校校長尙在高等師範學校警務處長騎馬隨學生後游行以維秩序此時亦到皇城省長召集各校學生代表在師校之敎室内演說學生代表約百數十人入敎室尙有一二百人立於敎室外楊省長謂諸君所爲究在救國嗎還是求快心呢若是快心今日諸君之心固算快了然在一方面快心在他方面則爲大憾救國責任很大似諸君今天這樣用意氣究於救國的前途有何裨補抵制外貨貴在引起商人的同情諸君則未免引起商人的反感須知道引起反感進行必愈多障礙我在初的意思叫諸君把人交與我我交與法庭辦也是爲諸君設想的諸君不聽必欲押去游行現在已游行了本來也無須交我了爲甚麽呢我說交與我是要諸君不押去游行第一恐滋出事端第二恐學商兩界此後的意　愈深救國的進行反不利諸君旣不聽我的誠懇的話去快心的做了無須我再來將商人交法庭了但是我絶不像這樣客氣用事諸君出去後我同諸君的校長都非常爲諸君憂慮恐今天在市面再生出事愈是不幸了幸而得安全回來諸君想來當聽我的話了所押商人仍然交我由我轉交法庭依法裁判并且由我負全責絶不至私自將人釋放法庭的如何審判我本是不能干涉的雖說我有監督的權但祇能監督行政不能干涉審判不能於審判時我去列席這是要望諸君原諒的不過肇事的情形我也可以向審判官吏說說諸君對於將人交我一層有無異議衆無發言者省長再三問某校代表乃謂同學皆係主張和平解决由省長交法庭正式裁判法庭官吏也有知識也有良心也當主張公道同學無有不贊成的衆皆鼓掌聲言贊成楊省長復謂諸君旣贊成了我還有要求的諸君不幸遇了昨日的事又不幸做了今日的事雖外間的人也有贊成諸君舉動但是也有反對諸君舉動的昨日的事正是反對一種微象現又加了一層反感了那麽案未正式解决以前諸君便要沈靜一下游街講演警醒各界的人本來很好的但在此後幾天内講演恐再遇意外的事就不慮這一層諸君也宜沈靜的把事思量好商議好才做萬不可憑意氣做事（兩方言論甚長從略）最後某代表謂省長的一番訓話很明白的我們旣没有别的意思也就不長說祇商議怎麽樣交人衆謂在至公堂點交在押的商人各學生遂退出整隊先後離去皇城至在押商人隨即送交法庭餘情續誌 
[川省路線之研究（續）]  
長江線地理學家恒比四川爲一瓶長江則爲瓶之頸瓶之進出路獨賴此頸蓋川省四圍皆山惟東部以長江爲出路然長江且在奇險之灘峽間穿過不下一百英里川中之山在許多地方高出於海面數百英里當大汛時江水高漲達一百七十五英尺其力至猛目下川中交通獨賴長江然灘峽至多且險航行不便長江路線之測量係循江上行經過灘峽大建築上極爲困難據該測量之計畫擬造一大隧道長三百餘英里即一萬七千英尺該隧道之所立地點名曰南圖此項工程極大且需費浩繁惟近來川漢路之新工程師嘉路爾氏重加測量决將隧首計畫取消而另取沿江一較易及較省之線今試將此新舊兩線一爲比較即可知新線比原線有遠勝之數點（一）減短距離三千九百七十五英尺（二）減縮最大之灣角自八度至六度（三）減縮全部曲線一○九二度五十八分（四）減縮最大斜度自百分之一．二五至○三一七（五）減縮高低相差之度七百六十七呎（六）減少全部建築費三百二十萬六千元原定之川漢線自離南圖後沿長江而至重慶上游之一點然後陡折而向西北離江邊而經内地至成都沿途經過之處山巒起伏天然阻礙極大且此線測量之時已非常困難實行築造時其更困難可知也 
漢江線從漢江以入四川意想本非新頴聞其始本擬取此線後因於川陜交界處不得相當之渡口始改就長江線今則美國工程師重新詳細測量不憚　阻經行四千英里之長途居然於川陜交界處覔得一（大分口）爲過渡之處則此疑點已可解决漢江線之沿途固亦有崎嶇險阻之處然較之長江灘峽則此善於彼矣要之入川之路决無平坦大道向使有之則鐵路亦早已造成矣何待今日哉茲再將兩路比較上之數目略舉於下長江線全長九三八·八英里漢江線全長八九五·五英里兩線相較漢江線短四三·三英里長江線最大之斜度爲百分之一·九八漢江線最大斜度則爲百分之一至於高低度數則長江線高度六·九○二英尺低度五·一八二英尺漢江線則高度六·五六五英尺低度四九一九英尺長江線最大之曲線爲八度漢江線最大之曲線爲十二度長江線全部建築及設備費預算爲二萬一千二百六十萬八千七百元漢江線則預算祗須一萬七千七百二十一萬一千六百元兩相比較後一線可省三千五百三十九萬七千一百元是故綜計漢江線有四優點（一）距離短（二）最大斜度較小（三）高度低度較小（四）建築費較省更就營業上論之長江線因地理上之關係將來受水路之競爭而得之損失必較漢江線爲多目下長江之水路交通雖有種種阻礙而將來必大有進　足以與陸地之交通相競爭也由上述種種觀察可見漢江線實遠勝於長江線雖然專就　線比較雖已足以定優劣尙須就中國鐵路事業之前途通盤籌盡而判斷之换言之則此兩線　中國其他已造未造之鐵路關係若何其關係所發生之結果與中國全局孰爲有利是已（未完） 
[三紀憲法中之省長問題]  
黨派又起大風波憲法會議中之一劇 
廣東週循社通訊云憲法會議今日（八日）果不能開議矣蓋五十號與石行會館以主張失敗故相約不出席以爲抵制（間有到者然亦少數）是日林議長主席到會者參議員一百二十餘人衆議員三百二十餘人共四百餘人至二時尙不足法定人數遂延會二時二十五分褚寓首領吳景濓到吳及褚寓議員多人尚欲簽到有議員陸某大怒謂旣延會後尙簽到奚爲遂將某秘書毆打事乃寢散會後照霞樓及褚寓均咎均五十號與石行會館破壞制憲而五十號與石行會館則咎照霞樓與褚寓多數横是日門首有制憲促成會散布傳單大意勸議員少數應服從多數者意蓋欲促五十號與石行會館議員出席也而該兩系議員以爲輿論政治在多數黨不防制少數黨之自由討論而不在以多數壓制少數故堅持絶對不能承認第十一條第一項（省長民選）之通過且謂議長舞弊違法要求第十一條第一項應再付投票表决而褚寓與照霞樓又絶對否認其反對黨之要求並謂第十一條第一項絶對不能讓步寗可於他條承認責任參事制之存在以爲調和蓋省長民選爲國民黨數年來之主張與民主主義之要求也五十號與石行會館則謂第十一條每一項旣規定省長執行省政務是省長獨裁制已確定安能容責任參事制之存在如其容之豈非一本憲法内各條自相矛盾且求民主主義之實現則責任參事制較省長獨裁制爲更優十日憲法會議議事日程發出仍是議第十一條第二項而五十號與石行會館仍擬不出席以爲抵制於是省長民選問題兩方相持莫肯相下明日（九日）審議會又值審議第八十二條（解散權）此條兩方亦未妥於是憲法上兩大問題（解散權與省長民選問題爲國民黨與研究系相持最大問題六年政變皆原於此兩問題者）又同值糾紛之會而議員諸君又能了解自由政治之眞諦以渡此難關故記者對於憲法會議之前途甚抱悲觀矣 
[湘米確定弛禁矣]  
湘米之必將開禁一般人早已料之最近積有榖米之富紳如慈善總公所紳董沈克剛李庸龍　瑞周聲洋商會長張先贊會董陳炳矅蕭恩綬淮商公所劉國泰善後討論會長吳嘉瑞副會長蕭文昭義賑平糶會紳董王在湘中路紳士陳文瑋黃膺李達璋南路紳士何慶濤董鍾璘聶成琨西路紳士陳銳戴德成等又聯名具呈省署謂湘省銀根奇緊皆由無貨物出口斢換現金所致亟應開放米關以資救濟且榖價過賤必至傷農銀缺農病非弛禁不可云云省署對此表面雖經批駁而政務廳長史紹久長沙知事俞兆桐又再三呈請開放米禁湘政府以此項稅收所入至少可得百數十萬本早有開放之意於是决計准行已委財政廳長楊從權爲兩湖米捐總局總辦一面查照成案電請鄂省軍民長官委任會辦聞此職將屬之湘紳程頌萬惟聞程氏則甚不願就至各分局局長省河已委李耀南荆河腦已委黎戬蘆林潭已委李藩西（卽前充所謂公民會副會長者）藕池口已委陳時夏其餘正在分别派委又有卽由各地釐局長兼任之說此次弛禁暫以兩百萬石爲率日來籌備一切忙碌異常至總局仍設財政廳側已組織成立矣一般希望差委之人奔走運動大有日不睱給之勢自此事發表米價即日形騰貴富有之家固可以藉此將榖價高抬大獲其利惟彼肩挑負販之小民則多叫苦不迭竊恐金融雖或可藉資活潑而於貧民生計問題又將大受影響矣又聞實行弛禁之期已定二月一日有謂定舊歷十二月初一開禁者不確以照弛禁定章須從布告開關之日起算扣足三個禮拜始能實行也）現但須部覆一到即可確定耳 
張敬堯開放米禁電文如下湘米外運前經鈞院議决在案旋以英使抗議文涉爲難而湘省紳商學各界及在京湘籍議員又迭次請開米禁僉以榖賤傷　爲言敬堯體察情形去歲秋收實稱中稔外縣囤積甚多遂决定正式開禁多以三百萬石爲限本届因湘南湘西災情頗重擬酌留一百萬石藉資救濟開禁二百萬石俾使流通此實斟酌現情因時制宜之法而復慮開禁以後漫無限度將來封閉條約上米價過甚操縱綦難再四籌思决由湘省刋印護照發給運米商人收執無論華洋一律領用庶於開放之中實寓限制之意而湘省邇來財政枯竭達於極點軍政各費積欠過鉅外縣旣鮮收入中央又同此困難接濟無從應付乏術轉瞬陰曆年關在即若不先事綢繆何以維現狀迫不得已擬援照歷次米捐原案每米一石加收軍事善後特捐洋五角在商人出費無幾且有急公好義之誠在公家積少成多藉收挹彼注此之效間嘗通盤籌劃舍此别無良法以度難關目下開禁手續業已籌備就緒并飭特派交涉員朱孝威會同本署外交參議官余兆桐將上項發照及加收軍事費情形與稅務司及英美日各領事一再接洽均允贊助理合將擬具辦法及經過狀况撮要電呈鈞處伏祈俯賜照准迅予照會各公使轉知駐湘各領事對於此次不得已抽收軍事善後費一項務請一體贊助並令飭總稅務司令長岳各關對於華洋運米商人非持有湖南督軍兼省長護照不能騐放如是則旣免流弊並獲裨益乞鼎諾並候示遵張敬堯叩文印 
[駐省湘鄉學友會通電聲討曾廣鈞]  
各地湘鄉同鄉湖南同鄉各省敎育會各團體各報館公鑒敝邑曾廣鈞破壞國法違反公意前旣私造公民大會現又僞稱敎育會長趁火打刼倒行逆施茲特聲討其罪以與國人共棄焉（一）洪憲勸進當袁氏當國曾廣 
鈞醉心利祿反叛共和首以湘軍後裔名義勸進稱臣帝制罪犯倖免誅戮此急應聲討者一（一）私造公民大會去年以來曾廣鈞乘張敬堯督湘獻媚張督邀集一二奸黨私改公民大會名義通電留張利圖一己害陷全湘此急應聲討者二（一）僞稱敎育會長敎育會歷係民辦機關曾廣鈞承張督摧殘敎育之毒意條呈省署以爲壓落學潮改造學校當先奪得敎育會於是張敬堯有下令湘江道尹官辦省敎會之事而官辦結果曾廣鈞擅稱會長現全省敎育界通電此次選舉均未與聞曾廣鈞狐假虎威目無法紀視全省敎職員如無人破壞民意機關愚弄敎育事業此急宜聲討者三吾湘鄉自清咸同以來人材輩出其所貢獻於湖南與國家者亦不爲少尤以曾氏先人功名震一時孰意至今日而産生該氏得罪國人爲禍湖南敗壞先人名節玷辱儆邑名譽敝會同人念茲心痛懲究曾氏之罪死有餘辜叨在同鄉之誼理先警告如其改過自退固不妨與以自新之路若仍流連忘返請一致加鈇鉞之誅凡我同鄉尚望同此主張着實預備長沙駐省湘鄉學友會叩蒸 
[杭州快信]  
廣濟體育等校全體學生組織精神救國會現已實行成立選出正會長高賓銳副會長楊志楨董史幹事沈陳燦何國楨楊松幹秦蓉棠會計阮澄文牘張廷棟顧以本書記張濟安王亦勳 
杭州各校學生支會以此次罷課風潮對於汉校師校均不滿意已各派出代表二人至廣濟體育等校聯絡重組新學生聯合會屏除師法二校不日將成事實 
紹興阮社破獲僞造某銀行鈔票案犯章勉齋昨經杭法院判處徒刑八年房主章少棠曁工匠劉萬源等五名各處徒刑六年 
吳興陸同源暗殺寡嫂嚴氏曁女僕張媽身死案不服上告經大理院發回再審昨高審廳提集要證陸阿巧開庭研鞫仍擬判處無期徒刑 
之江大學風潮已靖全體學生昨已回校照常上課 
[南京快信]  
李督主張邀請南北分代表來寗開非正式會議磋商和議進行方法聞章士釗施愚前日來寗與此事有關 
施愚亦已於昨日晚車返滬 
軍民兩長昨會銜電京請維持烟台海軍學生 
倪嗣冲派員來甯請南京收容所德艦醫長余德滿赴蚌治病李督批准給假並給以許可證限五日内繳銷 
院電各省趕備九年預算省署已飭科趕造 
常熟縣公民孫敦行等呈軍民兩署謂該縣警務腐敗賄縱私設烟燈環求准予密派幹員赴常引導緝獲以肅法令而袪毒燄李督齊省長令行常熟縣知事查核辦理 
江蘇考取之自治模範講習所學員周長康等四名准今日領資赴京入校肄業 
地方通信 
[松江]  
盜首已獲案供認糾搶新橋車十八圖范祥華家擊斃事主范陳氏一案由新橋警察所巡長王培卿探得綫索隨同水警第三分隊長徐貴臣先在徐家滙地方緝獲夥盜姜少文張家珍二人解經縣署訊出由王金生爲首領搶搶後逃匿上海專情當即派遣縣探赴滬偵緝旋即會同租界探捕將王緝獲業於十五日引渡來松由縣開庭鞫訊直認搶刦戕殺不諱並供搶刦鈕村廟周姓戕斃事主周木生一案亦伊所爲惟連刦賣花橋公和等三家一案因伊適在病中故未預分云 
[蘇州]  
二師政旅消息二師改旅風傳已久原擬在八年十二月内先裁一半至本年一二月再行改組歸併當以考騐兵士未能如期　事且年關經費支絀裁兵恩餉一時又無從籌給故預定計畫不能准時施行近悉所存二師外防駐　已經朱兼師長派第四旅長蘇謙分别校閱完畢而各團營之成績表均依照校閱時之評判彙造到師前日朱兼師長奉召赴寗乘便將上兵成績表親自携省而呈並請求將二師自併旅不與鎭軍合併庶於實際上不須多裁兵士祗須取銷若干軍官佐屬於分防寗蘇亦可稍具實力與李督磋商結果聞裁併期已准定在夏曆二月間矣孀婦遇　自盡縣屬沺涇鄉地藏村民人朱磻溪故後其妻計氏矢志不嫁有某催甲素涎計氏妾色强欲娶之爲妻計氏不從某惟甲即糾約多人前往强搶將計氏搶回家中欲行姦汚計氏誓死不從因之爭閙經鄰衆不服羣起與催甲理論當將計氏送回朱家詎計氏回家後跪於故夫靈前大聲痛哭謂慘遭汚衊赧顔無地與其含羞偷生將來仍遭毒害不若不死爲愈越日竟爾自盡迨人知覺早已不救未知有人能爲之伸雪否 
漕糧减成征收吳縣本届漕糧因夏秋間霪雨連綿田多歉收自應分别减征迭經省委來蘇會同吳縣知事查勘明確造朋送省查核經財政廳胡廳長令行温知事邀集士紳會議磋商辦法經温知事與各紳商定除全荒各圩一無剔除免征外餘各普减爲六八五折征收呈省核示昨奉省長財政廳長批回准以全荒各圩免征外其餘各圩普减爲六九折征收温知事奉文後現定一月十五日啓征并已通告各業户矣 
定期追悼馮河間馮河間在京逝世蘇垣政紳學商各界現已議定一月二十八日假護龍街塔兒苍寳積寺開會追悼日内正在預備云 
新劇公會立案蘇垣民興新劇社顧雷音陶梅等以新劇界分子複　亟宜自行取締特發起組織新劇公會俾可審定各會員資格並取締不規則舉動實行社會敎育主義擬就簡章呈請警廳備案已蒙批准給示茲定一月二十五日假留園開成立大會已預行發束邀請各界各團體届時蒞會參觀云 
[鎭江]  
組織查騐米糧所鎭郡上等　米現已漲至八元餘各界聯合會業於日前邀集各團體開會議决組織米糧查騐公所十四日該會復開會公議到者有商會代表王近如胡健春縣敎育會代表李雁湖縣農會代表韓炳文市公所代表王蔚卿國民委員會代表李春蕃學生聯合會代表李則成各界聯合會代表　錦泉等公同討論後當投票公舉查騐公所主任陸小波副主任林雨農機關附設商會儘本星期成立現已呈報官廳備案所有本訂簡章及查騐　則均由列席人員及米業董事方銘耕承認通過酒館縱火圖賠小魚巷順源哥樓酒館保有火險竟於十四夜一時正用引火物燃燒　板幸火光射出當被街鄰覺察羣往救熄事後查出該館並不呼人救火情有可疑現已聯名報告警區請予傳究一面由房東天主堂總司鐸　執中君據情函致丹徒縣張知事將該館主楊正源及館役完樹滋二人連同集木半段一併送交一區吀看管矣 
[揚州]  
呈控强奪蕩地運署近據伍佑場灶民間秉恒呈控華泰監墾公司强奪蕩地請予核辦等情段司長以該公司係正常營業斷無强奪蕩地之理已令泰屬總塲長查後矣 
連河又凍運河上游前因天氣嚴寒曾一度冰東旋因天　南風即行渙釋日來寒威益甚滴水成冰所有土游高實氾淮各處下游灣頭三　河一帶又復冰凍揚清寗揚通泰鎭揚各小輪航綫均爲阻斷十四日揚鎭早班小輪祗開至揚子橋爲止十五日各帆汽船水手司役均往下游一帶鑿氷以便行駛船隻免斷揚鎭交通 
[嘉興]  
浙江第二中學風潮嘉興浙江第二中學校膳費向分春秋二季繳納每年作十月算每月三元茲校長計仰先宣言須全年十二月算核計浮收六元學生推代表向校長請求滬免不允本届大考學生要求廢止又不許遂於十四日全體罷課矣茲將校長與學生兩方面函電錄下第二中學計校長電敎育廳云昨晚學生要求廢止考試據理拒絶今日罷課一再開導無效省視學徐文藻目睹情形校長辦學無狀請予退職派員主持寒夏廳長當日復電云嘉興縣第二中校長　寒電悉仍令遵章試騐如違分别儆戒無庸辭職敎育廳寒印各生致函家屬云前日同學等以寒假期内近年來無故多收膳費三元故推代表請求校長照除校長不許近今各地學校因學潮所趨大都廢止大考注重平日本校同學亦以此請求校長校長又不許而反無理壓制以致激動衆怒釀成罷課云云 
[徐州]  
學生會聚議罰欵用途徐州南門外魏聚源號私運日貨被學生聯合會查出經各界聯合會調處罰錢四百千山學生聯合會自行處置一月八日學生聯合會開評議會討議此欵用途　　法文大學分院樊某等提議助湖北義賑第七師範曹某提議留辦義務學校雙方辯論良久嗣由十中卜某取折衷辦法以二百千助賑二百千辦學一二女高兩校附卜議卒因七師人衆當日未能表决而散 
[安慶]  
皖政界之更迭警察處長兼警察廳一職業有明令以水警廳長程炎動代理程前往長江一帶巡閱現經軍民兩長催其回省接印視事聞程准十四回省劉處長交卸後聞已另有位置安慶道尹胡朝宗本省公署外交柲書此次代理道篆純係呂之意思茲以呂已去皖遂亦繼續請假北上聞聶省長擬以劉道章先行代理俟取得同意後日内卽可發表云 
皖議會展延會期安徽省議會議員以六年度行政預算案尙未審查完竣特展延會期以資審查並咨省署查照矣 
[廣東]  
宋淵源改裝離閩南日前軍政府下令驅逐宋淵源離去閩境後有　籍國會議員多人去電勸宋回廣州制憲刻聞方聲濤已離去戰綫陳炯明亦嚴密設防并派人示意宋氏謂遵奉軍府明令應請離去閩境宋昨已改民裝離去德化將避往鼓　　或來香港亦屬未定但决意不到廣州云 
雜評一 
[四川商學界大衝突（默）]  
人孰無愛國心商學界初無稍異也第以兩者所處之地位不同雙方之所犧牲亦不同故商人當諒解學生之眞意學生亦當體諒商人之苦衷而爲之代謀萬全能以誠意互相原諒而後能相親愛能相親愛而後能同心協力一致進行事固有寬一步而適以相成者也若不能互相原諒勢必互相堅持一拒一迫乃有過甚之舉動而生反感變親愛爲仇　本以救國之故而求商學界之聯合乃其結果非特不能聯合而反大傷感情團體破裂進行障礙不適與初旨相反耶 
故吾謂今日商學界第一宜以誠意相原諒而不可有過甚之舉動斯言非以懈人救國之心也正欲以堅人救國之志若如四川商學界因聯合而起大衝突相視若讎敵豈僅無補於事哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[意國飛行家由羅馬飛赴東京]  
　　字林報云本埠意總領事昨接來電據稱意國飛行家巴那魯米氏·與斯加維尼氏·二人已着手由羅馬至東京之飛行本月八日午前自羅馬飛出其所駕駛者爲加勃羅尼飛機云 
[耶蘇誕節由美運華之銀圓]  
　　上海泰晤士報十二月二十三日紐約消息云耶穌誕節將有三百萬銀元　舊金山運往中國以便鞏固遠東之匯率而保全本國金貨之供給此批銀元係花旗菲列濱與友華三銀行聯合運去以前由私人名義運往中國者共有一千二百萬銀元計十一月二十五日運出一批爲三百萬元十二月十日又運出一批爲九百萬元若此次耶穌誕節運出者則係國外銀行與政府間協定之第一批也 
[關於工部局收捐之紀事]  
商舗緩繳春捐之審訊 
控告報館與陳世光 
公共租界内各商民前因要求華人市民權緩繳英美工部局春季捐欵嗣得領袖領事覆函後業已照付其詳已備誌本報昨由捕房往傳緩繳捐欵之江西路察仁茂·四川路張福之·王之清·和泰·毛裕泰·陸元甫·方春昌·葉阿香陳興昌·南京路桂安卿·宋家發·汪永孝等十二户至公共公廨候示届時祗蔡仁茂一人投質餘均不到當經俞襄讞與英卓副領事升座第一公堂傳訊即據工部局代表高易律師上堂譯稱捕房請傳抗捐之蔡仁茂等十二户於今日到堂候訊現四川路和泰等九户已如數繳到尙有堂費請追而蔡仁茂·張福之·王子清·等三户未繳請追並着繳納堂費云云並由捐務處西人『惠爾生』到堂證明被告不付捐欵情形又據西捕頭『王』投稱率同中西包探往傳蔡仁茂等十二户囑其今日到堂當時分給各户傳單一份等語是時英領卓君問蔡仁茂曰爾等何故抗捐蔡等答稱並不抗捐因要求市民權暫緩付欵卓君又曰爾等如此對付似用兇　相向恐嚇蔡云並無此意或者司賬人外出之故現將捐欵繳存公堂言至此卓君遂磋商俞襄讞會判被告照付捐欵及堂費此案判决後復據工部局代表高易律師起而聲稱上星期一公堂訊理科學儀器館·鴻運樓菜館·志成桂圓店·等抗捐案工部局奉堂諭至午後由收捐西人執行堂諭往各商號收取捐欵仍然抗違故將銀洋貨物取回作抵現捕房得悉各商號均反對執行堂諭之事要求保護經收捐欵之人且查十四號大埠新聞·民國神州·大生等報紙均載有福建路商店被執行員帶有手槍或打毁什物並云明濟堂報告商會謂工部局用强硬手段以致商界罷市之新聞此種語句莫非激動人心今日字林西報亦載有陳世光於禮拜三在洋務局云捕房用此種手段收捐甚不正當須請交涉使向領事團交涉此等言詞捕房見之不能不注意查公堂派員執行堂諭有何不合之處敝律師責任所在應請飭傳陳世光並以上各報館主筆到堂質問云云經中西官核供諭候商明再核 
[商界總聯合會電留總董]  
本埠各路商界總聯合會昨因總董陳則民赴粤制憲一再愆期乃特去電報告一切文曰廣州憲法會議議長衆議院議長曁議員諸公公鑒本會總董陳君則民本定南京號南來參與制憲適公共租界全體商民因爭市民權全體挽留主持一切今因稍有頭緒俟交涉妥貼卽行來粤事變猝起致阻行期未能卽時電達萬祈諒察上海各路商界總聯合會副議董金馥生·俞　珍·曁全體董事同叩 
[租界施行印花稅暫緩進行]  
租界方面施行印花稅一事現經江蘇印花稅分處李湛田處長來滬會同上海郭坐辦並上海縣知事等至南市縣商會北市總商會與正副會長接晤擬會商推行租界人民貼用印花稅方法嗣因兩商會近日會務忙碌對於推行印花稅一事尙不能一時提議且陰曆年關正商界結束賬欵之際恐無睱議及故商請李處長暫緩進行云 
[全國各界聯合會致豫省函]  
請辭却官廳政　分子 
全國各界聯合會致河南開封各公私團體函云敬啓者一月十三日上海時事新報載河南黨會之風起雲湧新聞一則據云河南學商各界發起於元旦日假馬道街總商會開各界聯合會預備會一次與會者省議會警察廳·實　廳·豫泉官錢局·政治促進會·豫政籌進會·河聲大同兩河新中州等報館·拒土會·天足總會·敎育會·私塾改良會·國貨維持會·學生聯合會·以及工商各界云云查各界聯合會之性質純爲民意機關决不稍染官廳政黨色彩貴地各界聯合會之組織與本會以農工商學報等民意團體爲組織分子之宗旨不甚相合敢清貴會將組織中之官廳政黨分子婉爲辭却以符組織眞正民意機關之原旨并望將辦理情形詳爲見覆是荷 
[彭允彝爲湘人呼籲]  
南方分代表彭允彝致廣州電云廣州軍政府政務會議總裁諸公及各部長各省軍代表鈞鑒頃接湖南旅滬各界聯合會函稱張敬堯禍湘屠毒生靈囊括財産被災省分以湘爲最烈而擁兵盤踞尤爲和議之中梗張不去湘卽大局亦無從解决公誼篤桑梓代表輿情曁見聞之確切亦痛苦之同膺當茲民誦偕亡　難終日乞首先申議或達諸政府以撤換張督爲賡續和議開始條件其將來善後公等自有相當之措置全湘命脈維　我公三千萬同胞企踵以待環泣請命亟盼設施云云情勢急切謹此代陳伏望諸公顧念湘局速賜鈞裁至爲盼禱彭允彝叩寒 
[南洋華僑最近之兩電]  
干加低華僑來電上海華僑平和期成會正副會長李登輝·朱遐九·謝碧田·鈞鑒和議重要條件首在取消軍事協約乃北庭忽擁靳組閣靳本武人且爲簽名軍 
事協約之罪魁卽此一端北方謀和誠意何在望貴會迅電徐大總統速免靳職待和局解决再組正式内閣干加低華僑工商書報社代表余志同叩 
北加浪華僑電上海華僑平和期成會朱遐九君鑒 
張敬堯督湘以來罪惡通天擢髮難數近又私販鴉片種子禍國殃民華僑間之髮指皆裂懇速電北庭請立予免職各辦以救民命而抒國難北加浪華僑工團柏幹祥叩 
[旅法華工會之來函]  
旅法華工會張超伯致工業協會曹亞伯函云亞伯先生執事大書并貴章程頒來讀之不禁爲我勞働前途額賀也我國數千年來諸當道均視實業如漠然國人賤工惡習幾慣爲病柄近數十年仍然如故夫我國當道之不良本不可諱而　人之愚昧亦可謂極點以致使東西列强垂涎我國之不動産攘奪我有之經濟權逞志施毒不遺餘力以致搆成今日之局面來日大難伊害胡底眞不知我國人民曁政府各當道對於國家抱有 
若何之感想而居何良心也超等栖身海外目擊心傷見人團之强盛政府之精良人民之勇悍眞正令人欽佩無旣相形之下愧死　地矣伏思國家興亡匹夫有責天職所在義不容辭是以應時勢之激刺組織旅法華工會以匡國家之不逮責任重大隕越時虞况且我輩工界之組織正值幼稚時代諸事非羣策羣力不足以輔其進行事事非和衷共濟不足以　成工界之事實前者致函先生接洽正爲此也今蒙不棄承認合併以期達到最後之目的是見志士相印於一心超一介武夫不實諛詞旣允其請理宜磋商善後之辦法第恨寄身海外心與力違縱有策應有志莫逮維今之計務祈先生　對於國内進行應取急進主義爲要至於海外一方面超當竭誠努力與諸同志共勉之祈勿遠慮尙有一事領敎今後旣稱携手一致應將海内外今併之手續融洽方妥超對於此層辦法不甚明瞭祈卽示知俾利進行至盼至盼再將超之愚見條陳如後祈先生逐項據實答覆切勿敷衍函示爲盼條陳如下 
『一定名』期國内國外統一之名稱俾爲市面一致遵施實行勿使混亂方可收羣策羣力之效『二總部地址』應擇一適用地點永遠不移爲妥『三章程』仰工業協會原訂之章程如要删改另一問題俟大生效力後再行提議修改可也『四選舉總部主人』充任事總席者代理實非長策久而久之恐有疏懈之慮此種手續祈自裁奪『五工業銀行組織』斯銀行爲必要至於辦理手續亦祈自裁如海外一方面無不樂從如有用海外財政之處祈函示知一切超定遵行『六華工歸國之處置』凡在海外之華工已入工會者歸國時理宜安置伊等方可取信於人藉此亦可警勵全國人民之心理如華工善後之問題正爲此也 
餘如義務學校·工人醫院·薦工處·設工廠·開採礦産·修築鐵道擇取船塢種種應辦之事件均在刻不容緩之際先生等富有經騐實非超之管見所逮超今所希望於先生者即毋見難生退勿以驕傲從事是也區區 
直言幸勿見怪爲國爲民當能諒此 
[歐美考察敎育團消息]  
本埠某學校接歐美敎育考察團任誠君來函云（上略）自前月杪自　濱開行迄今十日亘二百數十時之久均盪漾於洪濤巨浪之中境遇殊少變化明日可到檀香山聞到時停輪祇十時尙須登岸游覽故今特預爲作書略述近狀日前自長崎乘火車赴東京初以爲舊游之地重經必多佳趣詎爲期太短怱怱一過敎育固未暇參觀卽社會亦殊少經歷但覺道路仍舊欠修而電話不靈郵遞遲滯轉似乎吾國之交通殊出意外惟物價騰貴大異乎前人力車祗一二里遠代價須四五角 
之多而各處旅館酒店待者之小賬（日人謂之茶代）則竟非十分之三四不可（如正賬十元小賬須三四元）是可知勞力人工之貴吾人到處均惹日人注意每於上下火車時輒有警察或新聞記者　詢顚末并竭力攀談吾國近來文化運動之趨勢及對於彼邦人態度措答頗不容易至船到埠時必須醫者檢查乃許入港且甚注重於船客之糞便船未到前卽由船主布告船客一一准備醫來無論何人均受其查騐日人事事步武歐美而均能實行歐美人亦均平等遇之不似對於吾國人時露輕蔑狀態此日之所以强歟在東京晤留學生監督金君藉悉日本敎育當局現亦正謀改革與擴充已議决今後六年間增設大學預科十校專門實業十七校醫學及外國語專門二校設備費及敎師養成費籌備四千四百萬元由日皇賜給一千萬餘由内國公債及其他借欵項下募集之已設之實業專門及醫學多有改爲大學者謂之升格東京高工以未得與於升格之列致惹起絶大風潮全校生徒齊集文部省大臣官邸運動升格時正吾人到着東京之日聞當晚文部省召集高工校長及敎授多人開會商量吾人出東京時尙未得圓滿結果此事在日極爲罕有亦吾人至可注意者也過横濱時晤總領事徐君文言徐君吾蘇人招待極殷席間暢談華僑在日情形至可感慨固無甚商業之可言且往往互閙意見常因私利之抵觸不顧公益以爭之致生活日益窮蹙云比船自横濱開後日復一日夜復一夜向東進行風浪雖不算大而船身震盪迄無已時太平洋其名實則所謂太平者蓋與他洋比較之詞且說者謂冬季太平洋多風今番尙算平穩然吾人不平不穩之感覺已非區區黃海日本海所可相提而并論幸之數日後均已習慣不苦其顚誠亦幸　不　飲食照常惟風浪較大時行動不能自由日欹甲板睡椅上閱書休息而已而船底震動尤較上烈致夜間入室就寢時榻位顫震不已魂夢頗不易安寗迨旣睡酣則又不易醒蓋慣性使然也飲食三餐均西式菜味大致不變雖不以　而廢食然吾人數十年食飯之習慣今　餐祗可食菜自易生厭且雞鴨魚肉之類多購自陸地今離陸已十日徒恃冷劑作用使不致腐然味之不鮮亦可想見洋中氣温時有更變大致傾向高温　所行船路已由北緯三十四五度降至二十一二度也誠於氣温高低素無銳敏之感覺故可無更換衣服之煩惟胃　殊久鍜練不能自食皆甘也船行速率平均每時十三英里有半方向東而微南（自南極偏東均在七八十度之間）日超過經線六度半左右故不需二十四時即一晝夜大約每日短少二十三分乃至二十六分謂之STEAMINGTIME故時計自上海以來每日均需提快二十三分乃至二十六分不等（每日由船之測候員報告）此種時間更變自經度零度而東均當如是故行至經度百八十度時適已積有一日之差故吾人應於其時增加一日昨十二月六日適行過經度百七十六度故次日仍爲六日若自東而西則應遞減至百八十度時即當減少一日以期與實際相合此固自然之理然不經海洋非日行三百數十英里（合中里約一千里）者不能有此境遇語云時不再來今竟得兩六日不亦奇乎太平洋水色恒作深藍說者謂深處有二萬尺仿佛喜馬拉亞之高惜未備測深器具雖曾解測深理法無由實驗以明之殊以爲憾閱船中所掛之圖知由上海至横濱爲一千一百十七英里自横濱至檀香山爲三千三百九十七英里自檀香山至舊金山爲二千零九十一英里合之共六千六百零五英里約合吾國兩萬里有奇今已行其三分之二仍須七日乃抵桑港因横濱檀香山舊金山不成一直線今緯度由高而低自檀香由出發後仍須中低而高故水程益覺其遠也船中除每晚西人開跳舞會（參觀過兩次動作似覺簡單無甚意味想偶爾遊戲非正式也）乃每間三日水手操演舢板一次外無他娛樂舉動之可言同船頭　艙客百六十餘人中吾國人占百數以上前晚有人發起一演講會即由袁君觀瀾主席邀某女出奏琴唱愛國歌請李盧兩君演講到美後應行注意事宜所講多事實無關理論惟奇在李盧兩君均廣東人不能作普通語轉邀船客中諳廣東語者爲作翻譯聽國人演說需人轉譯實爲奇談據李君云伊去年曾在福建某校演說因旣不能說福建話又不能作普通語不得已乃操英語又以聽者無此程度不足以完全領會當時殊覺困難繼　得一外國人久於福建者來以福建語譯告聽衆向本國人演說不得不用外國語更不得不藉外國人轉以國語譯出豈非奇之又奇由此觀之吾國語言之不統一實爲他國所絶無亦卽吾國敎育上一大障礙而尤以廣東福建爲最不普通矣盧君卽本船所屬公司之總經理該公司純爲吾國人資本所組成股東除黎前總統及其秘書某君外盡廣東人原祗有股本三十萬因歐戰機會現已擴充至七百五十萬有郵船三一名中國號（卽此次所乘之一船）名南京號一名尼羅號專航行上海香港長崎横濱檀香山桑港之間與美人所辦之太平洋公司及日本郵船公司鼎足而三實吾國不可多得之海外營業機關也盧君言歐戰　年實予吾人以極大機會美國各商平均計算其資本率較歐戰前增大一百八十倍日商之獲利者亦稱是惜吾國内爭不休一切政治固不能趁機改革力圖進化工商各業亦一概不能投機與人爭利坐失此千載一時富强機會天下可惜可恨之事孰大於此吾人開會之明日三等艙内亦開會演講吾人均於甲板上憑攔俯而聽之（因船規一等客不得下三等客不得上其故緣三等艙中客多好賭嘗有某西人入三等艙賭而大輸至於不能登岸故有此禁令）見有一 
二百人集於下層甲板中立國旗有兩人繼續演講所操均廣東音當時莫名其妙事後詢之諸廣東語者乃知演講之人均一等艙之侍者其姓梁名日青頗有愛國思想十年前即於此船向船客演說鼓吹革命今所說亦係太　於政府不良警告船客覺悟並勸其　外生活（三等客多往古巴墨西哥等處作工者）宜合羣勿隳人格宜留心國事所言至有價值蓋彼輩往來海上多年濡染文化已久其見解固自不同而國勢不强到處相形見絀更足感發其國家思想而渴望同胞努力遂不覺一往情深曷勝佩之至船中自前日起每日有無線電　發售蓋從空中收來者惜所聞多紐約華盛頓之事他無消息可得也航行中最沉悶之事即日久不閱國中報紙不得國人函信一切校事家事必待抵桑港後方知恐至遠仍需半月乃可得家書及校書因桑港一船到後第二船不能卽來也而一函之通非匝月不可比及讀信之日發信人之境遇又不知變化何似依然想像係之耳（下略） 
[米價已至八元以外]  
本埠米價騰漲大半因私輸出口之故昨有某某等兩行陸續收買打成包子上存浦東某棧共有六萬餘石托名囤户實則候輪船到滬暗中運輸上輪出口以故米價更昻且近日又遇嚴寒内地河道冰凍米船到埠甚稀昨日頂高機米已漲至八元之外 
[英日兩貨進口之比較]  
字林報云某投稿者依據上海稅關報告編成去年十一月份與同年五十兩月日本主要商品輸入中國之比較表及十一月英日兩國主要貨品輸入之比較表送交字林報登載查十一月份英貨進口較十月份爲少尤以疋頭·棉毛夾織品·衣着·機器·爲甚但五金則增多二萬二千擔日貨進口如疋頭夾織口衣着·五金類皆有加增惟機器則減少一萬二千兩比較十月與十一月進口日貨之額如布·紙·傘·類固覺增多但絨繩·棉紗·蔴袋皆見减少而以火柴爲尤甚若與去年五月份日貨進口額比較觀之則十一月份減少之數至爲可驚傘之一物其銷數固視氣候而定但十一月份日傘輸入僅及五月份額百分之二十五衣着亦僅占五月份額百分之十五蔴袋少四十萬擔火柴亦僅爲十四萬零九百六十七捆 
上海進口之日貨表 
貨名五月十月十一月 
絨繩一八○一三五六九擔 
棉紗一二四七○六三六二五九一四擔 
紙一二○九七一三六七五一九一二四擔 
棉布八六六九八一三三○四五六三五八四○三疋 
傘三四三五○○六二二○八三六四○擔 
蔴袋一三七八四一六九五七六九三九三八八七三擔 
衣着三三三一八六五三八七五五五三二六打 
火柴四九八五七五二六一九○一一四○九六七　 
　　上海十一月份進口之英日貨比較表 
國名布疋以疋計夾織品以碼計 
英六七七九九五五六九八六六 
日三五八四○三二六一一一一 
國名衣着以打計五金以擔計機器以銀兩計 
英六八三一三七四四六四三四一四九 
日五五三二六一五三二九一四六六二 
[最近日貨進口表上海學生聯合會調查科稿]  
本會調查科胡口天君在山林及匯山碼頭日貨表列左 
買號號主地址船名來埠物品件數價格 
東林義記顧海珍三洋涇橋南首八幡丸大版皂匣二百打七十元 
　泰張杏卿法租界德銘里近江丸又玩具四百打八十元 
又又又熊野丸又又八百打一百六十元 
又又又竹島丸又手帕二百打四百元 
又又又又又又一千五百打一千二百元 
又黃倩儀君在山林及　山碼頭查得日貨表列於左 
買號號主地址船名來埠物品件數價值 
東林義記顧海珍三洋涇橋南首八幡丸大版錫匣二百打七十元 
震泰張杳卿法租界德銘里竹島丸又鏡子六打七十二元 
又又又熊野丸又玩鏡一千四百打二百十元 
又又又近江丸又機件三件百八十元 
又又又三城丸又毛絨七擔五十斤四百四十元 
和昌盛尋景明慰遲瑶東棋盤街八幡丸又洋燈二百打一百二十元 
又夏芬遠君在山林及滙山碼頭查得日貨表列如下 
買號號主地址船名來埠物品件數價值 
東林義記顧海珍三洋涇橋南首八幡丸大阪皂紙一百六十斤七十元 
震泰張杏卿法租界德銘里熊野丸又紗綫三十羅三百五十元 
又又又竹島丸又呌人鐘二百打一千二百元 
又又又又東京毛絨七百五十斤四千四百元 
又又又春日丸又又又又 
[愛國商號錄]  
上海學生聯合會調查科稿 
小東門協太祥小東門内大街協泰豐寶山街中南承太寶大祥吳淞路杏元老合興北四川路宜樂里 
萬福糖果公司寶興路同如義黃永昌永大森生太和記來安里德和正大如記寳山路興隆里立興北四川路新源西門外吊橋堍義順西門外德大仁南京路全新昌維新全昌成廣生行陶正昌開大源新利萬成昶大中公司中虹橋聚源福州路戴春林中虹橋堍永裕太林駿和東西華德路稻香村虹口順成里順太東西華德里祥和虹口永青里三和鴻仁里廣和時和新太天津路民樂里裕春天津路同吉里鴻盛義昌乾昌和福州路九號和平福華里德厚榮抛球場昇和祥青年會青年會貿易公司四川路久康興利太昌興昌益興長記美利順康茂記美大采章 
[中華職業校學生查貨紀]  
昨日（十六日）中華職業學校學生分會調查員徐果熙·陸志明·龍漢章·任賢等在十六舖大達碼頭大甯輪船中抄出某貨　龍牌綿絨兩疋並前寄在大達公司紅棉呢等三疋一併車送總會焚毁又在海門輪船公司查出羽布四疋洋斜紋二疋駱駝絨一疋監棉呢一疋機紅棉法絨二疋（現存在海門輪船公司）以上某貨係法租界大馬路裕豐昌洋貨號售與海門各洋貨號云 
[夜行促醒隊第三次游行紀]  
前星期六（一月十日）青年會商業夜校學生分會半夜游行促醒隊主任孫道勝召集隊員於晚十時出校所過地點如民國路方板橋西門斜橋一帶隊員皆手携燈籠口唱愛國憂國國歌同時吹軍樂該處居民咸爲感動是晚天氣嚴寒該隊精神不懈往者較多茲將所往隊員姓名錄后孫道勝林昌兆姜維良謝炳炎卞毓英丁志明林樂生陳宗璉鄧叔平石信良顧馥棠方聲雷王瑞甫李懋德鄭瑞麟 
[海軍學生遷居]  
烟台海軍學生來滬後原分居於威海衛路中國公學第二寄宿舍及閘北青年會義務學校二處已五十餘日近該學生等以分居二處於辦事上頗形不便且以二處旣係借居性質又將招新生礙難久住已於十五號全體遷往霞飛路漁陽里二十號又聞該生等以此次來滬學生聯合會援助最力二處住址皆其介紹而中國 
公學及義務學校欵待又極誠懇應當鳴謝已 
 
 
 

Page 11

 
 
南面題曰好義樂羣一以贈中國公學一以贈義務學校又該生等以經濟困難此次遷徙搬運物件皆係自已動手且各人踴躍互助不以爲難於憂傷困窘之中仍顯一種激昻悲壯之概誠不愧高尙青年之聲價也 
[薩總長之海軍分防計畫]  
頃據海軍界消息自薩總長蒞任後封於建設海彊防禦計畫將分全國爲四大防區以廣東方面爲粤海防區福建方面爲閩海防區江蘇浙江合爲江浙防區山東直隸奉天合爲遼渤防區一防區特設一防禦使此項計畫現已提出會議其防禦使之人物亦正在物色中云 
[美華牙刷廠被焚五誌]  
被害家屬赴檢廳起訴 
閘北光復路美華牙刷廠被火焚斃男女工多人報經地檢廳相驗各節四誌本報茲悉被害家屬中最慘者有阜寗寡婦戚陶氏（昨報誤唐氏）之子萬卿年十四歲在廠中爲小工此子三歲喪父由該氏立志守節撫孤成人今遭慘斃該氏痛不欲生又女工陳林氏在樓上穿鬃間做工其夫陳阿昌亦在該廠樓下爲小工該氏當時本已出險因阿昌爲人腦經不甚靈活該氏戀夫情切重又入内找尋初不料阿昌適於起火時出外小便並未罹此浩刧而林氏竟葬身火窟矣昨有屍屬十餘家因該廠對於撫恤一層延宕不理已繕成公呈赴地檢廳聲訴矣 
又函云閘北光復路美華牙刷廠此次被火後被難家屬於昨日午後同投地檢廳具禀請求飭提該廠總理錢子昌到案懲辦具禀者爲陳阿昌聲稱焚斃伊妻林氏又許夏氏稱焚斃伊女鳳　又王朱氏稱焚斃伊媳瑞寳又居廣厚稱焚斃伊妻徐氏又張王氏稱焚斃妯娌張林氏又顧魏氏稱焚斃伊女阿囡又戚陶氏稱焚斃伊子十四歲名萬鄉等並稱陽曆本月十二日下午六時該廠起火之時如經　錢子昌不使工匠將大門關閉則氏等兒女媳婦等斷不致盡葬火窟似此情形則錢子昌全無人道所以當時將錢扭入四區一分所警署令飭交保出外現在要求廳長傳諭警署着保將錢送案訊明按律究懲云云梅廳長諭飭陳阿昌等靜候辦理陳等唯唯而退 
[殖邊生財價先償房租]  
本埠殖邊銀行因倒欠華洋各商巨欵被控公共公廨業經發封拍賣得生財價銀一千數百兩繳呈檢察處候核各情迭誌本報昨晨十時半由房主哈同氏延代表律師投第一公堂譯訴被欠房租向意房主得優先權請將拍賣之銀給房主領回云云又據西人亞白拉延代表律師投稱亞白拉起訴在先哈同氏起訴在後此欵應請准亞白拉領回是時兩造律師互辯良久經俞襄讞核供商之英卓副領事判被告先將房租清償 
[辣斐德路發生搶案]  
住居法新租界辣斐德路某弄内二百三十九號門牌之陳姓家於前晚深夜三點餘時突來口操魯音之盜匪四五人撬門而入當將事主大小等人一併綑縛並各出手槍嚇禁聲張常被翻箱倒篋搶刦去鈔票洋七十元及皮袍衣飾等物携贓而逸後由事主開單報告捕房法總巡立飭探目沈德福·包探唐雲卿前往察勘一週據情回禀捕頭諭令務獲各該匪等到案究辦 
[攔路搜查分别押儆]  
前日下午　俄國人兩名經過楊樹浦路被紹人孫阿成糾黨甬人張惠泉李阿標兜頭堵截强欲搜檢其身經該俄人喚到一千三百五十二號·一千三百五十四號兩華捕將孫拘獲抄出利刀兩柄帶入滙山捕房禀田捕頭立飭六十二號西探目柏生·華探目蔣榮生及一百十三號西探協往將張李兩人緝獲一併押至昨晨解送公共公廨先由該探等禀明查獲情形並稱查得各被告專事代人運送私土或攔刦他人身藏烟土云云次由原告俄人投訴當時受窘情形質之孫不承認刀是已物亦不認搜查之事稱前爲小販時曾至原告船上售物受其毆辱昨日狹路相逢扭住互毆是實張李兩人均不認帮兇同供經過其地看彼等打架等語陸襄讞核供商之英包副領事以該被告行爲殊足擾亂治安判孫押西牢五年張李各押一年期滿逐出租界 
[麵粉船半夜遇暴]  
前晚有船户沈銀生裝載麵粉六百包開往杭州交卸因風不能開駛停泊浦東董家渡避風過夜詎於半夜時突來划船二艘匪徒十餘人蜂擁上船沈與夥友夢中驚覺起身對敵該匪　　抽出利刀亂砍船夥陳小二被刀戳傷兩處一在左臂一在背部沈與他夥躱避得免當被搶去麵粉二十餘包仍上小船往南而逸沈見陳夥傷勢甚重即送紅十字會醫院醫治一面報請水陸警廳請緝 
[松江偵探來滬緝獲案犯]  
舊曆本年春間松江城外發生殺人縱火案曾經松江縣公署飭探屢緝未獲茲由該縣偵探王長慶查悉此案兇手王金生·王貴生現匿上海租界是以來滬將兩王拿獲禀明公廨允准引渡昨由該探王長慶將二王解回松江歸案訊辦矣 
[本邑西鄉之命案]  
前日下午本埠某公司往來蘇滬等處小輪駛至蘇州河本邑三十保八圖范家宅附近船忽擱淺當經該輪雇工包拖出險有胡阿四范生全等上前爭包互相衝突旋由胡阿四號召同黨丁敬熙·唐阿松·姚阿毛·沈阿坡·唐竹山·唐清生·分投找尋范生全不一刻在半途相遇胡即喝衆兇毆范身受重傷倒地若輩始散范之家屬聞耗趕到將范舁往上海與寶山兩縣交界之侯家橋地方胡阿四家勒令醫治無如范受傷過重延至當晚氣絶范之胞姪范阿毛立時報告該圖地保姚永祥分投拘拿胡等均聞風避匿祗　丁敬熙一名拿送北新涇警署收押當以案關人命令飭姚永祥偕同屍姪范阿毛投上海地方廳禀請相驗梅檢警長據禀後諭候派員往驗一面着屍姪范阿毛與該地保先赴屍場伺候 
[工巡捐局預備呈報豫决算表]  
滬南工巡捐局姚石蓀局長現將上年份經辦局中各項征收捐稅並承辦修築城廂内外各處道路工程及購置一切材料開支等費與各科員司工役等辛工雜項支配逐一開列清表又將本年預算表一併飭科造就後擬卽併案申詳省公署曁松滬護軍使·滬海道道尹·等公署查照備案 
[籐工加資尙未解决]  
籐椅店各夥友會議要求各店主增加工資舉出代表田和尙等四人通告虹口閘北等處同業被閘北各店主知覺鳴警將田代表拘押警署衆夥友得悉之下聚衆通知店主囑其卽將代表釋放否則罷工對付云云昨日田和尙已經放回邀集夥友店主仍在南碼頭明園討論辦法工人方面要求按月每夥增加工資二元店主方面應允一元致未解决云 
[海參崴賑務消息]  
上海各慈善團迭接天津熊督辦函電紛馳代海參崴俄國災民乞賑首由仁濟善堂籌募急賑前後裝去棉衣一千五百件美國淡牛奶一百箱二號麵粉二千包交駐崴中國領事邵君代爲擇急散放外又由中國濟生會籌墊洋一千元中國義賑會亦墊洋一千元聞津埠熊督辦已募集賑欵洋七千餘元卽日一併滙崴以濟急賑近接該埠報告天氣嚴寒冰天雪地災民死亡日多竟有將已死者之衣取下給未死而病者穿之可謂慘矣 
[工界青年勵志會消息兩則]  
古樂大會閘北寶山路商務印書館工界青年勵志會定於十七號晚七時開古樂大會請南京國立高等師範學校古樂敎員沈肇州及該會絲　課敎員張志祥操演古樂凡嗜好音樂者届時可往靜聽無需場券 
長跑隊之組織該會提倡三育不遠餘力近來更組織長跑隊全隊計四十人皆係工界健兒除每晨六時半操練拳術外每值星期日晨五時半由上海寶山路發來往江灣一帶爲將來加入萬國長跑隊之預備 
[勤業女子師範游藝會預誌]  
勤業女子師範學校因籌措經費定於下星期六·星期日·兩日（陽曆一月二十四五舊曆十二月初四五兩日）假座北四川路靶子路後上海大戲院開游藝會當塲除該校全體女生獻各種游藝外並有中西女塾馬小姐　珍鋼琴獨奏唱英文歌中國公學敎師美國清心會女敎士陸師母及其小姐陸秀貞唱詩歌奏琴愛國女學跳舞澄衷學校勉志團演警世新劇東亞體操學校演火棍雙核火球等技廣東音樂會助以音樂云 
[湖魚雷艇入塢興修]  
駐防南京之湖　魚艇現須修理故於昨日開駛來滬即由該艦長李君武禀請海軍藍總司令允准令飭江南造船所趕速興修 
[鈞和艦出發拖救擱淺沙船]  
金源泰·周源與·金萬盛·傳同發·等四沙船由滬裝貨擬運往山東卸銷詎料出口之後於舊曆十一月初五日在洋忽遭狂風飄至南洋普陀山附近之瀝港海面所裝貨物盡皆落海該四沙船現擱該處海灘難以出險故由該船夥等回滬具呈江蘇水警第二廳請爲派艦援救趙廳長令鈞和巡艦往救昨由該艦長董仲發於午後開駛出口前往南洋拖救矣 
[應瑞艦赴厦巡防]  
海軍司令公署近據海軍練習艦隊兼第一艦隊司令官蔣拯電稱厦門各艦奉調出防現值冬防需艦巡弋請即派艦前往協防藍總司令接電後以海　通濟兩艦現均在閩修理尙未竣工是以特令在閩之應瑞軍艦開駛到厦暫行塡防以重防務應瑞艦奉令後由艦長楊敬修飭於前日開駛到厦代爲巡防 
[西砲臺定期試砲]  
上海兵工廠茲有造成七生五口徑之過山快砲數尊因未試騐恐不合法故於前日由砲廠黃主任禀由謝總辦定於本月二十九號起在西砲臺地方試放深恐居民聞聲誤會昨特函請松滬護軍使署出示佈告以免警疑 
[檢查印花稅之昨訊]  
一區一分駐所境内印花稅大檢查一事連日檢查以來業已查竣其查獲違法之簿據除已由各商店當場呈繳罰金領回補貼外尙有未經呈繳罰金者共二十餘户亦由王署員派警分别飭催聞穗盛米店應繳罰金五元尙有前數日查獲之黃同昌水菓行罰洋五元源順館五元科罰後均將簿據交還着即照數補貼又南市第一區警察署境内各商舖之違法簿據前經該署巡官長警與警廳縣公署所派温朱兩稽查員查出帶署後分别科罰在案其鴻泰·隆泰·朱六記·衡九·勤昌·恒豐·吳天元·甡記·森泰·義大·德源衣莊·永記·吳福記·餘順公·張長盛·立康·靜記·順泰等十八户之不合法簿據當塲帶回後分别飭傳限將罰金照章呈繳無如迭次飭傳並不呈繳昨經趙墨林署長飭將鴻泰等十八户再行催　如再遷延當將各户之簿據一併申送警廳聽候飭傳究罰云 
[新出品之國産煙刀]  
切烟刀向以福建永定出口爲最佳嗣市上有東洋刀出售銷路頓減自抵制潮流起後所有烟廠雖欲不用外貨而苦無國産以代之茲中國工塲特造中華烟刀一種用純鋼製鍊鋼面光滑刀口尖利且能耐久其大小厚簿可以由用户出樣定辦定價頗廉烟廠家熱心提倡國産者盍試購用之 
[浦東發生傷害尊親屬案]  
浦東二十四保伙八圖艾家墳趙順發向在上海法租界沿浦灘爲小本生理前日趙因事歸家當晚不知如何與伊子衝突伊子竟用石灰包將乃父雙目弄瞎自知肇禍即行逃逸次日由親屬將趙送往紅十字醫院求治一面再行赴地方廳控告 
[兩案犯送監收禁]  
上海地方審檢廳茲有判决徒刑之案犯吳阿四·王榮生·二名於昨日派令法警解往漕河涇監獄執行收禁 
[戳傷妻子押三月]  
常熟人孫阿根前在北福建路與妻錢氏口角之下用刀將其腿部微傷業由捕房將孫拘解公共公廨諭令押候原告傷愈再訊已誌本報茲悉原告之傷已愈昨晨捕房傳同原告將孫解廨請訊據氏訴稱因丈夫不顧家用故我寄居姊妹家中乃丈夫疑我有他種行動竟用力將我之腿連戳四下等語孫供稱妻子不守婦道常出不歸故略予儆戒等語中西官核供以孫縱　儆戒其妻亦不應持刀行　判押西牢三月示儆 
[挈領男孩之衝突]  
崑山人蔡少卿有女名　弟向與山東人劉得勝姘識已有五年生有一男日前實弟挈領其孩婦母家居住不返故劉於昨日前往欲將男孩領去蔡不允致生衝突由五區三分所　警一併拘案唐　佐諭解司法科核辦 
[紗廠失愼即熄]  
法新租界長浜路某紗廠於前日下午不戒於火旋由各救火會員驅皮帶車到場已經該廠之人救熄故未肇災事後捕房飭探前往調查起火情形即回禀捕頭聽候核奪 
[電車撞斃小工]  
前日下午有年約三十餘歲之小工在法租界黃浦灘某棧房内掮包欲至某輪船上不料甫至路中適有法商某號電車由南往北馳來不及避讓以致撞倒受傷甚重後由巡捕到來抄錄號碼一而將受傷人車送醫院奈因傷過重行至中途氣絶身死故即車送同仁輔元堂騐屍所因無屍屬由堂棺殮聽候將司機人傳堂訊辦 
[電車撞傷浦東人]  
浦東高家巷孫德順南貨店主孫錦榮來滬批貨於昨晚十時許行經湖北路遇有某號電車駛來不及避讓被電車撞倒跌傷甚重知覺全失當有老閘捕房九百七十七號華捕到來雇車送入醫院醫治一面抄錄電車號數呈報捕頭候示 
[汽車撞傷寗波人]  
昨日上午十時許有五百九十三號汽車駛經公共租界九江路撞傷寗波人徐金源暈仆於地由老閘捕房七百三十七號華捕瞥見當即前來押令汽車夫扶受傷人入汽車送往醫院醫治復帶該汽車夫入捕房禀候捕頭發落 
[汽車與黃包車互撞]  
昨日午後一時許公共租界南京路先施公司送貨汽車行經華界中華路大車門外轉西入肇浜路適有萬豐銅器店雇黃包車運送銅器出外該汽車夫不撳喇叭致將黃包車撞翻車槓俱斷車夫跌仆頭部受傷該汽車左旁車身亦　損壞汽車夫以黃包車夫不愼着令賠償不允該汽車夫即喝令同伴將壞黃包車同車夫拖入汽車擬駛回公司責令賠償旋經該處商家報告大東門崗巡聲言不管任其向西而去迨至彩衣街附近爲第九崗巡警所見喝令停車詰問得悉前情查得該黃包車祗有華法捐照並無公共工部局執照遂將兩車夫連汽車黃包車等押送一區二分所警署訊究 
[昨日公廨訊理民事案紀]  
公共公廨第四公堂昨由張襄讞會同美丁副領事所訊各民事訴訟案挨次錄下（一）怡隆號控王昌裕傳照昌不理賬欵銀一萬四千六百兩洋八千元案原告及第一被告均未見到祗第二被告延律師上堂陳述理由要求免傳交保（堂諭）被告傳照昌代表律師請求免予交保應即照准着自行具結臨訊到案（二）劉春生控孟素園不還借洋五百元案此案業經訊明原告係冒名頂替控告故已判决將案註銷茲劉不服延律師到堂請求復審而孟之律師極端反對堂上亦以原告請求毫無理由（堂諭）不准（三）金星保險公司控夥陸玉生私收客賬一千六百五十元案原告前曾以刑事起訴因不成立註銷改歸民事故被告以被控刑事損壞名譽亦延林百架律師反訴損失洋一千百元審時兩造律師先將反訴一層辯駁移時始由原告公司營業部主任英人（吼）到堂譯明被告係華經理俞子章之甥公司徇俞之請故派被告往閩招徠生意詎被告將十餘家保險費收用直至回滬仍不料理故報捕將其拘究云云復由被告之律師向該西人盤駁至十二時半始畢（堂諭）飭傳俞子章及西探堯克到案改期再訊（四）塌車夫頭目顔連記控愼餘洋行西人尤勃及管棧人張貴福吞没蛋白兩箱案業已訊判被告償還價銀三百三十兩嗣被告不服請求復審亦已核准候訊頃因兩造已在外和解故原告禀請銷案（堂諭）註銷 
又午後俞襄讞與美約副領事在第四民庭會訊各案挨次紀下（一）陳榮麟控長豐泰店主徐克昌不理往來銀三百二十九兩案此案已經訊明判决被　償還因被告挺押不理故原告延律師到堂求追據被告供店中亦被人拖欠未曾索還等語結果着被告還押後將欠債人姓名開單與原告之律師查核本案展期七天再訊（二）榮康祥玻璃店經理葉福生控增美木行經理王增芳不還玻璃價洋四百七十餘元案原告之律師因見要證許春紀未到請求飭傳改期再訊而被告之律師亦以葉非榮康祥經理要求傳該店主嚴壽福到質訊結果本案改期一禮拜候傳到兩證人再訊（三）久大錢莊控王增芳不理擔保樹興協記木作塲往來銀五百兩案原告律師譯明案情後即山原告莊夥王仁鎬將擔保據及簿據呈案並稱該作場共欠七百兩有另因被告祗擔保五百兩故控追五百兩等語被告亦延有律師雖欲辯護堂上以案經證明被告擔保屬實判决王增芳限一月以内照數償還並繳訟費增美保單塗銷附卷（四）趙咸生控黃泉生不付工資洋一百另七元訊明被告係付原告之期票兩紙計洋九十六元原告多控七元故判令被告還洋九十六元並繳堂費期票兩紙附卷 
[挑斷孀婦脚筋]  
孀婦朱氏於五年前與住居法新租界平濟利路三興里某號門牌之江北人李芳子姘識上月間朱氏又與方某有染日前朱氏在途爲李遇見將氏誘至閘北李東餘家串同郭波高陳老等數人於深夜時將氏撳在牀上掩其口鼻使伊不能聲張卽由李持刀將氏之腿部上脚筋挑斷旋即一閧而逸嗣被警署得悉將朱氏車送醫院醫治一而由電話通知法捕房緝拿李等在案現爲包探金九林涂岐山偵悉前往將李等四人一併拘獲抄出利刃帶人捕房昨解法公堂請究先據該探等上堂禀稱案内尙有同黨未獲請爲展期訂訊中西官判李等還押准予展期訊辦 
[男丐倒斃路隅]  
閘北新疆路上昨晨倒斃年約三十餘歲之男丐户一具經四區警巡見歸禀顔署長當飭十圖地保報請地檢廳派員騐明收殮 
[控告拆梢案平解决]  
某公司股東周榮記偕證侯筱蓉馮善慶指控青口人鄭阿四於本月八號在虹口百老滙路七百六十七號屋内拆梢金鎊六十個等情業由該管捕房將鄭拘解公共公廨諭交五百元人洋並保候訊已紀本報昨經中西官升庭提訊即由原告之律師上堂譯稱被告之親友連日向原告排解原告已徇情和平解决請將案註銷被告亦延律師上堂對於原告之請求表示同意問官遂判將案註銷被告開釋 
[警察查獲女煙犯]  
南碼頭元興里某號門牌屋内所居之湖北婦人朱王氏因在家私備烟具留人在内私吸鴉片爲一區一分駐所杜巡長查悉報告王署員率警進内查察得以獲住烟槍兩支煙燈兩只烟灰烟盒等類連同許阿根與該氏一併帶入警所王署員預審之下氏供年三十五歲因患病自吸並無容人私吸之事詰之許供並不吃食洋烟等語飭即連同違禁證物申解警廳司法科訊究 
[驅逐沿浦攤之江北棚與船]  
南市沿浦自新碼頭迤南直達南碼頭等處均有江北客民在彼支搭茅屋並備皁船藉以居住家室前經警區查得若輩均有形跡可疑之行爲對於地方竊盜等案頗生疑竇曾經分别趕逐至浦東及西鄉等處不料近來該處一帶又有茅屋或艒艒船麟次櫛比現爲浚浦局查知恐若　聚跡沿浦於沿岸不無作踐殊於浚浦問題大生障碍是以函請淞滬警察廳工巡捐局查明有無包庇之人令即遷移遠處不准再行聚居以清浦岸 
[小工行兇押三星期]  
滬西日商第五紗廠内小工江北人沈紀元與同廠女工郭蔣氏因細故口角之下將氏毆傷由捕拘解公共公廨諭令押候查究在案昨經中西官飭沈提訊得行兇屬實判押西牢三星期示儆 
[過犯行竊]  
過犯上海人朱阿根前日潛入南京路永安公司竊得圍巾一條手套一副被店夥當場察破鳴捕將入贓拘入捕房押至昨晨解請公共公廨中西官訊悉前情判朱押西牢三月贓交原告領去 
[虹口捕房瑣事三則]  
住居鴨綠路二百七十六號門牌之浦東人陳姚生因糾同在逃之某某等向東有恒路一千零四十五號門牌居人王記生藉端拆　洋五元不遂將王兇毆受傷經王偕證羅金生羅連生邱　等控由該管　房派探尤雲卿將陳拘獲押候解廨訊究蘇州人王天生因向吳淞路某　髮店主之弟索取欠洋無着互相口角後乃往糾同　鮩流氓歐　　等擁至該薙髮店尋仇經五百四十九號八百二十六號兩華捕查見上前阻止詎歐等與該捕等爲難將五百四十九號華捕之號衣扯碎致被鳴由五百二十六號三道頭華捕到來將王歐二人併拘入捕房禀明捕頭押候解廨訊究 
無錫人王阿二乘郵政局一百五十三號脚踏車信差張夢麟在楊樹浦路某飯店果腹之際將其所乘之一百四十六號自由車竊乘圖遁經二百十八號信差顧榮生瞥見尾追至楊樹浦橋將王連車扭控該管捕房押候查明解究 
來函 
[程天民致江蘇省敎育會函]  
會長先生大鑒南京第一農業自過氏辭職敎育廳竟委毫無人格毫無學問之盛建勛來充　任貴會爲維持敎育計亦曾通電聲明盛氏又復戀棧一校不足惜其如江　敎育何按盛氏之爲安福確證一爲安福國會秘書廳秘書二此次之運動成功全恃安福之有力者介紹此盛氏之爲安福黨人而不能不驅逐者一盛氏在民國七年被過探先辭退後即混入省農會侵吞公欵至今未了曾有省　會通電爲證此盛氏失財政上之信用而不能不驅逐者二盛氏在民國三年計　混入政界作荒謬之條陳上省公署云蝗蟲爲蝦魚之子變生者見二百十八期省公報此盛氏之不學無術而不能不驅逐者三有此三種極正當極確實之理由而貴會尙不明白宣佈盛氏罪狀天民實不知貴會之用意何在天民亦敎育界之一份予本良心之主張絶無黨派利用之黑幕存乎其間用特忠告貴會速下决心驅逐此無人格無學問之盛氏爲吾江蘇敎育界掃除汚點江蘇幸甚此上即請公安敎育界一份子程天民啓事 
[凌權來函]  
敬啓者上海殖邊銀行停閉迄今時閱四載倒欠存欵　票爲數頗鉅北京總管理處初則一味延宕繼復置之不顧部派員兩次來滬内容若何秘而不宣寂然北上今行基已經拍賣形跡完全消滅際此天寒歲暮吾儕被累小民執此飢不能食寒不能衣之存摺鈔票行將坐以待斃訴諸官廳官廳不理求諸商會商會不問仰屋嗟嘆徒喚奈何查殖邊雖非國家銀行亦經政府註册發行鈔票又爲政府所特許農商部有且爲大股東北京總行完全在各埠分行尙有多處乃竟置上海分行於不顧營私舞弊之正副　理一任其消　法外究不知是何居心（中略）伏乞登入來函　内俾執政諸公見之或亦惻然心動早籌善策藉解倒憲（下略）上海殖邊銀行被累人凌權拜啓 
雜評二 
[租界印花稅問題（庸）]  
租界華人貼用印花稅一案現財政部因華商　外人之異議有展期至三月一日施行之說吾　即三月以後亦未必遂能實行也 
何則商界方面之反對其表面理由雖藉口第二條規定之失當實則根本上不願負擔此稅血汗所關未必即能疏通就緒至外人方面雖公使團前與外交部磋商之結果大體尙無異詞而租界當局就其向來之習慣對中國捐稅施行租界以内能否樂於開此先例亦尙一問題觀江蘇印花處長之廢然返甯尤足徴此案之非短時間所能解决也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
旅行談 
[俄游雜憶（上）] [  諤聲]  
西伯利亞之觀察談 
朔風凛冽六街寂靜遥念重帷深閨中必有炙羊羔　獸爐重裘風兜猶號寒者顧彼赤足薄衣嘘氣拉車之夫又何人哉又何人哉因憶五年之冬漫游西伯利亞道中驅車中夜雪片片劈面作散花舞冒衣袖手以行輒生郊寒島瘦之嘆光陰荏苒迄今四載矣景物不殊河山有感遠東風雲方澎湃於寒夜蕭瑟之時西伯利亞殆其導綫寒窗岑寂無可消遣而觸悵前塵已如夢景因就所能憶者述錄一二聊誌雪泥鴻爪云爾 
漫游西伯利亞最難堪者爲路之不平汽船之摇動火車之砰震騾車之顚跌雖屬路政之不修而俄人耐勞特性於斯可證然此等困苦係不能免者遊人於游歷時候尤當擇定春去夏來之際享盡風光明媚之福不然不但不能享游歷之樂抑且陷於諸多不便之處余作此游時適當歲聿云暮時遍地皆雪寒風砭骨即乘車亦須緊閉其門車中空氣惟俄人能受之若夏則苦雨街道不易行蚊蟲到處皆是卽居民亦　不布帳焉 
路線之選擇亦關緊要凡從歐洲東去或自亞而歐波蘭華沙一線切當改避是線換車常在夜深且關員搜查非常騷擾游人至此多暵行路之艱難諾德快車（ＮＯＤＳＵＨＪＥ）取價甚苛乘客至亞歷山大（ＡＬＥＸＡＮＤＲＵＯ）站時受阻留諸多不便蓋是處適爲交界地也是亦爲乘西伯利亞火車者所不可不知 
法人李來白著俄國誌有言曰俄國之與吾人相隔者非僅道路之遥遠其人民之風俗習慣其言語文字之奇特實爲之障政治與宗敎之逈殊又其餘者也余未出發之前在天津租界之俄商道勝銀行購買匯票羅布票等以供途中之用當時以將勾留哈爾濱之意告該行執事某而該執事勸余切勿停留該地謂旅館中之下役均舊日之刑事犯恐爲所算又司各蘭醫生某當西伯利亞鐵路火車開駛載運搭客時從滿洲歷西伯利亞鐵路返國告人曰余敢告遊客之乘西伯利亞火車者除莫斯科及聖彼得堡兩地外不可稍作勾留又美國女士某從莫斯科抵北京嘗對人言曰西伯利亞無可觀之處所見者惟土屋而已 
俄國文字非常完備能使人無詞不達意之嘆爲世界上文字中之最富者故俄國書籍一經譯成他文卽失去其原書之特色文字如此言語亦然惟稍難學習蓋俄人言語　成一派不如英法德三國言語之流行也某年余乘汽船過太平洋有俄人某身體壯大聲音雄亮一日一美國婦人竟對言曰汝能否講話稍低而俄人罔然不知凡漫遊俄境之人每以手指脚劃代語友人藕初曾言於余曰余前遊歷西伯利亞至某地欲購蛋鄉人不曉余忽咳　鄉人會意即以蛋進 
雜談 
[德廢皇之風流史（下）] [  瘦鵑]  
　　威廉風流之史尙不止與名女優一事而其卑劣猥下足令人聞之髮指者則以其放誕風流竟置一好女子於死地也當數年前普魯士有世家金苟氏者富有資産族人亨德白因地産爲人侵佔訴之法庭被告非他蓋威廉也惟不出名向由心腹處理其事事固曲在威廉比判决遂失敗威廉　甚亦無如何亨德白有愛女娟好多姿手臂尤柔白如堆雪威廉曾一見之傾心久矣斯時爲復仇計擬召之入宮汚其清白聞女能繪事也因言之亨德白謂宮中有名盡師可課女俾益精進他日爲德國女畫師蜚聲世界亦足爲國家光也亨德白不能燭其奸大悅因令女時時至宮中名爲習畫實則時爲威廉所困又懾其威不敢不至後不能堪卒自沈於河可云烈矣 
　　威廉又愛一女子曰瑪格麗兒ＭＡＲＧＵＩＲＩＴＥＸＥＬＬＥ爲德國名舞女擅絶色一時無兩尤工心計能畫策每設陰謀人無有能燭之者當大戰中爲德國作間諜往來前敵剌探協約國軍事威廉深愛暱之嘗與同處歷一年有半深宮瓊閣之中正不知有幾許風流韻事矣威廉愛之甚倚畀亦重每有大事僉屬之彼瑪格麗善以狐媚惑人因時獲成功聞其名（貝洛德）爲西班牙擊　　之一盛行於南美洲諸共和國擊此球須在一室中室長二十四丈廣六丈室之一端有一高三丈而廣則與室同之牆即左圖中左方現白色者是也球之大小約與擊網球時所用之球相等重量約一百二十格郎姆擊球之人分爲兩黨每黨三人其排列之法第一行二人第二行一人兩黨之人以帽之紅藍爲分或以腰帶之色爲别擊球之人均衣白色衣着一種之軟鞋至其擊球之器則爲一縛於有手之籐器名西司德臘排列旣定則此黨之一人將球置於籐器中然後向牆上擲之球遇阻力即反跳於是彼黨之人先以籐器接之後復將球向牆上猛擊兩黨之人互相易擊易接苟球反跳之時而不能以籐器接之或將球向牆上猛擊之時而擊於牆之下部一横木（約離地三尺三寸）之下則皆爲失敗右爲貝洛德之游戲 
　　者無不推之爲歐洲間諜之魁後以密探法軍軍事設備爲法人所執槍斃於文生司威廉聞之大慟誓直搗巴黎爲瑪格麗復仇乃曾幾何時竟至一敗塗地今者墊處阿末朗音雄風消歇覇業成空言念逝者能無抱憾乎 
科學談 
[新發明之燃料] [  孤嶼譯]  
約翰安得路ＪＯＨＮＡＮＤＩＥＷ者葡萄牙馬達拉ＮＤＤＥＩＲＡ人也現　於英國曾在美國當化學師數十年近發明一種燃料汽車事業即將因此另關一新紀元云關於此燃料之詳情士德格（ＨＢＳＴＯＣＫＳ）士德樸士括打汽車公司主人（ＳＣＯＯＴＥＲＭＯＴＯＣＯＯＦＳＴＯＣＫＰＯＲＴ）曾論及之其文如下 
　　余（士德格自稱）車用安氏新發明燃料行數百英里機件完好並未受若何損傷余敢信此種燃料確不致有損壞機器之虞至於安氏成此燃料時余見其用一能容兩加倫之桶盛以清水又用空桶一事彼之化學品在一小囊中有數瓶之多當其混合原料時則退出衆人視線之外先將空桶盛清水四分一然後混入化學品數種未幾桶内之水則成爲燃料足以運行汽車矣試以一杯之燃料傾於地上則上燄上騰高與人齊當安氏混合原料時水凡三變色事畢則任人試騐惟對於精於化學者則不甚任其審試詳考蓋恐其秘密將爲人知也安氏現爲人製燃料不取資安氏謂人云若其化學公式受法律保護及其製造原料之機械予以專賣權然後宣布於世始不致受若何損失云按當歐戰正酣英國短少燃料時安氏曾將其所發明之燃料呈諸英政府惟政府須先知其化學公式及製造法始有磋商之地因此遂不成議後又呈諸美政府而美國燃料正多不需乎此事遂中寢安氏謂人曰若英國航空隊Ｒ三十四號（即飛越大西洋之飛機）用余（安氏自稱）所發明之燃料祗載數噸足以應用至於所用水即由路經洋海時取給於海水便可安氏之言如此姑錄之以占後驗也 
劇談 
仙韶寸知錄[  天亶]  
　　副凈即俗呼白面而有大中小之區别如曹操秦檜嚴嵩等等謂之大白面翡翠園之麻參軍一文錢之張員外燕子箋之門官等等謂之中白面萬里緣打差之督差琵琶記大小騙之大騙白羅衫賀喜之徐大阿哥繡襦記告歌之揚州阿二等等則謂之小白面今人往往稱大白面爲白大面者蓋指副凈之凈字而立言意謂有紅大面黑大面花大面（牡丹亭冥判之胡判官亦曰花面）紫大面（鐵冠圖盤山捉闖之李闖雙紅記青門之崑崙奴磨勒亦皆曰紫面）則必有白大面可以凑齊五色其實大謬不然副凈旣可稱白大面則何不分匀於凈付兩角之中（若曹操等納入淨角中大騙等納入付角中）而再别立此一種名目乎故副凈不能稱大面苟副凈可稱白大面則青大面綠大面屬之何人或曰侯益龍演後本白水灘（即通天　）青面虎非青綠大面乎然我未聞崑劇中有後本白水灘也 
新聞拾遺 
　　約翰大學獲全勝日前下午約翰大學甲隊與青年會甲隊又約翰大學乙隊與西人甲隊比賽籃球於健身房其結果第一組爲二十二與二十之比第二組爲三十八與二十三之比約翰大學獲全勝云[  學周]  
　　今日之籃球大比賽今日（十七日）爲中西籃球大比賽之第五日與賽者計有六組滬江大學Ａ隊與南洋公學Ｂ隊又滬江大學Ｂ隊與約翰大學Ａ隊均於下午二時半在滬江大學操場舉行而南洋公學Ａ隊與西人Ａ隊於晚八時在青年會健身房比賽嗜運動者盍往觀之[  學周]  
　　一對肥夫妻浙省嵊縣有杜某夫婦者均以肥大聞於鄰視常人之軀體幾將倍之杜某身高六尺二寸半其妻高五尺八寸且身軀之肥大各可抱半故人多稱爲肥夫妻也[  ] 學周） 
　　背了屍骸繞屋轉崇明樂同鄉袁某家本富裕而膝下尙虚時興伯道之憂豈知月前袁竟長逝族中之啞子應爲承繼之人而同族中有覬觎袁産者出而爭繼始而爭議繼而用武啞子苦於口不能辨驀將死屍背之而出伺族起而搶奪啞子繞屋而走後經聚觀之鄰里多方勸阻屍骸方得入殮而爭繼之事尙落局云[  紅豆]  
　　惡姑虐媳之慘劇南京謝公祠有某氏惡婦也凶悍無倫鄰右咸不之齒其媳極賢惠然伊姑悍謬不仁輒尋事以凌虐之非詬諱相加即扑笞從事其子怯懦性成震於母威莫敢袒護媳因是備受凌虐之苦於前日媳因又遭伊姑百般凌虐憤不欲生適夫外出未歸竟於夜半乘人不覺即在臥室内解帶自縊直至詰旦伊姑晨起不見媳起以爲媳貪眠勃然大怒破闥而入則見媳高懸床　之上大驚迨雖設法施救早已香消玉殞矣一時閧動居鄰齊集往觀莫不爲之酸鼻咸憤然謂伊姑實在凶惡咸願願死者伸寃及尋伊姑豈已從後門逃逸聞事已爲母家所悉將呈訴檢廳詣驗以便起訴云嗚呼惡姑虐媳於此可見一斑[  幻夢]  
　　考試落第吞火柴蘇州婁門大街學生施某肄業於南京某校勤奮好學惟天性剛强前因母喪缺課過多致本届學年考試不獲及格假歸後憤不欲生遽於前晚暗吞火柴數盒及燐毒發覺憤火中燒跳躍週室家人驚異窮詰不答第見火柴梗徧散滿地始知服燐毒急延西醫診治無效竟隨其先母而長逝嗣由書桌中搜出一紙筆鋒飛舞滿紙淚痕中有云生不逢辰命運多乖有違先人之慈囑無顔再立於人世往者固不可追惟冀弱弟勉之亦云慘矣[  紫]  
小說 
[黨爭（二十三）] [  無我]  
聶曰不久汝當自知汝在呼茄脫室又恐有燈光爲人所覺故熄其火但黑暗中旣不能行事遂離去之但於未離之前爾復啓所鍵之門誠失策也其人曰汝言抑作海外之奇譚乎聶不應復續其前語曰爾旣歸已屋乃用遠鏡望呼茄脫之室見呼茄脫　蹌歸隨後有一外子入身細長而髮作金黃色衣藍色之本汝知其將誘呼茄脫而欲得其礦圖者心頗患之遂就街之對面俟女之出爾時汝胸中或已存兇殺之念矣且汝竚立於甬道者頗久瞥見一人狀貌酷肖呼茄脫亦如守立以待要事者爾時呼茄脫偕女出汝視女以一物授彼人疑其必爲重要之物初不料爲呼茄脫室門之鑰也嗣後彼人入室汝窺見其方假裝呼茄脫之裝束頗奇異之知必與女同黨而特欲搜索其房者也當時汝不即發其僞者蓋知倘瀾旣在室而此人假裝又非無破綻諒倘瀾必能觀破之或竟槍斃其人亦未可知故靜立原處以觀其變詎知倘瀾雖入室與之晤談而求察識其僞竟爲之掩飾過去少頃汝復往外室潛聽室中動靜但我試詢汝汝祗以是否二字答我足矣當汝第二次竊視之時曾見第九號室中有女子在乎其人曰汝之專擅何其甚耶 
[自由談之自由談] [  不冷]  
　　不了世人每謂事之不可收拾者曰不了若今日者則誠可謂事事不了矣試　去年以來所爭所執之事有一事得其結果者乎 
 
 
 

Page 15

 
 
   
 
 

Page 16

 
 
   
 
