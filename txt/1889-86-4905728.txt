# 1889 - 86 - 4905728

 

Page 1

 
 
[發售廿四史預啓] [  圖書集成局主人啓]  
　　本局開印古今圖書集成一書早巳排印齊全祇以卷帙繁重加以去年訂匠忙迫異常致第三批出書之部稍遲然至臘底已將第三批書發出全書完畢矣隨於圖書集成印竣之後卽刊廿四史刻下巳將排至一半用中國嚴白連史紙印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先睹爲快者幸卽早日至申報館掛號可也其票售至四月終截止如至全書印成購辦者不照預定之例須再行定價今印有樣張欲觀向申報館領看此佈 
[招集揅經室續經解股票啓] [  點石齋主人謹啓]  
　　經解彚刻首推通志堂體例可謂善矣然所采多宋元諸家之説及學海堂行世而土知實學直可俎豆漢圖但所取或非足本若疇人傳廣雅望　列其中通儒微嫌其冗雜後學又苦於檢尋此編依經編次全倣通志堂而去取一以漢學爲宗凡稍涉宋　論説者　從割愛廣搜秘籍力間　光采書百七十餘種積卷千四百有奇甄綜加精條洗一貫實踵儀徵之盛業蔚儒林之鉅觀本齋志在壽世匪以圖利其書足貴其價甚亷預定者　取工本先繳洋八元取書時續繳十八元裝盛木箱一只因寫印精工校讐嚴謹務使毫髮無傳一時未敢草率成書用告售股諸公宜早賜敎出　後不預股者每部定價四十元特此飾聞售股處○在上海垃圾碼頭本南局帳房三馬路申報帳房南北申昌以及漢口黄陂街本局京都琉璃廠本局廣東省城本局皆可購取此佈 
[論臺灣鐵路添募工師]  
　　造鐵路不能無工師工師不能不能西人此中國鐵路之所以不易興也然有志於富强者則每每不惜工本孜孜焉以爲之則其識見之遠近大小殊焉昨得臺灣友人來信知臺撫劉省三宮保近有許駐臺英領事班君向英國添募製造鐵路之工師兩名業經班君代爲延定其一人名鮑恩其一名高道爾二人者皆老斵輪手於鐵路一切事宜莫不駕輕就熟者也刻下二人均已乘輪到臺由班君帶同到撫轅謁見宮保矣其所以必須添募之故則以推廣鐵路將中臺北以達基隆盖現在所辦先由碼頭以至錫口再由錫口以至南港又由南港以推至於五堵六堵工程則有進而無退工役則有增而無減所謂得尺則我之尺得寸則我之寸屈指夏秋之間必可以逕達基隆是則可見省帥之用心爲何如耶夫中國創辦鐵路其議實建自省帥自朝廷動於省帥之言發下章奏交内外臣工會試並交南北洋大臣公議李傅梠卽以七利之説進而中國乃始講求鐵路之利前此固無人談及也省帥旣倡此議則必實有見夫鐵路之益可以輔電綫可以佐輪船載兵運餉無一不捷運貨濟賑無一不便外洋有此而漸底於强中國此時旣與外洋通商不可不有此以自强其國自富其民其望此議之成也非一日矣無如籌欵不易蹉跎數年省帥爾時無可藉手亦屬無可如何迫膺簡命撫臺灣適當法人之變軍務倥偬無暇及此法事旣定又値生番叛服不常至今撫番淸丈升科招墾諸事蝟集百廢具舉而於鐵路一事中心耿耿無一日釋諸懷基隆煤礦先爲之基然後逐漸開拓逐漸推廣盖直至今日而始議大舉然猶僅在一隅非省帥之志也夫中國之應開鐵路亦已久矣前者吳淞一路洋人該辦爲日無幾而坐客常滿綜核其所獲初創之時經費過多尙未必遽　盈餘而亦無所消耗則以後除去資本以及有限開消其所獲當必不資忽焉而中國出貲購之忽焉悉行拆去以至鐵條等件盡成鏽廢有心人莫不爲之扼腕盖各國鐵路皆須歸本國啓理外人不得與聞以洋人而在中國創行鐵路固屬違章不可不禁禁之不得則購之亦情理中事旣經購歸卽成爲中國之産由中國管理而經營之或加推廣焉方是止理而盡數拆去此何以故自是之後無人更議及鐵路二字不談者數年苟非劉省帥創行於臺灣吾　更無人敢輕舉妄動以自取訾議者矣繼基隆而起者則有大沽至開平之路開平煤礦本有鐵路以便運煤近復推而廣之卽有人謂何不直達通州可見人情莫不幸鐵路之成且惟恐其成之不廣人心如此天意可知此時中國鐵路之成固有可預卜者去年十二月十五日太和門災諸廷臣又以遇災修省之説進請停止各處不急之工桂而鐵路亦在其内聞之不勝驚愕人非安石焉敢謂天變不足畏遇災修省亦固其所然停止不急之工程鐵路果不急乎哉譬之種田春種而秋收當春時下種距秋收之時尙有數月以爲尙不急也或因循偷惰而秋收無望不免飢餓鐵路之工程在此時視之似乎尙在不急而不知將來獲益實爲無窮若此時停止則將來更何所望詎不與停止春種相同乎且停止春種不過秋無所收而已鐵路則一切事宜均已布置資本欵項亦已籌定若一中變所喪實多是遇災而修省者不啻更益一災焉謀國是者何不一念及之也近接北邊信息大津火車有出事之説以火車開行不照時刻兩不接頭以至中途相撞燬車傷人此事咎在於沿途無電線不先發電信照失由人事非火車之必有此失也外洋鐵路較中國尤多其失事當不知若何矣而西報中所載此等事並不常見卽使有之咎旣在於人卽當責之於人苟能事事小心時時謹愼何至有此失悞而中國人未曾經此則又談者色變聞者心駭以爲火車之害已見者如此是因噎廢食之見也輪船行於海中亦不能保其不失事究不得因偶然失事而遽廢輪船卽此推之吾更不得不深欽佩夫劉省三宮保之識慮堅定也巳 
[本館接奉電音]  
　　昨接在京友人發來電音有本月初二日諭旨三道敬謹譯登○三月初二日奉硃筆志鋭轉補翰林院侍讀學士溥良補授翰林院侍講學士欽此同日奉硃筆稽察廂藍旗漢軍旂務着文英去欽此同日上諭湖兩綏靖鎭總兵員缺着吳鳳柱補授欽此 
[詳述火車肇禍情形]  
　　天津火車肇禍前已兩見報端惟語皆出自西人未得纎悉必盡兹接本館訪事人來信云上月二十四　起火車改定行期下午四點三十五分時由天津至唐沽四點四十分由唐沽回天津不地名軍粮城者係往來腰站兩處車輛例於此處停輪緣鐵路只一條惟此處設有歧途可停車輛也軍粮城往唐沽來天津均定於五點二十八分時卽使偶或過時亦須兩車照面暫爾停輪始容一來一往是日天津車於五點五分時駛至軍粮城而來車尙無影曫司機西人因令照章停頓延至虞淵日入仍屬音信杳然西人躁急異常遂於黑暗中開車下駛比將 
 
 

Page 2

 
 
近新河巳鐘鳴八點二刻而唐沽車輛驀地迎面而來向童車上日間舉旗晚上張燈如見白旂白燈則攸往咸宜了無阻滯紅則暫爾停止以免意外之虞是晚唐沽車高點紅燈而天津車逕情直往若忘路只一條不容並軌者唐沽車見勢不佳火速停機其機器車一輛計帶煤車碎石車約二十輛而以客車爲殿客車上司車人知將碰撞赶緊拔關逃逸而天津去車機器後卽係頭二等客車曁一廠車當相碰時機器車均成虀粉來車所帶之煤車碎石車層累積壓如浪湧如波翻煤石紛飛漫天匝地幸人經逃脱未罹於難去車一經被碰聲如石破天驚汽管先行炸裂司車西人身被殊傷汽機艙破碎不完司火各工人儼如覆巢之下竟無完卵搭客迅雷不及掩耳一時棼若亂絲致將煤油燈撃翻火光四射鬚眉盡着瞬息間勢等燎原守車人及各客非死卽傷其完善者絶無僅有矣旣而延至鐵路亦燬數丈其受傷之西人舁回唐沽卽死華人亦皆焦頭爛額死者不計其數是日由天津至唐沽售出車票計二十八紙搭客應有二十八人由軍粮城至唐沽不知若干人被災以後存者不過十數人死者應共二十餘人骨枯肉爛骸碎胔零慘目傷心殊難殫述翌日由公司購備棺木二十餘具函請地方官騐屍盛殮總辦伍秩庸楊谷山二觀察聞信之下立卽前任料理切是日暫停行駛須俟修復再得行駛如常至唐沽車輛所以逾時始至者係候唐山煤石各車之故而車路上並無電線與各站相通以致鑄成大錯云 
[天津大火]  
　　二月二十四日之晚三更時天津城西茶店口忽遭火厄起自益發染坊延及玉隆雜貨鋪恒昌厚萬興和兩洋貨鋪同昌香蠟鋪慶興榮鏡鋪以迄酒鋪鞋鋪錢鋪洋磁鋪首飾鋪嫁妝鋪燒餅鋪錦豐泰香蠟鋪是處街本逼窄火遂斜飛入巷望衡對宇兩面齊燒火會中人聞警齊來併力施救雖河沿便於取水無奈峭寒特甚河水均結層冰且地窄難放水龍以致火乘西北風之威益覺飛揚跋扈一轉瞬又燒至針巿街協同慶裕和各字號約至五更始滅計共燬鋪戸廿餘家屋宇七八十間 
[臨案定讞]  
　　臨安羅村一案已將始末情由節次登錄在報兹又聞押解首犯到省者係前湖北宜昌鎭何鎭車紹彩與獲犯之李副將成林同至省垣何鎭車本係駐防泗安此次奉調赴臨安解犯至省後卽已率隊回防矣嗣又由馬遊戎長春及親兵小隊後旂王遊戎率楚軍後營孫都司文輝陸續押解案犯共十一名到省首惡旣擒餘黨已獲遂將臨邑兵勇一律撤退首犯解到後署杭府郭太尊督同發審局州縣二十員在發審局審問首犯和尙卽程榮直認謀逆車情絶無一語諱飾故問官霽色虚衷旣未用刑亦末威喝前報所載坤眞實係姓郎不知何故改姓名爲王林王林初不肯招以程榮直認不諱無可置辨故均當堂畫供亦非得諸刑求者内有四十餘歲之女犯一名聞係郎姓之媳與和尙同避深山者惟程榮堂上供詞頗多狂悖不經大有瘋顚情狀且牽涉某茂才謂發兵發餉皆伊所主並牽連多人信口胡供顯屬誣扳故不再根究以免拖累程榮王林均照謀逆定罪其餘人犯按律擬定於二月二十五日下午由監提出案中人犯均用森籠抬至臬憲衙門廖榖士廉訪親提取供畢仍飭擡回監禁聞崧振帥擬卽日親提人犯恭請王命先將程榮王林正法聞府堂臬堂審供時觀者如堵臬署以閒人太多將儀門封閉然後庭訊門外之人躑躅徘徊尙無插足之處而門内觀審者更覺擠滿堂階甬道兩旁亦鮮有立錐地盖爭欲一見九千歲也 
[杭城火患]  
　　二月二十四日日正中時杭城内弼教坊大街千勝橋斜對面嘉樹巷内剪刀店後面張姓家失愼警鑼乍傳北風正猛且以地在大街時當午刻上中下三城水龍如風馳電掣而來文官自保甲局督辦以下曁一府兩縣武官自水師副將中軍叅將以下均帶差役兵丁拾舁洋龍楚車統領亦帶營勇洋龍先後馳至督救幸此巷本極僻小巷南旣係空地巷西僅有草房一間卽是滿洲營墻巷東距剪刀店尙遠而北風勁甚幸得水龍在東巷口剪刀店旁極力撲救故僅焚去張姓樓屋二間西首草房一間卽巳熄滅矣 
[豫章火警]  
　　二月二十一日午刻江西省城北營坊某姓家因午炊遺火柴堆中延燒板壁冒穿屋頂幸在日間又近蔬圃園丁紛集猱升屋上拆斷火路立卽熄滅僅焚燬房屋一進又賜福巷某姓亦因午炊失愼焚燬一進皆未殃及池魚亦云幸矣 
[續展假期]  
　　新授江蘇按察使陳少希廉訪於去冬交卸常鎭道篆後卽請假兩月回閩掃墓嗣又續假兩月均禀由曾爵帥附片奏明在案兹聞蘇省官塲傳言廉訪假期已滿續請展假兩月俟假滿後卽由原籍起程遵旨入覲云 
[送行誌盛]  
　　前在山東學政陸鳳石修撰前以丁憂回籍早經服滿兹聞擇於二月廿八日起程入都是日辰刻各大憲均在胥門碼頭寄請聖安并送行旌一時車馬紛紜頗形熱閙也 
[院試武童]  
　　江蘇學憲楊大宗師示期於二月二十八日考試武童在大校塲閲看馬步箭天甫黎明宗師卽排導出宏文館到校塲傳令開考一時掌號聲與鼓角聲相應各童以次獻技馬步箭均能命中宗師閲畢於申刻回行轅沿途之瞻仰丰采者均謂宗師精神强健丰采奕奕去 
[袁江雜綠]  
　　江蘇督糧道景月汀觀察於上月十四日自蘇州來浦謁見漕憲旋於十八日前赴天津○兩淮鹽運使福餘庵都轉於十七日自揚州來浦謁見漕憲旋卽回署○去秋禾稼歉收今春米價愈騰貴每石約漲二三百文油價每担漲八百一千不等○淮揚道憲以菩薩心賜布寛仁政績爰有禁止侵毁墳墓之示勸令西南兩城外農民多讓一耡地俾斷阡荒塚不致損傷亦仁政之一端也 
[械鬥又見]  
　　泉漳民　素稱强悍勇於私鬥每因細故釀成巨案視人命如　菅當械鬥時大憲未嘗不派兵彈壓及兵去則仇殺如故同姓之中亦有强房弱房之分彼此讐殺一番然後計算兩邊死傷人數如多死一人例出銀若干以賠償之此誠惡習也月前馬巷地方陳姓與戚姓械鬥尙未了結近來同安鄉又有械鬥之案聞因迎神之木棍而起竟至彼此仇殺愚人之愚誠有不可以理喻者矣 
[先後斃命]  
　　前報京口新河碼頭開烟館之許某因其妻與徐某通奸將徐斫斃並將妻斫傷旋又自刺經官相騐一節兹聞徐與妻均因傷重先後斃命縣尊於二月二十六日十點鐘時帶同刑仵騐畢仍飭地保備棺收殮三柩均標封以便認領云 
[閩中官報]  
　　通判宋維釗起服到省知縣汪文瀾交卸泉州深滬厘局知縣胡慶榮委赴水口恭　大婚詔書同知施恩榮委赴水口　迎歸政詔書通判劉邦憲委赴水口恭　崇上皇太后徽號詔書知府邱晉昕委辦福寗府局税厘通判李麟圖委辦丹洋茶税同知何應棠委辦南門茶税知縣王金城委辦白琳茶税通判陳代盛委辦永春厘局知縣顧芹委辦沙埕厘局通判曹文昭委辦洪山橋茶税知縣陳增委辦通濟門税厘通判胡唆翔委辦東門茶税縣丞彭綺委辦陽岐分卡從九錢淸蔭委辦前岐厘卡巡檢黄裘委辦延平西卡兼辦排司事藩轅牌示海防候補知縣胡晉兢請補安溪縣已奉部覆應卽飭赴新任同安縣石潯巡檢凌海告病遺缺以試用巡檢傅霖署理龍岩州溪口州同陳遇淸在任病故遣缺以試用直隸州州同雷維斌咨補 
[鷺島紀聞]  
　　二月十二晚九點鐘時島美路閩海關因炊夜膳遺火已將樓板燒穿其時北風甚緊火燄直上幸匯豐銀行水龍近在咫尺聞警而至極大灌救祝融氏始行返駕否則不堪設想矣○遊手好閒之徒以鬥鵪鶉爲事每日二次在山仔頂杲姓宅内共爭勝負其彩頗鉅每次至少數十元日前有某甲约同隔水鄉某乙到厦賽鬥以舊鳥僞充新　下塲角鬥某乙輸洋數百元無以爲償幾欲覓死後經查知甲島以舊充新明是誘騙不肯照認彼此糾人評理始允折半以償此殆於半閒堂外别樹旗鼓者也○北門内有開冥錢鋪胡笨者不務正業向以四色 
 
 

Page 3

 
 
牌　生　去年搭臺串賭在麻太賭局贏得某甲洋百餘元卽娶一土妓爲妾去冬禁賭甚嚴稍知自愛者均不敢以身試法賭棍無所施其伎俩胡又負欠纍纍無臺避債竟於二月十六夜購西人磺强水一瓶乘間飲之霎時毒發肚腹破裂而死如此結果彼以五木訣爲生計者亦可知所鑒矣○泉州惠女縣文廟年久失修經在籍紳士禀請邑尊出示由紳董分赴厦門各處勸捐客冬有王主政到厦勸捐凡富商大賈無不解囊樂助云主政將鉅欵由局匯寄而將零洋三百餘元置於隨身枕箱内不料於動身之前一日失竊當時卽指爲所住友人行内僱工人等竊去僱工等不屬均詣城隍廟拈香發誓王主政因無確証只得購線訪查至本年正月下旬在泉州時有人報信言係舊僕某甲之族人某乙在厦時往甲處探望見財起意乘便携去主政卽飭人往拘一訊而服然所竊之銀已化烏有主政令伊合族賠繳而乙族中以乙不肖玷辱祖宗開祠公議將乙處死然後照數攤賠案始了結而厦門某行雇工人等探悉此案已破念前此幾遭不白之寃一旦伸雪謂爲神佑遂擬醵資在城隍廟還願並邀王主政前往拈香云○奸商偷漏税厘其法愈出愈奇查拿殊不易易有某甲者往來粤東販運玉器到厦分售各銀樓十餘年來屢經偷漏從未破案二月初三日在廣東販運翡翠首飾共九包藏於鋪盖之内雇小孩掮負登岸至史巷海防局口局勇偶然查問小孩情虚卽將所掮鋪盖抛下倉皇逸去巡勇將鋪盖打開乃翡翠首飾也當卽送呈總局甲亦不敢向局求請給還任憑充公但聞成本約値百餘元據云偷漏十數年之厘金不抵一次之失然悔已晚矣漏税者可以此前車之鑒 
[廉訪北上]  
　　薛叔耘廉訪由寗紹台道升任湖南臬憲交卸後航海來申以便入都陛見昨日已乘輪至天津矣 
[抵欵涉訟]  
　　英商格來登投英領事署訴稱胡小雲曾將老閘北首起造冰廠之地基九畆零托余一卽余洪元爲中向我抵押銀八　兩　明一年爲期立有抵契載明逾期不贖聽憑出售歸償本利今已逾期核結本利共銀九百餘兩所有道契田單抵契一併呈請追究賈副領事　情照會蔡太守查明小雲另有欠案管押在縣祗傳余洪元於昨晨會訊格來登申訴前情余洪元供爲木作頭地基原是胡小雲托格來登掛號轉換道契前年冬間胡向我抵銀八百兩砂定一年爲期嗣因我有急需轉向格來登抵銀二百五十兩現因胡小雲不償本利旣由格來登控告只得聽其出售彼此歸償本利可也太守商之賈副領事以此案總須傳問胡小雲方可定斷賈君然之 
[行竊情眞]  
　　虹口開誠信泰烟館之周阿岳赴英公堂控稱用王稚山爲堂倌王雇顧阿種爲替工顧行竊帳臺抽屜内鈔票洋十元并現洋及陸續收下之銅洋又洋烟筒四枝携取出外由一百八十二號華捕阻獲人贓送案尙少鈔票洋十元等情經蔡太守訊供判顧阿桂管押二月贓交周阿岳領去此以前事也兹由顧之母控稱兒子阿桂被王稚山借洋十元意圖抵賴反唆周阿岳控阿桂行竊心實不甘請爲提訊太守飭傳王稚山周阿岳并將顧阿桂帶案昨晨覆訊周阿岳仍執前詞顧阿桂供王向我借洋十元向索不還囑我取抽屜内之銀洋銅洋王稚山供向顧借洋是實顧行竊周之銀洋銅洋鈔票烟筒亦是實情太守查問之下據巡捕頭稱當夜三點半鐘時由一百八十二號華捕在路阻獲顧阿桂及贓太守隨問顧阿桂爾旣向王稚山索洋十元所取抽屜内之銀洋鈔票不止十元此係何故顧語塞太守隨判顧照原斷管押所有王欠顧之洋十元毋庸還顧償周阿岳缺少之鈔票可也 
[上海縣署瑣案]  
　　浦東人王雲南控族姪見陶藉端索詐一案曾紀報端前日裴邑尊飭提見陶到案至晚卽升堂訊究雲南訴稱見子鑑榮娶盛氏爲妾今春忽私自奔逃無從尋覓一日見陶乘小的父子出門向妻子妄稱小的將盛氏私行售去强索洋銀十元言若不子卽當出首控告妻子不堪其擾祗得如數付洋小的得悉情由實難隱忍是以投控案下叩乞究懲見陶供稱伊將盛氏販賣無蹤小的至伊家查問緣由伊妻恐小的揚言情願給洋了事小的何敢强索邑尊謂是否販賣總與見陶無涉顯見藉端索詐喝令笞責一百板荷以巨枷交原差帶往鄉間遊行示衆○前紀葉昌期投藩轅控公大莊圖呑存欵黄子壽方伯准詞札縣訊辦云云旋經裴邑尊訊明葉藉端誣控發廳看管葉具禀訴稱事由顧辰生朱菊亭經手求提訊究邑尊准詞提案於前晚升堂質訊葉伸訴前情顧朱同稱葉托做空盤以致虧銀實與我等無涉伊控公大亦是揑情邑尊叱令顧朱退去葉仍發廳候申覆藩憲核示施行○印茂榮控謝廿六誘售妻子裴邑尊庭訊之下印稱妻子被謝誘去後經小的尋至川沙得以遇見問明情節當將妻子指交該圖地保旋來滬尋謝控案叩乞究懲謝稱小的向業染坊確與伊妻相識然並無誘售事情邑尊飭將謝暫行管押候　文移請川沙廳將該氏解案集訊核辦 
[英界公堂瑣案]  
　　一百六十號華捕稱在新丹桂戲園管門有伍慶二周阿六來看戲不知如何與看客爭閙櫃臺内人出爲解勸反被撕破馬褂爲此將伍周二人送案伍周同供我等被看客辱罵致與口角不敢撕破櫃　内人馬褂蔡太守以釁起細微判伍周二人各押一天以示薄懲○王桂福張阿心强阿福吳阿昭張金福周六生沈阿生陸阿二沈阿吉等同稱我等皆是煙館堂倌常失竊烟燈昨有李福生又來行竊當獲人贓父捕起到烟燈十三盞爲此投案請領李福生供蘇州人疉次犯竊只求施恩蔡太守判李福生管押三月贓交各失主分别認領○大英公館邱繙譯稱昨命出店柴永章送信柴私將信件拆開另封再寫信面被我查知交捕送案柴永章供邱繙譯命我送　因沾泥汚爲此拆開另封再寫信面並無别故蔡太守判柴永章管押二无以示薄懲○王阿四稱在路行走被趙阿三有心碰撞肆意調戲與論爭閙由捕拘案趙阿三供並非有心碰撞蔡太守判將調獻婦女之趙阿三管押二天以示儆戒 
[法捕房瑣事]  
　　法包探於前晚在八仙橋相近　到偷兒一人搜出押票數張解進捕房據供在長浜地方某姓家及西門外某家偷竊物仵捕頭着押候解訊○包探又獲手携銅罐之人解進捕房捕頭因其言語閃爍着管押一日釋放○前日有賣酒釀之某甲正桃担行走不知爲何事開罪於西捕該西捕將甲連担拘進捕房管押一宵昨晨經備捕頭研問着將甲押至晚間准卽釋放 
[店名補正]  
　　前有舟子唐義民將破碎衣服至押店質錢與店主口角旋稱被押店主翁阿福將鐵尺打傷投上海縣控告越日斃命伊弟唐鳳儀報縣請騐經裴邑尊蒞騐等情均登前報查翁阿福所開押店實名精興前報誤列爲晉興合爲補正 
[接錄輪船招商局第十五届帳略]  
　　一存永淸船本規銀七萬五千兩一存富有船本規銀七萬兩一存日新船本規銀五萬兩一存豐順船本規銀九萬五千兩一存江寛船本規銀十萬兩一存江永船本規銀十萬兩一存鎭東船本規銀六萬兩一存海晏船本規銀八萬兩一存海琛船本規銀七萬兩一存海定船本規銀七萬五千兩一存江表船本規銀十一萬兩一存江表船本規銀二萬五千兩一存江孚船本規銀九萬兩一存江通船本規銀五萬兩一存海昌船本規銀二萬兩一存江平船本規銀一萬兩一存致遠船本規銀十萬五千兩一存拱北船本規銀五萬五千兩一存圖南船本規銀十萬五千兩一存晉濟船本規銀六萬兩一存江裕船本規銀十六萬五千兩一存富順船本規銀十五萬五千兩一存廣利船本規銀十五萬五千兩一存　富船本規銀七萬兩一存廣濟船本規銀五萬兩一存新盛船本規銀九萬兩共計結存船本規銀二百九萬兩一存各小輪船規銀四千五百兩一存各口躉船規銀九萬四千兩一存各埠駁船規銀一千五百兩共計結存船本規銀十萬兩一存上海東棧規銀二萬二千兩一存上海北棧規銀二十八萬三千兩一存上海中棧規銀十二萬四千兩一存上海南棧規銀六十萬兩一存十六鋪産規銀一萬四千兩一存天津棧房規銀十七 
 
 

Page 4

 
 
萬四千兩一存通州棧房規銀五千兩一存烟臺棧房規銀二千兩一存宜昌棧房規銀四千兩一存漢口棧房規銀十七萬兩一存九江棧房規銀七萬兩一存蕪湖棧房規銀二萬兩一存鎭江棧房規銀五萬兩一存寍波棧房規銀一萬六千兩一存温州棧房規銀六千兩一存福州棧房規銀二萬四千兩一存汕頭棧房規銀七千兩一存澳門棧房規銀五千兩一存杳港棧房規銀二萬兩一存海防房料規銀二萬二千兩一存順安房料規銀一萬二千兩共計結存棧本規銀一百六十五萬兩一存名局生財規銀一萬兩一存漕米麻袋規銀二萬兩共計結存成本規銀三萬兩統共結存各欵規銀五百十九萬九千三百六十一兩八錢三厘○綵結一進各船餘欵規銀八十萬七千四百五十六兩七分五厘一進運漕局帳規銀二萬二千八百六兩三錢四分三厘一淮撥補各船運漕駁力規銀一萬六千三百四十九兩五錢八分一進北棧餘欵規銀二萬八千三百五十二兩四錢六分一進客貨棧租規銀五萬二千八十六兩一錢一分四厘一進各口産租規銀四萬六千三十四兩三錢五厘一進售舊物料規銀一千四百七十六兩八錢七分九厘共計結餘規銀九十七萬四千五百六十一兩七錢五分六厘一支上海地租規銀二萬六千八百二十二兩六錢四分四厘一支各項修理規銀二萬六百十兩一錢二厘一支各項繳費規銀九萬一千三百四十三兩八錢六分九厘一支各項息欵規銀六萬六千二十九兩二錢四分二厘一支股分官利規銀十二萬兩共計結支規銀三十二萬四千八百五兩八錢五分七厘除支結餘規銀六十四萬九千七百五十五兩八錢九分九厘一各船棧等折舊規銀二十九萬八千七百四十一兩八錢九分五厘一提派股分餘利規銀八萬兩除支結餘規銀二十七萬一千十四兩四厘○一上届結餘公積規銀三十二萬六千五百七十八兩二錢一分三厘共訂連前結餘規銀五十九萬七十五百九十二兩二錢一分七厘一提派各執事本届酬勞奬員一成規銀二萬七十一百一兩四錢一提派各執事前二届酬勞奬賞補足一成規銀一萬五千四百六十九兩四錢九分三厘實計結餘公積規銀五十五萬五千二十兩三錢二分四厘 
[三馬路陳與昌協賑公所正二月分批解奉省欵啓]  
　　兹者敝所於正月十八日第四批解奉天賑欵規元一千兩二月初三日又解第五批規元一千兩二月十九日又解第六批規元一千兩前後共解出規元三千兩止均由陳春記奉賑公所彚解散放奈邇來豫皖兩省待賑孔殷而奉天揚鎭春賑尤急務祈海宇仁人救災救澈曲賜矜全勝拜禱之至用列報章仰希公鑒 
[感舊詞]  
　　寶珠山茶館菩薩蠻春心已化啼鵑血綿綿此恨何能説一樹舊山茶小庭空著花恩情夫壻薄猶被塵緣縛泉下莫辛酸偷生我豈安○抺麗花館柳梢靑我負芳卿芳卿負我總是無緣寶氣消磨珠光黯淡回首悽然休嗟誤了韶妍也勝似香衾獨眠柳絮隨風萍根逐浪逝矣華年○乞巧樓憶江南思任事鏡裏悟空花再世韋郎何處覓重遊杜牧不勝嗟好箇惡寃家○照菱閣卜算子碧玉乍分瓜嬌小依娘住回耐春風薄倖郎留赠千金去妾貎不分明郎意多延佇柳色靑靑有幾時那得長無主○枕湘樓蝶戀花裙底蓮鈎尖又小勾動郎心悄裏相偎抱雲雨未成天已曉倩魂驚斷芳蹤杳無限嬌柔初嫁了不分今生鸞鳳分離早忍抱琵琶運别調浮雲逝水傷懷抱○斷腸紅影僂唐多令細雨海棠天啼痕紅可隣嘆花容終爲誰妍嫁與西風秋不管憔翠甚一年年何處寄吟箋妝樓　暮烟恐芳魂零落階前詞客有情重到此空涙落悵無緣○月蘭秋謝風蝶令可嘆心如石堪憐貎似花飄零愧我尙無家參説别來長自屏鉛華脉脉韶顔誤悠悠望眼賒感卿留得玉無瑕　　他時看取守　　○小瀟湘館虞美人影靑溪小妹嬌痴絶鎭日愁眉結一味淸妍皎潔桃李和冰雪芳姿冷落芳心熱不怕遭磨折每到相離惜别滴盡相思血　　　　　　　　　　　　　　　　　　　太痴倚聲　　　　 
[客滬述感]  
　　學書學劍兩無成多病多愁誤此生好飲个能忘積習耽吟豈爲博虚名澧蘭沅芷他鄉夢嶺雨湖雲故國情僕少游楚豫跂盆後因母老薄遊滬上客裏春愁消不得何時重振舊家聲　　　　　　　　　[  莫學易丱堂主粹之葉宜温未定艸]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[課藝節錄]  
　　昨閲二月十八日時報謂日前集賢書院甄别題爲故君子名之必可言也言之必可行也君子於其言無所苟而已矣　某生後二比人皆傳誦用特照登左方建白本名臣之業封章徑上宜何如力矢公忠乃或存迎合之私議　典禮乖數陳之體甘故命人雖從前鋭意籌邊曾著威聲於荒徼而此日有傷大節卽力圖後故亦將有玷生平也蓋言苟則名之已敬可知也君子用　兢兢也○蹇諤亦謀嗣之忠諫牘紛陳要不得偶乖名義乃或貢迂疎之　屢荷優容陳誕妄之詞忽干憲典縱異日一官退老或分片席於名山而此時旣隨處聲卽坐擁臯比亦爲有靦面目也蓋言苟則行之亦苟可知也君子所由懍懍也 
[江西官報]  
　　通判鍾履知州邱承榮俱禀謝拔委本班一次行知縣丞陳祐敬從九馮紹異俱禀謝拔委一次行知曾廣墠辭往辦理浮梁倒湖緝私卡署浮梁縣　史陳寶琛知事回省贑標左營世職劉順瀚齋表到省同知童騶吾辭解輕齎銀兩往通州補用縣張瀛由甘肅解協餉回省署新喻縣丞孫桂淸禀謝札委候補同知崔芝嶺辭回吳城上卡能照鱗辭回黄江緝私卡彭嶽　由吉水等縣催冋省 
[上海四馬路泰災協賑公所二月廿九日接到東海關盛杏蓀觀察信]  
　　滬上諸位善長大人閣下頃奉奉天裕尹憲函諭以奉省水災 
渥蒙諸君子力籌南賑鉅欵陸續解奉並承閣下捐助棉　五千件具徵抱痌瘝不遺遐邇闔省災黎同深咸戴刻下牛庄營口海盖遼陽等處由姚倅嶽松恊同南賑紳士親臨按戸散放四路各城已臻普遍皆仁人之功也惟安東懷仁等處濵臨鴨江大水發源之地冲刷較苦雖經分撥官賑而地方寥闊災民甚衆南　雖多猶未逮澤刻下凍餓而斃者難以計數昨又由滬續來萬余專濟安懷兩縣而姚倅業已旋吉幸阮紳可均尙在營口已電留授辦並囑其另延公正南人襄同辦理惟東路災區之廣不下西戚萬金恐尙無濟且夾年闔省春賑匪有鉅欵協濟勢恐難接靑黄現由敝署籌得閒欵葛餘金購辦麥種至來正散給各災區而大水所經牛具蕩然耕耨之資餬口之費尙難着落頃接來電垂詢情形益深欽佩此後還須仰仗鼎力再爲設法俾漂溺餘生延至來年夏令庶元氣可以漸復耳忝膺守土遇此奇祲竭力籌維難以博濟幸有慈雲遠被民困藉蘇感激之情實難言罄等因奉災聞較重於蘇皖弟前接尊函卽已電請龔仰翁任逢翁諸公於洋商捐欵内酌提協賑今日接尊電藉知楊殿臣携銀三萬兩卽日　奉甚爲慰念惟是災區過廣災民甚衆官賑旣難普遍南捐亦澤有未逮現當卽辦春賑之時非有鉅欵協助斷難博濟囡思鄭工刻已告慶豫皖賑務當不甚急卽場鎭等處偏災得洋商捐欵及賑捐欵項當亦足敷分布卽祈各賑所諸善長兼顧奉天俾漂溺餘生不致終塡溝壑皆仁人之賜也專此布達敬請台安不一　　　　　　　　　　　　　　　　[  愚弟盛宣懷頓首二月二十四日]  
[感事二律]  
　　春風吹夢碧雞坊幾使梅校聘海棠愧我不如銅爵伎任卿偷嫁汝南王折殘楊柳憐韓翃開盡桃花别李香惆悵舊時王謝燕雙飛難向鬱金堂何日眞爲出水蓮汚泥漬染鎭堪憐常娥計左謀奔月姹女情粗只數錢怨偶逢他厮養卒虚名誤我海棠顚眼前誰是桐花樹珍重鸞棲穩處遷　　　　　　　　　　　　　　　　　　　　　　　　　　　　　　海上王敬常稿於虎林客次 
[金縷曲]  
　　諳盡天涯苦慘而今單身隻影異鄉客土底事柔腸無可斷轉憶舊游前度是第一繋人心處説與東風渾不解黯離魂繞遍相思路却迷了五更霧黄金有限恩無數忒稀奇魔緣情種寸心千古冰雪聰明冰雪凈豈比尋常兒女都只爲憐才感遇不把書生輕抺倒賴紅裙翠袖爭擡舉但枉作傷神語　　　　　　　　　　　　　　　　　　　　　　　　　　　　　　　　　　太痴倚聲 
[金縷曲]  
　　悲感何能已剔殘燈蕭蕭顧影茫茫拭涕二十年來春夢覺嘗徧酸辛滋味直孤負香閨知己不首及時行樂處竟驀然干惹人天忌却折了英維氣眼前何處埋愁地悔當初尋消問息窮根究底流水東風情一度一度一回驚喜算眞箇銷魂曾未咫尺天涯生死别漲藍橋頃刻波濤起羞滿面難淘洗　　　　　　　　　　　　　　　　　　　　　　　　　　　　　　　　　　太痴倚聲　　　　　 
[客中除夕]  
　　客舍靑溪上悠悠斗柄旋鄉關空極目冠冕笑隨肩壯志與年逝流光逐物遷蹉跎髓歲月對景旅懷牽剪燭憐今夕時將曙色新筵開剛送臘歲正欲逢春一載黔中住三生石上因梅花香暗迮消息俟良辰　　　　　　　　　　種榆山人時客古黔 
[元旦試筆]  
　　鵲喜先聲報曉晴烟雲靉霴午風淸鵷班濟濟相圑拜我亦鳬趨帶笑迎隔宵細雨長莓苔點綴山光與水隈正好圍爐添逸興燈紅射覆試新醅　　　　　　　　　　　　　　　　種榆山人稿於靑溪旅邸 
[醉夢]  
　　駒光荏苒感年華一飲醇醪興自奢醉裏不知爲異客夢中睘似未離家鄉園相顧情無限風雨頻驚恨轉加但使中山能覓得華胥小住亦堪誇　　　　　　　　　　　　　　　　　　　　　　　　　種榆山人脱稿於靑浪古邑 
[上海六馬路仁濟善堂經收咸有一德一文愿册捐廿一至廿五日第十次淸單]  
　　求不想子故人洋五十元涇川朱三畏堂洋十二元大英醫院陳鑑柏油公所二戸各洋朱十眞常洋九元合眞洋七元湖南常德泰規元十兩零七錢一分傳號面軒二戸各洋五元項晴軒無名氏穆二戸各洋四元祝少記求記授室三戸各洋三元古達元種福堂穉記葉存心記紅蝠山房程幼蘭病愈完願程幼蘭求日疾全愈杞憂子募無名氏字形字神室可俱妙得與春無名氏方舉才十四戸各洋二元戴詩卿衣禮堂戴南陽東海老人朱餘庵記枕湖周少伯葉泰來葉慢卿鐘曹氏周爰堂鍾介記陳拙庵王壽記陳輔之無名氏理無名氏穉手無名氏江記齋東鏡心草堂錫山含記新陽捕署澄懷室主人徐世德堂吳麗光汪理三了心願無力子書帶草堂鄭耕素靑珊玉珠兩饚九戸管姓無名氏早字師齋眞記訣騰道德四十一戸各洋一元葉靜川劉克春陳德興三戸各洋七角高靑上起鳳堂繆合王和記雲山記六戸各洋五角鍾留餘無名氏鍾壽祺三戸合洋一元趙留餘堂趙門馮氏趙鼎恩三戸合洋一元梁善士洋二角鄭名秀銅洋二元金美臣錢一千零四十文敬脩堂謝希賢書屋二戸各錢一千文古虞張均錢六百文湯姓潘作記益澂記厚記毛記五戸各錢五百文五珠堂畏陵錢氏二戸各四百文鄭我卿餘慶堂鄭二戸各三百六十文馬存儀恆昌胡楚記三戸各錢三百文不娌名錢二百四十文梁繼志無名氏耀記潘姓王宏記邱藏名謝延記七戸各錢二百文顧姓德星堂穀貽堂無名氏許姓周姓全記任隱名坤記書記旺記萱記化記王記謝健記茂記朱記潘記黄記十九戸各錢一百文共收洋二百另一元三角銅洋二元規元十兩零七錢一分錢十二千一百文 
[上海後馬路蘇皖恊賑捐輸處收正月二月助賑淸單]  
　　廣裕號助銀二兩延理臣助銀二兩廣源號助銀二兩守拙軒緒同人助銀二兩顧忠翰助銀二兩顧忠淸助銀二顧忠亷助銀二兩顧忠彦助銀二兩顧忠極助銀二兩顧忠英助銀二兩無名助洋二元樓衛甫由閩省經助各戸共番洋十元羅少畊太守由横濱經助林德字助洋五十元又雨孫震聲助洋五十元韓季仙太守由湖北經助各戸共洋五十元以上共收銀二十兩共收英洋一五十十二元共收番洋十元 
 
 
