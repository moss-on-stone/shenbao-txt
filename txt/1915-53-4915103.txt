# 1915 - 53 - 4915103

 

Page 1

 
 
   
 
 

Page 2

 
 
時評 
[國家體面（冷）]  
　　日人口吻謂旣提條件決不撤回以國家體面有關也余以為國家之所貴者力量耳體面何足云乎 
　　茍以體面論日本國家有體面中國之國家寗獨無體面乎日本以撤回要求條件為失體面中國如承認要求條件獨不失體面乎祇以日本有力量而中國無力量故有可以承認者因而承認之也非以承認為國家體面也故日本之力量而能使中國全然承認其要求者必使中國全然承認其要求也日本之力量而能使中國承認其一部分之要求者即使中國承認其一部分之要求也故我以為交涉之前途力量而已體面云乎哉 
命令 
　　二月二十七日大總統策令 
　　謝銘動給予四等嘉禾章此令 
　　又令 
　　多念經鎭守使黃懋澄著開缺來京另候簡用此令 
　　又令 
　　任命蕭良臣為多倫鎭守使此令 
　　又令 
　　教育部呈請任命湯中為參事易克眾為司長應照準此令 
　　又令 
　　教育部呈請任命覃壽堃為參事應照準此令 
　　又令 
　　教育部呈擬將視學林錫光錢稚孫許丹楊天均敘列五等等語應照準此令 
　　又令 
　　參政院呈據秘書長林長民詳請任命沈讞慶為參事應照準此令 
　　又令 
　　山東巡按使蔡儒楷呈請任命審查試驗及格分發錄用之知事濮賢恰為新泰縣知事陸錦燧為濟陽縣知事白璘臣為汶上縣知事阮忠樞為臨清縣知事方家永為臨邑縣知事張汝鈞為濰縣知事曹倜為即墨縣知事李書田為壽光縣知事胡成立試署高唐縣知事洪壽昌試署平原縣知事陳以豐試署章邱縣知事徐德源試署濟寗縣知事易揚遠試署膠縣知事應照準此令 
　　又令 
　　陸軍部呈請將洪杰授為陸軍步兵中校開朝璽李大元包炳耀張文典均授為陸軍步兵少校許琨加陸軍步兵少校銜應照此令 
　　二月二十八日大總統策令 
　　國史舘呈纂修譚起瑞現奉發往山西任用請免去本職等語應照準此令 
　　又令 
　　海軍部呈請將謝剛哲授為海軍上校范　霄授予為海軍少校應照準此令 
　　二月二十八日大總統申令 
　　蒙藏院呈準錫林郭勒盟烏珠　沁右旗札薩克親王索諾木喇帝坦咨稱管旗章京色旺拉喜擅專公務勒索蒙民請將所得爵職概予褫革等語該管旗章京色旺拉喜迭膺懋賞應如何罪勉盡職乃竟有凌虐旗眾情事殊屬有負恩過者即將所得輔國公銜都統銜併褫革並交該旗嚴加管束以示懲儆此令 
專電 
　　北京電 
　　中日交涉昨日續開正式會議一次日人口吻謂連日華報漸趨平和都因推測日有讓步意實則日旣提出若干條件則國家體面所繫決難撤回 
　　北京電 
　　有賀氏辭歸告袁總統㈠司法與行政宜分㈡國民會議組織法速定㈢速定立法院開院日期 
　　北京電 
　　日留學生主全體回國代表萬鈞等來京紛謁當道陸使電部謂主歸國者皆被亂黨煽誘 
　　北京電 
　　贛高等審廰長朱獻文建議宜廢去各省地方審判廰所有第一審不拘事物管轄均歸縣知事兼理以省人民奔訴之勞但高等審須每道區設一所其議頗切事實將從之 
　　北京電 
　　湯總長日內將續上辭呈得準後一時並不南返 
　　北京電 
　　何海鳴等自首說尚未成事實 
　　北京電 
　　陳次長雖已交代以籌備尚未完全須三月中旬始能起程 
　　北京電 
　　哈密回王擬下月取道太原甯夏回哈聞該王回時大總統仍準由地方官供應一切 
　　北京電 
　　將軍府專為研究軍事草案之機關段總長已奉總統令配置會議人員 
　　北京電 
　　前在某報現在財部辦事之王某被捕 
　　云南電 
　　中國郵便經過越南法官不論公私函件一律拆騐經當道與法政府交涉無效 
　　張家口電 
　　庫匪仍在多倫之北四十里滋擾防軍意見不和致不奏功何都統已派蕭參謀長查辦 
譯電 
　　北京電 
　　日本各報轉錄鈕約太陽晚報論日本要求一事謂此舉有礙中國獨立日本乘各國注意他事之時希圖借此於東亞掌握優權今保護中國之完全責任須由美國負之美國如不欲失其大國之地位即不能推諉此責故美國當向日本提出嚴重抗議且當請列強合力贊助以阻日侵占中國之土地云（一日） 
　　倫敦電 
　　中國公會根據英日條約討論日本向中國提出之要求隨時以意見報告外交部（二十六日） 
戰電 
　　其一（英人路透電） 
　　巴黎電 
　　今日下午公報宣稱德軍在亞爾倍爾附近白柯爾進攻者即為我軍所阻敵軍以炮彈二百枚擊入蘇瓦松我軍在香巴業全陣線得有顯著之進步我軍昨在波塞旭爾西北及北面所得之進步迄今共有戰壕二千邁當此皆今日展廣者也我軍於一戰壕中覓獲德兵死屍二百具亞貢我軍獲波勒宇伊萊四面之戰壕三百邁當抵凡古瓦高原之邊伏斯巨德軍在俠泊洛特進攻受失傳而退 
　　今晚公報宣稱香巴業我軍昨日得有重要進步我軍奪獲德軍工程二所一在貝爾台之北一在波塞旭這北且在兩地之間得有土地俘敵兵三百人近十日內德軍降者共千餘名末斯河高地有砲隊戰事我軍在哈曼至韋萊爾哥夫得有進步比軍砲隊毀狄克斯末特之敵軍工程兩所其步隊佔據伊塞爾河右岸之田莊一所比國飛行家一員擲炸彈於哇斯丹之船港德軍開砲六十響轟擊萊姆落於天主教學之砲彈暴有三十枚（二十八日） 
　　彼得格勒電（由北京轉） 
　　俄軍在尼們河左岸攻擊一○○三高原奪獲砲六尊俘敵兵數百人此處高地及基爾巴斯基方面之高原於二十七日為俄軍所得俄軍在外查洛克進行順利土軍已棄阿拉斯扣克地位而退俄軍奪砲兩尊（二十八日） 
　　彼得格勒電 
　　據今晚公報宣稱尼們河左岸格洛特洛北面之戰事逐漸蔓延已出俄軍防禦工程之外兩軍迭相攻擊村莊及小山隨得隨失哇沙維資之砲隊戰事仍在進行敵軍星期五夜得援軍之助復入柏拉斯尼士星期六兩軍激戰以爭該鎭晚間俄軍復占據之守兵乃降俄軍且在泊拉斯尼士戰地他偶得有進步敵軍棄軍需傷兵而逃俄軍於星期五夜運至陣後之俘虜共有五千四百五十八人俄軍在東加里西 
 
 
 

Page 3

 
 
　　亞大敗奧軍俄軍由乞區伐前進今陣線起自茄西洛凡資而達洛拉土夫中間有砲隊不能經過之蒙密森林俄軍則以來福鎗柄之刺刀開路而過俄軍於此森林一役俘敵四千名他處戰局無變動（二十八日） 
　　倫敦電 
　　英皇閱看大艦隊之一部分後已回抵倫敦（二十八日） 
　　倫敦電 
　　英國財政大臣喬治今日在班格爾常說略謂聯軍終必大獲但非久戰則不可得願英人竭其力之所能至以期早獲勝利之和平協約國較敵國人數旣多財力又盛商務交通又復便利而道德力尤佳彼靈魂有摧殘比國罪過之國家斷難耐久俄國本為和平國尼古拉大公爵為和平之良友詎德國處心積慮與之開募是誠歷史上純粹盜刧之行為今英國已召集世界所未有自行投効之大軍但日後此軍尚須格外偉大協約國能徵集二千萬人敵國僅能徵集一千萬而軍械較兵士需用尤多協紡國有充分之設備此為一般國民所宜知之者也吾人有種種信任之理由但絕無歡樂之理由蓋歡樂者乃國家腐敗之象也云（二十八日） 
　　其二（德人德文報專電） 
　　柏林電 
　　德國外交部宣布本日大本營公報如下香巴業敵軍昨接續攻擊為德軍完全擊退德軍於瑪蘭和爾南面及凡爾登北面轟擊敵軍陣地數處法軍回擊殊荏弱失利而退德軍俘軍官六員兵二百五十人且獲機關槍四枝炸彈砲一尊德軍於伏斯巨西部激戰後逐走白拉芒及比盎維爾附近之法軍並攻擊凡爾地拉至白萊曼尼爾戰壕線逐退闊二十邁當深六基洛邁當陣地之敵軍敵軍希圖奪回該地反受重創而退德軍且於伏斯巨南部擊敗敵軍之先鋒隊格洛特洛西北之俄國新軍昨曾前進德軍回擊後俄軍退至砲台前之陣地就擒者八百人拉呂河哇斯特洛蘭加敵軍之進攻者已被逼向哇沙維資退走俄軍由南面進至泊拉斯尼士者及由東面進至該鎭北境西境者兵力甚厚德軍因眾寡不敵已向後退維斯土拉河南面無新戰事（二十八日） 
　　柏林電 
　　英國女權黨之大隊已在法國哈佛爾登岸將代男子司理汽車事務俾男子得以出征土耳其陸軍大臣安佛提督已得鐵十字勳章土軍大本營宣稱敵國裝甲巡洋艦十艘轟擊達達納爾海峽為土軍擊傷之三艦中內有一亞格美倫式者據最近消息英倫銀行所存之現金業已續減一九一四年十二月間尚有七十二兆鎊今僅餘六十四兆鎊德意志銀行之存金則自開戰以後已由一千二百五十三兆馬克增至二千二百五十四兆馬克希臘前外交大臣今駐土公使斯特萊特博士曾語謁客謂希臘擬守中立希奧邦交今頗輯睦據彼得格勒消息近三月內俄將就擒者共有二十六員據不魯塞爾消息英國財政大臣喬治曾告內閣英國日需兵費英金二百五十萬鎊本年四月間大約尚須續募新借欵意國塞拉郵報載有專電謂土軍運送重炮至蘇彝士運河已有數尊已抵愛爾亞里區及愛爾康太拉俄國桀區報載東京消息謂日本政界提議購買非列濱羣島蓋自太平洋德國殖民地為日人所奪後非列濱羣島已失其軍略之關係也亨寶日報載有開戰前六個月內法軍損失詳表據該報聲稱此表雖未宣布實由法國陸軍部編成表中列明死者二十五萬人傷者七十萬人（內有受微傷者四十萬）失蹤者二十萬人該報又謂此表僅得法軍實在損失三分之一耳奧京消息謂奧軍在斯台尼斯洛附近所得一部份之勝戰極有價值奧軍全隊因此將可順利進行刻俄兵被俘者日見增多俄軍刻不作進迫特克拉山隘之想惟據守戰壕而已奧軍作戰甚勇已表示其沉毅之氣槪若俄軍據有斯台尼斯洛則俄軍於軍事上握有重大之利益蓋該地有鐵路沿卡巴西安而至各處俄軍可利用之且可使其左翼不至受包圍之險也丹麥京城白林鐵丹特報載稱近無大批貨物運至英倫今得船匪易運費行將大增布哥維拉省羅馬尼亞人所居之各村合請羅政府如日後俄軍復攻入該省則準彼等遷回本國據鄉民報告俄兵曾斷小孩之后且姦污婦焚燒村莊據德意志日報載稱英法艦隊轟擊達達納爾海峽志在先俄兵占據君士坦丁以阻俄國獨得該城據俄國洛伏伊佛萊雅報載稱駐華各國公使多勸中政府勿承認日本之要求據俄國報章載稱新加坡印兵曾毀拘禁德俘之營房英人已組織義勇隊防亂日人亦加入於內日本某巡艦不日將駛抵該埠英國海軍部已封鎖沙碩泊姆及其他口岸禁商船出入（二十七日） 
　　其三（英人字林報） 
　　倫敦電 
　　波蘭仍在惡戰俄軍頗受損失德軍於近三星期內在東痰盂魯斯及波蘭死傷者共有三十萬人奧軍在東加里西亞有被圍之虞土軍復在高加索大敗轟擊達達納爾之舉仍在進行可為該方面惡戰之先聲西歐前敵法軍進攻頗力得有完全滿意之結果英人現渴蘄活動之戰略大約不久可望實行聯軍軍威頗盛新軍之精神亦佳天猶未晴戰地仍如泥淖（二十六日） 
東方通信社電（日本人組織） 
　　東京電 
　　中日交涉昨日以經日置公使與陸總長會見磋商甚久據聞山東問題殆皆決定又聞於此談判日本頗有讓步之說（一日） 
　　東京電 
　　昨今頻傳中國有排拆日貨之說然此不過為留學日本學生之一部及德國人所布謠言實不足信北美坎拿大中國僑民排斥日本船舶實為香港有排斥日貨之報所述是以躊躇裝載貨物現此誤會已明可以無事著落歐美諸國近來東洋之貨日少此時實為中日兩國擴張商權千載一時之好機會日本之企業家不信中國商人有贊成阻碍自己發展之舉地故所謂排斥日之報至日都人皆不視為重大問題云（一日） 
　　東京電 
　　日本農商務省本日發表二月中之日本對外貿易額計出口四千九百萬元進口四筶萬元一月以來統計貿易須較之昨年日時出口減少一千餘萬元進口減少四千餘萬元之譜（一日） 
　　東京電 
　　東京帝國大學教授文學博士建部遯吾氏本日奉命派赴青島（一日） 
　　東京電 
　　海軍中將出田彥八氏本日編入後備役（一日） 
　　東京電 
　　陸軍飛行隊復由大坂飛回東京引伸壁武田二中尉乘二飛行機於本日上午任課地半由大孤啟行十時安抵名古屋此日因靜岡附近有烈風停止飛行 
要聞一 
[英報論波蘭戰局]  
　　字林報云北波蘭之現局已為今日極可注意者之一而眾之目光咸集於三河六鎭所謂三河者尼們河波白爾河及拉呂河是也所謂六鎭者柯夫洛哇蒂太格洛特洛哇沙維資泊拉斯尼士洛伏格洛特是也尼們河在波蘭極北俄軍嘗於柯夫洛與哇蒂太之間渡河而西即河流與東普魯斯邊界並無明之處也稍南為波白爾河俄軍曾於格洛特洛與哇沙維資之間以大隊渡河而過哇沙維資築有炮台德軍今正從事轟擊之俄軍之渡河德人頗以為慮德文報所載軍事專家之言可以為證讀者對於德文報之說當然須審愼信之然茍非實有其事則德報必不肯載此於已不利之言也俄軍且在拉呂河之北泊拉斯尼士與洛伏格洛特之間洛姆柴要鎭之正北獲顯著之勝利此亦德國證論家所驚詫而嫉忌者也此三陣線與東普魯斯邊界曲線幾相並行當俄國第十軍於瑪蘇利亞湖連戰九日之際俄將急調援軍策應於後故第十軍甫由瑪蘇利亞湖退下即得與援軍聯合俄國行軍輒於陣後備置大隊而與戰壕之將士交替作戰職是之故俄將乃得於尼們河及波白爾河即取攻勢而近來戰於維斯土拉河右岸之俄軍亦得拔隊北攻泊拉斯尼士也德軍今力攻自泊拉斯尼士至柯夫洛之大曲線今姑以哇沙維資為此大曲線之中心則可見俄軍在泊拉斯尼士及柯夫洛周圍所獲之勝利勢可包圍德軍迫令退走而在哇沙維資及格洛特洛間渡過波白爾河之俄軍先鋒隊今亦翼助此舉雖此舉尚在醖釀之中非一時可以春天其全功然就今日之形勢以觀測之亦足使德人知俄軍右翼所受之創未如彼等快談之甚也 
[德國濳行艇攻英之計畫]  
　　北洋德華日報曰英國沿海約計長有一千八百海哩德若派潛行艇百隻為一大隊進攻英國縱令有二十隻必須調回修繕尚餘八十隻力能實行封鎖英國海港之上止的而此八十隻中則有四十隻必須隨時實行封港每艇之間相距一千八百則四十隻等於四十五海哩合八十啟羅密達或謂此固可慰運河彼岸吾德可愛之堂兄弟即英人但其危懼之心將中今盡行隠匿也實則微異蓋英國東方沿海勿庸監視其地航業旣已盡停而商業赴其地之明路亦未之有也愛爾蘭西面沿海於愛爾蘭海封禁期內亦無關重要卽此兩處當共除去八百海哩之長而所餘者不過一千海哩在封港之例耳但就此數言仍不免過多緣尚有蘇格蘭北方沿海無一大港也於是固尚須減去三百海哩即所餘七百海哩亦有再減之處蓋一切船隻不能隨時隨便停留於沿海之一地以裝卸其貨載也而惟海港是需且須有鐵路便利之交通以達內地於是可見船隻停泊僅有一定之限數矣但介乎各大港之海面亦勿庸一概緊密封閉惟有下列沿海一段如格拉斯高愛爾蘭海喀猶夫及其周圍運河部份以河口為首並蘇格蘭北海尖與腦威間之海峽等地必須監視耳以此所言統而計之其距離約有四五百海哩每艇如管十海哩或十八啟羅密達則有潛行艇四十隻足敷分佈之需矣 
[德國之糧食談（華德日報）（續）]  
　　（二）大麥 
　　大麥一項計短絀二百九十萬噸加以前所言人食之肖耗則吾德將共短絀大麥四百萬噸若欲調盈濟虛以免有缺乏之虞則半用燕麥之盈餘一百五十三萬三千噸以代用作飼料之大麥一百三十五萬九千噸再者啤酒之準備若全然限制亦大可觀蓋運銷比利時英法及美洲等國之啤酒據一千九百十三年所統計共有二十八萬六千海克脫利特今已大半中止而國內之消耗亦因戰事非常減少也職是之故讓造一項消耗大麥必頓減少約略計之啤酒出產如少百分之十五即可省大麥二十四萬四千三百四十四噸但其餘所短絀之數吾德亦有糖蘿蔔可資彌補蓋平時吾德年有糖蘿蔔六百萬嘴尖銷英國含恨可用當飼畜大麥百萬噸之譜也以此而言吾德所短四百萬噸是二百六十萬噸已有所彌補而除此以外尚有一彌補之源即吾德所有殊可嘉許之野飼料與青草之收成是也願吾德野飼料所盈之巨不特足敷彌補飼料大麥短絀之一百四十萬噸即生力飼料所短絀之二百五十萬噸用之調濟亦綽綽有餘蓋今吾德凡玉蜀米甘藍油菜菜種花生芝蔴亞麻子亞麻仁麺苜蓿之大半米糠沒餅之大半火酒渣滓以及葡萄之榕殻糟粕與麥芽等物皆缺乏也但是亦僅需合乎宗旨之一部分及飼料禽畜品免避消氂之蕩盡以除吾德民食之害此吾人可想見者而穀草用為飼料及取他種物質如林中草泥炭鋸末等物以為　中鋪墊無傷害罪無盡此亦屬飼料之類 
　　（三）肉食 
　　據卜勞氏研究籌備肉食問題所得之成績一千九百十五年吾德舉國人民所需之額雖眾而次年國內養畜之高率茍放棄之則足可用內地出產彌補之於是吾國每年每人得需家畜肉五十二啓羅七百五十格拉姆職別布谷　每人計得一啓羅八百橋涵拉姆飛禽二啓羅五百格拉姆魚四啓羅零七十格拉姆統而計之即每年每人共有肉食六十一啓羅一百二十格拉姆而英國則每年每人僅得用肉四十七啓羅六百格拉姆比利時和蘭用三十四啓羅三百格拉姆法國用三十三啓羅六百格拉姆奧匈用二十九啓羅格拉姆俄國則最少計每年每人僅用二十一啓羅八百格拉姆一對才高八斗昔年吾德之消耗亦不及今多如一千九百年僅用四十六啓羅格拉姆一千八百九十二年三十二啓羅格拉姆一千八百七十三年二十九啓羅格拉姆是也 
　　除上所言米糧番薯及肉三主要民食外尚有種種物產大半購自外國者不可不一討論之而今其來源旣多已斷絕則吾德食物之籌備亦須變更於是如稻子蕎麥莢豆等物尤為其首焉蓋此物食每年所輸入吾德者為數甚茂如稻米一項每年幾多輸入三十萬噸僅印度一地即輸入吾德三十七萬噸今旣斷絕則每年每人勢須短絀米食六鎊也而蕎麥一項凡由俄國輸入者亦將缺乏二萬六千噸至於食豆豌豆扁豆等英每年輸入之額人有二十萬九千噸此亦必將大見短缺者至少水菓菜蔬南果等出自中立友邦者與夫脂油鷄卵等輸入縱大受限制亦無害也蓋吾德每日每人有一鷄卵已足敷用此外如咖啡茶葉以及柯柯等飲料勿庸調查即可知其亦將缺乏但此全部食物輸入雖難亦無影響於民食也 
雜評一 
[戰事盲談（一六一）（無名）]  
　　占報今日所異者唯追俄之德軍過俄優勢之援軍而止此可見德固強者俄亦不弱其外則俄電謂又敗奧軍是也蓋今戰事常一勝一敗相間而行戰事之所謂勢均力敵者在此而戰事之不易畢者亦在此 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[續開談判後之中日交涉]  
　　續開談判 
　　中日交涉於昨（二十五）下午二鐘仍任迎賓館繼續談判仍係日置益公使及陸曹總次長諸人至夜間九鐘始行散會聞此次會議係仍逐條討論日使方面雖不承認我提出之答案然關於條件上之問題已有可以磋商之餘地昨日政界某要人談及此事據云自星期一續開會議以後其談判之情形較前兩次之會議確有轉機絕無激烈衝突之現像將來交涉之結果對於領土主權國體內政似可不至大受損失云云又據某方面消息稱日使現在主張交涉速決每星期至少當開會兩次以便於三四星期內正當解決并言無其他意外之障碍決不使會議進行有所中止 
　　政府熊度 
　　中日交涉起後政界中多有請總統早定大計者最近徐相國之意謂中國對外向取睦鄰主義日本與中國同種無論如可要求斷不致國交破裂如外問所臆測者致為東亞和平之罪人故科之意見（相國自稱）終以忍辱負重為中日薪外交之惟一方針云云又聞日前政府通電各省將軍師長等謂近來關於中日交涉政府接到各省將軍及師長等電報多起均有所獻替此項電文具徵公忠惟該將軍等既屬軍職自應專政力於軍事越俎代謀實非所宜現在政府正殫精竭能以解決此目前所遇之問題雖不敢謂事事能取信於國民但國家之利益斷無不保護惟謹該將軍等正宜盡心軍事不必兼顧外交如有造謠生事者仰該將軍等協同地方官禁止云云 
　　閩桂文電文本公民電 
　　云北京大總統政事堂外交部參政院鈞鑒商會轉報界公會暨各團體鑒日人此種無理要求絕無磋商餘地東亞本屬平和惟彼日人實擾亂之凡茲事實皆直在我曲在彼國可滅民可亡公理不可屈應請政府代表民意拒絕惟嚴并偏愬列邦以待執義之伸判尤望大總統堅執最後主義勿負全國人民所委託舉其要求條件宣示國人同謀對付但求國家主權不稍屈辱即至舉全國人民與之糜爛雖死猶生雖亡亦榮如或茍且遷就允許其條件之一共和國民決不承認謹電立候宣示文本公民林繹梁應時陳太龍暨全體叩留保軍官學校閩省全體學生泣告閩中父老書略云日本所最垂涎者惟滿洲與福建耳滿洲為其開始目的地此次所提出之要求更有福建永為日本獨占勢力範圍之專條鳴呼吾閩中父老目覩今日台灣現狀能不令人不寒而慄心痛欲絕耶為今之計惟有急出死力鼓舞精神以愛國為前提為政府之後盾昔人有言天下興亡匹夫有責又日寗為玉碎不為瓦全當茲國家存亡危急之秋安可不速為自全之計亡國之禍迫於眉睫其尚安枕高臥耶同人等聲嘶力竭無涕可揮南望桑梓寸心欲碎用特披肝露膽吾父老其急國之 
　　英報論調 
　　英文北京日報云聞日政府又使駐京日使強迫中國依從其要求二十一條若此說果確則我政府宣布日本要求之　文之時機至矣中政府具有充分理由可將原文宣布　據路透電消息日人已將要求中條件十一項通告列強其通告之條件皆撒旦詞和平處此局勢中致府何為而不將二十一條要求原文通告各國乎日人之意不外一面欲列強信其要求之無損於各國在華利益一面則迫使中國依從其要求然中國依從之後列強信其要求之無損於各國在華利益一面則迫使中國依從其要求然中國依從之後列強之利益無有不受損失之理由是言之中政府似宜宣布原文為合理也原文一經宣布則疑開盡釋世界之人可易於處斷此事之孰是孰非也 
[四年內國公債籌備手續]  
　　公債局籌備四年內國公債昨已發出通告茲錄其近日進行狀況如次 
　　內國公債經售人員獎勵規則如下 
　　第一條此次內國公債所有京外經售債票人員按照內國公債局章程第十一條分別三種獎勵如左（一）特獎（二）部獎（三）外獎）第二條前條特獎以經售公債五十萬元以上者為合格部獎以經售公債二十萬元以上者為合格外獎以經售公債五萬元以上者為合格第三條應得特獎人員由內國公債局酌定等差咨明財政部呈請大總統給予勳章或傳令嘉獎第四條應得部獎人員由內國公儒局咨明財政部給予愛國徽章或榮譽獎狀並由財政部開具名單呈請大總統備案第五條應得外獎人員由各省巡按使榴定等差給予獎章或榮譽獎狀並將得獎人員姓名咨陳財政部備案第六條各省將軍巡按使財政廰長勸募此次內國公債其募數最多成績卓著者應得獎勵由內國公倆局商明財政部另行專案呈請大總統核獎第七條以上各項獎勵自此項公債截止之日起限三個月辦竣日前公債局已擬定各省分任募集之額數通電各省令其即日具覆茲探得各省派募之數如左 
　　（省別）（派募額）（省別）（派募額） 
　　中央八·○○○·○○○ 
　　直隸二·八○○·○○○ 
　　山東二·五○○·○○○ 
　　山西二·五○○·○○○ 
　　河南二·○○○·○○○ 
　　江蘇三·○○○·○○○ 
　　安徽二·○○○·○○○ 
　　江西二·○○○·○○○ 
　　浙江二·五○○·○○○ 
　　福建三·五○○·○○○ 
　　湖北三·○○○·○○○ 
　　湖南二·○○○·○○○ 
　　陜西一·三○○·○○○ 
　　甘肅一·○○○·○○○ 
　　四川三·○○○·○○○ 
　　廣東五·○○○·○○○ 
　　廣西七○○·○○○ 
　　貴州七○○·○○○ 
　　雲南八○○·○○○ 
　　奉天五○○·○○○ 
　　吉林四○○·○○○ 
　　黑龍江四○○·○○○ 
　　新疆四○○·○○○ 
　　總計五○·○○○·○○○ 
[蔡督辦之經界局條陳]  
　　經界局自簡任察鍔為督辦以來所有局中一切組織情殂均經蔡氏監呈明在案至其對於經界局未來之計畫前後開過會議數次各報已經登載茲不贅及近聞蔡氏在總統前另有一條陳出現此條陳之所由蔡氏在局中屢次開議所議之事絕未提及條陳內所陳一事故蔡氏此次所遞之條陳外問知之者甚鮮自總統批交財政內務兩部會同商議辦理外間始略有所聞據政事堂人云蔡氏對於經界局之條陳前後不止萬言此文可區之為三節第一節所論不過泛論經界局設立之必要第二節則係經費問題第三節於財政之外又論經界局之成立與軍事大有關係其　所指謂測繪界線等事此文之主腦在於經費其中一切計畫煞费苦心擬令全國同時舉行預算全國辦理經費事項需用經費總數為十一萬萬伹以民窮財匱之秋籌此巨欵大非易事蔡氏之意見對於籌欵一方面每年指撥以下所列七欵（一）驗契（二）鹽務餘欵（陳償還洋款外（三）契稅（擬提四成）（四）官有財產（五）黑地升科（六）照稅（七）方單費以上七項皆蔡氏條陳內所指定擬請撥歸經界局作局用者自總統批交財政內務兩部會同該督辦商議後聞財政內務兩部對於蔡氏所指撥之欵不無窒碍難行之處又不可一筆抹煞大約前五項毫無磋商之餘地後兩項之內或者提撥幾成尚可做到也又聞此條陳上後總統批有六字云總期切實可行說者謂蔡督辦好大喜功絕鮮實際此言殆有為而發也 
[留學生甄錄試已發表]  
　　前日留學生第一次試驗聞已於今日（二十五）發表計取錄一百九十三名落第者凡四十七人各科中以商科為最多西洋學生只有施綸元一人聞其人中西文均荒謬中文試卷無論如何圈點不能成句讀即西文亦然且均寥寥百餘字並試騐之騐字亦寫作驗此外尚有人將董仲舒寫作董仲世王文成寫作王文中者亦都呼康了至倒寫鼻字一則探悉實無其事係傳聞之訛云 
[北京學界討論反對嫖賭]  
　　北京學界社會實進會於本月（二月）二十號假青年會開討論繪實進會於本月（二月）二十號假青年會開討論會到會者有二百餘人提議北京社會不良教育之處甚多而嫖賭兩事妨礙學生進步為尤甚今擬各校學生須用特別票房類如徽章有此標記即為反對嫖賭之符號旣可免友朋之引誘並可勸同學之回頭庶幾青年道德精神保護於今日也眾人議決後請萬國改良總會丁君義華演說略謂社會改良首宜注意不道德惡習傳染病常云四種不良青年最易傳染者即吃嗑嫖賭是也今將嫖之一事利害關係約略陳之現在各處通商大埠一種娼寮妓院日漸發達而各學校青年亦日漸遭殃前據醫大夫報告大約一百學生中有九十人受染花柳毒症民國成立三年有餘事事贈蹬惟無道德教育乃傳受如此之速若再往後十年摧殘人種其勢必較鴉片流毒為尤甚要非學界少年老成俊秀之士設法提倡反對之民國國民前途實無從得青年之保障矣但凡社會之病必有原因猶之治病須先察其致病之由而後施以力則沉疴立愈個人如此社會亦如此一國莫不如此第一原因國家教育今非昔比第二原因近有多數出版小說淫詞艷語最蕩人心尚有一種粉戲裝模作樣西瓜態百出第三原因傷風敗德之娼妓未經設法取締第四原因市肆出售假藥之弊第五原因富有金錢者之為之前導至於挽救之法約有兩端一）人力一）神力應由學界不被此關所束縛者結合純潔團體極端反對此類污穢團體提倡羞恥力闢邪行盼望中國青年同胞實愛已身將來為國家柱石即所以實愛中華民國云云 
[清宣統壽辰誌聞]  
　　今日（陰曆正月十三日）為清宣統帝十歲壽辰定黎明時由清帝先向瑾瑜二太妃行禮禮畢駕返乾清宮受賀太保世續及順王豫王貝勒毓朗載濤載洵貝子溥倫均著清服向清帝行禮 
　　清太傅陸潤庠陳寶琛伊克坦等定清晨七時向清帝致賀聞清帝極優禮師傅已先期囑內侍傳諭陸陳諸太傳稱老先生等祝賀實不敢當 
　　清帝壽辰總統已囑內史長阮忠樞撰一序文極典麗矞皇之致定今日清晨進呈聞副總亦囑饒漢祥撰一壽序同時進呈 
　　今日內本有戲劇後瑾太妃以民國現在外患異常緊迫總統宵衣肝食清皇室與民國輔車柏依似不宜獨耽逸樂故演劇一事已經作罷 
[武漢近事紀]  
　　粵漢鐵路之總站 
　　鄂省望山門外貼魚　地方建築粵漢鐵路總車站現已動工惟聞該路工程處據工師圖說以其地面積尚不敷建造票料修車各工廠之用查該處一方濱臨大江一方毘連滾河實無擴充餘地惟東北方面有耀華玻璃廠與萍煤堆積廠佔地甚廣將此二廠收買方足敷用現已向兩廠當事者接洽矣 
　　漢市銀根之鬆動 
　　漢口市面上年銀貴錢賤為數十年所僅見每銀四錢五分即可易銅元一千文嗣銅元減鑄漲價亦不過泛銀價至四錢八分而止乃陰曆新正以來銀價忽然遽跌錢價竟日益增高現在銅元一千須以銀五錢一分五兌換聞錢業中人云其原因係由河口宜昌沙市及湘贛各地商人趕辦春市貨物紛紛以現銀至漢掉換銅元故銀根遂為鬆動云 
　　日使館員之談話 
　　漢口日本總領事瀨川淺之助氏昨道領事舘員新坂徑也氏走訪漢口各報館記者略謂中日交涉不久必當解決至報紙所載條件實係外人嫉妬中日邦交親睦者所造謠貴國不可誤會云云國民新報記者李華堂答言中日交涉吾國人所以誤會者蓋由於兩國政府嚴守秘密所致吾國人愛國心切不免有所感憤本報毫無成見不過代表國人之二人轉論而已即貴國報紙與人民設有此項交涉當亦如此至足下所云外報所載各條件不實記者亦深望其所載不實至謂解決在即誠為中日兩國之幸福也暢談良久新坂氏始興辭而去 
　　漢上時疫之發生 
　　近日時甫孟春天氣驟暖漢上工界中人多衣單衫操作二十四號（即陰曆十一日）之夜天忽大雷雨次日又聚寒冷居民男女因天時不正染疫症殞命者已不可數計小孩患痘痳夭亡者萬夥 
　　玩龍燈費之充公 
　　陰曆正初武漢地方官將玩燈賭博演花鼓裝高蹺點綴年景之事一概馳禁數日以示昇平現因學校開課工廠開工已出示禁止乃漢上各街巷無知之徒不知官中係暫時弛禁先日歙得玩龍燈費甚巨茲忽出示禁止欵又不便退還於是由各叚保安會議決將該費提存各會充作地方公益之用 
[贛垣市面之好消息]  
　　財政廰長濮良至自蒞任以來對於本省金融事未聞有何計畫以故市面日見危險銀貴錢賤百物滕貴比諸未取銷市紋之先王純在贛之時更有甚焉即米商請願與聶凱陽等之上書均視若無關輕重未見其設法維持及乃近日得一可喜消息謂濮廰長以輿論諸多責難而市面復非常恐荒心頗不安昨日特召集各科長及巡按使公著內財政科員至廰會議其結果僉以市面危險由於官票之無信用欲求物貨之平市面之安非先鞏固官票信用不可擬嚴飭各征收機關完糧納稅準一律收受官票並限銀元每元祇準換一千八百文此議果能實行則贛民生計或可轉危為安也 
[伍廷芳回港後之演說]  
　　伍廷芳君前偕王文典君往小呂宋考查商務昨方回港二月二十號四邑商工總局同人特假座澄天酒樓四樓開茶會是日到者有百餘人讀公布詞墨伍君起言某承上海維持國貨會公偕同王文典君同往小呂宋考查商務順便帶些中國貨物前往因該埠有一加連華會也惟是貨物係初辦前往外洋不知外洋情形思想不同固未知以何等貨物為合煮但忖測外人之意極好中國絲綢緣其質地厚而悅目惟價錢略高然價高之原因則以小呂宋之入口稅為最重每百加六十也該埠之稅固有高低有四成者有六成者有四十成者而以絲為最貴中國貨物之最暢消者有二（一）顧繡花邊（二）罐頭食物但尚有一種中國緞帽而加之以邊者上海某號亦曾運往該埠求售各人為之喝彩用之者亦甚夥以小呂宋地大人稀土民不過八百萬而大小海島共有千餘許多未曾開通者該埠在南洋地方將來一定暢旺為商者須留意也衰在該埠已有半月曾往各同鄉商店考查小呂宋之貿易大都以中國為巨擘雖該處有中國人六萬餘而在大埠不過二萬人耳察視各街巷幾盡係中國舖戶中國人在小呂宋發財者亦不少六萬中計有五萬係福建人廣東人不過一萬而已聞小呂宋一埠日間極熱晚上則極涼惟北瑤山則四時皆涼且山頂上平闊地方極多可以建屋宇吾在山上住了一天因當上山之時業已天晚斯時亦有廣東人一百五十名在火車站歡迎可知吾中國到處皆有人在若肯從事圖強必燦然可觀一百有美國大商家請吾午膳當時小呂宋總督暨各官紳均在座該埠為美國屬土係禁華工到埠者也吾當時演說略云貴埠土地每島過千數荒　極多種植不敷日用土貨多過入口吾知呂宋一埠專靠洋米計有三份一係外洋米輸入故吾敢在總督前發言曰此處土地極廣胡不從事開墾以裕民生但開墾必要上等工人方有成效然除華工外能有勝於華工者乎何不將前例取消準華人到埠於貴國實有純大之利益焉總督亦為之點首然某更有一主意未知諸公贊成否此事小呂宋商人亦極贊成其事維何即吾人若做買賣船隻亦不可少者倘造船往來小呂宋內地各埠可順搭南洋客商獲利實不可豫計諸公想做買賣者其細思之有云先購舊船一艘以為暫時之需徐圖別置一新船吾意亦以為可採但不知諸公意見若何耳凡事始初必難後必極易況吾華人有貨有客必用中國之船乃一定之理今觀各國輪船無地不可到而吾國之大反無一輪往小呂宋者能勿愧乎吾願與諸公共勉之云云 
[邊訊（蒙滿雜報）]  
　　中俄蒙之近狀 
　　呼倫通信云華俄庫三方恰克圖會議解決消息宣傳已久首項吾國要求活佛廢除皇帝名號尚未議妥吾國商品運庫須抽稅百之五專使畢氏堅不承認磋商多日惟於稅課名目改為公費似可定奪至欲減為值百抽二五仍未允洽吾國駐庫長官班秩在俄使下蒙庫各官上現議定準派衛兵二百人以資保護若烏里雅蘇台科布多等城華官署亦可各駐華兵五十名庫境墾牧及工商漁礦俄有特葉國不過於名目上尚留上國之名惟呼倫蒙酋勝福則確將反正勝已遣入致意畢氏索取犒金若干萬畢使已據呈中央大約詫約簽訂之後必可實行聞并未另加條件勝反正後中政府對待事項擬由渠上書呈請而由總統申令許可便作為關於呼倫案之優待信條云 
　　哈爾濱之商情 
　　據哈埠俄商調查去年哈埠商務之代價共值五千四百萬盧布較之前年共減四百餘萬盧布如本年戰事不息尚恐有減無增又哈埠為糧石總滙之區以大豆小麥為出口大宗因受戰事影響均不能出口堆積如山故價值日益低落現大豆已經漲價小麥價值亦日益高貴以前每布袋僅四五十戈比近已漲至七十餘戈比蓋因由海參崴至歐洲之航路通順故耳 
　　鐵山包之馬賊 
　　江省所屬之鐵山包一帶山林叢雜久為胡匪淵藪雖有駐防軍隊往來搜捕終無肅清之日茲據呼蘭縣來信云鐵包山中現在嘯聚大股馬匪三百餘名姦淫搶掠綁票勒贖勢極猖獗刻已經鐵山包協領會同該處駐防軍隊進山剿捕諒不難指日蕩平也 
　　宏濟票之廢止 
　　大連宏濟彩票發行以來一般嗜利之徒購買頗為踴躍因而窮困者頗不乏人現在此項彩票已限於三月廢止事極良妥惟有沿南滿路線一帶之日本商人曾向大連民政署請求繼續辦理大致謂沿路之購買彩票者華人居十之七而日本人居十之三因華官禁止華商代售故售賣畫歸日本商人辦理無論雜貨藥業俱以此為副業設即廢止日商將大受損害云云佐藤代理民政長答稱此項彩票限於三月廢止已成事實萬難變更云云現聞仍有人擬再向大連日本民政署旅順日本都督府及奉天日本領事舘請願續辦矣 
地方通信 
 
 
 

Page 7

 
 
[松江]  
　　鎗決搶刦米船之盜匪 
　　去夏城西南鄉李塔滙地方有米船張帆駛過被盜恐刧計失洋一千二百餘元事後報經縣知事署飭探偵緝復移營會拿旋經幹探王慶等先後獲到是案眞盜金書郷高少梅兩名解袋推訊供認持鎗行刧不諱經周縣長詳稟省長請予就地槍斃以為眾儆現奉批準十六日由獄提出金高兩犯如法綑綁隨用長方布小旗詳舊罪由護以警隊押赴校場鎗斃 
　　中校紀念會之改期 
　　去冬陽曆一月二十七號省立第三中學校函告各屆畢眾生筮期三月五號（即正月二十日）就校開十週紀念大會並組織校友會以聯情誼茲復郵達遠邇改定三月九號舉行註明前次通告係調查者之誤云云實則佈置未週因而改期也 
[揚州]  
　　商會集議加稅 
　　揚由關改加稅則一事已經商會電達財部要求改議其稟文已見前報昨商會又因此事開會磋商雖經周光熊知事蒞會演說而眾商仍不肯認今日商會又接鎭江關督來電略謂商民有納稅之義務新訂稅則飭於三月一號遊行等語眾商聞之又開會集議推定總理周樹年視赴鎭江謁見袁關督面陳一切 
　　緝盜懸賞千元 
　　花園巷張亮基家刧案至今未獲贓盜不但周知事記過兩次聞齊巡按亦奉中央飭記大過并令飭縣勒限嚴緝務獲究辦周芷貞知事奉飭後已懸千元重賞購線緝捕想不日當可破獲也 
[鎭江]  
　　徒邑竟有私種烟苗者 
　　前日丹徒縣禁烟委員周域邠查悉徒屬太平圩地方有吳姓龐姓私種烟苗曾經具詳報告省署當由齊巡按使批云察閱二月十一至十五日報告已悉太平圩地方竟有吳少加龐元本兩名私種烟苗至五畝之多實堪痛恨姑念愚民無知於未經查出之前自行龐除從寬免其置議該縣知事所司何事乃竟毫無覺察亦屬不合應即嚴行申斥該處既有私種情事深恐尚未發覺者不止一處該委員務須嚴密查禁勿稍疎忽仲卽知照並錄批轉致該縣知事杳照 
　　警察護送張仙之奇聞 
　　前晚有多數人民在新馬路一帶手執高燈敲打鑼鼓後有四人扛抬之紙紮燈亭一座中懸張仙送子肖像亭之左右以警察二人攙扶行走最後又有一四人扛抬之籐轎用虎毯鋪墊紮滿燈綵其中坐一四五齡之小孩由新西門而進復由舊西門面出聞係送至金山河之某姓家者此攙扶燈亭之警察是否借用或罐用局外人均未知悉惟以保護治安之警察而竟供人民護送張仙之用眞令人不可思議也 
　　荳腐業捐欵願充學費 
　　鎭城荳腐店約有二百餘家向有土地會捐一項鼎革後土地會雖未舉行而此項捐欵仍照舊抽收悉為經理人所呑用刻有該業商人完守幾等以此項捐欵歸諸私有深為可惜莫若將此欵移充學費以助公益業已稟請張縣知事核奪矣 
[南通]  
　　縣知事之交卸期 
　　儲知事因照現行章程例須迴避本省去歲年底業奉齊巡按使飭即交卸遺缺以前任海門縣知事盧漚鈞接任後緣下忙地丁蘆課各糧尚未徵收齊備又率省飭暫緩一月移交茲已屆期且新任盧君亦已到通多日聞儲君已定舊曆元月十六日實行卸任日昨紳商學農各界以儲君在通政續昭著故特假座南門有斐旋舘設席公噦以表感忱 
　　居戶捐之反動力 
　　通邑警所駢歲會經稟請省署擴充為局嗣因接照警局編制必須添補警額方足與定例相符第經費無從籌撥故倡議徵收居戶捐以資挹注邇聞商會總埠劉一山君等以商民認納公益善後諸捐元氣已損如再加此捐恐難擔負與其反對於臨時不若事前要求取銷之為愈故特於昨日會同學界具呈縣署請即取銷斯捐以示體恤 
[南京]  
　　飭裁駐蘇軍隊 
　　駐蘇陸軍係歸第二師長朱申浦統轄間馮上將軍以該處兵數過多每月應支餉銀甚巨特飭將所部各營軍隊酌減三成以節餉需 
　　稽查江北饑民 
　　齊巡按使以江北徐消費稅一帶饑電每藉逃荒為名向各商舖任意要求稍不如意即紏眾擔刦實為地方隠患若不設法保護殊不足以安商業昨特與馮上將軍會商擬派軍隊兩營前往江北專司稽查以　地方 
[杭州]  
　　警察姦斃處女案 
　　舊曆年底杭垣一區六分署敬禮顏金福路過中扇子巷見七十五號門牌內有一女郎姿色可人遂勾通隔壁蕩婦蔴婆阿二為之作線并探明該女郎年方二八父母俱亡由胞伯王某照管已許字於宋姓因未過門暫時住老嫗家越日老嫗他出阿二即密告於顏金福顏即偕同棚弟兄二人於是三更前往由阿二敲門一閧而進將女強拉入房該女不從乃按其日次第輪姦迨姦畢天明始散女因下部受傷甚重放聲大哭隣右齊來問訊女猶害羞答言腹痛經徐姓等代延金剛寺巷某醫生於治始覺有異大眾盤詰乃吐實情即差人尋找女之胞伯及未婚壻與某老嫗一併回家不料某老嫗反聽阿二慫恿之言逼女他從其胞伯不得已遷至柳翠井巷第十六號屋內然女病勢日危據醫生云陰骨脫節毒已攻心無法挽救延至新年初二夜四鼓而逝當氣未遽絕之先猶痛罵萬惡警察顏金福等害得我好苦並將顏之情節以及阿二如何引誘詳告胞伯與未婚壻囑代伸寃次晶棺殮後故即起訴警察廰昨又狀訴檢察廰荷蒙批準聞已移提一千人證到案矣 
[安慶]  
　　五日警三次之可疑 
　　無為縣屬嚴家橋地方有天主堂一所於舊曆新年初二夜失愼焚去房屋數間所焚之屋係屬沒收公產被李某盜賣與天主堂管業未久忽被焚燬人心已滋疑惑不料初四初六兩夜又有火警燒燬民房數處於是地方商民夜不安枕該縣知事以五日之間火警三次究見有無匪徒縱火情殊可疑爰特督飭巡警畫夜梭巡以資防範並據情詳報到省以備查核 
　　法警需索訟費之查辦 
　　皖省差役婪案之風素甚而以皖北為最韓巡按蒞任後即通飭各屬一律裁革改用司法警察冀除積獘乃近日訪聞穎上縣司法警察多係快班改編每傳一案視兩造家資之有無定花費之多少至少一案亦須三四十千或五六十元不等似此需索民何以堪昨特飭令該縣知事查明為首差役嚴行懲辦以儆效尤 
[江西]  
　　分查小學之催促 
　　教育部前飭各省巡按使各就所屬地方小學擇取成績較優者分別臚列其教授管理訓練實習以及其他種種設施之狀況詳編報部以憑考核現聞巡按使查本省八十一縣中小學約四千所各該省道視學分途出發三月於茲視察報告僅據送到二十餘縣昨已飭各道暨總視學迅即飭催各該省道視學務當各按區域兼程並進迅即認眞視察隨時塡表具報案關覆部母稍怠延云云 
　　戚巡按獎勵陳鴻策 
　　戚發使出巡啓節各情已誌前報聞是日舟至大有圩地點即舍舟登岸偕同商會總理會平齊南昌縣知事吳亮勳沿堤巡視及至該圩局內胡公廟見各紳俱回家讌樂新年惟有陳鴻策年已七十蒼顏皓髪獨駐局中巡按使詢其姓字後大加勉獎并喚陳鴻策隨至圩中取對聯一付親筆書銜題贈以示獎勵 
[武昌]  
　　稽核員之行蹤 
　　駐漢鹽務署總稽核所自委卓小梅為總理以來與洋稽核蓋樂極為和合業將湘鄂皖贛四岸鹽欵認眞清理湘贛皖三岸上年已經調查完竣惟鄂岸宜昌沙市二局尚未往杳正擬動身前往適接鹽務署長及總稽核處丁會辦來電所有二三兩岸售鹽收欵簿記均應送由總稽核處查明蓋章以昭核實故連日通電各鹽局派員來漢接洽宜沙之行因而暫停 
　　災民羣集省城 
　　湖北去年大旱臘月間各處災民結隊至武漢乞食者數千人甚為可慘經警廰飭署押令出離城市解送回籍以防騷擾茲省垣警廰更令各城守警長凡逃荒之民一概禁止入城聞該災民欲渡江之漢水警又不許上岸故仍集於省垣城外有二三千人之多者不速籌遣散方法難保不為地方惠也 
　　銅鑛提歸部辦 
　　噪聲屬陽新縣韓家山銅鑛所產紅銅極佳兀年曾經鄂財政司撥欵五萬元委張燮增經理開採辦理不善虧耗停辦刻聞財政部以造幣鄂廠需用銅料多購自日本價昂無利亟應自闢地利旋據前充鄂廠總巡查任某條陳該鑛質佳苗旺適合鑄幣之用因擬提歸部辦除咨行鄂巡按磋商接收辦法外並派任君及技士林振鑛來鄂查勘該鑛取樣化騐並飭與造幣廠長蔡康商妥欵項以憑設局開採 
[廣東]  
　　李巡按授少卿之謝呈 
　　伏念國筠隴西舊族皖北輇材自顧橋庸渥膺簡畀昔襄內政忝分淮右之符繼擢巡方特假嶺南之節值海疆之多故策乏治安荷章緩之頻分布佩兼文武未能報稱彌切悚恐怕乃疊沐綸言躋諸卿列布德施惠同邀孟春行賞之榮增秩賜金上規漢氏褒良這典國筠檮味何以克當又況父在三卿之中子忝諸卿之末並時未有比倫私衷益欽殊遇喬觀守訓敢云卿漸長而公漸卿銘鼎思恭自當一命傴而再命僂國筠戴山覺重測海知深惟有力矢忠誠殫竭愚盧喜冠冕遠通南極重見周官三百六十屬之儀譬星躔遙拱北辰勉從虞廷二十有二人之後所有感激下忱理合具呈伏乞大總統鈞鑒謹呈 
雜評二 
[反對嫖賭之特別標記（默）]  
　　青年為人生成敗關頭勤學修行漸成有用之身誰之功歟學校之教育有方也習惡為非漸成無用之物誰之過歟學校之教育無狀也各學校既負有教育學生之責則管教各員自有一切正當方法以誘掖而防閑之乃恐為淫朋狎友所引誘而欲加各學生以類加徽章之特別標記藉為反對嫖賭之符號其所以保障之者亦末矣哉況嫖賭為惡德人人宜痛絕之表面上當無一人不反對者若人人加比標記亦無謂之甚矣且學生而有定力者雖無標記必不為他人所引誘茍無定力標記又安所用耶是故保障之道要在各學校於教管各法加之意焉而已 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[灘簧場內捉強盜]  
　　著名盜匪陸小手等迭經鎭守使署上縣知事轉諭縣警察偵探嚴拿解案究懲在案茲悉前晚九時許已由偵探王桂生帶同眼線在法租界聚寶樓灘簧場內將陸小手及同黨陸晉生等一併擒獲鳴捕併解捕房暫行寄押昨晨王探回所稟明景警佐備齊公文至法公堂守提一面又偵悉陸盜羽黨葉連生匿迹寶昌路陸家觀音堂附近　探即協捕前往將葉捕獲亦解捕房連同陸盜併解公堂略訊一過該探　投送公文請為一併帶回聶讞員準將陸小手陸晉生葉連生等併交來探押解回所稟復景佐委派王司法科員提訊之下諭飭分別收押候究 
　　另一訪函云劇盜陸小守（即小手）係本邑三林塘人在浦東一帶迭犯搶刧重案前經鄭鎭守使懸賞嚴緝來獲上冬漕河涇等處被刧各案經地方警察三林塘五區偵悉又係該盜為首起意糾同葉連生等所為當經稟明該警所按照該盜住處密往查緝詎該盜消息靈通早已聞風避匿未經弋獲不得已將其兄陸阿土同黨嚴佛寶婦人嚴氏並所抄贓物提解到所經景警佐稟奉沈知事轉送地方檢察廰勒令交案未經交出押候懲辦在案現五區區員王君據眼線報告陸小守等匿跡法租界某處故復稟明該警所飭派探役王桂生等賫文前往法捕房報請加渡探捕同往協緝查至某灘簧場得將該盜陸小守葉連生陳俊生三名一併擒獲寄押捕房昨解法公廨預審一過判交原探帶回該事務所歸案訊辦 
[捕獲著名盜匪]  
　　住居泥城外卡德路之江北人潘二即潘德勝經美捕房捕頭查悉係是著名盜匪於前日派令中西包探協同前往將潘拘獲詢與嘉定縣屬婁塘鎭協成代步源盛昌布號等四戶被刦巨贓案有關飭令收押昨晨押解公共公廨經關讞員會同英領康君略詰一過以首盜陸明崗王永順（即王小狗子）業已引渡其同黨王少堂梁國延因在租界內另犯搶案與牽涉之婦人沈馬氏王李氏分別在押且此案係由美領陪審判　帶回捕房候美領堂期解訊 
[黨人果甘受愚弄耶]  
　　宣武上將軍近接統率辦事處來電以據偵探報告偵得近有少數黨人受人愚弄擬派同黨密運軍械回國潛赴長江一帶圖謀起事以冀破壞大局囑即飭屬嚴加防範免致變生不測等因馮將軍除飭各屬軍警嚴密防範外特派本署稽查員多名分赴沿江各埠察看動靜故本埠軍警界於清東西各輪碼頭現又偵探密布矣 
[沒收備抵賑欵之銅元]  
　　滬海慰尹以稅務所拿獲銅元應否從寬罰辦請示於巡按使公署當奉復電云霰日快郵代電悉查該道尹暨上海縣奉到限制銅元入境飭文當在一月二日該稅務所拿獲此項銅元暨在二月七日實非一個月限期之內且查前詳內稱業已知照上海總商會尤難藉口未知禁令自應照章充公提賞以為嘗試者戒仰關轉飭遵照巡按使齊習印 
　　附去電 
　　南京巡按使鈞卷據上海稅務所詳稱據滬杭車站分所報稱二月七日有銅元一百五十千文由火車運滬當即扣留正核辦間據協源莊稟稱杭莊鼎裕以年關清賑由滬杭火車寄來銅元係備抵商處欠欵並非販運銅元等情查此項銅元確係杭莊還滬欠欵與販運有間且在一個月限內又屬未知禁令應否從寬免罰詳請察核等情據此查奉頒限制銅元入境辦法七條業經轉飭遵辦在案頒布未久商人或未周知自應從寬以順商情理合電請鑒核示遵楊辰叩霰印 
[染業商人勸種土靛]  
　　滬海道尹詳巡按使文云案據松江縣知事詳稱公民葉理彰稟稱竊維推廣國貨須先提倡實業而提倡實業非先抵制舶來品不足以固基礎而寒漏邑公民向業染坊閱時已近四十年第染業之需用品全恃靛青為要素而實色次之溯自公民創業之初所需靛青均用浙省所產聚集蘭谿義橋富陽等埠總名山靛暨粵省佛山海陽潮陽等處運滬之靛至於江西之樂平龍泉浦城玉山縉雲及金華府屬之遂昌遂安並安徽各地所產靛肝均銷上江各埠自從罌粟種子傳偏中國之後鄉人貪利漸將種靛各地改播罌粟於是外人攘利之心應時而啓至前清光緒二十年後果有德國靛油出現表面上似乎研究精良論其實質則色雖嬌艷而不能耐久按之山靛顏色雖鈍耐久不變德人於初舶來時尚思求售善價嗣見銷路呆滯遂以低價疏銷之法風行海內而十年以來竟成染業全體之固需品查其價格在歐戰未發生時每百觔計裝一桶僅售洋五十三四元近則藉口該國物品繼續需時甚至驟漲逾倍居奇壟斷日前上海染業聯合會會長楊嘉悌君調查由上海運銷江蘇福建廣東廣西雲南貴州之靛油每年已達一千六百餘萬金只此六省計算每年流出金額已有若是之鉅則全國二十二行省之總額更不待言且英德兩國尚有運入雜色中之品紅品藍品黃青蓮燒紅靛月洋綠等數十種全年計算亦有二千餘萬流出刻下新出外貨中更有染業應用之一名快靛一名養缸元一名矮克粉一名潮藍粉等各名式均可代靛青作底子外罩靛油比之全用靛油染成之顏色雖不超出顧其成本稍輕需時略速勢必尤易通行而國人利源似此節節外溢良深浩歎（中略）公民既屬染業一分子自應以推廣原有之土靛為方針故於上月間已函致富陽等處山靛各行商請竭力勸導各農民趁現在收取靛青種子之時概於剷凈烟苗之地廣種靛秧並請各行商於收集靛青時顧念商戰之視線所系須加研究或可藉復往年固有利權然後再將各種雜色次第挽回未始非國人企業之先聲管見所及為敢略陳頓末尚祈俯念靛青一物為我國民應行振興之大端迅予轉詳省公署痀請農工商部鑒核轉行各省巡按使道尹知事實力提倡勸導農民就剷除烟苗之地暨新墾各處廣種靛青並曉諭靛青行商切實研究一面咨請財政部暫定至輕稅率為國內行銷導線並採用文明國之重徵外貨進口稅法藉以挽回實業之樞要而舶來品之輸入居奇或可從此稍殺是否有當伏候　鑒等情據此伏查該公民所稟係挽救國貨提倡　業起見尚屬可採險批示外理合據情轉詳仰祈核轉等語現巡按使已分飭各道尹轉飭各縣遵辦並咨陳農商部查核辦理矣 
[禁運罌粟種子之辦法]  
　　滬海道尹江海關監督上海縣知事均奉江蘇巡按使公署通飭云本年二月十五日準內務部咨開前準政事堂釸交廣東巡按使電請禁運罌粟種子擬照販運鴉片律治罪及洋關查獲應如何給賞一案奉大總統令分交內務司法財政三部及稅務處核辦等因奉此除私運罌粟種子罪弄已由司法部核議呈奉批令通飭遵照外所有洋關查獲私運罌粟種子提賞辦法業經本部會同司法財政兩部及稅務處核議於本年二月二日呈奉大總統批令準如所議辦理即由該部處通行遵照此批等因奉此相應抄錄原呈咨行遵照辦理等因並附刷印原呈到本公署準此合行通飭仰即一體遵照辦理此飭 
　　附錄原呈 
　　內務總長司法總長財政總長稅務督辦謹呈為遵令會核洋關查獲私運罌粟種子提賞辦法仰祈鈞鑒事承準政事堂鈔交廣東巡按使電請禁運罌粟種子擬照販運鴉片律治罪及洋關查獲應如何給賞一案由政事堂電廣東巡按使奉大總統令各電悉所請禁運罌粟種子治罪及洋關查獲如何給賞之處事關烟禁已分交內務司法財政三部及稅務處核議辦理矣等因連同原電鈔交到部處核辦查販賣罌粟種子罪刑業經司法部核議比照栽種罌粟罪減輕擬將販賣罌粟種子或意圖販賣而收藏或販運者定為處五等有期徒刑拘役或一百元以下罰金於民國三年十二月二十日呈奉大總就批令應如所擬辦理等因遵奉在案至洋關查獲給賞辦法稅務處核議以為輕則不足以示鼓勵重則防有私運串同圖賞之弊非按照該物價值定為賞格不可計該物價值每擔十餘元茲擬拿獲私運每擔給緝私人賞銀四元給報線人賞銀八元所有提撥經項賞欵復經會同核議如該案送由該管廰縣審辦判處罰金者應準照上年五月內務司法財政三部會訂烟案罰金提成充賞辦法提出應得成分送由稅關按照此次規定數目給賞所提之欵若有贏餘則以移賞他案之一足者或提送不數不敷給賞及僅判處徒刑而無罰金者賞欵無蒼仍按照各關拿獲私土賞欵辦法由省庫提撥以資補助除販賣罌粟種子罪刑業經司法部通飭各省遵照辦理外所有會核洋關查緝私運提賞辦法是否有當理合具呈謹乞大總統鑒核施行謹呈 
[浙江象山墾務之進行]  
　　象山為全浙門戶地勢雄偉政府擬築軍港久已定議將來興旺自不待言茲有田君永豐謝君碧田以振興農業為已任特詣象山查得海舉行一區地土肥沃水源充足交通利便面積之廣約有二萬畝堪以墾田種植業經官廰批準立案發給證書組織公司籌畫進行現承包各工已經採辦材料其駐滬永定墾築公司籌備處設在泗涇路六號聞陰曆二月即可興工築隄俟地告竣尚擬分辦農事試騐場寶行改良種植云 
　　附錄創辦象山墾築計畫說明書 
　　本公司經營此項墾地苦心苦力一載有餘幸蒙官紳鄉隣一致贊成始得於中華民國四年一月一日開幕設本公司籌備處於上海設本公司事務所及工程處於象山所墾地點在浙江象山縣西鄉牆頭村西滬港內坐西朝東之海塗一區港內形勢長闊四圍皆山由鎭海山起至蛤蚆內之朝南山止弓線長約二十里弦線長約十六里其中範圍之廣狹有一里二里三里五里之不等前臨海港後依山釐地勢傾斜俗呼海灘潮沙高漲並無水浪急流特請精於測繪者前往勘明於漲潮時詳細測量其水之深者由四五尺至七八九尺水之淺者止一二尺面積之廣約有二萬畝潮水退去灘面尚可行人泥質堅實不問可知土色黃黑相間極少砂碳查察附近鄉民自由築塘墾熟之田約有一千數百餘畝收積均佳其土壤之宜種植不言可喻擬就海岸弦線十六里建築長堤下打椿木上砌石塊然後陪土其中劃關溝渠以防山水排洩深掘塘池以備蓄水潤田一面抓平泥土一面招佃承墾而該處承墾之例三年過後方能開收佃租自宜兼營並進成功較速但目前最要之工程師即十六里之長堤是也經老練工程師核算此項工程每里非二萬五千元不可合計十六里之長堤約需經費四十五萬元之則因而預算築堤工程並三年開支費用減省約略計之則股本定額必須五十萬元以外方可期其成功查得該處附近居民約有數萬無如山多田少民食時有不敷故田價之貴國異於他處上等之田每畝價在一百元至一百二十元左右中等之田每畝價在八十元至一百元左右最次等之田每畝價在六十元至七十元左右本公司新墾田為畝價值不必以該處上等中等之田比較即照最次等之田價計之已經查銀一百二十六萬元核計每畝成本不過二十五元而能贏長基本三十五元之多幾有二倍之利率此等穏實之營業尚何疑慮之有況地近軍港又僅人烟稠密之處現時由寗波開往象山有二十丈以內之輪船五隻惜無碼頭可泊行抵蛤蚆嘴外尚須小船過駁始得入港登岸居民時以為苦將來墾地告竣交通便利開闢市場亦意中事耳屆時地價騰貴自不待言夫築堤雖用石木等料猶恐不能堅牢擬種樹其上既可固堤又可獲利每里計有一百八十丈每丈約可種樹二條核計十六里之長堤可種樹四千八百條至於田邊塘岸平均計算每畝約可種樹五條核計二萬畝可種樹十萬條均當察其土宜而又有利可收者種之種樹之利雖輕而遲然種於溝渠塘堤之側並無妨害田畝六年之後獲利亦不輕矣田野經營異於商務日計不足月計有餘積累之功可收大效所定股額如能早日招足尚擬縮短工程日期加工趕築兩年為期必可告竣近來世局萬變戰禍橫生人民生計益形困蹙若不亟謀持久穏實之事業來日之難殆有不堪設想者謹將實情略敍一二諒我海內外諸君子亦必樂為贊助也語云農業者於百職業中為最安穏而易以致富不其然歟 
[上海務商中學始業式誌盛]  
　　閘北務商中學開辦條歷四載日昨第四學年始業學生到者百數十人教職員到者十餘人首由校長吳衡之君致開會辭並諄諄以抱定求學宗旨守規則有禮儀為勗洋洋千言聞者感動繼由該校教務長余裴山君報告本校創辦迄今之成績及現在銀行科之增辦教員之添聘次報告本學年教務進行之規畫末復以立志勤學耐勞愛眾愛國相勗勉撒旦辭墾摯掌聲雷動繼由該校學監黃雨辰君以及新聘教員周錫三君郭信君張德裘君以次演說商業及金融關之弊害及陳其仁教員演說社會生計之困難俱娓娓動聽演畢已二句餘鐘乃振鈴散會 
[光華女校增設文學專修科]  
　　城內縣前五福里光華女學自開校以來學生報名者絡繹不絕高初兩等已達八十餘人該校以校舍狹窄勢將難容正擬就近添租房屋以為擴張地步昨日復有若干女學生來校請求增設文學專修科現正擬訂簡章添聘教員一俟招滿十餘人即行開課云 
[競雄女學開校]  
　　白克路競雄女學自上學期高小畢業後適值陰曆歲除停課昨晨重行開校當經該校長徐自華女士將畢業諸生名次發表計最優等一名黃敏優等九名劉貽靜汪蔚潘恝蓉應素貞顧桂貞朱淑英陳友芳吳蘭朱淑芬並於本學期開辦文藝專科科目完備而於中國詞章美術尤為注意聞入此科者人數甚多其餘高小各級新生亦眾綠歸併附近女校所致耳 
[通俗宣講社宣講記]  
　　通俗宣講社於上月二十八日午後二時在南市王信義浜小雲巢內開第六十七次宣講會先由陶錦園君宣講勸人勤儉葛雲韶君宣講國民願為安分良民及各種安分之方法夏章漢君宣講業貴乎勤方克精巧俞兀爵君宣講國民宜愛國袁頌豐君宣講教育有三曰家庭學校社會凡未受教育者須從社會教育著想呆如此則智識由斯而增進及散會已夕陽西下矣 
[關於改組商會之省批]  
　　巡按使批滬海道尹詳 
　　兩詳均悉查該縣上海商務總會業已飭知暫勿改組無庸另設商埠商會至縣商會法定每縣祇準設一會應就原有之南市商會辦事處為該縣商會事務所其餘閔行等處由該知事察酌情形準設分事務所可也伹分事務所係取事實上之利便分設辦事所在與縣商會之組織不相關涉不必另有編制之法並不得另刊圖記仰即行知該知事分別飭知遵照此批 
　　又批奉賢縣詳 
　　據詳已悉既稱南橋莊行兩處商情市況無分軒輕應暫以南橋設該縣商會事務所莊行設分事務所俟將來選定職員後再由各會董就南橋莊行二處投票決定一處為應設商會事務所地點其餘一處即設分事務所仰即遵照辦理此等公益事項必須融洽羣情通力合作方有成效可覩此次商會改組之後以一縣為範圍聚一縣熟悉商務人員謀一縣工商各業發達於事務所之設在何處毫無關係應切囑紳商各界切勿再為此無謂之爭致損個人感情而陰地方進化所有調查會員資格選舉職員等事為期已促並仰遵限趕辦切勿遲誤是為至要此批 
[沈知事器重景警佐]  
　　上海縣警察事務所長景毓華君原係吳前知事所委任嗣因遵飭改組景君為一等警佐縣知事兼任所長自沈知事接任以來以景君辦事勤勞政績卓著廁身警界尚不足以展其才因特詳請楊道尹轉詳齊巡按使保薦第四届免考知事昨奉滬海道尹飭知以彚案詳請保薦第四届免考知事現已截止該警佐既屬才堪大用自應出具騐單俾便自行赴京考試云云刻沈知事已轉飭知照矣 
[縣知事察看新地保]  
　　上海縣沈知事昨出牌示云投充二十五保七八圖地保之趙小倉林子宏徐愼征蔡錫華四名均著於三月四號來縣聽候提騐飭遵其尚無保結者一律備具保結實核 
[彩衣街火警續誌]  
　　滬城大東門內彩衣街二十六號李姓家失愼焚去樓房十六幢已紀前報茲悉前報所載者尚稍有不符該處房屋原有五埭今焚去第二第四兩埭第三埭係外鹹瓜街元甡糖行莊客章辛甫租住第四埭係房主李輯甫李竹如等自住輯甫任京漢鐵路統計事常駐京師其妻黃氏在家服待邁姑是晚聞警即上樓搬物旋從樓窗跳下跌傷腰部及右足現在紅十字會醫院醫治聞尚不致有性命之慮惟焚去財物約有萬金之巨並聞是夜之火係由第三埭中章辛甫家所起章已於日前退租故屋中僅有木器及箱籠等數件並傭婦二人損失尚微現房主李竹如已呈請警廰暨檢察廰澈究矣 
[惡姑肆虐之公憤]  
　　滬南紫霞路一百二十二號門牌沈梅生家曾領某姓孤女名盈寶為童養媳年已十七尚未成婚不料其姑肆行虐待朝晚毒打以致身無完膚陰曆本月十三日清晨又因廚內少去鷄腿一隻寃誣養媳偷食任情毒打該養媳乃逃至一區三分署求救翌日即由宋署員派人送回該惡姑聞警到門情虛避匿即經眾鄰聲明慘虐情形請將該養媳仍行帶回旋由其母族設法保出詎廬惡姑聞信之下又生毒計欲以誘媳私逃等詞誣其母族鄰人咸抱不平業由張姓葉姓等十餘戶公稟警廰請為救拔矣 
[范杞良送入也是園]  
　　老北門城根掘出范杞良石像一座被小工運至租界樓外樓陳列歛鏡嗣經公欵公產經理處請縣函致工巡捐局飭令該匠交回以便陳列也是園中保守等情曾誌前報日昨縣公署已準工巡捐局將此石像飭由小工舁送到縣當經沈知事驗收無誤著即轉送公欵公產經理處在也是園內陳列保管 
[遷塚經費有著]  
　　新任上海地方檢察廰長林君查得接管卷內有地方審檢兩廰已詳奉蘇省高等廰核準遷設於南門外王家闕路並將該處原有之義塚另行遷葬以便開工建築廰署現聞遷塚經費業已會同慈善園董事陸伯鴻君等一再磋商稟奉上台核準飭在南北城濠基地項下先行劃撥以為遷塚及建築城內場縣署後面公路等用昨日林廰長特詣工巡捐局與局長朱壽丞君　城濠共地官產丈放局陶總辦面商一切良久始別 
[饒司令由粵返滬]  
　　海軍練習司令饒懷文前奉部飭督領海軍學生駛赴粵省測繪南洋明暗各島及礁圖洋面以資練習海軍駕駛學術迄届一載已將測繪事宜辦竣故饒司令特於前日由粵來針測繪粵省島礁圖說送由海軍司令部轉報部長備考 
[海圻艦暫駐浦口]  
　　海軍李總司令以駐滬法總領事邇因租界盜案迭出函請商借中國巡洋艦一艘暫駐浦江藉資保護法界洋商等情當經電奉部長允准即以烟臺來滬之海圻巡洋艦駛赴法租界浦江保衛現李總司令已飭海圻艦長遵辦矣 
[楚泰艦入塢修理]  
　　海軍右司令徐振鵬駕坐之楚泰炮艦近因會操事竣機器等件略有損壞船身亦須油漆故特稟由李總司令轉呈海軍部批準於前日駛入江南船塢修葺 
[執行罰金之手續]  
　　淞滬警察廰長徐君昨日飭知各區警察署云奉江蘇巡按使公署飭開準財政部咨查修正關於人事證憑貼用印花條例業於本年一月十八日奉大總統申令公布在案茲由本部擬定關於條例內罰金一切執行事宜應均比照印花稅法罰金執行規則辦理其第二條第二項應處罰金即由發給護照單照證書或收受愿書之官署或學校送交警察官廰辦理至各官署學校如有第二條第三項情事應由主管各部及該管上級機關依照條例分別執行除分行外相應咨行查照分飭遵照辦理等因準此除分行外合亟飭仰該廰長即便遵照並分行所屬一體遵照此飭並奉江蘇滬海道道尹公署飭開前因奉此除分行外合亟抄粘該條例飭仰該署長員等即便遵照為要 
[改組官渡之阻力]  
　　閘北新大橋渡船經工巡捐局朱局長批準歸船戶姚雲泉承充改組官渡曾記前報茲番朱局長已於前日發出通告定於三月一日起令前辦義渡之陳阿石遵諭交替詎陳抗違不遵並糾同黨希圖把持由姚稟報局長移請淞滬警廰派探查辦 
[盜犯歸案訊辦]  
　　上海縣警務所昨派法警至法公堂稟稱盜匪周小弟陳子山搶刦馬橋毛家蕩地方某姓家洋銀衣飾匿跡法界業已帶同眼線葉全生協同包探將周陳兩人拘獲因周等指葉全生為窩贓故由捕房將葉管押解訊請予帶回訊辦質之周小弟供家住高橋鎭向以捕魚為生不敢為非陳子山供住在曹家渡長橋地方亦不為非聶讞員商之法副領事德君判周小弟等三人一併交來警帶去歸案訊辦 
[法公廨移提盜匪]  
　　盜匪曹四犯案纍近為警廰捕獲解送地方檢察廰訊明判押候辦在案茲悉曹四曾在英法租界內犯有刧案前日由法公廨訊問盜案牽涉備齊公文飭探赴地方檢察廰請為移提到廨訊結再行送廰訊究林廰長準飭法警將曹四由所提出交來探帶去並聞英租界新閘路某押舖被刧一案亦係該犯所為云 
[夫婦口角之釁端]  
　　江北車夫郝長庚之姪女嫁於同業朱五為室成親多年邇因朱五私與隣居同業朱四之妻周氏姘識遂與郝氏時常反目昨日又因細故口角朱五即紏同朱周氏與朱四登門將郝氏任意毆打且抓傷下體由崗警聞知一併入第一分署移送地方檢察廰訊究 
[妻黨大興問罪]  
　　開設彈花衣店之王念忠素與伊妻張氏不睦遽於去年另娶某姓女為室置張氏於不顧昨日張氏向討日用等費無著即邀其兄張掌發及弟張阿弟弟婦龔氏等向論口角互扭毀壞室中器具王即鳴警一併拘至一分署飭送警廰司法科訊究 
[但認理論不認吵鬧]  
　　滬南馬家廠錦昌烟紙店主榮錦章偕妻夏氏扭木工楊某之妻吳氏至第一分署控稱被欠貨欵不還向討無著反敢登門肆鬧以致兩歲幼女受驚致死請究等情詢之楊吳氏供稱丈夫在該 
 
 
 

Page 11

 
 
店賭博特往呼喚不料遽被夏氏動蠻披頰兩下是以向之理論並　肆鬧至其幼女係染瘡子而斃署員以兩造客執一詞飭送警廰司法科訊究 
[匪徒白畫搶刦]  
　　滬城邑廟西首新開聚豐烟紙店於前日午後忽有匪徒二人均穿黑布棉袍以兌換錢洋為由入內搶去大洋二元小洋五十五角制錢一百文銅元一百十六枚迨該店夥倪阿三學徒康金生等出外鳴警該匪等已去如黃鶴當經該店主閱如江投報一區二分署請為飭緝王署員據報後以事關匪徒白畫行刧立飭長警一體查緝一面呈報廰長請為核示 
[攫取首飾類誌]  
　　流氓王阿毛前日在福建路攫取趙陸氏金挖耳由探查獲昨解公共公堂訊實判王押西牢四月示儆又陳張氏陳宋氏控薛和尚郭阿二在南京路浙江路搶取金劗珠花昨亦由探將薛郭兩人拘解公堂訊無證據判均開釋 
[私收客賑之敗露]  
　　大東門外龍德橋堍鴻興野味店夥鄔佩華串同學徒蔡煥大在外賭博負倆甚巨遽將店中帳洋一百餘元私自收用現經店主劉阿三查悉將鄔蔡二人鳴警併拘警廰於昨日轉送地方檢察廰分別收押候究 
[欠欵與合股之爭執]  
　　金嘉生控江有餘欠銀一案昨經公共公廨王襄讞會同美領柏君升坐民庭研訊原告延擔文帮辦好卜魯律師上堂請追並據原告供稱被告因往安徽屯溪採辦茶葉先後借去銀四千四百兩言明將貨運滬後歸楚迄已日久延不清理求究訊之被告不認欠欵稱與原告合股是實中西官判江交保候再訊理 
[民事改期傳訊]  
　　上海縣十二圖地保周發二十一圖地保王義禮均因欠繳錢糧逃匿租界經沈知事偵悉前日移請公共公廨轉飭捕房將該兩地保提獲昨解公堂請究先由捕房稟明將周王兩地保提獲情形訊之被告延律師上堂聲稱案情尚未明晰請將被告交保候研究案情再行訂期會訊中西官以案屬民事判被告退去候改出傳軍於禮拜五傳訊 
[蔬忽受罰]  
　　捕房昨解沈福昌至法公堂稟稱沈住居法馬路前晚遽將火油燈擺在木箱帝國邊以致起火後由皮帶車到場救熄祇焚去什物房屋未損故傳案請訊沈供實係無心失誤未保火險求宥判從寬罰洋一元充公 
[乃兄竟無下落]  
　　土行主蔡春前投法公堂控稱有王杰前來購買大土付來支票銀一萬五千餘兩到期向收無著求追等情王供土由胞兄王惠記向購買現胞兄有事出門俟其回申料理判押候關提王惠記訊追在案昨據包探稟稱前往鎭江關提王惠記已經聞風逸去故未提到王杰供實不知胞兄究在何處判令還押限一月料理並諭原告查明被告有無家產稟覆候核 
[工人軋斷左手]  
　　葉招財昨在楊樹浦三星紗廠作工不愼被機器軋斷左手當經該廠主送請同仁醫院療治 
[行兇終須受罰]  
　　某西人在公共公廨控告粵人黃某在乍浦路行兇等情曾經關讞員與英領康君傳訊以據被告供稱實因原告調戲伊妻向之理論反遭毆踢而原告與一百零九號華捕及二十五號坐寫字間西捕供稱實係被告行兇兩造各執一詞並因中西官主張不同故未判決諭令被告存洋五元交保著原告再行起訴另易中西讞員秉公訊斷在案昨由俞代襄讞會同英領卓君復訊原告西人偕代表律師上堂譯訴前情請究繼由一百零九號華捕與二十五與西捕將前堂所供情形復述一遍訊之黃與伊妻梁氏仍堅執前言中西官以黃不應行兇判罰洋二十元充公了案 
[兩方均有不是]  
　　美捕房華捕費從周唐阿大因與江北人王長根應阿大甘福生丁六四等賭博起釁前日在嘉興路互毆被四百七十九號印捕查見一併帶入捕房諭各存洋保出昨經公共公堂傳案訊明兩造各有不合申斥一番而釋 
[巡捕查獲賭攤]  
　　粵人關桂生前日在北四川路擺設賭攤誘賭被捕查獲昨解公共公堂訊明判罰洋兩元充公賭具銷毀 
[查獲私帶烟土]  
　　五區警署前日查獲私帶烟土之陳阿三抄出土七兩移送檢分庭預訊屬實押候起訴公判 
[江北小孩待認]  
　　昨有江北男孩鄧小毛子在閘北迷路由淞滬警廰第二巡邏隊查見帶回司法科訊供一過候招家屬到案認明具領 
[縱妓拖人]  
　　捕房昨解花烟間主王祝堂至法公堂稟稱王縱令妓女在途拉客有違警章故傳案請訊王供妓女初來上海不知章程以致悞犯求愚寬宥判罰洋三元充公 
[被告交保候訊]  
　　英商自來火公司控四馬路大樂戲園主費梅生積欠自來火費洋一百十元又胡生發控金秋田以合買田畝騙取伊父胡大銀銀五百兩又久大米店控丁福根不還米洋一百餘元昨由捕房將被告各人傳至公共公廨分別交保候訊 
[私動電燈火表]  
　　英美工部局電燈公司控馬霍路一千一百二十六號居戶陳榮慶私動火表竊用電汽等情昨由捕房將陳拘解公共公堂經中西官咯訊一過判陳押候下禮拜一訊辦 
[初次犯竊]  
　　陳金標前日偷竊北蘇州路宜樂園浴堂浴客所寄之褲帶內現洋三元被控捕房昨解公共公堂訊據供稱在滬西某紗廠做工初犯求宥中西官判陳押候查明是否在紗廠做工再行發落 
[人贓並獲]  
　　竊賊楊桂興昨晨行竊新裕輪船引擎上所用之大銅壳一個值銀十餘兩當被人證並獲解送水巡捕房轉送地方檢察廰收押候辦 
[美租界捕房瑣事]  
　　昨月陳阿林施金發等二人在漢璧禮路不知因何互毆扭至捕房捕頭詢得事甚細微斥釋不理 
　　孫金順毛阿金二人昨在西華得路向小販李阿木購買水菓論價不合致起衝突被巡街捕查見拘入捕房從寬斥釋 
雜評三 
[教育之兆（訥）]  
　　一日之計在寅一年之計在春欲知一年教育之狀況當於春節開學時卜之然而今年教育之狀況吾敢決其非佳何以故以蘇滬各校開學後學生到校者廖廖因而有併班上課者此雖由於舊曆新年之習慣難改而亦可見國人輕視教育之心不然何戀戀於新年數日之娛樂而置學校開課於不顧哉教育之盛衰視乎學生之趨向今學生趨向如此前途概可知矣 
 
 
 

Page 12

 
 
[大舞台十七夜戲]  
價目注意二等正廳四角三層包廂三角特别官廳八角特别包廂一元 
新正月十七夜戲准演特煩全部著名各藝員拿手好戲一齊登檯 
何潤初　過滑油山 
水仙花　黑夜遇賊 
十四盞燈　公堂自刎 
萬盞燈何家聲小桂枝　（看香頭） 
李春來沈韻秋　（連營寨） 
眞小桂芬　操琴訪友 
沈韻秋賈璧雲趙如泉呂月樵何金壽　二本鐵公鷄 
小如意　遊宮射鵰 
王永利七歲紅小達子蓋俊卿殷春虎　全本請宋靈 
眞小桂芬呂月樵小桂枝　二本戲迷傳 
萬盞燈趙如泉賈璧雲小如意蓋俊卿何金壽　善遊斗牛宮 
[南市申舞臺十七夜戲]  
二等正廳角半頭等正廳二角特别官廳三角特别包廂四角 
本舞台日戲價目登樓三角特别官廳二角二等正廳一角三層包廂一角新添錦繡行頭外加特别燈彩佈景煩演好戲合配應用 
白牡丹　小放牛 
元元紅周逢春　韓琪殺廟 
靈芝草賽春恒　（梅龍鎭） 
桂雲峯　鴛鴦樓 
小桂芬金子雲　硃砂痣 
朱桂林　打嚴嵩 
金春笙　界牌關 
馬勝奎劉派鬚生鄭蕙芬賽玉英　酒醉桃花宮斬黃袍 
陸菊芬　南北小曲紡棉花 
賽春恆靈芝草金春笙陸菊芬小桂芬白海棠金子雲　應時燈彩新戲龍燈雙轉舞臺第一橋 
[丹桂第一臺十七夜戲]  
頭等包廂每位八角玻璃包廂六角特别官廳八角頭等正廳五角二等正廳三角三等客座二角 
王錦棠　孝感天 
張英俊　三十六友 
海棠紅　頂花磚 
唐靜庵　雪盃圓 
朱素雲　萬里封侯 
蓋呌天　白水灘 
貴俊卿　打棍出箱 
三麻子　白馬坡 
劉壽峰劉榮昇郎德山　洪羊洞 
李少棠榮蝶仙陳嘉祥　斗牛宮 
燕北七俠　武士道　 
[迎仙新新舞臺正月十七夜戲價目]  
特包七角頭包四角特廳五角頭廳三角三層包廂二角三層頭等一角 
本舞臺在二馬路中市樓外樓底下電話三千七百零二號 
沈瑞堂謝玉山　牧羊卷 
梁俊圃　探陰山 
范天聲小荷花　送花樓會 
劉長寳王益芳王祥雲草上飛　雙星鬥法玉天仙 
四盞燈　金鐘罩 
王雨田　打鼓駡曹 
張桂軒　（活擒）馬三保　▲薛禮嘆月▲ 
范天聲林樹森馮子和龍小雲林檯勳小荷花　▲怒沉百寳箱杜十娘▲ 
[寳善街丹桂茶園十七夜戲特别大減價正廳二角]  
何佩珠　士林祭塔 
小春香小月山小連仲一陣風　全班武行戰靑面虎白水灘 
高如雲　雪盃圓 
筱桂鳳陸月樓　拾玉鐲玉姣拾鐲 
侯勝奎蓋月樵小月山　黃忠十三功 
吳子和吳子仙　得意緣交標下山 
一聲雷恩曉峰張文艶　陳橋接位醉桃花宮　斬黃袍 
寶蓮寶　錯中錯 
吳子仙周處楊文奎蓋月樵小桂鳳寳蓮寳恩曉峯張文艶吳子和張容仙一聲雷陸月樓小雙處寳鳳寳何佩珠李奎官小桃紅侯勝奎芝蘭花謝小蘭金牡丹　善遊新斗牛宮　外加高蹺龍燈雙簧戲法改良蘇灘 
[新舞臺正月十七夜戲二等正廳二角頭等正廳四角特别正廳七角特别包廂八角]  
（本舞台在城内九畝地大境路）（本舞台南市電話二百念號） 
（北市電話三千四百九十一號）（北來車輛直達本舞台免查捐照） 
邱治雲　漢室重興 
張德祿夏月華田雨儂　長板坡 
夏月潤許奎官張順來　漢津口 
潘月樵（飾劉備）趙君玉（飾周瑜）夏月珊（飾趙雲）　黃鶴樓 
王又宸楊四立　搜孤救孤 
劉漢臣趙文連夏月潤夏月珊潘月樵趙君玉王又宸楊四立周鳳文張連生潘桂芳邱治雲新添電光燈彩機器轉臺善遊八斗牛宮 
[群仙茶園十七日戲]  
大減價正廳一角 
小鳳仙　梅龍鎭 
沈月琴賽寳奎　忠孝圖 
朱瑞雲張寳仙小秀寳　黑風帕 
陳文啓雲寳芬小鳳仙　牧羊卷 
花賽勝鳳奎花麟鳳雲　全武行義旗令 
陳菊仙陳彩霞　桑園寄子 
小蓮英小桂官　海潮珠 
[羣仙茶園十七夜戲]  
小桂仙　御林郡 
張彩奎　趙州橋 
陳菊仙　文昭關 
小蓮英小桂官　蝴蝶盃 
楊鳳華　戲迷傳 
草上仙草上飛　紫霞宮 
花鳳雲花鳳仙賽勝奎花鳳麟　惡虎村 
林黛玉翁梅倩　宋十回 
陳善甫朱瑞雲　（斬黃袍） 
吳新寳賽勝奎林黛玉小蓉仙紅菊花小來全朱瑞雲　滿台眞火徐寳山被炸 
[上海二洋涇橋新大同老高陞棧福記新張祇收半價一月廣吿]  
本棧建築朝南高大三層樓洋房十餘幢内分房間百餘室四面通納空氣統用紅木器具新式鐵床綢縐被褥全新床帳飲食之清潔供應之週到可謂無美不臻電燈電話電鈴一應俱全各埠均派妥友招待本棧非圖漁利實爲推廣招徠起見倘蒙諸君光顧取價極廉頭等官房每間實洋一元可住四五位二等官房每間實洋七角可住四五人客房每間實洋三角可住二三位以副雅顧之誼各界蒞滬請一試之方知言之不謬也包月格外便宜陰曆元月十七日起此佈 
[民鳴社]  
三馬路大新街口電話三一四一 
徐半梅　徐寒梅　張雙宜　鍾笑吾　陳大悲　汪優游　查天影　陸子美　鄒劍魂　張翠翠　蕭天呆 
編演正主任鄭正秋　編演副主任顧無爲 
柳痕鵑聲世亮漱石涵梅冷觀雪梅申之耕仙醒世敏兒覺因維新迺琨君良一笑子靑雙雲詠馥利聲則鳴化佛孤雁達心無吾楚鶴湘濤顛顛天虹化身培卿家聲一影痴兒種德其光淚鵑飛雄傾城 
今晚加演五彩新奇特色電光新片影戲 
十六夜起連台二十本　正月十七夜接演五六本 
西太后 
帝與后妃出狩熱河　咸豐大行貴妃得璽 
西太后一劇早經各界讚賞無庸贅述矣際此新年時候本社益加振刷較前更增異彩近因各界紛紛來函煩演此劇爰于十六夜自頭二三四本演起繼續演完尙祈各界早臨 
[第一臺]  
著名南北武生病愈登台 
盖呌天 
十七夜白水灘大戰靑面虎　十八夜英雄義活擒史文恭　十九夜挑華車大戰金兵 
[化身遊五洞]  
第一台新排綾絹紥成奇樣燈彩情景兼全好戲 
是劇之燈彩皆請廣東名匠全用綾絹紥成新奇玲瓏實爲滬上所罕見再加其中情節曲折佳妙令人嘆絕今日夜赶造燈彩並煩各藝員排練一俟純熟即行開演特此預佈 
[上海匯豐銀行及虹口分行廣吿]  
啓者本行收足資本洋一千五百萬元公積英金値洋一千五百萬元又銀洋一千八百萬元共合洋三千三百萬元另議定備用股本洋一千五百萬元總行開設在香港分行在倫敦厦門暹邏包帶維亞孟買加拉吉打古隆北廣東福州德本漢口愛巴軸化神户古喇喇伯長崎意陸伊羅法國買拉夾呂宋紐約檳榔晏貢西貢舊金山新加坡蘇拉巴亞天津北京横濱其上海行與各商往來暫存本行之銀及定其存欵等均請至本行面議代付本埠滙票并辦理銀行一切應辦事宜滙票可以滙至倫敦歐州印度新舊金山美國中國東洋等處大通商碼頭特此佈聞 
民國三年十一月十日 
[協昇外國紙行]  
本號自運各國名廠各種粗細紙料歷有年所頗蒙　各界信用現到模造紙紙地圖紙道林紙銀行紙楷片紙畫圖紙棉料紙銅版紙瑞典紙書面紙臘光紙光油紙五彩紙各色花紙等隨時到申應有盡有名目繁多不及細載兼售東西洋石印鉛印各色油墨如蒙　各界賜顧無不歡迎零躉批發價格從廉外埠函購卽班奉　報關裝運均可代理特此佈聞　上海東棋盤街第八十號門牌　電話三七八六號　 
[大舞臺]  
新正月十七夜戲　二等正廳四角 
三層包廂三角　特别官廳八角　特别包廂一元 
蓋俊卿　全本請宋靈　斗牛宮 
小如意　遊宮射鵰　斗牛宮 
七嵗紅　全本請宋靈 
吕月樵　二本鐵公鷄　二本戲迷傳 
小達子　全本請宋靈 
賈璧雲　二本鐵公鷄　斗牛宮 
李春來　連營寨 
趙如泉　二本鐵公鷄　斗牛宮 
沈韻秋　連營寨　二本鐵公鷄 
[民興社]  
十七夜准演著名好戲後本　二度梅 
今晚眞正實地拍來爭戰影戲 
英法德俄奧塞比　七國大交戰影片 
[民興社]  
新編好戲露布 
洪承疇 
明末名臣首推洪承疇然其雅操不堅卒以貪色敗名謟事滿清致貽羞千古本社編爲新劇使英雄難過美人關之情狀現身舞臺並佐以沙漠瀑布日夜花園等各種布景誠爲大觀排練純熟卽行開演 
[新開幻影電影光戲院]  
一在城内新舞台西斜對門共和春　一在四馬路靑蓮閣東隔壁 
均演百代公司破天荒最新影片　逐日准換新片經年毫不相同如有虛言退票還洋 
每位售大洋一角小帳分文不取 
[振坤女子新劇社]  
特請坤一全體及著名女新劇家　假座 
新民舞臺　特别包廂二角　特别正廳一角 
全體社員一覽表 
宋競先李素心王少儂顧彩芳張珊珊胡月琴葛天心王亞民沈天鶴許鐵華沈天鳴高枕石湯雲鶴葛天珠許一秋潘耐雲李秋霞陳榴仙潘月舫潘錦舫 
正月十六日起星期一二三四五六專演日戲 
十七日准演　家庭恩怨記 
十八日准演　文明人 
[廣西路啓民社舊址]  
巾幗新劇塲　　全體社員　正月十七夜戲　鴛鴦譜 
[痔瘡内服靈丹]  
彭壽堂藥房獨秘珍珠熊膽人參蘆三十六種花痔丸每盒雙料二元單料一元如用雙料取效更速外用痔瘡妙藥可保永遠不發一試便知 
此丸能治三十六種痔瘡無論生管成漏破孔穿腸膿血淋漓痛不可忍服之立刻止痛消管生肌四圍連根脫落完好如初妙在攻補並進故愈後非但不發且身體轉弱爲强凡醫藥不能見效連服三匣無不全愈也 
[痔瘡外治妙藥]  
痔瘡雖仗内消然得妙藥外治根可斷絶本堂始創眞熊膽珍珠外治妙藥專治一切惡痔搽之立刻定痛消管拔毒止膿雖十年廿年之痔瘡一經試用其患若失倘内服外治不過數日根除屢試皆效大瓶四元小瓶二元雙料加倍取效尤速彭壽堂舖設上海抛球場南首三層樓七號洋房交易　各省函購由郵局滙兌外加寄費一成郵票不用 
[商辦新舞台]  
陰曆正月十七卽禮拜二夜 
潘月樵（飾劉備）趙君玉（飾周瑜）夏月珊（飾趙雲） 
合演眞正拿手好戲　過江赴宴黃鶴樓 
本舞台開幕以來荷蒙各界諸君聯袂偕來榮幸奚似准於十七晚排演黃鶴樓一劇特選優等名角趙君玉飾周瑜伶界偉人潘月樵飾劉備超等藝員夏月珊飾趙雲珠聯璧合可稱三絕務祈紳商仕女諸尊貴客早臨光鑒毌任歡迎謹白 
楊四立王又宸　合演搜孤救孤 
田雨儂　長板坡 
夏月潤　漢津口 
特煩全班文武著名藝員並演燈彩新戲　善遊八斗牛宮 
新製滿台活動電光絹紮燈彩添置（特别佈景）（機器轉台）外加雙簧戲法南北小調與衆不同 
[石路中天仙原址新民舞臺特請春柳]  
新劇同志會全體十七夜准演第一悲劇　不如歸 
有口皆碑之不如歸早已蜚聲海上其結搆之佳不待言矣惟中有車站一幕最耐人尋味此已觀不如歸者所未見也今晚開演加入是幕芳芬悽惻益見精采 
[東京活動影戲園]  
開設在美界乍浦路中西書院北首第一百十二號門牌 
陽曆三月二號三號四號 
戲目　海根氏之帽　 
頭本二本三本四本五本　法皇　拿破崙戰史 
每晚七點半起十一點半止輪流排演二次逢禮拜二五更換新片日戲禮拜日三點鐘起五點鐘止 
價目　登樓　頭等　二等　每位　三角　二角　一角 
[乾血癆感謝]  
婦人乾血癆請女名醫無效見報載上海法大馬路八仙橋首安里寰球交通社出售眞正對口菌專治各種癆症日前購服四分居然月信復來面泛桃色飮食適口肢體漸健足徵對口菌之功偉大矣感激之餘爰爲頌揚奚許氏叩謝 
[立止腦漏丸]  
本局向在上海興讓街開設有年藥必揀選道地方須博考經驗精製立止腦漏一方早經海内馳名愈人無算精益求精專治腦漏虧症髓關不密無論男婦老幼新久未愈實因風寒濕熱蒸釀而成邪入肺腎内朦清竅以致濁涕濕膩滋膏髓液循竅散流封藏失固久延大損精血耗散髓液頭暈如空耳鳴似聾背肩骨脊酸楚頭痛畏風目視少神乃敗症徐出甚則醫藥無功如不早治則成損途宜服此丸立見神效屢著經驗輕者一料除根雖五年十載老病三料斷根屢試屢驗永不再發每料洋一元　上海東棋盤街五馬路中廣濟祥經理又法界吉祥街吉如里華泰和記藥房　朱氏蘭臺藥房謹啓 
[吸烟諸君注意]  
代人戒烟非精於醫學閱歷優勝者不可蓋吸烟者之體質吸法上癮土料旣各不同則臨戒時亦須視其不同處隨時診察求其根脉下藥方能收得效果本院西醫博士徐生棠君有鑒於此特設專門戒烟處於上海抛球場蔡同德對弄命名作新戒煙醫院四載以來戒除者五千餘人不吐不瀉毫無痛楚入出自由王道完全各界諸君所深知也本醫院定章頭等每日三元二等二元三等一元藥費房飯在内走戒頭等每日元半二等一元二四星期戒絶並無在外發售藥丸藥水亦無派人招徠望吸烟諸君勿以尋常戒烟同日語也詳章來函取閱　電話二四七六 
 
 

Page 13

 
 
   
 
 

Page 14

 
 
自由談 
愛國叢談 
[愛國叢談為祖國故] [  瘦鳴輯（不受酬）]  
　　（四）愛國血（頑石生） 
　　一千八百五十九年郎巴德獨立之戰（郎巴德為意大利北部之統稱）法意聯軍既勝奧軍於是笛羅山那時正當六月天氣有一天早晨的時候有一位意軍大佐並一位士官帶了一隊騎兵徐徐向敵軍方面進發一路偵查各處村鎭有無奧軍蹤跡正行時只見前面一叢深林碧沈沈不見一些兒日光那時全軍的眼光早已注射在此深恐林內有敵軍埋伏漸趨漸近卻見有一所小小房屋四圍都是大彭綠葉扶疏亭亭直上屋前有一個十一二歲的小孩子站著手中拿著一把小刀正在削一根手杖那房子的窗上高的懸著一面三色的國旗屋內卻靜悄悄的沒有一個人原來鄉民雖掛著意大利的國旗心中又怕奧兵來蹂蹣所以都逃往別處去了大佐見見這孩子一人在此當下便勒住了馬問道你這孩子在那兒幹什麼你為什么不和你家中一塊兒逃走呢尋孩子見了大佐忙丟下手杖脫了帽子行了一個禮原來這孩子長得狠可愛英氣勃勃的面孔黃金似的頭髪秋水似的眼睛穿著一件小衫子露出胸脯只見他回答道我因　　看打仗所以沒有逃走大佐道你看見有什麼奧兵經過這裏麼孩子道自從那天我媽媽與我十數枚菓子我即躲在號脚用以擲那與我祖國為仇的奧兵憶曾一中其面奧兵則不知我所為嗣後即不見復來算來已有三天了大佐含笑點了點頭跳下馬來走進屋內爬上屋四面跳望不料這屋不十分高在這屋上僅可望見民間小小的部分稍遠一些可就不能望見了大佐一面下來一面說道這可要爬上樹了恰好屋的前面便有一株極高的槐樹隨風擺動颼颼作聲道大佐看看這樹又看看自己的兵回頭對孩子說道小孩子你的肯光可好孩子道我麼我能見一英里外的雀子大佐道你可會爬樹孩子道這顆樹我不消半分鐘便到樹頂了大佐道你上去之後可能把所見的告訴我麼什麼奧兵哪馬哪滾滾的人頭哪閃閃的刀光哪你都能告訴我麼孩子道我一定能夠的大佐又道你辦這一回事你要什麼賞呢孩子聽了微微一笑道你問俄要什麼　我不要什麼這是很有趣的事但是若使那日爾曼的人呌我做隨他說什麼我是不上去的我是郎巴德人今日為的我們自己的事大佐說道可愛的小孩子你上去罷孩子脫了鞋一陣子繫緊了褲帶把由是子丟在草地上雙手抱著樹猿猴也似的爬上去了大佐回頭向他的兵吩咐道留心看前面那時這孩子早已爬上樹巔兩條腿盤住樹枝他那黃金似的頭髪映著日光襯著綠葉格外顯得黃澄澄的分外可愛只聽得下面大佐喊道看前面孩子聽了伸出右手適住日光看了一會回過頭來把一隻手放在口邊對大佐道那邊路上有兩個人騎在馬上大佐道他們走動麼答道站著不動大佐喊道你看右邊有什麼孩子向右邊一年說道在那堆墳帝邊好像有什麼東西光閃閃的很像刀子劍的樣子大佐道有人嗎答道沒有恐怕他們埋伏在稻田裏里話猶未了只聽得嗤的一聲一彈飛起空中落在屋後去了大佐喊道我的孩子你下來罷我不要你再看了下來罷孩子在上不慌不忙的答道我是不怕的大佐喊道下來罷你再看看左邊可有什麼答道是的孩子回過來正待看時只聽得半空中又是嗤的一聲一彈飛起這一彈的聲音更清銳了落下的地方也更近了孩子也吃的一驚口中罵道魔鬼你們當眞朝著我放鎗了大佐忙喊道下來罷答道快要下來了但是我這裹有樹庶住呢請你不要駭怕你不是呌我看左邊嗎大佐道是的但鎗彈愈迫愈緊你還是下來罷我不呌你看了那孩子仍靜踞樹上把身子伸向左邊然後咸道那禮拜堂後面我看見......嗤的一聲又一彈丸從空中飛來只見那孩子急急的下來尚未到地一個倒栽蔥跌下樹來大佐見了喊了一聲趕上來只見那孩子仰臥地上四肢挺直可憐那一縷愛國熱血竟自胸前流出那馬上的士官和前面的兩個兵也跳下馬來大佐俯身解開孩子的汗衫只見那彈丸已深入左肺了大佐喊道死了士官道還沒有死呢大佐喊道唉苦孩子好孩子眞是勇敢大佐喊到勇敢兩字的時候只見那孩子好像心滿意足便自暝目長逝魂歸天堂受那無窮的清福去了大佐面無人色眼睜睜的對了一會在地上檢起孩子的外衣抱起屍身徐徐的放下那下馬的兵丁和那士官也是慘然相對其餘的兵士都向敵人方面望著大佐一面喊道苦孩子勇敢的孩子一面走進屋內取下那面三色的國旗蓋在那死孩子的身上雖非馬革裏屍卻比那呻吟床蓐而死的榮耀多多咧那收便檢起地上的鞋子帽子小刀和那根小手杖都放在孩子帝邊大眾又默默無言的站了一會那大佐對士官說道這個孩子死的和軍人一般應該我們軍人來葬他大佐說著低下頭去親了死者的手回過頭來發令道上馬大眾都上馬飛馳去了 
　　那天下午日落的時候太陽紅的和那般愛國男兒的鐵血似的風吹樹葉聲和那倦鳥歸巢聲聲聲相和一若歡告吾伊大利有此勇敢絕倫為國捐軀的孩子那時意大利的先行隊全軍向敵軍方面進發那路上密密層層的擁著一隊大兵這都是前幾天把他們的勢血洗了曼笛羅山的好男子那時這孩子為國而死的消息早已遍傳全軍他們行到這條路上第一隊的人遠遠的望見那槐陰之下臥著那孩子的屍身身上蓋著三色的國旗這一隊的軍人都朝著他舉起鎗來行了一個狠莊嚴的軍禮內中有一士官便向帝邊小河的岸上採了兩球花擲到那孩子的身上全軍的人便也都採下些許多的花朵擲到他身上不上數分鐘那孩子已是滿身都是花了那些士官們軍人們走過他身邊的時候個個都朝著他行禮口中喊道（勇敢的郎巴德！永別了！我尊禮爾好孩子！光榮呀！永別了！）有的人把自己的金牌擲到他身上有的人走上去親親他的額那花朵便雨也似的擲到他腳下擲在地上臉上微微含笑好像他心中覺得這為祖國而死是狠快活的呢 
詩選 
[朱楚君吹笙曲] [  老蘭]  
　　銀潢流雲飛滿屏虛　清越瑤圃聲西王放出鸞鳳聽尊畔朱孃吹玉笙朱孃宋玉牆東往夜合花開自來去白頭吟望題橋處前世秦淮卞玉京鯤弦雁柱不平鳴薛素洞簫白門笛曼聲密意猶傾國子晉斑簧世莫傳妾學雙成過十年兩咽淋鈴馳蜀道月明霜塞度幽燕樊南錦瑟華年憶萬古傷心付詞客別鶴離鴻偏折翼相逢又是涼秋夕紫燕街花獨自飛飛時不認卷島衣紅牙翠琯憑誰拾月落鳥啼有夢歸 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第十二章（續） 
　　嫣紅因蹙額日此事距今已久乎配新司日久矣至今村中元氣亦未全復幸密斯特理痕之命運尚佳工廠閉後即得側身而入湯麥司安西來之廠中任經理職直至於今嫣紅日洵如君言則湯麥司安西來必大富翁矣配新司日然言時以其手作勢不已乃無一息之寗與唇舌同其勞碌既而又日密昔司好禮倍登君固居此久者即當知其為人彼家用極大有皮篷車及轎車各一其富亦冠一村然吾人之敬彼亦非因其富也蓋彼待人之和爾實有足人敬者即待廠中小工亦頗仁慈惟此乃足使人敬耳彼有子女各一特子多病動輒需醫藥為美中之不足耳蓋彼於兩歲時忽從椅上下墮遂蹩其足約身不復能愈且時生小瘡苦痛無虛日嫣紅日品行佳乎日佳甚且極好學今方延師受臘丁及希臘文字密昔司好禮倍登汝居此久必能見之嫣紅且應且理廚中之碗配新司助之至是忽廻其身呼日安娜汝來此何為嫣紅視之則一垂髫女郎含笑而入目作碧色深藏於眉睫之下搓酥之頰微微暈為酒窩齒白如編具以笑乃露與其櫻唇相映態乃益形嬌媚嫣紅見女郎入因自思生平實未見有可愛之女郎如安那者小嫣紅雖美然以較安那則猶之凡人較安琪兒矣頂上不冠髪絕美作粟色堆其肩後配新司又日安那奈何不知禮又去其冠安那日配新司吾失吾冠矣言次頰乃微頳配新司日孺子母謊今可趣歸冠而後來汝不觀汝小龍好禮倍登已在書室中溫書矣汝奈何弗羞安那大頳覷嫣紅不見立遁去 
社會小說 
[新年進步（續）] [  韵清安史]  
　　新甫道你為生意起見不能不應酬人家倒是嫂子方面還可省些但是生活程度也無一定小女做做十工什麼結線結絨哪組繡哪舊年一年只積了三四十金較諸嫂子一月支出說到　這句自悔失言幸虧景壵粗心在那裹問進先有什麼進步進先回說沒有手取香烟又放了吸那來烟步青笑道你們瞧他這不是進步嗎現在紙烟狠貴若人人換吸水烟漏邑換回不少哩新甫道我瞧步青兄的服裝統是中國呢絨從前不見賭尚且要攢頭覓縫的尋他今天聽著牌聲竟能不動聲色這進步更是不易談次見一六七歲小孩吹著嗽叭進來眉目清秀衣履整潔一手拿著錢囊新琢呌道勤兒勤兒見了伯伯們不曉行禮吹這撈什子做什麼勤兒聽了忙把東西放下向景壵等逐人立正把兩只小手一垂行了三禮三人愛得什麼伯說道民國廢了拜跪以來這些行禮的大多隨便灣一灣身子算了姪兒這點年幻卻有一派恭敬態度新翁的教育實在令人佩服這時景壵挽了勤兒問他這錢不買糖果留著何用想買氣球嗎勤兒答道氣球易破不及喇叭堅牢吃掉又可惜留著買紙筆寫字三人又贊道好孩子眞可為幼稚生的模範了忽聞隔壁的麻雀已散換推牌九又像女主人輸了錢生氣鬬口似的進先搖頭道人家討了這等老婆也夠苦哩新甫道這位姨太太現在好多咧從前常常在外游蕩嫌插戴不夠還要租人家的珠鎭擺闊小女本狠熱腸苦苦動他說你這樣貌狠美何必打扮況且人的美醜也非金珠羅綺可以轉移的現在搶刦狠多你這麼插戴易惹盜賊生心萬一著搶不但害了自己還要貽害人家人生在世無論男女倘然無益於人已經慚愧何況害人嗎說了又教他女紅有時把做的詩講給他聽所以改好多咧現在不過趂新年在家又义小麻雀而已三人贊道這人能受人勸也算進步但是令媛的好詩倒要請教新甫道詩狠淺俗我因為有益人心風俗還記得兩首便吟道 
　　懶將粧點苦分心學繡餘間更學吟試看梁家錐髻婦幾會珠翠上頭劗 
　　這是泳珠飾的還有詠綢緞一首是 
　　林下高風雅淡宜何須華服鬬新奇漫誇西繪光爭電（指外國電光緞）從此中原益漏邑 
　　七律記得兩句是 
　　翠羽　璫徒誨盜寸縑尺布也須錢 
　　詩狠俗還得三君教正哩三人拍案繋掌景壵道諷勸出於溫厚豈是弄月吟風的可以相提並論嗎進先道是什麼學堂卒業的對了親沒有呢新甫答道我那裹來許多學費不過家塾裹讀了幾年他自己孜孜不倦的用功不曉得的問問我又要幫他媽烹飪女糽還得管教弟妹那能專攻筆墨若說定親更是好笑我常和內人說慕梁沒有在學堂裹卒業怕沒有新人物娶他那裹曉得我這女壻從前新得了不得幾乎連父母多要呌作同胞及至德國留學回來行為逈若兩人他說不率男女道德要葆智識要新提起姻事那些鼎鼎大名的女傑他去不要聽舍親說起小女就央著他作伐聘了這舊女兒去你道可異不可異三人道令坦見識不錯娶著這樣賢女眞算幸福哩這時小女傭沖茶已畢站著不動新甫問他他說主母給我的四元工錢留著恐怕用掉聞潘先生在銀行管帳想請他買了儲蓄票好嗎（願政府無負輩熱誠）進先道好得狠.........足見你也進步便收了他工錢許他票子隨即者人送來因看時已不早三人即起興辭新甫留之不可只得送出三人一路談天說道今年元旦凡所見所聞的人各有進步明年元旦人的進步更多我們中國人大家這樣努力必有富強之日毛病以內力一充還怕外人欺侮嗎（鈍根按此作投來已一星期今始登出甚歡） 
 
 
 

Page 15

 
 
   
 
 

Page 16

 
 
   
 
