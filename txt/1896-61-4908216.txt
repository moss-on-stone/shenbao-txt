# 1896 - 61 - 4908216

 

Page 1

 
 
[新印各書藉發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種洋五元○刑案匯覽洋七元○景岳全書碼洋三元○資治新書碼洋一元五角○潘頤福威豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繒圖三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角諸君欲購者請移玉申報館帳房可也此佈　 
[紀漢陽命案事]  
　　自來州縣之案惟命盜爲最重亦惟命盜爲難辦有一經報案而兇手不能弋獲州縣有因之撤任者差役有因之嚴比者窮年累月遺累多人雖天網恢恢疎而不漏比至弋獲而差役之血肉已横飛州縣之心力已交盡矣故一行作吏者最怕地方有命盜之案也然有卽經弋獲而未得確供案縣難結今日訊一堂明日訊一堂雖案件以初招爲據往往奸猾之徒初招已有意游移後供則理多翻覆或借良民以緩獄或挾私仇以報寃輾轉攀誣無辜被累苟非賢長官明察秋毫鮮有不墮其術中者且案情之事層出不窮有從前未破之案而忽破於此日者有别處難破之案而忽破於此處者有一案破而數案皆破有一人獲而人人皆獲并有一人而犯數案此案破而别案終不破者有數人而犯一案此人獲而别人終不獲者案情之變幻眞角令人不可測度者此折獄之所以爲難大聖人聽訟猶人之說斷不能概之今世也最可異者本館前紀漢陽命案是已本埠於去年五月間老北門内放印錢之山西人王錦如家飯傭曰晝被人砍死并刼去洋若干案懸半年餘至去年十二月爲縣差曁眼線張希源在四馬路一層樓茶館拿獲山西人王家金解縣經黄大令庭訊一鞫而服并供在漢陽犯事殺斃小孩二名一十四歲一九歲該犯雖一時漏洩斷不能信爲實供越日本館又接漢口訪事友來函云漢鎭泉隆巷豫恒德小票號山西人某甲同夥出外收帳家僅小孩二名一十四一九歲於十二月初六日甲歸時見二孩已被人砍斃并失去現洋及銀票等立卽禀報漢陽縣薛大令拂騐屬實嚴飭緝捕在案本館已登前報經薛大令閱報知悉電達上海縣署詳詢接復電後卽派差來滬到縣關提來差又禀稱現在敝處已訪獲張姓亦山西人做點心爲業向不安分春間曾犯搶火案件拿獲後雖訊供未認然尙不無可疑黄大令復提王家金研訊供認是一人到事主家祗見兩孩一孩泡茶留飲飲畢忽起歹念連將兩孩砍斃搜取洋七十四元銀廿兩零匯票兩紙血污之衣抛入後池附輪來滬大令得供後一面移覆漢陽一面電禀上憲嗣奉蘇撫趙中丞電批該犯於滬上之案訊供認實毋庸解道卽徑解漢陽縣訊辦黄大令卽飭預備囚籠並移請城汛撥兵解往本月十九日本報又紀命案四述據訪事友云豫恒德號主楊錫和家命案經縣捕等在大水巷賭局中捉獲張姓旣有洋件爲憑又有履底血痕爲據堂訊之下供認不諱以待王家金到案面質方能區别云云前日本報又紀差役薛貴蔡金柴樛趙金回申禀稱押解犯人王家金赴鄂於三月十三日解至漢陽投文十四日漢陽縣過堂研訊招認不諱因卽釘鐐收禁統觀前後稍有有符豈訪事者未經明晰抑該犯張姓另有别情斷無兩人爭認一案之理且薛大令早知王家金在上海縣署露風亦斷無屈打張姓之事而何以張姓亦供認不諱耶說者謂兩人或在一案之中亦未可知則何以王家金在上海縣署並未供及張姓而張姓在漢陽縣署亦未供及王姓其百同謀可知張姓雖有洋件血痕爲據不無可疑而王姓則早在别案中供認鑿鑿則更爲可信或者張姓素不安分另有别情雖非此案中人亦難倖逃法網耶幸王姓在别案中已訊供確實到案又供認不諱將來兩面對質終不難水落石出否則張姓已供認不諱祗能定張之罪而王轉得逍遥事外矣案情歧異變幻百出縱賢宰執秦鏡高懸安能一一肺肝之如見耶人可輕言聽訟哉 
[本館接奉電音]  
　　昨日午後一點鐘京電傅來上諭二道敬謹譯登○本月二十日奉上諭張之洞奏統軍提督病故行次懇恩優卹並請宣付國史館立傳一摺已故記名提督劉鶴齡前於咸豐高治年間隨征江西四川陜西甘肅雲南貴州等省迭克名城戰功卓著上年經張之洞派募練勇途次病故軫惜殊深劉鶴齡著照提督軍營立功後病故例從優議卹並將生前戰績宣付國史館立傳以慰忠魂該衙門知道欽此同日奉上諭張之洞奏已故提督戰功卓著懇恩優卹一摺記名提督開缺雲南鶴麗鎭總兵朱從舉於咸豐同治年間隨同曾國蕃等轉戰湖南湖北江西安徽等省迭著戰功同治三年攻克江甯省城該提督出奇制勝首先登城厥功尤偉綜核生平事蹟洶有古名將之風其在湖南永州鎭及雲南鶴麗鎭總兵任内彈壓地方和輯兵民均能稱職嗣因患病開缺兹在江南防營病故殊深軫惜加恩予諡著照提督軍營立功後積勞病故例從優議卹其生平戰功事蹟著宣付國史館立傳並准其附祀曾國藩曾國荃胡林翼各專祠以彰勞績該衙門知道欽此 
[傅相行程]  
　　李傅相奉命往賀俄皇加冕之禮已於本月二十日陛辭出京昨日招商總局派海晏輪船至天津迎迓大約日内卽可蒞申并聞已定於二月十五日携同參贊隨員繙譯乘法公司安納西蒙輪船至法國馬駡西歴地方換乘火輪車望森彼得羅堡進發迨事畢之後須遊歴歐美諸大國然後回華 
[俄人索費]  
　　日本來信云朝鮮事變後日本外務大臣電飭駐俄日公使照會物政府長崎西字報言俄政府有索償兵費三百兆之說日本議院中衆代議士咸責政府不善辦理此事議論激切急欲出於一戰以振國威政府則自知力有未逮持重不言兵故外間傳聞已允償俄國兵費若干矣 
[日商購地]  
　　杭州采訪以人云此間所設通商口岸租界已粗定規模日本總領事官珍田君現往重慶尙未到杭而日本商人已紛紛來此購買地基其人皆住蒲菖巷普慈寺中緣普慈寺自地方官查封後已改作洋務局也 
[供張新奇]  
　　蕪湖采訪友人云此間官塲探得張香帥交卸兩江總督篆務後卽日榮回鄂任約本月十八九日道出鳩江因將江口南北兩岸官碼頭大加修飾搭蓋牌樓並悉棨戟遥臨時尙須登岸遊觀爰又將城北滴翠軒城南永福菴江心蟂磯廟諸勝蹟一律整治丹青金碧耀眼鮮朋河南閱稼樓亦灑掃一清預備節麾暫駐此數高出緑隂深處遠眺白馬俯瞰清流毎一登臨令人頓消俗慮滴翠軒則崛起山半爲宋黄山谷讀書處蟂磯廟一卷孤石峭拔江心碧瓦紅墻隠現於烟波窟裏均得天然佳致向來大僚過境地方官無非掃除巨室供調麗都從未有如上次之謝絶 
 
 

Page 2

 
 
紛華假山靈爲供張者袁觀察李邑尊之設想亦可爲潇灑出塵矣聞下游采石磯太白樓等名勝亦經當塗縣謝大令維堦先期修葺届時除府縣各官前往迎迓外安徽學政李大宗師亦擬命駕而來追陪文讌東西梁山砲臺另由劉統領飭唐陸兩管帶統率健兒夾岸站隊務使旌旗壁壘焜耀一新蓋謂香帥擬藉此次回鄂之便將縱覽沿江形勝以便逐一設防也 
[神山火警]  
　　神戸來函云華歴正月初二日午後二點鐘時在尙昏黑突報居留地樂町一丁目日人某甲所設柴炭店失火時值箕伯揚威助祝融肆虐登時延燒海岸一帶直至八點鐘時始救熄事後查得共焚去鋪戸八十餘家半係華人之業其中有廣帮商號詳隆等八家餘皆小本經營者詳隆商號幸保火險不致受虧惟在碼頭及船上作小工之人工畢而回已無家可住誠慘矣哉 
[潯陽燈市]  
　　九江采訪友人云元宵佳節金吾放夜玉漏無聲潯城好事之徒多有迎賽龍燈以相悞樂者計選鋒營紥就龍鳳獅象及各樣臺閣故事大抵心裁别出簇簇生新新關稅務司亦准關上執事人紥就黄龍膸以各色花燈充爲昇平點綴連日輕寒薄煖天氣晴和遠近來觀幾致萬人空巷惟上元之夕細雨如酥彼南國佳人西園媚子伶仃細步未免泥涴鳳頭耳德化縣慶西垣明府恐青皮滋生事端先期示禁并督率典史熊雲峯少尉出外梭巡保甲總局曾葆農司馬亦率同各分叚委員分投彈壓史把戎長發周武舉文球則奉鎭軍令箭日夜遊厅是以一片承平雅頌聲無復有蜂喧蝶鬧咸稱頌賢長官與民同樂之盛情云 
[皖城燈市]  
　　皖省毎逢上元佳節民間有放燈之舉城廂内外各分地叚毎叚好事者必紥成龍燈數條前導牌燈一對上書慶賀元霄并有各式燈采遊行街市共樂昇平且擇一數齡之孩童頭戴金頂紅纓大帽手托本盤内盛麫孩一個挨家而入名曰送子接燈之家必給以糕餅及喜錢以爲可卜夢蘭之預兆也 
[京江燈市]  
　　鎭江采訪友人云元隂彈指瞬又元宵各廟緇流咸張放花燈充相炫耀閩浙廣東各會館入夜必燃放烟火明星萬點列炬千層足令彩徹雲衢眺摇銀海城内外各店鋪亦無不懸燈結彩五光十色設席邀賓驩呼拇戰業燈者均於前數日製就各項燈景排列魚巷銀山門一帶以博青蚨翻陳出新各極鬼斧神斤之妙其中樓臺亭閣人物翎毛幻想天開無奇不有復就姑蘇販來大絹燈若干琖畫工之妙幾非楮墨所可形容其八仙燈壽星燈眉目如生直可爲學繪者之模楷次則火輪船燈獅燈下置輪軸可以曳之而行瓶燈壁燈則内安各種戲劇燃時旋轉如心一時緑女紅田無不齊聲喝采更幸天公做美日麗風和三市六街蜂屯蟻聚錦韀繡幰來往如梭洎乎玉兔初升銀蟾普照千枝蠟鳳大放光明洵可謂國號長春城開不夜矣爲之誦李後主車如流水馬如龍花月正春風之句覺鐵甕城郭間眞絶妙天然圖畫也 
[象魏縣書]  
　　京師采訪友人書來附錄去冬各衙門文告若干條爲卽照登於後步軍統領衙門爲剴切曉諭嚴行禁止事准總理各國事務衙門咨稱十一月二十八日准俄法國喀施大臣函稱昨因法國叅贊官德才賽携其妻偕同俄國叅贊官索羅約福法監工葛理義於午後出城至前門外大街古玩鋪往南至天橋忽有人衆聚集擁擠吵嚷該叅贊以勢衆可虞卽轉身北回而此等匪類愈聚愈衆將大石氷塊以及污穢之菜物向其抛擲德才賽之妻背脚均受石傷葛監工之背腿亦被擊中當時外城雖設有弁兵而無一在塲設法彈壓者以致匪衆至前門外橋方散該叅贊等回署報明本大臣等查外城民衆無故於本署官員往彼遊歴妄行擁擠吵嚷其至以石塊等物抛擊傷人實屬可惡應請轉飭外城地方官查緝人犯從重治罪以儆效尤並希出示用保日後外國人員往來無虞等因前來十二月初十日復據俄館巴叅贊面稱昨偕本國喀大臣姪女在前門外西城根河沿行走有人在城上擲石請嚴拿懲治以儆效尤等情查中外自通商以來相安已久前有無知匪徒辱詈洋人以及用石擲打各等情曾經本衙門出示嚴禁並按名拿獲從嚴懲立在案乃此等匪類猶復不知守法仍有滋事情事復敢上城抛擲磚石殊屬瞻玩已極除嚴飭該管各地面官迅速查拿懲辦外合聖再行出示嚴禁爲此示仰一切軍民人等知悉嗣後務當各按本分不得妄生事端以身試法並著責成該管地面官兵等隨時認眞巡查倘有不遵立卽按名鎖拿解赴本衙門從重懲辦决不姑寛倘該官兵不能實力奉行有意疎縱定必一併叅懲不貸各宜懍遵勿違特示○欽命巡視南城察院爲嚴禁曉諭事照得五城地面人烟稠密現届歲底往往有市井無賴乘居民鋪戸歲事忙迫搶奪物件騷擾閭閻並剪綹小偷朋串肆竊又有惡丐恃强討乞以飢餓爲名搶奪食物及遊方僧道訛賴募化種種不法殊干例禁除飭司坊官親身常川稽查該管地面外爲此再行出示嚴禁如有前項不法棍徒立卽拘拿懲治决不寛貸至開設錢鋪商民持票取錢不得以歲事忙迫任意短少並不得有外兌字樣致令取錢之人空持錢帖茫無著落如有使用假票者經該鋪查出卽行送官嚴辦甲捕人等藉端勒索亦准各該鋪戸人等指禀到官從嚴究辦各宜懍遵毋違特示○欽命巡視南城察院爲嚴拿懲辦事照得本城所屬地面寛闊戸口繁多除莠安良最關緊要竊賊土棍尤宜嚴拿懲辦以靖地方而安良善除司坊各官及練勇局員弁巡訪查拿外今將素有綽號著名土棍及賊犯姓名開後仰該甲捕勇丁等按名嚴拿務獲究辦倘該役等並不實力查拿包庇故縱定行重懲不貸如有藉端索擾各情一經查出或别經發覺併卽嚴辦毋違特示計開綽號土棍賊犯姓名於後鐵䏩膞黄四太歲瞿寶三小又桿黄二卽黄狗兒大腦袋孫二瞪眼富卽富大傅三黄尙攔路虎孟黑子粗䏩膞吳七草上飛宋小辮假官人范一兒卽范得中鐵义桿棍八滾地雷程模兒寶貝王永立兒白臉狼張二虎又名棹子張獨霸黄河沿大頭判官王二虎臭屎蛋丁五翠花王五包攬土娼小閻王康七小霸王魏七馬賊怯杜撈毛虎趙四攔路蔡餑餑卽趙大大腦袋安二小軍師假諸葛孫小哈哈單刀馬四小白臉宋三小車童五溝沿馬二大王攔路虎小趙六獨霸小觀坐地砲楊九單刀馬二獨霸崇文門坐地虎夾剪子季六劉二大王黑面天王䏩膊趨卽宋連趨兒八狗李二藥八黄上鬼頭田六夜遊虎軍師子二假票子瞿大强盜彦大有小毛賊蘆二狗快手小歪子張庫兒卽二郎青皮虎卽趙二青皮劉三剃頭二格卽王二格翡翠秃子快腿張十木頭賊王四官假官人葢羊兒蛇皮保兒卽陳保兒白錢賊李鐵兒白錢賊張斌把勢匠單刀小吳小回回劉二巖二丫頭扒墻虎王二太爺卽小王二單刀天津王一局張徐二入局張大郎小洲攔路虎馮二保 
[西湖新志]  
　　杭州來信云錫箔一業以杭州所製爲最佳亦惟杭州作坊爲最盛其打箔坊向例以元宵節後方行開手去歲因爭論洋價箔夥停工十餘日現在箔莊須用葉子發付女工存貨稀少是以各坊赶早於初十日卽行開工○本月十五日有張姓婦年約四十左右偕一少女同往吳山城隍廟進香經過柳翠井巷突來一人將其頭上銀簪拔去婦放聲大呌適有一營兵前來將搶簪者攔住飽以老拳而後繹放卽將原物交還該婦婦連聲稱謝兵亦不顧而去又有一婦在招寶寺窠宅爲傭日前因往小粉墻送禮經過十字路口　有作猴子戲者婦駐足觀看不料背後有人將其簪搶去婦急爲呼喊而該匪混入人叢之中遂至無可跟究同是拔簪乃一則失而復得一則去如黄鶴亦可見有幸有不幸○二月初二日爲丁祭之期禮樂執事各生先其數日赴學演習以防隕越貽羞上年秋祭因各樂器中聲音甚微知爲濫竽者衆是以局董擬嚴加釐剔於十四日在明偸堂傳集司樂諸生到局一一試之其不能者卽行閱除男補若未甚純熟尙可造就者令其各持樂器而歸以便時加習練至大小演時再行復試盖因廖榖帥將次銷假届期必當親臨故執事諸看允宜格外愼重也東郭先生能毋惘然○趙某者山隂人庽居杭城之三角蕩向以砑紙爲業今正在外賭博輸去尖蚨數元因將箔　發砑之錫箔數塊興錢會鈔作鋪中追取貨物則又私將牀頭人衣節付之 
 
 

Page 3

 
 
長生庫中其妻知覺不免吵閙趙惱羞成怒反以老拳遺其細君一時忽不欲生奔赴太平橋投入河中幸爲船上人救起知因反目氣忿詢其住處再生勸慰送之而歸惟渾身透溼藎篋已空竟無棉衣可換鄰人聞知乃爲代借一襲侃婦服之婦亦漸覺氣平詎趙自與妻反目後忽失妻之所在以爲當在鄰右家絮聒耳毫不介意因亦吕踏步出門而去至是尙未歸來不識與黄石公相期圮上耶抑已從赤松子高舉速引耶甚矣賭博之害人如此當兹新歲舉天下之大如趙某者恐不止恒河沙數矣可勝慨哉 
[巫峽春雲]  
　　去年渝城生意疋頭乾菜棉花等類俱有利可獲惟年底藥材行倒閉一家計銀一千七百餘兩又瀘州某號倒閉欠乾菜行銀二萬餘千兩此外各行尙稱平安○正月初二日六點鐘時重慶地震約十餘秒鐘爲時甚暫而房屋亦不致十分摇動云○重慶建毁機器紡紗局經張觀察禀請督憲示諭招商集股先撥官本銀二十萬兩業在巴縣王家沱買地以作廠基取其地勢寛展也並聞已派員購買機器矣 
[鄂中宦轍]  
　　漢口訪事友人云湖北荆宜施道周觀察懋琦於本月初十日辰刻出缺經護督憲譚中丞繼洵委辦理宜昌川鹽總局曹觀察署理卸署臬篆朱觀察其煊現委署武昌鹽法道俟簡員到省再回襄樊道本任卸署武昌鹽法道趙觀察冰彦現委辦理善後局務○昨日湖北官塲得接江寗電信云正任兩江督憲劉峴莊制軍於本月十七日接印正任兩湖督憲張香濤制軍已起節榮回鄂任是以鄂城闔屬文武官員預備恭迎麾下之熊中軍得信更不敢覊延立率全部健兒赴下游之田家鎭屯紥備迓憲族想棨戟遥臨在指顧間矣○漢陽鐵政局總辦蔡毅若觀察去歲赴寗兹悉觀察因正任兩湖督憲張香帥回任在邇故卽先生回鄂刻已赴轅廪到○保安門開闢鐵路一事據官塲云業有成議信如所言双有一番工作矣 
[皖江春色]  
　　月之十三日宣家坡之龍燈與蕭家橋之龍相逢於夾路兩不相讓張牙舞爪各逞其雄未及數合蕭龍敗北鱗角被殘而遁未幾蕭龍又邀集數龍羣向宣龍比勢而宣龍畏縮不敢出頭經魯伸連者出爲調處令各龍夫之家多備糕紅分掛五龍燃放邊爆其事始寢○月之某日招商局某輪上水有某甲衣冠楚楚由曰下來安停輪過躉船時有稽查輪船之委員及巡查之兵勇見甲腰纒頓重疑爲歹人遂將甲拿下不容分辯并將皮衣洗剥致某甲至保甲局控訴局憲聞之大怒當將委員撤差並將兵勇枷責聞甲尙不肯了事現聞某當道力爲調處矣 
[上海官塲紀事]  
　　昨日上海縣署接得金陵電信知江海關道黄幼農觀察及江蘇督糧道陸春江儲憲上海縣黄愛棠大令均定今日回申是以執事各人皆整備迎接○上海縣署探悉雲南巡撫黄大中丞將次蒞滬辦差丁役遂預備郊迎 
[探捕獲盜]  
　　日前寍波鄞縣楊大令派捕來申投文縣署内開敝縣境内馮姓等家被盜行刦訪悉該盜匿跡租界請派捕協同緝捕等因昨日由英租界探捕恊同拿獲是案盜犯陳阿三邱阿生張福生張阿餘四名解送縣署收入自新所聽候備文解歸鄞縣辦理 
[忤逆宜懲]  
　　前報載金陵人王鳳山被女兒毆辱扭送上海縣請懲一案前晚帮審委員曹荃生明府升堂提訊王訴稱小的又名榮貴年八十八歲素當出店之役寄住治下老北門内施家弄第二家女兒於二十一歲時嫁馬蘭亭卽馬老四爲妻至二十八歲馬故後回居小的家因無子女欲撫小的之孫德順爲螟蛉繕立文契小的以伊之夫兄生有二子例應立嗣未便以異姓亂宗兼之作事不端故向訓斥不料女兒膽敢不服毆辱小的以致頭面受有微傷並搶去洋銀三十五圓馬王氏供稱小婦人年四十八歲當二十一歲時出嫁至二十八歲夫故小婦人愛憐姪子德順欲立以爲後前曾寫立文契現在父親忽然翻悔是以爭閙突將小婦人追至樓梯失足跌下磕傷額角及下頦小婦人不敢毆父親亦無搶取洋銀之事德順供稱小的是鳳山之孫年二十三歲不願承姑母家香烟明府援筆判曰馬王氏旣有親姪應當承立自與母族無干未更擅立異姓當將所呈之寄名文書塗銷馬王氏作事不端毆辱生父喝令掌頰二百下旋飭仵作騐視王額角等處確有傷痕血跡遂諭令自行醫治至洋銀三十五圓旣是父女著令自行算取馬王氏忤逆父親本應照例嚴辦姑念女流無知略從寛宥著具改過切颉以後遷移另住不許與父同居德順交王領回 
[示禁獵禽]  
　　本埠租界章程毎於春季禁獵飛禽昨日由捕頭聲請英讞員出示禁止屠别駕卽飭書辦擬稿呈閱其亦古者毋殺孩蟲胎夭飛鳥之遺意歟 
[英界公堂瑣案]  
　　昨日禮拜三輪應英官到堂薩副領事偶抱清恙傅管理船政之班君德瑞會　屠别駕訊判各案○包探沈金隆禀稱租界中烟館酒肆例於夜間十二點鐘時收市兹小的查得廣申隆童祥榮馬小計俞阿榮陶阿榮羅阿佑曹會章蕭阿五李雙林曹操阿大張阿大鄭澤記葉春和葉祥生等十四家俱於十二點後依舊供人吸食其中廣申隆童祥榮二戸前經罰過數次葉祥生則往傳未到别駕逐一研詰然後商諸班君判令將馬等十一戸各罰洋銀二圓葉祥生候出票往提廣申隆童祥榮各罰四圓并著廣申隆具不再違章切結存案備查○馬夫張福生駕車不愼致馬受驚而逸沿途撞壞東洋車四輛車夫陳阿炳傷及頭足等處由包探杜雲卿獲送公堂禀稱小的估得撞壞之車約須修理洋銀十二圓陳投案申訴前情張供稱小的係本邑人在某婦人家當執鞭之役事出無心尙求鑒核别駕判罰洋銀十二圓分别給償修車養傷費○一百零一號華捕禀稱昨日姚桂芳携西國餅餌俗遞與管押捕房之犯有犯章程故由小的送請訊判姚供稱小的有友押在捕房故爲之傳遞食物初至上海不知租界章程别駕判令管押一禮拜○一百十九號華捕解扛夫王兆蘭至案禀稱小的見此人扛運物件沿途作邪許聲是以送請判罰王供稱小的係寗波人在虹口某馬頭當野雞扛夫扛物過重不免出聲以後不敢再犯矣别駕判令管押一日○包探黄四福禀稱有王永元者毎以借住客棧爲名乘閒行竊日前竊取源茂及王元記二客棧中布棉被各一條兹由小的緝獲人贓送案請究源茂及王元記二棧主各遺夥投案領贓王供稱小的係江北某邑人失業多年流落此地無資果腹是以學作偷兒如荷恩寛以後自必洗心革面矣别駕判令管押三日贓物分别給失主具領○包探黄四福解汪阿桂至案禀稱此人竊取蔡阿尺家綢布衣二件及牙骨摺扇等物投報捕房後捕頭倩小的緝獲人贓送請究辦蔡投案領贓汪供認行竊叩首若崩角然别駕判令管押一禮拜贓物給還失主○四百二十三號等華捕先後解在車中磕睡之馬夫王阿根擅離馬車之馬夫唐和林溜馬違章之馬夫王阿林請判别駕判罰阿根洋銀一圓唐及阿林各罰二圓如數充某處醫費 
[法捕房紀事]  
　　昨禮拜三鄭大令蒞八仙橋捕房發落各案命提竊犯沈小福照原斷笞責一百板從寛釋放○拐犯陳小弟誘拐幼孩梁記榮至法界某茶館圖售爲包探拘獲解經大令訊供著照源斷先生枷號三個月期滿笞責五百板送縣遞回華亭縣原籍○法蘭西書信館侍者董寶才竊取主人對時表銀壺各物報經大令訊供吊到原贓給領董寶才著照原斷先生枷號一個月期滿責放○王步雲僞造租摺將眞摺抵銀爲賈茂卿具控迭奉大令訊供責比兹因在押日久債主朱某遣抱胡福昌投案呈具銷案切結大令命提王步雲到案著再笞責一百板還押具改過結覓保釋放○去年十月間吳淞徐永梅之妻顧氏投寓小東門源來客棧爲棧中人搶去金飾值洋一百七十餘元控經大令訊供責比昨日徐投案求追大令命提陳阿炳到案業質陳矢口不承又提押犯魯阿寶卽王阿寶質訊王供是晚小的親見推出實有其事陳又供是晚婦人在寓吵閙縱火大令謂卽有其事亦當報知捕房不應恗婦大推出搶刼首飾不肯實供殊屬可惡著掌頰四十下還押飭探帶同原告出 
 
 

Page 4

 
 
外查明覆核○烟鴇吳桂貞爲葛孫氏具控藏匿烟妓李銀寶一案繼大令訊得兩造均非善類各予責懲昨日命提吳桂貞到案研訊吳供正月初二日有李老和來稱銀寶卽伊妻室卽於是日領去大令謂寶銀在　花烟間内爲娼旣有帶擋洋三十元何得任其　　　　陸阿　與不能交出實屬刁玩著從重掌頰吳桂貞供有略血之病求恩免責并求交新北門城門汛丁馬寶生保出具限五日將李交案大令准之如逾　　交從巖追比○奉賢縣三十六圖地保吳蘭桂來滬偕蟻媒劉子山李保三至錢洪　花烟間内將趙易氏卽愛珠領出經鄭大令提案訊供趙易　交其夫領回吳蘭桂身充地保不應不報捕房質然同蟻媒至花烟間内領妓殊屬非是著禁押捕房候備文移送奉賢縣歸案辦理○蘇鄉蕩口某氏婦結　三月遽賦孤驚其翁欲令與次子匹配氏不願倫常乖舛逃至滬上在英界兆貴里某妓院爲傭近與某優伶姘識責居法界鄭家木橋南首　吉祥客寫弄口十一號房屋雙飛雙宿已四易星霜矣近爲翁姑偵知來滬尋覓報知捕房捕頭飭探將氏拘押候堂期解訊○偷兒某甲在南市洪昇碼頭某廣貨店竊取火油至法界求售爲包探拘獲人贓解送捕房押候解堂訊究○新北門外丹桂樓荼博士某乙正月十六日爲店主辭歇生意前日乘酒醉至該店向表兄硬借不遂鬥毆鳴捕致將該捕衣服扯碎拘入捕房酒猶未醒捕頭著賠洋二元六角從寛釋放 
[美捕房瑣事]  
　　浦東人蔡永林前晚入點鐘潛至禮查西酒肆冒稱某洋人侍者闖入廚房圖竊爲庖司某甲看出破綻當卽拿獲奔告捕房捕頭立飭包探施奎江拘押捕房昨晨查明此人共犯竊案十餘起計贓值二百餘元押候吊贓送廨訊究○粤人吳阿全前晚行至閔行路見義和泰京貨店尙未閉門因捱身入内攫取肥皂數修奪門奔逸爲店主追獲扭入捕房捕頭令押候解送英公堂訊辦○前晚有某某二寗波婦在吳松路大施雌威盡力惡鬥旁觀者雖衆均莫敢排解旋經巡街捕一併拿送捕房捕頭以其女流無知當卽斥釋○此河南路第六號洋房後前晚停有棺木一具昨晨經是處洋人函致捕房請爲查核捕頭派包探張阿五前往查無端倪因傳頭圖地保孫順和雇工遺　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賭窟重封]  
　　福州訪事人函稱南臺新橋頭益成居烟館主唐玉峯茂才該鋪之聨董也館内屋宇宏廠有娼首大女嫂妹仔姐在樓之前後爲藏花之深窟歴有年所賭棍綽號春牛細輩藉此爲聚集賭徒之所朝夕賭博聚歡無常洵地方一巨害也有某武進士素無賴馳逐於烟霞窟裏不顧身分人皆　薄之去臘因向該賭塲勒索陋規塲中人以其無足重輕漫應而漫予之某以不遂其所欲投海防署首其賭狀福防嚴温查樓司馬下車伊始一接某禀卽時飭派差勇親到該處訪拿時賭徒方喝雉呼盧正在十分熱閙間忽聞官長蒞臨知事敗露各尋間道以　時防差　康渾名式昆在塲未及走避當被某指令防勇獲住司馬曾經目覩一面飭差勇將賭具器件點交地保看管卽時回署飭提所拿之犯坐堂訊問不料該勇以爲是本署之差已半途縱之使逸司馬查知十分震怒立派幹差將董康帶案訊明該差有包庇情事立予重責千板發拘押所并將放差之防勇分别斥革以昭炯戒 
[欠欵待控]  
　　漢鎭采訪友人云漢口德商瑞記洋行買辦朱必逹負債過重客臘某日遂效黄鵠之高飛刻聞仁豐廣貨號主畢錫山於本月十七日傍晚鼓輪赴滬專詣德總領事館控告至朱負畢欠欵聞有一萬五千餘金云 
[上海巡局瑣案]  
　　常州人朱某昆季在本城小東門開設怡泰京貨店前晚賃得老學前魁星閣空屋聚賭抽頭巡防中局委員楊二尹查知帶領勇甲密往拘　各人奔逃無跡祗將朱兄弟兩人獲到局中訊究之下二朱連連叩首稱以後不敢再犯二尹申斥再三從寛免責史將起案之賭具擊毁著具改過切結交地甲帶出覓人保釋○大南門外桑園禮有砲船勇丁楊吳兩人聚賭經二十三七鋪巡防局員帶領勇甲拘拿若輩早已聞風逃逸委員遂諭令地甲以後留心巡邏免得若輩再肇事端○十六鋪巡防南局委員鍾二尹查悉竹行弄德順昌烟館深夜　燈容留匪類且主婦衛林氏啼妝齲齒丰致妖嬈跡近烟花有千例禁因飭勇甲將氏拘提移送總巡局訊辦並諭令暫爲閉歇靜候曹大老爺　示及曹明府提訊之下氏供稱丈夫衛榮華駕船度日現正開船出外前晚鍾老爺巡查時並非深夜適有相識之烟客數人遇雨暫躱叩乞開　明府查悉該烟館尙有頂替門牌之弊判令交的實人保出限三日内交到其夫訊明根究 
[英廨晚堂瑣案]  
　　程安甫偕弟　洲控江北某邑人王阿三施經文混用銅質僞洋銀擊毁櫃檯等物前晚屠别駕升堂訊究安甫及　洲同訴稱小的等係金陵人現　治下虹口開設立豐京貨烟紙錢店前日王施來兌洋銀一圓細加辨視知係銅質向之調換王施兇横異　　糾同某號落差華捕江北王三等人與小的等爲難睚櫃檯等物擊毁爲此愬捕拘宁當時江北王三卽乘間脫逃今奉提訊伏乞究懲王施　　稱小的等原籍海門廳現在治下某洋人處當車肤别駕判令將王重笞四百板施笞責一百板并莉同具改過安分切結○陳竹鄉扭張侣　　公堂訴稱被張欠銀七百四十餘兩向索不還欲圖逃脫别駕升座提訊陳訴稱小的籍隷廣東向在治下開設雜貨字號上年正月起與張　　往來至年終結帳被欠銀七百四十餘兩向索延約現悉張欲遁回廣東不得已扭案求訊張供稱小的欠陳之欵無力歸還且帳目尙未算　求寛限措理别駕令覓人保釋赶緊將帳目核算明白自向原告料理○三百五十號巡捕解在途口角之謝高生及毛蔡氏至案别駕庭訊之下　供稱小的係紹興人現居治下以小販爲生生有女孩年已九歲去年十二月被毛蔡氏誘出一去不回無奈將氏扭求訊究毛蔡氏供稱小婦人係寗波人現居治下與謝爲鄰丈夫早已棄世小婦人依女婿度日昨日與謝口角不料伊竟揑情誣訴别駕著謝自行尋訪女兒毋再肇事管察氏著帮同尋緝 
[白門官報]  
　　本月十一日藩轅牌示前請以接壤廻避之沐陽縣王之全與沛縣馬光勛互相調補並飭王之全先行署理沛縣現奉部駁應飭回省另候揀用所　　縣缺卽飭馬光勛仍回本任如臯縣童秉厚調省另有差委遺缺以現署沐陽縣龍璋遞遺沐陽縣缺查有候補知縣張篤堪以署理 
[江西官報]  
　　十二月初六日宜春把總弁缺以候補千總李占洪拔補署瑞金縣陳鼎昌期滿調省以補用縣張麟接署○初七日補用遣丁乃揚禀謝甄别行知補用膺伹培良委辦三湖厘卡補用縣張鳴珂代南昌相騐由鄉回沈維楨由樂平公幹回桂森解鐵路經費銀進京府照汪鳴鑣接查惠民門劉廷瑞湖口就醫江蘇直隸州吳鴻懋辦　　　津緝私卡親兵右營方正興往撫州駐紥○初八日候補縣李寶權往長江催運典史李光杰接查順内保甲章銀朋由安福等縣催道欵回林毓琨由袁州　資　府經章全　捐　騐看就近係直隸人○初十日候補縣段紹由黄江口緝私卡來省署安福典史胡麟卸事回毛用賞解鹽餉往金陵劉顯杰由龍南等縣催稅契回分缺先用　　戴宗　　照係安徽人按經歴張開誠業已開缺以補用從九王燮厚酌委署理○十二日補用府材介弼赴皖查探榖價補用縣楊廷燮何敬釗俱磨對輿屬局彭勝璠卸看德化縣事清理交代回卽回籍守制從九俸廷超禀謝遇缺先用行知○十三日從九高永修捐免騐看就近到省陳澄清酌委一次指分直隸州鮑國楨禀到係安徽已丑舉人新海防縣丞王錫安徽照係湖北附貢生上饒鄭家司張培遠由籍就醫回内河水師統領李榮陞由鄱陽查哨回遊擊張萬葵由吉安遣散剛字營回兩江都司石寶青回九江○十五日補用縣周宗溶解地丁銀進京沙昌壽解漕折銀進京蕭雲經代南昌下鄉勘案朱兆麟葉汝琨俱禀銷輿圖局纂輯圖表直隸州凌祖榖卸辦渣津緝私卡架范　恆騐收撫轅旗杵工程巡檢于麟起服來江係山東人桂蔚章回贑州電報局馬聲烈往上高劉宗祐往德興江福煃往靖安何彦章往樂安劉輔元往泰和俱催墊欵德化大姑司吳　銘據執病故以小池司陳占春調署該小池司汛務以補用從　張錫祐署理上饒鄭家司張培遠現已病痊應行回任○十六日補用縣張維城李克鑅楊景星張瓊俱讞局發審汪守炎繳照係安徽附貢生指發府照周寶笏捐免騐看來江典史雷熙賢襄到係直隸人樂宗毅往德化劉仁壽往星子劉仲欽往金谿俱催墊欵 
[邗江官報]  
　　正月初十日康鹺尹奉琪由西壩卡到揚朱鹺尹蘭由十二圩來○十一日三鼓江都轉送差回轅京鹺尹奉琪辭赴金陵公幹○十二日東台場錢鹺尹　楊○十三日東台場錢鹺尹豐利場陳鹺尹草埝　劉鹺尹均到楊分發和事王鹺尹紹裘巡檢程鹺尉謙均禀到○十四日海分司徐分轉禀辭回署○十五日東臺縣陽大令高郵州錢刺史均到揚柴鹺尹九齡由皖岸來金鹺尹兆榮辭赴廟灣差次分發經歴張鹺尹　禀到 
 
 
 

Page 10

 
 
   
 
