# 1912 - 21 - 4913986

 

Page 1

 
 
   
 
 

Page 2

 
 
評論 
[敬告今之就地練兵者]  
　　自軍興以來各地志士就地練兵外以供應北伐之需求内以保持地方之秩序其用心可謂良苦卒之籌餉之途紛紜萬變有就地以捐募者有隨賦以加征者又有借端以發行彩票者光復未及百日而軍隊滿地兵餉邱山丁民不聊生之秋屬軍輸無藝之會嗚呼此殆統兵諸將吏迫於大局之無可如何而爲此竭澤之漁者矣 
　　溯自巴蜀發難而武漢倡義一時繼武反正者倡獨立之旗且遍及於十有五省而江蘇一隅際大江之尾閭扼東海之咽喉閩廣浙海之航帆悉恃此以爲轉輸之地大兵雲集供億繁夥淞滬一鎭淮捕一鎭江寗奠定新都而鎭郡實惟雄藩無不有衛戌重兵鎭守其間且也自張勳竊據徐州東連齊魯西接潁亳蠭屯蟻聚窺伺金陵北寇之野心愈張我兵之防點愈富此增兵之一說也今日者北虜未平外患方亟志士枕戈而待旦壯夫攬轡以澄淸以一行省之疆圉而供養師圑且及於二十鎭以外此其養兵之多籌餉之艱記者己不禁爲蘇省士民深抱杞人之憂而况以漫無限制之訓練爲就地籌餉之計劃東招一鎭西練一協斯民之輸將不繼新練之軍隊孔多哀哀一方之民生果將恃何術以廳軍人之給求 
耶 
　　雖然記者竊有一策於此設兵以爲民也而非以睃民養兵者宜急急焉籌統一之計而不宜爲就地籌餉之方司令受都督之指揮都督受總長之節制有事則聽命於中央無事則受餉於總長處共和之世實行共和之制以治兵不必人樹一幟家練一軍徒顓顓於謀一方之治安而以割地養兵爲得計否則籌餉無方且至乞靈於加賦求於於賭餉以弔民伐罪之師爲叢詬負謗之地無論其餉之不可必得日受鈐制於行政官之宇下而莫可如何恐亦非今之就地練兵者所有事矣 
來稿 
[正月十八日鎭司令招集全鎭將校訓令詞]  
　　前日招集諸君在本司令部討論種種之辦法乃悉爲整頓軍紀起見會議未終而下關兵卒交閧之事起矣此事應如何辦法乃另一問題今姑置不論然亦足見本軍軍紀日益鬆懈若再不加意維持其結果誠有不忍言者諸君子須知我等旣置身軍界又同在一軍譬如大衆託命於一舟之中浮行於大海若此舟中人不能同心共濟設遇風險不能互相救　自必同歸於盡諸君子宜熟思之諸君試思治軍之道自有曆史以來無論何國有紀律不修而堪言戰者乎我國遠古時代每有兵力强盛之邦以紀綱不振終歸失敗者指不勝屈今且不具論矣最近僞淸咸同時代洪楊起義當時天下響應滿淸幾無立足之地可謂功業垂成矣迨南京建都後各將士偷安日夕不思努力進兵北伐遂致兵驕將惰軍紀廢弛閭閻騷擾民生愁怨兵與兵相殺將與將相殘兵殺民民亦殺兵曾左諸人遂乘其罅隙而攻之致洪楊數百萬義師悉行解散言之眞填痛心諸君子須知兵猶火也善用之則爲生人養命之物不善用之則適足以自焚共身兵猶刃也善用之可以殺敵不善用之適足以自傷願諸君母顧目下一時之苟安而稍負其初志也况我軍人所處之地位與他界人士絕不相同爲農爲商爲政如放棄職任不思善治其事在農不過失業而爲餓夫在商不過失敗而遭破産爲政不過廢棄而被褫革而軍界則不然一經破壞則萬姓蒙其害社會受其殃吾人投身軍界死於殺敵則爲最大之榮譽若死於刑罰死於非命則爲子孫萬世之羞本司令官有一最痛切最單簡之語以奉告我軍將士曰吾人之生命寄托於軍隊死當死於沙塲切勿因自己擾亂而致死諸君切勿河漢斯言現今鄂省黎都督倡義誓師掃滅滿虜其部下僅一混成協而當北軍四鎭之兵力支持一月之久幸各省陸續響應近則鄂湘粤滬各軍聯合近十萬人意欲趁此停戰時期内第一軍規取口口第二軍己逼近□□其所以有此活潑之運動者第一是軍心和睦各守紀律第二是官長目兵只有殺敵心而無倫安心今舉鄂軍能守紀律之一端以告諸君從前起義之時鄂軍常有無故放鎗者前月黎都督殺五人以示儆戒自後永無此種惡習足見軍紀能嚴而後指揮如意戰無不勝其己鬆懈之軍紀一經整頓卽可恢復所以本司令官願與我軍將校兵士共相勸勉（下略） 
專電 
　　大總統委任胡瑛爲西北經略使定兩星期内率兵出發 
　　駐寗浙粤贛鎭各司令議定聯合爲攻守同盟在寗垣碑亭巷設立聯軍北伐參謀圑 
　　盛宣懷議以漢陽鐵廠萍冶兩礦向某國抵借銀二千萬以三百萬提充厰務經費餘悉借與民國政府應用己派代表呈請大總統主持並請通飭各省保護私産 
　　大總統是否來滬尚未確定（以上南京） 
　　洵濤朗良弼壽勳等對於淸帝遜位之議甚爲作梗現密議俟鐵良抵京後再行相機行事 
　　袁世凱請日本公使館力任保護近來袁防衛頗嚴（以上北京） 
　　烟台民軍又招新兵千餘人軍容頗壯俟和議作罷即行出發 
　　天津查獲暗殺黨十餘人陳夔龍大恐 
　　馮國璋於十九日又撥禁衞軍一隊守津浦鐵路防備南軍（以上天津） 
　　倪嗣冲密派部下潛赴光山固始一帶聯絡豫省北軍（浦口） 
公電 
[山東代理都督電]  
　　申報民立報神州報時報天鐸各報鑒登州黄縣人民自行獨立非由我軍進攻但旣獨立之後即爲民國保護之土淸軍破壞和約進兵攻我我自不得不以正當防衛派兵前往刻滬軍北伐先鋒隊己分兵駐守乞請外交長向淸廷責問破約山東代理都督杜潛馬 
[烟台軍政分府電]  
　　各報館鑒本日早代理山東都督杜北伐先鋒司令劉帶領軍隊到烟傅爛極大歡迎己與杜都督接洽一切擬將現有軍政分府即行消滅另由杜都督組織山東都督府以爲全省根基傅爛困守烟臺數月不能進行愧死無地今幸我軍大兵己到接替有人謹此告辭以釋仔肩王傅爛　 
[雲南都督電]  
　　寗大總統孫滬黄元帥鄂黎元帥潯馬都督曁各民省都督鑒馬都督電悉（電碼不明中略）先籌槍械望黄黎兩公决定進行　軍牽於川亂未能即日會師現己挑選精兵組成第三師圑添配機關槍專事北伐己飭首途受兩元帥指揮調度矣滇都督鍔印 
[廣西副都督電]  
　　大總統孫副總統黎均鑒各部部長各省都督各軍司令部鑒續訂停戰日期瞬即展滿各路聯軍亟應繼續增加以厚我軍威力桂省續派聯軍前隊昨遇全州己令各隊繼進陸都督二下號到桂祥準於二十一號起行並程赴鄂勉隨各軍之後以效馳驅作戰方略仍乞隨時示敎桂副都督王芝祥叩十九號 
[江北都督電]  
　　申報館轉各報館同鑒奉大總統電江北民政總長即由尊處地方公舉等因當己通電淮揚徐海通各屬民政長及各圑體每處各派正式代表一人擕帶民政長公文先期來浦准於元月廿八號開會公舉恐未周知合再登報江北都督蔣雁行馬 
[安慶徐祚等電]  
　　各報館鑒雲南留皖將校致雲南都督蔡軍務部長李學務長李實業部長吳及李曰垓君李白庚君董鴻勳君南防總統羅佩金君開化總鎭夏豹白君等電其文曰朱家寶甘爲漢奸領兵犯亳請速籌對付其家族辦法以謝同胞同人等當揮戈赴亳手刃其腹以洗滇羞等語敬乞貴報代爲登載徐祚高本智朱廷標秦文英沈保綱等泣血叩號 
[貴州部督電]  
　　上海陳都督九江馬都督各省都督均鑒九江軍政分府養電悉籌備軍餉爲現今第一要着馬都督主張於上海設立籌餉總機關敝省贊成黔都督趙德全印庚 
[松江軍政分府電]  
　　上海陳都督李民政總長南匯莊民政長鑒蘇督委派莊炳韓君任南匯民政長莊君能力幹才足勝南邑弭亂開化之任松軍府深爲歡迎現擬照請爲松軍府駐南軍事參議員以表信任之誠意己飭本軍駐南民政監理員張聘齋君遇事與莊君接洽以資統治松江軍政分府總司令永建哿五 
[南京衛戍總督府電]  
　　各報館鑒南京衛戍總督府成立後即分西南北東三區每區設司令一員加派兵隊日夜分班梭巡前日又召集警監憲兵司令長及各軍圑隊長切實禁止兵士無故帶槍在街游行並議决辦法八條附陸軍部軍律十二條由總督領銜會同各圑隊長出示宣布連日搶刧之事己無所聞街衢熙　軍民和洽定可望長治久安謹此電聞南京衛戍總督府號 
[江西都督電]  
　　上海陳都督轉各報館鑒隂歷十一月初四日民立報新聞欄内載前九江政務部次長林子超秘密運動增加薪水一節不勝駭異查林君在潯多年提倡公益不遺餘力孺婦愛戴此次九江光復地方秩序且 
 
 

Page 3

 
 
賴維持各界公推爲政務部次長後派赴寗爲組織臨時政会代表茲因閩都督來電調回籍襄辦民政無法挽留只得割愛該報所登全屬不實乞轉知民立報正弍更正免污名譽不勝切禱贛都督馬哿 
[滬軍光復軍去電]  
　　杭州蔣都督鑒王君金發素具革命思想同志多年備嘗艱苦至此次浙省光復王君之力爲多公任都督嚴命捉拿並將其槍械扣留北虜未除操戈同室凡屬同志竊恐人人自危公能以德服人何患不能統一夙仰宏亮敢以直陳幸希鑒察並乞電復滬軍光復軍統領李徵五叩 
譯電 
　　美國支那派遣隊計步兵第十五聯隊之第一大隊五百七十人携帶機關砲二尊馬九十五頭己於正月十二日乘汽船洛梗號自馬尼剌首涂來華 
　　據民國内閣中人云唐紹怡君將在共和政府任事惟唐君此時尚未承認 
　　著名飛行家巴爾温君赴菲列濱羣島賽會道出滬上聞南京政府將設法羅致 
　　臨時政府不認籌借外債謂各友邦正守中立萬無此舉或者俟各國承認共和政府再行商借亦未可知 
要聞 
[遜位問題之四面觀]  
　　大陸報載北京電云淸帝遜位問題今日（二十日）仍無實在之解决外間皆料此事若不早日解决京中漢滿之人必不免互起衝突 
　　近數日内時有滿漢衝突之謠言即滿人之中亦因對於遜位問題意見不一致有互相水火之勢 
　　淸皇族復於今晨會議聞親貴中不到者甚多而與議各人亦皆不敢有所主張 
　　淸廷復接民軍要求淸帝遜位及以南京爲臨時都城之電但並未答覆 
　　袁世凱仍居外務部迎賓館住宅增加衛隊以自防護目下近段共有兵三千名街中則有兵士巡警來往梭巡異常戒嚴 
　　英公使己命住居禁城附近之英人遷居使館界内而住居其他各處者尚未接有此項命令蓋目下不致有危險也 
　　今日續有大軍開入禁城京師漢人以自袁世凱任内閣總理後城中未見有禁衛軍此次忽然出現異常恐慌遷居者成羣結隊絡繹不絕 
　　大陸報又云唐紹怡君雖辭去議和專使之任仍與伍廷芳博士每日會商對於袁世凱及淸皇族會議遜位之舉動盼望尤切 
　　民國政府以哀的美敦式電致袁世凱後並無繼續提出之條欵惟候其解决而己 
　　淸帝遜位國人盻望此問題之解决幾如大旱之望雲霓而京中來電仍無實在之消息使人悶損 
　　伍廷芳博士昨日不肯討論此事唐紹怡君則謂彼接京中來電較前殊有進步 
　　據南京民軍中人云北京消息淸廷遜位皇族反對甚力孫總統與袁世凱疊電會商亦尚無取决之辦法然無論如何共和政府之宗旨决不變易 
　　臨時政府接伍代表電謂袁世凱要求正式宣佈優待淸帝及淸皇室條件以便降旨實行遜位又唐紹怡電請遜位後仍予以大淸皇帝之名號據此觀之淸廷遜位之實行爲日不遠矣 
　　聞武昌黎副總統電致南京政府　　虜廷遜位問題迄未解决萬勿再言停戰鄂省準待至陽曆二十二號止如虜廷仍不實行退位當即統兵北伐 
[蒙古獨立與俄國之關係]  
　　陽歷正月十號俄政府爲蒙古問題第一次照會淸政府略謂蒙古現勢非請撤退淸國行政官常備兵及停止移民諸條件實行難望淸蒙融和意見夫扶持淸蒙之聯合以調和淸蒙之感情我政府所深望也淸國政府苟以俄國與蒙古所訂條件認爲基礎則我國政府當力助滿蒙使永遠聯合夫伯國不欲干涉淸國之亂動又無侵掠蒙古之野心而蒙俄又有相維相繫之利害關係故欲保持蒙古安寧至深且切今蒙古獨立政府成立俄國自當承認以盡友誼即淸蒙古兵戎相見俄國亦不惜以武力維持之以底於成 
　　俄政府又以派兵蒙古宗旨通告歐美各國云淸室與蒙古不過屏藩之關係乃邇來淸政府頻干涉其内政蒙古各王公咸不堪其虐屢乞借以兵力以廢棄淸室之關係建立自治之政體俄國爲扶危振弱起見己與蒙古訂立條約確定基礎故今擬關於外蒙古事件將就便在聖彼得堡開談判特此知會 
　　據俄政府宣言謂俄國雖希望蒙古之獨立然乘此時機而攫蒙古爲被保護國或占領之則决其必無蓋俄國政府初不欲執侵略主義也 
　　蒙古獨立一事華盛頓政界均謂俄國之措置蒙古蓋欲與日本之於滿洲獲同一之利權爾保全淸國領土之主義將不久消滅 
[臨時政府公文程式]  
　　自民國成立舊淸官塲積習己一掃而空因之公牘體例亦與從前大異南京臨時政府特規定程式頒布施行茲照録如下以供操觚家之參考 
　　第一條凡自大總統以下各公署職員及一切人民行用公文俱照以下程式辦理 
　　第二條行用公文分爲左五條 
　　（甲）上級公署職員行用於下級公署職員公署職員行用於人民者曰 
[令]  
　　（乙）同級公署職員互相行用者曰咨 
　　（丙）下級公署職員行用於上級公署職員及人民行用於公署職員者 
[日呈]  
　　（丁）公署職員公告一般人民者曰示但經參議院議决之法規應由大總統宣布者曰公布 
　　（戊）委任職員及授賞徽章之證書曰狀 
　　第三條凡公文皆須蓋印簽名並署年月日但人民行用於公署職員之呈文得免其蓋印各公署行用於外國之公文亦照前項辦理 
　　第四條丹在總統及各部所發之公文有通行性質者皆須登於公報各公文除特定有施行期限者外京城以豋載臨時政府公報之第五日爲施行期其餘各處以公報到逹之第五日爲施行期 
[趙屠授首之餘聞]  
　　此次川軍政府擒斬趙爾豐於初二夜即先密爲預備運大砲於東門城樓將砲線測準以督練公所（在舊督署之側）及舊督署桅欄爲視點初三早即施放第一砲轟擊哨樓第二三砲轟擊衙門及桅杆其後有一砲被電話杆所阻未至其地而彈落以致誤中他處時趙之守衞等猝見炮彈飛至即施放大砲其彈高飛而出落於城外并未傷人時尹都督所帶軍隊己逼近大呼曰降者免死於是趙之守衛等皆紛紛散去而趙遂就擒解至軍政府人民往觀者絡繹不絕爾豐猶自言無罪尹向衆同曰你們說他有罪否衆曰有罪尹又曰有罪當如何衆又曰殺殺殺豋時即梟首示衆殘屍露於階下萬衆莫不稱快 
　　趙爾豐擒斬後外間時有謠說謂滿人將有暴動刻己由軍政府飭令將所有鎗枝子彈全數繳出以免謠言四起人心驚恐致碍治安所有餉銀刻仍照發俟設法安插後再行停發查成都駐防老幼男女統共一萬餘人兵不過千人習鎗砲者僅二三百人我不殺彼彼且感激之不暇何敢妄事暴動亦愚民之自相驚疑耳 
　　僞淸候補道王棪周善培皆趙之爪牙路事風潮中趙氏種種隂謀皆兩人慫恿爲之趙旣伏誅同志會仍欲得兩人而甘心四處大索不得現己由軍政府將兩人財産查抄并令四處嚴拿恐終難逃法網也 
[新南京近事種種]  
　　海軍部次長湯薌銘君近自烟臺來電催促海軍陸戰隊卽日北上 
　　臨淮軍隊捕獲形跡可疑之某國人數名業己解交陸軍部聽候核辦 
　　寗垣總司令處以淸廷未覆和議未决北伐之師不得不分道大舉因於隂曆十三號調出浙軍一師圑發給粮餉軍需開赴臨淮等處以厚兵力 
　　陸軍部定於二十二二十三兩日召集駐寗各軍隊將佐開軍事會議商决應行改良各事件（一）圑隊之編制（二）服制（三）關於鐵道運輸事件（四）召集補充（五）憲兵隊之組織（六）衛戍條例（七）恤賞章程（八）餉械馬匹等事（九）糧食衣服改歸官給（十）軍隊敎育法（十一）衛生隊之編制（十二）陸軍醫院之設置 
　　憲兵隊於十七日在下關查獲張勳派來偵探一名騐有實據名戴永澤隨帶馬刀一柄東洋手剌一把己送衛戌總督署研訊 
　　北軍中近有喬裝賣元宵担子混入寗城密探軍情據聞其元宵内藏有毒藥某標排長及兵士等己因此誤食斃命當即報告長官立時嚴查以期搜獲眞犯 
　　前兩江法政學堂現己改爲民國法政大學不日開辦 
　　浙軍第一第四兩標改編爲第一協業己開拔蚌埠固鎭一帶 
　　江北蔣都督學問膽識均當道所器重現以軍事擊肘頗存退志日前淸江議紳派人來寗詣說當道請派重兵到浦鎭綏地方至餉糈問題則謂軍紀果能嚴明力保又安淮浦紳富及鹽務之捐助卽供兩鎭軍需亦不患不足 
　　總統近日公務甚忙故凡進謁諸人必先由招待員詢問大概如係尋常事件由秘書長胡漢民君接洽轉告 
　　漢朝印信以小爲貴而民軍都督及一切長官印信均非常之大陸軍部長黄克强君有鑒於此禀明總統鑄造印信只二寸見方非特矯現今之積習亦遵漢朝台制也 
　　滬軍先鋒隊己接上海電令其回滬 
[陸軍總長頒佈臨時軍律]  
　　照得民軍之起原以光復漢室擁護人權爲第一要義寗省自光復以來軍隊雲集其能恪守軍紀風紀者固係多數而在外滋擾者亦復不少近日本部所收商民訴狀如假託長官名義擅自查封房屋搜抄家産等己有多起一處如此他處可知都會如此外省外州縣更可知似此不法行爲殊屬妨害治安有悖弔民伐罪之本旨若不嚴行整頓禍將胡底茲特由本部暫定維持地方治安臨時軍律十二條頒行各軍隊明白宣示使知所警惕倘仍不自愛貽害地方在統御各軍隊長官旣負維持軍紀風紀之責卽應將該軍士詳愼審訊取具切實供證按照本部所訂軍律懲辦可也 
　　維持地方治安臨時軍律十二條一任意擄掠者槍斃一强姦婦女者槍斃一焚殺良民者槍斃一無長官命令竊取名義擅封民房財産者槍斃一硬搬良民箱籠及銀錢者鎗斃一勒索買者論情抵罪一私鬥殺傷人者論情抵罪一私入良民家宅者罰一行竊者罰一賭博者罰一縱酒行兇者罰一有類於以上滋擾情形者均酌量罰辦 
[江北財政長與參事會往來電文]  
　　來電一陶君芷泉鑒嘯電悉貴體抱恙仍復理事足見熱忱曷勝感佩惟江北全體自君去浦多自驚擾盻君之回逾於望歳務懇早日返浦以慰衆望江北都督參事會同叩效 
　　來電二陶芷泉部長鑒嘯電敬悉旣承慨允力疾從公倚賴藎籌全體同感揚次長急欲南下務乞即日回浦盻甚江北參事會全體公叩 
　　去電蔣都督參事會同鑒兩電敬悉厚意殷拳曷勝惶愧澄極欲來浦因病未能正醫治以期速愈現準即派張炎等來浦面陳一切澄叩號 
要件 
[陸軍部公文式暫行條例]  
　　（一）本部對於大總統副總統用申（凡用申文時須附副申） 
　　（二）本部業於中央各部各省都督及戰時總司令官參謀官本部用移 
　　（三）本部對於各省軍政分府以下各官廳關於軍事之公文均用令（行知之公文或用諭） 
　　（四）本部對於各省地方官廳及警視廳均用諭 
　　（五）本部對於公法人或地方圑體及議會之公文均用照會 
　　（六）本部對於各派司法官廳之公文均用移 
　　（七）本部各項職員之任職及隸屬於本部軍官均用委任狀（或用劄委）○前項職員委任狀若有特别任務時均須附令○前二項之規定對於各省軍政分府以下之官應亦同 
　　（八）本部總次長對於局長以下均用令 
　　（九）局長對於總次長之公文均用呈 
　　（十）各種公文式除諭令及行任狀另定圖式外餘仍舊 
　　（十一）本部條例經總次長核定後頒布施行 
淸談 
　　淸廷光辦愛國公債而應募者寥寥於是復辦短期公債夫公債國債也以愛國之不成而有縮短期限之事記者早知淸廷壽命之不永矣而今果然 
　　軍興以來志士雲起各自組織圑體以爲北伐之聲援而苦於餉糈之無出也於是募捐之人紛然四出以符貧者出力富者出資之義此誠我人民應盡之義務也 
　　然而今日某圑明日某圑名目旣多手續不一益以演劇籌餉之劵臨塲售物之捐使應募者幾有應接不暇之勢此大不可也夫今旣設協濟會以爲籌餉統一機關宜由此機關彚集各圑體應用之數目分别勸認則手續簡而募集易若必人自爲計身自爲謀挾册登門踵趾相接則集腋不能成百裘强努之末能有幾何徒使一般商民竊竊議其擾累而己 
　　昨　有人以童子軍名義按戶募捐者詢之則係辦一義務學堂以爲敎育貧民之用其事未嘗不善然各商家於一捐再　之後且值自顧不暇之時勉强擔認至多不過一元終日奔走其總數曾不及百元此亦何以見一斑矣我是以願籌捐者加之意焉 
 
 

Page 4

 
 
   
 
 

Page 5

 
 
   
 
 

Page 6

 
 
接要聞 
[粤東省議會質問外債]  
　　粤省議會以張鳴岐與外國銀行訂借洋債淸單内尚未列入致書陳都督云敬啓者本省會日昨函請財政部抄送辛亥年七月粤省總督與香港匯豐匯理德華三銀行訂借五百萬元之合同以憑查核裁厘金之議案現據財政部抄送到會查合同第三開欵内除簽押後七月先交港票一百萬元以後分四期按月遞交西曆一千九百十一年九月三十日（即中曆九月初九）交港票一百萬元十一月三十日（即中舊曆十月初九）交港票一百萬元十二月三十日（即中舊曆十一月十一）交港票一百萬元核計時日西曆九十月兩期係在未反正以前自必由淸督張鳴岐任内收足惟十一月十二月兩期己在反正之後應由貴都督按照合同向該銀行兌收乃查昨准財政部送來自舊曆九月二十日起至新曆正月初二日止收支淸單列收項下并朱登載此項收入是否漏列抑係反正以後銀行并未照合同交兌事關約借之鉅欵爲數至二百萬元之多用特專函質間請煩貴都督查照迅即知會財政部詳晰查明呈覆并徑行復知以便審查是所企盼 
[廣西賀縣匪亂己平]  
　　軍政府王都督梧州晤平軍政分府探呈陸都督潯州龍統憲鈞鑒平樂廖太守南寗軍政分府徐提調鑒火急我軍蒸日由梧乘舟取道封川開建先日抵官潭探聞賀縣匪黨數千圍攻縣城事機危迫棄船遵陸飛馳赴援於巧日抵城值匪黨己破縣城肆行槍掠焚燬縣署公局向令被圍城角一隅勢將不支希孔探悉情形親率十六隊進攻西門分飭十八隊由東門攻入前後各擊匪黨大敗越城四散逃逸當將縣城克復時值天晚暫行收隊一面與向令商酌善後事宜查廣西獨立以來各屬民匪勾結藉口改良政策攻城刦掠之事層見疊出若不嚴行勦辦必致全省效尤地方終無　日仍再探逃逸匪蹤派隊搜勦務盡根株以昭炯戒是役也共計擊斃匪首一朱季寅一名匪黨七十餘名生擒匪首何海全一名匪黨一百一十餘名奪獲九響毛瑟十六枝大吉槍五十四枝歛火槍小銅帽大小刀矛器械無數除將此次出力員弁什兵及用去逼碼各數目查明另摺呈報外合將克復賀縣城池勦匪獲槍各緣由電乞核示遵辦督帶孟希孔皓叩 
[兩顆頭顱萬里行]  
　　武昌函端方兄弟己在資州正法舊曆十一月廿二日晚七時由重慶民軍李代表將其兄弟首級置之西油盒中押解抵鄂次早呈請黎都督察騐都督閱後連呼滿奴該死數聲而退端氏督辦川粤漢鐵路鄂省商民亦恨之剌骨今聞其首級解到紛紛鼓掌稱快路過街衢時商民圍觀幾同異寶行經粮道街口有文士見而惜之且行日歎且誦後赤壁賦曰固一世之雄也而今安在哉聞李代表僅住一宵即乘輪赴寗獻此兩首級於孫大總統俟察核後即行掩埋矣 
　　南京函前淸鐵路大臣端方與其弟端競在四川伏誅後當由該處民軍將端氏兄弟兩頭顱用藥水瓶盛貯携至武昌後擬將端氏兩頭顱送至上海博物院安放以供衆覽昨日過甯時各界往觀者途爲之塞尤以軍界中人居多連呼好好不絕吾知攜至上海後各界人士必當先覩爲快也 
[秦軍攻克陜州記]  
　　秦軍駐潼關之招討使張鈁本豫省新安縣鐵門鎭人前毅軍至潼張君以毅軍皆河南人不忍自相殘殺且又在停戰期内因退至臨潼詎毅軍以民軍爲畏怯復追至臨潼聲言非直抵長安不可張君怒其無理因與之戰毅軍大敗喪其士卒之半其後軍輸送砲彈至閿鄕之西復爲王天縱要擊又大敗之盡獲其軍火先是毅軍赴潼防堵沿途搶刦鄕民恨之剌骨至是敗軍過境鄕民即聚衆擊之殘卒自知不爲輿論所容反羞爲怒至陜州即搶掠衙署知州岳某逃去闔城大擾適太原民軍自平陸渡河與王天縱軍會合毅軍聞風東竄民軍卽光復陜州入城安民毅軍至澠池仍復搶刧澠池知縣逃去至新安亦知之新安知縣曾某己逃至河南府刻下自洛以西均爲民軍估領全洛震動連日淸政府己將漢口之軍全數調赴洛陽洛西己化爲大戰塲云 
　　另函云舊曆十一月十九日夜間秦軍己據陜州全境當時卽將兵分三路進發而山西民軍都督閻錫山聞亦率帶勁隊由澤州前赴懷慶惟秦軍三路情形不同茲爲訪録於下秦軍爲正路軍直撲澠池二十一日攻硤石佔張茅二十二日抵澠池縣西門時淸陸軍第二鎭統制王占元己由漢口調回三十六營即開城互戰秦軍受傷者十餘人二十三日秦軍退守硤石在山頂設礮三尊遙爲攻擊北軍因所在地勢較低未敢前進淸汴撫齊耀琳因人心恐惶即於是日辰刻到鄭州督率汴軍堅守黑石關一帶二十四日秦軍第二路宋天柱進佔茅津河口以圖北渡而王天縱亦己從山門一帶繞山至鐵謝鎭督率李玉江佔孟津河口二十五日秦軍堅守硤石未戰餘再探録 
[蘇州收租辦法續紀]  
　　蘇鄕農民抗不繳租經田業會議定變通辦法各情己記前報茲悉此事經田業會（該會僅蘇城租棧十家組成）將所定公租局辦法發表後其不在會各業戶大小共有數百家内有數十家聞之均不以爲然昨經該會又在元妙觀財神殿内開大會議請民政長宗君到會宣布辦法據謂設立公租局係以官力助業戶之不逮現經擬定每畝以二三四成徵收漕餉租併計在内大約每畝收八角一元二角一元六角三等均由各業戶將印成三聯單按戶填明確數送廳加蓋印信發公租局征收收到之數以五成歸業戶四成歸官項一成作爲經費如照此辦法鄕民再有抗違定以兵力從事云云各業戶中有云本屆吳縣之田收成尚好不能與長元之田並論且由局徵收諸多隔閡所定收數太短提費在鉅紛紛議論莫衷一是因是未得要領旋卽散會現聞設立公租局一層田業會各人正在籌備己刊印三聯票送廳蓋印並分派帳友人等擇定地址大約十二月初五日即須設局開辦并限十五天之内各租均須繳淸云另有各業戶等不願由公租局代收尚須籌商妥法自行具呈民政長處核奪辦理 
[松江招募蘇學生軍]  
　　松江軍政分府鈕鐵生君派委員某君於日昨到蘇招募學生軍該員現住蘇州學士街慶陞棧内凡有投効者自陽曆正月十九日起至該棧報名至考驗日期則自正月二十五日起至正月三十日裁止茲將發出告示摘録如下 
　　松江軍政分府鈕爲出示招募事照得本軍各項軍隊均己派員分投招募足額惟學生軍一項尚未招足茲本軍政分府派員分赴各地招募學生軍四百名如有志從戎者卽赴招募所報名聽候考驗録用爲此諭仰軍民人等一體知悉 
[揚州新語類述]  
　　軍政分府昨接南京陸軍部長黄電飭謂兩淮鹽務機關設在寗垣係爲剗除滿淸粃政便商利民起見前經民政長李堅來電業由張總理回電駁斥茲閱揚州焦潤田等保存鹽務會傳單與李前電如出一轍現在臨時政府己經成立各項要政均須統一望即飭令焦等趕緊消滅電復備查等因徐分府己遵電示諭焦潤田等迅速解散違即按名提究矣 
　　大同戲館股東顧厚安等現己籌集鉅資增聘名伶擇日開演昨赴軍政分府具禀請示保護當奉批飭刻下大軍雲集難保不滋生事端應俟北伐師出再行禀候核辦 
　　揚郡自獨立以來一般無業窮民竟謂烟燈業己弛禁遂各明目張膽接踵開設鄕鎭更多雖經桂民政長迭次示禁迄未遵行如東鄕中閘係一小鎭竟有私燈二十餘家皆係淸前府嵩漁山拿辦之革董王鳳翔所包庇聞王每月可收規費四十餘千現爲四鄕戒烟總會查知己函請江都民政長封辦矣 
[黔軍政府文告録要]  
　　軍政府爲牌示事照得我黔反正之始即用大漢紀元等字爲年月之標準茲考吾國歷史夙有東漢西漢及後漢等名稱謂旣嫌混同而又含有種族性質意義似欠妥洽凡吾同胞無非炎黄孫子而又地處中華應以　中華黄帝爲紀元名稱似較正大而對於各省亦無所歧異茲自本年十一月初十起一律改用中華黄帝紀元某年某月除通飭各屬遵照外合亟牌示仰各界人等一體遵照母違切切此牌中華黄帝紀元四千六百九年十一月初一日 
　　軍政府爲出示曉諭事照得共和政體首在不分畛域天下爲家此次鄂師起義全國歡迎是政治革命非種族革命早爲天下共曉吾黔反正之始即在旅黔旗人亦一律出示保護况苗彞同爲漢族男女衣著悉遵古制其不受滿淸覊絆較之臣服胡虜者奚啻霄壤本軍政府方起敬之不暇何敢稍有異視乃近有地方刁痞藉端煽惑謂此次反正將不利於苗民種種謠言實堪痛恨方今推翻專制組織共和本軍政府一視同仁不分種旅凡爾苗民無非黄帝孫子血脈所繫手足相關爲此剴切曉諭仰苗民人等一體知悉須知天下盡是同胞切勿爲若輩愚弄自外生成致遺後悔切切特諭 
[趙都督軍今如山]  
　　貴州前參謀官黄之傑隊官徐廷鈞盜令刧獄殘害生民由定番州士紳及管帶等官先後禀報業經調查確實訊有證據於十一月初二日梟首示衆惟黄徐身後蕭條黄妻又懷姙數月無以自養趙都督聞而憐之特　銀二十兩同營中因而繼起者亦復不少趙都督此舉可謂不枉法不忘情矣茲將都督告示録後 
　　貴州軍政府代理正都督事務副都督趙爲照會事照得軍政時代非法不行而法必本身作則乃能自邇及遠本軍政府所部人員尤不能徇情枉法茲有參謀官黄之傑私往定番一帶擄掠財物槍斃多數人民步隊標統官徐廷鈞不奉命令擅發兵隊助紂爲虐致使定番地面蹂躙不堪定番州永禁人犯石元獐之子石化麟賄賂黄之傑撥兵執械糾衆刦獄該州文武力敵成擒旋被黄之傑督隊脇釋復被定番屬靑籐土匪白發貴（即白樹淸）唆聳黄之傑開隊馳往斷杉蹂躙苗民以上四犯證據確鑿供認不諱似此罪惡昭著實爲社會公敵殺人者死理合正法軍前以謝百姓而安地方十一月初二日 
[杭垣預備追悼三烈士]  
　　徐錫麟陳伯平馬子畦等三烈士遺襯將於日内回浙江原籍業經孫大總統分電沿途各省民軍竭誠照料開會追悼現聞浙省軍商紳學各界己定於元月二十七日（卽臘月初七日）迎柩來杭於十四日出殯一切追悼儀制及辦事秩序特先召議預備如右一指定指路城站爲事務所二追悼會開幕期决定元月二十八日（即臘月初十日）三以前淸行宫爲追悼會行禮塲四三烈士家屬來省假淸泰第一旅館爲招待所五假福建會館爲臨時殯舍六辦事員司由各部會同辦理 
[浙路截留洋烟之交涉]  
　　元月十九（初一日）浙江禁煙局在浙路火車城站查獲無照私運大批煙土當即遵章扣留去後二十日都督及政事部接准滬軍陳都督電開頃據稅務司函稱英商老沙遜洋行有小土九箱轉運衢州蘭溪業己還淸稅釐貼有印花并發給分運憑單應准通行無阻茲經貴部扣留請即放行以符約章免致交涉等因卽經該部電詢警署查明内容據情電復上海陳都督鑒浩電悉查洋商運土僅能運至通商口岸且土商出省購土非奉有本省執照不准購運向章如是非新例也此次老沙遜洋土到杭雖貼有完稅印花並無浙省執照故特扣留於約章旣無關係該洋商可無庸過問政事部印 
[嘉興圑警交閧記]  
　　舊曆十二月初一晚九時嘉興府城中區民圑局勇糾合同類開塲聚賭二區警署慮肇禍端特派巡士馳往勸阻詎該圑勇自恃人衆不服理喻致與巡士衝突復敢糾集大隊戎服帶械搗毁警察分署扭毆巡長一名受傷甚重更敢毆辱區官滋擾後一閧而散初二晨方分府於笥會同統領往勘屬實惟因該圑長公出故勇丁不允交人當卽據情電禀省軍政府轉電上海乾記弄姚圑長慕蓮飭令迅速回禾查明交辦以儆將來 
各省通信 
[温州通信]  
　　温州於陽曆正月四號下午三時議長徐君定超振鈴入席議員出席者十八人先由速記員宣讀溫州軍政分府内部編制暫行章程經多數議决以第一條所載本軍政分府編制暫行章程語涉累贅即改爲本章程三字項君葆楨爲參謀官照章應兼軍事課員衆贊成又謂參謀是省定參事是特設所以輔助支部長處理各屬事務省中不悉各屬情形故無參事名目議决後須呈報省軍政府姜君會明謂第二條解釋不淸須修改王君理孚謂不必修改可於第二條下加附說聲明理由劉君次饒亦謂加入附說爲是當由議長宣布如贊成者請起立經多數起立表决王君理孚言第二章參謀旣兼軍事課員第三章職務應加入軍法裁判始不能將原性質消滅經多數議决增入軍械處置軍法裁判兩項王君又言第四條所規定監督收管府屬各縣行政牒告等應改爲關於府屬各縣行政牒告以軍政分府有監督各縣之權參事無監督之權衆贊成嗣因開會較遲僅議决四章己鐘鳴五下由議長宣告搖鈴散會 
　　温州府參議廳議員潘德駿因爭辦民圑與小南門圑董陳寶昌爭權起釁糾同多人扭毆至軍政分府要求將陳懲辦南郊民圑歸併渠一人獨辦徐分府謂民圑經費由民間自出圑董應由地民公舉毋庸越爼代潘某見不肯代辦即大言虚設此機關何用以致與徐分府大起衝突旋由分府之甥陳某急吹警笛號召衛隊將潘某拖出當卽懸出牌示云參議廳議員潘德駿屢次糾衆滋閙軍政府重地無議員資格應即撤退 
[蘇州通信]  
　　民政長進署蘇州民政長宗君己於日昨遷進舊日吳縣衙署内辦公各科人員及長元吳三縣之總書糧差人等亦均己進署是以該署門前近日頗爲熱閙不如前數日之冷落矣 
　　巿公所遷地蘇州巿公所本在元妙觀方丈内爲會所日前由該公所會長等商定即以舊日元和縣署内爲該公所事務所己將門前元和縣之匾額除去改爲巿公所字樣亦於日昨遷進矣 
[松江通信]  
　　仍用刑責惠大一案全由袁叔渾沈稼秋所誤致張陸各股東振振有詞非但不肯認虧並謂須向袁沈責償袁沈乃百計運動初一日經承審員李葆鈞集訊竟舍錢債本題而責章仲屏以賭博聲色嚴厲喝令笞責並飭釘鐐收禁其訊沈稼秋時則語語爲之開脫聞者嘖有繁言 
　　築造電桿松郡軍政府曁各圑體以消息遲滯議設德律風己陸續運到電桿按段豎立先期由民政長移知商會宣告一切以免疑阻 
　　餘孽蠢動南匯二灶土匪樊培生等糾衆逞惡遠近騷然經松軍政府派員督率兵隊馳往痛勦地方賴以粗安惟匪首在逃根株未靖目下大圑鎭一帶又有若輩遺黨蠢蠢思動復爲松軍政府所聞遂由統領松軍水師沈君親率飛划槍艇駛往鎭緝 
　　粮莠必鋤松隱陳某積惡纍纍其族兄某甲素性良懦陳視之如砧肉近更欲持械置甲於死致動合鎭公忿羣議縊斃以去害馬惟事後仍集貲百餘元爲其孀母養老之費 
 
 

Page 7

 
 
[廣東通信]  
　　工務部通告云歷觀泰西各國每於兵事之後恐釀疫氣無不淸潔街道修濬河渠以爲思患預防之計吾粤省光復以來雖兵不血刃然生命間或不免有傷是宜盪條瑕垢以免災癘查省城六脈渠道爲各街導水至河之總匯舊政府有兩年一修而故事奉行毫無實濟本部現經成立亟思將經管各要工次第進行除將應管一切事宜分别辦理外城廂内外六脈渠道旣爲流渠宣洩關鍵若任令淤塞則春令雨水之際必致衢路漲溢旣行人之有碍復癘疫之可虞急宜設法疏通認眞修理現特遴派專員督率工役逐段挑濬以期消除炭氣有合衞生爲此通告城廂内外居民舖戶人等知悉凡有騎渠屋店地方任由本部所派委員察看酌量拆地挑挖以除積穢而顧公益幸母阻撓 
[福建通信]  
　　閩垣所派延建邵安撫隊（共四十人）於舊曆十月二十五日抵延平念八日到洋口經官紳士庶隨地歡迎而敎士率徒餞送者尤居多數十一月初一日復催舟上行初三日抵順昌訪得該邑令張調理於行政上頗具熱誠惟紳學兩界不甚聯絡所有辦事人員大都守舊間有新學界力圖更張限於勢力範圍所有措施終欠完善初五離順上行連夜抵石歧該處人烟最盛因時候不多其來歴未遑細問初十至拿口起岸三時有奇復乘原船上駛十二抵邵武府郊迎至十里之遙沿途唱歡迎歌辦事人員概己剪髮地方圑練亦極得力但該首縣魏某與學界極不和衷輿論大爲反對地方公益咸置不理抵邵時詢以一切行政事宜皆茫然不知其平日腐敗己可想見十四日又由卲進發大約十七八可以抵建寗云 
　　閩垣前在西門設立製造厰茲探得該厰成立後每月能製出單响毛瑟彈子二萬顆單响毛瑟藥壳六萬顆閩厦各砲台用各種炸釘拉火銅帽等約四五百枚重裝單响毛瑟藥壳二萬顆七生的快砲藥壳一百顆并能製造費開士大砲快砲毛瑟鎗無煙快鎗各等鎗砲至辦法則置監督一員薪津一百兩庶務一員薪二十四兩會計收發一員薪二十四兩監工一員十兩書記一員十兩書記生一名四兩局丁等六名每名三兩匠工徒一百零八名每月每名工食不等并其餘雜費修理費等每月須開銷七百四十兩左右云 
[江西通信]  
　　贛省前淸勸業道傅春官欠繳捐餉銀二萬五千兩無欵應付遂將長子質押一事己紀前報現在傅君在滬籌欵將近一月仍未足數而其子在潯異常焦灼只得將所有産業契據携赴九江作抵軍餉己蒙馬都督俯念艱難允准照辦並飭該路砲台將傅子釋交帶回以便歡聚而重人道 
[嘉興通信]  
　　元月十九日商務總會接到軍政府財政部照會略稱前嘉興縣張令學智到任期年於辛刻七月裁併其經手各年銀米欵項除二五耗以外核數在六十萬元以上除征運不計及裁併時奉飭豁免外實收地漕十二萬元客糧抵完五萬元折色一萬七千石零約九萬八千元三共約計二十七萬左右查己解有案者不及十萬實在征存者計十六七萬元該員現居滬上以租界中立爲護符以化名存莊爲隱匿值茲軍需緊急正項攸關除訪明該員寄存杭州中華銀行張愚若的戶洋二萬九千元浙江銀行六千元其餘之十二萬元自必化名分寄滬杭各行號且迭任金華平湖等縣有無隱匿尚未全悉逃官吞欵爲公理所不容除咨呈滬都督以該員現匿上海虹口地方從嚴代緝外函請本城莊號錢店將該員存欵一律止付扣抵並望開單速復云云 
本埠新聞 
[張勳將喫炸彈]  
　　炸彈隊隊長羅春芳君所統之軍士一百名均甚勇猛旣善擲彈尤精槍法現駐本埠西門外三官堂内昨奉北伐聯軍徐總司令命令以張勳逗遛徐州縱兵肆擾着卽由滬前往痛加勦捕等因業由該隊長趕緊部署日内即須出發 
[漢族奇男之不幸]  
　　上海審判廳檢察副官陶明源月湘之第六介弟鴻源向住滬南朱家弄日前不别而出前往北京充當暗殺隊第二隊長實行暗殺淸内閣袁世凱不料事機敗露即被獲住訊實絞斃且將屍身裂分數叚慘難言狀滬上各界聞之莫不同聲惋惜 
[國民協會選舉幹事員]  
　　昨日下午二點鐘國民協會假江蘇敎育總會開選舉大會職員及來賓到者約三百餘人陳都督唐蔚芝君等均來參觀公舉唐蔚芝君爲主席並報告本會宗旨嗣投票選舉幹事員共舉二十二人當以温欽甫君得八十五票被舉爲幹事長因時己晚定於下星期午後一點鐘再行開會選舉評議員隨由温欽甫君向衆演說迨散會後己五句半鐘矣 
[商輪運兵往北]  
　　滬軍陳都督奉孫大總統命令雇定泰順新昌公平三商輪於前日駛赴吳淞裝載民軍一千五百名及軍械等件前赴烟台一帶擇地登陸統歸關外藍天蔚都督節制調遣 
[北伐鐵血圑定期考騐]  
　　黄鼎君等組織之北伐鐵血圑業己禀奉北伐徐總司令批准招有軍員二百餘名擬即編練惟所招軍員是否合格　須考驗爰定於初五初六兩日在斜橋公興里辦事處分别考驗一俟考取卽可編制成軍赶速敎練 
[王統領面陳機宜]  
　　滬軍營統領王雲華於元月二十一日淸晨乘坐滬寗早車赴寗謁見孫大總統面陳緊要事宜所有大營一切事務以中營楊勵身管帶代辦昨己牌示 
[究竟是否暗殺黨]  
　　大逹碼頭巡丁楊芝階在某輪船上獲住形　暗殺黨之范金林邱永芳兩人並在身畔搜出手槍子彈解至裁判所訊問范等供此項槍彈係在船上竊來並非黨人判留候禀報陳都督請示辦理 
[船艉照舊納捐]  
　　巿政廳出示云照得西門外蒲肇河一帶船捐向由西區分辦處代收以補蒲肇河工善後經費現仍照舊徵收自西門外至土山灣止蒲肇河内所泊船隻應繳船捐由西區分辦處按月照章收取以充公用爲此出示曉諭各船戶知悉務須按月繳納勿得抗延干咎 
[裁撤龍華汎官]  
　　上海民政長吳君出示云奉代理江蘇都督莊第十六號府令頒發江蘇臨時省議會議决不蘇暫行地方官制案第五條内載從前之敎職佐貳雜職及城守汛地等均裁等語自應遵照辦理查龍華一帶早經駐有兵隊向有之汛官汛丁應即遣散除據舊汛官張忠藩面繳印信卽日撤防歸農外合行出示曉諭爲此示仰居民人等一體知悉須知裁撤汛地係照省章辦理如有舊時汛兵在外招搖情事許卽扭縣嚴究無任朦混 
 [P水爐同業又起齟龉> 
　　水爐公所塚地前經工部局出資購買之後即由該所總理徐順卿等另在日暉港購買新地將義塚遷往該處所餘公款洋五六百元存候公用邇有該所同業黄楨榮等欲將公欵充助軍餉並投審判廳禀控茲奉湯裁判提訊原告未經到案問官以此項公欵應否捐助軍餉諭着徐順卿邀齊同業於本月初五日在日暉港新公所會議取决大衆徐以辦事爲難求退總理之職問官亦命於是日投票另舉 
[律師公會將次成立]  
　　東西洋留學法政科畢業生蔡寅等議在上海組織律師公會業經禀奉滬都督批准在案茲悉蔡君等己將小東門内公會房屋雇匠修整定初六日開會提議進行方法 
[工黨開會記]  
　　中華民國工黨於昨日下午二時在小西門内事務所開會先由發起人徐企文君報告發起本黨之原因及發起後之狀况後即推舉正副會長及各職各推定朱志堯君爲正會長徐企文鍾衡臧兩君爲副會長朱繩先君爲總務長莊允升君爲經濟長嚴月波君爲文牘長沈煉石君爲交通長洪承祁君爲調查長劉滋生君爲宣講長編輯由鍾君兼任至研究長由陳警庸錢錦華范幼蘭三君担任推舉畢由徐君等宣言凡黨員皆有籌劃經費招集同志之責並謂如有意見請函告本黨以便採集正當之議論後由徐襄臣君等起言願力任此種義務以謀本黨之發逹及散會時己六下餘鐘矣 
[軍士養成隊之進行]  
　　滬軍陳都督曾委華玉梁君在本城學宫内招募軍士養成隊兵士一隊業己募集一百五十名分作五排每排三十人昨奉陳都督命令限於八星期内操練嫻熟以備撥充各軍隊弁目 
　　又該隊華隊長昨日出示云照軍本隊奉都督陳札委開辦暫賃學宫爲營舍惟接近街巿恐爾商民人等集衆圍觀以及售續食物等項於本隊整齊秩序甚有不便本隊有守衛兵士時時可以驅逐恐爾商民人等不知軍律反以爲本隊兵士之非爲此特預示知自此示實貼之後仰各色人等一體自愛勿犯以上情事如有不遵定即送警究辦 
[崑由酌留防兵]  
　　崑山縣境前因土匪騷擾由滬軍陳都督飭委滬軍中營楊管帶率兵五十名前往拿辦茲崑山縣民政長方君以匪勢雖退難保不復來滋擾特請楊管帶撤囘二十五名以一半仍留該縣防護聞所有撤回之兵己於昨晨抵滬矣 
[開辦淸潔所之防備]  
　　滬南淸潔所現先開辦東南兩區自十六舖起迤南至薛家浜爲止茲經民政總長李君訪聞邇有棍徒造謠反對深恐滋生事端爰特移請滬軍福字敢死隊劉司令於淸潔所開辦之三日内派隊出巡以防滋擾劉司令遵即每日派令各隊弁兵排隊梭巡乞己三日幸無事端昨己將彈壓情形移復李民政總長查照矣 
[海潮寺大會議]  
　　民國光復各界熱心之士紛紛發起籌集餉欵惟勢成弩末籌措頗難平橋路淸凉寺住持淸海（江蘇僧敎育會代表）大南門外海潮寺住持應乾（松屬僧敎育會事務所所長）鑒於民軍餉頂之支絀特發起普利水陸籌餉善會定舊歴臘月初八日起設建水陸道塲四十九晝夜所得禮佛香火之資悉數充作軍餉昨日午後二時在海潮寺特開大會招集各寺院担任募化淸海當衆宣言并演說僧界之現狀宗敎之關係極爲透闢末後又言擬將寺院財産作爲公産以便僧界之有學識者建設種種公益事宜其議論尤爲正大應乾繼起演說大以要僧界散漫宜結合圑體爲主旨此次水陸亦聊盡僧界一點義務更望我僧界圑結贊成云云說畢時己五鐘遂由各寺院簽名担任勸募而散 
[巡士槍斃行人]  
　　北段第六區胡家木橋東二十三保十五圖内前日有人開賭被巡士鄧邦寛前往拘捕槍傷行人劉全生一名送往仁濟醫館不及醫治而死查劉係浦東人前爲木匠住顧家弄業己由其家屬投案求免報騐自行收殮區長以鄧不應擅行開槍昨送總局看管候訊 
[長警攻訐區長續誌]  
　　閘北第一區全體長警攻訐區長李欽典一節己記前報茲悉總部長李厚礽君己派稽查員查明開列之六欵確有事實可證己將該區長撤差惟某科長以該長警等膽敢攻訐上官若不懲辦一二不足以儆效尤故將該區隊長汪澤芳書記顔覲侯二人傳局申斥又因顔代書禀詞除撤差外勒具改過結顔不服常發偵探隊看管汪飭退候示該長警等聞而不平己公禀部長情願全體辭差要求將顔書記開釋免累無辜不知如何了局 
[捕房調查旅客之周密]  
　　英美總巡卜羅斯君因近來各省人民紛紛來滬暫避兵灾曾飭捕房特派包探錢壽生專查旅館凡旅各姓氏籍貫以及來蹤去跡均須開列淸單彚呈備考以防匪徒混跡辦法己甚周密茲因法租界又出陶煥卿君暗殺重案卜君更爲注意昨特頒發表格諭飭捕房轉飭錢探除查問各旅客之來歴外並須添註該旅客有無髮辮是何裝束及因何事來滬勾留幾天詳細載明每晚彚報 
[仁源典當失愼四誌]  
　　公共租界泥城外大沽路馬霍路附近仁源典當失火經公廨王襄讞會同英翰副領事蒞勘等情己迭誌本報茲悉中西官勘得是晚在包房内起火實屬不知謹愼該典旣保火險自應向各質戶妥爲料理且查典當同業向有被災賠償定章際茲舊層歳杪將届更不容緩因即諭飭該典執事趕緊會商典業司董妥籌照章賠給以免滋擾 
[再誌公共公廨之改革談]  
　　公共公廨自暫歸捕房管理後一切事務己逐漸改章惟赴内地移提人證一層未經訂定辦法茲由各領事商明關讞員禀准民國司法總長伍廷芳君嗣後公廨赴内地移提人證須由民國交涉司蓋印發行惟在本埠傳提等事仍隨到隨辦以資簡便 
　　公廨幕友書吏人等凡距家較遠者向住署内相沿己久茲經外交圑提議署内辦公人等自晨九時至晚六時公畢後儘可自由不准在廨住宿以期肅靜聞將宣布實行 
　　公廨自經捕房管理後所有原被人證帶堂交保者由華捕專司共事原有廨差概不預聞原所以杜流弊也詎前日有陳輅淸張小宗等諭交保當由華捕帶至處保處暫待因陳等素有煙癖不知何來煙具正在横陳過癮之際適爲一百二十九號西捕入内查見立將烟具帶至寫字間禀知捕頭諭候查明看管之華捕等有無别情以憑澈究 
[都督府批示]  
　　商人鍾乃煌禀批據禀巳悉各項苛捐爲滿淸虐政現值神州光復正擬次第剷除該商人請認辦鷄鴨鵝落地捐跡近苛細但據稱辦理己久商業相安現在貨物稅業經蘇議會通過准行上海貨物稅總公所亦己成立仰直接向該公所禀請可否准行聽候該公所裁奪可也 
　　商行楊合興禀批禀悉領帖開行跡近壟斷苛細捐項尤宜蠲除值此漢族重光豈應留此秕政斷不能因汝個人之生計使小民受無窮之累正宜嚴行禁革惟事關巡警淸潔衛生應辦事宜旣據稱有棍徒覇阻勒索情事尤與治安有妨候飭民政總長轉飭巿政廳妥議淸潔路政善法使地方實受光復之幸福所請給示之處着毋庸議 
　　梁鎭中呈批捧閱兩禀一腔熱血慨乎言之足微抱負現值中央政府組織伊始須才孔殷該生偉略槃槃此時如投効　垣必能虚席以待本都督素具愛才之心奈以事少人多未能設法安置希諒之 
　　沈京祺呈批光復出力人員除由各代表呈報給予奬勵外並無别酬庸之例 
瑣聞 
城内 
[緝拿强盗]  
　　殷裕卿殷福如呈訴被盜搶刧並傷及事主求請緝辦等情昨奉地方檢察廳批云被刦情形業經該處警官派員履勘屬實候移各警局嚴密緝拿務護究辦 
[碍關提]  
　　蔡良生控顧郎波扣留夥友船雙昨奉地方審判廳批云該商向正豐裕購菜子五百石於八月念四書立成票定限十日其時滬地尚形平靜即因金融停滯不便匯兌亦應於限内前往妥商何得　置不向直至十月十四始由王蓬樵帶同顧郎波來申重議辦法顯係延不往出本有不合况所稱到斛己非原貨遠在同里虚實無從吊驗仰自請該處商會或邀同業評理否則赴所在地方審判衙門訴候核辦所請關提碍難照准 
[從何傳訊]  
　　地方審判廳牌示云准東溝裁判分所咨呈據商民姜渭濱控王杏生掯交單地禀詞並拈抄到廳查該商民所控被告並無住址無從傳訊况與規定訴訟章程岐異未便准理仰該商人姜渭濱自行來廳正式購狀繕遞 
南巿 
[自貽伊戚]  
　　揚州婦人林潘氏具禀裁判所昨奉批示云窮富各有命立身要貴淸白耳該民無論如何窮苦豈眞别無善法以謀生活而必欲以親生女兒作賣笑生涯始有噉飯地耶據禀被人煽勸果誰爲爲之孰令致此實屬自貽伊戚案經判定暫留仰候移提高姓到案再行發堂擇配以遂汝女從良之志該氏亦可告無罪矣所請未便照准 
[貨船逃逸]  
　　公共租界仁記路一號門牌開平礦務公司夥友劉克定扭淮揚配船人袁德明至裁判所控稱有煤七百餘噸分五船裝運内有王萬有之船竟被脫逃失去煤一百四十噸值洋一千餘元求追陳裁判訊供之下判留候派探至閘北移提王萬有歸案訊追 
閘北 
[民政總局批示]  
　　商民徐小園禀批據禀爾故兄徐森記木作被傅阿華覇佔各節該作場是否開設華界候飭科查提到案再行質訊民婦毛蔡氏禀批此案房票旣示呈驗又不將順泉公司住址及另收房租之人姓名指實無憑核辦民婦宋袁氏禀批所禀是否實情仰四區區長卽將全案解送總局以憑訊斷原禀併發仍繳 
英租界 
[幸未燎原]  
　　前晚七句餘鐘英租界雲南路會案里第三百七十七號門牌湯寓（即伶人小雙鳳家）忽爾火起當經隣右人等撞門入内帮同救熄未肇燎原事經捕房查悉以其保有火險恐有别情飭探將該伶人與飯司某果傳　捕房經捕頭結問一　諭候查明再核 
[犯人過境]  
　　拐匪周友高朱榮慶昨經審判廳派警解往靑浦民政廳訊辦因道經租界由總巡捕房派捕護送出境又閘北民政總局偵探昨帶竊賊袁德昌經過租界亦由總巡捕房派捕送出界外 
[馬夫疏忽]  
　　馬夫李阿和昨在南京路駕車不愼致馬溜　狂奔旋經一百七十一號西捕與行人顧某帮同將馬帶住拘入捕房捕頭着李酬噸洋一元將馬拴去　 
[抑何性急]  
　　前晚有某甲乘八十三號電車至黄浦灘因下車過急跌傷頭面等處當由六十五號華捕查見帶入捕房轉送仁濟醫院醫治 
[茶館聚賭]  
　　洋涇浜三鑫國茶館内違章聚賭由西捕捕查獲禀奉捕頭請廨出單傳訊 
[巡捕差]  
　　楊樹浦捕房三百五十一號華捕昨奉下總巡調往老閘捕房辦公又匯山捕房九百二十九號華捕調赴總巡捕房當差 
美租界 
[汽車傷人]  
　　三百七十六號汽車昨過西華得路撞倒行人兪阿明致傷頭面兪卽報告捕房送往同仁醫院醫治 
[酗酒該罷]  
　　某日人因醉在途毆人被九十號西捕拘解日署經日領事訊明判罰洋三元以示懲戒 
[緝獲匪徒]  
　　包探周阿金昨日緝獲强搶某西婦皮包之匪徒陳旺生一名解押捕房候辦 
[拐匪就擒]  
　　拐匪張友甫住東有恒路昨由捕房飭探張阿林前往拿獲押候解廨訊辦 
法租界 
[自尋煩惱]  
　　顧長發前向周鴻昌脚踏車店代某甲保租脚車一輛日久不還人亦避匿該店即以顧串騙等詞投控捕房將願拘案後車子雖己尋獲惟己失去車燈車鈴連同租資錢共計洋十三元經公廨讞員判限十四天押交在案迄己逾限分文未繳原告復又投追並稱顧曾倩其姊前來懇商减償洋六元商人不允須求嚴追聶讞員判展限七天人銀並保理淸 
[夥友作弊]  
　　高金明在徐泰記紅帮成衣店爲夥日前私將店中呢料若干尺售與邵姓得洋十元事後爲店主徐寶山偵　卽以邵收贜等情投報捕房當即一併拘解公廨研究邵供照巿價購買有發票爲憑求察判高押捕房三月吊出之呢仍歸邵領去 
[貪小受罰]  
　　老虎灶主王聚輿時在公用自來水龍頭上取水曾經捕房罰過詎近來故態復萌又被查見解廨請究判罰洋四元充公 
[欠租私逃]  
　　收租人徐若式投廨禀稱有房客王作華虧欠租洋不付遽卽私搬各物逃遁今屋内空無所有請示核辦中舊官諭候緝獲嚴究 
來函 
[顧浣雲女士賣字助餉宣言]  
　　浣雲一貧弱女子耳旣不能脫簪捐珥以助餉糈又不能執干戈以爲民國効命而健羡共和希冀幸福之心實未嘗自巳用是不揣謭陋願從事于賣字也或者曰海上書家棋羅星布彼專門家尚不敢貿然從事以貽塗鴉之誚爾何不自量力竟敢以滿紙　鴉公然待價而沽耶曰是不然浣雲豈不知拙書之不值一文錢也蓋貧者不以貨財爲禮匹　惟辦心膂爲忠浣雲旨在於是况人之好善誰不如吾浣雲此舉或能使大書家聞風而起乎則浣雲之所尤望者要之浣雲此舉不過藉賣字之名爲勸餉之計工拙非所計知罪非所計旣爲國民自當勉盡義務所望熱心君子鑒此愚忠踴躍索書則浣雲受賜多矣茲藉文人助餉圑開會之盛用特當衆揮毫幸祈鑒察并望推仁再者浣雲賣字並無字價諸君隨願而己所得之資悉充軍餉俟有成數即交協濟總會索書者請至南巿十六舖橋堍行仁弄文人助餉圑戚至南門内東喬家浜藥局弄對過木橋内文人助餉圑通信處接洽可也 
[潮州會館致廣肇公所函]  
　　廣肇公所列位同鄕公鑒啓者閱報知貴公所前日有政南京孫大總統去電一節頗拂衆意運日集議迄未解决查該電敝帮亦曾見過並無阻撓借欵之舉請勿誤會現當共和發輒之始北　未滅各宜共體時艱以張撻代萬勿戈操同室貽　他族屬在同鄕敢伸忠告尚祈俯採芻言以釋羣疑仍處將平時則敝館之　厚望也潮州會館同人謹啓 
 
 

Page 8

 
 
自由談 
游戲文章 
[漢滿全席菜單] [  愛]  
　　四乾　四水　四蜜餞 
　　四葷盆 
　　白斬端方　風乾　親王　鐵良皮蛋　薄切張人肫 
　　四點心 
　　福晋水餕子　葡萄張勳　肉饀趙爾豐　玟瑰松子薩鎭餅 
　　八湯炒 
　　淸燉鹿潤腸　油煎猿　蝦子笋貝勒　剔骨蔭鯧　生炒縮頸鯹　蝦子盛杏參　炸逃貝勒　糟斷蜞瑞 
　　八大菜 
　　掛爐張懷猪　走油張彪　紅燒那胸　淸蒸徐世鯧　醬汁馮國獐　蜜炙姜桂蹄　醋溜龍魚　瑞獍滚蛋湯 
[改良新劇帶唱之意見書] [  愛]  
　　西戲不帶唱華人無樂觀之者非西劇有遜於華劇也實華人不習慣觀不帶唱之戲耳夫戲爲中下社會人說法陳義不宜太高自聰明人觀之即舉止行動亦能領略其旨趣愚魯者非帶唱重述其意必難理會鄙人著有改良新劇脚本二十餘齣均屬帶有唱句誠以近時我中國中下社會程度觀之不帶唱之戲尚覺不合最宜者取中外歷史足以感發人之心志者用舊法帶唱編排之若如是不但使婦孺下愚易於感覺而絃管嗷嘈竹肉兢奏亦無不能領略倦而思睡之弊今將宜帶唱之管見條列於下質之有藉戲劇以改良社會之志者未卜以爲如何耳 
　　不帶唱不需絲竹則無抑揚頓挫之致寂寞殊甚宜帶唱一 
　　說白科褲任口齒十分淸晰終不能及曲唱高遠宜帶唱二 
　　不帶唱不能分其前後左右關合所在節目不明宜帶唱三 
　　唱則悲益覺悲喜益覺喜不帶唱無此烘染之法宜帶唱四 
　　唱有舒嘯志氣發揚精神之意在焉不唱則無之宜帶唱五 
　　唱則臺步藉以穩神情藉以舒不帶唱氣促甚矣宜帶唱六 
　　說白未明之處藉唱重述其意如不帶唱無救法宜帶唱七 
　　不帶唱似演說觀不帶唱戲中下社會無此程度宜帶唱八 
　　西國擅長不帶唱華人擅長帶唱不能强而同之宜帶唱九 
　　唱不但能彌演者之缺憾且能娱悅聽者之耳膜宜帶唱十 
海外奇談 
[小竊滑稽] [  頌斌]  
　　法國弗萊特報載一小竊事甚新頴特譯之以供一粲一千九百十一年十二月十六號邑羅脫路有屠戶新宰大猪一頭洗剥己净穿腹懸空屋中闔門而臥俾明日或有過門大嚼者可得善價而沽也距夜未及半卽有妙手空空兒撬門入摸索室中别無長物猛見赫然懸梁者初幾疑爲縊者及審視之知爲剛鬣公也遂從容解下負之而趨猪身過鉅不數武力漸不支取繩索緊扣猪頸復以繩之一端牢繫己之肩項間趨走覺稍省力並用大黄布一方裹於己身曁猪身之外昏黑中見之者莫不誤爲黄虎後行至福萊脫路旁有一灣流水潺潺出橋下橋邊巡警麕集見小竊疑爲虎至爭渡橋逃命橋窄失足仆跌者十餘人仆者乃狂呼巿人均畏虎無敢援者而小竊則己負豕遠去竊笑巡警之無用也此天明巡警多溺死水中於是人莫不歎小竊之滑稽而笑巡警之狼狽 
尊聞閣詞選 
[贈汪琴臺] [  蓉湖漁長]  
　　明鏡芙蓉一鑑開風流三度侍妝臺畵眉京兆無閒筆淺淡雙峯自染來 
　　荏苒年華念一春天涯飄泊自由身風流藪澤長安道御柳韓雄大有人 
　　憔翠東風怨落花賞春誰爲惜韶華新詩紅袖將塵拂也勝當年護碧紗 
　　冷落黄華舊日坊（京華敎坊舊在東華門外名黄華坊）宣南猶見故圍倡湘蘭不作香君死兒女無多具俠腸　　日下長安舊玉京藍橋今己會雲英元霜搗盡無消息一領瓊漿記此生（紀事） 
　　迷香洞裹小遊仙記取華　第一天新曲求凰誰譜得樽前合唱想夫憐 
　　勝國遺風久寂寥秦淮名士半蕭條可能解得桃花扇且賦閒情續板橋 
心直口快 
[十可恥] [  愛]  
　　自命有旋乾轉坤之手段却與異旅人作功狗可恥堂堂七尺之軀不能自立却依草附木作權門之走狗可恥平日自誇爲皇室宗親至有事之秋縮首不出可恥平日施盡專制淫威急時搖尾乞憐哀求饒命可恥敗軍之將逃得性命後又復大言不慚任性崛强可恥亡地失城之官吏逃往異國復向外人吹牛可恥戰和之權聽命敵人可恥奢談北伐至今按兵不動可恥當虜廷覆亡之日猶未絕奴隷之念肩垂豚尾可恥膺民國之重任猶時時在花街柳巷作無謂之周旋可恥 
[寄語半打] [  滌骨]  
　　寄語愛國健兒此時非香車寶馬徵歌選色之時 
　　寄語高位諸公此時非居尊處優游戲玩要之時 
　　寄語書獃子此時非舞文弄墨私心自用之時 
　　寄語假志士此時非鬼鬼崇崇思得一出身之時 
　　寄語北伐勇士此時非洗兵條支放馬天山之時 
　　寄語議和諸公此時非遷延時日藉以老兵之時 
　　寄語新國民此時非意見傾軋自相魚肉之時 
[鄙人生平之所喜（續）] [  愛]  
　　喜崇拜能救國之大英雄救世之大慈善家 
　　喜游勝境名區高山大川 
　　喜讀生平未見之奇書 
　　喜與野叟曝背閒談 
　　喜交聰明飽學之士淸白爽直之士 
　　喜與能奕者作手談 
　　喜着葛巾野服 
　　喜作感嘅蒼凉哀感頑艶之詩 
　　喜寫大筆山水畫光影晝 
　　喜爲直截痛快之論說游戲滑稽之文章 
戲評 
[銕血閒評] [  天發居士]  
　　十七夜演劇同志會在歌舞台特演銕血新劇捐助軍餉鄙人自京來滬茶肆劇塲概未羼足惟聞銕血一劇與報界有關緣破兩小時工夫偕友往觀茲綴記所見如左 
　　劇分六幕以摹寫漢口銕血報事實爲主其去主筆劉萬世者爲存吳氏首二幕存吳氏最爲出力語語有擲地金聲之概 
　　第三幕去主筆之壻孟樸卿者爲鏡若氏有出神入化之妙演慘劇聖手也 
　　第四幕有一帶鬚丑脚做工口白無不惟妙惟肖北京趕三百歳外鮮見此才滬瀆無論矣 
　　第五幕長倩氏演主筆之長女玉堅病態楚楚動人其臨危時尤凄慘欲絕想見當年瀟湘館中風景觀者至此靡不沾巾矣 
　　其六幕寫近來民軍起義不啻身臨戰地統觀全劇足見演劇同志會諸君慘淡經營楮墨莫罄而女客中所嘖嘖贊不絕口者尤推去次女小蓮之亦紅氏云 
　　是夜係初次試演觀者約千餘人聞不日當再行續演也 
小說 
[短篇小說竈君會] [  嘉定二我]  
　　舊曆臘月廿三日相傳是竈君上天日期將下界一切善惡奏於玉皇上帝 
　　本屆改用陽曆送竈日期早己過去但是元旦祝典可以補大總統履任慶賀可以補難道送竈日期獨不可補人家由是定期元月廿三日（舊曆十二月初五日）補送竈君上天 
　　各竈君聞之先於舊曆臘月初一日開竈君會會議上天奏對之豫備 
　　甲竈君宣言曰從前上天之期准定臘月廿三日今年忽改爲初五日下界改用陽曆未識天上玉皇知否 
　　乙竈君曰只要奏對明白况諸竈君同時上天非一人之私意想玉皇早己知道下界改用陽曆必不見怒 
　　丙竈君曰向年我等遇人家送竈之時每被一般惡毒婦女將酒醉我又以廿四糖塗我口上以致臨時奏對糢糊了事不能暢所欲言 
　　丁竈君曰現在社會智識着實進步向時人所不敢言者今申報上盡情發露社會上之巨蠧地方上之惡棍卒賴其力以指摘之警懲之比我等供在人家耳目還周若奏對時稍有諱飾恐玉皇先有風聞不免有知情徇庇之責 
　　戊竈君曰若人家仍以酒醉我以廿四糖塗我口奈何 
　　己竈君曰只有各取全年申報帶上天去作爲奏章以代口奏而己 
　　庚竈君曰申報訪事雖甚消息靈通然下界黑暗有許多曖昧之事未曾豋報者又將奈何 
　　辛竈君曰有申報自由談在自由談雖特游戲詼諧之作然遲迴顧忌之語秘密曖昧之事直書不諱不震人之勢不憚人之兇不恐結怨尋釁而能自由 
　　壬竈君曰惜今年只有此數日我等明年第有人家隱匿事件即通信申報館囑將各事明白登載報上則上天奏對時卽可將該報代口奏矣 
　　癸竈君曰若是恐申報館要認我竈君作義務訪員我等又多一職任矣 
　　諸竈君拍手贊成曰善！善日 
　　人家可以廿四糖塗我竈君之口斷不能塗申報記者之口 
　　於是各竈君皆向申報館索取全年報紙申報館所有留存之報紙乃索取一空 
 
 
