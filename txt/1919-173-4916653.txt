# 1919 - 173 - 4916653

 

Page 1

 
 
   
 
 

Page 2

 
 
   
 
 

Page 3

 
 
時評 
[德約簽字（冷）]  
　　德約簽字之確實消息己發表矣是世界五年來之大戰從此告終而世界平和之事業又將開始矣此誠世界人民之幸福也 
雖然此世界中之我中國尚有不能共此幸福者何也中國之是否簽約歐電雖未明言而揆厥前途後難方且未已也 
命令 
　　六月二十七日大總統令　派京師市政公所會辦吳炳湘兼代督辦此令 
又令　任命良泰爲鑲白旗蒙古都統此令 
又令　任命毓隆爲鑲藍旗漢軍副都統此令 
又令　財政總長兼鹽務署督辦龔心湛呈請任命么聯元試署花定榷運局局長應照准此令 
又令　陸軍總長靳雲鵬呈准正黄旗漢軍都統載潤咨請以郭忠林補印務章京盛益壽樊松溎補公中佐領均照准此令 
又令　陸軍總長靳雲鵬呈請授戴鴻功爲陸軍步兵中校張崇勳爲陸軍步兵少校劉慶昇加陸軍三等軍需正銜均照准此令 
又令　陸軍總長靳雲鵬呈請任命楊淑銘爲陸軍第二師砲兵第二團團附應照准此令 
又令　陸軍總長靳雲鵬呈請任命劉景星爲直隸陸軍第一混成旅步兵第一團團附趙炳章爲第一營營長　釗爲第二營營長王之佑爲步兵第二團團附黄鑑池爲第一營營長潘學洲爲第二營營長李尚林爲砲兵第一營營長唐壽永爲少校副官金鴻良爲副軍械官凌正魁爲直隸陸軍第三混成旅步兵第一團團附尹紀倫爲第一營營長劉月亭爲步兵第二團團附蕭善祥爲第一營營長牛拱辰爲第三營營長均照准此令 
六月二十八日大總統令　任命趙理泰爲將軍府事務廳廳長此令 
又令　農商總長田文烈呈江西實業廳廳長夏同龢調京任用請免本職夏同龢准免本職此令 
又令　任命鄒日煃爲江西實業廳廳長此令 
又令　任命米文友爲陸軍第十一師步兵第四十三團團長此令 
又令　司法總長朱深呈請任命史仰宋署陜西第一監獄典獄長應照准此令 
又令　陸軍總長靳雲鵬呈請任命婁雲從爲陸軍第二師砲兵第二團副軍械官應照准此令 
又令　陸軍總長靳雲鵬呈請任命仇金山爲陸軍第十一師步兵第四十四團團附楊會文爲第一營營長均照准此令 
又令　徐鼎襄胡思義黄祖徽均晉給二等大綬嘉禾章周大烈給予四等嘉禾章此令 
又令　張仁給予四等寶光嘉禾章此令 
專電 
北京電　昨晚十二時龔心湛吳笈孫吳炳湘傅嶽棻等分向學生及代表勸說龔允負責宣言衆堅請見東海方散遂坐候至本日辰刻東海出見先說膠澳爭還攻府心理相同次言保留有效否不能必但必勉力進行陜代表屈武突出駁詰謂徐發言不得要領長跪大哭以首觸壁傷皮護衛爭挽又在地滾踢府員劉楊二人因挽勸受傷秩序頓亂東海先入代表責屈亂秩序先扶入别室改由龔出聲明要求三事必竭力進行另發院令宣布勸衆先散代表出府同時　代表男八女二赴府請見學生仍在新華門圜立 
（二十八日下午三鐘） 
北京電　張作霖電奉省日人所開盛京時報近發蒙文報專向蒙人散布（二十八日下午三鐘） 
二十九日電候至今晨四鐘未到 
各通信社電 
　　北京電　駐京意使迦巴沙氏已被任爲意國新内閣外交大臣定七月間由上海乘輪前往羅焉 
（二十八日）大陸報電 
　　北京電　各代表謁徐時有學生屈武向徐叩首請 
其容納要求各條尋至頭部血流衛兵前往相勸繼而互毆徐拂衣而入旋由龔心湛向各代表謂三項要求當完全負責遂卽將代表十人扶出屈武已送醫院調治各請願團仍主張非見明令不去　新華門自二十七日酉時起迄今日緊閉不開 
北京電　朱啓鈐在津語人云安福派阻撓和議致無辦法即令赴滬亦是無益 
　　北京電　徐世昌擬將在湘直軍調回某派力阻（以上二十八日）以上平和通訊社電　　北京電　昨代表屈武頭部受擦微傷扶置别室休息龔代理聲明所請願三款政府必竭力進行　　北京電　朱啓鈐擬薦錢幹臣自代 
　　北京電　張作霖請以吳俊陞爲東北邊防總司令　　北京電　陜財廳長以高樞暫署 
　　北京電　將頒令限定分年添設審檢廳以二十年完全設立 
　　北京電　庚子賠欵各協約國均贊成退充中國敎育費（以上二十九日）以上中華通信社電 
　　北京電　各方對中行則例均以另提新例使政府股東銀行三造均利爲然參院議决之恢復二年案昨巳經國務院咨復俟核議修正後併案辦理 
　　北京電　政府據曹錕電呈查獲過激派印刷物等件通電各省轉飭軍警學界嚴防 
　　北京電　龔心湛囑院秘書廳趕辦交代備卸閣職（以上二十八日） 
　　北京電　田避組閣聲言將請假出京養疴徐派吳笈孫挽留田仍堅拒 
　　北京電　錢能訓見總統云在津晤朱啓鈐談和事朱甚消極未允南下 
　　北京電　徐樹錚辭將軍府總務廳長已准以趙理泰繼 
　　北京電　參陸處籌議統一全國兵工廠辦法擬保蔣廷梓爲督辦 
　　北京電　赴杭留蔡代表電部蔡托病堅辭不肯入京 
　　北京電　山東鹽商公呈鹽署請將就場征稅暫緩實行免招各販户反對轉令東鹽乘機輸入 
（以上二十九日）以上中孚通訊社電 
 
 

Page 4

 
 
   
 
 

Page 5

 
 
   
 
 

Page 6

 
 
公電 
　　留日泣懇救國團電　北京徐大總統國務院鈞鑒靑島問題誓死力爭堅勿簽字生等願爲後盾留日泣懇救國團叩艶 
　　蘇省議員陸以鈞致議長電　南京省議會議長鑒各省團體爲拒絕德約簽字屢電本會一致主張乞急電政府及巴黎和使堅决拒簽並爲東省後援共謀對付陸以鈞艶 
　　貴陽王文華師長通電　各省督軍省長總司令各師旅長各省議會敎育會商會各報館各團體均鑒頃致北京一電文曰千萬火急北京徐菊人先生賜鑒國家不幸喪地失權數年惡因今收惡果此皆執政諸人欲便私圖遂不惜犧牲國本一念之差萬劫不復以致國人憤激起而聲討隱忍至今恕無可恕而後發動識者視之爲時已遲矣國民性之純良未有過於吾國者也苟非極不獲巳無此冒險之决心而尚有主張施其慣技以壓迫之者是速國家之亡也國家之根本何在社會之中心何在執政柄握兵權者所爲何事以少數之公僕盜賣自如不容主人過問以吾國社會組織之惡劣年來政策之凌亂當茲世界思潮丕變民智日新之際不思因勢利導以趨於平猶復斁而行之搏而縶之則大難之來可計日而待也比者聞閣下免曹陸章諸人職以順輿情則閣下似已覺悟然根本解决之方恐不只此外交失敗閣下適承其敝懸崖勒馬宜爲具體之變更國人所以憤激者亡國之禍所迫也必變更政策然後可以救亡然後可以定人心立國本否則鷹犬之屬比比皆是數人免職何補於國閣下苟欲統一和平永久相安必當擯絕賣國首要諸人與國人更始共圖最後之挽救國人必當共諒而爲之後盾如徒敷衍一時將順少數賣國之人以遂目前個人之願不顧國家根本之計以失國人希望之誠則閣下所代表之北京政府已失中國政府之資格國人必羣起反抗以賣國之罪歸諸閣下一人之身區區救國之念不能自已人微言輕固不足以起信於閣下苟不幸而中則愛護希望閣下之心閣下當有見諒之一日也王文華叩敬印等語查年來外交失敗不惟靑島一隅喪失北方數省利權陸續殆盡賣國首要仍握權柄則日本終得利權以操縱侵蝕吾國不圖根本變更政策則國家决無生存之望歐洲和議妥協之日即東亞風雲驟緊之時日本雖乘機占勝然即立起挽救尚有一線生機東海面面遷就敷衍國人終不　根本變更政策以脫日本之網羅羣公膺國家重寄受人民委託尚祈一致主張促共猛省翻然變計以民意爲後盾力圖挽救國家幸甚個人幸甚王文華叩敬印 
法國無線電 
　　二十八日里昻電　星期六日（二十八日）下午三時協約國及共同作戰國對德之和約在凡爾塞水晶宫簽字德國全權大使及内閣閣員赫芒氏滿勒氏倍爾氏於星期五日晚行抵凡爾塞星期六日晨從事檢查委任狀因和約全文共四百頁不能朗誦也法國國務總理克勒滿沙氏以和會之名義　書德國代表證明提交德代表簽字之和約與蒂塔斯塔氏前所提交者同福煦上將列席於凡爾塞法國代表團中來賓中參與典禮者有法國參衆兩院委員會委員前國務總理白利安氏李巴氏邦勒維氏維維亞尼氏亞爾薩斯勞蘭高等委員星期六日晚軍隊　執炬遊行巴黎通衢 
　　二十八日里昻電　星期五日法國衆議院通過四十萬佛郎爲七月十四日慶祝戰勝之用慶祝節目中有軍隊御行軍服裝列隊遊行一次由福煦上將霞飛上將貝丹上將率領之經過路線爲陸軍路總統府路康哥特廣場大路劇場路利伏里路康哥特廣場 
路透電 
　　二十八日巴黎電　和約已經簽字 
　　二十五日紐約電　新組織之太平洋艦隊定於七月中旬駛往太平洋超等無置式戰艦新墨西哥號將爲旗艦 
　　二十日倫敦電　不列顚帝國大會在倫敦設筵爲澳相休士　别休士即席演說力稱以海軍保衛帝國之必要不可徒恃國際同盟略謂帝國所賴以維繫者厥爲商務與防務苟無完善防衛辦法則帝國將成夢境國際同盟固可歡迎但若帝國受人卒出不意之攻繫國際同盟先必費去長久時期討論是非然後始能行其職務試問彼時吾人將陷於何種地位耶深望國人勿務虚影而廢實質今人人高談國家主義最力者爲過激黨人若輩解决紛爭之方法惟憑武力如國際同盟意謂英海軍於英國需共助力時須由國際同盟支配其行動則帝國從此休矣云云 
國外要聞 
[巴黎特别通信（五月五日太玄）]  
　　膠州問題失敗之始末　　代表之溺職 
　　王正廷之談話 
噫記者抽筆述此不禁心如擣矣此函發時委員會審查結果雖未正式發佈但其已定之主要各點巳經英外相貝爾福氏於二日告王正廷記者又於今晨與王談話得其梗概然而一日之間滿城華人大半已知奔走相告悲憤不可遏止昨日英法留學生所組織之國際和平促進會及其他學術團體各舉代表往謁陸徵祥詢失敗後之辦法陸畏葸命意公使王廣圻代見王吞吐其詞且慰勸學生謂宜安心讀書不應干預政事予等只對國民負責代表謂吾輩因讀書而反剝奪國民資格矣爭相詰問王無詞以答於是僑民益知代表之不能盡職乃親往謁美威總統英法首相等又向和會提出請願書更於（國恥紀念）之五月九日將集合中外人等開一大會以表示國民對外意志之堅决 
此函到時讀者必已早知此問題之失敗且料此函到時我國失敗之歐洲和約將簽字矣然失敗之始末有不容不述不忍不述者（一）不可依賴國間之助力（二）對於外交代表當嚴爲監視（三）賣國者不可姑息蓋此次膠州問題吾人最初之熱望本非過分然上三者有一於此已足僨事此次乃三者畢備故不得不有此結果 
吾人自不長進焉能怨人挈助不力初開會時日本獨在五大强國中吾人已早知前途之可慮自阿蘭退出後五强餘四膠州問題日本爲當事者自不得與聞然日本方而早有預備除以種族平等問題鉗美國兼以難吾國外其種種活動手段牽制外交我國内當亦早有所聞無俟余述者也外交上形勢旣如此吾人應如何奮鬭以伸吾理乃所謂代表領袖者根本旣非（外人多謂中日一切條約之成立皆在彼外交總長任内）性又庸惰對於英法朝野從未聞有適當之聯絡對於輿論平時亦不注意日常株守樓中即有宴會亦不過與各國公使屬員作無謂之周旋與人談論先自貶損謂我未嘗充分盡力戰事而所求過多自不能再爲强硬若責之過甚則謂自己求辭不得無心戀棧云云此外惟顧王年少染官僚氣習尚淺但又歷練太少能力薄弱且國際間又素少資望發言不爲人所重初到時尚能活動近來以情勢難挽之故亦與陸氏一步一趨毫無聲息噫吾國人之作官固如是矣 
此次失敗之最大原因實即在親日派之勾結日人訂定條約彼派與日本在去年九月二十四日寺内内閣將倒時尚訂一密約内中聯膠濟鐵道共斷送山東河南滿洲之鐵路七條計華里三千餘里膠濟日兵改爲只駐膠州沿鐵路警察則由中日鐵路公司節制而日人得爲警官此等條約將成之時章宗祥並代表吾國親加（欣然承諾）四字初時吾國代表對於此約尚毫無所聞二月初問日人方微露之但代表尚疑信參半至二月中旬王正廷等方宴美國遠東股長威廉氏忽政府電告此約全席慘然威廉氏爲素來熱心吾國問題之一老人聞之且爲我悲謂（世間乃有如此之人）自是厥後日本即以欣然承諾四字爲說無論議和席上報紙言論中皆以此爲彼振振有詞之唯一根據憶膠州問題初提出時喬治氏曾以此面質陸氏謂一九一五年係刀在頸上不得不然吾人所深知此約則明明在和　將關之時明明註明欣然承諾四字何以今又如此反對陸氏語塞此誠可恥可痛委員會决定之後謂以後中日自由訂定交還事宜可勿以一九一八年密約爲根據和會不認此約巳算對於吾國盡其職責今且不問將來事實上能否如是即使日人能踐此判斷不據此約然而彼派重兵在手此類似或過之之密約又何嘗不可再定又何嘗不能再送數千里鐵路耶 
記者爲此事特往訪王正廷氏王氏謂吾人希望今已完全失敗余自維無能已電請國民懲罰惟憶余到巴黎後初尚理直氣壯欲將開戰以來吾人所受之不平待遇乘機滌洗不料政府忽發現去年九月密約電令斟酌進行不啻冷水澆背頓令吾輩言詞理據俱廢日本旣振振有詞各强國亦不得我爲盡力於是全盤皆錯致有今日之失敗但吾人現尚竭力進行一面提出抗議一面向和會要求將山東條件保留以爲不承認 
[更正]  
　　符號欄内３下誤　應作３割讓波蘭４割　協約國基礎預料將來東方若無意外變動膠州終必爭回但爭回之後不過徒有其名耳此則在國民之努力不宜太自放棄至一九一五年之中日協約將來在國際聯盟中可望平反因規約中有一條謂（凡國際條約有含危險性質或足以發生戰事關係者均可提出）此條旣非吾人欣然承諾届時當必有所表示云云王氏之言如此吾人於悲憤之中或尚有一部分收效之希望也 
[休戰後法國之工業]  
　　法國無線電社巴黎通信云歐戰時法國建築工和缺乏五金木材石灰水泥及水木工匠等私人建築物殊不易多　目下利用水力漸呈活動之象法國製造罐頭食物一項因農産物肉類等各種原料之缺乏及燃料白鐵之不易獲得致受種種　　現則　趨於活動之境製糖一業因原料缺乏工價昻貴戰前種有　　之田每愛克答爾需工價五十五法郎戰時須二百法郎其困難情形不言而喻法國北境製糖廠已完全損壞南方諸省産糖木少需用外貨現則産有品質優良之糖矣香品酒一業法國最爲著名戰時因奘瓶缺乏營業阻滯現巳恢復原狀運售美國等處圖畫紙現亦運往瑞士英國各處彩畫明信片雖郵稅漸增而營業亦甚發達披阿那鋼琴法國出品著名於世現雖缺乏人工木材銅料等然輸出國外爲額甚鉅美意西班牙等國向法國定貨者較戰前約增加三倍衣飾縫　各業戰時因工人關係亦大受困難後經劇烈之競爭斬收成效法國出品供給外邦者莫不倍受歡迎製帽一業因缺乏人工原料之故受因實甚然目前在英國市場已可替代奥國製品即瑞典那　丹麥等國市場莫不滿陳法國之冠法國紡織品北境頗遭蹂躪現在巴黎一帶重行設廠製造昔日由德國輸入之品網紗花邊等物加來設有工廠改良機器已可替代德國巴登之出品衣帶冠飾等品法國所製已在英美西班牙等市場替代德貨矣製鞋一業雖缺乏皮革帆布銅釘人工等然法國之出品不特足以供給本國之需要並可輸出國外如意大利已向法國南錫某皮鞋公司定貨而昔日意國則往德國定購者也其餘如螺絲鑽鉗子及鐘表匠皮鞋匠所用之器具曩昔均爲德國之出品現法國亦能製造輸往瑞士英國等處法國家具一項某廠製造各種雕刻器具已能育分發達而替代德國昔時之産品玻璃一業雖因缺乏人工原料一時不振然德國所供給之産品法人已能自製如玻璃管照相片窗用玻璃皮酒瓶眼鏡片燈罩之類是也法國金銀首飾一項亦頗著名美國西班牙安的列羣島所銷行之德貨法人已起而代之香水一項雖受火酒等原料缺乏之影響發達如故化學用之磁器本爲柏林製品現法國已製有各種替代品且有工廠四所專造電機磁器供給各界之用云 
國内要聞 
[北京通信（鳴）]  
　　膠澳問題國民最後之力爭　　自歐洲和約簽字之消息傳至此問後我國膠澳問題形勢益爲緊迫不可無明白主張日前魯代表要求總統總理未得要領仍守候都門昨日政府接有上海公民大會要求主張不簽字限四十八小時答復之電此問各學校又得上海學生聯合會稱我國存亡祗在此一關之電於是復羣起集議定今日上午齊集學商各界代表會議於北京大學下午二時同赴新華門求見總統爲最後之請願一波未平一波又起此非各界之樂爲多事實因惕於國勢之危急不得不作孤注之一擲耳記者今日三時適過新華門前見北京中等以上學校學生約有四百餘名商界亦有百餘人齊集新華門前求見總統龔心湛派人接洽准學界推代表十人商界派代表八人進國務院由龔心湛傅嶽棻接見龔傅空言勸慰謂總統對於山東之事愛護不在諸君之後俟電陸使再定辦法請諸君回去奈學商代表以不得要領非政府下一明令聲明不簽字字樣不肯即回今晚十一時記者復前往調查見學生等早已預備被褥願作露天住宿之舉其堅忍勇毅實屬可敬奈何終不肯痛痛快快下一斷語也 
又一消息各校學生請願團於二時抵新華門時適有英公使朱爾典進府面談要事學生等乃在門外等候迨至下午七時學生因仍無回語擬一擁而入當時守備林立極力阻止而忽將新華門關閉祗由代表每隔二小時出來報告一次學生見此情形更爲憤憤誓不見總統不達目的不止聞天津學生請願團亦將到京加入加務院得此消息卽致曹銳電話請其阻止前來善爲勸導但曹巳不能阻止矣我人觀察情勢倘政府不及早回頭開誠布公與國民一致則萬難之事將繼續而來也 
自學商各界集合新華門後各國務員均在國務院籌商對付方法至十時始散多數主張預備空房兩問任公學生居住給予飯食置之不理而龔心湛復言予係庖代數日不能負此責任總統之見不見由總統自主予亦無法主張而外交部次長陳籙言膠澳問題日本確願歸還不難使英法各使出而保證議論紛耘莫衷一是可見袞袞諸公至此亦實無辦法也據予所知昨日龔心湛讌請某使席間控詢意思能否由英美法意各國力保日本以無條件歸還靑島於中國聞某使尚無確實答覆終言歐會眞相本使無從揣測云云則可知政府所云日本將以無條件歸還中國英法各國已有保障等語皆欺人之語萬不可靠總之膠澳問題簽字與不簽字自前萬不能兩全實陷於困難之一境矣 
[北京各界赴府請願别報]  
　　歐會和約簽字在卽山東問題之保留與否誠我國存亡之關鍵國人有鑒於此爰於昨日聯合請願要求政府三事（一）不保留山東則和約决不簽字（二）决定廢除高徐濟順兩路草案（三）立即恢復南北和盒是若不得切實簽應以命令電告全國請願團誓死不去公府之門以示最大决心其請願團體一山東代表請願團二北京中等以上學校學生聯合會代表請願團三京師總商會代表四留日學生代表報界代表基督敎代表陜西學生聯合會代表共七八團體人數約四五百人均於昨日（二十七）下午一時先後到總統府手執旗幟異常嚴肅守候於烈日之下直至今朝仍未接見而各代表竟在總統府門前露宿一夜聞明日加入尚有天津男代表八人女代表二人該代表昨離天津時各界赴車站送行者達千餘人亦足見各地對於請願之熱心矣 
另一消息云昨日（二十七）下午各界代表約五百人排隊舉旗赴新華門請願公舉代表十一人晉見東海當派敎育部傅嶽棻代見學生另備公呈要求三欵傳逐一答復代表謂政府　動無信請立見總統即發命令正式聲明不簽字東海時已上樓允次日（即今日）清晨接見學生不允敎次傳嶽棻院參議曾彝進分别勸說並請由總理出見予以滿意答復代表謂非見總統不可十代表即在中海頣年堂坐候而新華門外各學生羣聚不散欲奪門而入經代表出勸始止各代表姓名如下姚薦楠王俊趙彦文屈武陳伯朋張朝浪周韾周炳琳夏秀峰米一鄂王永　 
又據中美通信社消息云近日和會簽字聲浪日益增高都中各界恐政府冒　從事竟行簽字此實爲中國之生死關頭不可不誓死力爭以貫澈從前主張而圖挽救於萬一故前晚决議於次日各團體各舉五人以上三十人以下之代表往公府請願昨日午後一時學生聯合會山東請願團商界工界報界各團體代表齊集北京大學理科大敎室整隊出發請願事項大約有二（一）要求政府對於歐洲和約勿行簽字如全部不能辦到則關於山東問題之約章須保留勿行簽字倘政府不顧民意壹意孤行遽行簽字是不啻與國民宣戰國民將以不納稅罷市罷工罷學之方法對付之請政府注意（二）要求重開南北和議勿行停滯致百業凋零民生受敝二時左右各團體代表四百數十人抵新華門再舉出代表數人要求進府謁見東海比即派人傳謁見總理乃由龔代總理接見各界代表傅嶽棻次長接見學界代表所談大抵敷衍門面不得要領及各代表退出府後商議結果以内閣主張亦無一定非見總統要求對於此事之表示不可於是第二次乃堅求請見總統東海因事未見由曾毓雋接見談　六時半尚未歸去 
附北京學生昨日發布請願宣言及致各界電（宣言）上海全國學生聯合會各省議會商會農會工會各學校各報館公鑒五四以來國人本外爭國權内除國賊之義士罷學商罷市工罷業犧牲者不爲不小而究其代價僅曹章陸之免職至外交則失敗依然内政則紛歧益甚魯民連日之器號無靈同人往日之呼　莫補爰於沁日聯合各界爲最後之請願謹以請願之旨宣示如下（一）德人在山東之權利原係暴力取得我國對德宣戰一切條約應由宣戰之結果歸於無效斷無由日本繼承之理此山東問題如不能保留則歐會和約絕對不能簽字（二）高徐濟順兩路草合同明認日本在山東有經濟權此項密約未經國會同意斷難發生效力故必速還墊欵宣布廢除（三）二十一條欵係日本無理逼迫而成其他一切密約及軍事協定旣未經國民同意亦應即時取消（四）年來武人亂政謬分南北海水羣飛狐鳴蜂聚老幼死於溝壑丁壯流爲土匪甚至民意機關不妨製造人口地丁忍思抵押侵害國民之幸福以逞私人之快意國之不能禦外侮何一非食其賜前幸雙方知難　地謀和乃陽示携手陰爲詐虞陜民之慘死錄鏑和會一再停頓内而民疲財困外而强鄰侵逼倘再肆遷延不速統一竊恐亡國之禍可立而至此南北和議尤宜限期重開以上所求果不蒙鑒納則我國民爲自衛計實不能不謀適當之解决以符我民族自决之義當局於此儘可施其解散虔劉之手段同人等願今日爲無量之犧牲培將來正義戰勝之根基惟我國民其共圖之（電文）全國學生聯合會轉各界鑒外交緊急京魯秦各界代表今日晋府請願未見畫暴烈日夜宿門外尚無結果津男女學界代表明日加入誓得答復聞歐會和約已簽字希設法並聞北京中等以上學校學生聯合會沁 
[政府敷衍魯代表團之批語]  
　　山東代表團到京後遞呈府院要求三事（一）不簽字於和約（二）收回高徐濟順兩路（三）懲辦國賊國務院日前業已批出以措詞太寛泛該代表等大不滿意將原批退還請再爲明確之批示政府於昨日已將第二次批語送交該代表茲將原文錄下　奉大總統發交該代表等吾一件並據來呈均悉該代表等關懷桑梓注重國權所述特爲痛切此次歐會和約政府以關於山東問題各件最爲重要迭經電飭專使悉力爭持近據專使等電述保留一節尚在多方進行所有各代表等陳請不能保留即拒絕簽字等情昨亦經電達專使遵照在案加家領土主權斷難絲毫放棄政府與國 
 
 

Page 7

 
 
民主張初無二致無論如何必將膠澳設法收回此則夙具决心可爲國人正告者也所稱高徐順濟路約一　查該路原係草約自必多方磋議力圖收回斷不續訂正約以慰羣望至中日二十一條密約及高徐順濟路約經過情形案牘具在前經擇要宣佈共和國家一切措施悉當準諸法律必有確實證據乃受法律制裁政府於國家利害人民疾苦無日不在注念之中乃以國事多艱致該代表等遠涉京師有妨本　殊深軫念其各歸告父老子弟俾曉然於外交眞相及政府維護國權之苦心各持鎭靜勿滋疑慮此批 
[津埠續推赴京請願代表]  
　　天津各界聯合會評議部於二十七日下午五時仍在商會開會首由孟震侯報告總務部建議以目下各科職員業經舉定辦公地點尚付闕如應請貴部作速籌畫以利進行王厚齋主張在卞月庭未就會長職之前仍借商會爲事務所無異議孟震侯提議演劇籌欵王厚齋云本會若以演劇籌資未免不甚妥當李毅鞱亦不贊成王厚齋主張組織籌欵專科不但專責亦可督促進行適張國體在北京來電話由馬副會長接談後復報告於評議會云該代表均庽金台旅館已與山東代表請願團接洽訂於明日上午由東請願團在京開歡迎天津十代表大會惟仍未與劉代表俊卿晤談據聞劉君腿疾尚未痊恐難奔馳望津會速派總代表赴京明日午後晉謁總統投遞請願書等語當場討論隨表决推定王厚齋明日晋京請願書公推夏琴西起草赴京十代表中尚有劉善庭因事未能起行是以又追推學生呂其昌女界王啓潤（呂王二君業赴京）通過另補發函件又研究許久至七時半閉會附致北京電北京大總統國務院鈞鑒敬日曾以拒絕靑島簽字各節並懇辦賣國諸賊電請諒垂照矣茲公推十代表即行晉京同與山東各代表請願敬望以民意向背特以垂憐照准所請謹泣陳天津各界聯合會宥印 
[内閣問題仍難解决]  
　　安福派對於内閣問題以己派不敢直接上臺强拉田文烈令爲總理仍由該派包辦一切聞前日閣議席上田文烈與曾毓雋因組閣問題頗有爭辯曾氏勸其組閣田氏熊度甚爲决絕竟言我父今巳去世縱令尚在而因我組織内閣可以延年百歲我亦不幹我今以父母設誓君當可以相信遂無結果而散昨日安福又曾派人往謁田氏言一切爾可不管只須肯做總理我們一一皆當代爲布置田仍死守不幹之說此昨日之形勢也今日（二十八）安福開會或改變　針或仍强拉田氏而事實上則内閣問題不能就此角决當尚有曲折之變化云 
另一消息内閣問題周少樸有避暑湯山之說前晚　傳田文烈據深知田内幕者田亦决不願於此時上臺故周田二氏或恐終難實現所謂多數派之安福系仍主張王揖唐目下所以千迥百折不能顯然擁出者卽時期問題耳　倒錢之時該系曾通電反對簽字王若於此將簽　簽之際遽然登臺而簽字將無詞以自解不如以龔多代幾日簽字惡跡留付龔氏一人身上等到時機再由王安然出來現安福已定於二十八日下午在太平湖本部開特别大會即　内閣問題有關 
[中行則例與增股問題]  
　　旅滬中國銀行商股股東組織聯合會反對修改中行則例北京之中行商股股東近亦組成聯合會與上海之會遙相響應上海商股東推舉代表孟蒓蓀君來京向北京商股東接洽一切孟巳到京住在東方飯店昨　（二十七）下午北京聯合會開會（會所在西珠市口和平聯合會）請孟出席孟即報告上海商股東之竟見略謂第一反對修改則例第二反對增股因改例與招股皆非出於股東之本意而由安福俱樂部之强迫故商股股東無論如何誓不承認並望北京商股東能取一致行動以保商本而維金融云云孟君述畢北京商股東相繼發言對於修改則例問題完全與上海股東意見相同惟增股一曆則因北京與上海情形略有不同故意見亦微有歧異據云北京中行鈔票現時價值日低如能增股則必有收賣京鈔以購股之人因之票價必可抬高故爲維持票價起見增股未始不可行但增股之額數及方法非得商股股東同意不可此節甚望上海商股再加考慮並擬通知各省商股東微集意見以期一致進行云云聞孟君對於北京股東所說亦認爲頗有理由已允向上海股東接洽矣 
又據另一消息國務院近日以各省團體紛　堅持拒絕恢復二年中行則例案在中行股東反對尤烈並且要求財部以正式宣布保證之條件於是此案遂又重行修正提交新國會表决某方面則主張添招股本五百萬以爲恢復兌現之基本金對於原有之股東仍然存在亦可加入股分此議正在互相磋商之中據府院方面確訊如雙方仍持前議各執一是則此案不得何等結果在政府或即藉此無形消滅云 
[軍事雜電]  
　　旅長吳長植向在魯境剿匪現在大股雖平零星未絕特電陸部請撥騎兵一營以便追捕經部電商魯督設法抽撥頃得該督復電以本省騎兵素少仍請中央設法 
王占元電稱竹山竹谿與四川交界之雞心嶺界嶺等處南軍迭次侵擾我防線請嚴詰彼方不得再有侵擾致礙大局 
張廣建電據張永桂稱出兵毛目已先派步兵兩營即日開赴 
陳光遠電稱據丁旅報告興國匪亂業於巧日分兩路進剿鴉山水南店子山遼梅一帶均已收復計擊斃傷匪數百人至靈屬之匪亦於巧日進剿由上下謝追至黄沙匪憑園猛抗激戰兩日夜斃匪一千餘名餘均潰竄梅厓一帶現正追擊 
陳毅電車臣汗多爾濟旗與喀海烏索倫毘連現有大股土匪一千數百名擾亂地方 
[奉黑間亦有暗潮說]  
　　近日張孟之暗潮甚烈國人視線全集於奉吉之間豈知黑省鮑督軍與張使暗中抗衡亦不在奉吉之下據江省歸客云鮑督與張使雖係姻婭而彼此意見相左已非一日卽如前梨樹縣知事曲鴻年係鮑督所薦之人因監犯越獄被撤鮑督於是亦將張使所薦之黑河某金廠總辦崇佩山撤差又黑省設置巡閱使行署一節張使曾派軍署諮議楊某赴黑要求鮑督指撥地點以便組織至今半年之久尚未撥地組成至於奉軍防邊一事表面上似若奉黑二省相互協助其實鮑督以黑省地面遼闊兵不敷用正欲令奉軍防邊而以黑軍保衛省城及各要隘觀於黑省軍隊之嚴守中東路線是其明證將來大勢所趨或至孟鮑二督合力抗張亦未可知云云 
據使署消息張使日前接黑督鮑廷九來電稱忽患目疾百藥無效以致失明種種措施心力兩違值茲内憂外患交迫之際實難再肩巨任請速薦幹員繼任以維邊局云云聞張使接電後頗滋憂慮當即拍電安慰靜心調養勿萌退念軍事調遣與督飭可暫令吳師長興權贊助並派某副官前往問疾矣 
奉吉問題迭經紀載昨據某要人云中央以當此時局杌隉國勢阽危對於吉督之易人極不願意加以吉民運動挽留故奉天之計畫殆歸泡影中央除挽趙次珊增子固來奉疏解外茲聞又令張貞午來奉調和今明日卽可到奉又據吉林方而消息赴京挽留孟督之代表已有來電略稱抵京後晋謁總統山秘書長接見各代表陳述挽留情形後秘書長謂總統深知孟督鎭吉有年治軍有方茲者少數人民之反對决不輕易更換是以吉林各界人心稍安至孟督調任熱河都統之說吉長各地雖已盛傅然無可徵實此說殆係臆測也 
[魯代表赴京後之各團體電]  
　　北京大總統國務院鈞鑒頃聞靑島問題完全失敗政府有犧牲一切力主簽字之說此事匪特魯民生死關頭抑爲東亞和平樞紐迭經電籲力爭并組織請願團匍匐泣陳爲東人請命胡竟一意孤行毫不瞻顧况僅簽奥約即與國際地位無關對内對外均無遺憾何必徇僉壬之主張絕羣情之嚮往自誤誤國禍不忍言務懇迅電專使保留靑島萬勿簽字魯民氣竭聲嘶茲爲最後之呼籲臨電哀嗚望乞容納母使四千萬衆挺而走險則山東幸甚中國幸甚山東省議會敎育會商會農會報界聯合會學生聯合會叩馬 
[山東女校聯合會之經過]  
（一續） 
三十一日各調查員紛往各處調查國貨先服御類次裝飾品類調查後經評議員評議認爲眞正國貨始送石印局刷印近來調查得國貨八十種印成分給各界凡購買者即以此爲標準附屬小學女管理員蕭吉颺痛當時所用旱傘無一而非某貨乃與西關錦華號主人商酌加意創造數日後以白布製成旱傘難略粗然堅實可用　六月五日午後一時在敎育會開會議决女學與小學取同一態度預定二十一日一律考定二十三日放假趁本日會議時間送國貨調查表於各校長　九日市面有將罷市之風傳學生要求停止書本敎授專作手工以作商行之提倡每日午前午後由敎員點名二次由十人團團長點名二次　十日各女校與小學聯合實行罷課出宣言書分送各校以作各男校之後援本日早八時各校學生百十爲羣婉勸　商家一律閉門滿街軍警并未十分干涉本日各女校生紛往城内關外未有動作　十一日十二日仍罷市女校仍無動作只籌劃愛國商行事至此巳收到現股本金一千餘元矣　十三日督軍省長會銜忽下緊急命令城内外各商家限十二時一律開門學生干涉卽行 
[北京學生事件攝影（九）]  
　　包圍法大之警隊警隊帳棚 
　　包圍之軍棚軍棚之遠望 
[學生之拘禁（二）]  
　　逮捕時軍警在前强迫下門學生在後婉勸暫不下門兩方相持極爲危險忽某女士至報告某校學生幾人已被捕女師範學生聞之大憤即在運動場排隊欲出發救援余以信係風傳未必果確可少安勿躁若被捕事果確必同大家出發也俄而齊魯大學代表及師範代表至當衆勸告亦以暫不出發爲是蓋留以有待也時李君信忱外出探聽未回諸生集操場中汗流如雨亦不肯散相持一時許忽而女子職業電話至忽而女子蠶桑電話至忽而崇實電話至皆以如何辦理相詢均答以暫不進城似以相時而動爲宜言未終保姆科周淑德滿面汗流自外跑至喘而言曰五甲王淑靜與某校男生同在都司門前被困令我回校送信速去速速去余見事已急遂與諸位先生議决即時出發何監學筱帆秦敎員鳳儀李敎員萬靑李敎員秀三李會計主任信忱張文案亞平同諸生往除敎員外共計學生二百人同時電告附屬小學及蠶業職業崇實競進諸女校相繼前進余留守校中以聽消息時城内大街小巷皆重兵把守放出不放人以致城内詳細情形少有知者所恃者惟慶祥昌及曾鴻太兩處電話然而時連時斷亦屬十不得一矣五時電致敎育會會長又電致省議會議長擬請其速出調停以免久困守電都均以不　家簽之默念諸人外出已歷數時之久飲無水食無飯坐立無地加以天氣晴朗日炎如火終日與軍警相持何時可了忽接李信忱自曾鴻太來電云男生在大街以北女生在大街以南秩序甚好商民送茶水送點心者共四百餘家校中不必送飯卽送去諸人亦不吃也又云天太熱諸人或有病者可請共和醫院派人來診余遂謁共和醫院敎授美人施大夫請其組織紅十字團體到場診視繼聞果派護士多人與中而醫院醫生同往頒發樂丸可感也南關禮拜堂劉茂林牧師聞學生被困訪余籌解免之法余不在家回時往訪之聞城内將近解决心稍慰相與望天乞禱而去將近校門聞街上人大聲呼曰至矣至矣立而觀果見十餘警士在前諸生隨後最後亦有警士十餘人隨之余向之再三致謝而入時十一點半鐘諸生復至操場報名鼓掌余安慰數語聞本日各校男女生對於督軍省長警察廳長濟南道尹要求六條（一）無論軍警學界均不得干涉商人罷市及開市（二）學生及報館均得言論自由（三）即時撤退軍警准學生自由回校（四）學生團體均得出入城門自由（五）釋放被捕學生及商人（六）各校軍警即時撤退俟政府全行允許始各相率歸校云過二口晤齊魯大學美人德牧師伊云吾在山東二十年第一次見學生有此等舉動似不勝欣喜者當時在場招待甚殷勤者爲曾鴻太照像館曾送　　六十斤綠豆湯兩大鍋又道南廣生行主人傾菓子露於鐵壺内輪流飲之得以不渴院東某號以食物進爲軍警阻彼言我非送彈丸手槍我有何罪乃趨見廳長後隨者三四百人廳長憐其誠意乃許之布政司街皇親巷某某老太太憐女生被困約二十餘人送飯兩次女生不食則滬漱漱下秦女士鳳儀所坐之地與軍士相距最近一軍人謂其友曰我前夜睡僅一時今日站立六時共吃了一個饝饝秦女士答曰我輩女流今日雖然露天被困却是極歡喜因先生與學生同甘苦之故你們今日餓着被太陽曬着受多大的罪你們的官長不知在家享多大的福哩軍士聞之掩面垂泣者數人統觀以上諸端一般商民軍警對於學界之心理可知矣此次爲各男校之後援者共五女校女師範二百人附屬小學五十人職業六十人蠶桑八十人私立崇實三十人惟競進女校因事未得往在校放聲大哭越四點鐘乃始收滬諸女士愛國之心率如此之堅且摯也（未完） 
[贛商會請弛米禁續紀]  
　　南昌總商會二十四日議决疏通九江米禁當晚即上書省長請求弛禁督軍方面因爲時太晏抄錄各帮節略不及故督軍署之書今日上午始行遞入（文與上省長者同）並於今日由兩會長晋謁陳督軍陳述米商困難情形陳督軍當允極力維持即電灣陽吳帮辦設法開禁當商會長尚未晋謁之先陳督頗聞米商將有攔輿請命之舉正在查問情形適商會會長來見面禀之後陳督非常關心囑即轉諭米商等决不令稍受損失兩會長當又往見省長一見面戚省長即謂昨晚貴會來函已知悉米商困苦此事傅道尹辦得太差事前並未有隻字到我這裏商量云云兩會長即謂若能趕速開禁尚無大碍如再過時日那眞不了應請省長俯念商艱卽嚴電傅道尹迅即開禁實深公感現在米商都在敝會靜聽德音等語戚省長謂那麽就發電報往潯請兩君轉告米商安心决不致久留盧會長云吳帮辦處亦請發一電省長稱可遂興辭而出晚間戚省長即將致潯電二起及快郵代電一併抄示商會原文如下（致傅道尹快郵）九江傅道尹鑒哿電悉禁米爲民食乎抑爲出洋乎來電未叙明理由如爲民食自應兼顧惟據袁知事曁汪知事面稱潯擬留米一萬石足備民食况自火車通行各路解糧源源接濟新榖又不久登場自不致於缺乏若慮出洋起見則自有海口省分嚴加稽察本省非與海口接近亦無禁米出省之文現在商運之米稅已完納除酌留在潯外未便全行禁阻但須商會確查米往何處係售鄰省自當准運迭據臨川許灣商會呼籲恐存潯之米霉變數十萬血本關係非輕並據南昌總商會面稱日久堆積不但米業損失並與金融大有牽掣仰該道尹迅即導遵紳商持平辦理須考求事實勿爭意氣切切省長養印（致傅道尹電）九江傅道尹鑒養電諒達迄未辦妥殊屬遲延頃接南昌總商會函接各帮米商　略咸謂天氣酷熱米被扣留易致霉爛商民血本攸關懇從速放行等情此次因靑島問題扣留商米毫無理由應責成該道尹督同袁知事迅速妥辦以恤商艱吳帮辦處亦經電達卽將養電送吳帮辦查閱仰即和衷共濟母任奸徒把持致干嚴究盼覆省長敬印（致吳帮辦電略同） 
又據九江方面函云潯地自上月販米出口過多以致米價騰貴民食危岌當由九江自治籌備處敎育會助理員等呈請潯陽道尹暫禁出口傅道尹明知民食關係重大而以商會份子多爲販米出口之人竊恐難於通過遂　置不批其時商會開會紳界到此力爭此事商會辜副會長竟一味袒護米商藉口於出口米不由九江卽由湖口使徒禁九江則所有出口之米勢必一律由湖口搬運米捐必爲他省所得於是潯紳又呈請道尹求禁湖口自此紳商兩界已發生意見矣迨至罷市風潮發生各工人因食米之恐慌齊集商會謂辜副會長販米出口斷絕民命怒不可遏倘不允禁出口即有不出商會之宣言風潮頗烈傅道尹知非禁出口不足以平衆怒旋卽根據各公團之請求布告暫禁出口風潮始平詎各米商等仍復希望出口以爲禁米原因良由於價之不平遂由商會設立平價局以牢籠人心每石售價竟較市價抬高約二三百文故終日祇能售出二三石米商等遂謂米市銷場巳滯市面巳無缺乏之虞暗中運動弛禁傅道尹乃召集紳界會議各紳等僉謂現時米價雖稍見低落若一弛禁勢必驟漲殊非維持民食之道當被截留一萬石以儲作潯埠民食之用歸商會完全負責商會竟未之允米商等一面又秘密派人晋省具節略於南昌商會謂潯埠扣留之米竟被少數劣紳把持阻撓出口值此天氣酷熱易致霉爛商等血本攸關請轉呈軍民兩長電飭灣陽道尹從速放行南昌商會不察虚實遂據以朦禀軍民兩長戚省長亦誤信片面之言竟電傅道尹謂此次因靑島問題扣留商米毫無理由應責成該道尹督同袁知事迅速妥辦以恤商艱云云潯紳聞之大憤以此次維持民食之苦心不能見諒於當道南昌商會素與戚省長接近居然此唱彼和不納輿情置民食於不顧咸爲灰心九江學生聯合會曁洋貨邦商人亦頗抱不平業於昨日開會討論方法結果有商店百餘家聯名蓋章具呈道尹請仍前嚴禁然傅道尹巳奉令飭遵不能俯順與情今日鎭道兩署會銜出有布告略謂前次禁米出口原恐潯地缺米致價昻貴現在米價漸平迭奉督軍省長函電令即照常放行俾民食商本兩無妨害如有藕端滋事者即行拿辦並於沿街密布軍警戒備森嚴窺其意蓋防有人阻撓出口惟現在街談巷議小工有不搬米下河之說不知弛禁之舉果能不釀事端否也 
[杭州快信]  
　　楊督昨咨陸軍部請將此次罷市風潮謠傳井中下毒誤會被毆慘死之四師十六團排長李克敏（號慧臣直隸大名人）從優給卹並報告獲兇懲辦情形溫嶺縣屬仍有人偷漏米麥出洋該處各團體日來電牘紛馳要求查禁省署已密派某知事會縣設法禁遏并令行張道尹黄統帶督飭辦理不得疎忽 
威坪統捐局本月内截留皖茶一千餘箱指爲偷越掯不放行經該業公會電省查辦已飭朱局長詳晰聲覆以憑核奪 
嫌疑犯羅伯英被獲後經督署軍法課迭次訊　尚未定讞現因在押病重巳准暫釋醫調 
蔣運使此次由京回浙後頗抱冷靜態度署中公牘非重要事務概由各科主持 
昨爲齊省長壽辰署中雇演影戲及各種幻術雖值大雨滂沱座上客滿直至夜間十二鐘始散今日（二十九）又由張師長載陽發起公同領祝 
[南京快信]  
　　北代表汪有齡江紹杰昨抵寗謁李督晤談甚久謂北政府仍希望和平此次赴滬任務爲與南總代表唐少川磋商撤回所提八條如有辦法朱　代表亦即來滬繼續開會李督在署設宴晚十一鐘汪江卽偕施愚同車赴滬 
省會警察廳長王桂林呈請添招臨時警察十八棚業經齊省長批准已派員赴津招募 
南京學生聨合會敎育分會地方公會昨聯電北京政府請轉電陸專使死拒簽字以保主權 
省議員紛上書請齊省長速定限製各省在蘇採運軍米辦法 
岑西林派秘書尹克成來寗見李督有所接洽 
徐東海派侍　從官施從濱赴滬慰勞軍警 
通海鎭守使張仁奎昨謁軍民兩長辭回 
駐寗日本靑野副領事調任奉天定下月二日先行回國 
地方通信 
[蘇州]  
　　瑞蓮菴延　講經　齊門新橋巷瑞蓮菴住持僧仰慈日前聘請如臯　慧寺監院僧紹三來菴設立壇場演講法華經典業於舊曆四月初八日開講聽者頗衆迄今月餘法華眞經二十八品已講至十二大品所餘尚多約須七八月間　可竣事該僧以當此各處謠言叢生之時誠恐有不肖痞徒妄行肆擾商之紳士潘盛年單鎭陸居奎貝理泰等具呈警廳吳縣知事給示　護 
[無錫]  
　　炸彈案之告發　安徽人張南英被其姘婦吳翠林在警察第二分駐所（即北門警局）報告張於城中鳳光橋下孫姓家抛　炸彈及投致恐嚇信函經胡巡官移解第一分所轉解縣署當時胡巡官在張南英家中搜查時僅獲極大之洋紙硬面簿記一本連同在張身畔搜串日記一册并交縣署昨由王承審員開庭訊問先據吳　林供稱張南英素不安分結有死黨數十人專向各處投　恐嚇函件敲詐銀錢本月七號晚間邀集同黨六七人向鳳光橋下已故孫容伯家抛　炸彈其彈係用洋鐵皮製造尚有身槍兩支被張南英於事發時移藏伊妹　中云云王承審員詳察呈案之簿記内容文字荒謬且有恐嚇信底稿詰之張南英認係鎭江人餘不承認命還押聽候復訊吳翠林亦暫拘留以備對質 
[南通]  
　　創辦劇場伶學　通紳張嗇庵投資五萬五創辦優伶學校及規模較大之劇場各一所已物色馮光九高楚秋爲校董其學生由張氏函請熊秉老就近在京津一帶揀選額定爲六十名一俟此項學生抵通即由滬上著名藝　歐陽予倩擔任敎授至劇場地址則覓定馬路旁唐家花行附近之曠地又唐牐紡織學生熱心愛國目下正組織文明新劇團排演朝鮮亡國恨及惡家庭等諸新劇云 
[揚州]  
　　西岸催鹽　兩淮運使現得西岸榷運局電稱該岸存鹽無多雖有輪運無濟於事除已飭商設法趕運濟銷外懇　催西岸各商趕運續備濟銷以免再有脫銷之虞 
[嘉興]  
　　絲市近訊　嘉興前因杭滬罷市銀根奇緊致各業停頓絲業因之停秤現市上金融已冋復原狀豫綸協源等絲行已籌集現洋聞秤收買近日南潯震澤　院湖州等客帮又來嘉採辦故絲市頗形活動每兩細絲值洋四角六七粗絲值洋四角八九鄉民負絲求售者亦頗踴躍據個中人云照此市面日内尚須看漲 
[寗波]  
　　定海漁民閙鹽　岱山奉帮漁民因鹽稅問題要求不遂鹽警開槍示威致相奮鬭漁民中彈死者六人傷者二十餘人其鹽警被棒毆死者一人小嶺墩新設之鹽局已舉火焚燬現經縣公署會撥警隊馳往彈壓聞所斃之鹽　一人姓余湖南籍當時由衆漁民用刀將該警腹部剖開將鹽納入裹以蔴繩投入海中該鎭第十五營緝私營長亦曾被漁民拔去經鹽　奮勇奪回未致傷命漁民方面以無搶彈故死傷倍多兩浙緝私米統領得報於二十七晨乘江天輪由滬抵甬轉乘緝私巡輪前往岱山查辦 
雜評一 
[監視（默）]  
　　讀巴黎太玄君通信知此次外交之失敗原因雖種種而大要則固我政府自造之也政府之所以敢造成此外交之失敗以我國民向來夢夢自放棄其監視之權也故今後欲謀所以挽救者不可不實行監視政府然而國民今已覺悟矣對於和約羣索不簽之證據曉以簽後之利害可謂一致嚴重監視而效果何如又如從前所締秘密條約我國專使抵法後尚有未盡知者則此等行爲我國民又將何從監視然則對付今日之政府豈僅監視所能有效乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[昨日各界開會始末記]  
　　聯合通訊社消息云昨日午後三時上海各界原擬假西門外公共體育場開會届時該場之門緊閉滿駐軍警致不能入場開會茲將昨日始末情形分記如下 
　　官廳事前禁止　該場沿電車路角門外貼有上海縣知事及淞滬警察廳禁止之告示詳述大總統與列舉上峯禁止開會之申令并云人民集衆開會實屬有碍治安特行禁止云云體育場門首揭有護軍使布告云爲曉諭事照得集會演說爲法律所許但須遵照警章先期報由該管警區許可方爲合法之行爲乃昨據警廳報告本月二十七日下午西門體育場開國民大會討論靑島簽字問題到者數百人事前並未接據該會報告臨時查知始由該廳派警前往維持秩序等語查商民此種會議事出於愛國熱忱事前並未報經警廳許可殊屬不合現在時局不靖滬上一隅五方雜處宵小潛藏任意集合多衆必至良莠難分官廳防護無從着手倘因此發生滋擾影響治安所關甚巨本使負有地方之責對於該商民等愛國未便遏抑而對於地方治安亦不無顧慮爲此剴切曉諭仰各界人等一體遵照嗣後如有集衆開會須按照警章先期推定代表將開會宗旨討論問題到會人數呈報該管警區察核公共體育場前請求開會之攝影（一） 
許可依法辦理否則概行禁止須知愛國舉動不能越乎法律範圍之外爾各界人等其其喻斯旨云云 
　　代表請求開門　該場所有之門旣經鎖閉門外復又排立軍警多名與會者乃推代表六人向護軍使縣知事警察廳請求飭令駐場軍警開門未幾代表先後回來向衆言曰縣知事與警察廳則均拒絕會見而護軍使則諉以赴吳淞某處開會云 
　　場外淋雨演說　呢絨業商人及山東天津商帮代表南京路與法大馬路商界聯合會員等向近鄰借方桌兩張先後登臺演說後乃宣言請衆同往護軍使署要求開會 
　　冒雨同往軍署　由公共體育場門外起行時乃由上海學生會會員分途走告同往軍署計站立塲外與會之人南至斜橋北至方浜橋東至民國路等均多站滿彼時暴雨傾盆衣服盡濕衆人均不因之中止乃結隊由斜橋南行至高昌廟向西沿龍華路向軍署而去行時有安徽丁角謙之夫人高聲告衆大雨乃天公試騐國民之决心吾人不怕彈雨豈怕天雨衆乃齊呼天雨試人心速速前行云 
　　兵士阻止前進　軍署聞信张立派第三十九團步兵兩營官兵持槍前往阻止迨會衆行抵龍華路第二段彼此相遇一方堅欲前進一方力不放行後方遼視只見持槍軍隊林立衆人前進之志益爲堅决前方乃派人通告一列跪下俯伏待死各兵士見之頗爲動容向之舉槍備放者乃移掛肩上矣至　之感人如此 
　　大衆痛哭陳詞　羣衆前進旣爲兵士排立阻止羣乃跪下哭求放行前立者有神州女學舒蕙楨留日代表凌炳工界仲君三君哭之尤哀并痛述山東簽字之害亡國之慘兵士聞之亦有泣下者 
　　代表進署討論　　軍署見此情形知難阻止乃由軍官傳話囑舉代表進署討論會衆爭言我們皆是代表後不得已乃由學商工各界代表進署二十七人計山東代表張瑞萱與崔君京津學界代表方豪等上海學界代表何葆仁等女界代表舒蕙楨程孝福等及商工兩界均有代表進内當由盧護軍使接見各界代表堅求開會軍使云今日公共體育場已下命令難已收回今日諸君可隨便擇一地開會各代表復求此後開會請不干涉亦經軍使允准盧使亦云諸君愛國之行動鄙人極爲贊成云云當時女代表中有丁女士痛述腐敗官僚甘心亡國自貽慘痛於子孫言甚激切軍使亦未置答各代表公議初擬龍華寺前旋又改借泉漳别墅乃由代表向衆宣言與軍使會晤情形計開會地點衆乃向泉漳别墅而去 
　　南洋中學操場開會　衆人行至南洋中學門首見操場甚闊乃向之借用暫爲開會因有人報告泉漳别墅内駐有兵隊故也當由李大年登台報告當日經過之情形及述國尚未亡已受如斯之痛苦并報告路透電報中國對德和約已經簽字乃主張數事通電全國停止納稅電告各省請開國民大會請求李督盧使與政府脫離關係請求友邦關稅餘欵不能接濟北政府之用不承認對德和約簽字之有效堅持提倡國貨等均經通過次許德珩主張對内舉行亡國簽字之誌哀對外與日本斷絕關係旋公决定於禮拜二下午一時仍在體育場再開大會如若再受干涉請衆發表辦法次由張瑞萱凌炳等均有痛切之言論茲不贅述至此乃宣告散會計與會者約七萬餘人散時儘女學生先行男則後走雖衣濕腹饑奔波半日其精神猶仍振作不稍疲憊 
[女子救國會拒絕簽字通電]  
　　致各省電　各省省議會敎育會商會農會男女學界聯合會各團體各報館均鑒我國不幸奸人賣國靑島問題舉國力爭學商工各界一致輟業拒認二十一條及種種密約之决心今政府竟電專使簽字全國人民靡不憤激對待女子亦係國民救亡詎無責任除另電巴黎陸王顧三專使嚴重交涉拒絕簽字外萬望各界同胞一致主張速電專使力拒簽字以延國脈倘專使服從亂命媚外簽字誓與政府同以國賊視之生死存亡在此俄頃特電告哀望速奮起中華女子救國會叩艶 
　　致巴黎和會電　巴黎和會中國陸王顧專使鑒關於山東各項交涉問題全國抵死力爭公等代表國民非代表徐段萬望拒絕簽字以保主權倘貴使服從亂命冒昧簽字誓以國賊對待公等勿　生入國門國人憤激所致特電警告勿貽後悔中華女子救國會叩艶 
[全國學生聯合會消息]  
　　全國學生聯合會因各地代表紛紛蒞止近日一切進行頗爲敏捷陜西廣東亦有電來謂已派遣代表二人來滬參加惟陜代表屈武等過京適值京中各團體大請願故稍勾留參與此舉不日當可抵滬其餘無學生聯合會各處及滁縣等地因故不能派人表者函件往來消息不絕工商各界有所見聞如蕪湖運米揚州迎神賽會等該地學生聯合會亦有函告故該會與外界情形不致隔閡　於外交問題因劉凌王張數君提出議案後評議部討論閱四五日最要主張爲發表對外宣言書歷叙中日間一切條約皆係受日人强迫而締結非全國民公意無論簽字與否始終不能承認並須喚醒國民自覺誓與日本斷絕經濟上一切關係昨日本埠開國民大會時該會意見由許德珩提出至於他項問題該會無甚具體見解討論如有所及當用該會名義揭告國人云 
[唐少川最近致朱桂莘書]  
　　桂莘先生大鑒歲月不居　欬弗聞者又彌月有半矣世變驟亟已如暴濤怒潮官中設置迺反揚湯止沸危幕之燕爭啄春泥臥道之羆尚噬殘骨俯仰麃寰眞欲哭無滬矣我公遯跡海濱養疴林下優游杖履豔甚羨甚儀自辭職以還久屏塵俗死灰槁木已厭見聞長夏無事偶檢滬報見有京聞秘密費一則閱竟不禁發噱何物炭金竟與南代表三字相聯屬儀素矢硜硜即一芥之微向嚴取與凡稔儀者均能悉之苟禮義之不愆又何恤夫人言横議之來本無芥蒂第念民國以來是非混淆皂白顚倒也久矣八年中幾經變亂迄今大節無虧始終如一者尚有幾人古人崇德報功不外鼓勵來者之作用苟以政見異同之故對於個人故肆污評將黠者信口騰雌愚者亦相驚相虎於是操行純正者漸灰其任事之心有志向上者亦生其墮落之念滄海横流社會上甯復有完人乎儀爲世道人心計不禁生無限之哀感矣偶有棖觸順抒積傃如晤幹丞希使詢究竟時藉鴻便並盼鱗覆北戴河空氣清新山川明秀報安居珍重爲禱專此敬候起居附呈滬報京聞一則唐紹儀六月二十六日 
[漕運局總辦之良策]  
　　招商承運盧護軍使沈護道尹道昨接京師警察總監吳炳湘統密電云京師非産米之區向恃轉運南米以資接濟近自南省禁米出境後商運不行米價騰貴京津人口繁庶非設法補救將有缺食之虞迭經内財農各部一再公共體育場前請求開會之攝影（二） 
磋議會呈設立漕運局轉輸米糧以維民食并奉派炳湘兼充漕運局總辦業將就職日期函達在案查此次漕運係根據民國三年舊案範圍收縮力求單簡自與前清之漕運逈異惟漕運一事因前清積弊甚深論者每目爲利藪現旣以顧全民食而有斯舉炳湘又負有地方之責兼任其事竊謂先務之争當在注重民生嚴防流弊按漕運原則原以派員採運爲正辦而值此國庫空虚籌撥鉅資一時匪易目前救濟似舍招商居運别無良策顧商運之弊厥有二端一爲私運出洋一爲鉅商壟斷刻正釐定章程凡領照承運者必以京津殷實各米商爲限且必以京津總商會轉報爲憑運米數目則必以曾在總商會公開確認要需爲禁準并復嚴定罰例以示防閑遴派專員以司監察苟能杜他商之欺朦或稍免旁觀之指摘但茲事繁重汲長綆短疏忽堪虞用布區區諸希指示除招商承運章程俟經部核准再行函達外將來採運地點仍當隨時奉聞并乞轉飭各地方官及各局所協助稽查藉匡不逮云云 
[商業公團請勿規復漕運]  
　　上海商業公團聯合會致南京李督軍齊省長電云南京李督軍齊省長鈞鑒閱報載江蘇漕運有規復之說不勝駭異查漕米弊政滿清早經革除今若復此弊政不但病國病民更引起奸徒屯積居奇民食堪虞敢懇督軍省長立電政府萬勿規復以杜奸謀而保民食蘇民幸甚上海商業公團聯合會叩勘 
[總商商開全體大會之動議]  
　　上海總商會田聞兩會董因有報告提議要案預函各會董訂期陰曆六月初一日開第十三期常會已紀前報茲悉是日該會常會時由會員代表徐菊如湯節之等提議訂期開全體大會請求同意各會董共表同情昨日上午該會又邀各該代表到來磋商良久以各會員應具意見書來會俟轉致各會員將手續預備齊全以便彙案列議 
又函云上海總商會自　東問題發生後經會員徐菊如等屢次要求開會員會該會以會長問題遷延不决茲該會已於二十八日下午召集董事會决定於七月二十六日開會員會特請徐菊如湯節之二君於昨日午前到會仍由聞蘭亭田時霖二董接見詳言開會日期已經决定情形湯君即興辭而出已向各會員報告一切並着手預備建議各案云 
[中法實業銀行去年之盈餘]  
　　大陸報云此間中法實業銀行接到總行來電據稱該銀行年會於六月二十日在巴黎舉行議决發給股息一分計去年營業共獲凈利六百零二萬七千佛郎除提二百四十六萬九千佛郎發給股息外尚餘三百五十五萬八千佛郎半爲公積金半則歸入今年營業項下故今年該行營業資本爲七千五百萬佛郎 
[上海銀行團銀幣缺乏]  
　　北京中美新聞社消息云頃接上海專電云滬上中國銀行界銀幣缺乏且中行則例現雖一時擱起然難保無復活之機使該則例萬一實行後則市面之銀將益少而紙幣將益充斥或將影響於外國銀行團其經濟之危險莫可名言現外國銀行團已將此情形電知各國公使矣 
[一星期之鎔銀數]  
　　調查上星期至昨日止北市泰亨源等各銀號共鎔化由道勝銀行運來金山銀大條二百九十二條又中法銀行運來大條銀九十八條共烊見寶紋六千五百五十九只核申元三十四萬五千六百餘兩 
[商帮協會常會紀事]  
　　旅滬商帮協會昨日午後二時照例開常會各帮會員均冒雨而至由會長馬乙棠主席報告往來函電並提議前接九江轉運公所來函附糖樣四包請代研究荷　産與東洋産之分别當經前會議决函請點春堂糖業公會代爲判明眞僞以便答復現已接點春堂復稱承示九江轉運公所寄來扣存糖樣委代研究何國産品自應照辦當即邀集同業詳加騐視並向各行秘密查詢僉稱此樣均非東貨確係荷白無疑查得各行均係原袋亦未改包至敝業習慣有因包皮破損換袋套包乃預防沿途損失起見旣蒙委騐用敢直言奉復等情當經到會會員公同討論僉云糖色名目繁多産地亦復不少旣經點春堂騐明糖樣確是荷白無疑自應函復九江轉運公所將扣存之糖趕緊放行過侢勿再留難商人血本攸關免遭損失云云該協會遂卽據情簽復又鎭江帮裕和泰所買荷白亦經點春堂騐明已由協會函達鎭江商會查照矣聞該協會每逢夏令之時遵照向章規定已宣布暫停署假即有要事發生再臨時邀集已通告各帮知照云 
[國貨維持會常會紀事]  
　　中華國貨維持會前晚開第八届第十九次常會快鐘九時三刻開會汪星一主席報告議題逐案表决（一）本會迭據江浙綢業各團體紛紛函陳自聞浙江省會議决廢止浙省限制繭行條例以來絲織各業羣相驚駭僉謂將來增設繭行愈多國内綢業原料愈少而千百萬機工斷絕生計尤爲可危應如何設法挽回案公决電請農商部及函致浙江省長實業廳長維持國内實業保護綢業工商恢復原案停給繭帖（一）雲南蒙自陳展廷函陳意見案公快函復陳君在該地相機組織國貨維持會即可互通聲氣匯兌調查等事託人探訽再行報告（一）黄巖藥業託由該地商會請願案公决請函致參藥業公所較爲得當（一）中國駐美紐約周領事來函爲美國商會發起於明年即西曆一千九百二十年春季在紐約開亞洲各國出産陳列所請羅致國内産品赴美陳列案公决此事甚爲重要自宜照辦惟手續問題諸須討論當俟下期再議（一）會員王定動蘇碧亭二君爲組織茲谿植茂種烟公司函請代詳浙江實業廳長出示保護案公决准函浙江實業廳請予出示保護（一）洪善長提議調查各省省立工場公决函請各省實業廳將立工塲共有幾處及地點場長等一一開示以便查考而通消息（一）華豐餅乾廠函請提倡出品案公决准予隨時提倡云 
[工商研究會常會紀]  
　　工商研究會昨開常會到者郭建侯謝復初徐湘波張雲江王子鈞許錦芳王漢强葛伯誠等數十人由主席馬樹周提議研究隆興昌號劉永康送來毛絨線樣事當經邢孤舟出報告書大致以研究得毛冷之毛國貨彈力極大外貨次之國貨粗而硬（其粗細約人髮三分之一）外貨較細如棉絮光彩則外貨較佳絞合又國貨極疏（每英寸約八輪半）外貨約十輪十二輪則較爲緊云云次及本會附設新世界之陳列的均主當此提倡國貨之際應極力擴充又及上海花邊公會立案事由因農部則例太狹未免歧視工商團體擬設法逕函辦理又提議歡迎天津國貨維持會會長宋則久事因宋巳往南通待其返滬再行訂期至五時散會 
[草帽同業公益會之組織]  
　　本埠南北市草帽同業八十餘家爲提倡國貨事假小東門内花草浜聚元樓茶館迭次開會昨日由該業同人公舉汪資豐爲正會長徐兆奎姜繼梅爲副會長并推舉評議八人定名曰草帽同業公益會暫假舊縣署前榮陽信記草辫莊爲事務所俟各事部署妥當擬函請商會註册一面禀請地方官廳備案并由該會長等發起以提倡國貨非設立工廠難收實效議先集股五千元即在上海開設工廠一所凡關於草帽應需物品自行製造倘或營業發達再行續添資本以期擴充當由該業同人一致贊成議决聞已集股二千數百元云 
[烟酒聯合會常會紀事]  
　　中國烟酒聯合會昨開星期常會首由主席陳良玉報告外交緊迫時局糾紛迭經各界函電力爭本會同人亦時來探訽消息諸公目繫時艱當亦共深憂慮究竟如何請各抒所見嗣經洪少楚王　敷俞葆康金拜仁林偉卿裘影雲金印候等討論德約關係存亡設竟貿然簽字後患不堪設想至於國内黨派紛爭無非把持政局現象如此殊堪浩嘆我商民亦祗有從力所能及者堅持到底而已次議提倡國貨辦法公决須從改良製造上着手一面致函各省埠分會調查各種天然物産及製造物品報告到會以廣運銷而資研究 
[油市近况]  
　　生油一項現經滬上荷美兩商洋行購辦甚多又因前次大連營口等處油廠停工以故來源不繼且國内粤潮閩汕各埠皆食生油亦有購裝市上甚見缺乏昨日采菽堂貿易所夾倉生油開價每擔漲至十五兩較諸前一星期漲起一兩左右據該業中人云歷來未有如此奇漲云 
牛莊耔油前此由洋莊購辦大宗裝運出口係揩拭機器軍械之用市面頻漲近日洋莊不動存貨較湧故兩星期中逐步跌落昨日開盤跌至九兩五錢比前五月中旬跌去一兩七八錢 
[開辦郵政儲金之省令]  
　　滬海道署接江蘇省長公署訓令云案准交通部咨開本部擬辦郵政儲金當經核定施行細則咨請查照在案茲於六月十三日奉大總統令據交通部呈試辦郵政儲金擬自七月一日爲始在北京天津太原開封濟南漢口南昌南京上海安慶杭州等處先行開辦並請明令提倡等語此項郵政儲金各國通行已久意在奬成勤儉康濟民生洵屬法良意美旣經該部籌擬仿行應即督飭各局切實辦理並當分别曉導認眞提倡總期家給人足相習成風以副嘉惠閭閻之意此令等因本部遵此除飭令郵政總局轉飭各承辦儲金郵局一體遵照外相應咨請貴省長查照轉行各地方官出示曉諭至紉公誼等因准此查此案前准交通部來咨當經通令各機關查照在案准咨前因除分行外合亟令行該道尹仰即轉飭所屬一體遵照辦理此令 
[滬杭路開駛夜車之預備]  
　　滬杭鐵路准於七月一日開行夜班客貨車往返滬杭各一次等情早誌本報現悉該路車務總管昨特訂定夜貨車沿途解放與添掛之辦法通飭各站云夜貨車在初開之一月内作爲試辦除閘南杭禾及上北上南共六站准許搗車解掛車輛外其餘途中概不准搗車拱站之貨車歸杭站解掛口站之貨車歸上南解掛麥站之貨車歸上北解掛其餘途中往來之貨車概以嘉興爲中繼之站例如一百十五號下行車如有至王店硤石之貨車概解放嘉興次日一百零二號車帶往王店硤石倘王硤等站有至上海之貨車則於一百十一號車帶至嘉興藉便一百十七號上行車掛申餘類推仰各查照 
滬杭鐵路開行夜車後各站夜班站長已經該路局長任小山氏分别委任茲悉該路車務稽查共分杭嘉興滬杭兩段杭嘉段稽查係姚伯良滬嘉段稽查係陳凌陳季良惟夜車開行後事務愈繁原有稽查勢難兼顧昨特由任局長委任學習車務員鄭乃文與學習稽查傅鼎梅充夜班稽查兩人輪流服務每一星期替換休息 
[海容軍艦由烟抵滬]  
　　海容軍艦昨早由烟台開到楊樹浦抛錨拍無線電報告本埠海軍司令公署於午後二時啓椗開至高昌廟江邊碼頭停泊一俟江南造船所估修後再行開入船塢興工修理該艦此次來滬並帶有通同俄黨之匪首李祥和一名當經藍總司令飭派副官陳景　帶同水兵八名到船押提來署發交軍法科審訊一過收押於海軍監獄派員看管所有訊供情形因關防嚴密無從探悉聞此案應如何辦理之處已由藍總司令錄供電請海軍部核示矣 
[各學校消息併紀]  
　　潮惠小學　南市裏馬路潮惠高等小學定今日行畢業式計高初二級共六十餘人聞該校於暑假期内設補習班除酌收講義及茶水費小洋三角外學費等一律免收並聞該校爲體恤附近子弟求學起見凡非該校學生如願前往補習者學費亦可免收云 
　　毓賢學校　愛文義路毓賢學校學生救國儲金團昨日第六届啓　計四隊共收入小洋五十五角銅圓七十五枚該校訂於七月五日舉行暑假休業式秋季始業訂於八月十一日開學暑假期内設補習科目爲國文英文算學三種訂於七月七日開學印有詳章可往索閱 
　　民生公學　北四川路海寗路民生公學昨日下午舉行暑假休業式並由陳步蟾演說大致勸勵學生之詞於樸誠恥勇五字多所發揮云末由學生合演愛國新劇而散 
　　英華書館　老靶子路九十號英華書館日昨舉行暑假先由校長慕悅理報告畢華文部陳芷谷報告略謂下届添有英國敎習有益於求學諸生膳宿所繼績舉辦以便客籍生遠來寄宿云云是日得奬者中西每班各一人得文憑者二人 
　　三廉打字學社　滬寗車站南首克能海路三廉打字學社主任鄧伯賢因見報上時有招聘速記之廣告特於七月一號起開一速記夜班又於清晨開一英文暑假補習科以便莘莘學子不虚擲此長夏亦定七月一號開學云 
[女靑年會購地建屋]  
　　大陸報云本埠女靑年會已在上海購地兩方一在圓明園路擬築新式會所但暫時尚不開不一在唐山路現擬着手起築中國式樓房三所以作校舍蓋現有之崑山路體育學校因來學者多校舍已不敷明也九十月問新校舍可望造成云 
[砲械移儲新棧房]  
　　兵工廠西碼頭原有存儲砲械之棧房一所近因江南船塢製造軍艦而無廠房工作故由該船塢劉所長商經兵工廠謝總辦允將儲砲棧房借作造船工廠所有該棧房存儲之砲械等件現在西克臺北首餘地上另建新棧房一所以作堆儲砲械之用業已建造竣工惟搬移砲械因無小工特由造船所函致海軍司令部令由駐防船塢之海軍陸戰隊第七連連長蒼慶祥派令排長趙樹用選撥各士兵代爲搬運砲械以便移往新建棧居存儲 
[造船所總務廳工竣]  
　　江南造船所劉所長及洋工程師毛根君等之辦公室向不在於一處現特在沿浦灘啓建洋式房屋一所以爲總務廳茲已工竣故由劉所長令將工程師辦公室及文案會計各員一併遷入新洋房内辦公矣 
[憲兵下級軍官之升調]  
　　駐漢京畿憲兵營第三連排長王占魁因事請假遺差現由駐滬之憲兵營營長張輔漢令委前充該連司務長胡玉海升補 
 
 

Page 11

 
 
遞遣之差以第五連正目張寶善升補昨經分别令委任職一面報告陵軍部查考 
[工界志成會星期常會紀]  
　　楊樹浦新康里七十一號工界志成會係昌明學校校長明潤身及南北市各項工廠領袖陳財照尤九雲尤水泉葉海珊丁玉崑歐陽純波等所組織以自造機器及棉毛織品爲目標入會分子皆工藝精良經騐豐富之人故成立以來積極進行而由英法回國工人請願入會者亦紛至杳來昨日星期常會到者甚衆當由明君提議以日本運銷我國之棉絨布及各色　布每年值價甚巨我人旣有自造能力亟應籌欵仿製以挽權利衆皆贊成會議結果先由發起人集資租廠先造二十四寸闊十五碼長及三十寸闊三十碼長兩種一面起草招股章程籌集巨欵購置甚地建造規模宏大之機織廠並由明君著述機器精徵一分詳細說明造機玄理以供會員及工界之考鏡 
[監獄練習員練習規則]  
　　江蘇第二監獄典獄長敖雲亭前奉蘇州高等廳令派南京中華監獄專門學校畢業生任翼等五人到監練習當經敖典獄長面試一次分派各科練習嗣即擬訂練習規則十六條呈請高等廳核奪茲奉廳令所送規則尚屬妥恊應准照辦等因敖典獄長遂命科傳佈各練習員遵照辦理茲將敖典獄長布告規則錄下　爲佈告事案照本監擬訂練習員練習規則呈請鑒核一案茲奉江蘇高等檢察廳指令第二六五四號内開呈悉云云此令規則存等因奉此合將規則錄後即日施行仰該員等遵照辦理母稍玩忽有厚望焉此佈　計開　第一條中華監獄專門學校畢業生奉派來監實地練習應遵守本監所定之規則　第二條監獄爲執行刑罰之塲所練習者理宜嚴肅端莊保守紀律對於本監長官命令有服從之義務　第三條練習員須著制服其服章按照司法部規定以主任看守服裝着用之前項制服由練習員自備　第四條練習員不得入女監但練習期滿時得由典獄長帶領參觀之　第五條練習員須受典獄長之支配服習勤勞但不負責任　第六條按此次由江蘇高等檢察廳令派來監練習者五員分班練習左列規定之職周而復始不得間斷（一）門衛職務（二）第一第二工塲職務（三第三第四工塲職務（四）炊塲職務（五）監房職務（六）病房職務（七）夜勤職務（八）主任看守職務（九）各科持守長職務　第七條練習員由本監發給日記簿一本鉛筆一枝每日練習時須將各項緊要擇記（如辦事手續及人犯舉動有異等狀）於退勤時交由第二科科長轉送典獄長檢閱　第八條第一科及第二科各置練習員出勤簿每日出勤前須向蓋戳退勤時亦同　第九條練習員除服夜勤職務外規定勤務時間於左（一）出勤上午八時（二）退勤下午七時　第十條練習員於前項各種練習職務外其各科所内部一切組織及簿表登記方法欲研究參觀者須請求於典獄長允許以便派員引導參觀指示一切　第十一條練習員對於各種職務及其他事件有不明瞭之處可向本監各職員隨時問明　第十二條練習員飯食用品均係自備茶水由本監供給　第十三條練習員在服務以及休息均應遵守本監規則並不得與在監人爲狎昵之行爲及嬉笑之狀態　第十四條練習員無故不出勤或擅離派定處所滿三次以上及有不規則之行動者由典獄長呈請江蘇高等檢察廳廳長撤消其練習資格　第十五條一切未盡事宜由典獄長臨時規定之　第十六條此項練習規則呈由江蘇高等檢察廳核定令准之日爲施行日期 
[國貨商店招負販]  
　　西門外方板橋可大國貨商店推銷國産出品營業極爲發達茲爲補助謀生計者起見組織負販團先行試辦二團陸續擴充該商店定章不須押櫃祇須平當舖保故報名者甚衆 
[發現時症]  
　　今年入夏以來梅雨連綿瞬届小暑而氣候宛若九秋故近日發現一種四肢疲乏頭暈嘔吐不思飲食之時症雖無大碍二三天可愈而含有傳染性質故患者頗多 
[張天師整頓敎規]  
　　現任張天師名元旭字曉初近居滬上聞悉有人在外埠假名招搖撞編爰特出諭約束所屬徒衆以整敎規茲將諭文照錄如下　三等嘉禾章嗣漢天師府正一六十二代眞人張爲曉諭事慨自民國肇興已經八載本眞人忝領玄綱功微德薄覩茲世態炎凉極深刼慮况復道規淪落有使敎衰爰訂數章願衆法師恪守即爲我宗教光也章列於后　一本眞人此來以整頓敎規爲主旨從前供應等項概行蠲免　一普救衆生爲木教之天職乃有不講求道德者流徒知金錢主義於醮事經懺幾同形式此等頽風萬勿再見嗣後衆等凡遇經懺醮事應各激發天良虔誠誠修禮克盡厥職是爲將來教務振興基礎　一本眞人並未多帶隨員如有在外招搖儘可指交就地警察警辦决母徇縱　一門號房並未隨來凡因公請見一切陋規早經革除勿受其愚弄　以上四則於宗敎關係非淺爾衆等咸宜仰體此心互相砥礪母負我實事求是殷殷誠勉之至意將此通諭知之特示中華民國八年六月初一日 
[控告造屋愆期之辯論]  
　　顧懷昌因承造蔡成記之塘山路房屋愆期被延羅斯等律師控請公共公廨追賠損失一案前日下午由捕將被告及其保人程少卿傳案續訊即由見證打樣西人上堂證明被告呈案圖樣以我閱看並非增改蓋前樣係初稿後者方是細樣此爲打樣之人一定手續云云並由第二被告程少卿上堂供稱從未接有原告着被告賠償損失之信云云顧延律師梅華銓代辯稱若原告不修改圖樣被告必能如期落成帮躭誤之咎實在原告惟所欠被告工料價銀請飭原告算給原告代表羅斯律師亦稱原告承認欠被告尾找銀四百三十一兩而控追損失銀一千四百五十兩應請斷給王襄讞與美副領事丁君核供諭候商明宣判 
[續訊不付莊票銀兩案]  
　　恒裕汕廠經理樊家田被同業裕豐油廠陳秉衡控其不付購買花籽價所出之莊票銀一千三百八十四兩一案業由公共公廨飭將被告傳案訊判着交舖保候核在案前日下午經李襄讞與英副領事包君續訊即由裕豐管棧人上堂證明去年十二月十七被造廠夥戴玉書持出貨單將貨山去等詞詰據被告樊家田供稱戴係廠中學徒去年十二月十七令其持莊票付與他家從此一出不歸業已登遺失莊票之告白並向往來莊家聲明原告所控貨欵或係戴個人交易但以我意測之戴或與原告勾通我廠開張以來並未與裕豐有所交易等語中西官諭候改期再訊 
[官鵾九靈柩回里]  
　　松滬護軍使署諮議官鵾九前在小沙渡被人誣指散毒毆傷斃命曾由盧護軍使令由英法二公廨曁所屬軍警嚴緝兇犯在案前日爲該諮議官鵾九靈柩發引之期故由盧護軍使令派憲兵張排長率領憲兵八名步兵二十名馳往官宅照料護送靈柩回里 
[粘貼圖畫之科罰]  
　　公共租界甘肅路一千一百八十三號門牌甬人嚴阿元又北浙江路九號門牌某酒店主婦范徐氏又一百九十五號門牌麵館夥王阿二又一千零零八號門牌無錫人顧阿金均因粘貼虐待韓民之圖畫於牆壁被六百三十三號一百九十四號兩華捕及三十九號特别巡捕查見以伊等違犯新刑律二百二十一條當將此種圖畫扯下帶回捕房禀明捕頭請廨出單於上星期六將以上各人傳至公堂經中西官訊據該被告等供稱此項圖畫均非自貼等情中日官核供判各罰洋二元充公以後不准再貼此種圖畫 
[分發違禁傳單之科罰]  
　　福建路三十六號門牌某店主林金生因分發妨碍租界治安之傳單被一百六十八號特别巡捕回訴捕房稟廨出單於上星期六派捕張天林將林傳至公共公堂經中日官訊明違章屬實判林罰洋三元充公傳單銷燬 
[犯姦騙游街示衆]  
　　滬寗鐵路北聞豆腐店之寡婦侯陳氏與陳鴻生姘識被陳陸續騙去現洋九十三元及金飾數事後棄氏不顧前日該氏將陳尋獲扭控閘北四區警署經張署長訊明屬實判陳游街示衆並偵查省跡准受害人出首告發以憑嚴懲 
[女子徘徊道左]  
　　閘北四區崗警前日在大統路見一年已及笄之女子徘徊道左詰其姓名籍貫年齡住址默而不答因即帶回區署張警正諭暫行留養聽候查傳該女家屬到案訊核 
[查獲被拐妻子]  
　　甬人姜阿順之妻姜樂氏（即阿香）近被陳金誘拐來滬匿跡公共租界漢口路被姜偵悉控由原籍地方檢察廳將陳緝獲訊知樂氏匿居地點於前日備文派警到申投請老閘捕房加派中西包探協往將氏查獲帶入捕房經捕頭略詰情由諭飭轉送公共公廨發交官媒看管候解公堂預審再核 
[控訴欠洋交保候訊]  
　　曹才慶在公共公廨呈控俞錫洋欠洋三千一百八十二元五角二分並利息請爲傳究等情由廨照准於前日簽發特别傳單派捕將俞傳案中西官諭令交保過堂候訊 
[押犯違犯烟禁]  
　　前日公共公廨男押所押犯龔子祥（即龔文祥）私吃洋烟被七百六十九號管所華捕查見當將烟具帶至寫字間稟明檢察處將龔解送公堂經中日官訊實判龔發押西牢兩月期滿仍着帶回公廨收押候示 
[金南七傷已平復]  
　　韓人金南七於本月十號晚上偕　朋友李鐘海行經法新租界愷自邇路爲無賴王天寶指爲置毒之人聚衆數十人將金李兩人撥毆金受傷倒地王等一哄而散後由包探任水揚等聞悉到來將金車至醫院醫治旋將王拘獲帶入捕房解經法公堂訊判候原告傷痊再核在案茲因金在院醫治十餘日傷勢平復稟明捕頭聽候傳訊核辦 
[劣孩供認行竊]  
　　江北劣孩周逢春薛道德周大狗周小狗洪福子吳三羣等六人日前在法新租界薛和生家竊取雨衣皮鞋等物而逸經事主報告捕房請緝在案現爲包探金九林王德奎涂岐山等偵悉將周等六孩一併拘獲吊出原贓帶入捕房捕頭詰據周孩等同供認行竊不諱諭令管押聽候解堂訊辦 
[過犯復來拆梢]  
　　流氓潘吉慶日前至法租界某作場内向作夥金根泉拆梢洋四元金答稱作主不在場内可否暫候詎潘即將金扭住兇毆後由金之同伴出外喚捕到來將潘拘獲解入捕房詰據潘共聽認拆梢不諱捕頭查得潘係過犯諭令管押候解堂訊辦 
[携帶土膏之搜獲]  
　　周浦航船上夥友王全生前日午後兩時在租界購得烟土五小包計共十兩又銅盒錫盒内所　之烟膏大小計一百四十餘盒藏於身旁由北往南意圖回船行近王家碼頭適被第十一崗警察查知即向扣住搜出土膏拘解一區一分駐所由王琴軒署員詰明代人帶運等口供不諱飭即一併申解警廳司法科訊究 
[報騐路斃男屍續誌]  
　　前日清晨閘北楊家石橋倒斃一男子由地保報請檢廳相騐等情巳誌昨報茲悉地檢廳梅廳長即於下午委李檢察官蒞騐經毛檢騐吏騐得死者生前患病已久此次因痰厥致命查無屍屬當報慈善團給棺收殮　 
[護軍使署批示兩則]  
　　高昌廟紳董劉世昌及商舖等具稟護軍使署請求從輕法辦徐壽康等情年奉批示云呈悉徐壽康一名業發軍法課訊辦應俟該課察核犯情酌量擬辦仰即知照此批　又民婦穆張氏具稟軍署以伊父張家符被誣毆警現被拘押要求飭釋等情奉批此案究係如何情形候訓令警察廳查明復奪此批 
[浦東興築馬路之縣署布告]  
　　上海縣公署昨出布告云爲布告事案據浦東塘工善後局呈稱竊浦東董家渡碼頭塘橋馬路前於民國二年經董局興築自碼頭口起東至泰龍橋止計寛三丈長一百餘丈工竣呈報履騐在案茲查該路三官堂南接永濟橋迤東南至白蓮涇嚴家橋止一路爲川南往來要道奇兀不平一遇天雨傾陷不堪茲經塘橋盛經董會商修築業已逐段勘估丈見計長八百餘丈現照原路規定路線寛二丈兩旁開掘水溝先築土路隨後加蓋石片連修建橋樑安設瓦筒等工程需費不資除將高山氏繳價指撥先行儲濟少不敷尚鉅自應設法續籌本議即行興築因農事方興擬俟秋後開工惟原路寛窄不一相度形勢自必放寛取直以利交通或塡塞溝渠安置瓦筒以便洩水所有經過二十四保副十五圖十六圖十七圖三箇圖分路線用將丈見原路文尺繪圖呈請察核出示布告俾衆週知並令飭副十五圖十六圖十七圖三圖董保傳諭路線兩旁各業户須知路政公益母得阻撓到工照料並請移知淞滬警察廳轉行第三區警署分飭各分署派警彈壓以重路政實爲公便等情到署據此除令准如呈核辦外合行布告仰該處路旁各業户一體知悉母得藉端阻撓致妨路政其各遵照切切特此布告 
[誌謝]  
　　昨承蔚文書局惠贈國民紀念同兩本又三廉學社贈規銀合銀元表一册書此併謝 
來件 
[中西女塾演劇前之露布]  
　　三馬路中西女塾定於七月一二三號借博物院路大英戲院演劇籌欵舉辦義務學校入塲劵分一二三四元由靜安寺路五十一號寰球中國學生會代售購者甚多存劵已無幾欲購者須從速 
　　劇中人員節錄（劇中人員共三十四人另舞蹈員十六　　人歌詩班六人） 
無人　張敏錫　靑年　黄倩儀　美麗　施美珍　謙和孫錦纖　女子　程叟齡　阿諛　徐芸生　眞理　謝銘錦　愛王　俞梓連　囂張　朱葆元　糊塗　徐有容　富公　方連安　情敵　張　貞　慈悲　施惠齡 
（說明）此劇名爲（女子）其中名稱均係代表女子或善或惡之特性及其所處境遇之變象發爲寓言以警女子之入迷途者 
[第一幕]  
　　布景　女子之家庭 
劇情　靑年美麗謙和皆女子所歡迎之友當彼等嬉戲娱樂之時無人突進告以時刻一至其友必遠離則無人有以慰之女子不喜無人立下逐客令　女子轉身至鏡前見阿諛彼自稱爲愛王之使者並欲領女子至其國土爲愛王之后　謙和諫女子勿從阿諛女子不聽遂請靑年美麗爲伴同往劇場親尋愛王竟跪阿諛之前求彼引領　眞理與其子愛王進宣言女子若服從阿諛必不能見愛王 
[第二幕]  
　　布景　舞臺 
劇情　無人說明此幕乃表明女子之變態　劇場經理囂張與糊塗召集衆優伶議減其工值旋召其領袖情敵幻想女子及其婢良心至情敵屬目於女子且欲得之女子詰以是否即愛王　女子被情敵引至一石柱是柱即謙和被縛之處情敵自認爲女子之愛王女子正被迷惑之際忽聞謙和之聲告以情敵之虚僞女子悟急揭情敵之假面具而逐之 
[第三幕]  
　　布景　女子之廳事。。。。。。夜宴 
劇情　富翁欲得女子且許飾以珠　藏以金屋惟聲明女子苟失靑年及美麗時其約立即消解女子怒而斥去之呼靑年及美麗復尋眞理其婢良心告以美麗巳死 
[第四幕]  
布景　街市。。。。。。屋内陳設時式晚膳 
劇情　其時女子衣衫襤　又不能尋見愛王富翁雖識女子惟無靑年又無美麗故卒見擯拒法律與秩序扶靑年之棺車出慈悲前行良心隨後唱安魂歌　眞理繼至伸其手向女子曰（女願與我偕行否）女子含哀應曰（願也。。。。。。固所願也） 
[第五幕]  
　　布景　女子之家庭 
劇情　眞理領女子歸家見其子即女子苦尋不得之愛王乃與結婚而爲愛王之后焉 
[中華工界志成會簡章]  
　　宗旨　提倡國貨振興工藝實事求是無黨無偏入會　能守本會規則及宗旨者爲合格必經會員二人介紹入會時先繳會費洋一元由本會發給證書及收條以後每月納會費洋五角作爲會所學堂經費及一切公益事件之用 
規則　（一）崇道德（二）尚節儉（三）戒暴動（四）嚴自治）五）愼始終（六）重實際（七）如有不守規則屢戒不改者即開會宣布取締 
職務（一）使工界敎育普及（二）實行創造國貨并研究工藝之改良方法（三）刊印各種改良法則及要訣（四）鼓勵有心得之會員并將所發明事業著諸工學以資流傳 
職員　（一）會長主持會務副會長贊襄之由全體會員選擊（二）評議員籌商進行（三）幹事員辦理會務（四）交際員聯絡各廠家（以上均盡義職）（五）編輯員撰述編纂（六）文牘員通信謄錄（七）會計員管理賬務（八）庶務員處理雜務（以上職員人數視會務繁簡爲定由會長與評議員同意聘用）（九）演講員（十）調查員（此二部職員暫由各幹事員代之以收實地之效）各職員辦事細章另行規定 
選舉　每年八月選舉會長一次（如何選法臨時由評議員議定）舉得連任者以三年爲限 
會期　每年開全體大會二次（常會每星期一次）如有特别會議由本會臨時召集舉行 
報告　本會經過情形及成績并一切開支每月報告一次 
查賬　會員有查賬權限倘有疑問可知照會計員隨時查核附則　本會章程如有未盡事宜可由各會員隨時提出意見積至半年由全體大會表决之 
會所　上海楊樹浦新康里第七十一號 
雜評二 
[開會不成（庸）]  
　　昨日體育場之集會以警察之干涉未能開會據軍警當局所公表集會演說爲法律所許但須遵照警章先期報由該管警區許可方爲合法然則昨日之集會軍警當局在大體上亦非絕對的固拒所爭者不過手續問題而已 
此次因外交問題國民集會於體育場者數四矣何獨於昨日乃以手續相繩以區區手續問題之故致國民露立於霖雨之下備受困阨按諸當局維護之初心亦豈忍出此 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次　今日係張季直先生手書 
新談 
[上海觀察談之一節] [  一之]  
　　上海住民之特性十七（行樂無限制） 
唐人詩有（萬籟此俱寂惟聞鐘韾音）句嘗爲藝林所傳誦讀者諸君試游一地而一體念萬籟俱寂中所聞者爲何音則必有無限之感慨矣昔偕茂漪旅游美國大西洋城之夕萬籟俱寂時惟聞澌澌然海濤之聲某夜酷熱　暑福奇隈村ＶＡ 
ＨeyＦorge雨後新凉山谷閒在深夜止聞一種極清幽極綿邈之音籟若在日本則閣閣者一聽知爲木屐聲也若在紐約則浩瀚澎湃有若十里潮聲趨短夜者皆爲鐵道車或街車風馳電掣之反響遙遙應和而成之也民國紀元前一年秋高月冷之夜陽夏間砲攻甚烈居民逃避鴉雀無聲深夜所聞止爲禮拜堂之鳴鐘丁未南行溯章貢而直下夜過三家村阻風竟夕不眠護兵執劍防盜咸惴惴不自安此時所聞止爲風沙拍岸言其境况又與大西洋城苦樂懸殊凡此數者皆足令人繫念靑燈回味畢生不能忘也獨此上海天　蕩然萬籟俱寂而後街頭巷尾微聞有數人聚而　牌著几作響若斷若續錮疾沉逃深夜弗輟（行樂無限制）是又我上海住民特性之也 
美國公共游戰場與我新世界大世界相類者　於夏季有之尋常不易得也其歌舞承平之行樂地一至星期甚形冷落美利堅固耶敎國一是期中可得盡情行樂者至多不過六日非若我國遊戲塲之四時皆夏行樂期之聯續無限制也昔我國内地人士初履上海稱彼洋場十里問花天酒地之輩謂爲）夜夜皆大除夕）可知我國舊習慣止以新年爲行樂期其限制之嚴尚視歐美爲更甚也世界之大（行樂無限制）者惟上海有行樂之　而無處可得眞樂與天趣者亦惟我上海耳 
小新聞 
[海外拾珍錄] [  蘭]  
　　溝中茶會　曩年紐約城中築一巨溝耗資至百萬金之巨旣落成市長折柬邀賓客同入溝中參觀所經隧道廓然如康莊溝之西部則臨時設一茶會中列小案多事陳香檳雪茄水果細點供來賓小食席間并有慶祝之演說鼓掌歡呼之聲達於溝外謔者戲稱爲水鼠開會云 
　　死後結婚　俄國某地有一猶太女郎以急疾死其家人因女已字人宜結婚而後殯　俾與長成人無異庶不虚此一生云云於是請於未婚夫家立行婚禮未婚夫固深愛女慨然允可遂衣吉服與女尸結婚於墳場女尸亦靚妝盛飾如新嫁娘狀禮成即殮之柩中下窆窀穸云 
　　拔齒班長　英國泊來斯　城一敎會學校中有班長爲一十六歲之童子性甚酷每好侮其同學一日有三小童偶犯小過適逢其怒立以鐵　拔三童齒師方出不知也三童旣歸哭訴於父母父母憤其暴控乙官官立以警吏來校班長遂捉將官裏去旣受鞠判　三金鎊以儆 
　　吞蛋大家　美國烏立岡州達拉司城中嘗有奸事者發者一吞蛋比賽會無論何人均可蒞會與　届日會中陳生鷄蛋無　賽者須生香之以二分鐘爲限吞蛋最多者爲第一名可得奬品有一入於數秒鐘中吞二十五枚遂獲首奬 
雜錄 
[紫羅蘭慕隨筆] [  瘦鵑]  
　　王君一之因其夫人茂　女士之喪痛悼萬狀每於一吟一咏中寫共陶鬱奉倩神傷固有不能自已者予頗好其太平洋中感念前遊一詩一唱三歎令人不堪卒讀後附小跋云茂滿外王父爲名畫家雅愛美術用其天性生平每出遊眺恒挾一詩册一畫册自隨八年前滬上有百美圖之刊行當購一帙以事展　及抵美洲苦力昻貴携篋提筐旅中常躬任其勞囚引丹翁辜負十年描　手句以至慨歎若在春秋佳日最喜步行看梨花最愛於花前誦蘇東坡梨花時一絕每值春光駘蕩中常對花曼聲歌曰梨花淡白柳深靑柳絮飛時花滿城惆悵東籬一株雪人生能得幾清明不圖今日之清明已不復聞其作此聲矣其於西曲最喜誦者　ＧoodNigbtLrdiehI　夜長人靜時偶憶其行歌之狀彷彿如在目前蓋令人哀痛欲絕云讀此跋　可見女士之爲人矣美國紐約著名雜誌通都名緊誌ＴownandOonntiy嘗以女士遺影爲封而影出美國女畫師小山殊女士MissPenrlT　　　手頰痕眼波栩栩欲活誠如歐美人所謂天上安琪兒者惟共爲天上安珙兒也今遂歸眞天上矣王君悼亡之痛或可以此少殺乎予生有痼癖喜言哀情好讀悼亡之詩去歲嘗於友人　子處見某君悼亡詩云細雨問房半臂寒重翻　篋涙難乾祗餘金縷鞋猶在提向燈前百遍看來何緩緩去忽忽昨夜分明入夢中却與病時渾不似遠山微碧淡霞紅紅樓慘慘夜陳尸萬喚千呼總不知腸斷梨花雙頰印　　猶作淡胭脂欲憑　手寫遺眞略覺眉痕未入神人道阿芬還肖母照他添寫一分顰縷金箱子背人開斷素零　檢幾回和着蠻箋斷腸句摧燒一二寄乾隆官窰胭脂紅地粉彩雙耳瓶古物圖二十四 
泉台病裡纖腰瘦不支憑肩預索悼亡詩當時未忽從伊語今日詩成若個知獨夜沈吟夢不成何須苦憶十年　枕邊臨訣無多語儘彀傷心過一生香寒酒渴夜迢迢只算平生慣寂寥二十年前燈影裏本無人共可憐宵去年親　繡羅　豈料而今殉玉　錦襪一鈎　月瘦夜台路滑倩誰扶歲　事事費安排米價聞從雪後加扶病殷勤親說與要郎從此學當家　妝依舊奸丰姿替把桃蘇理　絲怕聽侍兒和涙說　蟬猶似上頭時對影當年　語歡每敎兒女勸加餐而今上食　筵畔蝶紙零星麥飯寒哀思流溢傷心人讀之腸斷寫示王君又不知作何感想也 
小說 
[潛艇歷險記] [  翠岑譯]  
　　第十六章　月灣之戰 
時機促矣德巡艦見火箭之光絕駛而來者六七艘艦長台列克急偕俄軍官入　　口隨閉水面飛機騰空起而日十九號亦没水矣艦長委駕駛之職於麥快亞而己則與諾愛爾共伴俄軍官於士官室諾愛爾雖稍諳俄語顧格格不能達幸艦長與俄軍官均善法語於是互傾意見無患扞隔而亦無須遲緩之通譯矣俄人爲海軍大佐名勞特司基身長顔胖雜有韃靼人之氣度當艦長詢以俄海軍現狀時面示憂容蓋彼今日之處地實難彼與俄海軍中多數軍官均矢忠於前皇室者今旣處主張平等與絕對民治的政府之下迺至爲不寗俄國軍紀蕩焉無存士卒將校半爲舊時帝國海軍半爲革命政　所委一言蔽之則正如俗語所謂七　八倒雜亂無章而已内爲國人所棄外爲德軍所攻俄海軍實無味於烏合之衆而束手待毁之羣舶耳愛國二字久置不顧則他復何言勞特司基之言無非凶惡之消息陸上則德軍長驅而進直逼彼得格拉與之抗者率爲不相統屬之小部俄軍海上則俄海軍之命運已盡退避於月灣之絕地惟待消滅於鳥有國中情形更不可問革命軍中自裂派别前敵逃歸之軍人每至率以千計連袂投入過激黨之軍餘不入黨則各歸鄉里以實踐其均分田地之政策軍械廠形同虚設存儲之彈藥分散凈盡工人之工資昻貴載人聽聞而得之者猶言無補以糧食飛漲且不可得也勞特計基談畢入其寄寓之小室諾愛爾喟然曰彼人所言令吾無歐彼今所處正如犁下之蛙艦長汝不觀其言時乃至小心乎彼欲發洩者至夥特不願盡罄於吾人耳台列克曰吾爲俄國憂俄國實已萬無僥倖之理然亦自作自受耳行見其爲敵奴後始將懊悔而無及也雖然自此而吾人之肩負將更重矣吾更望者則吾儕離此之前必須重創敵人否則彼等停戰條件一訂而吾曹爲釜中魚矣 
日中八時諾愛爾始治其職務是夜R十九號終宵行駛謹愼遠避里加灣之德巡艦而浮行於海而諾愛爾登甲板見天候至劣低而尖頂之浪猛擊艇身艇之首部時爲决濤所掩仰視天際則濃黑之雨雲徐緩飄動顯示數句鐘前曾有大風時麥快亞事亦畢出登甲板問諾愛爾曰聞砲聲乎諾愛爾諦聽之則確聞極微之隆隆聲遂答曰聞之似甚厲也麥快亞曰然福　愛斯吾人殊幸德人方猛撼俄人而吾國及協約諸邦則反得敵人之戰艦也汝待此有所見即聞之艦長言已遂下一小時後大隊德艦見於東北戰闔艦分爲兩隊　擊極猛目的物何在則潛艇上低不能見左右兩翼爲輕巡洋艦有魚雷艇天空則徐柏林兩艘及大羣之水面飛機從事於偵察敵情艦長司托克台而正欲發令下潛德艦之形勢忽變戰艦之一隊前向月灣（里加灣北之海灣）進逼砲轟愈厲其一則駛向西北其計顯欲繞哇雪而及台古二島（在月灣外）之後而斷俄艦之歸路 
司托克台而極爲謹愼有德載艦後方之魚雷艇隊與空中偵察之飛機在Ｒ十九號欲駛近魚雷程内迺至危險設在海水清淺之處潛艇之形决不能逃空中飛機之目幸也北方自薄暮延長之微光今已爲雨雲所掩潛艇之機會漸近俄艦抵抗亦極猛德艦　有因受損而出隊者新共和國之驅逐艦更爲困獸之反　猛撲强大之敵艦雖勇武之數艘終爲砲火所集而沉然彼等所發之魚雷亦每洞穿敵船之腹而與之共沉水底也 
大雨驟至德艦淡灰色之船身漸不能見Ｒ十九號之時機至矣作戰時至趣裝雷管艦長令發Ｒ十九號遂於雨點噴濺之浪中没水至十八尺艇首正向敵艦叢集之中心 
[自由談之自由談] [  不冷]  
　　事前事後　凡事預備於事前則易倒拔於事後則難故一事之來必須盡力以爭先着苟失時機自後雖費千鈞之力無可如何矣 
雄倡君豪天醒九如　岑柳遺許嘯　澹墨間　諸君鑒本月份辱承投稿略備潤資請各具條蓋章向本館會計處支取可也此佈　編輯部啓 
 
 

Page 15

 
 
   
 
 

Page 16

 
 
   
 
