# 1905 - 166 - 4911557

 

Page 1

 
 
[電傳諭旨]  
　　五月十八日內閣抄奉 
旨榮兆溥佩常福奎華著賞給二等侍衛吉順恩來同春鐵拴著賞給三等侍衛英惠秀昆瑞康世彬著賞給四等侍衛均在大門上行走欽此 
[電傳宫門抄]  
　　五月十八日召見軍機瑞興 
鹽城陳惕庵孝廉擬請屏斥優伶疏稿 
爲時危勢迫請斥優伶以示憂勤事臣讀近歲 
詔書知皇太后皇上罷內府冗員裁外省織造　宫禁度支禁疆臣貢獻孜孜求治語多切至海內聞風相賀以爲太平可期然而敎坊未罷冗食仍多歌舞未休賞賚無度殆非所以崇節儉示憂勤也草茅一介不知忌諱竊謂皇上欲掃除積習補收時艱當以屏斥優伶爲第一要義臣聞西人謂中國四萬萬奴婢娼優居五十萬優伶雖無實數可稽約計亦當十有餘萬此十餘萬人以之爲農商學工藝何所不可而乃美食鮮衣坐分四民之利較胥役乞丐僧道耗費尤甚已大違古人生衆食寡之義况此輩出入宫廷交結閹宦招搖請託何所不至昔世宗憲皇帝怒伶人擅問官守曾枚殺之今之優伶旣多於舊保無有干預政事　犯國紀者乎與其防之　嚴何如 
 
 
 

Page 2

 
 
擯而勿近此宜屏斥者一臣謂今日時勢漢臣諸葛亮所謂危急存亡之秋也英據西藏德窺山東俄擾蒙古新疆東三省祖宗發祥之地日俄分據返璧無期波艦東來謀奪我粤閩瀕海之地以爲根據而壞我國中立之局則外侮日逼莠民土匪所在皆是文武蒙蔽有類養癰練兵警察半屬虛聲州縣團練毫無實際一旦伏莽蠭起將有土崩瓦解之患則內憂方大况國用益困洋債益增加派益多民生益促邦本益危官吏益貪路礦學堂諸事益僞强敵外患益迫此嘗膽臥薪之日豈和聲鳴盛之時此當屏斥者二臣謂臣道衰薄環球各邦未有如我中國者也昔甲午中日之役海內震動宫禁憂勞凡有人心當知戒懼而江西巡撫德馨於其時酣歌恒舞以千金遠聘名伶爲督臣張之洞劾罷庚子聨軍入京鑾輿西狩罪已哀痛之詔讀者涕零而桂林府知府孫欽晃於其時聚客稱觴日演俳優又有署馬平令何烈文於賊氛猖獗郡守周繼仁戰殁之時開筵演劇後爲督臣岑春煊劾罷一入仕途天良遂少樂禍幸災如此輩者何限特未盡發　朝廷無由加以罪耳然亦有不能專咎臣下者臣聞車駕還京以來內廷所蓄不少梨園萬幾之餘每聞鼓吹欲以此激厲臣心不亦難乎上行必至下效格非先自 
君心此宜屏斥者三臣聞秦昭王臨朝而歎范唯問之王言吾聞楚之鐵劍利而倡優拙劍利則士勇優拙則思慮遠以遠恩慮而御勇士吾恐楚之圖秦也然則優伶之工拙固敵人覘國者所必加之意矣數十年內菊部馳名無如京邑攜尊觀劇貴賤胥同妙舞新聲王公激賞當場持贈不惜鉅金一經品題聲價十倍朝士之風流自賞者或以被其容接爲榮外省名城大埠凡有戲場以重價延請名優必於都下猶之購利槍快砲者必於英之倫敦德之柏靈也夫以首善之區宜爲人材所萃而馳名出色乃在優子俳兒舉國之衆好環觀不以民困邦危而稍改準以秦昭之語於以歎朝貴憂慮之淺足以快列强樂禍之情是不大可痛乎此當屏斥者四臣願皇上援古人撤樂之義散遣優人非皇太后慶典不召人宫有以此進奉者交部嚴加議處飭五城御史戲館概予封禁中外大小現任臣工有於公署私第演劇者以曠職論如此則政體清肅幸門不開 
宵旰憂勤薄海共覩以振百寮泄沓之習則天良各勵以杜敵國鄙夷之口則敬畏以生自强基礎莫先於斯臣愚敢昧死上書不勝屏營祈禱之至 
[日俄議和開列三十二欵本館天津專電]  
　　探聞日俄和議日索三十二欵俄多俯就惟割　海參威一欵俄執不允（師） 
[日俄商議停戰]  
　　十八日法文報云俄日兩政府現尚在商議停戰之約 
[俄將賣降旅順已定罪檢斃]  
　　十八日字林報云在青島之德國提督接一秘密消息　俄降將司徒塞爾經軍事裁判所查出其受日金三百萬元故以旅順降日遂以槍擊斃此事青島人已共知惟尚未知確否 
[俄領事請將俄犯病夫遣令回國]  
　　日前龍門輪船由煙台載俄軍犯至滬即經上海道照會俄總領事請交由中國管束兹聞俄總領事昨已函復道憲略謂龍門輪船由烟台載來俄人本總領事查明實祗十六人內犯人十一名更夫三名曾在旅順由日本兵官遣至烟台其餘二人係患病水手一名羅馬克一名沙羅亭已經烟台中國官禀報政府准其囘國醫病此外並無兵丁濳逃來滬以上罪犯病夫自可遣其回國不必歸中國約束云（豐） 
[查明俄艦並無軍裝]  
　　上海道袁觀察前得日總領事照會謂俄艦藏有軍裝要件飭查速復等語因即照請稅司派員住查旋查得通船並無軍裝要件實係空船業已照復日總領事查照矣（金） 
[譯美政府新改華人游厯美國洋文執照]  
　　美國禁限華工一事我中國人民咸極注意力謀抵制昨見美政府頒發新改華人游歴美國洋文執照一紙爰爲照譯如下此照應照一千八百八十四年七月五號批准美國議院所議之約第六條修改各語施行並應將一千八百八十二年五月六號所訂華人之條約實力奉行該領照人由以下簽字華官查明實係上言之約註明並非禁約之人所以美國政府准其至美國境內游歴居住（巽） 
[南京學界公電（爲華工禁約事）]  
　　商會曾少翁鑒貴會抵制美約寗已全體賛成候示實行寍學界公電（南） 
[曾少卿復本埠外埠函（爲華工禁約事）]  
　　賜書諸君鑒前因梁使擬改約章美廷一無承認復欲派員駐華專驗華人赴美護照并有在美重行清查華人名籍情事屬在國民與有責任是以集衆會議相戒不用美貨以爲抵制正籌議間適美使柔君來滬遂有十八日二十二日往來酬酢藉商一切之舉所有美使允改工約優待士商各節亦旣一一登報自是厥後日接本埠外埠來函多所責備有謂受美甘言所紿者有謂中美緩兵之計者事雖過慮言尚近情　皆心焉識之拜嘉誠熱乃不謂近日某君來函竟有苟非受人賄託當不遽變初心之語爲之錯愕者久之噫此鑄之過也此鑄不信於人之過也萬一工約不改良士商不優待鑄將何以自明此問題不容不豫爲聲叙美使柔君二月以後如果不踐所約惟有照行前議專設總　聨絡各埠實行抵制各法上海應用會費不煩二人如變初心有如皦日（南） 
[伍侍郎論美國華工禁約北京]  
　　美人苛待華工一事或有問於伍侍郎曰今不與美畫押續訂工約則華工之受美苛待者更無已時伍言美國禁工之約其苛刻已到絶頂今卽不與之畫押續約其苛待華工之法亦已無可復加若與之續約而許其苛待則曲在中國政府若不與之續約而彼非理苛待華工則 
 
 

Page 3

 
 
曲在彼故此次若不减輕苛待華人之例斷不能與訂續約聞外部諸公皆以爲然（日） 
[盛宫保奏借洋欵贖回蘆漢鐵路之意見北京]  
　　蘆漢鐵路自奉旨著商都會同北洋大臣切實查辦盛大臣乃思得一法謂此路與洋商合辦所用之各項人員曁各項帳册均在洋人掌握未免大權旁落莫若將此路贖回歸國家獨辦庶幾權柄在我事事易於稽查惟鉅欵難籌不得不暫借洋欵認彼利息分年償還收回路權以免牽制因與某國商人一再磋商擬借銀若干萬磅爲贖全路之費俟將此路贖回所有在事華洋各員及各項帳册悉歸中國專派大員管理外人不得稍涉干預日前已據情片奏聞已奉硃批交外務部商部議奏矣（需） 
[美新使謁見外部堂官之改章北京]  
　　美柔使謁見慶邸那瞿兩尚書一事已紀前報按向例各國公使始到中國皆至外部會晤各堂官此次柔君於到任之後即函約慶邸於五月初一日到邸相見旣見慶邸之後又函約瞿那兩尚書於初十日在外部相見而於外部侍郎相見在何日尚未提及此從前所未有者也（日） 
[各國派員考察中國政治北京]  
　　日前各國公使照商政府謂各國派員遊歴京師並欲考察中國政治請准各員前至各署遊歴以便考察政治云云昨已有英日等國洋員赴吏部查看矣（訟） 
[德副領事至青浦商築佘山馬路事青浦]  
　　上海工部局在青浦縣境七寶鎮釘樁立界圖築馬路一事日昨領袖德總領事　君派副領事麥君赴青邑田春庭大令切實商議麥君謂工部局開築馬路接通佘山貴治民人咸沾便利七寶等處各地主深願照上海界內築路辦法由工部局給價開築貴縣所取各結出於抑勒非各地主所情願鄉民滋閙一層自可不必過慮請通融允許等語田大令答以青浦縣係屬內地開築馬路非約所准行即有奸徒貪利售地一經開築必於水利墳田均有妨碍鄉民不服事在意中設使閙成交涉豈本縣所能在咎此事已由本縣通禀上憲應由我中國政府作主斷不能擅自應允麥君去後大令又修函答覆德總領事兹照録如下逕復者昨奉大教具悉一是頃間副領事麥君惠臨敝署接見之下所談均礙難照辦用將爲難實在情形布陳清聽查敝邑七寶一帶係屬內地逈非通商口岸可比旣與滬地情事不同今工部局無端在民田釘樁立界欲圖開築馬路亦顯與約章有背該處墳墓田廬鱗次櫛比小民身家性命所繫勢在必爭目前幸尚能安堵如常者蓋迭經敝縣再三開導告以案經通禀自須靜候憲示辦理方免遽肇釁端不意麥君轉謂民情樂從呈案業户各結又指爲縣中勒取須知農田水利關繫民生鄉民固斷難允從而事非約章准行縣中亦萬難答應况工部局擅釘樁石此種舉動尤易激變城鎮相距數十里鞭長莫及工部局旣甘背約章萬一釀成事踹敝縣斷不能任此重咎辱承會商敢布腹心想執事公正爲懷自無左袒尚祈按約迅飭工部局即日停止以安民心而免肇釁地方幸甚敝縣幸甚肅復順頌日祉（農） 
[吏部擬設講政學堂北京]  
　　日前吏部商議設立吏治館以備候選人員學習吏治日昨各堂官又議改爲講政學堂廣儲各署則例外省各府州縣地志吏治表册學界新書及新訂法律各書咨調精通吏治品端才長之州縣等官數員到部充當教習每月候選官員於投供時上堂聽講吏治並令閱看各書俟學有進益再添月考分别奬賞將來學有成效若輪選無期即著充爲本堂教員發給薪金（訟） 
[仕學院揭曉武昌]  
　　湖北仕學院改章甄别已於十四日揭曉計取同通州縣三十一員佐雜四十四員示期十五日覆試同通州縣前列五名楊忠恕王勛耿樹萱陳祖桐金策先佐雜第一名方新（比） 
[鎭江西瓜灣大火鎭江]  
　　鎭江西門南首四瓜灣一帶草屋茅棚鱗次櫛比於五月十六日午後該處周姓家忽然失火延燒鄰右道府以下文武各官均到塲彈壓時值大風火勢愈烈寶蓋山天主堂警察局各洋龍及各善堂水龍竭力施救約歴三點鐘之久始得漸漸熄滅共計瓦屋茅廬一百八十餘家同遭一炬並有某姓兩幼孩不及逃出均遭焚斃誠浩劫也（觀） 
[吕尚書電調譯員不來]  
　　商約大臣吕尚書因與德國訂商約必須熟諳德文之譯只始免誤事而左右竟難其人因於日前電調前京師同文館德文學生現補商部平均司郎中陳堯到滬以資辦理兹悉接到商部復電謂該郎中現充要差不克赴滬（　） 
[蘇撫陸奏辦理蘇省政治大概情形摺]  
　　續五月十八日一維持圜法蘇省銅元現設新舊兩廠新廠經上年八月問前署撫臣端方奏請添設工程浩大迄今尚未落成估工計時約須至九月間方能開　已由臣遴委幹員督飭嚴催赶造至舊廠係光緒二十七年臣在藩司任內開辦當時限於欵項規模尚小現經臣覆勘廠旁基地尚可開拓當兹庫欵奇絀之時練兵籌餉皆仰給於此不得不極力擴充業　委員購地繪圖添造廠屋俟將來機器增添尚擬搭制雖工本較重絶無餘利之可言然旣可以救市面之錢荒復可以杜私鑄之流弊爲便民計雖虧本亦在所必行至寶蘇局新鑄有當五錢一項亦原爲便民而設所以補銅元之不足廼辦未數月私鑄充塞流弊滋多臣到任後采訪情形當與司道籌商先行停鑄一面委員暫就寶蘇局趕鑄制錢廣爲流布以濟民用此目前辦理錢幣之大概情形也一嚴治梟匪蘇省地面港汊紛歧梟匪出没横行無忌上年經前暑撫臣端方盡力懲治稍稍歛迹日久生玩難保不故態復萌臣竊謂治梟宜先治梟目梟目治而梟黨自散因於　到任之前一路留心察訪已預派幹員濳往各州縣各鄉鎭暗地 
 
 

Page 4

 
 
密查將頭目姓名住址一一紀録到任後首先出示懸賞購線一面飛札太湖水師及蘇捕飛划各營一律緝拿嚴定賞罰三月間經飛划營統帶徐錦堂獲到著名匪目靳啓發一名立卽訊明就地正法出力員弁當給賞洋一千元以示鼓勵嗣後續據各營禀報先後破獲著名要匪三起正在研訊此外尚未獲到者仍責成各該營指名訪拿務在必獲以除地方之積害此目前辦理梟匪之大概情形也其餘應辦事宜若整頓警察振興墾牧開設仕學館一切當次第舉行俟辦有端緒續行奏報臣以菲材謬膺重任雖竭愚慮恐無裨補惟有不計毁譽不問利害實事求是以期仰答高厚鴻慈於萬一所有微臣到任後辦理實在情形理合恭摺具陳伏乞皇太后 
皇上聖鑒謹奏（蠱） 
[直督袁奏遵旨嚴禁刁紳蠧役滋擾寺院並分别聲明摺]  
　　奏爲遵旨嚴禁刁紳蠧役滋擾寺院並分别聲明恭摺仰祈聖鑒事竊臣恭閱邸鈔欽奉三月初八日上諭前因籌備捐欵迭經諭令不准巧立名目苛細病民近聞各省辦理學堂工廠諸務仍多苛擾甚至捐及方外硃屬不成事體著各該督撫飭令地方官凡有大小寺院及一切僧衆產業一律由官保護不准刁紳蠧役藉端滋擾至地方要政不得勒捐廟產以端政體欽此仰見朝廷軫念民瘼愼防流弊感悚莫名伏查民間祠廟不在祀典者由地方官曉諭民間一律改爲學堂早經奉旨通飭在案又恭閱欽定學堂章程內載創立中小學堂皆得借用寺觀公所等語謹繹先後諭旨章程是地方官應行保護之廟宇係指列在祀典者而言其未入祀典各廟字率由紳民禀　改設學堂相安數年業已允協誠恐僧衆誤會聖意紛起爭端藉關隱射之門致壞已成之局有不得不分别辦理縷晰聲明者也臣惟興學育才爲富强根本軍國大計無逾於斯直隷學務經臣竭力經營現始稍有規模但終限於財力賴有不入祀典之廟宇通融修改早日告成其或確載祀典曁僧人手置產業均不得稍有侵佔俾清界限餘如淫祠本干例禁私設菴院律有明條又紳民先曾布施原無殊於善舉或僧衆情殷報効未便令其向隅者均由公正紳耆分投籌辦應請悉仍其舊以昭大信倘有刁紳蠧役藉端滋擾遵旨從嚴禁辦不稍寛容所有應行聲明各緣由謹恭摺具陳伏乞皇太后皇上聖鑒訓示謹奏（露） 
[日致仕大臣與各部會議]  
　　十七日東京電云今晨九下鐘爲始致仕大臣伊藤寺四人與外部海部陸軍部三人會議於桂首相之宫邸譯字林報 
[英使與俄外部爭辨擊沈輪船案]  
　　十七日東京電云駐俄英使爲聖結而特輪船被俄兵輪擊沈一事照會俄外部蘭姆斯陶夫伯爵謂此事甚爲重要恐起糾葛并要索賠欵聲明以後不可再犯此事蘭伯爵答復此事將交海部辦理并謂去年所允許英國之約並不違犯聖結而特輪船之事或恐俄兵輪誤認故致擊沈譯字林報 
[遣使會議摩事之交涉]  
　　十七日倫敦電云法首相警維益君與駐法德使於上禮拜每日會議謂法能先與德訂定合同則或可應允遵專使至各國公會會議摩洛哥事譯字林報 
[猶太人議爭公舉權]  
　　十七日倫敦電云俄華爾騷之猶太人探聞俄所設國會之政策有不准猶太人有公舉權之謠言因此大爲震動屢次會議甚爲激昻後爲警察及陸軍驅散譯字林報 
[俄水手兵不願與戰之原因]  
　　十八日字林報據曾與海戰之俄武員云當海戰時俄兵輪之水手兵皆不願戰因自波羅的海至遠東途中屢受員弁之虐待故以此報復之當時所用之大砲均由員弁自行開放并有水手兵多人因不願與戰開戰時即躍入海中譯字林報 
[一月內輪帆各船損傷計數]  
　　據西五月一號之船務每月報調查西三月內輪船及帆船擱淺損傷之數計帆船之全失者五十五艘內有二十艘迷途擱淺四艘撞沈一艘自沈五艘抛棄十七艘不能再用八艘不知下落帆船之受損者一百四十七艘內有三十艘迷途擱淺三十四艘撞損四艘焚傷二十三艘損漏五十六艘因風雨損受輪船之全失者四十艘內有二十一艘失路擱淺三艘撞沈一艘焚燬三艘自沈一駛抛棄十艘不能再行兩艘不知下落輪船之受損者計有三百二十六艘內有六十九艘失途擱淺九十八艘撞損十五艘焚傷一艘損漏六十一艘因風雨受損此外另有輪船八十二艘或汽機受損者或錫罏受損者譯太晤士報 
[俄雷航船抵瓜哇情形]  
　　十八日香港電云山東青島附近被俄兵輪擊沈之德脫他滔司輪船之船員已於上禮拜三由俄雷航裝甲巡艦帶至瓜哇島白台維亞部 
又電云雷航艦裝煤後即就途他往該船在白台維亞埠時有兵弁四十二人上岸後不回本船故該船開往後逃上之各船員卽由和蘭官扣留看　譯文匯報 
[安平颶風]  
　　十八日香港電云十七日晚關東安平颶風譯文匯報 
[俄皇决定召設國會]  
　　十七日倫敦電云俄皇告知各地自治會之委員記已决定召設國會必不再易其意見譯文匯報 
[法首相擬定久居外部]  
　　十七日栢林電云法首　魯維益君現擬久居外部之職譯德文報 
[法報論英國與摩國之關係]  
　　十七日柏林電云摩洛哥問題尚在續議甚爲和平德人以爲終必允准聚設各國公會以辦理此事法國各報案要英人應卽表其允准之意以証明實有助法之心法時報則責備英國牽擾時局并言法並不願與德交戰使英獨得其利譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[傳騐寗垣小學堂學生江總]  
　　　　初等小樂本議分四城爲四　每區設學堂十所共四十所初因校舍難覔先於本年二月問每區暫開四堂其後由敎員自行覔得公所地方陸續禀請　辦至午飾前四十所悉已成立日前地辦何觀察傳集四十所學生在蟒蛇倉地方驗者共計學生一千二百人各穿操衣形式上亦頗楚楚可觀也（　） 
[選派女學生過漢口]  
　　日前湘撫端午橋中丞爲振興女子敎育起見選派女學生數人前往東洋留學刻已過漢不日卽擬東渡云（泰） 
[稅司聲明關差舞弊鎭江]  
　　鎭江關差役人等每遇有遞禀商人輒案費其　禀投　內山稅司開封取閱或竟發　被獲之　貨或酌罰補稅均遵章核辦關差私毫不能爲力現經稅司　　邇君訪知關差案詐情事爰特出示聲明此義俾商人不致受其欺騙云（升） 
[示禁偷漏絲捐蘇州]  
　　蘇城每屆新絲上市無賴棍徒往往與售絲之鄉民串通代爲銷售或經　帮運往他處或在本地究售倫漏絲捐不可勝數現經　捐總辦丁次軒太守訪悉近有白拉王斌范金果杜增卿等專以偷漏爲務因於初十日出示嚴禁除飭差嚴密查拿外並諭令各絲行每日以所收絲數逐一注明帳薄呈　核對如違查出究罰（隨） 
[招商大通局亟宜整頓蕪湖]  
　　長江招商輪船搭客素衆誠以招商爲我中國所自創照料當必周妥不謂大通局章漫無規則所屈局夥尤爲可惡該處向無躉船搭客上下洋划行李須親自搬運前月杪有一客自携行篋拾級升梯忽一脚踏入夾層板中皮破血流負疼跌入划船幾遭没頂該局夥從旁袖手絶不救援殊非招徠之道也（恆） 
[燈鋪捐分撥保甲警察支用沙市]  
本市燈捐鋪捐向歸警察支用兹由鄂督張香帥札飭將警察局裁撤改爲保甲酌留若干名充當保甲巡勇其鋪　解省作爲警察學堂費用一俟警務員學成後仍分撥各處照常辦理燈捐則仍留本處保甲之用荆州府舒太守江陵縣林大令已於日前會銜出示曉諭自本月初一日起仍每月至局繳納（否） 
[嚴懲犯案革勇江西]  
　　　省常備軍勇丁湖南人陳寶　等於去冬串竊犯案被事主追獲送經南昌縣江雲卿大令移請統傾革退由縣杖責薄懲釋出後仍逗遛贑省迭次犯竊今春獲案復經江大令賣押擬議罪名禀請大憲懲辦昨奉批准陳寳書如　枷　兩月　警示衆　　　禁十年限　　看定奪其黎得安李幼初　　雲等三犯均係爲從亦如所擬插耳箭示衆分别　　交族管束兹出示　諭以昭炯戒（晉） 
[賭惕由飛划管帶江]  
　　　　　吉士大令下車　　　　　　　　　　巢湖人孟　子　　　　　　　　　　　　　　　　　　　戎　當差昨日忽有飛划　管偕　　來松仝鹽捕中營吳金忠都戎謁見府憲田紹白　守將孟力保遂於初十日釋放（責） 
[江寗新定絞絲章程江]  
　　江寗商會前因寗屬蠶絲實爲大宗土產而每屆新絲上市奸商每用加三加四之私秤收買鄉民亦遂　以租　　以低貨以爲抵制致　　不能鋿售於洋莊因議田商會製重十六兩官秤加蓋烙印發給各絲行領用以昭公平現又特訂絞絲章程由商務局通行寗屬七縣一體出示曉諭鄉民照此辦理俾甯絲能合洋商之用以挽利權兹將原訂新章照錢於卜　口兩　　吊繭雙宫以上一概剔凈絞　車週園以五十五寸至五十八寸爲合法絞絲　　　九寸齒要深密磨繩須用棕髮爲合法車爪板二寸寛爲合局車盤須用衣白布最紗庶　烟底根　無論肥　均要匀齊絞絲水宜定漬湯繭撈凈後火要足不宜用柴須用炭火縣自然光亮如有斷爪塘工火曉自行劈凈母得夾於絲內以昭誡（豫） 
[示期收換當五銅元松江]  
　　日前華亭縣趙豹文婁縣屈吉士兩大令奉府憲田紹白太守札文隨卽出示曉諭限本月十六日至十八日至本署大堂繳錢換票俟當念到日照數給發其散在鄉阿者先於十三日起至十五日止令各就近向鄉征局調換（賁） 
[鹽斤加價定議江西]  
　　贑省鹽斤加價一事督憲玉帥意在緩辦而鐵路紳董則持之甚堅現此事業經就緒仍照前議每斤加價四文以三文歸江西鐵路局以一文歸江南學務處　額銷减然歲仍可得十五六萬金傳聞如是未知果確否也（晉） 
[提轅紀事松江]  
　　提憲楊鏡岩軍門札調上海右營及淞南北各營水師員弁到松筮期考取千把外委等缺○東門外汛缺出中軍何雪門參戎遴保高馥蓀把戎升署軍門准之已於初八日接篆視事（賁） 
 
 

Page 10

 
 
[揚州]  
　　前日風傳俄艦駛入長江大憲深恐各處會匪乘間滋事因特通飭沿江各州縣加意保護教堂揚郡濱臨大江目下又值府試地方官奉文後立飭團練局勇並巡警營兵一體嚴防連日在各教堂左近梭巡保衛較平日尤爲嚴密○郡尊張太守定期舉行府考已誌前報兹太守已於本月十一日考試江都甘泉十四日考興化東台十七日考高郵寶應二十日考儀徵泰州均於正塲後二日考試性理當江甘點名時有二幼童卷爲他人冐傾痛哭不已聞已具禀本學代懇補考矣（剥） 
[松江]  
　　自俄國波羅的海運船抵淞以後當局者羽電星馳日不暇給日前松郡提轅疉接各處要電大都籌議對付俄船之策某夜由蘇撫陸春帥遞到密電一通字數頗長惟提轅無此項密碼秘本無從繙譯只得將原電退回○提轅幕友劉君箱篋中儲有洋銀三百六十元前遣本轅留差兵丁鍾良成移　他處鍾怪其沈重信口問之劉以實對不料翌日檢點洋銀已不翼而飛默察蹤跡疑係鍾所竊因卽解送華署趙豹文大令疉次研訊堅不肯承命用荆條鞭其背不知能究出實情否（責） 
[日領事拜會滬道]  
　　昨午一點鐘日本總領事小田切君命駕入城至道　與袁觀察商議良久始興辭而去（渙） 
[電燈廠添購撥器]  
　　南市馬路電燈漸次推　委員鮑二尹因禀明翁太守籌欵添購外洋定造機器一架業已裝配矣（土） 
[營勇獲賊]  
　　前晚住居二十三鋪蘆蓆街之沈三　家被賊穴壁而入竊去衣箱一只次日開單報捕請緝旣而撫標滬軍營勇在陸家浜地方將贓賊查獲拘回營中原贓給失主認傾尚有贜物數件未有失主暫住營中（土） 
[重笞逆子]  
　　前日有王文新者洶洶然將伊生母扭至街心衆鄰羣抱不平相與扭赴十六鋪中局局員陳良玉二尹判責三百板仍交其母管束（上） 
[小孩溺斃]  
　　昨日亭午時有江北某姓男孩至美租界中虹橋相近河中撈取木板失足墜入河中經家屬設注撈起已氣絶矣（火） 
[請驗自經]  
　　前日浦東洋涇鎭鄉婦某氏與姑勃谿旋卽自經身死地保據情禀報保甲總巡局謝岳松明府以事關人命卽著具報上海縣邑尊汪大令聞報即傳同刑仵書役渡浦往驗矣（土） 
[蒞騐自盡]  
　　昨日楊木木即銘寳投縣控胞妹楊氏被妾推斃河中請驗縣主汪大令於午後帶同刑仵書差人等前往商郎中橋屍塲驗得諉係自盡並無别故因卽塡明屍格飭令備棺收殮候傳一干人証到案訊究（金） 
[上海官事]  
　　昨日江安糧道譚柏臣觀察啓字由江寗來申　奉江督周玉帥札委監視本月二十日南洋官彩票開彩也○浙江試用道陳壽嵩觀察翼棟昨日由杭來什長發棧定於即日北上赴京引見○西門盤查悉委員李二尹朝植昨日飭丁到道禀銷病假（金） 
[上海縣案]  
　　婦人黄王氏投縣喊求驗傷前晚汪大令提訊氏供夫故多年稍有積蓄被朱雙喜甘言所誘遂與私識將婦人領至天津居住五年所有積資盡被騙去朱又在津另娶一婦置婦人於不顧婦人祇得來滬居住不料前日朱又來滬上强攫首飾不允致被毆傷求究大令核供判姑候飭差查明核辦○前日婦人季胡氏携媳陳氏到縣呼冤至晚亦奉大令提訊胡氏供兒子子修去年在美國賽會今歲五月回申忽有鄰居王讓堂陳秀芝陳靜卿等誣稱欠伊鉅欵將子扭押捕房多日未訊兒子並未欠欵無端被控求請提究大令得供判候移查實情再核（金） 
[馬路工程局紀事]  
　　馬路工程局諭充新馬頭江北划船管帮朱六近因病故報明翁太守招人補充○經收工程局浦江船捐之徐金和近因承包期滿現已另易吳姓接辦每月認繳洋銀一千四百元（土） 
[銀樓錢莊欠欵交涉由律師清理]  
　　本埠義善源等二十餘家錢莊同○英美等國公廨環控老鳳翔銀樓趙菊椒等倒閉虧欠鉅欵一案讞員屠司馬正在飭差傳訊昨日上午十點鐘英國費烈律師投案聲稱敝律師爲老鳳翔虧倒各錢莊之欵見山各錢莊延敝律師清理帳務各錢莊並公舉受囑人丁介侯辦理此事惟向例被告人之產業歸受囑人執掌方可合例兹被古有地若干畝曾托道逹洋行褂號是以投案請出一堂諭著道逹將此地契交與受囑人執掌從前福懋祥虧倒一案亦如此辦理尚盜俯准所請高易律師帮辦而來脫聲稱費律師所請一節頻俟會訊時再定從違中西官亦以爲然兩造遂退去（木） 
[會訊英商控鄭湘藻騙去開礦股銀案]  
　　英商伊德延高易律師控華人鄭湘藻騙去開礦股銀三千餘兩疉經讞員會同西官研訊昨日上午九點鐘英德副領事臨廨會同襄　孫耳三明府覆訊高易律師投案請追尤嘉言呈遞禀詞謂與鄭誼屬親戚願覔保將鄭並鄭之保人易有祺保出清理此事德君謂必須先　繳銀方准覔保清理鄭供若不准交保出外　人能了此事易有祺供請交保出外十日先措繳銀一千兩然復將店啓封德君不允復由孫　府與德君商酌有祺之弟易德卿卽泰生祥服東亦拘案禀稱求寛限七天容小的措繳銀一千兩并請將泰生祥開封然復將有祺湘藻分别交保回籍售產得價呈案候示舍此别無善策明府得供與德君斟酌良久並與高易律師申明一切方准如所請（木） 
[公共租界公廨晚堂案]  
　　前日任新控蔣瑚卿不贖田單一案昨經孫明府提集質訊原告未曾到堂保人張福山供光緒二十六年分蔣將方單三紙計地四畝有零央小的向任抵洋銀六百元自抵以後祇收過洋一百元前年任將所抵之單交小的著令催贖及向蔣追案一味延約求請嚴追蔣供並非有心不贖買因近况　迫現　託人設法再求寛限明府得供斷令蔣再加息二百元著交安保出外限一禮拜內先繳洋五百元餘少三百元分六七八元個 
 
 

Page 11

 
 
日內還清著令當堂具結再延提比不貸黄子善控榮少甫攫取書板屠司馬准詞簽差傳齊原被告於前晚由襄讞孫明府提訊黄供出資倩人譯成新書做就紙板於本年某月間爲同業榮少甫攫去求請追究質之榮供此項書板係由同業宋少雲押去洋銀五百六十元有據呈驗孫明府以黄係誣控飭令當堂將案註銷黄復嘵嘵置辯　府謂如與宋果有糾葛俟宋回滬再向理論不能拘榮藉端誣控即援筆判曰黄子善與榮少甫旣無交涉憑空妄控　屬不是應將此案註銷完案○婦人許張氏控甘良海竊去金戒玳瑁等物經孫明府訊明實係借物付質因將甘繳當本至晚甘卽措齊洋五十一元當堂呈繳明府給原告收領具結完案○前日婦人吳趙氏控向金安庭索欠不還反被行兇由屠司馬飭提到押候過堂昨晚經孫明府訊問金將洋銀二十元當堂呈繳明府給原告具結領回（木） 
[共租界公廨早堂案]  
　　楊炳榮即前任黄司馬之帳房曾在公堂具領迷路幼女一名藉充使婢近楊將婢用非刑凌虐被西捕查悉一併拘至捕房昨晨解堂訊究揚供此婢因竊鄰人之物稍加恐嚇屠司馬商之美副領事安立德君判將女送幼女所留養楊押西牢四個月○謙和洋行前控買辦陳鵬飛一案由公堂判押西牢六個月至昨日期滿山捕解案正欲開釋保人林河琴到案禀已將陳控告請留暫押歸案訊究屠司馬允之○日商都甲勒彌前控保人章長發與嚴桂寳經借洋八百餘元私吞圖賴當經飭提昨經捕房僅提章一到案中西官判押候訂訊○日前捕房拘解謀斃鄭贊臣案內之趙阿寶一名昨晨解案請訊屍親鄭王氏供三月十八日兒子被人殺死至晚八點鐘趙同吳傑　之妻兄葉海質與一不知姓名之人來至小婦人家問贊臣在家否旋即怱怱而去因此疑趙必知情趙供小的在大馬路美時行爲店司已有三載以前在吳傑臣家傭工三月本年三月十八日晚吳之　兄葉海寶偕吳之車夫來喚小的領至鄭王氏家小的見　主之親不得不從實不知彼等有謀殺之事司馬商之安君判令交保候核○褚李氏控被楊言哉在路調戱向其理論反敢兇毆因此鳴捕拘案官判責三百板（木） 
[法捕房紀事]  
　　某洋人扭傭婦蔡寶至捕房控被竊取衣服二件潛行逃逸在途尋見請爲追究蔡供因不願爲傭當向主人辭歇主人挾恨誣指行竊捕頭命交保俟堂期解案訊究○賭棍　玉囝與同黨分贓不匀互爭閙扭入捕房捕頭命押候解堂究　○積竊吳阿四王德如行竊衣服水烟袋等物爲包探查獲吊到原贜一併拘入捕房捕頭命分别管押候堂期解訊（水） 
[美租界捕房事]  
　　前日有某號巡捕在北河南路見某甲頭上受傷甚重倒臥路旁察其情形似被馬軍撞倒碼傷即雇車送入捕房行至半路甲即因　斃命捕頭令舁送裴倫路工部局驗屍所再核兹因甲並無屍屬來認因令地保前備棺收殮○　晚某西人偕其婦闖入天潼路協源烟紙店內强欲假宿店主阿阻不理喚巡街印捕到來將男女一併拘送捕房捕頭令押送至該管領事署禀請訊究○昨日簡問未余阿金在武昌路與同伴張阿松因事互毆余　用木　將張耳際擊傷由　捕一併拘送捕房捕頭令將張送同仁醫院醫治余押候解堂（火） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
拿索振生等赶進攔毆王玉玨坐起喝駡索振生用鐵頭木棍將王玉玨頂心偏右毆傷倒炕林中魁索顯耀亦各用木棍將王廷琛師義功毆傷歇手仍由　缺逃逸王玉玨傷重亦卽殞命次早經兵丁師萬才越牆入內查見投營移出宛平縣勘騐獲犯訊供禀經飭司提省審辦先將索玉琢外委咨革索英索振生王永先後在省壏病故索玉琢等供晰前情不諱查律載謀殺人造意者斬監候從而不加功者杖一百流三千里又犯罪逃走拒捕各於本罪上加二等殺所捕人著斬監候　等語此案已革額外外委索玉琢因本營都司趙萬庚未賞義和團酬謝銀兩輒取挾嫌邀索顯　等謀殺趙萬庚身死已死趙萬庚收受義和團酬謝銀兩即准免究按律不能又以贜論該革弁爭贜讐殺自應按照凡人謀殺問擬案玉琢合依謀殺造意者斬律擬斬監候剌字恭逢光緒二十年正月十五日恩詔核其情罪係謀殺造意擬斬在部議條欵不准援免之例秋審已應情宜且係統屬官謀殺長官于名犯義况又另釀一命情節較重應請旨卽行正法以昭炯戒索　生聽從索玉琢謀殺都司趙萬庚並未加功後因兵丁王玉玨拒毆致斃合依犯罪逃走拒捕殺所捕人者斬律擬斬監候業已在監病故應母庸議索顯耀林中魁索振生索英王永聽紏謀殺都司趙萬庚並未加功按律罪　滿流索顯耀林中魁等復將兵丁師義功等拒毆致傷合依謀殺從而不加功流罪律上加拒捕罪二等擬發極邊　瘴充事仍以足四千里爲限至配杖一百折責安置剌字事犯在恩赦以前核以所犯倩罪較重不准减免索振生索英王永合依謀殺人從而不加功律擬杖一百流三千里病故免議至索振生索英王永在監身死之　業據先後驗訊明確並無别故均毋順　除將該犯等病故圖結職揭並備　供招咨部外所有審明　議緣由理合會同兼管順天府府尹臣徐曾　順天府府尹臣沈瑜慶恭摺具陳伏乞皇太后皇上聖鑒　部覈覆謹奏奉硃批刑部　奏欽此 
宫門杪二月二十六日刑部察院大理寺廂紅旗值日無引見克王假滿請安趙爾巽等前往東陵請訓松溎等磨勘試卷覆命仁堃因伊子補整儀尉謝恩郭曾炘請假一個月英信續假十日順天府奏束師得雨三雨有餘宗人府奏改派致祭裕陵派出堃公廂黄蒙奏派補進武職六班派出景恩常山額勒春連魁德峯召見軍機趙爾巽　　 
政務處大臣慶親王等奏爲道旨議奏事摺 
政務處大臣各碩慶親王等謹奏爲遵旨議奏事光緒三十一年正月二十五日准軍擬處鈔交直隷總督袁世凱奏將弁學堂出力各　擬援案請奬一片奉硃批政務處議奏欽此原奏內稱北洋將弁學堂學員先後畢業各省應設立議武學堂速成學堂將弁就地取材無虞缺乏北洋將弁學堂自應俟各班畢業後分起停止辦理學堂出力各員擬援照各省武備學堂及武衛右軍　營學堂放案分别巽常尋常擇尤另案請奬以資鼓勵等語查臣等前於上年六月間議復前署湖廣總督端方奏武備　生請奬摺內聲明嗣後各省武備學堂均應俟學生畢業成就在六七十人以上咨送練兵處考驗相符方准將在事人員請奬文武　計不得過十六員之數尤爲出力者照異常勞績酌保二三員其餘均照尋常給奬曁在事人員仍照向章先期咨部立案奏秦 
　旨充准欽遵通行在案該省將弁學堂爲遠就各營官弁而設與武備學堂事同一律自應比照辦理應令將該學堂自開辦以來成就官弁數目共有若干是否符新章請奬之數併在事又武各員銜名是否已咨立案俟該學堂各班畢業停止後再由該督詳細查明分别奏請給奬由吏兵兩部核復辦理所請將弁學堂俟學員各班畢業後分起停止應請照准其成就員弁仍照　咨送練兵處考驗以昭核實該督所引援照武衛右軍隨營學堂成案請奬一節應母庸議以免紛歧所有議復緣由理合繕摺具陳伏乞 
皇太后皇上聖鑒謹奏奉旨依議欽此 
吏部奏請嗣後漢文武廕生年二十以上者文結到部臣部即比照滿廕生之例免其考試片 
吏部謹奏爲請旨遵行事查定例漢文武廕生廕監生年二十歲以上文職查照題廕年月武職咨查兵部題廕年月有無事故吏部彚齊二三人奏請欽點大臣考試試以古論時務等策秉公閱卷定其甲乙恭呈御覽其文理優通議論明暢者交吏部帶領引見照伊等銜缺分别録用若文理荒謬者發回本籍讀書三年後再行考試等語臣等詳　例意原以此項人員旣荷朝廷恩施予以出身又必詢事考言騐其才學立法本甚善也推相沿日久此項考試已成具文及帶領引見時仍按品級大小照例辦理並不以擬取等第先後爲衡且查宗室滿洲蒙古各廕生年二十歲以上者咨送臣部帶領引見恭候欽定録用並無考試之例同一廕生而滿漢辦法不一似宜量爲變通以歸簡易臣等公同商酌擬請嗣後漢文武廕生年二十歲以上者文結到部臣部即比照滿蒙廕生之例免其考試隨時帶領引見分别內用外用照例擬旨恭候欽定録用其例不引見各員文到之　分别掣籖註册悉照定例辦理是否有官伏乞皇太后皇上聖鑒訓示道行謹奏奉旨依議欽此 
宫門抄二月二十七日工部鴻臚寺正藍旗值日無引見橚貝子假滿請安景恩等謝補進武職六班恩李昭煒謝署禮　右侍郎恩召見軍機皇上明日卯初二刻進內至聖容前行禮畢還海本日已刻美國使臣康槍 
覲見 
練兵處兵部等奏爲籌擬陸軍小學堂章程繕單會陳摺 
練兵處兵部等謹奏爲籌擬陸軍小學堂章程規則繕單恭摺會陳仰祈聖鑒事竊臣等前以各省武備學堂尚無畫一章程難收實姣　擬陸軍學堂辦法二十條於上年八月初三日　奏奉旨依議欽此仰見聖朝經武培才之至意欽銀莫名臣等查東西各國人無不學士亦知兵吾　文武分途相沿已久非專設陸軍各學層累遞升不足以樹風聲而儲材武况時艱孔亟外梅迭乘蓄艾三年刻不容緩陸軍小學堂所以　升中學以上之資亦即爲講求陸軍之本宜嚴定選格以端其始優予奬勛以示之 
 
 

Page 16

 
 
   
 
