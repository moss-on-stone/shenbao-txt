# 1904 - 40 - 4911069

 

Page 1

 
 
[敬募山東急振] [  申報館協振所啓]  
　　今夏山左利津縣南岸漫决被災極重上游費縣平陰范縣東阿等處臨黄民埝衝潰無存隄内各村莊淹斃人口漂没資糧不知凡幾此外東平州被淹四五百村烟臺亦大水傷人不可勝數哀鴻千百萬呼號於洪流巨浸中一飽難謀情誅可憫邇更北風凛冽飢寒交迫身命尤難倖全勢必弱者溝壑喪身强者干戈盗弄言念及此可爲寒心所望四方好善君子顧全大局慨解囊金庶敝所得免爲善不終而垂盡飢黎藉得出水火而登袵席救人救澈古有名言迫切哀求諸維德鑒 
[論中國練兵事]  
異哉中國今日始知練兵也幸哉中國今日尚知練兵也何以言之中國兵力之不振非一日矣當咸豐季年國勢尚盛僧忠親王謀勇善戰而一與英人戎衣相見猶不能稍挫其鋒自是以來法人逞志於越南日本搆兵於高麗我中國興師相助非惟不能取勝且反敗績貽羞而戰日之師受創尤劇痛定思痛殊覺難堪是卽嘗膽臥薪時時以經武整軍爲念尚慮不能雪前恥而伸國威乃以二百三十兆之償金無可挹注甚至裁軍節餉以饜其求計亦左矣然猶苟且圖存未暇加意於兵政也迨庚子拳匪之禍各省軍士託名勤王或潰於中途或殁於戰陣事平之後收合餘燼已屬無多於此而不籌補救之方則已苟籌補救之方國庫卽其空虚武備豈容稍懈不意當事者仿行西法商務學務汲汲皇皇强不議及兵戎之事且以羅掘已竭復議裁軍一若從此海波不揚可追偃武修文之盛也者積薪厝火識者憂之而中朝元老顧視之蔑如直至俄日兵釁已成始下練兵之議抑何見事之晚而慮患之疎乎此吾所以爲中國異也雖然德之敗衂於法皇拿破崙也失地喪師幾至不能爲國一經其相卑思麥刻意振作曾不數載卽能擴張前業海外稱雄日本蕞爾島國也地狹兵弱久爲列國爲鄙夷自明治維新以來庶政改觀尤於戎行加意整飭而執戟荷戈之士遂能衝鋒陷陣絶無退沮之心使舊時弱小之邦一變而爲亞洲强國可見國無論大小兵無論多寡能自奮勉卽可有爲中國雖當貧弱之秋尚不至如拿破崙時之德國而地大物博亦非日本所可比倫前之所以見侮於列邦者殆皆由庸將驕兵不知紀律爲何物耳今者綸音特沛張我三軍特命慶親王總理練兵事宜副以直隷總督北洋大臣袁慰庭官保並簡鐵學士良襄同辦理就京師設立練兵處分設三司曰軍政司曰軍令司曰軍學司以直隷卽補道劉觀察永慶補用道叚觀察祺瑞候選道王觀察士珍任三司正使之職均賞給副都統銜而更特開商部左丞徐丞堂世昌之缺改令在内閣學士候補授爲提調錫以崇銜畀以重任俾令講求行軍布陣之法力圖自强朝廷尚武之心可謂望之殷而責之切矣各小疆吏聞命之餘除將舊有防軍力加策勵外復增募精壯日夜訓練務成節制之師果使將士同心有勇知方馳驅感激軍聲所播敵膽自寒安見今之潛謀瓜分者不從此知難而退是誠轉弱爲强之機也此吾所以爲中國幸也顧泰西之練兵也曰常備曰續備曰預備曰後備皆以三年爲期互相輪替死者有卹典傷而病者給醫藥年老者得資養贍終身可免凍餒之憂用能所向無前人樂効命中國則不然各省制兵本屬有限餉亦甚微不足以供徵調遇有警信倉皇召募謂之勇丁訓練數月卽驅赴前敵責以戮惫疆塲迨時際承平則又紛紛遣歸往往有百戰餘生難謀一飽者於是流爲盗賊者有之潛附會匪者有之彼長江上下游蠢蠢欲動者皆此輩也無怪戰端一開桀黠者規避於前强悍者逃亡於後無人肯爲之盡力國事敗壞職是之由今雖大事變更力矯前失一切軍制操法參酌德日成規然兵不能自練必有教習以訓之管帶以臨之統領以督率之必其平日號令嚴明然後能上下一體如身之使臂臂之使指無所往而不利若統領管帶不得其人縱教習有法恐不久而缺額如故也扣餉如故也軍實不齊如故也卽由王大臣等派員查閱能保其人之不狥情面不受欺蒙乎且中國民窮財盡籌餉維艱亦已極矣今以俄日事殷又値廣西匪亂未靖故有此練兵之舉日後内訌外侮次第漸平能保執政者之不復議裁撤乎夫今之伏莽皆前之所裁兵士爲之也何堪於無形中更增此無數伏莽也此吾所以爲中國異爲中國幸而又不能不爲中國慮也 
[諭旨恭錄]  
　　十二月初十日奉旨分發江蘇道吳成允河南道陳寳楨廣東道鍾昌世奉天知府談國桓山東知府何沂河南知府馮婁生奉天知府田薌穀直隷知將張祖笏江蘇知府榕興貴州知府何肇勳奉天同知孫自鎔北河同知胡玉堂陜西同知陳尚絅奉天直隷州知州鄭承源直隷直隷州知州榮俊安徽直隷州知州德昆山西直隷州知州王文員四川直隷州知州羅芳城貴州直隷州知州謝祖禹吉林知州方世立山西通判章燿奉天通判陳顯廷雲南通判黄培齡貴州通判胡堯年江蘇知縣周祖同山東知縣管錫仁河南知縣延壽浙江知縣葉大琛四川知縣熊登第奉天知縣王壽祺忠聲何厚忱鄒維麟陳良杰丁立謹歐陽朝華直隷知縣王崇焱江蘇知縣王貴銘桂彥璜曾科進山東知縣陳斯祜山西知縣凌榮昌河南知縣李春和聶鴻藻陳鳳池新疆知縣韋德昌浙江知縣陳鏞江西知縣鄭淸彥福建知縣茅祖復湖北知縣唐鼎昌四川知縣張文煥樊潤文福鍾英章儀慶錢福年廣東知縣周貢金李在杓廣西知縣廖萱榮貴州知縣喻懐亮兩淮鹽大使張錦標黄森揩俱照例發往内閣侍讀著英斌　授内閣中書著俾壽補授户部員外郎著春溥補授刑部漢字堂主事著榮山補授光祿寺署氶著明魁補授工部司匠著榮福補授京察官盛京户部郎中錫齡阿著准其於各任内每次一等加一級交軍機處記名以道府用欽此○同日軍機大臣面奉諭旨本日引見之盛盛京户部郎中錫齡阿著記名道府用於十四日預備召見欽此 
[電傳宫門抄]  
　　昨日午後四下鐘越十五分時京師友人專電告知本館云十二月二十三日皇上召見軍機大臣及朱覲恩是日並無明發上諭 
 
 

Page 2

 
 
[開戰傳聞]  
　　俄日搆怨近益岌岌可危昨日本埠某西字報忽連三次電音皆云刻下戰端已啓及攷其究竟則謂得自傳聞然觀日使旣欲離俄則開戰之期似已不遠但本館終望兩國棄仇修好不致禍結兵連也 
[使旌將返]  
　　昨日本埠某西字報云俄國駐日使臣因兩國將次開戰定於西歷二月十二號註即華歷十二月二十七日下旗返俄日本駐俄使臣亦於是日離俄返日蓋得自傳聞云迨薄暮時本邑中外官塲亦皆稱得有日本電音日廷果有召回駐俄使臣之說允若是則非傳聞而係確情矣按本館於俄日爭端甚爲注意旣不敢敌示鎭定藉慰人心亦萬不欲先事張皇致人心因之惴惴姑將各信彚登於報以俟續聞可也 
[節譯英報論法人經略雲南事]  
　　南洋新加坡助報云中法兩國新訂條約許法人建築雲南鐵路此事實於雲南商務大有關係而與英人所關尤鉅按前者法人所築鐵路從無由越南入中國者惟祗一路達廣西邊界今此約定後卽可緣紅河築路達西北經老開以抵蒙自蒙自爲雲南通商口岸鄰近法人所管越南邊界此路旣成又欲另築一路由蒙自抵雲南省城雲南省城商務頗盛然此路工程浩大非歷數年不克告成故以國事而論則法人在雲南所得權利與俄之在東三省無異以商務而論則雲南一地日後必全仰給於越之東京蓋以中國南方法人所開通商口岸有二一在廣西毫無所用惟蒙自略有利益目下紅河一帶黑旗兵與夫盗賊均已絶跡輪船可安抵紅河矣雲南所產之錫以及鴉片可從紅河泝流而上運至海濱以抵香港洋貨洋藥則由香港運至紅河口而以騾馬馱運雲南内地是以香港及雲南南方土貨可由紅河轉運至雲南北方土貨則由揚子江及通貴州之路轉運又南方之貨亦可從緬甸轉入滇中但派領事一員駐紥其處已足保護商民并聞去年迄今由雲南運至緬甸東京之貨彼此相爭以致緬甸商務日增月盛其故亦因紅河尚有盗蹤是以商人咸改由是道也 
[法人拓地]  
　　南洋新加坡叻報云西歷去歲十一月八號法國揭出豫計表計新拓之地多至九百萬平方基羅邁當蓋已十八倍於本國矣人口則有三千萬人每歲費公項八千六百萬佛郎本國貨物之運往各地者値逾三億四千九百佛郎 
[俄京水厄]  
　　南洋新加坡叻報云日前俄京聖彼得羅堡附近内瓦湖忽然水溢以致京城被水所灌一片汪洋舊京及避暑宫亦悉行衝毁敖樂當不爾斯吉親王宫更淹没水中城内外居民數千萬人房屋倒坍無處棲止悲慘之狀幾不忍言當湖水漲溢怒濤掀天之時忽又狂風大作離城稍遠之崇樓傑閣摧毁甚多說者謂此次奇災雖較西歷一千八百二十四年稍輕然傷人實多似乎不在前次水災之下目下城内平地水高八尺以外俄皇特頒内帑一萬羅卜以振在京被災貧民並令地方官設法拯救歐洲各善士聞有此變咸捐巨欵濟之本館按此事除叻報外未有所聞若非海市蜃樓則俄人旣懼兵災又罹水厄其將何以爲生耶噫 
[仰米豐收]  
　　緬甸仰光來信云此聞自西歷去年至今禾稻收成大爲豐稔除供給民人食用外尚有二百五十五萬六千墩販售出口較之上年出洋米石約增十分之三 
[王大司農議覆籌欵練兵事宜摺]  
　　經筵講官太子少保大學士管理户部事務臣王文韶等謹奏爲遵旨悉心統籌妥擬具奏恭摺仰祈聖鑒事光緒二十九年十一月十九日奉上諭前據練兵處王大臣奏請籌欵練兵一摺已有旨諭令各省妥爲籌辦並將試行印花稅等兩條飭户部議奏昨據御史姚舒密杜本崇及本日給事中熙麟奏籌欵流弊各摺現在時勢積弱非練兵無以立國亟應整軍經武切實舉行惟民困日深尤在培養元氣應就公家固有之利嚴杜中飽除弊節流以期欵集而民不擾著實成户部悉心統籌妥擬具奏欽此欽遵由軍機處寄信前來臣等伏查本年十一月初六日練兵處王大臣具奏籌欵練兵辦法内指撥加稅及舉辦印花稅兩條均奉旨交議業經臣部繕摺覆奏在案其限提錢價稅契並攤派重徵菸酒稅兩條均奉旨通飭各省妥爲籌辦今御史姚舒密杜本崇給事中熙麟先後具奏或謂加派鉅欵民力難勝或謂隱患方深請免加徵或謂激使避捐爲叢敺爵雖措詡咯異而恤民固本用意略同欽奉諭旨責成臣部悉心統籌妥擬仰見聖謨廣運折衷至當曷勝欽服臣等竊維非練兵無以自强而練兵必先籌餉謹遵聖訓就公家固有之利嚴杜中飽除弊節流各節悉心統籌妥擬以期欵集而民不擾舉其大端分爲十條計嚴核各省錢糧一條酌提各省雜稅一條整頓各省鹽務四條核提漕務閒欵一條淸查沙田沙洲一條變通四川土藥稅釐辦法一條停止不急工程一條開具淸單恭呈御覽内除停止不急工程一條係由在京各衙門應行遵辦外其餘各條均請旨飭下各省將軍督撫一體遵照各就本省情形迅速籌辦切實舉行總期及早集成鉅欵毋誤練兵之用並將如何辦理之處先行詳細覆奏仰慰辰厪所有臣等遵旨統籌妥擬緣由理合恭摺覆陳是否有當伏乞皇太后皇上聖鑒訓示謹奏 
[籌防奉檄]  
　　松江訪事人云本月某日江南提督李壽亭軍門由江陰防次秉節回松未幾卽奉兩江總督魏午帥來文以江陰添招壯勇五營委令軍門統領所有江陰吳淞防務亦統歸佈置以一事權因於十九日馳赴澄江度歲 
[分統大軍]  
　　廣州訪事人云莫副戎善積向帶喜字營勇五營自接署廣州恊副將又添統鎭標緝捕勇四營及海珠緝捕勇一營沙面捷字勇一營以及安勇六營除裁汰若干並挑充新城巡警外尚存十六營分駐省城及西北業經督憲岑雲帥撤任將所部十六營分别委員統帶以專責成除喜字五營仍歸鎭軍統領外其廣協緝捕勇四營海珠沙面各一營均歸新任廣州協副將玉副戎樸接統至安勇六營分駐西北江則委中協謝恊戎遇奇兼帶 
[再述大亨丸袂焚事]  
　　日本大阪公司大亨丸被火一事已三誌報章兹漢口日報登蕪湖訪事人手函云本月初四日上燈後八點鐘時忽見河之南岸紅光閃爍黑燄迷漫巡警等營知爲火警立卽整隊往援迨督帶洋龍馳過洋浮橋以達江口始知大亨丸在隔江煽機上游韓廠地方失事蕪湖救生局船以及公司中各划船紛紛往救惟聞人聲鼎沸擾攘紛更輪船中人有鳧水上岸者有爛額焦頭者亦有泅至江邊由農民援手者有誕登彼岸一息奄奄者至於水中淹斃火中焚斃之人尤蒿目棘心顷不忍覩至初五日黎明四點鐘許火始漸殺詢之得生者僉云起火之中實因電氣燈迸裂觸著機器房以致鐵管炸開霹靂一聲火光四迸幸管舵人某甲急將輪船駛擱江岸大開艙門使船中各人得以泅水而上因是得全活二三百人其入水致病遇火灼傷者約共百餘人慘罹火劫者尚不知其實數司機之某日人及引水之某西人均不知所在焚去貨物二萬餘件其中洋油三千箱棉紗數百擔半皆大利丸所載在蕪運上大亨者次日公司執事人函請巡警局員派勇數名到岸彈壓並呈請蕪湖關監督洋務局員蕪湖縣主會同駐蕪英領事到船查騐時餘燼猶未盡滅因令幸得生全者齊赴公司聽候酌量撫卹受傷者則　 
 
 

Page 3

 
 
入美國醫院醫治焚死　由蕪湖錢業中人議定每家捐銀三十兩置棺收殮並延照相者各懾一影且派救生局船逐日撈屍均照成一相標明號數以便屍親領回是日有划船數艘馳赴失車處借救人爲符攫取物件經人拘獲送交巡警局員訊究將爲首之甲乙丙三名枷號公司門前示衆觀此是船中諸執事雖當紛擾倉皇之際依然格守船章而市中一切讕言類皆有意汚衊日人胥不足信以爲實矣 
[薊都客述]  
　　京師訪事人云本月初旬某日匪棍某甲糾黨持槍至前門外王皮胡同某妓院劫得一妓劍負而回龜奴某乙深恐錢樹頓摧願出若干金向贖甲不允乙忿甚潛掣利刃刺其腹臟腑俱裂倒斃血泊中旋經巡街勇到來拘乙送官管押次日中城司前往相騐飭將妓院發封一時燕燕鶯鶯聞風逃避烟花藪澤一變而爲落寞之區矣○前者南營西河汛弁拿獲搶劫妓女之匪犯二名解交鐵廠守備署收押本月初旬某日忽有日本人某甲貿然至署聲稱所拘者係日本使署僕夫請卽釋歸供役兵丁告以此案業經解送憲署甲乃怏怏而去次日某守戎急派弁兵護送步軍統領衙門以釋仔肩而免藉口○本月初旬某日宣武門外騾馬市某當鋪突來一婦不知何故與櫃夥爲難袖出利刃自斷一指勒令質錢若干鋪中執事人立卽報案旋由巡勇將婦帶至公所未知如何斷結 
[江漢朝宗]  
　　漢口訪事人云日前有一德國兵艦由宜昌駛抵漢皋小泊德租界勾留數日卽須開往申江○英吉利國某兵輪船由下游鼓浪至漢就五碼頭停泊不日卽須往宜昌○漢口籌餉局總辦楊吉逢太守現奉上憲委辦漢口緝私總局一切事宜刻已詣轅禀謝蒞局視事矣○鄂省創設女學堂已將學生招募足額祇以年關已逼不及開塾大約明年正二月卽當講舍宏開矣○時届隆冬宵小易于竊發漢陽府屬孝感黄陂蔡甸等處盗風甚熾劫案頻聞居民幾有寢不安枕之慮鄂省大憲聞之卽飭派勇丁分投巡緝○湖北官磚廠興辦以來頗著成效兹聞當事者擬就塘角另建一廠以資推廣而濬利源○近有四明林某籌集巨欵在武昌塘角創設玻璃廠蓋亦振興商務之一端也 
[平山題壁]  
　　揚州訪事人云兩淮運憲恩新甫都轉前以郡城銀賤錢荒禀准兩江總督兼南洋通商大臣魏午莊制軍撥發當十銅圓十萬枚以濟民用嗣念年關在卽市中需錢孔殷此項銅圓依舊不敷周轉因於運庫項下撥出朱提若干遴委丁分轉乃鎔解赴江寍添購銅圓若干萬枚交各錢莊周轉○瓊花觀及舊城白塔寺粥廠雖已開設然每日晌午卽已停杓姗姗來遲者不免抱向隅之憾近有好善士每届薄暮令人以巨桶盛粥挑赴茅簷蔀屋分濟飢民左衛街某紳家亦每日亦煮粥若干俟上燈後就門前散給當此冰天雪地寒氣砭肌得此義粟仁漿使鵠面鳩形者稍資果腹是亦施當其厄也 
[示領屍棺]  
　　前月某日本邑二十七保五圖陳涇廟後法國新闢租界中空屋内出有命案經地保郁蘭亭投報上海縣縣署縣主汪瑶庭大令騐得屍身被人揢斃因無屍屬棺殮發壇迄今爲日已多未見屍屬認領爰於昨日出示召令認領計開該屍年約二十餘歲身穿破藍布短衫褲腰束白棉紗帶赤足屍旁遺有氈帽一頂仰軍民人等如有親屬出外不歸者認明年歲衣服相同速卽來案禀請領棺埋葬毋得觀望以憑缉兇究辦 
[移提盗犯]  
　　昨日法界公廨讞員魏蒓隖大令升堂訊案時婁縣差役某甲手持信票投案禀稱前者七寳鎭被盗一案縣主大老爺拘獲盗犯訊出同黨陸阿毛藏匿滬上法租界因飭小的來此拘獲請准帶回大令飭送上海縣署著該差投縣禀請帶回歸案訊辦 
 [P娼寮獲盗> 
　　蘇州元和縣境某典於今年九月某日被盗行劫事後開列失單報由元和縣主金大令飭捕至滬會同英美等國公共租界公廨捕役凌振購得線人汪開太恊同英界包探竇如海及某號西探將正盗李大羅等拿獲解奉前讞員鄧鳴謙司馬訊明口供解蘇歸案各情已紀本報兹汪又訪明夥盗高春山卽錢三及劉轉運周老么李老么四犯藏匿胡家宅大興里流妓金小寳家報由凌捕會同竇探及中西各捕於昨日黎明時前往拿獲起出手槍尖刀解送公堂禀請訊核讞員關絅之司馬略訊口供商之英總領事署繙譯官寳述德君飭連軍械發還捕房候該捕恊同中西包探分别吊齊各原贜解候訊奪 
[解訊惡棍]  
　　著名惡棍范毛毛卽上海縣署捕役曹勝迭經前任英美等國公共租界讞員鄧鳴謙司馬訊供發押美界籃橋畔西獄昨日午後二點鐘時捕頭派令巡捕乘馬往提解送公堂聽候訊辦所有讞詞未經訪事人錄報且俟明日補登 
[逃妾未獲]  
　　前報紀英美等國公共租界租界黄家庫第一百七十三號門牌劉公館主人劉學詢之妾卽妓女金蓮卿串通其父捲物私逃兹悉有某甲者僑居劉公館内曾納金妓爲妾當脫逃後由劉公館報諸捕房時以故外間訛傳如此刻聞金妓已逃往寗波或言仍匿滬上二說未知孰非 
[上海縣署瑣案]  
　　鄉民管全生訴稱小的有祖遺墳地一畝三分地上浮厝棺木數口曾將方單半紙捙與陸姓半紙押與陳姓本月十六日欲將棺木安葬不料已被族叔私向陳陸贖回盗賣與人與之理論一味恃蠻求恩訊斷縣主汪瑶庭大令諭候提訊核奪○前日馬路工程局總辦翁子文太守函送苶阿瑞控陳子蘭石蘭亭欠銀一案到縣大令質訊之下差役禀稱石蘭亭現患喉痧險症由某猪行主暫行保出大令頷之蔡阿瑞供稱小的向在十六鋪開設土行日前永昌炒貨店夥陳子蘭來買大土兩枚小土五斤當付洋銀六十元尚欠七十餘元稱邀伊店主作保迨去未幾偕一學徒何某來稱奉店主命允爲擔保小的信之至晚小的復至永昌索取洋銀永昌店主稱陳已辭歇並無令學徒擔保之事迨尋陳追索又稱實係石蘭亭托購是以扭局送案務乞究追陳供稱小的所欠土價洋銀七十餘元願卽理償尚求寛宥大令飭交的實人保出限三日内繳楚○張顧氏控邢慶華張福生在引翔港巡防局誣控丈夫張毛毛夫叔張桂全掯單霸贖寃被局員責押等情前晚大令提到兩張升堂研訊張毛毛供稱小的家住引翔港耕田度日昔年邢慶華之父將田賣與小的之父後遂叔父桂全剖分今地價昻貴邢欲贖回小的不允邢遂賄通地保局差投局誣控小的等匿單掯贖局員沈老爺不分皂白遽將小的拘押責令交出單契兩次被責一千板復由地保局勇至小的家搜查並欲拘拿小的之弟幸得乘隙脫逃遂被將叔父拘局責押求恩昭雪以全民命張桂全供稱本月十六日小的被局員沈老爺拘去寃責三百板勒交單契至十九日又責二百板餘語與毛毛相同大令騐明腿上板花屬實諭令退去候提邢慶華等質訊核辦并著毛毛帶齊單契來案候訊 
[上海保甲巡防局瑣紀]  
　　前日夏生桂扭陸祥新至二十三七鋪巡防局控稱被欠洋銀十八元請爲追給局員李伯屏二尹訊知事關錢債移送上海縣署請縣主汪瑶庭大令訊究○前晚南市董家渡靝成瓷器店被賊撬門行竊因於昨日投報二十三七鋪巡防局局員李二尹派令捕役勘明予限嚴緝 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
