# 1934 - 173 - 4908690

 

Page 1

 
 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿　問齋文鈔之例輯皇朝經世文編凡講求經濟之學者莫不奉爲圭臬風行濟内幾乎家置一編矣厥後江右饒親臬　駕有續集之刻近年上海葛君子源又以饒氏之書祗采自道光以迄同治雖名臣奏疏私家著述巳有美必收而於海防礦務諸學尚付闕如因　輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦讀名宿取近時名公巨卿之奏牘　　逸士之議論搜羅選剔都爲一編中分天算地輿公法約章律例礦務鐵路電線錢幣商務教務算學測繪　院史學官制兵政諸門多至四十八　分門别類詳愼校讐附于經世文續編之後倩本周印以新鑄鉛字現已裝釘成書價目格外從廉計皇朝經世文編廿四本洋四元續編卅本四元三編八本一元六角并購者碼洋九元六角在上海三馬路申報館申昌蘇申南北掃葉山房發兌 
[書安徽臬憲收用白禀牌示後]  
　　書吏之中有所謂代書者自督撫衙門以迄府州縣署無不有之每易一新任官員則出示招考擇其文理通順者錄充之大率不過數人官則給以戳記凡民間有詞訟之事各就代書倩其書寫代書印以戳然後可投之於署否則謂之白禀官不收也凡情詞有不實不盡巧飾揑造而成者察出則惟代書是問蓋其職祗在順人之意文之以詞而不必參以己意有所曲折也但大小衙署雖各有代書之名而民間詞訟用代書繕禀者甚鮮則以各處均有所謂訟師也歇家也訟師歇家者名雖二而實則一大抵邑之文士爲之顧其間亦高下不等蓋凡事莫不有優劣禀詞何獨不然特此中另有一種心思一副筆墨非箇中人不能知其妙耳而又與書吏熟識差役往來聲氣相通互爲聨絡故凡邑人有詞訟之事必先尋訟師歇家或因親以及親或因友以及友而爲訟師歇家者乃爲之代繕禀詞送之代書蓋用戳記給以錢若千託爲代書所書然後授之於署官亦明知其非眞鼎也以各處情形大都類是亦姑聽之亦有因情節窒碍代書不肯承當旁戳來詞二字者蓋明告以此禀非出代書之手而官未嘗究爲何人必待事敗或牽涉寫禀之人然後始行根問上司衙門其情形若何吾不及知至各府州縣衙門情形固大略類是也夫兩造涉訟事之曲直豈不自知雀鼠之爭大半因乎意氣或思略占便宜其眞昧於是非而必求官爲之斷者不過百事中之一耳故涉訟者不尋代書而必先尋訟師歇家以商酌妥善之法彌縫補救必使無隙可乘情眞者不善措詞或反因疑而敗情僞者工於羅織或轉反虚爲眞刀筆之學亦不甚易固非盡人所能也憲轅代書或不乏三折肱之人而府州縣署之代書則甚有不明文理而亦充當者當其應考也倩人捉刀代爲錄取及其充選也所能者祗蓋戳而已欲其眞爲人代書也則敬謝不能而轉乞鄰以與卽偶有一二能握管者倘爭訟之人並不知其來歴則亦不敢招攬蓋以衙署中有一切使費須向索取也訟者知其然故與其尋代書而轉多周折不如專尋訟師歇家反爲直截了當且有訟師歇家而吏書役隷皆可放心以爲是案由某某經手者也欲費用則可向取欲傳提則可往問故訟師歇家爲例所禁而卒如具文者以此中自有不可禁之故也安徽臬憲趙廉訪自蒞任以來所收詞訟均用白禀並不用代書戳記原爲體恤小民起見也代書無所出資遂在外攬寫白禀遇案索勒一詞有索洋二三元者事爲廉訪訪知爰將代書斥革另考并牌示軍民人等自後准用正副白禀投遞但須註明作詞人姓名恐有誣告及唆使以便提究如有包攬白禀勒索規費者准其當堂供出本司訊追歸還如白禀無作詞人姓名以及無歇家作保者概不收閱本館曾將此示錄諸報章原廉訪此舉因用代書戳記恐多需索下情遏抑有不能上達之虞故用白禀使不得上下其手但准用白禀而須註明作詞人姓名及歇家作保則訟師歇家爲例禁所干廉訪縱不以之爲罪亦誰肯出頭露面以身試法耶則惟有仍用格式使代書爲之蓋戳而已如是則民之投遞禀詞者必至仍多阻抑恐廉訪體恤小民之意僅存其名而代書仍得肆其抑勒之術或謂泰西有律師之名由國家考取代人申辯訟案其實與中國之訟師不甚異惟中國訟師爲律所禁故不敢顯其名泰西律師爲國家所選故以此暴其業今者中國事事步武西法律師一項當亦將次第舉行所謂訟師者不必藏頭露尾掩飾多方廉訪蓋欲漸開風氣故先令表暴其名於時也寄語今之爲訟師者固不必多所顯忌而有畏心存於其間焉是則廉訪之所深願也夫 
[本館接奉電音]  
　　昨日清晨京師飛電傳來上諭二道敬謹譯登○五月二十六日奉上諭夏辛酉現已服闋仍著補授廣西右江鎭總兵留辦山東登州防務欽此同日奉上諭李秉衡奏大汛已臨請暫停西韓家堵口工程一摺據稱西韓家口工程前經奏明築順水壩亟謀堵合乃因新淤未實大汛已臨致將已作未成之金門占又復衝塌人力無可再施惟有暫飭停工俟秋後接辦並自請交部嚴議在工人員摘頂懲處等語李秉衡自請嚴議之處著加恩攺爲交部議處督辦河工道員丁達意叅將駱金玉都司王恒德均著摘去頂戴以示懲儆此時伏汛已至人力難施自應暫時停工俟秋後再行接辦惟巳成之壩座三百丈當竭力保護勿稍疏虞上俟秋汛溜勢漸微卽著併力興工以固隄防欽此 
[俄人勘路]  
　　天津采訪友人云東三省鐵路奉旨歸俄國創築俾與俄國西卑利亞鐵路接連以便轉輸而利往返日前中國督辦東三省鐵路大臣許竹質星使委劉李兩員偕俄國工師某姓抵京聞不日將往滿洲諸處勘量道路矣 
[購地築路]  
　　湖廣總督部堂張湖北巡撫部院譚鐵路總公司太常寺少堂盛爲出示曉諭事照得漢口爲東南各省商埠總匯之區現經欽奉諭旨興辦蘆漢鐵路上關國政下利民生應用修建車路地叚以及埠頭等地無論公私産業均皆給價購買不准居奇違抗業經本部堂院出示曉諭在案現本部堂院大臣飭派委員會同漢陽縣查明民間平常買賣價值分别高下擬定官價由洋工程師勘定地界揷立標杆凡在標杆以内之地一律給價收買合行出示曉諭爲此示仰該地各業户一體知悉爾等地畝在標杆以内者應卽持契赴就近官局報明該局員司隨到隨同丈量按畝遵照後開官價算明錢數塡給領錢聨票聽赴發錢處領取並無絲毫留難所定官價亦照民間常價加優如有房屋亦由委員勘估寛給價值一併收買該業户等須知興造鐵路乃國家通籌大局之要政一經鐵路通行僻地均成閙市凡民間工作生計商賈懋遷莫不異常繁盛十分便利富民强國兼而有之上下交益其利甚普凡我臣民均當仰體朝廷富國利民之至意同心協力成此盛舉而况普天之下莫非王土寛價收買實沐皇仁想爾等食毛踐土具有天良必當奉上急公踴躍遵照斷不至借端居奇自十違抗之咎倘有刁徒從中阻撓定卽拿案嚴行懲辦决不姑寛各宜懍遵勿違特示計開一通濟門外下至萬家廟民地每畝給官價制錢十千文一萬家廟以下至灄口漢陽 
 
 

Page 2

 
 
屬界民地每畝給官價制錢八千文其不能種麥沙地每畝給官價制錢四千文一通濟門上至大智門民每畝給官價制錢十千文其不能種植湖地每畝給官價制錢四千文一玉帶門外至皇經堂以上民地每畝給官價制錢十三千文内有菜園由委員查明酌加津貼一宗關一帶民地每畝給官價制錢二十千文一地内如有房屋由委員估勘定價給買有願拆遷者價給搬家費聽自拆遷 
[覆勘鐵路]  
　　湖北采訪友人云蘆漢鐵路前已一再委員查勘盛杏蓀少常以事關重大未便造次舉行因復委汪直刺喬年張明府延鴻會同洋工師由湖北灄口啓程重行勘視迤邐至直隷保定而止臨行時諭以沿途情景須一一筆紀俾得赴滬上總公司處銷差 
[柏垣星隱]  
　　客有自星沙至漢皋者語諸本館采訪友人云湖南臬司桂廉訪中行政務殷繁積勞成疾參苓雜進無計挽回延至上月二十八日竟歸道山謹按日前電傳上諭湖南按察使著鹽法道李經羲補授欽此蓋卽因廉訪出缺之故也并聞鹽法道一缺現由候補道李子陶觀察代攝云 
[錢令丁憂]  
　　杭州采訪友人云錢塘縣吳雲笙明府之太夫人迎養署中年老體衰時時不豫邇者天時不正以致感受風寒延至本月二十三日亥時溘然而逝明府呼天搶地痛不欲生擇於二十五日酉時大殮一面飭家人禀報丁憂并將印信封固呈交府署刻下日行公事暫由典史代拆代行尚未識上憲委何人接署也 
[荻港水災]  
　　蕪湖采訪友人云自春徂夏霪雨爲災低田在水中央以致秧苗漂没無存江北各處農民每有出外逃荒沿途行乞者幸天心仁愛四月下浣卽重張火傘叱退痴龍自後匝月揚晴江潮旣無汛濫之虞積潦亦漸消退鄉民遂欣然色喜重唱秧謌刻已萬罫新秧一碧無際將來大田多稼可望一律有秋乃上游相去百里之遥其情景竟有大異者聞荻港某圩堤年久失修江潮上泛突然潰决濤頭萬丈匹練飛來頃刻間一片汪洋洪波浩淼不但農民興其魚之歎卽由蕪至莫家匯取道圩内之電竿電綫亦多沈浸水中蕪湖電報局王叔英直刺聞之卽於某日帶工匠前往將竿綫逐漸遷移並順道察看圩内情形能否及時補築苟得轉禍爲福重事桑麻則補救蒼生爲功洵非淺鮮矣 
[武林錢市]  
　　杭州采訪友人云省垣自設立官錢局後洋銀價值日漸加昻回溯正月間每圓卽可换錢九百五六十文由局給發告條徧貼通衢俾人知悉是以錢業狡儈不敢高擡錢價奇貨是居邇者新絲入市之初需用洋銀爲數較鉅以致錢莊拆息加重按三月一期者每百圓需洋銀三角或二角五分錢價亦因此稍貶目下每圓可易錢一千零十文官錢局定價雖祇一千文然所出之錢均係圓匀肉好非如市上所易者每百文中必攙和砂殻薄板一二十文因之人皆樂於赴局兌换惟局中定例每日午前八點鐘起至九點鐘止午後三點鐘起至四點鐘止逾此卽閉門故易錢者無不恐後爭先易於滋事雖經局員選派差勇彈壓猶恐若輩不能周到或有狐假虎威欺侮愚民情事爰添委上城總巡貝大令藴章督率勇丁在外查察 
[杭垣絲市]  
　　杭州訪事人函云杭地新絲開盤時定價每兩二百七十五文嗣因來貨稀少買客繁多漸加至三百左右至本月望日左右天氣晴暖二蠶可望生色各用户俱觀望不前市價稍貶最賤之日每兩售錢二百六十五文邇以連日隂雨天又較寒價值逐漸加漲至十九日又增至三百零五文 
[梨園小錄]  
　　蕪湖勝鳳同春兩戲園無衫謌扇各擅勝塲而觀者獨推勝鳳雛伶十里香爲翹楚蓋其芳齡細數恰符花外闌干每當傅粉簪花氍毺甫上憨情媚態正如芍藥籠烟而絃索聲中鶯喉一轉尤不數霓裳卍字絳樹雙聲所演十八扯青雲下書合鳳裙送銀燈諸劇時而目成眉語時而翠謔紅矜繪菊部之芳情嗣梨園之絶響眞天然尤物也以故一聲玉笛裙屐滿園所獲纒頭幾如山積同春主人恐生涯漸被所奪亦從上海聘得五雛伶雖非盡態極妍亦足嬌歌謾舞惟是花枝有主卽須璧返秦廷園主乃留其二而以三伶交其師其師見所留者實此中上乘恐如蜀先主之借荆州未免存久假不歸之意索之意則園主以惡語相侵於是各展雄威同搸老命未幾師被園主將頭顱擊破短髮種種遍染猩紅乃直奔保甲總局鳴寃請傳園主訊究及園主至案倔强不服理諭局員怒甚飭役掌頰四十下勒令翌晨交出二雛伶師乃泥首階前深深致謝次日卽携玉樹雙株而返從此春江花月夜依然艷幟高張矣 
[行李往來]  
　　天津采訪友人云法國駐京使臣施君由法廷傳電調回遺缺委正任上海總領事官吕斑君署理本月二十日施吕二君同抵津門暫寓紫竹林法國領事署俟交代清楚吕君卽附火車北上施君則乘某輪船赴申江○日本新簡駐華使臣矢野君名文雄於西歴六月八號卽華歴五月初九日馳抵大沽口北洋大臣王夔帥聞之遣某小火輪船迎至唐沽乘火車抵津旣而矢野君往拜夔帥夔帥亦以禮報謁十三日矢野君擬秉節北上夔帥查知天雨連綿鐵路間有損壞處爰飭令速爲修整無悮行期說者咸多夔帥之克盡東道誼云 
[飭拿洋匪]  
　　温州訪事人函云邇者海盜充斥商旅視爲畏途有包萬勝者茅草山之著名洋匪也屢在温台洋面行刼控案山積久爲大憲知名兹經撫臬二憲札飭各師船會恊兠拿務獲究辦想不能倖逃法網矣 
[八閩客語]  
　　福州采訪友人云海盜孫菊人積案纍纍近始獲案疉經訊鞫供認無訛臬司周子迪廉訪飭裝人木籠置諸頭門外約三日許始瘐斃遠近聞知同聲稱快○省垣各街道糞草高積如山當兹炎夏光隂穢氣薰人易滋疾病臬司周子迪廉訪關心民瘼設局舉辦清理街道事宜本月初二日柬請紳士黄培埮諸君爲之經理所需之費歸官紳商商酌公捐○海防同知温杏樓司馬署中差役張蘭蘭悮公斥革有劉尾尾者意欲頂充乞某甲斡全其事蘭蘭心不甘服具禀控陳某日遇甲於途復横施毆擊甲固具男兒好身手者扭蘭蘭痛抶以致身受重傷現蘭蘭已赴縣籲請察騐究懲但未知縣主如何判斷也 
[石棧雲痕]  
　　重慶訪事人云天主教堂現出一啓略謂中國現在講求格致諸學而學之所入莫妙於先習法語緣法語爲各國所通用也各省知其爲要徧設法文館本堂因亦延請法教習在堂訓迪每日由九點鐘起至十一點止定於五月初六日開館不分教内教外凡有聦明子弟谷入館者均可報名肄業也○渝城米價近未稍减道府各官飭縣將官倉積榖設局平糶每升定價制錢一百零四文貧民爭購殊形擁擠也○前月美國福音堂墨教士被人竊去朱提七百兩是日並無外人知必係熟人所爲擬盤詰僕從忽於後門外棄銀二百兩細察情形疑僕某甲令人暗中察伺甲自知無顔竟欲持刀自刎幸經人救護得未致命適美領事由省遊歴歸來遂送縣訊追刻已訊有端緒矣 
[邗溝題葉]  
　　揚州訪事人云每年五月十八日維揚風俗有迎賽都天會之舉東關外凹子街南門外蝦蟆地及城内之宛虹橋府前都天行宫皆有神像今年輪應府前都天行宫神駕出巡府尊沈碧香太守訪聞會中有人冐充府署書差藉會爲名在外斂費不禁勃然大怒立出諭示遍貼曉諭略謂本府訪聞郡城近有不法之徒假府前都天行宫賽會之名冒充府署書差向各街市店鋪居民書捐訛索强派會錢殊屬目無法紀實堪痛恨除密訪拿辦外合亟出示曉諭爲此示仰居民諸色人等知悉爾等須知迎神賽會已爲法所必究猶敢冐充書役斂費捐錢更屬大干禁令自示之後如有前項情事務將冐充之人扭交地保立卽拿送來轅以便發縣訊明嚴懲地保容隱察出併究不貸按邗郡都天會雖不及京口之盛然亦熱席非常邇日鄉鎭居民挈其子女來觀盛會者頗不乏人廢時荒業勞民傷財靜言思之殊爲無謂嚴懲而禁絶之是所望於有牧民之責者固不僅斂費捐　之足禁也○南門街鐵店主某甲目前至京口購貨畢附舟而回布帆高挂其疾如梭行至三汊河忽起大風 
 
 

Page 3

 
 
一葉扁舟簸蕩不定甲時在船頭假寐朦朧之際跌入波心同舟者大譁舟子急卸帆倩人入水作象罔之求詎料竟遍尋無著翌日屍身始在上流浮出乃卽通知甲店並有人出爲排解令舟子從豐棺殮延緇流諷經三日甲家允之遂不與舟子饒舌○揚城東關街雜貨店主某甲雖貿易中人而性頗磊落家教極嚴有西漢萬石君風範有子就傅於外本月某日從塾歸來因天時尚早遂取青蚨數十翼至教塲内購得麻雀一頭而回一路且行且玩得意異常路經薛家巷爲茶灶主某乙之子所見欺其幼穉上前强取甲子不依兩相爭毆乙子已逾成童而又身軀雄壯力大無窮甲子年甫十三殊非其敵致被毆倒臥地不起幸距家不遠經人扶掖而回卽登榻殭臥父母問故詭以病對蓋畏庭訓也翌日母見其一息奄奄大爲驚訝再三詰問始以實告母正欲設法醫治至夜半已溘然夭亡甲夫婦深爲悲痛擬邀人至茶肆理論嗣經調人出勸謂茶肆主祗此一子貧苦非常甲沈思良久向衆大言曰此事若涉訟公庭伊必人亡家破矧吾子已死不能復生歸之於數可也言畢卽令人購棺收殮茶肆主感激涕零磕頭不巳自願施放焰口三臺超度死者聞者咸謂甲誠可謂達觀善解矣但乙子蠻横如此日後長大必更兇惡若不及時管束再肇禍端恐他人未必皆如甲之宅心仁厚矣○舊城隙地甚多不及新城熱鬧十巷左近某姓家主人素有芙蓉膏之好某夜三鼓時正在一榻横陳吞雲吐霧忽聞後院撲通一聲彷彿有物下墜急呼人往視果見一人墮水缸之内知爲梁上君子欲效叚干木之逾垣而不圖竟爲王摩詰之入甕主人見之大爲失笑命其紀綱拖起詢以有無同伴乃賊周身透濕無異落湯之鷄目灼灼然呆立階前不作一語主人大聲曰爾本領不過爾爾遽欲作此勾當耶叱之使去賊聞聲膽落急欲奔竄一時無從索門突思從牆頭躍出不意雙足一縱頭觸於牆突然墳起主人笑曰笨賊笨賊乃令人開門導之使出 
[京卿蒞滬]  
　　鐵路總辦盛杏蓀京卿由漢口附招商局江承輪船東下昨日上午十點鐘時鼓浪抵埠命駕登岸至電報局駐節以便籌度鐵路事宜 
[議貼車捐]  
　　英法兩界工捕局擬加小車捐資經中西官商再三商議工部局董允准暫緩三個月定於六月初二日卽西歴七月一號每車一輛加捐錢二百文連前共六百文早經道憲出示曉諭乃各車夫仍以力有不逮具禀求减昨日清晨八點鐘劉康侯觀察命駕至洋務局會議與議者爲上海縣黄愛棠大令英界讞員屠别駕及通商銀行董事嚴筱舫觀察施子英司馬買辦陳君笙郊並洋貨等董事約二十餘人商議良久傳聞業已議妥所加之捐二百文由各車夫認加一百文尚有一百文由各業帮貼 
[緝獲逸盜]  
　　上月間蘇州府吳江縣之黎里鎭鄉間殷宦被盜失去衣物洋銀爲數甚巨聞俗所謂本洋之日斯巴尼亞銀有一萬元之多報案後經縣尊某大令緝獲盜犯三名訊知其中土匪共十三名客匪六名已四散逃逸大約潛蹤上海等處因卽購線來滬跴緝昨日訪是案中之盜犯衛光三避居新閘長慶里某烟館立卽報知包探趙銀河及英界公廨捕役凌振同往將衛獲住行經大馬路衛見有長慶里鄰居陳姓卽大聲呼唤並將金戒一枚交其帶回來差等見之疑亦同黨遂一併帶回請究陳稱與衛係屬鄰居向在某酒肆爲堂館並不與衛同黨差等訪問確鑿遂禀知屠别駕請交人具保一面備函至新閘巡防局飭勇同往衛之住處查抄有無眞贓器械再行解送公堂訊辦 
[禁令未弛]  
　　法總領事白君與讞員鄭大令會議以蘇報率多妄言不准在租界中售賣近將匝月禁令仍未稍弛賣報人向有冒險嘗試者一經查獲卽拘入捕房不稍寛貸昨日某號華捕在途巡綽又拘獲一賣蘇報人捕頭命押候究辦以昭儆戒 
[流氓揮刃]  
　　前晚有某甲者衣履翩翩似是宦家公子行經西門内西倉橋附近突有流氓四五人路喝而來扭住衣裾聲稱捐老子窮極矣爾手上金約指身畔對時表請暫借一用日後當珠還也甲答以我與若素昧平生未便借與衆流氓大言曰爾不願借請一試咱老子利刃言已各從身邊出明晃晃柳葉刀百般恐嚇甲見勢不妙祗得允其所求衆流氓始揚長而去甲驚駭之餘面如土色旋從小路抄至總巡局據情控告鍾受百明府大怒立飭勇丁分往各處兠拿而衆流氓已如黄鶴一去不復返早經蹤跡全無矣明府著嚴加訪緝務獲究懲 
[無賴惹事]  
　　法界工部局派西人某姓在南市薰家廠經理創興自來水公司事務前日有住居平安街之某甲手提鳥籠偕同無賴十餘人至工程處將西人所畜之洋犬誘出圖遁工匠瞥見告知西人立卽追上無賴等恃衆膽大竟敢與西人爲難嗣由工頭張寳生唤到十二圖地保顧桂榮西人命將諸無賴查明住址以便送局究辦顧保諾諾而退 
[上海縣署瑣案]  
　　本邑西鄉人楊元杰控楊雨祥楊明泉强佔地基黄大令倩蔣刺史升堂提訊元杰訴稱小的與雨祥等皆從兄弟各有田畝前經升科局憲許大人丈量時被雨祥佔去地二釐八毫是地每畝值錢三十千文向論不依是以控請訊斷雨祥供稱明泉是小的之胞兄因病未到小的並無佔地情事惟胞兄未知侵佔與否前由親友勸過給元杰錢三千五百文元杰不允故未了結現求大老爺公斷可也刺史謂雨祥佔地屬實著出洋銀二十圓限十日内繳案給領○許文炳許文卿及文炳之父許德寳同在江海新關司事邇者文炳文卿與各報關行有糾葛遂包攬進出口應納税銀之貨某日不知如何將關上騐單註銷事爲税務局察知向之盤詰文炳文卿不免言語支吾致被解送關道署劉康侯觀察飭縣訊究黄大令著暫收待質公所禀候觀察示不日來觀察巳飭大令務必究出眞情不得模糊了事○黄大令接到升科局許太守來函飭將延玩違諭不將田單呈案之地保淩殿卿傳案訊辦前日大令升堂訊問凌殿卿供小的有田二畝内有一畝並無方單業被許大人查出著將方單呈騐實無可呈情願將地充公凌子成供小的有地二十餘畝去年賣與翁正記又轉賣與洋商比地臘其中四畝有單餘均無單現願報請升科大令著將兩凌交差候示○魯寳生控被魯正觀毆傷前日由黄大令升堂訊理寳生供下海浦人年三十有五伯母沈氏有田九分伯父故世時由小的承辦喪事故將遺田許給小的不料堂弟正觀忽然爭奪並被毆傷求請騐訊大令飭仵騐得魯寳生髮際有傷著候提魯正觀到案訊問　前者地保徐子良報稱李如根與陳阿茂口角爭論互相揪扭李如根忽然逝世禀請定奪黄大令詣騐後以李如根實係因病身死惟事起互扭著將陳阿茂懲責枷號在案現陳忽患肚瀉求恩釋放大令著將陳當堂疎枷具結釋回○王蔣洪控堂兄王書澤吞産由黄大令提案訊問王蔣洪供秀水縣人六歳時因同姓王金氏撫爲義子嗣於癸未年間被堂兄圖吞産業在湖北漢陽縣控告當蒙斷結後義母所遺産又被堂兄侵吞心不甘服是以來案控告王書澤供捐府經歴曾在湖北與胡姓股開綢莊王金氏是從叔母撫王蔣洪爲子因蔣洪素行無賴不務正業屢向從叔母纒擾曾至漢陽縣控告斷令從叔母出銀一千兩作爲歸宗之資並有印諭給王金氏收執呈案請騐不料蔣洪又向職員纒憂求爲公斷吳升供湖北人在湖北某縣習學刑房王蔣洪由王金氏撫爲義子爲嗣餘不知情大令謂王蔣洪曰爾屢向王屢向纒擾控諸漢陽縣斷給爾歸宗資一千兩恐爾翻變又給印諭爾何尚糾纒不休著戒責一百下具結交保如欲涉訟可赴漢陽控告吳升押候核奪○莊端甫控被堂弟莊茂元打毁物件前晚黄大令倩蔣刺史升堂訊問莊端甫供本邑人家在高家行賃屋小的則垷住本城廟前以開設飯店爲業堂弟茂元前與族姪媳有私小的知之以其有悖倫常大加申斥伊竟挾仇將店中各物打毁一空是以訴知地保投案控告求爲公斷茂元供養馬度日並無打毁物件之事伊子與小的之妻時常談笑小的因而訓斥不料伊子將小的之妻藏匿他處端甫反投案控告求爲訊究莊嘉林供是端甫之子茂元是叔父不敢向叔母調笑亦無藏匿情事叔父與叔母不和時常吵閙叔母曾至父親店中一次由親戚勸回現在叔母與名阿錫者姘識同住寳山姜成山禀縣稱境茂元打毁端甫物件確有餘事不知刺史以此事顯有枝節限莊端甫父子二日務將茂元之妻交案再行訊辦 
 
 

Page 4

 
 
[英界公堂紀事]  
　　前者譚秉鉞呈控鄭玉書等圖賴故父結欠之銀若干兩昨晨屠别駕飭差將案中之鄭葆舟拘獲押候訊奪○前日張寳林之子獨自在途閒玩忽有素不相識之程長泰欲抱之而去張見之扭住向詰程瞠目不能答遂交四百十一號巡街華捕帶入捕房轉送公堂别駕著暫行管押候訊○日前王在有之妻華氏被譚看塘誘來滬上欲價賣與人王得悉後卽跟蹤來滬向譚索取身價譚欲吞没致相爭鬧昨日互扭至公廨聲訴别駕著分别押候訊奪○朱阿龍流落滬江爲二豎所侵僵臥通衢呻吟不已爲三百二十二號華捕帶入捕房轉送公堂别駕飭差舁送棲流公所留養 
[法界捕房紀事]  
　　寳泰豐行主包元杰控執事王鶴溪侵吞資本銀數千兩去年八月涉訟公庭迭經鄭大令與前繙譯蘭萌君會訊迄今案懸日久尚未了結王鶴溪因病交保出外嗣至縣署控告大令屢次傳提覆訊抗不到案乃飭將其子禁押捕房昨日王鶴溪之女投捕房訴稱胞兄患病求准交保出外醫治捕頭告以須俟禀請鄭大令核示○昨日菜市街廣誠信小烟館中有甲乙丙三車夫開燈過癮適有某丁者向某戊索欠唇槍舌劍大肆爭端三車夫從旁揷嘴某丁以其事不平已不應帮助遂與鬥毆事爲巡街捕所知爰拘入捕房捕頭命將車夫押候訊究 
[仁夀同登]  
　　松滬捐厘總局憲歴屆炎天製備各種暑藥發交各善堂代爲散給凡以蘇民困而廣皇仁誠盛舉也今屆由福觀察頒到如意丹臥龍丹紅靈丹飛龍丹白沙散等三百九十五瓶太乙丹時症茶一百八十服藿香正氣丸四十包通利散止血丹各一筒又湖州姚玉不書名純陽正氣丸五百四十包同昌當藿香正氣丸五斤後先祗領感篆莫名惟是功資補救閭閻之疾苦頓舒而念繫災荒比户之呻吟尤慘敝所前接放災紳士公函悉各處大祲之後繼以疾疫繁興死亡益衆需用各藥甚夥囑爲赶速解往拯救等語爲此佈告遠近諸大善士如有自製藥物願助賑濟者敝所當代爲解往如有樂助施藥欵者亦可代爲製備一併彚解謹求登報奉聞伏乞公鑒上海六馬路仁濟善堂董事嚴信厚葉成忠楊廷杲黄宗憲施則敬謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[公廨停訊]  
　　昨日英界公堂輪應德繙譯官會判各案適因屠别駕命駕至洋務局會議小車加捐之事照會繙譯及各捕房停訊一天所有應解案牘統歸禮拜一訊判○昨禮拜六係法界公堂訊案之期錄鄭大令假期未滿飭丁咨照捕房再停訊案一期所有各案歸下禮拜二集訊 
[上海巡局瑣案]  
　　滬南新碼頭張河浜恒泰棕榻店主人某甲買得松樹數十叚堆積當街前經城廂内外保甲總巡鍾受百明府查知以其有碍街道飭十六鋪地甲知照店主令卽遷往他處詎料店主有强項令之風置之不理前日十六鋪巡防中局委員蔡蓉卿二尹經過是處見其依然堆積有意抗違大爲震怒爰飭地甲迅著店主遷去如再玩愒定提訊究○昨報紀滬南沙場街成衣店主陸文卿偕其弟陸全發投十六鋪巡防南局控無賴趙子英趙子僊霸持會洋並糾合多人向之滋閙請爲提究等情局員鍾偉臣二尹准詞飭地甲將趙子僊一名先行拘局押候訊究並訪悉其兄子英現在匿跡洞庭山碼頭爰於昨日飭勇多人前往密拿未識能卽時拘獲否○湖南　邑人李雙喜前日在滬南高昌廟折取楊枝爲捕役潘蓉春所　喝阻不理拘解巡防局中請爲究辦以儆效尤局員魯介彭二尹立卽升堂提訊李供在某處爲小工摘取樹枝擬售錢使用求恩恕此一遭下次不敢再犯二尹判令重責三百板具結開釋 
[美界捕房紀事]  
　　楊樹浦大德榨油廠工人李寳同之妻毛氏被工頭杜佩青毆傷墮胎一案刻毛氏傷勢尚未平復李屢次催提行凶人訊辦前午李二尹飭差恊同地保往將杜佩青拘案飭笞責一百板寄禁巡捕房視毛氏傷勢若何再行核辦○楊樹浦浦東某船廠失去椿木一株控諸捕房是處在租界之外雖經訪緝尚未獲案兹者船廠主又控請英界公廨咨請上海縣黄愛棠大令飭差至楊樹浦會同探捕及二十三保十二圖地保查拿爲首之王德德王早已遠颺無從緝獲矣○寗波人徐和勤家於虹口元芳路前晚與隣居顧蔣氏口角繼致互扭氏耳上所帶金環被徐擊落找尋無著不肯甘休因唤三百八十一號華捕將徐拘至捕房押候送廨訊核○前晚偷兒王桂炎由北河南路第二百五十三號門牌某姓屋内竊取布衣若干件經四百七十一號華捕緝獲人贓帶入捕房捕頭飭押候解送公堂訊辦○前晚任受友郁阿瑞二粤人在蓬路某弄内小遺管房人奚益亭見而阻止任郁卽反唇相稽遂致互相扭毆奚大受虧辱因唤四百零六號華捕拘送捕房捕頭欲罰洋銀若干任等又抗不遵斷房主某西人聞知請將二人送廨懲辦捕頭頷之○有某西孩年約十餘齡日至舊時打靶處某木作内戲玩被損物件不少工人不堪其擾昨晨唤九十二號印捕將孩送至捕房木作主投訴被擾情形捕頭諭以此次姑予寛免下次不准再至華人工作處吵擾當卽省釋回家 
[金陵官報]  
　　五月二十二日總理兩江營務處水師學堂請補徐州道桂署邳州葉大莊均傳見候補道李維瀚銷湖南督銷局回署安慶恊邱時成湖口中軍遊擊胡忠　三江營遊擊張有亮均辭浙江同知顧士頴到由滬回同知劉卓栻知縣葉　深孫友蕚劉德元張狀彩楊覲圭均禀知在巡署閱卷縣丞梁國鼎奉釐捐局委解餉赴蘇卽辭鹽經歴袁正湘到揚州來澄波輪船王金相到送劉光才赴湖南回並修器爐祥雲輪船李家泰辭赴接長江提臺下關製騐候補道蔡辭赴上海公幹 
[江西官報]  
　　四月初八日知縣孫長青泰和等縣催漕折回典史慶榮萬載等縣催屯糧回方炳都昌等縣催减平回○初十日工部主事趙從蕃辭行進京知縣張瀛　　貢院淘井差又禀謝酌委平班一次行知沈秉權吕懋承汪守棪並謝甄别行知濮賢懋禀知貢院淘井差並謝酌委本班一次行知楊廷燮禀謝酌委一次行知府　李自怡申　曾首樹潛周在鎔鍾綸元俱酌委厘卡一次余官勳廣信府屬催屯糧回沈源琛廬陵等縣催漕折回韓晉昌清江等縣催地丁回朱麟會昌等縣催减平回黄鴻光都昌催道欵回顧其夀萬年催道欵回周鴻飛往九江新關當差黄恩培往新昌辦保甲永豐沙溪司王克昌卸事回部選按經歴廣祥現已到省應飭赴任署理斯缺之按知事蔣星焕飭回本任建昌府經張文濂因病請假回省就醫以補用府經石念慈署理布經陳布理王俱辦三場硃墨卷署蓮花廳同知　運隆邰事清理交代回瑞州都司文明謝咨進京知縣裘紹箕繳　係浙江人策嶲解漕折京回並謝加級紀錄行知吳崧高解漕折京回○十二日新授廣信府查恩綬現巳到省應飭赴任○十三日候補府余鎔往九江就醫洪鑾禀謝甄别行知候補縣馬錫齡禀謝酌委本班一次行知胡遜之禀謝儘先補用行知星子縣慶錫庚撫州公幹回紫電輪船林志誠往九江公幹祥臨輪船羅家福往九江公幹典史沈乃杰龍南等縣催减平回彭祖荃饒州府屬催屯糧回饒州守備葉得彪投文到省知縣夾悠歐湯濟川俱解地丁進京典史姚春融駐守行台又酌委署缺一次萬安縣丞曾祖祺　謝咨補行知○十五日翰林院彭樹華由萍鄉籍來省任補縣楊樂修　南字營餉往金陵馬錫齡監修儀門口土地祠汪守掞沈秉權濮賢懋曷懋承慶豐俱貢院淘井興工朱紹文插委釐差一次邢慕祖楊焕王藴輝蔡體乾陳克愼陶鈞汪培府經陳際清章全緒王蔭珍俱拔委厘卡一次童必江吳振聲俱拔委本班一次邱榮桂往湖口分局隄員候補府孫傳　卸辦吳城分局回汪立本火庾催　平回陳潤林解九江關餉來江劉廷瑞往長江催運署新喻水北同汪學濤禀辭赴任泰和典史張廣貴義寗催漕折回又謝准補行知新選南康潭口司王作霖禀到署萬安武索司林志忠無力赴任以候補縣丞陳滿要署理 
 
 
 

Page 10

 
 
   
 
 

Page 11

 
 
[光緒二十三年五月十四日京報全錄]  
　　宫門抄○諭旨一道錄前○庫倫辦事大臣連奏爲蒙商交易帳目照舊撥還摺○又奏爲永遠裁革陋規片○閩督邊奏爲請旨敕催臬司速赴新任片○又奏爲裁兵節餉片○湖督張奏爲委員管解邊防經費片○五月十四日吏部翰林院正黄旗值日無引見○鄭王請假十日○明桂續假五日○召見軍機溥善○○奴才連順那遜綽克圖跪奏爲蒙商交易帳目照舊撥還以除蒙累而紓商困恭摺具陳仰祈聖鑒事竊據庫倫商民等呈遞明情因該商等與沙畢内外兩倉及鄂多克鄂多克卽沙畢佐領也交易多年並無釁隙去歳春間前任大臣桂突出堂諭將兩倉及鄂多克積欠商民債欵按四成實銀分年帶銷商民等以虧折太多再三懇求未蒙允准伏思内外兩倉所取貨物銀茶並未行息惟鄂多克之欠款係屬息借曾遞按四成扣折商民等勢必歇業廢事無以爲生懇請飭諭沙畢撥還積欠以舒商困等語復據該倉商卓將巴巴特瑪多爾濟文稱去年春季奉前大臣桂札開所有哲布尊丹巴呼圖克佛倉及各廟宇奉經資費均係由沙畢攤派蒙衆無力漢父因向衆鋪商息借拖累多年未能歸償現在澈底根究停止攤派並酌擬補還章程每年令鄂多克沙畢人衆出銀一萬兩將負欠商價按四成歸還其有重于折閱者由本大臣奏明節夀陋規各按十成逐年還本以清積欠今奉上憲札諭現據該商等禀呈帳目情形應將兩倉衆鄂多克所欠帳目分晰本利算清倉上所取貨物銀茶並未行息惟鄂多克之欠欵係屬息借前已造具清册呈送在案推原此項借欵之由實因呼圖克圖廟宇被焚修理工程浩大以及素日奉經所費不資屢次攤派徒衆又值連年被災銀茶不便因向庫商息借並取用貨物間亦陸續償還交易多年彼此和好供應差使兩有裨益若減成歸償恐商民賠累轉致裹足不前於本年倉殊多不便懇請將此項帳目照舊撥還以便兩相交易等情奴才等查該倉及鄂多克與該商等交易多年俱係以牲畜土産易换貨物兩相稱便現積欠該商等數十萬金歴年已久該倉及鄂多克　未以重利盤剥等情控告該商該商等亦未有控告該倉及鄂多克抗債不還情事據前大臣桂斌竟奏該以四成實銀分年帶銷該商等以虧累太多不敢與該倉及鄂多克交易致使該倉鄂多克雖有牲畜無處易换不特市廛之中諸形窒礙卽該倉及鄂多克亦徒負抗債之名轉多未便惟因奏明在案奉旨知道了欽此該商等旣不敢照原數討取該倉及鄂多克亦下敢照原數償還現兩造各遞明情懇請飭照舊章設法歸償以便交易自係實在情形再查該倉及鄂多克所欠帳目爲數雖鉅半係取用貨物卽稱貸各欵利息多寡不等並非違例重取前大臣桂斌所奏雖云體恤蒙情却未體恤商情也夫該商等棄父母抛妻子奔走於數千里沙漠之地不畏冰天雪窖之嚴寒者爲利耳今不特去其利並欲折其本宜其心疑不敢再與交通以致市井蕭條諸貨不能銷暢庫商旣形支絀則張家口税務亦將爲之减色大局攸關安得不並籌兼顧奴才等愚以爲蒙艱宜恤商困亦宜紓現呼圖克圖之廟工久已報竣嗣後應照前大臣桂斌所奏不得肆行苛派以事蒙衆休息至該倉所用貨物銀茶及鄂多克息借欵項應循照舊日交易章程設法算撥以清宿債仍照常公平交易不得稍存畛域以期地面日有起色所有蒙商交易帳目宜照舊撥還緣由是否有當理合恭摺具陳伏乞皇上聖鑒訓示謹奏奉硃批著照所請該部知道欽此○○連順等片再前任大臣桂斌辦理哲布尊丹巴呼圖克圖倉欠一案以節夀陋規代還内外倉帳目現據各商民呈稱庫署陋規與他處不同以各大憲到此整頓地方一切均臻妥善並爲商民等息訟平爭感戴之私無可報答每逢節夀各具菲儀以當芹獻而大憲有受者卽有不受者與　罰攤派者迥然不相侔合前任大憲奏明將此項陋規代還倉欠商民等旣未負貸於内外倉安能代内外倉償此巨欵且倉欠號稱數十萬兩區區陋規又豈足以彌補此猶以杯水救車薪之火必無濟矣况商民等一有虧累旣不免歇業今歳陋規有此數明歳陋規便無此數又將向誰過問乎仍懇格外體恤免致商民受累等情奴才等查閱卷宗核對呈詞均係實在情形夫以陋規抵私債本屬不經見之事且倉欠旣稱數十萬兩而每年陋規約八百七十兩爲數太覺懸殊恐百年内不能歸結清楚而謂商民能俟之子况内外倉所欠者皆係商民帳目今此項陋規仍取之商民以商民之陋規抵商民之帳目揆之情理似難兩得其平去歳前大臣桂斌辦理恰充圖化私爲官一案謂光明世界迥異鬼混派塲今以取之商民者仍還之商民何異商民之自貸而自還也且何如不還之爲愈也此與鬼混派塲相與者有幾現在該倉所欠旣擬照舊撥還則此項陋規旣非有著之欵於倉欠無甚裨益而於商民則大受其害似當永遠裁革以袪商累佘咨理藩院查照外理合附片陳明伏乞皇上聖鑒謹奏奉硃批著照所請欽此○○邊寳泉片再准部咨光緒二十三年二月二十一日奉上諭福建按察使著李興銳補授欽此查臬司缺前經臣奏委興泉永道周蓮署理該道駐劄厦門現值交涉事繁亟須實缺大員督率妥辦相應請旨敕催李興銳迅速來閩任事俾周蓮回廈各專責成以重職守除咨部外謹附片具陳伏乞聖鑒謹奏奉硃批另有旨欽此○○邊寳泉片再浙省裁减水陸營兵先經奏明裁兵必須裁缺千把以下缺出暫行停補其都守以上亦經聲請暫緩奏補在案現在嘉興湖州兵額裁足五成札司將兩協員弁各缺先行妥議裁併去後兹據署布政使丁峻署按察使吳引孫會詳嘉興湖州二恊額設兵丁上年裁汰五成業已定案本年毋庸再裁其營汛員弁應如何移攺歸併共經飭據嘉興湖州府恊將應行裁併各員缺汛口酌擬開報發司籌議嘉興恊係陸路分别左右二營額設副將一員都司一員守備二員千總三員把總六員外委十一名額外五名共設官一十三員外額一十六名湖州恊係陸路分别左右安吉三營額設副將一員都司一員守備三員千總四員把總九員外委七名額外三名共設官一十八員外額十名從前因地制宜分駐防守悉臻周備嗣因積習相沿不能得力另募防勇添設統領管帶各官分叚巡緝情形迥非昔比現在兵雖减少輔以勇力尚不至過爲單薄自應將額設官弁酼量裁攺以免糜費查嘉興乍浦同在一府境内相離甚近議裁副將以嘉興協歸併乍浦攺爲嘉乍恊副將仍駐乍浦海口體察轄屬水陸情形隨時往來督率操防又擬裁嘉興恊守備一員摺總一員外委九名湖州協守備一員千總一員把總二員外委六名統計嘉湖兩恊共裁大小官弁二十二員名署司等復按名數之多寡地界之衝僻確核妥籌别無窒礙所有擬裁各員弁統俟奉准部覆後分别撤回不入輪計另行抵補撤回之後未補缺之前千把以上員弁由司照章給予候補俸薪外委額外仍准支食本身馬戰糧餉用示體卹此外各營官弁汛地應如何裁汰歸併俟三年裁兵三成定案後另行妥籌詳辦合將裁攺嘉湖兩恊官弁汛地開具清摺詳請察核會奏前來臣等復加查核該司所議尚屬周妥應請照辦其乍甫水師副將兼管嘉屬陸路　汛核與定制亦尚相符應攺爲嘉乍恊副將除咨部外謹會同浙江提督臣陳濟清合詞附片具陳並繕清單恭呈御覽伏乞聖鑒敕部核覆　行謹奏奉硃批著照所請該部知道單併發欽此○○張之洞片再前准户部咨豫撥光緒二十三年分京餉奏撥江漢關洋税銀十五萬兩又光緒二十三年分東北邊防經費奏撥江漢關六成洋税銀十萬兩各等因均經轉飭遵照兹據署湖北漢黄德道監督江漢關税務蔡錫勇詳報在所徵洋税項下動支庫平足色銀四萬兩作爲本年第一批京餉又在第一百四十五結所徵六成洋税項下動支庫平足色銀三萬兩作爲本年第一批東北邊防經費飭委試用通判童絢勳補用知縣馮嘉　分别　懇　京交納等情詳請奏咨前來臣覆核無異除分咨外謹附片具陳再湖北巡撫係臣兼署無庸會銜合併陳明伏祈聖鑒謹奏奉硃批户部知道欽此 
 
 

Page 12

 
 
[光緒二十三年五月十五日京報全錄]  
　　宫門抄○諭旨一道錄前○陜撫魏奏爲徵收烟税銀兩片○又奏爲撥欵以濟鄂振片○又奏報抽收釐金數目片○川管鹿奏爲夷匪出巢滋事經官軍進剿畏罪投誠摺○湖督張奏川省購辦槍砲鑄錢各器照章免税放行片○五月十五日户部通政司詹事府正白旗值日無引見○卓公善耆各假滿請安○明安續假五日○倉塲奏漕船五日回空○召見軍機○○魏光燾片再查陜省光緒二十一年分屬徵收烟税銀兩經前護撫臣具奏在案兹查二十二年分除北山地氣甚寒素不裁種鶯粟毋庸徵税外所有具報凡種鶯粟各屬共計咸寗等六十三廳州縣陸續報收二十二年分應徵土藥地税共銀二萬九千五百二十二兩零已儘數轉解司庫另欵存儲備撥由厘税札司道造具各屬徵收數目清册詳請奏咨前來臣覆查無異除名册咨部外所有光緒二十二年分徵收土藥地税數目理合附片具陳伏乞聖鑒謹奏奉硃批户部知道欽此○○魏光燾片再臣前准湖北撫臣譚繼洵電稱湖北上年汛水潰隄災情甚重加以宜施鄖三府秋霖爲患至　食草根樹皮充饑情形實爲罕見經督臣張之洞會同電奏請推廣賑捐俾應急需望先行墊欵從速解濟等因臣查陜省上年興安各屬亦值災歉辦理賑撫籌欵已極艱難念鄂省遭此災祲情形孔迫若待捐欵解鄂自是緩不濟急因與藩司商酌先由司庫挪墊銀一萬兩電知譚繼洵於湖北恊甘餉内照數劃扣以拯災黎司庫借墊之項卽飭撥兌甘肅核收清欵仍一面妥籌勸辦集有捐數再行歸還司庫除咨部查照外謹附片具陳伏乞聖鑒謹奏奉硃批户部知道欽此○○魏光燾片再查陜省光緒二十一年以前抽收百土厘金總數均已支解清楚按年奏報在案兹查二十二年分各頂厘金因近年迭奉諭旨飭令認眞整頓杜絶中飽但期厘務有益不敢稍惜小費前因陜省路徑　歧不免繞越經咨部添設巡卡以防偷漏在案伏查自經整頓之後各卡委員尚能共體時艱羣加奮勉剔除積弊涓滴歸公核計所股百土釐金較前大有起色現臣督同司道核算每年收支細數實共抽收百貨厘銀三十九萬七千七百七十五兩零比較上年長收銀一十一萬二千一百二十七兩零又土藥厘銀二十一萬二千七百四十七兩零比較上年長收銀一十萬三千四百七十九兩零二項共實收銀六十一萬五百二十二兩零遵照部議留外辦公並局卡經費均按一成計算共扣銀六萬一千五十二兩零實存銀五十四萬九千四百七十兩零又奉文加收二成糖厘銀一千三百四十一兩零又加收煙酒厘銀二千三百八十三兩零又晉省包解鹽厘銀二萬七千四百六十四兩零所有支銷款内遵章扣出四分平餘銀一千七百七十五兩零以上共實存銀五十八萬二千四百三十四兩零俱已陸續儘數轉解司庫備撥餉需由厘税局司道造具各卡抽收支解及提留各欵細數清册詳請奏咨前來臣覆查無異除各册咨部外所有光緒二十二年分抽收厘金存支數目理合附片具陳伏乞聖鑒謹奏奉硃批户部知道欽此○○頭品頂戴四川總督臣鹿傳霖跪奏爲馬邊等廳夷匪出巢擄掠焚殺迭　官軍進剿獲勝現已畏威投誠全境安謐恭摺仰祈聖鑒事竊查馬邊雷波越巂峨邊四廳並屏山等縣均與大諒山野夷各爲雄長其强悍者卽自作一支無統率以資鈐束非倩理所能感喻近日專以擄人勒贖爲事每年伺隙出掠旋服旋叛從無數年不出巢大擾者專派防營分布各要隘隨時嚴防而山徑紛歧防不勝防歴任督臣等奏報可稽連年臣等嚴飭該防營及地方文武加意巡防尚稱安帖兹據達字營統領提督王鴻發馬邊廳同知沈璘慶署馬邊恊副將何長榮等禀稱本年二月初四日右路揑千家支夷匪帶領百餘人潛出欲燒油榨坪該文武卽飭夷務熟練之左營都司楊光雲帶兵前往追捕遂已歸巢無事詎自十七八等日右路了花揑峨等支夷匪每支輒帶數百人四出竄擾在中路大灣大埂鬱子頭等處分頭焚殺居民奔避幸只殺死七人而捆去者受傷者均倍之燒毁房屋不計間數該統領文武會商派令前營幫帶唐聨陞率隊先進無如支路紛雜此追彼竄因恐兵力未集地方蹂躪復令該管帶朱國錄右營幫帶馬　慶等均率大隊並令存城營守備向華廷鎭邊營哨弁方夀麟丁祖堯各帶兵勇分馳擇要堵禦而副前營亦派打仗奮勇之哨弁劉金芳張朝品帶勇隨同助勦二十日大隊馳抵走馬坪相機辦理夷匪竟不知畏懼復敢聚於四灣風溪灣一帶負隅抗拒是夜偷渡過河施放砲火石彈該廳又調集莽壩鄉五團扼守各隘以防衝突我軍二十一夜三更後出隊過河分途攻擊夷匪倉皇接戰木石雨下天色已曙夷匪恃强不退我軍奮勇前進槍砲齊施轟斃夷匪多名燒燬四灣等處夷房三四百座奪獲牛羊氈衫刀矛等件斬馘夷首數十顆夷匪見我軍甚銳其勢稍怯已有翻山越澗遁者又經鎭遠營勇截擊奔潰傷亡者益衆匪燄始衰該統領文武一面激勵將士鼓勇前進不少休息一面飛報到臣當卽飭令熟悉夷情之直隷州知州周鳳藻前往指授機宜深追痛剿必待勢窮力蹙方准投誠以期日久相安嗣復據該統領廳恊禀稱此次委因了花支夷勾結雷波揑峨支夷糾衆四出綑殺迭經我軍節節進攻周　　到後會商分路擭勦均各擒斬多夷兵威大震並聲言進攻老巢夷情畏懼懾服經各支千百户年羅茨藜達達六初等到營代爲懇恩投　並震全繳難民其殺斃居民亦照夷規賠償命價揑峨支另派黑夷上班當差如滋事端卽惟甘滿十二支千百户等是問該廳恊等見其悔罪情眞　應照准隨令各支夷酋到營鑕皮歃血盟誓不敢再行滋事並取具各支切實木刻存案備查現在全境均己姿謐等情禀報前來臣查此次夷匪出巢其初勢極披猖且欲四路並出使我備多力分故同時屏山縣屬雙河口地方亦屢有夷匪出擾當經連字左營管帶李泰發等督率弁勇炙玉春等槍砲連施轟傷夷匪二十餘人先後斬馘夷首四顆救出難民四丁口而越巂廳又有野夷勿雷支等出巢搶擄該廳同知陳同禮曁署　將劉喜一調集兵勇擒獲兇夷曲𠮨時哈二名解回留禁廳城飭傳木刻交出難民再行酌辦並經陣斬轟斃多名奪獲　衫刀矛等件該夷畏威不敢再出故廳縣均獲敉平然皆由該文武等相度機宜奮勇分剿直搗堅巢入深歴險使該夷大受懲創刻日歸誠不致四出擾害聲威所右夷焰全銷未致老師糜餉川省歴年剿辦兇夷出巢未有如此之迅速成功者所有在事文武各員不無徵勞足錄臣謹擇其尤爲出力　酌保數員查有開復記名提督統帶達字全軍王鳴發調度有方督剿奮迅擬請免繳捐復銀兩陞補四川軍機副將署馬邊協副將何長榮馬邊廳同知沈璘慶該兩員先事防範周密臨事督兵勇往何長榮擬請賞戴花翎沈璘慶擬請以知府在任候補先换頂戴直隷州知州周鳳藻曾任雷波通判夷情畏服此次復調遣合宜不辭勞瘁請仍留四川以原官補用千總朱　錄把總唐聨陞該兩員久駐邊防廳殲夷匪此次分隊搜剿擒朝最多實屬夷疆不可少之員擬請破格優奬朱國錄請免補守備以都司儘先補用唐辭陞請免補千總以守備儘先補用千總馬紹　奮勇　夷斬獲渠魁擬請免補千總以守備儘先補用以上七員洵屬勤勞卓著速靖夷氛合無仰懇天恩俯准照　給奬以示鼓勵出自逾　鴻施其千把以下出力各員弁並咨部註册給奬除查取各員弁等履歴咨送吏兵二部外所有馬邊廳夷匪出巢　優經官軍刻期剿辦宗竣　擬保　　緣由理合會同成都將軍臣恭夀署提督臣夏毓秀合詞由驛馳陳伏乞皇上聖鑒訓示謹奏奉硃批知道了所保各員著該部議奏　　　○○張之洞片再查海關定章各省官物應照章奏明免税以示限制昨接四川督臣來咨川省　　開礦　　　元制　籌督奏明免税已蒙俞允現鄂省槍砲　添　製造新式快砲各機及槍砲　所需鋼板模樣等件實爲自强至計有關軍　較之川省開錄鑄銀錢等籌尤爲緊要　　　　川　奏明免税以符定章除咨南洋大臣　施經過各關卡俟前項槍砲各機運到照章驗明免税放行外理合附片陳明伏乞聖鑒謹奏奉硃批知道了欽此 
 
