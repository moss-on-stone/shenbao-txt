# 1880 - 34 - 4902432

 

Page 1

 
 
[皇朝直省地輿全圖出售] [  點石齋啓]  
　　中國地圖向鮮書本而遍誌村鎭小地名者爲尤鮮鄂垣輿圖屆昔年曾創印一圖自中國外分省繪圖二十有五卽西藏新疆等處茍有地名可誌無不一一載入惜版藏太謹不肯問世且原圖地名甚多而省會府　漏未分晣尋繪爲難兼之版口太大旣不能裝訂成書又不能裝潢成軸識者憾之今本齋　取初印原圖從新照寫凡省會府廳州縣及通商口岸分誌明晣且於經緯線旁註明由京東南西北若干度則離京遠近亦可一望而知又原圖於江海各水亦僅有其字而未繪其形本齋今更添繪水紋尤見醒目卽以照相石印之法印成縮本字雖繁細楚楚可觀刻已訂成一帙卽日在本舘申昌書畫室發售計綢面而用上等紙者每册價洋一元紙面而用次等紙者每册價洋七角諸君欲不出戶庭而於中國大勢如視諸　者當咸以先睹爲快也此佈 
[任伯年繪山水錦神圖出售] [  點石齋啓]  
　　催殘臘鼓歲將更新萬家報賽莫不以祀神爲第一事月前有數友向本齋購山水神軸適　中　　此幅特以重　請任伯年先生用小　　軍山水神軸之式繪成一幅計長六尺本齋石印而成山水着以靑綠秀色可餐山水之間流　四布長松插天松下四神並立一城隍一土地一灶君一招財惟井神則盤膝而坐松旁有白石橋一橋上爲符神位快馬飛騰神采發越又左有杏花亭右有石藏　欄　繞曲徑通幽山之嶺則有天臺一座奇峯並峙日月合𤩹則帥位也其　　迴不稽人　諸堂中洵堪奪目今　日在本舘申昌書畫字發售計未着色　價洋五角着色者一元已裱者另加裱工洋六角正此佈 
[論冒差串詐]  
　　鄞縣有冒充鄞江司差役並革兵冒充縣差之事爲宗太守所訪聞飭縣嚴拏分別懲辦此正鋤莠安良之大端也夫衙門之有差役原以供臂指之用而自民間視之一若此輩之氣𦦨較官爲更可畏諺所云閻王好見小鬼難當正謂此也然差役遇有公事出門必有牌票或者硃簽斷不能徒手至鄉擅作威福則冒之者將何以取信於人乎不知今之差役往往皆有年規節規等費向各處地保勒索而地保則取之於民卽無公事亦時常下鄉不必其有牌票伊且催粮之長單自來不繳提人之差票遲延不呈挾此以呼喝鄉民每多不能發其覆而　鄉愚之　目不識一丁字但有一紙硃印陸離莫不羣相駭懼誰復有取而細閱者匪徒窺之已熟故亦　效其尤而鄉民之受害者更無窮矣眞差方去冒差又來眞差旣不敢抗而供給不遑冒差又不能辨而苞苴坐索鄉民於此不將應接不暇乎夫差役之害人人知之卽居位臨民者亦豈眞情憒哉但以上下之分太嚴而官民之情多隔一任爪牙肆毒而冥然罔覺其流弊遂至於是耳茍居官者不授差役以索詐之柄匪徒又何爲而冒之昔當有兄弟不睦而涉訟者時已臘月二十四五突來縣差傅提原被至其弟家內則云官立等傳訊不得稍緩至其兄家內則云專爲此事不避風雪而來於是其弟則求其緩頰俟年務稍淸再行赴質議先付差費若干其兄又以原差効力禮當酬謝先付謝儀若干當此時也該差左顧右盼慾壑已盈遂亦盡興而返然時已封印數日其所持之牌票尚標十五日期可知此差之來並非奉本官之命特以前次提傳之時雖稍有所獲而心有不足故謀再舉而原被兩家不能細察而遂受其欺也又有完糧者其錢已付庫房而票尚素掣取不數日忽有糧差抵門手持長單立催完繳向之分說則欲挾以入城於是一面殺雞爲黍以食之再給以辛苦之費若干一面專人向庫書掣取串票而所費已不貲矣凡若此者雖由於鄉民無知不能抗顏相向　　直斥而差役之勢耀已見一斑差役橫行至於如此則冒其名以索詐於閭閻而爲民間之害者又何怪哉故吾謂此等冒差詐擾之匪徒固當從重懲辦而差役之橫行尢不可不預爲之禁所謂正本淸源之治蓋在此不在彼也平日差役無權卽有事下鄉提人催課皆有一定之費則眞差役亦才敢作威作福又誰肯冒充差役以圖詐吏從　上立人在鏡中行古人之爲治所以幾於　弊者以知所先務故也當今之世必欲以務本之治責之未免迂闊然凡事　有其原正其原而其流乃不至旁溢此定理也居官者好高崖岸則其下莫不以氣𦦨熏人倘或虛心下問使下情得以上達而勿以差役胥吏爲爪牙心腹之寄則民情苟有所苦不難赴愬卽眞差投亦不敢妄行索詐而况冒差之流固不難立時發覆送案究辦而若輩亦不敢冒此險着以自取其禍鄉民可高枕而臥矣故曰　杜冒差索詐之獘必自嚴防差役始猶之衙署中之官親幕友最易在外招搖撞騙爲害民　然居官者苟廉潔自持淸操自勵則若輩亦不敢肆行無忌可見上之所爲有足以動人觀聽者矣雖然若宗太守者訪聞冒差之事立卽嚴提重辦是則尚有志於爲民除害者以視綢被放衙痴聾岡覺者其相去又何如哉 
[涉淹死]  
　　○去冬天津大河未曾冰凍今復如是緣天氣旣暖水流復急　致水澤旋凍旋消卽有凍結者亦履薄堪虞聞院門口一帶上月二十六七日有涉水排而淹沒者兩人又有連冰排沈下者故藏　者現正無從措手明年夏季冰價殆將昻貴也 
 
 

Page 2

 
 
   
 
 

Page 3

 
 
兄到案留宿帳房着卽赶辦銀兩料理此已詳列前報昨早陳司馬與阿副領事會訊捕房移解之各案畢炳齊之兄亦由內登堂司馬謂汝欲會見領事今在此問正可詳問丁曰太平行究要銀兩若千方可了結阿副領事曰太平行原控有一萬餘兩今汝原償若干儘可自說本副領事當替汝轉達丁稱此事與我無干我實不能落數司馬謂曾由陳竹坪理說太平行謂須四千兩汝初愿償千兩繼稱二千兩尚未說妥丁稱二千兩之說我並末談及至此案與我毫無干涉何得將我軟留在署請問二位究係何人意見如華官之意我當上控如西官之意我亦欲投英按察司公舘控告阿副領事謂此是我與陳大老爺之事丁隨謂阿副領事曰然則汝欲管押我乎阿未及答丁又稱父債子還父傳子得此中外之通例若弟債兄還則從未聞之設果有是例職亦係江蘇候補知縣請卽詳革功名監追可也司馬諎炳齋管押汝曾作擔保調換班房今旣逃逸汝可尋交自然與汝無涉丁稱炳齋覊押在案今旣不見我方欲向汝要人汝何反向我交人今若欲勒我料理斷難從命如出外情商亦無不可司馬謂然則准汝出外須有限期丁稱何限之有司馬謂汝設延不料理奈何丁稱此是職負手足之情總富了結也司馬隨飭差雇轎送丁回棧丁稱今日我本欲出外惟不欲不別而行故特面訴一切耳迨出至頭門見懸有管押牌丁之名亦在上乃大怒揮拳將牌打碎大駡升轎而去 
[查緝拆梢]  
　　○法捕房於昨午後據陳姓稱在小東門外太和醃臘店爲夥店中收有陸續用進之銅質洋十一元又生銀洋兩元店東着帶往錢店折換光洋連兌數家均因價目不合嗣至新街上錢店中正在柜上觀看突來素不認識之人謂我是慣兌銅洋之人不問情由硬爲取去因特報捕法捕頭詢此人之貌可能認否陳稱若得相遇尚能認識捕頭謂此乃拆梢之流形同搶奪卽着包探查緝云 
[初訊行凶案]  
　　○昨報列茗叙行凶一節玆據五樓春茶館夥朱樹堂至英公堂稱　午後楊少雲來茶館手持利刀連戳婦人數處我卽奪刀扭住交捕現在受傷之婦人已由捕房送體仁醫院未能投案楊供此婦卽我之妻因別有所私是以忿極戳傷是實陳司馬隨令將楊押候受傷之婦人傷痊投案再行覆訊核斷 
[窮極覓死]  
　　○華捕至英公堂稱有人投河自盡被我看見立卽援救豈知右脚業已跌壞是以送案請爲安插楊柳橋供嘉興人年四十三歲向爲布莊生理現因歇業實難度日是以自盡短見陳司馬見楊衣服盡濕殊覺可憐隨飭差與更換棉衣送至醫院俟傷痊再行安置 
[摳心太重]  
　　○洋人賴力稱僱用細崽謝阿四給以大洋　元令換小洋俻發車力豈祇換得四開洋四个八開洋兩个足見利落太重且非一次故交捕解送公堂請究謝供在洋人處每月工洋十元業巳滿月工資尚未發給至掉換小洋之誤叩求恩斷陳司馬隨令原告洋人將工洋十元交案內扣二元罰充醫院經費餘洋八元給謝收領完結 
[中東兵勢辨]  
　　○中東交涉之事求所謂確鑿消息原屬杳然外間所傳皆東洋故欲激怒於中國以期得所藉手庶幾逞志而在中朝則固默以觀其變而靜以俟其發也現東洋口報刊有其致仕相臣某之言謂刻下中東議戰事雖未成而機則已動此不容不愼審也竊以爲中國地大於日本兵亦多於日本苟出於戰我日本宜先發以制之毋使中國一兵得入我境乃策之上者也况戰塲而在中國則中國之禍而卽日本之禮乎日報又謂中東成釁之役雖難臆定然以兵勢計之中國可得兵八十萬日本祇得兵十萬之間耳眾寡之勢已其懸殊若釁果成爲日本計當以智勝而不可以力勝宜猝出不意先用勁兵從水道駛至京師爲迅雷不及掩耳之計若得佔據形勢則膚功之成在掌握中矣然近日東人胆識才略與前不同必果决立斷乃不爲浮議所奪報中所錄如　觀其舊相所言雖屬一人私論然已不啻昌言於朝矣其不令中兵得入東境欲以中國爲戰塲是卽日報所云宜猝出不意先從水道闖入京畿之意也無論中朝不爲琉球一事赫然震怒蒐其軍實簡　師旅先發難端卽不得已而出於戰亦必先固海防備　守禦之具以免敵人聲東擊西狼奔豕突日人雖成算在胸詭謀百出又安能直駛入京如　援之負羽而進壺頭鄧艾之裹氈而度陰平乎可知其日報所刊鋒皆故爲大曾以期虛聲恫喝俾味於事勢重於發難者聞而疑慮畏首畏尾陰隨其術中也固不待辯而自明者也惟所言日本兵籍悉索之可得十萬遽欲以此入中國之境則誠不自量其力矣夫日本國勢近雖似於驟强然統水陸軍約　計之陸軍不過四萬人水師不過二萬人此皆有籍可稽血不能浮冒也卽成有事召募丁壯以敵愾而從戎然兵連禍結傾國以爭旣已戰場在於中土則其國內定必空虛倘有爲中國謀者別節選鋒潛由海道直抵其境斯時聞警囘救而兵已深入重地進退兩難欲力戰以求一勝則內　境募軍心必亂恐善謀如孫吳善戰如頗牧　將坐受其困中國雖云積弱然所長慮郤　者要在帑藏支絀　欵維艱不似日本勉强支持行銀票以濟一時之急然得淸廉之官內則力求樽節外則開誠勸諭則釐稅所出捐輸所集以一省之貲財供一省之經費未必　餘復於額兵之外愼募丁壯勤加訓練果能奮勇向前殺敵致果卽次第挑補坐充額兵之缺民間義勇如能自成一隊守護鄉閭亦必重加獎賚則可戰之兵豈祇八十萬而中國無業遊民最多若朝廷善用其眾卽營兵亦可無庸紛紛調遣便可成功觀　捻　逆蹂躪幾半天不言兵則不足以堵　言餉則不足以接濟而創平大憝卒賴練勇團兵是效已可覩日人豈眞未聞而願狃於成見謂先遣兵旅猝入中國便可得志非特味於眾寡之勢而亦未審主客之形也噫興言及此不禁深有念　兪大猷戚繼光諸人矣 
　　選録香港循環日報 
 
 

Page 4

 
 
[遣懷步浣薇館主韻]  
　　○一枝春信報階除花底相逢慰索居濁酒共邀消夜月秋風曾寄訂交書事於歴後方知險情到眞時不論疏此會莫言談笑易憑欄幾度費躊躇依依未盡意纏綿忽聽驪歌唱幕前好景只供愁作伴浮生偏與恨多緣敢論近况今非昔自覺離情日似年最是　干迥首處暮雲繚亂接炊煙　胸橫奇氣靄於春海內詩名日下身　養羽毛終遠到飽藏學業必超倫才因博大宜居晦時遇艱難且食貧檢點琴書歸計早五湖煙雨好垂綸　九霄果是有飛騰鷹隼年來振翮能不遇敢誇垂露筆未衰應耐謂書燈經綸總欲酬三輔巖穴奚廿老百層異日春風紅杏下靑雲一路快同登　漏聲隱隱夜何其坐對寒燈感別離鴻雁不傳書底恨雲山猶繫夢中思盟經留約終當踐心爲悲秋未易持莫道與君同病也料君相憶寄君知 
　　吳下朱靑芝呵凍錄稿 
[卽席賦贈梁寳如詞史並請賦秋生晒正]  
　　○頻年不見玉珊珊驀地逢卿喜破顏果有因緣終作合信無淪落總塵寰情因慰藉難爲別例許風流敢盡刪太息阮囊羞澀甚累卿歧路贈連環　承惠番餅念元○扁舟風雪剪申江冶習何人肯盡降卿未漂流成弱絮我仍圖畫載吳艭當年折柳人千里此日挑燈影一雙兩字功名渾底　從教詞句譜新腔○貧賤論交識此心誰云巾幗有知音三年我負靑雲志五夜卿聯白首吟便爾焚香花下拜奈他識路夢中尋書生艷福從來小偶背靑燈擁繡衾○每聽驪歌百恨牽判將紅袖更悽然鳥知愛好呼同命蟲惜伶俜號可憐恩重方知非夙孽情深到底是中年來朝騎鶴揚州去一路相思水拍天 
　　維揚柳影詩徒呈草 
[楊君春田枉贈佳章謹步元韻奉答]  
　　○相馬今難伯樂逢駑駘如我本庸庸謳吟敢作千秋想風霜誰稱一代宗爲間知音嚼在目漫言奇氣可塡胸詞壇幸遇楊無敵擱肇教人欲避鋒 
　　己卯歲杪白門程仲承拜手 
[雪窗十二咏]  
　　○思雪　料峭新寒意興疏擁爐無賴獨踟躇沈吟柳絮因風起想像梅花昨夜舒淸夢欲隨瑤圃鶴詩魂應逐灞橋驢何時玉戲天公手消息還教問太虛○待雪　彤雲作勢倐成陰遙想天工醖釀深白戰詩吟催欲就紅爐酒暖試頻斟寒蟾有影臨窓認凍雀無聲聽漏沈玉宇瓊樓何處是長空凝望寄遐心○聽雪　天花何事散庭除但聽霏微碎玉如絮被添寒淸夢後紙窗風逼冷吟餘聲疑瑟瑟殘蘆捲響雜蕭蕭瘦竹疎寂寞空齋無箇事不妨高臥閉門居○臥雪　一覺甜鄉玉宇寬高風應不讓袁安雲迷孤帳梅花冷春壓重衾荻絮團枕上蝶魂猶戀暖牕前鶴夢亦知寒神遊此日來何處擬上瑤京乘白　○喜雪　曉來積素喜　帷雲影低迷絮影垂誌瑞艷花飛六出快晴皓彩豁雙眉淸談只合探和晴乘興還應訪戴逵若使開筵招客賞笑披鶴氅願追隨○望雪　果然世界盡瓊妝極目登樓引興長自是瑤京閒麗景頓教銀海炫波光山明松減千重翠月冷梅添一段香遠眺寒江垂釣者孤舟簑笠影微茫○賞雪　消寒雅　賞心同身在琉璃世界中鶴氅談詩來逸客獸爐暖酒遣奚童瓊筵杯泛添淸興玉宇花飛仗化工却笑黨家開錦帳羊羔酣飲氣豪雄○踏雪　聳肩覔句趁新晴匝地瓊瑤映日晶蠟屐痕拖來躑躅鴻泥跡印認縱橫　沽竹葉衝寒去爲訪梅花破曉行踏破白雲渺何處空山猿鶴欲相迎○掃雪　寒窓枯坐太無聊特闢尋梅路　條黃葉埽來風力捲绿笞剔去凍痕消程公門外堪投足謝氏庭前竟折腰不使白雲迷舊徑山中高士好相招○煮雪　鶴自調兮琴自彈閒階爲惜白雲殘茶烹玉液留淸味藥搗瓊漿煉絳丹梅蕊香分鎔石鼎松花烟裊散瓊欄冰心不與俱融化火撥紅爐興未闌○嚼雪　含咀天賜與英華咳吐隨風玉散花傲骨煉成偏嗜潔熱腸浣淨不留瑕淡於茶味能淸髓冷帶梅芬欲沁牙不食人間烟火食冰心一片果堪誇○咏雪　釀詩天氣釀寒時白戰何須寸鐵持自是聰明生慧業果然璀璨吐淸詞繽紛珠玉揮毫疾洗鍊瓊瑤琢句遲此日臨風奇思發灞橋驢背曳鞭絲 
　　虞山陳焴章未定艸 
[光緒五年十二月初一日京報全錄]  
　　宮門抄○諭旨四道録前○發抄　旨五道○陜撫王　奏爲審明兇犯按律定擬摺子○浙撫譚　奏爲將軍因病出缺請　旨簡放摺子○陜督左　奏刊換關防仍委代拆代行夾片○署甘潘楊　奏爲恭報署理藩篆日期摺子○直督李　奏爲酌保出力人員摺子○又　奏爲道員遺缺請　旨迅賜簡放夾片○蘇撫吳　奏爲在藉巡撫據報丁憂夾片○十二月初一日吏部翰林院廂紅旗値日無引　見○劻貝勒謝管神機營事務　恩○鍾泰謝管健銳營事務　恩○文暉等謝紀録　恩○吏部呈進月官卷○廂紅蒙奏派稽查　壇廟　泒出阿昌阿容貴○順天府奏忠義局第九十八次請卹○內閣奏泒驗放之大臣　泒出董恂桂　夏家鎬○召見軍機　宜振　明秀　○發抄　岑毓英奏整頓吏治奉　旨吏部議奏欽此○又請援停止分發例改掣他省免繳指省奉　旨覽欽此○又請將捐納勞績人員再停分發正途奉　旨覽欽此○又簽差不愼之知府崑玉等請議處奉　旨崑玉吳雲卿均着交部議處餘依議欽此○松椿奏接篆謝恩奉　旨知道了欽此　○○護理陜西巡撫布政使臣王　沂跪　奏爲審明因姦商同謀殺本夫凶犯按律定擬恭摺仰祈　聖鑒事竊照渭南縣詳報民人李芝江與胞姪李彥兒之妻馬氏通姦謀砍李彥兒身死一案經前撫臣譚鍾麟批飭研訊確情按擬說辦去後茲據該縣知縣張國鈞審擬解經署西安府鄭子兆審明由署臬司沈應奎解勘前來臣親提研鞫緣李芝江籍隸該縣已死李彥兒係其胞姪李彥兒娶李馬氏爲妻成婚兩載與李芝江分　同居光緒四年六有間不記日期李彥兒出外李芝江乘間向李馬氏成姦後非一次並未給過錢物李彥兒先不知情迨後醜聲外揚李彥兒聞知隨向李馬氏盤出姦情毆詈吵鬧欲另搬居住十二月十三日李芝江戀姦乘李彥兒出外起意商允李馬氏將李彥兒謀殺以圖長久姦好約定是晚下手午後李彥兒轉回　　進屋先睡李馬氏將門虛掩一同就寢半夜時分李彥兒仰臥睡熟李芝江手携鐮刀潛至李彥兒臥房門首聞知李彥兒鼾睡推門進內維時燈尚未熄 
 
 

Page 5

 
 
元炳片　再前往福建巡撫卞責第係江蘇儀徵縣於同治九年因親母吳氏年老多病前次陳情奏請終養奉　旨允准開缺瀁親在案兹　該家屬高升以案長卞寳第之母吳氏於光緒五年閏三月十九日在藉　故等　　經該縣府詳由代理江　布政便　　　轉請具奏前來臣　查無　　將丁憂　結咨　部科查照外理合附片具陳伏乞　聖鑒請奏軍機大臣奉　旨知道了欽此 
[蘇省撫轅事宜]  
　　○十二月十九日分發江蘇　補縣孫　　湖北人禀到　試用布軍大便章聲禀知奉委赴江　　捕差卽辭　○二十日候補同知窮乃縉通州公幹回　宛志遠甫奉川沙等應縣催　　　回　候補縣施敷　襄辭　委解官犯赴都並赴津局海連差　同知銜指分江蘇試用知縣王審　　廣東人上海來禀到江苏試用未入許　謙江西人自籍來 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
