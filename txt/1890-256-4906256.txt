# 1890 - 256 - 4906256

 

Page 1

 
 
[二十四史第一次出書告白] [  圖書集成局啓]  
　　本局所印一十四史墨必選擇上品紙則一律用雪白連史略不參差本可早日告成祗以精益求精不免稍延時日兹已排成二十餘史第一次先出晉書宋書南齊書梁書陳書魏書北齊書周書隋書南史北史舊唐書元史等十三史共書一百六十二本與股者如找足洋銀三十元卽可持票前來提取并付第二三次書票各一紙其第二次至本年九月終可出史記前漢書後漢書三國志新唐書新五代史售五代史遼史金史計九史第三次至本年十一月終可出宋史明史計兩史現在尙有股票出售至第二次出書時截止務請速來購取否則全書告竣後當另定價洋也其書分盛木箱三口大小一式製極工雅惟取書時每口須另加洋六角此布 
[二百三十七號畵報告白] [  點石齋啓]  
　　曾香里臺基之破案也道路纷傳無不爲松江老太婆髮指而爲郁謝二人齒冷可見直道自在人心至若秃蔦之被縶惡鴇之遭殃馬寶得而　　蚌胎老而示異外洋有薙頭之樹潯陽有削髮之尼過毒者可辨其誣溺僧者聊聲其罪皆時事之新奇可喜者也後仍附閨媛圖説准於初六日出售此　 
[救災新説]  
　　救災猶救火也以一杯之水救輿薪之火於事安能有濟必也源頭活水汨汨其來挹注靡窮灌溉立徧則火自熄矣救災猶救自盡也所爭者祗在須臾之頃所繫者不過瞵息之微其勢不得不竭力以圖之乘機以赴之若遲回焉審顧焉冉三擘晝而後從事則已索彼於枯魚之肆矣今戛順直山左同時被災或因山洪猝發一時不及宣洩或因河水盛漲缺口不及搶築遂致田園廬舍悉沒於巨浸之中老幼妻孥暫避於樹林之上流離瑣尾之情形眞足使鐡人下淚木偶傷心顧論被災之輕　則順直山左大略相同而論救災之緩急則順直在所當先山左不妨稍後何以言之順直近在畿輔言山川形勢則爲天下之奥區論根本相維則爲皇居之拱衛今也陽侯肆虐大地陸沈號呼之聲或聞於帝座仳離之狀或逹於睿觀若不速爲振撫使千百萬無告之災民出水火而登袵席殊非體國愛民之道也去年江浙兩省猝遇奇災朝廷立發帑銀截留漕米諭令封疆大吏核實散放毋任吏胥侵蝕中飽　視南服也如此此次順直被災我儕小民豈可不仰體聖天子撫育黎元之意踴躍輸將俾輦榖之下民情安謐扶元氣於旣傷之後延殘喘於轉徙之餘若與山左相提並論固不能無先後緩急之分矣邇　言官屢上封事有以招商運米爲請者於是無湖上海等處米禁大弛輸舶運米北上帆檣相望畿輔民食自無虞其不給有以推廣振捐章程爲請者交部核議酌　通變減成收捐以期踴躣業將推廣章程頒發各省設局收捐紳商士庶苟能上體天地好生之德君相育物之仁自必慷慨解囊施當其厄正不獨翎頂輝煌足爲宗族交游光寵而已也又有建以工代振之説者唐山鐵路擬接至山海關之沒溝營以便東三省轉餉運兵之用近日李傅相接奉海軍譯署各咨文委員查勘並無窒礙目下赶辦測量擬俟秋後災民雲集時擇吉興工以工代振似此辦理誠於築路振飢兩有裨益有勸京員助振者凡王公大臣文員七品以上武職五品以上　於本年應支秋季俸米分别提助賑捐由倉另提彚存以備撥賑庶於大小官員所虧無幾而於災民所益良多惟此事户部尙未核議定奪凡若此者用意不可謂不深設法不可謂不廣然官賑雖已舉辦無如災區甚廣普徧爲難滿目哀鴻嗷嗷待哺轉瞬嚴冬啼飢者又轉而爲號寒紿求養欲仍不得不借助於義賑滬上籌賑各公所屢以巨欵彚解災區此雖由於經勸者之得法然亦由助賑者急公好義不吝解推所致竊謂世間最便宜事無過於助賑過此機會雖具活人手叚濟世心腸亦苦無從施展今夫珍錯滿前肥甘饜口飲宴非不歡也一念夫肌腸轆轆宛轉垂斃欲覓樹皮草根而不得者則我之珍錯肥甘亦不忍下咽矣又繡章身綾羅被體衣服非不麗也一念夫鶉衣白結捉襟見肘若遇風雪天寒勢必呼號待斃則我之文繡綾羅亦不忍門侈矣細旃廣厦曲檻洞房居處非不適也一念夫朝東暮西遷徙靡定上無片瓦之蔽下無立錐之地者則我之廣厦洞房亦不忍坐享矣妻妾賢慧兒孫衆多天倫之樂也一念夫離鄉背井骨肉分離鬻女賣孩悲傷欲絶易地以觀設身以處則惻隱之心自不覺油然而生矣富家大族苟能如此存心則納粟捐金自必爭先恐後此外農工商賈亦可視力量之厚薄酌量施助多一分賑欵卽多救一人性命可以種福可以禳災可以免疫癘可以保身家天道昭彰報施不爽世間最便宜事誠未有過於助賑者也　助順直賑捐好義急公一舉而備二善詩云邦畿千里惟民所止諸君子北望神京其亦有惻然動念者乎則卽以此説爲嚆大也可 
[禁樹秋聲]  
　　京師來信云有一女子年方十四五齡自經於宣武門外迤西角樓下沙崗之後鋪甲立卽呈報西城正指揮率同穩婆詣騐當塲並無屍親認領由官給棺成殮立卽掩埋○直隷滄州駐防城守尉德明出缺御前大臣會同兵部擬定正陪帶領引見奉硃筆圈出直隷滄州城守尉員缺着頭等侍衛如升補授欽此當由兵部咨行該衙門查照並令該員循例於三日内具摺　恩○吏部爲曉諭事所有六月分選内閣典籍薛浚一員知縣林鑑中陳志喆吳紹澄趙廷淸宮耀月黃炳辰六員直隸州州判傅澂源一員並補議六月分選光祿寺署正沈璘慶一員相應出叙傳令該員等於七月廿四日辰刻赴部過堂廿五日黎明齊赴天安門外朝房預備掣簽是日不到定行指名題叅○兵部爲曉諭事現出有江西南安營守備一缺按限應歸七月分截留部選按定例内開止七月遇有守備缺出應以俸深及以營守備用之衛千總門千總擬選兩缺一輪週而復始查上次用門千總止此缺應用衛千總查有俸深之山東臨淸衛河南前帮衛千總宋玉章由順天監生選補衛千總自到任日起至本年七月二十日止計歴俸廿九年零十一月二十六日應擬選營守備此缺除仍遵例簽掣及調取引見外相應出叙曉諭○禮部爲片行事本部現有擬補員外郎一事一人於七月廿四日加班帶領引見相應片行奏事處查照○杭州織造文尙衣於七月初九日子時病故報經浙撫用四百里奏報請簡廿五日淸晨内務府開列七司三院等處資深一等兩項人員銜名進呈經硃筆圈中杭州織造着武備院郎中明勳去欽此按明正郎從前曾充是差此次自能收駕輕就熟之效也○淮安關監督效榷使期滿應否更換業由内務府繕單進呈奉硃筆淮安關監督着會計司員外郎世綱夫欽此○户部爲片傳事本年秋季八旂文武官員應領俸銀本部按册稽核數目相符移付銀庫照放本部庫於八月初一日辰正開放除王公等 
 
 

Page 2

 
 
仍令自行派員持領赴庫支領外相應片行八旂各固山派員於是日赴部彚領官員秋季俸銀○七月廿五日由内傳抄皇上明日出德昌門西苑門走北上街進景山西門至壽皇殿仁宗睿皇帝聖容前行禮畢仍中舊路還海所有應行執事各項人員均穿靑掛於卯正預備○正陽門内迤西估衣胡同居人俊德從前慣保庫兵後遂寅緣挑充庫兵有某甲系出天潢無人敢攖其鋒迭被索慾壑難滿七月廿三日午刻先往部庫又至家覓俊俊以所索太鉅不允其求爭閙之餘兩不相下遂呼令手下各持木棍將甲毆擊受傷重旋卽殞命俊知事不得了奔赴地方禀明解送提署訊辦提署咨宗人府會同刑部先往騐屍 
[滇南災况]  
　　本年六月初雲南曲靖府尋甸州屬疉遭大雨兼發山洪淹没田地甚多禾稼被衝屋宇倒塌婦濡無從逃避往往淹斃水中其幸而得生者顚沛流離慘難寓目撫憲得報立　司庫籌撥銀兩解往災區並飭屬委員會同查勘分别妥爲撫恤勿任飢寒旋卽奏逹九重想又當發帑以振矣 
[崎陽會景]  
　　長崎來信云日人於中元節例必燃燈祭鬼亦猶中國之啓建盂蘭盆會也本届虎列剌症流行奉官禁止七月十九二十等日寓崎三江商號就三江會　延僧超薦旅魂第二日諸僧正在喃喃宣佛號突來巡捕喝之使止并言晚間不得燃燈董其事者無奈禀諸理事官楊星垣都轉都轉派東繙譯羅君赴長崎縣署請免禁止縣知事官謂會所在租界之外深恐引動日人羣聚閒觀蒸成疫症今旣爲華人不得已之舉當諭令巡捕毋再阳　惟不可過事張皇方免滋生事故羅君告知董事仍令僧人諷經并施放燄口○閩人信鬼每逢中元節尤不惜重費竸事鋪張七月二六七八三日長崎閩商醵貲在會館建醮二十八日之晚就店之左右另盖一廠陳設花果結彩燈燃正中供一假山用生薑紫菜紥成上置絹人配就各戲劇如唐僧取經觀音游地獄金山寺三江城等故事席間除滿漢酒菜外又有所謂五湖四海者以極大磁器滿盛山珍海錯此外糕粽　飯錠帛無不高疉如山門首懸玻璃聨額雜以荷花西瓜燈無不門角鈎心矝奇炫異鐘鳴十下僧衆持鐃鈸鐘磬捱次　各家誦疏各家迎以花爆熱閙異常 
[襄垣火警]  
　　本月朔日更魚初躍蕪湖二街小勞盤下某姓造紙坊忽聞嘻嘻出出之聲旋見火起廚房頃刻通紅勢難枊遏各水會爭先馳救幸取水甚便僅燬作坊數椽玉版雲光盡被回祿神收去矣 
[江隄告警]  
　　蕪湖來信云立秋以後江湖大漲至牽牛渡河之夕頓退一二尺中元節後銀濤雪浪依然拍岸平堤沿江各圩防護得宜尙未潰决惟對岸無爲州江東藏竟於上月下浣决口十餘丈農民堵救不及四散奔逃圍内旱田盡栽禾豆木棉正届吐花摧毁殆盡災民之入城避水者扶老携幼慘不忍觀又聞和州濵江老圍於上月下浣潰倒多丈幸人夫齊集未幾卽慶合龍説者謂今歲秋收豐穰可慶何垂成之際尙有陽侯爲災豈有意使飽煖之鄉一嘗飢寒之苦耶問之蒼蒼蒼蒼　何應我 
[拿懲賭首]  
　　鎭江西門外慶樂戯園由廣東人郭錦開設淸歌妙舞傾動一時近經丹徒縣帥邑尊訪知郭本係賭魁遂於前月杪飭差至園内訐稱傳唱堂戲郭欣然隨之而去比入署遙兄邑尊已高坐堂皇不覺雙膝跪下邑尊喝問爾是否託名唱戲聚賭抽頭郭言語支吾卽判令重責八百板釘鐐收禁俟詳明上憲按律重懲 
[玉人何在]  
　　江西人梁某在鎭江南門内水獺橋開設針店老夫婦年俱半百膝下子女各一子方髫齔女則芳年二九姿態嫣然冰上人見之時思覓一俊郎君俾得珠聨璧合梁眼高于頂終未畫鴛鴦之諾以致緑窓繡罷不免興感摽梅六月某日有某翁中途遇雨在檐下暫避片時見女悦之詢以曾否許字梁曰孔雀屏風設之已久惜無能射中其目者故尙待字閨中耳翁曰舍親居山巷家擁厚資膝下只一男年與令嬡相若不知可許老夫作紅葉媒否梁聞言大喜並不問其門當户對與否遽書庚帖付之并訂明禮金二百元及衣履金飾數事翁去而復返約定七月某日以靑廬逆新人届期笙筦嗷嘈花轎至梁宅更魚兩躍喜娘扶女登程至次晨梁循俗例使女僕擔茶菓往壻家不虞問遍山巷之中竟無有知壻家住何處者駭極而返細訴情形梁急找氷　則人面桃花杳無蹝跡折至轎行問訊亦以昨夜並無人雇綵轎對無奈回家慟哭幾不欲牛刻已赴丹徒縣控呈未知帥邑尊如何辦理也 
[穗垣紀要]  
　　廣州來信云黃崗協都司缺奉兵部咨覆准以儘先都司張都戎　春補授李筱荃制軍隨給發咨文飭令都戎赴部引　 
見然後履新日内都戎已束裝北上矣○候補府吳太守景萱引見遄回試用同知孫司馬多璐卽用縣羅大令棟材試用鹽知事施鹺尹季華均由京領憑到省連日趨詣鈴轅　呈履歴○由省城至九龍擬設鐡路前月大憲札委候補府潘植生太守候補縣張衡叔大令同往查勘路程現已事畢馳回禀稱此路均甚平坦毫不妨礙間廬墓是以民情欣悦咸　觀厥成云○七月二十七日爲李制軍七秩懸弧令誕屬員餽送禮物絡繹於途制軍廉潔自持凡金玉錦繡之類概行璧謝所受者不過壽幛壽屏而已陸路提督唐沅圃水師提督方照軒兩軍門肇羅陽道多觀察南韶連道阿觀察調署肇慶府曾太守及各處文武官員均親詣鈴轅叩視簪裾畢集冠蓋如雲南番兩邑尊則資雇梨園令奏壽人之曲督憲復飭另行添雇在轅門外搭臺開演士民咸往縱觀亦與民同樂之意也 
[宜昌近事]  
　　時症流行死亡相繼好事者迎神賽會并舞龍燈名爲禳疫驅瘟實則斂錢聚衆賢司牧非紙糊泥塑者奈何不爲禁止竟如陳仲子之目無見耳無　耶○河西某宅舉襄雇十六人舁靈櫬行至半路舁者有一半疫發而踣至葬所又病倒六人後街某姓婦年近三旬病三日而殁同宅者被疫氣傳染不二日亦告殂何二豎子竟若是作祟乎○土樂總辦吳觀察現已到宜賃北門外民房設局每土一兩加抽厘税六十文并派金二尹和聲赴沙市設分局日内各土店議加價值每兩增添六七十文貧苦小民恐難消受烟霞之福矣○譚中丞蒞任以來出示宜昌一加烟土税并　各烟館於百日内閉歇另謀生計一衙署每票只准出差兩名不准浮開騒擾百姓相騐案件官傅保甲自發差費不准需索百姓 
[營口郵音]  
　　正任海防廳章幼憔司馬引見回任隨於十三日晋省○太古洋行於七月十七日開張所有海口輪船歸　中自行經理惟人皆來自南方一時未克收駕輕就熟之效耳○市中時疫盛行漸漸染及鄉堡有甲乙内三人來營購物中途甲忽患病由乙伴同投小店安身而令丙回鄉報信至傍晚家中人赶到則甲乙俱已魂赴重泉店中另有一人染病而死店主雇人看守及天明看守者　死嘻何昊天之不弔如此耶 
[鳭水官塲紀事]  
　　蕪湖地當孔道良莠不齊向由皖南鎭派撥練勇兩營駐防以資彈壓今春撫憲又添派電報局員龔佐臣大令爲營務處日前大今因病逝世經撫憲札委蕪湖營叅將王梧岡叅戎接辦○河口分司恩福庭少尹出缺後府憲暫委卸　蕪湖縣捕廳郭小坡少尉代理一面申報上游旋經藩憲遴委在省候補巡檢朱雨田少尹接署聞月圓　可來蕪履新矣○無湖道成端甫觀察到任後以振興文教爲已任　江書院肄業士子深感其恩於上月杪公製萬名傘一柄德政牌四扇德政匾一方衣冠鼓樂送至署中 
 
 

Page 3

 
 
[覆轍兩志]  
　　日前虹口義昌洋貨鉓馬車駛至法界天　堂街忽將路上幼孩撞倒當由巡捕將孩扶起見眼角稍有傷痕幸無大碍遂卽送令回家一面將馬大朱阿毛拘押昨日解送公堂通事禀訴情由葛同轉問朱曰爾旣將孩撞倒不思扶救竟爾奔逃有是理乎若不嚴辦曷足以儆後來朱泥首堂下一再求恩同轉着押候掌頰四十下○昨晨虹口利昌鐡店馬夫駕車而歸卸下䩞勒馬忽咆哮跳躍向外直奔至法界洋涇橋撞倒路人某甲經巡街捕送入捕房捕頭令送醫院療治 
[各執一詞]  
　　本埠南北兩市徽州麫酒館共六家皆係徽州人所開所用夥計徽帮多而别灣少兹有徽人某甲邀人集議嗣後徽館中夥計祗能用徽帮人廚司收領學徒亦不准用外帮人違則議罰後有徽人某乙以爲向無此章若果如此辦理則已爲徽館生意之别帮人必致廢時失業且夥友皆用徽帮恐將來未免把持壟斷情弊勢必大受其累傳説如此未知日後如何定議也 
[上海縣署瑣案]  
　　著名流氓瞿桂寳前因犯事收禁至裴浩亭直刺交卸縣篆時交保出外旋由陸邑尊查得瞿犯案纍纍飭差會同英公廢公差拘拿　案笞貢千板令與流氓王阿狗用雙連枷枷號一月發頭門示衆前日枷期已滿邑尊飭提嚴説瞿供稱小的現已知悔以後不再犯矣家有母親憂愁成病叩求交保以盡孝思王亦俯首求恩邑尊着將枷　法一併收入自新所再行訊辦○前報記法公堂拿獲地棍陶金榮卽流過頭金榮鞋子阿福卽張阿福吳金泉卽矮子金泉及姚小金林英公堂亦拿獲拆梢俞小富金先後送縣管押等因前晚帮審委員竇明府升堂提訊陶供稱小的家在治下十六鋪向以操舟爲業並未犯事張供稱小的家在二十七鋪製履爲生吳供稱小的向在某報關行當出店安分營生姚供稱小的自幼習銅匠並無不端之事俞供稱小的家在老閘北首向當細崽被拘之日實向友人收取會錢並非拆梢訛詐明府謂爾等屢次肇事罪無可逃遂喝令從重笞賣各犯一再求恩明府謂今姑從寛判令將陶枷號一月發大東門示衆張枷號半月發小南門示衆吳枷號半月發小東門示衆姚枷號半日發新北門示衆俞枷號一月發老北門示衆期滿再行核辦○前報紀英公堂解送拆姘爭執之陳淸如俞品山黃氏至案陸大令飭分别管押候訊前晚帮審委員王司馬提訊之下陳供稱小的向當跟丁内顧之人且無子嗣因娶徐秀蘭卽黃氏爲室去年八月出門時給以家用洋二十餘元不料動身後黃氏卽私遷至淸和坊賣娼與俞有私小的回家得知遂將該氏及俞扭至公堂轉送案下現在小的不願將該氏領回求恩送交伊母收管可也俞供稱小的爲洋貨生意與該氏相識已四年有餘矣是日偶往遊玩遺落手巾包次日去取忽被拘案黃氏供稱陳不顧家用以致小婦人衣食不周無奈遷至淸和坊與俞相識已四年叩求恩宥司馬以陳旣不願將該氏領回暫交官媒聽候或發堂或遞解并令出具甘結俞着具攺過切結邀的實保人來案具保 
[英界公堂瑣案]  
　　趙阿發稱在洋行爲侍者有沈根榮到來圖竊立卽獲住知照洋東交捕送案沈根榮供在西人處爲侍者被趙阿發欠洋六元五角冋索不付口角之下被伊誣指行竊有别洋行侍者張阿寳與我同去可以作証趙阿發稱並未欠沈銀洋蔡太守謂趙控沈圖竊沈謂趙欠洋各執一詞碍難判斷飭將沈交保邀同張阿寳投案於下禮拜二覆訊○工部局收捐西人稱裏虹口地方張德興所開烟館外面並不掛牌裏面開燈賣烟向伊知照須繳月捐洋一元伊允補捐及再往收伊將烟燈藏起不肯繳捐殊屬狡猾爲此交捕送案張德興供向住平屋開過小烟館現因拆屋暫移在草房内並未開張西人稱旣不開張何以開燈售烟查知伊往往東搬西遷爲漏捐地步務請懲辦以儆效尤蔡太守商之易副領事判張德興管押十天以示薄懲○陳文邦稱昨日經過蘇州河邊聞多人呼喊救命駐足審視見有婦人投河尋死立卽救起送至捕房囑我到案備質張陳氏卽珠鳳供係甯波人丈夫在福和輪船爲侍者前日歸家被夫責打忿極尋死現在丈夫已往漢口蔡太守謂夫婦口角事所常有何致遽萌短見飭將該氏暫發棲流女所俟其丈夫來滬傅案給領陳文邦救人出力殊屬可取嘉奬數語令其退去○包探沈金隆稱緝獲竊賊金阿富搜出質押票吊到綢衣晓辰表銀練鈔票等件綢衣係陳雲生等之失贓表及鈔票係西人雲格生之失贓據西人言尙少承攬合同一紙頗關緊要問金不認今將人贓送案西人雲格生稱寫字房檯子抽屉内放有表及銀練鈔票計洋三元另有承攬合同均已失去現由包探查獲竊賊起到表練鈔票惟少承攬合同竊賊取去毫無所用亦不能變賣然承攬合同有關生意盈虧約有萬餘金上落務請究追陳雲生沈阿二秦溪梅等各報失竊綢衣已由捕房起贓請爲給領金阿富供行竊之贓均已交案並無承攬合同小的藏之亦無用處蔡太守商之易副領事飭將金阿富交該包探帶回捕房再行細查起案之贓給各失主分别認領質押本照例不償 
[法界公堂瑣案]  
　　孕婦章方氏訴稱小婦人家住治下醬園弄有一孩子經人寄養任家前晚八點鐘後突被賭徒顧阿金等三人抱去阻之不聽反敢百般辱駡且被顧將小腹毆傷爲此呼巡街捕至將顧拘押送懲葛同轉問顧曰爾爲何將孕婦毆傷供稱小的與此婦隣居前晚行過　家悞將門首板凳踢倒婦毒駡不休小的忿而還駡並不肆毆問帮兇之兩人是何名姓供稱一爲阿三一爲阿榮不知其姓問住何處向操何業供稱兩人皆住英界某客寓中向在鄭家木橋設攤賭博問賭首爲誰供稱小的拉東洋車爲活不知賭首爲誰問爾拉何人之車晚上八點鐘如何得閒供稱小的租八仙橋連生之車是日被英捕房撬去車照是以得閒章方氏稱是晚帮兇者並非阿榮同轉曰爾知腹内受傷否答稱小婦人曾往仁濟醫院請醫生診治據言恐已受傷同轉飭包探帶婦往醫院騐明傷勢俟拿獲帮兇人究辦○通事禀稱鄭家木橋南首賭桌如林屢次拘懲依舊肆無忌憚昨日十二點鐘時正值巡捕換班備捕頭命上差落差諸捕同往兠拿賭徒已聞風遠颺祇拿獲望風人李阿生今特解案請究葛同轉問爾在何人賭攤上望風答稱小的自設賭攤每日約得錢一二百文問此項賭攤共有幾處供稱約有四處問有誰人包庇胆敢如此怙惡不悛供稱無人包庇嗣後不敢賭錢矣同轉商之祁繙譯官判令押候笞責三百板枷號三月起到之小洋數枚錢數十文一併充公○通事禀稱游勇陳福林製就轉糖木盤中用夾板暗藏機括在三角地賭博巡街捕見之拘解請究葛同轉着將盤當堂旋轉數次謂果然靈巧究從何處得來供稱有同營友將往臺灣贈與小的問爾向在何處營中幾時來此日能騙得多少錢供稱小的本在金陵水師營當勇於上月來申現住日暉港卡上友人處每晚博得數十文惟圖餬口而已謂此種賭具有識人斷不被誘惟年幼學徒往往入爾之彀隨與祁君商議判令押候笞責一百板交人保釋賭具充公○捕房解判責遞解之積竊王仁金丁來友剪綹賊王阿仁至案葛同轉略問數語均供認如前遂着送縣分别遞解回籍請該管地方官管束 
[上海六馬路仁濟善堂接到湖南省常德府武陵合邑紳士公函告災籌欸并善士鮑君來書一併照登]  
　　少欽老善長大人台鑒僕等在鮑綸恩處捧讀少翁尊函心切災黎力辯賑局眞天下一家之心也僕等與鮑卽刻禀明府縣咸云移文必由督撫未免躭延時日面諭僕等將闔縣被災情形回明少翁常德郡城當辰沅荆襄四水頂冲自咸豐九年荆郡之南江耦池隄潰洞庭淤潮壅塞水道武陵各村障屢遭潰淹八官障爲尤甚竊八障唇齒相依周環三四百里糧錢七八千兩烟火數十萬家誠楚南第一巨垸也去今兩載洪水横流冲潰多口廬舍作蛟龍之窟田園爲魚鼈之鄉加以顆粒無收歲莫占乎酉熟逃亡殆盡俗難免夫庚呼此地此情誰堪告語且障内飢民無隄則無田無田則無家故老幼男婦皆形菜色無日不望修隄無人不苦出費迄今時迫刀窮矣昔猶賣產修隄今則阡陌成湖無產可賣矣昔猶典衣出費今則蒲葦被體無衣可 
 
 

Page 4

 
 
典矣昔猶有妻可嫁有子可鬻今則十夫九𩻴十祀九絶無妻可嫁無子可鬻矣貧苦異常救死不瞻倘蒙少翁調劑登報籌欵所撥賑項若干祈翁移交敝省撫藩札飭常德武陵賑給飢民使沾實惠災民戴德僕等啣恩不勝懸望之至肅此謹復並請道安愚晚管聲鴻戚湛廷劉鳳苞劉騰漢曾廣生曾夢香同頓○少翁仁丈大人尊前久仰道範禾挹芝顔目揣厥心殊深抱愧第以俗冗覊絆未能趨謁領教爲悵月之初八日曾肅寸禀諒逹鈞鑒兹復續呈者因常郡水災異常悽修舊今兩年早晚田禾顆粒無收現在水復泛濫民不聊生劉太史鳳苞曾孝廉廣生曁各村障紳考等奉府縣面諭皆云移文必由督撫恐躭延時日先將被災　形合邑紳士公函禀求少翁登高代呼以救垂斃晚自顧人微言輕本不敢再三屢瀆祗因目擊心傷不忍坐視是特附呈公函冐昧再瀆爲災民求救於閣下之前引手一援以遂日萬生靈之願合郡再造之身皆出仁人之賜急迫之情朝不保暮速望哀而拯之泥首白叩謹禱不勝待命之至謹此肅布並請德安鄉愚晚繩綸恩叩禀七月十八日發 
[助賑樜要]  
　　山東直隷告災所賴各處善　傾資饮助波湫隘餘生感德洵非淺鮮朱春霖善丈爲哲嗣增祥十齡生辰承戚友貺儀並白湊足移助求聰明平安洋四十元長沙朱蘭航翁募汪文景顔中蔚泰厚來規元一百零五兩二錢六分屠善士炳求尊人病速愈洋一百元杭垣唐貞一仁丈爲尊人六旬壽辰並求雙親康健洋五十元瀏河桑柘主人祈諸病消除永安吉慶由元源莊來洋一百元太倉蔣致遠堂求產母病愈助六月分呂宋頭彩附號一條計洋一百元實收洋九十六元昭文程惟德善士爲弄璋之喜節省移助由錢鑑堂兄來洋二百元富春堂仁丈由源通銀號來規元一百五十兩土益豐號土邦鰲善士求病愈洋一百元無名氏善士爲尊人病愈完愿由源開莊來赣平銀三百兩合規元三百二十兩零三錢七分委解災區倫常日用之間汰糜　以補時艱可謂工於籌措者矣得財可以行仁致遠自能蒙福以壽眉頌康健爲　角祝聰明瑞聚盆庭歡臚比户定償素願用答蒼穹謹特表彰藉資觀感上海北市絲業會籌賑公所施善昌謹誌 
[振物售去]  
　　本館協振所前承無能人以其先世所藏蘇東坡册頁一部助振兹承無名氏善士購去得價洋二十四元又售去玉鐲一對計洋十二元蘇文忠公帖洋二十四元或煥琅玕之色或生楮墨之光施者固樂善可風購者亦解囊不吝又售去七俠五義傅三十部洋三十四元七角棣有十三部洋七元八角小耕石齋畫𧪽七部二元八角　子村對二副二元金免痴扇頭七個二元一角浦麗生扇頭三個六角共洋五十元此外售去零星物件業已隨時列入淸單俾供衆寛兹不再贅 
[敬謝嘉貺]  
　　陳君冠玉以沙山春先生手繪人物仕女彚成二册徧徵諸名流題詠付之石印刻已印成精工無匹可以學畫可以學字并可以學詩誠三絶俱備者矣昨承見患一部拜領之下愛不釋手敬誌數語以鳴謝悃想價重　林行見不脛而走也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北市絲業會舘籌賑公所施少欽經收直隸山東福州賑捐七月初五至初九日第二千五百四十六至五十次淸單]  
　　七年之病人求咳嗽喉痛速愈由信昌珠號來一百元蘇省怡和荼行六安王仲眉求保合家平安早添麟兒三十元江西蕭篤祜堂規銀廿兩巢秋肋求病速愈十元東臺程蘭畦募槐蔭山房十元又道廣堂嘯雲軒各三元掦州蔣學曾十元上虞屠有春爲室人五十歲將經卷資移助四元無名氏三元鄧仁泰求子病速愈二元養頤堂二元海曲散人一元七角留耕堂一元三餘堂一元梁幹廷一元無名氏一元無名氏二角○鎭江許洪源吳逹人錢五百文又募許聨璧五百文許許吉甫四百文方壽徵吳逹三趙聘三王渭泉四户各三百文葉丹崖二百八十文陸燕孫陳樹蕃劉玉森無名氏四户各二百文莊恕堂沈子雲孫利澤秦子卿四户各一百文共十六户合洋四元以上初五日○金陵林竟成堂奉母命捐助由志成信號來湘平銀一百兩合規元一百零五兩二錢一分浙省萬承堂馮聽五翁募福皆堂主人一百元永興土棧續助六十元寗波内關朱餘庵翁募南陽氏祈保兄葉秉璜身體平安往回順利五十元徐幼甫先生經募集義社長願一百願合洋三十六元彭敬修求母病早愈三十元嘉善無名氏病愈完願三十元聽碪主舘人因病助二十元寗波八齡童子葉泰來奉母命捐助　家門淸吉人口平安十元又求讀書聰頴身體安健五元大圑龔潤生求妻病愈十元淸遠居土八元燕貽堂沈求保小兒病愈五元文鐫求病速愈丑元陳性倬求平安百三元呵加刺銀行衞雲卿保平安二元厚記爲父資冥福二元東臺程蘭畦存悔道人二元新場怡豐奚門金氏求脱除病根二元成記一元安記一元李鑒峰求壻病愈一元葉桐甫一元顧𣁧卿求病愈一元浦左綿力子一元大圑繕繕子求全家平安一元燕北女氏求佑夫平安無病一元仲華求佑雙親和睦一元求事順心人一元金陵李養源堂一元九江同泰求平安對開洋一元○姑蘇鄭菊卿二元一角愶利二元張鶴汀劉小杏陳家俊天和鄭雪華鄭厚載徐增福七户各五角吳少卿四角共十户舍洋八元○壽州鹽厘局本洋五元陳萬順四元五角葉正泰趙明傑叚恆昌三户各二元五角丁長淸賀源成黃國全三户各一元共八户合本洋廿元以上初六日○仁壽代募由蘇州錢君硯觀察託順元莊匯來銀三百兩無錫王源隆棧王榮梁求病速愈由椿元莊來洋一百元如臯孫堯欽求次子恩緖病速愈十元丁國昌求生母嚴民腹痛立止五元海鹽糧廳署姚家埭放生室善士求郤病延壽四元三經堂三元裕記爲子病愈還願二元無力子病愈還願二元施新泉二元銅洋二元槎溪廉讓居士一元朱孔彪求子病愈一元蘇州無名氏一元茂宛力不從願子五角　昇莊鴻順莊銅洋六元楓涇施亦秋募曹敍興爲室人病愈完願錢六百文以上初七日○七一老人由立大莊來二七寶銀一百　合規元一百零七兩五錢五分章　往堂洋五十元陳姓同室馮氏求　災延壽早得　兒規元三十四兩隱名氏由盤託巫洋廿元江陰爲子求平安人十元吳春庭求母病愈十元章綀塘河間龍記求病愈及子　陳速愈五元金陵楊世有求病速愈由蘇州福來康寄來四元周浦程愶泰求是子求合宅平安四元銅洋一元古疁隱名氏一元金陵順德堂主人求病速痊合家平安由蘇　寄求一元豫記求萱親安康健平元又求鈞兒暑節速痊五角壽記求妻病速愈一元謝俊記求痢疾速愈五角吳鰲峰一元劉蔭芳四角朱蓮溪無力子各二角聶小山醉　主人各一角坦直橋鄭泰源門吳氏　五百文以上初八日○安徽寗國府涇縣西南鄉無名氏一百元京口森裕經手春藹堂由潤昌　來一百元信和裕五十元浙慈禮耕堂徐求合家平安由南市裕大樂行交來三十元宏農叅儉堂中元節追蒍祖先經懴資移助以資冥福廿元漢口東壁恆書號張豫吾廿元龍遊求售疾速愈人十元龍遊厘　悔過人十元江有陳幼　募和氣致祥之室許願觀音經資助由天順祥來京平足紋七兩五錢合規元七兩七錢四分山右隱名民示慈延年益壽合家四季平安及已在外諸事平安由恊茂　來六元浙紹褚星湖募會稽王厚岑六元　王景曾五元五角又易蓉　五角隱名氏三元蘇城隱名氏爲妻尹氏求免百病三元周義亭求妻水瀉卽愈二元常熟瑞泰筆耕于爲子病愈完願二元川沙司獄署十三齡童子王建林求平安熱卽退二元富陽通義號勤節軒主漱雲軒主隱名氏無爲氏洗心居士獨醉子六户各一元無名氏一元三經堂一元無名氏止恆豫　來銅洋十八元○朱大全來悟生氏淸吉氏朱胡氏求病痊三户各洋十元平安氏朱平安氏各四元大成祥三　困學居士竹全居士各二元小吉山人保赤氏經東保安民三户各一元志立堂八角聿修堂五角無名氏四角芹香居士二角德新堂一角共十六户合洋五十元○屠甸鎭徐尹孚募補揚十元敬業居士二元隱名氏不七指叟灾餘生再生氏盛可瑜四知道人餘讀居士七户各一元延齡居士公餘五角共十二户合廿元求明老人銅洋二元以上初九日 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖十六年七月廿五日京報全錄]  
　　宮門抄○諭旨三道錄前○分選單○發抄硃批五道○御史崇奏請飭停燒鍋摺○將軍裕等奏揀員升補同知摺○又奏遴員請補知縣摺○又奏委署知縣片○晋撫劉奏調署道府縣各缺片○七月二十五日内務府國子監正黃旗値日無引見○恩禒謝授監正　恩○吉林協領桂全謝恩○明勳謝放杭州織造恩○世綱謝放淮安關監督恩○特用道廷杰謝恩○甘肅副將陳金凱課恩○胡廷幹胡蔭森戴恩溥各預備召見○户部奏請更換崇文門正副監督○史部奏派騐看月官派出徐中堂崑岡嵩申祁世長續昌文興豐烈徐致祥文敬鄭嵩齡張元普徐兆豐伊薩本愛興阿楊晨趙時俊○掌儀司奏初一日祭奉先殿載瀛行禮○召見軍機胡廷幹胡蔭森戴恩溥○光緖十六年七月分選單署正光祿寺良醖署沈璘慶福建監小京官内閣典籍薛俊陝西甲知縣廣東靈山林鑑中福建甲廣東會同陳志喆江西甲廣西興業吳紹澄河南四川彭山趙廷淸甘肅俱監甘肅平羅宮耀月山西古浪黃炳辰廣西俱甲直州判直隷易州傅澂源四川拔府經廣西潯州夏克承河南監縣丞廣東東莞王懿山山東監吏目山東德州劉鍾杰順天監巡檢廣東澄海李懋章湖南監典史浙江瑞安朱鼎彝江蘇監會稽施宏沂安徽供四川隆昌朱潤鏞順天監○發抄劉瑞祺奏崔國紱調補永濟令奉硃批吏部議奏欽此○又知府孫紀雲署激安守奉硃批吏部知道欽此○又知縣程長椿等期滿奉硃批吏部知道欽此○又派弁致祭五嶽四瀆歴代帝王陵寢等處奉硃批着照所請禮部知道欽此○又知縣馬家鼎改奬奉硃批吏部議奏欽此○○巡視中城陝西道監察御史奴才崇齡跪奏爲災區甚廣請旨飭停燒鍋以平粮價而蘇民困事竊維消耗食糧燒鍋爲最而燒鍋生意直隸尤多溯查光緖初年及九年曾經停燒兩次嗣十二年大水地方大吏令各燒鍋助賑數十金免行停止自爲體恤商情起見惟燒鍋之設一縣或十數家數十家不等所燒之糧一家或十數石數十石亦不等一家如此若就通省而論逐日所燒之糧不知若干石矣其在豐收之歲榖賤傷農原可藉資消售當此野無靑草户鮮盖藏全賴餘米之鄉多方接濟如令商人與貧民彼此爭購糧價焉得不昻卽令捐銀若干沾丐貧民所得有幾且燒鍋均係有力之户暫行停止不過少得餘利成本無虧亦無庸代爲顧慮也現在各處糧價業已抬高如能杜此漏巵雖不能平復如常亦不致有加無已奴才以爲救荒之策蠲租薄賦賑濟衣糧而外未有便於此者相應請旨飭下直隸總督順天府府尹嚴飭各屬州縣停止燒酒一年似於購食貧民不無裨益奴才愚昧之見是否有當伏乞皇上聖鑒謹奏奉旨已錄○○奴才裕祿興陞跪奏爲揀員升補要缺同知以資治理恭摺仰祈聖鑒事竊照光緖十六年五月十四日准吏部行知興京撫民同知姚鎔捐升離任應以接到部文之日作爲開缺日期所遺係沿邊題調要缺例應由外揀員調補奴才等查奉天省並無記名分發及揀發候補同知自應於勞績保升人員内揀員請補兹逐加遴選查有正任東安縣知縣現署興京撫民同知徐鏡第年四十三歲浙江德淸縣監生由北河縣丞因河工海運出力迭保俟補缺後以知縣前先補用賞戴藍翎光緖三年奏留奉天差委四年奏留奉天補用遵例報捐離任免補本班以知縣留奉天儘先補用並加四品頂戴五年九月赴部引見蒙欽派王大臣騐放是月十一日覆奏堪以知縣發往奉天歸候補班前儘先補用奉旨依議欽此領照旋省一年期滿甄别七年五月因隨辦牛莊海關通商案内保俟補缺後以同知用十年四月委署蓋平縣事十二年四月委署遼陽州事是年十月奏補安東縣知縣經部核准十三年三月初八日到任是年歴次擒獲首要馬賊案内保俟補同知後以知府用十四年二月試署一年期滿題請實授十五年七月調署錦縣知縣現調署興京撫民同知查該員才識明練通逹治體以之升補興京撫民同知洵堪勝任該員係勞績保舉應行陞補人員正署知縣各任内亦無應行叅罰降調處分與例均屬相符合無仰懇天恩俯念員缺緊要准以正任安東縣知縣徐鏡第陞補興京撫民同知實於地方有裨如蒙俞允俟接准部文循例給咨飭令該員赴部引見所遺安東縣一缺係繁疲難邊缺應由奴才等另行揀補所有揀員陞補要缺同知緣由理合恭摺具奏伏乞皇上聖鑒勅部議覆施行謹奏奉硃批吏部議奏欽此○○奴才裕祿興陞跪　奏爲遴員請補要缺知縣以資治理恭摺仰祈○聖鑒事竊查通化縣知縣黃毓森於光緖十六年五月初七日聞訃丁憂經奴才等循例恭疏題報開缺聲明係煩疲難邊要缺例應由外揀員請補應以該員黃毓森聞訃之日作爲開缺日期歸五月分截缺查奏定章程知縣題調要缺應由現任人員揀選調補如無實任合例堪調之員准以奉旨命往及曾任實缺候補並進士卽用人員酌量請補又光緖十一年奉省奏准變通邊要缺各章程邊外新設知縣各缺如無可缺之員比照熱河成案准於候補委用人員内有委署地方並無貽誤者酌量題署等因各在案查通化縣係邊外新設要缺非熟悉邊情明白治體之員弗克勝任奴才等於通省現任知縣内逐加遴選非歴俸未滿卽人地未宜雖有候補卽用等員於邊務情形不甚熟悉實無合例堪以調補之員惟查有揀發委用知縣咸斌年四十八歲正藍旗滿洲松山佐領下人由附生遵例報捐庫使同治五年六月補工部製造庫使六年丁卯科中式舉人赴玉牒館當差議叙以本部筆帖式補用七年七月補工部虞衡司筆帖式十一年恭辦大婚典禮保奏奉旨咸斌賞加六品銜欽此光緖五年京察一等六年十二月揀選奉旨咸斌着記名以知縣用欽此八年京察一等奉旨咸斌着記名以理事同知通判用欽此是年五月奉天請揀知縣經欽派王大臣揀選騐看覆奏奉硃筆圈出咸斌以知縣發往奉天差遣委用欽此領照到省十年正月委署義州知州十一年正月卸署十二年九月委署錦縣知縣十四年三月卸署該員老成幹練年富力强歴署地方均無貽誤以之請補通化縣知縣洵堪勝任與例亦屬相符合無仰懇天恩俯准以揀發委用知縣咸斌補授通化縣知縣以資治理如蒙俞允該員係委用知縣請補邊要知縣銜缺相當毋庸送部引見仍俟試署一年期滿果能稱職再行題請實授所有遴補請補要缺知縣緣由理合恭摺具奏伏乞皇上聖鑒勅部核議施行謹奏奉硃批吏部議奏欽此○○裕祿等片再現准吏部行知興京撫民同知姚鎔捐升離任所遺員缺查有調署錦縣事本任安東縣知縣徐鏡第才識明練通逹治體現擬奏請升補斯缺堪以先行委署所遺錦縣一缺應飭調署安東縣事本任錦縣知縣盛昌華回任遞遺安東縣一缺查有准調廣寗縣知縣李葆善樸誠穩練堪以署理除分檄飭遵外理合附片具陳伏乞聖鑒謹奏奉硃批吏部知道欽此○○劉瑞祺片再據歸綏道安祥禀稱該道素有肝疾時發時止連年奉職塞外朔風凛劉復爲塞氣所侵今年夏初陡然觸發口外醫藥不便難期速痊懇請給假來省就醫並請委員代理等情臣查歸綏道爲晋邊最要之區蒙民雜處政務殷繁該道安祥任事數年整飭地方剔除利弊深爲得力今因偶感寒疾調治卽可就痊自應量十體恤給假來省醫治所遺歸綏道篆曁歸化關税務查有太原府知府毓銘堪以暫行代理一俟該道安祥病痊卽飭回任供職並據藩臬兩司詳稱太原府知府毓銘現在代理歸綏道篆所遺之缺查有寗武府知府吳鴻恩堪以調署遞遺寍武府知府員缺查有候補知府陳澤霖堪以往署又署翼城縣知縣澤宣調省另有差委查有准補汾西縣知縣俞垣堪以接署靈邱縣知縣張建功撤省查有本任翼城縣知縣陳燕昌堪以調署等情先後請奏前來臣覆核無異除分繳飭遵並咨部查照外理合附片陳明伏乞聖鑒謹奏奉　硃批吏部知道欽此 
 
