# 1894 - 293 - 4907728

 

Page 1

 
 
[新科江南闈墨出售] [  圖書集成局啓]  
　　大江南北山川雄峙人文蔚興三年大比合兩省人士試之於一闈宏篇鉅製霞蔚雲蒸宜乎闈藝旣出士林爭相傳誦也本局　　新科闈墨付諸手民字旣羅羅清疎紙色亦潔白無　今巳印成每本價洋六分揣摩時尚者請至三馬路申昌書畫室各埠申昌及經售申報人購取此布 
[名手分書戒士千字文寄售助賑] [  申報館謹啓]  
　　名手分書戒士千字文引証一書專爲勸善而著又得精於書法者工楷分寫付之石印不但可以興起善心而且可以仿模　法真善本也計書一本每洋一角乃好善之士寄售以助賑欵者兹託三馬路申昌書畫室出售好善劬書世不乏人請速賜顧爲幸 
[增廣華英字典出售] [  三馬路申昌書畫室啓]  
　　增慶華英字典一書爲粤東鄺容階司馬所輯其中縷析條分使於檢閱較初印本更爲美備　牗人之賓筏度世之金針也　付剞　以　流傳每部訂成二本碼洋六角欲購者請至本埠三馬路申昌書畫室曁外埠申昌售申報人購取爲盼此布 
[續妄言]  
　　有管語於執筆人曰子前者箸爲妄言登諸報牘大約謂中國非兵之不善而統兵者之不善洋洋灑灑痛快漓淋僕巳十讀而三復之深佩議論之精卓矣顧以　觀之中國之兵實有未經精壯者何則兵必訓練而後成乃以　　兵招募甫得成軍卽調　前敵槍械未純熟也步伐未止齊也號令未嫺習也而欲其殺儆致果効命沙塲恐難若登天斷不能與西國之兵齊　並駕西國之練兵也自黎明以迄黄昏無片時之閒暇嘗就老於營伍者索閱章程每日五點後二十分時卽起林先由醫生診其無病與否隨進早餐六點後三十五分時就應學者而學之至七點後三十五　時始止由是小憇片時迨七點後四十五分時迄九點後四十分時在塾中誦習再小憇至十點時第二中隊習各　語　第一中隊習各種技術并試以問答之語如是者歴一點鐘十一點後一刻時第一中隊習各國語言第二中隊　各　技術并試以問答之語洎十二點後一刻時入便室小憩十二點二刻時進午餐一點二刻時齊集操兵塲聽主將訓練歴二點鐘之久又得小憩以舒筋力及三點後五十分時仍入塾中誦習至五點五十分時暫停半餉六點鐘時進晚餐餐巳入浴室澡身然後退入臥房擇所喜者自行摩揣欲再操身者聽之八點後二十分時復准出外消遣閱三十分時各就案頭温習日間所讀之書温習旣畢入浴以除汗臭九點後二刻時由查檢人員導之就寢計一日之内或文　或武事勞勞不息所休憇者僅片時耳用能筋力堅强膽識精卓除槍砲刀矛之外舉凡測量勾股地理天文文字語　無不了然於胸次兵而如此斯方能智勇兼至非同烏合之師乎猶恐習諸塾中或巳全無破綻一旦疆塲戰門仍不免臨事倉皇乃於卒業後配置各科聯隊中　擇性情所近之科悉心學習越一年半仍歸塾内學習戎　又年年由將校試騐一周然後集衆員會試如皆以爲可則申之提督提會試之曰能以達之監軍達之大將始奏於朝而授之職其慎重有如此者日本自維新以後事事倣行四法兵制遂一變而學泰西僕嘗游歴東瀛見廣島佐世傑名古屋等處師　其訓練兵了皆遵此法今中國未嘗無營伍而平日惟優游嬉戲時或入巿横行直至大閱有期始每日平明在校塲中布陣然亦惟拘泥成法如優伶演劇然白白費無數火藥鉛丸技藝仍一無進境而謂中國之兵而有用乎而　罪　之畏葸闤茸乎執筆者乃鼓掌而起軒渠大笑曰此而尚得謂非官之過乎夫兵固聽官之號令者也官不教之　演則惟有釋甲而嬉巳耳使一旦勤加訓練毋使嬉娱取西法而擇善以從雖句股測量大文地理非粗鹵者所能一蹴　幾然苟自朝至於昏黄無或閒暇則刀矛槍砲文字語言何莫不可使漸臻純熟而又壯其膽略化其梗頑上下一心無所疑慮兵額則不使短缺糧餉則毫不侵吞將見號令如山士皆敢死雖使之探湯赴火且不敢退縮不前貌爾倭奴　何足畏哉乃今之爲官者文不知法律武不知戎機居恒惟朘削滋膏以肥腰槖一至强鄰猝發文則縮頭束手莫展一範往復函商至無主意武則因循長懼虚與委蛇河上逍遥得過且過雖有兵士之願告奮勇者亦且强抑之使志不得伸迨至無可如何與敵船相遇則惟有捷足先返虚報戰功坐視千萬軍兵沙塲暴骨而子奈何尚不咎官而轉咎兵乎今者倭事巳一發難收矣所望此後一洗頺唐之氣廢除積習幡然攺圖取泰西兵塾章程略事變通逐加傚法行見一二十載後疲賜者一改而爲精强彼官之畏葸闒茸者自覺汗顔當亦力圖振作若仍怙過則沙汰而另舉賢良斯時也國富兵强　瞵鶚視亞洲雄國舍我其誰不特倭奴不敢存藐視之心卽歐羅巴諸大邦亦將低首下心讋我威武矣中興之盛不禁企而望之 
[本館接奉電音]  
　　昨由京友電傳上諭三道謹譯登○九月二十五日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨本科武會試傳臚著停止升殿欽此同日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨衍职公孔令貽著加恩賞戴雙眼花翎欽此同日奉上諭李鴻章奏查明海戰出力員弁請獎一摺八月十八日海軍各艦在大東溝洋面與倭艦接仗各將士奮勇出力自應量加獎叙右翼總兵劉步蟾著以提督記名簡放並賞換格洪額巴圖魯名號左翼總兵林泰曾著賞換霍伽助巴圖魯名號升用叅將左翼中營遊擊楊用霖著免補叅將以副將儘先補用並賞給捷勇巴圖魯名號右翼中營遊擊李鼎新著以叅將儘先補用並賞給振勇巴圖魯名號升用遊擊提標都司吳應科著免補遊擊以叅將儘先補用並賞給揚勇巴圖魯名號升用都司左翼中營守備曹嘉祥右翼中營守備徐振鵬沈壽堃均著免補都司以游擊儘先補用並賞加副將銜左翼中營守備沈叔齡右翼中營守備高承錫均著以都司儘先補用並賞帶花翎提督丁汝昌著交部議叙中片奏陣亡各員弁請分别議卹等語所有單開陣亡之儘先游擊中營左營都司沈壽昌著照副將例從優議卹都司銜中軍左營守備柯建章儘先守備黄承勳均著照游擊例從優議卹署中軍左營守備楊建洛署右翼左營守備徐希顔左汛中營千總池兆璸署右翼左營千總蔡馥晝均著照都司例從優議卹儘先把總孫景仁史壽箴王宗墀張炳福何汝賓儘先外委郭耀忠均著照守備例從優議卹擬保把總易文經王蘭芬均著照千總例從優議卹五品軍功張金盛六品軍功王錫山均著照千總例議卹文片奏出力及陣亡洋員請分别獎卹等語漢納根前巳特賞二等第一寳星著再賞提督銜陣亡之足格士余錦爾均著給子二年薪俸受傷之哈卜們著以水師叅將用戴樂爾阿壁成馬吉芬均著以水師游擊用哈卜傍等四員並著賞戴花翎給予三等第一寳星該衙門知道片二件單一件併發欽此 
 
 

Page 2

 
 
[槐陛恩光]  
　　本年十月皇太后六旬萬壽聖節京外大小官員皆准呈請隨班祝嘏業經禮部曉諭在案兹聞前吏部尚書承恩公　公綺前烏魯木齊都統豫統制師前河道總督成河帥孚前布倫托海辦事大臣李大臣慶雲前順天府府尹孫大京兆楫前凉州副都統崇統制志前通政使司通政使黄大銀臺體芳先後取具佐領圖結同鄉印結赴部投遞呈請隨班祝嘏惟此均係前任大員諒必彚齊代奏乞恩云○九月初一晨恭邸進内預備召見旣進西苑門樞臣以次迎入值廬恭邸謙遜不遑慶邸力請至御前大臣值房小坐旣而皇太后皇上升殿恭邸入見召對時逾六刻○雲南布政使史方伯念祖奉派入京祝嘏旣抵京師暫假北長街靜默禪林小住隨卽繕具安摺膳牌於本月初一夜子刻差官齎至西苑門交奏事官遞入初二日寅正方伯趨詣西苑在九卿房暫　嗣由軍機處發出傳單史念祖二起入見方伯遵卽步入上御勤政殿詢以滇省要務數言方伯逐一詳奏宸聽畢退出西苑乘輿回寓○倭奴肇釁軍務繁興軍機處繕寫事件較多閭有立待之件自應變通以昭慎重擬於額外行走外再行添傳二員入值行走以資辦公刻巳經軍機大臣於召對時面奏蒙恩俞允矣○新轉吏部左侍郎崇少冡宰光涓吉九月初八日午刻履新先期由司務廳示仰合署官員吏役人等至期一體謁見○吏部爲批示事所有在部具呈候選縣丞常玉聲呈請揀補奏天東邊道庫大使並吉林伊通州吏目照磨等缺查吉林伊通州吏目缺長春府照磨缺於光緒二十年三月初十日送部揀補奉天東邊道庫大使於光緒二十年四月初五日送部揀補該員赴選文結於光緒二十年三月初六日到部均不足五十五日之限應不准其列入揀選○吏部爲示傳事所有勞績保舉河南補用知縣汪逢辰保舉山東補用知縣湯宗幹湖南補用知縣祝廷琛等三員本部於九月初三日帶領引見相應示傳該員等於初一日午刻衣冠赴部演習口背履歴初二晨在内城左近　宿初三日寅刻穿天青褂備帶補褂元青褂並佩帶對子荷包手巾赴西苑門外六項公所吏部公所内書到伺候排班帶領引見再是否原任現任一二晶大員子孫抑或現任一二品大員兄弟立卽赴部呈明○上虞備用處爲咨行事准廂監滿咨取本處保員送放公中佐領等因前來查本處三等侍衛紅帶子固良忠壽二員堪以保送入放本旗公中佐領之缺相應咨行貴都統查照辦理○兵部爲咨行事現出有多羅貝勒載門上司儀長一缺　例應行咨取上三旗各項四五品人員由本部會同宗人府揀補相應咨行貴衙門卽於四五品人員内擇其老成持重堪資表率者保送一二員卽日咨覆本部以憑辦理 
[和議傳聞]  
　　二十五日倫敦來電報云此間得天津確實電信謂日内中國官員會同倭員并上馨在韓城内議和然目　華軍之在義州者巳丙次疉報勝仗從此長驅直入不難殲盡倭奴收復韓京可操左劵何致遽許言和哉恐此說仍出自倭奴之口也 
[西報電音]  
　　西字報登二十五日夫津來電報云倭艦時至威海游弋因之中國北洋各兵船預備駛至口外奮勇攻擊又云鴨緑江外水戰勝倭中國大皇帝聞有西員襄助深爲喜悅頒賜寳星其死事之諸西員各予賜祭并發給三年薪水以恤妻孥 
[又勝倭奴]  
　　聞之官塲中人云頃接北洋電報知本月二十四日倭奴攻季義州華兵奮勇禦之卽將倭奴擊退計倭奴之死傷者多至三千餘名華軍抖擻精神再接再厲負傷及死事者約有四千人日内倭奴知義州左近無可存身遂相率望南方遁去 
[倭奴刦艦]  
　　昨日清晨太古公司重慶輪船由天津來滬言及近日倭兵船出没北洋刧掠運兵諸艦日前巳有瑙威國輪船二艘被刦其一名同德和被倭奴擄去一爲百益稽查一周卽行釋去觀此是倭奴真行同海盜矣諸大國聞之有不爲之齒冷者哉至晚又聞百益巳返上海船中人言及某日由上海運兵六百餘名赴天津將近威海遇倭艦八艘升旗喝止船上兵士急將號衣入爐中燒燬倭奴查無形迹遂舍之而去旣抵天津兵士登岸隨卽回南至同德和載兵千餘名不知下落云 
[漢奸逭罪]  
　　天津訪事人來信云水師營務處差弁于邦起與倭奸串合通風被拘責押旣而倭奸石川鎗斃窩藏之軍械所書識劉五正法獨于未受刑求案懸不斷迄今巳兩閱月矣查于之所以認識倭奸由戴某介紹月初戴又獲案初不承招推鞫再三始供認與彼納交並代爲結識諸人事在中倭未開戰之先實不知若輩係倭奴聞諜惟十曾受倭奴洋蚨五十翼谅係知情於是天津縣李摶霄大令於九月十六日提于訊問于供稱洋銀五十元由倭奸囑買皮襖其爲間諜者與否小的實不知情大令謂辦爾知情不舉巳屬情浮於法乃竟敢諉爲不知耶遂喝令掌頰五十下笞臀一百五十板押候覆訊旋有某大員不知是何居心竟敢爲之緩頰擬以遞籍了事其同寅某員則謂于雖籍隷甯河其村落近在塘沽塘沽距津郡非遥火車往來捷於影響難保其不由籍潛來再有作奸犯科情事云 
[擬辦民團]  
　　本館派赴天津專訪軍務之友人來信云我朝兵力之厚莫與比倫小站新城大沽以及北塘蘆臺山海關直至喜峯口節節皆有重兵扼守倭人雖狡幾於無隙可乘並聞天津將舉辦民團以禦外侮上憲擬委鄧善卿鎮軍爲團首鄧紳久在西疆戎幕保至鎮將意者其亦老於軍務者乎 
[查察民情]  
　　客有來自木蘭者言及朝陽縣鄰近三貝子府黑水巖地方民人聚集五千餘名日事操演槍砲附近漢蒙人員以其地勢頗險誠恐别生意外之虞禀請熱河都統核奪慶統制以民人並無叛兆未便遽示兵威惟朝陽教匪敉平未久自應搜查以絶根株遂密派驍騎校筆帖式西人改裝小販前往詳細訪查以憑酌辦 
[河運紀]  
　　江蘇江北河運米糧十帮巳到天津向來運通交兌今届因海疆有事將十帮糧米全數天津截留充作兵米刻巳兌竣不日空回卽可連南下聞今届渡黄守水頗廢時日云 
[販參致富]  
　　山東人某甲向在高麗賀易近因烽烟不靖欲作歸計偶向兵隊中收買高麗參數十斤計銀四十餘兩携至營口售與客號得銀二千數百兩半世喫著不盡矣豐﨏有命豈不信歟 
[招募駐防]  
　　署蘇臬韓廉訪以近來海氛不靖蘇州爲省會重地不可不嚴加防堵擬招募海防一營計二百名常駐北局地方兼爲冬防之助并擬向各烟館按燈抽捐以佐經費 
[紅橋品簫記]  
　　揚州訪事人云安徽候補道暫統湘軍福壽等營陳子元觀察善奉江蘇臬司舫仙廉訪之命赴三湘招募勁旅四十營由長江東下本月十八日午旋行抵維揚飭戈什哈持名片至有司衙門請卽封船裝運擬星夜由公路浦遵陸赴天津蓋鑒於金陵之戕斃考生故不敢逗留時日也○江甘兩邑宰時遇兵差過境備辦舟艦頗覺爲難刻下福字等營雖將過竣而軍裝鍋灶日内亦將次抵揚不得巳面懇運司暫假十二圩鹽船應用江都轉巳爲之首肯尚不知儀棧總辦能否准行遂卽駕一葉舟親往十二圩謁見並與帮中船董會商○兩淮泰　分司駐紥泰州專司通泰場鹽過壩掣騐等事目下田分轉瓜期將届江都轉遴委候補監掣林叔園司馬鍾崍署理巳於本月十九日牌示飭遵矣 
[丁簾餞秋詞]  
　　金陵訪事人云二品頂戴會辦金陵機器製造局兼海防營務處直隷候補道徐仲虎觀察建寅無錫人爲雪村封翁之哲嗣以格致世其家早年隨使德國精求製造軍械輪船諸務無不洞中窽要現在北洋水師鎮遠定遠兩鐵甲船亦皆觀察爲之購致及湖北創建鐵政局張香濤制軍知觀察才長學博奏調赴鄂委以重大事宜旋以辦理海防經曾忠襄公檄回江寍二次密保得旨以出使大臣著軍機處存記本月十四日接得京師電信内閣奉上諭直隷候補道徐建寅著交吏部帶領引見欽此於是在城文武各員咸來直賀旋於二十一日 
 
 

Page 3

 
 
禀辭劉峴帥卽日航海北上覲光○江安糧儲道馬植軒觀察於本月十九日公旋○緝私營解匪犯王老五卽萬老五到省府縣官疉訊數堂供認爲匪訊以拜盟情事一味游移劉制軍復委營務處曾觀察督同覆訊遂得確情某日各員齊集上元縣署飭典史黄少尉向獄中提王及陳姓犯當堂綑綁押赴笪橋巿一併斬首示衆 
[杭諺]  
　　杭州訪事人云倭奴犯順以逨懚波近海各富紳紛紛遷至省垣避難紹興殷户亦有渡江而來者何膽怯乃爾耶○甲午科正副主試染秦二星使於本月十五日出闈二十六日由武林門下碼頭登舟秉節北上○十八日廖榖帥會同正副典使各員朝服朝冠率同新貴諸君望闕行三跪九叩禮謝恩同赴鹿鳴宴是日解元陳君修榆未到因以亞元葉君景葵領班○候補通判史别駕悠揚來省禀到各同寅以次肆筵設席爲之洗塵軍闐馬喧頗稱熱閙○杭州府陳六笙太守之三公子與周觀察之女公子結姻涓吉本月十九夜行合巹禮是日在省各員曁諸紳士均往賀喜盈門方爛百兩迎之真一時之盛也○海氛不靖沿海各口岸所設水雷魚雷之類密若繁星而倭艦游弋往來迄無定處廖榖帥凡得軍電格外慎重關防卽親信家人亦一概斥退誠恐風聲外遞摇惑人心也 
[甬小志]  
　　本館訪事人自寍波來信云寍波府錢甘卿太守於本月十八日由由門外郵亭乘舟過西壩駛赴省垣想有要公商禀也○浙江營務處派員押解水畦火藥鉛彈之屬由水路至甬江閱日由軍裝局轉運至鎮海防營以資應用有備無患當不致臨事倉皇也○今夏郡城迭報盜案積牘如山某日鄞縣捕役購得線人由鎮海大碶頭緝獲盜匪八名内有數名卽夏間行刼三支弄董姓之犯楊大令嚴刑訊鞫各盜堅不肯招遂飭釘上脚鐐收諸獄内○本月某夜有盜匪多人踰江東七里墊戎姓之垣桀石毁扉入内行刦所失財物約值白金事主因所失無多並不報官請緝十一夜南鄉二十都某姓冢亦被盜刼失去洋銀衣飾約值千餘金次日開單報縣楊大令於十三日帶同補役往勘勒限嚴查 
[西樵山訪碑記]  
　　廣州訪事人云兩廣總督札飭南番兩邑宰勸所屬紳民舉辦團練旋又另札南海縣屬九十六鄉各紳仿照咸豐年間成案團勇一萬名聽候調用緣從前髮匪擾亂時九十六鄉練勇最爲得力故有是舉也○闈姓歲輸餉銀一百十萬兩實爲籌餉之大宗現當辦理海防軍糈緊急大憲札飭商人將本年餉項於十月前繳清毋得延悮并札委候補同知孫司馬多璐前往坐催○水師提督鄭軍門所部安勇現均調往虎門分布各砲臺露宿風餐異常幸苦某日有四勇丁因不耐勞相約逃去旋經營官緝獲禀訴軍門軍門令立卽在軍前正法○聞諸官塲中人云督署幕友楊某及雷瓊道楊觀察文駿中恊楊恊戎安典皆被京官彈劾刻有寄諭來省交某大員查辦現在觀察到省多時仍未返署云○李制軍自接倭奴欲來侵犯之信頗覺驚疑遂電詢北洋大臣李傅相傅相電覆惟晨昏不測謹慎小心八字而巳○代辦監臨成方伯示期九月十八日辰刻在撫轅率同新貴諸君望闕行禮謝恩簪花赴宴○本月十三晚初鼓時突有盜匪多人闖入西門外河基某米店手持槍刃將衆禁喝隨搜取櫃中銀兩呼嘯而出黄沙某屠户亦於是夜被刦失贓不少聞均巳赴縣報請緝查矣○本月十二日有一船由省載貨回鄉駛至河南洲頭嘴遇險而沈船中人均賴鄰舟救援得免於禍惟貨物則盡付東流矣船户見資財盡喪衣食無資不禁慟哭號咷欲以身殉嗚呼慘哉 
[蕪湖剩語]  
　　蕪湖勝鳳鳳鳴兩梨園歌樓舞榭絃管生春每日裙屐聯翩履舄交錯而青皮地棍恃其男兒好身手硬看白戲者亦復踵趾相接故園内把門者每叢爲怨府本月十三日鳳鳴梨園正在歌嬌舞軟忽有本埠水師左哨某砲船舵工蕭某偕其弟蕭甲前來觀劇昻然直入甲來自田間且患久瘧病體郎當望而知非聆音識曲之人園中把門之某乙阻不使進甲强自拔關乙揮之以肱不料甲卽頽然而倒氣絲一縷隨風而去立卽命歸地府簫回顧大駭急將某乙扭住赴縣喊控是日王邑尊適赴東鄉踏勘盜案卽由捕廉於次日上午帶集刑仵到園相騐死者年僅十八數莖病骨枯瘠如薪當由仵作反復檢騐不見致命要傷少尉親自近前細騐亦確無傷痕隨卽填明屍格排道回衙由屍親偕同公役備棺收殮擡葬荒阡至把門之某乙及園主某丙均卽帶縣看管俟邑尊王明府回署再行核辦並聞死者來意實欲避瘧不期瘧鬼雖逃而病根亦拔命耶數耶吾不得而知矣○本月初九日蕪湖拿獲一異言異服之人年約五十左右身服圓領藍衫下著練裙而髮則兩鬢蓬鬆如道士之高簪雲髻並戴風帽於月之初五日附搭江孚輪船來蕪逕赴弋磯山福音堂所設醫院解弉小住旋經道憲袁觀察訪聞飭令洋務局會同縣差前往拘拿先在洋務局訊問據稱爲安南人六歲時隨父來華在都門設肆售賣肉桂迨後父故流落京邸蒙御前某太監收爲侍役後又薦在趙公爺府第當差心念人生泡幻富貴烟雲曷可鬱鬱以終立意棄俗修真遨遊天下蒙公爺賞賜千金因而得南觀衡嶽北度沙漠名山大川恣其曠覽去年遊次滬上偶患吐紅之症在西醫所設之醫院療痊今歲舊症復作因此醫在蕪湖隨亦泝江至此就醫訊其名曰韓世富並稱京邸親戚故舊儘可引證局員據以稟復觀察電達督憲當奉電復飭再詳鞫遂將其人移送蕪湖縣經王邑尊反復研訊供詞大致相同搜其隨身行李别無他異惟内有書信多封皆係達官内眷署名女弟子所寄又有無爲州孫貞女所寄之函稱呼則皆道友或真人之類究不識是否方外隱逸一流抑倭人所使之奸細故意作此怪態也現聞道憲巳鈔供申詳南洋劉峴帥並請示發落憲意若何俟續聞再述 
[積盜成禽]  
　　青浦縣錢大令志澄因本境有盜刦洋藥一案飭捕嚴查前月捕役會同現充吳江縣捕役之某甲緝獲盜犯陳三麻子陳八夏四麻子等七名詰之知分隷東臺鹽城縣籍大令研訊之下供認爲盜三十餘年家中置有田産十年前珠街角王宦家被刦贓物并欽賜黄馬褂拄杖之案亦小的等所爲黄馬褂巳作爲抺布拄杖棄諸河干大令詰近來所犯之案七盜逐一供認復稱去年曾大崑山嘉定華亭青浦各境犯案十起大令遂收入獄中錄供通詳上憲 
[閱視團丁]  
　　上海縣辦理保甲情形前巳詳登報牘日前江蘇臬司札委候補縣楊明府溥來滬抽查旋往川沙南匯等處前日事畢而回黄大令卽於午後飭役赴同仁輔元堂知照請發知單令各鋪團練兵於晚間會哨請明府閱視至晚縣署大堂　設一新普育堂董事王介眉朱吟香同仁輔元堂董事曹寄紜及本城各鋪西門外九圖南門外十二圖二十三七鋪十六鋪各團丁逐一到來大令與明府閱竟復暢談良久明府將川南各處保甲門牌清單請視大令頷首稱善各董遂督隊而歸 
[西人自刎]  
　　有旅滬西人名章生者向在耶松船廠執事昨日平明時不知因何以薙髮刀向頸間自刎至六點二刻細思尋至浴室見章生僵臥血泊中駭極狂呼諸人聞而入視急延哲醫生施治敷以藥餌扶上牀眠復延禮醫生相助爲理或者可有生機也 
[竊銀定罪]  
　　安及斯輪船失銀一案曾紀報章所獲中西各人刻經英按察司訊有端緒遂將行竊之英人某姓判以監禁十二月並罰作苦工 
[刑司判案]  
　　有一細崽姓鄔名阿三投英領事署控西人羅薄司積欠兩月工資請爲追給副按察司升堂訊問羅訴稱所有兩月工資實只洋銀一元因鄔遇事粗疏致家中時時失物故將工資扣勒以便抵償本月初八日鄔並不禀陳開門出外至一點二刻始回有一值洋銀六元八日一開報時鐘及檯布一張值洋銀七元七角五分均巳失去迨次日清晨始向商人告知商人對以須扣取工資酌量賠補且預先曾告以有事出外須先告知倘不遵從則失物後須由伊理直鄔供稱是日之晚小的出門時曾倩女僕閉門後女僕亦出門致被匪人行竊女僕某氏供稱此係鄔之誑語副按察司判曰羅之失物實由鄔漫不經心所致著退去諭以自後須隨處留心 
 
 

Page 4

 
 
[醫院紀聞]  
　　昨晨十下鐘時粤東人某甲手持玻璃數片行至中虹橋途遇甯波挑水夫某乙與之相碰玻璃墮下正中乙足登時血湧如泉甲見事不諧雇人舁乙至同仁醫院求治○有徐姓孩子混名小獃者年甫七八齡早失怙恃經族叔徐某撫育長成賃居虹口永祥里前日午後小獃躑躅中途忽有載貨車如飛而而撞仆塵埃中碾傷手臂甲乙丙三車夫駈車欲逸鄰近鋪户急遣人喚徐至將三車夫一併扭入捕房捕頭問欲送辦否徐見三車夫皆貧苦之人求免究辦捕頭卽釋去而舁受傷孩至同仁醫院求醫 
[英界公堂瑣案]  
　　包探秦少卿禀稱梅醫生家管事人汪來生侵用洋銀四百餘元昨經梅查得交捕送案請追汪供　小的係寍波人在梅醫生家當管事之役因家中連遇婚喪諸事以致虧空洋銀宋通刺問如何料理供稱求老爺准交人保出於二日内先繳一半通剌商諸薩副領事將汪仍交秦探帶回捕房候下禮拜五訊核○洋人練題失去白絨毯二條及細崽所用之布衣二件經包探江阿三緝獲竊賊謝家喜解案請追練題投案領贓謝供認行竊泥首求恩通剌判令交江探帶回捕房管押三禮拜○六十七號印度捕拘解在賭臺上望風之張阿三禀稱此人曾經懲辦今仍怙惡不悛張供稱小的係蘇州人流落滬江並不與賭能刺飭捕房資遣回籍○二百五十六號華捕禀稱昨日小竊陳仁惠在吳淞路某姓家竊取布衣五件意圖逃逸適爲小的所見是以拘入捕房搜其身畔有賊具二件今特一併送案陳供稱小的係揚州人意圖回籍竊此以作川資通刺判令帶回捕房送至揚州原籍贓待領賊具存候銷毁○二百八十一號華捕拘送在途吵閙之棄志超袁國安請究葉袁同供稱小的等是同鄉因算會錢以致口角通刺各著罰洋銀半元○四百十七號巡捕拘送馬夫王阿生禀稱小的見伊在途拉客有犯定章是以拘案請判通刺判罰洋銀一元○張福泉竊取張阿春家布棉被一條經包探黄四福拘獲人贓送究阿春申訴前情求將贓給領福泉供稱小的係本地人行竊該死惟乞施恩通刺判令笞責一百板○三百九十九號華捕拘解在途拉客之無恥野鷄倡金寳玉及倡奴金王氏請辦金娼供稱小婦人原籍杭州惟與金王氏同行並未拉客通刺諭令火速自行回籍違于提究○陸寳生在浙江路賭錢經四百十八號華捕拘解至案陸供稱小的係蘇州人因失業貧窮以致犯賭通刺判令資遣回籍○前報載沈富臣在家竊取叔父之洋銀一百八十餘元借住某客棧僞至捕房報失包探孔阿才察知其詐究出真情通刺判令押在捕房候核昨日捕頭遣探將沈送案通刺問爾叔父何名字作何事業家居何處供稱叔父沈蘭言在盛澤毛家弄開設正記綢莊通刺著押候伊叔來案具領○某號巡捕禀稱虹口嚴子琴圖内地上停有棺木不肯遷移通刺傳嚴訊究嚴供稱寓主不允小的不能强使遷移問因何不允答稱小的不知通刺謂停棺恐有疫氣故須卽日遷移爾可將言傳知棺主如允則限日遷去否則本分府出牌提案訊懲嚴唯唯而退 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇城會景]  
　　蘇州温將幂廟每届十年賽會一次今年九月二十日爲賽會之期士女來觀絡繹如梭客寓茶館無不利巿三倍會中除尋常執事外有駿馬二百餘匹經過養育巷時約閱二點鐘始畢後至觀前大街因人多擁擠有某甲悮踏某乙之足以致角口繼復角手旋經旁人勸散而甲巳狼狽異常矣至遺簪失珥挖包剪綹等事更罄竹難書無益之舉其亦不可以巳乎 
[竹梢肇禍]  
　　昨日某竹行出店人某甲肩荷毛竹至某處行經益慶橋急欲息肩道左不虞竹梢悮觸某姓孩之額血流不止痛極悲啼孩父聞之急將甲阻住責令延醫敷治正在紛紛擾擾間突有著名流氓揷身多事力爲排解將甲簇擁至大東門外訛詐洋銀後不知其究竟 
[蝸角紛爭]  
　　前日下午江北人周阿狗偕阿察至虹口某酒肆沽飲談天說地竟興甚豪旣盡三蕉不知如何觸動舊讐各以老拳從事旁人碗言勸散行甫數武又不干休扭作一團同入捕房聲訴捕頭令將周收入押所至晚十二點鐘時始釋放阿察當卽斥退 
[訊懲兇犯]  
　　昨報紀唐阿生彭大鵬何阿裕錢阿桂朱東生錢照榮等在押所爭閙經管所家丁據　禀陳黄大令飭典史蔡少尉提案訊辦看役禀稱唐彭彼此逞强時有口角爭閙之事錢供稱何起意脫逃小的見而拿住因此積恨在心將小的毆擊錢供稱小的係閔行人八月二十經黄浦司某老爺送案收所一日老母前來探望携有雞肉菜蔬被朱强行攫食向之理論一味恃蠻小的手無縛雞之力驀遭凌虐叩乞伸寃朱供稱小的係川沙人去冬因誆騙洋銀五元由法公堂葛大老爺送案巳管押一年少尉問爲何滋事供稱錢喚小的帮同煮飯小的允之惟圖分惠些微而巳不料錢竟誣小的攫吃以致忿爭唐彭俯首無詞少尉喝令將唐笞責二百板彭何各責一百板錢從寛免責朱亦笞責一百板復枷號一月發頭門示衆又問看役曰錢在所安分否禀稱人尚靜穆少尉飭一併還所聽候黄大老爺鈞示 
[上海縣署瑣案]  
　　縣役蔣子春前被陳阿增戮傷左脇黄大令騐明傷勢諭令自行醫治將陳笞責枷號此巳見諸報章矣現在蔣子春傷處　痊前晚葉司馬飭將陳帶案略訊數語隨卽開枷陳乃叩謝而去○前晚英公堂差役押解婦女三口到縣請備文遞回原籍黄大令飭交官媒看管聞一爲寡婦杜江氏金匱縣人曾犯凌虐童養媳吞烟身死之案一爲野鷄阿寳　張阿寳杭州錢塘縣人其夫在天仙茶園當按目一爲高翠娥無錫縣人二人皆野雞倡婦在街拉客者○前者江北人周銀貴因妻子劉氏被朱長興覇佔投訴縣署黄大令倩葉司馬提訊後將銀貴交差看管提朱及蟻媒張大娘潘大媽覆訊前晚升坐花廳飭差帶齊人証訊供朱供稱小的係如皋人在治下大東門開設老虎灶光緒十六年七月十一日銀貴挈其妻從江北來與潘大媽同居至二十二十一日銀貴欲往清江販魚因乏本錢託潘大姆張大娘向小的借洋銀五十元將其妻劉氏作抵小的如數付給立有憑據并有紅布一方係銀貴所書印有手印小的交付洋銀後尚出謝媒錢若干銀貴亦酬洋銀四元與潘張求大老爺明鑒司馬問銀貴曰爾將妻抵押立有憑據今可從實供明答稱小的並未將妻抵押朱所呈憑據實是僞爲朱與　張串通欲將小的之妻覇佔小的自光緒十六年七月二十一日出門後至今年始回司馬轉問劉氏所供與周相同又稱丈夫於光緒十六年七月二十一日到清江販魚二十四日潘張卽來說爾願從朱否如不願從則卽行驅出小婦人無可奈何只得曲爲依允丈夫並無得受銀洋之事張潘同供稱小婦人皆揚州人寄住大東門内光緒十六年七月周銀貴欲出外營生倩小婦人等向朱抵押洋銀五十元旋酬謝小婦人等四元自書紅布憑據若是朱强佔則周銀貴每年來申數次何以默默無言司馬大怒曰旣是銀貴將妻抵押與朱事巳多年何以所供與其妻符合此事總是　二人鬼串本委豈不知之遂喝令重責二人一再苦求潘復供稱小婦人願罰洋五十元叩求免責司馬曰爾雖願罰本委不能應允隨問朱曰憑據究竟是真是假朱稱是真司馬著將潘張及劉氏發官媒看管候飭差甲逐細查明再行訊核 
[法界捕房瑣案]  
　　三雅園烟館主馬龍新又名新吾前因窩留賭犯經捕頭遣捕拘拿俞春林卽陸翰卿等五人到案葛同轉著押候比責昨日提馬至案問究係何人爲首馬不肯實　同轉著掌頰六十下始供稱俞爲首包探禀稱萬安樓客棧接客人王老七與馮同黨紏人聚賭馬被拘後土欲復仇將小的夥役毆擊同轉問馬曰爾與王如何同黨從實供明免受刑責馬供稱王與九桂几小的之妻商量出錢數百文借屋聚賭　住英租界係湖北人同轉著卽枷號一月期滿笞責二百板旣而恒合祥收租人張雲生投案訴稱馬尚欠本月房租洋銀六元五角且推倒墻頭同轉飭探帶同前往將屋内零物檢點開單禀覆存案備查并飭將本月房租先行交付復命提許華亭朱德勝謝竹雲三人到案問聚賭者共有幾人何人爲首許等一味支吾同轉著卽枷號一月期滿各笞責一百板俞供稱小的係俞正海號漢卿問春　爲誰供稱是胞弟現在臺北當差問聚賭者共有幾人供稱一人終不能聚賭求大老爺格外施恩問現在英租界之袁茂才先在寳興里聚賭後又遷至三雅園爾知之否供稱袁係湖南人與小的同鄉同轉命卽枷號一月期滿責釋○張沈氏薦張朱氏至寳源押店爲傭竊取質下之馬甲一件店主王家邦送案請究此前日事也昨日王偕張王氏投案訴稱現由比隣粥店主婦某氏言明賠洋銀八元求准鋪案同轉將張朱氏申斥一番交張沈氏領去○德盛洋貨店夥范生　雇車載洋布夫去四匹遂將車夫邱堯周楊老宇送案訴稱雇車裝貨向不押後此二人巳雇用五六年矣兹因貨箱破壞被竊去東洋絲布四匹值洋銀六元事在前日二點鐘由華順碼頭裝去至八點鐘始回同轉問前日因何不來控告答稱未知前日是堂期同轉判罰范洋銀二元命提邱張二車夫研訊張供稱小的先向說明箱巳破壞邱供稱是日四點鐘時雇裝同轉飭探至柯瑞芝處質對明確禀覆核奪○日前軍事所用馬車停歇書信館前東洋車夫陳嘉驅車突衝致與馬夫口角馬驚而逸沿途撞壞各車解經同轉訊供押候　懲昨日命提陳到案枷號半月馬顧氏訴稱車夫王阿自被壞車前横擋及傍邊鑲板胡益卿訴稱車夫趙阿大被壞車心陳二訴稱車夫胡二被壞撑篷及踏脚板孫企相訴稱車夫周大被壞輪軸及擡篷通事禀稱四車估見修費洋銀三元同轉　陳如何碰壞陳供稱小的不知同轉命提薙髮匠楊　生研究供稱是日由三茅閣橋至萬安樓訪友行至廣安棧轉角處馬車溜過壓傷足趾同轉命馬顧氏等下期投案候核○八月某日江北人陳耀　因訛詐旅客夏王被拘到案同轉判令荷枷一月期滿笞責二百板遞回原籍昨巳届期飭提到案開枷照原斷笞責旋有嚴德答偕陳妻氏投案遞禀聲稱小的與陳耀山爲中表戚求准從寛同轉謂爾欲具保亦知伊所犯何案乎供稱伊受人之愚求恩寛宥倘再犯案小的願領重懲同轉謂陳曰爾尚敢與夏姓爲難否供稱小的不敢旋呈具甘結同轉飭仍還押所呈之結著注明不敢再向夏姓滋擾尋仇并另覓本租界中的實人具保 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
