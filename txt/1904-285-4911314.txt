# 1904 - 285 - 4911314

 

Page 1

 
 
[四書五經義大全] [  圖書集成局啓]  
　　坊間四書五經義汻牛充練且互相剿　平九雷同本局有見於此特請名夙廣收古今名人經義之作彚爲一編題有未備埃次　補共五十七卷爲文五千餘篇類皆獨運匠心詞嚴義正本屆鄉會試各題無一脱漏科塲利器無有過於此者訂十六　本價洋兩元八角欲購者請至上洋三馬路申報館申昌書室及各書坊均有代售 
[鬍匪助日辯]  
　　紅鬍子者馬賊也公牘中亦作鬍匪其人大抵善騎射出没於遼東諸郡縣殺人越貨莫敢誰何馮麟閣杜立山尤匪之驍悍者也嘯聚羽黨以數千計一呼百應其下咸奉之若神明自俄人占據奉天轉饟運兵不絶於道若輩輒肆行剽掠雖以俄之精銳亦時或被其所傷而華兵更無論已邇忽傳有鬍匪攺稱忠義軍助日攻俄之事執筆人曰嘻惡有是哉夫紅鬍子者馬賊也其人雖善騎射大都恣睢暴戾狼子野心其所以攻刼俄人者惟是狹路相逢見財起意仍綠林豪暴之行徑豈眞有不共戴天之仇哉我意日人旣得遼東必將若輩屏而遠之廓而清之使毋驛騷地方俾民得從兹安枕卽不然亦必顯劃鴻溝各分畛域凡日人駐營之處毋使來侵庶鬍匪之毒燄稍衰而地方乃不致仍前糜爛夫安有樂其援助以拒俄人俾忠義軍之名聞於遼瀋各處者日人於此不將莠良莫别自壞其帝國之聲名乎或曰今者日人之於遼東客也鬍匪則主也彼其於遼東之地勢較日人爲熟識遼東之民情較日人爲深諳日人而欲用兵遼東必借鬍匪作南鍼庶不致被敵所欺以致喪師失道其假以忠義軍名號者不過一時權宜之計非眞欲與之互相結連也則應之曰此恐得之傳言未必日人眞有此事夫使日人而與俄鏖戰屢挫其鋒海陸諸軍三戰三北猶或曰借兹小醜以爲嚮導之師俾大軍罙入其間得收老馬識途之效或則勞師襲遠繼續爲難則亦不妨就近募人彌縫其闕今者運兵則朝發夕至也轉饟則一葦可杭也乘勝直前軍勢則幾如破竹也連據要害敵人則已將力盡計窮也而猶招鬍匪作義兵以與俄人相抗獨不虞豢宼之害較縱敵而更深耶我是以知此說之全無影響也抑不觀湘鄉文正公之克復金陵乎當夫兵匪相持歴數載不下彼英人法人美人之僑於中國者咸請調兵助剿文正皆婉言却之以金陵城池如此之堅洪楊窟匿城中如此之久髮逆數十萬如此之兇悍絶倫而英人法人美人則皆海外大邦堂堂正正義旗所指斷無騷擾之虞而文正猶不欲其助之以師矧俄人之於遼東未見根深蒂固鬍匪又形同烏合只知跳刀拍張不特他時飽卽遠颺且復易於反噬日本不少慮遠謀深之士安有圖濟目前之急而用鬍匪以拒俄人者蓋以鬍匪者馬賊也非堂堂正正等於英法美諸大邦者也使日人果目鬍匪爲忠義而資其佽助之力卽不虞日後有何隱患而此事流傳海外各國私相評論曰日本之勝俄人非眞能勝也實借助於形同烏合之鬍匪也或且曰使非用鬍匪以劫俄之糗糧奪俄之藥彈毁俄之鐵路占俄之兵營則日且敗於俄人更安望其能迭著戰功奮揚威武哉嘻信如是也日卽激西江之水不能洗此羞慚而謂夙執牛耳於亞東者肯爲是以貽譏於各國乎哉然則曷爲而有此謡言曰是特鬍匪之依賴日人而非日人之借助於鬍匪也匪中馮杜諸巨酋自知惡貫已盈人皆欲殺一旦日人據有其地自必首嚴誅殛藉以要結人心因爲是攺稱忠義軍以與俄人爲敵使日人感其助已不復决意殲除日人見其能拒俄也則卽任其自生自滅於此間而不復作鷹鸇之逐旁觀不察遂彼曰鬍匪助日此曰日用鬍匪一若眞有互相援引而兵匪不得而分者此豈其中之眞情乎奈何竟一唱百和如此也雖然此特鯫生之鄙見耳若東京大阪神户各日報則竟有揚詡紅鬍子深讚其助日攻俄之功者矣此則僕所未敢知亦不便論 
[本館接奉電音]  
　　昨晚七點鐘越十五分時京師友人飛電傳來上諭二道敬謹譯登○九月初六日内閣抄奉旨光祿寺卿著毓朗補授欽此同日奉上諭順天府奏請賞給同仁粥廠米石一摺所有同仁粥廠加恩著賞給粟米三百石以惠窮民欽此 
[電傳宫門抄]  
　　昨晚七點鐘越十五分時京師友人專電告知本館云九月初六日皇上召見軍機大臣及成鶴 
[日據要地]  
　　昨晚日本東京來電云日本大本營於華歴九月初五日午前接滿洲軍報内開我右翼軍奪據連火山馬耳山一帶及小達溝北方高地中央軍奪據孟家汾孤家小孤子北方高地左翼軍奪據萬家苑子高邱林屯鳳家店一帶各軍現尚尾追攻擊 
[騎兵襲後]  
　　昨晚日本東京來電云日本大本營於華歴九月初五夜接滿洲軍報内開我軍現尚前往攻擊左翼軍於本日晨進據板橋堡及劉山家子陸軍少將閑院宫載仁親王所統之騎兵大主團馳出敵軍之左側背攻擊豫備隊敵大潰亂故恢復本溪湖一帶甚資其力此騎兵團現更往敵軍之背後 
[日人軍報一]  
　　昨晨駐滬日本總領事官小田切君以華歴九月初四日東京所發官電函示内開頃接大山元帥軍報稱九月初一日之晨俄軍來攻我軍右翼渡過太子河左岸將我軍自橋道至彭石河通信之路截斷計俄人共有步兵一隊騎兵二千名携砲兩尊太子河右岸彭石河之東亦有步兵一隊騎兵一千名大砲八尊大嶺註距彭石河西北五英里左近則駐有雜軍一隊廟王鋪及白家子復屯砲兵一隊俱向西而進此數軍之後似尚有敵兵若干同時進發至午後二點鐘遥見敵軍分出二隊進抵王劉家子騎兵一隊馳入華家子此外尚有一隊行至小塔溝迫近我軍陣地蓋此乃敵之中軍也是日之晨劉都清　在烟臺迤北六英里又四分之一地方曾駐俄軍一隊午後逐漸退去向南進發此外似尚有俄兵甚多尾隨在後計敵軍皆沿鐵路進發綿長約五英里有餘殿後之兵不及目睹其敵軍　在我軍前面者似爲右翼氣象殊少活　至其重兵所屯之處察　在劉都溝及沈家臺鄰近地方我軍察悉敵軍舉動思所以對付之故將橋道及彭石河兩處防兵各增一隊以壯聲勢及安置妥貼然後開戰中左兩隊亦同時與之 
 
 

Page 2

 
 
接仗是役也我軍先於本月初三晨侵敵軍中堅蓋欲使敵軍聚集渾河左岸之前卽將其擊敗俾不及照顧當時我軍右翼堅據彭石河以與敵軍對壘自初一日晨兩相鏖戰直持至十二點鐘始息兵可謂烈矣計當時我兵較敵軍爲少然卒能竭力支持陣地未被摧動焉 
[日人軍報二]  
　　昨晨駐滬日本總領事小田切君以華歴九月初五日東京所發來官電見示内開今得大山元帥來電略稱九月初五日我軍紥彭石河左近之兵被敵軍所攻當卽將其擊退自橋道至彭石河我軍通信之路亦卽增兵堅守以防斷絶當敵軍退走時我軍中左二隊隨後追逐直至馬耳山滿家峯一帶有敵軍三隊及砲隊若干部伍錯亂爭向我軍乞降其餘則漸向北方退去我軍旋遣兵一隊望四州子進發以阻彭石河鄰近俄軍退回之路想此軍在午後四點鐘時當可行抵是處矣其在三公石山之日本中軍亦於清晨查獲戰砲十一尊藥彈車若干輛訊之所俘俄　云俄國陸路提督苦洛拔托金之兵尚有三小隊駐紥進攻我軍右翼之後自爲後勁是日午後一點鐘許我中軍左翼復將敵軍大隊擊敗占據龍子集奪獲大砲十六寺敵人立卽隊伍混亂向北路退去我軍繞越趙東臺向林山橋子追逐同時我軍右翼攻擊恩道女倫北境俄軍抵死堅拒後卒不克支持遂被我軍逐散刻下我軍正在龍王廟迤南狐狸集向前追逐也是日午後十二點半鐘其北應臺迤北之俄軍亦被我軍左翼發彈遥轟殊爲猛烈 
[俄防鐵嶺]  
　　日本東京某日云有地名馬風溝者在遼之鐵嶺西北方相距約十華里許邇者俄人在其地分築砲臺二十餘座穿掘陷穽遍布鐵錐并於迤南五華里之生依尤松附近多建砲臺遍控濠溝陷穽其防守可謂嚴矣 
[俄占新民]  
　　日本大阪某日報云俄人深防我軍攻擊奉天遂豫將新民府占據刻下由奉天省垣達新民府之大道旁芬岳附近駐有步砲兵數營註芬岳和文作木冫仌不知是否此二字 
[俄兵北渡]  
　　日本大阪某日報云日前時有俄兵出没於韓之咸興一帶邇忽漸漸匿蹟消聲直至東歴十月初三始偵知已渡赴豆滿江北岸矣註豆滿江中國輿圖作圖們江 
[俄艦東行]  
　　日本大阪某日報登歐洲友人來電云俄國波羅的海艦隊中計有戰艦六艘曰司淆洛夫曰薄洛氣路曰矮列幾生岳第三曰啞司臘皮基曰拔華林曰蒲耶利氣巡洋艦五艘曰獨米脱利騰司誇依曰啞洛臘曰拿比木夫曰矮路馬是曰蒲脱拉那滅水雷艦九艘未悉其名附於巡洋艦之運船約二十艘益以新製之軍艦二艘一爲啞利魯一名尚未定大約再閱六星期最遲至八星期卽當啓行東下矣註一星期卽華人所謂一禮拜蓋七日也 
[英艦北行]  
　　日本大坂某日報登中國烟臺來電云久泊威海衛寂無動靜之英國亞東艦隊中師船名岳洛者忽於西歴十月四號清晨偕巡洋艦苦列希鼓輪出口駛往大沽聞主帥諾賢羅乘之而赴京師以爲外交之聲援尚未知有何事故註本館按中英兩國除藏事外久無交涉惟聞索還威海衛一事刻尚相持不下兹者師船由威海前往其爲此歟若是則宜乎日本報章眼光注射也 
[劇盜駢誅]  
　　蘇州訪事人云著名劇盜高東山自在上海緝獲後卽於本月初一日解赴省垣撫憲端午橋中丞飭交發審局諸讞員迭次研訊高供認爲首行刼某某諸當鋪案四起夥同行劫十餘起同時解省之汪潤卿趙詠之二犯亦直認不諱惟萬某者稱係高之妻弟並未犯案中丞因於初四日午後札行蘇州府署飭將高汪趙三犯就地正法府尊許子原太守遵卽會同長元和三縣主及中軍守備等員趨詣撫轅恭請令箭然後將三犯綁赴北寺後大校場梟首示衆 
[甬江雜志]  
　　甯波訪事人云甬江某牙行領有部帖經理客商賣螟蜅曩時各鹹貲行每出外兠攬生涯以致涉訟琴堂由官斷令各鹹貨行嗣後祗准出售鹹螟蜅鮝不准兠攬淡貨邇者甬江鼎豐萬泰等鹹貨行忽又起而攘奪派人下鄉收賣淡螟蜅恒泰等行向之理論各鹹貨行置諸不理日前恒泰等行具詞控諸鄞縣署縣主高子勛大令集訊之下諭令仍照前斷分别鹹淡不得混淆鼎豐等行堅不遵從大令一再開導始各遵諭而退○江北岸毓才學堂係天主教中趙主教創設房舍寛敞約費七八萬金現已工竣特於八月二十五日邀請　郡官紳到堂行落成禮○奉化大橋航船於八月十一日之夜在溝涇塘過壩時被盜匪刼去贜物約值六七百金報由鄞邑尊高子勛大令飭差至鄞奉交界地方緝獲竺某等三盜大令研訊之下飭釘鐐收禁一面飭差再行嚴緝○鄞屬冐洋山前有莊應二姓因爭山地涉訟日久八月某日鄞邑尊高大令帶同差役親往履勘 
[潤州近事]  
　　鎭江訪事人云美國派駐江寗領事哲士君因公赴滬八月二十八日附招商局江孚輪船東下道出鎭江拜會駐鎭各西官小作勾留旋卽展輪而去○八月下旬某日署丹徒縣知縣張星五大令訪知現有匪人在凉篷山左近設攤賭博輸贏頗巨因於晚間親帶差勇馳往拘獲賭匪數名鎖繫而回從重懲治 
[日贈寳星]  
　　中日二國商約議成日廷以在事各員均有勞勩昨日下午三點鐘時由駐滬日本總領事官小田切君將日廷所賜寳星十四座移送商約會議公所計商約督辦慶親王勛一等桐花大旭日寳星一座商約大臣吕尚書盛宫保伍侍郎勛一等大旭日寳星各一座商約隨員劉閣學楊觀察勛三等寳星各一座商約繙譯粤漢鐵路總辦梁觀察勛四等寳星一座隨辦商約江漢關賀税務司勛三等寳星一座兩湖總督張宫保勛一等大旭日寳星一座漢黄德道岑觀察勛三等寳星一座北洋大臣直隷總督袁宫保勛一等大旭日寳星一座駐京總税務司赫宫保勛一等大旭日寳星一座以上計寳星十二座湖北由江漢關税務司轉寄北洋由駐京日公使内田康氏轉寄此外尚有寳星二座未知賜與何人 
[寗滬鐵路購地公文]  
　　昨日寗滬鐵路總辦潘芸蓀觀察移文上海縣署縣主汪瑶庭大令披閱之下内開案照寗滬鐵路於上年委員伴護洋工程司先後測勘將軌道應用之地逐一標註在案兹奉督辦鐵路大臣盛札飭按照正合同妥速購買地畝交與公司按叚興工等因自應遵照將勘定之地查照軌圖由上海縣境起至無錫縣境止劃分五叚先行開購擬以上海寳山爲第一叚派委降調河南南陽府知府周守鉞承購叚内稽查墳墓兼彈壓事宜派委江蘇候補州吏目黄蓉繁辦理嘉定青浦爲第二叚派委同知銜留甘補用通判章倅乃振承購叚内稽查墳墓兼彈壓事宜派委五品銜知縣用江蘇候補縣丞朱成榮辦理崑山新陽爲第三叚派委同知銜江蘇候補知縣倪令文范承購叚内稽查墳墓兼彈壓事宜派委江蘇試用從九品陳鴻英辦理長元吳三縣爲四叚派委開缺震澤縣知縣夏令輔咸承講叚内稽查墳墓兼彈壓事宜派委候選從九品龐建瀛辦理無錫金匱爲第五叚派委江蘇候補知縣汪令培棟承購叚内稽查墳墓兼彈壓事宜派委兩淮候補鹽經歴孫振　辦 
 
 

Page 3

 
 
理另派江蘇候補知府徐守乃斌督率其事爲五叚總查飭總分各叚員卽日分投到工會同地方官出示傳集亭者地保人等按照軌圖查明地畝業主照章給價圈用限三個月一律告竣除分别具報移行外相應備文照會爲此照會貴縣煩爲查照會同照察切速辦理是爲至要望切施行 
[議攺妥章]  
　　日前蘇松太后備道袁海觀觀察奉兩江督憲李勉林制軍札飭酌攺吳淞防疫章程等因遵卽轉行江海新關税務司及商務總局各國駐滬總領事以便籌議妥善詳報督轅 
[不准購牛]  
　　義商阿德利哈里擬在本埠開設食牛公司禀請本管總領事轉致蘇松太兵備道袁海觀觀察請示章程以便赴各處探買牛隻觀察以中國並無此項章程不能照准昨已備文答覆矣 
[移提梟黨]  
　　前與惡梟瞎子阿榮同時拘獲之李秀卿奉江蘇撫憲端午橋中丞札飭上海縣出示招告並移咨鹽捕中營查詢李父是否充當哨弁李是否當過艙長前日縣主汪瑶庭大令接婁縣移文内開近獲梟匪高老五供出曾與李夥同訛詐王姓洋銀請解至婁以備質訊因卽提李詰問李供小的與高並不認識大令飭押候解往婁縣質究 
[會騐毆斃]  
　　命案報縣昨已紀諸報端兹悉死者姓晏名金寳在陸瑞祥船上爲夥運米來滬泊舟新垃圾橋西首前日不知因何被水巡捕毆斃旋由米業董事蔣楨齡恊同十圖地保陸耀芬投報上海縣署昨晨縣主汪瑶庭大令照會江海新關税務司好博遜君轉致英總領事定於午後命駕蒞屍塲會同相騐 
[訊罰火頭]  
　　前日黎明三點半鐘時法界公館馬路寳興里口天源祥鞋店不戒於火延燒左右鄰樓屋共十四幢事後包探拘到店主譚炳榮捕頭詰問之下諉爲樓上蔡仁源烟館起火因於昨晨同仁源烟館主蔡阿裕解送公堂禀請訊究譚供小的將樓面轉租與蔡開設烟館是晚小的不在店内事後詢之店夥僉云實係樓上起火蔡供稱小的烟館内共有四人均臥樓下火實起於譚之披屋中大令訊得譚曾保火險銀一千五百兩判罰銀一百兩蔡罰三十兩以示之儆 
[記重懲兇惡船户]  
　　前者日本人紳田卯三郎携二日婦至吳淞閒游旋雇周徐來所駕杉板船回滬時船中二夥一爲爛江北卽忻采章一爲壞貨麻皮　王阿五行至中途爛江北藉口夜深不肯開駛旋竟將紳田推墮浦中持棍日婦逞兇日婦懼盡獻其所帶洋銀四元小洋銀六角並金戒指等物始得免遭毒手隨被驅登岸上翌日經人送回據情投訴日本總領事署日總領事小田切君據情照會上海縣署並飭水巡捕頭查緝水巡捕頭派令水巡捕查知此船係二百二十五號因著頭目交出嗣在寗波府東鄉拿獲壞貨麻皮及周就近解送鄞縣訊供轉解上海縣署業經縣主汪瑶庭大令研訊一次前日大令以此案應由日總領事會同英美等國租界公廨讞員黄耀宿司馬訊辦命將壞貨麻皮及周送至水巡捕船管押至午後三下鐘時小田切君乘輿至廨偕司馬升座後水巡捕頭將二犯解案紳田携二日婦投案聲稱西歴七月二十二號偕二婦至吳淞查問美國兵輪船適是船已開行出口因卽在吳淞雇周所駕杉板船回滬言明船價洋銀三元當夜抵埠不料行至中途船夥爛江北及壞貨麻皮不肯開行聲稱非得洋銀百元不可不得已給壞貨麻皮洋銀一元五角意欲易他船回滬爛江北以伊尚無所得强將二婦所携大小洋銀及金戒指等物攫去隨被倒置浦中越半時許伊等疑已氣絶乃棄之而遁幸不久復甦得於次日由浦東另雇他船偕之回來似此行爲跡近謀財害命叩求嚴辦以儆其餘日婦供詞大旨相同周供是船係小的所置壞貨麻皮與爛江北同時附船回滬行至中途爛江北不許開船約同小的登岸飮酒日人心滋不悦卽給洋銀一元五角悻悻欲去爛江北不允卽與日人互毆復將日人擊泥淖中日婦懼甚自將身畔之物給與爛江北小的等遂開船而逸後至寗波東鄉被鄞縣公人拘獲惟爛江北今尚在逃司馬問付銀時在匍庭周供在虹口機器麫粉公司左近實因潮水湍急萬不能行因卽停泊其時日婦上岸小的扶之之行請傳訊便知總總小的並無他意叩乞原情司馬商之小田切君判將周與壞貨麻皮各責三百板送上海縣署科以徒罪一年一面行文移緝爛江北卽忻采章務獲究辦起獲之杉板船二艘先行拍賣得價若干抵還日人所失贜欵 
[上海官塲紀事]  
　　蘇松太兵備道袁海觀觀察因有要公須面禀撫憲端午橋中丞爰於昨日午後乘舟赴省○安徽候補直隸州知州劉省吾直刺繩武因公來滬昨日午前命駕詣道轅晉謁蘇松太兵備道袁海觀觀察○翰林院庶吉士黄　腴庶常瑞麟陳重樞庶常國華刑部主事龔枚長主政福燾吏部主事施岳樵主政堯章均於昨日詣上海縣署拜會縣主汪瑶庭大令 
[上海縣署瑣案]  
　　著名流氓小鐵墩卽華錦順被本城保甲巡防東局委員沈二尹拘獲解送上海縣署前晚縣主汪瑶庭大令升堂詰訊華供稱小的安分營生不敢犯案大令飭收所候辦前日周陸氏其同媳陳氏扭計掌春至縣訴稱小婦人被伊騙銀兇毆至晚縣主汪瑶庭大令升堂研訊周陸氏供稱小婦人向在城内傭工媳住鄉間被計騙去洋銀并肆兇毆是以訴知小婦人扭案求究陳氏供丈夫周關寳因案被押計稱曾在押所探望知須開銷洋銀三十元因將所售棉花洋銀二十元交計送去今日到所不能見面向計理論計索找十元并被兇毆無奈控求追究計供關寳向爲流氓曾犯挖人眼珠之案大令曰爾曾親見否供係傳聞大令命掌頰五十下問究竟騙取洋銀若干計堅不供認大令命鞭背一百下押候究追 
[萬國紅十字會新民屯分會救護難民清單　　啓者本曾昨接新民屯分會來電云八月下旬救護難民一千八百二十七名口都計八]  
月中共救護六千八百八十一名口連前數已逾萬謹抄乞登報伏希公鑒[  上海萬國紅十字會同人謹啓]  
[申報館恊振所經收紅十字會振捐八月初一日至八月念九日止策五次清單]  
　　八月初二日吳許氏求病勿藥速愈洋十元吳藥氏求病勿藥速愈洋五元吳雲寳求病勿藥卽愈洋五元○初三日隱名氏爲女弟願助票洋一百元崇明堡鎭徐冠卿洋五十元○初四日隱名氏求舍平安洋四元○初七日馮金湸洋六元蘭溪全泰盛局交來○初八日　西吉人求身體安寗合家平安洋三十元○初十日南翔鎭寳理堂湯　義求母病速愈身體康健洋一百元無名氏洋一百元無名氏洋十元○十一日吳雲珠洋十元○十三日行恕主人票元四百兩○十四日顧氏洋二十元○十五日大豐　省月餅資錢二千五百文無名氏洋三十元○二十日裕興康來京口合記龍洋一元○廿一日無名氏求三官關煞開通洋二元○廿二日洪益山洋三十元銅洋五元二角○廿三日仁義堂洋二十元王大生交來南京大亨號洋十元吳馥堂洋十元幼女吳雲珍洋五元寳應朱洋十元南庫丙辰氏來元七百三十六兩一錢八分合洋一千元○廿五日陳　川祈保　兒病體速愈洋十元○廿八日錫慶堂洋三十元○念九日陳延訓洋一元溧陽鴻源來以上總共收英洋一千六百零九元票元四百兩錢二千五百文銅洋五元二角八月初二日統交總局 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[再續京師實業學堂章程]  
　　教務長規條第一節每學期與各教員商定教授功課並撰功課時　表第二節各教員認定功課後編輯講義隨時考查催辦第三節攺定功課時刻及攺定講義隨時與各教員會商第四節各教　交來講議一經　定後卽發交寫印一第五節考試總計各科分數核定次序榜示學生第六節每次考試前次學生例應記大小功者隨時記註隨核對記　需抵銷第七節各教員告長假或請代或教務長代爲請代應告知監督商酌辦理第八節各教員因事請假卽知會監學檢察以便　知學生教員規條第一節教員授課勤惰及能否勝任監督曁教長均有稽查之權第二節教員於每學期開課之前註至遲在十日前須作該學期授業預定書送教務長審定凡該學期内應教事項宜循序詳載第三節課程若有應攺之處課本書若有應换之處或欲大更攺授業預定書内之事項及其次第者均應與教務長商定第四節教員編纂講義均須於前一尾期日編定送教務長審定並須於講義上註明月日以免散發者紊亂次序第五節堂中設立學生記過册每教員存一册教員應隨時察看學生行爲有無過失其有違規則者應卽記其事由於記過册並知會教務長牌示其記過册每星期送教務長核閱一次第六節各教習上堂時刻概以學堂内講堂上鐘表爲定不得以私自携帶之鐘表爲準第七節各教員於每次月考考畢後註至遲三日須將衡定試卷各學生分數表一併呈之教務長第八節各教員欲移動學生坐位次序於星期日知會監學檢察以便攺繕坐位名單第九節各教員請假曠課每一學期自應明定限制今議定每日授課三時者每學期曠課不得過三十時每日以三時計算每日授課二時一時者每學期曠課不得過一二十時註每日以二時及一時計算如逾此期限者由監督陳明商部堂憲按照奏定章程辦理第十節各教員如有不得已之私事請告長假在一星期以外者須先一星期商知教務長註事出倉猝不在此例應自行請人權代或由教務長派人權代註自行請人代仍由教務長考查能否勝任再定註第十一節各教員因公遠行免扣薪水年假暑假期内暫離學堂亦免扣薪水其因私事請告長假自行請人權代者薪水應歸權代之人註或自與權代之人訂明薪水仍由本教員自領由教務長派員權代者本教員薪水按日扣算註代理之人卽由學堂發給薪水庶務長齋務長規條第一節庶務長齋務長與諸生有體育德育之關繫以維護諸生起居匡飭諸生行止爲專務第二節庶務長每日飭人核對堂中鐘點爲要合堂鐘點不得參差第三節齋務長辦事處須備學生履歴名簿並曠課簿請假簿記過簿第四節凡學生非例假之日因别故請假者由齋務長斟酌准駁給予假條仍隨時記入請假簿第五節每日核對講堂點簿其因請假曠課者記入曠課簿其不請假而曠課者記過第六節學生曠課逾格及請假逾限有犯條規者記過第七節學生記過如有逾三大過者應卽陳明監督辦理第八節每月初作前月内告假表曠課表記過表送監督及教務長各一分第九節各教習講義經教務長核定交到後飭供事寫印以便按日按班發給註凡寫印講義均須多備五十張交存各教習以備續來之學生補領第十節遇有請長假之學生須將所發器具書籍收回銷假後照件給還並補給講義第十一節齋務長庶務長每日率同監學官檢察官分班住堂以專責成第十二節諸生如有疾病卽延醫診治若　傳染之症卽移至醫局診治其病重者註册送回第十三節學生行禮一切進退儀節均須聽齋務長指揮第十四節堂中司事供事及執役人等庶務長有考察斥换之權第十五節堂中應辦事宜及經費出入庶務長須與監督會商查核註監學檢察[  章程仍未登畢明日續登]  
[屍從何來]  
　　前日南市救生局某號巡船在浦江中撈獲溺斃男屍兩具當卽帶至老白渡岸上候屍親人認明棺殮昨日午後又獲兩屍同置彼處誠不知其何自而來也 
[馬路工程局瑣案]  
　　前者陳鳳生陸才桂二偷兒串竊駁船一艘被水巡捕查獲解入捕房轉送馬路工程局總辦翁子文太守倩襄讞委員黄衡堂二尹研訊屬實判責若干板枷號半月昨已期滿二尹命帶案疏枷交人保去起案之船留候失主具領○某猪作夥翟三保前因驅豕違章經巡街捕拘解工程局二尹研訊之下判枷號半月昨已期滿命帶案疏枷釋之使去 
[南市捕房紀事]  
　　仁茂米行夥錢反琴虧欠洋銀若干元乘機逃逸經行主某甲將將舉薦之彭正齋扭入捕房捕頭著覔人保出限日交錢以便解送馬路工程局禀請總辦翁子文太守訊斷○某號巡街捕見周桂全形跡可疑因之拘入捕房捕頭詰知周年僅十四在某處板箱作習業懼師嚴責乘隙脱逃因卽派人送交其師收管○趙子卿劉鏡子二人衣服藍縷彳亍馬路中巡街捕見其形跡可疑拘入捕房捕頭詰知並未犯事令管押片時隨卽釋之使去 
[英美等國租界公廨晚堂瑣案]  
　　黄君甫呈控永興木作主張秀堂爲昌記木作擔保洋銀積欠不還等情讞員黄耀宿司馬准詞飭差協探將張提到前晚升堂訊究黄供稱去秋張爲昌記木作擔保洋銀一百五十元立票三紙言明十月十一月十二月每月付還五十元如昌記不付歸張賠償詎知延宕至今分文未得向張理論一味推諉是以黏呈票據控乞訊追張供稱擔保昌記之欵曾由陳胡二姓處劃付洋銀六十元司馬察閱票據張果有賠償字樣因斷令除劃去六十元外尚欠九十元分本年九十十一三個月每月拔還二十元十二月還十元明年正月還二十元共成九十元以了此案兩造各遵斷具結而退○魏李氏控繅絲女子阿香誘匿養媳等情前晚司馬升堂研訊魏李氏供養媳阿和與阿香同在某廠繅絲突被藏匿曾由阿和之母舅來稱刻在义袋角須出洋銀三十元贖回叩求訊辦阿香供雖與阿和同廠工作並無誘匿情事司馬問阿和之母舅現住何處魏李氏供稱住虹口高陞樓對門司馬著將阿香押候提訊○沈瑞銘控唐永發短付造屋價銀等情司馬飭差提到前晚升堂訊究沈供稱小的係上海人向開木作去年唐雇令承造房屋涓吉八月十八日動工至今年三月完工向支價銀置之不理計被欠八百三十餘兩情急求追唐供稱小的向爲牛肉生理倩沈造屋於今年完工照帳核算工價已了且另付銀一百兩以酬其勞又喜封銀五十兩均有帳爲憑何得又生枝節沈供稱尚有加闊牆門放闊洋式板璧等工未經算入司馬著交魯班殿董事和平調理 
[英美等國租界公堂瑣案]  
　　日本郵船會社某輪船上洋人投案訴稱有歹人柯興隆者混入船中竊去報時鐘一座當塲拘獲報交六百三十一號華捕拘入捕房兹已解案請爲訊究讞員黄耀宿司馬會同英總領事署繙譯官德爲門君略詰數語判責三百板○三十三號西捕禀稱馬夫紀仁福駕車疾馳是以拘案請辦司馬判罰洋銀二十五元○三十三號西捕禀稱孫老隆在門前堆積麫粉有碍行人是以拘案請辦司馬判罰洋銀五元○前有鍾姓家被賊竊去各贓報經某包探破獲送案請懲兹由包探張天林在翁阿六所開押店内查獲鍾所失翡翠臂釧一雙僅押洋銀兩元五角旋又將押票售與店中計洋銀一元五角是以拘案請究司馬著傳某質鋪夥某甲到堂估價甲稱此項臂釧購價約洋銀十七八元至多可押五元司馬遂飭將翁開釋○包探邵仁福禀稱歹人李進興於前晚二點鐘時至廣東路五百七十八號門牌同福和鞋店 
 
 

Page 10

 
 
圖竊被店夥任連根追獲交捕送案請懲司馬質訊之下李供稱小的係金陵人來此尋親不遇是晚購得船票爲欲附船回家途經鞋店門首伊家竟誤以爲賊不由分說遽肆毒毆包探禀稱小的察知李腿際板花甚厚且身藏竊具明係偷兒司馬遂判押捕房三月○棋盤街金隆里恊源永洋貨號中被歹人吳五毛竊去洋綢三十二馬報由包探方長華緝獲連贓解案請懲司馬判責三百板○二百七十號巡街華捕解歹人趙桂春陸生瑞至案禀稱伊等二人串竊金芳奎家物件適爲小的所見拘入捕房捕頭令解案請究司馬判各責三百板發押捕房六月 
[法租界公堂瑣案]  
　　湖北人李先藻由李玉堂撮合聘定王祥生之女玉貞爲媳尚未過門被王領至上海押入某姓妓院事爲法界無賴楊欣謀所知冐稱玉貞母舅串同某甲控諸英美等國租界公廨奉讞員黄耀宿司馬判令繳還身價將玉貞領回前日先藻偕　堂來滬偵知其事投控公堂讞員陳楚生大令准詞提楊訊核因楊已避匿遂將所私蕩婦阿珠卽屈氏拘回暫准交人保出昨日解案請訊先藻呈遞婚帖屈氏供前年小婦人曾與楊姘識今已分居聞楊現往金陵玉貞在蘇州某鄉尚求明鑒王供女兒玉貞許字李姓被楊抵押爲娼叩求究辦大令著將阿珠押交楊核辦王暫行管押限三日内交到玉貞○柴王氏訴稱六月二十九夜家中被竊香爐衣服等物報捕查獲竊賊陳恒泉吊到原贓叩請給領陳認竊不諱大令判枷一月責四百板贓給氏領回○偷兒陳阿六行竊某姓家香爐水烟袋衣服等物被包探查獲吊到原贓解案請辦大令判押半月責二百板贓給失主領回○法商克伯魯控龔富南托應慶章介紹將田單二紙抵借洋銀一千元言明半年爲限今已逾限不贖請卽究追大令准詞提訊克伯魯偕應阿堯投案大令向之詰問阿堯供叔父慶章在日確曾爲龔抵借洋銀一千元龔供稱光緒二十三年將四分七釐二毫向慶章抵押洋銀二百元當時由朱阿根介紹迨後還過一百元因欵尚未清田單未及收回另有田單一紙計田一分有奇當時被竊不知如何落在應處以致肇此葛藤現有糧串爲憑呈請察核大令著邀朱來案候核○永興立興兩洋行主人控細崽姚榮根竊去金戒指金針等物及德國某商之鈔票洋銀十五元經大令訊供押追在案昨日姚父瑞芳如數繳案大令判將洋銀四十元給永興立興兩西人領去尚有十五元發還姚交人保去 
[美租界捕房紀事]  
　　前日公和祥碼頭所泊某輪船上西人某甲不知與華人某乙有何嫌隙肄竟兇毆乙忿不能平投訴捕房捕頭令五十五號西探將甲拘送本總管領事署禀請訊懲○前晚妙手空空兒王三之不知在何處竊得衣服烟槍等物行經西華德路適爲包探張才寳所見拘入捕房捕頭令押候解送公堂禀請讞員黄耀宿司馬訊辦○甬人計夀昌僑居元芳路某號門牌屋内昨日其子名流成者在路閱行突被一四輪馬車撞倒碾傷面部馬夫某甲見勢不佳加鞭逃逸後由三百三十二號巡捕送入捕房捕頭令轉送同仁醫院求治候將甲緝獲解送公堂禀請懲辦 
[衆善同登]  
　　啓者本會昨承商務總會交來代募駐滬商部保惠司單束笙主政鷹洋一百元硤石許默修先生交來代募許達助善士龍銀一百元同和莊交來許菊甫善士捐助鷹洋一百元厚記無名氏鷹洋十元清河氏鷹洋十元瀏河求病子鷹洋五元震澤縣學署陳交來江隂陳夏氏求父病速愈龍銀六元際兹兵戈滿地烽火連天悵然全遼正深焦急蒙諸仁人慷慨樂輸疉頒巨欵正不啻生死人而肉白骨福佑之來定可操劵除分掣收照並函復外謹乞登報奉揚伏希公鑒[  上海萬國紅十字會同人謹啓]  
[上海六馬路仁濟善堂籌振公所施子英經收山東各處等賑捐八月初一日至廿九日第一百廿一次清單]  
　　八月初二日慶芳居士求無災無患合家平安洋二十元○初四日隱名氏洋十五元銅洋五元○初五日郭張氏求保平安洋三十元○初六日求子病愈人洋十元求妻病速愈人洋五元求自病速愈人洋五元○初十日應校明求病速愈合家平安洋三百元南北平安人求生意順遂洋二十元○十三日無名氏洋五元崇儉齋洋一元○十六日無名氏求母病速愈洋五十元汪氏還願洋十元零二角不留名以年例醮金移助洋十元汪毓楨求母平安洋三十元益記祈求平安洋二元無名氏洋三元無名氏祈求平安洋五元二角○二十日求孫女病愈人洋五元求欠媳病愈人洋五元服藥求病全愈人洋五元八月份共收洋五百三十六元五角扯七四零二五申九八元三百九十七兩一錢四分　釐銅洋五元自丙申年四月初一日起至本年八月廿九日共收元十五萬七千五百六十二兩五錢九分三釐餘解各處賑欵外凈存元二千一百廿六兩四錢三分六厘銅洋十五元一角 
 
 
 

Page 11

 
 
   
 
 

Page 12

 
 
   
 
 

Page 13

 
 
奔斬首四千級十二月賊犯寳豐諸軍不能勝時郭寳昌以傷發就醫樊城僧忠親王命該故鎭獨攻悵瀾橋以應率隊往奪橋溢時賊氛正熾會郭寳昌傷痊囘營僧忠親王命翌日五鼓出師與賊决戰分我軍爲三翼以右翼屬卓軍宋故鎭謀與郭寳昌先一鼓而往伐樹　營甫立而賊麕至中左兩翼倉猝尚未成列賊以精騎撼之兩翼皆潰會大風揚沙賊目瞇不能返顧該故鎭督　躡賊後以洋槍隊排擊之賊大亂自相蹂躪中左兩翼復整隊返攻逐北數十里轉敗爲勝是爲河南大捷厥功最偉四年四月卓軍歸提督康用器接統該故鎭副之五月全軍旋皖力解雉河集之圍未幾郭寳昌奉旨復統卓軍入陜五年三月次潼關與老湘軍合師因陜中捻𤞑交鬨蹂躪不堪該故鎭與諸軍由朝邑同州蒲城富平三原一帶進剿每戰輙勝捻衆飄忽無定我師跟蹤尾擊由秦而晉而豫計先後年餘不遑安處七年正月捻𤞑由湯隂彰德分股竄磁州邯鄲復出順德竄趙州該故鎭率輕騎追之賊不戰而走時各省援軍皆由東道賊大勢忽趨保定畿輔戒嚴該故鎭與郭寳昌率軍抄出賊前迎頭兠擊賊不得逞八月直隸捻匪肅清先是該故鎭已累功洊保總兵德克精阿巴圖至是奉旨以督記名遇缺簡放時陜横甚卓軍因郭寳昌舊傷復發請假旋歸提督金運昌接統分軍爲二以一半赴前敵一半交該故鎭屯劄化馬池以顧後路八年十二月間陜甘督臣左宗棠以金運昌與老湘營合攻仍未得手復令該故鎭率所部往助身先陷陣以一當十自朝戰至日暮賊漸不支乘勢猛撲賊送奔潰立將周賓王洪等三十七寨糧運大通旋克馬家灘肅清金積堡大功告成該故鎭之力稱最嗣因傷發請假回籍經前安徽撫臣英翰檄令統帶卓勝軍駐防夀州一帶討平李六叛逆光緒二年會同胡志瑞潛圖不軌分别擒辦六年關東戒嚴該故鎭帶千人出戍榆寨七年撤防囘夀蒙前安徽撫臣裕祿奏免騎射迭署鎭篆十三年河决鄭州淮流暴漲籌賑辦撫不避寒暑建橋修路見義必爲二十年該故鎭奉檄率所部北援師次析津拜總九江之命二十一年兼統泰安淮軍五月和議成仍囘皖防九月赴九江任整操防簡軍實袪積弊攺新章並購緝著名會匪訊明正法民賴以安庚子之亂沿江風鶴頻驚西人之旅居九江者時有兵輪下椗以爲聲援土人　于事情流言四布該故鎭會同九江道將東南立約之意示諭商民並與西人聨絡以敦睦誼二十六年調任夀椿措置裕如竊念該故鎭忠勇性成深明大義其治軍也紀律嚴明謀定後戰故能以少擊衆無敵不摧其御部也信賞必罰將土皆樂爲之用最爲僧忠親王所倚重先後擊戰數省攻克名城巨隘無數厥後巡歴九江夀椿各鎭蒐兵備武境内帖然其餘或築砲台而固江防或挑河道以興水利或辦振撫而救災黎或修橋路以利行人均能實力實心民懷其惠兹因舊傷舉發遽致不起聞者莫不悼惜伏查中興以來諸將在任因舊傷舉發身故者如果功勳卓著均蒙恩准建祠予廕並宣付史館立傳該故鎭事同一律其生平戰功事績均昭然在人耳目爲此開具該故鎭事實履歴聯名禀乞轉詳奏請恩施將該故鎭宋朝儒戰功事績宣付史館立傳並准立功省分建立專祠前來臣等伏查該故鎭宋朝儒自同治初年從戎以來轉戰數省迭著戰功荐保今職其歴任九江夀椿等鎭均能勤於訓練謹愼操防不辭勞瘁今因舊傷舉發遽爾齎志以殁紳民感戴遺愛不忘旣據衆情籲求未便聽其湮没合無仰懇天恩俯准將該故鎭宋朝儒戰功事績宣付史館立傳並准于立功省分建立專祠以彰勞勛而順輿情之處出自聖恩除將事實履歴清册咨送國史館曁禮部查照外謹合詞恭摺具奏再此摺係臣誠勳主稿合併陳明伏乞皇太后皇上聖鑒訓示謹奏奉硃批著照所請該衙部知道欽此 
[安徽巡撫誠奏爲公舉故儒請祀鄉賢遵章攺奏摺十七日]  
　　頭品頂戴安徽巡撫奴才誠勳跪奏爲公舉故儒請祀鄉賢遵章攺奏恭摺仰祈聖鑒事竊據布政使聯魁詳據六安州詳據舉人汪應焜等聯名禀稱竊思扶持名教以敦品立行爲先闡發微言以立說著書爲最盛朝重熙累洽作育人材曠典殊恩褒揚没世凡在朝廷稱良吏在家不愧純儒者可入祀鄉賢良以隆學術崇正道也本郡已故文生高賢學有淵源品臻純粹居家孝友感孚同閔子之誠飭已清廉猖介等原思之潔蹤追五子理析六經晚年之著錄如林惜未榇而半罹兵火中歳之訓徒有作爲發蒙而特著羲文誠於聖教有功不僅後生得益雖未風行乎四海誠已誦遍夫一州今者義理能通悉賴解鈴之力瓣香未墜敢忘飮水之思學足稱名紀載已詳於志乘祭宜祀社德行應表於鄉邦舉等居同桑梓言念典型據實臚陳合詞公禀爲此公具切結造呈履歴事實清册及所著易經初學快觀一書呈乞加看轉詳奏請入祀鄉賢等情禀由儒學詳州層遞加勘由藩司具詳請奏前來兹屆八月彚奏之期自應遵照辦理奴才覆勘得已故文生高賢少能勵志長益多聞潛心研六藝之精博學探百家之奥居家敦孝友人言無間於門庭接物尚謙恭清操共聞於里巷本聖經而立說多士旣沐其甄陶範正路以教人後學共遵夫規度旣爲士林矜式官沐盛世旌揚合無仰懇天恩俯准將已故文生高賢入祀六安州鄉賢以彰碩德而順輿情除抄奏連同司詳各勘並事實册結及所著易經初學快觀一書咨移部科核辦外謹會同兩江總督臣魏光燾安徽學政臣毓隆恭摺具陳伏乞皇太后皇上聖鑒訓示再該故生子孫並無現任九卿身殁在三十年以外核與例章相符現屆彚辦之期請入祀鄉賢者祗此一人合併陳明謹奏奉硃批禮部議奏欽此 
[署荆州將軍清等奏爲常備軍統領帳目含混致多物議據實糾叅摺十七日]  
　　奴才清銳瑞興德祿謹跪奏爲常備軍統領帳目含混致多物議據實糾叅恭摺仰祈聖鑒事竊維時局日艱練兵爲第一要義經理營務各員應如何潔己奉公始克不負委任奴才清銳到任後風聞統領荆防常備軍左翼蒙恊領松興素性貪婪人言不恤隨將該營所呈帳目詳細查核其間諸多含混當卽札飭荆宜施道余肇康會同鑲黄旗滿洲協領寳俊覆查去後旋據荆宜施道余肇康等呈稱詳察常備軍支領欵項帳目頭緒紛繁類多挪此就彼逐條稽核大數尚屬相符惟内有本年四月賞銀二百兩一欵實係無著緣賞項係已由右司另帳呈報該統領仍復重開等情呈　前來查協領松興統領常備各軍於出入餉項不思力飭廉隅以圖報効膽敢將右司已經開報之賞欵銀二百兩冐浮重開冀圖含混似此舞弊營私之員若不據實糾叅不足以整營務而袪痼習 
 
 

Page 14

 
 
相應奏請將統領常備軍左翼蒙古協領松興卽行革職以爲貪婪不職者戒除將統領另行委員接充外所有常備軍統領帳目含混致多物議據實紏叅緣由理合恭摺具奏伏乞皇太后皇上聖鑒訓示謹奏請旨奉硃批著照所請該部知道欽此 
[署荆州將軍清等奏爲請旨將協領吉忠交部議處以示薄懲片十七日]  
　　清銳等片再統領常備軍恊領松興帳目舍混當今掌理右司關防正黄旗滿洲恊領吉忠將右司撥給常備軍各欵條分縷析逐一開清以便查考乃恊領吉忠未能詳細開明究屬疏忽想應請旨將協領吉忠交部議處以示薄懲謹附片具奏伏乞聖鑒訓示謹奏奉硃批吉忠著交部議處欽此 
[廣西巡撫柯奏爲因姦謀毒親夫並誤毒夫翁身死一案審明定擬摺十七日]  
　　調補貴州巡撫廣西巡撫臣柯逢時跪奏爲因姦謀毒親夫並誤毒夫翁身死一案審明定擬恭摺具奏仰祈聖鑒事竊據署蒼梧縣知縣覃珩詳據民婦梁張氏報稱伊子梁昌材伊孫梁兆堂被孫媳梁林氏謀毒身死報乞驗究一案獲犯訊詳臣以案情重大批飭學省發桂林府審辦據該府督同讞局委員審明議擬解經臬司劉心源復審詳解前來臣親提研鞫據該犯婦梁林氏供因姦聽從在逃姦夫容姚圖起意商同謀毒親夫梁兆堂身死並誤毒夫翁梁昌材斃命各情不諱詰無起釁别情及另有知情同謀加功之人矢口不移案無遁飾查律載凡謀故而誤殺其人之父母均依謀姦故各本律科罪又律載謀殺夫之父母已殺者凌遲處死又例載兩犯凌遲重罪於處决時加割刀數等語此案梁林氏因姦聽從在逃姦大容姚圖起意謀毒親夫梁兆堂身死並誤毒夫翁梁昌材斃命按律俱應問擬凌遲係遲兩犯凌遲重罪　林氏應請依律凌遲處死照例加割刀數以昭炯戒除飭嚴緝逸犯容姚圖務獲究辦並錄全案供招咨部外謹將審明議擬緣由恭摺具奏伏乞皇太后皇上聖鑒敕部覈覆施行謹奏奉硃批刑部速議具奏欽此 
[江西巡撫李奏爲請補知縣以裨地方摺十八日]  
　　署理閩浙總督江西巡撫臣李興銳跪奏爲請補知縣以裨地方恭摺仰祈聖鑒事竊照光緒三十年四月二十三日接准吏部咨福建邵武縣知縣翁立德清流縣知縣李夢斗均著以教職歸部銓選於三十年二月十六日奉旨照例應以奉旨後第五日行文按照閩省照限减半計算扣至三十年三月三十日作爲開缺日期勒歸三月分截缺係屬同月並出同項之缺應行簽掣缺次先後按班序補業歸本年四月截缺案内配簽掣定第一缺清流縣第二缺邵武縣除將邵武縣員缺另行揀員請補外所遺掣得首缺清流縣知縣係選缺先經扣留外補應卽遴員請補查定例知縣終養攺教撤回降補迥避所遺之選缺將進士卽用與各項候補人員分班酌補輪用進士卽用於進士卽用班前及進士卽用本班之員酌量請補卽積進士卽用正班之缺再有缺出於候補班前及候補本班人員酌量請補卽積候補正班之缺閩省前出建甯縣知縣錢登雲攺教遺缺業經請以卽用先知縣陳侃酌補在案兹所出清流縣知縣照例輪應候補班前及候補本班人員酌補查有勞績候補班前先補用知縣郭承桂年四十九歳湖南湘潭縣文童克復巴燕戎城肅清案内保以從九品選用嗣於克復肅州關肅清隴案内條以從九品本班分省遇缺先補用並戴藍翎復於剿白逆官兵相機扼防出力保以縣丞分省補用歴年防勦出力保俟補缺後以知縣歸候補班前先補用嗣在閩委辦通商洋務税釐清賦等差均能出力保留福建本班補用遵例補交指省銀兩並知縣三班縣丞離任等項銀兩請咨引見奉旨著發往福建歸候補班前先補用欽此領照來閩光緒二十二年十月初四日到省試看期滿甄别留用委署漳平縣知縣卸事回省查該員才長心細爲守俱優以之請補清流縣知縣洵屬人地相宜與例亦符合無仰懇天恩俯准以候補前先知縣郭承桂補授清流縣知縣俾資治理如蒙兪允該員係候補班前先知縣請補知縣銜缺相當毋庸送部引見並免核計參罰據福建藩司周蓮臬司尚其亨會詳前來除咨部外理合恭摺具陳伏乞皇太后皇上聖鑒敕部議覆施行謹奏奉硃批吏部議奏欽此 
[山西巡撫張奏爲所遺沁源縣知縣員缺應俟截缺後按班請補片十八日]  
　　張曾敭片再沁源縣知縣曾光文係四川華陽縣監生由捐納儘先選用知縣選授今職兹據報於光緒三十年七月二十二日因病出缺由布政使吳廷斌查明詳請具奏開缺前來臣覆查無異所遺沁源縣知縣員缺係簡缺晉省現有應補人員例得扣留外補應俟截缺後按班請補除咨部查照外謹附片陳明伏乞聖鑒謹奏奉硃批吏部知道欽此 
[山西巡撫張奏爲新授雁平道繆彝現已到省應卽飭赴新任片十八日]  
　　張曾敭片再新授雁平道繆彝現已到省應卽飭赴新任以專責成除檄飭遵照並咨部查照外謹附片陳明伏乞聖鑒謹奏奉硃批知道了欽此 
[山西巡撫張奏爲晉省應解烏里雅蘇台科布多二城常年經費添設加增舊欠等項銀兩内分前後半年兩次報解片]  
　　張曾敭片再晉省應解烏里雅蘇台科布多二城常年經費添撥加增舊欠等項銀兩内分前後半年兩次報解所有三十年分前半應解各銀兩業經委解在案兹據布政使吳廷斌詳稱在庫諸三十年地丁項内籌動銀二萬二千九百一十六兩六錢作爲應解烏城本年後一半經費等銀又京餉内扣解札薩克俸銀五十兩二共銀二萬二千九百六十六兩六錢除坐扣烏城章京慶菊等在部借支養廉銀三百兩外實解銀二萬二千六百六十六兩六錢又籌動銀二萬四千九百一十六兩六錢作爲應解科城本年後一半經費等銀除坐扣前帮辦大臣瑞璋由部借支養廉銀二百兩外實解銀二萬四千七百一十六兩六錢均差委大挑知縣李　管解於七月二十九日起程前赴歸綏道衙門交納轉交該二城提餉委員接解回城等情請奏前來臣覆核無異除分咨查照並　 
 
