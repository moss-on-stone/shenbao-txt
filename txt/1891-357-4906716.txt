# 1891 - 357 - 4906716

 

Page 1

 
 
[續印二十四史年内出書] [  圖書集成局啓]  
　　本局所印二十四史風行寰海爲有目所共賞早經售罄迄今續印第二次迅速趕印本年十二月内可以出書諸君子如預購股票每部仍價洋五十元先付二十元餘俟出書時找足有欲精研史學者請　玉申報館帳房購取可也此布 
[新增正續刑案匯覽] [  圖書集成局啓]  
刑案匯覽一書爲申韓家金科玉律學者苟揣摩有素則片言決獄即無難譽起青油近又增輯續編三編于是搜采愈多卷帙益富錢古書屋主謂亟宜出而問世因倩本局排以新式鉛字用雪白連史紙印成准在明春即可告蕆如欲預定者計每部價洋六元可至申報舘帳房先付三元掣取書票書成之日再付三元即可取書一部若欲觀樣張則請移玉至申報舘至出書後購取則當另定價值不能若是從廉矣此啓 
[論漢鎭某甲制中吉服宴賓事]  
　　本報昨登漢皋雜佩一則内述及漢口地方侈靡成風由來己久近則更有大乖名教者其人則爲匠人之子居洪益巷後其父以意匠經營積有餘資其子遂得席豐履厚享乃父之遺物援例納粟爲國學生居然列入衣冠中每以項戴爲榮去歲其父死不得不遵制成服暫屏冠帶今年甫過小祥適值其母生辰匠子乃爲其母上壽大開筵宴號召賓朋堂上則壽燭揚輝堂下則華妝炫彩匠子亦吉服耀頭銜而出趨蹌揖讓宴樂嘉賓方熱閙間忽有二人盛氣入年皆五十許扭匠子而聲其罪曰爾服尚未闋而公然冠帶延賓不畏清議獨不畏王法乎我等既爲族長若不大加懲戒何以肅家規而正風俗於是扭太學生不釋欲出外與之講理初時賓朋皆錯愕不解其故及聞二人歴歴聲説乃知此舉有關名教其膽小者皆紛紛各鳥獸散有與匠子素好者出而爲魯仲連爲之竭力排解二人者始釋手以去此事也吾知匠子於此當深悔其捐納監生矣夫彼爲匠人子則於禮數儀節初不之識即有錯誤處亦無人焉出而譏之今一列入於衣冠之林一舉一動即不能任情率意則是監生不足以榮身反足以困身也意此二人者其言固侃侃剛直其後盛氣而來者即釋手以去則仍未嘗有以懲戒乎匠子恐匠子雖知其失而不受小懲安知大戒於家法王法終未能恍然以悟懔然以懼也然此二人者雖未嘗懲匠子而錚錚數言俾人知禮節之不可踰清議之不可于王章之不可玩其所以挽回末俗者不可無此言也彼座上賓朋烏足以知此盖與匠子爲姻好則亦未必皆衣冠之族不過與匠子一流人物暫襲衣冠而己故始而愕然繼而茫然厥後乃始曉然其出爲排解者猶復出於勉然而紛紛各散者且不禁爲之惴惴然愓愓然而匠子於是遂嗒然餒然本舘之所以記此事者固亦以此事有關乎名教録之可以儆世上之蔑禮汪情者雖然此等事豈僅漢口一處爲然哉又豈僅匠子一人爲然哉夫彼既爲匠人之子則初非衣冠舊族其於禮法二字猶之暴發財主之造花園購古玩全乎外行若斤斤焉以禮法繩之人或疑爲太過其實則大家巨族書香世家竟亦有此等敗類通都大邑省會名城亦有此等異事即如江浙各省有所謂霍親者其父母新喪尚未入殮屏屍室中而先以吉禮迎娶其婦合卺禮畢然後成服破孝所謂霍者盖言忽也此其事大都由迎娶之吉期先己擇定而忽遭大故若一成服則必遲至三年而後可且六禮既行諸事預備若一躭擱則必另起爐灶其費更鉅故爲此權宜之計以爲變通辨理并可得媳以主持喪務内政且反經而合權而不知其得罪於名教也大矣服中生予猶且貽譏於人而况若喪而娶其將何説之辭夫親死之時孝子搶地呼天擗踊號泣夫且不可以爲人不可以爲子又豈能從容揖遜行規迎之禮衣冠從吉拜跪花氈彼霍親者盖意在於娶婦而置其親之生死於腦後者也説者謂權時行合卺之禮禮畢即破孝成服則從吉者其暫持服者其常亦復何害而不知其心之可誅也有託爲其親遺囑者吾則以爲即果係遺囑尚宜列於亂命不可從之例况其爲假託者乎然此其大焉者也若夫小節則但就衣服言之有以白縐紗爲素服者有以白綢爲絰者近來一行洋綢洋紗洋縀等類持服之人往往以此類代綢錦顔色則取其俏花樣則取其時甚至足上之鞋但以布易綢而鏤花刻繡儼然如舊曾見人於服中用細珍珠穿作帽結者噫是可忍孰不可忍至於親喪時延帳房請陪客先請一席而假座於妓館上席時孝子素服叩拜如禮少頃孝子麻衣如雪入席奉陪行令猜拳招花侑酒與平時行樂無以異此等風氣滬上最多亦惟滬上能有之而舉世竟莫之怪嗚呼安得如漢口之二人盛氣而排之大聲以數之哉不禁爲之擲筆三歎 
[本館接奉電音]  
　　昨由京友電傳諭旨五道敬謹譯登○十一月二十八日奉上諭雲南昭通府知府員 
缺著松壎補授欽此同日奉旨成都將軍著恭壽調補西安將軍著榮禄補授恭壽未到任以前成都將軍著額爾鏗護理欽此同日奉硃筆徐樹銘著協理京畿道事務欽此同日奉硃筆稽察正藍旗蒙古旗務著桂斌去欽此同日奉上諭錢桂森奏薦舉經明行修之儒懇恩獎勵一摺安徽己故太平縣舉人孫璧文合肥縣保舉孝廉方正恩貢生李聨央均著賞給光禄寺署正銜另片奏教官學行卓著請旨獎叙等語内閣中書銜太湖縣教諭汪潤烈著賞加五品銜太湖縣訓導曹瓊著賞給國子監學正銜同知銜揀選知縣青陽縣訓導周贇著交部議叙欽此 
[愼重借銀]  
　　各直省向有要用一時猝難籌措輙借洋欵以應之現經户部與譯署會議謂因公借用洋欵本一時權宜不得己之舉其奏咨有案者尚易稽覈至事雖因公而私相議借者設有他故易滋　　自應酌擬章程預爲申明以杜口舌而免紛争此後遇有中國官員有因公事向洋商借用洋欵者即由洋商禀請駐京公使咨詢總署查核奏明確有案據者咨覆公使轉知洋商再行與借否則私借洋欵設有事故即使葢有關防印信國家亦一概弗問總署亦不能代爲理追刻己由户部總署會奏奉旨依議欽此諒日内當分行查照矣 
[七襄煥采]  
　　廣西巡撫馬玉山中丞以桂梧柳思泗等府屬自前撫沈仲復中丞創設蠶桑局教民種桑養蠶習織以收自然之利數載以來民多樂從綜計本年織綢出數己數倍於從前此雖由地方官倡爲勸導實賴各地方紳董勸民習養始有成效可觀現屆三年自應將勸辦之各邑紳酌予榮身之具俾小民觀感有由羣皆興起擬請由部頒發六七八品頂戴　牌執照各數十道酌給尤爲出力之舉貢生監商董分别獎叙以昭激勸而策將來己於日前具奏奉旨著照所請該部知道欽此 
 
 

Page 2

 
 
[鷲嶺霜鐘]  
　　浙省需次人員日多一日自州縣以下佐貳雜職紛至沓來人才濟濟遂使仕途擁塞隨衙聽鼓者或一二年或三五年甚有十餘年未得一差半缺者家中妻孥環列嗷嗷待哺爲貧而仕竟至仕而更貧良可慨己劉方伯蒞任後欲調劑人才苦無位置於是通盤籌畫謂省垣既辦保甲頗爲妥善各州縣尚未聞有保甲之設擬將佐雜人員每縣委派兩人辦理保甲事宜按月給薪水洋十元其飯食由縣給發庶幾才得其用民得其安誠一舉而兩得也彼捧檄欣然束裝就道者當無負上憲體恤之情耳○杭垣首飾店打銀工人某甲之子與學院充當軍健某乙之女作野合鴛鴦雙棲雙宿習以爲常外人未之知也適潘嶧琴宗師起程之先一日甲子至珠寳巷信源銀樓與司帳者言學憲欲購赤金一百兩須視金色若何遂屬夥友某丙携金偕往至衙署儀門内謂内曰同往上房恐有不便汝可在此稍候内將金交與甲子深信不疑蓋内亦素相認識者也轉瞬間甲子由内而出謂金頗合意有裕源銀票一纸可作金價丙即藏於夾袋偕甲子同往店中路經某公館聞説男女班演戲兩人混入人叢中觀望時己傍晚甲子曰予將歸汝票富收拾謹愼丙亦唯唯分道而去至店稍坐復向銀號照票不料係揑造圖記並非號票知被甲子所騙急囑地保至軍健處搜尋無如衙署重地不敢擅入在頭門守候欲待其出而擒之直至翌晨蹤跡杳然不得己在轅門喊呌宗師聞言勃然大怒飭差查拿其時甲子乙女正在陽臺歡會金則安置牀頭提案後即將金歸還原主甲子乙女及乙則均交縣究治甲子既有倫香之妙手又有騙金之神通本領可謂不弱卒之春夢未醒官差己至公庭對簿累及情人作僞者果何益哉○浙撫崧振帥定於十二月初二日合撫杭四營官弁兵丁及楚軍中營親兵新前新右護軍護軍左旂前赴羅木營校閲大陣挑看鎗砲閲看該營旗駐省各哨勇洋鎗隊陣法並挑看打靶初三日在撫院箭道校閲撫杭四營官弁兵丁馬步射想届時號令森嚴軍容荼火六橋三竺之間足壯一番景色矣 
[白下瑣言]  
　　某甲江寍人十九日飲於至戚處大醉而歸其時夕照銜山人影散地獨行踽踽醉眼矇矓行至東花園鷲峯寺前是處路極狹隘中有小徑一條兩旁蘆葦叢生清流鑑影盖即居人之畜魚潭也甲於醉後失足落水不知呼救浮萍逐浪一任所之適有輿夫抬空轎一頂途經此處見而大駭用竹篙曳之登岸僅有奄奄一息所穿羊皮袍灰鼠褂己如落湯雞水涔涔涓滴不己有識者知其姓氏住址納諸輿中舁之而去既與劉伶爲伍又與屈大夫遊得毋謂醉鄉風味尚不逮水國乎如甲者眞可謂生而長醉死亦不醒者矣不遇輿夫此身豈尚在人世哉○某生居金陵城東與鄰人争地匍匐公堂案己將結趙小帆明府見其嘵嘵置喙知非安分之人遂厲聲謂曰爾如此理屈尚敢狡辯不休非責以戒尺不可在明府第以虚詞恐嚇非眞欲以夏楚從事也不料生痰疾大發伸掌於公案前請責又將峨峨之冠摘下請革衣頂一似酸秀才氣燄高於百尺樓區區堂上人當退避三舍滅門令尹之説不足信也其俯視一切之概幾使人不可逼視明府大怒即令幹役重責手心二百下甫擊數十生傲慢之氣頓消乞恩開釋明府笑謂曰汝何前倨而後恭也本可從輕發落因汝十年讀書尚未十年養氣姑以此物奉敬俾領略痛楚滋味將來心氣和平未始非扑作教刑之效也本縣待汝意似刻而情實厚矣遂令差役責如其數復命發學看管候查年貌底册擬詳請學憲降生爲青未識能挽回於末路否○評事街同興錢莊閉歇虧空世職俸銀尚未彌補清楚近因驢子市順昌錢店又蹈前轍雖允歸帳付銀不知拖延何日又聞某鹽號貲本空虚管事者避匿不面所欠公欵三千兩絲毫無著此項係左文襄督兩江時捐廉撥存該號生息者目下各孝廉環請李太尊轉詳督憲飭運司就近嚴追未識能原璧歸趙否年關將届市業艱難有心世道者當同聲一嘆 
[皖水寒鱗]  
　　調署安慶府王子範太守拿獲會匪著有勞績經督撫憲開單保奏欽奉硃筆圈出賞加鹽運使銜欽此太守奉到飭知即詣撫轅即謝并懇具摺恭謝天恩及回各官紛紛前往道賀車馬不絶於途○者蕪湖　道彭受臣觀察由蕪湖乘某輪燈于本月二十日抵皖謁見沈仲復中丞拜會兩司及各寅好暫駐電報局彭新三明府公館中聞有要公向中丞面禀○邇年各屬旱荒災民遍野各大憲痌瘝在抱籌撥銀兩委員至江西採辦穀米分賑災區兹己購齊陸續運解皖省隨即札委各員分投解往散放滁州委即用縣楊明府紀元候補縣鄭明府思賢直隸州文直剌英廬州委錢剌史文驥謝明府維喈劉明府慶光云 
[芝利市景]  
　　芝利一國自附美國與華通商後旅其地者頗多乃其市景亦有足記者英京日報芝利及山底俄地方其市肆之風實有大異於他處者他處交易多在日間彼則專主於夜店户於白晝常扃閉酣眠一若深宵之狀迨入夜則各家開市燈火輝煌買物者亦樂於卜夜倘有日中爲市者雖闢其門亦竟無人過問也可知世風民俗各有不同天下之大夫亦何所蔑有耶抑又聞之高麗王因甲申之役受驚而後常竟夕不眠每至日上三竿始能安寢是以設朝及節籌等大禮均於夜間朝賀甚至大臣奏事亦須夤夜叩宫門今觀芝利夜市之風若移高王以王芝則有天然恰合者矣一笑 
[請閉琿春]  
　　叻報載俄國西卑利亞來信云現寓是處之俄商某甲特請俄皇禁止琿春爲通商口岸其意謂本國新設西卑利亞鐡路原爲迅運土産以供西卑利亞各處所用琿春開埠則外洋貨物多由此運入西卑利亞發售各項土産多被其攘奪致滯銷塲云云未悉俄廷能准如所請否也 
[從教笑談]  
　　三代以下人心風俗日益澆漓乃不圖田野之夫其天性尚有依然渾噩者嗚呼禮失而求諸野則其愚也正足以見其天眞之厚焉西報云有女牧師某氏前者曾赴缅甸鄉落中傳教時適霍亂之症盛行女牧師携有霍亂藻水甚多因以分贈諸人賴以存活者甚衆因對衆約略演説教中道理旋復赴他處閲二三月之久再經其地居民聞牧師復至莫不欣欣然遮道攀留深感其前次活命之恩并言向蒙解説貴教之理吾輩莫不傾心更蒙貴教有活命之恩吾儕食德飲和實不敢忘大德均己入貴教矣牧師聞之且喜且詫喜者喜其信教之衆詫者轉詫其從教之速也既而土人咸殷殷請其臨存牧師欲覘衆人之志如何欣然隨之往詎至其家則見堂上所供之神甚屬莊嚴燭燼香烟綿綿不絶細視之所供非他蓋即前日所給諸人之樂水缾也牧師見之不禁爲之捧腹轉問其供之何意土人曰吾儕頼此得從死裏更生無以報恩故朝夕爲之頂禮耳牧師至是方悟頃間所謂蒙貴教有活命之恩者殆指此也嘻其愚眞不可及哉 
[西事雜譯]  
　　叻報登英京電報云倫敦議院來春開議之期業經核定於西歴二月九號闢門○暹羅親王擔郎遊歴歐洲己登前報兹接土耳其來信謂親王遊節現在己抵土京土國君臣莫不欵迎盡禮○前者倫敦有人用新法行電車其車於屋頂上築路駛行實爲得未曾有兹接英京來信謂此車己在附近倫敦之列埠屬地南威地方試行殊覺巧捷異常乘者觀者無不極口歎㺯云○俄國調員往俾音馬考察地輿請訓起程之際俄皇諭曰今爾往俾音馬凡事若有招英國之怨者切不可爲蓋朕志但能保守舊業於願己足云觀俄皇此説藹然動聽何等慈祥若然則俄皇其眞無吞併之心歟○羽因高華西報言澳打華電報云于拿打大西洋之鐡路公司己與英國總理訂立載兵約章言明西十二月調撥水師七百名武弁若干人分爲兩隊一隊從下利忽士埠往羽因高華一隊從羽因高華往下利忽士埠英皇己准其承辦矣 
[浙省官報]  
　　十一月十八日學臺陳拜會臬司唐禀安禀謝憲賜並謝步中恊白禀安遊擊吕春華禀奉委冬防總巡差叩謝同知朱錫傳二次蔡增光一次均禀知文闈蒙記大功禀見叩謝桂冬榮禀赴催前嘉善秦故令應解欵項差叩見運副王維煜禀回運司委岱山鹽局禀見禀謝直隸候補通判章乃身丁憂回省禀到即用縣左宜之候補縣黑式濂陳德彛李續祜鄧履申胡文淵褟鑑光黃秉鈞史恩緯陳文彬章甫署 
 
 

Page 3

 
 
鳥程縣丞謝念祖俱禀見補昨日牌示仰仁和縣世職陳慶生義烏縣世職李春芳知悉於本月二十日來轅由巡捕官帶候本部院騐看發標毋違特示又示仰調補定城守都司彭友亮知悉照得前次牌示令該員於十二月初三日考騐在案兹查該員前經奏免騎射自應照章校考鎗砲即於十二月初二日赴羅木營聽候考騐毋違特示十九日翰林院陳昌紳由京來省拜會前安徽廬州府張端本泥首叩謝候補府賀良樾禀接到天津電報丁父憂同知黃灜海禀知文闈記大功二次禀見叩謝丁憂候補通判章乃身禀見新選歸安訓導陸良龢試用教諭俞鍾㑺俱禀謝考騐叩安從九品張澄然交卸建德縣典史回省禀到二十日翰林院程秉釗親拜呈硃卷彭念宇禀知文闈記大功一次叩謝杭理事李禀知交卸遷善局差通判李炳堃禀知本日接辦遷善局運副王維煜禀見禀辭赴岱山鹽局運判湯宗望由蕭山會勘寍圍漲地回省禀知運司委餘姚緝私局禀見禀謝大挑縣潘志頴禀知藩司飭知解京餉無悮記大功三次禀見叩謝 
[禁絶傳遞]  
　　署理寗波府鄞縣正堂加六級紀録十二次楊爲明切曉諭事照得國家掄才大典關防巡查均宜嚴密以照愼重本縣訪得每届扃試之時沿近試院東圍墻鼓樓北及西圍墻黃岳書院一帶之民房店户爲暗通傳遞之徑聞之實堪痛恨合行出示曉諭爲此示仰該處附近居民人等知悉務各掃除積弊痛改前非倘敢故犯一經本縣訪知或被巡差拿獲非特將通同傳遞人等概行從嚴究辦并將該房屋封鎖入官决不少貸該商民等各有身家毋因一時通融致受無窮牽累其各懔遵毋違特示光緒十七年十一月廿二日給 
[營口述新]  
　　前者道憲議於營口添招新兵五百名以資防衛計三百名由官招雇二百名由錦商招雇惟尚未釐定營規云○營口每於小雪浄河大雪封河獨今年十月二十一日節交小雪而二十日尚未見冰花直至夜間大雨傾盆次日冰始厚尺許廿二晨有火輪船十三號火速出口午後全河遂凍合 
[南匯縣試正案前列姓氏録]  
　　朱善麟丁蓮李森顧良璧顧漢章江同福張召棠潘光澤盛人健楊振鏞陳錦桐王保清顧鍾英程冀卾夏時圭王慶福鍾景昌孫逢吉邵際泰胡咸亨 
[覆試武童]  
　　昨爲上海縣覆試武童技勇之期鍾鳴九下守備傅守戎學師宣廣文先後命駕至縣署升座點名扃試刀石亭午試畢退堂午膳二下鍾時復升座令各武童默寫武經四點鐘後默竣袁大令稍有清恙並未會同閲眷 
[上海縣署瑣案]  
　　談有章扭顧順順等至縣訴稱媳蔡氏被顧誘出袁大令諭令看管候訊此己見諸報章前晚升堂研訊談訴稱小的係本邑人兒子在時娶蔡氏爲媳去年兒子病故蔡氏不安於室致被顧等誘出經小的尋獲回家日前忽又脱逃小的四處訪求終于無著前日尋至治下七鋪登雲橋堍見媳在汪姓家爲此將顧等一併扭案蔡氏供稱夫故後翁屢欲將小婦人賣去因之情急出外央張掌發薦至汪家傭工並無私逃情事張供稱蔡氏自言夫故後難以度日央小的薦至汪家每月工資一千文顧及顧春春同供稱小的等在治下小本營生安分守法蔡氏出外與小的等無干大今以談指顧誘媳証據毫無遂將蔡氏交談領回管束二顧及張訊無誘拐事情從寛交保○吴啓山訴稱向操荳業與海寗和記油坊往來曾雇顧丫頭駁船裝貨求銷現始查明顧私向和記收銀二千兩向論不理扭案請追顧供稱小的裝貨往銷並不私收銀兩實因和記不將貨銀付下致啓吴疑袁大令判令將顧交差帶往和記對明禀候訊核○汪沈氏扭姪媳汪莊氏至縣以盤踞滋擾爲詞籲求訊究前晚袁大令升堂研訊沈氏訴稱小婦人原籍上海丈夫叔英己於今秋病故在時莊氏之翁將坐落大東門外沙塲街房屋二椽抵借洋銀一百十元按月收房租錢八百文現在莊氏紏同傭婦朱陸氏來家盤踞無奈扭案請懲莊氏供稱此屋本係公産翁故後始分給丈夫錫卿今夏丈夫病殁小婦人因欲料理喪務將屋託叔姑經管目下前去收租居然霸住不還朱陸氏供稱小婦人在莊氏處傭工大令向原被開導再三判令沈氏在每月租金八百文中提出四百文貼補莊氏兩造均遵諭而退○陳克新訴稱小的憑中保荐引至馬永清士店爲夥被欠辛工銀五十五兩向索不付扭案請追馬供稱小的係潮州人在治下開土店陳是掮客夙與小的往來被欠貨銀三十兩之多小的並未用陳爲夥袁大令以兩造各執一詞無從判定因諭令各邀中保清釐 
[英界公堂瑣案]  
　　葉子亭訴稱有賊掩人家中竊取衣飾由巡捕阻獲人贓解送至案竊賊陳阿來供稱小的係紹興人此後誓不再犯惟乞老爺施恩宋二尹判令管押一禮拜期滿遞回原藉贓給葉領去○巡捕禀稱小的於巡綽街巷時見徐大文開自來水管取水手中並無憑據向之盤問竟敢逞蠻是以拘解案下徐供稱小的係寗波人在自來水公司執業取水時忘帶憑據然亦尋常之事何致即被拘拿宋二尹著以後不再滋閙○包探禀稱小的緝獲賊犯李德興詰知曾竊王友生洋貨店千里鏡二枚象牙烟琯四枚送請發落李供稱小的係寗波人自知犯法不敢强辯惟求老爺開一綫之恩不使出乖露醜宋二尹判令管押五禮拜贓存捕房待失主來領○包探禀稱前者江北車夫吴慶生至金裕順洋貨店冐取火油經小的拘獲據吴稱有人雇伊之車繕給字條囑往取火油解奉老爺訊供諭飭小的查明再訊小的一再查問不能指出雇車之人因又解案吴供稱小的驅車而出有人雇令裝火油不知其爲誑騙現在雇車之人無從尋訪至父親吴大並不相干吴大供稱兒子受騙子之雇裝送火油致被拘獲捕房恐小的知情一并送案其實小的並不干與此事尚求老爺明鑒宋二尹判令將吴管押四禮拜吴大開釋○包探禀稱小的見粤人鄒阿耀似瘋非瘋胡言亂語因之解奉老爺發廣肇公所留養不料邇者鄒忽出外向同鄉唐美興洋貨店聲言公所留養病人派伊赴各處募捐查係假冐獲交捕房送案公所董事願給洋銀八元作爲川資送伊回籍捕頭囑小的禀訴老爺可否由捕房押送至輪船勒令回去鄒供稱小的自願回籍不再在滬上行騙矣宋二尹以其詐病在前行騙在後留在滬上終不妥當准由捕房勒令回籍○包探禀稱顧阿根竊取倪生榮等家零星物件經小的拿獲人贓送案請訊倪及石老榮錢阿虎姚炳泉均投案領贓顧供稱小的係蘇州人連次行竊尚乞施恩宋二尹判令管押半月期滿後備文遞解回籍贓給各失主分别認領○包探禀稱虹口某善堂於昨日施送棉衣有江北各小工争先搶奪去而復來結隊成羣任意滋擾其中以陸阿寳最爲兇横小的是以拘案請懲陸供稱小的係江北人祗向索取棉衣不敢滋閙宋二尹謂爾恃衆逞蠻阻撓善舉判令枷號半月發交捕房帶往犯事地方示衆○包探禀稱小的緝獲積竊楊春富詰得曾在高陞輪船竊取客人風帽水烟袋烟槍刻己起到各贓惟失主尚未知悉楊供稱小的係山西人向作飭師失業多年以致落魄連次犯竊自知罪不容寛倘蒙曲賜鴻恩則世世生生誓當圖報宋二尹判令發回捕房管押三月贓存候失主認領西人愛文士訴稱馬夫李阿四竊取餵馬之麥售與周阿大有某工人見之查獲送案李供稱小的係寍波人在愛文士處當馬夫所竊之麥實己霉變周供稱小的收買李麥實不知是竊贓宋二尹謂李監守自盜法不容寛判令枷號十日發捕房示衆周罰洋銀一元充某處西醫院經費贓給愛文士領去李倘有工資未領著照數繳存公堂以待枷期既滿開釋時給領○包探禀稱趙阿四等互扭入捕房捕頭囑小的送案請究趙供稱小的係江北人妻子姚氏被堂兄姚阿二價賣故與争扭姚氏供與相同阿二供稱小的並不價賣堂妹實被冤誣宋二尹飭將各人留候過堂覆訊核辦○王桂桂訴稱小的家中被王阿小竊去棉被一條追獲人贓解送案下阿小供稱小的實係初犯並非積年老賊叩乞施恩宋二尹判令管押五日贓給桂桂領去○梁阿福訴稱小的家見有蔴絲三包被王阿有竊去追獲人贓送案王供稱小的係九江人雖曾行竊實情初犯尚求恩典宋二尹判令笞責五十板贓給梁領去 
 
 

Page 4

 
 
[法界公堂瑣案]  
　　家丁李福在法公廨具控主人王履安之妾楊氏捲物逃遁己詳前報昨日捕房將楊氏及龜奴士少卿等解案請究李福投案禀訴前情明府問楊氏曰爾與王少卿是何稱呼楊氏答稱少卿係小婦人之叔父明府曰既係叔父何以不同姓又問爾與李福認識否答稱並不認識問爾在妓院内是否由王履安出洋八百元娶爾爲妾答稱王時來遊玩光陰荏苒己有二載餘本月中付下嫖欵洋三百元另給洋五百元代了各債令小婦人改作住家當在法界德安坊向李桂泉處借屋同居王言即日由家鄉匯付洋銀來詎料一去多日音信杳然小婦人因食用不給遂往英租界會審署舊址後面母親處暫住謂王履安既付身價豈肯任爾别住答稱王履安不願收小婦人爲妾是以一去不返日前二房東李桂泉楊栢順等出塲令小婦人出洋二百元料理此事小婦人並無餘資當將金首飾八兩兌換洋銀二百四十八元交李收去詎被悉數侵吞揚言沈成奎尚不應允定欲還洋四百元計不得遂唆使李福來案具控明府問李桂泉楊柏順是何等人當初給付洋銀時沈成奎是否在塲目覩答稱李係觀察之子楊前在縣署中爲暗探交洋時沈不在塲謂李楊兩人均未來案無從質訊著將楊氏暫行交保王少卿管押捕房諭令尋交楊李二人到案再行核奪○新泰昌報關行夥徐阿德訴稱前日在興聖街某氏所開烟舘内吸烟偶至樓上間談忽有徐錦堂自稱係捕房包探串通流氓侯大向小的藉端索詐謂不應關入婦女臥房勒令出洋六元小的迫於無奈遂將袋中洋銀四枚給徐錦堂請其調處錦堂尚未滿意前日在途相遇又向小的勒索洋銀小的不能再忍將伊扭送捕房求請究辦明府問侯大現在何處答稱大約在烟間内　　包探禀稱查得徐錦堂侯大兩人本在法界鄧某所設淮揚公所爲司事常在外面張牙舞爪欺負鄉人據昇平里經租人錢子英至捕房言及數日間有皮箱兩隻中藏衣物被公所中人竊取一空自下查問據徐錦堂言箱骨之物由公所董事之太太囑所中小寍波陸續運去典押明府立飭包探將侯大提案詰訊之餘侯徐二人互相推諉明府謂該公所平日所作之事皆不可以告人徐侯兩人本不安分商諸暫繙譯官判徐錦堂俟大各責二百板枷號一個月示衆○奉化人任桐溪偕叔父任孝戴訴稱桐溪之妻董氏四年前任鄉間與姑口角逃至申江今由鄰人在興聖街鴇婦劉儲氏所開花焑間内遇見寄信關照前來小的得信後立即來申將董氏及劉儲氏一併扭案請究明府詰問之下董氏供稱家中寒苦異常不能過活丈夫使我來申作下賤生涯此次索錢不遂揑詞具控務求鑒察任孝戴訴稱董氏出外日久其母反向任家索人若再不將人尋到恐在寍波涉訟明府問劉儲氏曰董氏至爾處己有幾時供稱九月後始來被蟻媒取去洋三十元明府著將兩人一併管押限交蟻媒到案再行核辦○邵二寳屢次犯竊被包探拿獲送案明府問曰爾身畔搜出押票三張所押者是何物件邵不肯直供明府著押候笞責四百板以儆○包探禀杜金林慣在新街上擺廿一門賭攤昨日連賭具一併拿到送案請懲明府謂既有賭具無庸細究著押候重責一百板○包探禀計萬成計連增昆季兩人在大通輪船行竊被船夥看出破綻當即拘獲送案請究明府訊知計萬成屢次犯案判責二百板計連增初次人意减責一百板○野雞馬車夫傅安金訴稱同業王梅生强欲搭車我不允致相口角當被咬傷手指請爲究懲明府謂爾等馬車夫均非安分之人本應一體究辦姑念傅安金受傷屬實從寛免責王梅生不應行兇著責一百板○黃恒山行竊同寓客許阿壽洋十一元當經包探查獲洋十元明府諭令候傅中和棧主到案再核己紀前報昨晨中和棧遣蘇阿大投案候質明府謂城廂内外客棧如有旅客到來不知來歴者一概不准留宿租界中五方雜處尤宜加意查問不應將黃恒山留住棧内實有疏忽之咎至許阿壽所失之洋爾肯認償否答稱情願賠洋一元明府准其免究判黃恒山笞責二百板枷號半個月起到之洋一併給許領去○包探禀乞丐俞阿二搶食點心店饅頭送案請辦明府以事屬細微判　候笞資二十下○宏茂昌土行夥袁澤章喬士卿出店陳發等投案禀追同福棧寓客騙去大土八隻當據棧主婦夏蔡氏投案聲　客去多時屢尋無著明府謂此事出店人等亦有失察之咎著一併退去再行尋訪○祥和仁烟間主劉文蘭虧欠畢松培等洋銀一案昨晨據原被告等投案禀稱烟間生財現己有人承買請將交案之烟槍給領以便變價價償欵明府允如所請將槍廿四枝一併給領 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路高易公舘内籌賑所經收山東順直十月份第二百零五次賑肄清單]  
　　初二日無名氏内子病愈還願助紋銀七錢五分銅洋一元○初三日慈谿費修記 
子腹脹速愈合家免灾平安洋五元○初四日福州莫藹樓募郭蘭生求咳症速愈花洋六元無名氏銅洋一元○初五日汝舟居士洋四元○初七日蘇垣同泰亨來隠名氏平安洋二元○初九日九江體仁軒洋一元○十一日松記洋三元祥記洋一元○十二日元芳帳房銅洋一元○十三日王少齋錢五百文○十五日廣修珊求合家平安洋○十六日儀徵縣署李修本爲父完十月分平安願洋十五元○十九日無名氏求病愈洋十元○廿五日漢鎭茶業公所來募蓮氏生産平安洋三十元○以上共收紋銀七分洋七十四元花洋六銅洋三元錢五百文 
 
 
