# 1909 - 114 - 4913016

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章三月十一日奉]  
　　上諭監國攝政王面奉隆裕皇太后懿旨每年度支部交進年節另欵銀二十八萬兩著自本年起毋庸交進欽此 
旨樂部及蒙古音律處印鑰著溥偉暫行佩帶欽此 
旨中正殿印鑰着奎俊暫行佩帶欽此 
旨右翼前鋒統領印鑰着祥年暫行佩帶欽此 
旨武英殿修書處印鑰着葛寳華暫行佩帶欽此軍機大臣署名奕劻世續張之洞鹿傳霖那桐假 
交旨 
[三月初六日軍機大臣欽奉]  
　　諭旨御史劉顯曾奏請飭部妥議警務學堂畢業人員給予出身一摺着民政部會同學部妥議具奏欽此 
[三月初七日軍機大臣欽奉]  
　　諭旨桂春奏估修昭西陵裕陵各項工程做法錢糧開單呈覽一摺又奏監修辦事人等照案酌給公費一片均均依議欽此又奉 
　　諭旨理藩部代奏喀爾喀車臣汗部落闔盟汗王台吉等差人於梓宫前呈進貢物可否准其呈進一摺又代奏喀爾喀親王銜郡王多爾濟帕喇穆等差人於梓宫前呈進貢物可否准其呈進一摺均著於本月初九日呈進欽此又奉 
　　諭旨理藩部代奏喀爾喀車臣汗部落盟長親王銜札薩克多羅郡王多爾濟帕喇穆等差人恭請聖安並呈進貢物一摺著准其呈進欽此又奉 
　　諭旨著查明永隆慶恒現有子孫開單請旨欽此 
論說 
[論黔省請裁敎職就欵興學（北平）]  
　　中國今日預備立憲。論者多以人民程度不及爲慮。蓋以程度不及之人民。使之。驟獲參政之權。其弊將不可勝言。其害且相因而至。顧因人民程度之不及。而置立憲爲後圖。以徐俟其程度之至。此固必無之事。則毋寗一面籌備立憲。一面增進人民之程度。使人人皆有立憲國民之資格而已。第欲人人皆有國民之資格。必使人人皆有普通之智識。欲使人人皆有普通之智識。必使人人皆受相當之敎育。敎育愈普及。則社會愈開通。社會愈開通。則程度愈高尚。其事非可一蹴血幾。其效非可立談而見。惟視學堂之多寡。與就學者之多寡以爲衡。今以全國學堂總數計之。其見於公牘者。或一省而數千所。或一省而數百所。就學之人。多者或一省而數十萬以至百萬。少者或一省而數萬以至二三十萬。姑寛其格。平均每省作爲一百萬人。通國二十行省。應有學生二千萬人。驟觀之似不爲少。然與四萬萬之民數相比較。曾不能逮百分之一。此無。他辦一學堂即有一學堂之經費。國家財政支絀。籌措不易。故雖明知敎育一事。關繫立憲之臆途甚大。而不得不因陋就簡者。亦無可如何之事也。東南各小入欵 
較豐。民力較厚。官猶易於挪移。民亦有所捐助。故學堂之成立。稍多。就學之人數稍衆。而社會之風氣。亦較西北稍爲開通。邊遠之省。地瘠民貧。欲責諸官。則檢庫藏而如洗欲責諸民。則呼將伯而無人。民智閉塞。風俗野陋。荒僻州縣。竟有全境不見一學堂者。間有一二亦無非以村塾之規模。冒學堂之名號。轉瞬九年。立憲期届。此等人民。將視之如化外。永不預於資政院議員之列乎。抑如科舉之有學額。使之姑備一格。而視之無足重輕乎。夫得有名之英雄一。不如得無名之英雄百。今以東南風氣較開之各省。猶慮學堂未能多設。敎育未能普及。足爲立憲前途之障礙。邊遠之省閉塞荒野。又不如東南遠甚。其關繫於立憲前途將何。如此當事諸公不能不亟亟注意者也。 
　　善夫黔省請裁敎職就欵興學。誠爲今日切要之圖也。（見初六日本報要聞欄）夫敎職一官。古稱秉鐸。所以謨訓上庠。培育英俊。責任至爲重要。沿襲至今。古意寖失。虚糜廩祿。坐誤時光。且自科舉廢後。方覺無所事事。今新制議改奉祀官。而春秋典禮。載在册籍。邊豆之事。有司主之循名核實。亦覺無謂。雖一敎職之所入。大者不過五六百千。小者不過一二百千。然以全省數十敎職計之。亦可得錢二三萬千。今邊省民智。如此閉塞。籌欵興學。如此困難。苟移此二三萬千。爲辦理學務之用。可多得小學五六十所。就學者至少可增三四千人。且學堂之推設愈廣。民間之智識愈開。人人皆知敎育之有益。或有熱心紳富。毅力志士。起而相助爲理。則學務因之發達。社會因之開通。亦意計中事也。不寗惟是。今之敎職之中。不少年强力富識超學博之人。而以置之冷署之中。投閒置散。亦殊可惜。今若命其改辦學務。不必憂其不能勝任。且可使之略展所長。一舉而兩善備。莫便於此。其有年髦學荒者。則照黔省現先辦法。設立視學昌講習所。分别飭其入所肄習。以備派往各屬充當視學差使。敎職皆非棄材。學費亦有實際。所謂化無用爲有用者此也。據記者之意。此種辦法托邊省荒瘠居多。固宜一律推行。即東南號稱富裕未嘗不可仿辦。夫邊省之與腹地 
 
 
 

Page 4

 
 
雖有貧富之殊。而敎職之無用。學務之當興。立憲國民資格之當養成。則固同一現象也。今邊瘠之省。學務誠不足觀。富裕之省。敎育亦未普及。試觀籌備立憲之淸單七年後。民政部應將通國户口。一律查淸。學部即可實行强迫敎育。及至斯時。各省區區有數之學堂。必不能容此無數就學之人。與其臨事竭蹶。而歎大厦之難容。毋寗先事綢繆。而爲推廣之地步。此尤記才所切望於各省督撫之能聞風興起者矣。 
專電 
[電一（北京）]  
　　政府議定景皇帝梓宫奉移攝政王及各樞臣均在觀德殿門前恭送 
[電二（北京）]  
　　畫一喪服後經吏部議定實缺人員滿從漢例一概開缺當差人員漢從滿例仍准當差 
[電三（北京）]  
　　學部奏京師大學改爲高等學堂派商衍瀛充監督仍歸總監督統屬 
[電四（北京）]  
　　寄諭直督楊飭分科大學醫科監督屈永秋迅速來京 
[電五（北京）]  
東督徐黑撫周奏補道府九缺吏部議奏准一駁八 
[公電（南京）]  
　　報界及皖同鄉鑒方臯自命職紳謀銅官山案赴京代表誑禀督帥誣衆公舉衆不承認旅寗皖人叩 
緊要新聞 
[詳誌外賓恭送梓宫接待事宜北京]  
　　景皇帝梓宫奉移各國均派專使來京恭送計日本派伏見貞愛親王法俄日墨均派專使美英德奥和義比均派駐京使臣葡巴西瑞典均派駐日本兼駐中國使臣爲專使所有接待事宜均由外部擬定各國專使來華恭送章程事宜一直督鄂督東三省督俟專使到時派人照料一派員在專使行館常川照料（自初六日起至十五日止）一行郵傳部派花車備專行乘坐來京一俟專使抵京由外部丞參赴車站迎接俟其入行舘後外部堂官隨時往拜一租六國飯店房屋爲專使駐所（自三月初六日至十五日止)館餐由外部供備其願駐本國使館者聽便不另備一遞國書日行内務府備黄襻轎叩謁恭送等日派宫内馬車一輛備來京專使乘坐其隨員乘坐馬車由外部預備一初七初八日各國專使遞國書令各專合帶同隨員排列於乾淸宫殿前按次序上前遞國書遞訖退出一遞書之次日擬請賞給寳星在京駐使兼充者如未曾得寳星者應先賞給一遞書之次日派内務府大臣答拜各專使一於初八九日瞻仰頤和園及隨時游觀各處一初十日各專使帶同隨員等恭謁孝欽顯皇后梓宫德宗景皇帝梓宫一十二日恭送德宗景皇帝梓宫各專使率同隨員等先在景山東門外布樓内恭候梓宫至時鞠躬致敬排班步行至地安門内止由外務部供備布棚各專 
使少憩各散一在地安門内布棚之旁設布棚備各使舘眷屬在道旁行禮一在西四牌樓大街設布棚商由領袖公使准各國官紳等道旁行禮並派巡警照料一十四日午刻宫内宴由内務府大臣傳旨柬請隨即瞻仰三海一十五日午刻外務部公宴 
　　初八九日係各國專使至頤和園瞻仰該園之期奉堂諭著於前一日將各號輪船並御座船出塢演試以備各專使乘坐 
[籌備憲政種種]  
　　攝政王日前面諭政務處王大臣云舊年先皇頒諭籌備憲政現憲政親查館已將籌備事宜編有大綱俟考查各國憲政大臣回京後另設立調資憲法處派各考查大臣與憲政館會同將以後八年豫備憲政通籌備辦以便國會開辦前編制憲法頒佈天下 
　　聞張相國昨商攝政王謂汪欽使修纂憲政各書可否由學部翰林院衙門派員帮同編輯當蒙兪允飭相國酌辦張相國素知汪大臣擬定各書多合敎授宣講之用故願早日編成以資學紳兩界應用 
　　軍機大臣擬於景皇帝奉移後會同政務處憲政館法律館諸王大臣特開會議一次聞爲勘訂商法民律民事訴訟及法院編制各事宜以便於會議核定後分期頒行聞此會議約在三月下旬 
　　日前政務處會議時寳瑞臣侍郎禀商各王大臣略謂籌備憲政事宜各部雖列表具奏惟權限責任多有互相關係之處未便强劃應請政務處會同憲政館酌訂詳表分咨各署查照辦理當蒙慶邸及各中堂嘉許即派該侍郎會同吳郁生提調妥擬呈核 
[籌辦海軍種種]  
　　王大臣分擔海軍事宜略誌前報兹悉澤公職掌財政事宜又將現在南北洋所有管帶軍艦兵員等常年經費及修理經費共度支吾干欵俟將來添設之軍艦應由何項提欵較舊有之艦增欵若干其籌畫之責由澤公擔任至編成海軍制度徵兵事宜建設海軍學堂編定章程及敎育砲兵技能敎育兵士管理軍艦機噐事宜及料理魚雷艇辦法軍艦上管束水兵之監獄章程等事悉皆責成鐵尚書擔任若選擇軍港修建軍港及測量軍艦水線採取軍艦需用之煤炭應由何處裝用及採挖　　　　 
 
 

Page 5

 
 
何處可備供濟事宜係薩提督擔任而肅邸爲籌畫海軍之總轄機關樞府以海軍需欵無從籌畫擬按畎畝徵貸於民其殷實商民聽其投票願貸若干按年募貸以爲補助貸至十五年後俟國課稍充按年償還政府會議海陸軍成立年限擬奏請飭各衙門所有添練之禁衛軍職司扈衛應限於宣統二年成立海軍爲萬國觀瞻所係尤宜切實籌畫應限於宣統五年成立陸軍成鎭年限前已奏准飭遵限於宣統四年一律成立務須按定期限分别籌辦均須於頒行憲法以前規模大定 
[淸理財政種種]  
　　澤公昨與正副監理官議商淸理各省財政首先舉行調查辦法當經澤公議定面諭監理官飭先由各省陸軍報銷政要爲入手並應悉心調查詳列表册俟將此次政要調查詳晣再行核辦 
　　奏派之正副理官分赴各省日期現尚未定聞須下月如能預備出京澤公與各堂議商因新簡正副監理官所遺各差即應於本部司長司副各員内開單派署故於日前交諭丞參廳速將應行列入派署監理官遺差各員銜名一律開單呈堂核奪點派 
　　度支部各堂擬議各省監理官尚未一律到京路遠省分到省更需時日聞已擬定本年上期核銷仍應由各省督撫直接報部其下期報銷各欵再照奏定章程由監理官查核咨報不日具奏 
[度支部議定幣制續紀]  
　　度支部議定幣制略見前報專電兹探得其詳亟錄如下（金幣）先定三種一種重量凈金四錢四分合銀元二十元一種凈金二錢二分合銀元十元一種凈金一錢一分合銀元五元（銀幣）主幣二一元銀幣重量六錢五分易新銅幣一百枚元半銀幣重量九錢七分五易新銅幣一百五十枚輔幣三五角二角一角分量價値照上遞減白銅幣一種每二十枚合銀幣一元銅幣五種二十文十文五文二文一文以百文易一角千文易一元聞已定議不日實行 
[京外大員乞休彚聞北京]  
　　學部榮華卿相國前因政躬違和曾於上月十八日蒙恩賞假一個月現將届假滿病體雖已稍愈惟尚須靜養並聞相國退志已决仍擬奏請續假以期漸達乞休之目的甘督升吉甫制軍于謝賞大淸會曲摺内硃筆批出有凡關於各項新政及預備憲政事宜須妥速籌備母託空言等語升制軍接此批摺後知向來所抱之宗旨不爲攝政王所喜不變方針無以自固驟改方針則平時對於屬員所發表之意見事事與新政反對急切不能反汗躊躇竟日意不自安刻下决意乞休不日專摺入奏 
　　奏派分科大學工科監督權君聞有辭差之說未識能邀准否 
[蘇省籌設審判廳誌聞蘇州]  
　　江督蘇撫札行司道局所籌議設立各級審判廳事宜經紀前報兹聞蘇臬左廉訪擬就蘇城各路巡警分周兼辦初級審判廳事宜以巡官兼充推事審理民事刑事輕微事件並於局内另設檢察官與之對立隨時糾正審判各事又另設地方審判廳派委推事長等官監督初級審判廳其餘命盗等項案件仍歸州縣審理其高等審判廳則暫緩設立現已會商司局籌撥經費並酌議章程詳請兩院奏咨立案並聞蘇撫陳中丞以創辦伊始毫無把握而京津兩處業已辦有端緒擬即派委妥員前往叅觀以資借鏡 
[民政奏陳逐年籌備事宜北京]  
　　民政部奏云臣部職司民政所有本管事宜與開設議院切近之事最多舉凡調查户口籌辦自治設立巡警各大端業經上年欽定分期施行此外未盡事宜自應以上年淸單所載爲綱增設細目詳定辦法務期首尾貫串經緯分明毋誤議院成立之期而實收憲政完備之效節經臣等詳愼討論謹就切實可行之事分期臚列繕單呈覽伏候飭交憲政編查館覆核請旨施行除臣部職掌範圍内常年例行事件應行逐日淸理者毋庸列入此單曁嗣後興革損益事宜應行隨時斟酌辦理者届時另行具奏外謹恭摺具陳伏乞聖鑒訓示（淸單錄後） 
　　宣統元年第二年一擬訂自治研究所章程請旨欽定通行各省照章設立一擬訂京師地方自治章程請旨欽定一籌設京師議事會董事會一核定各省城鎭鄉自治區域一指定各省繁盛城鎭地方督催照章籌設該城鎭議事曾董事會一督催各省　該省省會及外府所屬各首縣並商埠地方人户總數照章調查一律報齊一彚造各省第一次查報户數淸册一整理京師内外城巡警廳區編制一擴充京師高等巡警學堂並推廣内外城巡警敎練所一督催各省照章設立省城高等巡警學堂及各廳州縣巡警敎練所一督催各省將該省省會及外府所屬各首縣並商埠地方巡管一律辦齊　　宣統二年第三年一京師地方諭事會董事會限年内成立一考核上年指定各城鎭議事會董事會辦理成績一指定各省中等城鎭地方督催照章籌設該城鎭議事會董事會一督催各省就鎭省省會地方首縣照章籌設該縣議事董事會一督催各省將該省上年未經淸查各地方之人户總數照章調查一律報齊一彚造各省第二次查報户數淸册一確定京師内外城巡警編制一推廣京師外郊巡警一督催各省將上年未經籌辦之各廳州縣巡警一律辦齊 
　　宣統三年第四年一考核上年續行指定各城鎭議學會董事會辦理成績一督催各省將上年未經指定籌辦自治之其餘各城鎭一律照章籌辦並就近城各鄉地方照章籌設鄉議事會鄉董一考核各省省會首縣諸事會董事會辦理成績一督催各省就該省外府所厲各首縣照章籌設該縣議事會董事會一督催各省將各省省會及外府所屬各首縣並商埠地方人口總數照章調查一律報齊一彚造各省第一次查報口數淸册一考核各廳州縣巡警辦理成績一指定各省繁盛市鎭地方督催籌辦該鎭巡警事宜 
　　宣統四年第五年一考核上年續行籌辦自治之各城鎭議事會董事會及近城各鄉議事會鄉董辦理成績一督催各省就所屬偏僻各鄉地万指定若干成照章籌設鄉議事會鄉董一考核各省外府各首縣議事會董事會辦理成績一指定各省衝繁廳州縣督催照章籌設該廳州縣議事會董事會一督催各省將該省上年未經淸查各地方 
 
 

Page 6

 
 
之人口總數照章調查一律報齊一彚造各省第二次查報口數淸加一考核上年指定各市鎭巡警辦理成績一指定各省中等市鎭地方督催籌辦該鎭巡警事宜 
　　宣統五年第六年一擬訂户籍法施行細則一考核上年續辦自治之各鄉議事會鄉董辦理成績一考核上年指定籌辦自治之各廳州縣議事會董事會辦理成績一就各省偏僻各廳州縣指定若干處照章籌設該廳州縣議事會董事會一考核上年指定 
各市鎭巡警辦瓊成績一督催各省將所屬近城各鄉地方巡警一律籌辦 
　　宣統六年第七年一考核上年指定籌辦自治之各廳州縣議事會董事會辦理成績 
一催各省將上年未經指定籌辦自治之其餘偏僻各廳州縣一律照章籌設該廳州縣議事會董事會一考核各省近城各鄉地方巡警辦理成績一督催各省就　屬偏僻各鄉地方指定若干處籌辦該鄉巡警 
　　宣統七年第八年一考核上年續行籌辦自治之各廳州縣議事會董事會辦理成績一考核上年指定各鄉巡警辦理成績一督催各省將上年未經籌辦之各鄉巡警一律辦齊 
　　宣統八年第九年一考核上年續行籌辦之各鄉巡警辦理成績一擬訂關於議員選舉事腚之各項程式規則一核定下議院議員選舉圖一督催各省調查選舉人數編造名册 
[京師近事]  
　　聞今上自正月後每晨詣長春宫皇太后前請安時必蒙慈宫親詢字義十餘分鐘皇上對答嫻熟可見典學進境之一斑 
　　直人爭礦一事屢誌本報日前由同鄉京官呈遞說帖於張鹿兩相說明原委及其理由并擬請張燕謀出與英人交涉日昨鹿相國晤商楊蓮帥聞其主張頗以開平礦約久失効力今日所爭宜在開平礦云云又聞英人此次干涉灤礦因粤漢借欵不遂之故先是粤漢鐵路公司與英國有約如借欵須先儘英商嗣因濮蘭德要請另向德華銀行商借英人妬其權利爲德人所奪故起此次灤礦之交涉云 
　　聞郵傳部近接甘督升制軍密電其内容係爲甘鐵路籌欵艱難而該路關係西北各省軍務商業于爲重要且將來聯合蒙古亦以此路爲起點亟宜興修擬奏請息借外欵迅事修築俾期早日告成惟能否核准現尚未定 
　　庫倫大臣昨電政府略稱庫倫城北買賣城地方忽有某國增駐軍隊請速向該國公使詰問禁阻以重約章 
　　新簡東督錫淸帥日昨呈遞封奏一件其内容係痛陳東三省地方緊要非得重臣不足以資坐鎭乂力保徐菊帥在東政績卓然可觀當此緊要之時萬不可另易生手致國際上隱受無限損失並自陳才力不及不能當總督重任情願任奉天巡撫遇事與徐菊帥仿效規模洋洋灑灑凡數千言摺上留中 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[長元吳學務總匯處復樊提學文（續）]  
　　一保存的本當籌緩急也原禀謂昔賢積累之欵自宜出以撙節自係建築公立中學及高等小學而言當彭紳與紳本善接辦之時城鄉蒙小學與初等小學漸多成立若無高等小學以爲升入之階誠爲學務缺點是以光緒三十二年開辦公立高等小學當蒙前藩司濮圈撥草橋南官荒空地建築校舍嗣因官立公立高等小學轉瞬畢業郡中惟有一官立中學設額無多勢難容納復於三十三年公議按照奏定中學堂章程第四節開辦公立中學均經呈明有案校舍落成後蒙升撫部院陳貴前升司周貴前署司陸親臨履勘並攝影分寄京外官紳均共贊成此舉夫欲爲人才計不能不多設學堂欲設學堂不能不籌建築此項建築費除前署藩司朱批准是用紳捐公車費湘平銀六千兩及王升道捐助紫正月奬二千另三十餘兩抵撥外所有不敷之欵即於現存項下開支實未嘗動用的本上年因小學添建房屋擬提平江公欵荷蒙批示即經另行設措大凡設立一校事事略求完備則已所費不貲將來學務日漸發達即經費日須擴充萬一吝惜過甚又恐啟人指摘議董等亦謂事當權其重輕有制節謹度以爲之經即應有稱物平施以爲之緯此原禀之未敢拘泥者又一也一推廣小學另謀補助也原禀謂紳等經理公欵專集於城不溥於鄉蓋未悉紳等歷年辦事之苦心也長元吳學務公所成立時紳等與京官陸紳等來電注重師範及蒙小學堂宗旨相同故公立學堂未開之前先辦師範傳習所兩年之中前後畢業給憑者一百六十三人三十四年改爲師範講集會卒業給證書者又七十一人其名目雖由敎育會經理而支用之九千五百九十餘元皆紳等經理公欵之所出光緒三十二年開辦半日學堂四區即簡易初等之小學三十三年又推廣五區兼及城外其名目雖由勸學所經理而支用開辦費及常年不敷費陸續接濟乂七千四百數十元亦皆紳等經理公欵之所出勸學所同有籌欵之責别無籌欵之方以後取給於總匯處者爲日方長此外如唐家巷公立小學公立女子小學又補助一千五百餘元統計三年中爲普及敎育計動用公欵已及一萬八千數百元似不得謂微之乂微更不得謂祗有一中學一高等小學也至鄉學宜籌補助始合普及之意紳等有提倡敎育之責雖無此力久抱此心前年紳等呈請援案澈查積穀生息錢文本以備荒息以興學蒙學務處會同藩司核議詳復擬令三首縣先爲試辦嗣奉院批如詳辦理至今此項糶變錢文及連前積存並未撥歸辦學未知儲爲何用又帶徵積穀經貴前升司毛詳定分别上稔中稔以一半爲地方興學之用而各州縣亦未照案啓徵近年年穀順成備荒雖屬正義興學更爲急需以上兩端實是籌欵妥策紳等綜計總匯處預算决算每年 
歲入不過一萬四五千兩歲出則需一萬七八千兩正宜遇事裁節旣不能將已辦之學堂停止一二更何能以不敷之公欵挹注四鄉紳等與議董公同集商爲目前推廣小學計惟有籲懇大公祖俯念學欵維艱迅賜將撥用積穀生息及帶徵積穀錢文二欵札飭各縣一律實行庶幾地方得此大宗補助城鄉均得沾溉總匯處的本不致動摇而紳等希望教育普及之初心亦可因此漸達此原禀之有待引伸者又一也綜此三端於原禀注意所在可不煩言而自解紳等竊維經理公欵每易招尤長元吳學務總匯處爲共同組織之機關幸有各議董以監察財政復有敎育會勸學所以聯合辦事揆諸總匯二字顧名思義似尚相符紳等忝綜出納祇盡義務數年以來甚願博采衆論以免謗言今列名之柳宗棠等多係敎育會會員事並果向紳等提議當不至以疑似揣測之詞上塵鈞案惟情形雖多隔閡持論確亦明通誠如鈞批所陳不爲無見是以紳等與各議董會商之下反覆推詳竊願资爲規策而一一取决公議也所有紳等會同各議董集議聲覆緣由並歷届報告收支决算淸册理合日併附陳伏乞大公祖大人俯賜察核實爲公便謹呈（完） 
分類新聞政界 
[藩司查復參降人員之卓識南京]  
　　寗藩樊方伯詳江督云案奉憲台札開准都察院咨據江蘇試用道降補同知鄧炬以被參寃抑等情來院呈訴移請確查仰該司詳晰查復以憑核咨等因到司奉此遵即札委許守星璧楊守鍾羲照札開各節確切查明詳復前來本司復查前督憲周奏叅鄧炬在袁升道員數年以後則非並咎其作令之罔功而專論其監司之不稱近來官塲風氣凡州縣腰纒稍裕大半捐升道員前日之本府本州稱上司者不數日而變爲屬吏此最取人嫌忌之事稍有知識者决不肯爲爲此者必淺人也鄧炬交卸句容即以候補道過班前督憲魏知其老實令查銅元局弊端該員才本不當有查出者有未查淸者已而委充會辦亦不過行支薪水而已後此該局軒然波起總辦潘道奏革查抄鄧炬縱無過之可言亦豈有功之可指若以輕躁平常四字爲寃論其急遽過班不得謂非躁進論其毫無學術亦豈得自謂奇才前督憲屬不遽奏參而請降補同知於材噐之間實亦具有斟酌况同知雖降監司 
 
 

Page 11

 
 
二等猶晉州縣一階該員果有吏才仍可以百里自效且隨時甄别者督撫之微權也若被參而案案呼寃人人牽復則封疆白簡誰復憚之都堂咨稱如實無寃抑即嚴叅懲治實爲整飭紀綱起見本司竊謂賢豪被參即使不寃而其才可惜爲之開復宜也大奸大憝被叅鑽營狡辯冀倒黑白而淆是非嚴加懲治亦宜也若庸庸者流見入稱寃則亦姑且稱寃見人開復則亦妄希開復其胸次本無道理其希冀猶是人情固無可加恩亦不必加罪所有鄧炬輕躁平常並無寃抑之處相應詳請憲台咨復都察院勿庸置議 
[水巡警中止理由蘇州]  
　　蘇臬左廉訪日前會同巡警總局馮孟餘觀察籌議整頓巡警事宜擬在城廂内外添設水面警察即於飛划營内抽撥飛划八船以六號分派六城門河道梭巡以二號分派城外河道巡緝即歸巡警總局調遣等情已議定章程詳奉核准乃飛划營以飛划各船分巡蘇松常太各處地面廣闊實不敷用勢難再行抽調爲辭當經巡防營務處等再三商酌擬向太湖水師營商撥數船乃太湖營亦以舢板船各有防地分護釐止無可抽撥爲辭因此水巡警一事至今尚無端緒云 
交涉 
[日官論東沙島之野心廣東]  
　　台灣民政長官大島在東京語人云西澤島即東沙島祗蕞爾小島今竟爲日淸兩國間一大問題且將惹起國際交涉然以予觀之祇此小島即囂囂爭論殊失大國民之襟懐况今不過粤督向瀨川抗議而北京政府與我當局固未公然交涉也然則此島將爲我領土乎抑淸領土乎兹姑勿論唯人或有謂我總督府准西澤吉治開拓該島是甚不知事實者也蓋西澤祇一個人别無何等許可彼之開拓此島我督府首尾信係無人島耳竊料西澤開拓時固難保無淸國漁人來此漁獵但據此即斷該島爲淸國領士當無是理况西澤開拓以來已閱幾多歲月乃絶不有一言抗議粤督之舉動亦可怪矣至該島雖一小島然燐礦最富非可冷眼視者况西澤開拓該島投資不少令 
該島果屬淸領則對西澤亦應爲相當之賠償云 
[勘界維持總會會議情形廣東]  
　　粤省勘界維持總會初六日在廣州郡學明倫堂開會公推易蘭池主席由譚蔾垣杜貢石等宣佈一切 
（一）宣佈上海廣肇公所來函條議及所呈高使函稿（二）宣佈本會意見書之概要首言立會宗旨次言採集現在輿論之派别分甲乙丙丁四說每提一說經衆研究次言代葡人假設之論據逐層指駁次言栓會同一之主張根據國際法及十三年中葡和約第二欵條文解决而歸結在請政府據理力爭經全體賛成交編輯員照此擬稿再由幹事會公同核定（三）舉定公呈意見書代表員 
[保護洋人游歷寗波]  
　　甬府陳太守昨奉道憲文云准駐寗領事函稱有本國人湯納敦一名欲往浙江省游歷繕就護照請爲蓋印發還給執希飭各屬保護等因太守奉文後立飭所屬一體照約妥爲保護 
軍界 
[訂定新軍奬賞撫卹章程廣東]  
　　粤省新軍奬賞及撫恤辦法前經釐定仿善後局章程辦理惟粤督張安帥以現當擴充新軍整飭軍政之際善後局章程乃舊日成案與現在情形不同現特飭行另訂暫行簡章參照日本成法及前定成案折中訂定以期妥協業經遵飭妥定如下（一）此章爲暫時應用而設俟部定頒行卽行作廢（二）自鎭統以至兵夫均各按現在服務比照陸軍職任等級表視其何項職官即以相當賞恤予之（三）陸軍官弁兵夫陣亡或戰鬥因傷身故按其何項職官及現當差使即依何項等級照表給恤（四）陸軍官弁兵夫平時因公落水淹斃或受傷一月後因傷致病身死按等級照表給十分之五（五）陸軍官弁兵夫從事戰役受傷或罹病在病院療治之後復使歸鄉療養各按本表差之大小傷病等項給與賞金（六）陸軍軍人官弁兵夫因公受傷復使歸鄉療養給予賞金十之五（七）陸軍軍人屬凡從事戰役而死亡或因傷身故照軍人例給恤十之八其平時因公身故者給恤十之五云 
[議裁撫署衛隊安徽]  
　　安徽撫署衛隊從前祇二十名王芍棠中丞撫皖時添招百名派委武員管帶薪餉一切已屬不貲歷任各撫逐漸添募竟逾一營之額朱經帥以當此財政支絀諸從節儉擬即大加裁汰仍酌留百名以資護衛 
[統制蒞鎭檢閱禁營鎭江]  
　　江南陸軍第九鎭徐固卿統制檢閱駐省各軍隊業已完竣初七日即乘早班火車蒞鎭至三十五標檢閱學術内務初八日閱各營野外演習聞此次檢閱極爲認眞並以成績之優劣定各員之升降云 
學務 
[學司愼重公立學堂河南]  
　　河南近來公立學堂日多一日大半爲謀收學費從中漁利起見以致經費無着旋開旋停徒招學生無力開課學司對於此事盡悉底藴日前某職紳禀設醫學堂只云開辦經費二百常年經費三百學司當即批令將實欵指出並有恐經費未籌規畫未定遽爾禀司立案出帖招生將來不克持久轉失本司對於公立奬誘保護之初心等語亦可謂愼重者矣 
[道士借端毁學鎭江]  
　　鎭屬順江洲公益兩等小學堂係王學孝伯君創辦在文昌閣左側文昌閣本係王君家廟因創辦學堂當即歸爲學堂公產詎該廟道士成宗元因香火不盛遷怒學堂要求將學堂歸併文昌閣擴充廟宇王君不允道士即借賽會爲名造言煽惑聚集數百人於初七日鬨至王君莊房大肆滋閙勢甚洶湧並將莊房樹木搗毁一空昨已據情禀縣核辦矣 
[巡警學堂傳補缺額蘇州]  
　　蘇城謝衙前改設之高等巡警學堂業將考試正取各生劉俊等五十名分别揭曉曾飭各生偕同保証人親填履歷入校肄業在案兹因正取各生請假不到者甚多該校高總辦以 
 
 

Page 12

 
 
開堂在即未便懸缺以待爰將備取各生十二名一律傳補以足額數 
[體育會推定新職員蘇州]  
　　蘇商體資會日昨開職員會各員均經到會當經洪少圃會長等公同推定張月階尤鼎孚杭小軒吳似邨爲會董蔣季和吳卓丞倪泳裳龐天孫龐鼐君姚淸溪爲評議員湯耕餘朱硯如爲會計員王康民劉佩芝爲書記員並悉洪會長議定職員常會每月以十六日爲期並閱看操務一次以策勤惰而資整頓 
實業 
[頤和公司添招新股蘇州]  
　　蘇城齊門外頤和罐頭食物公司前因製法不良以致銷路頗滯生意頓减現悉該公司添招新股以求改良 
[香洲商埠開幕詳情廣東]  
　　初三日香洲開埠適値大雨滂沱張制軍李水提陳勸業道吳分統拱北關稅司賀子蘭以及省商港商澳商各乘輪蒞會是日到者以數千人該埠形勢依山傍水天然絶好商埠一點鐘雨霽張督率員弁登岸行開埠禮隨宣布張督訓詞李水提陳勸業道等頌詞散會時復値大雨到會者衣履盡濕兹將張督訓詞節錄如下宣統元年二月三日爲香山縣香洲商埠開埠之期本部堂親臨觀禮爰進在事諸君而言曰夫益有廣狹之不同競已然之利其益狹開未然之利其益廣斯埠也地勢開拓外濱大洋内依山嶺輪舟便於停泊闤闠易於經營洵天造之商塲也今諸君籌集厚貲　其　創立商埠所謂開未然之利當合羣力以謀者異日交通之利便商務之振興百物雲屯梯航駢集固可翹足而待而於歸國之華僑亦得以受廛居肆咸樂聚處於斯其爲裨益民生擴充利源豈不大且溥哉方今處商戰之世波譎雲詭亟宜各謀自立恐後爭先今日新埠之闢諸君旣能倡之於前仍望有以善成於後俾他日香洲一埠日新月盛蔚然爲吾粤生色則在事者之責也亦在事者之榮也諸君其勉之哉 
雜記 
[地方自治之談話會蘇州]  
　　蘇紳蔣太史等以諮議局成立爲期不遠而地方自治與諮議局相爲補助亟須早爲籌備爰特延請法政講習會名譽講員金君彭年楊君廷棟費君廷璜定於十三日即在該會開談話會議討論研究會之預備地方自治之進行以策前途而求進步 
[飭查私抑銅元肇禍蘇州]  
　　蘇屬震澤鎭前因商人私抑銅元釀成罷市風潮當經該縣張令溎等赴鎭解勸照常開市復電省憲在案兹悉瑞方伯以私抑銅元挾衆罷市决非口角細故可比日覆電含糊與學界陳翔等所禀敎員被毆各淸實屬不符究竟若何情形倘巧爲彌縫斷難曲貸臨行時電飭該縣據實禀復以憑核辦 
[姑妄聽之松江]  
　　奉賢某鎭係惜壽君之夫人於日前產一怪種將產時母甚痛苦其子頭生兩角面若猛虎足有四每足三指爪甚尖鋭一遇甘物即爪而食之不食乳不啼哭現聞此兒置諸街上使人觀覽亦足供博物家研究之資紏云 
[運司交替消息揚州]  
　　兩淮趙都都轉前擬不赴署署臬新任臬篆仍由本任左廉訪兼攝已詳本報兹悉趙都轉迭奉督撫憲札催赴蘇接理臬司印務刻已部署一切面諭庫房傳知各房所有運庫收支欵項儘初八日收支於初九日截數封庫以便移交新任吳都轉准於十二日蒞揚接印 
淸談 
[非選當選人之心理]  
　　距十五日複選舉期僅三日矣。一般複選舉人之心理。記者曾述三十六人。當矣恐未盡也。兹復述非複選舉人之心理。即一般公民是也。復述數種如左。 
　　某曰某衆望　孚。必能當選。 
　　某曰殆未必衆望雖孚。乏運動術。 
　　某曰某聲名頗劣。惟手叚靈活必能當選。 
　　某曰某行爲齷齪。倘果達其目的。地方事不堪問。 
　　某曰某爲人高尚。即當選亦不出。 
　　某曰某血性過人。作事任勞怨。惟寡交。意度之恐未必。 
　　某曰某雖薰心利祿。但辦事能幹彼得之。利害參半。 
　某曰某愛財如命。且剛愎自用。果當選我族無遺類。 
歷史小說（鶴） 
[章祥蓀無禮取鬧陸小魚將酒壓驚]  
　　列位你道爲何章祥蓀萬丈的氣燄。已失了九千九百九十九。原來祥蓀本没有運動得到初選當選。旁人又没有笑他。爲何斜刺裡竄出來了一個程咬金。偏要出來控告。實屬没有道理。雖這種高視闊步目空一切的氣概。在下也深爲拜伏。不過尚有一些没有完全。就是他的氣概用差了地方。桀犬吠堯。反做了他們的走狗。偏向好好的人咬了一口。豈不可笑閑話少說。章祥蓀這會子進去。他道複選監督必定十分優待。請他吃點心。留夜膳的。不料被複選監督三個付麽一問。聽 
見語氣。有些不好。本不是爲了自已的事情。不應出來干預。自已又先懐了鬼胎。故複選監督一問。胸中恍然大悟。所以萬丈的氣燄。失了九千九百九十九。列位曉得爲何　有一丈尚未失去呢因爲他本來是一個鹵莽之夫。水滸傳裡頭的一個黑旋風李逵。已是天字第一號加工雙料的莽夫。現在那個章祥蓀先生。還要比李逵加莽三分也是一不 
做二不休的人物。所以還有一丈此時章祥蓀自知不是索性將　就差。主意一定。便向複選監督道。此次禀謁只爲本縣初選當選人。被人汚衊求大公祖碝全面子。維持大局。複選盈督笑道你控污衊。污衊乾是什麽人。被汚衊者是什魔人。祥蓀被複選監督一問。目定口呆。良久乃道。汚衊者報紙。被汚衊者初選當選人。複選盈督。道報紙這裡你呈上來有一張在這裏。初選當選人。人數甚多。他們說的究竟是那一個。我完這幾張報紙。没有看到一個初選當選人姓名。你究竟何以知道是駡本縣初選當選人。這種空空洞洞的禀詞。你看敎我如何辦法。列位你看這種精明幹練的複選監督。那有看不出這種道理麽。報紙上又不說他們名字他們必定如此運動。所以曉得是說那一個。且報館裏的人。又不是與他們七世寃家八世對頭。選舉運動。本是各國有的。爲何偏要說他。因爲議員的責任本重。這會子中國又是開天闢地以來第一次創辦的事業。這個關係地方事情狠大。萬一　他們弄壞了。這是非同小可。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[舉行初選舉開票]  
　　福建（福州屏南）張宗銘　鄭盛鋆　張鴻臚　徐蔚文　蘇應楠　薛雲林 
　　又（泉州晋江）施之東　蔡壽星　施　菼　蔡紹訓　黄謀烈　黄登龍　王啓文黄　流　陳德薰　王秉均　王摶扶　張大河　洪里仁　陳育才高保邦　林行恕　王啟泰　王文煥　龔顧鶴 
又（福州古田）徐應麟　余鍾英　林炳先　陳世英　吳　芳　董兆汾　蘇若潮陸肇周　陳　瑩　江懷珍　余澤先　李毓乾　余囗城 
[舉行初選舉第二次開票]  
　　江蘇寗屬（揚州東台）東台初次當選計九人已錄前報兹將二次當選計十名照錄如下葉文瀚二百十九票錢峻慶一百七十八票唐繼武一百四十票朱景星一百二十八票　李鳳章一百十三票　錢沛恩一百票　周應芹九十五票　樂兆蘭九十三票　周嘉詠八十九票　楊琬八十六票缺額一名以次多數顧源八十一票高鑾七十八票再行决選 
專件 
[仁錢城鄉各區管理監察員姓名表（續）]  
　　錢塘屬陳祖虞　蔡紹元　王施海　（以上城東南城西南區管理員三人）舒榮培　姚文元　管來仁　樊達琦　童瓛德　虞尹楷　程　布夏廷楷　周慶襄　（以上城東南城西南區監察員九人） 
　　胡元祐　（以上江干區管理員一人） 
　　趙純武　王盛麟　王佐梁　厲錫炳　周應基（以上江干區監察員五人) 
　　曾紀泉　（以上湖墅調路區管理員一人） 
　　張廷煖　蔣玉麟　蔣修之　吳西疇　蔣　銑（以上湖墅調露區監察員五人) 
　　羅希倫　王作霖　（以上定南安吉區管理員二人） 
　　袁祖華　趙壽鵬　鄭　榮　余鶴鳴　張紹猷（以上定南安吉區監察員五人) 
　　沈嵩甫　楊天爵　（以上定北長壽區管理員二人） 
　　倪　成　兪鯉　　兪鍾囗　黄學淵　朱　沅　滕國祥　葛鴻林（以上定北長壽區監察員七人） 
　　王承濂　（以上汝南汝北區管理員一人） 
　　仲以忠　丁文鍾　駱　謙　陳　栻　高勝魁（以上汝南汝北區監察員五人) 
　　程祖韶　（以上八上八下七都區管理員一人） 
　　高佐勳　陳鳳庭　姜　槐　蕭益栽　沈福祉　（以上八上八下七都區監察員五人) 
　　高有光　（以上三都四都五都區管理員一人） 
　　張輔庭　張錫麟　沈　榮　李　倬　吳久卿　兪周緒　陳　烈（以上三都四都五都區監察員七人） 
　　賀雲鵠（以上欽賢區管理員一人） 
　　王鑑　陳品增　馮世敬　沈兆椿　沈兆楠　（以上欽賢區監察員五人) 
　　楊福蒸　（以上呂泰西湖區管理員一人） 
　　沈　炎　沈乃鈞　楊彭年　張廷黻　陳培德（以上呂泰西湖區監察員五人) 
本埠新聞 
[義勇隊友被匪鎗斃五誌]  
　　華商義勇隊第一排隊友方雲卿被人鎗斃一案昨由老閘捕房將一干人證解至公共公廨由讞員寳大令與英副領事巴爾敦君復訊先由七號九號兩西探將肇事處地圖呈案察核旋傳尸妻方陶氏到案氏供初五日丈夫出外體操夫友陳子春於五點餘鐘來家等候其時適小兒之友鈕星泉來家與陳同在側廂閒談後兒子回家與自等言語婦人隨即上樓後聞丈夫於六句鐘時回來由女傭告知夫妾江氏取衣下樓與夫換穿夫與陳談至七句餘鐘一同出外氏等在家夜膳甫畢忽有西探來家報告氏夫有病送往醫院婦人以丈夫出門時强健如恒諒無病症想因德巡里方姓共有二家或係纒誤旋據兒言或被電車所撞亦未可知當時夫妾江氏即與兒女及媳同往醫院探望婦人亦去詎至醫院丈夫早已氣絶婦人痛哭倒地旋經媳婦與女等扶回家内當時記有包探二人詢問婦人謂陳智春住居城内何處婦人即向說明乂記得丈夫未遭毒害之前有一老婦來家三次第一次曾到夫妾房内其時夫亦在家此婦面貌婦人確能指認中西官即命包探將王吳氏解案令陶氏指認無悞又據陶氏供稱該婦初次來家係在閏二月初三日早晨惟不知住居何地丈夫身死不明務求伸雲方妾方江氏供稱該婦來家稱在松江涉訟托夫設法餘語與方妻所供相同尸子方瑞文供稱是日午後父親出外體操至五點鐘時陳智春來家等候其時又有向做煤炭生意之鈕星泉來家與小的算取煤價六點鐘時父親回家與鈕略談數語鈕即退出父親復與陳稍坐片刻旋即偕同出外陳與父親相識六七年時常來家是夜小的在家夜膳甫畢即有西探來報謂小的之父被人槍傷小的即往醫院旋偕西探等進城找尋陳智春其時陳尚未回祇有學徒一人在店看守小的即留字條請陳到家旋即出城惟父親與陳相識六七年夙稱交好亦無婦女暗情求鑒 
見証鈕星泉供與方雲卿並不相識因與其子瑞文有生意往來是日往取煤價與方一面當時見陳智春先在方家聞陳云有一禀帖托方代遞餘語不明小的即於七鐘點時走出餘不知情包車夫施阿三禀稱小 
 
 

Page 19

 
 
的在方家推車迄已四年本年二月間至三月初五日止主人到貴州路永平安里王吳氏家共有三次不知其家作何事業京不知内情文明雅集茶館値堂人陳阿根衛仁章同供陳智春時來啜茗初五日七句餘鐘陳與兩友人同來至九點半鐘始去不知别情鉅昌隆洋貨店伙沈培卿與馬筱圃同供陳智春於是晚七句餘鐘又九句餘鐘先後來店購買絲襪各物餘不知情雉妓陶金寳供方雲卿被人鎗斃一事毫不知情訊至此即有老閘捕房繙譯上堂聲稱該妓先在捕房經捕頭詢據該妓聲稱伊在寗波路轉角先聞鎗聲二嚮繼聞狂呼救命見有一人倒在電桿之下並見有身穿藍花緞袍子元色花緞馬甲之人往西奔逃後有四僧人經過别無行路之人等語有供單呈電今忽翻供應請嚴詰並據包探葉長亭禀稱孫官驗訊時該雉妓亦曾供明前情請再研訊王吳氏供與周施氏等七家同居貴州路永平安里與方雲卿之叔爲鄰與方相識七八年此次因在松江涉訟經理人梁某適患疾病是以托方經手言定事成酬洋三百元婦人曾三至方家方至氏家兩次旋因方以隔縣不便經手遂作罷論至方被人鎗斃之事婦人實不知悉迨由西探來查始知其事叩求明鑒乂據王吳氏同居婦人嚴張氏周施氏楊阿金同供是 
日晚聞里口有鎗聲祇道小孩燃放花砲旋乂聞救命之聲婦人等因係女流不敢出視陳智春供在城内開設鞋店與方雲卿素來交好初五日因有孫成之担保借欵不理一事託方設法約於翌日于大慶樓飮酒面托虞洽卿代爲介紹故往方家等候與鈕略談迨方回家鈕即辭出小的與方雲卿一同出外方在途中談及伊子生意糊塗意欲分析方又說起客棧失竊之事被告願賠洋三百元了事伊欲自至老閘捕房知照一切小的即與方在大馬路福建路口分離約在文明雅集再會商人至該茶室見有博文律師處之兪仲英及代辦警局文案之劉吉人在彼遂與閒談待至九點半鐘方仍未來伊等先走小的亦至鉅昌隆買物二次隨即進城旋有捕房中西探到家云方已被人打壞小的告以虞洽卿先生辦事甚能自可托其出力後被送至城内巡警東局解縣次日帶至捕房到堂作證惟方臨死時有與陳智春最好一語小的記得半月前與方同行至貴州路永平安里方指該里内第一家謂内有檯基等語問方曾否去過據言並未去過今王吳氏所供各節是否確實小的不得而知惟方適於該里口被害情實可疑究竟有無關係乞恩澈究兪仲英投稱是晚確與陳智春等在文明茶室晤談至九句餘鐘始各分散又據華探楊掌生禀明當晚禀請捕頭給憑入城將陳拘獲情由中西官得供後互相商議以此事案情較重判陳智春王吳氏仍分别管押候下禮拜一再訊陳復禀稱與方交好有年今方旣被害求將小的交保出外帮同緝凶中西官不准仍還押候訊 
　　附方雲卿出殯路由定本月十二日下午二句鐘由北山西路德安里方宅出發走北蘇州向東過鐵路大橋河南路向南走南京路向西走廣西路向南過寳安里商團公會門首過松江路雲南路橋（即西新橋至法界過西門至徽寗會館暫厝又聞萬國團練會章程凡隊友身死無論因病因傷俱用炮車拖載靈柩以示褒榮故此次方君出柩即照向章辦理並聞除華團全隊隨送外其餘各國團練亦俱派代表往送 
[嚴查黨人乘輪内渡]  
　　江督端午帥近接粤督張安帥密電略謂訪聞現有逆匪孫逸仙之黨徒三百餘人由香港内渡擬赴京城兹値先帝梓宫奉移之際各大員皆須恭送沿途亟應妥爲防範除電致政府嚴防外請飭沿江各關道日内凡有香港輪船進口應即詳細密查以防偷渡等語端午帥接電後立即密飭滬道迅速轉琽新關稅司諭飭巡扞人等嚴密稽查毋得疏忽 
[蘇路松滬趁車之擁擠]  
　　松滬自上年三月開車後日收車價不過一百餘元現當春日晴和加以龍華香币遊人如織自頭二等至三等客車均異常擁擠禮拜日所收車價約達千元之譜平日亦有七八百元將來接通杭州必更加數倍獲利之厚可預卜矣 
[江督批奬廣志學校]  
　　江督批上海廣志校長吳沃堯禀云察核摺呈各節曁廣志兩等小學章程具見該校長辦學完善該校董等毅力熱心急公好義深堪嘉尚此後務官認眞接續辦理以惠學童將來學生畢業時如果程度及格應與官立學堂一體請奬以示鼓勵 
[預備修理邑廟]  
　　本邑城隍廟大殿寢宫等房屋年久失修門外棋杆亦已朽壞茲由該廟住持曹劍華等商准紳董姚文　刋刻捐册分投勸募一面雇匠估計各項工料約需洋五千餘元惟本埠五方雜處恐有詐僞之徒冒捐歛錢因由姚董禀請本縣李司馬出示曉諭以防冒混 
[下旗誌哀]  
　　總工程局以今日爲德宗景皇帝梓宫奉移之期除局中恭下半旗停訊一天外並知照商學兩界各下半旗以申哀敬 
[城内]  
　　定期換季○滬道蔡觀察昨日牌示定於本月十五日換戴凉帽 
　　法重情輕○馮年喜將伊子金元扭至一路警局控告違忤金元供父親聽信後母之言因此懐恨小的情願改過惟求父親給洋作本自謀生業判金元責二百板一面諭令馮年喜給洋十元斥退 
　　女子被騙○曾雙喜昨將流氓王阿順及胞妹曾阿二扭至一路警局禀稱小的住法界昨日午後王阿順到家將胞妹阿二誘騙出門小的尾隨其後見阿順同妹進城在邑廟花園松鶴樓啜茗王將胞妹之耳環手鐲等物騙去妹向索討王不肯還小的遂將王阿順及胞妹一同扭案求究曾阿二供年幼無知受王哄騙情願隨兄回去求宥訊之王阿順供認不諱判王笞責四百板拘押三個月曾阿二着伊兄具結領去 
　　擲傷店主○張西凱前日至陳耀廷襪店買襪因論價口角張將水烟筒擲傷陳之頭面陳妻孫氏即喚巡士將張扭至一路警局訊究判張戒責二百下復笞責二百板斥釋 
　　空言無補○浦東總巡昨解原告洪張氏被告陳長明沈貴春王妙休等到縣並函告云洪張氏置有貨船攬裝客貨曾於光緒三十二年裝載銀洋一千三百餘元又小洋銅角等物在浦江遭風沉没後聞被陳等三人撈獲陳等亦曾央人向該氏關說願還洋一千元　氏允許之後詎仍延宕不逸是以扭至巡局解案請究等語本縣李司馬諭各靜候審訊　　 
　　白日搶刦○翁姓婦人於前日午刻在王醫馬弄被匪搶去　髮一枝報請沉香　巡局飭探查緝未有著落 
　　道批四則○商人鄧豪禀批鄧富鄧基是否該商兄弟無憑取信着禀由原籍地方官 
查明核辦以昭愼重相片舊照發還鄭勝銓禀批閏二月初七請光綸契一禀業經批駁據　此禀係徐根山等冐名揑遞如果屬實胆玩已極仰上海縣提案訊明究辦一面 
 
 

Page 20

 
 
迅將本案妥速　結具報前禀黏發賈安金禀批旣無掉地私賣情弊何致賄差求釋原訊情形究屬如何所稱事由賈順和等所爲是否諉卸該縣曾否准予移提賈順和等有無賄差延避情事仰代理上海縣李丞查明具復察奪蔣奎禀批此案迭經理晰批行乃時閱兩年仍未妥了以致釀成今日毁屋之惡果實屬不成事體仰上海縣李代令迅速查案訊斷予限一月取結詳銷如逾限不能辦結亦即禀候親提訊結毋梢違延 
　　縣批五則○劉振餘禀批據訴核與原控情詞各執究竟孰是孰非案已飭傳着即隨差到案聽候集訊明確再奪李金生禀批董阿二欠欵業經前縣諭限淸償乃敢一味延緩竟以百元抵宕未免有意拖欠姑再予勒限二十日赶速淸償如再逾延不繳即行呈候着保交案嚴追丁其昌禀批案據瞿子文控奉道憲批飭着交業經着令保人將該商交案訊追即着遵照投案聽候復訊察追世得飾凟孫啓洪禀批陳連生在爾坊學業尚未年滿因何不别而行是否改　别業抑另有紏葛情事其父兄訪尋用費已由爾借給洋十餘元何以又串　董陳老炳藉端圖詐殊不可解惟事甚細微中保孫國泉俱在儘可邀同理說明白了事毋庸涉訟 
　　金少園禀批爾童養媳林氏身患痴病屢次外出經劉奪回送往徐家　聖毋院留養旣與其兄林國卿商明在先日後何致横生枝節毋庸過慮 
[南市]  
　　試演槍法○南市商團體操公會各會友擬於二十七日同赴松江提署前試演打靶先期派員赴松禀明兹奉提台劉軍門函諭准予照辦 
　　謡言何來○毛家弄益昌興近因外間忽起謡言謂有沈上之之股本在内將次封閉以致民間贖當者擁擠不堪昨該典主已禀請總工程局出示聲明並飭探查拿造謡之人從重究辦 
　　限期拆讓○和泰荳行小主蔡增譽控毛家弄茅篷店主徐義興租地造屋期滿不遷昨經工程局傳訊屬實判限廿五日拆讓並着蔡再結遷費錢十五千文各具切結了案 
　　議建公所○大東門外新泰木行内附設之江陰工商辦事所日前開會集議建屋事宜董事毛耕園主張集滿五千再行開工林肇康主張開寫一文捐沈瑞文生張先行開工隨時收捐臨時會長沈子卿議以協和恒洋布號爲事務處仍由毛耕園爲領袖沈瑞文奚鶴銘爲經濟部董事衆皆賛成繼由毛君慨助二千林沈朱三君合墊一千沈子卿認捐二百元趙文聯朱鳳芝各認捐一百元 
其餘陳子喬王子英薛鶴年楊子淸等亦踴躍認捐共計約有五千餘元旋由會長報告訂於下月再行開會一面估匠投　擇日開工 
 [P閘北> 
　　禁令何在○閘北正大烟間本係蔡金榮所開前年奉諭禁閉後蔡將執照寳於收租人單某今單與永成烟膏店主郭某合夥頂替在新閘橋路賃屋開張被四路分局正巡官查悉飭傳店主吊驗執照已兩紀前報兹悉單郭二人禀傳到案後已蒙巡官允准不予深究惟須按月認繳淸道路燈捐洋一元具結了案 
　　偵探粗率○巡警總局暗探訐得禁前日帶同眼綫余二違子至松成里一帶拿獲　氓魏雙喜馬夫林和尚薛連生朱如裕等解往總局禀稱該流氓等藏有槍彈迭犯竊案經汪裁判訊明該探所指各節尚無確據然究非安分良民判暫交保聽候查辦許探辦事粗率跡近挾嫌當堂嚴加申斥並候禀請總辦核奪 
　　嚴辦巡士○吳才喜調戲陳如喜之表姐被陳紏黨兇毆吳投三路分局喊控旋由陳央該局巡士蔡慶云張幹臣尹成　等解勸許給吳洋八元陳旋悔議反至總局控吳拆梢繼汪裁判訊得兩造各有不合暫行交保汪裁判又以巡士等不合插身干涉因即禀明總辦各責軍棍三百下革除夘名發押改過局一月期滿遞解回籍 
[英租界]  
　　保人交保○日商大成染業公司控楊輦卿顧全卿扺單不贖昨午由廨會訊原告洋人將據呈案請追押欵洋一千五百餘元楊延律師譯稱因原告缺少十圖内第三十一號王四南户名之田單一紙是以不贖判將保人顧全卿覓取妥保速將原被不符之處理明再核 
　　斥革官媒○公廨官媒沈費氏因縫使女犯在所吸烟昨由謝襄讞提訊判將卯名斥革從寛免究所有公廨官媒一役暫由縣署官媒管理候　選充 
　　私轉追契○著各地販王萬生前與魏天生合置地畝茲王私轉道契希圖獨吞由魏控奉滬道札廨飭探將王及王之保人徐晋臣一併傳案略詰數語判徐開釋王交差看管候晚堂訊奪 
　　還淸欠欵○陳德培控李以生欠洋曾由公堂判李收押半年在案茲李已將洋還淸准予開釋 
　　控追水脚○英商開平礦務公司控董雲庭不付水脚昨晨由探將董傳于公廨留候會訊 
　　私販小錢○夏克因私販小錢由探拘解公堂訊不承認判押候查明再訊 
　　幸無實據○錢阿巧控被陸錦芳用力戳傷昨日由廨復訊因無實據判陸開釋 
　　馬夫罰洋○馬夫金坤和因駕車不愼將胡劉氏之小孩撞傷因捕拘獲解廨訊究判金貼還養傷費洋十元另罰洋三十元充公 
　　竊案彚誌○厚昌祥號被黎大堂竊去洋二千餘元逃住江西由該處警局查獲電知該號禀明捕房派探將黎提回昨解公堂　究判押候下禮拜二再訊王新如張榮生串竊姚金祥鈔票一百元由捕解廨均不承認判一併押候查明再訊 
[美租界]  
　　俄人被拘○俄人都爾文迭次騙竊金飾等物被人告發昨由西探拘解俄署訊辦 
　　日人酗酒○某日人前晚酒醉至北四川路某雜貨店滋鬧不休由店夥鳴捕拘解日署請辦 
　　西人胡鬧○某西人昨日酒醉于鴨綠路胡鬧繫碎某香烟店之洋油燈由捕拘入捕房貼洋兩元了事 
　　疑是竊賊○施裕德昨日闖入北四川路一百八十七號洋房内被人掃見疑是竊賊拘送捕房押候訊究 
　　穢褻不堪○昨有江日生等四人將法界某客棧雞姦一案繪成花紙店途喚賣捕頭以其穢褻飭探一併拘押候辦 
[法租界]  
　　洋人自戕○某洋人於前日午後三點餘鐘突至新租界外國坟園内在其前妻墓側自用手槍向口内猛擊應聲倒地守坟丁役聞聲趨　該洋人已不省人事隨即報知捕 
房派　舁送司考于路醫院救治不及好行殞命聞該洋人籍隷英國曾在某輪船公司充當　主近因失業無聊致崗此策云 
　　研訊起火○新租界坟山路永利押鋪日前失愼曾紀前報昨由捕房將保出之店主張紀學徒陳錦秋胡洪發等傳經研訊先捕一百五十號華捕投稱是日　該店内烟霧騰天迨往察視火已上熾而店中上下　然無人應請查究議據兩徒供稱是夜由店夥金春江喚醒不知如何起火今金有病不克到案求鑒訊之張供小的睡在　上學徒等俱臥樓下實不知火從何來聶司馬阿其保險若干帳簿何在答稱保險三千五百兩簿據均已被毁判交原保候查明再核 
　　不認負欠○唐寳和遣　維新代表投　控鄒仲高賒去木料値銀一千零七十餘兩圖賴不還昨日　訊鄒供小的代薦各户與彼交易並非小的所欠况當時與晋興木行小主人唐洪培交接更與寳和仲高無涉判鄒交保着朱邀到唐洪培再訊 
　　不可自誤○南市源太昌控紙店夥楊兆華竊取該店洋二百餘元逃回崇明嗣經關提來滬收押已久昨日由廨提譌原告謝啓華因已回籍倩封孟侯到案代表判楊還押着封於一月内邀原告到案如逾期不到即行定斷 
　　更正○前報載某律師控告大方棧不付票銀等情茲悉被告係長春棧並非太方棧合行更正 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（六十）]  
　　第十二回項觀察潜逃回直隷蘇中丞奮勇出榆關只說龔中堂得了日本的戰書。便奏聞皇上。力主開戰。這個時候。章中堂原極力諫阻的。無奈龔中堂一力主戰。軍機大臣裡頭。又一大半都是主戰的人。章中堂拗他們不過。又看了項安閣的許多電報。說着日本許多可惡的地方。章中堂心上也覺有些氣憤。更兼上諭下來。叫他總理全軍軍。派了直隷提督衛汝貴做全軍總統。馳往高麗。又派了海軍總統辛我盛。帶領北洋全隊海軍。去高麗海面一帶游弋。扼住日本的水軍。布置得剛剛妥貼。早見巡捕愽進一個手本來。章中堂舉目看時。見手本上寫着一行小字道委辦高麗商務委員直隷候補道項代勝日章中堂微微冷笑。便叫傳他進來。自已隨後出去。見了項安閣。便道。叫你好好的辦事。你又鬧出亂子來了。項安閣聽了。不敢開口。章中堂又道。你爲什麽又要回來呢。項安閣呆了一呆道。現在已經和日本開戰。職道在那裡不便。所以回來伺候中堂。章中堂不等他說完。便呸他一口道。那個要你伺候。你駐紥的地方。又不是日本的領土。有什麽不便。爲什麽不等我一個電報。就冒冒失失的走了回來。項安閣聽了。無言可答。只得請一個安道。這是職道糊塗。求中堂躭待。章中堂停了一停。乂道。你幾時接到他們照會的。一句話把項觀察問呆了。回不上話來。章中堂道。難道你没有接他們的照會麽。項觀察摸不着頭路。只得勉强說道。回中堂。職道不知道有什麽照會。那以前的兩次照覆。章中堂不等他說完。冷笑道。好一個辦理交小的商務委員。連這個規例都不知道。怪不得鬧出亂子來。要是打了勝仗。那還罷了。萬一有個什麽失挫。哼哼。看你躭當得起躭當不起。說着。便端直茶來。項安閣退了出去。直急了一身次冷汗始終没有曉得章中堂問他的照會是件什麽事兒。 
國外新聞 
[濟物浦華商歇業]  
　　初九日東京電云濟物浦之著名華商因該處商業疲滯多半收店歇業前往烟台 
[各國承認布國獨立]  
　　初十日倫敦電云各國現已公認布勒加利亞之獨立故布君費提南將加帝號 
[英國預算案近聞]  
　　初十日倫敦電云英國預算案綜計尚少英金一千五百七十二萬六千磅支出費將增英金一千一百八十六萬磅大半係供海軍及養老費之用入稅項内將少英金三百十八萬八千磅計糖稅一項少征九萬八千磅而茶稅則較原額盈收二十五萬磅預算案内擬停付公債金三兆磅並擬徵取汽車稅每輛自二其利至四十其利不等煤油每加倫徵稅三便士非勞働之入欵增稅二便士十一日倫敦電云預算案内茶糖兩項稅率仍照舊章一千九百零八至零九年所缺實數共英金七十一萬四千磅加以本届預算共須缺乏一千六百五十二萬磅除增加非勞働之入欵稅外財政大臣並擬將勞働入欵每年在三千磅以上者增稅兩便士凡十六歲以下童子所得勞働入欵在英金五百磅以下者則將酌減其稅此外入欵達五千金磅者加抽額外稅辩便士復加死人及相續各稅則一歲可得英金二百九十二萬磅財政大臣喬治於呈遞預算案時演說三小時後因氣力疲憊經衆勸令輟止該大臣現擬稍休以畢其辭 
[波王准赦革命黨]  
　　初十日倫敦電云駐德黑蘭路透訪事電稱波王已允寛赦台勃里之革命黨並下諭不得反對俄兵前進 
[法美總統電賀土皇]  
　　初十日倫敦電云法總統法里愛爾與美總統塔孚脫已致電祝賀土爾其新皇塔孚脫總統之賀電原文頗長皆敦睦美土邦交之詞 
[小亞西亞亂事七誌]  
　　初十日倫敦電云據每日郵報駐美西拉訪事電稱星期六日有聯隊兵兩隊在該處登岸即向阿達拉進發該處殘殺之事兹乂大起有阿米里安人數千名均遭焚斃維那伊脫一處綜計已死三萬人 
[土爾其内訌十四誌]  
　　初十日柏靈電云土前皇愛勃特爾已抵薩洛里克稅駕維那阿拉典里護以警兵替和菲克巴沙已奉命組織新内閣君士坦丁　勢安靖各國使署衛兵均已撤退阿達拉殘殺阿米利安人頗爲慘酷土軍隊亦附從其間各國兵艦現擬派兵岸遏亂 
[美國地震謡傳]  
　　初十日栢靈電云美國茄麥龍斯地方聞有極烈之地震 
[俄國擬久占波土]  
　　初十日栢林電云俄國擬久占波斯阿塞　干省以便策動波斯改革各政 
 
 
 

Page 27

 
 
   
 
 

Page 28

 
 
   
 
