# 1880 - 2 - 4902400

 

Page 1

 
 
[縮本汗簡出售] [  㸃石齋主美查啓]  
　　汗簡一書爲周朝散大夫宗正丞兼國子咨學博士郭忠　所製見於宋史　文志書中所集古字蹟凡七十一家而以古尙書爲始以石　　文次之而終之碑記觀厥源委深有自來其分部別類則悉依許氏說文自一至亥不相間雜而每一古字之下以今字註明幷記其出處觀者一目瞭然調小學之善本也兼之書法古茂可摹可法攷　篆隸者自宜人置一　卽　請今體者亦當俻此於儿案関以資查考故本齋特爲訪購以照相石印之法印成縮本而訂爲一册字蹟分朋裝潢工整卽日在申報舘申昌書畫室發兌每部收回價洋二角五分正他埠亦俱有發售諸君賜顧請仍齊處可也此佈 
[照相石印詩畵舫出售] [  㸃石齋告白]  
　　前明隆萬諸公取古來詩句之可以入畫者細意揣摹而描繪之計分六册曰山水曰人物曰花鳥曰草蟲曰梅蘭竹菊曰　譜卽以詩句冠其首而總名之曰詩畫舫雕鏤工細大可娛目卷首有唐寅林之盛吳翰臣汪躍　陳　　　先生之序書法各極　齊願華人皆未之見而其書獨盛　於東瀛經本舘郵致來華暇則取而閱之見其查山水則烟雲氣運明晦隱現美可窺測畫人物則貴賤窮通冠裳面貌幽雅風流各有意度畫花卉則四時景候斜正向背各見生發畫鳥獸蟲魚則筋力毛骨飛鳴　　神采如生畫　殿宮觀則　飛鳥革時聳時於木末　表不徒竹籬茅舍之掩映於一邱一　間也廻環循覽不敢終秘亦就㸃右齋以照相石印之法印成蓋詩中有畵畵中有詩舍此書其誰與歸也今卽日訂竣發兌分爲六册仍其舊也而另用夾板以垂不朽每部價洋六角五分正諸君賜顧請向申報舘申昌書畫室或託送報人代購均　不可外埠則仍　經理報務人發售此啓 
[精印琴條對聨出售] [  本館告白]  
　　㸃右齋所印各字畵久爲名述所鑒賞今又印成若干種合卽開列於左賜　者請就本舘申昌書畵室可也○計開行書小屛六條計洋八分○行書中屛四條計洋一角裱者合計四角○任伯年翎毛花卉眞蹟屛條四張計洋二角着色者五角裱者加工洋四角五分○陸芝祥七　對計洋二角色紙二角五分裱者另加工洋二角○行書中屛四條計洋一角 
[論武員偏見]  
　　人之識見根乎性情者半根乎學養者亦半故讀書養到之士其識自遠其見自高而性情粗魯學後全無者斷不能及焉然利害之切身公私之向背則雖鄕愚夫婦亦未嘗不灼知之從未有執其偏見以淆公是非者如温州鎭將甚可怪也字林報所載温州茶山離府城三十里有設立花會者郡尊訪知其事飭永嘉令密往捕捉此固地方官所應爲之事不必令武員共爲者也至永嘉令遵札前往捉獲賭匪三十餘人旣經當塲現獲則所捉者悉屬賄徒初不必問其爲民爲官爲文爲武也吳總戒平日不能約束嚴明使其屬下員弁確守軍約至於私入賭塲與衆偕執則當赫然以怒痛自刻責卽將所獲之属弁盡法懲治然後自請議處斯則光明正大無可置議矣乃反以府縣等不先咨照擅拿其屬至於懷恨禀聞譚中丞正不知其禀中如何措詞也當其千總甫被捉獲之時其轄下兵丁見本官受辱不勝忿恨遂敢閉城不啓禁阻諸人出入直至温處道與吳鎭軍會議之後始能開城則是閉城之令亦吳鎭軍爲之矣其意畢竟欲何爲乎假令閉城由於兵丁則若輩原屬不知輕重無足深責而統兵者已難逃縱容之咎若此意出於鎭軍則罪更有不能挽者矣地方官之捉賭本屬分內之事軍營中之禁賭亦係明定之章地方官則不避嫌疑捉獲賭徒而營官反以爲怨是直包庇賭匪而巳豈但庇護兵弁之謂哉文武官同在一處本應和衷共濟文固不得欺凌武臣武亦不可蔑視文臣咨存意見互相揭禀此不祥之大者也然曲直所在究難逃乎公論卽省中大憲亦豈懵無覺察也者度永嘉令旣經捉獲賭徒之後或者未經送往鎭軍處請辦故鎭軍意有不愜然其屬以犯賭被獲則已顯干國禁地方官亦應得辦之不過以近在一處自當送往鎭軍處請其懲辦方爲得體非謂定例當送營也况今吳總戎之怨府縣者以其不先咨照之故夫捉賭本以嚴密爲貴如必先咨會武營則機必洩漏捉獲爲難且當其往捉之時初不知有某千總之亦在其列則又何必先期咨會乎此其意之不在乎此而但以是措詞可想而知卽其禀聞中丞之詞亦必以誤捉陷詐等語聳聽其意必欲包庇該弁而不知是非自有公論上憲耳目亦不易欺吾恐該弁不能包庇而鎭軍或反難辭咎此則偏之爲害而識見之乖舛有以自遺伊戚也夫花會之開必有衙門人爲之包庇而武員衙門尤易得手千總之在賭塲而被獲恐非與於賭直包攬賭局者耳吳鎭軍以不先咨會懷恨於府縣則安知其不與該弁一鼻孔出氣者近來武員旣無軍事其鎭守駐防之員往往喜於包攬事端如戱班賭局之類所在多有非敢以深文以重武員之罪其情形實有如斯也今吳總戎以賭故而揚禀府縣府縣亦必以實情告之大憲賭匪旣爲府縣所應捉則總戎之力庇該弁無可藉辭辨爲誤捉則該弁何以置身於賭局指爲架陷則所捉三十餘人不能禁其不供出也總戎其將奈此衆口何哉嗚呼自說禮樂而教詩書之風渺焉難再提鎭重臣亦多以暴戾粗鄙之輩充其職故性情縱恣而不能歛約學術缺如而不知　養其見則陋其識則粗而欲求其足以稱十城好 
 
 

Page 2

 
 
仇之寄何可得耶先民有言文官不學其害在於民武官不學其害在於國善夫 
[俄皇被刺續聞]  
　　○前接電音有俄皇被刺不中一事曾巳登報兹得前月初五日外國來信所述較詳用再錄之先是俄皇閱邊囘京刺客某知其必取道於火輪車路爰於路旁建造一屋從屋內挖地道通至火車路底納以火藥兾伺俄皇車到此處發火然轟詎俄皇車分兩起每起之車接連十𢿙輛一起坐人一起裝載行李本來人在前而行李在後是日未審何故兩相倒換刺客不察疑俄皇身在前車見行近地雷處赶將藥線引着頓時石破天驚而俄皇幸尙無恙也刻下編緝刺客仍查無所得云 
[起復舊將]  
　　○向年江浙防　赭宼曾用英國人戈登帶領常勝軍轉戰於大江南北頗資其力及事平徒戈登力辭上賞飄然囘國近年來埃及多事復聘請戈登率兵削平禍亂四境旣安戈登又辭職退歸昨閱印度新聞有相傳中國家將復令戈登來華整頓軍務等語特西字報雖有是說恐非確音也 
[諮訪國政]  
　　○日本前簡使臣數員分赴泰西各大國訪求捕務及審案各法例曾於去年西歴二月出洋嗣因正使客畫奇患病旋卽歸國　死副使薩畫現巳到俄約越三四禮拜聞將至普國伯靈京城云 
[西報論故督]  
　　○月之初六日兩江總督沈幼丹制軍薨於任　九重失柱石之臣三省傾斗山之望他日　國史立傳私家獻誄必將鋪張揚厲以爲公身後之榮乃昨閱字林報一若有不能釋然於公者嗚呼人心不同如其面古人不子欺也姑節譯之以見同一辦事譽者半毁者亦半也其詞曰中國兩江總督沈制軍病卒按泰西新聞紙規例凡大員病故應舉其生平政蹟筆之於報俾衆咸知今沈制軍之卒也與我西人非無干係雖以中國而論江督僅第二要缺而有管轄揚子江及上海之權所以上海西人咸鄭重其事不獲巳於一言查沈制軍　聖眷極隆官聲頗好然以我西人論之則於江督一缺似覺不甚相合盖雖較諸他省大員持躬廉謹惜器量太小人或目之爲剛直爲持重而不知制軍之辦理福州船政局亦巳有年或謂自應深明格致之理乃竟悞聽人言信不假力而自爲運動之法遂致妄用國帑如捕風捉影者然此西人之不解者一也制軍前在臺灣時人傅其語謂此海島固可戰可守惜無通逹之路是應知鐵路之用之可貴矣乃一任江督卽將上海至吳淞之火車路連根拔去况此火車從英將來之時巳定其名曰總督旣至中國又以華字加於其上此其媚中國者至矣而中官不察遽命挖去或謂制軍不肯舍其舊而新是謀殊有老成識見然西人抑又聞輿論謂此路買囘之時係直隸總督在燕臺擅自成交不先咨會似有輕慢南洋之意所以决計拆去此西人之不解者又一也近來制軍奏牘　駁李中堂規復運河之議西人欲在上海鄕間開路亦屢遭裁抑至汕頭公所欲包攬鴉片制軍又偏於彼凡此數端西人總不能忘况聞制軍因器小之故亦頗不得於華人之心且遇事操切待屬下不甚寬恕與平等人頗懷嫉妬辦案亦有殘慘之事故前任曾文正公卒後天不以爲大戚三省士民同聲悲悼如子之愛慈父今沈制軍卒已旬有餘日不聞有華人稱頌者無怪我西人之嘖有煩言也按此論登諸西歴一千八百七十九年十二月三十日字林報中詆毁制軍似已不遺餘力然安知彼之所謂非者卽我之所謂是哉是則不足爲公辱而轉爲公重者其在此乎其在此乎 
[藩憲新政]  
　　○新任蘇藩譚方伯向任蘇府時雷厲風行痛除諸弊吏民莫不嚴憚此次接任藩篆志在仍循舊政是以莅任伊始連日按見屬員曾無少暇邇又招募幹捕數十名明定禁令二十餘條現已頒發張掛如有陽奉陰違不遵示諭者一經幹捕察訪定須親提嚴辦其示附錄　欽命江蘇等處承宣布政使司布政使譚爲重申禁令永除積習事照得本司前在蘇州府任內嚴禁各項積習均爲人心風俗所𨵿意在永遠革除不容稍有玩泄聞自經禁止以後閭閻尙知遵守惟時逾一載恐日久玩生刁徒復萌故智善良仍受欺凌亟應重申禁令永絶覬覦除由司密訪嚴拏有犯必獲盡法懲治並行府札縣一體查禁外合行開列條欵出示曉諭爲此示仰城厢軍民舖戶諸色人等知悉自示之後凡有後開應禁條欵爾等務各父詔兄勉永遠遵守切勿貪利忘身輕相嘗試倘敢憋不畏法仍蹈故轍一經發覺無諭何人定卽一律嚴拏從重究辦决不寬貸本司令出惟行勿謂告誡之不早也凛之愼之切切特示　計開　一不准開設烟館　一不准行用小錢　一不准私鑄　一不准容留妓舘書寓　一不准開花客寓　一不准開塲聚賭　一不准搶孀　一不准搶鮮　一不准軋神仙　一不准婦女入茶館　一不准婦女入廟燒香　一不准觀前跑馬　一不准棍徒憑空訛詐　一不准勒索搬家費及勒加找等事　一不准聚衆滋事　一不准觀前沿街舞拳弄棍　一不准婦女撒潑　一不准向租戶索取三个月兩个月費　一不准厲壇裝扮罪人　一不准把持行市　一不准醫生勒索重資　一不准酗酒駡街　一嚴拏台基　一嚴拏私梟　一嚴拏訟棍　一嚴拏水販 
[路斃可憐]  
　　○月之十六七兩日之間蘇垣城外荒僻處路斃疉見皆由天時　冷禦寒無具遂至凍塡溝壑見之殊堪憫惻蘇郡於隆冬時候不少施衣施粥各種善舉而窮民無告尙覺患難周給安得廣廈萬千快償此博施之願也哉 
[毁卷交爭]  
　　○十五日蘇州府考試長元吴五属文童有某邑甲乙兩童素本相識入塲後又復同號坐迨題目旣出彼此搆思未就互相戱謔無如詞鋒相觸戲者認爲眞謔者繼以詈鬥口不巳𠮓而鬥手一時怒氣沸騰幾若仇成不解於是甲將乙卷拉毁乙亦將甲 
 
 

Page 3

 
 
卷撕破遂至無可彌補棄卷而出嗣聞現爲府憲聞知行將飭差懲辦云 
[冬夜聞雷]  
　　○杭垣自長至後天氣之煖足抵暮春路上行人都有卸棉而易夾衣者至十五日其煖尤甚晚間皎月當空絶無寒意夜半月影亭午仰視月旁微有風暈未及逾刻漸有風自東南來瑟瑟有聲俄而雨亦漸至初不甚驟未幾風勢漸猛急雨紛來聲震屋瓦繼復有雷聲轟轟然徐起而徐止焉聞者咸爲驚異或以爲冬至陽生之故乃未及片刻而復有怒雷一聲不及掩耳較前響過十倍而雨亦勢若傾盆是時夜僅過半睡遲者無不聞之云 
[設局陷人]  
　　○杭州中城薦橋地方有共稱爲王娘者本茶博士婦也相傳宼陷時婦在賊中爲某僞王愛姬藉寵怙勢生死决諸其口人皆畏而惡之至今猶藉藉然以王娘名也婦姿不逾中人而善於修飾且能作齲齒笑捧心顰諸妖態人多惑之無如琵琶商婦老大自傷婦旣無雞皮三少之方惟日借助於粉脂膏沐以爲駐顔丹媚人藥而巳今則年近不惑猶日作倚門賣俏生涯里中無賴輩如逐臭之蠅附羶之蟻日奔集焉婦家外設茶竈而内置烟燈且更上一層則尤可以爲葉子戲臥遊其中固自有佳趣里有某公子者見而惑之託啜茗爲名日輒三四至婦稔知公子家擁銅山有一擲百萬之豪益復眉語眼鈎迎機導竅惟恐不得其意公子惑益甚贈遺者不可悉𢿙本月初四日婦故移烟具一　引公子登樓公子喜而隨之見樓有烟榻兩間相對而設其內卽婦之寢室公子方向烟榻上斜倚而婦乃招我由房引之入勝似將爲毛遂自薦之計公子方自悔孟浪亟思退出忽聞樓梯震響則見其夫與惡少兩三飛步直登先將婦照面一掌隨一手揪住公子辮髮聲言欲剪旁一人佯爲勸奪其夫卽力褫公子衣服將爲綁縛計不料公子懷有原封番銀百圓鏗然墜地其夫搶先拾得幷將公子腰囊中散洋十七元及五十元洋票一帒洋表一事及押袋洋兩元一齊搜盡聲稱綑以送官其兩人忙出阻曰公子身價沉重但可罰而不可辱也我等勸公子再輸二百番贖罪請卽放手其夫故爲怒極堅欲送官經再三挽說始允其議然必勒書借票兩紙洋以卽日爲期方許了結公子見此情形心已了了但思急爲脫身計因姑如𢿙書與之其兩人忙爲公子拂衣束帶趨承不及且復以善詞慰解護送下樓嗣聞公子歸家後卽商之其戚某紳立飭差役帶同該保追提票據現洋等件未知其如何結案也 
[別妻遠出]  
　　○　戶某住杭城三橋趾暮年乏嗣曾繼某農子爲螟蛉令習成衣業且爲之婚配詎老蚱忽胎月足臨盆果一修偉佳兒視之奚翅拱璧從此厭故喜新待小夫妻叧具一副而目朝捶暮楚不堪其虐上月繼子自師家回遷延不去某百端靑駡仍如故幷不與之食次早繼子妻乘翁姑未起懐飯授餐哭勸歸店繼子云爾將何爲乎我之甘受辱罵特不忍捨汝故耳今汝懷飯萬一老人知覺驅逐日題將奈何妻懼仍持飯還復拔簪珥與夫云旣懼譴責待餓死耶携此質百數錢聊充饑腹如翁姑知之欲加責讓我任之可也繼子又躊躇久之謂毋須是物我有圍身裙棉襖在臥所快取與我汝好忍待我今竄跡異鄕另謀生活稍能成立卽來𨒦汝勿悲思吾去也語畢掉頭不顧而去及某知去已杏怒媳不告鞭撻殆死噫十四齡小兒乃愚豚耳揣其行藏舉動雖是少年情性絶不類小家子氣派此行也殆有使之然乎抑或叧有別故耶當訪之異日 
[千里尋夫]  
　　○揚州周氏婦家道式微其夫就館陝省春間一病不起幸蒙居停主代爲營葬旋卽函致其家囑令扶櫬歸里周婦聞之其感痛自不待言惟念祚薄門衰無人可託只得自携四歲稚子直赴陝省孰知甫抵該省而東人某大令業已升調他處不得已僅照來函所云葬處自往尋覓荒塚纍纍幾於足跡殆遍日前始將夫柩盤回祖墓親友往弔第見周婦心堅似鐵骨瘦於柴嗟嗟地逾千里時歴七月㷀㷀弱質幾忘獨涉𨵿河落落殘魂始得近依邱墓現聞里人擬欲據實禀聞公請　旌表此事果行則一節誠足千古巳 
[年少氣盛]  
　　○杭省城隍牌樓章立大柴炭舖前日有龍鐘某老持筐買炭因論價辱駡店夥本東陽人年壯而性暴與之回詈此老竟撞人店夥懐內店夥猝不及防兩人同時倒地店夥怒甚起拾松柴向某腰際連擊兩下孰知衰筋敗骨氣息奄奄隣佑相勸不乃傍觀者咸抱不平同覔店夥則已早從後門逃去老者越半晌方甦神色慘澹老淚涔涔當由旁人鳴保看守一面延醫診治但命在須臾獲痊與否正未可知也 
[斟酌捐章]  
　　○昨閱貴報刊列法工部局告示謂於西歴一千八百八十年元旦卽中國本月二十日起租界內東洋車每輛按月捐洋一元四輪馬車每輛按月捐洋三元五角以作平治道塗之費云云竊思馬車加捐準之情理似尙可行若東洋車際此冬日各車夫方謀衣食不遑如再加捐勢必飢寒交迫倍形苦楚然爲修路起見亦是實情惟能展限至來春再加更爲兩全之道特未審工部局各董能念及民艱否也 
　　不忍人稿 
[申賀年節]  
　　○昨係四國元旦故本埠海𨵿道偕同松海防英會審委員赴駐滬英按察及各國領事署幷南市董家渡之各教主處道賀新禧劉觀察與吳司馬囘至英會審公廨午餐莫邑尊因有縣試𨵿防未能致賀云 
[轎夫竊衣]  
　　○陳寳渠司馬會同松海防騎劉道憲騐收棲流公所工程巳列前報兹悉是日松海防之轎夫袁二竊取公所內緜衣二件被値事人查見盤問豈袁二持蠻嘩吵事聞于吴司馬回署後當將該轎夫袁二發交上海縣主薄懲辦昨已將袁二枷號飭差送交會審公廨轉發棲流所門前示衆云並悉劉道憲已　撥規銀一千五百兩發交棲流公所以作經費云 
 
 

Page 4

 
 
[新鑄鐘成]  
　　○本年六月間法公堂據寍波奉化縣岳林寺僧人道興偕董事𢿙人禀稱奉化舊寺有鐘計　萬觔因遭火燬現擬在法界八仙橋地方重鑄巳集成捐項刻卽開爐詣案請示當經中外會審官俯如所請繼而同仁輔元分堂董事以爲該處係湯家墳義塚恐鎔銅時驚動骸骨著爲搬遷故該僧復遷至英界新橋西空地上鎔鑄昨聞業巳竣工不日卽由輪船運去聞計費洋二千元其所勸各善姓之捐則竟有四千之數今用去其半餘俱存於董事不知作何功德也 
[稚子賭錢]  
　　○前日傍晚天寒逾恒乃英界寶善街有一十餘歲幼男僅穿一單褲在路啼哭識者謂此兒卽近處襪店主之子年稚而好賭非但偷錢竊物兼且自願剝衣而賭甚至鞋襪亦脫不質錢父母打駡不攺故恨入骨髓前日又犯此事故其父將其裏衣一槪剝去逐而出之也 
[中西爭地兩案]  
　　○有陸一梅者在西鄕靜安寺旁有地一方前因某洋商欲建花園與陸商酌將洋人浦東所有之地兩相掉換然靜安寺相近之地單則仍在陸處現在陸往東洋其妻尙不知易地之事前日某洋商往立界石陸妻卽遣人拔而去之某洋人卽赴領事公舘控訴經領事照會道署謂爲查辦劉觀察准委謝湛卿刺史前往勘度一面飭縣傳訊聞陸妻已愿立還界石求請銷案諒該洋人亦當允從矣○又有虹口廣東街相近之張桂薪有地一方在於浜北而浜南之地乃公平洋行之產此浜並非官河今張桂薪建造房屋將浜塡滿公平洋人謂地係元芳洋行賣下浜實在伊地內着令讓還張桂薪以地單畆分與現在所造尺寸合符不肯拆讓致兩下亦涉訟於英公舘照會道憲劉觀察亦委謝刺史　理據公平洋人稱買時曾有地圖將浜載在圖內等語刺史以畫圖難以作准必須將道契呈閱公平稱地契　在外國當發信前去取來云云故此事暫且擱起須俟取到道契再爲核辦 
[更正]  
　　○咋日報登龍見辨誣一則內有漏落𢿙字文理不明今特更正如左內云由東南而向西北則自下而上西北向東南則自上而下自下而上者離地面而起故空自上而下者循地面而落故實也因者字上無自下而上四字閱者連上句讀則語意適相反矣 
[輓吴柳堂侍御]  
　　○奇人奇事立奇功一片丹忱耀碧空六八歲華酬　主聖　侍御年六十八歲　九重恩遇鑒孤忠　上諭吳可讀以死言事孤忠可憫着照五品官例賜惟欽此現經李中堂奏奉　諭旨於蘇州建廟　遺言他日金縢重心事當年鐵券同　光緖二年廣尙書曾有請頒鐵劵之奏同此忠誠可貫日月　二百餘年培植厚小臣饒有大臣風　吳公降補吏部主事遺摺由堂官代奏○尸諫千秋仰史魚老臣忠愛敢忘諸死生亦大存遺摺時勢宜權重建儲如此深憂　君國事是眞能讀聖腎書黃玹趙普留餘憾欲把前車鑒後車 
　　嶺南李少珊愿稿 
[蘇州桃花賑寓總帳大略]  
　　○同人自四月間裏同浙滬揚鎭紳士分收晉賑早縛列報聲明自經收解以來人微力絀毫末無裨所賴各處　堂紳士各自集募源源而來秋間直隸被水亦　捐　交到得以隨時解濟茲因同人星散裸恐經理不周貽　賑務公　中止　應將四月朔起十月杪止散解總帳先行錄請　公鑒所有十月杪以後補收尾欵俟再刋入　信錄中以昭核實此次　捐適　豫賑　索之　　　　欵者　不乏人勉力集　正復不少良由　皇仁　志德化洽閭閻遂使行　疎　　　　氣寒　出其　脯　　舍其針　甚至　藏數世之珍兒女常佩之飾與衣　產之錢斃　婚　之費無不　易助資節　相餉捐　枯愈奮欵愈少愈煩同人以事　率不能時刻躬親　一經理頗覺紛繁　總之　如此各處經收善堂　不知煩瑣何似各經　　十更不知日舌　走勞苦經　何似同人相形見絀何　涓埃成事因人尤增　歉縷結私裏亦祈明鑒所有總帳大略開列　　　一收發欵　江蘇督學憲夏監臨憲吴諭勸應試士子捐英洋二千七百五十六元本洋九十九元合　平銀一千九百廿二兩六錢一分四厘一毫　蘇藩憲薛諭蘇　太勸各　經募英本洋三千九百廿六元八角二分四厘庫平銀二百七十二兩四錢三分三厘錢二千七百廿五文共合　平銀二千九百廿三兩五錢七分一厘一毫○一收代解捐欵　浙江恊隨局　平三萬四千二百三十六　寳銀三十兩規銀二百兩洋三百元共合　平銀三萬四千六百五十四兩二錢三分一厘常州府官紳交到武　陽湖宜興靖江城　公捐　平四千三兩六錢五厘寳銀四千　英本洋一千三百八十八元錢三十二千六百四十五文共合漕平八千九百五十兩七錢八分三厘○一收豫賑劃撥餘欵濟　及各局回　　平一萬二千二百三十八兩八錢九分寳銀一千五百兩洋三元錢三十二千三百文共合捐平銀一萬三千七百五十八　二錢二分六厘○一收用作霖兩　捐　字册蘇州紳士募共合　平六千二百四兩八錢八分七厘五毫桃字册寓　紳士募共合　平一萬二千一百另一兩五錢二分六厘七毫兩字　本寓同人募共合　平二千四十三兩九錢八分租厘租字册顧紳交到共合　平三百十六兩四錢四分四厘一毫安字册安節局交到共合　平三十四兩一錢五分五厘八毫莘字册吳江徐紳吳紳交　共合　平六百七十八兩五錢五分一厘二毫黎字册黎里沈蔡王張宋邱各紳交到共合　平銀四百七十八兩五分九厘一毫　字册盛擇邵紳吳紳種吳堂交到共合　平銀八百九十六兩三分二厘　字册　　保赤局徐莊　紳　塘書院交到共合漕平銀二百七十二兩三錢二厘八毫望字册平望吴紳黃紳交封共合漕平銀五十六兩二錢一分三厘五毫熟字册常熟齊查堂陳　譚趙陳　郭陳紳交到共合　平一千一百四十二兩四錢九分二厘四毫　字册崑邑侯金崇善局　紳周紳交到合共漕平銀七百五十二兩八錢五分三厘八毫松字册松江輔德堂閱紳交到共合漕平銀七百七十一兩三錢三分二厘五毫靑字册靑浦　紳陳紳交到共合　平銀五百卄兩八錢八分一厘魁字册衛紳交來共合　平三十五兩八錢五分六毫常字册保嬰局姚鄭吴韓各紳交到共合漕平四百六十一兩五錢六分一厘銷字册趙紳交到合共一百七兩一錢二分四厘六毫錫字册無錫孫紳交到合共漕平　二千一百兩七錢三分三厘七毫沈紳等交到合共漕平五百八十三兩九錢五分八厘九毫蕩字册蕩口黃紳交到合共漕平一百九十七兩九錢八厘二毫江字册江　保嬰　交到合共漕平二千五百十八兩九錢九分二厘天字册丹陽東紳在京募到漕平銀四百八十二兩八錢一分丹字册丹陽東紳等交到共合漕平三百七十五兩七錢六分八厘四　何紳等交到共合漕平銀二十八兩二錢八分三厘六毫太字册太倉趙繆王紳交到合共漕平四百九十五兩二錢七分七厘八毫羅字册羅店沈　宋孫金紳交到合共漕平三十七兩三分八厘　字册瀏何洪紳周紳交到合共漕平銀一百五十二兩四錢七分四厘七毫陵字册　江胡紳江甯府　吳縣　吳交到上下江士　捐等合共漕平一千九百六十一兩八錢八分八厘　字册平　盧紳等南　謝紳嘉善徐吳周紳交到合共　平四百三十一兩七錢八分八厘五毫興字册嘉興紳　交到合共　平一千二百七兩四錢四分二厘新字册新巿查紳交到合共漕平八十七兩一錢二分九厘六毫　字册哀鳴圖册寳塔捐合共漕平四百八十八兩二錢九分六毫物字册　舊物件漕平銀一百卄三兩八錢一分八厘二毫○一收另欵　　費貼進漕平銀六百九十兩八錢六分九厘　錢庄生息　平銀三十一兩二錢七分七厘○五項共收銀十萬一千八十一兩六錢三分○一支解潘紳晋賑漕平銀一萬 
 
 

Page 5

 
 
四千三百八兩三分六釐　一支　金紳　賑漕平銀四萬四千八百三兩三錢二分八釐六毫　一支解嚴紳晋賑漕平銀三萬五千四百二十二兩一錢六分二厘五毫　一支解李紳直韻漕平銀六千四百七十四兩九錢七分三厘　一支押遣直隸省民李墨林等二十八口自蘇至申乘輸口糧等費漕平銀十七兩七錢八分一厘九亳　一支洋力匯費少事　錢合漕平銀八十九兩三分三厘○共支銀十萬一千一百十五兩三錢一分五厘○實不敷銀三十三兩六錢八分五厘徵信錄刻賢在外其用作霖雨册刻工係桂香書屋　捐印工紙張係吳中善士認捐寓中開銷係同人自備均不作正開銷帳內洋錢作銀之數係屬批算計以　　補水銀六錢七分三釐四毫二忽合洋一元以制錢二百五十六千六百七十六文合蘇漕補水銀一百兩所有按日換銀帳當照錢庄經摺所載刋入徵信錄中以資攷核○再山西直隸情形現仍待賑孔亟務祈各處善士如常　募交由浙滬揚鎭等處善堂局所源源收解是所切　敝處實因無人經理忽然中止並非災區無須賑給遂收束也特再聲明伏乞　　察　同人公啓 
[光緖五年十月念九日京報接錄]  
　　○○左宗棠片　再上年克復西四城新疆南路一律肅淸紅旗　捷請奬案內光緖四年二月十二日內閣奉　上諭其餘出力文武員弁勇丁着左宗棠等查明彚案保　等因欽此當經恭錄咨行劉錦棠等去後旋准查明出力各員開單擬保前來業經臣核定尙待各營局省𨵿彙送齊全具奏玆劉錦棠剿辦安集延布魯特贓匪復獲大勝及去秋勦辦陝囘金山股逆去冬今春兩次剿辦安集廷布魯特賊匪所有尤爲出力員弁隨摺𨵿單奏請獎叙惟查各員有於前次克復西四城南疆肅淸案內已保官階者均於單內聲明作爲各員底銜加保懇　恩勅部一倂註册臣於克復西四城南路肅淸案內卽便查照開除不致重複謹附片具陳伏乞　聖鑒訓示施行謹　奏軍機大臣奉　旨着照所請該部知道欽此　○　恭鏜片　再烏魯木齊距督臣左宗棠肅州軍營三千五百餘里公事往返函商及商定後行動經二三月頗不便捷奴才現因滿營屯懇以及募勇各事料理就緖定於本月二十日馳往𨵿內會同左宗棠而商善後一切至起程後凡任內日行公事札委鎭迪道福裕代拆代辦卽盖用該道印信遇有緊要事件飭令包封由驛遞寄扔由奴才自行辦理所有奴才擬往開內面商善後緣由謹附片陳明伏乞　聖鑒謹奏軍機大臣奉　旨知道了欽此　○○涂宗瀛片　再豫省抽收洋藥厘稅向指西土行銷自陝甘禁種鶯粟商販絶跡近來銷賣者大半來自四川率皆繞越局卡肆行偷漏厘稅抽收遞形減少經臣飭局酌量　頓因擇於南陽府鄧州之西𨵿設立分局一處以南陽縣之南𨵿唐縣之源潭鎭爲其分卡遴委妥員前往會同地方官查照省局章程量爲變通試行辦理並於黃河渡口派員稽查以防繞漏據厘稅局司詳稱自本年五月試辦以來收解銀兩已有成數廳彚入夏李造報等因具詳請奏前來臣查鄧州爲由川楚入豫總匯之所設立洋藥局卡尙屬因地制宜除嚴飭印委各員認眞經理毋稍苛求並咨部查考外理合附片陳明伏乞　聖鑒訓示謹　奏軍機大臣奉　旨覽欽此　○○涂宗瀛片　再前據原武等州縣禀報河濵澤畔間有魚蝦遺子經𤍠氣薰蒸化爲蝻孽蠢動業經臣將飛飭擈捕情形具　奏在案嗣續據內黃汝州濬縣洛陽偃師孟津宜陽永甯新安澠池嵩縣西平准寍西華商水項城許州盬穎襄城郾城等二十州縣續報蝻孽化生或有飛蝗過境並未停留間有停落爲數無多當經隨時設法捕除復經臣飭司酌量輕重情形在於閑款項下先後支銀一千六百一十五兩零又動用賑撫餘剩米三百九十一石四斗遴委妥員齎赴各屬帮同捕挖收買不令稍留餘孽現據該　府州及印委各員禀報一律摟挖凈盡由布政使長賡具詳請奏前來除仍飭隨時留心搜查如有鬆士墳起　跡可疑處所認眞　挖弗留餘孽以絶根株外所有內黃等州縣續報蝻孽化生並飛蝗過境業已一律捕除收買淨盡緣由理合附片具奏伏乞　聖鑒謹　奏軍機大臣奉　旨知道了欽此　○○頭品頂戴湖廣總督臣李瀚章跪　奏爲苗疆守備員缺緊要揀員升補以重營伍恭摺仰祈　聖鑒事竊照　南鎭　鎭標中　後軍守備唐昭紳告請於　業經臣恭疏　題報開缺並陳明所遣守備係題補之缺叧行揀員請補在案臣查斯缺駐札岩門汛界連黔境苗峒　列彈壓巡防均𨵿緊要非精明幹凍熟悉風土之員難期勝任臣在湖南儘先守備班內詳加揀選非人地不宜卽苗疆不熟未便　就擬補致滋貽誤今儘先守俻本班旣不得人自應叧行揀員升補以資得力查有鎭　鎭標中營左哨千總唐天元年四十三歲湖南鳳凰直𨽻廳人由行伍出師本省迭次保奬拔補今職嗣因六年俸滿給咨送部於光緖三年六月十五日騐枚奉　旨囘任候先隨經臣考驗該員堪以預保恭疏會題旋經部議准其預保守備是年十月十八日奉　旨依議欽此屢署鎭　鎭中營守備事務整飭營伍悉臻妥善查該員精明强幹老成樸寔於地方風土情形尤爲熟悉以之升補斯缺洵堪勝任飭查本省及他省均無叅革朦保情弊惟查此缺照章輪用儘先今該員未保儘先原與章程稍有未符而爲地擇人例得專摺請補相應詳細聲明籲懇　天恩俯念苗疆員缺緊要准以唐夭元升補湖南鎭　鎭標中營後軍守備實於地方營伍均有裨益如蒙　�允該員引　見未滿三年邀免送部並祈　飭部頒給札付以昭信守除飭取履歴咨部外謹會同湖南巡撫臣邵豫署湖南提督臣王承章恭摺具陳伏乞　皇上聖鑒訓示謹奏軍機大臣奉　旨兵部議奏欽此 
[浙省撫轅事宜]  
　　○十一月十三日　出忌辰　龍牌設香案供奉大門甯台道　差人禀到　按司獄李禀奉臬委綛興公幹卽辭　從九品丁瀚禀奉藩司札由籍註册吏部核准　補　指發浙江試用縣蘇作　由安徽籍赴都過浙禀安　○十四日護理將軍杭都統富邦會　同知黃貽橋知海運局委津通局差　蕭山縣龔禀到代理餘姚縣沈藻烈禀見禀辭　四川補用縣唐䖍由川回籍　資禀到前署浦江敎諭詹鴻鼎紫陽試用訓導　金藻崇文俱禀奉委庫辰年監院差叩謝舉轅文巡捕沈禀知學臺于十五　移進衙署　試用府經歴袁培禀知臬委赴金属查私設班舘　結　縣丞程柏興禀知糧委解滬局經費赴滬並辭赴津局差　從九品張文斗禀知臬委下五　保甲差　○十五日牌示仰　安縣主簿調補長興縣主薄温以　　知悉於本月二十日黎明來轅聽候本部院　看母　特示　藩司德禀安禀知今日移衙　貴州補用道葉　禀知解　辭赴上海　甯分司委禀知本日接辦網鑒局提調事務杭通判李禀知受事　補用府舒大章禀知本日交缷網鹽局提調事務戴夑元禀奉藩委會同杭府　庫差 
 
 

Page 6

 
 
[蘇省撫轅事宜]  
　　○十一月十七日候補府董　常　罰知高五雲　候補縣高彥冲均禀辭赴滬局海運差　臬憲許定於十八日起程赴寳山　海塘　三品銜分㷀江西候補趙史悠元由京來赴江西　候補縣　勛　飭知以繁　留省補用　保衡禀辭赴　局海運差　孫文俊禀知奏委發審周差　○十八日新任江甯藩憲盧開行赴金陵　同知沈夙韶禀辭赴滬局海運奉　候補縣龍芾禀知奉　憲委赴川沙騐收倉厫積榖差　陳士　服闋禀到　分發江蘇試用府經歴周國桐河南人又州同銜留蘇候補班前先補用巡檢馬沅浙江人均禀到　委署丹徒縣丹徒司巡檢陶　夑禀辭赴任 
 
 
 

Page 7

 
 
   
 
 

Page 8

 
 
   
 
