# 1914 - 314 - 4914797

 

Page 1

 
 
游記 
[新疆旅行記（下篇十九單）]  
　　一鴉片烟自興烟禁後内地各省雷厲風行己將斷絶盡凈獨甘新兩省至今藐視法今不　大局仍堂皇吃食官吏不能禁止而官吏亦大半啫之田疇種作罌粟比荳麥爲多聞有施禁令者軍隊首先反對農民和之前在惠回堡地方親見一老者抱一數月之孩子面黑如漆毫無生氣問之老者此孩何以如是老者曰有大烟癮也吾家子媳孫子孫女六人均有烟癮此孩之癮由胎來也故初生時卽欲嗅烟否則流涙不止乳亦不食聞之至爲黯然若永遠不攺黑獄沈沈旣弱西北之人民又啟外邦之藉口其貽國家之患當視亂民爲尤甚不能稍爲之姑息應由中央特申重令飭地方官明年不准民間再種烟苗列爲功過之首並速設立官膏局以爲限止 
　　一交能自洛陽至迪化八十一站至速須百日可逹（中國大車）迪化至伊犂至塔城各十八站至速須十四日可逹（俄國四輪車）若到通部大邑休息數日或中途有故躭誤便不能確定日期 
 
 
 

Page 2

 
 
所以歷來赴新者其路程動以半年計緩急難恃莫此爲甚而且安西州至哈密戈壁八百里水草斷絶氣候無常行者戒心至電線祇有一根鐵絲如遇風雨摧折或土人毁壞電報往往數十日不通所以西北消息至爲隔膜行政苦之愚以爲西北各省請先緩辦有名無實不急之務如司法敎育實業等卽軍隊亦不必多練何也一器械不備（交通不便購辦亦難）有兵無器與無兵同一官長不備（交通不便無人肯去）養兵敎亦與無兵同惟亟亟焉以交通爲要務則其程可稽其功可待至於交通分兩種辦法其由洛陽至蘭州進而至凉州者則安設台站（洛潼鐵路告成尚遠）其由歸化至寗夏進而至凉州者則修鐵道再由凉州逐漸修至迪化如是五六年之後西北必然攺觀諸事可以振興而電線爲傳逹消息之命脉應速增加鐵絲以備損壞而歸化至凉州之線亦宜及時修通以期靈便（未完） 
時評 
[庚子賠欵懇讓會（冷）]  
異哉所謂庚子賠款懇讓會也余謂世間辦事之理無論個人與國家其一必先問其名義之當否其二必復問其事實之能否使二者而有其一其事尚可以藉手也不然徒取辱耳抑何益哉 
　　夫中國當如此財政困急之時而復以庚子賠欵浮濫之故名國苟有自發天良退還賠欵若干之舉以紓中國之困者此固我中國之人欣幸而感謝者也雖然若有一國並無此意安享其浮濫之欵而無漸則固繫彼條約上之權利我亦何能懇讓 
　　且懇讓而彼或允乞丐之國我亦忽辭也抑知所謂浮濫而懇讓之國卽近時要求革命賠欵而及於間接損失之國乎於近事且力索以增於遠事反欲懇其讓於情於勢世間寗有若是之愚人耶嗚呼己矣 
[命今]  
　　四月二十日大總統命令趙廷凱給予四等文虎章陳德麟張紹　均給予五等文虎章張轉廷葉芳林均給予六等文虎章此令 
　　又令　司法總長章宗祥呈請任命張康培蕭敏張懋績徐麟祥陸澄宙瞿曾澤鍾洪聲爲浙江高等審判應推事楊樹猷袁希　盧鎭瀾署浙江高等審判廳推事應照准此令 
 
長齊耀琳轉據吉林西北路觀察使李家警呈請任命王枚功爲秘書應照准此令 
　　又令　司法總長章宗祥呈稱直隷高等檢察廳書記官長楊大芳呈請辭職楊大芳准免本官此令 
　　又令　代理國務總理孫寳琦内務總長朱啓鈐呈據湖北民政長吕調元轉據鄂西觀察使饒鳳璜事稱技正劉子元呈請辭職劉子元准免本官此令 
[専電]  
　　北京電英文京報論庚子賠欵懇讓會事謂此欵無異爲中國將來添一擾亂種子使中國永難回復蓋當時主持拳亂者爲二三親貴不宜令全國人民擔負鉅欵美前旣以餘欵退還中國英亦必仿效中國所宜懇請者惟俄德法等國且以此三國浮濫最甚各國當以公平對待中國不必侈談高義中國旣自行發起各國尤宜贊成其事　　北京電昨各報忽載阿爾泰辦事長官帕勒塔被控虧欵己看管查係不確今日報亦自取消　　北京電張紹曾久思去位兹己派潘矩楹往代潘爲張灤州舊部己赴任 
　　奉天電吉林督署裁撤由孟恩遠就原有人員組織護軍使張錫鑾都督己向中央辭去兼督　　西安電趙護軍使前到西安祇在省城住宿現己督兵開赴前敵省城秩序如常前敵尚無要聞 
　　武昌電荆關一帶各援軍己到六千餘地方甚爲安靖流離商民亦己回埠 
　　廣州電聞龍督爲勦辦上淇黨人擾及良民旅京同鄕大爲反對屢向大總統控告中央擬不日派蔡鍔前往查辦 
　　南京電交通部以上新河釐局忽於浦口設立巡船違背津浦鐵路裁釐原案特電省長飭令撤去 
　　南京電寗垣近日謠言雖稍息仍異常戒嚴 
　　南京電稅廳長委張楷爲長江稅務總稽查佟英霖爲内河稅務總稽查 
[特約路透電]  
　　北京電據淳化縣知事電稱白匪昨日過此向邠州進發惟未述及詳情 
　　北京電陸建章仍留北京候款七師己乘火車南發擬在鄭州下車馳往秦邊平州前年北京兵變時任第三師師長之曹錕現在鄂省己由政府令赴川省協拒白匪謠傳抵川後將任都督 
　　北京電約法會議昨日討論將來立法院應否有彈劾總統之權贊成有此權者居半數餘一半由顧鼇領首反對甚力 
　　北京電現信周自齊將任都督張鎭芳將任財政總長大約出於徐世昌之力 
　　北京電平政院長汪大爕推薦守舊黨二十人爲肅政吏江春霖趙啓麟趙炳麟亦在其内平政院有檢舉行政員違法舉動之責實違約法第十九及第四十七兩條以故外間頗多評論且質問立法院成立後該院是否將裁　　北京電東長衚衕陸軍俱樂部今日爲叚祺瑞祝壽 
　　北京電直隷省長請撥欵四十五萬元以修黄河壩否則不雨時恐將决口魯督亦請撥臣欵舉辦河工 
　　成都電紙幣價大落因取締兌换章程稍寛及釐稅皆取現銀之故而秦省匪亂亦與有關各報皆勸當道從速設法維持俾得通用否則恐起財政恐慌 
武昌電星期日處决十五人内有警吏一員 
[譯電]  
　　北京電約法會議議决各案不日將呈大總統以命令公布之該會名爲選舉之圑體實則乃由政府所派故對於修正約法大總統以爲便者留之以爲不便者去之約法經此修正總統權力爲之大增修正各節約略如下（一）廢國務院及國務總理月立政事堂其性質與前清之軍機處同設國務卿此度將屬徐世昌（二）派員組織立法會議擬憲法草案（三）召集國會圑體議員不滿百人選舉定之（四）攺目下之政治會議爲顧問院加入大總統之顧問及約法會議議員數人皆屬簡任其性質近元老院惟僅備咨詢而己以上四機關除國會圑體外均在籌備之中其人員將由大總統簡任全歸政府節制至所謂選舉圑體陽作國民之代表機關其實毫無權力且其議員必將由各省當道審愼舉出也此種怪特之措置其結果將以政務大權全屬總統府今己然矣何用紛事更張 
　　北京電五國銀行圑代表定於本星期五日與中政府代表周自齊張弧梁啓超在匯豐銀行開幣制借制借欵第二次會議 
　　北京電亞日報載稱外交部己允照外國公使之請推廣漢口租界惟大智門爲行軍要地不得畫入租界之内 
　　北京電頤和園准人入游每客取游資洋一元此足徴清室一時不致寓入也 
　　北京電那桐復將長住北京 
　　華盛頓電美國水兵現在墨西哥灣者共有一萬七千名在墨西哥太平洋沿岸者共有四千五百十名陸軍總長茄里森君會商海陸軍少將胡特現信該將將赴邊界指揮戰務從戰之兵共有一師威爾遜總統今日請國會准以武力對付墨西哥義勇隊亦在其内並請籌撥應用經費美國不致與墨西哥正式宣戰蓋未承認烏爾太爲總統故也美政府己照會各國目下美國未便擔任保護墨西哥之外國僑民 
　　華盛頓電威爾遜總統致文國會請准其以武力迫令烏爾太總統承認美國之權利以保國威文中聲明並不存心侵佔墨土以拓疆界且曰吾人非舉兵討墨西哥之人民乃討烏爾太耳文中臚列兩國之爭端並言烏爾太専以侮辱美國爲事不可不令謝罪以感動墨西哥全國人民末曰吾人之目的乃欲使墨民恢復本國之法律恢復本國之政府墨民固當自籌方法解决本國之事務目下之時局如以敏捿堅巧之手段對付則亦不致因干涉而生重大之糾葛余以此事關係匪細故不願擅自爲之用特商諸國會請即議覆云云 
　　華盛頓電衆議院提議准政府以兵力迫令烏爾太承認美國之要求上議院陸軍股員會會長張伯蘭君提議撥美金洋五十兆元以供總統支用美國與西班牙開戰之前亦曾通過與今相同之議案 
　　華盛頓電衆議院多數贊成總統以武力對付墨西哥投票者三百七十四人反對者僅三十七八上議院亦將投票表决 
　　墨京電烏爾太總統亘言擔保外國僑民之安寜美人亦在其内 
　　墨京電墨西哥外交總張宣稱墨國官軍並未侮辱美國國旗美國何得强令鳴炮謝罪且墨西哥對於無礙國體各事都己承認可謂盡情盡理深望國民勿行排美舉動云 
　　巨耶萊電墨西哥叛軍復命進攻台姆闢柯欲結好美人 
[公電]  
　　福建禁運印土入口電各報館鑒閩省巳定五月一日實行禁運印土入口福建去毒社 
要聞一 
[江西之敎育行政（本報旅行記者抱一）]  
　　余謂江西人民之報福勝於安徽多多敎育其一也 
　　江西省敎育費現歲支三十九萬圓有奇省立之學校爲法政専門爲農林専門爲甲種工業各一所師範與中學合設一所女子師範一所均在省城此外師範贛南寜一校設於贛縣撫州一校設於臨川鵝湖一校設於鉛山之鵝湖向以基本産息或就地籌欵充用勢將不支現敎育司議攺省立代用由省行政長官直接管理酌量補助俾事擴充中學則舊由府立十三校現司議攺爲省立合省城原有一校併成入校其地點如下 
　　第一中學　南昌 
　　第二中學　九江 
　　第三中學　贛州 
　　第四中學　饒州 
　　第五中學　吉安 
　　第六中學　撫州 
　　第七中學　臨江 
　　第八中學　寗都 
攺省立後其費由省支給以各縣丁漕附稅除　五成辦地方學務三成辦學務外之地方事務由省提二成充中學經費計畫甫定尚未執行别有高等師範一校以國家費開支現設英語部歷史部物理化學部數學物理部博物部每部一班部令辦至民國五年現有學生畢業爲止省城小學則大都支省費稱省立焉 
　　各地方敎育經費規定以附稅十之七充用江西地丁額一百五十餘萬兩每兩折征錢三千文加附稅三百文漕米額六十五萬餘石每石征錢四千文加附稅四百文贛錢極賤依此計纂七成僅合銀四十萬圓微聞此十分七之學費大半己充他用伹不若皖省之悉數充他用耳至小學校數堂當去年事變未發以前全省約四千所一經變故停閉不省微聞存半數而己 
法政學校當最盛時省内外私立學校蜂起學生合計數千人今所存者省立一所私立二所均在省城外此無有學合計千人耳然視他種學校猶不爲少 
[二次大借欵之雙方籌備觀]  
　　債權分配之會議五國銀圑於十六號下午在匯豐開第二次會議熙禮爾實相寺小田切等均列席熙云自三號與財政部談話後彼此以私誼通函數次中政府但願無嚴格之條件提出卽磋商至於用途仍擬列政費五百萬磅小田切云好在中政府並非正式要求可不置論今應議者决定各國對於二千五百萬磅之支配額一可籌集二以債權之位置而定决議權英使主張照第一次借欵分擔各國因現時金融不同遂未决議 
　　倫敦銀圑之内情外交部接駐英代表劉玉麟財政員陳錦濤等電稱元日（十三日）倫敦銀圑會議照中國提出之總額全體表決於本年内擔任設法至於抵押以丹恩報告爲準玉麟等旋訪資本家據云銀圑因丹恩報告鹽關稅雖有盈餘數難稽考地丁爲人民反對最好以新稅作抵查銀圑所議與前次條件頗有異點愚見尙須正式磋商請示遵孫總長當交財政部核復矣 
　　幣制起草之着手二次大借欵之成立與否收回紙幣之方法有密切關係連日幣制制用兩局與財政當道討論多次己由幣制局着手起草兹探誌如下（一）電令各省將發出紙幣詳細呈報（一）紙幣指前清鈔票軍用手票臨時債票而言國立銀行之紙幣不在此限（一）收回方法先從通商大埠着手（一）分五期收清總數决定再分配每年收回數（一）此項紙幣收回後無論有何緊急不得再發 
 
 
 

Page 3

 
 
　　攺良監制之近情自以監稅收入充第一次善後大借欵擔保品勒用洋員爲顧問後關於監制政府巳决意爲積極之整頓惟因鹽務顧問丹恩對於中國鹽政主張廢除岸引採用自由敗賣制而各連商羣起反對迭向政府陳情致鹽　攺訂至今尚無結果張岱杉署長日前商之周總長以攺良中國鹽制固不可不參用新法而舊來之習慣亦思有以消納之宜斟酌於新舊之間採折衷制度以胡逐漸攺良進步然規定此制度似當博採與情徴求現勢决定在京中開一全國鹽務會議飭各鹽區酌派熟悉鹽務之代表數人來京定期開會聞昨己分電各鹽區并預定五月中旬爲會期又鹽務破除引岸一事我國鹽商反對甚力日前稽核總所函致財政部以破除引岸關係借欵該鹽商此次反對迹近排外請設法駁正財政部當即訓令各鹽商静候辦理不得過於急躁等語各鹽商對於排外字樣决不認可惟破除引岸一事始終反對云 
察防攺組政區之新辦法 
　　察哈爾何都護爲鞏固邊陲便利行政起見擬將直屬之萬全赤城龍門三縣口外之張北獨石多倫三縣晋屬之興和豐鎭甯遠陶林四縣及察哈爾右翼四旗攺歸察防管轄劃爲特别行政區域一案案經國務會議議决日前何都護特就察防現在地方情形援照熱河現行官廳組織之暫行章程辦法略爲變通擬就察防官廳組織暫行章程十三條呈請中央鹽核經總統批交院部核議兹探其所擬組織法之内容大致係就統所在地設一行政公署除設一總務處外分設六廳（一）内務（三）財政（三）軍政（四）敎育（五）實業（六）蒙旗務處及各廳所設各員名稱（一）秘書（二）廳長（三）廳員（四）技正（五）技士（六）雇員其原有之洋務局卽併入公署内設一交涉専員及佐理通譯等員惟蒙邊理刑舊制與内地情形略有不同仍須參酌辦理勢難驟攺係擬變通辦理於公署設司法籌備専員一人及佐理等員其員額之規定與廳長廳員同至各員薪俸因察防財政本極困難中央刻又無力接濟暫時不能仿照各省現章支給仍以各原衙門局所人員之原數俸薪通盤籌算核其事之繁簡酌量分配 
[浙紹間最近破獲之機關]  
　　専帮昨日（二十號）早九鐘餘督府據軍探密告雲棲小和山等處有靑帮匪首陳大毛小金寳馬福山等在該處組織秘密機關分爲四部城内派帮匪首伍雲霞爲調查軍機主任湖墅派孫錦標爲調查軍機主任江干派樓寳眞爲調查軍機主任一面勾結軍警爲内助一面派史某楊某勾結嘉禾吳興水警並雇定大號快船爲藏身之地約期本月二十五號夜半大舉現己在滬購定快鎗數千枝本月十六七兩日巳運到一千枝來杭等語朱都督據密報後當如令拱埠游擊隊董統領並憲兵隊嚴密訪拿外一面電知第六師警備隊派兵嚴密梭巡並令夏警察廳長轉飭各分署密察各屬巡警並令第六師師長於城站派兵會同檢查凡有形跡可疑及來路不清暑者隨即帶至司今部審訊云 
　　黨人紹興城内日暉橋張永興鐘表店破獲黨人機關己誌昨報兹悉朱都督據探報後即於當晚電復紹興縣知事飭將王鑑庭等五名從速研訊務得確情等語該知事得電後立卽會同軍警各領袖在警務所中秘密嚴訊直至翌晨約歷六七小時之久王等供出當到紹興時先在昌安門外吳融地方種敵勝家中寄庽多日兩日前始移寓於該鐘表店等語檢閱所搜出之各信函中亦多與鍾某有密切關係者遂卽飭派軍警前往吳融鍾某家搜查矣紹興自此案破發後咸疑與前次炸彈案極有閱係人心頗滋驚惶日昨該縣知事又接都督密電謂據寗波蕭知事周旅長電稱黨人准於十五日在甬確定起事寗紹毗連應嚴密防範等語該知事遵卽於各城門加派兵警嚴密盤查另函云紹興日暉橋後街張永興鐘表店破獲黨人機兹曾拿到王鑑庭王鶴陽等諸人在案經薛所長轉送司令部訊辦兹據探報王等均王金發親族其秘密處所各縣鄕鎭强半散布而以嵊縣蒿壩雙鎭羅鎭爲最盛次則尖山臨浦龕山柯橋或假店舖或借廟宇首領均王姓現以第一機關部爲省探所破各附屬亦四散紹司今得報後爲杜絶根株計仍令兵隊營警一律嚴緝 
[美墨交惡記]  
　　美國與墨西哥之交涉波譎雲詭延至今日乃有决裂之勢兩國其終不免以干戈相見乎然外交事務瞬息百變非能豫料也兹將美墨交惡原委撮要紀之於左當爲關心世界大勢者所願聞也 
　　先是墨西哥黨人以奸詐之謀置前任總統瑪特洛將軍於死地美政府大不直之旣而烏爾太乘機躍登總統之位以行狄克推多之制各國政府先後承認之獨美國威爾遜總統以在其有背共和原理不加承認美墨交惡於是乎始時議對於美總統對墨政策褒貶雜出美總統皆置之不顧蓋期事有轉機可使墨西哥永享和平雖見墨西哥黨人殘害外橋約有二十人没毁財産其逹數兆元然仍堅持待時態度不欲輕事干涉此蓋美總統維持和平之苦心也詎意事變疉起忍無可忍故近數日内乃有派海軍艦隊佔據墨西哥各大口岸之計畫　　美政府嘗因墨京大局搖動恐有意外特派某兵艦載運軍火交付美國駐墨代理公使以爲保護使署之用而爲烏爾太所聞下令扣留一面復照會美國代理公使謂美國福特白利斯拘留之墨西哥越界官軍五千名其食住各費墨政府未便認繳蓋以美國尚未承認墨政府故不能作拘留論也據三月十五日華盛頓消息各大員以爲美墨交涉己逹决裂之點然猶得相忍以至今日則以美政府力爭之後旋於二十四日將扣留之軍火發還尚有一事爲美國所大不滿意者則爲取消墨西哥電氣公司之權利是也美人於該公司投資甚巨墨西哥曾負該公司巨欵自烏爾太履任後分毫未付墨政府且欲以收歸官辦恫嚇該公司以期令其繳納兵費該公司置之不理卒被强攫而兩國軍隊復時於邊界互起衝突皆足爲交涉决裂之導綫也 
　　墨西哥立憲黨卽反抗烏爾太之黨也美政府初本傳翼之詎意該黨領袖卡蘭柴將軍近亦以愛的美敦書致美國國務鄕白乃安君謂美政府非經他國請託不得爲墨西哥外僑代鳴不平云云美政府接文大受激刺是則墨西哥兩黨今皆讎視美國矣 
　　據四月十日華盛頓息墨西哥官軍無端拘捕美國水兵一隊事機更急烏兩太總統巳允道歉威爾遜總統要求須向美國國旗鳴炮謝罪鳥不允故美政府乃派艦隊示威於台姆闢柯所謂示威不啻下愛的美敦書也萬一烏爾太總統倔强不服則戰禍將終不能免美政府巳在鈕約等處豫備戰艦十四艘減魚雷艇五艘均於四月士五日晨間駛往墨西哥查墨西哥官軍雖據烏爾太總統自稱共有七萬五千名實則僅約五萬名叛軍之數與此相埒叛軍是否與官軍合拒美國尚爲未決之問題識者頗皆言其未必出此海軍則僅有三等巡洋艦五艘減魚雷艇二艘美國常備軍雖僅有八萬餘名而有善練之民軍十餘萬名海軍則較墨西哥强逾數十们烏爾太總統堅抱維持國體之决心挺立不屈敢與美國爲武力之解决可謂當世强項之第一人矣 
[雜评一（無名）]  
　　鳴呼入魔道矣政府近來所舉措之事葢己入魔道矣我所謂入魔道者非爲世所攻擊之端如解散議會也廢除自治也裁併司法也收縮敎育也濫捕黨人也放縱匪徒也苛加稅賦也濫借外債也凡此種均爲爲財政之困難權力之自守萬不得己之事尚在情理之中者也我所謂入魔道者可己而不己若種種新設之機關若所謂平政院也顧問院也元老院也攺國務院而爲政事堂也廢總理而設國務卿也又所謂祭天也祀孔也考試知事也加優待清室條件於約法中也爲之有何益不爲有何害徒使紛紛擾擾省於彼之財復浪費於此鳴呼蓋入魔道矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[文官懲戒委員會之第一次議决書]  
文官高等懲戒委員會於昨日（十七日）發布議决書二則係月之三日由委員長董康呈議决書委員汪鳳瀛汪　芝余　昌陳懋鼎孫培周宏業余紹宋等連署旋於十五日奉總統批准聞汪瑞闓案亦己議决免官不日發表兹爲分誌黄朱兩案如下 
　　委員長原呈文官高等懲戒委員會委員長董康呈大總統報明議决蘭山觀察使黄家模抗今令不遵光山縣知事朱蔚然潢州縣知事陳揚失守城池付懲戒各案業經審查議决認爲應受懲戒處分除照章函送國務院轉呈核奪呈文云爲議决報告事民國三年二月二二劌日准内務部函送甘肅民政長呈交蘭山觀察使黄家模抗令不遵付懲戒一案又三月四日准河志民政長咨送河南光山縣知事朱蔚然潢川縣知事陳揚脸失守城付懲戒一案均經先後將各該案宗卷及關係文件送會當由委員長指定主任調查員審查報告經全體委員會多數議决認爲黄家模朱蔚然陳揚等三員應受懲戒處分除各案議决書照章函送國務總理呈請大總統核奪外理合繕具議决書先期報告伏乞鈞謹呈 
　　黄家模降等文官高等懲戒委員會第一號議决書如下被付懲戒人黄家模甘肅蘭山觀察使右被付懲戒人抗令不遵一案民國三年二月四據甘肅民政長呈請大總統交付懲戒經本會審議决如左（甲）處分降等私罪（乙）事實甘肅民政長於民國三年一月二十二日委黄英署理蘭山觀察使被付懲戒人黄家模當卽電呈國務院内務部稱所委非人毫無公理請轉呈大總統可否令家模暫緩交卸派員查辦並另委賢員接署篆務又據甘肅民政長電呈大總統及内務部稱黄家模違抗法令握印不交請功勒令交印并交中央高等文官懲戒委員會議虎處奉大總統令支電悉即勒令黄家模交印如再抗即拿解來京審辦該員違抗長官命令握印不交殊屬荒謬應先付懲戒可也旋　甘肅民政長電稱黄家模巳遵於十一日交印（丙）理由此案蘭山觀察使黄家模因民政長員署理該員握印不交電知中央請轉呈暫緩交卸查文官懲戒法草案第二條第二款玷污官吏身分該員經長官令其交卸抗違不遵己屬非是復敢摭詞訐告希圖戀棧實屬行止卑污玷污官吏身分應受第五條第二欵處分特爲議决如右 
　　朱蔚然禠職陳揚免官該會議决書第二號議决書被付懲戒人朱蔚然河南光山縣知事陳揚河南潢川縣知事右被付懲戒人失守城池一案民國三年三月四日據河南民政長咨交懲戒經本會番查議决如左（甲）處分朱蔚然褫職公罪陳揚免官公罪（乙）事實豫匪白狼子之叔白瞎子等大股土匪民國三年二月十一日夜竄至光山縣維時該縣知事朱蔚然赴南鄕距城一百里之新店相驗並巡邊瀕行諄囑巡官張朝棟等督飭警察隊愼守城防是夜羣匪猝集張巡官率警抵禦衆寡不敵據遂失陷朱知事聞警　歸行至中途匪巳入城印信則由朱知事之妻妾抱避北關民宅幸未失落羣匪於十三日我出城竄至潢川該縣知事陳揚　經紙任親督勇隊登城固守旋因身受多傷力不能支匪　乘間入城（丙）理由此案河南光山縣知事朱蔚然潢州縣知事陳揚因賊匪奄至致今縣城先後失守查縣知事懲戒條例並無處分明文按第十條規定所未列羣而事實相等者得受同等之處分本案學寳核與第六條第九欵遺失印信無異自應依該條懲戒該知事朱蔚然據稱因事赴鄕當賊匪竄擾該縣地當鄰近自在戒嚴之中不揆事理之重輕先期公出顯係規避應受第一種第一欵之處分該知事陳揚甫經到任身受多傷尚非抵禦不力情有可原惟守土重寄咎亦難辭應受第一種第二欵處分特爲議决如右 
[陳壁案續誌（二一記者）]  
　　謹按黄貴供詞前後自相矛盾及不合情理者不一面足究令今日本未動搖在初己毫不可信其不可信之點有爲汪律師所巳辨及者兹綜述如下有時稱陳繩在牀被害有時稱由房内抬至院中而後下手被害地點及被害情形何等重要而前後不符若此不可信者一有時稱伊妻於二十九晚一時（卽死者失蹤之時）在上房伺候主人有時謂昨在房中對於同牀共睡之人尚復迷離惝恍何况其他不可信者二又前後口供或云死者被害并無聲息或稱死者並無嚷聲以繩之孔武有力人所共知絶命之時身被數傷何至全無聲息除非黄貴所供六人下手之時巳在陳繩早己絶命之後而後可不可信者三原供有時稱丢了是成升之刀有時稱是自己之刀彼旣在場亦爲同被主使之一人無論刀屬何人兇手决無預先偷刀之必要不可信者四有時稱五人一齊進去巳則并未進房有時稱六人一同進去己身所在場所尚復牴牾他更無論不可信者五有時稱心中恐懼未見實害情形有時稱係躺着斫的若係仰面所斫而陳繩腦後致命之傷更從何來不可信者六又供陳釋唤伊並不告以何事陳繹非口含天憲之人黄貴豈　惟命是聽下手殺人之理若係成人即知拒却若係童昏便當嚇死不可信者七又稱行事之後并無何等商量之語夥伴亦無何等議論凡下僕最當飛短流長本案卷宗内所載陳璧在津傳語謂此後不許繩與五妾說話之一語確否未明而僕役轉相流播認爲大事豈有公共殺人而事後乃無商量乃無議論等之尋常茶舘者然不可信者八至其所供陳繹等五人並己六人性質不似平日之關係不似萬無聯合一致之理别如下述不可信者得九其他若所供殺害場所之窄小與所供殺害事實絶對不能相容另具劉律師崇佐辨護意見書中不另述不可信者十有此十不可信而辦護人晚能舉出反証能明之且有卽在他人口中認爲嫌欵而辨護人反認爲足明其冤者亦復不可枚舉如陳璧自稱待姪不薄他供或稱平日冷淡或稱始厚終薄家庭　係多有難明今卽以向日冷淡斷定之如謂其本年五月由津携全　回　未回京以前宣言不久卽將陳繩逐出故回京　對於陳繩常不滿意繩與伊胞兄弟各函皆言伯父被人讒間常不滿意放伊此在今日亦認爲嫌疑之一然正以彼宣言逐出巳証明無殺之必要此其反証一如黄曾勗供死者箱内尋出一只手鎗兩蒼（卽陳璧）大駡不肖此次不見之後尚復駡他又稱尸發現後雨莟赴東華門外東興樓朋友之約又陳紽供二十四晚看着不對我哭了一點多鐘雨蒼尚向兩客談地畝并未向我談被害的事今藉此以斷定陳璧平日待姪冷淡若躬親主使則以堂情論必彌縫巧飾掩其冷淡之痕故作悲苦之狀以裝點他人耳目惟其自問無他故居然我素蓋天倫道苦在道德上多有難言而心理昭然在法律上足証無罪此其反證二又黄陳氏（陳繩之姐）供稱大爺（即陳璧）見面就駡說登了報了多露臉許是跟野女人跑了可見登報一端在卫璧方引爲痛心不願之事奈何今日反指爲故意裝點之痕此其反證三任順任二逃亡最遠形跡最爲可欵而皆係由璧出費緝獲成升爲被供共犯之一係由陳氏主人告知偵探隊所在而後緝獲董升黄順等則由本宅主人送官果有主使殺人情事何敢緝我兇此其反證四陳璧八月二十九赴津爲勘量地皮等在津之時訪友覓工證跡斑斑可考若果有殺人情事何至敢坦然尋田問舍且聞警報後卽復遄返此其反証五其他汲井見尸實由璧自命蔡茂潑種葡萄所謂阻止其妾任令任順任二打井者事屬無根誠如汪律師所云璧若謀殺其姪顧使疏如廚役小工者知不願使親如數十年之老妾知之對於老妾之使人撈井應一併阻止不應僅阻止二任矣此其反證六有此十不可信與六反證合以上所舉推想之不符情理竊　己足以辨析其冤矣（未完） 
[審查起草中之約法會議觀]  
　　增修約法大綱大體條文巳完全脫稿不日經過大會之表决即可爲手績完竣惟全案中修正文字尚不無待商之處現正在審查起草中兹錄所聞如下 
　　提出報告之預聞增修約法大綱案於十三日約法會議開第七次大會經起草員說明主旨由議長孫毓筠君指定梁士詒王揖唐嚴復等十五人爲審查員交付審查梁王等十五人連日開審查會審查條文之是否妥協文字之是否適宜至十六日業將大體審查完竣復推定許世英朱文劭李榘張其鍠龍建章等五人爲報告書之起草員現正在起草中據聞下星期一日即可報告於審查會以爲開大會畤提出報告云 
　　文字修正之要點約法大綱案增修之内容約分三項有修正者有增加者有删除者修正者即參議院攺爲立法院國務員章攺爲政府章特設國務卿之規定增加者卽顧問院審計院及優待條件等删除者卽第三十三三十四兩條之同意權兹聞刻有多數人主張於國務院攺爲政府以政府字樣範圍太廣似己包括司法立法在内擬攺府爲行政字樣於顧問院之名稱擬攺爲參政院至删除三十二四兩條其任命國務院及普通條約同意權固可删除惟對於締結媾和等條約之分際如有變更領土增重國民負擔則尚不無疑義以上諸要點於開大會時文字之修正大約尚須費一番之斟酌云 
　　機關消滅之時期約法會議旣以增修約法爲主要職務則約法修竣時該會議己無長久存在之必要惟所謂附屬於約法之重要法案若國會組織法若參政院組織法等案自當陸續提交該會議决參政院組織法議决後政府擬卽趕速着手組織一俟參政院成立該會當然歸於消滅由是觀之該會閉會時期勢必在參政院成立以後云 
[英國將裁减京津問之駐軍]  
　　前自俄人倡始撤回駐華兵隊各　間意見未能一致英國隨後亦表同意因有撤退駐華軍隊之議現聞駐京英使己奉本國政府訓令調回駐京津衛隊印度兵第二十四五六三中隊據云非全數撤退乃係裁駐華衛隊之一部云 
[英人要求川礦之駁覆]  
曩中美合辦延熱煤　合同訂結後註京英公使曾照會中國政府要求中英合辦川省礦業其理由以中美合辦煤油礦若果如該合同條文之規定僅以開採中國全國煤油獨占權與美國與馬凱條約不免衝突且據南京條約山西河南四川等之礦山開採權爲英國之所有該礦山開採權中果不含有煤油礦乎若含有煤油鑛與該條約果不衝突乎英國爲機會均等對於四川全省之礦山開採權擬仿照中美合辦煤油礦之性質與中國政府訂結合同云云刻聞政府對於此要求己爲拒駁並將關於中美合辦煤油合同詳爲適當之解釋及說明於昨日（十七）備文答覆英公使矣 
[稽徕勲局緩撤原因]  
　　臨時稽勲局早經總統命令裁撤而該局因所造勲册一時未能竣事遂聲明展期至三月方能取消迺近己届期又未實行探其原因則係因經費問題緣該局日前曾有文致財政部請撥解散經費一萬五千元係本局兩月司員薪俸及去歲墊出各欵都中以財政支絀僅撥八千元刻該局以此項經費均係實報實銷若不照數撥發萬難解散特核實數故於昨日（十七）再行行文財政部請再績撥五千四百元以便即日解散尚未悉財政部如何答覆也 
[關於勦狼之近訊]  
　　贛軍之出發南昌衛戍司令官張敬堯奉命督率混成十一旅官兵赴潼關剿狼匪業領餉糈現洋一十萬元定於四月十六日出發是日午前七時各公司預備小輪九艘將拖船支配停妥八時二十一　及補充隊警備隊憲兵營商圑警察保安隊貧兒小學校均列隊歡送自旅部頭門起直至章外滕王閣爲止一路旌旗蔽日鼓聲震耳紳商各界均鵠立碼頭以備歡送九鐘十五分張旅長禮服登輪侍衛　擁沿街圍觀者萬頭攢動其座船則祥昌公司之祥雲輪船也登輪後汽笛聲登時向下水開駛船甫雖岸而第六師師長馬繼增親臨碼頭致送然己不及惟有披此拱手表意而己嗣馬師長派入探聽因本日風力適大不便開船遂至祥昌公司躉船相待十時祥雲輪船停泊於公司碼頭張旅長以船艙窄小請馬師長至祥昌公司話别十一時各輪船公司及商務總會全體會董均備讌於福康公司爲張旅長祖飥餞十二時張旅長復乘輿人城　見都督呈請指授方略並懇再籌餉糈現洋一十萬元以利遄往至午後三時始行回輪休息准備次晨成行 
　　陜軍之近情自白匪竄入陜西境内沿途搶掠居名受害者指不勝屈咋據西安來電略謂十二日有多數匪徒聚集於醴泉縣附近地方適爲同州府開來之官軍禦退該軍官約計三千名係陳某率領爲陜軍中之最稱精勇者迨匪徒散後該官軍即於翌日由西安抜隊起程軍容整肅鎗械精利觀者稱贊　己雖當時交戰詳情難於探該惟該敵軍大都以搶掠爲事一逢官軍卽行逃散計是役匪徒死者數百人官軍獲有快鎗一百餘枝云又一電云乾州現在亦有匪徒闖入境内住民多被其蹂𨈆如肯厚給銀錢尚可免搶掠之禍若與之抗拒則難逃其殘害據鄰近各村報告鄕民受傷者頗不乏人現均運入醫治敎會醫士多人己往　縣盩屋各處醫治傷民並聞乾州西北約十五里之唐皇婈附近地方亦有匪徒盤踞該處北山之麓甘督張廣建現派軍隊五千名駐紥鳳翔府邠州各要隘以杜西竄昨日（十七）復由西安府派出五千精兵開往乾州該兵士軍裝齊備紀律嚴明頗受各界之歡迎且聞日内各虔尚有續到之軍隊約計一萬二千人至於東西各路業經開來之軍隊西安府商賈現亦極表歡迎三原縣刻下甚安謐西安府亦屬平靖大勢頗有轉機云 
[鄂省又捕獲大批黨人]  
　　武漢向稱黨人淵藪無旬日不破機關兹聞都督府所派駐漢總稽查處劉有才又探得漢口寳善堂附近有黨人胡漢廷等密設棧關勾結士匪特禀告杜鎭守使於十六日夜十二句鐘派軍隊偕往圍抄將胡及同黨之汪承雲等數人孥獲解訊抄得証扭不少並供出鄂省平湖門亦有機關一處又省垣雄楚樓女子中學校内女生亦有同黨遂錄供轉呈段者督並將各犯連夜解省段督卽飭發軍法處嚴行訊辦一面命軍警分途往抄平湖門機關及捕拏女子中學生旋由軍警在平湖門捕得二十餘人在女中學捕得女生五人連漢口所獲共有三十餘人皆交軍法處訊辦誠近今之大獄也又漢口破獲該機關之後鎭守使杜錫釣警察廳長周際雲恐該黨餘孽擾害地方秩序特連日下令戒嚴每夜必派軍警多名在各街巷嚴密稽查省垣各城門亦於十六日起每日薄暮卽閉無論何人閉城後不准也入江中小划夜間亦不准載客行駛如此戒嚴諒猶有黨人伏匿其間尚未他竄云 
[湖北關家營慘殺路員案]  
　　鐵路委員勘路線地方人民屢屢仇視舊歲伴月山殺斃數命案尚未了結乃四月七號關家營（鍾祥屬）又有聚衆慘殺路員之事起事之由尚無一定消息有謂係打樁在墳上及踐踏禾苗而起省有謂係入室强姦而起者因當地適在演戲一時聚集數百人戈矛蔽日當場殺傷八人死一人（所傷入人中昨日又死二人）幸有護路馬隊趕至未致全體受害宜城鍾祥兩知事星夜馳往拿住多人然皆非正犯現在該地横直二十餘里内十室九空即有人亦係老弱殘疾而己測量隊刻己撤回安陸候案辦定後方能再測總之此事一起在路局則廢時傷財在地方則流離失業固由民氣不開而測量人之仗勢擾民測量員取締無方又皆客籍不諳土民風俗有以釀之可斷言也 
[大冶廠開辦之預料]  
　　大治水泥廠現仍借天津法商保商銀行之銀繼續開辦吕省長前日己派實業司技正段大成前往啓封點交保商代表接收聞借欵客銀一百四十萬兩實交九二周年六釐息期限二十五年攤還前五年只付息至第六年起本息攤付查該廠每日能出泥八百餘桶一年除休假日不計工作三百日計算約可出泥二十五萬餘桶每桶連工資計算約須成本銀一兩七錢内外躉售每桶約三兩七錢左右零賣價銀四兩上下平均計算每桶可得盈餘二兩欺全年利益必在五十萬金之上所以鄂人苦爭不甘讓之外人也現若經理宜該借欵不難攤還惟保商有坐分餘利二成之利益各股東不甚滿意云 
[贛省之關於黨人嫌疑者]  
　　吳木蘭軍事裁判贛垣警廳拿獲吳木蘭女士提案訊供呈請都督　長核辦一案迭紀本報現聞該廳於四月十六號奉到戚省長指令云内務司案呈據該廳長呈請擬將吳木蘭解回寄籍臨川縣取具連環妥保嚴加管朿抑或發交軍法處訊辦等情至署查吳木蘭旣與肥亂黨跡涉嫌疑現准者督來函業己會銜交軍事裁判所訊辦矣仰卽知照供摺存此令 
　　曾爕元被捕情形萬載人曾爕元與其鄕人謝力由京來省經警察廳檢查見隨身有陸部護照載有總統府諮議官胡謙陸軍軍需官曾爕元等字樣各情己見報紙兹聞曾自經警廳檢查後卽暫寓於關馬祠之天福客棧内警廳卽於是日派探二名赴該棧駐宿出則跟蹤入則共語以探其行止而　廳長細玩護照字跡以陸軍軍需官曾爕元等字與總統府諮議官胡謙等字殊屬不符特回明都督電詢陸軍部頃部電謂第六十一號護照祇有總統府諮議官胡謙並無曾爕元名字飭速查明等語都督得電後卽令警察廳將曾爕元傳廳訊辦現巳將曾謝二人及軍刀軍服等物一併解廳候訊矣 
 
 
 

Page 7

 
 
地方通信 
[鎭江]  
　　出品陳賽之預備江蘇籌辦巴拿馬出品協會事務所早巳成立所有丹徒縣所　出品事宜應即直接與事務所接洽兹聞鎭地預備陳賽之指定品如陳恒順曹生茂等號製造之江綢縑絲官紗三種及于禮氏洋燭和茂洗衣塊皂等物他如陳醋百花香料銅錢絲繭晚稻米土布等亦與其列均經詞查員協商該縣分　加意徴集一俟徴有成數卽行呈報云 
　　自治捐欵照徴之布告日前丹徒縣劉知事發貼通告略云所有前城廂市公所原收各項捐欵租息應仍歸公益事務所董事繼績　收以資公有各捐户租户人等務各赴該會事務所一律照舊輸完倘敢阻撓抗違定不提案分别押追 
[揚州]  
　　兩嫌疑人己釋第七十六混成旅密探王廷臣前　張旅長令拿獲黨人史俊所供出之蕭旅臻一名解一旅部當即委派執汰寫研訊現因蕭係嫌疑犯從寛准其覓保業於昨日釋放又李家橋鄕約韓雙林前因受黨　誣牽由混成旅長張仁奎派探拘捕來城會縣訊辦現因該處紳士多人來城禀稱該鄕實無黨人機關及私收鎗械情事昨特與縣知事會商將韓釋放矣 
　　請　審檢廳之提議省議員朱子眞等以江都審檢廳成立以來所有盗賊案件往往遷延時日不爲理結甚至原被告因違法被拘久久不釋種種不合民情曾經議員等在省將各　臚陳未蒙批准現該議員等復發起開會電省請將該廳裁撤不日卽將發表 
[長沙]  
　　湘省整理金融再誌湘省商業以現在銀根緊逼一時無從挪用大有相繼倒塌之虞湯督見此情形特令飭湖南銀行暫行發放票幣銀六十萬兩交由商務總會承領轉借殷實商家並令暫不收回以便流通市面聞該銀行巳於口前發出四十餘萬兩俟半月後再發二十萬兩惟商務總會尚未向銀行承領不識其中有何窒碍也 
　　商務總會前奉湯督令飭將維持市面金融辦法詳細審籌妥議具復等因聞該會己於上月三十一號備文呈復其大要謂市票收回人民稱便惟湖南習慣交易槪用銀盤自現銀時乏遂恃銀票然湖南銀行之紙幣僅供行政經費與商人無甚關係惟實業礦業兩銀行専供商人需要市面全恃爲金融活潑機關自該南行歸併銀根因而驟緊加以湖南銀行發行銀元銅元兩種紙票旣不能兌說又不能隨時按價折銀而銀票又紙收入而不放出谊商外人又悉握該行銀票坐待兌垷以致市而周轉無資商務損失無虚千萬查今年高橋一帶以銀根緊　幾無承辦茶業之人木業礦業率多停辦將來商業之狀况　可想見　此情形非規復實業礦業兩銀行不可並請以該兩行原存銀票酌量發行仍准商人以　産不動産直接抵押以資流通並　飭湖南銀行得以銀元銅元票幣一律按價折銀各商到期之欵准予通　展　則商困可立紓矣至兌現一節請俟别議辦法另文呈報云 
　南銀行近來加印之錢票不下數百萬串以爲收回銀票之抵　　　無從用出前己派人裝運二百萬串往赴漢口以兜攬荼商之生意　祇售去八十萬串現因茶業己經開市茶商因銀根　　周轉不靈昨又派員裝運錢票二百萬串分赴安化桃源高　等　擇其殷實可靠之茶號酌量放借一則推廣錢票之發行一則接濟茶商之艱窘以期公私交益云 
[安慶]  
　　馬師長仍返六安馬師長聯甲由六安回抵舒城後木擬卽行返省詎六安地方近日忽又有宵小暴勵之謠經該縣士紳赶赴舒城换留以故馬師長仍舊拔隊赴六暫行駐紮云 
　　騐契僱員舞獘定罪前蕪湖縣驗契僱員王復五因騐契　獘一案由前蕪湖知事余碩平送省由執法處訊辦現該處巳訊明王之舞獘處不在大頭小尾亦不在票根解欵惟騎縫有二紙數目塡訛廢懲治以五年監禁之罪昨己發交本縣遞解回籍矣　　商輪拖船過險日昨十七號有江華商輪下水施帶紅船一隻由漢赴申行經東流屬之黄石磯境風濤陡湧黑霧迷天舵工失愼紅船頓遭覆没船内男女共四十餘人并一切衣箱什物盡付東流亦云慘矣 
　　皖垣又鎗斃三犯十八號晚七句鐘時都督府忽提出犯人三名赴北門外鎗斃當由衛隊李翰卿營長執刑惟聞三犯均着軍服究係何罪何人尚未探悉也 
[杭州]  
　　兩都督高會烟霞洞十九日午前十時朱都督帶同衛隊十六名乘籐輿出錢塘門至西湖烟霞洞宴請前浙督湯蟄仙在座者有浙路理事王湘泉軍府秘書黄啺笙等宴畢復泛舟游放鶴亭三潭印月等處迨鐘鳴四下時始各乘輿回城 
　　鄕民摀毁縣署之駭聞餘杭南鄕人民違令迎賽東嶽　　日（十八）汪知事親自帶同行政警察前往拿獲楊正大及鄕警貝永興二人旋經某君緩頰故次日開庭一訊將楊釋放貝還押詎南鄕人民竟遍發傳單聚集數百人在嶽廟取齊五時許擁入縣署地痞流氓夾雜其間亦數百人從而往觀者千餘人遂將審判庭各科辦公室暨知事帮審員臥室盡行摀毁（所存者只前審檢所收發處而己）案卷錢糧執照狼藉滿地幸監獄得防營張哨長鎭南守護未被攔入後由經征員沈君調處將衣箱發還始得退出旋又擁入經汪紳季華（南鄕自治季治委員）切實勸導并將貝永興保出遂散不料汪紳行後衆人又復要求知事出立筆據寫明署中什物係法警摀毁惟知事及各科人員早己避出故紛紛擾擾尚未有結束此十九號下午九時事也 
[廣東]  
　　飛行機渡海之先聲華人飛機師譚根曾在小吕宋演試多次人多讚歎聞譚擬於未離吕埠之前再行試演一次由吕埠駕機飛渡中國海道以逹香港日前譚曾親至吕埠布歷天報館向執事人詳言飛渡中海之計盡且曰吾將飛渡中海一次然後他往料此程途飛渡不難前日吾見神甫阿路奇君談及天時之事阿君允爲預早三日推驗天氣果爾吾料不難越此重洋以吾所聞桑駕飛機於此時候飛越中海最爲　宜倘吾之司理員烏文君允吾所陳則吾於此兩三星期内即可演試越海之抜查由吕埠至香港約六百四十咪里之遙約　八點鐘即可由吕到港現吾所配置之飛機停留空中　可及八點鐘之久惟爲穏固計吾將取用我之新造法國電機彼新電機指日可以運至吕埠若用此新機吾可以停留空中至十六點鐘之久吾意於朝八點鐘由小吕宋起程即日下午四點鐘卽可抵香港左右云云 
　　宣布嚴懲余帮憲之原委龍都督布告云案准上海鎭守使鄭電開有亂黨科帮憲係贛省李烈鈞倡亂時助　要犯現聞逃匿至粤請密行拿辦當經密飭軍隊拿獲復經電知鄭鎭守使及江西李都督商詢辦法去後兹據李都督電　余逆邦憲當贛省李烈鈞倡亂時充任水巡僞副監助戰湖口道國軍　敗竄擾景德河口等鎭一帶與僞旅長方聲濤余啓昌余維瀋嚴彝等率領亂兵威索商店銀洋搶刧典當挾資逃逸通緝未獲兹報就擒查該逆惡跡昭著罪無可　長途解送疎脫堪虞請由尊處嚴辦以昭炯戒等由本都督飭提審訊供情相符查該逆罪惡昭著法不容寛應即按照軍法就地鎗斃以照炯戒 
[四川]  
　　新製氣球請試騐江北縣人熊　堂在渝製成氣球請周鎭守使試騐聞周氏擬在南紀門外珊瑚壩試驗後如果適用再行呈請都督核奪按川省前年曾有人製成一具因試驗時跌斃一人送以中輟今得熊君繼之可爲酉蜀飛行界之光矣 
　　蟄江敎匪巳静墊江縣王知事外出有會匪以紅燈爲名糾集數百人希圖擾亂撲城當經警圑合力驅逐知事聞報　署拿獲數人正法重慶鎭守使接電後復電令駐長壽縣之軍隊前往鎭攝現己安靜如堂矣 
　　巴中烟民之暴横巴申縣舊名巴州屬地縱横五六百里轄境一百餘所可謂遼 
　　産罌粟現雖禁令屢頒而歷來知事又多畏事敷衍故烟毒至今未絶近日該縣新任張知事委警務長劉自强帶隊下鄕巡查烟苗行至上四鄕城隍廟地方巳聞該處聚有一千餘人預備抗拒復前行至小寨子果見紅旗並差鎗聲隆隆劉君帶隊不多知難抵敵亦向天放鎗一排該匪猶麕聚不散惟兩下俱不敢逼近旋拿獲匪探鄧元武一名訊問據稱係此處苟思喜所爲令渠偵探等語當將元武帶回縣城知　則仍擬前往解散不知該匪等能退讓否也 
雜評二（默） 
[新式政府雜論]  
　　其一内閣攺制而有易名政府之議今又有人擬攺爲行政者謂政府二字包含甚大宜行政與立法司法分清也國務院裁撤而有易名政事堂之議今又有人擬攺爲政務堂者謂政事二字太混該堂但行政務而不任中務也諸君於名稱之研究可謂詳矣然今日所急待解决者不惟其名而惟其實試問此後行政與政府果有劃然分清否耶政務與政事果有若何之區别耶斷焉何爲 
　　其二說者謂前之内閣所以短命者對内有財政上之困難對外有議會政黨之掣肘此二者爲倒問之大原因也今財政責任己由總統自負議會政黨巳盡取消二者之障礰去矣此後徐世昌氏之所組織殆將易短命爲長命乎而論者又謂當此爭權攘利之際某派某派慾壑無厭此種因難又爲前内閣所無徐氏果有能力以定之乎吾謂此亦無虚蓋今後旣攺爲總統制之内閣則有總統負其責徐氏不過有國務卿之各耳有名無實之國務卿命運又何待論耶 
　　其三前此熊内閣之大政方針雖即打消而其文則己傳誦矣今徐氏之大政方針宣言書亦巳窺見一班比而論之熊氏之方針進取者也徐氏之方針退守者也進取則容有不合於時勢通守則事事應時勢而爲之如於司法則主裁併敎育則主飾縮無不悉合於今日之情形吾故謂徐氏方針不愧投時利器將來贊許而推重之者不更遠勝於熊氏之文章耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[調查户口之準則]  
　　内地調查户口編訂門牌各警署己着手進行兹將滬南警察分廳規定清查户口調查單使用法十則節錄如左 
　　（一）清查時由各區署長員派調查長警將調查單依本區路線分别幹支路按門牌號數挨户分發並囑各户主自行依單塡冩約日取回（由調查者約日往取非由各户主自約） 
　　（二）分發調查單時照住户舖户合户各單分别發給 
　　（三）如遇一户而住居二姓以上者每姓分單一紙（姓雖同而各立門户者卽照各户論） 
　　（四）調查時務須注意該户狀况於收回調查單時作一暗記以便分别清查 
　　（五）届往收日期由原調查長警往收倘該户主尚未塡就或不能塡冩者即由調查人詢明代爲塡冩 
　　（六）往收調查單時如訪户己遺失或塡悮得以再給一紙當即塡就帶回 
　　（七）往收時如遇該户將調查單掯不塡繳調查人務須婉言勸導臨時詢明各節另單塡冩帶回或有問而不答詢諸其隣可也（惟遇此等情事尤須格外留意） 
　　（八）往收各項調查單時卽給一調查證與該户主以爲調查之證 
　　（九）調查單收回後依本區規定路線門牌挨次分路彚訂繳局以便錄入登記簿（如遇空屋照該屋門牌號數塡寫一紙編入） 
　　（十）調查單收回彚訂後各區署自行抄錄一份以便查考 
[黨人急待資遣]  
　　上海鎭守使鄭汝成前因流落上海租界之黨人恐其擾亂治安商准江蘇馮都督派委章駕時朱先志杜准川三君經辦招撫資遣回籍當經章君等議定辦法呈請馮都督撥欵辦理在案兹鄭鎭守使因旅滬黨人自開辦招無以來報名愿受資遣者巳逹一千數百名之多而都督府迄無的欵指發致未遣散現在謠言日盛謂有黨人自東洋紛紛來滬圖謀三次革命該黨人等寄滬日久生計艱難倘被勾誘爲患殊匪淺鮮前日特會同章君等密電馮都督請卽設法籌欵早爲招撫以消隠患而朱先志君則聞有呈請辭職以卸仔肩之說云 
[井陘礦務局請查炸藥護照]  
上海鎭守使鄭汝成君昨接天津警察廳函開中華民國三年四月十二日據井陘礦務局總辦劉垣函稱本月四號由行政公署發給井陘礦局公文一件内有起運炸藥護照一紙因公署收發錯誤將該公文郵寄井陘縣鑛廠至九號寄回拆視止有公文並無護照彼時尚疑公署發文時將護照遺落未曾加入當即往公署面詢並查閱公署送郵底册以該件重量較之確有護照在内並未遺落在署再四思維必有黨人拆取爲轉運購買之計事關重要特此密陳早作防範是爲至盼等情據此除通今各署隊一體嚴查外爲此函請查照轉飭嚴密偵察如有持井陘礦務局護照及起運炸藥護照一併暫爲扣留電知本廳以便證明是否此次所失護照再定行止俾免落於匪人之手遺患無窮實紉公誼等因現鎭守使己通知滬上運警各機關並海關施監督查照矣 
[南市捕獲黨人餘聞]  
　　請獎之預備上海鄭鎭守使以黨人畢良臣胡子明等之機關係由駐防製造局第七旅司令部馬弁李文龍吳元甲吕少文朱國文崔振家任立成孫殿魁王福等八員設法破獲誠爲地方之幸亟應呈請核獎以資鼓勵昨特面令旅長臧和齋飭將該八員履歷造册送署以便會同第四師楊師長呈報陸軍部請獎 
　　烟妓之省釋畢良臣案内之烟妓許月紅業經鄭鎭守使派員查明確係由畢向花烟間租來别無關係業於昨午將該妓發交滬南警察廳覓保省釋以免拖累 
[搶刦與嚇詐之牽涉]  
　　巳故前清江寗藩司胡稼神禎之子胡老四因被己獲糾搶無錫保滋公典等之盜匪顧廷魁（卽周占元）在捕房供認糾搶辛家花園附近胡之異母弟胡老八（即胡金聲）家牽涉由捕拘案押候核奪在案昨晨由捕將胡及盜匪顧廷魁（即周占元）劉耀林（即劉耀友）傳友田（即傳玉田）黄德岐（卽孫長發）金裕生李惠堂林潤九潘金生及婦人莊吳氏等一併解至公共公廨原告胡金聲及無錫來警吳正有並胡之代表律師均到堂候示先由三十二號西探將胡老四及盜匪顧廷魁帶案禀稱被告胡老四係由顧廷魁供出於上禮拜五在新閘路拘獲當時並無言語祇云因見各報登載本欲投案聲明云云然胡於未拘之前曾邀一人至福建路機關部云捕房所獲之盜犯顧廷魁係在姘婦處相識之好友山東家中頗有財産名望亦好决非盜匪至於捕房吊出之贓係在我姘婦處取去並非盜贓我須設法挽回云云可見胡與顧係知交且有通譜書足以証明二人之交情應請訊究繼據原告胡金聲上堂供稱庽居新閘西首退而司脫路二十四號洋房被刧時我不在家故當時情形以及盗匪來蹤去迹均未知悉供至此即由西探將嵌寳金戒玉杯及烟燈罩各一件給看並間是否原贓答稱是（按據西探禀胡前在捕房曾不承認）供畢退下中西官即先向顧廷魁（即周占元）諭曰今先研訊糾搶胡金聲家一案將爾在捕房所供宣讀爾聽如有不符之處爾儘可指出諭畢卽由繙譯當堂將顧在捕房供認糾搶胡金聲家並牽涉胡老四各節宣讀一遍繼復將顧在捕房續供之曾由胡老四起意欲嚇嚇詐退而司路三號洋房韓太太鉅欵故由故十二歲之子胡炳泉將韓太太之八歲男孩騙出匿於义袋角江北草棚内由韓姓尋出因不遂所欲復由自稱革命黨之辛老三製造炸彈一枚藏於橘子籃内並書一恐嚇之信僞稱丁宅送往交由管門印人遞進後因所製之炸彈無效復由辛將另一炸彈交與張阿三至韓太太住宅隔牆抛入炸聲甚烈等語宣讀一遍堂上即問顧此供爾承認否答稱承認堂上復問此項供詞爾是否實在抑係誣扳現在可另有聲說否答稱搶刧胡老八家實由胡老四再三紏合前往並無虚揑之詞至我在捕房復供出誘匿韓姓小孩希圖勒贖各節我因自知己犯死罪故一併供出留些聲名並不希望將胡逮案卽呈堂之通　書係胡親筆今日堂上弟兄們甚多可請傳訊堂上即將通譜書交胡閱看胡稱此事全無影響實遭誣攀請察復據西探禀稱第二案被告旣經承　捕房應卽着手調查今韓姓尚未到案應請另行訂訊堂上復向顧詰稱無錫之案爾是否承認顧供我在申並未離開何能至彼處犯案請察聶襄讞與美領畢君會商之下判分别還押候再訂期復訊 
[研訊大帮强盜]  
　　揚州人張三何海雲吕林王大六子廖二（即廖者貴）王大（卽三德榮）王三（卽王文道）張正六仇益壽李三（即李懐希）杭桂亭任德富張長寛李友山等十四人曾與在逃之盜首陳老虎及盜黨大五子老杷子小福仔（卽皮匠福子）等先後持械夥刧婦人方顧氏莊錢氏並馬霍路楊王氏梅白格路季劉氏 
刧女子沈林弟金圈分贓逃匿經匯四捕房華探目楊掌生偵知先將張三緝獲詰知該匪等匿迹之處禀奉捕頭飭令協同華探鍾星南西探祁文司在新閘路人和園老虎灶茶館樓上並先後備文前往揚州移提將何海雲等各匪並盜首陳第虎之姘婦陳李氏以及婦人苗李氏（卽苗二）王氏劉氏王顧氏朱顧氏等共男婦二十人一再解送公共公堂訊問因原告未齊判令分别押候復訊並因原告楊王氏等迭次臨訊不至出票飭傳在案前日午後由捕傳齊各原告將男婦一干人犯解請研究先由各原告相繼上堂証明當時被刦情形楊王氏等因公堂以其藐視不到出單飭傳故延律師到堂代辯請究繼由捕房牛門律師將張三何海云等在捕房供認先後搶刧情形之供單逐一當堂宣讀旋經孫襄讞與英哲副領事研訊至六句鐘因時己晏判仍分别還押候再訂期復訊核辦並諭原告楊王氏等曰爾等當時旣被嚇不敢聲張又不立時鳴捕或投報捕房迨至捕房報告則己距被刧之時有二三小時之久致使匪徒遠颺不及追捕致費許多偵緝之手續及今匪己捕獲又復屢次臨訊不到實屬藐視公堂姑念均係女流着楊王氏罰洋五元以示儆戒 
[協緝僞造鈔票之主要]  
　　淞滬水陸警察署偵探婁子雲曾於三月三十一號在海門查獲僞造鈔票之田仲春一名解滬後送交滬南分廳訊得田實係日本人原名與那嶺崇義當電韓省長將該犯解交日本領事館核辦在案兹閘北徐廳長因奉省長訓令以該日人供係徐金堂介紹與楊體乾僱往海門先在股東陳康生家造成大清銀行五元紙幣三百張因顔色不符燬去後又爲造交通十元鈔票尙未完工云云現陳等旣均在逃着卽嚴緝究辦等因故徐廳長立卽分令所屬各署嚴飭警探一體協緝務獲解究 
[維持九畝地市塲之請求]  
　　上海南商會昨呈韓省長及上海鎭守使縣知事並各官廳文云爲轉請事九畝地開明公司市屋劇場陡遭火燬一案接據該鄰近衆商振市第一樓公和泰周五常堂餘記公司源和莊信康稻香村華昌復興大境園畢肖樓元大豐順鏞昌同鑫等十五户聯名蓋章公啓竊商等因見九畝地新闢商場造端宏大商業發逹瞬息可期是以急起直追不數月間店舖林立人烟稠密頓易舊觀更賴官廳保護周至商情異常感奮種種現象皆起點於開明公司購地特建之新舞臺登高一呼直與各店舖有連帶　係詎料本月八日清晨五時一刻該舞臺右首魁陽樓酒館忽然火起烈燄飛騰不半時而竟將開明公司市場新舞臺全座同付刧灰不特被災者不堪設想商等亦傷心慘目後顧茫茫該公司若不恢復重張必致同歸於盡商念商等資本大率羅掘而來計自預定店屋守候落成以及置備裝潢耗費不貲而目的所在遽遭浩刧勢成騎虎殃等池魚蓋開明公司迫於經濟舞臺無恢復之日非獨九畝地全部商業生機盡絶并恐外人乘虚而入關係尤非淺鮮貴會領袖羣商爲取合詞呼籲務求轉請各級官廳合力維持俾該舞臺捲土重來再接再厲庶商等有來蘇之望地方蒙再造之庥無任迫切環叩待命并據開明公司新舞臺略陳敝公司在九畝地地方購置地産建屋召以興市廛尤以建築新舞臺戲園爲提倡繁盛之初步竭力經營於本年陰曆元旦開幕市面氣象頓易舊觀不料四月八號卽陰曆三月十三日早五鐘一刻鄰户魁暘樓酒館忽然起火勢旣猛烈又值西北風狂舞臺在東南不半時灰燼成立時僅兩月餘損失十餘萬運促災巨影響所及非僅公司之不幸也除被災情形呈報各級官廳外一面由公司股東集議繼續進行當此創巨痛深能力薄弱無容諱言合具損失清單呈乞貴商會轉請各官廳維持救濟俾得重組而利前途實紉公誼各等情到會披閱一過惋惜久之查九畝地新闢商場接壤租界開明公司之繼續與否實與該處地利商業有連帶之關係接准前因相應據情轉請應如何協助進行之處乞卽核示飭遵是所企盼 
[内地電燈公司股東會紀要]  
　　四月二十號内地電燈公司開全體股東會到會股東共有四千五百五十四權己逾五分之二因即振鈴開會公推莫子經君爲臨時會長首由總理陸伯鴻君報告營業情形及癸丑年賬略通過修改章程提議向電車公司購用電流等事畢即更舉董事監察人分兩次投票莫子經君得三千七百十權吳懷疚君得三千零十五權顧馨一君得二千九百三十一權王沽生君得二千七百五十二權郁屏翰君得二千四百四十九權沈志賢君得一千八百九十二權葉鴻英君得一千八百三十七權當選爲董事沈梅伯君得一千四百二十八權李詠裳君向九百四十八權當選爲監察人選畢又議癸丑年股息以五釐計算五月一號起給發遂搖鈴散會時己六下鐘矣 
[救火聯合會之抗議]  
　　上海救火聯合會呈縣公署文云爲呈明事竊敝會前爲攺良火政起見公議將本市區原有之救火會三十餘社規劃地段歸併爲七區各於適中之處建造總滙龍所並向外洋定購救火引擎等器具以冀化散爲聚得收通力合作之效羣情一致公允進行惟是每區造築龍所工程及添購引擎皮帶扶梯車拆屋車並一應器具價值須逹一萬五千餘金七區合計共　十萬餘金爲數較巨殊非易易若再加以購地費用則財力益形困難故於上年呈請前縣知事吳分别撥地以資建築旋於十一月二十六日奉到第五百五十五號批答内開第一區准撥給寳帶路第一號基地計一分四釐四毫二絲第二區准撥給晏海路第五十二號基地計一分八釐九毫七絲第三區准撥給儀鳳路第九十二號基地計五分一釐九毫五絲以上三處候分繪地圖給諭執業又第四區擬指地藏菴對面城濠基地建築總滙龍所應俟南半城路線劃清酌度地勢攙基地與第三區面積相若爲度等因在案昨閱報載有翁委員爲調查城濠呈復國稅廳文内有救火會等用地七畝八分四釐無非藉公益之名希圖將來轉移之計等語查敝會所請撥給地畝三共八分五釐三毫四絲以作消防公用前經呈奉吳前知事核准批復在案何至再有轉移之事應請明晰批示以釋羣疑無任屏營之至 
[擔任會場消防之商議]  
　　上海求火聯合會因巴拿馬出口協會及上海物産會己經指定圖書公司及貧民習藝所爲會場將次開辦迭接上海縣知事及物産會主任季華益君先後來函均請本會擔任各會場消防事宜故特訂期本月二十二日（即今日）下午七時邀集各會員開會公决以便答復 
[驗契仍不踴躍]  
　　上海縣洪知事以本縣騐契一事雖己奉今展限一月亦將届滿而四鄕各業户遵章投騐者仍寥寥無幾是以派員每日下鄕廣爲勸諭聞該員定於二十三日午後帶同催征吏先到引翔港經董事務所飭傳二十二保二十三保各圖地保到所諭催騐契並嚴催各地方虧欠心漕銀兩咋該吏巳先行下鄕分别傳知矣 
[海運局失竊軍用皮件之查究]  
滬南江蘇海運局舊址曾於光復後由六十一圑軍士在内駐紮台該圑遷去後所遺局所由上海縣知事公署查封收存并飭廿三舖地甲看守在案嗣經省長委派専員彭君清查公産曾將該局列表造報收歸國有在案昨日復由該員會同縣公署第二科科員姚君前赴該局啓封點交因内有六十一圑所遺之軍用皮件甚多己被竊賊穴洞偷竊爲數亦己不少當在附近地方查見皮匠陳小二朱某二人將軍用皮袋攺作他用立卽拘住帶回公署候究 
[圑聚一處嫌疑]  
新閘捕房捕頭因奉麥總巡諭飭以近來謠言不靖匪類充斥對於管轄區内大小各旅館客棧務必詳細搜查以杜匪類濳蹤而維治安以故於前晚飭令華探目劉森堂協同華探劉阿三及一百九十六號西探查至新閘路某客棧内見有湖北人李王生劉裕廷嚴德生劉桂山揚州人方金堂圑聚一處形跡可疑因卽一併拘入捕房查得李王生劉裕廷嚴德生方金堂均係迭經訊辦逐出租界之犯奉飭一併收押昨晨解送公共公廨經關讞員與美領詹君逐一研訊判李王生劉裕廷各押西牢六個月期滿逐出租界嚴德生方金堂從寛免押卽日派探驅逐出界不准復來劉桂山姑念查未犯案開釋並諭以後務須安分不再與匪類爲伍如違併究 
[訊問探夥毆斃人命案]  
　　住居甘肅路一千二百十八號門牌聚仙園七星爐茶館樓上之顧阿吉因與探夥周錫雲糾賭起釁被周兇毆受傷身死一案業由匯四捕房包探施金生奚德安將周拘押並禀奉公廨中西官蒞騐候傳見證訊核在案昨晨由探將周解訊　妻顧潘氏亦投案求究先由見證聚仙園茶館夥郁錫平上堂供稱是晚己將收拾被告忽來硬欲糾死者賭博不允致遭兇毆第一拳擊在背上第二拳擊於左肋之間第三拳亦打在死者背上大約死者適欲下樓以致被毆滾下扶梯跌悶於地繼即求醒送往同仁醫院醫治無效身死質之周不認行兇並稱實因死者將我扭住衣襟自己失足跌下求鑒中西官判周還押候禮拜四見證至堂再訊判畢復因在同仁醫院服役之李土生劉海生及掛號之某甲當時顧受傷後送往醫院時己深夜且誤爲無甚重傷故不告知醫生反將顧退出囑令明日往醫以致不及施救殊屬經視生命故亦由捕將李土生等三人傳至公堂訊供之下姑寛免究當堂申斥一番開釋 
[軍警保護繭商]  
　　鄭鎭守使接江蘇馮都督公函内開准駐滬德總領事函開據德商瑞記洋行禀稱本行現派人携帶鉅欵前往江蘇浙江等省地方採辦絲繭請轉致照章設法保護前來據此查該行前往内地辦繭欵項甚鉅今當地方不靖恐有疎處亟應設法保護除函知除令飭軍隊保護外並函請警察督辦轉飭南北兩警廳一體查照矣 
[收捐人母再草率]  
　　工巡捐局局長朱壽函君因各區經收各項地方捐欵簿册對於納捐人僅建居住之門牌號數其姓名店號均不書明致難稽核昨特諭令收捐處轉飭收捐各員嗣後經收地方各捐務將納捐之店號姓名逐一註明不得草率云 
[要證終難規避]  
　　陶少雲控沈子鈞延不履行債務沈亦控鍾涵春侵蝕亂本昨日下午由地方審判廳吳推事官開庭辯論陶訴稱逃子鈞前央鍾涵春爲中將單契向商人押借銀洋延不取贖利亦無着請求究追沈供單契雖是商人之物然商人並未托鍾爲中向人抵借况鍾曾與商人合創開記行所有股本悉遭鍾涵春侵蝕求追問官以鍾涵春屢傳不到諭候再行飭吏往傳如再抗延攺傳爲提一面着沈子鈞於一星期内將開記行一切賬簿呈究查騐 
[又是一個徐良佐]  
　　承包南市浦江船捐之連錦堂業巳撤消由上海縣公署准師住居增詳碼頭之徐良佐先行試辦在案詎前日又有住在萬裕碼頭之徐良佐投署禀請撤銷承辦浦江船捐名義並聲明連錦堂近仍在外收取規費洪知事閱禀後大爲詫異以同姓同名所禀各節甚爲支離且控及連錦堂仍有需索情事虚實均應澈究昨己飭派科員帶同催征吏等前往密查以憑核辦矣 
[羊毛業控追公欵]  
　　本埠羊毛行同業協興祥等公舉張瑤茂爲代表投地方審判廳控王家碼頭同業邰永興羊毛店主邰崇階邰崇竹吞没公欵等情昨日午後由董推事官并庭辯論原告代表聲稱羊毛同業素重迷信每年兩次必集資建醮除去開支外所餘銀錢存在司年處兹有公欵洋三百九十四元前年輪應邰永興經理去年邰永興收閉之後邰崇階弟兄竟置公欵於不問意圖吞没查邰店雖閉南翔尚有新店並非無力交還且曾經出立期票四紙請求究追問官以邰崇階等往傳未到原告一面之詞難以憑信諭候再傳訊理 
[加認掃艙煤炭捐之批詞]  
　　工巡捐局長朱壽丞君昨批商民夏榮海等禀云禀悉查該商等向在公義碼頭至王家碼頭一帶地方繳捐收賣掃艙煤炭尚無妨碍情事旣據續禀加認捐欵每月繳納捐洋五十元等情前來姑准試辦以示體恤仰卽出具認狀及殷實商號保結各一紙並預繳三個月捐洋一百五十元一併呈候核辦母稍遲違自悮 
[洋貨店執事逃逸]  
　　滬南王家碼頭老馬路某洋貨店執事胡子英近因虧負無計彌補遽於前晚將貨物錢洋私運一空潛行逃避昨晨由第一分署巡長查知立即報告署員派探進内查看僅遺零物暫由崗警看守旣而各債户聞信趕來即赴該署禀追被欠欵項共有四千餘元該署員當卽呈報滬南警察分廰長請爲核示 
[火偵探截住拐匪]  
　　拐匪顧才新誘拐陳三子楊小三子二孩擬乘輪船出口圖賣昨爲水巡捕房偵探查獲抄出洋十元九角禀奉捕頭送請地方檢察廳訊辦 
[騙案證據不足]  
　　英商倪祿蓀控王芝軒鮑愼宜在漢口串同柯俊卿冒騙寄存值價二萬餘金之衣箱七隻迭經公共公廨訊判各交五百元人洋並保候訊在案前日午後由關讞員會同英領康君復訊原告西人上堂請究訊之被告王鮑二人合延律師到堂代辯多時中西官會商之下以原告所控刑事證據不足着卽將案註銷被告開釋 
[閘北檢察廳招領小孩]  
　　前日下午一區一分署崗巡查見迷路男孩一口據稱年六歲名阿三詢以姓氏住址均不能答昨解閘北分廳當送惠兒院留養一面出示曉諭招其家屬投廳認領 
[長警拘獲嫌疑人]  
　　一區警署長警前晚查獲匪徒周阿龍周阿三周小存根李永新等四名檢查身上外衣内均襯有皮袍子及紗馬褂等衣服諒係搶竊贓物昨解閘北分廳司法科收押候辦 
[追獲强搶银銀洋之匪徒]  
　　吳淞鎭南貨店夥楊叙華沈士禎前日帶洋一千二百元欲乘小輪來滬辦貨被匪陳阿清陳阿根張金榮張禮生四人搶洋而逸報由三區崗巡將該匪一併追獲原贓尚在昨解閘北警廳移送 
 
 
 

Page 11

 
 
初級檢察廳轉解地方廳究辦 
[失贓忽然出現]  
　　虹口文監師路（即逢路）一千二百五十六號門牌婦人沈龔氏家前因失竊黑皮包一個内儲大小滴珠並珠飾　石等件其值洋一萬餘元當經報請捕房查緝並懸賞按照原贓價值九五給獎在案前日有爲珠寳掮客之南潯婦人張馬氏携有原贓值洋一千三百元之滴珠一顆至天津路邢姓家兜售被老閘捕房一號西探協同華探王梅生查見拘押昨晨解送公廨先由中西探上堂禀明原告由伊子投案求究並稱伊母因病不能到堂原贓確巳認明無誤質之馬氏供稱由住居六馬路之倪姓託售因倪姓往杭州進香故昨與包探往詢無着大約今日可以回申中西官判押候派探帶往倪姓處查明於下禮拜二再訊 
[賭徒誣控搶洋]  
　　法租界榮華棧寓客焦辛生被余遠明徐海容曹少仁等入房搶去洋銀報由捕房將余等拘獲據稱因賭起量卽傳棧主霍再春茶房周芝生解送法公堂質訊余等同供商人等在焦所住十九號房内賭博輸洋若干後察知焦用僞牌誑騙心不甘服故向伊索還所輸之洋是實周供小民目見焦與余等同賭相爭並無搶洋情事焦亦供認誣控不諱判焦罰洋三十元余等三人不應同賭各罰洋十元該棧容人聚都咎亦難辭罰洋十元充公 
[省釋被累人之公充]  
　　上月間有敦榮林偕同某國人向法領事署總管事借端索詐洋一百元爲法領事所知飭捕將郭拘解法公堂訊判管押一年期滿逐出租界該洋人送往該管領事署核辦在案今法廨接得該國領事來函内開郭被該洋人拖累現該洋人己從寛辦理如將郭管押一年實爲不忍商請開釋等情中西讞員即將郭提案諭令後當安分如若再犯重究不貸准即開釋 
[屢戒不悛之竊賊]  
　　積竊李芝森復來租界竊取泥城外路一百十四號斜橋路四號等西人家大衣洋傘西帽等件並將洋傘一頂銷贓與新閘某押店由探將李查獲訊押候辦在案昨晨由捕將收贓之押店主鄭子山一併解案經中西官訊明李係十次過犯且經逐出租界七次判押西牢兩年期滿仍逐出不准再來鄭子山罰洋五元以儆 
[操練與學術並重]  
　　駐浦步隊第一營營長廖守忠昨奉江蘇陸軍第二師朱師長令開照得該營現旣編入本師第四旅步兵第本圑第一營照陸軍編制亟應注重操練所有官長目兵學術亦宜加意研究認眞訓練俾成勁旅至於駐紥浦東巡防緝捕尤不可因此稍有疎懈等 
因兹廖營長己轉飭各官長遵辦以 
[發還盜犯屍身]  
　　盜犯王根荃葉阿七迭次刧掠拒捕殺傷北橋官兵當經鎭守使署訊明屬實於四月十一號鎗斃在案兹悉該盗王根荃之母王葉氏葉阿七之母葉王氏以伊子屍身未奉發還特於前日具呈鎭守使署請將二屍准予發還以便領歸埋葬當奉允准派令衛兵帶領該二犯之母前赴西碼頭挖掘屍身於昨日領回埋葬 
[一飯之怨]  
　　昨有混名無錫阿三者至北山西路一千五百零九號門牌某飯店内千膳因該店適在修理房屋垣牆倒下壓破頭部流血不止當由一千零六號華捕車送捕房捕頭飭送同仁醫院療治候核 
[佔地案祇可勘丈]  
　　陸耕和家住陸家莊地方前延楊景斌律師爲代表在第二初級審判廳訴陸增祥佔伊地基被告亦延金鴻翔律師爲辯護人辯稱此項地基共五畝有餘前向張姓買下内有張之祖墳一座計地數分除去之外與胞弟巧生對分嗣由巧生將分得之地賣與原告兹原告以張墓在被告地上應由被告獨自承認故不肯劃除云云當奉董推事批示聽候勘丈核奪在案得日傳集兩造到應董推事即委莊錄事帶同測繪員前往丈量俾得早日核斷 
[靑年會討論攺良主日學大會]  
　　昨日下午三時至九時靑年會特開攺良主日學討論大會各地主日學敎員齊集由中國主日學總幹多君主席議論頗詳盡大要在多造就少年師範生使每人分授糼童三四人其收效之速非舊有敎授法所及英國行此八年己造就六萬人著有専書詳論敎授法譯成華文者可向華美書局購閱識者謂他日傳道事業之發逹胥由於此也又聞今晚八時開演極長影戲片爲上海所未曾見過者凡靑年會會員均可往觀 
[鴇婦凌虐妓女]  
　　花烟間鴇婦張許氏擅用鐵練將烟妓楊桂紅鎖在牀上百般凌虐事爲捕房偵知往查屬實拘解法公堂請究楊妓泣訴前情求恩起拔許氏供因該妓時堂竊物質當浪用今又行竊伊之身契被婦人察知向責反欲逃逸故將伊鎖住是實判許氏罰洋十元楊桂紅不應竊物押滿三天後發堂擇配 
[澈究小孩來歷]  
　　粤婦陳王氏帶領男女小孩三口附搭輪船包探見其形跡可疑一併拘解法公堂請訊王氏供丈夫己故懷抱之孩係婦人親生尚有男孩陳仁餘係婦人之姪女孩愛二因伊你母亡故乏人撫養故收留爲女均非拐販仁餘共由父親送與王氏爲子巳有三載愛仁供由母親送與王氏爲女今己四載實非被拐聶讞員判將各孩留養王氏管押候查明再核 
[索償飯帳之爭鬥]  
　　顧金順昨與陸友福二人在西華得路因索飯帳起衅口角互毆扭控捕房經捕頭詢問之下斥釋不理 
[車夫在途衝突]  
　　車夫錢小四陳扣子江阿二等三人因車租糾葛昨在漢璧禮路大起衝突被某號印捕查見一併拘入捕房候核 
[捕頭請假游歷]  
　　法租界總捕房管理公堂案牘之捕頭馬來克君於昨日向法總巡藍君請假十天往佘山游歷一切公事由藍君委西探目阿而方西君暫行代理 
[公共公堂瑣案]  
　　婦人毛徐氏控匪徒無錫人王阿榮在江西路攫取金挖耳又婦人王麥氏控流氓揚州人馬五成在南京路攫取鍍金銀挖耳昨均由捕拘解公堂訊明判一併還押候查明另案再訊核辦 
　　劉仁山控邱維寳芧廷魁不理欠銀六千四百餘兩又陳燦餘控梁寳庫棄婚另娶等情昨晨由探將邱及梁二人傳至公堂分别交保候歸晚堂訊理 
　婦人朱史氏控陳王氏昌　值洋一百元之珠押髮等情昨晨由捕將王氏拘獲並搏同當夥王芝林解訊不認並延律師到堂代辯奉中西官判存洋一百元保出候禮拜四再訊 
雜評三（訥） 
[資遣黨人]  
　　當道知黨人之不以盡殺也於是招撫而資遣之然願受資遣者僅流落極無聊賴之黨人耳其他生計未盡絶而欲望較奢者吾知其不受撫也欲生計未絶欲望較奢之黨人受撫其必用某督條陳分别錄用之法乎然黨人甚多正能人人而錄用之亦焉肯人人入我彀中是故以利祿安其身者不若開誠布公以安其心爲並及也今者一面資遣黨人而一面搜索株連惟恐不盡則黨人己疑其心矣况有招撫之名而無資以遣之麕聚不散其危不甚於不撫耶宜經辦員之引以爲憂也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[娘子軍軍規] [  劍秋]  
　　水軍中將賞帶雌虎章鎭守床帳等處娘子軍督帶柳爲曉諭事本月某日奉 
　　専閫大元帥令開照得本大元帥自創辦娘子軍以來雌威大振成效昭彰凡屬裙　無不仰體此意悉心整頓乃訪開近有倔强男子不守紀律膽大妄爲該督帶亦不照規定章程嚴加取締殊屬非是爲此特定軍規十則通令各娘子軍督帶實力奉行不得瞻徇情面等因本督帶奉此合行示諭所屬男子知悉嗣後如有違犯軍規者卽按照下開各條懲辦决不寛縱勿謂言之不預也其各凛遵切切特示 
　　計開軍規十則 
　　一男子在軍須聽娘子號令違者照規懲辦 
　　一男子須服一切雜務違者長跪半夜 
　　一男子每口早晚須至娘子前請安點卯（此字電碼疑有誤）畫到違者笞臀一百板 
　　一男子除奉召外不得私闖娘子營帳違者罰閉空房一夜 
　　一娘子在戒嚴期内非有命令男子不得擅請解嚴違者罰閉空房七夜 
　　一男子出營須得娘子許可違者敲足脛十下 
　　一男子出營不得越宿而師違者鎖擊裙帶一個月 
　　一男子在外不得私取人家一花一草違者罰受夾篐一夜 
　　一男子如有疾病須報經娘子騐明方許告假違者罰令作苦工三夜 
　　一男子非實在地弱無用不許退伍違者罰令永作苦工（二） 
[說渾賬忘八蛋] [  覺迷]  
　　舊官場習用之口頭禪劍秋旣彚成篇矣予謂官場口頭禪中用處莫多於渾賬忘八蛋今試言之上司不滿意於下屬當面叱之曰渾賬忘八蛋下屬怨恨於上司背後駡之曰渾賬忘八蛋平時呼唤僕役接見紳士審問案犯在在可用渾賬忘八蛋爲代名詞有時動怒無名火冒穿頭頂稱其老太爺老太太亦得用渾賬忘八蛋設或最寵愛之姨太太一旦露出馬脚卽顫聲呼之曰渾賬忘八蛋其餘渾賬忘八蛋之用處甚多總之於不滿意時不得己時動氣時懊惱時開口卽用渾賬忘八蛋一句爲官場不二之法門而於大發雷霆時更多用渾賬忘八蛋以顯出其聲威吾聞西文文法中the（譯曰此）a（譯曰一）兩字之用法有専書以說明之舊官僚中不乏通人如能將渾帳忘八蛋一句話之用法著爲専審亦應時妙品也（三） 
栩園詞選 
[落花] [  劍腥]  
　　無端憔　向風應負此光陰負此身旣往不追成苦海再來難得是靑春門前冷落嫁商婦宅裏尋常見故人正是自家愁未醒送春心事又悲辛 
　　照眼繁華次第摧可憐相送更相哀儂今己分飄零去君昔曾經富貴來故國殷墟長禾黍南朝　寺鎖莓苔爲酸爲苦知何益願化成泥願化灰 
　　粉蝶游蜂祗自憐小蛛絲網上秋千東風驛路吹羌笛明月揚州冷畫船得願有情成眷屬早知無福作神仙春歸刻意殷勤送爲結來年未了緣 
　　韶華老去了無蹤誰把丹靑　舊容此日有情還惜别今年無福再相逢釀成石蜜蜂都懶開到荼　夢亦慵却喜妻孥偏解得餞春先供舊時　 
[落花] [  寄塵]  
　　無端花落查難尋總爲韶光感不禁過眼繁華成幻夢年年多恨是春心 
　　低回空際影悠悠大好風光去不留一色斜陽俱慘淡多情天亦爲花愁 
[績咏落花五首兼呈養花軒主] [  悔广周蔭樾]  
　　啼紅怨綠問誰同花落花開一瞬中飄泊尚能含舊雨生存厚不藉東風金鈴十萬波濤減粉黛三千色相空回憶小園春鬧處雙雙鶯蝶可憐虫 
　　落紅如雨隨紛紛花事關懐悵晚曛忍送色香師淨界幾曾踐踏到金裙招魂枉憶風前夢冩影愁看小上文翠袖天寒劇惆悵白香山與柱司勲 
　　殘燈悄影可憐宵舊館荒城儼寂寥此去不堪成悵望無言空自黯魂消劉郎洞口思前度黄浦灘頭　暮潮欲問春情寄桃葉好憑柳線擊條條 
　　美人身世慣飄蓬一夢繁華尚未終大好生涯歸水月非滋顔色誤英雄烟斜雨細風譸後燕妬蜂狂道路中手把帚鋤長太息妖氛掃晝又殘紅 
　　留春園畔日西斜杜宇聲中感慨賒解佩心情懐漢水墜樓入自怨方華朅來世界剛三月飄蕩春城第幾家欲解一腔兒女恨江南以外更無花 
筆記 
[沈福] [  韋士]  
　　逹宦鄭翁有别墅臨河一日清晨鄭翁坐柳陰下埀釣忽見浮尸流急瞬息己去鄭翁乃命其僕沈福曰頃有尸流下爾無暇速命他人追往撈之福諾有頃果舁至猶未絶氣救蘇則瞎嫗也瞎嫗能言自疑巳死鄭翁告之始知被求則歎息曰仁人惠救瞎嫗瞎嫗感　雖然瞎嫗自願死也鄭翁愕而詢之瞎嫗曰我有子曰沈福爲之娶婦縣胥王仁女也我忽患疹盲雙目媳不姑我衣食不給詈駡頻頻三日餓匍匐尋得食又爲所見奪去且捶我我兒又懦懼之如懼獅殘年風燭乃受此阨不知前世作過何等冤孽也我雙目失明朗路人猶加矜恤而彼等狠心待我如此生不如死也死樂多矣故自投於河而不意爲仁人所拯也仁人而諒我者曷仍聽我死勿使居世上受媳婦虐待也我少時事姑盡禮今老來乃受此報我又何爲苟活鄭翁曰爾子何名曰爲沈福某逹宦儲也鄭翁悟乃呼沈福於私室而責之沈福尚未知救得者爲其母也鄭翁曰爾罪當　割胡虐爾母爾母投水矣沈福泣鄭翁曰今且縶爾付有司受國刑沈福跪曰奴罪當死雖然皆妻過奴嘗勸妻妻不聽也鄭翁怒曰妻虐爾母爾爲子者但知勸妻耶沈福曰奴誠懦又傭主人家不能晨夕侍母侍母者妻耳妻暴戾恃其父爲胥目中無姑且無夫也今兹奴罪萬死然必陳於縣令治妻如律亦所以復母仇也鄭翁曰能如是乎爾母被救矣引令視瞎嫗沈福跪而泣陳悔鄭翁叮囑沈福令奉母歸沈福行其家在河之上流離鄭翁别墅三十里也五日後沈福返鄭翁詢之沈福曰奴歸恨妻甚操杖杖之今猶泣也鄭翁忽命沈福曰爾速歸猶得見爾母面爾素懼妻忽撻之彼必恨爾母爾離家變端起矣沈福奔歸其母果噤不能言妻謂沈福曰姑不幸病吾炊細米粥炒嫩笋欲以獻姑而姑不能食矣沈福知爲誑語細視母舌焦鼻孔有血知中矾毒也綑妻之縣以忤逆控鄭翁又證實之遂定案釋沈福不問妻置大辟其父王仁胥也長於舞文弄法者百計夤緣欲求縣令寛法縣令怒笞而逐之沈福仍爲傭執役益勤又六年鄭翁憐之配以婢生一子一夕沈福夜巡見屋上有盜挾白刃迹之入鄭翁室沈福奔與鬭胸受創鄭翁起大呼家人悉集沈福抱盜盜狂刺沈福暈絶仍不釋衆縛盜視之王仁也王仁自受令笞失其業恨沈福次骨又恨鄭翁之助沈福也故夜來行刺而爲沈福所見沈福創重瀕死謝鄭翁曰奴受主人恩十數年又蒙主人惠賜以婢使得有子奴死甘矣奴死且侍母於地下奴母子皆感主人恩也婢抱子奔至沈福己不能作語伹荷荷而己後王仁受國刑鄭翁厚待婢時賜遺之婢治針黹養兒家成小康 
自由談話會 
　　中國今日生財之人少用財之人多人盡爲官視爲生活竊位苟祿溺職殃民官多則國貧官肥則民瘠奢侈無度搜括靡遺卒至上下交困借債度日成爲乞丐之國而一般貧污之官吏爭逐於政界之中猶思中飽以塡慾壑　妻孥長子孫爲亡國之富家翁可不哀哉[  寄塵]  
余入儉德會或以爲沽名鈞譽殆迂也甚有當面致嘲者其言曰子之入儉德會吾知之矣無華服以光而身而曰旣入儉德會不必華服無金錢以博奕而曰旣入儉德會不賭博括而言之慳吝而己貧而巳矣儉德云乎哉余曰子之說也殆無一粲之值余雖貧不以貧爲怨余欲修身自好以入儉德會余能恪守其章程余亦不愧爲儉德會會員以視吾子衣服　都一食萬錢呼虚喝雉名實花叢凡此樂則樂矣其如奢則不固乎故與其奢也寗儉且余將拭目以觀吾子之不入儉德會而如何發逹前途也其人慚而退余　筆記此以覺其餘[  扆臣]  
　　儉德會規則一不狎邪二不賭博三不必以酒食結交四不必華服五不輕寒素 
　　入會者湘鄕劉濂潰臨川何軒武陵張禹三廬陵羅笑梅松江倪世祺邗東馬金珠女士周銀寳女士糜小順女士皖歙程秉衡蘇州俞叔和 
小說 
[冩情小說俠女花彈詞（四）] [  東埜]  
　　第二右驚耗（續） 
　　到了裏面素珠小姐陪侍母親晚膳把日間游玩的各處風景詳細講了一遍引逗他母親頑笑只瞞過了遺帕的一件事他們歡笑正濃忽聽得外邊大門呀然而開接着脚步聲　走進一個人來衣衫垢敝神色倉皇猝然間道這裏是周家和襄陽吳氏聯姻的麽素珠小姐見外邊闖進一個莾漢己自駭然後來聽他說出襄陽吳氏芳心尤覺忐忢只不便啓口秦老夫人也驚得呆了倒是桂香明白仗着膽子上前問道這裏正是襄陽周寓你問他即甚你名字呌甚麽從何處來那人囁嚅着說道小人瑞林這回從吳相公自天津至六安訪友道遇白匪主人爲流彈所中小人倉皇走避逃得性命隻身渡江沿途乞食至此以前聞得主人說起蘇州桃花塢内寓着一門親步所以早死來報個信息只可憐相公爲人正直竟然遭此不測要算是天道無知的了說畢便哭起來秦老夫人聽得這個信息好似晴空起了一個霹滕叫聲阿呀仰後便倒素珠小姐和桂香慌忙扶起連哭帶喊的鬧了一陳纔慢慢的醒轉來想起方纔之方痛壻情切兀自悲傷不己這也怪他不得 
　　他是殘年風燭劇堪憐剩一枝解語名花手自栽但望畫屏開孔雀壻鄕風月浩無邊如今大禍從天降目送孤鴻去不還兩代孀居何太苦思量往事涙痕斑素珠掩涙來相勸情話依依亦孝哉他說道母親你暮景桑榆宜自重那堪風雨摧殘我楊枝不逐東風嫁遑恤天寒翠袖單博得萱堂春正茂天倫樂事未應閒朝臨楔帖窗三面暮織絲麻月一彎母子依依晨夕共且將煩惱一齊删 
　　秦老夫人灑涙說道我兒話雖如此只是苦了你也（未完） 
文字因緣 
[哀羅大偲伯并寄羅二怡仲湘鄕鄕今] [  包柚斧]  
　　吾翁與若翁官楚居同屋骨月殊常人君母吾女叔童齡貌各異君瘦而我肥兒戲駢兩指敎我蟲蟲飛君長我一年君仲少我一時時肩相隨親愛分棗粟朿髮就師傅携手同書堂之無屏上字爭記告爺娘弓矢習射餘撲鬥相騰躍廣額指爪傷我時作劇惡十三學文字咿唔同一聲好學各求勝得失師前爭君翁榷董（董市稅局）稅吾翁官松滋（任松滋縣令）隨侍各分張敢徇爾女私戊戍厦五月君冠童子軍六月我亦售明年仲采芹君以是歳婚我賀病未果明年四月吉君妹歸於我鄕舉復歡聚三下江南闈君仲一得副爾我鐵羽歸得失良不計藉兹數把唔下榻在君家目我爲徐孺君翁官咸寗（任咸寗縣令）我翁榷桃圍（核桃圍土稅局）弱妹字君仲親送入君門是時君有子祖父命名榜嫂劉携出見敎渠呼姑丈番禺梁先生開闢武昌校招余三人來勉之以忠孝肄業考上第抗顔乃爲師東堂仲所授中堂我所司（東路中路高等各學堂都在省城）當軸以咸邑若翁舊所官乃以君往敎君獨任其難越三月婉辭隨翁均州牧（匀州知州）君復生子印承歡自課　未幾仲一令浮沈湘沅間我亦效沐猴楚冠聊强顔君獨依若翁高臥不肯仕君性故恬澹躁進匪所喜君起在澄清攬轡良有俟静者壽之徴甯料君竟死君死未三十痛哭一撫棺棺厝鄂古寺越今五歲寒　當鄂事起我憂催肺肝昨聞棺返里稍慰魂魄安江山隔世别生死復何說耿耿一寸心懷君此鬱結仲弟官湘鄕書道相念切終覺楮墨膚眞意遜喉舌兒女各長大名字相歡呼未知關痛癢能如我　無今我職抱關下相（宿遷古焉相）項王里夕陽在寒鴉佐人悲咤耳回首十載前意氣强弩强夜半斗酒馬廠（鄂垣閱馬廠）石橋旁酣呼席地飲喝退明月光三人知相語百歳樂末央縰步出前村美人倚籬落一身縞素裝低首似調鶴君仲感所遇歸來神賦洛我亦雜嘲諧君意殊淡漠歷歷眼前事而今安在哉君旣不可作仲又不可來昨夢兒時嬉夢中顔爲開一笑夢忽覺形影相驚猜剪紙招招魂恍惚騎鸞鳳紙窗竹屋間寒梅猶忍凍空中鴻雁來錄詩貽君仲君仲讀我詩應增鶺鴿痛 
　　更正小說俠女花彈詞第十一行第六字生　爲上二十第行十字恁誤爲凭文字在緣二十三行第八字誤爲淞三十八字枌誤爲枍 
 
 
 

Page 15

 
 
   
 
 

Page 16

 
 
   
 
 

Page 17

 
 
　　中華民國三年西曆一千九百十四年四月廿二號星期三舊曆甲寅三月廿七日共五張 
専件 
[縣知事審理訴訟案暫行章程（三續）]  
　　第四十一條上訴狀須塡寫左列各項一上訴人之姓名籍貫住所年齡職業二原審縣知事三原審縣知事之判决四不服之理由五赴訴之審判衙門原告訴人或其代訴人呈訴不服時凖用前項之規定伹塡明呈訴不服字樣第四十二條凡逾上訴期間而不上訴者其原審判卽爲確定伹四天災或意外事變經過上訴期間者得聲叙事由呈請回復上訴權於受理上訴審判衙門以待受理上訴審判衙門視其聲請之正當與否以决定許其上訴或駁回之第四十三條刑事非常上告及再審照死罪施行辦法原摺辦理 
[第十二章判决之執行]  
　　第四十四條刑事判决應送覆判者依修正覆判暫行簡章辦理其餘於上訴期滿判决確定後執行 
第四十五條民事判决之執行凖用各級審判廳試辦章程第四十一條第四十二條之規定又二年分司法郁訓令第二百九十九號及二年分司法部訓令第三百八十二號 
[第十三章附則]  
　　第四十六條法院編制法各級審判廳試辦章程修正承發吏職務章程及調度司法警視章程内關於檢察承發吏及司法警察之規定除與本章程牴觸者外縣知事凖用之 
　　第四十七條本章程未盡事宜由司法部隨時呈請增攺或另訂章程行之 
　　第四十八條本章程自公布日施行 
　　附錄一原章程第三條所引民刑事訴訟律草案關於管轄各節見元年五月十九日政府公報二原章程第五條所引試辦章程第十條至第十三條之規定如下第十條審判官承審案件應行廻避之原因如左一審判官自爲原告或被告者二審判官與訴訟人爲家族或姻親者三審判官對於承審案件現在或將來有利害關係者四審判官於該案曾爲證人鑒定人者第十一條有前條之原因時經該審判官或檢察官或訴訟人聲明後由該管長官覆奪第十二條除第十一條迥避原因外審判官與訴訟人有舊交或嫌怨恐於審判時有偏顧者檢察官及訴訟人得請求該審判官迴避但預審係緊要案件時母庸廻避第十三條審判官應廻避時由該管長官委員代理三原章程第十一條所引試辦章程第五十四條至第五十六條之規定如下第五十四條凡遣代訴須附呈委任狀但祖孫父子夫婦及胞兄弟代訴者不在此限第五十五條凡代訴人於訴訟上之行爲及述供均作爲本人之代表但左列各項須經本人之許可始得爲之一上訴二和解三抛棄訴訟物四承認被告之請求第五十六條委任狀應塡寫左列各項一委任人及代訴人之姓名籍貫年齡住所職業二代訴人與委任人之關係三委任人之原因四委任人之權限五代訴之年月日四原章程第十三條所引試辦章程第五十一條之規定如下第五十一條民事訴狀應塡冩左列各項一原告之姓名籍貫年齡住所職業二被告之姓名籍貫年齡住所職業三訴訟之事物及證人四請求如何斷結之意織五起訴之審判廳及呈訴之年月日六黏抄可爲證據之契劵或文書五原章程第十五條所引試辦章程第八十四條至第九十六條補訂章程第六條及民事訴訟費用征收規則之定　　　　　　　　　　　　　　　　　　　　（未完） 
[鑛業條例施行細則（三續）]  
　　第三十六條依鑛業條例第四十七條第二項之規定關於滅區或增滅區之呈請須添具債權者之承諾書隨呈文呈送 
　　第三十七條關於鑛業之呈請須按照左列各欵隨呈文繳納公費（一）關於探鑛之呈文每一件銀元二十元（二）關於探鑛呈請地變更之呈文增區或增減區每一件銀元十二元减區每一件銀元二元（三）關於探鑛區變更之呈文 
增區或增减區每一件銀元十二元减區每一件銀元二元攺正每一件銀元二元（四）關於探鑛呈請人變更之呈文因繼承而變更者每一件銀元二元因繼承以外之原因而變更者每一件銀元十元（五）關於採鑛之呈文每一件銀元三十元（六）關於採鑛呈請地變列之呈文增區或增減區每一件銀元二十元减區每一件銀元二元（七）關於採鑛區變更之呈文增區或增減區每一件銀元二十元減區每一件銀元二元鑛區訂正每一件銀元十二元攺正每一件銀元二元（八）關於採鑛區合併或分割之呈文每一件銀元十二元（九）關於採鑛區分合之呈文每一件銀元二十元（十）關於採鑛呈請人變更之呈文因繼承而變更者每一件銀元二元因繼承以外之原因而變更者每一件銀元二十元（十一）關於今辦鑛業呈請人脫退之呈文每一件銀元二元（十二）關於更正鑛質名稱之呈文每一件銀元四元（十三）依鑛業條例第五十條之規定呈請查勘之呈文每一件銀元二十元（十四）依鑛業條例第五十三條之規定呈請爲測量或檢查之呈文每一件銀元四元（十五）依鑛業條例第五十四條之規定呈清除去障礙物之呈文每一件銀元六元（十六）依鑛業條例第五十七條之規定呈請使用他人土地之呈文每一件銀元十元（十七）關於呈請裁决之呈文每一件銀元十元 
　　第三十八條鑛務監督署長對於所呈文件如有左列各欵情事槪不受理一鑛業呈請地之全部或大部分不在該鑛務監督署所轄之境内者二呈請之鑛質不在鑛業條例第六條第一第二類者三僅有呈文而無鑛區圖者或有鑛區圖而區域不明者四不依前條之規定繳納公費者五違背第十一條之規定不添具全體决議書或相當之文件者六違背第五條之規定由郵局遞送而未經掛號者七違背第二十七條第一項之規定不由新舊呈請人速署者八違背第二十七條第二項之規定不添具探鑛權移轉蒞明書者九違背第三十三條第二項之規定不添具承諾書及協定書者十違背第三十四條第三十六條之規定不添具承諾書或相當之文據者十一違背第四十一條之規定不呈繳鑛業執照者（未完） 
[創辦江西廬山森林有限公司宣言書（再續劉樹堂）]  
　　茶樹二百萬兜（作第八年開籃）約得茶六千斤 
　　第九年（較第八年加半倍）約得茶九年斤 
　　第十年（較第九年加半倍）約得茶一萬三千斤 
　　第十一年（較第十年加半倍）約得茶二萬斤 
　　第十二年（較第十一年加五份之二）約得茶二萬八千斤 
　　第十三年約得茶四萬斤 
　　第十四年約得茶五萬八千斤 
　　第十五年約得茶八萬斤 
　　自第八年至（第十五年止）共得茶葉二十五萬四千斤（每斤作價八角）共計洋二十萬零三千二百元正 
　　松樹五百萬兜（每兜二株作第五年修袴每兜作松袴一斤每斤作山價一釐）應得山價洋五千元 
　　第作年（松袴宜隔二年修一次每兜作三斤價同前）應得山價洋一萬五千元 
　第十一年（每兜作松袴五斤價同前）應得山價洋二萬五千元 
　　第十四年（每兜作松袴七斤價同前）應得山價洋三萬五千元　 
　　以上四次修袴共約　價洋八萬元（此係將松袴出批與人之山價間接人加位二倍可得洋一十萬元正 
　　自第五年至（第十四年四次松袴）共得山價洋八萬元正苗竹千根（按苗竹最易繁盛每根竹不論大小年每年加一倍至第十年有）千倍之利世人不知奈何） 
　　兹以第一年至（第十五年作千倍利應有竹一百萬根每根作價五分）約值價洋五萬元正 
　　　柏樹萬株（作第八年結果至十五年止此八年之間每年每株柏子平均作樹稅一分以十萬株計算每年可得樹稅一千元此係直接之利間接之利可加五位） 
　　自第八年至第十五年止計八年每株出批與人摘子作樹稅洋一分正共樹稅洋八千元正 
　　烟葉靑豆生姜脚板薯山芋蕃馨早芋花麥等項每年除自膳外作得價一千元正 
　　自第六年起至（第十五年止每年約價一千元）計十年應共得洋一萬元 
　　松樹五百萬兜（作第十五年出批與人每兜作山價洋二角）共應得洋一百萬元（内除官民荒地稅十成之一）除山稅外實應獲利九十萬元 
　　總决算（自第九年至第十五年）所有各項樹藝先後獲利總共一百四十六萬八千四百元内除預算總共開支七十萬零三千一百元外尚叨餘利洋七十六萬五千三百元再將第十六年至第四十五年各項樹藝獲利約計於后 
留茶樹二百萬兜（每兜每年作出稅與人脩摘值稅洋一角）每年可得稅洋二十萬元正 
　　自第十六年至第四十五年止計三十年每年約二十萬元總共應得茶樹稅洋陸百萬元正 
　　留木梓二百四十萬兜（每兜每年平均作得梓桃三升應得桃七千二百担每担桃點收稅油二年每年應得茶油十萬四千斤（卽一千四百四十担）每担價洋一十二元） 
　　自第十六年至第四十五年止計三十年應得油一千四百四十担每油價十二元總共應得梓桃油稅洋五十一萬八千餘元正 
　　來復松樹（自第十六年復栽起至第四十五年止此三十年之間仍將原地分年種分年代名爲來復森林即以所種之松五百萬株分做十五年隨代隨種是也） 
除前十五年獲利百萬外後三十年又可獲利二百萬元（只須繼起有人可與天地同休吾國上至政府下至人民皆不知森林之大利奈何） 
　　苗竹前留一百萬　（如自第十六年至第四十五年不盡代則此三十年之間又可兩翻千倍利初十五年以百萬加千倍　竹千萬再以千萬翻第二次卽可得竹萬萬根但竹山四圍須有好餘地否則艱望發逹） 
　　自第十六年至第四十五年止每根竹作值價五分以千萬根計算約植洋五十萬元正 
　　右四項自第十六年至（第四十年止計三十年）約共計獲（無本之利）洋八百餘萬元正 
　　按此計書表佔地面二萬七千餘畝基本與開辦經費僅二十二萬元預算十五年内肥料并修嶺及常年經費亦祇四十八萬餘元而所獲之利巳有一百四十餘萬元此後自第十六年至四十五年此三十年之間卽將墾熟之樹藝出租與人又可得無本之利入百餘萬元而人民賃耕此業産出之利諒在三倍以上吾國土地之廣人民之衆祇聞日日言貧而不能從土中求生活誠可嘆耳若政府能注意於此急起直追振興全國森林使國中無曠土無游民他日之富當不讓歐美也（完） 
 
 
 

Page 18

 
 
   
 
