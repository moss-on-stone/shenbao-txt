# 1901 - 157 - 4910179

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帳房可也此佈 
[恭讀七月初一日上諭謹注]  
　　自北省拳匪肇事動各國之公憤聯軍入京皇太后皇上倉皇出避警報遙傅舉國臣民一時不知聖駕之所在人心皇皇莫不北望燕雲撫膺跂足迨駕幸太原由太原而長安迭次明詔遙頒舉國臣民心始爲之一定然人心雖定而未能大定者則以外人要挾謂皇太后皇上一日不回鑾則聯軍一日不能撤退聯軍一日不退則和議一日難成和議不成大局恐致中變各省商務必至敗壞不堪是以舉國臣民咸企望回鑾有甚於大旱之望雲霓嬰兒之恋慈母者且非但中國人民望之如是之切卽各國之欲皇太后皇上鑾亦有迫不及待之勢事雖近乎要挾而情實有不盡然者當聯軍入京之時各國一知聖駕西巡即皆有不滿之意以爲各國之遽動兵戈者欲剿滅拳匪及庇護縱容拳匪之人並不擾亂宫闈震驚聖駕皇太后皇上儘可安居宫寢不事張皇而乃倉卒播遷是尚慮及各國之必擾亂震驚直以野蠻待各國而不以文明待各國故各國於和局開議之時齗齗於回鑾一事未始不由乎此也至四月二十一日行在特頒上諭敬悉皇上擇於七月十九日恭奉皇太后由河南直隸一帶回京飛電四傳人民抃舞咸知回鑾有日從此聯軍可撤和議可成指顧之間有重慶昇平之樂矣而果也聯軍逐漸撤退和議逐漸就緒可見回鑾之關係誠非淺鮮矣然聯軍雖撤而尚未盡撤聞各國須俟七月十九日回鑾之後方肯撤盡果如斯言是各國尚有疑於回鑾之未必能准期也自上月下旬外間傅聞有回鑾改期之說本館因未見明文不敢信以爲實乃閱昨報恭錄西安 
行在電傅七月初一日上諭已攺於八月二十四日回鑾可知外人之欵未盡無因而傅聞之辭亦未盡子虚烏有也夫陜西湖南巡撫之奏請展期回鑾一以關中秋熱較甚爲辭一以河水陡發道路衝毁節節阻滯爲辭揆之臣下尊親之意果應如是殊不知皇太后皇上以宗廟社稷爲重奠定生民爲急誠如上諭所云無日不睠懷宗社北望思歸可知皇太后皇上回鑾之心本甚亟亟乃以兩巡撫之奏皇上旣誠於孝養皇太后遂不無審愼遲徊於是改期之上諭下矣就改期而諭所遲不過一月餘於大局似無甚出入且人情惡勞好逸在平人行路尚畏其難豈皇太后皇上萬乘之尊而冐暑遄行可不加意愼重凡在食毛踐土之倫雖盼望回鑾當無不以改期爲是惟聯軍尚未撤盡和約尚未畫諾各國前旣以回鑾爲辭恐改期回鑾或意有所藉口是則皇太后皇上雖免行路之難而宵旰憂勞恐益加甚兩撫之奏誠可謂知其一而不知其二矣現在旣已改期朝廷决不能收回成命惟願如期起蹕不致枝節再生則薄海人民之幸也 
[諭旨恭錄]  
　　户部奏本部漢員外郎二缺五月十九日奉硃筆圈出謝化南李象寅補授又擬補漢郎中陳寶瑨又擬補滿員外郎長綿又擬補漢主事徐定超王步瀛又奏留員外郎張懋澄主事耿道冲各摺均於五月十九日奉硃批依議欽此吏部奏内閣侍讀一缺五月三十日奉硃筆圈出松茂補授又内閣中書三缺一摺奉 
硃筆圈出松齡世榮富恒補授又詹事府少詹事一缺奉硃筆圈出景厚補授欽此 
[本館接奉電音]  
　　昨日午後西安行在飛電傳來上諭四道敬謹譯登○七月初二日行在内閣抄奉上諭本日召見之知府用候選同知已革江西德安縣知縣朱士林著開復原官以同知留於廣東補用欽此同日奉上諭漕政日久弊生層層剥蝕上耗國庫下朘民生當此時勢艱難財用匱乏亟宜力除糜費逐加整頓著自本年爲始各直省河運海運一律改徵折色責成各督撫等認眞清釐節省局費運費等項悉數提存聽候户部撥用並查明各州縣冋來徵收浮費責令和盤托出悉數歸公以期彚成巨欵仍令該督撫將提存歸公各數目先行具奏籌備辦法所有採買運解收兌儲備各章程及到倉後應如何嚴責成防弊竇之處著漕運總督倉塲侍郎分别妥議統限於兩月内覆奏毋稍遲誤將此通諭知之欽此同日奉上諭張之洞奏特叅已故知縣虧短公欵逾限未繳請飭嚴追並將家産查封備抵一摺已故前任湖北安陸縣知縣王立勲虧短錢漕等項共銀三千六百餘兩之多屢催未解實屬延玩已極著張之洞查明該故員家屬是否回籍有無資財寄頓勒限嚴追並著安徽巡撫將該故員原籍家産嚴行查抄備抵以重庫欵而儆效尤該部知道欽此○初三日奉上諭禮親王世鐸著開去軍機大臣差使仍補授御前大臣欽此 
[行在宫門抄]  
　　六月初七日兵部帶領引見十八員召見軍機初九日王中堂假滿請安陜西督糧道崇恩回任謝恩署陜西鳳邠鹽法道胡延謝恩召見軍機初十日王中堂謝授爲會辦外務部大臣恩瞿鴻禨謝調補外務部尚書授爲會辦大臣恩記名提督孔高明謝發往甘肅差委恩召見軍機 
[改稅有期]  
　　聞之滬上某商家云頃得京師來電悉此次中外和議告成之後所改洋關稅則已定於西歴九月十五號施行矣 
[暫停引見]  
　　昨有客來自西安行在言及皇太后皇上回鑾伊邇是以行在引 
見之事定於六月二十八日暫停大約各員之戀闕情殷者須趨赴京師方得龍光入覲矣 
 
 

Page 2

 
 
[直藩文告]  
　　欽命隨同辦理和議條欵事宜正任直隸布政使司布政使周爲剴切曉諭事照得現在和局大定指日兩宫回鑾簿海臣民無不歡欣鼓舞重覩太平乃畿輔一帶猶復有土匪麕集擾害地面現奉爵閣督部堂調集大軍痛加剿辦本司深念爾等莫非 
聖朝赤子食毛踐土具有天良去年肇釁以來上致乘輿播遷下使生靈塗炭凡有人心莫不痛恨爾等正宜洗心革面悔禍自新誰無身家誰非性命何竟某心自罹鋒鏑直隷係本司舊治今復奉命重蒞兹土辦理京城教案已經議結請旨發帑免累民間此外各州縣教案由該地方官紳議結分期攤賠其實在困苦地方並禀蒙爵閣督部堂奏請撥帑量予津貼爾等仰沐皇仁至優且渥凡屬臣民咸應感泣現本司卽日赴任值此瘡痍之後亟思撫綏休養以奠民生一面晤商各國教土嚴諭教民不准滋事尋仇報復并妥議善後章程以期民教永遠相安一面延請各該地方公正紳士敬謹宣布朝廷德意俾一夫不致失所各獲安業度日其有無知愚民被匪徒煽惑誘脅者速卽繳械歸農倘因去年匪亂家産蕩然無業可歸者准由官紳據實查報妥籌安撫如仍怙惡不悛不受招撫負嵎拒敵則是自外生成法無可宥定卽進兵痛剿斷不能稍存姑息貽害地方合亟出示剴切曉諭爲此示仰各屬軍民諸色人等一體知悉自示之後爾等務即轉相告誡使匪徒聞風解散勉爲良民上紓君國之憂下保身家之計倘有書吏差役藉端訛詐或别有受屈重情亦准投誠後再理不得以他故藉口甘心爲逆本司保護地方安良除暴决不袒教抑民亦不能縱民仇敎一切秉公辦理爾等幸勿執迷不悟後悔無及凛之愼之切切特示光緒二十七年六月初十日 
[粤東課吏]  
　　廣州訪事人云六月二十日爲廣東巡撫德靜山中丞課吏之期是日同通州縣候補各員到者凡一十九員所命二題一爲劉晏論一爲開通利源論 
[暫滯文旌]  
　　湖北兩書院監督梁集菴太史經湖廣總督張香濤制軍專摺奏保奉旨赴西安引見等因已詳前報昨有客來自鄂中言及太史前因雨水所阻未及啓行兹者皇上將奉皇太后回鑾行在暫停引見是以太史文旌未發依然小住鄂垣云 
[禁留匪類]  
　　杭州訪事人云上月某日浙江臬司許豫生廉訪發出告示曰爲曉諭事照得現在各路防營已撤散勇甚多雖經給有恩餉資送回籍而若輩往往中途逗留難免爲非作歹杭省五方雜處奸宄易于混迹誠恐居民有貪圖微利私自容留等情合行出示曉諭爲此諭爾諸色人等知悉倘有外來面生可欵之人到皮借宿者切勿容留致干查究毋違特示 
[連决盜犯]  
　　安慶采訪友人云六月下浣某日安徽臬轅接奉刑部釘封文適逢萬壽聖節期内未便施刑迨本月初三日午前始由臬司聯星橋廉訪札行懷寗縣某大令就獄中提出天長縣境盜犯某甲一名如法綑綁押赴北門外法塲斬决甫事畢撫憲王芍棠中丞又接到行在釘封文立即轉飭廉訪由安慶府獄提出盜犯二名綁赴巿曹梟首有知其事者謂即去年行劫廬江縣境某烟店之巨盜因拒傷事主是以法不容寛隨將首級盛以木籠委候補從九品鄭少尹咸庸解赴犯事地方懸竿示衆 
[體恤災黎]  
　　南昌訪事友來函云江西省垣兩粥廠開辦以來每日赴廠領粥者不下二三萬人鳩形鵠面之流得以殘喘苟延不啻生死人而肉白骨惟夜間無棲止之處中宵露坐樵悴可憐輔善公所諸紳士憫之特建東西兩大廠俾被災男女分别雞棲嗣因人數過多氣味薰蒸難免因而致疾爰采購解熱利濕諸藥物與茶同煎以解渴吻此外復給以蒲扇薦以稻草使之消署延凉災後餘生得此體貼周至當無不感激涕零矣 
[津郡官塲紀事]  
　　六月下浣某日直隸天津道張毓渠觀察乘輿赴都署拜會統帥晤談良久然後興辭○上月某日梅筠如軍門秉節至津暫假府署前東益和當鋪爲行轅小駐數日卽往滄洲靜海一帶剿撫匪人○大沽電報局會辦直隸候補道余觀察於六月某日由滬上乘某輪船到沽在局小作句留卽乘火車北上謁見合肥傅相禀陳要公 
[羊城秋眺]  
　　廣州訪事友人云日前白鴿票公司中人查得城西第六鋪靑紫坊魁巷中某號未向領牌貿然開設惡其亂規攘利禀請南海縣裴大令立予查封大令准之卽飭劉少尹帶同差役前往至則若輩起而抗拒竟在樓上開放洋槍少尹無奈據情回禀翌日大令調撥勇丁協同差役密往拘拿若輩多先期避匿僅獲區亞祥一名解回研訊堅不承認大令惡其狡賴諭令裝入木籠發往售票處示衆一月一面嚴緝號主潘亞松務獲究懲○六月二十二日捷字營勇丁在某渡船上拘獲積竊招亞帶解經營主研訊口供判令荷以巨校發沙巷東橋頭示衆以儆效尤 
[鵝池秋褉]  
　　紹興訪事人云此間所駐水陸各軍前經大憲委紹興府熊再靑太守爲總營務處而以釐捐局總辦胡渭川大守副之山陰會稽兩縣主則充當提調遇有地方事宜隨時商辦近因諸曁縣境潼山邊村瑙橋等處頑民迭次閙教前署縣李大令因之撤任刻方重建教堂派兵守護故又札委新任諸曁縣李大令炳堃爲防軍提調倘有要事准立時遣調防軍○上月十八日之夜箕伯揚威飛沙走石沿江一帶尤極猖狂倒屋傷人難以數計禾稻方已結穗被風吹仆不無損傷木棉被災更甚直至二十二日之夜雨師惠顧封家姨始退避三舍噫蒼蒼者豈眞欲厄此下民耶何竟不稍加體恤也 
[使節將臨]  
　　昨日上海縣汪瑤庭大令探知出使日本道逹歉忱之那琴軒星使約於今明兩日抵滬因飭差就天后宫側出使行轅預備一切藉志敬忱 
[鄉試展期札文]  
　　昨晚上海縣汪瑤庭大令發出示諭曰爲出示曉諭事奉府憲余札去年五月十七日奉布政使陸札本年四月二十九日奉總督部堂劉札開照得本部堂前於光緒二十七年三月十五日會同蘇安撫部院電請軍機處代奏本年卿試展至明年秋間舉行一案業經欽奉電旨江南鄉試著准其展至明年秋間舉行欽此當經分别咨行在案嗣經奉旨飭令各就地方實在情形再行詳細體察迅速電復等因經本部堂由電復奏兹於四月二十二日准西安來電奉旨江南等省奏展鄉試均著仍准緩至明年秋間舉行欽此合就恭錄並抄電奏稿札行札司即便欽遵等因到司行府奉此合就抄粘轉飭札縣卽便称學一體示諭欽遵毋違此札等因到縣奉此查此案前奉府憲札飭迭經示諭在案奉札前因除移請外合行出示曉諭爲此示仰闔邑貢監各生一體欽遵毋違特示 
[澄叙官方]  
　　上海縣正堂汪爲出示諭禁事照得文武官職乃國家酬庸之典名器攸關豈容奸民假冐乃近來世俗澆漓人心日僞或用頂戴以示光榮或妄稱職官以圖撞騙或購賣空白牌札任意亂塡或頂替他人姓名朦混差使種種作僞愈出愈奇實屬指不勝屈不知假冐職官例禁綦嚴當此澄叙官方之時斷難容其淆混除通飭各屬嚴密查拿外合行出示曉諭嚴禁爲此示仰各邑軍民人等一體知悉自示之後務各安守本分無再混行假冐致于法紀其有買受他人及空白獎札牌照冐名頂替者如能赶自檢舉將牌札各件呈繳銷燬並准寛免追究倘仍執迷不恪一經查覺或被人舉發卽盡法懲辦决不寛貸其各凛遵毋違特示 
[札諭局員]  
　　近日蘇松太兵備道袁海觀觀察訪知本邑城廂内外各巡防局員每遇民間詞訟或因細故鬥毆輙送改過局覊押殊欠 
 
 

Page 3

 
 
斟酌因特分札各局員嗣後遇有控案不得概以流氓爲詞送押改過局并禁擅專枷號倘有緊要事件務須禀命而行亦杜漸防微之至意也 
[道訊淫棍]  
　淫棍小八哥卽顧阿六小鹽金豆即張杏寳因强姦尹朱氏案發經前署上海縣戴子邁明府訊實廪請上憲按律擬定罪名上憲以案情重大札飭升署浙江巡撫余晉珊中丞及現任蘇松太兵備道袁海觀觀察親提勘訊旣而臬司朱竹石廉訪又札飭保甲總巡朱森庭明府與上海縣主汪瑤庭大令會同訊鞫兩犯忽認忽翻異常刁狡以是迄今尚未讞成邇者廉訪奉督撫憲批飭再仰上海道覆訊定擬等因因卽轉行到道昨晨觀察飭提兩犯到轅升坐二堂悉心推究顧大聲呼寃稱事因趙文文與小的有仇是以唆使尹朱氏砌詞陷害趙文文本係流氓請大人查訪可也張供稱小的惟帮同顧拉去尹朱氏衣褲並不行姦觀察謂顧曰爾之實情前數堂早經供明不必再思翻異從速畫供還禁候示張亦令畫供一併還禁縣獄 
[上海官塲紀事]  
　　昨日下午蘇松太兵備道袁海觀觀察因有要公命駕往新關拜會稅務司好搏生君晤譚良久始鳴騶回署○昨日淸晨駐滬督標奇兵營管帶羅楚材遊戎因有要公命駕至上海縣署拜會適縣主汪瑤庭大令别有公務飭家丁擋駕 
[傅保諭話]  
　　上海縣汪瑤庭大令以本年上忙錢糧至今尚未掃數清繳而下忙又將次開徵爰於昨日飭各糧差傅齊各圖地保定於初十日來縣諭話 
[點騐華捕]  
　　昨日午前本邑南巿馬路工程局總辦翁子文太守傅集華捕五十名逐一點騐事畢諭令捕頭將各捕年歲籍貫繕成淸册呈候察核 
[議創電車]  
　　　　昨日午後五下鐘時寓滬各國官商齊集英租界南京路菜巿後洋房内議定通行電車一事捕頭特派中西捕役多名彈壓閒人以免擁擠之患一時泰西裙屐于于而來車馬雲屯途爲之塞 
[美界火警續聞]  
　　美界火警已見報章兹悉是晚之火實起於新垃圾橋北首永大祥興兩繅絲廠兩廠共一大門東爲永大卽從前緯雲繅絲廠改名西則牌號祥興中間機器氷鍋合而爲一而以鐵管兩面通之其火肇於機爐房延及繅車歴兩下鐘時始得漸漸救滅火後自外縱觀圍牆固巍然無恙實則機爐房已悉付一炬至屋中器物存否非外人所得而知傅聞永大曾倩某行保火險十餘萬金祥興亦保銀若干大約日内保險行中人必詳加查察也 
[新閘火警]  
　　前晚一點鐘時本邑新閘公共租界中馬霍路余錫堂家馬號中忽然火起瞭望臺上鳴鐘告警救火會各西人急驅皮帶車馳往救熄僅焚去草屋一間 
[幾兆焚如]  
　　前晚美租界篷路德榮里第六百七十五號門牌某甬人家樓上潑翻燈内火油以致火勢炎炎幾兆焚如之禍幸急擔水灌救得卽火滅烟消然四鄰已飽受虚驚矣 
[光緒二十六年七月至二十七年五月單月分選單]  
　　員外郎吏部文選司胡潜安徽甲小京官禮部司務余廷琛浙江監通知事章澍昌浙江人科中書張慶賢順天監知府山西寗武保謙廂藍繙譯生員福建興化張錫鑾浙江監湖北安陸殷鴻疇浙江附直牧安徽和州周煥奎江西舉山西隰州桑寀順天附知州雲南阿迷恩綸正黄附霑益周儒彬安徽歲通判奉天圍塲延蘭正白舉 
知縣江西安仁王浡安徽文童山東蒙陰葉寳昌安徽安徽黟縣孫家瑚浙江廣東茂名俞人鏡浙江雲南河西李傳芬安徽河南温縣周照堂江西陜西商南臧瑜浙江山山太谷洪搢湖北長子劉煥衢山西天鎭鄧駒昂四川貴州清溪王恩級山東湖南慈利袁世傳江西俱監山西太原張成煦陜西廣東西寗韓慕慈江蘇江西宜黄孫家璠貴州福建長樂王守謙江蘇湖南清泉路傅甲河南廣廣融縣黄育韓福建山西大寍胡　瀛正藍湖北黄梅董志敏順天陜西鄠縣光熙廂紅山西河津歐陽杭江西江西都昌羅長鏞四川山西高平鹿學尊直隸壽陽金慶慈安徽俱舉山西潞城王賓基浙江附四川銅梁鍾爾榖江西附山西榆社陳德峻山東增四川南溪高莊凱福建附雲南元謀謝世珍四川甲雲南建水吳朝昌安徽附浙江湯溪袁家鼐江西副廣西思恩定保廂紅增廣東會同董汝昌四川廪直州判廣東連州劉善興江西副州判安徽宿州張肇元直隸供順天泳州熊濟熙貴州廪縣丞福建莆田何丙勲廣東吏員通判司獄山西寗遠陳德麟直隸人巡檢江西崇義金文煒順天監典史陜西朝邑謝彬浙江人江西靖安傅禩澤浙江江蘇句容顧國琛浙江順天保定金履乾山東江西新昌張淦陜西湖南益陽陳繼昌四川廣東鶴山温文淵湖南俱監文昌董恩墀順天俊秀 
[皖省災情]  
　　啓者頃由鄭陶齋觀察遞到王芍棠中丞開示皖省被災情形云入夏以來雨水過多加以上游蛟水各處山水分流入江以致江水陡漲數丈實爲近年所罕見皖省濱江各屬如安慶屬之懷寗桐城望江宿松等縣池州府屬之銅陵貴池東流等縣廬州府屬之無爲州太平府屬之當塗蕪湖繁昌等縣和州直隸州並所屬之含山縣甯國府屬之宣城南陵等縣徽州府屬之歙縣休甯等縣或圩堤貴决田舍被淹或山洪下注低處冲没小民蕩析離居深堪憫惻放振平糶以及修圩築堤一切應辦事宜在在均關緊要當此庫欵支絀之時實屬無從措撥兼之前次鳳潁泗等屬水災本省外省籌墊之欵迄今尚未清還還祈各善士設法振濟是爲至禱等因謹卽鈔乞賜登貴報正章伏求好施君子大發慈悲隨緣慨助上慰中丞期望之殷下萬萬姓流離之苦其爲功德正未可量翹盼仁施不勝急切待命之至上海北巿絲業會館籌振公所施則敬謹誌 
[勸募沙洲水災急振啓]  
　　謹啓者沙洲地界鎭揚之交濵臨大江四面皆水平時築土爲堤結茅爲屋僅恃耕種以餬口地方本極窮苦今歲上游出蛟江水極大六月初三日沿江堤岸潰决十餘處蒙許太守飭鎭地紳商籌欵勸捐一面堵岸一面辦振正在人力齊施之際不料六月十八九等日狂風大作江水陡漲數尺潮隨風到繼以猛雨滔滔而入人力難禦至是離江略遠之堤岸亦同時潰决以致七十二沙洲盡成澤國週圩數百里洲民百餘萬俱遭水災當水勢猛至時居民措手不及因此淹斃者約有數千人强壯者猱升屋頂以求活命老弱者爬至堤岸呼號求救有手攀樹枝呼救不應力竭墮水者有已至屋頂而屋忽被水衝坍仍然入水者間有駕舟往救齊來攀援船少難容翻身入水者晝則受赤日之威夜則受風露之苦哭聲震天日夜不絶加之數日不得一食風餐露宿困苦顛連幾無人狀更有産婦幼孩老弱有病者輾轉將斃尤爲奇慘至於人畜漂流屍骸隨波上下昔年黄河决口同此飛災無此慘酷百孔千凔莫可名狀生者嗷嗷待哺死者在水腐爛臭氣鬱蒸勢將釀爲瘟疫使無數災民不死於水將死於飢不死於飢將死於疫疉接鎭地紳商來電來函及客之由鎭來此者縷述情形令人鼻酸嗚呼哀此災民命在旦夕不得不急救倒懸弟等一面赶緊籌墊欵項商請滬上仁濟堂辦振熟手劉君蘭階至鎭會同鎭江同善堂董事柳君少雲前往設法援救惟是災區太廣棉力甚微來日正長點金乏術回憶往歲北省偏災尚蒙江浙各省諸善十慷慨助振善聲洋溢中外咸欽今者災區近在本省公等或誼關桑梓或誼切親朋尚祈各盡力之能及廣爲勸募尤望四方好善仁人大發慈悲施當其阨作善降祥誠爲莫大陰德不禁代七十二洲災民九叩以待矣如蒙慨助振欵請擲交仁濟善堂絲業會館申報館電報總局義善源莊厚大莊均可代收彚解災區此啓施則敬席裕福楊廷杲高長頤焦發昱王德基同拜啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[大清光緒二十七年七月初七日申報附錄]  
[上海縣署瑣案]  
　　前日鄉民張德德舁其子至縣訴請騐傷至晚縣主汪瑤庭大令升堂研訊九圖地保唐海榮禀稱德之子被毆受傷實係五圖民人許某蔡某爲首今小的已將圖内帮兇人楊永林解案求恩鑒察五圖地保范連生禀稱蔡許二人至鄰圖滋事當時小的實未知悉今已拘獲解請究懲蔡供稱小的名坤元德德曾與周阿大同爲蟻媒因欠周洋銀一元向之索取德德不還故糾同小的等人前往許供稱小的亦由周糾令同去但未動手楊供是日小的在某紡紗廠作工迨工畢回家途經是處兒伊等鬥毆因之駐足閒觀突被寃誣求恩寛宥大令喝令將蔡笞責二百板許笞責二百五十板交范保保去楊交唐保保去○本邑南巿二十三七鋪巡防局員函送瞿茂隆顧升斌到縣大令研訊之下瞿供光緒十九年岳父因病逝世乏資棺殮岳母向小的借去洋銀三十元今向妻弟顧升斌索還竟爾圖賴叩乞究追顧供小的在某沙船爲耆民前欠瞿洋銀三十元除將家中器物抵償外所虧無幾瞿不顧親情遽扭小的至局控告蒙局員老爺斷令小的再還洋銀十元瞿抗不遵斷以故移解至案大令斥不准理一并揮之使去 
[上海巡局紀事]  
　　前晚本邑南巿二十三七鋪巡防局委員盛雨村二尹親督在局勇差赴各叚巡　巡至董家渡及南馬頭二處見有甲乙二人蜷臥路旁因飭勇帶回略訊情由判令各責二十板驅逐出境○蘇松太兵備道袁海觀觀察以浦東楊家渡巡防局委員程紫鳴二尹遇事貪婪致滋物議特於昨日撤去差使所遺局務另派他員代庖○邇者城廂内外保甲總巡朱森庭明府訪知本邑各猪作每將瘟猪宰　售人烹而食之易滋疫癘爰特飭差查禁有莫友根者冐稱總巡局公差頭目向南巿各猪行任情敲詐事爲明府所知因於昨日飭差協同地甲拘莫到局從重笞責諭以嗣後不得再在巿間訛詐違干澈底根究 
[英美租界公堂瑣案]  
　　前者顧立生倩法界李長林印字店印自來水票若干私行出售事爲捕頭查知拘顧解案讞員張柄樞司馬令押候提李到案以便質訊判斷昨晨包探邵仁初將李傳到司馬向之詰究李代此票雖係小的所印然當時顧交來字條確有自來水行戳記叩求察核顧供小的所刊戳記現已失去司馬商之梅副領事判責顧三百板管押捕房一年李從寛斥釋○禮查西客寓中某洋人控細崽陸瑞生竊取銀票等情司馬判責陸三百板枷示十天以儆○小工金瑞卿竊取工部局寒署表由包探劉光震拘獲解案司馬判枷號五天○黄福堂潛至某洋人家竊取銀表二枚報經某號巡捕　獲解請訊究洋人投案領贓司馬判責黄三百板遞解回籍○馬夫張成興拉韁不愼致將某西婦撞仆途中經二百七十號巡街捕拘解請訊司馬判罰洋銀十元○流氓陳友福前曾遞解回籍兹又潛來滬上經包探張寳成拘獲解案司馬判責三百板再行遞解○王阿二竊取董才寶家銀表二枚經包探張阿五拘獲解案司馬判責三百板贓給還失主○新春記客棧夥金寳元與春申福客棧夥高文元朱榮祥因爭接客以致扭毆經包探顧阿六拘解至案司馬判各罰洋銀二元 
[法租界捕房瑣案]  
　　潘順德前控嚴娥姐借欠洋銀二百八十五元讞員杜枝園大令訊得此欵係嚴娥姐爲宓均揚擔保因飭將宓拘案押追昨日命提復訊宓求交保出外向原告商懇仍照前議拔還大令著押候傳潘到案訊核○某西人前控陳雲甫收過永遠租地洋銀二百五十元不將田單交出大令飭將陳押候嚴追陳旋繳到洋銀一百五十元尚少一百元昨日大令命提案訊追陳供小的禁押捕房萬難設法求恩交保出外寛限一月自當如數歸還大令命仍還押所聽候過堂覆訊○閩人王阿珠前在某小輪船上當管駕後因損壞機器被船主韓方潮控諸公堂大令諭令交保出外理處迄今在押日久無人具保昨日命提覆訊王供小的來滬未久尚少熟識之人求恩明察大令著仍還押所聽候交原告帶出自行理處○某姓家車夫郭阿二前因竊取金約指控請訊追大令著押候嚴比昨日命提覆訊郭供小的實未行竊有與主人相識之某甲時時來往形跡可欵大令著仍還押所聽候提甲到案質訊核辦○王阿華向洋涇浜中所泊裝糞船上索取陋規被清潔局工頭扭案控訴大令著枷示半月期滿責釋○偷兒王友才胡阿寳均經包探拘送至案犬令著各枷一月期滿責釋○車夫蔡和尚行竊對時表一枚失主報捕查獲解經大令訊明著責一百板卽行釋出 
[美租界捕房紀事]  
　　有甬人名榮生者不知其姓賃居虹口妻梅子鶴怡怡如也邇來雇得同鄉陳徐氏爲傭氏稍具姿首榮生頓起淫心前晚乘氏在房中洗澡膽敢破扉直入意欲用强氏大聲疾呼鄰人聞而齊集詢知情節咸抱不平急呼巡街捕到來將榮生扭入捕房捕頭略詰數言令氏自投英美租界公堂具控○昨日正午甬婦陳張氏持衣服至新記浜中浣濯流氓王阿元見之口出穢言任情調笑氏忿極向王作申申之詈王怒將氏推入水中幸經途人所見急入水援起並喚巡街捕到來將王帶入捕房捕頭令押候解送公堂禀請讞員張柄樞司馬訊辦○昨晨粤東著名竊犯何阿相闖入武昌路三元宫内竊取錫香爐一具携之而出適爲包探孫阿新所見拘入捕房捕頭令押候解送公堂禀請訊辦 
[仁壽同登]  
　　啓者頃奉鄭陶齋觀察賜函内開弟六秩初度一事無成年華已到宏微期許有辜謝混攬鏡自照鬢絲滋慙逎蒙戚友多情或寵以瑋章或貺以珍物拜嘉完璧同級高雯本擬潔巵奉酬雅眷因念北地沈災未澹南方待振又殷用移賓筵之資藉充振濟之欵想諸公飢溺爲懷必不責其蚩儜也奉上票洋三百元卽希察收彚解災區並祈送乞附登報尾至禱至感則敬祇領之餘仰見觀蔡軫念災黎無微不至欽佩莫名除繕呈收條並卽日彚解災區散放外乞登貴報奉揚仁風傅曰作德心逸日休又曰積善之家必有餘慶謹持斯語爲觀察進如山之頌並爲世之樂善諸君子告焉上海北巿絲業會館籌振公所施則敬謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　干振鐸片再滇省善後局事務紛繁應行奏明派委司道公同辦理並派候補道一員會辦在案現值西防務緊急購備軍械製造火藥支應一切在在胥關重要非遴委明幹大員常川駐局經理不足以專責成兹查有試用道湯魯璠堪以會辦除分檄飭遵外謹附片具陳伏乞 
聖鑒再雲貴總督係臣兼署毋庸列銜合併陳明謹奏五月十二日奉硃批知道了欽此 
榮慶等片再大通橋滿監督文麟北新倉漢監督倪壎舊太倉滿監督致勝豐益倉滿監督文明均任滿在部應行更換查現正籌議倉務並預備接收倉厫事宜未便遽易生手惟將來究竟何倉堪用何員宜留必俟收回各倉臣等與户部體察情形方能定議現經再四籌商擬請大通倉滿監督文麟北新倉漢監督倪壎舊太倉滿監督致勝豐益倉滿監督文明均暫留數月一俟倉務議定再行分别換留一面由臣等嚴飭各該監督務須破除積習實心經理不得因暫時留任稍涉諉卸自棄前功所有臣等擬暫留報滿監督緣由謹附片具陳伏乞聖鑒飭部查照立案謹奏五月十二日奉硃批該部知道欽 
新授浙江布政使署理廣西布政使按察使臣張廷燎跪奏爲叩謝天恩籲請陛見恭摺仰祈聖鑒事竊臣接准廣西撫臣黄槐森行知光緒二十七年三月十三日奉上諭浙江布政使著張廷燎補授等因欽此當即望闕叩頭恭謝天恩伏念臣中州下士叨荷　 
殊榮旣臬事之洊陳復藩條之再攝涓埃未報恩命驟加俾效旬宣彌深感悚浙江爲濱海要區視邊陲而更重杭州爲通商新埠知交涉之逾繁况當多事之秋尤以用人理財爲急務時艱任鉅深懼弗勝惟有籲懇聖恩准臣於交卸後迎摺趨瞻天顔跪聆聖訓庶得有所遵循冀免隕越以仰答高厚鴻慈於萬一所有微臣感激下忱並籲請陛見緣由理合恭叩謝天恩伏乞皇太后 
皇上聖鑒謹奏五月十三日奉硃批毋庸來見欽此 
丁振鐸片再署雲南糧儲道迤東道曹鴻勛現奉諭旨升授貴州按察使所遺糧儲道篆務亟應委員接署查有現署迤東道湯魯璠堪以調署遞遺迤東道缺查有楚雄府知府在任補用道石鴻韶竊明幹練振作有爲堪以署理並照案派委署糧儲道湯魯璠會辦釐金善後團保及總辦機器武備學堂農工商務各局俾專責成除分檄飭遵外謹附片具陳伏乞聖鑒再雲貴總督係臣兼署毋庸列銜合併陳明謹奏五月十三日奉硃批知道了欽此 
丁振鐸片再前署昭通鎭右營遊擊升用參將儘先遊擊楊永壽尅扣蠻餉致釀變端永善一帶地方慘遭荼毒該員實爲厲階又管帶綱字右軍右營補用都司袁用和管帶綱字前軍左營李奇清管帶綱字右軍前營補用千總李美均有缺額蝕餉情整卸帶綏靖遊擊右營補用守備馬建文防剿不力以上五員未便姑容相應請旨一併革職究追以示懲儆謹附片具陳伏乞聖鑒謹奏五月十四日奉硃批楊永壽等均著革職究追該部知道欽此 
頭品頂戴兩廣總督臣陶模跪奏爲微臣喘恙未痊痰中近又帶血懇恩賞假調理恭摺仰祈聖鑒事竊臣精力就衰數年來頻患喘𠻳及咯血等症渥蒙朝廷逾格恩施調任兩廣離苦寒之地就温暖之區本與微臣賤體相宜初意一至東南諸病卽可霍然乃履任以後輕晚間痰𠻳稍載而行動氣喘依然如舊蓋兩廣政事繁劇洋務轇轕又倍於曩時微臣人地生疏益形勞憊中心憂憤藥餌無功接見寅僚言語稍多氣卽上升呼吸喘促近𠻳吐痰較多間又帶血醫家謂肺質久傷非靜養不能漸愈再四思維合無仰懇天恩賞假一月得以從容調治冀可漸瘳假期以内一切緊要公事仍當躬親料理不敢自耽安逸致有貽悮俟喘𠻳稍减卽當力疾銷假所有微臣喘恙未痊痰中近又帶血懇 
恩賞假調理緣由謹恭摺具陳伏乞皇太后皇上聖鑒謹奏五月十四日奉硃批著賞假一個月欽此 
余聯沅片再臣前因病請假蒙恩賞假醫治嗣以地方諸務亟須整頓不敢不力疾銷假於二月二十八日附片奏明在案月餘以來悉心披閱案牘隨時接見司道籌商要件並於月内舉辦秋審原期勉力振奮稍圖報効無如病體迄未復元日間思慮過多夜輒不寐肝胃氣痛亦卽不時觸發疆寄事重焦灼實深再四籌思惟有籲懇天恩再賞假二十天俾得赶緊醫治庶可漸望告痊應行事件仍由臣親自核辦毋庸委員代拆代行所有微臣因病請假緣由謹附片陳請伏乞聖鑒訓示謹奏五月十四日奉硃批著再賞假二十日欽此 
頭品頂戴兩廣總督臣陶模頭品頂戴廣東巡撫臣德壽跪奏爲廣東省光緒二十六年上半收解釐金數目開單具陳仰祈聖鑒事竊照廣東省釐金收解各數目向係半年奏報一欽兹查光緒二十六年正月初一日起至五月底止各廠關共收貨釐洋銀六十九萬三千二百七十三兩三錢八分四釐九毫五絲又收鹽釐洋銀三萬六千五百七十兩四錢七分一釐據廣東布政使丁體常會同釐務局司道造册詳請 
奏咨前來臣覆核無異除册咨送户部外謹繕清單恭呈御覽至鹽釐一項改歸運司按引抽收是以清單内不列各廠名目伏乞皇太后皇上聖鑒飭部杳照施行謹奏五月十四日奉硃批吏部知道單併發欽此 
頭品頂戴兩廣總督臣陶模跪奏爲報解鹽課京餉等欵銀數日期恭摺仰祈聖鑒事案照光緒二十七年分奉撥廣東鹽課京餉銀二十萬兩又撥内務府經費鹽課銀五萬兩兹於二十六年分鹽課項内籌解京餉銀五萬兩隨解一五加平飯食銀一千五百兩又内務府經費銀二萬兩隨解平餘擡費等銀六百六十兩作爲本年第一批京餉及内務府經費又搭解光緒二十六年第二批京餉一五加平飯食銀一千五百兩内務府經費銀九千兩隨解平餘擡費等銀三百三十兩統共銀八萬二千九百丸十兩飭委候補鹽運司經歴葉基琳等管解於本年三月二十日起程由商號大德恒等以現銀運至漢口再由漢口轉運總局裝鞘粘貼印花封條備齊車輛添撥兵隊隨同委員護解赴陜西行在軍機處投納據兩廣鹽運使國鈞詳請奏咨前來臣覆核無異除分咨查照外謹會同廣東巡撫臣德壽恭摺具陳伏乞皇太后皇上聖鑒謹奏五月十四日奉硃批該衙門知道欽此 
隨模片再准户部咨應還俄法本息各海關洋稅洋藥稅釐項下攤派粤海關三十六萬兩每年匀分三九兩月解交等因迭經遵解在案兹准粤海關監督莊山咨稱准户部劄開俄法借欵佛郎磅價昂貴原撥銀數不敷照案酌量加撥本年三月起内應解俄法還欵銀二十一萬六千兩又加撥銀兩内之六成銀五萬四千兩合共銀二十七萬兩先後備文發交西商志成信恊成乾銀號匯解江海道衙門投納等因前來除咨呈 
行在軍機處及户部查照外謹會同粤海關監督臣莊山附片陳明伏乞聖鑒謹奏五月十四日奉硃批户部知道欽此 
陶模片再據署廣東潮州鎭總兵事崕州協副將王世明因病禀求交卸給假醫調等因前來所遺潮州鎭總兵篆務查有記名總兵馬進祥堪以署理除檄飭遵照外謹附片陳明伏乞聖鑒謹奏五月十四日奉硃批知道了欽此 
 
