# 1905 - 185 - 4911577

 

Page 1

 
 
[電傳上諭]  
　　六月初八日内閣奉上諭奎順著留京當差烏里雅蘇台將軍著馬亮調補欽此同日奉 
上諭伊犁將軍著長庚補授欽此 
[美國李佳白先生論華工禁約]  
　　居今日而言　工禁約固不得謂美政储毫無情理然亦不得謂之至公無私蓋當日華工赴美乃美政府所許者今以人數過多遽下限制之令是昔欲爲我用則招之使來今恐奪我利則麾之使去利己之心無乃太過乎雖然目前華工之在美者已不下十萬人試問華人之在英屬坎拿大南洋各島法屬安南俄屬四畢利亞歐洲各處以及日本暹邏諸國境内能若是之多否耶卽以最多之數計之亦復不相上下耳我知其無論與寓華之美人相較衆寡懸殊卽合在華之歐美各國人計之數亦相埓由是觀之美方准華工之入其境矣何有於禁 
且中國與美曾立約訂定來華之美工人應恪守中國條敎受地方官約束不得擅入内地與他項美人同享利益矣今華工赴美但於登岸時略被盤詰至入境後則任其所之無人過問其所得利益與各國工人之在美者固無異也是雖兩國情形法律各有不同而美之鄭重睦誼不存報施之見也於此益信矣 
華工在美受傭於美人爲之開礦爲之建路價値廉而操作勤有功於美豈淺鮮哉美人亦深感之今美政府特以其人數過衆良莠不齊而歐洲各國工人之在美者亦復勢均力敵恐有彼此相爭　亂之事用申禁例爲弭患無形之計耳 
故余竊以謂美政府旣以人多難於稽察設禁爲防則當注重於一人之行爲性質無黄白椶黑　類之分無官商士工等級之判商訂條例附著於約聲明凡華人來美查不違例卽許其入境母阻毋礙旣不以華人有異於歐人而特創苛例更不以華工而牽混華商工大夫其庶幾乎 
難者曰倘美之官吏恃勢逞强見有華人赴美者即多方爲難故意挑剔則華人於此時將奈之何答之曰是無慮蓋信如予言則訂約定例皆爲多事矣夫條約乃兩國政府所公立者也律例乃兩國人民所共守者也美之官吏亦安敢犯公理而肆意妄行耶 
先生美國人所言固不能不爲美然論中第四節謂不以華人有異於歐人而特創苛例更不以華工而牽混華商士大夫則美之以苛例待華工以華工而牽混華商士大夫雖先生亦不 
 
 
 

Page 2

 
 
能爲美政府諱所可哀者我華旅久受美國之苛例至今日而始遇續約之期結團體以謀抵制蓋非至廢約恐他日華之報施矑愈酷也崦我中國猶有一二無人心者慮爲多事是不尤可痛心者乎 
[滬道交付賠欵辦法]  
　　各國賠欵現在新定辦法聞扈首擬除用磅者照數逕撥外其餘用馬克等各國亦思磋商一律用磅俄與日斯巴尼亞則以購定各磅内俄華之磅抵付以免藉口云（聚） 
[曾少卿致美領事勞治師君函（爲華工禁約事）]  
　　逕啓者改良工約一事自與貴國公使曁貴總領事面訂後日各埠函電多所責備曾擇要鈔登日報想早鑒及現在二月之約將届若不關不改良辦法僕又將受各埠士商責備查買賣交易本應兩相情願如果工約不滿敝國士商之意因而不買貴國之貨不獨貴國不能過問卽敝國政府亦斷不能强令購買蓋買與不買人人自有之權也前閱西字報貴國大總統有優待敝國商人之諭僕等聞之非常感激并知前此工約荷例貴國資本家亦頗不以爲然不過貴國政府偏徇工黨之請助其爭利然敝國通商各埠實爲貴國絶大消貨塲設竟因此停消是爭利因而失利竊爲貴國工黨所不取僕因貴國在滬大商素與敝國商人和好并與貴總領事有往還杯酒之歡謹據實以聞以盡友誼以副高情倘以所言爲然幸卽電請貴國公使訊示改良辦法以便電傳各埠力勸照常交易如其不然惟有各行其是惟貴總領事圖之肅此將意祗叩日祉（南） 
[日兵占據老薩科甫]  
　　初九日字林報傳單云本日接東京來電日兵於初六日佔據薩哈連之考薩科甫 
紀者按薩哈連卽庫頁島考薩科甫在庫頁島之南端 
[日軍於庫頁島登陸]  
　　初八日文匯報接東京電云日軍於初六日晨佔據庫頁島之考薩科甫俄人並不抗抵俄人將該城焚燒而後退至其北七英里勿洛克附近之陣地在彼又爲日軍所攻雖竭力抵禦但終爲日軍逐出考薩科甫北二十三英里荷來迭麥魯克地方此役獲大炮上尊藥彈無數日軍並無損失初八日倫敦電云初五日日軍一隊在俄庫頁島登岸俄人稍行抵制後即向北而退昨晚承日總領事署送來兩電與此上二事大略相同故不複譯 
[日本議和專使起程]  
　　初六日東京電云日本議和專使小村男爵及同行者於今日午後一點半鐘由東京起程送行之盛過於去年七月大本營之參謀員赴滿洲時全城遍懸旗幟車站外各送行代表人手中亦各執旗車站之内幾無立足之地各國駐日公使皆於昨日在東京帝國旅店設中膳爲小村男爵餘行日本各報贈别之辭甚爲滿足並有倚重之心且望此行之有成效庶可保永久之和平又電云横濵之送行亦極爲榮盛致仕大臣内閣各大臣及此外大臣特由東京到横濱以便送行美國米尼河太郵船卽載小村男爵往美國者船上滿懸旗幟郵船啓行時口内之防護艦鳴砲十九門以送之地主官放火燄魚雷船二十號及輪船一艘船上載有音樂班護送郵船出灣口譯字林報 
[鎭郡機匠罷工鎭江]  
　　鎭城機匠不下六七千人近因各綢號所給工資甚微不敷日用擬向各號酌加不遂遂於六月初三日起相約罷工並聲言欲聚衆與各綢號爲難事爲署丹徒縣郭子華大令所聞以集衆把持大干例禁爰於初六日出示禁止未知能免起風潮否（身） 
[師範生因餔啜肇事廣州]  
　　日前師範館李生毁擲碗碟爲學界絶大笑話昨經該管出示略謂照得諸生之來爲學問非餔啜也然本監督於諸生起居飮食固無日不繫諸懷即如廚役一事已屢次訓飭責令改良工令庶務員愼覔替人以便更換前聞諸生中言有人可任當令自舉繼乂言無之遂仍令庶務員從速轉覔幸已得人定於近日接充當告諸生謂舊廚役疲玩性戒新廚役一時未能即至請稍待一二日毋庸性急不意昨日午餐竟有擲碟於地者查知是王競所爲乃傳集班長及王競示以竟程言今午所爲與章程二十八節及三十三節不合應行記過爾等心服否王競自言知悔各班長亦無異詞此次記過本監督尙以情有可原不愿遽行牌示也至晚餐時庶務員又先至廚房審視不意學生甫入其半而先入者己將碗碟大席肆行擲去如此之舉有意破壞法律本監督原望諸生將爲兩省國民之模範乃舉動如此深用痛心一俟查明即行開除遵繳學費該生等仍不知自省必數破壞學堂而後快本監督亦惟有秉公辦理云（谷） 
[奏奬捐助學堂經費人員北京]  
　　日前吉林將軍富順具摺到京奏稱吉林大學堂雖經派員創辦經費難籌未獲尅期告竣兹有前任盛京副都統晉昌將自置省城外密什哈柳樹河兩處熟地二千畝連房屋水井函屬家屬情願一并捐入學堂稍充經費事爲地方培養人材誼關桑梓不敢仰邀奬叙等情奴才查晉昌覊跡遐方顧念本籍概捐鉅欵爲興學育才之助雖據聲稱不敢仰邀議叙而其急公好義之誠不能聽其泯没該員胞姪鍾鎬係捐納候選通判懇恩准將晉昌所捐之銀移奬其胞姪鍾鎬以知府不論雙單月歸部選用以昭激勸云云聞巳奉旨交部議奏矣（龍） 
[慶邸罰俸]  
　　初九日字林報云烟台某報載直督與鐵良共商於慶親王謂中國兵士服式宜去辫改從西裝慶親王卽以此奏之太后太后大怒謂此等改革當我生之時斷不能行因之罰去慶親王俸五　云 
[札准劉觀察爲江寗商會總理江寗]  
　　江寗商　各業董事周善義等具禀商部公舉現辦商務局商部議員劉聚卿觀察世珩爲該會總理并謂頒給江寗總商會關防日前由商部奏准發給并准劉觀察爲該會總理刻下聞江寗商會已奉到札飭矣（屈） 
[程提憲示期赴瓜州校閱鎭江]  
　　長江水師提督程從周軍門前赴江陰吳淞等處巡閱砲臺近已事畢於初三日 
 
 

Page 3

 
 
乘江孚輪船遄回潤州防次旋示期初五日詣瓜洲校閱水師各營操演（常） 
[再飭詳註候補各武員事實清册江西]  
日前江西藩司周瀚如方伯行文各州縣略謂奉督憲札飭清查江蘇安徽江西各候補武員造呈點驗清册江西所造各武員册僅註明老弱强壯病廢未註調驗有無假札冐名頂替各情事殊屬含混應將原册發還查照前呈點驗册内楊軍門批註名下逐細聲註另造妥册呈送查奪至點册未到各員名據稱其中或有在籍舉辦團練充當各學堂教習及出省當差有身任統領營哨各官未能赴騐自係實情應如所請即分别抄單通行江安西三省水陸各鎭恊營及防軍局卡曁移各藩司轉飭地方官并學務處轉行各學堂一體察明勒限三個月内一律投驗如有因要差未能圖省請騐者并由該中軍隨時登註逾限不到者即造册呈請開除以示限制（名） 
[電請添兵勦匪蘇州]  
　　飛划右營管帶米登魁遊戎於本月初四日率同師船至各處查哨翌日省中得遊戎由洞庭西山發來電報知是處有大股梟匪竟敢約期開仗請調兵助剿徐錦堂統領因率同凌秉忠沈葆義等諸武弁於初五日統率師船六七十號星夜馳往剿辦（愛） 
[内務府電催常鎭道解欵鎭江]  
　　内務府因辦理内廷要差財政極形支絀前已奏奉諭旨電催各關道將認解各欵悉數匯京所有鎮江關及揚由關欠解之數特電催監督郭觀察儘六月内一律解清（思） 
[贛省出口銅圓五百萬江西]  
　　贛省銅圓廠竭力擴充日夜趕鑄出數甚多本省不能盡銷而鎭江揚州一帶江西官銀分號尙可出售爰以五百萬枚運往該處己有移文知照潯關給發護照俾沿途關卡查驗放行（使） 
[批准撥勇興修鎭城鎭江]  
　　鎮江府城垣朽敗不堪本年四南隅坍倒數丈丹徒縣郭子華大令爰爲具禀蘇撫陸中丞請發營勇一棚擇日興修藉節經費業奉批准矣（思） 
[過塘貨棧被焚杭州]  
　　杭州上下江往來各貨均須過塘存棧易船駁運本月初三日清晨德升壩畔之沈士珍過塘棧房忽然焚燬計各商客交行之貨約逾萬金均以該行踈忽所致咸向索賠諒須禀縣核斷矣（過） 
[閩塩西路帮現議另招殷商承辦福建]  
閩省官鹽向係官督商辦分東西南北四路商帮承辦西路一帮銷鹽處所計共十六埠茲聞總辦江靜庵觀察以經辦之期已届故議叧招殷實商人承辦云（尋） 
[筆鉛公司咨准祗完正稅鎭江]  
　　常鎭道郭月樓觀察近奉江督札開准商部咨稱開成筆鉛罐公司應照案在鎭江關完納値百抽五正稅一道給予稅單概免重徵並著地方官照章保護以維商業等因遵即轉飭署丹徙縣郭子華大令於初三日出示曉諭略謂本縣境内螺螄山所産筆鉛現在該公司開辦伊始所有附近居民人等不准妄生多疑將所産筆鉛私售他人及售與外人情事均應聽由公司按照時價核購以便擴充倘有無知之徒敢於從中阻撓攙奪爭利或陽奉陰違一經覺察或被告發到縣定即提案訊明照商務新律從嚴詳辦决不姑寛（木） 
[岑督整頓銀店之政策廣州]  
　　省城銀號月來倒閉者已有數十家巿面銀根異常緊急前經雲帥札飭南番兩首縣設法整頓兩縣奉札後派員調查并傳集西號商人酌議查得倒閉無力償還者計昭隆等號共十三家有力償還者計宏豐等號二十家共三十三家此外佛山銀號宏興等六家有謂宜限制家數者有謂宜十家聯保者事關至大未敢遽定現由兩縣將查復議辦情形通禀各大憲奉岑督批云據禀己悉省城銀店一月之内倒閉三十餘家巿面驚惶銀根愈緊其股東於合約内並不載明本人姓名以及另有何項産業生意無從知悉一旦倒盆司事捲逃股東亦不出清理此等積習於商務大有關碍自應赶緊籌議明定章程以維巿面惟此係預籌續開銀店整頓善後之策至目前照常生理各銀店尙須加以保護弗令因拖欠再有倒盆業已閉歇各家查可以抵償成數者亦卽諭飭各該股東刻日出面設法清理勿任延欠仰東藩司即飭南番兩縣遵照刻日别分籌議辦理禀報（空） 
[拘懲滋擾釐卡湖州]  
　　察水橋釐局委員賈次勤别駕前在西興雇一女傭頗饒姿首旣而隨往差次不知因何懷孕故由其戚吳八金與其夫及弟前往滋擾買别駕以吳逞兇滋閙拘送歸安縣署函朱達夫大令笞臀二千下尙須押候嚴懲（過） 
[巡丁誣辱宦妾蘇州]  
　　九如坊張公館娶妾某氏其母家相詎甚近因張赴湖州差次張妾暫往母家是處巡丁疑有外遇思强刼焉前日見張妾抱其穉子徙倚門前巡丁以游詞戲之爲張妾所詈巡丁怒謂汝頻頻出行獨不畏乃公敢與事耶張妾益怒執執之巡丁急遁行未遠遇一巡目誣稱張妾强奪其器械因洶洶然至其公館其時張之家人某甲由湖來省甫入門巡丁卽指爲奸夫一併拘送至局局員訊係宦妾備輿送返坊衆以巡警無端壞人名節宦家如此平民可知大動公憤商議不納警費越日張妾具禀總局局員諭謂己將巡丁枷號請回家靜候批示云（一） 
[練兵處飭令滬道按季分解武衞軍餉]  
滬關所存武衞軍餉現由練兵處擬令按季分解已札飭上海道遵照辦理矣（集） 
[華商擬承認牛捐]  
　　前有義商承認牛捐以捐數相懸過甚歴久未成己散見前報近聞法界華商陳順興等擬具禀道轅出爲承認以免利權外溢云（亦） 
[詳志警兵奪去押犯]  
　　本城改過局押犯每有受賄任令出外遊行之事前晚八下鐘時又將在押之著名長脚順卿及已革工程局捕頭胡瑞龍陳向榮等數人在西門内城根遊玩北局巡丁見之疑係圖逃正欲拘拿後面隨役上前說情不洽以致互相用武巡丁力不能敵立吹號呌招北局及西局等各巡丁帮同捕拿將胡等拘住改過局中人則特械窮追格鬥之下巡長程乃衡巡丁余炳文王學彩等均各受傷嗣後仍被警局將拘獲之押犯胡 
 
 

Page 4

 
 
瑞龍及局勇四人一併解縣縣主汪大令判胡暫押縣署四勇移交滬軍營管帶龍鎮軍看管候禀詳道台核示施行昨日西局謝二尹北局汪二尹改過局員姚明府滬軍營管帶龍鎮軍均各到縣禀商一切（近） 
[關讞員致英美德副領事照會]  
　　（爲爭發落事）逕啓者捕房帶回發落人犯一事前經禀請道憲照會領袖領事在案查責放人犯向由敝廨當堂釋放現捕房忽欲帶回顯與定章不符據稱西國律例裁判所僅有定罪之權無發落嗐權而中國律例則裁判發落皆由地方官一手經理上海雖係租界並非貴國地方名爲中西會審自應參酌中西未便專用西律蓋旣經發落已爲無罪之人今將無罪之人重行帶回捕房似於公理不合至謂敝廨差役從中索費倘有此等情事本分府亦所痛惡捕房訪出實據儘可由貴副領事照會敝廨如敝廨不爲嚴辦再用此强硬手叚帶加未遲乃現在並無實據徒憑風影之詞謂敝廨差役索費然則帶回捕房能保包探巡捕之必不索費乎本分府破除情面雷厲風行自當嚴束差役不令有此等情弊貴領事與工部局儘可放心本分府下車伊始深願與貴副領事及工部局和衷共濟以保治安乃邇來捕房時出新章租界居民咸生疑慮人心皇皇長此紛更恐非租界之福近來上海民志頗齊設一旦激成事端本分府不能擔此重咎尙望貴副領事與工部局凡事三思至責放一事現雖經道憲與領袖領事磋商然本分府有保護商民之責不敢緘默自安此事一日不定即一日不能發落天氣酷暑民亦何辜久遭覊押况捕房押犯太多易生疫癘殊非貴副領事與工部局保衞閭閻之本意務祈轉商工部局以後所有責放人犯仍歸敝廨當堂釋放以符向章尙希迅速見復至所盼荷此頌日祉（容） 
[王主政請代奏川漢鐵路妥議定章從速興辦呈續初六日稿]  
據聞現川漢鐵路事宜其勘路之委員係由電局出身工程非所素習不過粗知拍電計里而己所勘之路但由官道按站遄行於鐵路直線相去遠甚沿途需索供給州縣不勝其煩而總辦分辦委員多人每月薪水開支已近萬兩此中情形民最注意初聞川督之力爭路權也民則欣然喜及聞川督之悉委官辦也民又蹙然憂蓋川民僻陋鮮知時局近有鑒於東清鐵道之禍栗栗寒心競謂路權一失將舉川民之生命財産而一任外人蹂躪之魚肉之其勢誠有所不甘又恐以頻年節省之膏血一旦委諸虚糜匪帷將來之股息難期卽現在之捐資無著故但云路由官辦欵由民出其心更有所不願也夫民欵官辦外人可以藉詞干涉民欵民辦則不獨抵制於將來兼可收紳商交勸之益况川省民情與官最隔前川督駱秉章辦理津貼捐輸兩項自知官辦不如民辦之易不惜授權於民故數十年來紳民完解捐輸異常踴躍毫無私弊其情通其勢故順也又况鐵路險工多在鄂境一切工料多由鄂境轉運雖兩省休戚相關無分畛域而用人行政越俎豈能代謀允宜督以專員持川鄂兩省之平達卜下難通之隱職等眷懷桑梓懲毖方深又加以電告京員妥辦法是以不揣愚昧擬請援蘆漢津榆南潯成例特簡督辦鐵路大臣會同川鄂兩督妥議定章從速興辦不招洋股不借洋債先設銀行以集衆欵繼延名師以覈工程按公司辦法以定主名刊簡明月報以昭大信詳列豫算决算二表咸使聞知民情悅服股欵速成工易舉而路易設利權可以挽回外人自無從干涉職等爲川楚全局起見是否有當恭候聖裁除禀部外協懇據情代奏（珠） 
[德法爲摩洛哥事訂約]  
　　初八日倫敦電云德法兩國爲摩洛哥事己訂成條約巴黎之人以爲德因法之屬地埃爾及耳邊界與摩洛哥毗連故承認法在摩境有特别之地位譯文匯報 
[日俄斥候隊小戰]  
　　初六日東京電云官塲宣告滿洲戰地兩軍之斥候隊於初四日互相衝突於英額境内之黄龍堡與昌圖境内之三十里堡及商漢堡又相鬭於康平東北之龍王廟子每次俄車皆爲日軍所擊退 
[德與日本之交親]  
　　初六日東京電云日皇爲在歐洲借三十兆英金國債一事己下一諭旨其一切借債之章程與第三次之國債相同柏林漢堡弗來克福及克龍之銀行皆將應募○初七日東京電云德國原與日本之新國債與德皇近日所表之友誼尙屬相符 
[日親王在英遊宴事]  
　　初六日倫敦電云英皇及英后昨晚在白金亨宫設跳舞會邀請日本有棲川親王及其夫人當時宫内空地上駐有步軍一隊鵠立致敬初七日倫敦電云日本有棲川親王及其夫人於昨日前往閱看瓦賴斯所儲名畫會此外别無舉動在行宫靜息 
[俄叛艦蹤跡]  
　　初六日倫敦電云謠傳俄哇突色叛艦在鐵哇徒謝炸沈一事係無稽之言當此艦在鐵哇徒謝時該處也方官登艦見有船員七百六十人己選舉七人爲統領據最近消息謂此艦已出海追逐英國之煤船初六日倫敦電云黑海艦艦隊以拘獲或毁滅哇突色之叛艦己復派船員行抵北高加索境之魯雪可克此艦隊奉命駛往南方蓋聞此艦現向白東而行因該處之革命舉動甚盛故也 
[俄運船叛逆者監禁]  
　　初六日倫敦電云俄撥勞脫運船叛逆之船員一百五十人現監禁西代斯拖普爾砲台内 
[法海底魚雷沉失]  
　　初六日倫敦電云法國海底魚雷一艘船上載有船員十二人已沈於突民斯之白籌脫湖法報云善泅水之人已將船由四十尺之水底浮起船員尙未死官場爲此事甚爲緘默又電云法海底船於昨日浮至水面時船員尙有生命於是將空氣吸入船艙内而機器忽損其船叉沈於海中 
[加拿大船員違命]  
　　初六日倫敦電云加拿大政府之加拿大巡艦其艦上船員五人因不服命令監禁於哈立法據船員云不願出海者因虐待之故按此巡艦載重一千九百三十三墩於去年建於英國專爲保護加拿大漁人之用 
[郵船失事]  
　　初七日東京電云前英國郵船公司現日本輪船公司之魯希勒輪船擱淺於日本内海己全無用　字林報 
[德皇出遊]  
　　初六柏日林電云德呈於十八日起程爲避暑之遊但此次不赴瑙威惟赴瑞典各埠 
 
 

Page 5

 
 
[俄黑海艦隊之失名譽]  
　　初六柏林電云據巴　消息云俄皇已褫去黑海艦隊船員前日所賞之聖佐十字寳星 
[俄官諱亂]  
　　初六柏林電云俄官不准各報刊行哇　色之情形外國報刊行者入俄後行充公 
[俄陸軍要求改政]  
　　初六柏林電云英斯丹逹報由俄莫斯科得來消息云俄皇已接到陸軍中人禀一紙禀内要索改革國政聞此主動力出於俄京之防軍 
[非律賓俄艦亦叛]  
　　初六柏林電云本處謠傳拘禁於美屬非律賓之俄船其船員亦已起事 
[俄叛艦降於羅馬尼亞]  
　　初六柏林電云俄哇突色之叛艦及向行之魚雷船一艘已降於羅馬尼亞科斯吞其之官船員卽分禁於各村 
[日本台灣海禁解嚴]  
　　初六東京電云日本將台灣馬港及沿海封禁之命現已撤除譯德文報 
[第三次誌謝贈藥]  
　　昨日仁輔元分局送來蟾酥丸臥龍丹天中茶各一百包普濟堂急痧通天救命丹二十瓶囑爲分送合書數晤代謝（容） 
 
 
 

Page 6

 
 
   
 
 

Page 7

 
 
　○○○○　　　不一樣 
 
 

Page 8

 
 
   
 
 

Page 9

 
 
[内閣中書尹克昌奏請添設建昌行省摺]  
　　奏爲擬請酌收川滇土司添設建昌行省以固邊防恭摺抑祈聖鑒事竊維藏約將成三瞻肇亂川滇大局岌岌可危前四川督臣鹿傳霖創議收回瞻對改土歸流實爲實邊至計乃爲恭壽所阻論者以爲致禍之源雖然亡羊補牢未爲晚也臣愚以爲今日能收回西藏改建行省最爲上策若其不能惟有劃出四川雅州寗遠打箭爐府廳雲南麗江一府永北一廳永寗一土府之地附以巴塘裏塘明正瞻對各土司之地設爲建昌行省屯墾興學設官練兵置警察通道路隱杜外人得步遂步之心庶無棄地棄民之禍夫證之册籍建昌爲西藏之咽喉而麗江尤爲川滇缅藏之門户今以此現分隷兩省寶閡郱邊棈一旦有事照料莫及誠非叧設一省鎭以貿能必不能布置周密收吏治安邊之效謹擬辦法如左 
區劃以四川雅州府寗遠府打箭爐　明正瞻對巴塘裏塘土司雲南麗江府永北廳永寗土府所屬廳營州縣土司之地置建昌行省升打箭爐廳爲首府 
官職巡撫一人布政司一人分巡爐雅道兼按察司銜一人分巡明正瞻對巴壙　塘道一人分撫寗遠永寗道一人分巡麗江永北道一人打箭爐雅州明正瞻對巴塘裏塘寗遠永寗永北麗江知府各一人此外廳州縣各官除雅州寗遠麗江巳有同通州縣佐雜外若打箭爐等府添設廳州縣各官廳相地核議 
財政凡百政事之張弛均以財政爲命脉試略舉其大端列表於下 
行政費每歲約五十萬兩 
軍政費每歲約一百五十萬兩 
教育費每歲約一百萬兩 
交通費開辦約一百萬兩 
以上所列之費四百萬兩合入府之土地人民分配之八府之地有可耕之地至少當一百萬頃而官有森林地不計入焉今雅州麗江寗遠三府己完賦之地未必有二十萬頃竊計八府之地如照奉天歸化城開荒之法約墾四五十萬頃分地價爲上中年三則平均爲每畝約價大分即得三百萬兩再計人數核之姑作爲五百萬人歲銷鹽三十萬包每包稅銀二兩可得銀六十萬兩煙潛茶糖共稅四十萬兩共已得四百萬開辦之費矣 
軍政遵練兵處章程先練一鎮之兵以打箭爐爲鎭統所住之地分駐恊統於巴塘或維西又酌改一鎮之制改　戰砲兵二　　工程隊三營原設之建昌鎭營鶴慶鎮營籺　　　强改習憲兵與新軍同隸於建昌巡撫設營務虚而不叧立撫標 
教育編官話字母以一其語言徧設小學堂以大啓知識漸栘黄敎進以農工商礦實業校饒之就地謀生而先之以師範教育終之以高等專門教育 
交通自成都進打箭爐東爲北道自嘉定進打簡爐　東南造自打箭爐　巴塘爲　　自打箭爐達維西爲西南道先由工程隊開　此四路爲軍道此外由省至府由府至廳州縣爲府縣　次第　　設交通局於省會經理郵便電線鐵道航業以上舉其大略至一切詳細規定廳請飭下政務處詳　施行夫從前東三省西藏之所以失者則以未　　没郡縣令外人視爲非我之領土而己計其　　己言於十八行省今川滇邊隘不早布置安知外人不　以曠士視之乎愚昧之見是否有當伏乞皇太后皇上聖鑒訓示謹奏光緒三十一年五月初十日奉硃批政務處知道欽此 
[續分發人員騐看名單]  
　　布庫大使魏熤直隸福建鹽大使柯玫浙江兩淮阮景榆江蘇浙江儲鎭藩江蘇浙江孫汝霖浙江福建 
布理問張友箎河南江蘇直隷州州判蔡慶泰安徽江蘇李聯枝陔西山西葉連三河南山西州判裴祖述安徽北河鹽經　莊文彬江蘇兩　黄望曾湖北山西府經歴吳樹候直隷江蘇嚴鎭　江蘇浙江陳敬　江西山東文廷直江西湖南宋志賢江蘇甘肅縣丞黄仁銳湖南直隷　統　浙江直隷李傳心四川江蘇許陶安徽江蘇朱啓忻浙江江蘇周召猷湖南江蘇高鶴鳴湖北安徽尹德新直隸山東萬樹楠湖北山東李炳文順天河南王銘動浙江河南徐惠陜西山西周名章浙江江西孫汝　所江福建常德輝江蘇湖北杜宗唐四川廣東張完璞甘肅四川王濟瀛陜西四川程慶增江蘇甘肅 
府照磨顔悔廣東浙江州吏目張篤材湖北河南　按司獄吳德容浙江四川鹽巡檢程開運浙江長蘆巡檢王榕湖南湖北藍翎龍汝　湖南陜西臺昌燕山東直隸祁宗源浙江直隷張城江蘇北河郝秀富安徽江蘇楊毓華湖北江蘇韓秉汝浙江江蘇李成林順天山東許之鼎浙江河南文艱鑲藍漢軍江西謝衡湖南湖北孫光奎安徽湖北楊振炳安徽山東吳瑞驚江蘇廣西桂彦文江西江蘇從九品巢建屏江蘇直隷劉思誠湖南江蘇苗治文安徽湖北張述壎貴州四川竇克會山東河南　　卿四川貴州高拱長江蘇湖北典史朱開新四川直隸張昌岐山東河南馬樹銘四川河南　　選浙江山西李駿河南陜西邵棠浙江江西周炳炎廣西湖北鍾猷浙江四川楊德鈞湖南四川陳應福江蘇廣東未入流沈均浙江河南黄廷柱順天貴州 
[揚守出京有期揚州]  
　　新簡揚州府榮月帆太守聞於七月十半月出京大約八月聞　可來揚履新矣（子） 
 
 

Page 10

 
 
[松府尊留心學務松江]  
　　時届夏令各學堂照章大考已次　竣事府中學堂定期初六日暑假華婁高等小學堂則定初九日其餘城廂山外民立官立各蒙學則均需初十日以後府憲田紹白太守關心學務定於初八日借坐中學堂令華婁兩境各蒙學學生齊集會課意在察核各學生程度比較各蒙學功課其高等小學各生亦擬擇期會課以覘學業（　） 
[練兵處修理練兵廠北京]  
　　練兵處王大臣擬將驍騎營之練兵廠大加擴充修理以備保定　練之京旗各軍調回京時分駐屯紥（龍）　　　二 
[蘇城私塾改良社初次發給奬品記略蘇州]  
　　良社於上月二十三日借貢院考試各私塾學生己載本報兹聞該社於本月初一日出案初二日發奬計分四項一教員奬品二男學生奬品三女學生奬品四體操奬品教員之甲乙以三事定之（一）師範講習會考課之分數（二）講習會之積分（三）各員自已部下學生考課之分數前三名各贈銀質鍍金褒章金具並圖書數種另加酬金第四至十名各贈褒章及圖書第十一名以後各贈圖書及學校應用品有差學生給奬之例凡大考列入上中取者均得奬品而奬之多寡則以四次考課之積分叧定甲乙其考課不及四次者得奬較薄大考列名次取者不給奬男學生得奬者共計一百三十三名每班之首名均得奬品十五種之多如書籍地圖儀器團扇手巾皮球洋刀之類甚美觀而均適用其頭班上取第一名由會友金君孺友加贈銀質褒章全具女學生得奬者共計二十一名體操得奬者共計十塾田各該墪教員自行分派其操練未純熟之各塾不與焉是日會董彭君頌田方君孝充親臨發奬先由沈君戟儀葉君希賢姚君伯希演說然後點名給奬計此次四項奬品約需銀一百數十員除會董會長及各幹事各女士捐贍外並有上海商務文明兩書局捐贈之奬品爲數頗鉅云（容） 
[獻員恤犯]  
　　英租界讞員關司馬以時當夏令在押各犯未免炎熟　憫因捐廉每犯給扇一把蓆一條並以從前每犯飯食錢四十文亦太菲薄加增二十文以示體恤（南） 
[曳客妓女將收押西牢]  
　　昨日五百十三號巡捕解在途曳客之雉妓王巧雲一口至公共公廨請究英副領事德爲門君請此後凡拉客妓女毋庸罰鍰一概發押西女牢若干日司馬請此事本分府未便擅專須禀請道憲核示遵行德君將王妓仍交捕房帶去候示定奪（見） 
[呈控被夫凌虐]  
　　吳王氏投公共公廨禀稱丈夫吳錦春自去年起時將婦人凶毆本年二月又將婦人擊損門牙拉脫須髮百般凌虐苦不堪言近又欲將婦人售入烟花婦人聞之只得投入濟良所今蒙解案求恩超拔質之吳錦春由其母代訴供稱並無凌虐及鬻入烟花之事務求開恩將媳領回完聚司馬堂堂將两造慰諭一番著即具領狀存案候查氏交其姑領去完案 
[圖賣幼女]  
　　楊和尙與吳阿梅携十齡女孩至小茶館内售與某甲議價洋銀六十元爲包探陳金標解至公共公廨有徐阿新者自稱在電報局司閽此孩係姜小云與伊父領來欲賣與主人處爲婢主人因不合意由楊吳帶至茶館爲探拿獲求察司馬判押候查明於禮拜三復訊核辦（見） 
[押地糾葛]  
　　英婦白蘭特前在公共公廨控唐文彪以僞單抵銀可索避匿等情昨由廨差將上海縣念七保二圖五圖七圖地保張昌州金月亭王奎文等送案張供唐有地五畝六分三釐八毫並未轉換道契金供唐地在陳金廟浜南約計十一二畞可以指交王奎文供唐地在陳金廟後法租界寳昌路南面計共三畝五釐八毫方單在唐處傳訊莊子香供係十三圖地保本圖内並無唐文彪之地訊之唐供前項地基方單均在沈仲銀處質之沈供被唐早經押銀用去單亦不在小的處求察司馬　判金王張三妃保管押呈交魚鱗册到案再核唐押候禮拜五繳單違則嚴辦不貸（見） 
[飭拿兇犯]  
　　著名流氓銅匠金兹去年在滬南十二圖及二十七鋪轄境之陸家浜某浴堂内與同黨楊和尙藉故尋釁將楊剌斃後迭經上海縣汪大令飭差勒緝迄未獲案兹悉金發近七潛來滬上爲汪大令所知業已派差嚴拿矣（　） 
[蒞勘被盜續志]  
　　上海縣蒞勘被盜一節已紀昨報茲悉汪大令勘明回縣後立飭捕頭徐文緝拿并移營一體恊緝受傷之陳順海陳包氏等飭陳福寶舁往醫院醫治（近） 
[西屍浮出浦江]  
　　前日某巡船在怡和碼頭浦中見有德國裝束浮屍一具當卽帶入斐倫路騐屍所俟德醫生騐明棺殮○前晚某巡船又在楊樹浦會鐵碼頭浦灘見有美國裝束屍體一具亦即帶入騐屍所俟美醫生騐明棺殮（古） 
[上海縣案]  
　　二十三七鋪巡局函解受傷人顧金堂到縣汪大令升堂研訊顧供舊籍南通州去歲改入日本籍代丸三藥房背箱售藥昨日旁晚行經南碼頭有王阿文者以購藥爲名糾同火勇許春春凶毆受傷阿文旋即脫逃是以投控巡避轉送至案大令判退去候查提訊究○顧榮全偕妻宋氏控孫榮金沿路攫簪田警察北局解縣訊究宋氏供初三夜九句鐘行至廣福寺東首被孫榮金攔住攫取金控耳一枝牙扇一柄將婦人推跌而迅令旣由局解案請究孫供前在談公館爲輿夫宋氏同在傭工因與相識小的於初三下午回家看視母病至昨始返滬忽遭顧夫婦庻害大令判宋氏所供不實與夫斥退孫交保候查明再核○巡防北局送汪徐氏控陳福保强捋小孩銀　一案至縣汪大令向之研訊氏供住本城馬弄内昨抱小孩至隣家孩坐於窓檻所戴小銀鐲被陳捋去婦人追呼經巡丁獲送案下大令判責三百板押改過局半年（近） 
[上海巡局紀事]  
　　十六鋪洪昇碼頭有薙髮匠張春山與王阿根因爭奪生意起釁互相扭毆當由局勇一併拘至中局陳良玉二尹訊得張略受微傷判王出養傷費一元五角押候交保○前日午後有住在南巿茅山殿之汪某行經大馬頭直街偶爾駐足閑觀被扒手摸去銀表一枚當卽報知十六鋪北局請派捕查緝（欣） 
[馬路工程局紀事]  
　　船户陸野囡前因霸抗船捐由工程局總辦翁太守判發改過所三月昨届滿期由帮審黄二尹飭提至案申斥數語判交的實人保去○南巿新泰聚木行邇因糞夫劉寳三强砌坑厠向論逞蠻特道出店陳阿狗將劉扭至工程局請究昨由帮審黄衡棠二尹提訊之下判劉交保限令遷讓違于未便○船户尤坤發之妻朱氏近因不安於室商通私夫某甲潛匿浦左尤渡浦將其妻拘回扭至工程局求請嚴懲昨日亦由黄二尹研訊原告堅求發堂不願領回二尹姑如所請判令發堂再核○車夫陶家如陳玉林因乘某西人酒醉攘取金練一根而逸旋因分贜不匀互相扭毆爲工程局巡丁瞥見當將人贓一併拘局請究黄二尹詰訊之下均不承認遂判分别交保查明核辦金練仔候認領（欣） 
 
 

Page 11

 
 
[公共租界早堂案]  
　　瑞記自行洋人控所雇船上小工王阿桂張小堂沈阿梅宗阿梅等串竊紫銅條銷贓與王阿四未成旋被南巿工程局將人贓一併送交美界捕房昨由捕頭飭令將王等送案請究讞員關司馬會同英領事德爲門君訊詰王阿桂供此　紫銅係己歇小工某某等所竊藏於床下小的不應與張等通同銷贓求恕司馬以起案紫銅尙少一條須提到渡船户析義興于禮拜三到案再核○前晚俄人韓波體醉臥路側東洋車夫杜阿三等四人將其身畔鈔票一捲搜去時又周俞林者在旁目覩杜等卽取五元票一紙給周囑其不必聲張不謂杜付票之後即大聲呼捕旋有七百五十七巡捕到來時杜所給之票周尙在手中因將周與杜阿三一并拘入捕房昨晨解究周俞林供現在法界恒順押店執業并申訴前請杜阿三供洋人票係周所竊司馬以供詞各執飭將周押候查明實情再核○前讞員屠司馬接崑山縣移文謂據鐵路工程局禀有工人蔣鴻飛爲盛文奎毆斃現盛潛逃來申請卽移提歸案辦理新任關司馬爰卽飭差往提昨日只將盛之妻父曹六壽提案向詰盛之行蹤曹供已動身往膠州家中並不知其行凶傷人司馬商之德君判將曹交保再核○昨據新閘捕房包探徐阿華解新閘路開設飯店之任長生至案禀稱任有縱火情事帷任並未保有火險司馬著將任帶囘捕房俟查明于下禮拜一再訊○梁吳氏控流氓陳阿四攫取牙柄紙扇持赴楊生林押店質錢使用又有某號華捕附控被陳阿四攫取銀對時表向之理論陳竟以利刃相向尙求嚴辦司馬判責三百板管押西牢一年○卜内門洋碱公司洋人控王阿四行竊機器油一聽由包探沈阿岳解辦判枷示七天○律帥賀立克見吳蘭連以活鷄先退毛而後殺致鷄宛轉哀啼實屬殘忍因即訴之巡捕拘案請辦司馬判枷號一天示衆○日前包探李星福在梅白克路拘獲鑄造當十銅元之工人金順元周阿慶二人昨日解案積訊司馬判金順元押西牢二年周阿慶押一年半餘犯俟獲日再辦○劉味根被陳揚南攫去對時表一枚金小洋一個并銀練等物報由包探竇如海將陳拘獲判責二百板枷十四天（見） 
[法租界公堂案]  
　　楊羊氏之女名桂仙出外迷失路途爲某烟館主留入詢知係教會中人遂送入耶穌堂留養楊羊氏時正託人訪尋許賞酬儀洋十元船夥戴洪發探悉前情告知楊羊氏前往領回戴冋索醉儀因之口角扭訴捕房昨日解案請訊大令著楊羊氏給洋三元領女回家戴不准再向滋擾○張奚氏禀稱女婿王海林不肯養贍具妻扭求懲辦大令判王領妻回家不准虐待○張葛氏控孫文卿誘拐烟妓鳳寳質之孫不認誘拐大令著交保候查明核辦○王光明前控羅業公司木作　顧德明欠銀六百餘兩屢索不還奉大令訊供著交保出外理處迄今案延日久原告迭次求追大令著保交案昨日保人吳雲卿借顧德明投案聲稱去年已向原告講明還銀三百兩由王光明出立字條劃付蕭錦記欠欵事已了結大令飭原告具結完案○陸阿周陸永生控裕和東報關行主曹寶山　賴駁船費洋七百元奉大令訊供著交保出外限三日内理明帳目禀復核奪昨日原告投案稱曹保出後避不見面求嚴追曹寳山供核算祇少洋三百餘元大令飭探帶出與原告查對帳目禀復核辦○西人四美合向公益馬車行江咸坤定造馬車一輛計價銀四百两由行主出立保單包用十四個月詎未及三月車已損壞騐得實以舊料攙入爲特禀請從嚴究罰大令判馬車行還銀三百兩將馬車退還另償修理損費銀三十兩完案○宰甡公司經理人曹薇生以南巿工程局赶猪過境定限時刻諸多不便與西人噶羅訂立合同每月捐洋二百元以後准其隨時驅行嗣因依舊限定時刻每月捐費不肯付給噶羅具控公堂奉中西官會訊昨日判曹出洋四百元償還噶羅費用完案（居） 
[美租界捕房事]  
　　前晚有流氓楊阿木即木生與同黨周福山在西華德路械鬥楊被砍傷右腿周則傷及手臂由印捕將兩造一併帶入捕房轉送醫院求治俟傷勢平復再行送案○前晚有胡桂林行至漢璧禮路被某馬車行内馬夫多人兇毆傷及面部捕頭令送醫院求治並命包探劉阿炳前往查辦○昨有某西人乘陳阿二東洋車至漢璧禮路被趙生太塌車撞跌損及車板由捕將兩造一併拘入捕房嗣經塔車夫賠洋數元了事（古） 
[博文律師來函照登]  
　　逕啓者報上所登莊票一節云本律師持該票全信大莊支銀等語本律師並未知覺當卽查詢係幹事人在路所遇素識之董大頣主人董乏芳同行順路至信大莊將票照之並非賽半仙所托與本律師處無涉報上所登　　詫異兼之攸關名譽特此修尺即請明日史正爲荷 
[皖省官報]  
　　五月初十十一日缷者天長縣事准補廬江縣　維階到十二日暑太平府通判崇安到典史易庚源到起服來省十三日五品藍翎指分安徽儘先補用縣丞朱保中到准補宿州壽州州同張神辭候補典史孫良輔到起服來省十四日委辦巢縣厘卡通判周家煜到李光綸謝奉行知甄别劉省　用十五日　　武知奉委武備學堂文案兼稽查差知縣梁兆猷辭赴婺　提錢糧張沅辭赳桐城提錢糧楊愷辭赴　北　　價　十六日委辦倒湖厘卡同知朱有　辭知縣錢麟書　光綸均知奉臬台委首縣帮審李闕知奉委解二批京餉委辦巢縣厘卡通判周家煜辭十七日准補廬江縣謝維階辭直隸州李家澍知奉委銅元局帳務縣丞彭毅辭赴蕪湖　差遣十八日調補六安州事滁州熊祖詒專丁謝奉行知准補阜陽縣帮審知縣馬宏屬專丁謝奉行知留省　用直隷州王大慶奉委驗收軍械所布棚差柴樸知奉臬台委赴桐城訊案胡樹知奉臬台首縣帮審十九日候補知縣李文斛到由京起　來省直隸州劉繩武知武備學堂案稽查到差 
　將小吕宋領事鍾紫垣觀察經募紅十字會捐欵銜名鈔登公鑒　文 
耀蔡資　邱允衡三户洋各一百元潘鑑程洋六十元何端陳潘曹　合　呈　施性萍孫高生陳光　洪秀廷王登科陳蔭庭楊尊毅嚴乘臣　記行洪藴　　　從許孝鳴何楚補楊合成榮瑞號十九户洋各五十元薛　洋三十元黄　　林質劉維錢三户洋各二十五元紀經宋洋二十元楊　飛林捷春二户洋各十二元　顯禧冋　　龔顯杰三户洋各十元葉得意柯成德一户洋各六元長發　洋五元黄清江葉妈相二户洋各四元陳貽朔洋三元葉　　土日昌二户洋各二元以上四十一條共捐銀一千五百廿一元○廣東會館捐　廬軒泰廣益豐廣南生未興隆四户洋各五十元廣原號洋三十元同興裕晉興號　恊隆廣　與聚相　　城隆惠亨號廣瑞隆佁恭安廣聚號泰記號十一户洋各二十元廣福隆廣濟堂惠　誠廣昌盛相興昌永華昌南　昌永和祥活生　廣泰昌　　　合順隆水　祥惠昌烹十四户洋各十元普濟堂　記公司玫和　詠觴樓　瑞昌　生利陳安棧廣安泰　益隆九户洋各五元以上四十條共洋六百四十五元正○善會公所廣　會　兩　統共捐銀二千一百六十六元按一零六折合小吕宋新銀二千　四十三元三毫入仙新銀每百元合上海銀七十五兩五錢止共匯上海紅十字會實銀一千五百四十二兩七錢五分二厘[  上海萬圖紅十字會同人啓]  
啓者本會昨　龎清虑善士　洋五百元沈趙志脩包次卿延陵氏求病速愈　問隠名氏朱求子病愈各助廿一百元績　王勉一齊因妻病愈完愿各　洋二十元華亭臥隱求夏秋之際各家平安龔　亭求病退身安助洋五元兩　　兵烽烟未靖生　遂炭慘不忍聞承諸　　樹念灾黎解　　勘仁　　　　　難名行見災銷福　吉　照臨　願爲東省難民同深叩　也　分掣　　外　乞　　鳴　伏　分鑒[  上海萬圖紅十字會同人謹啓]  
[弄璋叶吉]  
　　虞君薌山年將半百似續繪虚其性仁慈力行善事未嘗有德色亦未嘗有倦意乃於上月初旬竟賦弄璋知爲信心奉善之報嘗以英　日翼助作敝堂之經費不滕感佩爰誌報端吾知甯　兒必福壽綿長此天之所　报喜人者當如其所願也滬北天启宫前廣益善堂司董嚴信厚等謹誌 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
