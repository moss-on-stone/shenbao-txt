# 1932 - 42 - 4921144

 

Page 1

 
 
時評 
[募集興國公債彬]  
　　一昨吾人已建議募集禦侮公債矣。今請更建議募集興國公債。試取日本之明治維新爲喻。 
　　明治維新。其兩個中心口號爲「攘夷」爲「開國」攘夷即禦侮。開國即建設。二者並重。故得以收維新之大效。處於今日强權橫行公理不彰之時代一民族而外不能禦侮。内不能建設者此民族必亡。或受一時感情之衝動。賭國脈民命以抗禦强暴。而不能作持久之計劃。準備持久之奮鬥者。此民族亦必亡。惟能以堅固之團結。拚死以抗。外敵之侵凌。而又有久遠建國之計劃者夫然後此民族乃能爭取生存自由。寖以臻於興盛。 
　　我國今日必須竭盡全力以抗禦暴日之侵略。蓋已無可懷疑之餘地。有借口國家財政無辦法而主張暫時忍辱負重者。此懦夫之論也。質之事實。我國財政。未始遂無辦法。徒以過去有財無政。旣無預算。亦無决算。公私迄不分明。更藉口財政困迫。多方榨取於民。殺鵝取蛋。亦所不惜。一面旣竭人民之血汗。以用之於軍備軍費與助長内亂。而另一面復不予人民以生產之機會。民貧則國安得不貧。國民經濟枯竭。國家財政。固安得而不破產。故我國非患無財特患無政。而將財用之於不生產背乎經濟原則之途耳。 
　　吾人以爲今日爲抗禦暴日計。固亟應發行禦侮公債二萬萬元而爲持久奮鬥。新生我民族。奠定我國基計。則又亟應發行興國公債以開發内地。蓋我國處於今日情勢之下。非開發内地。發展農村經濟。仍不足以持久。而以我國之地大物博。即開發數省。亦已足抗暴日而有餘也 
　　興國公債。亦假定爲二萬萬元。專用之於開發西北與西南。絶對不准移作内戰之用由人民團體組設委員會監督政府。公共設計支配。聘用外國專門人材。利用其技術。積極努力於㈠便利交通。㈡興復農業。增加農產。㈢籌設基本工業。㈣扶植内地現已瀕於破產之企業。最低限度使衣食均能自給。夫然後能與暴日作持久之抗爭。 
　　吾人認爲東南富庶區域中才智之士。在今日應亦勿再迷信蘇杭爲安樂之天堂。或再抱國即亡而我仍可往外國爲便便大腹富翁之夢想。視此次日軍之橫暴。即可知在最近時間東南沿海一帶。我國内决無一片樂土。故今後亟應往内地去。輸財盡力。集中力量以開發内地。内地開發。國基鞏固。民皆福利。己乃得安。否則板蕩陸。沉惟有大家同歸於盡耳。國亡家破。己又將安適耶。上海事件 
[敵艦炮轟吳淞無效]  
　　大都損害民房無碍我軍 
　　敵軍換防恐被我軍襲擊 
　　時向閘北方面開砲示威 
　　敵機昨來投彈卽經擊退 
[今晨最後消息]  
　　閘北吳淞均無戰事 
　　閘北方面、昨晚在七時以後、十二時以前、時發砲聲機關槍聲、租界方面、均能聽得、但槍聲甚稀、至十二時後、即甚安靜、又據警備司令部消息、吳淞方面、昨晚亦無戰事、 
[敵艦砲攻吳淞]  
　　拂曉起發砲百餘響 
　　薀藻浜昨並無激戰 
　　日艦連日襲攻吳淞口砲台、迄未得手、昨晨六時起、日艦七艘、又在三夾水洋面、向我吳淞砲台開砲轟擊、至下午一時始停、共發百餘砲、我方並未還擊、至薀藻浜正面之敵、昨日並無劇烈戰事、各情分誌如次 
[敵艦三次猛攻]  
　　昨晨六時左右、停泊三夾水洋面之日艦七艘、以大砲向吳淞鎭砲台灣一帶猛力射擊、中國公學面海之牆、又被中二十餘彈、洞痕纍纍、大小均在十四英寸左右、該校之寄宿舍及圖書室等、全被轟燬無餘、吳淞鎭上房屋、被中四彈、二彈爆發、即時火起、燃燒至午後六時、猶未熄滅、且敵艦在前、無法可以撲滅、故隨風延燒、該鎭全部房屋、均將付之灰燼、當敵艦大砲猛轟之際、我方駐守該處之軍隊、即已全體準備、唯並未以砲火還擊、敵艦見我方並無動靜、一方面仍繼續開砲、一方面即以日商輪三艘、滿載敵軍、冀藉砲火之掩護、泊近砲台灣之沙灘、圖於該處登岸、均被我軍以機關槍掃射、敵死傷甚衆、日商輪亦被擊傷逃回、嗣敵軍第二次繼至、仍用小輪運載、亦被我軍如法掃射、第完全擊退、敵攻至第三次時、飛機十餘架、同時亦出而助戰掩護、轟擊至爲猛烈、然掙扎至十一時許、卒被我軍擊潰而退、綜計昨日敵艦所發之砲、約在一百發以上、除吳淞鎭爆發外、餘均未炸裂、是役敵軍傷亡二百餘人、我軍則僅傷士兵十餘人、 
[砲台飯店危險]  
　　大美晚報云、今日（十五）侵晨、日軍運兵船數艘經過吳淞時、曾爲華兵用機關槍與來福槍射擊、現信船中曾死傷若干人、但其數未能查明、日軍艦與飛機旋與華兵應戰、江濱因以起火兩處、其一乃在砲台飯店附近、店主台維斯、年已八十、雖經日軍司令部請英領事署、轉予警告、而此老仍堅决守其故居、今日大美晚報代表、曾向發砲轟擊之日海軍當局、查問砲彈曾否擊中該飯店、據答、因被濃烟所蔽、故不能確知云、有人在遠處以望遠鏡瞭望亦不能見該飯店旗桿上所懸之英旗、、 
[敵機到處擲彈]  
　　昨日全日間、敵機三兩成羣、不斷飛繞我軍陣地偵察、並抛擲炸彈、我軍以敵機飛行極高、且司空見慣、絶不出擊、上午七時許薀藻浜正面之敵軍、曾開砲向我軍陣地轟擊、但不久即行停止、十時許敵機四架、自滬飛出、至寳山羅店鎭、擲下炸彈十餘、枚均落該鎭四週附近田間幸未傷人、寳山各機關、自吳淞戰事起後、即遷至該鎭辦公、吳淞居民之逃往該鎭者、亦頗不少、故敵機擲彈後、全鎭大起恐慌、商店當即紛紛閉門、居民相率扶老携幼、向嘉定遷避、秩序異當紊亂、敵機至十一時許、始離該鎭、向東飛去、下午一時許、侯家木橋與紀家橋間發現敵兵一小隊、約三四十人、即經我軍擊退云、又訊、吳淞東鎭東昇路文昌路廟弄高家塲南昌路一帶市房數百幢、於昨日正午十二時許、被敵機擲硫磺彈、頃刻間起大火、蔓延各處、迄晚未熄、昨日下午一時許、有日淸公司淺水商輪一艘、船名早經塗去、自滬裝載白俄人二百餘、駛至張華浜糧米站碼頭、登岸後、逕赴兩路工廠敵軍司令部、 
[我軍陣線進展]  
　　自日軍分三路進攻失敗後、因死傷過衆、已無力再行反攻、前日雖有大批陸軍約兩萬人運到、於昨日經運至前線後、尙未佈置完竣、故昨日除吳淞外、其餘各防線、均較沉寂、我軍乘此機會、新陣線均有進展、 
[楊行劃爲戰區]  
　　楊行在吳淞之後、離吳淞可十餘里、自日攻吳淞後、因江灣閘北均有日軍踪跡、自滬至淞、多抄後路、假道大塲劉行楊行而往、近因形勢緊張、楊行亦劃爲戰區、昨日紅十字會車至吳淞者、駛至楊行而止、不能再向前進矣、昨晨六時、日飛機四架、在楊行胡家莊一帶、抛擲炸彈、及開放機關槍、楊行鎭前擲四彈、幸未爆發、胡家莊落一彈、炸毁荳腐店一·小茶館一·關帝廟半隻、 
[要塞防務鞏固]  
　　記者赴砲台灣視察 
　　戰壕防軍態度鎭靜 
　　本報記者、於昨晨十一時、出發赴吳淞砲台灣視察、由大場經劉行楊行、下午一時、抵同濟大學、時敵飛機四五架、方飛翔空際、擲彈轟炸、彈落處即起火、鄉人謂淞鎭無日不有火警也、校中東面洋房墻際、彈孔密佈如蜂窩、另有未完工之新建洋房一所、屋頂亦被砲彈所洞穿、記者在校内邂逅某軍官、即承其引導至旅部、晤翁照垣旅長、翁方與方興武·張子廉·吳邁·三君圍桌歡談、旋蒙翁旅長派員偕往砲台灣、途經中國公學、見該校之圖書館·新宿舍·大講堂等、彈孔纍纍吳淞車站幾全部被炸燬、沿途所見、荒凉滿目、防軍多伏在戰壕内、談笑自若、且有開留聲機、及吹口琴取樂者、想見態度之鎭靜、登砲台後、由胡煥然連長招待、至各處視察一週、防務佈置極爲嚴密、砲彈儲藏豐富、遠望三夾水洋面、有敵艦六七艘、距離約在一萬米突左右、蓋防砲台之射擊也、當要塞防軍云、通常敵艦平均每日在二十艘以上、今日（即昨日）特别减少、又據胡連長謂、敵艦自晨間六時起、向我砲台轟擊、至下午一時方止、所發共約二百彈、完全係威嚇性質、實際上毫無效果、記者有所問、解答不厭其詳、其和藹可親之態、無形中提起對我防軍敬愛之精神、記者於二時許、始興辭告别、循原途返滬、 
[閘北昨日戰况]  
　　敵軍換防被我軍砲轟 
　　敵機擲彈被我軍擊退 
　　閘北方面、昨日自晨至晚、因日方正將新到陸軍補充換防、故無激烈戰爭、惟敵軍誠恐我軍進攻、不時以大砲或機槍向我方射擊、而我軍當敵之生力軍換防時、曾用小鋼砲轟擊、曾擊中竇樂安路敵軍水兵隊、死傷水兵甚多、此外敵軍又遣飛機至我陣地擲彈、當被我軍用高射砲擊退、茲將昨日情形分紀如下、 
[各路均安靜]  
　　閘北方面、、敵軍因十三日在薀藻浜曹家橋方面受創後、昨日未敢施行攻擊、故各路均甚平靜、惟昨晨在天通庵及八字橋方面、敵軍以換防之故、曾向我軍陣綫開放數砲、我軍當亦還擊、施即停止、其餘寳興路·虬江路·福生路·等處、自晨至暮、均無戰事、 
[敵飛機擲彈]  
　　昨晨十時許、敵軍遣派軍用飛機六架、飛至閘北我軍陣地偵察、飛至天通庵橫浜路等處時、投擲炸彈十餘枚、當被炸斃居民二人、炸傷五六人、天通庵方面、尙有房屋十餘間、被炸起火、敵機擲彈時、我軍即用高射砲射擊、敵機始遁去、但至十一時三十分、又發現敵機四架、飛往眞如國際電台附近擲彈、希圖毁我電台當被我方駐軍、用高射砲轟擊、敵機不敢逗遛遂即亟急逃去、一說已被我軍擊落一架、但未證實、 
[砲中水兵隊]  
　　大美晚報云、日本運船五艘、載步兵砲兵及輜重於今晨（十五日）駛至浦江上游、下椗大阪商船會社碼頭及匯山碼頭、船中兵隊即下船向楊樹浦方面開去、所載輜重、將於午後起卸、日本陸軍前鋒、今晨曾分乘汽車六輛、大卡車四輛、機器脚踏車若干輛、入北四川路觀看陣綫、諸車近北四川路底時、華軍即以鋼砲向之轟擊、諸車方轉入靶子路、有一砲彈、落於西童公學庭中、炸碎玻璃數方、又有二彈、落於竇樂安路第二百六十五號日水兵一隊駐紥所、死傷水兵若干人、今晨北四川路日海軍司令部周圍百碼内、至少落下砲彈十餘枚、 
[敵彈落租界]  
　　大陸報云、昨日（十四日）五時三十分、日軍野砲五尊轟擊北車站時、有美國商團英商團Ａ字隊數人、險被波及、當時共轟擊一小時半、先後發十一彈、有數彈落在商團所駐之Ｃ字堡附近、隊官立即報告商團總司令湯木斯上校、湯氏乃命在砲轟時暫行撤回、據稱、此項日砲、係安設北四川路靶子路口附近、又云昨夜（十四）九時至十時之間、有砲彈三枚、落在公共租界莫干山路、該路在東京路與蘇州河間、一彈穿屋頂兩彈穿牆壁、似爲三　口徑砲之砲彈、察其方向、定係來自虹口公園方面云、 
[吳淞視察記]  
　　方振武貢獻意見 
　　吳代表叩頭流涕 
　　薀藻浜劇戰眞相 
　　我戰壕構築堅固 
　　自暴日增兵二萬人抵滬後、各方均相信此數日内當有劇戰、而劇戰之焦點、將在吳淞之得失、某記者以吳淞勝負、其直接關於滬局之成敗、及國家之命運者至鉅、故於昨日上午、偕同中委方振武·及救國軍司令張子廉·上海各團體救國聯合會代表吳邁·等驅車前往視察、車過眞茹、見空中共有日機三架、往來偵察、經我方軍士發高射砲轟擊、其第三架即應聲降墜如落葉狀、旋復向西一直飛去、蓋敵機旣發覺我方已發砲射擊、遂詐爲中彈、直墜至安全綫、始開足速力馳去也、然日機以後、遂不敢復戀眞茹之晴空矣、記者車近吳淞時、空中亦有日機二架、盤旋記者車上、斜過時、則以機關槍射下、如是凡三四次、幸未射中、比入前綫指揮部則翁將軍方手按地圖、以紅鉛筆在圖上作記、 
[方振武慷慨陳詞]  
　　方氏旣見翁將軍、具致欽佩之忱已、逾陳述其守吳淞之意見方氏前在濟南時、嘗爲抗日健將、屢挫日軍對此次暴日侵凌憤慨異常、　以未得參加前綫作戰爲恨、方氏略謂敵攻吳淞、利在速得、我保吳淞、利在緩戰、構築新式强固工事、貯備充分給養　食、皆爲必要之務、敵兵屢戰屢挫再挫、則其態度將隨之而軟化矣、隨後方氏又與翁將軍略論兵力配置之輕重、反攻守取捨之要點等等、 
[吳律師叩頭流涕]  
　　嗣吳邁律師代表上海各團體救國聯合會、向翁將軍致慰勞之誠意、並謂、全滬民衆、决與十九路軍共生死、翁將軍旋對在座諸人發言、謂鄙人奉命死守吳淞、至死不讓日兵侵佔鄙人昨已令所部將士、咸抱必死决心、以盡軍人守土之天職、並謂我人苟不各殺一日人而後死者、死將不暝其目、翁將軍言時、態度莊嚴而悲憤溢於言表、吳邁律師大爲感動、突趨至翁將軍面前、屈膝叩頭者再、謂代表全國四萬萬同胞、向翁將軍致敬意並祝將軍勝利、言時聲淚俱下、翁將軍急急扶之起、雙眶亦充溢熱涙也、 
[十三日劇戰眞相]  
　　十三日薀藻浜之戰、爲開戰以來之最烈者、本報已有詳載記者曾向在座某參謀詢劇戰之眞相、據云、十三日晨八時許、敵藉烟幕、在曹家渡方面偷渡者約二三千人、我軍發覺後、即派隊迎戰、幸發覺尙早、敵不及搆築陣地、自九時戰至下午四時許、我軍繼續作猛烈之衝鋒、敵雖勢漸不支、然敵方之機關槍甚衆、頑强抵抗使我方頗蒙損失營長李榮熙陣亡、（記者按李營長爲粤之台山人畢業於日本陸軍士官學校平時爲人和藹而練兵極嚴、在江西剿赤時、頗著戰功、今不幸爲國殞身、李君爲記者摰友、握筆書此、不覺涕泗之滂沱也、）惟敵方損失亦鉅、末後竟勉强招架而已、是夜、張炎副師長率部兩營、以手榴彈往襲日軍宿營地、砲聲一起、敵軍即亂竄潰散、毫無抵抗力量、惟恨當時薀藻浜適値潮退、水僅及膝、致一部份潰散之日兵、得以涉水而逃、不獲盡數殲滅、至爲可惜、然此役而後、日兵對華兵、已懾伏如鼠矣、 
市民義勇軍積極訓練（李尊庸攝） 
[昨晨敵軍又攻擊]  
　　昨晨（十四日）近六時日兵又以大砲向我軍陣地猛攻砲火異常劇烈、六時半、敵機六架亦出助戰、四處抛擲炸彈、惟以未能命中之故損害極少、我軍知日軍自十三日大敗後、一時尙無力大舉來犯、其猛烈之砲火、殆僅爲示威而已、故未加以還擊、至九時許、砲聲即停止、惟空中仍有二三日機、猶在作無聊之表演而已、 
[戰壕搆築極完備]  
　　談話時、日機仍在空中盤旋、並擲彈三枚、隆然發巨響聞日機見人衆稍多時、則擲炸彈、抛擲之數旣多、遂不能無偶中者耳、以之毁我民舍則有餘、以之攻擊我軍則不足、近則且連威嚇之力亦大喊煞、蓋民舍旣已燬無可燬、不復爲慮軍隊則持之以靜、毫不張皇故也、記者偕方張吳諸君、步至第三道線戰壕視察、見其搆築之完備、不勝快慰、方氏猶稱讚不置、謂此種戰壕即經日軍砲彈一度炸燬、尙可用也壕中士兵、俱精神煥發一若勝利非我莫屬者然、翁將軍言我軍士兵此次作戰、無不爭先恐後、眞難得也、 
[十九路軍謝電]  
　　讀之令人感奮 
　　十九路軍全體將士鳴謝各界云、全國各機關各公團各同胞海外各僑胞公鑒、暴日入宼東省、我國隱忍退讓、以謀和平正當之解决、不料敵方以進尺得寸之慣技、復大舉入宼淞滬、敝軍守土有責、爲正義而自衛、兩旬以來、敵以雄厚之援軍、挾犀利之槍砲、結果迭遭慘敗不得一逞、此乃强甚則折、不義自斃非斃、軍所敢貪天也、邇者迭接各界同胞函電或、予精神上之鼓舞、或予物質上之補助、熱情俠骨、益增感奮、祗以惡敵未平、軍晝旁午、無暇一一覆謝、敝軍將士、誓以最後一滴之血、洒在黃浦江頭、以副我愛國同胞之期望堅持此志、以當謝忱枕、戈陳詞、諸希照察、十九路軍全體將士敬啓、 
[電請劉峙援滬]  
　　徐中蘇等電 
　　徐中蘇等致劉峙電云、開封劉主席經扶先生勛鑑、暴日乘列强經濟恐慌、無暇遠略、我國禍亂頻仍國防未整、竟以武力强行其數十年所預定之大陸政策、而東北邊防長官張學良、又不防而退、遂以爲中國將士皆、張學良也、復以待遼瀋待天津者、待我上海、殊不知我忠勇奮發之十九路軍、非張可比、而拜金主義盛行後之日本、已無復二十年前之大和魂、重利而貪生、文恬而武嬉、階級意識、普遍民衆、國家觀念、日以薄弱、我軍則激於外侮、土氣倍振、有必死之心、無畏苦之念、戰事經騐、尤甲天下、故連戰十餘日、無戰不捷、苟國人一德一心、共謀持久奮鬥、則日人無理之侵略、適爲我國起死回生之良藥此我國人所當引以自奮、無庸自餒者也但欲謀持久奮鬥、則爲經濟輿論中心之上海、不可不先謀固守、此次日人冒不韙以襲擊淞滬者、蓋亦欲一舉而扼我國之吭、使我屈服、今雖挫敗、然爲保持其强國之威嚴、必不异任何犧牲以求一逞、我若不與抗爭至最後勝利之一日、則滬　百萬難民、鉅億財產之犧牲、有何意義、上海淪亡、資源斷絶、國族將何以圖存、今政府已明令積極抵抗、而不厚援抵抗之師、諸將徒言枕戈待命、未審待至何日、豈必待十九路盡覆没而後馳救耶、羣情惶惑、莫測高深、閣下生長文山之鄉、習聞忠義之敎、隔岸觀火諒非所甘、爰盡桑梓之情遠效秦庭之哭倘能力請當道、全力膺懲、固邦國之大幸、否則亦祈急率所部、南下殺敵以盡軍人保國衛民之天職、幸勿拘拘於長官命令、而置黨國危亡於不顧、蓋保國衛民、其意義之重大、實什百於服從長官也、迫切陳詞、無任翹企、徐蘇中·張定璠·江荷封·俞奮·黃介民·陳劭先·周雍能·歐陽暄·閔天培·何無文·吳邁·姚敏·張衡·董羣輔·梁弼羣·鄧文輝·李劍侯等叩、文 
[四使和平運動]  
　　日使正在請訓中 
　　英美法意四公使和平運動、最近仍在不絶如縷之狀態中、英公使藍溥森·美公使詹森·法公使韋理德·及意代辦齊亞諾·在星期日、曾與日使重光葵、有一度會議、日使態度仍甚强硬、各使咸認情形困難、惟以上海商埠利害關係甚大、頗思於無辦法中、得一辦法、以冀化干戈爲玉帛、日使允向東京政府請示、而英美法意四使、亦各向本國政府請訓、四國公使調解内容、最初係根據英美法意四國前向日本所提出之五條和平辦法進行、日使對第五條、堅不同意蓋日本仍認上海事件爲局部問題也、重光葵並表示須十九路軍先行退去吳淞閘北、再開談判、至少限度、亦須俟日軍佔領吳淞後、始有和平解决之可言、蓋以日本軍事看着失利、勢成騎虎、不甘丢失面子就此下塲、最後英使提出折中辦法、其確實内容、現尚嚴守秘密、祇悉日使已向東京政府請訓而已、美使左右昨告本報記者、調解未有具體决定惟和平途徑、尙未閉塞、意代辦齊亞諾氏昨晚語記者、渠正與各公使、密切聯絡中、和平有望無望、現尙難言也、王曉籟·虞洽卿·徐新六·秦潤卿·穆藕初·前曾會訪英美法意四使、王曉籟氏、昨談此事經過、謂祗以商人立塲、請呼使注意日人之暴行、閘北損失、在一萬萬元以上、其在蘇州河以北虹口一帶之居民、原信工部局之保護爲可靠、故多未逃避、後爲日人虐待殘殺、無從申訴、至於和戰問題、關係太大、應由政府主持、故未提及云、 
吳市長謝 
[救護閘北難民]  
　　感謝法神父及商團副司令 
　　本月十二日上午八時、至十二時中日雙方軍事當局、應英總領事之請、休戰四小時、閘北戰區難民、被救濟出險者甚衆、吳市長以法敎士介昆諾神父、爲救濟戰區難民之發起人、萬國商團副司令海雷貝爾、爲辦理救濟難民之最出力者、且兩氏皆於停戰四小時内、親　救護人員、前往戰區、拯救難民、此種仁慈爲懷之精神、實足佩感特於昨日、致函該兩氏、表示謝意、云 
日軍司令部 
[發致華軍警告]  
　　内有無理要求 
　　並帶恫嚇性質 
　　上海泰晤士報云、昨日（十四日）午後日軍司令部發出致華軍之警告、謂華軍必須由上海附近撤退、南市與閘北均在其列、華軍如不撤退、則集於上海之日軍將用極端方法以對付云云、 
　　字林報云、植田中將否認曾以哀的美敦書致華軍、請其由閘北撤退之說、且謂渠之來滬、非爲繼續作戰計、其唯一目的、乃在保障上海日僑之安寗、渠望滬案可獲和平解决、渠將竭力以求獲此解决、惟華軍撤離上海至若干遠度、俾上海之安寗可保、當然爲所願望之條件、又謂渠在進行使華軍撤退以前、尙未定有其陸軍之戰略、客問華軍應退、至幾遠、植田笑答、愈遠愈佳、並希望不必提出哀的美敦書、而華軍能自動撤退植田現設司令部於租界東北端、不肯以現方登岸陸軍之實數、或即將實施之計畫告客謂一切將視事勢之發展爲定云、 
日方重要消息 
[植田昨訪美軍司令]  
　　大美晚報云、植田中將今晨（十五）偕其參謀人員、、赴海防路五十號、訪問美國第四海軍陸戰隊司令胡克大佐 
[日軍否認用毒彈]  
　　大陸報云、淞滬警備司令部副官陳君、因聞日軍曾以大批瓦斯砲彈運往吳淞方面、昨夜聲稱、用瓦斯作戰、爲文明國視爲非法、日本違背國際條約、無辜人民之生命、將爲犧牲且恐風向忽變、毒瓦斯吹入外國租界、則未備避毒面具之平民、恐將同遭其殃云、今料中外居民、將請工部局與外國當局、向日本提出嚴重要求、不得用此戰品　、 
　　大美晚報云、據日軍事當局聲稱、日本遵守國際條約、禁止用毒瓦斯、上海日軍並未携有此種砲彈、云 
[日軍用汽車被撞覆]  
　　昨日（十五）正午、日軍陸戰隊自動車、滿載軍需品、駛至北四川路狄思威路轉角、適與寗波搬塲公司汽車相撞日軍用汽車不及廻避、車身傾覆、日水兵四人受傷、日軍立將寗波搬場公司機人夥友、一併押解至日憲兵營、目下先死未明、（日文報日日新聞載） 
[日軍託洋商租卡車]  
　　聞日軍近託洋商某行家出面、向華商租賃卡車、每日願出租金六十元以十天爲期、車夫及汽油、槪由該行供給、但我華商運輸公司、鑒於國難臨頭、多不願承租云、 
[昨又到大批日兵]  
　　運輸輪七艘進口 
　　載到陸軍萬三千 
　　日本調來上海援軍金澤第九師團、所屬步騎砲工輜與航空通信機槍等各隊、兵額實數、在二萬名以上、十三日夜及十四日上下午、先後由運輸輪九艘、由軍艦掩護裝到上海、在大阪匯山及黃浦等三碼頭上陸、共計載到官兵七千三四百名其餘均爲大砲·坦克車·機關槍砲·炸藥子彈·並軍馬八百匹、與通信鴿電料等項而大隊步砲兵與工輜兵等一萬三千名直至昨日上午、始由日人在滬所雇領港人員、陸續帶引到滬茲經調查、昨日大隊日兵、由大號運輸商輪七艘、每船裝一二三千名不等、開進吳淞、均到楊樹浦黃浦匯山大阪三碼頭上陸、其船名與到滬時間、查錄如下㈠ＭｉｈｏｒｕＭａｒｕ八時五十分進口㈡ＩｄａＭａｒｕ八時五十分進口㈢ＳｈｉｎｙｕＭａｒｕ八十五十分進口㈣ＦｉｏｒｉｄａＭａｒｕ九時三十分進口、㈤ＨａｋｋａｒＭａｒｕ十時四十五分進口、㈥ＵｚｉｎａＭａｒｕ十時五十五分進口、㈦ＳｈｏｋｙｕＭａａｒｕ十一時十五分進口、以上各船均全數裝兵至滬、由日海軍派十五隊魚雷艦一艘保護、各兵至碼頭後、即行登陸、用大批卡車、分運至前綫、 
 
 

Page 2

 
 
此次第九師團來滬、兵數旣多、需用糧食及軍用品亦甚夥、前日第一批到滬之運輸船長崎丸·筑波丸·阿摩丸·法　丁西丸等五艘、昨日已由日艦一艘保護、開離上海赴日、運輸來滬矣、 
　　大陸報云、日本第九師團昨日（十四）登陸者、計有步兵兩旅、騎兵一聯隊、砲兵一聯隊、工程與通信隊一大隊、輜臣隊一大隊軍需極多、大戰馬八百匹、供曳砲與乘騎之用、又機器脚踏車與坦克車多輛、飛機多架、傳書鴿約一百二十隻、野戰大砲、則昨日用馬曳過楊樹浦路者約近一百尊、砲彈槍砲及炸彈等、均以大箱裝運、用馬曳過楊樹浦路者、亦不知其數、足見日軍將傾全力以猛撲中國十九路軍不可　之陣線也、 
[西報紀日浪人活動]  
　　毆辱美副領事大美晚報云、二月十日正午左右、美副領事林華德陪楊夫人各携通行證、至白保羅路一百二十九號楊夫人故庽、覔其失踪之七齡女童、當過北四川路時、由日本海軍防兵與在鄉軍人之巡邏隊騐視通行證後、派在鄉軍人二名、隨之同行、行未數十武、復爲日本在鄉軍人所阻、搜楊夫人之身、林副領以日人侮辱渠所照管之女子、與之抗爭、亦爲所毆、但林副領堅主渠奉政府之命辦公、不得受人干涉、故卒達白保羅路一百二十九號、至則見門已被毁、室内　無一人、乃回總領事署報告被辱情形、即由美總領事向日總領事提出抗議、至今尙未接覆、 
　　撕碎兩通行證字林報云、英人派克斯、前充西童公學拳術敎員昨午（十）四乘車至北四川路狄思威路口、距狄思威路捕房不過十數武、突有日本在鄉軍人、（即預備軍人）約五十名、上前阻止、派克斯出示通行證兩張、一係工部局所發、夜間戒嚴後通行者、一係戒嚴時期准許出入租界者、其上蓋有日海軍司令鹽澤少將印信、乃日人遽攫兩通行證、撕爲碎紙、附近有三道頭西捕兩人、亦無能爲力、派克斯抗議撕碎通行證、日人即加以兇毆、並扣留汽車、派克斯嗣知抗爭無益、乃往愬日海軍陸戰隊司令部、遂有一軍官派兵護送、並下令釋放汽車、派克斯始得乘車而歸、聞此事已呈報英總領事請求提出交涉、 
　　不許搬遷傢具字林報云、狄思威路捕房服務之巡捕昨日（十四）復受干涉、似日便衣隊依然行使其浪人政策、有一警官自捕房至蓬路、被阻三次、用强力始得通過、日總領事署曾有一種特别通行證、發給巡捕、用以協助中外居民、搬遷家具、但日便衣隊仍不許通行、巡捕之持此通行證者、僅准單身通過、不許　出物件、 
　　各種騷擾行動字林報云、昨日（十）四虹口復有若干暴横事件、有上海電力公司英人弼格士、寓狄思威路七零七號、昨日下午二時回寓、甫進前門、行過第一室、則見有日海軍陸戰隊兵士兩人在後面屋内、詰其何爲、兩人立從後户遁去、奔往附近日軍架設機關槍地方、弼格士旋將此事報告捕房、並稱、上星期四回寓、有價値一百三十元之入音機一具、仍安然在寓内、迨昨日檢尋、已不知所往、又前此一小時、有日陸戰隊兵士兩人、日籍特别巡捕解、一英籍華人至虹口捕房、謂其在狄思威路一二五九號寓内搜出中國義勇軍帽一頂、及關於滿洲問題書籍兩本、迨該華人說明係英籍、日兵遂給還軍帽書籍而去、該華人亦即見釋、又昨日上午有兩特别巡捕親見日陸戰隊兵士數人拘兩中國婦女、押之而去、不知所往、據稱、該兩婦因携日人所有之地圖故、又百老匯路四十三號雜貨店主某華人、昨上午九時三十五分報告捕房、謂一小時前、有日陸戰隊三十人强入店中、肆爲鉅大損害、又九時四十分有某店主報告捕房、謂日浪人若干入店、搶去値洋六十元之煤炭柴爿、捕房已悉其搬運汽車之號碼、又有某西人報告、日浪人在其家内竊去臥具數副、該日人則稱、並非偷竊、僅係借去供醫院之用、 
持志學院留滬同學會 
[通電全國請求援助]  
　　本埠持志學院大中學部、先後被暴日無故焚燬後、該校留滬同學會、特電日内瓦我國首席代表顏惠慶、向國聯提出抗議一節、業誌前報、茲悉該校留滬同學五百六十八人、昨日又發出通電全國文化機關及各界、請求援助、並分電南京外交部·上海市政府、請向日本領事提出抗議、保留　償、以及電請敎育部、先行撥欵接濟校務、茲將原電錄下、 
　　通電全國全國各報館轉各地同胞公鑒、此次暴日無故稱兵滬上、目無我國、殘惡行爲、罄竹難書、除於繁盛都市殺人放火外、更逞其毒燄、摧燬文化機關如商務印書館·東方圖書館·及敝校等、以　我國罹於萬刦不復之地位、居心險毒、無可言喻、查敝校中大兩部、先後於本月三日及十三日、爲日兵縱火、全部焚燬無餘、統計兩處物質主面、損失不下百萬、而精神方面、損失尤屬不資、推其用意、實係欲夷我民族、必先從滅我文化入手、所幸我十九路軍忠勇將士、奮起自衛、旬日以來、迭摧驕虜、類使暴日驚駭、列强側目、尙希全國同胞、一致團結、抱必死之心、存偕亡之念、則民族前途、庶幾有豸除電請顏代表向國聯抗議外謹此宣言、持志學院曁附屬中學留滬學生潘健伯等五百六十八人叩删、 
　　電敎育部洛陽敎育部部長朱鈞鑒、屬校中大兩部、先後於本月三日及十日、爲日兵縱火全部焚燬無餘、統計兩處損失、不下百萬、似此有意摧殘文化機關、實堪髮指、謹電懇鈞部、迅予咨行外交部、向日本提出嚴重抗議、保留賠償、再校務進行、仍懇先行撥欵接濟、電令何校長、力予維持、俾全學業是所至叩持志學院曁附中留滬學生潘健伯等五百六十八人同叩、删、（其餘外交部上海市政府兩電大意略同） 
[商務印書館呈請政府要求賠償]  
　　上海商務印書館閘北總廠及編譯所東方圖書館尙公小學等此次被日機抛彈或縱火、全部焚燬損失重大該館當即備文分呈中央黨部、國民政府行政院實業部外交部敎育部、上海市黨部上海市政府及社會局等黨政機關、請求向日本趕出嚴重抗議並聲明保留賠償損失、呈文如下呈爲呈報被燬情形請予迅向日本抗議並保留賠償要求仰祈鑒核施行事竊敝公司印刷製造總廠、及編譯所東方圖書館尙公小學、等、向設上海閘北寳山、路上月二十八夜、日本軍隊侵犯閘北、二十九上午用飛機連接抛擲炸彈、將敝公司印刷製造總廠、及尙公小學、全部炸燬、本月二日、編譯所及東方圖書館、又被縱火焚燬、敝公司三十五年苦心經營致力文化之基礎、盡付一炬損失之大、莫可言喻、東方圖書館所藏古籍善本、及本國各省府州縣志、並各國學術圖籍皆積二三十年之精力、逐漸搜羅所得尤非以金錢數目所能計其損失、敝公司董事會因總廠全部被燬、資產損失殆盡、財力已無法維持、職工亦無從工作、、不得已議决、上海線館全部停業、職工全體停職俟大局粗定、召集股東會、决定方針、再定辦法、並已分呈各主管官廳在案、除敝公司損失數目、容俟設法淸查、再行詳報外、理合將敝公司印刷製造總廠、及編譯所、東方圖書館尙公小學等被燬情形、備文呈報、仰祈鑒核、迅向日本提出嚴得抗議、並聲明保留賠償損失之要求不勝感戴之至、 
[戰事中之航訊]  
　　長江减班本埠長江班輪、自戰事發生後、華商輪即先停班、而外商江輪、若太古·怡和·捷江·祥泰·等船、初仍照常行駛、惟近日戰事延長上海方面、百業俱停、揚子江上下游貨運、亦多停頓、昨日太古怡和等行、以進出口貨缺乏、無法維持原狀、决計將江輪改去一半、每星期祗開三船、以供乘客附搭、 
　　華船開漢自上月二十九日起、長江華輪、便即停業、惟招商局昨因有轉口貨一批、必需運赴潯漢、已决定派快利輪、於今日試航長江、爲求途行安全、計已議定隨英商太古怡和輪吳淞瑞和等同時出口、 
　　甬班遲開滬上寗波班輪昨日進口者、共有新北京·新寗紹·松浦·安寗等五艘、惟在駛進吳淞時、受砲火之阻、致延誤入口時刻、當天已不及裝載貨客、均展延一天、改於今日開航、而昨日赴甬輪、祇有一艘、 
　　蘇班增多近日滬上難民、逃赴蘇錫常鎭者、紛紛不絶、源通立興慶記公茂等均添開蘇州專班、以供難民需求、内河招商局從今日起、亦添派四班小火輪、專航申蘇、協興利通更開當熟班、昨日滬上盛傳有一申常班輪、在洋澄湖遇盜失事、但各輪局均各否認、惟某局和安輪、由滬赴蘇時、行至俞　、確被匪刦、船老大且遭匪盜擊斃旅客財物盡失未傷生命、現在被害船老大、由某局買棺收殮、給予撫卹、 
[電請召開國難預會]  
　　香港李煜堂尤列等來電云、上海馮自由即送上海市政府吳鐵城先生、並轉孫哲生·陳眞如·林子起·蔣介石·汪精衛·先生鑒、國難會議爲國難時期集中國民意見力量而設、時局危急正宜從速召集、以期集中力量、一鞏固中樞、側聞有議取消、是使　政府之信用、灰各方之熱心、國與公等、均蒙不利、盼從速分電各會員、齊集海上、先開預會、决定開會事宜、如何盻覆、李煜堂·尤列·張子柱、叩、元、又電云、上海馮自由即送朱子橋黃任之先生並轉在滬國難會議會員諸公鑒、時局阽危、國難會議、宜速開會閱報悉、北平熊秉三先生等提議、自動召集、公等亦已開會、弟等至爲贊成、並擬邀同兩廣會員、亦先生在南方集會、惟會開數地、似嫌散漫、仍請早日集中海上會議、以便進行、如有定期弟等即當北上如何盼覆、李煜堂·尤列·張子柱、叩、元、 
[各大學抗日會通電]  
　　上海各大學敎授抗日救國會通電云、全國國民公鑒上海被寇、國難益急、此時猶復縱敵忍辱、中華民族、將萬刦不復、本會緬懷時艱、敢以數義與全國同胞死力以赴、㈠驅逐日兵悉數出境、㈡立即出兵收回東北失地、㈢反對上海事件單獨解决、㈣上海日兵未撤退以前、反對開始任何談判、時機急迫、願各奮起督促、上海各大學敎授抗日救國會叩、 
慰勞始終不懈 
[孫科夫人昨慰勞十九路軍]  
　　中委孫科夫人陳淑英女士、昨日下午、偕陳友仁夫人、梁寒操夫人、由陳君樸氏、伴同赴眞茹、慰勞十九路軍當由軍、長蔡廷　·司令戴戟·等親自招待、孫夫人除贈送軍用水囊二千個外、並親送上等香烟十四打、陳友仁夫人送新會甜橘三十籮、當請蔡軍畏代爲分送各長官、茲將孫科夫人慰勞函錄後、憬然總指揮賢初軍長曁十九路軍全體勛鑒、貴軍抵抗暴敵血戰兼旬、保國衛民、功勛卓越、中外景仰、無俟　辭、淑英現聞貴軍亟需水囊、以濟軍用、特行購備上好水囊二千個、敬贈貴軍、藉申慰勞、尙請諸忠勇同志哂存爲荷專此並頌勛祺、附水囊二千個孫陳淑英敬啟、 
[孔祥熙夫人贈棉被背心]  
　　我軍自與暴日激戰後、各界貺贈金銀衣物於前方將士者、極爲踴躍茲悉孔祥熙夫人宋女士、於昨捐贈棉被四百二十件、背心二千件、送交駐滬辦事處、轉送前方將士應用、 
[張嘯林夫人慰勞傷兵]  
　　嘯林夫人、於昨前兩日獨自捐資親往海格路紅十字會醫院及新閘路西藏路各分醫院慰勞傷兵、每名各送現洋二元、代替慰勞物品、傷兵均表示感謝、並希望速往前線、爲國効勞、 
[孫傳芳慰勞千元]  
　　申報館轉蔣指揮、蔡軍長、戴司令、勳　、暴日無道　於濱吉之役、進犯滬市、若再不抗拒、無以立國於今之世矣、公等本哀痛之懷、具剛毅之氣、　然以武力自衛漢族人格、國家生存、胥有賴焉、護奉千元、略表敬意、並爲戰士慰勞、　希惠納、　傳芳叩歌、 
[防毒瓦斯面具五萬件]  
　　航空新聞社消息、日寇一再慘敗、有用毒瓦斯作最後之進攻消息、本埠洋行華員抗日救國會、特於昨日趕製五萬具防禦面具、定今日運送前方應用云、 
[菲律賓華僑匯欵]  
　　新開河美記匯劃莊、昨接菲律賓宿務地方民生公司匯來上海規元五千五百兩、該莊昨已轉送十九路軍、 
[律師公公進行募欵]  
　上海律師公會組織之慰勞十九路軍經濟委員會推定蔡倪培·陸家鼎·沈鈞儒·單毓華·趙祖慰·等五人爲保管委員、自上次開會勸募慰勞金、以最低限度爲十萬元、上星期五六兩日、已將捐册分送推舉之勸募委員一百名、限於一星期爲第一期結束之期、各委員接到此項捐册、連日奔走勸募、積極進行、聞所募慰勞頗形踴躍、惟保管委員將於今明日先行召集會議一次、一俟一星期後再行召集全體委員將勸募之金彙集支配、慰勞前敵將士、又該會自辦理代收慰勞品以來、捐助者非常踴躍、均已陸續轉送前方、昨日又收鄭賡虞絲棉背心十件、孫忍濟毛絨背心三件、邵公館絲棉背心一大批、聞擬今明日送往慰勞、 
[地方維持會慰勞傷兵]  
　　上海市民地方維持會、於十三日派虞洽卿·朱子橋·王曉　·張嘯林·顏德慶·郭順·离樂·馮炳南·楊習賢·九君、赴眞茹慰勞傷兵、由楊習賢君總代表、於十時到眞茹、當由京滬衛戊司令長官公署副官處長兼十九路軍總指揮部交通處長唐燭甫接、待陪往各醫院分發慰勞金、各傷兵均感謝不置、於午刻返滬、 
外虹橋附近美兵佈防（王小亭攝） 
[銀行公會轉送十九萬元]  
　　國聞社云記者訪銀行公會林康侯氏云、銀行公會設立之市商會第一慰勞徵收處、迄今已收到十九萬元左右、業交市商會轉撥前方、記者則叩以上海銀行界、每月供給十九路軍軍餉十九萬元之事、林　以完全不確、蓋所十九萬元者、即上述之慰勞金是也云云、 
[捐助絲棉背心者日多]  
　　連日各界對於前敵將士、　寒苦戰、極爲關懷、紛紛製備絲棉背心送由各團體轉送前方應用、聞市政府呼局聯合辦事處亦收到是項軍用背心、達一百八十二件、計吳樸誠十二件、潘序倫二十件、石先生十件、無名氏四件張傑人十件、張蔭喬十件瞿誦言四件、陳銘勳十五件、史乃修四件張子玉三件、范梅仙二十件潘太太十件、朱順記裁縫舖十件、又木棉背心潘序倫十件、楊坤山太太二十件、錢迺維太太六件周仲千太太·李夢龍太太·各七件、業經該處送交十九軍轉發前敵將士應用、 
[童軍昨代收慰勞品]  
　　童軍戰地服務團昨日以收到徐美秀手套三十付、紙業公會絲棉背心三十二件、陳慧芳手套十雙、譚君手套五雙、周太太襪二十五雙、以上各物、擬今日轉遂前方、又捐助該團者湯君舊衣六十二件、劉霄梅舊衣六件、周太太米三十二升、舊衣十件、大新皮箱店皮箱二只、 
[郵務工會贈糖菓餅乾]  
　　上海郵務工會、、職工會以十九路軍忠勇衛國、特備糖菓餅乾等五百袋、派代表分贈各醫院傷兵、表示慰勞 
[市商會收到慰勞品]  
　　市商會徵集勞物品辦事處收到各件如下、二月十四日總辦事處（西藏路寗波同鄉會内、）第二分辦事處（三馬路　錦里棉布業公會内、）及第三分辦事處（寗波路羣益坊七號礦灰廠業公會内、）共收到大洋五千四百零四元小洋廿二角、銅元廿九枚、絲棉背心二百九十件、用具一千三百四十六件、藥品一百件捐户銜名每五日登報公告一次、每日收到總　則逐日披露、 
[張繼夫人電匯二千元]  
　　張繼夫人崔震華女士、爲慰勞衛國　侮之受傷武裝同志、特由北平電匯大洋二千元、交淞滬警備司令部蔣參議收轉、茲將原電照錄如下、蔣仁甫先生鑒、倭宼在滬挑　、前方將士奮勇探敵、爲國雪恥、令人欽敬震華因病未能赴前綫救護、深爲抱恨、竭力　措、僅得現洋二千元、由大陸銀行匯去、請查收代爲慰勞受傷士卒、車薪杯水、無甚裨益、稍盡國民責任而已、崔震華元、 
[本館代收前方慰勞物品現金]  
　　孫傳芳捐贈十九軍慰勞金一千元、孫本富有軍事學識之人、尤望起而抗敵、不僅捐欵已也、金山縣呂巷鎭全體民衆捐贈一千一百二十七元外埠民衆捐欵勞軍此其嚆矢、以後聞風興起、當有源源而來者、中南烟草公司同人洋一百五十元、輪船票局順泰號同人洋一百元、國民一份子洋三十元汪美麗·汪錦弟·二女士經捐洋十六元、小洋一百十二角、江秀庭君洋二十元李幼希君洋十五元、陳彭齡·曹景福·余春記·等諸君各洋十元、許文敏·王恭勳·倪奎才·梅夢九·葉詠蟾·孫鴻德·徐福根·王維德·陳紫垣·曹家祥·等諸君及第一信用公司各洋五元滬南人力車公會洋二元八角嚴宗明·洪渭淸·蘇善興·三君各洋二元許奎林·蕭雲祥·曹祖蔭·周林堂·屠永培·傅保生·等諸君及許陸氏各洋一元、共計洋二千五百五十八元八角又小洋一百十二角、交國華銀行轉、袁隱名君絲棉背心一百零二件、沈積善堂絲棉背心五件、又十二倍望遠鏡一具、潘頌三君眼罩一百二十副、瑞鵲堂柯級線手套三副、報本堂張級線手套兩副以上各物品、送十九路軍駐滬辦事處、 
[工部局交涉後釋放之被捕者姓名]  
　　前經日本海軍陸戰隊捕獲之華人一百十七人、、送交工部局警務部後業已全體釋放工部局原單、列姓名、住址、年歲、籍貫、職業、被捕、地點、被捕日期、及附記各欄、茲爲篇幅所限、特將其姓名錄如下除兒童十五人未列姓名外、計男八十一名、女二十一名如左、内一名已故、張金福·周老六·季昌福·方鳳鳴·金章全·應阿毛·應阿海·張克明吳丁莫·鍾保靑·肖報發·苗丁芳·丁科興·施布高·施子良·湯中西·陳衣之·王在生·潘小銘·趙昌孚·杜炳昌·李國如·岑興威·陳銀潘·鄧玉記·劉開生·鎭昌·沈興福·吳成林·吳正昌·陳保榮·肖木山·吳保喜·朱天　·李昌興·陳依林·康記周·林瑞華·王華業·伍席興·趙名楷·馬掌環·呂華林·汪松林·高金生·夏貴方·徐　·陳水金·謝西明·胡寛培·蘇榮祥·張紀祥·鄭俊·蔡忠　·謝待明·徐杭生·陳貴由·郭子明·黃立　·羅福田·陳曹雲·陸相榮·莊金利·楊兆華·吳紹基·張寳山·張根根·張福根·嚴金和·張作良·邢丁榮·趙漢章·戴蘇貴·劉大貴·袁步生·沈忠應·張二·徐長明·胡董氏·張宋氏·姚張氏·施楊氏·趙富珍（女）·邢富氏·邢黃氏·方蘭英（女）·韓小五子（女）·張　氏·張　氏·張丁氏·倪招弟（女）·張應氏·張戴氏·張紀氏·張應氏·張蔡氏·陸蔣氏·張陳氏·吳華氏·韓勝福·高正英·董正明·關於以上各人、如仍有查詢之事、可向三馬路工部局警務部三二八號室詢問、 
[失踪者之訪尋]  
　　張立康湖北黃陂人、年二十四歲、同母·妻·弟·等向住中華新路積善里三號未知有否脫險、如本人見報或各救護機關、得知其所在地、祈速來函本市法租界西新橋菜市街轉角南洋大旅社五樓七五號、 
　　劉友桐號小寳吳淞劉友桐·韓小寳·兩先生、離淞最後、現在何處、速祈示知、如有人唔及乞轉告、生顧雪玄、住法租界西新橋街菜市街南洋旅社六十二號、 
　　商　妹女、浙江嵊縣人、年三十左右、住閘北天通庵路協隆里四十七號、出險與否、不得而知、敬請各救護機關曁難民收容所注意、如有知其下落者、務希函知法租界環龍路六十二號未央書店、 
　　汪道章季世傑李之屏均東吳法律學院肄業生、變後消息毫無、儼同隔世、念甚如、有知之者、請函知西藏路文元里二衖三家轉田龍、 
　　韋翊　蔡惠鵬各人安否、現在何處、見字即用航郵示知南京城南顧樓街四十六號、玉衡、 
　　傅源遠熊郁文現寓何處、請投函梅白克路祥康里八十五號謝冰瑩女士轉弟向思賡、 
　　宋一夔康祖慶朱養阜現在何處、祈通知三馬路二十二號悅來公司李翕如、 
　　李毓成望見報後速來函至徐家匯海格路復旦附中、並通知汝之地址、或來復旦、亦可、兄李毓秀、 
　　陸蘭庭　庭廷松陸蘭庭伯陸　庭父陸廷松兄鑒、自淞地事變之後、未得一信、集急殊甚現逃難於何處、見報後速　通知現住地址爲盼、兄陸雲祥啟、於松江、 
　　王福堂海寗縣農民王有興之子王福堂、在上海閘北永興路公興路口一百十號門牌恒茂烟紙店内學業、爲時二年、不料此次滬上突生事　、閘北已成一片焦土至今生死存亡、音信全無、有知其下落者、請通知海寗城内全家巷十號 
　　沈周氏及二子商務印書館排字職工已故沈瑞福之妻沈周氏及二子名鐵芳·建芳、住寳山路寳山里因此次戰事逃難、失散無踪、如有人知彼等生死下落者、請通知外灘十七號新大陸保險公司張仲良、 
救護消息 
[地方維持會注意難民衛生]  
　　本市市民維持會、自開始救濟工作以來、調查戰區難民、已有二萬之衆、衛生狀况、向來極爲注意、現已與公共租界工部局衛生處協訂辦法、凡衛生檢查及牛痘接種等事、全由該處擔任、至醫務治療則由維持會救濟股衛生組負責、茲將二月十三日接種牛痘之處所及人數紀錄於下九江路二一號三三人、漢口路八八號一、人、又九號二人、廣東路二○二號八人、大陸商塲服務員五七人、漢口路二○三號六人、湖北路三二號五人、又四五號十一人又一八七號七人、又三○五號六人、又二九六號無福州路一四八號無又一五八號八人、又一六二號九人、又一六三號四人、又一六七號一人、又一六九號五人、、浙江路六六六號四五人、又六四三號一六、人又六四五號無福州路一四四號一○人又一四六號一人又一四七號無西藏路五二號三人、又四○號無福建路六八八號八人、又七一一號一二人、浙江路八一六號三人、又八一○號五人、又三四號八人又三○號二人、又四八號五人、大陸商塲二○三人、遠東飯店一七七人、西藏路二○號六一人又三○號三四人、又二六號六五人、又四○號三五人、又五二號一八人、總計八七四人、再連日以來、難民中受傷及患病者、爲數日多、維持會衛生組有鑒於此、即在戈登路二八○號開設臨時醫院一所、約容百餘人、近並向中央研究院商妥、於需要時亦可借作臨時醫院之用、至擔任義務救護工作者、男女醫師、極爲踴躍、南自香港、北至北平、紛紛來電、擬爲本市受傷難民盡醫務上之義務、 
[社會局續遣難民]  
　　本市社會局、鑒於去年水災難民、現由各由容所由戰區内救出者、仍爲數頗鉅該局昨日復雇小輪一隻、拖船三隻、於下午二時許、由米、業碼頭起椗、開往無錫收容、尙有一百餘、人亦由該局發給火車免票、隨滬杭客車、遣送杭州、此項災民、由各收容所往仁濟善堂該局辦事處報告登記者、仍接踵而至、日内該局仍設法多雇小輪分别遣送各内地收容、 
[難民憑證乘船]  
　　本市各收容所爲難民日增、無法容納、爰由社會局商借各輪船公司·内河小輪拖帶民船、將難民運送内地原籍、已誌前報、惟船少人多、擁擠不堪、危險異常難維秩序且不免藉稱民乘此混入其間、故嗣後對於收容所、遣送難民乘船、須先向六馬路仁濟堂戰區難民臨時救濟會領有乘船證、方可憑證登輪、俾免擁擠而維安寗、 
[濟生會救護車被日機射擊]  
　　中國濟生會昨（十五）晨七時、派救護隊長凌有光等率車至大塲、救出傷兵許得元·麻文志·鍾傑·郭喜·黃漢和·宋萬山·汪金海·許懷淸·李瑞生·李得和·郭義卿·賴立財·鄔淸·馮寳國·郭明達·聞標·王鳳池·等、車返滬時、經過廟頭地方、忽遇日機二架、見該車有着灰色軍衣者、即以機關槍向下掃射、幸司機者開足馬力逃避、日機仍追逐不捨、至中山路遂向東飛去幸無損傷、所有傷兵、均送上海婦女慰勞會傷兵醫院、午後派救護員吳紹裘·錢可憎·等在大塲等處救出難民百餘名、除自投親友者外、其餘均該會第二收容所收容、 
[靜安寺收容所災民擁擠]  
　　靜安寺住持志法市民聯合會二十二區、常委徐文淵·龔一飛·王翰盛·蔡九臯·王　江等、鑒於倭寇侵、陵戰區同胞、遷移流離、飢寒交迫、橫遭奇禍、慘不忍暏、特會同該處　士顧嘉棠·龔嶽泉·張品山·陳海棠·顧瑞堂等合組上海戰區災民收容所於靜安寺内、迄今半月、投所災民、異常擁擠、近該市同會又組織救護隊、連日出發前綫救得被難婦孺百餘人故該收容所災民現達一千餘人之多原有靜安寺房屋已不敷居住昨日特添築臨時草屋並借用該會委員創辦之靜安小學校舍爲第二部災民宿舍又　該維持會醫師二位在所内另設臨時病房以　傳染 
[女生任看護工作]  
　　聖瑪利亞畢業生柯慶君女士、年僅十九歲自滬戰發生、甚爲憤慨、近與中國紅十字會接洽、願担任前線救護工作、該會第二隊隊長薛振翼、因柯年齡尙輕、經前線恐有危險、故派往第二院任看護、昨日柯女士已入院工作、 
 
 

Page 3

 
 
   
 
 

Page 4

 
 
   
 
 

Page 5

 
 
接上海事件 
[關於義勇軍消息]  
　　市敎育局提倡上海市敎育局訓令本市市立敬業中學新陸師範學校、私立各高中以上學校云、案奉敎育部第七三七號訓令内開、一案准訓練總監部咨開、一案查靑年義勇軍之組織、原爲應付國難而施行、凡屬高中以上學生、自應全體加入、同受訓練、乃近據調查各學校、仍有聽其學生自由參加、或自由退出者、匪特難收普遍之效果、而影響所及於加緊軍事訓練前途、殊多妨碍相應咨請貴部查照、即希轉令加緊軍事訓練區域内各高中以上學校、對於靑年義勇軍之訓練、務須督促學主全體加入、勿任規避以符法令而期成效、一等由過部、除分令外、合亟令仰轉飭所屬公私立高中以上學校遵照、一等因奉此合亟令仰遵照、此令二月十五日、局長徐佩璜、 
　　市公安局取締上海市公安局政宇第四號佈告云、爲佈告事、查本市民衆團體、紛紛組織救國義勇軍、共赴國難、其愛國熱忱、深堪嘉許、惟救國禦侮應候中央統籌辦理、本局曾轉奉軍政部令飭設法勸阻、當經通令遵辦在案、近以日兵犯境、又復風起雲湧、取締深感困難、復經擬具辦法呈請淞滬警備司令部核示、茲奉指令内開呈悉、查自戰事發生、各種義勇軍紛紛成立其出於愛國熱忱、行動正當者固有、而假借名義乘機騷擾地方者、亦屬不少、旣奉軍政部明令解散、自應遵照辦理嗣後在各非戰區域、如有義勇軍發現、除確實備有槍械、經該局查騐屬實、准予報告本部、介紹前方、編入部隊效力外、其餘准由該局隨時勒令解散、以維秩序仰即遵照辦理、此令等因、除通令所屬遵照嚴厲取締外、合行佈告全市民衆、一體凛遵、毋違、此佈、二月十四日、局長温應星、 
[夜間通行證幸勿濫用]  
　　非必要不用 
　　否則須吊消 
　　大陸報云、工部局昨（十四）發警告、凡該局所發夜間戒嚴時間之通行證、專供在職務上不得不外出者使用、倘有濫用此項特别權利以從事社交、如赴宴會跳舞等、苟爲巡捕查出、則將吊消該證、因夜間斷絶通行之主旨、在使居民夜間安居家中勿至街衢、免受容或發生之危險、並當此緊急時期、巡捕職務已極繁生重居民安居弗出、藉可减省巡捕若干任務云、 
[福來洋行之聲明]  
　　日前報載、本埠某外商行、有助敵運輸攻擊華軍行動、茲據福來洋行聲稱、該行對於此種事情、槪未與聞、各界幸勿誤會、並稱、該行係美商所開、贊助中華政府、不遺餘力、對於救災工作、亦甚出力云、 
[日商運黃藥粉]  
　　諉稱爲臭蟲藥粉 
　　但各方仍多疑慮 
　　昨日上午十時許、法租界金神父路第六號弄内居民忽然發見該弄第三號門牌過街樓下推積大批木箱、細加察視、詎每箱上均貼有日商泰昌藥房字樣、居民等乃大起驚疑、議論紛紜僉以際此抵抗日宼軍事緊急之秋日人險詐百出、對於摀亂後方狡計、更無微不至今竟有此種大批藥箱發現、而箱内所儲究屬何種藥品、實有澈查之必要、詎羣衆正在紛擾之際、而運箱人已乘間逃脫、亟投公共租界福州路中央捕房報告、自稱名楊慶弟、中國人、現充麥家圈交通路一零六號日商泰昌藥房店夥頃奉店主之命、將藥粉三十二大箱（每箱四千聽）運至法租界金神父路六號弄三號門牌蔡姓過街樓下暫存、不料方運抵該處、被民衆察見、悉疑箱内所儲定係炸彈爆藥等危險物品、致被扣留云云、捕頭聞報立即派日探三名、中西探數名、帶同報告人先投盧家灣法總巡捕房、會同法捕房包探多人、趕至被扣地點、隨將箱啓開取出一聽、而内儲乃係黃色藥粉、據同去之泰昌店主日人島田云該項黃粉即市上所暢銷之一種臭蟲藥粉、並非危險藥品、探等遂將三十二大箱悉數運至捕房、候化騐明白再核、惟據熟諳西藥者云、所獲即屬臭蟲藥粉、粉内含毒質甚烈、人若誤食、亦能致死云、我國軍事當局聞訊、異常滋疑、並擬致函法捕房予以嚴密注意矣、 
童子軍團 
[徵求防毒口罩製法]  
　　此次暴日迭受挫折、遂不惜使用毒氣毒彈、以戕吾、軍十九軍軍部特委託本市　子軍戰地服務團徵募此項防毒口罩、自登報以來、熱心人士、紛紛向該團詢問此項口罩何處出售及如何製造、諒海内不乏深研化學及博識之士、希即於最短期内詳細通知慕爾堂該團爲荷、 
[懸賞訪求失孩]  
　　二月十四日下午五時、五馬路滿庭坊對面貴馨里老天福旅社二號走失男孩一名、姓魏、名新生、小名弟弟、年七歲身穿棉袍、外罩自由布長衫、棉鞋秃頭、右眉中斷、本地口音、如有人或各會隊慈善機關收留者、請送本旅社二號、當酬洋三十元、 
[浙江興業銀行檢查報告]  
　　浙江興業銀行發行準備第二十次檢查報告云、浙江興業銀行發行、素與營業方面完全劃分、準備十足、本月十五日、經會計師嚴鷗客檢查、計現金準備在六成以上、保證準備在四成以下、所有數目如次、本行發行數、共計三百九十六萬二千三百零二元五角、準備金計、現金二百五十四萬二千二百七十二元九角、保證一百四十二萬零二十九元六角、同行領用數、共計三百四十七萬元、準備金計、現金二百十六萬六千元、保證一百三十萬零四千元、 
[七綁匪槍决]  
　　北山西路德安里震和茶葉棧小主浙江海寗人朱衍慶、於上年九月八日晚上十一時、乘坐包車回家、經過法租界鄭家木橋民國路口、被匪綁架藏匿福履理路建業里七十三號、希圖勒贖、於同月十五日被法捕房特别機關通班探員破獲、救出肉票、并在同弄十三號兩處拘獲綁匪通州人鄭阿二·俞阿慶·唐阿福·曹張氏（匪婦）·錢桃元·洪阿根·盧怡生·王子靑·劉少卿·嫌疑婦人王張氏·趙劉氏·等男女十一名口、抄出手槍子彈鐵練眼鏡等物、解送第二特區地方法院經羅人驥推事迭次提訊明確、於十二月九日判决鄭阿二·錢桃元·盧怡生·王子靑·劉少卿·俞阿慶·洪阿根·七名、各處死刑、唐阿富處無期徒刑、曹張氏處有期徒刑十三年、王張氏·趙劉氏·二口無罪開釋呈報江蘇省政府核准執行在案昨日屆執行之期、上午十時、　由張世傑推事升坐執行庭、飭提鄭等各犯至案、騐明正身、派警押登囚車解往漕河涇江蘇第二監獄執行、上海地言法院於先接到通知、委派沈兆銘檢察官爲監刑官帶同書記法警等蒞塲、迨犯人解到會同典獄長董長民升坐公案、飭提各犯到案、逐一訊問、有無遺言畢、即命司法警長與警目將犯人帶下、至空地上前四名後三名分兩批執行、 
[天氣報告]  
　　徐家匯天文台昨日下午四時三十分氣象預報云天寒有雲、晨間有局部發生之輕霧、高麗海濱有雪、山東及全國沿海冬季時令風、勢正加勁、又昨日下午三時前二十四小時内本埠氣温最高五二·七、最低三四·二、去年同日最高四二·六、最低二六··一、 
國内外要電 
[滬領團二次報告書發表]  
　　日本顯然首先破壞休戰協定 
　　但報告書中並未斷定其責任 
　　日内瓦上海領事調查團、係由意大利代辦及法國挪威英國德國西班牙各總領事組織成之、並與美國總領事合作、其第二次報告書、又於本月十二日發出、其文如下、 
　　正月二十九日午後八時許、即休戰業已開始之後、槍砲之聲、爲之靜寂、翌日日本海軍司令乃向美英兩國總領事提出抗議、謂停在北站之鐵甲車重行開火、此層經華人否認、並謂日本有射擊情事、　　正月三十一日晨間日本飛機十七架、在上海並在華軍防地飛行、但未轟擊、日本海軍當局謂、因華人近頃破壞休戰條件、乃以此項示威運動出之、但破壞休戰條件一層、經華人鄭重否認、是日各方會商設立中立區域並决定繼續休戰、以待雙方答覆、此種談、判本團業於第一次報告書末段提及之、 
　　二月一日休戰之事殆已實行、但若干槍聲時作時輟、 
　　二月二日日軍司令又謂華人昨日重行破壞休戰條件、並謂華人顯然集合軍隊、預備包圍日軍、渠遣派飛機前往偵查、是日正午十二鐘左右、有日本飛機數架、飛翔上海及中國軍隊防地、中國人對之射擊、日本飛機在閘北擲彈數枚、頃刻之間、雙方戰線上槍聲大作、至下午三時、即戰事重開以後、日本總領事通告各國領事、謂前所提議之中立區域、日本政府已經拒絶、 
　　　同日上海市長照會各國領事提及一月三十一日開會時所訂之休戰協定謂日本人屢次破壞此項協定並攻擊中國軍隊又復以飛機轟擊（其情形即如上節所述）此項照會各國領事係於上月三日收到 
　　二月三日日本海軍當局宣稱、中國當局、對於履行諾言、繼續表示無誠意、故中國軍隊應令退出閘北以外至相當距離點、日本方面、因欲執行此項計畫、其飛機或有轟炸中國陣線之事、厥後日本總領事通知各國領事、謂有驅逐艦三、艘因受吳淞砲台之砲擊、故日本人决定占領該砲台、但吳淞砲台發砲之事、又爲中國方面所否認、自二月三日以後、戰爭狀態、公然存在、即與休戰相似之情况、亦完全消滅、閘北及吳淞方面繼續開砲、時作時輟、而日本方面又以飛機轟炸、日本人自認其目的在奪取吳淞砲台、並驅逐中國軍隊於距離上海甚遠之處、故採取攻勢、完全係日本人所爲、 
關於破壞休戰條件一層、所應注意者、即實際上完全休戰狀態、迄未成立、而火線上並無外國觀察員在塲、究竟破壞之責、應由何方負擔、實無法加以判斷或者雙方孤立隊伍、或滋事份子、均應負責、亦未可知、 
　　除戰線上正式軍隊重行開火之問題以外、在此時期以内、公共租界日本所管地段、曾發生若干事件、有關公共租界之制度、而在國際上有重要關係、必須簡單加以叙述、　　 
　　自一月二十八日夜間、日本人採取行動之始、即有多數着便衣之中國士兵、侵入日本地段或藏匿民房、或攀登屋頂、而以手槍向街上日本步哨射擊是時日本人似無充分正式軍隊、以防守其所佔地段、乃召集所謂在鄉軍人畀以槍械、此項軍人亦着便服、但帶有臂章、日本水兵及在鄉軍人、以械關槍抵抗中國便衣隊、並挨户搜查、搜查之時發生極大損害、蓋以此輩因欲驅逐便衣隊、不惜縱火焚燒民房故也、是時虹口地段完全在日本海軍當局管轄之下、該處若干街道旣已設置障碍物、而巡捕武裝亦被解除致公共租界市政職務、併消防事務在内爲之停頓、虹口各處巡捕房與總巡捕房之間交通亦完全斷絶、工部局乃不得不將學校病院遷出日本水兵及在鄉軍人、曁其他暴虐之徒多有過分之舉、甚至以簡單手續、執行槍决、日本暴虐之徒、並無正式職務、其行動大約因中國人前此作有反日活動、乃以報復手段出之、結果發生恐怖現象、凡日本人以外之居民、幾皆逃避一空、有極多中國人查無下落、疑爲日本人所捕殺、 
　　二月五日、公共租界工部局請領事團轉商日本當局、對於此事加以調查、經日本總領事承認在混亂之際、日本人感情熱烈、誠有過分舉動、但情形業已大加改善、並允將公共租界以内、凡因嫌疑而被日本海軍當局逮捕之人、移交工部局巡捕房、此層業已實行、然失踪華人、爲數仍甚多、據工部局巡捕房、詳細調查、失踪之案、尙有三百起之譜、便衣隊之行動、頃已大爲減少、而日本之監察則仍森嚴、工部局巡捕及其他市政職務、僅能徐徐恢復、日本當局因日本人過分行爲、甚爲感動、已將若干不良份子遣送回國、本團暫時不擬另提報告書、但如覓得新消息、須將上次報告書加以改正、或將第一第二次報告書所載特殊之點、加以伸引、或加以補充、則當别論、（十五日哈瓦斯、社電） 
[日藉租界作戰]  
　　外部再向英美嚴重抗議　　 
　　（南京）十四日外部照會美英兩國公使、詞意相同、茲探錄致美使照會全文如次、　　 
　　「爲照會事、關於上海公共租界方面、聽任日本利用該租界爲軍事根據地事、業經本部於一月三十一日二月五日、及六日照會制止、並聲明租界因此發生事故、中國方面不負責任二月十日准復稱、本國政府已訓令駐東京大使、促請日政府令行上海日本軍事長官、不再利用公共租界爲根據地、攻擊中國管轄區域、並謂來照内容、係本國政府及關係國政府之所共同關心而繼續考慮者、本公使敢爲保證等因、乃據報告、日軍一萬數千名、於十四日晨在公共租界内各碼頭上岸、另有大批日軍、於十五日可到、足證日本政府蔑視貴國政府之忠告而公共租界方面、仍以該租界庇護日軍、任其以租界爲根據地、攻擊中國軍隊、中國政府、特再鄭重聲明、如因上海日軍繼續攻擊中國管轄區域、中國軍隊實行正當防衛、致租界内發生生命財產之損失時、中國政府、不負任何責任、除照會英國公使外、相應提出嚴重抗議、照請貴公使、即本貴國政府關於此事之旨趣、查照上述本部迭次去照、從速嚴予制止日軍以該租界爲根據地、攻擊中國軍隊並禁止日軍在該租界碼頭上岸、免滋糾紛、並盼見復爲荷、須至照會者」、（十五日中央社電） 
顏惠慶决申請 
[召集特别議會]  
　　日擬抗議援用第十五條 
　　日内瓦中國總代表顏惠慶博士現聲稱、如行政會不允自動召集議會、渠决計進行其召集國聯議會特别會議之申請、以討論中日時局、尤其是上海事件云、日方行動亦殊顯明、日人將以手續理由反對中國此舉、並將提出抗議反對將此爭執援用會章第十五條、但外傳如國聯依允中國申請召集議會、則日代表將宣布退出國聯一說、日代表已否認之、謂如有關於國聯議會之决定、則退出國聯與否一舉、當由日政府决定之云、路透社探悉、顏博士雖經人告知、　渠昨日送交國聯秘書處之函、不能有永遠保全其召集議會之權利、但有人勸告顏博士撤退其申請、或放棄中國權利之說則實屬不確、查顏博士之函、適於十四日限期將滿之、前發出者、聲明如行政會自動决定之召集議會、則中國可不堅持召集之、但行政會現已决定不自動召集矣、聞行政會定今日舉行非公開之會議、明日或有公開會議、（十五日路透電） 
韓復榘奉令 
[布置海州防務]  
　　（北平）日本對海州甚重視、有　數師團兵力、在該方活動說、我方對之極注意已令韓復榘積極佈置海州一帶防務、所有津浦線駐軍、均歸韓節制王均·劉鍞華·馬鴻逵等兵力在二十萬以上、足資维持治安、（十五日專電） 
川軍將領 
[决調六師抗日]  
　　渝各界成立救國討論會 
　　（漢口）軍息、川軍將領决調六師抗日、劉湘劉文輝各抽二師、楊森鄧錫侯各抽一師、即出川來漢、集中待命、（十五日專電） 
　　（重慶）劉湘電楊森·劉存厚·田頌堯·鄧錫侯·劉文輝·李家鈺·速定地點·會商出兵事宜·（十四日專電） 
　　（重慶）黃瑾懷旅長招募義勇軍敢死隊、决隨川軍開拔、赴滬殺敵（十四日專電） 
　　（重慶）渝市受滬變影響、金融驟緊、劉湘急派員同商會維持、刻市面照常收交、劉湘派師長王陵基、赴荆施宜、巡視駐鄂部隊、督率勦赤、（十四日專電） 
　　（重慶）渝各界成立救國討論會、推劉湘爲會長、胡景伊爲副會長、（十四日專電） 
[晋軍準備出動]  
　　楊愛源在津發表談話 
　　（天津）　楊愛源十五晨由徐州抵津、寓國民飯店、語記者、在洛陽徐州浦口與蔣汪馮諸先生均晤談、皆具敵愾同仇之心、精誠合作之志、抵抗到底、已具决心、軍委會將全國劃成四大軍區、即係對日抵抗的整個計劃、詳細佈置、因軍事秘密、未便奉告報載本人所部三十四軍、出發抗日、尙非事實按照軍委會的計劃、東北軍屯駐平榆大道、山西軍屯駐滄石路、敵軍出動尙未定期、馮先生係軍委會常務委員、暫不北返、必要時指、揮抗日軍隊、南京防鞏固、日如挑釁、必吃大虧、現在日本很想將上海事件、和平解决、我國當局、則認爲上海與東北是一件事、非同時解决不可、山西兵工廠、前年停工後、有一部分改製農工用具、中央如令恢復兵器工作、極易着、手閻先生去年傷寒、病愈後又犯胃病、醫囑靜養、故派余謁蔣汪、對日主張抵抗、山西軍隊皆願爲國効死、聽候調遣、余明日赴平謁張後、即返并覆命、（十五日專電） 
　　（太原）馮玉祥派汪導事來并、十四赴河邊謁閻、報告馮近况、及中央對日計劃並促閻出山、令晋軍出發禦侮、晋軍已準備就緒、、楊愛源部即開動、閻電中央請速撥欵及原料、備兵工廠開工、（十四日專電） 
　　（太原）　汪宋電晋省府、令速緊縮、將節欵解部充軍費、並令供軍糧五百萬斤、省府已派員向平漢綫購辦、（十四日專電） 
　　（北平）　洛、電王用賓十五日抵洛、奉命即由陜州入晋聯絡晋、將領抗日、（十五日專電） 
[于右任昨抵京]  
　　在湯山與蔣會商滬案 
　　（南京）　前赴廣州勸胡漢民來京之于右任昨抵此、夜間在湯山與蔣介石晤談、聞胡漢民現不來京、但廣州當道在目前國難中亟願擁護中央、于在此休養數日後、將往洛陽與國府諸要人商榷各事、（十五日路透電） 
　　（南京）　蔣介石昨日侵晨悄然返京、聞現寓湯山、（十五日路透電） 
英人深憂 
[上海危機濳伏]  
　　各國撤回駐日大使可能性 
　　倫敦今晨各報皆以大字標題、登載日軍在上海公共租界登岸消息、足證英人對於上海濳伏之危機、甚爲憂慮、彙聞報日内瓦訪員電稱、今公認大局不特令人驚訝、且使人難堪尤其是日本所提出華軍退走二十哩之「蠻橫」要求、該訪員言及各大國撤回駐日大使之可能性、並謂英國末經内閣决定、不能有此行動、英外相西門爵士之返倫敦、可視爲渠欲得完全權力、俾本星期内返日内瓦時、可决定其行動之表徵、（十五日路透社電） 
日本國内 
[準備辦總選舉]  
　　各黨候選人作最後演說戰 
　　（東京）　當此日本海陸軍隊在華在事侵略、日本人民注意力亦集中於戰事消息之際、日本國内方有一千二百萬以上選民、準備於星期六舉行總選舉、改選下院議員四百六十六名、目下各黨候選人正從事於最後之演說戰、各事攻訐對方之舞弊與缺失、政府黨之政友會與反對黨之民政黨各自宣稱、在選舉中定可勝利、政友會總裁犬養毅料該黨能得二二五至二三五席、並可得各小黨之助、在新國會内可穩占多數、民政黨領袖若槻則稱、該黨能得二三○席、足可令政友會政府辭職、而組織民政黨新内閣中立視察者則信政友會得獨立份子之助、或並得安達一派贊助後、當可在議會内占多數、據聞安達一派在新國會、將可得二三十席、外間盛傳安達已與政友會有密約、可在新内閣内得内務在臣一席、作爲擁護政府之交換、且就歷史觀察、每屆選舉、政府黨輒占勝利、蓋藉各府縣知事與警察之操縱選舉、勝利結果幾乎可操左劵也、現民政黨專以日皇遇險後内閣未引咎辭職、貪權勢、壞常經、及無故金解禁陷國家財政於危境兩點、、攻擊政友會、此舉在鄉村農民間殊有效力（十五日國民社電） 
日便衣隊 
[毆辱旅滬美僑]  
　　美國務卿認爲極嚴重事 
　　訓令駐滬長官便宜處置 
　　（華盛頓）國務卿史汀生對於上海美副領事林華德被日便衣隊毆辱一事、已令上海美國領事館詳爲申報、史汀生氏稱、上海中日戰事發生以來、此事應視爲最嚴重之事、按林華德日前因有要公前赴日本防區、致爲日本武裝居留民所毆辱同時尙有美籍華人楊女士者、同遭日人之凌辱、事後美總領事克銀漢即向日領事村井提出抗議、日方至今尙未有答復、美國輿論對於上海美國人民之安全、極爲惶慮、惟國務院方面已訓令美國駐滬外交軍事長官盡力保護僑民、並得便宜行事、處置當地發生一切事變、（十四日國民電） 
英當局 
[關心上海事變]  
　　一般輿論均不直日軍行動 
　　倫敦今晨外相西門爵士曾訪首相麥唐納、互談日内瓦與上海之局勢、但在星期三日以前不致舉行内閣會議、一般人士對於中國在日内瓦所將取之行動、與日軍在上海所將取之攻勢、均爲惴惴不安、暫時沉寂無實在之發展、不能稱使人寛慰也、孟却斯德指導報與每日導報復要求國聯取堅决之立塲、孟却斯德指導報謂遠東事變之唯一事實絶對顯明者、上海已發生戰爭、日軍現用公共租界爲作戰根據地、日當局雖聲明不作此用、而竟食言云、每日導報承認如國聯對於遠東事變盡其責任、則日本必將退出國聯、然國聯如竟爲日本退出恫嚇所制、則國聯之威望必將墜地、該報之意、世界之輿論無論日本有何作爲、必贊助國聯之行動云、倫敦保險公司現皆恐上海之航運受戰爭之危險、如尋常航務所需之吳淞燈塔、亦被損壞、更令人不敢承保船舶與貨物之兵險云、（十五日路透電） 
綏中日軍 
[籌建大飛機塲]  
　　（北平）　榆關電日航空軍派員二十餘名、到綏中招工二千人、在距縣城西南里許、建築方圓千三百畝大飛行塲十三開工、預定一週内勘修完竣、聞日方將派大批空軍到綏十四晚、日軍甲車三列、先後到綏中、載步騎砲兵八百餘名、到站後、除少數留守車站、餘均下車、（十五專電） 
熙洽抵瀋 
[商組獨立國事]  
　　（北平）日人訊、熙洽抵瀋張景專馬占山即到新國家組織會十七可開成、採君主立憲制國、號以大中帝國與新淸帝國兩說爲有力、（十五日專電） 
　　（北平）　哈爾濱電、據長春訊熙洽爲與臧式毅等會商成立所謂獨立政府、已由吉經長春、前赴瀋陽、（十五日專電） 
　　（東京）　外務省雖稱、滿洲新獨立國恐一時未必成立但據潘陽訪電稱、張景專已乘飛機由黑龍江抵瀋、謁見本莊司令後、即以與熙洽臧式毅會商組織獨立國事、又東京各日報皆載稱、當局現正計議每年以十萬户日人遷入滿洲、一俟時局安定、即擬實、行惟據密切觀察時局者之意見、此舉完全不能實行（十五日路透電） 
[皖省宣布戒嚴]  
　　（蕪湖）　皖省府以暴日無端侵我、沿江防務重要、已宣佈全省戒嚴、駐蕪五十七師一百一旅長談經國爲警備司令、談定三月一日召集無爲南陵等縣、開會議（十五日專電） 
[津市謠言又盛]  
　　（天津）　十五謠言又盛、晚間日兵檢查入界行人九時日兵在中日交界、架機關槍、形勢森嚴、我公安局亦有防備、並下令公務人員竟夜不准擅離職守、（十五日專電） 
[豫軍糧處成立]  
　　（北平）　豫綏靖署成立軍糧處、俞飛鵬任處長、即辦三月軍糧、（十五日專電） 
[日本募集戰債]  
　　（東京）　今日發表命令、准募公債三千四百萬元、以應付上海日本海陸軍費（十五日路透社電） 
本莊繁 
[决增兵北寗綫]  
　　（北平）　榆關電、日軍自攻滬屢戰失利以來、本莊繁曾在瀋陽召集各重要軍官、 
會議、結果决向北寗線增兵、牽制不江南、已向錦州一帶派遣軍隊國賊張海鵬部、現尙有兩千人、奉日方命令、負通遼鄭家屯一帶警備責、（十五日專電） 
[南京防禦鞏固]  
　　不畏敵軍來襲 
　　（南京）　據此間外國軍事家觀察、倘日軍進犯南京、亦將如上海之受中國軍隊猛烈抵抗、目下下關沿江一帶、已設有堅固防禦物、而駐軍亦能完全利用堅厚之城垣、險阻之山川、佈置防務、現城外已設有三道防禦線、城門則堆疊沙袋、各要隘已挖掘壕溝、城墻及山巔則安設砲位、護以堅實墻垣、使防兵得以久抗强宼、獅子山附近置有沙袋及鐵絲網、隔江浦口亦築有同樣防禦工程、今日有人視察各處、見駐兵雖不衆、但附近營内皆已整裝待命、一旦接、令祗須數分鐘内即可立集防地、中國軍事當局亦宣稱已有適當兵力、足以抵抗敵人之進攻、倘日飛機突往天空製擊、亦有充分高射砲足以周旋云、 
（十五日國民社電） 
鄂綏署電令 
[軍警沈着守土]  
　　漢口日僑出境 
　　漢口綏署電令武漢各軍警機關、以奉軍委會蔣委員長電令、漢日僑恐不免有挑釁行爲、應嚴飭軍警、極端沉着、日兵縱開砲挑釁、須待其越界進攻時、始可極力抵抗還擊、萬勿倉卒還砲、免中奸計、（十五日專電） 
　　（漢口）駐漢日海軍司令管沼、十四晚乘信陽丸東下、日僑八十餘隨行、沙市一帶日僑、亦因生計斷絶、紛紛返國、（十五日專電） 
陳濟棠 
[派隊入贛剿匪]  
　　（南昌）陳濟棠調遣大軍來贛、協助剿續到逹、贛南殘匪、不久當可肅淸、（十四日中央社電） 
 
 

Page 6

 
 
、 
[粤飛機抵南昌]  
　　(南昌)丁紀徐率飛機七架今午飛抵省、各界在場熱烈歡迎、朱紹良·熊式輝爲該隊洗塵、、丁等一行、定某日飛滬、聞粤機各隊將繼此開滬助戰（十五日專電） 
　　（香港）粤空軍第三中隊、定十七日出發援滬、林雲陔十五日已回省府辦公、（十五日專電） 
[中央派兵援滬]  
　　（南京）當軸已商定切實計畫、派精銳軍隊赴滬增援饒勇無比之第十九路軍、蔣介石昨日來寗後、在陵園私邸與羅文幹何應欽晤商滬事甚久、昨夜復在湯山與在京各要人會議、今日浦口下關間軍運甚忙、（十五日國民社電） 
[李宗仁商調張發奎部援閩]  
　　（香港）聞李宗仁奉中央軍會命、與陳濟棠商調張發奎軍、改道援閩、陳已同意、正徵白意見、（十五日專電） 
[馮玉祥患喉疾]  
　　（徐州）馮玉祥十二晚患感冒、經西醫鹿愼典診治後、斷爲白喉、當注射白喉血淸、熱度達一百零二十四晚移美敎會設立之基督醫院靜養、停止見客、（十五日專電） 
　　（太原）李德全十五午離并赴鄭（十五日專電） 
[蕪湖美僑婦孺離境]  
　　（南京）此間美總領事署接訊、從美當局之請離蕪湖之美僑婦孺十八人、明日正午中抵此、蘇州之美僑無消息、大約亦將離境、（十五日路透電） 
[中央京辦事處紀念週]  
　　（南京）中央南京辦事處、十五日晨九時總理紀念週到中委陳肇英·余井塘·蕭忠貞·謝作民·蕭吉珊·張道藩·鄭占南·洪陸東·及職員數百人陳肇英主席、行禮後、報告連日戰事情形、禮成散會（十五日中央社電） 
[長江日輪減少班次]  
　　（南京）長江日輪自東事發生、營業銳减相繼停航、現日淸公司决减少班次、五日一班、仍航行長江各埠、該公司在貞丸、十四日已過京駛漢、（十五日中央社電） 
[京市鈔票兌現統計]  
　　（南京）京各銀行鈔票兌換所、十四日兌換數目中央一千五百元、中國一千二百元、中南二百三十元、中國實業一百元、浙江興業十元、四明九十元、（十五日中央社電） 
[外部復向英美抗議]  
　　（南京）外交部今日復向英美政府提出抗議、反對日軍用上海公共租界爲攻擊華軍之策源地、（十五日路透電） 
[中央工作人員生活費]  
　　（北平）洛電十五日中央談話會議决中央工作人員生活費與國府公務員同待遇（十五日專電） 
[東北義勇軍實力雄厚]  
　　（北平）　東北義勇軍已有二十二路人數甚衆、　　完整、實力頗雄厚、（十五日專電） 
[淸懿妃在平開弔]  
　　（北平）　淸懿妃令開弔、前淸貴　遺老皆往致祭由一　古王公、操蒙語司儀、昔日老太監、皆身着重孝、並有和尙喇嘛等誦經超度、溥儀由連匯洋二千元治喪費、懿妃民國十三年被逐出宫時倉促問衣飾多未携出、且無積蓄、死後異常蕭條、喪葬費悉淸貴胄及蒙古王公各都統捐助、（十五日專電） 
[平政委會卽將開常會]  
　　（北平）　平政委會明晚開常會、討論華北致治及各機關緊縮政策施行案、以後議决案、槪不公布、（十五日專電） 
[高桂滋由洛入陜]  
　　（北平）高桂滋赴洛謁蔣汪旋同楊虎城入陜不日即返原防（十五日專電） 
[天津華新紗廠罷工]  
　　（天津）華新紗廠十五日午突罷工、要求、㈠每人日加薪五分、㈡每年終發花紅四十天、㈢春節假期内發雙薪、㈣打倒指派工會理事王玣貴·張文良·、等經市當部市政府派員調解無效、形勢嚴重（十五日專電） 
[北寗關内外通車問題]  
　　（天津）　僞山奉路局長鬫鐸擬實行關内外通車、派總段長穆成林來津、携有銜接通車約規十五條、請北寗路局簽字、該局因關係重大、已電鐵道部請示辦法、（十五日專電） 
[北寗路局長將更調]  
　　（天津）交通界訊、北寗路局長高紀毅、將調充北平綏靖公署顧問、以張學銘繼任局長、日内發表（十五日專電） 
[駐津日兵赴山海關]  
　　（天津）駐津日兵百名、全武裝十五晨搭車赴山海關、（十五日專電） 
[濟市募欵慰勞將士]  
　　（濟南）　本市各界發起慰勞禦侮將士會、公推車百聞爲委員長、先捐欵五千七百十元、由交行匯滬、交十九路、軍今并電滬慰勞、今又宴新聞界、商洽繼續募捐、（十五日專電） 
[吳佩孚將歸隱故鄉]  
　　（濟南）張福田由平謁吳子玉回濟、據談、吳現不談政治、將歸隱故鄉、蓬萊閣或勞山、惟對日極憤慨、（十四日專電） 
[晋方參加平軍整會]  
　　（太原）晋派吳廷琳等三人赴平參加軍整會、（十五日專電） 
[楊愛源自洛到濟]  
　　（濟南）閻錫山代表楊愛源、中委趙丕廉、今由洛過濟北返、據談、赴洛係代表閻出席軍委會、因會延期、故暫返晋、晋軍現均欲抗日、自東北事起、土匪均已投誠、願抗日、故地方平靜、（十四日專電） 
[劉桂堂部點騐完竣]  
　　（濟南）今韓復榘派程希賢赴高唐、點騐劉桂堂部、有槍五千餘枝、精神甚好、程訓話大意、英雄不怕出身低、程咬金秦瓊宋江皆出身綠林、位至國公、大家今已歸正果、望努力平内亂、禦外侮、程定十五赴高唐、點騐郭馬蜂部、（十四日專電） 
[蔣伯誠自濟南返]  
　　（濟南）　蔣伯誠今由濟南返、韓等軍政要人到站送、蔣談、本省水陸防務、已由韓主席沈司令佈置周密萬無一失、總座昨由徐到浦口、余故返浦覆命、再赴平、韓建議、請軍部整頓鞏縣兵工廠、并發高射砲若干來濟、蔣允轉達、（十四日專電） 
[日艦兩艘離靑赴烟]  
　　（靑島）　日艦若竹吳竹、十五日午後二時離靑赴烟、（十五日專電） 
[宋子文滙付勦赤軍餉]  
　　（南昌）　宋子文匯到剿赤軍餉二百萬、朱紹良以贛南赤匪時攻贛州、電粤陳實行出兵協勦、信豐因縣城爲匪所據、請馬旅馳援、（十五日專電） 
[粤學生决死團宣誓]  
　　（香港）　粤學生抗日决死團、十五日在黃花岡烈士慕宣誓、（十五日專電） 
[林雲陔允回粤主席任]  
　　（香港）　林雲陔允回粤主席任、定十六出席省務會議、（十五日專電） 
[徐州設立無綫電台]  
　　（徐州）　交通部爲靈通消息在洛鄭汴徐、分設無線電台、並派應家豪來徐設置、現徐電台已架設在電報分局、定十八開始通電、（十八日專電） 
[羅貢華彭學沛辭本職]  
　　（徐州）　内政部常次羅貢華因病、政次彭學沛因任外交委員、均電汪請辭本職、（十五日專電） 
[郵工江都分會成立]  
　　（揚州）　十四京郵務工會江都分會成立、全國郵總工會王樹藩、京會孔繁藻、蒞揚監選、（十四日專電） 
[麥唐納展緩赴日内瓦]  
　　倫敦英相麥唐納現由專科醫士囑其完全靜養三星期、因其目疾須格外愼重、否則損及目光、也按英相本擬於二月二日軍縮大會開幕後、即往日内瓦、但因目疾須施手術、不果、今則又須展緩多、時始能成行、（十四日路透社電） 
要聞 
[滬變後日本國内狀况]  
　　（彙譯日文報）（三續） 
　　政府上海事變、日政府部内、分爲二　、㈠官僚派、主張緩進當一月二十八日接到上海市長吳鐵城之答復、五項要求完全承認、此派大多數認爲滿足、不　再發生兵禍、以惹起國際　重大糾紛、不料當晚禍變爆發初時尙以爲一舉可解决華軍、必不致事態擴大、　皆不以爲意、專事於選舉運動、㈡軍人派、主張武力征服中國、此派之主　爲海相大角·陸相荒木·彼　所以堅欲用武者、　有二因、一受旅滬日僑之　恿、二受滿洲之影響、蓋日僑自奪取滿洲後、嘗　惑軍人、侵略上、海意謂上海爲東亞第一商塲亦爲日本對華貿易之主要輸入口、而上海又爲排日出發點、若欲消滅中國各地之排日、不得不先將上海完全佔領、上海旣爲我（日本）勢力範圍、排日氣燄、自可消滅、此不惟日僑人人皆抱同一觀念、即政府内部、亦具此意見、故前月二十以來、在滬紡織業者、召集秘密會議、咸反對閉鎖工塲、其後因政府决欲從根本的用武力解决、不得不强令一部邦人、（日人）犧牲利益、然九大紗廠業者、（内外棉·大日本紡·日華紡·裕豐紡·東華紡·豐田紡織·上海製絹·同興紡·）尙猶預不决、至二十九日因鑒於情勢險惡、深知戰禍難免、始决定總閉鎖、（大阪每日新聞所載）果於閉鎖之晚、海軍開始動員、所謂受滿洲問題影響者何、即九一八夜不抵抗而得奉天是也、彼等軍閥、以爲瀋陽有如許大軍、尙不敢抵抗、上海一隅、僅駐少數軍隊、易如反掌耳、故中國方面無論如何滿足答覆總不若用武力佔據之爲當、此爲軍人派之預定計畫、豈知天下事有不能如願者、滬變起後、政府迭接敗耗、舉國上下、怨　叢生、國際形勢日趨惡化、自號爲一等强國、、豈甘屈服於不列等之中國、故仍堅决進行、但深恐戰禍擴大、引起第三國干涉、於是政府内部有主張由第三國出而調停、俾得顧全面子者、此最近日本處於騎虎難下之情勢也、 
　　物價農產物方面、日本全國之產額、本已不敷供給、去歲北海道東海道東山道等區、又逢凶年、農產物之收成、頓然减少、獨就米穀而言去年减收千二百萬石、加以朝鮮米昭和六年度實收額爲千五百八十七萬三千石、比前年减少三百三十萬七千六百八十石、台灣米去年實收爲三百八十五萬千四百石、亦比前年减少三萬七千四百七十八石、歷來我國（日本）素仰外米調劑、本年外米輸入、雖增至六十五萬七千元、然尙呈供不應求之勢而各地因鬧饑荒、形勢混亂、如本月三日靑森縣等地方、因發生救濟食米問題、大起騷動、此次上海事變、貨物航路完全斷絶、橫濱至上海與神户至上海二大航練、輸送旣停、一面由滬歸國之難民、已達九千人、而僑居上海之日僑二萬五千人、今亦半數返國、又不得不仰給食品於本國、加以自金輸出再禁止、匯兌暴落、物價之指數、已逐漸高漲、據日本銀行所調查、一月份中之國際物價、東京竟居全世界之第一位（東京爲一二六·八、倫敦爲九八·八、紐約爲八六·四、巴黎爲四一·三、而倫敦紐約巴黎、均比十二月份爲廉、獨東京高漲、）蓋滬變之關係、實使匯兌急變、金融阻滯、需供失衡、物價遂陡然狂騰、恰與大地震時之現象相類、據日本銀行最近之調查、日用品中之米·煤·糖·醬油·蛋·綿·魚·薪·麥·肉類·等皆繼續騰貴不已、倘戰禍延長、則社會上必發生大恐慌、目下人心惶惶、一若大難將至、此種景象、不惟東京如此、即大阪京都以及全國各地、亦莫不皆然也 
 
