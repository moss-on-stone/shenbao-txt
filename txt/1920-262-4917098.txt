# 1920 - 262 - 4917098

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[方詞之動聽（冷）]  
　　近時有力者文電一言及和無不慈祥惻怛一言及戰又無不慷慨激昻假使同時對於謀和作戰之兩方亦能一方言非和不可之言一方又言非戰不可之言也就言詞論固甚娓娓動聽矣雖然其與事實之無濟何 
　　試就和言北方今日願和也岑陸今日亦願和也即滇黔今日亦有統一和平同所企望之語然則其不願和者果何乎此誠難解之事也更就戰言陳之報告不日定粤莫之報告又不日平陳粤中之勝敗果誰屬乎熊劉有復川之電唐李又有定川之言川中之勝敗果又誰屬乎此又難解之事也故曰今之所謂言詞者但求動聽而已 
命令 
　　九月二十三日大總統令據外交部呈稱比年以來俄國戰團林立黨派紛爭統一民意政府迄未組成中俄兩國正式邦交暫難恢復該國原有駐華使領等官久已失其代表國家之資格實無由繼續履行其負責之任務曾將此意面告駐京俄使應請即日明令宣布將現在駐華之俄國公使領事等停止待遇等語查原呈所稱各節自屬實在情形惟念中俄兩國壤地密邇睦誼素敦現雖將該使領等停止待遇而我國對於俄國人民固友好如初凡僑居我國安分俄民及其生命財産自應照舊切實保護對於該國内部政爭仍守中立並視協商國之趨向爲準至關於俄國租界曁中東鐵路用地以及各地方僑居之俄國人民一切事宜應由主管各部曁各省區長官妥籌辦理此令 
　　又令本年直魯豫一帶亢旱成災米糧缺乏迭經明令籌辦賑濟自應迅速赴各省分途采運以拯災黎前此江蘇江西安徽等省因年榖歉收禁運出省原爲顧全本省民食起見今歲各該省雨暘時若秋榖巳登而直魯豫諸省災情甚重饑民待哺嗷嗷自應酌盈劑虚移粟辦賑著將從前禁令量予變通由各該省省長通飭所屬遇有被災省分官紳赴各該省采買米麥雜糧但係辦理賬濟一律放運出境毋得阻遏其奸商影射外運出口者仍應照章嚴密稽查防止以杜偷漏並交内務財政交通各部查照此令 
　　又令任命高士儐爲將軍府參軍此令 
　　又令任命王桂林爲甯台鎭守使王賓兼署嘉湖鎭守使此令 
　　又令任命王景岐署外交部參事此令 
　　又令署敎育總長范源廉呈日本留學生監督林鵾翔請免本職林鵾翔准免本職此令 
　　又令署敎育總長范源廉呈請任命張邦華爲視學曹冕署視學均照准此令 
專電 
　　北京電俄使館及各地領事自本日起實行取消外部正與俄前使商接收辦法各國未表示態度 
（二十四日下午五鐘） 
　　北京電閣議京交行捐助直魯豫振欵十萬元决發令嘉奬任李元亮爲吉林烟酒事務局長議决修改開放米禁辦法以災區爲限災區外不得運出由各省稽查卽日頒發命令又議决發令照外部呈請取消俄國在華公使領事待遇凡俄僑照常保護又議决籌借現欵三百萬元辦急振並就各省區大宗稅捐内附征振捐辦法以一年爲期一面規定修築道路辦法以工代振（二十三日下午七鐘） 
　　北京電中俄委員會議中要題（一）中國與新俄通商訂立草約（二）在上烏金海蘭泡海參崴之華僑由新俄政府完全保護（三）中俄各派外交官就適當地方設館辦事（四）過激文字不得流入中土須新俄政府予以保證（二十四日下午五鐘） 
　　北京電徐交諭顔外長研究魯案應具三點（甲）拒絕直接交涉（乙）凡中德條約在歐戰後當完全取消他國不得繼承（丙）中日密約當視魯案附件同時取消（二十四日下午五鐘） 
　　北京電財周切商中交各銀行合墊現欵二百萬又售去元年六釐公債二百萬節關勉强渡過 
（二十四日下午五鐘） 
　　北京電北大敎職員以北方災情重大特組振災會學生至少認振一元（二十四日下午九鐘） 
　　北京電鄂王對省長問題表示讓步聽孫辭官迎夏就職 
　　北京電滇唐復靳東（一日）電頻年俶擾國力摧殘統一和平同所企望惟國權法律苟能維護堯等必竭智能以從公後靳答前次宥電（二十六）宣言巳詳復重承明敎法律國權二端此間主旨相同 
希切實進行慰海内喁望 
　　北京電曹張等復滇黔電原文如下雲南唐督軍貴州劉督軍均鑒接讀宥（二十六）日通電尊重和平促成統一語長心重感佩同深就中要點尤以注重法律外交兩問題爲解决時局之根本羣情所向國本攸關錕等分屬軍人對於維持法紀擁護國權引爲天職敢不益勵初心勉從兩君之後所希望者關於和議之進行務期迅速苟利於國不尚空談精神旣同形式可略此次西南興師揭櫫者爲二大義一曰護法一曰救國南北當局但能於法律問題持平解决所謂軍職問題民治問題在京根據國會參國會制定之憲法逐漸實施决不宜舍代表民意之機關而於個人或少數人之意思爲極端之主持致添紛擾是法律問題之研究當以國會問題爲根本卽軍職之存廢及民治之施行亦當以國會爲根本現在新舊國會怠棄職務不能滿民人之願望復以黨派關係不足法定人數開會無期而時效經過尤爲法理所不許值此時局艱危之際欲求救濟舍依法改選更無他道之可循果能根據舊法重召新會護法之義旣逹統一之局立成此宜注意者一也（未完）（二十四日下午九鐘） 
　　北京電贛陳養（二十二）電接西林巧（十八）電此間戰况經馬濟等分路進攻連獲大捷惠州巳無敵踪又接莫榮新馬（二十一）電自六日起陳炯明每戰必敗退至梅縣不日可定但閩李來電爲陳報捷 
　　北京電報載滇黔川湘閩浙皖七省同盟後現蘇贛又加入 
　　北京電奉張不復來京蒙防事由張景惠直接商辦（二十四日下午五鐘） 
　　北京電本日令督辦蘇皖魯豫四省交界剿匪事宜一差缺卽裁撤四省剿匪責成各該省妥爲辦理又令劉夢庚爲天津造幣廠長（二十四日下午五鐘） 
　　北京電郭則澐謁徐求審院長請以莊藴寛調平政院靳初反對現須郭仍兼秘長可予同意 
（二十四日下午五鐘） 
　　北京電丁乃揚運動京尹將成熟（二十四日下午五鐘） 
　　北京電電奬高在田處置庫倫暴動有方仍會同褚旅加意維持 
（二十四日下午五鐘） 
　　北京電各機關本月薪惟稅處幣局先行墊發（二十四日下午五鐘） 
　　北京電普通文官考試委員長有派張元奇說（二十四日下午五鐘） 
　　天津電張敬禹昨晚挈眷觀電影被僕勾匪三人以手槍擊女傭索鑰匙開箱搶金銀細軟約三千元（二十四日下午十鐘） 
　　天津電各界聯合會定宥（二十六）日開國民大會辯論會（二十四日下午十鐘） 
　　漢口電今日申初有自贛運來潰兵百餘甫登招商碼頭卽掠錢攤數家當獲八名餘押返京漢車北運（二十四日下午九鐘） 
　　香港電惠州得李根源軍助故仍未下（二十四日下午五鐘） 
　　香港電虎門獨立後周之貞朱執信夏重民鍾鼎基均據一臺各稱總司令邱渭南因發起箇（二十一）日沙角開統一會議朱欲周軍隸己槍聲忽起邱傷臂朱傷尤危 
（二十四日下午五鐘） 
　　香港電聞海軍會議時莫正聰未與會惟舊案確擬重提 
　　香港電袁帶所部民軍逾萬在香山活動巳佔小欖莫派魏軍赴援（二十四日下午五鐘） 
公電 
　　李烈鈞電孫總裁轉粤軍陳總司令鑒連接哿有兩電欽悉大奮神威五日之間克復潮汕將敵撲滅殆盡武器輜重完全入手先聲所播敵膽巳寒從此因利乘便督師進討五嶺不足平也烈鈞遠覊蠶叢未獲親來相助巳飭在湘滇贛軍即日進攻北江矣烈鈞佳 
　　江陰來電各報鑒江陰縣知事杜福堃被控調署江浦地方各欵存署甚鉅民報評論主張算賬杜率警佐湯祖炘及武裝警察偵緝法警將該報館封釘並搜索總理鄭志先家宅似此違法妄爲摧殘輿論乞主持公道江陰公民陳鍭琨等敬 
 
 
 

Page 5

 
 
   
 
 

Page 6

 
 
世界路透電 
[英國礦工罷工之續行談判]  
　　二十二日倫敦電三角聯盟會（礦工路工運輸工合組而成）今日在倫敦開會代表與會者約五百人討論礦工罷工問題午後發表正式文告謂大會决議派代表團往謁首相喬治氏促請政府承認礦工之要求大會現待代表團報告談話之結果首相巳允與代表團會晤 
　　代表團與首相談話三小時半之久以期解决煤務爭端未得解决之法惟尚不致完全無效蓋代表團擬於明日報告大會報告後大約尚將與首相會晤也今日氣候頗寒而唐林街十號首相邸前竚待消息者爲數甚衆至夜間十時散會始巳代表團中有礦工幹事員兼全國路工聯合會秘書湯末斯氏國會議員兼全國路工聯合會會長克萊姆泊氏運輸工聯合會秘書維廉士氏又會長戈士林氏首相方面則有工部大臣賀恩氏運輸部大臣吉特士氏等員據正式報告觀之路工與運輸工代表均熱切贊助礦工之要求首相之意如礦工堅欲增加工資則須將此項要求提交仲裁所礦工不能枉稱其不公正也否則可由礦工與礦主協定辦法規定增加工資視出産是否增多决之如出數超出若干定額則另給酬資並謂政府爲全國利益計願有此讓步礦工應暫停一星期或兩星期發表罷工通知書以便與礦主考慮該計劃之能否實行云礦工今仍堅持立即增加工資兩先令之議礦工後曾密議首相之建議 
[法國選舉新總統]  
　　二十二日巴黎電左黨因米勒蘭氏主增總統職權恐有後患决議舉貝萊氏或波學懷氏爲總統 
　　二十三日紐約電共同新聞訪員自凡爾塞來電報稱米勒蘭氏巳被選爲總統 
[美國候選總統之談話]  
　　二十二日美國美里盎電哈定氏詆責威爾遜總統及凡爾塞委員會因一秘密條約於一日間將山東割予日本實屬失信於中國並謂當時中國之利益在美人之手美人此舉實承認以數百萬人民委諸一敵對國也　　二十三日美里盎電哈定氏宣稱愛爾蘭問題非美反對國當道所能發表意見愛爾蘭獨立運動彼意純爲英國内務 
　　二十二日華盛頓電禁酒黨所舉之候選總統華德金士氏宣稱無論何黨候選總統如發贊助禁酒計劃之質言則彼願引退不與他黨角逐 
　　二十三日紐約電民主黨全國委員會會長匯愛特氏宣稱該會擬籌欵五十萬元以與共和黨競爭總統選舉且謂巳請國際聯盟會之友千人步威爾遜總統之後塵各助洋五百元以保柯克思氏羅斯福氏及國際聯盟之勝利 
[美日加省之爭端]  
　　二十三日華盛頓電美國務部聞日政府决議請美國派高等委員解决美日爭端消息大爲詫異蓋國務部現正力圖以外交方法得一了解也駐美日大使與美國務部官員及駐日美國大使與東京日員之談話現均在進行中所討論者爲日人占據薩哈連及開里福尼亞排日法制問題現悉國務部不欲施其勢力於開里福尼亞州立法院說者謂開里福尼亞之排日法制如果通過因以引起日人之誤會則唯有兩法可得解决一爲訂約限制該州之行動一爲在美國法庭起訴第一法聞國務部無意於此第二法現信談話中未嘗提及 
　　二十三日舊金山電開里福尼亞三十餘團體開會議决建設一排日新聯合會並議决邀請西南聯合會協同拒絕外人有在太平洋濱或西南各州購置或租用地産之權利 
　　二十三日紐約電共同新聞訪員自東京電稱日政府因美國開列福尼亞排日議案侵犯條約權利擬起訴開里福尼亞州立法院 
[美國炸彈餘波]  
　　二十二日美國紐倍德福電福爾里佛之巿長蓋氏接匿名信謂將於星期四日炸毁巿議會 
　　二十三日紐約電燃料局宣稱局中巡士覔見上有火線之炸藥一簍即將火線滅熄 
　　二十二日紐約亞爾貝尼電前由紐約立法院逐出之社會黨議員五人近復被選内有三人又被逐走餘二人業巳辭職 
[世界人滿之患]  
　　二十三日紐約電泰晤士報羅馬訪員電稱羅馬因人衆屋寡多有不能得住處者若輩現集衆占據敎會房屋凡無人居住之屋均爲盤踞 
　　二十日瑞典京城電此間因房屋不敷致有數千人不得寓處現暫居各學校及工場中 
[俄波和戰紀]  
　　二十二日倫敦電昨日里加電稱波蘭與俄國議和代表巳開會議波蘭各界現信勞農政府亟欲告成和局　　二十二日倫敦電過激黨報稱波蘭軍巳在北部格羅特諾境取大攻勢又據波蘭方面消息波蘭軍巳占據伏爾希尼亞之羅夫諾鎭過激軍騎兵一團在此投降波蘭軍又在泊里貝河北面俘敵千人 
[各國近事記]  
　　二日二日華盛頓電英使吉特士氏在萬國禁酒大會演說謂英政府巳請他國對完全禁酒問題提出意見　　二十三日紐電曾充哥倫比亞大學古生物學敎授十八年之格賴波博士（ＧＲＡＦＡＷ）巳受聘爲北京大學敎授將於下月起程赴華 
太平洋路透電 
[飛機之軍用與商用]  
　　二十四日北京電近今京畿戰事後奉天及保定兩處各運去飛機三架南苑飛機處則歸奉軍管理英使因中政府違背購買飛機之合同曾提出抗議因合同中訂明飛機專供商用今飛機處由軍隊管理則商用一節將無形消沒也外交部即以此情電告張作霖張覆稱現正與曹錕商榷此事不日將派員以商榷之結果報告政府 
[取消俄使待遇之外論]  
　　二十四日北京電外交部今晨派員持命令送交俄使柯逹吉夫氏另附顔外交總長之解釋文謂柯氏如關於旅華俄人利益有所建議外交部殊樂聞之彼（顔外交總長）並願非正式予柯氏以可能之輔助文末聲明旅華俄人之利益中政府自將盡力注意之各使署巳將中國對俄斷絕關係之事報告其本國政府現不願於未悉政府意見以前談論此事中國此舉可視爲將來收回各項權利之一步趨各國對之應採何種態度則衆論殊不一致有謂俄租界與其鐵路利益應爲萬國所共有者第此議將爲中政府所反對在衆觀之中國前途之大問題將因最近之發展而更爲各國所注意各國願否默認中國趨向收回治外法權之逐漸行動亦將於此决之要之各國將來對華之關係無不繫於此也 
　　二十四日北京電據政界聲稱政府雖取銷俄使之公使待遇但對於優林氏及其他俄國代表目下亦不欲加以承認或者將與訂商業交際又稱外交團對於中政府取銷俄使之公使待遇一舉並未提出抗議惟俄使則當然不願意耳 
[南方軍事紀]  
　　二十三日廣州電桂系領袖現由梧州調大軍抵此省議會將關特别會議商民多被迫豫繳捐稅惟革命黨實稱商民據繳之捐稅槪不承認日後到期仍須續繳 
[俄國遠東之和局]  
　　二十三日海參崴電海參崴代表否認發表示文勸民衆起抗後貝加爾軍隊之說且謂諸代表極願告成遠東之和局並無擯絕擁護民治主義之任何政府參與談判之意又請謝米諾夫日後有事可直接通知諸代表或海參崴政府以免有所誤會伯力日軍行將撤退人民大起恐慌恐尼哥萊夫斯克之事變復見於伯力故紛紛離境 
國内要聞 
[北京通信（拙）]  
　　彚誌軍閥地盤問題 
　　軍閥地盤問題支配今日政局糾紛之狀莫可究詰政府應付之手腕亦朝夕萬變其業經發表者曰察哈爾都統曰安徽督軍特誌其内幕於左 
　　察哈爾都統王廷楨原係河間部下大將去歲忽叛馮投段由江寗鎭守使調升察哈爾都統馮病中聞之憤甚疾亦甚今歲直皖戰作王受小徐意旨統軍入京助戰旣抵南口而西路琉璃河大敗因觀望不進越日而東路亦敗王遂反而稱助直扣留自庫回援之李垣然王與小徐來往電報十三通小徐均當時轉李囑其在張家口向王接洽者嗣中央命王釋李來京訊辦李遂盡發其勾通之狀當時綏遠都統蔡成勳亦有嫌疑張作霖爲擴充奉軍勢力起見因力主撤換兩特别區域都統并提張景惠張作相爲繼任者然其時皖督問題亦正發生中間曾擬及鮑貴卿張又思以張景惠代鮑督吉故察哈爾問題遂成懸案今鮑旣不動故仍以張氏代王廷楨矣近日奉軍二十八師入關頗引起一般謡諑然實因張氏赴察將携其部下二十六師以行張作霖特遣二十八師代駐南苑至蔡成勳則手腕靈活頗得某方面之贊助故尚有升任甘陜兩督軍之希望唯王氏因叛馮投段至爲直系所切齒故雖一將軍府名義亦不可得也 
　　至安徽督軍問題則尤爲糾葛矣張作霖乘勝入關即欲使張勳代倪并恢復其長江巡閱使安武軍本烏合之衆新安武軍又全係張勳舊部重來舊地當可不成問題卽倪氏子姪及領軍之馬聯甲等亦將朿手聽命而李純則鑒於河間當日之事臥榻之側豈容他人酣睡故人謂皖中反對之舉及直系軍人違言其中自有線索可尋也東海意亦難之張氏主張遂未能貫徹此張作霖與東海失歡之起點而李純之蘇皖贛巡閱使改爲長江巡閱使亦即張氏報復之舉也張氏嗣又變更主張推薦鮑貴卿而别爲張勳謀陜甘巡閱使又因陳樹藩方面可南可北舉足重輕東海不敢激變而奉軍實力貫通津浦路線尤爲李純所不欲且推薦齊燮元以爲抵制卽讓步亦須將盧永祥調皖而以齊氏督浙爭競暗潮極爲猛烈徐靳再四籌議始有以張文生暫署爲調停辦法因文生係定武軍舊將且頻年駐徐州亦頗倚李純爲重然政府弱點業巳暴露倪道烺馬聯甲亦抛棄其服從命令之宣言安慶各團體一夜致電政府反對文生者有四十通之多（僅發表安慶商會一通）而文生方面又得數强有力者之贊助暗中佈置大有逆取力奪情勢政府恐釀成大變故遂以明令發表而授馬聯甲等五人以旅長安武軍改五混成旅去歲即有成議倪嗣冲因八路統領不敷分配因而作罷馬聯甲等至今尚係統領名義政府授以正式軍官藉平其氣服從與否殊未敢必更觀文生暫署字樣尤不啻爲張勳之先聲江淮之間誠未必無事也據近日見聞倪馬調重兵駐蚌埠而久怨倪氏之陳德修爲定武軍第一悍將久戍湖北自文生命下一再呈請回防爲其助力蓋巳有動機矣 
[北京通訊（止）]  
　　無線電借欵訪問錄　　日來北京各報盛傳無線電大借欵之說揣測内容疑端四起記者爰訪丁慕韓處長於航空籌備處詳詢此事之實况兹述問答之詞如左 
　　記者問無線電借欵是否確有此事是否卽將簽訂合同丁君答事誠有之但此時尚在徴詢各部院意見之際合同尚未起草簽訂之說去之遠矣 
　　問辦法之大要如何可見示否答余决不欲稍有隠秘惟是否可以登報請君自行酌量蓋可宣布與否當以於國有益與否爲斷也至其辦法之大要係於全國之中分布大中小無線電臺共四十處用英國馬考尼新機此項機器材料價約英金一百三十萬鎊（須簽訂合同時方能定確數）而運送至建臺之地大都路遠費鉅（如新疆之西南部等爲尤甚）故運輸費與造就人才費（無線電生及氣象測候生（及開辦時一年間之用度共需一百五十萬鎊兩共二百八十萬鎊外間所謂三千萬者誤也此項物價及費用英公司願意墊辦却並非以現金借我當然無移作别用之疑英公司以專門技術家一人監督技術工事並監督收支以堅投資家之信用不需何種抵押擔保墊欵還清後便完全爲我國所有不需客卿矣 
　　問無線電建設之後是否有利於有線電有無妨礙答現今各國莫不以無線有線兩種相輔而行其所收入莫不成爲大宗我國地大人衆當然大可發展或謂無線電所收入只是分有線電之利固也然今日大都巿之電線當苦不敷電報之積壓稽延諱無可諱一有阻滯旬日不通尤感莫大之痛苦故人非萬不巳莫肯發電倘以無線電輔之只以吸收有線電所來不及者爲數巳至可觀而有線電經此疏通不患積壓傳遞自能捷速捷速而後向之不發電者亦將發電電業必更繁昌無綫電之所分不患不能補足且無綫電只通大都巿倘需轉至較僻之地仍須經由有綫電此亦其新增之收入也試觀各國自歐戰而後無綫電備極擴張然有綫電依然存在可知决非不能並容矣 
　　問精益求精固屬可喜然究似踵事增華必負鉅債以辦此得無非當務之急否答以消極的眼光觀此固不如待以舉火之政費軍費之急也然世界交通事業直是一日千里我國旣事事落後而猶欲維持國際地位夫豈空言所能爭卽如航業鐵路固皆當擴張也然投資十倍百倍於此仍不足與列强頡頏故我（丁自稱）所主張在師其最新之方式卽航空事業是也而航空與無綫電則有刻不可離之關係蓋氣象之報告方向航程之指導與空中地上之通話均非此不可此我所以視爲不可緩也且世界交通之計畫斷不容一隅障礙其間我不自辦他人將强我設備之强我猶可人將代我辦之矣卽如强鄰者其設此無綫電於我各都巿巳有年矣經幾度之交涉輙曰我儕外人固非此不可者中國無此物斯不得不自設耳某友邦亦嘗告我當局曰彼國之擅設無綫電臺我固非之然貴國終不設此者我且尤而效之蓋商業上彼靈而我拙不能坐視失敗也和會之交通會議我國亦嘗與聞矣迨議及無線電僉謂我無加入之資格觀此三者我不欲維持國際上之地位則巳否則勿徒具消極的眼光謂借債只可用諸不生産之軍政費也 
　　問政府對於此事果一致主張否答業經擬具辦法招集有關係各部人員開非公式的會議一次交通部方面對於有綫電之關涉不無懷疑然迭經解釋亦巳諒解其他各機關靡不極端贊成惟俟有具體的議案當經閣議决定此時尚在審議時期苟有高見見敎固極歡迎也總之我爲航空處之職務上着想認爲必要之舉至何法以成之何人成之我固絕無容心也 
　　以上爲問答語中之可以宣佈者其牽涉外交或關係個人者記者認爲不宜公告略之（九月二十二日上午） 
[救荒消息彚誌]  
　　華北救災協會近日進行情形約有下列數項（一）分向各省託由各銀行商會廣募賑欵近日各處均巳陸續來電允許協力進行並擔任廣爲勸募以濟災黎（二）散放小麥籽種之專員業巳乘車出發分向各災區施放（三）該會收養孩童一事近日巳承鹽務署署長潘馨航擔任收養孩童一百人以八月爲度每人需二十四元共計捐助二千四百元又交通銀行協理任振采亦擔任收養二百人共計捐助四千八百元以上兩項巳由該會轉託天主堂辦理（四）該會定於九月二十六日（卽中秋節日）在中央公園舉行遊藝大會内有各種美術玩藝以資各界人士之觀覽又　於陽曆十月三日（即陰曆八月二十二日）在第一舞台舉行廣東音樂會日夜兩場並請有名人女士届時在場中演說以資鼓吹將以上兩項收入悉充賑濟之用（五）該會所設之書畫展覽會承林畏盧先生捐平日所藏最得意之精畫數幅以代捐欵云 
　　内務部賑災委員會定於二十三日召集各省代表籌議賑災委員會歸民治司辦理聞有某公提案（一）限制難民流徙案（二）保存牛馬以利春耕案被難災區均由省長派定代表加入會議聞山西籌賑會主任李慶芳君巳將前次公同會議各項致電山西省長請協力辦理原電云太原閻省長鑒本日開山西籌賑大會議决三事（一）築路開渠以工代賑（二）緩徴地丁（三）其他稅捐酌量輕免謹代逹並希採納李慶芳叩哿閻省長覆電云燈草胡同李圃芬先生鑒哿電敬悉在京諸公議定救災辦法三事甚稱妥善允當照辦並希轉逹 
　　滄州報告云據敎士所探荒災情形其慘狀不堪設想各國敎士所居地方災情尤屬重大誠四十餘年來北方罕見之奇災也七月間某區曾下透雨農民能種植玉蜀黍之類但經久旱黍根枯稿以致失收本年未能下種之地甚廣據某華人云渠旅行三百里之遠見海豐陽信一帶約二百五十里巳成荒地並無高梁玉蜀黍即田中之草葉亦經拾去充饑或作燃料村落居民甚至以柳葉樹根野草等度日滄州以北十幾口或二十口之家逃荒外出謀生者窮乏餓死中途河間獻縣交河東光四縣災情甚形重大獻縣人民逃荒者約有一半而未逃亡者數十萬人無非苟延殘喘待斃而巳聞與天津相通水陸各路饑民載道不可勝數恐大半須回原籍蓋無機關施賑也現各處盜賊匪持械肆刦彼等無人維護情形尤慘前兩夜有民船六隻載逃民由南開來至滄州北方運河被盜匪扣留迫令登岸各搭客又被搜檢奪掠一空該處人民現將牲口家私農具等物賤價出售購糧糊口本年棉花失收冬衣當必缺乏人民勢必饑寒交迫其慘狀更不堪設想以上所述乃大略情形地方官吏現正調查各處災荒情形不久當有詳細之報告 
　　據津訊萬國救濟委員會前晚在中英美聯合會開正式成立大會由英國總領事柯韙良君主席略謂本會應行職務於九月十八日業經開會議决三條（一）與直隸災區救濟會協同共作（二）鼓吹各界在京畿設立萬國救濟會（三）要求政府籌劃鉅欵同本會救災黎由哈爾博士起草所擬條規如下本會舉會長一人副會長二人總理全會事務共分六部每部置名譽秘書一人名譽會計一人（一）籌欵部專司徴收中外人士賑欵事宜（二）度支部專司賑欵分散災區各項事宜（三）輸送部專司賑濟民食施放賑款並調查災黎實在情形（四）文牘部專司津京來往函件及互相提議賑災計劃事宜（五）地方救濟部專司津埠及隣近各處災民臨時救濟事宜（六）公告部專司收放賑欵報告書及勸賑事宜 
　　杭州沈省長來電云孫慕老轉同鄕諸公均鑒浙省台處兩屬前因狂風暴雨海嘯成災情形奇重業經電呈蒙頒帑銀一萬元散放急賑詎本月三四五等日颶風𨺗發暴雨繼至兼以洪潮猛湧歷三晝夜不息臨海海寧黄巖温嶺一帶水深一二三丈不等田廬堤塘冲毁更甚其他巳據呈報者如嵊縣上虞紹興蕭山餘杭富陽和景寧縉雪青田麗水平陽等縣均同是被災棉花禾稻俱受重傷廬舍亦多坍損並有衝决堤塘淹斃人畜情事災情益重災區愈廣地方公欵羅掘俱窮哀鴻嗷嗷劇心怵目伏念諸公痌瘝在抱桑梓關懷用　瀝陳災况再爲將伯之呼尚希廣爲勸募集腋成裘俾數十萬災民得以共登衽席毋任感盼專布電懇諸祈諒察沈金鑑篠 
[京聞紀要]  
　　居仁堂之宴會東海於二十二日十二時在居仁堂宴筵美國駐京公使克蘭參贊丁家立並邀靳翼青顔駿人張遠伯周子廙薩鼎銘王恩溥葉玉虎梁燕蓀黄開文蔡廷幹諸要人作陪探聞席間談論之事件有三第一係中美兩國對於國際聯盟會議應守之態度第二係美公使對於華北賑濟災民之主張第三係美公使表示希望南北早日統一之誠意至下午三時始各盡歡而散 
　　財政部之通令近年以來各省濫發紙幣漫無稽考兹聞財政當局爲整頓金融起見特於前日通電各省略謂本部爲整頓各省紙幣起見前曾通令調查乃至今多日未據呈報以致漫無稽考此種計畫致礙進行兹特重申前令仰即將該省官發紙幣流通實數切實詳查從速呈報本部查核云云 
　　段祺瑞近狀所聞當定國軍敗訊傳來府學胡同段合肥宅内哭聲大作蓋家人環跪段前哀求徙居免遭不測段正色言曰我段芝泉豈能效張紹軒避居使館求救於外人嗎故仍深居宅中從未他徙戰爭平定後段諸事不問日惟與張劉二三棋友下棋消遣有與談及國事者彼祇點頭微笑不置一詞態度頗爲鎭靜府學胡同之房屋原爲袁大公子克定所有去歲九月間曲某等曾爲彼募得鉅欵另建新屋於東城六條胡同東口某王府舊址由前邊防處副官長衛興武部署一切聞現巳告竣建築規模極爲宏大計有房屋四百餘間亭堂館閣曲榭廻廊假山魚池奇花異卉以及屋頂花園種種畢備建築費約在二十萬元左右段氏自出一萬餘均他人奉敬段氏日前黎明曾乘汽車往視一過意頗自得至遷徙之期巳定於陰曆八月内又其宅中衛隊仍係隸於陸軍部者惟改佩一種無衛隊兩字之紅色領章並將便衣衛隊一律裁去只留兩連外間謂巳解散改由奉軍憲兵守衛實係誤傳至檢查郵電監視行動亦屬子虚 
　　王正廷行將就任王正廷力辭國際聯盟代表面願任和約研究會會長於未頒明令以前業巳得其同意聞定於二十五日由滬來京王氏前在歐洲和會大得臂助之力和約研究會爲研究和約以備聯盟時提案時之採擇所關甚大王氏旣充任爲該會會長一般之屬望尤殷前曾擬任王氏爲丹麥公使兼聯盟代表現以王氏力辭不就故丹麥公使一席將任駐瑞那公使章祖申兼任或駐奥公使黄榮良暫行兼任聯盟代表决定爲伍朝樞 
　　庫倫宣告戒嚴近日庫倫方面迭有不靖報告聞政府又准褚其祥旅長呈稱現爲愼重防務起見業於本月十五日宣告戒嚴理合陳聞 
　　最近和議消息政府近接李總代表來電報告和議情形略謂和議前途愈形紛擾西南戰事又無息止時期近曾屢向岑陸唐各方面徴求謀和意見均無具體答覆實屬無從進行李總代復將困難諸點詳爲陳述（一）西南謀和迄今仍無所根據（二）唐繼堯陳炯明均極端反對粤軍府單獨謀和（三）西南議和代表究不知屬於何人迄今無從接洽 
　　請復地方自治二十一日下午三時有北京巿民包庸等四十餘人在南長街敎育會開會共議上書政府陳說地方自治爲共和國第一要素若一日不恢復自治則内鬨一日不得停止故請政府卽日明令恢復云云該條列現巳草就即日分呈東海曁内務部及警察廳核奪 
[日人之對華鐵路計劃（續）]  
　　日本廣知報所載半官公文之第二節謂日本欲與中國解决魯省鐵路問題因是之故兩國締結下述之鐵路借欵（一）由高密至津浦路之徐州（二）由濟南至京漢路 
 
 
 

Page 7

 
 
之順德查此讓與權原係德人所有共長四百六十哩左右約須七百萬鎊經費日本關於此兩路之權利僅以發源於一九一五年廿一條要求之中日非法條約爲根據日本在魯省握此鐵路管理權則其唯一之結果無非滿洲覆轍復見於山東增一日本保護地視爲禁臠不容他人染指耳至是英人利益最爲優越之天津商務將因日本盤踞魯省而受不良之影響即津浦路線亦難免不爲日人支配將來車輛必改制俾與南滿鐵路同馴至津浦路所裝之貨品將由日人管理之鐵路運至日人口岸之青島而非由英人資本所造之津浦南段北運天津南運浦口矣滿州所行秘密減費優惠運率等制亦將行於山東而剗絕他人之競爭機會矣洮南熱河鐵路若爲日本管理則亦必有此同樣之結果而勢力且伸至北京由此觀之苟不極力反對日本鐵路計畫而保持吾人固有權利則天津商務將不可問矣日本全部計畫若皆實現則日本將處於無可匹敵之軍略上地位縱使日本不駐大軍於滿洲然日本於三十六小時能從容截斷中國之鐵路主綫日本將經營青島使成頭等軍港爲海軍根據地與日本相距不及三十六小時之遥日本可由此運兵經青島順德之鐵路而入長江口岸之漢口同時復斷津浦路與開徐路之交通日本又可由北方運兵由南滿鐵路之頭等軍港大連經洮南熱河之延長路線直窺北京同時後路援軍可由日人之釜山口岸與朝鮮鐵路源源即至如日本所抱由閩省築一鐵路接通長江流域之野心竟能實現則更能壟斷中國之商業大道矣中國鐵路之發展無人願梗阻之蓋國家進步惟此是賴也惟日本在滿洲管理鐵路之成績巳將日本不顧條約權利與門戸開放主義之舉動昭示吾人而使吾人不得不極力反對日人鐵路權加增也且黷武主義之日本一旦處於足以制人之軍略上地位則世界和平又受其害試觀日人在中國滿洲等處之行爲與朝鮮之騷動足見日本軍閥尚未聞歐戰之敎訓仍醉心於德國所倡無靈魂之主義焉日本欲支配中國之野心隨在可見不僅於計畫見之其與鐵路計畫同時發表之中國鐵業借欵亦宜約略言之以見日人之用意此項借欵欲用以建設國有鐵廠由日本技師專家監督之債額爲英金一千萬鎊此事若實現必爲漢冶萍鐵廠第二今漢口漢冶萍鐵廠之管理權全爲日人所握其利於日本者較利於中國者爲大蓋日本需鐵應用取給於此迨取用旣足中國始能享其餘瀝也日人製鋼業尚須求學泰西中國乃延日人敎製鋼術是求製低劣之鋼也何益之有中國應聘有二三十年經騐之專家授以煉鋼之術方爲有益日人鐵廠計畫未得中國同意但滿洲與由東鐵路計畫則巳於一九一八年九月二十九日爲中政府正式允准矣日本野心猶不止此一九一九年安福部張家口庫倫鐵路計畫之復活與張家口鐵路日幣三百萬元之借欵皆日本野心趨勢之一斑一九一二年俄國議築一路使西比利亞之火車直逹北京是年俄國獲有借欵興築此路之優先權乃中日兩國置俄國權利於不顧今之張庫鐵路即俄人西比利亞直通北京之鐵路之變相也統察上述不獨可見日人計畫之深遠偉大且見其進取目的之繼續不巳設吾人欲免北華英人商務破壞無遺欲免中國淪爲藩邦則不可不絕對反抗日本之計畫而反抗之道則在堅持一千○○年美德條約所規定自由發展魯省之權並拒絕他國之管理津浦鐵路耳津浦南叚現歸英人管理如能將英人管理權展至全路則尤甚旣可省路政經費且可杜他人之侵略也 
[天津通信（若冰）]  
　　賑災中滄石鐵路之進行 
　　自直省荒旱饑民遍野中外士紳籌欵籌賑而以工代賑之說興於是久經擱置之滄石鐵路遂際此籌欵聲中由交部提議籌欵興築查此項鐵路自倡辦以來迄今數年因欵項不敷股東意見不合遂毫無結果去年安福勢力最盛時代卽有石德鐵路之議因德州有兵工廠取軍事上之便利也嗣後日人建議當局改爲石津鐵路並允以重大之借欵此消息傳出後各方面反對之電紛紛到京其實當時日人祗爲一種建議并有少數人在京運動交通部方觀看風色未敢擅動據知其内幕者云此路爲直省路線完全在曹氏勢力之下曹氏頗思將該路權利吸收爲將來最大之股東故當時曹氏反對尤力此次荒旱之後直省災民衆多遂擬以工代賑交通部因該路横貫直隸中樞經過地方均係富庶之區用以工代賑辦法趕速興工頗爲一舉兩得曹省長接到此項電文巳轉行各縣知事妥籌購地事宜據某外人云此路建築費雖係由部籌欵實際上曹氏股分佔有多數也 
[吕超離成都之原因（續）]  
　　時巳午後三鐘聞有石青揚留省之六師廉總指捙官由省内率兵一連押運軍用物品行李車擔數十起出東門慌忙向簡州前進舊藩署滇軍第一軍朱旅（玉陔）部隊開完巳移有川軍入駐惟未樹旗號梓潼橋省會衛戍司令部亦正搬運行李箱櫃兵士候令開拔布後街前陸軍偕行社門外守衛士兵亦巳背負旅行用品插有黄色大旗上書五師十八團團長字樣勢將啓行省會警察廳方潮珍巳將處廳兩長印篆移交臨時委員李某預備出走據拉夫警士云川軍吕總司令要警廳兩首縣拉夫兩千名現未拉足各街巷茶坊酒肆亦無平民踪跡至大十字口遇有拉夫兵數名用繩繫着十餘人内有一人額流鮮血衣領撕壞向總府街押去聞吕總司令派守提欵項委員郭某至商會逼索甚急聲言非八萬元不可爭閙一鐘之久始提二千餘元而去移時又有二師蕭師長之軍需官至商會提餉多方籌措始由各方面湊足二千元交付軍需官暫作伙食費又不移時盧錫卿軍部亦復派楊軍需處長到會催索欵項會中各當事因無欵對付暫時避匿聽其糊閙一陣而去　至午後五六鐘間巿面忽發生風潮各街巷行人急跑各街商家紛紛關舖上板繁盛街道如新集商場商業場悅來商場昌福館等處皆一律閉舖風鶴情形巳可想見將至七鐘忽聞北關外鳳凰山方面發生戰事大砲聲步馬槍聲不絕於耳未悉何故旋見陜軍盧占魁退却同行有兵士二三十人皆係乘騎每兵揹步馬槍而外悉掛手槍着便服者五六人中有婦女三數口皆乘騎掛手槍均衣青衣雪青衣者且係尖足皆穿尖皮鞋係從陜軍之婦女直向棉花街一帶奔出東關而去傍晚大雨一時街絕行人是夜各街巷警燈皆黯然無光並無值班長警移時雨止聞吕超總司令率所部各軍隊官佐一齊出城乘北關外鳳凰山盧占魁軍與天迴鎭逼近之靖川軍鄧晋康部隊抵抗時全部由舊督署起行陸續出東門而去夜二更許又聞外北槍砲隆隆之聲不絕直至四更後通惠門啓開由城外開入步兵約一二團人隨後運有子彈數十駝車挑甚多悉係軍用物品鋪程行李提有馬燈頗多陸續入城經一鐘久始行關城至今晨（六號）早聞開入之軍盡係二師蕭師長所部由外西南隅草堂寺土橋一帶地方調進省城維持秩序者據正府街人云聞昨夜半十一二鐘間二師由城外開來軍隊一團餘人至北較場將紅邊帽之護法救國軍軍司令部及營部圍住内有武裝部隊數連現正交涉促其繳械總府街沿途各巷人民均關門閉舖門外高懸國旗儼然過新年一斑蓋聞楊子惠軍田頌堯軍均將進城特懸旗以歡迎之成都臨時衛戌總司令部佈告云吕公現離省城爲全省會安寗省城不爲戰區軍民全體贊成桑梓地方重要維持不可無人勉應各界公推臨時衛戍省城派員分赴各軍協商川局進行川人自愛鄕里各軍共表同情所有留城川軍力任保護居民倘有匪徒侵擾軍法决不寛徇望我省城父老勿爲謡諑所驚特此簡明佈告其各一體知聞衛戍總司令前川軍第一師師長徐孝剛九月五日 
[蚌埠快信]  
　　張文生刻仍極力爲張勳謀起用此間軍界對張文生原亦不甚贊同因恐張勳來將較張文生益鮮善果故對張文生巳不深拒 
　　皖北鎭守使殷恭先鳳陽關監督倪道烺昨由津赴徐謁張文生商倪督交代事 
　　皖督軍公署有移設安慶說蚌埠將仍設督軍行署一切由馬聯甲主持大致巳定 
　　月前倪嗣冲電保之督軍署副官長吳庚等聞　督張文生視事後即將明令發表 
　　皖省議會開會在即晉議長席珍昨自南宿州原籍乘津浦車前赴皖垣籌備一切 
　　駐滁新編安武軍第四路第四營管帶吳大鶴奉督署令調充安徽陸軍第五混成旅步兵第十團第一營營長遺缺由該營帮帶宋名儒升任 
[杭州快信]  
　　贛省議員觀光團鄭梓經黄汛舟郭尊柱胡仲華等十三人昨來杭寓清泰二館分赴各機關拜謁 
　　沈省長明午（二十五）在本署柬請盧督軍陳張潘三師長寗台嘉湖兩鎭使及文武當道讌會 
　　財政廳昨遵省令以溫嶺水災奇重匯撥賑欵萬元解交會稽道尹派員會縣散放 
　　杭總商會昨函各商號敝會接准鎭江發起中秋節筵資移助災賑會拯濟北方旱災請速提倡共襄義舉欵交敝會彚解 
　　新運使趙從蕃昨晚車抵省准二十六日接篆舊運使蔣邦彦即日赴江寗臨去復頒發大批委任狀 
　　杭州鼎新紗廠營業發逹現高幹卿發起集資二十萬元賃屋上海靜安寺路剏設又新麵粉廠延張某爲經理 
[南京快信]  
　　省署昨委往各屬抽查戸口委員如下金陵道屬郭玉裁蘇常道屬胡樹桐滬海道屬趙世薰淮揚道屬姚日新徐海道屬趙保泰 
　　各縣認借之冬漕短解甚巨財廳昨通令各縣知事迅速措籌續解以濟要需 
　　仇繼恒等以北省災重函勸各界將中秋筵資移賑 
齊耀珊派劉汝巖來寗謁兩長請助魯賑 
　　内部電各省不得拒逐災民李齊雨長電徐州張鎭使程道尹遵照妥愼辦理 
　　府秘書惲寳惠府顧問黄書霖·陳煥章·府諮議吳振黄·院顧問吳宗美·院諮議李統球·汪瑞闓·張季煜·昨均因公來寗 
　　軍署定二十九日召各師旅長鎭使開冬防會議 
　　曹錕派旅長張克瑶來甯有所接洽 
　　蚌埠有拒張文生督皖消息傳聞宿州集安武軍十餘營軍情緊急馬聯甲史俊卿昨均過寗赴蚌 
　　警務處昨通令各縣知事任用警佐須迴避本籍如係分所長可通融辦理 
　　奇望街日商恒記燈罩店昨晚不戒於火全店付之一炬幸消防隊撲救得力未致延燒 
　　下關浦口各轉運公司因官廳增加雜糧運費相約罷巿商浦局已派人疏解 
地方通信 
[松江]  
　　限催報領蕩田松邑蕩困以楓涇五庫等鄕爲最多據縣署清丈報告除糧册額征民業外溢餘三萬六千餘畝迭經諭令各侵佔人繳欵報領兹縣公署又奉到財政部所頒松金青三縣湖泖灘蕩變通收價及舉報奬勵辦法十六條當即出示布告限兩月内准原侵佔人儘先報領並照第二條辦法減收田價二成如果逾限不報准其餘人民舉報價買云 
　　清理巿鄕附稅各巿鄕附稅前因李前知事支配凌亂迭經各巿鄕自治委員要求公布迄今未有結果二十三日各自治委員復開會集議决議組織巿鄕附稅清理會推顧吟香周鐵橋等六人爲清理委員並定此後各鄕附稅由各鄕自行截解以免再蹈李前任覆轍聞現任郭知事對於清理事件以事屬隔膜委托欵産處總董張廉侯將清理爲難情形向自治委員會疏解云 
[蘇州]  
　　白鶴山之糾葛吳縣滸關巿區二都十六圖内有白鶴山一座久經封禁不准開採近有鄕人翁水寳擅將山石鑿孔用藥轟取當地嚴耆向阻不睬乃由經保許兆祥等報告該巿董事張冕傑侯心德二君轉呈縣署請予懲處昨温知事巳飭派署警前往將翁水寳傳案訊究矣 
　　青年會之設施蘇州青年會設立通俗夜校因鑒於社會商業上殊少進步現擬特開中西商業班敎授英文並各種尺牘及商業上一切緊要手續藉以灌輪商業實川之智識云 
　　慶記輪改定航線蘇州關監督昨接稅務司函稱頃有華商慶記輪船局將從前所置之慶順小輪現擬改定航線起蘇州訖杭州經過嘉定嘉興平湖乍浦海鹽益平湖州平望等處業經繕具呈式粘圖呈部註册給照等因聞月内即行開駛 
[金山]  
　　各公團請留知事電南京省長齊鑒報載金山縣知事馮成調任寳山邑人惶駭馮令蒞任以來辦理行政司法措置有方除螟尤著成效此次搶米案件更能寛猛並濟風潮頓息現在平糶浚河各案正在進行伏懇順從民意暫子留任迫切待命金山縣勸學所敎育會縣農會商會水利委員會縣視學巿鄕助理員各區學務委員公民黄端履陳貽芬姚後超丁運嘉陳鷺吳祥址宣猷陳思亮張錫圭唐思齊叩馬 
[嘉定]  
　　南翔鄕董又被控南翔鄕董于貫一曁胡雋如等尅扣滬軍給憤農田損失欵案尚未了結詎日前又發現該董盜用地方公欵四千餘金之鉅案僅備荒基金一項巳被盜用至二千金之鉅刻由地方士紳李樹勛仲應和毛秋華李佑康陸祁福王承釗等呈縣押追於前日（二十一日）開庭審理判于交四千元人銀並保一面並立即派員查賬而公民李克修等又電請省長令縣嚴究電文照錄如下南京齊省長鈞鑒南翔鄕董于基億盜川本鄕備荒基金近二千金除責成原募人呈縣押追外合電鈞座令縣嚴究以重荒政而儆效尤嘉定縣南翔公民李克修等叩 
[南通]  
　　棉花成績棉花爲本縣命脈　繫成績之良窳與地方殊有莫大影響本年四鄕棉花長得最好（約有十四成）不料上月底忽然風雨交加未免花菓稍受摧折昨據農界人云天時若無變遷收穫時之成績尚有九成餘也 
[無錫]  
　　麫粉巿况小麥巿價雖漲而麫粉無大宗銷路故價目稍賤兹將二十三日之巿價錄下茂新綠兵船兩元九角三分紅兵船二元七角八分麩皮二元二角五分九豐綠山鹿二元九角三分紅山鹿二元六角八分麩皮二元二角泰隆綠鷹球二元九角三分紅鷹球二元七角麩皮小袋一元一角 
　　鞋帽業加價帽鞋業所用各種貨料近年逐步昻貴即京緞一項今歲巳漲過兩次餘如紅皮布　無不繼長增高更受米貴之影響故該業虧本甚鉅勢難維持不得已將價目暗行增加以維血本一俟開會公决後再定正式辦法 
[嘉興]  
　　商業殊難起色嘉邑商業本以米糧爲大宗今歲米巿因被奸商私運出境致巿上缺貨米價因之飛漲至十元以外故業此者莫不利巿三倍其餘綢緞布疋衣莊等受此影響生涯殊難起色每日所售能得開銷巳屬幸事此外如茶食菜館油坊等業無不因銷路呆滯大遭虧損云 
[鎭江]  
　　局長代理縣篆鎭江警察局熊局長開先現奉齊省長令委代理金壇縣篆其局長一缺不另委人即以該局第一科長萬濟蒼君代拆代行聞熊局長奉委後准於日内赴壇接任 
　　募捐賑災紀聞鎭郡慈善家近以北方旱災延及四省饑民逹數千萬之多人競相食日斃無算除向各紳富勸募賑欵外復以中秋佳節各商店例於是晚設席以餉同人所費雖屬無多若以各埠商店計之爲數當亦不少不若移助災賑俾一般垂斃難民藉以存活爰印就勸賑文字專人分送各商店並分寄逺近各埠以期集腋成裘共襄善舉兹己由南洋烟草公司·愼康·源祥·恒大·各莊號一致贊成誠無量功德也 
來件 
[楊拱笏上山西閻省長論區田書]  
　　久仰光儀未親矩矱友人有自山右歸者具言關省實業日有發展盛道鈞座挈進之功輒復神馳以未能目覩爲憾比閱九月十八日申報知鈞座爲荒旱計復以區田敎民試行者巳十餘縣雖未屆收穫時期皆謂較普通田種可多收三四倍拱笏信以爲非驚世駭俗之言且卜將來之收穫量或竟不祇此數也考區田始於商而盛於漢原爲伊尹敎民禦旱之法制以一畝之地劃分町道更柝町而爲溝區分區種禾各有尺度負水澆稼榮養田苗漢汜勝之因民之力有不齊也又别農作而爲三等上農夫畝種三千七百區中農夫千二十七區下農夫五百六十七區輔以丁男長女上農終歲之勞足蓄二十六年之食餘亦視其人之勤惰工拙而收效殊異要皆遠勝於常田不僅禦旱實可豐收後魏劉仁之試行於兗州而效益如故也元王楨鑒於工作之困難折衷悉以一尺五寸分配溝區俾勞力減而人易信從前清時行於山西太原者爲朱龍耀氏行於直隸保定者爲李維鈞氏行於安徽大通者爲詹文煥氏行於甘肅蘭州者爲方鳴夏氏此外帥氏耿氏亦有試種皆王氏法也王氏之法雖甚簡易可行然畝收六十六石數量不越於中農巳廢汜氏上農之利又無圖以垂示後人僅云隔區種區隔行種行致帥氏耿氏咸疑種區外四面皆爲田塍而啓世人以區田祇種旱稻之惑且有旱稻而遇潦年之危於是吳門潘氏乃變區爲崙但於溝内間續布種陶鎔之旱稻區種法又改爲接續布種爲狀大類於代田汜氏之說廢而王氏之說亦就湮矣鈞座補偏救弊自爲圖說以饗饋人民大致根據朱令遺制於古制仍不無出入且有窒礙難行之處就令將來收穫成效溢於預附施之民間恐仍未易通行也誠以掘池種禾工費而種區難平再於隆起處各掘小溝其工作尤爲繁累雖引水排水不至於帥氏等圖毫無宣洩餘地然偶遇霖雨區土下缷小溝立致阻塞是區田純爲救旱而設不能行於潦年水旱偏災至無常也彼下種之前何人能逆知歲祲之爲潦爲旱乎農民幸歲心深豈肯出此故曰收穫雖逾於預期恐仍未易通行也拱笏寢饋此制業己有年凡諸家言微有輯述於區田僅足禦旱之說亦曾力闢其誤以自問非賣　者流所印區種叢刊一書除不懼其非笑之一二知己外初未嘗於當道有所表暴今因鈞座於此督策屬縣果毅進行深恐吕杜龔黄己有人譜績獵譽於後用特郵寄一編俾鈞座知浙省末吏中於區種揚烈承光以牖民自任者尚有有心人在也編末區田淺見近又附益删改奉書倉促未克錄呈暇當繕遞藉靳明敎 
來函 
[南京周予覺君來函]  
　　申報館大主筆先生大鑒頃閱貴報本月二十二日專電欄内載鄙人代表李蘇督赴滇被逮一節不勝駭詫按鄙人自民國七年以後即未與聞和議事項近來安居寗垣讀書自娱並無赴滇之意貴報所載當係傳聞之誤應急備函更正希即照登以昭核實是爲至禱此請著安周予覺上二十二日 
雜評一 
[開弛米禁（默）]  
　　當北地巨荒待救孔殷之際而出米省分猶欲行遏糴政策專顧己而不顧人固非人情之常然又當米價奇漲自顧不暇之時而中央政府尚欲令開放米禁挖肉以補創亦必非人民之願此二者實難兼顧者也蓋地方之人豈無救災恤鄰之心又豈無保全自己之計於此而欲開弛米禁當然不能無所顧慮在政府之意以爲旣以災區爲限又使地方官嚴爲稽查實已具有權衡緩急之苦衷然而地方官之稽查豈可依恃在禁止出境期内尚任奸商偷漏等禁令於具文况有此運往災區之藉口則影射夾帶勢必百弊叢生空言查察又何能濟試觀地方偶辦平糶舞弊之案猶且迭見中國正多假公濟私之慈善家則又將何術以補救之耶 
　　是故今日之開禁果能盡往災區者地方之人度未必盡力反對然徒以利奸商而無善法以限制則米貴巳如此地方實有無窮之憂對於開禁說自不能貿然贊同之也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[八團體請澈查日商借欵電]  
　　北京國務院交通部鈞鑒報載本年四月間電政督辦蔣某與日本古河住友兩會社訂結京漢滬漢長途電話滬烟沽海底綫契約合計日金一千一百二十萬元未經閣議并未經總長簽字等語駭人聽聞此等安福黨員秘密賣國行爲深恐不勝枚舉應請澈底根查如果屬實迅盼取銷并將私訂契約之蔣某依法懲辦盼賜電復以釋羣疑江蘇省敎育會·上海縣商會·上海縣敎育會·寰球中國學生會·中華職業敎育社·基督敎救國會·華僑聯合會·上海救火聯合會·敬 
[扣留日本電話材料]  
　　政府否認安福代簽之合同 
　　大陸報云日本廠家運來價值八百萬元之電話等材料現由海關奉政府訓令扣留此乃本埠日人商行兩家之物該日商前與安福人員訂立合同以便建築長途電話線此物運入未有護照初到上海時海關卽調查知爲無護照之違禁物陸軍部對於違禁品之輸入頗持堅定之態度特請海關扣存上海貨棧聞合同係安福官員代政府簽定但現政府不認此合同之有效且不負合同不履行之責任安福官員所立之合同爲政府所否認者此實第一次也 
[航業界將發生罷工風潮]  
　　文滙報云航業界恐不久將有風潮有關係者當然不願告人但一九一六年之爭端容將再見於今日此乃似無可疑也據聞本埠輪船公司將發生罷工風潮雖牽涉幾家公司今尚未悉（中略）聞有人提議將目前在考慮中之某種事件提交公判輪船公司對於此議另抱一種態度風潮遂因此而作大約一旦發作則有數近千人之職員與機師牽涉在内聞現正在岸上積極籌備住居食地方俾許多罷工者得有無限期之安置若罷工竟至實現則有關係之公司其所有之輪船皆將受影響云 
[海軍統一問題之接近]  
　　海軍統一問題經海軍部派員與海軍總司令公署代表同往厦門與南方海軍代表磋商後所有雙方議定條件經海軍部所派部員携帶晋京呈報海軍部轉呈公府核准除閩督問題懸案另議外其餘照議辦理兹聞粤海軍領袖林葆懌亦巳同意特由駐厦海軍部軍法司司長鄭寳菁電知海軍總司令公署查照其在粤各艦艇日内亦將訂期先行開往厦門聽候明令再行開駐福建馬江等處駐泊然後通電宣布歸北及現在仍守中立之意旨云云藍總司令准電後除轉電各艦艇知照外業巳籌備統一之善後各辦法以便呈報海軍部核辦云 
[商界總聯合會開會記]  
　　上海各路商界總聯合會昨日午後開第四十次董事會出席董事己足法定人數四時開會公推鄭鷓鴣主席包世傑紀錄由主席報告謂陸文中鄔志豪吕靜齋俞國珍宋誠彰等提議組織災賑會一案請提議人說明理由當經鄔志豪謂國家不幸兵災之後繼以水旱等災遍地哀鴻殊堪憫惻今各地組織災賑會巳次第就緒本會爲上海商界最巨之團體豈可默然無聞故提議組織災賑會以救災區生命主席付表决全體贊成通過主席復詢具體辦法宋誠彰主張舉委員專辦此事陸祺生謂委員必須負全權之責并宜愼重舉人以每人付表决鄔志豪謂是否與南洋烟草公司合辦組織主席說明鄔君意見並諮詢大衆是否與原議相符宋誠彰說明原提案人意見南洋烟草公司本是南京路會員之一同屬國民自當合組鄔志豪說明與南洋烟草公司接洽情形並盼望能多損銀錢即多救人命主席諮詢是否各委員始終辦理到底陸祺生張鱣堂互有討論主席以委員會全權辦理本案到底付表决通過吕靜齋主張委員七人表决通過當推陸文中鄔志豪吕靜齋王才運宋誠彰俞國珍周之璜主席一一付表决通過復有張鱣堂提議請各路協力贊助趙南公主張委員會議定辦法後隨時報告董事會又四川路出席董事張鱣堂提議謂公共租界廢娼罰　現巳入手辦理風聞各娼寮頗有遷移租界外或華界之說若不預爲提防將來實難杜絕并由李澤源報告租界外對於妓寮遷入之情形吕靜齋趙南公附議表决通過宋誠彰　立言須本公共租界辦法公推宋誡彰趙南公鄭鷓鴣三人爲起草晨表决通過陸文中提議請總聯合會加入萬國拒土會童理璋等附議表决通過推定吕靜齋陸文中趙南公先往該會接洽一切又由張鱣堂提議總聯合會職員董事將屆期滿亟應辦理二屆選舉經趙南公張漢傑陸祺生等一再討論結果以總聯合會爲本定章稍有不善理應修改以利進行惟須預先通告各路出席董事依照原定須足一法定人數方可開會討論修改章程一俟新章擬定再爲籌辦二届選舉表决通過陸文中提議美國駐滬領袖領事克銀漢君行將歸國本會應否歡送鄔志豪張鱣堂附議辦法則擬送頌詞抵制劣貨紀念影一幅以作紀念當推定總董陳惠農副總董俞國珍金馥生及四川路出席董事陸文中並請名譽董事余日章等共五人爲總聯合會全體代表前往歡送表决通過會計董事張鱣堂報告敢取會欵之僱員某君每月薪金十元自陽曆七月十五起至今日止己兩月有餘所有薪水尚未發給因俟出席董事承認此項開支後方敢發給云云馮志卿鄔志豪附議表决通過遂摇鈴散會 
[中華懋業銀行開幕紀]  
　　上海中華懋業銀行設在黄浦灘英大馬路十一號房屋甚爲宏偉於昨日開幕各界人士往賀者約二千餘人由該行總理錢能訓美協理唐默思華協理徐恩元美經理艾倫華經理沈志賢華副理洪錫範營業主任張夢庚君等殷殷招待又有傳筱菴錢新之沈聯芳傅品圭朱子堯姚慕蓮周金箴君等受該行之請代爲招待一切是日存欵聞共收到六百五十餘萬元該行係中美兩國資本家合資辦理中外各大商埠均巳漸次設立分行國外滙兌事業極爲發逹華經理沈志賢君即滬南半淞園之主人在滬經營事業甚多信用昭著營業主任張夢庚君等亦經商滬上有年人所信託故該行將來於我國銀行界中必能另放一種特彩云 
　　另函云前國務總理錢幹臣昨日懋業銀行開幕後亟須赴杭一行曾於前日函知滬杭鐵路局趙燧山局長請卽預備車輛以待出發兹得確實消息錢幹老准於今晨（二十五）由上海北站啓行先至嘉興珂里勾留一星期於十月二日再由嘉興至杭昨經趙局長飭知上海北站長預備　花車一輛掛於今早快車出發到嘉興後即將花車解回上海俟十月一日再將花車掛至嘉興以備次日錢氏赴杭乘坐云 
[浙路股東催股欵]  
　　浙路股東因股欵無着曾經疊次請領未見照發目下節届中秋諸待結束昨特轉由股欵清算處急電交通部略云股欵延欠巳久屢催無復實出情理之外日内待支孔殷斷難再緩務速撥發現金以便開付若再遷延不理惟有相率來部坐索况前浙路所發公債劵部亦尚未還清迭次代催仍未了結爲數不多亦如此拖宕是何居心催速電飭杭州交通銀行速發現金俾各股東藉資節需云云 
[米價漸平之現象]  
　　此次米價奇漲南帮米商公所各米客莊桂清嚴少泉等頻遭各界來函詰責因於昨日召集同業各米客在公所開會由莊等發言略謂我等米客代人經售嬴虧均在貨主米客每石祗負一分五釐之佣金義務虧本獲利非我等所計及乃外間羣相訾議不知内地米行家來貨信中亦有限價注寫當此貨缺巿俏對於貨主方面亦頗爲難也昨今以來巿面頻跌每石小落三元之多我等雖欲居奇抬高亦所不能云云並提議新貨到頭漸踴我等宜協力維持大巿務使巿面平稳不起恐慌我人之天職亦同人之利益也於是將滬巿近日狀况報告内地各行家畢遂散會現調查前昨兩日滬上南北兩米巿新粳到頭漸衆即各秈米因長江及内河一帶聞上海價昻均紛紛裝運來滬故陳貨白粳每石祇十一元三四角客秈七元五六角且米身極佳各食戸皆爭相購食故破礱雖欲善價而不能循此以往米價當可日漸平落矣 
　　另函云上海縣沈知事因滬地米價飛漲關係貧民生計曾經切實維持諄勸米業勿再抬價並咨海關監督轉咨稅司嚴行防查私販外惟恐米業中人仍有暗中運販出口或私自囤積故意抬價致妨民食等事爰特函致米業商董張嘉年葉惠鈞責令隨時調查米巿情形須將每日開盤價格按日呈報來署以憑轉詳省公署實業所備查兹據昨日南巿米業調查所得浦東新粳十元零五角蘇同白米九元七八角江西等處來滬之秈米八元左右將來新貨陸續運到其價即可隨時跌落一般貧民聞此消息莫不喜形於色云 
[組織上海雜糧業交易所]  
　　本埠雜糧同業現貨交易前巳决定在民國路建築公會年内可以竣工開幕近聞該同業某某等援照麵粉交易所成案向農商部呈請立案名曰上海雜糧業交易所聞巳奉部核准其組織原定五萬股每股一百元現因不敷分配增添一萬股共爲六萬股先繳一半其地址即係民國路公會基擴充云 
[各輪船進出口消息]  
　　國内輪船 
　　寗波太古公司開往寗波之新北京輪船該輪昨日所裝之出口貨有機器麵粉二千餘包白米七百餘包黄白糖一千餘包洋靛青二十餘桶水泥五十餘桶荳餅一千餘片藥材二十餘件棕片十餘件餘爲粉干桂元洋釘鉛皮苧蔴等各種雜貨又寧紹公司之新寗紹輪船昨日開往寗波該輪所裝之出口貨有打包棉花一百餘件機器麵粉二千餘包以及白米六百餘包紙烟二十餘箱洋釘五十餘桶粗布十餘件其餘洋松板水菓大包棉花顔料蔴袋布鋼鐵等類 
　　長江太古公司之安慶輪船開駛長江各埠昨日該輪所裝之出口貨有黄白糖二千餘包皮棍三十餘箱海帶菜三十餘件昆布三十餘箱以及肥皂等各項雜貨又三北公司之德興輪船開往長江各埠昨日該輪所裝之出口貨有洋釘一百餘桶玻璃三十餘箱洋靛青五十餘桶鉛絲四百餘擔餘爲軋花機及肥皂等類 
烟津太古公司之奉天輪船昨由烟台天津關來該輪所裝之進口貨共七千四百四十餘件有水菓四千八百七十餘件洋灰一千餘桶栗子八百餘件餘爲頭髮猪鬃等各種雜貨至該輪昨日所裝之出口貨有玻璃三百餘件以及大批包米及機器麵粉等類 
[國外輪船]  
　　歐亞天祥洋行之亨局來亞ＨＵＮＧＡＲＩ本日可從日本還申定下星期一開還奥國在上海裝去之出口貨共有二千噸其中以芝蔴一項爲最居多數又大英火輪公司之南京號自本月十九日開往日本後巳由二十三日抵神戸現從神戸還申當在二十九號在滬停留五日至十月四號開往倫敦馬賽又有該公司之納佛蘭ＮＯＶＡＲＡ從倫敦開行係在八月之二十七號現在錫蘭及哥倫布裝貨刻巳定下星期一離開哥倫布來華大約總在出月之十八號可到上海尚有納羅亞號ＮＥＬＬＯＲＯ巳於九月十號離開倫敦而沙吾列ＳＯＭＡＬＩ則自本日從英京開發來華云至於二十一號在申開赴英法之開伐號頃接來電巳到香港現巳向星加坡開發云云再從倫敦來申之喀什喀號昨日亦接來電謂今明日可以抵滬矣至於藍烟囱公司之泰里雪司號ＴＥＩＲＥＳＩＡＳ自利物溥來原定明日可到大抵在下星期二當可進口矣而寳隆洋行之奥斯推倫ＡＵＳＴＲＡＬＩＥＮ自丹麥瑞典腦威等來華巳由昨日進口該船裝有大批紙貨其開期須在本月月底云 
　　中美中國郵船公司之中國號二十四日午後由香港開行二十七晨可抵浦江大約二十七日晚或二十八晨將開赴舊金山取道日本口岸 
　　南洋好時洋行之芝濮杜司ＴＪＩＢＯＤＡＳ從南洋之爪哇來滬原定昨日可以進口大抵明日可到上海來滬後裝缷各貨至多留頓四日便須開還南洋該行現巳規定每一個月中必有往來南洋輪船一隻其十月份内之船名芝利汪ＴＪＩＬＩＷＯＮＧ十一月份之船名爲芝加尼ＴＪＩＫＩＮＩ云又大英經理鴨家公司之泰克逹號ＴＡＫＡＢＡ自八月一號從上海開出後經日本之神戸門司及厦門香港星加坡以至檳榔嶼仰光而逹印度業於九月十二日到印刻又從印度來申巳在本月二十四號出發其托列拉號ＴＯＲＩＬＬＡ自本月十四號離門喀爾喀逹來申本日可從星加坡開向香港大約出月三日得抵上海矣 
[滬杭路開駛觀潮專車之手續]  
　　滬杭甬鐵路昨發出通告文云爲通告開駛觀潮專車事兹訂於九月二十八二十九三十日三天本路特備自上海北站至斜橋站往返專車各一次其時刻巳詳載西文通告查是日因開專車所有一百十三號及一百十四等臨時貨車停止開行再專車務須按照規定之時刻開駛並備掛專車之頭燈其他各列車一律須儘專車先行一百零九及一百十號特别快車在斜橋站停二分鐘以便往杭申乘客搭車仰各查照云云並聞海甯縣警佐特於城廂調撥巡警二十名以資保護鐵路方面亦經吳巡官在各站調撥路警十二名到圍場内照料惟各站警力未免單薄故由吳巡官轉知各轉運者在此觀潮期内所有存棧貨物皆歸轉運公司自行負責保管云 
[各機關秋節休假]  
　　江海新關昨發布告云照得本月二十六日係舊曆中秋奉定改爲秋季之期本關循例給假封關停辦公事惟是日適值星期應於次日（即二十七日）補行放假一天以慶佳節爲此仰華洋各商一體知悉此布 
　　上海地方審檢兩廳並上海縣公署均發牌示於中秋日停止辦公一天但是日適逢星期應於二十七號補行休假一天該二日内仰民刑訴訟人等及本廳署員役辦公人等一體遵照特示 
[各方面之籌賑聲]  
　　華洋義賑會華洋義賑會昨接天津曹錕曹銳來電華洋義賑會鑒貴會集合同志籌辦災賑慈善時業胞與襟懷造福生民當無涯涘兹當開會在即謹率直隸災民馳電致謝曹錕曹銳漾又接濟南田中玉齊耀珊來電華洋義賑會諸公鑒接盧督軍電知貴會因直豫陜魯湘閩浙各省水旱兵災發起募賑仁聲所播薄海景崇謹先爲敝省災黎九頓首以謝田中玉齊耀珊漾又接杭州盧督軍沈省長來電華洋義賑會鑒天災流行民生困苦承貴會發起廣募振濟熱心慈念中外同欽紉感化施實深頌德電伸謝忱謹維惠照盧永祥沈金鑑又接福州李督軍來電華洋義賑會鑒准盧督軍電傳貴會以直豫陜魯湘閩浙各省水旱兵災發起救濟定本月二十五日開會等因仁聲義聞遐邇同欽引領慈輝莫名感佩謹率災黎泥首頌德李厚基養又接陜西陳督軍劉省長來電華洋義賑會大鑒頃接杭州盧督軍馥電云貴會因本年直魯豫陜湘閩浙各省水旱成災發起募振推愽施濟衆之懷深極溺救焚之志義聲振於海内惠澤遂乎關中巳溺巳飢遠希禹稷秦川遺孑戴德同深翹道申江無任感謝除將陜西全省災振情形另箋奉逹外先此佈陳祗候公綏佇希大敎陳樹藩劉鎭華養又接中華書局來函謂敝局同事有一聚餐會名九疇集昨在集十人談及北方災情如在目前誰無天良食難甘味兹將餐資洋三十元移賑云云又戴鹿苓君助洋二百元並將其子麟藻君完姻喜筵一百元移助七省急賑中秋筵資助賑者有五洲藥房同人助一百元恒豐公司張琴雲君助一百元寳成裕記銀樓同人助八十元老鳳祥裕記銀樓助六十元東方紡織公司賬房助五十元錢子平君助五十元東陸銀行同人助三十三元八角仁濟育嬰堂洋二十五元滙綸申莊同人助二十元萬昌提莊助十六元喇丹甫君同春新號各助十元萬生祥助七元一枝香大菜館助華洋義賑會開籌賑大會茶點三百客頃有自直隸山東等處歸客談及該處被災地方之人向人乞食僅能伸手作勢而口中己無聲息其飢狀可知矣且樹皮爭食殆盡青草每斤竟售四十文尚多不得食者災民每有將其子縛於樹上棄而之他以求食此種慘狀殊不忍言云云 
　　中國濟生會中國濟生會昨接山東省長齊耀珊電云東省亢旱成災臨清館陶最重次則夏津或城等十九縣或被兵燹或苦歉收現己派員詳查分别辦理賑糶惟災廣欵絀籌措維艱將屆秋深情尤延切貴會慈善爲懷務懇代呼籲俾蘇涸困至深禱切又接台屬臨海東鄕災民報告書云敬告者本年七月二十一日至二十五大雨加以疾風臨海東鄕二十八莊東北界山西北界江湖大擁水積平地漲高一二三丈不等至二十八日始行退出或因水勢過急而平疇冲爲溪港或田地勢過滔而人畜致付漂流男女溺者近百人家藏食糧半霉而腐田中作物一掃而光村舍則處處墻頽曠野郵亭沿流房屋漂去者尤難勝數道路則節節泥漬詎惟曰崩木壞將毌觸目驚心更可痛者當二十三夜漲水淺至滿樓之項或懸光於棟坐聽呌號或仗身於簷耐嘗風雨絕食不惟竟日滔濕實逹五内災疫之生勢所必至邦人君子趕速拯救謹上云云 
　　中國紅十字會本埠中國紅十字會總辦事處昨接河南安陽紅十字會分會來電云遵示調查敝省災區莫重於河北衛懷彰三府三府莫重於安陽臨内四縣四縣之中尤以安陽爲最鬻衣賣物者成其巿閉門逃荒者不計數老少旋轉壯年離散飢寒困苦之狀男女啼哭之聲到處皆是且學校停課農民輟耕工商停業官吏爲逃荒之民免其火車之費種種慘狀罄竹難書恐鄭俠流民圖亦未有如是之甚也俟攝照畢即行寄奉先逹數行乞代勸募安陽紅十字分會叩 
　　華北救災協會來電福安公司昨接華北救災協會電云英界福安公司轉陳煥之陳輔臣陳雪階黄伯平傳筱庵先生均鑒本年華北旱災爲四十年來所未有各處饑民遷徙流難棄孩道路盈千累萬詒等見聞所及愴惻彌殷兹擬約同天主堂從事收扶計在保定正定順德大名廣平河間冀深天津曁京兆以南被災各縣十五日内可設敎會學校收扶幼童萬人約計每童一人八個月敎扶費需銀二十四元收扶萬人計八個月費僅二十四萬此間同人擔任收扶百人或數百人經費者曩有數起惟兹事體大仍恐杯水車薪夙諗諸公胞與爲懷情深保赤敢俵推普人饑渴之思爲慷慨解囊之助作民父母爲天下倡同人當泥首以謝竚候明敎無任欽馳華北救災協會梁士詒潘復徐世章印 
　　各路商界總聯合會上海各路商界總聯合會决議發起籌賑協會惟以捐募不易商由南京路會員南洋兄弟烟草公司捐助巨欵會同辦理蒙慨允每銷紙烟一箱提出五元助賑紙烟原價并不加增暫以十萬元爲度該會得此巨欵基礎巳定即於本日宣告成立滬商界之熱心籌賑與該公司之好義急公殊屬難得云 
　　香亞公司香亞公司自南京路發行所成立後營業頗盛近鑒於北方及温台各處災情慘烈特於今日（即二十五號）賣貨助賑各貨一律减售八折售得之數除酌提温台賑災外其餘聞將悉數交由華洋義賑會撥助北方災區之用熱忱善舉至足嘉許滬上不乏樂善之士赴該公司購物旣可得該公司之廉價貨品兼寓有慈善救人之旨是誠一舉二得預料今日該公司門首必有一番佳况也 
　　邱渭卿君丹徒邱渭卿君邀集同志倡辦義振一時巨欵難成當由邱君將自有産業向各銀行商做押欵十萬元并由高　之擔任親往查放不日成行邱君熱心毅力視古人麥舟高誼何多讓焉滬上豪富林立想接踵而起者定不乏其人也 
　　承天學校沈家灣湯恩路承天英華學校由學監虞允箴發起北方賑災團己於昨日成立由各人樂意認捐計周校長六十元虞學監二十元英文敎員籐登女士十元懿若女士五元學生孫興運二十元戚爵臣許受益宓配政汪海東汪惠民汪澤民李金華楊同驥周明勳等各十元其餘八元五元者合計己得洋五百餘元慷慨解囊令人欽佩想滬上學校林立必將繼起效法也 
　　鄔志豪君述奉化水災慘狀寗波奉化北溪口地方上下七八十里田舍相接陰曆七月二十一日忽起狂風大雨三晝夜至二十三夜半山洪暴發再以蜃水助之平地水起丈餘沿溪所居之民從睡夢中驚聞水聲巳不及避隨屋漂流百餘家男女老幼盡汩沒水中餘如廬舍冲坍堤塘撼崩堰　倒坍不可勝數農田子粒無收膏腴變爲沙礫者計有千餘畝之多尤堪傷者受災之民安身無所飢不得食寒不得衣扶老携幼沿途覓食嗷嗷聲哀殊不忍聞際此冬寒己近飢寒交迫命何以堪且隄塘堰　急於待修旅滬寗波同鄕紳商素稱樂善好施對此桑梓危災當能設法以援之也 
[童子軍聯合會開會記]  
　　昨日（二十四日）上海童子軍聯合會於下午五時半在西門公共體育塲内開九月分董事常會到者楊聘漁潘競民沈同一王英超戴企留翁秩曹西人克拉克洛挨特及姚麟書代表俞元爵等兹將是日報告提議各事件擇要錄下（一）報告公共體育塲復函准予借設會所及雙十節會操借作會場案（二）報告上海電話局復函不允在雙十節代裝臨時南北巿通話機案（因南北巿接線問題尚未解决故）（三）報告區教練翁秩曹張紹載兩君證書巳由省聯合會幹事會通過照給案（四）提議姚總敎練因病乞退准否辭職案議决姚君辦事熱心由會函復姚君竭誠挽留證書退還在病體未愈前由姚君自行委托妥人暫代（五）提議添配職員襄理會操事務案議决添請王壯飛君任會計胡少亢顧拯來俞元爵諸君爲幹事李頌唐賈季英朱伯華錢紳齋賈叔香楊聘漁經乾林諸君及西人克拉克君等爲招待吳德寅君爲文牘（六）提議會操前定期邀集本會各職員及全體敎練員叙餐案議决於十月三日晚間在本會所聚餐並請全體教練員是日槪着制服於下午四時前會集於體育塲（七）函催各團交納本年度會費案通過（八）函請省聯合會發給華童公學正敎練員經乾林君證書及區敎練稱職證明書案通過（九）報告養正敎練員盛毓維君辭職巳由副敎練龔步高升任旦華敎練員錢耕香離滬由吕斌接任（十）報告董事蕭智吉君來函因事繁辭職議决由會去函挽留（十一）議决承認閔行廣慈苦兒院童子軍團證書照發（十二）議决函請盛毓維君暫代西區區敎練員職務（十三）議决函托翁秩曹君前往調查寰球中國學生會童子軍是否停辦（十四）查詢約翰大學及東吳附屬中學童子軍情形議决函請各該區區敎練查復 
[公共租界重定地價表（西段）（二續）]  
　　地籍號數每畝地價地籍號數每畝地價地籍號數每畝地價七一○六·○○○七一三六·○○○七二○五·五○○七二一五·五○○七二五七·○○○七三一六·○○○七四○六·○○○七四一六·○○○七四二五·○○○七四三五·○○○七四五五·五○○七五○五·五○○七五二五·七○○七五三六·○○○七五七五·○○○七五八四·○○○七六四六·○○○七六五一五·○○○七六七六·○○○七七○八·○○○七八一五·五○○七九一五·○○○七九四五·五○○七九五五·○○○八○一五·七○○八○二五·七○○八○五五·七○○八○六五·五○○八○七五·五○○八○八六·○○○八○九六·○○○八一○四·○○○八六二五·○○○八六六六·○○○八七○六·五○○八七五五·○○○八八○七·五○○八八五七·三○○八九○七·七○○八九五九·○○○九○○八·○○○九○三四·三○○九○四四·○○○九○五七·七○○九○六四·○○○九○七四·○○○九一○四·○○○九一一六·○○○九一二四·○○○九一三六·○○○九一六七·○○○九一七七·○○○九二四六·七○○九二六四·○○○九二七四·○○○九二八七·○○○九二九四·○○○九三五七·○○○九三六四·○○○九三七四·○○○九三八四·○○○九四○四·二○○九四二四·五○○九四三五·○○○九四四四·七○○九四五四·七○○九四六五·○○○九四七五·○○○九五○五·○○○九六五五·○○○九六六四·五○○九六七五·○○○九六八六·○○○九六九六·五○○九七一五·五○○九七二六·五○○九七三四·五○○九七四六·五○○九七六六·○○○九七七六·五○○九七八四·五○○九八○五·○○○九八一五·○○○九八二四·五○○九八五四·五○○九八六四·五○○九九六六·○○○九九七七·○○○九九八七·○○○一○○○八·○○○一○○一七·七○○一○二一六·五○○一○二五八·五○○一○二七六·五○○一○三二四·五○○一○三三五·○○○一○三五五·○○○一○三六五·○○○一○三七五·○○○一○三八五·○○○一○四○六·五○○一○四三六·○○○一○四四六·○○○一○四六六·○○○一○五○六·○○○一○五一六·○○○一○五二六·○○○一○五七四·七○○一○七○四·三○○一○七三四·三○○一○七六四·五○○一○八四四·三○○一○八五四·五○○一○八六四·五○○一○八八一二·○○○一○八九一二·○○○一○九○一○·○○○一○九二九·五○○一○九五六·○○○一一○○六·○○○一一○一六·五○○一一○二六·五○○○一一○五六·○○○一一○七六·○○○一一○八六·五○○一一一○一○·五○○一一一一一○·○○○一一一一Ａ九·○○○一一一二一一·○○○一一一三一○·○○○一一一四一○·○○○一一一五一○·○○○一一二二五·五○○一一二三五·○○○一一二六五·○○○一一二七五·○○○一一二八五·○○○一一二九五·○○○一一三○四·三○○一一三三五·○○○一一三六四·三○○一一三七四·三○○一一五一四·○○○一一五二四·○○○一一五五七·○○○一一五八四·○○○一一五九九·○○○一一六○七·五○○一一六一四·○○○一一六二四·○○○一一六三九·○○○一一六四九·○○○（未完） 
[漆業一體立案之公牘]  
　　上海縣公署昨咨英法公廨文云案據漆業公所董事孫榮生趙榮卿等呈稱竊董等各同業向隸治下城廂南北英法租界製造招牌裝飾及油漆房屋等一切工程統名外作舊有行規向有公所在城内晝錦牌坊西薛弄底 
 
 
 

Page 11

 
 
今因米價昻貴邀集工夥代表齊集該公所雙方洽議公議照前定三角三分增至三角九分以後永不再加各同業一致贊同惟思各業集合團體圖謀公益興辦善舉端賴地方長官立案給示保護俾垂久遠爲特粘呈舊示舊規並擬定簡章清摺聯名環求查照成案給予布告並求分别移咨英法公廨淞滬警察廳一體立案等情據此除批示外合行檢同行規一份咨請貴廳查照一體立案給示以維業規而資保護至紉公誼此咨 
[滬寗路轉運公司來滬貨物]  
　　昨日（二十四日）滬寗路運來之貨物如下茂新公司由無錫裝來兵船牌麫粉九千五百餘包米三百三十五包永泰隆由無錫裝來米三百六十包九豐之山鹿牌麫粉五千六百五十包公益由南京裝來糙米三百五十五包西瓜子二百三十五包中華捷運公司由南京裝來天津生梨三百六十五件西瓜子一百五十五包翔茂由南京裝來糙米三百三十五包西瓜子二百三十五包由無錫裝來米二百八十五包華盛義由南京裝來糙米二百五十五包由鎭江裝來猪五十六頭到南星橋由無錫裝來米二百三十五包協茂由南京裝來西瓜子二百五十五包由鎭江裝來小麥二百八十五包由無錫裝來米二百三十五包悅來由南京裝來西瓜子二百三十五包恒大由南京裝來糙米二百三十五包西瓜子二百五十五包由丹陽裝來小麥二百六十五包中國運輸公司由南京裝來鷄蛋六十七件西瓜子二百六十五包恒泰由南京裝來胡桃三百二十五包糙米二百三十五包由鎭江裝來小麥二百三十五包瑞泰恒由南京裝來西瓜子二百三十五包同興由南京裝來糙米二百五十五包協豐由南京裝來鷄蛋一百二十五件同益由南京裝來芝蔴八百四十五包 
[友華銀行銀巿報告]  
　　中美新聞社譯友華銀行二十四日報告云昨日倫敦銀價近遠期各跌一先令八便士紐約價不動滙價三五一此間定價除金圓漲至一○三外其餘不動巿况終日沈寂稳固無出口交易略有要求但不大中秋節將届銀行與投機家方面均不願活動收巿時售出價金鎊五先令十一便士金圓一○五元 
[美盛公司棉巿報告]  
　　中美新聞社譯美盛公司報告云上星期間棉巿根本上無甚變動其漲落大半爲投機活動所致棉花之收成進步甚速蓋上星期天氣適宜有以促成之照此情形以後巿價勢必傾向跌落棉紗當上星期初期因中秋節將近故巿况鬆動迨星期末則價增二兩大約一時不至跌落利物浦巿價一月份貨一八·五三便士紐約現貨二十九元五角印度九月份貨二九二羅比華棉出口額自一九一九年九月起至本年八月止共四十五萬九千九百四十七擔本年九月份共四千九百九十五擔 
[萬國賽槍會競射彚紀]  
　　昨二十三日（星期四）爲萬國賽槍會在靶子場比射第四次中華盃又第十四次銀盾及九月份月杯之期各國賽員到場者約四十餘人是日天色暗澹光線不足兹將各種比賽與得奬人員分别錄后第四次中華盃各賽五百碼十響與（十四日）所射三百碼十響分數合計摘錄最優者三名如下（一）排長劉景和八十三分得奬（二）隊員王衍慶八十一分（三）射擊敎練排長陳景塘八十分第十四次銀盾各賽八百碼十五響有奬分者十名揭錄如下（一）美人李吉生奬十分（二）英人好治司奬九分（三）英人羅司奬八分（四）威而斯人史納浦奬七分（五）葡人高拉沙奬六分（六）美人韋而納奬五分（七）瑞士人馬秋奬四分（八）英人湯姆生奬三分（九）華人陳景塘奬二分（十）日人角田奬一分九月杯各賽五百碼十響每班得奬者如下（愛混班）日人川南陽之助四十八分勝（愛字班）英人柯而四十七分勝（皮字班）英人華生四十六分勝（西字班）英人斐而四十四分勝（地字班）日人田村義朝三十五分勝 
[王正廷任民生女學校董]  
　　貝勒路民生女學昨晚七時在校設宴歡迎新校董王正廷譚文甫夏奇峯三君届時三君皆先後到會陪席者除舊校董徐季龍楊德鈞項松茂張蟾芬俞麗三任矜蘋等外又有學生家長葉楚傖邵力子徐建侯及熱心贊助該校之包世傑張炳榮孫道德陶笑舫周頌文諸君當時由校長胡韞吟女士慇懃招待先入會客室室之兩旁皆懸掛該校美術手工等成績膳堂四周皆懸掛表册及中華民國學生總會所贈之題詞俱極優美整潔至七時半入座先由任矜蘋主席報告該校經過歷史學生人數經濟狀况及以後進行之計劃繼請徐季龍代表致歡迎詞由王正廷答謝俱殷殷以女子敎育爲不可緩並謂上海女校雖多而規模宏大設施完備者除西人所立者外幾不多觀今民生女校旣經胡校長與夫各敎職員慘淡經費必有成效吾人應極力助之以成一華人自辦最完美之學校云至十時許始盡歡而散 
[寗波同鄕會興學狀况]  
　　滬寗波同鄕以徴求大會結果募集鉅欵推舉學務董事十人興辦義務學校四所專收同鄕子弟延請鎭海前縣立高小校長烏君冶臣爲四校敎務主任添置校具五百副備收學生一千人業於本月十號開始授業第一校在七浦路學生百七十餘人二校在鄧脫路學生百四十餘人三校在打鐵浜學生八十餘人四校在浦東學生百三十餘人由烏君委任分校主任四人顔伯頴王冰甌童友香計（失名）四君内部組織率依最新實用主義由校員會議决施行其發逹可立待也又該校將於月中行正式聞校禮届時當延請各界參觀云 
[音樂家傅彦長君赴美考察]  
　　南洋公學畢業生傅彦長君自離校後即專自研究音樂歷任各著名學校如横濱大同學校中華學校上海務本女塾體操學校專科師範龍門師範愛國女學孤兒院等之音樂敎師頗著聲譽近特赴　　（音樂家傅彦長君肖像） 
美考察擬歷游紐約芝加哥波士頓辛辛那的四處因此皆美國音樂界之中心也現定本月二十六日乘中國號與穆藕初君資助北大諸君同行云 
[商人興學]  
　　新閘路南由海關路愛國玩具公司執事員曹新餘温良恭等新設求新兩等小學於巨籍逹路東善樂里十二號現定陰曆八月十六日開學該校并附設英文夜課云 
[青年會秋季同樂會]  
　　本埠四川路青年會童子部現定於本星期六即月之二十五號（即今日）在該會殉道堂舉行秋季同樂大會凡該會會員親屬男女老幼皆可往觀其秩序有中西音樂特别雙簧滑稽趣談滑稽影戲並演最新愛情與探險影片正劇﹁奇疑竟白﹂五太本想屆時濟濟一堂必有一番盛况也 
[寰球學生會歡送留美學生]  
　　寰球中國學生會定今日（禮拜六）下午二時開會歡送乘本月二七日﹁中國﹂號出發之留美學生由該會副會長李登輝博士主席此次赴美有北大學生羅家倫康白情段錫朋江紹原汪敬熙周炳淋敎育部派學生解濤縉張紹忠公費生鍾道錫自費生賀良鑑夏道澍俞揚恒等十餘人云 
[寰球學生會今晚之演說]  
　　寰球中國學生會今晚禮拜六七點半鐘請滬杭甬鐵路局潘官日本畢業醫學生法學士汪企張先生演講醫學常識及疾病救急法並用模型掛圖輔助說明而救急法則請一人作種種受病狀以實示救急之各手續大率分自救及救人二種男女各界之往聽講者無須入場劵也 
[外埠敎育界參觀二師記]  
　　湖南敎育界周麗彬楊綬榮二君並六合縣敎員姚之光君先後來滬俱寓北巿昨日午後至城南尚文路省立第二師範曁附屬高小學校向司閽說明來意經該役導入應接室報經二師敎務長與楊聘漁主事晤會互談近時湘滬敎育現狀設備方針曁奉令改授國語文言辦法然後在該兩校各級敎室與諸生宿舍自修成績等室分别參觀瀏覽諮詢約歷一小時許始各興辭而出 
[華義銀行總裁將來滬]  
　　前交通總長許世英與意大利商人合組華義銀行被選爲總裁北京天津兩處均巳開行營業上海分行亦經組織就緒擇期本月二十九日開業許君擬不日來滬參與開幕之禮大約中秋前後可到上海小住數日即須北旋 
[警區保護貧兒院]  
　　斜橋南貧兒院一帶近日時有口操北音行動輕捷之匪徒在彼搶掠行旅偷盜居戸近竟結黨爬入貧兒院盜取物件一月以來不下四五次之多前晚又有匪徒數人猱升入院兒臥室伺隙圖竊幸該院人手衆多即爲某兒察破大呼捉賊闔院應之賊始逃逸事後報警區員亦以該院年來屢遭失竊未得一破頗抱不安每晚特派警察二名前往駐巡實行保護矣 
[公共公廨昨日上下午訊案紀]  
　　昨晨公共公廨民事公堂由張襄讞會同美領丁君訊理民事訟案併紀如次（一）陸燧棠訴李健秋不還汽車價洋三百六十五元三角一分案被告現己在外理楚由原告稟請銷案結果照准（二）民慶里妓女潘啓雲訴鴇婦蘇阿秀干涉自由案潘妓巳懷有身孕欲從其所歡爲蘇鴇所阻故而起訴被告臨訊不到結果改期傳被告到案再核（三）沈星記訴巳閉利康錢莊股東兼經理傅國堂羅桂祥不理存欵銀三千六百八十六兩八錢案被告傅國堂不到羅桂祥延律師到堂否認羅係該莊股東旋由原告律師向原告之子沈榮生及證人李姓詰供一過問官乃明瞭該莊係四股合開李亦股東之一惟與原告有慼誼故不列其名於被告之列而所控兩人中之羅桂祥並非股東結果羅桂祥開釋傅國堂業巳傳提避不到案着照原告控數缺席判决傅國堂償還四分之一銀九百二十一兩七錢（四）陸叔英訴其夫徐芷湘不顧贍養請求離婚并追值洋七千一百元之衣箱飾物案據原告代表高露玲律師稱被告住於勞合路六十一號今乃飭傳不到請准原告登報傳逹結果准原告登報十四天通知被告投案候訊并着將登報底稿留在被告住處（五）福致里妓女金寳玉請求給諭禁止其假父母干涉身體自由案該妓原名施阿媛幼遭父母賣與王阿初夫婦學習彈唱包與福致里某妓院懸牌年取包金五百元金妓因與客交以致懷孕將次臨盆故不能再爲鬻淫事業欲從其所歡被王夫婦阻撓且欲挈其往外埠是以延律師具訴審時問官詰以願往濟良所否彼輒答以不願志在出外嫁人結果准予給諭被告不准干涉該妓自由（六）張塘訴張澐記不理支票洋二百元案訊明案巳在杭州官廳了結原告何得越控結果註銷（七）竺萬祥訴竺阿金不理會欵案結果註銷（八）沙潮登訴顧凌生黄仲美不理租賃木器價欵租金洋二百九十三元案結果黄無干開釋候飭提顧凌生到案訊核（九）張耀祖訴楊連生不理擔保顧桂鰲用空賬洋二百七十二元三角四分案原告具稟以被告巳在外了結請求註銷結果照准又午後民一庭由李襄讞及美丁副領事會審美商利逹洋行訴某圖書館股東楊英初沈王氏陸鳳竹楊克成孫東雁松茂庵曹祥泰大同源謝榮茂張善義劉經九張廉三江一南江榮記倪獻庭協昇何德初席復初不理貨欵銀二千八百八十六兩九錢二分案因被告延律師到堂承認控數故不須辯論結果以被告等承認欠欵屬實應令原告勝訴 
[汽車夫撞斃婦人之結果]  
　　汽車夫戴金堂於本月八號上午因在虹口西華德路開駛一千五百五十三號汽車走錯路綫將是處居戸張王氏撞倒碾傷殞命由捕報請公共公廨中西官騐明諭令尸屬棺殮並將該汽車夫拘解公廨訊供收押在案昨晨由廨提訊據捕房刑事科代表高易律師上堂譯稱被告是日在西華德路開駛汽車由西往東應走左邊竟走右邊致將張王氏撞倒碾傷身死違犯三百二十六條刑律請爲訊辦並由見證王信甫周沛臣相繼上堂證明當時被告悮走路經致將死者撞倒左邊馬路流血不止遂由八百九十二號華捕到來將被告拘留情形訊之被告戴金堂延代表律師到堂辯稱是日被告開車甚慢約在十二買彼處因前面停有電車故從右邊而走致肇斯禍且原告方面見證並未證明目覩情形則本案不能成立應請核斷云云經俞襄讞核供商之美丁副領事以戴金堂走錯路綫傷害人命罪巳成立判押西牢半年示儆 
[地審檢長拜謁公共公廨會審官]  
　　前日午後新任上海地方審判廳長戚愚勤檢察廳長譚洊盦同乘馬車偕至公共公廨拜謁當由關正會審官曁俞李張陸四襄讞及秘書關勛侯迎入客座茗談良久並導引至民刑各庭參觀一週始握手告别 
[地審廳訊理重婚控案]  
　　婦人夏姚氏控伊夫夏其章重婚一案昨午奉上海地方審判廳刑庭長沈君會同周檢察官開庭審理先據夏姚氏訴稱本地人今年十九歲母親住在致和里前有夏其章央翟蘭齋吳英範等爲媒聘娶氏爲室於今年二月十一日迎娶問官得供問曰此項婚姻有無婚帖與首飾否答有的且有衣服四件且迎娶時用軍樂清音執事名目官又問成親後夫婦和好否答初尚和好後來將我虐待作爲女傭看待令我到擱樓上居住問官謂曰夫婦間不宜結成惡感來案涉訟此次來案控告究竟受何人唆使答稱並無有人唆使實因我母見我受苦不堪因此同來伸寃官命被告夏其章上堂據供鎭海人今年二十六歲住海寗路同昌里三百四十四號向爲洋行生意問官問曰爾旣娶姚氏爲室何以還要重婚再娶梁招弟耶答稱此乃伯父主張爲我娶作偏房並非正室蓋因我承嗣伯父之故七月二十四日另在華安坊九十八號房屋完娶官問媒證何人答稱是梁之姨娘其姨夫名張小雲常時言明不要洋元祗送去衣服四件首飾二件並無婚帖官又問曰招弟到爾家後伊自認爲妾否答稱肯認的况且我妻姚氏與妻母沈姚氏等均各贊成問官謂曰爾娶招弟旣稱妻與妻母等許可何以今日原告來案告訴耶答稱此乃有人唆使肇此訟端且查姚氏於未嫁以前在母家時有不端情事此次藉端發生詐欺行爲官當堂與姚氏對質被告堅稱梁招弟實居小星地位問招弟現居何處答稱己往厦門所以不在滬上求察原告之母沈姚氏供年四十歲丈夫沈榮順爲煤炭行生意家居盆湯弄致和里我女嫁與夏其章爲正室是實問官問曰爾女來案告訴是何成見答稱七月二十四日夏家主僕大小人等俱往華安坊吃喜酒同昌里老宅只有我女一人因此愈思愈忿背人自縊尋死當經氏等覺察設法救甦事後我女更遭虐待因此不忍偕來投案控究問官謂曰夫婦之間不宜生此惡感訟則終凶夏姚氏又稱現在我與丈夫在案涉訟惡感更深嗣後夫婦斷難同居要求分居月給家用洋三十元官命媒人翟蘭齋上堂供詞與原告略同周檢察官起而論告畢問官遂論公訴辯論終結周檢察宫即退庭由沈刑庭長又問原告私訴部份爾如何主張供稱除始終與夫分居要求月貼家用外並請究追衣服金飾等物今將清單呈案請閱問官將單閱竟當庭給與被告參觀供稱單開各物悉係揑造問官廉得其情當庭宣告私訴部分辯論終結判夏其章還押餘人一併斥退聽候宣佈判决 
[滬海道屬郵局之推廣]  
　　上海郵務管理局近於滬海道屬各縣城鎭鄕推廣分局及郵寄代辦所等兹將地名局所調查如下計開上海縣境閔行二等郵局三林塘郵寄代辦所虹橋郵寄代辦所川沙縣境川沙二等郵局壟家路郵寄代辦所南滙縣境南滙二等郵局周浦同大團同新場三等郵局祝家橋郵寄代辦所魯家滙郵寄代辦所杜家行同張江栅同奉賢縣境南橋二等郵局青雲港郵寄代辦所西新巿同柘林同莊家行同奉賢同金山縣境洙涇二等郵局張堰二等郵局吕巷郵寄代辦所松江縣境松江二等郵局泗涇同楓涇同莘莊同葉榭同新橋郵寄代辦所亭林同青浦縣境青浦二等郵局朱家角同金澤同重固郵寄代辦所七寳同白鶴港同章練塘同嘉定縣境嘉定二等郵局南翔二等郵局婁塘郵寄代辦所外關同方泰鎭同黄渡同太倉縣境本倉二等郵局沙頭同瀏河同毛家巿郵寄代辦所雙鳳同直塘同横涇同浮橋同寳山縣境吳淞二等郵局羅店同大塲郵寄代辦所 
[海門二盜犯之自縊與引渡]  
　　哈爾濱捕房昨晨解海門人袁五郎至公共公廨由包探嚴阿慶上堂稟稱前日有海門縣偵探金榮奉該縣知事移文帶同眼線李茂林投捕房報稱袁五郎與湯友華於本月十三號在北沙包頭鎭糾集數十人持械刦取該處居戸嚴永江家價洋五千餘元之財物分贓來滬避居嘉興路請爲協緝等情捕頭即派華探目王四福協同西探康仇及我偕來探眼線前往嘉興路守候眼線即在某酒店門口曁附近弄内將袁湯二人拿獲帶回捕房押至夜半十一旬餘鐘湯乘他犯均睡無人知覺之際遂將所穿褲上之褲腰扯下聯成長形懸於押所之鐵栅上迨管牢捕覺察則己自縊身死矣現在尸體巳舁往騐尸塲故將袁解案請究云云並由金榮上堂將海門縣知事署之公函呈案請求引渡陸襄讞核稟商之英赫副領事以湯友華旣因畏罪自縊身死聽候檢騐外袁五郎一名准交海門來探帶去歸案訊辦另函云盜匪湯友華拘入捕房收押後詎於前晚夜半十二時許將所穿布褲扯條搓繩在鐵栅欄上畏罪自縊身死嗣經六十二號管牢西捕查見解救無效遂將尸車送騐尸所禀明捕頭昨晨報請公廨陸襄讞會同英領赫君於上午十一時蒞所飭吏檢騐得委係畏罪自縊殞命遂塡明尸格升坐公位先由海門法警帶案來之眼綫李茂林投訴死者前在伊處爲夥麥姓家被刦後海門縣知事諭令密查然並不知湯有份旋經衙門中人云及始悉湯亦在内此次奉文隨同法警來滬昨日下午在嘉興路酒店門口見彼後祇說對不住對不住並無别語云云繼據六十二號西捕稟稱昨日下午我四點上差至十二點死者係七時許拘進至十一點尚好十二點往查己用褲帶吊在鐵欄杆上身子尚未凉透彼時餘犯均熟睡如泥並無他人帮同上吊等語又據海門縣法警金榮投訴死者係由巳獲之犯供出云云又據包探麥阿卿稟稱死者被拘後供認係某某爲首伊與王周蔡姓等六七人隨往惟此事係被迫無法而行現在惟有一死等語我聞語即用好言安慰詎於晚間即自盡云云中西官得供因死者並無親族到場即飭保報堂棺殮發封暫厝招屬認領 
[南巿警署秋節之加防]  
　　南巿第一區警察署趙署長以商界例於中秋結束賬欵爰特傳諭崗警加意防護外復抽調落差警察分班巡邏至晚間又親率巡官按段查察以保地方公安云 
[巡船撈獲男屍]  
　　同仁輔元堂救生局四號巡船前日又在法租界金利源碼頭浦江中撈得無名男屍一具年約三十餘歲身着白斜紋對襟短衫黑羽綢中脚褲黄色洋襪白帆布皮底皂鞋平頭腰結白武帶當即帶至碼頭查無屍屬由堂給棺收殮厝壇召屬認領 
[希臘人控案之判結]  
　　無領事管束之西人喬其培壩因於本月八號通風因案在押之脫來伏並身藏實彈手槍在乍浦路二百二十三號屋内徘徊經特别機關西探目壳羅香將其獲解公共公廨訊供收押在案昨晨由十八號西捕將該西人押解公堂即據壳西探目上堂稟明前情以被告係希臘人乃無領事管束解請訊奪並由見證日本婦人到堂證明被告曾在乍浦路屋内有不法行爲等語訊之喬其培壩供詞推諉經李襄讞核供商之英包副領事判押西牢三月示儆 
[糖巿應時之俏利]  
　　紅白車糖及華糖近以中秋節届各地月餅上巿故銷場更盛平時各種車糖本極昻貴近又以潮汕軍事華糖運輸困難竟無到貨此次長江及杭嘉湖各埠銷路活動故連日巿價又漲太古車糖五温開至二十兩車冰十九兩五錢行家以手中存貨無多不肯多開而華糖巿上竟無現貨云 
[龍華寺定期開光]  
　　西鄕龍華寺爲上海縣境之古刹載入邑志此次由護軍使署曁何茂如旅長等發起募捐重修殿宇神像開工以來巳有四月餘矣刻將竣工兹由哈圃園主獨自慨助該寺全院各殿燭臺拜臺各種器具爲數甚巨業己製就送入該寺並商准軍署將來修竣後准由各界入寺進香軍隊不予禁阻現巳定於陰曆九月初六日全寺各神開光届時必有一番熱閙云 
[奉賢鉅刦案之軍署批示]  
　　奉賢縣公民張兆祥等前日具呈松滬護軍使署略謂著匪陳明山等糾黨刦奪警局軍械繼又搶掠鹽厫公欵並復破城越入監獄刦去案犯多名請飭查剿辦以安地方等語昨奉何使批云據呈匪黨陳明山等糾夥刦警搶厫破城毁獄並刦去兇犯曹雲生楊阿中等如果確實殊屬駭人聽聞惟本署未據該縣呈報有案是否屬實應仰該縣查明確情分别緝辦仍即復核云云 
[牛肉不潔之科罰]  
　　工部局衛生處西員前日查見蓬路二千二百五十八號門牌牛肉店内污穢不堪妨碍公衆衛生因通知該管捕房轉請公共公廨出單昨將該店經理寗波人竺金生傳案經中西官質問之下以竺不應違章科罰洋二十元充公並諭以嗣後務將店屋收拾清潔 
[誌謝]  
　　昨承商務印書館贈英語週刊自二百五十五號起至二百五十九號止共五册謝謝 
雜評二 
[八團體請撤查借欵電（訥）]  
　　安福之禍國行爲多以秘密行之因秘密之故而權利喪失多在冥冥之中國人雖欲補救而無從此最可痛之事也若推翻安福之後而對於安福之秘密行爲因循延宕可以挽救者而仍默無一言是又冥冥中承襲安福之禍國行爲也故今日政府對於安福種種秘密行爲爲國人所未知未承認者宜明白宣布而撤消之勿使再有所繼續此非僅以消弭後來之糾葛抑亦可以釋國民之疑慮如電話借欵事國人初未知政府有何舉動必待外報披露而後始知大略即其一證也 
公布欄 
[江蘇高等審判廳]  
　　民庭判决一件王儒程爲房屋涉訟不服江寗地審廳所爲决定提起再抗告一案（决定主文）本件再抗告駁回再抗告訟費由再抗告人負擔一件楊幼庭與吕寳章爲債務涉訟控訴一案（决定主文）本件控訴管轄錯誤應移送江寗地方審判廳審判控訴訟費二十八元發還控訴人具領一件喬枬爲析産涉訟抗告一案（决定主文）本件抗告駁回抗告費用由抗告人負擔一件徐啓鳳爲財産涉訟再抗告一案（决定主文）本件再抗告駁回再抗告費用由再抗告人負擔一件沈覲蓂輿寗紹輪船公司等爲煤欵涉訟聲請回復一案（决定主文）本件聲請照准聽候本廳另行定期傳審一件蕭滿林與葛萬春等爲田面涉訟上告一案（判决主文）本件上告駁回上告訟費由上告人負擔一件張王氏輿趙逹大爲贖田糾葛上告一案（判决主文）本件上告駁回上告審訟費由上告人負擔一件殷伯衡與何佐卿等爲貨欵涉訟聲請更正一案（决定主文）本件聲請駁回（以上九月二十三日） 
[上海地方審判廳]  
　　判决主文（民一庭）一件判决張秋孫與殷和尚米欵糾葛涉訟一案主文殷和尚應償還張秋孫所經理之姚恒隆米店洋三十一元六角五分本案訟費歸和尚負擔一件判决姚鶴輝與張榮波貨欵糾葛涉訟一案主文被告應償還原告所經理之老宏泰漆店洋三百零一元六角三分本案訟費歸被告負擔一件决定王永德與王破倌捐田歸公不服松江縣知事公署批諭抗告一案主文本件抗告駁回一案判决邢耀庭與郭金祥債務涉訟聲明窒礙一案主文本件窒礙之聲明照准（民二庭）一件判决周星恒等與李守勤因冐牌糾葛一案主文被告人經理之源生錫箔莊不得冒用周錫章王長興王日新錫箔牌號原告人其餘之請求駁回訟費兩造平均負擔一件判决孫小明子與杜麗生工資涉訟一案主文杜麗生應給付孫小明子工洋四十八元訟費歸杜麗生負擔一件判决吳楚英訴季老三等因貨物涉訟一案主文原告人之請求駁回訟費歸原告人負擔 
　　公示第一九三號爲公示送逺事案查陳三寳與吳紹美因抵欵涉訟回復一案本廳定於本月二十三日開庭審理並派吏送逹條票在案兹據去吏報稱被告吳紹美巳由法公堂派探往傳據去探報告該被告於十日前搬往他處無從傳喚等語前來據此查訴訟通例住址不明者得以公示送逹兹本案續定於十月二日下午一時公關辯論合將被告人傳票依法公示送逹仰該被告人吳紹美依限到廳候訊毋違特示（右發本廳揭示　公布） 
　　批示一件施肖梅狀請銷案由狀悉准予銷案并准將呈案房票五紙塗銷此批一件普勝生狀交假扣押費洋由存候支用此批一件朱成泉狀保　少卿由狀悉查爾店舖顯非殷實所請不准此批一件潘銷狀領租洋由准領此批一件王氏狀請暫緩交欵由狀悉准子寛限三日此批一件周開丙狀請省釋由狀悉着仍遵照迭次批諭覓取妥實店保出外理楚此批一件王和尚狀領欵洋由准領此批一件王福壽狀請執行由狀悉仰候飭吏執行此批一件朱應堂狀保徐君道由狀悉准保此批一件金仲廉狀交查封費洋由准交此批一件殷　榮等狀保劉叔良由狀悉准保此批一件韓長生狀請執行由狀悉應俟江蘇高等審判廳將卷宗發回時再予查照辦理此批一件姜黼文狀請銷案由狀悉准予銷案此批一件陸文奎狀請銷案由狀悉准予銷案此批一件顧賡聲狀請追繳給領由狀悉案巳函知第二分監俟李嵩泉刑期滿時即予移送過廳以便勒追私訴矣着即知照此批一件陶瑞昌狀領賬簿由准領此批一件朱斌記狀交欵洋由准交此批一件徐金元狀請給領保證金洋由准領此批一件李全福狀交欵洋由准交此批一件余貴德等狀請銷案開釋由狀悉准將被告開釋完案此批一件嚴張氏狀領據摺等件由准領此批一件陸世祥等狀請執行由狀悉准予飭吏照判執行此批一件朱利生爲兩願離異呈請備案由呈及抄件均悉該民之子麟瑞與四寳離婿旣屬兩願並立有筆據爲護則將來縱有糾葛發生是巳有證明方法所請備案之處應毋庸議此批一件趙實泉狀保邢其其由查該民並非洪宜泰號店主業經本廳派吏查明所請將邢其其交該民具保之處未便照准此批一件周春生狀保劉龔氏由准保此批 
[上海地方檢察廳]  
　　批示孟昭孔狀悉王裕卿與王宋氏誘拐屬實業經判决續訴各節靜候核辦此批吳阿順狀悉案巳起訴靜候公判此批朱張氏查執行期滿即予開釋無交保之必要朱小順發如出監後再有不法情事自可來廳告訴所請應毋庸議此批朱　青狀悉靜候核辦毋瀆此批夏士烓狀悉據訴被告人在爾家門首等處調戲兩女一節係有違警法何得認爲有實行誘拐手段所訴於法不合應毋庸議此批陸逹卿狀悉所訴如果屬實何以不來廳請騐顯係飾詞聳聽須知訟則終兇勿爲輕試致干未便仰各守巳安分可也此批王振九狀悉候申送此批夏德福狀悉本案現正詳細偵查仰即知照此批莊愛生狀悉和姦部分旣經捨棄告訴所請自可准行此批（以上九月二十四日） 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[齋月閒論] [  徐忍寒]  
　　金風微動玉露新凝皓魄當空良夜如晝此何時乎非所謂中秋佳節乎是夜也戸戸焚香家家齋月爲吾國特有之風俗亦世界絕無之迷信也嘗考齋月者之心理蓋有二類焉輒述之如次青年士女情竇初開艶羨人月雙圓之佳話思遂好事早近之芳心以是焚香頂禮倍極虔誠殊不知多情月老有情眷屬盡在人間天上固無有也痴心膜拜未免緣木求魚且月縱有情豈能作人間攝合之山則是齋月奚爲哉復有守財鄙虜銅臭薰天措大愁窮妄企儻來以爲月中丹桂盡係寳貴之黄金廣寒百草俱屬無價之仙丹爰於齋供諸品競事豐侈不敢或慢以冀月鑑愚誠大放燦爛之光華一經見照立富立貴由此觀之外人都不齋月在勢必致永淪貧賤矣庸知非特不貧不賤反多富且貴者是豈外人之别有術耶抑齋月之不足恃乎此理易明迷信神權者可以醒矣 
　　上述二端平淡無奇本無發表之必要顧予以本報前載朔方災民賤鬻子女價僅一元二元而海上齋月之餅竟有十元（名錦上添花）二十五元者（名昇平歲月慶賀中秋）一餅之資能奪多人天倫之樂亦可全數家骨肉之親爰慨而作此以竢齋月者之有動乎中也 
筆剳 
[畵靈記] [  若渠]  
　　哈葛德曰大凡世間最雋妙之物一入我眼便如乾片之受陽光漫漶不去諒哉其言也雖然擾擾塵寰點綴其間者莫非行尸走肉耳自予浪跡海曲周旋於繁華之社會覺雋妙之物非女兒莫屬伊古以來江南靈秀之氣亦爲女兒佔其半我平昔所屬望於最雋妙之物遽一變而屬望於女兒矣予治丹青凡五年海上名畫師晋接殆盡去歲春寓滬北日相過從者則同學朱生張生予亦時往朱張家三人者相來往無虚夕也張生隣有女予以生之介因識之且相習也其人以予眼光推測乃天人不啻尤温善無時習則又爲最雋妙物矣旣而渠嗜畫時與予談色彩學予見其所御衣服淡妝濃抹配置得宜予私心傾服者蓋深渠之親我亦異乎衆也予不敢自命美術家而渠之好美術家於是可徴朱生見予與渠相契爲予繪一女郎肖酷渠予乃藏之如獲拱璧焉未幾予病返里閈與渠别一室岑寂以書報遣時日不復見渠而渠之形容馨欬常在左右也秋間重來海上則朱生巳成宿草哀悼靡巳就張生處訪女則巳他遷予悵悵不知所至舊疾復作三五朋輩時來言笑而不知疾之何往日者予與張生自西園寫生返時薄暮某女校學生成羣出其中低首面赤者乃予心坎中人也欲呼弗敢懼爲他人疑則心中忐忑如風吹水起落無主而其人巳杳矣自是予神昏意亂俱爲渠之倩影顚倒盡矣偶展朱生遺筆涕泗交迫吁予欲言情今難言矣自予跳躍情網中不得脫不知渠心目尚有予之小影否其思予何若恨不能以哀克絲光照徹其心今歲夏偶游半淞園又一遇之以與家人伍又匿予然猶時時相窺予心痛如剜惟不能直剖渠前以表我心歸後又展畫則畫中人辭紙下與予握手道積悃日周旋我左右矣人皆以予爲心中幻像予惟以幻作眞世人儘以眞作幻可也滕若渠曰是吾友何君鏡芙病中爲予述者且囑爲之記予憫其不能超越情網自苦乃爾爲拉雜書之以質我友紫蘭主人 
諧著 
[西廂新詮] [  紓庵]  
　　只願紅娘休劣夫人休覺成就了幽期密約﹁近頃岑陸私向北方議和之寫眞也蓋岑陸深望密約之成有如熱鍋螞蟻其意乃畏代表劣世人覺則好事兒難成矣﹂ 
　　淅冷冷是風透疎櫺忒楞楞是紙條兒鳴枕頭是孤另被窩是寂靜便是鐵石人不動情也坐不成睡不能﹁安福罪魁昔皆左擁右抱窮極奢華今則孤另枕頭寂靜被窩逈與昔異又念負罪在身心益惴惴無怪此輩坐不成睡不能矣﹂ 
　　玉人兒歸去得疾好事兒收拾得早道場散了﹁吳子玉自天津會議歸去後即有通電贊成統一會議置國民大會不提國民大會者國人視爲好事兒也乃好事兒收拾得如此之早國人咸暗暗驚曰散了散了﹂ 
　　先靈爲細塵可憐愛弟親痛哉慈母恩俺一家兒不留齠齔﹁戰地災民哀聲也﹂ 
　　轉關兒雖是你定奪啞謎兒早巳人猜破﹁新國會大有解散之勢而某當局竭力保存之人都知其保存國會之意卽所以稳固自己地位也﹂ 
劇談 
[歌壇賸語] [  民哀]  
　　老孟七長子鴻壽業丑身矮起跛面目寢甚自標曰第一恠斯誠名實相符在東三省最久屢開髦兒戲館會某年吉省患水官紳集議演劇助賑某君編一劇曰吉林水災描寫災黎之慘使鴻壽排演之頗爲觀者稱道於是鴻壽遂有排戲之名壽亦居之不疑連排萬花船等戲其實與夏月珊之排濟公活佛于振廷之排宏碧緣等耳僅足供婦竪一時之悅目光復以後曾來滬隸新新舞台後去杭今則巳久不見恠之踪跡矣 
新聞拾遺 
[鬼] [  隠厂]  
　　南京東花園雉妓賈寳玉前晚接一生客口操川音裝束闊綽寳玉招待殷勤客遂住宿夜度資四元親手交妓檢收妓遂置之箱中客於翌晨黎明不别而去遺有皮篋一個盡儲冥鈔寳玉大驚視箱中四元亦變爲冥鏹於是院中咸以客爲鬼魅大起恐慌云 
[送禮] [  立德]  
　　昨日午後三時許道經愛多亞路𨺗見一包車中載二妓携月餅數盒藕四枝前拉後推由西疾駛東往駛至三洋涇橋突出一黄包車互相碰撞包車夫不能支以致脫手二女撲倒於地滿面皆沾泥塵月餅粉碎藕亦分爲數段及起回顧黄包車巳如黄鶴矣二女無奈連說倒霉不止 
[臭風潮] [  悟空]  
　　掮客洪某性喜漁色近與某舞臺茶房之妻某氏姘識由洪某借屋於派克路雙方定有條約某氏衣食住開銷均歸洪某擔任值宿期間洪某與本夫各半某茶房明知故縱而洪仍貪心不足時思逾分且手頭不裕某氏有所需索均難如命因是時相吵閙同居咸抱不安昨夜始而口角繼將用武某氏命洪某出洋三百賠償本夫己則從伊永爲夫婦洪某自知無力不敢承諾正相持不决某舞台打烊而本夫歸矣洪某咬牙切齒痛駡其夫婦無良迨本夫登樓洪某巳避入鄰室婦諷其速走洪某始知難而去云 
小說 
[社會小說衆醉獨醒（一五○）] [  瞻廬]  
　　第二十六回出風頭談論未婚壻覓戒指寃誣苦學生慧姑道啐這姊妹倆都是有志氣的女郎怎肯幹這不端事看人要看個透徹善珍善寳的品行吾是深信得過的校長枉戴着眼鏡看起人來只是模模糊糊宛是霧裏看花一般這件事我們爲同學份上須得主持公論休委屈了這一雙姊妹說着便約同了飛霞蓮芬去見校長代兩林剖白當下三個人離了校園向着校長室進行早見室門外聚着許多同學都在那裏探聽動靜也有把耳朶貼着門縫的也有把眼睛凑着窗隙的也有竊竊私議說這隻戒指倘果是兩林偷的這便是害羣之馬容留不得也有帮着兩林的道他們不過境况困難一些在校多年也不曾幹過甚麼不端事校長欺貧重富不疑他人作賊偏疑他姊妹倆行竊難道手頭拮据一些面部上便掛着偷雞摸狗的招牌不成慧姑聽着暗暗點頭足見衆人自有公論便和飛霞蓮芬從人叢裏揷身進去挨到門口未入門時傾着耳先探動靜只聽得裏面有嚶嚶啜泣的聲音分明是兩林受了委屈在裏面哭泣又聽得翠娥在室内揷嘴道安先生他不肯解開衣襟見得是情虚這一隻赤金嵌珠的戒指不是在這個身邊定是在那個身邊又聽得校長歎聲唉氣的說道善珍善寳我憐念你們無力納費才許你們做個半費生不料你們幹這勾當辜負我一番盛意又聽得善珍帶哭說道安先生這話從那裏說起難道有甚麼眞憑實據又聽得翠娥插嘴道不肯解開衣襟這便是作賊的眞憑實據慧姑聽到那裏覺得憤憤不平便伸手在門上彈了幾下 
自由談之自由談[  鵑]  
　　北方被旱災者四省苦飢饉者四千萬人以視蘇杭兩地誠有天上人間之别中秋節届北人方嗷嗷待哺骨肉流離吾人尚何忍啖月餅何忍賞團圓之月哉 
 
 
 

Page 15

 
 
[信昌仁現銀收買精圓珍珠翡翠鑽石特别放盤]  
上海三馬路美仁里對面 
[小東門内萬隆餘皮貨局遷移新屋擇於曆八月念一先行交易通告]  
本號創設已有六十餘年向以選貨精良定價克已故蒙　惠顧諸君同聲稱許毋庸贅言現由本主人親赴京陜各口揀選上等青羊猞猁紫貂以及狐嵌灰鼠等無不全備刻己陸續到申務請早臨選擇兹因房屋不敷特在小東門内朝北第一家自建三層樓洋式門面現已工竣先行交易擇吉開幕且將各貨定價格外克己向章二五折入銀今改爲二四折入銀以廣招徠而答　惠顧諸君之盛意也特此聲明 
[上海公共租界會審公廨公告]  
案據董耀庭訴稱陳仲記會將美册第一千四百七十九號又一千四百八十七號地抵押興義泰莊嗣由義泰莊將債權讓興原告久不取贖請求管業不准被告以後取贖等情爲特登報飭傳仰陳仲記知悉自即日起限被告於兩星期内到廨提出辯訴否則即准董耀庭之請闕席審訊秉公核辦也　民國九年九月十七日　正會審官 
[淮海實業銀行廣告]  
本銀行於去年在南通設立總行兹設分行於上海已開幕營業專營各種定期活期存欵抵押貼現放欵買賣生金銀有價證劵各種儲蓄存欵以及銀行一切業務凡滙兌各省會商埠均有特約代理機關倘蒙　惠顧手續簡便格外克己以副　雅意特此廣告 
上海分行英租界九江路二十二號　電話經理營業室中央五八○三　五八○二　電報掛號　孝　一三二一 
[淮海實業銀行上海分行敬謝　中西來賔移筵助賑啟]  
敬啟者敝行於九月十七號開幕辱承各界　中西人士寵臨不勝榮幸理應設筵致謝聊答厚誼兹因直魯豫三省災情綦重深堪憫惻將筵資洋八百元代爲移助銀行公會與紗廠聯合會等合辦之工賑敬爲　諸公造福想諸公痌瘝在抱定必樂於贊同也謹啟 
[中國銀行函授學校招生]  
本校呈教部有案成效足著定三個月爲畢業期畢業後得予介紹位置凡欲函授者不論遠近均得入學請將姓名籍貫年齡職業並通訊處及應納（學費二元講議費二元雜費一元）共計洋五元由郵局匯至上海海寗路福壽里一六五六號報名可也函索章程請附一分頭郵票三個　　　　　校長孫評卿啓 
[基督公學續招插班生]  
本校業已開學下列　國民科　高小科　中文英文算術專修科　英文算術夜學科均有餘額報名從速月底截止校址上海虹口梧州路小菜場北首九九九號名譽校長許秋帆校長王煥文主任王煥章同啟 
[上海米糠大减價]  
本埠米糠出貨甚多質良粉輕爲肥田喂鴨飼猪之最好材料每担一百斤祇售洋四角之譜内地客商如承光顧即來各米廠從速直接購辦並不取行佣分文請勿失此良機　　公記糠粞行告白 
[退保聲明]  
先嚴仲已府君平生賦性和藹凡親戚友朋之求其擔保者無不爲之成全刻下先嚴已疾終滬寓立民年幼無知智識薄弱無能力繼續擔保自登報之日起凡先嚴在日所擔保人員及擔保證書一槪作爲無效尤恐各界未及週知用特登載申新兩報聲明之弗謂言之不預也　　棘人沈立民啟　 
[發售預約白蓮教神怪妖術奇書出現]  
白蓮一教起自元紀歷代以來人人知其名而不明其事實是書專叙此教發源種種妖術詳述始末神怪變測讀之令人驚駭欲知此教之眞相不可不看此書現正從事印刷先售預約以便本外埠之購買也定價六角預約三角出版期陰曆九月底預約至出版日截止過期照定價計算外埠寄費三分如欲掛號加洋五分郵票代現九五計算本埠遠處亦可郵票代現寄費不取特此佈告上海寳山路中寳通路口 
羣英書社發行 
[簡易攝影學出版廣告]  
每部實洋五角（外埠寄費八分） 
上海羣英書社發行 
分售處 
本埠　中華書局　文明書局 
中華圖書館　海左書局 
蘇州文怡褔記書局 
杭州　問經堂書局 
　及本外埠各書局 
　均有發售 
[味多利香焑大徵文]  
說明書 
敝行此次徵文猥蒙各界不吝珠玉時賜佳作先後不下數百篇類多詩詞小說長篇廣告圖書等不免與敝行之徵文宗旨相背其屬于上列體裁者祗得割愛并展期半月延至陽歷九月卅日截止敬求諸君子再賜佳搆務需極醒目之單獨字句關係味多利之精美而寓意奥妙稿件須附味多利空包一隻一俟評定即行披露報章 
頭獎　洋五十元 
二獎　洋二十元 
三獎　洋十五元 
四獎　洋十元 
五獎　洋五元 
遠東總經理上海九江路十號先寗洋行 
Sole　Distributors　for　the　Far　East 
I　SHAININ　＆　Co　10　Kiukiang　Road　Shanghal 
 [P留心假冒> 
▲貨眞價實 
百補大保丹林公戒烟參餅補身小保丹眞牌强種百補丸老牌辣克紅補丸靈騐婦科種將湯固牙金粘石牙粉立效三陰瘧疾丸神效小兒疳積糖清香生髮油上海總發行 
東棋盤街嚴大生藥廠 
麥家圈大生藥房 
▲批發從廉 
[廣嗣金丹]  
腎爲先天之原蓋人體胚胎一點元陽爲人生之命脈者腎也腎强則精氣充足腎弱則神智昏沈凡人當成人時正身體各部發育之秋斯時調攝有方即可享健全之幸福儻成婚太早縱慾無度或誤犯手淫精洩氣衰皆足以阻碍發育於是精神恍惚耳目昏眩腰膝酸痛百病叢生以致抱伯道之憂良可憫已本廬驥製廣嗣金丹功能健陽補腎凡五勞七傷諸虚百損先天不足後天失調種種虚症均能藥到病除弄璋之喜操劵可待　價目　每盒銀二元雙料每盒五元試服一元 
[化痔仙丹]  
痔瘡一症皆因濕熱下注陰虧熱甚焦勞過度以致筋脈横解精氣脫洩有在肛門左右成瘰成塊痛癢兼作者謂之痔有膿血淋漓管長數寸黄水紫血脫肛疼痛者謂之潳患此病者必寸步難行痛苦異常若不早治必致肌瘦身弱飮食鋭減且因而引起他種疾病妨碍身體良非淺鮮本廬驥製熊膽化痔水專治痔漏各症立能止痛去血永遠斷根且培元補氣保無他患 
每瓶一元每料五瓶銀四元 
上海盆湯弄寗波路口崔氏辦香廬藥房啟 
分設　長沙糧道街　福州總督署口　北京觀音寺街青雲閣樓下　天津鍋店街通衢馬路内　南京下關大馬路　杭州上保佑坊之江報館對門　奉天省長公署東首　安慶軍署西　無錫北門江陰巷内　開封北書店街南路西口 
[SKF]  
諸君經理之廠内所用油料不爲虚耗乎請諸君自答之但平常軸領所用之油料須十倍於SKF鋼珠軸領所用者君其毋忘焉諸君不信可間已經採用者欲知詳情請通函或移玉至中國鋼珠軸領公司分經理　漢口天津北京香港青島海防 
上海北京路十一號　電話四二九○　SKF 
[雙龍洋行廣告]  
本行今由瑞士新近運到大批金銀手鐲金表銀皮帶手表式樣玲瓏機器堅固格外克己廉價出售以副惠顧諸君之雅意請駕臨南京路四十四號面觀方知小行實事求是言之不虛也雙龍洋行廣告　雙龍 
[北京保春堂包醫梅毒白濁下疳横痃]  
本堂醫士奚崇山在申臨診二十餘年見多識廣看好男婦新舊梅毒透頂爛㗋損鼻壞眼週身紅斑瘋癱白濁血淋小便腫爛魚口便毒痔瘡疥瘡一切兇險惡症從未登報自誇邇來滬上醫藥如林眞假難分本醫生因此起見特將包醫價目列明初起白濁四元血淋黄濁痛十二元下疳腫爛六元至十四元横痃魚口便毒四元破口流膿八元痔瘡初患五元楊梅瘋癱十元疥瘡癞癬三元小腸疝氣四元婦女陰瘡五元白帶血崩三元以上均可包醫斷根出立保單不愈還洋上海法大馬路中共舞對臺過 
[三日愈癩疥瘡藥]  
每盒二角不效還洋 
上海棋盤街三茅閣橋堍門牌念二號廣東保太和啟 
[蓋世美容品的的嬌]  
此藥專治男女面部之不美無論黄黑烟容油氣瘡痕血點雀斑白點晦痣連塗三夜均退淨美容之藥無過於此並治男女狐腋臭最爲奇驗出售以來已銷去數萬料寄來謝函萬餘封據稱極有神靈非常贊美定價每料一元六料五元特製每料二元外埠函購立奉寄費不加 
上海東棋盤街鳴盛里對面厚豊祥號 
[望賚保險公司廣告]  
本公司一名嗬囒保險公司資本一千五百萬元承保各埠水火險保費極廉賠欵迅速倘蒙　光顧無任歡迎中國總公司設在上海新康路三號　電話中央七十號 
總辦克魯倫啟 
[中秋佳節送禮最宜]  
↓冠生園的新食品 
鐵盒　結汁牛肉　菓汁牛肉　每盒半元 
特製鐵盒裝璜雅緻匣長尺餘鮮艶奪目禮品最宜發行所上海九畝地新舞臺朝西分銷處上海南京路先施公司永安公司永安利福和分三泰均有代售 
[諸君顧而樂之]  
本館爲上海獨一無二之美麗剪髮館人手器具純用頭等且價值極廉每客剪髮兼電氣磋面收小洋五角剃鬚磋面三角保無傳染之患此一樂也所以爲一樂也好潔者屈駕到新世界北部對門 
美人牌皂黄又到 
每磅洋三元十磅以上九折不合保退還洋欲取小様函索即寄上海交通路綏越公司啟　 
[諸君欲購上等汽車請試]  
PAIGE　潘旗　美國最美著名汽車廠 
各式堅固靈捷汽車 
總經理　同昌車行　上海英大馬路巡捕房隔壁　 
[麗昌]  
北四川路愛普廬對面 
電話北五一一號 
照相冲晒冲費不收紙質優美光澤經久不變定價與衆公道定時取件不誤請諸君一試方知不謬 
[漢口新開江西同豐金號]  
本號由長沙分設漢口生成里新馬路專售加煉烚赤條葉首飾兼收各路荒礦砂金鑲嵌珠寳鑽玉承造寳星徽章貨品完備工資克己兹擇陰曆八月十八日先行交易凡蒙　惠顧無任歡迎 
[中意大藥房時疫救急藥水]  
(慈善家注意） 
總發行所設在上海五馬路寳善街自由坊轉角 
本藥房創辦以來屢蒙各界贊許口碑載道現届天時不正熱則酷熱凉則大凉稍一不愼卽發現時疫急症吐瀉交作朝發夕死者不可勝計本藥房主人有鑒於此不惜重資特請醫學士徐來春君藥製師陳志仁君二君係德國醫學博士蕭特羅（譯音）之授徒研究醫術獨造深奥值此時疫流行之際應本藥房之聘專製一種時疫救急藥水對時疫各症無不藥到病除靈效如神本主人心存濟世非與市上一種圖利者比恐未週知用登報端敬告同胞請速惠臨購買幸勿遲延致誤生命定價每瓶一角每打一元如蒙慈善家購送價目格外從廉外埠函購原班回件貧窮無力者敬送不取分文　電話中央五六二六 
 
 

Page 16

 
 
   
 
 

Page 17

 
 
常識 
常評 
[人生平氣法] [  不冷]  
　　世人但知意氣用事之非而不知旣有是氣斷無不用之理故欲求意氣之不用事必須先就其氣而平之然後其對於事也自有正當之見解矣不然或强自屈抑或僞示和平皆非所以持久之道也何也一旦不能自制仍有爆發之一日也 
　　平氣之法奈何其道亦甚簡單而易行也凡一事之來先與對方之人設身處地而着想一爭之起先行考究對方之人理由充足之處如是而氣自平矣蓋人之所以生氣者必但知自己地位之爲難而人不見諒又但覺自己理由之充足而人無一是也今若能知人亦有爲難之處人亦有理由充足之處則己之氣不平而自平雖欲意氣用事亦何能哉 
不冷又曰今人苟能依此說以力行當減却近時無謂之爭不少 
經濟 
[儉食助賑的提倡] [  景]  
　　今年北方的災荒要算幾十年來僅見的事被災的區域共有五省災民至少也有二千萬這二千萬可憐的難民因爲沒有得吃病的病死的死那種慘况眞可以呌人酸鼻痛心現在各慈善機關起來辦賑濟事情的雖然很多但是災區太大難民衆多單靠幾個慈善機關出來辦怎樣夠呢所以我們大家應當出來帮忙來做這種賑濟的事業 
　　賑濟難民的方法很多我今天提出來討論的是最容易行而且是人人能行的 
　　諸君你們天天不是都要吃飯嗎你們安居飽食的時候要知道中國北部有許多人因爲沒有得吃活活的餓死 
　　人非木石想到這件事情當然沒有不動心的旣然動心就當立定主意自某天起拿吃的將就一點譬如以前吃五塊錢一月的伙食現在就可以減爲四塊錢一月多的多減些少的少减些以餘下的錢拿去作賑濟的事於我們旣然絲毫無損於難民方面也可造福無窮這就是儉食助賑的辦法 
　　這種辦法是人人能做的富翁能做東洋車夫也能做而且說要做馬上就可以做所以我以爲這是最好的辦法 
　　諸君你們以爲這種辦法如何如以爲可行就請趕快下手因爲我們同胞中有二千多萬人專待諸君口中的餘粟來救他的性命（乙種酬） 
財政常識 
[所得稅] [  嘯東]  
　　自報載財部擬實行所得稅以來一般不知此稅之性質者謂政府又將虐稅人民而不知此種稅法爲國家課稅上最良之制度極合課稅上負擔普及與公平之原則且富有屈伸力者也兹姑緩論請先言此稅之性質 
　　所得稅者計算一經濟體之純所得爲標準而對於其主體賦課之稅也夫人之收入有繼續性與一時性之别所謂繼續性者爲基於經濟的原因卽農工商業上之收入兹之所謂所得即指此繼續收入於一定期間可歸一經濟體之經濟的純收入之謂也 
　　據上所言則所得稅第一之特點在以一經濟主體爲不可分離之納稅體或有稱此稅爲對人稅之一種然其標準旣爲一經濟體之所得則人的物的之經濟要素俱備似不僅爲主觀的一方面觀察也 
所得稅第二之特點在以一經濟體之純所得爲標準蓋一經濟體之收入有生於土地與資本者有由於勞力與企業者由此各種生産源所生之總收入除去其一切必要費用而殘留其眞正全體上之純所得以此純所得爲標準旣不侵及收益課稅之各稅源且可使負擔者不感何等之痛苦所得稅第三之特點在普及於一般經濟體凡搆成一經濟體有其所得即爲納稅之主體不若收益稅中地稅惟課於地主家屋稅惟課於房主也 
所得稅有以上之特點則其性質可以知矣且此種稅法爲查定一經濟體各種生産源所巳生産後之總决算上所得而賦課之則納稅者之負擔力易知非若收益等稅須查定生産前之各種生産源而賦課之此所以各國認爲良稅也我國稅法素不研究以致財源告竭偏重加征又背公平之原則實行所得稅實爲改良稅法之張本特不經法定機關之通過而驟然施行即爲違背約法民國以來凡增加人民之負擔鮮經國會通過者此則前此國會之失職當與國務院同尸其咎一般人民不可不知也（乙種酬） 
家庭常識 
[主婦應廣求智識] [  秀峯女士]  
　　婦女主閫内事古制也即在近今百凡改造之際主婦之於家庭其責任猶不減於曩昔主婦肩負之重初不亞於一國之執政者蓋家庭即一小政府也國旣不容漫無智識之人秉政爲家庭之主婦又安可不求智識 
今社會之家庭其主婦未必盡有智識我以謂此事極應注意注意者何即廣求智識是巳然其應求者之屬於何類求之之道又當若何此則亟當研究者矣 
主婦所應求之智識甚多如經濟敎育道德衛生烹飪縫紉其最要者也其次則普通之法律國家之大勢亦不可不明以上種種苟能日積月累逐漸研求瞭然於胸中則必能造成一良好之家庭毫無疑義 
婦女之識字者自不難閱各種書籍以爲直接之研求其未嘗識字於書籍不能了解者男子應口講而語譬之如談異聞如受常課男子若無暇及此主婦當命其識字之子女蒐輯此項之材料凡得之於師或得之於書者日常爲母講解之母則擇其善者予以奬勵此不獨爲主婦廣求智識之道亦敎育子女之良法也（乙種酬） 
衛生 
[衛生上之毒質觀] [  萬叔豪]  
 
 
 

Page 18

 
 
竊嘗論之現今之世界一毒質之世界也環繞於吾人周圍者無一非毒質如酒之中有醇毒烟草之中有尼哥顚毒化妝用之白粉中有鉛毒玩具之彩色中有色素毒日用食品若糖若鹽若茶若醋中所含毒質亦甚多吾人苟不預爲養成毒質上之常識鮮有不罹中毒之危險而致喪失生命者讀者疑吾言乎試一披東西古今之歷史則恒有拔山蓋世之雄因服一盞之茶一杯之酒而失其勇挫其志者不可勝數是蓋不知茶與酒之有毒而誤用之耳 
毒之所在以天然界爲最多動物植物鑛物皆産毒之源也而三界之中尤以植物産毒爲最多姑分類略記於左而殿以人工之毒焉 
第一動物之毒齒中含毒者如蛇尻部含毒者如蜂内臓含毒者如河豚皮膚含毒者如蝦蟇含毒之部分雖不一然皆須注意者也 
第二植物之毒植物之毒有存於花中者有存於葉中者有含於根部者有藏於實内者各隨種類而異鳥獸深知植物毒質之有無故凡爲鳥獸所食之物大抵無毒其葉有惡臭實有苦味者雖無毒亦有不利於人體之生理宜遠絕之第三鑛物之毒鑛物之具有毒性者如信石水銀鉛銅等類較動植物爲少而且易於識别 
第四人工之毒世界愈文明則人工毒之種類愈多巿上販賣之各種飮料及製造不精之罐頭食物皆爲不良之食品人工毒人一種偶一不愼多罹不惻之禍至於工業方面亦隨化學之進步而製出種種之毒物如家具衣服之染料玩具之彩色學校用品中之鉛筆墨汁等 
除上述四類之外尚有三項亦當注意是三項者固學校用品學童所常携帶者也 
一繪具用於水彩畫之繪具中有名雌黄者乃砒素之化合物若常以使用之筆含於口中則必致發砒毒而死藤黄含有毒性之橡皮脂能誘起劇烈之下痢外此如綠青岩綠青之類皆係砒素之化合物而含有毒性者 
二洋墨水此水之原料中含有鞣酸及石炭酸有腐蝕眼球之力 
三紫色鉛筆此物能令吾人之眼破潰失明亦甚危險最好禁止携帶也（乙種酬） 
法律 
[商人之限制] [  天行]  
　　無論何人皆得爲商人而從事於各種營業故商人通例有﹁凡有獨立訂結契約負擔義務能力者均得爲商人﹂之規定但每有商業之性質或公益上之必要依普通或特别法令而限制其營業者分欵述之於左 
（一）由於商業性質上之限制 
（甲）絕對的限制例如郵信電報食鹽烟酒等以特别法令規定由政府專營又如販賣有害風俗之書畫阿片及吸食阿片之器具等皆由刑法規定禁止者是也 
（乙）相對的限制或種營業雖非絕對的禁止但必須經官廳許可始得經營此爲相對的限制例如銀行營業須得財政總長認可是 
（二）由於身分上之限制國家對於有或種身分之人因恐妨害職務特禁止其經營商業如法官行政官等在職中不得經營商業是又如律師非得律師總會許可亦不得經營商業 
（三）由於資格上之限制如爲他人之商業經理人或無限責任股東及股分有限公司之董事時則不得任意經營他種商業是 
（四）由於競業之限制如以一己所經營之商業讓與他人時則於一定期間内不得更於同一城鎭鄕内仍爲此種商業是 
右述（一）（二）兩欵爲公法上之限制（三）（四）兩欵爲私法上之限制然槪皆屬於形式上之問題至於實質上則無論何人均有爲商人之能力也（乙種酬） 
道德叢話 
[我之衛生談] [  戴琴魂]  
　　衛生之道夥矣今人之講求衛生者亦不可謂不衆矣然吾謂今人能眞正解衛生之道者實千百中不獲一焉何也今人第知講求飮食沐浴眠起行動諸端爲盡衛生之能事不知此實誤衛生爲衛身衛身不必能衛生也質言之生旣不能衛身亦何由衛焉故眞正衛生者未嘗不衛身然必先講求衛心衛心實衛身之本也衛心卽所以衛生也蓋心爲人身之主人之所能賴以生存者心爲之也人苟常存惡心則多妄念日以欺詐陰險用事於是内爲心勞日拙外爲形神凋敝欲久生存得乎人若常存良心則一舉一動必正大光明外不欺人内不欺己一心安寗精神上得無上愉快雖未衛生生自衛矣故不講求衛生則已欲購求衛生必先衛心去惡心存良心即所以衛心也衛心卽所以衛生也謹分别言衛生之道 
（一）軍界人士之衛生不干政不爭權不攘利不虚索軍餉不窮兵黷武不要挾政府以服從命令衛國衛民爲己任（一）政界人士之衛生不爭權奪利不結黨營私不單獨浪借外債不暗訂密約不患得患失不爲違法之事以謀國家富强人民幸福爲己任 
（一）普通人士之衛生不欺不詐不苛不刻不妄取不貪求不損人利己不鬼鬼祟祟一舉一動必光明正大有益社會（乙種酬） 
識字捷法 
[應用字] [  濟滄]  
主鐙中火主也篆文作　　象鐙（俗作燈）形　象所點之火俗作炷又宰也宗也又賓之對又神主木主俗謂之牌位又古稱天子女曰公主 
片判木也篆文作　　開坼而成片俗謂之木片其左半之爿亦判木也讀若牆牀牆等字从之又偏也半也瓣也 
鼎三足兩耳古和五味之器也篆文作　中腹旁耳下足象其形一說鼎下之　象析木以炊也又方也當也 
又鼎鼎大舒也亦用爲盛大之詞 
鬲鼎屬容六斗篆文作　一象蓋○象腹×象交文三足音歷古文作　（䰜）　象煑食時釜上蒸發之氣又音隔瓦瓶也又與隔通 
且祭饗時用以薦牲之具也篆文作　從　足有二横一其下地也音疽象俎形亦通作俎又次且行不進也别作趦趄又多貌又語餘聲又音淺發語詞如且夫之類又又也又將也又尚也又姑且又苟且 
 
 
