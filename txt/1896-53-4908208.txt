# 1896 - 53 - 4908208

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[四史復出] [  圖書集成局啓]  
　　四史者何史記前後漢書三圖志是也從前本局印過數次人皆爭先快覩甫更寒暑銷售已完兹以問價者多重爲印釘照向例每部六十册實價洋四元售處仍從其朔諸君子有欲爲柔日之讀者請及早惠臨選購遲則又恐篋笥易空矣此佈 
[正人心説]  
　　斗杓東指萬象回春椒頌桃符又是新年景物廻憶去歲此際溟渤之宼氛正惡臺嶠之敵艦初來所幸數月之間仍得化干戈爲玉帛痛定思痛能不憮然論者咸謂以堂堂中原受制於東方島國割地至二千里賠欵至三百兆爲前史所未有實中國之大恥用是聖主宵旰於上羣工匡襄於下一時中外人心莫不汲汲焉皇皇焉革故鼎新勵精圖治以越句踐臥薪嘗膽之心作衛文公通商惠工之舉揆之孟子所云困心衡慮徵色發聲之旨信乎入有法家佛士出有敵國外患皆足因禍而爲福轉敗而爲功誠如是言豈不幸甚雖然中國之與外邦自古以來迭爲消長三代以上虞有有苗之格殷在鬼方之伐周有犬戎之征載在簡編略有可考自是以降王道寖衰漢高以三十萬衆困於平城厥後吕后受媟慢之書報以温諭元帝以後宫良家子下嫁單于終漢之世有匈奴患自三國以迄兩晉五胡亂華神州陸沈爲古來第一變局隋并南北混一區宇東喪師於高驪唐室三百年突厥吐蕃回紇之役史不絶書至五代而契丹强至兩宋而遼金元代興今雖割棄臺灣以視幽薊十六州未爲過之僅與漢罷珠崖明舍交趾等卽云賠欵費鉅然一之爲甚亦非若歲幣金繒源源不絶者比若夫靑衣行酒之辱五國蒙塵之禍陵樹冬靑之變今世皆可無慮是中國雖云受制外邦較諸前史滑夏之虞尙猶有間顧愚所以爲中國計者不在外患而在内憂不在無致富致强之善策而在無决策以圖富强之人材亦不在人材之果無而在心術之不正蓋有人則善政不難漸舉無人則良法俱託空談人心正則菲材亦可圖功人心不正則偉略徒滋流弊譬之匠人爲巨室苟棟梁不勝其任則雖榱題數尺鳥革翬飛而終不免於傾頽之慮此無人材之説也又譬之龍門之桐高百尺而無枝則其材中琴瑟彼夫爲樗爲櫟拳曲臃腫雖大如五石瓠棄之道旁匠石弗爲一顧者其心正與不正之辨也本朝列聖相承以知人安民爲家法二百餘年養士之恩可云厚矣是以康雍乾嘉諸朝名臣輩出至咸豐時粤逆之亂幾徧天下而自胡駱官曾彭左羅李諸公先後奮興項背相望其時人材未嘗不衆乃三十年以來中國之風氣大開而中國之人材反形其不振則以政教號令諸事務爲粉飾卽教育人材一節亦徒循故事而無眞精神之宰之徒觀乎内有大僚之汲引外有疆臣之剡薦似乎濟濟多才也其實仕途之中眞才有幾至於文武科舉循例甄錄捐納試用破格登庸歲不知其幾千百輩而卒鮮聞有出類拔萃之材堪資倚畀者是故光緒十年以後兩曾彭左諸公相繼下世勳臣碩輔寥落如晨星今之居高位食厚祿者半皆以循資按格而躋此境地年力旣衰養望爲高一切以模棱唯諾了事同時下僚後輩羣然效之成爲風氣雖有自好之士或囿於習俗而不克振拔或屈於疏遠而末由騰達於是仕途中無人材仕途中旣無人材則試求之學校無如科舉揣摹之習溺於人心無事不揣摹無人不揣摹上好性理則所言皆周程張朱上好經濟則所陳皆賈董劉晁致循謹之士或反呐呐不出無以效其長於儕輩之中此日之爲名士者如此卽他日之能爲名臣與否亦大略可知學校中旣無人材降而求之流民求之駔儈其心思愈巧致飾愈工而其中則愈不可恃是中國之無人材皆因心術不正之故而心術之所以不正則自四民不自安其本業始未完 
[巫峽春雲]  
　　重慶采訪友人云前任川東道黎蒓齋觀察交卸後在行臺養疴經美國馬嘉理醫生診治痊愈旋於去冬十二月中浣回籍送者紛紛皆有眷戀不舍之意聞觀察回至貴州遵義原籍一二月後如病不復發卽當請咨入京引見聽候簡用○調署江北廳正任石柱廳劉司馬於去冬十二月中浣來渝禀見道府卽赴新任兼攝江北廳國大令移送印信文卷到廳司馬接印視事於二十日行迎春禮○渝城各商前接得宜昌來信謂日本總領事官珍田君捨已於去冬十二月十二日起程西上約計今春上元時節可抵重慶會議通商行船各事宜○署川東道張靄卿觀察考試川東書院觀風無論各州縣舉貢生童皆准與試其策問云問從來王道不言功利若值外患方張之際固難置富强爲緩圖泰西諸國其致盛者雖在輪車電綫鐵路以及戰艦槍砲製造之精要皆其形而下焉者也考其立國之初或遠在千年百年其所以至於富强者是豈無本以維持歟諸生留心時務其各率以對 
[維持商務]  
　　客臘之杪揚城銀價仍有减無增且價目不能劃一每銀一元彼店兑八百三十文此店或可兑八百四十諸如此類不一而足稍與計較卽不肯收兑時當歲杪家家皆須購買零星非錢不可以致民心甚爲惶惶地方官正在設法維持運憲江都轉忽接署督張香帥曁趙中丞來電略云各處錢少價昻時當歲暮百事窒碍民情惶擾本部堂本部院體念時艱公同商酌現於司道各局籌撥銀十八萬兩委員領至上海採買外洋上等紫銅白鉛運赴廣東錢局附鑄制錢二十萬串尅期鑄成陸續解滬分撥寍蘇維揚等處濟用展轉流通來源旣裕市價自平並籌鉅欵發交湖北銀元局代鑄大小銀元來江以資利用現已解到數千萬元此後仍源源運濟與鑄錢同用利商便民市面自有起色誠恐鋪户居民未及周知屯積居奇藉端抬價合亟電飭電到該道府迅卽出示以安民心至要切切都轉譯閲之下立卽照會沈太守各於廿七日分投出示曉諭各錢鋪果於除夕日每元增長十餘文至二十文由是民心頓安咸頌香帥之德不置因憶宋稗類鈔載南渡後通用鈔票藏富之家多以囤積居奇以致市面不敷周轉時秦檜當國一日呼鑷工入署理髮訖給鈔一貫囑之曰爾歸可速用去三日後官中另有章程此鈔卽無用矣此人傳其語於人翌晨而鈔大出可惜今非其時而錢亦非鈔比 
[章水春濤]  
　　江西采訪友人云友教書院掌教陶華鳳太史每月舉行師課時試一帖括一策問及詩文雜箸惜對策者僅一二人近得蔡燕生太史來省陶太史卽邀令會集鄒副郎凌瀚朱副郎琨禀請德靜山中丞酌攺課士章 
 
 

Page 2

 
 
程以眞實中學爲體眞實西學爲用俾得補救時艱挽回厄運中丞深嘉許之次日答拜如禮○江西人某甲邀集同有志者數人禀諸兩江總督張香帥請就吉安一帶内河試行小輪船并興桑蠶之利日來復購買格致彚編中中國蠶務亟宜講求整頓説及日本蠶務大概情形説分送官紳士庶禀請翁小山方伯批准委員齎銀一千五百兩往蘇浙購桑秧蠶種回江精擇桑蠶洋師數名如法教導特不知果有明效大騐否○江省錢根日緊錢價日貴去臘中旬光鷹銀一圓兑錢九百三十一文至下旬祗兑九百二十一文紋銀價亦漸跌按制錢日少之故不外市儈居奇壟斷奸商販出境外及銅匠私鎔攺作器具匪徒私燬藉鑄砂錢四者而已惟奸商私運尙易禁止若市儈　藏已無從究詰而銅匠私鎔更難查辦近又有匪徒聚於新淦新喻交界之某山中及洲上夜聚曉散蹤跡詭秘前後左右皆有把風消息靈通破案不易雖明知其作奸犯科亦有無可如何者矣不知有心地方者能設法購線掩捕懲辦一二以警其餘否耶 
[玉食萬方]  
　　户部片奏再查内務府經費前於同治四年十月間奉上諭内務府奏内廷需用銀兩缺乏通　籌畫妥議章程一摺著户部會同内務府妥議具奏等因欽此當經臣部會同内務府奏明自同治五年起每年指撥各省關銀三十萬兩徑解内務府應用嗣據内務府因用項較煩奏請再行添撥復經臣部核議自同治七年起每年添撥銀三十萬兩統計每年應撥銀六十萬兩均於年前奏明豫撥等因奏准遵辦在案現在時届冬令所有光緒二十二年分内務府應需經費自應照案指撥以資供應惟臣部前代内務府墊放光緒十九年分御茶膳房等處經費共銀二十一萬二千二百九十餘兩均應照數扣抵由各省關於應解二十二年分内務府經費欵内照臣部指定數目攺解部庫歸墊以清欵目其餘銀兩仍徑解内務府應用相應將擬撥各欵分晰繕具清單恭呈御覽並請旨飭下各該督撫將軍藩司運司監督等務於來年開印後分批匀解均限於六月前解到一半十二月初間掃數解清不准稍有蒂欠謹將指撥光緒二十二年内務府經費曁扣還部墊緣由附片具陳伏乞聖鑒謹奏光緒二十一年十月二十八日具奏奉上諭户部另片奏光緒二十二年内務府經費擬撥鹽課茶税等欵共銀六十萬兩請飭依限完解等語除各省關應還部庫墊放銀二十一萬二千二百九十餘兩應由指撥各欵内匀解部庫外卜餘銀三十八萬七千七百餘兩著該將軍督撫監督等務於來年開印後陸續徑解内務府交納仍限六月前解到一半十二月初間掃數解清不准稍有蒂欠等因欽此○謹將指撥内務府光緒二十二年經費銀六十萬兩繕具清單恭呈御覽計開兩浙鹽課銀五萬兩此欵應以二萬五千兩批解部庫歸墊以二萬五千兩徑解内務府應用廣東鹽課銀五萬兩此欵應以二萬五千兩批解部庫歸墊以二萬五千兩徑解内務府應用福建茶税銀五萬兩此欵應以二萬五千兩批解部庫歸墊以二萬五千兩徑解内務府應用閩海關常税銀十萬兩此欵全數徑解内務府應用閩海關洋税銀五萬兩此欵應以二萬五千兩徑解部庫歸墊以二萬五千兩徑解内務府應用江海關洋税銀五萬兩此欵應以二萬五千兩批解部庫歸墊以二萬五千兩徑解内務府應用太平關常税銀十萬兩此欵應以五萬兩批解部庫歸墊以五萬兩徑解内務府應用九江關常税銀十五萬兩此欵應以三萬七千二百九十七兩五錢六分批解部庫歸墊下餘十一萬二千七百二兩四錢四分徑解内務府應用以上共指撥銀六十萬兩内除歸還部庫墊欵銀二十一萬二千二百九十七兩五錢六分下餘銀三十八萬七千七百二兩四錢四分仍應徑解内務府應用 
[京口市情]  
　　鎭江彩訪友人云去歲中秋節後生意漸有起色迨臘鼓聲中贸易更爲繁盛銀山門大街一帶熙來攘往終日絡繹如梭核計獲利之豐以錢業爲巨　蓋鎭江各莊匯票兑收取利向較他埠爲優合市店鋪借水行舟比比是錢猢猻揣摩迎合機警過人忽而雪上加霜忽而烘雲托月皆先事刺探絶少倒帳之虞兼之立冬後銀拆逐時漸漲並未退縮故大錢莊無一家不大獲其利次則土業緣去歲宿遷豐沛等處西土收成豐稔出貨頗多是以江邊潤泰清記裕康各洋行皆飛往設莊收買來貨過鉅一至九十月間價遂步步加昻各路行銷則又步步加廣業此者囤積居奇咸得利益此外海味雜貨綢綾等業因錢價昻貴進貨均係洋銀門市出售則收現錢此中亦便宜不小加以生意較往年爲盛業此者類皆有盈無虧至於城外各茶館酒樓因廣帮米市移至蕪湖以致俱被拖欠聞有虧耗三四千金之譜者至年終本街所收帳目又因洋碼高擡虧折過甚獻歲以來獲利之各大莊屠蘇飲罷東夥咸羅列阿堵物方對之吃吃笑不休各店主又酌提數百金分給店夥以作酬勞一樣春風分冷暖桃花含笑柳含愁洵堪爲彼業詠之 
[醫學歲考]  
　　北洋創設西醫學堂計已三年務使醫學昌明中西嫓美其學生係由南省招集已讀西書者就造詣之淺深分等次之高下計列頭等者八人二等十一人共十九人第届年終中西醫官會同教習大考一次去歲年終由西醫官伊君爾文中醫官林君麗棠禀請督辦代理津海關道黄花農觀察示期於廿二月歲考 
[痞棍收禁]  
　　馬五者東沽人向本混星年甫成丁卽經犯案能熬刑人咸趨附獲釋愈爲惡於鄉里其父曰南馬時爲其跨灶子同惡相濟受害最深者係大沽駁船公司之駕長人等月索津貼若干怨毒之於人久必發發現由該駕長等訴於公司天津鎭羅鎭軍兼統新城練軍常駐大沽其部下亦禀明鎭軍於是公司禀請領事函致津海關道鎭軍卽責令東沽汛查拿務在必獲南馬在逃而馬五不獲漏網於去臘十八日解津東沽六甲紳董亦具公禀數馬罪過已由天津縣鞭責收禁聞將爲一方除此巨害云 
[吳門火警餘聞]  
　　正月初五日丑刻蘇州葑門内帶城橋弄某尼菴失愼焚去壽板靈柩云云已詳前報兹者采訪友人復函告云是菴名長壽菴中除尼僧三口外尙有傭媼一口年逾花甲老熊龍鍾當火盛時媼已深入睡鄉事後稽查無跡至翌日翻檢火塲始於瓦礫堆中扒出屍身渾身皆焦爛不堪難以辨認嗣經老尼詳細察騐知係卽媼無疑旋經人報知其家然後爲之棺殮計是役　　災者除尼菴外又延及左右二鄰共燬房屋十餘椽屍棺三具老媼一口亦云慘矣 
[鴛水微波]  
　　嘉興采訪友人云客臘封印後迄今城鄉皆安靖並無意外之事去冬宗太守新建鎗船二十餘艘派撥勇丁分佈城鄉陸則冬防局及駐防　營親兵嘉恊汛弁等水陸通宵往來巡緝致使匪徒無從竊發故連日並不聞有盜賊之案士民概得安枕無憂○去冬各業年汛生意直至二十後始興旺居民若銀洋之價每圓短至九百二三十文而各業仍獲利甚豐匯劃錢莊竟有多至一萬數千圓及數　圓者次則南北貨並米業皆獲數千之利新正初四夜迎接財神興高采烈城内外大街鑼鼓聲不絶於耳好事者復迎賽財神夜會○自元旦暢晴起至初五六日始沛甘霖初七日又放晴肩販小民咸各喜悦星卜拆字攤變戲法塲賣洋畫攤無不遊人如蟻○禾俗正月初八日無論大小行棧店鋪以及居家皆各備香燭元寳往塘匯鎭左近徐王廟進香名曰換元寳以卜一年利市輕薄子弟約伴往遊船中雜置鑼鼓沿路敲擊或設筵暢飲或設局賭博廟之殿上則雇伶工奏樂○宗太守於初七晚登舟赴省賀各憲年禧○前報紀新任嘉協費恊戎於去冬封印日寅時接印後其兩營分防各鎭外汛諸汛官以時在年終故各於今正來城赴宏文館行轅禀見禀安並叩賀新禧 
[哀姜再見]  
　　金陵訪事友云某甲住本城土著也娶妻某氏育子女各一子十三歲女八歲向來伉儷甚篤近年中時或反目勃谿之聲聞於隣右人亦習以爲常不之怪廼前日甲自外歸與妻口角俄頃聲色益厲口稱爲此賤貨玷辱家門現在外間人言藉藉必非無因在我看兒女面上殺之不忍留之增羞當令退歸母家從此與之永訣立時卽向四鄰訴知情節飭幹僕麾婦出門勿少停滯婦初猶恃糟糠之情以爲七尺 
 
 

Page 3

 
 
　眉已屬司空見慣當容我浮沈於春花秋月不料竟下逐客之令無地自容號泣請罪自願爲爨下婢不下此堂甲堅執不允只得含涕以去向來兩家僅離半里許同在城南婦自念無顔歸見兄嫂悵惘不知所之信步行至門東馬道街日暮途窮凄哭不已路遇同里某長老自輿中看見詢悉業已見逐於夫非片語所能收此覆水祗得囑令借宿鄰右徐爲調停再定行止詎甫及半日而婦竟偕某乙私逸不知所終可見非甲帷薄貽戚直婦自棄蒙　愛野騖耳凱風自南吹彼棘心古今同慨 
[鶴市清談]  
　　姑蘇采訪友人云緝捕親兵護衛營管帶黄子馨都戎一桂到差已數載矣去臘經緝捕等營統領陳軍門檄調駐紥無錫分統緝捕右營都戎性喜勞動不樂安閒特於日前遞禀撫轅求趙大中丞另委他弁當是差已則願在標下聽候差遣中丞飭靜候批示○胥門内大石頭巷某人館内屋近有畫師某甲寄居正月十一日午前某麫館夥某乙登其門向索麫資不知如何觸動甲怒登時大肆咆哮拳足兼施繼竟手持門閂作當頭之喝致乙頭面身背皆受傷旋奔至地甲處瀝情哭訴午後地甲偕乙至甲處細詢緣由甲略不引咎地甲無奈悻悻而去乙且泣且行曰我平白地受此毆辱若不有以報之誓不爲人遂回至館中泣訴館主館主聞之不覺勃然大怒攘臂而起曰何物孺子乃敢動輙毆人誓當與之一决雌雄言已忿忿而出意者其將興師問罪乎 
[增添水管]  
　　本埠爲中外商人薈萃之區民間多用自來水業此者大有應接不暇之勢現在下海浦自來水公司擬添設水管迤邐達英租界江西路水棧定於昨日開工先在美租界北蘇州路及乍浦路轉角處逐漸工作 
[水底沈屍]  
　　前日下午有一挖泥船從事於虹口華順碼頭忽撈起人足一具工人大爲駭異旋復撈得一男屍蓋倒植於淤泥中者其爲何時沈下人無知者觀其形狀有類扛夫當卽告知六百四十二號巡街華捕轉報捕房捕頭卽函告水巡捕船帶至南市救生局爲之殯殮 
[縣訊搶孀]  
　　搶孀傷人已紀昨報前晚帮審委員曹荃生明府升坐花廳訊問葉鄭氏訴稱小婦人家在本邑二十七保十二圖王家港人年四十有三耕田度日丈夫名阿泉小婦人生有一子娶陳氏爲室不幸子於前年病故寡媳陳氏苦守至今葉江全是小婦人之夫從兄同宇而居去年喪妻起意調戲寡媳百般哄引陳氏不依不料本月十一日傍晚竟糾同徐坤州等擁至小婦人家强爲搶去適小婦人與丈夫同在廚房作晚膳聞陳氏狂呼哭喊聲丈夫立時奔出知已被搶當至葉處喝阻理論詎料葉非但不服反與徐等手持扁擔亂擊丈夫孤掌難鳴被傷頭角腰肋等處有脚踢者有刀戳者小婦人情急投案叩請騐傷葉煥泉供稱小的是阿泉之弟餘語與葉鄭相同明府曰據爾等所供葉與爾寡媳陳氏係長幼之分豈有搶刼之理實乃事所罕聞本委看來其中定有别情答稱並無别情馬勝卿禀稱小的身充是圖地保葉如何搶孀小的並未知覺事後聞之卽行盤問葉稱陳氏自行逃逸伊並無糾搶之事明府曰爾身充地保自應查察明確爲何竟以一面之詞在案前信口朦禀乎馬保語塞明府傳訊葉阿泉神識昏迷語無倫次隨飭仵作騐視旋據唱報小的騐得額角受木器傷皮破血污餘無他傷明府親視相符遂諭令自行醫治聽候飭差提葉等到案訊明究辦 
[保甲總局瑣案]  
　　本邑南市王家碼頭三鳳茶樓屋主張某投赴保甲總巡局控房客俞德易租賃房屋言明開設茶肆後竟將餘屋轉租他姓開設延齡祥烟館小的係天主教中人教規不准將房租開烟館請卽傳提諭禁曹明府准之飭差提俞到局訊問供稱小的前因生意清淡故將餘屋轉租他姓後屋主不許開設烟館是以卽將房屋收回明府著具結存案諭以嗣後不准開設烟館○揚　皮匠鄧禮增僑居南門外十二圖因抱伯道之憂買同鄉朱姓女爲妾妾貌僅中人而性頗冶蕩去冬私竊銀蚨四枚貸與同鄉人某甲事後被鄧察出不覺怒從心起日以鞭笞從事喊救之聲昕宵不絶鄰佑聞而不忍有湯羣者攘臂一呼衆人齊起將鄧曳至街心按地痛擊鄧受此大創投控巡也保甲總局訴諘伸冤曹明府准詞立飭局差協同地保將湯及張春山杜老大傳至局中訊詰鄧申訴前情張供稱小的在金萬茂沙船當耆民湯供稱小的係手藝中人杜供稱在是處開設老虎灶復　稱小的等與鄧比鄰時聞伊妾朱氏喊哭聲詢知凌虐不堪不忍坐視是以從中解勸並不行兇明府令一併具結嗣後不准干預鄧姓家事 
[法公堂案]  
　　江南提標水師提憲坐船停在小東門外吳淞小火輪碼頭巡捕房後水師兵勇陳德新丁德　王桂林等登岸小便巡街捕喝阴不理以致鬥毆扯破號衣打失銀表當將三人拘押捕房昨禮拜二鄭大令會同祁繙譯升坐會訊四十四號華捕偕捕房侍者王長友投案伸訴包探將陳等三人解案請訊據陳德新等同供湖南人在提標水師充當營勇提憲坐船三號停泊小東門外登岸小便該捕口角屬實不敢行兇大令謂爾等現爲營勇不應違章毆捕華捕禀稱打失銀表號衣求追丁德興供哨官趙恒有奉提憲差遣來滬公幹現在船上大令商之祁繙譯著將陳德新等三人押候提憲來滬禀明道憲再核○元旦黎明西興聖街李長三花烟間不戒於火焚斃烟娼傭婦報經上海縣黄大令相驗李長三禁押捕房昨禮拜二堂期解請鄭大令研訊陳榮觀偕倪和尙投案禀稱燒死之傭陳倪氏卽小的之妻和尙之姊求請伸冤大令問李長三如何起火李供家有老母妻室同住樓下天明時出外燒香因潑翻火盆以致不可收拾大令謂人言藉藉云爾將烟妓鎖閉房内以致焚斃供稱死者名范愛林在小的處爲夥妓並無鎖閉之事求恩明察大令商之祁君著將李長三送縣陳等著自行投縣備質○包探禀稱書信館侍者董寳才竊取主人物件逃遁當卽拘獲禁押捕房兹將出店趙阿五一并解案請訊押店主翁阿德偕夥徐月湖投案遞禀質之董寳才供竊取主人對時表等物持往虹口押錢有銀壺一把被徐攫去又問金戒何在供並無金戒小的所竊各物均已供認欲往漢口缺少盤川出此下策大令謂爾不應偷竊主人之物從實供明翁阿德供只有銀表一枚當洋五元董執定被徐攫去大令謂爾慌張之際無暇及此不得隨口妄供董稱徐若不取定被他人拾去質之趙阿五供失竊時在下午七點鐘大令謂爾爲出店亦難辭咎著將董趙二人押候嚴比徐交原保翁阿德斥退○包探禀稱元旦帶同夥伴巡至小東門聞呼喊之聲急往探視見王長興花烟間主被孫狗子竊物咬破手指當將孫拘獲旋據九號花烟間朱玉桂及時新樓值堂人管天明同稱被孫竊物潛逃兹偕同失主解案請訊質之孫狗子供竊物者名阿三係江北人住八仙橋管又禀九月初三日被竊洋銀三十五元求追大令著將孫狗子押候嚴比起獲各贓先給失主領回○包探禀稱去年臘月吳淞人徐永茂妻投小東門源來客棧住宿失去洋銀四十元並被棧主陳阿炳攫去金飾經徐控訴奉大老爺研訊究追陳弟春揚膽敢匿名揭帖信口雌黄兹將陳春揚解案請訊質之陳春揚供素不識字亦未倩人代繕揭帖情事求恩明察大令得供著押候再核○王西園禀稱住浦東新塲鎭元旦之夜被賊竊去紅木自鳴鐘等各物來滬銷售爲包探拘獲人贓解案求請給還原贓尙有未獲各贓求請追究質之鄭錫根供認不諱並稱硃皮馬褂當在周浦鞋子三雙押於南市無從吊取大令得供著將當票給還自行贖取紅木鐘等中物著具領狀准予領回王呈繳酬謝洋四元鄭錫根押候嚴辦○温福生陳金濤投案禀稱元旦鄰居失火被朱春濤陸進發王阿火等搶去被頭兹已獲案求追陸進發供爲小工棧主喚我找尋戴金福朱春滿供有洋三元寄與棧主將被爲質包探禀稱温開客寓專留竊賊窩頓贓物該竊自恃人衆時與夥役爲難陳金濤稱在新開河畔被搶皮襖一件當於十六鋪押店内由汛捕麻皮阿金將票交我贖出尙欲索出酬儀大令謂爾等屢戒不悛實屬可惡著押候各枷兩個月期滿各笞四百板温福生不應容留竊賊窩頓贓物申斥再三著一併退出○包探禀稱長江巨竊曹永桂來滬窩頓十六鋪汛捕阿金處去臘遷至榮華客棧因安拘獲供出各贓先後吊到自去年八月至今竊案重重失單呈閲並據供出英探夥羅阿寳汛捕夥翁阿堯各分用洋二十元一併拘案請辦大令問楊姓報失 
 
 

Page 4

 
 
功牌奬札何在曹供並無此物所竊各贓均已吊齊羅阿寳供曹在英界爲我辦過有心誣累大令著將曹永桂押候荷枷三個月期滿笞責三百板羅阿寳翁阿堯各枷一個月各責二百板汛捕麻皮阿金候函致十六鋪巡防局著送案研訊○廣東人李茂坤禀在玉露春茶館門首被流氓李毛毛等多人攫去洋蚨一枚打失帽子當卽拘獲爲首之李毛毛送案請訊李供向爲銅匠不敢行兇攫洋求恩明察大令謂爾係著名流氓著押候嚴究同黨李斥退○包探禀稱積竊劉和尙有對時表一紙寄在彩字街沈福海處沈係著名牌九司務一并拘案請訊劉供年廿一歲近來學好此調不彈久矣因家遇火災老父命至滬上向親友告貸大令謂爾好利口著押候嚴比○陳勝榮禀妻李氏爲周阿金誘奸於去年十二月廿八日逃匿來滬寄寓彩字街十八號房屋爲陳金生偵知通知小的來滬尋獲當將男女一併送捕解案請辦小的十餘年夫婦未嘗失德今旣甘爲下賤不願領回請大老爺作主陳李氏供夫欲將小婦人殺死是以逃避來滬大令謂十餘年未嘗殺死顯見妄供又謂周曰爾誘逃有夫之婦例因重辦與祁君會商著押候枷號二個月責三百板陳李氏甘爲下賤背夫潛逃著掌頰一百下交其夫領回嚴加管束陳金生無干省釋○惡鴇沈張氏卽桂貞逼令傭婦賣娼爲夫族偵知控告捕房昨禮拜二堂期葛張氏投案遞禀聲稱妹子已嫁蘇人周王泉爲妻因家貧來滬覓就桂貞用爲傭婦誘逼爲倡小婦人向論反被藏匿是以扭案請追大令謂鴇曰爾膽大妄爲去年犯案到堂不准再開花烟館迨後裝病朦保出外尙敢怙惡不悛誘良爲倡該鴇婦在堂滔滔爭辨大令著帶出旋據葛張氏供妹子先在大馬路李公館爲傭因不合辭出大令謂爾妹有夫因何不到旣知花烟間不應薦入爲傭爾亦非善類桂貞供葛張氏卽陳三寳向爲蟻毁此妓由伊薦來得帶擋洋三十元大八十四號金姐處調來正月初二日該氏詣火塲看相屍將妓領去後在伊家吃飯曾許初六送來大令得供著將桂貞押候嚴辦葛張氏著下期投案備質○包探禀稱竊賊孫阿六竊取招商局紫銅十斤當塲拿獲解案請訊大令著枷號半個月贓存待領 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒廿二年倉憲咨調海運委員名單]  
　　知縣吳貽孫戴承祖史廷華　襄　　　　　　　　德籌直隷州州判孫逢祉涿州州判劉　　蠡縣縣丞李愈縣丞祝延燧王紹曾趙樞孫壽恩景湧沛林學减殷鋭象銘通州學止恩　　抵縣教諭陳文星河間縣教諭張際清懷來　　　王煜行唐縣教諭魯恒祥武清縣教諭魏樹楟井陘　教諭王鴻猷教諭祁彭年麟趾李德钧史啓瑞張兆鈞王澍　承頴郭爲霖　　　　　　王恩紹楊遠翮王芸閣靳世驤温迎辰周鳳標翟賡芸林萬濤天津府訓導張之翰鹽山縣訓導　世昌訓導土恩綬　　　　　　　　　　　元耿光迪王蓮蕚鄭悟淦李蔭梧河西務王簿王用鐸慶豐閘閘官胡景清巡檢陳用榮李延慶杜源森典史張庶豫　紹 
[美捕房事]  
　　昨日午後一點鐘行駛蘇滬之某航船駛抵本埠蘇州河停泊諸客均紛紛登岸有泰昌棧接客某中江北産　路立岸　　　客適與同業之某乙爲爭客起見以致用武扭結一團兩不相下經四百五十九號走街華捕一併拿送捕房捕頭略詰原委見乙有微傷　　釋出甲押候送廨訊辦○錢姓童乳名金發身穿印花布長衫年十一歲崇明産前晚十下餘鐘在虹口漢壁禮路蹲伏永祥里弄内號　痛　　人詢问知爲繼母狼毒不堪故欲逃遁詎出門後不諳路徑現在往返不得傷人咸惻然憐之因代喚巡街華捕送至捕房暫爲留養俟人認　　屠夫某甲宰得眞武一頭割分數塊載以小車前日下午行經吳淞路爲巡街捕窺悉以其所宰乃病牛不得載至租界售賣有干例禁拘解　　捕頭詰甲該病牛由何而得豈有意違犯甲云此牛係管牛肉西人愷捫所宰因知有病故令送往八仙橋煮而售之捕頭因遣包探詢諸愷　　非虚控遂卽開釋○積竊劉成新日前由南潯路一百二十七號門牌某姓屋内竊得銅錫器具被事主奔訴捕房前晚經包探石金榮將劉拘至捕房押候吊贓送廨訊究 
 
 
 

Page 10

 
 
   
 
