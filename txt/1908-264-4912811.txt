# 1908 - 264 - 4912811

 

Page 1

 
 
   
 
 

Page 2

 
 
宮門抄 
九月初五日召見軍機黄炳焜熙臣李熙 
[代論 [P 
[本報特列籌辦諮議局一門通告]  
欽定九年後開國會。而以逐年籌備事宜。告竣與否爲斷。籌備事宜中。第一年第一項。卽爲籌辦諮議局。此事必二十二省一律進行。而後籌備爲不虚。本報竊思報紙以敦促國民進步爲天職。而籌辦諮議局之關係。則牽動憲政全局。今年選舉人名册羊續不終。則明春不能選舉。即明秋不能開會。有一省不開會。即該省不能出資政院議員。後年限開資政院議會。即民選議員與政府對立運第一步。關係如此其重。豈可悠忽視之。回思請願之書。各省踴躍如彼。今此寂寂何以自解。以故本報特專列籌辦諮議局一門。分省登載其進行之程度。以盡互相督促之用。尚望各省志士。各以其省籌辦之情狀。及對於籌辦之意見。郵示本館。其有足以矜式天下者。本報固願代爲宣布。俾作模範。卽僅能舉辦。亦究勝於不辦。登之亦此省官民之光寵。至或有阻遏不辦之省。違旨誤國。罪有所歸。天下當共盡勸勉之　。此本報專列此門之志也。 
 
 
 
] 

Page 3

 
 
附專列諮議局新聞表氏（各省第一步有　　本報再造第二　　　） 
右諮議局第一步之進行。本報彚集各省事實。照格填入。其某省字上加○者。誌該省之純由官長主動。非士民所促成。所以奬之也。者府廳州縣之名也。人名册造成後。不論官民。其有成功則一。故不復分列士民與官長。然循覽全表。其原可溯。士民與官長之程度。仍自釐然。分配及宣示。則純乎官長之事矣。士民不力。天下共責該屬士民。官長不力。天下共責該屬官長。草野無黜陟之權。而有激揚之論。某省已至某格。某某等省尚不入表。高下可知。羞惡人所自有。火之始然。泉之始達。或者。以是表當之也。是表或半月一造。或一月一造視事之。繁簡定運知我罪我。聽之而已。 
專電 
[電一（北京）]  
達賴抵京步軍統領警廳各派兵隊巡警保護黄寺嚴防滋擾 
[電二（北京）]  
駐藏大臣趙爾豐電告政府派員赴後藏調查設官分治情形並派員弁駐紥噶倫绷大吉嶺保護商旅免生交涉 
[電三（北京）]  
慶邸電促盛杏蓀宮保病愈速回辦理商約 
[電四（北京）]  
閩廣農工商礦督辦張振勳政府以其辦無成效决計請旨撤回 
[電五（北京）]  
御史徐定超奏請整頓政法學堂業由學部抄録原摺通咨各省照辦 
[電六（南京）]  
江督端接部咨飭將兩江所屬各府州縣撙節各欵列表造報 
緊要新聞 
[聯豫電奏藏僧不靖情形北京]  
　　駐藏大臣聯豫電奏藏僧聞改建行省異常惶惑深虞滋事鑪關一帶甚不安靖紛紛聯名結會并不知其所議回事不得已將前據該藏僧等公呈代爲轉奏伏乞俯鑒愚蒙飭下新任駐藏大臣趙爾豐體察情形妥籌辦理 
[雲南防兵籌餉之電奏北京]  
　　上月二十四日軍機處接滇督錫良帮辦軍務劉春霖二十二日電奏云近來匪雖安謐而滇地毗連越境者千有餘里匪跡近在咫尺防務仍前緊急日來警報一日數至旣不能分叚防維致散兵力又不敢顧此而致失彼中東西之軍驟難撤防前經奏定由白金柱招足五千人計應招十四營實溢招四營合計原有四營共二十二營本擬俟餘匪勦平卽將所餘二營遣散現旣防務如此吃緊擬併龍裕光一軍暫不資遣由王正雅督帶二十營駐紥馬白地方以便適中調度謂之中軍東西二軍由良等統帶擇要駐紥前承准度支部滙濟各欵計本月即已用罄下月僅存三萬餘金不敷開放一月之餉奉旨飭於藩庫提撥犒賞各欵尚未核計在内而各屬禀辦團防尚紛紛請撥餉械幾有坐困之象惟有懇恩俯念邊圉關繫大局安危飭部從速接濟再臣春霖拜摺後即日馳赴蒙自一帶巡視並安置一切云云奉原批着度支部速籌接濟 
[達賴喇嘛啓程到京詳情北京]  
　　政府自接達賴喇 
 
 

Page 4

 
 
嘛初三日到京之電除派御前大臣博迪蘇前往保定勞問外復經内務府理藩部派員迎迓民政部亦令内外城總廳派警衛隊長一員警兵數十名先往保府迎接并於前門外京漢車站搭盖迎接棚兩座一爲達賴下車後略資休息之地一爲步軍統領衙門民政部内務府理藩部及順天府尹等各堂官迎接達賴之所現已告竣式樣高大頗壯觀瞻理藩部復派杜委員視察有無遺漏之處以臻美備而肅邸又札派路工局員由德勝門至黄寺由安定門至黄寺分道兩處赶緊修理道路刻下該局已派工程隊動工興修將次告竣矣又那相派委北營學兵四十名自初一日起卽在黄寺駐紥以爲防衛兹將達賴行程詳單覔録如左八月二十七日由五台山動身宿射虎川二十八日宿栗園舖直隷阜城縣境二十九日宿王快鎭九月初一日宿曲陽縣初二日到定州初三日早晨七點四十分鐘在定州開行專車九點過保定府稍停十二點鐘到前門車站下車 
是役也京保火車計備達賴喇嘛花車一輛大堪布四員二堪布十四員合用頭等車一輛賴賛巴二十七名居嘛九十九名合用三等玻璃車三輛跟役一百十九名傳送兵八十名用三等代窗棚車四輛馬三十五匹廠車四輛蒙古帳棚棚車一輛廚房雜物棚車一輛行李大約十萬斤棚車六輛廠車二輛 
[姜軍門將次到京北京]  
　　二十八日直隷提督姜桂題致軍機處請代奏電云桂題現將所部軍隊部署就緒移交江督端方接管卽於二十八日乘海琛兵輪北上恭詣闕庭跪聆聖訓謹請代奏云云此間消息聞姜軍門准初五日抵天津其前站王某已於初二日來京寓西河沿第一客棧 
[唐使奏訂商約之内容北京]  
　　二十七日專使美國大臣唐紹儀奏請實行商約各欵並速定幣政一摺略謂中國自庚子匪亂後與各國政府訂結通商約章甚有所不利而前年商約大臣盛宣懷在滬時調查一切約章將該約章與各國領事改訂不果迄今仍無頭緒現在中國國勢進步與以前不同故此時宜更改舊章以保利權而各國政府亦可以無他異議惟通商事宜於幣政上大有關係且各國均有金貨本位銀貨本位之名昭然區别故宜速定龍銀與銀兩二種擇一通行以爲全國統一幣政而定金銀貨之本位宣告各國政府互相通行使共享利益云云當日奉旨政務處議奏 
[唐使携帶瓷器出洋紀數北京]  
　　專使唐尚書奏酌提奉天宮内瓷器備贈各國曾誌前報今聞内務府人云此次酌提奉省宮内瓷器數目係大磁瓶三座景泰青瓶五座大小瓷盤十一件瓷筆洗兩件磁樽二對景泰青樽兩對大小磁盤罐十餘件已由内務府暫行註册俟分贈後再行會銜具奏 
[吕大臣密陳津浦爲難情形北京]  
　　前日津浦鐵路督辦大臣吕尚書所上封奏内有一附片密陳津浦爲難情形有津浦雖爲自辦之路然仍多掣肘必致浪費鉅欵臣殊無兩全之策等語原摺一併留中不知所謂掣肘者何在并不知正摺所陳爲何事也 
[各省籌辦諮議局彚誌]  
（黑龍江）八月二十八日東督徐世昌署黑撫周樹模會奏云諮議局爲釆取輿論之所並爲資政院預儲議員之階議院基礎實肇於此凡有守土之責者自應集思廣益共濟時艱唯是江省地曠人稀荒榛初開八旗舊僕世尚武功編户齊氓未開新智驟與商求治理難期盡合事情必須積歲月之研窮受見聞之濡染乃足以漸知體要用備咨諏其造端雖微且收效甚鉅現在創辦伊始頭緒紛繁經臣等於本省官紳中詳加遴選查有提學使張建勳調江補用道桂平均屬通達治理宅心正大堪以派委綜理其事除已分别檄飭按照選舉區域選出議員再行遵照此次奏定章程辦理外其本省因仍旗制尚未設治地方應如何變通選舉之處及此外尚有變通未盡事宜並現辦章程容即飭由該處分别擬議再由臣等咨明憲政編查館查核辦理奉硃批該衙門知道欽此 
（江蘇）常州武陽官紳迭次開議籌辦諮議局事務所迭紀前報兹悉該所常駐幹事員錢琳叔于瑾懷君作一調查手續（見今日本報第四張要件欄）復商諸孟庸生君作一調查須知以便調查入手易於明了按製造選舉人名册重在調查此士民之責非可倚賴官長常州紳士獨能首先發起實地調查雖謂武陽兩縣爲蘇省之模範區可也 
（浙江）自旅滬學會周晋鑣等公呈浙撫後聞增中丞已照會王夔石相國陸春江中丞濮紫泉方伯湯蟄仙京卿陳蘭洲大令吳雷川太史諸君担任籌辦處事宜 
（廣西）桂撫張鳴岐以諮議局籌辦處亟應開辦昨特照會在籍紳士四川候補道陳智偉陸軍部主事　鍾元爲諮議局籌辦處參議員上月杪官紳已會議一次至總會辦札委何人現在尚未揭曉 
（湖北）卾督陳小帥以各省諮議局限一年開辦已見明文卾省未便 
 
 

Page 5

 
 
延緩特飭司道公舉熟悉自治人員充當選舉研究所監督聞藩臬學三司曁巡警勸業武昌各道已公舉自治局坐辦梅觀察光羲充當斯任業經禀奉小帥核准加札委派 
[華商銀行發起人第一次開會]  
　　上海商界李雲書部郎等四十三人發起與南洋華商組織之中國華商銀行業已集有鉅欵决意興辦昨日午後二時在商務總會開第一次會議到者二十四人先由李雲書君報告新嘉坡華商認定一百萬巴達維亞華商認定五十萬並宣布新嘉坡中華商務總會來信章程並李君自擬之簡章次由陳艮初君言新嘉坡寄來章程及李君所擬問章均應分送中外各埠公同研究公同承認方爲通過次胡二梅君言李君簡章如須更改請諸君於一星期内函告改正再行刋送南洋各埠次由到會諸君公推李雲書君爲領袖李徵五君爲全體代表並議在天餘樓上　立總事務所决定延請書記會計各一員由領袖自行延聘次研究股欵收條格式公議將收條分送諸發起人如有更改於一星期内送至事務所無函作爲默認又商議收條應歸何人簽字郁屏翰君議用知單通知售股各莊號即由該莊號蓋章乂討論名稱何仲吕君謂旣稱華商不必冠以中國二字遂定名華商銀行末由大衆議決請上海商務總會分函各省商會公推發起人報告總事務所協力提倡議至此時已傍晚遂散會（李雲書君創辦緣起附後） 
　天下萬事萬物莫不有機關以爲主動有機則靈　多則更靈約而舉之如行政機關則内閣是人身機關則腦筋是一切舟車製造之機關則蒸汽機是若欲振興農工商實　使中外貨財如軸輪常轉如血脈聯貫受授信用自固利權其機關厥維銀行銀行之性質各有不同然除官立銀行外大致分爲三類一商業銀行二殖業銀行三儲蓄銀行是也三者之用各有所宜而範圍實以商業銀行爲最廣我國海禁通後不再鄙商爲逐末近見各國概以商戰致富益究心於合羣興業之事然萬物流行於地球之上必賴銀行爲金融機關中國不設銀行所以動輙仰鼻息於外人創鉅矣痛深矣通國上下無人不以銀行爲要圖次第設立矣然官立之行注重官欵出納私立之行沿襲錢莊模範求一魄力雄厚交通靈便仍憂戞乎難之厚祐引爲深疚思以吾華之物力豈不能組織一絶大銀行與各國銀行競勝默念上海爲東方菁華所萃南洋多忠義殷富之人若合兩處有志之士互相提挈當可有成厚祐蓄此意久適有徐景明觀察出洋考察道出滬上晤談一切意見相同經厚祐特請陳中翰艮初馳赴南洋相與商酌集股組織辦法當蒙新嘉坡商會諸君認股百萬先爲之倡於是華商銀行之萌芽從此發生上年本埠開商法大會南洋各埠赴會之代表每語及聯合創辦銀行之事同聲贊成於是華商銀行之宗旨從此確定今日到會諸君皆擔任發起並認集鉅股冀此行之早日成立者也徒以厚祐經手他項商業過多不能　被親行勞南洋諸同胞殷殷盻注特派舍弟徵五周歷各埠往來組織刻接新嘉坡商會來函並招股章程草案有條不紊是南洋一方面業已决意興辦吾滬與情亦同此踴躍亟　舉行招股從速開辦以饜衆望而利商業此今日奉邀發起諸公會議一切之原由也惟後開提議各條專爲股未招足以前創辦應行之事一俟内地各埠同任發起股欵照額認足屆即應聯合中外商界擇地開股東大會公舉董事公舉查帳員公推總協理赴部註册定期開辦幸諸君敎之 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[贛省司道會同查驗官員烟癖南昌]  
　　贛藩沈愛蒼方伯以江西禁烟公所擬定調查官員有無嗜好六項表式已經呈院核定除三司四道及各候補道員已由公所移送表式令其填注移還彚案詳咨外所有知府以至佐雜自應示期查騐爰特牌示自九月初二日爲始至月底止凡遇二五八日下午二句鐘至五句鐘爲會同查騐之期知府以下各員無　現任候補均須分期前赴本司衙門二堂親自填註表格以憑會同學司臬司粮道鹽道曁禁烟公所總辦當堂查騐以覘各員填註是否確實公同出考彚案詳辦至已斷癮者固可據實填註卽有癮未除者亦許陳明斷戒云 
[京師近事]  
貽榖在部供詞屢以樊某羅織爲言欲與樊對質樊雖肯與對質而鹿中堂大不爲然謂貽如有冤有我查辦之人在儘可按照覆奏摺對部訴辯何得要樊對質且論案情亦無留樊之理貽果有冤卽反坐我之罪亦無不可云云觀此則留樊對質將作罷論 
馬玉崑逝世後兩宮頗爲震悼曾諭樞臣云遺摺到時從優予卹樞垣公同議定晋贈太子太保已見諭旨當時袁軍機並有加封男爵之議而世中堂竭力反對因此封爵一節擬旨時並未提及 
禁烟一事京城各署雖均令出具聯環結而陽奉陰違者尚多禁烟大臣有鑒於此擬即派員分赴各省密查倘督撫司道中確有嗜好扶同隱飾定即照章奏參不日即行奏明辦理 
本年秋季恭送玉牒經禮部題奏奉旨准其變通辦理昨該部抄録原奏通咨宗人府内務府學部郵傳部各衙門凡有應行預備之處請查照辦理先期聲覆 
農工商部議定保護當商辦法現在諭飭各當商嗣後如遇有各衙門起獲贜証情事務須由該衙門知照農工商部及民政部方准起獲並按照本部奏定章程一律將本繳清該差役人等不准任意勒索及串通牽累等弊已咨照民政部步軍衙門順天府一體遵照保護 
分類新聞 
政界 
[禁烟公所添委辦事員蘇州]  
　　蘇省禁烟公所自附設查騐所後官吏之赴所報戒者日益加多上憲恐公所中人精神或有不到之處特添委請補溧陽縣知縣張鎔萬候補知縣周燾爲稽查員併委候補知縣曾楫爲檢察員俾得各司其責認眞辦理三令均於初一日到局視事 
[委員分查栽種鶯粟]  
　　蘇撫陳中丞會同江督示禁各屬栽種鶯粟限本年秋季起一律裁减曾誌前報兹届秋季種植之際除再出示禁種外併會派委員分赴各屬會同各該地方官認眞勸减兹將派定各員名銜照録如左 
候補知縣高紹亷查上元江甯句容候補巡檢魏彭壽查溧水高淳候補從九徐功立查六合江浦候補知縣黄裳治查山陽阜甯鹽城候補知縣李端懋查安東清河桃源候補知縣彭在中查海州海門候補巡檢周毓棣查贛榆沬陽候補知縣陳應綬查通州　臯泰興候補同知吳世延查銅山宿遷候補同知孟國梁查豐縣沛縣澗橋候補巡檢劉應祁查碭山蕭縣候補巡檢洪應餘查睢　邳州候補知縣朱益敬查江都甘泉儀徵高郵候補知縣勞道傳查　應泰州東臺興化 
[紹府禀復釐捐改歸紳辦之窒碍杭州]  
　　蕭山縣紳士來杰等前日聯名禀請各憲請包辦義橋厘捐旋經該處卡員秦家穆大令瀝陳種種爲難及紳士包釐之弊害已略記前報昨日復經紹興府知府孫濬通詳謂據秦令禀報知府復查該卡員所禀均係實在情形並以近來認捐林立弊端百出大抵有利則爭趨無利則退辦無非爲利起見甚至有　辦一二月任意延欠至以押欵抵作捐欵者如紹興錫箔捐一事卽其明証查現辦該卡委員秦令接辦甫一月比較尚能足額擬請俟該令辦足半年核對收數有無起色届時或仍官辦或招商辦再爲定議 
[海防同知撤差杭州]  
　　浙撫增中丞此次因海塘工程危險親自出省週勘東中西三防工程而以中防廳所屬各　最爲腐敗回轅後聞已專摺具奏決議澈底大修俾鞏海疆昨日乂專札藩司以中防同知蕭治輝辦事　頇承修該管塘工諸多貽誤應即先行撤任聽候查辦遺缺仰該司遴委賢員暫行署理顔方伯以整頓塘工之際幹練精强之員一時實難其選擬再禀請憲示 
[整頓臺站之計畫北京]  
　　政府諸公日前提議近來西北邊務日益重要所有各處臺站亟宜整頓擬咨行各該辦事大臣體察情形妥籌練兵裕餉辦法咨報理藩陸軍兩部會同核議詳細章程以便奏請實行 
[稅契又議加征南昌]  
　　贛省八十州廳縣契稅每一兩向章征收稅銀三分近年契價千文作銀一兩征錢百文或百二十三文契價一兩征銀一錢或一錢二三分是省憲得其一州縣得其三四也自立賦稅局後以六分五釐解省州縣有照原定征收者有加倍征收者前日總辦文芝塢觀察籌議以此項稅契係征諸有錢置産之人多取亦不爲虐請將每契價一兩另征足錢三十文解局濟用已詳奉撫憲批准辦理約計此舉每年可得錢二十餘萬串云 
交涉 
[知縣不善辦理敎案記過江西]  
　　贛州府知府何太守查明安　縣羅塘耶穌敎民曾學廷抗欠逞兇毁閙天主敎公所一案現已據情專 
 
 

Page 11

 
 
禀江督奉端午帥批據禀已悉仰西臬司會同洋務局核明飭遵至此案兩敎相爭攸關交涉該縣胡令當時旣不從速親往查辦嗣復含糊禀報了結雖事後竭力彈壓究屬玩誤在先應酌記大過二次以示懲儆由司移會藩司註册飭知一面飭令該縣隨時嚴密訪查該處有無匪徒習拳情事長老會敎士究被何人誣謗分别另禀核辦 
[德領兼理宜昌通商事務漢口]  
　　駐宜昌德副領事納爾特君現奉德政府電令歸國遺缺並未派人接辦昨日納君特將通商交涉事件交由漢口德正領事倫愛森兼管刻已照會卾督曁漢宜兩關道查照 
軍界 
[檢閱陸軍大臣赴甯漢口]  
　　陸軍部前派檢閱江卾陸軍大世王都護英楷已於初一日由京乘火車抵漢漢關道夏口廳以及文武員弁均赴劉家廟車站迎迓都護旋卽乘兵艦渡江拜謁卾督張統制以下各軍官均赴江干恭迎當日都護即乘楚材兵輪下駛隨賆約三十餘人一俟南京檢閱事畢再返卾閱軍 
[政府注意蒙古武備北京]  
　　政府諸大老迭經籌議佈置蒙古事宜以外蒙情　吃緊沿邊萬餘里若不修明武備實不足以固邊疆現擬通飭蒙古地方將軍都統曁辦事大世認眞推廣練軍並擬將奉吉黑伊新等處所練新軍分爲四鎭務使互相聯絡以振聲威 
[電飭咨報粤省軍政廣東]  
　　粤督據陸軍部咨飭依限練成兩鎭而粤督以庫欵支絀經費不敷勢雖依限成立咨請展緩等情均登前報現聞陸軍部以此事爲振興軍備起見關係至重特派張鎭赴粤調查軍政應飭該鎭就近詳察情形會同大憲妥爲籌商酌議迅卽據情咨報以憑核奪 
[電商會委巡艦統帶蘇州]  
　　蘇撫陳伯帥昨接江督電咨以蘇浙兩省新造淺水巡艦八艘專備緝捕梟匪保護航路前經瑞藩司電請兩省艦務責成一人統帶以專責成而一事權擬以福建水師學堂千總博順派充統帶當經照准兹該巡艦八艘業已告成考騐頗能合用應卽會委博順爲八巡艦統帶並刋刻統帶關防艦長鈐記各一顆飭發印用中丞遂電商浙撫核復以便會銜下札 
[統領檢閱巡防各營操演鎭江]  
　　駐揚鎭巡防隊統領周錦堂恊戎以秋操在即按日考騐所部各營規制並閱目兵各種操法曁點騐軍械各兵花名箕斗計定於初一日閱鎭西倉第一營初二日閱寶盖山第二營初三日閱象山第三營初四日閱都天廟第四營初五日閱圖山第五營初六初七兩日查閱丹陽新豐馬淋龍潭炭渚高資等處出防各卡情形佈置一切 
[擬創隨營學堂蘇州]  
　　蘇省太湖水師歐陽統領成祥以該營水師兵丁人類不齊雖勤加訓練於戰理各學終多隔膜特傳集所部各營官互相磋商擬設隨營學堂一所延聘敎員分門授課學額暫設四十名挑選所部水師勇丁中之身體强壯粗通文字者入堂肄習兵學輿地陣法算學測繪警務等類定以二年卒業後禀請撫憲分别録用每月約需經費四百餘金當由統領與各營官在薪餉内担任捐助至校舍擬在葑門外黄天蕩一帶租賃民房暫時開辦俟有成效再行擴充業已禀請督撫鑒核 
學務 
[北洋女師範考取蘇州學生名單]  
謝志蘭　陳　威　秦　敏　李　琬　陸繁沚　徐間秋　陳　毅　李　果　章繩以沈　顗　陳世楣　張　韡　單秉仁　謝級清　李　堅　戴　英　倪清如　葉沛青方定宜　趙百折　錢貞元　高君隱　余級蘭　葛　華　潘詠慧　何淑媛　趙東英錢學蘭　張　蔡　鮑　康　徐蕙芬　潘詠雪　程文荃　王晚僊　許宗蘭　韓演權蔣文傑　王達三　顧鏡秋　孫玉映　王文昭　胡　宛　郭正芳　陶藴玉　楊蘭如吳清蓮　孫文哲　王汝珏　李瑞儀　陳　浣　榮　靜　林亞英 
以上各生均於本月二十日會集上海由務本學堂男女職員照料北上 
曹級如鄭璧吕靜儀張希班紹英 
以上五名因年齡較小送入北洋師範學堂完全科肄業同時到上海會集北上 
[禀陳籌撥學堂經費情形杭州]  
　　台州府禀浙撫文云前據印山商業學堂董事陶祝華黄崇威張銳鋒校長屈映光禀稱該校與彼敎交涉迭起風潮幸賴列憲鼎力維持始得一律收回亟須開辦所有添造課堂開拓墻垣及修改房屋添置儀器圖畫就目下開辦而論非二千餘金不可卽預算常年經費亦須三千餘元該校舊有欵項每年不及千元上季已動用七百元若待設法籌措必需時日設仍因陋就簡不加整頓尤恐貽笑外人查台屬漁團局欵每年除開支外約餘二千餘元似可儘數撥入印山學堂作開辦及常年經費等情前來復查該董等所禀經費奇絀誠係實在情形惟前此撥付償欵係實平糶局移動湊足現值糶事告竣此時應先將借項理清而地方瘠苦亦乏挹注之術惟查府署有歷任移交預備纂修臨海縣志捐存洋五百元又徐前守籌辦工藝　紳富捐存洋一千七百餘元又台郡軍裝局軍火售價洋四千餘元雖係公欵尚可從緩解支撥還前次移借米欵自本年爲始所收漁團照費除向例一切開支外所餘應行解省之欵儘數留存逐年撥還以上三項借欵如欵未還竣遇有交替移交接任之員賡續照辦俟前欵歸清之後請將此項漁團照費每年留撥印山學堂洋一千五百元作爲開辦及常年經費藉資補助然借欵歸清須在二三年之後該校開辦在即緩不濟急當由知府先行設法籌墊撥用以重學務而濟要需 
[僧界大會詳情甯波]  
　　甬郡僧敎育會初三日假觀堂寺特開大會是日到者爲李觀察夏太守盛太史曁學界全體至十二點鐘摇鈴開會始由夏太守演說開會情形次由盛太史宣布敎育宗旨次由紳僧兩會長各演說開辦成立之由旣而庶務員等講解會章及應守應辦職務權限至午後二時半散會 
[實業]  
[宮紳會議修建川漢鐵路武昌]  
　　張中堂近日電致卾督轉商湖北官紳兩界略謂卾境咱漢鐵路軌線冗長修築之費共需銀二千餘萬粤漢路線較川漢僅及四分之一只須銀六百餘萬現由湖北官錢局担 
 
 

Page 12

 
 
任認股四百萬元加以外招股欵已敷修建之用但粤漢利微川漢利鉅粤漢線外便於水道川漢江狹灘險　來路工告竣行車其利較京漢等路尤有把握現該路所招商股不及百萬動工無期刻擬由郵傳部借外債一千五百萬部借都還其餘則招集商股先修川漢一路餘力再圖粤漢云云陳小帥接電後即在路局内招集官界會議紳界則於二十九日由吳心偕侍御等代表邀集全體紳士在黄鶴樓會議其詳情俟探明續録 
[甬道諭禁買空賣空甯波]  
甬道日前照會商務總局略謂近來累無窮至今未了乃近日同豐錢莊又復蹈其覆轍訪聞該莊資本原薄而多做空盤動輒巨萬以致虧折難支在該莊等自取失敗固不足惜而牽累受損實煩有徒自累累人殊堪痛恨自當申明定例一概嚴禁如有犯者查出重懲第念僅施文告不免陽奉陰違操之過急又恐易滋騷擾關係重大辦理之法不厭求詳合先照會貴總會將目下私做空盤情形詳加體察籌議扼要稽　之法以便櫹實辦理 
[電話公司收歸官辦武昌]  
　　武漢三埠電話公司原名德律風局係屬官産去歲由前督張中堂頂與川商王植厚承辦業繳過銀四萬兩現陳小帥以該公司司機人屢誤接線雖經嚴詞詰責仍未改良特飭善後局金總辦居將王商所繳之銀發還仍行收回官辦然王商已受虧不淺矣 
[飭屬填報實業事項武昌]  
　　卾省勸業道劉觀察以奏定職守章程内開各廳州縣每届年終應將所辦實業及本境交通情形分别造册列表申報勸業道衙門查考等因但此事係屬創辦各屬必不能劃一格式昨特刋發表册飭各州縣遵照填報以免歧誤 
[誣控礦山私入洋股浙江]  
　　嚴屬淳安縣四都銻礦前經職商鄭守堂禀由礦政局派員調查並無糾葛詳請撫憲核准在案嗣有自稱代表之邵宏志復以申泰公司暗附洋股各情向撫轅矇控奉增中丞批斥云淳安縣石佛殿後暑字號礦山業經申泰公司集股立契租買禀由農工商礦局詳請核准探勘在案該生並無禀准有案何得平空突起爭控據禀顯係覬觎礦苗任意混控所禀不准至申泰公司有無私入洋股仰農工商礦局委員會縣訪查明確據實詳奪 
[覆騐改良水機長沙]  
　　湘省安化縣梁某新造一汲水機具曾請勸業道發交工業學堂試騐嗣以該機旣欠靈便且難經久擬將該生送入工業學堂以竟其功梁某乃以前項機器詳細推究設法改良頗稱合用昨復齎禀勸業道奉唐觀察批云據禀改良一切足見不以故步自封殊堪嘉許 
雜記 
[排長姘識孀婦受罰浙江]  
　　浙江新軍第一標第一營去冬因梟患出防嘉湖至本年七月間奉檄撤回當時有左隊排長張得清係本省武備學堂畢業生姘識該處孀婦某氏此次回防携帶來省居然佳耦矣前月某日該排長因細故得罪要津遽將此中歷史禀明楊協統協統聞之大怒立撤差使派馬弁提回親訊重責軍棍二百並飭送縣嚴鞫定讞遞解回籍並追繳卒業文憑當送獄時押解之馬弁某密至張排長姘婦處報警並言張老爺要錢　用速籌數十金以便營救此婦一時無錢卽以手帶金戒子一枚交該弁易洋代致該弁遂欣然持之而去 
[禁烟責成房主漢口]  
　　漢上官塲前因禁烟大臣丁振鐸有微服南下密查之謡故於稽查私開烟館之舉極形認眞夏口廳巡警局均出示諭凡有房屋者切勿令住户私開烟館如被查獲即將房屋　封充公 
[錢莊相繼倒閉甯波]  
　　甬郡同豐錢莊因做規元虧負十餘萬元倒閉後巿面已爲震動乃近又有宏泰祥記等莊復蹈前轍亦已相繼收歇故甬江巿面大有恐慌之勢 
[要犯解回原籍禁錮武昌]  
　　卾省模範獄罪犯楊海山等謀爲不軌事發後斬决四人已紀本報兹悉尚有從犯馬寳昌者係通山縣會匪案内要犯業已兩次貸其一死未便再禁模範文明監獄昨楊俊卿廉訪特飭首縣將該犯解往蒲圻縣原籍永遠嚴加禁錮以免生事 
評事 
孫中堂參諮議局之糜費 
或曰。籌設諮議局。爲立憲之根據。不辦則曰有心違旨。舉辦則曰圖强速禍。辦諮議局者若是其難乎。曰是不然。孫中堂之參直隷諮議　也。非參其不應集欵以辦此諮議局也。參其開辦費之過鉅也。開辦經費。旣須七十萬兩。則以後常年經費之鉅可知。且貧苦省分。亦將望洋而退。諮議局爲國民參政之第一步。故不可不核實以樹全國之模範也。竊願各省督撫之辦理諮議局者勿因此孫相一奏而稍有所顧慮。各省紳士之協辦諮議局者。勿因此孫相一奏而稍有所推諉。 
某侍御參陸軍部之糜費 
或曰。整頓陸軍。爲今日圖强之要務。不辦則曰軍務廢弛。舉辦則曰虚縻經費。爲陸軍部者。若是其難乎。曰是不然。某御史之參陸軍部也。非參其以巨欵舉辦軍務也。參其專事舖張而不務實際也。諮議等官之支領薪水。兵備處人員多至百人。是濫用欵項之證據也。立國根本。全在軍備。司其職者。尚其於精神上稍加留意。勿因此而灰心也可。 
新三笑（二十四） 
列位看官聽了。天下婦人的器量。總比那男子小些。男子的器量。總比那婦人大些。那男子聽了婦人的說話。看了婦人的行爲。濳移默化。也就慢慢地縮小同那婦人一般。起初。朋友斷了。繼而鄰舍斷了。繼而親眷斷了。繼而族中斷了。又繼而父子之間也要分家析産。途人見了。　他背。罵他的錢虜。他怡然受之。絶不爲媿推其原因。無非寵愛家子婆所致。欲寵愛家子婆。必定逢迎家子婆的意思。替貼家子婆的心願。凡有一些兒大度。就要被家子婆詰責駡道你只老烏龜。不死的。從前提了一把漿油瓶。十四文買不起。買了七文。米二升糴不起。糴了升半。今早有了幾　銅錢。就要去瞎用瞎用。有什麽好事。有什麽善舉。你没有銅錢的時節。那一個來給你吃。那一個來給你著。那人聽見婦人的一番說話。好似老和尚放屁。句句眞言。因而男子的器量也就縮小了大半。所以現在幾個讀書人。說道公德。以在下看起來。德是萬萬不能公的。他人的德肯公自已的德總不肯。公的。看官你道爲何在下要說起這句話兒。因爲楊紳亦患了這個毛病所與他交好的人狠少。恰巧六月間那個楊紳的寵姬死了楊紳未免。形單影隻老景凄凉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[法部奏變通提牢章程酌加奬叙摺]  
奏爲派員管理監獄變通提牢章程酌加奬叙以專責成而資鼓勵恭摺仰祈聖鑒事竊世部南北兩監向設滿漢提牢二員上年新定官制將提牢廳一差改以典獄司員外郎主事兼充曰總管守長不另設缺業經遵照辦理惟近來京師地面獄訟日繁大理院及各級審判廳審定罪名送部監禁人犯日見其多現值監獄改良凡囚犯聽講習藝稽察防範在在均關緊要若無專管之員實不足以專責成無破格之奬亦不足以資鼓勵臣等悉心斟酌仍擬參用提牢章程量爲變通查向例滿漢提牢缺出於司員内各揀選二名擬定正陪帶領引見請旨簡用一年期滿果能勤敏無過卽行具奏請奬移咨吏部額外人員即補實缺試俸人員准其實授等語今擬將總管守長改兼充爲專差由臣等於各司實缺員外郎主事及候補郎員主三項班内擇其留心律例尤爲勤謹者不分滿漢揀選四員先儘正途如正途不敷參用各班擬定正陪遵照新章咨行内閣騐放請旨間用二員管理兩監事務改爲二年期滿庶員經特派責有專歸每届期滿仍由臣等具奏移咨吏部係實缺人員即以應升之缺升補候補人員准其卽補實缺倘有誤公溺職亦即分别撤參以專責成而資懲勸至司獄一項前經裁撤以典獄司七品小京官兼充曰正管守長八九品録事兼充曰副管守長今亦擬一律改爲專差揀派各司實缺小京官二員八九品録事六員仿照司獄章程分派兩監輪流值班住宿三年期滿果能勤奮當差由總管守長出具考語呈堂分别奏咨辦理各以應升之缺升補倘有始勤終怠亦卽隨時撤換如蒙俞允臣部移咨吏部欽遵施行世等爲策勵司員整頓監獄志見是否有當伏乞皇太后皇上聖鑒訓示謹奏八月二十二日奉旨依議欽此 
本埠新聞 
[預備第二次禁閉烟館]  
　　西歷十月三號（即華歷重陽日）爲第二次禁閉英美租界烟館之期中西各商董及各敎士本擬勸令全行關閉以除租界汚點嗣因反對者多恐有意外議定仍照前此所定辦法除第一次已閉四分之一外其餘三分仍於是日在英租界南京路小菜塲樓上用拈　法禁閉一分聞工部局各西董業已預備仍舉華董沈仲禮虞洽卿祝蘭舫三君届時蒞會監視拈　 
按英美租界各烟館自此次禁閉後已去其半而法界尚未實行聞法總領事巨賴達君於回國之前曾有仿行之議現巨君已回滬任諒必不日仿行抑或另有善法使全行禁閉之期與英美租界同日告成亦未可知也 
[迎接赴美專使]  
　　昨日法廨讞員景明府因新簡美國專使唐紹儀來滬前往迎迓故一面飭丁知照捕房由麥總巡率同探捕至碼頭妥爲照料 
[變通查騐租界命案]  
　　滬道蔡觀察近接領袖領事照會以工部局現擬嗣後租界内凡有民人身死或係自盡或因猝遇禍患殞命難以辦認者如由捕房推想似係被人致死應由道憲及領事公會各派一員前往相騐惟該兩員須有主權方能飭令到塲邀同見證香騐業已商之各領事共表同情如蒙貴道允准即須會同另訂章程等語蔡觀察以租界命案向由上海縣往騐所請各派一員會同相騐查與　章不符惟旣據函商自應量予變通以後租界命案倘關涉洋商用人應准通融各派委賆會同西醫前往查騐其與洋人無涉者仍照向章歸上海縣相騐工部局不得干涉昨已轉致領事公會核議矣 
[札飭廨員整頓押所]  
　　駐廨西捕私入押所稽查一事業由領袖領事函復滬道准予禁阻已紀前報昨蔡觀察特札飭讞員寶明府速將押所竭力整頓免致外人藉口惟近來有無西捕擅入押所稽察各犯情事並着詳細調查禀復核辦 
[淫婦供訴被騙情形]  
　　著名地販陸道生等串騙淫婦王周氏運動費一案昨晨由探將陸與王周氏及見証傅氏一併解請公共公廨復訊先據五十八號西探禀稱西歷八九月間得悉王周氏被人串騙後由陸道生將洋三千元　呈公堂查悉該氏被大婦控告後陸道生卽誑稱爲氏運動官塲騙取洋三千元事在三月十五日此欵由氏將珠花交陸與氏之傭婦傅氏同往南京路裕祥典當洋三千五百三十五元王周氏僅取五百元其餘由陸取去尚有勸氏捐入西籍各人未獲請究王周氏供婦人被控後陸於三月十四日偕伊妻來家稱公堂牌票已出勸至伊家商議辦法婦人卽隨至伊家陸稱此事可托曾某同謀不至公堂須洋三千元婦人即於十五日將珠頭面交陸由傭婦傅氏同往裕祥當舖質洋三千五百三十五元婦人收取五百元餘均被陸取去婦人在伊家共生十天於二十五日回家又有曹潤甫到來稱此事須入西籍求領事保護即勸婦人入籍稱須費銀三千兩氏卽將衣飾典質湊數　曹同至律師處即由曹與夏某經理入籍其銀交與曹手後奉提案訊押氏飭傭婦尋曹等設法保出忽稱無此大力况曹於勸令婦人入籍之前曾取去洋九百五十元後於四月間陸又來稱此案現在可以了結再須洋三千元氏因無力交付陸即去五月二十一日陸妻乂來過一次並無動靜從此陸曹兩人均音信杳然知係受騙叩求明鑒訊之傅氏供主婦王周氏之珠花於三月十五日與陸道生同往質洋是實陸道生延愛理司律師辯稱王周氏存洋三千元於陸道生處陸已交案至該氏控曹潤甫等驅銀一節有穆安素律師可以作證所控均非實在請察寶讞員商之英巴副領事判傳氏仍交原保陸與王周氏分别押候移提應訊人証到案再行質訊 
[大令娶媳之預備]  
　　本縣李大令定於初八日爲第三子慕陶完姻署中懸燈結綵陳設一新官紳學界送禮者絡繹不絶前晚柬請孫仲山向秋農兩太守姚殿卿蕭馥亭李元甫三明府蔡山泉朱福田郭聘之梅問羹四董事飮宴請爲接代來寅並諭飭書吏差役人等除命盜重案 
 
 

Page 19

 
 
外所有尋常案件統俟初十日後開堂審判案中人証均飭回家候示 
[禀復查傳船婦之爲難]  
　　西人司丁姆生在虹口張家口路毆斃車夫陳初文由西官判押西牢一年罰作苦工在案兹悉滬道蔡觀察因該西人曾在蘇州將划船婦許唐氏推入河中經人撈起控由元和縣賠償船費含糊了案爰于前日札飭元和縣查傳該氏來滬指控以憑澈究兹據該縣詳復謂該氏探告西人司丁姆生圖賴船資行兇一案由知縣賠給洋三十元該氏即行他往一時無從查傳昨觀察已據情照會代理英總領事知照矣 
城内 
借用恤欵○寡婦仲張氏控許仲謀圖賴借欵由南三區解送一路巡局請究氏供去年丈夫病故後由親鄰憐氏貧苦帮貼洋六十元收利度日當時由夫　許仲謀借去洋三十元約至本年六月底歸還到期不付求　許仲謀　張氏係小的弟婦小的自幼出繼於舅氏因此姓許所借之洋願加數措交求鑒判許交保即日還洋 
水手收押○竊賊陸連生日前在可貴小輪行竊被該船水手唐阿南等毆傷由總工程局查悉一併解縣李大令諭將唐先行收押陸送普育堂醫治俟傷痊再訊 
不肖之子○提右營武弁高某之子榮生前日在家中竊得錫事件一副行至東二區地方被巡長遇見帶回東區解至一路巡局審訊供認瞞背父母私自携出判暫行留局飭甲至伊父處查明禀候核奪 
租屋紏葛○本縣李大令批王蓬萊等禀云爾等所賃房屋係洪姓向盧姓租地所造現已期滿由敎士杜知三轉向接租旣與洪盧二姓換契續賃並無加租挖費之說何以現忽藉稱堂産横加挖費並聲明房捐欲令該商等獨認旣據訴由姚敎士理說杜知三仍邀洪盧兩姓妥爲勸諭倘始終固執再行呈候核奪粘單附 
道批三則○湯樹堂禀批前禀藉口縣諭查帳之張董係孟蘭君至親不肯照理清償當經批縣另派公正人查賬今又謂即另派公正人亦碍於張之情面不肯秉公理算豈闔邑中竟無可靠之紳董耶所禀殊屬荒謬惟前次禀批迄未據縣查復究竟案情若何仰南匯縣迅速核明　公辦理具報母任纒訟切切易國安禀批該職已定之媳果因與人私通招尋無着則該局斷令母家交還財禮聘飾核與婚姻律註所載未　婚之男女有犯姦盜者各聽别娶别嫁之義尚屬相符該職又何必得此不節之女爲子婚娶若係徐封氏有意藏匿藉　賴婚殊爲不合仰工程局裁判委員孫令再予切實查明録案具復察奪母違許馥庭禀批此案前據該前縣高令先後　詳勘驗得金許氏仰臥中屋板上身穿衣褲齊全等情查與來禀所稱開棺云云未免不實即所稱傷痕亦有不符惟兩次批州飭傳尸親提同現犯質訊確情何以迄未具報殊屬玩延仰太倉州轉行現暑嘉定縣楊令赶緊查案確切侒明秉公詳辦切勿稍存迥護是爲至要 
一路巡局批示○葉煦元禀批據禀陸祥豐積欠貨洋屢討不付殊屬非是仰候飭甲先行開導理償息事否則定予提案訊究 
民人張明高禀批查此案由何陳氏扭控倪福壽姦　寡居侄媳毛氏常經訊明責押毛氏交何陳氏領回管束在案兹據該民人禀稱該犯倪福壽自知悔過懇請保釋仰候當堂發落可也 
官事○神機營文案試用知縣余仁江蘇補用道江孔殷浙江試用道費毓楷提舉銜候選鹽大使李家銓兩江法政學堂會計員胡德光昨均到道拜會禀見北新涇巡局員何紹先請假三天新委巡警拘留課員徐寳沅禀知到差城汎周思傑赴松公幹 
南巿 
怗惡不悛○前晚有二人在同益里吳公館門前窺探一人持燈巡士謝元盛向之查問據稱係縣署司事向鼎豐莊滙銀一千兩言畢持燈者已逸去謝巡士知非善類扭獲一人解至工程局搜出鐵鑿等賊具訊知該賊名邱阿來前因犯案禁押西牢釋出後匿跡小東門某客棧每至深夜與同黨行竊判押候提到同黨訊究 
追還提單○萬和桂圓店執事王廣輝上月杪倩同業義泰店夥周象賢將桂圓十二箱握單一紙送至順泰行報稅被該行扣住昨由王將該行執事陳啓文扭至工程局請究陳供被周欠報關水脚銀四十餘兩義泰執事李益三供祇欠洋十九元五角周稱被扣後已虧本銀數十兩判陳交保將提單交還 
船夥人洋○鮑生泰缸貨店執事王殷青扭控沙船夥蔣文彬欠貨洋三十七元二角昨由工程局審訊判交保理處 
閘北 
勿再健訟○徐連生因在巡警總局　控俞蘭芳拐賣伊孩由裁判員孫大令判押在案昨又提案復訊判從寛交保開釋 
小孩慘斃○住居鐵路車站附近之甬人林阿茂前日誤將洋烟飫與未滿一歲之男孩吞服迨後覺察送至仁濟醫館醫治無効於昨日斃命 
[英租界]  
混用僞票○粤人梁吉堂向袁銀生混用假支票　奉捕房解廪請究梁供不承認判押候查明再訊又元昌永洋貨號順奏木器店等控湯祥舫曹文林畢介康邱洪生混用假票騙取貨物昨由公堂訊實判曹押西牢三年期滿逐出湯四一年邱畢交保開釋索價虧損○德商天福洋行控元豐號曹季安曹星齋定貨不出昨由公堂會訊原告洋人求追虧損銀三千三百兩訊之兩曹供股東均不在滬不能擅專判一併交保候補傳人証再訊 
自願賣娼○曾玉蘭賣妻爲娼昨由捕房將曾妻王文蘭並老婦王張氏一併解廨請究王文蘭供自愿在大興里爲娼與夫不涉判曾玉蘭父保其餘一併斥釋 
龜鴇慣技○許質甫控鴇婦張朱氏龜奴張四覇阻伊女不放昨由差探將許女寶香及鴇婦張朱氏一并解至公堂請究許質甫供女兒寶香於光緒三十一年得洋二百元押於張處現已三年期滿向領覇阻求恩　領寶香供現年十八歲在張處賣娼三載今愿隨父母回去張朱氏供詞含糊判女暫留日 
濟良所張朱氏還押候提張四到案再訊 
串拐女子○甬人陳阿梅控吳雲錦吳 
氏串拐伊妇昨由公堂訊明　實判吳押西牢一年徐氏押女所半年 
聚賭罰洋○王明康吳和尚在虹口開設茶館聚衆賭博由探解　請究判吳罰洋三元王罰洋五元一併充公 
小孩串竊○甯波小孩石號生姜有發串竊洋人金表昨由公堂提案復訊石孩之父石仁生姜孩之堂兄姜福生先後投案求恩免究判各具結領回自行管束 
公堂瑣案○過犯俞阿四陳桂生潜入租界由探拿獲解案供現在捕東爲小工不敢爲匪判仍一并逐出過犯周阿香竊徐錦松家衣飾判押西牢二年期滿逐出僧人張開子竊楊根堂衣服時表判押三月逐出李寳甫竊浦東鄉民陳懷烜家銀鐲携贓至租界　銷判人贓一併押送浦東總巡局訊辦迷路小孩順正大判送棲流所留養懸牌候認 
[美租界]  
　損車輛○前日午後有袁步蟾之塌車行至西華得路與七號電車互撞各有損傷袁即棄車逃逸旋由印捕將塌車推入捕房禀請捕頭核辦 
欠租封屋○唐文生賃居元芳路某號房屋積欠房租洋數十元由房東禀知公廨於昨日發封 
尋獲逃妻○薛仁金昨扭伊妻徐氏及陳八至捕房稱前被陳將妻誘拐來申屢尋無著今幸遇見扭請究辦捕頭　薛將氏領回陳斥釋 
 
 

Page 20

 
 
均非善類○沈紀林昨在天潼路吳淞路轉角順風茶樓聚賭口角將茶館主劉福生擊傷頭額劉即報知捕房請爲究辦捕頭以均非善類斥不准理 
請驗倒斃○昨晨狄恩威路有倒斃無名男屍一具由捕馳報捕房飭將該屍　入驗屍所飭保報縣請驗 
[法租界]  
獻冒將次回差○前法廨讞員聶榕卿司馬丁憂卸差時曾由法總領事商准滬道准其守制百日即行回差現届期滿聶司馬已於昨日赴蘇禀知各憲再行到差 
狎客竊取鉅贓○鄭家木橋華慶里周杏泉家同居之某氏婦向在英界開設妓館前日失去金翠珠飾頭面各物值價八千餘金疑係狎客朱靄森所竊遂即報知捕房飭探協同英界包探將朱拘入捕頭以朱素非善類飭令押候堂期解訊 
棧主吞没錢洋○海州人趙克恭携帶現洋一百二十元鈔票二百八十元銅元票二百六十千來滬辦貨假　自來火行街文明旅館前日將存儲洋票之考籃一只點交該棧主張梅卿代爲收管迨次晨向取考籃當塲查明失去鈔票二百八十元銅元票三十千向理不認趙因投報捕房派探將張拘入諭飭覓保候堂期傳訊 
國外新聞 
[日美條約近聞]  
　　初五日東京電云東京某報載稱日美商訂之約不日可以議結惟外間咸謂未必如此之速 
[美國禁止妻妾登岸]  
　　初五日東核電云舊金山電稱有香港中國富商一人乘郵船高麗號行抵舊金山美員以其携帶妻妾二人有違美國一夫一妻法律故阻止登岸并聞有移交華盛頓判斷之說 
[法兵虐待德員續聞]  
　　初五日倫敦電云卡塞勃倫開法兵虐待德員一事昨經法國外務部大臣批匃與駐法德國代理公使討論頗爲和平據法將阿買特報告稱余曾接奉德國領事致其書記員之照會命即將逃兵六人阻其乘船他往内有三人並非德籍至起釁之由係因領署某員先行動武故其書記員隨即與之抗敵云 
[美報詆毁羅總統]  
　　初五日華盛頓電云大法官台氏已頒布袒護裴乃安之文件並復攻擊美總統羅斯佛搭孚脫君現在米其干省法戈地方游說因迫於衆請故也海阿斯脫君所揭示之書全美大爲震動兩黨之信用亦爲累及裴乃安近致長書於羅總統反凿羅斯佛選舉事宜謂爲率黨妄行羅斯佛亦以洋洋六千言之長書答之深讚共和黨對付脫拉斯政策之完備並詆氏政黨假公濟私之不合泰晤士報初五日紐約電云美總統答裴乃安之書約四千五百言内謂哈立門於一千九百零四年雖曾供給選舉費然彼並未因此而不指謫哈立門鐵路事宜美國各報現皆著論反對羅斯佛之舉動首謂羅斯佛失其總統之身分且有詆之爲卑微狂談之士者以上譯字林報 
[俄國疫斃人數]  
　　初五日紐約電云俄國自患疫以來死者已有 
七千名之多 
[菲列賓風災續聞]  
　　初五日香港電云上星期菲列賓島大風時有來往島内之汽船泰立克號被風吹覆船客幸均救起聞全船共保險洋十八萬圓此次風災巴洛戈附近一帶所遭損失約值洋四百萬圓以上譯泰晤士報 
[富豪捐助中學經費]  
　　初六日倫敦電云英國銀行家富豪賽姆森君遺矚捐助德國格致中學郷費英金一百五十萬磅 
[布國佔據鐵路問題]  
　　初六日倫敦電云在維也納游歷運布勒嘠利亞親王費提蘭近召該國首相及財政部大臣至行次議商要事議畢兩大臣即回蘇菲亞初五日柏林電云德奥反對布國佔據東方鐵路一事已經各國賛成布政府現欲與各國會商賠償路費問　 
[俄意締結巴爾幹條約]  
　　初五日柏林電云意大利各報載稱俄意兩國外部大臣已在提西哇締結巴爾幹條約三國聯盟之國現均賛成此舉 
[萬國肺癆大會開會]  
　　初五日柏林電云萬國肺癆大會已在華盛頓開會公推德國醫學士柯區君爲會長 
[英暹條約尚難簽押]  
　　得可靠消息英暹條約今年尚不能簽約蓋照目下所定各欵不特暹王不願即英政府亦有不滿意之處也以上譯文滙報 
來函 
[蘇路營業所長覆蔡叔明君函]  
叔明先生執事辱承惠敎且感且愧此事先已據車長報告請予撤換弟即傳詰該車役等侮慢之罪昭焉莫遁顧此輩中安有妥人撤換亦仍出一轍正籌議間接奉大函當即呈明總埋自明日起將車上茶房一律裁撤頭等車内另派車役伺候茶水手巾二三等車仍備茶水聽客任便取飮均不取分文業經飭辦矣至此事起因實由開車以後正值酷暑座客揮汗如雨每以爲苦乃仿滬甯例准人承包茶房日收銀一元五角爲車租車上茶水亦歸承包者供應爾時供合於求旅客尚無訾議弟以營業性質積錙銖以爲利旣無悖於旅客即呈請總理准行之今旣因此滋弊斷不敢諱飾以貽旅客害諒高明必能洞鑒之也專肅鳴謝仍懇時錫箴規即頌秋安不備夏清貽謹覆 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[學界小說風流太史（四十七）]  
第十二回酒地花天春申小住偎紅倚翠太史風流 
孫提學的情形。又最喜歡叉麻雀。以前在京城的時候。眼看著人家打著一千兩銀子一底。或者五百兩銀子一底的麻雀。心上羡慕得了不得。窮翰林那裏打得起道樣大牌。只好站在一旁。眼睜睜的看着。如今放了現任學台。要用起錢來。一萬八千三千五千只要開句口兒拿了就走就是上了天。也没有這般快活。便成日成夜的。坐著一乘三人小轎出去打牌。每天一定要三四更天纔回來。甚而至於堂堂皇皇開鑼喝道的出去。直到半夜回來。一班街上的人。見他半夜三更。高燈火把。喝道開鑼的過去只認着是臬台大人出來巡夜。夢裏也想不到竟是這位學台。到任了一個多月。一件事兒不做。只閙著要提取公欵。修造自已的衙門。原來那本來的學台衙門。現在做了法政學堂。如今的學台衙門。就在學務公所對面。爲早晚到公所裡去辦事。便當些兒。不想孫提學一接了印。便不肯住在衙門裏頭。在一個紳士家中。打了公館。特特爲爲的撥了幾萬銀子。改造衙門。把法政學堂的學生。一概呌他们遷讓出去。外面又没有地方。平空的停了一個月的課。一班學生那裏肯答應。便上個公禀。請他另撥房屋。做法政學堂的校舍。孫提學見了禀帖。只當没有這件事兒的一般。一個字都不批出來。一班學生無可如何。兄得忍氣吞聲的罷了。看官你道這班學生。爲什麽這般軟弱。原來法政學堂的學生。十分裏頭倒有七八分是本省的候補官兒。那個肯苦苦的去得罪上司。也有幾個有些骨氣。的學生。曉得總務科課長候補知府方堃甫方大人。素來是個伉直非常不避權貴的人物。便去求了方大人托他設法。方大人也覺得孫提學這樣舉動。實在的詫異。便一口答應了學生。叫他們先自退去。再來聽信方大人一直往孫提學公館裏來。不知方大人見了孫提學。有何話說。且聽下回交代。 
專件 
武陽籌辦諮議局事務所調查手續 
一每一調查員附送調查須知調查手續各一紙選舉人原簿各若干本記事簿一本鉛筆一支均先期致送 
一調查員公别擔任協同董事調查之各廂圖街巷及各調查員董事姓名住址均另單開明先期致送於各調查員各董事以便彼此接洽 
一請學界調查員趁重九節各學堂放假三日（初九係重九節初十係星期只多放初八一日）以便各敎員併力從事調查或於初八以前每日早晚先行調查免致臨時匆促尤爲妥善 
一請儘初十以前調查竣事十一日再加審察如有遺漏務卽補人 
一選舉人原簿儘十二日交齊事務所 
一記事簿亦一律於十二日交齊事務所 
一選舉人原簿係編齊號數即空白者亦當一律交還千萬不可遺失 
一調查員於調查時須携帶紙筆墨盒并鉛筆原簿記事簿 
一調查員務必挨户調查如一街巷中兩面　有居尸須查畢一面再查一面不可忽東忽西以免遺漏 
一調查員如有以地址遼闊力有不及者可自邀請同志協助其告知事務所與否悉聽其便 
一凡有選舉資格五項之一者務須一律列入原簿如有諮議局第六條章程中八項之一迹涉疑似（第六條章程列後）須註明於記事簿以備將來剔除 
一遇有出遊在外者最須注意務勿遺漏 
一遇有本人偶然他往即於記事簿中隨時記明并留字約定調查或約其歸時逕至調查員處補填 
一調查員圖董遇有無從調查之户隨時用鉛筆在記事簿上註明住址或向左右居鄰里中父老以及轎大忙使之類訪問倘遇不能直接訪問之時或令地保向上項各等人探聽萬不可使地保直接向所查之户詢問致起誤會而生疑阻 
一住何叚之調查員即與何叚之圖董接洽訂定調查之街巷 
一調查區交界處最易重複遺漏務須查照姓名住址單與鄰區之調查員或董事隨時接洽 
一調查員及董事茶點所需於調查事畢送交調查簿時由事務所開支一各廂圖地保於調查期内聽候調查員董事隨時傳喚事竣之日由調查員將地保之得力與否告知事務所以便分别給賞倘有延玩亦隨時請官究辦 
一城廂内外於二十九日經各調查員一律擔任但小街僻巷難免遺漏各調查員如有發見請隨時告知事務所 
一章程及調查須知中如有疑義可至事務所會同研究附抄諮議局章程第六條凡有左列情事者不得有選舉權及被選舉權（一）品行悖謬營私武斷者（二）曾處監禁以上之刑者（三）營業不正者（四）失財産上之信用被人控實尚未清者（五）吸食鴉片者（六）有心疾者（七）身家不清白者（八）識文義者以上各條解釋詳於調查須知中（尚有調查須知明日　登） 
 
 

Page 27

 
 
   
 
 

Page 28

 
 
   
 
