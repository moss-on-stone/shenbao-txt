# 1919 - 228 - 4916708

 

Page 1

 
 
   
 
 

Page 2

 
 
   
 
 

Page 3

 
 
時評 
[名義（冷）]  
　　名義雖屬空虚然有時雖以至大之力攻之而不能破至富之金買之而不能移其實質有不可思議者也是故名義與事實相反之事則有之若并名義而反之者今之人尚不至此也何也蓋知名義之不可侮也不然武人派安福系等之舉動南方豈無明目張膽以贊成之人乎亦曰格於名義而已矣 
[命令]  
　　八月二十二日大總統令前護理江西民政長賀國昌歷官京外洊攝疆符勤政愛民治功夙著兹聞溘逝軫惜殊深著給予治喪銀三千元並交國務院從優議卹靈柩回籍時尚途地方官妥爲照料生平事蹟宣付國史立傳用示駕念賢勞至意此令 
　　又令希琊薩喇晋封鎭國公並加貝子銜此令　　又令陸軍總長靳雲鵬呈陸軍第三師步兵第五旅旅長張學顏因病辭職張學顏准免本職此令 
　　又令任命董政國爲陸軍第三師步兵第五旅旅長郭敬臣爲步兵第十二團團長此令 
　　又令任命范振清爲陸軍第十八八混成旅步兵第二團團長此令 
[專電一]  
　　北京電劉鏡人使日案今午提交新衆院定二十六投票表决（二十三日下午五鐘） 
　　北京電最近巴黎電告奥約抗爭後可望恢復原案但尚在商榷中（二十三日下午五鐘） 
　　北京電巴黎電吾國對奥約提抗議分送和會及五國會議十九日五國會議决定將中國抗議轉送奥國（二十三日下午三鐘） 
　　北京電保工會資本代表定葉恭綽勞動代表林長民運動甚力（二十三日上午十二鐘） 
　　北京電參院討論九月十日開臨時會案照衆原案通過（二十三日下午五鐘） 
　　北京電滬代表間接托人詢當局更換總代意見當局答祗求和會速成（二十三日下午三鐘） 
　　北京電汪有齡王克敏微露辭意國務院及王揖唐分遣人勸慰又吳鼎昌力辭仍去電切留　　北京電王克敏昨謁徐仍表辭意（二十三日上午十二鐘） 
　　北京電連日軍事會議决發兵援車邊拒謝布一面由外交部致函駐京俄使詢俄政府對謝米諾夫能否指揮有無關係另商日本勿更助謝（二十三日下午三鐘）　　北京電今申有男生二十八人女生七人在府前請願懲辦馬良多數軍警已往彈壓（二十三日下午七鐘） 
　　北京電舊議員四十二人决至遲月底咸赴粤制憲王揖唐謂予對舊會在粤制憲概從放任（二十二日下午五鐘） 
　　北京電湘張電謂吳師餉需無法籌撥挨戸派捐又做不到只有任其自由撤回直境（二十三日上午十二鐘） 
　　北京電農部派李國欽爲美商務調查員（二十三日上午十二鐘） 
　　北京電姜桂題請將煙酒併入財廳經棚站務隷熱財部不允（二十三日上午十二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電正誼學會今日二時開會舊議員多到將通電主復六年憲會（二十二日下午五鐘） 
　　北京電京報昨被封（二十二日下午五鐘） 
　　香港電柏文蔚李根源反對王揖唐爲總代（二十三日下午三鐘） 
　　香港電廣州灣僑商擬集資百萬在縣屬海港闢商埠（二十三日下午三鐘） 
　　香港電李純昨電粤請承認王揖唐軍府因有多方反對自視權力不足故遲疑不决（二十三日下午三鐘） 
[各通信社電]  
　　北京電朱啓鈐電王揖唐請赴北戴河交代一切案卷 
　　北京電徐東海召李國珍劉恩格入府囑議和勿狗黨見非關重大問題儘可讓步議期宜短 
（以上二十二日）以上平和通信社電　　北京電李煜菉電法京華工十餘萬現立敦調社已購社屋 
　　北京電張廣建電乞准馬福祥入覲　　北京電龍濟光有任邊防重要職務消息　　北京電院復鮑督電善後經費由省墊用准作正開銷（以上二十二日） 
　　北京電朱啓鈐電請王揖唐赴北戴河接收交代王定日内前往 
　　北京電王揖唐對和議表示四項徵南同意一彚集議題關於法律及事實分兩次提出二開議前准各方條陳意見開議後不得干預三雙方集議决取公開四上次表决事當認有效 
　　北京電奥約修改五項政府電陸顧向英法力爭　　北京電湘省水災撥賑一萬元 
　　北京電孫烈臣電哿日（二十日）由吉赴黑任（以上二十三日）以上中華通信社電　　北京電奥約内容變更政府决計不予承受外交益形困難徐龔主張國内速和一致對外擬不俟西南答覆即令代表南下 
　　北京電對德恢復和平令原定奥約簽後發表現奥約改變簽字問題尚待斟酌有先下對德和平令說（以上二十二日） 
　　北京電閣議决嘉奬活佛及蒙古王公日即以明令公布 
　　北京電日武官小野由科布多赴烏染海經邊防處與日使交涉日使允撤回院昨電陳毅詢小野行蹤　　北京電參院决議裁撤僑務局歸併外部辦理　　北京電龔託人勸吳鼎昌徐佛蘇牲個人意見勉斷前職 
　　北京電農商外交兩部會擬對德復和後井陘煤鑛辦法 
　　北京電政府得南軍逼閩信息以和局將開不能復生枝節電軍政府請予制止（以上二十三日） 
　　漢口電蒲圻變兵經豫皖贛協同兜緝悉數就獲可無他患（二十三日） 
以上中孚通訊社電路透電 
[最近之過激戰事]  
　　二十日巴黎電蘇里克電稱羅軍現準備在尼斯特河外取攻勢以期加入台尼金將軍左翼 
　　二十日倫敦電公報宣稱台尼金將軍佔據尼斯特河奇加細鐵路交點後已截斷過激軍與俄迭薩交通線最後之部分台尼金將軍不日將佔據俄迭薩鎭　　二十日倫敦電過激黨無線電報稱敵軍巳佔據克爾森與尼柯萊夫二鎭 
　　二十日巴黎電高等議會决議請中立國以中立國如何可協助施行對過激主義俄羅斯之經濟封鎖並如何可令德國受納中立國自己所可任受之德俄貿易取締條例通告高等議會高等議會行動之權力今殊有限因美國不承認協約國與俄國處於戰爭狀態並拒絶加入或協助對過激黨所施之封鎖之故　　二十日巴黎電高等議會接有報告謂上西里西亞大局甚爲嚴重多處礦工携械起事反抗德員罷工者已佔據加羅維資等三鎭西里西亞法國軍事代表提議應以法將一員率兵至西里西亞鎭壓波蘭政府已表示同意據柏林最近消息西里西亞時局漸有進步各處現正紛紛開工 
　　十九日君士坦丁電政府雖施行嚴峻計畫而亞拉土尼亞之大局仍頗不靖聞叛軍已入士麥拿加拉希薩鐵路上之哇柴鎭 
　　二十一日倫敦電據半官消息貝魯拉將軍所派之烏克蘭委員團已與羅政府商定合同羅政府許烏克蘭運輸子彈軍需自由過境雙方允不以干戈相見羅國允在和會解釋烏克蘭之志願該合同可使烏克蘭抗拒過激黨之戰爭大得其勢 
[各國近事記]  
　　二十日倫敦電葛雷子爵約在九月十日左右啓程赴美 
　　二十日倫敦電駐墨英國代使克明士氏十七日電稱彼乃留駐墨京墨總統顯未實行其命令 
　　二十一日巴黎電巴黎政界甚以飛車哥里亞士號之命運爲慮自十六日起未聞該飛車蹤跡樂觀家仍抱車中乘客已降落斐洲内地惟不能與外間通消息之希望 
　　二十一日巴黎電法國工部次官提議利用法國大河急流以充電力儲藏所預計羅勒河每年所供之電力可省煤二十兆噸法國脫除束縛區域需用奥工問題今已解决奥國工業聯合會代表於談判告藏後已回奥京 
　　二十日倫敦電路工之要求業已商定調停辦法政府提出修正之建議規定駕車者每日工值至大十五先令火夫每日至大十一先令戰時酬金包括於内路工幹事會將請路工受納此項建議 
[公電]  
　　湖北省議會電今夏暴雨山洪陡發江漢横溢鄂省濱水十餘縣均成澤國人民蕩析離居死亡無算除請本省軍民長官發起義賑會外專此電懇諸大慈善君子救災恤隣協捐拯濟無任感禱鄂省議會印皓 
武漢學生聯合會電（快郵代）上海中華民國學生聯合會北京天津上海南京廣州留日各特别區學生聯合會長沙南昌九江安慶桂林梧州福州寗波杭州雲南成都重慶濟南青州開封太原西安奉天吉林黑龍江貴州各省學生聯合會並轉各分會均鑒馬良毒害山東罪浮曹章如高唱中日合併及酬報日本借欵借械厚恩種種悖謬主張公然出諸口而不以爲怪更於青島交涉爭有一線生機之時竟大捕學生凌辱女校同學尤以非刑苦我愛國同人一日而殺三士前者山東代表逃難此邦哀哀求救爰以新亭均痛相與對泣兹者馬良淫毒日益加厲跡其禍魯行爲若非心神喪失即是有意賣國有一於此何以統馭師干衛國保土本會不忍青島交涉生機再失於此人之手復不忍山東三千萬同胞以供此人殘殺特擬由北京學生會領銜上呈政府要求按照軍法懲辦馬良倘遭駁斥即係馬良所爲政府隂有以授之也國人將不能爲之曲諒如蒙貴會贊成請徑電北京學生聯合會以便進行無任盼禱武漢學生聯合會叩馬 
國外要聞 
[日本改造同盟之宣言]  
　　日本自黎明運動後其改造社會之思想日益蓬勃是蓋世界潮流之激刺有以致之也十八日下午五時東京各新聞記者學者政治家實業家等在日比谷公園松本亭開改造同盟發起人總會其宣言書之綱要大略如左方今天下之急務何在曰使我六千萬同胞宏大其意氣而有經綸内外之機會也世界文明日新月異所謂國際競爭也國民生活也莫不以現代思潮爲推移而一變其内容矣苟不自振拔虚與委蛇則國家對内足以糜爛人心對外足以失墜實力我帝國參加大戰最初既無準備又無抱負所謂戰時外交惟隨波逐流敷衍塞責而已是以處此講和大局更無理想可言矣大隈内閣之加藤石井寺内内閣之本野後藤原内閣之内田等所辦外交皆未能公訴於世界醒覺者之人心又未能高崇我民族的理想躊躇復躊躇逡巡復逡巡其結果徒招列强之猜疑而使國民生活基礎於國際上生不安之念焉不觀夫我當局者於視爲國際聯盟精神的基礎之人種平等一案任其失敗承認我國於國際聯盟諸國中差人一等乎不觀夫視爲國際和平根據之經濟自由原則取曖昧態度而使我爲列强保護政策之犧牲乎不觀夫我所占領之羣島横遭限制其防備設施之自由而以太平洋之武裝爲美國所獨占乎不觀夫青島問題坐失與中國直接解决之機而徒供離間中日兩國之具乎不觀夫我使節於勞動會議固執其不澈底之主張而貽人以我國貿易上須有差别待遇之口實乎不觀夫日本能讓步者已全讓步而列强之誤會尚多將自國際的孤立一變而遭國際的壓迫乎故國民處此時艱當冷靜的反省夫本國之實情大膽的透視夫時局之眞相然後竭力奮鬭以應危機對外須高崇其理想以指導世界對内須保障其生活以培養民力蓋最富反省者最能發其義憤者也夫國際聯盟爲英美所專制固不待言而我國又何以屈服於强國專制之下而甘受其頤使乎吾人所深慮者此也我講和外交既完全失敗其末節姑置不論而我政府與使臣均無保障國民生活之意氣而爲失敗之根源則不可諱耳此雖非一朝一夕所能解决之問題而根本上政治經濟社會制度等之缺陷皆所以致失敗者也故吾人對内則打破少數專制之舊弊而以國民之抱負責任爲基礎樹立最新政治之組織對外則高尚國民的熱情公布於世界所以保障國民生活者列舉十項如左（一）實行普通選舉（二）撤廢華士族平民之差别（三）打破官僚外交（四）樹立民本的政治組織（五）公認工會「勞動組合」（六）保障國民生活（七）依據社會的改革租稅（八）解放形式敎育（九）刷新殖民地行政（十）肅清宫内省「略如前清之内務府」以上十項互相關聯其中有一貫之意義願與我六千萬同胞一掃政治社會經濟組織之舊弊焉其主要目的則將有所貢獻於世界之人道也苟不實行國内社會的不平行將横流潰决而禍及國體矣國外與列强之思想懸隔太遥而在國際上勢將步人後塵矣我輩同志超然於官僚政黨等已成政治勢力之外廣檄天下之新人材而欲實行改造國家者也凡我同志盍興乎來共除國家内憂外患乎有决心之國民其來母恐 
[法國勝蹟與遊客]  
　　法國無綫電社巴黎通信云近來各國對於吸引游客問題曾加意研究而人人心目中以爲外國旅客之來游是邦者與本國之經濟問題頗有重要之關係蓋外人之旅居是邦者必携金錢與俱供給日用購備雜物回國之後苟滿意於居留是邦時之情形者必偕侣重臨設旅客而爲企業家則更可利用游歷就近聯絡交誼德人所處之地位遠遜於法人然在歐戰未發生之數年前已竭力設法吸引旅客至德游歷試觀德國所收之游客費在一九一三年僅就游客療病費一項而言已達六百兆馬克據俄政府公布之統計表俄人每載往德奥兩國旅行者約達二十五萬至三十萬人所費之金錢約達一千兆法郎且俄國之富紳豪賈往往於旅行德國之際即以私蓄存諸德國銀行德國在波羅的海及北海之濱設有天然浴池一百十三處每載就浴之游客計達八十萬人就法國風景論之天然勝蹟美不勝收各處美術建築物尤爲豐富點綴野景頗饒眞趣尤非他國所能及法境且多温泉其數遠在德國之上且分析温泉水質更優於德國按德國温泉係屬鹹性與海水無異法國維西及華爾兩處温泉水性温和在德國境内欲覓與法國同性之温泉殊不可得法國比蘭奈山之温泉水性更佳含硫磺質温度頗高奥凡爾尼一帶泉源尤多凡此皆德國所望塵莫及者要聞一 
[奥約又生問題]  
關於我國者皆修改 
　　奥約修改後關於中國各欵頗有更動聞奥約全部數百條關涉中國問題僅五條而此次修改偏於中國五條完全更動如原案退還賠款一條修改案改爲以退還之一部分劃歸新成立之奥民國如原案收回租界修改案改爲由中國備價購回公産并准奥人私有土地如原案對於戰時遣送僑民及處分僑産不得提出抗議修改案改爲由中奥兩國將來另行商定云云總上各層中國應行收回利益幾於完全喪失聞當局關於此事前日已得巴黎專使報告昨日星期四日閣議由外交部報告奥約修改情形商議結果决發電陸顧等向英法力爭至復和問題仍依舊籌備進行外部并已設立對德奥恢復和平善後臨時委員會該會巳擬於本月二十五日開始會議連日各機關已先後派委專員參與斯會以便届時出席共同討論 
[北大學生案公判記]  
地檢廳所謂起訴理由 
　　昨日（二十二）京師地審廳開庭公判北大學生案件旁聽席中殆無隙地窗前門隙皆爲站滿女旁聽席亦復擁擠不堪其中以各女校學生代表爲多鐘鳴十下遂宣告開庭審判長王克忠推事金殿選張奉先檢察官楊天壽辯護人劉崇佑同時入席首由審判長請楊檢察官陳述提起公訴之理由檢察官起立發言所述者與起訴文所言相同惟此案係學生魯士毅等十一人及許有益等四人互相攻擊之案件故兩造學生互爲原告亦復互爲被告檢察官陳述起訴理由畢審判長即令兩造自行陳述於是許有益俞忠奎等四人先有所陳述一面以原告資格攻擊魯士毅等十一人一面復以被告資格對於許等所告訴者自行答辯次由魯等十一人各各陳述意見魯士毅首先發言對於許有益等所告訴諸端一一指明其誣枉言次尤注重於人格問題略謂所言果皆本於良心即犯罪亦不損其人格又謂檢廳錄送口供彼等於公判前一日始得見及彼等在檢廳所供實與筆錄不同此節於被告非常不利益希望法庭許其更正云云魯發言畢後其餘十人相繼陳述亦皆爲辯明原告之誣枉及攻擊許有益等之詞發言甚多歷時約二句鐘陳述既畢時已逾午審判長遂宣告休息十五分鐘下午一時半續行開庭先由審判長宣告連日調查所得之種種證據（如中一區區長巡官之函件及問答等）繼請檢察官論告檢察官遂發表意見認定兩造皆爲共犯請審判長依照起訴文定罪科刑等語審判長遂請魯士毅之辯護人開始辯論斯時律師劉崇佑以審判長所宣告之證據皆據巡警等之言而巡警所言又皆非目擊之事實祇言得諸大學附近之傳聞此種證據殊無力量特請審判長愼重調查再開公判審判長未予容納仍宣告辯論之進行辯護人遂侃侃而言始則對於檢察官之論告加以極長之答辯繼則對於審判長詳述此案應宣告無罪之理由終則論及刑事政策并刑罰與敎育不同之點及相互之作用大意謂國家設刑所以排斥人類之惡性使之不傳染於社會而敎育之作用則在培養青年使之日進於善故監獄非敎育青年之地此輩青年又非爲惡性之人本案兩造之爭不過爲學校内部之事學校足以了之本無待法庭之檢舉爲也今不幸已鬧到法庭尚望審判長宜善用刑罰權勿輕施於此輩青年學子且更進一步言此案之發生社會上誰不知係受政潮之影響使非因有欲爭校長之人則學生内部何至有此種事件發生此輩青年不幸而爲中華民國之學生致欲安分求學而不得言之實可痛心語至此滿堂欷歔爲之涙下被告學生中（魯士毅一派）有一人哭不可仰法庭竟變成悲劇之舞臺少頃檢察官與辯護人復有極長之辯論嗣審判長又問兩造學生你等尚有最後之答辯否學生仍一一爲利益於其本身之答辯審判長遂請辯護人劉崇佑於三日内將答辯書送交法庭語畢即宣告辯論終結劉律師復起而言曰本辯護人尚有最後之要求卽關於魯士毅等之保釋是也查魯等十一人現已有四人保釋在外尚有七人本來欲請一律保釋應中未准所請尚可曰未開公判恐彼等外出對於證據口供等有所妨碍今則辯論終結拘留之目的已根本消滅當此天氣不正時疫盛行此等學生在看守所恐身體必不能勝請堂上允予保釋以示愛護士類之意審判長答謂現距判决之期不遠保釋一節可以不必劉律師復稱此事允否本屬法庭職權辯護人不敢强要但現時在看守所者尚有七人而六人同拘一室獨魯士毅别留他所可否許其與六人同居使得稍滅苦痛審判長許可當卽退庭時已五時三十分是日開庭時間實亘八小時以上法庭本在暑假中祗應半日辦事昨日則下午亦繼續開庭各法官竟不得休息亦創例也地檢廳此案之起訴文如次此案魯士毅等均大學學生該生等自設立幹事會以來因處理會務意見分歧互相猜忌甲指乙爲受安福部之運動乙則指爲假公濟私向南洋兄弟烟草公司敲詐銀錢互相攻擊遂釀成七月十七日拘禁同學嚴刑拷訊諸惡劇先是校長蔡元培因學界風潮辭職南下大學生中既積有成見對於校長問題遂分迎蔡迎胡（即胡仁源）兩派上月十六日晚俞忠奎許有益程體乾楊濟華與已畢業學生范鎧（現充本校補習班敎員）王朝佑即王少右（現充參議院辦事員）等密約同學四十餘人在中央政聞社讌會名爲商榷維持校務實則運動迎胡仁源凡在贊同之列均許以相當之利益又疑幹事會國貨維持股諸人有吞没欵項及對外敲許情事思所以破壞之遂由俞忠奎商同許有益程體乾楊濟華等將各人所報告之件如陳邦濟侵吞捐欵魯士毅舞弊營私各節編作十條題曰北京大學學生幹事會内幕之黑暗印出傳單數十張約定次日八時在北河沿法科禮堂開會不料是晚與會者有陳强華樊淵博兩人於散會後將會中情形和盤托出轉告於迎蔡一派魯士毅諸人魯等急籌對待之法於十七日早晨乘胡派學生在禮堂散布傳單開始會議之際率領同派各人到場先將大門關閉由魯士毅王文彬孟壽椿易克嶷劉翰章等五人假設法庭將許有益等次第傳訊狄福鼎旁坐紀錄供辭並有倪品貞等執拿木棍繩索等物站立兩旁略詰數語由朱耀西找來東安照相館夥計勒令胡派學生拍像片數十張照畢由劉仁靜陳邦濟謝紹敏及未獲案之李駿蔣希曾等將許有益俞忠奎程體乾楊濟華王朝佑五人押至馬神廟幽禁於理科第一敎室中并指派多人輪流看守迨是晚八時魯仍同王文彬等在理科敎室重行審問持械環立者仍爲倪品貞諸人每一發問如不依其意旨以答則交相毆打致許楊均受有傷痕程等目擊情形未敢申辯遂照魯等諸人所强迫承認受安福部運動費五千元拒蔡迎胡推倒幹事會破壞大學制各節一一供承魯等尤以爲未足草出悔過書一紙勒令其依樣各寫一張自簽姓名按印斗箕始准其保釋既經具結王朝佑程體乾楊濟華三人於是夜二時找保外出俞忠奎許有益因無保仍拘禁於理科後面一小屋中十八日早許俞乘間先後逃脫據情告由中一區警署解經京師警廳送案本廳隔别訊問俞許楊程四人均各供認印發傳單攻擊幹事會事實至其供述被傷各節與王朝佑所供均屬相符拘傳魯陳等到案訊據供稱許等散布傳單毁伊名譽伊情願告訴惟許等告伊等傷害各節并無其事等語質之王文彬易劉孟倪劉狄朱謝等亦爲同一之答辯一再研詰矢口不移本廳以案情複雜偵查不厭求詳復經反覆推究除許有益等供詞足資考證外將魯等犯罪證據再分析臚列如左（未完） 
[政府討論新銀團問題]  
　　新銀行團發動以來大爲各方面所注意最近日本政府亦以此一問題討論多次决定滿蒙除外之後即行宣布通知昨聞政府關於此一問題亦巳開始討論其原因係因前三日莊璟珂有一要電到京報告日政府會議情形及此問題與中國之關係原文甚長大意稱日本决定滿蒙除外方針刻已有得美政府允准消息此事關係吾國至鉅請即决定方針等語此電到後即由國務院封呈公府批交外交委員會從速俱議此電交下昨前兩日該會即召集委員開會討論不意某系及從前主張藉新銀行團以投資鐵路一派之人又藉此一問題大抒其積久未洩之塊壘因之連日會議中又各趨極端變成兩派大肆爭論一派主張對於日本滿蒙除外提出要求然後即行加入一派則持愼重主義與之對抗謂新銀團之内幕尚未明瞭將來利害亦須審查主張暫不加入聞此一問題昨日已有結果並訂於日内照會美國惟結果如何尚未明悉 
[新衆院决開臨時會]  
　　安福部因欲攫取政權牽掣和議不肯令新國會閉會日前特由該派議員解樹强等提出開臨時會案嗣又以僅由該派提出恐受外人間攻擊故竭力運動己未一部分議員亦提此案昨日（二十一）新衆院開會由某議員提議變更議事日程將黄楊兩人所提開臨時會案提出討論付表决多數當由提議人說明理由畢主席以開臨時會付表决贊成者多數某議員主張九月十五日開臨時會解樹强主張九月十日又有主張九月一日者主席以九月十五日付表决贊成者少數又以九月十日付表决贊成者多數至於期限問題有主張以預算終了爲期者亦有主張不限日期惟限制不得逾四個月者黄雲鵬則主張暫不規定光雲錦主張以上各說暫不必表决衆贊成此案通過後安福目的已達各議員遂紛紛退席不足法數而散 
　　又據己未俱樂部方面消息臨時會問題醖釀甚久原係安福議員解樹强等提出隨後竭力運動己未一部份議員提案（聞連署人有莫明其妙者）日昨在會場臨時動議己未大多數議員紛紛反對湖北議員吕瑞庭并說明反對理由卒以安福議員占多數此案遂致通過 
[京華短簡]  
　　昨日星期四閣議例會要案凡三（一）邊業國内人債法案議决即日提交新國會（二）湘省水災賑濟案議决由部撥欵一萬元核實散放（三）内務部提出修築南北苑道路需欵十萬元議决由交通部墊發三案通過後由外部報告巴黎電稱奥約修改情形商議結果决發電陸顧等向英法力爭 
　　王揖唐因西南復電遲遲未到不敢遽爾南下昨因東海促王啓行而王自身亦以總代表發表多日迄不起程於面子有損擬於本月内先赴北戴河與朱桂莘接洽一切再行定期南下聞朱現已預備交代之事務如下（一）議和總代表之鈐章（二）第一次及第二次之議事錄全份（三）將提之案十七件（四）正提未决之案五件（五）籌辦經費之尾欵（六）其他庶務上應行移交之事件至各分代表之在天津及北京者均約在上海會齊連日正在調集案卷準備行裝並不須與王同時出發 
自盧永祥升任浙督後淞滬護軍使一缺運動者不止一人兹聞最近曹錕又電保陸錦張敬堯則繼長江三督後電保齊燮元合之吳光新曲同豐王廷楨競爭者已有五人政府對此問題極難處置前日覆曹電時有局未靖人心未安巳明令由盧督軍兼署所請暫從緩議云云故據政界中人觀察此缺一時將不另簡人 
　　中交兌現問題近聞中國銀行方面又巳提出兌現計畫討論多次惟一時尚不能决定至其内容據聞約分三項（一）發行新公債專作收回中交鈔票之用（一）所有從前長期存欵在一定限期内均不得提出（聞此項存欵約诂千餘萬即使能辦到將來亦必經明令始能施行）（一）募　新存欵規定凡存至三年及五年者利息加至二分以示優待 
　　京師疫症傳染巳遍及各區界内就中南城方面以廣安門内右安門内爲最盛如南横街敎子胡同牛街等處患者最多其次則爲東大市一帶内城方面比較的稍殺如崇文門内孝順胡同宣武門内太平湖及東直門内大街均有疫症發生但不似南城之甚感染者以下等社會佔多數中流以上較少聞傳染病醫院自疫症侵入北京以來迄昨日止收容患者實數巳達三十餘名其中疑似患者僅三人其餘均係眞性霍亂又聞駐京各國醫官前因華北防疫問題曾開會討論並列舉議案函勸政府注意兹以所議各節業見採納日前又復開會一次結果决定函請政府趕即在豐台車站組織設備完全之檢疫所一處以便各路遇有染疫者送往療治 
 
 

Page 7

 
 
[廣東舊兩院之談話會]  
王揖唐任議和總代問題 
　　十六日午後二時國會議員在東園俱樂部開兩院議員談話會到會者三百八十餘人林議長主席宣布今日討論周題係因北庭於十二日曾經任命王揖唐爲北方議和總代表此事於護法前途關係甚大同人對此應有研究抑對於軍府應如何建議之處請討論吳景濂起言鄙人簡單意見以爲朱啓鈐王揖唐二人本不相上下然朱任總代表吾人未反對今乃反對王揖唐或者有致疑處然須知王朱二人雖人格相同然此次護法之役其二人關係則不同也蓋王爲非法機關之首領朱則於護法之役之造因乃超然事外者王既爲非法機關之首領試思將來開議法律問題尚有結果可言乎故不能不出於反對其反對之手續及方法以爲當開兩院聯合會議决致一正式公函或公文於軍政府請其正式拒絶另通電全國說明王揖唐任總代表吾人不能承認之理由再致電護法方面各省各軍請其一致拒絶免涉歧異張光煒謂吳君所述尚係第二義因吾人應注重條件問題至於人之問題可無大討論因北庭人物大抵均是王揖唐一類者如欲選擇人物則莫如根本取消和議况條件如不能辦到即使北庭任命嚴修張謇一類人　總代表又安有結果可言故主張不必研究人的問題不如開聯合會先研究唐總代表從前提出之八個條件如其中承認徐世昌爲臨時大總統一條實關係甚大也吳宗慈謂張君所言不必注重人的問題理論未嘗不是特從比較上觀固有較王揖唐人格爲高者不得謂北方均王揖唐一類人也吾人但求非壞法之人物非主戰之人物即可予以承認朱啓鈐其前例也至條件之研究余以爲時機尚早蓋國會乃課責於軍政府如議和結局吾人認爲與護法本旨違背固可予以否認此時開議尚遥遥無期故條件之研究無妨略緩此時當以反對王揖唐任總代表爲第一步至反對之手續及辦法予固完全與吳君景濂同意者請同人細爲研考可也朱念祖言予自歐州回國深憾内爭不息無以對外與同人談話非止一次矣今對王揖唐任總代表問題則以爲非反對不可其理由爲何因予所憾内爭不息無以對外者所謂外僅日本耳議和之結果希望將北方親日派概驅除於政治以外然後救國始可以着手今王揖唐非親日派乎非段祺瑞之黨乎若承認伊爲總代表議和是眞南轅而北轍者丁騫贊成吳景濂吳宗慈之說白逾桓謂王揖唐乃非法機關之首領今日議和在法律上彼乃應受制裁之一人何能有承認彼爲總代表之理由當歐洲協約各國與德國初言議和之時威爾遜曾有宣言謂德國如派威廉一黨之人來作代表議和乃絶對無磋議餘地者倘於平民政府中選擇有聞望之人來作代表自當承允吾人今對北方情形正復如是至其辦法則贊成吳君所主張三種之外并須咨請軍府將吾等反對理由詳細通告外交團免外交上誤會謂吾人拒絶北方所派代表乃爲無誠意議和也樂山主張法律問題王揖唐應在廻避之列萬萬不能承認趙世鈺謂今之議和在解决現在之紛糾鞏固永久之和平欲達此目的有二先决問題即排除軍閥之勢力與貫澈護法之主張是也王揖唐於此二先决問題乃絶對不能相容也故人的問題有相對的絶對的之分朱啓鈐乃相對者王揖唐是絶對者若相對者可姑容絶對者難承允也沈鈞儒謂反對王揖唐可不論人格問題因此事乃係主義的問題也吾人之主義維何乃護法也王揖唐乃絶對非法者故其人與吾之主義絶對不能相容此非空談也王之任非法國會議長卽其决不主張正當法律之證亦即决不能容吾主義之證然則法律事實尚有磋商餘地乎特是吾人反對若不有一種詳細理由聲明恐對内對外上均不免發生誤會耳萬鴻圖根本不贊成和議謂與北庭議和早知全無結局今惟有積極進行倘各總裁不能負此責任無妨回家避暑免誤國事吕復主張吾人必須有積極反對之表示庶幾唐總代表及軍政府等均有根據向北庭拒絶李含芳贊成致公函於軍府不贊成通電全國其辦法乃致公文與軍府詳細說明反對理由請卽根據此理由通告外交團以免外交上發生誤會各省各軍亦由軍府通知可也陳家鼎謂應開聯合會請總裁出席質問是否有護法决心并令其報告護法進行之預備及最近狀况劉芷芬謂應嚴重質問軍府對王任總代表一節早應拒絶據報載軍府前曾以此事徵求各省各軍意見實爲處置失當李載賡謂北方此舉無異對南宣戰應請軍府即下討伐令可也劉彦主張應先致密電於唐蓂賡請其電陸氏要求一致行動反對王任總代表二致密電與總分代表請其萬勿辭職王揖唐到滬逕予拒絶開議可耳討論既畢遂由主席付表决經多數决定之辦法（一）致公函軍府聲叙反對種種理由并請根據此理由通告外交團免發生誤會（一）通電全國法團（一）通電護法各督軍（一）密電唐蓂賡總裁（一）密電唐總代表及各分代表均可决由主席指定起草員吳宗慈趙世鈺白逾桓沈鈞儒朱念祖五君爲起草員當時决定於十七上午九時在衆院秘書廳起草預備於今日上午十一時開兩院聯合會正式提出公决拍發 
　　致雲南唐總裁電雲南唐　裁鈞鑒口密北廷任王揖唐爲議和總代表後國人反對異常激昻兩院同人於銑日開會籌商僉以西南護法血戰頻年此次議和若不澄清禍源非惟難得永久之和平恐亦無解目前之紛糾禍源所在即賣國毁法之徒表裏爲奸危害民國王揖唐爲安福系首領非法國會議長實爲賣國毁法之主要人物以之主持和議無殊與虎謀皮或謂議和只論條件不必涉及人的問題然以王之地位及該系之隂謀實與西南立於絶端反對之地毁法者與言護法賣國者與言謀國枘鑿不入斷斷然矣與其紛擾於後毋甯審愼於前故王揖唐任北方總代表斷難承認議决除通電全國及護法各省軍表示反對並公函咨請護法政府聲述反對理由兼請據情通告外交團以免誤會外復經衆提議表决以我公鎭南天之一柱爲護法之泰斗特用密電急達鈞處務希對於北方任王揖唐爲總代表事嚴電反對云云 
　　擬致護法政府公函逕啓者自北方發表任王揖唐爲議和總代表人民聞之憤慨萬狀反對之聲已遍全國本院特於本月十六日開兩院聯合會詳加討論决議主張拒絶理由如下（一）王揖唐爲非法國會衆議院議長法律問題爲我護法政府興兵之主旨若承認其爲總代表深慮護法主義不能始終貫澈（二）段祺瑞假外力以蹂躪國内王揖唐爲該系主要人物即爲主戰最力之一人和會再停實皆由主戰派作梗所致今忽充議和總代表必非出於誠意可知（三）青島問題國人痛心疾首感欲得賣國賊而甘心巴黎和會我國拒簽德約除日本外各友邦隱具同情者實基於此安福部及賣國賊爪牙王揖唐又安福部首領若承認其爲總代表不獨阻全國之民氣且恐失友邦之同情友邦恐又有愛莫能助之歎爲此咨請護法政府速電北廷拒絶王揖唐爲總代表並將拒絶理由通知外交團以免誤會實爲公便 
　　擬致全國省議會商會敎育會工會農會上海各公團各報館電數年以來戰禍不熄生民流離海内愁苦商業停頓外權失隊此皆北方二三武人毁法好亂有以致之我西南屈己忍辱承認和議乃和議巳開北方猶急攻陝西於是和議之機一挫條件甫提北方遽已撤回代表於是和議之機再絶西南以希望和平之故總分代表迄今留駐滬上未移一步萬不料北方再派總代竟以安福系領袖王揖唐繼朱啓鈐之後按雙方猶急攻陝西於是和議之機一挫條件甫提北方遽已撤回代表於是和議之機再絶西南以希望和平之故總分代表迄今留駐滬上未移一步萬不料北方再派總代竟以安福系領袖王揖唐繼朱啓鈐之後按雙方議和但論主義能否容接其所派人物之爲聖賢盜跖本可不問然維以尊重主義之故亦不能不論及人物美總統威爾遜曾宣言德國議和之人須由平民政府選出不得以威廉所屬之人派充正以與主義絶對之人議和難期達於妥洽之目的故也我西南此次之戰本爲護法法律事實解决先後前此已成爭議今王揖唐身充非法機關首領其所抱主義不問可知何能與議法律間題此與西南主義法律上如何萬不能容者一也此次戰爭之起基於護法而至於經年不决則北方借欵購械不恤賣國又實爲重大原因青島問題震動全國禍始作梗前後實止一安福系廢除種種密約曁撤銷參戰軍國防軍邊防軍唐總代表前提條件已列入第二三項今王揖唐爲安福系領袖即爲主持借欵購械之重要人物决無商洽恢復國權之希望此爲西南主義外交上萬不能容者又一也至於北方主戰屬於某派天下所共聞見今忽變相言和可决其必非出於誠意與其苟且承認終至决裂反使窒礙和議自應正言拒絶以促北方省悟方爲我西南公正和平之表示我國會討論至再根據上述理由認王揖唐爲與西南主義不相容納之人一致反對不承認爲北方議和總代表除咨請護法政府嚴辭拒絶並通知各國公使以免誤會外特此宣佈 
[廣東和平共進會之緊急會]  
　　日前世界和平共進會開會共商對於時局辦法僉謂欲進世界於和平必先圖中國和平欲圖中國和平必先南北兩方各自求和平因特决定進行方針先調和西南内部着手當已推定調和代表李文治童杭時張善與項肩夏芷芳林少揚諸君分頭向各方疏通調和以求西南内部一致頃聞孫總裁辭職又恐西南局面有變復於月之十四日下午四時開緊急會商量一切推定童君杭時蕭君輝錦等赴滬挽留兹錄和平共進會通電如下本會宗旨冀世界之和平也然欲謀世界之和平必先求中國之和平欲求中國之和平必先南方與南方北方與北方各自求和平務使南方如一人北方如一人南北兩方始有和平之可言否則南與南意見紛歧北與北意見錯雜於是聯徐倒段之機謀徒酣春夢隂戰陽和之詭計迭逞淫凶南與南相疑忌北與北相齟齬此種現象在識者早料爲南與南和北與北和猶不可得尚欲侈談南北之和平不幾拔根而求木茂塞源而欲流長哉蓋物有本末事有終始家齊而后國治國治而后天下平古人已有明箴本會爲酷愛和平計故切望南北諸當道諸政客諸將士首先自求和平也庶和平之基礎鞏固乃和平之實現可期抉涙陳詞諸希明鑒世界和平共進會叩 
[長沙迭出謀殺巨案]  
　　長沙爲督軍兼省長駐在地方軍警密佈查察森嚴乃兩三日間竟迭出謀殺巨案兇手均已遠颺現在案待偵查内容殊難臆揣兹先將發現詳情探錄於下湘垣接貴街董祥錫店内二十三號門牌住有某婦與現充日商某洋行買辦張樹藩姘識已久張湖北人曾充武漢總稽查劉有才部下一等偵探湯薌銘督湘時又隨同來湘與妾培根等並稱爲四大偵探去歲謀充湘潭湘鄕招撫處辦事員不識因何被湘潭知事逮捕釋放後始謀充洋行買辦近月以來因販賣烟土遂與一柏姓之貴州人名玉清者往來甚密昨十四日與柏在其姘婦家雀戰至九句鐘時柏以局終辭出張送至門首柏忽疾出利刃返身剌張刃入胸膛穿出背部張以受傷甚重僅呼柏玉清好没良心一語即行倒地登時斃命柏將張剌倒後卽將利刃取出立時遠颺當經街鄰報告警署及各軍事機關到該處勘騐屍身塡具傷格一面派人嚴行緝捕一面懸賞五百元緝拿至柏犯謀殺原因聞因張吞没柏之烟土價欵甚巨柏以事屬非法不敢與之辯爭遂出此下策然亦有謂另有他故者總之須俟柏捕獲後始能明瞭也 
　　此案方在緝捕而十六日晚十句鐘時小吳門正街船山學校又出暗殺巨案是時該校頭門業已關鎖忽有暴徒十餘人將門呌開即由兩人將門役扭住禁忽聲張以兩人守住頭門二門餘則逕入寄居該校之吳燦煌程鵬臥室不問皂白即舉刀將二人亂斫至二人氣息將絶時始返身外出其時校長石廣權之子因聞吳程呼痛聲出而探視甫至廳事即與暴徒相遇暴徒恐其喊呌致彼等不能脫身又舉刀將石子斫傷暈倒始狂奔而走及石校長聞聲而出則暴徒業已遠颺再至吳程臥室見二人均血跡糢糊氣息僅屬吳臥床下程臥窗下桌旁詢其有無仇人據吳聲稱本日有一曹姓者來訪係由唐斌介紹唐住坡子街寰球旅館曹姓住扯惟彼知之唐本與我有仇此次必係前來報復因方才暴徒入室行刺時曹亦在内指揮也至入室暴徒共五六人除曹係着便服外餘均着灰色衣服有持小刀者有持手槍者務望爲我訴之官廳嚴拿究辦云云程鵬所言亦大約相似石校長即派員役電告軍警各機關請予蒞騐少時各機關均派員警兵役至校此時吳程均以受傷過重先後氣絶各長官騐明傷痕計吳被砍三傷被剌二十傷程被砍三傷被刺八傷當即塡具傷單並將兩人未死時之口供錄去又經警署電由地檢廳派駱檢察官蒞校檢騐並將吳程行李檢視一遍均無何等馮證檢騐之後除由吳父將吳屍收殮安徽同鄕會將程屍收殮外並已將唐斌逮捕到案矣聞吳號竹詩湖南平江人係廣東中國國民策進永久和平會代表程號景岳安徽休甯人係上海工業協會特派代表均來湘未久云 
[湖北蒲圻兵變續聞]  
　　湖北蒲圻羊樓峒附近新店所駐第十八師三十六旅七十一團二營六連兵士於十六號下午突然暴動槍斃書記並當地商會長之父搶刦二十餘家巳誌昨報兹悉該變兵當夜又赴羊樓司鎭（鐵路站口）大肆搶刦約十餘家并與該地軍隊巷載約十餘分鐘卒以力不能支他竄嗣寇轉長張營長率隊追剿均向崇陽方面竄去宼團長等亦跟踪追去不肯放鬆以免貽害地方大約此少數亂兵不難即時撲滅王督軍聞信又派憲兵隊隨同衛戌司令前往調查叛軍僅百餘人據某公署調查某君云駐蒲圻縣屬西南新店鎭陸軍第七十一團二營六連軍隊於前晚不知因何發生誤會致全連譁潰刻已向崇陽通城嘉魚一帶奔散當時也方頗受騷擾人民大吃虚驚王督軍聞報當派防軍一大排前往該處收撫一面飭駐上游水陸軍警知照倘有此項潰兵過境須一體嚴密盤緝免爲地方之害另一消息蒲圻縣屬之新店駐有第十八師軍隊一連於本月十六日下午忽然譁變該管營長不在營中連長不知去向一時刦搶蠭起彈傷無辜地方頗受損失惟該連軍隊譁變尚無政治關係軍署是日接蒲圻知事劉世璈及警佐急電報告後當即召集衛戍司令及各軍官開軍事會議並召集警務處討論剿擊及防範辦法遂即决定派兵前往當由督軍令衛戍司令南芙汀辦理南即派本旅（第二旅）守衛軍隊一營即時開拔兼程前進並聞開往之軍由汀泗橋下車四面兜抄向新店前進以防變兵亂竄波及他處一面由南司令電知兵州駐紥軍隊嚴密防範協勦務絶孽根武昌臨時戒嚴警務處於昨晨召各署長會議添設便衣崗位稽查旅館尤爲嚴密凡遇新到之客必細加盤問蓋因蒲圻距省既近又有火車通行誠恐變兵溷跡其間妨害治安也 
[南潯路救濟會大會]  
　　十七日下午一時南潯鐵路救濟會開全體職員大會到九十餘人程蘭湘主席請先討論于余二君提議發行儲蓄奬券還債案江輔吾云同人提議發行儲蓄劵本爲籌還外債意見之一種惟鄙人添屬基督敎徒似覺奬劵性質與敎會宗旨不合（蓋指奬券近於賭博）故不反對亦不贊同請諸君原諒余鶴年云鄙人與于君振寰對於籌欵救路再四思維照儲金性質主張發行儲蓄奬券以爲還本之用確知此事之無害於社會經濟且據鄙人調查吾贛自流入他省奬券至今已輸出現金三百餘萬元與此救路儲蓄券比較其利害如何次歐陽魁于振寰劉野樵等亦爲詳細之解釋而王世清曾希鞏等則聲明並非反對儲蓄劵不過爲敎會宗旨所限不能處於贊同地位致違背敎旨之苦衷而方芝英毛君梅二女士亦聲明個中情形以免大衆誤會駱家銑主張以整頓路政入手主席因時間有限遂將發行儲蓄券全案付表决多數次提議由本會具函忠告南潯路股東即速恢復董事局實行監督責任經衆討論表决多數五時散會兹將該會上各長官意見書錄下竊維國民經濟之發達莫若經營企業企業之振興莫若建築鐵路吾贛當創辦南潯鐵路之初主其事者倡言商辦其目光所注射未始非圖國民經濟藉以發達乃因屢經挫折募股緋艱七十英里之路綫費時十有餘年糜欵千餘萬雖得勉强開車而先後借欠外債七百五十萬元年息四十餘萬元以該路營業收入非但不能支給債息并不能供給該路一切費用吾贛人民徒增鉅債之負擔並無絲毫之利益所謂發達國民經濟適得其反興言及此甯不疚心然失之東隅猶冀收之桑榆似應趁此速圖救濟庶足以保持路權不致陷於危險地位（中略）查路局於民國元年向日本東亞興業會社借欵五百萬元每年利息六釐以鐵路及附屬財産爲抵押品三年五月再借五十萬元六年再借二百萬元利率與前同其期限則前五百萬元十年後分五年間還清餘二百五十萬元由五百萬元締約之日起算第十六年後七年間還清以第一次借欵而論民國十一年爲還債開始之期距今僅兩年之久該路營業之不暢旺難以及時償債無容諱言既不能及時償債依照契約實行管理則路權必完全移轉於日本而該路亡矣此應設法救濟者一日人之謀我南潯鐵路不惜以最鉅之金額借給最短之路線其意本不在南潯一路而别有所屬觀於民國四年中日新約二十一條第五項換文載稱對於武昌聯絡九江南昌路線之借欵權如經明悉他國並無異議應將此權許與日本等語可知日之欲攫我江西路權不過以南潯爲嚆矢而吾贛人猶懵然罔覺以爲僅屬債權關係寗不可痛如果路權移轉日本九江爲長江口吾贛門戸將來勢力伸張上按京漢之路下通津滬之郵甚且延長路線由南潯至浙之杭州粤之潮汕閩之三都澳皆在東人計畫之中由是東南數省歸其掌握商務之受影響固不待言即軍事上政治上亦必受種種之限制其禍患且中於國家又不僅江西一隅獨蒙其害噬臍之悔其何能及此應設法救濟者二有此二端南潯鐵路之危險言之心悸然救濟方法非籌還外債不足以保全路權以今日財政竭蹶民生凋敝欲籌大宗欵項决非易事再四思維惟有發行儲蓄奬券爲能有利而無弊查儲蓄奬券係一種儲蓄性質與蘇湘鄂浙各省發行之奬券類似彩票者逈然不同既不紊亂市面金副復不敗壞社會道德而於救濟鐵路實有無窮之裨益焉 
[濟南雜訊]  
　　屈文六到魯後除發布文告又添置人員外尚無表見現聞又將設警備隊　司令巳電保楊頌清中將唯省議會方面僉以省會去冬曾定有警備隊章程迄未實行今忽設置總司令不知根據何種章程（緣前定章程無此名稱）已據理提起抗議矣又該省長前日傳見各校長訓令對於學員略云俗語有言不敬師長大誅地滅誤人子弟男盜女娼余（該省長自稱）在貴省所有之學生即余之子弟也諸君（指各校長）卽師長也余不敬師長當然天誅地滅諸君若辦理不善誤人子弟亦當負責有校長田某云山東敎育大受齊魯大學之影響屈云齊魯大學學生不過三百人諸君所敎之學生約有二千餘人何以少數能影響多數而多數不能感化少數可見吾人辦理不善之明證諸校長皆噤不發聲而散按屈之所言固屬可笑而某校長之被駁亦自取其辱也 
　　省議會臨時會原定八月一日召集只因議長問題遲遲未能開會兹聞多數協商將議長問題延至常期解决臨時會先討論外交反内政重要問題已定於二十一日開會矣 
　　濟南附近及東府地方均極亢旱而近十餘日來蝗蟲蔽天聞西自泰安東至登萊綿延數十縣之地而以泰安及青州一帶爲尤甚秋禾及豆苗蠶食殆盡以故糧價陡漲聞省議會巳催促省公署迅速報災設法賑濟并一面嚴禁糧食出境以維民食 
　　近三日來虎疫流傳頗足駭人聽聞三合街已死三四人庠門内一帶死者亦有數人其病狀先頭痛腹痛繼之嘔白水瀉腹不止約二十四時不愈即致命矣現中西醫院巳在該院内附設防疫公所按時派人會同巡警到車站檢查并到城内汚穢之地實施消毒 
[中國桐油概况]  
　　中美新聞社特别調查稿云中國植物油所産甚多第一位爲豆油第二位爲花生油第三位爲桐油豆油與花生油及别種之植物油巳多有詳細之記載惟桐油一種爲用甚廣且之年巳有漸趨發達之勢而尚少具體之記載實爲留心國産者之一大憾事甚願種植此與製造經營此者加以注意而研究改良之法也木樹油之樹可分二種一爲桐油樹一爲木油樹木樹産諸廣西梧州方面桐樹則中部與西部各省均有種植考中國輸出品中之木樹油其十分之九爲桐油則其佔商業上之重要地位可知矣木油樹之花與葉同時並開其實如雞卵而尖桐油樹之花則開於葉未發生以前其實形圓似蘋果此二種大抵生長於山邊或高至三千五百尺之山上亦可生長或雨水稀少之處或氣候寒冷温度至二十四度之處皆可生殖惟氣候過冷則不能結實此種樹之高度約有二丈直徑六寸至一尺又三月發生花葉十月間落葉其花瓣有黄紫色則其性質相同也桐樹之質頗堅韌塗油漆於上則永無曲屈之虞故以之作音樂器具及箱類最爲適當下種時在春季其法掘三尺至五尺直徑之穴將桐子二顆置入第一年可長至三四尺能移植於他處亦佳惟移植不善或有夭札故不移植亦可又農家植此種樹必排列成行聚於一地俟樹長成芟削後更於兩樹間隙另行栽種然此法不過因植地太隘而謀變通之故如有隙地亦可無須如此此樹多植於山邊每年能有三尺雨水即可生長矣近年美國對於此種樹油頗爲注意竭力研究種植之法中國本爲此種樹之産地西人且呼爲中國之國家樹可漠不關心任其故步自封乎按此樹結實之多寡遲早當視其地方如何而定大抵結實時期在四年齡與六年齡之問結實之期限爲十年如培植良善則再可延長其實係包於角形之堅壳内至熟時即破裂其實即散落於地故植者因預防其熟後破裂或致散失之虞特用具承接樹下燕以薪材使温度增加壳即破裂而實落矣得實後置於磨槽便牛或騾牽而磨之即碎而成粒再將粒置於蒸簏中加以熱度上復用高壓力而油滴遂下惟熱度太高則油色帶黄初成時其中不無渣滓尚須漉清中國人因利心太重往往羼以他質實爲交易之累其渣滓可作肥料餅以供農家之用惟用舊式製油法則本可出百分之五十三者只出百分之四十而止則製法之亟應改良者也桐油之用度甚廣日本所産之桐油價雖較廉然乏凝着力其銷路甚微不足與中國競中國産桐油之處爲四川貴州湖南湖北江西等省出口亦甚多據一九一八年之調查漢口一處有四十七萬九千六百四十擔約佔出口額十分之七其餘如長沙宜昌沙市南寗等處亦有出口兹將近數年間出口貿易狀况著之如下 
年份出口擔額海關兩價值一九一四年四三八·八六七三·七三六·二七五一九一五年三一○·三四四·三○一二·三四三一九一六年五一五·一七三五·五一一·四一八一九一七年四○一·三六一四·八三五·九○八一九一八年四八八·八五二五·九七五·九二六民國成立後禍亂頻仍出口頗爲不振按一九一二年出口有五十八萬二千八百十六擔歷年無此鉅額即以長沙論一九一七年僅出口十五擔一九一八年僅一百五十一擔蓋受國内亂事之影響也至其貨則輸往美英德瑞典諸國而以往美國者爲最多據去年（一九一八）之統計銷於美國者約佔出口額中百分之七九若論每年每擔之平均價值一八一七年爲十二兩四錢七一九一八年爲十兩一錢七（惟是年漢口産每擔自十三兩至十六兩八）今年四月間漲至十二兩二五月間至十九兩六前途似可發達惟國内和平尚未恢復國外貿易之發展亦恐不易耳總之中國桐油業大有發達之望惟改良之法斷不可緩第一選種與土宜之應講求第二製法之應改良因舊式器械之不適用與虧耗太鉅應採用新式機器第三裝油器具之亟應更換便於携運兼具美觀者此皆從事桐油業者所當注意也 
　今日尚有要聞及地方通信轉入後頁 
雜評一 
[在京之舊議員（默）]  
　　古人言匹夫不可奪志者以人苟有志必不可爲外物所摇惑也見利不亂見危不避見威武不屈此卽不可奪之義也世界無論何事有不可奪之志乃能望其事之有成匹夫且然况乎擔當國是矢志護法之大人物乎然而今之大人物何如擁有實力之領袖尚躊躇於若迎若拒問焉責任立法之議員尚徘徊於欲南不南中焉　其他之庸庸擾擾爲人奔走者更遑論耶嗚呼古之匹夫何竟如是之難得哉 
 
 

Page 8

 
 
要聞二 
[黑督蒞任之先聲]  
　　黑省孫督軍此次赴黑新任預定過吉時與鮑督握手磋商兩省應行事宜（一）由黑調吉軍隊之接替辦法及續調軍隊辦法（二）關於中東路護路之聯絡及善後各事因於十四日早車偕同隨員二十餘人由奉來吉所有衛隊先行開赴黑省其駐防軍隊由奉陸續調撥前日風潮劇烈時黑省調吉兵數共有三混成旅因之黑省兵力未免單薄聞孫督軍特與張使接洽以混成第二旅完全駐黑藉資防衛現由奉開來孫督軍之衛隊已陸續開赴黑省孫督與鮑督接洽妥貼後即日起行赴黑矣 
[南京快信]  
　　李督派本署參議朱振儀赴京歡迎王揖唐南下昨日北上 
　　軍署參謀長何恩溥因要公赴滬杭接洽事畢昨日晚車回甯 
　　譚延闓趙恒惕等反對王揖唐聞李督電吳佩孚疏通北分代表李國珍方樞劉恩格江紹杰四人有定儉日（二十八）先行南下消息 
　　軍署顧問白堅武由滬電告徐佛蘇辭職無轉圜意政府仍派王廷楨赴滬照料和會李督擬添派何參謀長赴滬襄助 
　　第一女子師範學校校長吕惠如迭被學生控告齊省長胡敎育廳長概置不理現吕以學生仇某鍾某爲案中主腦日前牌示革除風潮因此愈烈 
新米業已上市而米價仍未稍跌聞偷運出禁者尚多省署現擬續下嚴厲禁令以維民食 
　　齊省長復電粤軍政府蘇省本年水災甚重萬難運米赴粤 
　　皖省長電蕪湖禁米出口已定於本月有（二十五）日起實行希轉飭貴省各關卡查照 
　　江蘇全省烟酒公賣局前奉事務署電令按月撥欵五萬元解軍署接濟軍需現各局解欵寥寥本月份仍難撥解 
李督昨派中西醫官八員赴各師旅團營檢疫 
地方通信 
[松江]  
　　西陵廠竊案上訴西陵組布廠被竊紗布一案曾由第一區北外派出所在朱蘭橋塊朱姓破屋内搜出原贓即由該派出所巡長湯殿元將净紗七絞交還該廠當經該廠經理唐志臯前往獲贓地點偵悉原贓不止此數遂以湯巡長匿贓舞弊等辭赴縣訴請提追兹因縣署未予判准續向高等廳上訴業已批准不日委員來松秉公審理 
　　縣公署槍决盜犯本年五月二十一日晚間搶刦西外包家橋張姓戕害事主張陶氏張趙氏董張氏三命案内劇盜沈阿勤由縣懸賞緝獲審訊明確後呈山高等審判廳轉呈督省兩長准照懲治盜匪條例就地執行鎗决爰於二十二日午後由縣委令那鶴年警佐會同駐防軍隊將該盜縛赴犯案地行刑以昭炯戒 
　　公有林開議董會日昨縣教育團公有林各議董假座勸學所開第二次議董會總理錢魯詹主席依次報告七年度决算及植樹狀况計該塲今春於第一區内所植各種樹苗合共一千一百五十株枯槁者一百五十三株損壞者二百四十三株生活者七百五十四株報告畢即照議事順序分别議决如下（一）本林不足經費請勸學所完全補助（二）公共體育場亦爲縣立敎育機關照章應自八年度起加入（三）本林收支經費　劃清年度社　於七月三十日結束（四）總　提出第二區守望所無清建豪以該項　費爲結　之　照原　能過（五）第一區損壞樹苗　於第二區種　時補種 
[蘇州]  
　　定期會議借漕辦法吳縣公署奉財政廳令仿照歷届成案舉辦借漕吳邑派借銀十六萬九千元温知事當即函邀當地紳富潘濟之等定於本月二十二號下午一時在本署開會討論進行方法至若何議决容探續登 
　　臨時防所開幕蘇州市董事貝埋泰等鑒於入秋以來時疫盛行染疫之家往往因施救不及而至於死亡者爰擬於菉葭巷臨平市民公社内設立臨時防疫所延聘中西名醫專司其事定於隂暦本月二十七日開幕所有經費概巾貝董等擔任不取病家分文 
[無錫]  
　　草帽辮傳習所畢業提倡國貨會組織草帽辮傳習所延請縣立第三高小敎員張勉若主任其事並假大婁巷唐氏國民學校爲傳習所自八月一日起開始傳習預定二十天畢業報名者共有二十餘人到所實地練習計十八人昨爲該所畢業之期由張主任舉行畢業式午後二時開會首由張勉若報告一切次有唐閏生　執中演說並經張主任陳列各生成績評定甲乙第一蔣原基第二鄧翔青第三許秀泉第四李仁昌第五吳錦華第六周伯全成績優美均奬以筆墨等物此外如孫澹然數名雖成績略有可觀而或作或輟無成績可言張主任並將學生所編草辮擇取多種製作標本送存提倡國貨會陳列以便各界參觀 
　　李僉事南下任務農商部因上海武進無錫各商會選舉資格及會長會董連任問題屢起爭執特令該部僉事李澂南下調查實情頃李僉事已由滬赴寗會同實業廳張廳長擬有辦法詳呈農商部核奪現聞縣公署巳奉省令略謂准農商部咨以商會法第二十四條商會會長連任之限制礙難實行現已提案修正擬其變通辦法通咨各省省公署轉令遵照等因合行訓令該知事轉行商會知照等情惟如何修正尚無所聞　　疫氛漸殺日來時疫漸減各市鄕大半均未發生僅南延市略有患者　入時疫醫院診治　爲數寥寥城中縣立時疫治療所每日約二十餘號餘　玉泉菴綏旅園兩治療所逐日均紙十餘人且所患非純粹疫症時届秋令情形本已不同矣 
[鎭江]  
　　鎭關焚燬烟土鎭江海關迭在輪船查獲私運烟土烟膏及戒烟嗎啡藥品等物爲數甚夥昨經代理稅務司威勒鼎君騐明知照理船廳將該積存烟土等於陽暦八月二十一日飭水手舁至江邊風神廟馬頭東首澆以洋汕一併焚燬維時威稅司冐監督倪知事沈警佐等均到場監視以昭愼重 
　　添委承審員丹徒縣倪和甫知事以刑事案件繁多特呈請齊省長添委江蘇候補知事李文玉爲該縣署承審員以便助理樻案 
[揚州]  
　　農田得雨入秋亢旱禾稻枯黄農民望雨甚殷忽於二十一日下午降陣雨寸許雖未霑足然山田晚稻已得復蘇矣　　知事赴蘇縣知事佟雨亭因公於二十二早赴蘇縣署公務委第一科婁同書代行職權 
　　追繳欠稅前辦江都屠宰委員姜廷棟欠繳稅欵七百餘元迄未繳解現縣署奉財政廳電催特委員冷慕常帶警前往守提矣 
[杭州]  
　　取銷特别戒嚴之布告省會警察廳於昨出有布告云本年八月二十日准衛戍司令部函開案照前督軍楊因病出缺當由本部宣告臨時戒嚴藉以維持地方治安在案兹因新督軍接篆數日地方安謐如恒擬將前此特别戒嚴之宣告即行取銷恢復原狀所有衛戌勤務照常服行當經據情呈請頃奉批示准予取銷臨時特别戒嚴仰即通知各軍警機關遵照可也此令等因除分知外相應函達貴廳飭屬查照施行等因准此除通令外合行布告諸色人等一體知照特此布告 
　　科學社員參觀緯成絲織廠前日中國科學社員參觀各工廠已誌本報兹將緯成公司情形略述如下（名號）緯成股份有限公司（地點）浙江省杭州下池塘巷（資本數目）股本四十萬元（品物種類）緯成緞緯成紗緯成絹緯成三閃緞（開設年月）民國元年六月（創辦人及經理）朱光燾字謀先（通年出貨銷數）約百萬元左右銷數同（行銷地點）全國及南洋羣島該公司備有法國式提花織機三百台撚絲機六十台繅絲機百台再繅機五十台準備機三十台軋花機六種并備有新式煤氣鍋爐引擎及蒸汽鍋爐引擎電汽馬達田女工人在廠内工作者千二百餘人廠外工作者三千餘人現因供不敷求尚擬應時擴充以維國貨 
[寗波]  
　　甬東統一銀幣寗波市而墨西哥銀元與國幣價值懸殊現由甬埠中國銀行四明分銀行及鉅康錢莊等聯同具名通告商界謂此後無論何項收付欵項准以英龍洋並用云云 
　　華明電燈公司改組鎭海西門外華明電燈公司自創辦以來莫不稱便惟囚資本不足向與某國人合資開辦今值抵制風潮發生該公司不免大受影響兹聞該地紳商鑒於電氣事業之重要山王步雲郭瑞亭葛維周三君發起集資收回外股已於本年七月份起完全收回交涉清楚改組華明新配電燈有限公司於此可見該縣紳商之熱心毅力也 
[温州]  
　　徐班侯功德塔落成浙紳徐班侯前年普濟遭難浙民莫不悼惜曾由甌屬紳士吕渭英謝祖申等募欵在永嘉縣署照牆前建豎功德塔是項工程早已完了惟有人反對故未豎起現悉已於十九日上午由紳商學各界决議豎立并已電呈省署備案矣 
[江西]  
　　女學生組織國貨販賣部贛省女界聯合會自議組織國貨販賣部後山熊　華金　鈺兩女士分向各界募集捐欵並租繫馬檣六十一號店屋爲部址兹聞該部　備業已逐漸就緒據熊女士云現已得捐欵一千餘元除修理房屋購買器具費去百餘元外尚存八九百元以之充作資本當無支絀之慮並謂該部將來販賣之貨以化裝品家庭應用品學生應用品等爲大宗惟化裝中之手巾手帕則擬自行織造該項工人擬召貧家婦女酌給工資由盧蕙芳歡陽璧兩女士擔任敎授至遲下月初即可實行營業云 
　　調查開明電燈公司之日欵開明電燈公司經理徐竹亭擅借外欵一事經官廳查辦尚未呈復現聞省議會某議員將根據該省報紙已經披露各節實地調查以便對待據某報稱該公司抵借日商東亞興業會社日金三十餘萬元以全部公司房屋機械地皮産業等項爲抵押品一說徐竹亭於去秋在上海向日商成田練之助氏（即放欵南潯鐵路之東亞興業會社）所借日欵三十五萬元立有合同以該公司財産作抵今年六月底該經理特命其同鄕律師蕭某曁徐姪某送現洋二萬元往漢口以抵第一期息欵聞某君處並有成田與徐函件可以作證某報已托人往抄矣 
[廣東]  
　　軍政府請先啓封陳肇英産業電北京龔仙舟先生鑒據吕督辦公望蒸日電稱陳肇英家産被封案據楊督電稱估價備抵並未變價没收等語揆諸情理未敢謂然官吏犯贓必須定案後始可查封財産變價抵償斷不能於案未定之先即有查抄備抵之舉今陳肇英是否虧欵尚未確定祗憑童氏一面之詞遽爾查抄此種行爲不平實甚會算結果如屬虚無卽令發還其傷已多試問楊督亦肯負賠償損失之責否除電達陳師長查辦外仍懇軍府嚴電北政府轉令楊督先行啓封俾得内顧無憂盡力國事實爲萬幸等語特電轉達即祈轉達准予先行啓封無任盼禱岑春煊伍廷芳唐繼堯陸榮廷林葆懌孫文元印 
 
 

Page 9

 
 
   
 
 

Page 10

 
 
本埠新聞 
[自由黨反對王揖唐]  
　　本埠自由黨於昨日（即二十三號）下午新鐘三時在法租界銀河里總部開臨時特别會議到者評議幹事等部及在滬會員若干人首由該黨幹事王如谷報告南北和平會議不獨有關國内和平統一且有關國家永久大計現在各團體對於北方所派議和總代表均特開緊急會議加以研究吾黨自民國成立雖不見容於世然支持至今將來總有達吾黨義之目的對此重大問題應作何感想務請在會諸公發抒意見繼由敏救學校敎員徐世文起立發言大致謂護法與毁法不兩立現北方所派之總代簡直一種滑稽應公决一切實辦法最後表决（一）公舉代表謁見南代表聲明决不承認此次北方所派之人（一）擬電南北兩方聲明此旨表示公意散會時已五點餘鐘矣 
[朱桂莘覆唐少川函]  
　　少川先生執事弟解職北旋杜門謝客屏跡息影已無復塵世之思乃密邇京畿車乘相屬海濱小築足滌煩襟駕言出游於兹彌月對景懷人未嘗不神馳左右也兹者手書下逮得審興居慰甚慰甚吾輩生當斯世既不能獨抒懷抱解此泯棼亦惟有遠引高蹈以待賢者高懷碩識當同此嘅然人生出處或者因時而易遷而氣節操行則應亘古而不變此區區所堪自信並可爲公信者也承示報載究何所據殊難索解在我公清風亮節皦若日星即代表諸賢亦一時俊傑悠悠之口原無足坫然含沙射影將中於世道人心是又烏可不論爰將原函轉達幹丞噫輓近以來是非不明也久矣或假借事故以達報復之私或造作蜚語以爲政爭之具此固數見不鮮報載要不外此質諸高明當亦一笑置之臨書悵惘順候起居不盡一一朱啓鈐頓七月四日 
[旅滬川人組織川局促定會]  
　　旅滬川省各界人士鑒於川難未已爰集同鄕發起四川旅滬各界川局促定會以資救濟兹將其宣言及致川省當道電錄下 
　　宣言吾蜀苦兵禍久矣辛亥而後每一政變蜀皆當其衝要兵役一興盜匪繼起徧地瘡痍言之心悸此皆由當局與人民不於兵燹之後力謀奠定之法有以致之也同人等鑒於既往審度現勢爰發起四川旅滬各界川局促定會本促定川局力致和平之義籌所以福利川民之策以民治爲體以互助爲用以自治爲依歸以護法爲手段吾民急起自圖川局有豸中國庶有望乎 
　　致川省當道電成都熊督軍楊省長雲南唐總裁貴陽劉督軍曁川滇黔省議會各法團各報館並轉各師旅長各司令均鑒近者京滬各報喧傳川滇黔將有私鬭之說事之確否未敢遽信惟念吾川擾攘頻年久罹戰禍瘡痍滿地慘目傷心如果再有兵爭蹂躪何堪設想且近日外交關繫存亡尤宜努力同心一致對外何况藏番反側禍起蕭牆棄好尋仇百無一利西南護法共表同情正宜團結精神促成和議何可自相衝突授人以蹈瑕乘隙之機同人等旅居京滬繫念桑梓心所謂危不敢不告惟望諸公和衷共濟相見以誠力弭隱憂共扶危局臨電悚惶無任迫切四川旅京學生川局促定會四川旅滬各界川局促定會同叩 
[中國棉業之發展]  
　　中美新聞社譯字林報云近年雖在戰爭時代華人向英美商家定購機器以製造其本國所産原料爲物品者甚多尤以紗廠機器爲特甚其目的在以本國原料造本國貨供給本國人之用近數月來華人向上海洋行所定紗廠機器甚多總數雖不得而知祗以愼昌洋行一家而論今年已接到定機器之合同二十件值價數千萬兩普通西人之見解每以爲華人進步極遲緩即使實業發達除非有西人扶助或假以資本决不能與歐美人爭今以近數月來之實業發展觀之可見西人之言並不盡然因華人之活動不論何項事業均有一定範圍經一部分人之從事他部分人必互相効法不肯落後如棉業一項中國商人非常注意極力提倡一因數年來上海紗廠獲利頗豐將來之興盛必無限量二因中國人提倡國貨之心極熱决定在中國自行製造免向不表同情之外國購用其貨也目下統計中國各紗廠所用錠子約一百五十萬枚若以每年所運入之外國棉紗布疋等計之中國應添錠子五百萬始足補此大缺憾最近六個月内中國紡紗業不爲不發達然尚不足以供給全國之用且中國紗廠多集於上海而各廠所用之棉沿途繳納釐金及經廠紡成紗或織或布仍運回産棉之區沿途又有釐金須付及他項捐稅反較舶來品稅重於是紗或布之成本亦加重與其如此往返加稅不如直接在産棉地造廠紡紗即在當地出賣此乃西人之見解華人初不以爲然今亦漸知此說有理按設立紗廠本係大工程第一機器購買與裝設極宜愼重第二工人之招集亦不易若在上海有工部局之電力可用取價公道故廠主多樂用機器成本可以減少且運動穩當不至有中斷之患如廠在内地廠主亦可購置適量之生力機器機器所用之煤若廠地近煤礦煤價必廉運費亦少凡中國産煤之區煤價皆廉而上海煤價則甚貴也數年前論者恒謂中國棉業將全入日人之手目前外人及日人所辦棉廠固甚多然六個月來之棉業發展全係華人所爲如所定購之機器全部裝成後則華人在中國棉業上將大佔優勢凡此皆穆湘玥聶其杰及榮君某某之力彼等以實業經騐及遠大目光處置此問題喚起國民之注意因而招股頗易據吾人所知六個月内所定購之錠子不下四十萬枚其中一部分係添入舊有之廠而一大部分則係新廠所用聞有一廠將專紡多支之紗又一廠則紡中國向未紡過之細紗天津現有一廠能紡最厚之細斜紋所有新廠大半在上海少數在内地其一在漢口鐵路附近數家在天津（天津在二年前無一紗廠）又一兩家在山東青島附近此業之發展自然使關於此業之洋商行家改變計策當歐戰之前機器生意大半爲德人所做然德人所售機器往往使華人自行裝置否則須額外付費以致華人多因此失敗如此購而不裝之機器甚多即如長沙現存有紡紗機器一全套係該地紳士於七年所購迄今原封未動近曾查視知非另有鉅費不能裝置即上海亦有此等事有一油廠機器巳於數年前裝就但因廠主之資本巳全耗於裝置竟無法開工廢棄至今云今欲使實業發展持久而有效此等事實不可不注意承辦機器之行家亦必將中國當地情形加以籌畫不可但照機器目錄出售貨物專憑在國内之人憑空代爲計畫總之須眞正贊助華人雇用專家爲華人之顧問並將一切布置設備詳爲說明指點且爲裝置機件敎以開機之法並隨時察看代爲修理如此方能使華人信任而願從外人之指導也據吾人所知近來之定貨單做機器生意之各行家頗能普及惟愼昌洋行所接獨多該行在中國十年以來頗以擅長工程事務著名該行現用有專門工程師若干人辦事員亦多故裝置機器能包辦齊全該行曾爲華人裝配紡紗機器數座以機件之大小定裝費之多寡惟建築打樣費不在内耳該行此項組織自爲多年經營之結果目下中國實業之發展如繼續不已其他洋商行家亦必效法愼昌而步武其後如是不獨其生意可以興盛且可助中國國民之興盛也 
[設立棉業公會之商榷]  
　　棉業聯合會復紗廠聯合會函云逕復者八月六日接敝會副會長許松春先生轉到大函内開昨接敝董事劉伯森先生北京來函稱森到北京謁農商部總次長皆推言往詢棉業督辦到天津見周緝老則言農商部極力反對竟一事辦不動森思農商部總次長本是官僚對於紗廠何關痛癢即全國花業紗業每年虧折數百萬與彼毫不相干照此彼推我宕紗業前途何堪設想不得已奔走京津再三調停使農部與督辦分清權限彼此不相抵觸緝老對於紗廠本最有野心之人自必與吾輩有密切之關係現與商定大致組織辦法督辦之下不設局不設官設立一棉業公會由花業聯合會紗業公所華商紗廠聯合會組織之江浙紗廠舉董事五人花業二人紗商二人直魯廠商二人花業一人紗商一人武漢廠花紗各一人共計十六人由十六人中公推正副會長各一人督辦專任提倡聯絡改良保護各事公會有所請求於政府由督辦爲商人之出官與政府交接合三團體而成一公會力量較大精神亦必更固結以之抵禦外侮或可免日人之撲滅也森爲團固全國棉業起見　通官商南北意旨出此調和政策務請轉告花業聯合會許松春先生紗業公所聞蘭亭吳麟書先生贊成此舉紗廠聯合會亦請開一董事會議决定答復以便轉達緝之督辦接洽并祈一面知會漢口辦理是所切盼至直魯二處將來可由緝之督辦就近通知也等情敝會曾於昨日董事常會將此事付衆公議僉以棉業公會之組織困難極多如經費問題集會問題皆須詳切討論非敝會所能單獨解决合遵柏森先生原旨敬徵貴會意見尚希將討論結果詳晰見示以便轉復等因到會仰見柏森先生提倡紗棉兩業之至意無任欽佩惟兹事體大誠如貴會所謂困難極多鄙意除經費問題集會問題之外尚有極難解决之官與商紗與棉之權限問題蓋棉業局爲政府設立督辦係中央特任完全官辦性質祇以部局發生意見官制尚未編定今置法律手續於不問而以商辦之公會隷屬其下於種種權限上是否合宜實一疑問至於棉業公會之名稱就狹義言似屬於棉花一部份應由花商辦理就廣義言不獨棉紗之外尚有棉布舉凡棉織品之以棉花爲原料者皆得包括在内若不將廣狹兩義研究明瞭於種種權限上如何認定亦一疑　敝會雖經討論當然不得結果以上兩點應請解釋示知俾知趨向是所至禱 
[新花將次上市]  
　　江浙兩省所産棉花之收成以餘姚之安東爲最早往歲此時已見新花上市今歲節氣較遲兩次被颶風狂雨吹損早花尚有五六成之希望晚花如天時晴雨適宜届時收成可望十足蓋目下早花之花鈴結蕊者十之六七晚花則結鈴豐滿無一損者惟早花見新須至閏月初旬晚花則須至閏月中旬駐滬姚花帮向有搶新之舉於是日内紛紛出發赴産地爭先購辦以便來滬開頭盤云 
[湖南紗廠歸商辦後消息]  
　　湖南第一紗廠已於本月十日開標以一百四十萬元售與湘商會朱楊向等數人二十日先付定洋二十萬元等情巳誌本報昨日又得湖南紗商寄來快函謂該廠本係袁家坡爲總辦自上年春二月間張敬堯到長沙後即派皖人魏某爲廠管每月開支三千餘元亦係張氏撥發全廠人員除承辦此項機器之安利洋行工頭曹招泉等照常裝配未曾停歇外餘則均更換魏某手下之人現得主將第二次應付銀價六十萬元將於本月滿號照繳該廠即須移交受主接管三次應繳之洋當亦不遠至受主方面派何人爲總管大約來月一日始可宣佈並聞須樍極進行年内定可出紗云 
[美商組織滙興銀行]  
　　邇來美商在滬組織銀行者接踵而起本年已組織友華與菲律濱兩銀行營業頗爲發達現聞又有匯興銀行之組織其地址在公共租界九江路外灘一號洋房即住友銀行舊址買辦爲許葆初至住友銀行已遷入對面五號自建之洋房内照常營業云 
[墨西哥華僑之呼籲]  
　　華僑聯合會接墨西哥華僑代表廖元煌朱然譚廣大余乾生黄煜江等來函云敬啓者國家設立法所爲保護國民生命財産使之發展使之安全斷未聞有國家有政府之人民受人傷害受人欺侮而號呼無告若喪家犬若無母兒如我今日旅墨華僑之慘痛者也我華人旅居墨西哥者統計各埠不下五六萬人若工若商日形發達墨人之見我獲利豐而操業盛遂成一嫉忌之心排華之風年來愈熾一九一一年菜苑之亂除損失之宗財産外殺我華人數百名時駐美公使張蔭棠委員歐陽賡交涉索償將有頭緒會我國革新事起清政府遂爾擱置致無結果一九一七年墨國革命軍殺我僑民數百當由金山中華會館求駐美領事顧維鈞懇政府賑恤蒙黎前大總統捐欵五萬元中華會館總董林壽圖亦勸募數萬元由林君親往施賑是墨人殘害華僑之事歷年皆有案可稽然此猶是一部分之人民一方面之黨派墨政府雖無關痛癢尚虚存一保護之名此次則上下一心官民一致視我如魚肉殺我如鷄豚一夜之焚掠達數十家一日之死亡至數十口赤身牽去不見回家孩童哭泣聞聲立遭槍决彼都人士有（殺一個少一個墨西哥免華禍）之謡當時仇視之心可想見矣訴之墨國政府政府不理訴之鄰使鄰使不問不謂我中華民國所派保護僑民之代使馮祥元亦置若罔聞也墨人排外不僅我華然美國兵輪入境美人遂安英艦一來英人無恙獨我華人上無政府之厪護下無武力以自防數萬僑胞束手待斃嗟嗟誰無父母誰無妻子似此極端蹂躪國體何在人道何在我僑雖屢遭屠戮而此次慘痛特殊倘政府仍充耳不聞全墨僑民將無噍類矣外人習見華人之可欺他日凡海外華人恐亦無噍類矣庚子拳匪之變我國何等賠償山東膠澳之租僅殺二名敎士今兹華人之見害動逾數百華商之損失何止千萬既不聞兵艦之威示又不聞片言之交涉政府縱不爲僑民計生死亦當爲國體計威戾我僑雖遠隔天涯何至視同化外是誠大惑不解者也恭維貴會熱心僑務遐邇不分查貴會章程第四章第十一條内稱凡華僑返國謀創各種事業有須向政府地方官廳交涉者本會得直接代辦云云竊念創興尚承協助生命之危險當益拯扶用將最近旅墨華僑慘痛情形瀝陳清聽務乞迅賜電達北京政府代懇一面電令駐墨代使馮祥元向墨政府嚴重交涉一面籌派兵艦赴墨游弋以爲後援俾墨人稍知警惕顚連僑族稍保殘生感佩德恩永無既極矣痛深剌骨急等燃眉伏維矜察 
[澄衷學校歡送學生出洋]  
　　澄衷學校學生王顯銀年僅十八歲擬於二十五日赴法勤工儉學該校敎職員校友會會員及同學等深嘉其志定於二十四（星期）日下午新鐘二時在該校開會歡送並請前校友會會長鄱樂煤礦公司工程師陳祥傳君演說留學外國及工廠實習應注意之事件陳君留學歐美多年此次演說定有一番議論使王君到法有所遵循並聞該校對於同行之學生前去聽講一律優待欵以茶點云 
[上海學生聯合會消息]  
　　交際部常會上海學生聯合會交際部於二十三日開常會蒞會者三十六人主席陳琮書記蔡祚章九時開議（一）主席報告周明棟因事告假所有調查事件請哈元龍代理及委任陳紀彝編輯進出口對查表並派李峻華補調查員缺（二）蔣國珍報告二洋涇橋某公司收用某貨暗中改換商標混銷市上應請注意並聞該公司爲魯人所創更屬可嘆（三）蔣國珍報告三洋涇橋某某記自製肥皂線球等素稱國貨實係改頭換面前次全國學生聯合會曾登廣告誤認完全國貨近又大批進口係衛生衫褲等不久又將發賣本會宜設法調查以儆其後（四）李峻華報告公買局事外有爲學生聯合會取一致行動者當有主席對答爲已登報聲明並無此舉（五）李鼎年提議國貨當有中文或中英文爲商標近經有全用洋文者是否合宜當通書各工廠請注意通過（六）主席報告近得外面來函爲某書館大進日貨當即發書質問現巳有答覆請派人調查登報表白十一時散會 
　　牙籖工場紀事上海學生聯合會牙籖工場籌備會昨日（二十三）下午在本會事務所開第四次常會任矜蘋主席潘公展記錄兹將討論情形錄下（一）李安君提議對於認股證書應改變署名方法主席付討論方女士之瑛潘公展等先後發議由主席依次表决結果封面書委員姓名證書上書介紹者姓名（二）主席詢問凡有熱心者願參與募股惟開會時不能到會是可爲委員衆以名稱不合否决（三）陳耀晨提議本會開常會時應各報告募股成績張女士冠羣主張每星期二次結果至開常會時報告（四）陸女士禮華提議本會應向未派代表各分會張女士冠羣吳淵白主張星期一待各校開學時發信請派代表通過至五時半散會又該會開始招股後外埠來函索章者日必數起該會巳一一寄發並聞該會以九月十五號爲認股截止之期凡願認股者務須從速云 
　　學術演講會上海學生聯合會學術演講會義務敎育團定八月二十六號（即星期二）上午新鐘十時在貝勒路義和里十四號本會事務所開會請吳稚暉先生演講注音字母之應用方法注音字母爲平民敎育之利器早經識者所公認吳先生對於注音字母研究有素著作尤多届時必有宏論以餉聰者望各界人士准時到會勿失良機 
　　上海學生聯合會義務敎育團啓云承青年普益社同人捐助敝團敎育經費四百元特此鳴謝 
[女子傭務會徵求贊成人]  
　　女界周雪璞于雲生張惠娛孫昭鴻共同發起中華女子傭務會設籌備處於馬律斯馬安里六百二十號昨有致本埠各界徵求贊成函云現環球於平民生活問題極端注意故巴黎和會提議傭務敝會發起適迎合世界潮流以資昌導惟少數人能力薄弱恐不足以勝巨艱素仰先生熱心公益特將簡章上呈並藉重名譽贊成可否候命 
　　附緣起國民自治必由國民自給女子解放必由女子解悟幾成爲今日新思潮之術語矣兹爲演譯其義則解悟云者謂知天付人權無階級無厚薄排除一切倚賴性與束縛力以蘄至獨立生活解放之一境也至於此境非可恃諸他力而必由自力自力之要着莫過於自給既明此義則圖自給之法自必本諸學業而歸於互相助此固人類所同然而於今日解决子問題尤當奉爲進行一定之程序者也同人深信此後女子必共同從事於工作一途方能自存於文化開明之世爰特發起一女子傭務會以爲之倡倘有賡同調者乎勞動神聖端在是矣 
[美術研究會演講會紀事]  
　　八月二十三日江蘇省敎育會美術研究會開會到者六十餘人上午開會會長沈信卿因江浙省敎育會協進會開會未出席由劉海粟報告開會宗旨及本會成立迄今之過去現象繼由日本留學回國之汪亞塵講演『我國美術之誤』下午二時繼續開會由日本國立美術專門學校畢業江頴彦演講『什魔是美術』歷二時之久四時散會 
[中華工業協會開會紀]  
　　中華工業協會於昨（二十一）新鐘二時開職員常會到者爲代理理事長曹亞伯等二十七人衆推曹君主席曹君云工會爲一國實業進化基礎歐美早已成立吾人宜亟起直追云嗣由總務主任謝君宣佈本日議案（一）修改本會章程案全體核閱一過略有更動通過（二）律師費案議定全體職員擔負通過（三）籌畫經常費案議定由財政統計兩主任編定預費再議（四）會計主任顧健武辭職表决通過並推張漢農暫代（五）各科辦公時間案議定每週每人值日三小時（六）籌辦義務學校勞動週刋及工人醫院案議决暫覓工廠近學校予以津貼爲本會義務學校週刋定期發行醫院主任定後再議（七）臨時緊急案據謝君報告昨得湘電本會職員吳燦煌程鵬兩君在湘被人暗殺全體爲之傷悼吳君因國民大會特派赴湘兼組織本會支部（按吳係該會理事）至程君赴湘純係代表組織支部事宜抵湘後數日竟同遭慘禍殊深哀痛衆主張一面專電湘某君調查眞相一面椷請湘督嚴拿兇犯追究主謀盡法懲辦以伸冤抑再行開追悼大會末由主席勉勵各職員力國本會發達會畢已六時矣 
[昌興公司經理慘死紀]  
　　英文滬報云本埠昌興輪船公司經理韋士氏於星期三日晚間九點半鐘左右離滙中旅館入南京路大約乃赴其威海衛路寓所厥後遂杳無蹤跡其弟服務於美國鋼鐵出口公司與韋同居乃報告捕房覔查昨晚薄暮楊樹浦地保得工人報告謂平凉路東面小塘附近叢林中有臭氣發洩地保乃携燈前往在林外窺視見一衣白之人仆臥於地右臂展開左臂壓於身下兩腿向上擱於華人之墓上地保即報告楊樹浦巡捕房夜半後西捕頭强生西探懷特偕警務長麥高雲及其他警官馳往死人所在地點並以裴蒂醫士當場騐視巡捕房初即以爲死者必係韋士氏騐視後果不謬死者雖經理英國航務實爲美人年約三十一尚未完姻其母及妹乘俄羅斯皇后號由美來華明日可以抵滬今日上午由美員克登氏充檢屍官檢騐屍身且以本埠美國巨商數人及費德萊醫士爲陪審員初訊見證裴　醫士據稱彼意當彼騐視之時死者死約兩日形體巳壞其喉自左耳達右耳巳割斷其衣無被動之痕跡其領與領帶均彼令人除去者額有微傷此或因仆地時觸石所致檢事官郝爾康氏問曰君意死者乃自殺乎裴答曰余未便遽决於是郝乃謂前在上海判决自盡之案件决死者是否自殺抑係遇害惟偶加騐視審員既須判决死者是否自殺抑係遇害惟偶加騐視不能决之故以剖騐爲妥陪審員乃退庭數分鐘决定主張剖騐檢屍官因令裴蒂醫士另邀一醫士協同剖騐旋訊問見證西捕頭强生據稱當彼與其他警官到場時未見蘆柴有凌亂痕跡距屍北數尺棄有剃刀一柄巳爲血汚屍臥之處地有血跡以彼之經騐而論死者乃以剃刀自殺繼又訊問其他見證數人遂退庭午後四時十分復開庭據裴蒂醫士供稱彼與亨特醫士協同剖騐於死者右耳之上覔見鋼彈一枚並在左耳之後發見彈孔該彈未由右面穿過喉際之創口不若初騐所報之深該彈發出地點若距離甚近則大約必已由右面穿過該彈曾穿越腦根彼意死者受此必登時失其知覺所不敢决者刀傷彈傷何者先受耳如人自割其喉似不致站定不動俾血流一處繼復開槍自擊者如先自擊因不省人事而踣於地繼割其喉則流血必甚少惟彼意死者致命原因乃在槍傷亨特醫士供稱彼意死者之傷非係自加檢事官於是宣稱彼意此案應由美政府與捕房續行查明死者致死原因捕房今巳從事覔求手槍聞附近小塘將涸其水以視手槍是否棄於其中該案定期星期一日午後四時續審按死者於一九一口年七月四日初次到滬平日頗喜尋樂近因其母與妹將與會聚尤爲愉快云 
[委内瑞拉號昨日起椗]  
　　大陸報云花旗輪船公司之委内瑞拉號二十三日由滬開往馬尼刺載貨六百五十　　有麵粉約二萬五行袋 
[汕頭船抵滬不再騐疫]  
　　文滙報云本埠河泊司出示宣布汕頭不復爲有疫口岸此後由汕頭抵滬之船不再騐病 
[時疫醫院之經過談]  
　　上海此次時疫無論何種治法均不及機器鹽水注射爲有把握而最收效神速紅十字會之時疫醫院當疫勢盛時每日患疫之人必須注射者多至一百四十餘人平均計之每百人中死僅六人照日本治疫成績查攷法比例之則可列入優等者也現在上海疫勢已退每日注射僅二三十人而他處則疫勢甚盛日來各地之來院請求派醫生借機器者甚多惟該院前經廣爲搜羅亦祗有二十餘架沈仲禮君以不能多借爲憾乃由陳志莊君悉心研究仿製機器多架（陳君係由杭州梅籐更醫院調來者）適用與英國所製無異現疫勢蔓延杭州該處亦欲附設時疫醫院昨乃將李培德西醫調回杭州（亦係梅籐更醫院派來）并將仿製之機器四架送去今日接來電已開辦矣 
　　寗波時疫亦頗甚東湖地方士紳來電要求派醫士去辦臨時醫院已派吳一風醫生携機二付前往又寗波江北岸疫勢亦延及由張讓三商同知事警署合辦醫院派任醫生來院學習注射法四日學畢回去立即開辦聞獲效甚速 
　　上海疫勢雖已稍殺然商學界中又另發現一種可危之症初起但腹痛並無吐瀉（此病亦起於多食生冷不異消化之特與感寒冷）苟不從速醫治即易變成　螺痧等每致不治現時疫醫院以灌腸法救愈此病甚多（灌五次必全愈）且在五馬路西首跑馬廳之大沽路設有養疴别墅（已一月有餘）專供商學界養病之用設備用到看護由杭調來均有醫學知識各界人士苟患此症速往該處醫治勿自蹉跎此最宜法意者也 
[關於時疫之消息]  
　　滬寗杭甬兩路通車旅客現因津浦鐵路實行檢視時疫故車抵浦口均須受騐然後北上目下滬杭鐵路已與津浦鐵路取同一辦法特由該路局長任小山氏委定湯富禮充衛生巡警汪政美爲駐滬醫官王吉民爲駐杭醫官會同辦理衛生事宜對於乘車旅客遇有 
 
 

Page 11

 
 
痛似虎列拉症者卽阻止上車以防傳染 
　　蘇屬緝私第二營第一隊五號巡船兵士黄楚凱於日前因患時疫經第二營薛營長飭送上海醫院醫治無效於昨日在院身死經該院報告到營因黄係湖北省人並無家屬在申飭由張隊長購棺收殮棺木厝放浦東同仁輔元堂義塜如無屍屬來領即爲掩埋 
　　滬城縣西街賣水菓阿二又三省里對門孫某又西門内杜家灣爲成衣之張榮生又尙文路白漾弄爲香店生理之金某均於前昨兩日染疫先後斃命本城老縣前紅十字分會設立之臨時救疫所每日門診逹百餘號病勢較重者雇人舁所求治者亦三十餘人 
　　恒豈路浙寗水木公所急救時疫醫院自二十一至二十五五日内共治疫症輕病四百三十六人重病二百零七人用鹽水注射者計二十二人並無不治者比較前次統計多十分之三該院自開辦至今未滿一月所需藥料經費已屬不資觀察目下情形尙須繼續辦理萬難驟然中止聞梅園别墅主人姚新記該公所總董張繼光陳磐裁等除盡力捐助外並擔任分頭勸募　成義舉云 
[碾米公所否認延車費理由]  
　器碾米公所致滬寗路局車務總管函云敬啓者前奉貴總管通告内開以增收延車費一案如貨車已安排妥當自天明起六點鐘内不來裝卸第一日或不及一日每噸收洋一角第二日二角第三日三角第四日以後收洋五角限八月一日實行等因祗誦之餘敝公所以此案對於碾米廠同業頗有重大之關係竊有碍難承認之理由請爲貴總管陳之查上海本非産米之區全恃内地客貨源源而來以資接濟米石由車運載到站各廠家各有機房米石一經運到米廠未有不即提廠碾售實與其他各貨情形不同亦與他貨在棧過磅者逈然有異今貴總管所定六點鐘内厲行新章增收延費較公所因時間太促迫實屬不能辦到茲將理由分晰如下（一）客米由車運到先有提單交來廠商赴站屢待而車不到因只得暫行回廠及至車到而廠家又不及知彼上相左因而躭遲此於六點鐘内加費之說不能辦到者一（二）車站小工找卸各帮之貨事本忙迫如米石到站廠家雖欲趕即出貨而車站無小工可找實逼處此由於工人延誤時間此不能照辦者二（三）車行雖有鐘點可以扣算而至而天時則不能逆料設使車運到貨如遇風雨阻隔或於冬季冰凍或於早晚潮汛枯落以種種情由而發生因躭遲之故廠家雖欲提貨而爲天時所阻此不能照辦者三（四）查向章車站棧租係以五日爲期歷來相安然廠家米糧若不因天時阻碍未有擱淺至五日者以廠家利在速提也現僅以區區六點鐘嚴爲限制繼以苛罰此不能照辦者四（五）時間僅訂六點鐘爲限無論何帮均有顧不周全之勢致使嚴行新章不予通融吾恐客家鑒於費重恐受虧耗因此裹足米石爲人生養命之源接濟不周則上海即有缺食之虞關係全局殊非淺尠此不能照辦者五（六）延車費嚴厲迫促過甚勞働界乘時因利要挾遽生無厭之求聽之則慾壑難堪商家不勝其負擔不聽之則若輩藉此要挾志在必得致起無涯爭潮而逐漸延蔓社會之害無窮不能不照辦者六以上種種理由敝公所酌理衡情實有不能承認又不忍於緘默者用敢據情縷陳務祈貴總管以路政商情爲重並顧兼籌對於米糧單獨准予取消延車費照向章辦理以順羣情而安營業 
[米船要求增加水脚之昨訊]  
　　蘇浙南帮米船因整頓歷來攙水弊端迭與南帮公所各米客開會籌議並函致内地各行家限期前七月内解决等情迭誌本報兹悉各船户中雖有代表周蘭生勸諭靜候解决而轉睜閏七月初一即届恐内地各行家未有切實答復故昨日各船帮己在頭市街三陽樓新民樓兩茶肆集議預備白竹布旗幟上書同業剔除攙水弊端請求增加水脚停止裝載等字樣如過今日未能解决則初一日一律實行並於南碼頭等處攔阻來滬船貨不許經過故上海南帮公所董事嚴少泉等以米爲民食攸關不可一日無繼尤恐惹起恐慌暴動等事遂於昨日親詣南商會請會長出爲勸導展緩日期靜候解决現聞又請内地各埠商會轉致各行家每處推舉代表二人來滬商辦妥善方法云 
[一週間之金融調查]  
　　本月十八號至昨日止此一週間國外由美國運來大批金銀大條與美金洋等甚夥其詳已誌昨報國内天津漢口南京烟台等處銀洋來往亦較上届爲多茲將逐日進出口數詳錄於下（十八日）中交兩銀行由南京造幣廠各來新幣七萬元又金城銀行八萬元金城交通兩銀行裝去銀十萬兩友華銀行裝赴天津去銀十萬兩各錢莊亦裝天津去銀十五萬兩中國銀行裝往漢口洋十萬元廣帮大德昌銀號裝往香港去洋五萬元（十九日）交通銀行從南京來洋七萬元又去銀五萬兩匯豐銀行裝赴天津銀三十萬兩道勝銀行裝漢口去銀十萬兩中國銀行裝南京去銀五萬兩又漢口去洋十萬元又烟台去洋四萬元鹽業銀行裝南京去銀三萬兩本街各莊裝漢口去洋三萬元（二十日）金城銀行由南京來洋二萬元又中交兩銀行亦各來新幣四萬元中國交通兩銀行各裝去銀五萬兩金城銀行裝漢口去洋五萬元（二十一日）中交兩銀行又從南京各來洋七萬元道勝銀行裝赴天津銀三十萬兩又長春去銀四萬兩友華銀行裝漢口去銀二十萬兩交通銀行裝往南京去銀五萬兩又天津去銀五萬兩中國銀行裝九江去洋十萬元又南京去銀五萬兩（二十二日）花旗銀行由美公司船進口儎來金洋十二箱計四十五萬元又銀大條一百二十四條又麥加利銀行金洋十一箱計四十三萬五千元又華比金洋三十萬元又和　四十二萬五千元又有利金洋三箱十萬元又友華銀大條一百二十八條又中法銀大條六百二十一條又匯豐銀大條六百五十三條又道勝銀大條一百五十一條美金洋一百萬元又批沙洋九萬二千元又中孚銀行美金洋十萬元以上共計金洋二百三十六萬元銀大條一千五百五十三條批沙洋（卽對開）九萬二千元金城銀行由南京來洋三萬元中交兩銀行各來新幣七萬元又兩銀行各裝去銀五萬兩金城亦去銀二萬兩又裝赴蚌埠去洋二萬元大德昌裝廣東去小洋五萬元（二十三日）中交兩銀行由南京各來新幣七萬元又中國銀行裝去銀十萬兩交通亦去銀五萬兩客帮裝天津法洋七萬元又烟台去洋三萬元鹽業銀行裝南京去銀五萬兩此一星期之洋釐無甚升降最小（十八上午）爲七錢二分六釐七五最大（昨日）爲七錢二分九釐五緣新花新米均將上市銀圓用途漸大於是所進不敷所出恐下月初又將至七錢三分之外但銀拆關於進口金洋之出欵各華商金號日夕籌措以故仍須四錢至五錢零况出口貨僅茶與皮毛及少數絲類曁往某國之棉花雜糧較進口貨值綜額相差十之四五故銀拆恐難鬆動設日後洋釐與銀拆並漲商業上必受影響並聞恒孚泰亨源永豐餘楊慶和久記等金號向麥加利等銀行預定陽九十月份之金洋約有一千餘萬元屆時金價更跌銀價愈高勢所必至也　 
　　鎊價自十四日改長五先令十辨士後直至昨晨又長半辨士計五先令十辨士半惟美國滙兌一再改動上屆調查之日（十四）爲美金一百二十七元後逐步改小至昨日爲一百二十二元五角而大條銀價步步見長計六十辨士零三七五此因大批金洋來華所以近日各國匯兌價不以鎊價爲轉移也而某國匯水反加銀一錢由三九七五至四零七五 
　　現貨烚赤此次大宗金洋未到之前漲至二百十兩之外（毎十兩）昨日已跌至二百零四兩故期貨標金已將十月份之市價開出仍難起色有續小之勢 
　　昨日星期六調查中外各銀行（已入外國銀行團者）所存銀洋與大條銀確數錄下麥加利存銀八十六萬洋五十八萬匯豐存銀一百九十九萬洋一百四十七萬大條一千一百條道勝存銀一百四十九萬洋五十六萬大條四百三十六條通商存銀三十萬洋四十萬東方存銀一百四十五萬洋二十七萬花旗存銀六十五萬洋三十萬大條一百二十四條華比存銀六十萬洋十七萬和　存銀十七萬洋六十三萬中國存銀一百零八萬洋二百四十六萬各錢莊存銀二百五十五萬洋三百三十五萬交通存銀三十五萬洋九十二萬有利存銀三十五萬洋二十萬中法存銀一百十四萬洋四十一萬大條銀六百九十四條友華存銀六十萬洋十五萬大條銀一百三十四條菲律濱存銀十三萬洋四萬匯業存銀十八萬洋十五萬總計存銀一千三百八十九萬洋一千一百九十六萬大條銀二千四百八十八條惟華商聚興誠金城廣東興業四明新華中華商業中孚永亭鹽業等銀行所存銀洋不在其内 
[盧永祥來滬]  
　　新任浙江督軍兼松滬護軍使盧永祥自蒞浙接任後查點各軍均開調在外防護緊要未便調撥除選調第十師所轄之第二三兩營隨同往浙外所有兼管之滬地各營軍士亟須重行配置以重要務是以於前日（即二十二日）到滬卽至龍華滬軍使署召集馬參謀長王司令及三十七八團各營長到署會商以便編配防務　盧督軍到申曾詣海軍司令公署拜會藍總司令昨日下午六時藍總司令特在海軍聯歡社設筵恭請盧督軍宴飲藉資歡賀觥籌交錯盡歡而散云 
[江寬案尙須提起上訴]  
　　江寬船被楚材兵艦撞沉一案業經滬南海軍軍法審判處將判决主文宣布其事實理由現正在謄清之際尙未送達副本茲聞該判决理由完全依據到案人證供詞而下判對於招商局方面代表律師麥克雷詢問楚材艦長之證言時發現該艦長之報告書麥律師疑有破綻要求庭上宣布當時審判長諉爲尙須請示海部終未宣布又麥律師要求騐看領江馮雲山目光亦未邀准凡此種種殊爲偏頗故自請退出法庭今聞原判由末叙艦長報告旣不採取例不宣布等詞於是招商局對於原判更難折服即須提起上訴云 
[三紀鈞和艦被撞受損]  
　　江蘇水警第二廳派駐滬南遊巡浦江之鈞和巡艦於舊曆本月十六日被由南駛北之日商秋葉丸輪船將船頭機器間等撞損當由該艦長報請新關理船廳勘騐要求照會日本領事飭賠在案茲因被撞以來迄今 
半月未得答覆該巡艦現奉趙廳長差遣駛往江浙交界之浦江流域巡查惟因撞壇之件商未修竣難以開差出巡故由該艦董艦長於前日將被撞損壞各件開單呈請駐滬交涉公署照會本埠日本總領事轉飭該日商趕速賠償以便出差 
[匪徒强搶金鐲]  
　　小東門内長生橋北天官牌樓一百十一號門牌桑和樓家於前晚十一時許突來匪徒二人其一穿香雲紗衫褲二人皆無長衫年約二三十歲混入桑家客堂時適桑出外未歸只有桑之長女在彼納凉該非等乘該女睡眼矇朧之際將女撳住攫去手上金釧一雙計重二兩有餘尙擬登樓肆刦該女大聲喊救門外四鄰聞警立報十四崗崗警戴淦卿前來拘拿該匪遂携贓往北向法租界方面逸去該警與鄰崗往追不及乃返一區二分所警署報告王清和警佐率同巡官王德山巡長趙汝蘭等於一時許親蒞桑家查勘一週其時桑某已經回家禀明被失贓物並該匪狀况其餘各物尙未缺少王警佐允許嚴飭探警上緊查緝 
[皮匠被毆斃命三誌]  
　　皮匠陳德慧被人軋至楊樹浦路一千八百三十三號門牌小茶館内拆梢毆斃事後經該管捕房飭探拿獲與此案有關之徐州人馬殿魁一名解送公共公廨禀經中西官諭着收押候究等情曾紀本報前日又由包探程明德與一百八十二號西探查得揚州人梁月金亦與此案有關因將其拘入捕房昨解公共公堂經中日兩讞員訊據捕房禀明前情以案係英領陪審故諭梁帶回收押候英領堂期併案解訊 
[航海家注意]  
　　各口巡工司額通行曉示云本巡工司查津海關稅務司所屬界内秦王島口外小崖地方開灤公司所設之鐙如遇減時另燃電鐙合將其情形度勢開列於左　計開　一秦王島口外小崖之西南尾曾以開灤公司所設之鐙作爲船行進口之標誌現查此鐙夜晚之間如遇滅時該公司即在小崖之高處附近原鐙地方另燃光明電鐙凡駕駛船隻之人須知崖上之鐙無人看守與官家所設者不同務宜格外注意不得專特該鐙爲準 
[梅檢廳長赴蘇]  
　　上海地方檢察廳長梅柏孫昨晨乘滬寗快車赴蘇謁見上峯面陳要公定於即日返滬 
[指控煽惑罷工覆訊之結果]  
　　在滬西澳門路日商第五紗廠内爲工頭之湖北人李鳳池被管工日人田詔清莊偕證華人吳萬章徐長福指控於六月八號晚煽惑工人强迫罷工由捕拘解公共公堂訊科刑期三年嗣被告不服延律師投廨據理辯護諭候本禮拜六宣佈判决等情迭誌本報昨晨届期捕房將李解廨兩造律師均到堂候示旋經原審官張襄讞與日林副領事磋商之下判决李鳳池减押西牢一年半 
[失愼焚燬凉棚]  
　　昨日午刻公共租界北京路四百六十四號門牌胡慶餘堂藥舖後披屋内因炒藥不愼烟囟爆烈霎時紅光燭天火星燃及四百五十一二號門牌兩家所搭凉棚幾肇燎原幸經巡街捕瞥見奔訴捕房當用電話通知救火會立驅皮帶車馳往澆息祇燬兩家凉棚而已 
[獄犯患病]  
　　日來大氣炎熱以致軍署獄中罪犯患病者甚多現有押犯施阿三陳福生二名病勢較重昨由軍法課派兵二各將該二犯車送大南門新普育堂醫治 
[汽車傷人兩則]  
　　啞子徐桐見昨日午後行經成都路被某號汽車撞傷仆倒於地當經新閘捕房一千六百九十三號華捕到來將該汽車號數抄錄另雇車送啞子往醫院醫治一面歸禀捕頭候示　又昨日下午有某號汽車駛經長浜路冷落地方撞跌寗波人郭景林碾傷脚背該處適無巡捕被該汽車疾馳逸去郭景林只得自雇車往醫院求治 
[大世界贈品月劵開標]  
　　大世界贈品月劵額設一萬號得標者計有二百九十九號頭標爲金鋼鑽戒指二標至五標各得赤金手鐲餘俱金戒指等物昨日下午二時仍在共和廳當衆開標頭標八千九百九十五號二標六千八百十四號三標三百零三號四標三千五百八十一號五標九千三百二十九號 
[誌謝]  
　　留日學生定閏七月初二日假座北四川路虬江路西首大風新劇社開演新劇以補演講之不足所收劵資除開支外捐入留日學生救國團昨承該團贈劵四紙　又商務印書館贈第十卷第七號小說月報一册　又中華書局贈第二十一期英文週報一册書此併謝 
專件 
[江寬案之判决書全文]  
　　招商局江寬商輪被楚材兵艦撞沉一案於二十一號在海軍軍法特别法庭宣布判决書全文如左 
被告人楚材兵船管帶官趙進銳委任私訴代理人畢士華附帶私訴人上海招商總局委任代表董事傅宗耀委任代表人麥克雷馬斯德張籋雲 
　　湖北省代表程定遠吳文郁委任代理人穆安素 
　　證人「歐克音」英國人美孚小火輪船主「哈斯」美國人美孚第二躉船監督「立極雷」美國人江寬搭客「亨立生」丹國人江寛大副「阿乞蒲監」江寬總機師「恩塞連」荷蘭國人江寬二副「比朗亮」北公司正泰船主「郎脫」招商局總船主「張沛英」江寬領港「陳長國」江寬舵工「戴豐泰」江寛頭目「鄔財榮」江寬木匠「夏明來」江寬大菜間侍者「戴阿來」江寬水手「鄭健如」江寬學習領港「任三元」江寬舵工「佛蘭伽利」美國人漢口管碼頭「卡而爾」海關委員「曾鳳祥」楚材二副「馮雲山」楚材領港「胡海靑」楚材頭目「錢樹楷」楚材舵工「王得勝」楚材頭目「朴得韓脫」英國人英國海軍揚子江領港「尼爾遜」英國人太古公司總船主 
　　右被告人爲江寛楚材兩船相撞時犯有刑事嫌疑由海軍部奉大總統命令派員到滬按照海軍審判條例組織軍法會審於海軍總司令公署開庭審理由理事官訴經本法庭審理判决如左 
　　主文　趙進銳無罪但對於江寬被難人等未經分派援救應由該管上官予以相當之懲罰　附帶私訴部分招商局之江寬商船航行錯誤所有此次楚材兵船因碰之損失及湖北省代表到案之費用應令江寬所有者之招商局擔負 
　　事實　緣湖北省楚材兵船奉運載段總理之隨員及衛隊隨同海軍楚秦軍艦東下於民國七年四月二十五日半後八時自漢口劉家廟啓椗轉頭下駛以每時八英里速率（流水速率每時三英里在内）先行東北向後改束北偏東半字行致土角上游遇見招商局上水江寬輪船江寬行過七里洋在美孚碼頭之下由其船主洋員孔雷自行駕駛以每時七英里速率（流水速率三英里已减去用西南偏南半字向離北） 
岸六百尺以内上駛此時適經雷雨天晚雲黑江寬望見楚材綠燈兩船相距一英里有奇江寬放汽笛兩聲船頭轉左楚材始望見江寬紅燈次見其紅綠兩燈放汽笛一聲船頭轉右江寬復放汽笛兩聲加重轉左兩船時已迫近退輪不及遂於八時零七八分楚材在福中公司對面距北岸約一千尺以五六十度斜角碰撞於江寬秀舷第二貨艙略後之處破裂甲板深入三尺江寬前艙即時入水楚材船頭受傷倒輪退出江寬船頭漸没水中爲流水所衝首轉下游隨流而下楚材雙錨落水船笛爲流水推向下游迨爲錨練牽綴掉首向上止於中流江寛流至楚材船旁兩船左舷相摩而過以致楚材左邊舢舨二艘及其左梯均被摩毁即於此時江寬船面乃有多人乘兩船摩切之頃跳過楚材船上同時又有人聞船上汽管爆發作聲以爲楚材船上放槍之聲楚格砍斷錨練駛靠碼頭將從江寬跳過之人送之上岸而江寬立即沉下其船上被難之人除乘坐江寛舢舨及木筏并自行鳧水者这外有美孚小輪船主洋員歐克音美孚煤油躉船監督洋員哈斯及普慶小輪船等救起多人楚材船上則除兩船相摩時由江寬艙面自行跳過數十人外未曾救護一人亦未施用何種救護手段是年五月十五日奉大總統令開國務總理段祺瑞呈此次勞師南下於四月二十五日由漢口啓行隨從人員乘坐楚材兵船與江寬商船相撞楚材受傷江寬立沉溺斃多命所有肇事失愼原因亟應澈查究辦現楚材管帶及領港等已由湖北督軍王占元看管請令海軍部按照海軍審判條例秉公審理等語着由海軍部組織軍法會審傳集人證研究明確按律擬辦此令等因經海軍部遵令派員到滬按照海軍審判條例組織軍法會審由理事官以本案涉及刑事嫌疑訴請公判並據江寬商船所有者之招商局楚材兵船所有者之湖北省均以各有損失請求賠償附帶私訴即於是年十月七日開始審理據理事官許繼祥宣言現在兩方訴訟江寬之所有者要求楚材之所有者賠償損失而楚材之所有者要求江寬之所有者賠償損失惟此案之審判經理事官呈明海軍部照飭審判長公平審理所有各方證據非經法庭直接訊問不得資爲判决俾示大公云云兩造均無異辭旋據招商局代表麥克雷聲稱兩造所有者均應到庭受理即由理事官電致湖北省經派代表程定遠吳文郁二人及代理人穆安素到庭隨將兩造訴狀宣布開始審理八年一月二十二日及二十四日繼續審理時招商局代表麥克雷當庭再三聲明敝律師代理招商局前此在庭控告湖北政府一層今因事勢變更應請作罷（見筆錄第十三册第十二頁）又於是年五月六日續審宣告進行辯論時（見五十三册三頁）又據招商局代表麥克雷當庭聲明承事主意茲因招商局方面所有請求未蒙照准請准退回乃未經法庭允准竟　馬斯德張籋雲擅行退出法庭當令湖北代理人如期到庭繼續辯論終結予以判决 
　　以上所述依左列證據證明之（甲）關於兩船相撞之部分（子）比較兩造之答詞問相撞時日江寬答民國七年四月二十五日約在下午八時以後距八時甚近楚材答民國七年四月二十五日約在下午八時十三分問相撞地點江寬答在漢口福中公司之對面楚材答與亞細亞碼頭並排相距約一千尺問氣候江寬答黑暗雷電楚材答天晚雲黑問流水方向及速率江寬答下流之水約有三英里之力楚材答每時三英里水往下流楚材順流江寛逆之問最初發見他船之時刻江寛答相去八時未久楚材答約在互撞前五分鐘問最初發見他船時兩船之距離江寬答相距逾一英里楚材答初見時約距離一英里又三分之一問雙方相撞之部分江寛答楚材之船首與江寛之右舷稍後及於第二貨艙楚材答楚材在船首江寛在望臺後右邊　以上各點雙方答詞相符即爲兩造所不爭初無待於證明故證人關於此點之言勿庸贅引已足以證明以上各點無誤（未完） 
雜評二 
[再論江寬案（庸）]  
　　江寬案判决後招商局方面提出上訴與否尙無確聞雖然即使上訴而再審之結果何如亦不難逆覩蓋一則原被兩方之勢力問題再則海軍審判與普通司法不同普通法庭審判官對於裁判有獨立之權而海軍審判則審判官必須將其判决書類呈請海軍最高級長官核定故普通法庭可不受上級官廳之指揮束縛而軍法會審則殊難言也 
　　江寛案之判决書吾人尙未窺全豹其判决之理由與所採之證據姑暫勿論惟有兩事不待判决書之披露而已足引起社會注意一辭職之審判官曾兆麟所擬判决書與審判長所宣告才極端相反二大理院最近復海軍部函（統字一○四七號）說明審判案件若在評議以前更換審判官則須更新一切審理程序此次江寬案曾兆麟去職以後一切審理程序是否更新實施而不致如大理院函中所稱之不合法判决此皆令人不無疑問者也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
垚夫 
自由談三字皆用當代名人字跡每星期調換一次今日係侯堯夫先生手書 
新談 
[濟南觀察談] [  一之]  
（三）飲食起居之改革與統一觀 
　　然我中國有恒言曰在家千日好出外一時難此二語所包甚廣凡經旅行中國各内地者類能確信其非誣也記者嘗默察其所以爲難之山如交通不便習俗不同之兩大端幾成數千年來中國諸行旅所不可逃之公例此外更有一事爲一般人所不知者即最近數年間誤解一『新』字而忘却本來面目者極無意識之謬舉耳 
　　濟南無歐美人士所設之完全西式旅館其爲本地華商所設立者惟少數之優等官房尚堪駐足窗紗抵護電炬通明開間之寛大爲各大城市之旅庽所弗能逮不意甫經登榻而帳中之蚊聲薨薨然同時競作一闔眼間臂指悉受奇創其困况實非言語之所能盡起而開燈視之蚊蟲均自帳幅上下口隙縫中入蓋是棧所備者爲半鏽之西式鐵牀上懸套帳帳門係向左右雨方抽開其下四垂不能緊塞熱褥之下直迨天明未克安枕反不如舊式蚊帳尚能一睡入黑甜鄕也揆諸此輩逆旅主人心理必謂用此蚊帳方得謂之模仿西式方得謂爲有改革之精神而不知此等套帳在彼歐美不知屬於何世紀何年代之流行品記者旅美時屢向各地旅行而絶不覩此等不新不舊之西式套帳而在中國内地各城竟屢見之竊自嘆平日所見不廣對於此等任令蚊類自由出入之套帳竟不能明悉其效用之所在云 
　　今之侈言改革者動曰若相仍而不改永無革新之時此說固甚有理但不察個中利害而倉卒言改革猶此旅館之用套帳徒令人無病呻吟耳昔美國在戰期中麵包價忽騰貴同國報紙有創改用米飯代麥糧者讀報諸住戸之家主婦遂羣起而試行炊米成飯之法此輩從未至中國本不知中國人煮飯時用米若干加水若干火候之緩急又若干而各以己意爲之至竟所成之物非粥亦非飯食之不得下咽棄之又甚可惜往往節用之蘄向未達而耗財費力至少須有一二次之忍受細思之殊可笑此可見改革之圖非窮源竟委不可雖至微如飲食起居亦萬不容掉以輕心也世界諸文明國被派往國外留學或調查者大抵均能熟諳本國情形默察他邦情勢而絶不爲虚榮之一念所左右故不必爲「新」字所迷誤而常能自遂其 
革新之宏願云 
　　飲食起居之不便行旅凡自大城至小城均不免有下喬入谷之苦不獨中國爲然即在美國交通雖利便物質文明雖發達若於夏日驟向不屬名勝地之小城中行畫餐不免以治饌不潔而腸胃閒罹無妄之災夜寢更以牀褥屋字不甚清整而臥榻問有壁虱之擾人也中國飲食起居南北殊俗以濟南第一流中國旅寓之肴饌言清湯常混濁麫色常黑而麫條視南方爲粗几椅帳褥非若南方之務光潔頗令人有「不改西式不足以謀南北習俗統一」之感　此猶中國留學界中藉詞於南北語言之不統一而即悍然用英語爲官面語也然則我國此後亦將以南北政府之不統一而借外國政府統一之乎此等假西俗謀統一之方法細思之又甚無謂然我國國民心性南北每不能互相服從獨於外人一切措施反見其趨承不　者甯非失　之甚者　 
新智識 
[童子軍游戲（續）] [  上盧陳伯陳譚]  
第十章航衛游戲 
（一）私販 
取一排作爲販私員藏焚貨於一山巖之間　一人以留跡鐵器　其足底匿禁貨於一袋或製成一包便檄運至一秘窖（樹旗而標識之）在半英里之遥 
再於海灘之旁擇地一方或沙土一帶作爲邊界（此種邊界之地位須在販私員及其藏窖之問）以二排之外哨巡羅而守之其二隊之餘員則近内地露營面居也 
　　邊界外哨每見搬運員之足痕（即留跡鐵器之印）即發警號内地餘員聞警飛至合力搜捕試於禁貨未經運入窖中之前而捕獲之 
　　販私員之越跨邊界也須經二旁界線至於此界闊狹之如何則視外哨之人數而定大率每人以二百碼推算須於游戲之前雙方議定之 
私販之搬運禁貨須限以一定時刻蓋慮潮至也 
游戲之際私販可以用術迷惑外哨等員如引之於一方使其搬運員於他方乘機而前蓋其初防守員并不知何處爲搬運禁貨者 
劇談 
[東籬軒雜綴] [  柳遺]  
應時節戲以巧月巧日之度蜜蠟爲流行最久且廣迄今各地盛行之而不稍替牛郎織女未必果能得相當人才而觀者不深求也他若元宵之鬧花燈端午之混元盒（蘭芳輩祗演金針剌紅蟒一段）及白蛇傳七月杪之盂蘭會中秋節之游月宫雖不能若鵲橋會之普及然其結構自各具獨立之精神及時而演咸富有呌座之能力都門梨園除富連成斌慶社二科班外此類節戲大都不能應時前年第一舞臺之鵲橋會專以佈景朦人直演到十月而未輟則無足貴也己又元旦日之戲亦有定例第一個必爲王靈官開台其次當爲大賜福再下以有吉祥性質者爲合格文戲如七子八婿硃砂痣戲鳳武劇如英雄會青石山之類惟在今日能奉行者僅科班而己所最可笑者慶祝堂會戲演托兆碰碑訓子哭　等劇祗取其聲調不拘其情節殆文明進步歟抑不加思索耶 
　　佈景爲戲劇之點綴品决非戲劇之本位也惟有時竟藉此點綴品而倍增其戲劇之價值者滬上新舞臺所排演之就是我濟顚僧等劇非其明證歟都門素不講究佈景舊劇塲之所謂新彩切末者如水簾洞金山寺僅以重笨之板窗繪成山石及水浪之紋陳列台上似不得謂之佈景也清季黄鐘聲演新劇於天樂園帶有破爛不堪之廳堂及園林佈景片十餘張此爲佈景流入北京之始民國肇興新式劇塲第一臺台成立而稍稍注意於佈景然無專門學識人員司其事但能拘守幾張舊片而不能有所進步遂覺引人入勝之力薄弱且常多乖誤之病余嘗見御碑亭避雨時之繪片上　偏有月亮失之毫釐差以千里之處不一而足故人亦未必樂觀之其後劉喜魁鮮靈芝等自津赴都各携有佈景數十張將廣德三慶舊式劇塲略事改竄居然規模粗具第一舞臺對之應有愧色也 
雜錄 
[海外拾珍錄] [  蘭]  
　　自動來福槍意大利敎士麥利洼龐德碎氏湛深學術素負能名執敎鞭於冷西拿城之聖安東奈修道院中任數學理化二科歐戰中　於德國軍械之精銳殫精極慮思所以禦之之衛因發明自動來福槍一種能於一分鐘間發彈至三百五十枚之多時責之　大利政府請予以專利權其敎中長老聞之弗善也以爲身爲敎士宜知慈愛萬不可違反人道製此殺人之機　因令龐德碎毁其模型龐德碎不聽卒褫其法服不復爲敎士挾其自動槍之模型而去後即躬赴軍事部接洽此事摩託卡與　　機非洲那洛弼地方有新聞紙曰亞非利「加模範報」者諸論精粹語無虚發夙爲彼地人士所稱許以是銷行絶廣逈非他報所能及一日印報時電機忽損壞印刷機因以停止報社中司事者恐翌日無報出版將有損信用也因以一摩托卡代電機連接於印刷機上費去石汕無算報卒印成翌日照常出版并於報端中明其事讀者聞所未聞傳爲佳話由是信用益固銷行益廣云 
　　馬旅館旅館所以供人居者高堂大厦　峙於四達之衢人歸之如水吾人固習見之習聞之矣然未聞馬亦有旅館也有之在德國之沙洛登堡城中建此旅館者爲彼地之衛生當局建築設施並極偉大而置備一切咸以切合衛生爲主城中有馬之家皆以馬寄居其中其費用規例與人之旅館略同聞此旅館可容馬二千匹云 
小說 
[北冰洋歷險錄（一）] [  劉雲舫]  
　　譯世界雜誌Ｔerrible　Ｅxpeiiencesin　fhe　Ａrctio捕鯨船曰銀羅ＩＮＯ者合其他捕鯨小舟三十有三成北冰洋中之捕鯨隊泊於亞拉斯加Ａlaska極北之巴羅角ＰointBarrow下地在北緯度七二·三○時有颶風怒號一日捕鯨艇凡五麕集一處時適颶風來勢過猛五舟悉一一走錨舟子等方欲張帆圖救而舟已　浮冰之堆悉成　粉矣他舟輒坐視而不敢一援手者誠以風浪險惡動必得咎也銀羅小舟重約三百五十噸舟外包以二寸有奇厚之鐵皮後檣及舟尾等處悉用櫟木結搆至堅　　狂風怒號凡六小時漸變其方向銀羅船主深憂蹈前舟覆轍毅然放舟入大海舟子等相與張帆以順風勢詎意舟進行未幾則遇一冰山適與舟相峙時風勢頗猛潮流正急舟駛行愈速有不可中止之勢此時舟之生命危在頃刻舟子等相與奮力避讓始得掠冰山之側而過少頃水面復來浮冰一片巨如山石舟中人心膽悉爲之墮地蓋皆疑此舟將斷送於冰山無復援救之餘地矣有頃舟果觸冰塊轟然一聲幾疑全舟皆碎既乃知船尾觸冰上冰山突出之大冰適嵌入舟尾鐵皮與櫟木間木己崩裂而鐵皮安然無恙舟上碎木屑悉片片作雪花飛達於冰上而銀羅並未沉没亦云幸矣 
舟既脫險復前行至水面更闊處是夜舟行無事舟中人之樂陶陶翌日清晨六時舟子呼告其船主曰某舟方其帆兩其桅者忽下半旗恐有變船主聞言立起身遠視有無險患俾得早施援助之事則見天氣清朗風力雖不甚弱而浪痕平靜俄果見一舟撞入冰堆船主乃飭銀羅上之舟子整舟前進至該舟遇害處冀挽其舟中之人銀羅遂前行既抵該處舟子悉徒足登冰塊則見遇害之舟并非兩桅方帆有如前言所述者舟有檣凡三而後檣裝横帆已折斷矣舟上一無他物惟聞海風貫舟纜襲襲作銀角聲狀至孤寂舟上並無舟子惟得生豕一頭蓋稍中人均己杳不知其所之矣 
　　术移時復來大浮冰數方而該舟遂全行破壞銀羅船主知挽救之術無從設施因引舟退時適狂風復作海中波濤旋轉不己不須臾間冰條捲浪而至繞舟之四圍重以潮流湧急勢更危迫無何銀羅舟乃抛錨暫頓以防旋浪挾舟人冰塊中是時舟之危况殆與前此觸冰塊時相仿以四周冰條愈逼愈近森然欲爭搏舟之木板有頃冰條集合成一大片舟乃不期然一溜而在冰塊之上迨氷塊之上端忽裂成一水港時舟竟乘機而下復達於海第是時潮流復急冰條之聚者復散而銀羅舟復爲所圍不得再出竟觸一大氷而遭淪毁全舟之木料裂作火柴細矣 
[自由談之自由談] [  不冷]  
　　徼倖徼倖之事未嘗不有然可遇而不可求也今人不求正當之辦法而惟徼倖之是求我見其所得不過千萬之一耳 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
老申報 
國内舊聞 
[論北方通商口岸]  
（同治十一年十二月十八日） 
　　北方通商口岸東省則有燕臺芝罘燕省則有天津盛京則有牛莊然一至冬問河冰一合即不能行邇來四處生意均爲冷淡雖貨物雲集而不甚消流近時租賃貨船載貨南來者其水脚殊形昂貴即使有利可求亦所贏無幾矣按當十餘年前定議新章通商之時增設五口識者已卜其未必更爲繁旺蓋以西商足跡幾半中原而中原之利祗有此數彼之貨物利於吾民者不過昵布羽毛嗶嘰鉛錫煤鐵而已鐘表遠鏡巧㨗之器非盡人能購者也而中國之民自有木棉絲絮以供用中國商賈皆已捆載洋貨遠販北方又加以售貨者非一國爭利者非一處英人雖設多埠决不能邀厚利也明矣顧英人中非無見及此者謂開埠愈多其費愈爲浩繁不如仍若前時以粤東爲大埠聽華民之前來購售庶可收其利乎此亦一說也 
　記者曰當時對於通商之觀測如此今固夫人而知其所見之左矣當時以五口爲過多豈料開九十餘口而未已哉原其所見之所以誤蓋在不察我民購買力之何如夫疋頭五金與煤迄今猶是輸入之大宗也然其不過···而已云云者每歲即達數千萬數萬萬之鉅額彼時所謂巧㨗之器非盡人能購者今亦普及於一般至有一日不可無之趨勢彼時所謂中國自有木棉絲絮以供用者今則某種紗某種布之輸入一有阻碍即以代用困難爲憂然未嘗無木棉絲絮也蓋交通日繁斯需要日起非可以畏避主義退守主義遏之也今之視昔如是後之視今亦必如是國人所當注意焉 
[輪船招商局開辦日期（同日）]  
　　頃悉輪船招商公局擇於十二月十九日在洋涇浜南永安街地方開辦並聞中外官商届時均擬前往道喜其熱閙可知 
　　按此爲招商局現出於社會之第一聲 
國外舊聞 
[高麗嚴禁民人與他國往來]  
（同治十一年十月初八日） 
　　今聞高麗國王立意不准軍民與他國往來交接其朝廷已出示諭凡有本國人民在俄羅斯境内貿易居住者務必即行返國且又申一峻法凡民人擅離本國者除往中國不論外其餘皆治以死罪然即往中華者亦第不治其罪而已仍督令趕緊旋歸不得暫留其閉關絶使至於如此之甚正不知其出何計以持其後有何策以禦夫敵也亦見其剛愎自用孤立無助而已矣 
[緬甸與英國通商]  
（同治十一年十月十三日） 
　　緬甸國近發公使往見英皇欲與英國通商貿易而英人十分欣悅以優禮待之分使復命駕至蘇格蘭地方該處有城名加拉士古者城中府尹掃門迎迓握手言歡旣而盛開筵宴請緬甸公使赴會各道契闊舉兕稱觥可謂克盡主賓之禮矣而該城通商會館董事諸君各獻頌詞以贊成此舉大都望二國永敦輯睦相通有無和衷共濟惟是交易而退各得其所者更由印度鑿山開路可能直達中國毫無阻碍誠便於通商之一道也 
　　記者曰此二則皆當時譯自西報者今高麗緬甸皆僅爲歷史上之遺名矣我所重有慨者當時之中國固亦徬徨於閉關與開放之二途者也主張開放者痛論閉關之不可能觀於高麗之結果其言無不騐也主張閉關者痛陳開放之危險觀於緬甸之結果其言亦無不騐也然主張開放之利者乃不騐於緬甸而主張閉關之利者亦不騐於高麗何也國必有足以自立之本領而後有閉關開放之自由閉關足以自存開放尤足以發展不然則開放固亡閉關亦亡亡固不亡於閉關要决不容其終閉至不獲終閉而後開放而其亡不旋踵矣綜觀我國所經由其猶未與高麗緬甸同盡者不得謂非天幸我國民苟終不具此自立之本領則亦終不免於同盡而已矣 
文藝 
[游歷美國即景詩二十八首]  
（同治十一年十二月二十六日）陳荔秋 
　　大海安知晷刻移璣璿測度始驚疑金山滬瀆相衡較晝夜推遷已四時 
　　通衢九軌凈無塵列坐車中數十人漆几兩行窗八扇看他游艇泛平津（街車） 
　　絲抽經緯上絨機羊毳茸茸滿地飛終日七襄輸迅速何虞卒歲賦無衣 
　　拍岸濤飛亂石堆紛蹲海虎不驚猜游魚何處藏蹤跡復有饑鷹没水來（白鷹皆能没水） 
　　異獸珍禽羅苑囿名花瑞木滿庭階幾人到此增游興况值清秋日正佳（金山大花園） 
　　一輛車分十六房一房上下四胡牀火爐冰桶兼陳設仍有衣椸列兩旁 
　　火車牽率十車行方木匀鋪鐵路平八十輪開如電閃雲山着眼不分明 
　　前車轉處後車同有路中間一線通首尾門開穿檻過游行恍在五都中 
　　危灘榴檻接危岑板閣高遮一道陰驀地驚人疑畫晦車行穿度石岩深 
　　石炭松柴積路岐風輪儲水漾晴漪懸燈樹表修渠閣集事原來費不貲 
　　補舊添新顷日問取材工匠尙開山始知中國矜持意爲惜寰區物力艱 
　　傳聞普法交兵日車路翻爲敵取資戰守自來操勝算總須果毅迪平時 
　　鐵線交加電氣竿密於蛛網冒林端居民各自知珍重不覺長途設立難 
　　鐘嗚酒肆列杯盤道左停車客語懽一飯報完剛一刻遠書遮莫勸加餐 
　　紅綠區分榖雨芽蔗漿牛乳試新茶縱敎陸羽造經熟香味終難定等差 
　　鹵湖千頃白於霜中有秋花簇簇黄聞道摘來供茗碗清風兩腋也生凉 
　　錯處中華卅萬人異鄉相見倍相親傳聞家國無窮事便欲車前瑣屑詢 
　　萬山低處有人家板界田園路不斜便覺眼前生意滿高梁相間木棉花 
　　腰弓背箭手洋鎗黑鬢紅裳塞外妝男婦紛紛騎馬去亂山深處覓圍場（山中土人容貌極類蒙古） 
　　一自車過阿禮河清溪曲曲繞山坡烟村四望繁陰繞猶是丹楓綠柳多 
　　村墟點點望糢糊沙鳥風帆淡欲無上下天光波萬頃居然八月洞庭湖（伊爾釐湖） 
　　天涯海角遠經商逐利人輕去故鄉地力看來猶未盡膏腴多少待開荒 
　　交枝接葉野葵黄一一傾心向太陽睽隔燕山三萬里 
敎人翹首望天閶（未完） 
軼聞 
[書粤傭兄弟重逢事]  
（同治十一年十月初六日） 
　　夫人已蹈至險之地出萬死不得一生之處則亦誰復有重見天日之望哉而况乎爲骨肉之重逢哉而况乎爲異地而重逢骨肉哉乃今觀於猪仔之事而不覺其大有天焉區某者羊城人也兄弟二人壎箎甚協乃今年夏間忽失弟之所在遍覓無蹤其兄痛憤之餘無計可出蓋明知爲拐徒販作猪仔矣雁翼分飛慘何可說繼復自譬解曰倘或遭疫癘則氣一觸即死耳否則海中覆舟亦頃刻死耳等死也無寗不知其眞死尙有復見之望也然居家中自弟亡失後寂寂無聊因來上海貿易未幾時而即有猪仔由東洋回滬之信其兄亦姑聽之而已乃至是日萬昌公司輪船抵埠陳司馬登岸即委各員按籍而稽之令各傭人皆登岸斯時觀者如堵墻其兄則痛哭曰此亦皆粤人也而得歸若吾弟者不知其飄流何國艱苦何以耶有友人勸之曰子何弗一詣觀之倘令弟亦在其中未可料也其兄曰吾弟之亡去也以夏初今此事之出也以秋初恐不在此數也友人固强之乃行及至船所則見鳩形鵠面者纍纍然鯉貫以登中有一人似是其弟而尫瘠幾不可復識瞪目視其弟則瞥見其兄矣疾趨而前緊抱其兄而哭其兄失聲曰果吾弟何狼狽至此乎視其身祇一領紫花布衫而秋風已厲急解外衣衣之痛哭不止相抱不捨官廉得其情急令領回調理以盡手足之歡愛云聞其弟自被拐登舟後閉置楚毒幾不復知有人世及其由東洋至上海也方私自忖曰不知何日可復歸故里得與吾兄相見哉繼又自疑曰吾兄自失弟後其痛苦不知何若抑或已遘疾而卒耶否則或披髮入山耶即不然其或棄家而遠遊耶審若是則弟雖歸而終不得見兄也孰意一至上海而頓然相遇宜其見面之時驟攫其身若惟恐失之者故澀其聲若惟恐哀之者鳴呼是可感已 
　　記者曰此即前錄秘船由澳門載運猪仔虐待案之餘聞也讀之使人增兄弟之重 
 
 

Page 19

 
 
   
 
 

Page 20

 
 
   
 
