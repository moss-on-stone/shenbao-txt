# 1889 - 140 - 4905782

 

Page 1

 
 
[點石齋售書啓略]  
　　經　通纂○是書蒐羅宏富取用不窮購此應試可咄嗟辦然門　非由潔竊臨事　易張　預量寒頭隨翻隨　則臨用之獲益更多而入　我　矣今定碼洋卅五元○大題觀海初二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文學○　文一萬五千首其中向無陳作面特搆者不下寫首新穎美備無踰於此碼洋八元○五鳳樓試帖○得詩一萬二千首慶義上飯槪不閑入碼洋　元○御纂七經先印五經○直行宋字精校精印碼洋八元○廣治　略○采輯史事有　有用洵經世必蹟之書碼洋一元其除種類繁多不　　載本埠外埠俱　分鋪士商就近購取可也此佈 
[新設點石齋分局四月十六日開張] [  點石齋代啓]  
　　本分局專辦一切石印經史子集兼售各局諸書以伋中外輿圖西文書籍名人碑帖畫譜楹聨册頁花色齊全價目克已紳商賜顧請　抛球塲南首三層樓紅墻洋房可也此佈 
[四月廿六日一百八十八號畫報出售] [  點石齋告曰]  
東省頻年荒欶餓殍載塗當道具疏以請賑深宮發帑以施仁亦旣子惠元元無微不至矣惟據目擊人所述近狀聞之令人酸鼻兹繪爲圖列入畫報所願閱是圖者憫此遺孑廣種福田本齋有厚望焉此布 
[論日本當順民以睦鄰]  
　　從來治國之道與其驟更新章不如恪守成法與其重施刑罰不如廣溥恩施蓋朝廷之德澤旣足以行流斯草野之涵濡自無不感激是卽所謂悅以使民民忘其勞說以犯難民忘其死夫亦安有犯上作亂之人哉至於好惡拂人之性則殆矣夫民猶川也川壅而潰傷人必多爲上者貴在順其性而利導之斯可爲得民也已日本爲東海之雄國屹然峙於中俄兩大之間以形勢自强自與泰西諸國通商以來崇尚西學倣傚西法駸駸然馳域外之觀顴或者有議其立法太繁變法太亟者如命國中翦髮易衣效西人裝束民間食麵麥而不食榖米夫衣服飲食瑣屑之事耳其細已甚富强之術豈繫於是哉而乃束縛馳驟令民必出於此不太多事歟况如語言文字民間歴代相傳習之已慣又何必一旦盡徙而從他國歐洲舉國之人其通他國語言文字者統計亦不過十之二三未嘗盡人而效之也必欲舍已以從人將何以爲國竊嘗考之日本通中國最先昔漢武帝滅朝鮮倭人懼使驛通於漢者二十許國是爲日本通中國之始其疆域至宋史而始詳卽僧奝然所紀畿内七道三島六十五州是也較之於今多一北海道曁二十國自滅琉球爲冲繩夷而爲縣邊圉又稍恢廓矣此其沿革之大略也夫日本以神武天皇開國制凡五變至秀吉戡亂始議封建德川氏興復定瀋封諸侯就國各私土地魁柄下移徴調罕應延及末造美利堅入浦賀尋入下田俄羅斯入大坂尋入唐太英吉利入函館尋入長崎倐忽出没舉國騷動自明治秉政知島國形勢不在陸而在海决意撤藩收其圖籍併爲三府三十六縣設守置令擘畫周備按日本輿地不過中國一行省耳自鑒古矯失奮發自雄輪舶交通使車四出北結强俄之好西聨英法之歡復宗法泰西科兵於民厚斂徴餉國中設地理局水路局令通國中子弟習兵家地家言孰爲通掛孰爲險隘孰當江海之衝孰扼京畿之要俾資諳練以備緩急然後授以中國地志詳加稽考更託名游歴於各海口内地測量形勢紀其淺深繪圖以去嗚呼其志量豈淺小哉夫立國之大綱首在禮樂政刑日本之俗尚民風其源原無異於中國詩書文字亦復相通海外聲名文物之邦於日本原當首屈一指其國勢介於瀛海之中以舟艦爲聨絡又無異於英國欲取法於泰西者當以水師爲上鎗砲器械兵法戎政可以次第講求務期實濟於國中則行輪車鐵路於電報驛務亦宜實力仿行建立學校以興西學所謂武備院繁術院實學館方言館皆宜林立於國中此其大者也一切細微可置勿論行之十年富强之實可以立致徒事變遷朝令夕更適足以擾民而已無益也近來日本擬設議院俾下情得以上達亦猶泰西民主之國宜乎上下交孚官民輯睦一心向治衆志成城何乃猶有剌客竊發賤臣戕賊其貴官者卽如十餘年前廷臣以所議不合皆行解組去職廊署爲之一空將所謂國家有親信之臣與國君共患難同休戚者何側聞日本臣民素以忠勇自詡矯然不自惜死卽至絶脰捐軀而罔悔熊羆之士不貳心之臣無不懐君上之恩願國家終無變故永享昇平故不逞之徒卒不敢蠢然妄動者蓋以此也或謂效法泰西志在自强非不善也特更張不可太驟致與民情相背謬耳夫拂民以求逞已欲且不可况拂民以從異俗乎如必盡驅其民使納之於泰西之典章律例文字語言衣服飲食風俗教化夫亦弗思之甚矣國以民爲本民不順而國以安未之有也民情之冋背卽國家之安危所繫也至於陰謀秘計以圖人國泰西諸邦之立於局外者早已窺見其隠所謂司馬昭之心路人皆知之者也吾竊謂其設想之左也亞洲之内中國爲大而日本次之要當彼此協和互相輔助如唇齒之相聨如輔車之相依方足以禦外侮而制遠隣苟昧乎遠大而徒知淺近以徼倖於一時誠未見其可也不觀夫秦之蹶也不在乎廢封建置郡縣而在乎惟便商鞅之法横斂刻剝詐力吞噬以結怨於天下故凡有天下國家者負力怙威不可終恃也嚴刑峻法不可久逞也貴乎順民情睦鄰誼而已矣順民以立國而國乃强睦鄰以爲治而治乃久此我所睪然曠然遠矚高瞻而有望於日本者也 
[本舘接奉電音]  
　　昨接在京友人發來電音有本月二十五日諭旨二道敬謹譯登○四月二十五日奉硃筆溥良轉補翰林院侍讀學士長麟補授翰林院侍講學士欽此同日奉上諭本年正月間朕大婚禮成行慶推恩所有近支王公勳舊俊裔除業經分别奬給外貝勒載漪着賞加郡土銜二等鎭國將軍載瀾着封爲不入八分輔國公委散秩大臣載瀛載津均着封爲二等鎭國將軍載瀾之子溥倬看賞給二品頂戴用示嘉惠懿親至意欽此 
[泥金報捷]  
　　臺北軍械所總辦張鴻卿太守之令兄靄卿部郎名華奎爲原任兩廣總督張靖達公長公子近接電音知已南宮高捷一時賀者盈門部郎駐京十餘年磨勵以須尤精楷法撫署幕賓張耀山大令之弟名煥章亦登會榜大令籍隸直河間府獻縣客遊東南各省弟昆暌隔廿年此次泥金報到喜可知已 
[整頓茶市]  
　　臺北茶葉一項爲　口各貨之大宗冋年消路極暢獲利倍徙近來價値驟跌消路亦極疲滯揆厥由來皆因種茶山户貪圖厚利每將别種樹葉任意攙雜收茶行户又將極細碎末攙雜裝箱致客商見而生疑多有裹足不前之勢洋人因此亦不敢收買致近年市面日下臺北各項生意亦皆爲之減色劉省三宮保民瘼在念深知此 
 
 

Page 2

 
 
中積弊特諭淡水縣出示嚴禁未知小民見此果能仰體憲　相率去僞存誠否也○淡水茶運午厦門轉售外洋者已有萬餘件西商接外洋來信謂近來淡水茶攙和茶末過多出賣每多折耗今年必須加意整頓選擇凈茶爲佳西商遂定議向例每箱扣除茶末二三磅者今年必扣除五磅並以稀眼篾篩篩凈過磅各茶棧　過於虧折因信致淡水令嗣後當選凈裝箱不攙茶末至此次已裝來厦者惟有照前例扣除出售而巳 
[擬開新礦]  
　　基隆煤礦局前由開平聘到礦師一名已列前報近由張瑾卿督辦飭令該礦師於大水窟一帶相度形勢經營新礦現已擇定基址繪具圖說縷晰條分候呈上游核定據該礦師云新礦可出一百五十年之炭共合利銀三千萬元適値劉省三宮保前赴臺南考試瑾卿督辦擬飭礦師先行打鑽試騐煤質何如俟宮保由臺南節旋時再行請示照辦大興工作云 
[演劇敬神]  
　　臺北大稻埕茶商早經開市同人興高釆烈極意鋪張自厦門雇來童子班於月初登塲開演是班皆係幼童在十六歲以内以徽班之腔調學京班之串法衣服行頭係在廣東製成五光十色甲舞丁歌萬目觀瞻詫爲得未曾有聞此班由茶商包定三個月價銀三千元名爲敬神實則招徠生意也 
[厦閂瑣事]  
　　聨泰錢土店開已數年本月十六日忽然倒閉核計虧欠中西各端土價銀一萬五六千兩又存寄生息洋銀五六千元不知各股東有以抵償不致如從前合興合記之僅收一五析否○麥厝鄉民毆差拒捕經厦防廰會營帶兵前往辦理鄉民聞有官兵四散逃避迨至彼時祗剩老年婦女數人廰尊令將爲首毆差之任姓房屋焚燒一面飭拘在逃各犯到案嚴行懲辦 
[東報述韓事]  
　　四月廿四號朝鮮發來京報韓廷大有變故京城内訛言四起一謂中國皇帝大婚日行慶賀禮韓王駕臨中國公使館當夜閔靈内一人欲行不軌亦在公使館行禮逾時陰謀敗露一云中國天津條約與朝鮮新訂又許中國兵丁駐紥漢城之内又云中國許大院君再立廟堂南面握政其實皆捕風捉影之談耳○朝鮮貴顯紳商所用絨縀織紋之類向推日本運去之甲斐絹出人頭地今有中國綢縀運往貴顯紳商爭相購買消塲甚暢目下中國人特雇教師設立織造局内用中國人數十名並用韓人六七名爲學徒韓人於此事多方計畫以期有所成造中國人於此定可得利不少○典圜局總辦留守江華鄭君洛鎔現在升任三東統營大將後任未定官塲傳說以閔泳渙補其缺○駐紥美國欽差朴定陽回國原因抱病乞假上月到京覆命後旋於十八日出京赴釜山到東萊温泉沐浴藉此療養○大院君一舉一勳外人無不注目邇來曾入内廷一次耳聞目覩者多方推測謂不知有何緊急事件也○四月廿九號來報一昨夜深時韓京中人遥聞砲聲頗致疑懼翌朝探悉距日人租界一里許地名三盖　盜五十名突來民家掠奪或燃砲或拔刀勢甚鴟張民人莫敢與之抗被刼去銀錢物件不少○向來韓人以角力爲遊戱常在正月間現在京城内大道旁又有此舉施棒飛石田有受傷而韓人竟樂此不倦此種風氣實屬蠻野○前者韓民失愼延燒中國人房屋七户當日日本警部巡查上前協力撲救事後中國欽差極爲感激以善辭道謝○朝鮮鑄錢已停止事因局中弊竇叢生韓王怒將留守春川原任海防大將内務督辦正二品金箕錫褫職待菲門外都監官吳慶然等二名處以流刑名鼓鑄手等亦皆治罪日本銅商受虧甚鉅歴來銅商於朝鮮鑄錢時大都獲利惟十五年前曾失利一次不意此次仍蹈前轍也 
[游戎瓜代]  
　　署蕪湖水師營遊擊陳月樵遊戎福禮奉提憲飭回大通營右領哨都司本任所遺蕪湖營務檄委前湖口鎭標中衡遊擊謝遊戎詩才接任遊戎隨由九江乘招商局江孚輪船於本月十八日抵蕪標下弁兵咸在江干恭迓遊戎旋換三板内戎河旣登岸卽赴湖南會館暫駐旌節翌日徧謁在城文武各員旋發紅諭擇吉十九日午時履新屆時陳遊戎將關防兵册派弁舁送接收遊入卽朝服朝冠望闕頭叩謝恩拜印任事二十日陳遊戎乘輪前赴大通新任各員設筵祖餞情誼兼隆瀕行標下弁兵除排隊江干外復自本署起直達碼頭沿途施放鞭砲數十萬並設香案酌酒餞行 
[三山夏雨]  
　　府司獄孫少尹德馨淸廉自矢監獄班管重犯約有六七十人毫無苛勒情弊咸感少尹之恩日相安於無事此缺甚淸苦而少尹怡情詩畫撫弄兒孫絶不稍事奔競亦佐雜班中不可多見者也○著名地棍鄭國安綽號粳米經督辦保甲局候補道徐觀察拿獲送縣已登前報該棍善於拳法有某紳之子弟請爲教習彼此往來異常親密某紳遣丁到縣爲之說情閩縣祁大令以婉辭却之嗣有九彩園附近各鋪户具禀保釋始准交差帶回鄭私自回家自以爲幸逃法網矣侯官縣盧大令查悉該棍委係著名另行籖差補拿鄭恐爲所獲仍回差家技亦狡矣○武弁某甲在長門營充當總查因勒索烟館陋規遂致撤差後派充某營哨長藉與某甲交好向各營勒要掛名粮餉經統領曹軍門查知立卽斥革以肅營規○厦門支應委員某因提調飭買某件未給收條以致核算時無以爲據遂虧空公欵現發在府經廰署押追矣○閩侯兩縣署供有福德祠以爲管押犯人之所俗呼班管當兹夏令疫癘時行藉非司獄官認眞飭役打掃潔凈刑具隨時洗滌并多備蒼术大黃白芷蒲艾不時焚燒難免滋生疾病聞閩縣班管近得重病者約十四五人已死者亦有五人侯官班管則無患病者是眞判若天淵矣○近日城内外小竊甚多緣各處賭窟皆行閉歇若輩無以爲生遁而爲梁上君子有地方之責者將何以善其後耶○署連江縣徐司馬士俊業已禀辭赴任當有一番新政也○統帶内河水師鄧軍門到差以來早夜巡緝盜賊潛蹤上月間有巡河之役近已言旋矣○臬署書甲某因冒充吏書不諳公事現已發府管押○藩書葉桃桃因勒索陋費經藩憲飭差捕拿葉聞風逃遁僅將其甥拿送府經廰管押訊辦聞葉家資累萬恐有抄家之禍日夜將所有輜重寄頓親友家己則暫躱别處只留婦孺在家然法網森嚴恐終不能倖免也 
[因瘋自盡]  
　　寍波湖西獅子墻門内某縫工之子近患癲狂百治不效見物便毁見人便毆縫工乃舍醫而就巫問之星家則言四月十七十九兩日必犯水火之災遂加意防範不令出外至十七晚藥行街失火驚動鄰人縫工亦至門首探問情形子欲奪門而出縫工急閉門然尚不以爲意也俄頃聞有登樓聲意其已就寢喚之不答躡梯而上則樓上　其無人驚疑下樓尋覓不得延至次日忽得諸河中蓋於閉門後潛自啓扃赴水自盡也於是人皆信術士之神問卜者日常如市雖然術士亦何紳之有哉惟不幸言而偶中耳世多愚人無怪若輩得逞懸河之口也 
[舊案未結]  
　　釁起黃堂一案屢登前報兹據福建訪事人報稱福寗府蔣太尊禀揭福寗府局梁太尊鑽謀員缺一案其始蔣太尊禀調有上省之司事能通津要營謀署缺時有司事秦監生湘屏因建寍卡裁撤到省楊制臺恐所禀或卽其人飭提候質原爲懲治招摇起見嗣經藩臬兩司一再查訊蔣太尊答稱未經細查不敢混指并申明前禀委因傳聞所致與該司事向不認識是否串通要津亦無實據當經畫押附卷秦司事亦經行提到省據供與蔣梁兩太尊均不相識其如何被禀牽扯實不知情於上年九月初十蕃臬兩司察悉與秦司事無于詳請開釋楊制軍業已據情入奏後秦司事束裝歸里行至中途前府經廰彭二尹發電信着其回省候質秦問心無他遂卽到省現仍押於府經廰上月二十八日復經審訊據秦供稱蔣梁兩守懸牌監生皆不認識梁守懸牌在監生去永春之後監生到案許久蔣梁二守亦無一語供指監生有何情弊卽前督憲訪聞提監生到省之後明查暗訪確與監生無干故卽將監生先行開釋以免拖累及至蔣守見監生去後藉口故飭追回監生對質蔣守仍照前供畫押監生受累兩年不知身犯何罪如謂因前督憲訪聞招摇則前督憲已奏明與監生無干如謂因蔣梁兩守禀訐牽涉則蔣梁兩守并未供指監生有無情弊憑空受辱伏求憲恩超豁云云以上皆訪事人語其中曲折究竟如何非本館所知也 
 
 

Page 3

 
 
[火災募賑啓]  
　　蓋聞天災流行國家代有未有如近今各省之水旱頻仍而繼以火災者何天未厭禍一至於斯耶本埠川帮各號迭接川省告災函電羣言川南之瀘州州城於三月十三晚九點鐘時驟遭火刼焚燒一晝夜至十四晚祝融氏始行返駕溯起火之由係從東門外後河街失愼其時風猛火烈頃刻燎原燒至寳慶街竹扒子街由東門會津門越城而入火頭四起延及大北門小北門墜子街珠子街鈕子街大十字街三牌坊等街至西南角凝光門白塔寺爲止無異楚人一炬變爲焦土僅州署倉獄尚未全燬猶幸保全約計城内十燒六七東北兩門外盡付一炬是處皆紳商輻輳闤闠櫛比之區非如西南門外荒郊曠野之地瀘郡精華喪亡殆盡事後詳查保甲户口册被焚三萬六千零十七家燬屋八萬七千餘幢焚斃男婦老幼一千二百有奇因擁擠而踹死者四百餘口當四圍烈焰烟霧彌漫之際尋親覓子呼兄呌娘哭聲震天哀聞遍野傷心慘目有如是哉現在灰燼之餘逃出河邊沙洲上者約有十七萬餘人百物蕩然投奔無路風餐露宿因餓而斃者又日以百計當蒙道憲禀請制軍在瀘州鹽局撥銀萬兩撫卹續承富順重慶各處募集四五千金兩項核數以十七萬人計之每人僅得銀八九分聊備糈糧不果苟延須臾而目前設廠留養日後資遣安揷連搭蓋一椽之庇極少每口賑銀二三兩已需數十萬金以及死者掩骼埋胔不敷甚鉅就川中本省之力何能拯此孑遺夙仰東南多善士歴年以來不憚數千里救災卹蹸仁聲義聞譽滿寰區伏乞同仁一視畛域無分施楊枝之水超枯槁殘生東望慈雲無任叩禱等語同人屐閱之餘不忍卒讀適因奉東兩省災賑孔亟肆應不遑公議在上海四馬路盤記内另設協濟瀘州火災賑所經募收解倘蒙海内樂善君子各埠西蜀同鄉憫念瀘民罹災之酷發願解囊輸助功德無二致焉或遠道賜惠凡向與絲業會館文報局高易洋行陳春記各所通鯉訊者不妨逕寄各所均可代收轉交盤記彚解專肅瀝陳伏惟公鑒上海四馬路盤記内協濟瀘州火災賑所同人施善昌徐士愷王 
松森葛繩孝陳德薰經元善陳渭土襄鄭北源劉榮暉袁天錫等謹啓 
[派員丈地]  
　　浦東爛泥渡漲難經裴邑尊禀請上憲按畝升科己登前報昨日邑尊派畢香如二尹謝卓夫少尹帶領亭耆等人渡浦丈量一俟丈明卽須申請上憲委員覆丈照例升科 
[賊案彚登]  
　　楊錦之一案前已屢紀報章昨日捕房將男女四人一併解案葛同轉謂楊曰爾前次由縣署押回時曾着包探帶爾至碼頭見有輪船到時竊竊賊指明得能破案可以將功贖罪迄今月餘何以未破一案楊供小的祗由捕帶出一次適船上無賊不能誣指同轉謂現在因何控案楊仍照前供轉詰沈三據供小的前次犯事被押捕房釋出時楊託找尋張二卽張理生小的在烟館内尋到楊妻復與張遇托伊照顧一切許以酬洋三十圓楊妻因湊不齊祗取到洋二十圓其餘十圓約待楊釋出再交同轉謂是爾過付乎答稱不是惟曾眼見耳同轉謂張曰此二十元爾當交出張供從無其事楊前由小的拘獲此是仇扳大老爺如不信則楊妻現在案下可傳問也沈供洋旣由楊妻携來求提詰問不難皂白顯分同轉謂此事已由朱大老爺問明無須再問限三日内將洋二十圓交案遂飭先將張帶出又謂楊沈氏曰前者王大老爺本欲將爾遞回原籍爾求自已回去故准交保今何尚逗留在此多事乎着一併押候再核○法包探拘獲積竊王悅三詰得曾竊陳林家衣服九件錢三百餘文昨日解送公堂陳伸訴被竊情形包探禀稱此人前因犯案曾經照相留存葛同轉判責三百板枷號二月○包探拘獲積竊陳三搜出新襪套一雙其一尚未製就另有押票一張藏諸身畔送解公堂禀稱此賊英捕房釋出未幾陳稱小的並不行竊襪套押票均在地上拾得多時押在英捕房於三月十三開釋葛同轉着押候查明再核 
[上海縣署瑣案]  
　　老閘北首紅坊主周行生投縣控稱去年十一月失竊洋銀衣物報明巡防局局員應大老爺飭汛捕魏德查緝旋在虹口楊德德家查見原贓禀請飭追不料魏私得楊賄洋十元迄今仍未將贓追出叩求究辦裴邑尊飭提該汛捕至案訊究之下判重笞八百板釘鐐收禁并令二圖地保具禀候核○顧子雲控各小工需索工錢一案曾紀報端裴邑尊傳工頭王長林到案訊明情節押令將工錢照數給淸前日王遵諭派給工錢叩求開釋邑尊着交人具保至昨日己由地保徐春園投案保出矣 
[英界公堂瑣案]  
　　無錫人王許氏稱前因誑取衣莊綢衣奉斷管押期滿釋出爲時己外後遇應仁福尚提前事有意戲侮與論遭毆由捕拘應送案奉判將應管押三天不料應又與我尋釁被毆受傷因又報捕拘應送案請爲騐傷究辦應供寍波人該氏前因誑騙衣莊衣服被包探戴金寳拘案懲辦後遇該氏謂我不應指使包探拘伊現在包探戴金寳己死再奈伊何我言並無指使包探拘伊之事爭閙之下由捕拘案奉判管押期滿出外又遭該氏羞辱蔡太守謂該氏與應仁福均非安分之人押候分别遞解回籍不許逗遛○華捕稱昨夜在四馬路見王裕海在路調戲大姐吳阿秀拘案請辦大姐吳阿秀供出外買物突遇素不相識之人摸我胸前與論恃蠻幸遇巡捕拘拿送案王裕海供彼此走路誤碰被駡口角不敢調歔蔡太守以此風斷不可長判王裕海枷號七天發頭門示衆○包探唐靑山稱前有開恒泰鐘表鋪之袁廣西失竊時辰表誤指爲馮阿温等所竊己蒙訊明開釋今查得實係陳阿珠等行竊且在高同興費協昌二鋪各竊時辰表二隻今將人贓送案袁廣西供失竊時在夜間不能認明面貌以致誤指馮阿温等現由包探緝獲人贓惟求給領高同興費協昌等各遣夥投案領贓竊犯陳阿珠林阿妹同供皆是粤人王阿滿與我等同鄉相識行竊之事與王不涉王阿滿供與陳阿珠等同鄉實不知伊犯竊蔡太守判陳阿珠林阿妹各笞二百板再行備文遞籍王阿滿旣屬無干交保開釋贓交各失主分别認領○蘇鄉人張嘉全稱與友人合夥扛抬各式糖果瓜子花生等物沿街喊賣前夜十一點鐘時將担停在四馬路尚仁里口突有乘坐包車之人前來不知被何人將車推翻致碰我担坐車者已醉誤以我担碍路致碰伊車卽將我友人亂打我要向伊索償碰碎杯盌及抛散糖果須洋六元其時圍觀者甚衆咸以坐車人爲不是旋有印捕至將坐車人帶至捕房今蒙送案請爲追究友人因遭毆傷不能投質六十九號印捕禀稱當夜梭巡至該處見有許多人爭閙又見糖担打翻令一干人同至捕房坐車之魏樸洲不肯前行實已醉極又有八十二號印捕前來帮同令其到捕房魏撲洲請大訟師卜易到堂申辯并據魏供職員係粤人現在怡和洋行生理當夜雖飲酒並無酒意乘坐東洋車經過該處見有糖担碍路車不能行喝令讓過賣糖人置之不理催促至再伊有意遲延與論被辱口角之下賣糖之張嘉全抽取扛捧欲打我反致擊碎伊担内盃盌又有大和豐土行門口許多人助張與我爲難當喚印捕前來印捕反將我髮辫拉住我告伊我乃規矩人儘可同到捕房不可拉我辫諒伊不曉英語又被毆打拖行十餘間門面始遇英人咖喇告以緣由命印捕不得如是可同至捕房卜易訟師謂巡捕無毆人之理六十九號八十二號兩印捕同供並無打人之事蔡太守再四研詰各執如前太守商之德繙譯官以兩下供詞各執碍難定斷須查明實在情形定於下禮拜六再訊○十一號西捕稱在路見錢阿全范祥郎等手持衣服被窩拘拿時被范祥郎咬傷手指及至捕房搜出鐵鑿紙煤等件騐得錢阿全臀有板花卽據鄉民蔡桂榮沈陳氏等前來認贓今將人贓送案蔡桂榮供耕種爲業被賊掘洞竊去衣服由捕獲住錢阿全卽竊我衣服之賊請爲領贓沈陳氏供我與蔡家鄰近同時失竊由捕拿獲范祥郎卽竊我被窩等件之人錢阿全供常熟人前在原籍犯事受笞來滬初次犯竊范祥郎供崇明人因犯竊被捕拘拿時悞傷捕指蔡太守飭蔡桂榮及該氏領贓該竊犯錢阿全范祥郎帶回捕房查明有無别案再行核辦賊具暫存○包探顧阿六稱竊犯葉阿金前經獲案奉判遞回寍波昨又在路相遇爲此拘案蔡太守謂葉阿金旣已遞籍豈容再來滬上押候笞責百板仍行遞籍○包探唐靑山稱開嘉泰綢莊之張星源報被夥計李國卿竊取熟羅寗綢等件共値價洋一百九十餘元拘李 
 
 

Page 4

 
 
國卿盤問祗有熟羅四疋質在各鋪共計質本錢廿八千零又有寗綢做成之馬褂質洋二元餘業己變賣無從交還其洋皆己用罄爲此吊贓送案張星源稱由友人丁良甫薦李國卿爲夥初尚不知其行竊繼因查貨缺少李卽避匿顯見情虚報由包探拘案我與丁良甫係好友不忍累伊賠償請向李國卿追究丁良甫供在電報局生理與張爲友張曾托我薦夥因薦李國卿不料伊竟犯竊李國卿供本邑人年十八歲作此不端事原屬荒唐惟馬褂料係寫在帳上客俟另有生理拔還伊本錢典質等鋪請追質本蔡太守得供之下諭張曰爾所用之夥將熟羅寍綢典質未便吊贓㯷行發還典質鋪着自備本取贖旣不願向荐人追問則惟究追李國卿而己李國卿監守自盜着戒責二百下管押四個月 
[法界公堂瑣案]  
　　捕房解小流氓宋阿全請訊旋有某洋貨店夥丁協葉投案訴稱店主之女偕鐘表店皮鞋店之女從學塾回家午膳中途被宋攔截嘲笑所隨太傭喝之不理及至店前仍如此無禮店主斥之反將店主毆擊爲此喚捕拘案宋供小的係蘇州人在天成昌爲堂倌有煙客囑去喚人見女學生在路嬉戱恐其傾跌因之攙扶同轉着笞二百板枷號三月○七號華捕王金福禀稱小的見湖北人陳秀山在自來水管旁洗衣　犯租界章程諄囑移開非但不依反加詈駡因之拘入捕房事後山外梭巡遇王之同黨何惠州俞漢元俞長卿在烟館門前聲言欲將小的毆擊因之告知西捕將三人一併拘送葛同轉詰訊陳秀山據供小的在彼洗衣巡捕赶來毆擊同轉謂然則爾傷在何處陳低頭無語何及二俞俱供湖北人在德源泰烟館餬口陳亦店夥違章拘押實與小的等無干小的等在店時巡捕忽喚西捕來從店中拉出其時小的等己欲睡矣同轉復詰該捕禀稱伊家樓下是烟間樓上是客寓小的路過伊等在門外及找到西捕時確己在店内矣同轉判將陳責五十下其餘三人申斥再三槪行釋出○前日某烟袋店主王吉安訴稱學徒王雲泉來家吵閙索補工資三十六千朱明府飭探拘雲泉暫押昨日葛同轉飭提研詰吉安供稱店中因虧本於去冬閉歇移家新街學徒雲泉因無關書未經習業今忽誤聽伊寄母之言前來圖詐雲泉供稱小的前在寍波學習生意今來吉安店中爲夥二年餘未給工資是以向索同轉謂爾之行爲非學徒而何爾稱是夥爾自去想可能二年半不取工資乎本該懲辦今姑寛免卜次不可再去吵閙○法國人西德非司控稱烟妓陳王氏卽小金寳借去洋銀七十二元向索無着控請提追葛同轉着小東門外捕房將陳土氏并中人李高氏送案集訊西人訴稱洋銀於光緒十三年正月借去本年祗收得利洋一元祁繙譯官略詰情由將借據送請同轉察閱同轉詰訊陳王氏據供小婦人祗借洋銀五十圓己付利錢不少借據並非此紙同轉着包探將借據遞與辨認問據上十字是否爾等所簽之押陳王氏供不是李高氏供小婦人確曾作中但借據之紙已熟爛不堪此是新紙定係僞造陳王氏供借洋付利均由朱三經手西人稱收利時均給西字收條陳王氏供此是印錢有小經摺在家同轉着將陳李兩氏交人保出下期檢摺呈案再核 
[題子更正]  
　　前日報登求志書院春課輿地題于今五邦解邦誤作都合亟更正如右 
[小詩恭祝稼梅宗兄五十大慶錄呈高昌寒食生大吟壇削政]  
　　爲有林泉癖揮毫媲郭熙君善繪事胸襟殊豁達手筆極淋漓不羡膺官政從教晉祝詞知交盈海上介壽共携巵[  苕溪花縣後人小洲潘松拜稿]  
[身世圡琴樓己丑年題畵詩之五]  
　　花鳥殘月低桂梢驚起畫眉鳥吾更風露凉香浸銀蟾曉○紫藤綉毬雙燕紫雪飛殘春已空 
惹他燕子惱東風玉人簾卜嬌無力粉臉含羞一顧中○梅花仕女花正開時月正圓霏霏香雪滿身寒從知國色輕脂粉越是殘妝越耐看○潯陽琵琶潯陽江上四絃秋蘆荻蕭蕭滿目愁商女最多身世感人間幾箇白江州○仕女挑盡銀釭猶不眠倒持圑扇軃香肩秋風冷落空閨裏不得人憐只自憐○山水獨立萬山頭天高發長嘯四顧杳無人乾坤一何小○又一鴈落天外羣山到馬前潼關侵曉度殘月墜吟鞭○仕女皓質寍輸耦芳年未破瓜見人羞不語笑整髩邊花[  太痴生侶琴高瑩稿]  
[廬山舊隠王君省齋以三十一吉誕徴詩敬步原韻一首錄請郢政]  
　　共賀懸弧世一春徴來名句半超塵堂娛叔水能承志案有琴書詎是貧詩到功深知刻苦事經歴久識艱辛壯年雲路程無限莫誤桃源錯問津[  吳縣徐邦逸生甫草]  
[浙省撫轅抄]  
　　四月十五日候補通判劉舜年禀銷寗郡北門厘局回省禀到○十六日同知桂冬榮禀知藩司委催樂瑞平泰等縣地丁差叩辭候補縣錢廷珪交缷華埠厘局回省禀到 
 [G <　　鄭光祿擬禁華工來美議略 
美國前因華工日衆土人未能相安故於續修條約之中特設限制一法平爭弭患意甚善也當未修約之前金山土人數千思與華人尋釁其時中國甫設金山領事幾無措手幸賴兵力彈壓其禍始息及後其國遵約自議限制新章適因總統批駁未行而金山一帶輙復譁然不靖其俗之横幾成習慣矣然斯時明理官紳尙知顧全公道故新章雖竟頒行猶得從中設法遇事補救無如土人之嫉華工日甚一日而其中之貪圖公舉者復借此以取媚於衆由是兇焰益張紳富畏禍箱口此美國西境濱臨太平洋各邦之情形也庽美華人以西境爲最多貿易亦最盛藻如私憂竊計恆恐土人一旦有事華人定必先遭其禍故於檀香山墨西哥巴拿媽諸處屢謀以次疎通藉爲逐漸遷徙地步卽如秘魯古巴兩境不欲華民由中土私往來未嘗不欲其由金山等埠遷往葢留此而自貽日後之憂不如去此而暫受目前之苦也乃自本年七月以後迄今未滿半年而焚殺驅逐之禍竟已層見迭出如火燎原撲不勝撲其尤險者金山會黨製造炸藥謀先殺本地官紳後殺華民倘非先事破露闔埠已不堪問矣兹將各案顚末另摺錄呈伏祈鈞覽竊惟現存情勢处處殺機陸續萌動縱一時暫能遏抑而終久必難保全縱别境可望相安而西境必難無事况其國法律太寛地方官之權不能盡行於百姓朝廷之權又不能盡行於地方官誠恐今日各案不過先示其端異日禍更難測矣至於華工自舉行限制之後去者雖不乏人而爲數不見其减此又招疑取怨未盡出於無因者也爲今之計欲免華工後禍似非先杜來源不可欲杜來源似非中國自禁不可謹冒昧而陳其説一曰先正自禁之名華工之由美回籍者皆係向居美國例應往來自便之人其再往也聽之其不往也聽之本不宜禁也惟今日正因回而復往絡繹不斷諸弊日起美民見華民尙衆仇恨益深而禍亦愈亟今日擬禁非爲美民助虐實爲吾民救災耳但此種華工美國尙未禁其再來我國乃先禁其再往似類於自棄條約故必顯揭美國未能保護之咎歴叙華人迭次受害之慘申明不得不急籌拯救之故然後我之目禁乃爲有名擬請貴衙門行文美國駐京公使其意若曰華工向居美國者按約應得往來自便以及一切保護優待之益其回籍曁他往者美國均給以復來照據亦未嘗非循約辦理之意但近來焚殺驅逐巨案迭出地方官旣不防維於先又不嚴辦於後是中國之待美民皆奉條約爲依歸美國之待華民竟視條約爲虚設今我國擬將華工之旣回本籍者禁其勿再來美以免復履危機此外華工由美他往並非回籍者不在我國自禁之例至於現在尙未離美之華工以及條約所載應聽往來自便人等務請永遠照約辦理望咨美外部查照施行云云似此仗義執言情理兼盡在其國方將自省未必復設苛法以重招萬國之譏在他國亦鑒吾心未必議爲曲意徇人而别作效尤之想或曰美國於此項華工若不給以復來執照則來源自清何必中國自禁不知美國非不欲停發復來照據其現在不爲者慮各國議其顯背約章待人太甚故避惡名而不居也然美之爲計則得矣其如華人終受大禍何且他日萬一悍然不顧竟禁華工再來是又禁之權在人於我無色更不若由我自禁之爲愈矣一曰實籌施禁之法華民受害情形業於金山香港等處痛切佈告勸令未歸者速回已歸者勿往但恐誡諭之文若輩未必盡知卽知未必盡聽若由官府示禁亦恐視爲具文惟有擬請貴衙門商託英國駐京公使轉請英廷飭令香港英督無論何國輪帆船隻凡有由港開往美國各埠者一概不許搭載華工庶有實在把握仍將此議知請美使照行一曰分别應禁不應　之人此次所擬禁者祗係華工一種其餘條約應准往來自便人等一切不禁然載客船隻何由辨其是否華工香港英官亦何由定其是否華工是不可無分别之據也查美國舉行新章初擬中國自發華商來美執照後因華工冒領者衆於是議令美國駐港領事將中國所發執照歸其稽核以定准駁我國又因有礙體制遂將執照停止不發去年其國又議准令駐港領事自發華商執照此舉却是意在便商乃今秋户部又以不合而除之盖章程已經數變矣藻如現擬兩法商諸外部一則請美仍准駐港領事自發華商執照一則凡有華人欲來美國貿易者擬令金山各埠華商開具其人姓名年貌禀由金山總領事繕發印照寄本人携交港中美領事覆騐以憑登岸盖因在港商人與在美華商通氣也目下須交議院公議乃能定所適從旣擬禁華工續來必先籌及華商來美憑據擬請貴衙門行文美使時併催其轉達美廷速定華商領照之法庶與華工有所分别可以在港騐明登舟耳總而言之擬禁華工其義有五愚民自投陷阱而我設法以閑之事屬保民籌辦宜急一也西人輕藐華民謂非來洋無以養命今我自禁以示無求於被 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[勸人惜字]  
　　揚城本有字香社惜字會各善堂亦令人背負字簍上街檢拾挨户收取誠善舉也近忽　某某老人遍貼告白於大街小巷略謂現在有人假冒各善堂人向各鋪户居民收取字紙收回後或賣與紙坊造作色紙或當柴薪焚燒字灰任意抛棄汚穢殊堪痛恨嗣後務望各鋪户居家認明字社及各堂收字紙人面貌及裝字之簍無誤再行給予庶不負各善堂惜字之初心等語此老殆亦有所見而言歟各鋪户居民尚其留意也可 
[彚解奉賑]  
　　敬啓者敝所自本月十三日解出第八批奉賑一萬五千兩後疉接楊殿臣翁曉山朱叔梧諸君函電謂奉省春撫户口較多賑欵不敷遼陽災區極重粥廠因欵絀停止日斃數百人人心惶惶特飛電告急囑再竭力墊解二三萬金救憶萬民命等語同人因　欵可解彌深焦灼幸承各公所不分畛域再爲勉湊庫平一萬五千兩作爲第九批於廿三日趕由蘇州輪船解往營口仍父楊殿臣先生經收散放當此災深欵絀飢民命若懸絲亟待海内仁人迅速援手振此倒懸無任盼禱兹將各公所協解賑銀列左絲業會館賑所規元五千兩陳與昌賑所規元二千兩高易洋行賑所規元一千兩文報局賑所規元八千兩本所規元四百四十兩再廿三日蘇州船裝去現寳水脚承太古洋行捐免合併聲明上海四馬路陳春記號内協助奉賑公所同人謹啓四月廿五日 
[助賑摭要]  
　　山東之苦甚矣哉告災聿亟廼搔首以欷歔種福良殷祗存心乎拯濟巢湖保甲牙厘總局憲錢安甫善士奉撫憲命捐募由福成莊來洋三百元王錦堂善士求病速愈續助規元二百兩鰈硯廬主人嚴永華善士爲尊堂王太夫人九旬冥壽求資冥福廣西公碼平足紋一百兩合規元一百十兩桐溪達叟嚴善士辰爲尊堂王太夫人九旬冥壽謹取文郎開元遺資助賑求貲冥福洋五十元又命令胞姪開第捐助亦爲太夫人求資冥福洋五十元以上三户由嚴菉濵兄來無名氏由恒豫莊來洋一百元隠氏善士由顧雲錦來洋一百元退思軒善士由源開莊來曹平足銀一百兩合規元一百零七兩九錢九分一釐臺灣府崇德堂由源記號來洋一百元葉與九翁保合家平安由晋　莊來洋一百元八十五歲力不足叟洋一百元又家中老少等湊助藥貲洋三十元醉經室主爲哲嗣㗋症危險許愿卽見平安洋一百元不留名求尊堂病全愈洋五十元無錫無名氏求生意順遂人口平安洋一百元浙紹斗門三江塲不書名善士祈保痰火病速愈洋五十元乾人昌布號募繼述堂洋五十元西塘無名氏完愿洋五十元蘇城同順和號知過子爲尊閫陳氏分婏平安且喜弄璋敬助洋五十元虞陽翁曾榮善士由源恒隆來洋五十元安慶史蓮叔太尊爲令郎濟昌十周貲冥福漕紋二十兩朱少梅翁爲遷寓蒙友戚貺儀理宜宴謝將該貲移助爲諸翁造福洋二十元委解山東成退思而悚惕或知過以躊躇願救世其無名抑回天其隠氏達叟孜孜爲善太尊汲汲行仁醉經而悟菑畬河汾載溯崇德而　支派洙泗咸瞻屢祝平安弗忘繼述康彊可決　遂堪期痰自底其速愈力非嫌其不足喬遷則撙斯餘費璋弄則汰厥繁文並廣流傳藉資則傚上海北市絲業會館籌賑公所愚弟施善昌謹誌 
[賑事略]  
　　敝所接到安宜通源庄内同善局募來洋一百念八元○蘭溪電局郭嵩仙翁募來五十二元又墊四十八元台洋一百元○京都全芸軒顧景堂二君募來京平銀一百念六兩○盛茘翁交來蘇垣費公館捐洋一百元○皖撫署不留名募來銀六十三兩九錢三分二厘又洋十八元○無錫知仁庄募來克記栽捐洋五十元○杭城費而隠捐洋六十元○江西湖口總鎭著來文案房募洋四十元又帳房募洋十六元○吳興盧公館來范陽愼獨子捐洋二十元○常熟永仁巷姚募來存心室主人捐洋二十元○昆山崇善局盛巽卿翁募來洋十八元○太倉繆蘅甫翁募來洋十八元錢二百文○金陵徐聞韶翁募來保甲局禹觀察捐洋十六元○鎭江拾拜和兌捐洋十六元○杭城隠名氏洋十元以上各路諸善長均志切救災源源募寄裘成集腋德惠難名除隨時掣塡收票專函奉復外先此登報藉鳴謝烟悃上海文報局協賑同人謹啓 
[賑捐事略]  
　　頃接安慶支應局交信孚庄由本埠萃泰銀號寄到皖北鳳穎道憲王觀察捐曹平銀四百兩鳳陽府趙太守　庫平銀二百兩建德縣蕭明府捐曹平銀二百兩共合規元八百六十三兩六錢四分八厘又華陽釐局文太守捐本洋八十元英洋二十元○道署徐子靜太守交來無名氏節壽辰費求嗣助東賑洋五十元○諸鉅公救災卹隣痌瘝念切良深佩仰除按旬登報外先肅刊佈以彰德惠上海文報局山東賑捐收解處同人謹啓 
[立夏日内園觀蘭口占四絶句步行之世叔原韻錄呈指政]  
　　名花只合餞春開淸絶曾無半點埃縱與牡丹生並世不教富貴氣薰來仙種偶從金谷植靈根新乞紫泥培如何指點花枝動但把荃蓀數一回夢到瀟湘一霎回含芳不語上瑶臺幾從塵世逢靑眼一任遊人去復來日華微射畫屏開偶訂同心切溯洄此是花中王者瑞美人香草漫相猜[  桃潭舊主注紹炎炳臣甫初草]  
[送礪吾兄登舟後口號一首]  
　　最難爲則處聚首不多時忍淚各無語相思只有詩征途自珍重家計善撑持料得西行日天涯更遠離緑陰室主友吾氏稿於蓮江營次 
[滿江紅哭慧貞女弟]  
　　離緒方縈滿盼望生歸圑聚誰料得迎回栗主音容何處大母傷心揮老淚祖慈年七十有四哭之慟高堂酸鼻看遺履檢殘妝賸粉與零脂增凄楚斯疾也庸醫誤斷送了左家女嘆蜉蝣身世果如朝露一别杳無相見日三更空有招魂賦記而今怕聽響鼕鼕迎年鼓○金縷曲忽地人天阻數年華剛符風信去嫌怱遽手足由來關痛癢認覩堂前荆樹騎竹馬髫齡相與曾幾何時成往事問今生可再圑圞聚誰復詠謝庭絮九原早有同懐侶謂蘭馨女弟儻相逢爲言塵世阿兄慳遇三十頭顱仍故我那望騰驤霎路於門户絲毫無補百感都由心上起唱秋墳妹也應酸楚揮殘稿滬如雨[  單恩藻黼卿氏錄舊稿]  
[上海三馬路與昌協賑公所陳竹秤經收奉天山東賑捐四月十二日第一千三伯六十五次淸單]  
　　蘇州見義册春和義寄來春記和記王記和王恆和三户各二元馬春和春和義絲行李氏保合家平安李留耕堂四户各三元王厚卿徐玉德胡錦隆錢韻軒玉留堂吳雪鴻夏談萬泰厚德堂韋昌翁朱隆昌瑞記義記十一户各一元共洋廿九元又義記銅洋一元○東册盛澤元和順綢莊來元和順洋十三元又銅洋十七元竹樓主人吳寳賢吳儀卿三户各二元新安無名氏一元孫文光高大鴻合一元修省氏培元二户銅洋各三元保安氏隠名氏銅洋各二元賢林士銅洋一元共來洋廿一元又銅洋廿八元○湖郡鹽釐總局寄江右德興舒續賑洋十二元○湖南上湘陳頴川堂成氏求保淸吉洋念元章練塘茂興豫記號仁靜軒病愈完願洋七元錢二百七十文○杭省守拙子節省飲食洋四元○蘭谿嘉應懐德陳節省支用洋四元○東册同里金小蘇寄來嚴秋谷張夢篆洋二元○蘇胥三山會舘前曹氏保甥兒病愈洋一元東册松江趙恂如寄來惠吟隣罰助洋二元松郡察院弄靑浦學公舘寄觀成堂洋二元○葉翰仙洋拾元商記洋二元汝南周姓祈病速愈并保平安洋十元壽康老人洋四元周昇昌鐵行洋五元又舟人一元朱求目疾速愈一元江求心敏二角見義册大圑龍西子求母壽錢五伯文松陽子不留名等四户錢五百六十文共合洋一元○平湖鮑子求玲瓏一元汪應螢洋五角陸秀甫醫金锄賑小洋一角錢三百文盛澤汪永亨新安徐吉孚銅洋二元安孚莊銅洋一元○○本日共收英洋一百三十九元小洋八角銅洋三十二元錢五伯七文合併聲明 
[上海三馬路與昌恊賑公所陳竹坪經收奉天山東賑捐四月十三日第一千三百六十六次淸單]  
　　山東登州府黃縣來丁悅生堂助規元六百雨丁怡善堂規元二百兩隠名氏規元五十兩三户共規銀八百五十兩吳興三槐氏助山東規元五十二兩東册長沙者皇倉街錢唐朱澄之洋廿元東册杭省公信紙棧顧先生交來胡松亭桃樽節資移賑藉爲賓朋種福洋三十元吳申甫桃樽飾資移助山東猶爲賓朋造福洋十元公信行顧聲遠二户各十元金壽芝八元馮利泰敦仁堂郭韶榮復源生胡屏山五户各五元天泰號三元八角李幹臣傅中和無名氏彭大道四户各三元黃文寳三元八角馮雲衢二元二角半黜山樵子劉肇良各二元李藝甫一元一角五廿户共來洋一百廿元援藥册鄂漢老福興局來凝香書屋求病速愈早獲弄璋洋十元梅花頭陀補助前誤雜銅質今補一元共來洋十一元湖南慶記十元東册金陵龍尾研齋十元東册江右吳城寄來補過堂鴻瑞昌公募無名氏四户各一元洪佩卿六角鈞求時運五角無名氏洪毛記各四角玳求運氣劉用儀等六户合一元一角共來七元姑蘇恆孚銀樓顔子賡兄寄來荀桶捐見義册不沽名經記十九户十二元錢五百名姓氏五元無名道人一元桶内金皮紙包一元又銅洋三元宋少卿錢二百陽湖徐悅庭錢二百古歙悟華生表練一條散點錢六百九文共來洋廿元銅洋三元錢四百七十九裱練一條本埠潤記號來天水氏求保母病速愈十元隠名氏爲楊門陳氏資冥福洋廿元共來洋三十元東册怡大洋五元光記裕記允興義三户各一元無力子八角益大隆無名氏瑞藹氏無名氏四户各半四無名無力四户合七角共來洋十一元半招商局交來漢口古越石老山人來抽香廬二元桐蔭軒二元慈雲册太古和向德成等十户洋二元共來洋六元金陵泉昌祥吳民氏四元見義册揚州盡力子來生記合泰記無名氏二元松江婁捕署吳興子寄來一元虛對一個鄭記二角錢四百萬記錢三百五十胡蓉記錢三百不書名三角半不具名三角壽記虛對一個共來洋二元虛對洋二個小洋八角半姑蘇大有裕預攴午節席資移賑山東五元湯榮記一元二角吳蘭記一元林嘉餘對洋一個士公堂二元陸秀甫金醫助賑小洋三角錢三百東册無名氏二元有名氏銅洋六元張英臣銅洋十元○○本日共收洋二百六十四元規銀九百二兩小洋十八角半對洋一個虛封二個銅洋十九元裱練一條錢七百七十九文合併聲明 
[上海虹口元濟善堂施醫贈藥一文愿第八次淸單]  
　　周勤文洋三元五角全泰盛信局來鄂省不書名求母健造生文銀二兩伸現元二兩另一分廣昌號劉崇德堂規元二兩七錢三分丁悅生堂隠名氏蔡雲川三户各二元製造局一元二角寳善堂梅一元七角五分不留名聘記廬鏡蓉楊碩庭四户合三元五角佘暢生無名氏陸明隆周鵬記陳銘石趙升揆大豐號不列名馮敬安陸文記唐福記蔡江泉十二户各一元程宏明一元錢廿二文吳幼如餘慶堂顧煥章仁智堂諌洪記五户合三元譚伯記德記周昭記周谷記李宅蘇會三譚宅七户合三元盛記思艱室周顧椿萱茂人無名氏延陸未芝子多益主人無名氏無名氏無名氏邱友記十户各五角隠名氏四角無名氏心　子衡如居士游藝老人大樹莊主人五户各三角張其諱二角佘庸江錢一千五百另五文陳氏二百知不足齋沈仁初養性居張蘭言施蓉塘福綏吳幼記梁梯雲陳長生李忠才王有福吳世才沈金庚戴生記十四户各錢三百六十文延陵誠善丁愼記二户各錢一千零八十文吳佩臣華麗生二户各錢三千六百文○以上共收規元四兩七錢四分英洋四十二元另五分大錢十六千一百二十七文 
 
 

Page 10

 
 
   
 
 

Page 11

 
 
   
 
 

Page 12

 
 
   
 
