# 1911 - 16 - 4913631

 

Page 1

 
 
   
 
 

Page 2

 
 
宫門抄 
十二月十五日召見軍機衍聖公 
交旨 
十二月初十日軍機大臣欽奉 
諭旨御史文鑑奏司法行政勿得混淆請嚴定限制一摺着法部知道欽此 
十二月初七日奉 
旨廕生盛鴻著以侍衛用振堃着以旗員用獲盜在任候補直隷州知州直隷滄州知州萬和寅着俟補直隷州知州後以應升之缺升用審案平反直隷候補知縣佛勒混泰着遇缺儘先補用直隷候補知縣高志成着遇缺儘先補用卓異安徽皖北道毓秀着准其卓異加一級仍註册回任候升開復分省試用知府陳友璋着准其開復原官原銜發往直隷照例用保舉同知直隷州知州准補貴州黔西州知州全煥勛着准其補授照例用月選度支部筆帖式沛麟文沛起居注筆帖式榮海佟煥擬補順天府敎授延兆俱着准其補授欽此 
論說 
[論中國財政宜注意消費稅（續）（希）]  
　　至論徵收方法。屬於間接內國消費稅者有二。屬於關稅者亦有二。試先言間接內國消費稅之方法。 
一賦課於課稅品物之生產中者即課稅物品。當在生產者手中而課其稅是也。可區别爲三種。 
（甲）以課稅物品之原料爲標準。此方法如德意志比利時之課烟草稅。不以。製成品之多少爲標準。而以烟葉之量數爲標準。又如德意志聯邦中之課麥酒稅。不以麥酒之多少爲標準。而以麥酒之數量爲標準。是也（乙）以製成之物品爲標準。此方法如日本之對於醬油稅酒稅。依製造家每年所出石數之總額而課之。他國亦有行之者。 
（丙）以製造物品之機械與器具及其他外部之事項爲標準。此方法如法蘭西之課酒稅。以酒釜之大小爲標準是。 
二賦課於課。稅物品之循環中者。如課稅物品。已離生產者之手而得逹於消費者之手。即其間而課之於販賣者及搬運者是也。此方法亦可區别爲二種。 
（甲）賦課於販賣者。即屬於生產者與消費者之。間之商賈也。日本分卸賣小賣二種。於砂糖稅取之。他國亦有行之者。 
（乙）賦課於搬運中者。即對於物品出港而徵出港稅。通過關門而徵通過稅。如日本冲繩縣之酒稅。奥大利之穀物稅。是也。 
若關稅徵收之方法。第一從量法。即以物品之數量爲標準。而定賦課之輕重。例如酒一升課一錢。馬一頭課十錢是。 
第二從價法即以物品之價格爲標準而定賦課之輕重。例如帽稅依於販運者申告之數課其價格之一割是。 
至關稅之稅率則又有國定協定之二種。國定者一國主權自由規定者也。協定者由兩。國通商條約協同規定者也。協定之不如國定。固不待言。然欲定關稅權之廣狹。必先視內國與外國之關係如何。若內國工商業與外國工商業。有非常。之影響。則雖獨立之國。亦難免外國之爭論。而其結果卒歸於協定。不過國力强者協定稅較少耳。 
 
 
 

Page 3

 
 
以上關於消費稅之方法。有合併賦課者。有分别徵收者。有互相連屬者。有前取彼而後取此者。有舍乎此而取乎彼者。雖種種不同。而要其有利益於國家。則一也。所謂利益者何也。曰第一能給巨欵之收入於國庫。第二比較直接各稅具有屈伸力。第三能使人民於不知不覺之間納稅於國而不感其痛苦。第四可適合人民納稅之資力而又隨時可以增减。第五於財政上徵收之手續。亦甚便利。有此種種利益。雖講財政學者或舉一二短處以相詬病。而要不能不承認之。此東西各國之所以注重乎此也。 
今中國民窮財盡。凋敝之形。日甚一日。而國家財政之紊亂與其竭蹶又如此。若欲鞭策憲政之進行。何事不待財而理。我知東西各國之所謂營業稅所得稅者。我國亦將次第舉行此雖立憲國民之義務。亦迫於勢之無可如何。然鄙意以爲處此國事艱危之。會與其加直接稅而市并。有騷然不靖之虞。母寗加間接稅而人民有淡然若。忘之意。且能於消費稅中去其必要品。而加重於奢侈品则有财者之负担自重。而无财者之负担自輕。證以中國今日之情勢。或當可行乎。故略述消費稅之主義及其方法。以爲我國之操征榷權者告焉。 
來稿 
[禮刑爭論平議（江）（謙）（續）]  
　　入專制之世。而有所謂族長鄉紳之時代。鄉之同姓族居者。則有族長。或更有鄉紳。其異姓族居者。則但有鄉紳。族長者已非宗子之舊。族長與族人。亦非以大宗小宗而分。特其一族之中。輩尊而年高者。族之人聽命焉。鄉紳者以爵位顯。又不必其輩尊而年高也。族長與鄉紳。雖名稱性質之不同。而其爲鄉之長。執鄉之政則一。而其從事鄉務。又必有一邑之尊。一郡之尊者之函牘照會。以爲之符。而鄉之。人從而尊焉。不必其親親也。不必其賢賢也。蓋純爲尊時代之主義。而亦爲一種專制之雛形。而其適用於專制之時代者。已二千年於茲。其賢者猶足以爲一鄉之範。而其不肖者把持一鄉之命令。魚肉一鄉之財產。鄉之人苦焉。而莫可如何。 
自明詔立憲。頒地方自治之制。而於是有城鎭鄉自治會董事之稱。董事之職。授之於票舉。票舉之權。公之於鄉民。準之於輿論。雖其親也。不得私焉。雖其尊也。不得比焉。而必於賢者舉之。當舉而不職。則更舉焉。而必於賢者代之。蓋自是而進於賢賢之時代矣。夫立憲國之地方制。其必如是焉者。何也。蓋義務權利之說。爲之原力。旣責人以擔任之義務。不能不與以參與之權利。彼其親如皇族。而不必攬權於內閣。尊如內閣大臣。尚須受上下議院之彈劾而退職。而不得久據乎高位。地方自治之制。固猶此賢賢之義。而即其政府國會之。雛形也。夫已進於賢賢之時代。則夫專制主義之告終。而族長鄉紳之制之受代無可疑者。 
由上所言則知以親親偏勝之時。代而有封。建以封建而有宗法。是謂地方制之宗法時代。宗法時代。蓋純爲家族主義也。以尊尊偏勝之時代。而有專制。以專制而有族長鄉紳。是謂地方制之族法時代。族法時代。已非純粹的家族主義。而專制主義也。以賢賢偏勝之時代。而有立憲。以立憲而有自治會選舉之董事。是謂地方制之自治制時代。自治時代。蓋國家主義矣。宗法廢而族法代之。族法廢而地方自治制代之。此即親親尊尊賢賢三者。所謂偏勝遞更之次序。而進化必歷之階梯也。雖然地方制之宗法族法。與孝子。慈父之家族主義。則又不同。何也。地方制之宗法族法爲政治的。孝子慈父之家族主義。爲倫理的也。政治有親親尊尊賢賢三者偏勝之時代。而倫理之親親無變異也。宗法未廢時代之所謂孝。孝於其父。不謂孝於大宗之宗子也。族法盛行時代之所謂孝。孝於其父。不謂孝於其族長也。則知前者屬之政治。而後者屬之倫理。我國之所謂禮。本括有政治倫理之兩性質。而後之言禮者。往往併政治倫理爲一談。此其所爲貽誤也。（未完） 
專電 
[電一（北京）]  
　　郵部又借英國某銀行銀三百萬抵還比國借欵合同已簽押 
[電二（北京）]  
　　樞府接直督電預算追加資政院未經詳審遽議裁减於行政諸多窒礙斷難承認務請主持 
[電三（北京）]  
　　監國面諭樞臣大赦國事犯開釋黨禁兩事迅飭各督撫詳覈覆奏 
[電四（北京）]  
　　政務處奏覈議江督請裁同城州縣事屬可行奉旨依議 
[電五（北京）]  
　　御史石鏡潢奏參安徽新軍標統余大鴻聲名狼藉行爲卑鄙奉旨著陸軍部查覈具奏 
[電六（北京）]  
　　樞府奉旨電寄東督錫良該督電奏添醫驗疫需費浩 
 
 

Page 4

 
 
繁着度支部飭撥大連關稅銀十五萬兩迅速認眞辦理母任蔓延 
[電本（北京）]  
　　又寄諭東直兩督吉黑交界鼠疫甚熾爾等身任疆寄務即切籌消滅着賞帑十萬兩以充經費 
[電八（北京）]  
　　吉撫陳昭常電奏法國醫生因救治鼠疫傳染斃命請予優加撫卹 
[電九（北京）]  
　　度支部澤尚書近與外部籌議取締內地行用外幣辦法 
[公電（蕪湖）]  
　　申報館轉各報館鑒利亨錢店夥丹徒人王樹梅因細故威逼胞兄綬卿服烟斃命羣情大憤請伸公論江蘇同鄉全體公叩 
緊要新聞一 
[疆臣鞏固權責之電奏北京]  
　　各省督撫十餘人日昨聯名電致軍機處由東督錫清帥領銜奏陳三事一組織內閣須與督撫協商因內閣總理外對於督撫內對於各部旣與各部行政大臣會同組織亦須與督撫會同組織也二旣以一省之責任責督撫卽須付督撫以一省用人行政之權方能負此責任三現時巡警組織尚未完備仍須恃防營以彈壓土匪應以新軍隸陸軍部而以防營歸督撫聞資政院近議將各省防營槪裁四成此事斷不可行云云旋奉廷寄普政務處憲政館覈議 
[蘇撫固深諒請開國會之苦心者北京]  
　　蘇撫程中丞昨有電奏到京謂自奉約束學生廷寄後即分飭兩提學司及監督巡警道等認眞防範開導但蘇省自奉縮短國會諭旨後歡欣鼓舞並提燈三日以申慶祝刻下學界平靜所拭目以俟者在內閣及官制之發表耳惟津遼一帶其受外界激剌最深故希望國會成立之熱度較高無知之人誠不免稍有浮動深望朝廷速將官制發表並即組織責任內閣庶人心自靖而不法之徒自無從施其煽誘云 
[旨准四督叅預外官制之由來北京]  
　　鄂督瑞莘帥前數日有電到京略謂直省官制當以憲政爲根據以國境爲解决我國地大俗殊不宜拘守各國成例依澂愚見改革之初宜有次序應先將直隷總督裁去一切內政外交司法各行政均歸各部大臣直接管轄試辦數年若有成効然後將腹地各總督裁撤祗留巡撫一缺如部中之體制分司辦事其司長各負專責受巡撫節制其次如邊省屬地宜仿照各國統治屬地之法設立總督十年之後再行酌裁庶行政可期統一經費可望節省抑更有進者立法貴能實行辦事尤貴經驗可否仰懇天恩召集二三疆臣參酌會議或令各疆臣陳述意見以備採擇庶官制一經制定之後推行無阻請飭下憲政編查館及會議政務處酌量核准施行 
[滇督電奏大姚匪亂情形北京]  
　　滇省大姚縣匪徒聚衆滋事攻陷縣城一案已見初八日明諭茲探得滇督李仲帥初五日致軍機處請代奏電云前因大姚縣城被陷收復當將大概情形電奏奉旨著嚴拿首要懲辦並將起事原由查明速奏等因欽此查大姚變起倉卒亂原禍首傳聞異詞前據楚雄府崇謙禀叙未晰飭同委員同知龍文杳覆並飭訪拿首要嚴辦旋據雲南縣團將匪首陳可培鄧良臣等拿獲解經崇謙等訊供電禀密查員紳亦先後覆到具得匪亂實情緣陳可培係大姚土匪向充城內鄉紳私設賭塲匪多歸之本年五月四川會匪鄧良臣至其家放飄聚黨警兵艾中和縣役沙明沙昭禁犯陳耀光等皆與通謀八月間在城外觀音寺結盟聚會署縣鄭兆年派人解散併未根究查拿匪等初約十一月起事時值錢糧存署將解監犯陳耀光畏誅促之尤力遂於十月二十六日紏匪入城乘天未明警兵艾中和等內外響應攻警局劫監卡搶衙署典當戕紳殺差併傷帮審委員不四日裹脅漸衆羣推陳可培爲僞帥鄧良臣副之以殺官安民號召鄉愚併派黨分路出擾鄭兆年與典史鄧龍光巡長謝蘭潤倉皇遁匿二十九日援軍在途擊潰出擾各匪與團兵先後抵縣匪踞城抗拒團長余開學等率勇先登陣斃生擒悍匪最夥團丁陣亡傷斃十餘人官軍繼進奪獲印旗槍枝收復縣城陳可培鄧良臣濳逸雲南縣境被團兵獲送訊認前情與員紳所查相符先予就地正法其艾中和等陸續就逮與前獲各匪現正飭訊分别懲辦查此次匪黨合謀亂象早萌該縣鄭兆年等不能應機防拿馴致變生肘腋貽害地方且查鄭兆年平日辦事不洽輿情舉措疏率而臨事先之以畏葸事後繼之以掩飾應請旨將署大姚縣知縣雲南試用同知鄭兆年典史鄧龍光巡長儘先把總謝蘭潤一併革職鄭兆年仍有發餉紏葛另案應留滇着管聽候查究議結當匪燄方張幸賴團兵赴機奮迅未及旬日復城擒渠而鄉團赴義先登尤爲出力若不酌予奬勵不足奮結民志可否由經羲擇尤保奬數員出自天恩除飭查明傷亡團兵另行奏咨卹賞外茲將查明起事獲辦首要並請奬徵情形電請代奏李經羲叩歌 
[各法官亦感謝法部庇護否耶北京]  
　　十月間御史温肅奏請將京內外各級審檢廳實缺候補調用人員一律查照法官 
 
 

Page 5

 
 
考試任用章程補行考騐旋奉廷寄著法部一體補行考驗當經該部堂官與憲政館往返會商以補行考驗之舉原爲審判得人起見惟已設各審判檢察衙門推檢各官練習已非一日職務亦各有專司是此項考驗辦法未可與初試爲吏者相提並論且該衙門中不乏熟習律例長於聽斷之員若就法院編制法免試各條比例參觀更不能不分别辦理擬在京各審檢衙門推檢各官凡由部院調用通計歷資十年以上或法政科舉人以上出身或合於法官考試任用章程所定襄校官之資格以及進士出身或以舉人而曾習法政畢業者均准免其考試其餘各員照第二次攷試之法辦理其調用而尚未奏留人員照章應補行考驗者并作爲第一次考試仍由法部開單請派通曉法律大員會同考驗其外省已設各廳如東三省天津等處即由法部查照廣西法官考試奏案辦理至各該督撫因審判需才就京師各衙門先後調用各員統由法部行令各該督撫轉飭提法使一律分别補行考驗惟各該審檢衙門開辦有年各員昕夕從公不無成績可録自應仿學堂考試加入勤學計分成案將各該員平日辦事成績與考試各門總分數平均計算以二除之定爲考騐總分數以昭平允業已商論妥當已於上月杪由法部繕摺入奏奉旨依議 
[粤省禁賭仍由粤督主裁北京]  
　　度支部議覆御史温肅條陳粤省禁賭辦法略云查原奏內稱廣東闔省紳民知賭害不除各事不能興辦因呈請督臣增祺奏懇尅期禁絶奉旨交部核議仍以抵欵未足爲詞臣聞資政院預算廣東歲入總數計宣統三年所入實溢三百餘萬嗣督臣追加預算盡將溢欵開銷然所追加者多係宣統四年籌備之事就事理而論除害較急於興利似可移緩就急暫予通融况近聞資政院厘剔該省浮費節存亦幾百萬核計該省賭局餉不過四百餘萬耳除鹽務加餉可實抵二百萬外據前督臣袁樹勛奏烟酒等捐亦可得二百萬以外如此則不敷者實數十萬耳以所溢者撥抵尚綽有餘裕此應速禁者一也禁賭奏案旣聲明嗣後無論籌得何欵先儘撥抵賭餉現在庶政待興該省尚稱膏腴豈能不向之籌欵然欵旣須籌餉亦須抵否則藉口奏案終爲籌欵一大阻礙此應速禁者又一也國家稅地方稅章程不日頒布按各國通例凡屬軍費皆動用國家稅而不動用地方稅此類賭餉旣非國家稅性質而其用出半屬軍費將來稅法旣頒粤民必援章叩求改撥斯時仍費部臣籌畫此應速禁者又一也臣再四思維唯有請皇上毅然獨斷飭下兩廣督臣即日禁絶如慮抵欵一時未能遽集恐誤餉期應向大清交通銀行暫借墊付將籌抵之欵按月所收盡交該銀行撥還本息至清還之日爲止等語臣等伏查粤省賭害必須速禁業於迭次會奏議奏摺內切實陳明該御史所奏各節旣謂賭害之宜急除又慮抵欵之難驟集因有向大清交通銀行暫借墊付之議權衡緩急亦見苦心惟粤省支欵取濟賭餉歷年已久臣部是以迭奏於新增鹽欵籌抵並令於鹽欵外如能另籌大宗欵項賭餉卽可停止誠謂該省此項入欵多供軍費關繫綦重不容以餉欵虛懸致滋貽誤也第禁民爲非無論如何萬無飲熓止渴之理原奏所指該省追加預算可以移緩就急及該省尚稱膏腴可以籌欵兩層或爲臣部奏章所未及或即臣部議覆所已言現旣議籌速禁之方該御史所陳粤省如能酌議辦法則餉欵早集一日賭害即可早除一日揆諸公理尤難視爲緩圖擬請飭下該省督臣查照臣部前此會奏議奏各案及此次該御史摺內所指預算溢欵移緩就急一層督同官紳商民妥爲籌議迅速奏覆以憑核辦至原奏向大清銀行暫墊一節查本年各埠市面窘迫該銀行迭籌接濟存欵撥借已多且係商業性質歷由各省自向銀行商借臣部未便强令抵墊所請向大清銀行暫借墊付之處應由該省自向該銀行商酌辦理其向交通銀行暫借一節郵傳部查交通銀行本係營業性質如果抵欵有著如該御史所云將籌抵之欵按月收交該銀行撥還本息應由該省自向該銀行體察情形妥商直接辦理十一月二十八日奉旨依議 
[追紀資政院審查預算案情形北京]  
　　全國預算案業由資政院草草議决茲追録該院預算股審查報告書如下本股於九月二十四日收到議長交付宣統三年全國歲出歲入豫算案總册四十本分册八十一本嗣又收到追加豫算二十三本於九月三十日開始審查悉意鈎稽昕夕從事查此次豫算本係遵照籌備清單試辦各省豫算故會議政務處奏交原案一省爲一統系而本院分股細則又係以事分科是豫算之組織與分科之方法不免衝突欲由分離之豫算求爲統系之豫算洵屬非常困難加以辦理豫算本係中國創舉前此旣無豫算案决算案依照比較欲逐欵逐項絲絲入扣又屬非常困難經股員會疊次討論僉以爲審查豫算固貴有精嚴之考覈尤貴有確當之方針誠以豫算一事全國政治財政概係包括在內以政治論則中國現在情勢自應注重敎育實業交通等項以培養國家之元氣以財政論則豫算案內不敷之數五千餘萬追加豫算又二千餘萬自應節糜費去冗員以鞏固國帑之現狀本此方針其審查結果於國家新政仍敦促進行而於浮濫經費則大有消减以之彌補虧空或撥充軍事要需現計原豫算案追加豫算案歲出總共三萬七千六百三十五萬五千六百五十七兩經本股審查總共核减七千七百九十萬兩零七千二百九十二兩所餘查統三年歲出二萬九千八百四十四萬八千三百六十五兩合之歲入三萬 
 
 

Page 6

 
 
零一百九十一萬零二百九十二兩出入兩抵尚盈三百四十六萬一千九百三十一兩作爲宣統三年豫算案之預備費應由本院會同會議政務處具奏請旨飭下京外各衙門遵照宣統三年歲出歲入豫算案切實收支有可撙節之欵項仍須隨時核减如實有不敷應用必須稍予變通之處應由各該衙門繕具詳細表册說明確當理由會同度支部具奏請旨辦理决算年度由各主管衙門另繕此項表册咨送本院追認本股員會疊次開會多數意見相同除彚齊各科表册呈送議長查核外謹提出報告書一通說明書一通清單一紙應請議長交付議塲公决 
[資政院廢止學堂奬勵之意見北京]  
　　各省諮議局陳請停止學堂奬勵明定學位一案經由資政院陳請股一再開會審查業已提出報告略謂查原案內開理由三項一謂學堂奬勵是國家懸官職以誘學生從其所誘利禄之外别無思想國民品格前因是而卑二謂學堂之異於科舉者以其求實學致用也今所授官職用非所學與科舉等三謂學堂畢業人數必超過於舊時科舉定額職官有限而奬勵無窮誘之使來應之無術至其辦法則謂何項學堂畢業者但稱某項學堂畢業生中學以上學術優長者應由學部頒定授予學位章程分學士博士等以優異之等語本股員會查國家興設學校原以培植人材無論或士或農或工或商皆當使之就其所學致之實用若概奬以職官則用非所學非特國家不能收興學之效而官吏之擁擠日甚一日將鑽營奔競其流弊不可勝言從前科舉未停或不得已而出此以爲暫時勸學之助現在興學有年取士之塗旣出於一况文官任用章程尅期頒布凡中學以上畢業生皆有應考之資格亦不患無出仕之塗應自宣統三年爲始將各學堂實官奬勵一律停止至所請中等以上各學堂畢業明定學位一節查定章高等以上各學堂畢業分别奬給舉人進士若遽改博士學士等學位則與現制京秩內學士等官名易涉牽混目前擬暫仍其舊應於釐定新官制時一併規定又查外洋各國必須大學畢業其學術優美者方給博士學士若高等學堂卽奬此等學位未免太濫至中學畢業照章奬給優拔歲貢及優廩生高等小學畢業照章奬給廩增附及佾生今若從諮議局之請一律但稱畢業生恐各省風氣尚未大開鄉曲士夫易滋疑阻暫可無庸更改惟優拔廩增等係沿科舉時舊稱施之學堂不甚適合應量爲通變凡中學畢業者統稱貢生高等小學畢業者統稱生員仍分别冠以最優等優等中等各字樣庶於名義較順事關敎育行政應請議長按照議事細則第一百十條咨送內閣會議政務處由學部查照辦理 
[京師近事]  
　　留東測量畢業生業經欽派大臣考試於昨日由軍諮處曁陸軍部會同帶領引見共計一十八員聞該員等均由陸軍部給咨送回官派各省服務惟擇尤酌留三四人在京當差 
陸軍部各司科人員之去留已於日前發表惟檢查官六缺迄未宣布探其原因係以廕大臣擬用留學生充補而舊司員之有勢力者大施運動以故一時尚難宣布 
內城巡警總廳章仲和廳丞奉簡赴德參與萬國衛生大會業經請訓聞該廳丞定於本月十二日乘京漢火車出京在上海搭船放洋此次除赴會外尚須順便往各國調查警察制度曁議院選舉法各事 
安徽振捐現已設立公所由盛杏蓀尚書總理其事聞日前盛尚書曾遞封奏一件謂皖北振務關係異常重要自不能與各省視同一律擬請以後凡報効五千兩實銀以上者俱照度支部定例銀十成奬以實官如蒙俞允所有各省設立之振捐局一律停止統歸安徽振捐公所辦理未識能邀俞允否 
陸軍部廕壽兩大臣以現在各鎭軍醫藥費一項每年每鎭約需萬餘金統計全國爲數甚巨日昨特飭軍醫司司長何守仁將各鎭醫藥由該司預爲置辦分給各鎭所需藥品即由該司採購原料自行製合以免利權外溢并可免各鎭揑報之弊聞該司長現擬在京津等處組織一極大藥房專備各鎭之用刻正在設法開辦 
時評 
[其一]  
　　今之談時務者。莫不曰振興實業。今又歲暮矣。試以今年之實業。比之昔年。果有進步否。有進步矣。而吾之實業。足以與世界競爭否各省之勸業道。各地方之製造家。其亦注念及此乎 
倘不能以今。比昔。而作其競進之心。則吾國之實業。又安有振興之望。 
[其二]  
　　學生於放假後。每多結伴閒游。縱情行樂。閒散數十天。而開學而入校。而向者所習之科。學則已忘去大半矣。苟學生無自立之志。其父兄。無督責之方。鮮有能免是者。 
今各處學校。大都放假矣。吾慮學生之所學。或不免旋得旋忘也。故言。之以爲學生勗。且爲學生之父兄告。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇官塲終以浙商運米出洋爲疑杭州]  
　　蘇省地方官近因民食缺乏派兵截阻浙米後經浙撫增中丞四次電商蘇省大吏日前復准蘇撫程中丞咨開查浙紹帮米商每歲至無錫採辦米稻向由錫金釐局大渲南橋兩卡報捐出湖運浙其在壇溧等處辦米者由宜荆釐局烏溪關卡報捐出湖運浙進太湖之大錢口即屬浙江湖州境風帆順利朝發夕至致米商貪其便捷胥出於湖出湖雖非出洋可比而餘杭温州乍浦海口林立是否間接出洋無可稽查而蘇屬釐金亦因之銳减疊經限令浙商運米改走官河禁止出湖有案惟該米商等故違禁令於沿湖各港偷漏者仍絡繹於道釐局不肖司巡並有得賄買放情事實屬防不勝防查大錢口爲入浙總口與其分頭梭巡顧此失彼不如扼要巡緝執簡御繁除札委張統帶連勝自帶淺水兵輪在太湖大錢口扼要巡緝並咨明乍浦都統一體飭禁外相應咨請轉飭從嚴查禁足紉公誼等因當即札行勸業道迅飭杭湖紹等府查照辦理現增中丞又據紹興府電禀山會蕭米商裕生穗春等聯名禀稱紹屬米糧不足素賴購運無錫等縣穀米藉以接濟其運紹水道向有走湖走塘之分湖係由大渲窸溪進口報捐塘則沿途捐驗現值新米上市商人羣往採運詎被前途營縣將走湖走塘米船一律阻截商情甚爲惶惑伏思內地通運與違禁出洋者不同瞬届年關需米孔急而造酒　米迫不及待叩請電禀轉咨放運等情查無錫米市來源甚廣內地儘可流通且浙省仰給於蘇歷年均有成案乞迅賜電咨蘇撫速飭騐放以裕民食而恤商艱增撫當以該守所禀與前項情事大略相同應俟接准蘇撫函復再行定奪昨已批示飭知矣 
[贛官塲維持路政之一斑南昌]  
　　贛省南潯鐵路公司借債議案雖經贛諮議局議决尚須明春開股東大會磋議條文再由諮議局呈院出奏惟年關在邇急須籌付漢陽鐵廠價銀十五萬兩及還大清銀行借欵十萬兩無處籌措刻已由陳伯嚴吏部會商馮撫諭令勸業道傅觀察極力維持將鐵廠銀行之欵改議明年交還所有今臘開銷土工需用鉅欵在藩庫撥借錢二十萬串以濟要需該公司得此維持想可勉强敷衍年關矣 
贛省商務總會前任協理熊主政元鍠對於潯路困難問題曾具官商合辦說帖一通呈請撫院鑒裁現奉馮中丞批云查南潯鐵路爲贛省實業先河以通省物力而論何難舉此要工只以風氣未開集欵良非易易以致時閱七年之久糜費三百餘萬之多路工尚告竣無期迭據京外官紳籌商借欵經本部院竭力維持未獲效果殊覺歉然據禀官商合辦一節指陳利弊確有見地公司股東有於會塲陳述意見建議之權該職有無此項股東資格所呈係爲地方公益起見仰勸業道照會南潯鐵路公司於股東開會時提議 
[度支部亦顧念皖北災黎耶雲南]  
　　滇督李制軍上月杪電奏皖災奇重募捐不及請飭大清交通兩銀行借欵接濟經紀前報專電茲探得制軍原電云皖北災情奇重經江督皖撫迭次會奏先後蒙賞帑銀六萬兩復由部議准截留京餉銀八萬兩湛恩蕩浩薄海同欽竊惟救災爲本朝第一仁政皖北十數年間災寝屢告朝廷特埀軫念固已視昔有加而此次災情之重災區之廣實爲向來所未有經羲遠隔萬里本不敢出位凟陳第耿念時局殊切憂危今日險象百出所最可慮者內亂皖北係中原腹心渦蒙穎毫自古生亂之　民俗最稱强悍平時尚虞竊發今災區廣至六百餘里飢民多至二百五十餘萬凍餒固死流亡亦死即爲盜賊亦不過一死亂象已成間不容髮旣不能以少數之欵活多數之民勢必至以一隅之災貽大局之禍兵事一起不可收拾朝廷所費尤鉅中原民氣更傷外變且因之而動是故治安在防亂防亂在救災救災在籌欵此實內政上非常急要之事西人報告皖北災情書有云災民質幸良善有大國民之風今因無食無工必致飢死中國國家所失至鉅政府疆臣應速籌欵振濟等語經羲閱之心骨俱悚查光緒三十二年皖北被災經羲躬親勸募義振共得銀四十餘萬兩曾經皖撫奏報此次災情逈非昔比而民窮財盡亦非昔比景象尤爲可慮如集捐籌欵不通力合作恐難補救迭接皖撫皖紳急電即將滇捐項下銀二萬五千餘兩借皖一面由滇勸募一面電各省勸集惟義振弩末應者寥寥茲再由經羲捐銀一萬元協助明知杯水無裨但事關大局不敢不殫竭心力合再懇恩特降明諭飭下中外大臣協力捐募籌濟其籍隷皖省服官皖省者慨令首先捐募共濟艱危同係勸募不過動之以感情朝廷風旨更可責之以大義當能集有成數稍資挹注至論皖災全局義振只可望爲輔助不能恃作大宗非特撥銀一百數十萬兩作爲振濟專欵仍不足以定人心而遏亂兆應請飭大清交通兩銀行准借一面由籌振大臣江皖督撫擔任或募捐歸墊或就本省設法分年籌還欵項撥定全賴辦振得人實惠乃能普及並請飭下江皖督撫轉飭安徽駐滬義振公所候補道張士珩多延切實耐勞熟習振務義紳分往妥速查放災區中心點必辦一叚大工安揷丁壯免鋌而走險馮前撫曾議濬睢河如能趁此時舉辦以工代振不獨爲今日弭亂之謀且可定百年水利至計此外但采購雜糧分運平糶最得實濟並懇援光緒三十二年江北辦振成案米麥雜糧一併免稅俾得速籌運濟以備冬春兩振急需經羲仰體天心至仁痛念皖災奇重事皆急迫故敢冒言伏乞聖明采擇十一月二十九日奉電旨李 
 
 

Page 11

 
 
經羲電奏皖北災重請飭由大清交通兩銀行借欵賑濟各節着該部知道 
分類新聞 
政界 
[新鎭道整頓稅務方針鎭江]  
　　新鎭道林梅楨觀察下車以來首以整頓稅務爲急務冀清積弊於揚由各常關卡榷員進見時必爲留談詳詢並以稅務整頓全賴各委潔已奉公否則上台提欵幾盡下則進欵無增仰屋興嗟無以爲計深望各委員悉心考核將一年出入之數和盤托出本道自當另爲津貼以資辦分並詳請奬勵推行各卡以爲模範 
[規定同城各道位次廣東]  
　　各省添設巡警勸業等道與舊有鹽糧兵備等道同省駐箚事屬創舉一切位次前後久未規定現據閩浙總督諮詢始經樞府核定日前由內閣會議政務處分電各省內開據閩浙總督電稱巡警勸業兩道與原有鹽法道同駐省會其位次前後未奉核定明文等語查巡警道隷屬民政部糧道鹽道隷屬度支部勸業道隸屬農工商郵傳兩部應按各部憲綱首巡警道次糧道次鹽道次勸業道以爲位次前後相應咨行查照辦理增兼督據此已分行知照矣 
[贛省委員分查禁烟之嚴厲江西]  
　　贛撫馮汝騤對於禁烟一事極爲嚴密而各屬地方栽種者仍屬未絶實於禁烟前途大有關碍現札禁烟公所按縣委員會同地方官嚴密查禁不許空言塞責致誤禁令措詞甚爲嚴厲聞該所奉文之後已經備札委員數十餘人紛紛首途前往禁種江西新喻縣屬吸烟之户及各土店向不遵章領照以致烟禁無效現經該縣周大令家衡示期遵章領照違者懲辦言之頗爲懇切並派委員改裝易服潛至東北鄉等處私查烟户取締定章辦理頗爲嚴密以致一般黑籍中人聞之異常恐慌云 
[贛省開會商訂皖災籌賑辦法江西]  
　　江南旅贛官塲以皖北水災蔓延十數州縣災情之重爲從來未有現奉馮中丞轉准兩江督憲以及皖撫電咨札委巡警勸業兩道曁皖紳江朱各觀察會同籌賑並委邵太守隨同辦理以期速集鉅欵俾慶更生定於初八日下午一鐘起在江南會館開特别大會商訂辦法除請各大吏駕臨外現已遍布傳單以期各界齊集籌議矣 
外交 
[南雄州禀結敎案交涉廣州]  
　　德國敎士陶威治前在南雄州價買謝棣聰屋地一事前據南雄州胡牧查明電禀督院略謂陶敎士所買之屋地即係古碌墟公局係葉謝兩姓公產由謝棣總私賣與敎士現衆情不服請照會德領事飭令敎士立將該地退還等情已由增督照會德領查照辦理並飭南雄州迅將兩造人等訊明秉公斷結具報一面將敎堂敎士妥爲保護勿任鄉民滋事在案日前南雄州又禀督院略稱古碌局屋被謝棣聰私賣一案迭經嚴拘未到嗣據葉培黄等禀此案賣屋說價及交銀立契皆中人何遂初經手所交契價尚存伊處請添傳詢諸敎士詞亦相同當即傳到何遂初等質供做中知錯情願代謝棣聰先交私收地價陶敎士自知衆情不服亦願退回屋地了案所付地價及中用修費共索千元經知州反覆辯駁再四磋磨始願减銀三百元業經押令何遂初等交出地價四百元又補費用一百元另由知州捐廉酌給修費二百元以敦睦誼陶敎士允許當經寫立合同先交銀一百元其餘六百元限兩禮拜繳到紅契再行照付逾限作廢已據陶敎士簽字劃押 
[日領事函請追繳欠欵安徽]  
　　駐寗日領事近函致皖撫謂蕪湖日商館川勝次郎呈控安慶府大南門內梁志美懸欠貸欵甚鉅催索不償實屢有心圖騙等情應請轉飭地方官迅速追繳以維商業 
軍界 
[瓜洲鎭查哨之嚴密鎭江]  
　　瓜洲鎭總兵陶樹恩鎭軍以各屬伏莾不靖而江北饑民又多竄入境內深恐易釀事端故對於查哨一事異常嚴密昨又派王游戎率領師船馳赴下游一帶梭巡並面諭認眞稽查不得視同具文 
[新兵請領實習槍枝廣東]  
　　粤省今春兵變所有槍械經已悉數繳回陸軍軍械局存儲現任協統以七現經已規復新兵入營業將三月所學徒手操法均皆熟習現今亟應練習持鎗敎練特移請督練公所飭行該局將軍械早爲檢出俾便各營按數分隊赴領矣 
[電飭惠湖各屬密查軍火廣東]  
　　惠潮嘉道日昨通電惠潮各屬密查軍火略稱頃奉督憲甲密電開訪聞近有軍火一大帮係用疋頭洋貨等項嚜頭裝箱由某國公司船於某月某日私由香港起運內四十箱已即日運往汕頭惠潮一帶另有三十箱於上兩日內將原箱嚜頭拆開先下石船在長沙灣左近換蝦筍艇私運內地等語此事謠傳甚確除密飭各關嚴查外應分飭沿海各地方官員弁認眞巡緝稽查如有形跡可疑之船隻即行扣留查騐至潮屬之甲子神泉逹濠黄崗等處惠屬之海陸豐海平汕尾等處均可由港前往各該處如有常關稅卡及文武員弁並飭一律嚴查勿稍疏忽等因奉此該令等應卽認眞巡緝各該處如有常關稅卡及文武員弁並飭一律嚴查勿稍疏忽是爲至要 
[軍儲局變賣軍裝舊物武昌]  
　　鄂省軍儲總局庫存之從前緑防營軍裝雜物如舊布帳棚軍衣帆布麻繩羽毛官衣勝帽籘牌馬鞍弓箭皮盒背包及木器朽爛刀矛铜铁一切破发不堪之件堆積如山现该局總辦許道星箕以此項雜物棄置可惜特會同兵備處禀准鄂督由局仿照投標辦法招商估價躉售聞已有同泰利傅萬源等商號願出萬二千金一齊收買該局尚以價少未經承認云 
學務 
[札飭維持鳳山小學揚州]  
　　泰州視學員兼勸學所總董夏惟默日前禀請札州派董重辦海安鳳山小學以維學務當奉李提學使批云該經董張立淦因學欵有虧决計辭職以致鳳山小學暫行停閉查該小學高等生已歷五六學期之久遽令各自轉學九仞爲山功虧一簣揆諸公立初心殊堪惋惜且其入欵以商釐爲大宗雖視年歲之歉豐爲捐收之盈絀約計仍在一千元以外合前所籌的欵五百元亦尚不少若使經董得人酌商節省似無難維持成立組織完全仰該州牧從速選派經董會同州視學和衷共濟妥善熟籌俾得規復重開以竟厥櫣並將辦理一切情形據實呈報 
[提學司愼重憲政之一斑杭州]  
　　金屬義烏縣李維鶱大令朦報簡易識字學塾成立爲署提學郭文宗查知具詳撫院請予撤參一面飭 
 
 

Page 12

 
 
由勸學所查照原案勒限推廣當奉中座批據詳該縣李令表開簡易識字學塾飾詞具報希圖朦混實屬玩視憲政仰候札飭藩司將義烏縣李維鶱先行撤任聽候彚案叅處另行委員接署在案日前復經郭文宗行知新令及勸學所總董劉耀奎查照原案速籌推廣嗣後遇有此項重要憲政事件務須認眞辦理愼勿稍存膜視致干重咎 
實業 
[六安州組織農務分會安徽]  
　　六安萬山環繞地土沃肥其間官荒民荒尤多未墾地利未興農業不振皆因無人提倡之故茲該州紳商有鑒於此爰紏約同志遵照部章組織農務分會公司選舉熟諳農務素孚衆望董事李美彬爲總理凡開墾荒地以及有關農務事宜均責隨時提倡俾興農政而闢利源刻已將擬訂規章並該總理銜名履歷一併録呈該州田直牧轉詳勸業道禀請皖撫咨部核准立案矣 
[電請詹總理兼任粤路工程廣州]  
　　鄺工程司孫謀糜欵舞弊爲粤路罪人僅以罰薪水兩月撤差實不足以蔽辜現鄺經已斥退無人接替董事局屢接中外股東函稱詹總理曾任京張鐵路總辦兼總工程司之職應請詹京卿速蒞云云日昨會議均爲贊成當即函請羅協理電禀郵傳部請轉飭詹京卿知照矣 
雜記 
[巡捕大閙戲園鎭江]  
　　鎭郡小街羣仙戲園于日前八時正演清河橋一齣忽正廳上有西巡捕房華捕甲乙二人在塲觀劇因該園茶房泡茶未片刻即將茶壺茶杯收去該捕當向茶房詰問謂我等坐未片刻戲始演至第二齣爲何將茶收去難道怕不給茶資麽該茶房不善回答致觸其怒扭住茶房肆意毆打將園內桌椅等物搗毁一空園主見勢不佳令台上停演一面赴警察局報告俞委員隨派巡士數名赴園彈壓當將甲乙二捕拘住詎爲西捕房各華捕所聞心俱不服召集十餘人蜂擁而來欲與巡土爲難幸經洋務局李澍生大令得信前來竭力排解隨將甲乙二捕帶局研訊未審若何判斷也 
[温案大動公憤天津]  
　　直督陳制軍日前奏請嚴懲温世霖已奉明諭發往新疆嚴加管束一節茲悉其原因係由政府對於續請國會一事現仍非常疑慮適接某某等省警報又有學生罷課情事係由天津同志會所去之電故於前數日密電直督查辦爲首之温世霖以弭隱患等情直督陳筱帥遂將温查拿請旨懲辦然自諭旨宣佈後資政院全體議員譁然以謂當此立憲時代政府猶用此專制手叚必爲各國所譏笑擬上奏力爭而順直紳民亦於日前陳請諮議局請該局開會協議以便解决現其夫人安桐君及公子輩均於初十日乘早車赴京追隨往新矣 
[金道大施運動武昌]  
　　湖北候補道金鼎善於鑽營爲歷任制府所器重惟瑞制軍以其出身微賤心術詭僻故惡其爲人由鹽道調權荆宜道卸篆後竟連一局所掛名會辦亦未札委金百計獻媚憲眷終難回復現督辦鹽政大臣因金前在湖北鹽道署任曾上條陳縷叙鄂省鹽務利弊及改革方法其言不無可採刻值各省代表集京會議爰擬召金道到處以備顧問特於日昨電致鄂督飭該道尅日赴京聞金奉鄂督傳諭後即束裝於初十日北上先詣天津會張文襄之葬然後晋京據聞此行將歷年在鄂所刮民膏氏脂均捆載以去必須大施其運動手叚謀幹簡授一運司鹽道以免回鄂後不能見容於上官也 
[楊守大玷家聲湖北]  
　　湖北候補知府楊汝康湘省東安縣人乃父楊忠愍公玉科戰死於法越之役者楊守由蔭生改官指捐鄂省張文襄念其先人功勩極爲埀青未幾即委以漢口籌餉要差年有出息十萬詎楊嫖賭兼嗜所入猶不敷揮霍竟敢串通司事公然舞弊屢被商人控告文襄不得已將其參劾嗣因報効京師昭忠祠經費遂得隨案開復然從此毫無差委十年庽公家資蕩盡今夏有其戚席令熙貞者現充湖北新隄淮鹽局委員命其姪席汝霖解課欵二萬金來漢假楊公館爲客邸楊百端誆騙竟將此二萬金騙入其手狂嫖大賭一月而罄事後席令聞知禀於督銷總局將席汝霖送夏口廳押追一面與楊大起交涉楊惟承認設法還出迄今數月分文俱無竟濳往湘中避匿不面現席令已禀由鹽政大臣咨請鄂督湘撫緝楊到案發交夏口廳提同席汝霖質訊究追以重鹽課一面由湘撫札東安縣查明楊守產業查抄封存備抵聞楊匿於湘省樊西巷白蘭花妓院中已經長沙縣親往拘獲禀由湘撫派知縣邵承祐將其押解來鄂歸案究追矣 
[諧文]  
[與辫子絶交書]  
　　辫子故人電鑒。竊以時局艱危。不得不察其所以。人心陷溺。不得不溯厥根由。今以漢族陵夷。民氣莫振者。在故人不得辭其咎。三代以上。彼髮者卷。或髫或髫。固閣下未曾出世。斯時民雖識薄。然亦能大啓輿圖。四裔來服一自閣下出世之際。爲强迫歡迎吾子之故。不知流血幾許矣。乃因子而累我民智日下。奴隷性成巧於逢迎。善於酣睡。以致强鄰虎視。豆剖瓜分百姓流離。所到受迫。而子仍不以爲意安若天然且日拖其尾。蹄其袖。翎其頂。優優然逍遙世上置浮沈於不問。猶復誇示文明公爲莫子智也。噫子誠坐井觀天。不知天高地厚此子之責所不容辭也。横覽列。國雄邦。大都。英氣勃勃。其自由性質。懍然若帝天而不可犯。智識冠環球。學術趨時尚。拓土開疆視鎗彈爲甘飴。以蠶食爲主義。蒸蒸然躍登廿世紀之舞台。而莫之敢攖矣。此其故果何。由而致此乎。無他無吾子一流人生乎其間。而類皆髮短心長之輩故也。試觀孔子贊至德者誰歟。泰伯耳夫泰伯固全髮皆斷者也。孟子鄙爲我者誰歟。楊朱耳。夫楊朱固。一毛不拔者也。由此言之。子固不能久處於人。世余亦不能與子久交矣。况乎余服事於。子日久。每一夙興。印作子之奴隷。一沐一櫛。無不留心服役。雖廢時失事。猶不爲靳。可謂仁至義盡矣。而子。竟污穢性成。玷我枕衾辱我外觀者。已非一日矣。我之服從於子。如斯。而子則毫無利益於我。無乃太不近情歟。（未完） 
[史乘]  
[小諸葛（五）]  
　　廷議大震。以賊蹤飄忽。狀類流宼。王　頻年馳逐。此勦彼竄。勞而無功。宜實行堅壁清野政策。制其死命。通　各路。嚴密扼守。有縱宼者。置諸法。其村莊民團。咸令。築堡備戰。宼至則盡歛牲畜器物。人堡固守。野無所掠。此策行後。羣宼大蹙。先是亮基。佐冉軍時。首先倡議。勸冉鼓衆北行。斷神京咽喉。據中原形勢以控制。東南傳檄天下。不勞而定。冉不能用至是頗悔。諸路戒嚴。堡壘林立。士衆飢疲。無所得食。欲由陜犯晉。而將軍魁倫。奉旨扼守潼河。防宼北渡。沿江上下游。列營數十里。刁斗相聞。無懈可擊。冉深患之。亮基躬出視師畢。返謂冉曰。亟命士旅治攻。具翌晨渡河。惟吾馬首是瞻。冉駭詫不卽答。亮基附耳數言冉喜傳令軍中。命備材木。築浮橋。從上游渡河。三鼓畢濟。有反顧者。後隊。斬前隊。翌晨冉督衆渡河。亮基親援桴鼓。士衆捨死猛撲。魁亦。恐衆抵拒。摶戰正酣。官軍陣後。偵騎飛報老營藥庫失愼。魁大驚駭。手足無措。而冉已分軍編竹爲筏。從下游倫渡矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽録 
[十二月初五日第三十四次議事]  
　　是日下午三時始開會王璟芳報告第二科預算正報告中劉景烈請詳細報告謂若有緊要事項儘可宣告秘密高凌霄起言今據院章本院若認爲秘密事件可令旁聽人退席王璟芳謂可將陸軍預算報告中止暫報告理藩部預算陸軍部特派員亦主張宣告秘密陸宗輿章宗元汪榮寳等請付表决得多數遂宣告今日會議爲臨時秘密會議一時旁聽人俱紛紛退席至夜間八時陸海軍預算報告旣畢仍許旁聽人入席各報記者仍復踉蹌奔至正報告外部經費及各省交涉經費畢續報告郵傳部圖書局通譯局交通研究所應否裁撤問題表决不裁 
易宗夔問郵傳部本署丞叅行走司員公費及録事津貼共减二十餘萬兩衆意如何此時郵傳部特派員某瑣屑辨論毫無要領衆叱之謂特派員甚糊塗雖與之討論仍無結果隨付表决得多數 
次爲裁减鐵道經費京奉减三十九萬餘京漢四十餘萬正太八萬餘道清一萬餘滬寗十九萬餘汴洛九廣萍昭京張共减二十八萬餘特派員有所爭論易宗夔謂鐵路係營業性質如必需於預算外增加欵項可列入特别會計王璟芳說明鐵道會計法劉澤熙又解釋鐵道特别會計性質以解郵部特派員之疑隨付表决得多數易宗夔又報告海開吉長江西等路籌備費共一千餘萬兩謂此亦應歸入特别會計并謂如須募公債借外債可開臨時會交院議决故不能列入宣統三年預算案內特派員謂臨時會不必定開各路如業已興工者勢不能待至開臨時會籌欵許鼎霖謂海開鐵道當即時興辦以備以工代賑主張略與特派員同王璟芳駁之謂需用在千萬以內不必交本院决議隨時由郵部會同度支部提用預備金至明年開會時再求本院追認衆贊成次爲電政經費减十四萬餘郵政經費减五十萬餘惟郵政須明年始能收回究竟用欵若干郵部亦不知之船政經費减十八萬餘衆贊成隨報告郵部所轄各項機關及本署共减去一千四百八十餘萬兩 
次爲郵部本署及所轄輪路郵電臨時費於原數三百餘萬中减去一百四十餘萬而該部憲政處會計審查局憲政講習所之追加經費一萬六千餘兩又協助北洋及民政部經費四十餘萬兩按照國庫統一法歸度支部管理皆無異議 
旋由易宗夔報告昨日核减農工商部萬餘兩該部來文認减一萬兩多主張不必因此小數使預備不能成立俱贊成承認此數隨又宣告有秘密具奏事件令旁聽人退席各報記者又復踉蹌奔回時已十時四十分矣 
本埠新聞 
[上海縣開始帶徵學費]  
　　上海縣田大令出示云案照學費一項前奉憲飭於帶征積穀項下改撥濟用各縣多已遵辦上邑因積穀充裕未經帶徵致縣中補助學費無從改撥從前米價平减尚可勉力捐助近年銀米兩昻辦公支絀而猶担認補助本非持久之道上年李前故縣交代册列墊光緒三十三四年府縣學堂及批解游學等費共銀四千一百八十八兩八錢七分五釐請抵欠解庫欵當經造具駁册查案請删嗣赴省會算交代由李紳鍾珏代李故縣家屬呈遞藩憲清摺以前墊學費請援各縣成案於冬漕帶徵改撥歸還奉將原摺發交監盤三首縣會同核議以旣有各處成案可援議於冬漕內每石帶收錢一百文改撥學費李任墊欵分四年徵起提還歸墊將來還不足數設遇交替將餘墊銀兩列現轉抵即經會同監盤華亭　並三首縣禀奉藩學憲批准在案上年冬漕因奉批較遲未及帶征自應於今歲冬漕起征分别提還歸墊除申報外合行出示曉諭爲此示仰完漕業户人等一體知悉自本年起遵春憲飭照各處成案每漕米一石帶收改撥學費錢一百文分年提還前縣墊欵其餘撥支現在補助學費仰各遵照母違 
[化煉五金之妨礙]  
　　今夏有盛某等在南市陸家浜三角街地方開設鑫記化煉五金爐坊嗣被鄰居察知該坊係用藥水化煉臭氣觸鼻有礙衛生禀奉南區勘明限令遷至大南門外中道橋地方荒僻之處開爐化煉改牌豐泰曾由商務分會函請工程局給示准設在案茲該處鄉民因田間所種菜蔬感觸藥水氣味頓變黑色受害不淺亦即環禀南區移知工程局昨由警務長穆杼齋親自往驗實與衛生農田俱有妨礙立將該坊爐灶拆去責令移去如違嚴究 
[關閉藥店築債臺]  
　　北河南路已閉洪慶餘堂藥店主洪佩卿因將道契抵於德大莊延不取贖前晚由廨提訊原告倩王以莊上堂求追抵欵銀三萬五千兩並由已故木作頭高榮記之母高張氏求追應找造價銀二千六百兩訊之洪供高榮記之造價早已清楚照帳反被欠銀至德大莊押欵求請交保寛限理贖寶讞員以洪尚欠正元謙餘及四明銀行各欵爲數甚鉅未便交保着押候赶向原告清理 
[號夥希圖脫卸]  
　　東益昌匯票號股東張人傑龐元徵等控號夥李某唐某串吞銀十三萬九千餘兩一案茲唐以母病甚危禀求交保當由公共公廨知照原告於前晚將唐帶案研訊原告遣抱王興陳升上堂請追訊據唐供今因母病甚劇求恩交保出外並順便尋李到案讞員知其諉卸着不准行仍飭還押候示 
[利興號生財將次拍賣]  
　　粤人關禮中在江西路二百三十號門牌股開利興洋雜貨號前因虧欠海參崴俄總領事公欵逃逸經該領事函請蔡前道札飭公共公廨查提未獲由廨將利興號發封在案茲又經該領事備函催迫復奉滬道劉觀察札飭公廨寳讞員於昨日派差協同總巡捕房八十六號西探與華探邵仁初將該號啟封所有生財各物一併檢交拍賣洋人定期賣去得價若干悉數送呈公廨以便禀明道憲劃交該領事署查收 
[利興號貨棧又被發封]  
　　已閉滬北正元莊經理何兆政在道署呈控江西路利興號股東關禮中（即關壽彭）及馬辛農虧欠往來銀十 
 
 

Page 19

 
 
四萬九千餘兩逃匿廣東原籍請將該號發封備抵並移提關等到案訊追等情業奉滬道劉觀察准札公共公廨迅即飭查茲經寳讞員查得利興號因虧欠海參崴總領事公欵早已發封除禀詳滬道並遵札移提關馬外昨特派差協同總巡捕房八十二號西探與華探邵仁初將廣東路一號門牌利興貨棧發封備抵 
[無辜受累之呼籲]  
　　榮記報關行主金琴孫被仇暗殺案內之嫌疑犯馬阿毛等三人由縣訊供不認押候杳究在案茲馬阿毛之母楊氏以其子無辜受累心不甘服昨日遞禀道署請飭上海縣將馬阿毛即行開釋俾得謀生贍養劉觀察閱禀後立飭田大令將此案再行研訊 
[熱心助賑之慘劇]  
　　楊君千里自蘇州致華洋義賑會電云旅蘇皖人請福音醫院生楊君謀演劇助賑楊演血手印被剌客眞刀誤傷頃刻殞命慘極按楊君係粹卿先生之子于里君之弟敏而好學今秋方届畢業蘇申學界交口稱之均以遠到相許今變起倉猝未識其原因究竟如何但因熱心助賑致捐其軀則固無疑矣鳴呼 
[卸任駐奥使臣抵滬]  
　　出使奥國大臣雷補同任滿回國昨日由京抵滬假寓四馬路華商旅館聞三四日內即須回松省親 
[嘉定旅滬同鄉開贈言會]  
　　嘉定同鄉會以同鄉吳應乾太史由外務部奏派爲駐法商務委員兼義國都郎賽會中國代表特於昨日下午二句鐘開贈言會到者西餘一人堂酬答譽勉兼至歷四小時始散會 
[塗改官錢局票]  
　　十六舖瑞祥烟紙店執事蔣春圃昨將鹹瓜街公和參店學徒方楚良扭至工程局控稱方將湖北官錢局一千文錢票兩紙改爲十千文來店混兌且查上一日已被混兌去洋七元六角原票呈案請爲察閱旋又有法界小東門外陸家石橋堍乾坤和烟店執事封孟侯附控被方將塗改之票兌去洋七元六角求請併究後據公和執事孫榮愼投稱該票由某女客付下不知塗改陳裁判以迹近串騙判孫與該徒一併交保着繳存洋三十元候再查察另賠原告洋十五元並限三天將塗改錢票之人交案訊究 
[謝劵]  
　　英華書館定十九日三時行放年假禮學生考列前茅者略予優奬并請名人演說又晏摩氏女塾定二十一日三時舉行畢業禮昨均惠贈參觀劵書此誌謝 
[城內]  
[索居已久]  
　　寄堂留養婦人張孫氏於上月念五日忽至一路巡督分局喊訴苦衷當經巡官訊據供稱年念二歲常州人上年嫁於本城天主堂街開設老虎灶小茶館之張曹氏爲媳婦人因丈夫嗜食洋烟又因被姑責打曾經逃出嗣被尋獲寄堂留養迄已一年月餘求賜超豁等情判仍送堂留養在案今據其母孫王氏同姑張王氏投局請爲給領德正巡官准傳孫張氏到案略加訓斥判交兩氏領回了事 
[婦女串竊]  
　　鄉婦陳陸氏陳秀英惠楊氏隨同犯事脫逃之王楊氏至大東門內鳳祥銀樓購兌金飾乘間串竊金挖耳一支嗣被店夥窺破喚到巡士到店拘拿詎王楊氏已携贓逃逸當將陳陸氏等三婦解至巡局訊究均稱係受王楊氏之愚巡官以氏等串通行竊証據鑿鑿喝將陳陸氏掌頰二百下着交王楊氏到案否則賠洋十元陸氏稱實難尋交情願賠洋巡官准之着俟繳洋到案方准釋放 
[竊賊大膽]  
　　南匯人朱長生至縣署築造監獄處竊取鐵釘等物被工匠徐升吳阿根拘送一路分局經德正巡官訊實判責三百板枷號犯事處示衆五天期滿驅逐出境 
[傳諭地保]  
　　上海縣田大令因開徵冬漕特於昨日傳集四鄉各圖地保到縣發給由單並諭限五日一卯十卯掃解清楚如違提追 
[道批三則]  
　　僧慧德禀批查此案前於光緒三十四年十二月間據上海縣李前令將集訊情形並吊到郁鋆培僞契及程丁氏堂呈賣地與伊無涉字樣申送鑒核經蔡前道於上年正月間照抄契據　文函請英總領事轉致英按察使核斷在案據票前情候再備文照請轉致判結可也抄黏附張桂香等禀批查顧怡圃承攬浚浦塘柴合同並無俄商字樣則該民人等控追運柴工費亦與俄商無涉照章應由華官獨訊仰會審官寳令催提顧怡圃到案究追勿任狡延原禀並發范褘呈批准給照持赴郵政局掛號遞寄並候彚案申報督撫憲轉致民政部備案可也摺册附 
[官事]  
　　松江海防同知查燕緒江蘇海運滬錫局總辦程良馭提調沈明曦禀知海運局現已開辦直隷候補道廖世蔭昨日到道拜會 
[南市]  
[拐案詳誌]  
　　工程局副　前在集水街甬婦葉彭氏家查獲被拐男女小孩小牛寳珠寳寳等三口由失主楊扣子認獲小牛一口曾經工程局提氏訊問供由建美糖行夥施子苗與客人林定根暫時寄養當將施子苗提案訊據供稱寳珠在法界寳興里王方氏處出洋七十元買來旋將王方氏同媒証謝陳氏唐王氏交到質明屬實准予交保將寳珠給領後又在城內提到拐匪陳雙喜並二房東徐楊氏與著名蟻媒李王氏（混名金狗娘）及順興篾竹店主楊晉才等提同在押之陸明倫（卽金狗）及陳妻徐氏等復訊陳供認誘拐小牛與徐楊氏李王氏議賣於林得洋四十三元陳得三十九元九角餘由氏等分用詰之徐楊氏李王氏亦供認不諱惟楊晉才則堅執不認判陳戒責三百下押改過局三年徐楊氏李王氏各戒責一百五十下發押善堂三月陸戒責一百五十下交保限十天尋交林定根如違改押十月陳徐氏戒責一百下與楊晉才從寛開釋葉彭氏戒責一百下押候查明有無串拐情事再行訊核旣由葉彭氏之母將建茂出店王阿杭林定根扭案請訊奉飭管押候再研究並據包探禀稱當案發時林賄給地甲夥及楊扣子等四人洋五十元爲之包庇請爲嚴究 
[窩留盜黨]  
　　自治公所警務長訪悉上月間夥刦松郡葉世銘家贓物之盜黨某甲匿迹小南門外南倉街第一百三十號門牌王三家內即率巡員往拘甲已逸去當將王妻李氏帶至南區並搜出衣包一個內有皮棉衣服八件當票四張遂即嚴限李氏於三天內尋交該盜以便解至工程局訊究 
[控追房租]  
　　曾爲彩票　客之天和齋襪店主周世章控老北門外金源祥帽店主張正方結欠房租洋一百四十餘元求請追繳訊據張供向來兼售彩票自奉諭停止後進欵大不如前曾邀中人商减未允須求恩斷判限三天商妥禀復核奪 
[閘北]  
[走失女孩]  
　　前晚有住居閘北東浜地方之江北婦人邱劉氏至四路分局報稱家有九歲女孩名小谷子於本月初六日在公益里菜場走失四尋無着求恩飭派探警代爲偵訪巡官准之 
[尋獲逃妻]  
　　南京人底奇峯向業刻字前日將其妻楊氏扭至四路分局控稱小的於本年五月內因事回籍該氏遂乘間私逃今始尋見扭案請究黄正巡官諭令收押候訊 
[拔還房租]  
　　華盛公司收租人至四路分局控告租户張順隆積欠租洋三十元請爲追繳昨經黄正巡官傳案訊寔判張交保分期拔還 
[無一好人]  
　　楊阿根王鳳陽朱友青顧永根等前日在途互毆由崗巡一併拘至四路分局經黄正巡官訊得均非善類判各戒責二百下斥釋 
[車夫聲勢]  
　　狄小山前晚至四路分局控被總局某科長之車夫狄阿四欠洋一元向 
 
 

Page 20

 
 
討逞兇請爲提究黄正巡官准予扭控來局再行核辦 
[新租界]  
[縣令驗屍]  
　　昨報記成都路賣粢飯之顧慶榮跌斃報驗一節茲悉昨日上午九時由上海縣田大令蒞所驗明委係因病身死諭飭屍屬顧晉榮具結棺殮 
[英租界]  
[查獲拐匪]  
　　著名拐匪董　三誘拐姚阿金之子桂寳至汕頭價賣昨經老閘捕房包探蔣文彬在西藏路德仁里四十七號屋內將董查獲拘入捕房經捕頭詢知事起法界即飭蔣探將董送至法捕房押候究辦 
[抑何疏忽]  
　　塲車夫張老桂昨因拖車不愼在南京路四川路轉角自行輾傷當由一百二十八號華捕查見將張帶入捕房轉送仁濟醫院醫治 
[壓傷洋人]  
　　小車夫繆文元繆大孫大三人昨在四川路咪吔洋行內扛掮貨物忽將某洋人壓傷當由一百七十七號印捕查見將繆等三人一併拘押捕房候究 
[騙取飾物]  
　　住居寗波路三百六十二號屋內之趙榮生近因騙取陸姓婦人及城內各珠寳店珍珠飾物爲數甚鉅業已逃逸昨由各原告同至老閘捕房報請查緝捕頭准之 
[包探升級]  
　　英總　卜羅斯君以試用包探馮二寳馮金奎陸阿濤等辦事勤愼於昨日諭各升爲三等包探以示鼓勵 
[店夥難靠]  
　　浙江路七百八十五號成衣店夥顧石泉因私將店內綢衣付質昨被店主郭星全查悉報請老閘捕房飭探朱阿巧將顧拘入捕房押候吊贓解辦 
[尚須調查]  
　　寡婦侯臧氏控協同慶號主曹心元不付匯票銀三千兩前晚由廨提訊氏供丈夫在日因曹不付票銀曾在河南祥符縣具控有案訊之曹供票銀已由福懋祥號領云所有票據早已聲明作廢判曹交保候移請祥符縣查明候復到再核 
[須問董事]  
　　裕豐元順兩米行同控楊少甫不理米價銀二千兩一案前晚由廨集訊原告由蔣景慶劉漢文上堂請追訊之楊供帳據存在商會理算尚未取出所有放出各帳亦未收取求察判楊押候函請米業董事查明限年內清理 
[不容率混]  
　　木作頭王文孝控張仲甫據單不贖一安前晚由廨復訊據原告投稱張將田單抵銀二千兩延不取贖控奉訊明斷令將地拍賣尚有利息等費共銀九百餘兩請追訊之張供地係原告自買且地價不止二千兩况當時被地販奚朗如取去銀一千兩求鑒讞員以各清各欵未便牽混着張交六百兩人銀並保所有利息减至三百兩限於年內清理如違嚴追 
[美租界]  
[匪徒打刦]  
住居唐山路之鄉民陸新德昨報捕房云前晚一時突有匪徒五六人持刀來家搶去衣服銀飾等物請爲查緝捕頭准飭中西探往勘核辦 
[汽車傷人]  
　　翁阿祥昨經黄浦路被某西醫之汽車撞跌受傷甚重由捕車送同仁醫院療治 
[緝獲流氓]  
　　流氓周惠卿陳大管子孫小生子周小紅子王阿二吳四等前在狄思威路等處以拖東洋車爲由摸竊酒醉西人之銀洋物件昨被華探周瑤庭一併緝獲拘押捕房候辦 
[安插病人]  
　　王四郎因病倒臥於西華得路由捕車送捕房轉送公堂請爲安插 
[討債衝突]  
　　喬大泉昨在楊樹浦路向王瑤來索債口角互相扭毆由捕併送捕房押候核辦 
[法租界]  
[情節可疑]  
　　鄭家木橋豐記桂圓店失愼一事業經捕房查知該店保有火險銀三千六百兩店主張子葑已偕其子金林情虛避匿情甚可疑爰飭包探設法偵拿務獲研究茲由探目黄金榮將張父子一併緝獲昨已解入捕房收押矣 
[窮人賣子]  
　　粤人簡狗憑陳阿昭王夏氏兩婦人爲媒收買崑山人榮阿芝之子爲螟蛉子在輪船上被探查見以其情有可疑拘解公堂諭令交保候傳孩父訊核在案茲榮阿芝已經投案供稱實因家貧孩多故願將孩賣於該粤人爲嗣子並無逼軌拐賣情事判孩交簡具領並取具領狀備查 
[發還期票]  
　　周順德前託地保莫世明將方單蓋戳向某法商抵銀到期不贖控奉公堂判定將地變賣料理押欵在案茲已賣去將銀二千四百兩付還原告尚欠二百廿五兩未經付清昨日呈交本月二十期莊票一紙求請完案讞員以期票未必有效當堂發還令換即期票呈繳領事署然後銷案 
[嘵嘵不休]  
　　徐長春夫巡控陳朱氏誘拐媳婦迭經公堂研訊氏不承認昨又傳到英捕房六百三十三號華捕尤德桂質証該捕稱今年正月二十二日徐向小的訴稱陳朱氏誘拐伊媳故即拘入捕房餘事不知亦無朱氏認拐等情聶司馬以徐所控無憑着尤具結陳朱氏開釋徐亦令具不准再往吵閙切結詎徐夫婦不肯下堂滋閙不休遂命收押 
[失火即熄]  
　　黄浦灘美最時洋行後面某屋內昨因烘焙顏料突兆焚如幸經皮帶車馳往救息不致蔓延 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[學部新定管理日本游學生監督處章程]  
　　第一章總則第一條於駐紥日本出使大臣署內設游學生監督處爲管理游學生治事之所第二條游學生監督處一切事務悉由出使大臣董理第三條設監督一員由學部會商出使大臣遴選奏派第四條設學務委員七員書記生四名由監督禀商出使大臣分别委派咨部存案前項書記生名額之外遇有必要情形得添雇書手第二章職權第五條監督秉承出使大臣辦理所有游學生事務第六條學務委員秉承出使大臣及監督分理文牘會計庶務各事第七條監督處辦事各員有不得力者該監督得禀請出使大臣撤換第八條監督處應將游學生在學成績高下品行優劣等項及收支經費按期册報學部及各省督撫第九條凡游學生調護指導糾正扶持諸事應由監督處妥爲辦理 
第三章管理條規第十條游學生非由本國中學堂畢業或由日本各普通學校畢業者不送入官立高等及專門學校非高等學校畢業者不送入官立大學第十一條游學生無論官費自費非經日本文部省選定及出使大臣指定之學校監督處概不送學將來畢業亦不給證明書第十二條游學生如有品行不修學業不進者經監督處查明即行勒令退學咨回原省並將事實咨部備核第十三條游學生入學轉學請假等事均須經監督處允准其未經允准而擅行者將來畢業概不給證明書第十四條游學生畢業均須有監督處證明書其普通畢業無證明書者不得充本國官立學堂敎員其高等專門大學畢業無證明書者不得赴部投考並不得充本國官立學堂敎員第十五條請領普通證明書之時須將所在學校畢業文憑呈請查騐果係完全普通畢業方予發給請領專門或大學證明書之時須將前領普通畢業文憑普通畢業證明書並此次專門或大學畢業文憑呈請查驗相符方予發給第十六條證明書須編定號數截留存根並將咨送省分經過學校送學畢業年月一一開列每遇考試之時先將存根送部備查以上係普通管理條規第十七條游學日本之官費生除第一高等東京高師高工山口高商千葉醫專五校特定名額外其他給予官費以已入高等專門習醫農工格致四科者爲限第十八條前項學生旣入某校補給官費之後不得改赴他國並不得改校改科違者應即停止官費第十九條官費生之入高等專門各學校或大學本科選科實科者其畢業年期悉以日本文部省規定及奏定日本五校畢業年限爲準如逾期不能畢業者應即停止官費第二十條官費生學費應照本章程所定數目由監督處先期校定每人發給支領憑單一紙由學生按月持憑赴監督處請領其支發日期由監督酌定第二十一條 
官費生除在本學校寄宿外其在旅館下宿舍或自租房屋者如監督處查有不合之處得限令遷移第二十二條官費生未經畢業者除實係重病經醫生驗明不能修學外概不准私自輟學回國違者停止官費並追繳以前所給官費第二十三條官費生因病回國者得酌給川資以一百元爲限但病愈之後不得復給官費第二十四條從前肄業私立高等專門學校與私立大學之官費生尚未畢業者仍得續給官費每人每年學費日金四百元整以該學校所定畢業年期爲限其從前學習普通已逾三年尚未畢業者應卽停止官費第二十五條官費生考入官立高等專門學校者每人每年學費日金四百五十元整第二十六條官費生考入官立大學本科者每人每年學費五百元整其入官立大學選科者每人每年學費四百五十元整第二十七條前項學費係將校內之書籍實騐曁校外之飲食房屋衣服旅行醫藥等費一併包括在內概不另發亦不准别立名目增給費用以上係管理官費生條規第二十八條自費生除考入日本五校外其考入其他官立高等專門或大學習農工格致醫科經監督處查明確能循分力學成績優異者由監督處咨明本省按照缺額挨補官費第二十九條自費生在官立大學或專門學校爲旁聽生或入學時不依該校考試定章平時不應學期試騐將來畢業時不能得學位及畢業文憑者不得給予官費其已經畢業得有學位更加研究者不在此限第三十條自費生在學病故者由監督查明確係貧寒無力之家得於該生本省經費項下分别撥給棺殮運柩費惟至多不得過二百元極遠省分亦不得過三百元以上係管理自費生條規 
第四章經費第三十一條各省應解學費及監督處經費均仍按照疊次奏案尅期匯交駐日出使大臣不得延誤第三十二條監督處一切收支經費於每一年之前豫編預算表册經出使大臣核定咨部備查第三十三條監督處應督飭學務委員按照預算表册分别收支實數按月造報呈出使大臣查核備案第三十四條前項月報應於每期彚成總册呈由出使大臣分咨學部及各省督撫第三十五條監督一員每月薪金四百兩按照陽歷每年四千八百兩第三十六條學務委員一等一員每月薪金二百四十兩每年二千八百八十兩二等四員每員每月一百六十兩每年一千九百二十兩三等二員每員每月一百二十兩每年一千四百四十兩第三十七條書記生每名每月薪金以四十兩至六十兩爲度（書手雇金臨時酌定） 
小說 
[軍情小說湘纍怨（十四）]  
　　訊了一回。去的兩名差役。已經回來銷差。把吳小洪的行李呈騐。王少平看那吳小洪的行李時。只見一個箱子。一捆舖蓋兩個席簍。一個籃子。没有别的東西。王少平先把吳小洪提上堂來呌人打開箱子。細細的搜檢一遍。早搜出一方六合會的票布。和一支手鎗來王少平看了一看。把這兩件東西。放在公案上面。厲聲喝道。你說你自已向來安分。這兩件東西是從那裡來的。一面說著。又回過頭來。吩咐值刑差役快看刑具伺候。吳小洪見了這般色勢。更兼被他搜著了憑據。料想無從抵賴。便叩了一個 
 
 

Page 27

 
 
頭道。大老爺不必動怒。小的直供就是了。這方票布。是小的一年之前。誤聽了别人的話。要勸小的入會。只說入了會。就可以發財。小的一時愚蠢。只說當眞可以發財。也不曉得這個入會是犯法的事。糊裡糊塗的。就給他們哄了進去。後來小的見没有發財機會。不免埋怨他們。他們才把會裡的事情。說給小的聽。小的聽了他們幹的。都是不法的事情。知道這件事情。將來是不得了的。無奈已經受了他們的哄騙。無可如何。恰恰正碰著山西荒歉。小的趁著這個機會想要逃出他們的圈套。方才到這裡來投奔親戚。這方票布。放在箱子裡頭。小的没有燬掉。這是小的疏忽之處。求大老爺明鑒。王少平道這手鎗又是那裡來的呢。吳小洪道。這個手鎗。是小的有個朋友。送給小的防身的。吳小洪剛剛說到這裡。王少平先派去查訪陳老三的那兩名差役。已經回來禀道。小的們已經到土地巷去細細查過。並没有陳老三這個人。也没有什麽小麵食店。王少平聽了。便又對吳小洪喝道你這個混帳東西。敢在本縣面前。這般隨口胡說。你旣是懊悔入會。爲什麽箱子裡頭。還帶著這方票布。你說的什麽親戚。本縣已經派人到土地巷查過。並没有這樣的一個人。况且看你的行李。雖然不十分華麗。郤斷不像是個流落異鄉的樣兒 
 
 
 

Page 28

 
 
   
 
 

Page 29

 
 
肺經良藥無出此右者凡肺病虛實諸𤍽喘喝逆氣仰息背病久年咳嗆痰唾見血及癆瘵起初諸症此外感冒風寒身熱頭痛等症服此卽得痊快兼能順氣消食實爲靈品又於小兒肺癆病尤爲百發百中之藥請各留意 
[美容特别西蒙香粉蜜]  
掃除雀斑粉剌油光晦氣長使容顏似花膚肥如玉閨閣之寳 
[助粧妙用西蒙香粉蜜]  
用以理粧膚理增艷香薰襲人奇妙莫名 
本埠中法中西中英五洲南洋美華大英同濟科發普濟等各大藥房俱有經售再倘於内地無從購買請向本公司函求當速即寄呈不悞上海英界龍東公司四川路四十四號總經理並於内地外埠大藥房俱有經售 
[强筋壯體之效力　滋補樹皮丸功效]  
此乃非洲樹皮所製成西國化學家試驗而得功能提精神壯筋肉補腎健陽固精增力常服能助肚腹筋發力助食物消化腸迴多生精液以潤大便體弱力乏者服是丸後宜隨時運動則四肢筋肉發力而得身壯力健之效果如安坐不動則發力于下半部是丸功力較大不可多服每次至多不得過二丸最佳每飯前吞一丸日服三次開水送下必見奇效 
一常人服之能强壯全身筋肉固腎健陽無遺精夢洩之獘 
一文人常少運動少吸新鮮空氣以致胃呆便秘服之能健脾胃必得食量加增大便滋潤之效 
一動作勞力之人服之能手足輕便無腰酸腿軟之苦 
一思慮過度精神消耗筋骨酸痛手足疲軟者服之能精神頓爽四肢活潑 
價目每瓶一元每打十元託局函購原班囘件諸公光顧請認明全球老牌商標每瓶附有值洋一角之認眞劵一張方是的眞 
○總發行所上海四馬路老巡捕房對門五洲大藥房及南北兩京各巨埠大藥房均有經售 
 
 

Page 30

 
 
   
 
 

Page 31

 
 
   
 
 

Page 32

 
 
   
 
