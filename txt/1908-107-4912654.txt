# 1908 - 107 - 4912654

 

Page 1

 
 
   
 
 

Page 2

 
 
   
 
 

Page 3

 
 
[今日本報目次]  
　　第一張宮門抄論說專電緊要新聞 
第二張專件分類新聞淸談紀事 
第三張小說本埠新聞國外新聞 
第四張來論 
 
 
 

Page 4

 
 
宮門抄 
　　三月二十二日召見軍機 
論說 
[論皖省電拒貴福事]  
　　（一）敬告貴福　　（二）敬告政府 
今而後知好惡之錯繆而是非之不足憑也貴福寃殺秋瑾士林胥憤迄今思之猶有餘憾而今復有補授寗國府之命此皖紳之所以義不能不發電力拒以防荼毒在記者亦義不能不濡毫染墨一爲貴福告一爲政府告也 
　　所以告貴福者非愛貴福也而悲皖人也在貴福祇知祿利本無廉恥之可言祗知威福本無道德之可言祇知多方運動而不知民情之難拂也祗知搖尾乞憐而不知民命之可悲也故旣出其凶暴慘酷之手叚於紹興今復將以其凶暴慘酷之手段施諸寗國則貴福何怨於皖人而必欲以鸳暴慘酷之手叚施諸秋瑾者施諸皖人皖人何辜而不免於貴福凶暴慘酷之手段所以施秋瑾者而皖人親受之也夫皖从之愛其生命財産無異於貴福今貴福爲妻子財産計乃欲出而荼毒皖人宜乎皖人之爲生命計爲財産計爲免軍隧之蹂躙計發電軍機力拒貴福固何怪皖人之多事也易地以觀使貴福而處於皖人之地位能不簽名不發電否記者於是有一言告貴福曰能以運動之鉅費購田宅蓄妻子亦足以富樂何必昏暮乞憐寡廉鮮恥將施其威福於一鄉一郡而爲萬世所吐駡也夫旣有以告貴福矣而又不能不告政府 
　　所以告政府者非僅愛政府也而痛國民也夫官固爲官本無曲直是非之評論以炭敬之多寡爲升遷以勢力之大小爲黜陟其常例也顧補授一兇暴慘酷之吏不若補授一庸懦無能之吏庸懦雖不能成事而亦不至於敗事若兇暴慘酷之吏則眞地方之毒螫矣况值此預備立憲時代人民要求開國會之際國會者人民參與政事之中心點也今以兇暴慘酷之貴福不能下體民情屏不錄用而欲以釀福於紹興者轉而移禍於安徽紹興有人民而寗國獨無人民乎旣同是人民同是方趾圓顱食粒茹菜之儔而欲縱其兇暴慘酷之貴福以蹂躙之直與預備立憲請開國會之理由人民之心理適成一反對而已此固不特爲寗國一方之人悲而見微知著履霜見冰深爲一般國民痛也故記者又有一言爲政府告曰貴福一身之榮辱不足憐而寗國一郡人之榮辱爲可慮貴福一人之炭敬不足戀而寗國一郡人之生命財産爲可惜 
　　夫貴福爲紹守數年旣無一事一言之善足述而有蹂躙學界寃殺女士種種之惡可書則爲貴福一人計不能治理寗國明矣方今雖曰人材缺乏然若兇暴慘酷之貴福則亦車載斗量不勝搜羅爲朝廷用人計更不宜錄用貴福且徐錫麟之炸彈出現皖省皖人之倉惶失所恐不免禍一夕數起相驚伯有至今日而驚魂稍定今又双貴福補授寗國是豈以貴福之善於羅織無端殺人乃驅而放諸寗國是豈以皖省炸彈之風波已熄而又欲揚其餘燼乎則爲皖人計更不能容忍貴福夫一人之善惡固不足算也使一惡人而治一縣則一縣受其害使一惡人而治一郡則一郡受其害吁皖人何辜而乃爲紹興第二爲秋瑾第二耶記者所言非深有憾於貴福也特以公義所在雖欲不言而如鲠在喉不吐不已故並告之以爲皖人請命也 
專電 
[電一（北京）]  
　　鹿紹兩大臣電覆政府查案已畢不日回京 
[電二（北京）]  
　　資政院前由倫貝子孫中堂擇定四月初一日開辦現又改期四月中旬假賢良時開議 
[電三（北京）]  
　　政府議揀派幹員數人分赴蒙古西藏等處帮辦實業練軍興學各事 
[電四開封]  
　　盛杏蓀侍郎定明日（二十三日）由汴起程回滬 
[電五（桂林）]  
　　桂省𨿅容猺匪已竄散忠字營昨日拔隧赴省 
緊要新聞 
 
 

Page 5

 
 
[粤省自治會覆預備立憲公會函爲國會請願事]  
　敬扄者初七日接奉手示即於初九日刊布傳單定期十一日開大會議籌商要求國會之舉僉以貴會爲東南領袖上海總南北機關鄭廉訪愛國熱誠於憲政之組織籌之尤熟當議决公請貴會聨同各團體於滬上從速設立期成會函電各省定期各舉代表赴滬妥議即聨同北上爲切摰之請求縱不能如願以償而得此以振自治之精神其進步當不可以道里計國事亟矣論者皆以程度尙淺未可遽行立憲爲詞庸詎知地方自治以行政爲根據文明各國未有憲政不立而政法能完全者即未有國會不開而地方自治能發達者今欲實行自治自不得不從請開國會求之或未遽得而製造無形國會於國民腦根上使爲一致之進行卽以激剌普通社會使自治能力之奮發銳進其事又烏可以已嗟乎朝廷日言立憲而未得要領上旣偷活下亦放任賊民興外侮乘亡無日矣不惟亡國種且不保國民縱不爲大局計亦當慮其子孫夢夢者即不知死所我輩亦安肯同歸於盡耶貴會苟得民政部許可予以提倡立憲之權對此茫茫其不能遽蹈東海即不得不秉明燭以照長夜也責無旁貸矣語曰雖有智慧不如乘勢行矣粤雖僻聘當執鞭以隨其後肅此敬請籌安 
[蘇浙兩路公司電請集股]  
　　致烟台東東牟公學電烟台東牟公學電悉移股烟寗同屬公益兩省公議不動存欵赶集新股踴躍如舊請勿誤會蘇浙公司 
致桂林路股會電桂林官書局路股會電悉兩省均持存欵不動十年後一次淸還之議商欵商辦主權完全尙乞少紓義憤仍請提倡集款蘇浙公司 
[秦晉合資建設鐵廠太原]  
　　山西同蒲蘇路公司擬與陜西鐵路公司合股在秦晋交界之地設鐵爲鑄造二省鐵軌之用頃已由山西派員赴湖北調查鐵廠辦法 
[江鄂兩省舉行會操續開南京]  
　　陸軍部鐵尙書特派哈副使漢章前往長江議辦江鄂兩省會操之舉曾紀前報現悉副使已於日昨行抵江寗與江督端午帥面商一切聞午帥擬飭第九鎭會操外尙擬抽調江北蘇州馬步砲各隧前往會操是以哈副使日内尙須赴蘇與陳伯帥晤商方略云 
[海塩又告匪警詳情杭州]  
　　海鹽縣屬又有梟匪肆擾略紀前報專電現悉該縣之西塘橋本爲匪徒出没之地自楓涇一役以後匪勢因之梢殺不意二十一日復有大幫匪船百餘號前來游弋聲勢頗張該處民心異常驚惶幾欲罷市經各紳董電禀府縣及各處防營統將請分重兵駐縣防勦以免不測府縣得電立向省台告急馮中丞以事機急迫已傳電楊守督飭防軍馳援矣 
[電請拒絶德艦游弋鄱陽湖南昌]  
　　贛屬鄱陽湖爲全省之門户前經德使要求外部允准德艦遊弋外部以地關重要未即允許一面電致贛撫酌復核辦現護撫沈中丞電請湖口鎭台楊福田晋省面商之後以鄱陽湖有關全贛命脈如准外國兵艦入湖游弋竊恐後患滋多故已電請外部力爲拒絶 
[十四誌辰丸案結後之狀况]  
　　粤督又出示禁止暴動自二辰丸案結後粤督張安帥恐有無知之徒昌言抵制致釀暴動實於邦交有碍經已擬就告示發局刊刻日間當可張貼矣 
自治會第五次勸止暴動傳單公啓者此次因二辰丸一案外務部喪權辱國人人義憤出于愛國熱誠并深知時勢艱危全體國民皆能忍辱負重足見人民程度日進文明中西各報所稱揚實由人知自愛所至連曰訪聞有日人在海幢寺及各處地方紛紛演說聲稱彼此同文同種及詆毁國朝意欲離散人心破壞團體激成暴動惹起禍端想係日人愛國深心自知與我大失感情故由個人熱心行此反間之計其心十分苦楚我同胞當以日人爲法彼此各爲其國祇祖我做我事切不可自忘羞恥爲其所愚更不宜聚衆環觀從旁譏笑致彼藉口暴動實行其苦肉計以害我人民是爲至要 
自治會又定期集議自治會連日接中外各處投函大旨皆注意改良土貨捐助海軍及條陳開採煤礦製造火柴并詳論各海味無滋養質且多霉變大碍衛生等事聞已刊佈傳單定期十八日開大會議 
西南國恥會紀事十三日一點鐘西南闔埠商民假座武廟開國恥大會公推朱宴園主席先佈告辰丸案始末次讀誓詞次來賓張崧雲等十餘人次第演說均痛陳外侮由於自侮此後同胞務期忍辱負重振興實業陳柱朝并唱國恥歌力言從前各鄉無賴往往藉端滋閙貽累國家自後衆商遇有匪徒煽惑當預爲防範免誤大局云云五點鐘散會 
家族亦開國恥會昨聞順德大朗鄉陳姓族人以國恥引爲家恥竟於前日乘出外諸子弟旋鄉省墓在大祠堂開國恥紀念大會現已致函告知自治會矣 
土貨暢消粤垣衛邊街之廣州府工藝學堂銷塲處所售顧繡翎毛花奔景泰藍玩器布疋及洋裝木器藤器等件往時不甚暢銷嗣經抵制 
 
 

Page 6

 
 
事起國人皆知購用土貨故日來工藝銷塲處購買什物者絡繹於道云日使又請嚴禁抵制日貨日前駐京日本林權助公使又致函外部略謂近接廣州領事來電兩粤人民仍有抵制日貨舉動請再電咨粤督嚴禁以維邦交等語聞外部已據情電知張安帥查照速覆 
[西報譯要]  
中國銀行業發達彚紀字林報北京函云度支部近派委員數人赴日本考查日政府印刷鈔票之制蓋大淸銀行亦將發行鈔票通行全國以與各通商口岸之外國銀行競爭也郵傳部近在北京天津上海漢口廣東等處設立交通銀行計資本銀五百萬兩官商各出其半專以振興中國路礦郵電等事其官欵大半從北部鐵路京漢鐵路電報公司之餘利中提出商欵則在京津各處分股募集上海之信義儲蓄銀行去年餘利頗豐今又禀准度支部加添資本銀一百萬兩合成銀二百萬兩此爲中國人自辦之唯一儲蓄銀行也大淸銀行開辦之第一年即獲餘利一百六十餘萬兩存欵亦達二千萬兩故各股東是年獲利甚豐該銀行近又奏准加招股本一千萬兩每股銀百兩聞已招足購股者多舊股東云 
福公司收回自辦情形又北京函云中國山西太原府礦務公司總理劉君已將福公司在山西平定州及其餘之産業悉數收還自此以後英人於該省之利權可謂盡失矣聞該公司已奏准在中國北部招股五百萬兩以開平定州煤鐵各礦其股票祗許華人購買定於本月底截止然未及到期業已逾額購股之人以山西票號居多數現公司已聘一中國礦務專家爲總工程司月薪六百兩如出外考查礦産每月再加夫馬費十元是人前曾留學英國近二十年又在美國辦理礦務至公司中所用之機器已在歐洲定購並以資本銀一百萬兩建造冶鐵廠一所公司所以不惜資本爲此者因大淸銀行近來招股之事已甚滿意故也 
互相保護商標案定議字林報東京函云日本外務大臣林權助伯爵以中韓兩處商標互相保護一事與駐日英美法三國公使會商現已將次就緒不日可將條約簽押刻正預備一切以期從速實行此約云 
南滿洲鐵路開車日期又函云滿洲闊軌鐵路開車時期近已改早長春至公主嶺一段定於四月二十一日開車公主嶺至鐵嶺一段定於二十二日開車鐵嶺至奉天一段定於二十三日開車奉天至大連則定二十六蟲开車惟頭等客車及睡車因美國尙未運到不能開行自闊軌鐵路開車後前窄軌所用之車頭二百個额車二百輛貨車三千七百楠皆將裝同日本自此南滿洲鐵路常益便利矣 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[陸軍部奏訂校閱陸軍軍隧章程校閱總則]  
第一條各省旗陸軍編練成鎭扣滿三年及嗣後歷届三年之期應由陸軍部查照定制奏請簡派知大員蒞軍認眞校閱以肅戎行 
第二條校閱爲整軍大典應查照奏定章程將該軍隧内軍容軍技軍學軍器軍陣軍律軍壘各項逐一詳加校閱檄其程度課其善否嚴定獎罰以重考成 
第三條校閱大臣奉旨簡派後即會商陸軍部查照考驗該軍奏案及歷届校閱該軍奏案選調隨員協議辦法會摺具奏俟奉旨允准由陸軍部先期咨行各將軍督撫或專管大員轉飭各軍隧一體遵章準備 
第四條校閱大臣選調隨員應專就陸軍部或京外人員爲部中稔知得力者方准調往均候會商後奏明辦理其與應閱軍鎭有干涉者不得調派 
第五條各省旗將軍撫及專管大員於咨報陸軍部奏請校閱之時應先將各該將軍督撫歷年親閱該省旗軍隧程度及所定各鎭協標營考成曁新閱辦　並一切記載文件彚爲報告先期咨送陸軍部以供參考 
第六條各省旗將軍督撫及專管大員如尙未遵照奏定營制餉章内載校閱制略所開第二項每年親閱辦法辦　者應於咨報陸軍部奏請校閱之先遵照此次章從速舉行準備校閱一次將其實在情形分别記載詳報陸軍部備案存查 
第七條各省旗軍隊於應行校閱之年該軍將領務須遵照奏定營制餉章内載校閱制略所開第三項鎭協禁題期校閱所部辦法將歷年校閱報告及程度詳表分别鎭協標營一併呈由該將軍督撫或專管人員咨送陸軍部彚案存查 
第八條各省旗將軍督撫及專管大員除遵照第五第六第七各條辦理外尤應豫行飭知應行校閱各軍隧按照本章細則内開各項册卷圖表先期籌備妥協呈部備案查檄第九條校閱大臣奉旨簡派後由陸軍部將考驗該軍奏案及歷届校閱該軍奏案並一切摺件公文咨送該大臣查考此外几各省旗將軍督撫或專管大員歷年親閱該省旗軍之報告該省旗轉咨該軍鎭協標營按期分校所部歷年之詳報各該軍隧所呈之册卷圖表均應由部查明彚送備認眞校閱參考之用 
第十條校閱大臣奉旨簡派後由陸軍部將閱兵大臣旗咨送該大臣祗領行用一俟差竣仍由該大臣繳還陸軍部收藏以愼名器 
第十一條校閱大臣與陸軍部會商妥協後聚集隨員等按照陸軍部移交各項奏案卷宗會議校閱一切事宜詳定辦法並將各員職任分别照章派定俾有專責 
第十二條各校閱隨員於奉到該大臣委定職任後即遵章於三星期内詳查各項奏報卷宗準備一切詳細辦法呈校閱大臣核定後會商陸軍部先期咨照各省旗將軍督撫或專管大員轉飭各軍隧遵照辦理 
第十三條校閱大臣查照第二條應行校閱事宜至爲繁重該軍隧成軍已久尤應嚴核戰備成績所需時日自較考驗倍蓰應由該大臣隨時體察情形酌量辦理務以確恐該軍眞實内容爲主 
第十四條校閱爲三年軍政大典所有該省旗軍隧應奬應罰人員由校閱大臣詳加考核覆命之後會同陸軍部具奏請旨遵行其奬罰等項專章由陸軍部分别另案奏定第十五條校閱大臣蒞軍之時應由該軍將領請示校閱日期並一切訓示 
第十六條每日校閱實在情形應由各隨員逐日核實記載交參議員總司編定並隨時轉呈該大臣核閱 
第十七條校閱期内每員事畢後該軍統制應率同正參謀官詣校閱處領取翌日校閱計畫並述籌備情形由參議員禀陳校閱大臣奉准後立即知會各隨員及各軍隧以　接洽第十八條如遇天候不佳或别項事故不能校閱之時應由校閱大臣臨時改定日期飭遵辦理 
第十九條校閱日期旣多各隨員及各軍隧應由校閱大臣隨時體察情形量予休息一日再行續校以示慰勞而昭詳密 
第二十條校閱大臣定期傳集各官佐等將逐日成績諭令各隨員分别講示亟應整頓修改之處由校閱大臣面飭該官是等長等實力奉行第二十一條校閱事竣由校閱大臣給假該軍休息三日以示體恤 
第二十二條校閱欵項由該大臣豫算概數咨由陸軍部籌撥俟事竣報部核銷（未完）分類新聞 
[政界奏調道員已奉俞允杭州]  
　　桂撫張中丞奏調浙江候補撫張中丞奏調浙江候補道現辦江蘇浙鹽督銷總辦劉永鎭觀察昨日已奉到電諭着交張鳴岐差遣委用（遠） 
[紳商電留鎭守鎭江]  
　　鎭江紳商學界上撫憲陳中丞電商學界上撫憲陳中丞電云鎭江府承守惠愛地方學商農界百事待理乞恩勿調鎭江紳商學界丁立鋆等公叩等情未識能邀中丞批准否又聞現署淮安府羅太守章因與新任淮揚海道吳觀察學濂係兒女姻親羅太守例應迴避故上冶飭與鎭江府承大守對調（蘇） 
[議設巡查釐捐輪船武昌]  
　　鄂省牙釐統捐總局總辦曾省牙釐統捐總局總辦曾履初廉訪近爲整頓各屬釐捐起見擬設一統巡船購辦小輪兩艘自總辦以下均隨時輪流乘輪分赴省外各局考查利弊俾司巡等不敢舞弊（月） 
[巡警實行分科治事武昌]  
　　鄂省警察總局現經馮巡道省警察總局現經馮巡道改名爲警務公所遵章設立各科聞總務科長已派定知府徐傳篤文牘科長知縣沈嚴會計科長知縣李又鑰司法科長知縣李繼沆行政科長知縣楊培衛生科長縣丞徐道恭惟敎練科長暫闕未委至各科統屬之股共計二十有二亦分别派定佐貳及留學生分任（留） 
[巡警學堂常年經費有着蘇州]  
　　提標巡警學堂前以變賣敎塲撥充築造該學堂洋房而常年經費尙屬不敷因此該學堂佈置未能完備現經呂道生軍門因公晋省面商撫憲已經浙撫馮中丞將某項公欵提撥千餘兩以充該學堂經費（魚） 
[籌辦敎案公費南昌]  
　　江西洋務總局詳請護撫核給籌務總局詳請護撫核給籌辦四路敎案委員薪水並由司庫墊發情形現奉沈護院批云據詳所議帮同審辦以及覆核表册均屬妥協至委員薪水自應照章給領公費一節擬先由司墊給二個月尙可准行惟應即嚴飭各處按季繳局津貼銀兩以憑移還歸墊（曰） 
交涉 
[瑞洪鎭敎案續誌南昌]  
　　洋務總局覆天主堂陶總鐸函云江西洋務局前因各屬敎堂置買田地房屋往往於已買已典後又復爭訟不休各敎士人地生疎置買産業難保不爲本地奸民串騙甚至一地兩售迨後兩造相爭涉訟公庭致難究詰是以由局詳定敎堂購地辦法凡民間買賣田地必先就該地插牌告白經月以後無人出爭始行兌價成交係爲杜絶勾串盜賣及一地兩售諸弊以便保護貴敎起見久經詳奉核 
 
 

Page 11

 
 
准通飭各屬一體遵照辦理在案今貴總鐸所典該敎民吳金生之屋是否已行插牌告白來函未經聲敍然據稱典屋之期在正月吳金生被押在二月十二日相距不久尙在插牌告曰期内照洋務局詳定敎堂購地辦法須俟插牌經月以後無人出爭始行兌價成交則是貴總鐸所典該敎民吳金生之屋尙在插牌告白期内未行兌價成交之時餘干縣鄭令將吳金生帶押並無不合據該令禀稱二月初十日訪聞瑞洪地方有敎民藉勢斂費設堂傳敎當卽派差前往查拿拘獲吳金生一名到案正在訊供適據該處紳耆張居仁等聨名禀稱吳金生素來不法犯案纍纍今竟於二月初九日在其住宅門首懸掛天主堂之牌威脅鄉愚勒捐聚衆聲言造堂傳敎以致民議沸騰禀乞查禁等情到縣經該令查訊屬實遵照光緒二十八年前督憲劉通飭内地華民應照約不准傳敎倘有違章設堂卽由地方官隨時查究歷經辦有成案此次自係正辦况業經有人禀控則其人之不爲輿論所容可知即貴敎堂在華傳敎諒亦以輿論爲重也至該敎民吳金生於正月内旣將已屋典押貴總鐸作爲敎堂即應先行插牌告白乃並未插牌告白突於二月初九日在其住宅門首懸掛天主堂之牌地方紳耆安得不生詫異民議安得不沸騰旣未先行報官復不插牌告白地方官安能預知該住宅已經典與貴敎堂作爲公産是餘干縣鄭令只能照華民不得設堂傳敎約章辦理即無威脅鄉愚勒捐聚衆之舉動已應將吳金生管押不能承認該住宅卽爲貴敎堂公産則一日門首突懸天主堂之牌卽屬華民設堂傳已無欵義兹據來函謂非吳金生開堂傳敎似未免爲吳金生一面之詞所惑尙冀詳加考察容札飭該府縣先將吳金生住宅插牌告白經月以後果無人出爭再請貴總鐸兌價成交定爲貴敎堂公産再由貴總鐸派委司事前往敎導經規該地方官自當遵照約章妥爲保護庶界限分明不致與吳金生案牽混至吳金生案自應照華民不得設堂傳敎辦理即係遵照約章之意與貴總鐸傳敎之處並無違礙該地方紳耆旣經聨名禀控吳金生素來不法犯案纍纍亦應由地方官照案訊斷是否屬實另案辦理尤與貴敎堂不相干涉想貴總鐸熟悉條約信守敎規一經函覆辨明自能了然於心知該敎民吳金生之言爲不可偏聽而貴敎會諒亦不願有此等敎徒也除行知饒州府縣外相應奉覆）工（ 
[桐鄉敎案議結杭州]  
　　嘉屬鄉民閙漕焚毁桐鄉屠甸等處天主敎堂迭經省台嚴飭府縣並派專員會同該敎神甫一再磋商以冀和平了結乃因敎民所失甚微神甫索欵過奢以致遷延多日現經沈大令極力磋磨議定賠洋一千元敎士亦已允洽昨特電禀撫憲將草合同呈請憲核畫押以了此案（遠） 
軍界 
[派輪拖解槍斃平民徵兵蘇州]  
　　昨紀江督端午帥札委鹽巡道榮恒來蘇審辦寗軍鎗斃平民一案兹悉觀察抵蘇後商請撫憲陳伯帥札飭寳蘇輪船管駕浦永新於二十日傍晚開赴平望拖帶是案應訊徵兵來蘇候質一面飛札崑山縣將全案人証赶緊解省候會同臬憲及承審是案之崑山縣吳大令撫委姚大令等至淸鄉局審判所提訊澈究 
[凌管帶打靶受傷續誌蘇州]  
　　飛划勞後旗管帶凌秉忠習練打靶炸烈頭面等情已紀前報兹悉凌管帶經天賜莊西醫柏君敷治謂凌傷勢沉重即幸而得保性命然左目及鼻準終須眇缺矣陳雖較輕而面肉亦難復原現凌陳均在院醫治（禾） 
[派員會勘演習軍隧地勢安慶]  
　　安徽桐城太湖等處形勢甚優合於演習軍隧業由陸軍部派委盧静遠周家澍姚寳來等前往皖省會勘地勢繪圖呈送參考刻馮中丞已飭經過州縣妥爲照料（女） 
[欽軍擬定分路合圍之法廣東]  
　　越匪内竄等情迭登前報現郭道擬定分路會勦之法該道現親率楊祖時林偉邦等由那良繞十萬大山脚出欽西會合西軍節節進剿一面調十八營黄業興由牛皮向那蒙進剿以杜匪黨竄入欽州腹地又十二二十兩營則那勤那援分路跟追出毛拗大塘而王叅將有宏現已由欽東出奇靈那蒙赶到扶隆那記會剿而西省思横宣永興博各屬均已嚴堵計有陳世華蔡其銘席才林飛張文從杜玉等各隧一體會合勦搜（如） 
[徵兵局開辦江西]  
　　江西辦理徵兵事宜由當道札委敎練處總辦吳介璋許瑞兩員合辦並派蒐討科官趙廷璽敎育科官韓祖繩爲提調已於三月十五日開辦並已通飭各屬知照 
[咨訂考試軍佐章程安慶]  
　　陸軍部咨皖撫文云軍醫馬醫經理各學堂畢業生係屬軍佐百應仿照陸軍畢業生章程辦理凡考列上等者准補同副軍校中等者准補同恊軍校以示區别俟各該學生考試畢業見習期滿後即由本部分别等第擬補同副協軍校等官嗣後各該堂考試畢業均照此辦理當經馮中丞札飭督辦處遵辦（女） 
學務 
[聾啞學堂可望成立南京]  
　　前有楊紳具禀提學司擬開聾啞學堂一所以期造就殘廢之人曾紀前報旋奉陳子勵學使批示略謂該員所禀具有熱心惟此時庫欵支絀經費難籌該員如能籌欵本署司無不極力贊成云云現楊某又復禀稱此項學堂刻經同人組織已有開辦之資惟常年經費尙在不敷懇請准予立案當蒙批示云該員欲組織聾啞學堂力任其尀艱深堪嘉許迅將一切詳細章程禀報核奪再予立案（小） 
[勸學所董更舉寧波]  
　　甬郡勸學所董事馮子蕃現因事煩告退日前由學界投票公舉張申之爲總董業已由縣具詳到省 
[省視學在籍病故蘇州]  
　　蘇州省視學路直剌黎元於上月十八日因事請假回湖北原籍兹省中接到湖北來電知直剌已於本月中旬某日因病逝世所遺省視學一差不知毛提學委何人承乏也（禾） 
[日敎員聚會角技湖北]  
　　鄂省各學堂所聘日敎員共有五十餘人刻由將弁講習所總敎日員鑄方大佐聨合各日員操練技術於十八日在陸軍學堂舉行並備有奬品以爲角勝者之紀念音 
[留學監督來鄂武昌]  
　　學部新派留日學生監督田吳炤已由江寗來鄂省親約勾留數日塔車赴京隨同駐日胡使放洋往東（音） 
 
 

Page 12

 
 
實業 
[商品陳列所開辦先聲杭州]  
　　杭州商會協理潘赤文君創議開辦省垣商品陳列所以爲各府倡導一節日前各商董常會期已經提議一次得多數贊成惟以寛廣地址不易購求暫時借用前龍興寺工藝傳習所舊址先行開辦現正商議辦法不日即當具禀上憲云（水） 
[開平礦出煤之多天津]  
　　開平礦務公司函稱近來礦務發達核計一禮拜内出煤有三萬另念一噸售出者上禮拜有二萬四千二百九十二噸 
[選送礦學生之有待江西]  
　　江西贛縣附生盧其駿等以礦政關繫緊要禀請林方伯籌欵選送士子出洋學習專科以資研究現奉林方伯批查礦政爲目下要圖回應銳意研究據禀請考選士子撥欵咨送出洋學習專科以備内用不爲無見惟各學堂經費支絀籌欵不易容俟籌有的欵再行酌核辦理（工） 
[准設農務分會安慶]  
　　霍山土産饒富現准農工商部咨稱准於該處設立農務分會俾咨提倡並准以英兆鼎充當總理俟農業發達仍當另舉總理各專責成發附農務會總董札文並圖紀式樣咨請轉給開辦友 
[鐵路小工到蕪蕪湖]  
　　滬寗鐵路現已告成所有鐵路小工經皖路公司招雇連日由小輪來蕪者約有千名日内即須派往黄池烏溪等處開工興作 
[錢市近况長沙]  
　　湘省朱乾益字號爲本省商業中之領袖歷年所出錢票不下百餘萬串現因各行商號以市用錢色太低禀請大憲批飭首府兩縣出示曉諭自今年正月十六日起所有錢票一律照兌銅元不准折扣故近來持票索兌者紛紛不絶聞乾益一家已兌去三十餘萬串云（少） 
[招集造幣工匠往藏武昌]  
　　駐藏大臣議理川督趙季帥因西藏開辦造幣廠鼓鑄銀铜元各幣需用工匠特派道員嚴某來鄂招募刻已募足四十名預定工資分爲三等頭等按名預支一年薪水並安家費百元昨已如數發給准於二十左右率領往川轉赴西藏（止） 
[甬郡米價略廉寗波]  
　　甬市食米價值昻貴已久上等食米每石須洋七元八角現因漁汛尙未發動各處銷塲亦不大暢市中米價因之略跌高等之米每石較前價已廉四五角之數次米價值亦相繼而减恐漁汛一届銷路頓暢市價尤未免驟然飛漲矣（皮） 
雜記 
[漢報館禀准啓封漢口]  
　　漢報館被封一事曾紀前報兹悉該報股東朱鐵夫等已禀准請趙次帥啓封並自願罰洋三百元聞已批准出版母庸呈繳罰欵（今） 
[不允釋放滋事路工常州]  
　　滬寗鐵路常州車站小工聚衆滋事致城外店舖相率罷市已紀前報兹各小工以武進縣袁令拘辦滋事諸人未經釋放遂運動工程師遣繙譯到署面索且出言强硬袁令以該工横暴太甚非嚴辦不足以服民心遂嚴辭峻拒不允所請（巾） 
[賭棍罰洋充公寗波]  
　　甬江北娼婦胡翠娟家前因聚賭由鄞邑黄大令飭差拿獲賭棍到案訊判罰洋二百四十元充作巡防經費現又拿獲張丕然解縣黄大令訊判罰洋四百四十元充作勸學所經費張已具給願罰旋即釋放 
[淸丈局預防押地紏葛漢口]  
　　漢口後湖淸丈局近查悉有已繳契呈驗之業户尙未奉局勘丈明確分别准駁竟持該局所發出之蓋印收契條據交易質押地基如不預爲禁止則將來經局核駁必生紏葛爰出示申明嚴誡中外商民勿得收買（水） 
淸談 
[軍人之佩刀]  
　　人境問俗平民且然况軍人資格何等尊重名譽何等高貴一旦無端受辱其恥甚於殺身然則各省軍人之初至滬上者跬步之間宜如何留意租界章程宜悉心訪問乃近來滬上軍人以佩刀故受被捕訊罰之辱者時有所聞十八日黄　營當差之弁目安徽人方孝博以軍服佩刀經租界被捕拘送公廨二十日湖北陸軍一營三十一標司務長郭貴芝由漢來滬亦以戎服佩刀經租界被捕拘入捕房嗚呼軍人本以刀示威乃反以刀受辱此雖細故然亦足以挫軍氣而遺笑外人也竊願軍人之來滬者蓋稍注意焉 
[醫生之藥方]  
　　長老傳言有富家子病瘵死其母以醫生誤投藥石控之森羅殿并將醫生十餘人之藥方摺疉焚燒閻羅王察閱後以各藥方均有理致用凉劑者核諸脈案相符用温劑者核諸脈案亦合無可駁詰遂批示云爾子之死非各醫方不合病情之故乃爾子所患之病不合藥方之故咎由自取斥不准理近某處醫學研究會擬調查闔埠醫生學術其法校閱各　生之藥方如有立方穏妥者准其行道造册送地方官署備查現各醫生由將平日所立藥方紛紛投送夫僅閱藥方烏能見醫生之優劣然則該會之考驗藥方恐與閻羅王一斑見識耳 
紀事 
[雪寃記]  
　　人情乖　譎許萬端審判之難古亦云爾金牌十二千古傳莫須有之奇寃黨人三千萬世遺亡國恨之口舌至近而秋瑾之寃獄金君之被巫士林咸憤寃固甚矣顧非若貴福某道之貪庸昏墨何至若斯之烈也洵是則如某令者足以風矣 
　　李生者浙之富室也字督達少孤無兄弟姊妹禀性誠樸不苟言笑年十有八矣而未受室孑然一身淡如也族中多貧乏有狤者聚族而謀之顧計無所出族中有某者素無行人多以洞蜴名之年老矣掀髯謂諸族人曰余有一策行之無不略者諸人試猜之於是或謂鴆殺之者或謂夜半使人撲殺之者老者復笑曰此皆下策也叔達爲人無啫好而多欵萬一計不行我輩反遭其毒手矣余之計劃所難者惟一事耳言時目視某氏而哂某氏者督達之叔母也頗貧匱年未三十已賦離鸞老者謂之曰事之成否在嫂一人某氏答曰妾一身之外祇餘床頭敗絮一捆耳苟能效力妾未有不馳驅諸父老之後者但不知所需於妾者何事老者曰所需於嫂者不過犠牲一身之名譽而已且告之故氏初難之老者又曰亡虚名而得實利以我謂無傷也且嫂氏一貧如洗而所天已知所依靠者惟我伯督諸父耳倘嫂氏堅執不行亦惟命惟嫂氏以後之事我輩亦不敢過問嫂不得已從之（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說奈何天一名身外身（二十七）]  
　　彼偵探之意見以爲雪蘭與克洛夫必以財産上之交涉而釀此决慘禍此言乃至覺有埋然吾尙有不可解之一事此羅加喀勒者今乃不得其蹤跡殊不知遁往何許顧何以雪蘭逃至倫敦立爲偵探所捕而羅加喀勒之消息偵控乃百計不能得其藏匿之地豈偵探之手段神於雪蘭海倫而不神於羅加喀勒耶抑羅加喀勒改易其姓名面目以欺偵探之耳目耶此事乃至不可解克洛夫海倫者不知何自而來羅加喀勒者不知何自而去眞百思而不得其解者矣此少年之偵探沈吟良久忽躍然而起曰吾必至康沙爾别發旅舍中一驗其室中之形跡苟不能救此可憐之女子者非安息約尼也 
　　安息約尼旣立意欲爲雪蘭海倫作無罪之辨護乃默然歸坐自計行事之次序乃先發一長電致美國之偵探白克買德詢以羅加喀勒之來歷并令白克買德探此被殺之克洛夫伯爵於何日自美歸家次乃至倫敦之俱樂部探詢克洛夫之蹤跡蓋安息平日之間知此克洛夫者酷喜縱博無一日不至俱樂部中晚餐以作長日之消遣一日之頃已盡得克洛夫博負之總數又至海倫伯爵之邸中覓彼守門之閽者讦以重賂而探羅加與雪蘭結婚之事實歷歷得其顚末斯時之安息約尼胸中已握有案情之要領矣安息約尼旣探得此案内數人之事實立乘第二次之火車以往康沙爾行至警長穆德根處投剌求見穆德根見此安息約尼之名剌知爲警務大臣霍克之子而現任倫敦之探長立邀安息入警局之辦事室問以來此何事安息卒然曰僕之此來乃爲雪蘭海倫作無罪之辨護此語一入穆德根之耳驟覺心房爲之一震立爲簡絶之語以告安息曰彼雪蘭海倫已自認爲殺人之凶手君又何從旋其辨護安息聞警長之說微哂不答有頃始謂穆德根曰聞辦理此案之偵探爲范立生君僕至欲一見其豐采警長立頷其首即力按其鈴令人往召此偵探之范立生二十分鐘許范立生已歘然而入警長指安息約尼之面而謂范立生曰此倫敦之探長安息約尼君今以雪蘭海倫殺人之一案欲來此爲之辨護 
本埠新聞 
[要事中國銀行鈔票仍將流通租界]  
　　泰晤士報云近日上海各租界内中國各銀行之鈔票盛行於市領袖領事西拂君因此等銀行不知是否殷實特向上海道蔡觀察詢問中國政府是否能爲此項鈔票擔保出票各銀行是否有欵存交政府足抵此項票本並稱領事公會極願與商會討論此事如有能爲盡力之處自當照行請速示覆云云現蔡觀察已有覆函略謂俟將各銀行實情查明後即當據實照覆又字林西報云外國銀行不收上海中國各銀行鈔票一事北京外部已向領袖公使詢問其領袖公使答覆之詞則謂中國政府如能擔保此項鈔票則外國銀行自當一律收用云 
[調查洋人開設行棧]  
　　江督端午帥日前接准外務部來電略謂現須調查各處通商口岸租界内外洋人所開行棧牌號及行主國籍名姓並開設幾年蓋因近來各處界外時有洋人違約設棧情事以便查明之後飭令遷移等因現午帥已轉札蕪湖滬鎭各關道查明禀復核轉 
[江督札飭整頓巡警]  
　　江督端午帥以近來上海竊盜搶刧等案層見迭出必由所設巡警不能實力防查爰於前日札行巡警督辦滬道蔡觀察會同總辦汪觀察竭力整頓以保治安 
[革除佐貳差保點驗船隻規費]  
　　上海縣李大令出示曉諭云奉府憲戚札開照得淸鄉事宜奉憲飭辦何等繁難即朝人夜思事必躬親猶慮弊端百出若假手於佐貳差保漫不經心任其遇事生風未有不擾民者卽如編查各船自以漁户爲最要然聞向例佐貳差保於點驗漁户不無規費此次事關特别方冀各漁户不貪小利不與梟匪暗通消息豈有佐貳差保先取規費之理且漁户大男小女以船爲家以魚暇易柴米一日無魚暇則一家饑餓招集點騐自應迅速放行豈忍令其久候詎婁縣主簿馮步安不知輕重膽敢以釘牌爲名藉端留難各漁户已集白龍潭不立時報縣點騐荒謬已極除從嚴查辦外札縣遵照務將各漁户及各項船隻革除點騐規費出示曉諭愼防佐貳差保遇事生風致成擾民之舉藩憲辦事嚴切佐貳差保豈容以身試法該令仍諄諄誥誡併將出過示稿報查等因下縣奉此合行出示嚴禁爲此示仰闔邑漁總漁户各項船埠船户人等知悉須知此次編查船隻並無絲毫規費如有差保人等仍向爾等船户勒索銀錢情事准由爾等指名禀縣以憑提究 
[南匯縣請領鎗彈]  
　　南匯縣王少谷大令前奉瑞藩臺少谷大令前奉瑞藩壹飭辦團練業已於本城添招巡警練勇四十名並飭周浦新塲祝家橋魯家匯航頭等處各鄉鎭一律舉辦所需洋鎗一百六十五支藥彈一萬七千五百顆特於日前備價禀請上海製造局張觀察如數撥給以應軍需 
 
 

Page 19

 
 
[公益彩票易人擔保]  
　　江督端午帥據江南振捐公益彩票職商朱烱宋佳章等禀稱江南公益彩票改歸商辦之初所有彩銀一切原由豐裕官銀號經理蔡廷熙擔保兹蔡因年老辭退豐裕經理是以另請上海敦和錢莊經理沈承暄餘大錢莊經理宋獻章等二人擔保禀請立案等情業奉批示謂據禀該票商出結擔保之豐裕官銀號經理人蔡廷熙現因年老辭出豐裕與原結所書職業不符現已另覔敦和餘大兩錢莊經理沈承暄宋獻章保結仍令蔡廷熙一體列名等情是否殷實可靠仰江南財政局核明詳復飭遵云云財政局奉批後以敦和餘大均在上海開設是否殷實無從查悉爰特移請滬道查明核辦 
[禀追廣德泰欠欵之批詞]  
　　滬道批職商關仰山禀云案據職商關仰山禀控廣德泰號東葉雨田倒欠存欵本利共銀四千一百兩請賜提追等情當經梁前道查得葉雨田倒欠各欵早經各商禀由商會查議攤還分别批示移會在案兹於本月十二日准商務總會復稱此事先有電報局總管陶廷賡代遞關仰山節略到會當以此案大衆債户均在營口上海各債户已在新署禀追應由關仰山自行禀廨彚案追辦移請查照飭遵等因到道准此合行牌示仰該職商遵照自行赴廨具控究追 
[反對自來水公司加價]  
　　城廂内外各茶館及老虎灶因内地自來水公司食言加價知照先春水爐兩公所司董邀衆集議僉謂該公司曾允不再加價今竟食言殊欠公道咸應堅持不允以扶商業 
[西人自戕續聞]  
　　北四川路界外一百零四號門牌某西人開鎗自戕已紀昨報兹悉該西人暈去後經某西醫用藥水灌救旋即甦醒幸未斃命 
[招告矮脚軍師]  
　　上海縣李大令昨日出示略云准浦東總巡局函據陳公泉禀控張年桂緽號矮脚軍師唆訟等情轉送到縣押候查究在案兹據二十四保副十五圖董耆梱業衛鳴臯等聨名禀稱惡棍張年桂私通梟黨去春硬將私鹽堆棧白蓮涇灘之觀音堂内串通流氓張毛弟等向住持尼僧敲詐洋元今年正月間在唐家宅地方引唱花鼓聚賭抽頭大爲閭閻之害環求查辦前來除批示外合行出示招告如有被張年桂詐累情事許即據實遵式呈縣以憑核明傳質從嚴究辦該原告一訊即釋决不拖累惟不得揑詞誣控致干反坐 
瑣事 
[城内]  
　　姦拐嫠婦○七實鎭商人李某之寡媳李朱氏守節十餘年近被撑駕松江航船之徐松南誘騙捲逃匿居華上交界之朱莊地方前日被氏翁偵悉一併捉獲扭交地保看管而松南之督某甲昨來收管船隻亦經李某扭住解縣請究並請飭提松南曁伊媳到案從重懲辦 
寓客病斃○二十五保頭圖地保陸榮堂昨日投縣禀稱北山西路江記客棧内有客沈雙榮借宿病斃奉捕房諭報請驗等語大令正欲往驗旋田死者胞兄沈雙福投縣禀求免驗具結收殮 
定期解犯○本縣應解秋審人犯張祥寳尹如松劉景崧徐鳥鳥陳阿歪楊漢臣顧和尙等七起業已由縣備齊文牘定於二十六日乘坐火車押解赴蘇昨日李大令已札委主簿孫少尹及法華閔行两巡檢並移提若營請派營弁兵勇帮同護解以免疎忽 
官事○正任上海縣調署南滙縣知縣王念祖寳山縣知縣胡調元南洋淞滬巡防步隧第二營管帶杜淑章又第三營管帶班鵬舉游學照料委員揀選知縣吳銘常補用知州許寳穗試用巡檢徐垣縣丞潘頌芬昨日均到道禀見巡警總局參事官夏翊宸禀請感冐假丁憂四川候補通判夏承廣禀到新關查驗差 
南市 
混充划船管帮○淮揚划船幾管帮某甲退卯後賄令伊夥華正文朦混承充兹被同鄉查悉於昨日投縣指控請另舉妥人承值以免擾累 
發表小事罰欵○總工程局各議董以當值處所收小事則欵向未列表開示殊欠公道議定自本月十一日起將各項罰欵按户列表逐旬發表俾衆週知 
一女三夫○成衣匠周春祥之妻发氏被徐惠亭誘出串同袁星心賣與楊家渡周樹來爲妻得價洋八十五元後由工程局查獲著令樹來交徐訊究在案兹由氏母李劉氏投稱女兒前許洪榮根爲室並無周姓之婿詰之周供前憑殷晋德爲媒出洋五十三元娶之爲室今愿退還判劉氏戒責五十下斥退李氏發堂兩周交保聞釋 
巡士失妻○九十二號巡士因伊妻李氏偕同子女於前晚私逃疑係鄰婦何施氏串騙控由南區解至工程局訊判交保帮尋虐待學徒○老北門内石皮弄鞋底作學徒錢桂全被師母呵責逃出仕南市徘徊由巡士帶至工程局留候具領 
限期還洋○王錦如被老虎灶王李玉堂欠洋四十元不還由南區解至工程局審訊據保人陳連生供有傅姓附借洋十五元未還求恩寛限判交保限五天先還二十五元再核 
[閘北]  
　　馬巡兇横○騎巡隧巡士劉振玉向與楊隧官交好前日午後劉不穿號衣策馬私出在施粥廠附近與蔡同德馬夫張杏生互撞口角行兇敺打並將解勸之烟館主鮑佐淸掌頰跕崗巡士袁幹臣羅漢武前來解勸亦被掌頰旋經他號巡士帮同拘入四路一區警局楊隧官得信赶至將劉薄責三百下逼令黄巡官懲辦巡士肆意要挾以劉更無忌憚在局慢罵踢翻辦公處桌子打碎火油燈黄巡官向之申斥亦遭拳擊乃面訴總辦責觀察派衛隧提劉到案親目研詰喝令重汪五百板押候嚴辦不料揚隧官又來緩頰且求將巡士拘押懲辦觀察不允楊仍嘵嘵置辯觀察大怒萬色喝退始倖倖而去 
女婿有理○甘談氏控告伊婿孟錫生行見滋擾昨由巡警總局孫裁判提訊孟供被談氏將伊妻匿於大姨王甘氏家因向理論並不行兇判限氏十天交王甘氏到案訊核究辦竊賊○陸阿四丁和生張裕福行竊金儒堂家衣物由英公廨送至巡警總局訊判陸責二百板張責四百板各押改過局六個月丁責一百板枷號半月發犯事處示衆贓存候失主具領 
罰作苦工○竊犯楊惠人枷號期满昨由　役解至巡警總局判罰作苦工一月 
[新租界]  
　　調戲女工○昨日旁晚錦華絲廠女工王娶之爲室今愿退還判劉氏戒責五十下斥被甲乙兩木匠上前調戲互相口角扭至捕房捕頭因事甚細微一併斥退 
[英租界]  
　　造屋紏葛○英商格羅未控木作頭黄洽記承造房屋延不竣工昨由公廨中西官會訊原告洋人偕房主蕭耕垣延費烈律師投稱原告允於竣工後加銀五千兩而黄延不竣工請飭黄交呈賬目核算黄供因改造式樣大受虧損求鑒判限一月理楚 
欠銀不理○邵厚村控周永貴欠銀不理昨晨由控傳至公廨中西官諭飭交差歸晚堂訊理 
欺虐女工○新閘成都路興順絲廠女工倪阿三等控被廠夥沈明塢兇毆昨由公堂提訊中西官以沈不認行兇著將工洋算給勒索雉妓○流氓孫友福陳阿生高阿梁黄李富王阿土串同西人冒充包探至香粉弄某雉妓院向雉妓李翠娥勒詐洋二十元 
 
 

Page 20

 
 
報捕緝獲昨解公堂訊究判孫王各押西牢半年陳高各押三月張押一月 
幼女攝影○福州路二百四十六號妓院容留幼女金阿大由濟良所查獲昨解公堂訊究判帶至捕房攝影飭具永不再入妓院切結交其父金阿毛覓保領回 
藥水害人○匪徒顔金福持消强水至福州路潑於妓女王三寳頭而逃逸旋由包探姜喬喬緝獲昨解公堂請訊判押一月期滿逐出租界 
何故滋擾○黄掌寳串同地保陸潮江至黄位鰲家藉端滋擾昨由公堂飭派差探將黄掌寳傳案諭候過堂訊核 
先後驅逐○粤婦毛羅氏控流氓王阿狗李阿根持刀搶取金表一案昨解公堂復究判王押西牢半年期滿驅逐李农出租界流氓送局○流氓金昌仁紏黨圖刦由控朱子藩緝獲昨解公堂訊究中西官以金前在華界犯案判送閘北巡警總局訊辦尋獲逃妾○王某之妾孫氏帶同男孩端安女孩海責並婢女阿云背王逃逸昨由包探周志仁一併查獲送至公廨交官媒看管候訊 
查拿逃犯○薪閘捕房押犯洪長發前晚挖洞逃逸昨由捕頭傳諭各捕房飭派中西包探一體查緝 
人銀並保○協順米店主周麟峰控鄒瑞林沈連生不還米洋前晚由公堂提訊判鄒沈交二百元人銀並保候傳到証人宋錫山再行訊核 
吞没珠價○郭堃控曹王氏串同蔡秦氏吞没珠價前晚由公堂提訊郭供被氏等吞没珠價洋五百元求追訊之王秦两氏供代售珠價已如數付淸王襄讞判曹王氏交保候飭玉業公所查明再核 
圖賴股本○翁淮生控滙芳圍主翁耀基圖賴股本洋一千餘元前晚由公堂提訊判翁耀基交保候傳原中鄭伯卿到案再訊各執一詞○夏雨田控徐玉田不還水門汀價洋二百四十二元公廨王襄讞以两造供詞各執判徐交保候傳集人証再訊 
被告補禀○陳松林虧欠東興洋貨店主銀四百三十七兩控奉公廨於昨日派差傳案飭令補禀訊理 
拐案一○陳阿根顧才郎串同啞子誘拐魏顧氏家十歲女孩昨由公堂復訊判仍帶回捕房候查明再究 
拐案二○朱劉氏控崔忠林王阿大串拐女孩桂英由探解廨判崔解送法公堂訊辦王訊無証據交保開繹拐案三○嚴少亭控許四袁子林拐匿伊妻和妹一案昨又解廨訊判袁許各押一月和妹准予離婚發棲流所留養擇配 
拐案四○吳春桃控胡阿大胡老五拐賣婢女春大一案昨日解廨復訊判押候禮拜五傳齊人証再訊 
拐案五○陶琴控朱參臣等串拐伊孩一案昨由公堂復訊判押七天交孩再違擬罪公堂瑣案○吳歡耀竊某洋人鈔票洋一百五十元押六禮拜袁百來竊王金福緞鞋四十六雙押捕房弍月秦裕生竊陳齋金油衣押一禮拜 
[美租界]  
監犯瘦斃○提籃橋西牢昨又瘦斃押犯楊阿三一名當飭地保查悉楊係粤人即傳家屬棺殮 
婦人行兇○住居吳淞路四十號門牌之許徐氏投報捕房稱被同居宋氏無端兇毆捕頭准即飭探查究 
持刀傷人○王大榮在西華得路用刀戳傷傳來甫右腿由捕一併帶入捕房飭將傳送往醫院求治土押候送究 
索債互毆○王阿廣朱以新在途互敺由捕拘入捕房訊因索債起釁飭令是廨控告 
[法租界]  
限贖生財○公順祥烟間主潘石卿將生財向天成昌股東張金鑑抵借洋七百元延不贖還控經公堂提訊潘供有股本洋六百元須待拆出方可理還聶司馬判交保限兩禮拜理楚 
誣控搶戒○潘雲章控楊拉保胡阿大朱仁林强搶鑽戒昨由公堂提訊楊等稱小的等被蕃之東洋車碰撞致相口角扭毆並無搶戒之事旋有楊等之師朱福興投稱各徒素來安分情願作保判准予保去候查明再訊 
取巧受罰○新大馬車行馬夫孫工永將法界車照借於他車至法界馳行爲巡捕查知拘至公堂判罰洋六十元充公又杜阿四亦將車照借於他人混充罰洋三十元 
快車違章○陸阿大驅策馬車飛駛十號巡捕以其違章拘至捕房解廨判罰洋十元充公 
竊米毆人○王福祥陳福元串竊立大船白米並將船中人魏月明毆傷出捕解廨訊究判各枷一月期滿逐出租界 
國外新聞 
[臺灣鐵路開車]  
　　二十一日東京電云臺灣鐵路業已開車自臺北至臺南十時可達 
[高麗不靖]  
　　二十一日東京電云韓國各省近日仍有暴動之事 
[澳洲火車失事]  
　　二十一日倫敦電云前星期认澳洲有聨車二輛滿載車客自培恩狄哥及培那來脫兩處開回培爾旁不意於十一點鐘在勃來白羅克合軌處互撞震死者四十一人受傷者六十人以上譯字林報 
[高加索亂事]  
　　二十一日字林報倫敦電云鐵拂拉愛斯接俄國駐皮利蘇佛軍官來電謂該處近有多數游牧民前來攻戰現在情形頗爲危急請派援兵火速往救二十二日文滙報倫敦電云俄國已派壯軍往救皮利蘇佛又電云聖得堡電稱高加索總督已派重兵兩隧馳赴波斯邊境又電云印度闢斯海維報載回敎部民數約一萬侵犯邊界有英國駐兵一哨被擊現有英兵三千馳往抵敵 
[土爾其交涉將了]  
　　二十二日倫敦電云土爾其已允將屈拉愛帕利沿海問題和平調停以使各國滿意現惟望土廷批准此事而已 
[歐洲時令]  
　　二十一日柏林電云歡洲中央近來天氣儼如冬令復活節日各處皆雪 
[英皇赴丹]  
　　二十一日柏林電云英皇及皇后已赴丹京康配海哥各日報載政界對於此事議論不一 
[摩皇派使赴歐]  
　　二十一日栢林電云摩皇海連幕飛近派專使赴柏林巴黎瑪特利特倫敦各處蓋欲調停法國之交誼也以上文匯報 
[美總統政見之堅毅]  
　　二十一日紐約電云美國下議院反對藩欵加造戰艦一事美總統羅斯佛不願承認並信國内必有爲其後盾者現已催上議院改訂議案仍造戰艦四艘大約本日星期内又有提議此事之公牘送入國會矣 
[菲島亂事]  
　　二十一日紐約電云菲臘濱島丹奥地方近有摩羅人作亂其勢頗猛以上譯泰晤士報 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
[中國鐵路運費計算與賃率之昻貴（續）]  
　　綜觀以上諸數最貴者爲八釐二毫之法國最廉者爲四釐二毫之英領印度與六釐五毫之美國（美祇有頭等車較各國之頭等爲廉）而我國平均之數達於一分三釐此於印度多三倍澳地利匈加利俄羅斯丹麥多二倍半德國多二倍比利時多一倍即比最貴之法國亦多至一半有餘且各國（除美國）均以三等爲營業收入之大部分故引導奬勵格外從廉兹試以我國三等六釐四毫之賃率與印度三等一釐三毫比較則多至四倍半其昻貴爲何如耶 
　　雖然此猶曰歐美各國鐵路發達已久互相競爭運賃自賤我國際斯萌芽時代不能與之頡頏作爲相當之正比例也余更試以酷肖我國之日本比之 
日本官設私設各路現行賃率表（照華一里扣算） 
一官設鐵道作業局所管各綫 
百五十里以内五釐五毫三百里以内四釐六毫六百里以内三釐六毫六絲九百里以内三釐九百里以外二釐六毫 
一私設九州會社所管各綫 
七十五里以内五釐百五十里以内四釐六毫二百二十五里以内四釐三毫三百里以内四釐三百七十五里以内三釐六毫四百五十里以内三釐三毫五百二十五里以内三釐五百二十五里以外二釐六毫 
右所舉者皆三等賃率而二等照三等加五成乃至二倍一等照三等加增二倍半乃至三倍今姑以二倍三倍算之合一等不均核計亦祇五釐二毫比我國減少二倍舉實例如左 
京漢鐵路自北京至漢口全線凡二千四百一十八里三等客票定爲十四元五角試以日本官私設長里程賃率換算之則僅六元二角八分可知其賃率之高令人剌目由漢赴京或京赴漢者往往迁道以行全年統計爲航路所奪之生意不知凡幾所謂知丘陵而忽五嶽爭小利而失大謀者是耶非耶 
[第二欵行李計算之昻貴]  
一斤量單位我國路界極不公平之事即計算行李之單位是也各路核計限制外之行李以一担（百斤）爲單位一担有餘則作兩担算直言之即無論一二斤三四斤亦須以百斤計算此種辦法眞駭人聽聞查日本以一斤爲單位各國亦大略相同獨我國以百倍之比例收取無怪夫民怨沸騰弊端百出余在京漢之北京車站屢見有客商廢棄或破壞其携帶物件者詢其原因則以一担外之零數例須作整担計算其原價尙不及運費之多故甘願講甌脫主義也嗚呼當路諸公豈眞毫無所見乎何故以秦越視之也 
二賃率各路平均計算每里需二厘八毫五絲與歐洲大陸之一里内外者大相逕庭而京漢元爲貴中之貴每里以三厘五毫起點不拘遠近若在車上掛號或乘坐快車則需五厘今試以一担行李由京運漢則照前說需費八元四角六分三釐（此尙是大減特減者光緒三十二年以前每担運費需十元零六角）照後說需費十二元零九分故行李稍多之客商無不避之籍海道以通來往 
[第三欵貨物計算之昻貴]  
一里程單位 
關内外除天津至塘沽及通州至前門以百里計算外其餘至少亦應以百十里起碼核收車價 
滬寗以十里爲單位 
京漢以二十里爲單位 
按各國多以十里爲單位京漢多一倍關内外多十倍惟滬寗同之 
二斤量單位 
各路至少以百斤起點未上百斤亦照百斤計算 
按各國以五十斤爲單位 
三銀錢單位 
京漢以一角爲單位凡運費零數及三分者皆整作一角不及三仙則免 
關内外滬寗均以五分爲單位 
按各國以二分爲單位日本以一分爲單位 
至於賃率之昻貴試以日美二國比較之即可相形而見矣 
名稱等級頭等二等三等四等危險平均摘要 
　担計 
二厘三毫一厘四毫九毫七絲六分六厘一厘六毫中 
二厘一厘二毫八毫一厘三毫口 
一厘七毫六毫三毫九毫美 
三分一厘一分八厘一分一厘六角六分一分中 
噸計 
二分三厘一分六厘一分一分六厘日 
一分八厘一分二厘八厘一分三厘美 
二分一分五厘九厘三角五分一分厘中 
車計 
一分三厘八厘三毫八厘三毫　厘八毫由 
一分七厘一毫五厘二毫七厘六毫美 
 
 

Page 27

 
 
   
 
 

Page 28

 
 
   
 
