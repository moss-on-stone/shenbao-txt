# 1880 - 113 - 4902511

 

Page 1

 
 
[點石齋印售極聨畫幅價目] [  齋主美杳啓]  
　　本齋於去年在泰西購新式石印機器照印各種字畫皆與元本不差累黍且神采更覺發越所印　　　　皆爲有目共賞之件年售出者已指不勝屈今將印成各種并價目開列於下如蒙賜顧請終玉至本舘申昌書畫室爲盼 
對聯○毛意沓○朱岷○鮑逸卿○馬桂芬○史可法○伊秉　○曾文正公○李中堂○倪元璐○鄭板橋○何子貞○何凌漢○李文田北魏　　○黃愛廬隸書○王夢樸○勒少仲○吳唐林○姚元之○劉繩庵○潘伯寅○陸芝祥○祁巂藻○毛昶熙以上各對白紙每副洋二角色紙二角五巳裱者每副另加裱工洋二角○描金琴對未裱二角連裱三角○徐三庚八分書外國箋紙琴對三角裱成四角 
畫幅○翎毛花卉大條幅每堂三角着色六角○又琴條每堂一角五着色四角裱成另加三角五○　琴　立軸六分着色一角四○歲朝昶立軸六分着色一角四○人物大屏條每堂三角○鷹雄獨立圖堂幅二角着色三角五裱成另加三角五○四爱圖五尺條幅三角着色六角○管　圖堂幅二角着色五角○爛柯圖堂幅二角着色五角○劃海圖堂軸二角着色三角五○麻姑仙立軸六分着色一角六○人物琴條每堂一角五着色四角裱成另加三角五○張仙送子圖立軸六分着色一角八○山水琴條每堂一角五○劉海圖立軸六分着色一角四○山水屏五分○士女四尺條幅每堂二角着色五角○翎毛花卉四尺條幅每堂兩角着色五角○和合堂幅二角着色三角五○富貴濤考圖立軸一角着色二角○富貴長春圖堂幅二角着色三角○陳鴻壽行書立軸一角綾裱三角五○任伯年騎　圖立軸着色一角裱加二角五○惲壽平梅萌竹菊琴條每堂一角裱加三角○行書小屏六條八分○行書中屏四條一角裱者四角○翎毛花卉四尺屏條四張二角着色五角裱加四角五○行書中屏四條一角○翎毛花卉五尺條幅四張本色洋三角着色六角裱加洋六角○任伯年山水總神圖未着色者價洋五角着色者一元巳裱者另加裱工洋六角○中國地圖綢面每册價洋一元紙面每册價洋七角○任伯年着色秋景立軸每張兩角裱者加工洋三角○又着色三陽開奏圖五尺堂幅每張三角五分裱者加工洋三角五分○寄售西湖圖洋三角○計里簡明圖每幅價洋七角五分巳裱者價洋一元二角 
[論變通捐厘之法]  
厘捐之害於商賈也久矣以軍興乏餉創此舉以藉裕餉源　朝廷亦知爲不得巳之舉延至今日軍務雖平而善後事宜所需甚鉅故各省大憲亦無有起而議停者刻下則兵事雖未見端倪而中俄失和國家多故如於此時而遽欲槪停厘稅其勢更有不能然厘局愈多商人愈病則抽厘之舉亦止以病國而未足以富國也昨本報言征行商不如征坐賈此言殊爲有理請得推而廣之坐賈之所以不易抽捐以事多煩碎故也店家置貨待價而沽其貨則花色綦多而且一日所售出者有多有少欲核實也甚難不若商人所販載而來者易于稽核然店家之出貨固無定準而其進貨則有定準今日進若干貨無論花色紛繁莫不一一登之於簿取而稽之無難也抽厘者不必核其出貨而但核其進貨則亦與行商之稅無異而行商來往口子甚多不得不多泒委員多設分局以防倫漏而坐賈則某城某鎭成聚成巿無可逃隱似較行商爲易查則與其分投設卡孰若就地詳查之爲得也夫巿面店家林立豈能比户而監察之設或店家於進貨之時多方掩葢又豈能絲毫無漏然厘卡雖多而商人之偷漏者實亦不少但握要以圖之夫何慮店家之隱匿也且行商非槪不捐也征於坐賈者卽於進貨之價中扣取若干以貼稅項則行商坐賈兩無偏枯此道也古人已有先得我心者矣子輿氏曰關譏而不征言關梁行旅之往來但股其非法之禁而不取商人之稅所以通懋遷之利也曰巿廛而不征法而不廛言或賦其巿地之廛而不征其貨或治之以巿官之法而不賦其廛所謂賦其廛者雖專指巿地而言然古今情形不同古之巿廛皆屬官地故賦其廛而可不征其貨今之巿廛類多民間已產廛賦旣不能歸官則亦何妨以賦廛之法攺爲征貨而利之所在必有人稱趨之固不必慮店家之梗議也且商人之貨旣至地頭必有行家以爲囤積銷售之地是亦易於稽查今以各處分設卡　之委員使之稽核巿面鋪户之貨稅亦未見爲不足而一處巿鎭一二委員足以勝任卽巡役司事雖不能不用而亦可從減造册報解或按月或按季其事甚逸而甚簡其獘亦不至如厘卡之多也且厘局委員坐耗薪水而收捐給票查船搜貨在在皆假手於司事巡丁而司事巡丁又各存私見以從中取利名爲抽厘而其實報解之數尙不及其私　之半試觀各處厘局委員以及司事巡役其薪水工食本不甚大何以辦厘捐者稱爲美差至有道府大員　不得缺而以捐局爲命此其故不可想而知哉若移其捐於坐賈雖弊端亦難凈絶然商人偷漏一時易於蒙混店家藏匿日久不難清查且與其使司事等取賄於商人以飽私槖孰若店家藏匿尙不失藏富於民之意乎近來厘局病商怨咨載道各省大吏未嘗不有所見聞而欲籌良法以杜其獘然卒不得變通之道故流毒竟無已時絶一獘復生一弊去一害又增一害求其有益於國無害於民安可得哉則亦何不於行商坐賈之間一審其更張之法也 
[欽使行程]  
　　欽差出洋大臣陳荔秋都憲其行旌本欲往秘魯查閱華傭修好隣誼惟近因秘魯智利兩國日尋干戈未便賦皇華而行聘禮故襜帷現暫駐於法國巴黎斯京城一俟二國　成再行移節前往耳 
[安南將開鐵路]  
　　安南爲法國兼轄雖不至不祀忽諸然已勢等覆亡其君僅稱守府前次又開罪於法致法廷震怒興師往問幸越南俯首聽命得以無事昨閱香港報知法國於前月在越南東京立有賽物會皆係農器蓋以越南之地土宜於禾稻特設此會俾民知機器之用得以盡力於田畆也又擬在通商之處建設火車鐵路以便往來其路西則通至暹羅北則通至雲南總期有利於貿易塲中暹羅聞之欋法人乘機進逼肆其蠶食君臣籌商竟無 
 
 

Page 2

 
 
第二章 
良策據西人論及此事謂法之欲建車路非爲佔地貿易之計也特欲踐約以保護越南耳蓋法人久欲通商於中國雲南省惟因道途崎嶇轉運不便故隱忍以伺今幸越南與之立約允准開通道路以廣貿易則交界之暹羅及雲南等處倘有交涉事件法國可以代謀不嫌越俎若中國更許其建築車路以遞於兩粵滇黔則貿易從此可期日增月盛此尢法人之素志而思一旦如願以償者也嗚呼時事如此我中國得毋有鞭長莫及之嗟乎 
[香港新行東洋車]  
　　邇聞香港設一小公司置辦東洋車三十輛仿照上海規式以例途人雇坐業於西歴本月二十二日投理事府入册按香港向只有竹轎旣不多而又價貴今得加用東洋車殊稱便易也 
[院試松屬生童經古題]  
　　十七日夏學憲考松江府七縣生經古題目照錄於左性理動而正曰道用而和曰德志大則才大古詩吳王獵塲五七古不拘韻賦負薪塞瓠子賦以從官皆負薪寘决河爲韻詩賦得少康中興得虞字五言八韻經解詩朔方易西江書南江左傳東陽周禮中嶽雜作赤松溪緑雲洞七律孝經郊祀后稷以配天有治國者不敢侮於鰥寡○童經古題性理禮先樂後子孫才族將大孝經非先王之法服兩句故毋取其愛攺作時文經解丈人胄子公孫伯男先生賦南容三復白圭以盖深有意于謹言也爲韵詩賦得靜以修身得修字五言八韵雜作春泛泖湖澱湖卽景七律各一首不拘體韻 
[春郊試馬續記]  
　　昨興未盡今氣倍豪清風拂衣微雨灑道馳者飛吳城匹練遊人揚滬瀆塵壒裙屐游遨或騰馴駮之駟輪蹄軼蕩或乘彫玉之與此地有赭堊丹青托雲汀以小憩其人多粉白黛緑蔚風景之大觀車走雷聲祗目貽乎一笑窓開雲母咸心縈乎四圍更有倚檻迎人拈花扶婢酒開香并茶啜戒非繄璀璨乎五花羌心馳乎八駿沿隄緑瘦襯芳褥以成臺遍野紅肥引落英以入鏡到處餳簫喚賣喜溢黃童有時廣樂鳴和驚囘紅女是亦足以表承平之景象習趫迅之軍馱者已俄而料武藝品驍騰分馳迥塲角壯永埓將超中折睨影高明歴素支而裂冰絢練敻絶經元蹄而散雹别輩越羣踠迹廻唐妍變之態旣畢畜怒未洩凌遽之氣方張將使紫燕駢衡緑虵環軌眷西極而驤首異體峯生望春雲而奮身殊相逸發莫不目囑朋悅心降微怡殫睹壯觀倐眒倩利於是鄭女回車曼姬返轂纎羅翔影霧縠留香嘶到　風雲樹蒼茫之際牽回射月烟花容與之塲驚去日兮已多莫駐過門之隙請詰朝以相見再呈超距之能統計是日也仍跑八圈得彩者爲海珍萬隆拉古豐茂三寳音小固巴而尢以萬隆爲最勝云 
[巴使將臨]  
　　巴西國亦亞墨里加之大國也前聞有該國簡泒公使來華立約之說不過爲招工起見今探悉公使行抵法國之後已於西歴三月初三日由法國起程先至本埠再行北上並知正欽使爲格來多副欽使爲莫逹繙譯官乃法國人費一隨帶巴國兵船兩艘現旣從法國長行想來滬之期當已不遠此係未經通商之國將見又有一番迎接矣 
[沙船碰錨]  
　　前日有中國大沙船數艘進吳淞口而來租界行至浦東因走橫風掉戧勢正危險不圖一船悞觸於俄國船之錨上幸兩無損碍爲可喜也 
[遺骸埋掩]  
　　日昨下午新北門與老北門交界之城脚下有男遺骸一副用皮帋分别包固外加蒲包捆縛見者俱驚以爲異嗣經同仁輔元堂分局聞之騐明發壇埋掩揆度其情當是後人檢骨白畫未便帶入城中兾暫棄於此而徐圖收拾者苟欲認領正不妨仍向該堂索問也 
[欺吞寡婦案訊結]  
　　法公堂柳馬氏一案昨日又經集訊蔡子全將漕河涇欠主程吉甫邀到據供欠馬氏洋三百元合錢三百六十千文有漕河涇地方住房七間之契據作抵其錢借有四年光景歴年息錢先是蔡經手代付後俱我自己送去至今約欠利息四十餘千左右今一時無力歸償祗好陸續拔本張司馬訊其在何處生意答稱在本埠大東門內北城脚德大布店作夥所得辛資無幾司馬又訊蔡子全其二百千之欠主何在答稱本是趙姓所欠後因程吉甫在三林塘開過布庄虧本閉歇劃在程名下亦應程姓歸還其利息約欠至一百千光景司馬云孤孀之錢爾旣屬至親豈可隨意抵劃所開之布庄柳馬氏可有股分答稱是程吉甫與趙榮甫及我弟兄兩人四股合開馬氏無分張司馬着蔡子全限於月底理清與程吉甫一同交保朱信隆香店夥洪嘉謨呈遞限狀載自八月起至十一月止繳齊洋五百七十元司馬見限狀上並無保人名字着覓的保寫保單下期呈案又謂柳馬氏曰爾子尙幼住居同榮里毋怪人言藉藉着馬廷榮赶緊將妹搬遷領歸照應隨着柳馬氏具旣與宗族不睦隨親兄馬廷榮去撫孤守節設後有異志其子是柳姓子孫當由柳姓領歸之切結又着馬廷榮具親妹旣與夫叔柳義崇不睦自應母族同居今柳馬氏及其子領回撫孤守節日後倘有異志其子當爲交出准柳姓領去歸宗之切結又著柳義崇具姪媳旣然不睦今其兄馬廷榮領去不得再向馬氏索擾倘柳馬氏後有異志准具呈將姪孫領去歸宗之切結三人皆遵斷當堂畫押蔡子全復謂柳馬氏日常家用不敷向我借錢有一二百千之砠其往來手摺一个个在馬氏處請爲追出以便結算司馬詢柳馬氏可有此事答稱影踪全無我有錢千串俱是姑丈經手何得向伊借錢有何往來手摺蔡子全執定確有其事張司馬著蔡將前理清如果有手摺當再查辦 
[禁烟笑談]  
　　本埠城中及南巿禁開烟館雷厲風行向開烟館之房屋俱已攺换裝修惟有告示一道尙可辨認所可笑者內有數家在告示傍貼有字條云本烟館遷移在小東門外仍舊開張吁一隅之地兩歧若此亦足以助笑談也 
[竊案破獲]  
　　法租界寳仁里王瑞裕家失竊衣服二十一件當報明捕房飭緝在案昨經法包探鍾用之獲到丁阿仁卽無錫老慶一 
 
 

Page 3

 
 
第三章 
名搜獲原贓六件吊到贓物七件解歸法公堂請訊丁阿仁直認不諱張司馬訊其尙有衣服八件何在答稱俱係破碎衣服業經丢棄研詰至再矢口不移官着責一百板枷一个月以儆 
[懲責賭匪]  
　　法包探顧永發捉獲擺地攤賭博之陳阿順一名並賭具搖缸一隻解案請訊張司馬見牙骰四粒俱是兩邊一式其一粒係繫以髮而暗中牽掣者也司馬謂的是老手着責二百板枷二个月示衆 
[欺幼被責]  
　　寳山鄉童子錢阿坤至英公堂稱在虹口鐵店習業前日由家回店路遇此人邀我看白戲旋與同住客庽被穿去新布衫褲及我起身祗存破褲一條昨得尋見交捕送請究追王毛毛供推車度日昨逢錢阿坤要我賠償衫褲爭執扭到捕房司馬問因何索賠衫褲王則語言支吾復加盤詰堅稱並無衫褲陳司馬以王雖不承認但事非無因隨判責八十板斥釋 
[騙局道破]  
　　拐騙之徒花樣翻新窮工極巧眞有令人不測者新閘西有寡婦某氏其母家居眞如鎭北鄉前日午後有某甲突至氏適與隣人閒談甲大聲曰汝尙似此寬心乎汝弟昨夜急病腹痛身死矣氏卽慌忙無措隨收拾衣服數件將門鎖閉與甲同行至中途氏見有眞如人道及弟病身死緣由其人曰清晨見汝弟在田間何謂昨夜身死耶甲見機關已破急欲奔逃當經追獲衆鄉人邦同痛打始釋 
[圖騙不成]  
　　何某至英公堂稱開小布店在租界內昨有人來揀藍布六疋手巾一疋計合錢四千七百六十文著將貨物同送至糧臺上吳老爺處收錢豈知同到粮臺並無人與彼相識彼欲我將布交付我不允與之盤詰彼卽情虛奔跑當被追獲送案請究蓋上年秋間亦被人騙去本色布四疋也王阿二則稱誆騙該死求賜恩典陳司馬隨判王責百板荷枷一月發頭門示衆贓父原告領去 
[傳訊逞凶]  
　　丹桂戲園之修髮匠係天津人王雨亭也昨投英公堂稱被伶人劉子卿錢和小由等三人誣竊私刑吊打以致手脚各受重傷請騐陳司馬騐得受傷屬實飭候着捕房將劉子卿錢和小由等三人傳案訊究 
[懲賭]  
　　日來値西商賽馬泥城浜一帶觀者衆多故賭徒卽乘鬧聚博昨由捕捉張保全劉阿毛楊永高潘梅亭吳阿桂王兆福王阿三李阿四等解送英會審公廨請辦陳司馬隨判各責百板斥釋賭具毁 
[巾幗卓識]  
　　丹陽何君潤生來函云潘君馨谷之夫人因聞直災募捐於丹陽節婦某氏百方集湊捐洋六元復念賑救災民較諸買放魚蝦功德尤大情事尢急因將所集放生會錢十千文商諸輸捐之家悉以充賑夫世之拜佛燒香放生濟物者多矣鬚眉男子猶且斤斤於此破產不悔語以助賑或反不甚着意聞丹陽節婦之風其亦知所變計乎請爲轉懇登入申報俾世之人有所效法焉桃花塢賑庽抄錄來舘爰照登之 
[蘇州桃花塢公所來函]  
　　敝處前承江北窮鄉衆無名氏交托代解嚴君佑之銀二千五百兩囑取覆玉但來函未註姓氏嚴君復信已到無可投交又海昌寄來一信云洋蚨一个救災民何補災民但盡心還有青銅錢五十洪喬應亦不浮沈並無姓名地址無可掣註收票謹以海昌詩伯登册理合送請貴舘登報聲明不勝感荷再敝處經手直賑以來蒙善士輸捐爲欵最鉅者　推江北窮鄉無名氏之二千五百兩次卽歲寒堂之一千兩次卽承樸堂之一千串此等布施足可救活一二千條性命非痌癏在抱飢溺猶已者豈於一再而三之後能再施大惠乎雖然無施不報諸善士特自種福田耳惟吳下風俗凡得田產有一找三貼絶之例倘或尙有餘惠務祈速賜惠交抑又思之東鄰求田西隣必問舍古語昭垂人情不易如有好善君子艷羡若數君子新廣福田連阡盈陌亦祈極早成交原中擔保敝同人願效力焉來函如是照登之 
[急籌直賑預報解期啓]  
　　啓者疉接嚴佑之諸君來函以文安一縣三月下旬卽可竣事雄縣一邑旣由經蓮珊諸君前往同辦四月初亦可蕆爭此外災區尙多不能不議推廣從前所解各項抵除文雄兩邑賑款外有絀無盈及時趕解方可接收查放現惟浙滬揚蘇各堂墊款通共至萬金之多尅日續解尠無把握垷擬不扣墊欵先行儘收儘解極遲至三月底四月初分作兩批湊解四萬俾可續賑兩邑務祈經募輪捐各善士如有賑欵飛速惠擲俾資周轉千萬拜禱臨頴不勝翹盻急切之至三月十九日 
[果育堂經收三月初一至十五日直賑捐數]  
　　懿德堂九八元一百兩無名氏九八元念二兩黟縣蘭瑞居景德鎭朱龍翔二户九六平銀各四兩六錢四分五吉安堂紋銀一兩二錢八分閑平室寳善堂二户洋各一百元悟餘子隱名氏二户洋各五十元九思堂洋三十元九思堂洋廿元鍾麟因病許願洋十五元山陰謝化吉性本病愈　本立堂　朱家角無名氏求病愈果騐人南陽氏碧梧居士同懷愿八户洋各十元滬軍營一文願洋七元錢八百四十文呆呆子洋五元隱名氏三月三十票洋五元儀樂居錢平湖吳曹氏祝分移賑二户洋各四元山陰陳鶴亭無名氏白主記三户洋各二元秀水楊玉麟洋一元公記洋一元對開洋一元對開愿對開洋二十元安慶堂錢五百文 
[光緒六年三月初九日京報全錄]  
　　宮門抄○浙撫譚奏運司丁憂開缺先行委署請旨簡放摺子○又奏爲據情代奏摺子○又奏粮道赴滬查騐隨卽北上夾片○江撫李奏委署知縣夾片○護蘇撫譚奏撥解京餉銀兩夾片○護陜撫王奏爲請頒匾額摺子○陜督左奏揀員借補守備摺子○湘撫李奏委署糧道夾片○總兵李奏恭報出洋督巡日期摺子○大臣松等奏據禀請修摺子○三月初九日吏部翰林院廂藍旂値日無引見○豫王等搜檢覆命○志和等專司稽查覆命○靈桂宜振各假滿請安○察哈爾副都統永德請訓○童兆蓉預備召見○鋼公續假二十日○廣順請假五日○召見軍機童兆蓉○○頭品頂戴浙江巡撫臣譚鍾麟跪奏爲運司聞訃丁憂開缺先行委員署理請旨簡放以重職守恭摺仰祈聖鑒事竊據浙江鹽運使王化堂家屬呈稱該司於本年正月二十八日聞訃知繼母汪氏在籍病故例應丁憂回籍守制呈請委員接署等情由經歴司轉報前來臣查運司專理鹺綱事務繁重自應先行遴員暫署以專責成查有二品頂戴按察使銜候補班前先補用道唐樹森品端才優辦事穩實堪以委令署理除檄飭遵照外所遺兩浙鹽運使員缺緊要相應請旨迅賜 
 
 

Page 4

 
 
第四章 
簡放以重職守謹會同閩浙總督臣何璟恭摺由驛具奏伏乞皇太后皇上聖鑒訓示謹奏軍機大臣奉旨知道了欽此○○頭品頂戴浙江巡撫臣譚鍾麟跪奏爲據情代奏恭摺仰祈聖鑒事竊臣接温州府瑞安縣詳據在籍太僕寺卿孫衣言遣抱呈稱前在江寍藩司任內蒙恩補授今職奏懇賞假回籍修墓光緒五年九月十二日奉旨孫衣言着賞假三个月欽此當於交卸藩篆後卽日就道上年十月二十四日行抵原籍赶將先世坆塋次第修理擬俟假滿卽行赴京供職乃因感受風霜觸發舊患心悸失眠之症近復飲食减少耳鳴日甚精神委頓延醫診視據云年逾六十氣血兩虧非安心調理難期速痊再四思維惟有呈請奏懇天恩俯准開缺俾得安心調理自揣年力未衰一俟病痊卽當束裝北上泥首宮門求賞差使斷不敢稍耽安逸自外生成所有因病籲懇開缺緣由理合呈請轉詳等情前來臣謹據情恭摺代奏伏乞皇太后皇上聖鑒謹奏奉旨己錄○○譚鍾麟片再本届海運漕糧已據各州縣分批剥運赴滬業經陸續泒裝商船乘風放洋粮道惲祖貽自應馳赴津通妥速交兌現據該道詳稱定於二月初一日由省帶印起程先行赴滬查驗米色隨卽北上所有糧道衙門日行事件照案呈請奏委杭州府代行代印以專責成至糧道衙門催提上下兩忙漕白銀糧皮漕項錢糧題銷各册案一律盖用杭州府印信等情詳請奏報前來臣覆查無異除檄飭遵照外理合附片陳明伏乞聖鑒謹奏軍機大臣奉旨知道了欽此○李文敏片再署新昌縣知縣黃鶴群署德化縣知縣錢寳昌署建昌縣知縣李嘉瑞署萬安縣知縣陳永康署安遠縣知縣廖兆鑾經臣調省差委所有新昌縣印務查有准補建昌縣知縣侯長齡厚重老成堪以調署其德化縣印務查有調署永新縣卸事回省之正任靖安縣知縣劉長景辦事勤能堪以調署又建昌縣印務查有准補東鄉縣知縣黃壽英慮事精詳堪以調署又萬安縣知縣印務查有現署都昌縣事正任新城縣知縣金時宣明白安詳堪以調署又安遠縣印務查有請調斯缺之瑞昌縣知縣彭繼昆才識明通堪以調署所遺瑞昌縣印務查有請調斯缺之安遠縣知縣林中鈺明幹有爲堪以調署又萬載縣知縣徐鳴皋居官循謹堪以委令調署會昌縣知縣印務所遺萬載縣印務查有會昌縣知縣李廷俊爲守兼優堪以對調署理侯長齡黃壽英准補尙未到任並劉長景金時宣彭繼昆林中鈺徐鳴皋李廷俊各任內均無盜刼三叅届滿已起四叅及錢糧未完叅限將滿有關降調之案據藩臬兩司會詳前來除分檄飭遵外謹會同署兩江總督臣吳元炳附片具奏伏乞聖鑒謹奏軍機大臣奉旨知道了欽此○○譚鈞培片再准户部咨開奉撥來年京餉一摺單一分於光緒五年十一月初六日具奏奉上諭户部奏預撥來年京餉一摺等因欽此單開光緒六年分京餉撥江海關洋稅銀四十萬兩札關遵照籌解去後兹據江海關道劉瑞芬於關稅項下籌撥第一批銀五萬兩循案仍交京莊號商滙解赴京　　詳　給撥咨批並請具奏等情前來臣覆核無異除給咨起　並飭將未解銀兩接續籌解外理合附片具陳伏乞聖鑒勅部查照謹奏軍機大臣奉旨户部知道欽此○○護理陜西巡撫布政使臣王思沂跪奏爲祈雨靈應請頒匾額以答神庥恭摺仰祈聖鑒事竊據署白河縣知縣王鴻儒詳稱該縣光緒五年夏間雨澤　期禾苗將槁民心惶恐壇禱無靈距城四十里之　山寨山神向遇天旱求禱輒應該署縣先期齋戒於六月十八日躬率紳耆馳詣山上龍潭取水　壇卽於二十一日甘霖大沛轉歉爲豐民情豫悅嗣後雨陽時若實深寅感　請頒發匾額等情並據署藩司邊寳泉具詳請奏前來臣查例載廟祀正神實能禦災捍患有功德於民者由各省督撫題請勅　等語今白河城外廟山寨山神靈顯丕著時値　旱經該署縣躬率紳耆前往取水立降甘澍幸獲有秋民情歡悅洵屬禦災捍患功德及民合無仰懇天恩俯賜頒發匾額給臣祗領轉發該縣　　摹製懸挂以答神庥面昭靈貺是否有當伏乞皇太后皇上聖鑒訓示謹奏奉旨已錄○○欽差大臣大學士督辦新疆軍務陜甘總督二等恪靖侯加一等輕車都尉臣左宗裳三品頂戴帮辦甘肅新疆善後事宜署理甘肅布政使臣楊昌𤃒跪奏爲揀員借補守俻要缺以實營伍恭摺仰祈聖鑒事竊照甘肅提標中營守俻石玉行病故遺缺前經　等請以花翎補　都司儘先守俻　生滎借補奉部議駁卽另揀合例儘先人員請補以符定制當卽移行遵照辦理去俊茲准甘肅提臣周逹武咨甘標中營守俻員缺復加揀選得花翎儘先補用都司甘標有營把總王克修穩練勤能戰功卓著以之借補甘標中營守俻員缺實於營伍邊防有裨咨請奏補前來臣等察看得花翎儘先補用都司王克修年富材優練習營務以之借補甘標中營守俻員缺實堪勝任合無仰懇天恩俯念員缺緊要准以該員借補前項守備員缺以期得力而重營伍如蒙兪允應請勅部先行發給署札俟防務一切告蔵再行給咨送部引見換給實授札付再花翎儘先補用都司王克修借補前項守備員缺係属本府請俟准補給札後照例揀員對調以符定制除將該員履歴清册咨送兵部查照外謹會同甘肅提臣周逹武合詞恭摺具奏伏乞皇太后皇上聖鑒訓示施行再此摺係臣宗棠咨商臣昌𤃒主稿拜發合併聲明謹奏軍機大臣奉旨兵部議奏欽此○○李明墀片再湖南粮儲道夏　雲七年俸滿並因大計卓異現　併案請咨赴部引見所遺篆務應行委員接署以便該道交卸起程查有候補道謝廷榮老成穩練熟悉情形　以委令署理除檄飭遵照外理合會同湖廣總督臣李瀚章附片陳明伏乞聖鑒謹奏軍機大臣奉旨知道了欽此○○閩粵南澳鎭總兵奴才李揚陞跪奏爲恭報出洋督巡日期仰祈聖鑒事案奉上　嗣後沿海水師提鎭着於每歲出洋時具奏一次俟出洋事畢將洋面情形據實具奏等因欽遵辦理在案伏查南澳鎭總兵每年出洋督巡分爲上下兩班上班自正月初一日起至六月底止統巡粵屬本標右營及澄海門逹濠各營管轄洋面下班自六月初一日起至九月底止總巡閩屬本標左營及銅山營管轄洋面兹於光緒六年正月初一日奴才上班遵例出洋統巡接駕兵船督率各營値巡員弁實力巡緝因南澳一鎭孤懸海中爲閩粵漳潮交界要區而潮州一帶最關緊要奉行籌辦海防奴才自當禀讓閩粵督臣將海陳應辦事宜籌防堵禦併督飭將俻實力梭巡使地方安謐以仰副聖主綏靜海疆之至意除將歴過各洋面情形據實奏報外所有奴才出洋督巡日其理合恭摺具奏伏乞皇上聖鑒謹奏軍機大臣奉旨知道了欽此○○奴才松溎奴才色楞額跪奏爲據禀請修西路各站塘房公寓恭摺具奏仰祈聖鑒事竊據後藏粮員丁盛榮禀稱後藏所屬自業黨至定日各站塘房公舘年久傾圮不堪棲止可否明春一律興修當親身督辦工堅料實以期久固所有工料等項之費請由額餉內撙節開報毋庸另行籌欵以昭核實等因奴才色楞額巡閱後　三汎營伍之便順道詳細履勘查與所禀無異羞旋前藏之後遂與奴才松溎悉心面　恭摺奏請務飭一律妥修堅固核核實報銷勿許浮冒可否准其興修之處伏乞皇太后皇上聖鑒訓示遵行謹奏軍機大臣奉旨如額餉內有可撙節動用此項工程卽着酌最興修欽此 
[浙省撫轅事宜]  
　　三月十一日典史首樹榮禀知奉藩司札知咨補麗水縣典由叩謝簫鈞韶禀知奉臬司札委兼管鳳山水門飛車差○十二日主簿王澤洽禀銷温處措資禀知奉藩司委署海鹽縣丞事叩謝○十三日憲駕未刻由錢江登旱進候潮門回轅同知要宮禀知奉藩司委赴湖州公幹高治源禀知奉厘捐局札飭將西安厘局移交衙郡局兼辦回省禀到署海鹽縣丞王禀辭赴任○十四日乍理事同知廷禀知藩司委辦黃茶差候補同知王家琳禀知藩司委赴嘉興秀水嘉善海鹽石門等縣催地丁差鍾守鑠禀知藩委催金屬金蘭等縣地丁差新選鎭海縣丞許廷弼新選永康縣丞崔耀章俱禀謝藩司飭知赴任 
[蘇省撫轅事宜]  
　　三月十五日梅崇誥銷盤門水關盤查差卽用知縣賈汝謙山東人服滿回省花翎同知銜候補班前先補用知縣文煒湖南人分發江蘇試用縣丞沈恩湛浙江人均禀到巡檢何鴻舉四川人禀到○十六日未入楊錦章禀知奉委襄辦西路二段保甲到差 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
