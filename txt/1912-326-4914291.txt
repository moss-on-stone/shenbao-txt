# 1912 - 326 - 4914291

 

Page 1

 
 
社論 
[敬告國會選舉人（續）（鳴秋）]  
　　三選舉人所應有之識力選舉人責任之重且大也已如上述故不可不具有堅定之識力而其最要者則有二項一應有觀察幾微之識力夫世變　迅疾也政務至繁賾也有時宜主進步的有時宜主保守的必因其時勢而異其主張故使處應保守之時代而强持進步則基礎未固必至外强中乾表面雖見進步内無實力以充之非所宜也至於處應進取之時代而猶主保守則百政濡滯無由活動舉凡國家成立之要素均不能與列邦並駕齊驅常有望塵莫及之嘆即云國力充實而政治上之設施則落人後矣故進步保守兩主義應詳審時勢之所宜而决行之使選舉人於選舉議員時能審處時勢堅持定見不爲游移則被選之議員必能挾其素抱之主義應時勢之要求而有所規畫倘應付得宜則造福國家豈有涯哉二應有鑑别眞實之識力邇者世風日敞民德不振悠悠之口是非難憑選舉運動雖爲先進諸國所昌言而不諱惟我國事屬創舉人民智識多未充足難免受人不正當之運動遂不問其人之道德如何才學如何而貿然舉之則營私把持敗壞大同不特貽民國之羞且於本人又全失其自動之資格則亦何貴有此選舉權哉故我國民宜以自已的意思選舉自已所崇拜之人則蓄才學負時望而能勝此任者不勞運動自必當選彼奸詭之徒亦無所施其技矣尙正直而闢僉壬豈不快哉 
　　四被選舉人所應有之資格被選舉人之資格法律上雖無甚制限而事實上則應有辨别就其要者言之約有四種一曰道德道德爲吾人立身之本而爲議員者尤須注重於此倘有猥瑣卑劣之人列席議會則思念局於一隅目光不越咫尺徒斤斤於小節不以遠大自期甚且怙權蓄勢逞其結黨營私之謀害羣之馬貽禍匪淺故議員道德不可不重視之也二曰學問學問所以培養識見識見爲剖析事理之權衡故今之爲議員者於普通科學均應略事參究而於法政常識尤不容缺乏焉三曰才能才能爲辨事之實力議員雖職在議事而無執行之責然判决事實之利弊而爲執行者作設身處地之想又不僅恃學識而已必就吾之才能默念此事之應如何措辦更按以學識而定可否之解决是才能亦議員應有資格之一也四曰經騐經騐所以補助學識才能之所不及者嘗見富有學識才能之人初次任事逞其私臆動遭失敗必歷盡險阻而後辦事庶有把握是經騐固非可以造次而得者也議員議决之事件均須由行政官付諸實行但其推行是否盡利必由議員爲之切實討論庶可無慮隔閡但欲討論之盡合於實際而無閉門造車之嫌固非僅藉學識才能而已必藉平素所有之經騐以判决之則將來執行時必能無所阻格矣故選舉之時當擇其人之富於政治經騐而宅心公正者方可舉爲議員則於出席議事之頃必能旁徵曲引有所裨補者是皆議員應有之資格苟於此四者有所未備以之充作議員吾未見其能勝任而愉快也此次創開國會第一期議員皆將於諸君之選舉塲中生產之關係之大自不待言安可不出以鄭重乎 
要件 
[蒙古盟旗軍制觀（續）]  
　　（戊）烏蘭察布盟（在四子部落境爲張家口恰克　商販往來必經之道）一四子部落一旗二茂安明一旗三烏喇忒三旗（分中前後旗）四喀爾喀一旗（右翼） 
（已）伊克昭盟（卽河套鄂爾多斯地淺草平沙可耕可牧匈奴視此得失以覘强弱焉）一鄂爾多斯七旗（分左右翼更分前後旗右翼以外又加右翼前末旗此外尙有錫呼圖庫倫喇嘛游牧之一旗） 
二外蒙古 
外蒙古有喀爾喀及都爾伯特杜爾扈特和碩特等之各部共組織成十二盟 
（甲）喀爾喀分四盟四部八十六旗一漢阿林盟土謝圖汗部二十旗二克魯倫巴爾和屯盟二十旗車臣汗部二十三旗三齊爾里盟三音諾顏部西喀爾喀二十二旗額魯特部二旗 
（乙）杜爾伯特分二盟四部十五旗一賽因濟雅哈圖左翼盟土爾伯特部十旗輝特部十旗二賽因濟雅哈圖右翼盟杜爾伯特部三旗輝特部一旗 
（丙）土爾扈特分五盟十二旗一南烏訥畏素珠克圖盟土爾扈特四旗二北烏訥畏素珠克圖盟土爾扈特三旗三東烏訥畏素珠克圖盟土爾扈特二旗四西烏訥畏素珠克圖盟土爾扈特一旗五靑塞特奇勒圖盟土爾扈特二旗（丁）和碩特分一盟三旗一凹圖塞特奇勒圖盟和碩特三旗蒙古各旗之組織蒙古各旗以佐領爲編制之基礎一佐領有人員百五十名但其常備者不過五十名其稨制如下佐領一人領催六人驍騎校一人驍騎五十人將此佐領合而爲旗旗長稱札薩克各旗佐領之人員皆不平等今將其編制之法更示之如下札薩二人乃至四人協理台吉一人管旗章京一人參領一人佐領一人驍騎校五人領催三十人驍騎二百五十人合計二百九十六人 
命令 
[十一月二十七日臨時大總統命令]  
　　令國務院○前清理藩部之設意在柔遠而奉行不善流弊百出凡封降襲替以及年班請假等事經手官吏任意婪求不遂其欲則挑剔多方延擱不辦往往請襲之案積壓至十餘載彚請之案挑補僅一二人甚且　張爲幻至有改寫假印冐収等弊所發俸餉口糧亦多虧短剋扣致使蒙回藏各部官民積慽日深懷誠莫達甚非所以示大公也民國成立改設蒙藏事務局力加整頓書吏通事之名久經裁廢襲廕封贈等費並准豁免所有該局事務亦皆次第厘節積弊一清特恐未及周知亟應重爲申誠嗣後關於劄付度牒商票各項陋規均卽一律禁革並責成該總裁等督飭所屬於應辦事件隨到隨辦公發公収應發欵項悉核實放給毋任稍有弊混違者從嚴究處其向來館商喇嘛以及身後辦事人等勾結　緣習爲慣技雖經該局嚴禁難保無不肖員司私與往來或是項人等借名影射巧爲嘗試應由該局通行各蒙旗部落各喇嘛廟一應事件直接呈局勿受欺朦遇有暗敲明索招摇撞騙情事由局隨時偵察並准蒙回藏王公官民赴局控告一經查實悉予嚴懲現在共和成立五族一家該局對於蒙旗人員務當宣布公誠優加禮章力矯前此凌慢隔閡之習至在外將軍都統辦事長官各衙門亦應厘定規章共袪宿弊卽由國務院分别轉行遵照辦理此令 
[十二月一日臨時大總統命令]  
　　任命陳勳爲廣西民政司長嚴窕爲廣西財政司長張仁普爲廣西司法司長唐鍾元爲廣西敎育司長此令 
 
 
 

Page 2

 
 
　任命徐沅爲津海關監督此令任命黄開文爲江漢關監督此令令敎育總長范源　民國新造首重敎育現在學制凌亂學風窳敗尤宜趕即釐訂認眞整頓該總長授職以來忠於謀國而於敎育諸大端尤能壹意進行孜孜不倦果能持以毅力不難日起有功茲據呈稱近患怔忡恐悞要政請准辭職等情足徵愼重國務語出至誠惟處茲國本未固庶政待理之際本大總統受國民之付託夙夜兢兢亦覺黽勉未遑務望該總長圖始圖終艱難共濟毋再固辭此令令國務總理内總長據該總理等呈稱署内務部次長言敦源擬照初任官叙二等等語應卽照准此令據該總理等呈稱内務部荐任各官分别擬叙官等等語應卽照准此令令海軍部據該部呈請改左司爲海軍第一艦隊司令卽以藍建樞改充改右司令爲海軍第二艦隊司令卽以徐振鵬改充等語應照准此令 
[專電]  
　　北京電熊秉三君仍參與借欵事惟以財政顧問名義贊助一切表面不負借欵專責北京電交通部飭修𡩋夏電綫已電蘭州張局員從速估勘興修 
北京電俄專使廓索維慈現尙在庫日前俄武員馬利諾夫編練之蒙古第一標礮隊舉行操閲廊氏及駐庫俄總領事留巴氐二人均在塲參觀北京電外蒙交涉俄政府藉口華兵進攻科布多即從庫倫方面進兵前日陸總長曾提議俄兵應即退出蒙境華兵亦退至阿爾泰俟兩方退兵後即開正式會議刻俄使已電請俄政府裁示北京電熱河鬍匪已與蒙匪聯合勢甚猖獗崑源屢電告急政府已電飭姜軍統速調重兵防勦北京電陸軍部特派偵探員三人赴庫密查僞政府近况南京電財政部急催蘇省務於元年年底將各項借欵賠設法提前滙京南京電各路出口米糧已近百萬石米價驟漲程都督擬卽限期截止以重民食南京電蘇財政司長王清穆電請辭職程都督覆電慰留南京電蘇軍四十旅旅長盧世儀請將八十團（即選鋒營）全團取消以卽餉源程都督已飭財政司籌付鉅欵以爲解散之費南京電津浦鐵路南段貨捐局長陶遜呈請交通部謂南北業已通車請將各機關一律裁撤以節浮費南京電各省均派代表到甯共祝光復紀念盛典都督府特指定中西旅館爲招待所 
[特約路透電]  
　　北京電政府公報雖載稱各項外債須經財政總長認可而周學煕則宣告克里斯浦借欵團代表謂劉玉麟有權舉該商訂借欵據半官消息中政府深恐克里斯浦借欵合同第十四條一經取消則六國銀行團必仍不肯交欵務達壟斷之計而後已將來倫敦談判報告外交總長之後勢必移交國務院故財政總長之權力未免稍被限止也北京電現在北京各銀行團經濟上之競爭相持不下熊希齡不願入此漩渦故周學煕漸占勢力已與六國銀行團代表籌商數次不日卽可實行談判今日下午會議時周總長聲稱彼已準備應允六國團提出之重要各條件云 
北京電北京日報載稱黎副總統電致袁總統謂西寗甘肅兩處亟宜派兵前往以固邊防兼斷蒙藏兩地交通之要道蓋恐蒙匪入藏煽惑也北京電聞廣東借欵業已告成以屠猪捐與各府所入雜税兩項作抵屠捐每年可得五十萬兩各府雜税每年可得四十萬兩此項借欵以二十年爲償還期限 
北京電參議院否認審查彈劾贛都督違法案蕪湖電此間挑膏店八十家業已一律閉盡又土商三十家已簽定合同於一星期停止貿易皖督已將全省分爲十二區每區責成委員一員查禁栽種罌粟 
廣州電香港海濱碼頭小工捐集洋一萬五千圓匯京以充征蒙經費廣州電廣東水陸盜魁數人現允停止擾亂俾當道無他顧之虞得將軍隊派往蒙古盡役現有廣東富紳名閥之閨女若干人擇期演劇以所得看費助充征蒙兵費此實向所未有之盛舉也 
杭州電今日爲光復南京周年紀念日各界前往西湖追祭陣亡浙軍諸烈士所有杭垣各學校代表隨同軍士六千人舉行大操朱都督與某司令官相繼演説省垣全　懸燈結綵以誌慶典 
南京電南京現舉行光復周年紀念各官員在都督府開宴慶祝各軍隊則在戰地舉行紀念城中居民懸旂掛燈興高彩烈並將在獅子山追祭陣亡諸烈士 
東京電今晨（一號）日本首相已將内閣反對朝鮮增兵兩師團最後之决議報知陸軍大臣按内閣曾於昨夜開特别會議直至深夜始得解决陸軍大臣接報後卽答復首相謂内閣　主因循余殊未便委蛇留任故預料該大臣明正將呈遞正式辭職書 
[譯電]  
北京電中政府已從六國銀行團之要求財政總長一手經理借欵事宜故大借欵之談判已有佳美之進步倫敦電今悉英國外相曾與各國大使會談謂當於某都城如集各國大使大會會議巴爾幹問題俾可免費時日且便討論有關各國之事件文謂阿爾巴利亞與愛琴海諸島及達達納爾海峽諸問題皆與英國有特别之關係各國大臣已將外相之議呈達本國政府各政府現正在討論中君士坦丁電内阁已賛成休戰草約將於今日簽押該約並不限於却太爾茄及亞特里亞洛泊爾二均不得藉端開戰約内規定兩方面之地位均照现狀不得有所進退目下尙未開議媾和問題故外間所傳亞特里亞洛泊爾降服及勘畫新界線之説均屬不確 
柏林電各國大使大會大約將在倫敦開會俄政府通告奥政府謂俄國並不以武力及以外交手叚賛助塞維亞對於亞特里亞海土地上之要求惟以經濟之方法助之云維也納通信局得培爾格萊特消息塞維亞對於目下之爭端現已有重要之讓步 
[公電]  
　　籌備國會事務局覆安徽都督電巧電悉查衆議院省議會選舉法施行細則所載投票總數與投票人總數相較有增多或减少時應附記其增減理由各等語純爲防弊而設所稱投 
投入　内之票而言相較相符固無疑義如投入之票少而交付之票多則應記載其事由此爲本條規定之範圍如交付之票少而投入之票多誠如來電所謂最明顯之舞弊事實依照各本規則斷無認其有效之理果有此種情事應遵照本法選與無效各規定辦理此覆 
要聞一 
[中俄二十六日談判紀]  
　　俄庫恊約交涉外間傳説紛紛大抵臆測之詞茲悉政府初意本欲令駐俄代表在聖彼得堡就近與俄外部開議因劉代表未能勝此重任故由陸外交長與俄使商量卽在北京與俄使會議俄使電告本國得其政府之允許特於二十六日往訪陸外交總長磋商蒙俄條約交涉事宜寒喧畢先由俄使發言云本使曾奉本國政府命知照俄蒙條約内容迄今旬餘未接貴政府覆答頗爲抱歉貴政府决意如何請速答覆以資兩國邦交陸總長答稱自蒙條約發現以來輿論沸騰不悉外交情形均力倡主戰政府辦理政務亦不可不尊重輿論左右爲難故不便速答於是俄使有行聲明曰俄國仍舊承認中國政府於蒙古享有宗主權並無更易惟承認蒙古之自治耳貴政府不承認俄蒙條約俄政府無論對於如何事項不便開始交涉務請迅速承認勿使蒙古置於不穏固之地位陸總長詳告中國辦理爲難情形現尙未及提出何項條件俄使卽致辭曰貴政府藉口國内情形更行延宕日期庫倫政府聲威日振脱離中國範圍確稱獨立倘至此地步俄國政府不得已改承認宗主權爲承認蒙古獨立本使由蒙古現形察之如以上情形不俟六月後必致出現貴政府請速謀之嗣云駐烏里雅蘇台俄領事致電俄使館謂近有中國軍隊進攻烏里雅蘇台消息確否陸總長曰日前由貴使接到照會進攻科布多等情本部已經聲明始終主持平和並無派兵進攻外蒙等情烏里雅蘇台進攻一事必係訛傳中國政府再行聲明斷無進兵之事於是俄使告辭回館國務院議决地方官制案 
[紀要]  
　　國務院日前會議地方行政制度中之省總監制道官制道自治制各國務員對於省制根本上之主張咯有討論卒以此制係總統府已經取决之案未能爲具體的反對其結果以事實上之困難擬先將此草案交付院議而另由法制局再草暫行地方官制爲目前之應用至於實行之期約在三年以後但暫行地方官制之内容尙未著手研究聞此次草案所以遲遲提出之原因實係起草諸君恐參議院反對先爲種種之疏通此時業已成熟故遂毅然提出當會議時有人慮及此層某局長以此事余甚有把握不必過慮反對徵諸院内各黨議論亦甚望此案從速發表云俄報之烏梁海獨立談俄庫協約發表後俄人侵略外蒙之計昭著不惟於蒙古有種種着手進行其在西北部之烏梁海地方亦時有　食野心茲得俄新生活報詳載烏梁海情形節譯如下近日俄人時有請願外交官侵略烏梁海者蓋以其地富甲全蒙匪惟業於牧畜森林之人民多富庶也而金產尤爲利源夫俄人之殖於烏梁海者久矣先是俄舊敎人逐於敎外流離於此越薩彥崎嶇之嶺窩集廣漠之域因無猛獸豸狼之阻遂逐漸徙殖於薩彥嶺之兩境與祖國斷絶關係居住於内不知外務亦無納税之累乃習農商之業不阻俄人之往來而反與其相習且以其爲蒙古戈壁沙漠所據與中國分離然則謂烏梁海人爲獨立之民亦無不可當庚子拳匪後中國殖民於烏梁海勢如乘風破浪乃一千九百年俄人亦來占領其地烏梁海人有數王公治其行政不欲隷屬於他人雖非獨立之國家而實爲遊牧之部落治牧畜之業而兼爲狩獵居然一樂土也自華人有排擠俄僑農商千人出境之説於是商務大減即在其地之俄國薩夫彥諾夫洋行開設幾五十年貿易亦十振然烏梁海人對於中俄之俄之關係感念相等當今年之夏烏梁海人倡言獨立並未要求俄人援助自併於庫倫下逐華人之令俄人維持蒙古吸收中國貨物不計其數蓋除俄人之外無有敢買中國貨物者當八月二十二號克拉斯諾鴨爾克城有華人八十八名迫於烏梁海人之憤怒而由烏梁海及烏新境來此且於七月下旬華商代表請求清理帳目以筏船渡葉尼塞河來於烏新之境請求交界官員保護歸國交界官以專電通知於伊爾苦特斯克巡撫以哥薩克兵護送乘筏過大門至米努新縣由此又換輪扺克拉斯諾鴨爾克以便向東達於北京華商在烏梁海所獲厚利存儲於克拉斯諾鴨爾克銀行者不下數百萬元譜今烏梁海已獨立驅逐華商俄人將壟斷其商業而無有所懼今日俄蒙已締結協約俄人入烏梁海可以自由行動但不識俄政府果能實行保護之否 
[政團聨合會特别會紀事]  
政團聯合會於上月二十六日午後開會因主席王印川未到公推張伯烈主席首由何雯詳細報告與袁總統趙總理談話情形就中關於外交軍事財政各事件有不能盡情發表者由會員保守秘密次劉聲元提議國民實力準備辦法次王印川提議今日之會必宜表決共同一致之意見通告各省一致進行當由何雯提議發表本會方針以外交爲着手以軍力爲後援國民并以實力扣負加税公債云云主席提出表决衆贊成即公推何雯擬電遂表决電文次主席及龔煥辰胡伯年姜廷趙端陳宗蕃劉朝望俱有討論并决議推舉外交軍事財政調查員四人一軍事管雲成陶成周維藩朱清華二外交林志鈞姜廷榮陳紹唐賀瑞宇三財政趙端何雯黄盛元劉聲元并通電各省國民民主共和統一各　及各團體各報館六時散會一致各團體電本會爲俄庫事件昨舉代表與政府接洽今日開會决議責成政府以外交爲着手以軍事爲後援外交以取消恊約不失主權爲宗旨政府及國民實力預備一致之進行萬一談判决裂國民必以全力輔助政府負担財政如增加税捐募集公債等事國民一體承認并由各黨協力辦理此事關係民國領土存亡望我國民本愛本愛國之忱爲自衛之計圓牆禦侮敵愾同仇民國幸甚二致各報館電今日本團代表李肇甫湯漪陳紹唐何雯瀏朔望朱清夏清貽謁總統總理陳述請設法取消協約不失主權袞謂政黨因對外聯合一致極佩政府先着手外交以不失領土不喪主權爲宗旨内蒙及軍事財政各 
 
 
 

Page 3

 
 
方面現正赶速籌備政府國民合力進行必有把握趙謂現因法使調停改訂中俄協約俄庫私約當然取消設官駐兵主權所在不能讓步此次得國民後援外交可解决討論數小時極爲融洽特聞 
[蒙事亡羊補牢記]  
　　對待俄庫界説總統府日昨秘密會議决將庫事分作兩問題一對俄問題純由外交上著手和平解决責成外交部辦理一對庫問題庫倫爲我屏藩政府有保護之責今旣反對共和與俄人私結條約暗以謀我當與國人共葉之則應預備軍隊前往征討以靖内亂責成參謀陸軍兩部辦理 
籌畫征庫問題大總統近來籌畫庫事因各都督來電均主張以兵力對付開出問題入則請各都督通盤籌畫一嚴防排俄舉動二觀察軍隊實力三征討外蒙須保衛内蒙四洋意軍隊之統一五軍餉是否確有把握六各國是否能嚴守中立七用兵庫倫與内政進行有無礙八征服庫倫後對外政策　　大開邊事會議昨日總統府開邊事會議與議者除趙總理及蒙藏貢榮兩總裁外並有鄂多台扎豐阿諸人探其所議問題如下一預防事變問題以俄庫私約發表邊防吃緊腹地軍隊旣難撥往而各該處兵力又均形單薄遇有事變應由各該處長官互相恊助切勿各存意見以致軍事隔膜二派員巡閲問題以各處邊境外人窺伺日益緊迫雖屢飭各該地長官愼重防範仍恐猶有疏忽之處應由中央特派專員分赴各處巡閲一週詳細查勘形勢以設便法籌備三愼重交涉問題以現在各邊防交涉繁難日形緊要所有各該處長官恐有頽老不能振作之處應由外交部蒙藏局雙方遣派專員 
險阻交通不便亟宜建設無線電以期消息靈通五開採礦產問題以各邊地鑛產外人往往私行開採應通電各邊處長官從速集股開採外並嚴行訪查遇有暗採礦質私自採掘者即 
十二時散會　　請設軍用電線交通部呈稱准陸軍部咨稱邊防吃緊軍事消務宜靈通由張家口至多倫諾爾與克什克騰之經棚地勢扼在共有千里之遥並無電線傳遞軍報過於遲滯請設多倫至克什軍用電線當派員前往安設云 
　　增派駐邊軍員陸軍部以邊地軍務正值吃緊之時非派委專員分駐各處恊理一切不足以昭鄭重刻已决定由部派委軍員分赴各邊常川駐紮并决定於多倫察哈爾熱河科布多塔爾巴哈台伊犁等處儘前派往昨已呈明大總統核准矣 
内蒙勸慰辦法卓俚克圖王布彥烏勒哲以此次回旗擬對於各盟作種種之勸慰昨特上書大總統密陳勸慰辦法一擬將蒙古各項苛例由該王詳細調查呈請大總統悉予開除一中央所擬優待蒙古條件由該王切實宣布并妥擬實行之法一蒙人疾苦事項由該王分别調查咨由地方官妥籌無綏之策總統已批准照辦飭即回旗辦理矣 
[參議院最近會場紀聞錄]  
　　十一月二十七號下午一點鐘開會吳景濂主席因人數不足兩次延長鐘點始過半數時已兩點十五分鐘政府特派員到者十人 
第一案陸軍俸給法案（大總統交議）（初讀）政府委員報告云凡陸軍之官佐無論有職與否皆由國家給與俸養此各國待遇軍官之通例也蓋軍官有絶對服從之義務任官之後不得兼營别項生業其個人之生計專仰給於國家故對於現役官佐不得不有現役俸及職務俸之區别各國均照官給俸不以職務之不同分别俸給之多寡故能互相調用以資歷練我國向以法規未定往往同一階級俸給懸殊旣失公平難資激勸茲特分爲三等九級劃一俸給以收整齊之效劉顯治云停止職務給與現役俸半額係何理由政府委員云已停止之官佐不能不使其回去然不能不與以半俸議長云贊成付審查者舉手多數第二案海軍俸給法案（大總統交議）初讀）政府委員云軍人平日服勞與戰時致命視尋常職官尤爲辛瘁故各國軍官軍士之給與每較普通俸給爲優而待遇海軍更有稍示殊異者彭允彝云試問海軍與陸軍規定同否（拍手）議長云贊成付審查者舉手多數第三案舊法官特别考試法修正案（大總統交議）（初讀）政府委員報告云民國考試非常緊急但京外各級法院勢不能不另行組織惟舊法官中濫竽充數者固應淘汰而勝任愉快者亦不乏人若概抛棄未免可惜本部現擬於改組法院時舉行舊法官特别考試一次果有富於經騐及學識者雖不合法定資格亦可一律任用如此變通辦理庶過渡人才得以兼收並蓄而於司法進行亦可無窒碍矣歐陽振聲云第十三條任命爲高等以上各級判事官檢事官如此規定可以不必考試政府委員云高等以上很少國家司法人才不足故如此規定議長云贊成付審查者舉手多數第四案中學校以上肄業學生本届選舉期間辦法案（大總統諮詢）政府委員登台報告畢覃振云據本席看來不能云因學生放假定出特别諮詢案（衆鼓掌）凡學生之相離甚遠者可以接續續假政府委員云此案政府認爲緊急時三點鐘議長宣告休息十五分鐘下午三點四十分鐘續行開議議長云現在接議第四案諸君如無討論卽付二讀請贊成者舉手舉手者多數議長云諸君有無討論彭允彝云本席以爲應無論是否在本省就學凡請假者皆應以曠課論汪榮寳云本席可以修正改爲凡現在學堂肄業者不得藉口選舉要求停課如有願請假允其請假以曠課論議長云贊成汪君修正者請起立起立者多數議長云現在省略三讀請贊成者舉手舉手者多數議長云諸君如無修正請贊成全案者舉手舉手者多數第五案外交部九十一十二四個月臨時預算案照財政審查會核減之數（已詳前報） 
通過議長云本院十月决算　以提前付審查請贊成者舉手舉手者多數議長遂付法制局審查五點分鐘散會 
[外交交通部進行之一斑]  
　　外交部外交陸徵祥總長以臨時政府期滿在即所有自民國元年正月至十月未經解决之交涉案件　亟提出交涉以期了結前已飭司檢出呈閲刻業經檢齊計出東交涉案十二件河南交涉案七件奉天交涉案五十七件吉林交涉案三十一件黑龍江交涉四十四件伊犁交涉案三西藏交涉案二十件雲南交涉案一百三十二件聞日内即由陸總長擇要各駐京公使分别交涉矣　　交通部交通朱總長昨在國務院提議以航路與國家有密切關係在平時可以輸送物口在戰時能運載兵役本部擬規定國内國外兩種甲國内航路如長江沿海内河等處自有主權乙國外航路須與經過路線之國會議一長　馬關神户横濱二香港西貢新加坡三檀香山新舊金山四古倫母孟賈亞丁海望角以上各地得各國允許後即製造郵便船一面運載商品一面遞送信件並遊歷南洋保護華僑庶太平洋面中國之旗幟往來不絶如得同意即由本部與外交部籌議各總長甚韙其説 
雜評一 
[吾之文官考試制限主義]  
　　高等文官考試之資格必限之以學校畢業者以考試不過憑一日之短長非附之以學識上之制限則應試者多存一射倖之心而仁途時有濫進之弊非爲維持學校計爲招徠學生計而懸一美格以誘之也使爲維持學校計爲招徠學生計而主張限制主義則前清時代各學堂之獎勵若者舉人若者進土何嘗非招徠學生之妙計然而有識者方力持廢棄矣吾國學子通弊慕虚榮好作官而學風因無沉靜之望願主其説者勿再敎猱升木也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[南京光復紀念會籌備種種]  
　　本月二號爲南京光復之一過期茲將各方面籌備紀念會情形分列如左　　會場盛况此次光復紀念會假小營爲會場演武廳中供諸先烈神位階下懸掛張勳兵器廳右首用松枝紮成天保城形上列軍人多數廳左首紮成先烈墳基形恍然尸横遍野令人慘目均裝電燈光彩炫耀遊人來觀者頗有如荼如火之概　　商會通告逕啓者昨准民政司函開以陽曆十二月二號（卽上年十月十二日本年十月二十四日）爲南京光復紀念之期指定小營演武廳作爲禮場商界定於是日下午四時五分至五時前往致祭行脱帽三鞠躬禮等因函知前來查去年各處光復惟我南京獨後而南京所遭損失亦惟我商界最多諸君試回首一思去年此時之南京係何如景象市面蕭條客軍雲集風聲鶴唳一夕數驚而社會團體惟我辦事之機關幸猶存在於是設法招徠開各業聯合大會舉定幹事四十員分部任事先募五千元以犒師繼籌十數萬元以濟餉幾於無人不役無欵不搜以故軍商感情聯結極厚　　貿易漸臻又安未幾時屈舊曆歲除而臨時政府額設一百萬元三個月兑換之紙幣一出霎時金融立起恐慌全城幾於罷市不得已又復搜集鉅欵財政部要求臨時補助連夜設立臨時兑換處担任兩星期兑換紙幣始交與中國銀行接辦而市面登時恢復愁雲慘霧於以全消諸君試思去年我南京此時之現象我同人竭盡棉薄係如何焦慮係如何爲難而今日得見有共和告成之一日則此週年光復最後之紀念不啻爲我南京人所獨有尤不啻爲我南京商界之特别有也諸君諸君應如何存愉快觀念歡迎鼓舞高懸國徽掛燈結彩及早預備以襄盛典斯固本會之所禱祝而亦我商界同人之共表同情者也特此預告　　學界熱度此次南京光復紀念會學界全體尤具熱忱先期經籌備處分佈各種傳單歌詞及種種手續外刻已將省立第一法政學校東西兩廊張貼各校名稱俾便是日下午三時挨次排列以免率亂提燈會集合地點亦已安置界牌若干件俾各校蒞場觀覽至各校招待學生荼點等事亦由該籌備處折價敦囑各校自理以期便利而免周折　　軍人大嚼前大本營兵站取消時遺存牛肉七千餘罐程都督昨合軍務司派員調查現爲下關商會保存業已呈奉都督准將此項牛肉作爲本届南京光復紀念會獎賞本城各團營之品照數分配昨已通知俾各赴軍務司具領計混成第四旅二千罐混成第五旅二千二百五十罐要塞總司令二百五十罐憲兵司令部二百十罐福字營司令二百七十五罐南京衛戊團一千罐第四十七團七百五十罐　　文明新劇陸軍第七師各營發起於紀念日前一日開演文明新劇及一切佈景卽假小營爲會場昨日各演劇員由滬來寧下午三時始到八時開演十二時休止　　警局防範巡警總局先於十一月三十日傅諭各區并徧告各街舖户商民一體張掛國旗懸燈結綵以誌慶賀復恐小營紀念會場人多擁擠專派員警在該處隨時彈壓又恐無業游民藉端滋事於通城要隘地方分派得力長警加意防範 
[蘇議會請改漕糧爲地方税]  
　　財政部前派出視察員來蘇商議劃分國家税及地方税界限爲清理財政之基礎於是江蘇省議會乃電參議院云頃財政部派視察員到甯商量劃分國家地方税目查江蘇地丁已重於各省而漕糧又係貢獻性質不適於民國體制稽查舊例此項漕糧係於上下忙以外特别征收本屬一種特税旣爲一省所獨有按之國民公平負担國税之原理尤不相符本省人民意見應將漕糧一種提歸地方收作地方特税庶幾名實相應且本省地方行政繼續　理之事業需費甚多目前不敷甚鉅非此不足以維持現狀至本省地丁重於他省者遠甚雖仍未分平但中央財政向恃田賦爲大宗甫經厘定税目未敢遽懷計較以全大局此事如經國務院交貴院議决務請將舊時漕糧列入地方特税发此議决劃分庶可實行除商程都電逹國務院外先此電陳 
[蘇屬水利聯合會呈都督文]  
　　蘇屬水利聯合會爲呈復事二十六日奉指令吳淞改道能否實行已據指定路綫派員前往測量惟經費甚巨籌集爲難米捐亦尙無確定之數如能生色自當酌提數成充用同時吳縣民政長轉到禡電語同前因本會即於二十七日開會討論僉以前日公推代表晋謁鈞座荷蒙嘉許並允年内設局開工米捐准撥五成充用此次指令於開工何日設局何時未蒙詳晰訓示至運米出省章程業奉公布市面緩急自當由府酌定而年不常豐天災可慮惟水利興修乃能歲歲豐登源源出省代表等旣奉五成面諭於前復奉酌撥數成指令於後未知此數成之限度是否五成之上再加數成竊惟去歲沈災痛深創巨元氣經年不復固知補苴彌縫之策不足以甦吳民之沈瘵而裕國家之税源以百五十萬之米捐全數撥充以資開辦及治淞婁白茅三幹河或能敷用若金宜上流龐山澱泖陽城諸大泊利害關係數縣猶不能及焉今本會所要求於鈞座者一在寛籌經費二在速設水利機關而長此水利機關之人其學識材力皆與吾民前途幸福息息相關應否援前清自治籌辦處之例由本會選舉數人呈由都督擇委以資聯絡本省雖軍民人治而分劃權限尙需時日進行之機急不容緩上下一心推誠相與是所望於我都督者也除再推代表赴甯晋謁外合行具呈懇請都督電鑒訓示遵行再本會雖暫設機關從前江浙協商組織聯合行文往返借用圖記决不足以昭鄭重應仍自行刋刻一顆以資信守合并聲明 
[吳縣又定期改選縣議員]  
　　蘇城市公所前此補選缺額縣議員業經參事會公斷無效當選各議員初擬不服公斷再向省會申訴茲聞又有公民莊春洲等臚列該公所辦理此次選舉種種不遵定章有三大要點呈請參事會破除情面於公斷確定後移送檢察廳提起公訴按照刑律究辦參事會以此非本會權限内事拒絶不理宗民政長爰即定於十二月五號（即陰曆十月二十七日）行知市公所照章改選市公所已宣布通告一面遴派管理投票員妥爲管理矣 
[華亭取消田業佃户兩會]  
　　松江黄君淵甫等前曾發起田業會擬章詳請都督立案於是郡人楊子文亦以平民主義不能由田業會專制另　佃户會以相對待定於十二月一號假嶽廟太虚亭開成立會旋奉都督批回以田業會跡近把持勒令將傳單收回即日取消楊君以佃户會本爲對待機關今田業會旣已取消則佃户會當然不能成立然是日四鄉農民未知個中消息前來與會者幾無揷足之地楊君當告以此會業已作罷如有以本年收租七八成太高者可求民政長主持於是鄉衆羣趨民政署　求核減當由謝民政長出而慰諭時署内外無容足地因即電調軍隊彈壓並懸示照上年一例七三繳租農民始各散去 
[太倉不願取消認捐]  
　　蘇省自厘金裁撤改辨貨物税後所有從前向歸各業認捐總税經省議會議决仍照舊章辦理在案現聞財政司王司長擬將各項認捐一律取銷惟太倉全縣統由商會認繳民政長轉解尤爲對不肯承認故特函邀該縣民政長洪伯言君親自來省到司絶面議以期不生阻力未知能達到目的否也 
[蕪湖膏店閉歇矣]  
　　皖省禁烟局長張頌南日前由省來蕪假警察廳會同雷子坤廳長范直夫知事傳集蕪埠各膏店數十家演説鴉片之害宣布加嚴辦法一各膏店限於舊曆十月十九日午前一律歇業一賣膏招牌卽日撤去不准掛貼一各店所存貨物趕速自行銷去不准容留各膏店主均遵依簽字於舊曆十月十九日一律閉門歇業至該埠土店現經商會與土業公所議决限舊曆十月底停歇不准買賣其招牌仍不除去以備清理帳欵所有各土號放出之帳如有見停業而心存拖宕應請禁烟局警察廳蕪湖縣隨時隨地一律維持以遵功令而恤商艱等語業經禁烟局警察廳范知縣將蕪埠辦理禁烟之効果土商之深明大義情形會呈柏都督核示頃奉到柏都督批示云呈悉蕪湖土商自願改業實屬熱心公益是不獨爲蕪湖商界之榮光且足爲全皖商家之模範本都督實深欽佩仰蕪湖縣知事會同警察廳即行杳照所具切結妥爲辦理並候該商改業後由公家竭力提倡以酬其好義之忱此批 
[杭屬又有匪警部少血]  
　　十一月晦日下午離塘棲鎭十餘里之下　　　匪船二十八隻匪徒三百餘如肺肝脾腎大半被内河淺水兵陸統帶偵悉當乘宣節兵　　　　　　兩兵艦前往痛剿詎港狹水淺不能前進當經較人體中之血兵艦内匀派官兵二十三人携械往捕詎　　　　　　鎗拒捕官軍遂用機關鎗撃斃匪徒數十　　　　陽一人陣亡一人匪始不支而逃據拱埠輪局傳聞云十一月三十號夜間三更時硤石鎭驟聚匪舶三百餘隻均佩有利器快槍搶刼兩典就地巡防隊見寡不敵衆飛報拱埠巡防遊撃司令部金統領聞警即派兵士兩哨前往合勦達量兩　防營飛彈所傷兵士兩人匪勢猶猖獗異常云 
[贛省秋操記詳]  
　　江西李都前定於十一月二十七日舉行秋操已紀前報茲悉是日爲第一日開始野戰之期以靑雲浦爲會操地點李都督親爲統監親臨校閲第一旅劉長率領第一團兵士由省出發至靑雲浦西邊高阜平坦處暫駐第二旅歐陽旅長亦同時率第三團兵士至代山北面駐紮　經吳總監介　劃分第一旅爲東軍混成支隊第二旅爲西軍渡河掩護支隊逾時兩軍鳴哨集合七時由兩軍支隊長下令開始操演東軍作散兵　西軍作營敎練八鐘時各軍休息三十分李統監比卽親自檢閲戰綫及兩軍交綏之重要處知其戰綫西軍起點在鄭家埠二聖祠側高阜處終點在李家山止約一英里半東軍起點由靑石橋至李家埠背崗之羅家山止亦有一英里有奇十時李統監偕各高級軍官各顧問回靑雲浦早餐兩軍休息有頃東軍由靑石橋分前衛尖隊前隊中隊依各地勢布置預備向西攻繋西軍則由二聖祠側邊次第布置准備守禦並於高阜處所安置四寸徑口野戰礮兩尊以作保護本隊渡河之用十二鐘四十五分李督復至代山閲兵處駐立即放信礮三響命令雙方预備動　一鐘時復鳴礮東軍前衛隊尖隊卽抵李埠村前衛中隊亦抵湖坊大約相距兩里有餘西軍亦分四小隊各怙高阜作守禦狀其時西軍聞礮卽放大礮隨卽雙方交戰移時戰線逾迫逾近至三鐘時各肆猛力接戰兩軍互有勝負先是一鐘五十分總監部移至方家山南首逾時發收隊號各支隊長審判長兩軍監督均至總監部聽候命令首由兩軍支隊長背誦想定及報告兩軍作戰記畫繼由兩軍審判長並陳交戰時如何佔據地勢如何進攻情形次由李統監吳總監演説略謂今日兩軍對抗演習一切動作兩支隊長之決心及處置甚爲適當惟間尙有缺點然以未及一年之軍隊已均有此成效殊非易得如果始終勿懈日增進步則發揚國威當不難矣演畢李統監回靑雲浦休息各參觀團隊陸續進城各軍隊仍暫駐此間以俟續演 
[南昌初級檢察廳預審徐秀鈞]  
　　南昌總商會以民國銀行總理徐秀鈞前爲鐵路協理羅朗山被拘一案來會搗毀器物提起訴訟迭紀前報茲南昌初級檢察廳檢察官吳家泌君於十一月二十七號十時票傳徐秀鈞豫審徐至廳時先向檢察官行脱帽禮吳君起立回禮謂本廳素知汝狠文明狠知法律今日法庭之上須照法律辦理徐當供稱公民爲民國銀行總理今旣解職自與平民同等旣被控告自應遵照法律聽候豫審惟公民尙有疑義須請檢察官先行明示現在邱立基等旣爲訴訟代理人當事人羅朗山現已出省究竟是誰委任請檢察官將代理人委任書先賜一觀吳答以邱等乃商會推舉爲訴訟代理人無委任書徐云商會乃公團法人旣無知識又無能力不過一公團之機關須藉自然人能力知識爲之行使决不能有委任訴訟代理人資格若云係商會開會公舉則是日兩會長均未出席不過由衆會員推舉於委任訴訟代理手續不合不能生訴訟上之效力此事務請檢察官注意公民明日再候一天二十九號即須還潯至謂蹂躪會場打毀器物當時開會函復都督府總務廳謂全會器皿皆被公民搗毀一空現在所控又僅止毀洋燈茶杯椅子三様卽此可見其虚當經吳檢察官令商會所舉代理人邱立基等六人當庭對質並詢以能負完全責任否邱立基等均稱願負完全責任願爲証人於是互相辯諭至三鐘時吳檢察官退廳休息兩造始散旋經吳檢察官與余監督親赴司法司面見司長徐元誥研究該案辦法聞已商議大致以商會雖爲法定機關然其中组織皆由會員推舉各職員究非若别項機關須由官廳委任則訴訟代理人由商會公舉亦自可發生效力不能聽徐秀鈞一面之詞於是决定翌日即提起訴訟云 
[陜省可免錢荒之患矣]  
　　陜西財政本極困難光復後尤甚前爲維持商務起見購到大宗銅元流行市面商業遂有起色現財政司又擬照前案由南京再購銅元惟購買不如代銷當電　住京代表譚耀唐君轉商借　專使張靖靑君逕向中央財政部請飭南京造幣廠爲陜代鑄銅元一千萬枚一切銅餅工資由陜照付並致函譚君便中物色該廠如有鑄造銅元機器閒廢不用者一律購就轉運來陜爲他日自鑄銅元之預備云 
[滇省永善營官之淫惡]  
　　雲面昭通府屬永善縣因地處極邊向與四川毗連該縣有細沙溪地方人烟稠密素以富聞十月間忽有蘇匪與川匪等勾結黨羽數百人爲亂昭通鎭府接到永善縣警報後當派江防營季隊官恩林及馬哨官帶兵前往辦理詎官兵未到匪類已聞風先逃及季隊官到見匪已去遂大肆搶掠沿途受害者不計其數又往該處團首雷增住房内駐紮旣入雷門見雷氏家道富足又有年輕婦女十餘人季馬兩人卽用强迫手叚將雷之婦女捆縛盡被姦污當被姦時雷之婦女大肆謾駡季馬淫畢大怒竟將雷氏男女大小二十八人槪行殺斃並擄其財物焚其家屋反揑報被匪燒燬季馬尙未回昭沿途搶擄者已來昭通控告夏府長乃派人密查果得季馬罪惡回昭直禀蘇鎭蘇亦以季罪應正法惟季係其門生尙擬設法救援一面揑辭電禀軍府謂雷已在細沙溪剿匪陣亡一面飭人密告季某令其速逃幸天道昭彰夏府長先已派遣幹員將季某馬某看管電請軍府核辦軍府得電後乃派員復查屬實始將季馬解訊直供不諱當電飭速將隊官季恩林哨官馬某就地正法矣 
地方通信 
[蘇州]  
　　市董辭職城市總董汪荃台君以市公所事繁責重衰病侵尋懼弗勝任昨已具書陳請辭職宗民政長竭力挽留未知汪君能感民政長難縶深情暫允留職否 
　　領憑投票衆議院初選投票届期初選監督吳縣宗民政長以人數衆多恐有冐名頂替等情弊爰定施行細則製就投票人入場憑証頒發各市鄉公所囑令先期分别給發投票人執領以便憑此入場一面並出示通告各選舉人如未領到入場証者務於投票日前分别自赴市鄉公所領取前項憑証方可入場投票　　年假問题鈕家巷國民敎育勵進社於前日特開研究敎育行政會議訣陽曆年假休業七日至陰曆年度休業十日至癸丑正月初六上課名曰寒假經社員一再討論殊與部章不合且敎育家不應趨從社會習俗頗多議論大約已入勵進社之各校皆從學會陽曆放假陰曆年度則照常上課云 
[揚州]  
　　選舉區域江都省會初選之投票開票地點業已議定一舊江都縣署二三汉河三李典鎭四仙女鎭五大鎭六宜陵鎭七邵伯鎭八吉家酒甸九陳家集十楊家廟開票所舊江都縣署　　迎迓運使兩淮新鹽運使張弧有不日來揚之説此間兩淮舊日書吏已派遣代表赴滬迎迓而舊日之一般聽鼓運轅者現亦發起觀迎會定於陰曆十月二十六日在佑聖觀提議辦法云 
[松江]  
　　加嚴巡夜亭林刦案影響及於松城連日水陸軍警巡邏澈夜不絶葆安水師沈統領前日親　江浙交界處追緝梟盜始於十一月晦日遄冋聞日内尙需率艇前往也 
　　盜首已獲搶刼亭林鎭鼎豐典當之盜首曾大榮當夥刦時曾懸渠字於典壁現已竄避上海交界處爲葆安第四營管帶李耀樑拿獲就近解送川沙訊供後再行歸案訊辦 
[安徽]  
　　選舉議長蕪湖於十一月二十八日下午一時城自治開會0召集各議員推舉縣議會議員首由范知事宣佈縣議會應速成立之理由次由謝議員報告議長因事他往請經緯臣君爲臨時主席次主席發表今日推舉議員用票舉抑用推舉衆表決用票舉次舉定吳松亭王再濳鮑筱齋謝景平姜少廷方子逸于遜成汪楚帆崔明軒各人嗣于遜成方子逸兩君相繼辭職衆表决以汪文輝胡作霖兩君補充所有鄉自治推舉縣議會議員十餘人前日由范直夫知事邀入署中設筵欵待當場交出國民黨願書十餘張請各議員塡寫當有十一人塡爲而去 
[陜西]  
　　亂黨伏　澄城函云　縣於十一月一號忽有土匪數十名結黨成羣在城外環繞竄伺意圖刧掠幸該縣趙知事及巡警長高君偵知派兵彈壓遂皆紛紛解散次晚二鼓該匪又招集多人掩襲而來伏城左右將乘聞竊發知事及巡警局長又偵知之率領兵勇極力防守該匪見無機可乘故亦未敢大張聲勢嗣後更深夜關兵勇稍懈屢有餘黨多人携帶兵噐抓城而上時天地沈暗賊數多寡尙未能辨祇聽語言紛紛知事及巡警長即暗餘兵勇開砲　撃中傷數人時已黎明餘黨奔竄向西北逃去警生團勇分途追捕將近巢穴拿獲從事者三人嚴加訊審供出黨首王有太張流各數人同時即就地正法及至晚間又在某街客店查有數人形跡可疑搜檢之下在行裝内果得白小旗數柄大約係開山放票者流該知事遂派兵勇將此數人解送同州陳協統 
懲辦一面備文呈報都督現聞該縣秩序甚稱整齊居民均安堵無驚云 
[雜評二萍]  
　　省長題有主張駐寗者有主張駐蘇者然必謂省長當然駐蘇則蘇人誤矣政界機關宜統一不宜分峙今必謂蘇省宜取分峙主義是據何種之理由也其不可者一省會地點宜四中不宜偏隅今必謂蘇省宜注意於太湖偏隅是知有蘇而不知有全省也其不可者又一乃蘇之人舉縣若狂函電四馳奔走相告語者吾無以名之名之曰以私害公之偏見 
 
 
 

Page 7

 
 
本埠新聞 
[學生會開歡迎會詳紀]  
　　寰球中國學生會於前晚開會歡迎江西省選派留學生周蔚生君等六十餘人八時開會先由伍廷芳君登壇致歡迎詞繼以演説略謂從前吾國民智未開留學外洋者甚少常遭外人之藐視近則留學者漸多且吾國體已易專制爲共和諸君今日之行當時時不忘祖國取其所長以補我不足並望諸君擇定專門之學如天文地輿格致等科皆爲當今之急務須勤加研究學有專長將來必有造於祖國鄙人實有厚望焉次王正廷君演説謂諸君萬里求學必先揣度已之性情與何種學問爲合宜乃决定專習一種學之未竟勿改學他種夫人之情性大槪分爲兩種一曰理事一曰文學有善於理事短於學問者有長於文學而不善理事者故西國各學校凡學生來肄業者必先試其性之所近而後授之以學故進步甚速更望諸君於課餘之暇注意於彼國各社會之交際情形從前留學外洋者雖同在一處而聲氣隔閡一若毫無關係者不寗惟是即吾國内彼省對於此省亦不相聯絡實爲進化之阻力近數年來漸漸交通然總不及西國講求交際法之密切欲國家之强盛非先合羣不可諸君各宜加之意焉次李登輝君宣誦勉勵學生詞次哈禮君演説音樂敎授法又與李麥陔黄瑞嫺沙米立笙女士等合奏西樂並有十齡童鼓四弦琴抑揚宛轉音韻合節尤爲出衆并聞該會現已延請哈禮君等在會所内設立音樂學校凡知音之士均可索取章程前往學習云 
[支用省會選舉費之通令]  
　　民政長吳君昨接江蘇都督通令云查國會選舉經費業經本總監督規定通令在案所有省議會議員選舉費用應比照衆議院規定於解省欵内留支銀五百元其餘應需經費均由各該縣所得地方忙漕附税項下提支合行通令各縣仰卽一體查照辦理 
[僑商代表抵滬]  
　　滬上南北商會因組織實業銀行之南洋僑商代表陸秋傑等乘法國公司輪船蒞滬昨日特由全體商董及華僑聯合會實業銀行團等各團體於上午十一時在法租界洋涇橋南德豐碼頭歡迎陸君與黄順全等三人登岸後各商董即握手言歡頗爲誠懇並聞陸君携其眷屬同來刻假靜安寺路别克登西旅館暫爲憩息 
[國民征庫預備軍出現]  
　　程樂山宋伯飛楊子非諸君以庫倫獨立叛離民國凡我國民理宜敵愾同仇共伸誅討爰集同志數十人在滬組織國民征庫預備軍業已得會員數百人其總機關部設在法租界德順里一號臨時事務所暫設平橋路二百八十號茲定於本月六日下午假西門外斜橋紹興會館開成立大會聞届時即宣布佈詳細章程云 
[稽查進口軍火]  
　　江海關監督施理卿君以前清時代凡有外洋運來之軍火均須知照道署核准進口光復後暫歸交涉司照舊辦理今海關事務旣歸監督接管所有進口軍械自應知照監督察核放行業已照會各國領事轉飭各洋行一體知照矣 
[鈞和兵輪巡緝浦面]  
　　混成第三旅李旅長以閔行迤西一帶浦江近來時常匿有匪類深恐擾害航商昨特命令鈞和兵輪董管帶尅日駛往松江一帶聯絡松軍沈統領會同嚴查匪類以保商旅 
[英日兵艦來滬]  
　　英國炮艦名京沙者裝炮二尊兵士五十名又日本兵艦名吉左興你者裝砲二十尊兵士三百二十六名又名奴退開者裝砲二十尊兵士三百十一名均於三十號駛進本埠浦江防護 
[諸翟大開賭塲]  
　　本邑西鄉諸翟鎭一帶爲上靑華三邑交界之區該處賭風素盛邇又由各賭徒乘鄉民秋收之時即在該處大開賭塲並搭檯演唱花鼓淫戲鄉董地保向之喝阻反被毆辱茲已由鄉董函告吳民政長移請地方檢察廳核辦矣 
[國潤章戰勝家丁]  
　　已故前清鄂督瑞莘儒於去秋武昌民軍起義時棄印逃出曾由家丁陳林（即陳雲山）携取關防與同伴孟文海等保瑞出險其時瑞許重酬兩人迨逃至滬上向索酬勞一再延約先由孟具控公共公廨請追現已理明銷案陳因抱向隅亦往索取其時瑞已病臥臨终時囑其長子國潤章酌量付給詎瑞死後陳往索酬一味推諉迨至陽曆十一月二十六號陳令其妻胡氏挈同女兒向國索酬國竟食言不認即令家丁傭婦將氏毆打並以胡氏母女滋擾等情扭控捕房經捕頭詢明開釋而瑞子深恐再往滋擾爰爲先發制人之計以陳來家訛詐不遂持刀恐嚇等情具禀公廨將陳傳案於昨晨集訊原告偕代表愛理司律師上堂聲稱被告屢來滋擾先後被詐去洋三百元此次又來索詐不遂持刀恐嚇將來恐有意外之虞應請堂上保護並由原告用人張阿福徐福林與見証朱生記等先後上堂証明被告先至新屋廚房内取刀形如瘋人繼卽闖至老屋原告房門口踼門圖害訊之陳與其妻胡氏供稱由江西跟隨迄今已有十一年並歷述前情旋由被告代表徐思義律師聲稱被告當時身帶鄂督關防保護原告之父出險曾許酬洋二千元且瑞臨終時遺囑原告付給是以向之索取乃原告違背伊父遺囑揑稱被告持刀恐嚇圖詐不能承認請爲察核王襄讞商之英領翰君以被告所索酬洋無憑不追且不應至原告家内吵閙殊違定章著罰洋五元充公並令具呈保結以後不准再往滋擾 
[覆審指使謀害案]  
　　海寗路十七號某洋人家西崽陳安記控蓬路四號洋房大餐司劉金大圖賴會欵指使張梅生李連生用刀戳傷右肋腿際一案昨晨由廨復訊先由中西包控禀稱張梅生已在捕房供明困陳與劉妻有暗昧情事由劉出洋指使行兇請爲訊究次據陳安記供稱未被刀傷之前曾由張梅生來稱劉已紏黨四人欲將我雙目挖去已付酬洋七元事成後再找洋十三元囑我暫避否則定遭毒手當時我不深信詎至陽曆十一月二十六號張以靶子路一百五十五號西崽王阿二有事邀我前往詎被誘至該處弄内用刀戳傷旋與王會面李連生又生言譏誚是以控究並將血衣呈騐又由見証王阿二李永蘭李順品等先後上堂証明前情並稱劉陳因會欵紏葛眼見劉將陳掌頰並用刀行兇至陳與劉妻有無關係不得而知詰之張梅生供稱原告所述各節係同業阿銀傳來之言並未得洋帮兇訊之李連生亦不承認旋據劉金大供稱會欵早由妻父李官春清理此外與陳並無嫌𨻶且出事之時我在洋東房内烹調有洋東來函可証關讞員商之英領康君判張李均交保劉押候禮拜五邀洋東到堂質明再核 
[第三營行抵瓜洲]  
　　駐滬陸軍第三十七團第三營管帶張作本日前接奉蘇都督命令迅率該營全部官兵出發瓜洲防守茲悉該營長遵令開差業於前日行抵防所矣 
[第三旅誌悼比太后]  
　　混成第三旅李旅長頃奉軍政司文開奉外交部電令十二月二號爲比皇生母薨逝誦經之期各軍營及各兵艦均應懸掛半旗以誌哀悼李旅長遵卽飭令各營遵辦矣 
[搜查僞質小洋續誌]  
　　警務所前據南區警局在大東門外客棧内查獲私鑄小洋之林金發高鳳詩汪瑞根張保龍吳實山張開吾徐紀雙徐金生陳慶雲汪席林金奎等並抄出僞質小洋八開三百廿三角四開一百十六角眞銀四開五十角銅元二千零零五枚煙鎗五只當票七張烟灰一缸一併解送到所迭派司法股員訊供狡展遂於昨日備文飭警轉送地方檢察廳訊辦 
[維持裘業之請求]  
　　上海總商會具呈國務院略謂據上海裘業萬源森等四十二家合詞略稱萬源森等十三家去秋由陜西省同縣涇陽等處運來粗細皮貨五百三十四包在皖北懷遠縣龍元集地方被該處練總邵德進等率大幫匪徒盡行搶去約計貲本規元三十萬兩又乾泰裕等三十家同時由山西陜西張家口等處運來各種粗細皮貨二百五十三包在臨淮關楊萬寳過載行棧寄亦盡被該　軍民擄刧一空約計資本規元二十五萬兩有奇當將詳情禀呈貴會備案並在上海安徽及各該處被刦地方疊禀在案　時歷一年迄無效果環乞呈請政府嚴飭追究等情據此查該裘商萬源森等前在皖境龍元集蘇境臨淮關兩處被搶之後卽請駐紮該處之軍隊設法查緝因日久未獲珠還羣情深爲惶急先後其呈到會籲懇維持敝會以皮貨一業名爲富貴生涯實則每年生意連洋莊在内不過六七十萬運本甚爲微薄軍興之後金融阻塞市面凋零卽無意外之災亦有難支之勢若不代爲請命該業何堪設想即於本年三月初十日呈請南京孫前總統迅賜維持並於三月十二四月十八等日兩次函請皖都督飭屬嚴緝各在案已閲半年仍無着落非求政府設法維持恐裘業同歸消滅且該商等赴陜辦貨所有運本向由錢莊票號借墊俟貨到滬售清後再行歸楚來貨既搶一空欠欵則無從取償當此商市未復之際萬一轉輾牽累釀成恐惶滬市大局亦多妨碍除呈工商部外伏乞鈞院迅賜維護一面分咨蘇皖兩都督飭屬加緊追緝等語現國務院已咨蘇皖都督通令所屬一體嚴緝矣 
[區員不願調差]  
　　南區區員張欣元因奉警務長命令調充水巡區區員頗不滿意業於昨日具禀辭退並由各長警公呈挽留未知能達目的否禀稿分别錄後 
　　張區員禀爲呈懇收回成命另行札委事區員於南區辦理警務已經多年幸無大過今奉大札調委浦江水巡區區員自知力不勝任不得不作避賢之計懇請警務長即行収回成命另簡賢員以重公務而免貽誤 
　　長警公呈竊長警等在區當差久暫不一或係舊部或係新任年資之長短辦事之勤能均爲上級所深悉長警等以區員之整頓有方剛柔並作以致年來無一不服從此固警務長知人善用然本區區員督率勤慎不能不爲之感佩且也南區界域遼阔地叚綿長區境豪紳巨富猶不相諒偶有不洽頓起交涉若非素悉情形辦理頗多棘手加之流氓宵小濳伏於無形設若監察不周事端必發本區區員張君超上海人也辦理警政已曆多年對内則風土人情無一不悉對外則寛猛並濟馭下有方患難相從不遺餘力况其聲威勇敢地方足以鎭靜鷄犬不驚宵小難以溷迹茲值冬防吃緊稽查更嚴正宜及時巡察保衛地方忽聞警務長欲以本區區員調任水巡消息聞命之下心竊疑之夫張區員之勤慎從公辦事得力久在警務長洞鑒之下辦理南區長警素感今忽更調令其他去雖係傳説未見明文如果實行豈重水巡而輕南區也長警等不屑效前清積弊挽留長官無如張區員一朝更調局内局外頗有關係與其補救於後莫若挽留於先長警等各具實心冐昧具呈敬請警務長鑒核施行 
[調查僧人劣跡]  
　　閘北紫竹庵僧人芥航因與寡婦陳小芬子及李姓剃頭店女子先後姘識酿成爭風　毆被鄰居膝竹軒等具呈初級檢察廳調查確實起訴於同級審判廳判芥航處拘役五十天在案嗣因該僧不服赴地方檢察廳上控並延律師辯護前日已由該廳委司法巡官兪應堯親蒞閘北向該菴隣近各店舖查得八月間該寡婦確曾與李女爭風互毆且該僧不獨犯姦並有聚賭情事兪巡官卽據情禀復聽候開庭訊判 
[城内]  
　　地方審判廳民庭批○（周仁昌請求減利續償批）此案業經確定判决并據陳劉氏呈請强制執行業經照知第二初級審判廳照章辦理在案所請减利續償之處核與原案不符廳毋庸議　　地方檢察廳租○（陳國貞呈訴請領男孩壽生　）狀悉查此案業經起訴所有各小孩可否准他人領作子女應俟審廳判决後再行核奪此時未便照准（袁伯華等環求保釋沈阿記等批）呈悉此案情節業經本廳調查沈阿記尙無知情買贓確據所稱沈阿記在所患病各節應俟本廳查明酌核辦理可也 
　　第一初級審判廳民科批○（沈蔚人請求押繳　）查前訴已准强制執行惟該商未將此案抵押之田單房屋所在地開明是無從接辦看即查開具以便照章執行母自延誤（瞿春林請寛限執行　）查此案已照章執行矣該民不自向汪沈氏趕緊理直猶復來廳瀆請寛限殊屬藐玩不准并斥 
　　拘獲無賴○地方檢察廳訪悉無賴沈金泉（混號外國人）屢次滋事匿跡閘北地方昨特移請閘北蔣警務長派警將沈拘獲卽日送廳歸案訊辦 
　　　究蟻媒○通州人劉仲山昨至地方檢察廳訴稱現住滬城梅家弄中近有蟻媒楊媽媽吳鍚成等串通將妻王三妹誘拐捲逃避匿北市業已控經英廨將該蟻媒等拘獲訊供取押求請備文移提到廳嚴究陳廳長以所稟是否屬實應候函詢英廨再行　辦諭劉退去 
　　祇可諉賴○姜銀生在地方檢察廳控告李紹生紏衆强刧伊妻李林大一案茲已由廳將李等提案昨經葛檢察官預審姜供住二十二保三十九圖地方向爲小本生意陽曆十一月下旬突有袁家觀音堂後面之李紹生糾衆來家將妻拔去求究質之李紹生一味推諉判李林大　交伊夫領回李着繳保證金洋十五元保出候查明再核 
　　調查履歷○地方檢察廳司法巡警二十名及巡長二名昨由陳廳長諭飭兪巡官轉合該長警等將履歷詳細　告即日造册送廳備查 
[南市]  
　　切勿偷懶○南區巡員昨發通告云仰各長警知悉區員更調在即交替時間諸君應格外認眞職務切勿乘此偷懶巡員責任所在不得不先爲預告祈各班長警一體知照 
[閘北]  
　　第三初級檢察廳批○（馬曰富狀訴張大紅等拐逃伊女批）查王葉氏被爾妻氏等誘走圖賣經王葉氏之母葉王氏將爾妻扭由警局送廳請究並經葉如禮狀訴在案當經預審據王葉供稱確被爾女誘出惟有無圖賣行爲尙在澈查應著爾將爾女交案備質爾乃提起反訴謂葉王氏等串匿爾女其間情節顯有不符限將爾女尋獲交案明証虚實毋得揑詞妄凟特斥（葉如禮辯訴王廣浦訴伊串逃伊媳批）爾女旣經尋　准警務公所移送到案馬李氏等有無誘賣行爲尙在澈查爾靜候訊理可也　　第三初級審判廳批○（陸雲泉呈訴陸茂彩吳萬順圖賴房租批）據訴吳寓順與開老虎灶之陳茂彩禀訴市政廳有案仰候咨查明白再行傳訊（瞿佛全瞿佛生呈訴瞿大毛擅賣坆地批）狀悉候傳案集訊核判粘抄並糧串附（郤小柱呈訴朱鳳寳毆扭失物批）據訴被打失物旣不能聲叙起衅之由又無失物確據所訴無從核准特斥 
[公共租界]  
　　再待七天○常州人曹昌仁偕子德揚控同鄉人袁錫供誘拐其媳曹陳氏並姪女巧个由廨訊判袁與陳氏並女分别押候函致常州檢察廳派警來滬提回訊辦在案昨由捕房將袁等解廨復訊中西官以未據該廳復到判仍分别押候再函該廳派警來案如七天内再無復函將案註銷 
　　未便訊判○汽車夫徐毛狗因開車不慎在北京路撞倒行人邱大榮跌傷斃命業經公廨中西官驗明飭屬棺殮徐拘押在案昨晨由廨提訊王襄讞商之英頭翰君以此案係　襄讞與美領承審判徐押候訊明核辦 
　　懲處兇徒○過犯沈桂林紏黨陳阿四徐松林王連生等在　西路將控夥羅許昌戳傷由控將沈拘角公堂訊供管押在案昨經中西官復訊屬實判沈押西牢半年期滿逐出租界陳押四月徐押三月王押兩月 
　　吞吞吐吐○李玉山因在南京路圖搶伍宅女眷珠押髮由行路西人鳴捕將李拘解公堂請究因原告未到押候查究在案昨日復訊原告仍不投到即由見証西人上堂証明李圖搶情形訊之李供詞吞吐問官以李非安分之徒着押兩月以儆 
　　怙惡不悛○范朱氏王陳氏同控王生香在三馬路攫取金挖耳因王不認押候查究在案昨經公廨中西官復訊知王係過犯着押西牢一年期滿仍逐出租界 
　　幸未燎原○昨晨七點五十分香港路一號洋房協長源號樓上起火幸即救息迨由捕房皮帶車馳往灌救早已烟消火滅矣　　窮兇極惡○前晚有黑人某甲至有恒路二千零廿九號俄妓院内尋歡被妓索去洋數元昨晨甲去而復回向妓討過夜度資致起衝突甲將玻璃窻繋碎而逃該院當卽報由巡捕拘入捕房責令賠洋兩元了事 
　　一去不回○住居西華得路之張兪氏昨報捕房云媳婦沈氏被母家領回霸留不放捕頭諭赴公堂起訴 
　　拐失養媳○李王氏住北河南路四百四十七號有養媳阿鳳年八歲前日被匪拐失昨投捕房報請查緝 
　　婢女逃逸○阮阿璜住蓬路五百九十四號昨報捕房云逃走婢女一口年一名阿寳捕頭准予訪查 
　　改建橋樑○楊樹浦橋向係木質現因橋上鋪有電車軌道恐難持久由工部局各董議决改造水泥橋樑業於昨日開工動作矣 
[法界]  
　　整頓捐欵○法工部局收取店舖住户捐欵向按房租多寡計算惟房租時有加增各租户並不隨時報告以致近來捐數不能划一現已由局派人向各房主及租户逐一調查以便照數增收　　小販討厭○帶鈎橋南堍新街地方每日上燈後有種小販售賣食物不但高聲喊呌且時有吵閙情事捕房近在咫尺深爲厭惡昨特飭捕傳知各攤主於十二月一號起一律遷往他處如違拘拿罰辦 
　　飽受虚驚○法馬路萬隆醬園後進披屋於昨午十二點鐘失火幸捕房甚近即驅水龍前往救息僅焚毀舖蓋什物房屋未損 
[雜評三]  
　　庫蒙獨立非爲政治問題種族問題純由彼狡焉思啓者利誘於前威脅於後挾而出此也 
故謂戴一冲齡之廢帝撫綏號召即足聯蒙藏之感情爲取消庫蒙獨立之張本此眞夢想耳不能保宗社之不隕而能戢異族之鴟張天下有是理耶 
[來件]  
　　浦東中學校附設工業班宣言　　今日世界各方面之競爭經濟而已所恃以爲競爭之原動力者則在工業自十九世紀以來技師輩出汽力電力之應用機具器械之發達幾有一日千里之勢因物質之進步遂縱横馳驟爲大開大闔之生產運動以演成如茶如火之新世界蓋西人發達實業不獨使國力驟臻美滿而國民生計上亦擴張範圍非力致富厚卽亦不至生活枯槁吾國民丁斯工業革命時代事前既無主張事後又乏預備求所謂學問深遠識見高卓之技師固不多見卽降而求所謂通　學術有實地工作之手腕可以勝監督指揮之技手亦寥寥可數坐是技能消乏應用阻滯有利而不能開闢有業而不能擴張大之影鄉於一國小之亦影響於一身企業力之關係於國於人蓋如是其大而深也吾國現狀窘迫旣同受經濟上之失敗矣則根本計畫自非發展工業不爲功浦東地近海濱適於工業而吾浦東中學校之創建者其宗旨其希望又與此相合爰定民國二年於校中附設工業班以養成技手爲目的凡有高等小學畢業程度者得入焉三年卒業陽歷三月即舊歷正月開始設預科八月開始設正科三年設工場學成諸生卽可在本工場任事有科學之智識乃有應用之技能有應用之技能何患經濟之窘迫故爲一國訐計爲一身一家計咸宜亟焉從事於此者也用述趣旨以詔來者 
預科修身國文英語算學物理體操正科修身國文英語算學體操物理無機化學有機化學分析塗料肥料油脂肪肥皂燃料煤氣醦　製革製糖製紙電鍍蠟燭照相香水香油 
納費學費第一學期十元第二學期六元第三學期八元宿費第一學期二十元第二學期十二元第三學期十八元（均每學期入學時繳納）中途退學槪不給還操衣靴帽費銀六元入學時　實驗費銀五元入正科後每學期預繳（均有餘發還不足補繳）招考本校定期陽曆正月十號（舊曆十二月初四日）至二十五號又二月十七號（舊曆正月十二日）至二十八號（除星期外隨到隨考）上海假西門外江蘇敎育總會定期陽曆正月十二號（舊曆十二月初六日）及二十三號（舊曆十七日）上午九時起下午四時止（隨到隨考）海門假溥善堂公言報社定期陽曆二月十一號（舊曆正月初六日）蘇州假葑門内十全街八十五號蘇蘇女學校南滙假東門縣立第一高等小學校松江假西門外長橋　諸行街吳蘭記嫁妝舖内銭宅以上三處定期陽曆正月四號（舊曆十一月二十七日）至七號又二月十號（舊曆正月初五日）至十二號 
來函 
[上海地方審檢廳函]  
　　頃閲貴報本埠新聞内載有上海一般舊法官討論舊法官考試一節此事並無本廳同人在内恐閲者誤會特此聲明務請登入來函一門至爲感禱上海地方審判廳檢察廳同人公具 
[上海初選舉事務所函]  
　　敬啓者閲報載本事務所分發校票所注意事項第七項寫票時准於被選人姓名之下兼寫别號以免同名混淆等語查别號兩字實係住址職業四字之誤合請更正 
[楊營長來函]  
　　貴報第七版第五欄内登載董家渡某分棧内查獲湖南人戴金亭係駐紮川沙二營兵士與江北婦人王楊氏帶區訊問氏供住北提藍橋與戴私姘業已五載判送警務所訊究等情當即查明敝營各連並無戴金亭人名敝營從前係滬軍營名稱刻經編制後新改爲陸軍混成第三旅步兵第一團第二營加之敝營雖有駐紮川沙之兵士實無戴金亭其人誠恐冐稱破壞敝營名譽請貴館代爲聲明是爲至懇步兵第一團第二營楊營長謹啓 
[東海居士函]  
　　近閲貴報登載申地鼠疫之症逐漸發現此等惡烈之症不可不先爲備防上年東三省鼠疫流行之際幸有名醫細心研究製一良方屢試屢驗今特附呈一紙仰祈登諸報端以供衆覽果能救一方之災亦諸君之大德也 
治鼠疫方柴胡二錢桔梗二錢茅草根二錢香附二錢白菓廿個白菊花二錢遠志一錢半夏五分續斷一分水煎服 
此方係上年東三省鼠疫流行之際傳染至烟台等處經明醫研究質証此方已經治好多人但遇有鼠疫初發之時速服此藥無不效騐望勿以等閒忽之也 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[討活佛檄仿駱賓王討武聖檄體]  [Z丁靑 
　　僞君主活佛者心存反叛地處遐荒昔稱滿清藩屬曾以歲時入貢洎乎民國擾亂共和濳墮强俄之謀陰結庫倫之約開門揖盜狗頭妄想依人入室操戈狼性偏能媚外陷人民於奴𨽻竊君位於邊陲加以險狠爲心野蠻成性蹂躙漢族擄刦王公掠地焚城殘蒼害赤同族之所共憤公理之所不容猶復馳騁野心覬觎中土我之邊境犯之於叨林匪之凶威肆之於開魯嗚呼黄克强之不往梁如浩之已逃羝羊觸藩知波蘭之將失燕雀巢幕慮印度之遽亡記者五族同胞全國分子抱割地之隠痛沸愛國之熱忱參議院之力爭歎其晚矣國務員之談判嗟何及哉是用志切仇讐氣吞沙漠幸列强之袖手乘萬衆之同心爰集健兒誓殲秃賊北聯滿族南結華僑槍礮成林子彈如雨淋漓熱血天山之雪全消慷慨悲歌戈壁之風盡遏密令傳而飛電疾炸彈擲而瀚海塡哼哈則仙佛驚心呼嘯則鬼神泣血以此討逆何逆不降以此制强何强不服公等或居政府或掌大權或膺重寄於疆圻或表雄威於專閫名常貫耳事豈空談羣雄之骨未寒五色之旗安在倘能轉失爲得禦外安邊共展偉人之猷永踐統一之誓凡諸榮寵具有勳章若其畏懼强鄰保守高位坐釀養癰之患必貽剥膚之災請看今日之外蒙將作誰家之領土 
海外奇談 
[勳物之香腺] [  懺廬]  
　　日本理學雜誌論動物之香腺特因雌雄而有差異大凡動物之雌雄得以互相識别者多依此爲感覺吾人之鼻因有他器官爲補助故不如動物之發達一嗅卽能判雌雄也動物之香氣多存於皮屑之脂腺及汗腺中往往雄以特别之香腺發射香氣與鳥之以鳴聲使雌知已所在者同一用意故雌一聞其香氣非常快美於不知不覺之間趨赴雄前例如有蹄類糜鹿科之麋雄者腹部生香囊分泌香液令聞者神經興奮保進生殖機能以誘牝麝相會食肉類靈猫科之靈猫麝猫（產於亞細亞與亞非利加）及嚙齒類之海狸（產於亞細亞歐羅巴北部與北美加拿大）均有發香氣之腺囊其位置在生殖器與肚門之間以分泌白色濃厚之香液此二種香囊牝牡皆有至生殖期時較平時香氣更爲劇烈爲雌雄相誘之具固不俟言 
鰐魚下顎亦有二個分泌香液之腺雖雌雄皆具至生殖期雄者尤爲劇烈吾人嗅之覺其非常腥惡　爲可厭者在雌鰐聞之則不勝愉怏也蛇至生殖期時其雄者從肚門發出香氣以誘雌蛇惟世人多不注意云三 
[威爾遜之零史] [  頌斌譯]  
　　美國新總統威爾遜前曾至多太度省哥林坡埠寄寓旅館忽有一無名氏婦人年約四十餘衣服炫燿狀極珍貴亦不知其由何處而來同館止宿偵探以形跡可疑遽前執問之言語支吾搜其懷中得書信數十封詞意秘密不可解日記簿一册所書者非世界普通文字並有威氏相片一方紙幣數百快刀兩把手槍一支蓋女刺客也 
尊聞閣詞選 
[續感懹] [  了靑]  
　　囊賦感懷詩三律人事變遷忽忽十載因復賦之莫向情天問假眞回頭一笑已成塵蘋花只是隨流水柳絮何曾解惜春楚國息嬀空有恨漢臯神女本無人眼前恩怨猶難説何苦傷心到夙因未必他生是玉簫酒痕弓影幾時消香從灰後心先冷琴到燒餘尾已焦只怨有胎含荳蔲那知無夢繞芭蕉而今學得降魔法鎖住情絲不許饒燕墮鶯飛囗不和年年唱彀懊儂歌算來碧玉將誰主却怪黄衫太事多薄命果然成讖語深情隨例付愁魔無知只是憐雛鳳親眼看人喚奈何　　答金抱璞世祁（續十月二十五日）（了靑）莫恨歲月短莫怨道路長長者有終極短者無盡藏遽廬一宇宙朝暮一洪荒生死與離别天地孰主張我生四十年壯者日以亡豈無知心人關河兩相望達觀固所願鐵石非衷腸晨興撫兒女夕夢馳齊梁慨然對明鏡荏苒悲流光 
自由談話會 
　　余讀瘦蝶近作神鬼同悲滑稽小説至下界國體已更國民都有一分責任若再令鴉片横行則凡沈迷黑籍者何以合共和國民之人格等句不覺手舞足蹈撃碎唾壺適侍女送茶至睨而笑曰瘦蝶誤矣主人騃矣此眞天壤間一對書痴無獨而有偶者也余深怪其言謬妄執案頭界尺欲撃之侍女曰主人母怒主以瘦蝶之言爲當耶若然則煙匪不合共和國民之人格何以獨合共和政界之人格也不觀政界之官紳國務院之人員大中小學之敎習大半吞雲吐霧有言事之責者明知之而噤若寒蟬乎且有積年老瘾之烟鬼政府方急電召其内渡將委以外交之重任乎今瘦蝶以此責國民是蚩蚩者吸烟殺無赦而赫赫者吸煙蒙上賞也國家之政令若此妾不愁本國之神鬼同悲獨慮列邦之外人同笑耳余曰此政府愛其人之才故棄瑕錄瑜不能不從權遷就耳豈得已哉侍女曰然則舜何不從權而用四凶周公何不遷就而用二叔况此輩不要臉的鑽營賊盡是一包大膿血裹着一塊濁骨頭若論其才所最工者除却夤緣奔競謟事權貴見好外人則一榻横陳俾畫作夜直行屍走肉而已毫無所長更有何瑜之可錄哉余聞而語塞急起而謝曰吾過矣吾過矣吾具此鬚眉有愧裙釵多矣因舉界尺自繋其首者三[  息影廬]  
征蒙征蒙全國一致所恃者人心人心不死國必不亡外人不敢昌言瓜分中國者以我人心不盡死耳然我華人能説不能行能因不能創是種病之第一原因征蒙征庫之聲未　不騰喧于耳鼓而南方將士不聞有起程日期或謂南人不耐暴露宜俟春深即此一語已足令我健兒喪氣且蒙人逆料我不能冐氷雪以深入多方倔强正不知取銷獨立之在何時也愚謂塞外天寒草枯牧放無資易於制服乘時攻其無備何止事半功倍願我南方健兒其速行毋緩[  熱廬]  
劇談 
[紀譚鑫培（十三續）] [  曾言]  
　　欲聽鑫培四平調一打棍出箱一烏龍院一天雷報天雷報慘劇也此戲全要配脚北京唱此劇必以丑扮老旦未知何意以余所觀惟王長林最好蕭二順亦差可前夜文榮壽作配似稍減色此戲鑫培與長林合演雖忍人觀之未有不戚然動於心也當老婆悔其子之逃走怨責老公不應管敎太嚴彼此相爭儼然一對老夫妻　口之情狀也老公怒以拐仗撃之年邁之夫妻氣塡於胸且顫且打旋轉臺上不意二人立足不穏仰翻在地半晌不能起立久之始漸漸扶起尙未立直兩臀相撞復又匐伏此種情景眞能描摹盡致老婆痰塞於喉氣閉目瞪欲往後仰老公大恐爲之摸胸拭淚且哭且呼始而相爭繼而相憐令觀之者不知其涕之何從也後老公亦復暈倒老婆顫顫而前大呼老老搥老老之背自怨自痛悔急萬分王長林扮此亦不在鑫培之下老婆要出門看看兒子老公不許説外面風大老婆一定要去二人出門走到清風亭老婆説我的兒子就是從此路而去怎麽不從此路而來嗚咽流涕左右探望立不肯歸當此之時老公亦拭淚而哭嗚呼年邁送窮眞可傷也後遇地保打掃街道赶逐閒人説狀元老爺到此見此二老告以狀元老爺彷彿是你的兒子他二人有意去認先是老公上堂老婆説倘若兒子老爺把你認了你莫把我這老伴忘了老公亦説俗語説的少是夫妻老是伴我豈肯把你忘了二人又喜又懼發此傷心之言非鑫培長林不能傳此神也旣而老公上去不認易以老婆老公之言亦同又不認如是兩人同上仍是不認賞以二百銅錢老公既下怒極而顫説道奉勸世人休養子報恩只得二百錢鑫培説此字字憤痛呌好之聲如雷震耳余在京慶陞園觀此鑫培説此二句時天上忽打一大雷可謂適逢其會僉云呌天之戲通於天矣二 
[紀三十夜之女丹桂（續昨）] [  玄郎]  
　　空城計一聲雷飾孔明出城幾句摇板調尙近是臊音失之太高不脱凈脚氣息城樓一叚慢板西皮音韻尙好時有奈字雜其中派頭嫌俗二六一叚雖不見力歉而頓挫處頗覺生硬火候尙淺也雙紡棉花十三日唱天津小曲音韻嬌嫩如雛鶯出谷婉轉嬌啼白玉梅唱蘇州小調卽以樓外樓之實事編成文曲且句句洽韻頗見靈敏惟中有（與其銅錢撥拉外國人賺得去還是到丹桂裏來看看戲）實屬誤會蓋樓外樓係中國公司而外人毫無股份者也黑風帕白玉梅唱花旦最稱鬚生已嫌　音不够是晚竟串黑頭聲細如蠅檯步又劣婢學夫人無一肖處然座客尙有大叫其好者是誠不可解拾玉觸周桂寳唱鬚生坤班中名素噪前晚串花旦做工細膩熨貼應有盡有奏腔亦尙動聽惟蹺工劣極時有鬚生步法流露其間良由習慣使然桂實自亦不覺失笑滬上向例至封箱時各園名角倒串一二次以奇異博人歡然必得如毛韻珂楊四立吕月樵輩之多材多藝方能别開生面極視聽之娛否則畫虎不成反類犬聽者毫無趣味矣 
小说 
[滑稽小説神鬼同悲（六）] [  瘦蝶]  
　　楊戬笑道這也難怪你你在此住了幾年了土地摇着頭道不要説起我夏間還在蒙古地方辦事呢終是運氣不好調到這裏來却𨕘着這個大風潮眞算晦氣楊戬道現在你想回到蒙古麽土地又連連摇手道我也不想了蒙古也用不着我了楊戬笑道難道蒙古没有土地了土地笑道尊神你難道不曉得蒙古的土地老早没有了現在已歸了俄國的了咳只可惜蒙古的土地不亡於滿清却亡於民國那才眞正笑話呢尊神到此調查可要躭擱幾天若不嫌褻凟儘可下榻敝處楊戬道我方才聽你這篇報告也不用再事調查就此上天覆奏了也省得來攪擾你你也没有心情我看你旣閒在這裏何不隨我上天走走土地道小神久有此念旣尊神肯相挈同行那是極好的事了楊戬笑道你到了天上遂可運動運動差使你不看下界的人要運動前程往往輦金入都冀遂所欲居然如願以償名利雙收的麽土地道小神何敢妄想説罷遂起身入内停了一刻搬出飯來楊戬一看是一碗陳年隔宿的社肉一碗油豆腐一碟子雞蛋一碟香腐乾請楊戬吃飯楊戬雖然吃不下也不免胡亂應酬了些飯罷大家收抬停當出了廟門到空地上駕起雲頭順着風一竟的到南天門接表官見了楊戬忙欠身道二郎神回來了這位是誰楊戬道正是回來了這位是皖省的土地神我帶他來要面奏要事的接表官道來得恰巧現在尙未散朝你二位快快進去罷二 
 
 
 

Page 11

 
 
   
 
 

Page 12

 
 
[（收買書盡）]  
收買上等古盡碑帖眞跡如願出售請問上海拋球場北首　和里口抬霍山房面　載　　示亦可不合恕函 
[英商巴勒火險公司]  
本行經理北英商火險公司資本銀四千餘萬兩在申開設最先迄今已數十餘年專保房產貨物棧房一切火險遇有不測無不立卽照賠保價格外公遵如蒙紳商賜顧請至三馬路第十二號門牌樓上本公司賬房而議自當心悉照辦以副　惠顧之意此布 
[（收買股票）]  
大清銀行股粵路股浙路廣通商銀行股均要代客買賣各種股票江西路自來水橋寶善堂黃順秦朱倫記啓 
[嗣聖藥]  
男子九醜丸 
何為九　如陽痿不起伐　遺精　場不藝器而不緊臨　　　人門卽洩子艱無珠見色流精腎廣　散此則是也患者非獨　　更防一壽惟此丸統能治之慶試廔験近多假冒賜顴注意每瓶一元雙料二元若用雙料取效更速叧有○秘傳婦科調經種子丸○立止白帶丸每盒一元上海大馬路濜錦里東首廣東你　和啓 
[化州橘紅寄售]  
余宦游浙省道出申江帶有消痰止咳平喘順氣真賴家園橘紅百餘盒托上海拋球場北首杏林軒資號代售每盒一元如係假貨包可退換廣東貨州李文沼啓 
[洋房召賣]  
啓者寳昌路尙賢堂相近有特別西式住宅壹所計地二畝七分另內有花園馬房傭人房及一切器具一應俱全各界　諸君如欲購買者請至法大馬路與達商幫辦羅銳律師接洽可也 
羅銳大律師啓 
[籌募溫處義賑會敬募欵棉衣]  
敝會籌募溫處義賬荷蒙　各界善士陣信輸助　感良深惟迭據調查報告吳區廣園災民孔多乏食乏衣飢寒交迫禁身無屋　口無方滿地哀鴻鳴嗷嗷哺若不籌大宗振損欵前往散放瞬　各令災黎無以為生不死於水而死於凍俀其慘更何堪設想除由敝會多方勸募設法接濟外伏望　海內外慈善大家俯念災情廳電大發慈悲或惠助　衣或　捐振欵祇求多得一項即可多活一人傳百萬刧後除民得慶更生之樂同沾衣彼之遷造福無感是所　於仁者幸賜鑒焉　籌募浙江溫處　賑會湯籌　虞和　王　等諸啓 
[西馬拉山]  
全球之山莫長於蔥嶺而蔥嶺之周人皆發崑內崑崙為高而不知尤以西馬拉山為最計高十五英里洵與天齊近年來地與家亦莫不知其崖略目下民國成立美雨歐風行到中華而我同胞亦多心馬　之如天文格致算學與地文字製造之類悉心研究且於藥物一道更　察　而知西醫所用之汗品實勝於我用之草料各西藥房現已林立我同胞皆信服之實不知更有惠而克廠且克司大醫士所製各藥者較勝於市上所購售者萬萬輕本主人細訪之下不惜重資特為購辦為華能醫一切遠年癆瘵神經慌惚身體疲倦手足酸軟胃口閉　面容瘦弱精力衰殘煙後原氣未復小兒先天不足以及婦女月經不調赤白帶下等癥試服之後 
自覺心身兩健氣體充足面色紅潤腦力運化洵為登高望　遠之獨步欲知其詳另有仿單茲到砂料三種○計開衛生電補血藥專治血衰腎虧陽萎不舉每大瓶二元一每打二十元小瓶元二角每打十二元衛生電除痰藥專治肺萎多痰傷風乾咳每大瓶二元一每打二十元小瓶元二角每打十二元　衛生電胃氣痛藥專治胃茄氣滯飮食不下每大盒一元每打十元每中盒五角每打五元每小盒三角每打三元試樣一角每打一元　服法功效另詳信單遠埠函購原班回件或有匯兌不通之處用郵票作價不折不扣并及各埠各大藥房均有出售 
總發行所上海三馬路西畫錦里石庫門內衛生公司謹啓 
[經理處上海仁記路二號文達羅洋行　好立克麥精牛乳　最補飲料無上食品]  
本公司所製之麥精牛乳久已馳名各國最宜於老年氣虛血衰之人並小孩體弱肌瘦以及仕宦紳商旅行之用因其能補血益氣強健筋骨乃乳膏中之魁首也　光顧者請認明牌記幸甚 
[大律師孫潤宇沈張家復鎮廣告]  
本律師等為保護人權起見特設公事務所代辦一切訴訟及保證訂約析產置產登記等事如欲延請者不論本城外縣及上海會審公堂等處請至蘇州城內富仁坊巷西口門牌七九號本事務所接洽可也　電報四西八八電話二七五 
[現銀收買珍珠]  
本行在上海英大馬路 
四川路口　羅公司　　十三號　房由機器　上樓第三　五號如蒙光顧上午十點鐘至下午五點禮拜六禮拜日照常辦事出價格外重豐此告 
利華洋行 
[注意碾米應用電氣運動]  
下列各碾米廠及米舖現均用電氣馬達以拖動碾米機不但潔凈便利且頗覺其為最省費之運動與其他各碾米廠及米舖等者用電　碾米當冊得同等之效果 
宏昌碾米廠　北蘇州路一千另七千五號 
裕昌碾米廠　新閘橋路一百七十二號 
裕通碾米廠　北蘇州路一千一百九十二號 
慶昌碾米廠　成都路八百另七號 
鴻興碾米廠　蘇州路三十三號 
裕通公碾米廠成七百六十二號 
裕順米舖　福建路五　 
震泰米舖　福建路三百十四號 
鼎盛米舖　百老匯路一千一百十六號 
萬盛米舖　北四川路三百十四號 
源泰米舖　海岸路一千九百七十號 
徐恒泰米舖　麥根路三百七十五號 
源豐裕米舖　七浦路四百二十八號 
協豐仁米舖　北河南路四百十號 
恆豐碾米廠　北蘇州路一千零八十七號 
華豐碾米廠　新閘橋路四百十六號 
中和碾米廠　北蘇州路七十五號 
聚山碾米廠　蘇州路三十一號 
吉興碾米廠　浙江路四百零七號 
協康碾米廠　北蘇州路四百四十八號 
和盛米舖　河南路五百六十一號 
昌泰米舖　福建路三百三十一號 
德興米舖　北福建路五百七十四號 
恒德米舖　北蘇州路五百六十九號 
和興米舖　密　路一百零二號 
永升米舖　浙江路六百號 
永茂米舖　極司非脫路 
欲知一切詳細價目情形請至英大馬路四百七十一二號本處樣子房接洽可也 
德律風二千六百六十號 
寓滬西人工部公局電氣處啓 
本報印字機純用電機轉動 
[工部局諭]  
照得本局在卞德路山海關路轉角處所建造之育才公學新房屋准於十月念一號禮拜一開幕如有人欲送學生到該公學就學者卽於是日或以後赴該公學監院處報名可也其學費按學期應敬洋念元正此諭西一千九百十二年十月十八號第二千一百八十號 
[藥房招盤]  
二馬路拋球場民強報　對面羅威藥房開設已經三　所出藥品材料精良功力神奇且各界歡迎早已傳番遐邇各藥均能抵制外來之貨大可挽回利權如紅血　補藥紅血輪補丸子宮丸以及血素腦素腎素雪花精牙粉各種無不各具最優之　特色者前淸南洋勸業會得獎銀牌前年義國都郎賽會得獎優等金　本年羅馬萬國衛生會　賽全球各國藥　又得最優等之獎　與金牌可知羅威藥房藥品與方法若非具有　特別精奧之學理何能爭勝於處內外耶本藥房係醫學博士　劉銘之君一人創辦幷無合資股份茲劉醫士懸產海上因　診者緊多亟擬開設醫院對於藥房不克兼顧是以願將本藥房全部分以及方藥製法牌號商　盡行招盤合意者請駕臨本藥房接洽至陰曆十一月初五日為限　精從速過限則加定辦法不及久待矣特此佈告 
二馬路拋球場羅威藥房謹啓 
[逹利公司冬令呢羢精製西服]  
本公司專運優等花呢厚呢聘請著名技師監製時式西服大衣工料務求堅固長短必合身度並連泰西綢緞花色疋頭衛生衫褲暖帽鞋襪鴨絨被　枕毛毯絨線皮件什貨以及改裝應用領袖扣帶禮帽皮鞭各種裝飾品一應俱全又派員親往東瀛定織新異親色花緞兼製男女服橡皮寸衣均各價廉物美如荷　惠顧無不格外克已以副　請羣之雅意　上海英大馬路望平街口西首電話三八八一號 
["Allenburys"Foods．愛蘭百利　商標　代乳粉]  
人乳乃嬰兒天然之食品乳母哺之而孩自長設或乳母有病乳汁淡薄以之哺孩殊不適宜本公司特製愛蘭百利代乳粉由化學家考騐合宜配製之精滋養之富消化之易與人乳不相上下用以喂孩定必日臻強健粉分三種嬰兒初生三閱月者宜食第一種粉三閱月至六閱月者宜食第二種粉六閱月者宜食第二種粉六閱月以外者宜食第三種粉本公司製有特別乳瓶以喂代乳粉之用靈巧異常不使嬰兒噎食嬰孩十閱月以外另有愛蘭百利麥液餅乾可以兼食性極滋養味憂清甜若以此　之且冊助齒牙易出本公司製造代乳粉之廠在英國維地方有牧牛大場居于兩河之間人煙遠隔絕無穢物傳染廠宇宏大清潔異常各乳牛皆小心喂養以求乳質濃厚舉凡牛乳防護之清潔製造乳粉之精良誠無逾于此者本公司特新設分行於上海北京路郵局對門第八號　賜顧才諸君請認明本公司梨耙商標為記庶不致悮○各埠大藥房均有出售 
總行英京　分行上海　愛蘭漢百利有限公司謹啓 
['KEPLER'商標解百勒麥糖魚肝油]  
SOLUTION 
二十世紀科學之進步醫藥之發達令人驚奇查近來各國因疾病而傷妄者逐年減少若將　人羣同趨進化定無戰不勝之病魔矣英京寶威大藥行以醫藥科學著寰珠各國無不欽仰以其所製各品悉有科學理法之價值療治補益之功效宜乎其名譽若此之降銷路若此之廣也解百勒麥精魚肝油乃製品中之一用精壯大麥精液與　魚之肝油融合而成二者為海陸最佳梅　糖硃　各質魚油有氣　太強強光強等酸皆為補腦增脂益血生肌堅腎強筋偌熱消食等種種原質以其有養育之能並有改症之效　虛勞咳嗽吐痰咯血氣喘胸痛以及各種肺疾服之最宜其如肺體虛弱易成癆症或有癆症遺傳性者尢為視為防禦要品此品中國各西藥房均有發售英京　上海寶威大藥行本行分贈藥樣每盒有解百觔麥精魚肝油夏士蓮雪花大寶來金鷄納霜看將膾書券附郵票二角地址寄下當即郵奉惟雲南寄資另 
特此贈書券裁下郵寄上海四川路四十四號寶威大藥房行當有精美仿書內詳此品並最有用各種良藥等呈郵資不取索　者購將地址姓名詳示為要 
[中國人自造西洋糖菓]  
注意注意 
馬玉山糖菓公司廣告 
本公司始創在小呂宋大埠今有餘年特聘美國巧手名師教授監製西洋糖菓之法盡務其妙所出之品精美甘香馳名中外近見外洋糖菓紛來中國利權外溢本公司爲挽利權起見特設分廠於香港所製各欵西洋糖菓　食雪糕涼水及各種菓子香露均親自監製合於衛生兼辦中西罐頭食品餅乾洋貨呂宋煙等志在推廣取價從　　諸君光顧裨爲留意向就近代理店　取是荷　小呂宋始創在大埠大橋頭街門牌　六十九號　香港新舖在中環大馬路門片第九十六號卽中環街市對面　澳門代理六和糖菓號在泗　街門牌第八十七號　上海代理同安居茶樓在大馬路　又茂記在虹口天潼路四百八十六號　羊城內地總代理香香糖菓公司在十八甫北約門牌第五號香港馬玉山糖菓公司總理人馬玉山馮筠隆仝啓 
民國元年十一月十一日 
[拜謝崔氏驥製半夏神功]  
僕體肥多談入冬必咳近因操勞過度其發尤利延醫診治百服不效近更晨起氣喘使間離忱記尺許不能安　無術　治心甚焦均偶晤社友陳子　君述及困苦渠云上海寗波路五開間鬥面崔氏驥製半夏十分神妙家　夙忠是疾危險駁君十倍願沈思陳　丈自申賦旋帶來半夏三盒服未及半病已若失至今身體康寗精神抖擻云云僕聞言欣然轉稟萱堂以餘藥頒緞帶渠始有允色　見僕狼狽困頓慨然允爲代　薄暮親自　來服後即見安善三日後居然平安無恙矣戲激之餘特將始未登諸端報以奏神功而誌不忘　太平城內大街總　館　頌生拜述 
開設上海盆湯弄過絲業會館寗波路口五開間鬥面崔氏　香處發行所附價大盒二元四角小盒一元二角附近假冒格外留意 
[老同慶堂聲明假冐]  
敝堂之三陰　疾藥丸又名金鷄納霜丸乃用上等各料法製而成無論一日二日三陰四日等癥或冷如冰雪似火燒　綿床褥累月經年卽服此丸沉疴立起永不再發健無病之人日服一丸身強體忠百主不生決無寒侵發冷之一本病人深憫貧病無力之輩只取藥本便於利人病逾重而業十餘年四遠馳名並有新到正好華司牌金鷄納霜批價又極克已芘有忘八之徒不知用何偽藥蒙混銷售不但不能治病反致害人增劇寫屬可惡之至不得不聲明刋報此後如託友或局必須指明三茅關橋北首朝西第六案老同慶藥房加用園記以雖英偽此啓 
老同慶堂白 
[三井洋行]  
啓者本行經理東京水險明治火險東京火險日本火險共同火險五極大公司數十餘年辦理妥善　欵迅速中外紳商深所共　專保各口岸及洋面水險南北市房廠棧火險其價格外公道　諸公光顧請駕臨四馬路東首四川路口四十九號本賬房面議可也　三井洋行告白 
[印墨批發]  
本公司專設各種鉛印石印以及照相鋼版商標用各色印油　鉛印石印等各種機器及附屬器具行銷中外以產有年自前年分設上海以便　賜　者　近購取因恐各　未及週知茲特布告無論　　批發本公司均極誠歡迎并　有　色樣本如欲取　祈請函示　賜顧者請至上海虹口乍浦路二百七十四號門牌便是此佈電話三千六百四十七號 
黑越公司啓 
[退股聲明]  
啓者怡和意長生愚向占一股今因意見不合自愿退股已與各股友訂荽當卽收回股本連息共計一千零三十七兩五錢自民國元年元月一號起及登報以後所有該號盈利均與愚無涉此　　王敬侯白 
[尋人]  
本月十四下午走失女婢一名年十三歲叫阿花身穿眞清布單衫褲內黑斜紋佈棉褲口操濟江人音倘有仁人君子知下落報信者賞洋三十元如將人送　者賞洋八十元決不失言白克　　百九十四號潤豐　當謹啓 
[出售吉地]  
茲有北四川路吉地約七畝甚合建造市房之用如欲購者　至跑馬場對門耀華西號領看議價 
施德之啓 
[貴重產業出賣]  
魯意師摩洋行　始創自同治十三年即英一千八百七十四年 
今有各處界皮房屋出售或在租界或在寶山華地如貴客欲通葉者附至小行面談再小行門前有詳如表可看此佈 
魯意師摩洋行啓 
[（閱者注意）]  
杭州著作　社製由頭等（A1）卡片一種色白如玉超過現行東西洋片之上連印　字每百張收洋二角半又二等（Ｂ）卡片興西洋貨相等每百連　洋二角又三等（Ｃ）名片興東洋貨相等每百連印洋一角半如印隸書楷　每名　論多印少印只加洋一每譯印英文每百加洋七分外埠寄費每　張洋二分來貲不多得用分數　票代現批發白片論千對折論萬四折社設杭州王衛弄陳內　 
杭州承接處回回堂上首宜新舊局 
[告白]  
啓者本館並分枝杭州清河坊蘇　　門中市各貨俱由上海老店寄去發售如欲賣俱現銀交易並無賒欠分號司事人亦無擔保之權倘有與人賒借及　　　銀貨物一切來往等情惟經手是　一概與分號無涉特此聲明 
廣東上海鹿芝堂老　店啟 
[（遺失派司）]  
拾壹月廿三號失云原布派司一紙計十件七百疋嘜　　　　頭　進口船號7.11167報過三件存七件已向海關聲明作廢 
怡和洋行白 
[拔毒止癢癩疥瘡藥]  
此藥無論何種疥瘡小孩黃水瘡濕毒一到止癢頭尾三天便無痕　大盒半元小盒角半 
上海拋球場北首廣東杏林軒啓 
[（遺失派司）]  
今於英曆九月廿一號完稅公益粗布派司一紙計廿五KYM號包頭Z90報過十四包尙多十一包已向海關聲明作廢 
成記號告白 
[（招請跑街）]  
本行欲添聘跑請一位須熱悉客幫及本埠糾攪肥皂洋燭生意辛金格外從豐如頭意者請至仁記路A字一號本帳房面即可也開亁洋行白 
[遺失久記票]  
今遺失本月二十期久記本票元一千兩　間前途輿明作爲廢紙望各實號切勿收用特此登報 
富記白 
[出租]  
麥根路第四十八號洋房一卒此間地叚潔凈空氣新鮮如有有意租賃者請至　　園路高易公舘接洽可也 
高易公館啓 
[華俄道勝銀行廣告]  
本行於西曆一千九百十年六月十四號運奉　俄延論旨投立所有基本金計羅卜三千五百萬元全數收屬公積羅卜一千七百萬零零五千一百四十七元六十戈中國　家助充資本庫平足銀三百五十萬兩又　充公積庫瞳足銀一百六十七萬兩總行設在俄京聖彼特堡分行設在俄國及西彼　亞等處有八十六處在歐美亞各洲二十五處其有一百一十一處之多並在各國通商大埠均有妥實代理之家茲在上海分行代客種存來往銀洋及羅卜欵項其利息若干請臨　行面議凡願定期銀洋存欵者按照市價辦理並收買本埠各標期拆兌以及匯欵均匯至各國通商口岸如匯至俄國者尤爲利便且本行備有特別新發明保險櫃出租欲詳細章程請臨敝行取閱可也 
[嗎盛公司完期陽陰曆十二十月三日特開股東議事會]  
本公司定期陰曆十月二十五日下午一時起在新新舞　二曆樓開會一報告　　　　　　　　　　　　　　　　　　　　　　　　　　　　　　　　　　　　　　　　　　　　　　逹　向協盛公司收回自辦定期務請有股諸君早　以便公司議一經決議之後未到者　作默許幸勿自設為　 
[三井保險公司賠欵迅速]  
本月初六日被憐　愼殃及小號後面棧房幸由三井洋行保有火險元二千兩刻蒙該公司如數照賠外另加伸頭銀子亦已收到足見該公司誠實可靠而　買辦傳盛德君作事之豪爽也　特此嗚謝　上海棋盤衖　春陽號啓 
 
