# 1887 - 135 - 4905063

 

Page 1

 
 
[古今圖書集成第一批出書告白]  
　　本局所開印古今圖書集成截至三月終己印遇原書三千八百五十六本尚存未印者一千一百六十四本約至八月間全書可以排竣擬定分裝三箱其第一箱裝明倫彚編並目録業己裝訂成書計四百零八本合原書一千三百廿二本其明偷彚編本可早日訂齊因本局所用排手多至數百人排時不能挨次未免前後叅差其餘之書約至十月悶可訂齊第二箱至明年正月間可訂齊第三箱届時望交第三批銀五十兩領全書一部計三箱如刻下欲先領明倫彚編並目録一箱須卽　第三批銀五十兩其銀仍交申報舘當紷以第三次收銀單並第二箱第三箱發書憑單計二紙該書亦向申報舘領取前所出第一次第二次收銀單卽須繳還倘未將第三次銀交到者未便取書特此　聞[  圖書集成印書局主人美查啓]  
[古事比開印告白]  
　　古事比一書爲國初方田伯先生所著閻百詩徴君奇賞之每舉一事必上下千古求其偶以相比附計五十二卷爲目二百七十六其分門列日較之各種類書獨爲詳晰欲用何典卽於何門中求之怪怪奇奇如披秘籍卽如身體門有云堯眉八彩魯僖司馬馬卿亦眉八彩世祖日角唐高祖亦日角竇憲鳶肩馬周駱賓王亦鳶肩班定遠虎頭燕頷包拯亦虎頭燕頷司馬懿狼顧周嵩亦狼顧而形同者事不同人不可以皮相也云云略舉梗槩可見一班凡駢四儷六之文人刻翠裁紅之賦手得此一編可以用之不竭惜原板久佚書肆罕覯今聽蕉主人出其家　原本付點石齋石印字跡必求工整校對不厭精詳洵爲藝林鴻寳訂成六本定於八月出書如蒙賜顧請至點石齋帳房面訂可也印書無多幸勿遲誤[  點石齋代啓]  
[新出石印藝林拱璧出售]  
　　藝林撰璧一書吐棄一切生面别開係武林吳君少琴所選居作窗集集中多而家藏名稿亦採取二三理法一准乎清　風氣必宗諸時尚得文五千餘首萹之昆備列評語俾文之妙處易於尋繹後附分韵試帖詩四千餘首亦皆眉　入時者校對不厭精詳字跡亦極匀整至於開印之時機器悉籍火力故墨色黑而匀更無燕瘦環肥之誚現己出書每部分訂十二本價洋五元五角法馬路　申昌書坊與外埠申昌發售皆可購取如躉買至新北門外天主堂街大順行及還讀樓面議可也[  點石齋主人啓]  
[招股石印阮刻十三經注疏并校勘記]  
　　儀徴阮文逹公巡撫江西時重刋宋板十三經注疏書凡四百十六卷後附文逹自著校據記　　　於南昌府學中此書由元入明遞有修補有闐板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉微行數字數記載詳明俾後人爰知所自惟憶阮刻距今己越七十年雞係無僚草翻刻者轉有魚目混珠之憾春及軒主人藏有初白言本不自思　　　石齋以石印法縮爲巾箱直行本紙取潔白字益顯明并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹樸糊之本何如得此精校精印便於取携之縮本以於篤志芸窗者實有裨益但工本校鉅書成須每部洋廿元可售現　招股開印酌定每部洋銀十二元願附股者先邀四元給與收條爲憑　於閏四月出書書成再找八元取書一部凡有同志請早賜顧爲幸售股處在上　申報舘帳房點石齋帳房法馬路還讀樓書坊蘇城宏豫在掃葉山房京都正陽門外西頭路南廠打磨通　號天津北門外針巿街聚通恆鋮江號祥泰興廣東省城楊仁新街德昌乾號揚州申昌號同文生記石門海寗城　吉典寳成典杭州申昌常州恆生德錢莊漢口小夾街陶聚茂綢庄内躉買向上海法馬路南申昌後馬路惠秦庄内　升號面議[  點石齋主人代啟]  
[防俄芻言]  
昨譯俄國報紙云有人進言於俄皇請造鐵路由俄京直逹　春以備將來調兵運餉之用盖緣中國近來留意邊防故勸令俄皇預爲之所云云賓紅閣主人披覽至此而不禁重有感焉夫今之談時事者動以法爲不可不備其次則莫如日本從前天津之案法人幾動十戈幸得曾文正公周旋其間幾費心力始得言和至昔年安南一事法人又復大興師旅翦滅我藩服蹂躪我邊疆傷夷我士卒耗費我資財後乃大創於宣光始得俯首帖耳然虎狼之國豈終能懾服其心一旦釁啓瀛埏能保不重脩舊怨乎是宜備日本雖同洲之國脣齒相連然邇來好大喜功時時輕蔑我華夏臺灣之役早己小試其端中國不欲與之較量彼遂視爲懦弱由是而滅琉球櫌高麗至去年而長崎釁生水師亦　其戕害其鯨知虎噬若此難保不膽日大心日雄漸漸與我國積有違言致以戎車相見乎是尤備之不容稍緩者也我則以爲不然今日之患不在法與日而在俄法自拿破崙第三傾覆後國勢己大不如前矣近幸休養生息元氣稍蘇而驟與中國失和轉戰頻年國庫大耗雖曰卽敦和好而國債己如山積横征厚歛民不聊生卽使留心商務欲求本原之復兹尚不能更何能與中國爲敵耶日本自明治六年改行維新之政事事仿效西法改絃易轍一洗因循造鐵船建砲臺設郵政下至飲食衣服之細升降揖讓之微亦無不奉西人爲圭臬從其外而觀之似乎逐加整頓餘力不遺矣而不知其進太銳不能免於竭蹶紛更目下帑項空虚財用匱乏民間行使惟以紙幣當銀錢彼自顧且不遑而謂能與我國抗拒乎雖論者謂其年來屢有人改裝易服窺伺黑龍江一帶他日必有釁端然我知其目前斷無此力量矣所最宜備而最不容緩者其惟今日之俄乎攷俄據亞細亞歐羅巴　洲之北境復跨海據阿美利加之西北隅拱北氷海如玦環長約二萬餘里西連瑞普奥諸國南連土耳其波斯東則與哈蕯克𦝣爾喀黑龍并相屬據泰西典籍言其國有民人四千一百萬口每年賦稅約得洋銀五千二百萬元額兵六十萬戰時可增至百餘萬其强大可謂極矣而我以爲其深謀遠慮亦非法與日所可等倫俄國壤地雖恢宏而天氣苦寒不生五穀從前乘新疆回亂得以據而有之漸至侵食併犁堪察加以迄吉林界外收其皮礦之利而國勢賴以日興赭宼旣平中朝命曾襲侯索取伊犁俄人自知理絀詞窮遂拱手而讓還中國然利源己經久握一朝失去心實不甘乃轉而與土耳其生事謀土者豈眞利土哉實利歐洲之地大物博耳後經英人出而抵拒此志仍不得逞乃復徐圖亞洲其遷界碑也聊以嘗試我中朝若謂中朝倘不敢與我抗衡則我惟有打點精神以與之從事耳我朝果以東南多事不及措意於此而俄人之心乃大快旋遣測量之士自京師回取道於天山一帶平坦之地直逹伊犁量度形勢又以地易取日本之唐太島以鑄器屯兵其用心不可謂不深矣顧自俄京聖彼得羅堡以逹中國邊疆相距萬數千里越諾天戈洛特攷卡俗士二山又有裏海以爲之阻間關跋涉非數月不能到調兵轉饟在在艱難欲由海道以進兵而西北地寒時虞冰凍且長途窵渺煤火亦不能取之無竊我任其勞人居其逸兩相比較勝負顯分故尚憚而不敢發耳今見中朝於邊疆防務實事講求精益求精鞏如川岳遂有人勸令建築鐵路由俄京直逹琿春此舉若成則中朝尚有門户可守耶我以爲中朝於此第一宜糾合歐羅巴各邦合力以爲之抗拒俄之君臣謀所以致大一統之盛者己匪伊朝夕矣其意不得志於亞細亞則必逞志於歐羅巴其與日本易島實留意於中朝而銳意與土搆兵卽窺伺歐洲之漸卽於犬牙相錯之波斯瑞典普魯士奥地利牙諸邦亦無不耽耽虎視雖要之以盟誓重之以婚姻一遇機會可乘彼俄人性若虎狼安保不擇肥而噬在各國豈不知之特釁端不開則不欲首先發難耳 
 
 

Page 2

 
 
我中國誠能號召環海約縱連横有與俄相親而以尺寸土退讓者羣起伐之罔攸赦彼各國果有深識之君若臣則卽不爲中國計豈不爲己國計而尚有不樂從者乎若其不然則中國惟有慎守邊防選練士卒使胡人牧馬不敢灒過臨洮更簡派重臣往責其濳移界碑之事俾乃歸原處而後己庶幾失之東隅者或尚可收之桑榆乎或者謂目下俄國内憂未己時時有亂黨圖刺其皇兵雖盛强國庫仍虞困乏雖有是說亦惟托之空言未必果能成就噫是直偷安旦夕者之言豈未雨綢繆之計乎鯫生聞之輙欲掩耳而走己 
[反側濳消]  
　　前報紀雩都縣民變一節現經前署袁臨協　升軍門道發帶勇往勦爲首之某武弁原踞雞公山見中興名將百戰雄師逐漸　　自知逆不可以抗順弱不可以拒强先期抽身逃遁其糾聚之衆亦各鳥獸散迨升軍門深入虎穴僅捕獲餘黨三人而己但見山寨空廣田土荒蕪滿目蕭條氣象慘慄升軍門仍回贛駐紥省垣之親兵營前次預備調往者己將原領火藥及開花砲彈繳還局中雩都縣城前己封閉辦理團練防堵距雞公山左右數十里禁不往來耕種失時現則里門夜開不驚不擾各郡縣一律解嚴民情極稱安謐變而未成誠如天之福也而各大憲之從容坐鎭弭患無形百姓受賜多矣 
[邊帥興利]  
　　客有旨齊齊哈爾城因公晋京言及黑龍江地産五金礦沙甚旺漠河一帶金沙尤爲易採非特土客流民偷挖迭見卽俄人亦久己垂涎偷往淘挖者不可勝數地方官雖嚴行禁止無如漏巵難塞卽以中國人民而論淘沙鍊金繞越販賣者實繁有徒恭軍帥鏜早有所聞到任後卽分委踏勘並與穆春帥籌商以黑省各礦卽宜開辦以收其和富國足兵莫要於此一免奸民勾結俄人淘取二免流民聚夥偷挖岅售三免師鄰虎視時生覬觎之心然事屬創始一切開辦章程總須美善除派本省熟悉情形有爲有守之文武官弁辦理外並經恭軍帥添調李太守金鏞來黑俾與總辦礦務之陳觀察相機酌辦以收寳藏之利云 
[匪案餘聞]  
　　日前寗國府斬决南陵西河盜匪八名聞内有一名係盜有之弟年甫弱冠在塾讀書而盜首畫供時聲言必先將弟斬决弟亦自願受刑因之一併正法云○自宣南匪類横　幾若天荆地棘郷鎭店鋪皆不敢來蕪辦貨以致巿中生意冷淡異常且蕪巿近日亦謡言甚多非楮墨所能罄所望賢有司覆申禁令不准風鶴驚傳庶幾人心稍定乎○皖省各大憲密派文武官弁數員輕車減從微服巡行並帶親兵數百名裝束若客商模　乘輪抵蕪前往宣南一帶不動聲色暗暗稽查如有謀爲不軌之人准其隨拿隨斬云 
[鳩雜紀]  
　　長江水師提督李與吾軍門巡閱長江事畢乘輪抵蕪因有要公小住一宵卽回太平府節署○錢孟超明府會同保甲總巡沈　青别駕督率紳商創辦保甲一事前曾記諸報端邇來城廂内外十户掛一大旗晚間輪流派出一人持械赴團防公所會哨居民鋪户一律遵行凡有盜案聞警皆須麕集違則提案嚴懲並　保甲局曉諭各烟館二更後一律閉門若有不遵定卽從嚴究辦云○自裕溪營失竊火藥後蕪湖營鑒於覆轍將河南火藥局所存軍火移至西門内李與吾軍門行臺並派兵數十名在彼防守 
[漢茶續信]  
　　四月二十四日漢皋茶業公所邀同六帮董事集議一應茶務章程有未盡妥善者悉爲整頓先議止發茶樣一禮拜嗣以二十五日各茶棧相議祗停發樣一天是日晚復集六帮重議今年寗祁兩湖一　停辦二春子茶勉致折耗成本且防拖累巿面云又前報今年頭船放洋議歸怡和行格蓮阿格與協和行之務源茶輪並放現悉怡和辦茶不及上年踴躍故船雖受載尚未及半遂使務源船先開耳 
[京師近事]  
　　四月十五日有某校書至前門外迤西大馬神廟所歡周姓家以一盒紫霞膏畢命當卽中周某報中城司署次日司官親臨相騐查得屍親在京東某郷間須俟到京畫供然後棺殮不料遲至數日未經差役往傳邇來天氣炎蒸屍身漸漸腐爛隣居惡其臭穢公禀司官請將該屍棺殮暫停某義園中○上月初順天府府尹飭役多名往拿通州坐粮廳稅科書書吏張姓父子二人押解至署委員研訊聞有某侍御以該書吏私設稅口浮征冒銷諸弊具控叅奏當奉廷諭着順天府澈底根查至張有何口供則外人尚未詳悉也○各錢鋪往往因存票過多以致傾家破産一經倒閉卽陷身縲　之中碩腹豪商誠不可不愼也齊化門外大街寳王錢鋪司事人張姓因見各鋪紛紛被擠恐有不　乃於上月初七夜潜赴東城外坊署揑報有盜十數名將鋪内銀錢衣物搶掠一空蓋其意將藉此爲關閉地步也坊官洞明肺腑當將張及諸夥一併收禁次日據情詳報城憲城憲批令查明該鋪有存票多少鋪主何人旋經坊官查得存票約有三萬千鋪主山西人並不在京至如何究辦尚未得聞也 
[鷺島紀聞]  
　　泉漳民俗以四月十五日爲閻羅天子生辰凡厦門之酒樓飯店均於十五十六兩日在店前演戲酬神如泰山口之泰安居似英樓三友齋望衡對宇炫異矜奇以演戲之多寡卜生理之盛衰其無力雇官音大班者則雇傀儡戲及本地七子班以代之門前鼓樂數日不休大走馬口各酒館館與塔子街崎頭宫之聚福樓美珍舘互相比賽說者謂彼等每年宰殺鷄鴨魚蝦不下恒河沙數自知罪戾難逭故爲閻羅天子上壽藉以獻媚他日勾到案下或可稍從末減然則殺猪屠牛之人何不尤而效之曰此等人之罪惡較酒飯館更重逆料閻羅不能爲之庇索性不奉承落得省費臆此言也未免謔而虐矣○漳州福建輪船由新加坡等埠來厦有郷民某甲搭船回同安携帶木箱一隻内有舊衣服數件土洋布兩疋己經港仔口庫局查騐以爲數甚微例不完厘放之使去該郷民回同安必須搭渡船始能前往在海中又被五漿巡船勇查知勒索不遂卽禀明管帶巡船委員某二尹轉禀提調委員某司馬將該郷民判罰十倍計洋十餘元並取結請保等費己屬不少該郷民將所帶衣箱售賣尚不敷用小民之苦向誰告語耶然此猶曰查緝認眞也聞日前有某號綢縐洋布店内夾帶洋布十餘件公然過卡委員司巡皆不敢問緣某號某姓所開　雄勢大不得不放他出一頭地由是厦門人至稱某姓爲無敵大將軍然則該郷民之被罰不必抱怨他人當自恨其不性某耳○厦門港之南普陀古刹自去春修理改造至今年三月始落成上月十六日開光新戲臺亦於十六日破臺開演進香觀戲者人山人每十七日正在扮演武戲之時忽有營勇數人爬上戲臺觀看廳署派往彈壓之快班卽勸令下臺觀看勇丁不服兩相口角以致用武該處逼近砲臺營中兵丁觀戲者多相助毆打在廟内照應之王姓董事出爲勸止反被兵勇抛石將頭顱打破快班廟視諸人均受重傷事經提標中府王甫芝叅戎查明卽商請該管營官將首先鬧事之勇丁懲辦插耳箭在廟前示衆厦人咸謂叅府營官辦事之平○五崎頂有雕佛店貪圖小利買得厦門港福海宫内虎佛一尊上月二十日被該處人查見會同馬快至該店認贜雕佛店云在門前收買並非有心　　若取虎佛必須照償本錢厦門港人以爲該店收贜不獨科罰當令以鼓吹將虎佛送回福海宫内方能了事由是兩下扭打間壁鐘表店内某甲出爲勸阻反被打傷街隣不平卽帮同毆打將快班及同來認贜之一人扣留意欲送官逆料厦門港福海宫必來報復卽有人出而分送檳楖請街隣將店門關閉欲以罷巿挾制官長厦防廳唐太守因到海灘碼頭迎接提憲路經是處當卽諭令開張禀明道憲究辦說者謂厦門風俗動輒借端罷巿與官爲難但事未經官斷卽先罷巿此謂愚民不知事理與官爲難自取其咎矣刁風不可長可以一言蔽之矣○福建輪船於四月十四日渡臺在淡水候裝茶葉至二十一日始返厦門載至新茶數千餘件聞淡水所到之新茶旗昌洋行業己開盤中等之莊每担價銀在二十八九元全二十七元五六本年成本如此諒亦不能十分得利矣 
 
 

Page 3

 
 
[泖濱漁唱]  
　　有土妓黑妹妹者家於試院左近趁考童雲集居然設局抽頭復倚蠹書悍役爲護符艶幟商張略無顧忌批把門恭幾於户限爲穿諸童之誤入彀中者往往倒篋傾囊付諸一擲臨行拮据至有將衣箱典質始得付清房飯資者賭之害人一至於此近經差役據情禀明府縣想操三尺法者斷不能爲若輩寛矣○試院後之天主堂自去歲遭考童打毁後今又廣鳩工匠土木大興黝堊一新仍前巍焕聞共費至五萬金亦云鉅矣其夜堂中某司事偶然疎忽遺火一星致兆焚如之厄幸人手易集立卽汲水灌澆漸卽撲滅雖不盡付一炬然己大受虚驚矣訪事人所述如此是眞是假請還問之在場者 
[命案彚誌]  
　　湖口總鎭丁軍門數日前將各營哨戰船調齊操演守候彭雪琴宫保抵鎭閱視二十前聞有饒州營某哨舢板水勇與某舵手因細故起釁羣起攢毆該哨官亦與舵手挾怨因不肯彈壓以致衆寡不敵舵手身受重傷斃命衆水勇乃將棉絮裹其屍扛至荒郊掩埋旋有同郷勇多人聞風赶到將凶手獲住連屍送湖口縣署究辦徐明府隨帶同刑仵下廠相騐填明屍格並將凶手收監詳辦聞上月二十二日該營官己將此案禀明宫保宫保卽提訊毆斃確供委湖口縣官立將凶手綁出正法○九江西關外浮橋巷内有田某廣濟縣人日以挑脚營生妻某氏亦藉澣衣以佐盤餐雖貌僅中人而衣履修潔動人流盼近與大碼頭屠店夥湯某有染往來甚密田漸有所聞不甘以一頂緣頭巾壓倒鬚眉蓄念己深於上月十九日晨餐後託言往某洋行挑茶如漢高祖之僞遊雲　者湯偵知果乘間入室與婦眉來眼去情意𦆑綿止欲掩户眞箇銷魂不期田突入扭住湯之髮辫聲言調戲我妻斷不能饒爾狗命拳足交加悞傷小肚湯立時倒地不省人事經鄰佑地保等將田拿住扛湯至縣署禀報金明府升堂訊問騐明要害重傷一面將田收籠一面飭將湯抬回醫治湯以傷重延至次日斃命二十二日金明府接報卽帶同仵作下廠相騐將田提訊田供委係捉姦毆斃云云噫以一婦人之故而使奸夫死於毒手親夫又困囹圄色之害人甚矣哉 
[瀛眷抵申]  
　　代理上海縣蒯虎臣大令之瀛眷於前晚由原籍抵申舟泊金和源碼頭旋備輿迎入縣署 
[輪船失事]  
　　前夜二點鐘時本埠法國輪船公司接到大戢山電音悉有法公司輪船名們色力者開往東洋在厦門洋面見由香港來滬之法公司輪船名愛納的者遭險卽由們色力船將愛納的船拖帶至大戢山寄椗們色力稍爲部署旋卽展輪向東洋進發行不多路因輪軸損壞墮落水中水卽汨汨而入適怡和洋行之格楞西爾輪船經過是處卽將該船拖帶約行一百餘里路們色力漸漸沉下格楞西爾卽將們色力船上人救過船中載回上海們色力沈處約有十四托之深其船主等於昨日黎明　抵滬暫住法馬路密采里西國飯館按們色力船本欲開往東洋因見愛納的船機器損壞不能行駛懸旗求救因卽回輪拖帶來滬誣愛納的船甫經出險而們色力船反致失事是眞不測之災非意計所及料也 
[碰船偶志]  
　　前日午前有駁船裝載樹柴駛入蘇州河甫至新閘相近突與米船相碰某船夥方持竹篙站立船首驀遭震撼墮入波心幸善泳游未占滅頂旋從北岸緣延而上徐徐向米船上人曰彼此相碰常事也我自因乏力落水與爾無于然爾以後亦須謹愼小心免遭人命米船上人拱手稱謝隨揚帆東去 
[爭岸行凶]  
　　本邑西郷西廟橋人唐正和倩人舁至縣署訴稱劉少卿强佔田岸向論逞蠻陡被毆傷叩求騐究蒯大令准詞飭差暫行收管至午後請幫審委員宋二尹升堂傳訊唐伸訴前因二尹察唐受傷屬實著卽舁向醫治候提劉到案訊辦 
[邑令騐屍]  
　　邑廟豫園百靈廳茶肆王春申持刀刃傷陳金金一案訊供情形己詳前報前晚該茶肆堂棺徐南和協同四鋪地中投縣報稱陳己于午後三點鐘時傷發斃命蒯虎臣大令隨於昨日二點鐘帶同書役仵作人等親臨相騐并飭將在押之兇手王春甲帶赴屍塲洎大令至周閱情形旋卽升座提問四舖地甲該甲禀訴一切旋復將徐詰訊徐供小的係本邑人在該茶肆爲夥陳從前躭閣店中現在用爲經用當日春申持刀行兇小的曾目覩現旣身死理合叩請伸冤大令謂爾旣願作証人須具切結徐稱遵命大令命將王帶案研鞫王直供情由毫無諱飾大令飭仵作如法檢騐旋卽喝報腰肋戳破一處深有寸半委係因傷殞命大令飭棺殮發封凶手仍交差帶回洎排導回署己日下花梢矣 
[法捕房瑣事]  
　　無錫人某甲於前日投法公堂遞禀訴稱幼時憑媒聘定同郷某氏女爲童養媳過門九載尚未成親四年前伊母將女接回不知去向嗣後查知被甯波人某乙佔去同往甯波當卽赶至寍波找尋無着祗得返滬近悉某氏女與某乙住雙鳳樓後面馬房相近請爲傳提等情王司馬當卽准其扭交及某甲尋至該處見雙扉緊閉不得其門而入旋卽扒上屋頂擬作由内攻出之計隣右人等不知其爲控案扭人者隨將甲拘住詢悉情由連男女等一併拘入捕房婦女等旋經人保出而某甲則押候解案甲之尋女本屬光明正大之事乃舍正路而不由作偏師之直擣其愚抑何可笑○法捕房華捕於明晚在浦灘巡緝見一人躍入浦中求死當卽救起送入捕房昨晨備捕頭詰問據稱是壽州人不詳姓氏詰其何以覓死其人不答狀類痴癲問其住處則稱在客棧並不說明何處備總巡飭住包探王榮培將其人帶往查問徧歴各處不能指出下落仍行帶回捕頭遂命釋放以了其事○天津人某氏婦昨送車夫江北人甲乙兩人到捕房聲稱曾定造東洋車一輛出洋十二元六角車卽租與彼等推詎彼等非但不將租車資交清竟將車賣去爲此將兩人扭送等語備捕頭着將兩人管押解案 
[登報申明]  
　　謹啟者敝公所前因嚴佑之大善士親往山東查放賑捐擬擬解庫平銀五千兩四月十八日託許春榮封翁代匯瑞林祥票號匯票價一零九共解出規銀五千四百五十兩函詢文報局據云二十日前嚴佑翁在揚州動身誠恐寄到揚州未能接頭是以敝公所備禀直寄山東賑撫局待嚴佑翁到省面交領放今見報上嚴佑翁信云尚未收到特此登報申明以慰慈念上海絲業會館籌賑公所施少欽謹啓 
[上海恊賑公所接到嚴佑翁來函]  
　　啓者前寄函電諒蒙惠鑒兹於今日晚船開行施少翁處十八所寄匯票五千兩尚未收到弟在清江有二三日躭延如日内寄到尚可隨身帶去揚州湊解一千兩使君受福册上弟己募到二千六百金連尊處及竹秋兩公處統共庫平二萬三千六百兩一併帶往尊處續欵尚祈源源接濟是所切禱專化佈逹敬請台安[  小弟嚴作霖頓首四月二十日]  
[文報局内恊賑公所瑣記十九]  
　　十八日總辦沙巿電局黄小翁募同字圖册英洋一百十九元由總收支所交來二十日徐先生交來蘇城無名氏英洋一百元鉅款疉至災民食德無量○二十一日揚州木犀軒大善士來受福册佑字四十二號書助英洋四百元由長順晋號如數交到按此册係嚴佑之先生於初十邊回揚帶去不數日而鉅欵頒來想見感善之速拯災之勇而木犀軒裏隠名好義不事表暴尤爲可欽○馮勷霖先生來函云李良鈺患病甚危遂許願助賑求病速痊今己復元如常送上英洋七元銅洋三元祈代解災區云 
[初夏客中感懷録請高昌寒食生種榆山人小樓主人同政]  
　　棟花風信又相催孤負羣芳次第開九十春光歸閬苑二千里路夢燕臺　　前擬游燕臺未果英雄用武嗟無地擬遊戎幕又未果貧賤傭書愧不才未必此邦知己少海天容我且徘徊崇川驪睡軒主初稿 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路高易公舘内籌賑所李秋坪經收直順山東四月十四至十九等日振欵清單]  
　　十四日天順祥號交來雲祥號交來雲南鹽流道湯幼安觀寨寄來雲字十一號册女媿國銀五十兩鄢州正堂黄元賓善州正堂吕調陽各廿兩趙主正堂程雲簽捐銀十兩共捐滇平紋一面兩伸規元一百零五兩六錢又四州内江縣正堂羅濟州明府奉家慈黄太夫人助洋一百元伸元七十五兩八錢九分○全泰盛局交來重慶電報局募壽字册魏次樞銀七兩楊秩如洋二元烏緒淙茂昌成陳彩文甡記號太古行郭見田天元利無名氏魏王鰲無名氏各錢五百文誦棻堂三百文陳科光二百五十交張應六杜樂天經笑山華吟香華義方各二百文共銀七兩錢六千五百五十文伸銀三兩五錢共銀十兩零五錢伸規元十兩零六錢四分三厘洋二元○孟瑶芝錢三百文辛十八召車孟絮芝秦小春褚月芳林婉如左蝎春錢玉英孟玉芝陶秀春畢全貞宰銀蟾潘麗春崔小鶯蘇亞蘭井堯春吕瑞蓂卞素雲各二百文卞香雲一百四十文共錢三千八百四十文伸洋三元○　順局交來温州玉覺因道人募壽字册壽萱堂花洋十元來無過堂覺因道人各二元古芬氏環山敬子　漁痴頭陀一粟園主各一元覺因道人刮洋一元師竹山人一元梅花書屋一元共花洋廿十元刮洋一元○致大局交來壽漁老人一元○葉永堂爲女病愿二元○青口恩補氏募洪小甫求母親災疾全愈京錢十千文宋鴻升戴輔臣李宗勤各京錢二千文汪承之黄子彛葉普占程左卿趙申孚金德潤殷畹香張桐元周俊三鄭正曙李春明祝卿翁許子卿張卓零程敬亭程藴山各京錢一千文共錢三十二千伸洋十五元一角○十六日全盛局交杭省鄭繩庵爲母痛轉愈了願助洋世元○十七日壽字册寳𢋫出半元棉力子隠名氏黄　生各二三吳小氏一角共洋一元二角○通州康發祥典戴善士寄來禄字册九本戴世　困病願祈保安全洋廿元黄三餘堂德源典戴芝五各十元積慶堂二元胡永祥一元共洋五十三元○福字册德源典衆友十元無名氏彭餘慶求安氏各四元無名氏頴川睧彭樸山各一元共洋一元○福字册通州食舊洋四元各輔公會三元了二元李象書王雲海陳子卿隠名氏潘蔭卿徐永和嚴萬順留餘堂張元章永和象同事順成階記復興泰陶萬成吳俱泰大昌崔增裕陳萬迎揮堂李寳樹兩板草堂各一元朱寳榮朱寳望各半元共洋三十元○福字册萱記號洋八元惟心知七元耕讀軒我知氏培桂軒桑蔭書屋各二元將就軒一元無名氏等八户各一元六順堂從炬堂無名氏册桂書屋連玉堂各半元本性心氏誠心氏各二角自愧氏一角力不足齋錢六百四十文自知氏四百文合洋三十六元○福字册聚萬公釐三元黄亦榮補生各一元萬聚源八百文信記六百文得記六百文無孝名氏張貞記陸占魁李有華張萬昌張萬和李孚白各四百文莊田有記無名氏成記洪張領生各三百文無名氏無名氏無名氏祥記春記陳少山趙方印各二百文合洋十二元○福興潤局交來宿遷劉筱林翁募壽字册宿還志德堂等十户洋七元銅洋三元志善氏求目疾速愈五元○修瑚氏妻黄氏小兒鑑朝新保合家平安行三元○余　江半元○十八日普和要行交來廿漢口惟　堂四元敬善堂六元○十九日陳嚮山求家平安錢八百文○江西臨川李小　求母親康健清十元○不留名洋烈二元另點石齋佩文韻層股票一○隠名氏二元○○以上統共收規元一百九十二兩一錢三厘英洋二百四十五元八角花洋廿元刮洋一元銅洋三元錢八百文點石齋佩文韻股票一張合併聲明 
 
 
 

Page 10

 
 
   
 
 

Page 11

 
 
[光緒十三年四月二十四日京報全録]  
宫門抄○諭旨三道録前○發抄旨八道○兵尚彭奏爲巡閱長江水師由籍扶疾起程日期摺○大臣長奏爲關稅一年期滿正額無虧盈餘未能足額摺○江撫德奏爲九江闕第一百五結微收支解洋稅摺○蘇撫崧奏請議處片○又奏爲鎭江第一百五結徴收支解洋稅摺○四月二十四日户部通政司詹事府鑲紅旗值日兵部引見四十四名○明秀假滿請安○那公請假十日○克勤請假五日○召見軍機薛允升文秀奕功慶陞○皇上明日辦事召見後至北海○發抄毓岑英奏書識揑報委員分用釐金案審擬奉硃批刑部議奏欽此○又浮收錢粮縱差擾民之知縣革職審辦奉硃批吳光漢着先行革職撤任查辦該部知道欽此○又同知等虧欠交代分别勒追奉硃批譚佐勲貴端着先行摘去頂戴勒限繳清倘逾限不完卽行從嚴叅辦餘依議欽此○又同知任湘等期滿甄别奉硃批吏部知道欽此○又更正李銘慶殉難日期奉硃批吏部知道欽此○又川鹽局員文駿等請獎奉硃批吏部議奏欽此○陳彞奏南陵令文龍之妾請旌奉硃批着照所謂禮部知道欽此○古尼音布奏籌解東北兩路邊防經費奉硃批户部知道欽此○○欽差巡閱長江水師太子少保兵部尚書臣彭玉麟跪奏爲恭報微臣巡閱長江五省水師由籍扶疾起程日期具奏仰祈聖鑒事竊臣奉旨每年巡閱長江一次自光緒九年遵旨辦理廣東海防事務因此數年未到長江巡閱於十一年十二月奉旨撤防維時臣己深染海濱瘴濕手足不一航海東渡到浙江西湖退省庵就醫度歲至十二年三月醫藥無效所　沉疴仰沐聖恩賞假三個月回籍調理於四月初十日由浙江省起程溯江而上奏明欽遵巡閱五省水師至八月十八日到衡陽本籍診治病軀瀝陳歴年病背情狀籲懇天恩准開臣兵部尚書實缺並開除巡閱太使俾臣在籍靜養專摺具奏奉　旨着賞假三個月安心調理毋庸開缺並　庸開夫巡閱長江水師差使欽此欽遵在案臣荷皇差后皇上格外矜全有加無己銘心鏤骨感激涕零不意臣福薄災𦆑百醫診視用藥無靈醫如不醫藥如不藥入春以來加以舊創舉發筋骨酸疼氣逆心忡咯血等証次第迭見新舊疾苦交攻較上年增劇前兩載　足雖麻木不仁心神尚未恍惚今則舉動須人左右扶掖始能移步語言蹇澀思慮昏蒙每日飲食難進形同食膈每夜寢不成寐輾轉難支如此衰頽日甚德素不足感人威亦使人生玩不特無禆軍政且恐貽悞匪輕惟沐累朝知遇之隆涓埃未報臣雖庸愚憨直具有天良何敢因夙疾未瘳偷安殘喘以自于罪戾而上負鴻慈兹萬分勉强定於三月二十一日扶疾由籍起程自湘而鄂而皖吳按營巡閱督同長江水師提督李成謀認眞整頓務求操防精熟以仰副朝廷厪念長江愼重南東半壁防務之至意如有營員弁兵不肖守軍政舊章胆大妄爲立予叅究棍責不敢姑息示恩如有稍涉嫌怨之事臣不敢推諉當懍遵諭旨一身任之專摺具奏除俟巡閱查察五省事竣另行具奏外所有扶疾由籍起程　期由驛馳陳伏乞皇太后皇上聖鑒謹奏奉硃批覽奏己悉該尚書扶疾起程具見忠悃嘉許之餘彌深厪系着賞給人參四兩妥爲調攝以資倚畀欽此○○奴才長春跪奏爲關稅一年期滿正額稅銀徴收無虧盈餘未能足額謹恭摺奏聞仰祈聖鑒事竊奴才蒙恩管理右翼稅務循例奏派正紅旗蒙古副叅領文翰隨同辦理並飭書巡人等實力稽查嚴防偷漏勿稍疏懈以重稅課奴才自光緒十二年三月十三日接任管理起至十三年三月十二日止一年期滿遵照户部奏定章程銀錢並徴共收牲畜稅銀一萬六千八百九十八兩七錢五分西山牲稅增銀四十兩房地稅銀九百一兩二錢三分三共收銀一萬七千八百三十九兩九錢八分例交户部正額銀一萬五兩一錢二分内除免過直隷等省戰馬稅銀一百三十三兩六錢八分外應交户部正額銀九千八百七十一兩四錢四分西山牲稅增銀四十兩房地稅銀九百一兩二錢三分本年准各部院來文採買宗祀猪羊牛隻價值除照例由正額及西山牲稅增銀並房地稅銀　行動用不敷外動用過盈餘銀三百七十七兩八錢二分五釐下存羡餘銀六千六百六十九兩四錢八分五釐循例發過犧牲所草豆銀八百兩河南道刷卷飯銀一百三十二兩户部廣東司更差飯銀五十兩貴州司付咨飯銀七十二兩書吏人等公費飯食等項銀四千五十四兩九錢一分心紅紙張銀一百二十八兩照例發給書吏等辦公銀八百五十八兩張家口南口書役人等盤等盤費銀一百二十三兩以上共用羡餘銀六千二百十六兩九錢一分均係核减搭錢給發除交部庫及動用經費外下存盈餘銀四百五十二兩五錢七分五厘查右翼定額盈餘銀七千三百二十一兩四錢除動用辦差及現存盈餘銀外計短徴盈餘銀六千五百十一兩奴才體察情形實因上年順直各屬多被水灾小民生計異常困苦所來羊馬滯銷更甚於往昔又兼京城銀價與京外大相懸殊客商販運層層虧折資本是以均各裹足不前以致盈餘未能足額此係短徴之實在情形也奴才受恩深重曷敢冐昧瀆陳伏乞皇太后皇上格外鴻慈奴才不勝惶悚之至所有現存盈餘銀四百五十二兩五錢七分五厘可否照例交廣儲司抑或應交何處恭摺候　訓示遵行謹奏請旨奉旨己録○○頭品頂戴江西巡撫臣德馨跪奏爲九江新關第一百五結徴收支解洋稅數目開單恭摺仰示聖鑒事竊照案准户部抄奏内開各海關洋稅收支　目辦理未能畫一以致無從稽核應請飭下通商大臣曁管關督撫將軍監督一體遵前次奏案卽將徴收洋稅並收支數目按結開列清單奏報一次仍按四結奏銷一次一面造具四柱清册曁支銷經費銀兩清册分送户部曁總理各國事務衙門以憑核銷統令於奉旨之日起限三个月内一體酡照辦理等因同治十三年七月十九日具奏本日奉旨知道了欽此欽遵在案兹據九江關監督李希蓮詳稱查九江新關徴收洋稅按照條欵以英月三個月爲一結所有收支數目前經截至光緒十二年九月初三　第一百四結止業經開摺分别詳請奏咨在案今自光緒十二年九月初四日起至十二月初七日止第一百五結期滿共收各國輪船及招商局輪船並夾板等船正半子口各稅並船鈔共銀九萬三千四百四十三兩三錢八分二厘實不敷各國輪船稅銀一萬八千四百五十七兩九錢三厘商局輪船稅銀一千七百九十七兩一錢七分七厘其本結支欵内扣解部庫存儲四成各國輪船稅銀二萬五百四十八兩五錢九分内除奉文每結提解加放俸餉案内銀六千兩外實撥剩四成銀一萬四千五百四十八兩五錢九分又扣存部庫存儲五成二厘商輪船稅銀二萬三百七十八兩三錢四分一厘内除豫先撥解銀二萬兩外實撥剩銀三百七十八兩三錢四分一厘又應解總理衙門三成罰欵銀一百三十三兩三錢二分三成各國船鈔銀四兩四錢七分三成商局船鈔銀二十四兩七錢二分容分别歸入下結提還及詳員批解清欵等情具詳請奏前來臣覆核無異除分咨户部總理各國事務衙門外理合恭摺具陳並繕清單恭呈御覽伏乞皇太后皇上聖鑒謹奏奉硃批該衙門知道單屏發欽此○○崧駿片再光緒十三年三月初七日夜丑刻奴才署内二堂東首平房不戒於火當經督飭巡捕家丁人等並在城文武各官竭力樸救旋卽就熄計共被焚平房十五間此外俱未延燒案卷亦無燬失除一面將被焚房屋由奴才賠修外惟未能先事預防究　咎無可辭相應請旨將奴才交部議處以爲疏於防範者戒理合附片陳明伏乞聖鑒謹奏奉硃　崧駿着交部照例議處餘依議一欽此○○江蘇巡撫奴才崧駿跪奏爲鎭江關第一百五結期内徴收華洋稅鈔及支解數目繕具清單恭摺仰祈聖鑒事竊照鎭江關第四結期内始行徴收稅起至一百四結止徴收稅鈔各緣由己經附片具奏在案兹據管理鎭江關道陳欽銘詳稱自光緒十二年九月初四日起至十二月初七日止第一百五結期滿共徴洋商船隻進出口正稅銀二萬八千四十九兩零進出口半稅出存票應行提存銀二千二百二十三兩零外淨銀四千五百十九兩零子口半稅銀二萬六千二百四十四兩零洋船鈔銀一千五百三十八兩零華商船隻進出口正稅銀八千二百五十二兩零進出口半稅除存票應行提存銀一千七十一兩零外淨銀四千四百七十三兩零華船鈔銀六百四十二兩洋商正稅内提解部庫四成華商稅内提解部庫五成二厘華洋船鈔内以三成解交總理衙門其餘七成提交總稅務司收用以上徴存各項稅銀除開支司稅經費鎭江關經費委員薪水子卡司事巡丁薪水工食傾鎔火耗出使經費並解户部京餉銀淮軍協餉外連同上結存稅共實存銀三萬二千六百六兩零留備稅務司提用經費及奉撥京協各餉所有歴結奉撥未經提歸洋藥稅鹽稅等銀仍俟下結再行分别歸欵聲明此結並無徴收洋藥稅銀造册詳請具奏前來奴才覆核無異除將原册分　總理衙門户部查照並令將徴收稅鈔及洋船往來各數目造册送查外謹會同通商大臣兩江總督臣曾國荃核繕清單恭摺具陳伏乞　皇太后皇上聖鑒謹奏奉硃批該衙門知道單併發欽此 
 
 

Page 12

 
 
[光緒十三年四月二十五日京報全録]  
宫門抄○選單○發抄旨四道○監督清奏徴收關稅期滿情形摺○豫撫邊奏叅提塘議處片○閩督楊　奏調署實缺總兵摺○又奏叅革守備片○蘇撫崧奏請開復知縣片○楚督裕奏飭各員赴任片○將軍慶　奏請將知縣歸班補用片○西撫李奏委署知府片○四月二十五日禮部宗人府欽天監正藍旗值日無引見○江寗副都統姚田請　訓○鳳鳴謝授右庶子 
恩○截取知府李芳柳殷李堯黄煦各預備召見○孫毓汶請假數日○召見軍機姚田李芳柳殷李堯黄煦○光緒十三年四月分選單副使崇文閟祝枚順天監道四川永寗李經義安徽優知府福建寗景春正白監知州廣東德慶楊文駿雲南監四川簡州王錫鏞山東拔知縣廣東河源陳阜嘉湖南甲河南羅山陳寳善直隷麋廣東茂名潘泰謙甘肅通渭惠福鑲白生員四川青神張嘉言浙江監直隷平山石崑山河南監直州判雲南廣西程用韜安徽副榜吏目順天薊州宋有恒山東福建龍巖　寳儀浙江雲南陸凉郭維垣四川俱監巡檢廣東曲江初殿鰲山東監典史順天永清隋錦洲山東湖北棗陽韓敏忠直隷廣西　桂梅逢庚四川甘肅碾伯余化鵬四川俱監○發抄禮親王世鐸等奏請派大員抖晾實録玉牒奉硃筆圈出麟書嵩申徐　薛允升欽此○慶裕等奏查明各旂界災民酌量接濟奉硃批知道了卽着督飭各員核實散放以資接濟餘依議該部知道欽此○又宗室富明投營差委請獎奉硃批該衙門議奏欽此○張曜奏請以趙文魁補東昌營守備奉硃批兵部議奏欽此○○奴才清安跪奏爲關稅一年期滿正額稅銀徴收無虧惟盈餘未能足額恭摺奏聞仰祈聖鑒事竊奴才蒙恩管理左翼稅務　例奏派印務叅領文霖隨同辦理並嚴飭書巡人等實力稽查不得稍有疎懈以重稅課奴才自光緒十二年三月十三日起至十三年三月十二日止計任一年期滿共收過牲畜稅銀一萬八千四百九十三兩九錢二分房地稅銀一千八百五十五兩八錢六分除正額銀一萬零八兩又房地稅銀一千八百五十五兩八錢六分下徴盈餘銀八千四百八十五兩九錢二分内遵照向例動發過犧性所草豆銀八百兩河南道刷卷飯銀一百三十二兩户部貴州司付咨飯銀七十二兩户部廣東司更差飯銀五十兩署中一年心紅紙張銀一百九十一兩五錢署中書役人等公費飯食銀三千七百六十五兩二錢四分張家口南口書役人等盤費銀一百九十四兩五錢照例賞書吏銀九百四十兩又交户部錢粮隨項飯銀二兩八錢一分四厘四毫五絲以上共用盈餘銀六千一百四十八兩零五分四厘四毫五絲均係查照向例給發下存盈餘銀二千三百三十七兩八錢六分五厘五毫五絲查左翼定額盈餘一萬八千兩按按現存盈餘銀兩數目少徴盈餘銀一萬五千六百六十二兩一錢三分四厘四毫五絲奴才體察情形實緣左翼徴收稅課向以猪羊牛馬爲大宗而猪稅項多係京東各州縣小民孳産運京售賣其牛羊馬匹均産於口外近年口外牛羊多有受災稅課本見短絀又因上年六七月間大雨時行近畿一帶河水漲發京東各州縣地勢低窪房屋田園皆成積水一區小民蕩析離居畜養無多雖有商販販運牲畜而道路多被水阻繞道來京盤川一切無不多費迨入京後又因旗民生計維艱一時銷售不易多須出資喂養去冬京中銀價驟落粮價昻貴商販層層虧折資本遂多裹足不前　各省牌馬屢經裁减馬稅本屬無多又經兵部奏准馬匹不准在京城購買是以馬稅更形减少以致盈餘未能足額之實在情形也奴才伏查前經户部奏請關稅情形照常徴收不得援案辦理咸豐三年八月十七日奉旨各關均宜設法整仍遵額定稅數照常徴收不准以儘徴儘解違例奏請如將來虧短實屬有因養俟一年期滿奏報時由户部酌量情形分别奏明請旨等因欽此欽遵在案今奴才一年期滿短徴盈餘銀一萬五千六百六十二兩一錢三分四厘四毫五絲奴才自當赶緊設措再奴才一任接准各部院衙門知照辦買各處祭祀牲畜並戰馬免稅等項共用銀一萬一千六百七十六兩三分除將正額銀一萬零八兩全行動用並用房地稅銀一千六百六十八兩二錢三分下餘房地稅銀一百八十七兩六錢三分另行解交户部現存盈餘銀二千三百三十七兩八錢六分五厘五毫五絲或照向例交納廣儲司抑或應交何處伏候皇太后皇上訓示遵行謹奏請　旨奉旨己録○○邊寳泉片再河南駐京提塘劉保童從前當差尚屬勤愼近來諸多玩忽且於接遞咨部要件任意積壓延緩貽誤公事若不子以懲處不足以示儆戒相應請旨將劉保童交部議處以示懲儆該提塘差務臣己揀員更替除　令迅速赴京接充外謹附片具陳伏乞聖鑒訓示謹奏奉硃批劉保童着交部議處餘依議欽此○○頭品頂戴革職留任閩折總督兼管福建巡撫事臣楊昌濬跪奏爲請旨調署寔缺總兵以重地方恭摺仰祈聖鑒事竊照浙江定海鎭總兵蒙恩以楊岐珍調　業經臣行知在案本應卽飭赴新任適接撫臣衛榮光函開楊岐珍前調來浙專辦台州剿匪事宜頗有成効祗以台州山海交錯伏莽最多雖數年來緝捕不遺餘力而匪蹤總難凈絶該鎭楊岐珍在台有年情形熟悉非但文武和洽軍民悅服卽不逞之徒亦皆畏威戴德爲目前必不可少之員定海屬在本省旣與奏留之例不符如飭赴本任則台防營勇一時尚難裁撤統領殊乏札人查定海一鎭孤懸海外重在水師現任海門鎭彭大光向在浙江管帶砲艇於水師尚屬諳練可靠若與楊岐珍互相對調海門鎭駐其台境兼轄台州陸路各營旣免另易統領兵勇又可合兩爲一將來裁勇就兵藉節餉需亦屬一舉兩得等因臣查海門定海兩鎭洋面本相毘連談鎭楊岐珍統帶台防營勇目前旣未便更换可否仰懇天恩將定海鎭總兵楊岐珍與海門鎭總兵彭大光暫准互相調署於營伍地方均有裨益臣謹會同浙江巡撫臣衛榮光浙江提臣歐陽利見合詞恭摺具奏伏乞皇太后皇上聖鑒訓示謹奏奉硃批着照所請兵部知道欽此○○楊昌濬片再署浙江盤石營守備方以德前因專管砲台砲眼鼓人釘塞當經該鎭協禀詳撤任在案兹據樂清協副將秦懷亮禀據該台各什長曁革兵王勝標楊明銓等先後呈稱該守備縱兵請假圖吞津貼並挾嫌誣革兵丁藉端需索等情副將委查屬實禀請從嚴叅辦前來查該守備方以德管帶砲台砲眼　釘毫無覺察己屬疎於防範咎有應得據稱縱兵歸家致砲台無人防守並有尅扣需索情獘似此貪劣之員自未便稍涉姑容除檄飭温處道會同温州鎭嚴提訊究據寔詳辦外相應請 
旨將署盤石營守備本任玉環左營守備方以德先行革職以重營務而肅官方所遺員缺容臣按照定章另行請補謹附片具陳伏乞　聖鑒訓示謹奏奉硃批方以德着先行革職嚴提訊究餘依議該部知道欽此○○崧駿片再試用知縣唐德峻因前在陽湖縣任内徴存未解銀一千四十八兩零經前撫臣衛榮光於清厘舊案交代存庫逾限奏叅革追勒限三個月内完繳奉旨唐德峻等均着先行革職勒限分别飭將徴存未解銀兩按數完繳倘逾限不完再行從嚴叅辦該部知道單併發欽此當經恭録行司分别勒遍去後兹據蘇州藩司易佩紳詳該革員唐德峻將欠完存庫銀一千四十八兩零己於限内如數先後措繳司庫兌收清楚尚知愧奮請將該革員先行奏明開復以昭激勸等情前來奴才覆查無異相應籲懇聖恩府准將試用知縣唐德峻開復革職處分以資觀感除飭司勒催其餘各員赶緊完繳詳辦外理合附片具陳伏乞聖鑒訓示謹奏奉硃批唐德峻着開復革職處分該部知道欽此　○○裕禄等片再調任湖北按察使覺羅成允現己到省應卽飭赴新任署按察使武震亦經飭回漢黄德道監督江漢關本任又湖北荆有施道廣敏黄州府知府舒惠先後到省均經檄飭赴任以重職守謹合詞附片陳明伏乞聖鑒謹奏奉硃批知道了欽此　○○慶裕片再委用知縣潘文鐸前由部員告降知縣在京候選於光緒元年經現任户部尚書翁同龢等奏充惠陵監修因 
金劵合龍隆恩殿上梁併案奏保以知縣本班儘先選用又於惠陵永遠奉安案内奏保俟選缺後以直隷州　州在　遇缺儘先補用先换頂戴均奉懿旨恩准在案嗣經吏部以直隷州知州係知縣　臨上司將所請先换頂戴四字議駁該員旋卽揀發來奉查該員中同治辛未科繙譯進士工部學習主事告長知縣五載陵差兩蒙保奏十數年來尚未得有實缺且自歸揀發　到省先後序補前得保案竟成虚設未免屈抑可否仰懇天恩准將該員前在陵工所得併案原保之知縣本班儘先字樣帶歸委用班内與候補印用先各　一體輪用以昭平允之處出自逾格鴻慈奴才爲鼓勵人才起見理合附片具陳伏乞聖鑒勅部核議施行謹奏奉硃批吏部議奏欽此○○李秉衡片再平樂府知府錫晉在任病故所遺員缺查有桂林府同知趙慶蕃樸實耐勞趨公勤議堪以委令前赴署理據署藩臬兩司會詳前來除檄飭遵照外理合循例附片陳明伏乞聖鑒謹奏奉硃批吏部知道欽此 
 
