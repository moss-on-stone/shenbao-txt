# 1888 - 355 - 4905639

 

Page 1

 
 
[詩韻海賊韻海告白] [  點石齋代啟]  
　　文匯舘主人精選舘閣詩二萬餘首詞句新鮮對偶工雅并千目錄下詳注出處仿詩句題解之例後附標韻韻辨兩種名之曰詩韻海訂八本價洋四元又精選律賦八千有奇體格全備均合時下眉樣後附攝古賦名之曰賦韻海計十二本價洋六元此兩集歷三易寒暑方始告成其中精詳考校筆難盡罄閱者自能鑒及主人之苦心孤諧無容贅述也售處在法馬路文匯舘及各書坊皆可購取此佈 
[招集揅經室續經解服票啓] [  點石齋主人謹啓]  
　　經解𢑥刻首推通志堂體例可謂善矣然所采多宋元諸家之說及學海堂行世而士知實學直可俎豆漢儒但所取或非足本若　人傳成雅編盛列其中通儒微　其冗雜後學又若於檢尋此編依經編次全倣通志堂而去取一以漢學爲宗凡稍涉宋諸論說者槪從割愛廣搜秘　力閩幽光采書百七十餘種積卷千四百有奇甄綜加精條流一貫實踵儀徵之盛業蔚儒林之鉅觀本齋志在壽世匪以圖利其書足貴其價甚亷預定者四周工本先繳洋八元取書時續繳十八元裝盛木箱一只因宮印精工校讐嚴謹務使毫髮無憾一時未敢草率成書用告售股諸公宜早賜教出書後不預股者每部定價四十元特此佈聞售股處○在上海垃圾碼頭本南局帳房三馬路申報帳房南北申昌以及漢口黃陂街本局京都琉璃廠本局廣東省城本局皆可購取此佈 
[雍正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起改歸淸遠里恆泰昌出售此外則南北申昌及本帳房皆可購取價碼仍照四十元至其校對印訂閱漬無不精益求精早爲有目共賞所有售出股票亦統歸恆泰昌發書此佈 
[機器織布未議]  
　　我中國出口之貨以絲茶爲大過進口之貨以雅片洋布爲大宗今泰西自出絲茶其種產容有不逮而其製造這美揀選之精誠有過於中國者是以絲茶之出口者日衰一日鴉片洋布之進口者年盛一年夫事已興而不能復廢猶事已廢而不能復興也絲茶之利泰西興之以奪我之利則鴉片洋布之利興之自我泰西亦奈我何哉然鴉片之害人也深向使內地農夫傳法播種偶遭凶歲不免死亡有心時事者雖明知價高利厚斷不敢立說勸人棄嘉未而植當粟而洋布之利國也大中國之木棉尤盛於泰西泰西購中國之棉製之爲布復售之於中國是中國固有之利爲泰西所攙奪也久矣無賢無愚皆知購辦機器織造洋布當務之急無有急於此者因時之宜無有宜於此者乃前數年滬上開辦機器織布局亦旣招股集貲購機造屋矣然而辦理不善終於無成者何也問諸當局者則各伸一見各執一詞是是非非卒莫能辨姑就管窺蟸測之所及以爲章程可以重整工作可以復興所裨益於國計民生者又豈淺鮮也哉夫生則有大道大學四言可以盡之特設公局廣招股份集腋成裘爲民興利所謂生之者衆也蒸式連機畫夜不息事半功倍遠勝人工所謂爲之者疾也然則滬上織布機器局向所謂辦理不善者其食之者未必寡歟抑用之者未必舒歟方今當事者講求西法創建商務凡鐵路電報及開金銅煤鐵各礦一切事宜次第舉行不遺餘力機器紡織之事無日不往來於胸中心計口商不能契置而志遠大膺艱鉅者遂有興復滬上機器織布局之議周詳籌畫竭蹶圖維不敢畏難不敢推諉酌加舊股廠招新股實事求是井井有條雖未知章程若何工作若何而前車覆後車鑒握要以圖盡善無弊吾知其獲利可期而成功可卜也已惟是例有不同稅亦各異所宜斟酌仿效暫爲變通得寸則寸得尺則尺所宜漸推漸廣積久大成何以言之昔印度向用英布每年價銀六七千萬兩後經目行紡織而千萬鉅欵不致漏巵英人之運布於印度也尚須完納港口稅銀而印度自織之布流行境內不徵分毫於是印布大行日臻富盛今泰西之運布於中國也每値銀百兩之布完進口稅銀五兩通行各省不復加徵而中國自織之布値銀百兩正稅五兩之外再加半稅二兩五錢若遠方商販僻壞懋遷遂卡抽厘遇關完稅其數數倍於洋布庫藏支絀之際安敢遽議更張雖自用機器紡織洋布而不能與泰西洋布爭利者勢也然華人喜用洋布甚於土布土布絀而洋布獨盛今雖未能如印度之槪行免稅不徵分毫而自織之洋布與進口之洋布每百稅五一律徵收則已足以奪泰西洋布之利而無損於華人土布之和也明甚在泰西戴棉而往戴布而來往來水脚所費巳多彼之所費非卽我之所利乎所謂斟酌仿效暫爲變通者此也設局招股之法行於泰西泰西各公司之利最厚業最盛者核計股本數百千萬在在皆是不足爲奇而究其創建之始開設之初不過約計成本足敷經費而已迨夫事有把握利權可操而後添招新股分設他方利愈厚業愈盛以至數百千萬耳機器織布之事固非戔戔者所能辦自絞棉紡紗至於織布諸機器已極繁重而蒸汽機之運機幾何需煤幾何皆有定數運機之力大則需煤之數尤多然泰西有極小之蒸汽機僅抵二馬力每張價洋四百圓計運織布機可至二十張每張價洋百圓一人可兼司四張每張每日可出三十丈之布假使姑爲試辦不事鋪張不過萬金可以集事洎乎利固厚業國盛成效可覩大功告成將見不待招徠不待宜播趨之若騖戶限皆穿吾恐新股則不必招之而卽夾舊股則卽欲麾之而不去矣由是而恢拓宏模張揚盛業雖數百千萬又何難哉所謂漸推漸廣積久大成者此也今織布機器業已開辦功成效見曾不旋踵將與鐵路電報開礦諸務並駕齊驅蒸蒸日上請拭目以俟之 
[諭旨恭錄]  
　　○十一月初九日奉　上諭衛榮光奏神靈顯應請頒匾額一摺浙江天台縣關帝廟於潛縣韋吠神均著靈應上年夏秋之交該地方役癘流行天氣亢早經該官紳等虔詣祈禱時疫漸消甘霖立沛實深寅感着南書房翰林恭書匾額各一方交衛榮光祗領飭屬敬謹分詣懸掛以答　神庥欽此同日奉　上諭倪文蔚奏神靈顯應請加封號並頒匾額等語河南魯山縣　城隍神勇著靈異咸豐年間捻匪竄擾迭邀護佑轉危爲安該地方每値暘雨愆期祈禱輒應實深寅感着南書房翰林恭書匾額一方交倪文蔚祗領飭屬敬謹懸掛以答　神庥所請勅加封號之處着禮部議奏欽比 
[東報紀高麗事]  
　　○朝鮮京城來信云近京一帶天痘流行日本人之居留者類多傳染所異者並不染及小兒惟年在三四十歲以上者大抵癜痕滿面甚且因此傷亡云○今歲朝鮮得雪較少京城雖有滕六君稅駕而瓊瑤世界頃刻卽消邇日氣候更温和寒暑表總在三十度以外云○韓京商務漸有起色各店逐次增添各貨價亦公平番菜館 
 
 

Page 2

 
 
更形濟濟有擇地新建以覓蠅頭者 
[穗垣近信]  
　　○將軍都統制軍等於十五日在蒰塘閱視操演砲位事竣回署前呵後擁儀衛森嚴安不忘危於此可見○補用道劉觀察震楚奉委賢辦保甲局務於十四日到局按觀察以軍功起家經猷卓著此次委辦保甲必能安良除暴以副上游倚任也至前辦是局之張觀察銘㴻業己調辦採訪局務云○游勇逗留內地最易作奸犯法前日緝捕營勇丁在城內某客店搜獲游勇十餘人各人身畔皆有軍機當卽押回營中聽候懲辦如訊明並無犯過盜刦等案或可從輕儆責遞解回籍否則法令森嚴不能爲若輩寬也○長塘街某姓家生有一女年甫二八許字某甲爲妻鴛牒雖聨魚軒未迓也女先與鄰人某乙有染現甲迎娶有期女自念無面目以見金夫竟以一盞紫霞膏新送芳魂乙聞是耗恐士未便亦官縊而死嗚呼豈非所謂薛緣歟○東莞縣王某曾在軍營當差保有官職其子亦赳赳中人新領鄕薦前日回鄕謁祖鼓吠盈門賓朋王座突有劇盜十數人明火入室將所有銀物刼掠一空王自恃勇力待械直捕盜燃槍以柜致受重傷當經報官騐明飭捕查緝未識將來能否獲案也○日前營兵某甲在大石街乘坐駿馬絕塵而馳過道旁有老嫗懷抱幼孩不及走避當被撞倒在地雖無性命之憂然己殆哉岌岌矣營兵慰以好言揚鞭而去○某甲與某妓情好甚篤屢欲爲妓脫籍而鴇母索價過昂遂致好事多磨未獲藏嬌金屋甲鬱鬱不樂誓以性命爲殉一日潛吞洋烟至妓處尋歡毒發持妓始知覺多方解救已不及矣甲之親屬誣妓謀害欲揑詞控官鴇母恐受拖累央人調處願以孔方兄爲和事老未識甲家允許否也○撫標營兵於十五日在箭道操演全勝陣槍聲聨絡如貫珠然誠節制之師也 
[漢臯佩響]  
　　○前湖北學政張少玉宗帥仁黼交卸後於初七日渡江至漢口小住數天至十三日淸晨由陸路取道河南入京覆　命地方官擬差護送出境始回○漢口祥泰花行於本月十一日倒閉計被累者有錢莊七家據云所久約共萬金行主姓張年在古稀以外子皆成立行開自嘉慶二十四年迄今已七十年矣逐年國積貨物逋負如山從前猶可彌縫至目今遂成不可收拾之勢張遂手書遺言先述歷年虧耗繼又申明莊欵若十存有餘銀在某號懇盡數攤派一面令子早爲躱避並求各莊顧念交情切勿興訟云云隨從容吞烟而死待氣絕諸夥始出塲請各莊看帳云 
[雲间寒柝]  
　　○松江西門外坍牌樓附近石工某甲雲斤月斧術技精良邇應異鄕某巨室之招出外工作適其婦分娩雇穩婆某氏收生胞衣遲遲未下探手取之悞將其賜毁裂婦痛極狂呌登時昏暈延至天明遽登鬼籙甲聞計趨回初不謝婦之因是而逝世也𣩵殮後始洞悉情形擬與穩婆爲難穩婆自知不直遂卽遠颺○譚靑崖軍門壽辰來游以下各員弁皆赴轅叩賀軍門設席宴之盡歡而散○二十一日華婁兩邑尊詣校士館舉行縣試華亭首題已冠其不善者而改之至醒魁未冠不義而富通塲次題達不離道至加澤於民詩題賦得吹葭六琯動飛灰得灰字婁縣首題己冠草木之名至女爲周南未冠少者通塲次題歲十一月詩題賦得江左風流愧謝安得風字兩邑應試文童各有三百人塲規嚴厲童子軍俱肅靜無譁云 
[八閩寒雁]  
　　○閩垣制署業巳修理完善卞頌臣制軍擇吉于本月廿一日由行塵移入節署所有　頒賜珍物及卷宗等均派委員安放綵亭護送回衙一時文武百官到轅叩賀者甚覺𤍠閙○福州錢鋪倒閉層見疉出地方官不能防維於未倒之先又不能重懲於旣倒之後若輩遂以此爲得計小民受其害者遂致困苦難言現聞南臺龍嶺鋪源盛錢鋪梅塢鋪資承錢鋪均相率倒閉凡持票而往無不空手而返若不嚴爲懲辦其何以杜奸猾而安良善耶○閩屬阡仲鄕某甲有祖坆與長屬東渡鄕某乙之坆地相接壤乙以甲佔其墳地上月間卽將甲所葬之棺强行起出以致互相控告閩縣楊大令業已批准於本月二十二日會同長邑尊前往履勘再行訊斷○著名地棍某甲開塲聚賭上今經閩縣劉大令訪拿未獲現又在鼓樓前文昌廟內聚睹有劉盤龍之癖者趾錯於門前夜與某乙因事爭閙互相擒毆甲力不能敵反爲乙所傷語云惡人自有惡人磨信然○福州近日得雨後天氣頗覺寒冷不似前此之温和矣 
[三峽江聲]  
　　○宜昌鎭羅鎭軍俟裕制軍巡閱事竣卽由旱道隨往襄陽以便叩謁提憲事畢仍由旱道回宜闔鎭弁兵次第赴東門外　迓○前報兩登宜昌林姓逼斃瓦匠王某一事業經告諸地方官親臨相騐聞洋樓係林姓代人監造屋主見王死况甚慘出洋二百元付其弟爲撫䘏費其弟不欲多事遂各無言林乃得置身事外矣○河下水勢漸銷輪船往來多虞阻滯米糧較往歲頗廉上熟者每石三千數百文魚蝦則甚寥寥諺云魚少米賤魚多米貴洵然 
[西湖永鯉]  
　　○　嶧琴宗師接印後卽札飭各屬舉行府縣試擬於明正開印後次第按臨學轅已頽敗不堪現經仁錢兩邑尊請擬欵修理由支應局遴委宗大令得福監修俾得早日竣工以便宗師駐節○成衣匠某甲長針短綫作嫁半生積得鷹餅百枚思爲其子娶婦同業某乙孑然一身俯工度日偵知甲有餘蓄遂日與親暱茶坊品茗酒肆沽春頻日傾囊絕無吝色甲意其疎財者必能伏義遂引爲腹心一日忽向甲言現巳看定某屋砍開一成衣鋪藉覓蠅頭尚缺洋銀四十餘元君能爲我借箸乎甲私詢某屋主據稱實有是事已付定洋一元遂出洋五十元槪然付乙囑其好自爲之乙一去無蹤杳如黃鶴後詢知其爲北鄕人卽赴北鄕探聽亦無悉其姓名者懊恨塡胸廢然而返○短押鋪本干例禁開設者每藉軍犯爲護身符淮其本輕故少虧空惟其利重故少倒閉乃竟有不然者城內扇子巷口仁泰短押鋪開張已六年鋪中人居心產很輾轉向親友知交零星借用自數元數十元而至百元遂致積成鉅欵一日鋪主舉家逃遁無蹤查檢押貨祗値數十千文至劇空之項則實有七千元之譜朱識將來作何了結也 
[寗波多賊]  
　　○日來妙手空空兒旣多麕聚梨花山下每至宵深月黑輙窬墻鑽穴胠篋探囊一夜之中報竊必有數起說者謂雖有更夫巡視而要隘之處未設柵欄或設而未扃故若輩得以獨往獨來毫無阻隔云 
[鄕人擒虎]  
　　○閩省山多而水少西關外某鄕離城九十餘里層峯疊嶺豺虎之窟窀也平日橫行爲民間之患鄕人欲除之而末果也上月探得某山爲狼處出入之區立卽糾率多人掘土爲阱深約二丈八尺餘上設活機覆以靑草縛犬羊於其中以誘之閱兩日間有一猛虎咆哮而來一　活機翻身墜入陷阱鄕人知之相率持械往擒虎氣力末衰尚能躍出重圍有某甲慌忙中未能急走反爲虎所傷幸無性命之虞鄕人又在該地另掘一阱深丈餘未旬日復獲牝虎一頭在阱中產一虎子閱數日爲牝虎所食語云虎毒不食兒豈有時而不騐耶嗣經雇匠造成一籠置虎於內擡至省垣招人觀看藉博蠅頭之利前日鼓樓前亦擡到猛虎一頭現巳剝其皮而售其肉約每斤可値二百餘文好事往觀殊覺擁擠聞係南陽山所獲也何閩地之多虎耶 
[信船被刦]  
　　○永義昶信局廿一日由瀏河開往所有信包封洋銀物等至嘉定新涇橋地方被盜搶刦一空其詳續述 
[及期購票]  
　　○房屋地基有限公司其一切章程早登本報後告白兹悉該公司定於今日下午四點鐘爲度凡有欲購駭公司服票者當如期往購逾期不收欲廣經營者幸勿自誤也 
[生員犯上]  
　　○上海縣學生員戴某承乃翁世業以扁盧術爲生父死卽不務正業日事遨遊家業蕩然幾難餬口前日向伯母索取房契 
 
 

Page 3

 
 
伯母不允該生竟詬詈犯上伯母忿甚投學控訴情由宣琴山廣又立飭學斗傳到擬卽升堂究問旅經其業師詣學婉求廣文隨令掌責十下飭向伯母叩頭陪禮然後釋回 
[烟花小錄]  
　　○前報列法界蘭芳里花烟館扭送吸烟借洋之人昨日解至公堂鴇婦王張民遞禀訴稱揚州人伊來吸烟索借洋五元小婦人不允伊卽吵閙其人供稱小的姓范名得昌伊家有妓名鳳林指與小的相識前日小的去時鳳林房中有客適新到烟妓月仙見小的皮袋中有洋二元卽搜去一元王張氏留小的住宿說與月仙梳櫳需洋五元小的不允旋被指交巡捕大老爺如不信請傳月仙研問便知王司馬問該鴇家中有烟妓幾人答稱兩人一名桂仙一名月仙司馬着將范交捕帶回管押諭令王張氏於本禮拜五將月仙帶至捕房詰問○小東門外花烟館鴇婦吳馬氏訴稱有妓名桂林今秋被朱標誘去曾於九月初一日投案禀訴旋由桂林之夫李春林借去洋五十元立有字據包探王榮暗禀稱朱於去年臘月持刀自戳胸間送交醫院療治愈後邀解回籍司馬研詰朱標供稱揚州人桂林現在伊母家事與小的無涉司馬着押候核斷 
[難民又至]  
　　○淮安府屬逃荒難民來滬由蔡太守商請裴邑尊安置等情已列前報兹聞難民有續來者老幼男女擔榼携筐或十餘人一起或二十餘人一起路經英租界向西而去又有七八人五六人停担當街巡街捕見之以其碍路帶送公廨蔡太守飭候安置 
[法界賭案業登]  
　　○包探王榮培江德林在鄭家木橋拘獲賭徒已登前報昨日將天津人鍾升金陵人楊明海沈阿壽解案并呈所獲賭錢六百餘文八開洋四枚禀稱小的從英界往南伊等正在樗蒲因之拘住王司馬詰訊之下沈供小的素習木工來滬巳六七年不知擺設賭攤者是何名姓惟見一係麻面一係鬍鬀楊供小的爲扇骨生意鐘供小的係伶人路過　問佇立閒看王司馬判各荷枷半月○捕房解鄭家木橋擲骰賭錢之浦東人辛阿金請訊并呈賭具王司馬判枷號半月○蕭阿福訴稱小的原籍廣東現在英界五馬路益裕土店爲夥行過鄭家木橋鼓擲橘子之張阿榮趙阿大擊傷眼目并將馬掛小帽搶去因呼巡捕拘住兩人王司馬商因何事起釁簫稱並無事故司馬謂旣無事故伊等安有閒工夫與爾肇事乎被拘之張趙兩人同供寍波人見有人與橘子攤主打架是以爲之解勸馬司着各押七天所失衣帽着自行淸查 
[上海縣示]  
　　○補用府候補同知直隸州調補江蘇松江府上海縣正當裴爲曉諭果照得漕糧爲　天庚止供例應冬收冬兌况應完漕額欽蒙　特恩永減一切經續業已裁除淨盡各粮戶具有天粮自當　糶鄕將節奉大憲札飭現在京倉需米甚殷本年海運漕盤格外提前趕辦並先發易知由單按戶催納外兹擇於十一月二十七日開倉　行出示曉諭爲此示仰合邑糧戶紳民人等知悉爾等速將奉名下應完光緒十四年分永減定實徵漕糧務各及早全完聽候掣出安業倘有頑尸抗欠定卽詳辦比追其各凜遵毋違特示 
[英界公堂瑣案]  
　　○江北人談阿七經人扛抬封案禀稱曾在牛皮行爲小工前晚持錢在茶舘分給工資適有嚴阿雙經過向索欠錢千文伊以爲恥與我爭閙後又糾人前來持　尺拳襯等件向我尋釁頭盧手足均被毆傷并被悞傷同啜茶之鄕人曹阿大報捕房後嚴阿雙等尚與我同處做工之邵小虎尋仇亦遭打傷由包探拘獲嚴職雙應阿裕二人皆著名流氓疉經犯事懲辦捕房拍有小照今旣獲案請爲騐傷究辦包探江阿三禀曾送談至醫院據醫生言醫治一月可愈邵小虎稱打傷頭面鄕人曹阿大供嚴等多人與談爭毆帶傷小的趙阿狗供開茶館被毁檯凳碗盞呈騐請爲追賠嚴阿雙應阿裕同供因談聚賭口⾓起見不敢遑燬地保錢師竹禀伊等實因啜茶擾釁並不賭錢蔡太守飭將嚴阿雙應阿裕帶回捕房俟受傷各人醫治痊愈再行解訊○二百六十五號華捕稱昨見徐阿來肩負棉被一條形狀可疑阻住察看棉被內捲藏槍子二十厘每匣五十个係違禁之物爲此拘至捕房槍子呈閱徐阿來供寍波人槍子係財生輪船上之永發交我該船現已開行蔡太守隨飾該捕將徐阿來及鎗子帶回捕房俟該輪船來滬補提永發到案再訊○榮生郎稱在洋貨鋪爲夥被孩子竊去千里鏡獲住人贓交捕送案孩子陳珠世供粵人今年十六歲家有父親蔡太守飭將該孩押候戒責再交其父具領管束贓交失主領去○西人惠銕稱經管公和祥碼頭被小工馬忠雲竊鐵黃全雲竊鐵練當獲人贓交捕送案馬忠雲黃全雲同供貪小拾鐵尚求恩恕蔡太守判馬管押七天黃押三天贓交西人領去○朱月卿稱在元芳洋行爲夥被錢竹山行竊地毡當獲人贓交捕遂案錢竹山供江西人今年四十八歲流落在滬患病飢寒初犯行竊蔡太守察得錢竹山患病情眞飭發棲流公所醫養贓交朱月卿領去○花烟館妓女周阿寶稱昨夜有楊明德朱仁標來吸烟不給錢文反被毆傷由捕拘案請爲騐傷究辦楊明德朱仁標同供不敢尋釁蔡太守騐得該妓受傷屬實判楊朱各罰洋一元給爲養傷費○張有生施阿寶祝昌生等稱我等失竊衣服物件報由捕房包探緝獲人贓今已送案請爲領贓巡捕頭禀竊犯朱阿炳屢次犯竊懲辦數衣終不悛改今請重辦以儆該竊犯俯首求恩蔡太守隨判朱阿炳發捕房管押一年贓交各朱主分別認領○包探顧阿六稱竊犯張生林前竊銀水烟筒奉判遞回寗波原籍爲日無多迄今又來滬上爲此拘案張生林供寍波人因謀食來滬尚乞施恩察太守判張生林笞責一百板再行遞解回籍如敢來滬定于重辦○何景萱稱開洋貨鋪有沈阿寶躭擱在我處詎被行竊線衫十二件報由捕房查明沈阿寶寄贓在孫芳亭處今已吊贓一併送案沈阿寶俯首求恩孫芳亭供不知竊贓足以受寄蔡太守隨判沈阿寶管押二十天寄贓之孫芳亭罰洋六元贓交何景萱領去 
[法界公堂瑣案]  
　　○陵人許眞之訴稱某烟館當倌陸金生與小的素不相識十一日小的偶往吸烟持有新製棉祆等物放在榻旁被伊攫去質錢昨行遇諸烟館將伊拘送捕房解案陸供小的與伊認識已二三年矣十一日同在明園烟館伊將馬甲棉祆燈鬚託小的質錢分爲三起共得錢二千八百又方出押店門卽有一人向小的索舊欠洋四元無奈將押得之錢交付後遇許將小的夾袍等衣脫去押錢八百文昨日又見又欲脫取短衫小的不允隨就交與捕房包探將陸身邊搜出之押票三十一張并許衣所押之票三張一併呈案司馬問如許押票爲何帶在身邊答稱家住陳市安陰　白玉膏店中所押均是己物因瞞却哥哥是以帶在身畔大老爺不信請派人到家問母親可也司馬着將陸暫行管押飭包探吊到衣服再爲核奪○陳朱氏趙尤氏徐陳氏投捕房請將李趙氏解案王司馬訊供之下李趙氏訴稱丈夫李子明巳經去世兒子祗十歲丈夫在日曾借陳朱氏洋一百五十元已還四十元現在無力措還伊已將小婦人家什物搬去計値洋三十餘元陳朱氏稱伊囑搬物折洋故約三四人往搬約諸物値洋十數元趙尢氏稱小婦人係傭婦由徐陳氏荐在陳朱氏家積久工洋五元向之索取徐陳氏稱由趙尢氏荐保司馬着將李趙氏帶回捕房暫押再核○江錢氏訴稱有車一輛被人竊去今在鄧明福家尋到輪盤車壳則拋在浜西垃圾堆上鄧供輪盤由謝步雲賣下出洋一元四⾓江兪氏稱由伊母鄧王氏邀來作保王司馬着將鄧另覓妥人具保尋謝交案餘人叱退 
[上海陳家木橋豫皖揚鎭恊賑處十一月十九至廿一日事略]  
　　○啓者十九日接嚴佑翁淸江來電云頃接佑翁初十由懷遠排遞電音請轉交滬公所諸善長鑒初九奉廿二電示急欲回顧梓鄕此間懷鳳靈查未峻嶼翁在太不能接手計放竣至速須臘月中矣餘函詳霖叩淸局○廿一日接潘振聲先生開封來電云連綏翁培來萬金連前京欵扣庫平僅六萬乞干中尉賑䘏病醫藥用一萬六千現西華須二萬餘沈淮項鹿須六七萬出月卽完再辦中沈須三萬培辦扶太須四萬接尉許須三萬五千與培統籌冬賬尚短數萬吊祈速濟候覆表○蘇城安節局來第六批洋十元錢二百六十八銀睘一只雲南畢節電局來五十二戶湘平銀三十六兩另六分八厘恒泰莊來隱名氏筆耕齋主人百勉氏均到先 
 
 

Page 4

 
 
此報聞 
[上海六馬路仁濟善堂來啓照登]  
　　○謹啓者昨日有淮安府安東縣難民過境扶老携幼共有一百八十餘人在敝堂門前經適停歇巡捕恐有滋閙租界定章例不容留敝堂苦乏女頓之䇿卽請會審蔡憲親自進城會商邑尊裴憲當蒙派差帶領難民於南門外官廠安插照章辦理仰荷憲台恩澤周溥矜䘏災黎無微不至可見仁政之一端欽感靡涯惟是敝堂冬春兩季開廠施粥寒冬施衣長年施醫給藥莫不共見共聞今歲粥廠就食者較之往年加倍因本埠貧民寒黎以及乞丐日見其廣每日不下三千餘人一飱之粥需米五石加之棉衣現今已給原衣四千餘件經費浩大恒產毫無全賴紳商解囊樂助以資敷衍奈令年經費過鉅雖有捐集不敷開銷支絀爲慮堪蹶堪虞爲比據實登報所望滬上紳商早發仁粟迅溥義漿傳無食者均免於枵腹無褐者盡受失挾纊此實眼前之功德將來獲報於無窮不勝祈禱之至謹佈公鑒 
[上海陳家木橋電總局內豫皖揚鎭協賜處十一月廿四日起解揚鎭第二批賑欵公啓]  
　　○敬啓者敝處自九月廿五日會同絲業高易與昌文報四公所起解揚鎭第一批庫平銀四千兩後各處乞賑之書疊至而滬上籌賑日絀兼之勢分力薄以致久無續解似無以慰災區諸善長殷殷垂望之心兹經會同四公所於無可設法中合湊得庫平銀七千兩奉託施子英孝賺公本係奉委來南散賑之便爰特續辦交揚州賬庫平銀二千兩解交鎭江賑庫平銀二千兩解交丹陽賑庫平銀三千兩而丹陽重以葛明府一再函商刻乘子翁奉委來丹之便爰集區區聊藉涓涘之助以上共合規元七千六百七十二兩連前豫皖賑解至十八批止計規元五十萬三千六百廿八兩七錢五分又解揚鎭旱賑弟二批計規元一萬二千另五十六兩內計敝所收解者十八批止計規元廿一萬九千九百八十九兩二錢二分又解揚鎭賑第二批止計規元二千四百八十兩由絲業會舘籌賑公所收解者十四批止計規元九萬六千兩又解揚鎭賑規元五千三百八十四兩由高易公館籌賑公所收解者廿一批止計規元九萬四千一百三十九兩五錢三分又解揚鎭賑計規元二千另九十六兩由陳與昌棧恊賑公所收解者十五批止計規元六萬七千兩又解揚鎭賑計規元一千兩由文報同恊賑公所收解者十六批止計規元二萬六千五百兩又解揚鎭賬計規元一千另九十六兩○內解豫賑者計規元廿五萬六千一百另五兩八錢內解皖賑者計規元廿四萬七千五百廿二兩九錢五分內解揚鎭賑者計規元一萬二千零五十六兩以後仍望各省諸大善長源源施濟俾得轉輸不勝叩禱之至特此佈聞 
[來信照登]  
　　○美國進士林樂知先生學問淵博識見高超前著萬國公報十有五年遐邇咸欽後因事中止五載茲聞西國官紳士商公議復興於來年正月始月具一册以供衆覽想閱報諸君必以先覩爲快也 
[高昌寒食生招飲陸氏五雲深處卽席次太痴生韵以博一粲錄請太痴同政]  
　　○五雲深處翠眉横小酌闈爐𨓜趣王拍按紅牙聽　曲孟劬在旁拍樓會笑傾碧釀寄閒情淸談且喜聨師弟太痴新從君游　痛飲何須計利名最愛捷才高萬竹新詩先我已吟成 
　　惜紅生初稿 
[詹誠德堂丸散發兌] [  上洋英巡捕房斜對門中和里內廣東詹誠德堂藥號啓]  
　　第一信訪固精丸治遺精一元○珠黃八寶化毒丹治小兒胎毒若預服化毒痧痘每粒二百四十文○五飲君酸丸治常吞酸水一元○湯火傷痛藥一⾓半凡皮破紅腫卽時止痛生脫○婦科積玉丸此丸乃用吉林人參所製治百病調經種子每兩價銀四兩二錢半○吉林大山人參補血生精丸冶男子精薄老弱虛痿服之延壽種子價同上○保孕丸治婦人屢損小產懷孕腰痛而胎欲墜每元三粒○寒天固冷如冰藥一⾓半○閃跌毆打風痛藥五⾓久年內傷歎之立愈○寗神催眠養血丸每元四補治心血虧損夜寐不寗健忘　　　○兒科保安丸每丸七十文治傷乳食腹腸嘔吐外感風寒發熱頭痛○傷正頭風藥一⾓並治尋常傷風頭痛目昏累小○目昏多淚丸每周二⾓淸心明目○參茸扶陽乾健大丸每洋四粒小丸四兩治腎虧精薄無子○婦科參茸坤順丸調經受孕價同健乾○坐板瘡藥三⾓○小兒消疳積丸每粒一百廿文○毓麟丸每料四元每元五粒治婦人不孕○丸補心同氣痛五⾓○養氣丹治癱瘓半身不遂手足腿麻遍身疼痛氣血凝滯一元○兩腑狐臭藥三⾓又名猪狗臭○妬而神仙散二⾓治汗斑酒對浮黑之氣烟色油光等擦之卽退○婦科白帶丸一元○婦科女金丹每元五粒統治百症○養脾丸治三陰瘧疾一元半○順氣化痰丸治喘止痰三⾓○參术散一元二⾓治產婦面目四肢浮腫如水氣○臭虫藥水滴入床鋪臭虫聞味立死二⾓○辟疲救命丹三⾓治痧症瘟疫瘴癘等預購防身有備無患○固齒擦牙粉一⾓不獨固齒兼永無牙痛之患並治口臭○蘭漏去管生眼丸每兩三⾓○金匱腎氣丸二⾓○長壽種子丸補諸般百損每兩六⾓○爛脚紅腫藥五十六文濕瘁陽水不止疼痛皆效○疝氣一百四十文騐核風大偏墜氣竅又名小腸氣○止濁固精丸治遺精白濁每兩二⾓○養榮丸治承虛濕熱火盛小便赤大便閉此丸淸補滋陰每兩三百文○脫肛八十四文老幼小孩皆有此疾婦人坐產用力過猛脫肛皆治○紅白痢疾丸二⾓半○流氣丸治五積六聚竅綴縀塊此丸通滯氣和陰陽消　飲半瓶六⾓○富貴丹固精益血消　止渴治健忘愽怔每元四粒○千金丹治風癬視濕癩疥腸水痴癌五⾓○桃花散擦黃水瘡兼小孩胎壽三⾓○補心丸治夢遺失精吐血大小便血中風不語風癆痰氣心痛盜汗等行並湯引一元○脚生鷄眼藥二⾓○擦凍瘡嫩面香油三⾓○調經毓麟酒味甘美易入口治婦人不孕四⾓○傷寒點眼⾓發汗散三⾓○爛腿惡瘡藥連年不愈癮痛瘡　皆治八十四文○筋骨痛痛酒二百四十文○下疳散小便頭上破　名下疳由花柳所染或濕熱亦有此患數之昔愈二⾓○小孩陰　光藥濕焗皮破紅腫七十文○傷科　藥廿厘散跌打傷重有起死回生之功五⾓○傷風鼻　不通藥一⾓二分○兒科走馬牙疳散乃係急症故名其走馬之速也八十四文○耳內腫痛肚腹藥二⾓半○婦人產後玉門不閉藥二百廿文○立止各種牙痛藥一⾓○小孩　乳妙藥一百十二文○小孩　藥汁出不乾百日卽危六⾓○耳被挖傷腫三⾓○秃頭瘡又名　　頭二⾓半以上除每粒每兩之外其餘價目皆係或一盒或一瓶此佈 
[恒濟局聲明官燕戒烟片]  
　　本局創製槍上拌烟藥粉和入烟內照常吸報戒除吸藥烟三四日　能除去一半吸烟錢餘者用粉五錢可以除槍癮久深大者十餘日定能戒絕眞爲藥到癮除早已四海馳名欲戒者卽請來局包戒爲盼如未便來局者可函至上洋打狗橋北寶善街口姜衍　堂對門原班回件元號藥每兩洋兩元二號藥每兩一元倘蒙賜顧須認明坐落仿單藥瓶庶者致悞又思槍上除癮因爲佳妙尚有私吸成癮而於父兄之側上癮之前不能公然聞燈者宜用吞服之藥戒除最爲方便因此悉心另製吞藥名曰燕片以便舟車栗六公私旁午不亦可戒除服燕片戒至一月左右可以除癮兼能潤肺除痰滋除養肝其裨益難以盡述服法詳明仿單欲出迷途者宜翻然悟之恆濟燕片每片洋四分雙料每片洋七分頂科每片洋一⾓ 
　　粵省鍾洪南啓 
[上海新開中西大藥房痴癲瘋癇靈藥]  
　　痴癇瘋癎各症皆緣驚邪入腦　思傷神所致症見大哭大笑力大勝常謾駡狂歌揮拳露刃此瘋狂也或者書空咄咄獨語喃喃時而知識淸明時而心神皆謷此痴癲也更有猝然倒地喉作獸聲蹈湯火而不知騐氣息而僅屬此癎病也凡此者雖有輕重淺深之別而病原則一向來中西各國皆無善治之法凡遇是症無不爲之束手數年前經法國瘋癲院凌醫士悟得妙法配藥施治百試百效遐邇各國求方調試咸獲安痊故得名馳天下莫與比倫茲本藥房幸將原方抄獲依法配製以惠我中國之人如有患此症者速來取服管許藥到春回免受無量苦楚也服法每日早午晚三次每次一羹匙開水冲下服至第四日後早上服二羹匙第八日後晚上亦服二羹匙半個月後每次皆服二匙小兒减半服至一月其病卽連根痊愈永不復發賜顧者須認明牌號圖記庶不致悞每瓶價洋二元 
[蜚英舘新出書籍碑帖寄售處本埠大馬路鴻仁里長順晉號法馬路醉六堂漢口郭家巷復源盛京都琉璃廠四川成都學道街晉記書莊]  
　　正續資治通鑑附通鑑目錄六十本皆用原本縮印字書法頭紙墨精良每部價洋三十元本埠照碼七折實洋外埠另加水脚○古經解𢑥函小學𢑥函績附尚書馬鄭注魯詩故齋詩傳韓詩故韓諸薛君章句蔡氏月令章句五經異義倉頡葛字林攷逸東洋卷子本玉篇每部二十本價洋十二元○叚注說文解字較從前印本闊大兼附叚注匡謬說文通檢每部八本價洋四元○墨池堂法帖明章氏募刻中多晋廖小櫓皆罕見之本每部五册價洋二元四⾓○宋柘九成宮醴泉錫王良常跋每部價洋二元○宋枯定試五字極損本蘭亭序趙暑齋張叔未兩或每部價洋一元二⾓ 
 
 

Page 5

 
 
[房屋地基有限公司]  
　　敬啓者現於本埠設有收買抵押經理房屋地基有限公司按照西歷一千八百六十五年及一千八百八十六年先後香港所定公司之例按股限任集資一百萬兩爲本分二萬股現擬有人定六千股擬在中國日本香港招八千股在倫敦擬招五千股每股五十兩於掛號時先收銀五兩派定應得若干股再收銀五兩西歷一千八百八十九年三月十八日收銀十兩七月初一日收銀十兩每股雖議銀五十兩然收此三十兩大致諒必敷用可免再收惟二萬股內有一千股須全數收足備付產業地價業已舉定督辦本公司事務爲兆豐行東霍格先生元芳行東糶齊鉢而登先生公平行東倭而德先生仁記行東吳德先生仁記洋行經理事務匯豐銀行匯收票銀一切事宜威金生大律司辦理詞訟事件竊思各項股分下本謀利惟地基一項萬年不朽在如有益處所置產不獨資本穩固卽利息亦屬可靠因通商各口向推上海一埠爲最現在生意蒸蒸日上定卜將來市並尤盛加之中外各埠來往貿易萬商雲集八達四通是以本埠地基最爲貴重非　地可比不患無利各處雖有股分公司本利可靠但必須數年後始能見利不若本公司買成地產之時已有一定利息也現買定地第一方在虹口列英總領事暑檔册二百二十一二分言明價銀三十九萬給以股票一千股作銀五萬兩餘付現銀業戶當巳允行惟此地原前業戶已押銀二十萬兩每年認息八厘西歷一千八百九十二年四月初二日期滿現由本公司劃還押欵一俟女管地基時再付十九萬兩地價第二方在虹口地共四叚計三十八畝五分已與該公司議定價銀三萬六千三百十兩如果將來復丈畝數缺少按數扣綏第三方在虹口與第二之地毗聯地共十四叚計一百二十一畝議定價銀十一萬一千五百四十六兩如果將來復丈畝數缺少按數扣銀以上三地其佳美之設有　是地旣居上海有名最好之地數內而又人烟輻輳房租有戶將來再以隙地推廣造極凰宇自必利息更厚第一方地坐落虹口浦江蘇州河接連之處地上本有房屋租戶且有隙地爲虹口最盛之地現在該地每年收租銀三萬一千九百五十九兩核之買價利息巳在八厘之外若將來改造及添造房屋其租加大利息可得九厘之外計核工料須銀十萬一千三百兩併連買價二共銀四十九萬一千三百兩再行召租每年收租可得銀四萬四千四百二十三兩內中尚有租給他人之地一俟期滿另行招租其利更多第二三方之地在吳淞路北河南路天撞路穿虹浜之中自南至北乍浦路長九十五丈北四川路長一百丈北江西路長一百三十丈自東至四崑山路長一百八十丈文墨師路長二百丈工部局董及各地主上次會議能將此五條路推拓伸長更爲便益各地主意俱相同將來自可設法增長以上第二三方之地有地無屋本公司已擬在該地建造房屋延與師按照行市估房屋造價及出賃收租應可得利在一分二厘之外至所用何本一節假使本公司用股內之本自有利息而本公司有此穩固產業爲衆相信如果按此樣公司規矩向人借錢充本公司之用出利較輕以此貿易利息更必豐厚至本公司收買抵押管理巳成房屋推廣將來改造添造各項事宜俱在本公司合同　條均乏內聲明妥當本公司自有應辦權衡至本公司所有管理各項事宜俱有成說至買地三方除經紀費用及尋常公費皆歸賣主所出如掛號之後應派股分無著卽將掛號之銀全數退還本人或掛號數多而派股之時不敷分派卽將所餘之掛號銀歸作派股時之銀設再有溢出卽歸入下次收銀項下抵用前立合同共有五起其一爲威金生有恆祥福興仁記行東麥格勞說於一千八百八十八年十一月二十六日所立其二爲唐景星芝紜翹卿與威金生有恆祥福於一千八百八十八年八月十六日所立計有二抵其三爲徐雨之與威金生有恆祥福於一千八百八十八年九月初八日所立其四爲唐景星乏紜翹卿與威金生有恆祥福於一千八百八十八年十月十二日及一千八百八十八年十一月二十一日所立計有二紙其五爲徐雨之與威金生有恆祥福於一千八百八十八年十一月二十一日所立倘附股諸君欲見本公司告白合同并條欵以及五項合同底稿各產業地圖情形節略或親往或函寄在香港匯豐總行及中國日本諸埠各支各或本公司經理之上海香港福州仁記行均可詳覽也股票以西歷一千八百八十八年十二月二十八日四點鐘觀止合併聲明謹啓　西歷一千八百八十八年十二月十一日　光緒十四年十一月初九日 
　　本樓主人敬啓 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[悉秋墳鬼唱]  
　　○吉隆有某氏子者印度人也隨其父兄旅於隆近因患疫死亡父母悼哭甚哀因命一穆拉淮人某甲及一華人某乙在西國義塚中擇地一區葬兒骸骨乙爲土工甲則監視焉旣至乙乃持鋤掘土詎至二尺餘深忽覺有聲冬然扒土視之則有棺一具葬於其中乙見此惟恐甲知則又另尋他穴以致多費工作乃以薄土將舊棺蓋密以爲若此卽可隱瞞因草草開就穴塲欲俟來日扛棺安葬詎是夜乙方獨臥吸烟之際忽有一西人身驅雄偉突然而入怒目向乙口操穆拉油語曰吾與汝並無仇怨汝何毁壞吾家乙至是知爲鬼也驚惶欲絕乃向東百般哀懇鬼亦不聽由是通宵爲祟直至翌日三竿日上鬼猶不去乙不得已而哀之曰某實因貧極故爲此種生涯莫圖稍獲微資何敢毁君之室鬼曰然則何人主使乙以甲對且曰現甲住於某街某宅君豈不知也耶乙言已而鬼遂寂然乙知鬼之往爲覓甲也在是日午刻甲因工罷正　室中小憇而鬼忽至亦如乙狀指甲而言曰吾與汝素不相關何竟命華工某乙毁吾之宅今吾斷不能放汝言畢與跨甲身聲言索命時甲家　聞聲而入見此情形知爲鬼祟乃再三求懇自願將墳修好幸鬼尚善良允之而去行後復回附甲之身云此事宜作速爲之免致吾日受風雨　　之慘也家人唯唯而鬼始去甲乃復甦出資修復該鬼之墳另覔安葬某童而後已作無鬼論者其將何說以處此然而恐傳言之非眞也 
[擕琴訪舊圖題詠]  
　　○天涯遊遍又京師獨拖焦桐訪故知畫舫飛搖仙履舃流泉寫照古鬚眉幾行陳柳吟蟬地　里平少落鴈時我是旌麾防海客賞音偏許要新詩古春先生粲定　元甫唐仁廉甫草○果然金革化弦歌二十年前感慨多此日擕琴勞過訪無邊秋色滿山河　流水高山索解人未應白髮老風塵相思海上移情處不見吾　方子春　古春先生過訪蘆陽早次出示携琴訪舊圖爲題七絕二章卽希雅正漢春季長樂○閩嶠歸來眼界寬海天一色壯波瀾移情曾溯成連跡憶舊誰憐范叔寒極目雲山同調少盟心金右古人難琴書相伴天涯久知已重逢味似闌　古春尊丈出示令叔祖雲鶴先生題携琴訪舊圖囑爲書之敬錄呈政金山徐迪新○矯矯軍門虎德威　謂李漢春鄭一峯兩軍門堂堂部院鳳光輝　謂沈仲復侍郎曁令叔小雲侍肆　數千里外殷勤訪知已琴音賞夫稀　秀未蒲華　 
[十一月初一日第七其戒烟名單]  
　　○孫煜保人和懋湖縐莊李榮富保人仁泰酒坊唐夢林保人泰和舘酒席項志淸保人穗馨齋恙餅店李淑平保人三泰煤炭說孫少卿保人源順水木作杜文魁保人裕大酒店王香全恆大米店顧介甫保人萬坐褥店李丹甫保人同春樓烟號王逸泰保人森興舘飯店金文浩保人生大烟號陳亞生保人廣誠森烟舘倪子良保人亡記洋行高阿蓉保人南昌水木作王子亭保人泰和舘邵蓮城保人穗馨齋糕餅店曹　根保人曹隆泰錢莊嚴省吾保人大同酒店許榮舟保人錦雯綢緞莊以上均已戒絕○十一月十六日第八期戒烟名單楊金培保人老雲從烟袋店王源培保人西園榮記軸坊朱心泉保人萃昌祥綢緞莊熊生泰保人森興舘飯店王阿林保人洪義茶園吳小眉保人廣泰烟膏店郁阿虎保人榮記烟袋店倪煥章保人泰和舘陳慶祥保人仝發木作張世興保人福泰茶號范巳生保人春記米行華毓英泰和舘張祥麟保人恊大炭煤號陳春芳保人泰源線號徐松源保人懋興壽器號戴樹堂保人源茂酒店汪幼嵩保人宋公祠陳皮徐康隆錢曉記藥號王同任保人永興飯鋪　才泉保人廣萬泉烟膏店以上亦將次戒絕 
　　上海平康里恆濟局局 
[上海三馬路與昌恊公所陳竹坪經收河南皖北奉直揚鎭捐十月初三四日第一千一百七十八九初淸單]  
　　○宏久銀爐交來金陵煥源完洋一百元○蘇郡顏子賡善士續來旬捐梅記一元無名氏二戶保合家平安一每月六百文一每月三佰文合助洋三元銅洋一元錢四百文又戶銅洋四元程姓求女病卽愈四百文點見散毋銅洋二元錢三百廿文共來英洋五元銅洋六元錢十文○解囊册張先生交來善化張震淸洋十九元道州何李屏四元共來洋二一三元○上格册蘭谿鼎豐裕來張紹基一元○惻懿氏五元裘德寶二元○○以上初三日共收英洋一百三十六元銅洋六元錢九十文○初四日本埠北市來印花染業違章議罰將欵移賑洋四十元○安徽舒城縣萬興奉寶號來再康氏大善士樂縣洋五百元○天順祥棧交來黔藩餘慶堂助鎭平泉四十兩規銀四十二兩二錢四分○嘉定祥泰木行由航寄來雲衢魯屋求病速愈消災延壽助原典綿衣褲共一百件又局來免災置洋泰號節省筵資四元浙乍元變氏保先父母冥福二元共英洋六元又刧病延年助銅洋四元○上格册慣餘莊來仁壽堂蔡洋十元靜涵書屋蔡洋二元○又冊無力子求生意順利洋二元○又冊南市來謝宅英洋一元北萬興銅洋二元劉姓錢二百文又戶洋一角來英洋一元一角銅二元錢二百文○解囊助無錫嘉泰宋過修進五巨無名一百三十五唐仲濓范子堅胡藝香謝錦章各一願合洋一元無錫水墩塘北村將逐疫餘資公助振捐洋一元錢一百文本埠來省樂資助洋四元又無名洋三元金陵劉王士求病痊愈五百文○○以上初四日共收洋五七十元規銀四十二兩二錢四分小洋一角銅洋六元錢八百文舊棉衣褲一百件合併聲明 
[上海三馬路與昌恊公所陳竹坪經收河南皖北直隸奉天賑捐十月初一日第一千一百七十六次淸單]  
　　○杭省萬承志堂馮聽五善士紹到廣嗣主人因念時疫未靖發愿績助太乙救疫丹四伯定日昇昌田瑞卿先生交到兪聚星堂小記求合家平安洋五十四元大全生硯田氏助皖賑洋十元六全生酬愿子助皖賑捐十元○屠鎭無力子朱元求保母病卽愈洋廿四元○解囊冊揚州鐘吾書院同人募到吳元輔一千宋毓秀張仁甫唐友麟王儒珍朱太珍六百名五百李邦愷　承金承緒承鳳程彭榮潘訓文羅家珍七戶各三百張爰江等十七戶各二伯五戶各一百又冊吳學修鄒先覺蔡家法馬仲姜八人各五伯侍　啓四百陳九思寶三宗　候天保七戶各三百蔡家啓方懷奇承勳等十五戶各二百五人各一伯以上二號共來洋十九元普勸啓常熟愼餘久來昭署前諸友助八百三十四無名氏兩百愼餘莊三愿隱琴氏四戶各二願常行氏三戶各乙願共交洋兩元四角○上格冊靑浦謙裕來程雅詒二十千無民氏七百共合平銀十三兩三錢五分又冊無力募十三戶錢三百三十文又冊淸江蕭洛氏洋乙洋又冊大江來蔡退思堂平銀一兩譚葉夢洋二元又太倉乙粟子乙洋蘇省湧隆來徐少記吳松記合乙元張文記三百無錫沈氏祈病愈洋二元蘇省交到葉學維祥平安一洋寗波永慶子四元隱氏祈母病愈洋六元又祈諸事不忌六元黃熾臣祈父母福壽洋五元汪慶昌祈痘花平安兩洋張紫陰一元脊餘堂盛乙洋楊宅保平安錢四伯○○本日共收英洋一百五十元原平伸規銀十五兩一錢三分二厘小洋四角錢一千另三十文太乙救苦丹日百定一并申明 
[上海三馬路與昌恊公所陳竹坪經收河南皖北奉直揚鎭賑捐十月初二日第一千一百七十七次淸單]  
　　○汪渭泉兄交到浙湖陸周氏爲夫樹　感患寒熱虔請灶神祈佑卽痊助洋一角元○鄭泰隆莊來不書名祈保孫兒病瀉立止虔請灶神以祈諸病全去洋二十元○免災單無錫北塘保康興洋四洋又諸友人助洋拾元上格冊閔行同源興交吳怡怡堂兩元蟻犬生大德典各乙洋吳美丹五角抱愧子海陽吳氏各四角三人各二角一人一角共來洋六元又東海隱名氏圓四角平原氏殷菊延各一元武威氏退一步各五角共來洋四元四角又鎭江公昌號來程岡謝六元無民氏四元又同吉號小洋三角銅洋乙元又冊江西張素虛寄到張鄭祈子病愈完懇洋八元黃常佩兩洋施當冊蘇鄭祥泰來蛟川徐蛟川趙各一元無名二戶各五角共洋三元萬源泰來無力人求免晦日本洋一元盡心子花洋四元隱名士二元蔡姓祈心願祈平安三元葉彭土二元延陵悟愼了願子五元售去前助大小扣一百三十副計洋乙元三角不出名銅洋兩元再不來銅洋乙元○○本日共收英洋一百八十五圓小洋拾角銅洋四元合并申明 
[上海三馬路與昌恊賑公所陳竹坪經收河南皖北奉直揚鎭賑捐十月初五六日第一千一百八十及八十一次淸單]  
　　○本埠來東記助規銀三十兩○靑　學祁廣文寄來洪柳記洋八元沈麗記洋二元○止格冊福新康棧來楊泰盛助銀合洋十三元四角鄧德修五元楊開高二元隱名氏等五戶各一元共來洋廿五元四角內估見銅質一枚○又冊閔行九齡童子求免晦洋一元仁楊野史五角問心堂四角海陽吳氏三角卽事多欣等五戶各二角梓園氏等八戶各一角共尖四元○又冊蘭溪傳經樓主人募同善會八角五分七厘王恆泰同泰順泰陳曉記裘鼎記等十一戶各三百文又功德冊湯餅移振公願四元兪定陶無名氏各一元壽董居等七戶各五角邑廟募衆姓一元六角二分同善會八角八分以上二冊共洋十六元○又冊王應祥應瑞錢忠祥章汝封各一元任客明忠駱章兪徐寶楚安定氏淸和氏六戶各五角無名氏祝光瑞各助同洋一元任八斤虛對一個共來英七元同二元虛對一個○免災單胡曉記趙　記各一元陳德記無名氏各二角六戶各一角共洋三元○蘇垣恤孤局來芝草廬培養子第四元冀遂室家二元助棉衣資六元○漂陽寶泰典來賑冊十六本共助四元○無錫寶康典來高金觀錢一千另四十文靑春港虞天福一元海寗不如願子一元又祈病愈氏二元○本埠不書名一元陳月亭五角無名氏一元○○以上初五日共收英洋八十元規銀三十兩小洋九角虛對一個同洋三元錢一千另四十文○初六日蘭谿榮大鐵行寄來不敏軒洋五十元○珠溪拓湖捕署張善士募第二次大成當信和當延陵氏各九百文奉金鹽公堂七百念黎陽謙吉同仁居樂安居各五百四十楓溪求安居士四伯五十穎川氏荀毆居安定氏等八日各三百六十高鶴鳴等三戶各二百七十程茂源聯適居惠迪氏吳氏女史楚黃斌臣怡詠堂等十二戶各一伯八十顧蘭生等十三戶各九十二戶各四十五共來洋十二元錢二伯四十文○無錫石　灣孫詢芻善士第十批經勸六元又勸二元又紀麟勸二元共洋十元○上格冊西塘葉寄來心願人洋六元無名氏五元心餘人四元求是人願助人各二元無名氏一元共洋廿元○又冊杭州申昌號來吳恭綬完父病願二元和英吳程氏各二元醉霞山房輝五氏定官吳張氏等七戶各一元吳西受五伯吳惟忠等四戶各三伯一戶一伯共來洋十四元錢七伯十四文○又冊福州來錦山氏蓮溪花農各四元翁氏一元陳氏同洋一元共來花洋九元同一元○慈航冊蕪邑維德椿求家口平安一元冷子香求父病愈邵紀常求子保病笑峰求母病全黃福興王子五等六戶各五角范承炳汪德大各三伯三戶各二百無名氏一百五十文三戶各一百四十文八戶各一伯共洋六元錢七伯文○長興河廳來温殷獻保母李氏腹痛卽愈洋十元餘姚張源泰鹽廠爲船戶裝運悞公罰賑十元又沈義成罰洋二元南京評事存意堂雲記一元揚州安豐立本堂一元○免災單狹石丰谷湖祗信生保病卽愈二元○又單太倉合泰紙行來錢培之洋一元同一元鄭先對開一個詒和堂同洋一元李星槎三百趙介奮等四戶各二百共來洋二元同洋二元對洋一個錢八十文○又單新市鼎源號來敬修士淸才舘恭宜主隨緣氏各二百補非士等十一戶各一百石門蔡子六十文二戶各五十共洋二元揚鎭冊大豐洋布號一元○又冊孚惠堂小洋五角○又冊大新號古若山人二戶合洋一元○又冊勉尚善士洋二元○又冊沈杏記洋二元樂安盌氏保平安一元大春祥同洋廿元恊記同洋十元寶康同洋二元○○以上初六日共收英洋一百五十八元小洋一角虛對一個同洋三十五元錢一千七百六十文合併聲明 
[英國屈臣氏自序]  
　　盖開一病有一藥之醫有是症必有是藥用藥如用兵之法知其法乃可知醫屈臣幼習盧扁之傳深究刀圭之術凡於某藥入某經某方治某病及人身之臟腑氣血筋骨脈絡藥性之陰陽表衰補瀉温寒靡不考敷精微瞭如指掌加以博覽中外羣書採擇前賢良法互參己見觸類旁通窮十餘載之功夫然後出面問世旣通行於西國復稅駕於中華以期普濟羣生俾海內膩登上壽自道光廿二年到港創局以來荷蒙遠近垂靑無日不臣門如市於今幾四十捻矣閱歷旣深學問愈廣近年復製戒烟精粉藥丸藥餅藥水等項專爲中國芟除鴉片之患大著奇功疉蒙　左李爵相曁各　督撫大人試騐確效陸續寵以手書賞以扁額照然可據非敢誇也惟所製各藥固堪自信而戒烟各藥尤爲見信於人由是各省鎭埠紛紛鄭筒索購日不暇給遂不得己另派妥伴分枝藥局於　粵城沙基大街　上海大華大馬路又一在棋盤街北　京都　杭州　蘇州　天津　烟臺　九江　汕頭　福州　廈門　佛鎭　寗波　鎭江　澳門　長沙　淡水　揚州　沙市　北海　海口　安慶　建寗　南京　江西城　粵城內　小呂宋　福建城　漢口洋街　流通巷　濟南府城　梧州等埠將來或再擇地分設以便諸君購取庶免路程隔涉方知本藥房貨眞價實誠信不欺也雖所售諸藥其値稍昂而較之別家價賤而功少者則爲迥異况本藥房選料必精益求精監製必愼而又愼故能萬發萬中卽間有未造全效者或因本人飲失食謂或因本病變症岐出所致此皆自悞非盡能歸咎於用藥不靈惟望俯鑒惠忱細察龍麟伴塔方能辨別愼僞與別家確有不同是則愚之專幸焉爾 
 
 

Page 10

 
 
　　白濁丸 
　　大凡濁丸一症多因花柳而染有因濕熱而成初期小便刺痛有濁淋漓久則精液常流腎經虧損無徒服市上白濁之藥一經不止身體仍受其傷眞乃養病之根苗矣惟本堂祖醫秘傳靈騐良方專用上好珠珀配合家園藥草製煉成丸無論五漏便毒日久輕重服之數天立能全愈永無餘毒之患每盒價洋一元向無折扣分設上海英大馬路中市開張 
　　世醫譚秀海監製 
 
 
 

Page 11

 
 
[京報第二千八百七十五號]  
[光緒十四年十一月初九日京報全錄]  
　　宮門抄○諭旨三道錄前○發抄　硃批五道○直督李　奏統兵大員在營病故請　旨優䘏摺○大臣杜　奏查閱喀爾喀等台站摺○閩督卞　奏據情代奏片○直督李　奏捐助棉衣循例建坊片○又　奏開復知縣革職處分片○十一月初九日兵部太常寺太僕寺廂白旗値日無引　見○　貝子由　西陵回京請　安○江南正副考官李文田王仁堪到京請　安○兵部奏派點騐軍器之王大臣　派　莊五鄭王慶王麟書崑岡紹祺榮祿果勒敏○召見軍機　李文田王仁堪錫珍奎煥○發抄○李鴻章奏封職聶梟等捐賑建坊奉　硃批着照所請禮部知道欽此○又江西南昌守覆國榜等辦賑請獎奉　硃批該部議奏欽此○又直屬秋禾收成分數奉　硃批知道了欽此○又候補守桂本誠仍照給獎奉　硃批着照所請吏部知道欽此○潘爵奏鐵廠機器陸續到黔擬定開爐奉　硃批尸部知道欽此　○○欽差大臣大學士直隸總督一等伯臣李鴻章跪　奏爲統兵大員積勞傷發在營病故臚陳事蹟請　旨優䘏恭摺伸祈　聖鑒事竊臣前據總統盛軍湖南提督周盛波呈稱隨征多年終日戎馬胸膈積有瘀血成塊每年觸寒卽發九月二十四日淸晨乘馬徧視各營偶感風寒觸發傷疾請假調治旋據該軍統帶周盛和等禀報該提督於十月初二日子刻因病出缺等情臣查周盛波籍隸安徽合肥縣咸豐初年偕弟原任湖南提督周盛傳在籍辦團以少擊衆屢鐵悍賊保　其鄕著名義勇同治元年帶隊隨臣督師赴滬是年七月攻克靑浦縣八月援上海解北新涇之圍九月克嘉定縣賊以大股　以四江口營疉會請軍力戰解圍二年三月克太倉州拔隊進駐雙鳳鎭賊以崑山攻急紏桿黨四萬餘衆連日撲營歷戰三盡夜且守且攻載旣敗退遂克崑山縣城五月進扎大河鎭江陰無錫大股悍賊同時來犯力戰萬水橋一帶跳平賊壘一百餘座七月進攻江陰縣奪東門外存營三座援賊大至又敗之八月遂克江陰十一月克無錫縣城生擒僞潮王黃子漋是月攻常州府城三年三月分隊　剽楊舍竄賊旋取小南門外賊營三座四月督隊先登各軍從之遂克常州移防溧陽七月收復廣德追剿竄賊千餘里蘇浙江皖之交遂無賊踵時捻逆出鄂竄皖臣與大學士曾國藩商調該軍渡江　勦四年閏五月調赴徐川適安徽撫臣英翰被圍雉河集急調赴援雉河爲捻逆老巢凶　方熾諸軍莫敢攖其鋒該提督晝夜急馳沿途賊圩且戰日進越宿州趨蒙城直搗西洋集進逼雉河時兩岸皆賊北岸任桂所踞衆尤强悍督隊先入大呼衝陣諸軍並進分路夾擊縱橫掃　所向嘸前張莊王圩之賊同時潰退立解雉河之圍九月移駐歸德十月截　寗陵竄匪大敗之五年二月準勦山東之賊敗之鉅野迫至武城荷澤破方阜賊巢是月游勦徐宿款壽一帶五月擊牛落紅大股於亳州白龍上廟大敗之七月追剿至扶溝鄢陵許州是月調回周家口築堤駐守十月分隊迭解柘城羅山之圍遂追入鄂轉戰德安安陸黃州各府屬地方六年二月駐防宿松顧皖省門戶三月復入鄂四月追至信陽州派隊分擊蹙賊山中殲之生擒賊　汪老魁等五月入豫追擊直抵東境之運河七月剿擊賴文洸大股於濟南泰安沂州各處追入江境東捻遂平西捻驟至七年正月臣檄調該軍隨同北上二月追擊於臨淸景州德州東島大名三月截擊於內黃乘勝追至淸豐南樂一帶五月大破賊於毛家莊乘夜追至楊丁莊槍斃張總　愚之姪張三彪生擒賊目李老懷六月遂會各軍滅賊荏平歷年渥蒙　恩獎至記名提督補授甘肅凉州鎭總兵　賞穿黃馬褂法福凌阿巴圖魯名號迭拜翎管搬指火䥥之　賜旋以軍事大定乞假歸養光緒十年秋奉　旨飭就淮北選募十營來津備防十一年正月到營經臣奏派總統前敵各軍五月丁毋憂奏明在營守制奉　旨署理湖南提督十三年補授湖南提督該軍自周盛傳接統隨臣駐津洪衛　畿輔屯田駐防善用洋法勤操利器號爲精銳該提督奉　詔復出添募新軍遂日訓練爲各路防營之冠前年醇親王出巡北洋校閱該軍嘉其精整奏奉　懿旨交部優叙今年該提督隨臣出海徧視旅順大連灣威海衛各日策騎馳逐指畫形勝精彩不衰不謂其遽止於此也伏查該提督兄弟六人其四死於　王事惟該提督與周盛傳積功至專閫平日感念家難　國恩魯以死報遇賊陷陣蓄不顧身乞養告歸十餘年同時諸人惜其才望推挽復出堅辭不行嗣　特旨徵召微臣承　諭一再敦促投袂而起不惶恤私未幾遂曹母喪而周盛傳復以傷發猝歿該提督旣念終養未遂又以治軍無人矢志盡瘁義不返顧三年之中盖如一日竟以積勞傷發損其生臨終遺言猶以受　恩至深未能報稱爲憾忠孝本於性出深明大義以死勤事志尤可哀其治軍紀律最嚴尤善於察地勢審敵情部曲將校經其指授輙有家法周盛傳初隨該提督分領偏師迄於代統並爲名將其他別將立功至大官者不可一二數至於調和諸將撫綏士卒將領奔走臨視無不失聲軍上皇皇如失所依其寬厚得士又如此回溯平吳之初迄於剿捻之役時推銘盛鼎樹四軍成行故先立功最多事過時平或分或撤而盛軍猶爲全營防海以來添募精練至於今日遂爲准部最大之軍而周盛波以原統大員身親前敵淮將勛望無出其右者年方六十志力並健何期中道失此干城痛宿將之日稀惜人才之難得追懷袍澤彌足惋傷合無仰懇　天恩勅部將湖南提督周盛波照提督軍營積勞病故例從優議䘏並將戰功事蹟　宣付史館立傳以彰忠蓋至淮軍諸將如程學啓張樹珊楊鼎勳郭松林吳長慶周盛傅唐定奎等均蒙　恩准建祠　予謚周盛波勳績與諸人相等而資望猶有過之應否　子謚並於原籍及立功省分建立專祠之處出自　逾格恩施非微臣所敢擅擬所有統兵大員積勞在營病故緣由謹繕摺具陳伏乞　皇太后　皇上聖鑒訓示謹　奏奉　硃批另有旨欽此　○○奴才杜嘎爾車林多爾濟祥麟跪　奏爲循例查閱喀爾喀等台站恭摺具陳仰祈　聖鑒事竊查馬里雅蘇臺本設喀爾喀二十臺係蒙古叅贊大臣專責每年秋間或親往或派員查閱一次歷經辦理在案兹屆應查之期奴才事林多爾濟舊患腹痛之症詎意入秋以來病勢復發遂經蒙古醫生喇嘛等調治尚可力疾辦公及至天寒之時未見痊愈日漸發作深恐有誤查臺之差是以奴才等公同商酌卽派軍營內閣侍讀榮壽隨帶蒙員呢瑪等照例往查去後旋隊該員等禀稱所屬各臺丙均於五月間始得甘霖靑草暢茂所供往來要差友遞送文報均係隨到隨發並無貽誤至各臺官兵等應有軍械氈房等項照數查點均各整齊駝馬亦皆應壯遂卽按臺照數點查烙印等情禀覆前來奴才等當將各臺例報倒斃駝馬遵該定章由官廠內撥補足額所有派員查閱臺站緣由理合恭摺具奏伏乞　皇太后　皇上聖鑒謹　奏奉　硃批該衙門知道欽此　○○卞寶第片　再臣准福建副考官翰林院編修呂佩芬咨稱本年奉　命來閩典試出闈之後接到家信據云夏秋之交山水暴漲新築先塋被水冲壞數處急需修理因念回京路經江蘇鎭江府距安徽本籍不過數日之程咨請代奏仰懇　天恩賞假二十日自備資斧回籍修墓俟事舉當卽迅速起程馳驛旋京恭覆　恩命等因前來除分咨吏禮二部曁翰林院掌院學士查照外臣謹附片據情代奏伏乞　聖鑒訓示謹　奏奉　硃批呂佩芬着賞候二十日欽此　○○李鴻章片　再據籌賬局司道詳稱宛平縣人已故五品封職金琇之妻金朱氏前因直屬水災捐助加厚棉衣一千件解局散放洵屬克已急公有裨荒政照章合銀一千兩與建坊定例相符具詳請奏前來應請　旨俯准己故五品封職金琇及其妻五品命婦金朱氏在於原籍自行建坊給予樂善好施字樣以示　旌獎理合附片具陳伏乞　聖鑒訓示謹　奏奉　硃批着照所請禮部知道欽此　○○李鴻章　再據瀋司松椿詳稱候補知縣方汝嘉禾解龍門縣內結各欵銀九千六百八十九兩五分五厘前因延不完解業經彚案奏叅暫行革職勒追在案兹據該員將前項銀兩照數完解淸楚詳請開復前來請　旨俯准將候補知縣方汝嘉原叅暫行革職處分開復以昭平允除將完解銀欵細數入撥年分淸單分咨吏戶二部外理合附片具陳伏乞　聖鑒訓示謹　奏奉　硃批着照所請該部知道欽此 
 
 

Page 12

 
 
[京報第二千八百七十六號]  
[光緒十四年十一月初十日京報全錄]  
　　宮門抄○雲督岑等　奏捕獲土匪請獎出力員弁摺○大臣克等　奏擬保綏遠留防馬隊尤爲出力官兵摺○直督李　奏知縣給假回籍片○又　奏同知等捐賑建坊片○又　奏調補守備片○總兵鄧　奏報洋巡班滿並歷過洋面情形摺○十一月初十日刑部都察院大理寺廂紅旗値日無引　見○惇王請假二十日○祁世長請假一月○召見軍機　怡王曾紀澤徐樹銘恩普　○○太子少保雲貴總督臣岑毓英頭品頂戴雲南巡撫臣譚鈞培跪　奏爲昭通府屬土匪嘯聚登時捕獲正法出力文武叩懇　天恩從優獎叙恭摺仰祈　聖鑒事竊查光緒九年吏部通行章程內開拿獲著名大盜准將首先拿獲之員指定應升官階保奏其協獲之員祗准給予加一級等因在案兹查光緒十三年十月昭通府屬思安縣之韮菜坪地方有匪首黃定𤲅等潛聚土匪號召亡命爲先前撲城殲除之匪首卯招詳復仇希圖竊發經署該縣韓冉蘭訪知禀商昭通鎭府派委管帶戰兵升用叅將劉元雲會同該縣各帶兵差不動聲色於二十五日連夜馳抵該處四面圍拿該匪放槍拒捕率衆衝突韓再蘭劉元雲躬督兵役合力圍攻該匪拚命拒敵相持不下經韓再蘭大呼祗拿首要免究脅從匪黨各顧命奔逃遂將首要黃定𤲅耿淦山殷虎停陳沅保等四名登時槍獲奪獲器械刀桿洋槍等件押解回城查點兵差受傷各祗一人餘匪均由後山奔逃四散時未天曉山路崎嶇未能窮追昭通府知府高梧督同韓再蘭提審黃定𤲅等四犯各供認先曾聽從土匪卯招詳撒二開攻樸府城該匪黃定𤲅復起意紏允耿淦山等招聚匪黨蕙圖復仇不諱正禀辦間忽紛紛傳言該匪黨與潛混入城有刦獄之舉城廂人心驚慌該府縣因恐變生不測危在呼吸卽提該四犯先行正法傳首示衆藉以鎭定人心一面禀報臣等伏查前次昭通府土匪卯招詳滋事一案以地方文武漫無覺察遂至攻撲郡城戕傷官弁迨經平息猶設防費帑又二三年始獲安靜迄今事隔六年該匪黃定𤲅等猶敢嘯聚匪黨復圖報仇其變已在眉𥈤若非先事破獲消患未形興師勞費又將不堪設想今經該文武登時破獲訊明正法人心鎭定如當辦理深合機宜不無微勞足錄據藩臬兩司會同善後局司道詳請奏獎前來所有首先舉發親獲臣匪之花翎四品銜補用同知直隸州署恩安縣事請補平彝縣知縣韓再蘭合無仰懇　天恩俟補同知直𨽻州後以知府在任前先補用升用叅將留黔儘先補用遊擊劉元雲躬率兵勇協獲巨匪核其勞績實與戰功無異較之協獲尋常巨盜之案不同叩懇　天恩　逾格從優賞加副將銜俾昭激勸而勵戎行實於地方有裨除仍飾嚴緝𨓜匪虎淦停等務獲究辦並將履歷咨部查核外所有昭通府屬土匪嘯聚登時捕獲正法出力文武叩懇優獎緣由合詞恭摺具陳伏乞　皇太后　皇上聖鑒　勅部核覆施行謹　奏奉　硃批該部議奏欽此　○○奴才克蒙額奴才奎英跪　奏爲遵　旨擬保綏遠留防馬隊尢爲奮勉出力員弁籲懇　恩施俯如所擬給獎以示鼓勵恭摺具陳仰祈　聖鑒事竊奴才等前因綏遠城現有留防馬隊官兵於光緒十一年七月間奉文由通州防所遣徹回城當經奏蒙　恩准留防後奴才等督飭該官兵仍舊常川操練並不時派　官兵輪流巡緝盜匪查拿奸究均屬奮勉異常出力始終無懈經奴才等於本年五月十二日恭摺奏請給獎於六月初一日接到原摺奉　硃批着准其酌保數員毋許冒濫欽此奴才等跪讀之下仰見　聖主鼓勵戎行微勞必錄至意曷勝欽感伏查該官兵在防有年前因甘肅軍務甫定餘匪竄擾黃河兩岸山後蒙古各旗該馬隊官兵隨同各營兵勇遠出截剿追擊竄匪或巡防緝捕或遠方偵探迨至地方一律肅淸大靑山後草地一帶近年時有外來游匪勾結本地土匪三五成羣騎馬持械邀刦道路打搶行旅疉經派令該官兵不時分路四出訪拿嚴密搜捕盜風始見稍息地方賴以安謐旣經奴才等督飭管帶各員常川操練各兵馬步鎗箭一律嫻熟而馬上烏槍打牌亦皆有準曁輪流四出巡緝盜匪查拿奸宄均屬奮勉異常出力不避艱辛始終無懈未便沒其微勞奴才等平日留心體察擇其在防年久著有寔在勞績者酌擬保獎謹將擬獎員弁按照部章塡寫實在勞績繕具淸單恭呈　御覽合無仰懇　天恩俯念該官兵久戍塞外始終奮勉出自　逾格鴻慈准如所擬給獎以示鼓勵而昭激勸其應獎給六七品頂戴者由奴才等咨部辦理合併聲明所有擬保綏遠留防馬隊尤爲奮勉出力官兵緣由理合恭摺具陳伏乞　皇太后　皇上聖鑒訓示謹　奏奉　硃批該部議奏單併發欽此　○○李鴻章片　再正定縣知縣張士彝江蘇長洲縣進士以卽用知縣補授今職兹據該縣禀懇給假回籍修墓由藩𣳻兩司照例詳請開缺前來自應照准以遂孝思所遺止定縣知縣係外補繁缺容另揀員請補除咨江蘇撫臣外理合附片具陳伏乞　聖鑒勅部查照謹　奏奉　硃批吏部知道欽此　○○李鴻章片　再據籌賑局司道詳稱湖南衡山縣人廣西補用同知聶緝榘遵其故祖父母遺命捐助直賑銀一千兩又安徽六安州人已故提督銜　記名總兵直𨽻督標中軍副將陳本榮前遵其故父母遺命捐助安徽賬銀一千兩又河南唐縣人直隸遷安縣知縣牛昶煦遵其故父母遺命捐助河南安徽賑銀一千兩已由津局分別解淸洵屬克已救災善承先志所捐銀數核與建坊定例相符具詳請奏前來應請　旨俯准聶緝榘爲其故祖父二品封職聶鎭敏故祖母二品命婦聶王氏陳本榮家屬爲其故父一品封職陳大俊故母一品命婦陳甄氏午昶煦爲其故父前任河南河北鎭總兵牛浩然故母二品命婦牛陳氏各在原籍自行建坊給予樂善好施字樣以示旌獎理合附片具陳伏乞　聖鑒訓示謹　奏奉　硃批着照所請禮部知道欽此　○○李鴻章片　再天津鎭標左營守備李忠純升補大沽恊後右營都司所遺守備員缺接准部咨應用期滿武進士人員准查直𨽻現無此項人員該營地處海疆操防緊要應在寔缺守備內揀選調補兹查有多倫恊右營守備李德榮年五十歲淸苑縣人由行伍歷拔千總升補今職光緒八年五月受札到任該員勤明幹練熟悉情形以之調補天津鎭左營守備實堪勝任所遺多倫協右營守備員缺查有儘先守備王湧泉年四十二歲安徽婺源縣人由軍功儘先千總因赴外洋肄業案內出力保歸守備儘先補用光緒十二年四月留直該員精細耐勞諳悉營伍以之補授多倫協右營守備亦堪勝任該員等均無違碍事故應准其分別擬補除飭取覆歷咨部外理合附片具陳伏乞　聖鑒　勅部核覆謹　奏奉　硃批兵部議奏欽此　○○頭品頂戴調署閩粵南漢總兵廣東碣石鎭總兵奴才鄧萬林跪　爲恭報洋巡班滿並歷過尖面懷形據實具奏仰祈　聖鑒事竊案奉　上諭嗣後沿海水師提鎭着於每歲出洋時具奏一次俟出洋往返事畢卽將洋面如何情形據實具奏等因欽此欽遵在案伏查南澳乃閩粵交界要區洋面遼闊港　紛歧巡防緝捕最關緊要總兵每年上班正月初一日起至六月底止出洋統巡粵屬本標右營澄海海門達濠各營洋面班滿札交澄海營叅將接巡例於本月內仍應兼顧總巡閩屬洋面自六月初一起至九月底止總巡閩屬本標左營銅山營各洋面班滿札交銅山營叅將接巡光緒十四年正月初一日起奴才遵例管帶兵船出洋以來親率舟師認眞督緝凡海洋上下及偏僻港　莫不徧歷梭本巡年三月初十日帶領兵船巡至碣石鎭屬甲子洋面與廣東平海營叅將會哨事畢仍回潮漳洋面巡緝凡歷過洋面尚屬靜謐商旅均見又安現屆九月底下班洋巡期滿奴才遵例就於十月初一日將總巡洋務札交銅山營叅將接巡卽日撤巡回營整頓營伍督飭訓練校閱操演俾弁兵等有勇知方期成勁旅至接巡洋瀛各員弁亦經嚴飭練習風濤實力梭巡當此愼重海軍之際期當加意整飭水師務陳盜戢民安以仰副　聖主綏靖海疆之至意所有奴才洋巡班滿撤巡日期及歷過洋面情形除呈報閩粵督臣查核外理合恭摺具奏伏乞　皇太后　皇上聖鑒謹　奏奉　硃批知道了欽此 
　　昨日接到初九日初十日京報二本合先排印所有初五初七日京報俟接到後再行照登 
　　本館附誌 
 
