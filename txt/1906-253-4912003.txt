# 1906 - 253 - 4912003

 

Page 1

 
 
   
 
 

Page 2

 
 
[硃筆恭錄]  
　　七月二十四日奉硃筆圈出忠廉補授禮科掌印給事中欽此 
[馬相伯觀察演説稿代論]  
　　我中國以四五千年破壞舊船。當此過渡時代。列强之島石縱橫。外交之風波險惡。天昏地暗。民智未開。莫辦東西。不見口岸。何幸一道光明從海而生。立憲上諭。從天而降。試間汛我同舟何等慶幸。留學生發起于前。諸報館鼓吹于後。乃有今日之上諭。不禁爲四萬萬同胞。讚美我留學諸生。恭維我報館諸君。其恭維之實。一則以報館之天職尊崇。二則以報舘之天職重要。 
天職尊崇。一扶持政敎。左右政權。請看天球之運轉。一向心力。二離心力。太陽之生物。一火。力一光力。人間社會。亦由二力。一政事之權二言論之柄。君道師道。自古並尊。羅馬詩人有言。終夜雨會朝淸明。責撒爾與天帝平分天下。我亦敢言終夜雨。會朝淸明報舘與人主平分國柄。則天職之崇。爲何如耶。 
　　二淸議公論之代表。春秋一字褒。貶亂臣賊子寒心。今報館豈但一二人之淸議。一二字之公論。實國民之代表。議院之先聲。聲音之道最足感人。惟禽獸不可感以言語。此人之所以爲萬物之靈。而報館之天職。所以尊崇也。 
三爲天下之機關部。通國之裁判所苟能以照片照天下之奇奇怪怪以電話聽天下之是是非非。則其價値何如。一國之中。所作所爲皆據事直書。非裁判所乎則其地位之崇高又何如。 
至論天職之重要。方自今始。一預備立憲。二實行立憲立憲之道。通國皆主人翁而已。人與人平等不得爲人之主人翁聚而爲國。如多少數聚爲一數。曰十百千萬。卽十個一。百個一而已雖由一而十。由十而百但此一終不大於彼一故所謂主人翁者。非人之主人翁也。乃大學所謂土財　之主人翁也。預備者。預備此主人翁之資格也。資格者。惟先盡義務。而後有權利。故預備者預備此義務也。 
　　義務有三。一對國家言。爲主人翁者。爲不肯浪用其財。故須監察。必不肯荒棄其土。故須兵備。二對地方言。不獻私財。不謀公益。何能自治。三對個人言。不忠不信。忘害人者。何能盡義務。對地方。對個人。尤爲自治之要點。尤爲吾人之缺點。所望報館諸君。不忘警覺提撕之天職也。 
　　至論實行憲法。卽實行保護主人翁之權利。分别主人翁之義務而已。無論何等風俗習慣。誰不願保護其權利。其有害義務者。亟應删除。然則謂憲法之行。有碍風俗與習慣者。似非通論。若得報館諸君。能使預備者一旦實行。此不佞與來賓。所同心預祝者也。 
[法國撤退天津戍兵之有名無實]  
　中國泰晤士報云駐紥天津之法國輕裝騎兵工兵皆於今秋撤防計此次回國者共有三百人然以中國政治情形迄無定向故將由東京調兵六百名前來換防云譯字林報 
[官制改革之難問題]  
　　大阪朝日新聞云淸國政府目下對於改革官制令委員十二人調查一切關於本件有最難之問題者（一）中央集權（二）平滿漢之界（三）經費所自出（四）廢置宦官其中瞿鴻機榮慶主張漸進説袁世凱則主張急進説慶王則頗賛成袁世凱之説云 
 
 
 

Page 3

 
 
[赫税司留任之風聞]  
　　大阪朝日新聞載倫敦電云淸政府有請將總税務司赫德畱任之説 
[天津日本領事更調之消息]  
　　二十七日東京電云僑居商麗仁川之日本人加滕將繼伊集院彦吉之後充駐津日本領事因伊集院彦吉己調充倫敦日本使館參賛也譯字林報 
[日俄擬准兩國人民在滿洲任便游歷]  
　　二十七日東京電云日本政府擬將四平街（地名在滿洲境當日日俄兩國曾在其地訂約因以爲名）條約作廢准日本人俄人在南北滿洲任便游歷聞俄國政府亦願照尤云譯字林報 
[日政府准正金銀行在關東發行鈔票]  
　　二十七日東京電云日皇降旨准橫濱止金銀行在關東發行鈔票不限數目此項鈔票凡交公私欵項皆可通用並儲備實銀須與發行鈔票之數相等諭旨内復載明此項鈔票可在滿洲牛庄天津上海等處一律行用以廣流通按橫濱正金銀行在上海各處發行鈔票向與日本政府協議但以前之尤准皆未嘗見諸明文耳譯字林報 
[西江盜犯正法]  
　　支那郵信報載二十二日廣東電云前在西江搶劫英國輪船西南號之盜犯七名於今日正法英副領事監視行刑並有歐洲人數名亦皆𢓂觀譯字林報 
[報界恭祝立憲會續誌]  
　　七月二十八日本報與同文滬報中外日報時報南方報各舘在張氏昧蒓園恭祝立憲己紀昨報當時商約大臣呂鏡宇尚書亦有頌詞漏未登載茲特補錄於後 
　　呂尚書頌詞恭讀本月十三日立憲諭旨斯固四萬萬人民之幸福也鄙人學識淺陋曷足以導揚盛美惟承諸公雅意殷勤折柬相召共慶盛典鄙人與茲慶日曷勝榮幸鄙人出使歐洲粗知梗槩我國立憲最宜取法於日本其次則德國亦與我中國相宜而其基礎則自敎育普及爲人人有及格之學問乃能上下一心收忠君愛國之效故此次諭旨未能遽定年限者誠恐人民之程度不足也爲今之計凡我同人亟宜仰體諭旨發憤爲學之意各盡義務逢人勸説多立學堂仿照西國之法六歲卽令其入小學堂不遵者罪及家長果能遐邇同心無人不學卽無人不有文明之資格庶幾民風丕變團體固結人民之智識早一日開通則國家之立憲早一日施行我大淸國萬年有道之長基於此矣諸公熱心愛國鄙人甚爲欽佩今特獻芻蕘之詞爲諸公預賀並爲天下四萬萬人民預賀 
是日延鄭蘇龕京卿馬湘伯觀察演説鄭京卿演説稿已登昨報代論茲將馬觀察演説稿仍登報首代論（容） 
[端午帥又電催編訂立憲文件鎭江]  
　　端午帥以袁宮保等亟欲取泰西各國立憲文件一閲故午帥再電催陳中書慶年速行編訂體例並） 
[學部與贛撫往來電文] （爲師範學生畢業事） 
　　省城師範學堂學生曾禀請贛撫轉電學部請准畢業經學部與贛撫一再電商茲將電文照錄於下 
　　學部覆贛撫電南昌撫台鑒洪艷電悉貴處速成師範學生旣係由高者學堂撥補自必　有根柢惟據開學科與第類第二類相符者不過三四十名而第三類第四類尚屬缺如似未便遽改爲優級師範請查照本部三月效電改爲二年畢業之優級選科如數招足以濟敎材之急需似較核實眞印 
　　贛撫再致學部電眞電敬悉江省師範第三第四兩類缺如自應謹遵電示未便遽改爲優級惟改爲二年卒業之優級選科一層雖前經胡鼎帥覆貴部效電有優級二百名擬暫定一百名卽以原有師範學堂改充等語然按之江省學界現狀兩等小學堂之廣待師資實迫於府立師範及中學堂敎習茲擬千秋間爲辦初級完全科畢業雖按該堂學生程度寔有過之然應急需不得不爾一俟此次畢業後卽當遵照電示如數招足二年卒業之優級選科生一百名以符本省原定額數謹此電聞 
學部再覆贛撫電南昌撫台鑒貴處旣欲將簡易師範學生改　　辦五年畢業之初級完全科未甞不可但不足應敎材之急需不如改辦二年畢業之選科似較速便眞印（用） 
[蘇撫札蘇藩司文] （爲洋行干預蘇綸紗廠事）　　准德國駐滬領事官韓照會内開據德商瑞生洋行禀稱蘇州蘇綸紗廠去年曾向本口訂購機器立有合同并簽字蓋印爲憑所有機價第一二批當己收到惟大批機價在合同内載明須試用一年後方可照收今蘇州費張二紳爭　蘇綸紗廠而張紳等有禀請拆卸新機等情事關本行名譽查此項機車在合同試用期内屬木行之物無論何人不能擅動况機件一經拆卸便有損傷如果擅動則本行應即向之索賠全體機件至鍋鑪引擎從前亦係本行承辦其馬力確實有餘毫未就損當由本行出有保單等情請轉致前來照會查照見復爲要等因到本部院准此查此案昨據商務局詳現經督飭該商迅將新機拆去並據張紳履謙等呈遞公函行司持平核辦各在案茲准前因應飭該司局核明切實議駁迅速具詳以憑照復至洋行出頭干預顯係費商主使並由司局嚴飭費商自向該洋行妥爲理處倘有轇轕定惟費商是問一面遵照前札速即傳諭新舊兩商和平議結以顧公益而免枝節除分飭外合行札司會同商務局遵照辦理（永 
[蘇垣考選憲兵蘇州]  
　　蘇省擬設憲兵七月二十六日由第一標保送正副目正兵九十名嚴立格程分門考試二十七日接考第二標前報有開招憲兵之説實係訛傳附正於此（客） 
[儲材館學員衝突被斥江西]  
　　儲材館畢業期 
 
 

Page 4

 
 
限止定一年是以各敎員併力兼營祗可增添不能減少近因敎員易熙因病請假由總敎員房繩武等禀請督練公所添派陸軍畢業生張秉鈞虞維煦暫行代辦經文班學員候補縣丞十遐齡首先倡議候補縣丞高貽穀候補從九孫錫和及武班學員右營候補守備胡思孝幇同播弄謂本省畢業學生不應充當本省敎員鼓動全堂百端挾制督練公所以該學員等敗壞全體虚糜庫帑詳請撫憲將王遐齡記大過三次停委五年高貽榖孫錫和各記大過二次停委三年胡思孝由處存記永停差委一律革退出館追繳學費此外隨同附和各員亦由處分别記過藉伸軍律而肅官方云（丹） 
[請懲學生挾官毆書衢州]  
　　浙衢龍游縣學堂邇來屢起風潮業由縣主唐大令以勞某等阻撓學務等情具禀撫院略謂南鄉廪貢生勞錦榮等勒調學堂案卷不遂兇毆縣書一案已將該廪貢生等先行註劣禀請革究惟　錦榮等同黨内有金衢嚴同鄉公會學生邱望崙周炳蔚二人亦常　挾制官長平等自由等詞函寄縣小學堂煽惑學生此次暑假回里又紏合同黨在邑嗣演説意在鼓動學生希冀管理學堂其隨同勞錦榮等勒調案卷時更聲稱　省中同鄉公會函允伊等管　堅欲考查用帳查邱等並未由地方官派令辦理似此越俎代謀闰分權限實爲阻撓學務擬請將廪生邱望崙與勞錦榮等併斥革究　以儆效尤云（的） 
[預備迎迓端午帥漢口]  
　　端午帥南下擬先至武漢一游刻下漢口熙太昌茶棧預備行轅以便駐節英） 
[知府請咨游學杭州]  
　　浙省自張筱帥蒞任後量材錄用專重學識由是官場中之矯矯自好者亦漸知嚮學茲有候補府嵩守瑞錢守誦槃自備資斧禀請給咨同赴日本研究法政當奉照准且甚嘉器（的） 
[商部調查土藥税數目鎭江]  
　　商部近欲調查各省洋藥土藥銷數之多寡特咨行南洋大臣轉飭各關嗣後將所收藥税數目按三個月一次詳細列表造册送部以憑稽核鎭關道榮觀察於二十五日接此項札文己遵照辦理矣（再） 
[賄託求差之駭聞奉天]  
　　有曾充交涉局委員某知縣月前赴葉揆初觀察（按葉已於六月捐陞道員）私宅干謁觀察以其無因而至拒不見該令云有要公而禀遂勉强見之詎料爲旗員某求委海龍墾務局總辦差並言如能在軍帥前求准下札後即 
以萬金爲壽觀察見其語太不倫此之使出該令怏怏而去轉向人言觀察之不識時務云右） 
[商部札上海商會文]  
　　爲攷　蔗糖等以廣糖業事商部爲劄行事據本部章京廖世綸呈稱竊維蔗糖一物爲日用消費品大宗亦爲中國數百年固有工業從前日本仰給於中國自歐美各國糖廠林立漸及南洋各島日本在臺灣亦經營糖業多方保護中國糖業日就衰頽海關貿易冊載赤糖一項光緖二十以年進口價値二百三十九萬餘三十二年己增至三倍六上白糖自一百二十萬餘漸增至五百四十萬餘車白糖自二百六十七萬餘增至八百二十餘萬氷糖逐年遞增至一百五十餘萬中國旣不産車白糖餘如赤糖折糖氷糖皆逐年遞減夫中國不乏産蔗之區即直隷東三省亦皆宜於西洋蘿葡皆爲製糖之原料惟上有提倡保護之方庶下有改良振興之望謹擬設立種蔗製糖各試驗製塲糖講習所改良舊式糖廠提倡新式糖廠上海宜設精製糖廠試製蘆粟糖試種西洋蘿葡等條陳八則請採擇施行等情除西洋蘿葡應由本部試驗塲設法購種試驗外查上海爲商務最盛之處業糖者當復不少惟上法尚少改良故外貨日見輸入該章京所陳各節不爲無見相應抄粘原呈劄行劄到該商會卽便轉知各糖廠詳細勸導體察地方情形設法改良並隨時呈報本部如有應行保護之處本部自應力與維持以圖進步而闢利源是爲至要切切此劄南 
[德國簡派海軍司令官]  
　　二十七日倫敦電云德國普魯士親王顯理已奉簡充戰鬥艦隊司令官以繼海軍大將柯思特之後 
[美國干預古巴亂事之萌芽]  
　　二十七日倫敦電云古巴亂黨舉火焚燒美國人管業之糖廠是實欲逼近美國之出而干預也二十八日倫敦電云美國國務大臣塔虎脱偕副大臣俾根于今日由華盛頓起程前往古巴查察該島情形並設法平亂美國巡洋艦又有四艘奉派開往古巴美總統羅斯福己致函古巴政務大臣　以美國實有管理古巴之責任並警告古巴政府謂古巴之獨立以其能力足以保守治安爲向北若無君黨作亂無己則美國即不能不干預矣廿七日栢林電云古巴京城謠傳古巴總統因古巴叛黨毁壞美人之産業己請美國政府代平亂事美國國務大臣塔虎脱己起程前往古巴矣譯字林報法報云美國以古巴亂事日亟恃派兵一枝隊在古巴京城登岸保護使館譯文匯報 
[希臘不認與土耳其同盟]  
　　二十七日柏林電云希臘國政府不認與土耳其同盟反對　爾根各小邦之説 
[法國總統赴馬賽]  
　　二十七日倫敦電云法國總統法理亞己赴馬賽該處恐無君黨或有奸謀故異常警備傳聞預備法總統乘坐往觀殖民地賽會塲之馬車四圍皆護以鐵板以抵擋炸彈 
[土耳其皇之病情]  
　　二十七日柏林電云德國名醫勃葛門曾奉土耳其皇召往診疾據云土皇病勢並不甚重譯字林報 
[東亞洲之煤油商業]  
　　二十七日柏林電云美國美孚煤油公司爲在東印度銷售煤油事與緬甸煤孚公司亞洲石腦油公司訂立合同至彼此在東亞洲貿易之事常隨後再行商議 
[墨西哥招募工人]  
　　文匯報云有許多工人將由上海運往墨西哥國充當建築鐵路之工役傳聞有一輪船己於前一禮拜六載第一批起程前往矣 
[俄將病故]  
　　二十九日倫敦電云俄國鐵列蒲夫大將中風病故大臣赫爾登演説贊成弭兵之議惟云此事須列强會同辦理英國不能處于薄弱之地位云 
[俄國猶太人之窮蹙]  
　　廿九日倫敦電云俄國歐弟蕯省恐有屠截猶太人之事該處人民皆異堂驚懼譯文匯報 
[謝贈實業界之九十日]  
　　是書爲泰州韓君國鈞　著韓君於去歲東游日本攷察農工商礦計共九十日以躬之所周歷耳目之所聞見一一筆之於書精審詳備有功於實業界者匪淺插以礦胍地質及各處攝影之圖尤足以資考核昨承以一册惠示合書鳴謝（容） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[關道履新漢口]  
　　桑鐵珊觀察已于七月念二日接任陳小石觀察准于月初起行回荆州道本任（亦） 
[夏口廳更換之先聲漢口]  
　　夏口廳馮篔初履任時政聲頗好嗣後宗旨更變利令智昏輿論沸騰因此上控之案層見迭出據官塲傳述有指日撤差之信（亦 
[札委參謀處總辦蘇州]  
　　蘇省督練公所向有總辦三處一爲兵備處一爲敎練處一爲叅謀處參謀處由兵備敎練杜劉二總辦兼辦茲蘇撫整頓軍政特委候補道袁世輔觀察接辦參謀以專責任已於七月二十七日下札（且） 
[桐城紳士之衝突又起安慶]  
　　桐城中學堂董史推恩等侵蝕學欵一節由該縣紳士等迭控大憲請究業己批飭將銀繳還現聞該董等除抽各捐外又擬苛取學生經費不遵定章任意羅掘以致學生有退學之勢刻聞合邑紳士復行上控矣（丁） 
[皖省官事安慶]  
　　候補通判俞立誠委署盧州府同知南陵縣典史陰嗣玲准補大信巡檢王緖德均飭赴新任○知縣陳兆煊奉飭赴宿州幇審差（丁） 
[查察警務員事畢啟程蘇州]  
　　查察警務之巡警部員外郎舒鴻儀到蘇己記前報茲悉舒部郎到蘇後由巡警總辦嚴太守引赴城内梅家橋巡警總局察看一周並赴靈鷲寺巡警學堂調查各項章程及各學生課程畢隨於二十八日辭行啟程永） 
[創設警察學堂漢口]  
　　漢口警察局總辦周嵩甫太守禀准張宮保在城垣馬路創設警察學堂一所需銀五萬兩聞不日卽可興工亦） 
[村農禀控藉學擾民紹興]  
　　山陰丁巷村有傅某者邇在村中創立學堂謂須按畝派捐如敢抗違立卽拘辦由是干村農公憤約集數十人同赴縣署跪香如設村學不得由傅某承辦須另公舉以免滋擾當奉瞿大令批候移行越郡學務公所查明核覆早） 
[批斥縣令玩視民事杭州]  
　　江山職員毛永和前曾來省呈控命案業奉撫憲批飭訊辦奈縣主李崧生大令仍置不理故又由毛到杭求請嚴緝正兇毛振鰲且案關毆斃二命當奉張筱帥批示云前據該職來轅呈控已經批司飭縣訊辦迄今日久逸犯毛振鰲等旣未拿獲又不將毛遠有訊明具詳實屬玩視民事所稱書役朦弊恐非無因仰按察司速飭該縣遵照前批再限五日内先行據實禀復一面飭提毛遠有訊明確供錄報速辦仍比差勒緝逸犯毛振鰲等務獲究報母再疎玩致干參處切切（市 
[省憲通飭繪學堂房屋圖鎭江]  
　　二十五日鎭江府承瑞卿太守奉　藩司札飭各屬無論官立公立民立私立學堂房屋槪行繪圖呈報等因現己轉飭各縣照辦矣（要） 
[鎭道加派重兵駐防要隘鎭江]  
　　鎭道榮星莊觀察以鎭郡爲長江緊要門户伏莾繁多防務亟宜嚴密因於日昨札飭南洋巡防隊第二營管帶陸厚培及第三營管帶周錦堂兩副將各將所部健兒分駐鎭郡城鄉江濱各要隘實力巡察以資防守（要） 
[調兵密拿聚賭未獲杭州]  
　　杭省鳳山門外漁渡浦地方邇有匪徒糾衆聚賭帮匪賊盜溷跡其中殊形凶悍爲張筱帥風聞密派吳副戎忠選率帶所部武林軍密往查拿詎料禾獲一匪僅將草篷十餘間一律焚燬禀覆銷差（市） 
[太湖多盜續誌蘇州]  
　　大街石巷席姓家二十一夜二鼓時突遭盜刦一事已紀前報茲悉是晚盜黨明火執仗奪門而入適主婦不在家中盜以刀橫女傭之頸令不聲揚任意將箱籠各物搜掠一空而逸失去銀錢衣飾等物約値千金　後據女傭云中有一盜異鄉口音而面貌甚熟時見之於街市間然則此案果能嚴密查緝不難就擒也南） 
[匪首處决江西]  
　　洪江會匪首康心田在崑崙山創立忠義堂名目僞稱山主大元帥散賣票布糾黨倡亂經臨川縣李大令會營拿獲於本月十二日綁赴市曹處商决並懸賞購線嚴緝帮匪（九） 
[匪徒站斃寗波]  
　　匪徒李善生本月二十夜搶奪東吳航船經鄞縣高大令拘押詳奉憲飭治以應得之罪業已將該犯置入木櫳站斃並舁住犯事處示衆　 
[領事派員評斷欠案寗波]  
　　甬江謙泰號吞沒香港同豐星保險賠欵一案鄞縣高大令斷令繳還洋四千元奈該號主蘇世芳不尤當經大令將蘇發押捕廳復因案内有李雲從控同豐星夥李星泉欠伊洋千元大令曾斷令減數了結蘇被押後李雲從即赴日本領　處請派委員來寗會同高大令判再行斷大約日内即可抵甬　易） 
[嚴辦捕役誣良爲竊蘇州]  
　　吳　捕役施泉因新橋巷張公館竊案不堪嚴比遂以觀東廣仁里羅子雲拘解至署誣爲此案正犯經邑尊張蓬仙大令研訊羅供並無其事盤詰再三毫無確據大令大怒將該捕役責一千板限十日内破獲（且） 
[鎭郡水災疊見鎭江]  
　　本年鎭郡各圩洲水災頻仍迨本月二十三四等日潮水忽又陡漲鎭西三江口至四里鋪一帶圩田盡成澤國四野農田收成無可望矣　（要） 
[米價又增蘇州]  
　　蘇垣目交白露節以來連　陰雨各米行聚議加增米價最高　米每升己增至七十文近日乂議加增每升需錢七十三四文（永） 
[來　　函]  
　　商會致湘撫電長沙龐　帥鈞鑒本　江浙各　因雨水過多田禾被淹米價奇昂且不敷食湘省豐收價廉環求　恩准由商會派人赴湘採買十萬石陸續運濟請准給照出口億萬灾黎羣昐仁施除電請南洋另電切懇外職道瑞徵商董曾鑄朱佩珍施　敬等叩豔 
　　商會致端周兩督電端午帥周玉帥鈞鑒本年江浙各屬因雨水過多田禾被淹米價奇昂且　敷民食數月前湘省被灾曾由董等籌助銀十三萬两現在豐收價廉已電求龐劬帥准田商會派人赴湘購萬給照口陸續運濟仍求憲恩據情電請劬帥恩准照辦地方幸甚職　瑞澂　董曾鑄朱佩珍施則敬等叩豔 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[倡議持平糧賦洋價紹興]  
　　紹屬八縣徵收糧賦所定洋價參差不一如上虞等縣甚或每元短抑百餘文因之糧户往往藉口爭執茲新任府尊貴壽鋆太守履任後聞知其弊深以官吏剝削農民爲恨擬仿照浙西石門縣伊大令禀定成案此後紹屬各縣征糧洋價查照市價減短二十文如仍抑勒自私罔卹民艱定行詳請參卽當通禀立案矣（條） 
[調查牙帖寗波]  
　　甬郡牙行實繁有徒茲有憲委吳司馬蓉來甯調查業己抵鄞請由鄞縣高大令飭牙胥按户編查並一面由縣出示諭飭各牙行呈驗牙帖倘敢飾延即押歇云云（易） 
[禀請探勘銻礦紹興]  
　　諸曁毗連義烏之七星坡地方礦苗夙旺茲有人查得係屬銻質擬欲集欵開採故特投縣禀請轉詳立案附呈照費請領部照探勘釆取以開利源（早） 
[巡警改期休沐杭州]  
　　杭垣巡警學堂敎練之新招巡士一百名外復有官學生數十人茲於暑假後開課奉總辦袁巽初觀察諭知改以西歷禮拜二爲該堂休沐之期因鑒於江寗之禍故特先事預防晚 
[禀請撥兵駐防寶山]  
　　寳山縣屬眞茹鎭前晚又出盜案該處紳商因疊出盜案故聨名具禀上海道轉禀江督撥派淞口防軍駐鎭巡防藉衛地方（不） 
[滬寗鐵路記事兩則吳淞]  
　　張華浜寗滬鐵路機房二十七日晨有一小工在水櫃頂上跌下立時斃命公司執事洋人飭工頭給予棺木外再由公司給屍屬洋三十元撫卹○寗滬鐵路應用頭二三等客車前向外洋訂造日昨由太古輪船運到頭批客車十乘散裝木箱計五十二件現日夜兼工赶配雖禮拜日亦不停歇（川） 
[塘工記事兩則吳淞]  
　　淞口浦左塘工定於上月二十八日辰刻　工故寳山縣王大令準時率同塘工委員周二尹由淞渡往行開工祭海禮○吳淞東海塘所修椿木四千八百枝爲上月二十二日風潮冲散被人撈取旋經寳山縣派差查出椿木一百五十枝爲驗疫症院華人撈獲縣差往索該醫院袒護華人代索撈取工資經王大令親謁滬道函咨税司好君卽飭該醫院定酬每株洋二角己將此木如數發交塘工局收領（川） 
[嘉寳水荒寳山]  
　　上月二十一二十二兩日嘉定寳山等處大雨田内積水數尺禾棉子結槪爲浸爛秋收恐無所望其寳山縣東半縣則逼近海濱泄洩較易爲害甚淺其西半縣以嘉邑毗連之區水尚未洩荒象已成近經嘉定董事楊君得四鄉報告水災故昨函詢寳邑紳董聨名赴省報荒 
[上海官事]  
　　新委北市馬路工程局監工委員沈祺年昨日到道禀知卽日到差視事○蘇撫陳筱帥因崇明毁學案特派通判謝謙往查實情茲己事畢回滬昨日到道禀復准於明晨乘頭班火車回蘇禀復筱帥○南市工程局總董李平書明府鍾玨昨日到道謁見瑞觀察面陳要公○截取直隷州知州德存日昨來申住鼎陞棧昨日到　禀謁事 
[道批照錄]  
　　昨日滬道瑞觀察發出批示四道如下批江鴻年禀云此案迭奉商部札飭業經行縣傳集兩造究明送縣候訊據禀　倩仰上海縣迅速轉移會審公廨立將郭建侯著保交案解縣訊辦勿任狡延切切原禀抄粘並發仍繳○批曹澤霖禀云所著敎育等書七種是否該生獨抒所見候移詢學會查复到日再行核辦可也書存送○批馬維楨禀云憲基晚學耑導愚民洵爲目前切要之圖所擬試辦簡章亦尚妥洽准立案並候出示勸學該職董等卽認眞辦理可也此批○批俞陳氏禀云查葉春祥一犯經袁前升道批縣補提在案現本道照復領袖比總領事文内又經請令送廨解縣另文行知仰上海縣查案移廨催　歸案訊辦母任違延（事） 
[上海格致書院夏季寗紹台道課題]  
　　（策論）學有經法通知時事論明詔宣布立憲地方自治實爲憲政權輿直隷試辦自治會具有章程各省風氣不同將欲仿行舉辦宜如何參酌損益因地制宜預備立憲之基礎試陳自治之策（格致）問物必待燒而自焚然亦有不待燒而自焚者試引數事以證之並抉明其理（算學）勾股形内容甲乙丙丁等徑四圓丁切勾乙切股丙切弦乙丙丁參相切甲切股弦復切乙知勾股弦求圓徑限八月三十日截卷逾限不收格致算學合卷（南） 
[八月份格致書院課題]  
　　（策論）問去年上海鬧公堂及罷市案今年公廨改造監獄及閘北編户收捐種種交涉聞俟英公使蒞新與美公使會商後開議中國宜如何預籌對付之策試言之策論醫學爲衛生之要素中外古今所不廢中國旣廣設各等學堂而獨少醫學何歟（算學）今有一孩生於光緒二十一年八月初二日申初問至今年中秋日子正爲眞時幾何試準天文理推演之設有一器形如有法三角稜錐體其口每邊爲甲稜長爲乙欲容一球其徑爲丙如令甲爲八寸乙爲十二寸丙爲七寸五分問容球分積幾何試演算之（南） 
[傳保諭知流抵忙鎭]  
　　上海縣王大令因近奉謄黃諭旨著將上屇所收上忙加價二百文流抵木届下忙以蘇民困等因現下忙將次開徵爰於昨日飭傳各地保一律於八月初二日到署諭話（宜） 
[製造局記事]  
　　江督周玉帥札飭上海製造局總辦魏觀察赴寗諭令江寗分局專造舊毛瑟鎗子以備陸路各營之用滬局仍專造新式槍子及槍砲等類魏觀察奉諭後昨己發電至局著即撥派　華槍子廠内匠目一名副匠目二名工匠兩名卽日起程赴寗○製造局總辦魏觀察現己由寗起程赴鄂恭祝鄂督張香帥七十壽辰聞事畢即須禀辭回滬因申局諸事紛繁急待淸理故也（尺） 
[飭弔銷售藥告示]  
　　滬北文明戒烟社前經周某禀准英公廨出有示諭開張以來生涯頗盛茲滬道瑞觀察以該社所售丸藥攙有嗎啡迭經被控有案爰特札飭廨員關司馬將示諭弔銷諭傳停售以免流毒無窮（宜） 
 
 

Page 18

 
 
[第十八版]  
[聚豐園判先發封]  
　　四馬路聚豐園酒館新舊股東羅坤祥與王子鋆王子銘算帳糾葛控奉公廨讞員關司馬判將全案卷宗曁帳簿移送商務總會理算核復一面飭提王子銘王子鋆兩人到案研訊茲因兩王情虚避匿襄讞孫明府商之英巴副領事判先將酒館發封仍赶緊查提兩王到案訊奪（力） 
[飭查起火]  
　　昨晨三點鐘時英界勞合路富春樓烟茶館與樓下衛生池浴堂不戒於火經救火會西人到塲救息共焚去樓房兩進計八幢事後捕房飭探王阿巧王寳生協同八十一號西探前往詳查起火情形禀覆核奪（力） 
[詳誌研訊美界盜案供詞]  
　　前日美界匯四捕房某號華捕見江北車夫陸金標所載之坐客周鴻樹携帶衣包形迹可疑拘住盤詰語多支吾因卽拘入捕房捕頭飭探米順陸協庭楊掌生等詰知尚有同黨徐二楊文曾劉喜三陳方單炳操徐德松吉光六張喜良等散住船中並北浙江路等處米探等卽將各人逐一拘入管押一面傳同各事主於昨晨解至公共公廨由襄讞孫明府會同英巴副領事提訊先據捕頭與中西各探禀訴前情旋據事主何瑞堂禀稱僑居美界與寳山縣交界这天保里今春二月初三夜十二點半鐘有盜匪七八人以石撞壞後門而入有六盜登樓攫去皮衣金飾物等値洋五百元現由捕房包探查得卽是獲案之盜行刼求鑒次據曹成美稱住居美界有恒路三月初四夜半一點鐘被盜破扉進内刧去大錢五千銅元二十二千棉被衣服共値洋三十元追捕時某華捕被盜戳傷手腕胸前等處沈金生沈富金同稱住居寳山縣轄境蓬萊山地方六月十八夜二點鐘被盜進内刧去銀對時表等物并　戳傷右手右足及眼目各一處王寳泉禀稱家住寳山縣境王家宅六月二十八夜被盜進内刦去衣物値洋三十元費掌初禀稱住居楊樹浦路七月初五夜一點鐘被盜三十餘人以石撞門進内劫去衣飾等物約値洋五百數十元顏仁祥禀稱七月初五被盜刧去鴉片烟四十一兩値洋二十三元秦鶴岐禀稱家住戈登路六月三十日夜半有賊穴墻而進旋開大門擁進二三十人與之格鬭奈寡不敵衆身受刀傷十七處卽被入室刧去現洋二百四十元金飾珠子衣物共値洋四百五十元旋據包探禀稱各失主之物在張喜良吉光六　起出衣包兩個均是原贓求察質之徐二等供江北鹽城人六月間乘周二連子之裝貨船于二十五日到申六月以前之事小的並不在内實係在逃之楊三爲首天保里等處之案聞係楊三周鴻樹單炳操徐德松吉光六等所爲楊文曾供係船户陸金標供是車夫其餘均供詞狡展時又經水巡捕房送來婦人一口小孩三名云係船户之妻子明府訊之秦鶴岐當　曾報縣否秦稱因傷重未能報縣明府以命盜之案應歸地方官　理著赶緊補　上海縣報案驗傷方可移縣訊辦秦唯唯而退巴副領事以在租界犯案應由公堂會判明府與之爭辯畢著將徐二張喜良吉光六徐德松單炳操陳方劉喜三周鴻樹楊文曾陸金標等十名一併還押捕房水送捕遂來婦人小孩等四名著發官媒看管再行訊辦又據米包探解于德堂至案禀稱于係各盜供出坐地分贓之人請爲訊究于供小的江北　前曾爲眼線拘拿伊等挾此寃仇誣攀小的現在上海縣捕役徐文處爲夥可請查明明府飭一併帶回捕房管押候奪（力） 
[彙志拐誘婦女案]  
　　馮銀水前投法廨控王小狗拐佔伊妻張氏讞員陳明府提訊判令氏兄張鴻福到案覆訊昨陳明府提到氏兄張鴻福據供伊妹己嫁王小狗五年生有子女未便斷離判王小狗再交身價洋三十元償還馮銀水氏給小狗領回完聚○婦人沈劉氏嫁與楓涇鎭某鄉沈銀山爲妻日前回嘉善母家被素誠之某醫生妻子誘拐來申押入娼寮得洋五十元未幾逃出在途哭泣爲巡捕詰悉前情送入捕房轉解公堂陳明府命發善堂留養候其家屬認領○徐華氏前控陳傅氏拐匿伊寡媳徐周氏等情茲經人在顧洪生家尋見送入捕房昨日解訊周氏供稱前受陳傅氏之愚　至伊家致被送往顧洪生處現旣到案願隨姑回求宥質之陳傅氏不認拐誘明府判押候傅顧到案于下期質訊再核深 
[上海縣案]  
　　姜林全家全家被盜行刦由縣捕徐文購線緝獲盜匪並獲到原贓前晚縣主王大令提訊眼線李春來供初九晚有錦咸者命小的代守船隻伊等即往浦東行刦小的事後始知報捕拘獲毛和尚乞鑒毛供由錦咸糾往浦東姜姓家撬門入内刦得衣洋小的在外把守不知得贓多少事後分得洋五元金圈一只翌日付質圈己易銀向錦咸理論被李偵知向小的索去洋一元大令判毛收押李交捕看管候再嚴究○陸芳連控姪海春糾同徐全文行凶賴欠等情亦經王大令訊究徐供與陸叔姪同業成衣彼等因何啓釁實不知情芳連供母親喪費理應四房均派海春係己故次兄之子兼祧三兄應派两分向索圖賴反糾徐將小的毆罵海春供故父欠四叔造房價洋小的于去歲淸還祖母去世時喪費本己預備大令以所控無憑判親族帶海春向伊叔服禮了案○板木行主鍾鼎調交保避匿因提保人王子順朱守裕訊究王等供由鼎調之兄鍾聘玉囑合作保聘玉亦己到案聘玉供四弟鼎調央人各愿告理勸以三成現銀二成期票歸還約三日可以了事倘届限不了將弟交案大令判令具結三天不了發封家產○許根發控深咸春誘拐伊妻昨將沈提案據供並無誘拐之事實遭誣控大令判沈收押候傳原告質訊○彭老龍持刀戳傷王禮生經高昌廟巡局將彭及刺刀解縣王大令畧向訊問判責二百板押傳受傷人質訊究辦宜） 
[總工程局記事]  
　　英界西合合興雉妓沈阿寳被陸堂誘至南市擬乘　赴松江爲鴇婦李姜氏及龜子方某追到將妓扭控總工程局奉判妓蕟堂留養鴇婦斥退○甬人癩頭小山在寗波誘某氏婦來滬在中華樓議價圖賣於花烟館氏大聲呼救被包探拘局判氏發堂小山責二百下斥退○糞夫王阿福至荳市街永大昌襪店竊取紫花布一疋被店主拘獲解局判責二百下驅逐（尺） 
[公共公廨早堂案]  
　　日昨報紀包探姜長明拘獲持刀攫物之流氓胡阿六茲悉實姓張名阿福昨經傳齊失主解請訊究沈王氏羅恆大姜阿二孔金生章姚氏金松泉顧仁昌吳利仁曹阿仁沈陳氏等十户投案或稱被攫金挖耳或稱被攫洋銀鈔票紗長衫等物均求追究責之張阿福供禀前次拘案判押之羅培根爲同黨明府判各失主暫退俟提同羅培根到案質証再奪○林記萬前日在黃浦灘廣東路碼頭投水自盡爲三百八十一號華捕援起解案請究明府判暫留公廨飭差查明有無親屬再行核奪○船竊張林生行竊沈才福雇裝之桐油二桶報由包探倪仁泉緝獲解請訊辦判管押二十一天張裕林將婦人杜何氏凶毆由探解辦明府　得事因小孩口角而起判張交保開釋（力） 
[美租界捕房事]  
　　律師穆安素昨坐汽車行經百老匯路何新豐西國成衣店門首被學徒王阿玉將碎石擲及汽車由穆喚到四百三十三號捕將王拘入捕房　由王師向穆律師求情函請開釋了事○昨有甲乙二西人乘醉至四考　路將西人某丙刀傷由四十三號等西捕將甲乙拘入捕房奉飭押候核辦○徐小弟之妻田氏被氏兄大毛藏匿在吳淞路某號房屋由徐偵悉報知捕房迨捕頭飭探宋掌桂往查田氏己不知去向該探當卽回禀捕頭核奪○邵小餘邵小村昨在茂海路某　店口角被店夥阿和毆傷眼角由三百四十八號捕并送捕房捕頭以各有不合斥釋○陳永全之妻毛氏捲逃由陳報捕請緝捕頭允之○新龍飛馬車行馬夫陳阿二停車在公濟醫院磕睡由捕拘入捕房奉飭陳姑釋夫聽候傳罰（似） 
 
