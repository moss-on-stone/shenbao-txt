# 1898 - 22 - 4908899

 

Page 1

 
 
[本館告白]  
　　去年臘月二十一日有人投書本館主筆房媵以洋銀一元書中指陳處固屬義正詞嚴但本館　不受人錢財而又不住址姓名無從璧返　是暫留館内儘年底前來取去乃遲之又久音信杳然茲復登報聲明若元宵前再不取回則當充入振欵代投　　結善緣也此布 
[滬濵年景述證]  
　　風俗之有不同也地限之也景物之有遞更也時爲之也民生地毬　上轉徙者其變　安居者常卽各處　業之　土著者數多而僑寓者較少惟地有廣谷大川之别故風俗因之而殊亦惟時有春秋冬夏之分　景物又隨　　　　昔人听以有荆楚歲時記田家景物詩之作也蘇松爲江南著郡上海爲松郡巖邑滬　　　與郡　峈同與蘇坦亦　小異際　桃符影裏漸煥初春試將年事臚陳證以近入竹枝詞俾乍客斯土　　目了　　入境　俗之　可　　　卽桃符遺製滬　更媵以冬靑柏枝或以紅素各箋書就聨語列諸邑廟等處　供不　自書　之鬻取亦　財　一　也故竹枝詞有云硃砂箋紙貼春聨柏子冬靑揷兩邊歲歲風光爭此夕只遲半　使　年各　尊長以朱絲繩員　　孩童號歲錢成人以上或多至朱提若干除夕臥時率以置諸枕畔詞云孩子　　　歲錢　頭繩結掛胸前囑他　作頑皮事明日須知大年門首黏百無禁忌四字夜分以茶果接灶神詞云百無禁忌似牌接灶先將手面揩果　一盆茶一盞由來菩薩守長齋賀歲者肩輿絡繹於道多投刺而已罕有接見者詞云鴻禧第一賀柬翁名片京　　樣紅倦眼門公偏擋駕主人還仕黑甜中商家捐虚銜向至五品而止近則二三品亦隨處　　詞云往來同　　同僚固箇頭銜五品高官體學來眞道地一聲是是一灣腰市井通文皆有俗套新正五日信局開班往來者皆賀歲書函也詞云梅花吐蕊柳迎祥如意紅箋草八行元字號封交信局賀函大半寄蘇杭新歲作葉子戲　不以賭例而賭害　基於此詞云銅旗蝶夢鬥花和牌九精工順手拖頭罐不多贏　貼夜來催酒喚雲娥自唐宮賜緋後色子盛行花骨頭之爲禍烈矣哉而此中人方甘之如飴詞云口口昌洋并大通眼光齊注骰盆中阿誰手氣今年旺起快偏偏墊不同五日謂之財神日市中供獻多用鯉號元寳魚詞云元寳高呼送進來財東今夜又招財鯉魚不跳龍門去也逐金銀上供臺五日有風爲財神暴祀神之明日互約聚飲詞云家家鼓樂閙深宵壽字爐香次第燒却喜暴風吹不著明朝飲福預相邀上海城隍神秦裕伯爲元時邑令今封護海公詞云邑廟風光點綴工新修縣志載圖中士民合邑逢元旦虔拜神明護海公元旦大家婦女乘肩輿往各廟進香號十廟香詞云城門徹夜不曾關向曉香車水一般何事燒香周十廟任人環繞看雲鬟新歲凡作冶遊者其所眷妓必陳果盒以欵之客則給以洋銀若干號開菓盤詞云新年氣象鏡新磨鄭得金錢疾似梭楚館秦樓千百所菓盤開處笑聲多南北往來遊人出入以新北門最爲繁盛詞云城中人愛洋塲去城外人爭入廟園同是一般尋樂處大家相見在無言客商新年團拜多有包定戲園正廳者詞云戲　團拜易調停酒席包來滿正廰座上何多征戰士紛紛五品戴藍翎滬南新闢馬路眼界别開詞云馬路今開歇浦濵江干花柳及時新試燈風裏遊人集半是嬉春半探春元宵節婦女步月俗稱走三橋詞云上元燈節月華新走罷三橋接灶神十里珠簾都不捲看燈人看看燈人以上諸作雖足爲新年景物之證要不過爲客滬未久者導其先路耳若夫久客之人固應熟諳於此幸弗執筆人江夢將闌而於故紙堆中尋生活也抑竊因之有感焉僕生四十餘年矣每見向之優游卒歲有今忽歎� 
無資矣向之無資卒歲者今或反得優游矣然總而計之富而貧者多貧而富者少我壹不知中國四白兆生齒迄未有艾而民窮財盡胡爲而遽至於斯此所以觀年景之迥不如前而不禁慨焉興歎者也 
[電述俄事]  
　　去臘本報曾記英廷願貸銀與中國惟須中國允開通商口岸三處云云本月初三日倫敦來電云三口岸中大　灣亦在其内俄人聞之聲言中國如允將大連灣作爲通商口岸我政府决不依從又云俄京聖彼得羅堡官塲以去冬每有英國兵船駛至旅順口因向英廷詰問緣由英廷聞之卽檄令各兵船一律退去 
[電述法事]  
　　本月初三日倫敦來電云刻下法國又添調兵船二號至中華一名華綳一名波羅依又云法國議政院中因猶太人之事大爲譁噪甚至諸議員互相打架迨調兵彈壓始得安靜如常 
[電述英事]  
　　本月初三日倫敦來電云英國海軍大臣宣言目下本國水師已足與他國所增之軍對壘倘中朝貸銀一事半途而廢則當執所立通商和約與之理論是非 
[又禁華人]  
　　香港循環日報云哥店麽刺等處地方民主乂立新例禁止華人不得至哥店麽刺及尼加刺架兩處中國出使大臣伍秩庸星使擬卽爲之聲駁惟中朝與哥店麽刺向來未立和約故此事頗覺棘手然按哥尼兩地歸英美兩國保護是則星使或可向英美理論也又聞所議禁約計共三欵中有一欵凡中國土著之人一槪不得至尼地云 
[德員問答]  
　　廣州博聞報云柏林某日報言華歴去冬某日德議員某君議增水師經費一時和者甚衆惟議員高彥能駁之曰德之海軍豈至今日而始知不敷調遣耶我德國本不欲與人爭勝君主踐位之初其誓詞猶在耳也今無端而據膠州將來與英日爭衡禍無了日我德國如欲擴充水師與他國齊驅並駕不戞戞其難乎至欲籌巨欵以振興海軍之祗狥一已之私見耳外部大臣答之曰據高議員所論是恐將來滋生事端然未必竟有是事我政府未嘗任意而爲與人爭勝若有所爭必有以也且我國并非一見有利可圖卽伸手而取人土地惟中國有此沃壤人旣取之則我德亦不可視若弁髦昔時别國爭據地方德國何嘗染指惟現據膠州非徒因慘害教士而遽爲此實不欲中國薄待德人我德國教士船舶商務之在中國者亦當在優待之列德國不欲損人人亦不可傷我權利我德國雖不願勇於爭衡然亦不可自處於弱也於是各議員皆無言而退 
[京卿東下]  
　　去臘武昌訪事友致書本館云盛杏蓀京卿以籌辦鐵路事宜旌斾蒞卾嗣因歲聿云暮急欲言旋遂於廿二日赴督署辭行旋卽附某輪船東下聞來歲杏花時節當重蒞漢皋也 
[偵探軍情]  
　　本館派駐武昌訪事友於去臘來書云膠州事起沿海戒嚴卾省居長江上游防守尤關緊要張杳帥以軍情瞬變誠恐消息木盡靈通爰檄委藍大令汝濟赴江陰徐二尹吳齡赴鎭江偵探軍情隨時電禀亦未雨綢繆之至計也 
 
 

Page 2

 
 
[盛世祥刑]  
　　去臘本報曾紀京師宮門口瓜園有謀弑嗣母逆倫巨案兹得采訪友人手畢云當日兇犯連斃二命一爲承繼之叔母一爲寡嫂及經刑部研訊知兇犯本身曾蔭襲一等子爵爰於定案時擬以凌遲處死或斬立决請旨定奪旋奉恩旨從寛處斬隨於臘月初七日由本旗佐領綁赴德勝門外橋下處决 
[預爲保護]  
　　常鎭通海道長久山觀察以德人佔據膠州因教案而起查鎭屬教堂林立恐有匪徒揑造謠言爰卽出示曉諭略云倘有匪徒在各教堂左近以及衝僻之處張貼揭帖揑造無稽之詞藉圖惑衆滋事一經將張貼之人並揭帖獲送到宫無論軍民人等給予重賞决不食言如有揭帖而無張貼之人或有人無帖均不得挾嫌妄指 
[禁令重申]  
　　鎭江訪事人函云火藥銅帽例禁森嚴日久玩生奸商轉居爲奇貨去臘常鎭道憲長觀察出示嚴禁仰鋪戶居民母許私販一經查出照例究懲 
[别駕蒙恩]  
　　金陵采訪友人云去歲春間江蘇候補通判吳别駕靑鑑經城外保甲總局袁榆生觀察檄令會同督捕營哨弁率勇往鎭江瓜州六合七濠口浦口一帶緝獲屢次拒捕傷人之巨梟石小窩子等多名並獲匪船三艘旋奉督鹽憲批飭將石小窩子斬决梟首發往犯事地方懸竿示衆其餘夥犯分别監禁流徒迨案結觀察以别駕著有微勞聲請獎叙臘月某日劉峴帥批示遇有相當州縣缺出准其酌委一次以示獎勵觀察當卽飭知别駕二十四日别駕親詣督轅叩謝 
[卾學觀風]  
　　欽命翰林院編修提督湖北學院王爲觀風事照得橫舍之制登延儁造選名升學利用賓王太常籍上擢文學之甲科僮子選中述中和之樂職自來聖門垂教兼通六藝漢時尉律必先諷籕良以經緯宙合彌綸彝憲通志成務椎輪經術江漢滔滔南國之紀山川雄秀都會樂康遠控百僰流揚馬之古芬近眄九嶷接屈宋之遙旨崇賢選學冠絶五臣荆南藏書無逾田氏天水學蔀質肅濫觴雪山之詩漢上之易至於江漢隱君南冠談道中原黎獻得傅一綫聖世右文魁儒輩出黃岡鍾陵首開風會所傅經義瑰瑋博達卓然爲先民之程而開一代制作之體自江表廓淸投戈講藝三十有餘年矣方召雅化先被漢南房杜嘉謨不忘汾曲萬閒廣厦庇寒士以歡顔六藝分齋延高材而傳業絃歌彬彬比於鄒魯夫學問之道期在變通下士拘方難與高論孟荀言　標善惡之論鄭王釋經述異同之評是丹非素疋畢所訶况今聖德　被遐荒重譯振奇之士高言新學實皆疇人弟子肄業所及禮失在野遽形見絀天子方側席以求方聞之彥非常宏偉之士通知古今凌駕中外若僅玩其所習蔽所希聞萬里無閡絓於耳目之見六合不言務爲皮膚之談甚非朝廷造士意也使者渥承恩命乘一封軺皇華郵館旣五善之必咨檡菜頖宮亦四科之兼錄衿領之彥家握隨珠被褐之夫豈無懷璧或學足窮理或才堪濟時或尊漢祧宋守一家之言或研京鍊都程十年之績謝莊縮地能成飛鳥之圖鄒衍談天横絶雕龍之辯卽至荀勖中經之簿廬陵集古之錄畫革旁行之文飛蓬旋轉之制凡在顓門咸資甄錄言者心之聲實者名所歸荆楚先賢流風未沬諸生承學遠有師法毋怪舊藝毋剿陳言毋坐井仰闚毋嚮壁虛造登樓鶴去何妨繼崔顥以重來畫壁龍飛竊願戒葉公之浮慕布告多士咸使聞知題目列右省刑罰薄稅斂深耕易耨壯者以暇日修其孝悌忠信入以事其父兄出以事其長上精氣爲物賦得期門羽林通孝經得通字五言八韻飛鳥圖賦以如空中鳥飛直達爲韻公羊非常異義舉例鄢郢楚柱國考漢上學案書後考工記韗人爲皋陶上三正程易疇詣弦長六尺六寸鼓木三折以句股弦互求之每折長二尺四寸六分强試演其術或演别術以通之董方立橢圜求周術以圜柱　圜半周爲句橢圜半周爲弦其說然否挈有力引無力論擬彚輯中西通律例略擬譯刻西書例略整頓茶市條議金銀銅三幣參用以維持圜法說募建黃鶴樓疏駢體荆楚先賢序贊倣袁彥伯三國名臣序贊體舉湖北先賢最著者不拘人數荆楚歲時樂府不拘首數藏書絶句三十二首殿本監本公庫本郡庠本藩府本書院本經廠本家塾本榷場本書棚本梵筴本道藏本支那本足利本唐卷子本蜀大字本巾箱本書帕本五色本百衲本黑口本焦尾本麻沙本活字本密行小字本纂圖互注本校本鈔本孤本殘本淸漢合璧本中西石印本生童同題不能全作者各就所長至少作三項爲完卷作　藝　亦須兼作他題至少以四項爲完卷於奉文之日起限一個月交卷彚齊送院評閱如有高才異等由本院捐廉給獎並於歲考時面試文理筆蹟相符定列優等 
[皖水祥光]  
　　安慶采訪友人云省城玉虹門外有火藥局焉凡在工作之處平日薪蒸高積一望如山去臘二十三日之晚八下一刻時薪中忽然火起祝融旣至飛廉隨之一團茅草亂蓬蓬驀地燒天驀地空宋無名氏詩頗切此時景象迨經更夫瞭　銅鑼亂敲各叚水龍飛馳而至居民亦多有持救火諸器狂奔前往者臬司趙廉訪保甲總巡王直刺及府縣各官先後出城分投彈壓未幾救者相繼奔回咸驚呼火藥局失愼大家顧全性命要緊於是爭先逃避將水龍抛棄途中擾擾紛紛如臨大敵踐踏傷壞者幾不可以數計幸各官分途曉諭親督諸龍　射而車薪杯水勢力終不足相當直至柴垜數千焚燒迨盡火始漸熄而街𣝔亦已轉三更矣事後查知附近茅屋兩家同遭殃及至火藥庫離積薪處稍遠得以無恙 
[象叶離明]  
　　廣州采訪友人云去歲臘月十五日之晚時方三鼓省城四牌樓諸家巷某姓家悞遺煨燼於廚下以致火光陡熾竄出簷端鄰人見　傳鑼報警各水龍局中人齊駕水龍臨塲救灌祗焚去　屋一楹餘未延及迨十六日晚間鼉更初報新城玉子巷某米店主因祀神焚化錠帛楮灰飛處遽兆焚如幸鄰人汲水廾屋從高潑下得以告熄而鋪屋已化刦灰矣十七日上燈時十六鋪義利恒洋貨店夥檢點所存花盒悞墜於地轟然聲震烟火齊噴洎救熄後店中貨物已毁壞無遺當火起時店主未及奔避致其鬚燎盡幾如阿瞞之困於濮陽城其子則以驀遭驚駭忽發痴癲亦可憐已是夜初鼓時火又起於節孝祠後永慶街陳第家中老幼倉皇歴亂盡室奔逃匪徒卽一擁入門乘機搶掠計焚至一點鐘之久全宅悉成瓦礫并延及左鄰至五鼓時忽又鑼聲聒耳起而詢之僉云黃沙地有吳回之禍及水龍馳至始知實係對河花地口船廠失愼有一戲班船在廠中修整工匠偶遺星火以致一發難收云 
[火警續述]  
　　去歲臘月某日寗波芳嘉橋不戒於火己紀前報兹續得訪事人函云是日起火處係張永昌舊宅　進此屋係張劉龔李方五姓同居張不務正業素有劉盤龍癖與寡嬸同處嬸屢誡不悛及火熾時鄰人共見負其嬸之衣箱開門而逸今尙杳無蹤跡故人皆疑火乃張所縱也 
[錢市紀聞]  
　　武昌訪事友去臘來函云卾省錢市岌岌前報已詳紀之自司門口祥裕錢鋪關閉後日來又連倒數家用錢票者咸有戒心現銀更不敷周轉聞錢業中人云近日漢口各票莊銀根亦甚緊迫各業皆不免受虧臘鼓鼕鼕瞬將攺歲凡挪東補西補張門面者皆將現出本來面目惟平時小心謹愼或不至覆轍相尋耳 
[偷兒自縊]  
　　去年十二月十八日招商局江裕輪船由滬駛赴長江各埠十九日傍晚行抵鎭江甫下碇卽由船中執事人在大艙内搜獲一賊詰之自言姓王江北某邑人向當小工是日偵知張宦有衣箱寄存貨艙遂背人開取竊得狐皮衣服白玉班指等物執事人卽將情告知張宦家丁辨認原贓無悞適張宦在安慶公幹爰將此賊帶之而往及行抵蕪湖賊忽乘人不及隄防就艙内雉經而死船中買辦乃照章報請蕪 
 
 

Page 3

 
 
湖縣主親臨相驗棺殮發壇 
[緝獲匪黨]  
　　烟臺訪事人去臘寄書本館云時當歲暮宵小每易乘間竊發日前萊山集出有刦案不數日間匪黨數人卽在糊臺　　蓋若輩犯案纍纍捕役跟蹤緝拿故不能倖逃法網也 
[彝陵歲景]  
　　宜昌采訪友人云去臘某日固陵輪船由漢口溯江而上行至宜都縣境江心輪軸忽損壞其一幸是日快利輪船由宜昌駛下中途相遇卽將固陵拖帶回宜隨雇工修整一新至初十日淸晨仍開往漢口○市中猪肉甚昻老饕者流幾不能過屠門而大嚼離城　　里之土門垇某大戶喂猪六十餘口某屠戶出價包買逐日宰以入市價值稍亷而屠已獲利不少矣○江水時漲時滔舊岸尙未全行涸出是以河漘篷屋稀若晨星貿易之人莫不悉眉雙鎖街面更異常淸冷輪船無貨可裝糧價日前每石加數百文今已仍還售價茅檐蔀屋之炊尙不致難爲巧婦也 
[豫章竹素]  
　　江西省垣向有小說淫詞肩負出售並有西洋畫景雜以春宮甚至雕刻木人牽動線索儼然唐宮秘戲圖者少年子弟情竇初開目睹神傾斵喪不少事爲南昌府江訒吾太守所知札飭南昌縣孟子卿明府新建縣文芝塢明府驅逐出境不准逗留是亦整頓風俗之善政也○去歲入冬以來晴多雨少市中生涯頗盛惟是百物無不昻貴茶油每斤需錢一百八文淮鹽每斤需錢五十六文柴每百斤合錢八百文炭每百斤合錢九百文窮措大槖筆餬口莫不以長安居大不易爲歎也 
[蔣山寒黛]  
　　金陵采訪友人云城東老虎頭豆腐巷火灾前已誌諸去臘某日本報兹悉各戶所燬衣服首飾縀疋鈔票契劵之類所值不下萬餘金事後僅於瓦礫中檢出洋銀千餘圓已被火鎔成銀餅矣○省垣地方遼闊良莠不齊每屆隆冬宵小必乘機生事去歲各營奉旨裁汰兵勇爲數甚多若輩無家可歸隨地逗留最易爲閭閻之害一至臘尾天寒地凍無衣無食難保不勾結地方不肖騷擾良民營務處司道防患未然派出員弁若干人率帶勇丁分投巡緝並出示曉諭城廂内外大小客棧不准容留面生可疑之人又飭弁率勇分赴四鄉設卡盤查以絶盜竊之蹟誠善政也 
[潤州臘鼓]  
　　鎭江訪事人云每屆年終各衙門轎班差役輙向店鋪需索節包上年丹徒縣出示嚴禁此風稍息去臘年關伊邇王伯芳大令車申禁令發出六言簡明告示命地保掮牌曉諭不使死灰復然洵善政也○鎭郡自臘月十九日以來北風凛烈寒沍異常雖深居密室之中仍覺寒氣逼人瑟縮如蝟聞北門外三兀里有鄉農數人往田間操作行至郊外風勢更大不能抵禦遂倒臥田中其一竟爾凍斃亦可憐矣○每至歲闌宵小之流易於選事長久山觀察曁彥太守面飭各叚保甲局員添派差勇自晨至夕輪流查察探囊胠篋之輩當可稍知斂跡矣○去臘二十一日之夜有兵船水手四五人惡乞丐之紏纏不已扭而痛抶之有賣果品者見而解勸水手遂遷怒於彼拳脚交加緑柚紅柑狼藉滿地毆訖相率恨恨而去觀者雖衆莫敢如何也○往年鎭城於歲暮時市上行人如織肩販賣物者絡釋不絶去歲因丹徒縣屬收成荒歉各貨滯銷銀根甚緊市中店鋪頗形淸冷 
[麋臺蘚蹟]  
　　姑蘇采訪友人云邗人楊某在長洲縣署當庖丁未及匝月已賒欠各店鋪貨價洋銀三四百圓自度無力歸償遂於去臘十一月之杪席捲所有而逃各店　主聨名禀請汪　庭大令追查大令勃然大怒飭差至各處跴緝并移文揚州原籍請地方官拘拿歸案訊追○省垣小王家巷謀財害命之兇犯尤錦泉雖經長洲縣汪大令訊明而原贓迄未弔出所供收受洋銀一百圓之唐阿松訊係被誣且患病沈重爰於去臘某日開釋回家○去臘十七日之夜元和縣翼房逸去　犯六名内有一名係上憲發下私鹽案中之要犯餘則或爲小竊或是流氓類皆訊有端倪未經結案者翌晨管押役人某甲查得各犯預將地板鋸成巨穴直通署外遂派人四處追尋而黃鹤凌風俱已一去不返不得已據情禀知縣宰縣宰大怒飭將甲笞責收押限期緝獲 
[迎迓薇旌]  
　　　報紀江蘇藩司聶仲芳方伯將次來滬上海縣主黃愛棠大令飭役就天后宮預備行轅兹悉方伯此來欽奉諭旨按待德國某親王因之蘇松太兵備道蔡和甫觀察亦預備一切并派道轅護勇及辦差丁役往各馬頭恭迓憲旌 
[簡閱民團]  
　　上海舉辦民團已詳前報新正初二日之晚縣主黃愛棠大令會同團董曹君寄耘王介眉司馬姚子讓孝廉以及各鋪分董督令團丁百餘人分執旗幟刀义齊集縣署大堂然後迤邐至道轅進東角門穿大堂出西角門禀請蔡和甫觀察校閱觀察在二堂上與大令及諸董茗談片刻一時觀者幾至塞途 
[上海官場紀事]  
　　昨日上海縣主黃愛棠大令探悉日内松江府恩詩農太守將次由郡城來滬察看民團並恭迎藩司聶仲芳方伯爰助辦差丁役在大東門外大馬頭恭迎○前晚上海縣主黃大令命駕赴南馬頭乘滿江紅船赴松江叩賀府憲年禧禮也○前日江海關道蔡和甫觀察命駕往營廳縣署拜賀歲禧各僚屬均飭丁擋駕旋至喬家浜前署陜西藩司本邑紳士王竹鷗方伯府第拜賀方伯年逾八秩步履甚艱亦命擋駕○江　關道蔡和甫觀察曁帮審委員蔣壽林刺史均於昨日午後乘官航用小火輪船帶赴蘇州謁見各大憲拜賀新禧循常例也 
[斥革公役]  
　　道轅號房傳事差役汪世珍邇因迭次悞公兼之干預公務爲關道憲蔡和甫觀察查知卽於前日出示斥革不准化名復充亦不准到轅預聞公事屬吏聞之咸爲竦然 
[賭禁重申]  
　　本埠租界賭禁綦嚴惟於新正弛禁三日蓋居民終歲勤劬藉此數日以爲行樂除夕已無所禁劉盤龍一流人莫不興高采烈街匪巷尾但聞呼么喝六聲前日之晚弛禁期滿英界捕房惠副捕頭遣捅四處知照飭令停賭如敢不遵卽當拘辦各賭徒聞之均爲之歛手　可見捕房辦事之認眞矣○本邑南市一帶平時賭風極熾邇值新年尤爲明目張膽肆行無忌游手好閒之輩或在通衢大道或有茶坊　肆門首開設賭攤任人入局一時有牧豬奴癖者無不趨之若蟻昨日淸晨辦理城廂内外保甲總巡鍾受百明府以新年已過賭禁重申特書四言告示一道遍貼通衢上海縣黃愛棠大令亦派差役馳往浦東等處一體禁除犯者懲治不貸 
[鄉間火警]  
　　前晚十下三刻時各捕房蒲牢齊吼震耳欲聾急出探之知火起於裏虹口胡家橋畔是處鄉人孟張二姓宅外各堆柴三垜突被匪徒暗算種火其中以致火勢炎炎層霄照耀幸卽取水灌救僅焚去柴一堆 
[拖船被火]  
　　兩晚某洋行有一小拖船泊在浦左不知因何艙中忽然火起玻璃窗上一望通紅一百八十七號華捕見之立卽告知美界捕房藍副捕頭捕頭命某包探往查起火情由再行核奪 
[仙子凌波]  
　　前日午後　潮盛漲時有屍骸一具浮至法界招商局金利源三號棧房前絓於灘上某號巡街捕見之報知小東門外捕房值班捕頭　德律風傳語大自鳴鐘捕房捕頭立遣某包探報知西門外同仁輔元堂分局局中司事人令將屍舁　岸　睨而視之則死　　泰西女子裙幅翻蓋上身面目模糊幾難辨認遂告知克總捕頭將屍殮以楫衾暫厝同仁輔元堂分局前隙　倘三日後無人顧問當再　往義阡 
[珠失]  
　　去年臘杪本邑城　　外拐匪　行因之元旦以後城中失孩之家層見迭出鳴鑼呼喚聲聒耳不絶虹橋左近張　向爲 
 
 

Page 4

 
 
　貨牛理　子女各一愛若掌上明珠子方八歲女方六齡前日午後兄妹二人在門前嬉戲轉瞬閒忽失所在張疑在鄰右家初不爲意及良久不返始往尋覔則玉樹雙株杳無蹤迹及至昨日未見珠還諒已早入匪人之手矣居家者宜如何謹愼哉 
[痞棍橫行]  
　　王羅生　名流氓也日恣行於楊樹浦一帶恃其羽翼之衆無惡不爲去臘二十五日有陳姓者目浦左携資來滬王卽率同醜類突然而往擁入某茶肆任意詐訛　見若輩聲勢洶洶自知力不能敵遂奉以番佛十五尊事後心有不甘訪悉王匿跡英租界中遂投新老兩捕房據情聲訴捕頭允爲查緝特不知能弋獲送懲否也 
[收理路斃]  
　　前日上午南市大東門外泉漳會館馬路旁倒斃一人經地主訴知十六浦地甲裘鎭前往察視年約四十餘歲面黑無鬚身穿破藍布棉襖棉褲頭戴元縀小帽形似乞兒當卽投報同仁輔元堂由司事騐明周身無傷遂給棺收殮發壇浮厝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示拿赤膊鬼]  
　　去臘得江西采訪友人手畢云游手好閒之輩諺　之赤膊鬼其爲人也專事擾害閭閻甚至流爲竊盜臬司張筱船亷訪惡之特出示訪拿其文曰省垣　四省通衢五方雜處稽查稍有未週匪徒卽易混迹際此冬寒歲迫尤爲宵小竊發之時且恐外來匪黨乘機滋事若不嚴密查拿認眞盤詰不足以絶匪類而安閭閻除札飭保甲局曁各張門委員街董隨時查拿外合亟出示曉　爲此示仰闔省軍民人等知悉作奸犯科罪不容寬安分守恒行有餘樂凡爾父兄師友務宜共切箴規無論士農工商要貴各安恒業勿因貧賤而偶作非爲勿因飢寒而或思擾害當思法紀是遵終身旡咎設或聰明悞用後悔奚追本司盟心若水務期無負初心執法如山繼不稍疎法網自示之後各宜痛攺前非力除惡習倘敢有心故犯一經訪獲或被告發定卽盡法懲辦决不稍從寛貸其各凛遵毋違特示 
[莊主已回]  
　　英租界六馬路王萬泰小錢莊係蘇州人王和尙所開設去歲十月二十七日倒閉逃逸以致市面震動各小錢莊遂紛紛倒閉人有疑其挾資而遁者此中虚實局外人固不得而知近日王知公所已立諒無他變遂於前日到滬並欲繳資入所希圖幸免但不知能如願以償否 
[從寛保釋]  
　　龜奴張鴻全向開花烟間去臘中旬糾合劊子楊九及各流氓在浦東與福建小工爭充糧米工頭毆傷閩帮頭目後爲招商局總辦訪悉立將張楊函送至縣黃大令訊供之下分别責懲枷號示衆俟漕務辦完始准開釋歳杪張之家屬迭赴總辦處求恩並稱張已知悔以後自願攺過决不敢干預漕務求恩保釋俾得回家度歲總辦憐之函致縣署大令以張旣攺過自新姑准保釋遂於除夕著原差將張逮案當堂疎枷從寛交保 
[行竊被責]  
　　前日浦東人陸金虎在南市萬裕馬頭行竊川沙航船上棉被兩條負之登岸適被巡街捕勇所見拘至馬路善後局局中會辦孫星垣直刺提案研訊據供向業縫紉有胞兄在英租界會審署後以賣魚爲業小的現由鄉間來此迫於飢寒不得已在航船上竊取棉被尙係初犯叩求格外施恩直刺令責一百板飭地保傳其兄具領 
[攫物彚誌]  
　　去臘除夕有年近花甲之某老嫗手携皮馬甲一件行經三洋涇橋北堍忽有一人從後攫去飛步向南直入法租界嫗年老龍鍾艱於步履祗得痛哭而回又有肉店夥某甲收得帳洋若干從西新橋經過亦被匪徒攫去靑蚨三千翼追赶無著徒喚奈何又大馬路德仁里某姓家因有要需遣傭携衣付質甫出門卽被流氓攫去回告主人責令賠償未識若何了結也 
[英界公堂紀事]  
　　護花免責一則已紀去臘本報昨午惠副捕頭特飭包探至公廨叩問張賡三直刺略謂妓女林黛玉之罰欵洋銀業已繳到惟二龜養傷費未知作何辦理直刺答以此欵捕房祗須分來洋銀二百五十元至養傷費本分府酌量發給可也探遂回告捕頭想此欵不日卽當送廨矣○某太史僑居老閘左近去臘二十六日有鄰居九歲女孩在其後門外便溺適爲太史家傭婦所見按之於地舉掌擊之女母某氏聞之以女年幼無知不應遽行毆擊遂向之饒舌嗣爲太史得悉以氏不能約束其孩尙放出頭蠻橫立卽函致英界公廨請爲提究讞員張賡三直刺當卽簽差將氏提問著掌頰五十下暫押候示迄今數日尙未釋放氏母某嫗甚爲惶急慺欲吞烟幸經人勸阻否則枉死城中又多一重公案矣 
[法界瑣聞]  
　　獻歲以來捕房禁令稍弛喜作牧猪奴戲者咸高燒銀燭喝雉呼盧曲巷深房賭場林立至初四日午刻克總捕頭傳令一律停止如敢違犯拘送會審公廨禀請　懲○去冬恒昇布莊有布二千餘匹交大南門外某染坊漂染適坊主窘鄉深入遂私挑至各當捕質錢事爲莊主所知將挑送之染匠施小毛等三人扭送捕房捕頭令解請讞員鄭大令訊究大令以時將歲暮遂暫准交人保出俟新歲著保人交案訊追 
[美界捕房紀事]  
　　于四海家居篷路公益里日前被賊竊去油衣數件因卽報知捕房捕頭遣包探任桂生將成拘獲運臧帶入捕房押候解送英界公堂禀請讞員張賡三直刺究辦○前晚四川路第三百十一號門牌某姓家被賊設門而入竊去錫　臺錫香盧報待鐘等　報捕後捕頭遣包探傅阿金將賊拘獲連贓帶入捕房押候解送公堂禀請究辦○賊犯王阿三竊取某姓家水烟袋及棉被持赴某押店質錢包探傅阿金見之帶入捕房捕頭令押候查明失主何人再行究辦 
[金陵官報]  
　　十二月二十四日徽寗池太廣道袁昶見辭會辦上海機器局直隸候補道林志内閣中書王慈助理問保謙見辭辦機器局候補道邦公禀如今日收工總兵李日　叩謝存記提前補署補昨日授湖南臬臺李經羲到見由京來帮帶陜西撫標左旂都司廖　餘見叩謝辭回陜西統領親軍等旂山西大同鎭劉謝委節制衡字水師等旂揚州保甲候補道朱溍辭○二十五日安徽候補道席匯湘辭通判劉公年見奉示甄别署城守營外委李長庚叩謝臺壺輪船周國　辭送袁憲赴蕪湖 
[蘇省官報]  
　　十二月二十三日藩轅牌示吳縣主薄員缺前以陽湖縣主簿　餘慶調補又婁　縣　員缺前以候補縣丞陳受祺咨補又陽湖縣主簿員缺前以候補縣主簿恩長請補又奉督縣縣丞員缺前以候補　丞徐耀賡請補又鎭江府知事員缺前以本班儘先府知事周邦楨請署業已均奉部覆准其補授自應節令該員等前　新任又太倉州吏目蔣楨署事年滿撤回遺缺查有現署嘉定縣縣丞正任斯缺之金爾昌堪以飭令回任遞遺嘉定縣縣丞員缺查有震澤縣縣丞程柱堪以調署又武進縣縣丞　承　年滿飭回遺缺查有現署鎭江府知事張庶康堪以調署又震澤縣縣丞程柱調署嘉定縣縣丞遺缺查有婁縣縣丞趙應珪堪以調署知縣劉樹　由常州回禀知蕪鍚縣任内交代　淸又林頤出禀知補送　籍赴滬卽辭縣丞范景賢禀　車坊追租差並謝奉委北路四　冬防巡查差○二十四日通判郭廷沛禀知止太湖編查江北漁船回知縣周淸溱禀知奉委止昭文縣催提李令銀兩差又陳鳳蔚禀知奉藩憲委提震　縣許令地丁正耗銀兩差四川候補縣丞周起　浙江人由　來 
[粤藩牌示]  
　　十二月二十日長寗縣知縣缺委試用知縣程基　鎭平縣羅岡司巡檢缺請以河　縣　　司巡檢何國楨調補河源縣　　司巡檢　請以　　縣羅岡司巡檢李　春調補潮　縣長司巡檢缺請以傅羅縣典史任啓勛升補番禹　典史詳請以新海防試用典史施上圻補始興縣典史缺詳請以新海防遇缺先補用典史俞肇鏘補樂昌縣九峯司巡檢缺請以候補巡検楊佩琪補新選西寗縣知縣李　堂陽　縣知縣林濟英德縣知縣呂光琦鎭　縣知縣朱懷新均飭　新任高要縣知縣委卽用知縣溤如　署新寗縣知縣委　補知縣張允武署理吳川縣知縣缺詳以　十本班儘先補用知縣羅楝材題補 
 
 
 

Page 10

 
 
[光緒]  
　　　　　　　　　　　　　　　　　　　　　　　　　　　　　　○奏　　奏爲整頓厘金並將　　厘金委員獎勵片○十二月十五　　　　　　　　　　　　　　　　　　貝○　王因伊弟授　謝恩○尋昌假滿請安○橚貝子由東陵回京請安並請假十日○肅王續假五日○潤貝勒請假十日○内務府奏派更換犠牲所值年○派出啓秀○順天府具奏忠義局第一百五十一次請䘏○召見軍機廖壽五○皇上明日辦事後至南海皇太后前請安畢還宮○○奴才榮祿等謹奏爲遵保獲盜尤爲出力員弁懇恩施獎勵以昭激勸恭摺仰祈聖鑒事　據北營署叅將趙春霖等禀稱前經督飭候補千總把總李長春等　覓眼線會同正指揮韓宗慶西城紳士徐淸來等跟蹤跴　拿獲結　持械槍斃事主拒傷官兵疉欠搶刼鄰境盜犯金五等九名一案傳同被刼各事主解經奴才衙門研訊　招奏送　　審辦嗣經該部訊明各犯定擬罪名將金五金二康二羣仔管六七兒白增兒金馬仔俱擬斬决梟示其案内盜犯康二瘸仔因在監病斃奏明仍照例戮　梟示至拿獲其案出力之文武員弁應由該衙門自行奏篝獎叙等因鈔錄原奏知照前來查核員弁等均能　分畛域拿獲糾　槍刼槍斃事主拒傷官兵鄰境盜犯多名尙屬緝捕奮勉未便没其微勞自應擇優保獎以資觀感除隨同　盜員弁何由奴才衙門存記遇　　　之　酌量陞用其會同　盜之司坊紳　各員應由奴才等移咨各該城自行請獎外謹將　先尤爲出力之候補千總把總李長春擬請俟補千總後以守備陞用候補千總祁寳森擬　以應陞之缺陞用候補把總韓祥何德勳均擬請以把總補用候補經制外委土雲章擬　以經　外委補用協獲出力之恊尉秀昌擬請賞換三品頂戴步軍校全陞擬請賞換四品頂戴委步軍校文陞請俟陞缺後賞換四品頂戴六品　戴候補把總任文玉劉謙六品頂戴候補外委胡永鴻沈榮壽張永勝均擬請賞換五品頂戴以示鼓勵之處出自皇上逾格恩施爲此謹奏請旨奉旨一道○安徽學政臣李端遇跪奏爲微臣交卸在卽籲懇天恩賞假回籍脩墓事竊臣接准吏部文開八月初一日内閣奉上諭安徽學政着徐致祥去等因欽此臣應俟新任學臣到日交卸入都伏念臣籍隸山東安邱縣自同治二年通籍供　吏部迄今已閱三十四年祖父墳塋久已失修近年屢接家信因雨水過多坍塌日甚松楸遙望懸惦殊深爲此籲懇天恩賞假三個月於交卸後自備資斧由　江一路回藉修墓假滿卽行回京恭覆恩命不敢梢事稽延所有微臣請假修墓緣由理合恭摺具陳伏乞皇上聖鑒謹奏奉硃批著賞假三個月欽此○○王文韶片再准吏部咨議覆臣保奏出使美日秘國大臣派駐津滬辦理文報委員期滿請獎案内有核與例章不符之張思齊鄭文焯二員應照章將全案駁回俟更正到部再行辦理等因當經咨行遵照去後茲准出使大臣楊儒將該二員分别攺獎咨覆　來臣覆加查核指分兩淮試用運判張思齊攺請加四品銜内閣中書鄭文焯攺請俟補缺後以同知用均核與例章相符合無仰懇天恩勅部同前奏請獎合例各員一律照擬給獎俾昭激勸謹會同南洋大臣兩江總督臣劉坤一附片具陳伏乞聖鑒訓示謹奏奉硃批著照所請吏部知道欽此○○王文韶片再辦理出使各國文報委員三年期滿歴經臣等會同奏獎在案兹據津海江海兩關道詳稱出使英義比國大臣派駐津滬辦理文報各員接遞外洋往來公牘自光緒二十年四月起迄今三載毫無遲誤洵屬著有微勞自應遵照新章作爲尋常勞績請獎所有候選知州鄭思任請俟得缺後以直隸州知州用指分福建補用縣丞黃蘭芬請俟補缺後以知縣仍留原省補用分省補用縣丞丁尙庸請俟補缺後以知縣用補知府後以道員用分省試用同知楊崇綸請俟補缺後以知府歸候補班前先補用浙江試用知府韓紱請俟補缺後以道員用開具履歴詳請具奏前來臣查津滬文報局經前出使英義比國大臣龔照瑗派委該員等專司外洋文報業經三年期滿自應照章請獎以示鼓勵除將履歴咨部外可否照擬給獎之處出自恩施謹會同南洋大臣兩江總督臣劉坤一附片奏請伏乞聖鑒訓示謹奏奉硃批吏部議奏欽此○○王文韶片再上年夏間因津郡銀價甚賤公私交困據淮軍銀錢所鐵路總局禀請各籌撥銀五萬兩開設通惠官銀錢號以冀維持市面經臣附片具奏奉硃批戶部知道欽此欽遵在案嗣鐵路總局以經費不敷將撥存成本銀五萬兩全數提回復招集商股藉資周轉而淮車銀錢所亦以餉項支絀時向該號通挪結至上年年底所欠已逾原存成本銀五萬兩之數是該號徒有官辦之名並無官本之實現在勢難籌撥鉅欵以爲之繼而該號自設立以來酌劑盈虚商民稱便又未便遽議停歇致棄前功查招商礦務各局曁現設通惠銀行均係官督商辦該號旣無官本接濟此後周轉經營勢須全資商力若仍官爲經理難免商情閡隔觀望不前應請自本年十一月起攺爲官督商辦准其招集股分由商經理無論盈虧官不與聞其維持市面聨絡商情一切操縱機宜仍責成管理之員隨時切實稽查考核務期調劑均平以免奸商居奇把持之弊淮餉遇有短絀仍可向該號挪借用濟緩急至該號自上年開辦至今所獲盈餘爲數無幾緣撥存官本旋卽提還挪號用之項又未計息同股存欵均須付利核計年餘所赢除開支外尙有不敷應免其造報所有按月報部銀錢市價淸册以後亦卽停止據淮軍銀錢所兼管通惠官銀號道員李竟成等詳請奏咨前來臣查官銀號之設原爲維持市面起見與商股專于牟利者不同原撥本銀十萬兩各設局所或提或借業已無存現係招集股分自應攺爲官督商辦以順商情而昭核實除咨部查照外謹附片具陳伏乞聖鑒謹奏奉硃批戶部知道欽此○○魏光燾片再前准戶部咨具奏各省厘金未能暘旺飭令竭力整頓一摺内開陜省厘金光緒二十二年較二十一年多收銀十一萬兩有奇視各省最爲踴躍又稱將來各省厘金較二十一二兩年收數大省增三四十萬兩以上申省加增二三十萬兩以上小省加增一二十萬兩以上者准將廉幹之員從優獎勵等因奉旨允准欽遵咨行到陜臣轉飭遵照在案查陜省地瘠民貧物產有限外來之貨銷數亦屬無多較之南省富饒之區大相懸絶二十及二十一兩年迭准部資令將厘金認眞整頓該升任藩司張汝梅臬司李有棻督同總局委員斟酌利弊變通章程添設　卡實力稽查並通飭外局各員潔已奉公共加奮勉計二十一年收數較前三年已屬加增及至二十二年百貨厘金比二十一年多收銀十萬兩有奇除烟酒蔗糖係部淮加厘之貨此外並未加釐而一歲之中增收至二十一萬餘兩現值需欵孔殷獲此鉅數於大局不無裨益合將出力各員先行擇尤保獎以勵其餘據釐稅總局司道等造具各員履歴册摺會詳請奏前來臣維非振興厘金無以裕度支非整頓得人亦斷難收實效陜省本屬瘠區各該員等力除績弊涓滴歸公二十二年百貨土藥兩項釐金較二十一年增收銀至二十一萬餘兩之多實屬辦事認眞著有成效核與部章從優獎勵旨意尙屬相符合無仰懇天恩俯准將整頓稅務收數最優之委員三品銜准補延安府知府松山以道員在任候補寗陜廳同知張守正以知府在任候補直隸州知州孫庭壽候補同知文德升均俟補缺後以知府在任候補知縣李壽昌俟補缺後以直隸州知州用候補州判劉繼祖俟補缺後以知縣用此外出力稍次之員由臣酌予外獎以示優異而勵將來於釐務必更有起色除將各員履歴册籍咨部外理合附片具陳伏乞聖鑒訓示謹奏奉硃批吏部議奏欽此 
 
 

Page 11

 
 
[光緒二十三年十二月十六日京報全錄]  
　　宮門抄○諭旨一道錄前○密雲都統蘇奏爲防守禦因失察伊子借債未還致啓挾告請旨交部議處摺○桂撫史奏管帶武員不知振作應卽撤換另揀接帶片○大臣毓等奏請撥還墊欵摺○滇撫裕奏爲昆明縣屬被水成災委勘大槪情形片○十二月十六日工部鴻臚寺值日值年旗引見七十七名○裕興假滿請安○啓秀謝管犠甡所恩○候補道府閻廼竹等謝恩○會章請假五日○阿克東阿續假十五日○恩輝啓侯各續假十日○高爕曾丁之栻楊崇伊陳宗嬀土廷相預備召見○工部奏派管理溝渠河道事務派出錢應漙奕功立山英年○召見軍機高爕曾丁之栻楊崇伊○○奴才蘇嚕岱跪奏爲防守禦因失察伊子借債未還致啓挾告請旨父部議處恭摺具陳仰祈聖鑒事竊據奴才所屬三河縣駐防已故馬甲恒祥之妻孀婦關李氏帶領伊孫閒散岐山來密呈控防守　崇麟挑中不公攤措銀兩差馬内有空額等情奴才當卽摶諭該尉等官據實禀覆毋稍含混去後旋據禀覆所有挑補甲缺俱照向章公同補放並無受賄不公情事其每兵攤措銀五錢係因赴密往返盤費不易大衆公商給謙大人家人因爲不調考門敬並非防守尉私扣等情禀覆前來當以所控情節較重恐有不實不盡亟宜澈究隨商同協領派委印務章京協領銜佐領兼前鋒章京常貴馳赴三河認眞查辦旋據該員回密禀覆職馳抵三河後卽嚴密防查倂傳集一干人証按照原告所控各節逐一詳訊如原控海明文奎富林等挑補甲缺防守尉崇麟各受賄銀三十兩一節訊據海明供稱伊伯父瑞昌病故遺出甲缺因身寒苦應挑之閒散均不願挑經本管訪守尉同衆官在教塲騐看步射挑補並無花用銀兩之事據文奎供稱伊叔父慶瑞因病不能當差情願將馬甲辭退換補文奎充當據富林供稱伊父成奎因年老恐誤差操懇祈將馬甲辭退換補富林以備應差均經防守尉同衆騐看步射挑放身等俱係寒家焉有銀錢花費等語復傳訊防守尉崇麟據稱海明文奎　林等挑補　缺因伊等寒苦衆閒散不投名牌是以照章商同防禦驍騎校等官在教塲騐看步射將伊等挑補委無受賄之事質之衆官等供亦相同質之原千關李氏及伊孫岐山所控防守尉受賄之事有無見證據稱係在石橋地方聽舒興阿所說當傳訊舒與阿對質原告又未能指實復稱在伊家門首聽說再三研詰别無見證其原控瑞昌之妻給伊姪海明買缺花銀三十兩有驍騎校恩徹亨託舒明額在和興號借的等情當訊據已故委驍騎校瑞昌之妻關白氏供稱驍騎校恩徹亨曾向伊給防守禦崇麟之子恩平借過銀三十兩氏係託舒明額轉在和興號借的並非給海明賄買甲缺使用隨訊據領催舒明額供稱瑞昌故後伊妻曾求身借過銀三十兩只云發喪使用現已還淸别情一概不知訊據驍騎校恩徹亨供稱曾向關白氏給恩平借過銀三十兩實非買缺使用因恩平暫時手乏尙未還債經該氏先行墊還又又訊據恩平供稱曾託恩徹亨轉借銀三十兩是實與挑放申缺之事並無干涉復訊防守尉崇麟據稱伊子借銀實不知情至今方曉現將恩平重責聽候核辦　有自請叅處又原控牽涉差馬不敷額數點騐時係由鋪戶借點一節當卽各兵丁所拴之馬按照現月呈遞毛片册逐一點騐官馬十匹雖足額數内實有毛片不符一匹據該尉聲稱係因倒斃隨時更換未及補報等語此查明防守尉被控各欵之實在情形也又原控防守尉每兵扣銀五錢共措銀五十兩不知作何使用一節傳集防守禦驍騎校領催等當堂面訊據崇麟聲稱此項銀兩係大衆商議給謙大人家人因爲不調考門敬非職所扣請訊各隊領催等僉稱實係大衆公商並非防守尉主張現有公用帳簿可憑當卽查閱帳内註寫富紳保等二名送交謙大人家人銀五十兩年月與所供相符其並非防守尉私扣尙屬可信謹將查明情形取具供結報據實禀由協轉請核辦前來查防守尉崇麟雖於挑放甲缺係照向章會同衆官秉公挑補並無受賄情事惟於伊子恩平向人借用銀兩日久不還物議之來實由於此致啓挾告不爲無因且身爲一營表率輙聽衆兵攤措銀兩雖係公商並非該尉私扣亦屬咎無可辭驍騎校恩徹亨身任職官與兵借債究屬不知檢束相應請旨將三河縣防守尉崇麟驍騎校恩徹亨均　部議處　匹旣無空額應由奴才隨時查騐其恩平所借銀兩卽令如數償還仍飭該防尉認眞嚴管原告關李氏及伊孫岐山所控賄成中缺攤措銀　雖屬事出有因惟事不干已此風亦不可長應交該管官嚴加管束馬甲海明文奎富林等旣非賄買中缺與舒興阿舒明額均請毋庸置議再兵丁所攤措銀五十兩係交給前任副都統宗室謙光家丁手内查謙光業經降調卸任家丁於去年冬間經欽差大臣查辦時已經遠颺無蹤至今未獲此項銀兩無從追究應俟獲日另結所有防守尉矢察伊子借債未還致啓挾告請旨交部議處各緣由是否有當理合恭摺其奏伏乞皇上聖鑒謹奏奉硃批另有旨欽此○○史念祖片再更換防營管帶遵奉諭旨均經隨時奏報在案兹查有管帶防勇中軍右營副將魏希古利心太重不知振作應卽撤換所遺該營防勇查有叅將王正高勤勞久著堪以委令接帶又管帶防勇右軍中營遊擊張逢年營務廢弛所遺該營防勇應卽遴員接帶查有總兵楊發貴前歴帶防營尙無貽誤因病請假現在病痊銷假堪以委令接帶除分别札飭該員等遵照將各接帶防勇妥爲點收督率哨弁加意操練巡防外謹會同兩廣總督臣譚鍾麟附片具陳伏乞聖鑒謹奏奉硃批兵部知道欽此○○奴才毓崑載遷松安跪奏爲陵寢祭祀更換應用各物所需錢銀積欠過鉅請旨飭部照數給發以淸墊項恭摺仰祈聖鑒事竊查東陵各衙門每年承辦各陵寢四時祭祀供戲寳花紙錁床隻曁年例更換各件並年久一切器皿均係豫期造册咨送京工部核給錢銀派員赴部支領向係隨到隨發年淸年欵誠以祀典修關部庫亦先儘開放近年以來庫欵支絀未能按時支領該司員等墊辦已覺爲難且復增辦移　神牌應用神籠暖閣寳床月台踏跥並莊靜皇貴妃玟貴妃婉貴妃璷妃奉移奉安接搭平台戧橋開砌隧道成搭蘆　各項棚座等工經奴才等責成承辦司員設法墊辦　顧要差近年永濟庫自顧不暇無可通融不得不向各鋪商息借籌墊奈地處僻壤暫時尙堪設法歴久實難爲繼現計應領京工部各項錢糧已經咨覆核准者積　一萬餘兩之多屢次赴京守候均未蒙部庫發放所借鋪商各欵不但利息愈累愈多並且催迫甚緊無從籌償據該承辦司員等禀請核辦前來奴才等查陵寢祀典　繫綦重每遇要差均責成該司員等敬謹　事不容稍有貽誤近來積欠領欵已逾鉅萬該司員等歴陳拮据爲難尙屬實在情形若不早爲籌發將來積欠愈久賠累愈深一遇恭辦要差旣不能允行領欵復不能籌墊通融設有貽誤關繫匪輕惟有仰懇天恩飭下工部赶緊籌欵給發以淸墊項伏候命下遵卽飭　承辦各員赴部承領俾免積欠理合恭摺具陳伏乞皇上聖鑒訓示遵行謹奏奉硃批工部知道欽此○○裕祥片再據昆明縣禀報本年九月下旬雨水過　　屬石縣村官家屯一帶河水漫溢先後淹没田榖顆粒無收禀請委勘等情經前撫臣黃槐森批飭司道委員會勘賑撫　合督飭慶民赴　　　　　　　　　　量以資接濟　　　　　川村莊區圖成災輕重應蠲應緩造册詳辦據布政使湯壽銘會同種　道英奎詳　奏前來　　　　　　　　　　　　　　　　　　　　　　　　　　　　　　　　　　　雲　總督臣崧蕃　片具陳伏乞聖鑒訓示事奏 
 
 

Page 12

 
 
[光緒二十三年十二月十七日京報全錄]  
　　　　抄○諭旨四道錄前○楚督張奏爲委護副將片○奏撫魏奏爲彚報各　情重盜匪照章懲辦摺○又奏爲武舉恃符妄爲請旨　　歸　辦理片卾學政王奏報到任接印日期摺○楚　張奏爲出省勘估堤工片○黔撫王奏呈進方物摺十二月十七日　　府國子監值日值年旗引見五十七名○莊王等由東陵回京請安○莊王因伊子授職謝恩○志公文熙各假滿請安○　隸　　鎭總兵陳飛熊請訓○高燮曾等同鄉官謝○恩○愛隆續假五日○恩　續假二十日○王廷相陳宗嬀楊崇伊預　召見○召見車　　陳飛熊王廷相陳宗嬀楊崇伊○○張之洞片再原署湖南綏靖鎭總兵靖州協副將張士芳前因病故篆務經　　　提督銜　　總兵現任湖北竹山恊副將調補施南協副將文漢章前往署理惟竹山往赴綏靖有需時日當卽飭令綏靖鎭標中軍遊擊胡日　就近兼　　遊擊胡百華旋卽病故又經檄飭現署綏靖鎭標中軍游擊該鎭右營都司易煥章　行兼護均經先後奏明　案查文漢章　今尙未出行　　卸行旋卾省誠恐行至綏靖尙需時日綏靖　屬苗疆現當整飭營伍之際邊營要鎭未可入懸現署中軍遊擊易煥章兼護彖務爲日過久　　不便亟應攺委接署以資控制查有沅州　副將崧煜營務明練辦事認眞且綏靖鎭稍近堪以委令署理綏靖鎭篆務令其將沅州協篆　　　副擊中軍都司暫行兼護卽起程迅赴署任俾資鎭撫其文漢章卽攺委署理沅州協補將除檄飭遵照外理合會同湖南巡撫臣　寳箴湖　　督臣婁雲慶附片具陳付乞聖鑒謹奏奉硃批兵部知道欽此○○頭品頂戴陜西巡撫臣魏光燾跪奏爲陜省各屬　　盜匪　　懲辦恭摺仰祈聖鑒衙竊查前准部咨嗣後各省拿獲馬賊土匪並夥衆持械强刼案件如實係距省窵遠解犯中途堪虞就近　交記管　　或委員覆審明確由該管道府核明情罪禀候督撫批飭就地正法按季彚案具奏等因歴經遵辦在案兹查光緒二十三年秋季分據延女　　辦延長縣拿獲盜犯任全訊據供認聽從逸犯趙老四糾夥一十八人於二十二年七月十四日夜分持刀械撞門入室强刼　主董　生家　　拒傷事主家婦女雇工五人平復當經事主董梅生放槍轟傷夥盜孫黑兒並該犯任全倒地孫黑兒旋卽因傷身死任全被獲復經兵調追　　殺夥盜劉玉汰一名又據興安府審辦洵陽縣拿獲盜犯黃睡停卽黃金山又名黃靑山楊富卽馮姓馬道娃呂萬柴四犯訊據該犯黃睡停　　爲首起意糾同楊富馬道娃呂萬柴與在逃之王正公於二十二年十二月二十六日夜强刦事主劉常增劉四娃弟兄船上烟土錢物拒辦　　劉常增弟兄二命棄屍河内滅迹該犯馬道娃聽糾入夥臨時畏懼不行事後分贓該犯呂萬柴臨時患病不行事後未分贓又據該府番據　　廳拿獲會匪胡老八卽胡汶豐秦百歲卽秦老九胡中喜卽胡老六王和尙卽王老九鄭萌潰卽鄭老五並單能有畢春潰　季娃八犯訊娃　　八供認爲首起意糾邀現獲之秦百歲等及在逃之熊二娃袁九娃共十人於二十二年三月二十八日搶刼　學德船上銀錢烟布吳李　　　老八逼　隨行服役未經上盜單能有畢春嘳聽糾上盜臨時畏懼不行均事後分贓又據漢中府審辦詳稱拿獲已經正法之逆首高彥發　　叛案内逃匪易連升卽易大爺又名易靑蓮張發籌二犯訊據該犯易連升供認入會爲匪與已經正法之逆首高彥發結拜弟兄當高彥發　　亂被圍該犯派易靑山率黨赴援聞敗逃避該犯張發籌被誘入會爲匪服役並無搶奪拒捕别情又據興安府審辦平利縣拿獲盜犯康見　　沉喜秦老大秦老二袁興潰五犯訊據康見喜供認爲首起意糾邀現獲之周沉喜等並在逃之趙端攻卽趙明朗等一共七人於二十二年　　月十五日夜持械撞門入室强刦事主李三合家糧食衣物綑毆事主受傷平復周沉喜聽糾上盜入室搜贓秦老大秦老二袁興潰聽從行　　途患病及畏懼不行事後分　各等情由各該廳縣禀經臣先後　司轉行該管延安府知府景星耀漢中知府常裕興安府知府張筠同各　　縣提犯覆鞫供情相符照章議擬禀候核辦前來臣以該犯任全黃睡停卽黃金山又名黃靑山楊富卽馮姓胡老八卽胡汶灃秦百　卽秦　　胡中喜卽胡老六王和尙卽王老九鄭萌潰卽鄭老五易連升卽易大爺又名易靑蓮康見喜周沉喜十一犯或起意糾搶入室搜贓或聽從　　拒殺事主或入會爲匪黨逆謀亂均屬兇惡照著法無可逭當與督臣批飭照章就地正法分别梟首示衆任全康見喜二犯在監病故仍令　　明確將該二犯照例戮屍傳首犯事地方懸桿示衆以昭炯戒張發籌秦老大秦老二三犯或爲逆匪服役或聽糾上盜因患病不行事後分　　應擬遣照章鎖繫巨石不拘年限馬道娃吳季娃單能有畢春潰袁興潰聽糾行刼臨時畏懼不行均事後分贓罪應擬流照章鎖繫巨石八　　萬柴聽糾入夥因患病不行事後未分　罪應擬徒照章鎖繫巨石五年限滿察看情形分别辦理逸盜王正公等飭緝獲日另結所有光緒　　二年秋季分情重盜匪照章懲辦緣由謹會同陜甘督臣陶模恭摺彚陳伏乞皇上聖鑒謹奏奉硃批刑部知道欽此○○魏光燾　　再據邠州直隸州知州王兆慶詳稱據民人池斌報稱本年六月二十七日三更時伊家住客武舉秦殿鰲圖姦伊娼池　　　成被伊子登　　獲呈　訊究當經該州差傳該武舉秦殿鰲到案訊據供詞游移顯係恃符狡展懇請褫革審辦等情由　　臬兩司會詳　　臣杳該武舉　　鰲　邰陽縣人光緒十九年癸已科鄉試中式第十三名武舉輒敢夤夜圖姦雖事屬未成究係恃符妄爲有虧行止相應請旨將該武舉秦殿鰲衣頂先行褫革以便歸案審辦除咨部查照外謹會同陜甘督臣陶模附片具陳伏乞聖鑒訓示謹奏奉硃批着照所請該部知道欽此○○新授湖北學政臣王同愈跪奏爲恭報微臣接印任事日期叩謝天恩仰祈聖鑒事竊臣蒙恩簡放湖北學政九月初十日跪聆聖訓遵卽束裝就道馳抵湖　省城十月二十七日准前任學臣龐鴻文委員將關防文卷齎送前來臣當卽恭設香案望闕叩頭祗領任事　念荆楚乃鍾毓人文之區學政有轉移風化之責際此時艱孔亟自决大計首在養人材自宜屏絶浮辭講求實學如臣樗櫟無以資表率而廣　成惟有恪遵聖訓愼簡眞才以經裁植其本原以時務覘其器識造端乎忠愛則志趣不渝博遠乎古今斯肆應有術要使縫掖之士咸知明體達用勉爲異日楨幹之貲冀以仰副聖主造士作人之至意所有微臣感激下忱並接印任事日期除恭疏具題外理合敬謹繕摺叩謝大恩再臣經過直隸河南地方年榖皆稱豐稔民情亦甚安謐甚以仰慰宸厪合倂附陳伏乞皇上聖鑒謹奏奉硃批知道了欽此○○張之洞片再唐心口隄工萬分緊要欵鉅工艱現已遵旨赶緊都築由臣親往確估督催已於此次另摺會奏兹臣擬於本月十七日出省　赴唐心口察看確實情形督飭印委各員迅速籌辦往返約計不過旬餘所有臣衙門例行文件卽委藩司代拆代行　緊要事件仍轉送臣行次核辦理合附片陳明伏乞聖鑒謹奏奉硃批知道了欽此○○貴州巡撫臣王毓藻跪奏爲循例呈進方物恭摺具奏仰祈聖鑒事竊照前准内務府咨黔省准進方物檀香硃砂雄黃茶等項歴經遵辦在案臣仍飭令藩司邵積誠轉諭各屬照舊採辦運省逐加點驗　　　配齊全派員護解進京齎由奏事處呈進謹繕淸單恭摺具奏伏乞皇上聖鑒謹奏奉硃批知道了欽此 
 
