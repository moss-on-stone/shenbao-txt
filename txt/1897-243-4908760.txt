# 1934 - 243 - 4908760

 

Page 1

 
 
[閩刻武英殿聚珍板叢書寄售] [  本館謹啓]  
　　刻有友人寄售閩刻武英殿聚珍板叢書計共一百四十八種釘成一千本板旣精緻紙猶潔白裝訂亦工欲購者請移玉至三馬路申報館及申昌書畫室閲看可也此佈 
[論考試之弊]  
　　今之策時者莫不曰八股文之無用五言詩之無謂甚而至於殿廷考試則又不重文字而專講楷書此尤細之已甚宜乎人材之日歎其無而國家之日歎其弱也於是思變通之法而策以時務之學求所謂當世豪傑能通中外之事而考究夫聲光化電以及歐西諸凡有用之學者中國地大物博英奇魁壘之士郡有其人上以是求下以是應當必有出其生平之所藴夙昔之所學起而陳言如董江都賈長沙一流人物爲國家他日非常之用而著旋乾轉坤之謨朝廷允臣下之議於本屆丁酉正科鄉試三塲策題試以時務令郡國方聞之士欲博取科名不得專從事於時文而必更致力於時務所學日精人才日盛强弱樞機皆繫乎此是誠當今不可緩之要務而尤在廷諸鉅公之能獨出嘉謨爲聖天子之採擇也由是而會試而殿試皆當以此爲程式不得徒以平治之空言經史之大義繁徴博引獵取功名夫人自束髮授書至於能通文義握管爲詞章所孜孜乾帖括試帖而外無他也父以是訓其子兄以是勉其弟師長以是授其徒其有生性明敏才豐識卓者旁及於百家諸子之書經濟掌故之學父兄師長以爲荒制舉業或且從而呵責之故老傳言三塲戒對實策非徒應試士人未嘗學問亦以閲卷者半多空疏無具恐自矜博雅轉遭屏黜之虞一脈相傳遂至人不讀書束之高閣而時文之毒乃中人愈深自泰西石印之法行於中國書賈牟利取歴代之典章制度禮樂刑政薈萃成書縮印一册懷夾便易獺祭匪難好奇之士取以朦試官試官欲自掩其譾陋雖明知由剽竊而來而不得不以一第子之於是風氣爲之一變三塲皆須實策而第一場之四書文亦且矜奇弔詭相率而趨於怪異之爲用典則不取之經史而必取之於路史紀年諸秘籍用字則多詭於今而必取之於説文蒼雅諸古體至於造句則尤不必自出心裁連篇累牘直抄老莊荀列諸子之寓言詰屈𤘒牙雲譎波詭蓋不如是不足以言淹通且於衡文者亦不足爲腐鼠之相嚇其實皆從故紙堆中鈔撮而得不過費半年一年之功已足以掇巍科登上第其平日之未嘗學問如故也以彼不學之人而欲更問以聲光化電以及歐西諸凡有用之學當必詫爲聞所未聞見所未見有撟舌不能下一語者則亦惟就繙譯之書抄撮之而已觀近日書肆中時務之書汗牛充棟其間有從西書中譯出者有民間私箸由耳食而得者純駁不一但取其備各士子之入肆爭購睨而視之者不啻蟻之附羶蠅之逐臭蓋非此不足以爲枕中鴻秘也噫吁嘻今科之孝廉將盡出於此而中國之所謂人才者亦盡在於此是眞可爲長太息已或曰國家功令無論歲科小試春秋二闈以及朝考殿試考差大考片紙隻字均不得夾帶故入塲必先搜檢非必以竊賊之心待士子也欲拔眞才則不得不先嚴絶其弊今歲科兩小試尚仍搜檢之舊而春秋兩闈則已視爲具文使能嚴搜檢之令杜各士子懷夾之颼測抄襲無從不學者自不能妄生徼倖之心而眞才安患其不出余謂懷夾之弊果絶各士子於時務之學均非素習必至執卷徬惶不能成一字卽偶有一二通今之儒平日留心於時務之學者終亦不能縷晰條分十事對九泰西學者從事專門精聲學者未必精光學精化學者未必精電學推之諸學無不類然惟其擇一而從故能專心致志中國步武其後而欲兼收並蓄無不盡通其勢固有所不能而其弊終不能去且以懷夾抄撮之弊雖宜去而尚小我中國考試之中固自有大弊在也未完 
[創興西學]  
　　西學爲近今急務稍知時勢者莫不有志講求而風氣未開入門無自兹接沙巿訪事友人來函云該處横街頭聖公會堂現聞聘請精通英文英語曁天文輿地格致算學之華人於七月二十日入堂教習學生以十二名爲額遠來肄業者在堂住宿每月修金四元近者二元 
[聞獲梟首]  
　　姑蘇采訪使者遞來飛奴云刻聞官塲傳言江蘇藩司聶仲芳方伯於本月初六夜得安徽巡撫命小赤中丞來電略謂匪首黑面施老窩子已於昨晚夜半時在建德縣屬之黄磨墩地方拿獲云云方伯接電後卽於翌日委水師營某管帶帶領砲艇數艘用小火輪船拖帶駛往建德縣提該匪至蘇究辦某管帶奉令後卽於初七日午後鼓輪前往傳聞如是未知確否容俟訪明續錄 
[毘陵獲盜]  
　　客有自常州來者述諸姑蘇採訪友人云日前有盜黨十五名在無錫北門外喚舟駛往江阾船主見其形跡可疑問作何事答稱我輩係在某處作坊生理因閉歇散夥欲往江陰再回江北故鄉船主雖疑信叅半不得已解纜開行詎甫開數里若輩卽突出利刃恐嚇舟人謂咱門均是緑林豪客如好好開往江陰萬事干休不然當令爾等立作刀下之鬼舟子均嚇得目瞪口呆不敢回抝盜黨遂入艙安睡俄卽深入睡鄉詎船主係老於江湖者忽心生一計囑夥乙丙二人轉舵向常州進發風色又順曳滿蒲帆疾如箭激甫交四鼓離常郡祗數里矣密囑乙登岸赴武營報信然後緩緩而行迨乙帶領官兵抵船盜黨尚高枕而臥鼾聲如雷遂將十五人一併拿住解交有司衙門釘鐐監禁想訊出所犯何案定當嚴治其罪以靖閭閻也 
[緝獲兇手]  
　　蘇城安清道友李耍子胡三二人因賭起釁各不相讓李耍子奔赴胡三姘婦家抽刃砍死袁姓女及戳傷胡三後登時奔逸經袁父報由元和縣詣騐請爲緝兇伸寃李大令立飭差役等赶緊跴緝等情已登前報今接姑蘇採訪友人來函云李耍子旣釀人命急欲遠颺越二日在距蘇垣三十餘里滸墅關地方欲趁無錫航船適地保等查緝至此卽被拿住押解元和縣署李大令飭卽釘鐐收監想一經審實定當按律擬抵也 
[書院落成]  
　　安省本有敬敷書院因基址狹隘於北門外重爲改建時越一載工程始竣計正房二進及東西兩廊有房一百餘間每房床鋪棹凳器具皆備以爲諸生肄業之所山長亦休息於中據云此次工程約費一萬六千餘金從此比舍絃歌講求中西有用之學數年以後必有魁奇特達之士以副國家造就人才之望矣 
[事屬子虚]  
　　上月某日本埠他報載有金匱縣年甫十三齡之童子因戲嬉間將竹凳誤擲其母中於要害當卽斃命經府縣審實口供解省過堂西報譯登其事各西人見之以此爲無心之過中國刑法不應如是之嚴紛紛垂詢并請西儒慕維廉君至本館探問究竟本館答以本報未載此事不知眞僞當令駐蘇訪事人代爲查明以釋諸西士之 
 
 

Page 2

 
 
疑而先紀其事於報端卽本月初五日標題待釋疑團一則是也兹接姑蘇採訪人覆函謂已向臬府兩轅訪問皆謂並無其事無稽之談請勿深信本報爰再紀之以爲諸西人解惑焉 
[流氓跋扈]  
　　蘇垣流氓之多甲於他處平日專以拆梢打降欺壓良懦爲事種種不法令人髮指雖經地方官長告戒諄諄奈若輩終不悔過而以閶門護龍街及桃花塢一帶爲尤甚名爲北頭帮如有人稍攖其鋒動輙聚衆滋事身藏利器如臨大敵有是帮中名小鬼榮生者平時異常潑横忽與同黨名水紹者因爭妓家規費起釁頓成不解之讐彼此約期對壘榮生糾領黄鸝坊橋車玉器人及青陽地作小工之寍波匠百數十人手執鐵尺撲刀棍棒之類欲得水紹而甘心焉詎水亦已預備糾約羽黨數十名在香花橋堍拱北樓等候榮生尋見之下一言不發卽令動手各不相讓大肆兇鋒但聞飛碗擲桌聲刀棒鐵尺聲一片喧嚷角鬥逾時適有某宦舉襄經由此地某守備帶領兵勇數名乘高頭頂馬得得而來見之卽令兵勇喝阻不服亦被毆打後地保恐釀巨禍立卽禀知長州縣署王芸莊大令帶令通班捕役前往彈壓覩厥情形不勝大怒命卽擒拿各流氓見父母官至一哄而散有四人不及躱避致被捉獲帶回署中釘鐐收禁云須將爲首之榮生水紹拿到一併治罪聞兩面損傷十餘人内有甲乙二人刃傷至六七處未知可免性命之憂否 
[漢皋火警]  
　　漢口訪事人函云本月初四日夕照銜山蒼茫暮色六街三巿方將燃點明燈忽聞警鉦亂鳴詢知禁班公所後叚某姓住宅内不戒於火霎時間濃烟毒燄蟠裊空中萬道紅霞如映天半鄰近有郭銀山許海山黄玉翠諸妓院花枝嬝娜驚碎芳魂東竄西奔殊形狼藉賴諸水龍紛馳而至竭力環攻祝融氏始歛威而退僅焚去某姓房屋一椽亦云幸矣 
[入闈例誌]  
　　浙省貢院旗杆棚廠被風吹倒廖中丞立命總理廳仁錢兩邑尊赶飭工匠修理限初五日完工各作匠人格外加給酒資以期迅速竣事號舍中如有滲漏者亦一律加蓋瓦片至初五清晨提調黄觀察監試郭觀察親赴貢院點騐謄錄並勘工程至申正時分各工均已告竣兩觀察始行回轅初六辰刻藩臬兩司提調監試均在撫院伺候入簾各簾官亦齊集官廳撫憲飭人至行臺恭請主司進闈徐吳兩星使隨更朝服排齊全副執事乘坐顯轎來轅學憲徐大宗師亦排導而至撫憲大開轅門迎請入内上設四座中間兩主考左學憲右撫憲旁設四座左藩司提調右臬司監試各簾官分列兩行隅坐先由執事官獻茶奉點然後入席時交已初簾官俱紛紛告退先行入闈比及午初藩臬提調監試均排導乘坐顯轎由西轅門出從大街直下轉有玉橋入闈兩主司及撫學二憲在堂上恭設香案望闕謝恩畢卽升坐顯轎出轅前導鼓吹執事馬導旗牌勅印等學憲送至清河坊卽行回轅星使及撫憲遂從大街入闈時已鐘鳴十二下矣正主司徐少宗伯年逾古稀精神矍鑠屈指視學兩浙時垂三十年今復重臨是邦康健如初見者無不羡主司之富貴壽考兼而有之云 
[丁祭演樂]  
　　杭州訪事人函云本年丁祭係值文闈之時諸生均須應試爰由局董另邀孝廉及童生等代理惟恐未能嫻熟乃先於上月試演一次本月初五日午後在大成殿復演特請杭府林太守親臨閲視所以防隕越也 
[搜採遺珠]  
　　浙省徐大宗師舉行錄遺刻已竣事上月三十日大收後計共未取者一千六百餘卷因爲數較多乃於本月初二日補取四百餘名杭府屬共遺去二百二十四名是日補取六十三名并牌示云此次被遺各卷今擇其文理稍通者酌補以遂諸生觀光之志其餘文俱荒謬策詩錯誤違式斷難錄取祗得槪從擯斥如有來轅瑣凟請補者定卽查取學名懲辦被遺諸君自以爲今科當善刀而藏必待至下科方可脱頴而出矣不意初三日宗師復查號舍尚有寛餘因又添補二百除名此則諸君子之文星炳曜故必令向矮屋中一吐光芒也 
[日本大災]  
　　東京日日新聞云北海道石狩國江别村八番地客棧根本助吉家不戒於火延燒一百五家内倉庫三椽及郵便電信局均付一炬江别川橋梁亦被燒壤至起火之由則以打釋洋油燈所致也 
[土國電音]  
　　英京電云現據外間風傳土廷與阿富汗立有密約在於阿境鼓動教務以與西教相抗蓋欲與英爲難惟土廷則力辨並無此事云又電言土京奥多文銀行現請先行備欵一百萬磅還於土廷以爲希臘第一次償還土之軍費云云錄叻報 
[議和不易]  
　　英京來電云現在各國與土希議和之事又覺稍爲礙手查其故緣土廷請將知施里一地暫爲據守俟希臘償給兵費之後陸續退回計希臘每次交出若干卽就其資以充運兵之費此議各國均以爲甚合惟英國獨不謂然故爲公人者又不免有叅商之處也錄叻報 
[不爲已甚]  
　　英京電云奥里因親王軒利與株鄰公爵較武受傷之後卽經延醫調治現在所傷業經少愈惟前日親王已接到意國將軍亞峇頓之函云欲與之較武今見株鄰公爵業已將其斬傷故不欲過爲已甚爰將此約自已收回奥里因親王可以無庸再與意將軍較武矣錄叻報 
[遊士述要]  
　　巴犂辦論報云法國國學每歲必齊集新舊諸生一次肆筵設席盡歡而散前月十三號爲國學本年集會之期山長提調畢至一生名安納者於九十四年遊歴天山南北新疆西藏等處是日宣講遊歴情形令人知亞洲之實事其詞曰新疆自古爲中國藩屬自回教傳入其境百年内謀叛者六次七十八年中國夷爲行省規模大定一切政治較之回民自治已極美備然仍未能盡善也○新疆物産饒多錢財富足金銀諸礦亦閒有之惜未經開墾其軍營行伍操演技藝布置陣式我不如法官吏亦不能人人奉公惟百姓猶億昔日回主暴虐感戴不已苟無外人從中煽惑可無患釁起於内地也○西藏地大於法國者二倍中國設官二十一員兵丁千人一千七百五十一年削去俗人之大權以政治教務歸達賴喇嘛一人經理並派一辦事大臣襄助所辦邊防一切專意在閉關謝客至今西藏未通外國不與俄英　來印度人往來西藏人不之禁錄叻報 
[皖省風災]  
　　安　江水大漲較去年約高五六尺城西河街自同安橋起至女兒橋沿河隄岸均成澤國所有店鋪皆移於後街高阜之處河沿一帶居民無力搬移者卽在水中支搭門板權爲起居六月十二夜更魚四躍忽西南風大作飛廉怒吼簾瓦皆飛十三日晨封家姨怒猶未息將巿中支搭凉棚隨風飄舞走石揚砂勢甚猖獗約一點鐘之久風威稍减旋聞城東北隅被風吹倒房屋數處幸未傷人惟某　叟並一女娃因高臥未起致被壓傷尚無性命之虞河沿一帶被淹之屋爲風浪衝頽者不可數計河中船隻斷練走錨更書不勝書飛廉氏之威亦云甚矣 
[水夫溺斃]  
　　安慶南門外挑水埠頭每屆漲水水夫集資購用巨木造一跳板以便登跳汲水某日之早正風狂浪湧時有某甲挑空桶登跳板汲水浪適湧來甲遂隨波而去人與桶均蹤跡渺然風助陽侯令人可畏 
[挾嫌欀命類誌]  
　　湖北荆州府松滋縣屬之洋溪橋一小集塲也比屋而居者頗具如墉如櫛之象塲内有梅姓雜貨鋪對面係油貨店雜貨鋪主夥每日往油貨店購點心未交現錢或旬或月總算總付抹零少尾以致兩相齟齬油貨店欲報復之探聞雜貨鋪藏買私土密報近地土藥分卡局員聞報卽遣巡丁往緝巡丁以白晝聲張恐致走漏又覺力薄爰招勇敢者爲輔助乘夜執器械掩而入翻箱倒篋搜尋殆遍鋪中人從黑甜鄉驚醒疑爲刼盜思欲潛逃乃巡丁盡縛而箠之時鋪中適因修理房屋有工頭宿樓上聞之亦疑爲盜執木棍下樓巡丁等見之譁曰室中定有私藏不然何以養有保鏢手遂羣起而毆之鋪夥及工頭共八人内一人乘間逸出鳴鑼警衆團練圍而詢之巡丁呼緝私鋪中呼刼盜團 
 
 

Page 3

 
 
練以事關重大一併拘解縣署王明府升堂研訊巡丁鋪夥各執前詞工頭以受傷甚重當卽斃命明府以私土未獲人命已成將油貨店主笞一千與巡丁等一併收禁現聞已通詳省憲核辦矣○八旗子弟駐防荆州二百餘年生齒浩繁僅恃甲糧不能贍身家是以小本營生者頗不乏人鑲藍旗某甲與正藍旗某乙合夥爲賣牛肉業甲性拙錢數斤數稍煩雜卽混淆莫辦乙巧而詐工計較出入經營皆歸料理嘗賣肉歸誇於甲妻前據案挾簿口若懸河算若螺紋一似無稍乾没者卽人聽之亦不能驟察其有無乾没甲妻方奬其才謝其勞而嗤甲　不人若甲瞠目視其旁口雖不言而心竊銜之乙陰肆侵蝕陽示德意詡詡然自爲得計不知甲之忍受一分氣卽多積一分憾也上月中旬甲邀乙至南門外酒館清理前帳而出入收付日積月累頭緒愈覺繁多乙指鹿爲馬以鶩更鷄愈辯愈靈甲愈問愈窘氣不得仲而心仍不服也出酒館至吊橋突出牛刀照乙面刺來乙方以手衛痛又被乘間向脇下突剌一刀登時倒地甲乃惶急走適與地保遇獲送理事府次日理事鍾司馬會同張邑尊臨塲勘騐據仵作報稱實係刀傷斃命乃將甲帶回收禁 
[告示照登]  
　　署理江西九江府事兼辦湖口釐局補用府正堂加二級紀錄六次聨爲嚴拿盜賊以靜閭閻事照得緝匪所以保善弭盜方能安良九江係衝要之區五方雜處良莠不齊宵小最易溷跡全賴緝捕認眞地方藉以綏靖本府下車以來聞本郡城廂内外被竊之案層見疉出積日累月從未有破獲一案者推原其故皆由於捕役等窩留豢養坐地分贓以致鼠竊狗偷明目張瞻肆意横行言之殊堪痛恨若不力加整頓何以懲奸宄而安善良除飭縣將督緝坊捕等立限嚴比并飭保甲局委員一體嚴密查拿外合行出示曉諭爲此仰合屬軍民人等知悉凡爾商民務當力行保甲加意防範夜則輪流值更晝則守望相助稽查宵小勿令潛蹤其無業竊民均當各圖正務安分謀生萬不可流爲匪徒致罹法網若夫涸館酒肆旅店客棧均不准容留匪人倘敢故違照窩盜例一併治罪至於督緝坊捕等捕賊是其專責若不懲以嚴刑若輩焉知顧忌嗣後城廂内外以及各鄉倘有窩盜之案卽將該督緝坊捕等輪流責比立限嚴追務期賊贓兩獲刻期破案拿獲賊犯到案尤當盡法懲治并將窩頓之家按律究辦房屋入官自此次嚴示之後該捕役等倘敢仍前瞻玩延不破案定卽提府比追從重究處本府言出法隨决不寛貸幸勿以身嘗試也懍之愼之毋違特示 
[賞格照登]  
　　安慶府城西四十里之大橋鎭飯店被刦後卽行報縣緝捕兹將賞格錄左賞戴花翎卽補府本任宣城縣調署懷寍縣正堂陳爲懸賞嚴拿事據大橋鎭地保馮春禀稱有客民盧文彬等投稱伊等販買烟土於本月二十八日晚行經大橋鎭歇宿查重略飯店是夜四更時被匪人撞門入店將伊等烟土刼去等語往查屬實合報勘緝等情到縣據此除訊供堂諭並移營查勘飭緝外合行縣賞嚴拿爲此仰諸色人等一體知悉爾等如能使獲此案眞贓正盜者賞洋六十元知風報信因而拿獲者賞洋三十元揭格赴縣請領決不食言須至格者 
[僧院被盜]  
　　蘇城王廢基附近有著名梵宇名奇院者獅嶺寺之分院也本月初六夜三更時突來强徒二十餘人將前後門把住用巨石撞開山門蜂擁而入頭包青布手持利刃將住持僧逼嚇一隅向各僧房中翻相倒篋任意搜括所有現洋三百餘枚及法衣法器等刼取一空呼哨而去寺僧卽於翌日詣總巡局及長洲縣署報案請緝當蒙總巡吳明府履勘屬實許爲查緝但不知冥冥飛鴻尚可入弋人之手否也 
[局船遇盜]  
　　本月初五日有無錫至蘇之夜班划船離無錫南門祇十餘里地名十八村時在二鼓突來盜舟一艘盜匪數人一躍而上手持利刃將船夥二人搭客二人綑縛一隅舟中所有洋銀三十餘元及搭客之鋪陳箱籠刼奪而去船夥等見有也舟經過立卽喊爰始得釋放統核所失約百十元之譜事屬有限祗得自認悔氣而已然清平世界盜賊横行有緝捕之責者何以竟如陳仲子之耳無聞目無見耶 
[示期致祭]  
　　昨日關道憲劉觀察懸牌頭門示期本月初七日致祭文廟十一日祭社稷壇神祗十二日祭武廟龍神十三日祭昭忠祠二十五日祭賢良祠仰道屬各員屆時一體前往致祭毋違特示並悉本縣黄大令於昨日諭飭辦差丁役預備各項祭品以便臨時應用 
[恭獻神袍]  
　　本埠西門外瞿眞人廟香火頗盛昨係眞人華誕滬軍營統帶龍軍門製就大紅呢神袍一襲萬民傘一頂昨晨委帮帶劉春華都戎鼓吹鞭砲恭送至廟都戎拈香畢始率衆回營 
[趁輪須知]  
　　欽加鹽運使銜在任候選道江蘇松江府上海縣正堂黄爲出示曉諭事據職員唐虞等禀稱職前因督憲劉批飭備行寍鎭淮揚小火輪改行蘇杭當以華福華壽兩船不能行駛蘇杭小河禀請專行松江吳淞蒙督憲俯察兩船在鎭日久受累太深批准華福華壽兩船專行松江吳淞以資彌補虧累嗣經上海道憲禀復松江吳淞向無禀定有案行駛之小輪今撥華福華壽兩船行駛松江吳淞當不擁擠並一面移商蘇州商務局憲禀定行船執照由上海商務局發給半年一換所有照章應繳季捐報效等欵援案歸淞滬厘捐總局經理均奉督憲批准在案昨奉諭令船上旗幟招牌等件應將華福華壽字樣明顯張掛俾關卡一目了然業已赶緊遵辦職等旣蒙憲恩體恤鴻恩自應嚴定章程以期失之東隅收之桑榆惟利害相因松吳兩碼頭利微而害大每因海關章嚴而將違禁之物携搭小輪希圖混免查辦倘或查看此等人必怒目横逆故露兇器以示威令人不敢向問倘一朝事發供由小輪運出者多則小輪受累伊於胡底相應禀請出示曉諭凡附搭華福華壽兩輪者路旣不遠除一擔行李之外應有貨捐局票倘箱簍一事不讓船中司事查看顯有情弊全賴禀准指送關卡究辦禀懇給示曉諭等情查小輪行駛松江往來淞滬一案前奉府憲轉奉各憲札飭行知業經示諭在案據禀前情除批示外合行出示曉諭爲此示仰商民船户人等一體知悉凡該輪搭客所携箱簍等件均須照章查騐不得私帶違禁貨物希圖混免如違查出從重究辦决不姑寛其各凛遵毋違特示 
[道批照錄]  
　　前有馬文義在上海縣呈控曹履堂一案後曹情急在棧服毒自盡經黄大令騐訊斷結在案乃屍母曹史氏屢次禹原告滋詐馬不堪其擾投道署上控昨經道憲劉康侯觀察批示兹特抄錄如左曹履堂旣經遵斷具結現在限内自盡雖係一時情急究屬咎由自取與人無尤屍母曹史氏等何得藉屍圖詐殊屬不合旣經由縣騐訊有案仰上海縣查案核明秉公斷結具報毋任纒訟拖累切切勿違 
[小工壓傷]  
　　江北小工龔四海昨在虹口公和祥馬頭搬運貨物忙亂之際適有鐵一塊從空墜下龔避讓不及致彼壓傷腿骨昏暈於地雖經人舁送同仁醫院求治恐已不免殘廢矣 
[明珠堕水]  
　　有無錫快船一艘繫纜蘇州河白大橋附近船上有五歲女孩一口前日下午在船脣玩耍偶不經心跌入阿内舟中人急出打撈時適水溜甚急早已不知去向矣至今屍身尚未撈獲也 
[行船被撞]  
　　日前有船户朱桂榮在嘉定縣地方裝載竹竿至周浦購買雜物開往上海詎至西南鄉白蓮涇之西虹橋左近港中突有一某姓航船揚帆駛至彼此不及避讓竟致互撞朱把舵不住船卽因之傾覆内有夥友數人均由隣船救起惟朱則蹤影杳然葬身水窟矣由船友訃知家屬至彼處打撈刻下屍身尚未撈獲亦慘矣哉 
[押解盜犯]  
　　前在寳山縣井亭地方行刦全盛寳順等信局包封之盜犯由縣拘獲訊實後已將爲首之宋阿海陳阿二二犯先行正法尚有張愛勳喬根生二犯寄禁上海縣監前日黄大令接奉省憲來文飭將張喬二犯發回原縣監禁候示遂於昨午請城守李采臣千　撥勇二名協同縣差將二犯解赴寳山縣收禁 
[化緣新奇]  
　　游僧某甲手持黄簿日向各處募捐托名修飾某寺院實則供其酒囊飯袋而已前日又向大馬路德安里募化　銀各家 
 
 

Page 4

 
 
均未允寫該僧恨恨而去詎於夜間一點餘鐘闖入該處某雉妓家妓以爲嫖客也殷勤招接並具小酌欵之僧略飲數杯忽大言曰勸募係屬善事可笑各檀越何竟鄙吝若此幸爾等具有知識願解囊金供我大嚼佛緣眞不淺也妓至此始悉卽係日間寫捐之僧因亦反唇相譏逐致互相口角僧忽起身將房中物件打毁一空飛身逃遁妓及傭婦人等從後追赶大呼捉賊一轉眼間該僧已不知去向妓等負負徒呼只當　施一塲而已 
[法界公堂瑣案]  
　　法大馬路大羅洋行間壁有洋房一所租與華人陳吉文堆積貨物立有合同兹因墻壁玻璃窗格均已損壞責令修葺完善陳不允由洋東致信捕房飭探將陳拘案昨禮拜六堂期鄭大令會同何繙譯升座包探將陳解案請訊收租人張惟三禀稱陳異常刁頑悔議不遵求請訊斷洋東亦上堂向何繙譯伸訴大令質之陳吉文供稱房租按月付清並未拖欠當時合同上並不載明修理完善字樣共租房屋六間每月租金七十一兩以十年爲期迨後房東收回三間每月只須二十三兩現在照算透付十元張稱陳另有筆據寫明修理完善字樣現在洋東收執大令謂旣有親繕筆據不應悔議顯見刁頑著照前議修葺完善並交還房主洋五十元釋放○蘭芳里廿三號門牌開花烟餣之李秉衡由鎭江附輪來滬帶有男婦大小五口登岸時爲探夥拘獲一併送入捕房昨日堂期將朱榮朱褚氏張同壽張徐氏張巧仔及李秉衡一併解請鄭大令何繙譯會訊據張巧仔供年二十歲同壽供年十歲朱褚氏供與朱榮夫婦由鎭江被蟻媒蔣姓誘拐來滬大令飭將朱榮帶出褚氏供稱小婦人原籍揚州甘泉縣現年廿二歲當十八歲時嫁與朱榮爲妻上有三兄長名玉秀次名玉泉三名玉峯張徐氏供與巧仔母女同來無人帶領大令問與李秉衡是否認識供在船上會晤小婦人有弟在上海南門外開設小米鋪有信到家來此尋覓大令飭將朱榮帶案研訊供詞各異顯有不盡不實李秉衡供安徽人此次回籍後由鎭江與張徐氏等同船來滬大令謂爾係著名水販著將一干人分别禁押俟下期復訊○陳厚卿控楊杏卿圖賴貨欵錢三百餘千迭經大令訊供押追嗣據繳洋一百元聲稱實因無力求恩寛免大令衡情酌斷著再繳洋一百元交孫收領了案楊遵斷繳洋昨日堂期孫投案遞禀求請嚴追大令謂本委業已斷定爾如不遵將繳案之洋充公孫始遵斷大令謂顯見有意逞刁著具領狀送案備查楊杏卿交保當堂開釋○沈渭生控邱冠羣承接洋商鏢金二百條照現在價值虧銀一萬四千餘兩求請嚴追經鄭大令訊供以此項買賣實係空盤與賭博無異着交保出外邀中理處兹因尚未保出昨日堂期將原被解案復訊大令謂爾等何不先行調處邱供已被拘禁捕房無從調處大令謂爾等做此空盤買賣現應究辦旋據華恒祺陳濟堂周立如等呈遞保單並據博易狀師遣人呈遞西字信請將邱冠羣保出大令商之何繙譯着具人銀並保切結赶緊清理明白禀覆○方慶祿控朱德春欠洋五百元圖賴不還經大令飭提朱到案如數呈繳并飭原告債主毛竹林自行投案具領昨日毛偕方投案呈具領狀大令以未合式當堂擲還著另具合式領狀送案存查○錢阿二周瑞昌因洋槍逮案經鄭大令訊供並飭探查明實係他人託爲修理並非私販昨日命帶案謂錢阿二修理洋槍不應不報捕房著罰洋十元周暫准交保○包探禀稱張德生至城河浜停泊之某船户冒收埠頭規費乘間竊物爲船户拘獲送入捕房身畔抄出小票圖章等物解案請訊質之張德春供與炒米花和尚同收大令著押候枷號半個月發城河浜示衆期滿笞責一百板○包探禀稱王德金李金生二人同竊東洋車照踏脚布分贓不匀互相毆扭一併拘案請訊大令著押候各責一百板○孫成錫禀在新昌泰報關行爲夥前晚被嚴阿才挖門而入竊去對時表一枚洋銀三元追至輪船人贓並獲送案請訊質之嚴阿才認竊不諱大令著押候笞責二百板贓還主失 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[被毆請騐]  
　　浦左洋涇鎭二十圖地方鄉人某甲昨日投縣喊控稱因某乙家中失竊衣物初疑王阿二王永兆二人所竊將二王關閉空屋中私行吊打致二人均受重傷昨忽又疑小的與王串竊亦欲肆毆因此情急來案喊控少頃王阿二等二人亦由其家屬擡縣請騐值日差據情入禀黄大令諭候提訊核辦 
[姦拐被獲]  
　　朱阿鳳江北某縣人娶妻陳氏被李愛生誘拐來申賃屋於楊樹浦華順里朱尋蹤而至前日將姦夫淫婦一併獲住解赴楊樹浦巡防局喊控李葆初二尹立卽升堂訊問朱聲訴被拐情形求請重究氏供年二十有六因一時糊塗被李誘之來滬已有三個月現爲丈夫尋獲自知不合惟求寛宥李俯首求恩但云與該氏姘識並未誘拐二尹判將李愛生重責三百板氏免究交朱阿鳳領回管束 
[英界公堂瑣案]  
　　竊賊王福坤李阿大日前闖入鴇婦張楊氏所開妓院内竊取金鐲一隻銀水烟袋荳蔲盒金約指舊衣等物報捕後由包探黄四福緝獲吊到原贓於昨晨送案請究張楊氏投案供稱與王李二人素來認識不時來家游玩不料竟被竊去金銀各物今旣獲案求爲給領王李同供向爲紥珠花匠故與該妓院認識今洋銀已經用去惟剩備辦之金約指三隻金表一枚及洋四元叩求恩宥明府據情商之單繙譯以王李二人同竊多贓情殊可惡判令各責二百板交巡捕房管押一月贓還當鋪由原告備本取贖○包探顧阿六禀稱騙子朱錫臣犯案纍纍此次又付交卜易律師僞期票一紙計銀一百五十兩卜律師函告捕房經小的拘獲送究卜易律師投案供稱朱之票銀業已挽人付清朱錫臣供南京人銀已付清惟求大老爺恩典明府以朱尚有另案著留候歸案訊奪○包探韋阿友禀稱張瑞富冐稱鐵路頭目向王阿四騙取綢布衣服等件報捕後經小的拘獲起到原贓送案請究王阿四投案供張自稱係鐵路頭目情愿舉薦小的生意以致被騙今旣獲案求爲給領張瑞富供寗波人以後不敢再犯叩求恩宥明府判將張笞責四百板押送回籍○包探石金榮拘解陸小弟到案禀稱此人行竊徐德祥等家綢布衣服及另星什物經小的拘獲人贓送案請究徐德祥等各失主投案請領失贓質之陸小弟供本地人自知不合犯竊叩求恩宥明府以屢屢犯竊判責三百板贓還失主○包探倪順泉禀稱王阿生王大春二人係屬隣居因細故口角後由朱阿榮葉寳生二人理觀明白詎竟向二家勒索洋十元經小的查知抱送請究王阿生王大春二人投案伸訴前情質之朱葉二人同供不敢拆稍惟向索還費用洋銀而已明府判令朱葉各責二百板○水巡捕唐寳榮禀稱太古洋行有小船一隻停泊吳淞被瞿桂千竊取藏匿後由瞿之叔父阿寳報知詎桂千尚敢向其督藉端尋釁經小的拘獲送究太古洋行投案領贓質之瞿桂千供浦東人以後不敢再犯明府判責二百板管押一月示儆 
[美界捕房紀事]  
　　江北人丁阿連携妻虞氏僑居於裏虹口老街去歲夏初丁因事遄回原籍詎其妻自丁回後卽與附近李阿實私通幾度春風珠胎暗結邇來腹漸膨脝猶以丁久無耗音亦不爲防不意丁忽於前日返申覩婦腰肢昔則如纎纎之柳今則如五石之瓠不勝詫異窮詰所私氏不能隠諱祗得直言丁遂邀李理論李不承認因於前日下午互扭至捕房控訴捕頭以此種無恥之事非捕房所應理叱之使出○偷兒楊阿土昨午掩入漢璧禮路第六十六號門牌某飯店内竊取衣服若干件青蚨若干串負之而出爲二百六十六號華捕緝獲將人贓一併拘解捕房押候解送英界公堂訊究○昨日之晨虹口怡和碼頭棄有花子一包無人領取四百十四號華捕見之爰卽送諸捕房禀明捕頭飭存候失主認領○昨日上午二百九址九號華捕禀稱新記浜路成衣公所之後棄有孩屍一具捕頭飭令二圖地保奚坤寳備棺收殮○西人某甲僦居美租界乍浦路第九號門牌内常書假信向西商開設之各洋貨店冐取貨物被累各西人查悉其情爰於日昨先後函致捕房控告捕頭派包探洪阿寳密往將該西人拘獲解入捕房略詰數語飭押候核辦○大塲人馮春阜在楊樹浦永成昶米店爲夥某日乘人不備竊取店中英洋三百元背人逃逸店主奔訴是處捕房捕頭飭包探徐榮珊於前晚在五馬路登豐棧拿獲解入捕房押候解送英界公堂訊辦○崇明北沙人沈阿寳昨午溷至捕左和豐機器廠内圖竊爲廠中人當塲捉獲拘送捕房請辦捕頭飭押候解送英界公堂訊究 
[省官報]  
　　八月初三日福建補用知府候補同知柴棠禀知訪探米價由上海來元和縣李禀知下鄉相騐湖北賑捐駐蘇委員卽選知縣程全保禀知由江震一帶查匪回知縣許慶春禀銷解餉赴金陵回縣丞龔心沂禀知由新海防過知縣班縣丞竇以棻禀謝飭知二十一年分接辦冬防案内蒙記功四次從九洪鏛禀謝飭知二十一年分冬防水巡案内蒙記功一次巡檢李應庚禀銷海運津局差丹陽縣知縣陳際唐專丁來省禀知前任交代於初限内算結訓導鄭秀棠禀知奉首府委代理震澤縣訓導事准補金山縣衛城司巡檢張文泗禀謝奉飭赴任卽辭江蘇撫標左營額外盤門路武巡潘朝貴到差○初四日元和縣李禀知下鄉相騐回同知吳其昌禀知奉委赴安徽公幹卽辭縣丞單希曾禀謝奉委代辦城外三叚夏防巡查差正任荆溪縣典史李智植禀謝奉飭回任 
[江官報]  
　　七月二十九日陸鹺尹寳調委城内五叚巡查○三十日鹽捕營趙都戎由白塔河來揚公幹○八月初一日江南正副主考過揚並未停泊一直上駛李鹺尹棨委富安灘差浙江候補道許觀察星翼公幹抵揚 
[杭州傳道堂同仁經募川鄂賑捐自五月廿四至六月初一日第六次清單]  
　　許孫氏善信洋二十元與高堂善士洋十三元韓菊農耕心老人韓田氏王林氏四户各洋十元容保堂知命居士各洋八元王信成朱蘭生舒蓮記梅月軒補過室思復齋再生子友誠堂江夏郡黄秋水主人了歴氏無名氏十二户各洋五元春萱草堂補不足齋一夢休榮陽氏榮陽孫榮陽勞六户各洋四元恊昌各善士合助鄭貽經堂態怡怡堂居易堂無名氏五户各洋三元董炳垣求讀書在成范祥士金藩孫　懷德顧少章守分子補過子資敬堂呂敦惠堂趙純武堂余寳善堂宋榮荆堂杏花春館苕北杞人十不及人暗禱氏隠名氏無名氏十八户各洋二元黄培經募洋二元顧西塘　錢高俞錦元池震泉余成奎俞潤齋俞子旺阮揚川王修甫汪益祥李惠仙王荇培包蓮生愛清貧弼奬錦茂不留名不書名陳積慶堂趙貽燕堂困學居士芝蘭室主亷聲室主塗墨館主人愼獨庵主人鼎齋主人居安思危室主人不書名韓信女商竇氏吳張氏楊徐氏王顧氏潘張氏汪張氏賈章氏無名氏無名氏無名氏無免氏無名氏無名氏四十一户各洋一元留耕堂洋七角胡信女六角江松蔭周佑啓陳處寳王筱齋黄　章孫承記張水記王祀義王祖壽俞勝和魯榮泉沈慶生徐槐卿翁錫麟陳鎭甫孔永泉黄自慧周生昌程九思堂怡德堂未能寡過齋藏岡鑑記繡湖逸客韓子淵西湖寄游子李元成房張曹鑑房徐基興房王鑑澄房張曾寳房馬之謙房喻寳三房奚記董氏費張氏王黄氏楊成氏商范氏孫桑氏三十九户各洋五角范樂園范行之汪子如商妙智寛過齋陳章記徐蔭軒免過子力不足三善堂汪信女胡花女趙蔣氏方姚氏高商氏三省氏無名氏無名氏隠名氏胡寛胡鋆胡成退思小室省吾書舍三餘書舍廿五户各洋三角留耕堂燕詒書室蘋魚草堂紫陽氏各二角五分陳董氏胡庚齋各二角無名氏一角以上共收洋二百九十七元八角上海六馬路仁濟善堂籌賑公所制施則敬等謹誌 
 
 
 

Page 10

 
 
   
 
 

Page 11

 
 
[光緒二十三年七月二十七日京報全錄]  
　　宮門抄○諭旨四道錄前○將軍長奏爲遵旨查明前任將軍身故情形並錢餉局被叅虧挪據實覆陳摺○陜督陶奏爲甄别各員留省補用片　月二十七日工部鴻臚寺廂黄旗值日無引見○鈕楞額請假五日○工部奏派勘估鑾駕庫工程派出溥良○召見軍機鳳鳴○○奴才長庚跪奏爲遵旨查明前任將軍身故情形並錢局餉局被叅虧挪各欵現已追繳清楚仍請將挪移之員卽行革職以示懲儆恭摺具陳仰祈聖鑒事竊奴才於光緒十六年八月二十三日承准軍機大臣字寄七月十一日奉上諭前據額爾慶額奏伊犁將軍　楞額病故情節可疑當諭令該叅贊大臣確查覆奏兹據奏稱色楞額因署伊犁府知府潘效蘇等承辦官錢局經理不善借銀周轉餉局委　　啓等挪移虧空以致借撥遲延幾釀事端色楞額自恨委用非人遂與其妻莫爾登氏同服洋藥身故富勒銘額以傷病陡發含糊具奏請　　　懲處等語案關局員營私舞弊以致大員服毒自盡亟應澈底嚴訊著長庚於到任後卽將以上各節確切查明據實具奏額爾慶額原摺著　　閲看等因欽此欽遵寄信前來奴才遵於十七年十二月咨調新疆候補道李滋森並遴委伊塔道英林伊犁滿營協領額爾柯本會同確查　　咨　伊犂同城文武員弁務將色楞額身故是病是毒切實具覆曾經附片奏明在案奴才到任後隨卽督率各員按照原叅情節逐款詳　　原奏内稱色楞額自恨委用非人錢法辦理不善加以錢局餉局私相挪移更屬氣惱與其妻莫爾登氏　及補救無方同服洋烟經代理綏定縣知縣張雯開具解毒藥方灌救無效同時身故富勒銘額聽信潘效蘇指使輙以色楞額傷病陡發　　　　一節據伊犂同城文武先後具覆或稱彼時出差在外並未目擊或稱聞信往視色楞額已經身故惟察哈爾領隊大臣恆明曁額爾慶額原派查案之委員徐得標稱色楞額實係　毒而副都統富勒銘額則稱色楞額身故時並無服毒情狀據家丁齊德明以病故呈報當派滿營協領額爾柯本恩祥向該家屬詢問屬實遂取具伊媳郭博勒富察氏親供據情入告並將該家屬報呈親供抄送前來又據恊領額爾柯本恩詳覆稱據齊德明報呈問色楞額之媳是否屬實據云是實又據前代理綏定縣知縣張雯覆稱實未開具解毒藥方嗣又徧訪輿論誠如原奏所云衆口紛紜莫能執一　十四案情重大　以家屬目覩之人爲憑該家屬久已回京無從質證未收以風聞無據之詞草率覆奏當經咨請京城正曰旗滿洲都統就近　　該家屬等色　額是否服毒抑係傷病身故耶具切實親供甘結咨覆以寸核辦至今向未接准咨覆惟於上年冬間准順天府尹咨送色　額胞弟三等侍衛色克通額在大興縣控告家人盧文侵吞廉俸銀兩呈詞内稱職胞兄於光緒十六年三月二十五日在任病故等語奴才伏查色楞額生前轉戰江北陜甘等省宣力有年蒞任伊犂正值時事多艱其裁遣客勇辦理交涉諸務竭盡心力不幸齎志以殁該家屬旣未稱有别項情故准有據奏明伏乞聖明鑒察又原奏署伊犂府知府潘效蘇創設官錢局因錢價太昻頗有私販等弊三月内陡起謡言商賈幾至閉巿凡存有制錢者俱向局領銀外屬纒商亦收買私錢藉端挾制　效蘇面禀色楞額借銀周轉並請收减價色楞額恐釀事端當准照辦飭餉局提銀七萬兩交潘效蘇領用並稱錢局委員譚師竹袁之瀛等朋比爲奸一節查伊犂自遭兵燹錢法久廢以紙易銀每歲漏巵甚鉅十五年春間色楞額奏　官錢局以圖挽救委潘效蘇經理其事并由甘肅關内採辦制錢初因附近錢少關内道遠費重定價五百文作銀一兩其時關内制錢每銀一兩可換錢一千二百文商賈爭於關内私販制錢圖利至十六年三月間伊犁私販制錢驟形充斥紛紛赴局換銀外屬纏商　貨得錢亦向局索換擁擠喧閙事誠有之維時局中存銀無多不敷兌換潘效蘇禀明色楞額准由餉局借撥銀三萬兩俾資周轉尚無七萬兩之多并諭將錢改章　錢一千文作銀一兩無論官局及中外商民所存錢文一律查騐由錢局貼補錢文代爲賠償以免商民虧累一時中外商民俱皆稱便巿面貼然惟錢局制錢以五百文收入以一千文賠出遂至賠帖合關内運錢價脚等項費用計之共虧成本銀四萬六千餘兩除將十六年改定錢價以後截至十八年年底止所得長餘銀兩抵還實尚虧銀三萬六千七百六十六兩九錢一分六毫三絲疉經奴才飭令潘效蘇歸欵現經潘效蘇禀由新疆歸還成本銀二萬兩又據前管糧餉節員定啓王琢章曁現辦錢局委員呈報收回從前外欠及十九年以後續收長餘銀共一萬六千七百六十六兩九錢一分六毫三絲業經全數等補繳由奴才發交糧餉處另欵封儲至承辦錢局委員譚師竹僅止經管帳目袁之瀛僅止監造錢票亦無朋比爲奸情事應請與潘效蘇均免置議又原奏色楞額飭餉局提銀七萬兩交潘效蘇領用餉局委員定啓王琢章謝維興等以無銀可撥爲辭後雖籌欵發交而餉局虧空卽因此敗露蓋餉局本有存欵均該委員等徇私挪借一空如索倫營領隊大臣崇勳卸　　　縣知縣明徴等虧欠尤多一節查色楞額任内餉項據富勒銘額復稱色楞額出缺後查庫尚存銀八萬餘兩點清接收抵算十六年夏季以　　項等語奴才調閲該餉局簿據十六年三月二十五日實尚存銀八萬餘兩併據定啓王琢章另文呈覆色楞額任内支存庫欵已全數呈交富　銘額抵算有案是原叅錢局需銀周轉餉局無銀可撥各要情亦屬失實惟定啓上琢章經管餉項濫支濫借實屬免舞弊疉經奴才派員　　覈　得悉光緒十四十五兩年應存封儲銀十萬兩並未照章發交伊塔道儲庫當同定啓王琢章嚴加根究據稱　項封儲銀十萬兩收到之日正值裁撤營勇找發欠餉需欵甚繁業經搭放兵餉動用無存奴才案查此項銀十萬兩係户部奏明封儲伊塔道庫不准擅行動用之欵旣經該員等收入行營餉内搭放兵餉自應隨時禀請色楞額奏咨立案候部覆准方准動用乃並未奏明卽行動用顯與部章有違復經嚴札斥駁勒令定啓王琢章設法呈繳始據呈請以色楞額任内應收各項並各營局歴次借用未還各欵懇請催收作抵復經奴才竭力清理迭次催追現始湊足十萬兩之數另片奏請照章儲庫該定啓王琢章於應行封儲銀兩不知禀明色楞額奏咨立案輙行動用且有濫支濫借之事現雖追繳歸欵實屬咎有應得除定啓業經病故邀免置議外應請旨將四川補用縣丞王琢章卽行革職以示懲儆至謝維興僅在餉局經管監平尚無不合請免置議索倫營領隊大臣崇勳光緒十五年十二月内曾在餉局借支廉俸銀二百五十兩早經清還並無虧欠多金之事卸署綏定縣知縣明徴借用銀兩據定啓等聲明明徴與色楞額同鄉本有戚誼陸續借過銀六千餘兩係屬私欵立有借字約定回旗歸還與餉局公欵無涉等語查此項旣屬私借應由色楞額家屬自行取討不准該餉局開抵公欵以免牽混以上各節據伊塔道英林候補道李滋森伊犂滿營恊領額爾柯本查明會詳前來奴才覆核無異除將富勒銘額咨覆原文並色楞額家屬報呈親供順天府咨送色克通額呈請咨呈軍機處查核外所有查明前任將軍身故情形並錢局餉局被叅虧挪現已追繳清楚各緣由理合恭摺具陳伏乞皇上聖鑒訓示再化案因咨取家屬供給久未取到兼以虧項較鉅追　需時是以覆奏遲延合併陳明謹奏奉硃批王琢章著卽行革職餘顀議該部知道欽此○○陶模片再查定例各省捐納道府州縣凡係應行　看人員以到省之日起予限一年期滿詳加查看出具切實考語分别繁簡補用又道府州縣無論何項勞績保歸　補班次人員試看一年期滿甄别補用各等語歴經遵辦試案兹查有甘肅試用道陳萬言自光緒二十二年四月十七到省之日起扣至二十三年四月十七日試看一年期滿又花翖同知銜直隸州用廿肅　補知縣潘遠躍自光褚在十一年十一月二十八日到省之　起扣至二十二年十一月二十八日一年屆滿由藩臬兩司出具考語詳請甄别具奏前來臣查　萬言年壯才明辦事勤敏堪以道　　省照例補用潘遠曜年强才裕辦事勤能堪以留省照例補用除將各該員履歴清册咨送部查照外謹附片具陳伏乞聖鑒謹奏奉硃批吏部知道欽此 
 
 

Page 12

 
 
[光緒二十三年七月二十八日京報全錄]  
　　宮門抄○諭旨一道錄前○將軍依奏爲擇吉興修福陵二柱門工程摺○又奏爲徴收斗秤捐數目摺○又奏興修要工擇吉合龍摺○將軍長奏爲追回十四十五兩年儲庫銀十萬兩敬謹存庫片○閩督邊奏報閩省　海防收捐銀數摺○陜撫魏奏知縣留省發讞局學習片○七月二十八日内務府國子監正黄旗值日無引見○阿公愛隆各假滿請安○錫振謝授西安副都統恩○麟中堂漾公永隆各請假十日○恩普續假五日○召見軍機錫振○皇上明日辦事後至頤和園皇太后前請安後駐蹕○○奴才依克唐阿鍾靈跪奏爲恭勘福陵二柱門工程情形較重擬請擇吉興修恭摺仰祈聖鑒事竊奴才等據福陵堂關防色普徴額詳報福陵二杜門因大雨澇沱忽致頭停墜落所有横梁以上琉璃瓦片椽望斗科以及門窓柱框並前後銅幪全行倒落損壞等情呈報前前來奴才等當卽會派委員往查與該關防所報無異查此工情形極重核對欽定吉方立成新書本年方向相宜若不及時興修不足以昭愼重經奴才鍾靈詳細查丈核實估算除琉璃瓦料由盛京工部照例燒造取用外共需物料匠夫銀九百一十一兩三錢五分一厘伏查同治十年正月二十四日奉上諭嗣後著仍照舊章三陵應修各工估需銀數在萬兩以上者奏請派員承修如在萬兩以内者卽由盛京將軍會同工部侍郎辦理毋庸聲明請旨欽此欽遵在案今此項工程係在萬兩以内者應遵照舊章辦理奴才等再四思維此工係屬正座關繫緊要現存巿集木植等項均極昻貴若按的減章程銀錢票三項並支必不敷辦擬請仿照福陵隆恩殿工程一律請發實銀俾得工料堅實如蒙俞允卽由盛京户部關領奴才等會派妥員预爲購辦物料以備應用並請旨飭下欽天監於本年八月内選擇吉期奴才等遵俟行知到日卽飭承委員敬謹興修工竣照例造册核銷除將估計清册咨送工部查核外理合恭摺具陳伏乞皇上聖鑒訓示遵行謹奏奉硃批另有旨欽此○○奴才依克唐阿跪奏爲奉天舊有各處斗秤捐光緒二十一年十一月起至二十二年底止徴收數目恭摺奏報仰祈聖鑒事竊照前因奉天練餉支絀前署將軍崇厚等於光緒三年奏准徴收斗秤厘捐以資接濟所有光緒二十一年十月以前徴收銀兩並開支經費數目歴經奏報在案兹查鐵嶺開原法庫錦縣寗遠廣寗義州新民遼陽海城復州等十一處至光緒二十一年十一月初一日起至二十二年十二月底　統共徴收巿平銀六萬一千一百四十五兩五錢六分一厘九毫一絲折庫平銀五萬九千零四十二兩一錢二分七厘零七絲二忽除照章扣留五厘經費庫平銀三千九百五十二兩一錢零六厘三毫五絲外實徴歸公庫平銀五萬六千零九十兩零七毫二絲二忽又除遵奏定章程每兩酌留五分計提銀二千八百零四兩五錢零一厘零三絲六忽另存作爲製造銀元　鑪諸費外凈剩庫平銀五萬三千二百八十五兩一分九厘六毫八絲六忽業經各處解齊交糧餉處留放練餉至加添各城斗秤捐尚未一　開辦其開辦者亦僅報徴二三個月不等未便入於本年應請歸入本年一併造報以期整齊據糧餉處委員詳請具奏前來奴才覆加查核數目相符除咨户部外理合恭摺具陳伏乞皇上聖鑒再新任府尹尚未到任未經列銜合併陳明謹奏奉硃批户部知道欽此○○奴才依克唐阿鍾靈跪奏爲興修要工將次完竣擬請擇吉合龍恭摺具奏仰祈聖鑒事竊奴才等奉旨恭修福陵隆恩殿工程業將遵吉開工日期隨時奏報在案嗣因拆卸頭停露出原未露明處所續有情形奴才等當卽奏請續估一面督飭委員等敬謹妥速修理旋於六月十六日恭閲廻摺奉硃批該部知道欽此遵行亦在案兹屆福陵隆恩殿工程將　告竣應先請旨飭下欽天監選擇合龍吉期行知到日以便敬謹遵辦所有奴才等興修要工將次完竣擬請擇吉合龍各緣由理合恭摺具奏伏乞皇上聖鑒謹奏奉硃批另有旨欽此○長庚片再光緒十四十五兩年應存封儲銀十萬兩前由新疆藩司解交伊犁經前將軍色楞額任内收到每並未發交伊塔道儲庫據邑楞額管餉委員定啓王琢章呈稱此項銀兩業經搭放兵餉動用無存色楞額正擬具奏　值出缺未及辦理懇請代奏等情奴才以此銀係户部奏明封儲不准擅動之欵未便率爲奏請當經批駁勒令設法呈繳始據定啓王琢章將色楞額任内應收各項並各營局借欠之欵開單呈請催收抵交經奴才極力清厘疉次勒限嚴催除病故各員無從著追外但能設法催繳者無不竭力催追直至本年五月始行收有成數計收到署伊犁府知府潘效蘇虧折錢局成本籌還銀三萬六千七百六十六兩九錢一分六毫三絲又收色楞額任内派弁赴京採辦軍裝藥料繳回銀一萬一千七兩又收軍鎭兩標各營旗官在色楞額任内借欠銀六千七百兩又收到新疆藩司解還色楞額任内裁遣勇丁並解運軍火各車價銀九千九百兩一錢九分七厘九毫又自光緒十八年以後奴才陸續收到伊犁並緩撤客軍應令江西四川補解光緒十一十二兩年欠餉共五批申合湘平銀三萬五千二百八十兩四錢六分二釐五毫八忽奴才於每批解到時飭令糧餉處另欵封儲現均實存在庫查十一十二兩年欠餉係前將軍馬順錫綸任内應收之欵經錫綸列入交代案内移交色楞額抵作未發欠餉卽爲色楞額應收之欵十四十五兩年封儲銀兩係色楞額任内應行提存之欵旣經色楞額搭放兵餉無存據定啓王琢章呈請以色楞額任内應收之項抵色楞額任内應存之欵應以封存庫儲爲重先儘此項銀兩提存足數免致日久無著以上各項共計收到銀十萬三百四十七兩五錢一厘三絲八忽除將尾數三百餘兩歸入色楞額任内流存項下儲庫外所收回湘平銀十萬兩應依爲光緒十四十五兩年封儲銀十萬兩專欵封儲以備緊要軍需之用查光緒十六年以後伊塔道庫應儲銀兩業經升任撫臣陶模奏明改歸新疆潘庫封存以昭妥愼又查户部則例内載烏魯木齊道庫備用銀十五萬餘兩内提撥銀十萬兩分儲伊犁永遠存庫等語伊犂距烏魯木齊千數百里遇有緊要軍務需項在急派員赴省請領往返需時倘一遲滯卽誤戎機此次收回光緒十四十五兩年封儲銀十萬兩旣毋庸分儲道庫擬請照例封儲伊犂惠城糧餉處銀庫永遠不准擅動並遵照户部光緒十三年奏案必須遇有緊要軍需奏明聽候覆准方准動用每年年底由將軍副都統會同盤查具奏結報一次以照愼重而備緩急理合附片具陳伏乞聖鑒訓示謹奏奉硃批户部知道欽此○○頭品頂戴閩浙總督臣邊寳泉跪奏　閩省新海防第三十次收捐銀數懇恩奬叙以昭激勸恭摺仰祈聖鑒事竊照閩省新海防捐自光緒十六年二月開辦起至十八年十月底止報捐官職貢監分編八次請獎並將捐項解赴海軍衙門及直省察收嗣因厦門購砲築台奏准截留新海防捐欵動用復因第十六期洋欵不敷磅價甚鉅將收存捐銀撥湊並先後墊付福靖輪船砲價欵尚虚懸奏准接續勸捐濟用至二十三年三月底止照案接編二十九次請奬在案兹自二十三年三月初一日起至五月底止據徐華潤等三十九員名報捐各項實職監生共收實銀一萬三千一百二十三兩六錢先行塡給實收俟部頒執照發換據福建善後局司道編作三十次造册請奏前來臣覆核無異仰懇天恩俯准奬叙以昭激勸除册送部外謹繕摺具陳伏乞皇上聖鑒勅部查照施行謹奏奉硃批户部議奏欽此○○魏光燾片再部選人員領憑到省或留省察看或派委各項差使應奏咨立案兹查有新選宣川縣知縣鄭宗光於光緒二十二年四月選授今職六月二十一日領憑起程二十三年五月二十三日到省例應飭赴新任惟查宣川縣地僻民頑詞訟繁多該員甫經抵陜於地方情形未能熟悉未便遽令赴任應請將該員暫行留省派赴獻　學習以資歴練據藩臬兩司會祥前來臣覆查無異除咨部查照外謹附片陳明伏乞聖鑒謹奏奉硃批吏部知道欽此 
 
