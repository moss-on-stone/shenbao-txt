# 1886 - 228 - 4904798

 

Page 1

 
 
[本舘告白] [  申報館主人啓]  
　　啓者本館前因温州訪事人將擬更換曾登告白招請替代現在已經訂定試辦倘温郡尚有博聞治見之士願俟異　請教特此佈知 
[招集股份石印佩文韻府告白] [  點石齋主人代啓]  
　　本齋曩有縮本佩文韻府一書久經見賞藝林不脛而走惟當時初次舉行未臻盡善行數既横字跡過小檢覽容費目力本齋良有歉然兹　　　　爲重印行數改横爲直字跡放小爲大煞費苦心校覈不差累黍足供老眼繙閱定卜無花不但較前本爲見優抑亦爲他家所不逮是眞毫　　　　矣現擬本月卽日爲始集股印成每股計洋十六元正願搭股份者先惠洋四元本齋即付股票一紙樣本一張定於明年正月底出　憑股　找　　十二元向本齋取書一部此籍係用上等連泗帋分　六十册釘工精雅邁倫藏以巾箱加以暗鎖是書一出吾知騷壇珍賞當必紙貴洛陽倘不　　份待明年出書後購求每部擬價洋三十元正刻下本齋代晉記爲集股起見分外克己願海内文人幸毋錯郤一時翰墨因　是所馨祝如出書　　樣本不符　可向晉記以及本齋齒及再薄海士林願附股份卽確送上洋垃圾碼頭點石齋南局帳房代收不必由申報舘轉交以歸簡　 
[新出石印藝林拱璧] [  點石齋主人啓]  
　　藝林拱璧一書吐棄一切生面别關係武林吳君少琴所集選集中窻作居多面家藏名稿亦採取二三理法一准乎清具風氣必宗諸時尚得文五　餘首萹之尾備列評語俾文之妙處易於尋繹後附分韵試帖詩四千餘首亦皆眉樣入時者校對不厭精詳字跡亦極匀整至於開印之時　器　　火力故墨色黑而匀更無燕瘦環肥之誚現已竣工每部分訂十二本約月杪出書價洋五元五角法馬路南申昌書坊與外埠申昌發售皆可購　　售格外公道 
[招請文人修字告白] [  點石齋主人啓]  
　　本齋現有大部書籍須人修潤其有願承是選者本齋另闢房屋置偹几椅以待惠臨晨集酉散筆硯點膳均須自備其修潤不合式者隨時　　設遇有事可暫告假惟不得擅自帶歸倩人頂替致有損壤彼此推諉等事准於卽日開修尚望不吝指敎爲幸修字處分設在輔仁里第五條　　該處有人承接卽請逕往可也 
[譯西報論巡捕事書後]  
　　本月十九日間之晉源西字報登有一論意謂香港前有華捕五十三人爲向睹場索賄事敗被獲待懲此已然者不必言矣上海之地亦有華捕安知其不索賄不過上海　捕索賄之法不易破敗耳盖上海華捕立有頭目與賭塲頭目　會此頭目必爲捕頭所深信者其下之華捕則又多爲其所薦不啻悉屬心腹爪牙彼賭塲中亦有一頭目華　頭目　暗議定規費若干統交與華捕頭目乃由頭目分派於各巡捕彼各華捕既有錢可得自不爲多魚之漏且又爲頭目所薦而頭目則更足以取信於捕頭然則蔭庇之下何肯自發其覆故欲使捕頭嚴加查察勿令上海之華捕亦效港中　捕之尤云云此其大略也按晋源西報近來屢論及巡捕不知其何故巡捕而管一事則謂其不應爲而爲巡捕而曠一事則以爲應爲而不爲幾欲令巡捕無所措其手足卽如是日之論抑何見之左也夫香港華捕之所以破獲者　華　等向收賭塲陋規爲之護符已非一日嗣又向索而於常例之外更欲增多賭徒不服乃暗以告諸捕頭捕派西包探及一西捕相與潛伏暗陬諸華捕不知也俄而五十三人結隊而來其勢洶洶不可嚮邇西捕曁包探暗中記其姓名年　甚悉回禀捕頭按圖而索五十三人無一漏網得以悉數捕獲盡法革究彼其五十三人之罪　贓証確鑿無可推賴　也夫香港有華捕上海亦有華捕由其類而推之因港中華捕有此情弊而謂上海華捕難保無之是尚爲觸類旁通　患預防之計然亦知此等弊端必須得有確據方可澈究而確據之得頗不易易若無確據而妄加推測竟以上海之　捕與港中之華捕一律看視烏乎可哉夫上海巡捕華人居其大半然有中西包探有三道頭有總巡捕頭層層相壓卽有行止不端者亦不敢侈然自放前者查出賭案究亦並無實據該報言華捕中有頭目以與賭塲之頭目表裏爲奸其亦能知賭塲之頭目爲何人華捕之頭目又爲何人乎租界之内中西官和衷共濟明鏡高懸雖以包探而偶有過失亦不肯寛恕必且按律議罰總巡捕頭辦事亦殊精明頗稱幹練又有何人可以蔽之若該報所言則必巡捕頭形如傀　不睹不聞一任其下之爲鬼爲蜮安有是理該報又謂華捕中之頭目每月向賭塲頭目收取陋規照數派與衆捕不　其覆倘有一時將所收之錢忘却派付衆捕不得好處乃相率而捉賭與賭塲爲難果如是也則彼賭塲中既出規費以與巡捕孰肯又聽其促拿必將當場呌穿或逕相告發豈有甘受其出爾反爾而絕不置喙者天下事總當揆之以理　可以私意相詆排也夫上海之華捕豈果皆正人哉有以巡捕而包庇蟻媒者有以巡捕　奸騙婦女者亦未嘗不時有所聞祇以律法森嚴若輩不得不有所顧忌是所謂法重令行人無敢犯也租界之華捕有數事頗爲衆所不服途遇京洋車或未嘗碍路而亦以手中之捧無端敲擊一若聊藉爲玩弄之具也者此則欺侮窮民殊失厚道每見輒爲之不平又有拘人之時任意持棒毆打卽被拘者情願隨之以去亦必拖其髮辮雖在衣履整潔或係生意中人亦所不免此　故作威福有意凌虐每見尤爲忿忿巡捕但有拘人之責並無毆人之權捕頭及中西官屢屢諄諭而不肖之巡捕往往不知所戒此二者實咎有攸歸若云巡捕而竟敢明目張瞻中頭目索取陋規則未見有實據不敢臆斷奈何該西報竟毅然决然指爲固有乎昔有西友謂余曰中國人之好賭成爲積習無論士庶莫不皆然雖有巡捕潛窺默察卒亦無補蓋以巡捕之中亦有好賭者上差之時則儼然公事公辦見睹卽捉當其落班或在家時則亦未嘗不以抺牌擲骰爲　彼既好之則亦視爲故常苟上不嚴申禁令則彼亦假作痴聾此賭之所以不能絕跡也余曰然乃觀於香港之華捕　每日向賭　收　規費其落班者則止得三分巡緝者又有加焉若此則不啻以巡捕爲賭塲把風之人以賭塲爲巡捕生財之地其流弊更出於西友所言之上今幸破案則一經澈底根究此風庶乎息矣各處之巡捕亦將見此而惕然警懼有則改之無則加勉其所關豈淺鮮哉而該西報乃竟欲援港案以概例上海之巡捕毋乃過歟 
[捐及港商]  
　　香港西字報云廣東現在需餉孔亟故大憲擬向港中華商書捐聞已有十餘人均經問過如何捐法則尚未悉其詳幷聞在船上爲買辦者亦須科捐云 
[匪目斃命]  
　　前報述香港華包探中有一人係三合會頭目嗣經港官緝捕到案經人以洋二千元作押保去 
 
 

Page 2

 
 
　　其人李姓保出後旋卽逸去保洋充公其人逃至省垣華官亦行文緝捕初則潛身寺院無從蹤跡繼而回至原籍某縣經官訪知下落點兵百名將其住宅圍住掩捕其人卽以手搶拒捕轟斃一兵又傷及數人俄而鎗中其右腿及左腰又有一人以刀猛戳始力竭倒地隨以板舁送官署行至中途業已斃命是殆所謂惡貫已盈　歟 
[高事續記]  
　　釜山只華商一家近因賠累關閉遂無華商領事官幾同虚設矣○高麗外道之官進欵無多近因饑饉愈形窘困有折腰而不得升米者慶尚道某官稍稍苛歛民卽揭竿思起王知之亟將某官革職而變亂始平○王又大操練軍演放鉅砲數十門聲震山谷○日商有行至平壤府者爲人所窘眠食無地不敢喘息夤夜逃回○中使某久爲王所信任近獲罪將家産抄封眷屬發配邊域聞係竊宫中寳藏故王如此震怒也○有某姓家素充裕年五旬只一子甫八九齡愛若掌上珠一日見飛蝶在前喜而逐之墜井而死其父痛甚亦投於井其母因亦自縊焉頃刻之間連斃三命豈有定數歟○蛙聲聒耳令人生厭近來低下之區皆成積潦蛙遂繁生閣閣之音徹旦不歇或謂以鞠灰乘風揭之則聲立止試之良騐○蠭蠆有毒人盡知之高地無蝎而毒蜂甚多小兒之臂被其尾螫色青而腫痛苦異常毒氣中臂及胸由胸及腹小兒卽呌號而絕○河水漲時一巨蛇長五六丈隨波流去後有小蛇數十尾之而行頃刻間不知何往○某甲殺牛爲業一旦飲酒醉持刀而出遇某乙素不相識以刀斫之幸躱避不至受傷而甲尚大步追之經多人圍住以棒交擊刀落地遂被執焉甲之兇猛非麹生有以害之歟○有武夫彎弓試射一人冒昧直前適箭落而傷其　血已湧出幸未在致命處可保無虞然亦險矣○國王因時疫太盛遣官至北廟祝禱以迓天和不知有騐否○東洋工人價廉而功速華人房屋多倩其經營華匠亦有雇其工人督率操作者頗極馴順聽指揮也○有盜伐官地之松者被役執而殺之懸屍林中以昭炯戒○四山烽火每夜然之又嚴諭守墩堡之卒光須明亮蓋有深意存焉○松都所産紅參最爲上品現已查拿甚嚴無由偷漏連年挖取過多其種將絕今急禁止未始非補牢之計也○城中有東洋車數輛欲乘者以錢賃之惟價太昻尚不稱便○江華府海疆重鎭也設有砲臺以資固守近又重加修整預備不虞愼重邊防誠當如是○英德各欽差之夫人均相往來以聯閫中情好王妃亦頻通音問情誼殷拳○華兵船停泊仁川有時駛到馬山浦口岸查看情形蓋此口爲華軍駐紥舊地恐有伏莽也○有人持一巨蚌大如盤中含明珠　顆索價洋數百元後聞蚌是眞物而珠係僞爲者雖非魚目而矯揉造作冀以欺人機巧萬端非具隻眼難以辨别也○忠清道出奇石五色俱備斐然可觀有刻以爲盒者有磨以爲屏者置之几席間雅足供人觀玩見一石屏上有樹木亭臺之狀如渲染而成者諦視之乃天然生就眞奇絕也○各道之山樹林叢錯蔽日千霄者所在多有今因造屋日多採伐日衆木價因之日昻前此須錢一千者今非五六千不可○婚嫁雖遵古禮而太涉簡略一切粧奩力求樸素子未成童女未及笄多有卽行嫁娶者婿至岳家小坐先行新娘以後自至似乎親迎而微有别新娘到後婿復偕往岳家住宿一宵清晨再返未知何義富貴之家亦無不然所謂習俗移人賢者不免也○野間古墓多列翁仲惜無碑碣可稽坏土猶頽蔓草不翦墓門寥寂　掃無人過　爲之慘然○火酒一物獲利重而消售速每船來時此物居半居民嗜飲者多嗜中國之火酒者尤多麯蘖　涯不得以微賤而鄙棄之 
[武林近事]  
　　杭州武林門外左家橋某號釘鞋店内畜有猧兒着解人意主人視之如拱璧愛護彌周邇來此犬忽發瘋狂主人恐出而噬人鎖之店内月初某夜三更後更夫擊柝過其門犬聞閣閣聲咆哮跳躍毁其鎖從門下鑽穴而出直奔更夫猛噬其左胯幾於見骨更夫負痛而逃犬猶狂吠不絕次日更夫至該店商借洋銀一元以爲醫藥之費店主分文不捨更夫忿甚兼以痛苦難禁遂　臥店門前出身畔剔脚刀將咽喉割破當卽絕命次日由地保據情報諸錢塘縣親臨騐確當飭收殮瘞埋然該店已費錢不少也○錢邑有女犯三口未經定讞暫押於官媒家初九日偶一疎虞破械而逸旋卽查獲一口手骨業已損傷是日仁邑由塘棲獲到犯事女尼二口一祗二十歳一則二十七歳提訊後發官媒收管 
[京口談資]  
　　鎭江北門外甘露寺旁有塔一座計十三級上凌霄漢下瞰長江相傳此塔用鐵鑄成以鎭風水者也同治年間塔之第一二級爲風揭去不知落　何地本月初二日自第三至第八級又被雷火擊毁今所存者僅五級耳○西門外郭璞墓昔在江中近則變爲陵陸前日有人喧傳夜間望見墓頭有二人其一頎而長據地而坐其一狀　侏儒則立而不坐遠望之修短適相等耳逾時二人縮入墓中遺下坐具一張騰空而去此亦豆棚瓜架中語也○城外萬家巷楊姓女郎入市購物良久不歸疑而尋之竟似石沉大海楊姓遂出賞帖如有人知其下落前去報信者謝洋十元○月初有江北瓜販二人担瓜入市行至南岸被掮米夫爭啖淨盡洋商見而不平喚捕將搶瓜者獲住二名扭送保甲總局枷責以儆○十四日有輪船抵鎭將泊碼頭卽派小划帶纜行至躉船外詎風狂水急小划竟被輪夾破幸小划中水　身體矯健猱升而上不致化爲虀粉也○江綢亦土産中之大宗今年以絲經價值略昻且無客帮躉購故綢市日見寥落近日有辦貢貨者至鎭揀閱綢樣謂其多用雜樣絲作經不用嘉興絲殊不合式遂分往金陵及蘇杭一帶另辦因此各機房已准備停歇矣 
[禾中雜聞]  
　　十八日黎明時石門縣學宫前有爲梁上君子者三人竊得贓物後因瓜分不匀互相扭打一人竟抽刀將兩人先後砍倒在地未識能保性命否有客行經是處述所見情形如此猶覺談虎色變也○十八日係嘉興府宗太守壽誕官紳往賀者太守謝不敢當一概不見儉德清風令人景仰較之演劇張燈設筵請客者眞不可同日語矣○秀水縣朱邑尊因近日頗有外　游匪向市　滋事故於巡查之事格外認真儼如巫馬期之戴星而入戴星而出也○前有口操北音之拐匪向城内外各店誑騙貨物前報已經綴錄嗣聞該匪又至湖州向同春綢莊估看貨物約值洋二各元光景因該莊知該匪已在禾地行騙遂得當塲識破不致墮彼彀中亦幸事也 
[章門雜錄]  
　　南昌新建二縣奉學憲通飭舉行歳試現定於七月十二日縣考二邑文童先期投結者共二千五六百人屆期扃試童子軍中當有出人頭地者矣○省城沿街修濬溝渠其興工日期已列前報旋有無知之輩貪圖便易將煤渣傾倒溝旁南昌府憲及督修委員聞知率同南新二縣迅出告示實貼高脚牌令差役肩行地保鳴鑼於前沿街口喊嚴禁傾倒煤渣以期共見共聞不料西人街復有愍不畏法者違禁私倒煤渣經旁人喝阻反敢逞兇街衆不服送官懲治嗣後無敢復犯者其工程已于日前告竣矣查此舉蒙德曉峯中丞創辦與劉峴莊制軍撫江時之修治三湖水利同一功德指日豫章玉帶溝亦將次竣工中丞之澤不與流水俱長哉○省下數十里之吳城鎭向來廛市喧闐生意熱閙兵燹以後稍形寥落上年有葉姓者盤頂已經騐銷行帖之某船行希圖招攬客貨誰知今年河南山西各客商見其行帖已騐銷行　又素不可靠遂另入别行葉姓見之　勒客攔貨就近赴某司馬衙門控告奉批駁飭葉姓心猶不甘復控新建縣准飭差傳一面備文至鎭申查再行核辦○某局憲之瀛眷賃屋而居日前有算命瞽人經過門首其内眷命傭嫗喚入算命算畢給價十二文瞽人知局憲公出婦女可以計騙遂謂房中有鬼我能用法治之不費半文也内眷姑令用法施治瞽人用清水一椀欄裙一條罩　畫符誦咒閱少頃　鬼已收入椀中請用大錢八百文壓其四角以防鬼逸旋又運法謂錢壓不住請用洋四元壓之運法如初又謂仍壓不住添至十餘元便謂鬼已收住請入房將門緊閉我在外運法永無鬼患矣姑從其言瞽　忽乘間携洋而去及局憲回詢　情由知　拐騙飭紀報知新建縣翌日查獲瞽人到案僅據交出洋五元想加之以法當不難全數追回也人謂瞽人之洋以法騙來官卽以法追出卽使法術多端亦祇見其作法自斃而己矣 
 
 

Page 3

 
 
[法使抵申]  
　　前日法公司輪船抵埠有法國新簡駐華欽差携帶眷口附之抵申暫駐法馬路密采里西客舘據聞本月二十五日　拜二卽須乘輪北上云 
[司馬拈香]  
　　新任松海防劉司馬接篆盛儀已登前報前日司馬排齊全副儀仗恭詣邑廟及沉香閣天后宫等處拈香昨日復往各衙答拜 
[假官藏私]  
　　前日下午時有外路人某甲衣服麗都坐藍呢大轎轎後懸江南監督海關字樣燈籠飛馳至南市祥記碼頭左近突有多人上前攔阻甲大喝曰爾何人斯敢輕捋虎鬚　多人謂我等係洋藥局巡丁奉公　私爾轎中帶有何物請試一觀中曰爾等既是經丁可將緝私腰牌呈騐各巡丁隨將身伴文憑取出交甲閱視甲威風稍殺商諸各巡丁曰今既被拿爾等可隨轎至洋藥局見爾總辦各巡丁不允將甲拽出在轎中搜出漏捐大土三隻遂連人解送局中候示甲欲登輿巡丁不允喝令隨之步行道旁見者皆驚疑不定竊謂今之昻昻然坐肩輿裝官樣摇擺於烟寮妓館前者無非蛇行鼠竊之流甲特不幸而當塲敗露耳有何驚疑之有 
[揑據誣僧]  
　　前紀周友樵在縣控青蓮庵住持僧志如卽見如借洋二百元一案昨日周邀齊經勸之柏小村等到案下午經幫審委員李司馬升堂復訊周稱該僧借洋時言曾撫陳鳳山之子陳勝爲徒同治三年陳勝還俗成婚是以欲借洋二百元以爲婚費借劵由中人陳鳳山代筆志如供稱僧人素來苦守清規不涉外務雖與鳳山有一面之緣然並無糾葛借洋之事實係被誣司馬將周再三研詰周堅稱不敢妄訴筆據鑿鑿可憑且有栢等在塲理勸今已邀栢到案叩請訊詰緣由司馬謂此案業經本委訪明爾所呈筆據實屬僞爲周見無可遁帥始俯首求恩司馬謂揑據朦控本當重懲今姑從寛將筆據當堂塗抹並着具以後不再向該僧纒擾及來案誣告切結備查釋之使去 
[恩准啓封]  
　　某氏婦前在十六舖賃不屋開設臺引誘李海泉之妻犯奸被獲送局盡法嚴懲復移請上海縣發封房屋房主袁土氏屢次投縣呈請啓封莫邑尊允之遂十前日飭差協同十六舖地甲前往啓封將房交該氏收管 
[誘良爲賤]  
　　本月十六日本報列小東門外花烟館凌虐妓女一事當時捕房將龜子陳桂山鴇兒王居氏卽王許氏管押捕房俟該妓由仁濟醫院醫　再行核理傳聞今春王許氏赴原籍就醫乘間將醫生之女誘至滬上逼令　娟醫生失女後四處找尋未見疑爲　氏誘山近閱申報見　氏虐妓之案頓憶前事隨卽來申詎王許氏早將該女寄與同街龜子張照昌家以致一時找尋不到前日始遇諸小東門外立卽鳴捕將張及女一併管押捕房明晨諒須解訊矣 
[緝私肇事]  
　　前日午後法界清芬堂烟館遣人送烟膏四大缸至英界二馬路嗞清芬堂行至二洋涇橋被洋藥局三號巡丁夥拘住將烟膏解送局中人則交十二舖地甲收管清芬堂主知之立卽報明法捕房捕頭聞而怒甚立飭包探王榮培同西捕至洋藥局知照局董請將二號巡丁管押逾時又將巡丁夥拘到捕頭將情立禀總領事官咋晨翁太守臨捕　時洋藥局派聽差到案捕頭亦將情節陳明太守詰該巡丁郭思永據供當　十一年從未有過事情此係夥友所爲小的實不知悉太守詰訊該夥王阿桂據供常熟人新充巡丁夥昨在吉祥街查見烟膏間可有分運單其人說是包送每天一百文由行送出並不說明來歷惟見號咷大哭而已太守謂何以知其是私貨王供因無分運　又無印花太守謂土上可貼印花烟膏上如何有印花吉祥街在租界内爲何不報捕房既不知租界章程可可在租界查土王供初時不見巡捕後巡捕又不肯前來太守謂捕房近在咫尺既　鳴報豈無不來之理諒必爾將人送交地甲想活動些又謂該巡丁曰爾自己不去辦事一切俱委之夥計所以日漸多事况爾烟癮看來甚大終口惟吐霧吞雲實爲可惡巡丁俯首無言太守復與備捕頭曰此係在官人役當送入局中令其速將烟膏及送烟人交出捕頭謂該巡丁種種違章不能遽爲送去應由公堂訊理太守遂交來案之聽差帶去諭令禮拜二解案覆訊 
[遷地弗良]  
　　租界中牌大司務俗稱爲無刀强盜類皆衣履輝　出入於秦樓楚館間非冒宦家卽言富賈子弟之初出茅廬者往往受其欺騙　處伸寃邇經滬上官憲嚴查若輩無可施其技俩遂於前日糾集多人至老閘礁頭雇坐大船三艘前往浙江各埠寄語浙省人民尚其防患未然毋致受其播弄也 
[兇徒已獲]  
　　山東人王三毛三遭趙二曾老砍傷肩胛手足投英界會審公廨喊控各情已登前報嗣經公廨送縣莫邑尊騐明二人傷勢二人供稱行兇者除趙曾外尚有張李等人且伊等均逗遛租界邑尊遂飭差將王毛解回公廨以便拘兇太守飭送至仁濟醫院醫傷一面差提行兇各犯該差知若輩兇横異常因囑捕房包探協　昨晨由包探秦少卿在寳善街拘獲趙二及張姓卽張八暫押捕房諒今日當　案訊究 
[英界公堂瑣案]  
　　昨爲禮拜之期公堂例應停訊所有各案經蔡太守先於禮拜六之晚提案研鞫擇其要者彚錄左方○金金林校　遣抱投英公廨訴稱小婦人在龔陳氏家爲娼現嫁與范興鴇兒阻不肯放叩請超豁没齒懷恩蔡太守飭傳妓鴇到案訊理金林申訴前因并稱范現不在　指日可來該氏供稱妓欲從良何敢阻止惟求酌償身價若千太守飭將金林暫寄着堂俟范投案再核○朱梓貞訴稱向爲妓女現已由席某娶以爲妾不料入門後屢被大婦欺凌蔡太守飭暫發官媒候訊此案前報已略叙緣由前晚蔡太守庭訊朱供小婦人家在姑蘇父母雙亡流入妓院當僑居兆榮里周卿墨校書家時與某銀行買辦席某相識蒙其料理債項移居公陽里閱一年又住清和坊房資飯食皆由席開銷至去年八月十四日言欲納諸簉室小婦人原慮大婦不容席言總須氣　寛宏決無他事豈知入門之後非惟不容於大婦且席之第二子年已十　歳動輒怒目相視甚至將小婦人辱毆席雖相待不薄然一月之内難得一面亦不能申訴情形偶至露臺觀望被伊等取去短梯或至書房解悶則被將門鎖住種種苦情難以瀝訴太守謂此等人家决不致毆辱爾意者爾思離異乎朱含羞撚帶默不一言半晌始低言不願分離惟求斷令分居太守問爾夫豈夜不回家乎何致不能見面答稱席清晨七點鐘出外晚始歸來被大婦攔阻不許多言太守問爾今如何出外答稱無計可施乘間私出奔案後有胞弟之爲襪店生理者被伊扭去不知如何太守飭伊發官媒俟傳席訊問核辦○崇明人倪載陽控陳清山等攫洋及由蔡太守訊明賣女瓜葛補提綽號小朱天卽倪根郎及王士增押候訊供各情已詳昨報兹悉倪王到署探信適逢包探顧阿六因卽拘拿送案復由該探獲到席阿四一名前晚太守升堂覆訊倪等堅執前詞屢次喝笞倪總支吾莫答太守問張女究由何人經賣答稱朱阿四非席阿四倪根郎王士增同供事不干已惟同寓時見伊等付洋六十餘元席阿四供我乃姓席經賣者姓朱請問倪便知太守再加研詰各執如前隨飭概子押候提朱再訊席暫釋 
[上海四馬路文報局協賑公所接金苕翁山東來電]  
　　各公所接電示解銀一萬五千兩敬代災民叩謝齊河仍發糧救急一面查户放錢水中逃出難民絡繹縣册人口三十萬擬查放十萬福曾 
[潮邑商號恭頌邵升憲德政]  
　　邵小村廉訪爲滬上慈雲商民悅服現已升任河南　憲將擇吉榮任商民感戴擬恭製萬民傘德政牌匾以誌去思廉訪清介爲懷謙辭再四因念東省災賑孔亟捐助英洋二百元送入文報局協賑公所爲廉訪載無量之福潮邑商號拜頌文報局内協賑公所謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[疾助賑]  
　　啓者現交溽暑薰蒸子有微恙紏纑匝月尚未復元視申滬報章悉東灾倉猝困苦難堪敬助賑洋四十元請施少欽姻長　解以祈勿藥聊竹微忱祇希德鑒[  煦庭朱馮壽謹啓]  
接誦煦庭姻兄惠函悉貴恙已痊尚未復元閱報悉山東迭告水灾助賑洋四十元委解灾區以資接濟事出肫誠身其康彊如操左劵用特據情　報以告世之仁人君子[  上海絲業會館籌賑公所少欽施善昌謹誌七月十六日]  
[善士助藥丹委解災區]  
　　啓者今有浙省萬承志堂仁翁募健樹山館主人寄老福潤信局來太乙救疫丹二千五百錠又寄正和信局來二千五百　又同人京兆氏由湖州仁濟善堂姚守梅封翁譜兄募寄全盛局來混元一炁丹一箱計一千二百八十服竊思山東罹災後飄泊餘生不無受病各善士俯念災户流離兼之酷暑逼人爲合丹藥以備不虞洵思患豫防之舉也當亦感恩不盡已上海絲業會館籌賑公所少欽施善昌謹誌七月十六日 
[减潤助賑]  
　　沈君菊泉工書於初六日登報助賑問價實繁今開實價如右大匾每字尺三寸者八角一尺六角尺内四角聯四尺四角五尺五角六尺六角横直幅與屏條减半紈摺扇二角格外從减仍以兩月爲期乞書者送三馬路望平街松雲樓箋扇店五日取件先惠潤筆 
王竹鷗嚴伯雅嚴緇僧吳鞠潭朱夢廬任伯年公啓 
[曩承嬌玲女史身之托子自無棲枝之所力難從心徒勞饒舌賦此以答錄呈高昌寒食主政]  
　　頻年作客濟時艱飄泊天涯住復還紅葉詩題　孽誤青衫襟溼涙痕班欲憐賈氏投香闕難贖文姬返漢關寄語東皇須護惜休教蜂蝶近芳顔怡紅園惜花侍者葆青錢顯甫夫定草 
[揚州皮市街東賑捐局經收第六次賑欵清單]  
　　東臺縣黄明府移送籌墊賑捐庫平銀六百兩○蘇州震澤縣畢明府函送揚局募啓四册内計悅來典大有典恆義典廣　堂保亦局同善堂等英洋五十五至義堂　和典耕源坊達順園朱振記趙振卿等英洋十四元震署公捐震署姚穀生震澤畢震署周敬卿張少卿卜菊生傅竹泉唐姓周濓舫等英洋四十元趙湘記振記凌正源陸森裕永義吳巽源平望衆善堂黄大豐恆昌棧等英洋六元錢八千七百二十文以上四册共合英洋一百十八元○崑山縣龔明府移送揚局募啓四間内　粮廳經募煦春舘桂香軒李求已汪毛故保病敦厚居　經室主保母健我安子等英洋八元石浦司經募石藴玉洞庭石石金聲爲善堂石等英洋四元益泰莫釐頑石氏莫釐桂香室無名氏莫釐包醫好陸步雲安來華萼長春曾孫四齡童子起雲氏飲稼樓綠映草堂集慶居半日閑錫周氏金聲氏厚甫氏韓琴山無風波曲筋求愈等英洋十九元錢一千六百文嘉曾堂王龍氏王三槐無名氏瑞石精舍焦履和等英洋二元錢二千八百文以上四册共合英洋三十七元○又轉解正　新陽縣李明府移送揚局　啓四册内計袁樹滋求舊恙速痊駱德凝俞寳善孫留耕無力人知覺子湯鑑菴無名氏等英洋三元錢一千九百五十文鄭源爲母求病速痊邱仲侣爲瑾安陳壽氏來病痊安定銓義穎川氏等英洋二十二元張源禮李勤餘同昌義施洽祥寳善堂厚載堂等英洋四元錢一千三百五十文毛楚寳堂胡致遠堂胡敏愼堂等英洋五元以上四册共合英洋三十七元○吳縣馬明府移送揚局募啓一册内計　壽萱祁福萱等英洋二元○史叔麟兄經募祈福壽祈病痊愈等英洋四十六元 
[上海三馬路與昌棧陳竹坪經募山東賑捐七月二十日第三百六十九次清單]  
　　江西楊仁善堂江西贑防水軍全軍合助紋銀三十兩申規銀三十兩另七錢三分四厘由胡萬昌局交來○無錫乾源號經募怡善堂張洋三元泰老太太徐松泉各洋二元秦四小姐陳太太李亦青名洋一元徐渭記銅洋一元以上七户共洋十元銀洋一元○如臯盧府　吉記洋二元○南潯鳳寳樓洋五角又募泰記肖記各洋五角乾記林記無名氏松記各洋二角半以上七户共洋二元五角○劉少翁經募清芬堂錢一千五百文劉益記　恭堂各錢五百文碧梧軒錢四百三十文三省堂錢二百文方魯珍相望之各錢一百文以上七户共洋三元如臯恆豐南貨號洋五元又募名氏洋一元又二户各錢四百文又一　錢三百文又四户各錢二百文又三户各錢一百文以上十二户共洋八元○蘇州萬源號經募求安居銅洋一元青雲居無名氏各錢五百文厚德堂錢四百五十文筠記新餘堂　　隱名氏吳致遠各錢二百文順德堂　善堂萬里堂黼頇無名氏寳善堂仁義堂道南堂各錢一百文以上十七户共洋三元銅洋一元○嘉興吳少溪祈合家平安洋十元由高恆源號交來○以上均係塔册○祝同心先生第一萬三千九百十五號同字册潮州全泰成信局經募王竹記洋六元東　口陳伯記敬安堂各洋一元管鑒章王兆記章梅記　芷記星聚堂林振發張祥記林禮賢張昌隆各洋五角宋　田任俊記陳　記沈卓記吳殿高各洋三角沈軒山杜如樂存存堂羅綺山陳厥記益利歐森記各洋二元梁倫范圖閣乃有居張如記王　庭營紹貴劉炳榮王恩培各洋一角以上三十三户共來花洋十七元小洋二角○太倉正泰號第二次續募李靜雅堂陳靜德堂合助洋十元蘇州鄭姓中金移賑洋三元田吳麗翁王肯翁募來○譚慶餘堂洋五元雙營履主人人祈却病延年洋四元保順洋一元又銅洋七元南市全盛局周樸山銅洋八元王汪氏積女工助　以　家人病愈洋一元○本日共收英洋七十九元五角内花洋十七元規銀三十兩另七錢三分四厘銅洋十七元小洋二角合併聲明 
[上海三馬路與昌絲棧陳竹坪經募山東賑捐七月廿一日第三百七十次清單]  
　　塔册一萬四千八百五十一號杭省江千局續募無名氏洋一百元姑蘇祝少英爲萱堂六旬有三大慶將素懺資洋移賑洋三十元○香港李晉升綢莊續助洋二十元任伯年善士洋二十元○王大昌寳號交來袁錫褀洋十元周鴻飛祈病速愈洋十元菊朋氏爲室人分娩大小平安李無名氏祈牙痛各洋五元無名氏各洋三元程曾塏祈子外症莫成洋二元無名氏花洋一元錢一百文環翠村人沈姓各洋一元慈水獅　居洋一元乾元銅洋二　無名氏銅洋一元○本日共收英洋二百零八元花洋一元銅洋三元錢一伯文合併聲明 
[上海四馬路文報局内恊賑公所經收湖北省保安門内江村恊賑公所第三批賑捐細户清單]  
　　補登○督辦老河口官運川鹽局魯太守口平銀二十兩督辦老河口厘金局務丁太守二十兩光化縣正堂葉二十兩統帶健捷後營張十兩老河口山西帮十兩陝西帮十兩江西帮十兩江浙帮十兩武昌帮十兩黄州帮十兩撫州帮十兩懷慶帮十兩允昌典十兩李晉臣封君六兩順和昌典六兩永興土號四兩　昌土號四兩蔡興順四兩恊盛堂號四兩程長發四兩祁公興三兩均光營守府田二兩胡源盛吳雲谷王照堂徐渭川項萬三王理堂張致祥七户各錢一千文吳漢臣張潤石陳丹山陳斗南鐘鳳亭劉興然六户各錢五百文○以上計河口平銀一百九十七兩錢十千文易銀共計河口平銀二百　三兩一錢於七月十二日收到估見平批申規元二百零七兩三錢三分七厘合併聲明 
[上海四馬路文報局内恊賑公所經收厦門濟善社賑所第五批細户清單]  
　　七月二十日來欵福建漳州府屬閩字册一百七十五號募汀漳龍道聯番銀十元存德堂周草善氏邱紹復趙延齡百忍氏退思齋六户各二元月評舊廬許林翥雲二户各一元三山劉得春平銀五錢吳吉和堂番銀十二元吳乾初四元區秋秋農吳榮業堂二户客二元劉普田馮儀臣梁近溪林文田汪瑜堂梁記吳泰楷曾笏臣八户各一元范草堂吳春台鄭耀文吳煥章四户各五角計番銀五十四元平重三十九兩四錢八分五　晉邑長順號施桯　番銀一百元清溪山氏清英二十元洪本部紀盛津番銀四元養吾書室三元外武廟公櫃一千二百文又番銀一元二角又浙紹山陰耕遠堂番銀二元又銅銀一元城隍廟公櫃五百文又溪山散人祈求尊閫平安小洋二角以上番銀一百三十元四角平重八十七兩九錢六分八厘錢一千七百文銅洋一元又閩字册九十七號岐西保募來李興洪番洋二元吳麟記林坤記陳顔觀黄和合四户各番洋一元源合號五角黄怡源二角又錢二百文繡錦號合隆號莊東來德源號四户各五百文長興號豐源號賴馬明合成號福興號五户各四百文彩　泉益號傅節觀李朝觀曾向觀恊美號六户各三百文名利號順成號怡金號日成號源成號王乞觀和勝號陳源成鄭同觀吳府内黄文玉黄言忠怡興號張求利德合號王德觀十六户各二百文瑞發號一旦五十文蔡錐司吳清元許却賴柯裕成爐泉觀樹觀發順號福泉號連發號治源號恊盛號十二户各一百文計番洋六元七角折平四兩六錢六分又錢十千零五百五十文○以上共計番銀一百九十一元一角平重一百三十二兩一錢一分三厘錢十二千二百五十文易番銀十二元統共計番銀二百另三元一角平重一百四十兩另三錢九分實收到規元一百四十兩另三錢九分銅洋一元合併聲明 
 
 
