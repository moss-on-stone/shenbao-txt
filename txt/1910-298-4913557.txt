# 1910 - 298 - 4913557

 

Page 1

 
 
   
 
 

Page 2

 
 
[宫門抄]  
　　十月初一日召見軍機澤公夏偕復 
[述旨]  
　　九月二十三日奉 
　　旨廕生德秀着以文職用徐克廣着外用掌廣西道監察御史員缺着海觀補授擬補協理遼瀋道監察御史孫培元著准其補授掌湖北道監察御史員缺著温肅補授熱河都統衙門辦事司員著阿林去吏部文選司員外郎員缺著汪述祖補授内閣中書員缺着文光補授貴州遵義府温水經歷員缺着梅資先補授月選孝陵禮部員外郎普霖内閣服滿應補中書恩露擬補内閣中書曾毓驤劉煥書俱着准其補授俸滿山西澤州府知府恩聯着回任欽此 
代論 
[直隸紳民爭贖開平礦公呈]  
　　竊以開平礦產。自經外人騙佔。於茲十年。權利坐失。幸荷朝廷主持。飭令外務部曁北洋大臣妥籌辦理。一年以來。竭力交涉。聞漸有收回之議。所以仰副先朝諭旨而挽回國家主權者。至重且鉅。凡屬士民。無不額手稱慶。亟願早日觀成。乃昨見報章。張京堂翼密上封奏。其内容仍係固執私見。廻護前失。以責認副約爲有利。而以給欵收回爲受害。聞之曷勝詫異。伏查開平礦產。原爲軍國要需。庚子拳亂。張京堂翼。委任德璀琳。與英商私立賣約。繼復自立移交約副約。舉數十里之。礦產。並秦王島口岸。以及各項權利。悉數。移交外人。掌管。其約中載。明按照英。律註册。是不特地利盡失。卽國家主權。亦因以多所放棄。事後入奏。冒稱中外合辦。並不提賣約一字。迨赴英控訴。朝旨責令收回。而張竟責認副約。核其副約文義。係承接移交約。移交約又係承接賣約而成。故英公堂判詞。聲明副約應與移交約作一件看名雖得直。而實則爲賣約加一層案據。其去收回之義更遠。况副約中所謂。張翼仍充該礦督辦。有管理一切之權者。英上公堂。亦並此而駁之。是其。謂中外合辦者。不過爲掩飾賣約之空文。如此而言。副約之利。其將誰欺。再查開平苗線。據辛丑年英公司礦師胡華刋本報告書内載。就現在所開唐山西山林西三井口估計。已確見可採之煤一萬萬噸按每年出煤一百念萬噸計。足供八十餘年之採取。而在此三井口之外。尙有煤二萬二千五百萬噸等語。現即以已有井口煤數一萬萬噸論。每噸按極少獲淨利一元。已可收一萬萬元之餘利。此外如添開井口。更有可採之煤二萬二千五百萬噸。其利更增二萬萬元以外。是其煤苗孕蓄之豐富。固無可疑議者。且其機器力量。英公司近年添換電力機。係一千五百匹馬力者四副。比現在需用之力。尙二倍有餘。是採煤工作。又無可顧慮者。至論銷路。以煤之成色。及運道交通二者爲主。查開平煤質塊煤以九槽爲最。末煤以西井一號爲最。十二槽八槽次之。經化學師平均考騐。末煤百分中。僅有土質十五六分。塊煤僅有十分上下。且火堅燄長。堪煉上等焦炭。足供鎔鐵煉鋼之用。日本所產煤質。尙較遜之。即中國沿江沿海。如膠州撫順等煤質。亦無足與相埒者。故開平煤久爲火車輪船機廠所歡迎。而其運道。出海最近。東至秦王島僅二百六十餘里。西至塘沽僅一百六十餘里。且自有碼頭。凡天津新河塘沽秦王島上海烟台營口香港廣州。共計九處。又自有輪船數艘。故能指揮如意。其入内地。則天津爲五大河滙歸之處。由天津分運内地。航路四通八逹。尤爲利便。是以成色論。日本煤撫順煤不能與之敵。以交通論。井陘臨城福公司保晋公司嶧縣等礦均不能與之爭。如此則銷路又無可慮者。故開平所占天然優勝。在五大洲可稱巨擘。西人之遊歷中國。著作論說。多豔稱之。此猶就煤之一件而論。若其附屬之產業。如輪船。如碼頭。如地畝。如金礦等股分。總計所值。又逹四五百萬兩。尙不在此内。故開平股票。在未交涉以前。每鎊漲至十九兩零。共合股票值價銀一千九百餘萬兩。現雖因有信交回。股價稍落至十四兩零。仍合值一千四百餘萬兩。以此美產。委棄外人。而日事憂貧。殊爲可惜。如能乘機收回。將來無論歸官辦。或交商辦。皆有百利而無一害。至其辦法。若宗保守主義。照英公司每年出一百二三十萬噸。餘利少者一百數十萬元。多至二百萬元以外。除備償本息外。每年可坐獲贏餘三五十萬元。若宗擴張主義以開平爲基礎。聯合灤礦。集大公司。開相連一帶之礦產。則更爲富國遠圖。况秦王島爲北方不凍口岸。運輸利便。尤爲興辦海軍重要之地。倘使權不我屬。坐失形勝。噬臍何追。是其所言給欵收回之害。又將誰欺。公理所在。事實可徵。此乃人人所共見。張久辦礦務。又何嘗不洞悉底藴。而必爲此明知故味。顚倒是非者。無非欲熒惑上聽。以遂其從中攘利之私。而掩其前此。欺朦之罪。且此案爲中外所注目。關繫全國實業。及内地利權甚大。張以經理股分營業之人。而擅賣股東產業。若不據理挽回。則公司律悉歸無效。全國實業。何以維持。此全國人民所必爭者一也。又張以本省巨紳。受朝廷委任督辦礦務。竟自私賣礦產疆土。若國家因而承認其事。則主權何在。法律何在。將來各省紳商。相率效尤。外人援以爲例。更有何說以與之爭。勢必内地利權。喪失殆盡。後患何堪設想。此又全國人民所必爭者二也。茲當交涉吃緊之時。變幻多端。稍縱即逝。正宜上下内外。合力同心。立闢奸謀。以伸正義。变幾主權可挽。大利可回。直隷幸甚。天下幸甚。 
來稿 
[論中國母財將竭非推廣土貨不足以救亡（續）（沈敦和）]  
 
 

Page 3

 
 
　　然猶幸此三數年來。土貨之出口者。豆子花生等類。比較原額。已驟增三千萬以上。而苧蔴蛋白蛋黃芝蔴牛羊皮等。亦有加無减。是眞吾中國生死存亡之一大樞紐也。歐亞各國取精用宏。其需吾土貨。多多益善。誠使吾國朝野一心。提倡實業。於種植畜牧各大問題。一一殫精竭慮。研究改良。力謀進步。則不但漏巵可塞。而富强無難立致。東三省荒地纍纍。彌望肥沃。本爲天然利藪。近年各直省。水旱爲災。饑民載道。奚止億兆。苟能設法量移。畀之開墾。定必事半功倍。而禁烟之後。各處向種罌粟之地。凡於各土貨性質相宜者。尤當趕令改種。庶幾土貨之出產日益蕃。外貨之銷路日益滯。於是因勢利導。一力進行。必使出口之數。超過於進口之數。以暗爲挹注。則中國母財。自然漸漸增益。漸漸充足。本固者枝榮。源遠者流長。而謂金融機關。猶慮有。恐慌之現象。如今日者。吾不信也。 
　　是故中國當務之急。練兵開礦等等。皆不足以救亡。惟興實業足以救亡。假令中國土貨。其出產之數。果然漸推漸廣。而銷塲亦日見擴充。此誠如天之福。吾尤願一般種植家。畜牧家。隨時研究。精益求精。務爲大者遠者計。愼勿囿於目前。貪得小利。致有優劣。攙雜底面不齊等弊。以自失其商標之信用。試觀絲茶二項。向爲中國出產大宗。何以邇來江河日下。獲利維艱。雖曰印日等國。百計攘奪。物腐而後蟲生。要亦吾中國之業此者。故步自封。不思改良。有以致之。此其故可深長思也。 
　　嘗考印度產茶極旺。烘焙尤爲如法。惟原料不佳不如中國產之香味俱美。故外人往往舍彼就此。日本精究蠶桑之學。產絲最富。且又烘繅得法。是以銷數大暢。歲有增進。奪我中國利權不知凡幾。然外人品評中國絲質。當居環球第一。非日本所及。我國絲茶兩業。至今尙存一綫。生機者。賴有此也。然即此可見吾國地土肥沃。温度。合宜。天產。品未。嘗不占優勝。所未盡者特人力耳。旣藉天功。更盡人力。則吾中國土貨。有不蒸蒸日上。跨越五洲者哉。 
　　拙稿甫脫。讀日報。見江蘇農業大會。已慶成立。首先組織農業銀行。並移大江南北災民。至東三省墾荒。實行殖民政策。洵爲救國根本之圖。與鄙論移民開墾。宗旨若一。查歐美各國。歲需豆類各貨品綦廣。即使吾國出產兩倍於前。亦不患滯銷果能注意及此。一力推廣。行見不及三稔。中國豆類之出口貨。一躍而至萬萬以外。其關係金融機關。不綦大歟濡筆記此。企予望之已。仲禮附識 
專電 
[電一北京]  
　　今日有旨著會議政務處王大臣明日（初二）在養心殿召見預備頒布縮短國會年限聞樞臣擬諭確定明年組織新内閣宣統五年召集國會 
[電二（北京）]  
　　樞臣諭飭章京將歷年關係憲政諭旨調集備覽因奉攝政王面諭國會事降諭時不可與先朝諭旨雷同 
[電三（北京）]  
　　洵貝勒電告樞府决今午到京剴陳要政與議國會並告購定巡艦二艘計價十四萬磅 
[電四（北京）]  
　　出使大臣吳宗濂楊樞均有摺到京力請早開國會並陳各國對於中國政治之注意 
[電五（北京）]  
　　各御史以胡思敬反對國會破壞憲政公議聯銜奏叅請旨嚴懲 
[電六（北京）]  
　　濤貝勒電致直督着將秦皇島形勢繪圖貼說迅即具報以備建築軍港 
[電七（東京）]  
　　洵貝勒今日（初一）視察佐世保海軍工廠及旗艦薩摩號旋於午後四時乘坐坐新銘輪船以海圻軍艦爲之先導啓行歸國 
[緊要新聞一]  
[國會請願之好消息北京]  
　　資政院總裁倫貝子前日特蒙監國召見垂詢國會事宜約一時五十分鐘之久歸告諸議員云國會消息甚好但未明言細情或謂監國擬照陳筱帥之摺辦理於明年組織責任内閣宣統五年召集國會云 
　　軍機處各大臣自資政院上奏速開國會後此事關係重要連日會議惟慶親王適在假内未能與議各大臣以未識慶邸主見若何不敢擅專當於會議後函詢慶邸請示對於國會之意見以憑斟酌辦理 
　　昨請願代表圑接奉天諮議局復電云電悉資政院國會案通過同深欣慰敝局請願案由督咨院代奏督另聯銜於二十三日出奏 
　　請願代表自晋謁各軍機親貴大臣後續上監國書云攝政王爺殿下前 
 
 

Page 4

 
 
所陳書度蒙省覽奔走呼籲冀得上請略分冒嫌於前數日徧謁軍機及親貴大臣幸承賛可慶親王言尤懇摯澤公則并允代奏報紙風傳騰布中外草野人民皆謂此次請願决無阻難誠望王一言决之耳而風語流傳尙有謂人民要求卽予允准有傷國體以進言於王者尋繹斯旨竊所未喻從繩則正從諫則聖古有明訓不聞堯舜在上好行獨斷矧先朝諭旨旣言庶政公諸輿論則今日皇上允准速開國會固爲採取輿論克紹前猷請求出自人民裁可歸諸君上詔諭所頒何損尊嚴且樞臣親貴亦旣面允代表代爲奏請而顧復有國體之說熒惑朝廷是使人民怨望萃於吾王而凡百臣工均爲不負責任之人有乖忠愛莫斯爲甚國家所與共治者人民而已今當主少國疑内外交迫之秋藉非博釆衆議俯順民心則皇祚何以永固卽邦本何以久安吾王輔翼冲主獨不欲固皇祚安邦本乎人心向背皆在朝廷一舉動間以爲標準幸王裁之迫切待命凟冒皇悚 
　　又聞攝政王因資政院通過速開國會一案關係重大故於日前請見隆裕皇太后將資政院會議通過該案及各省人民請願民氣發逹情形據實奏陳意欲探聽懿旨以便定奪云 
[資政院股員會種種北京]  
　　上月二十五日資政院未開會議故該院各股股員皆於是日開審查會分别審查事件彚錄如下豫算股開會豫算股開審查會各科到者均過半數唯審查之主恉未定各股員不過將豫算總表及分表隨意翻閱間有抄寫者聞儗於二十六日再開股員會商議各科辦事之方法及全股審查之方針日後再開正式審查會云 
　　法典股開會法典股是日開會審查報律聞審查之結果於第十一條擬加修正第十二條多主删除第二十六條亦擬删去監禁字樣 
　　特任股員開會上午十時審查湖南航業開特任股員會到會者十三人郵傳部特派員到者三人郵傳部特派員云湘撫與湘諮議局所爭者即保息金保息金本所應有但此案非本部提議與本部無關遂退高凌霄云此案是湖南督撫與諮議局異議事件請資政院核議我輩只能審查兩面的是非至於章程如何我輩可以不問查湖南諮議局與督撫相爭最重之點即爲保息金保息金本不可不有頃間郵傳部特派員旣極贊成我輩就此表决亦可孟昭常云此保息金郵傳部旣已贊成即不能謂湖南諮議局有錯湖南巡撫因財力不足不允保息金六百元亦不能謂湘撫有錯現在預算案未提出湖南財政困難情形湖南諮議局亦無從知悉應俟預算案交出湖南諮議局見財政困難情形當不至固執成見然萬一再有爭議即預算案上的問題暫可不理（衆贊成）股員長勞乃宣因令孟昭常顧棟臣二人照孟昭常意思起報告書草至十二時散會 
　　陳請股開會同日下午一點四十五分陳請股開股員會到者九人審查山西陳請禁烟說帖一件應歸禁烟主管衙門辦理資政院毋庸核議 
[湘省議員以去就爭公債案北京]  
　　湘撫奏辦公債未交諮議局議决一案業由資政院特任股員審查已預備報告前日湘諮議局以未得資政院電復續電力爭文云楊撫奏辦公債未交局議違法侵權業經遵章電陳並郵寄印文呈請核辦在案局章仰禀聖謨薄海臣民咸宜恪守楊撫受任封疆有翊贊憲政之責煌煌欽章豈容不知知之而故以一奏嘗試其欺罔朝廷蔑棄憲典不僅本局職權被其蹂躙國家制定法律效力一失全國議局均無可遵守本局爲保守欽章起見不敢溺職貽誤大局全體議决誓以核辦與否爲去就敢再電凟即乞諭覆不勝悚惶待命之至湘議局叩養 
[御史尙不忘情於貽穀案北京]  
　　法部業將貽穀各項罪欵摘剔清楚祗從輕定以軍台之罪於七月間奏准惟侵吞各欵無可洗刷現正交由綏遠將軍詳查將來必仍擬以輕罪改爲兩罪相因從其重者定以軍台之罪而已御史某公日前就此事特上封奏以貽穀案與黃祖貽案同爲犯贓黃案已定以相當之罪而貽案情節尤重法部反爲之多方開脫且案情縱極紛繁亦何至延宕數年不能定擬其中顯有别情擬請嚴飭該部迅速按照王憲章等之罪狀比例定擬以釋羣疑云云惟原摺并未發表 
[内閣中書有疏通之望北京]  
　　内閣衙門中書一途向極推擠升轉最難聞近日有人上條陳於堂官請設法疏通大致差滿三年者轉各部學習主事滿五年者轉各部候補主事此議聞已邀允但須詳定章程方可入奏 
　　另一訪函云吏部李恊揆現將内閣候補中書一途大加疏通凡正途出身及留學生考試奉旨補用者均可分别年限以主事分部學習候補惟捐納者不論年限均須補交離署三項銀兩方可照准以示區别聞此摺已於二十六日具奏矣 
[藩政研究所之内容北京]  
　　理藩部藩政研究所已經設立茲探得在事人員研究治理各藩屬辦法分錄如下（一）劃分政敎權限（二）研究政敎禮俗例案章程（三）調查黃敎全體寺廟處所食俸員數及蒙古王公各爵廩餼俸銀數目（四）研究奏辦蒙藩十四項要政之成績以上四端均已列表逐欵研究其詳細内容續探再誌 
[中國西北郵便與俄聯合北京]  
　　中國西北郵政 
 
 

Page 5

 
 
理由外郵兩部與駐京俄使商定聯合傳遞郵件辦法擬以恰克圖爲中心點互相交換無論信件小包凡由南北滿洲寄往庫倫内外蒙古及俄國邊省者應按照中國境内第二類納加倍之資費 
[西報譯要]  
　　荷政府取締華橋新章泰晤士報錄九月二十三日海牙電云荷蘭政府已頒發新章取締華人在爪哇曼特拉兩處登岸僑居並遊歷諸事該章程分中國移民爲甲乙二等甲等此後無須領取護照准其隨便往來各城游歷或至鐵路可通之處或抵市塲及華僑居留地且准其與荷民雜民惟乙等取締之法較目下苛待情形未見改寛故僑民對於所頒新章大都不能滿意同日爪哇電云殖民部頒發亞洲移民前往爪哇曼特拉取締新章分作兩等屬於第二等者准在各大城鎭自由往來惟須寓於指定之區如遇游歷須領護照其章程之詳欵不日亦可宣布大致重要綱領移民僅准入爪哇曼特拉兩處指定之口岸每人須納居留稅二十五拂洛林（荷幣名） 
　　德太子游歷行程表文滙報載九月三十日柏林電云德國皇太子及妃現在豫備行裝啓程游亞出京之時栢林車站並無正式之餞送米里塔華慶白萊脫報今日登載論說深祝此游之順利德國駐意大使茄戈君將在具洛地方預備歡迎皇太子之適錫蘭全屬私游性質此次將乘泊林羅斯維格郵船啓行其隨員中並無報館之代表惟有德國新聞記者多人自願隨同赴東其最後之行程表現已擬定如下西十一月八號抵帕脫賽特是月二十號抵哥倫布駐錫蘭三星期西十二月十一號乘德國軍艦格萊斯洛前赴孟買駐新加坡三日駐曼谷一星期西三月七號抵巴逹維亞駐爪哇一星期西三月中旬行抵香港駐香港廣東五日駐上海三日駐膠州五日西四月十號行抵北京駐北京十日西四月二十五號行抵日本駐日本兩星期西五月中旬乘西比利亞鐵路火車回國 
[京師近事]  
　　駐美公使張蔭棠前日電報政府謂美人以中美交誼日敦議將禁阻華工苛例一律删除等語此舉當係出自美國誠意現值美圑東來中美輯睦想此苛例不難作廢也 
　　中國前總稅司赫德氏現己行抵俄國莫斯科府不久即當由該處首途來京聞有某俄報謂裴赫兩氏接踵來華於中國改革之前途不得謂無特别關係云 
　　洵貝勒此次至日考察海軍業已事畢現悉考察完竣後即乘新銘輪船徑逹秦皇島巡視一週然後由津返京因該島已由海軍處勘作根據地也 
　　德宗景皇帝孝欽顯皇后賓天聞禮部兩次恭辦喪禮所用祭品日前專摺報銷至七萬三千五百零一兩九錢三分七釐四毫之多議者頗指摘之 
　　湘撫楊文鼎未交諮議局議决卽行奏頒公債頗受輿論抨擊現聞該項債票外人以其有水口山礦山作抵故亦爭先購買此項票價已漲至一百零兩兩 
　　度支部試辦宣統三年預算案此次由内閣會議政務處咨送到資政院計度支部原送表册四十本分表八十一本法部修正預算表一本陸軍部咨文清單一件 
　　法部廷尙書因各級審判廳承審之各項案件無論大小稍有費手處即行擱置不辦以致外間嘖有繁言此等情形實爲司法獨立之阻碍不免被人指摘故向左右侍郎議商調查内外審判廳經年不結之案共有若干件應即飭令限期辦結 
　　軍諮處將移遷於西安門内法文學堂一節已志前報茲聞該處原爲軍官學堂指定之地址今先讓於軍諮處俟軍諮處新署告成後（預定工費三十萬）再將軍官學堂移回又聞法文學堂原係四萬元工費今軍諮處以十二萬元之巨資購得之因該學堂之樓與監國府相對有種種不便也現軍諮處已定十月杪或十一月初選移 
　　周緝之廉訪學熙前經南洋勸業會總長楊侍郎調往南京襄辦要公昨聞直督陳筱帥又有電留周廉訪隨辦開平礦案之說未知廉訪能分身北上否 
　　東西洋陸軍留學生應考及第後僅可得一協軍校而彼等在軍官學堂所敎授之學生畢業之後反授以協叅領及其以上之官因是陸軍留學生多有不平者廕尙對於此事現甚注意將來或有一番更改 
[時評]  
　　其一 
　　以各樞臣全體贊成國會。而乃有暗中阻梗之某邸。以御史圑全體賛成國會。而乃有上書反對之胡思敬。以資政院全體主張速開國會。而乃有首鼠兩端之汪榮寳。以各督撫全體主張速開國會。而乃有顯然反抗之長庚。 
　　嗚呼。國會之大勢。已合全國上下於一爐。而成一堅。不可破之。 
 
 

Page 6

 
 
輿論。今乃以一二人之力量與全體爭。勝負姑勿論。而甘心違機以召。億萬人之唾罵。亦多見其不知量而已。 
　　其二 
　　男女兩姓之成眷屬也。必有媒婆爲之牽引。甲乙兩人之失和勇鬥也。必有和事老爲之解圍。以故媒婆與和事老。無人不歡迎者也。 
　　今資政院之某議員。善於爲政府黨與民黨之調停人。今日爲某議案質難。則該議員起而調停。明日爲某議案舌戰。則該議員又起而調停。其能解兩黨之紛爭。而合兩姓之好。誠資政院之和事老。而欽。選議員與民選議員之媒婆也。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙局議長函辯停議之是非杭州]  
　　浙諮議局議長陳介石以私人資格函致增中丞云廿三日本局開正式大會承駕蒞會當時到局者共八十餘人以日前呈請代奏事件蒙大公祖允即入告衆情欽佩故於前一日分配議事日程届時振鈴開會因衆議員聞大公祖電尙未發且有電文早經擬就尙須斟酌數字適有客來不及酌定之語致衆議員復滋疑惑出席者不滿半數祗得援照議事細則第五條宣告延會此二十三日開議不果之情形也是日卽奉停會三日之命令二十六日復以果能悛改即於二十七日具文呈報劄行到局二十八日又以未據呈報仍未悛改可知飭令再行停會三日凡此手續在大公祖固自以爲照章行事所謂印版文章也然大公祖亦知二十三日之不果開議其原因果安在乎始則停議要求繼則以不入會塲强迫逾越權限不受勸告此大公祖所持停會之事由也然大公祖之停會果根於停議要求乎抑發生於議員不入會塲乎由前之說則議事日程呈送矣議員到局八十餘人矣且呈請代奏事件大公祖已允電奏則固無所謂停議要求矣由後之說則大公祖已明明自言電奏何待强迫且是日出席者己有三十餘人其不入會塲者因大公祖一言所致夫以如此重大之事且經大公祖自任電奏斟酌數字何至爲客所尼大公祖或非由衷之言然又安得不動衆議員之疑乎因疑致誤在兩方面均有未能剖心相示之苦衷今遽科以逾越權限之名未悉大公祖究何所指如就議事言則函允電奏大公祖已自執行權限旣清無由逾越就議員不入會塲言是秩序中事非權限中事更無逾越之可言大公祖對於此事并未先有勸告何有不受若謂前此屢經勸告不必爲第二次之手續則前爲停議後爲延會事實本截然不同大公祖亦旣允奏而衆議員到會矣何得追溯停議則是停會之命令因議員出席不滿半數而發也夫停會者諮議局莫大之事衆議員莫大之罰乃以衆議員誤會大公祖允奏不奏之故而得之且一則曰果能悛改再則曰仍未悛改衆議員旣未能曉然於停會之由更何敢任悛改不悛改之責今去二十三又六日矣入告之文必已早發然此六日中但接大公祖一再停會及詰問悛改與否之文而未奉業經具奏行局知照之劄黻宸竊不能無疑矣大公祖之言曰代奏一事不能以開議爲斷開議與否並不在電奏與不電奏亦不能說電奏即開議不電奏即不開議則是大公祖之以責衆議員者必先自盡其責何也大公祖旣云電奏則二十三日雖開議不果亦必奏無疑不得謂開議卽奏不開議即不奏况二十三日之開議不果其原因在誤會允奏不奏之故今若未出奏則大公祖之所謂開誠布公者終無以自白於衆議員而衆議員前日誤會允奏不奏愈將信以爲實則誠無以執其口而服其心黻宸雖深知大公祖不爲謾言然衆議員之不入會塲者益振振有詞矣何由詰其悛改與不悛改議員雖不以解散爲心然究不能不以停會爲辱用敢自附於私人資格貢其所見務乞裁答以釋疑竇幸甚 
　　附資政院三次勸告開議電杭州諮議局鑒電悉蒸日呈報已到會期甚促望速開議資政院豔印 
　　又浙撫勸告開議文本月三十日准資政院豔電内開已電諮議局速開議仍望婉勸等因到本部院准此查諮議局因呈請代奏停議一案不受勸告經本部院照章飭令停議三日嗣以期滿未據呈報於二十八日劑令再行停會三日在案現在第二次停會之期己經届滿適准資政院電咨前因與本部院迭次勸告極力維持之意正相符合諸議員素具熱忱必能顧全大局力圖進行爲此劄行諮議局希即查照本部院疊次勸告及此次資政院來電辦理迅速呈復以副本部院維持之初心兼慰資政院屬望之至意曷勝跋望 
[鄂京官維持商辦鐵路湖北]  
　　湖北商辦鐵路公司因股欵未齊無人擔當總協理職務羣情渙散大有消滅之勢旅京同鄉官聞信甚爲焦急以目下外人催求借欵甚急若不急起維持全鄂路權勢必仍落外人之手爰舉代表陳惠愷范德培吕聯乙三君回鄂催辦其抵漢之日適值鐵路公司以札鳳池劉人祥等辭職開董事會改選總協理陳范吕三君即繕意見書一通親致鐵路協會諸發起人略謂今日開會係由董事復行選舉總協理無論選定何人僕等均極贊成惟吾鄂爭路之時原以純粹商辦不借外債爲宗旨被選之總協理自應抱定此宗旨進行董事會亦應守此宗旨同心賛助不得中途更變致壞大局請將此函彚入選舉紀事簿内備查嗣董事會選定總理黎大鈞協理劉鵠臣後陳范吕三君復與黎劉二君籌商進行方法往返數日始略有頭緒遂於二十七日返京報告各同鄉 
[中興廣益兩公司之糾紛山東]  
　　北方報云前山東運司張蓮芬在任時獲利數百萬元全入嶧縣中興煤礦股本故該礦資本除德股外華股之十八九皆爲該運司所有運司開缺不知如何忽得中興公司總辦抵差後倚藉外人勢力時有抗違礦章壟斷煤炭情事而摧殘華商之事不可枚舉最甚者莫如干涉廣益煤礦設機開採一事廣益公司設於安成村係光緒三十三年華商組織集成股本七萬兩禀明商部及勸業道立案當時係遵照部定暫行礦章劃界十方里及三十四年商部奏定礦章宣布每一礦廠不得逾九百六十中畝無論官辦商辦舊章槪作無效蓋所以限制奸商圈佔及惡吏把持者該公司當時即遵 
 
 

Page 11

 
 
照部頒新章具禀領取開採執照開辦數年煤井已開至三十餘處透煤者有十五六處正擬安設機器以圖擴充乃張恐該礦盛旺中興必受影響唆使外人出而阻止廣益與之理論張乃據二十六年前直督裕奏定該公司專利之案以對謂該礦百里之内不准他人設機開採廣益公司以廣益礦與中興礦相距十餘里中興雖有奏案係屬舊章此次奏定新章第一條旣云凡有舊章一槪收回則安得仍執前案且卽按舊章而論亦曰礦塲所闢之界至多不得逾三十方里安能於直線十六七里之外又爲一網打盡之計况新章又已縮短至多不得過九百六十中畝又曰六百官尺以外即聽他人開採安得恃勢强佔面積至四萬方里合六百七十萬中畝以外顯與定章不合現聞廣益公司將赴部訴控求得一直 
分類新聞 
政界 
[城自治總董告退另選無錫]  
　　錫金城自治公所總董裘紳廷梁熱心公益久爲鄉人士所推重但被舉以來身體多病不克任事前已禀請蘇籌辦處辭職當蒙批示挽留在案現因病仍未愈裘紳不願懸此虚名日前復將病情禀請蘇籌辦處俯准告退俾得另舉賢員辦理奉批裘紳廷梁旣因病辭職所遺總董一缺應即照章補選仰仍遴選總陪董詳候撫憲核派 
[嚴懲差役索詐之一斑蘇州]  
　　丹徒文大令詳報職員張文即張子彬與其婦互控爭分家產一事業據差役回復已在無錫地方理處等情奉蘇藩陸方伯批云此案旣經原被在錫邑理明應卽取具兩造息結詳請銷案未便以該差空言一復率准註銷且前次飭查縣差王春等有無索詐情事亦未具復殊屬不合批飭移取兩造息結詳候核辦並究明縣差王春等有無索詐情事分别革辦具復 
[湘藩諭禁各屬私種烟苗長沙]  
　　湘藩趙方伯對於禁烟一事極爲注意昨又以禁烟以禁種爲主特撰就白話示諭一道張貼通衢略謂鴉片之爲物有害無利人人所共知者故上諭迭下嚴行禁止不許吸食而尤以禁種爲主本司未到任以前即訪聞湘省烟苗未能禁絶如桃源新化龍山武岡酃縣等州縣向爲產烟之區此數處私種烟苗各户姓氏亦皆訪查明確如仍有私種情事不難指名立拿現正當下種之時合再出示嚴禁爾等須知禁種烟苗係出自朝廷諭旨現在民政部訂定律例如有私種者即處以四等有期徒刑輕則一年重者三年并派有部員至各省查辦山巓嶺角亦必親行查騐夫爾等私種烟苗無非爲謀利起見倘被部員查山除將種户科罪外並須將種烟地土充公是因圖利而適以自害有等無知愚民一聞查禁烟苗輒即糾衆與官爲難在彼等自以爲得計殊不知糾衆滋閙大干例禁一經拿獲即必按律懲辦其得失究何如哉茲仍查照上年辦法有能拔呈烟苗一兜者賞錢一百文爾種烟各户務各改業營生勿再違抗致干重責且各州縣考成所關亦必認眞查禁倘經查出自應照章科罰爾等身家性命相關何苦爲此本司諄諄勸誡幸勿巧爲嘗試各地方官亦應切實查禁毋稍徇隱致干參究即各處圑保亦負有禁種之責務各隨時查察如有私種即應報縣究辦如敢玩忽徇庇定即嚴加懲辦 
交涉 
[查禁洋商私運洋藥辦法廣東]  
　　粤省禁烟總局以華商冒串洋商販運洋藥請申明條約嚴行查禁如有洋商違約販運緝獲時照華商走私辦法辦理等情詳奉督院批云據禀已悉查洋藥一項按照約章准由洋商運至通商口岸售賣完過稅釐之後並准請領憑單惟欲運入内地則祗准華人持往不准洋人同入内地其口岸界址如潮州以汕頭爲口岸瓊州以海口爲口岸廉州以北海爲口岸凡洋藥運至各口若未越界深入内地均照口岸辦理廣州一口雖未劃明定界而歷年准由洋商建設行棧處所亦向作爲口岸現禀洋藥過關以後即爲内地未免誤會總之禁烟一事係我内政政務處所定營業牌照章程本爲稽查土膏不得任意私賣起見與條約絶無妨碍無論口岸及内地未頒營業牌照之人私運焑土該局自有遵章稽查罰辦之責非外人所應千預其洋商販運入口洋藥昨已照會領事通飭洋商務須售與領有營業牌照店舖不得任意售與無牌之人致碍禁烟大局 
軍界 
[木瀆鎭請撥砲船駐守蘇州]  
　　蘇鄉木瀆鎭自治公所呈請派撥砲船到鎭常川駐巡保衞閭閻等情由吳縣禀奉蘇撫程中丞批飭巡防營務處核議昨經營務處洪觀察以吳縣木瀆鎭係飛划第二營汛地向由該營師船隨時往來梭巡似難專駐一隅致滋窒碍且該營師船無多而巡綫又極綿長若指定鎭市派船駐紥將來各處紛紛效尤實覺窮于應付等情札飭飛划統領轉飭該營嚴密梭巡以資保衞 
[札飭陸軍監卒特免會操揚州]  
　　揚州府刻奉兩江督練公所兵備處札開陸軍監獄本年開辦後獄内設有監卒十名均在續備兵内挑選茲杳續備兵定章每年十月係會操之期該兵等届時應赴本籍地方官衙門報明投營候操但該監卒等雖爲應行赴操之兵而獄中之任務綦重准予邀免調操開單札府轉飭所屬地方遵卽註明兵册以免歧異 
[知會武職五項人員赴都候選寗波]  
　　浙省綠營官員兵丁前經撫帥會同閩浙總督奏請裁撤都守以上並經留任兩月辦理一切未盡事宜現已届滿關防各繳銷除年届退休各員外所有合格人員自應照章送部遇有他省相當缺出儘先選用等因昨浙提吕軍門接咨後立即知會各標鎭協營副參將遊擊都司守備五項人員如有年尙未届退休自願赴都候選者即行開貝出身履歷尅日送省以便給咨送部 
學務 
[小學聯合運動會誌盛常州]  
　　武陽城廂各小學改定二十八日開聯合運動會已誌昨報日日九時開會到會運動者計武陽冠英育志東西北三區東南西北四郊同仁驛西共十二校運動節目凡六十節高等生之徒手器械操初等生之游戲操大致純熟整齊此外特點如請開國會唇亡齒寒勢力圈各節足以引起愛國心同仁驛西西南區郊之一 
 
 

Page 12

 
 
律不用操衣足以戒虚崇實提倡普及敎育至各節運動多屬圑體的無選手劇烈運動亦見主張得宜末爲滌氛幼稚生之來賓運動饒有活潑眞趣是日並有會塲新聞自一號至十餘號來賓參觀者五千人商圑中學安西喬蔭大興鳴鳳　溪史野潘墅等七鄉校及府縣督糧遊擊城守文武各官均到會五時半閉會計節去十餘節目尙覺餘興未闌云 
[學界組織第二次參觀圑常州]  
　　武陽學界前由勸學所組織參觀圑赴寗參觀勸業會早誌本報茲又乘下元節緞組織第二次參觀圑計城鄉各校如北郊鳴鳳牖靈競化振聲惠化旌孝等校職員學生六十人由勸學所專派職員於二十九日偕同前往指導該所總董伍君特送至車站照料一切 
[催造檢定小學敎員名册杭州]  
　　浙省提學使通飭各屬勸學所文云檢定小學敎員一案前奉撫憲行准學部咨送奏定檢定高初兩等小學敎員章程到司當經袁學司詳擬辦法酌定本年六月内在學務公所派員檢定通行各屬遵照辦理去後嗣因舉行届期僅據鎭海餘姚兩縣送到檢定名册并據仁錢勸學所呈報應受檢定各員報到者尙屬寥寥又經通飭各屬暫予展緩俟下學期再行定期舉辦各在索茲查本年二月政務處議覆御史趙熙奏檢定小學敎員章程妨碍敎育片内以公立私立兩等小學之經官立案者均應一律照辦不能專限官立應由學部補行聲明等語核與部定章程第五條得受無試騐檢定資格第五項專指曾充官立高等小學敎員而言者一節不符浙省自應改照政務處議復御史趙熙片奏辦理惟此項辦法爲前次詳擬所未及茲下學期轉瞬將終自應飭令各屬查照以憑核辦合行通飭札到該總董迅即遵照前飭將無試騐檢定及應受試騐檢定各員名册於十月内一律備文專差送司以便定期舉行并即轉行所屬各小學堂一體遵照是項名册該總董務須如期造送母違定限致礙考期 
雜記 
[本夫殺妻案眞相常州]  
　　常郡某甲因姦案殺妻業經逮案監禁等情已紀本報茲悉甲姓陸原在木行營業前年佔娶有夫之婦陳氏因此被木行辭敭遂携該婦回嘉定舊居棲止該婦以不願相隨返常其兄陳某復將該婦說合於岳紳之子某乙事隔年餘昨日忽爲陸某遇見卽與之口角繼復用刀猛刺胸部斃命岳某即將陸截留控之縣署陽湖伊令提案審訊彼此爭認該婦爲妻現陸已收禁而岳亦一併禁押矣 
[自來水成立先聲杭州]  
　　浙省創辦自來水數年未成此次華僑回國提倡各省實業長袖善舉願力宏偉經創議諸君極力聯絡聞蔡君奇鳳慨然認可獨繳股本五十萬並允轉勸各埠同志酌量帮助昨日專電來杭據稱已委託代表華君準期十月初十日到浙會同組織一切惟聞原擬取水西湖在松木塲建造水塔槪用地線吸取入城嗣經某化學家悉心考察以此項水質屍氣太重兼雜五金礦質與衞生大有阻碍應否改用錢塘江水須俟該代表到杭磋商復勘 
[正金銀行失竊破案神速漢口]  
　　漢口正金銀行於二十三日雇夫在輪船上起卸銀箱被脚夫乘間竊去一箱計寳紋六十隻共重三千餘兩當經查覺報請巡警總局曁各租界捕房一律查緝是夜即經巡警三區區官杜賡良在五彩河街黑暗之處瞥見一人倉皇行走當命崗警扭住盤詰訊係本街春茂銀作坊帮夥文大玉詰其夜深在途窺探何故不能對答杜區官心知有異卽召集巡警入該銀爐坊搜查果起獲元寳五十八隻並正金銀箱一具曁此案正賊易錦性丁松田二名當塲集訊供係因正金寳銀鑄有符號特送至銀爐作坊銷燬成錠者遂命將該寶送還正金銀行並一面將該賊犯送至總局懲辦而正金銀行則極力稱頌中國警察破案神速不置 
[應城僞造印契大獄發現湖北]  
　　湖北應城縣經書尹志臣華福堂等勾同劣紳僞造印契糧票浮收勒索侵蝕公欵至數萬之多前經該縣紳田兆龍等在院司府縣各署具控尹志臣運動得力久未斷結近田兆龍在大理院控訴由院咨行回鄂故提法司馬廉訪委派知縣歐陽炳榮前往提解全案犯証卷宗來省審辦聞此案共牽涉四十一人有紳士胥吏有學生差役人類繁雜糾葛頗多茲已提到華福堂等二十人經武昌府提訊一次即將華福堂等十一人收禁模範監獄尹志臣等九名收押候審所一面復行應城縣金令策先將案内牽連之二十一人速提解省以便研究期無枉縱惟應城旅省紳學各界及諮議局議員王君先翰等咸以此案情節並不重大而釀成大獄皆由裁判官不能得力之故特於日昨在黃鶴新樓開會公籌對待之策 
紀事 
[三日間之汗漫遊（六）]  
　　山陜館之觀覽由畿輔而西爲山西。又西爲陜西。古名邦也。踞黃河之。上遊。汾洛涇渭。交流於其間。熊皮狐狸之富。琅玕球琳之。珍甲於天下。館在會塲北部東三省館之西北。樓屋五間。上爲辦事處下陳各種出品。左列晉產。右列陜產。不分郜。亦不分類就吾人眼簾中别之。以天產物爲大宗。古銅器次之。工藝則僅有歸化工藝局改良之絨毯及各色綢縐數種若敎育品幾於寂寂無所賭。矣豈晉陜間人物樸陋。無志於敎育歟。仰亦徵。集者鑡不及此。　故閟其英歟。尤可怪者。延長石油。爲陜省特產。經營數年。小有成效。與萍鄉開平之煤。大冶之鐵。湘南之銻。均爲國内奇珍。可以爭衡於二十世穀實業界之舞台者。乃不特製作模型未之一及。即所鍊之油。亦未嘗精製標本。列會陳賽品物寥寥。毫無精彩是殆以僻居内地。交通未便。而商民智識。亦復簡陋淺狹。遂於爭妍鬭勝之。場有不惜自韞其寳物者乎。至皮貨則璀璨瑰瑋。價亷物美。甚爲可寳。然亦僅原料耳。是所望於改良製造之工業家。 
　　河南館之觀覽河南古中州也。而產物之豐蔚。傳於今古。館在青石橋側門馬路之北。與山陜館毗鄰。是爲會場北部最後之一館。自此出門即造綠筠花圃之通路也。陳列品分染織狩獵製作工業採礦𧕽桑美術圖書敎育天產數種鈞窰之磁。質細色古。頗可寳貴。惟製作工業。尙未發逹。以醴磁較之。瞠乎後矣。南陽之綢。自昔有名。然花色未精。似不足與他。省爭勝。他若古代珍物。陳列參考。此其失與山陜略同。竊爲珍彜滿目而古趣益然。寳則寳矣。然非勸業者所有事也。以此列賽。亦適見山陜河南三省人民之程度耳。 
史乘 
[情俠（續）]  
　　有友夏某。登徒子流也。利其有思浸潤之。嘗導生。作北里游遍尋。香國遇殊色者輒默誌之。某夕。買醉。於陳塘。折柬。招生。爲抛磚引玉計生不忍拂其意。竟赴召焉。開筵坐花管絃。雜奏燈紅酒綠。撲朔迷離。備盡一時之樂。時同座者爲辛譚區等三人。酒酣耳熱。各矜已妓之。美評人之疵。信口雌黃。紛紛聚訟。刺刺不休。生目視諸妓。無一佳者。亦思得美爲快。起詢酒保。保以某校書薦。生命招之。保去移時。返曰。行將至。生酌以俟之。無何履聲槖槖。佩玉鏘鳴。花技招展。蘭麝先人而入。瞥覩一校書。年甫十五六雪膚玉貎。羅襪無塵。温文嫻淑。一種英俠之氣。令人可敬可愛。時聚訟未已。驟睹此尤物。色然而驚。不解胡爲心醉。噤口。而眙。生平素於女色上不甚介意。故平康紛黛。不能邀其一盼。至是神亦。爲之　。亟起遜坐。略叙。寒暄。不覺偎近。生復志大言大。咄咄逼人。校書心誠悅服。眼光之注射。電力之相吸。早已印於腦部。不言而喻矣。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[資政院旁聽錄]  
　　九月二十六日議事 
　　資政院開幕以來以昨日開議爲最遲由正議長宣讀本日資政院奏開國會所奉諭旨次旋飭秘書官報告文件（一）收受政務處咨送度支部預算表册文一件（一）收受法部咨覆易宗夔質問宗室覺羅訴訟章程一件大致須俟明年新律頒布後然後實行（一）收受湘諮議局關於湘撫舉辦公債來電一件（一）收受山西諮議局關於禁烟事來電一件（一）孟昭常倡議速定官制書一件（一）法典股審查修正報律條文報告一件此外加法典股預算股特任股員之報告邵羲倡議禁止纏足孟昭常與江謙陳說官制應速定之主旨皆得多數贊成列爲議題皆是日議事日表之楔子也有人提議時間不早應入正文議長始提出地方學務議案謂今日應逐條决定之 
　　李榘發言學務案前因國會問題未及討論大體今日旣由議長宣告應照章逐條表决但學務究應歸勸學所辦理抑盡歸自治局辦理以從前辦理學務之人皆精通新政之人故頗得力一旦改歸自治局恐不惟不能收效反因此暫歸破壞亦勢所必至此不可不明定宗旨者也胡家祺方還牟琳皆繼續發言請政府特派員答言 
　　學部特派員范源濂出席答明大意謂部定自治章程頒行後而地方學務章程尙未發表以此事關係重大非俟資政院開院經大衆討論不可以從前所辦學堂多恃官力現欲敎育普及非推廣公立不可因内中最困難之一問題則在籌欵至慮勸學所撤銷歸併自治局而學務反因之破壞則修正案第十四條施行細則由學部以命令定之及第七條酌設學務專任員可以隨時補救但其詞多重複糾纒不清未免令人生厭隨討論該案章程第一條邵羲謂第一條第二項府廳州縣下應添城鎭鄉字樣法典股股長汪榮寶出席說明無城鎭鄉之理由牟琳向之質問陶峻從旁解釋陶鎔爭發言甚力議長止之時嘈雜之狀當局者不甚覺惟牟琳陳樹楷羅傑均主張删除第二項雷奮不以爲然易宗夔謂大衆對于勸學所之廢止皆有誤會不知勸學所並未廢止以之歸併地方自治即係爲擴張學務起見後經大衆表决卒從修正原案第一條通過至是休息約三十分鐘 
　　復討論第二條汪龍光請删除遇有必要情形六字汪榮寳起立解釋後付表决時第一項均贊成原案第二項均贊成修正案 
　　議及第三條時汪榮寳請將修正案原文得將各該區域畫分爲若干區改爲得將各該目治區域或連合區域内畫分爲若干區劉澤熙主張改爲得就各該區域内畫分爲若干區江謙謂理宜改爲得就該自治區域内畫分爲若干學區爭持數十分鐘仍贊成學部原案表决識者已覺其近於無意識矣 
　　後自第五條至第十五條修正案均潦草通過惟第十條及第十二條略有討論是爲此案之終結 
　　嗣許鼎霖報告浙撫來電該省諮議局雖經勸使照常開議及開議日該撫及議長副議長皆到會而議員到者仍居最少數此時距閉會僅十四日浙省諮議局又無電致本院本院對於此事止好聽其解散云云議長首肯羅傑對於核議湖南諮議局事以楊撫違背法律辦理公債案關係重要請於下次開會提前會議議長許改定議事日表 
本埠新聞 
[沈議董條陳中美聯絡之計畫]  
　　商務總會議董沈仲禮致本會總協理書云前以美國實業圑訂定重來滬上特開中美商業聯合研究大會當經函請合端分電各省商會舉定代表來滬討論在案按美圑開會宗旨計分四項日前弟曾經當面接洽參以鄙見茲特再爲吾總協理縷晰陳之（甲）設立中美貨品陳列所擬將中國所產品物無論已通行未通行各小樣一律送交美國各商會代爲陳列將來新出品物亦隨時續寄其陳列費即由美商會擔任美國出產品亦交由中國各商會代爲陳列其費亦由中國商會擔任之（乙）互派中美商務調查員查中國土貨之銷售美國者極少除絲茶廣蓆外幾於無可指名其他豆類各貨雖產自中國均由歐洲各國間接利歸中飽故此節最宜注意漢陽鐵廠亦賴有大來君爲之分送小樣與其國人攷驗生鐵始獲暢銷尤爲可證茲擬由中國全體商會公舉調查員二人一駐美之紐約一駐西美之山樊市專任調查美國近銷何項貨品隨時電知本國並將中國貨品小樣分送美商攷騐以期推廣商業其費用由中國全體商會分任之其美國駐華調查員則由該商會便宜分派（丙）設立中美聯合銀行查中國母財日竭欲興商業資本難籌該銀行仿興業銀行辦法有維持商業之責任美圑已屢言之又攷美國財政報華僑每年寄回祖國欵項至七千萬以上悉由外國銀行滙寄嗣後均可改歸該銀行經手轉滙矣而中國應銷美貨亦可由該銀行做帶根滙票矣將來該銀行之發逹操劵可待擬東西美各設一行而中國則一設上海一設天津擬由各省官欵及各商會酌附股份以示聯絡覺力尙可爲也（丁）設立中美交通輪船公司現在美商大來洋行每月已有兩輪直放中國漢口專載土貨將來北洋開港亦必推廣擬由各省商會在該行酌附股份以爲中美聯合輪船公司之基礎並可添備數輪懸掛中國旗號直放美國以利交通中國向無出洋商輪有此創舉爲吾航業將來之導豈不美哉以上四項鄙見所及未知當否聞美圑一路攷察兼及調查已有頭緒近接香港來電知於十月初五六日必能到滬惟大來君一人可以久留其餘均僅勾留八小時即須首塗未能延長討論爲亟專函奉逹台端擬請於各商會代表齊集後在美圑未到以前先期由貴會開會研究以定宗旨而議大綱俾可臨時應對是否之處均祈察核施行毋任盼企 
[金琴孫遇害六誌]  
　　金琴孫中槍身死一事迭誌本報茲悉老閘捕房捕頭對於此案極爲注意前晚特飭探目張寶榮包探劉森堂同往是晚與金君同席之四馬路西叚叙商樓番菜館主小凌卽凌榮祥處查詢一切據凌答稱是夜應友人歐陽君之請至南平安里妓女李媛媛處飲宴同席共有九人除主人外祇識陳徐等四人席間所談係 
 
 

Page 19

 
 
滬市錢莊銀號相繼虧倒市面恐慌及江督蒞滬維持情形金君召有妓女雪印軒侑酒先於八句餘鐘興辭而出至金君在外如何被害不得而知該探等以凌所言各節無甚關係復往馬霍克路三百八十一號門牌陳姓處查問時陳並不在家有一西裝華人出爲答話謂是晚之事陳亦不知底細該探等當即據情回禀捕頭着再前往同席各人處逐一查詢務得眞相以便研究 
[卜總巡嚴飭緝匪]  
　　英美總巡卜羅斯君以界内迭出暗殺重案並時有路劫之事若不嚴行偵緝何以保治安而懾匪胆昨特嚴諭西探目彭山華探目李星福着於每晚督率中西包探分叚梭巡務獲匪徒從重懲治 
[議决案竟無效力]  
　　歷届城隍神三節出會有陰皂隸大肚皮等會首跟隨會内誠爲惡習本邑城自治公所議事會曾經議决交由董事會呈請縣局出示諭禁並移城内警局巡官請於出會之日督飭巡警認眞查察如有再敢違犯者即行拘罰以示儆戒後由該會首等具禀縣署懇請免議復經田大令嚴詞批駁在案詎昨日出會仍有此輩隨同遊行毫無顧忌沿途巡警亦並不干涉未識董事會各董事將何以善其後也 
[防範鼠疫之通告]  
　　城自治公所衛生處昨日發出防疫通告一則其文如下爲通告防疫事現届冬令土木頻興凡造屋之家地板須離地二尺實以乾潔灰土以防鼠穴因鼠身上之虱含有百斯篤菌鼠有此虱即患疫鼠虱嘬人之血即患鼠疫俗名核疫又名核子瘟其病初起惡寒戰慄驟發高熱周身腫脹疼痛爲最猛烈之傳染症故居家宜蓄貓捕鼠一切食物務須遮蓋勿被鼠飼遺患見有染疫之鼠卽將室内什物並疫鼠用滅毒藥水洗滌之庶免百斯篤菌之毒特此通告 
[脥核瘟傳染可慮]  
　　英美工部局西醫以近有一種脥核瘟病易於傳染深恐居民不知防衞釀成大患連日帶同傳話人在界内挨户調查如有此等瘟症即便代爲醫救 
[匪徒搶刧拒捕]  
　　匪徒沈阿孝姚阿二前晚在山東路搶刦唐渭生所遺洋二百元圖逃當被六百四十八號華捕查見往捕該匪等竟敢拒捕毁壞號衣銀表等物該捕旋吹警笛由三百二十八號華捕趕來帮同將沈姚兩匪一併拘入捕房押候解廨嚴究 
[店夥自刎慘聞]  
　　甬人劉松泉年二十一歲在新北門大街萬豐康烟紙店内爲夥近忽發癲於前日早晨上樓良久店主王福紀登樓察視詎己自將剪刀剪斷喉管血流滿地王即投報捕房由捕頭往勘屬實當即傳到劉之母舅馮瑞海協同包探報知上海縣田大令於昨日上午十一句鐘蒞騐馮即求免大令隨諭地甲上樓察閱一週着馮具結備棺成殮 
[禀請滬道照貼公費]  
　　城自治公所禀滬道文云竊城内清道路燈事宜於九月初一日准一路正巡官德來文移歸城自治公所接辦業將接辦情形備文投報在案惟悉中區清道路燈月支欵項向本不敷歷由鈞署月貼百元並收取廟園攤捐藉資貼補現約計每月燈道支欵需洋一千零五十元除以徵收路捐欵六百元及廟園攤捐一百三十元相抵外不敷洋三百二十元左右目前自治費絀籌欵爲難所有鈞署向貼之一百元仍懇照常貼給俾湊公需其餘不敷之數當由董事籌墊合將中區路燈清道用欵支欵約數另繕清單呈請察閱爲特備由禀祈核准示遵實爲公便 
[清道路燈之專責]  
　　城自治公所備文知會毛子堅君云案准城議事會春季議决城内設中區由總董董事直轄又城内清道路燈由董事會呈請蘇松太道移會巡警局城内中區事務所業於六月十三日成立其城内清道路燈事宜迭經禀催前蘇松太道移催巡警總局迅飭移交茲于九月初一日准一路中區正巡官德來文將清道路燈夫役花名器具清册及各舖户捐户廟園攤户捐册一併移送前來卽於是日接收暫由路政處兼辦本月十七日董事會常會期據路政處范君麟書現辦城外三區路燈清道曁城廂内外路政所有城内燈道未能再兼請另舉專員辦理等情當經議决中區一切事宜即請執事担任借救火聯合會地方爲辦事處其清道路燈即於十月初一日接辦等語合行備文知會爲此知會請煩查照届期接辦 
[秋季賽馬二誌]  
　　昨爲旅滬西商秋季賽馬之第二日計賽九次第一次十八馬琴司洋人代新裕泰黃衣藍帽青馬勝第二次十三馬海司洋人代沙遜洋行土咸西人藍衣黃帽白馬勝第三次十六馬白克爾西人代紀林洋人湖色衣帽黃馬勝第四次十七馬强生代怡和洋人醬色衣帽白馬勝第五次十五馬祥茂小白克爾代紀林洋人湖色衣帽白馬勝第六次九馬强生代怡和洋行黑衣帽黃馬勝第七次七馬禮逹洋人藍衣帽白馬勝第八次十七馬强生代怡和洋行黑衣帽白馬勝第九次十二馬洋人魯代工部局白衣黃帽白馬勝 
[革巡尙有勢力]  
　　住居閘北德生里附近之翁正元前日至四路分局控稱日前小的家走失小孩一名由李正培劉榮生帮同尋回後邀已革巡士何龍貴來索酬謝當由小的邀同李等至某飯館餉以酒飯用去洋一元而散不料翌日李等復來據云昨夜何因酒醉借宿李處失去呢單袍一件咸謂事由小的失孩而起勒令賠償請爲究辦黃正巡官聞之大怒立飭提究詎何己聞風逃逸當將李劉二人逮案畧訊一過分别收押候提該巡士到案一併訊究 
[謝贈]  
　　澄衷學堂定於初五日下午開學藝會昨承惠贈入塲劵兩紙書此誌謝 
[城内]  
　　霸佔房屋○婦人戴周氏前在縣署呈控李家祥等將房抵押本息無着曾奉飭提李家祥到案收押將房發封限令遷移在案詎案懸數年仍未了結近又據戴周氏禀催經田大令飭提李家震李家奎等至案提同在押之李家祥於前晚訊究李家祥供房屋係被兩兄霸住求鑒李家震供素來出門家務向不干預房屋實是家奎霸阻李家奎供現下正在覔屋搬遷務求寛限判李家祥還押李家震收押李家奎交水利廳看管俟將房屋交還戴周氏再行核示 
　　兄弟爭產○張雪堂投縣禀控張貴堂霸產等情昨經田大令傳訊張雪堂供故父希賢共生三人小的居三二胞兄慶堂故世之後一切喪事由小的之次子承辦應爲嗣子 
 
 

Page 20

 
 
所有田房屋產應歸小的之次子執管今被長兄貴堂霸阻求請提究大令判張雪堂邀同親族理處禀復核奪 
　　縣批三則○李順卿禀批江松如江友伯于能浩前扭控案内六月間庭訊後由爾具結作保結上蓋有源元圖章又由代書陸鼎銘加戳現在江松如飭提避匿自應追向原保之人昨據黃錫恩具呈江松如已自海寗回滬匿住爾家已提爾着交着速投候訊明押交如藉租界延宕先將代書收押並提蓋章加保之源元店主一併押交周雅卿禀批錢志恆拖欠巨欵挺押不理復在押所叙賭實屬胆玩已極該商人等竟敢以空言來保殊屬荒謬候帶錢志恆嚴行訊比該商如再飾詞爲之營求免脫一併提案訊懲沈桂華禀批修理橋樑而拆入家基石爾與沈阿榮均屬不合楊彭氏如非祖墓何肯出頭具控案已飭提着速投候訊究毋庸飾辯圖缷 
　　官事○浚浦局提調關烱道署英文繙譯陳世光前日奉滬道委派陪同德國商圑赴寗昨已返滬到道禀知新委籌防局會辦畢兆熊到道禀謝派充南洋學校副敎習陳兆成民政部醫官京師衛生所所長林文慶民政部内城巡警所衛生科員陸震昨日先後到道禀見 
[南市]  
　　紏葛不清○鹹瓜街合興甡蜂蜜行股東王浩亮卽壽海近因拆出股份在工程局呈控同股之該行執事顧錫元吞没股東及存項等欵共有九百餘元之譜由局批示移送商務分會調停旋因紏葛甚多無從理處送回請斷昨經湯裁判集訊兩道各執意見難以定斷判各退去候移送藥業公所董事查明股本若干及一切帳目内容再傳各股東到堂訊理 
　　蟻棍下塲○著名蟻媒陳三和前因串放白鴿由工程局裁判員訊實發押改過局三年茲因患病送堂醫治前晚在堂病死即由該局函報裁判員請傕家屬到堂備棺收殮 
　　學徒竊水○内地自來水公司昨日查知同生祥洋貨店學徒某甲在隣居空屋中目來水龍頭上竊水當將該徒拘送工程局罰洋十元移交該公司償還損失 
　　串攫金簪○羅維詠之母昨日午後三時挈領孫兒出外遊玩行至南施家弄内突來匪徒三人串攫金簪一支逃逸羅母喊捕不及遂報總工程局請爲偵緝 
　　捕房吊贓○公共租界捕房昨派中西探帶同竊賊吳元福至總工程局禀請協探至源盛押店吊取白布十疋局中准即飭探將原贓一併吊獲交付來探帶回 
[閘北]  
　　婦人追欠○住居打鐵浜之婦人余顧氏前日至四路分局控告唐禮春虧欠借欵洋三十六元屢索無着黃正巡官諭氏退去候查明再核 
　　冐名勒索○江北人胡學濤冐充埠頭向各船户勒收陋規昨經四路一區黃正巡官訪明將胡提案收押候辦 
　　索欠扭毆○王阿三昨向趙阿四索討借洋兩角在途扭毆由崗巡一併拘入四路分局黃正巡官飭趙拘留一夜繳洋開釋 
[英租界]  
　　僞造鈔票○談金桃僞造假鈔票希圖混用昨被挆目李星福將談查獲拘押捕房候究 
　　夜行被拘○陸善順前晚夜半時在馬路行走巡捕見其形跡可疑向詰支吾即將劉拘押捕房候究 
　　人贓並獲○過犯王阿福昨日竊有衣物携至牛舌路圖銷當被包探李阿三查獲人贓拘押捕房候究 
　　請緝盜賊○松江婁縣境監生徐世源家於上月初二夜被盜明火執仗刦去金銀衣飾又上月二十二夜該縣民人魏金生家被賊竊去及飾鉅贓均經報縣會營勘緝未獲茲由該縣備文並附賞格二道移請公廨寳讞員照會捕房飭探協緝務獲解究又常熟縣境鄉民姚三家近被賊衆越窗進内竊去衣飾各件並拒傷隣人王根壽查緝未獲前日亦由該縣移請公廨轉飭捕房協緝 
　　流氓兇横○流氓小鬼阿四昨日午後至同春坊一弄妓女花寳玉處索借不遂用刀將傭婦李氏左手戳傷當由龜奴報知老閙捕房飭探沈阿岳住拿詎已逃逸即將受傷人送入仁濟醫院醫治 
　　恐嚇姘婦○無賴王阿山混名小老爺昨至德仁里三十九號屋内向姘婦王氏索錢無着吞烟恐嚇氏情急報探將王拘入捕房經捕頭詢係酒醉悮服且已醫愈從寛斥釋 
　　偷兒何多○陳阿萬竊北蘇州路徐福記布衣潘阿生竊河南路梁寳勤家白紙五梱吳有福竊河南路俞梅喬家白布二十疋徐東生圖竊中國花園内物件王仁生在電車上摸竊周松生皮夾均被探捕等拘護一併解入捕房押候解廨訊辦 
[美租界]  
　　拍賣抵租○西華得路三百九十一二號居户前因欠租由廨發封業已日久延不理處昨由房主瑪禮遜禀請啓封將屋内器具什物拍賣抵租廨員准之 
　　塌車肇禍○塌車夫張阿二昨午推車經過元芳路將道旁電話箱撞損由捕拘入捕房飭傳車主到案着令修整 
　　洋東無理○陳葉氏昨至捕房訴稱婦人在華特路某洋人處帮傭現已停歇被欠工洋多元向索無着反遭兇毆捕頭飭赴該管領事署控告 
　　學徒何往○戎維新昨至捕房報稱兒子興發在裏虹橋陳某所開之皮鞋店内學業忽於日前出外不歸四尋無着請爲查訪 
　　馬夫違章○馬車夫吳阿榮昨在黃浦路兜攬坐客違背定章由捕查見拘入捕房押候究辦 
　　男賊女賊○徐榮生昨竊吳淞路三十五號某日人家帽子又婦人安鄔氏昨竊北蘇州路六十號某姓家衣服先後由探查獲押候究辦 
[法租界]  
　　彈壓賽會○昨爲下元令節本邑城隍神率同四司出巡經過法界時由捕房諭飭各探分别彈壓 
　　敎民瞻禮○昨爲天主敎大瞻禮之期在敎商民均於清晨至新北門外天主堂内舉行彌撒典禮 
　　不認拐匿○徐長春上春曾將李阿四扭至公廨控告李之姘婦拐匿其媳經聶司馬判李保釋帮同找尋在案迨至前日始由原告將李之姘婦朱氏尋獲交案據見証朱謝氏訴稱婦人目見朱氏與徐媳在泥城橋同行訊之朱氏狡賴不認判氏收押李開釋再行嚴追 
　　亦是賭博○周阿三在途設攤誘令林孔友賭博不遂互相口角被捕查知拘捕解廨請究周供係以水菓食物爲輸贏並非賭錢判押七天示儆 
　　騙掉金環○苗阿三以僞金絲眼鏡隳地掉騙葉王氏之金耳環嗣被該氏察出扭捕送廨訊究判枷號一月管押一月 
 
 
 

Page 21

 
 
   
 
 

Page 22

 
 
　　 
[望平街馬敦仁帽莊改良]  
本莊開設有年向來聲譽昭彰固已膾炙人口近麯民界文明諸縉紳莫不冠冕堂皇彬彬風雅蓋以人之一身惟首最尊而冠本莊有鑒於此選料更良製造必精不惜工本以臻美備用以答　諸君子惠顧之雅意但可章照碼折扣未免核算繁難反多轉折爰是改立新章核實定價無折無扣以歸劃一如仕商有未深信者請試購之方信價亷物美推廣招徠非徒虚言聳聽也特此聲名 
[兩腿無力體質經者可服]  
安徽廣德州保和號　王春臺君服自來血之報告書 
五州大藥房雅堂先生台鑑敬啓者僕自去歲經售貴藥房自來血購者爭先服者皆稱妙品僕體質素來虚弱友人皆知今春與友人朝夕醉鄉忽至四月初旬身染一病治終百餘日方全愈矣延醫多人均難奏效後得友人何君海峯談及病之情由何君試脈卽贈一方服之數劑疾病稍退而兩腿不能站立寸步難行終日臥牀不起此皆體質虚弱之故若服補劑苦口之極萬萬難呑服何君云○○貴藥房所售之自來血閣下可照法服之僕幾忘了所經售之自來血即日開瓶每日服三次至已服半打而體質較未病之先爲强壯精神亦振作又能早起飲食增加朝夕思維此皆自來血之功效也本　至申道謝奈因小號生意乏人照應家口嗷嗷未能如願暫條數行鳴謝○○仁術俟明正來前拜謝自來血之妙品誠如珍如寳伏乞登諸報紙以叙僕之體質虚弱强壯情由并揚何君海峯脈理精明敬頌道安（下略）安徽廣德州保和號弟王春臺頓　自來血價目大瓶小瓶二元一元二角每打二十元每打十二元　託局函購原班回件　○諸公光顧請認明全球老牌商標每瓶附有五彩保證書一本又　認眞劵一張値洋一角方不致誤 
總發行所上海四馬路老巡捕房對門五洲大藥房抄登 
[謹告大隆葯房牛髓粉爲補虚損去烟容之聖品]  
　　大隆藥房燕窩珍珠牛髓粉實在功效記每盒一元每打十二盒十元 
大隆藥房惠鑒僕素代書香叨藉餘蔭弱冠攻苦太甚多病身弱未幾即染烟癖杜門十年旋因家食維艱遊幕各省會賴先世門生故舊捉挈引掖生計日饒聲色流連精神爲之暗耗猶復逡巡不改致舊病交作耳聾目昏頭暈胃呆筋骨錐痛陽痿如綿夜則盗汗潮熱夢遺滑精烟力不能抵禦委頓日甚舉家生憂著名醫士診治均無一效自知症重辭歸珂里希將滋補各品扶持殘喘奈仍不見起色甚焦心灼病象益增一日季父曉蒼由滬返論令停藥出其所带大隆藥房牛髓粉一打諄囑照服並謂此粉功效素著非他藥可比借此大力以戒洋烟不傷元氣僕初未深信及服至六日盗汗潮熱遺精等症先已銷除因大驚異日加服四次以求速痊約十餘日飲食較前大增視聴之際聰察如初迨二旬以後烟癮已去十分之八反覺身强足健陽痿復興更奇面轉紅潤好似桃瓣一樣而神采煥發大爲親友所嘉許僕之重生伨母即大　牛髓粉是矣再者舍親忠烈由筆帖式値差農部　因戒烟之後氣弱精滑便數不止形體瘦削面色枯黑後購牛髓粉服之數日遺精即止未及一月容顏豐腴所得益處與僕無二僕由是信之益篤寄呈審佛廿尊再購燕窩珍珠牛髓粉二打以資調攝煩寄天津瑞昌永寳號轉遞長春翰材第倭某收不悮愚弟倭寳仁頓首上海望平街大隆藥房 
[扶陽種子奏效快速]  
　　欲添子女○欲廣嗣續○必購衍慶丸酒○確是種子良藥 
孟子云不孝有三無後爲大故伯道無兒爲人生恨事然亦當盡人事以回天不宜全委於天命也僕素心操勞年將半百膝下尙虚因而遍購種子良藥以兾獲衍後嗣及閱見上海二馬路天寳齋參茸海狗腎扶陽種子衍慶丸仿單言其論方藥極爲周妥實事求事　中竅要遂即郵信托購一料按方信服又購婦科降生丹二料囑室人調飲於此二年之中妻妾各舉一男徒此桑榆暮景足可自娛良藥之功不可不表明而公之於世夫種子之原全在精血充足欲精足血充非裕其生化源之不可今扶陽種子衍慶丸功能化衰弱爲强壯變繞指柔爲百煉鋼固精種子旺氣血開胃進食服之立刻見效若非裕其生化之源曷克臻此奇功神驗聊誌數語謹謝主人製藥之婆心并告世之無子者速購一試方知僕言信而有徵也秣陵潘爾疆敬告 
[上海大和祥土棧遷移廣告]  
本棧向在上海洋行街十有餘年自運大小洋藥川西雲土生漿貴州各土抄莊照箱批發零剪貨眞價實早已名馳遠近今經遷移小東門外大街中市朝南石庫門面謹擇於九月初二日開張批發格外克已如蒙仕商賜顧請認明本棧招牌庶不致誤外埠函購原班囘件兼製各種大小土清陳公烟發客此佈 
[信大莊啓事]  
啓者敝莊現當清理帳目各户欠欵爲數甚鉅且爲時已久勎難再事延宕爲此佈告欠户　列位先生凡欠到敝莊各欵務請尅日送交泗涇路中國合衆保險公司内信大理帳處由陳桂籍翁手收隨給收條爲憑幸勿再延致肇訟事是所拜禱此上　公益公司　旗昌公司　隆業公司　三泰公司　寳昌珠號　豐裕土行　永裕糖行　米允康紙行　大隆　仁記　均藥行　嚴大生藥店　萬安泰煤號　裕鑫祥金店　恆升綢莊　義源錢莊　源大小錢莊　餘康五金號　老生記洋服店　椿茂　莊　　號漆店　徐榮　昌　恆升　均木作　大豐永　余　記　萬源永　吳馥記　仁豐祥　福泰　同豐　松記　恆記　長和　以上十户均洋貨業　永安　鴻興　寳昌永　全亨　馥蘭　廣隆木器店　永和祥　廣德泰　悅生棧　以上九户均廣帮　泰源永山東帮　天利福營口帮　久福祥　永裕　均天津帮　餘姚三茂寅記米店　湖州恆源錢莊　寧波泰康衣莊　寧波咸和　俞記　發記　正記　連記　柑記即楊允之　泰昌打樣行　源盛公司李次張　王吉記　董姚記　沈舜記　沈蔚記　沈淇泉　鮑維泉　檀斗生　馬絳生　潘瑞生　陳玉笙　黄靜園　黄震之　丁權之　李榖臣　蔡祇丞　梁栢華　王春華　夏尊三　倪知三　鄭清江　鄭雨橋　金筱桂　馮菊洲　均鑒　上海信大莊謹啓 
[上海老紫陽觀北中南三號醉蟹上市南北中號法大馬路晝錦里口四馬路中]  
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[呈度支部農工商部整頓出洋華茶條議（江寗勸業道李哲濬）（三續）]  
　　四華茶失敗之原因 
　　華茶失敗之原因論者不一據日本楢原氏之言曰支那人民之培植茶園皆農民爲之茶園之旁多種菽麥無專種茶樹之地亦無專事製茶之人故茶樹之培養茶葉之採摘製造之方法皆墨守舊章不知改良品質惡劣實由於此品質旣劣價格下落農民益减少製造費以補之故愈陷於粗製濫造之弊加以華商不通海外情形不顧將來得失專貪目前小利攙和僞茶粗製品輸出日多以致歐洲市塲華茶之聲價墮地而印度錫蘭茶乘此機會益加改良遂占優勝而排斥華茶此歐洲茶市遂爲印錫茶獨占之原因也英人某氏亦爲同一之說其要旨謂余遊於湖南親自調查製茶之狀况始知湖南種茶者皆係個人營業無一定之栽培法凡有十畝之茶園者土人目之爲大園主可知其植茶之方法自然參差不一至觀其製造之方法尤爲不合凡產茶之處數月前茶商由四方雲集先與茶園主爲主葉賣買之契約至茶萌芽時雇附近之婦女童幼採摘其葉加以焙製近年來粗茶售於俄人爲磚茶原料者往往獲利彼等以摘嫩葉製精茶爲不利唯貪目前之利皆製粗茶殊不知果能製造改良用文明之利器新式之方法製成精茶輸出於歐美市塲何難爭勝云合觀二氏之說雖未能盡抉茶弊然謂華商不明海外情形墨守舊章不知變法但貪目前小利陷於粗製遂爲印錫茶所壟斷頓失華茶之信用可謂得要於此見華茶之品質實在印錫茶之上爲東西列國所公認惟製造裝置不及印錫往往變其色味而其大要尤在無販賣機關茶商向無圑體又乏資本茶市定價授權外人洋商遂施種種手叚抑勒茶商茶商虧本遂用賤價欺壓茶户茶户受茶商之抑勒願將茶葉作茶末售於俄人近來胡廣一帶並有將茶樹拔去改種他物者數年以後茶將絶種更何望其改良與推廣乎是華茶失敗之原因由于茶户受茶商之壓制茶商受洋商之挾制洋商所以能挾制我者因茶商無圑體販茶無機關賣買之權不得不聽命於外人彼印度錫蘭茶所以能暢銷者蓋以英政府之力竭力擴充其銷路在歐美市塲登報演說誇印茶之利益暴華茶之損害以爲壟斷全球茶利之計我國商家旣無能力國家又不干涉則其失敗宜矣今將公司辦法條陳於下 
　　謹擬試辦華茶公司簡章八條附呈鈞鑒 
　　一定名曰奏辦華茶股份有限公司由農工商部奏設簡派大員爲茶務監督頒給關防以示愼重 
　　二宗旨以奬勵茶户維持茶商改良製造擴張銷路統一茶業挽回利權爲宗旨 
　　三股份定股本二千萬元分爲二十萬股每股百元年息七釐官商各半官股由度支部農工商部認購商股先儘原有茶商認購不足則另招他商以示維持茶商之利益 
　　四機關設總公司于漢口總攬公司内外全權上海天津福州各設分公司歸總公司節制 
　　五職員總公司設正副監督各一員由度支部農工商部奏派設董事十一人查帳四人由股東公舉農工商部加札分公司設正副理各一人由農工商部於董事中札委各局廠設正副總辦各一人歸正副監督選用由部加札除製茶技師暫聘外人外其餘職員均歸正副監督正副理任用 
　　六營業本公司營業分製造貿易兩部分 
　　甲製造廠暫擬於產茶最多省分如湖南湖北江西安徽福建浙江等省各設一處便用新式機器聘請專門技師製成紅綠及磚茶專銷海外各國將來試辦有效尙擬准廣增添 
　　創辦之初未能各縣遍設工廠凡舊有各製茶廠但能照本公司辦法即認爲本公司分廠内部各事槪不干涉惟所製之茶須經本公司鑒定爲之代售不得與外人直接交易以示限制 
　　乙轉運局暫擬在漢口設運茶總局上海天津福州各設分局專司各國貿易裝運出口及檢查印花稅等事其他如南洋羣島及歐美俄國各商埠無論何國人但向本公司包銷華茶若干者即承認爲經理處與以特别利益 
　　七籌備茶葉一項關係國家度支且與農工商前途均有莫大影響公司爲整頓全國華茶起見應籌備之事不可僂數茲就最關緊要與各部關係者列舉如左 
　　甲法律出洋茶葉旣歸官賣應定專賣條例及罰則宣示中外以資遵守此須與法部籌商者 
　　乙釐稅釐稅併徵改用印花試辦期内並請减稅補助此須與度支部及稅務大臣籌議者 
　　丙銀行公司股額旣如此巨非創辦勸業銀行不易流通此須與度支部農工商部籌議者 
　　丁交通華茶輸出或裝輪船或裝火車是應槪歸招商局與官辦各路以免利權外溢惟產茶之處皆在内地銷茶之處皆在海外或應添購輪船趕築支路以便兩利此須與郵傳部籌議者 
　　戊交涉各國烟酒多歸專賣成例具在我國爲改良茶葉整頓茶務起見本無關於外交洋商向例不准入内地辦茶若在中國向營茶業之洋商仍可向本公司定購此須與外務部籌議關照彼國公使領事傳知洋商以免誤會者 
　　八附則以上七條爲辦法大綱其各種詳細章程容俟續擬 
　　附錄 
　　農工商部批（八月十三日） 
　　據禀稱近年華茶一項銷路日絀擬整頓辦法由官商合集鉅欵設立茶業總公司並於產茶省份各設製茶分廠以資聯絡等情所陳不爲無見惟茲事體大宜如何統籌妥善辦法應俟該道來京熟商再行酌核辦理此批（完） 
小說 
 
 

Page 27

 
 
[奇情小說鸚鵡禪（六十六）]  
　　第二十章　今夕復何夕 
　　當斐德蘭至得來得加時。琴宜初未及知。後有好事者奔告琴宜。琴宜乃獨至樓下圖書室中。聞斐德蘭之聲。方與來珠兒密談。來珠兒音細而清。斐德蘭語簡而亮。樓在園中央。四面皆隙地。室如。懸磬。樓上之語。無不傳至樓下。入琴宜之耳。憤極。謂斐德蘭果狡獪小人。好色之心。甚於好財。論吾之才貎。雖十倍來珠兒有。餘而以。貧富計之。則彼固千百倍於我也。猛獸攫人。擇肥而噬。復安分妍媸。吾不如决計避之。另覔良緣。是夫也不良。旣何必爭。亦不屑爭耳。念已。乃悄然出行。 
　　柳蔭夾道。鳥啼送人。琴宜緩步芳原。悵惘間。無所適從。忽追念在馬布來夫人學校。及根布斯巴洛路舞會時。海而明愛憐倍至。彼雖貎僅中人。而文史自娱。以筆墨爲生。其品格亦殊風雅。以視斐德蘭之狐鼠同黨。清濁相去。判若天壤。蓋一日之問。琴宜與斐德蘭感情各殊。眞太行起面前矣。顧琴宜於海而明。曾付白眼。自會塲揮手。彼此雲散風流。天各一方。别時容易。相見時難。欲往訪耶。而彼或宿憾未清。芳心已改。寄一書耶。則措詞之難。從何着筆。一路旅進旅退。茫然四顧。惟自恨青鸞莫使。難通碧海之心。而寃家路窄。適遇哈羅自遠來。覩其面色慘白。問曰。卿病耶。吾將謀樂子之策。 
　　琴宜答曰。吾病在心。子非我。安能知吾之病。何樂乎云者。曰然則君之病。吾乃知之矣。不在寒暖與表裡之間。其在七情乎。向者吾嘗訪斐德蘭君。彼盡情告我。佛蘭登之事。將未必諧也。信乎。哈羅之心。蓋方利琴宜與斐德蘭之有間。欲因以圖之。故爲是諷語耳。 
而琴宜乃失之於此。已屬之於彼。聞哈羅云云。皆不入耳之言。隱約和之。以爲是無端之譏評。亦不必深辨。汝十年夢想。終成一現曇花。相見之緣。要有盡耳。兩人酬對良久。哈羅終不忘前日之愛情。請其重續前盟。且曰斐德蘭棄汝矣。汝不從我。更何適者。狹道相逢。乃天假之便。時勿可失。言次。欣欣然面有得色。靈台默語。豈不謂藍橋路近。言當有中耶。 
國外新聞 
[波斯廢王之贍養金]  
　　三十日倫敦電云據德黑蘭電稱波斯政府本季應付之前王贍養金現己繳付前王因接英俄兩國公使照會催問故也 
[俄外務部大臣赴德]  
　　三十日倫敦電云俄國外務部大臣薩沙生君率同大員二人已赴德國逹姆斯台脫異日俄德兩君在巴斯丹姆互會時薩君卽由該處前往與會 
[英國捕除鼠患]  
　　三十日倫敦電云畜福克現正捕除鼠患且因染疫之動物蔓延甚廣故已推廣搜捕每日所斃鼠數共約一萬隻民間所畜有病之猫亦均死之蓋查見數頭亦染疫毒故也 
[德皇出游消息]  
　　二十九日柏靈電云據倫敦消息德皇擬重往配萊斯汀游歷此間並未知有此事（以上譯字林報） 
[俄國藉口不撤波斯駐兵]  
　　三十日栢靈電云俄國内閣因波斯希拉斯地方起有亂事决議不將波斯俄國駐兵撤退 
[波斯攝政王旋國]  
　　初一日倫敦電云路透電得悉波斯所選之攝政王賴斯愛爾末爾克君已由倫敦啓程旋國因預接波斯各黨滿意之確言謂其被選並無黨派之性質云 
[英國陸軍中尉革職]  
　　初一日倫敦電云倫敦官報載稱陸軍中尉蘇托前因刋發小册詆毁陸軍制度被控經軍事裁判所研訊後得復舊職近因與報界之人會談控案重遭拘執現已開除陸軍名籍（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
