# 1917 - 326 - 4916092

 

Page 1

 
 
   
 
 

Page 2

 
 
時評 
[魄力與武斷（冷）]  
　　武斷與魄力大異也近人每誤認武斷爲魄力於是剛履之性終爲敗事之原然亦有誤認魄力爲武斷以爲處共和之國勿需絲毫魄力者是又必至委靡不振散漫廢弛而後已也 
　　我觀民國以來之主國事者在前較有魄力而不免以武斷雜之自後魄力愈小而武斷愈甚再後武斷去而魄力亦將全消矣蓋魄力而雜以武斷者魄力不足之徵也以武斷代魄力者已無魄力之徵也至更不敢武斷則其魄力如何更可知矣嗚呼以偌大之中國如許爲難之時期無魄力者而能處理乎 
[命令]  
　　十一月二十八日大總統令國務院存記錢文選着分發鹽務署任用此令 
　　又令陸軍部呈准鎭白旗蒙古郡統芬車咨請以和衡補公中佐領應照准此令 
[專電]  
　　北京電王士珍尚言不願組閣因改爲署總理閣員須王就職再發表（二十九日下午十鐘） 
　　北京電新總理到院第一號副署當爲停戰緊急命令次即特任國員令昨晚所傳名單陸軍自兼外交陸徵祥内務錢能訓財政王克敏農商田文烈司法江庸海軍教育交通留任 
（二十九日上午十鐘） 
　　北京電馮主提前召集新國會有已得西南同意說 
（二十九日上午十鐘） 
　　北京電馮今日傳見中上級軍官五百三十餘人宣示段去王來原由及解决時局一致對外方針由李進才劉詢領班坐對一小時退（二十九日上午十鐘） 
　　北京電王内閣昨晚本已產出又因他故夜將命令扣住 
（二十九日上午十一鐘） 
　　北京電劉承恩以陸與馮電皆由彼轉交爲請馮以後與陸直接交涉（二十九日下午三鐘） 
　　北京電馮昨訪徐世昌配置閣員（二十九日下午四鐘） 
　　北京電倪嗣冲派易迺謙來京（二十九日下午四鐘） 
　　北京電駐奥沈使於二十七日從西比利亞歸國（二十九日下午四鐘） 
　　北京電王汝賢王汝勤來電已各回原職（二十九下午四鐘） 
　　北京電莫擎宇來電梅縣已失守（二十九日下午四鐘） 
　　北京電浙事有派劉詢率南苑十五師一旅南下說 
（二十九日上午十一鐘） 
　　北京電今日公府傳見軍官五百三十餘名（二十九日下午三鐘） 
　　北京電駐湘第八師電請懲辦傅良佐（二十九日下午三鐘） 
　　北京電梁啓超已赴津 
（二十九日下午三鐘） 
　　北京電海部無線電借欵已由劉總長與丹商隆盛洋行那森氏訂約欵額五十三萬六千二百六十七鎊期間三十年聞此事係海部單獨主持未經閣議通過（二十九日下午三鐘） 
　　北京電馮以派兵赴歐助戰爲不可免事先設籌備機關以段祺瑞爲督辦（二十九日上午十一鐘） 
　　杭州電省軍於艷（二十九日）午進攻甬軍前敵　砲敗省軍乘勝追擊已渡曹江（二十九日下午八鐘） 
[外電]  
　　廣州電路透社記者從確實方面探悉胡漢民並不亟亟爲廣東省長果省會一致選舉伊亦不辭（二十八日） 
　　北京電得可恃消息王士珍將就總理以下則其預定之閣員陸軍王自兼交通曹汝霖農商陸宗輿内務錢能訓財政王克敏海軍劉冠雄司法江庸教育袁希濤其行政方針大約爲解散臨時參院按照約法召集新國會請黎黄陂復任黎必辭馮因之成正式總统而以副總統之機會與陸榮廷現信新内閣必不能存在至數月之久段將復出（二十八日） 
　　東京電中國留學生在此間組織秘密社會以施行仇日之運動今日破獲犯嫌疑之領袖二人曾請日警往晤行將以違背出版法之罪控告之官場已透澈調查此凡中國留學生中之危險份子　驅逐出境（二十八日） 
以上路透電 
　　杭州電寗波宣佈獨立及鐵道拆斷之謡余料實無根據星期一晨過江之軍隊仍在西與杭州一切安靖告示已出禁止散布謡言昨日鎗决八月間罪犯一人與目下之不靖無關（二十八日） 
字林報 
　　北京電聞王内閣之施政方針對内南北之爭决計和平解决對外繼續段内閣之外交政策（二十九日） 
　　北京電此間預期任命王士珍爲國務總理之命令今晚將發表（二十九日） 
　　北京電二十八日李純等四督軍電致馮總統報告與陸榮廷商議和局之顚末且云内閣問題現旣以段總理之辭職得一結束則此後或召集新國會或恢復舊國會及其一切手續等皆宜决諸會國之輿論（二十九日） 
　　北京電馮總統於國會問題有召集新國會之意卽李純等之眞意亦復如此但陸榮廷及南方各省多數主張恢復舊國會之說故國會問題之解决今復恐尚有多少之曲折（二十九日） 
　　北京電聞海軍部與丹麥商人訂立架設無線電報之契約已於二十六日成立（二十九日） 
　　奉天電張督軍前因後繼内閣未决定政局混沌不明瞭故於派代表赴南京會議之舉頗躊躇不决近日始悟該會議關係之重大乃决計派軍事顧問劉恩洪（譯音）迅速赴寗預會 
（二十九日） 
　　東京電昨日日本政府開内閣會議决定明年預算案全部該案所列新要求額約計一億一千萬元其大部分充海陸軍國防費之用（二十九日） 
　　東京電東京國技館（即角力場）今日失愼全部被燬（二十九日） 
　　北京電四國銀行團决議關稅剩餘金一百萬兩於今日在上海交付中國官場鹽稅剩餘金一百萬元將於明日在上海交付中國官場（二十九日） 
　　東京電日來逗留東京之梁士詒於今日赴横須賀（二十九日） 
以上東方通信社電 
[戰電]  
　　羅馬電德奥軍仍極力經營欲衝入威尼興平原屢用最勁之生力兵較重大之砲及窒人呼吸之煤氣　次進攻輒較上次爲猛意軍勇武守　得宜令人迴想凡爾登之役（二十八日） 
　　倫敦電傳說敵國將破壞瑞士中立以便側擊法意昨瑞士國内務大臣宣言謂無論何國凡破壞瑞士中立者瑞士必以全國兵力與之相抗堅持到底（二十六日） 
　　倫敦電俄京路透訪員電稱美克齊美爾黨外交總長特羅資基氏照會英使要求俄人二名之在英國被捕者立即開釋含有報復之意 
（二十七日） 
　　倫敦電俄京路透訪員電稱俄京選舉國會今日告畢有選舉權之俄京人民投票選舉者約有半數俄京防兵多數傾向黨人關稅已爲黨人所據西戰區俄軍總司令巴魯夫將軍因不允磋商停戰已被罷免黨人自稱連戰四日塔施干地方今已歸其管轄該黨外交總長脫羅資基氏已撤退外交次長二人又部員三十人皆不給予恩俸因其不允承認黨人之權力也（二十八日） 
要聞一 
[西報論段内閣倒之因果]  
　　字林報二十四日北京特别通訊云北京經一二星期之難產始誕生兩種行政機關一曰過渡政府一曰臨時政府在華人目光中爲不可稍缺而在西人目光中則視爲奇誕無倫者即體面與形式之重要是已首善之區政治變幻縱極尋常事件亦無不含此意味且其奇異有絶非歐人之智能所能窺其萬一焉者近來逐日之變更莫不若是每一變更輙有令人驚奇之處故欲舉已發生之事實而解晣詳明之其難殆無異於預言未來之變端蓋以操縱政務之權已不歸段而歸馮段氏之政略恒人所認爲頗有可取者而馮氏之政治學則得諸秘傳者也究事變之由來實軍械借欵及其他類似之舉爲之禍階王士珍及揚子江各省督軍者乃暗中聯合主張與南方議和藉以作中日協約之抗議並消磨在湘北軍之單志藉以示段内閣南方用兵之不能此舉效果頗佳總理及内閣逐遂相率辭職揚子流域中馮河間之黨徒又合謀留段而去曹汝霖徐樹錚兩人以凡反對之舉皆曹徐生之也乃總統於此大背其徒黨之主張旣留段且留閣員之全體於是直隷之領袖爲之解體或奔南京或走武昌矣而湖南之五珰賢又盡失衆人之期望揚子江流域之督軍及北京之總理同受其害於是總理再辭是時始恍然大悟此次禍患之根源彼曾語其友人駡親信屬僚之僨事并聲明絶不若往昔倖倖然以去天津今必留此屏去羣小聯合揚子諸督破陸榮廷之勢而力服兩廣藉以再結北洋派之團體長江督軍之代表居於北京者亦深明直皖聯合之利益其故則以此數督軍者自湘中生變危脅贛鄂之後實無與陸榮廷共事之眞意且自覺已見棄於總統故於二十二日將各事詳切籌商一致贊同議定徐樹錚去職曹汝霖亦必罷免而以眞正之交通系首領葉恭綽繼其位至於進步黨閣員則一體留任總理仍舊揚子諸督共 
 
 

Page 3

 
 
負維持之責王占元擔任逐過湘桂之軍另出兵一支由贛攻粤而衆人反對之軍械及鐵礦交易亦立即作廢此種消息人人歡欣之所不以爲然者則曹汝霖及馮總統而已蓋馮慮其黨徒一經與段系聯合反對兩廣則自已孤立無助雖居高位木偶而已至是遂悍然准段氏辭去并允梁啓超之辭又由其總參謀師景雲與曹汝霖之黨徒及其日本友人開會恊議一切其結果則全局大變初意無非屏逐總理所失察之屬僚今乃一變而爲屏去總理獨留曹氏矣就種種任命以觀似總統已决欲將財政總長及交通總長納諸曹氏一人手而王士珍至此始覺其地位異常困難論王氏之聲望本可爲總理但王氏若立卽就職則又冒大嫌一若故作抗辯之計奪其舊友之職是前此種種實爲私利及爲曹汝霖輩計也從事實言王氏前確有一定之計畫期脫段合肥於左右宵小之中而去曹徐以結束新近著名之交涉今日王氏却不能直接就職然爲北洋之利益計度必有就職之一日彼誓不與曹共居一閣但王終必另組新内閣今則總統力助曹氏而日人之順天時報且大　特書曰無論何人組閣曹必不去是以遂有一汪大燮過渡政府之發生汪氏自稱臥病在床雖爲總理具名而已總理一席所以授諸汪氏者一則免最位之久空一則免强有力之人足以屏斥曹汝霖者攫而有之迨馮氏及其助手謀定北京城内之競爭計畫并研究苟與南方言和能否逼令揚子督軍仍投入總統府麾下之問題然後再决定繼任總理之人物昨日汪大燮已在法國病院中拜總理之命但其中委曲彼聞之最熟且終日亟亟於辭職俾脫然處於糾纒之外惟彼之疊次辭呈俱經理統府婉言以謝中國之政治家對於中國之情勢至少較記者所知爲詳彼等均謂汪氏屈抑於過渡政府者若干時之後王士珍必入閣而爲臨時總理旣不傳及友誼亦絶不犧牲其昌言之主義其術安在記者不能明之然此實爲中國糾紛之癥結也段氏爲其最信任之　閣徐樹錚及財政代表曹汝霖所蒙蔽今日憬然醒傷雖不免懊喪然欲覩征服南方一策之實行且願親率大軍以赴前敵至若揚子諸督以李純爲領袖彼與其餘直系之人初無稍異亦知無法可保陸榮廷之不背條約而與之共事以此心思研究和議記者知其必寗顯宣戰而逐在湘桂人再　總理黨徒之在滿洲山東安徽山西陜西者刻皆高呼主戰而鞏固北洋派之團體王士珍入閣之後將有何種舉動誠不之知惟就段黨報紙親之王似必婉從總統之意留曹在位約民黨同入内閣并興兩廣作一種屈辱之和局也揚子諸督刻方憤憤不平密謀聯合其所以致之者則十七日國務會議時瘙總統措置不善實爲其主因至進步黨今已充全退出舞台之外院不滿意於今之事變并信直隷領袖將於一月之内必再起用段氏以解今日馮氏自投羅網之南北紛爭而舊交通系又顯不滿意於曹氏之成功彼等詆曹氏纂權舊果倒　彼等將　任歡忭吾人今不能有所預言但知將來事變方長耳目下之局勢純出於人造博少數人之歡心然亦不能持久馮總統　曹汝霖者皆中國政治上過去之主人而段祺瑞者則有永固不變之勢力今雖去位勢力猶在並於時事變幻中穏守其地位焉下次决裂之際段必再挾其新勢力復現身於舞台如上兩次所行人之抱此希望與信任者固甚多也至外交界方面以中國之政變爲不利於協約國之利益在段内閣未倒前二星期中外人對於段内閣誠不能無嚴切坦白之批評但段氏迄未喪失外人之信用在外人視之段之過失惟在盲然庇護屬僚之勢力而不知屬僚與其個人有不利也近日趨勢係在與南方言和留曹汝霖在位并集權於總統凡此皆外人所不能無疑慮者也 
[北京特别通信（一百二十八）（飄萍）]  
　　（十一月二十六日） 
　　主戰主和之裏面 
　　馮段態度之批評 
　　滑稽的内閣問題 
　　今後河間之責任 
　　主單的段總理一聞兩司令四督軍主和之聲如中惡魔身即隨之而倒（今曹汝霖輩仍居交通之位不隨段閣而倒故僅言段總理也）表面觀之爲主和者勝利且馮總統旣許段總理辭職是亦主和而不主戰之一證乃未幾而傳王汝賢自請處分未幾而請四督軍態度不同未幾而馮河間亦有主戰之篠電然則前次主和之電不啻對段主戰最近主戰之電又似因叚辭以後無可慰藉不啻對段主和純爲馮段兩方針鋒相對之文章與大局無裨明矣 
　以言段芝泉之態度政策不行卽行引退尚不失爲磊落光明之士論者對於其臨去之銑電開口北洋閉口北洋不能不加以責備蓋此種論調對於北洋派中人固可收拉隴一部分之效果然中國之人夥矣認北洋勢力即爲中國勢力未免眼光太近雖然馮河間於段去以後正宜宣明態度以快刀斬亂麻使各處兵禍立行解决即不能亦當以誠懇之意表示讓步調停之决心天下苦兵禍已久誰能表示讓步者則最後之勝利且將誰屬此稍有識者所能見到故苟西南方面要求無厭必使兵禍延長則輿論亦必非之蓋我國之四圍景象現已如斯必煑豆燃萁至於無有乃已國人斷斷不許也河間之態度但在不即不離一面有李純與西南談判之傳聞一面又有主戰之篠電故吾人認此爲其個人之行動而已 
　　内閣倒後旣不能乘機以解决時局如吾人之所希望而又不能組織一新内閣以撑持内閣制之招牌近日以來當局滑稽之行爲難免貽中外以笑柄蓋組織内閣必先有總理由總理物色閣員薦諸元首或元首有欲任命之人而得總理之同意乃集合而成一閣此最平常之見解也乃今之所謂組織内閣者特如前清之補缺而已不先定總理之爲何人却到處尋覓總長如熊之財政陸之外交錢之内務又忽而田之財致汪外交皆由元首自行交易將來閣員已齊或且苦於人數過多而總理尚未有人成爲無　之内閣　　輩　筋中　知總　　職乃須補總理之一官缺總長辭職乃須補總長之一官缺内閣云云責任云云有誰管得昨日田文烈又乘興而來矣其未到之前一日總理或財政或内務或陸軍之呼聲甚高故到京後人皆歡迎之然昨見總統則亦不過爾爾照例勸其爲總理爲財長爲陸軍且照例令各總長前往勸駕各總長亦從而勸之田氏一觀風色遂連聲（不幹不幹）且曰並河南省長而亦不幹焉薑田氏在河南其先位置頗穏復辟事起與趙督因某事不協至不安於位其來京也實欲圖一稍閒之總長授以總理或財政則彼亦將知難而退而河間之意旨究竟誰屬至今尚莫明其妙或曰眞意仍屬於五士珍必俟個個俱請而不來於是王乃到上台之機會其然豈其然乎但段氏今旣擺脫以去矣今後時局之責任全在河間一身吾　其態度之日趨　光明也 
[南京快信]  
　　李督軍昨在署宴馮總統代表蔡儒楷黄士龍聞中央對於西南和戰方針確尚水定蔡黄係啣命來寗探西南消息並叩李督意見 
　　贛北鎭守使代表吳金心已乘江輪回九江 
　　贛督陳光遠昨有密電致李督謂南北和議雙方爭執之點旣距離不遠應請聯電中央速表和戰方針以安危局 
　岑岑林昨復電李督謂和議成熟即來寗現來與事無補 
　　軍署主任參謀劉五珂昨已出京回寗 
　　（以上二十八日發） 
　　馮總統特使蔡儒楷昨已乘江輪赴鄂贛接洽黄士龍亦於昨日晚車赴滬 
　　李督極注意浙事昨在署關軍事會議師旅團長以上均列席 
　　第十六混成旅長馮玉祥昨由滬乘車來寗謁李督軍晤談三小時聞關於浙省形勢及滬防布置等事 
　　蘇常鎭守使朱熙因寗波獨立蘇防吃緊昨晚七詩乘車來寗面謁李督軍請示防務旋即乘晚十一鐘車回蘇 
　　駐浦十六混成旅三管明日早車運滬 
松滬護軍使盧永祥派馬參謀來寗謁李督軍密陳滬防布置 
　　蘇省前擬添招兩混成旅旋因軍費難籌中止進行兹已確定添招一團定名江蘇省防團一切均照陸軍編制委前江西省防第一團長蘇得勝充任團長督軍署少校參謀蘭庚年第三混成旅參謀長張繼勳第二十三團營副楊名芳充一二三營營長准明日早車卽赴魯豫開招 
　　浙楊善德昨又有密電致李督軍聞以江浙聯防關係乞李督派軍援浙 
　　福建李厚基昨又兩次來電催促馮玉祥旅長赴閩 
　　浙齊耀珊眷屬今晨已由津浦車赴津 
（以上二十九日發） 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[統率辦公處改易名稱原因]  
　　馮總統近將國務院所設之參陸辦公處移入府中改其名稱曰大元帥統率辦公處昨聞又將此名稱取銷仍改爲軍事處（一說仍改爲參陸辦公處）特派師景雲爲處長並函調國務院秘書僉事二人入府至該處接洽業經由張秘書長派定陳誅嚴家幹二人矣聞統率辦公處改易名稱之原因其内容頗有曲折蓋該處原擬今日（二十六）正式成立昨得安徽奉天福建浙江山東五省督軍聯銜來電以此種名稱制度係袁氏厲行總統制時代所創對此頗懷疑義大總統當即電復該督軍等說明係因軍事已在吃緊繼任内閣尚未組織成功因事實上之便利故有此項機關設立爲一時權宜辦法非永久設立機關名稱本無關係現在旣生疑義即行改稱云云此統率處甫設即取消之由來也該處名稱旣改卽通電各省知照並令此後凡關軍政要電即逕行拍致本處勿庸再由海陸參三部轉交以期敏捷 
[川中戰事之政府捷電]  
　　川中戰事消息近甚沈寂兹據政府方面傳說謂周劉刻又有捷電致京兹錄其電文如下其一周道剛電云大總統國務院各部院衙門均鑒據旅長汪可權養日電稱旅長進攻南溪已依限將南溪縣城克復現正追擊敵軍並督飭所部會攻叙府等情據此除照格給賞曁將詳情另陳外謹此電聞周道剛叩敬午又電云飛急大總統國務院鈞鑒各部衙門各省除雲南督軍省長鑒南溪克復情形業於本日具報兹復據鍾師長體道電稱據右翼司令龍光電據梯團長李進成報稱追擊隊司令陳廷傑營長甘鴻猷等率隊追擊敵軍至納溪縣城查納溪城小而固瀕河倚山頗擅形勢該司令營長等乘敵軍未定之際奮勇攻擊歷數小時已於梗日下午一時將敵擊潰克復納溪縣城是役擊斃敵軍甚衆奪獲大砲三尊西藥七箱截獲傷兵船二十二隻俘傷兵二百餘名奪獲軍用品輜重無算外有匪徒一千餘名設誠助戰備有快鎗當經招撫等語查納溪係入永寗要道爲敵軍退路所必爭該司令營長等乘勢力追立將縣城克復並擊獲敵軍砲位等無算實屬奮勇可嘉除賞銀三千元並飭前敵各軍分路攻略叙南各屬以孤叙府聲援外特此電聞周道剛叩敬其二劉存厚電云頃據自流井南總司令行署敬辰（二十四早）電稱據舒司令榮衢報告轉汪旅長可權通報我軍自開始攻擊經督勵所部猛力進攻已於馬日傍晚攻克南溪縣城向白沙追擊左翼隊於宜場與敵激戰迭獲勝利敵勢不支已向叙府串黄樓敗退除分别電令前敵各部隊一體乘勢向叙府猛速進攻外戰况續逹等情各電馳陳伏乞核示劉存厚迥（二十四）印 
[臨時參院開會記]  
　　昨日（二十六）下午一時臨時參議院開會延至一時四十分出席議員已足法定人數宣告開議王議長主席報告議員藍公武因病不能到院來函辭職又阿穆爾靈圭亦來函辭職應付公决衆謂理由不充分不能照准議長即以不准諮詢衆謂無異議又報告江蘇議員沈維賢原任省議會議長現省議會開會在卽故來函辭職衆請表决主席以准許沈議員辭職付表决多數照准遂按議事日程開議主席聲明適用元年議事細則上次談話會已經表决諸君如對於談話會結果無甚異議卽可不必討論付一表决衆無討論主席即以適用元年議事細則付表决大多數通過吳文瀚動議謂本院職權在修改國國組織及選舉兩法修改手續上次談話會亦曾討論許久有擬主張仍依元年製定兩法手續辦理者本員以爲兩法所以須加修改係因兩法不良但不良之點何在旣未有人指明亦未必通篇不良一律須加修改故主張不必援用元年手續但指定或選舉委員若干人從事審查將不良之點提出討論修改其餘卽可不議並主張限期一星期審查會提出報告似此辦理則兩法修改可指日告成亦可早完本院職務云云陳銘鑑成其說並主張委員定爲十三人或十一人衆请定爲十一人動議成立後主席又分别表决决定委員定爲十一人用無記名連記投票選舉開票結果陳銘鑑克希克圖劉恩格黄雲　李慶芳羅綸周渤劉振生阿穆爾靈圭陳濤鄧鎔十一人比較得票多數當選爲審查委員主席又聲明當選委員以陳銘鑑得票最多應以陳君爲委員長陳銘鑑爲動議请指定委員審查院法未能成立遂散會並聞選定之審查委員於散會後業經協定於星期三（即二十八）日在參議院第一休息室開會着手審查兩法應行修改之點以便提出大會討論修改 
[王占元堅持和局之養電]  
　　長沙不守以後中央平湘之計劃大勢失望顧段内閣猶留戀數日若倒而不即倒聞段因馮總統敷衍面子通電主戰以今日用兵之地在鄂贛遂力促王陳二督相助而鄂省關係全國安危地處岳州後路形勢尤重要於贛運動王督主戰亦最力使者凡五至奈王督以保境安民爲宗旨堅不爲動由總統畀以征湘總司令亦三辭不就段氏無策乃密許武岳警備司令第二師長王金鏡爲湘督湖北政務廳長兼軍署參謀長何佩鎔爲湘省長蓋以何王在鄂頗握有實權何王欲償其督軍省長慾望則王督自不能不爲所用幸何氏以王督近已密保其爲鄂省長置之不顧王金鏡亦自審實力薄弱且有張敬堯力與爭衡不願入其牢籠而王督又於二十二日單銜致大總统一電主和不成再戰（原電另錄如後）段以鄂督旣不贊助已無攻湘餘地乃决意下野故辭職明令之發表說者謂卽由王督此電之力現聞張敬堯軍及曹錕姜桂題援軍於二十三日抵鄂者皆已停止前進湘陰平江等地前方南北軍均已確定停戰陸榮廷來電主張其平和之說亦屬實事前傳南軍之種種苛求似屬謡言和平之機大有可望雖岳州及鄂湘毗連之地仍不免有備戰之趨勢實爲和議未成以前不得不爾兹將王督養電紀右北京大總統鈞鑒屢承電諭以湘南事機之失旣壞中央完全計畫復損北洋軍隊之盛名至欲親率六師挽回刧運凡有血氣感激奮興復承皓號兩日電諭宣布事實揭示苦衷並以戰事之作輟關係總理之去留旣　破我團體自壞長城復處誤徇人言長其驕燄睿謀深遠欽佩莫名占兀分屬軍人忝膺疆寄不自揣分妄有陳詞大總统旣不明斥其非乃猶兩假榮名俾參戎事占元一身何所愛惜但求於事有濟豈敢一再固辭惟念湘事初生客軍麕集因傅良佐疏於調度致各軍隊不盡服從此固人謀之不臧亦未始非地勢之所限去歲成事殷鑒非遥占元忝鎭上游武漢荆襄均爲形勝必爭之地不先自固深慮動摇長江流域屏蔽在南念前清庚子之役前事可師即大總統之身蕭規尤在是以默觀趨勢不敢率爾附塗至於各省財政之困難吾國軍儲之缺乏連年用武元氣大傷近歲祲災民生尤敝旣非有不與同中國之憤何至無不可謝天下之言此占元與李純等反復電商而不敢不以調和爲請者非有所怯也亦是可以已耳若論調停宗旨自以停止戰事爲前提以完成统一爲結束而川湘兩省必不容入彼範圍致成跋扈西南兩方必不容脫我覊絆以潰藩籬但使重大關鍵無逾軌轍其餘條件自易磋商果其因我退讓肆彼要求但顧權利之競爭不爲國民而置念則是罪有所歸義無反顧震赫斯怒共討逆氛將見舉國景從豈僅同仇敵愾宣昭義問敢有異詞其有以内閣進退見難者則我段總理旣已揖謝兵符專司政軸對對宣戰政策本爲遐邇推崇旣欲相見和平詎得横生疵議此占元等所爲焦思深慮欲以保長江者保中國並欲以保同系者保總理此中隱曲非處於切近者未易深知非淡於功名者未肯輕發旣非揣測中旨亦非見好時髦祇以誤不可再時不可失掬此腹心可質天日惟我大總統實圖利之王占元肅養 
[南北調和中之贛督與省會]  
　　倪軍援湘陷入困境向贛假道經陳督拒却已誌前報聞倪軍起初不敢向長岳回皖原恐發生衝突今長沙已入民軍之手倪軍後路已斷舍贛省别無出路再三向陳督重申前請不得已允其暫時退駐萍鄉境内並嚴令贛西鎭守使妥愼照料至由省轉潯回皖一節陳督擬用兩全之法令該軍分批出動並限定每批約半營之數人數較少旣免紛擾而船隻運送亦易籌備又聞某要人主張請陳督令該軍在萍先行解除武裝然後假道回皖則更爲妥善矣 
　　陳督因和局時機已至故連日與蘇鄂等省督軍聯電各方面冀促雙方反省日來主張調停除蘇鄂外聞奉省張作霖吉督孟恩遠浙督楊善德豫督趙倜及省長田文烈等均有復電到贛已不堅持主戰惟陳督又恐西南方面調和不易就範故又迭在軍署召集各上級軍官會議如某方尚不覺悟則贛省爲促成和局起見日内恐不免發生某種變化云 
　　省議會以陳督擔任和議議會爲人民代表亦宜要求省長卽日召集開會通電各省議會一致主張以爲督軍後盾庶可早日解决昨副議長顏丙臨歐陽辛發出通告今日（二十四日）在會開談話會蓋省會早應開會陳督亦甚贊成只戚省長諉以部電未復不予召集故今日議題除贊成調停外即要求督軍催促省長從速召集並拒絶倪軍假道不予通融到會約有七十人討論結果一致贊成向督軍請願而散 
[贛事拾零]  
　　南潯鐵路股東會已定期召集乃北京新股東忽表示反對日前特由在省董事請陳督電告財政部謂該路欠付外息轉瞬三期延至明年外人照合同即有管路權利如何解免必年内籌定關係路權應催李總理盛鐸尅日來贛主持並令新股東不可反對頃財部已電復照辦 
　　第三混成旅長陳光逵來省組織旅司令部業已就緒現陳督特派營長王永貴赴直隷一帶招募新兵二千來贛編練 
　　陳督前因譚浩明有由桂陽圖贛之說曾去電忠告今日接復電譚亦贊成調和並表明並無來贛之事 
　　教育廳科員黄福頣以廳長許壽裳　人倒置已兩次上書辭職 
[倒閣聲中之浙潮]  
　　紀甬軍獨立内幕 
　　閱者尚憶浙江本年元旦吕周交鬨之劇乎弟兄鬩牆楊氏遂以督浙一般倡言浙人治浙者至此乃亦寒聲噤舌然旣種此因焉可無果不期不在張勳復辟之際而在段氏倒閣之候一旦暴發竟致數年來平平安之寗紹亦有將罹金革之恐慌近月來寗波不穏之說早已喧傳當時以記者之逆料或可認爲謡言乃本月二十四日浙人治浙之浙人主張竟自寗波電報局暴發而逹於省垣其電報之措詞大致爲今日政局糾紛國難未已遠識之士謂非亟謀自治無從補救將來蓋自治主義上之不背國家之统一下之確保地方之安全顧欲植自治之基礎必先以實力爲保障而欲顯實力標幟自非聯合兩浙軍人協力進行共舉義旗不足以奠桑梓而謀幸福爰自本年十一月二十日爲始與省城軍民兩署脫離關係宣告自主設立浙軍司令部於寗波綜理軍民兩政事務凡我同胞夙知大義順逆之勢無待躊躇責任所在理無反顧謹掬血誠以告務望羣策羣力一致進行是所盼禱等語聞電末署有浙軍司令蔣尊簋參謀長王文慶前敵司令周鳳岐旅長葉煥華水警廳長王萼砲台司令張伯岐團長劉炳樞警察廳長周琮等名云 
　　電報之後盾即爲駐寗步隊第五團於二十五日上午二時許下動員令其目的之在省垣弗庸諱言乃二十五日下午十一時許行軍至離紹城十里之臯埠忽然折回仍向曹娥方面而去此中内幕一時頗費思索以記者之推測或因省中已先發制人亦以省兵向紹興進發也紹興原駐步隊一團係第六團聞兵額不過一營此次未聞有若何舉動寗波兵旣已折回即集中於曹娥江而一方後發之省兵則於二十六日由浙江第一師長童伯吹氏親率混成一團陸續抵紹駐紥以與寗波兵相抗衡云 
　　寗波軍隊之敢毅然發難者雖蔣百器周鳳岐等運動之力然其中堅分子要爲外海水警廳長王氏蓋王駐節蛟海所部兵艦甚多控甬江之咽喉苟王氏不爲電報宣戰之一人者一時或竟未必遽然發難也 
　　又甬中某報紀獨立時之情形云寧波爲浙東門户旅司令部駐焉月之二十五日旅長葉煥華君發出通函多件邀集軍警行政長官及地方士紳於二十六日午前九時在旅司令部開會屈時到會者爲會稽道尹劉邦驕君商埠警察廳長周琮君商會正會長費紹冠君副會長余承誼君及地方士紳數十人而寗台鎭守使顧乃斌君由台州來水上警察廳長王萼君由鎭海來現任浙軍總司令蔣尊簋君由上海來均與斯會首由葉旅長宣布宗旨大致與致省中之電報相同嗣由蔣尊簋君剴切陳詞闡明斯旨滿座均爲動容劉道尹謂行政官廳無不奉令承教周王兩廳長亦以維持地方治安引爲已責顧鎭守使極表同情地方士紳均無異議於是寗波自主之基礎已定是日之會議亦告終結地方秩序毫無紊亂至昨日（二十七日）早晨現任參謀長王文慶君前敵司令周鳳岐君均由申抵甬成立浙軍司令部一面通電各處一面出示佈告軍心益固人心益安雖當軍隊出發之際偶有一二當舗微受影響旋經周廳長與王知事在商會召集各當商明白宣示力任保護卽行照常營業巿面安謐秩序井然定於今日午後一時由浙軍司令蔣君前敵司令周君函邀官廳紳商仍在司令部開會云 
[寗波獨立情形之别報]  
　　寗波軍隊離省獨立事已爆發聞此事未發生前徐 
樂堯莊尊簋率同周石暄（陳其美部下）韓玉堂（前四川參謀長）等諸人首先到甬運動軍隊密謀業已多日所扞格不通者僅三旅旅長葉煥華乘葉赴紹簡閱時在寗波警察廳周悰私宅秘密會議推舉蔣尊簋爲總司令比葉返甬事已成熟脫覊無從及砲台司令張伯岐鎭守使顧乃斌先後蒞甬極力贊同本月二十四日遂於旅司令部用蔣尊簋名剌蓋以小印章遍發似公文非公文之信函召各軍官至旅司令部開會議决宣告自主其宗旨無非以浙人治浙爲標榜與楊督脫離關係一面由第五團長劉炳樞派第一營長朱練率隊過曹娥聯合紹興一面由會稽道尹劉邦驥寗波警廳周悰發出傳單托名冬防會議召集紳商宣布宗旨駐百官警備隊統帶常榮清不明底蘊亦應召而至竟被軟禁一宵比次日脫身朱練軍隊已早出發其時葉煥華見時機危急密函到省報告外海水警廳長王蕚爲自全計亦潛通消息於省楊督軍聞耗後卽飛調第一師三四兩團營渡　江赴紹抽回嘉興第一團塡駐省城又恐浙西空虚電飭松江何豐林所部團營移駐嘉興是時（二十六日）寗波方面尚未正式布告二師張師長又由省電責劉炳樞杭總商會復電甬商會設法勸阻彼等尚擬 
 
 

Page 7

 
 
　　取消朱練亦拔隊回甬詎王文慶周鳳岐莫永貞等復由滬來甬會合慫令積極進行意在聯絡粤省於是復開臨時緊急會議舉周石暄綰財政添招退伍兵士責成商富自認餉需每月十二萬元并以總司令蔣尊簋領长銜通電各屬有欲圖自治先貴自主等語一面又由顧乃斌調原駐海門之吳國棟所部五團二營至甬會齊朱練重又進兵窺紹（係二十七日事）駐紹盛團長開第慮其騷擾傳令不許入境省垣聞報又飭童師長親赴前敵現已督兵開抵東關與甬兵對壘第一團團長陳肇英已統率所部渡曹娥江進至百官（探聞省軍過江確數爲第一師兵兩混成團第四師兵一混成團合計共有省軍三團）目下省地謡諑紛起恐不免有戰事發生楊督昨又商調第十師兩混成團一駐嘉善松江交界一駐嘉興復電請十五師長劉恂撥一混成隊來浙援助二師張載陽四瓶潘國綱及在省各軍官等又於昨日（二十八）至吉祥巷（張師長私宅）磋商消弭辦法不知能妥善解决否 
[蕪湖破獲黨人後之防務]  
　　安武軍第一路第一營長張世賢據哨長耿占元密報於二十五日在順江樓酒館捕獲黨人邱車卽（岳良臣）岳鴻恩楊運愷江霞軒即（江敬卿）祁少臣郝得勝岳鈞九等七人並起獲炸彈十枚已紀前報兹聞岳良臣係頴上縣人前在安武軍第二路充當哨長與耿占元相契此次來蕪聯耿圖謀約期二十八日起事不意耿陽表同情暗爲告密是以敗露倪嗣冲在蚌埠得張營長報告卽電蕪湖祝道尹就近訊明澈究張營長業於二十七日下午六時派隊將岳良臣等七人押解送公署訊究 
　　此次所獲黨人曾供出擔任圖謀當塗者係岳冠卿當時發電密捕聞已遠颺 
　　倪嗣冲現因黨人圖皖甚急已密電佈置皖南防務宣城原駐安武軍第一路二三兩營現第二營馬仲凱之軍調駐廣德第三營李輔成之軍仍駐宣城蕪湖原有安武軍第一路四五兩營又第七路第二營一營現第一路第四營曹瑾堂之軍調赴郎溪駐紥另由省垣調第七路第一營薛振邦之軍來蕪塡防 
　　蕪湖軍警行政各機關因前晚破獲黨案刻已特别戒嚴祝道尹連日分派衛隊四出梭巡劉警察廳長亦通令各署長署員帶同得力長警親往旅館客棧切實檢查囑令寓客一律須覔店保 
　　江岸查船所近因上下水輪船抵埠搭客登岸異常擁擠軍警檢查頗覺接應不暇刻由道尹公署每日派衛隊一小排專查合肥南京大通等處抵蕪小輪之旅客 
[皖省近事]  
　　皖事署以鄂防吃緊亦下令戒嚴自前日起已派員常駐郵局實行檢查信件並令警廳轉飭各警區嚴密調查户口舉凡職業籍貫及男女生年均據實登記藉清户籍 
　　省城蕪湖大通三商會以安武軍將改編四混成旅第一路統領馬少甫在皖鎭懾頗稱得力特公呈督軍請就蕪設皖南鎭守使並稱馬中將堪任鎭使 
　　皖省後路援湘軍五營刻已通駐漢口不日即由商輪運回原防 
　　省城第一區選舉調查前已發生審查爭議現各鄉各族爲爭選民計亦各聚族開會束縛族丁甚嚴據一般之觀測謂此届選舉當推望族佔厥優勢 
[杭州快信]  
　　聞衢州有不靖風說五區梅統帶昨在省星夜回防 
　　嘉興安靖 
　　齊省長照常視事並未赴滬 
　　紹興閉城已兩日 
　　甬軍逼鄞縣王家琦繳征欵二萬元王拒不允童軍已於曹娥與甬兵接仗有電報捷 
　　省城現水昨又飛漲至兩元巿面極形恐慌第二師張師長密派軍械員葉楙新赴甬偵察軍情尚未覆報 
地方通信 
[松江]  
　　議决荒田租色四五六成荒田租色自經各業户在縣署會議後未有結果李知事又面請各善堂董速行議决俾有遵循各業户遂於二十七日下午假座育嬰堂會議旋即决定佃户還租時由業户酌量核減總以體恤農佃爲主義决不苛刻至荒册上所列次荒田畝前曾議折半收租如果鄉民受災過重亦可通融辦理云云昨已據情函復縣署矣 
　　警所集議冬防警察所領袖警佐那鶴年因歲值荒歉而地方又多不靖際兹冬令防務極爲重要爰集各分所長各警區員於今日（二十八號）在所集議辦法到會者有楓涇分所長尹伯華亭林分所長龔鳳來泗涇分所長劉菊坡及城廂一二三四區巡官尹子蓮馬秋帆徐惠霖楊根龍等四人兹將議决事件略誌於下（一）遇有匪警不分畛域協同防堵（二）歷來盜案均以客民爲多今冬對於客民船隻應隨時監視並設法限止其行動（三）逐日輪派區員一人檢查一人查視車站輪埠及城内外各旅館（四）除火警及盜刦外嚴禁鳴鑼聚衆（五）鄉間重荒田畝尚未刈割者應勸令從速收割以防别生枝節 
　　軍隊續調赴浙前日駐松防守司令部曾奉浙督電令抽調十四團及十五團步兵各一營機關鎗砲兵各一連移駐嘉興現留松之十一團機關鎗一連又續奉電令調赴浙省定明晨（二十九號）開拔所有行李輜重已陸續運往車站矣 
[金山]  
　　鄉民聚衆鬧荒陰曆十二日金山北鄉十七十八三十三等二十餘圖鄉民因受蘇松鬧荒風潮之影響亦鳴鑼聚集六百餘人聲言有不去者須拆毁房屋於是由各地保同至助理員黄叔平家要求请知事免租黄以松江災情較重尚且不能辦到何况金山不允所請鄉民遂將黄家中什物搗毁一空黄避至洙涇鄉人追蹤而至徧覔不得後於小酒店中見黄與地保等正在小酌鄉人大怒欲將黄拖出崗警急鳴警笛鄉人又遷怒於警將該警亂毆警士見機避去乃擁至縣署署中已預先防備命警隊三十餘人持械守衛不許入内詹知事步行出署對衆温諭一番而散據鄉人言知事已面許我等收成多者多還少則少還無則可以不還云云旋由縣署發出六言韻示多張交北鄉各地保帶回張貼示文云金邑蟲傷田畝分數輕重不匀曾經會委履勘省中呈報災情業主收租完賦租色自必持平禾稻收成有幾租籽援照比論佃業兩不吃虧爾等各自安心如敢以熟作荒定須逮案重懲至十三日北鄉四十一保内各圖鄉民來者有八九百人由蔣積雲爲首頭戴大禮帽手執短杭烟管領全體鄉人向縣署前遶道各街游行一周詹知事立傳北鄉各圖董地保到署除將十五圖他保范品岐當堂斥革外其餘各保均發給諭單并面諭各董保云本年租事無論如何終須責成爾等身上辦理不容諉卸惟十四圖地保是日未到尚須傳案着交爲首鳴鑼聚衆之蔣積雲到案嚴懲云 
[鎭江]  
　　趕造選舉人名册丹徒縣署接齊省長電飭將省議會改選省議員選舉調查人名册限陽曆十一月内造齊詳送省署倪知事當卽飭催各巿鄉董事從速辦理一面將已經送到名册多雇繕手漏夜趕造聞不日即可竣事矣 
　　木主被竊之奇聞鎭郡城内六區境内竊案迭出破獲者鮮昨夜藥師庵河邊王姓家又失竊最奇者該竊賊將王姓祖先盒内木主竊去現王某已報告警察六區請爲查緝 
　　大街組織新劇社新劇進化團領袖顧無爲早年曾偕新劇家在大街老戲園開演新劇後顧即往申演劇於洪憲時代曾因排演皇帝夢被拘共和復活始獲出獄兹有商人華長慶在大街老戲園組織新劇社聘顧來鎭專演新劇刻已趕備一切俟顧到鎭即行開演 
　　寗波警訊之影響鎭郡軍警各機關昨得浙省寗波獨立消息對於防務特别戒嚴駐鎭陸軍十九師楊師長今早特召集軍警各長官到部會議防範辦法一面加派弁兵日夕巡邏以期有備無患 
[揚州]  
　　董事指控警區長揚颺司徒鎭警察第四分區區長易霞臣違法殃民經該鎭董事臚列事實在縣署指控張代知事卽派警察區長朱開甲按欵澈查以憑核辦 
　　判定死刑之被駁本邑南門外德泰源米行被刧案内獲犯汪紅亮劉鏡源經縣署鞫訊已供訊行刦得贓不諱遂由縣判定死弄呈請上峯批示刻奉軍民兩署指令駁斥着再研訊重製判定書呈候高檢廳復判以免寃抑 
　　水利會長將蒞揚江蘇水利協會會長韓國鈞現因運河水利事宜昨由寗來電准今日（二十八）蒞揚現官廳已派人在鈔關迎迓 
[南通]  
　　盜案迭見興仁鄉瑞芝橋徐人千於前夜（二十二）忽來盜匪十二名毁門而入將合家人口綁縛刧去銀洋二百圓金珠首飾無算一鬨而散聞事前曾有二艘泊於後門大河住夜現一面已派人前追一面由失主赴城報案 
　　檢閱軍隊省公署委調查警備隊委員李明遠來通調查已於前日到通住有斐館於昨日檢閱警備隊孫逖生管帶特命各駐防隊伍到營會操李君閱後頗爲嘉許 
[安慶]  
　　指控盜賣山地繁昌縣公民莫如漢等以商人霍守華謝鳳岡等盜賣該縣西北鄉桃冲長龍山等處山地禀請省公署嚴拿懲辦黄省長已令新委裕繁鐵鑛公司監督高炳麟核辦矣 
　　委派檢查所人員皖省對待敵國僑民前已設立臨時檢查事務所並委政務廳秋廳長允任所長頃秋所長委派該所文牘二員收發二員調查六員護送兼檢查八員員文翻譯二員以資辦理 
　　徵集森林種子皖省林林局也慶人局長近擬集良好種子以備來春之用惟恐派員購辦不無掛漏乃開具林種表戒呈請省公署通咨各省農業機關並本省各縣擇尤選送以便如期試種頃黄省長已准咨各省矣 
[山東]  
　　漢銅古蹟發現高密郵務局局長宋善堂素嗜古銅 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[寗波獨立之滬濱消息（三）]  
　　曹娥百官之危急旅滬紹興同鄉會昨據由甬來滬同鄉報告此次發生事變情形甚詳據云甬地本駐兵三千卽司令顧乃斌（台州人）所部星期日與某黨魁接洽後即於午後調軍四百餘人由甬出發至曹娥截登火車開赴紹興擬入城與駐紹軍隊會合不料爲紹興知事得悉即命各城關閉拒絶一面飛報楊督軍該軍見各城已閉知已洩漏祇得開回惟時已深夜火車停歇故當夜由岸道折回迨至百官鎭（曹娥鎭對江爲往來寗紹必由之路）因中途饑餓紛紛入鎭分赴各飯店飽食過江候車詎守候良久未見車來卽經軍官在站發電數次始由甬開去火車頭一輛該軍官共四人諭令軍士暫駐彼等即乘車頭回甬與旅長接洽復調防軍八百餘名用車裝運至曹娥會同前拔之四百餘名駐紥曹娥百官兩地以特後命故百官鎭即於翌日全體罷巿至今未開近處居民亦逃避一空現顧軍仍集彼處計離紹興八十里紹興城中駐有軍隊三千並有機關鎗一連在内且連日經楊督軍抽集屯積左近候命攻擊者爲數不少故顧軍方面於曹娥江邊某山亦架砲二尊預備激戰商民莫不惶急云云 
[駐滬軍隊之開拔]  
　　浙省楊督軍連日松滬盧護軍使文軍往來會商軍務以紹興縣境之曹娥江俄甬曹鐵路能逹之處該處防禦極關重要曹娥江之附近即爲四明山尤宜格外注意且該處與杭省近在咫尺不得不調兵出防（現童師長所率之軍渡過錢塘江後擬駐該處）而滬杭之間則以嘉興爲咽喉要道亦當派駐重兵以便省垣調遣故特命令駐滬陸軍第十師所部之步兵三十八團第二營曁駐防龍華之步兵三十九團第二營並第十團砲兵第二營該管之第四連着令開差馳往嘉興駐紥昨晨五點時即由三十八團二營營長李廷美先命官佐及所轄各連連長飭將鎗械子彈並軍用營帳服裝各件一併車送南車站預備裝車又由砲兵十團二營營長葉寶珍選調所部第四連各砲兵曁快砲六尊及砲彈砲車等項並拖砲之馬匹送至車站裝入車内迨至午後一點時始行裝竣惟搬運軍械之時高昌廟地方因有電車往來深恐肇禍故由憲兵第一連連長吳金亭派令憲兵四名沿途照料一面先行知照電車公司諄囑司機人在高昌廟一叚務須緩行以免碰撞嗣於午後一點半時由李營長乘騎督帶所部官兵一營戎服荷鎗排隊啓行直抵南車站魚貫登車官佐分乘頭二三等客車士兵則乘廂車另有成兵一連（即第四連）亦一併登車計乘客車十一輛牲口分裝三輛快砲六尊分裝平底車兩輛士兵所乘才廂車九輛共開火車二十五輛由李營長命令掌號開車時已二點餘鐘矣所有三十九團第二營之官佐士兵係在龍華登車計乘火車十輛當該軍隊開差時徐警廳長及該團之第一營營長田化兩第三營營長王次青等均至車站送行 
[宣布自主之通電]  
　　北京馮代總統各省國會議員省議會省長督軍廣東陸巡閱使程海軍總長林海軍司令孫中山先生上海岑西林先生孫伯蘭先生各省師旅團長各鎭守使護軍使各團體各報館均鑒法綱屢壞國難迭興人民擁護共和以約法爲命不幸浙督楊善德坠放倪嗣冲獨立推翻約法相率叛國全浙軍民痛心疾首半載於兹矣兵寇有分邪正不並治亂大節豈可姑容尊簋受父老付託爰於本月二十六日集師浙東宣告自主與違法叛國之楊善德脫離關係警必蕩除叛逆興復約法還我國會勵行自治成敗禍福當與國人共之謹聞浙軍總司令蔣尊簋叩沁 
[張載揚氏之調和]  
　　本埠軍界消息寗波軍隊自第一師師長童保喧帶兵進駐西興後甬軍復加派軍隊前往協助現同駐虞紹交界之曹娥鎭距紹城四五十里聞有浙軍旅長張載揚願任調和已親自赴甬接洽矣 
[赴甬調解之暫緩]  
　　浙江旅滬學會連日會同寗紹兩同鄉會開會討論維持方法並公電旅京同鄉設法挽救一面公推代表擬赴兩方分投接洽以期調解業已議决實行嗣又經諸會長再三斟酌以目下甬事主動人物尚未深悉獨立文告亦未披露此時遽派代表前往究應與何人接洽方爲妥當殊難决定故决計暫時從緩再定行止云 
[江蘇督軍之覆電]  
　　浙省旅滬各團體於昨晨八時接到江蘇李督軍復電云浙江旅滬學會寗波旅滬同鄉會紹興旅滬同鄉會均鑒沁電悉現值調停之際原期罷兵息爭而寗波軍警忽有分裂之議是塞（此二字疑有誤）居民浙督軍滬護軍使皆素持人道主義非爲維持地方保護人民起見詎忍輕用武力貴會顧全桑梓宜速勸彼方解甲休兵自不至發生戰事也李純勘印 
　　安慰人心之談話松滬盧護軍使昨晨（即二十九號）特傳上海縣沈知事到暑談話大旨謂甬事日内當可和平解决該處軍政長官决以全力維持現狀滬上軍警林立早經籌及維護治安各負完全責任應從速告知商界照常安業保持巿面云云沈知事當即辭出分赴南北兩商會及各重要機關轉知一切以安人心 
　　輪船公司之措置寗紹輪船公司總理因甬埠商民恐慌殊甚特商滬行備銀購買現洋十餘萬元於前昨兩日裝運赴甬以維巿面而定人心並每日派人分赴滬同鄉會報告甬地狀况以免同鄉懸念故兩同鄉會消息尚覺靈通云 
[通滬滙水之飛漲]  
　　自甬江獨立消息傳佈後本埠商界甚爲恐慌已經報裝之米豆南北貨等到關止運者甚多昨日下午某公司又接甬電謂前日起貼水飛漲每百元滙滬竟漲至十五元六角較獨立前三數日突加十餘元故本埠各商前日運往之貨欵甬商以貼水過昻恐多虧折大都不肯滙申 
[福建商業之影響]  
　　昨日駐滬建帮莊客接到閩省來電謂近日因寗波獨立他處軍隊到省者日見加多南台一帶戒嚴更急晚間茶樓酒肆妓院等均由軍隊抄查以致巿面一落千丈云云各莊客接電後即將各貨停止裝運故招商局并往福州之海晏輪船本定前日由滬起椗後因裝鐵之貨較之平時少去大半故俟至昨日尚未開行 
[民黨中人之往甬]  
　　自蔣百器周鳳岐在甬主持獨立以來民黨中人於前昨兩日乘輪往甬者甚多前浙都督府參謀顧某前日由蔣電召從速赴甬襄理軍務顧因適有要事已回湖州卽由親戚黄某轉電湖州業於昨日乘滬杭車來滬准明日偕同志數人乘寗紹輪船赴甬 
[黨人赴浙之防禦]  
　　松滬盧護盧昨接浙督楊樹棠來電謂此次甬郡驟變良以一二黨徒煽動無知軍隊擾亂大局業經布置軍備撥兵剿辦不難敉平滬上爲華洋巨埠黨人托足之所平時本有蠢蠢欲動之勢一經發生禍亂若輩隨聲附和爲患匪淺迭據探報謂有某某黨首率領黨徒易裝赴浙等情語雖無稽然際兹多事之秋尤不可不預爲防禦以清亂源希卽邏派幹練探員凡於輪埠火車之間密爲偵察設有形跡可疑之人務即詳細盤詰惟不得故意妨礙商旅庶幾兼籌並顧云云現盧使已選派稽查員分道偵查矣 
[兩浙運使之遷避]  
　　兩浙運使袁思永自得甬江獨立消息後因杭紹毗連恐有變端於昨日携眷遷移來滬各鹽商以袁運使業經離杭昨特聯名電告鹽務署請以運副孫多禔升任以維鹺政 
[浦東方面之防務]  
　　松滬盧護軍使以浦東沿海一帶港汊紛歧欽公塘岸道與浙省毗連尤　重要值此防務吃緊之際亟應加派軍隊梭巡防範以備不虞故於昨日派員前往察勘形勢以憑核辦又聞浦東爛泥渡三區警正解恩桂因奉徐廳長而諭以寗波軍隊宣布獨立深恐黨人乘機舉事是以連日會同各分駐所警佐巡官督率長警在沿浦各碼頭各要道及張家樓教堂等處通宵梭巡遇有三五成羣形跡可疑者卽須盤詰而水道如盛家浜洋涇港等處上燈後卽不准船隻駛入故一般早出暮歸之人頗覺不便 
[集議劃分南北工巡捐局之手續]  
　　松滬護軍使署昨令兼代上海工巡捐局局長杜純文云案照該局前經召集董事議决閘北地方實有改設專局之必要呈由本使核准定名爲滬南工巡捐局滬北工巡捐局並擬委黄慶瀾爲滬南工巡捐局局長曹有成爲滬北工巡捐局局長咨准江蘇省長函復同意現已分别委任限令民國七年一月一日正式成立在案查閘北分辦處向係隸屬該局兹旣改設專局則兩局應行接洽分劃之事自必不少且距成立之期又復不遠亟應早日着手以促進行合亟令仰該兼代局長迅卽會同該兩局長妥爲集議切實釐定以清權責切切此合杜局長奉令後即備函知會黄曹兩局長查照一面定期下星期六下午三時邀請該兩局長並名譽各董到局會議劃分手續 
[三誌拘獲偵探指拿之孫强夫]  
　　派駐老部捕房專查特别事什之中西包探因據線人謂有住居法租界白爾路四百四十二號屋内之奉天人尹孫武又名蔣介石即係民黨巨子孫强夫之化名曾於西曆一千九百十年月間在福州路南平安里暗殺商人金琴蓀又於一千九百十五年十一月十號在外白大橋堍狙擊前上海鎭守使鄭汝成等情該探等卽往請法捕房加派中西探捕協同前往將孫拿獲帶回經捕頭向之研詰不認爲孫强夫諭飭押候查明再行解送公共公廨訊究在案兹又經承辦是案之華探目李星福陳雲忠石金榮包探王寶生姚阿生西探目壳羅香向之盤詰堅稱實非孫强夫並無違法行爲該探等以此事係由内地偵探雷應春報告而雷並不至捕房提出實據被獲之人又不認爲孫强夫捕房亦無實在證據可憑未便解究遂據情禀明捕頭將被告送留法租界嵩山路捕房聽候查明再核 
[第三次研訊私刻圖章之騙案]  
　　英商泰昌洋行西人葛洛夫延代表律師在公共公廨刑事科控告虹口西華德路麗泰照相店主高鳳崗私刻該洋行圖章蓋在招募華工出洋之照相執照上串令翁阿琪沈阿五徐榮富黄連生王正興朱明壽陳長春等冒名頂替於十月十二號起至十作號止陸續向原告騙取銀兩業由總巡捕房包探周志仁殷玉鼎耿德標等協同西探目海明惠將高鳳崗拘解公堂研訊各情已失誌前報前日午後由捕將一干人解廨復訊原告西人葛洛夫仍延律師上堂代表詰據被告黄連生供伊由工頭龍生介紹至泰昌洋行内考驗後往麗泰照相店内攝影旋由原告給我執照嗣爲吾母得悉阻止出洋是以將執照轉給於向和尚冒名頂替求宥堂上得供又向黄一再研訊供詞殊多矛盾質之五正興供我亦由工頭龍生招募至麗泰照相店拍照據云已經不及因翌日八時即須上輪放洋當由工頭龍生給我洋十元並執照一紙我視照上係向和尚之名字向之詢問龍生囑我改名頂替至翌晨下船卽被原告查出以我面貎與執照上所攝之影不合當被鳴捕拘至法捕房團送總巡捕房解案供畢由被告高鳳崗之代表律師向王正興等駁詰之下即經王崧生襄讞商之英卓副領事判被告均交捕帶回還押候再復訊核奪 
[賣藝人中毒三誌]  
　　新世界游戲場管理髦兒戲班之揚州阿二（即吳海仙）與唱大鼓調之天津人皮恩榮楊國楝杜長卿王坤山劉玉長林桐卿（即羅桐卿）李通林鐵小峰祁萬鵬女子劉小香等同寓靜安寺路二十五號門牌每日伙食由吳承包上星期六皮等與用人王榮山成衣匠賀初才等同食午飯後均腹痛如絞口鼻流血知悞食毒物在家譁噪經人報告新閘捕房派令中西包探將受毒各人併送仁濟醫院醫治並將可疑之飯司王二錢正榮及李八一併拘解公共公廨經中西官諭將祁萬鵬王八兩人收押錢正榮等覔保候查明澈究在案兹經代理探目朱子藩包探周小弟查得祁萬鵬之女在新世界唱髦兒戲每月包銀一百九十元祁係大鼓調之領袖前至天津邀皮恩榮等來滬時因乏川資曾向吳海仙借洋三百元嗣因久假不歸吳即在伊女包銀内扣除僅此枝節别無嫌隙至飯鍋内所置紅砒究不知休人主使現尚未明眞相業將調查情形禀明捕頭請爲察核矣 
[保管奥領事署之產凿]  
　　駐奥總領事署自中國對於德奥宣戰後即經當道遵章封閉詳情已誌前報兹經薩交涉員與外交團磋商妥洽將奥領署啓封所有動產不動產悉數點交中國官署保管日昨薩交涉員已諭令交際科長陳世光譯員邵樹華會同前往接收並請盧護軍使選派排長四名聽候指揮云 
[函詢德婦移居之手續]  
　　駐滬交涉公署昨接漢冶萍公司函云敝公司萍鄉煤礦窿工程總監工鄧厚斯（譯音）係德國人已經政府允許留礦工作其妻向在上海北四咱路現擬挈其子由滬赴萍往依共夫一切手續應如何辦理請卽函示以便轉告等語薩交涉員當查奉頒處置敵國人民條規施行辦法第四條内開但有特别事由必須移居時應由該管地方官廳報由地方高級長官電知内務部核奪等語該德婦擬赴萍鄉應將特别事故聲叙明白以憑核辦已函復該公司知照矣 
[吳淞水產學校開運動會]  
　　本月二十四日江蘇省立水產學校開運動會是日天氣和暖觀者頗衆該校學生運動以四百四十碼二百二十碼賽跑及八百八十碼替换賽跑爲最優撑稿跳跳高跳遠及跳欄跑等亦佳間雜國粹體操如疊羅漢等諸技術亦均純熟場中亦布微齊整秩序并然 
[通俗教育社明日宣講]  
　　通俗宣講社定於十二月一日（星期六）下午三時請顧霖　單貽孫兩君至貧民學校宣購刻已由該校通知各界届時到會　講矣 
[閔行鄉教育會更選職員]  
　　本邑閔行鄉教育會昨日更選職員經各會員投票選舉當場揭曉以顧袖海得票最多當選爲正會長張啓活爲副會長旋又批票選舉馬　培陳昌風等十人爲評議員並議决通報各級官　備案旋即散會 
[基督徒集議個人傳道]  
　　本埠基督教各公會自美國神學博士薄克明前在青年會開講提倡個人傳道事業以來各信徒紛紛籌議實行長老會由湯仁熙等倡行倫敦會由聶管城等邀約同志十六人於前日五時在青年會副堂集議辦法並備苟點欵待暢譚良久至六時始散 
[新交涉員暫緩接任]  
　　新任江蘇特派交涉員曾鎔甫由寗電滬定三十號履新已誌詐報兹悉曾交涉員尚須在寗商榷要公大約須俟下月初始能實行交替云 
[照錄江海關監督布告]  
　　爲示諭事本年十一月十四日奉交通部訓令内開准外交部咨開准俄公使函送俄政府規定戰時輸入俄墳貨物章程又准該使將允准商人運入俄境貨物名目譯成法文補送前來相應將該項譯文譯漢咨送查照轉飭等因查此項章程及物品單均有關於航連事務合亟鈔發原送譯文令仰該監督查照轉飾知番等因並附發印刷譯件到署奉此合即粘抄譯漢章程貨物名目單出示曉諭仰本國出洋各商人等一體知悉母違切切特示 
[老介福新屋落成預誌]  
　　河南路二馬路口老介福綢緞局爲該業中之翹楚中外馳名生意日盛近因增添歐美各種絲絨織品地位不敷陳列特如擴充重行翻造三層洋房掇以嘉禾福字商標落成在即俟陳列整齊卽辭擇吉開幕聞定廉價以廣招徠想届其必有一番熱關也 
[呈請勒閉航商公會之批詞]  
　　滬海道尹公署據金順興等呈爲私立公會歛費病商環請飭懸勒閉以免詐擾而保航業等由當於昨日發出批示云呈悉查此案前據上海縣呈以據上海商會函送釣船商業公會代表棄恂等呈温寗台各航商久無公共團體現已召集各帮組織公會業經全體議决擬具章程名摺呈請核轉等情到道當經據情轉呈省長查核在案據呈前情該公會是否經衆議决有無歛費等弊候令上海縣切實查明呈候核奪此批 
[薩福懋仍任租船監督]  
　　外交部特派駐滬交涉員薩桐蓀氏前奉交通部委任爲駐滬租船監督今因特派員一席業已辭職將次交卸所有前項兼職未便兼顧特向交通部具呈懇辭昨奉部電以租船事宜正在進行未便遽易生手囑令一手經理措詞甚爲懇切聞薩氏以挽留甚殷已勉允留辦矣 
[警警廳月終發餉之預備]  
　　淞滬警察廳長徐國樑以今日爲十一月末日各區署所隊長警發餉之期循例派本所各科長分往各區署所隊預行點驗有無缺額並傳諭勉詞候呈覆到廳然後發餉 
[催兌殖邊商困事務所之傳單]  
　　催兌殖邊商困事務所昨發通啓云啓者陰曆十月十一日開特别大會提議各事已由多數債權人當衆議决倘總行仍無的實兌期應推派代表至北京直接催兌所有費用由各債權人於債欵内提取百分之一交由事務所收儲以待撥用並將所執票據自十六日起至二十二日止至事務所蓋印驗數隨即提費當掣收條爲憑日後如有多餘再行攤還所提者仍交殖邊鈔票不須現洋用時由發起人調抵其現在進行辦法先懇商會再發電信姑待回電再籌對付如各債權在上訂期内不來蓋驗者係自棄權利本事務所槪不負責特此咨照 
[警廳清潔道路]  
　　南巿西陸家浜中道橋南首一帶江北居户林立穢物堆債行者掩鼻前由巿立貧民學校主任袁順年函請警廳派員整頓旋經徐廳長知會衛生科派員督工陸續掃除黄沙石子亦將搬盡現各埠派來人員至校參觀及學生出入往來已稱便利 
 
 

Page 11

 
 
[鐵路禀價取消搭現之布告]  
　　上海縣沈知事昨接北就財政交通兩部頒到會銜布告多張當即飭吏黏貼通衢其文錄下財政部交通部布告爲布告事照得京奉京漢京綏津浦四路取消客貨票價搭現辦法業由交通郁令行各路局自十月十六日實行此次取消搭現係專爲便利客商起見誠恐鄉僻之處未能周知特再布告各色人等一體知悉嗣後凡在前開四路各站均可按照交能部所定章程用北京中國交通兩銀行鈔票購買客貨各票如有强收現洋等事無論何人均可赴兩部控告卽行從嚴懲辦决不寛貸特此布告 
[美領無暇陪審]  
　昨日星期四公共公廨輪應美領陪審適值美國節期駐滬美副領事博柯兩君無暇蒞廨因特照请關讞員轉知捕房停解瑣案一天 
[公廨襄讞員出缺]  
　　公共公廨襄讞員王肇之君於昨晨午時在愛文義路金星里寓所病故關讞員聞耗後即照會駐滬外交團擬將所遺襄讞一席聘前襄讞李萼仙君承乏 
[福開森路之小火]  
　　法新租界福開森路某洋商住宅於前晚九時忽然失愼火燄四竄急用電話知照救火會由各會員騙車前往救熄祇焚去紙張零物餘未殃及 
[失火即熄]  
　　西門内西姚家菴弄四十五號門牌售賣橄欖之蘇州人劉裕春家披屋於前晚七時一刻不戒於火經隣人瞥見立即知照附近救火會騙車到場救熄祇焚去棉被四條及衣服什物昨晨由一區二分駐所飭警將劉裕春傳案經王警佐訊明無心失火從寛判罰洋二元 
[爭風兇劇]  
　　住居本城西馬橋之蕩婦兪陳氏前曾與踏布司紹與人陳金輝有染近又與銅匠某甲姘識每遇陳至輒以冷眼相看兹爲陳探悉該氏另有外遇忿怒交加突於前晚九時許奔入兪陳氏家尋釁時適某甲亦在兪家不問情由卽與陳金輝扭毆甲乘間取木棍將陳亂擊致陳受傷倒地旋卽氣絶而死某甲見肇禍端卽行逃逸當由巡警到來將兪陳氏拘入二區一分駐所暫押一面飭警前往將尸看守昨晨諭飭該處九舖地甲李徐春投報地方廳請爲相險午刻經林廳長委派李檢察官沈檢驗員等蒞場騐明死者陳金辉年約三十餘歲兩臂受有木器傷多處委係受傷後血冒而死餘無别汝塡明尸格因無尸屬到場判令由堂棺殮李君等遂回廳禀復旋由該分駐所將兪陳氏解送到廳經李君提案預審之下判令收押候緝拿在逃之某甲到案再行訊核 
[失妻扭控友人]  
　　住居閘北五區境内之姚阿福因其妻沈氏於前日失踪詢據鄰婦陸余氏王張氏等言會見阿福之友張阿四來喚伊妻出外姚即偕二鄰婦作證將張扭控區署轉解司法科移送地檢廳訊究 
[被拐女孩巧遇寄父]  
　　女子吳仁寶今年十二歲前於八歲時被拐無蹤經其母四處偵尋無着卽回常州故里曾倩素識之徐鳳祥代爲招尋嗣該女被人賣於南巿施家弄成衣匠浦東人林福昌家爲養媳旋由林媳某氏將女挈至滬北楊樹浦三新纱廠爲女工該廠有小工朱福生係女之寄父見該女進廠工作而似熟識心竊疑之暗向盤問來歷始知卽係被拐之寄女拐賣之人係向當茶房之張得慶及同黨沈春山均住城内三牌樓及小南門等處朱遂邀同徐鳳祥將女留住報告美租界捕房由捕頭問明後傳到林福昌交到張沈二人因原被均住内地飭探送至南巿第一區警察署請傳女母給領經董警正詰據林供該女前由沈春山爲媒當出禮洋二十元由張得慶取去並給媒金洋四元詰之張供不承認推託女母自行賣去女稱當時我年祇八歲與胞弟從三牌樓家中出外買物途遇鄰人張得慶給我銅元七枚買食線粉後即領至張家内游玩胞弟一人回家次日卽有沈春山前來與張商酌領至林福昌家爲養媳等語董警正以事關拐賣幼女飭將一干人移送地方檢察廳訊究 
[再誌强迫賣姦之訴訟]  
　　福建路普慶里某妓院鴇婦朱阿彩被蘇州婦人孫包氏延代表律師在公共公廨刑事科呈控將伊十五歲女兒孫秀英强迫賣姦違犯中國二百八十八條刑律請爲訊究等情已誌昨報前日午後由兪襄讞會同美柯副領事升坐刑庭復訊先由原告代表律師詰據孫秀英供稱前年正月間由母抵押於被告處學習唱戲詎今年四月二十四日被告騙我與計姓狎客同乘汽車游玩迨至泥城橋附近某公司門口下車强拽上樓計姓狎客即將房門鎖閉我雖呼救無人答應致被强行污辱至翌晨九時由計姓養汽車夫送回普慶里朱阿彩妓院内是實供畢由被告代表朱斯芾律師向孫女詰問曰爾於四月二十九日由被告處離開後即於六月初二日在樂餘里鋪設房間改名珍珠雲曾有陸姓狎客召爾至小花園妓女一斗金處侑酒是否屬實即據孫秀英答稱我自在被告處回家後並未改名在樂餘里賣娼亦無陸姓狎客召我堂差之事中面官得供供商之下判被告仍交原保候改期再訊並悉鴇婦朱阿彩因於去年十一月十八號凌虐妓女韓阿珍（卽韓秀寶）該妓受虐不堪逃入濟良所解經公堂訊明判韓妓留所擇配並飭提朱阿彩到案訊究在案兹爲老閘捕房包探張天林得悉朱鴇因被孫包氏控告業已由廨提訊故亦於前日協同西探到廨向朱鴇詢明屬實該探等即據情回禀捕頭諭候查明原審官堂期再行解廨請究 
[吃醋抛擲油瓶]  
　　海門婦人周范氏賃居南巿鹽碼頭與船户羅殿卿私識近因羅時至附近大王廟弄表嫂王氏處有與王氏同居之寗波婦人林徐氏時常與羅聚談事爲周范氏所知頓含醋意前日特往尋羅不遇林徐氏以其無端污衊不肯甘休當卽大肆謾駡經人解勸始散昨晨周范氏在近處買油經過其門適與林徐氏遇見又起爭端周范氏將手提之油瓶擲去適中林徐氏之面部並及旁邊解勸之戴徐氏頭部均血流滿面後由崗警到來一併帶至第一區警察署董警正以兩婦均違警律大加申斥令各退去乃兩婦仍嘵嘵要求當飭移送地方檢察廳訊究 
[金號跑街夥被人踢傷]  
　　北巿乾亨金號跑街夥甬人顧文卿昨日上午十點餘鐘至二馬路金業公會營業不料行至道勝銀行門首與一西人相撞遽被該西人踢傷下部登時倒地不省人事迨經同業衆人聞知欲將該西人拘住已被兎脫遂將顧車送寶隆醫院救治至傍晚五下餘鐘尚水蘇醒恐有性命之虞云 
[續誌勒閉茶館之不服]  
　　浦東塘橋鎭三區三分駐所警佐王清河在張嚴生茶館内抄出麻雀牌一副以該茶館私藏賭具飭警勒令歇業張心不甘服並因該警等毆打茶客計海林等故由張計等投訴警廳已誌昨報兹悉徐警廳長閱禀後以該茶館旣未賭博何得驟然勒閉至巡警毆打商民早經三令五申嚴禁在案該警等違令毆人亦屬不合所呈如果屬實亟應澈究以肅警規故即委派督察員前往調查以憑核辦聞尚有鄉民朱掌寶當時亦在該茶館啜茗被巡警指爲賭客拘所判罰並被毆打現亦投廳伸訴請求激究云 
[巡警又獲祈夢賭徒]  
　　魚販朱興發前住閘北公益里一百六十八號其妻倪氏因與夫口角自縊身死當經報官請驗收殮後其同居等已遷移一空該里管門人陳春發以屋久空閉遂揑造種種不經之談勾引嗜賭花會之人晚間在空屋内祈夢前經四區一分所巡警查獲陳漢寶邢煥新鄭富貴等三人連管門人一併拘解司法科罰辦有案詎前晚又由巡警在該屋内查獲祈夢人張阿四戴阿玉汪少根等三名當卽轉解司法科聽候核辦 
[迷路女孩待領]  
　　閘北四區一分所警崗前日查見迷路女孩一口詢據該女供稱係湖北人年十二歲姓沈名順英家住本埠小北門地方等語昨送司法科發慈善團留養候該女孩家屬認領 
[巡丁扣留洋紗之不平]  
　　浦東一帶各碼頭各要道爾由紗捐公所飭派巡丁沿途梭巡見有商人貨物經過必須查驗曾否納稅前日有趙姓託車夫倪信大代帶洋紗二包在陸家渡地方被紗捐公所巡丁查獲以其未經納稅將洋紗扣留旋經各商店聞悉羣起不平僉以洋紗徵稅向有定例購辦三包起捐二包以下槪免徵稅乃該公所不遵定章如此苛勒商民將不堪其苦故擬聯名公禀財政廳請求將扣留之物發還嗣後仍照舊章辦理以卹商艱而維營業 
[店主欠債潛逃再誌]  
　　徐竹雲前在法新租界開設烟紙雜貨店虧欠孫氏借欵洋八百五十元及恒孚吳錦昌丁泰德記洪泰聚源盛各户往來貨欵棄店潛逃經各債權人報告捕房禀請法公堂先將該店生財底貨拍賣在案昨日各原告同投法公堂求請緝拿徐竹雲到案訊追房主潘瑶記亦請追欠租洋三十三元聶讞員以各原告均未將憑證呈案無從察核限十四天内各將簿據呈核如果屬實准予缺席判决並將拍賣所得之洋提出三十三元先給房東領去 
[請追扣留地價]  
　　婦人奚陳氏在公共公廨呈控奚鶴鳴奚張氏佔地盜賣等情迭經傳訊因被告避匿不到經中西官缺席判决諭令得主張少雲止付地價在案昨晨由關讞員會同英副領事卓君復訊原告代表律師上堂譯稱被告與保人均臨訊不到惟已奉判决所有海寗路一百十二號門牌基地被告擅賣於張少雲之地價奉諭扣留查本案地價被告應付原告銀四千兩左右所扣地價應請向張追繳云云張少雲亦延律師到堂辯稱該地價計銀八千餘兩除陸續付過奚鶴鳴銀七千餘兩外約扣留銀六百兩請爲察核中西官判張少雲將扣留地價銀六百兩繳呈公堂於十四天内候核並候移提人證到案訊追 
[保人扭控債務人]  
　　去年七月間有張洪生扭張福林至南巿第一區警察署控稱前因股開茂泰福米行時被福林吞收宮賬並多方舞弊皮致虧負洋七百四十餘元等情嗣由業董扭保出外理勸妥洽令福林折償洋四百元先付一百五十元餘洋出五十元期票五紙以去年年底今年三月六月九月年終分五次歸楚當央周元昌蔴絲店主周慶華恒裕米店主董炳生出立保單轉央米店主盛才生擔保詎事後福林祇付兩期餘延宕不理近福林又在董家渡開設元餘昌米行向催仍不照付遂由保證人將福林扭控一區署董警正以案關民事本署未便受理遂傳同周董兩保併送地方審判廳訴追 
[不理押欵之辯論]  
　　仁記興業公司控陶漢泉不理押欵洋一萬七千八百兩迭經公共公廨訊供判令被告交保候訊在案昨晨由廨復訊原告延海德禮律師上堂譯訴案情繼由被告代表哈華托律師向陶盤詰一過復與原告代表互辯良久中西官判被告仍交原保候再復訊 
[借欵業已理清]  
　　婦人奚陳氏控吳松林下理借洋一千一百八十元經公共公廨將吳傳案交保候訊現吳已將欵理清故於昨晨又由原告投廨聲明請爲將案註銷中西官准如原告所請即行銷案 
[虧欠漆價與米價]  
　　章燦林在公共公廨控畢阿水不還漆價洋九十餘元又余邦吉控施同生不還米價洋二十七元又沈保生控預和生不還米價洋四十六元九角五分昨由捕房將被告各人傳案中西官諭令分别交保候訊 
[殿限理債之允許]  
　　錢莊主田宏裕前延德爲理律師代表至法公堂控元泰成蔴袋店股東兼經理吳槐卿不理往來銀二千兩判令交保限二十一天理明在案昨日德爲理律師投稱吳保出後逾限不理雖曾到過原告處一次毫無切實辦法拖延已久請爲嚴追吳稱商人覓保出外祇有數天一時不及籌措並以此欵係元泰成店中所欠並非商人私欵故須邀同各股東開會决定辦法再向原告商懇讓去若干如蒙寛限十四天卽可料理明白判交原保准其展限十四天理清違干未便 
[索還貨價之困難]  
　　堃和恒順勤豐等各糖行前至法公堂控倪光興經售貨物共計價洋二千餘元私自運往吳江縣屬梅堰鎭伊父倪榮堂所開之南貨店内到期銀不交付人亦逃逸業已尋見送案訊追等情嗣因倪挺押不理故移請該縣官廳查封家產約值洋一百元不敷尚巨由各原告每月貼償飯食費洋六元押限措繳在案昨又提訊倪稱現托友人向各原告情商共折還洋四百元惟現洋一時尚難籌措請求交保出外約至年終可以理明各原告稱倪並未托人前來商酌據伊所稱折還洋四百元受虧太鉅難以承認情願再貼飯食費繼續押追聶讞員以倪在押日久且患疾病不便再押准予交保出外醫治限二個月自向各原告理還 
[欠租就此無着]  
　　德和洋行政租人前至法公堂控稱房客沈陳氏虧欠租洋一百三十八元么自逃逸遺下雜物祇值數元今始尋見向索不還是以扭案請追判氏限期措繳在案昨已届限因又提訊該氏供稱婦人實在貧苦難以措還求宥判押一月開釋 
[會欵糾葛案供詞各執]  
　　商人胡祥鈺在地方審判廳控古董　客陳坤倫圖賴會洋二百數十元請求究追經該廳迭次飭傳陳不到案故經該廳闕席判决旋陳投地審廳聲明窒礙狀請回復原狀奉批照准傳集兩造於昨日午後由推事官開庭辯論之下以兩造供詞各報判候定期再審 
[查獲私帶烟土之男女]  
　　周生濟上外洋私帶烟土一磅又婦人李王氏亦私帶煙土五磅均乘神户丸輪船來滬正擬登岸爲水巡捕房探目保阿春一併查獲解入捕房轉送地方檢察廳訊辦 
[門前積水成潭]  
　　住居楊樹浦平凉路南首向充地保之辛藴蘭不將門首之地塡平以致積水成潭被工部局衛生處西員查見以其有碍衛生咨照該管楊樹浦捕房捕頭强生（譯音）請廨出單傳辛到案訊究 
[偷兒竊取木料]  
　　范財根昨日潛至東有恒路二十四號門牌施四堂作場内竊取木料當被察破喚到巡捕將人贓拘入捕房押候解送公堂請辦 
[縣公署批示四則]  
　　姚少卿呈爲聲明事實請示飭遵俾案結束由該民前呈聲明二十五保十三圖糜字圩二百零四號姚克昌户則田二畝八分據册書查復姚克昌户則田二畝一分一釐七毫内有三分五釐已於前清光緒七年劃與瞿梓軒户是姚克昌户實存田一畝七分六釐七毫該民原呈不符已於前呈批示母庸續凟此批 
　　張鼎魁呈爲朦禀圖射呈请察辦由呈悉前據尤富發來呈以其語多朦混已批候查明再核在案據呈前情該店未准啓封無慮私行遷動也仰即知照此批 
　　楊國興呈爲朦訴封閉請准啓封由呈悉該業行規凡創設新店須先報明公所領取行單方可開設爾店未領行單經徐桂卿呈控封閉未便遽予啓封所請應不准行此批 
　　楊國興呈訴未奉批請飭吏啓封由呈悉已於前呈批示矣母再多凟此批 
[淞滬警察廳批示三則]  
　　顧永銓禀批呈悉查廣昌珠號被騙珍珠該犯因嫌被拘曾具有尋覔周一民到案切結在案倘周一民一日未能緝獲則該民關係一日不能脫離應再趕緊找尋母許延宕干咎所請摘擇之處着不准行此批 
　　姜奇三禀批呈悉查該民前因錢金寶被人傷害案經警所查有重大關係獲解到廳嗣據該民人之兄姜品三親持約輪學校林醫士洋文信函到案停明錢金寶傷愈和解情由請予銷案本廳當爲鄭重起見悉予照准旋據錢金寶具呈聲明並投案質證姑准撤銷刑事部份免其處分查本案業已撤銷於前當然一事不得再理該民危詞爺聽希圖反被爲原殊　不合惟趙阿弟趙阿高旣爲寶施下手之人亦未便久逃法網候飭區隨時嚴緝可也 
　　開明公司代表姚曾綬禀批該公司所辦菜場所請添置垃圾車兩輪應准照辦至願繳車價一節查本廳近來置辦車價每輪工料約十六元仰即籌備一輪車價送廳核收彚辦可也 
來函 
[山東路仁濟醫院募捐處鳴謝]  
　　兹蒙招商總局樂助本院經費銀二百兩正鴻昌駁船公司五十兩正又陳輝庭大善士五十兩正統已拜領今特登報以揚仁風 
[上海縣署來函]  
　　逕啓者本公署頃接浙江省長公署儉電以本日貴報要聞欄内載有省長赴滬一語省長在署並無此事囑貴報自行更正以免摇惑用特轉致卽詢日祉上海縣知事公署啓 
雜評二 
[李督之勘電（步陶）]  
　　李督復浙同鄉電謂楊盧必不經啓戰端李爲今日各督中主張和平之一人勘電又藹然仁者之言吾人固信其於楊盧當有電勸也然而滬上之第十師則已有一部分之移防矣據杭電紹娥間之鎗砲已隆隆有聲矣所不知者究竟誰先發動耳在李致電之本意固專以勸解甬方面爲至要之前題浙同鄉連次籌商亦頗於甬司令部有所進勸惟迫阻難逹覆電如何迄無消息兹乃一方方傳張載揚從事調處而一方曹娥江之戰事已自顯然見諸事實此殆所謂且調和且戰爭之唯一妙用與嗚呼空言難阻武力浙同鄉雖極聲呼籲我固知其無術以爲甬東兵事之解免矣惟是李督旣以罷兵息爭爲已任不知對此滬浙最近兵事之行動其亦有何善策以爲兩方稍事排解否也 
[輿論]  
　　據東電督對於國會問題有取决全國輿論之主張嗚呼今日保日而尚有所謂輿論二字耶武力之下何事不行　蚩者氓有何敢言吾人試放眼以　全國非時吟於兵美水患之哀號卽輾轉呼籲以求苛稅繁徵之減免其洋洋灑　長電往還以論列天下是非者大率手握兵權之官長耳擇闔縱横陰陽莫測之政客策土耳奚有於我哀哀無告之小民然則本督之所謂取决不知將何術以取而持何道以决也嗚呼與論汝之眞面目其究何在也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[四靈爭雄記] [  仲琴]  
　　介國建於北海其王曰元龜性平和壽壽永固國體雖屬君主而政體則主庶建王首行共妻之制故王后與憐國王族常山君結歡王不之禁也隣國在海東神龍爲之主多權變恒見首而不見尾老子曾師事之一日值東山獸國之王祥麟壽誕禽國王威風首來祝嘏禽國西山之雄國也與東山對峙兩王皆有聖德以故過從尤密未幾鱗介兩主亦聯袂偕至相將登殿進祝禮畢大張筵宴酒至數巡神龍揚　起立謂諸王曰今日爲祥麟大王千秋令旦諸王宜各爲壽諸王曰諾遂競前捧觴已而神龍作長吟威風鳴而和之祥麟大樂酒闌各有醉態互相爭雄神龍先昻首而言曰諸王中論功當以寡人居首蒼生霖雨殆爲寡人發也祥麟掀髯微笑曰寡人不德安敢言功然必世有聖人寡人始與訂交若聖人一日不生寡人亦一日不出故世之望寡人無異於聖人威鳳曰善哉大王功德寡人誠不敢及然世無大王舍我其誰元龜心滋不悅曰大王等何大言不漸乎尚有寡人在也寡人爲政一切平等共妻之制首先實行大王等有此大同否乎至於和平恃已一視同仁尤非諸大王所能及是以明可見信於人民幽可見信於鬼神敬寡人則天下之疑可决褻寡人則萬事之機莫定大王等安能望吾項背哉神龍嘲之曰大王之名欽仰已久果如所言顧何以獨不見信於王后而使之通於敝族常山君乎元龜曰此寡人政治固如是也於寡人無傷焉大王等旣有功於世胡不見大王等子孫之蹤跡若夫寡人亘古及今常存於天壞而子孫繁衍一望而知爲的派試觀舉世中之模仿寡人者無地蔑有可知寡人之流澤孔長矣神龍至是語塞酒罷三王乃各率所部歸國（五） 
家庭常識 
[血枯症]  
此症宜食鮮肉鮮菜並多食水菓與檸檬汁等類以榮養之 
[立止鼻衂]  
鼻衂一症雖非若吐血咳血之危險每易令人受驚治法莫善於將雙手舉起使血行於手中使頭上之血管不致被血所壓足宜便煖背宜澆以冷水或用冷鎖匙掻之 
[試肺强弱]  
肺之强弱可自試之須吸長氣一口屈指緩緩數之若能數至二十次至三十五次方始透氣知肺强健再如欲肺强健有力須每日體操其法不必拘定規矩祇須將身直立首後仰呼吸宜長而緩先吸氣運動上部後漸至下部每日至少十五分鐘之久若肺輭弱每日如前法操五分鐘並服補肺藥品 
[睡中驟起行走] [  谷氷]  
有等人在睡中驟然起牀行走此最險之事可於牀前釘白鐵一方則其人起立時足踏白鐵遇冷而醒 
工業須知 
[硝石之效用及其製作法] [  榖和]  
　　硝石效用頗廣可用爲火藥硝酸原料及鞣皮醃肉等用藥房所售朴硝乃硝之純者也硝本天產之礦物惟產地甚稀我國採硝常於坑厠之旁古屋之牆壁有石色如菌絲者取而製之旣不多獲又係粗品不足以供火藥之用故各省所辦硝磺局終取給於洋硝利源外溢漏巵殊大欲圖挽救宜創人工之硝團夫天然硝石西歐亦不多見昔法皇拿氏禁各國軍火入普普因乏硝爲軍火原料懸賞以求製法而於是普之科學家悉心研究得模仿天然硝而發明人造硝矣試觀天然硝之產地有在厠所有在牛棚馬廐及其他生畜棲息所或村屋床下之土中釀成之者（村屋常小房竈相比婦女又勤農事常抛嬰兒睡於床上任其尿溺於是遂有釀成之機會）推原共故卽因硝之成分爲鉀淡養三而尿溺則含有淡氣質草木灰乃炭酸鉀鹽土壞屋壁又必有鈣化合物因是而起變化釀成硝石亦卽因此研究而得人工製硝法其法先擇高燥原野不爲大山襄陵之處作階段以當常至之風蓋草棚以避不時之雨而以動物之血肉毛骨和以草木灰燼及生石灰與七壞混合而稱其地曰硝石國又常以人尿澆灌之如是動物質所放出之安母尼亞氣（淡輕三）與空氣接觸由拔克台里亞媒介而生亞硝酸等（淡養二）更由草大灰與石灰作用析出酸化鉀與亞硝酸變化而成硝酸鉀卽硝石也收穫時期分二種一間月收穫一回一待滿三年收穫一回而三年者與間月收之所得量總計每立方尺地多十二兩其收穫法卽挖掘堆積處（帶土約一尺深）置之水缸中攪拌之而泥土腐渣没於下（仍可覆於原地）其澄清液内所溶成乾已爲硝石大部分及少許鹽類將此清液移釜中煑之使水蒸發則釜底結白色晶體即粗硝也（少有含鹽在内）提凈他種鹽類而得純硝卽可應用於軍事藥品上矣 
集益錄 
[第六十六問] [  陳榆藩]  
　　工業須知所登製造紹興酒之法其中尚有未諳之處條列請示俾可試驗 
（一）製藥所用之辣蓼草未知本草中有無此名藥肆中有無此藥倘他省無此草者可否由產地收買　乾轉運應用所云將此草浸水取汁一節未知浸多少時間以及各草之分量若干均乞列示到於製藥節候據示立冬前後但紹興人皆言五六月之間未知孰是 
（二）製　取大小麥磨粉未知可否以麫粉代之至所磨之粉是否如麫粉之細抑略磨亦可所製之粬是否單用麥粉不加别藥 
（三）洗米之水留爲製酒之用是否取其澄清之水抑帶沈下澱粉（四）蒸米成熟蘸以冷水後應否攤於平器之上源乾待用抑即帶濕落缸 
（五）製酵之米每百斤成飯後應配的確之水量若干請爲明白示知蓋各處器具不同無七石之缸則恐不準耳至於温度不到三十度者是否加以火力之助至製成酵之後是否連液帶飯並用抑單用其液當下缸之始據示和藥末挖成壑一二晝夜則有酒液未知藥末是否放在壑中抑與飯拌和而後挖壑 
（六）釀酒温度如不到三十度是否加以火力抑聽其自然至於將入小壜之前將壜炖熱至燥方可貯酒此節可否改用熱湯蕩過覆地俟燥後用均祈用示以惠工業 
長篇小說 
[社會小說貪嗔小史] [  常覺小蝶天虚我生合譯]  
第三十三章（二） 
　　納蘭語聲雖微而其力竟同爆裂之彈施德口鼻翕張立自椅間蹶然起曰汝即納蘭汝未簽字確乎確則吾當賀汝矣言時兩手揮動狀如疝發納蘭轉爲愕然不知何意施德曰汝不解乎依洛克汝當解須知納蘭者實爲此鑛之眞主人也若曰倫則爲竊踞一訴於理可立敗明日白倫將有盛會於南蔚集者皆一時名彥卽乘其得意之時揭其黑幕弗可遲也梅琳女士汝以此着爲當乎然梅琳殊不解雖經依德覼縷述之亦終莫明其故但知依洛克爲其故人之子今歸矣次日施德以馬車至邀依洛克納蘭俱赴南蔚納蘭已知其父病革必先蒞其家一視父病二人從之遂抵李克之家瑪瑟見車至即啓門出見爲納蘭悲喜乃交集直抱其頸而哭納蘭亟曰媪父病如何矣愛梨亦在乎瑪瑟曰嗟乎吾愛汝弗更言彼婦渠則每早出游豈復一念病人汝其從我入省示老父將行又復止曰吾愛主人病狀實已大變汝當勿駭納蘭聞語遂不暇肅客立趨書室則見病榻之上臥一瘦人面色枯悴無生氣納蘭覩此心痛如裂即跽榻次枕首於老人之臂泣曰父病竟至此乎李克初似木然無覺旣而薄唇微動目光　蘇半翕半張以視納蘭久之始喘息曰嗟乎天汝來遲矣納蘭大悲乃直投於其父之懷泣不可仰依洛克此時與施德佇立門外已久見納蘭猶未出施德乃曰父依相見當有一番長談吾人不如先往見白倫不見礦棚之下來賓已如鯽耶依洛克以爲然遂與施德徒步而往至則巨棚之下人聚如潮爭欲投資於此礦事之中似巨富可以立致者白倫高坐儕衆之中意氣軒岸而笑容不去其而施德低聲曰依洛克視之此正白倫得意之秋也然不轉瞬汝常見其　而下矣依洛克汝從我來 
　　莊丕基君鑒請示地址以便通信自由談編輯部 
 
 

Page 15

 
 
   
 
 

Page 16

 
 
   
 
