# 1911 - 269 - 4913884

 

Page 1

 
 
   
 
 

Page 2

 
 
[上諭]  
　　八月十一日内閣奉 
　　上諭朱家寶奏總兵大員在籍患病懇請開缺一摺廣西左江鎭總兵李永芳着准其開缺欽此上諭廣西左江鎭總兵員缺著龍覲光補授欽此　監國攝政王鈐章奕劻那桐徐世昌署名八月十一日　召見内閣總協理大臣　倫貝子 
評論 
[慶王辭職說（無）（名）]  
　　慶王之辭職。已屢次不一次矣。未成内閣以前。已經屢次辭職。將立内閣之時。又屢次辭職。及至内閣既成立。身爲總理大臣。又屢次辭。職例諸古大臣。三辭三讓之義。有過之無不及。誰謂慶王貪位。而戀權哉。雖然慶王之辭職。實有大可研究者。 
　　慶王以前之辭職。大抵不外乎。要上如有於已職分。汲汲可危之時。則必先辭職。以留地步。如袁世凱被斥時。則告假辭職。軍機處改内閣時。則告假辭職。資政。院彈劾時。則告假辭職。又每遇御史參劾時。則每告假辭職。故慶王之告假辭職。幾有一定之規律。如至若何地位時。則必告假辭職。迨至一經上諭。慰留。或命臣。勸慰。則不數日而。銷假復職。如故矣。 
　　唯此次之辭職。則與前稍異其用意者。蓋前則只爲要上。而此則尙欲其見好於下也。何則此次慶王辭職之故。實爲川。路之事。與已不同意。既不同意。而强使之爲内閣總理。以同負責任。則其心有不甘而其辭職也亦宜。然既辭職。而上諭慰留。雖慰留之而仍不能以彼同意。處置川事。則苟眞心辭。職者。斷不肯輕於銷假而復職也。而慶王乃以一慰留之故遽行銷假。則其無辭職之本心也明矣。然則慶王之辭職。其意固何居也。曰一則欲卸川路以後之責任。一則欲示天下。以處置川事之法。非其本心而已。 
[專電]  
　　庫倫大臣三多急電内閣謂俄國突增歩騎三千人駐紥該地要隘新練之兵苦未充足俄人干涉各項新政日劇意殊叵測請速示辦法 
　　東督趙爾巽電金復州卡查獲私運烟土多箱訊係運往某國界内請外部速向駐京某使嚴責其違約之咎當　廷寄著趙爾巽派員認眞查緝務獲嚴懲若稍疎懈必啟私吸私運萌芽致惹外人交涉惟該督是問 
　　某大臣以此次路事風潮聖眷漸衰頗爲退休後擁資自衛之計乃假振款機會暗解私款四百萬回南 
　　御前會議擬揭叅郵政大臣并定川路商股先還六成其餘分兩年撥還未還之前照給六厘利息 
　　雙流新津兩縣聞已失守川西各州縣皆戒嚴閣臣電飭岑春煊赶速前進責成一律敉平 
　　聞重慶電局昨電郵部成都電線又不通各屬亂象愈熾 
　　閣臣以澳門交涉延時已久准八月内必與葡官議結外部搜集各項證據及應用案巻均已檢齊送閣專候粤督所集之證據文件遞送至京即可開議 
　　東督趙爾巽電奏莊河廳等處亂事已由兵隊勦平惟某國仍駐兵近界其意難測請飭外部迅商該駐使撤退 
　　軍諮府官制訂妥呈覽監國特召濤朗兩邸入見歷時四十分鐘聞於原案略有删改 
　　政府宣告對於意土兩國戰事保守中立（以上北京） 
[譯電]  
　　國民新聞接北京消息中美曾訂秘密合同以哈爾濱附近之地五萬愛克（每愛克合英尺四千八百四十方碼）永遠租與美國興辦極大之農田中國已允駐兵保護租地内 
 
 
 

Page 3

 
 
之美人凡移民之一切費用均爲代付此事初由駐哈美領事發議繼乃移京商榷中政府極爲贊成哈埠官塲現正討論詳細辦法不日卽將實行其田將由奉天美國農業敎員管理（東京） 
　　意國巡洋艦載一士官持白旗登岸令脫里帕里之砲台降服但爲土將拒絕故故意軍卽在脫里帕里及西里那卡之孟茄徐兩處登岸並未見戰德國已從意大利之請保護在土意民同時並經土耳其要求亦請保護在意之土民土國聲言希臘如欲乘意土爭戰之機併呑居留島則當派軍馳入希臘西薩里阿意土戰艦雖在阿爾培尼海濱開戰但各國欲限制戰爭之範圍於脫里帕里一舉已稍有望加尼佛將軍已簡爲意國海陸軍統領（栢林） 
　　據君士坦丁電稱下議員代議士六十人會議後即派代表覲見土皇皇曰朕欲召集國會爲内閣總理大臣哈基諫阻今已决計下詔召集國會朕熟讀歷史從未見侵奪權利有如意大利者朕近巡遊亞特利安諾泊爾及薩洛里卡兩地嘗察勘其砲臺朕願全國皆能如是鞏固國防惟哈基内閣懈怠職司漠視脫里帕里之防務誠屬不幸之舉哈基内閣因戰事告退已簡上議院議長山特爲内閣總理基阿米爾爲外務大臣陸軍大臣則仍聯任但山特組織内閣業已失敗基阿米爾亦不肯爲外務大臣據羅馬電稱意國官塲宣布意大利滅魚雷艇在泊里維閘附近擊沉土國魚雷艇二艘並捕拿游船一艘汽船一艘載兵一百六十七名及軍火甚夥據雅典電稱希臘首相謂接伏里閘電音意意大利巡洋艦追擊土國運兵船兩艘該船乃自行擱淺於泊里維閘附近據羅馬電稱在柯夫之意國各船因港外有土國魚雷艇來往致不能開出意國艦隊已密布於東地中海各方面保護意國之商業及阻土人攻擊絡繹開往脫里帕里之運船據馬爾塔電稱已有英國戰艦五艘巡洋艦二艘馳抵該處據薩洛里卡電稱聯合及進步黨辦事部决議抵制意貨並實行驅逐意民據米蘭電稱意國開往脫里帕里之大軍共三萬五千名均諳悉脫里帕里之風俗宗敎情形並奉嚴命尊重當地人民據脫里帕里電稱意軍昨晨（初十日）轟擊該鎭迄今尙無明文茲接由巴黎轉來脫里帕里第二電音謂意軍即時停攻土軍已退入内地擬在該處豫備抵敵土政府復照會各國懇發仁心阻止無益之殘殺據俄京電稱俄亦不直意國之舉動俄國各報皆謂據近事而觀和平裁判所及各會社均屬無用惟仍當貴重兵力耳（倫敦） 
要聞一 
[楊樞亦主張聯美]  
　　楊星垣欽使初四日赴宮門請安隨蒙監國召見約歷三十分鐘聞埀詢最久者卽爲東亞協會一事監國謂汝歷任駐日使臣於該國政府及其士民之情形必能諳悉此次國創設東亞協會實屬出人意外雖其創設此會之宗旨及關係業經宣布衆知但其最後之目的如何關於我國之傾向如何種種内情殊難確探且聞該會對於歐洲各國在東方之屬地亦不無關係則其對於我國有無深謀自更可慮爾有何補救之策應即詳細奏陳聞楊星使之奏對有云現在日人國勢日張大有雄視東亞之概我國向以仁義治天下際此二十世紀鐵血世界欲拒外患惟有内修軍備外聯隣邦内外相援庶可有濟一面并當力謀富國利民之策以固國本而圖富强云云監國以楊使之政見與徐世昌主張聯美之見大致相同是以頗爲動容旋復埀詢德法兩國國際交涉之近狀良久始行退出 
[藩部改革之内幕]  
　　理藩大臣肅邸久有整頓部務之議刻已决計實行從淘汰部員入手大致王會柔遠徠遠等司自司員以至筆帖式一律改訂辦事章程第因各 
員可均爲旗員於蒙藩情形尙稱熟悉應擇辦事勤愼學識較優者留部任用其不堪任使者一律將其烏佈開去許食原官之俸以示體恤至書手一項世守其缺仍與部辦相仿把持舞弊積弊甚深故已决定將其逐出改用錄事其辦事章程卽照民政部成法變通訂定辦事時間亦須延長以八小時爲限遇星期休息一日其部中現設之領辦處爲全部之總樞權勢甚大而於名實未符擬即將該處裁撤改爲參議所除將榮文兩領辦留廳改充參議外議將陸天池奏調來部亦充叅議之任共設參議四員滿漢各半尙有一缺現未擇定何人至原有之諮議官則改爲叅議官其資格與部設專缺無異但不許再兼他處差使以重部務并聞陸天池以乃兄陸申甫已擢封疆且恃與肅邸有舊以故於調充參議一節不甚滿意請求肅邸欲得破格之優擢其意蓋欲調署侍郎以爲新官制即日發表則即可爲副大臣也惟肅邸以右侍郎恩順雖其學識無甚見長而供職有年亦無過失不便將其開缺是 
 
 

Page 4

 
 
以尙未應許陸之請求云 
[川路滴滴血（十）（三）]  
　　此次川亂詳情因交通阻斷不免傳聞異辭茲有友人由成都來滬述其目覩情形自必確實可信亟錄於下川人自收路之旨下紳學商界無日不研究此事然舉動極有秩序迨十五日趙督拿去議長議員等九人各界乃大忿齊集數萬人擁至督署要求釋放趙督命新軍管帶開槍禦之管帶以此等均非亂民不肯開鎗趙督怒將以軍法處之該管帶旋卽回營以不開鎗則上違憲命開槍則無以對川人不得已用手槍自戕（按當是江標統）新軍聞之亦大憤幾至譁變上官聞警急發命令謂爾等既不能聽官指揮如願散者可速繳回鎗械當發恩餉二月至皇城内（按此係舊城）領取俾得遄返鄉里新軍聞之不約而同者三千餘人羣至軍械庫繳還兵器隨奔至皇城領餉詎趙督早有命令着守城者俟其擁入即將城門緊閉不放新軍出城時城外未繳兵器之新軍尙有四五千人聞之一鬨而散并至督署聲明此次潰散實出大義所有器械暫時借用以資守衞至十八日藩司偕勸業道步行街市勸諭商民開市謂議長等九人當請督憲釋放商民信以爲眞十九晨已大半開市詎待至午後仍不見九人放出又至藩署詢問據署中人謂此是督憲大權與本署無涉于是人民知官塲專以欺詐相待遂又相約閉門而官塲恐有變動亦將城門一律封閉矣其時各鄉民團陸續而至圑圑將城圍住二十二日城内忽派馬隊四十人闖出南門此門有彭縣土人把守勇氣甚盛馬隊不能敵被土人砍死三十九人僅留一人囑其至城内寄語官界不可傷害城中百姓否則必與官界爲難現在城内白米每升須五百文城外則五百文可買一斗此亦可見城内情形之緊迫矣惟僑寓西人均由民團保護且極週到文件等亦代爲遞送以是西人均稱道人民舉動之文明云（按此友係二十二日由成都啟行者故二十三日趙督大舉殺人解散城圍之事尙未有所知也） 
　　郵傳部盛大臣以川亂已演成不堪收拾之景近日復據郵政司禀呈四川郵電不通謠傳省中匪黨四出煽惑甚爲可慮兼接南省來電有匪黨潛行來京情事故於日前密札京漢京奉兩鐵路局稽查員及巡警等凡有搭車之客無論何色人等皆當注意查察所有携帶之包裹尤須詳細查明有無可疑情形毌任朦混　 
　　學務大臣因川路風潮曾奉嚴旨不准學生預會議事誠恐以後各省仍有此項事情聞已擬定限制學生赴會議事專章通飭各學堂在堂各生一律不准干預外事　 
　　湖北襄鄖宜施四府界連秦蜀民俗强悍其地古係苗蠻良莠雜處本朝康乾之世始改土歸流所以綠營舊制於穀城駐紥提督標營宜鄖兩郡城設兩總兵而於近接川邊之施南府城竹山縣城復設兩副將當時約有七千人分佈設防本年裁汰綠營猶遣散三千人之多現在川省亂黨雖散而外州縣風聲尙緊鄂督雖派步隊三營馬隊一營分戌四郡然地廣兵單佈置實難周密加以逼近鄂邊之夔州酉陽黔江一帶謠言蠭起亂黨聚散莫定故鄂督又飭交卸之鄖陽裁缺總兵鄧正峰仍留鄖郡節制派防各新軍刻鄧鎭欲乘機恢復其兵柄上一條陳謂新軍力薄請召回已遣散之綠營兵丁改爲練勇俾資籌辦臨時防務事後再行裁撤聞已經鄂督批准並飭施宜兩府亦由其一體籌防鄧遂鋪張揚厲招募曾充舊軍者千五百人尅日編練成隊名曰練勇分駐各縣城及各要隘其餉章皆照綠營舊制軍械服裝亦概係綠營故物不圖已死之綠營尙有此迴光返照之機會也 
　　川省之亂宜昌戒嚴凡行旅過宜者無不加意盤查聞日前該埠巡警在南門外連陞棧查有冐充京官之某甲形跡可疑當經搜查箱中有信札二百餘封已一併解交府縣訊辦究不識其爲何許人也 
　　長江巡防艦隊湖鶚湖準兩雷艇前因川亂劇烈隨同楚泰楚有各巡艦赴宜昌停泊防守茲因川中亂事漸平兩雷艇已先行開回武昌江岸矣 
　　鐵路大臣端午帥致鄂電云川路風潮平息大半所有未全平息者無非各學堂學生不肯上課而已不肯上課之原因衆生恐倡首罷堂者被有處分衆議若係全堂無過大家依然照常上課不准追問季帥已允所請傳諭一律免議不日即可辦事矣 
　　十六協統領鄧承拔恊戎在夔關致張軍門電略謂該協三十一標全軍奉飭入川於初二日行抵夔關沿途均屬平靜益州現已開城照常貿易當無大變惟夔關以上一帶灘兇石惡懸崖峭壁險峻異常各營兵士每日僅行二十餘里約須九月初旬方能抵境 
　　川路代表劉聲元押解過 
 
 

Page 5

 
 
漢時有見之者詢及當日被逮情形據云自京出發時被鎖車上種種殘酷受盡虐待幸沿途地方官派巡警隸解看待較優蓋巡警均係學堂出身受過敎育者不似衙役之如虎如狼云 
　　本埠有接旅豫川友來函者謂川人爭路自十五日决裂後省城 
雖已漸就平靜而外屬各州縣紛紛響應風聲甚惡住省之稍有身家者皆已遷徙米價亦漲至每升一百五十餘文甚有欲求一飯而不可得者是可哀矣　 
[政府漸知注意蒙邊]  
　　慶邸交諭承宣廳知照各國務大臣於初五日特開閣議并附片文一件致理藩部大臣肅邸謂整治蒙藩關係重要曾經請由貴部先行釐訂草案付閣會議並請將政敎分權事宜併案核議又前政務處所議政敎分權草稿一併送閣以資採擇在案旋因川亂危急暫從緩議刻下川省亂勢暫息蒙藩要政不容久置緩圖相應片行貴部即將近日所議關於蒙藩各政之草案檢齊送閣以便列入此次閣議案内會同集議辦法政府某某大員及駐京蒙古王公組織之保蒙會上星期爲特别開議之期理藩部肅邸親自蒞會提倡進行之策决定四端（一）贊助實行蒙古徴兵政策（二）限制各盟旗毌得私貸外債（三）誥誡蒙人勿依附外勢（四）說明新政之緊要勸導各蒙旗竭力提倡議决之後儘三星期内將四項問題擬定概略分别通知各蒙旗就各該處情形詳擬推行之策 
　　此次起用西林赴川平靖川亂固以西林之威望素著且熟悉該省情形易於措置故外間有將來川事平靖西林將補授川督之說近聞政府對於起用西林實别有用意因近來蒙藏内患濳滋有岌岌不可終日之勢急須着手經營以期防患未然西林前在粤督任内曾條陳經營蒙藏方略頗中機宜而蒙古改設行省之議刻已急待實行不能中止故擬俟川亂平定後將派岑以欽差大臣出辦西北邊防以便改建行省維持大局云 
[英使解釋進兵西藏之用意]  
　　英人進兵西藏已喧傳各報茲聞政府自接駐藏大臣電告後當即照會駐京英使詰問此舉是何用意并請其迅速電飭退兵以免損害邦交刻據該使照復謂此次軍隊確係旅行藏地不日撤退决無他意云 
[民法商法編纂之商榷]  
　　法典編纂顧問日人志田氏近告人云中國新編民法本年資政院開院時須交議員討論查商法與民法相聯有密切之關係非先將民法確定不能編纂商法而决定之然其草案早已脫稿如民法一經編定則商法之編纂不需多費時日即可就緒最遲明年夏季可以完竣惟編纂之方針雖擬遵守中國向來商業之習慣以期適合現情然中國領土廣大南北言語不同東西風俗差易若詳細調查須十年以上之歲月始克蕆事惟有根據文明國現行之商法法理編成草案俟實行之際逐條改訂損益之蓋不論何國當新訂法律之時此事皆所難免云 
小說 
[無名罪人（五）（十）無名）]  
　　黑兒道。既是如此。老翁且勿敎。你令壻設法。看看那犯人。究竟是否便是你所知的那人。愛梅道。我也不要。我託我女壻做事。那是最討厭的。假如此次我託了他。下次他來託我。便不能不應許他了。别的事託我。我也没有甚麽。只有那銀錢交易。此端郤萬不可開。我要知道這犯人是否便是我所知的人。只須等他在行刑時。在那殺人塲上看他好了。黑兒道。但是到了那時。不是已經太晚。雖然知道了。也來不及救他了麽。愛梅老人道。什麽來不及。我什麽要。救他倘若是我知道的那人。我也不過點點頭。說聲不錯的是了。說罷。哈哈大笑。黑兒克路二人。見他並不在意。一時也無從相勸。恰好這。時館内的滑稽音樂開演。愛梅老人和石鈴兒。都向那邊注目。黑兒克路二人。不能再談那事。只好也向滑稽音樂會那邊。閒看。只見會塲在一。小台之上。有幾個穿着異樣服飾的美婦人。和那幾個浮蕩少年。且彈且唱。十分得意。旁邊的人。又不住喝采助興。正在熱閙之中。忽聽得愛梅老人。阿呀一聲。指着一處。對黑兒說道。你看。你看。那個人。如何也在這裡。黑兒看時。不是别人。便是愛梅老人的愛壻。檢事官。石勃。手中携着一位美人。靠在石勃膝上。遠遠看去。宛如那美人坐在石。勃的膝上一般。愛梅老人。恨恨對那黑兒道。檢事官是專司法律的人。如何好到這裡來。既要來了。又不同自己的。未婚妻。反同了。那不相識的婦人。這是甚。麽道理。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[外蒙古將歩藏事後塵]  
　　張家口牖報載庫倫函云本年前六月間四盟汗長土謝圖汗車臣汗札薩克圖汗賽音諾彥汗及蒙古王公等奉活佛之命商議要事接連數十次所議之事局外人均不得知惟知議畢後該盟長並王　等遂紛紛向活佛前請假囘旗今得一最確信息當時有汗丹親王並活佛辦事人達啦嗎名曰氣米打者二人由庫起身直赴恰克圖前往哈爾濱向俄武官求兵保護庫倫等處俄武官恐有别情又不知該王等究屬何意未敢允許一面將該王等扣留一面電告俄政府告以蒙古親王請兵之事俄政府電致該國庫倫領事官詢問情由俄領事茫然不知遂又電致駐京該國公使向我政府聲言政府始知其事密電庫倫大臣偵探首事之人以資防範七月二十一日三大臣傳訊達庫倫之土舌公（土舌公現爲庫倫達者三年一換凡各盟之事皆歸達管達者即總管理之義）謂汗丹親王走時爾曾知情否土舌公冋言該王酒醉時曾向我言過投俄之事其走時亦係醉後走的並將佛爺四盟及王公之印均打在契約上以爲憑信云云現論者以此事爲首乃大秃子一人（係指活佛哲下尊丹巴而言）思蹈達賴喇嘛之前轍而出走者今見事破露乃歸罪該親王二人身上其曰酒醉後說出投俄之事又云酒醉後走的俱是謊言果爾則蒙古人聯俄請兵官塲雖未宣布初未敢信以爲眞然此函之來又不得謂傳言之無因也 
[東蒙新猷種種]  
　　組織聯合會蒙古拘於舊俗奉佛游牧外無他事業近有卓理克圖親王者晋謁東督擬組織蒙古聯合會藉以聯絡蒙情開導愚民以輔新政督帥頗爲嘉許並囑赶急籌辦聞該王冋旗即知會達爾漢王等旗並傳集各台吉擬在遼源組織聯合會現正籌辦一切云 
　　不准私售地產　郭爾羅斯旗白龍駒石山前經該旗租給日人開採嗣經交涉索還取消合同東督深恐蒙人不知主權所在再有此等租賣情事特行知哲里木盟長轉飭各蒙旗嗣後無論官私產業以及礦務等項不准再行私售外人是亦保護蒙邊利權之要策也 
　　俄人私墾荒地　蒙古地廣人稀草木叢茂蒙人未知利用時有外人私自經營吉屬蒙旗迤喀林一帶地方曠無人居俄人竟陸續前往砍伐樹木運售他處並有私墾荒地情事近聞該處地方官已妥籌辦法力保主權屢與俄領交涉日前並由吉撫電咨督帥轉咨外部與駐京俄使磋商矣 
　　講習蒙語蒙文　蒙古各旗未墾之荒地尙多從前辦理墾務均以限於文言不通諸多窒碍現屯墾局長熊秉三都轉以省城既設立屯墾職員養成所若不通曉蒙古言語文字則將來對於蒙旗開墾殖民昔不免蹈從前之弊日昨特邀請蒙文學堂名譽監督榮錦廷到署面商一切擬添設蒙文蒙語以養成此項人材聞籌辦妥洽即請榮君爲敎授云 
　　地方議會選舉　呼倫廳屬地方議會選舉惟依敏鄕已於春間成立此外如海蘭灰河甘珠三鄉一般蒙民風氣不開以游牧爲藉口實不易遵章辦理近始於七月初一日在文廟内開第一次選舉三鄉到塲者共一百零六人得票最多者爲哈調巴圖爾等二十人旋由在會會員投票複選正副會長而散 
[章廳丞殆趙屠户第二歟]  
　　晉邊豐鎭章廳丞自去年回任卽勒捐勒罰商民不堪其苦茲因勒捐第二區凡房產地畝驢馬牛羊雞豚等無一得免該區民人舉代表會議要求輕減詎該區官鄒錫金鹵莾滅裂竟將代表人拘留區所又復嚴行拷打該民人等不服羣起反對乃一面派兵將該民人擒獲十餘名痛打嚴押一面張大其事揑報民變到廳章丞聞之大怒立派巡官杜維林帶馬步兵數十名前往彈壓該區民見兵抵村後自恃未嘗犯法仍聚求停止苛捐不休而杜維林復令馬步隊開鎗嚇擊幸係空鎗未裝子彈開放數排人民略受火燒之傷而已現在相持未下尙不知如何了結云 
[葫蘆島不宜開作軍港]  
　　海軍部日前電咨東督擬以葫蘆島開作海軍港灣請卽督飭人員趕緊修築東督當以該港島嶼參差行船路狹不合軍港之用只可作爲商港振興商務聞已據情電覆海軍部矣 
[武長鐵路局開幕記事]  
 
 

Page 11

 
 
鄂境粤漢鐵路由武昌至長沙一段前經端督辦奏派丁憂開缺鄂藩高凌霨爲總辦浙江候補道宗舜年爲會辦湖北候補道莊迪先總理材料並委任英工程司格林森總理工程知府朱文學爲收支候補道許鼎年爲購地局長知府洪迴爲核算知府陳昌琛爲總稽查同知黃厚炎爲南叚稽查州同劉國華充監印巡檢葉葆和充繙譯巡檢施鼎和張毓茂均充庶務茲經高總辦規畫已有頭緒即設局於督辦大臣公所内昨初五日已行開局禮所委各員一概到局辦公聞定於中秋節後即行動工蓋恐遲則鄂人或生變故也至端督辦前爲粤漢路招考之英文鐵路各科專門學員茲已經總工程師評定揭曉計錄取正取張傑等五名准派爲帮辦工師其餘各卷於理想一門分數高者尙多惜無實騐資格因人才缺乏特加取副取方厚璿等十五名准派爲隨同學習技手另次取八名則爲候補學習助手俾資造就刻正取各生已先行發交武長局委用矣 
[膠沂路借欵周折]  
　　魯撫孫慕帥前議向大淸德華兩銀行借欵修築膠沂鐵路並奏請創辦内地捐以其收數爲借欵抵押旨交度郵二部核議盛宮保因與澤公磋商究竟大淸銀行能否全數担任或認借一半應從速定奪澤意銀行爲營業性質代銷債票按期付息原無不可内地捐收數是否豐盈膠沂路成商務能否暢旺實難預卜應俟該省内地捐開辦後查看徴收情形果爲暢旺再行向銀行商辦耳 
[吉會築路之計畫]  
　　吉會鐵路倡議已久上年中日協約訂向日本借資建築吉撫陳簡帥前委李觀察會同工程師迪吉沿線查勘刻已告竣全路約長九百餘里需欵三千萬元擬向日本息借一千萬元餘由奉吉黑三省在屯墾項下籌撥並擬倣津浦鐵路辦法分南北兩段建築以敦化爲中心點俾便早日觀成現已繪具詳圖並說明工程書一紙咨由東督轉咨郵部查核矣 
[衡永寶改銷粤鹽後徴稅問題]  
　　湘省淮粤劃分引界後應徴粤鹽厘稅等款由湘撫楊文鼎酌擬辦法一摺奉旨交由度支部督辦鹽政大臣議奏在案日前由鹽政處會奏略稱查該撫所擬辦法三端核之該撫前次電奏各節雖詳略不同而注重於按斤抽稅則並無二致惟該撫前次電奏所言行湘粤鹽定額三十八萬包並未分别區域究竟是否應以三十八萬包爲定額彼時臣等尙未敢懸斷今據奏稱郴桂二屬額引六萬道計鹽十八萬包粤省原奏北櫃遞年加認至二十餘萬包由是以言行湘粤鹽應以三十八萬包爲定額等語不知郴桂二屬本爲粤鹽引地與衡永寶三府借銷粤鹽者不同豈能相提並論即粤省原奏北櫃加認二十餘萬包亦未必專指衡永寳而言是該撫所奏定額三十八萬包實爲影響之詞况臣處派員赴湘調查宣統二年衡永寳三屬粤鹽釐捐局共祗收錢十二萬一千餘串除支經費五萬九千六百餘串外實祗收錢六萬餘串即就該撫原奏所稱宣統二年銷鹽六百九十九萬六千六百六十一斤以每斤抽收釐金及各項加價十九文六毫計之亦不過收錢十三萬七千一百三十四串零今劃歸粤界即欲令粤商以三十八萬包爲定額認繳一百一十萬七千二百串除去開支經費則所加且有止十倍殊屬無此辦 
法若謂宣統二年因淮鹽拓銷粤鹽退步故所收粤稅爲數最少然臣等前奏已經聲明衡永寳劃爲粤界自可查明配銷淮鹽稅捐等欵實數飭令粤商照數承認是失之於淮者仍可取之於粤並無所謂虧損至粤鹽行湘由湘設立局卡按斤抽稅則仍與湘省從前抽收鄰稅辦法無異經費既不能節省成效亦可以逆覩該撫所請設立局卡按斤抽稅之處實屬碍難照准惟原奏聲稱向由郴桂入湘之鹽改道永邊折入郴桂而郴宜等局應抽稅捐必至無收等語亦屬實情應由湖南廣東兩省會同查明宣統二年分湘省所設郴宜等局抽收郴桂二屬粤鹽稅捐實數飭令粤鹽照數包繳即將原設郴州宜章等局一律裁撤其分粤界内十四州縣應收淮粤各鹽稅捐等款仍遵前次奏案辦理七月二十八日奉旨依議欽此 
各埠通信新疆 
[新疆]  
[新疆倡辦懇務]  
　　新疆地嚝人稀兼以民風樸實故近來各城市商業冷落大有陸沈之憂新撫袁中丞日前邀同該省富户紳董在迪化創設懇務局並咨請陜甘總督就甘省連界地方飭該管官酌量移撥壯健民工赴新以便實行擇地開墾種植現已督飭該紳等將開辦及集股情形協同籌盡咨請度部借墊墾務局開辦費十五萬金俟股金集有頭緒再行具奏 
[西帮票號獲利]  
　　今年叶魯番棉花收成豐稔較往年加四五 
 
 

Page 12

 
 
倍俄商收買者紛至疊來由斜米等處携來羌帖數十萬張市面頓形攙擠以故帖價驟跌每張落至華銀六錢七八分無過七錢者西帮票號在此收買運往京津計一盧布値八錢有零每張可獲利一錢五六分之譜若購十萬張一轉移問可獲利萬五千金之鉅直隸 
[直北雨雹爲災]  
　　　平縣境内两間房左右突於七月十六日申酉時刻雷電交作風雹驟至項刻間平地雹深尺許大者如卵如栗長約南北十餘里東西百餘里爲害輕重不等當時粒米狼藉十稭九空轉瞬登場遭此奇災居民甚以爲苦　又口外察哈爾察罕托勒蓋地方於七月二十九日下午陰雲密布雨雹交加大如核桃下至一小時之久草地牲畜無處躱避打死者甚多蒙人之毡房亦多有損壞者 
[天津電車改良]  
　　電車公司新造改良防險車兩旁皆開四門並在兩旁圍有蓬布掩埋車輪其車非停住不能上下如將人撞倒有此蓬布防備不但人身難入車底即手脚亦可無被軋之虞該公司並造一草人於初三日下午三鐘柬請商會坐辦李星北君商業研究所議長杜小琴君王松樵君金蘊齋君等及諮議局議員警務公所科長審判廳員等齊集公司由該公司將新造之車開駛並撞草人如式演試令衆參觀想自此改良後可免一切危險矣 
河南 
[民敎又起齟齬]  
　　南陽縣東鄕敎民與鄕人素不和恊及至結訟地方官又常袒護敎民以　息事因之民敎積不相能已非一日七月二十一日某敎民下鄕收租不知何故被鄕人羣起七毆傷勢甚重回城哭訴於總敎士由敎士開單送縣該縣張大令立時派差將該村肇事數十人全行帶案重寳看管該鄉民見此情形立刻刋發傳單羣謀抵制相約先毀敎堂次毀敎士凡入敎各民家亦並毀其家室並定於二十三入城與官爲難幸經謝軍門再三安慰暫未肇事然此時人尙未放風潮恐未能就此寢急云 
[藩署淸理檔案]  
　　豫省藩署當財政公所初立之時即欲裁撤書吏淸理檔案嗣朱藩以檔案太多畏難而止王藩頗欲整頓而不久於位以致未果現俞方伯接篆視事决擬整理日前特委淸理檔案王委員延甲等數人大舉淸理未悉能否告成也 
湖南 
[輪船擱淺彙述]  
　　楚材兵輪因護送新任湘撫余中丞赴湘履任後復護送缷任湘撫楊中丞回鄂詎行至洞庭湖畔誤擱於淺灘上機輸入泥尺許雖經太古公司之新沙市輪船極力拖救仍不少動現在又由該輪船管帶來漢雇請機匠赴該處控取沙泥　又日前洞庭輪船在岳州下首擱淺有謂昌和者實係傳聞之誤 
[湘省派定觀操人員]  
　　湘省陸軍蕭恊統良臣以本年禁衛軍在永平一帶舉行秋操各省均當選派陸軍軍官前往參觀爰即遴派第四十九標黃標統子泉前往並飭於隨觀時將一切關於重要處所以及心得之處均應一一筆記以爲湘省大演習之參考聞標統已於初四日由省首塗矣 
[湘路公司收回紙幣]  
　　湘路總公司從前發出各項紙幣爲數頗多並已風行外府毫無阻滯現在因幹路國有特將各紙幣一律收回只收不發以便截淸欵目聞此項票紙外間已不多見矣 
湖北 
[瘋人闖入藩署]  
　　鄂省藩署三堂後室爲幕友官眷住房前日忽有莽男子闖入糊言亂語署中人飭衛兵捕獲盤問來歷其人椎大聲號叫搜其身畔亦無他物連仲三方伯自内出親詢其是否來伸寃枉一語不答察其形狀似有心疾兵役欲笞之方伯喝止飭丁逐出了事並未送警署究問 
江西 
[官紳籌辦存古公學]  
　　贛省諮議局議員安義舉人黃蘭芳等擬辦公立存古學堂推舉胡侍御思敬爲監督業經禀院酌撥校舍以資開辦當奉馮撫批仰提學司查明此次裁併局所學堂有無餘閒房屋可以撥用詳復核奪旋由王文宗詳復略謂存古學堂所以保存國稡於世道人心關係綦重本司上年抵任時亦曾籌議及此祇因造端宏大措置爲艱又擬縮小範圍設立國文專修科爲各校國文師資張本亦因本省財政困難達於極點敎育經費尤形竭蹶以致所議俱無所成今該舉人等組織此舉實堪佳佩惟查部章係但指官立而言並無准予公立明文應否先行咨請部示之處尙須轉咨再行遵辦 
[添練游營勦匪]  
　　大庾南康等縣與廣東仁化等境毗連贛撫馮中丞現在迭據劉統領等禀稱仁化所屬地方匪徒聚集三四百人或百餘人到處搶刦並與官兵抗拒互有損傷難保不竄越鄰境滋擾後路雖有巡防六營均係扼要分紮前飭左路袁統領將第四營移紮贛州歸後路調遣尙慮不敷分布且轉瞬冬防即届防務尤爲吃緊亟應添編一營以爲游擊之師本督辦擬即責成劉統領就贛標應裁之先鋒及南寗所屬各營内挑選照巡防營章制編訂名曰巡防後路副營歸後路統領節制所需鎗彈即以贛庫所需九響毛瑟鎗撥用薪餉則由藩司在裁節綠營俸餉項下支給所有管帶一差札委前路巡防第五營管帶顏雲貴迅速赴贛將編練事宜禀承劉統領妥速辦理並將成營日期具報查考 
揚州 
[禹令因罷市撤參]  
　　邵伯罷市之後嵩守已將滋事首要帶郡酌辦唯甘泉禹令事前並未禀知直至彈壓不服始行覽請　預之咎實所贛辭且又徴聞其在邵收受私賄等情以致風潮幾不可收拾爰特登諸白簡禀請層憲照例撤參矣　 
鎭江 
[統制注意野操]  
　　駐鎭南洋陸軍十八恊杜淮川協統昨奉南洋陸軍第九鎭徐固響統制札開以歷年秋季野外演習均在省城附近及高資一帶舉行地形既熟一切指揮動作往往輕易出之於實戰情形尤爲隔閡本年秋季演習擬編江寗十七鎭江十八兩混　協對抗更加入長途行軍鐵道輸送等事一以練官長臨機之處置一以騐目兵耐苦之精神特先行通飭所屬認眞訓練並將關於人馬衛生物品整理等項豫先妥爲籌備俾免臨時張皇云云協統當即轉飭遵照矣 
[英艦抵鎭游歷]  
　　初十日上午有英國兵艦二艘駛抵京口下椗江心有頃兩艦統帶舍舟登岸拜會駐鎭各西官暢談良久興辭而出各艦兵士亦羣至烏洲山一帶游覽租界總巡周少堂大使知之特派差勇隨往保護 
蘇州 
[筵餞赴東實業代表]  
　　蘇州赴東考察實筵首經商務總會公舉　董杭筱軒蘇稼秋爲代表茲接實業囫通告書云定期八月二十日齊集赴　九月初三日起程商會總協理及各筵董以杭蘇二君啓行在即故於初九日在會設筵公餞以壯行色 
淸談（東吳） 
[湖寗籌振會拾遺記（二）]  
　　有女學生數人。攔於内園門首。持囗囗囗敬告女同胞書。强納人手中。而不言其所以然。但曰銅元三枚。速投筒中。聞者皆茫然不知所謂。即偶有檢閱文字者。見係破除迷信之語。以爲與振事無關。方囁嚅欲有言。而女學生則在旁催迫曰。爾已領受。速速出錢。嗚呼。此遊戲事耶。抑標榜地耶。我不能知之矣。 
　　女子無知。以此爲遊觀之地猶可也。而竟以此爲關寶之塲。胸前髪際。珠飾纍纍。致啟宵小之心。十一日白畫。竟有搶刧之事。此則自取之咎也。 
　　會中有女招待員。從前開設䘕院之房老。亦多列席其間。故該處所收茶資爲最優。蓋來者多内部副大臣。論其輩行。非乾女兒。即舊僚屬也。此則應諒辦事者之别具苦心已。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[天文臺報告]  
　　本日上海附近一帶有雨因揚子江氣壓向海面進行故也 
　　廣東颶風隨該處气壓向東海進行此兩日内該處天氣不晴 
本埠新聞 
[現任議員及將來議員閱之]  
　　本邑縣自治新議員於前日假城自治公所内開談話會預請沈信卿吳畹九兩先生演說議事會參事會責任權限之大要茲概錄於後 
　　府廳州縣自治職之職任權限（普通注意之要點）一議事會參事會皆爲議决機關執行之權在長官一注意章程第三條第二十一條第四十五條及第五章各條其第八十八條尤宜注意　一須知參事員議員立於同等之地位並無高下之分　一須知團體與個人之界限　一提議各案必先調查事實擬有辦法並附理由　一多預備勤到會　（議事會注意之要點）　一議員係代表全縣人民非代表城鎭鄉　一議長應主持大體維持秩序無意必固我之見然亦不可漫無把握　一議决事件應規畫大綱不宜苛細以留參事會執行方法之餘地　一全縣與城鎭鄉之權限應融洽分明　一留意執行方法與議决案有無觗觸（參事會注意之要點）一參議員代表議會卽代表人民非代表官長　一協助官長預備提議各案　一對於議事會議决事件須詳議執行方法及其次第不可草草通過致執行時或生障碍　一如遇疑難問題易生爭議者應於議會開會時到會陳述意見可免種種之誤會否則議决後或難執行勢必到交復議易生惡感　一調和官紳　一各守官治與自治之權限　一留意執行方法之是否實行　（附開應閱各書）　本章程　諮議局章程城鎭鄉地方自治章程（以上最要）　内阁官報　法院編制法　大淸違警律　現行刑律　新刑律總則　憲法大綱　資政院章程 
[建築審判分廳不能再緩]  
　　上海南市海運局基址改設審判分廳曾經本縣繪圖貼說詳請督撫憲核示在案旋因往返磋商迄未議定唯一辦法故至今尙未開工撫憲程中丞以期限已促萬不能再事遷延故於前日電傳田大令到院面促其從速進行俾可如期開辦竺諭大令奉諭回署後即傳官匠頭目前往海運局基址詳加勘丈其應行翻改之處核實估計俾一面請撥欵項一面趕先動工似此雙方並進或可早日落成也 
[書業版權之善後談]  
　　美商金恩公司與商務書館爭執版權一事曾由滬道照會美總領事傳諭兩造各邀公正人妥爲會商在案茲悉美領以此事既允兩造各派公正人互商辦法甚屬妥善現金恩公司已經派定該公司經理人伊文思君並由本署届時派員陪往而商務書館亦應從速派定何人究定何日在何處會商冀兩造議一最公平之辦法設或届時兩造仍難議决再延公正人别籌一評斷之良法爰於前日照會滬道請諭商務書館迅卽派定訂期知照接洽矣 
　　 
[江南船塢添工加警之實情]  
　　初十日本報載船塢木匠改用寗帮一則尙有未盡之處茲聞該塢木匠無論包工點工向係廣寗兩帮兼用前次本埠各船廠廣帮木匠因米價增漲齊行停工求加工食該塢廣匠亦一律照停惟因塢工緊急除包工經用各匠由包工自理外所有點工一項另添雇甯帮木匠藉資工作嗣據廣帮各包工目禀稱經雇各匠亦已議妥照常到工故仍寗廣並用並無相爭情事至加派門警一節因該塢爲造修兵輪重地近且奉造兵艦工程尤爲忙迫加有海軍行轅駐紥在此門禁愈不得不嚴故於日昨牌示所有閑雜人等一概不准擅入並責成弁警隨時切查禁阻云 
[揄揚中國烟]  
　　中國煙葉之佳全球推爲第一後因經理此業者不善變計以致銷路頓滯杭省宓氏烟舗有鑒於此特設分號於上海南京路取名宓家昌選上等烟葉應酬門市并聞每一小包亦用極精之裝璜一俟佈置完備即須開市云 
[滄洲旅館開幕記]  
　　初十日爲滄洲旅館開張之期宴請中東西各國官商約有二千餘人頗極一時之盛宴畢由主人導引登樓開窗眺望卽爲哈同花園湖亭曲榭近水遠山園中勝景一覽無餘借境生情天然入妙且該館上下房舍大小分爲三等鋪設之完備裝飾之華麗誠爲滬上中西旅館之冠將來賓至如歸可預卜也 
[愼食衛生會之宣言]  
　　愼食衛生素舘之創者乃本會伍會長與同志金汪鄭高數君倡議專爲衛生諸君研究素食而設也至於餚饌之精潔房間坐位之舒敞無一事一物不求適於衛生殊非尋常專爲謀利徒求適口而不計及損益者可比本會副會長有豆製各種食品業在法京巴黎設廠製造將來貨運回華即在該館銷售且本會會員中之通化學者謂考驗動植物質之優劣几血肉之類悉含毒質故講究衛生者宜乎素食斯館之設特爲同志諸君研究素食之備也幸勿以尋常辦館視之再本會將編衛生愼食專電同志諸公有宏篇鉅製務祈於兩月内賜寄本會事務所以便彙齊刋印是所深盼 
[曹季安提案審訊之爲難]  
　　沈福元前控曹季安姦拐寡媳曹氏一案曾奉本縣田邑尊飭提嗣因曹季安爲德美兩洋商控告定貨訟案拘押公堂當由上海縣移提而捕房不允解縣屢經禀陳滬道札飭公廨商解在案茲由大令查曹季安現經公堂訊結將欲釋放設或一經省釋勢必遠颺無可拘拿爰於前日復又禀請滬道現經劉觀察照會租界領袖領事飭令捕房勿將曹季安開釋仍請解送上海縣訊辦 
[瑙威商人索銀之糾葛]  
　　閘北巡警局總務局長姚繼之太守奉滬道札開案照瑙威商人穆拉控巡警局不付測量繪圖銀一案閏六月初一日接准來牘當卽據函飭遵去後茲於七月二十九日准瑙威總領事亨來函以此案即經轉致該商人代辦人高易律師旋據該律師於西本月十二號 
 
 

Page 19

 
 
呈來復禀並抄函指駁巡警局函叙各節本總領事以此案兩造互執如巡警局不允付償該商人所索費銀惟有延請公正人判决此係通融辦法以免涉訟公庭本總領事之意似宜照行爲判斷等因並附原禀抄函到道准此合行備文抄粘照會貴局長煩爲查復以憑轉致爲荷 
瑣聞 
[城内]  
　　德區長耐煩斷瑣案○無賴周阿鑫在本城張家弄口與挑糖担之王阿金買糖起釁一言不合即便痛毆站崗勸解不開帶局請究經德區長升訊王阿金供稱被周阿鑫賤價硬買不允將担上磁盆擊碎故此扭毆周俯首無詞區長判本應資辦姑念細故着周賠償磁盆完案 
　　破車傷人胖子便宜○本埠城厢内外擴張馬路振興市面行車出入甚爲得便無如日來人力車漸漸加增而損壞破碎者十居六七前日縣橋頭有一年逾花甲之老婦坐車經過因車輪出位從高跌下受傷非輕昨日午後老北門内城根邊有四十餘歲之婦人亦從車跌下幸身體肥胖未受傷損望專司其職者整選堅固之車方可無虞 
　　一路一區批示○商人花永生禀批　前據陳庭玉禀控該商欠租覇屋業經飭傳兩造判定退還頂首勒限遷讓在案茲閱來禀以創始經營裝修甚鉅求免搬遷等情該商既按月付租絲毫不欠原告豈有舍此租彼多此一舉該商所禀各節一面之詞殊難憑信惟既稱情愿仍照陸桂山原議租貨想陳庭玉亦無不可之理着即向原告商議定妥禀請銷案以息爭端所請諭飭之處未便率准此批　書業體操會員張祖銘禀批　查此案前據顧庭如禀控誘拐伊妻令閱來禀又云誣拐汚名兩造各執一詞殊難憑信案經訊諭判飭原被出外帮尋如果顧姓誣告非尋獲李氏到案不能水落石出毋庸先請提究仰即知照此批　德大湧記經理張麟禀批　據禀陳松淸拖欠貨洋向討圖賴求追等情是否屬實候飭愽案訊奪此批 
　　道批○轉運公所職董尢楨等禀批　着即呈明商務總會移會到道再行核辦此批 
　　道轅紀事○候選州同王銘和　花翖四品銜江蘇試用知縣吳鼎勳　昨百先後到道禀見 
[南市]  
　　小孩積犯○汪錦堂在裁判所控被李金生誑騙木器求請究辦經陳裁判提訊李供年十六歲紅木椅子兩只已質得洋兩元五角小的有胞兄阿江現在北市判該孩次屢犯案殊屬可惡判戒責一百五十下押十天限交乃兄阿江到案訊核 
　　繩索店主絆不住妻子○在洞庭山碼頭開繩索店之李丫頭妻張氏前因捲欵私逃疑及已遷出之同居人盛佐臣所誘匿故將後樓同居婦人姚康氏即混名小白菜扭至裁判所訊供推賴並云六月某日目覩盛在伊友（即同住隔璧樓上葉大）家房間内與張氏同坐床沿調笑等語曾將葉妻傳訊茲悉葉已到案質訊葉供小的前在案下當差自從因事斥歇後即往蘇州謀事與盛素來相識往來無忌迨盛身染瘡毒借居小的處醫治嘗與李夫　不時進出談笑此次張氏之逃是否盛拐實出不知况李縱妻淫蕩未嘗防閑詰之姚康氏供李於閏六月十三日同一松江婦人與其妻往北至昇平樓啜茗後復在北歇宿婦人雖亦隨往幸即先自回家並於某日被李在室調戲不允致被挾嫌誣攀陳裁判謂爾等務將張氏交出當得從寛氏與葉堅推不知而盛亦未知下落再四盤詰仍執如前官以核得所供確係李自己好色而又縱妻淫蕩不知檢束咎由自取判着一併交保予限五天趕將張氏尋交毋延 
　　紅糖換小土太便宜○鹹瓜街正源信局夥張實福昨將脚划船户馮阿五扭至裁判所控稱上月間託馮帶運小土三包寄往盛澤茲被退回因中有紅糖換去小土一包必馮所爲請究經湯裁判研訊馮供是日急於開船未曾察看旋據該管帮馮阿四投案禀稱阿五已經運該局信物二年從無貽誤此次因該土堆在該局有五天之久然後交伊帶送難保無他人作弊求鑒判阿五交阿四保出趕向該局妥爲理明 
　　奸母及女勒夫退妻○僑居小南門外桑園街之通州婦人毛顧氏有嗣子潘仲山日前娶郁氏爲室夫婦不睦郁氏常住母家不料妻母郁某氏勾串姘夫製造局報銷處司事方少雲勒潘退婚逼寫休書當塲給洋六十五元現潘由鄂返滬在滬北三并洋行爲出店探知妻母已故退妻被方覇佔已生一女心不能甘即與母同扭方至南區控究提到郁氏移經裁判所陳裁判提訊潘供成親三年後妻被方勾引成姦持勢逼退訊之方供小的與郁氏之母私識有之並無誘女逼退情事惟因潘夫婦不睦願自分離即由郁氏之母出洋分離由十二圖地保到塲簽字小的亦目擊情形事後郁氏無可過度旋有揚州人吳某與之姘識生過一女現已繼出詰之郁氏供亦相同官以方不應干預且據存爾處所控各節事非無因大加申斥判交的保予限兩天檢呈離據察核並傳十二圖地保面質郁氏暫留 
[閘北]  
　　雉妓逃不脫○雉妓王阿翠被賣草藥之朱阿毛拐匿朱家灣地方前日由搗婦余黃氏偕同該妓夫伯王三和前往該處找尋爲該處巡長詢悉當將朱等一併帶局經區官研訊諭送一區昨經蕭區長提訊阿翠供寗波人去年被妯娌王秋鳳誘來上海押入余黃氏妓院近因患病隨朱逃逸判朱還押候辦阿翠押候本夫到案具領三和及搗婦均斥退 
　　灘簧唱不得○前日四路四區尙解唱灘簧之王竹亭至一區請辦昨經蕭區長提訊以灘簧淫詞久干例禁判王從寛罰洋十元押繳核釋 
　　馬褂形迹可疑○江灣人昌　三昨持珠皮馬褂一件行經閘北崗巡見其形迹可疑拘局請訊蕭區長諭將衣服存局昌釋出覔保來局具領 
　　大仙被人驅逐○公益里西首江北人周懐意之妻鄭氏妄稱大仙附體能療百病妖言惑衆日前被鄰居夏如東等公禀總局請爲驅逐昨經總局憲諭飭二區區官提周夫婦到案勒令具結遷移出境所有偶像裝嚴一併起案焚燬以除民害 
[英租界]  
　　私售洋烟○婦人閻王氏因在虹口梧州路三百七十二號屋内私設烟榻售烟被捕查獲於昨將氏傳至公堂訊實判罰洋十元充公如無力繳着改押七天烟具毀去 
　　行車不愼○英美總巡捕房控汽車夫包羅作開車不照定章等情昨晨由探將包傳至公堂訊實判罰洋十元充公示儆 
　　西崽竊鈔票○徐阿狗向在大英醫院爲西崽因竊取洋東鈔票洋一百元被控捕房於昨由探將徐拘解公堂訊明判押四月並飭補提徐之同黨到案併究　 
　　西崽竊金飾○高榮梅（即高文梅）向在楊樹浦路六號洋人施鐵蘭處爲西崽因與張阿增陳銀明郁秀元韓昌餘陳星璜王阿三陳李氏等串竊洋東値洋一千六百餘元之金飾逃逸陳等由廨分别訊押候提高到案質究在案昨由捕房將高緝獲一併解奉中西官究訊明白奉判高押西牢三年張押二年半期滿均逐出租界陳邵各押滿兩禮拜餘人訊無干涉一併開釋 
　　串賣五歲男孩○粤人梁南炳控海州人王金章與唐鄭氏串將五歲男孩小喜仔價賣洋五十三元復來領去圖呑身價等情昨由捕房將王與氏並孩併解公堂請究梁投訴前情訊之王供與妻寓於虹口長興小客棧内孩被孫姓與鄭氏之夫誘出價賣經小的尋獲向論被控乞鑒據鄭氏供稱丈夫撐船度日現不在滬王孩價賣與梁姓王孫均在塲等語賓讞晨核供會商英康副領事判王與男孩小喜仔暫留捕房唐鄭氏交官媒看管候查明再核 
　　竊取六兩金條○北京路泰亨元銀爐内用人姜世生竊取六兩零八分重之金條匿贓福運路三百二十八號門牌文昇銀樓内經捕房查悉於昨由探葛祖元將姜與該銀樓主徐尙淸一併拘解公堂請究原告由姚光甫投訴姜將所竊金條藏匿文昇銀樓被徐剪去一兩二錢二分求請併究訊之姜認竊不諱詰之徐不認剪金並延律師博易代辯官以徐收贓屬實姑寛罰洋三十元充公 
 
 

Page 20

 
 
繳洋開釋姜押西牢九月起案金條四兩八錢六分交原告領回 
　　熱閙塲中攫飾○昨日愛儷園開游覽會時園内游人如織突有一衣履翩翩之王雪林混入園中攫取徐李氏髻上珠飾乘間逃至園外經氏鳴捕追獲昨解公堂請究氏投訴前情訊據王供在途拾得並非攫取王襄讞會商英翰副領事以王非安分一流判押西牢半年贓交原告領回完案 
　　裏虹口街聚賭○時雪榮楊阿炳金春泉王阿金駱士龍陳小生張生林等因在裏虹口街二百十一號屋内聚賭被捕查獲昨將各人併解公堂請究王襄讞會商英翰副領事以時等均係苦力中人姑寛判各罰洋一元充公如無力繳洋着改押一天賭具銷毀 
　　串拐五歲女孩○劉二龍王德山陸春梅與婦人戴邱氏因串拐周建臣家五歲女孩英小由廨訊判分别押候移請浦東瀾泥渡警局查提周孩到案再核卷案昨由捕房將一干人証解廨復訊詎劉等仍不吐實奉判仍分别還押候移催該警局俟復再核 
　　未免暗昧不明○住居虹口蓬路之福州婦人楊石氏控甬婦張劉氏扭鎖竊取衣飾等情昨由捕房解究原告投訴前情訊之劉氏供稱石氏之夫楊光廷在惠羅樓上牙醫生處爲業與氏姘識年餘自娶石氏後棄氏不顧前日因向索偕洋二百餘元致被誣指行竊乞鑒官以氏所供難憑判留候傳楊到案見証 
　　假票出糖小紏葛○英商太古公司控新閘大順公南貨店夥陳金生將承大莊假票出糖三十包等情會訊詳情迭誌前報昨晨仍由法捕房將陳解請會審公堂復訊原告代表羅銳律師上堂誣訴前情請追訊之陳亦延博易帮辦律師力爲辯護寳讞員會商英領判陳仍交法包探帶回候禮拜三復訊核奪 
　　病馬駕車小懲儆○馬夫符金榮沈阿福王阿林許阿華黃阿三等均因將病馬駕車被捕查見違章昨將各人併傳到案訊明奉判符開釋馬充公交工部局擊斃掩埋沈王許各罰洋十元黃罰洋三元一併充公並着各繳醫馬費洋四元開釋 
[美租界]  
　　不甘親女賣娼○粤人王景雲前將十餘歲之女名阿根抵押海寗路同昌里謝吳氏家得洋百元王因出門數年刻始回滬偵知女被吳氏賣入某妓院爲娼昨扭該氏至捕房控告捕頭飭探傳女到案紷王領回着氏自向妓院理處 
　　不甘蟻媒誘賣○崇明婦人沈張氏來滬尋夫被蟻媒楊朱氏誘往法界某客棧與某甲姦宿數夜並欲將氏圖賣昨晨乘間逃出在虹口尋見該蟻媒口角之下扭控捕房捕頭以事無見証飭赴法捕房控告 
　　姘妻豈可誣指○肇勤路七十四號戎王氏昨報捕房云有江北人湯化咸誣指氏子與伊妻姘識來家吵閙等情捕頭諭氏喚子到案再行查核 
　　男孩忽然走失○粤人王阿華住肇勤路十號昨報捕房云前日被匪拐失六歲男孩名招林四尋無着請爲查緝捕頭准之　 
[法租界]  
　　賣肉違章○曹阿友手持無印猪肉一方爲宰牲所西人撞見立即拘送捕房轉解公堂請訊曹供因肉墮地用水洗滌致印揩去並非有意違章司馬以所供難信姑寛着薄罰洋五角示儆 
　　洗衣作違章○計阿榮近在新租界開設洗衣作一所爲衛生處查知並未領有工部局執照且作内亦未舗築水們汀地板有違定章因即禀請公堂傳計至案訊究計稱因不知章程致有悞違求恩寛宥司馬商之白副領事判罰洋兩元充公外再着補領執照並限兩禮拜内照章舗墊水門汀泥違干重究 
　　工匠紏衆拔人○捕房將紏衆拔人之水木漆匠工頭周少良殷阿仁馬仁生董生杞等由縣索回於昨解訊原告莊養齋稱我父開設永泰祥洋貨店因担徐榮女敎士造屋事被控押於公共衙門前日因周馬等紏衆三十餘人爲索工價將小的硬拔進城由捕房索回解案請究司馬以殷馬等不應違章拔人法難寛恕判馬仁生押捕房二十一天董周三人各押两禮拜示懲所有工帳着兩造另行補禀再候訊核 
　　純是混帳勾當○袁金生即徐金生控趙蔣氏拐妻愛貞一節經公堂訊供狡賴不認奉飭押候再訊在案茲經飭探將愛貞獲案據稱家住松江練塘鎭前爲徐金生裁縫誘拐來申並非髮妻此次由趙蔣氏領至某甲處欲圖價賣因嫌甲品貌不合復又領往呂班路洋房内某西思處被留數天解案是實司馬得供判一併押候再核 
[海上閒談（鈍根）]  
　　此次寗湖紳商。借哈同花園開游覽助振會。甚有體面紳士。手執錢筐。徧乞游客。自稱呌化子代表。請隨意布施者。記者曰。此社會思想之萌芽也。彼自命高貴。蔑視貧民者。可以愧死矣。 
　　南市德隆彰等各大烟行。創議减省中秋節之鋪張應酬費。移充振欵。記者曰。此商界中之傑出者也。彼市井小人。專以花天酒地爲聯絡商情之必要者。不將掃興耶。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[湖南巡撫楊文鼎奏本年預算查照議案分别增减摺]  
　　奏爲湘省宣統三年預算查照資政院議决案分别能否增减繕單遵旨具陳恭摺仰祈聖鑒事竊照宣統三年預算案業經資政院議决會同政務處具奏於宣統二年十二月二十八日欽奉上諭現在國用浩繁財力支絀該院核定宣統三年預算總案朕詳加披覽尙屬核實如確係浮濫之欵即應極力削减若實有窒碍難行之處准由京外各衙門將實用不敷各款繕呈詳細表册叙明確當理由逕行具奏候旨辦理至裁汰綠防各營於各省現在地方情形有無妨礙著陸軍部會名各省督撫悉心體察熟權利害從長計議詳細具奏欽此本年准政務處將修定預算出入各款表册先後咨送到湘當經轉飭淸理財政局分行各主管署局遵照院核之數查明應增應减之欵切實增减開具理由覆局核辦茲據淸理財政局彙造簡明總册前來臣覆加查核其中有照增照减者亦有不能照增照减者蓋湘本瘠區向少浮糜上年辦理預算即經淸理財政局司道等會同監理官力求核實現欲再爲减削而可减者實屬無多應增者轉不能已本年以來察核各項度支情形揆之預算原案不無多有變通亟應遵旨據實奏　辦理復經按照部定院核預算之數參酌上年覆定奏案及現行實情詳細覆核入款勉籌增加出欵力求削緘即部院未經置議各款亦復援照覆定前案實力增删其能否增减理由逐欵叙明伏查試辦預算事屬創始原算册籍遺漏訛誤在所不免事後或經本省查明追加或由度支部核定飭遵入款項下計籌增銀九十四萬一千六百一十二兩出欵項下計追加銀六十三萬八千三百五十一兩查籌增追加各欵均在預算全案交遂資政院以後未經院議此次議增議减均以院定之數爲標準籌增追加既未經院議自應一律除去再計增减方昭核實查湘省歲入原算七百六十六萬一千五百五十四兩院定爲八百四十五萬零八百六十一兩計增七十八萬九千三百零七兩現定應收入九百三十九萬六千五百七十二兩較原算增一百七十三萬五千零一十八兩内除覆定案内籌增未經院議之九十四萬一千六百一十二兩外較原算實增七十九萬三千四百零六兩比照院定之數尙增四千零九十九兩零此外委實無可再增歲出原算七百八十四萬六千三百一十六兩院定爲六百三十一萬零五百三十五兩計减一百五十三萬五千七百八十一兩内除核减各官公費陸軍餉項之八十二萬二千五百二十五兩應遵旨另案辦理外實减七十一萬三千二百五十六兩現定應支七百九十四萬九千四百三十二兩内除覆定案内追加未經院議之六十三萬八千三百五十一兩外較原算實已遵减銀五十三萬五千二百三十五兩按之院减之數已在七成以上此外委實無可再减總之湘省國家經費歲出本不過八百餘萬兩而京協各餉償欵本省軍政經費以及公債息借費之無可議减者已達六百餘萬其各項行政經費之可言節縮者實祗此數似此一再議减已屬力爲其難而地方行政經費預算案經諮議局於本年四月臨時會議决呈經核定公布施行計應支二百二十七萬零九百四十七兩合之國家經費統共應支一千零二十二萬零三百七十九兩以入抵出尙不敷八十二萬三千八百餘兩困難情形已臻其極惟有按照此次認定數目欽遵本年正月十五日諭旨隨時力圖撙節俾來年辦理决算有所根據或不致相差過遠謹遵旨開具理由淸單恭呈御覽抑懇天恩敕部立案照准除分咨内閣度支部外理合恭摺具陳伏乞皇上聖鑒謹奏宣統三年七月二十九日奉硃批度支部知道單併發欽此 
譯件 
[意土爭點地脫里帕里考略]  
　　意土之戰其原因以土耳其之脫里帕里省本爲北斐野蠻之邦沿開勃斯及西特拉海灣而伸出西接土里斯南臨里皮安沙漠東界埃及面積約三十九萬九千方里户口約一百三十餘萬内有里皮安蠻民摩爾族民及阿拉伯民若干並有歐人三千大半來自馬爾塔及猶太人二萬四千阿脫拉斯山脉至此而終夏時天罕降雨惟賴重露以滋草木沿海之地迤邐約一千一百英里極爲豐腴以脫里帕里及曼蘇拉塔兩港爲最惟再東沿西特拉海灣一帶則地旱而荒蕪土產爲旃那柿蓮五倍子常盤樹等物其商業出口者均本地產品如金沙象牙駝鳥毛等品入口者以歐洲製造品居多然近已日見减少脫里帕里共分四省曰脫里帕里曰巴卡曰曼蘇拉塔曰茄達姆斯脫里帕里先屬羅馬繼歸阿拉伯西班牙一千五百五十一年後始隸土耳其既面意大利覬覦該處之利益且妬忌他國之所得其首府名脫里帕里在沙漠之邊山地之上其地伸入地中海其城爲摩爾式四圍有高垣城内有佳園大敎堂數處所居户口共有二萬人 
[意土海陸軍力比較表]  
　　海軍　　意　　　土新式戰艦　　七　　　無舊式戰艦　　五　　　五頭等巡洋艦　七　　　一二等巡洋艦　三　　　二三等巡洋艦　十三　　二砲艇　　　　十三　　二滅魚雷艇　　三十三　四魚雷艇　　　七十五　八海底濳行艇　十九　　無　　　　　　三萬五　三萬將卒　　　　百五十　零八　　　　　　九　　　百人 
　　陸軍　　意　　　土平安隊　　　二十二　三十七萬　　　　　　萬五千　五千豫備隊　　　三十萬　三十五萬　　　　　　五十二　七十二萬總數　　　　萬五千　五千可以供 
役未經　　　一百二　二百萬組織之　　　十萬軍 
 
 

Page 27

 
 
來件 
[鐵路聯合會第一次修改簡章]  
　　一命名　本會以路界同人組成之故名曰鐵路聯合會 
　　二宗旨　本會以聯絡情誼研究學術爲宗旨不涉政治問題及本會範圍以外之事 
　　三會員　本會會員以曾在各鐵路任事暨現在各鐵路任事者爲限合建築機械營業三部爲一不分畛域惟入會時須得本會會員之介紹 
　　四機關　暫以上海蘇路營業所及杭州浙路營業局爲一務所 
　　五職員　會長一人副會長一人主持全會事務兼總編輯編輯部六人專司編輯暨重要案牘幹事部六人司調查及庶務書記部四人司繕寫繙繹傳遞保存文件會計部兩人司收支欵項均由會員投票公舉每部以得票最多數者爲主任舉定後均不得辭職 
　　六選舉　會長於每年四月間選舉一次各部職員同時改選半數退任者以抽簽爲定連舉者連任選舉時不在蘇浙路任事之會員并不能到會者概不發選舉票以省繁瑣 
　　七會期　本會會員以職務上關係不能開全體大會但於每年五月間開職員會一次由會長定期召集之 
　　八會務　年終出大事記一册不限頁數不拘體例由編輯部總其成每年八月内編印會員通信錄一次此外如有不背本會宗旨得會員提議經職員會之認可者亦得爲會中事務員 
　　九經費　分通常費特别費兩種通常議會員每年繳大洋一元於二月八月兩次分繳或一次繳足亦可特别費臨時由職員會議决徴收如願瞢助鉅資者本會當推爲名譽員尤爲歡迎 
　　十章程　本章程係暫行試辦八後隨特修改 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
自由談 
[徴文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
游戲文章 
[討油煎活狲檄（愛）]  
　　蠢爾么麽。藐茲小醜。優孟身材。衣冠禽獸。出於深林產。於巨壑捷。若鳥飛。卓如人立。巖崖之險。攀援以升。宮關之深。跳躍而入。盜竊大權。搬弄全局。貪果餌於一已之私。禍人民於萬衆之族。暮金攫取。合狼狽以爲奸。人主優容。假狐狸而獻媚。初則中宵摸索。私偷王母之桃。繼則白書行兇。終釀天宮之閙。戕害同類。淚枯巫峽之猿。奴隸他人。笑騰西山之虎。莫謂身材細瘦。設心較毒於雄獅。不料意計兇殘。開口無分於瘈犬。詐同狡兎。早聞有三窟之營。富若全牛。何嘗肯一毛之拔。今更欲吸盡杜鵑之血。敲殘蝙蝠之筋。露出爪痕。大志欲呑金錢豹。磨快。牙齒。毒心想學赤練蛇。補世局無峰蠶之功。擾治安有龍。象之力。用是聲其罪惡。大相誅鋤。命蠻。觸以興師。率鸛鵝以成陣。刀劍鳴則雷霆疾作。旌旗動則龍虎紛拿。凡我同人。并宜戮力。用使貔貅耀武。殲厥渠魁。請看鯨𩷪封尸。不留餘孽。四方播告。一氣呵成。此檄。 
[浪子傳　仿五柳先生傳（省吾）]  
　　浪子不如何許人也。亦不詳其姓氏。以其浪蕩性成。因以爲號焉。喜動惡靜。酷慕榮利。好冶遊。不吝金錢。每遇妓女。便凝神注目。性嗜烟。旅居不能常得。野雞知其如此。或設烟以招之。造室即吸。期必過癮。過癮而後。又或戀情竟留。囊槖蕭然。不敷揮霍。親友絕跡。流氓敲詐。不顧也。常唱小調自娱。自慰岑寂。喪精落魄。以此自盡。歎曰。滬人有言。嫖界中之大王。黑籍上之寃魂。其言茲若人之儔乎。餐色呑烟。以促其壽。飛蛾之化身歟。夏蟬之化身歟。 
[滑頭銘仿陋室銘（侍仙外史）]  
　　品不在高。有滑則名。身不在長。有頭則靈。斯是滑頭維滬遺韾。入世眼遭白。狎妓盻垂靑。稱爲水中骨。居然老復丁可以拉胡琴。講嫖經。呌局聲滿耳。碰和手勞形。夜眠六曲床。日居長短亭。自家云。何滑之有。 
[深更並坐戲贈内子]  
　　正是魚更三躍時。兩情脈脈一燈知。證來並命迦陵影。賦到同心巵子辭鼓。瑟鼓簧憑作樂。憐卿憐我莫嫌痴。比肩如玉成雙笑。漫詠齊梁有所思。 
[見兩妓潑醋詩以嘲之]  
　　相逢含怒擲靑梅。風趣居然似秀才。苦沁心脾酸沁骨。有人味此美於回。 
　　釧動　飛各有情。欲揎紅袖門朱櫻。漫因囓臂成攘臂。好護宮砂歃血盟。 
海外奇談 
[空中比賽（掩耳）]  
　　法報栽法京巴黎。於西八月廿八號。有數人各乘飛艇。同時升空。以最高者爲得彩。限時一句三十分鐘。乃有雷特而法人）者。升至一萬四千三百三十四尺之高。祇歷時一句二十五分鐘得頭彩。又有潑利司脫（美人）者。亦飛至一萬四千三百尺。歷時相同。得次彩。當時觀者莫不驚歎。喝采拍手之聲如雷。盖自有飛行艇以來。未有如是之高翔者也。 
[一萬五千金購一舊幣]  
　　美國某富翁。設立一會。專事搜羅美國開國以來。歷年所鑄之銀元。以備陳列。供人觀玩。近有舊金山某街車管理收銀工人。收獲半元舊幣一枚。係西歷一千八百五十三年所鑄。今世所罕見。値銀一萬五千元。該會中人聞之。即備價購之。陳列會塲矣。 
[紅酒稅（惠耘）]  
　　二德人結伴偕行。道經路克司罷界。向關吏曰。我二人各帶紅酒三瓶。納稅幾何。關吏詢之曰。酒何在。二人捧腹而言曰。在内在内。關吏展視稅則簿徐答之曰。桶酒稅二十先令。瓶酒四拾八先令。惟驢皮内所置之酒。稅可免。君行矣。 
[火車遇險損失之巨（欽）]  
　　美國某報栽鈕約嚇正河鐵路遇險損失一則。謂此次遇險。在一千九百零七年二月十六號。賠償損失費。調停費。已達一百二十一萬四千元。内六十五萬九千元。係賠償費。其餘係律師費醫費及查察等費。死者最多賠七萬五千元。最少賠五千元。平均每人賠償一萬三千三百二十四元。傷者。最多賠三萬二千五百元。因傷者係一婦女。左腿已被軋斷也。最少者亦在千元之上。 
血書淚字 
[行路難（景）（騫）]  
　　行路難。行不得。東村有盜西村賊。可憐沃野數千里。不生禾黍生荊棘。道旁行乞誰家翁。跣足。蓬首何龍鐘。自言家住新港北。世世生生爲老農。今年七月河水决。新港化作蛟龍宮。蛟龍作威天地黑。淹我田疇没我室。官府城中不减租。吏胥下鄉日催逼。有子賣却完官糧。無錢餓死委路側。鄉村冷落無炊烟。來此道旁跪乞食。我聞翁言心悲傷。大吏何殊豺與狼。哀彼蚩氓贍彼帝鄉。悠悠山川。道阻且長。世途險峨有若此。撫膺太息空傍徨。民呼疾苦跪階下。開口先遭官長罵。誰憐賣兒貼婦錢。開徴猶勒增銀價。嗟哉長夜何漫漫。歲兇歉兮民力艱。安得天下諸長官。來聽我歌行路難。 
 
 

Page 35

 
 
瞎費心思 
[相思曲（虚佛）]  
　　繡不完細針密縷的鴛鴦帶。拭不乾淚珠滚滚滴下香腮。想起我那可意人兒今何在。病懨懨香銷錦帳。軟綿綿夢醒陽臺。聽梧桐葉落雨滴空堦。剔銀鐙苦把秋凉耐。嘆命薄的紅顏錯轉了胎。恨只恨今生還不盡。相思債。 
[古今巧對（續）（瞻廬）]  
　　江有鮆。河有鮆。試問長江大河。此魚孰美。　桐集鳳。竹集鳳。始知高桐修竹。凡鳥難棲。 
　　兩艇並行。櫓速。（魯肅）不如帆快。（樊噲）八音齊奏。笛淸。（狄靑）難比簫和。（蕭何） 
　　柳線鶯梭。織就江南三月景。　雲箋雁字。傳來塞北九秋書。 
　　鵲噪鴉啼。並立枝頭談禍福。　燕來雁往。相逢路上話春秋。 
　　花塢春晴。鳥韻奏成無孔笛。　樹庭日暮。蟬聲彈出不弦琴。 
　　雪消獅子瘦。　月滿兎兒肥。 
[軒渠雜錄（召愚）]  
　　堅瓠集有諧史一條云。一醫治一肥漢而死。屍屬謂之曰。我饒你不告狀。但爲我擡柩至墓所。醫率妻子共抬至中途。力盡不能舉。乃吟詩云。自祖相傳歷世醫。妻續云。丈夫爲事累連妻。長子云。可奈尸肥抬不動。幼子云。如今只揀瘦人醫。　 
心直口快 
[說不出（鐵淚）]  
　　我到堂子裏頭去跑跑。碰見了自家老婆。說不出的急。 
　　我坐了包車去遊張園。中途遇着傾盆大雨。說不出的苦。 
　　我遇見了外國人。與我講京話。我全然不懂。說不出的羞。 
我遇見了留學生。問他爲何爲何不會洋話。伊唖口無言。說不出的怒。 
　　我坐了雙馬車。撞倒了高年的老人家。說不出的痛。 
　　我遇見了中國的靑年。與我講嫖經。說不出的樂。 
　　我買得一張申報。看到了自由談。說不出的快。 
　　我到堂子裏頭吃花酒。碰見了舊相知。與我討嫖賬。說不出的難爲情。 
[恐辦不到（光翟）]  
　　我想於五强國内設一中國租界。恐辦不到。我想上海審判權收回。恐辦不到。 
　　我想囗囗囗借外債。不要九五扣。恐辦不到。我想雇一外國馬夫。戴外國大帽。恐辦不到。我想勸守舊黨剪辮子。恐辦不到。 
　　我有幾句辦不到言語。讀自由談編輯者。一一登出。恐辦不到。 
[戲攷健吳兒下]  
　　取成都。一名石伏岩。三國時。劉璋爲劉備所困。求援於漢中張魯。魯遣馬超救之。不料馬至葭萌關。竟降備而攻璋。璋不得已。乃開城迎備。相見時。璋詰之曰。當日以成都讓賢弟。却之再四。今日興兵至此。意欲何爲。備語塞。孔明代答吾主乃不得已而爲之。嗟乎。利之所在。雖誼屬同宗。情關骨肉。亦慢不顧惜。遑論仇敵。得已乎。不得已乎。無非借此搪塞耳。汪大頭善唱此劇。聲調高逸。神情周到。臨行時。唱二六板一段。悲歌慷慨。韻節蒼凉。直欲擊碎。唾壺。天生一副好歌喉。非他伶所可望其項背也。 
小說 
[俠情小說鐵丐（四續）（鈍根）]  
　　那時老頭兒手撚長矛。立在一座橋上督戰。瞧見東。門城樓上。已經起火。照得滿天通紅。便大喊道。我們的伏兵。已經把東門打破了。孩子們用力着殺進去啊。官軍們聽了這話。忙回頭一看。只嚇得心慌意亂。四散奔逃。老頭兒便。指揮衆人。圍住敎師。飛天夜叉使着兩把大斧。把敎師的長鎗逼住。一個箭步。直取敎師肘下。敎師抽回槍來便刺。夜叉乘勢把斧望上一削。敎師的鎗。早已變了兩段。敎師說聲不好。兩脚用力在馬鞍上一捵。身體直上半空。跳出圏子逃去了。老頭兒大笑道。天快亮了。吾們好回去了。便點齊了人數。大家歡喜回山。喪門神早已迎接上來。說道松林裡瞧見一個人。秃着頭。坐在石上。手裡還拿着一段斷鎗。不知是甚麽人。可要去捉他來。衆人聽了。一齊說道。這不。要是敎師。忙趕到松林裡一瞧。果然不錯。老頭兒便問他又來做什麽。敎師道。敗軍之將。還能做甚麽。不過來請死罷了。我想一樣的死。死在官手裡。不如死在强盜手裡。也落得爽快些。老頭兒伸著大拇指道。照啊你也是個奢遮好男子。不如同到我們山中去罷。敎師點頭應允。一衆人都越嶺進去。到演武廳坐下。弟子們扛進許多東西來。請老頭兒點過入庫。隨卽大排酒席。歡呼暢飲起來。酒過三巡。喪門神首先出座。把鐵筷叉着一個雞子。送到敎師口邊。敎師張口連筷接住。咽下了。雞子。只聽得錚的一聲。吐出筷來。直挺挺的插在桌子中間。毒龍見了也立起身來。把小刀頂着一塊牛肉。送到敎師嘴邊。敎師連刀銜住。把肉嚥下。只聽得擦的一聲。一柄刀早顫巍巍的插在對面柱上。飛天夜。叉見了笑說道。我實在愛敎師的狠。没有别的好東西孝敬敎師。這樣罷。褒著拔出佩刀。撕開褲兒。割下一塊腿肉來。在火上蒸熟了。請敎師吃。敎師忙跪下受了。也就拔出佩劍。擄起袖兒。割下一塊臂肉來。請夜叉吃。夜叉也跪下受了。 
 
 

Page 36

 
 
   
 
