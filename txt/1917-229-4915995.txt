# 1917 - 229 - 4915995

 

Page 1

 
 
   
 
 

Page 2

 
 
時評 
[告急與調和（冷）]  
　　今日所最不明白者西南問題之究竟如何與乎政府對於西南問題之究竟如何也 
　　政府之政策忽云主强硬忽云主平和西南要人之態度忽傳已反抗忽傳又服從於是雜說並起有自主之宣告有出兵之計劃有承認之宣言有轉圜之消息不知孰眞孰假孰僞孰誠其在今日斷不能爲之武斷也 
　　雖然國內之平和與否其關於國人之利害也切前途之究竟如何固無一不急欲一詢者 
　　告急之信果確歟調和之說有成歟 
命令 
　　八月二十三日大總統令特派李純兼督辦浦口商埠事宜此令 
　　又令任命夏壽康兼任文官高等懲戒委員會委員長此令 
　　又令任命齊振林爲陸軍部司長丁錦調任陸軍部部長此令又令任命沈郁文爲陸軍部參事此令 
　　又令內務總長湯化龍呈准兼黑龍江省長鮑貴卿電稱全省警務處處長兼省會警察廳廳長楊雲峯懇請免職楊雲峯著免本職此令 
　　又令任命張仁署黑龍江全省警務處處長兼省會警察廳廳長此令 
　　又令國務院存記林世燾著交內務部酌量任用前政事堂存記財政部任用王豐鎬著改分湖北交該省長酌量任用此令 
又令兼者山東省長張懷芝呈平原縣知事洪壽昌調豫任用應請免職洪壽昌准免本職此令 
專電 
　　北京電外傳中央將從谷請准舊國會復活臨時參院有打消意恐非確（二十二日下午一鐘） 
　　北京電閩事亟劉冠雄擬率艦督防（二十二日下午一鐘） 
　　北京電閩再告急電飭蘇督會同贛代督迅調贛南軍隊協防並令粤莫鎭使聲援 
（二十三日下午三鐘） 
　　北京電劉海長擬南下巡閱 
（二十二日下午十二鐘） 
　　北京電譚督派望雲亭來京代西南疏通意見（二十二日下午一鐘） 
　　北京電臨時參議院未覆電者爲滇黔桂粤湘五省政府正竭力疏通其贊成（二十三日下午五鐘） 
　　北京電劉顯世羅佩金均有電來川局漸解（二十二日上午十二鐘） 
　　北京電新粤省長劉承恩尚在南甯迄未赴任昨來電定二十四由邕起程來京面陳辦法 
（二十三日下午八鐘） 
　　北京電吳光新因運兵發餉問題由鄂還京必解决後乃西上（二十二日下午一鐘） 
　　北京電吳光新先派劉耀卿到京請示對川確定宗旨並領續增現餉（二十三日下午三鐘） 
　　北京電吳光新今日來京與政府接洽餉項事（二十二日上午十二鐘） 
　　北京電段召李鼎新來京議收束海軍事（二十三日下午三鐘） 
　　北京電張敬堯電請勦匪臨時費十二萬命陸部借撥 
（二十二日下午一鐘） 
　　北京電湯內長於二十三日下午向民治司調關於參議院案件預備二十四閣議參考 
（二十三日下午五鐘） 
　　北京電大借欵中一千萬元昨日草約確已簽字二十四提出閣議（二十三日下午五鐘） 
　　北京電中交兩行最近協定互相維持辦法大約有欵則兩行各分一半（二十三日下午五鐘） 
　　北京電中日滙業銀行日人謂已簽押惟尚竭力運動發行紙幣權財政部决議不許 
（二十三日下午二鐘） 
　　北京電曹汝霖葉恭綽陸宗輿偕日人藤原赴津議借欵及設匯業銀行事已將成立 
（二十二日上午十一鐘） 
　　北京電農部經濟調查會昨開幕舉定各股主任（二十二日上午十一鐘） 
　　北京電平政院夏院長已就職（二十二日上午十二鐘） 
　　北京電綏遠申保亨報告王不煥案經交卸於二十二日赴京駐綏旅長仍以王麟慶代理以俟蔡到（二十三日下午八鐘） 
　　北京電討逆司令部改設討逆史編輯處（二十三日下午三鐘） 
　　北京電靳雲鵬任參謀總長蘇王桂林調警務總監吳炳湘長晉將發表（二十二日上午十一鐘） 
　　北京電王士珍已允銷假非專辦國防會議事（二十三日下午二鐘） 
　　北京電各部均將設戰時調查機關（二十三日下午二鐘） 
　　北京電汪外長訪法公使謝法元首賀電（二十二日上午十二鐘） 
　　北京電奥兵武裝解除問題外交團訂馬日會議（二十二日下午一鐘） 
　　北京電奥兵原决定解送西山收容昨荷使忽反對不實行政府正與交涉法使對此頗憤慨（二十二日上午十一鐘） 
　　北京電駐京各使定二十三開會處分德奥使館及附屬各事（二十二日上午十一鐘） 
　　北京電繼任法使爲朋脫里由瑪參贊先代（二十二日下午一鐘） 
　　北京電陸部派憲兵在津獲犯董賀二名昨解來京聞與某有關（二十二日上午十一鐘） 
　　北京電齊耀珊已决不更動（二十三日下午二鐘） 
　　東京電日本小寺代議士發起於二十六日在精養軒招待張繼戴天仇諸人憲政會幹部及與中國有關係諸代議士大約均將赴會 
　　東京電英美法三國向日政府交涉由日本提供船隻日本當局略有允意現方着手調查將以今後建造船隻大部分供給協商諸國應用某報持樂觀說謂當以美國禁鐵輸出問題爲交換條件以解决之云云 
　　東京電日本政友會以美國禁止鐵材輸出問題俄國禁止輸入問題等四日政府屢爲非公式之警告未得要領故於二十三日開幹事會决定召集臨時議會大約對於政府將爲督勵的警告又政友會某總務謂現內閣成立以來已及一年對於今日戰事未聞有所劃策正貨利用亦未就緒海軍補充計畫亦甚姑息無能已甚吾人深不滿足云云 
　　東京電日本國庫債劵一億元已募集九千六百八十萬元不足三百二十萬元槪由日本銀行擔任故已截止招募 
外電 
　　漢口電吳光新昨日忽率隨員三員衛兵二十名乘京漢鐵路火車入京因發生關於赴川必須與陸軍部接洽之事（二十四日） 
　　漢口電重慶鎭守使熊克武目下集其主力軍於夔州在該江岸排列大砲十二尊上下汽船民船悉被扣留該地以阻北軍入蜀 
（二十四日） 
　　東京電青島統治組織變更之議擬於二十九日由內閣例會討議决定其變更之方針將現在之守備軍司令官改稱青島佔領地總督其下設民政長官專當行政之任仍歸陸軍大臣監督民政長官擬以現朝鮮總督府參事官秋山雅之介氏轉任（二十四日） 
　　東京電大隈侯爵因膽石病與風邪併發由輕井澤歸京詎歸邸後症忽轉劇二十三日以來勢頗危篤天皇聞報特於本日差遣使者赴早稻田邸慰問大隈侯爵體温高至四十度上下今晨已漸低至三十七度九分病勢稍瘥 
（二十四日） 
　　東京電臨時外交調查委員會本日開第十一次會議審議羅馬法王提議媾和問題並其他外交上重要案件（二十四日） 
　　以上東方通信社電 
戰電 
　　倫敦電海格將軍報稱今晨英軍戰於伊泊爾東面與東北面以取跨伊泊爾至末蘭路之要點及固防之田莊數處頗得利敵軍屢次回攻均爲英砲隊及機關鎗隊加以重創伊泊爾至末 
 
 
 

Page 3

 
 
蘭路附近高地戰事最烈英軍在廣一英里之陣線前進五百碼佔據重要瞭望處一所及印佛萊斯叢林西段稍北英軍陣線亦前展陣線廣二英里半所逹最遠之處深逾半英里敵軍抵禦極爲悍猛（二十二日） 
　　巴黎電今日下午公報云夜間敵軍猛轟愛恩境法軍第一道陣線之各地點德軍在開列福尼亞高原等處猛攻數次法軍固守各陣地未稍移動且俘有敵兵昨晚敵軍在三○四山與化末山間猛力回攻受挫法軍卽奮勇回攻逐走攻入法軍新陣線數段之敵軍俘敵八十人法偵察隊前進至福爾日村爲止今晚公報云白萊伊與塞尼境砲戰甚烈香巴業法砲隊轟毁敵軍煤氣儲蓄處凡一登陣線之敵軍復活動尤以末斯河左岸爲甚但僅以砲隊轟擊其步隊未進攻法軍新陣地敵飛機六架於戰時中彈翻落另有五架受損降地（二十二日） 
　　羅馬電意軍之攻勢已迫令奥軍由東境陣線調援助戰近來所抵之軍隊多來自加里西亞者聞奥軍抵禦意軍者共有一百萬人之多（二十二日） 
　　亞姆斯特丹電昨日德國委員總會開議德首相米恰里斯博士論及敎皇之牒謂彼須俟與德之同盟國商定後始能切實詳布一切米氏否認敎皇建議出於德國運動並稱此乃天主敎堂領袖自動之决議米氏又謂該文與上年十二月二十一日後德國所取政策之地位實相符合德國對於鼓起人民和平思想之舉動均加贊成而對於敎皇根據公道正義所出之舉動尤爲歡迎德國現正與同盟國協商此事商定之後即擬答覆彼擬俟覆文擬就時繼續討論該問題云（二十二日） 
　　俄京電俄內閣總理克倫斯基氏發表宣言書謂軍工代表會者臨時政府之機關也今視俄國遵守與英法所訂諸條約一事爲良知上與榮譽上之問題俄政府雖贊助瑞典京城社會黨大會但該大會之决議不能更改俄政府關於上述諸約之政策該大會乃政黨之事務非政府之事務惟俄政府仍擬力助該大會使得舉行及派代表參與會議矣（二十二日） 
要聞一 
[北京特别通信（一百九）（萍）]  
　　（八月十九日） 
　　雲南問題與政府 
　　四川問題與雲南 
　　臨時參院召集期 
　　參院召集與國會 
　　雲南有所謂獨立或自主或與中央脫離關係等消息紛載於報紙以來雲南問題遂爲對德奥宣戰後最可注意之一問題顧連日報紙所紛載者非外人通信社之雲南來電即係他國公使館之雲南領事報告其所根據則多出於雲南發行之報紙固未必盡屬虛言要未敢謂爲確證蓋政府方面除上述之數種材料而外從未接唐繼堯氏正式對於政府之宣言雖眞（十一）諫（十六）兩電一到不到而就諫電言之亦不過曰（數年以來所受痛苦皆不爲政府所諒果政府而能公平守法則歸心者豈僅繼堯一人否則竊恐分崩之禍必不能免云云）其言似對川事而發然不能即視爲與中央脫離關係後之一種宣言也故所謂雲南獨立者究逹於如何之程度今尚大可研究愚先供給一二眞確材料以爲研究此問題者之一助 
愚於本月八九等日曾知唐督有致駐京代表由宗龍氏之密電願電局不爲照送而向由氏索密碼本繙譯由氏不應該電遂亦不見電中所言無從揣測矣（愚按我國）郵電兩項事業其黑暗之程度與日俱進一方藉口於戒嚴或外交之關係實則便其私圖侵犯人民應有之自由徒使人致疑於政府羣相依賴於外人所設之郵局而已）至十一日由氏忽接唐督薺電（八日發）該電甚長愚曾向由氏索閱而未承允許但該電實曾抄錄以示攻府中人愚乃從他方面探索其眞相其大意如下所述 
　　滇黔兩省向來擁護中央維持國本故國會解散未加以嚴厲之詰問召集參院亦本爲曩時所主張南方黨派種種運動未敢有所附和四川問題發生以來政府從未出以嚴正之態度對於滇黔之苦衷不蒙曲諒憤慨實深惟某（唐）之主張仍不外乎息事寗人今以三事請政府之允許（一）從速嚴懲劉存厚（二）戴戡被害政府速加以優恤（三）滇軍之已入川者暫難收回請商由繼堯指定川省某某等處爲駐紮地點以上三項請速向總統總理陳說照辦云云（此即薺電內容之概略） 
　　據政府中人某公爲愚言由宗龍氏接此電後即於十二十三等日分謁馮段兩公馮公之言和平而含混段公所答似謂懲劉恤戴事之當然惟中央兵力未逹於川中以前先下嚴令則劉之部下或至挺而走險故此層却宜注意至入川之滇軍曩時本允編一師爲國軍今仍可以照辦讀者有須注意之點唐督薺電之三項要求以第三層尤關緊要所謂滇軍暫行駐川之用意在唐督方面以爲滇軍入川本發機於救援戴督今戴遇害而救援之軍忽行撤歸本省則軍心憤不能平蓋滇軍與戴督自松坡起義以來有密切之關係兎死狐悲物傷其　故必加唐督以一種名義（如川滇巡閱等類）然後可有撫慰之方然在政府方面則觀察絶不相同其原因以（西南主義）之一名詞旣印入政府中人之腦似唐督爲此不在懲劉不在救戴實欲圖川而已川去則西南主義成西南主義成則統一之業墮故四川必不舉以與人而空名亦難假借由此一點之背馳我虞彼有野心彼言我無誠意决裂之勢成離析之禍見矣此實雲南問題發生之眞確原因任何方面皆不能否認愚言者也 
由宗龍者原爲愼籍國會議員而唐督託其駐京與政府及各方面接洽滇事者也其主張素在調和政府與雲南之隔闔旣得見馮段兩公聆其所示乃即詳覆唐督述總統總理之意電由某公爲之轉發然覆電之日即雲南獨立消息傳來之日時惟本月十四亦卽我國對外一致之紀念日也而唐督又有一電係十二日所發似憤慨於此問之無覆電但言政府對於川事始終無公明嚴正之辦法滇人同憤某之苦衷實有萬不得已云云此後惟諌日（十六）一電致諸政府詞雖激烈然未明言正式獨立之意諫日以後無消息矣據由君爲愚言唐督於接到覆電以後日來或有電來滇事當漸明瞭也今日所可記者僅此而已 
關於臨時參議院問題近日報紙所傳述者或謂事已中變或言尚需時日愚於本月十三致本報之通信（通信一○六）曾斷言其發表之期實已不遠據昨日所得消息此項召集之命令業已擬就大約二十四日（星期五）再提出於國務會議當晚或即發表命令內容先述立法機關之重要次言各省之贊同遂决計召集限一個月成立約十月初開會而預定開會日數亦不過一月之久其選派方法由各省自行斟酌情形不加限制一如元年舊事世有欲露嶄新頭角尋終南捷徑者乎奔走運動今其時矣 
一般政客之所觀察謂召集臨時參議院者實研究會遂行其黨略之一種手叚是或不盡無因但以愚所聞近日該會首領對於臨時參議院之希望約有左之數點 
（一）爲短期之臨時機關 
（二）希望以一月之久改定國會組織法及選舉法 
（三）兩院制仍希望其存在惟劃分權限性質且滅少其人數 
（四）本年十一月即着手於正式選舉明春必產出正式國會 
右之四者苟以舊國會事實上絶對不能恢復爲前提則此種主張亦爲吾人之所贊許蓋兩院權限不明人數過衆當世曾有定評愚爲此言乃　在甲寅報中已提及之非有所私於一派也外交危急內政紛亂政府勿愈縱其私心國民宜予之以曲諒乃愚處於今日不得已之忠告 
附註通信第一○七號有叙述兩廣事一節誤盡爲廣東　　特更正 
[陸徵祥之宣戰後時局譚]  
　　某津報記者昨訪問戰時國際事務委員會會長陸子欣君陸氏與談云歐洲開戰之始余（陸氏自稱）方在法後卽赴比是爲德比法宣戰之時未幾回國在法瀕行見法國外部中人談論謂德國戰備修之已久協約諸邦向愛和平未加準備戰禍一興前途難測將來甚望公道和平之中國出爲協約國表同情云云其時日本將與德宣戰之議論已囂然於歐洲報界回國見袁總統比時國內紛擾未及遠務迨一年後某某外國顧問頗爲加入戰團之運動袁意已動因某方面梗阻遂又作罷此次實行宣戰可謂最得機宜蓋近可以聯日本之歡遠可結約協諸國之好增進國際地位實千載未有之機蓋歐洲諸國頗多熱心提携中國而向苦於無其機會也我國內政諸待整理或因此次行動促進內部之整飭現在一年之勞力可抵十年活動之成績蓋和平會議一開我國當然列席嗣後於法律經濟軍備種種問題均當大有討論我國趕急準備做好答案將來一經提出便不異得國際之承認譬如法律事項與會諸國問我國法律採何原則用何法例我如有以示之則不異通告各國而得其贊成矣所以此時吾人應當研究和平會議種種問題以期不虛此一舉也至此次歐戰之於我國亦有好有壞壞處例如預定鐵路計畫多歸停頓國中文明事業多受頓挫然其好虛則歐戰數年洋貨大貴本國製造工業因是少少發逹未始非好影響也宣戰案公布後英皇法總統來電均嘉我帮助恊約國則此後雖不加入協約在不知不覺之中當然偏向此一方面惟應否胡入巴黎經濟同盟亟應熟加研究詳細討論孰得孰失不敢聯下斷語從經濟上言驅逐德奥在華商業勢力而我能與他國並分其勢力均沾其利益則固我所深幸否則去一德奥勢力而别由外國繼承之於我似亦無益但從政治觀察在事實上恐不能全然無與此事協約諸國將來或以好意來相勸誘亦未可知若强我以從似决不至有也派兵赴歐助戰軍界頗有人主張且有種種條陳其言儘有理由不過我國兵隊程度吾人亦自知之將來協約國方面或有一種需要如來　我交涉自可受其商量將運輸給養諸經濟問題曁軍械問題商定後未嘗不可派遣前去以程度低劣之軍隊親經文明之大戰爭得益實非淺鮮也華工問題現下甚爲重要從前惠民公司與法國曾訂有招工合同頗爲完密惟實行之時或不無毛病俄國華工甚多從前辦理不甚得宜然法俄政府均有商量改良之誠意本來工人去得旣多工場待遇不盡全好俄政府早有專員調查華工愛待遇之狀况駐俄劉使亦極注意法政府對於此事亦甚注意前次法國船到歐爲德潛艇擊沈船中有華工五百人被沉法政府聞報極爲抱歉立派員向我駐法使館道歉並議恤欵意出至誠今者對於德奥宣戰遙想電報到歐華工必有受法人之擁抱歡呼者感情旣佳對待自然加優後此華工問題當益易令吾人滿足此次大戰慘無人理各國經此苦痛今後將益愛和平國際公斷或益有力非損及國家體面必不輕於作戰政策問題總可和平商量日本以旭日東升之勢方興未艾然國際地位已高持盈保泰必重和平美本不好戰之民石井大使赴美解决種種問題美國以至誠歡迎足見美日感情之厚大概此後各國以德國軍國主義爲鑑　蹈其覆轍矣 
[宣戰與魯省路線關係]  
　　日本朝日新聞近揭載山東鐵路之新線社論一篇略云中國對　　德宣戰迫在眉睫無論加入聯合國或僅入於交戰狀態凡屬德帝國之權利悉可視作戰利品而鹵獲之也故中德兩國間之一切條約讓與等當然歸於消滅如庚子賠欵已無支付義務山東省附近之鐵路敷設權亦應失其效力膠濟鐵路說者謂係民間資本未可遽行收没此路（名義雖屬民欵修築實由德政府出資如日俄戰前東清鐵路之關係）至由膠州灣附近至徐州二百五十里之高密鐵路曁由濟南横斷京漢鐵路而至河南之二百里線實中國政府許與德國政府者故此二線之敷設權不得不因宣戰而歸於消滅而德政府消滅之權利即不得不歸於日本何則前歲中日新協約固明明規定中國政府關於山東德國之一切權利利益讓與等日本政府與德國政局恊定後須與以承認故也今值中國參戰之機吾信寺內首相一派之政治家必根據上項協約要求該兩路之敷設權段內閣若眞欲與日本親善亦應對此合理之要求迅予同意也或謂要求該兩路若卽著手修築萬一將來平和會議德國不與承認詎不大費周折不知中國旣同德國宣戰以上之鐵路敷設權即行消滅戰後之承認與否實屬不成問題况修築該兩路爲今日處分正貨之急務何能優哉游哉徐俟平和會議决定乎且中日交涉之結果戰後德國之是否承認一視我國（日本）决心何如耳卽如膠濟鐵路倘我决不返還平和會議時無論德國如何爭執聯合國有何意見彼固無如我何也然則修築該兩路鰓鰓焉德國之不承認亦適成爲杞憂者耳 
[處置張勳與對付西南]  
　　字林報十九日北京特别通訊略云張勳及其家屬之最後處置行將由軍事當道遷就解决蓋若政府與荷使仍保持原有之地位不稍讓步則張勳惟有永久幽居於使署區域耳張爲荷使覊留非出於自請荷使碍難將張解交中政府而段總理前曾昭告國人必治張以叛國之罪自未可遽允荷使送張出境荷使旣未能容張脫逃而張動亦未便私圖脫逃徒自取辱此即當時之事態也今政府似有變通之意聞擬研究案情公布罪狀逐往外國使此說果確則荷使當必樂從而大名鼎鼎之張勳或有悄然東渡之一日矣一班不幸被捕之帝制派如張鎭芳雷震春馮德麟等聞此消息皆大欣慰張勳罪魁且免一死則從犯更無死罪而匿居交民巷之梁敦彥康有爲萬繩栻輩至多亦不過與張勳同一待遇流放外國而已目下爲張勳謀者竭力運動此項破格之寛厚辦法以期成熟中國向各國通告對德宣戰後各國已有覆文送交外部詞頗爽直一致贊助言下有願以保全弱國自由與完全之主義施諸中國以保中國獨立與其國際地位之意外部接此覆文欣欣然有喜色昨日國務院開第一次國防會議段總理主席略行討論必要方法以應付因宣戰而發生之難題後即專議南方與西南事件就會議時所宣佈之來電及與議者所發表之意見觀之似西南省與粤省聯合一說已成不可免之事實但席間頗少調停遷就之言論而多實力解决之主張聞蜀中敗退之滇軍現仍逗留蜀邊以待滇督之援助並準備長驅入川吳光新停滯於宜昌政府今已飭其率兵前進據參列國防會議之軍人計略似欲先以全力制滇阻其出路推翻唐督以絶其會合南軍之謀而杜黔桂兩省之效尤目下黔桂態度亦殊可疑也 
[合辦滙業銀行有簽字說]  
　　中日合辦滙業銀行一事屢誌前報茲據外人方面消息謂該銀行經於十二日由兩國當事者簽押資本總額爲一千萬元其形式上係由朝鮮銀行及某某兩銀行支出五百萬元其餘五百萬元則由交通銀行擔任又謂此項問題與交通之二千萬元借欵問題全不相涉至其詳細內容如何探悉再報惟該銀行尚欲運動發行紙幣權利未識當局已否承諾也又十九日大阪每日新聞云前陸宗輿氏來朝時曾與正金興業台灣三銀行交涉用中日合辦名義設一滙業銀行嗣因中國政變來一頓挫中國方面已暫擱置此事近聞陸氏再提出具體的來涉其說亦頗可信而由西原某一派之手有交通借欵之計畫兩者無端衝突目下滙業銀行之設立大約不恃政府之力僅由民間銀行家組織之然民間銀行家亦頗有躊躇者或須由特殊銀行出資云 
[南京快信]  
　　徐屬邳縣匪勢復熾張敬堯調所部兩營前往撲剿聞未得手 
浙督以强搶天凝莊之土匪聞均逃至蘇省特電軍民兩署飭令警廳嚴緝 
江寗鎭守使王廷楨召集集禁衛軍大開會議聞關於省防問題 
江蘇爲戒嚴重要區域聞不日將有警備司令之任命 
　　第十二師昨又有兩團乘津浦車南下開抵浦口前日軍署楊副官長與軍務課長王健飛互調昨李督又續委軍法處長王履占兼代軍法課長黄翼卿充軍醫課長陳子明充軍需課長周嵩堯充書記官長李登科充副官副長譚毅充一等副官 
軍警政機關長官昨午後四時在軍署會宴李督七時散席 
　　徐海道尹段母怠電報兩署定本月二十五接篆齊省長並無禁止商人運米出洋通飭報載不確 
浦口商埠局提調陳光憲有調京內用消息 
寧省火車頭機器損傷不能開駛自昨日（二十三）起已停班修理一俟工竣即行開班一說已電滬杭甬借用車頭 
　　參謀長師景雲今（二十四）日乘車北上 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[抱一通信（南洋第八號）]  
　　蘇門答臘 
　　荷人之政策 
　　華人之魁傑 
　　荷屬東印度羣島以爪哇爲其施政之主腦然其地力經八九十年間之强制耕作略已開發無餘惟其迤西之蘇門答臘島中國古時所稱爲三佛齊者以十萬餘方英里之地而人口僅五百萬左右有天然之農產林產礦產而尚未興闢因是荷人認此爲著手經營之中心點余由英屬之檳榔嶼渡海峽經一宿而逹島之北海岸曰倍拉望港規模宏大可泊四千噸之輪舶坐火車經一小時而日里州之首都棉蘭市至矣 
由英屬至荷屬其第一使人感觸者雖以船埠車站旅客之絡繹行李之紛繁初至者道路之不知語言之障礙從無失物等事發見行其市覺有一種靜穆高尚之氣領事張君步青言英人治南洋屬地之政策主發逹商業開拓利源面關於整肅風紀等事不甚注意荷人政策則非絶對注重商務意在保全其高尚之市况招來上等移民嚴防流品之混雜而以間接之力開發農業礦業以拓利源自余論之以無甚深厚根柢之一小國欲管領其大六十倍之屬地多六倍之土人誠宜有取乎限制的開發政策非可率效泱泱大風之所爲也 
　　日里州華商二萬八千七十四人華工四萬三千六百八十九人分有約與無約二種有約者不自由之勞働家所謂猪仔者是也計四萬二千另九十人占總數百分之九十六以上此外占碑州華商一千二百三十三人亞齊州九千二百五十六人皆據最近荷政府（一九一六年）統計以上皆屬東北海岸吾政府於東北海岸之棉蘭與西南海岸之把東各設領事張君棉蘭領事也 
張君故父煜南叔鴻南兄弟皆負大實業家之聲譽以熱心祖國襄辦公益屢受榮典鴻南服荷蘭瑪腰官此官在荷人所設以華人治理華人諸官中爲最上級其地位甚尊嚴朱門金漚堂皇高坐赫赫之氣不下於吾國之所謂省長而張君以事業聲望雄霸一方不惟使人畏威而兼使懷德入蘇門答臘除荷政府而外皆爲張氏聲望所彌綸旣以獨立創辦一敦本學校感於職業敎育之重要今夏改辦甲種商業而各地學校亦殆莫不有張氏校地校舍校欵之捐助去歲鴻南以服馬腰官三十年行紀念式全島商學界爲停業三日以致慶祝可以見其感情與勢力而其人則温厚謙抑一望而知爲長者噫其今之扶餘乎 
蘇門答臘之土產菸橡液檳榔揶子礦產則煤油煤金而以菸爲大宗行其野彌望皆是其產物荷蘭公議須一律運往歐洲荷蘭本國市場定價違者嚴懲亦猶英人對於馬來半島橡液事業之辦法雖然荷屬東印度商務之勁敵前爲英人而今後又添一新勢力之日本駸駸欲度驊　前矣 
[政府對於西南之策畫]  
　　自戴兼督被難後羅佩金久不與中央通音信近忽來電對於宣戰問題表示一致於是政府方面頗希望西南事即以宣戰問題爲下台地步並聞唐繼堯近有電致政府某公謂中央苟能優卹戴督懲治川亂罪魁滇省亦决不苛求此電而確則所謂中央業經宣戰西南態度行將一變云云或不爲無因也滇省之態度與川事有絶大關係中央優卹戴督之命令其意蓋在和緩滇中意氣故近日官中頗傳貴州劉督軍及羅佩金等均於接到優卹令後有電表示滿意云云其事確否且勿論要足見中央固尚未忘情於疏通滇事也 
　　聞昨日（二十一）國務會議中當局曾檢出各種電報加以討論其一貴州方面劉顯世來電業已遵令撤兵可無問題其二廣東方面黨人竭力運動陸榮廷圖湘而陳炳焜則反對之其至梧州面陸巡閱使實欲阻其圖湘又廣東之陳炯明現有四十營之兵力即係朱慶瀾之親兵朱現以此項軍餉並另撥數十萬交陳炯明然陳炳焜則反對之與該防營統領李耀漢頗爲聯絡李氏或將大用陳督即以李防止陳炯明故廣東形勢亦似不甚激烈其三雲南方面唐督來電對於劉存厚誠爲憤慨然並無獨立之措詞政府亦尚視爲有可轉圜之餘地此昨日閣議中所報告之各方面消息也又聞程璧光林葆懌已率其獨立艦隊進窺厦門而陳炯明復統朱慶瀾之衛隊由惠攻潮張開儒等之滇軍則留省監視陳炳焜一經調動後路可虞故外傳孫文唐紹儀等亦將以對外一致之名暫息政爭此爲京中所傳之粤東消息也 
另一訪函云西南問題日益緊迫川軍之向背關係甚重劉存厚雖與前川督戴徇若氏交爭不已然至今尚無極端反抗中央之舉故前日中央某要人特以個人名義密電劉氏略謂如能嚴抗滇軍維持川局共濟艱難則俟吳查辦使到川後酌量情形尚可以功贖罪云云又新任四川查辦使吳光新氏現仍逗遛漢上所帶軍隊其前鋒一部聞已開赴宜昌惟因重慶鎭守使熊克武扼險嚴防阻止上駛遂不克一鼓而進政府昨接漢口來電報告上項情形段總理頗不謂然擬將熊氏免職其所部軍隊移交周道剛統轄俟馮總統同意日內即用命令發表蓋熊氏本民黨人物近復與滇軍聯絡一氣部下軍隊素稱勁旅故不得已而用先發制人之策至熊氏果否服從中央卸去兵柄不發生别項問題則必俟命令下後以觀其究竟矣現在政府對於川省恐爲民黨佔據故極爲注重所有軍事上之計畫除已見發表者外其餘尚有數端大約不久亦當實行聞其所擬調動軍隊計畫中尚有困難之要點大致政府自聞唐督軍出師入川警耗後爲抵禦計擬調駐襄陽第九師黎天才入川因黎之宗旨不甚可靠嗣又擬調甘肅馬安良率師入川因恐未必即聽調用近已電致馬安良徵詢意見又聞政府昨接四川周代督來電詳陳滇黔各軍經道剛迭次勸解迄無效果由此觀之川事斷非敷衍所能解决請迅示機宜俾有遵循等語政府接電後當即開會討論籌議辦法聞已將議决計畫電告周督其電文大略謂滇黔方面如能服從固爲上策萬一固執成見迫不得已惟有以武力解决而已並詢執事去渝吳使入川重慶下游有無妨碍務希預爲防範隨時具報以憑辦理云云又政府得李厚基急電略謂據莫擎宇鎭守使急電稱西南黨人近已變計舍湘而攻閩擬舉孫中山爲海陸軍大元帥召集兩院議員組織臨時政府並派重兵進窺福建厦門陳炯明率朱慶瀾親兵二十營會合滇軍集於惠州惠州多陳之舊部其軍勢甚雄厚除飭各屬嚴行防範外請速示辦法等語聞政府已將此電交昨日國務會議議定辦法再酌量示覆又政府以西南風雲日緊四川問題尤急待解决故特電催吳光新早日啟程前往茲聞吳氏已於前日復電中央報告不日由湘赴川 
[北京奥兵解除武裝問題]  
　　奥兵刻尚未解除武裝據外交部方面所述謂中國政府已對荷蘭公使要求奥兵解除武裝該公使答稱奥兵數日前已完全解除武裝現只留於奥國兵營內而監督之於是中國政府更向該公使要求奥兵之引渡然荷蘭公使對此尚無確實覆答二十日由外交部派人與荷蘭公使交涉亦不得要領云云又據外報云聞荷蘭公使對於外交部之回答頗與事實不符奥兵現在奥國兵營內尚未解除武裝晝間雖不十分惹人注目入夜即見哨兵立於牆壁上毫不爲怪聞奥兵之數雖曰五十名內外其實有百餘名又云法國公使關於此問題亦曾與荷蘭公使有非正式交涉之談話此際荷蘭公使曰德奥公使館及兵營已歸荷蘭管轄故居留其中之人當視爲中立國避難者無引渡於交戰國之義務云云而協商國中有主張與中國政府協議採適當之處置者一面又任中國與荷蘭直接交涉若中國欲求協商國之援助届時再出積極的行動有謂中國與荷蘭交涉時便宜上當許可中國兵入公使館區域者又有反對此說謂無論如何斷不許中國兵入此區域者議論紛歧莫衷一是聞此問題將在二十三日所開之協商國會議席上討論並聞將同時討論德奥練兵場及崇文門上哨舍之處分問題 
[財農兩部消息]  
　　各機關收支與農部裁員 
　　昨日國務例會預定之重要議題卽爲限制各機關收支範圍一案蓋各機關之經常費皆有定額而臨時費往往支出甚鉅旣足使財政當局應付爲難而紊亂財政亦以此爲最大原因財政部有鑒於此特規定各機關收支之範圍加以限制自上月起必須嚴厲實行中行鈔票絶對停止其增發昨日討論稍有頭緒俟下次再定詳細辦法 
農商部裁汰員一節二十一日已特以部令公布該部曁附屬機關暫行任用人員章程及專門人才序補及咨保辦法張總長並聲明絶不另調新員入部以合節省部費之宗旨日昨午後三時又開部務會議總長赴院仍由江次長與各秘書參事司長開會討論裁員議案至五時餘散會裁員案亦已表决擬具呈稿總長如無他項意見今日定可揭曉探其內容所裁人數爲五十九人實缺裁一員餘係僉事技正主事技士上任事及辦事員內有專門學識之裁員十七人擬咨送外交內務敎育交通司法等部量才錄用文官考試分部之學習員仍然留部學習 
[農商部經濟調查會之開幕]  
　　昨（二十日）午前九鐘農商部經濟調查會行開會式各會員及名譽會員齊集後各參事司長秘書咸來集須臾總次長亦蒞止首由張總長起述開會辭云今日爲本部經濟調查會成立日經濟調查各國於平時大都調查明確而因戰時種種之必要調查尤極注意吾國向日未曾注重此項調查此次當宣戰之際組織茲會固極重要但各國注意戰時調查吾國則於調查戰時經濟並須兼重調查平時經濟較之各國尤覺其難故就部中遴選具有經濟學識之員派爲會員並延聘富有經濟學術之員組織斯會切盼諸君將全國經濟實况並規畫戰爭期內及戰後經濟上應行設施事項詳明調查茲即依章程第四條請會員公推會長總長述開會辭畢卽由到會會員全體公推名譽會員魏君宸組爲會長推定後魏君起立演說演畢總次長退席會長即議照會章第六條指派各股主任第一股派湯君一鶚第二股派謝君恩隆第三股派施君弼第四股派章君鴻釗議長又提議請各股主任照第九條派員起草三項章程擬就一項即開會以討論之如同時提出亦可議畢散會 
[雲南出兵聲中之災變]  
（雲南通信） 
　　雲南唐督軍擬親自督兵入川經周師長道剛來電勸阻謂滇軍入川恐起衝突轉爲不美等情已誌前報茲聞唐督軍覆電云重慶周師長鑒巧電敬悉川滇黔三省勢若連鷄而棲近之關係西南之利害遠之影響國家之存亡故川事不定一切不能進行正所謂牽一髮而動全身非沾沾注目於一隅也當皖事發生一再與諸公商榷分令川滇將領捐棄猜嫌同心禦侮不謂積之處心積慮藉便私圖甚至聯北京以爲傾陷附亂黨以逞狡謀糜爛鄉閭殘害同氣諸公苟愛國愛鄉豈能　斯敗類滇黔茲役正所謂同伸義憤維顧大局然兵凶戰危至萬不得已而始用之况川省人民猶是同胞赤子豈忍心於蹂躪故雖出師在途而主義仍主相機調和羅君容軒宣言亦同斯旨若必頑强抵抗則戎首有在滇亦只有惟力是視以伸大義於天下耳幸鑒鄙忱無任馳企繼堯宥 
劉存厚質問唐督軍等派兵入川電則云戴戡離間同袍搆成前次成都之變戰血未乾民力未蘇復以共和垂危之際顚倒黑白敵對義師縱兵焚掠塗炭錦城軍民怒憤死力抵禦困彼皇城激戰旬日迭經電請諸公振救迄未奉復昨日勢窮乃將印送出自請罷兵存厚恤念民困勉抑軍憤本晨八時任其捲欵携械完全出城所有督軍省長會辦印信當即封交省議會保管存厚仍以軍長名義勉徇衆請入城暫維秩序軍民涕泣如慶更生乃滇軍西下之謠日甚一日仁壽方面又有告急初以謠傳未加戒備乃竟逼入仁壽據城刦獄此項軍隊是否確係滇軍究係何人節制擅越戍地師出無名鎔公前日來電雖有西上調解之言然旣曰調解自當息爭安民斷無自啓戎禍之理務乞飛飭查阻嚴守原防若仍恣意横行致起衝突糜爛地方誰尸其咎川滇軍隊同護共和旗幟堂皇不容歧視諸公皆義軍分子豈可自相殘殺倘各約束所部互相解釋無使兵連禍結貽害國家則不獨四川一隅之幸也特電質詢佇候明敎 
此問頃得靖國軍第一混成旅司令官馬聰自行營報告云七月三十一日行抵大關縣屬大灣子以下之雲台山地方忽然地震霹靂一聲懸崖巨石連翩而下壓斃居民數人本部前隊士兵亦傷斃數人道路爲之塞斷不能前進又無他路可通只好退紮大灣子飛函昭通大關兩縣迅速多派夫役迎頭趕修俟路修通時立即開拔以免貽誤戎機查沿途雨水甚大道路又甚窄狹倒塌亦多是以軍行疲滯且逢地震之災力量最重歷三小時實平生所未睹也前方有無震塌道路之處俟查明再爲報告又接鹽津縣甘知事報告云接陳團長維庚函報近日陰雨連朝不止江水陡漲低田被淹甚多七月三十一日靖國軍第二隊馬司令官行至大關屬吉利舖十餘里忽然山崩地榻死傷官兵百餘名沿江居民十死八九等因知事得報即飛調各鄉團丁前往引救并飛咨大關縣設法同救現郵電均阻道路壓斷不能通過云云嗟乎天變人禍接踵而至而當道不悟猶憤憤於意氣之爭爲無謂之戰鬭致令有用之軍隊遭此慘苦殊可慨也 
[粤省援湘計畫]  
　　粤省援湘計畫頃由孫中山李協和鈕永建各要人商議以湘省爲西南重要門户關係非輕决議檄調張開儒所部先期出發俾作前鋒繼請陸榮廷由桂出師會合湘南經於昨日電由陸使表示贊同至滇軍第三師步砲工輜各營亦已厲秣以待惟餉糈一節恐師出以後或有緩急不繼之虞昨由孫中山等與陳督商榷指定本省防務經費曁雜捐項下准先提撥以資接濟若遇非常緊迫則在華僑捐項下暫撥前往以爲後盾又聞陸使准湘督譚延闓電後深以湘省一隅關係西南半壁昨將各項計劃電逹陳譚兩督一面以陸師長裕光所部兩團全部（該團軍隊曾於昨年隨同陸使入湘）尅日開駐柳州曁鄰湘各縣靜觀形勢爲譚督聲援如吳傅果以兵力脅迫則桂軍 
 
 
 

Page 7

 
 
可以乘勢入湘直抵長沙至湘省南部則由張開儒率領所部滇軍由韶進取可與陸師長首尾聯合此其出兵計畫之大凡也又聞滇軍第三師長張開儒於十四日軍事會議决定以陸軍少將李天保爲援湘滇軍司令官率師入湘已則仍暫駐韶居中調度頃已預備出發者計步砲工輜共九營騎兵一連司令李天保自領第六旅六團李鳳岐所部步兵三營砲兵營長段瑞所部一營十一團步兵二營長梁嘉所部一營共五營前鋒第五旅長盛榮超十一團長周永祚步隊一營王嘯三營楊爲模砲一營魯子材工兵營劉明義騎兵隊孫智行軍參謀楊青國王得富聞經各方面商妥由該軍先行出發已定於二十日在韶誓師大舉入湘蓋聞已預備專車通請孫中山等諸要人届時赴韶視師以資鼓舞 
桂粤援湘計畫經陳督軍親往江口會晤陸使請示機宜議决各事聞已密電莫鎭守使先行查照俾資因應頃據傳出最近確耗以陸使刻因援湘緊迫連日調兵籌餉汲汲不遑日內决難來粤桂省援湘軍隊除陸裕光所部兩團先經檄調外昨又續調三十六七等營開往桂林分駐興安一帶藉壯聲援又省議會前以西南大計急待陸巡閱使主持特舉副議長陸孟飛前往南寗促駕昨接陸孟飛由南寗來電云廣州省議會鑒幹老足疾仍未大愈萬難即到飛當共程返特聞孟飛元此電到省不久陸卽由桂返省聞其在議會宣佈在桂與陸使談話及陸使近狀與援湘之情形略謂在桂與陸使談次陸使對於段政府亦以爲非法並主張請黎總統復位速召集舊國會至陸使近狀確尚患足疾行履維艱其不能返粤原因雖有别種關係然其要點確在此援湘計畫陸使已經早定此次陳督赴桂原因陸使電召面示以機宜也至桂軍現實未進入湖南蓋傅良佐尚未到湘湘未有劇烈戰事桂軍現祇在湘邊界策應云云宣佈畢陸孟飛又往謁孫中山報告一切又聞岑西林昨有密電一通拍致南寗陸巡閱使內容略謂湘省爲兩粤出師所必經湘失將不利於兩粤今日出師必以援湘爲第一要着日來北軍振旅待發湘省岌岌可危一髮千鈞寗忍坐視我公西南領袖衆仰所歸願提兩粤雄兵保障西南半壁春煊不才謹爲三湘百萬生靈百拜請命臨電神往佇聽捷音云云 
[廣東德華銀行之封閉]  
　　昨日十句鐘時候沙面德國銀行被沙面英國領事會同梁交涉員派警察查封自中國與德國絶交後在粤德國商人事務奉其政府命令託在粤荷蘭國領事代理此次德行被封荷領事照會廣東交涉員梁瀾勳交涉謂北京政府雖與德奥宣戰但廣東前者宣言自主與北京政府脫離關係不受非法命令則北京政府宣戰當然與廣東自主無涉而德人在廣東之生命財產應不受與北京政府有關係之省同一看待云云梁交涉員謂此關於國際交涉須俟陳督軍回粤後方能答復另函云沙面英領事與交涉員梁瀾勳會商以中國已與德奥宣戰應照宣戰手續辦理遂於十七號上午十句鐘由工部局董事塞頓（時昌洋行大班）羣英公司（英商會）大寫勿起臣帶同華差六名到德華銀行將各銀倉封鎖事畢留華差四名看守二名在前門二名在後門云 
[宣戰後之湖北雜聞]  
　　中央與德奥宣戰之後所有沿江沿海警備重要區域刻已通電實行戒備鄂爲長江上游要區王子春督軍昨已遵電通令荆宜襄樊漢污武陽夏各原駐防統軍司令加以宣戰後之警備司令王督軍則自任警備總司令云 
王兼省長昨通令各知事云宣戰發表前經通令知照惟各縣屬境內所有奥人營置工場財產等均應妥切查明呈報以憑核辦仰各該知事於文到十日內卽行查明呈復勿延其調查事項如下（一）境內有無奥國僑民（二）境內有無奥入私有財產船令並奥人與中國人所有債權債務各關係（三）境內有無奥人敎堂病院工場店舖房屋（四）境內有無奥人一切羣衆集會之場所（五）境內有奥人及雇用各項使用人之一切行動並與德人之關係 
省公署昨又令行三道尹云案准敎育部電開貴省各學校聘有德奥敎員認爲無軍事上之關係者應一律保護其平時舉動應令校長或加派妥員隨時監察至德奥人所設學校及附屬於敎會亦應留心監察除另咨外希查照等因准此除分行漢口臨時檢查所臨時管理局特派交涉員遵照外合行令仰該道尹即便分行所屬各縣一體遵照 
[李督去贛後之潯訊]  
　　聞李督軍純由贛啓節時自督署以至車站沿途人民趨近相觀者竟被衛隊兵士以鎗桿毆擊身受重傷及抵九江行轅除商會會長舒法甲招待外尚有一班好出風頭之商民前往送行又被該兵士以鎗桿對待不詐趨近只得望望而退舒法甲會長與吳護督感情素洽茲以贛省各稅局有舞弊苛罰等事特於日前謁吳上一條陳請求切實整頓聞護督已准如所請矣 
九江地方自治籌備處曁九江總商會等以本埠城牆阻碍交通與市政有密切關係商埠不發展實間接受其影響民國二年九江城自治會曾提議將全城毁拆省公署亦委員勘估嗣因經費無着不果前兩月間又台議毁拆西關月城聞已得吳鎭守使同意後因戒嚴中止現吳使旣護理贛督商會會長舒先庚又謁吳求其同意吳以刻下雖届戒嚴但僅拆月城亦無妨碍故籌備處與商會昨已會銜備文呈請九江鎭守使潯陽道尹轉呈護督核辦大約必能批准 
聞新任贛督陳光遠昨有電致贛省軍政兩界謂準於二十五號由京啟行乘津浦車來贛其前站軍隊則於二十二號先行共計一旅大約陳督抵寗後須與蘇督李純接洽一切再行返贛到任其時約在月底矣 
[徐州快信]  
　　張敬堯於十九日早十時由車站遷入新行署未啓行之先城中各街卽滿布崗位並禁行人來往及旌節所過則戒備尤嚴前後衛扈之軍隊不下四五百人 
張督辦行署（即舊巡閱使署）工程已經告竣由滬置辦之竹木籐各式器具（價值三千元）今已運到安置一切聞張氏將於明日（二十號）遷入 
鎭署昨奉到倪嗣冲電令所有定武軍已經請准政府悉數改編爲安武新軍隸屬皖省現經派定專員前來會同編制一俟編竣卽行調皖聽候分撥駐防 
張文生現已分派各員宣慰各地辫軍安心聽候改編現調查各處辫軍尚有三十餘營然其實數不過二十營 
豐縣自毛匪退去後發生極大秘密案件牽連該縣紳學兩界五十餘人聞係城中某某等巨紳與毛匪暗通聲氣欲利用其攻豐而另有其他秘謀機事不密被該縣知事察覺立帶警隊將各家查抄搜出函件甚多皆與此案有絶大關係各紳等早已聞風潛逃而各　家屬則已被逮監禁矣 
豐碭間之大股匪徒刻又竄至銅境梁家寨敬安集一帶分據數莊約千餘人該股匪並不先事搶掠但投函各圩寨索欵若干限某日送交某處遲即派人往攻云云聞函索敬安集羅姓六千元李姓五千元徐姓三千元王姓二千元其餘千餘元數百元不等現各户皆來城呈懇縣知事轉請大兵前往痛剿 
商會昨與各錢號議定將設公共兌換所一處以便收兌河南紙幣 
新任徐海道尹段母怠昨晨（十八號）六句鐘由京抵此聞尚須赴省晉謁省長禀承一切始能回徐接任 
連日大雨傍沛今晚（二十一號）尚滴瀝未已深恐雨勢過盛有損秋禾 
[松江小崑山匪警接戰]  
　　本月二十日下午一時梟首管大肚子及著匪莫阿照孔老鬍子等率同悍匪三百餘人匪船七艘快槍百餘桿自浙境竄入蘇境本邑小崑山鄉即在該處山上潛匿並在泖河水面派匪放哨以防兵警追剿適水警第二分署長沈子祥所部之一等龔巡官三等黄巡官率領師船巡行泖上與匪哨相遇立向山上匿匪進擊一面派警至青浦第二分署報請協助管匪自恃人多並因所佔地勢居高臨下立即發槍拒擊龔黄等在山下仰攻一時不能得手相持至下午六時傷警卒二人彈痕均在腕上三等黄巡官則彈傷腹部子彈自小腹上方直透背部而出幸肺腑未傷不致殞命於時第二分署長沈子祥已得報率所屬警士駕小輪趕到管匪知勢不敵在小崐山東北角下山向北干山方向竄去遺有匪船一艘內僅子彈數十枚沈等當即率警跟剿並報請水警專署長沈葆義派警會剿逃專署長立派一等巡官徐貴仁率警前往徐奉令後因所部師船現正上岸修理爰於昨夜（二十三）禀知防守同令部在外捕獲民船七艘裝運兵械陸警署領袖警佐那鶴年亦派檢查員王福祥率領警士兩名隨同前往偵視匪蹤如管匪仍在北干山一帶卽由王檢查返城報告以便加派兵警前往兜剿 
地方通信 
[蘇州]  
　　木瀆鎭連刦案已破木瀆鎭趙安泰石作及維昌酒店被匪連刦又石碼頭費姓家同時被刧各案當經報請吳縣公署派員勘緝各情已紀前報茲悉此案經水警第二分署長張敬之前往查勘當場檢獲匪遺賭具籌碼數十根攤檯布一塊故悉此案即係近處賭匪所爲隨即購覓眼線於昨日緝獲陳得勝一名並起獲原贓多件立即解送水警二廳趙廳長命發司法科訊究吳縣知事署偵緝隊長潘秀清亦於日昨督同探士在錢萬里橋車站地方盤獲大和尚一名詢係夥同行刧各案之犯當即解送水警二廳交司法科提同陳得勝質審確供並追究首犯下落聞該二犯現已由廳一併備文移送吳縣公署審辦 
　　電召知事籌防蘇常各屬近日盜匪搶刦之案層見迭出而大帮梟匪又在浙省大肆搶掠江浙處處毗連各縣防務因而吃緊又值對德奥宣戰之際無錫武進江陰常熟宜興吳江崑山吳縣各縣或爲商埠衝要或爲江湖防要塞亟應妥籌辦法故蘇常道尹王可耕昨已電飭各該縣知事即日親自或派員來蘇以便面詢一切並籌商防務機宜 
[松江]  
　　第六校改委校長莘莊縣立第六高等小學校長查爾特被該鎭紳民鄭永康胡本傑等三次呈控縣署要求撤換並保前校長陳則忠接任校長現聞陳因有志學問日內仍須回學交通部郵電專門學校而縣署亦因該校風潮迭起决擬物色精幹人才𢌿以斯職俾資整頓故已另委前龍門師範學生現任縣立第一高等小學主任敎員馬昌期接任矣 
　　西敎士提倡敎育基督敎牧師班得生自主城內天恩堂以來對於敎育事業盡力提倡首先在該堂設立通俗圖書館購集各種淺近書報以供遊覽次即設立商業半夜學校聘定專門敎員杜逢一等敎授簿記打字及商業上應用知識自本年秋季始更擬設立通俗夜學校業已組織就緒印有宣言分送大致謂無論農工商界一字不識之人苟每夜在該校肄業兩小時七個月後即可畢業享有國民應有知識云云又該校不收學費凡向報名者一律容納故聞向該校報名者已甚擁擠 
[無錫]  
　　禁衛軍排長升遷駐紥三皇街老城隍廟內之禁衛軍憲兵排長朱之涇蒞錫已一載有餘約束軍士尚稱嚴明故地方人士未有間言昨奉上峯公文已調升江蘇憲兵第七連連長不日即須交卸前往蒞新矣 
　　米麥兩市近狀米麥兩市春間價目提漲嗣因復辟事起金融緊迫而號稱米麥銷場最鉅之浙紹一帶因去年及今歲米麥均屬豐收不需外埠接濟是以米之銷路奇滯小麥則尚有粉廠購辦不致過於寥落近日宣戰發表以來一般投機家咸以出洋接濟在邇米麥升提大有希望故已經囤積者大都待善價而沽未曾囤積者競起舉辦以此米價升起二三角小麥則提大每石一元兼之小麥到貨日減已無出新時之旺而麵粉之消場因北方數省大水爲災淮皖產麥不南下而北上故麥之地位甚形鞏固米市則以蘇皖浙三省已成熟象苟非有意外之消路地位反不若小麥之堅定所以米價僅提二三角不能再昻也 
[鎭江]  
　　楊師長旋鎭駐鎭陸軍楊春普師長於日前携帶上中下三級軍官軍佐履歷表册乘車赴寗面呈新任李督軍一節已誌前報茲悉李督接篆後楊師長竭見多次垂詢鎭江防務甚詳李督以鎭江地當衡要守備不可稍疏囑師長趕速回防以重職守故師長已於二十三號午後二時乘車回鎭矣 
　　組織高小校鎭屬丹徒縣城區學務日見發逹逐年小學畢業均在百人以上而縣立高小則僅有第一二兩校致求學青年每抱向隅之　茲有吳朱諸君爲振興敎育起見特集合同志發起創設私立高小校一所定本月二十五號在城內萬福堂開成立會並議進行方法昨已遍請敎育界人蒞會與議 
[揚州]  
　　錢莊被騙巨欵本埠各莊與清淮滬漢各屬錢莊滙劃銀洋等事向憑往來號信日前碍街滙康錢莊接高郵鼎興公錢莊來信內附某蛋廠向申取付滙票規元五千兩向該莊化洋三千五百元銅元二千五百串並云洋着某司來取銅元暫行存賬翌日果有某甲稱由郵來並帶有鼎興公之號信該莊深信不疑即將洋如數交付隨將該票循例寄申撥兌詎得復電聲明無前項情事該莊始知受騙除函知高郵鼎興公交涉外並在錢業公所開會籌議對付方法 
　　運署另闢便門運署大堂年久失修本月二十一日因風雨大作忽然坍塌所有四圍牆壁均岌岌可危現張司長除飭匠估工以使興修外特在舊庫廳旁另闢便門出入以免出入人員經過危牆之下也 
[安慶]  
　　財政部來電財政梁總長昨以個人名義致電皖省云啓超受任伊始該部員不欲輕易更動而各省財政廳長職位較崇責任綦重凡屬應興應革諸端深資臂助況值時局維艱尤賴情形熟悉衆賢共相贊助應於大局有裨務望悉心供職相與有成是所切禱云云 
　　內務部調查內務湯總長現爲整頓吏治起見擬調查各省區民國六年來內務行政之成績製定表式咨送來皖內容如下（一）中國地方制度沿革（二）辦理選舉經過情形（三）賑卹行政之沿革（四）調查户口辦法（五）警察行政現狀（六）海塘沿防之沿革（七）現行禮制（八）現在之祀典行政（九）宗敎在社會之勢力（十）衛生行政之現狀（十）（一）市政經營現狀（十二）自治成績 
　　張溪鎭商會消息東流縣張溪鎭商會會長林正春主任有年近因已事多繁業已辭退現擬開會公舉謝耀廷爲正會長謝媛宜爲副會長一俟開會舉定後再爲續誌 
[嘉興]  
　　局長更替嘉菸酒公賣局局長自沈肇元撤差後另委徐之模接充現徐已蒞禾定本月二十六日到局接事內部人員一時暫不更動以資熟手近日該局辦事人員籌備移交甚形忙碌　　黨人鎗斃湖洲梅溪於日前破獲黨人韓瑞林揚鏡山馮占魁等數名並搜出委狀及子彈等多件當卽解送使署一再研訊韓楊馮三人供認不諱王鎭守使依據刑律一百另一條第二欵將該三人判處死刑電奉楊督軍核准於前日黎明時押赴城內大敎場執行鎗斃 
[杭州]  
　　慢車因機壤遲到昨日（二十二）由滬駛杭之慢車行經斜橋站該機車之小烟囱損壞不能行駛當由斜橋站長飛電請機救援旋由杭站於下午四時出發單機往迎故到杭已逾規定時刻一小時餘矣 
剌趙嫌疑人引渡後之近情前軍署參謀長趙聯璜被剌案內上海所引渡之陳惠慶等八人因係嫌疑特移浙歸案研訊迭經衛戍司令部軍法處預審尚無確實證據卽移解軍署發交軍法課再行嚴訊茲聞八人仍無實供復提車夫寗波阿根對質亦不能指認故暫發押候調查八人平日行止再行核奪惟聞八人中有三人經問官認爲係不安本分之人將行澈查 
雜評一 
[江浙之匪（一子）]  
　　對德奥宣戰後各省當道注全力於防務之一端矣海防也江防也聯防也分防也誠爲今日最要之務然而以江浙論則內河之防亦不可忽何以故以今日江浙梟匪竄擾之爲禍劇然也夫江浙之匪較之東三省蒙匪鬍匪魯皖等省之曹匪辫匪固甚渺小矣然而搶掠村鎭虜刦商民地方被害秩序破壞浙剿則竄蘇蘇則竄浙其所以如此猖獒獗者得母防之未嘗盡力乎吾謂今日舉全國陸海軍之力以防敵而敵未必至若舉全省之力之一部分以防匪而匪將絶迹於蘇浙矣國防固要保衛商民亦安可稍忽哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（十）]  
　　貴州督軍之通電松滬護軍使署昨接貴陽劉督軍通電云北京大總統鈞鑒國務院各部各省督軍省長各都統并轉各鎭守使龍華寗夏護軍使武鳴陸巡閱使岳州吳總司令叙府羅將軍均鑒得京電我大總統已有明令對於德奥兩國宣戰此舉係爲我中華民國爭國際團體之地位允宜全國上下同心同德一致進行决不可再啟內訌致碍國家之大計昨見雲兩唐督軍眞日通電本出於擁護約法之誠惟現在敵國當前外交吃緊祗因兄弟之爭俾敵國得伺隙抵瑕乘我弱點轉非救國之初意擬懇我大總統專於外交仍積極進行一面明頒命令按照約法定期召集國會解决一切庶天下曉然於政府尊重約法之苦心隔閡之患皆可消弭於無形舉國齊心同禦外侮使我中華民國卓立於國際團體中得謀發展國力漸臻强盛皆於此舉肇之謹布愜悃敬候裁擇貴州督軍兼省長劉顯世養印 
　　檢查電報之實行上海電報總局曾於宣戰後奉電檢查尚未實行昨經軍署會議表决每署各派一員蒞局檢查計護軍使署委派張姓委員一人交涉署委陳科員滬海道公署委張科員電局另派一員會同檢查業已實行 
　　收容敵僑之易地大南門外圖書公司舊址所設敵僑收容所現因省立商業學校暑假期滿將次開學由該校校長商由沈知事另行擇地安插以便開校聞沈知事業已派員擇定西門外石暉港南洋中學校因有餘屋足敷佈置特於昨日飭派董科員帶同地方警察所偵探韓阿松張阿林等前往趕爲設置大約今日卽可竣事將收容所遷往該處 
[四誌奥領事署之奇案]  
　　本月十五號清晨有奥國人梅而喜糾合多人突至滬西麥特赫司脫路三十號門牌奥國領事署向書記官批脫索取文件箱上鎖匙不遂袖出手鎗圖擊該書記官詎反被其同伴克萊姆拉在後連開兩鎗將梅而喜擊斃由捕查悉報告靜安寺捕房將尸車送騐尸所報請公共公廨中西官驗明棺殮後即傳要證奥人温格勒與該書記官至會審公堂訊明當時情形諭令滙山捕房西探目壳維香哈爾濱捕房西探鄧三道頭西捕道得分往將與此案跡涉嫌疑之亞力山大愷勒門與司愷立愷兩奥國人並德國人班赫特及斯答克兩人拿獲搜出來福鎗一支手鎗一支一併解送公共公廨經中西官訊諭司愷立愷交一百元人洋並保亞力山大愷勒門等三人押候訂期研訊在案昨由捕房將被告四人解廨請爲復訊中央政府代表律師亦到堂觀審先由滙山捕房捕頭上堂陳述案情繼由禮明律師代表被告到堂略辯數語卽經關會審員與英副領事白君磋商之下判司愷立愷仍交原保餘人押候切實調查於下禮拜五再行訊核 
[美領事會宴中美素食家]  
大陸報云本埠美總領事於二十三夜在四馬路春江樓特備素筵請中美不肉食者三人會餐一爲美國著名書報發行家麥克廬氏自紐約來華考察中國民生情形素食十六年二爲茂生洋行副總董華德氏自舊金山來素食二十六年三爲中國伍廷芳博士陪客有伍博士之子朝樞華德之子（亦一素食家）及美國商部茀林等人麥克廬謂是晚素餐極佳爲其生平所僅見華德亦盛稱適口 
[出洋學生艙位已定]  
　　敎育部此次選派各省出洋留學生三十八名定於八月三十日以前在滬上寰球中國學生會齊集出發迭誌前報茲聞該學生等刻已有數人來滬報到學生曾以放洋之期日迫特在支那船妥定頭等艙位數十間訂於陽曆九月八號一齊出發再此次放洋除部定各省官費學生外自費生亦有同行者惟該輪艙位不多遲到者恐難如願前往故一般自費留學生刻正束裝來滬大有爭先恐後之勢又前次北京清華學校學生五人因檢驗身體致未登輪者亦定於是日同乘支那船出發云 
[又有華工起程赴法]  
　　法國駐滬招工代表洋員辦而古牛（譯音）所托普益洋行招募之赴法華工業經該行招得鉗車各項工匠一百十五名一律先給安家等費前日（卽二十三號）上午八時 
頭乘坐小輪載至楊樹浦換登法國郵船亞爾夢培依號於下午二時放洋聞該郵船由滬出口先至香港新加坡格倫坡等處直逹法境之麥賽地方登岸再乘火車二十四小時即抵巴黎京城附近各工廠由滬起程後約三十九天可抵工作地點云 
[解脫施行暗殺之嫌疑]  
　　浙江督軍署參謀長趙聯璜被人暗殺後有武學海前往浙軍署報告謂有正兇夏永生即李東郊及關係人孫權五即孫權武匿跡法新租界霞飛路漁陽里三百另七號門牌當由楊督軍電請松滬盧護軍使轉飭稽查員徐文德協同法捕房探目沈德福包探陳順寳前往該處將李孫二人拘獲解送法公堂訊究並由護軍使署將綫人武學海及續獲之蔡谷勳送廨質證因李東郊供稱趙參謀長於陰歷五月二十五日被害民人於二十六日始在天津乘輪來申豈有暗殺之理抵埠後寓居新長春客棧民人字大成故循環簿上書李大成字樣與蔡谷勳毫不相識實被誣扳判令管押候查明核辦在案茲由沈探目詳細調查禀明施總巡於昨日傳同長春客棧接客夥王金山並將李東郊孫權武解至法公廨復訊武學海蔡谷勳仍由徐稽查員送案備質經讞員聶君會同法副領事德君升座特别公堂詰據王金山稱向在新長春內爲接客夥計陰曆五月間民人往天津接客接得李東郊孫權武等四人乘新銘商輪於五月三十抵申當即進棧住宿是實又據該棧管房間之謝萬亨稱五月三十日由王金山接得李東郊等四人來棧住宿共住十六天嗣李等欲往外埠於六月十六日出棧有循環簿可證呈鑒旋由捕頭上堂聲稱李東郊在捕房供在天津乘新銘輪船目見該輪船上裝荳餅三萬餘張起椗時天降大雨等語現向該輪買辦查得於五月底確裝荳餅三萬五千張及下雨屬實中西讞員會商之下以旣由新銘輪船及新長春棧證明暗殺案與李晃東郊孫權武實無關係准予開釋蔡谷勳武學海交徐稽查帶回訊辦 
[兩公廨訊究嚇詐案併誌]  
　　匪徒俞小軒王克剛等迭次書寫恐嚇信函寄至法大馬路泰昌祥洋貨店索詐巨欵不遂所欲於六月二十號至該店內托詞購物乘隙將內藏危險物之洋鐵罐一個棄在櫃上而逸後經店主徐慶雲察悉報告捕房由捕頭將洋鐵罐啟視內有炸彈上書小心兩字捕頭卽飭探目黄金榮包探韓邦逹方福林華春林程芝卿在公其租界浙江路及望平街定源里等處將俞小軒王克剛及嫌疑人譚炳生等拘獲入捕房後因該匪等前曾索詐公共租界九江路天蟾舞台戲票巨欵故經公共公堂提去訊判俞押三年王押兩年譚與該舞台案無關開釋仍送回法捕房昨日解送法公堂經讞員聶君會同法副領事德君升坐特别刑庭研訊先據泰昌祥之徐慶雲稱商人於陰曆四月十一十五十八等日連接恐嚇索詐信函三封至六月二十號早上櫃檯上發現炸彈後午後又接信一封內中言詞激烈均已呈送捕房是實訊至此時已過午判俞等還押候再訂期研鞫 
　　温州人彭品臣程國平（即程子平）因書寫恐嚇信函向白克路六百十四號門牌倪黄裳詐去洋一干一百元及值洋三百六十八元之金表金練等物被倪報告新閘捕房派令探目李星福等將彭程兩人拘解公共公廨訊供管押在案昨晨復訊先由中西包探上堂訴明將被告二人先後拿獲情形並由原告倪黄裳延律師到堂陳述案情請爲澈究訊之被告亦延律師到堂辯護中西官判彭程兩人帶回捕房候另行訂期研訊 
[磋商引渡洪述祖]  
　　謀剌前農林總長宋漁父案內之要證洪述祖自被宋君之子振吕扭控公共公廨業已迭次開訊聽候判斷其堂諭迄未發表茲聞此案現由政府委派專員來滬磋商將洪引渡北上以便訊辦未知果能就範否 
[兩魚雷艇赴閩協防]  
　　宿字湖隼兩魚雷艇近自浦口開駛來滬停泊南市兵工廠面前浦中現因福建防務緊急奉海軍總司令部調往閩省協防該兩艦艦長卽將軍需煤水略事部署定於今日起椗出口赴閩 
[潛運軍火赴浙之防止]  
　　松滬盧護軍使嗣近來黨人謀浙甚亟其挾帶危險物品欲附滬杭火車赴浙者時有破獲難保不將軍火等項混入貨物內潛行輸運故特與浙江楊督軍會商取締火車轉運物件辦法凡由上海起運赴浙各貨如係箱件包件須責成承裝之轉運公司一律開拆驗明無弊方能裝車轉運俟到浙省卸載地方仍須由浙省軍署派員驗明然後發交各該商號收領以杜偷漏此項辦法昨已由軍署派委稽查協同淞滬警察廳警探等傳諭滬杭車站各轉運公司一體遵辦 
[警察廳又須調查户口]  
　　淞滬警廳長徐國樑因淞滬地方現在奉令戒嚴誠恐城廂內外或有容留匪黨發生危險情事昨特令飭所屬各區署迅將各該境內居户大小男女人口確數詳加調查造册具報不得收留來歷不明之人借房住宿違干未便 
　　又聞徐廳長昨飭所轄各區署調查各房主所租房客有無保租以免私設機關運藏危險物品等事各區署警正佐等奉諭後卽傳各圖地保到署限於三日內按户詳查復候核辦 
[警廳長驗看巡長巡警]  
　　淞滬警察廳長徐國樑因現值戒嚴期間警察對於地方防務責任匪輕恐外區巡長巡警人類複雜其間或有新近補進者防範不免疏曠爰特面諭各區署所警正警佐自下星期四五六卽八月二十八二十九三十等日每日在各棚派遣警察兩名更派巡長三名來廳以待本廳長當面驗看並訓諭戒嚴期間之應行職務昨各署所均已遵令挑選届時赴廳聽候驗看 
[勒閉容留匪類之小客棧]  
　　南市第一區警察署警正董希賢以十六舖等處旅館客棧甚多恐有外來匪徒匿跡其間勾結爲患是以每晚必派巡官率同長警按户調看循環簿並按名查檢詢其來歷聞前晚查至泉漳會館弄內洪聚興小客棧查出竊賊及不正當之人住宿在內立飭十六舖地甲喬忠將棧主寗波人洪良才帶至該署限三天閉歇嗣洪一再苦求姑准寛限至本月杪停止營業並將循環簿吊銷具結存查 
[兩院議員在粤開會之電訊]  
　　旅滬國會議員通訊處近接粤省兩院同人來電云上海天津國會議員通訊處鑒前曾通電津滬同人來粤集合解决時艱今雖陸續南來仍不足法定人數（中略）同人等惄焉憂之已决議八月有日（二十五）在粤開非常國會議决進行各事宜凡我兩院同人務祈迅速來粤同舟共濟國民責任旁貸無人民國存亡在此一舉諸大君子諒痛鑒之在粤兩院同人叩巧 
[小學敎育研究會大會續誌]  
　　江蘇省敎育會附設之小學敎育研究會昨日繼續開會於上午九時起其提出研究問題曁研究結果約紀如下（甲）實施國語敎授方法之研究其所得結果一敎師須多講國語凡遇開演講會行訓話時必汰去俗音而用國語不可以不着國語而憚於應用二每天令兒童練習國語數句日積月累自成習慣三令兒童讀書時必用國音（乙）國民學校修身科加入公民敎育材料之研究其酌定材料如下一公民知德方面之材料公民之意義公民之權利公民之義務國體國政地方自治獨立自治勤勉共同心責任心協同一致處世心得二義成公民經濟能力之材料職業之必要職業之選擇職業無貴賤節儉利用生產能力三公民體力方面之材料個人衛生公衆衛生運動另有關於公民敎育之表解當由會中印刷分送各會員研究（丙）小學校中附設職業補習科及實業補習學校之研究議决即認省敎育會所提出之提倡補習敎育案爲確當辦法應卽依此案所列辦法進行迨散會逾十二時矣 
[探報聚衆結盟之舉動]  
　　松滬護軍使署近據探報胡家木橋分水廟東太平橋地方有綽號殺猪德順之子混名小毛頭在該處一帶招集流匪游勇結拜弟兄肄意拆梢受害者指不勝屈近來愈聚愈衆幾有千人之數現在受人運動招赴浙省各處打家刦舍希冀官兵顧此失彼乘隙起事業由小毛頭招集全部弟兄在家大張筵席名爲吃齊心酒不日分道出發等語盧氏據報後除飭令淞滬警察廳嚴密查拿外一面飭令稽查處派員調查虛實着卽據實具復以憑核辦 
[會商三省聯防辦法]  
　　松滬護軍使盧子嘉因前接政府來電以據安徽倪督軍主張江浙閩三省聯防業已决定實行於是盧氏擬派代表赴皖會商辦法聞派沈副官長卽日前往云 
[清理殖邊存欵之預備]  
　　上海殖邊銀行停止兌現以來所有滬上各債權已迭次懇由商會催令結束迄已年餘尚無眉目茲聞北京總行總理一職業奉政府委任許世英接辦將滬行及各埠分行賬欵迅行清措許總理以滬分行存欵中外皆有較爲複雜須賴商會從中周旋方能就緒是以函致南北商會總協理請爲竭力維護俾將各債户逐一清理免再延宕云 
[入室攫物之離奇]  
　　寗波人王久亭寓居新東門觀音路地方向爲輪船買辦前日（二十三號）上午七時忽有沈文炳者突入王之臥室在粧臺上攫取值洋二千五百元之鑽戒二只及五元鈔票六張出外奔逃王 
即隨後喊追由一區二分駐所第十守望崗警聞警將沈追獲拘入警區抄出原贓又在沈身畔搜出金戒二只每只約重六錢又大洋二元小洋七角銅元七枚托力克眼鏡一副當收王金山警佐向之研訊沈供詞支吾王君以此案頗爲離奇飭警傳到王之傭婦謝朱氏研詰之下以該氏涉及嫌疑立卽備文將沈文炳謝朱氏連同各贓申送警察廳着令王久亭自赴警廳候質領贓一面又密派長警馳往觀音路一帶偵查眞相以便呈報警廳核辦 
[車站月台派警巡查]  
　　淞滬二區警察署長余炳文以滬杭火車南站近來時有黨人往來站外雖有警察不能走入月台殊難照 
 
 
 

Page 11

 
 
　故特商由路局允准在月台上派一警察照料遇有查緝黨人情事隨時協助業於二十三號爲始每日撥派巡士輸班巡察矣 
[請建防護鐵路橋梁之兵房]  
　　步兵十五團團長劉永勝以蘇浙兩省現均戒嚴所有防守石湖蕩鐵路橋梁之第二營士兵一排向駐該處附近之關帝廟內並不接近路線恐有疏虞現擬在路線旁側路局所購之餘地上請建兵房三間以便駐宿業於前日函致滬杭路局任局長設法建造未知能照辦否 
[麵粉出口之調查]  
　　機製麫粉各處銷路頗佳惜乎輪船稀少噸位不多未能充量裝載茲調查本月中旬已裝出口者計香港廣東五萬二千包天津二萬一千包烟台一萬九千八百包牛莊一萬二千七百包大連二萬四千包安東九千五百包汕頭厦門八千六百包秦皇島七千包長江各埠二萬八千數百包其餘堆存廳棧待船裝運者尚有數十萬包云 
[最近運往倫敦之土產]  
　　土產出口生意向以美國爲最盛近來英國行家收買華絲雜貨亦頗活動前日東洋公司船厚田九號由滬開赴倫敦裝運各貨摘錄如下怡和洋行黄豆一千二百三十九件祥茂洋行絲頭下脚一百二十六包集昌洋行廠絲七十五包白絲四十五包三井洋行花生油五百件蛋黄一百八十件百多洋行蛋黄三十件老公茂洋行蛋黄二十九件古董五件連納洋行魯綢十件泰和洋行魯綢九十六件隆茂洋行苧蔴一百二十六件老沙遜洋行蛋黄一百件好時洋行蛋白一百三十件蛋黄二十三件土僑洋行鮮蛋三萬枚惇信洋行蛋白七十一件蛋黄三十五件日本郵船公司大豆六百二十七件豆油六十八件 
[洋貨叫莊之市况]  
　　邇因鎊價頻長洋貨交易頗爲寥寥最近二星期內之呌價日跌如公平元雨綢每疋四錢七分半漂布三錢六分市布三錢四細布二錢六分怡和粗布亦跌一錢三分至漲價者則有元芳之元西緞每碼漲銀二分雨綢每疋漲五錢漂布六錢市布六錢一分細布三錢一分漂標四錢細斜二錢並聞前昨兩日之價略見起色蓋因內地各帮漸有購進也 
[爭掃地脚之解决]  
　　米業仁穀公所及漢帮志成公所與運輸公會爭掃麥根路車棧地脚一事雙方爭持頗久現由滬寗車務總管邀集雙方代表公同商議已有和平解决之法昨日仁穀志成兩公所分發通告如下昨日本公所代表與運輸公會代表齊集車務總管處公同商榷和平解决所以議定將公磅卽日送去先行照常營業然後待運輸公會正式公文到日再開全體大會再行奉告 
[閘北水電廠又擬自備機器]  
　　閘北水電廠自歸官辦後廠中置備之電汽引擎由前廠長曹元度商之經理雷素庵主張售去所需電汽向租界工部局電燈公司購來轉售與各用户據廠中人云按月支出電價較自製者爲便宜茲聞新廠長單允恭以利權操之外人之手總非善策已詳請齊省長撥欵購買機器自行製電不識能邀准否 
[醫生好善]  
　　海寧路錢莊會館後面吳宏舫醫生因前曾治愈唐少川先生之姪媳廣帮人士頗爲信仰近該醫生以滬上貧困者遇有疾病無力求治往往死於非命殊堪憫惻故對於貧病不特願盡義務審愼診察且助以藥資其好善之心亦可風矣 
[逆子加害尊親]  
　　江北人顧學良與母陳氏同居閘北地方拉車爲生惟並不供養其母每日所賺之錢祗知自已揮霍飲酒抺牌且性極兇横人皆畏之因此其母顧陳氏終日爲人沈衣苦度前日顧學良因賭虧負錢千餘文回家向母勒索該氏答以爾平日並無分文給我洗衣之資所賺甚微兼之年老力衰所進不敷所出何來餘錢給爾賭博學良又言旣無現錢須將當頭給我該氏謂所有衣物早已被爾典賣殆盡學良以母之棉衣尚存勒令取出該氏堅執不允學良竟動手行兇將母毆擊氏即狂呼救命其時鄰右聞聲畢至詢悉前情立即喚到崗警將顧學良拘入警局由警佐向之研詰學良供詞支吾顧陳氏則投案哭訴被子逼迫毆打請求究辦警佐以顧學良膽敢威逼生母又敢行兇實屬罪大惡極遂於昨晨備函飭警將顧學良連同顧陳氏逕送地方檢察廳請爲按律重辦到廳後經檢察官預審之下判顧學良收押顧陳氏着令退去聽候起訴核辦 
[行兇人禁錮半年]  
　　石匠鄔福生前日在愛多亞路用鐵鎚將同業楊小毛之頭額擊傷被楊報告捕房昨派包探將鄔拘解公共公廨經中西官訊明以鄔蠻横無理判押西牢半年以儆 
[詐洋三元監禁兩月]  
　　王金章指控周啓榮張桂卿於前日將伊軋入麥根路九百十七號門牌茶館內詐去洋三元昨由捕房將周張兩人拘解公共公廨請究經中西官訊明判被告兩人各押西牢二月以儆 
[棉花檢驗局請禁攙水]  
　　浦東新棉現已上市上海棉花檢騐局以今歲運銷外洋爲數必多設農民無知將棉攙水必損價值昨特呈請上海縣知事援照成案出示嚴禁照章檢查 
[船買辦之賠累]  
　　近年以來漢口九江蕪湖等處之尖米及小麥蠶豆菉豆等雜糧由各公司輪船運滬銷售者日見其多每年所值不下千餘萬金惟各碼頭曁躉船上之弊賣百出每於米糧中攙入地脚黄豆等類迨抵滬上棧經各貨主查知均不肯照出以致各輪船買辦時有賠累聞前日怡和洋行之江和輪船由九江蕪湖承裝米麥數千包至申上棧又檢出此種弊端遂即知照該輪買辦徐某照數賠償徐某當即函致以上兩碼頭之本行嚴爲查究一面通告各同事嗣後如裝米麥下船時須格外愼審檢查以免賠累云 
[秘密賣煙之內露]  
　　公共租界九江路（即二馬路）一百六十一號門牌季吾氏烟膏店奉諭禁閉後仍秘密出賣烟膏生意頗盛茲被老閘捕房捕頭偵悉於前日密飭包探張炳成李明泉前往搜獲烟膏二百五十九盒烟灰六包烟鎗兩只製烟器具多件連同該店內之潮州人焦桂生帶入捕房昨解公共公廨經中西官研訊屬實以焦故違禁令判罰洋一百元充公再犯嚴辦烟膏烟灰送往海關銷毁烟具没收 
[法警移提案證]  
　　北四川路捕房大司務閩人王妹官因魏慶林在福建高等審判廳呈訴不服判决一案牽涉經該廳移請上海審判廳於前日派警持文投請該捕房將王解送公共公廨訊問留候核辦在案昨晨復山捕房將王解廨請示卽據來警上堂訴明前情聲請移提中西官判王交來警帶回歸案訊核 
[拐子在鎭逮捕]  
　　江北人李有才住閘北太陽廟有六歲兒子名喚太平子被隣居孔樊貴拐逃由李扭其妻孔蔣氏及同黨羅維俊至四區警署告發曾誌前報茲悉孔將該孩拐往鎭江欲圖變賣刻經李有才前往找獲扭控該處警區暫行寄押函致四區姚署長派探備文前往移提歸案究辦 
[騙案展期復訊]  
　　唐維翰張仲仁串合同黨在公共租界寗波路鳴盛里及華法交界之民國路虛設衡裕協興昌等字號先後騙取潘延生李伯韞丁君佩李芝恒葉仲英張萬利等二十二户值洋五千餘元之貨物棄店逃逸經潘等報告捕房派探將唐張拘獲解送公共公廨訊供押候吊贓再核在案昨由捕房傳同各原告將唐張兩人解廨請爲復訊先由中西包探上堂禀明前情中西官以唐等尚有日商控案判均帶回捕房候禮拜六日領堂期解訊 
[煤號磅秤不準]  
　　海寗路二百九十三號門牌某煤號內之顧金標因賣與靜安寺附近某西人之煤斤分量不足經該西人查悉以顧有心欺騙報告靜安寺捕房昨派包探將顧拘解公共公廨請究先由原告西人上堂訴明前情請究並擬西探煞揀文投訴被告所用之秤業已較過每噸短少十磅訊之顧延律師到堂代辯中西官以顧不應欺騙判罰洋四十元充公並將分量不準之磅秤燬去 
[樓窻當作坑厠]  
　　寓居美租界北西藏路一百三十四號門牌之小工頭張友如前晚在樓窗口溲溺至地被一千二百五十八號巡街捕查見以其違章歸禀捕房候請公廨出單傳張到案訊究 
[馬車夫違章]  
　　馬車夫天津人馬阿三昨在北四川路駕車違章有礙路政被捕查見將馬拘入捕房經捕頭詰問一過諭飭存洋一百元保出聽候公堂傳訊 
[洗衣作學徒被控]  
北四川路傅金根洗衣作內學徒楊一富因將西人囑洗之衣服質洋化用被人報告搏房昨派包探將揚拘解公共公廨經中西官訊供不認判楊押候查明再訊 
[唆使學徒行竊]  
　　凌永源向在閘北開設雜貨店近被無賴沈阿福張阿梅張順餘章租本吳長元並吳二等迭向該店學徒吳阿榮唆使將店中貨物竊出售賣得價瓜分凌永源因見吳阿榮一切舉動頓改常態心頗疑之遂檢點各貨與原額不符因向吳一再盤詰始悉其事遂報告警區飭警將沈並張阿梅等六人一併拘獲經區員略加詰問卽於昨晨備函飭警將沈等六人連同吳阿榮並原告凌永源解送地方廳午後由檢察官提案研訊一過判沈等六人與吳阿榮分别收押候究追贓凌退去候示 
[積竊又破拘獲]  
　　專在各輪埠行竊客貨之丁松郎曾經拘送官廳訊明懲辦此次釋出未久又於昨晨在浦東華通碼頭串黨行竊適爲丞巡捕房探目何阿春查見拘入捕房由梅捕頭諭送地方檢察廳訊究 
[摸竊皮夾]  
　　張雲林昨在北四川路摸竊蔡阿明身畔內儲鈔票洋五元之皮夾一隻當被覺察鳴捕將張連贓拘入捕房押候解送公堂請辦 
[事主拘住竊賊]  
　　沈三郎與顧阿二串竊開封路四百五十九號門牌張小毛家衣物當被事主拘獲鳴捕拘入捕房昨解公共公廨經中西官訊知沈係過犯判押西牢二年顧押三月分别示儆 
[縣知事往寗]  
　　上海縣知事沈寳昌因悉新任江蘇督軍李秀山氏業已蒞寗任事故於前日夜車赴寗晋謁道賀並禀承一切定昨日夜班火車返滬 
[交涉公署批示二則]  
　　姚信卿等呈爲揑造僞單詐取押欵請飭廨律辦由呈悉此項田畝旣稱係該民等三房之產業已轉售租與洋商請轉道契則陳茂棠與俞茂林等控案內發現田單究從何來案關田產糾葛仰候飭會丈局暫將道契止轉一面卽由該民人等自向法庭訴明俟判决時再行呈候察辦所請行廨一節應母庸議 
陳茂棠呈爲案已確定請求停止轉換道契由呈及粘件均悉仰候飭會丈局查明停止轉契可也此批粘件存 
[工巡捐局顧及商船]  
　　工巡捐局復浚浦局函略謂接准大函備悉種切查久大碼頭前所有之碼頭當建築駁岸時由該處商號所搭以便貨物上落敝局因與浦線尚無關碍且非正式碼頭未加干涉以示體恤現在旣承貴局一再函告業已飭令拆除惟目下輪船碼頭尚未興築商船貨物上下諸多不便如能通融俟建築輪船碼頭時再令拆卸於該處商號便利實多即希查照爲荷 
[工巡捐局整頓車捐]  
　　工巡捐局朱局長以本局征收各項車捐原有分别乃近有各商號之小貨車於捐領執照時混名小車取巧領照以致每照僅納捐洋五角較之小貨車捐數少收六角之譜不得不查察取締以杜朦混故已函致各區警察署所請卽轉諭崗警隨時稽奪如遇前項小貨車以小車照混用者應即扣留除勒令照章補捐外並卽酌令罰鍰以儆效尤 
[再誌福源押店之火警]  
　　閘北大統路福源押店日前不戒於火延及鄰居傅德泰蓆店義昇雲香店等樓面黨時衆隣以該押店保有火險恐有别情即請四區姚署長飭查茲經查得該押店開設閘北已十有餘年創始時卽保有火險此次起火詢之該業同行均無間言其被累隣居馬錦榮等亦於前日具呈到署請求註銷訴案矣 
來函 
[楊秋帆來函]  
　　敬啓者報載嚇詐泰昌祥號之俞小軒王克剛等經英界公堂解回法界後法總巡盤詰有無同黨俞小軒供係鄙人起意指使故法總巡立飭中西包探將鄙人拘獲判令一併收押定於今日解案云云按俞小軒被拘之日在七月二十六號鄙人因索討欠欵結怨被俞誣攀幸蒙捕頭明察當卽交保出外（此事在俞等未解英界之前）至今安坐在家靜候公堂傳訊並無中西包探來家拘押等情報載云云諒係訪員傳聞失實不得不具函懇請登入來函欄內以符事實至於此案確實原委一經公堂審訊定有水落石出之一日也楊秋帆謹啓 
雜評二 
[臨時參議院國會議員（步陶）]  
　　召集臨時參議院之停頓以各方意見不一致也國會議員在粤集會之困難以津滬等地各議員觀望徘徊所抱意見不盡相同也今臨時參議院有一星期召集之報而在粤議員亦特定有日將開非常會議然則所謂停頓所謂困難殆將有可以消除之希望矣所不知者兩方之各箇意見果盡融洽無間否耳 
　　臨時參議院之召集其權非議員所自操以各方面利害主觀之不同而意見因以紛歧乃其箇中之實情若國會議員者則自行擇地自行召集初非有他人從旁爲之主持何亦見仁見智至今猶多所向不盡同一也嗚呼此以多方面之所牽制而難產彼以箇中分子之回惑而自障進行於是我民國乃以無立法機關之國見稱於世以至今日茲者雙方旣各施其策進之手腕以互爲競逐安知十數日後之民國不又以立法機關之競出爲當世所屬目也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[投稿員本草] [  矯矯]  
　　投稿員各地有良產性温熱味苦辛能治全國流行通病醒人耳目益人神智實爲苦口利病之良藥惟有陳腐氣者不合時症人或妄用之剿襲古方以之朦蔽世俗必不見效故取用貴得其時新者但過喜新而未經製煉徒具皮毛而中實空無所有則性亦輕滑爲方家所不取故又以根祗之深藏不露者爲佳貯藏之法或籠以碧紗或盛以錦囊皆可而近來人家求售之小品往往以僞亂眞爲衆口所惡立時攻發凡唇舌所沾微潤務使全行吐出而後快於人心如販賣交易則其原料多來自外洋歐戰以還未受影響貿易之貨仍源源而至惟採用之時必另起爐竈加以煆煉之功以之治中人通病方無地氣不宜之患經云急則治其標緩則治其本投稿員之佳製能因人緩急而攻其內外諸病無不藥到病除也上醫醫國盍試用之（二） 
家庭常識 
　　猪肉圓以鎭江人手製爲佳俗稱京江獅子頭其著名可知僕固鎭人略知三昧於購肉時採其潔淨而肥者略佔多爲宜不必以水洗之除皮切成細小之塊粗疏軒之使碎和以適當粉汁夏日須多加再加醬酒薑汁手取和成碎肉兩手作合凹反覆二三次即成圓扁形之肉團於是紅燒先將鍋中置二三茶匙豆油使沸隨手將肉團放入使兩面成金黄色時取起然後合豆油成熟之蔬菜（以蠶豆葉爲最上）配以當相之醬油及食鹽燒一時許可食倘若清蒸製圓法一如上述但可不必再放油鍋煎之最妙則冬季用大青菜切成二寸許長墊底略加相當食鹽及些些醬荳油然後將肉圓相間分寛置於菜面使滿將菜葉按一蓋於肉圓面上再將鍋蓋蓋好圍以半乾濕布於鍋止口間以不烈不文之火燒之二時半可食尚有一最簡之法在窑器店內購一悶鉢其形雖圓底小口大其蓋如凸式而圓極端處可以手持揭蓋其中有一小孔可出氣價約二三角不等配以相等之炭風爐及適宜炭火較鍋中清蒸爲尤佳且二時可食僕之不憚煩瑣言之者實不願吾鎭人獨享口福也上法如加入糯米或炒米尤覺嫩而可口[  王立方]  
　　藏針藏胡桃灰中則數年不銹 
　　胡桃每日晨起用胡桃一枚高粱酒一小盅同嚼細分百口嚥下大能益腎健脾 
　　辨翡翠眞假以金器磨之若金屑紛紛而落者眞也 
　　甘蔗取汁煑粥治咳嗽頗效然宜空心食之 
　　栗子有三子連房者其中子最補腎 
　　龍眼最能健脾與當歸浸酒飲之能養血 
　　治水火泡傷用白米鋪傷處一小時後卽無恙較之用鹹菜醬油不啻有天淵之别[  亭告] 不受酬 
工業須知 
[苛性鈉製法炭酸鈉製法附] [  梅花瘦客]  
　　前載醉生君製法言之過簡所用石灰亦嫌多余讀書之暇喜以工藝消遣於苛性鈉製法曾實驗多次略有經驗述之以告閱者且與醉生君之說相印證按石灰製法爲化學舊法但今仍普行其方程式爲 
ＮＡＣＯ＋（ＣＡＯ＋ＯＨ）＝ＣＡＣＯ＋２ＮＡＯＨ 
　　２　３　　　　　　　　２　　　３ 
　　炭酸鈉　　水酸化鈣　　　炭酸鈣　　　苛性鈉 
　　按原子量算之用炭酸鈉（洋鹹）一百○六分用石灰五十六分約用炭酸鈉一分石灰半分即可 
製法以灰酸鈉於鍋中煑化（宜用銀銀或磁鍋銅鍋則不免蠧蝕用鐵鍋則成品色黑）其水量不拘多寡（以其於化學變化無關）但宜多不宜少多則鈉液稀薄石灰縱有吸收亦甚微末水少則鈉液濃厚若爲石灰所吸收成品不免因之減少矣 
　　另以器化頂上潔白石灰化開後和於炭酸鈉溶液中著力攪拌煑一二滾（石灰未加入時鍋内溶液現溷濁狀石灰旣入面上卽現清液）取面上清液少許滴入鹽酸一二滴試之如不起泡卽爲炭酸氣爲石灰吸盡之證而苛性鈉已成如尚起泡即須少加石灰於內再煑之以酸鹽試至不起小泡爲度然後取出上層（下層爲炭酸鈣可製牙粉）澄清液（不可混入石灰混入即不易蒸發）蒸發之即得苛性鈉蒸發須經二次手續第一次煑乾後苛性鈉內多混有不潔之物故多現黑點宜用清水（蒸氣水最好）融化密封淨置一晝夜則不潔之物盡墜器底取上層清液去其下層污垢（或過濾）入銀鍋內再蒸發之（非銀鍋不能潔白）熬至將乾時取一滴試置玻片上能頃時凝結卽取出置於不透空氣處冷之（所以宜置不透空氣處者因鈉與炭酸化合力强苛性鈉置空氣中卽吸收空氣中炭酸氣化而爲水變成炭酸鈉也封口不密空氣侵入浸久亦然最宜注意）即成結晶苛性鈉（未完） 
長篇小說 
[社會小說貪嗔小史] [  常覺小蝶天虛我生合譯]  
　　却而司佳維氏所著寫情小說予已譯其兩種即姸媸鏡與柳暗花明錄是也其結榸之妙固爲閱者所共賞殊不知其所著社會小說尤復藴藉而含深意較之却而司迭更斯氏純以滑稽取勝者蓋又不可同日語矣是書雖寫社會而其著意之處實爲警世而作足爲社會上醒世之鐘亦足爲家庭間照孽之鏡至於描寫兒女心情細膩熨貼則又佳維氏之本色也僕嘗以迭更斯氏比之東坡山谷以佳維氏比之淮每屯田今譯此書乃益信矣惟辭句之間多所損益則又僕之故習未可執原書以繩願讀者亮諸丁已七夕天虛我生誌 
　　第一章（一） 
　　去倫敦可百里有曠野無人之地境殊荒寂四圍皆山崇巒峻嶺列如屏幛中有小河似鋪冰簟於綠陰之中河邊野草　生高且没踝望而知爲失治之膏腴也時爲三月某夜大雨滂沱河水暴漲淙淙怒鳴其上黑雲如馬方挾風而飛不見天色間有白點隱約於黑雲之中則海鳥覓食而廻翔也其景象乃大似乎南美利堅之落機山在理當無游人蹤跡發見於此風蕭雨晦之中顧乃不然雨點稍止即有一人踽踽而出山坡之後其爲狀亦殊不類勞慟之儔而軀幹臃腫體態粗鄙則又不類尋幽訪勝之人觀其面則團團類金錢意其朝夕所崇拜者必爲錢神故其膚色亦燦燦然類黄金矣衣領至高接其帽簷似不欲人見其面躑躅登山時復佝僂其身似有所拾納之袋中時又植立四望林端積雨爲風所吹輙簌簌然着其衣冠而其人若無覺是足知其所圖者價必倍蓰於衣冠也旣忽蘧然自驚似有所聞亟匿入山石之背則山坳已現一人影其人爲騎士控馬直馳向山坡而下坡至陡在勢當蹶顧乃穩健如履平坦不驚一塵瞬息已至河濱騎者乃勒馬躊躇似嫌河流之梗其途者繼則展顏一笑竟縱轡以涉河而馬亦信其主人知河流之清淺必不足以滅頂乃展蹄揭水而渡比登彼岸則即揚鬣以鳴得意直　其背上之人以驅山背而吾筆亦即隨之進行則見巨屋巍然頗類爵邸顧已陳舊轉以軒閎而現荒涼之狀門外草深盈尺似已數年未加修葺門中車路至廣夾以栗樹樹雖巨而蔦蘿且滿經兩乃生慘綠即屋壁之上亦復沿滿荒籐森黑乃同墟墓使其樓下無燈光透出者直將疑其爲殯宫矣騎士至此忽騰身斜坐不復跨鞍而剛健之態亦一變而爲　娜讀者勿疑蓋吾初言騎士者實似是而非換言之則騎者固爲妙年之女士耳（未完） 
　　附告柳暗花明錄全書共三十六章現經登完已由譯者重加修飾另排單本發行計洋裝兩厚册定價六角凖陰曆八月半出版預約減收半價另加郵費二分半來函請寄上海望平街本館出版部接洽惟出版後不得再援預約之例合併聲明是書原名ＢＥＴＴＥＲＴＨＡＮＬＩＬＥＤ原著者ＣＨＡＲＬＥＳＣＡＲＶＩＣＥ 
 
 
 

Page 15

 
 
   
 
 

Page 16

 
 
   
 
