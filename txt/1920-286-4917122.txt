# 1920 - 286 - 4917122

 

Page 1

 
 
   
 
 

Page 2

 
 
   
 
 

Page 3

 
 
申報 
時評 
[各有心事（冷）]  
　　古書有云紂有人億萬唯億萬心其實當衰亂之世莫不有此現象不但紂時然也試觀江督出缺以後各方之應付此江督遺缺者除江蘇人民主張廢督外無不各有心事代督有代督之心事鄰省督軍有鄰省督軍之心事直奉督軍有直奉督軍之心事院有院之心事府有府之心事雖於今尚未明白表示於外而其對於心事之預備各己躍躍欲動示人以種種消息矣 
　　嗚呼各有心事即億萬人億萬心之謂也紂之殷鑒不遠矣 
命令 
　　十月十七日大總統令任命王承斌爲陸軍第二十三師師長張福來爲陸軍第二十四師師長蕭耀南爲陸軍第二十五師師長曹鍈爲第二十六師師長此令 
　　又令任命王用中爲陸軍第十二混成旅旅長董政國爲陸軍第十三混成旅旅長彭壽莘爲陸軍第十四混成旅旅長孫岳爲陸軍第十五混成旅旅長此令 
　　又令兹制定直魯豫巡閱使署組織令公布之此令 
專電 
　　北京電曹吳及各代表連日在保定會議係爲和議及蘇督兩問題將有一種表示（十八日下午三鐘） 
　　北京電靳派淮揚籍軍人擁靳出任蘇督連日正在進行 
　　北京電鄂王派楊文愷赴奉面張互商履行同盟結約（十八日下午三鐘） 
　　北京電徐派劉侍從赴正定邀王士珍來京商决蘇督問題 
　　（十八日下午三鐘） 
　　北京電靳派田中玉赴正定迎王士珍來京（十八日下午三鐘） 
　　北京電英使訪顔外長詢和議答粤變要點不在西林早晚可簽字毫無問題但據府院謂閣員有不贊成局部辦法仍候滇唐切實表示再定簽（十八日下午三鐘） 
　　北京電新銀團成立後墊欵以一千萬爲限除李任已墊五百萬外可再付五百萬用途（一）裁兵（二）統一幣制（三）振興敎育（四）修築共有鐵道及補助其他實業惟湖廣路債票八千萬應繼續有效（十八日下午三鐘） 
　　北京電魯田不兼省長誓不回任靳徇其請將於明日閣議通過卽晚見令田乃滿意出京 
　　（十八日下午四鐘） 
　　北京電徐擬將李純遺言發爲警告使南北軍閥覺悟促成國内統一（十八日下午四鐘） 
　　北京電李馨來電遵兄遺囑以五十萬助北振五十萬爲天津南開大學補助費當分别滙寄 
　　（十八日下午四鐘） 
　　北京電中東路訂徑（二十五）日在交民巷路公司内開股東大會由官督辦（十八日下午四鐘） 
　　北京電日來京魯人反對田兼省長推代表見靳靳大贊田並謂巳許其兼代表大爲失望 
　　（十八日下午四鐘） 
　　滁州電潘復師景雲今日由寗乘車旋京（十八日下午九鐘） 
　　滁州電皖省長電皖新增出口糧釐緩收（十八日下午九鐘） 
　　香港電前由滬寄兩飛機經省派機師周某向九龍倉接收但仍被港扣留候大局解决後乃給 
　　（十八日下午七鐘） 
　　香港電寒（十四）午海軍全體集議統一事以違護法初衷故多反對並將向林質問（十八日下午七鐘） 
　　香港電粤聯軍辦事處成立後陸蘭清黄志桓蔡炳寰黄振寰陳德春李耀漢翟汪各軍計三十五營皆正式加入（十八日下午七鐘） 
　　香港電海珠和會莫代表藉口件繁時短延三星期魏李憤莫無誠意有撤代表不再出席說故連日勢驟險惡（十八日下午七鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
申報第二張 
公電 
　　鄭州穆藕初來電申報館轉北方工賑協會昨過洛陽吳子帥邀談極贊成修路抵鄭徐劉兩代表尚未到准號（二十）晚到滬面陳梗概玥嘯 
世界路透電 
[英國礦工之罷工]  
　　十七日巴黎電倫敦消息煤礦罷工於星期六夜半開始各煤山之夜班礦工持具出洞而去而接班之工人則求上工首相喬治已發文告交報紙披露請國民出全力以拒此打擊聞各界人士紛紛向政府行政機關呈請効力供政府驅策並有人願以汽車供政府之用俾運糧等事得以維持 
　　十六日倫敦電首相發出布告國民文縷陳政府對於煤礦罷工之地位略謂政府應人民委託之責任竭其能力冀挽回煤礦罷工政府提議各節爲礦工聯合會最負責任者之領袖所贊成亦爲各界人士所嘉許稱爲公允政府許將加資要求提交公斷雙方服從其判决乃礦工不從政府又允准加工資但工人須將目前煤礦産額恢復至今春舊額乃礦工又不從雖其極有經騐之領袖從中疏通亦無效果今礦工意欲用强迫手段以遠其目的國民宜各出其全力以拒此打擊罷工結果余無疑焉煤之供給在公共事業方面今尚不致缺乏非至無可奈何之時不致有停業失事之虞國民其各鎭靜以應時變罷工損失誠不可輕視然國民不可張惶須知吾人所經過之困難前有甚於此者祗須抱定治事公正之宗旨則無不可制服之困難也云云同時礦工聯合會亦發表宣言書謂礦工被迫始趨入罷工之途因政府對於合情理之請求始終抱持堅不退讓之態度而使礦工無體面的斡旋餘地也書中叙礦工兩次撤回罷工通告委曲求全之意及礦工不願公斷之理由並謂政府前雖宣言爲和平起見允照煤礦委員會之報告辦理但大多數委員之主張政府竟不採行云 
　　十六日倫敦電全國職工聯合會會長克萊恩士氏語客謂政府與礦工關於工資問題應彼此讓步蓋今日國家與勞工極不宜作久長之工業决鬭也彼意應先即增一先令餘一先令問題由公斷所考慮但須經雙方允可云 
　　十六日倫敦電鐵路工人領袖湯末斯議員甫從捷克京城同倫敦今日午　在克里克胡演說略謂煤礦罷工之發生適在國家財政經濟社會情形極爲惡劣之時彼以英國信用與工界無關者須知世界國家之仰賴於信用者無過於英國若信用掃地則首受其害者厥爲工人幸首相仍留調處之餘地各業聯合會今應以勉力調和礦工爭端爲責任 
　　十六日倫敦電全國路工聯合會幹事員今晨開會繼乃宣佈於本月二十日召集鐵路代表特别會議討論煤礦罷工風潮又稱幹事部已通告各支會聲明礦工如遭失敗之嚴重情勢决議事件時須存此心並當準備代表會議後或有命令發出一經收到立即行事 
[意國之暴動]  
　　十六日羅馬電意國聖喬凡尼羅土杜地方有羣衆圖占中政局樹立紅旗與兵隊衝突死十四人傷八十人 
[對華新銀團之會議]  
　　十六日紐約電對華銀行團大會代表曾在合同中列一規定對華態度之條欵其大旨略謂銀行團深信各國銀團協力輔助中政府籌集資本最可保全中國利益又謂銀行家願應彼等政府之請資助中國而不欲得任何特别利益或操控制權末謂華人如願以資本投入銀行團殊爲歡迎 
[俄波之和約]  
　　十七日巴黎電波蘭與勞農民國所訂休戰條約及媾和草約已在里加簽字其第一欵宣佈烏克蘭之獨立並定於本月十八日夜半休戰 
[各國近事記]  
　　十六日紐約電德國獨立社會黨在海爾開會以二百三十七票對一百五十六票議决加入莫斯科萬國工團 
　　十六日紐約電巴黎電稱内閣已通過一九二一年豫算案共四十四兆佛郎並决議不徵新稅 
　　十七日巴黎電巴特里夫基氏在巴黎與國際聯盟會會長波學懷氏作重要之談話後頃已啓程遄回華沙 
　　十四日華盛頓電國務部稱國際聯盟議會在日尼瓦開第一次會議時美國不致派代表與會 
　　十四日紐約電已故墨總統狄愛士之姪被流至哈伐拉 
　　十四日華盛頓電前美國水兵軍團司令巴萊特將軍報稱美軍占據海地五年有半美水兵與海地憲兵共斃匪三千二百五十人美兵僅死十三人若無美國干涉則海地良民爲匪所殺者當有數千人之多 
　　十七日巴黎電雅典電稱希王病篤已無生望内閣曾於夜間開緊急會議 
　　十六日華盛頓電大西洋太平洋艦隊將於明年夏季出外游弋太平洋艦隊擬赴澳大利亞紐絲倫南洋羣島大西洋艦隊擬赴南美及斐洲各港 
　　十七日巴黎電君士坦丁電稱藍格爾將軍續獲勝利已占據尼柯波爾俘敵三千人獲砲八尊及武裝火車六輛並在某地大獲勝利 
太平洋路透電 
　　十八日北京電中政府向舊銀行團代表告貸賑災借欵洋一千二百萬元諸代表已請新銀行團核奪聞華洋義振會建議政府應募債洋五千萬元以各種附稅爲擔保品第一次發行之振災奬劵共八萬張每張洋五元第二次二萬張每張洋兩元運往災區之穀停止徵稅三個月 
　　十八日北京電曹錕吳佩孚與田文烈在保定會議蘇督繼任者等事華人各界現信其結果頗關重要 
　　十八日北京電現議興築通州至秦皇島大路 
　　十八日北京電熊克武來電謂願取銷四川自治並請任劉存厚爲四川軍務會辦 
國内要聞 
[北京通信（直言）]  
　　蘇代表二次與府院交涉廢督 
　　蘇督出缺後繼任問題遂有一髮牽及全局之勢廢督運動與爭督運動同時並起運動廢督之代表張一　等八人今日（十六）上午八時半會於中央公園行健會爲入院請願之預備莊藴寛仍未到先由錢崇固取出省議會主張廢督電張仲仁取出鈕永建快郵代電衆傳觀後即起身赴國務院至則由傳達處電告秘書處由院備車出迎至純一齋稍坐郭秘書長出見謂靳尚未到院代表述來意郭謂依現時政象觀督軍制實有不得不廢之勢今之督軍在職不過如前清之總兵本不能干預民事若輩腦經簡單以爲督字與總督同遂自視如前清之總督凡非本職内事悉好爲越爼之謀其病實源於軍區與省區不分欲使民政不受牽掣非盡去督軍改劃軍區不可此爲余個人之主張蘇人運動廢督余極端贊成惟總理對此事意見究如何余不得而知代表謂君既主張廢督又在政府中居要位當竭力提倡以蘄其成郭唯唯談久之代表以其談話非負責者言迺由張仲仁謂之曰君事冗可回辦公我等留此待靳今日有閣議靳當必至也郭迺去當郭之未至張先電公府詢回話吳笈蓀謂總統已與總理意志相同但見總理即與見彼無殊如必欲見且待見總理後再言代表在純一齋待靳且會議以後進行方法至十二時許靳尚未到代表中有未曾早膳者腹已饑不可耐張仲仁迺告聽差令設法謀可充饑物役言秘書長曾留言至午後總理尚未至可令廚房開西餐張謂今日我等來此非來吃西餐者縱有亦不敢食但得粗麵包一二片略充饑足矣役迺以火腿麵包進至十二時四十三分始傳靳至一時二十分郭復出見謂總理以今日來院遲急於開閣議而廢督事又非一二語可了者故約諸君於下星期二日下午五時在棉花胡同私宅談可爲詳細之討論代表即問縱今日無暇曷爲欲再遲兩日郭云星期一爲總理生辰擬於今日散議後即出京避壽星期二方得歸是日復有閣議故約諸君於散議後談陳匪石問政府能不於此三日内對於蘇督問題再生何種變化否郭云吾敢保其必無代表迺興辭而出至於省會請廢督之電則爲郭取去交靳故閣議時各總長皆傳觀對之頗有討論終無結果各方逐鹿者雖各自在進行中就中實以齊燮元進行最力保齊之電日亦有數起據郭氏對代表言則陳調元楊春普且將來京請願保督也聞有人暗中運動蘇省旅京軍官今日開會於西城某宅將謀以蘇軍界名義宣言歡迎靳氏督蘇並兼巡閱無如蘇省在京軍官多半主張廢督聞訊後即報告代表并籌對付方法迺决派多數軍界中人加入其會議當場一致主張廢督該派此種計畫殆又弄巧成拙矣或曰此係靳之部下妄爲耳 
　　至於省長則錢崇固等諸省會代表曾往速其行王言非己不願行實以行不得故苟政府令行彼即可行云云蓋京兆問題未解决則王無由交代雖政府日令王速去去料不能行也夏之鄂已生問題而孫氏能否之京兆能否不受反對殆奠能有把握政府果欲令王行者勢惟有先派員署理即今日郭院秘長對錢崇固言亦謂惟有另行派署之一法據政府方面傳出消息王之赴蘇恐非一星期内所能成事也（十六日） 
[天津通信（若冰）]  
　　津交涉員議覆接管俄界辦法 
　　各界反對張勳督蘇電文 
　　駐華俄國使領業經明令停止待遇關於天津俄租界接管事項迭經交涉署會同警務處曁高審檢廳詳加審酌擬定辦法於日前呈復省署鑒核其文略云遵查俄國自改革後迄未組成統一政府以致中俄兩國邦交無法繼續進行所有駐華俄使領各員均係俄　政府所派久已失其代表國家之資格早應令其離職我國優容至今實已異常寛大兹恭讀本年九月二十三日大總統明令宣布將現在駐華之俄國公使領事等停止待遇惟對於俄國人民友好如初凡僑居我國安分俄民及其生命財産自應照舊切實保護即以天津論當此俄領離職原有之俄國租界我國應即尅期接收此外如管理審判俄僑各項在在均關緊要自不得不分别預籌但其中有極當研究者此次因俄國政變舊政府早經推翻新政府尚未承認其舊政府原派駐華使領各員有處於不得不離職之勢一切條約因之暫停效力論國際地位與前此對德奥宣戰廢止條約情形既有不同論人民關係久未便援引無約國人民辦理迭經詳加審酌竊以爲此項辦法約分三端（一）俄租界治安係屬地方責任應由本交涉署會同天津警察廳先行接收即將接收後應辦事宜會銜公布俾旅津各俄人得一體遵照嗣後該俄國租界即由天津警察廳正式妥爲接管（二）俄國人民如與其他各國人民出有交涉事件得呈由本交涉署主持核轉（三）如遇中俄人民訴訟以及其他各國人民控告俄國人民案件均一律歸中國司法官廳裁判 
　　政潮起伏瞬息萬變每遇機而生變化武人政客亦每乘機伺隙以遂其野心蘇督逝世爲政潮發動之危機此爲識者所公認蘇省爲南北樞紐水陸關鍵張勳垂涎蘇督已非一日只以有李氏在無機可乘今聞李純出缺當然躍躍欲試雖政府現已令齊夑元代理蘇督然此不過一時權宜之計據最近消息張雨亭派代表秦華已到保定表面上吤爲參與保定會議其内幕仍有代張氏疏通之意故天津各界聯合會昨致府院電云國務院諸公鈞鑒蘇督出缺逐鹿中原乃聞有起用張勳繼任之說逖聽之下疑懼曷勝夫張勳躬行復辟逐總統爲共和之蟊賊實民國之罪人敝會前已剴切電陳諒邀洞鑒况金陵經其二次之焚掠蘇民正深切齒不遑果使繼任則公等既難辯復辟之謡傳更大拂蘇民之好惡一舉兩失於公等又何利焉抑更有請者民國以來日益紛擾雖在婦孺亦曉然於督軍制爲厲階惟廢督之呼聲雖大而可乘之時勢未聞兹蘇督出缺正可因勢乘便毅然廢督將見先例既開後塵可繼况蘇省爲水陸要衝觀瞻所繫此舉苟能自隗而始他省將必聞風而興則釋兵於杯酒之間折衝於樽俎之上亦不是過也公等經騐宏富豈忍徇一二人位置私人之意而坐失事半功倍之機耶公民等不勝迫切待命之至謹奉電以聞 
[關於和議問題之兩說]  
　　關於和議問題前此文羣來京携來各條件早經雙方商訂就緒嗣因李總代不肯就任迄未簽字最近海軍宣布統一岑西林急欲結束一切曾派章士釗北來接洽並由沙面致電中央請將原訂條件雙方實行簽字以促南北間之妥協連日府院商洽結果明知粤局危迫岑爲卸肩起見廹而出此但就對外言之岑之西南領袖固爲外團所承認若與簽訂和約則此後即無所謂南北分立對外實可稱爲統一故决定依從岑氏之請求雙方互簽和議議定書俾南北問題自兹告一段落現正研究簽字手續應否由中央直接爲之抑須另派總代表辦理大約一星期内外即可完全解决但又據一訪員報告則謂據國務院方面確息和議問題受李秀山逝世影響刻下已歸停頓而靳翼青最近之主張須將以前計畫完全打消自此次派定總代表後再從新着手進行俾將種種窒碍之點完全融化也二說未知孰是姑並誌之 
[中東路之失敗及善後]  
　　北京益世報云中東路新合同政府雖秘未發表而内幕中種種失敗外間已有正當批評兹又探得關於國際上之各種消息其具體的失敗貽害於遠東和平者實較條約的失敗爲尤大特分誌於下（一）該路自俄國政變以來完全在俄舊黨掌握而該舊黨與某國早有勾結前此共管時監管會技術會軍事運輸等有各國委員互相牽制某國陰謀卒不得逞今新合同中俄人一切優權既有明文規定則打破共管不啻予某國以間接操縱之權（二）聞該路前總辦霍爾瓦特曾與某國軍閥關於路事有訂結密約之說及霍氏解組來京不數日即赴青島又與某國有所協議此次之新合同是否根據前述密約及青島協議雖不可知然揆諸霍氏前此之行蹤以及現在中東沿線日謝兩軍之行動則不能無疑（三）本年九月二十三日明令既取銷前俄使領待遇又未承認其新政府是已認俄人爲無約國之國民以一國之政府而與無約國之人民訂結合同實爲外交上之特例亦實爲國際上之笑柄交通當局固不足怪獨惜連帶負責之外交當局亦竟肓從耳又一消息當軸以東镾处外交事件日漸緊要而自琿春事件發生而後中東鐵路更形危險是以日來特將此事詳加討論大要已定三種辦法（一）令宋小濓督辦速組警察（一）令東三省張巡閱使兼籌軍隊保衛一切（一）另派專員前往該路調查 
[京聞拾零]  
　　琿春之緊迫琿春事件日本不待我國同意擅自出兵聞日軍已到六道溝者兩中隊頭道溝者一中隊百草溝者一中隊局子街一中隊一般墾民紛紛遷徙而琿春方面連日到有日本軍隊二百餘名其陸續過江者尚源源不絕吾國延吉道尹交涉無效已於前日急電請示矣 
　　對華借欵之協議華盛頓舉行之對華銀團會議近將完成其組織即關於對華借欵之金額及擔保等亦已有確實的協定而對於意大利比利時之加入銀團問題亦曾提及至該借欵之交付條件决向中政府提出三項要求（一）裁撤中國常備軍之一部（二）統一南北（三）借欵之一部分由銀團代表監視之下分配南方各省而該借欵之擔保品則决爲鹽稅剩餘關稅及其他之收入現已推定摩根公司之史蒂文生氏爲銀團之美國代表赴華接洽 
　　地方自治之運動旅京福建人士因討論自治問題曾於前日開會議决每縣推舉臨時幹事二人定十六日下午二時在車子營福建會館開臨時幹事會討論進行辦法聞是日到會者計有二十四縣代表當由簡章起草員王若璧林廻羣二君將簡章逐條報告經衆討　略有修正當即通過嗣經議定各縣自行推舉代表辦法定下星期開代表會討論進行自治問題又前日公府諮議程克復發表關亽地方自治意見書一通主張實施自治方法頗爲切實可行 
　　通電嚴防過激黨中央近　駐崴埠委員報告俄激黨日來屢派代表潛赴内地運勤宣傳過激主義並擬藉華人名義在省廣設學校擴充工廠以爲輸入過激主義之基礎政府十六日已通電各省軍警長官嚴爲防範凡新成立之學校工廠有無俄人混跡其中及傳播過激主義之事務須詳爲答覆 
　　公園籌賑會誌盛直人爲籌欵賑災在中央公園開游藝籌賑會三日十六日爲該會開始之第一日自上午十二鐘起所有各種藝術陸續到會鑼鼓喧天觀者如堵學生熱心講演中外人士慷慨輸捐書畫古物展覽會中名人書畫鐘鼎彝器古香古色美不勝收晚間又有電影花盒亦復燦爛輝煌頗極一日之盛 
[十六日閣議紀聞]  
　　十六日星期六國務院舉行例會靳氏及各閣員於正午十二時先後薄院旋即開議首就蘇人提倡廢督問題作長時間之討論以兹事體大斷難倉卒决定遂無結果此外議决要案三起（一）外交部提出吉林琿春交涉案討論約一小時餘結果一面責成鮑督軍陶道尹保衛商民維持現狀並派得力軍隊彈壓防範一面責成外交部詳定交涉計畫以憑解决（二）財政部提出幣制局請派監理官監督華義銀行發行鈔票案結果照原案通過（三）司法部提出對待無約國人民刑事民事訴訟案結果交由外部詳核具覆其餘例案略加討論時届下午兩點散議由范敎育董司法兩長晋府報告 
[鄂王督調蘇間題]  
　　王占元調蘇之說兩日前即已高唱入雲惟王鑒於蘇人廢督運動較鄂尤烈故中央來電徵求調蘇同意時遲疑不覆嗣有某策士進言謂鄂省四塞之區最易受兵現在四週空氣又不見佳曷若乘此機會遷地爲良且蘇督地位較鄂督高一級蘇皖贛三省巡閱使又較兩湖巡閱爲實在（湖南尚未取消自主）王爲是說所動而調蘇之意乃决定特於昨午電京一聽中央主持隱示默認之意比午又在軍署大樓召集重要會議關防極爲嚴密惟聞與鄂督繼任問題有關散議後復電京保贛督陳光遠與步軍統領王懷慶二人擇一以任鄂督贛陳亦久希望鄂督之位置聞李純出缺後陳即有電至京請調王督蘇卽隱爲己調鄂地步並派諮議馬某來鄂接洽一切漢口鎭守使杜鴻賓亦於十四日晚車怱怱入京携有王督介紹函多種僉謂與蘇督問題亦有關係但與杜接近者極力否認其說確否尚難懸揣大約王之調蘇須以取得曹張同意與否爲晣說者謂已得曹張允可者則非確信也 
[紀山東之賑災游藝會]  
　　山東災賑公會發起之游藝會計入場劵分普通劵與優待劵兩種普通劵每張四百文文人隨時購買共二萬張優待劵每張一元由該會分派省城各機關計發出二千張又由該會發起賑災彩票每條一元亦由該會派於各機關計發出二千條定在游藝場中當衆開彩計彩品爲人力車及陶器綢緞各件外有各種對聯均爲各善士輸捐署名者爲何養墉何宗蓮吕海寰張英麟諸人亦賑災中之風雅事也會場地址定在公園昨日爲開會之第一日門首高懸國旗旁張一災民畫圖長寛約一丈有餘呼寒號飢令人睹之心動會場當中爲優待室室前爲軍樂演說兩場内中陳列各種彩品迤西爲名花歌唱處及魔術處東爲社會敎育演說塲再東爲戲場南爲說書場及女賓招待處電影武術各塲是日游人甚多計男女各界不下萬餘人並有商界數家在内中售賣物品將所得價資盡以賑濟災民計泰康食物兩公司之售食品英美南洋兩公司之售烟掷均可欽佩又有第一師範及第一中學學生在場中售賣書畫藉以助賑而會中亦設有賑捐處數所以便游人隨意捐輸其普通入場劵之第一張爲南洋兄弟烟草公司總理簡照南購去出洋一千元自上午十時起先由會員演說災民情况軍樂響處若演說場及各技術場歌吹繚繞次第開演其最有意味者爲社會敎育演說場扮有災民數人殘衣破帽演說災民苦况繪聲繪色一字一涙外有武術運動塲爲四十九旅技術隊所演刀影剣光亦殊可觀至於戲劇爲易俗社諸人所演並於演唱時有社會敎育演說場所扮之災民到塲募捐一時認捐者甚形踴躍 
[海珠和平會之經過]  
　　雙方條件之磋商 
　　自湯新督就職後莫榮新對於結束軍隊辦法亟待磋商特與湯督電商組一和會雙方派出代表並請軍府海軍派員監視經湯與林岑等同意遂於九日派出代表會議於海珠莫氏派出全權代表二人一爲李國治一爲染士模李福林派出全權代表爲參謀長伍應麒魏邦平則親列會議並偕其參謀長吳飛列席至於監視保證人岑春煊則派總務廳長劉彦秘書劉持平林葆懌則派海軍陸戰隊司令饒子和是日四時開議先討論改定名稱並指定地點及開會章程旋經决定名爲和平會以海珠爲會議地點由今日（十一）起每日二時至五時广議惟以事關秘密禁止旁聽 
　　十一日海珠和平會開第二次會議是日魏軍代表吳霏李軍代表伍應騏岑春煊代表甘某林葆懌代表饒子和俱於一時五十分齊集海珠而莫氏之代表李國治梁士模二人直至三時十五分鐘始乘汽車而至聞當李梁二代表未到以前各代表延待久之咸以莫氏代表逾期不至顯非誠意和平正擬散去適粤軍代表黄强馳至苦勸姑候始各就座及開議時和平維持會以該會代表人民公意且須擔任籌欵乃海珠和會訂立會議章程竟有禁止旁聽一條殊非尊重該會之意先經分函莫氏及聯軍方面要求派員參加列席當承魏司令採納電商湯督及李司令林總長等各皆許可該會遂於是日推定李芝畦羅朝榮二人爲旁聽人詎莫氏代表竟大反對聯軍各代表以時間短促恐礙會議未便與爭羅氏廹得告退（李因赴港未到）卽回本會報告决議今日再行質問若果仍堅持不允則人民當然自謀解决云云至是日海珠會議因禁旁聽内容未詳聞結果係將收束軍隊各條件大綱先行列出又聞該會議决限期五日内將各條件概行議妥不能再加減修改兹錄和平維持會致莫榮新函如下敬肅者本會成立以來分頭奔走呼籲和平集議籌欵冀弭兵禍辱荷鈞座以地 
 
 
 

Page 7

 
 
申報第二張 
方爲重垂鑒民意立止兵戎感激之忱何可言喻現鈞座與魏李兩司令組織和會各派代表對於收束軍隊各辦法切實磋商尤見鈞座鄭重和平之至意惟本會既負籌欵維持和平之責則對於磋商和平各辦法自應舉派代表列席旁聽俾藉悉内容慰我人民籌欵問題較易就緒兹謹舉定羅朝榮李芝畦兩君爲參與和會旁聽人並聲明本會對於和會辦法未定以前雙方認爲應守秘密者當負絕對不宣洩之責任敢貢衆意尚希鑒察致林李魏等函相同 
　　另一函云十一號海珠會議由全權代表交出條件李魏所提四條（一）粤人治粤（二）雙方停戰（三）不得毁壞兵工廠并要求立行停止該廠製造軍械子彈一切工作（四）桂軍同粤另有細目大略桂軍係粤籍者須仍留粤編防其願隨同赴桂者聽之聞魏李之意對於莫方面不欲苛求故提出此疎闊之條件俾好早日議結就緒希望和平解决之心切也有某代表曾以桂軍槍械問題詢魏意見魏言此乃極小問題不必斤斤爭執其主見可想至是日莫方面所提條件則仍爲日前莫氏在軍署内請各界茶會時所提出之四條欵卽（前方尚在戰鬭中之軍隊如何安置應用何種方法退回至退回時應在何處集中應向何方進行又駐省及各屬軍隊應如何接防如何退駐退駐之地應指何處及移動時之開拔費如何發給由何人負責籌撥有何保證等）諸條件是也是日各代表初到時莫代表梁士模所發議論極多大意皆責備李魏方面之詞謂日前雙方簽押和平條約二欵（卽林葆懌署名保證之條約）有雙方均不得斷絕交通之語今廣九路被炸顯違條約李魏代表駁之謂廣九路在貴軍隊管轄範圍何與李魏事彼此互有爭論然大都皆枝節話頭無關重要旋雙方交出條件彼此互换大衆議定各將條件携回商酌准十三號下午二時再到海珠核定當即散會李魏方面伍應祺吳飛兩代表旋聯赴新軍署謁湯督陳告一切各人意見以開拔費一節在和平維持會各人屢有籌商此欵究竟有何切實着落刻下社團答覆籌付開拔費一百五十萬而莫要求二百萬倘係必要時可否承認此種種問題皆要徵得社團方面意見及切實辦法以便十三日在海珠和會切實答覆當即由軍署發電分致各社團請於十二日正午十二時到軍署開茶會籌商一切至十二號十二時社團各界聯赴新督軍署茶會是日湯督軍李魏兩司令均出席談話不外商議籌欵問題謂如係墊借應以何者爲擔保品或一百五十萬之數如莫不允可否即允給二百萬聞此事會議結果均已有切實表决并大有着落惟當會議時在座各人均言不可發表因大衆同爲粤人此爲内部事不宜揭出免至妨礙進行二時議畢散會各社團仍返和平維持會再開會議 
[福州通信（遂夫）]  
　　閩省海陸軍之消息 
　　海軍統一之聲浪日高一日藍建樞總司令於本月二日回閩確與統一事件有關大約在廣東黄埔之南方艦隊十艘不日將開回馬江届時必有一大會議其所以遲遲始見事實者據海軍界中人云閩口要塞歸海軍管轄爲統一條件之一中央業已默認軍餉一節雖不能指定關餘項下已允許由租船費中文撥之惟桂粤戰局未了最近粤人擬於南方各艦之司令或艦長中舉一人爲督軍因此延擱數日迨决定舉湯廷光後全體一致乃始將統一之事發表也 
　　奉軍第二十四旅王永泉所部於本月七日十日分兩批出發第一批已抵延曾由陳團長電省報告并經南平程知事呈報預定該旅到延之駐紥地點（一）旅部在賣菜巷原駐第一師司令部（二）團營連各部在汀州浙江興化江西福州各會館天后宫玉清宫白馬東岳府城隍晏公各廟及邱家祠等處第二批軍旅現亦已抵延聞該旅此次赴延之原因係因日前駐紥安海與民團奮鬭之浙軍日下已　桂軍合　往永定各處聯合土匪抄粤軍之後而靖國軍之司令張楨佔得龍巖之後卽分兵四出以直騎直抵漳平粤軍警備隊統領陳守岳又以彈盡不繼退走安溪上游情勢頓變電報到省故王旅尅日開拔到延防守當開拔之先封船拿夫大滋騷擾第一批封船四十餘號洪山橋之民船已殆盡第二批則封及大橋之船閩侯縣差總先將各船户拿捕得私例卽釋去臨時周章王旅長以其有誤軍機在李督面前力請將閩侯縣差役每人責軍棍二百將閩侯縣李知事責軍棍二十以儆將來幸許逢時政務廳長在旁力勸乃止因許係前高等檢察長李係前閩侯地方廳長也至於拿夫一節洪山橋不足拿及大橋過路人被拿者不少最妙有一赴南台分庭候訊者中途被拿力懇乃放回直轄陸軍部之第九師耿錫齡一團到閩以來常駐於莆田方面秩序爲各軍冠近因與李督意見不合請開回北京者屢此次耿團長有電到閩現在京候欵不日可回已由定安靖安兩軍艦運儎前往靖安已在閩定安不日亦將由滬開來也 
[閩南禁烟之進行]  
　　中美新聞社云閩南紳民近以該地兩年以來烟苗徧布破壞條約茶毒生靈亟須設法挽救爰集中外同志在厦門組織一烟苗禁種大會於九月十七日假座厦門基督敎青年會開成立會各機關各團體到者共有六十餘人在場票選陳君嘉庚爲會長厦總稅務司夏君立士及黄君廷元爲副會長并推舉幹事十二人規畫一切繼由王君宗仁宣讀夏總稅務司來函願加入團體可見疾惡烟毒中外一心越日即拍電北京總統國務院福建李督軍南洋各商會各機關天津萬國拒土地會兼派代表與厦門臧師長陳道尹接洽得其贊成允飭各屬出示嚴禁領事團亦皆贊同此旨該會當即刋發宣言書以明宗旨兹將該宣言書及各電文擇要錄後（一）宣言書武人好亂同室操戈於是閩南三十餘縣遂三年淪入戰爭狀態人民生命財産之損失地方事業之停滯婦女貞操之隳壞不知幾何而尤以鴉片政策之厲行爲害最烈鴉片之害盡人能喻約略言之則國民體質因此孱弱志氣因此頽唐生活因此困難生活困難則爲盜爲匪鋌而走險及由鋋而走險之盜匪變爲梁山泊式之軍隊者益衆而國民之擔負亦益重重負猶可淫掠奚堪凡此皆鴉片政策直接間接之作用也此猶就内政言之若從外交上觀察則英人以善意停止印度鴉片之輸入並訂有專約中國鴉片亦當同時禁絕今以閩南一區破壞全國烟禁破壞中英條約英人縱無責言我獨無愧於心乎將來壇坫之上又何能取信於人七八兩年閩南之大舉種烟其所藉口乃謂粤軍侵入閩省當道無權禁止護法區内之行爲又軍事進行之際需餉至鉅中央既未能源源接濟本省又羅掘俱窮故不得不乞靈於鴉片雖云飲酖止渴亦事實上所難免者以是理由吾人緘口兩載不敢出而反對今幸粤軍回粤所有防地盡由閩督派兵接防即安海一隅亦輾轉而重入北方之手故閩省全境今已統一無戰事之可言則此種藉口當然可以取消換言之卽閩南鴉片政策當自本季停止進行也然而當局飲酖成癮頗有再接再厲之勢同安一縣聞已包辦一百五十萬元事之確否不可知而閩南之人則當澈底反抗無論鴉片爲禍至劇即閩南土質除同安漳浦安海南安少數地方外皆不適於種烟且人民亦無種烟之習慣兩不適宜而以政令强廹行之此誠秦皇以來未有之苛政也故國人苟有絲毫愛惜閩南之心愛惜福建之心愛惜全國烟禁之心爱惜外交信義之心尚望共起反對取相當之手段以對付一般飲酖成癮之劣紳污吏（二）致北京總統國務院福建同鄉會各報館電閩省罌粟自民國三年肅清經地方官會同英員履勘在案民國六年地方不靖愚民偷種官廳弛禁串通劣紳按畝收捐以飽私囊迨粤軍入閩劃疆分守各勒鄉民種烟徵稅以濟餉需明目張膽有類正供雖經英人抗議中央嚴禁而官吏狃於成局不肯奉行以護法區内無力干涉愚民傚尤難於禁阻爲辭頃粤軍出境汀漳一帶概由北軍接防自應查照前令實心奉行乃貪劣官紳變本加厲藉名田畝捐更爲大規模之計畫就同安一縣而論烟稅預算將達百餘萬其他可以推知似此烟毒蔓延非獨閩人受禍日深尤恐開禁違約損國家之信用授外人以口實近則國際聯盟發言無效遠則英人責問賠欵堪虞現當播種之先爰集中外同志在厦組織閩南烟苗禁種大會决議懇電閩督實行嚴禁所有官民如敢藐視禁令者准赴法庭告發按律重辦以儆效尤事機急廹不勝翹企待命之至閩南烟苗禁種大會會長陳嘉庚夏立士黄廷元（此外各電因大旨相同從略） 
[李故督治喪中所聞]  
　　昨日（十七）上午十時師景雲潘復代表總統總理弔唁李英威用彩亭抬猪羊兩令至靈前軍警政紳商學報各界領袖均與祭祭奠畢師景雲潘復即至後樓李英威寢室調查自戕情形均一一筆記以便返京復命師潘均住大行宫華洋旅館潘因事於下午六時專車先行返京齊代督派副官曾章林偕各機關要人赴浦口車站恭送卹典令已下齊省長定今日（十八）上午十一時代表總統赴軍署致祭各機關長官曁浙代表盧小嘉皖代表李玉麐贛代表譚毅鄂代表楊文愷魯代表子鏡洲豫代表戴熹直代表李恩慶閩代表胡恩光吉代表李鳳年陸部代表周良才財部代表朱紀琦均與祭現南京各界定陰暦九月十七十八十九三日在毗盧寺開追悼大會據軍署人言現因李故督出殯日期尚有斟酌故訃告遲未發聞王孫二夫人哀傷過度病均甚重喪事均由郝得志温世珍主持軍署昨又接奉天張作霖來電云文日來電驚悉李秀帥於是日上午四時四五十分鐘因病出缺及讀遺書四紙一字一涙熱血縱横真不啻爲國捐軀喚醒同志凡有血氣誰不痛悼伏念立國九載民不聊生國中多一次戰爭外人添一分利益既非同仇敵愾無異煑豆燃箕杌隍情形當爲海内賢達之所共認秀帥公忠體國極力謀和爲人之所不能爲忍人之所不能忍數載以來積憂成痗徒以志未能遂竟致痛不欲生觀遺書所陳其保愛地方維持大局曁警告同人之苦衷字字均從天性流出稍有天良能無感慟霖與秀帥手足至誼悲不自勝伏願回人以秀帥之心爲心勿以鷸蚌之爭而利漁人勿因權利之私而傷國脈同心協力以保國家而救民命諸公愛國愛友百倍於霖埀涕以陳伏維公察 
[南京快信]  
　　省垣連日特别戒嚴各通衢加派雙崗至晚崗警均上刺刀近日謡言亦已漸息 
　　贛北鎭使吳金彪昨來寗弔李英威 
　　奸商張某李某在寗運動包認皖南北客米落地稅每擔征收洋二角每月認繳江寗縣五百元以作雜費昨米業以此舉與民食有關開會全體反對呈請省長禁止上海商業聯合會電省議會請倡議廢督促進民治省議員朱積祺提議販米以災區爲名私行偷運出口應由官廳切實禁止藉杜影射案徐瀛提議取消所得稅案顔作賓提議咨催查照成案尅日改修江北裏運永安閘以利農商緊急動議案章厚之請議咨省令廳取消下關斛業登錄憑證案戴思恭提出建議分省知事在籍候補以清仕途案即列議程付大會公决 
　　常熟公民殷振亞以省議員王鴻飛兼縣敎育會長侵蝕國稅包欠忙漕達六千餘元昨電省署財廳請澈查財廳委張鳳瑞赴吳縣崑山太倉　縣秋勘謝湘守催太倉縣交代黄德光守催沐陽縣交代高廷夔守催奉賢縣交代胡源濬赴碭山縣提欵尹榮修赴宜興縣查案 
　　造幣廠長王克均奉財部電召昨日北上 
[杭州快信]  
　　所得稅定十年一月開辦杭　商　昨開　　　　　　災民遍地籌賑不遑各業捐稅重疊萬難再增負擔决議聯合各商會電請中央緩辦 
　　杭縣省議員初選舉調查員連日分區出發大半草率從事城區公民已有人發起組織選民糾察團 
　　省長通令各縣知事選舉關係重要該初選監督應嚴責各區調查員挨户詳查按格入册於調查完竣後報由本署派員逐一復查如果查有不實舞弊情事定將承辦之人交法庭究治該知事亦從嚴懲處 
　　國際聯盟開會在即此間各法團接湘議會來電遵吳佩孚所擬三項辦法主張一致促進 
　　華僑會議期近沈省長特派林鵾翔爲本署招待 
　　省敎育會現定二十四日續開評議會 
地方通信 
[松江]  
　　演講團演講記江蘇省巡廻演講團于張陳三團員於十七日午後在城内勸學所演講于之講題爲注音字母的創造與推行之必要張之講題爲國語之研究陳講員則講松屬之習慣形容松人迷信奢侈之狀莊諧雜出聽者鼓掌 
　　發起收養災孩發起收養北省荒區災孩於前日邀集同大在醉白池議定辦法七條如後（一）收養災孩名額先認收男女災孩一百名除育嬰堂認收三十名外餘七十名由地方募捐組織收養所收養之（二）災孩年齡男女之限定育嬰堂認收災孩女二十名男十名女以五歳至八歳爲限男以十歳以上爲限餘七十名男女各半均以十二歳以上爲限（三）收養災孩期限除育嬰堂所認男女災孩三十名照育嬰辦法隨時過繼外其餘七十名以一年爲限過期後由地方人士妥爲設法支配（四）籌募收養經費除災孩三十名由育嬰堂完全擔負經費外其餘七十名每該孩收養費以一年計約需銀四十元七十人合計共需銀二千八百元請本縣各機關撥助及各界人士籌募如捐欵盈餘另訂擴充辦法（五）收養地點城内積穀倉城外痧神廟放生池（六）善後辦法所收災孩其年齡較大者由辦事人擇相當之職業敎練之（七臨時通信接洽地點及臨時辦事人臨時地點暫擬公共體育場臨時辦事人暫推吳伯庚陸規亮顧稼軒張蔚丹倪質衾張彬士朱鶴生盛競生以上辦法七條現由耿等繕寄城鄉士紳邀同發起以謀辦事上之順利一俟收齊覆函再行擇期開會籌劃進行 
[青浦]  
　　主張廢督之公電北京大總統國務院鑒李督出缺請勿提繼人實行廢督以尊民治青浦縣敎育會篠 
[蘇州]  
　　改定檢查印花日期蘇州警察廳奉省長訓令轉准財政部咨檢查印花期問改定爲每年五月十一月舉行仰即先期布告等因崔廳長因查此項檢查事宜向係每年六月十二月舉行兩次兹奉前因遂定於十一月一日開始檢查除分函總商會及市公所查照外並通令各區警署届時循案舉行一而布告商民一體懍遵吳縣公署奉到此項公文後亦已通行各市鄉警察分所遵照辦理 
[宜興]  
　　三公團提倡廢督北京大總統國務院鈞鑒軍閥亂政中央地方交受其害此次李督出缺乞俯從民意先廢蘇督爲各省倡宜興縣敎育會商會城市公所叩諫 
[鎭江]  
　　取締不法知事省署以近來各縣知事每於交卸時將虧空公欵延不繳清積習相沿幾成定例前日特訓令各道尹對於此次道屬更調知事嚴行監察如有虧空公欵未及繳清者概不准交卸云云聞金陵胡道尹奉令後已轉飭鎭屬五縣知事一體遵照矣 
　　組設閱書報社鎭屬揚中縣勸學所近爲广通民智起見特設閱書報社於所内羅列滬上各報及圖書供人觀覽正從事籌備聞不日即須開幕 
　　鎭郡米市所聞鎭屬溧陽金壇丹陽各縣晚稻收成尚見豐稔農民紛紛出糶米穀市面日見掖擠米價因而大跌上色米每石售七元三角中色六元九角嗣後如無奸商私運或富户囤積居奇　事其價當可日漸低落云 
[揚州]  
　　　統　熱　助賑　淮緝私統領楊恩培因見北直一帶災荒奇重除獨力捐助洋五百元外又勸在差各人員合捐洋一千元計共洋一千五百元業經備函致送南京督軍署軍需課彙寄災區施放矣 
　　劃一給發薪工高郵縣知事以給發騐收煤渣巡士津貼船夫薪工手續不一特呈請江蘇蓮河工程總局此後一概歸局給發以示劃一而便稽查除由　局批准外並通令江部各縣一體遵照辦理 
　　五師實地冩生揚州第五師範學校各級學生於十六日下午山普通圖畫女敎員鄭文蘭率領至北門外平山堂實地冩生以資練習 
[南通]  
　　實行工賑張嗇老除籌備賑欵一百萬元外特函請京畿水災督辦熊秉三代選災民中之能任勞苦工作者千名以五百名歸淮河工程局使用餘撥南通馬路工程處 
　　軍界紀念李督南通軍警兩界接到李督軍噩耗後均在臂纒以黑紗表示哀敬各局署亦一體下半旗誌哀 
[北京]  
　　永清縣之雙十節永清爲京兆屬縣城在永定河之南因交通不便故與外間無甚接觸之機　實業敎育皆未發達該縣東門外有存實中學一處係該縣士紳創辦又由教會協助故成績尚有可觀近該校敎職員學生以永清縣今年亦被旱蝗之害故藉雙十節放假之期舉辦賑災游藝會演南開所編之新劇九號演豐圓錢十號演新村正所有會塲一切開支皆由該校師生捐助至售票所得及捐得之欵則一概撥作賑欵計兩日售票及塲内臨時募集共得洋一百餘元雖爲數甚微而在該縣事屬創舉亦自不易存實全體學生於十號晚並提燈持旗游行城内一周藉以喚起一般人之共和思想事先由該校函達縣署及警察所故是日各大商號皆高懸國旗且有文雅齋等兩家特於門首備水月燈以歡迎該校之游行隊是晚觀者塞塗王知事親自出署外演說警察亦出隊參列游行極爲熱閙 
來函 
[神户同文學校來函]  
　　申報大主筆鑒公啓者敝校九月十八接北京華北救災會來電知北五省災情重大當即自行組織一白話劇籌賑團假座中華會館開演劇員幹事及苦力等均由敎員與學生躬自爲之第一晚演災民慘狀劇第二晚演社會敎育劇大受各界歡迎收入約三千餘金現已悉滙災區俾資發賑乞登諸報端以爲救災者勸十三日 
雜評一 
[保定會議（默）]  
　　從前之所謂某某會議者無有一好結果種種不祥之事皆由會議醞釀而生此蓋班班可考者也獨至最近之天津會議霹靂一聲居然收推翻安福之效是亦會議之别開生面者歟 
　　今日之保定會議究將醞釀何事耶或曰爲蘇督問題也或曰爲和議問題也世人惴惴方將疑有何種變化而吾則引以爲極有希望之事焉安知今日不又霹靂一聲廢督之議决於保定會議之席上乎廢督裁兵本爲和議中之一條件陸近在邕垣又嘗贊許廢督之議此次會議中之陸代表安知不在會議上主張之也曹張位皆巡閱貴極矣廢督無損於其毫末又安知不從多數之輿論而主張之也以吾思之今日以曹張陸倡議廢督亦曹張陸之絕好機會其足博國人同情豈在摧翻安福下安知曹張陸之不毅然一爲乎 
　　雖然此非極明白果斷之人不能爲吾之此言亦吾之妄想而已 
 
 
 

Page 8

 
 
   
 
 

Page 9

 
 
   
 
 

Page 10

 
 
申報第三張 
本埠新聞 
[青年會科學演講會紀]  
　　饒伯森講演無線電話及電報 
　　饒伯森（C.H.Robertson）碩士曾任美國大學敎授多年專意研究科學自全國青年協會聘任爲演講部幹事以來在吾國各處講演亦甚熱心昨因四川路青年會舉行科學講演會之第一日請其用儀器演講無線電話及無線電報聽者約二百人護軍使何豐林亦派副官許彦峯代表到會招待者如該會幹事駱維廉鈕立卿謝强公等助試演者如饒伯森君之高足韓鏡湖等儀器凡五大件二爲發報機二爲收報機一爲放大機分置兩處另尚有餘件饒伯森君先將分　二處之儀器互通無線電話而放大其聲音次演講有線電報蓋以暫性磁鐵基本逐漸製成六種機械如通斷機繼續機接力機等者復次試驗電池用兩種黑板表明無綫電報之來源其發報台除電池外有二物（一）感應機（二）通斷機以手按通斷機則感應機即發火花並生磁浪其火花從人目視之每秒鐘僅有一次若以科學方法窺測之則每秒鐘實有百萬次也磁浪之進行速率與光同每秒可行十八萬六千英里能繞地球七周半由此可知人之所謂無光者其實尚有無量物矣遂由收報台試驗以證明之竟得徐家滙及各外國兵艦上所互通之無綫電報由放大　傳遠而出最後復用無綫電放一爆竹激射出窗轟然作響衆爲軒渠不置遂散會聞無線電話係歐洲大戰時德人造意而英美兩國人發明者可以致遠　妙術也今日（十月十九日）至二十三日均仍在青年會演講二十五至十八日在南洋公學等處二十九日復在該會演講並將設研究班任人研究云 
[海軍統一後之國務院覆電]  
　　高昌廟藍總司令眞日通電至深嘉慰我海軍將帥士卒本愛國之血誠樹統一之鴻業先河爲導舉國所欽必有聞風而興同氣相感者康懋之功寗息之惠國家人民實利賴之除交海軍部妥籌一切善後事宜外特遵大總統諭先行奉復希各遵照并分轉知照爲盼北京　務院元 
[蘇人之廢督運動]  
　　張謇電南通張季直君致蘇社南京省議會孫黄諸君北京蘇代表巧電文云廢督極贊同惟如何而廢廢之前廢之時廢之後均有事須預備計策萬全謇并無他意等語現聞韓止石王丹揆諸君會集滬上正在討論辦法云 
　　韓國鈞等電（一）北京後泥窪張仲仁先生並轉諸鄉台公鑒全國盛倡廢督蘇督不補尤易實行諸公决議正合與論此間一致主張力求貫澈請先轉陳政府現正集滬切商進行方法容函詳韓國鈞王清穆沈恩孚馬士杰黄炎培方還賈豐臻張福增顧樹森朱紹文陸規亮朱叔源嘯（二）北京外交部顔總長司法部董總長公鑒蘇人一致主張乘機廢督已電京同鄉轉陳請在閣議鼎力主持（名同上） 
　　江寗旅滬同鄉會北京大總統國務院鈞鑒共和九載各省用人行政每操於軍閥之手其患不啻唐之藩鎭迺者蘇督出缺覬覦紛爭殊雖解决讀蘇故督遺書同胞勿爭權利一語令人感佩現全國人心早已主張廢督蘇督缺出豈宜再補謹陳民意務祈大總統俯順與情毅然下令廢督即以吾蘇爲始臨電不勝廹切待命之至江寗六縣旅滬同鄉會叩 
　　寳應商會電上海蘇社諸先生鑒各省督軍把持省政奴視人民已成六朝五季割據之漸秀督既没務乞電請黄錢穆儲四君就近與府院請願務達廢督目的機會難逢時不可失寳應商　諫 
　　朱叔源等電（一）江蘇各鎭守使各師旅團長水陸警廳長鑒誦呈中央寒元二電跡近要挾恐非所宜廢督潮流遍諸全國公等同是國民何竟主張顚倒保護治安軍人天職不幸出於横决即見號令不行公等此時縱欲負責其如不能何故憤激之言不當輕發萬一上行下效可爲大局寒心以李督之清望稍不愜衆遽受全省攻擊卒致捐軀報國以爲晚蓋公等宜體李督之遺言順羣情之趨向易擁戴之私情申廢督之公義四方尸祝寗有既乎冐昧陳辭尚祈鑒納朱叔源龐淞沈礪張鑑千趙承慤吳相融崔雁冰姚流砥朱芾甘純權吳孝仁叩巧（二）北京大總統國務院鈞鑒李督出缺蘇民視爲廢督之絕好機會羣然呼籲方盼施行不意軍界乃有擁戴齊公之舉如果允其所請不啻太阿倒持唐末藩鎭之風將再見於今日人民公意固未克申中央威信亦致墮地况服　少數之軍界與服從多數之人民孰得孰失迅企鈞裁（名同上）（三）南京齊帮辦鈞鑒報載電院辭代宅心坦白羣所崇敬尤懇順此潮流主張廢督堅持此意勿爲浮言所動則公之令名可以不朽矣（名同上） 
　　沈鳳岐等電江蘇省議會諸君公鑒前閱十六日報載王鴻藻等諸議員受某帮辦鉅金運動督軍云云某等以爲道路傳聞未必成爲事實詎今日各報登載竟有議員夏宗瀚王鴻藻吳東嚴劉文輅徐宗鑑顔作賓邵玉銓王師曾孫劍虹陳錫榮鍾善道吳鴻勳居保第王大鰲吳福康徐庭啓盧瀚蔭等各議員公然違反我蘇全省民意謬稱某帮辦爲駐蘇有年輿情愛戴儗懇迅予簡任以重地方等語似此舉動與前次報載賄受鉅金之事形跡顯然人格掃地貽羞我蘇務請貴會全體議員澈查揭示羣起而攻爲貴會留體面卽爲蘇民爭人格迫切陳詞靜候處置江蘇公民沈鳳岐金仁鏞程爾恭戴禮恪周祖沂邵衡管元道陸其洵沈銘勳巧 
　　吳履平等電（一）北京大總統國務院鈞鑒廢督之議風動全國蘇省輿論尤爲一致迺者蘇督出缺正爲實行廢督絕好時機仰懇鈞座俯順民意明定廢止蘇省幸甚全國幸甚江蘇公民吳履平俞鎭張紹汪叩皓（二）南京省議會鑒蘇督出缺正爲我蘇廢督絕好時機詎保督之電竟出自貴會議員報載爲金錢賄買輿論沸　望有改無勉一致主張幸甚（名同上） 
[電告李故督靈柩回籍期]  
　　龍華松滬護軍使署昨接南京齊代督齊省長會銜篠電云李故巡閱使靈柩現擇於本月三十一日午時專車由甯回天津原籍各軍隊各機關均照前令下半旗一日沿途經過地方並着妥爲照料按站致祭以誌哀悼而昭誠敬希即轉飭所屬一體遵照省長齊代理督軍齊篠又上海縣沈知事昨日亦接有同樣之篠電現已轉飭所屬一體遵照辦理矣 
[全國各界聯合會爲琿春事電]  
　　致顔外長電北京外交部顔駿人先生鑒　日人藉琿春事件故意張大其詞竟派大兵以臨吾疆不足更調西比利亞撤兵爲自由剿匪之用主權何在公理奚存近來三省此種匪患已不一而足待事後之調查與匪首之供稱無一非日人助餉助械有以促成之也縱火焚市復趁火以行刦亡韓故技可以復按查此次肇事地點在琿春而日本出兵竟及於延吉其用意所在不問可知日人欲得此地已非一日而其範圍亦不止此兩地而已蓋得其地可以斷高麗與俄國多數派之聯絡又可以爲發展滿蒙與西比利亞勢力之根據吞滿併蒙此爲先兆狼子野心豈可漠視此間聞訊異常憤懣謂日本要求各欵應一律否認惟撫恤一層尚可許與磋商至護僑剿匪吾國自有主權日本擅自進兵應一律驅逐出境以重主權而維國本惟經此次事變之後吾國外交當局應有澈底覺悟向日本提出抗議（一）卽日取消軍事協定（二）中東路護路權值俄國未成立正式政府以前完全由我國　任（三）南滿鐵道日本護路警察不得涉及民政及其他軍事行動（四）日本撤退西伯利亞之軍隊由一定路線輸送出境不准逗留中土（五）在留三省之日韓僑民由吾　　任保護　本不得藉保僑爲名擅自進兵凡此　種皆爲今日外交當務之急舍此不圖後患將不堪毅想矣先生　司外交責無旁貸勿畏强權而没公　勿因事　而　　安國家主權實利　之全國各界聯合會 
　　致日本公使電北京日本公使公鑒琿春被刦事件實係韓人主　貴國宫報亦已公認今被刦地　在中國加害者并非華匪且與貴國屬民有關貴政府既不自責竟然强行出兵越剿更要求永久駐兵於　　鴿磖子東溝等處此等措施是否以昔日施之於鄭家屯之　技復施之於琿春現我國民氣甚爲激昻務望貴公使轉達貴政府限三日以内撤退琿春延吉等處軍隊并向我國道歉否則我全國人民心施以最後之對付莫謂公法不足畏中國爲可欺特此警告中華民國全國各界聯合會叩 
[粤軍大捷之滬聞]  
　　聯合通信社頃據駐滬某公得汕頭來電云粤軍自本月十六日克復河源後軍勢大振集合各路軍隊並進而桂軍如李根源沈鴻英莫正聰三部均狼狽大潰云 
[俄領事謁會交涉員]  
　　駐滬俄總領事格羅斯於昨日午後五時詣江蘇特派交涉公署謁會許交涉員當經延入客廳茗談頗久　係　商關於俄人訴訟及管理諸問題列席者交署第二科陳世光楊小堂聞俄人所　護照昨日己由交涉署給發云 
[紀外洋輪船之增加]  
　　哥倫比亞輪船公司ColumbiaPaciricShippingCo.行駛中國之各輪在上海原歸華洋公司之沙益字經理C.L.Seitz共有八千八百噸之輪船七艘即（盎其爾Angeles）.（西開化卡WestCohokia）.（西開翅WestKeats）.（西鮑婁WestBora）.（西開豆westKader）.（西納物來亞WestNavaria）.（西拿門吞WestNomentum）等各輪是也甚航線專駛上海至青島大連至波特蘭Portland爲止現哥倫比亞公司以營業發達又加添新輪兩艘行駛中國一名BearPort定十二月上旬來申一名Sinasta大約明年一月底到滬該兩輪之載量均有九千噸左右又天祥洋行經理之中奥各輪船自由勞合公司自行經辦後已設立冩字間於江西路之二十八號所有亞非利加Afrca及波斯Persia等已不歸天祥經理惟現在天祥新加意大利輪船一艘名曰Masaniello載重八千噸專駛香港星加坡檳榔嶼及哥倫布瑞士北山並耐波爾斯Naples熱乃亞Genoa（意國屬地）爲止第一次來申之期大約在十二月之初旬 
[斐列濱嘉年會消息]  
　　中美新聞社云本埠美領事署接到斐列濱嘉年會督辦來電謂一九二一年嘉年會將於一月二十九日開會至二月六日閉會云 
[洋布商要求取銷定單之外訊]  
　　英文滬報云洋布業華商曾請洋商取銷尚未履行之定單並由中外雙方公攤滙率之損失洋商拒絕不理華商方面今乃有停業之議華商所舉出與洋商交涉之代表於上星期五日在英商會與怡和沙遜老公茂之代表會商卒無圓滿之效果而散華商請將外國尚未裝船之貨目前停裝其他貨物則由洋商運銷他國但洋商以爲所定各貨有專爲中國市場而製成者不合於他國市場再廠家洋行商號三方面公攤損失一層洋商完全拒絕因是進口業所組織之金融維持會於十七日午後關會到者八十餘家佈告與洋商會議之情形並一致地過議案如此星期内無和平圓滿辦法則進口商家一律停業衆望此事或可和平解决華商將請美使克蘭相助運動外交團予以助力以免决裂會場中並討論延聘律師籌集經費之問題云 
[英國紗商緩期來華]  
　　文滙報云英國棉紗商若干前定十月來游遠東兹因東方市况不佳故已展緩行期 
[孫寳琦將來滬]  
　　稅務督辦孫寳琦氏由京南下將於二十日乘滬寗路車來滬卽日轉車赴杭 
[嚴家熾北上]  
　　嚴家熾因奉財部電召晋京故於昨日（十八日）乘滬寗路快車赴寗轉乘津浦車北上 
[縣商會展緩改選之原因]  
　　上海縣商會會長會董任滿原定本月十六日依法改選而該會會員對於商會法二十四條限制（會長會董被選連任以一次爲限）以其於事實不便因據農商部覆盧浙督電商會改選如有應行變通之處經本省長官咨報到部自可酌核辦理等語聯呈縣公署懇將縣商會此次改選准予詳　變通而顧姚兩會長正在預備改選手續得此消息又卽呈縣諳仍依法辦理昨經沈知事批示云呈悉應侯省長道尹指令再行改選可也等因當經該會將改選　遲之原因分函各業代表查照矣 
[絲繭總公所最近議决案]  
　　江浙皖三省絲繭總公所日前因種種要事亟待進行特齊集各會董開臨時會議議决各案如次（一）提議各絲廠來函前以米價飛漲於女工工資外加貼米資三分現在米價已平應請停止案衆議本年工價已較往年增大况值絲市大跌廠家支持爲難因公决無論華界租界各廠將貼米三分一律革除並致函各官廳聲明（一）提議美國絲業公會會長道狄君來函紐約於一千九百二十一年二月六日開設萬國絲繭博覽會及繅絲展覽部已代賃定場所請速派代表二人繅絲女工二人赴會與義日等國同等辦理案經衆議决由各同業物色繅絲女工兩人打盆一人僕役一名曁素稔絲繭情形之代表二人携帶各絲廠樣絲絲牌及最佳蠶繭前往與會至　需經費爲數雖鉅當由總公所擔任（一）報告久成絲廠莫馥清君此次赴美經總公所推爲董事代表至日美考察絲業並答謝前次來華之美國絲團莫君於九月十四日搭伏見丸由滬起程與美商寳光偕　現接草君途次來函已抵日本備蒙該國各絲商欵待至各處觀絲廠陳述情形亦極詳細特爲報告原函關係絲業足　研究摘要錄下十六號下午到長崎十九號至神户當晚乘車於二十號至東京所到各埠均有絲商接洽查日本絲市亦因美法銷路疲滯絲價大跌亦如我國之一蹶不振頗呈困頓之狀日來市面略好較上月可漲起日金二百五十元因日政府鑒於市面衰敗絲廠業均難爲繼特撥現金五千萬元維持市面並每擔拾高市價一千五百　收買各廠存貨據謂預備存儲二年之後再銷等語足見日政府之注重商業尤注重絲業市面維持不遺餘力蓋絲爲一國出口之大宗也竊念我國絲市若此墮落不知亦將有此大力一爲援救否耶殊爲可嘆二十四晨三井洋行邀同至門司參觀純水館絲廠規模齊備並蒙贈以各種改良製絲說明書等待將來回國當公諸同業以備研究云云其餘遊歷宴會等事無關大局概不錄載 
[施用迷藥刦飾案候查再訊]  
　　老閘捕房昨晨解鎭江人陳金華揚州人朱福元南京人董文奎至公共公廨據華探陳桂卿西探　鐵上堂禀稱陳於本月四號糾同朱董兩人將龍泉園弄六十號門牌雉妓院内妓女陳小妹誘往漢口路九十號門牌中興旅館某號房間用迷藥將該妓迷倒臥於牀上即刦其所戴金鐲等飾物逃出又將廣西路七十五號門牌妓院内鴇婦陳老大老四誘入福建路某旅館以迷藥預置於茶壼内兩鴇啜茗後神志不清彼又刦其所戴金鐲金飾等物變洋分用匿居山東路三百十二號門牌其昌客棧嗣被迷人醒覺以前情報告故往拘獲但邇來捕房得有與此同樣案情之報告頗多是以請求改期俾詳細偵查是否皆彼等所爲云云關讞員得禀商之英包副領事判被告帶同捕房押候查明解究 
[法公廨判决遞函嚇詐犯刑期]  
　　自稱天誅黨　袖之嘉興人湯哲夫又名王天俠於上月間先後書冩恐嚇信函一致愛多亞路廣萬源彩票行借洋二千元一致法新租界平濟利路一百三十二號周寳出家借洋一萬元均限四十八小時答復如不允以激烈手段對付等語當由周等報告捕房請緝現爲探目黄金榮包探程子卿方福林等偵悉湯匿居公共租界重慶路馬吉里三百九十六號門牌内當即知照公共捕房　派探捕協同至該處將湯拘獲並抄出天誅黨圖章帶回法捕房聽候解究等情已誌前報昨解法公堂請究先由黄探目上堂禀明前情並將圖章等據呈鑒繼據原告廣萬源主龔子芳周寳山由諸英鴻代到同稱商人等共接得此項恐嚇信函各十餘封内稱伊等同黨共有一萬餘人若届限不將洋送往定須陷害合家性命財産今將信函呈鑒求請重究又據公共捕房中西包探上堂禀稱查得湯於前月間曾書恐嚇信函致蓬萊路周姓家請爲移提訊究等語詰之湯哲夫供民人因經濟困難故此書冩此種信函完全係恐嚇性質欲圖得資並無同黨實出一時糊塗所致求宥聶讞員商之葛副領事判以湯書冩恐嚇信函實屬擾亂治安罪無可逭着押西牢三年期滿永遠逐出租界判畢將湯交公共捕房包探帶去俟判决後再行送回執行 
[普益社五週紀念會紀]  
　　南市普益社成立以來五載於兹本月十六號晚七時假救火聯合會舉行五週紀念大會先期佈置一切門首紮晋益社五週紀念七字庭堂徧懸各國國旗陳設名花異卉會場兩側交懸中美國旗中用柏枝紥成西文社名及社徽等是日六時許來賓已陸續而至約有千餘人迨七時奏樂開會先映活動影戲片中有關於敎養兒童之種種方法如飲乳坐器游具皆合兒童之心理又有動物園爲兒童游散之地中多奇鳥異獸頗增興趣聞該社之映演此片意欲令爲人父母者爲實地之觀察也映畢由主席徐維繪社長報告開會宗旨次爲雅歌集之唱詩繼由李恒春述五週歷史次爲郭秉文博士演說略謂普益社之特點有五一宗旨正大二男女平等三三育並重四有共同組織之精神五爲中美人士所合辦希望此後之進行計劃如增加會員建築會所擴充事業添聘職員等以鞏固社基則再歷五年或十年或十五年必能獲得社會之大信仰而發揮基督之眞精神矣旋復唱詩畢該社總幹事王大章演說痛陳南市之缺點及該社對於南市方面之事業次奏西樂重映活動影片爲博徒故事一人沉湎賭塲其妻屢規無效致不克敎育其幼子而受撫於妻叔家産蕩　流爲剽刼殊是爲好賭者之當頭一棒觀者凛然末凑軍樂致謝來賓散會時已十句半鐘矣 
[義勇軍華隊十四週大會預紀]  
　　萬國義勇軍小華公會訂於本月二十日下午五時三十分假上海總商會會塲舉行第十四週年稱職發給證書奬品大會業已函邀商會會董及該會會董届時前往參觀兹錄其秩序如下（一）開會本隊隊長（二）訓詞本會會長（三）發給證書（名列後）商會會長（四）發給奬品（名列後）商會會長（五）散會本隊隊長 
　　第十四年稱職文憑證書各員照錄於左得十年文憑者（正備）張　雲徐芹香何鹿山（常備）陳華楚鄭鏡吾得五年文憑者（正備）張鞭伯嚴韻笙般企成周慶恩趙懷炳余顯恩（常備）魏　卿鍾燮章屠開泰包安甫莊悅如得三年滿約證書者（正備陳志聖朱耀先桑任之鮑冠卿戴兆龍陳桂生沈觀　）陸振廷方液仙李耐霜　思美金嘉福黄　頑錢玥錢理　周垚王培清鄭祥祿王乃剛羊秉清張孝恩周光業張廷桂柳春華章成瑞馮醒飛顧蘭生馬毓仁史葆楚徐　洲錢子勛樂志怡王　發金舜夫王廸民朱少卿夏必珪何楚翹顔一朱保林顔廷浩黄景泰黄國華唐瓊伯張鳳池王韻　郝伯陽王文獻王鑒予 
　　正常兩備八年五月一日至九年四月三十日全年射擊及九年賽槍大會得奬者姓名列左陸葆泉共五奬陳景塘共七奬羅子惠共五奬郝伯陽共四奬陳文龍陳家祥胡會林沈觀寳桑任之均共三奬宋雲奇張　雲崇棣華夏必珪朱勵公方液仙羊秉清錢理瀛黄炎柳春華王衍慶均共二奬劉景和徐芹香張芙伯周慶恩嚴韻笙趙懷炳錢道周唐琼相戴兆龍陳志聖王韻秋齊潤生何豫初陸子淵孫滋成王維藩黄國華楊舜章成瑞朱保林顧蘭生霍恩美陸振廷周垚王培清朱少卿王得爵姚萼廷楊仲綽蔡均和王維善王乃强對春洲陳時俠張廷桂奚霖生陳如松楊文清曹惠民潘金鉞曹心安鮑咸鏘李玉書于庭輝沈行方錢成甫周德新王廷魁蘇榮階費守誠王文獻顧文忠徐漢章李炳昌舒照坤陳統　謝文祥均一奬 
　　八年五月一日起至九年四月三十日止全年全到得奬者十一員姓名如左戴兆龍整三年各課全到殷企成整三年各課全到王維善虞伯瑛李繩祖姚萼廷周光業陳時俠潘金鉞沈彬章胡學檢均一年各課全到 
[各方面之籌賑聲]  
　　内財兩部會辦義振奬劵本埠警察廳及道尹知事公署均接首長訓令云准内務部咨開案查本部前准松滬護軍使請續辦奬劵到部當經咨請轉行在案本部前擬還本奬劵辦法原爲籌備平民生計乃本年直隸等省災情寄重振撫維艱值此財政奋絀之秋不得不變通辦理以資　葉擬會同財政部籌備義振奬劵業經提出國務會議議决照辦自無庸另行辦理除將奬劵章程另　咨遠外相應抄錄議案咨行查照可也等因並附抄件到署准此合行訓令該□即便查照此令計抄件中華民國九年十月十五日江蘇省長齊耀琳（抄件附後）案查本年自入春以來雨澤稀少北方各省多苦亢旱麥收無望旱象早成益以夏秋之際或罹兵燹之災或被蝗蝻之患流離載道飢饉堪虞據最近報告及調查所得災區擴至京兆直隸山東山西河南陝西六處之多其被災最重地方有赤地千里以草木果腹而苟全生命者有十室九空賣妻鬻子以偷生旦夕者情狀之慘實爲近今所罕見又浙江福建等省迭准電稱風雨成災人民待哺嗷嗷轉瞬天氣漸寒愈屬不堪設想夫人情飢不得食寒不得衣雖慈父不能有其子勢必老弱委溝壑少此爲盜賊國家之秩序社會之安寗恐俱因之生莫大之影響本部職司救濟再四籌維竊以爲救災之策無過於辦振而此次辦振方法應特别注重者二點一此次災區廣漠災情重大非平日局部地方細微災害所可比擬應由中央統籌並顯量情撫恤務期實惠普及以維國本一此次辦振應分臨時及善後兩種方法所有田稼失收之農民救濟一時固尚有來蘇之望其有因此而失業及流亡者並須熟籌善後以濟民生而弭後患綜此二點切實進行計非有大宗欵項不克濟事際兹國庫支絀之秋既無餘力及此惟有另行　措俾資救濟查自熊前督辦創設慈善劵籌辦湘振以來各省區援例舉辦計有鄂浙皖豫滬湘綏等七起截至目前除鄂浙綏三處尚未届期及湘劵業經停止外其皖豫滬三起俱届期滿由本部先後行知停辦各在案綜核各處册報籌欵尚屬不貲邇來豫省請奬劵展限魯陝兩省請辦奬劵大都欲藉此爲籌振方法本部爲籌集振欵統一辦法起見擬即山部設處舉辦義振奬劵其發行次數額數及發行手續由處詳議擬訂詳章呈部核定除去奬金及開支按各省災情匀配悉數撥充振災之用帷此項奬餘係　以漸彙集弗克濟急並擬設法先行籌借數十萬元先辦臨時救濟俟奬餘陸續集有成數一面籌辦善後救濟一面分别歸墊俾資結束至本部既舉辦奬劵統　各省災振所有被災各省自　無庸再舉其他各省己辦者届期應即停止未開辦者一概不得開辦免致奬劵充斥有碍進行明知奬劵籌欵原係一時權宜之計而值兹災區危急之際惟此尚易於集事在購者既有中奬希望縱屬不中事頗類於捐輸購買自由情復同乎樂助歐西國家於戰後曾偶行之於政體似亦無損且政府募之於民者復用之於民當可爲國人所諒解但發行此項奬劵既屬爲特别情形而設一俟春耕集事届時當即停止發行母令損及國民經濟事關救濟是否仍候公决 
　　夷紅會慨捐鉅欵紅十字會副會長蔡廷幹曾以華北災振電乞美國紅會資助兹悉北京中國紅十字總會頃接美國紅十字會復電昨轉電本埠紅會總辦事處内稱北京美國公使館轉蔡廷幹君來電悉已籌辦振華方法特滙五十萬元等語特聞美紅會得蔡君一電慨捐鉅辦凡我華人同深感謝固不獨身受之災民銜感靡已也 
　　西安紅十字分會來電中國紅十字總會總幹事處鑒前奉電詢陝災情形當將極重之區攝影呈報兹查全陝三道被旱災者五十七縣被匪災者七十一縣被雹災者二十四縣被水災者三十二縣被霜災者四縣風災蝗災各一縣極貧男女約計九十八萬有奇次貧男女約計一百五十萬有奇均以中北兩道爲重南道次之雹災則三道皆有至現駐靖國軍之三原高陶等八縣師旅饑饉更難言狀極貧男女約計二十八萬有奇次貧男女約計四十一萬有奇實屬近數十年所未有事關民命理合電呈並祈矜鑒西安紅十字分會諫 
　　華洋義振會消息華洋義振會昨接第一組查災員唐宗愈君自北京來電云青電青函計均遠覽咋山災區返京與吕江二君接 
 
 
 

Page 11

 
 
申報第三張 
洽囑速出發分途杳勘先至棗强作爲標準由棗分兩途隨查隨報災與棗相等者尤加注意以二十天爲度彙報本會核定辦法咋在武安查放急振初入該境見行人面色尚不及冀棗之慘及到門查户已多垂斃朝不謀夕者蓋能出村外尚係次貧其極貧應振之户氣息奄奄已難匍匐出户查户同人眲此情形莫不墮涙知事亦爲涕下僅恃查勘何能得其眞相愈意救災如焚若查勘既得災情奇慘縣分即應着手查放若俟全省查畢報告到會再經　議决定辦法恐極苦災民勢難從容忍死以待愈一月前派員查勘直豫魯災就愈所知直以棗强冀縣南宫爲最重魯以館陶爲最苦棗冀南急振頃有人擔任冬春兩振應由本會認辦緊查緊放冬振每縣約須四萬元衣萬套春振每縣五萬元冬振放錢由漢口兌每元一千六百春振辦粉災縣高粱每斤在銅元十枚以上徐州等處每斤六枚長春哈爾濱每斤只銅元一枚半在東省辦粉一元可抵五元之用惟運輸極難可由會 
商請日俄總領事電遠日俄政府電飭中東南滿路免收運費每日備車數輛專運本會振糧今冬運起至明年二月分存各災縣　放春振蓋今冬各縣平糶就徐州一帶尚可接濟明年粉乏價貴非仰給東省不可明春購辦緩不濟急愚見如此公意云何乞電復又陝西于右任電云陝省此次旱災爲狀極慘渭北各屬災勢尤重前曾郵電奉達懇予救濟近接滬電知貴會成立之始即對陝籌謀振恤羣情銜感匪可言喻惟現在各屬飢民待哺孔殷流亡轉徙百業坐廢哀憫情形不可卒日萬望即派專員實地調查一面與此間義振曾接洽速籌援拯並望俯念陝災之特别浩博一切詳情當託冀安仁教士轉達尚祈惠照無任迫切籲懇之至云云該會咋以有寗波華洋義振會之設立特電會稽黄道尹云閱報載貴處於十五日假青年會開寗波華洋義振會討論進行方法其振區公决以台温及北五省爲範圍並推定貴道尹爲名譽會長等因查敝會係達部註册未經敝會認可不得用敝會名義今貴處用華洋義振會字樣與敝會有所抵觸且放振募捐亦易混亂貴處青年會曾於九月二十八日來函欲作敝會支部當復以此事須開會討論經大衆公决後方可奉復等語貴處不俟敝會議復即用敝會名義殊多窒礙其電奉陳乞即電復華洋義振會巧又致南京下關天寳棧涂炳然先生電函悉津浦免票適已用罄本日交郵寄奉隴海免票七張其由浦口至徐州只可購票先行到徐後換乘隴　車可直抵鄭州與張賢清君接洽餘詳函又致北京施督辦電承請津浦隴海免票已將罄待用孔急滬寗一路經趙局長代請部示只允發給一次用免票十張可否懇請鼎力向部設法續請津浦瀧海及添請滬寗滬杭等路長期通行頭二三等票各五十張無任感禱上海華洋義振會篠 
　　陝西災情之報告三原縣陝西義振會因前收到振欵陸續散放日來各縣災民紛紛來會請賑並報告災情有云旱魃爲虐家家乏食人民至有檢食棉花以充飢者其食野菜樹皮者每村不下二三十家有云地方經戰爭之後家業盡絕室無門窗朝不保夕者十居八九經年亢旱禾黍枯亡自夏迄今鄉民皆採取槐豆剝削樹皮苟延殘喘於旦夕今則草木黄落欲求草根樹皮更不可得牛無一束之草人無隔宿之糧悽慘情形觸目皆是有云天胡不仁加以師旅因以饑饉鄉民能日一舉火者十無二三其流離失所逃往甘肅山西乞討遠方者又幾如山陰道上不堪枚舉然不過普通災狀也其情形尤慘酷者則莫如乾縣上官村地方有一年近六旬之老翁因多日無食自縊古廟小劉村有一少婦因其夫逃難甘省全家無食抱半歳嬰兒携六歳幼女同投井中以死薛祿鎭李某家本小康全家十餘人因遭兵刦財産蕩然現在煮荳渣以爲食至其他飢民之因餓而斃於中途因餓而自投溝壑因餓而懸梁自　者又不知其凡幾兹特就聞見所及急爲報告尚望海上籌振諸君子爲三秦災民請命 
　　徐廳長假新舞臺演劇助振淞滬警察廳長徐國樑商約各界同志發起籌辦直魯豫就食天津災民急振分投勸募擬借新舞臺演戲助振聞已定於夏歷本月十四五六假座新舞臺演戲三夜已得該臺全體藝員贊助並有南北馳名之李吉瑞劉永奎尚和玉曁坤角露蘭春張文豔孟筱冬諸藝員一齊登臺排演好戲藉盡義務届期之熱心助振者當必聯袂往觀也 
　　新世界籌備急振游藝會新世界總理陸錫侯及張石周鄭正秋何企岳諸君會同商界籌振協會袁履登鄔挻生陸文中宋誠彰俞國珍鄔志豪鄭　鴣王才運任矜蘋諸君於二十一二十二二十三三天在新世界北部舉行八省急振游藝大會籌欵振災内部布置已由陸錫侯張石川諸君着手籌備一切游　亦已由鄭　鴣陸文中任矜蘋諸君分頭進行接洽矣 
　　女校贊助收撫災兒中華職業學校此次收撫災區兒童四十名施以敎養所有經費除由該校職員學生捐助及募集外不敷尚巨因又函致各處學校請予贊助除浦東中學全體捐助百元外昨聞本埠法租界博文女學校山校長黄朝蘭女士向全體職員學生募集銀五十三元有零嘉定第一女子高小校長徐望班女士亦在駭校募　銀二十四元已彚送該校女界中能如此熱心贊助爾後聞風興起者定屬不少云 
[各輪船進出口消息]  
　　國内輪船 
　　寗波昨日太古公司之新北京輪船從寗波來申裝來之貨有芝珠七百零四件香粉一百六十七件錫箔二十五件腐乾四百件贊荳二百包竹根竹筒竹篾共四百七十紮餘爲藥材二十七件至當日裝往之出口貨有白米二千一百五十九包青　五十件麵粉五百包典銅錫三百六十七塊靛油二十件紅棗一百二十包機油三件沙籐四十件洋釘五十桶綠礬八十件油一百六十九簍青鉛十四條鉛皮五件銅皮三件 
　　長江太古公司之盛京輪船此次從長江各埠裝來之貨計白米四千七百八十七包小麥一千二百十七包黄荳一千五百零二包芝蔴三百五十九包菜子五百三十二包麵粉二百袋鋼油三百件京茶油三十件土酒一百二十件綢六件皮油一百零二件月石十件木耳二十一件亂絲十一件蓮子四件繭頭三件箱子四十五件魷魚二件藥材二十四件苧蔴二千六百五十七件 
　　烟津太古公司之通州輪船昨自天津烟台來申裝來之貨有精鹽三千五百八十四件箱鹽十件生梨一千一百二十四件羊毛二十二件冬菜三百件魚乾七百九十件包灰一千件桶灰一千件杏仁四十五件粉絲八十五件合桃二十六件桃仁七十件金條一件雜貨一百八十四件至當日裝出之貨有白米二千七百三十六包苞米一百七十包小麥三百五十包麵粉三千九百包苧蔴五十件瓷器二百七十件餘爲各種雜貨 
　　港粤太古公司之綏陽輪船定本日開往香港廣東昨日先裝之出口貨中有麫粉五千包白米一千餘包花生仁一千餘包並上海德大銀號裝赴香港之銀子十箱又有在件機器一架洋紗百餘件此外則爲雜貨至太古經理藍烟囱公司之大鄧河司號 
Dardanus此次從星嘉坡香港來申業於昨日進口現在卸運貨物一俟進口貨出清即便開往小吕宋云 
　　國外輪船 
　　中美中國郵船公司南京號由舊金山開來定十九日午後或二十日午前抵滬載有在滬起卸之貨物一千一百餘嚬金銀二百七十四件郵件四百袋又來容一百五十餘人 
　　歐亞英輪船公司自倫敦開來之諾發拉Novara號於上星期六日開出香港定十九日午前抵滬又該公司之日本號已於十五日由喀爾喀特起行來滬 
[烟紙小錢莊違章罰鍰]  
　　公共工部局發給烟紙小錢莊之執照上第七條載明店主須按日將兌換銀幣之價目用中西文書冩明白懸於店内令人易見之地前日虹口捕房捕頭麥根泉帶同繙譯經士英出外調查所轄地段内各烟紙小錢莊曾否遵照辦理結果查出下列（一）靶子路五百零三號門牌恒豐烟紙小錢莊（二）北四川路一千四百六十號門牌阮川記烟紙小錢莊（三）吳淞路一千四百五十九號門牌怡和康糧食烟紙小錢莊（四）吳淞路一百四十三號門牌某烟紙小錢莊四家均屬有違第七條之規定因禀請公共公廨簽發傳單昨晨將恒豐阮川記兩莊主院如川怡和康店主浦公金（即浦康均）某店主錢微卿一併傳案由捕頭上堂禀明調查情形將執照一紙呈察質之該四店主據浦康均供捕頭查過後即已照章書冩張掛至前之所以未掛者因同業於未領照之先曾舉代表面謁總巡陳明種種不便情形其時總巡雖未允許删除此條然實有口頭表示謂祗須爾等遵捐照會至於所定章程均可通融是以我等未將兌换市價書冩懸掛云云承審官李萼仙　讞即諭被告曰爾等既已出資捐領執照則對於照上所載章程當己承認理應遵章辦理今既違章本欲將爾等重罰以儆其餘本會審官姑念爾等業經遵章補冩懸掛情尚可原爲特商之領事格外從寛發落爾等亦須將此意轉告同業務各遵守如再覺察定須嚴懲决不是如今天罰洋數元所能了事也諭畢會同英副領事赫金生宣佈判詞四被告各罰洋五元充公 
[友華銀行銀市報告]  
　　中美新聞社譯友華銀行十八日報告云昨日倫敦銀價當地跌至五三便士　期跌至五二又四分之三便士紐約銀價八元一角又四分之一倫敦紐約滙價三四六又八分之五此間開市時定價金鎊五先令三便士金圓九一日金五五又四分之一其始市面鞏固交易價金鎊高至五先令四便士金圓九三午後略軟弱投機家開始買進交易不少其價金鎊五先令三便士又四分之一金圓九二出口交易極少商人要求亦不多倫敦紐約印度銀市均軟弱故滙價一時未必高漲云 
[商界聯合會開會彙紀]  
　　福建路福建路商界聯合會昨日開五十六次常會到者二十餘人公　　志豪主　柳行喬紀錄（一）爲公共租界納稅華人會問題由主席解說發起之宗旨爲謀租界華人之發遂並公共之利益於十月二十一日在青年會投票本路各職員會員有選聚權者選舉時務望選舉人才共扶華人利益切勿放棄責任爲幸（二）報告商界總聯合會與南洋公司合組上海商界籌振協會事陳韻笙提議本會應組織籌捐隊以各職員會員爲隊長隊員王錦文倪慶洲馬名驥附議全體通過定期邀集出發勸募災振九時摇鈴散會 
　　四川路四川路商界聯合會昨晚開臨時會議到者二十餘人張鱣堂主席首先討論籌振協會組織委員會事陸文中提議仿照總會委員七人林炎夫提議請主席指定七人多敷贊成斯議通過指定委員陸文中蔣子山簡文炳梁君澤陳士琦林炎夫張鱣堂等陸文中報告籌振協會經過情形旋又辭國民大會策進會出席代表幹事之職補選陸挺生又報告總聯合會與總商會一致進行反對印花稅事議畢散會 
　　法租界法租界商業聯合會昨日下午七時　常會汪醒齋主席首由劉屏仙報告琿春東隣進兵窺視國際聯盟會開會期在邇應告各團體警告政府務請嚴重交涉弗稍退讓葉貺辰報告租界貼用印花經全體一再函致總商會業荷將審查窒碍情形遍函各官廳聲明租界未便施行等因刻尚未見官廳有何表示衆議再請總商會一面　電政府切懇體恤商艱務達蠲免而後止又報告前興聖街一帶會員提議以該處烟妓雜居有碍正當商業經本會屢請華董提議取締近見報載公董局有將娼妓抽籖勒閉限五年逐漸禁廢之議衆商聞之甚感公董局順從衆意又報告聯合會保險公司來函並附來招股簡章五份該公司係各路總聯會發亦屬挽回利權振興實業之一端當請會員洋貨業陳韻松醬園業潘如興烟紙業羅瀛洲代爲招股倘有附股者報明本會塡給認股據以便向交股處交股江　春報告本會會費支絀嗣後取收月費須十六日起二十日止一律收全以應要需沈問師卜文元附議通過即散會 
[米業斛費與車費均已解决]  
　　閘北各米行斛手議加斛費同盟提出要求如不達目的訂日罷工等情已見報端昨日由米業中之有聲望者出爲調停向來斛費每石八文今准加錢四文行家仍出八文四文出之米店已商諸米店嘉穀堂董事奚賡虞轉商各米店允洽可無罷工之虞矣 
　　又新閘老　一帶各推米小車夫向章每石五文近因各小車夫要求加資擬於上月底罷工嗣經行家擔認酌加照常工作由來已一星期昨日經各米行集　之下已允照加每石二文由行家貼償車頭由車頭轉向車夫津貼事亦了結矣 
[中華懋業銀行决改洋文名稱]  
　　本埠中華懋業銀行係中美大資本家所合辦自上月開幕後一切營業及國外滙兌異常發達近因西文名稱原定爲CommercialAndLndustrialBankofChina查有與其他混同之處特於本月六日在北京總行召集股東會議公同議改當經公决爲ChineseAemricanBankofCommerce而中文仍爲中華懋業銀行云 
[小學敎職員國語研究會紀]  
　　縣市立各小學敎職員前日上午齊集勸學所舉行第二届國語分科研究會到者各校敎職員及勸學所長李頌唐等共四十五人十時開會由李所長主席報告開會應議事件經衆互相討論表决如次一件討論國語敎授方法議决國語敎法就現在調查所得統計起來有奸幾種當通告各校請他報告現用那一種方法並且說明經過情形種類如下（一）初步敎授就把他注音字母獨立敎授的甲但購音一單授合音二并授拚法乙并受事實（二）單授漢字口授國音（三）敎授漢字時就注上注音字母（四）先矯正不普通的土音逐漸敎授國音和注意字母（五）其他除以上四種外另行旁的方法一件提議兒童用敎科書最好不用注音字母敎授書最好每字注上注音字母議决俟調查各學校敎法後再行討論議至此時已逾午　閱會經李所長邀各敎員在所午膳而散 
[學商公會選舉紀]  
　　滬南學商公會於昨日下午兩時假座　學會大廳　選舉大會到者共八十餘人首由臨時主席顧霖周報告眩會歷史及開會宗旨繼由江確生述及近日會務進行事項後各會友投票選舉正副會長及各職員計沈潤挹得五十八票當選爲正會長朱變臣得五十一票陸介孫得四十七票當選爲副會長顧翕周朱少沂江確生張楝雲王維申吳叔田鄧源和袁頌豐顧霖周沈文德孫小亭王叔賢汪春涵馬驥良俞元爵顧旭侯單貽孫王維文孫守伯朱瘦菊馬雲飛黄煥雲　駿八郁仲榴王竹亭均被選爲職員全體　影而散 
[洋涇市農會選舉紀]  
　　浦東洋涇市農會前日在洋涇市公所開選舉大會會員到者四十餘人已過法定人數午後二時開會主席報告學即投票選舉沈杏苑得三十八票爲正會長池廷棟得十六票爲副會長評議員八人孫魯芹陸景雲潘作臣潘景周陸虎丞黄支輝顧才伯潘杏亭嗣由到會各人討論農業上改良事項而散 
[商帮協會開歡迎會]  
　　旅滬商帮恊會昨日開會歡迎新任正副會長及新選各帮會董午後二時各帮會董齊集後推舉江湘浦爲主席致歡迎詞先是曾嘉　有函到會推辭副會長一席衆議以本會會長祗有義務而無權利此端一啓將無人任充會長之職一體挽留曾君始當塲認可是日並有藥材帮高鑑清入會一致歡迎次由新任正會長馬乙棠提議徵求會員事經衆議决先由各帮會董每人介紹二三人入會最少須介紹一人將來再請各帮會員分别介紹以期團結力日見擴充而會務亦可日見進步最後又提議覓遷會址事衆議遇有相當地點再行討論散會時已鐘鳴五下矣 
[上海醫院療病近况]  
　　南市公立上海醫院規模頗大組織完全如眼科耳鼻咽喉科戒烟亦獨設一科由專家擔任産科則男女醫生可聽病家之便内科外科不專用刀圭藥物所備電氣器具及愛克司光線診斷及治療各病成績甚佳如各種慢性皮膚病瘰癧横痃及各種結核癆病等奉效極速該院院長王彰孚於最新之良法良藥無不躬親與各醫員研究隨症施用故該院雖屬慈善機關而對於病人一本治病學理並不敷衍從事凡西醫所用打針注射等藥亦皆完全置備如治療梅毒肺病等藥針取費從廉只取藥本誠不背慈善本旨惠及貧寒者惜該院經費不充尚未能如王君之計劃而行耳該院能檢查便溺可以預知婦人是否懷孕并所孕是男是女又能檢查便溺及喀痰等確定各種疾病均無須病人親身到院其法頗屬新穎云 
[譚檢廳長赴蘇公幹]  
　　上海地方檢察廳現奉高等廳令飭將廳署餘欵解繳譚廳長奉令後遵將廳署餘存公欵籌集後於日前親自赴蘇繳解適高檢廳長赴寗未回譚廳長候至昨日高檢廳長返蘇後而繳事畢當晚夜半旋滬矣 
[程裕新茶棧批發所開幕]  
　　大東門外朱家弄沙場街口程裕新茶葉棧批發所此次新建三層樓石庫門洋房工程告竣業於本月初六日（舊曆）開幕營業頗稱發達計初六初七兩天門市　外埠定貨共做一萬五千元 
[綏遠副劵開奬紀]  
　　昨日爲第八次綏遠工賑善後有奬副劵開奬之期在南市久大礪頭該公司内值行自午前九時至午刻十二時止兹將五大奬號碼及經銷各票號錄下頭奬第二萬八千七百四十九號（本埠萬利公司）二奬第三萬六千六百五十八號（杭州協記公司）三奬第九千二百八十九號（本埠有利源）四奬第一萬七千九百八十七號（本埠廣萬源）又四奬第二萬二千九百二十六號（杭州恊記公司）五奬第四千七百六十一號（本埠大利元）又五奬第三萬三千二百九十四號（本埠萬利公司）又五奬第三萬三千六百零九號（天津鑫記公司） 
[外鹹瓜街火警]  
　　前晚十一時滬南十六舖外鹹瓜街大王廟前弄内雨婦方俞氏家因潑翻洋油燈頃刻烈燄横飛延燒床帳俄即冒穿屋頂當經救火聯合會鳴鐘報警即由各區救火會將救火器具馳往施救得即熄滅僅燬去樓房一幢餘未殃及後由崗警將起火之方俞氏帶入第一區警署由趙墨林署長問明姑念無心失火從寛飭着罰洋五元充公 
[盜匪歸案訊辦]  
　　浦東姜家渡鄉民邱子卿又名邱杏春家被盜刦邱及邱妻錢氏並被盜打傷由隣人張炳報告三區三分所警局派警拘獲嫌疑犯夏春壽一名連同匪遺子彈一枚兇刀一把及邱家自備之木錘一個爲盜取而行兇者一併申送警察廳發交司法科往傳邱杏春與張炳等到案質訊而邱錢氏因受傷過重先投上海地檢廳呈請騐究在案兹悉此案自奉警廳司法科研訊後立飭警探四出拘拿逸匪無着昨午備文飭警將夏春壽連同送案證物押送地檢廳歸案訊辦邱杏春與張炳亦投廳候質奉檢察官提案預審一過騐得邱杏春頭項胸部爲火　傷尚無大礙令回家自行醫治張亦諭令退去夏匪着收押候補拿同黨再核證物存案 
[前晚發生之兩搶案]  
　　住居楊樹浦松潘路北張家宅草房内之浦束人顧阿土家於前晚衣半十一句半鐘突來江北口音之盜匪四人手持鐵棍打開大門入内嚇禁聲張用繩將顧背綁並將所積之大洋七元小洋六角鋼元二十枚搜括一空呼嘯而去顧妻王氏産後甫祗六天尚未起床驟覩匪等一擁入内將顧　倒綑綁駭極狂呼救命致被匪等持棍擊傷頭顱事後由顧開單投報該管楊樹浦捕房捕頭立飭中西探捕馳往兜拿已無踪跡矣 
　　法新租界福開森路巨潑來司路轉角向在某洋人家爲管事之蘇州人王金乾家於前晚七點時突來身穿長衣操山東音之盜匪四人一擁而入各出手槍嚇禁聲張兩匪把守門口兩匪登樓翻箱倒篋搶去金戒兩只珍珠耳圈一副　嘰呢夾衫一件呼嘯而逸當時王金乾有事出外祗有王某氏及傭婦在家事後由王回家開明失單報告捕房立飭探目沈德福包探金九林前往查勘一週並詢明匪等面貌服色回禀捕頭諭令跴緝該匪等到案究辦 
[輪船撞壞渡船]  
　　新祥泰輪船昨晨六點四十分由南往北開至洪生碼頭外檔浦面之際適有楊家渡碼頭之摇人船（即八長渡之一）從浦西方面開往浦東突被碰撞當將該渡船截成兩斷内有渡客六人一併落水一時人聲　沸大聲呼救當由水巡隊巡長孫玉林隊士劉振興並划船上水手袁忠祥及救生局四號巡船等聞警馳往援救得將渡客一併救起蓋爲時尚早渡客未多施救尚易也隨由潘隊長飭將受傷之渡客蔡同章楊雲泉瞿林林等送往上海醫院醫治 
[强姦幼女案送法庭訊辦]  
　　閘北餘慶里甬人柴炳生控隣人陳阿九將伊九歳女兒藕香用强姦傷一案昨經五區二分所備文將雙方並女孩押送地檢廳訊辦午後問官提訊一過判陳阿九收押該女交伊父領回候查明再核 
[鄰人拐匿幼孩]  
　　住閘北虬港橋地方之張阿毛有四歳男孩日前忽然失踪四尋無着翌日偵知被其鄰田金樓誘匿伊家突然入内尋見向田詰問非惟不認誘拐反敢逞兇將張肆毆報告就近崗警到來將田拿獲解入五區一分所經孟警佐　明轉解司法科昨奉段科員判移地檢廳按律重辦 
[逃婢發濟良所留養]  
　　十三歳女子寳珍前日投虹口捕房聲稱伊係閔行路一百號門牌廣東人畢姓家婢女因爲主人凌虐故逃出乞援云云捕頭飭探轉送濟良所留至昨晨送請公共公廨發落據包探候松山上堂禀稱其主因彼時常竊物不願再行領回是以今未到案云云中西官核禀判寳珍發濟良所留養 
[瘋婦送棲流所醫治]  
　　昨有年約三旬之江北瘋婦陳張氏在北西藏路一帶沿途胡鬧被探孔慶平查見恐肇事端即行帶入滙司捕房禀明捕頭諭候請廨備函轉送棲流所醫愈痴病再核 
[汽車夫肇禍之罰賠]  
　　汽車夫楊寳福在新閘路開駛某號汽車將黄包車夫張廷友之車　撞損被捕查見將楊拘入捕房存洋保出昨由公共公廨傳訊經原告偕證人李石明上堂證明彼告肇禍情形中西官以揚玩忽業務科罰洋五元充公外並賠原告修車費洋十元 
[汽車夫違章科罰]  
　　汽車夫王阿二日前駕車至法新租界不聽一百零四號越捕指揮當由該捕抄錄號碼回禀捕頭於昨晨傳至法公堂請究先由該　上堂禀明王違章情形詰之王供認自知不合以後不敢再犯求宥判罰洋十元充公 
[攫挖耳押三月]  
　　陳阿毛前日在廣西路攫取婦人陳王氏之金挖耳一支而逃由氏同伴王吳氏代爲鳴捕追獲人贓帶入捕房押至昨晨解經公共公廨中西官　實判押西牢三月贓交原告領去 
[身藏烟土之查獲]  
　　前晚八時許有松江人徐照記身藏烟土一小包計重三兩許行經浦東華通碼頭爲三區駐棧巡警查獲徐出賄洋七角銅元二十餘枚請求釋放該警不受連同賄洋拘解至署昨經曾署長訊據徐供五十五歳現充大通輪船副　房因自已染有烟癖由漢口購買烟土敷兩乘輪來滬抵埠時不料被巡警查獲等語判解警　司法科訊辦 
[私賣燈吃之科罰]  
　　顧生全周王氏兩人邇因在法租界私設烟　容人在内吸食鴉片現爲大自鳴鐘捕房捕頭阿而風西偵悉前晚前往抄出烟槍烟具等物帶入捕房昨將顧等傳至法公堂請究先由捕頭上堂禀明前情詰之顧等供認私賣燈吃求宥中西官判顧間二十元王氏罰三十元充公烟具銷燬 
[懲罰三燕子窠主客]  
　　吳春邱阿林阮孔培分别在虹口百老滙路三百二十號元芳路二百四十四號西華德路二千一百零九號三處星内私售燈吃前日爲捕房包探查悉往將以上三人及烟客張意　顧月明王阿四張慶生朱金有並烟具烟膏帶回收押昨解公共公廨請究中西官以吳曾經犯過售賣鴉片烟案判押西牢二月阮邱各罰洋二十元無力改各押三禮拜餘人各　洋三元或拘役三天違禁物品銷燬 
[相騐水潭内浮屍]  
　　二十四保方十二圖地保陳蘭亭昨投地方廳報稱半淞圍附近水潭中發現男浮尸一具查無家屬報請相騐午後奉委許檢察官毛檢騐員等前往相騐該屍死已多日體已腐　難辨年歳委係失足溺斃判由堂棺　 
[昨日公共公廨訊案紀]  
　　昨晨公共公廨民四廷由俞襄讞會同美丁副領事訊理各案挨次紀錄於下（一）王根福訴姚永芳不理損失洋二千元案原告代表許理律師商得被告之律師同意請求改期七天再訊結果照准（二）彙康莊訴許子慶不理地契押欵本利銀八千六百八十五兩四錢三分案被告始終抗傳不到故已缺席判决兹據原告之律師上堂聲稱除向追還外尚欠四千元因其地契之産皆在武進縣該縣已有函復到廨謂許之地契亦受念九家抵押押價祇三百元今原主將贖等語但許既尚該原因四千元　則原告斷不能以三百元放贖請函致該縣將産變賣被告今雖延律師到堂辯護因本人終不到案故敝律師反對其發言云云結果以據本案律師聲稱被告尚須償還原告洋四千元等語應函致武進縣請秉公辦理至念九户贖價數僅三百元亦請查明是否屬實見復再核（三）李德豐延朱斯芾律師訴房客姚阿松覇屋不讓案被告亦延律師到堂辯護不遷理由結果改期七天再訊（四）豐泰號訴劉雲齋不理洋紗價洋案被告已向原告理楚故原告禀請銷案結果准予註銷（五）王增榮訴王松濤不理地價洋三千二百元案雙方律師以時間侷促請求改期再訊結果照准（六）張源順訴沈廷芳不理由王九禾向伊故父借銀一千五百兩洋一千四百五十三元二角案由原告代表律師之繙譯及書記葉張兩人相繼投廨證明沈廷芳自被控後曾至伊等之冩字間内承認欠數願還不欲延律師涉訟嗣後沈之態度因何而變則不知情云云並由沈之律師向以上兩人盤駁一過結果改期續訊（七）阮德泰綢莊訴林容甫不還綢緞價銀四十九兩四錢案結果候傳保人俞英棠並飭被告到案再訊（八）某經租賬房收租人盛伯翁訴房客金源和戴月明不理所欠一個月租金洋二十三元案訊明係原告令兩被告遷讓習慣應免租金一月結果註銷 
　　又午後民四庭由俞襄讞會同美約副領事續訊寡婦杜陸氏訴杜根才杜志生不給應得地價洋三千元案見證婦人杜顧氏杜達三杜阿龍等前後上堂所供各執一詞而杜阿龍且不承認原告律師所呈杜家分産據之抄稿係伊交出惟原告律師則謂該稿確係阿龍送來請堂上着其將分産契據呈案核對自可明瞭云云結果改期一禮拜着杜阿龍等將分産據帶案再核 
中華職業敎育社通訊 
　　本社農業敎育研究會徵求農業敎育意見之問題 
　　關於農業專門學校者（一）吾國農業專門學校之宗旨究安在（二）以現時之農專課程辦法是否能爲國家造成農業專門之人才（三）設不能者應如何改進之關於甲種農業學校者（一）吾國甲種農校之宗旨究安在若爲造成國家農業上之職業人才者請說明所謂職業者究爲農業上之何種職業試舉一二例以明之（二）以現時之乙種農校辦法是否能造成所希望之人才（三）設不能者應如何改進之 
雜評二 
[盜匪時期（若）]  
　　時届冬令每多盜匪刦掠之事故官中名之曰冬防實不知其何以致此然至冬時刦掠之案自多於他日即以租界各地而論亦已可證意者冬令於需食之外又需禦寒需用既多故貧困之徒不能不爲盜賊歟抑或冬時富有之人多所收入爲盜賊者視其時爲合宜之時歟二者孰是應爲留心社會者所研究而近日以來時已近冬刦掠之案亦已漸多又爲保　地方者之及早預備也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[南溟息羽記] [  中實]  
　　此可知巴西衣飾之昻又爲世界各國所無巴西奢侈品悉仰給於歐美各國巴西政府又重課入口稅而國民務奢之心理且加甚焉昔記者旅北美方以北美青年好女子之爲奢侈品犧牲輾轉以墮危阱陷於不可振拔之地位者爲甚可憐乃不意巴西女子且有過之無不及此誠足爲生計上之一大危害且吾知讀者諸君對於此（十七兆）三字必百思而不得其解謂縱窮奢極侈斷不至耗如許巨金此又（數字）之爲幻足符（說大話用小錢）之心理矣巴西錢值價起落靡常有時巴幣四千流合中國幣祇一圓則十七兆流若以中國幣計之亦不過四千餘金並非如美國大借欵中之若干兆可抵國家一月之用度也亦並非如其他各國有家産至若干兆即可稱大富翁也杜詩（腰纒十萬貫騎鶴下揚州）之句若移詠巴西巴幣十萬貫恐尚不能供情婦一月間之揮霍耳 
　　凡由歐洲來南美諸寓公咸謂歐洲在大戰前物價至廉而婦人之衣綢者尚不多見巴西物價奇昻綢價尤不可問而衣綢之婦人反覺舉目皆是此誠百思而不得其解矣予謂覘國之道祗須調查其出版界日本雄心勃勃至日本書店舉目皆研究外國文言之册籍也中國人民耽逸惡勞故中國各書肆小說一類之銷路最發達美民性情活潑喜動不喜靜年來自動車及活動影戲營業最發達故關此兩類之報誌分道揚鑣大張旗鼓德民沈毅善思索科學文字尤擅長（賚　籍城）Leipzig書籍出産地停車場之盛况又　僅汗牛充棟四字所可概括者若此巴西論科學論政治之報誌極不發達小說一類又以人民無此閒情逸致不若中國之遍地皆是其書肆中最行銷者爲時樣裝各期刋麗河一城有七十餘種之多各國文字皆備點綴此南美首都之文明者不啻盡屬此一類矣誠奇聞也 
筆剳 
[負楊花記（三）] [  既澄]  
　　忽聞履聲塡户有呼伯純而入者則浩然之二兄竟塵　浩然亦後隨之小娟急起拭涙而遁伯純亦錯愕失常引手就鏡塵既自覺其指端璨然漬小娟之涙點又急縮手而延鏡塵兄弟坐鏡塵似已洞覺微呈恚恨意幸浩然居間周旋小談數語遂偕出伯純愧恨悲窘莫知所爲則亦引衾睡其明日浩然夙至深相詬懟言鏡塵反家聞以小娟伺伯純已深滋不悅又目覩二人親暱狀益用恚疊立斥遣小娟歸其父母家言次并力戒伯純勿復眷戀於此伯純亦自引咎然衆意摇摇未容自攝入夜忽得一函辨爲小娟手跡其略曰兒不幸育生寒家妾婢依人良其分爾婢於沈家主人以惠澤爲懷兒之以爲幸者也而使妾於沈家得竊主人榮祜以自蔭其父母者亦兒父母之以爲幸者也屬以君子之故茫瞀於私衷妄懷非分之思以自絕於主人之門户父母以兒爲不肖不以爲子實逼處此以逃之舅氏之家苟延一日之命竊自思念愧悔已多誠不如委命常流略雪餘恥重以父母衰老既不能生盡菽水之勤亦何忍死重肝腸之痛誠使君子推埀愛之私爲緩解於主人俾主人重錄餘生苟延薄命則痴著孤懷爲不辱矣如荷惠命則西去杭城十里有緣溪小椽老柳被其門者即薄命人延企凄遑之所也 
别錄 
[輓蘇督] [  李擎厦]  
　　坐鎭南洋膺重望生平穩健洵中國二十四史上英雄任總代可賀令巡閱可賀加上將更可賀天生廣豈難封大節稜稜振俗威名傳射虎養疴北戴付空言漸次專横爲蘇省三千萬人民公敵調紀琦不成薦克敏不成擢文龢又不成漢待陵抑何薄滿腔鬱鬱崇朝訣别效騎鯨 
新聞拾遺 
[孀婦可憐] [  覺幻子]  
　　寗波城内有趙某者其妻胡氏年僅二十三自去年結婚以來伉儷間頗　和愛詎七月間趙猝攖急疾身亡胡女悲甚日夜涰泣翁姑以其孤處徒增悲慨旋即送回母家詎胡女歸家後即以投身尼寺請於母謂兒立志已　倘不依兒則惟一死云云後經其母百端勸解家人防之綦嚴遂亦相安無事聞胡女近日來忽神經錯亂終日忽忽若失有時大哭大駡家人與近俱遭毆打即其親母亦不能認識云 
[騙子該死] [  光]  
　　松江華陽橋張某一宿儒也應騁某姓家爲童子師家中母女二人勤儉自持家稱小康昨日午後有一人持條至聲稱張因赴友會宴囑取馬掛一件遂與之去比晚某散學歸其妻告之某駭然始悟爲拆梢者冐騙夫婦二人相對徒呼負負云 
[觀劇梯下跌] [  立德]  
　　本埠九江路某菜館昨爲張姓假座結婚晚問邀請票友會串堂戲於是賓客盈門觀者人山人海該館之後牆上裝有鐵絲網窗由民豐里進可用梯櫈竊觀時内正演捉放曹一劇牆外竊觀者忽起紛爭中有一某姓婦被人擁擠立足不穩跌於梯下破其鼻鮮血直流後即强起大駡而去 
[竊物水裏逃] [  夢華]  
　　前晚七時許記者偕友陶君路過虹口司卡子路橋聞呼喊捉賊之聲甚急即住足而觀見一竊賊由對面里内飛逃而來巡捕聞警亦帮同追拿該賊遂躍入河内迨巡捕曁追賊諸人赶到河濱賊已在河中順流而逸觀頗諳水性能將上身露出水而直立而行於是沿濱觀者愈聚愈衆經二十分鐘後始見有形同海關船之舢舨一艘鼓漿追赶但不知能否拿獲云 
小說 
[社會小說衆醉獨醒（一七○）] [  瞻廬]  
　　第二十九回便園居士提倡風雅高鄰公所召集詩人慧姑詫異道你也認識張老三歷王媽道左近人家誰不認識他他是餓不殺打不死的潑皮從前的官府因他在外滋事也曾把他訪拿到案一頓板子幾月監禁照光棍例治罪但他吃一次官司名字更響亮一次現在閶門城外三十小弟兄都推他做老大哥拆梢打架他總有分并且和那太湖裏面的鹽販都有往來所以他的聲勢竟一天大似一天慧姑一發詫異道王媽你怎麽打聽得這般詳細王媽道不瞞小姐說我的兒子阿金在城外水菓店做生意時也曾受過這潑皮敲詐後來便不敢和他相近見着他的影子都怕這些說話都是兒子講給我聽所以我知道一個詳細慧姑暗自沈吟原來這東西果是一個惡魔林姓姊妹呌我隨時提防不爲無見但是我的名字怎麽被他知曉竟有些揣摸不出實在令人氣悶慧姑沈吟時王媽又趕上幾步說道說着張老三我又想起了一椿事劉姑老爺那邊的混帳先生卻和老三異常要好常見他們在酒舖子裏喝酒有說有笑怪親熱的正是歹人只交歹人爛木頭都淌在一浜慧姑恍然大悟暗想我正奇怪這東西怎會知道我的名字原來他和伍青巖結交這些話定是青巖講給他聽爲了這個青巖早把人鬧得厭煩現又添了一個惡魔都在暗地裏講我遮莫有甚麽陰謀詭計想到這裏一陣昏悶脚步兒都跨得慢了回到家庭見過父母單把兩林拒却學費　事報告一徧却把張老三的說話一字不提一來怕說了帶累父母擔憂二來慧姑素性活潑端怕提起這事父母多所疑慮不肯輕放他出門倒落得諸多不便 
[自由談之自由談] [  鵑]  
　　武人腦筋之簡單可笑亦復可憐其目光所注但在金錢即祿位與言世界潮流彼不知也與言文化運動彼不解也於是蔡鶴卿以拿辦聞矣嗚呼 
大昌煙公司徵文揭曉 
[大小嬰孩牌香烟歌（白話體）（丙等）] [  吳半酣]  
　　午飯喫完忙出外高興去逛大世界抬頭看見一小囝又白又肥眞可愛身穿紅衣裳細髮金絲黄近前同他接個吻一股清氣撲鼻香我問他你家弟兄有幾多他說是我家父母先生我後來方纔養阿哥我聽小囝言不覺笑呵呵你家阿哥在那里生得可有你討喜他便用手指一指我的阿哥就在此我怕他撒謊舉目望一望果然有個寗馨兒面目同他是一樣五官四體都相仿祗是身材略略胖我喚他來來來你與弟弟是一胎你是阿哥他是弟爲甚麽他先出世你方來他說不是這樣講伯伯何不想一想俗語常說道若要好大做小從來由小能至大先小後大非顚倒我聽大囝言又復呵呵笑兩個好孩兒言語眞伶巧願祝小小囝長生永不老願與大小囝永訂金蘭交四海之内皆兄弟四萬萬人盡同胞須知道四萬萬人盡同胞 
 
 
 

Page 15

 
 
   
 
 

Page 16

 
 
常識 
常評 
[得人心與失人心] [  覺]  
　　人心者以輿論爲表示者也輿論至公而無私故以輿論之所好惡爲好惡則得人心反是則失人心 
　　得人心者必勝利失人心者必失敗此自有歷史以來古今中外未有逾此常軌者也而民國九年之中尤歷歷不爽 
　　宣言與事實相反者必失人心但知權利而拂逆民意者必失人心覬覦高位而得之不以其道者必失人心及既失之則起而與之反對者不必素得人心也而此時已大得人心矣 
　　然則人心者永久勝利亦永久無失敗者也而今之握有權力者奈何不悟 
經濟 
[移酬助賑之討論泰縣] [  姜秉光]  
　　日前由姚星叔君提倡移酬助賑一法（原稿見九日本增刋）鄙人甚爲贊成但姚君既倡之於前吾輩即當和之於後蓋往後天氣漸寒即北方災民漸近死期之日苟不速謀賑濟勢必至數千萬災民十九塡乎溝壑故吾望投稿諸君將移酬助賑之法卽日實行爰擬簡章數則祈共討論之 
　　（一）投稿願提半數酬金助賑者即於稿末註明（半賑）二字願完全充賑者卽簡註（移賑）二字 
　　（一）報館編輯先生如將此類稿發刋時即令排字房亦將（半賑）（移賑）字樣註於稿末 
　　（一）每届月底由編輯人將各助賑之投稿人名字發表報端（一）月底館中會計處結算助賑之酬金若干即准由會計處撥交信用之籌賑會 
　　上列各端投稿諸君如　爲可行敬請即日實行想館中編輯會計諸君雖手續較繁當亦不以爲苦也（不受酬） 
[還外債] [  雪峯氏]  
　　美色足以喪身外債足以亡國人盡知之人盡不能改之世界競爭手續愈文明手段愈險毒自德奥失敗後羣雄知武力不足覆人國家於是經略方針一變爲外債債權者着着得手債務者生命莫保而我國一般社會之蟊賊猶不知懼日借外債爲生國人權利國家生命概置不顧魚游沸鼎猶以爲春江水暖禍迫眉睫不忍盡言然中央政費全恃各省解濟近年來軍閥横行藉口軍用不第不接濟中央且向中央强索兵費點金無術是中央之借外債爲勢所逼未可厚非然不籌止借之法及償還之道長此以往不十年恐中原之土地非中國人所有矣今止就借債還債妄擬二法願國人採之 
　　一絕對的止借政府此後當抱餓死不做賊窮死不借外債之决心然後以毅力實行裁減中央及各省軍政等費除經中央認可開支外其餘稅欵一律按月解京否則政府可無短解增費無商量之餘地 
　　二積極的償還我國每借外債必以權利作抵與其送之外人何妨直押於國民大借内債鐵路鑛産關稅皆可照借外債之法與國民行内債的契約今國民非無大宗之欵不敢放手者政府屢失信用也苟政府與以物權抵押則數萬萬之外債亦易償清惟政府此時急宜猛省須知國是民之國民是國之民民有即國有若能根據此意迅速行之已通行及未成未開之路未開之鑛已并之鑛皆可付與國民經營如此既可收償債之功又見鐵路遍設鑛利普收之效因民之利惠而不費執政者何樂而不爲（乙種酬） 
敎育常識 
[籌鄉村小學校經濟之寛裕] [  汝薰]  
　　我國敎育費之竭蹶亦云甚矣中等學校以上之敎育經費姑置之勿論若小學校之經費則每所祗數百元耳千餘元耳三四千元耳而敎室則多至四五此猶城市學校之狀况若鄉村小學校則名爲公立者所撥敎育經費百元耳二百元耳三百元耳多至五百元耳敎員薪水出於此校用品物出於此房膳出於此雜費出於此安望此小學敎育之成績能優良乎鄙人有感於此爲特代我鄉村小學校籌擬經濟寛裕之方法或亦我鄉村小學敎員所樂聞乎 
　　（一）農事之實踐鄉村之間欲租數畝田至易易事今一校之中有學生數十人年齡大者統計十餘人租田十畝於課餘之暇輪流實習耕作所種植者蔬菜也可果樹也可棉也可豆也可稻也可既可養成其勤勞習慣又獲農業上之常識而一年所入以每畝二十元計之則二百元矣除租金及肥料農具外猶可獲利百元餘此其一也 
　　（二）家禽之飼養吾嘗閱某雜誌載有美國小學校多有養雞會之組織吾鄉村小學校亦可倣行之由校中購買幼禽給兒童分團餧養之既合兒童之心理（蓋兒童心理樂與家畜相周旋）又可藉以獲得飼畜上之智識（飼畜爲農家之副産物農民於飼畜上之智識乃不可不講求也）且飼畜之事用力少而用費省蓋雞鴨之類可以放至外面覓食也如此則一年之内獲得數十元之利亦易易耳此其二也 
　　（三）手工宜厲行實用主義現今小學校手工概爲折紙也織紙也黏土也刻竹也豆細工也此種手工祗可藏爲成績品不能應用誠不經濟之甚者矣我鄉村小學校對於手工一科宜厲行實用主義男生則敎以製簡單之竹器并組麥程辮編草履等女生則敎以鄉間日用之結物裁縫所製旣屬實用品物自可售給人家應用苟能勵行一年所得亦可成一相當之數此其三也 
　　苟能照上三法勉力做去學校經濟不將稍裕乎惟施行之時有一事要告者當提出若干奬勵金奬給兒童則兒童心悅而願效操作矣（乙種酬） 
衛生 
[眼病之來路宜絕對禁絕（續）] [  陳滋]  
　　（三）面盆手巾宜各自置備不可共用尤不可供别用面盆宜每日洗擦之手巾宜每日煮沸之此等手巾面盆之清潔事宜不宜假手於有　病之婢僕余見滬上上等住户極講清潔因女傭有砂眼而累及女主人小主人者比比然也（女傭大半有砂眼宜注意）此外戲館茶樓酒肆之手巾尤爲淋毒砂眼之巢窟切不可拭眼 
　　（四）小兒與勞動者每日以衣襟袖頭拭目之癖此實爲傳病之孔道因此輩衣服常觸器物而染其污難保無毒以之拭目往往受病故衣宜常洗切勿用以拭目小兒尤宜自幼禁絕以衣拭目之惡習 
　　（五）枕被與目接近之時頗長若經眼病者用過而染其毒即能傳病故枕被須清潔切勿與人共用旅宿中尤宜注意 
　　（六）眼鏡切近目極易傳病多數目疾由眼鏡傳來世人多不自覺　眼鏡切勿任人執持每日宜用洋布蘸酒精遍拭之他人之眼鏡切不可借戴眼鏡壳易藏垢宜每日凈刷之（不受酬） 
農民常識 
[浮塵子的驅除預防法] [  仲賢]  
　　浮塵子是一種極小的毘虫體長不過一分七八釐許農人呌他小蚱蜢的就是這一種昆虫小雖小但是羣集起來爲害農作物的力量確是很大今年上海浦東一帶蘇州閶門外一帶這種小東西猖獗得很好好一塊稻他來了以後就變成赤地農人束手無策以爲天災非人力所能挽救的吃的東西被他奪了去自己只有忍　呌苦看看這種情形煞是可憐所以吾要把驅除預防法說出來各地農家倘能依法施行未始没有萬一的補救 
　　（一）浮塵子性好燈光所以當其發生時期可以在稻田裏設立誘蛾燈來誘殺他燈的構造很簡單就是用直徑一二尺許的盆盆　盛水七八分許放入石油少許盆下面支以三脚使盆透出稻頂四五寸許盆上面掛一盞普通所用之洋燈和水面相接近夜間點火便其成羣飛集觸燈落水遇着了石油就死了 
　　（二）在秧田的時候驅除法可以簡單一些但是也須預先設備就是每隔一尺設一闊四尺之畦當浮塵子發生的時期可以用捕虫網來捕獲并且注加石油於水中倘有逸網落水的成虫也使毒死（水中加了石油經過三小時就要換新水的否則有碍稻的生育） 
　　（三）稻田裏面滿盛以水水面上散布切藁使稻桿盡淹没水中那未浮塵子就附着在切藁上面了這時决其一方使水奔流導出切藁收積殺斃之 
　　（四）冬日宜清潔畦畔的雜草 
　　（五）稻田旁邊忌種紫蕓英 
　　（六）宜巡視稻的葉鞘見　卵子時就採下殺斃 
　　（七）用噴霧器噴射石油乳劑或加用除蟲菊更好（乙種酬） 
道德叢話 
[道德墮落之原因] [  吳兆莘]  
　　世風日下道德凌夷識者憂之乃競競以恢復舊道德爲職志而一二深見者亦復以新倫理相號召一若以此爲挽頽風之不二法門然道德之墮落非墮落於墮落之日其來也漸其入人之心也深矣若徒以講倫理爲補救者不過治標之術究非根本上之解决也故吾人宜深究其原從而設法補救之斯可矣鄙見所及其原因不外以下數端 
　　（一）不解人生之正鵠人之生也有人生之正鵠吾人當研究人生之正鵠究何在從而準備能實踐正鵠之手續焉則人格自高道德何慮墮落不然背道而馳無往而不造成罪惡道德因而墮地矣 
　　（二）爲環境所支配近朱者赤近墨者黑人亦何獨不然故吾人之行爲常爲環境　支配善者固因而善之而惡者亦因而惡矣且今之社會實造惡之場所復何善之足言環境既惡道德其不從而墮落者幾希矣 
　　（三）金錢之吸力既不解人生正鵠又受惡社會之薰陶於是富貴之家競事奢侈無謂之事亦趨之若鶩種種罪惡因而造成矣至貧賤者旦夕勤勞尚不足得衣食更何暇顧及道德無恒産者無恒心此之謂也故無論金錢之有無僉爲造惡之吸引力其足致道德之墮落一也 
　　道德墮落其因固多上列三端實爲最大原因吾人欲挽救世俗從根本上之解决當與人以諒解人生之正鵠且　勇改革一切惡環境則金錢亦不足以引人入惡而復何患乎道德墮落世風日下哉（乙種酬） 
法律 
[緊急避難行爲] [  黄魁]  
　　本篇所述避難行爲非指尋常之危險而言乃指雷震水火種種不可抗力而言故以緊急爲條件申言之即不可預期不能預避之災害是也與正當防衛權情形不同蓋防衛乃排除他人之侵害此則水火雷震自然之災厄也故防衛有時可施之他人而代衛人之法益此則避害緊急有時須侵害他人之法益者蓋人情當緊急時欲免現時自己之危難有時不得不牽害他人如甲乙同舟遭風覆溺甲獲木而浮乙奪之致甲溺斃又如强盜以死傷相脅迫而遵指財物之所之類此因救己之情切迫不得已而出此　刑律規定避不能抗拒之危難强制而出於不得已之行爲者之竟學者謂之放任行爲蓋犯者之　動非無責任能力者不過法律不責人所難且此種行爲亦非法律效力所能及故列於不處罰不保護之例至遇此種場合職務上有特别身分者如船長知船之將覆而先自脫逃此乃違背職務自不能以不得已之理由謂爲無罪也（乙種酬） 
家庭常識 
[辣醬油之製法] [  次侯]  
　　辣醬油有特别之風味誠食用上最良之調味劑也惜近來肆上所售者多係洋貨利權外溢實堪浩歎故今特將辣醬油之製法略述如後 
　　（一）原料配合 
　　普通醬油百斤丁香五錢官桂二兩玉竹五錢甘草二兩半細辛五錢春花五錢桂皮三兩陳皮五錢東川五錢白芨五錢芝蔴半升回香一兩冰糖一斤番椒二三斤 
　　（製法） 
　　將普通醬油與各種香料共同入釜煎煮至十分沸時取出用布瀘過放冷 
　　（三）殺菌 
　　先以瓶用熱水洗滌然後將放冷之醬油傾入瓶口塞以棉絮放置有冷水之釜中加温至攝氏五六十度時取出取其棉絮寒以木柱外封火漆防菌浸入如是可保永久貯臧也（乙種酬） 
 
 
