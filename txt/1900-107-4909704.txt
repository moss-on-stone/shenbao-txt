# 1900 - 107 - 4909704

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○潘頤福咸豐朝東華錄實洋一元三角○王　吾咸豐朝東華續錄實洋二元五角○左文　公奏疏碼洋四元○隨園三十六種實洋五元○划案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康煕字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○　芳錄碼洋一元二角○紅樓夢補六角○閲微草堂五角諸君欲購者請移玉至三馬路申昌書晝室或申報館帳房可也此佈　　 
[廣學會精輯中東戰紀本末三編每部一圓李傅相歴聘歐美記九九新論各三角半新學彚編八角翻刻罰懲]  
　　中東戰紀初續編售出萬餘部美不待有今精輯三編冠以綸音繼以新政奏疏章程皆不朽之鴻業而以英兵部觀戰紀實作　紀官書華使美使電報作和戰定論條約公牘作戰後關鍵中西論議作和後箴言是皆林樂知進士蔡芝紱徴君之精心結撰中國久安長治　　於此四十萬言其與初續編文學策合釘十六本者定價二圓八角○九九新論亦林蔡二君所作取九九見齊桓之義且適作於一千八百九十九年也懲前毖後安内和外苦口良藥斷推此書○今連本題所開新書及會中各書悉在棋盤街廣學會總局及美華書館等處出售[  圖書成局代啓]  
[恭讀三月二十一日上諭敬注]  
　　歐陽永叔曰學校王政之本也從來國運之盛衰視乎學校之興廢曾子固曰自家至於天子之國皆有學自幼至於長　　　　　　 
未嘗去於學之中使知天地事物之變古今治亂之理至於損益廢直先後始終之要無所不知其在堂户之上而四海九州之業萬世之策皆得及出而履天下之任列百官之中則隨所施爲無不可者其素所學問然也然則學校之足以培養人才如此學校之設顧不重哉古者家有塾黨有庠州有序國有學此年入學終年考校自小成以迄大成故其時博學者多成材者衆比及後世雖亦加意整頓而無終不如古者類皆有其名而其實也今雖不廢學校庠序之名而究其實則不啻虚設京師國子監卽古之國學也入此肄業者雖不乏人然南學北學額旣有限且不由郡學推升必須納粟而後得入雖設有司業祭酒學正學錄諸官亦不過按期課以詩優給膏奬而已至於外省府有府學縣有縣學所設教授教諭學正訓導祗於考試時造册送考平日與士子素不謀面何由訓迪而裁成之甚有到任數載而本學之士有未知學官面目何如者學校廢驰卽此可見一斑已朝廷知學校之不足以造士又設書院以課之籌經費延山長然亦不過按月課試其有留院肄業者初尚認眞旋則漸漸廢弛人但知目下人才之不振不知學校不興人才何由能振恭讀本報謹錄三月二十一日上諭飭各直省督撫學政務宜將學校書院加意整頓責成教官山長痛除積習勤思教育其有司訓不職主　不稱者卽時叅撤以示懲儆等因足見朝廷培培養人才整頓學校之至意竊謂書院學校弊沿至今積重難返通商以來人始知歐西人才之多皆由學堂所出遂紛紛仿設絃誦琅然迨康梁事敗而逃政教一變　　朝廷振興新學之意漸漸有始無終於是議論紛紛或謂欲培養人才非廣設學堂講求實學不可或謂現在仍以八股取士當以整頓書院爲是愚以爲二說不免皆存一偏之見要之書院本佐學校之不逮而學堂亦可助書院之不逮八股與實學並無分途書院與學堂夫亦豈可岐視哉前報紀江蘇撫憲批滬上養蒙學塾章程以其中有不以科舉爲事一語大有語病飭妥酌改正認眞經理可見朝廷旣以科舉取士士人非此不足以進身學者旣不可以矯枉過正爲心培養者亦不可存執一不化之見祗須實心實力上下一心無論學堂也書院也皆足以造就人才也願當軸諸公無負聖訓之諄諄也可 
[本館接奉電音]  
　　昨日午前京師飛電傳來旨一道敬謹譯登○三月二十三日奉旨廂白旗蒙古副都統著克蒙額補授欽此 
[英報之言]  
　　香港循環日報譯登英京倫敦某新報云今欲維持亞東時局不可不抑制俄人欲抑制俄人則英與美日不可不講聨盟之策美國姑置焉我英與日宜先妥定條件請卽開列左方第一或日本或英國與兩大國聨合軍開戰時應彼此相援若但與一國有戰端則一國獨自當之不須他人援助第二英日互相提携要以維持中國爲務第三應由英相沙侯表明英國宜與日本立約之故第四英日兩國宜訂立水陸軍條約以妥定駐紥亞東之兵額及規定開戰時可用之船并贮煤處所 
[英重陸軍]  
　　天津國聞報譯登西字新報云目今英國政府鑒於搭浪司華列之役亟欲改訂陸軍規制頃者已發交議院共贊其成法國各武員聞之深以爲慮蓋以英國水師精銳無匹惟陸軍稍遜一籌法人萬一與英有爭端其制勝實在於此今英亦仿效德法將軍制改絃更張增募兵士之年富力强者隨時訓練是將來法又多一敵國矣其慄慄危懼也固宜 
[俄國移民]  
　　香港循環日報譯登路透電報云俄國政府現欲將民人移至亞東以實邊境下令西伯里亞火車價一律從廉俾貧苦民人易於附載復用運船載兵前往日來多有從澳爹沙埠起程者其附車之民人刻已以千萬計聞俄廷議定今歲當共撥兵四萬餘名往東方駐紥云 
[憲節南旋]  
　　揚州采訪友人云署兩江總督鹿滋帥由揚州至清江浦蒐軍事畢後於本月二十日清晨南下至蝦蟆更盡探知憲旌已過邵伯鎭移時果聞輪船氣笛嗚嗚然曉星殘月中遥見鷁首衝波如飛而至五臺山曁各防營隊伍次第放排槍厥聲隆隆幾如珠貫東方已白各官急駕扁舟迎謁滋帥命材官道乏隨向瓜州口渡江而南 
[瓜步蒐軍]  
　　鎭江采訪友人云本月二十一日鐘鳴十二下署理兩江總督滋帥由淮湯鼓浪而南行抵瓜州口鎭標水師各營勇鵠列江滸槍砲齊鳴常鎭通海道長久山觀察京口副都統吉晉軒統制鎭江府向子振太守以及水陸各營官次第渡江具手版入謁滋帥一一接見有頃命駕登岸直抵大校塲閲視瓜州鎭總兵高藎臣鎭軍部下合操彈雨藥雲目爲之瞇旣而各營哨弁樹的百步外開槍遥擊均能命中及遠惟甲乙兩哨弁如博浪椎之悞中副車滋帥心滋不悅恐不能免於撤差矣二十二日清晨滋帥登南琛兵輪船順流赴江隂校閲自强軍及砲臺防勇瀕行焦山象山各砲臺咸升砲以送 
[閩中試事]  
　　福州訪事友來函云木月初二日福建提督學政戴小懷宗師取齊福州府屬生童舉行科試初 
 
 

Page 2

 
 
五日考闔屬生員經古初六日考闔屬童生經古初十日考閩侯兩縣文童十二日考長福兩縣文童聞塲中均弊絶風清蓋因各童攻訐極嚴故捉刀者均懍懍自危不敢輕爲嘗試也 
[舉襄誌盛]  
　　杭州訪事友人云去臘某日升署浙江按察使正任温處兵備道陳養源廉訪因病出缺公子遵制成服擇於本月初七日扶柩回里是日已刻發引前導除誥命亭鑾駕香亭之外有公祭亭十二座銜牌二十四對間以飛虎清道等旗鼓吹兩班清音一起綵亭四座玻璃牌二堂長旛二十四扇萬民傘十頂德政牌十二對僧人十六名羽士五名其餘若銘旌功布翣牌之類亦應有盡有本署書吏差皂劊役禁卒俱衣冠齊整迤邐而行親友之執紼以送者多至數十人由太平坊出武林門詣下碼頭登舟杭州府林迪臣太守及仨和錢塘二縣主俱在碼頭伺候新關稅務司某君日本駐杭領事速水君皆躬親吊奠蓋廉訪曾充駐日本叅贊大臣與現任領事交稱莫逆及調署杭州關道辦理交涉事宜彼此和衷共濟絶無間言故東西人頗爲欽敬也洎靈柩登舟起碇後防軍局派胡都戎盛基帶護勇十二名護送湖防水師營亦撥砲船二號恭送出境 
[調署劇邑]  
　　廣州訪事友來函云本月某日潮陽縣裴大令景福經上憲調署南海縣篆卽將潮陽縣事交缷清楚起程來省大約履新之期當不遠矣 
[電告水漲]  
　　漢口采訪友人云本月十八九兩日鄂省官塲疉接襄河電報悉彼處山洪驟發江水頓漲八尺有奇漢上水捕聞之立卽鳴鐘報警俾裏河舟艦一律備預不虞 
[准開彩票]  
　　廣州訪事友來函云海防善後總局以經費難籌特允商人就省垣開設彩票每月繳銀若干藉資挹注亦當事者不得已之苦衷也兹將批詞照錄左方據闈商宏豐公司商人韋崧盧元杰等禀請仿照江南成案認餉承辦廣東彩票每月售票二萬張每張十則收洋銀五元每月開彩一次以一成抽餉每年共繳洋銀十三萬二千元每逢閏月多開一次多繳餉銀一萬一千元如將來彩票暢銷再加增票額餉銀亦照二成抽繳票數核加先繳按餉洋銀六萬元仍在尾年扣還專辦六年期内别人不得另變名目承充以免攘奪如有私票及仿售小票均請一律查禁開具章程清摺呈請給發示諭開辦等情查此事該商及李鄭各商均經先後禀奉撫憲批行核議當經本局會同核明仍應責成該商韋崧盧元杰等兼辦措繳詳奉閣爵部堂李批示應如所議辦理仰卽飭傳該商先繳按餉給發示諭開辦等因現據該商韋崧等將按銀六萬元呈繳前來除照數兌收諭飭闈商韋崧等開辦曁報明兩院憲及移行地方文武查照外合就出示曉諭爲此示諭闔省軍民人等知悉所有本省彩票業經准令韋崧等繳餉承辦如有私開及仿售私票小票許該商等指名禀究其文武衙門兵役人等均不得藉端需索致干嚴辦各宜凛遵毋違特示 
[皖省官塲紀事]  
　　安慶訪事友人云試用教諭程廣文鳳三現奉藩憲湯小秋方伯委署歙縣學訓導已飭赴任所供職矣○含山縣蔡大令因案撤任遺缺以候補通判沈别駕策名署理○正任華陳巡檢張少尹俸滿調補和尚灘巡檢 
[遼河桃浪]  
　　營口訪事友人云此間油坊二十八家所用工人俗名油鏵子好勇鬥很動輒滋生事端月前與鐵路工人忿爭幾釀巨禍近又與胡營勇丁尋釁被營弁拘獲四人責以軍棍衆油工聞而不服聚至七八百人逼令營弁將被獲者交還嗣經人竭力調停始免别生枝節其兇横亦可見一斑矣○數日前有俄人十七八名駕船西駛時適狂風大作舵工力不能支船遂傾覆船中人紛紛入水幸鄰船户竭力赴援得以救起俄人八名華人三名聞此輩均係承築鐵路者遽遭此變亦可哀已○營口向用錢帖近日現錢奇絀出帖之家紛紛收回以致　價日短各店擬出洋銀帖以資補救道憲不准飭錢業四十家每家自一千起至十千止逐項出帖四千張雖總計不及十萬千亦未始非維持市面之一道也前者俄人丈量營地一時議論譁然嗣悉俄人在河沿興築鐵路費去木石樁掃不知凡幾卒不成功聞諸土人謂昔年老沙遜洋行曾在此處築馬頭費逾萬金不能奏效今者俄人鑒於前事故擬另擇善地興工也又聞日本人丈量街道議修馬路無奈工艱費鉅恐不免徒託空言耳○去秋關東收成豐稔而新糧上市後糧價反日見加增目下北河業已開凍糧船源源而來近并載到蕪湖米萬餘石小麥二萬餘石機器麫七萬餘袋故本地糧販不敢居奇其價得漸平减矣 
[燕市叢談]  
　　京師訪事友人云上月之杪有楊某者乘東洋人力車至東交民巷驀被某麫鋪所駕騾車撞仆於地旋又被騾踹傷一股巡街兵見之追獲執鞭者解交官廳收禁旋經家屬聞信前來舁回調治楊年老血衰醫藥罔效延至三月初旬某日溘然長逝其母某氏因感麫鋪執事人慰問殷勤且知鋪夥非有意加害不欲多事親赴官廳代爲緩頰官令楊道具呈求免切結始將鋪夥開釋回家○本月初旬某日前門外迤西沙土岡後有一不知姓名之某甲蹲伏呻吟旋卽七竅流血而死次日某指揮聞報帶同仵役前往相騐委係服毒殞命因飭役查傳屍親忽一人貿貿然來自稱魚魚口小橋左近某作坊學徒死者乃其師也官問汝師因何自盡則稱小的概不知情乃令公役帶回死者則草草棺殮暫厝城下○前門外興隆街東首古靈官廟星霜剥蝕日漸傾頽本月初旬某日清晨廟祝瞥見一少年解帶繫於窓櫺效楚靈王乾谿故事卽而視之乃附近閻王廟街成衣匠某甲之子也當卽報官相騐次日地方官騐得果係自縊身死傳甲研訊甲供兒子素患瘋癲想因病發致此遂照塡屍格諭令先行棺殮俟詳請城憲核奪說者謂甲子並未患　瘋前一日曾在某處吞服生烟遇救獲免今又懸樑自盡豈其中别有寃抑難明歟請還質之個中人 
[鷺口鳴榔]  
　　厦門訪事人云本月初九晚五鼓時東門外黄茂才家突來盜匪十餘人破扉而入將臥牀下地窖挖開劫去所儲金銀首飾計值洋銀一千餘元及盜去後茂才奔赴道廳各衙報案廳尊李石梧司馬會同蘇叅戎桂森勘騐屬實立卽懸賞購拿迨初十夜三鼓時又有匪徒入某姓家行劫家中人不敢聲張任其劫去衣物約值洋銀三四百元及廳尊李司馬得報卽帶同通班捕役履勘飭查○厦門爲通商口岸洋商甚夥華商之影戤牌號者亦實蕃有徒近日各街洋廣貨號均改造洋房輸貲各洋行高掛洋棧牌號上下貨物得以免納釐金牙釐總局提調鄭别駕煦接辦未及半年短征甚巨現已禀請大憲設法挽回免致將來虧累 
[西湖春漲]  
　　杭州訪事友人云省城馳馬之禁不啻三令五申而游俠少年依然金勒玉鞭自鳴得意清明日有某甲者賃得欵叚馳騁於西子湖邊興盡歸來行經官巷口適爲中城總巡李大令所見卽命差役將人馬一并帶回研訊之下立將馬匹充公甲則重責二百板取保釋出馬夫重責五百板送縣嚴懲似此雷厲風行此風或可因之稍息矣○近來省城百物騰貴松柴每擔需洋銀六角左右菜油每斤需錢一百五十二文閭巷居民無不愁眉雙鎖所幸米價漸平旬日之間已每石減去洋銀五角小民之數米而炊者尚可爲桑榆之補也○杭城自本月初旬以後風暄日麗天氣晴和至初七日飛來急雨勢若傾盆雷聲隆隆終夜未絶次日忽又寒沍非常天時不正如此居民一或不愼卽爲二豎所侵攝生者允宜愼益加愼也 
[鶴樓春雨]  
　　武昌訪事友來函云湖廣總督張香濤制軍講求武備日昃不遑所有護軍愷字各營均延聘西教習教練洋操客冬度地青山鎭大閲西人之憑軾而觀者同聲嘆賞制軍不自滿假仍飭統帶各官隨時訓練務期精益求精日前　發示諭調集各營詣城外洪山駐紥 
 
 

Page 3

 
 
示期本月十六日校閲行軍隊嗣因天時陰雨傳知各營俟晴霽時再閲○京口縣居武昌上游市鎭頗爲繁盛惟地勢窪下每當江流盛漲居民輒患其魚張香濤制軍以是處爲粤漢鐵路必由之地特籌撥鉅欵委員建築江堤計由省垣至京口縣袤延六十里現已一律告竣制軍擬待天氣晴明時親往騐收以昭鄭重 
[晴川雲樹]  
　　漢口訪事人云本月某日漢鎭英界中街某洋館中人潑翻煤油致罹火厄一霎時焚去樓屋若干并殃及永和洋貨店當火起時匪人乘間攫物幸由巡捕邏獲解請地方官訊懲○日本所設郵便局已遷至法界中街現在德國亦就租界中設立郵局並代匯洋銀○日本駐漢領事官瀨川君慕蜀中山水之勝告假往游所有署中一切事宜悉歸副領事代理○鄂垣創設麻布局已有就緒嗣以資本不敷欲與日商合辦不知果能成就否也○漢口升字全營統帶方翰卿軍門曾就居仁門外闢地爲操演之所兹者其地已爲鐵路局購去大約須加闢操塲矣 
[洪都客述]  
　　南昌訪事友來函云本月初旬江西撫憲松鶴齡中丞接准刑部釘封公文卽傳署臬司春會東廉訪及府縣營弁赴轅由獄提出男犯三名女犯一口綁赴德勝門外市曹處决彼不法之徒其亦見之而心驚膽戰否○日前郵政局另定章程凡民局所寄信包向之每磅取洋銀一角者加至六角四分各信局主羣焉不服三月初二初六等日一律停收省城緊要信函均由内河福康輪船帶至九江交郵政局寄遞 
[潯陽絃索]  
　　九江訪事人云前年盜劫彭澤縣潤鴻順錢店一案縣主彭緝五明府飭差拿獲蔡長青馬常忠陳一香傅儲煕徐春山五盜訊實解府府尊孫景裴太守覆訊無異遂發德化縣監禁○九江育嬰堂係道憲捐廉創設由府尊委許仲碩曹迪齋兩叅軍經理而以府經歴黄藻濵叅軍副之刻又委劉子春少尹杳得堂中收養嬰孩多至三百餘口○鹿洞書院示期本月初十日甄别○道憲明觀察札委城子鎭巡檢劉石渠少尹宗向新關委員王紫綬少尹祖蔭軍火局委員何芙卿少尹德藻保甲委員盧文江少尹士璋候補縣丞宋吟樵二尹輝漢分赴廣信饒州九江南康四府清查驛站 
[上海官塲紀事]  
　　昨日三點鐘時英領事署繙譯官梅爾思君命駕詣道轅謁見蘇松太兵備道俞晉珊觀察面商要公良久始别○駐滬撫標滬軍營管帶龍遊戎鎭國浙江海運滬局會辦孫太守葆珪均於昨日命駕至敬業書院拜會署上海縣戴子邁明府明府延入花廳晤談良久而别 
[札查仕版]  
　　日前松江府張子預太守札行上海縣署著將光緒二十五年邑内正印雜佐各員有無奉旨降調罰俸等案速卽查明造册詳報並具無漏印結等因署上海縣戴子邁明府刻已遵照辦理矣 
[禁屠報賽]  
　　邇來霪雨兼旬春苗有碍署上海縣戴子邁明府虔詣邑廟設壇祈禱未幾卽大放晴光昨日清晨蘇松太兵備道余晉珊觀察率同明府詣廟拈香報謝並諭禁屠牲一日以表誠心 
[會丈地基]  
　　前者徽寗會館董事周純方聲遠等投上海縣署呈控本邑商船會館侵佔浦濱地基旣而商船會館董事亦具詞互控經前縣主王欣甫大令偕各董前往丈勘因數目不符案懸未結昨日午後三點鐘時署上海縣戴子邁明府督帶亭耆人等會同董事曹寄耘命駕往徽寗會館馬頭及商船會館馬頭次第丈量註册聽候訊奪 
[禁售僞油]  
　　棉花子油攙入豆油之内食之貽害匪輕前經英美法兩公堂歴任讞員出示嚴禁在案邇者日久令弛仍有罔利之徒以身試法昨日法界捕頭訪知令包探傳諭各油坊及餅攤食物店不准再蹈前轍倘敢故違一經查出定卽拘送公堂禀請讞員朱森庭明府重懲不貸 
[上海縣署瑣案]  
　　巨棍小八哥卽顧阿六小鹽金豆卽張杏寳等前將尹朱氏强姦并攫取銀臂釧控經縣主戴子邁明府研訊飭傳原告趙文文及尹朱氏到案質對趙文文供當日顧張先將小的綑縛抛棄路旁并將所帶洋銀六元取去然後曳外甥女尹朱氏至墳畔行姦尹朱氏供顧張及不識姓名之甲乙二人曳小婦人至墳旁由張按倒任顧强姦後將臂上銀釧取去顧不肯供認明府喝鞭竹梢五百下始認强姦不諱並供出前曾竊人之牛案發收禁改過所及逃出將局差刃傷張初亦抵賴明府喝鞭背二百下始供認助顧爲惡惟並未行姦明府著各就供單上蓋印指模收禁候辦復飭尹朱氏具不敢妄供切接○曰作帮流氓沈阿會江橋和尚卽陸和尚猪獾阿炳猪獾福生麻皮發寳等前曾犯案受懲近又糾黨向各荳腐店持刃逞兇各店主聨名赴縣禀求嚴辦縣主戴明府查得該流氓等私設聚議堂爲非作歹因派差按名拿到嚴訊各犯供詞一味遊移明府判各荷巨枷遊街十日期滿再傳原告質訊核辦迨昨日續獲老太婆毛毛一名飭暫收所候補提春雪麻子小老虎等併究 
[馬路工程局瑣案]  
　　南市愼裕豐米行雇陳妙發陸野囝駁船分裝米二百六十七石往某處迨交缷時缺去九石三斗行中執事人戴仲和訴諸捕房捕頭拘陳至馬路工程局總辦程雨村大令研訊之下判責四十板押候交到陸野囝核辦○前日王寳生吳紀生二人在新馬路中華茶樓啜茗不知因何齟齬以致兇毆旋被某號巡街捕一并拘入捕房捕頭解請馬路工程局總辦程大令研訊中華樓執事人殷梅堂訴稱伊等互毆時毁壞樓上闌干請卽斷令修整王供稱小的在浦中駕船吳記生强借洋銀不允以致忿爭吳供詞一味支吾大令判各責三十板飭具改過切結然後開釋○日前輿夫顧阿朽在洞庭山馬頭寳昌酒肆沽飲無賴顧福生王金生逼令付給酒資阿巧不允因之口角由捕拘入捕房轉解工程局經程大令研訊收押昨日復提至案判將顧王各責二十板阿巧責三十板 
[法租界捕房瑣案]  
　　秦夔生葉德華劉順卿三無賴串騙恒益祥店中竹布數十疋旋經某包探將秦葉拘送公堂讞員朱森庭明府訊供之下除追繳貨價洋銀四十七元九角給恒益祥具領外復判罰秦葉洋銀四十元昨禮拜一明府旣蒞捕房秦葉同求交保出外措資明府飭探帶出尋的實人具保限五日内將洋銀缴案如延押追○江卜年前控董福南盜賣火油明府研訊之下董供稱此貨由徐安甫盜賣因將徐逮案押追昨日復飭探帶出覓保限十日内理楚如延著保人交案押追○恒盛魚行控徐象賢積欠貨欵四百三十餘千明府研訊之下准將徐交保出外限半月内理楚○協　不客棧主沈桂榮窩留竊賊經包探查知拘拿解案明府飭枷號一月期滿責釋○偷兒朱根堂沈阿炳陸元吉前經包探解請明府訊明昨日明府命將朱沈各責八十板陸責五十板一併釋出○竊賊李培生李道啓陳阿二前經包探解請明府訊明昨日明府著名責五十板 
[美租界捕房紀事]  
　　昨晨虹口瑞綸繅絲廠馬夫袁利福牽馬至崑山路某西人見之欲一試其追風逐電之豪袁不允西人卽揮以老拳袁大聲呼救適爲四百三十七號巡街華捕所聞一併拘入捕房捕頭向西人略詰數語令袁自投該管領事署控告○昨晨積竊顧阿二混人虹口新記浜路第十五號門牌甬人包振玉家行竊衣服携之而出不虞爲某包探所見拘送捕房捕頭令押候解送公堂禀請讞員翁笠漁直刺訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[越中米價]  
　　紹興訪事友來函云去秋越中收成　　　　本可平减祗因客米到者寥寥市儈把持價值竟日長炎炎白米每石售至五千四百文今春二月望後上江下河客米源源而至堆積如山且遠自無錫鎭江近則嚴州杭州米價均每石減去五六百文卽绍興之臨浦柯橋亦以次貶價獨城廂各米行米鋪每石僅減二百文凡數米而炊者無不爲之愁眉雙鎖也 
[典商减息]  
　　蕪湖訪事友來函云崔惠人宫簷國因籍隷僊源卜居鳩水昔年奉使美日秘國任滿回華病免家居專講求治生之術曾於蕪湖涇縣和州等處開設典鋪四所照章每月二分取息二十四個月爲滿近因和州之典與合肥李紳所開者互爭利市破衣敝絮均可往質青蚨遠近貧民歡聲雷動近日宫詹更上禀省憲願將所開四典通行減利按照每月一分六釐取息以恤貧民省憲深爲嘉許刻已札行各縣存案備查矣 
[舉襄肇禍餘聞]  
　　紹興訪事友來函云會稽縣東鄉小皋埠鮑姓因舉襄肇禍已屢登上月報端兹悉自上月二十二日會稽縣差威偪沈周氏自經畢命後會稽縣黄大令與右營陳守戎惶急異常深恐事爲上憲所聞均干未便不得已暗令鮑姓浼紳士從中竭力排解俾得化有事爲無事現經衆紳議令鮑姓出洋蚨四百翼爲沈周氏撫恤之資所毁各物一概不予深求鮑姓迫於衆論祗得一一允從刻已具呈到縣求銷矣 
[英美租界公堂瑣案]  
　　前日歹人邱阿岳持第二萬二千三百八十號江南義振彩票一條至棋盤街廣祥興彩票店兌取洋銀五元店夥葉吉林察得票上號數似有塗改痕蹟遂扭送捕房昨日捕頭令包探秦少卿解案請究葉吉林投案申訴前情邱阿岳供小的在松江富可求彩票店爲夥此票由店中售出故代取彩銀不料號數被前途塗改事出無心尚求鑒宥讞員翁笠漁直刺商之梅繙譯官判押半年以儆○包探秦少卿顧福其同解醫生張長生及張妻王氏到案禀稱二人借居老大亨客棧竊取鄰房寓客方沛如所携鷹銀二百五十七元及翡翠首飾等物報捕後經小的等查出原贓送案請究方沛如供原籍湖州因家有喜事來滬購物不料被張行竊今旣查獲求恩給領張長生一味狡展不認竊物直刺判押兩月王氏從寛斥釋○包探張全林解送王阿福到案禀稱此人向在洋人司壳司處爲細崽前日竊取洋人所藏洋銀四元五角報捕後經小的拘獲送案司壳司投案請究王阿福供洋人秉性兇暴小的不願服役故支取應得之工貲惟未及面辭自知不合直刺判令管押三月以儆○包探倪順泉拘解竊賊鍾小娘到案禀稱此人竊取太古洋行淡水輪船上鐡練一條經小的緝獲人贓送案請究太古洋人投案聲訴情由鍾小娘供認行竊叩首求恩直刺判責二百板管押半月以儆○包探徐榮珊拘解李金榮尤文元到案禀稱二人携淫書至新閘求售適經小的查知拘送請究李尤同供小的等失業無聊向某書肆租提閒書數種藉覓蠅頭實不知書中有淫褻之語直刺判令各枷五天淫書存候焚化○前晚有王阿三者身患毒瘡行至大馬路浦灘路入浦江自盡適爲一百九十八號華捕所見設法救起昨晨解送公堂王阿三供小的係江北某邑人貧病交迫生趣毫無故擬於枉死城中另覓樂土直刺惻然憫之賞給洋銀一元五角著卽回籍○包探陸阿九拘解李長生到案禀稱此人竊取金貞揚家洋銀六元三角並翡翠四件經小的緝獲人贓送案請究金貞揚投案請領失贓李長生認竊求恩直刺判責二百板贓給還失主○前晚小竊王阿二王阿三施永明在百老匯路攫取酒醉洋人身畔皮夾洋刀等件經包探沈阿岳拘獲昨晨送案請究二王同供皮夾洋刀係洋人遺失在地小的貪小拾取求鑒直刺判各責一百板以儆 
[蘇省官報]  
　　三月十七日藩轅牌示照得鎭洋縣知縣吳鏡沆准調元和縣知縣遺缺查有遇缺先知縣吳煕堪以請補候補道劉錫庚由寗來知縣俞煕禀辭回寗典史帥　　　　　　　 
保清由籍服滿回省禀到又薛觀禀謝奉委閶胥門外四叚夏防巡查差○十八日藩轅牌示照得上海縣知縣員缺前以候補知縣戴運寅代理在案兹查該令到任已逾兩月自應暫行接署又署昭文縣白茆司巡檢葉承福一年期滿遺缺查有舊班試用典史王棟堪以署理又署太倉州七　司巡檢仲呈材一年期滿遺缺查有正任斯缺之現署石浦司巡檢文濬堪以回任所遺石浦司巡檢查有勞績本班試用巡檢陳起堪以委署委辦上海輪船支應所知府朱其昌由滬來同知鄧文堉由松滬巡卡來委辦溧陽清丈事宜知縣同清溱專丁來省禀謝奉委兼代溧陽曹令催收漕忙及清賦銀米差知縣陳官慶正任鎭江府經歴海齡均禀謝奉委管解京餉差中書科中書惲福麟直州同樊恭壽縣丞李錫年均禀辭赴海運津局差上海縣縣丞劉定榮禀知押解秋審人犯來省禀到並謝飭知二十二年分海運案内以知縣在任候補江陰縣顧山司巡檢吳廷勳禀辭五品銜兩淮候補鹽知事何修鑑由揚州解餉來○十九日辦理上海輪船支應所知府朱其昌禀辭回滬知縣何榮烈禀謝奉委代辦牙釐局文案差又汪壽年由南匯差次來又杜仁　由滬專丁來省銷假並禀知奉蘇松太道憲札委隨同三鎭出洋巡緝差縣丞何錫驥由上海來主簿項兆騮禀辭赴黄埠燉釐卡差巡檢鄭興貴禀知交缷署奉賢縣典史事典史王棟由松江來江蘇候補同知畢鼎元於三月十八日子時在省寓病故 
[邗江官報]  
　　三月十二日劉分轉藝起復回淮孫鹺尹振豫委草埝閘差蕭鹺尹　澄委南鹽廳鹽色周鹺尹如瀛委泰州南門梅鹺尉兆玉委大團閘差均謝委○十三日孫分轉厚委皖岸聽差防鹺尹景錡回大伊山卡沈鹺尹宗陔委西壩卡○十四日沈鹺尹桂榮委新河口張分轉鎭清由省回○十五日總局黎分轉委兼辦書局　 
[皖省官報]  
　　三月十四日鳳陽府馮煦到府經喬仁鑑到解老湘營餉赴金陵回○十五日候選道孫多鑫到壽州人辛卯舉人由揚州來候補通判許濟均知賑捐案内奬給花翎知縣羅賀瀛奉撫憲委看甄别○十六日委辦華陽厘卡知州黄建簃皖南土藥局提調知縣劉籌皖北土藥提調直隷州余適中均到知縣揭傳淵謝奉行知期滿甄别留省以繁缺補用府經楊嵩壽辭赴皖北一帶探磺價○十七日五品頂戴分發安徽試用主　宋齊姚到湖南人安慶衞趙匡知解津貼漕項銀赴江甯 
[上海陳家木橋電報總局内籌賑公司經收光緒二十六年正月分止紹興山東義賑清單]  
　　嚴紫翁交來桂姓助紹興英洋二元翁緝甫太守經募敬齋主人求妻病速愈助紹興英洋五十元武昌電局經募實憲卿彭如泉兩户助山東龍洋各二元又殷黛影無名氏兩户助山東龍洋各一元無錫楊姓助紹興英洋二元電報學堂交來喬履申助紹興銅洋二元○以上共收英洋五十四元龍洋六元銅洋二元正 
[上海六馬路仁濟善堂經收咸有一德施醫給藥一文愿册捐正月初一至二月二十日清單]  
　　胡儀卿仁翁經募雙梅堂大善士紋銀十兩叔雅堂七兩胥軍門杜軍門黄少蘭孚子安賈子詠五户各四兩福記洋一百元胥江宏農氏五十元李慈保代已故李中龢廣文還愿同昌號角子萬少卿趙時桐隱名女太太五户各助洋銀十元蔣戴氏求母子平安江正甫各洋六元汪國桂汪自興鄧開發硤石鳩拙子種輝堂五户各洋五元德厚堂仲雅堂伯善堂隴西榮記無名氏五户各四元杏花樓洋四元銅洋五元六角不留名洋三元漢鐵政局張福善等十户洋二元六角陳麗生洋二元銅洋一元王輔臣吳月泉沈樹倫鹿哲生張藍田陳仰明補拙書屋黄馮氏無名氏無名氏十户各二元修思子求父母康健周如慶潘小南楊煥柏黄　甫周先魁周先魁章聚源郭裕盛錢鳳才載盛子天元參號湖山逸史汾隱徐姓隱名氏隱名氏曹氏十八户各洋一元免藥子八角朱仰萊五角裕茂土行銅洋廿元廣利輪船帳房藥水銅角十四元二角孫靜邦銅洋十三元祥和張銅洋五元茂森程瑞興各銅洋四元不留名銅洋三角二角隱名氏銅洋三元蛋業公所藥水銅角二元四角隱名氏隱名氏無名氏各銅洋二元陳康甫無名氏各銅洋一元邳州劉瑞章錢四千文茅氏一千五百六十文李氏七百八十文李廷傑四百文李氏三百九十文以上共收紋銀三十七兩又洋三百七元九角銅洋八十四元四角錢七千一百三十文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
