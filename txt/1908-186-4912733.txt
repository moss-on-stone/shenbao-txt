# 1908 - 186 - 4912733

 

Page 1

 
 
   
 
 

Page 2

 
 
   
 
 

Page 3

 
 
[宫門抄]  
　　六月十四日召見軍機壽耆 
論說 
[論郵傳部議借外債（照）]  
　　外債之足以亡國。夫人而知之。而能文者。方且批郤搗窽證諸事實按諸利害。考諸波斯印度之所以亡。亦旣盡發其覆而闡其窔。申言之。則贅矣假若變其意旨。創一不亡國之論。未始無詞。而有識者方竊笑而議其後蓋際此民窮財盡。外侵内潰之時。借債難。不借債亦難。若謂外債必至亡國。則俄借法債而俄木亡。日借英債而日未亡。談國事者方以借外債爲尋常恒有不希罕之舉。况我國百度維新。司農仰屋。若房捐若畝捐若糖捐。若烟酒捐。若魚蝦捐若牲口捐。若加倍當捐。若茶稅若婚帖稅若田房契稅。若鹽斤加價若規復浮收銀兩若錢糧带征各捐凡一地之所出一水之所煮。一物之足以利用。百無不稅一物之足以厚。生者無不捐。搜括之重搜括。剝削之重剝削。呼號　痛政府不問。銅元泛溢之禍等諸洪水而國民捐海軍。捐之名目。且將大舉而重取諸人民。是借債而民不堪不借債而民仍不。堪故熱心者方且。對於近百郵傅部與。某國銀行訂借洋欵一千萬兩之事。爲之殷憂。爲之深慮。而記者不必再言其禍之所極至於亡國。而特憂其無借債之資格也不憚費詞。而更述其理由於下。一則對於外無借債之能力。東西各國。借外債者不一而足。然借者。之義務。惟給利息而止耳。償母金而止耳。出借者之權利。亦惟有收息與取還世金而止。而我中國之借外債則異是利息償金而外。又有所謂特别權利。其關於路事也。則并路權而授人。其關於礦務也。則并礦權而授人是不啻借一外債。而又以無數不關債務之權利。斷送於外人。無非由於外交官之盲於法律。故一外債事起。而其不關債務之權利。損失於彰明較著者已不可摟指。而條欵問之暗受其虧損。更不可悉數。即有稍明條約之意義者。亦每藉詞於外人要求之强硬。而無法挽回。以至彼受其利。而我受其害。試問此次郵部所借外。債果能於債務外絲毫不損失其權利乎。吾有以知其必不能矣。此不能借外債之理由一。一則對於内無借債之公心。他國籌借外債其始也必明布其借債之理由於國中。使通國人民。皆得以研究其利害。及旣借之後。亦必明布其借欵之數目於國中。使通國之人。皆得以。知其實在。其收儲也。有一定之處所。其支出也。有詳細之報告。一絲一毫。皆歸正用。而我中國之借外欵則又異是。其始也。或受外人之運動。而主張借債者。且懼人之反對也。則用其鬼蜮手段。不令國人知其事。其繼也民或有所知而非之而彼且用其專制本領。以箝制之遏抑之。不容國人一置其喙。及旣借而得。旣得而用則一般官吏之侵吞漁利者幾何。浪擲濫支者又幾何。而國人卒英知其究竟。迨至償還期至。乃始百方羅。掘各處强派。剝奪民財以爲補苴之計否則饋送一部分之權利於外人。而莫或惜試問此次。郵部所借外債果能如他國之涓滴歸公。而不蹈我國從前之積弊乎。吾又以知其必不能也。此不能借外債之理由一。有此二因則我國之借外債。不當援引日俄爲例。當援引波印爲例即　　 
幸。而不至如印度波斯　甚。則後日利息之償還。母金之籌備。將於何取之。無非仍取諸民而已。且今日之。募借外債究歸何用。外人不得而知。其果爲築路也。耶則豈以從前外欵造成之鐵路。受害未足。必從而益之也抑將别有經營歟。則欵項旣出。自外洋無論營何事業。仍不外奪内國人民之權利問接以讓諸外人耳。故復據重言申明之義以明告之亦記者效言之職也。 
專電 
 
 
 

Page 4

 
 
[電一（北京）]  
　　桂撫張鳴岐奏呈僞國民軍總統黄李旗旘告示名册賞格及演說詞約二本中多托詞滅滿强國告示上有印日中華國民軍總統之印五寸見方另有東南西北分統其賞格能破龍州賞五千元此外一二千不等能殺張陸賞五千餘遞減至五百止惟名册等件均無孫汶字樣奉旨覧奏殊慰該撫實力搜查深堪嘉尚仍著嚴拿僞總統務獲以弭後患 
[電二（北京）]  
　　政務處會同外農度理四部奏歸化綏遠開埠則京張鐵路必不克完全主權喪失關稅未必增加害多益少應請從缓奉旨依議 
[電三（北京）]  
　　于式枚片奏立憲過急必召亂請宸衷獨斷從緩頒行某邸然之張袁極力反對請旨裁奪奉旨憲政編查館知道 
[電四（北京）]  
　　外城廳丞王善荃奏請詔示天下國會期限決定三年以固民心而圖富强 
緊要新聞 
[國會問題彙紀]  
　　前載憲政編查館各員聯　具一說帖請以光緒中十年爲期開設國會一事聞當塲即經公舉汪榮寳爲起草員各員先將意見書謄寫彙送汪處然後採集衆論繕成說帖並聞寳熙劉若曾兩提調皆主張期限從速即從前主張十年者近亦變其方針歸于一致云 
　　又河南國會請願代表胡君汝麟楊君源𢡟到京後呈稿業己擬就數日� 
内即當赴都察院呈遞 
　　又直隸順天府三河縣阖縣舉責生員擬條陳立憲與國會之關係呈請都察院代奏摺稿己由劉捷三君缮成條分縷晣洋洋萬餘言日内即公舉代表赴院呈遞 
[聖躬仍未大安北京]  
　　聖躬違和延時己久由陳御醫逐日進内請脈仍未大安政府一面電催曹御醫進京（詳見昨報）一面恭錄脈案交京外各衙門閱看茲將五月二十六日至二十九日脈案恭錄如下 
　　五月二十六日請得脈左右細滑滑甚近數尺部左軟於右屬正氣内虧眞陰失固關鍵總在脾腎大便不調屬脾不健化也夢洩又發屬腎不堅守也口渴心煩頭晕艱寐氣軟體倦歸於脾腎之虚牽運所致前年病由上而下虚寒爲多此時之病由下而上虚熱爲甚所以上熱下寒耳響發者腰跨𤵬重累月不平且兩日問食後惡心微汗津津謹將詳審原委推究虚實　請上攝下參以和絡調氣 
　　大生地三錢靈磁石一錢同搗淮山藥二錢炒黄炒川斷三錢酒拌遠志肉一錢五分鹽水炒製萸肉一錢五分抱茯神三錢辰砂拌蒼龍齒一錢五分左牡犡三錢金毛脊一錢五分引用鮮荷業邊一角炒淮小麥一錢五八淡菜三枚路路通三枚 
　　五月二十七日請得脈依然細軟想由天氣溼悶而滑　兼之左寸左關爲甚按脈之部位論證之原委仍以脾腎爲綱領關元易滑腎不堅矣更衣勿匀脾不健矣以致土不培木肝化内風水不制火心生虚埶耳響發堵兼頭眩者即屬於火腰重跨痛兼筋掣者卽屬於風至於左脇與右不同似覺膨大當是左營右氣升降不利絡痺不宣所致謹擬培養脾腎兩經參以柔肝熄風養心安神調理 
　　大生地三錢砂仁末二分拌搗抱茯神三錢辰砂拌淮山藥二錢炒黄川靑皮三分醋炒石决明三錢酸棗仁一錢五分台夕利三錢杭菊花一錢製萸肉一錢五分引用炒麥糓芽各二錢鮮荷葉邊一角另煎潞黨參三錢臨服時冲服 
　　五月二十八日請得脈左三部細濇右三部俱見微浮带數以脈言證數日之間夢洩二次諸陽皆由此轉移下元愈虚上竅愈閟耳内蒙響殊形堵悶不外乎心不濟腎腎不涵肝肝炎上擾下近復侮尅中焦所以食物運遲大便勿匀脾不爲胃而行津液陰液就熱口渴心煩與之俱作現在調理謹擬固攝腎眞爲至要兼以平肝之熱養心之神而脾胃亦不能不顧藉以益氣和中 
　　大生地三錢淮山藥三錢炒黄　木神三錢辰砂拌炒川斷三錢炙斷板三錢生白芍一錢五分杭菊花一錢五分廣橘絡五分炒夏麯一錢五分引用辰砂拌燈心五寸炒麥糓芽各二錢另煎潞黨參三錢冲服 
　　五月二十九日請得脈左部均靜軟右三部細濡带數仍屬陰虚於下陽胃於上潰泄後陰更受虧氣陽有升少降挾心之熱挟肝之風所以耳鳴發堵孔竅被蒙腰痠跨痛機關不利考後天主乎脾胃可以補益先天乃納食運遲大便勿實次數稍多因之氣怯神倦嗜臥頭暈種種見證當潮溼天令未免中氣不和謹擬調心腎爲主柔肝運脾佐之 
　　大生地三錢扁豆衣一錢五分炒丹参一錢五分金毛脊二錢潞黨參三錢生白芍一錢五分抱茯神三錢辰砂拌嫩桑梗四錢酒炒炒夏麯一錢五分引田淡菜三枚絲爪絡二錢紅棗三枚炒來糓芽各二錢 
　　五月三十日請得脈左濇細右濡带數與作相同以脈言證證情亦無增無减惟天令溽悶虚火虚風挾溼上升更盛耳竅不清且響且堵上熱愈熾下虚益見腰跨依然痠痛種種上下一盛一虚又關中焦運行不健所以化食見緩大便勿匀諸恙纷杳口渴頭晕神倦嗜臥謹擬滋養封藏爲第一義兼熄肝胆之火並和心脾之氣 
　　大生地三錢砂仁末四八拌摀炒夏麯一錢五分煆龍齒一錢五分抱木神三錢辰砂拌石决明三錢扁豆衣一錢五分白夕利三錢川黄柏八鹽水炒製 
萸肉一錢五分引用靈甘草四分鮮荷葉邊一角炒苡　三錢淡菜三枚 
 
 

Page 5

 
 
[鄭京堂總理南洋勸業會南京]  
　　督端午帥照會鄭京堂孝胥文云竊照東西各國莫不以舉行賽會爲振興實業之圖前據陳道琪等來禀請在寗省城北附近公園一带籌設會塲舉辦勸業賽會此實商業發逹之機關工藝改良之基礎造端宏大需欵浩繁現擬按部定有限公司辦法招集官商股本五十萬元以資開辦惟我國設立賽會此爲創舉所有一切集股建築陳賽轉運各事宜必須詳籌妥議酌定舉辦前已飭派上海商會總董周道晋镳議董李郎中厚祐席郎中裕福等爲南洋勸業會會董茲查賽會關繁重要非有熱心公益力任艱鉅且與中外情勢工商實業深有歷驗者實心贊助難以圖成素諗貴京堂才長心細籌慮周詳練逹商情素孚衆望亟應照請爲南洋勸業會總理主持一切凡屬賽會各項辦法章程均由貴京堂會同前派各員詳細籌議隨時明晰見復以憑核明奏咨立案妥愼施行除分行外相應照會貴京堂煩爲查照切實籌商辦理妥議見復望切施行 
[調查局詳請催設統計局江寗]  
　　江寗調查局詳督憲文略云竊照憲政編查館請設香省調查局並定辦事章程十三條於奉旨後通行遵辦職道等奉到憲飭即將摺片清單一併排印裝訂成帙移行本省文武各衙門及局所營隊一體知照在案查定章十二條内開所有編製事項慮由本省督撫札飭府廳州縣就近派員調查其統計事項按照館定表式並札飭司道及府廳州縣各衙門添設統計處選派專員就該管事項分别列表彙送調查局等語是統計事項全頼司道府廳州縣各設統計處分别調查列表送局即編制事項亦頼府廳州縣就近派員調查報告必先有司道府廳州縣之統計處然後調查局之統計得以综核而靡遺必先有府廳州縣之調查員然後調查局之法制得以裒集而成帙職道等悉心規畫久思專案具詳因表式將頒留以有待茲開局己逾匝月表式未到雖經移行各衙門局所次第調取而事無專屬終慮措理爲難理合具文詳祈鑒核迅賜札飭本省司道以下各衙門速設統計處選派專員逐細調查先行列册一俟奉到表式即照塡送局覆核並通飭府廳州縣各選曾習法政通逹治理人員將編制事項逐細調查陸續報局俾便覆查编輯仍先將所派統計調查各局員銜名開送職局庶遇事得以直接查詢至省内外局所各有專司責任均重白應逐一調查擬請札飭各設統計處與司道各衙門一律辦理 
[奉直官電劃清界限辦法天津]  
　　直督楊蓮帥咨復東督云直東分辦官電前經本署部堂擬議辦法以東三省官電前由北洋管轄現設行省應由東省設局派員經理北洋電務繁重内地綫路綿長兵後修復十三處尚須陸續展設仍由北洋設局派員籌辦從前分設東省各局除將營口錦州兩處仍歸北洋管轄使三關聯絡承接其餘各局均即劃歸東省等情具函商辦並飭委辦北洋官電局李道毓傑詣前面陳當准貴部堂會同奉天撫部院唐函開奉省電局收數以營口旅順安東三處爲最旺各局均資津貼所有營口錦州二局及義州報房仍歸東省管轄營局每月所收報費除去該局曁錦義等處局用薪工巡修等項外所得盈餘提十成之四撥歸北洋各官局作爲轉報巡綫修綫津貼所有直境綫路應飭各官局勤加修理妥派報生多備材料務使綫路通暢自榆關至營口等處修設材料用欵曁購冋俄綫等費均由東省攤還等因函覆到直嗣值奉天撫部院唐過津面商以北洋各局均須賠貼營局撥歸北洋津貼不敷尚多所有營局報費盈餘商定奉直各得五成並將該局作爲兩省公局以後更換局員應由東三省北洋兩處總局會委以資接洽其五成經費即自本年起按數分解用資挹注似此界限旣清辦事仍多聯洽實於兩省電務均有裨益應咨明貴部堂請煩查照轉飭施行 
[皖省災狀補述安慶]  
　　本埠安徽商人接家報云休寗縣西鄉豐山自上月下旬大雨後於二十五日辰刻崩山兩座塢内出蛟無數忽然水漲如潮深有二丈餘尺一路經流各地至裡村石干柯家村石田汪金橋等處房屋隨波飄蕩器物盡沒死者不計其數田園變成澤國鄉民扶老携幼哀聲遍野頗爲可慘 
粤省勦匪近狀 
[合勦欽匪計畫]  
　　越境餘孽久爲欽廉之患　近日滇省餘匪敗匿該境屢圖竄擾尤須設法殄除現郭道特將所部分作三路各專責成聯絡守禦分紮防東欽西一經遇匪則併起合力聚殲無事則各分地段　眞搜捕俾匪徒無從遁跡 
[羅定匪勢復熾]  
　　羅定地鄰西省匪盗素來獷悍　前嚴辦清鄉雖稍歛跡而近日勢艾猖獗肇羅道特電請大吏添營嚴辦經即札行營務處飭肇慶施統带捕撥勇營馳往該處施統带奉飭後即撥　都城之第七營前往羅定并由營務處札行州縣查照將捕撥勇營歸田牧統轄 
今日因告白過多尚有緊要新聞接入第二張 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第二張第二版[接緊要新聞]  
　　安徽旅滬路礦公會爲銅官山案覆皖京 
[官書]  
　　敬復者本月初七日祗奉琅函并承開示各案檔雒誦之餘敬服無斁竊謂銅官山一案爭議數年迄未解決外部與皖撫文牘交馳京官與籍紳奔走相告以内外官紳之力不能敵一英商禍患之來鐫於肌理此非特皖人之恥實通國所大辱也諸公垂念桑梓於此案關係盡力爭持不稍假借銅官命脈賴以延殘喘實諸公之力也近承外部屬公擬妥善辦法諸公不自專决辱書詢問以諸公明逹此案利害得失計籌之素稔何容口等之喋喋者惟如來示所云事關全皖大局而口等亦同攖此剝膚之痛故遵命於初八日開路礦公會職員會異口同聲僉以銅官山事件旣不能受英日兩國合辦之實禍更不能允四十萬磅賠欵之要求今日爲挽救計除堅持廢約自辦外無他長策查光緒二十年凱約翰以英國商人名義與外部訂銅官山礦務合同二十三條照第五條（自奏准簽字之日起限十二個月如逾限不開即將合同作廢報効銀兩亦不得索還）凱約翰所持以要求之理由全然失其根據則原訂合同皆無可以研究之價值惟英公使及凱約翰藉詞飾說故不能不詳舉之以折其非合同第三條（公司應設華總辦一員英總辦一員）是該公司原爲華英合辦之性質去年凱約翰函請李伯行京卿爲華總董皖人及伯行京卿均拒絕之是合辦一層自難置議原訂合同第五條謂（目下已糾集資）本英金一萬二千磅是否集有此數不得而知姑就此數計以一萬二千磅之資本乃要索人賠償至四十萬磅藉端射利其居心險詐蓋不可問矣原訂合同第十七條載（此合同係遵照光緖二十八年二月初八日外部奏奉旨批准礦務新章酌定倘有未盡事宜合同内未及備載者亦均遵此項奏定礦務章程辦理）查光緖二十八年二月及光緖三十年二月先後經外務部農工商部奏准通行礦務章程對於華洋開辦中國内地礦產俱被限制光緖二十年礦務章程第十四條載（原禀領照人無論開辦以前或已辦之後如欲將執照轉移他商應具禀本部聽候准駁倘私相授受一經本部覺察將原禀領照人從嚴懲罰礦照撤銷礦工入官）據此則無論凱約翰無權可以開辦銅官山礦即姑作爲有權開辦則按此條辦理外部原訂合同亦祗認安裕公司仿安裕公司與倫華公司及日本一井洋行相勾結謂（倫華與三井合籌辦礦貲本並代安裕經理一切）（四月三日及四月二十日英日兩使照會所云）此即中國礦章所謂私相授受者也英日之私相授受即有効礦務合同亦在注銷之數而况其爲己經作廢之合同耶英朱使五月初三日照會謂（來文謂與原約相背而原約并無限制僅英商入股之條）五月初六日日本阿使照會且强詞謂（倫華公司可以任便招别商行合資開設公司爲正當有効）夫外部與凱約翰原訂合同載明遵照礦章辦理礦章載不得私相授受即明明示以限制何得謂腺約并無限制僅英商入股之條耶觀此則廢約一層及英日要求合辦或贖欵兩層外部旣無照准之明文皖人更當盡力爭之責任惟堅持廢約自辦非區區空言可以程效必得一極有効力之裁决使兩方面氷釋凍解事乃有濟查光緖三十年奏定礦務章程第二十八條載（凡因事爭執若全係華商就近地方官當秉公判斷倘兩造不能平允准具呈本部核辦不使兩有虧損至華洋商遇有糾葛應由兩造各舉一人持平判斷如判斷人意見彼此未洽應再合舉一公正人不論局内局外皆可從中調處兩國國家均無須干預）本公會據此條礦章決議第一層辦法由京内外皖紳合舉通英文諳法律者一二人逕赴倫敦會同李伯行京卿迫令凱約翰爲正式之談判如凱約翰用狡猾手段避不與議則惟有將此案先後情節及凱約翰麥奎種種不法行爲直接向英國裁判所控告此事純屬兩國商人訴訟之事礦章所謂兩國國家均無須干預則中英兩國外務部均無所用其國際交涉矣五月初三日英朱使照會言（查凱約翰所立開礦合同皖省視爲作廢英政府始終未經允認且仍堅以原立合同爲憑云云）查此案原訂合同外部爲當事者之一方凱約翰爲當事者之一方此合同効力祗能及於當事者之兩方面英政府决無權可以干涉中國外部旣聲明照原訂合同第五條作廢英國政府即不能强迫吾國外部必履行此合同况原訂合同凱約翰先自不能履行合同遂自然失大效力然則合同之作廢是合同自廢之不待外部及皖紳之齗齗爭辨也又五月初三日英使照會言（查皖省旣未肯合辦是以該公司現與日本商人訂立商務塲中之辦法云云）五月十五日外部照會駁之謂（來照謂係商務塲中之辦法旣稱爲商務辦法自於兩國交涉無干云云）外部駁之是己此案徴之礦章旣兩國政府無須干預徴之英使照會爲商務塲中之辦法則由京内外皖紳合舉代表赴倫敦控告凱約翰不法行爲實最正當最切實之辦法凱約翰雖不服從中國法律裁判彼爲英人自不能不服從英國裁判昔年張燕謀侍郎於開平礦務一案即在英國裁判所收回此確證也銅官山訴訟辦法言之成理行之無碍應請諸公贊成此舉毅然行之無涉游移無悚外勢倘俾挽回利權守而弗失则諸公造福於梓鄊者大矣除先行電逹外并公舉方皐入京會商一切此次訴訟經費擬由京内外同鄉合籌并請皖省礦務總局先行担任礦務總局以保礦爲目的責任所在義不容辭惟目下礦務總理尚無替人應請諸公電知皖撫曁在省紳士先撥若干俾從速舉辦此事總期堅持到底無俾貽患將來諸公熱心桑梓當無不表同情也銅山西崩憂心孔亟金臺北望引領爲勞伏希諸公爲家國珍重不盡所言接此稿係何君雯所擬 
京師近信 
[郵部整頓四政]  
　　郵部陳尚書以各省路政一切辦法均巳由部督飭漸次改良惟管理站務一端尚未釐定善法茲己告知本部前次派往日本調查員務於彼國辦法特别注意詳細報告以便酌量採用 
　　又堂司各員近日集議整頓輪船郵電諸事決定由部派員分往各國調查聞此項考　專員擬擇於四政中曾習專科者飭令按其所習切實考 
 
 

Page 11

 
 
察俾得窥見各國辦法之眞際云 
[京察改章未決]  
　　本年歲杪係應舉辦京察之期查向來一等人員均須試俸歷俸期滿方能合例現因新設各衙門成立未久多未合京察之例聞吏部擬奏請變通辦理如實係資勞己深堪以保列一等者即可無庸計俸等語但各部院舊日人員多不以此議爲然故此與尚未定議 
[軍律緩奏原因]  
　　聞陸軍部新訂軍律樂已告成惟尚未出奏據部中人言係因軍法司司長丁君現在派差出洋之故須俟該司長返國後詳加核議始能钤印出奏未知確否 
[分類新聞]  
政界 
[蘇省巡兵滋事之影響蘇州]  
　　蘇省馬路工程局委員陳其壽大令困接辦以來馬路巡捕征兵馬夫人等屢有滋事甚爲棘手是以再三請假現經撫憲批准遺差以候補知縣李相鈞接辦己下札委充 
[移知整頓藩庫平色廣州]  
　　日昨善後局四司道移知各局略云法碼爲收支欵項標準司庫局庫時有解欵往來即局中支發各項亦時與司庫交涉必須名目劃一方始愼重查本局法碼本照司庫法碼鑄造係九九六五平現與市面通用平碼比較實得九九六四所差僅及一分乂與官銀錢局九九七平碼比較每白兩計短八分又與西號三家九九七平碼比較每白兩計短九分是局碼較之官銀錢局西號之平雖僅得九九六一二左右然準之市面通用平碼幾及九九六五原平且藩庫法碼由部頒發白應仍照藩庫平爲準擬即移請司署較準司平照章代鑄法碼三付送局應用嗣後統稱藩庫平將印花九九五平字樣改丄以免參差似於出納益昭愼重是否有當理合具文詳請憲台察核俯賜批示立案實爲公便爲此備由具呈伏乞照詳施行奉批云法碼爲收支欵項標準所有平色名目自應司局一律方足以示公平而昭愼重該局所用法碼旣由藩司衙門鑄給乃沿九九五名目致與司平名色稍有參差現當換鑄之時應照部頒司庫法碼以九九六五平爲準仰即備移藩司衙門較準司平照章代鑄送局應用嗣後統稱藩庫平將印花九九五平字樣更正以歸劃一 
[開設自治研究會之先聲杭州]  
　　　方自治爲立憲之基礎近吳雷川太史范耀雯孝廉等發起借仁錢敎育會房屋開設自治研究會選聘法政畢業生爲敎員凡商學界有志者均可報名已於初九日在仁錢敎育會開會議决開辦 
[示催民間稅契蘇州]  
　　長元吳三首縣查得民間賣買田房等產往往張冠李戴朦混投稅併有經造圖董等包庇抗報等情弊現經趙魏王三大令會銜出示催令民問限半月内赶緊投稅如有朦隠一經察出定將田屋罰半充公 
[寗道接印寗波]  
　　寗紹台道喻庶三觀察兆蕃於十二日由申蒞寗己於十三日接印任事 
[縣令出缺掣籤蘇州]  
　　蘇儀徴新陽二缺係同日出缺經藩司詳奉撫憲示諭於本月十一日督同藩臬兩司掣籤 
[郵局派員密查郵務漢口]  
　　漢口郵政司吳樂福君以外屬郵件往往積壓時日皆由各分局及代辦局員司辦事廢弛特委派洋文供事彭之剛君赴各屬秘密巡查昨特照請漢關道發給印照一纸并飭屬妥爲保護 
軍界 
[欽廉匪亂肅清奏奬廣東]  
　　欽廉亂事紛擾經年久爲粤患近己肅清張督業將案内出力人員奏請奬勵其摺稿己於初五日拜發〓 
[札飭和屬辦理鄉團安慶]  
　　皖撫札飭各屬文云近來各州縣州縣鄉僻之地匪黨充斥小則偷竊大則盜刦本部院詳加籌思欲謀整頓之方當從鄉團人手以辅警察之不及法當先查一縣之中實有幾鄉一鄉之内原分幾團團立團總一人大團或二人鄉設鄉總一人大鄉或二人皆以公舉選之以誠實充之按名列摺呈縣存案委以密訪任假以送匪之權小民口角由團總秉公排解匪徒擾害由鄉總送官懲辦逕解各州縣衙門如或畏匪圖害仍許來城密禀由官簽差拘拿其解匪旅費即由本團向有公欽項下按路之遠近每次酌量支給但不准私立名目苛派步民分毫此層最關緊要如挾嫌妄送准地方聯名公呈罪科反坐研訊屬實照例嚴辦懲一儆白庶幾匪徒戢志良善以安惟挾仇圖報奸宄故智因公受害事所恒有州縣官若不實力保護認眞查辦日久怠生仍成具文甚且别滋流弊查鄉團送匪皖北己有行之者近來皖南盜案蠭起亟宜仿行以資補救 
學務 
[敎育總會第一次會議廣東]  
　　廣東新敎育總會六月初七日第二次會議公推易學清先生主席提議選舉會長期倫明君獻議敎育總會爲全省敎育之總機關選舉之議各府州縣皆得參與選舉之期不當過促敝意以爲遲或兩月少亦一月使各週知方昭公允至通知之法通函登報二法並行但使選舉以前入本會爲會員者一律享有此次選舉權譚汝儉君起言廣東下府各州縣地方離省遼遠應以發信是爲始定兩月後行選嗣由易學清先生決議八月十一日實行選舉止副會長衆贊成莫伯伊君起言選舉人似不必親到缘各府州縣離省較遠之會員旣交人會費又須親到誠恐各存觀望入會者必少似應用通信選舉法請公議（衆議用通信選法憑交入會費收條發選舉票）莫伯伊君又言入會費可託各區勸學所代收彙交總會衆贊成 
[留紳在籍辦學浙江]  
　　臨安縣紳士江蘇補用巡檢印鴻賓自去年告假回籍公舉爲該邑敎育會正會長現因地方學務吃緊必須留籍辦理惟恐一時不能到省特經紳董姚祖範張彞訓楊濬等聯名禀請轉詳咨明蘇省備案垷由臨安縣楊大令德𢡟詳奉支提學憲批准照辦� 
 
 

Page 12

 
 
[暑假游藝會常州]  
　　常郡冠英小學遵照學使札飭於本月十一日放假是日上午行放假禮並開游藝會來賓到者百餘人實業 
[商會禀設裁判所武昌]  
　　鄂省商會業奉農工商部核准頒給關防總理李君文藻協理呂君逵先昨特邀集各帮商董提議擬仿照漢口商會章程設立裁判所以便判斷商人錢債案件各商彙咸簽字認可當即議定辦法具禀勸業道曁府縣兩署請予批准 
[商會董半控究錢商安慶]  
　　霍山縣商務分會董事朱杏辰等晉禀撫轅略稱前次該縣城有錢商孫德休誤收僞銀五兩復又重行用出致被扭赴商會理論當即議罰銀五十兩充公孫德休不服縷列多欵赴縣禀訐奉批將董事嚴行申斥以致孫德休復約各店夥開會集議有另舉會董之說現在闔邑大譁求飭查究當經馮中丞批飭霍山縣詳細禀復再行核辦 
[咨請聲覆商船公會情形安慶]  
　　皖撫近奉農工商部咨稱上年十二月間以船會區域應按省定界聯合畫一定明提綱挈領辦法咨行查照核覆在案茲查安徽商船公會試辦期限己滿應請查照前咨體察情形詳細聲覆核辦 
雜記 
[考試醫生揭曉江寗]  
　　寗坦考試醫生所有本籍客籍各卷業經陳子礪學使評定甲乙呈請督帥核定於日昨揭曉人選者須俟送入中西醫院俟研究所研究期滿然後分别等次給發文憑 
[修復鐵路橋工之棘手漢口]  
　　京漢鐵路界河橋墩被水冲壞一節己紀本報茲據鐵路工程師云申界河　花園一带修復尚易惟孝感縣一汶埠車站水勢甚寛實因黄陂　八大垸堤防槪行冲倒附近軌道多受損害目下水勢汪洋工程　難著手 
[軍裝船隻遇險湖南]  
　　湘省辰州府屬之清浪灘水流湍急向稱險境上月中有鄂省解赴雲南之車悈船隻行至該處適有木簰在前因水勢甚急不乃避讓致爲木簰衝壞押運委員幾遭不測幸而獲救各項軍械亦均撈獲隨即另雇他船裝運上駛矣 
[茶葉帮聚賭被罰蘇州]  
　　徽州方老三邀集　鄉茶葉業中人於初上夜在閶門外馬路金秀英娼寮聚賭爲捕房訪悉飭捕拘拿當塲獲住方等七人翌日解經工程商讞員陳其昌判罰洋七白元開釋了事 
[營官遇險松江]  
　　十三日清晨大雷雨適中營張守戎城守劉守戎因公同舟至西北鄉廣富林舟被吹覆相繼墮水幸舟人拯救迅速得獲無恙 
[倡捐公園經費常州]  
　　普育寺改建公園一節己見前報茲己公議籌欵興工先由惲紳北生倡捐百元錢紳琳叔一百元並在商會公議由惲紳擔任丈量基址錢紳擔任經放欵項壯紳苕敷擔任布置一切而舉惲紳祖祁爲總理 
[移知保息辦法松江]  
　　常郡士紳日前曾有提欵保息之議近由蘇路總理王丹揆廉訪移知松郡各善堂請查明餘欵提存公司爲保息張本 
[嚴追呑欠漕欵松江]  
　　上海有呂二泉者包運華婁漕米近因呑欠華縣漕米數百石經漕總李某禀請縣主張大令關提押追另有宣姓因口角細故撕毁本年上下忙錢糧徴册亦由大令提宣至案訊治 
[嚴拿張貼僞示匪徒安慶]  
　　太湖縣華令錫祺史令久紹等會禀皖撫訪聞太湖縣因測量員測地插旗鄉民驚恐謠諑蜂起街上又有新貼僞諭自稱白朕實屬背謬等情當經撫憲飭即轉行出示曉諭並嚴拿造謠僞示之　到案懲辦知縣奉札後立即密派得力差勇會同營汛留心偵緝迄無蹝跡未知如何禀復也 
雜談 
[某生（嫉）]  
　　某生。長舊學。爲中學校敎員。授國文歷史地理三科。月修十六金。幾不足餬其口。而校中主敎務者爲某新學家。任管理者爲某志士。月支夫馬各二百金。二人自視頗高除。學董玄幾不屑交一言。某生心弗善之然亦震其名。勿敢校也。一日學生忽在堂上大譁。某生亟出視則堂中懸一告條。首尾約二百字。而有費解之句七。别字二十餘。某生幾欲縱聲而笑。然恐觸二人忌。掩口出京。惟心中究不平。舉以告余。余日。海通以後。中國人之不重中國文字久矣第。子年壯。姑俟一二十年。吾中國將無能通中文之人其。時欲求一中文敎員而不可得。則君輩不患不聲價十倍也。某生唏嘘日。妄哉。余昔嘗爲某鉅商書記凡作一尋常信札。有用字稍典造。句稍不平衍者。必反復命余詮釋。并指某字爲不通某句爲不妥。　几三四易始定。余旣厭苦之則薦一名等小學三年級生以　代。巨商一見大欣賞。蓋其文字。字字皆。爲巨商所習見　無待反覆詮。　也。以是言之一二十年以後。能讀三字經神童詩者方。將據臯比而睨孔孟。尚有能知舊學之深淺。而畀予厚祿者乎。余日。嗟夫少年人亦牢騒至此耶語。云皎皎不。汗誰與爲徒。先生其將長此十六金矣。某生大息而去。 
[飛娘傅[  十五續] ]  
　　福爾痕見飛娘俛首無語。亦無意興覽景覓勝。惟尋思無計以解飛娘之悶。乃語飛娘曰。飛卿。人生行樂耳。如此良辰。甸可孤員。卿何默默乃爾。我聞支那人言。支那女子多愁怨。禁諸閨房。等於牢獄。凌波纎細。同於械楊。遇人淑。則琴瑟之歡。尚得綢缪昕夕。遇人不淑。則仰鬱誰語。或自經或疾病而死耳。故支那婦人之視我輩。若天上人。無非由於歐美女子。享自由平等之福。今飛卿悲傷如此。無異支那婦人。語畢眤目視飛娘。飛娘轉瞬一顧。仍默默不語。時時長嘘。良久。語福曰。不知與君能得幾度遊耳。福驚問曰。飛卿何言若是。語未竟。忽睹一人自亭右出。服御似役人。作狐鼠窺探狀。見飛娘二人。欲畢仍進。形甚趦趄。卒從亭側斜逕而過稍遠。又數數回顧不已。園右數椽爲酒肆。若人迴繞遠行邀遊狼顧。後止於酒肆門右。坐一。大石。上相手左右顧。而屢屢引目屬二人。福爾痕疑爲艷飛娘之色故。徘徊竊窺。又思此人確係下流社會人物。萬不至狂愚若此。福乃置不深揣。語飛娘曰。此獠踵纒可惡。且往半閒亭去小憩如何。飛娘曰。人有耳目。彼亦有耳目。烏能禁其視聽。且我能往。彼獨不能往乎。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[鄂督陳等奏鐵路需欵請續辦鹽斤口捐摺]  
　　奏爲鐵路需欵緊近紳民公議請援案續辦鹽斤口捐以維路政大局恭摺仰祈聖鑒事竊照粤漢鐵路自經升任督臣張之洞倡議設法收回後奏明設立公司分派各紳爲總理協理經營其事因湘省所占路線綿長一千三百餘里工艱費鉅因之數年以來尚未興工臣春蓂以路政關係緊要疊商公司赶緊招股興築臣燕龍到任後亦令及早籌辦以興商務現在工程師等已勘定長洙長岳一带路線次第釘椿立標並在省城及湘潭之洙州地方分設購地公所按照萍醴章程分别等則酌加二成給價出示曉諭購地以備興築在案茲據湖遇粤漢鐵路公司總協理前任國子監祭酒王先謙前　部左叅議余肇康等呈稱湘省路長工鉅需費較多非他省可比加以續約借欵並未贖之金元小票歳需籌還本利銀五十餘萬兩雖有米捐項撥充路工不敷尚鉅必須廣籌常年的欵與招股相輔而行方免棘手目下長洙長岳一段正在購地興辦雖分途招股遠近各認有成數然必當再籌大宗欵項立定基礎庶贖路保息得資兼顧不致動爲股東藉口紳民公同集議惟有仿照光緖二十八年因償欵報効鹽斤口捐成案辦法民間每購一斤擬再加口捐錢四文無論川淮粤鹽一律照章輸納以充鐵路經費一切經收事宜均照舊案辦理此係取之本省民間食户與各省監務極不相涉明知近年鹽價因捐欵繁重逐漸加增然每户日食究屬無多分攤則爲數甚微綜計即便成鉅數以視别項籌欵爲輕而不擾等情呈請具奏前來臣等伏查該總協理等所呈贖約償欵歳需本利銀五十餘萬兩亟須籌備常年的欵係屬實在情形該公司每至償還英國磅欵之時因數鉅期迫所籌恒未能如數臣春蓂如此項借欵若届期未能全付勢必失信外人不能不力爲維持以期顧全大局先後飭善後宫錢各局代向商號息借並設法籌墊始得無誤還期現在長洙路線　議購即興工用項繁鉅股欵祗能陸續應用其贖票保息白應另籌大宗的欵以免貽誤該紳等請仿照二十八年新案償欵籌備鹽斤口捐成案於湘省境内行銷川淮粤鹽每鹽一斤一律加收口捐錢四文係困路丅緊要出於萬不得已之舉旣係紳民情願合無仰懇天恩俯准照議收捐以維路政一俟全工告竣贖欵還清即行停止除咨度支郵傅二部查照外謹合詞恭摺具奏伏乞皇太后皇上聖鑒訓示謹奏光緖三十四年五月二十九日奉硃批著照所請該部知道欽此 
本埠新聞 
[蘇州商會爲銅元事致上海商會函]  
　　邇來銅元充斥商民受虧實甚敝會迭接各處函告市面恐慌情形旣減折之未便又補救之無策用特據實將私鑄私運各節呈請督撫憲嚴飭查禁茲將呈稿抄呈台覧惟希亮察呈督撫憲稿竊蘇城銀錢交易每銀一元向止易錢九百文左右自流行銅元以來每銀一元可易銅元百枚其後各省紛紛鼓鑄灌輸蘇地由一百枚而漲至一百十四五枚此猶在本年三月間之銀價也不及一月由一百十四五枚又漲至一百二十枚以外逐日步漲伊于何底現京外各廠雖已暫行停鑄而銀價仍有加無己推原其故一由于銅元之充斥聞杭嘉湖寗紹等處錢碼交易大半減折行使山東各縣甚至有折作六七文者以減折之銅元運諸蘇地蘇地本己盈餘加以湖北浙江廣東福建等省來源不絕其不得不逐日步漲者勢也一由于奸民之私鑄從來幣制恒視銅價之高下以爲輕重過重則慮其私燬過輕則慮其私鑄今銅胚購諸日本價值頗賤奸民貪利何所不至又經各商報告謂風聞有人專在外洋仿鑄銅元模型惟肖若是則内地之私鑄不絕外洋之仿造尤夥其不得不日見充斥者勢也茲奉憲台曉諭各埠商人遇有銀錢交易務須持平定價不得再將銀價高抬等因具見大憲顧恤商民之至意惟是各省之來源不絕奸民之私鑄益多竊恐此後銀價愈漲商民愈蒙其害職會仰體憲意有維持商務之責籌思至再苦於補救無從惟有仰懇憲台於各省運入銅元稍示限止一面飭屬嚴禁私鑄並飭各關卡嚴密盤查以蘇窮困而維市政實爲德便 
[歡送國會請願代表入都記事]  
　　國會請願蘇屬賫呈進京之雷繼興孟庸生兩君定期十七日啟行昨日敎育總會同人在法政講習所開會送行午後五時雷孟兩君曁敎育會諸同人先後蒞會主席起言訿舉關係中國立憲前途甚大今兩君代表我蘇屬入都請求責任重大同人希望甚切藉此以伸歡送之意云云雷孟兩君答詞亦極痛切散會時己七下鐘矣 
[允准滬寗鐵路請設分關]  
　　滬寗鐵路督辦鍾觀察移請滬道轉致新關稅司請設分關一事業經好稅務司允准照辦一俟章程議定即請示期征稅昨滬道己移復鐵路公司查照矣 
[領袖函催添派襄讞]  
　　領袖領事西拂君照會滬道添派公廨襄審委員己請前報茲西拂君查悉公堂案件尚未訊結者共有七十八起若不添派委員幫同訊理勢必愈積愈多不易清理爰又函催滬道赶緊派員尅日至廨以清案牘 
[保城公會傳單]  
　　上海城垣問題議論紛紛莫衷一是茲主張不拆之一方面組織上海全體紳商保存城垣公會傳單錄左　　一全體紳商四字係承道憲照會言之緣上海各小部分之團體最多核其人數如太倉稊米有掛一漏萬之虞茲所云全體紳商者係包括闔邑在内 
　　一無論城廂内外及鄉村市鎭几本邑境内皆爲上海全體之區域一境内四民几係正當營業者皆有公民住民之資格皆在全體二字之内皆可來會發抒意見毋自棄其發言之權 
　　一土著客籍並無分别但有業產在上海職務在上海者即與斯城有密切之關係均在公民住民之列本會一例歡迎 
 
 

Page 19

 
 
　　一名曰公會即是有公民住民權之總會亦即本邑之國民會也蓋紳商二字雖承席道憲照會原文實未足以賅公民之全體故以公會二字補足之 
　　一本會專爲保存城垣而設餘事本會槪不干涉　　一本會不立會長副會長等名目分立幹事評議調查書記通訊五部各認職務期於實踐更立總務常務两部以爲執行之機關如遇開會公推臨時主席公文禀牘即以主者領銜　　一本邑人民皆有應盡之義務但使城垣保妥即自保其生命財產權利已在其内旣無會内會外之界限即無會員非會員之區别 
　　一本邑人民隨時來會簽名担認職務只須註明職業住址無須介紹凡人會分任義務者各認部分不拘士農工商會中一律平等以表尊重國民之意但爲不正當之營業者槪從屏斥 
　　一本會範圍旣廣勢難徧發傳單凡有國民資格皆認爲會員於本會開會之日自行到會簽名 
　　一几我國民須以培養道德遵守法律爲两大本源開濬知識拓充能力爲两大作用敦睦情誼消除畛域爲两大機關 
　　一查照各舖地叚由調查員分認担任義務逐記詢問以徴意見　　一各叚居民如有聞見亦宜來會通告以盡通訊部之義務　　一如别有意見不以保城爲是者果有閎議讜論能灼然推明其理由寓書於本會者本會同　　人亦必虚心領受以資參酌　　一會所設於上海南門内也是園每逢星期六下午四時開常會一次 
[滬道派員守提公欵]  
　　滬道蔡觀察以上海縣李令應解南市電燈公司所繳紫霞殿廟產地價銀三千餘兩迄未解道迭次札催抗不遵解爰特札委候補知縣沈文蔚到縣守提以便撥用 
[松屬路股會通告]  
　　松屬路股會於六月初六日開特别大會經各經招股人議決辦法如下一議現在北線旣經奏准所有向存信成銀行之蘇路股銀定期於六月底移繳公司即由信成銀行逕直將收據存根移繳以省周折一議各股東可於七月初五日起不論何時持信成收條向公司掉換公司收據如户名股數有所更動可逕向公司自行商辦一議照去年與信成訂定之辦法年息七釐於股銀繳到信成之日起算此項息銀亦由信成劃付公司即於掉換公司收據時向公司照算一議信成銀行照原議以洋還洋解繳公司洋釐以六月底市價結算應得洋餘日公司給還認股人一議蘇路股銀向存各莊號者亦請於六月底移繳公司並報告本會所有利息由各該經手存放人自行核算一議向經認定之股數有未繳者由各經招人分頭催繳仍希續行廣招以維大局本會通信處暫行移設在上海西門外工程局西區 
[縣令面告禁烟情形]  
　　本縣李大令昨赴江蘇海運局拜會度支部派查江浙兩省洋十藥委員王袁兩主政陳明上海禁烟情形 
[舉行祝典之預備]  
　　西歷七月十四號即華歷本月十六日爲法國改立民主之期昨丅部局特飭工匠在領事署工部局各捕房姜首及大馬路浦灘一律以松柏紮成牌樓上懸國徽彩燈以備届時慶祝 
[洋商請禁冒牌]  
　　英商樸來司船牌洋燭恐被假冒田該洋商禀請英領函致滬道出示禁止現蔡觀察已允准照辦矣 
[甬人顧及同鄉]  
　　庽滬甬紳虞洽卿周金箴諸君議設寗紹商輪公司所寔章程業己宣佈茲所招股本己有六十餘萬金而虞君等以現在招股祗在滬上一隅將來利益未能普及爰公推屠康侯君回甬添招俾同鄉均沾利益云 
城内 
[旋風爲灭]  
　　西鄉顓北馬橋地方前日忽起旋風吹壞民屋及油車房屋不少 
[族叔不端]  
　　沈阿發控族叔沈殿卿騙賣弟媳及子女由一路一區遊巡官審訊沈阿發供堂弟秋泉故後弟媳趙氐於去年六月二十四日搬至族叔殿卿處同住其子海龍女阿妹隨母同往現聞均被殿卿價賣求究殿卿供侄媳趙氏带同兒女到家由小的將海龍送往成衣店學業阿妹於五月二十八日病故現趙氏不知何往判勒令將趙氏交案再行訊辦 
[集議火政]  
　　西門澤濟洋龍社各司事於昨日午後三時假關帝廟圖書館集議火政擬于二十二舖内添裝地龍所需經費由各司事勸募 
[認償遷費]  
　　陳朱氏控陳少蘭覇房欠租曾由一路一區遊巡官訊判陳少蘭押限搬遷陳朱氏量給遷費在案茲氏投稱陳姓業已遷出願給搬費洋七元請爲銷案判將陳少蘭開釋了事 
[老犯過站]  
　　南滙人何狗郎年已七十餘歳近因命案牽涉解往蘇省質証茲遞解回籍于昨日過滬卽由李大令加派差役解回南匯 
[示禁阴隔電力]  
　　中區警局遊巡官昨出牌示云本月十三夜各段電燈燃而復減派警查點計减去六十餘盞之多當由本局知照電燈公司派人查看有無阻滞據稱夜間查看不清俟天明再查茲據電燈公司工匠司友來局報稱業經查出老學前電線上有鐵鈎麻繩纒繞阻隔電力請飭查辦當經查明鈎繩係小孩玩弄之物嗣後倘再有小孩將繩带及風筝等物抛擲綫上隔阻電力立即拘拿送究除知照各區外仰本局唚長巡警等一律嚴查毋再疎忽 
[道批四則]  
　　婁縣椯文科學生姚維堉禀批鍾序嬋果血抱亂宗何以十餘年來族中並無間言乃於爾父故世之後爾伯病終之時乘間起而相爭控砌多端以圖抵制不顧先人一本之誼徒傷彼此手足之情非覬覦財產而何人言可畏該生讀書明理不應出此着仍聽候理處息喙毋庸越凟抄粘姑附　　江橋局董金十林徐世逹等禀批捆保有催繳錢糧之賓地方各弊宜如何愼重來禀所稱許仲虞人不可靠如果屬實詎可遷就仰上海縣查明核飭遵照仍即耳報抄粘並發寡婦宁伯氏禀批察閱粘抄堂諭尚稱平允宁肇榮抗諭逃匿置身事外殊屬非是仰法租界會審委員迅速關提到案飭遵具報抄粘並發三班巡警畢業生童月齊禀批查閱來禀具見該生有志上進然古來事業大半由艱難困苦而成該生果能黽勉從公著有明效將來總局稽察所及無不量予拔升今遽以派充巡士爲苦希圖非分之干殊爲不合特斥 
[官事]  
　　四川候補道徐家保裕寗官錢局總理黄樹菴浙江海運京局提調兼滬局會辦祁蔭甲昨均到道拜會禀見道轅譯員陳世光禀知奉藩憲札委兼辦駐滬浙西水陸鹽捕營稽查差請假一天赴蘇謝委　　缷任上海提右營參將萬國棠辭行赴寗浙江海運委員劉紀正禀知奉糧札道委來滬購米 
南市 
[燙傷身死]  
　　車夫黄鶴儕車運米石撞翻陳開弟之餛飩担燙傷周竹峯之幼女阿四及張仲山之孫男阿大已誌昨報茲悉阿大年僅三歳受傷甚重已于前日旁晚斃命張報知丅程局即將黄陳二人送縣訊理所有賈合隆米店囑送之白米四石自愿撥充粤赈以免嘵舌 
[爭論地價]  
　　鄉人宋茂順有祖遺地五分一厘坐落甘五保十五圖日暉港與族兄宋長根及地保宋顯文之地合單去年某會館在彼興造别野將該地圏進許給善價乃頭文串同長根私與接洽領得價洋數百元分給茂順之姊顧宋氐趙宋氐各一百元另给茂順之妻二百四十元茂順心不甘服向論被毆業已訴知官契局移縣追理 
[限交呑没欵項]  
　　愼和莊執事蕭邦華夥袁廷樹呑没賬銀一千零五十两由工程 
 
 

Page 20

 
 
局收押限繳在案昨又訊比判限日赶理 
[洋紗號倒欠案將結]  
　　瑞昌洋紗號去年倒閉欠德泰莊銀二千两控奉工程局將號主沈子康押繳後伊妻吳氐稱被歐壽鈞欠銀三百五十兩傳案限繳旋央人調處繳洋一百五十元並立票五十元復著吳氏措繳銀三百兩將沈保出在案昨復傳瑞昌司賬沈耕山到案判再繳洋一百五十元並飭莊夥王以莊將該號所抵棧單一紙交出候繳欵給還 
新租界 
[電車肇禍]  
　　聘白耳三十六號電車前晚駛至新閘路北坭城橋西首撞壞馬車幸未傷人 
[原贜俱在]  
　　佳居爱文義路之陳王氏昨乘張九鳴東洋車回家下車時遺失手巾包一個内有金戒六枚銀洋五元當卽投報捕房飭探將張拘獲搜出原贓押候解訊 
英租界 
[强搶金戒]  
　　河南路楊慶租銀樓夥陳仲章昨投福州路捕房報稱有身穿白布衫之某甲持小包一個内藏僞洋來兌金飾被攫去金戒五只逃往法界請緝捕頭即飭中西探協同查拿 
[衣莊被騙]  
　　福建路森大衣莊昨被某甲騙去青紗長衫二件卽投捕房請緝 
[攔路搶刦]  
　　浙江路橋南正豐木行夥魏義生前晚行經泗涇路江西路附近被流氓五六人持刀攔阻攫去官紗長衫金表牙扇銀洋等物魏即投報捕房飭探緝拿 
[騙取金飾]  
　　沈周氏昨午在江西路南京路轉角處被流氓以擲包爲由騙去金綫圏一付氏卽投報捕房飭探查緝 
[雉妓違章]  
　　雉妓金月仙前晚在南京路拉客由捕查見禀知捕頭飭探傳解公堂訊 
究 
[斥革公役]  
　　老閘捕房傳話人程德仁向福照樓客棧主童紀生等拆梢曾誌前報昨捕房卜總巡飭將程斥革候解公堂訊辦 
[號衣區别]  
　　卜總巡昨日諭知各捕房現 
在添用繙譯傳話所有門差捕號衣領上愛司挨哀字樣着即除去嗣後几門差以及三道頭華捕領上仍用該捕號數旁綉一西文其字以示區别 
[華捕降級]  
　　哈而浜捕房三道華捕嚴桂金值差不愼致公堂逃脫犯人昨奉卜總巡諭飭降爲一等華捕派赴西虹口捕房當差 
[寓客猝斃]  
　　浦東人王益庭假寓蕪湖路滿庭芳某客棧昨忽斃命經棧主投報捕房飭探協同地保將尸載送斐倫路驗尸所報縣相驗 
美租界 
[汽車肇禍彙誌]  
　　五十七號汽車撞倒九歳男孩傷斃等情已紀昨報昨日午後本縣李大令蒞驗委係腦後受傷致命身死卽飭屍屬自行棺殮並候公廨傳乘車之某西人到堂核辦吳淞路八歳女孩楊玉妹昨被六十七號滊車撞倒碾斷足骨由捕將駕車人拘入捕房並將女送至醫院求治又陸升高在北蘇州路被某洋人滊車撞跌碾傷左足由捕送入捕房飭送醫院醫治 
[電車傷人]  
　　三號電車昨在海寗路撞翻施阿福之人力車致坐車之盛永實跌破頭額由捕带入捕房轉送同仁醫院求治 
[失竊首飾]  
　　漢碧理路管海峯被顧洪生竊去金珠首飾值洋千餘元投報捕房請緝捕頭准之 
法租界 
[讞員閱監]  
　　代理法會審員景毓華明府前日由捕頭陪往八仙橋捕房閱視西牢移時即返 
[婢女跌斃]  
　　法界菜市街實裕里某姓家婢女年甫九歳昨在後樓晒台上墮下戳穿咽喉血流不止其時家人均有事出外後由巡捕聞知車送醫院旋即斃命 
[拐案續誌]  
　　拐匪嚴靜山拐金匱　秦朱氏之女林弟來申託邱阿友價賣於虹口靑雲里某粤人家經該縣派差來申將嚴拘獲解由公堂飭提邱阿友訊核在案茲捕房將邱拘獲並將林弟吊出押候解廨示核 
小說 
[社會小說滑稽生（九）]  
　　我道。演說倒很不容易。面皮要比釘鞋還老聲氣要比銅鐧還響。眼涙要比珠子還多。李醉歐道這又不是追悼會。何必落眼涙啊。我道不落眼涙如何能感動人。不能感動人。如何可以請開國會。李醉歐道。我且問你簽名不簽名。我道贊成。贊成到了次日。李醉歐戴着草帽。著着短衣。穿着皮靴。頸上圏了一條雪白的領子。臉上駕了一副金絲邊的小眼鏡。裝束停當。邀我同往走到會塲門首。忽見兩面黄色龍旗。順風招展。我驚道。這莫。非是祈雨麽。我們何故走錯到龍王廟來。李醉歐道。你胡纒做什麽。還不認個明白。我定睛一看門上紮了許多新綠柏枝中。閒綴着幾朶紅花。越顯得十分鮮豓。我想他們文明人做事。眞是好看。進得門來。裡面已經黑壓壓擠滿了一屋子人。那股汗酸氣。正往外頭。衝出。我止住脚步。喊道。阿呀。這樣要燒死我了。李醉歐頓時一嚇。連忙拖住我道。這裡没有起火。何至憑空把你燒死呢。那時會塲上人。聽我不倫不類的語言。大家稱奇道怪。有的說這是瘋子快點赶他出去。李醉歐郤表明不是瘋子。只是一個佯狂罷了。我大言道。諸君都是熱心人。此時正當三伏天氣。熱心人聚集得這樣多。火辣辣的氣燄。如何不要燒死人呢。李醉歐道。諸君固然熱心你的心。難道是冷的麽。若是冷的。今天到這裡赶甚麽事。我道冷心就是熱心。即如我的心。從前也是熱的只因熱過了頭。把這個心。變做了一團灰就慢慢的冷下來了。說時。忽聽見鈴鈴鈴三聲。那般人紛紛入座。就有一人上臺布告開會宗旨這個就呌臨時會長。布告旣畢。便是李醉歐的演說醉歐走上臺前脫下草帽點一點頭這個頭點得全身俱動倘被陶淵明看見。又要疑心爲五斗折腰。臺下的人把身子略略一鬆。旋各坐下。那視線都集於醉歐身上。醉歐剛說幾句。忽然四面拍。拍拍的響起來。害得我心上畢卜一跳。錯認他們要動手打架了。猛然。想着這。個呌鼓掌。差不多像名伶唱戲。聽戲的。人總要呌個好兒。鼓舞他的興致接着醉歐又說了幾句。衆人的手。又。都擎了起來。好似封神榜上的托塔李天王。我雖没有聽清什麽話。但舉手是照例事情。故亦不能不顯這撐天手叚。當時醉歐演說一大篇。我郤忘去大半。約略計之。幾十句話中。總有古多個公益字樣。二十多個權。利字。樣臨到末了兒又很很的。說一句國會。期限。總以二年爲斷。我聽到。此處話在口頭。遂亦立起身來。陳說兩句。那料衆人又對我狂笑不休。（未完） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
