# 1920 - 27 - 4916864

 

Page 1

 
 
   
 
 

Page 2

 
 
   
 
 

Page 3

 
 
時評 
[制憲悲觀（冷）]  
今日中國人所最傷心而最無以自解者其爲制憲一事歟經營若干年盡全國之力負天下之望至於今日而依然相爭相鬭擱置而不進無論世間若何忍心之人全無國家觀念之輩亦决不肯出此故有人謂南方今日之議員與北方今日之軍閥其禍國之决心實無分上下也 
嗟乎中國人果無制定憲法之能力歟中國之憲法必非如是相爭不可乎中國之共和國其爲永無憲法之共和國乎我願凡爲中國人者共同解釋之也 
[命令]  
一月二十四日大總統令國務院存記之馮汝玠著交農商部酌量任用王文墀著發往直隸交該省長酌量任用此令 
一月二十五日大總統令任命胡叔麒爲將軍府參軍此令 
乂令陸軍總長靳雲鵬呈准吉林省長徐鼐霖咨請以倭克精額陞補佐領應照准此令 
一月二十六日大總統令沈鴻烈凌霄方念祖均授爲海軍上校此令 
又令海軍總長薩鎭冰呈請授姜鴻滋楊啓祥宋式善范騰霄許世廉吳兆蓮爲海軍中校陸拯陳莘覽胡晋馮濤曾光亨爲海軍少校均照准此令 
[專電]  
北京電陸徵祥今早方赴府院報告在歐會經過情形談兩小時最後言積勞過度乞稍休息東海切留靳言積勞稍息數日卽復總宜共救危局陸無言（二十六日下午六鐘） 
北京電日美對西比利亞有另結約消息美撤兵日進兵事前均先得了解明日閣議將再商定對俄方針正式發布（二十六日下午六鐘） 
北京電呼倫撤治呈文到後决定發一命令仿外蒙撤治辦法另定官制並奬蒙員（二十六日下午六鐘） 
北京電徐紹楨因殖邊案函當局辯白並乞設法（二十六日下午六鐘） 
香港電昨參院會周震麟提議章士釗在滬發違約法破制憲言論應除名起立逾三分二通過 
（二十七日下午三鐘） 
香港電廣州塡濠築路各界反對濠船因被逐聯各種船罷工 
（二十七日下午三鐘） 
香港電不信任案再提兩院斥岑壞制憲輕人命侵民權通北方四大罪（二十七日下午三鐘） 
香港電國會昨通電斥政學會壞憲請維持（二十七日下午三鐘） 
[各通信社電]  
○北京電陸魏兩使昨上午進府報告歐會一切經過○北京電外交委員會今日開會請陸魏兩使徵集對魯閩兩案意見 
○北京電陸外長面勸劉鏡人勉速赴任劉已允行） 
以上二十六日） 
○北京電駐桂委員電西林武鳴邀兩廣首領開聯合會議 
○北京電徐樹錚電刻由恰赴庫約二月初返京 
○北京電吳佩孚電請速决閩魯外交並示擬定方針○北京電裁兵墾荒案將交閣議 
○北京電當局擬設平民生計會不口發表（以上二十七日）以上中華通訊社電 
○北京電院電奉吉黑庫二月初間美撤兵日增兵交替時恐有疏虞務特别戒備（二十六日） 
北京電聞陸徵祥暫不回任視政府對魯案主張定去留如與日直接交涉彼决辭外長 
○北京電政府以魯案關係重大擬徵得各省意見後開府院聯席會議决定辦法 
○北京電各省多來電反對中日直接交涉西南昨亦來電謂宜拒絶交涉提出國際聯盟會議 
○北京電收回治外法權可望外人允許法　積極改良司法制度令行京内外法廳依照辦理 
○北京電傳聞逼近恰克圖之激軍已向我邊訪軍聲言决不相犯李垣高在田等現駐境上守中立 
○北京電姜桂題要求熱河設巡閱使甚力徐將姜占元條陳交主管部核議 
○北京電青海晋京專員偕來後藏喇嘛聞啣有班禪關係藏議之使命 
○北京電張宗昌出京回汀東防次有直督派往衡州之某君同行（以上二十七日） 
以上中孚通訊社電 
[公電]  
○廣東國會議員通電近閱報紙山東問題有直接交涉之聲浪果爲事實必處失敗地位敢斷言之日本苟有公道之主張當從國際聯盟之公决舍而謀直接交涉已足徵明其隂謀當此一髮千鈞之際北廷始詢各省長官意見臨渴掘井不敗何待且各省長官之意見非我全國國民之公意萬不能據之爲定衡事關重要望我全國各界速起嚴拒以救危亡否則山東非我所有矣臨電不勝迫切惶恐之至黑龍江籍國會議員田銘璋沈殿三李伯荆姚翰卿戰雲霽郭相維王憲章于仲銓邵仲康薛珠劉正堃韓榮桂田美峯叩○如臯張相等電各報館鑒敝縣商學風潮彼此誤會因爭愈烈險象環生同人等爲維持地方起見竭誠疏通尙幸雙方深明大義捐除意見商會長及師範校長現已一律復職地方平靜如常特聞如臯張相潘肇元冒傑沙元榘叩沁 
[中美新聞社電]  
○荷蘭與德前皇之引渡 
○里昻電荷蘭政府現由其外交部中人與駐在各聯合國首都之荷使館人員剌探各該國政府是否眞欲要求荷政府准將前德皇引渡通信員從巴黎荷使館隨員某氏探悉彼正與法人商量現信法新總統戴香納將不堅持荷蘭抛棄其庇護公犯之權此少年隨員又云駐東京荷官已得日本保證日皇反對德皇受審甚烈並允許日本不提此要求又意國國皇已向荷蘭大使非正式保證謂彼不願見霍亨索倫皇室中人受審羅馬敎皇内閣亦正在運動使德皇留居於荷蘭惟不許其再返本國某隨員又云英人輿論亦不願審訊德皇其眞主張審訊者僅勞合佐治爲首極少數人耳荷政府决不甘心被迫將德皇交出與其交與協約國無寗任其返德或至他處避居耳某隨員又云依凡塞爾和約所規定僅請荷蘭一國交出德皇並未規定德國或任何他國須將德皇交出是故德皇如離荷蘭而返德國或至他國即無法可以干涉之至於聯合國所開德國官員罪犯之名單固可將德皇列入但該單已開定共六百一人已交與柏林政府不能再更動又和約中特别規定和約批准交換後一個有内聯合國即須向德國索取罪犯不得過期故聯合國如至二月十日尙不向德國索取德皇以後即不能再索和約中又規定英法意日美五國法官審訊德皇今苟有一國不願派代表加入公判法庭則此法庭卽不能成立現料荷蘭外部或將要求先由五大國將公判法官之名單發表然後再要求引渡德皇如是則此舉又將擱起蓋美參院旣未批准和約美國法官問題更無從提起也 
荷蘭電荷蘭不肯從聯合國之要求引渡德皇 
○美洲近事記 
舊金山電警察帮助戶口調查員查對日人之曾向警署註册者　有二千人而全埠日人實有萬人云 
舊金山電對外貿易大會定於五月十二日在此間開會北京所派中國第一代表團已到此間商人領袖歡迎之 
科崙比亞電南加路納州參議院已將禁止在公衆貿易地方吸烟之議案通過第二讀會 
墨西哥城電二十二號凡拉克哈兹有重大地震未死人房屋則毁壞又一月六口地震歷二十分鐘損失不大 
 
 

Page 4

 
 
   
 
 

Page 5

 
 
   
 
 

Page 6

 
 
里昻無線電（路邊　　） 
○荷蘭與德前皇之引渡 
二十六日巴黎電比京消息京中人士問荷政府拒絶引渡德前皇大爲憤懣謂荷政府以爲德前皇之罪行當予以庇護殆忘德前皇嘗圖取消收容政治犯權利始終不懈且德前皇所被控諸罪皆爲海牙公約所不許海牙立約者應加懲治現望協約國設法達引渡之目的 
○阜姆問題之現狀 
二十六日巴黎電晨報載稱巨哥斯拉夫國之請高等議會展長關於亞德里亞問題之答覆期限足徵貝爾格勒政府現正勸令克羅特與斯洛文兩部承認調停辦法伊斯特里亞與阜姆間之地一隅及巨哥斯拉夫東陲爲巨哥斯拉夫承認停辦法之主要障礙分派島嶼一節不復含有困難今就事勢觀之貝爾格勒輿情現漸偏向承認方面但國會刻在休會中故尙須商諸國會領袖需時約數日云 
○西班牙拒絶德使 
二十六日巴黎電柏林消息柏林日報載稱西班牙政府拒絶承認德政府任羅森氏爲駐瑪德里大使因該員當前解决摩洛哥事務時態度過於直率之故 
○意大利之罷工情形 
二十六日巴黎電羅馬消息路工罷工狀况長有變動告退之鐵路職工多人現復理舊業罷工者亦稍歸來故火車事務已有數處略呈佳象罷工者紛在各處誘引未罷工者均無效果 
○德國近事記 
二十六日巴黎電柏林電稱華恩孟特飛機營於星期六日爆炸毁飛機七十架内有甚大者兩架爆炸原因未悉 
二十六日巴黎電丹齊電稱德兵已於星期五日退出格洛登士波蘭兵　入該鎭德人曾集衆示威惟未發生不堪之事端 
世界路透電 
○各國大使之高等議會 
二十一日巴黎電高等議會今晨開會先由克勒滿沙氏繼由米勒蘭氏主席英意日美四國均有代表與會高等議會决議大使大會應於一月二十六日開始辦理履行凡爾塞和約事務及討論隨時發生之事件凡關政策之重大問題悉由各政府領袖會議解决 
○高等會議與俄國 
二十一日倫敦電高等議會已許俄國協濟會代表團由巴黎赴莫斯科協約國之决議取消對俄封鎖瑞典瑙威丹麥與波羅的諸國及非過激黨所治之俄境均爲疑訝咸謂非得勞兵政府之許可不能從事貿易 
○美國與和約 
二十一日華盛頓電參議院領袖大會因洛志氏提出關於國際盟會票權平等保留案之爭點業已解釋可免决裂惟能否得最後之同意尙屬疑問 
華盛頓電據極可靠消息參議員領袖昨日續行會議後對於批准和約之調停事已大有進步關於第十條及國際聯盟會投票權之爭點可望融洽參議院領袖宣稱大會議定之調停辦法參議院必能接受 
二十七日香港電此間接英海軍無線電報如下國際聯盟會今日開始其實際上之事務德國代表第一次與聞討論依照國際聯盟公約所舉出國際勞工局之管理團現集議辦理因華盛頓第一次集會而發生之正式事件並籌議如何可使此次議案得以實施查上次議案關於八小時工作與工廠内婦女幼孩夜工及分娩時女工十四歲以下幼孩等事皆有規定主席者爲湯末氏前法國軍械部長亦社會黨之領袖也 
奥京消息謂向國管理糧食大員已接受英政府願接濟油脂九百噸罐頭食物一千零二十噸火腿八百噸之提議其價其爲英金二十七萬八千八百鎊由歐洲賑濟會應付不日卽將開始裝運 
○愛爾蘭警長被剌　 
二十一日倫敦電愛爾蘭杜伯林都巿警署副長萊特芒氏爲人槍斃於巿中哈考德街衆爲大駭迄今尙未緝獲兇手 
○德國銀價奇漲 
二十一日柏林電銀價奇漲銀幣幾絶跡於巿德意志銀行現出六馬克五之紙幣收買一馬克之銀幣並出十九馬克五之紙幣收買三馬克之銀幣期將流通巿上之現銀全行收回 
○各國近事紀 
二十日紐約電港内拖船工人罷工要求增加工資拖船數百艘爲之閒泊 
二十一日羅馬電薩洛尼加電稱陸軍中尉加羅尼氏與亞巴氏所駕之三葉飛機赴東京者已於一月十九日飛抵薩洛尼加 
二十一日華盛頓電國務卿藍辛氏請國會撥欵四十五萬元以充厲行監查護照律經費並便國務部派員赴國外防杜外國莠電徒入美 
二十一日倫敦電愛斯葵氏今日受衆一致推爲裴斯萊自由黨候選議員 
二十一日華盛頓電軍營數所發生痒症芝加哥昨日染痒症者二千五百十四人醫院爲之人滿 
二十一日倫敦電帝國種棉委員會報告建議入英之生棉每包徵稅六便士每年可藉此得十萬金鎊撥充種棉經費 
二十一日華盛頓電航務部已允出售前德國貨船六艘總計共五萬噸法美公司將購三艘餘三艘亦有購主投標承購前德國客船三十艘今已截止 
二十一日華盛頓電前財政總長美加都氏向全美財政大會演說促請美洲各共和國從速依健全之經濟方針慷慨扶助歐洲 
[太平洋路透電]  
二十六日澳門電星期六夜澳門總督下令停止塡築青山北面之海坦並撤回工人材料内有濬河船一艘其他船港工程仍在進行中星期五日午後中國代表三人來與澳門總督會商星期六日復開會議理船廳亦與會星期日午後行政院開秘密會議軍警及團練隊現正準備驅逐擁入澳門待機刦掠之莠徒數百人當道已發表中葡文示文謂澳門與廣州政府素來極爲輯睦並無意見云 
二十七日廣州電葡人因廣州當道之抗議暫停塡築青山附近之海坦廣州政府於二十二日派兵及代表一員前往調查此事目下該案由外交部與廣州葡萄牙總領事辦理 
二十七日澳門電英艦摩恒號昨日午後抵此辦理中國事件之專員與澳門總督私人秘書皆因塡築海坦問題前赴廣州 
[國外要聞]  
○英報評論日外相之對華演說 
字林報社論云日本内田外相在國會之演詞吾人讀之不禁爲之缺望諸如『日本將爲嚴厲執行和約各欵之一國』『日本决定以正義公道爲其與他國交際之原則』等自辯之語觸目皆是在吾人觀之殊屬不必凡國之不愧爲大國者自當嚴厲履行信約自當與他國交際首重正義公道此乃無待喋言者苟有意見與此相反則人將視爲卑陋不足道内田發言一若不自知其地位者然吾人作此思想内田當不加罪凡讀其演說詞者不能不想乃沙士庇古劇中『我思此婦好辯太甚』一語内田試按其言當不以讀者有此感想爲異焉内田言及山東問題之解决頗有語不分明之處當此將與中國開始談判之際日本外相固未可明白宣佈日本準備之政策但須知日本關於此事之意見已成全世界抗辯之點而内田所吐露之意轉不若其所引公文證明日本可要求者之多亦較中國似已决定必須退讓者爲少故其演詞實含有一稱令人不愉快之見解爲外人而發耳内曰解釋日本之熊度曰所謂山東問題者其主體爲關於膠州租借地與山東鐵路之問題前者將交還中國後者則須依照一九一三年中日條約歸中日兩國合辦云云觀其表面言頗持平第所謂膠州租借地者果何指乎演詞全文絶未提及青島兩字路透社傳遞此文當不致删其要語按二十一條要求即一九一五年中國被逼承認者明明載有由日政府指定地點設立日本戰獨治權之租界一句使衆口一致之言而非全妄則日本於最近二三年中活動進行已羅致青島稍有價值之物而盡納諸其所擬指定之租界中矣即使不然但演詞中絶未提及青島終屬一大缺點内田謂外人評論家之印象錯誤者以爲山東全省皆率涉於山東問題之中吾人不知印象錯誤者究爲何人第再就二十一條要求按之則見中國承認不論何故不昨將山東省内之土地或沿山東海岸之島嶼租借或讓與任何他國一欵又見中國如欲建築鐵路由烟臺或龍口通至濟南鐵路則日本有權供給經費一欵依此情形外人評論家雖欲不誤會亦不可得矣内田演詞尤有爲外人所不喜者卽其所稱中國境内仇日行動及日本國民爲華人逼害等語内田所謂之逼害適與華人所抱之大局印象相反是眞奇事此不得謂爲證據但可爲證據者今日世界他國人民從未以爲華人所排斥或爲華人所逼害爲言也日人報紙將反唇駁難曰此乃日本行爲被人誤會之結果然使日本眞面目爲人誤會者試問其咎不全在日人自己乎内田演詞悍然不顧及中國方面之理由而報告山東問題復出以模稜之語試問此種演詞豈非證明日人待遇自己較他人所待遇之者尤不公允之絶好材料乎吾人之所以如此爽直批評其詞者正爲此屯耳内田平素發言頗能表示其目光遠到心境宏大今則處於困難地位吾人亦體諒之蓋日本大權操諸軍閥而内田等與軍閥之間意見不能一致特内田未能對衆宣言指斥其共事之人耳日本之欲承繼德國在山東之權利吾人不與之爭苟無危險即華人亦不欲與之計較第其手段不善致使日本不爲人所歡迎故階之厲者非日本之目的實日本之手段此種怨望今欲以内田一篇演詞以減輕之則未見其可也 
○專使團會議紀錄（六） 
第十一次會議錄『八年二月六日下午三時在顧專使寓所開會出席者陸總長王全權施全權顧全權魏全權胡公使顧公使王公使唐中將嚴參事岳秘書長』（一）施全權報告昨與英國某專門委員談話察其語意日本似在運動英國轉望中國不將山東問題之秘密文件交出大會至問以駐京英使有無電報報告近日情形答無有施全權微露英國可勸日本不宜在山東有意外之舉動該委員問近來中日間究有何種密約是何内容鐵路新合同有幾種借欵多少施全權答近來事冗不能盡記眞確容查明續告等語（下略）（二）王全權提議日使在部談話情形應設法密囑新聞機關略露消息庶使天下人稍知日本野心或可制其不敢實行動兵當經議决請施全權在倫敦接洽辦理（三）顧全權報告本月五日聯合會委員會會議情形（一）赤哈希臘波蘭羅馬尼亞四國各派代表一員加入委員會業經五大國會議核准（二）對於第三條行政部代表人數比國爭之其力以致未能即付表決察度情形法比甚爲聯絡塞爾比亞以美爲從違日本贊成加多小國代表人數（三）第四五六等條除第六條因修改之自治屬地問題頗費磋議外均經一律通過（四）將來聯合會都會照會場大勢看來其贊成在瑞士之Geneya者爲多數顧全權報告畢即問我國對於地點問題可有意見應行表示議决從衆（四）顧全權報告本月五日會晤美國某全權告以日本駐京公使在外交部談話意存恫嚇情形美全權請將事實記出不拘形式亦不署名當持向威總統報告（中略）旋又略談聯合會成立之希望彼云四大國之中恐不免有異議惟各國人民均贊成此舉現在美國擬曲意遷就祇可成立後再圖改善矣此會之利於中國者實爲最大本席答甚是所以於代表人數之多寡且不計較但亟望其成立而已（五）議决電詢北京四事一小幡提議時部中如何對答二各項秘密文件所指何幾項三現留濟南日兵實數四膠濟鐵路與日換文是否包括礦産高徐濟順之正式合同曾否續訂簽字如果成立將全文併復（六）顧全權提議山東案密件可先向日本聲說上次大會之後未聞日本全權或日本政府有何反對所以中國今擬提出施全權謂交會密件必須與日本所提者一律不可缺少（七）陸總長報告前日南美洲八國會議聲明連同中國葡萄牙共有十國將來到大會時除與各代表之宗旨或與本國政府訓條有牴觸外凡至表决問題時十國可以有一致之投票（八）（略）（九）王全權提出送交大會之綱要一件經衆詳加討論議决先往探查海口河道鐵路委員會之範圍再行商議我國對付各項問題之方法（十）議决在大會提議之條除對德奥之損失賠償應俟查得確數再提外應彚成一總案經一次提出（十一）議决關於提出大會之各問題一俟草案擬就後即送會派員審查俟審查員報告後再待表决（十二）議决以後每次開會請朱秘書到會以便隨時可辦擬稿等事 
第十二次會議錄『八年二月十日十二時二十分出席者陸總長王全權施全權魏全權胡公使顔公使唐中將嚴參事岳秘書長』（一）陸總長報告收到部軍據駐京和蘭公使稱德國願將庚子所取中國天文臺儀器交還中國施公使謂此事前曾由英副外部向羅代辦言及現仍應與英接洽再定辦法陸總長謂甚是現在對德要求之事旣交大會解决似未便直接向德交涉以啓嫌疑（二）王專使提議嗣後電部之事其有應報告南方者卽請部轉廣東以節電費（三）胡公使報告二月八日有俄國Latvi外務總長m.meirovics來見據稱英外部及日本駐英大使均有函復承認其獨立美國上議院亦正在提議承認惟法政府不允中國可否承認當將英外部及日本駐英大使函件鈔送查閱等語答以俟所備函件送來後當爲轉交中國議和全權委員以備研究 
第十三次會議錄『八年二月十一日十二時三十分出席者陸總長王全權施全權魏全權胡公使顔公使唐中將嚴參事岳秘書長』（一）議决將山東商會省議會來電發表登報（二）王全權報告昨日偕岳秘書長昭燏出席萬國海口水道鐵道會議所討論者爲兩事一管理公共海口水道鐵道之方法二規定何種海口水道鐵道有適用公共管理之性質英已定有草案交會討論進行有主張分設委員會爲三者亦有主張分爲四者議决分設二會分會委員之數卽以本會委員分配之一爲十人一爲九人九人者討論何種海口水道鐵道鐵道爲公共海口水道鐵道十人者討論管理方法中國委員係在十人分會之内（三）王全權報告本日美國laruak君來見伊稱與本處通電話極爲費事願爲我裝一專線俾與英美兩國全權委員處得以直接傳話並稱其餘一切如有相需之處無不願竭力帮忙 
[國内要聞]  
○靳雲鵬表示山東問題方針 
對魯代表之談話傾向直接交涉 
山東省議會來京代表張柏莊等三人因外次陳籙對山東問題毫無確定方針乃於二十四日下午四時訪靳翼青於其私宅叩以外交具體方針靳謂諸君此來甚好山東人對於青島問題關係尤密故必須從實際上研究其利害現在已到最後一步辦法不外兩種（一）直接交涉（二）提交國際聯盟欲取第二種辦法須先明國際聯盟之性質國際聯盟係巴黎和會之後身而其組成之委員又即多半爲從前和會之專使巴黎和會如大理院國際聯盟如地方審判廳對於大理院决不服起訴於地方廳而地方廳之推事又即從前大理院爲判决之人此種訴訟之勝敗稍有常識不難想見更就直接交涉論倘處處都能滿意我們更何必訴之於國際聯盟各代表謂國際聯盟吾人初非失望觀於各國之與論便可窺其端倪直接交涉理論上與不簽和約相矛盾出爾反爾究何所取事實上亦斷無良好結果且總理所謂滿意其程度究竟何若靳謂現在日本政府雖無所表示而日本實業家向其政府有種種之請求卽青島無條件的歸還由中國自開爲商埠膠濟鐵路由中日合辦仍屬於交通部直轄與京奉津浦無異倘眞能辦到這様我們更何所求代表問開始交涉以前政府有何保證靳謂如無保證定不直接交涉現在政府正比較各方面利害必擇其最有利益者而採取之此即政府之外交方針請諸君寄語故鄉父老直接交涉如有損於領土主權或不能有超越於吾人希望以外的利益靳某甯犧牲其地位不願爲之也嗣各代表又謂總理愛國愛鄉吾人極所欽佩定以此意轉達於桑梓惟國民對於直接交涉根本上不承認而山東人民尤所憤激因承認直接交涉即是承認日本人有繼承的權利縱得完全的勝利尙且不可况日本並無悔禍誠意的保證乎仍希總理容納民意無稍遷就靳又謂辦法須俟陸使回京方能確定且政府定以民意爲標準將來外交公開可由大家公判何種爲有利益卽諸君亦可隨時到外部查問云云此一席談話乃遂告畢各代表亦卽辭出就靳氏言外之意觀之蓋亦禀承段氏意旨主張直接交涉者也 
○陸徵祥抵京後之所聞 
陸專使抵京情形業誌昨報聞陸使因長途困頓略須休息昨日（二十五）並未進府謁見東海關於山東問題自亦無何等表示東海原定昨午邀請陸氏進府諮詢外交要政嗣因吳秘長言陸氏畫夜兼程歸京身體異常勞疲東海乃派吳氏親赴外交部迎賓館慰問並囑於今日（二十六）上午進府俾慰渴望聞段祺瑞氏於昨日特訪陸氏於其私邸就山東問題是否直接交涉及其利害談論頗久微聞段陸意思不甚接近但一說謂陸氏昨日並未見客陸氏現寓東堂子胡同外交部新官舍至外傳陸擬不就外辰之說尙非事實 
京師學生聯合會於昨日（二十五日）午後召集大會公推代表求見陸子欣叩其在歐辦理和議情形及嗣後仍應俯順民意對於拒絶簽字一節堅持到底但學生代表至陸之私邸時陸以致躬小有不適拒絶不見於是學生大爲失望聞該學生等仍擬於日内更組團體再請陸使當衆發表竟見以安人心現各校代表正在分頭接洽實行此事又新國會參衆兩院議員以陸氏業經返京擬於日内要其出席兩院說明山東交涉及歐洲聯盟事件以釋疑慮而公府外交委員會今日（二十六）開會時亦將邀請陸魏兩氏列席報告歐會經過情形及徵集兩氏對閩魯兩案之意見政府並擬於日内召集外交聯席會議以定方針 
○旅京閩人之大會 
討論對内對外兩問題 
旅京福建各界聯合會昨日（二十五）午後一時在車子營福建會館開第四次大會到會者三百餘人先由學生聯合會代表吳慕唐報告開會宗旨并述本日應開會之理由有二（一）福州問題迄今日久雙方以調查遷延迄未解决現陸專使業已回京當公推代　　陸呈請速决（二）撤換李厚基問題前經議决辦法中忽停頓故應請同鄉公决繼續進行吳君報告畢當卽推舉主席經衆提議請福建敎育界代表吳賓駟登台報吉福建外交經過情形及敎育之近况吳君略述福建學界對於此次福州交涉事件雖極憤激然不過爲種種正當之請願尙未遽然輟學迨學生週刋被封後大動公憤因之官立學校與敎會校同時罷課嗣省視學啣李省長之命前來解釋惟言多敷衍迄無切寳辦法各校均不爲動以故至今仍在輟學中至敎職員方面以經費無着亦難維持查閩省敎育經費自去年以來祇發五成後愈况愈低每月祇發二成半且尙積欠多月各校敎職員不能枵腹從公迭次呈請李省長設法維持未蒙允爲設法後經三電敎育部亦無切實辦法故鄙人代表敎育界來京陳請到京之後業已晉謁敎育當局雖蒙答允致電李省長囑爲維持然此亦不過敷衍門面非是根本辦法後謁靳揆未見晤院某秘書謂總理之意須俟與敎部會商之後再定辦法現全恃諸公鼎力向當局陳請以維持桑梓敎育云云吳君報告畢經衆討論結果表决以下數項（甲）外交問題（一二）上呈政府催促調查員速即回京開始交涉（二）公推代表謁見陸總長並遞意見書『代表推定陳蓉光劉慶平陳溥賢莊紹祖四人』（乙）敎育問題由吳君與四代表力向敎育當局陳請如仍無效再行議定辦法（兩）去李問题仍照上次表决極力進行（丁）組會問題關於本會執行機關由學生聯合會擔任組織 
○北京敎職員公會成立 
北京自小學敎職員聯合會成立謀去敎育界不信之傅嶽棻乃北京敎育會忽與傅氏結合倡中小學敎育收歸地方自辦之議内外一氣忽而設京兆敎育廳裁　學務局忽而設勸學所學務委員會敎育官産處無非欲破壞敎職員團體使傅氏得久於其位而已小學以上職敎員聯合會原以學校爲本位前次會中諸入發起另組織一團體名曰北京敎職員公會三星期以前由會中公推起草員擬定組織大綱由發起人討論多數通過此會係以個人爲本位與小學職敎員聯合會絲行不悖曾由發起人通知北京小學以上各校入會諸敎職員定期本月二十五日在法科大學開全體大會通過組織大綱推舉委員乃某派又思乘機施其破壞手段勾結北京一部分敎員又召募鳩形鵠面者若干人冒充咎學敎職員僞爲會員混入會場公會本以個人爲本位凡在學界諸君願爲會員者極端歡迎固不知其中另有詭計也昨日（二十五）午後一時振鈴開會公推北夫敎授沈士遠爲臨時主席報告開會宗旨某會一黨人均卽高呼狂呌坐立不一秩序紛擾幸經在場糾察員及巡警極力維持始稍安靜逾時討論組織大綱該　又故意搗亂主　席後以組織大綱逐條付討論表决均以多數通過該黨破壞政策完全失敗乃復惱羞成怒羣起大聲發言會場秩序復大亂公會乃又動議本會以個人爲本位贊成本會宗旨者請就坐否則請自由出會請主席按照所定秩序選舉委員該黨技窮乃一閡而散會場空氣頓覺新鮮會員魚貫投票選舉委員五時票已投訖由檢票員逐票檢出計專門以上中學小學三部各選出委員十一人兹將當選人名錄左『專門以上』馬叙倫俞明謙吳起凡李貽燕許繩祖朱其煇鄭之蕃胡濬康伍崇敏陳世奎沈士遠『中學』張　來石學萬王家吉關景山朱希曾郗繼詵李世英顧燿君楊樹榮竇增普李光宇『小學』王子均陳英年耿星江周綬章舒慶春張希曾孫世慶赫銳緒盧秉征慶哲英李士奇 
○京華短簡 
五百萬鎊借欵將次成立一節已迭誌前報聞前日下午銀團代表在某外國銀行集議該借欵利息一本擬照從前鹽務借欵利息辦理嗣因鎊價起落無定故决定利 
 
 

Page 7

 
 
率七釐九二繳欵但美國方面尙未完全同意至該欵之交付分爲期履行第一期第二期在隂曆年内第三期在陽曆三月内聞某當軸主張此欵之一部分交存中交兩行以爲兌現之用使以後中交鈔票即成現金與財政上實有方便云 
邊防軍三師一處每月共需經常費五十餘萬其四個敎練所特别費尙不在仙前以某項存欵尙未用盡故不歸財政部支給最近已罄故希望某方面爲繼續之補助近則某密使返京繼續補助之望完全斷絶故該軍首領與財政部商量以後歸財政部撥付刻正在交涉中山東龍口至烟台添設海底線早有斯議只緣經費難籌因之迄未實行兹聞財部薩總長刻已决定將龍烟兩處添設海底線趕行舉辦業已咨請財政部迅籌經費以備三月初間實行開辦 
丁錦等現組織一歐戰經騐講演曾每逢星期三午後爲講演時期專以灌輸歐戰智識爲宗旨聽講員除航空處派員外并由各機關指定高級軍官派往聽講聞參陸海三部各派四員邊防處與訓練處各派二員邊防軍三師每師十員第九第十三第十五師每師各三員均已派定前往聽講以西安門内旃壇寺航空事務處爲講演地點本月二十一日（星期三）已開始講演 
○津警廳大捕學生事件續聞 
天津警察廳爲魁發成案拘捕學生及國民大會代表種種慘劇昨已詳紀兹續得津報消息如下學生及代表被拘後商學兩界分途進行商界方面公推卞月庭趙春亭赴省署謁見省長要求釋放並與邊議長接洽請其設法維持因時間倉促未得具體辦法刻仍在討論之中大約釋放一節須負擔保不再集會及取消檢查責任學界方面即赴某處開會所議辦法雖未能立收效果而犧牲與堅持則全場抱同一宗旨均有甯爲玉碎不願瓦全共同生死之意嗣因各校代表未能齊集且有行蹤未悉者乃改訂次日（二十五日）午後開會再爲核議現各方面對於此事異常注意街談巷論均以此爲絶妙材料商界方面有少數取觀望態度者有多數抱不平態度者而政界則仍抱定初旨嚴密監察曹省長昨并有電報告北京略謂學生檢查日貨舉動偏激船津領事提出抗議當以病未見船津復向楊廳長要求取締當以軍警嚴行防止並將馬千里等三人暫行拘留但學生到處通電淆亂聞聽希不爲動等語而楊以德亦於昨日發出布告云本日有自稱學生等私翻商舖侮辱商人游行街巿該管警員前往制止竟被毆打本廳遣員查辦之際該學生等聚衆來廳肆行毆駡當場捕獲六人餘衆逃散本廳奉令依法懲辦决不姑息養奸惟念學生等各有身家豈無愛惜諒係匪人脅迫收步爲難本廳長不忍深求其各解散回家無再嘯聚若待刑罰及身悔之晚矣云云蓋楊氏固極主高壓手段者東馬路草廠庵舊學棚内之學生聯合會曁各界聯合會原係借直隸商會聯合會地點辦公自前日（二十四日）警廳逮捕學生後首由惲署員等帶領警察一隊到會聲稱禁止開會並派巡警多名常川把守昨日（二十五日）上午又有束六區署員穆某及預備隊劉某率領巡警手持封條木板等件到會聲稱奉令前來封釘你們的會所時會中僅有賈趙二人知不能抗卽任其所爲劉等並云你們趕快出去鋪蓋行李是誰的誰拿了走一刻門釘上就不准出入啦須臾　將前後兩門用木板兩塊交义封釘上書天津警察廳九年一月二十五日封而標日尙係硃筆上加廳印封釘之門前並有八名巡警把守據云畫夜分班輪流不晣現天津商務總會青年會各學校各耶穌敎堂各宣講所之門前均有便衣偵探往來探聽消息遇有三五成隊學生一同行走即尾隨其後監其行動昨日爲星期日各敎堂例有祈禱本可隨便出入各偵探分頭攙入蓋恐學生借地開會之意其防備之嚴布置之周於此可見此案發生後自昨日起警察廳及各總分區署戒備均極嚴密晚間加派警隊巡行而廳署之巡警保衛遊擊各隊夜不解甲畫不卸裝以便隨時召集巡警出入時餘勇可賈已有無形警備之勢 
○字林報之西比利亞現狀譚 
字林報二十一日北京通訊云華人對於西比利亞大局之發展極爲關心華人向祇留意一歲收成之豐歉或每日賬目之出入近爲戰爭驚覺乃亦繫念於國事北京於數年之前共和帝制猶不能辨今亦聞各界紛紛討論過激主義矣美國之撤退西比利亞駐兵也南方各派似爲欣悅深信日本爲保衛高麗關東利益起見不得不用力於西比利亞東部於是將少餘暇施其對華謀略而北京政府諸大員對於時局之發展頗形周章蓋中日協定之拘束性質彼等知解愈於南方故今注視紅軍之前進中心確甚恐怖焉吾人當知中日軍事協定效力未止非俟外兵全行退出西比利亞不能取銷日本如欲大舉從事西比利亞之戰爭則必要求北京政府之協助中國如不竭力助同經營選派勁旅助戰俄邊則日本正好藉口爲保全中日共同利益計據有交通獨掌軍權恐尙將占領北滿外蒙以施其防禦計劃也 
據由西比利亞東部歸來之歐洲武員聲稱華兵之擔任保護鐵路者嚴守軍紀異常得力凡有關係之國無一可訾議之但目下紅軍之進取如須力加阻遏則决不如守路之輕便中國於佈置西比利亞邊陲軍務之舉能否占有聲勢甚爲可疑而各軍隊除徐樹錚所直轄者外能否熱切應日本之請求亦屬疑問彼北京奉天華人之退縮不前皆足授日人完全處理邊防之口實者也 
京中邇來關於恰克圖之事變謡言　起初傳日軍已由上烏丁斯克東面某站越界占據恰克圖與買賣城繼傳過激軍已完全占有該地今傳中日軍與紅軍已分占恰克圖中闢中立區域焉連日京中又傳小徐已親赴北陲此說未能徵實惟其駐庫倫之軍確有一隊馳往援助買賣城之日本步兵旣抵該處即與恰克圖附近之過激黨議妥休戰聞小徐已應日本之請求派步兵兩大隊 
騎兵一中隊及機關槍砲隊若干助之故目下買賣城所駐之華兵連原有者其數至少當有一千五百人由此觀之小徐刻已履行軍事協定之義務也華人評論大局之言雖不可爲訓亦殊别緻北方中等社會之有識者皆謂過激主義輸入中國實爲中國息爭之良劑過激主義一人觀之有一人之見解惟在中國商學兩界則皆視爲適合民心之起事借此可將黷武官員全行驅入外國租界而使各省直接歸省議會管理並將軍閥中人搜括所得供諸於民至於田地問題中國過激主義可免有之噫彼中等社會有識華人之主張『紅治』豈好爲過激之論哉亦不過欲剪除國内之贓官汚吏耳彼等初未計及中國軍隊與苦力之輩一旦釋其覊絆必致横行無忌而受害最甚者實爲中等社會之店主　此即外人亦多不能計及無怪彼等之乏遠慮彼等自信頗堅京中各處常聞人言不出六月過激主義將逐出亞洲大陸之日人高麗於是可以自由旅順大連於是將歸還中國云云美國之宣布撤退西比利亞全數戍兵顯屬過早蓋此事尙須得美政府各員之同意也日本初聞之頗爲驚愕卽華盛頓亦爲詫異宣布之文似須即加修正美軍或不致全行撤退日本確然不欲獨負重大責任中政府方面則不願日本完全處置東北之軍務與交通今如美國技師留管前所委託管理之西比利亞東部與北滿鐵路美政府賡續參與抗拒過激黨之戰事則有關係之各方面皆可爲之翕然也日本匪特不欲獨當過激黨之潮流且極以其軍隊人民薰染極端王義是懼將來有何協定未能豫料惟就今日情形觀之美國無條件撤兵未必成爲事實也 
○陸魏兩專使過濟紀 
陸專使等二十二日抵滬後轉車北上濟垣於數日前即得此消息各機關亦略有所籌備昨日（二十四）四時專使列車未到之前軍民兩署以下各團體人士已齊赴商埠車站佇候迎迓計是日到站者官場方面有田督軍屈省長馬師長鄭師長徐旅長警廳長巿政廳長諸人團體方面有省議會敎育會職敎員聯合會學生聯合會城内商會商埠商會提倡國貨研究會農會報界聯合會律師公會學校方面齊魯大學工業專門農業專門商業專門礦業專門法政專門第一師範及省私立各中學共十數校全體人數二千餘人各持『觀迎拒簽德約專使』『廢除中日密約』『駁回日本通牒』『宣佈提交國際聯盟辦法』『請政府尊重民意』『福州交涉須照國人議决條件辦理』等黑字白旗其時人衆雜沓擁擠異常當由省議會議員李子善君宣佈歡迎秩序並郎讀預備遞交專使之外交意見書大家聽畢皆無異詞遂卽按照秩序分班排列專待列車之到迨車來時已七時有餘當時軍樂喧闐掌如雷鳴爲首學生聯合會以歡迎拒約專使大旗遥爲招旃迨車停駛之後軍民兩長先行登車嗣由省議會議長敎育會長代表全體入内接洽維時兩旁鵠立歡迎之數千巿民無不翹首企足急欲得專使下車對羣衆有所表示奈候之半時之久車内毫無動作直至七時五十分代表退出宣言陸使體氣稍有不爽不能下車只允在車門外與大家一見少時屈省長引導陸專使及與同行之魏宸組專使一齊出門大衆引領望見大呼萬歲三聲陸魏兩使向大衆慇懃答禮後省議會議員王者塾將魯省人民外交意見書交由省長特爲遞上復致詞云今日山東學商各團體齊來歡迎並非歡迎陸專使亦非歡迎外交之勝利蓋外交過去之情形原無成績之可言吾東人民何所用其歡迎其所歡迎者乃希望專使將魯民所受之慘苦及對於外交之决心轉達政府今後務望政府俯納民意駁回日本通牒對國際聯盟會議竭力主張撤廢中日一切密約爭回山東旣失一切權利倘政府萬端棘手難爲應付之時魯民誓必爲政府後援云云 
王議員致詞畢屈省長謂陸使喉噪染有微疾不耐久談特請魏專使代表致答詞大家復呼魏專使萬歲聲甫息魏專使對衆略示敬意大致謂諸君不避辛苦遠道出迎鄙人等實深感激第念諸君今日之出迎原係發於愛國熱誠諸君旣知個人具愛國熱誠要亦知政府愛國之心並不減於人民無論政府人民旣同抱此愛國心則中國前途或尙不至絶無希望且今之山東問題並不僅爲山東之問題實則爲中國之問題不惟僅爲中國之問題且爲世界之問題公道之問題夫以中國一省之問題牽及於全世界不幾將令全世界皆認此問題爲中國之不幸而同爲中國伸其正義亦豈不足爲中國莫大之榮幸所望者此後人民對於政府須信任其爲國家謀福利政府對於人民亦信任其爲與政府一致愛國之人民似此則朝野必可一致而外交始有勝利之圖蓋利害所在須由全局上觀察今日國際交涉瞬刻千變切不可拘執於一部分之成見而致貽誤於全體且政府爲一國之主體凡事政府自有佈置非至萬不得已之時尤不可動事責難此則在諸君之善自籌維亦卽鄙人所希望於諸君者云云魏使言畢大家遂即退後是時已過八時早逾例定時刻汽笛一鳴而專使所乘之列車又於音樂聲中開駛北上矣『附各公團致陸使外交意見書』自德約交換批準日人已向我國通牒聲明繼承德人在東一切權利並一面撤退沿膠濟軍隊民政署東人痛切剝膚食息難安數月以來迭經公同研究審度法理熟權利害外交方略同抱决心者厥有數端兹值行旌暫蒞特將東人竟見覼縷陳之（一）山東問題須將日本通牒駁回並速行籌備提交國際聯盟辦法（理由）查中德各約業經因我國對德宣戰完全廢止則根據該約德人所享之一切權利當然根本消除日人果執何由從而承繼况我國已拒簽德約則德約發生效力與否更與我國毫無關係蓋條約效力祇能拘束締約國不能强迫約外之國家使之服從即謂德人在東權利並未消滅然膠澳條約於租借地有不准轉租他國之明條鐵路鑛山有二十年可以收回之規定則日本此次通牒繼承顯有抵觸我國旣拒絶於前繼不能承受於後况國際聯盟開會在即自應速籌辦法提交公决免爲暴力所刧持並請將擬定辦法先期宣布公諸國民（二）歐戰後中日間一切密約槪行廢除（一）二十一條（二）高徐順濟路草約（三）膠濟路換文（四）軍事協定（五）滿蒙四路合同（六）其他不平等條約（理由）日本乘歐美各國無暇東顧之際誘迫我國訂立以上各種密約攫取我利益侵害我主權此等條約皆未經我國會同意當然不生效力况高徐順濟路僅訂草約而膠濟鐵路換文又係根據該約而發生東民前此請願已得政府允許斷不續訂正約日人豈能藉此草約卽爲繼承之左劵應請堅持設法廢除他如二十一條由日本以哀的美敦書威迫訂立久爲各國所訾議軍事協定尤以共同防敵爲目的我國對德旣已恢復和平該約應早廢除安有繼續之餘地至其他不平等條約亦均應趁此時機提出撤廢以謀挽救此次公等在巴黎和會仗義直言拒簽德約凡屬國民同深感激今强鄰壓境交涉緊急之秋尤望望俯納民意鼎力主持貫澈初衷以資應付日後無論如何因難當爲政府後盾否則外交失敗衆怨所歸禍變之來當不獨東民身受已也迫切陳辭伏乞鑒察山東省議會敎育會商會商埠商會農會報界聯合會學生聯合會國貨提倡研究會律師公會再因時間倉猝各團體未及蓋章由省議會蓋章負責合併聲明 
○湘學潮仍無解决希望 
張敬堯力主嚴辦學生 
湘校自全體解散後當局因迫於公論始有籌定敎育基金之說十七日已由省署敎育科假座省敎育會召集校長會議由科長胡敦甫標示辦法請衆討論衆以胡氏所標示各項雖似可行然其言外餘音則有所在（詳後）且其所懸之目標甚難辦到故决定於二十日由各校自行集會酌議一切再將所得結果答覆敎育科迨二十日各校長在商校開會到會者僅寥寥十餘人幸前被撤差查辦之法校校長徐光模亦經到會始能勉强開議蓋以各敎職員對此問題多抱消極態度不願與聞也『亦有主張由敎職員自行聯合向各校長提出具體條件者』開會之時衆推商校長孫孔厚主席孫即席報告謂前日敎育科召集會議胡科長之意係欲各校校長將此次主張解散及現充各處代表之學生分别處罰於敎職員之有他項行動者亦須妥籌對付之策如各校長能承認此點並妥定辦法則政府於敎育經費始能完全負責此節雖未明言然語意之間已顯然豁露質言之即不啻與各校訂立一交換之條件云云報告畢又朗讀上月二十七日省署通飭查辦學生之訓令到會諸人均以爲處罰學生與對付敎職員兩事均難辦到即使勉强行之一旦另起風潮誰任其咎議論頗久終無結果而散按敎育科所提辦法各校長旣認爲萬難實行而省署之意則非各校照辦不可彼此相持意志均甚堅决情勢如此恐開學問題斷非舊曆年中所能解决也 
○南京快信 
聞李督齊省長對東海徵詢魯案主拒絶直接交涉擬即會銜電復 
院電李督就近派員赴滬促王專使正廷赴京參與府院外交會議李督擬派副官竇士起赴滬促駕 
舊曆年關將届巿面銀根異常吃緊聞總商會擬向中交兩行借欵接濟 
軍民兩署八年冬季補助北京民國大學巡費洋六百元昨已交由華通銀號滙京又蘇省捐助京師粥廠經費洋一千元亦已由財政廳匯解内務部核收 
駐寗正任英領事翟比南二十一日到甯接印任事昨照會軍民兩署查照 
省立中等以上學校職敎員聯合會昨開成立會 
日本留學生監督林鵾翔昨由寗乘晚車直滬 
李督派收容所馮所長護送留寗之德軍官士兵赴滬江西在甯訂鑄銅元已鼓鑄完畢兹聞贛省駐寗委員熊石琴李益明昨接贛財廳長來電擬在寗廠續訂鑄二百萬仍運皖魯各省銷售 
齊浙長眷屬今晨抵寗齊省長派汽車往迎聞齊耀珊今晚亦可抵寗 
○杭州快信 
齊省長昨以快郵代電通令省内外各機關以本省長請假三星期赴北入覲於二十六日起程職務委政務廳長馮學書暫代仰各知照 
實業雲廳長昨通令所屬呼機關編造七年度决算母得逾越流用致煩駁減 
清理官産處汪處長委任用知事魏大名充第二科科長西湖面積現將實測完竣已由水利委員員會咨行杭縣公署調取水糧底册俾將侵佔區域着手清理 
省署衛隊經費由國稅支出向分十二棚（每棚十人） 
以四棚橃充内巡現因缺額甚多决擬暫不招補改組三隊以一隊充内巡由隊長羅世昌兼攝二隊隊官閻海觀三隊隊官李登雲每隊三十人業已實行 
杭縣縣立國民各校附設之童子軍明日（二十八）午後在佑聖觀巷第二小校開聯合會成立大會 
此間天時亢旱河乾水涸直至今午始得雨寸許 
[地方通信]  
[松江]  
各界聯合會之宥電廣州軍政府參議院衆議院伍梯雲先生均鑒頃上陸專使一書文日子欣先生鈞鑒山東問題關係我國存亡公等巴黎之力爭人民國内之奮鬭無不以此爲根本問題不容絲毫退讓乃北京政府受親日派之包圍不能决疑定策我公歸自海外目擊世界潮流諒必能力排衆議定提交國際聯盟之計一面並聲明德約關於山東各條未經我國簽字不能發生效力所願堅持初旨勿受羣小製肘爲國家保獨立之尊嚴即爲子孫謀百世之幸福事關大局祈注意焉至於國際聯盟會我國委員我公以手訂二十一條之嫌恐未便擔任擬懇力請當局速派王公正廷顧公維鈞伍公朝樞即日赴會力圖挽救當局藉口待我公回國是以遷延不决今國家存亡之機繫於我公一方尙祈我公挽回國運受萬姓之謳歌幸勿斷送國權貽百世之吐駡也耑肅土陳惟希公鑒松江各界聯合會上等語事關國家存亡務請諸公一致力爭務達目的是所盼禱松江各界聯合會宥 
[蘇州]  
省視學視察校江蘇省視學林君於前日來蘇會同吳縣勸學所長潘振霄視察各學校成積林君均極贊許聞城區竣事後尙擬至各鄉視察云 
委充天平山稽查員吳縣公署近據范文正義莊莊主函稱前年議訂天平山善後章程凡與該處有祠墓關係者均應有稽查之責當經孫前知事照會邱瑞麟吳蔭培潘　芬丁懷棨四君擔任爲稽查員在案現邱君業於秋間去世該缺未便久懸查有陸君清翰物望素孚與該處祠墓亦有關係應請函知接替云云温知事據函後當即具函通知並移知警察廳一體查照 
[揚州]  
保護遷坍人民江丹兩邑連之新洲坍口居民露宿風餐情殊可憫前經義賑會紳董劉康遐創設遷墾届商准鎭江義渡局將濟善洲内之之淤灘劃歸坍口居民遷移之所並將圩内田畝令坍民墾仙完和洵屬一舉兩得誠恐該處莠民滋擾經義賑會馮煦函請省署備案並令江丹兩縣一體出示保護矣 
[南京]  
聖公會愛國團　遵會記南京聖公會愛國團於一月二十五日下午二時半聞觀迎團友會首由主席鍾可託報告宗旨及歡迎詞繼由幹事黄漢卿報告新舊團友人數以及收支細賬并演說希望各團友熱心恒心將來可冀爲國家謀幸福後請季盟濟牧師演講略謂鄙人惜是西人不能爲貴團之助深望貴團諸君固結團體戒除一切不良嗜好所謂從根本救國鄙人不日回國定將諸君愛國熱忱在敝國宣佈俟鄙人由祖國返寗時願貴團蒸蒸日土此鄙人深願也語語警愓全體拍掌後有團友常鐵石演說謂吾大愛國頂好把愛銀元之心移來愛國那時不悉遠達吾人目的演說畢主席又報告今日用投票法選舉董事十人當選出鍾可託董漢卿張次喬伏筱雲殷志敏當鐵石張國粹王竹樓宋刼生　　齋後全體拍照茶點散會已鐘鳴六下矣 
[嘉興]  
火警糾葛之訊問北門外石條街江北草屋十餘幢於二十一日午正失愼被災江北人均謂鄰居鄭姓竹行因焚燒甲馬紙灰飛遺草屋故肇焚如因於當日聚集二十餘人擁至鄭姓家要求賠償損旋即提起訴訟縣署於二十六日午後傳集雙方人證研訊是日原告方面共到江北人十二人被告方面到鄭榮祥鄭錢氏楊六寳等三人又到證人宋小妹經承審員問訊後諭候飭警調查明確再行核判 
[杭州]  
齊省長北上浙江省長齊耀珊因隂曆十二月十五日爲其母魏氏七十九歲壽辰特向政府請假三星期回籍省視並晋京面陳要政職務由政務廳長馮學書代拆代行二十六日下午二時率帶本署人員乘與至城站乘特别快車附掛專車起程北上矣會議敎育附捐辦法杭縣敎育經費每年不敷三千餘元前次縣敎育行政會議開時曾有徵收用畝捐之議决案呈請省長核示旋經省署令知財政廳查核張廳長以按畝科捐殊不平均惟有以銀米爲本位每兩或每石附帶若干惟事關人民負擔應召集城鄉全體士紳公同議决以期妥洽當由省署令知敎育廳轉飭杭縣知事遵照王知事奉令後昨已訓令勸學所長范傚文從速召集城鄉全體士紳公議辦法又繭行學捐應如何收取亦須議定辦法一併呈復核奪云 
[江西]  
景鎭客土爭執之餘波景德鎭勸學所長丁燾辭職後客土兩帮各急起逐鹿鬧成絶大風潮浮梁縣韓知事取持平辦法呈請敎育廳如勸學所長歸土帮所得即以縣視學一席畀諸客帮俾得其平現經敎育廳批准已正武委陳球『土帮』充勸學所長委方挹芬『客帮』充縣視學二人皆兩帮中重要人物均已接委視事不謂浮梁旅省同鄉又起而反對據知其事者云以該二人非本派人故特通電否認未知能否發生效力也 
潯商會長辜竹坪被控潯商會關防問題經傅道尹派機要科長程時燡吳鎭守使派副官長陳后廷出任調解勸辜代會長立即交出以全體面其解决方法由會置一鐵櫃將關防存放於内另舉董事四人輪流監管辜一一承諾允於二十一日當場交出乃届時忽翻前議藉口於手續未備延不肯咬程陳只得辭調人之責現在兩派相持該會已鬧成不能開會地步辜代會長因不待開會通過竟將反對派之董事傅幼泉除名並疑文牘葉紀雲紀錄俞釗與該派有關一併革去至令兩派惡感益深刻中立派擬開一董事會解决以上爭端而反對派則以辜擅革職員揆之會章多有不合當即控其違法兹覓得京蘇廣貨帮董致實業廳之快郵代電錄下南昌戚省長鄒廳長鈞鑒九江商會長辜竹坪因各帮會董提議關防存會含憤挾嫌擅自通禀開除並不違章之會董傳幼泉商等以商會乃法定機關該會長未依照會章開會公决實屬違法擅權商等誓難認可理合先此電呈伏乞鑒核是幸京蘇廣貨帮董盧維志等公叩 
[雜評一]  
[再論津事（庸）]  
楊以德因去年國慶日之蹂躪學界經津人要求撤換而曹銳應允者也乃荏苒至今楊氏地位依然不動而蹂躪學界之故技又重演一次捕學生拘代表封閉學生會與國民大會其威熖且視國慶日而過之楊氏縱仇視人民然非恃有奥援與有所受命亦未必敢暴横至此也 
自山東問題日本有直接交涉之說各省人民即奮起抗爭以防政府之接受此與軍閥所持政策顯相背馳軍閥欲貫澈其方針勢不得不以高壓手段抑止民氣此次天津事件或即施用高壓手段之試騐蓋今兹國民對外交之表示發源於京津而民氣之激昻團體之堅固亦以京津爲最使京津之民氣能一旦壓平自軍閥視之其他各省直如摧枯拉朽不然津埠檢貨之種突原因甚微當局無論以善言疏解或以他法制止皆不難於解决何至出動大隊軍警武裝實彈視學生如勤　此其故可深長思矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各公團歡宴王專使紀]  
江蘇省敎育會上海總商會上海縣敎育會寰球中國學生會華僑聯合會歐美同學會上海縣商會救火聯合會華商紗廠聯合會中華職業敎育社上海青年會基督敎聯合會上海女青年會歐美女子大學同學會全國和平聯合會等十五團體於昨日午正假卡爾登西飯店歡宴歐洲和議專使王正廷博士到者有沈信卿聶雲台劉柏生穆杼齋朱葆三李登輝唐露園徐維榮王一亭夏偕復楊小川章士釗孔祥熙朱體仁姚紫若沈楚经紉凌潛夫林補青黄任之毛子堅錢新之陳光甫楊小堂王恭寛朱成章謝芝亭朱少屏唐伯耆湯松胡憲生穆藕初唐寳書李善元張熾章張頌南邵仲輝裘可桴許兆豐王顯華周越然周由厪張則民張叔良鄭萊尹寰樞張貽志任嗣達張默君朱叔源葉慕橘賈季英姚子讓潘勵紳趙鹤琴張鑑千章伯寅王季貞李俟甫顧蔭亭楊雪珍李觀森費吳生曹雪賡俞希稷等百餘人由黄任之博士主席王專使演說謂和會代表皆能服從公意（在和會竭力主張收還青島德人權利）如去年六月二十八日之中國代表一致拒簽德約此意非常堅决始終堅持今若直接與日本交涉以前種種爭執豈非無理取鬧外交事情千變萬化不可思議今惟簡要述之青島自德人以威力迫取之後約上訂有德人所得之權利不可轉讓於人此次和會中國雖不能完全勝利將來公理得伸强權自然消滅但一面講公理一面須有實力去年代表拒絶簽字各國並未有非難之言所以然者各國人民鑒於中國之厚愛公理也美國參議院保留青島案亦不滿意於强權之故此外尙有一原因不簽字非代表個人之意乃國民全體之公意余等在巴黎接國内電至二千餘份中有英法各國文字皆要求拒絶簽字德約者余等卽譯之裝訂成册分發各機關各報館藉明吾國民之公意吾國國民向不注意國民外交近則有好現象發見美國人士素重輿論事事皆賴報紙爲之鼓吹譬如有人欲至美國未行之前先以照片寄至彼刋之報上並以履歷附上吾國因旅美者少泰半皆深居國内不出國門一步所以美人對於中國種種情形多所隔閡希望國人以後去美者多與之交際美人所以不詳中國情形者實因來華時勾留之日太少蓋旅行亞洲之美人路經日本時躭游數日及至中國爲期已种不及詳細調查吾國之風土人情所以與日本較之祗覺日本之可愛其實如吾國之地大物博數日之短期考察豈可以盡哉故余在美州時輒問美人駐華日期之多寡以定奪其考察之準否凡外人能居在中國五個月者即能明瞭吾國之内情中國習尙崇實一瞥不足以見之如能細心考察則大有可觀余甚希望將家庭門戶開放社會門戶開放以便外人之易瞭我國内情余在和會受有數重感觸（一）中國何以祗有二個代表英美法意各有代表五比利時巴西有代表三西班牙有代表二其餘諸國亦各有代表一依四萬萬人口計之須有代表十人依方里計之須有代表百人何以與五强有别所以然者以出師之多寡定代表之多少耳代表五人譬如考試所分之甲乙丙等中國雖在考取之列惟在丙等甚覺可惜但此屆不能列在甲等下次萬不可疎忽矣（二）委員會委員會中之委員由各國代表投票選舉之中國於交通股水利股各佔一席嗣後若不發憤圖强危險殊甚前次巴西與中國同列在四等巴西因海軍之不良就竭力整頓海軍當時有宣言云且看下次開會議時巴西立於何等地位此次和會因其保護地中海有功故躍爲二等國而中國則尙在三等試問下次開會時中國將列在何等（三）西洋人能爲主義犧牲而不爲個人犧牲中國則少爲主義犧牲之人須知中國乃國民全體之中國主權屬於國民我之主張如國民以爲善者則行之否則去之可也演畢合座鼓掌繼由聶雲台君穆杼齋君沈信卿君尤君等相繼演說語多策勵國民奮爭青島攝影留作紀念而散 
○美國大學俱樂部請王使演說 
一月三十日美國大學俱樂部邀請王正廷專使於卡爾登西餐館聚餐並請其演說王專使已定演說題爲『最近和會中交涉之經歷及中國拒絶簽約後之佫面觀』凡爲該俱樂部部員届時皆得入座 
上海各公團歡宴議和專使王正廷博士攝影（九年一月二十七日） 
○學生總會來往要電 
天津學生會來電學生聯合會總會鑒山東中日直接交涉已交閣議望速電各地學生會共起力爭天津學生會叩 
致北京電北京總統府國務院外交部鑒半載以來國人對於山東問題均主交國際聯盟會公判無論前途若何不應以全國公意供少數人媚外之犧牲閱報知公等猶未將日牒原封駁回更有傾向直接交涉之亞耗果成事實公等甘心賣之罪萬喙莫辭衆怒難犯即希自口中華民國學生聯合總會沁 
致各地電各地學生聯合會鑒頃據津學生會電稱山東問題中日直接交涉北庭已交閣議如果成爲事實則一年來國民所力爭者盡付東流而山東權利亦將斷送於萬刼不復之境矣推原其故無非北庭依賴日本仰承鼻息故置國家利害存亡於不顧爲今之計非集合國民之力將媚日奸黨盡數排除不足以阻止直接交涉用特通告敬希貴會迅速奮起聯合貴處各界團體誓死力爭事關重要萬勿　延中華民國學生聯合會總會 
○津案發生後之全國各界聯會 
在會代表緊急會全國各界聯合會因見報載天津學生因查貨被日人越界兇毆復被警察廳毆傷學生拘捕代表等情以事屬緊急且與東北方愛國運動前途大有關係故於二十六下午開在會代表緊急會由郭維海主席施洋紀錄經主席將開緊急會情由略加報告由趙萬川提出辦法二條（一）急函天津學生會各界聯合會國民大會委員會對媚日官廳奮力抗爭本會誓作後盾（二）急電天津曹省長責其爲何置媚日殘民之官警於不顧經李宗鄴王潔仁陳煦互有討論全體通過即交執行部執行又趙萬川動議山東問題據報載段祺瑞同一班安福派主張直接交涉應由本會通告全國各地開國民大會猛力抗爭并由本會發起聯絡滬上各團體開國民大會以爲各省先導衆贊成隨散會 
第八次常任委員會昨日（二十七）全國各界聯合會開第二屆第八次常任委員會郭維海主席翁吉雲張正主紀錄（一）報告執行部咨交事件（二）報告執行部建議案（三）報告全國學生聯合會來函詢問國民大會日期决議由上海各界聯合會全國學生聯合會上海學生聯合會及本會四團體發起各舉四人爲籌備員本會舉出施洋陳煦趙萬川顧惠民四人定明日下午二時開四團體聯席會籌備一切（四）報告顧惠民來函（五）報告顧唐如來函（六）鄧鈞君報告廣東各界聯合會組織經過情形（七）張正方動議廣東法政學校來函反對何禮文本會應電軍政府主張公道案施洋翁吉雲互有討論議决辦法致電軍政府并廣東省長促其猛省不獨須復回被革學生學籍還須尊重民意辦理并將所發電文函告廣東學生會通過散會 
致天津電（其一）天津國民大會各界聯合會學生聯合會鑒閱報載貴處因檢查日貨被官廳干涉并捕云馬千里等四人未知確否倘事屬不虚請即聯合各團體急烈進行奮爭本會誓當繼起并乞覆全國各界聯合會叩寢（其二）天津曹省長鑒日人横暴不能取締反縱警毆學生捕代表豈人民設官意耶請卽釋代表復會社懲奸民以謝國人全國各界聯合會感 
○四川同鄉質問各界聯合會 
本埠四川同鄉會昨因上海各界聯合會否認其爲工商團體乃特云函質問函云敬啓者頃據敝會上海各界聯合會代表馬少奎來會報告略稱本日上海各界聯合會開評幹兩部職員會議時有上海學生聯合會代表李君臨時提議謂敝會不在農工商學各界之列不得加入竟付表决通過等情查敝會由貴會籌備會敦請加入以來業逾五月開創伊始百端待理敝會代表竭誠贊助効力貴會各報記載舉國皆知今忽謂敝會不應加入聆聽之下不勝駭異謹將敝會否認理由申叙如下（一）敝會由敝省旅滬工商學界組織而成確與貴會定章相符今乃藉詞忽生異議不特跡近黨私亦且侮辱敝會此敝會應質問者一（二）敝會初未與聞貴會事務以貴會迭次函請加入懇求贊助敝會以情不可却義難坐視始允派遣代表加入貴會何以始則迭次敦請終又藉詞排擠反覆異常事同兒戲此敝會應質問者二（三）敝會當加入時即被列爲發起團體之一旋經貴會公推敝會代表馬少奎爲全國各界聯合籌備便之籌備員以助發起貴會團體事業今忽無加入之理由譬如爲子女者反責其父母無生子女之必要有是理乎此敝會應質問者三（四）查滬上爲通商大埠團體名義以數百計其中恒有名目不標農工商學字様而實際確爲農工商學各界組織而成純爲農工商學團體者何止數十百如甯波旅滬同鄉會廣東旅滬同鄉會其　著者也今試問諸本埠各界人士而謂寗波旅滬同鄉會者不應列入農工商學各團體其誰然之乎然則敝會確係農工商學正當團體益無疑義且敝會爲上海商業公團聯合會會員之一中外各報俱有明顯披露則敝會業經上海中西各界認爲農工商學之團體事實昭然貴會豈能一手掩盡藉詞吹求此敝會應質問者四（五）上海女界聯合會中國青年會救國十人團等亦係貴會分子之一若貴會所持理由確係正當則該團體等亦應失其加入貴會之資格於理果能安乎兹乃獨於敝會横異議果何理由此敝會應質問者五貴會處兹國家危急之秋又當造端伊始之際吐哺以迎猶恐不及乃出此違法背理離奇可怪之舉動竊恐觀瞻所繫公理猶存貴會反諸良心必有愓然難安者苟竟不顧公理不畏輿論不恤人言是貴會反本來之宗旨何前君子而後小人平時輒曰反對不法政府之違法行動今乃先自爲違法之先聲即敝會願予以曲諒誠恐公論未必竟坦然容納貴會之爲違法行動而不稍予以批判也義之所在雖欲引讓而不能兹特提出質問理由五條懇貴會於兩日内圓滿答覆實深感佩否則敝會迫不　已爲維持公理起見應有適當對付以自衛也此致上海各界聯合會鑒四川旅滬同鄉會謹啓 
○交涉署復商界總聯合會函 
租界地基章程附則之交涉 
聯合通信社云本埠各路商界總聯合會前因北京公使團核准本埠租界地基章程新改之附則以未經我國同意函請交涉公署抗議昨日該會會接交涉員楊小川復函略云接准來牘以報載領團所擬地基章程附則一事囑卽提出抗議並以工部局所擬四月一號飭令烟紙店兌換店等領取執照一事係根據擅自修改之章程囑爲一致提議等由除函致領團提出抗議一面呈報外交部轉致使團請即將核准擅自修動之章程各條迅速註銷行知領團遵照外相應函復貴會查照 
○預備招待意國飛機之省電 
淞滬警察廳長徐國樑近奉江蘇督軍李省長齊皓電云准國務院篠電開意國飛機試行羅馬北京東京間之遠航旬日内外即來我國領空廣州福州上海青島北京皆須下降停留時日自數小時至兩三日不定飛機約有七八架各地設備已由該國分别派員先期籌辦惟我地亦理應招待除本京已令航空事務處派員會同當地官吏辦理外其餘經過轄境應請迅派專員妥爲招待等因除屆時派員赴滬歡迎以敦睦誼外即希查照辦理云徐廳長奉電後昨日訓令所屬各區署所一體遵照辦理南巿第一區警署趙墨林署長已轉知所屬一二三各分駐所署員照辦矣 
○華僑代表北上請願 
南洋羣島華僑公舉請願之代表熊理韓希琦二君在滬遍訪各團體報告居留南洋一百餘萬僑胞之現狀此次歸國請願之目的極受各團體誠懇之協助昨已事畢乘滬寗火車起程聞過南京尙須謁見軍民兩長然後渡江北上云 
○廣州促成制憲會之呼籲電 
本埠各團體昨接廣州國民促成制憲會來電云自去年十一月十八日憲法會議開議以來兩院議員諸公類皆本良心主張爲平情之討論無偏無黨銳意進行敝會私心慶幸以此次憲法必可告成民國前途庶幾有豸詎意自本月八日起接連五次皆因人數不足不能開會敝會函電交馳舌敝唇焦卒不能稍動視聽挽刼運於萬一念時事之荆棘國人之顚沛動魄驚心莫知所措缺席諸公之心非仇國家一息尙存必欲置之絶壑卽涎國人膏血未盡必欲下之鼎鑊情勢迫切千鈞一髮我同胞如願甘作奴隸則請從此偃旗息鼓一任所爲否則請一致大聲疾呼以上年對外之熱血爲此次制憲完成之請求或可回議員諸公之覺悟而免神州之陸沉不勝惶悚待命之至國民促成制憲會叩巧　 
○第二師範學生分會開結束會 
昨日下午四時江蘇省立第二師範學生分會在該校禮堂開結束大會主席張士明書記沈增祥主席略謂本分會對於演講一右未嘗間斷南巿一帶日日有本分會的演講員是本分會獨到者也調查商店日貨南巿一帶本分會首創其事蓋諸君抱實行社會制裁之志故發奮鬭精神近來商界聯合會與本分會表同情者甚多足徵本分會之行動爲外界所歡迎也其他義務學校化裝演講團之成績均足以自慰焉蔡元培先生說求學勿忘愛國諸君於半年中確能做到云繼評議部長執行部長曁各科主任（共七人）報告本年來之成績出席學生總會代表（九人）報告在總會辦事情形報告旣畢由主席宣告因放假在即自明日始停止演講繼又討論加入入游藝會組織臨時機關義務學校招生諸問題均有完滿之結果宣告散會已六時半矣 
○各團體查貨紀 
近來滬上各團體查貨極爲認眞前日傍晚時又在城中虹橋北首三牌樓中某洋貨店抄出日貨駱驼絨洋布等甚夥均用塌車車送公共體育場保存又至三牌樓裕泰紙店舊校場湧生泰紙店等分投抄出各色紙張亦合車送體育場暫　　候發通告邀請各團體臨場公判前日（二十六日）下午抵制劣貨聯合會在城内唐家弄口永泰昌華興祥同泰興等三號查出布疋多件車送體育場現經該會查實確係日貨擬設法利用故封存公共體育塲健身房内 
○愛國商號錄（上海學生聯合會調查科稿） 
北兆豐路洽和米號一大兆路橋厚昌號兆豐路聖興李義記余順元景星昌和壽徐萬生美陵軒王晋太恒利振興隆昌莊永順錦昌陳永昌永裕太仁康號曹發昌萬森東頭瑞昌周裕記皮箱發行所中興昌福順楚記愼飮烟紙號唐全記邵信記中西水木作祥豐號永和祥聚興隆昌合記機器廠永祥號洽和同康號趙泳昌史福興鄧脫路惠鍋銅鐵舖永和厚樹林館漢記陶鴻錩釘舗黄森茂煤炭協太鍋三太字號沙公太奇珍號大豐恒可口潘裁縫洋服舖蔣福記成衣舖傳寳太三太何號三義太外虹口鄧臨路義和成　東西華德路同源祥塘門路湯又隆虹口西華德路沈怡茂東西華德路公平路東協昇鴨綠路振大昌雲南路立成德康益大福昌濟華堂中和太益太康齡軒永順太錩浙江路永興源利祥步安公平李森泰森華三級寳華寗波路鴻昌裕和祥福建路恒太同餘同順瑞太德太豐太裕和五馬路葉大昌三馬路長豐復興恒信餘南石路永豐長四馬路石路同三和石路永祥 
○南京號之行踪　 
中國郵船公司頃接該公司南京號報告據云該船已於二十五日（即禮拜日）上午六時由横演出發經火奴魯魯而抵舊金山云 
○東陸銀行將設上海分行 
北京東陸銀行將設分行於上海現已擇定大馬路抛球場口自建三層樓高大洋房准於明春開幕聞該分行經理爲方椒伯副理爲賀荇舫營業科主任爲陳曉嵐云上 
○美國船用油漆公司擴張營業 
在陸報云美國船用油漆公司擬在上海設立油漆廠其辦法昨已由該公司遠東經理馬蘇斯宣佈馬在上海盤桓多時調查當查情形卒向公建議主張設設油漆廠於此以供給遠東之需求大來洋行已擔任經理該公司在上海之貨品該公司擬擴張其營業於中國印度日本紐絲綸澳洲南洋等處大約遠東諸處將全由大來洋行爲其代表馬蘇斯卽將赴中國沿海各口岸並赴馬尼拉香港然後回國在滬設廠之計畫果見實行則不獨上海在實業界中多一重要新廠即美國船用油漆等品亦將更行銷於東方矣該公司專長出品爲水下防護船板以避螺螄之油漆現擬遍登廣告以廣招徠云 
○約翰同學會上海部消息 
籌建交誼室約翰大學同學會協議員議决籌建交誼室爲該大學卜校長之已故夫人紀念計需建築費洋萬元當由同學會上海支部擔認洋四千元以資輔助現聞分爲十二隊各設隊長一人隊員若干人分投從事勸募 
定期舉行年會約翰上海同學會定於本月三十一號（即禮拜六）七時在西藏路一品香舉行每會更選新董事並請名人演說聞該大學卜校長於是日亦將演說該大學校之成蹟因卜校長今年六月問或擬返美國也此次更選新董事有會長希望者爲朱友漁張嘉甫牛惠林沈素存四人有會計希望者爲劉寳餘楊潤身劉鴻生刁信德有書記希望者爲李迪雲朱成章瞿同慶張文廷等現在該會已發函通告各會員以便届時選舉又聞該會會員中如有請友人同往與會者須繳一元五角之餐費云 
○令催自治所學員赴京肄業 
江蘇齊省長昨令滬海道尹略謂頃准内務部電北京自治講習所前經通咨各省選送學員在案兹以開學在邇合再電催希卽通令所屬轉令各學員依期赴京肄業母得自誤 
○蘇軍裁滅竣事之通令 
江蘇李督軍近令本埠各機關略謂關於裁兵問題迭奉政府通令各省實行裁減現蘇省陸軍第二師着手裁減業已竣事嗣後改爲混成第一旅所有被裁官佐士卒業經分别位置遣散除電復政府外合行令知查照云 
○浙省長來謁滬代軍使 
浙江省長齊耀珊氏於前日下午六點三刻時由杭乘坐火車來滬逕至龍華下車即往軍署晉謁何代軍使面商要公 
○紀昨日之大霧 
昨晨起本埠大霧彌漫而浦江中尤甚幾於對面不能相見故各公司小輪及碼頭船等大都停駛午後擺渡船亦停摇交通幾致斷絶入晚愈甚 
○續誌載運軍米船失事 
昨日報紀陸軍第十師購軍米由駁船駁至江邊碼頭江心誤撞楚泰軍艦（昨日誤爲楚同）米皆落水一節兹悉此項落水之軍米約計二百餘包當經押運之劉委員雇船打撈每獲一包給予撈資小洋五角昨日正在撈米之際有船戶沈阿毛取米二包登岸爲憲兵巡邏查見以其圖竊將沈獲解憲兵第九連經吳連長判將軍米二包留候函送該師司令部核收沈阿毛免究另給小洋十角作爲撈費 
○輪船搭客私帶烟土之查獲 
英公司之安徽輪船於昨抵申當由海關巡緝隊與女稽查員及水巡捕房探捕等登輪搜查在萬竹卿處抄出私土一斤八兩又烟膏四兩吳雲竹處抄出私土二斤一兩董如寳處抄出私土地一斤一兩胡金華之夾層籃内抄出私土二斤六兩又女檢查在婦人唐周氏衣服中抄出私土四兩併送捕房梅捕頭諭將烟土烟膏悉送海關候燬萬竹卿等與唐周氏函送地檢廳究罰 
○續誌檢察廳賄縱烟犯案 
上海地方檢察廳書記官程冠吾唐少霞收受賄賂擅發提簽派警丁俊往地方分監將判决監禁六個月之烟季提回省釋事爲梅廳長查悉立將唐丁拘案訊押並嚴緝在逃之程冠吾到案訊究等情已誌昨報兹聞此案發生之初該犯託陳某等與程唐接洽言明達到省釋目的後酬洋數百元先付若干餘俟將釋時找清彼此訂定迨該犯提出時由陳約程唐在西門外某荼肆將賄付給然後回廳朦蔽長官將犯開釋現在此案已由 
 
 

Page 11

 
 
梅廳長快郵代電詳報高等廳奉諭緝拿程冠吾與該犯到案訊明詳報梅檢察長爲尊重司法界名譽起見除勒限本廳法警嚴緝程完吾及該犯外又移請松滬警察廳飭屬協拿 
又函云江蘇地方檢察廳書記言程冠吾賄縱烟犯一案已誌報端兹悉該書記官所賄縱之犯係青口帮著名運土巨販劉鈞根前經地廳判處徒刑六個月已曾執行數十日迭經該犯家屬請求易科罰金均未邀准嗣該書 
記官程冠吾與該犯家屬訂定包辦故該犯得於上星期六釋出初尙無人知覺嗣由該犯家屬倩書狀請求易科之某見該犯忽爾釋出詳訽原因始知賄縱情事某以程書記官未與共事不能享得此種權利遂密函梅檢察長謂程書記官得到二千元之賄賂梅檢察長接函後正在偵察此案事實詎程書記官知事敗露即行遁走梅檢察長當晚已將詳細情形禀報高等廳核奪一面除飭全體司法警察將程書記官及縱犯劉鈞根獲案外並責成司法巡長梅南枝於十日内將該犯等獲案嚴懲○冒探搜攫烟土案餘聞 
西探愛倫宣告無罪 
西探愛倫在英按察使公堂被控於十二月二十八日在天津路强取鴉片一案昨又開審愛倫陳述當日被其侍僕誘引出外飮酒乘汽車之情形並謂事後深自惱悔並未收受侍僕所送之洋堂上問以從前職役愛倫答稱從軍六年迭在法比惡戰曾受傷數次獲有軍事奬牌從無過失云云當由陪審員退席會商約五分鐘後出庭宣佈被告無罪堂上乃諭令釋放略加警告勉其謹愼供職 
○查察巡邏警察勤惰之新辦法 
本埠城内廂内外自開辦冬防以來經淞滬警察廳長徐國樑分令所屬各區署所擇緊要地點加派臨時崗警並派巡邏長警分甲乙丙三班巡邏設巡邏箱於各處巷口及街口編號釘列每晚用竹籌爲記號如甲班警巡邏至此將籌插入箱内乙班警過此將己之籌換出甲班警先投之籌帶回該管署所交明自傍晚五時起至天明五時周歷巡邏在案兹徐廳長尤恐巡邏班長警對於職務或有疏忽特再定章每晚由廳派出督察員持抽定何處區域之竹簽親至該管境内抽查勤惰將該竹簽隨意投插過地點之巡邏箱内迨巡邏警到此見有白色竹簽知警廳所派督察員已經抽查將該簽取回繳呈於該管署所俟明日上午未過十鐘時即須繳呈到廳便知勤惰而分優劣如逾限不繳者顯係誤公即當記過云 
○續獲持械恐嚇之同夥　 
本月十五號有俄國人兩名在楊樹浦路被人持刀恐嚇指其身藏烟土强行檢查當由巡捕拿獲紹興人孫阿成甯波人李得標張惠泉解經公共公廨訊實判决孫押西牢五年李張各押一年期滿逐出租界已誌本報昨由該管捕房華探目蔣榮生續獲甬人徐芝生一名至廨禀明係當時同夥請爲訊究徐延律師到堂請求交保出外候質陸襄讞核禀商之美約副領事以案係英領陪審案情頗重被告之律師請求未便核准着將徐帶回捕房候英領堂期解訊 
○指控落差華捕持械夥刦 
提籃橋匯山路四百八十六號門牌舊棉花廠主吳裕生偕婦人吳楊氏投該管匯山捕房指控該捕房一千三百八十一號華捕山東人李忠山於本月十九號糾黨持械夥刦值洋二百三十元之衣飾現洋等情昨由華探目蔣榮生西探目柏生將被告拘解公共公堂禀稱得原告報告被刦後即往查勘訽問被刦情形及搶匪而貌服裝口音據事主謂爲首者係一面熟之落差華捕如見面可以認出等語故於連日各華捕上差之時均令原告往認直到昨晚夜差上差時始指出係該捕所爲故而拘究惟尙須調查證據請求改期開審並由原告偕見證阿泉上堂證明當時止覩被告首先闖進執槍嚇禁聲張情形被告李忠山延律師代表到案辯稱捕房請求改期敝律師並不反對惟要求准予被告交三百元保出候質蓋被告辯護頗爲充足斷無保出逃避不到之事 
查被告前曾與原告同居一弄早晚相見當然面貌認識此次誣指被告爲盜實係挾從前賭博衝突之嫌云云 
陸襄讞與美約副領事核禀以案關械刦被告律師請求交保未便照准着將被告帶回收押候查明展期一禮拜解訊 
○續訊商務書館控中華書局案 
辯論終結聽候宣判 
中華書局譯行之日本人之支那問題一書内紀商務印書館係中日合辦經該館閱悉以該書局有意引起國人仇視破壞營業控於公共公廨請追損失銀一萬兩業已傳集雙方人證訊供情形六紀本報昨晨俞襄讞及英卓副領事會升第四民庭續訊由原告之律師起向被告盤詰口供一問一答直至午正始畢堂上宣諭退庭午後續審 
午後二時半開庭由被告之律師起向商務印書館總理高鳳池盤問一過該律師將所抄高具名爲此書呈敎育部之禀稿與高閱看畢即據陸費伯鴻投稱此稿是我錄自政府公報内至此雙方證供均齊開始辯論先由被告之律師辯護至半小時而止次由原告之律師駁辯歷一小時餘始畢中西官宣諭退庭候核供商明宣判○青年會今晚演講中國陸軍制　 
青年會交際科以民國陸軍編制大體雖仍前清之舊其營制定名組織等事亦老於軍事者不易明白故於本星期三（即今晚）八時特請比利時陸軍大學校畢業黄大偉上將蒞會演講「中國陸軍制陸軍制」黄君爲軍事專家曾任黎大總統參謀長屆時演講是題定足靨聽者之望凡留心軍政者盍往聽之 
澄衷學校消息 
虹口澄衷學校國樂會自八年十一月創始會員達四十餘人聘請該校敎員楊子永敎授不及半載成績已斐然可觀刻因寒假在即特於昨日（二十六日）下午四時行第一期閉幕式到會者除全體會員外并有該校敎員及來賓二十餘人散會時已鐘鳴六下矣兹錄其秩序如下（一）振鈴開會（二）國樂（三）會長報告開會宗旨（四）各科科長報告本期内經過情形（五）師長演說（六）來賓演說（七）會員演說（八）茶點（九）國樂（十）振鈴散會 
○坤範女中學游藝會紀 
新閘梅白格路頤康里坤範女子中學於二十五日假座夏令配克劇園舉行游藝大會下午一時開幕俞文耀校長因感冒風寒請朱敦伯代理主席即由朱君報告開會宗旨繼即表演游藝（一）國歌（二）校歌（三）歡迎歌（四）啞鈴（五）鈴棒（六）匯陣無（七）折花（八）經學談（九）唐詩（十）國旗以上爲校自行表演者（十一）拳術（倉聖明智大學國枝敎員周啓胆明任子敖及上海體育專門學校校長唐繼陶上海公學國技專科）（十二）角力及火棍（青年會體育科）（十三）國技（上海武術會）（十四）魔術及音樂（中國公學敎員朱織雲）（十五）新跳加官（省立第一商業學校鄭達賢）（十六）新劇福地惡聲（知學會）各種游藝頗佳來賓亦多當場並有沈某助銀六十元云 
○女界聯合會副會長作古　 
女界聯合會副會長李果女士江西崇仁縣人北京女子師範畢業後游學日本以二十一條要求發生憤而歸國爲博文女學敎員四年今年爲校長兼任女界聯合會旬報總編輯上禮拜六陸徵祥專使抵滬女士爲聯合會代表上意見書侵晨至滬寗車站又折至吳淞舟次奔走十餘里感冒風寒發劇熱於二十六（禮拜一）晚十二時逝世年僅三十女士生平慷慨任俠精拳術善擊劍今爲國事死女界惜之特定今日下午二時在雲南路慕爾堂舉行喪事禮拜凡其戚友可先時至霞飛路三百五十八號女士寓所送殯或徑至慕爾堂參禮 
○華商實業銀行開幕 
南京路華商實業銀行昨日（二十七日）開幕計收進各戶存欵數達二百二十餘萬兩木埠政商各界要人均往道賀江蘇李督軍齊省長及上海南北總商會均各致頌詞漢口興業中孚四明華豐南京交通等銀行均有電致賀該行總理爲董芸生君云○騐收孫家溝河工 
浦東高行鄉開浚上川交界之孫家溝河道迭誌本報兹悉此項河工業已告竣前日由上海縣沈知事委派第六區區員董治會同川沙縣賴知事派委查警佐黎青前往工次騐收河工當由該鄉紳董談壽基黄平齋陳有恒等陪往察勘一過始各握别聞會勘後即行開壩云 
○浦東電氣公司領到部照 
浦東電氣公司現已在浦東張家浜口開始興工建築廠房並在陸家嘴爛泥渡楊家渡老白渡一帶速日測勘道路以便豎立桿木農商部執照亦已由江蘇實業廳轉令上海縣公署發給該公司收執矣兹錄上海縣令文如左案奉實業廳第六四號訓令内開案奉農商部訓令開准江蘇省咨稱浦東電氣股份有限公司具報章程等件懇予核轉註册據倩咨請核辦等因查該公司所報章程等件尙無不合應准註册除咨復外合行塡發執照一紙令仰該廳轉給具領此令等因因奉此並發註山執照一紙到廳除將轉發日期分報查核外合亟檢同註册執照一紙令發該縣仰即轉給該公司具領仍將給領日期具報查考此令等因計發註册執照一紙到縣奉此合亟令仰該公司備具領　請發部頒執照給領以憑具報母延此令 
○青浦偵探來滬緝犯 
青浦縣偵探俞某前日會同閘北四區二分所長警在該所境内緝獲青浦某姓刼案内之包松卿陳玉飛張勤福三名解經倪警佐預訊一過轉解司法科核辦 
○緝私營長派船緝私 
緝私第二營門營長近查見步擔私販因沿浦江一帶師船查緝甚嚴改從南黄浦龍華嘴等處渡浦來滬時屆舊曆歳暮正值私盥充斥之際嚴查私販亟關緊要故於前日特派師船四艘分爲二隊專在龍華嘴楊恩港等處浦面往來查緝 
○閘北談家橋之搶案 
閘北談家橋鄉某姓居戶前晚突有盜匪多人各持兇器衝門而入事主見來勢兇猛不敢與較任彼翻箱倒篋飽掠而去事後檢點損失約值數百金已開單報告該管警區請爲查緝 
○塘工局杉板船遇險 
寳山東西兩塘搶險工程業已告竣者計二十一段經塘工局長朱福田呈報省長派委王寳槐會同　水利局沈總辦於前日（二十五）蒞寳由朱局長陪往工次履勘其時適有石船十餘艘裝到局中即派塘長一人督率工役駕坐杉板前赴石船接洽預備起卸（此項石子爲築塘之用）詎海洋中怱起狂風波浪冲將杉板激翻登時落水者十一人當經石船及另有杉板船趕到竭力救起幸均未失性命惟中有一施救時受傷二人救起後患病事後由朱局長將遇險情形呈報省長核奪 
○輪船軋壞碼頭船 
浦東爛泥渡口自鴻升公司塡築碼頭停輪帶攬致出入船隻上下渡客頗爲危險前日（二十六）午後五時許有億利輪船抵埠停泊該公司碼頭正在調頭駛近碼頭時有碼船三艘不及避讓致被軋壞内空船二艘貨船一艘載有綢緞十餘箱及米糧等物悉數傾入浦中舟子等均經鄰船救起事後由該船戶等報告水巡捕房並要求該公司賠償失一面雇人打撈貨物 
○欠欵理清銷案 
張晋卿前投法公堂控俞濟川不理公欵銀洋求追等情判着俞交保限理在案嗣由原告禀稱被告已委人出場理處請求展期判准予展期再核昨又傳訊先據捕頭上堂禀稱日前原告至捕房聲明已經理楚請爲銷案等語請核中西官判准予將案註銷○地皮糾葛案改期再訊 
奚僊嵩延律師在公共公廨呈控奚少如地眼糾葛一案昨晨兩告代表律師在第四民庭各述數語由俞卓兩中西讞員諭改期再訊○婢女迷途暫留濟良所 
女子王阿英前日在新閘成都路徘徊經該管捕房包探陳葆錄查見訽係迷途當即帶入捕房送留濟良所昨晨由所解訊即據陳探上堂禀明前情訊之王女供年十五歲蘇州人在陳姓家爲婢不能辨别主人居址等語中西官得供判女暫留濟良所候核○兩婦有拐孩嬚疑 
浦東婦人陸王氏劉張氏經新閘捕房包探王梅生查與新閘路浦顧氏家被拐女孩根全案内有關於前日協同西探往將兩氏一併拘送公廨收押昨由押所看婦將兩氏解送公堂請究據中西包探投訴浦顧氏家女孩於去年陽曆九月十號拐無蹤查得王張兩氏頗涉嫌疑是以拘案應請展期容俟調查證據等語中西官得禀判被告仍還押候查明下禮拜二解訊 
○不願隨夫暫寄濟良所 
鎭江人王王林前投江公堂控髮妻金高氏（即王石氏）由原藉私行逃來上海與放黄包車之金春林姘識現經民偵悉來申扭案請求訊究等情判氏交原告領去在案當經王將妻帶同　坐電車馳至嵩山路地方詎王石氏一味吵閙堅不願從後由巡捕將王及氏帶入捕房昨又解送法公堂請究先據捕頭上堂禀明前情詰之王石氏稱婦人實不願隨夫回家請求訊斷原告王玉林稱妻子旣不願隨民人回家請求訊究當經中西官向被告一再開導仍不聽從判被告不匯一味固執不從着送濟良所暫行寄養三個月期滿後再行帶堂訊辦 
○浦東之小火警 
浦東陸家嘴居民姚金洲家昨晨失愼經則泥渡第九區救火會　車到場施救得滅計焚燬平房一間事後經游巡第四隊趙隊長飭將起火之姚金洲曾秋江陸阿五等傳送三區警署訊究○警察查獲私販 
日喗港警察二區派駐所巡士劉鳳鳴李洪順前日巡查至浦灘見有販運私鹽之王阿根孫海林携帶私鹽十包希圖來滬私售當即拘獲併送二區經杜署長略訊一過以事關販私判將王孫二名連同私鹽呈解警廳轉送緝私第二營訊辦 
○私拆滙票信押四月 
美商銀行西人指控出店陳阿全私拆由美國寄滬之滙票信盜取支單希圖冒領美金業經總巡捕房包探李阿三西探開納將陳獲解公共公廨訊供收押在案昨晨由廨復訊即據原告西人偕美國書信西人上堂譯訴前情訊之陳阿全供稱在原告行内爲出店已有年餘分送銀信日有數起從無失錯否認私拆信函並延律師到堂代辯關讞員核供商之美丁副領事以案經證實判陳阿全押西牢四月示儆 
○汽車撞壞櫃檯之科罰 
前日傍晚六點餘鐘時滬南求新機器廠内某西人因事乘坐汽車至十舖大達碼頭下車事畢上車開足機力詎料車之機關自行展動車忽向後倒駛以致撞及大達里口之某烟纸店櫃檯稍有損壞毁及數種物品該店即向汽車夫追賠損失報告崗警將汽車夫連同所駕之車一併帶入一區警署由趙署長問明前情飭車夫罰洋五元並賠償該店修理費洋三元 
○汽車撞傷人力車夫 
昨晚八時許有某號汽車駛經愛多亞路撞倒人力車夫江北人吕復江受傷血流被面當由巡街捕到來抄錄汽車號數另雇送受傷人投醫院醫治一面呈報捕頭請究 
○自由車撞傷送飯人 
海關雜役某甲昨晚駕乘自由車行經福州路撞倒六馬張福記包飯作送飯人徐阿康跌傷頭部所挑飯菜都翻於地當喚巡捕到來送徐阿康投醫院包裹創口後一併帶入捕房請示捕頭核辦 
○控告私行吊打之不實 
譚嚴氏昨延賚美律師爲代表投法公堂控稱原告之子譚春生前由周崇芬吳子剛兩人介紹薦至永新毛申廠爲夥上月被该廠主鄒維新私行吊打旋即逃逸至今未知下落今有薦保人吳子剛當時在場目覩可證請求堂追究詰之吳子剛稱上月初三晚十一點時由鄧之姪兒祥生前來喊商人與伊同至廠中四層樓目見鄧維新將譚春生吊打當據鄧稱被春生私行舞弊銀洋甚巨須向保人理直等語商人候至天明時即行回家後因春生將屆完婚故由伊母嚴氏令商人至鄧處領人不料春生早已逃逸商人據情回復春生之母是實保人周崇芬稱十一月初五日商人得悉前情即至永新廠内目見春生睡臥在床據稱被鄧打傷難以起身當由鄧向商人稱被春生共舞弊洋八百元須將洋還清後方能放歸中西官請以旣被鄧私行吊打何不隨時報捕拘案周語塞繼據捕頭上堂禀稱日前捕房飭探調查去第被告並無吊打之事請核被告鄧維新延達商律師代辯稱現經捕房調查得被告實無吊打之事原告實係誣控應請堂上訊究中西官判保人周崇芬着交人銀並保出外聽候復訊再核 
○逆子在途毆母 
虹口漢壁禮路一千一百零二號門牌某店主甬人林鴻生不知因何昨在馬路上將其母林李氏痛毆經一千一百八十五號華捕目覩不平將林拘入捕房禀明頭飭令存洋五元保出聽候公堂傳訊 
○郵差查獲失竊之脚踏車 
北京路郵務總届郵差張馨山所乘之脚車前日被賊去嗣有宗春寳向張報告爾之車輛現在西門外五號門牌劉天成所開舊貨店中已被拆卸等語該局派稽查李質君往查屬實昨報巡警將劉並原贓拘送二區警署連同原告函送地方檢察廳訊辦○寓客箱中失物之請緝 
向營南貨業之海門人王玉容來滬後賃居南巿信泰碼頭恒義公棧三號房間内前日清晨八時出外至午刻回棧箱中忽失去所儲之金線戒兩枚金線圈金圈共三副金簪及零星雜物約值洋二百餘元即向該棧理論該棧不睬指王平空訛詐王心不能甘開明失單報告該管一區警署請爲查追當由趙署長派警往勘復候核辦 
○公共公廨竊案四則 
黄浦路二十一號門牌某西人家失竊值洋數十元之西式女　三件報經捕房昨由包探邵和鈞將跡涉嫌疑之紅帮衣匠蔡月　及收贓之黄頌清連同失贓一併解送公共公堂即據原告上堂訴明前情訊之蔡黄兩人同延律師到堂辯護聲請准予交保由西官核供判蔡黄兩人各交二百元人洋並保候查明再訊 
又貴州路一百十六號門牌劉漁門家失竊值洋一千一百餘元衣飾報經捕房前日山探陸根生在某當舖内吊到原贓於昨將形跡可疑之劉姓包車夫趙阿福拘解公共公堂經中西官略訊一過判趙押候查明再訊 
扛夫吳六倫紀兆榮趙小昌於本月九號行竊華盛路怡和洋行六十三號棧房内值價三百三十六元之黄絲猪棕消贓與舊貨攤主無錫人李錦泰轉售與楊樹浦路一千四百六十九號門牌雜貨店主彭德全得洋五十一元分肥經該棧買辦劉寳餘報告捕　由華探目蔣榮生將三被告及收贓人拘解公共廨訊押查究在案昨晨中西官飭將各人提案質訊之下判彭德全賠償原告失贓佯一百五十元李賠二十元吳紀趙各押西牢三月示儆 
王子榮因行竊竊滬西靜安寺路五十六號門牌陸德泉家衣物被　　 
探拘解公共公廨訊判發押西牢二年在案兹由滙司捕房華探目馬阿美華探奚德安陸連奎等查悉王尙有與劉小寳串竊華人吕子新邵阿榮西人平　司白利鄧康乃爾慶特賴鼐脫　郎華婦朱唐氏等家衣物將劉緝獲吊出原贓昨晨傳同各失主將兩竊併解至廨經中西官訊明判王加押西牢一年劉押西牢三年期滿均逐出租界贓交失主認領 
○積竊逐出租界一年 
積竊王德生前日在法租界大世界游戲塲内希圖摸竊適爲　探許福卿查見將王拘獲帶入捕房昨解法公堂請究先據捕頭上堂禀稱查得王曾在公共公廨辦過數次有案可稽請察詰之王供民人實至游戲場找尋朋友不敢行竊求察中西官以王此次雖無行竊證據然逗　留租界難免無行竊之事着逐出租界一　年以儆 
○道尹公署批示三則 
南滙縣民何全生呈爲書吏捺擱圖吞延宕舞弊朦混叩求檄給飭發由據呈該縣催徵吏王裕耕等狼狽奸欺　吞欵等情控關書吏舞弊虚實均應澈究仰南滙縣知事澈查明確秉公核辦具報此批 
海門縣民劉維城等呈爲劣董吞蝕穀欵請求飭先予撤換另派公正紳耆公開清算以防徇袒而昭大公由據呈該縣董事施驚翔吞蝕積穀存欵等情是否屬實仰海門縣知事召集地方法定團體及公正紳耆公開清算以重公欵而維荒政並將清算情形呈報核奪此批海門縣民俞光甫等呈爲聯絡權董毁額朦混奔叩移飭查照成規以儆欺詐由呈悉查此案前據海門縣知事呈復區董集議加租辦法尙無窒礙等情當以此事須得業佃兩方同意方利推行指令召集雙方代表妥議折衷辦法呈候奪在案仰即查照原呈候行海門縣知照 
雜評二 
[烟土案（庸）]  
滬上一隅幾爲私土集中之地昨日海關巡緝隊等又在進口安徽輪船内查獲烟土案五起雖所獲皆係零星小數尙非大宗私運然以一船之内而發覺已有五起私運之多亦可以槪見矣 
吾人於此發生兩種感想一則因發覺之多而知水路之查緝尙稱得力苟能多數破獲彼私運者自將畏憚而日少一則携帶私土者未必多舍陸而就水何以鐵路中之破獲當較輪船爲少此亦可注意者也 
[史量才啟]  
昨見某某等報載二十六日王揖唐在交涉公署宴客來賓中列有鄙人名字鄙人與王君素無往來是日亦未與宴特此聲明 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
旅行談 
[俄游雜憶] [  諤聲]  
傳家甸之中國警察其腐敗實不堪言將白晝行於街巿　能見之一至夜十二時後則皆不知去向大約其職務已委託「犬」代理矣街巿電燈均於十二時熄滅欲求盜賊之不横行自不可得由傳家甸往道裏鐵道四周地甚荒僻殺人越貨案件視爲家常便飯警察局亦明知之而無可如何每日下午八時後派馬巡四兵巡行駭地至十二時即行撤回盜乃應時而起故該地居民心常慄慄日影稍西相戒裹足而俄國警察表面似較中國警察爲嚴整然其腐敗初不下於中國聞友人言某歲百斯篤疫症流行時租界防範極嚴華人入此殊不易易然苟以一盧布暗置俄國警察掌中則通行固無稍阻碍也秦家崗之活動寫眞館平時常受警察取締然夜十二時後警察不復顧問而所演影片則皆爲秘戲圖矣全埠鬍匪極多華匪俄匪互相勾結盜刦之事無日無之故哈爾濱與其謂之曰「大商埠」母甯謂之曰「大盜窟」之爲宜也 
風俗談 
[俚俗趣聞] [  絜廬]  
紹興人之娶妻會稽人取婦新人戴紙糊之鳳冠鳳冠之在徑尺餘巨如斗連面置入以肩承之頗爲奇觀新人入洞房時並坐床沿兩家戚䣊盡力抬扶新郎新婦之腰舉之必令極高俗謂男若高於女他日女必畏男若女高於男則男定怕婦故彼此不肯低首相讓每以女子身輕易於抬扶往往扶高於男是以紹興人怕老婆更多云 
窆石亭之卜子大禹陵越之名勝地也暮春三月雜花生樹羣鸚亂飛衣香髩影遊女如雲進香者翫景者紛紛不絶於道陵旁有窆石亭亭中窆石在焉石巨而厚上端有巨孔俗云可卜是年子息之有無其法拾小石數枚立石邊力擲之擲過上端之孔者則可望得子否則無間有擲中石之孔中而不下者則曰雖不中不遠矣婦女往往慮其男子藉端納妾者莫不投中窆石之孔以語其夫云 
云痱子廟去紹城數十里平水山中有痱子嶺焉嶺巔有廟俗稱痱子廟廟祀二女神邨人呼之曰娘娘凡城鄉數十百里間人盛暑之時因酷熱而生痱子者必至廟許願以牲醴酬神云有靈應按廟神實爲宋高宗之妃南渡後爲金人所逼至該山殉節土人乃建妃子廟亦名爲妃子嶺後人誤妃子爲痱子且謂神能醫痱子迷信附會令人噴飯 
雜談 
[歌場新語] [  瘦鵑]  
法蘭西大音樂家瑪西納Misget手編「哀斯克拉孟」「珊伊」「梅儂」「阿麗痕」諸大歌劇蜚聲瀛海爭相傳唱一時有唱遍旗亭之槪巴黎歌塲中名女優雖姱容嬛態綽約若仙子然必得瑪西納一歌劇發爲妍唱其名始張嘗有一女因求之不得卒飲鴆死其身價可想瑪西納晚年得一英國女弟子曰露西阿蓓兒LucyArboll貌珠喉並臻絶詣瑪西納深愛之特爲編「克麗柏德拉」Gleopatra一劇督之研習克麗柏德拉者埃及古女王能以聲色蠱人妖媚無雙者也露西阿蓓兒心領神會一經奏演居然逼肖而歌喉尤美瑪西納嘗見之歎曰吾何幸竟得一活克麗柏德拉矣娟娟此豸貌似克麗柏德拉也體態似克麗柏德拉也生活似克麗柏德拉也其殆克麗柏德拉化身乎因督習益嚴而露西阿蓓兒之芳譽乃大噪瑪西納年七十以病卒臨終復憶及克麗柏德拉與露西阿蓓兒特於遺囑中附一語曰「吾願膩友及門弟子露西阿蓓兒女士專演克麗柏德拉一角他人不得擅演」由是此震鑠一世之大歌劇不啻爲露西阿蓓兒一人之專利品他人旣不能演亦不敢一演蓋恐瑪西納之幽靈冉冉自窀穸中出予以不利也數年前俄國名女優瑪麗谷司尼索夫MurieKousnezoff兼擅色藝欲演是劇於莽德卡羅歌場衣飾已備府劵已售啓演有日矣露西阿蓓兒遽根據瑪西納遺囑訴之於莽德卡羅法庭獲勝得賠償金六千圓瑪麗輟演去數閱月前美國名女優梅麗珈屯NaryGarlen忽奮起於巴黎揭櫫遍巿街大　曰梅麗珈屯演大歌劇「克麗怕德拉」露西阿蓓兒憤甚立申訴於巴黎法庭求償損失法官不之直謂期事於生者死者兩無所損卒許梅麗珈屯奏演遂於去歲十月演於巴黎大歌劇場繡幕乍揭四座爲靡其聲容體態並足醉人心目露西阿蓓兒無如何惟有背人雪涕而已瑪西納有知當亦耿耿於地下也 
科學談 
[科學叢談] [  學周]  
金類通過電後之損失金類通過電後必有極微之損失美國菲來兌爾非阿省之鑄幣局曾用分光鏡測得金通電後失去一○○○○○○份之一釐鎳失去三○○○○○○份之一釐云 
電魚身上之電量南美淵産電鱔而地中海則産電魚有西人名法爾臺氏者曾得其各一長約可三尺許而集其全身所含之電可十五具來頓瓶之量云 
伐木新法近有西人其以細　絲通以電流使至白熱之度用以伐木較之用鋸可速八倍且斷處木已燋而以保存樹軀之發育云 
人身發光之證明人身有光人人知之然終不得確實之證明近有法國科學家名該總者明人身上發光之大小視乎身體之强弱法以照相器置頭上用三電罩套頭使他光不得人内　一小時之久而人身上之光已現於乾片上矣 
人身原料分析觀人身上之輕淡養三氣可製四元四角五分金幣之燃氣炭可製九千三百六十枝鉛筆燐可製八十根火柴甜質可製六十塊糖鐵可製能懸一人重之大釘一只云 
詩錄 
[謁良烈士墓二首寄子銘都護寒厓翰長用閏生見示詩韻] [  南湖]  
一死成名奈爾何傷離感逝客愁多人間青史憑誰讀天上紅羅不用梭萬變浮雲悲世事百年大夢付漁簑城西　有招魂地寒食詩成帶醉哦 
風馬雲車氣自豪乾楊樹下客勞勞深閨休說封侯夢邊塞又看辟掾曹雙冢月明梅影瘦疎林霜落雁行高舊時空谷無人跡惆悵還應賦廣騷 
新聞拾遺 
中西籃球比賽成績一覽去冬本埠中西人士發起籃球比賽大會與會者有南洋公學聖約翰大學滬江大學青年會美童學校美國同樂會（除美童校外各團體均出甲乙二隊與賽）等十一隊公舉同樂會代表菊克君爲會長青年會代表何君爲書記南洋代表爲古德君約翰代表爲鮑德斐爾滬江代表爲薛浦君美童學校代表爲伊利芝君云各隊歷次互賽結果已分誌前報刻悉南洋約翰滬江等三大學因考試期中不克與賽故籃球比賽現已暫停准下學期開校繼續進行本年至此暫告一結束兹將各隊成績分别列後以供醉心籃球之參考而預察他日最後之勝負焉 
隊名勝次數負次數分數 
約翰A隊二○一○○○ 
同樂便B隊二○一○○○ 
南洋A隊一○一○○○ 
約翰B隊一○一○○○ 
滬江A隊一○一○○○ 
同樂會A隊一一五○○ 
青年會A隊一二三三三 
南洋B隊一二三三三 
滬江B隊○一○○○ 
美童學校○二○○○ 
青年會B隊○二○○○[  致遠]  
開棺剝衣之駭聞常州屬丁堰鎭張某年逾古稀於近日逝世昨爲出殯之期儀仗尙稱熱鬧詎爲竊兒窺見頓起惡念於晚間即將棺蓋撬開將屍身所穿衣服等物全數剝去次晨子女詣冢省墓見蓋已移動知必有變即啓蓋一看已出身露體一絲不掛矣是誠一椿罕聞之奇案鄉民能無驟起寒心耶[  憶英]  
五中二工之球戰蘇州省立第二工業足球隊昨乘滬寗車蒞常與省立五中足球隊爲友誼的比賽雙方請某君爲公正員是日風勢甚狂上午九時許開始激戰銀角一鳴兩方均奮勇前進矯健異常作壁上觀者數達千人結查爲二與一之比勝利遂屬五中　　由第五中　享以　黜賓主盡歡而散云[  憶英]  
斃媳慘聞揚屬施家橋官溝頭地方有陳姓者性忠愚其妻某氏性潑惡不守婦道與之私相姘識者不下有四五之我（四五姘識係該婦供詞）此來彼往不絶於門雖陳目所常見耳所常聞亦無可如何聽之已而家有小媳一年已十九尙未原房侍奉翁婆頗稱週到而乃婆之姘識亦時爲所見不意於前之六月間小媳被鄉鄰所聳使一日乃婆之姘識在房遂暗閉其門加以一鎖後經内覺已不得出其門矣乃婆姘夫一再哀求復以金錢誘騙之小媳無知當即開其門乃婆姘夫隨出姘夫旣出大怒而謂曰我曉得你則個小東西死期到了并加以兩頰而奔由此以後婆媳間之惡感如海之深則必故然也此數月間借故生端時加毒打乃亦爲人所共憤不料小媳之死期眞到了乃婆與某姘夫於冬月二十五日夜將小媳力壓床上以粗糠棉花塞其口復加虐打無何小媳力竭聲撕氣絶而斃連夜復移尸附近萬姓松林中第二日當被萬某察覺隨卽商請當地劉某議員以雪此寃劉議員聞知大憤親往揚謁佟知事告以上案情隨經佟縣長當日下鄉驗看小媳確係身受重傷口被塞糠氣絶而斃略供之下當將惡婦及一干涉及此案者一并帶揚下獄矣惟尙不知若何了結也（不受酬） 
小說 
[黨爭（三十三）] [  無我]  
我尙能嗅其麝香之氣此香固爾所常用倘爾尙欲我證明何由得刃並何人曾見爾携此刃亦非難事言次忽旋顧呼茄脫曰爾試視之曾見此物乎速實告否則爾不免指爲兇手之徒從也呼茄脫股栗轉色曰然余曾見之是余與買蘭將往礦地特給之以防不測者也諒彼决不能抵賴買蘭曰余實承矣殺人者蓋呼茄脫也今者彼乃陷害我乎聶曰否犯案時彼不在室汝不能卸罪於彼今汝試告我爾往墓場何故買蘭曰余已語爾其中被殺一人蓋我弟也聶曰誠然彼爲汝弟亦意以僞充呼茄脫而見殺也彼必受爾之遺往取爾於驚惶問遺留於屍首之刃令其裝呼茄脫之狀而去且與以第九號之門鑰蓋余於其衣袋中搜得之不料汝弟不能及時抵其處乃徘徊於室之附近致啓亡欲黨人之疑竇蓋爾時亡谷黨人方於窗櫺内以遠鏡察其舉止也但彼所以徘徊於附近者或欲覘倘瀾之行踪耳且彼携有呼茄脫之礦苗鑲寳針諒爲爾騙之於呼茄脫而給汝弟者即不幸而遇倘瀾於室亦可出針爲信符以爲呼茄脫所遣來者今余已自其内衣袋搜得此針矣賈蘭聞言俯頸不作聲聶又曰亡谷黨人見汝弟情跡可疑因而察識其爲僞裝者遂設法誘之往彼屋而乘機殺之然其所以殺之者亦是有故蓋彼黨中前曾有人爲呼室之僞裝者所害且以爲呼之離去必有涉於彼以有此二因遂成一殺之惡果也亡谷黨人且疑彼懷有礦圖者故殺斃後曾搜索其衣袋旣不可得卽曳屍至梯端而推之下墜焉雖然若輩怱急之際乃不得見其針而竟入余手也 
[自由談之自由談] [  不冷]  
警士被毆天津每有事件發生楊楊以德必先以警士被毆爲告蓋以毆人之罪歸之於人而己可無惡不作也嗚呼楊德而不去天津必有不可收拾之事發生勢固然也 
 
 

Page 15

 
 
   
 
 

Page 16

 
 
   
 
