# 1903 - 332 - 4911003

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[新印大字遼金元三史出版] [  點石齋啓]  
　　遼金元三史爲近時極要之書大小訌塲命題皆兼及三史局殛繁重價值又昂海内塞儒每苦力難購置且三史中地名人名之類幸皆聲牙佶屈記憶難淸臨時若不檢查卽素經流覽者亦往往有差舛之虞貽悮匪淺此書最宜付之石印以便取携而竟無人計及於此今始由本齋用影石法縮印選取價上紙墨故能字跡明顯朗若列眉　日用功旣屬不費目力而携帶則尤極相宜裝訂廿八册價極己祇收回工本洋銀四元八角欲購者請臨英大馬路本齋三馬路申報館申昌及各盡坊購取 
[商務部奏請振興農務摺]  
奏爲請旨通飭各省實力振興農務以濬利源恭摺仰祈聖鑒事竊維商務初基必以提倡土貨爲第一要義故農工商三者各有相需爲用之理本末兼資源流斯暢上年正月間政務處議覆升任山西巡撫岑春煊奏請振興農工商業一摺欽奉上諭農工各務著責成各督撫隨時認眞興辦各就地方情形詳籌辦理並先設農務學堂以資講習等因欽此仰見聖朝敦崇本務之至意臣等伏查中國地當温帶風土淸淑山林川澤之美自昔　稱乃農政不修膏腴坐廢國家屢下勸農之詔而各省官吏奉行迄無成效者豈督率之無方抑亦因辦理之未得其道也辦理之法宜求實事入手之初厥有二端一曰淸地畝綜計中國二十二省地大物博其間山地若干水地若干熟地若干荒地若干己墾而未成熟之地若干詢諸各省府廳州縣大抵憑魚鱗册報轇　不淸致多隱匿亟宜令各該省將軍督撫通飭所屬編造地畝册躬行履勘確實丈量將熟地列爲一册官荒民荒地各列一册並繪圖貼說彚報臣部備核其各省從前封禁之山並應一律弛禁註入册内一併咨報由臣部查明後設法提倡廣爲開墾惟地方官淸丈之時務宜輕車减從不得任用差役致啓騷　　索之弊如有劣紳土棍霸佔私墾情事尤應具實禀報從嚴懲辦一曰辦土性禹貢物土各有所宜迄於近世講求化　利用學生於馬是賴讐如江浙之地宜於桑茶　地宜於樟職粤地宜於果品香木蜀地宜於作木藥材利源所在不　　　　　　　　　　　各州類　　　　　　　　　　　　　　　　　用某地己經種植某地尚待試騐各列一表並附說略彚報臣部備核一面實力勸導廣興藝植無使地有遺力他若種樹之利各國重以專門之學應令各省督撫出示曉諭民間就土性所宜設法栽種十年之後氣象蕃昌可以預决至如興水利廣畜牧亦皆地方官應辦之事宜令各省編作課程隨時咨報臣部稽覈如果辦有成效再當酌量奏明給奬此振興農務辦法之大概也抑臣等更有進者農學之進步誠以學堂爲權輿惟學堂辦法亦有宜實事求是詳細預籌者蓋小民終歳勤動全恃所入以資事畜未有能俟卒業始爲農夫者斯一難也胼手胝足旣己不勝其勞又絕少輟耕嚮學之時斯二難也是以東西洋各國於農務學堂必延訂專門教習舉凡土質之化分種子之部騐肥料之製造氣候之占測皆設立試騐塲逐一考求縱人觀覽務使鄕民心領其意咸知舊法之不如新法樂於變更初無强人難行之事至於學堂講疑尤應擇農隙之時查北洋大臣袁世凱現在天津設立半日學堂教養貧民子弟以牛日爲程課半日聽其謀生用意最爲美善現在各省講求農務尤宜仿行其法除省會應設農務學堂及繁盛商埠酌設試騐塲外應令各州縣所屬鄕村多設農務半日學堂庶俾鄕曲編氓皆得以時往學實於開通風氣大有裨益以上數端臣等公同商酌均係切實辦法不尚空言如蒙兪允應請明降諭旨飭下各直省將軍督撫通飭各府廳州縣將應造之地畝册土性表詳細編造彚報臣部稽核其農務半日學堂亦應迅速開辦以濬利源而收實效所有請旨通飭振興農務緣由理合恭摺具陳伏乞皇太后皇上聖鑒訓示謹奏 
[本館接奉電音]  
昨日午後四點鐘時京師友人飛電傳來上諭四道敬謹譯登○十月十五日内閣抄奉上諭李興銳奏舉劾屬員一摺廣東廣州府知府沈傳義廉州府知府郭之全瓊州府知府劉尚偷前署廣州府知府試用知府陳望曾署香山縣知縣補用同知莊允懿番禺縣知縣吕道象署澄海縣知縣龍門縣知縣董元度旣據該署撫臚舉政續均著傳旨嘉奬沈傳義並仍著送部引見候補知府全照劣跡多端人言嘖嘖補用知府譚啓緒聲名狼藉舉動乖張試用通判孫如璋辦事荒謬署新會縣知縣龍川縣知縣鄧景臨聲名平常試用知縣姚英操守難信電白縣水東司巡檢于瑞麟人品貪劣均著卽行革職廣州府通判許培楨工於奔競試用通判張裕光性情卑鄙均著以府經歴縣丞降補博羅縣知縣陳宗鳳人地不宜著開缺另補教習知縣王卓才識迂拘惟文理尚懮著以教職歸部銓選該部知道欽此同日軍機大臣面奉諭旨本月二十二日還宫所有各奏事辦差執事之王公文武大小官員均著穿蟒袍補褂欽此同日奉上諭前據衘史黄昌年奏叅浙江運司黄祖絡貪横欺罔各欵當經諭令李興銳確查兹據查明覆奏己故浙江鹽運使黄祖絡性近貪婪不恤人言實屬辜恩溺職著卽行革職浙江長興縣知縣畢詒策操履不端劣名昭著署山隂縣知縣趙長保行爲乖謬物議沸騰均著革職永不叙用慈谿縣知縣王家驥代認公欵跡涉營求著開缺另補劣幕李莊華卽李香泉盤踞把持罔知檢束著卽驅逐回籍不准逗留該部知道欽此同日奉上諭翰林院侍讀學干惲毓鼎御史左紹佐奏淸丈地畝未可遽行各一摺前經商部奏請通飭振興商務曾諭令各將軍督撫嚴飭地方官認眞稽查極力講求並未飭令淸丈致涉煩擾朝廷體恤民艱首以不擾閭閻爲第一要義著各將 
 
 

Page 2

 
 
軍督撫妥籌辦理毋稍悮會但將官荒切實釐剔淸楚愼選廉能州縣確實稽查毋爲民害是爲至要欽此 
[電傳宫門抄]  
　　昨日午後四點鐘時京師友人專電告知本館云十月十五日皇上召見軍機大臣及李傳元郎桂林 
[惠來不靖]  
　　廣州訪事人云潮州府屬之惠來縣依山濱海與惠州府屬各縣壤地毘連近以田禾歉收米價翔貴且以歴任縣宰不知存恤專事剥削民不聊生流爲盜賊與惠州三點會匪聯絡一氣儲有軍械聲勢甚壯恐非旦夕間所能盪平也 
[聖駕回園]  
　　京師訪事人云皇太后皇上己定於本月初四日仍返頤和園駐蹕俟過初十日皇太后萬壽聖節後始起蹕還宫 
[測量海道]  
　　厦門訪事人云近日到有英國小兵艦一艘查察厦門内外一帶水勢情形並測量沙線更正海圖以便輪船行駛英國　領事誠恐沿海居民各懷疑慮爰卽照會興泉永道廷少山觀察札飭厦防廳鄭司馬出示曉諭以安民心 
[調差述聞]  
　　寗波訪事人云新簡寗紹台道高嶼卿觀察本擬本月十七日來寗履新現聞觀察己由上憲調辦福建船政事宜因卽奉委前往不克來寗接篆故前日來寗僕從人等均己前遄返矣 
[粤省招軍]  
　　廣州訪事人云曰來粤東大憲以粤省各營得力將士大半調赴廣西剿辦匪亂省城兵力未免空虚委常備軍帮帶王直牧瑚馳赴河南省一帶招募精壯數營帶回訓練以成勁旅而備不虞 
[押解革弁]  
　　寗波訪事人云日前浙江提督吕道生軍門接到浙江巡撫聶仲芳大中丞來電著將寗防中軍周友勝寗海參將孫某押解來省軍門當委城守營楊守戎將周孫二弁解至省垣禀請中丞委員會訊蓋以寗海閙教一案辦理不善故也 
[淸查積弊]  
　　金陵訪事友人云自來府州廳縣各購榖存積以備水旱之災每歳秋稼登塲則推陳出新以免紅朽立法本極妥善顧經辦者或以紳董或以委員其中不肖者輒將榖易銀吞蝕挪移往往而有一逢惡歳意欲開倉平糶竟至顆粒俱無今屆兩江各屬皆年書大有各處倉榖亟宜采購廣儲兩江總督兼南洋通商大臣魏午莊制軍有鑒及此適接陽湖武進兩縣紳士公禀極陳彼處委員積弊因恐此外各府州縣廳亦蹈此轍己飭下藩司一體行查矣 
[卡員貪酷]  
　　蕪湖訪事人云本年七月初六日全椒廣興集卡副哨黄弁春榮所部勇丁在界牌集緝獲劉姓所購鹽七斤指爲販私扭至前卡多方勒索甚至綑吊桅上經地方董事代爲緩頰勒罰洋銀數十元繕立期票始得開釋無奈劉家一貧如洗至期無力邀淸迄今尚未了結人言藉藉衆怨沸騰不知主持卡務者亦有所聞否 
[會鞫粤東科塲案]  
　　聞之廣州友人云　闈彌封書吏舞弊營私經内提調查獲八名覊禁番禺縣署月之初五日大憲委某某兩委員會同番邑宰飭提質訊各吏均供不知情委員震怒此次令將舞弊之尤者連陞陸棠梁元三名跪練仍不吐露實情諉稱在塲當差者多至數十人並先期串約暗昧之事何得知之委員諄諄嚴令諭供細情當詳請從寛辦理倘執迷推諉法網難逃訊畢飭將連陞等三名改收内獄陸棠之子陸芝等五名仍舊覊押 
[文旌雙蒞]  
　　漢口訪事人云新簡四周提督學政鄭大宗師沅陛辭出京取道過鄂徧謁鄂中各當道勾留數日卽須啓節赴淪○又湖南正副主考支太史恒榮吕太史佩芬衡文己畢由湘啓行前日道經漢撦小駐　帷然後回京覆命 
[加賞緝匪]  
蜜波訪事人云前次台州府屬甯海縣聚衆閙教之首要王　彤事後遁逃經當道懸賞購緝迄未拿獲現浙江巡撫聶仲芳中丞特札飭台州府加賞購緝寗波府接得台州府徐太守來文請飭所屬一體懸示賞格如有能獲著匪王錫彤者賞洋銀四千元當塲格斃賞二千元通風報信因而拿獲賞一千元其次兇要各犯黄巖之塑佛像王幼生不知姓老三竺才金王廷錫等有能緝獲者按兇要分别奬賞或四百元或二三百元不等太守業己通飭各縣一律懸賞購緝矣 
[輪船肇禍]  
　　松江訪事人云前日有一船滿載磚瓦行駛浦江適某輪船由滬上鼓輪開赴杭省道出得勝港左近互相碰撞磚瓦船遽爾傾覆船上人均占滅頂之凶船主某甲遇救得生甲婦及一子女二夥均己淹斃事後經人撈獲一年輕之夥及甲女兩屍横陳浦畔甲遂來郡投報華亭縣署本月十二日縣主陳仲陶大令帶同刑仵人等馳往相騐時甲妻及子與另一夥尚未撈獲大令惻然憫之賞給洋銀三十餘元諭令迅將所獲兩屍備棺收殮一面飭沿浦地保曁漁舟上人留心打撈 
[委員自盡]  
　　南昌訪事人云此間各州縣自奉上憲飭令裁革門稿籖印改用收發委員辦理公事各牧令有遵照章程者亦有陽違者惟廬陵縣潘大令仍用門籖委員某因無公可辦不免起而爭執嗣因爲人挪揄益羞忿難堪自書寃信投水自盡當經眷屬投上司衙門控告想須澈底根究也 
[提憲登程]  
　　松江訪事人云江南提督兼吳淞盛車統領李壽亭軍門自蘇垣秉節回郡卽校閱松四營巡警曁正副兩軍本月十一日命駕至南門外大漲涇登舟帶以小輪船繞道滬江然後駛赴金陵謁見兩江總督魏午帥面商要務兼祝午帥嶽降良辰 
[厦島寒雲]  
厦門訪事人云柴橋許某向操茶業其子年己弱冠今春二月間文定糞掃山某甲之女旋卽迎娶成婚旣而許父子同往臺北辦茶上月二十三日晚女忽偕使婢將細軟衣飾席捲而逃許姓派人四處偵尋杳無蹤跡詎料次日女族忽率領多人向許索女不知如何了結也○邇有好事者雇猫兒戲班在橋亭戶部街等處搭臺演唱觀者如堵匪棍遂乘間滋生事端厦防同知鄭司馬訪悉情形飭差將戲班驅逐出境不准逗留○有楊某者不知何許人前在厦門專以拐賣小孩爲事去年被水師提督楊西園軍門訪悉拿獲訊問驅逐出境前日太古洋行某輪船由上海來厦楊又帶男女孩四名口暫寓某客棧潛求受主如楊者眞所謂愍不畏法者矣○厦門賭風日熾雖經地方官三令五申嚴懸禁諭而若輩仍置若罔聞目下塗崎頂海關口等處賭塲如林較前更盛不知地方官亦有所聞否○上月二十四日漳州南街某號不戒於火各水龍聞警馳往竭力灌澆維時狂風大作火勢猛烈非常霎時間延燒六十餘間有某營勇乘機搶物經人見之拿交地方官嚴加究辦○本月某日龍巖州某土棧突來盜匪三四十人撞門而入翻箱倒篋劫去銀洋一千六百餘元其餘衣物等爲數尚巨旋卽報明龍巖州陳直剌勘驗飭差嚴緝○上月二十八日興泉永道延少山觀察乘海澄輪船晉省屬睛各官咸往恭送 
[彞陵近事]  
　　宜昌訪事人云近聞江漢關稅務司派一涂姓人至重慶關辦事因查出某甲某乙及書辦某丙三人通　　　　　　 
 
 

Page 3

 
 
之册向各錢店持半稅票往兌銀兩瓜分吞用拘獲一人送巴縣懲辦其一人己聞風逃逸一人則己懼禍投水自盡矣○某甲者與其婦卜居四壩甲固長者而婦則奸猾殊甚今秋婦嘗誘拐婦女三口販賣於人前日被人告發經地方官拘婦研訊供稱賣與過客現己無從蹤跡乃併提甲訊之則實未知悉問官怒將婦鞭背一千二百下發官媒管束再行嚴究甲亦押禁質所未能置身事外也○自入夏以後天氣寒燠不時以故秋來居人多患時症邇又災及六畜每有無故自斃者○警察局沿途設立路燈總計城内外及西壩河東西約共數百餘盞現己安設燈杆編定字號於十月初一日一律燃點從此星沈月晦時行人無須秉燭矣○邇來淸查街道凡店鋪於門外竪立站牌及各匍門首有用木欄杆爲護者均須一律撤去至過街横匾招牌亦不准用小本營生設攤買賣禁令尤嚴而又無屯聚之巿集如上海之所謂小菜塲者因此居民亦大不便是亦爲民上者當設法熟籌者也 
[上海官場紀事]  
　　新委江南機器製造局總辦沈幼彦觀察自來滬後遍謁各當道旣而乘舟赴蘇垣謁見大憲事畢於前日返滬旋擇吉今日到局視事○昨日亭午時本邑南巿馬路工程局總辦翁子文太守命駕至江南機器製造局拜會局中會辦唐子中太守晤商要公良久始興辭而出 
[縣試有期]  
本月二十日爲本邑舉行縣試之期邇來各文童投縣報名得己有一百三十餘人縣主汪瑶庭大令己移請學師邱廣文並飭差役將敬業書院灑掃淸潔陳設桌凳以備童子軍於此一角雌雄矣 
[續訊革命黨案]  
　　昨晨十點鐘時上海縣主汪瑶庭大令會審公廨讞員鄧鳴謙司馬會同英署繙譯迪比南君蒞英美各國公共租界公廨會訊革命黨章炳麟鄒容諸人旣升坐先據被告所延律師愛立司聲稱原告控章鄒等人著書與印書祗能作一事辦理不能以二罪究辦古律師稱旣探准公堂會訊必得分晣究辦愛律師又稱書中祗言滿人與中國漢人毫不相干鄒章二人所作之書並非欲擾亂人心且此書係章鄒等私著並非出而問世倘果有意刊布亦不肯如此立言今書中旣無刷印之人卽無眞實憑據又况書中所指各節並不利害華人文士甚多本律師尚可令被告將書中各情逐一分辯總之無無何國均不能禁止平民作書卽章鄒等人作此書亦實非有殺害人之心請堂上從寛辦理古律師復稱鄒章等所作所印之書將來國人見之如何肇亂前己伸明况此書經識者指出紕謬甚多若直書今上名字尤大逆不道况再加以小醜二字更使民人無親上之心此卽在俄德兩國亦須究辦若謂並非謀叛究竟作此書者其意何居况鄒容書内更甚於章不但革命而且欲殺盡滿人另一叚寫滿人爲君主各國亦然拿辦以德俄爲最重總之此等書籍並非維新不過欲殺盡滿族而己其肇亂情形實與從前髮逆之事無異及提訊章炳麟供杭州人先曾讀書後至報餲七年卽至臺灣由日本回上海在西東時報館爲主筆復至誠正學堂當漢文教習未及數月又至蘇州東吳大學堂至前年又赴日本去年航海回華今年二月來滬在愛國學社教習常見康有爲致信與某商人某學生經我拆閱當卽駁其汉脂流血祇能革命此信甚長係托廣東人沙耳公帶至香港轉寄新加坡交康未得回信至於小醜兩字本作類字或作小孩子解並不毁謗至今上聖諱以西律不避故而直書古律師謂爾在繩正學堂教學生時是否敬避聖諱答言教學生之書皆無聖諱大令謂祗須一字照中律罪名甚大况康有爲亦是華人亦不應不避聖諱再三駁詰章不能答迪君曰如不能答卽行定罪章始稱我實不明廻避之理請查淸例訊至此時己過午大令與司馬商之迪君著還押俟午後二點鐘再訊迨鐘鳴兩點半大令與司馬會同迪君復行升座傳訊鄒容供年十九歳四川人在家讀書嗣來上海廣方言館後至日本東京留學生學堂讀書因披閱各西國諸書卽作革命軍書底稿放在行李内今年四五月間請假來滬在馬路上看見賣日報人手内持有革命軍書出售我未及查問何人所刷印亦不知其書價若干至章炳麟係在東京留學生學堂内認識無甚交情嗣聞人言公堂出票拘我我卽至捕房查詢見提牌上第一名錢允生二名陳仲彞三名陳吉甫四名章炳麟五名龍積之七名鄒容下註小字以上作革命軍書匪人當卽操英語告之捕頭卽將我收押古律師詰以書中意思爾現在仍記得否鄒稱不然現在我意欲改作均平賦一書令天下人無甚貧富至前作之革命軍己棄而不問巿上所售係被人所竊將來至東京時尚須查究古律師問知革命軍書不好何不廢棄旣被人竊印出出售何不出而禁止鄒答旣非巡捕房又非上海縣實無此勢力能禁止人收書出售古律師又問當爾作此時是否心懷叵測答稱不能現在我心中意思總要作均平賦耳高易律師問曰爾作此書是否有謀輙之心答並無此心我意總想學法蘭西第二魯素之事此外並無謀叛擾亂人心之意訊至此己日墮崦磁大令與司馬商之迪君將鄒等還押明晨十點鐘蒞堂復訊 
[本城小火]  
　　前晚十二點鐘時本城小東門内東街中某姓家忽兆焚如之禍地甲急卽鳴鉦告警幸左右鄰竭力撲救得卽熄滅僅焚去房屋一椽 
[失火未成]  
　　昨日亭午時天潼路第五十號門牌某姓家因煮午膳偶不留心遺火積薪霎時上熾幸卽撲救得未成災祇被焚去木柴數捆然四鄰己飽受虚驚矣 
[騐充巡捕]  
本邑南巿捕房額設華捕九十名因在外滋生事端經馬路工程局總辦翁子文太守從嚴革究以致缺額十餘名前日有陳金春等投局請補太守示期昨日午後三點鐘時著捕頭帶領來案騐看以定去留 
[爭充地保]  
　　虹口二十三保二圖地保王心山前届期滿時有朱益陞者倩董事王學源周樹蓮具呈保結投案求充由縣主汪瑶庭大令核准給諭承辦後有同族朱瑞生聨合多人以朱益陞不應輪當捆保等詞具禀縣署又有張德榮者又以朱瑞生亦不應爭充投縣具控大令遂飭差提齊各人前晚升堂訊問朱益陞供小的有田數畞今年地保輪應五捆充當然五梱之首周掌寶病故第二之張德榮不願承當應挨小的田多接辦朱瑞生祗菜田五分不能當梱保小的前奉硃諭飭令承黨業將錢糧繳櫃朱瑞生供十九年分議立困首單小的之父親名列在内益陞單上無名焉能混奪大令察核兩造所呈捆首議據至二十四年爲止以後均未議定惟今年應五梱承當第一周掌寶病故應由第二張德榮接辦毋得推卸遂判曰諭令捆首張德榮承充是圖地保自二十四年分起互相爭充實屬不成事體現著捆首張德榮邀同各捆公議淸單存案以後挨次輪捆以絕爭端朱益陞朱瑞生均子斥退毋許枝節 
[曉諭栅失]  
　　本邑城廂内外保甲總巡朱森庭明府以時届冬令宵小叢興客叚栅欄防範不容稍懈爰印告示數百張飭地甲糊　木牌分掛各栅門諭令守栅人嗣後每夜二鼓時一律下鑰如有深夜使啓須詢明放行倘手無燈火及形跡可疑者隨時拘解巡防局請究至於民間要事亦著查問明白方准出入如敢隱庇不報一經察出嚴究不貸 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[兩教相爭]  
　　蕪湖訪事人云前者福音堂教民項鼎三卽項有春因强佔天主教民陳邦全之妻藍氏積成仇怨某日陳價知項挈藍氏泊舟阪子磯糾率多人擁至船上將藍氏奪之以去項不服以是處駐防汛弁謝千戎與勇目郭廷學目擊其事不爲喝阻訴知荻港福音堂教士陳瑞廷本月初五日陳教士邀蕪湖福音堂教士吳德元至蕪湖長江水師游擊署謁見張玉山遊戎歴訴前情深責千戎之不爲保護並以此案巳出遊戎移送繁昌縣署項收内獄陳收翼房未免偏聽一面之詞遊戎答以案關兩教相爭非武員所宜過問自應歸縣訊辦至押所之内外由縣令主持敝處無從干預兩教士遂默默而退 
[盜犯成禽]  
蕪湖訪事人云荻港爲南北水陸通衢巿舶雲屯宵小易起覬觎之意日前米商某甲泊舟是處突被盜匪六七人登舟劫掠搶去洋銀二百餘元翌日卽經武衞楚軍升任狼山鎭李本卿鎭軍所部左營管帶李葆林游戎拘獲鄧耀廷張名德二犯送交蕪湖縣署縣主蕭策五大令訊知二犯均係湖北沔陽州人當飭釘鐐收禁訊明候懲 
[南巿捕房紀事]  
　　前日傍晚時山東人周士柯在南巿肇嘉浜弄景屋園浴堂冼澡突遇同鄕人馬洪元强借洋銀數元不遂其欲遽曹毆擊傷及頭顱並擊毁茶杯浴堂主喚捕一併拘入捕房捕頭令押候解送馬路工程局禀請總辦翁子文太守訊究旣而馬央人調處願爲周延醫療治並償毁物捕頭始令從寛開釋○昨日米業掮客張雲峯扭其甥朱雲山至捕房聲訴被積欠借欵洋銀四十元屢索無著等情捕頭令押候解送馬路工程局禀請訊究○横沔鎭人馮進才年僅十四齡在滬北裏虹口某鞋店習業近被其師嚴責乘隙逃至南巿馬路中被巡捕所見帶入捕房捕頭令留候其師前來認領 
英美租界公堂瑣案恒昌號遺學徒某甲持票銀四百零六兩送至公和泰洋紗棧詎甲誤送至張孝楠所開之公和泰内張卽貼現收銀經恒昌查知控奉捕房將張傳案請追怛昌延律師博易因公未到襄讞委員王松丞剌史商之英總領事署繙譯寶述德君判張暫行交保於禮拜一解訊○楊生榮姚金桂與徐張氏有隙前日糾約王姚氏楊王氏蔡姚氏等將徐張氏家中器物擊毁無遺報由某包探拘案請究剌史判爲首之楊生榮笞責三百板枷號七天姚責三百板王姚兩氏各責手心三百下餘各責手心二百下分别儆○徐東生張長生因事至吳阿四家詎吳忽失去銀簪等物疑爲所竊報由某包探拘獲解案請究剌史以控竊無憑判均交保開釋○陳祥卿前控張寶生掯付票銀二百九十兩經中西官判張押禁一月將票還陳收領張心不甘服亦以陳欠銀誣告等情具詞翻控昨日解案請究剌史判陳罰洋銀五十元充公以爲誣控者戒○黄揚泉掩入潘福寶家竊取白玉瓶等物報由包探獲案並將收贜之王蘭田傳案請究剌史判王罰洋銀十元與黄均交妥人保出條示核奪 
[法租界公堂瑣案]  
　　潘王氏前將田單契據交趙貽初代爲過戶趙轉託王文志致被將契私押銀兩由氏報知捕房將趙拘押經讞員魏蒓塢大令訊供吊到戰契尚少一帋經王交案昨日大令傳同原告復訊潘王氏供尚有銀水烟袋一支鈔票洋銀四枚多寶串等均爲趙竊去叩求究追趙自稱候選主事大令謂爾行爲卑鄙有玷官箴王請追代納稅契洋銀六十六元大令著潘王氏詳細補禀趙准交的保著將銀水烟袋等物交還聽候核辦○王周氏以姜李氏偕伊子賃居餘屋未及十日乘間扭鎖竊去銀票七紙洋銀一百四十元及衣飾開單報捕將姜李氏拘案出其身畔搜出當票弔到原贓解案請訊王周氏投案申訴前情大令著將姜李氏押交伊子到案核辦○鄧建堂前控店夥張四意私竊水烟袋五十餘支質銀花用經大令訊供押候查明復核昨日提案復訊張供當時檢點水烟袋五十支爲公記主質去十支餘四十支並未取出大令著交的保限二日内贖還家人華麟前控名利棧茶房張金榮吞没洋銀衣服等物經大令訊得並無實據未便理追旣而華在地板下搜出鑰匙約二十餘枚大令著存候查明復核昨日傳案復訊華供小的假期己滿且目下天氣寒令未便久覊滬地求請嚴追大令謂此案因無實據未便斷賠惟爾宿於棧内應給房飯各資無須付出本委另給川資洋銀十元速卽回去華稱不敢具領而退○甘吉昌控戴順三偕股東陳　生串吞股本銀三百餘兩經大令惟詞提案昨日研訊之下戴供小的己於七月問將股本拆出此事實與小的無干甘稱九月十四日陳逃避後戴浼沈鶴廷解勸願貼銀一百四十兩何得推諉大令謂爾等股開店業必有簿據著呈候察閱况戴與陳慶生係親戚不能置身事外著交的保限三日内將陳交案○積竊趙老五在鄱陽輪船行竊衣箱一口報捕後查得趙己由英美租界公廨獲案判押西獄六月尚未滿期因向英美租界公廨移提到案大令判責三百板仍送回英美租界公廨○偷兒吳阿二謝啓甫行竊水烟袋一枝質得小銀錢數枚旋因分贜不匀在途扭毆經包探拘獲解案請辦大令判各責一百板○肉攤主朱阿八私將工部局未經蓋印之鮮肉入巿混售經包探查獲所案請訊大令著詢洋銀五元以儆 
[美租界捕房紀事]  
昨日東洋車夫王阿三曳車在乍浦路一帶狂奔適甬人朱阿毛迎面而來王不　避讓致將朱之足背碾傷血流如注由朱扭入捕房訴請究辦浦頭見朱傷勢尚無大碍令王給養傷費洋銀一枚了事○昨日有某國醉漢在英界某處雇坐江小六之東洋車曳至虹口西華德路不給車資下車欲去江向之索取甲非但不與反將江扭住兇毆擊破鼻端血如泉湧江大聲呼救爲二十五號巡捕拘住帶入捕房捕頭詢悉情由令甲給予車資及養傷費洋銀若干從寛釋出○前日傍晚時四千四百二十八號東洋車夫某乙手持西式皮鞋一雙包探朱桂生見之疑爲竊贓遂一併帶入捕房後經查悉皮鞋係海司格路二十號洋房某西人托送至某處並非行竊遂將江出○昨晨積竊胡阿生掩入平橋路第一百七十九號門牌某姓家行竊布被等物携之而出適爲包探朱桂生查獲連贓入捕房捕頭命押候解送公堂禀請讞員鄧鳴謙司馬訊辦 
[邗江官報]  
　　九月二十九日豐利塲陳鹺尹一泉禀辭赴任許鹺尹善登銷四浦差三十日陳分轉芳銘委校閱差段鹺尹士璋委鄂岸差丁憂大使潟尹寶拜委本署學習文案汪分轉家棟公幹到揚十月初一日卽補海門同知梁司馬孝熊抵揚王分轉桂芬禀知到總局提訓銷孔涵卡梁分轉世禮禀知到孔涵差　分轉念祖銷高寶總巡甘分韓樹勳銷總避到高寶總巡差初二日署東臺縣劉大令永濤過揚履任分發大使羅鹺尹其　雲南人黄鹺尹昌濤江西人均禀到段鹺尹士璋　赴卾岸差李　　傳慶　總局五成鹽價差初三日干鹺尹覬章委南京餉差初四日監製毛馬華起復回淮 
[皖省官報]  
　　十月初七初八日准補壽州錢文驥知奉委辨官醫牛痘局霍邱興吏蘇正榮到辦皖南差遣回泗州余適中卸辨兩河口茶厘吏目雖　煥均到候補知縣杜　　　　梁景鴻到由浙江勸捐回孔慶晁謝超委一次初九日候補知府曹鼎辭奉委赴江西探磺價府經王琪興史張開甲均知奉臬臺委稽查臺船初十日　署懷寗縣丞　　修知任事婺源縣丞唐春雲知卸事五品頂戴知縣用措分安徽試用縣丞黄文漢到浙江人十一日花翎四品銜會司主事紹增到　黄旗人委辦由拘河厪卡知縣平成專丁知奉臬臺委兼保甲知縣柴撲知奉臬臺委赴桐城帮審直隸州同趙堍源知奉委高等學堂文案兼稽核典史姚舜裔辭赴皖北措資 
 
 

Page 10

 
 
[金陵官報]  
　　十月初一日督轅牌示瓜洲把總傳慶榮病故遺缺本部堂考騐得城左外委劉基善又督左營類外宋朝樑病故遺缺本部堂考騐得巡　兵趙均堪以拔補保甲局徐禀知開辦冬防委辦泰屬　地鄭業戰辭直隸州李傳蔭叩謝甄别加考陳嘉榖隨鄭道赴泰屬公幹運判彭世祺奉示寫履歴通判李慶元奉糧道委鎭局監收差遣知縣干世瑞奉飭分寗差委張可均奉粮道委赴鎭收米籌運劉壽嵩辭赴泰屬聞辦攤地會辦保中局翟禀知開辦冬防江蘇試用道朱廷屬山京引見回候補道曾光著赴滬措資魏秉銓赴蘇知府梁佩祥回蘇李盛鍾　判鍾瀛赴蘇見撫憲崇明縣李如松知縣吳錫官湖屬洪壽昌淮屬奉委提各縣盈餘均辭知縣蘇城奉委商務局文　起服回省藍光策奉粮道委霮北河運赴三河收米府經歴禹駿烈謝委東北路何甲帮巡縣丞王顯　奉委且三河收米初二日蘇城六門厘捐兼蘇中學堂提調知府田庚知州汪喬年由滬聽審寰泰案件回威靖運船王得檮由滬裝軍火來均到見師範學堂楊商務局劉知府汪文綬准補泰州張禀知覆試預備敎員俟補道者康由　回署提右營叅將周明請到運判龍澤鈞由揚來彭世祺知縣魏士鴻米仁粟均辭補昨日宜昌鹽厘王　直隸州德存均辭赴蘇見撫憲初三日丁憂安徽候補道陳元祥戶部主事袁緒欽刑部主事張恆湘留閩副將李前福署提右營叅將周明淸鄂寗蘇皖籌餉黔捐貴州知府蔣彬分省知府劉策如縣韓葆元湖南武岡營候補守備劉玉堂候選州同福建勳又縣丞張義嘉主簿車人驥大挑教職胡鳳儀辭分省州吏目　斌湖南安福縣典史饒鳳鳴均見水師左營陳駿禀知巡江知縣葛恩元辭赴蘇張可均辭赴張縣丞劉煥奉示寫履歴康培罷由蘇　　　委員典史　木偉到 
 
 
 

Page 11

 
 
   
 
 

Page 12

 
 
壽恒感患時邪醫藥罔效今於光緒二十九年八月十五日在籍病故所有口授遺習恭繕呈請代遞前來伏查尚書謬籌恒秉性肫誠持躬端謹田翰林薦升卿貳官至禮部尚書疉掌文衡敭歴淸要任京缺者三十餘年洵屬盡瘁贊襄久邀雲明洞鑒嗣以感患骽疾乞假醫治未獲就痊籲懇開缺回籍調理方冀仰承福庇舊疾早蠲乃以偶染時邪遽不起彌留之際惟以時事多艱末報聖恩爲憾語不及私其忠愛戀闕之忱老而彌篤謹將齎到遺摺一扣恭呈御覽合無仰懇天恩給予賜卹之處出自逾格鴻施再該尚書有子一人長子世廕出嗣伊兄前任浙江巡撫臣廖壽豐現官分發直隸試用道次世雍係二品廕生伊孫家駒二品廕生家駿幼讀合併陳明除咨部查照外所有大員在籍病故代遞遺摺緣由謹恭摺俱陳伏乞皇太后 
皇上聖鑒訓示謹奏奉硃批另有旨欽此 
順天鄕試監臨陸奏同考官請假省親修墓據情代陳片二十二日 
陸寶忠片再據同考官翰林院編修江志伊張鴻翊趙東階函稱在京供職祖墓久未修理現來豫襄校事畢江志伊張鴻翊擬請假三個月趙東階擬請假兩個月回籍修墓又編修黄大壎王廷鉽吳庭芝陳培錕張鳴珂函稱供職詞曹老親在堂未克迎養現值撈發公竣黄大壎擬請假三個月王廷試吳庭芝陳培錕張鳴珂擬請假兩個月回籍省親又編修鄧邦述函稱伊父鄧嘉縝現官湖北武昌府知府汴鄂壤地相連亟思赴鄂省視擬懇恩賞假三個月赴鄂省親等因爲此代陳仰懇天恩江志伊張鴻翊黄大壎鄧邦述賞假三個月趙東階王廷鉽吳庭芝陳培錕張鳴珂賞假兩個月俾遂烏私一俟假滿卽回京供職除咨照吏部翰林院外謹附片具陳伏乞聖鑒訓示遵行謹奏奉硃批著照所請欽此 
雲南巡撫林奏爲昭信股票銀兩先後請奬移奬依限截數摺二十二日 
雲南巡撫臣林紹年跪奏爲滇省官民報効股票銀兩先後請奬移奬依限截數停止恭摺仰祈聖鑒事竊滇省前辦昭信股票收獲官民共集股票二十一萬九百兩内計文琥各官股銀五萬五千九百兩准作報効其紳商士庶股銀一十五萬七千兩當卽請頒設票分發按年給息嗣經戶部議擬報効官股分别請奬移奬奏奉諭旨允准頒發程通行遵辦並准部咨各省官員報効股票銀兩赶緊一律請奬其餘民間股票如願請奬者亦應照章請奬移奬咨部核辦毋得有逾光緒二十九年正月二十九日限期又准部咨各省昭信股票請奬均准展限半年統扣至本年七月二十九年停止各等因業將官股第一次至第六次移奬各捐生分别請奬並將民股接續官股列爲第七次移奬各捐生均請奏請奬叙在案兹據布政使李紹芬詳據雲南楚雄協副將張鳳鳴咨請將官股銀兩遵章移奬張宏勳等四名監生照例共合十成正項銀兩四百三十二兩以原捐股票銀四百兩計抵外補正項銀三十二兩隨收部監飯食銀十二兩四錢八分照費銀二兩列爲第八次請奬又據商民福德茂等禀請將民股銀兩遵章移奬馬繼骨等一百二十七名實官監生按例共合十成正項銀九萬八千三百七十六兩八錢以原捐股票銀九萬六千七百六十四兩計抵外補正項銀一千五百一十二兩八錢隨收部監飯銀一千五百八十二兩三錢三分照費銀六十五兩四分仍接續官股列爲第九次請奬合計先後請奬移奬各捐生共收官股銀二萬一千九百兩民股銀十三萬五千五百兩尚有未經請奬官股銀三萬八千兩民股銀二萬一千五百兩均己依限截數停止除請奬移奬補交正項部監飯照等項另欵存儲彚解外造具第八次九次各捐生履歴淸册併同印收股票詳請具奏前來臣覆查無異除將淸册印收股票先己依限分送吏部戶部國子監查核外氖　滇省官民報効股票銀兩先後請奬移奬依限截數停止各緣由謹會同署雲貴總督臣丁振鐸恭摺具陳伏乞皇太后皇上聖鑒敕部核覆施行謹奏奉硃批該部知道欽此 
兼閩浙督崇奏截留振捐以濟要需摺二十二日 
福州將軍兼署閩浙總督奴才宗室崇善見奏爲閩省振捐所收十成貢監銀兩援照東省成案免其解部留閩動用恭摺仰祈聖鑒事竊准戶部咨開廣東紳富捐輸案内十成貢監變通收捐其各省振捐亦可仿照辦理惟所收十成貢監銀兩歴次全數解部等因當經轉行遵照在案查閩省振捐己成弩末雖經遴派妥員分投勸辦無如各省捐局林立收數寥寥現在正值開濬西南兩港河工及設法購米平糶需欵浩繁刻難延緩若將所收十成貢監銀兩剔出解部則振欵更形支絀兹在山東省己於本年三月間奏准將十成貢監所收銀兩留東濟振免其解部閩省事問一律合無仰懇天恩俯念閩省待欵迫切准將所收十成貢監銀兩援照山東成案免其解部全數留閩動用藉濟要需據福建振捐局司道具詳請奏前來除咨部外理合恭摺具奏伏乞皇太后皇上聖鑒敕部核覆施行謹奏奉硃批戶部議奏欽此 
兼閩浙督崇奏援案减成推廣振捐摺二十二日 
福州將軍兼署閩浙總督奴才宗室崇善跪奏爲閩省振捐援照川省成案遞减一成以期捐務起色恭摺仰祈聖鑒事竊准部咨議奏停止實官捐輸案内聲明各省振捐均以五成實銀上兌等因當經分别轉行遵章辦理惟是捐務己成弩末籌勸本極知難近自攺章以來收數更覺寥寥蓋因各捐生以五成實銀上兌爲數過鉅無力報捐相率觀望現在閩省開濬西南兩港河工尚未就緒而又正值靑黄不接設法購米平糶需欵浩繁亟應設法變通以資接濟查上年四川省奏請將振捐銜封貢監各項均照新章五成之數遞减一成以四成實銀上兌經部核議奉旨兪允在案嗣山東省亦于本年三月間援案奏准以四成實銀上兌今閩省事同一律自應援照辦理合無仰懇天恩准將閩省振捐援照川省成案凡銜封貢監等項照新章五成之數均子滅一成以四成實銀上兌俾捐務可期起色不致貽誤要需據福建振捐局司道具詳請奏前來除咨部外理合恭摺具陳伏乞皇太后皇上聖鑒敕部核覆施行謹奏奉硃批戶部議奏欽此 
兼閩浙督崇奏爲營務處歸併善後局片二十二日 
 
 

Page 13

 
 
崇善片再閩省營務處從前本歸善後局兼辦嗣光緒二十五年三月間經前督臣許應騤以善後局兼管漫無稽核称設督署西偏奏明派委大員專辦在案際此欵項支絀多設一處卽多一處用費查營務處文犢大半與善後局相交涉歸併兼辦則事不牽制便捷甚多且善後局現在分股辦事營務處亦卽另設專股分派兼理所有文案提調總辦各員層考核稽察必周且各員多半兼辦費用無幾據藩臬兩司籌議仍歸善後局兼辦詳經奴才批准卽於本年六月十三日移歸兼辦去後兹據福建善後局兼辦營務司道詳請奏咨前來除分咨政務處戶兵工三部查照外謹附片具陳伏乞鑒謹奏奉硃批該部知道欽此順天鄕試監臨陸奏年老士子三塲完竣未經中式循例具陳摺二十二日 
順天鄕試監臨兵部右侍郎順天學政臣陸寶忠跪奏爲年老土子三塲完竣未經中式循例恭摺具陳仰祈聖鑒事竊推書升論秀大鈞普育物之功典重引年壽考隆作人之化搜英奇而立政共體天心届耄耋以觀光尤徵人瑞查例載鄕試看第士子三塲完竣未經中式者由監臨詳查年歳分别貢監生員合例者於榜後開具淸單陳奏由禮啊覆核請旨賞給舉人副榜查此次順天鄕試三塲完竣未經中式年老諸生廣東三水縣監生何其良年逾九十其報捐監生年分在十科以前直隸撫寗縣附生陳見龍大名府學附生王泮彩均年逾八十共入學年分並在三科以前監生何其良例應邀恩賞給舉人附生陳見龍王泮彩例應邀恩賞給副榜由臣確切查明並無揑報年歳弊合無仰懇天恩俯念該生等靑年矢志幾經力著夫辛勤皓首窮經猶冀名登於乙榜聖恩優渥旣不遺一介之微寒畯衰頽俾得遂半生之願凡兹盛典出自隆施所有年老士子叨邀恩賞理合專摺具陳並繕淸單伏乞皇太后皇上聖鑒訓示施行謹奏奉硃批該部議奏單併發欽此謹將年老士子開具淸單恭呈御覽計開廣東三水縣監生何其良年九十五歳道光三年報捐監生曾經本省鄕試直隸撫寗縣附生陳見龍年八十一歳光緒十九年入學直隸大名府學附生王泮彩年八十歳咸豐三年入學奉硃批鑒欽此 
署四川總督錫奏揀員請補簡缺知縣摺二十三日 
頭品頂戴調署四川總督閩浙總督奴才錫良跪奏爲揀員請補簡缺知縣以資治理恭摺仰祈聖鑒事竊照四川大甯縣知縣熊登第告病開缺接准部覆於光緒二十九扯一月初五日行文照限减半計算應以閏五月十五日作爲開缺日期是月僅出斯缺毋庸簽掣卷查鄭工通行内開無論何項留補選缺先用鄭工遇缺先人海防新班先一人第四缺輪海防卽無人用舊例銀捐遇缺先等項再無人接用各項班次又新通行第三缺用舊海防先一人無人用鄭工遇缺先抵補再無人卽過班又各頃捐納試用到班時先將鄭工海防　缺走分缺間各輪用一次又捐納各班先用正途曾任應升二人再用各項出身一人又新海防跟接鄭工挨次銓補各等語今大寍縣知縣缺應輪用舊海防新班先及抵補之鄭工遇缺先曁海防卽舊例銀捐遇缺先等項均無人例應分缺問人　到班分缺間班内現應輪舊海防曁鄭工分缺間亦均無人應接用新海防分缺間各項出身之人查有各項出身名次在前之新海防分缺間補用知縣蕭宜元貴州安平縣附監生　捐納候選府經歴軍功保舉候選知縣遵新海防例報指分四川試用於光緒十六年三月初九日到省　加捐新海防分缺間補用兩次丁艱回籍守制二十五年臣復回省核計到省在先缺出在後例惟序補據布政使陳璚會同授　使馮煦依限詳請奏補來奴才到任三月例不加考據該藩司查得該員局度安詳才具穩練以之請補大寗縣知縣堪以勝　與例亦符如蒙兪允該員補用加縣請補知縣銜缺相當毋庸送部引見惟係捐納人員仍令試俸三年以符定例所有分缺間補用知縣蕭宜元請補大寗縣知縣緣由除咨部查核外理合照章改題　奏伏乞皇太后皇上聖鑒訓示謹奏奉硃批吏部議奏欽此 
署川督錫奏知縣病故循例具陳片二十三日 
錫良片再據布政使陳璚詳稱署綦江縣蒲江縣知縣莊定域於光緒二十九年七月初九日在署任病故所遺薄江縣缺係兼字簡缺川省現有應補人員應請扣留外補等情詳請具奏前來奴才覆核無異除分别咨照外理合附片陳明伏乞聖鑒謹奉奉硃批吏部知道欽此 
署川督錫奏查明知縣被參各欵據實具奏片二十三日 
錫良片再查接管卷内有前遂寗縣知縣孫增被參一案經前督臣奎俊遵旨按照所指各節札據藩臬兩司委員會同地方官確切查明除事涉疑似或查無實據或情有可原請免置議外惟相役詐贜各案孫增是否知情庇縱抑係失於覺察札委該管潼川府知府覺羅鍾潤親往證審究奏請先將遂寗縣知縣孫增撤任開缺俟審定再行奏辦奉硃批孫增著先行開缺聽候查辦餘依議欽此欽遵等因前臣奎俊岑春煊陳璚均未　查明具奏卸事事和到任准移卽經照案札飭確查訊辦去後兹據藩臬兩司轉據潼川府知府覺羅鍾潤遵札調核卷宗提集人證遂一查訊明確詳請具奏前來伏查此案孫增被叅各欵現經奴才派員覆查尚與奎俊原奏所查情形　符卽其丁役索賄詐贓一層提訊烙案人證訊據邱寶臣供稱實無勒費索賄情事惟據任供勳供稱因攔江河命案被押討過家丁王　銀二百兩由全大轉交而王大全大等　己遠離不知去可無可質究捕役詹斌奉票跴緝攔江河命案兇犯羅恒豐等幫貼緝費錢四十千文其錢縱爲緝捐之用而跡近婪索實屬不合己嚴飭將詹斌從重枷號革懲所得錢文勒追給領前遂寗縣知縣孫增雖無知情庇縱丁役情事究屬失於覺察推業經奏請撤任開缺應請免其置議是否有當理合附片陳明伏乞聖鑒謹奏奉硃批知道了欽此 
盛京將軍增奏典史縱丁婪索請旨革究片二十三日 
增祺等片再據試辦西豐縣設治委員試用同知錢家昌禀稱本年八月十五日風聞典史門丁康太勾串攢典差役有藉端嚇詐 
 
 

Page 14

 
 
情事當卽飭差訪查旋據原役查得康太等先向屠鋪索要官肉是日屠戶張東成等以王乃新私宰等情赴捕廳控告當經簽差魯雙春將王乃新之弟王乃慶傳案康太與攢典李陽春向其嚇詐銀元始行保釋王乃新愁急吞服洋烟經役幫同其妻王李氏灌救無效等情禀覆飭該役將康太李陽春魯雙春拘案正在提訊間卽據屍妻王李氏喊稱　夫王乃新於本月十四日被愭戶張東成等以私宰等情赴捕廳控告當屬夫弟王乃慶索詐銀元二十元伊夫因此愁急吞服洋烟身死請驗訊究辦等情當卽親詣騐明王乃新委係吞服洋烟毒發身死訊據門丁康太供認前情不諱詰其索詐銀元言語支吾質之馮毓芬擅受釀命並失察門丁攢典嚇許斃命情節較重應請將該典史馮毓芬先行撤叅提省審辦等情揭報前來奴才等查該典史馮毓芬甫經揀發到省委辦斯缺曾經按月發給辦公津貼銀兩宜如何謹愼從公乃輒縱容門丁私索官肉迨經屠戶呈控私宰又復擅受簽傳以致該門丁等藉端嚇詐逼斃人命實屬荒謬糊塗相應請旨將試辦西豐縣典史委用典史馮毓芬卽行革職以肅官方除飭驛巡道提集犯證卷宗讞局委員確訊究辦外理合附片具陳伏乞聖鑒謹奏奉駯批著照所請該部知道欽此 
盛京將軍增奏變通請補章程片二十三日 
增祺片再奉天試用人員向無應補之缺曾經前任將軍裕禄等奏請酌量變通將試用知府陳震等十五員並經奴才等將試用道景賢等八員兩次奏准於候補委用兩班用過一人後准將試用人員酌量插補一人候補委用與試用人員相間輪用在案兹查有留奉試用知府忠勳同知祥德知州馮銘知縣徐之慶曹祖培徐濂等先後均各引見到省或己歴署要缺且前兩次所請插補人員現皆將屇用竣若不援案變通辦理旣無以昭公允且不足廣取材之途合無仰懇天恩俯准將留奉試用知府忠勳等六員仍照前兩次奏定試用班次變通請補成案於候補委員兩班用過一人後准將試用人員酌量插補一人候補委員查試用人員相間輪用將來試用到班仍令先行試署俟署一年期滿寮看能否勝任再請實授似此量爲變通留奉試用各員得以及時奮興而於候補委用兩途亦無窒礙是否有當理合附片具陳伏乞聖鑒勅部核議施行謹奏奉批吏部知道欽此盛京將軍增奏奉天錦甯廣義等屬二十八年折徵米豆援案免運本色摺二十三日 
奴才增祺志彭跪奏爲奉天錦甯廣義屬二十八年折徵米豆援照牛莊仍懇免運本色以紓民力恭摺仰祈聖鑒事竊准戶部咨開光緒二十九年四月十三日内閣抄出盛京將軍增祺等奏陳奉天錦寗廣義等屬折徵米豆礙難攺運本色懇將折徵銀兩解交部庫一摺奉硃批艉部知道欽此欽遵抄出到部伏查該省二十七年應運本色米豆自可援照牛莊辦法准其折價並節省運費解部其二十八年米豆據稱各屬向於八月開徵上年奉准　文改徵本色知各屬維時己開徵過半等因是可知二十八年本色尚有一半可徵旣己接奉部文何至令屬員再折現在放欵振需十分吃緊請將奉天二十七年米豆折銀解部仍令二十八九等年本色米豆赶運到就以濟要需光緒二十九年四月二十八日具奏本日奉旨依議欽此欽遵飛咨前來奴才等查光緒二十八年分錦寗廣義等折徵米豆旣己接准部文仍連本色非特奴才等不能令其再折卽該州縣等亦何敢故違部章仍徵折色惟於十一月間接奉行知徵收業經過半若令未完花戶改納本色該州縣等誠恐前後兩歧徒滋紛擾且慮書役藉端爲難弊竇叢生不得不俯順輿情仍徵折色並非任令再折緣兵燹之後元氣未復上年錦俯各屬收成又極歉薄以致糧價奇貴民食維艱本年四月間該府籌辦平糶屬境米糧熼常缺少當由直隸　州一帶購買運錦是其明証今奉部文飭將二十八年己經折徵米豆再令改運本色在花戶折納早竣勢難復事追呼而經徵之員無力賠墊難保不虧挪公欵况目下糧石益形缺乏無論如何爲難並無存糧堪以起運卽待至新糧入巿竊恐歴年收成皆歉民食仍屬不敷查二十八年牛莊折徵米豆業經盛京戶部侍郎漙頲懇請免其改運本色等因奏奉諭旨允准並准戶部恭録硃批飛咨遵照辦理在案該四屬折徵米豆與牛莊事同一律合無仰懇天恩准將錦寗廣義等屬二十八年己經折徵采豆援照牛莊體免其改運本色以歸畫一之處出自逾格鴻慈除將本年應徵米豆催令交納本色提前赶運進京並將二十七八兩年折價銀兩如數解交部庫以供折放外所有錦寗廣義等屬二十八年折徵米豆援照牛莊仍懇免運本色緣由理合恭摺具奏伏乞皇太后皇上聖鑒訓示謹奏奉硃批戶部知道欽此 
署川督錫奏瀝陳籌議滇省銅本萬難再辦川鹽加價情形摺二十三日 
頭品頂戴調署四川總督閩浙總督奴才錫良跪奏爲遵照部咨督飭司道等籌議滇省銅本萬灘再辦川鹽加價實由今昔情形迥異未敢稍涉遷就致滋貽誤恭摺縷陳仰祈聖鑒事竊查接管卷内前准戶部咨遵議督辦雲南鑛務唐炯奏請飭四川仍照部議鹽斤加價撥作銅本的欵等摺片行令川省轉飭鹽道及官運總避妥速籌辦並先行挪墊銀五萬兩解交應用等因旋准唐炯咨開前由卽經檄行藩司鹽茶道滇黔官運總局切實妥議兹據該司道等詳稱川省鹽務今昔情形迥異連年水潦饑饉米貴　荒井灶時虞不支今年火井又多堙塞鹽價騰起檢查現行數綱與初辦官運時核本各册逐細比較每引鹽價貴至七八十兩不等長廢各船運費亦復逐漸議增約計鹽本運費合之三次加價曁滇黔通攤之欵較初辦時每引核本增至百餘兩鹽價每斤貴至二十餘文方求平價以敵私販實難屢加以滯銷路加之票販人衆扇者繞越偷漏强者恃衆恣横今如票釐一律照加深恐貧民失利狡徒走險若竟不問票販專辦引案則引鹽成本偏重立見票私充塞而邊地尤虞滇粤私鹽侵盒防勝一思邊計因加價滯銷引積課懸廠岸重困有誤四省餉源貽害實非淺鮮查第三次償欵加價部議原係每斤四文前督臣奎俊縷晰陳奏始减一文是以加價之難不自奏覆銅本爲始况川省加價引票並計每文歳僅收銀二十餘萬歴經奏報在案今縱加價一文豈能得銀四十萬兩且濟楚以及湖北八州縣計引加價全數劃歸鄂省凡此皆非滇省所知悉故操算未能得實而廠岸情形月異歳遷其不能執前律後有斷斷然者在鹽價尚平之時多取本易而成本旣重之後少取亦難應仍請免辦銅本川鹽加價一文以恤廠片而顧餉源又奉飭 
 
