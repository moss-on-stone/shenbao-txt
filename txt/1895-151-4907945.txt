# 1895 - 151 - 4907945

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種洋五元○刑案匯覽洋七元○資治新書碼洋一元五角○潘　福　豐朝東華錄實洋一元三角○王益吾咸豐朝東華績錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季稗史碼洋七角○明季南北略碼洋一元二角○欽定六都處分則例碼洋一元二角○補註洗冤錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月㾗碼洋四角○徐霞客遊記碼洋六角○永慶昇平碼洋三角○压堂字彚碼洋二角○徐氏十三種　書碼洋一元六角○大淸會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣綠碼洋一元四角○繪芳錄碼洋一元二角諸君欲購者移压申報館帳房可也此佈 
[師說]  
　　人不能生而有所知人卽不能生而有所能旣不能生而知生而能則必資乎學焉明矣然必有先吾而學者而吾始得從而學焉則師尙焉旣曰師焉則似無所不知無所不能矣不知爲師者不必皆有所知皆有所能也第就其所知以爲教而不知者進矣第就其所能以爲教而不能者進矣故凡百工技藝醫巫卜祝莫不有師無論期月而可三年而成一從之學終得藉師之所成以爲餬口師顧不可重哉然當從學之時待之如奴隸及其學成之後卽漠不相關後之視今今之視昔習慣自然而所謂師者亦幾等諸無足重輕之數惟文字之師體統稍尊授受亦異爲父兄者以子弟一身成敗視師之所教爲趨舍故必延品學兼優者館以精舍尊以上賔豐以羊修隆以酒饌師之位愈尊師之責愈重然此不過爲童子之師幼則以背誦爲能而所謂洒掃應對進退小學之事弗與也長則以佔畢爲事而所謂誠正修齊平治大學之功不問也手不釋庸惡陋劣之文心不忘急功近名之事師而利於試也則從學者必多弟而利於試也則從學者愈多否則弟有薄其師者而以爲教授之誤也師亦有薄其弟者而以爲門墻之玷也當今之時處今之世以功名之利鈍爲學問之優絀比比皆是以此言師而欲求一道義相切磋經史相發明得之於心徵之於事本於禮樂詩書達之家國天下大用則大效小用則小效何可得哉授業之師如是受知之師可知矣文字之師如是拜門之師可知矣○朝廷設立學校作育人才原欲使天下之人皆知所學祭酒者一國之師也教授者一郡之師也訓導教諭者一邑之師也乃合一邑之才其與教諭訓導親炙者幾何人一郡之才其與教授親炙者幾何人至於祭酒則更仰之彌高望之不及矣凡所謂一國之師一郡之師一邑之師皆不過月課一題以爲教則一國之才一郡之才一邑之才亦不過月作一文以爲課教者以贄儀爲重而不計所以爲教學者亦遂以膏火爲重而不計所以爲學孟子曰人之患在好爲人師古之好爲師也以名今之好爲師也以利以利相交則不特學殖之荒落而於人世羞恥之事尙有能知之者乎於是受知之師遂重於受業矣拜門之師更重於受知矣鄉會試之有主司也有同考也與士子初不相涉因一日之知而奉以先生長者之號其與受業之輕重爲何如而乃尊之親之佩之終身而不忘而與向之受業者反漠然置之且有童時所從之師途遇之而不相識者大抵受知之師多顯達親之藉以爲援受業之師多寒酸疏之可以免累然文字之師猶可說也若拜門之師則更無謂矣内而臺閣部卿外而督撫司道皆有拜門之人非有文字之緣也非有世交之誼也但憑贄禮之重輕以訂交情之厚薄外雅而内俗名公而實私自夤綠奔競之習開而師道亦江河之日下反不如巫醫卜祝百工藝術之猶有一技之可傳也師之自待旣輕人之視師自不能重然自古以來斷無有如今日哄傳索還門生帖子之事者也傳聞孫萊山大司馬京宅中有門生多人求見索還門生帖子聲言中日和議約章斷難俯就老師爲政府大臣當此主憂臣辱主辱臣死之秋理當竭力諫阻何以緘默不言使門生輩到老師地步必當以死力爭老師如此舉動望將門生帖子擲還不敢再望傳薪矣大司馬無可如何答以帖子甚多一時不及查檢遲日檢繳如何門生輩咸謂帖子旣不及檢還請各人給一銷字可也此與前月翁大司農事相類一則流涕痛哭一則談笑婉辭其性情涵養有不同歟說者謂司馬當此宜嚴加申斥以爲犯上者戒不該隱忍若此禮曰事師無犯無隱論事師之道固有無犯之條而論師之事君則固宜無隱者也在司馬亦安能責之哉吾知司馬非但不責必深喜當日所取皆諤諤之士索還帖子亦有與榮焉受知者如此拜門者可以悞矣不知拜門者斷不索還帖子者也豈可同日而語哉然而師道亦自此衰矣吁可慨也 
[本館接奉電音]  
　　昨日上午京師飛電傳來上諭三道敬謹譯登○五月初九日奉上諭依克唐阿奏請將草河嶺及海城等處陣亡並在營傷病身故員弁分别賜䘏各摺片所有前經查明陣亡之儘先佐領驍騎校德恒雲騎尉恩陞巴燕吉爾嘎富微五品軍功升補驍騎校領催金祥六品藍翎披甲德林六品軍功披甲永桂順喜雙明監生雙有五品軍功披甲碎多七品軍功披甲俊德六品軍功常成及此次所奏陣亡之佐領德克德春守備鍾秀五品頂戴儘先外委韓景興六品頂戴儘先經制外委王全勝六品頂戴披甲奎海六品頂戴恩林喜貴李子英文惠官學生蹇世駿六品藍翎張焜六品軍功披甲格圑時祥容福恩六品軍功恩林明山兆伏張明堂七品軍功徐天成傷亡之五品頂戴領催德豐阿在營積勞病故之已革協領常明六品藍翎八品監生春和六品頂戴前鋒吉凌厄均著交部從優議䘏該部知道欽此同日奉上諭宋慶奏查明各軍歴次戰剿陣亡員弁籲懇賜䘏一摺所有游擊權大艸副將銜遊擊王玉昆李炳仁都司銜雲騎尉李實秀雲騎尉楊樹藩守備朱長安楊德樓張自安劉金鎭李傳仿楊敏修袁玉恒許長淸守備薛洪鈞千總玉振啓張德元莊應祥趙連璧劉资高把總李雲鵬胡祥林李萬春榮安邦陳永安郭得樓鞏春發劉葆眞高廷聘外委鄭明貴李正立李嘉明軍功吳德雲韓振楊金來祥陳者智尙恒遠陳德順王治中千總全海修鄒起判外委張全忠張萬興郭華昌王克寛六品頂戴郭文惠軍功李鎭標魏學勳江錫堂邱奉山趙金城陳典邦張東方恒山周扃發藎學良劉德功時金聲王鳳翔侯家集徐元明秦敬友劉學典蕭從仁從九品龍在韜軍功孫毓仁王貴楊均著交部照陣亡例從優議䘏餘著照所議辦理另片奏請將死事尤爲慘烈各員懇恩建立專祠等語守備趙雲奇副將唐宗遠千總何半魁三員前已交部從優議䘏著再加恩准其於各該員死事地方及原籍建立專祠全方勝等著一倂附祀死事地方專祠以慰忠魂該部知道欽此同日奉上諭馬丕瑤奏留保賢員懇恩獎勵一摺兩廣鹽運使英啓署按察使肇慶羅道吳仲翔候補道夏憲銘肇慶府知府文康卸高州府補用知府吳尙叅補用知府欽州直隸州知州李受彤調署陽江直隸廳同知劉忱調署廣平縣江源縣知縣劉字經浦寍縣知縣崔增瑞歸善縣知縣鄒文林調補東莞縣知縣劉秉金卸署陸豐縣知縣李鍾鈺卸署南海縣知縣楊蔭亭仁化縣知縣盧蔚猷署合浦縣知縣柴廷淸以上十 
 
 

Page 2

 
 
五據該　奏　賢能懋著輿頌翕然著傳旨嘉獎仍飭令益加勤奮勉作循良用副朝廷策勵人才至意另片奏糾叅不職各員名等語惠潮嘉道曾紀渠操守平常難勝監司之任著開缺以同知降補惠州府知府劉秉政平庸貪利嗜好更深南雄直隸州調補羅奚直隸州知州曹椿江公事廢弛前任南海縣准補新寍縣知縣郭檯榕糊塗貪鄙巧於鑽營徐聞縣知縣童鳳池闒茸輕浮難膺民社惠來縣知縣雷毓輪縱容丁役騷擾閭閻永安縣知縣救輔陰隱成僻不洽輿情防城縣典史方曾慶信用門丁任意妄爲江門東口厘廠委員試用縣丞丁維翰虧短厘金侵蝕中飽署批騐所大使候補鹽大使王得昌把持鹽務聲明狼藉均著卽行革職以肅官方該部知道钦此 
[聖謨廣運]  
　　中日兩國爲朝鮮事相持九月之久喪師失地覆轍張邵二星使先後被擯後以堂堂上　之尊秉節東行和議始克有成一時草野與評廷臣諫牘不諒當軸苦衷肆口攻擊此時和戰之機爲舉國安危所繫間不容髮乃益見聖天子之咨詢良佐默運神機固有包含一世之量也昨接都門西友函抄示密旨合敬錄之光緒二十一年四月初一日奉密旨新定和約條款劉坤一王文韶想皆知悉讓地兩處賠欵二萬萬兩皆萬難允行之事而倭人恃其屢勝堅執非此不能罷兵設竟决裂則北犯遼瀋西犯京畿皆在意中連日廷臣章奏甚多皆以和約爲必不可准持論頗正而於瀋陽京師二地重大所關皆未計及如果悔約卽將决裂如戰不可恃其患立見更將不可收拾劉坤一電奏有云戰而不勝尙可設法撑持王文韶亦有聶士成等軍頗有把握必可一戰之語惟目前事機至迫和戰兩事利害攸關卽應立斷著劉坤一王文韶體察現在大局所繫及各路軍情戰事究竟是否可靠各抒所見據實直陳不得以游移兩可之詞敷衍塞責欽此謹按王夔帥劉峴帥欽奉密旨後於四月初旬赴唐沽會議顧全大局舍戰言和聖意遂决乃蓋用御寳至期換約 
[限日撤兵]  
　　前報紀日本將駐紥旅順口之兵陸續撤去現聞限於十日内盡數撤退云 
[耀武三韓]  
　　前接英電言俄國擬令日本將戍守朝鮮之兵撤支嗣接天津信言俄國陸兵已由琿春邊界假道黑龍江向朝鮮進發均經次第列報昨又傳聞俄兵有一萬二千名馳抵朝鮮逼令日本將戍兵撤退不准逗留果爾則東方又將有變局矣日本其何以處之 
[閙教續聞]  
　　前報紀四川閙教一事現聞滋閙時在初六初七初八等三日第一日先閙英國教堂毁壞物件甚多第二日閙美國教堂第三日閙法人所奉天主教堂共計焚毁物件約值銀三百萬左右所有教士皆在中國官署安居聞法國已行文中國政府詰問如何辦理云 
[八照會彚登]  
　　照譯西歴一千八百九十五年四月十一日卽光緒二十一年三月十七日日本全權大臣伊藤博文來函大淸帝國欽差頭等全權大臣伯爵李閣下昨日遞交攺正和約條欵時面陳之語理宜再用函牘申明查所爲昨交和約條欵實爲盡頭一著中國或允或否務須於四日内告明其四日限期係從昨日算起本大臣前接貴大臣說帖中論日本原擬和約條欸爲難情形日本全權大臣因而細加斟酌將原索之欵直减至無可再减實爲體諒貴大臣所陳種種爲難情形如果日本仍索原擬之欵中國必有許多難處也原擬軍費現已减去三分之一交付之法亦視前擬爲較鬆暫行佔守地方前擬兩處今已攺爲一處嗣後中國如不願以地方爲押質亦可將關稅欵爲押質以代之請免釐稅并他項内地稅一條并黃浦口挖深攔江砂一條均全行删去以上减輕各欵係因貴大臣以中國庫欵支絀爲難情形詳細見示故日本亦卽不肯堅持原議也至讓地一節日本亦極力不肯多索故較之原擬已减去不少夫戰事持之愈久則花費愈多此節本大臣屢向貴大臣申明日本現在所能允從之欵若遲之又久卽不能允從矣特此奉布并頌　崇祺　伊藤博文○復日本全權大臣伊藤函光緒二十一年三月十八日大日本帝國全權辦理伯爵伊藤博文閣下昨承惠函所論會議和局進步端倪兹爲申國國家并本大臣起見理應簡明布復方足以昭公允查前由貴大臣囑本大臣將所索和欵中國實在應允不應允先行函復日本全權大臣方能與本大臣晤面會商和欵一節應請熟記勿忘今於第一次晤面會議和欵本大臣應與貴大臣面談之語尙屬含意未伸而日本已將現在貴大臣所催促之盡頭條欵見示按照如此情形將來并不能說已先予本大臣以陳明中國國家意見之機會而後日本方以盡頭條欵見示也查日本將原擬索欵稍爲裁减實堪欣悅惟現索之數仍遠過於用兵所費之數且如此重任中國力不能勝而中國所擬將來攺變内政利國便民之舉必因之而俱廢至讓地一節貴大臣所稱大加删减等語尤爲本大臣所未喻查日本盡頭條欵内所擬之劃線除略有裁挪外奉天南邊所有日兵曾據之地均已包括無遺且格外復索日兵所未到之富庶險要省分如臺灣者此實各國議和所未聞交涉成案所未有至通商優例一節日本全權大臣將經駁各條酌量删去本大臣固應承認日本全權大臣所辦之得體惟盡頭條欵内所索商務之欸仍有未見向例未昭公道之處如擬以軍隊佔守中國地方脅成商酌彼此意見如有異同不背聽從公正友邦判斷商約未行之先日本商民之在中國者索照泰西最爲優待之國一體優待而中國商民之在日本者并不肯認明一律優待日本商民在離開通商口岸之内地可租棧房可運進口貨並可採買土貨土產不由華官干預日本商民可在中國隨便何處設立製造廠所造之貨并不完内稅以及請准日本銀元照標明之價完納稅費之類是也以上所陳各節并非徒資辯論不過因會議和欵祇有前日一次日本巴將盡頭條欵交出本大臣不得不將當日面陳之語擇其簡要用函重述一遍務望貴大臣詳審熟思於貴大臣面約下次會議時見告屆時本大臣當將朝廷旨意欽遵作復日本所擬之盡頭條欵也 
[借才異地]  
　　戶部堂官飭山東司淸查天下鹽塲事務廣西司淸查銅礦事務傳聞此二項將攺歸洋人代辦以備補償洋欵之需此係京友所述確否容俟續聞 
[帝京雜紀]  
　　刻經吏部議准國史館供事保獎從優照會典館一律開保以期來館當差人數日盛一日○兵部議定衛所推徣章程守備十五年俸滿攺爲十年俸滿開缺升用千總照守備例攺辦衛所千總向不開缺在任候升今兹攺章恐已滿人員不少開缺者不可枚數矣○坐糧廳漢監督葛君差滿經倉憲奏請留辦新漕俟漕竣再行更換以資熟手吏部議駁祇留辦四個月卽行更換 
[撫憲過禾]  
　　兹詢得趙方伯於昨日十點鐘由省起程在郡文武大小各官於今日黎明時咸出乘舟往杭州塘迎迓嘉協弁兵水師砲艇皆至杭塘以俟聞郡守憲舟約至大毛地方迎著傳至碼頭相見而後各縣官舫逐隊而來乃方伯所用小火輪拖帶迅速各船難免稍後憲舟駛近三塔各弁兵及砲船卽欲燃放排鎗升砲鼓吹相迎乃來船謂曰趙大人船尙在後仍各停放不知所囑者卽是憲舟此必大憲以免勞屬員爲念因皆不暫泊從麗橋河向蘇塘上駛是以各官皆未得相見迎送想今晚定可抵滬也 
[榮旌過潯]  
　　江西藩司方佑民方伯之猶子由藩署赴蘇道出潯江於上月廿一日附如商局江孚輪船東下各官恭送如儀○新簡江西　州府吳太守祖椿之灜眷到潯本館已登報牘兹太守於上月廿一日附江裕輪船抵潯次日謁見道鎭并拜會同寅小作勾留擬卽日晉省 
[蜀志]  
　　重慶訪事人云木洞揷人坑灘危水險巴縣主奉憲檄修治業經竣事於三月下浣前往騐收木洞司巡檢某巡宰邀至某廟觀劇宴飲甫入廟見著名匪徒林某披衣散辮植立門前盤詰情由林出言無狀縣主怒飭役笞責並鎖押回衙是處駐有安定營勇一哨各勇有與林相識者出爲抗拒羣向縣主爲難將林放去差捕有受傷者巡宰慌亂中傷及腿額二處縣主幸得無恙次日禀明道府不知如何辦理也○某日王太守正在演武廳觀巴縣武童騎射忽有少婦頭破血淋大呼寃枉向之研訊則稱某甲冐稱府署家丁占覇爲妻並將丈夫毆至垂斃太守立飭巴縣查騐具覆候核○四月初二日午刻忽聞警砲二聲遙見淪北烟燄彌天知爲江北城外有失愼事旣而詢悉凉沱某船載煤油二十箱 
 
 

Page 3

 
 
偶不經心以致轟炸傷及船中水手數人○傳聞某甲自黔中來川隨帶朱提二百兩有匪類五人與之同路甲固未之知也一日同住鹿角塲某店五人伺其睡熟向頸際猛斫一刀立卽身首異處旋搜去銀兩分屍數叚各携一包擬於天未明時出店店主於夜半聞房有刀斧聲心甚疑之蛇行而出邀集圑丁多人俟五人出店時執而查搜果於行李内檢出屍身爰卽縛送縣署請治 
[墻坍類誌]  
　　杭城自四月下旬連日大雨居民牆垣坍塌者已有數處如西大街張姓腰牆被雨冲倒壓坍平屋二椽東園巷吳姓牆坍圮丈餘廚房二間亦被壓倒貢院東面圍牆坍倒五丈之多刻由管理委員陶少尹佑霖禀知藩憲不日卽當興修也 
[訊案攺期]  
　　嘉興北門外月河裏有劉姓網船其女經月老撮合招贅近鄉顧姓子於前年成親無如該女與近處沈庠生相染而後竟被姦佔顧姓畏生如虎前經禀控未准此次俟學憲按臨放告上控經批抑提調發歸原縣會學訊辦經嘉興縣劉邑尊牌示初四日午刻提訊禾人以姦佔花案新奇故是日遠近士民男婦老幼咸往觀訊從縣前直至大堂擁擠異常不意至下午據云邑尊適因感冐不克徣訊須俟攺期衆疑必以人衆之故皆不深信直至上燈時不聞動靜乃始各散今悉已攺定於初八日提訊是否的確姦佔容俟訊後訪明續禀 
[氽有男屍]  
　　嘉興北門外栅堰橋旁河内氽有一男屍年約而立身上長衫鞋襪俱全不知因何溺斃及何方人民以後有否屍親認領容再訪詢續禀 
[火警餘聞]  
　　英界火警已登昨報兹悉火起於福寗里第一百四十六號門牌内之某雉妓處因妓豢養小洋犬兩頭時跳擲於檯凳間前晚出時未將犬帶出致被二犬打翻火油燈竟兆焚如幸救火西人分投馳至竭力灌救得以熄滅共焚燬西首一百四十七至東首一百四十三號而止共燬樓屋五幢按此處均係雉妓所居並無保險之家一旦爲祝融氏由拾凈盡敗羽離披不得不作營巢之計矣 
[幾兆焚如]  
　　前晚美租界斐倫路重慶里第一百四十七號門牌福興園茶館有人賭博以致悞碎火油燈幾兆焚如之禍鄰人胡某惡之奔赴捕房控訴捕頭告以姑候遣包探查明再行究辦 
[失妻控縣]  
　　昨日有王某者投上海縣訴稱小的係本邑人妻子某氏被人誘匿川沙某乙家叩請關提給領黃太令諭以川沙離此不遠爾旣知實在可速赴川沙惇尺近控陳免得關提以致躭延時日至唯唯遵諭而去 
[斷路行兇]  
　　南翔人董麗成向操布業賃居裏虹口老街昨日偕友張某往鄉間收布行至虹鎭猛將堂邊天甫黎明突有流氓吳桃桃率同黨羽五六人持械追赶大喝留下買路錢董駭極狂呼吳卽撳之伏地盡力肆毆幸有賣菜傭荷搪而來吳等始捨之而去董卽奔投圓通寺巡防局控訴情形未知局員如何辦理也 
[賭徒宜辦]  
　　虹口賭徒屢有械鬥傷人之事上海縣黃愛棠大令訪知一切特於前日移請英讞員宋宰樂通刺飭差役至美捕房咨照然後往裏虹口胡家橋左近拿獲租搭賭棚之地主包煥榮送入捕房捕頭交原差帶回英公堂究辦 
[幾釀巨禍]  
　　械鬥傷人二紀前報前日午後温州帮中人又糾聚百餘人身藏兵械擁至裏虹口欲得仇人而甘心事爲地保所聞飛報圓通寺巡防局局員王壽華二尹督帶局勇親往查拿衆始鳥獸散 
[英界公堂瑣案]  
　　包探孔阿才禀稱王鴻仁曾於日前竊取瑞興昌鐘表店小金表一枚吳通文牋扇店全金油紙扇一柄呂義泰烟袋店水烟袋一枝經小的拘獲人贓送究瑞興昌主遣人投案申訴情由請領失贓王鴻仁供實因窮苦不堪難以度日作此下賤之事通刺商之傑繙譯以王行竊屬實判押二十一天贓物分别給領○小孩徐阿水向在母舅錢明生處習學縫工昨忽竊取洋銀三十餘元而逸當經包探黃四福緝獲人贓昨晨送究錢投案申訴並請懲辦徐阿水供因有急需無錢應用不得已而竊取通刺以徐阿水人小膽大雖屬親戚實有不應著當堂戒飭五十下仍交錢明淸領回管束○十七號西捕拘解馬夫席毛毛朱桂全張阿生到案禀稱伊等均以車照釘在馬車之内有違定章拘獲請究席毛毛等同供因洋人不喜坐有照會之馬車故釘在裏面並無别故通刺判令席毛毛等三人各罰洋一元半○包探范進才禀稱竊取王阿大屢經懲辦今又竊取金徐氏等八家綢布衣以及零星什物爲數甚鉅經小的緝獲人贓又有餘贓當在租界以外尙須移吊請訊金徐氏等紛紛投案申訴求請領贓王阿大供崇明人通刺判押候移吊各贓後笞責二百板○三百五十八號華捕拘解在途吵閙互毆之譚衡隆阮培良到案請訊譚衡隆供開雜貨店被阮欠洋一元二角向索無著以致吵閙被傷頭額阮培良供欠洋是實因逾期不還起釁小的亦被打傷能刺着將阮交保過堂復訊○包探張阿五竇如海同禀謝阿慶王阿大不知因何與莊良楨林高七陳就有瞿昌洪等各用刀棍在虹口互相毆擊莊林陳瞿各受傷痕而莊良楨則受傷最重共有九刀之多現在醫院醫治尙不知有碍與否其林陳瞿三人尙在捕房爲此先將謝阿慶王阿大解送訊究通刺判將謝阿發王阿大仍交巡捕房帶回押候莊等傷痊再核○包探竇如海倪順泉同解徐寳山到案禀稱此人曾於正月間持愼餘假莊票至法界泰昌盛布店誆騙土布三十疋拘獲後又在伊家查出假牛奶數十罐爲此一倂解請訊究泰昌盛投案聲稱正月廿四日有徐寳山來店買布八十疋付愼餘票銀五十五兩先取去布三十疋後卽不來及往對莊票並無此莊始知受騙今旣拿獲請爲訊究徐寳山供假票實受朱有林之愚牛奶係向隆泰呌貨行買來並非假貨通刺以徐寳山假票騙物私造牛奶種種情形殊難輕恕遂判令交捕房管押六個月○洋人美勒里控庖人吳貴富因索取工資吵閙昨經捕房解送到案美勒里申訴情由吳貴富供曾做廿七天因其不用侍者小的一人照料不及所以將生意辭歇並無與洋東吵閙之事美勒里謂吳做工並無廿七天吳堅稱廿七天通刺飭吳自赴英署控告○包探陳阿九拘解馬夫吳阿有到案禀稱此人以無照之馬車載客送請訊究通刺判令連捐照共罰洋五元○水巡捕解送在浦傾倒汚泥之王阿毛到案請判通刺判枷號三天並傳垃圾頭目到案再核 
[暫停發落]  
　　昨禮拜一爲法捕房發落之期因讞員别有要公飭丁咨照捕房暫停讞政一日俟下期并案發落 
[法捕房瑣紀]  
　　虹口捕房捉狗夫某甲偕公司輪船下灶某乙在法界新街口因戲謔起釁以致鬥毆相持不釋巡街捕見之一并拘入捕房甲稱被毆之際失去對時表一枚捕頭命將某乙押候查明禀復核奪○丙丁二人在途竊取棉襖一件易錢分用嗣因分贓不匀互相爭扭爲包探拘入捕房身畔搜出當押票數張捕頭命押候查明再解公堂○東洋車夫某戊手携夏布一疋巡街捕因其形迹可疑拘入捕房經克總巡訊問據稱在途拾獲捕頭命押候查明復核○流氓之多無過法界拆梢打架無日無之鄭大令有鑒於此力圖整頓著名流氓吳錫慶邀同羽黨至周阿三花烟館内毆傷林有山送仁濟醫館醫治未愈大令將先獲之江桂林重笞三百板押候覔保具結昨又拘獲同黨小杭州一名解入捕房捕頭命押候堂期解請讞員究懲 
[奉直籌捐義賑公啓]  
　　敬者直隸連年大水民鮮蓋藏上年夏秋之交霪雨爲災五大河同時汎濫東南各屬固已一片汪洋而永平遵化兩府州屬地居東北亦以灤靑薊運等河洪水橫决田廬淹没人畜漂流災象尤爲特重雖經迭次設法查放官振義振不意今年災後餘生繼之以春深大雪耕種失時加之以關外兵荒客糧禁糶竊黎重困餓莩甚多二月間灤州屬境唐山地方聚集二三萬人露宿求乞幸礦務局張燕謀徐雨之觀察諸君施粥拯濟嗣是飢民遮道而來不數日集至四五萬人之多疫氣薰蒸時有路斃是時啓彤奉直督憲命馳往安撫宣懷亦 
 
 

Page 4

 
 
　廣仁堂董事盛省三司馬集欵前往擇尤散放忽四月初三四日大雨盆傾狂風虎嘯海水山立怒潮席捲淹斃沿海人民無算屋宇坍塌鹽塲　没昨褚敦伯廣文往盧臺北塘一帶查看民食樹葉面目盡腫去年積水尚未消涸經此霖雨京津附近十數州縣又成澤國春麥本已無收秋禾又難橎種此關内近日之災情也奉天錦州與永平接壤去秋大雨四十餘日平地水深數尺以軍務正急未暇兼籌去冬吳淸帥及錦州轉運局周少逸太守電商集欵數萬金略爲接濟前日周太守來電謂麥秋顆粒俱無節逾小滿尙是赤野千里草根樹皮刨挖殆盡骨肉離散道殣相望雖有官賑不能遍及且聞毗連錦州之地日本已先放賑我國家以民心爲邦本軍旅飢饉相因而至亟宜寛籌撫䘏以顧民瘼昨經邦楨等禀蒙直督憲酌量匀撥欵項請嚴佑之助教前往助放此關外近日之災情也寳箴等竊念奉直爲根本重地值此奇荒雖蒙恩旨特賞粟米十萬石大憲力籌振濟而災區太廣非有百餘萬鉅欵勢難救人救徹此間庫空如洗籌款維艱不得不四方呼籲多集義捐以助官力之不足歴年晉豫直東之災皆賴海内諸善士廣募多金施放義賑全活無算今奉直當用兵之後值此凶年民不聊生情尤可憫務乞仁人君子慷慨解囊並廣爲勸募或寄上海義賑公所轉解或寄天津海關道署義振收解處轉解庶幾楊枝灑潤無殊甘露之施枯木逢春尙有來蘇之望是所叩禱此啓陳寳箴胡燏棻季邦楨李興銳盛宣懷黃建筦劉啓彤晏振恪林志道沈能虎嚴信厚施善昌謝家福鄭官應施則敬經元善嚴瀠楊廷杲席裕祺公啓○附錄津海關道盛杏蓀觀察來函小舫仁兄大人閣下前奉台函委解張㬅翁捐欵五百兩當派義賑委員陳振塾帶往該處會同孫張二君查放附上各函並淸單兩分卽祈查收轉寄爲荷所有尊處解來浙捐制錢四千串滬捐白米一千石除以五百石交褚敦伯赴寗河查放極貧濟急外其餘錢四千串米五百石均已解往錦州交嚴佑之查放惟關内關外災民不計其數每日倒斃甚多卽嚴佑之一路有極貧百餘萬口非制錢一百萬不能救人救撤現與同人禀商夔帥仍照十九年各省勸捐照例准其核獎兹寄上奉直勸捐公啓五本請閣下留一本其餘四本分寄廣東福建寗波漢口貴銀號設法勸募多多益善四海之内居心好善商務廓大如我公者能有幾人不勝禱切盼切專此敬請台安不一愚弟期盛宣懷頓首五月初三日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[總巡新政]  
　　某夜保甲總巡夏芝蓀明府行至南市見公成烟館容留外人兩名洪昇碼頭順風臺劉阿五兩烟館深夜開門售賣王家碼頭延齡祥烟館糾人聚賭遂飭提館主嚴加呵斥並將各烟館發封○本城八鋪信昌烟館由粤東人陳茂金私開未領門牌有違定例前經保甲總巡夏明府提案枷號并將烟館發封現已枷期屆滿地甲禀請示下明府飭帶至案諭以嗣後不復私開烟館陳倔强不遵明府怒喝令掌頰四十下陳始俯首求恩明府喝令開枷交人保釋 
[嚴訊兇龜斃妾案]  
　　粤東人汪四娣與妻柳氏凌虐其妾吳氏身死同鄉人梁滐等赴上海縣署聨名控告黃大令騐屍後將汪夫婦帶回研訊狡不直供大令飭補提同居人陳氏及汪媳羅氏經所畜倡婦桂英銀蘇對質前晚人已提齊遂升坐花廳訊究羅氏供稱小婦人是汪之媳婦年二十八歲當十八歲成婚至十十一歲時丈夫亡故時方懷孕六月後產一遺腹子今已八歲大令曰吳氏至爾家原議是否作妾抑令賣倡供稱是作妾並未賣倡大令曰吳氏不願賣倡乎抑爾翁令伊賣倡乎供稱翁納以爲妾故不令賣倡大令曰然則吳氏爲何時至樂花樓倡院供稱小婦人於春間歸寍兩月倡院之事囑吳氏代爲照管故每日至樂花樓爲諸倡婦梳頭至晚始返大令曰柳氏已供明與爾並爾翁及柳氏動手將吳氏凌虐至死本縣騐明吳氏兩手腕兩腿及私處均有鐵籖痕究用何物戳傷爾姑前已供明不知爾所供符合否供稱其時小婦人住樂花樓並不在塲至天明翁姑始著人來唤大令曰爾住樂花樓亦賣倡乎爾姑供明三人一齊動手爾何尙推諉乎如不實供定用重刑處治遂飭役以籐條示之羅氏供稱小婦人在樂花樓與諸倡婦梳頭日夜不能走開吳氏身死時實未目擊嚴詰良久執定前詞大令飭官媒帶下與案中人隔别看管毋任串供又提桂英研詰供稱小婦人父母姓張年十七歲三年前賣與汪姊汪氏卽樂花樓鴇兒今氏已回粤病故由汪代管樂花樓中連小婦人共有粤倡十餘口大令曰買爾時出身價幾何供稱洋銀七百圓大令曰本縣訪明汪夫婦兇惡萬分時將爾等凌虐以致吳氏受傷身死爾時與吳氏會面定知細情可肯實供本縣當爲爾擇良婚配終身有靠免致再入火坑供稱大老爺佛心婆手小婦人感德無涯惟汪夫婦待人尙好吳氏並未言及有凌虐事情大令曰爾勿懼汪夫婦見責本縣自可作主教爾决不受虧詰問再三仍含糊以對銀蘇供稱小婦人年十六歲係汪之甥女到樂花樓賣娼有三年矣餘供與桂英相同陳氏供稱丈夫姓林小婦人年二十二歲並不與汪同居因與徐羅氏熟識前往探望致被悞拘羅氏供稱同居爲周張氏陳梁氏現已遷移三日矣大令以林陳氏旣非同居無庸訊問飭差帶往廣肇公所交董事收管守取回片銷差一面飭　媒邱孫氏將一干人分别看管靜候覆訊汪仍收入所中 
[英廨晚堂案]  
　　粤東人朱錫元控寡嫂張氏席捲潛逃來滬與歇夥陳阿弟私姘一案業經宋通刺節次提訊判將張氏等分别交差管押候補提張氏之兄張明山到案再訊前晚通刺升堂朱供小的胞兄錫堂在日在吳江縣盛澤鎭開設烟館娶再醮婦張氏爲室歴經八載生有一女不料胞兄於前年棄世嫂氏頓起不良將所有遺資約四千餘金席捲一空跟隨歇夥陳阿弟逃遁來滬開設烟館小的曾在盛澤分司署控訴今求大老爺將張氏及陳阿弟等移解吳江縣署訊究便可水落石出張明山供張氏係小的之胞妹曾嫁同鄉人鈕某爲室嗣因妹丈故後與朱錫堂姘識不料錫堂於前年物故胞妹現在是否與陳阿弟姘識小的實不知悉今奉提訊尙乞開恩張氏供因本夫棄世依倚乏人與昔存今故之朱錫堂姘識歴經八載生有一女乳名小寳今年八歲不料錫堂於前年逝世當由氏買棺收殮後卽函各鍚堂胞弟錫元至盛澤將錫堂屍棺盤送回籍不料錫元性情兇狠復至盛澤收管店業將氏逐出不得已掣同女孩來滬轉租陳阿弟所開烟館之樓面住宿日在湖絲廠工作錫元貪得無厭復來向氏與陳索詐以致涉訟通刺謂朱錫元曰本委惟有衡情酌斷將爾兄所生之女孩小寳判爾領回撫養錫元堅求移解吳江縣署就近訊辦通刺遂將張氏陳阿弟還押候備文移解吳江縣署辦理朱錫元著自行投質張明山斥釋○龜鴇楊阿連扭龜奴王阿榮訴稱被王鯨吞洋銀八百餘元旋卽逃避及尋獲向索渠竟恃蠻不理扭求究追宋通刺飭將王看管令楊補詞候訊前晚通刺升堂楊供家在蘇州向在妓院傭工自上年起賃屋石路普慶里開設妓館雇王阿榮爲衆龜奴之首領經理錢洋出入不料王人面獸心節届端陽節所收各夥妓付下房飯等資洋約共八百數十元應還各店欠欵分文未付所收之洋盡行肥己旋卽逃避及尋獲向索不理爲此扭控求追王供小的向在某妓院傭工上年秋間經人薦至普慶里楊阿連新開妓院内經理一切龜務當代掮帶擋洋一千餘元立有借票爲憑邇來生意淸寥無人顧問以致所進不敷所出小的所掮帶擋洋銀迄今本利分文無著本屆端陽節所收各夥妓房飯等資實祗六百餘元除付房租洋八十六元及楊零用十六元尙有五百餘元經小的先行還去帶擋洋五百五址元其實並非小的獨吞今奉質訊尙有票據四紙呈請塗銷訊至此有生森泰南貨店經事曹開榆等投稱小的等曾與普慶里楊阿連妓院往麩肖王阿榮擔保立有摺據爲憑共被拖欠貨物約洋三百餘元均於端節歸楚屆期王竟將妓院所收洋銀盡行私肥人卽避匿及向楊追索竟推諉不理今旣由楊將王扭訴憲案小的等故敢投案求追通刺以妓館帶擋糾葛楊阿連等竟敢涉訟公庭實屬無恥已極判將楊王各責一百板並各具攺過切結存查曹闰榆等附追欠貨洋三百餘元著自向楊阿連索討人證一倂開釋 
[江西官報]  
　　三月二十二日補用縣周衍祜由豐城等縣催漕折回縣丞周克讓往袁州府屬查粤私典史查武芬往弋陽等縣催减平减成方彥琦往南康府屬催稅契蔡岳年往龍泉等縣催地丁高銓往臨江府屬催减平新選建昌縣丞徐步恭禀到係浙江附貢生泰和馬家司温錫壽南城縣丞胡永逮俱解秋審人犯來省分宜把總熊三級禀到○二十三日候補縣姜汝詳拔委一次　綬叢代理善後　務同知戴鴻恩辦角山卡徐樹　往吉安接辦鹽局典史朱用　往興國葉瑞往貴溪俱催地丁王文蔚往浮梁催减平府照何曾慶往瑞昌辦鹽棧○二十五日候補縣杜熾勳聞訃丁父憂縣丞申羣誤採辦　字軍米由吉安來省朱繼昌往崇仁劉家向往鄱陽俱催稅契許子銓往贑州催减平吳子值往廬陵等縣催屯糧何延年缷辦廬陵保甲回卜饒縣丞巴錫綸解秋審人犯來省袁州千總陳鴻春解淸淮勇餉往淸江○二十七日補用縣周衍祜禀謝拔委一次新選龍泉秀州司王賡颺禀到係浙江人○二十八日戶部主事譚承元進京知縣王渭賓辦樵舍釐卡倪廷慶由天津公幹回陳元焯往贑州措貲邢慕祖盧來源俱拔委一次知州凌祖榖禀謝甄别同知劉家棣往饒州公幹道庫范德基調查沙井保甲兼渡口沈光訓由瑞州府屬催稅契回顧其壽由廬陵等縣催道欵回○三十日署宜黃縣張鳳岡禀謝委石守謙由天津公幹回指分縣丞曾世榮係廣西廩貢生府經劉觀光係湖南監生俱禀到申羣英解剛字軍米往樂亭鄭國培丁父憂回籍守制太平關外委態兆蘭勒休遺缺以現署期缺該營馬兵周文炳拔補從九沈世鑅往建昌府屬催稅契○四月初一日布經連级禀謝題補義寗州行知張紹箕往安徽省局校勘江皖邊界圖沈維楨往泰和催徐令差欠同知劉家棣往饒州公幹道庫范德基　查沙并保甲兼渡口朱秋元禀謝題補東鄉縣丞行知孫貽榖往鄱陽等縣催地丁都昌周溪司張之銓缷署萍鄕蘆溪司事回禀謝飭知左營千總汪長陞接充右哨官○初二日同知文煥解地丁進京通判卓光薦由京解漕折回○初三日南康通判伊淸額禀謝兼理饒州通判事候補縣倪廷慶委讞局幫審案件杜熾勳回籍守制通判于鴻頤由京解漕折回黎雲福往南安就醫段紹辦黃江緝私　江蘇卽用縣承厚辦鹽局提調事務縣丞吳作雲往奉新等縣催地丁布理姚家傑由南昌等縣催稅契回黃學壽由雲都催道欵回 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
