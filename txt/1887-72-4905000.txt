# 1887 - 72 - 4905000

 

Page 1

 
 
[一百七號畫報出售] [  點石齋主人啓]  
　　萬年靑輪船沉關後彼此請狀師訟於英刑司互述　事情由一任當堂駁詰聽訟者默　於心迨至定案之日直抉你可而冐霧疾行之弊俾無　置隊於是萬年靑無絲毫錯而事乃得直統計中西交涉事件更僕難數惟於此案爲極迅速尤樓持平爰隠圖列入畫報以備留心時事者改爲後附松隠漫錄圖說一則准於二十六日出售此佈 
[敬印雍正硃批諭旨招股告白] [  點石齋主人代啓]  
　　雍正硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以窺建極之　心　切治之謨不著今退補樓主人出其家藏初印本付點石齋石印仿巾箱直行本大小而凡三擡雙擡單擡諸欵式悉仍舊貫不敢輕易　　　印硃字赤黑分明殊便展讀惟是石印工料旣貴而套印硃字尤屬不貲現已擇吉開印凖本年七月底出書預定者每部價洋二十八元先交八元　取書票書成找洋二十元取書一部其未經附股者統定四十元發售每部計六十册外加文木箱子一只提　鎖匙悉用雲銅隷字顔　諸　絶倫凡在同志幸早賜顧售股處在京都煤市街源豐潤並發兌各種石印書籍揚州厚生庄上海點石齋南局帳房候放 
[新石印藝林拱璧出售] [  點齋石主人啓]  
　　藝林拱璧一書吐棄一切生面别開係武林興君少琴所集選集中窗作居多而家藏名稿亦採取二三理法一　乎清具風氣必宗諸時尙　　　千餘首萹之　備列評語俾文之妙處易於尋繹後附分韵試帖詩四千餘首亦皆眉樣入時者校對不厭精詳字跡亦極匀整至於開印之　　　悉竊火力故墨色黑而匀更無燕瘦環肥之誚現已出書每部分訂十二本價洋五元五角法馬路南申昌書坊與外埠申昌　　　可購及如　　祈至新北門外天主堂街大順行及還讀棲面議可也 
[精檢石印四書典林] [  點石齋主人啓]  
　　新安江愼修先生四書典林爲時文家必備之書惟木刻漶漫書頁亦多芸窗展卷未愜閱者之心舌耕室主人覔得　本楷字重鈔復情名宿再三精校托本齋石印縮成四本外加綾套裝訂工整紙墨精良自當有目共賞定於月内出書每部價洋一元六角蔓售從亷如蒙賜顧祈至本齋　房面議所印無多盟勿遲悮 
[論捕房押罰作苦工]  
　　捕房押犯之罰作苦工由來久矣或敲石子或拽鐵輥鳩形鵠面奔走於通衢大道中蓋幾幾乎有赭衣載路之慘囑　君潤黼惻然憫之禀諸蘇松太道請其照會英員嗣後永免作工之罰本報前曾錄其禀稿大略謂公堂判押捕房之　或二三十人或五六人繋以長鍊押令在路作工視若寸犬羊驅同牛馬華人見者赧顔洋人聞而輕視伏念苦工爲　國刑法祇宜行之於西犯乃捕房凡遇西犯從未罰令作工而獨於華人之犯事者作踐之驅策之伏求札飭租界　　轉飭捕房將此項立卽停止云云西友見之啞然失笑曰嘻曹君之爲此言何務其細不務其大知其一不知其二　　犯人之作苦工捕房豈貿焉爲之哉憶昔應敬齋方伯任監司時領事官曾將照會　租界中　　匪　　若　　　千以管押捕房則若輩平時飢不得食寒不得衣是以冐死而甘爲不　一經管押而衣食反無匱乏之　亦何憚而不犯法哉查此輩大半癖嗜鴉片怠惰性成必使之朝夕不得宴安庶憚而不敢作惡方伯允之而作工之　以起今一　將此例停止則人誰不思安佚彼游手好閱之輩與其東奔西走雪虐風饕費盡心機自謀果腹何若犯法之後得　去坐捕房中日食三餐之爲樂或允若兹是縱民爲非也烏乎可且凡民勞則思奮逸則思淫　夫終歲勤劬手　是眡　一日之或息無片刻之稍閒跡其一身除耕鑿外斷不敢作奸犯料自投法網惟貴介子弟富室少年平時文繡章身　粱適口窮奢極欲畢世安閒而怙惡爲非之事自此而生亦以飽食終日無所用心故不免胡行妄作耳彼押犯亦　　不然試觀去年押犯朱東生攫物行兇魚肉同類捕房查悉送案嚴懲而朱仍怙惡不悛屢有凌虐犯人情事甚至將　所區爲數等巧立領事公館英公堂棲流所諸名目凡遇新犯押入務必飽其欲壑始得卽安否則欺侮之侵吞之處以非刑直無殊阿鼻地獄捕頭察不及察公堂懲不勝懲良懦之人偶有小過判令管押二三天者甚至崩角叩頭　甘　責請免押入捕房噫吁嘻押犯之兇惡若　業尙加以縲　押令作工不使其手足寛閒彼尙無惡不作倘竟令其無所事事終日惟飽食安眠其情尙堪設想耶且作工之罰非苛求也勞其筋骸正所以舒其血氣耳凡人筋骸縱弛則收束爲難諺云呌化三年嬾做官彼押犯斷不能押至終身使任其手足寛閒習於懈怠一朝釋出何以能小本營生故必令其終日勤劬習慣操作庶他日滿期釋出仍能力求餬口之資不致貪懶性成一任其飢寒凍餒此正捕房之苦心也况押所類皆湫隘卑濕羣聚一室勢必染痿痺之症漸至醫治難瘳押之作工令其呼吸生氣運動官骸始得免於病症彼禀帖云西犯從未罰作苦工彼特未經目撃耳嘗觀劉雲生星使英軺日記云倫敦罪犯定讞後解入海口獄中使之修城築壘當諸苦工海口之獄不一其名曰達爾德穆爾曰波爾德曰戞菴此外尙有多處入此者皆須勒令作苦又言罪之輕者初入獄令析舊繩每日六時作苦以收其心卽香港英獄中亦分别罪之重輕或押令收拾花園或罰使旋轉鐵彈各有限制不得稍寛其見於使西記程中者固歴歴可攷也滬上西人犯法者固不多見然犯則必在獄内作工特不令外人得見耳猶憶一日者偕友至西獄閒游見管獄者製就一船令一犯加以髹漆已則持皮鞭伺其旁漆完卽鳴令洗去明日再髹倘不遵從皮鞭立下儘有從前多錢善賈開設巨行者一旦身犯刑章亦與囚徒無二致然則西官亦何嘗專顧本國體面而不體恤華人哉我則應之曰曹君之請弛苦工情也憫其勞苦也子之爲此說理也執定刑法也我旣無哉判人犯之責何敢决其孰是孰非惟聞西國監牢高其閈閎厚其牆垣衾褥窓櫺無物不具犯人入此殊不苦其拘攣每逢禮拜日期更有教士宣講善書爲之發聾震聵獄後必有園囿作工之暇亦可任意游行以故犯人雖工作辛勞仍復樂其舒泰今滬上捕房押所黑暗潮　如在陰溝中平時旣苦不堪言工作又不能稍懈所給飯食尙難飽安望如西國之精良是備學西國之一偏而猶未全師其法無怪曹君之中心憫惻禀請停止作工也體恤罪囚逐加整頓是所望於中外各官已 
[本館接奉電音] 　　 
　　昨接在京友人發來電音有本月二十四日諭旨三道敬謹譯登○二月二十四日欽奉慈禧端佑康頤昭豫莊誠皇太后懿旨禮親王世鐸奏請開去軍機大臣要差以符定制一摺覽奏具見悃忱皇帝甫 
 
 

Page 2

 
 
經親政前允王大臣等所請訓政數年正期左右諸臣盡心匡濟該親王自入直以來夙夜在公深資倚任尤當體念時艱力圖報稱所請開去要差之處着俟數年後全復舊制再降諭旨欽此局日奉上諭福建臺灣布政使着邵友濂補授卽赴新任毋庸來京請訓欽此同日奉上諭譚鍾麟奏目疾未痊懇恩開缺一摺譚鍾麟着再賞假一個月調理毋庸開缺欽此 
[九華春語]  
　　本月十七日皇太后覆選圈記繡女先數日飛咨各旗傳知前次圈記之各繡女家於十六日戌刻齊集地安門内東沙灘排車寅刻帶入神武門内恭備皇太后覆選並經内務府知會各處是日進内之王貝勒貝子公文武大小官員曁各項當差人等不准由神武門出入以昭肅靜○奉諭旨現在選看后妃主位月份期内三月又行謁陵典禮所有各衙門　在廷臣工倘有條陳封奏吉事仍可入奏其餘事件着暫毋事呈遞俟四月初一日後再行呈遞○朝鮮使臣於十八日晨經部禮鴻臚寺等官帶領進内在午門前祇領大小卷綢縀銀兩貂皮各項賞　領畢向内磕　　恩聞使臣等擬於十九日由京起程回國矣○山西巡撫派委張司馬管解旗兵加餉等欵銀二十萬兩於十八日悉數解抵户部經銀庫逐一兌騐收庫張司馬現寓西河沿店内俟將回批領訖卽當　晉銷差○哈密回子親王抵京進貢已列前報兹聞内廷傳說已有旨令該王留京當差所有隨帶官兵准其自行差遣委用○此次皇上祗謁西陵阜成門城垣上所竪五虎杆半多折倒門洞甕城曁内外偏吉官廳亦多朽壞非所以壯觀瞻現已鳩工集料一律興候缺者補之舊者新之庶幾玉　經過城闕爲之生色此外各夕月壇前牌樓棚欄及西四牌樓東南牌坊亦均赶速修整矣○此次覆選之繡女二十餘人經皇太后逐細選看詢以文字針黹察其言語行止並賞以早饌俾才情性格畢露當前至未正悉令由内廷各回本家計此次圈留十五位令候下期再選 
[電傳愈廣]  
　　由　至滇安設電綫已錄前報兹聞沿途電杆已經竪立可以傳消遞息並於萬縣夔州重慶瀘州成都宣威雲南蒙自以及開化各等處添設電報分局十餘處以司打電接電等事從此十八行省文檄往來捷於桴鼓誠爲古今之創局也 
[圜法芻言]  
　　江右各屬涉錢充斥迭經各憲查禁及地方商民議禁迄今日久愈禁愈甚幾於深入膏盲不可救藥留心時事者每爲之欷歔太息束手無策但向日遏其流而不塞其源故沙錢之弊至於此極今得略陳其梗概焉夫沙錢之難禁由於沙錢之多也沙錢之多由於私鑄之廣也杳臨江府屬之新喻縣西鄉縱横二三十里皆以造沙錢爲業江右各府之沙錢皆自彼處販運而來今不禁之則已如欲禁之必先明其原委而後得其方略聞該鄉四面阻水港汊紛歧茅棚百餘起鱗次其中若輩常年蝟伏於此捕之者少　抗拒堪虞捕之者多則鳥獸各散甚且賄通營兵衙役爲之耳目先期通風故向來禁之迄未聞其私鑄少衰卽今捕之亦未聞其破獲一起也今苟認眞整頓必由大憲嚴密調兵一二百名領以精明員弁暗懸重賞不動聲色突行掩捕將著名頭目置諸重典以昭炯戒蓋該鄉私鑄多年流毒徧於江省可謂罪惡貫盈矣非嚴刑峻法不足以寒人心而靖奸宄此禁之一法也又聞新喻縣境如褾帶然縱約一百六七十里横則不過三四十里且縣冶偏於東該鄉距城百四五十里地勢遥遠每爲王法所不及惟距清江縣城僅二十里許或割隷清江使之就近經營似較易治如以新喻幅𢄙絶長補短本形太狹割隷恐不成縣治則莫如移縣丞於該鄉以鎭之人其人火其棚則私籌息矣夫丞也者乃新喻冗官也無和署僦屋而居無職守倚印官批發而取錙銖以自活號曰佐宰擅受則獲罪名曰粮廳收漕弗與聞是冗員也移駐爲便移之之初或一丞孤立不能爲力則酌撥營勇百名以協助之奸民未有不絶迹者也此又禁之之一法也雖然該鄉之作奸犯科閱年久遠者非盡其人之不良亦有不得已者在也聞該鄉中龔姓居多不下三百户因地處窪下贛江水發輙遭灌浸久成澤國無可耕之田是以相率私鑄以了餘生迨獲厚利則視爲　業迄不能返今欲建堤築所以防水患恐無此巨欵徒託空言於事何補計惟有官督其人一律種樹聞該鄉濱水宜樹樹宜木油不畏水浸如徧栽木油樹億萬成林其出息當不　于禾稼也人安樹木之利不爲犯法之事則私鑄自絶矣此又禁之之一法也之三者辦理極易成效極速是所望于關心民瘼之大憲一轉移之而已抑又思之私鑄之多由于官鑄之少也江省向有寳昌官局年鑄制錢無幾不敵銅匠私稍萬分之一是以制錢日少日貴民間苦不堪言現值整頓錢法力謀規復之時奉有懿旨指示嚴明事在必行不能再事泄沓似不如購置機器開爐試辦如慮虧本過鉅無可彌補似不如試精較輕之錢一枚以五分爲度則銅本不重同無他虞且機器鑄造錢式精好私鑄無具不能效仿錢質酌輕銅匠無利不致銷鎔一舉而數善備焉莫有過於此者也是在身任其事者一熟籌之 
[天南春籟]  
　　准補臺灣道唐觀察景崧來省謁見督撫及各司道旋卽辭行○十五日甄别應元書院文題君子成人之美二句詩題賦得說士甘于肉得甘字舉貢生監皆得應課計得二百餘卷○前月南韶連道華祝三觀察因公到粤至本月十五日辭行○十四日粤海關監督海榷使撥出洋商息銀十三萬四千餘兩委員解交善後局兌收○新任運憲英都轉於十二日到省差人赴兩院禀到并請假兩天至十五日始出門拜客○十六日綏靖營統帶李游戎本明率領兵士在撫標箭道操演全勝陣鎗聲如聯珠誠節制之師也○十四日南海縣張大令提出　實刼犯六名押赴市曹請令處决沿途有營兵護衛長矛利刃氣象木嚴○十五日保甲巡丁巡至大河基獲得竊犯二人賭犯一人解交總局委員訊明發交南海縣分别懲辦○十七日更鼓初敲西門外田心金花廟後某家不戒於火突兆焚如火光熊熊上燭霄漢水龍聞警赴枚約一點鐘之久祝融氏始收威而去共燒去房屋五椂 
[嚴拿地痞示]  
　　甯紹台道薛爲嚴禁事照得本道訪聞無賴匪徒勾串訛詐貽害良民實非淺鮮寗屬舊有一種地痞謂之大空手小空手混其名曰空手飯此類甚夥結黨成羣肆行無忌無惡不作言之殊堪痛恨除行鄞縣飭差密拿外合行出示曉諭爲此示仰諸色人等知悉　有前項匪徒索詐情事准爾等鳴保報官或徑送府縣衙門以憑分别懲辦其各懍遵毋違特示計關阿米黄岩三妹馬小福綽號大闡天宮去年有案周德寳綽號空手都督王松林綽號大纛旗麻子阿三綽號惡癩子卽江北岸八圖地保夥計婓阿三去年有案阿坤洪富貴 
[勾章瑣識]  
　　月湖書院肄業生童經甯波府胡太守示期二月二十四日在校士館甄别届期各携文具而往太守並不點名諭令携卷歸寓諸生環求扃試太守不允衆仍固請不已人多口雜不免擁擠喧譁太守怒拂袖而起呵殿回署所有課卷頃刻間搶奪一空無卷者紛紛向禮房乞取禮房以不敢擅專爲辭乃各結隊而返○小教塲王姓幼婦花間畫永閒坐無聊乃倚窗綉雙鴦鴛以消綺思忽停針倒臥面色如紙灰家人不解其由咸相驚駭其夫由外歸詢其故則譫語頻作自云有人以食物給我滋味大佳聳我嘗之我已吞入腹内旣吞之下始知卽家中所藏小洋王聞言駭異急延醫救治迨醫來婦咽喉漸腫不半日竟畢命○五臺寺畔有黄岩痞棍徐某居焉人皆呼爲老七相平日窩賭窩娼無惡不作一夜爲保甲局委員所聞飭差往捕洎至則徐與賭根早已聞風逃逸僅拿獲觀堂禪寺劣僧一名次日送縣未知邑尊如何懲辦也 
[滬江道聽]  
　　爛泥渡人陳阿福之女曾嫁楊阿全爲妻嗣因楊不顧家務致妻衣食難周陳　央人荐在城中某姓家傭工操作辛勤已逾多載近楊訪悉妻有暗昧之事前日遂向陳理論爭執間扭至該處巡防局想須由局員判斷也○本埠洋藥厘捐改歸海關併征後龔仰蘧觀察查得並無生色偷漏之弊仍所不免昨日因復出示曉諭略謂自示之後各商販如有存棧土件赶急赶關報騐納捐如再隠匿不報仍有蒙混偷漏倩事一經察出立子提案從重究辦決不寛貸○前紀本城十鋪押犯脫逃一事兹悉脫逃者卽係日前誑騙吳姓婦衣飾之女犯丁李氏經 
 
 

Page 3

 
 
總巡馮剌史訊明後押令繳洋五十二元并令荷枷示衆迨逃去剌史疉將該地甲嚴行比責地甲忽呈洋二十元禀稱由該氏在某處寄來不知剌史如何發落也 
[淫僧入籠]  
　　本城靑蓮庵某僧前因不守清規經住持僧屏之門外天涯行脚衣鉢蕩然旋又轉徙至申江懇諸城内某紳運粲花舌向住持僧轉圜隨復掛單庵内此數年前之事也不料該僧進庵後塵心未凈妄念又生旣不能懴悔前非且又時時作惡滬北流妓唐巧林者敗柳殘花無人顧問見該僧而稅之竟效摩登伽女攝入淫席摩撫淫躬日久有長花銷不少近且將庵内裝嚴各物陸續私運售錢本月某日爲住持僧知覺向之盤詰非伹不肯承認反敢努金剛之目大施龍象神威住持僧無可奈何惟有作菩蕯低眉合十念南無阿彌陀佛而已諸僧喝阻不依致犯衆怒將其捆縳擬欲送官該僧　四哀求始絏以大練雇匠製成木籠令其入此室處云 
[調戯婦女]  
　　昔秋胡子之妻采桑陌上秋胡子遠别歸家不知是其妻也悮行調戯其妻遂以死自明此其貞烈誠有不可及者近日揀絲婦女存路行走往往被人調戯兹爲惡　非秋胡子批矣良有司所宜懲一以儆百也昨據怡和絲棧揀絲女人蔣小姐等聲稱昨晚放工歸家行至清遠里被工人馬協和等上前調笑我等不服被馬協和關德安攫去首飾爲特報捕拘獲一千人解案見証孫小弟投質質之高　江張長春陳更生馬協和關德女潘阿五等同供我等皆係傭工昨將晚時路過清遽里有女子七人行走我等不過調笑並未攫伊首飾質之見証孫小弟稱自見伊等將蔣小姐推於墻邊彼此爭論至攫去首飾一節實未看見李小姐薛小姐楊小姐張小姐孫小姐章小姐等同稱在怡和棧揀絲頭昨晚放工歸家被馬協和關德安等隨行調笑蔣小姐被攫首飾况伊等口内所說無非藏褻之談實難入耳因此報捕請究蔡太守謂馬等曰假如爾等有姊妹在路被人調笑爾等聞之可甘心乎况伊等貧窮揀絲爾等亦是傭工做此無禮之事殊屬不合商之夏領事將爲首之關德安等戒飭五十下馬協和年輕從寛責三十下蔣小姐所失首飾着關德安賠償洋兩元半違則嚴究 
[法界竊案彚紀]  
　　包探○頌眉在永安街七號門牌小烟館樓上獲到積竊王桂生并鋪蓋鞋籃各一内有錫茶壼一事解案侍禀稱土在捕房供認在江裕輪船上竊來尙有棕荐洋傘水烟袋鞋子等物早已質錢質票遺忘無從根究憶二十二日宜昌輪船從寗波來曾因失物報案王司馬細心研詰該竊忽稱江裕忽稱江孚毫無實供司馬着笞五百板送縣遞回原籍○包探見張金生手携黄銅二馬車水烟袋一支諒係竊得獲送公堂據供在洋涇浜鄉下人船上竊來王司馬謂爾前次竊磁茶　到案自稱張諨生今又改爲張金生實屬可惡着責二百板○包探見徐瑞林竊取水烟袋一支赴押店質錢因之拘案王司馬正在詰訊卽有英界寳善街日昇長烟館堂倌薛新福投案認領訴稱烟袋上刻有日昇長三字徐供烟袋是已物久經付質現思多押幾文故將身上棉袍脫付合源押店將烟袋掉出轉押他家司馬問薛曰此等烟袋店中共有若干支答稱一式者計二十八支司馬着携一支至捕房此對再核 
[英界公堂瑣案]  
　　松茂洋棺店洋人前控帮夥張娘子竊取金鈕扣一粒報捕將張管押緝賊去後昨據捕房解案包探禀贓已給該西人領去惟張控松茂洋東欠辛工洋三十一元零請訊松茂洋東投案備質蔡太守調張曰金鈕扣業已查明爾亦難辭疎忽之咎商之夏領事謂該西人所欠辛工理應償還惟張疎忽着再管押十四天張稱在捕房已有多日太守不理諭張俟管押期滿後除西人追究失物賠償洋七元外餘　着該西人送交該管奥領事衙門令張具領○蘇人唐炳山稱在同發茂煤棧爲夥棧房失去外國鎖一把查係間壁朱姓之　所竊向論不認鳴捕送究其　朱錢氏投案供如皋人丈夫朱　壽推車度　我子將鎖玩耍不敢圖竊蔡太守商之夏領事以朱子不應犯竊着管押三禮拜○包探奏少卿禀徐金保家失去花布一疋布衣數件報竊拘獲賊犯陳錦榮吊起原贓送案請究徐金保供與同質之陳錦榮供寗波人前曾在石路上做衣莊生理失業多時無奈行竊公泰富鋪夥上堂請追押本錢一千七百文蔡太守商之夏領事以陳年幼行竊實屬可恨發捕房管押二日押鋪收贓咎有應得姑從寛着徐給還押本一半斥退○包探賀東生禀稱竊賊周炳甫手持烟鎗一枝查係李小五報竊之件人贓併獲請究李小五伊與同質之周炳甫俯首求恩蔡太守判將周管押七天○蘇人徐阿三稱欠華阿生錢二百文業已歸　詎被伊用板凳毆臨頭顱辛無大碍質之華阿生供認諱蔡太守判將華押禁十天以儆○烟妓姚愛保稱昨晚有朱桂發趙新喬等至我處游玩我適外出伊等四人乘　竊取壓髮簪一枝銀練一條報捕拘獲朱趙二人送案請究質之朱趙二人均不認行竊蔡太守商之夏總領事以該妓指竊無　本不准理惟蔡核情形不無可疑姑　朱趙二人押候查明再核○二百四十五號捕稱蔡天福等在鐵馬路天后宮門前聚賭起到賭具錢文及人一併送案請究蔡天福供稱推車度日偶爾戯賭求恩寛宥蔡太守判將蔡天福枷號三禮拜發該處地方示衆○蘇婦杜陳氏稱在洋行傭工昨晚在路行走被李富有攔阻調笑鳴捕送究質之李富有供詞含混蔡太守判將李押禁二天 
[法界公堂瑣案]  
　　昨報列某甲將刀戳婦經某乙相勸悮傷及手云云昨歸公堂訊理甲卽陳銀和供稱小的爲小生意餬口借住唐家弄中偶至婦家驀被伊等毆撃刀非小的之物小的祗有賣水果之小刀刀壳現　身邊請騐陳徐氏供小婦人在外傭工丈夫時來索錢以致常被主人　歇前在虹口棺木店某姓家無多幾日伊又來滋擾遂卽停出現住王周氏家馮九如供稱紹興人偕妻下金氏借住王周氏家昨日伊等吵閙之際因見陳携刀戳妻是以攔阻黑暗之中左手竟被劃傷王司馬謂爾姓馮何以妻子姓丁豈不詫異答稱丁是伊前夫之姓司馬謂疎總不應持刀　責二十下再行交保○昨報列　傭婦至某錢莊換洋將錢暫寄及回悮至别家索錢致相爭執鳴捕拘該店學徒管押云云昨歸公堂訊理祥豐錢莊夥徐錦章徐福生投案訴稱莊在公館馬路該婦並未來兌洋元至午刻貿然索錢堅稱寄在我店並指定由福生經手喚到華捕轉喚西捕將福生　押後幸查得實在永安街震康錢莊兌錢包探將錢取到司馬問事在何日答稱二十三日午刻至晚上伊之東家不店騷擾一味恃强司馬轉詰該婦據供林郁氏初次來滬傭工不識路途以致悮認東家姓陳潮州人住永安街爲掮客司馬　爾旣初次到滬一概不知如何員曉得鳴捕林郁氏答稱實是初到巡捕見我等吵閙是以前來司馬着將林郁氏暫押候傳伊東人及震康莊夥到捕房研詰　前晚夜　央矣八號西捕在公館馬路拿獲走私小土三塊二角連送私人郭阿喜拘入捕房昨日解訊郭供潮州人住在石路大仙茶園比鄰工由胞弟郭阿弟　買意欲寄往通州司馬謂士上　有印花旣無印花卽是私土爾從何處買來答稱在德記洋行買得現在土無官私之别司馬着將人贓送洋藥局辦理○蘇春泉遞禀控唐洪生欠去工力拆帳錢二十餘千唐供小的在伊處爲夥並無工資每年祗分得錢四千文尙須自膳伊是主人每趁卜之錢按百扣去一十文現在伊竟許小的爲夥蘇稱伊非但欠錢尚思謀奪生意司馬謂爾等旣有帳可自去算結　帖擲還○四十一號華捕禀稱昨日兩點鐘時捕頭令巡緝漏照之車小的巡至甯波會館迆南查得漏捐東洋車二輛正欲拘捕驀有多人由南擁至奪去所拘之人并逞凶拳毆搶去腰間皮帶以致昨夜不能出外當差嗣經拘到一人送案請究王司馬詰訊之下其人供稱小的姓陳名順羣推小車爲業曾捐車照昨見　等扭打向之勸開頭上致被毆撃叩請驗傷司馬謂與爾不相干何必相勸旣經向勸諒必逞兇可知彼等住在　處是何名字答稱伊等由西門來不知住處小的住在褚家橋備捕頭稱捕全寗波會館相近查照往往被毆雖有局勇駐防去不管事司馬判將陳枷號七天發該處示衆 
 
 

Page 4

 
 
[懸賞尋孩]  
　　日前有廣東曾姓走失一男孩是孩年三歲名細牛又名阿地不甚通曉言語身穿藍衫藍白花布帷裙頭戴狗頭帽緑布褲緑布鞋子於初六日午刻在桃源坊出門一去無蹤疑或在路啼哭經過往君子憐而收留是以初七日晨曾出過花紅單登諸本報後幅兹又恐見者慮有牽連　帶事情未便送還失主故特商之三馬路陳與昌主人陳君竹坪倘有人能設法送至彼處經親人認領無誤者當卽由陳君處酬洋四十大元决不食言 
[畫閏助賑]  
　　魏塘郭少泉先生工書法兼善蘭石前游東海而返于今五年昨見於滬北知又以著色博古見長因談及直東賑務孔亟慨然願以手繪水墨蘭石紈摺扇册頁二百件减潤助賑每件止取洋一角由寳善街大吉廬箋扇店經收五日取件其屏幅等及著色博古法書則仍照仿單取潤吾知往求墨賓者必且户限爲穿也 
[朱氏經學叢書序]  
　　經之有總集盖自齊衡陽王鈞始也經學之有總匯也自五經正義始也迨版本旣行宋朱子臨漳　經岳氏相臺經傳實爲彚刻經學之始元明以降流布滋繁聖清文教昌明人尙經術納蘭通志之編大梁　苑之槧搜羅往籍蔚爲巨觀顧於當代盡碩不一及張金吾續經解目錄間涉本朝璜川吳氏經學叢書采本朝爲多猶雜厠前代獨儀徵阮氏學海堂刊本多至千數百卷悉國朝人所自爲書足以燿儒尤服古之勤而揚昭代右文之盛可謂美善也已今去阮氏刊書之日又數十年中遭喪亂人民流離而弦誦不輟鴻生代興將欲　綴輯以備訪求其無賴於有心人之爲之歟吳縣朱君懋之汎覽博通尤喜刻書旣依顧氏彚刻書目例爲行素堂目覩書目十卷又最其欣賞者爲撓廬叢書四編近復以所刻經學叢書介葉君槐生問序於余閱之則皆國朝人所箸自九經古義外悉阮氏刊本所未及夫阮氏之書抉擇精　爲治經者高樹準的兹朱君體仿叢書與阮氏爲書之義稍别而搜討勤力意在章明國朝經學爲自來叢書所罕有葢其託名愈尊其用心亦於是爲尤密方今纂箸之儒日益踵出君務堅持此志博觀而宏納之他日論維持文獻之功必於君屈一批行素之名且與勤有汲古爭烈矣[  光緒十三年丁亥春二月長沙王先謙序]  
[醉後狂歌]  
　　撃筑吹簫意氣粗華年空負好頭顓江山滿眼憐蠻觸事業何曾到酒徒壁上蝌虬懸短劍枕邊風雨臥陰符平生俠骨銷難盡肯學人間小丈夫○江棲客中人早起望遠每生愁故國雲千里靑山雨一樓揮金空結帶劍獨長游出處渾無定飄然一浪　苕溪 
　葭漁隠遲生吳馨未定草 
[蘇省撫轅抄]  
　　十九日藩轅牌示照得婁縣主簿饒世德病故遺缺查有新班先生簿朱琮堪以請補候補縣李麙沂大老爺禀知緦服兄江蘇候補同包李慶恩在上海病故　假半月卽辭赴滬○二十日候補通判俞壽銘禀知辭委赴南匯縣公幹候補理問婁湘禀辭奉委赴上海浙江公幹試用巡檢張文　遵章就近起復回省禀到○二十一日候補縣周相輔禀辭回常昭海口釐局○二十二日准補丹徒州祁德昌禀謝准補飭知 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十三年二月十九日京報全錄]  
　　宮門抄○諭旨七道錄前○江督曾奏請免騎射片○護西撫李奏爲甄别知縣片○又奏爲察看知州片○大臣榮奏請充補茶膳上人缺片○大臣懷奏循案請撥銀兩摺○又奏援案請撥經費摺○大臣榮等奏請飭擇吉開工片○將軍杜等奏爲遵照部咨呈進慶費表文並聲明久未辦過此案情形摺○將軍慶等奏請頒匾額封號摺○又奏請將筆帖式解任歸案審訊夾片○二月九日兵部太常守太僕寺正藍旗值日無引見○曾紀澤文治許庚身各假滿請安○伯王等各謝授缺恩○麟書續假十日○恩公馮光勛各續假十五日○太常寺奏派東西陵查禮派山鳳山克們泰召見軍機烏拉喜崇阿景善秀吉文治○○曾國荃片再軍營打仗受傷人員如實不能練習弓馬例准免其騎射又准部咨嗣後請免騎射人員行令改習槍砲等因在案兹查有記名總兵黄廷爵被賊槍傷左右手腕右足矛傷左膝又副將銜儘先叅將安慶營都司馬雲龍被賊砲傷右手背又鹽捕營都司曾德麟被賊刀傷左肩鎗傷右腿等處又儘先守備壽右營千總魏金吾左膀刀傷三處儘先守備壽右營把總杜春林右膀受槍子傷二處儘先守備壽中營把總郭福昌左膀右腿均受矛傷一處又儘先守備壽中營把總耿元鳳　臂矛傷二處又揚州營千總宗承鼎被賊矛傷右腿深剌入骨右臂槍子打穿筋骨該員等均係受傷甚重不便弓馬臣查騐屬實合無仰懇天恩俯念該員等受傷敢重均准免其騎射以示體恤除飭照章改習槍砲並取造受傷部位履歴送部查核外謹附片陳請伏乞聖鑒訓示謹奏奉硃批着照所請兵部知道欽此○○李秉衡片再查定例大挑舉人到省試用一年期滿該督撫隨時甄别以知縣用才卽以該員期滿之日作爲甄别日期又准部咨無論何項出身凡補缺應具題者試用期滿由督撫甄别具奏各等因在案兹查有大挑舉人籖分廣西試用知縣潘紹岳業經到省一年期滿例應甄别臣查該員辦事勤穏人亦老成堪膺民杜據署藩臬兩司會詳前來除將該員履歴咨部外謹會同兩廣總督臣張之洞附片陳明伏乞聖鑒訓示謹奏奉硃批吏部知道欽此○李秉衡片再准部咨嗣後道府州縣無論何項勞績保舉歸入候補班人員令該督撫卽以此項人員到省之日起子限一年詳加察看奏明分别煩簡補用等因在案兹查有補用知州員慶芾補用知縣高忠藩均經到省一年期滿據署藩臬兩司察看出具考語會詳前來臣查補用知州吳慶芾老成穏練熟悉邊情補用知縣高忠藩年壯才明安詳謹飭歴經差委並無遺悮堪勝煩缺州縣之任均請留於廣西遇有缺出照例按班補用除將各員履歴送部外謹會同兩廣總督臣張之洞附片陳明伏乞聖鑒訓示謹奏奉硃批吏部知道欽此○○榮毓等片再恭查陵寢遇有茶膳上人缺出例應奏補今昌陵内務府出有茶上人一缺奴才等公同揀選得領催札拉豐阿食錢粮十一年年三十八歲堪以充補理合附片奏聞謹奏奉硃批知道了欽此○○奴才○塔布跪奏爲恭辦要差無欵可籌循案懇恩請撥銀兩以濟急需恭摺仰祈聖鑒事竊奴才接准嚮導處大臣咨開本年正月初三日准軍機處交本日軍機大臣面奉諭旨朕恭奉慈禧端佑康頤昭豫莊誠皇太后於三月初七日啓鑾十一日祗謁西陵等因欽此欽遵移咨前來奴才跪讀之下應將各項事宜分飭所屬預爲籌備以免臨期貽悮伏思西陵大差迄今已閱十餘年之久未經恭辦所有風水界内經由橋梁道路地盤連年雨水冲刷修治工料殊多費手亟應妥愼恭修又黄新莊半壁店秋瀾村梁格莊等四處行宮應行急修糊飾等工亦須敬謹妥備惟查廣恩庫及營中曰下實屬拮据並無存欵可籌合無仰懇天恩　准循照近年恭逢聖駕祗謁陵寢成案飭下直隷總督轉飭藩司不拘何欵迅速籌撥銀一萬二千兩委員解送兌收以便分撥動工俟事竣後將修理橋道地盤工料用過銀兩細數由營據實造册咨送藩司照例核銷至各行宮急修工程並糊飾買辦紙張收拾家具用過錢糧數自由奴不衙門咨送總管内　府奏銷當此飾用之時奴才惟有揀派妥實文武員弁撙飾敬謹辦理事事認眞不敢稍涉糜費所有　案請撥銀兩恭辦要差緣由謹恭摺奏陳伏乞皇太后皇上聖鑒訓示　行謹奏奉硃批另有旨欽此○○奴才懐塔布跪奏爲現查永福寺應修各工並行宫急修等項援案請撥經費恭摺奏祈聖鑒事竊查永福寺殿宇樓閣　有情形向歸行宮案内修理近因庫儲支絀年久失修上年未經奉有謁陵諭旨故未敢與行宮工程併案奏報本掁三月皇上恭奉皇太后祗謁西陵謹查永福寺殿宇樓閣率多殘破墻垣多有坍塌地面磚塊大半酥鹻近年迭經大雨情形尤重惟工程浩繁錢糧　鉅更因日限緊迫若待奏請查勘往返需時誠恐未能如期竣事奴才謹擬於聖駕拈香經臨處所派委妥員擇要修理用壯觀瞻而昭敬愼並查黄新莊等四處行宮應歸急修案内修理裝修床燭掐墻甬路唯砌山石辦買木器等項均應敬謹辦理所需經費奴才詳加核計另案奏請撥銀一萬二千兩除修理橋道黏修糊飾等項支用外今再加以此項工程實屬不敷應用仍照上届添撥銀兩成案由直隷藩庫撥銀六千兩撙節動用謹將現查永福寺情形分别應修應緩處所敬繕清單恭呈御覽相應請旨飭下直隷督臣轉飭藩司照數迅速撥發委解奴才衙門以資工用事竣歸入年例分别奏銷咨送總管内務府查核謹恭摺具奏伏乞皇太后皇上聖鑒訓示遵行謹奏奉硃批另有旨欽此○○榮毓等片再恭查慕陵寳城城身酥鹻宇墻閃裂寳頂灰皮多有脫落奴才等另摺奏請欽派大臣查勘惟距清明日期甚促即經估准亦屬赶修不及本年三月皇上親詣慕陵行敷土禮其閃裂處所自應及早修整用昭敬愼擬請迅賜欽派應俟該大臣查勘後奴才等暫將宇墻磚塊修砌　齊寳頂灰皮一律抺飾琉璃瓦件卽用原料妥砌其餘各工仍由欽派大臣勘明照例辦理如蒙俞允應請勅下欽天監於二月十五日以前選擇開工吉期行奴才衙門以期無誤工作謹不揣冒昧附片奏陳伏乞聖鑒訓示謹奏奉硃批另有旨欽此○○奴才杜塵爾車林多爾濟祥麟跪奏爲遵照部咨程進慶賀表文並聲明久未辦過此案各情形恭摺仰祈聖鑒事竊於本年十二月二十四日接准禮部咨開光緒十三年正月十五日皇上親政内外工應進慶賀皇太后皇上表文清漢式樣四道頒發遵照繕寫赶緊拜發等因前來奴才等遵查烏城係屬軍營地方所有歴年恭逢皇太后皇上萬壽聖節及元旦吉期並同治年間舉行先朝親政曁大婚名典禮均無辦過慶賀表文成案謹繕賀摺專差齎遞等因遵辦在案至此次叩賀皇上親政賀摺已照案於本年十一月初三日特派主事錫墇等赴京呈遞亦在案兹旣准部咨舉行皇上親政應慶賀表文頒式赶緊繕發等因自應　辦曷敢遲延惟思烏城遠處極邊藩蒙地面應用一切表紙等項實屬無處購買而規模又無從遵循奴才等再四熟商謹擬用黄摺遵照表式敬謹繕寫仍按奏事欵樣包封用摺匣裝盛敬謹敬拜發由驛齎交禮部轉行内閣恭進期免貽悮所有遵咨恭遞慶賀表文並聲明久未辦過此案各緣由謹恭摺馳陣伏乞皇太后皇上聖鑒謹奏奉硃批知道了欽此○○奴才慶裕裕長跪奉爲廟祀正神靈跡昭著籲請勅部匾額封號以答神庥恭摺仰祈聖鑒事竊據東邊道奎訓詳稱所屬之懷仁縣新設未久向無壇廟惟於城樓供奉關聖帝君城隍等神歲祀祭享以昭誠敬又離城五里許之武余山山頂有水一池旁有小廟供奉龍王尊神每　水旱均在三處叩禱無不靈應上年夏初天氣亢旱禾苗枯槁經官紳人等虔誠步禱隨於五月中屢沛甘霖禾苗滋長嗣於六月中旬連朝大雨低地受淹人心惶懼復詣虔禱幸得晴霽收成尙稱中稔本年夏秋之交陰雨連綿水勢漲發亦經官紳叩禱立卽天靈水消轉歡爲豐民情感戴捐資建廟咸思仰沭天章以答靈貺等因由該處闔邑紳耆人等聯名禀縣轉詳請奏前來奴才等伏查地方神祗實能禦災捍患功德及民者例得據情奏請今懷仁縣關聖帝君龍王神城隍神迭昭靈應闔邑紳民感叩庇蔭建廟妥侑相應奏請頒給懷仁縣關聖帝君龍王神城隍神廟匾額各一方並請勅加城隍神封號以酬神貺而順興情理合恭摺具奏伏乞皇太后皇上聖鑒謹奏奉硃批另有旨欽此○○慶裕片再現據承德縣民婦秦周氏呈控盛京刑部筆帖式覺羅明安謀娶孀婦揑造虚契哄騙財物等情一案經奴才因控關議官謀娶孀婦揑契騙財虚實必須澈究當經批交驛巡道提集訊辦旋據該道詳經奴才咨行盛京刑部飭令該筆帖式覺羅明安赴案候訊乃該筆帖式明安揑稱患病並未赴質屢次飭催仍未到案難免情虚畏審任意拖延相應請旨請盛京刑部筆帖式覺羅明案先行解任以便嚴傳歸案審訊謹附片陳明伏乞聖鑒謹奏奉硃批着照所請該部知道欽此 
 
