# 1889 - 261 - 4905903

 

Page 1

 
 
[皇朝直省地輿全圖告白] [  點石齋啓]  
　　地輿之學書與圖並重本齋曩年得有官板眞本自十八行省外在北爲盛京爲吉林爲黑龍江爲再外蒙古在西爲　西青海爲西藏以及西北之鎭迪伊犂而以總圖冠其首圖凡二十有六幅本齋稍事縮小取便觀覽又將府應州縣並省會通商口岸分别疑　　　　　又於屬滬　註經　里數一以京師爲準的按方計里求之卽得總圖則配染顔色疆界井然監遷上等洋紙仿羅西法腹背两圖芻中　　　痕跡外用綢面綢　　　雅致價亷物美知必有爭先快覩者碼洋两元卽日發售售處仍照曩例此布 
[新印繪圖封神演演義告成] [  申報館主人啓]  
　　封神演義一書列序殷滅周興之事巧思獨運妙想天開覺事事皆在人意計之中實事事皆出八意計之外所紀商紂龍任妲巳两腔　心胎　也書並非影響而太公之妙算哪吒之神奇以及　佛妖魔神靈鬼魅則又憑空結撰簇簇生新閱之實足以遣旅愁消綺思說者謂古今章回小說完當首屈此書焉惜乎坊模湖苦無善本魯魚亥豕襲謬承訛本舘幾歴居諸再三警校正其悞字務使髮憾無貽然後用新鑄船字印成復請畫師將諸圖一一重繪鬚眉巾帼掩映生姿雕鏤之工亦無倫比今定於禮拜一卽本月十五日出售每部分裝十六本價洋八角請諸君子移玉本埠由報舘申昌書畫室及各外埠申昌或寄售申報處購取可也 
[新到木板書籍寄售] [  申報館主人啓]  
　　啓者今有木板各書籍寄管該價可格外克巳計開白芙堂算學叢書五元黎註隨園駢體文一元六角王船山全集十八元歸震川集三元四　氏說文二元養雲試帖二角四小學韻語一角五杭寸六才一元如欲買者請　三馬路申昌書畫室國本帳房均可此佈 
[近日北邊防務輕重緩急何在論三]  
　　曷言乎練兵也從古國家巨弊莫巨乎武備廢弛卒聞有警招募而卽使之戰也孔子曰以不教民戰是謂棄之夫不教之民盡市民也卽韓淮陰之出奇制勝豈驅市人而戰乎余謂操練不可不講也然觀今時操練雖窮年無益於事雖有旗幟而不諳指揮雖有金鼓而不曉進退雖有器械而不堪攻擊雖有部陣而不識奇正雖有士卒而不汰老弱雖有手足而不習技藝雖有將帥而不精兵機惟竊操練之名摹仿故事而分立而奔走而喊譟有同兒戲將帥據高案而視之亦不知何以趨蹌如此殊可嘆也夫操練之法選器械嚴號令三令五申驅而用之必能臨陣殺賊爲國報効第操之云者非止操步陣而巳也操其技藝使之精熟操其耳目使之不驚操其心志使之不亂　其膽氣使外不畏敵而内不愛身必使弱士可爲賁諸百人可當萬衆此操之最上也夫善操之將卽善戰之將三軍平素愛如父母畏如神　上下之情相通兵將之法相習故可與蹈湯火赴深谿然而國有此臣善將將者便當諒其心跡責其後效假令謗篋心疑息壤易信操之一人用之又一人兵不識將將未必賢臨事易將兵家之忌也久任成功乃昔人之所貴顧操之法操器械習攻擊尙矣而所　操其膽氣心志者古之人嘗試之昔者闔閭試其民於五湖劍刃入肩流皿被體民不懼而後用之句踐試其民於寢處民爭人水火死者千餘遽擊金而退此豈好死而惡生哉鼓舞振作之效也鼓舞之道固難悉數而貴勇賤怯尢屬先圖誠於勇敢絶倫之士貴而愛之禮而重之恩出異常事經破格當者思舊聞者景附楚莊式怒蛙而勇士至齊桓引車避螳螂以其似勇士而禮之夫其似者猶且禮待况明有所遇乎今世募兵多冗濫者爰爲揭冀得精銳庶幾有用且將帥或有以兵卒强悍爲憂者此尤不識兵情之甚者也自古名將非拔自行陣則皆出身微賤不矜細行兵卒尤多無賴健兒故能强悍勇敢捐軀致敵若皆循循規矩則其氣不揚不揚則情中怯雖衆將焉用之壯士如虎懦夫如羊牽羊千頭不足以當一虎之虓何必費國家億萬金錢哉明季邊事之敗正由書生不知兵撓軍情而失事機雖有勁卒猛將而不能用一切以法繩乙未見敵人其氣先沮此壯士所以灰心而精銳所以銷折也近時武人大都習爲文貎棄干戈而講應酬以馴順温柔取悅一官文人學士尤喜之以爲有雅歌投壺之風嗟乎　陣之不習技藝之不講一聞砲聲驚惶無措雖有壺矢　萬其能以投敵人哉馴弱如此無寗粗猛粗猛之甚不過强梁强梁卽勇敢之資馭之猶可得力一經馴弱則鞭之不動矣且將卒者國家之爪牙苟無威豈設兵之意昔李廣以私撼殺覇陵尉謝罪漢武報書曰報忿除害捐殘去殺朕之所圖於將軍者也若乃免冠徒跣稽顙謝罪豈朕之指哉武帝此言可謂知兵略矣科條繁細武人粗疎最易觸犯雖以郭汾陽岳忠武之賢猶且不免况乎下此者哉是故馭衆之道不外乎簡嚴簡者不爲苛細責大端而己嚴者非爲刻酷信賞罰而巳今將帥不求所以訓練之方而惟悍不守法是慮非不識兵情之甚哉刃不素持必至血指舟不素操必至傾溺戰陣不素習而可以操勝算者伊古以來未之前聞且分兵農分文武後世之陋也兵之中又分水陸陋之陋者也兵之不振至於今而極矣宜擇材能夙著兵機素精者畀以大任使北洋水師兵艦及一切北邊防務事宜歸一人節制使之往返巡閱拔眞才而黜浮冒汰老弱而選精壯北邊土厚水深其民厚重質直固自有爲復得有爲之人以整頓調度其間收效不難要使畿輔根本之地持戟之十悉成勁旅有　懾服戎心而後巳夫黷武窮兵非聖人之道原不必尤而效之但使吾有隱然之威戰可必勝也不戰亦可屈人也而中國始有以自固吾故曰莫急於練兵[  此稿未完]  
[玉宇秋澄]  
　　神機營傳諭槍礮廠格林礮隊官兵於所練測量命中之法頗嫻熟且於電氣機器各礮及水雷等俱能施放有法擬將此項官兵分撥於沿海扼要各礮臺駐操練習以資守禦等情上陳各堂憲查核禀請王爺酌奪奏明辦理○八旂漢軍槍營拾槍鳥槍練兵砲營砲手練兵本年秋操現經閱兵大臣分訂日期校閱合操及演打鉛丸閱兵大臣克勤郡王於本月二十日寅刻在安定德勝門外两黄旗教塲閱看八漢槍砲練兵合操伯王漪貝勒於二十一日卯刻在德勝門外西搭連坡看視左翼四旗漢軍槍兵演打鉛丸克勤郡王額中堂於二十二日卯刻亦在該處看視右翼四旗漢軍槍兵演打鉛丸巳由承辦廂黄旗分咨各旂按期前往演操處所預備○廂藍旗護軍統領恩普爲咨行事本旗護軍叅領蘇嚕岱升授寗夏副都統遺缺揀選得副護軍叅領齡山擬列第一副護軍叅領業普鏗額擬列第二副護軍叅領福琨擬列第三副護軍叅領惠昌擬列第四副護軍叅領福謙擬列第五福謙所遺委護軍叅領一缺將空銜花翎常慶擬正空銜花翎業普肯擬陪福謙所遺護軍校一缺將剛明佐領下護軍玉福擬正文海佐領下護軍 
 
 

Page 2

 
 
文成擬陪相應咨行貴承辦旗以便列入圈缺帶領引見可也○福大恊揆於日前自南海散值甫出西苑門至十字街有某甲攔輿呈控孟某寳局富諭將甲送交提署訊辦晚間經司員訊錄口供禀堂大恊揆披覽大怒知非安分立批將甲枷號两月發交原處示衆遂經司員將甲枷起發交廂藍工官廳押甲於西苑門迤東示衆不意甲陡患轉筋由該廳飛請提署釋枷醫治迨提署批准開枷醫治而甲巳因病殞命若甲者可謂自尋其死矣○宣武門内捨飯寺西首上崗地方有王某兄弟二人開設燒餅鋪十七日平西時王大至守備胡同找德某索討所欠王在醉鄉非僅言語顚倒且東倒西歪醉態可掬德知王醉好言温慰伴王回鋪而附近幼孩見王醉如此羣向誚笑王則益醉孩則愈積愈　竟尾後鼓掌呌好不巳德逐孩等不去王則憤甚後德再四始將孩逐散德將王送至鋪而回王宿酒未醒自想受衆孩今日恥辱雖長河之水不能洗滌一時情急購買阿芙蓉膏吞服迨伊弟賣　回見兄面色巳變桌上擲有剩烟遂扶兄出覓醫救冶甫行數武毒氣發作立倒於堆子側看街兵見此懼有累巳與伊弟及衆鋪相商移王大於迤南空地而王大巳氣絶多時矣遂報本地方官將伊弟詳交北署移會西城指揮帶仵往騐○新授湖南提督馮軍門南斌自寗夏北上於途次偶抱來薪病痊入都巳於日前抵京赶備安摺膳牌於二十一日齎交奏事軍機二處呈遞御覽軍門亦卽衣冠楚楚趨詣西苑門以俟旋由樞垣傳令馮軍門於德昌門右近以備於第二起人見云按馮軍門曾隨張郎帥在京率勇挖修護城河久邀聖眷故不數年薦擢提督云○西苑守衞總班公所傳諭各朱車值班官兵知悉嗣後於白晝遇有各堂以及委員往來稽察自應按照禁廷值班章程該各朱車官兵亦應佩刀排立預備以崇體制不得仍前沓泄倘有不備腰刀之官兵立爲懲辦爲比傳諭各朱車一體遵照可也 
[續述飢民聚衆事]  
　　前報列湖北房縣與興山交界之處有飢民聚衆閙事云云近得之官塲中人云飢民當揭竿爲亂時派人至興山偵探經縣主獲住二名升堂研訊飭役搜其身畔藏有名單一紙所有頭目名字一一開明又每人有木牌一面懸諸腰間細詰緣由游供無定喝責小板千下復跪碎石鐵鍊二人始供稱是處只聚黨百數十人日間在田耕作晚則學習拳棒目下並無不法事情問如是則何用腰牌二人供稱腰牌由山中頭目給發令來縣探聽虚實縣主遂飭下之獄中又聞日内朱遊府統勇數百人紥駐興山周家嶺并函達宜昌鎭暫且不必派兵恐激之轉生事變是以宜昌所派操防營劉副帶俞千戎等尙未動身云 
[浙撫出闈]  
　　二十二日辰刻浙江巡撫崧振帥乘緑呢八人大轎出闈聞得謄錄對讀二所首塲文卷巳於十九日掃清呈送内簾聞對讀所本科添派卽用班委員二人查核首塲添注塗攺字樣倘有不符至數十字者立卽扣除云 
[閩試記聞]  
　　福州今夏異常炎熱八秋之後秋陽依然酷烈鄉試首塲士子没於矮屋者两人帶病出闈者不下數十人甚有行至半途斃於登瀛橋天衢雲路等處者約七八人次塲天熱如常老生及帶病之人不進塲者計當數百名其時入闈者祇有七千餘名後聞在塲中病斃者一人帶病出闈者有十餘人行至半途斃命者亦有數人三塲前一日偶得小雨天氣頗覺凉爽塲内有延平府屬某甲交卷時爲鬼所迷委員飭役扶至龍門邊甲神昏色沮口噤不能言自掌其頰委員詢其所作何孽有鬼附其體作人語曰伊祖某以刀筆謀吞其財言之甚詳有同邑某乙與甲友善焚杳代爲祈禱并愿建齋四晝夜爲之超度鬼似首肯甲始漸醒俟開門時數人扶以出闈及回寓七孔流血大書謀財絶祀八字而卒吁報應昭然可不畏哉又有一人在塲斃命至於謄錄彌封收掌各所患病者約十餘人爲近科所未有闈中文武各員幸均平安有内供給小委員史少户鑑清當首塲時親發皮蛋代理監臨烏學使因公事詢問數次少尹絶不起立置之不理甚至自脱大帽放在膝上一面喊僕裝烟監臨大怒面加申斥旋卽出示該員藐視官長着先行摘頂以昭烱戒硃諭凛然見者莫不懾服 
[罪人斯得]  
　　前紀葡人作賊一事兹悉嗎唵竊物售銀後卽逃至澳門香港等處現巳由澳門巡捕拘住想須按律以懲也 
[攷騐火油]  
　　美國地學士加勞查得去年一年所需火油總計五百萬桶核計所出尙不敷用因某某等處所出之油其質不佳故也猶憶數年前每月所出之油除銷用外尙餘二百萬桶今則每月反絀一百萬桶查美國海約地方目下大約可出油一千二百萬桶是處之油人皆未知其合用細加攷騐　出亦不能再多向時出油最多之地名曰百拉夫現在竟日稀一日此外尙有數處出油亦不甚多深　販運他處不能獲利觀此則火油巿面將來不知如何也 
[接錄張星使致美國外部文]  
　　是年議院定例時曾註明棄約之故以美法夙約法屢違悖而然敢問中國有如法國悖約之事否又美索賠償而法弗允敢問貴國曩索公道賠欵中國亦如法國之無狀否前此貴國索賠且有溢開之數貴國不曾將餘欵繳還中國乎又美國商請法國共議章程補償两國人民損失法國慢置不答中國曾何有此情事况今日中美交誼較昔日法美情形大相逕庭也議院此次待中國如是實無成例可援亦無道理可說查前總統鴉達一千八百八十二年四月四號諭議院文云两國旣立和約續後某國如欲廢棄祗可因約欵妨碍本國最大利益而後可行仍須彼此先商苟盡法調處尙未妥洽方可申行廢約之權等語今者中美之交有如鴉達總統諭文所指致令議院必應如是待我中國耶此次美國所請各欵敝政府曾何駁廢但欲再商以臻妥善耳想今之事勢未致岌岌如鴉達總統所云勢迫議院申行廢約大權也總察院判詞竟未明斷議院立此新例其理順否亦忒均矣細繹判詞數事似爲貴政府諱飾悖約之故其詞曰他國違悖約章美國亦可照行如两國旣立約彼國不守約欵此國亦可仿之閱者頗費尋繹豈婉諷議院不應立此新例歟抑欲嫁　中國閃爍其詞歟何以煌煌判語絶不能摭舉中國違約一事以相證也議院此舉無異廢棄中美歴來和約且欲中國决絶通商和好貴大臣深明萬國公法固難逃洞鑒卽貴國紳民亦不能盡昧天良查上議院專理外交紳士沙文老成重望其在議院辯論新例曰我國不守約欵中國爲禮義之邦自可立卽聲明中美歴來和約視爲具文閱議院紀事錄第十九卷第八千四百五十一頁便悉又前總統希士諭文云如彼國違約一欵此國便可全約不守又云中美歴次立約本屬互相維繋如一千八百六十八年所修約欵續補一千八百五十八年之約其約欵均須一律遵守等語現查光緒六年一千八百八十年之約註明續補咸豐八年一千八百五十八年并同治七年一千八百六十八年約欵證之黄頓公法書第二卷第六十三頁又云咸豐八年一千八百五十八年之約係續補道光二十四年一千八百四十四年之約是則中美歴來和約合當一律遵　如欲不遵亦當一律不遵也議院立新例本意本大臣直不佩服試就一千七百九十八年相待法國而言容可揣測蓋是年美國定例註明係因法國違約不允美國所請共議賠補失欵而立貴國著萬國公法諸律師僉謂此例之立宜法國視爲開仗之例所以立例之後法隨與美絶交備兵從事幸當日貴國總統知幾善處重訂約章化干戈爲玉　耳昔者法先悖盟　議院卽隱示搆兵之意今中國歴守和約理當何處中國素登輯睦徵信在前尙冀貴大臣毋以本大臣問難爲恫喝也至此事貴總統應如何切實設法務使两國和約仍舊遵守通商交誼妥協如初想貴大臣巳智珠在握矣議院此例未免開罪於中國政府閱本使署與貴部來往并文牘曁敝政府與貴國駐　田使來往照會便瞭然矣[  此稿未完]  
[粤督行程]  
　　昨得揚州來信知新任两廣總督李小荃制軍巳白淮上起程二十七晚住露筯祠二十八日可抵揚州如無甚勾留月初當道出滬上也 
[巡船越界]  
　　畢家山人來稿云江浙交界之處吳江縣境三里橋離涇港地方於本月廿五日突來浙省巡船三隻將廿四班盛澤開申 
 
 

Page 3

 
 
之庄船硬拉至浙界扣留不放查盛綢向由盛釐局出分運單沿途照票至滬南卡再輸落地捐歴年巳久與浙省關卡風馬牛不相及也今忽有此意外以致商情惶惑公議停班不敢再運然貿易最重信義接定客貨交貨有期一被阻滯便多枝節遭此不白之寃無門可訴溯原浙卡越界梭巡之故乃月初有王江涇綢船運貨至申被江南蘆墟卡上阻住致江浙厘卡彼此報復起見然而貿易塲中則大受厥累夫官正庄號奉公守法照例輸捐反多如許畱難幾同荆天棘地翻不若奸商一船私載偷漏厘金轉可逍遥事外恐於厘務商情均有窒碍也 
[卡役留難]  
　　鎭海两考生於浙闈試畢擬由申返里二十三日路過氽來廟捐卡時巳黄昏請騐艙卡役辭以夜考生急於赶路且自念船中無私貨叱令舟子解維卡役遂駕巡船追獲考生大受其窘次日又有定海考生三人經此卡又試卡役遷怒致生口角此皆友人　傳述竊思卡役騐船誠無足怪惟當隨到隨騐不得留難洵如友人所言殊非設卡抽釐之初意也 
[皖垣瑣紀]  
　　委辦大通厘務松秀峯太守峻委辦中梅河厘務李雲門太守成鰲均於本月十八日抵省隨赴各憲署禀安并面禀局中一切情形○邇來到有難民十數口據云皆係河南　州人逐日向各鋪户化錢鵠面鳩形慘不忍睹 
[惠不傷廉]  
　　揚州宛虹橋崇善堂勸募鍋焦等情業經登紀兹值秋風蕭瑟該堂諸善士念凍省被水災民殘喘餘生禦寒無策持又遍黏告曰勸募棉衣略謂災民冬衣各處賑捐公所想巳籌及惟是災民太多多得一襲卽可多救一命揚郡地大物博想不乏好善之人苟能捐助十百千件固稱無上功德設有心爲善而力有未遑不妨將家中棄而不穿之藍縷者不拘大小檢出施干雖一件二件亦屬不妨在施者惠不傷廉而受者得以被體則恩同挾纊矣如蒙樂助請卽送交宛虹橋崇善堂内代收彚解云云想具慈悲心者見之必當惻　獨念踴躍施助也 
[鳩江秋汛]  
　　兵部尙書彭雪琴宮保自湘中持節下駛前日經過蕪湖官塲聞旌節蒞竟急出迎迓宮保己乘葉扁舟順流而過聞須先至采石金陵小作勾留然後至西湖退省庵駐節也○蕪湖關道成端甫觀察往金陵　見制憲於廿二日乘招商局江寛輪船回蕪屬僚咸在洋碼頭恭迎觀察旋卽乘輿回署○南陵縣張汝南明府源溱來蕪晋謁道憲　會各寅僚小作勾留卽回本任○寍國府解南陵縣盜犯蘇配雨等三名來蕪過道勘伏當經獻局委員訊取供單禀明道憲訂期親訊廿四日午刻成端甫觀察升坐大堂　派親兵差役提取三犯當堂研訊供詞與來文相符飭卽畫押仍發蕪湖縣暫禁以俟詳院定讞○蕪湖本屆年歲豐稔鄉農無不歡欣鼓無王宇春明府廿示於廿二日設櫃開徵下忙錢糧度雜欵銀两想食　踐土者遇並豐年定當輸將恐後也○秋禾巳割秋陽依然酷烈廿四日起廿霖疉沛檐溜淙淙連宵達旦茅檐蔀屋中人咸謂雨師解　也○前日某輪船鼓輪抵無適有渡船滿載四十餘人自江北岸剪江而渡止在乘風破浪之際猛觸於輪遂致翻覆輪船上見之赶卽停輪放洋划施救救生船亦赶來援救共救起十有七人尙有二十餘人巳隨波逐流而去各家屬聞信馳至臨江　涙令人見而惻然連日雇人打撈屍身尙未盡獲也 
[邗上官塲紀事]  
　　一十一日委署東臺縣又大令煒過揚卽辭履任馬鹺尉南金委南製監秤差二十二日潘鹺尉寳瑩起汶回淮二十三日鄭鹺尉廷琛盡通屬聽差輕知大巡共二十員均委押運北鹽 
[卾渚官報]  
　　八月初七日委解三批京餉湖南候補同知直隸州陳珩候補通判王遐齡來省禀見分發卽用縣徐培光禀到藩憲牌示崇揚縣知縣印務詳委本任羅田縣朱滋澤接署初九日湖南試用通判吳泰增來卾　幹禀到候補巡檢孫炳煜奉委查漢鎭循禮坊禀知初十日藩憲牌示漢川縣知縣印務詳委代理斯缺之本任鍾祥縣知縣黄世崇接署十二日候補府余肇康奉委辦漢川厘局禀知謝藩憲牌示蒲圻縣縣丞事務詳委現署江陵縣縣丞錢寳眞江陵縣縣丞事務詳委署浦坼縣縣丞試用按輕歴方功芳俱調署十四日督銷局江蘇候補道沈禀辭赴南京候補州判方文瀚奉潘憲委解繙譯試卷差禀知十六日大挑試用知縣張清來省禀到十八日候補府聶元龍解蘇皖賑捐回省禀到並禀知謝奬叙花翎候補典史江國屏奉漢黄德道委查漢鎭新河坊街道差禀知藩憲牌示蘄水縣典史事務詳委試用從九馬天佑署理漢陽縣新灘巡檢事務詳委試用道庫大使羅家祥代理 
[彞陵近事]  
　　宜昌水龍甚少自南門内外先後失愼後卽由好事者創首勸是處鋪户民居量力捐資購得水龍一架於本月十九日在圓覺庵外演試共雇龍夫七人預期製就號衣七十件俾臨時穿著得以辨認無訛云○邇日江水漸退河下米糧稀少以致米價略增○十六日操防營开兵齊集北門外校塲操演刀矛諸技及用洋鎗打靶等事亦防患未然之意也 
[上海縣署瑣案]  
　　金居氏扭控兒子齊瑞忤逆不孝等情巳紀昨報裴邑尊訊究之下居氏訴稱兒子不務正業屢訓不悛且癖染烟霞時向小婦人索錢以供呼吸不與則强將衣服付質小婦人受累不堪叩求究辦齊瑞供稱小的不敢忤逆實因失業無聊致觸母親之怒邑尊謂凡爲父母者盡心鞠育教養兼　滿望膝下象賢得以養者爾不思報德反賠堂上之憂實屬可惡喝令鞭背二百下交自新所管押候將烟癮戒除再行核示○蘇梅氏控兒子湯桂生忤逆一案巳曾迭紀報章前晚經　邑尊升堂訊究桂生一再求恩供稱嗣後自當攺過自新誓不敢復萌故態母親訓貢决不敢違叩乞施恩以全蟻命邑尊以桂生旣巳攺悔准予交人保釋○陳潘氏控　姪阿大藉端滋擾等情經裴邑尊訊供發押前日由帮審委員詹明府升堂訊　阿大一再求恩并稱小的受押巳久不堪其苦嗣後决不再向伯母滋擾願具攺過切結明府謂爾須仍求伯母到案具保方可開釋合稱伯母巳經控告小的豈肯再來具保明府謂爾能悔悟伯豈自能保爾飭仍還押所○前報紀福建人林两玉控林阿安竊取洋銀一案前日帮審委員詹明府飭提質訊阿玉訴稱小的於去年八月央人荐至寳善街文　炒麫館當堂倌至今年五月停歇應得工洋二十元又陸續積下小帳洋十一元共計三十一元悉被阿安竊去叩乞究追明府問爾因何知阿安所竊答稱小的箱子放在樓上當日除阿安外並無别人上樓及小的上樓開箱　巳化爲烏有明係被伊所竊向詰不認是以控請比追阿安供稱阿玉來店躭擱時並無鋪蓋曾向店主借去洋銀五元豈有三十一元藏在箱内藉端圖詐早巳不問可知矣明府飭將阿安交　看管阿玉暫行　下候查明實在情形再行覆訊核辦 
[英界公堂瑣案]  
　　包探沈金隆稱隆茂洋行嚴阿四行竊行内銅帽子四匣被洋東搜獲人贓交到捕房由小的詰得二四五六七八等月共竊過十七匣除搜出四匣外尙有十三匣賣在法租界張阿金處往查祗認三匣當卽交出今將人贓送案請再傅張阿金訊究隆茂行西人稱用嚴爲出店巳有十年不料其行竊昨見其懷藏物件當卽搜出四匣交捕後查明共竊十七匣贓尙未齊未悉以前曾否另竊别貨嚴阿四供寗波人行中進貨時遺落銅帽數匣拾取價賣原是不合蔡太守飭將人贓交捕房俟函致法公廨傳到張阿金覆訊究追○老德記藥房出店朱阿桂行竊荷蘭水香水中包探秦少卿拘案訊供飭俟查明有無别案再訊巳列前報昨由該包探禀稱查街並無别案惟朱備有鎖匙三個恐係行竊所用今再解案請究藥房西人稱搜出西式鎖匙三個並無西文牌號顯係照樣預備希圖行竊朱阿桂供貪小竊水巳蒙訊明惟求恩典蔡太守判朱阿桂發捕房管押四月贓交該藥房西人領云鎖匙謂毁○吳茂林稱開飯店有王少山來吃飯計錢一百五十七文賒欠不竩竟敢逞蠻毁壞碗盞值洋元爲此報挿拘案毁物呈騐王少山供情願賠償毁物蔡太守着王少山賠償毁物并付飯錢一百五十七文完結○九十五號日捕稱倪明高駕馬車載客往楊樹浦大花園將馬鞭打甚致馬鞭打斷馬氣喘不能行　此拘案倪對高壯浦東人以後情願攺過蔡太守謂 
 
 

Page 4

 
 
倪明高居心殘忍判罰洋六元撥允西醫矣　費以儆○包探顧阿六稱昨見田年羅手持布衣　　　狀可疑盤詰之下據言在路拾硃難憑信爲此送案田年羅供與招商局中嚴春泉相識衣服確是拾來蔡太守飭將布衣存捕房　失王認領田年羅飭差帶交嚴春泉保去○引港船主巧文生控巳歇老大孫愛卿阻止新老大徐坤坤接做生理　蔡太守訊　証飭孫交保等因巳列前報昨據巧文生稱現在孫愛林常與徐坤坤尋釁欲使不在我船爲老大爲此帶同徐坤坤投案請提孫愛林究辭徐坤坤供與同蔡太守諭俟着保交孫訂於禮并丑會訊○包探何瑞福稱積竊徐金生遞回長洲原籍昨又在滬難保不再犯竊爲此拘案徐金生供來滬欲尋生理不敢犯竊蔡太守飭將徐金生押候仍行遞籍如再來滬定干重辦 
[法捕房瑣事]  
　　文生錢福南在安慶輪船失去衣包一個由法包探拘獲竊賊張　林並原贓解送公堂訊問均詳前報前日下午由包探郁廷湘帶同該竊至虹口吊贓旋至洪福來客棧拘獲該竊之妻及子并同黨共三人解　大自鳴鐘捕房管押以待解訊聞該竊本姓楊其妻與同黨皆揚州人云○搜贓無着一節曾登昨報前日由包探王榮培將該竊蔡阿丙卽舊　阿金帶往英界協同英包探至六馬路地方該竊姘婦處仔細檢搜仍無贓物猛憶隔日曾聞鐘聲何以今日不見蹤影因向該婦嚴加盤詰婦女不認盤詰再三婦始瞠目答曰鐘在另一併頭處包探囑其同往婦堅不肯行旋由十三歲之女郎同至北泥城橋寗人某姓家吊贓某姓竟不承認硬將女郎包探推出門外包探遂批其頰又拘其夫婦二人及女郎等一併帶至盆湯弄捕房值班捕頭訊問之下着將婦及女郎解送英公堂暫行管押俟蔡太守訊問之下再行核辦王榮培回至六馬路再帶該竊婦法捕房管押至昨晨十點餘鐘己由英公堂將鐘吊到送至法捕房矣 
[鉅欵助賑]  
　　謹啓者今奉到本埠南市源昌寳莊執事劉月岩先生光臨敝公所交到不留名大善士樂助山東賑濟湘平銀一萬两合計規銀一萬四百两九月朔期源昌莊票至期向收彚解災區　下籌賑正在弩末之際災黎待哺難緩須臾得此鉅　尤勝當厄之施而大善士隱名之不我知感佩之忱情何能巳竊思漢楊震畏四知而辭金千古美談今大善士廣濟博施不求人　可以想見其爲人而仁恕慈祥較之辭金迨召過是特謹登報章代申謝悃藉佈公鑒[  上海市絲業會館籌賑公所施善昌謹誌]  
[謝筵移賑]  
　　謹啓者　南寄園寳號主人光顧云該號翻造房屋現巳工竣於中秋後一日遷回原處開　何蒙諸親友隆儀惠賜本擬備筵申謝因念東省待振孔亟故將席資洋二十元交到敝會館移助東振謹代諸君折福益壽延年特登報章以鳴謝悃謹呈台鑒上海北市絲業會館籌賑公所施昌謹誌 
[招領棺木]  
　　啓者敝所今接淮安河下助賑善士來函言七月下旬該處四明會館巷内吳吐烟窒中有年約四十餘歲之烟客甫臥榻上忽然僵斃當經旁人募得棺木具代爲收殮聞此人姓顔鎭江人不知是否顔正文之弟請速登報招領云云如有屍親閱報知悉望卽至淮領柩可也[  上海文報局賑所代啓]  
[挹清集諸同人會於未蒓園以壽園主人並招及余爰拍綺羅香一闋鳴謝卽呈同席諸君粲正]  
　　賢士嘉賓名園勝會此日頻添佳趣漫說秋深愁絶瀟瀟風雨流齒芬菱採芳池飽眼福柿留高樹主人親爲採菱相　并指樹頭杮子示余盖纍累者巳　熟矣更何人鐵板銅琶歌聲旋遏溼雲住人間多少樂事除却扈歌對酒别無情緒姊妹名化况睹謝娘眉嫵陳氏筱葆金玉姊妹花亦在座携五笛乘興而來擊唾壺盡歡而去待殷勤寄謝高情自漸無好句[  高昌寒食生倚聲]  
[蘇省撫轅抄]  
　　二十三日張晸禀知奉臬憲委赴江北緝捕差卽辭直州判童寳善禀知奉委解京餉差縣丞馮詠芝典史孫官準主簿李渤均禀知奉委吳淞江河工差○念四日巡檢申士林禀知奉委葑門水關差汪聿桐禀知奉委葑門旱關盤查差欽差巡閱長江彭宮保本日卯時過無錫前來○　五日新任撫憲剛到蘇由葑門靈官廟登岸本日進署○廿六日准補金壇縣馬禀辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[張朗帥惠賜川資并皮衣两襲感謝]  
　　黄金用盡慘無顔摇落孤身滯客間肯把廉囊分贈我明公恩德竟卽山阮籍嚢空紈　　愛才深感使君賢　裝遥指沂交道没有看花買酒錢蕭颯征衫冷不温誰加青眼到王孫解衣竟有綈袍贈　　眞同賜錦　重銷　大　醫侯偏教風雪著羊裘他時若列征衣隊好把腔中熱血酬[  瘦詞人拜稿]  
[江君建霞連捷木大詩以寄賀]  
　　可記胥江訪戴時裁箋鄭重贈新詩文通才調清流貴鄒衍情懷濁　落拓　　　棘里飛騰君到鳳凰池歸來側聽泥金報無限心期喜不支[  梁溪瘦鷹詞人拜稿]  
[爲着]  
　　爲着浮名爱斬蒼驀驚佳日去堂堂幾多精力嗟虚擲絶好年華付慨慷笑我雄心還不死問誰前事　全忘舊歲薦而不售於今破釜沈丹計直搗中堅擅勝塲○遑云由命不由人孤注曾判宼準身善策要惟空壁戰誓言明回彼蒼陳榮　故娛魯母遊壯皇都撲俗塵膩語寫供同志笑斧柯摩厲謝樵訴[  七月二八日馬相如曰]  
[上海四馬路文報局内協賑公所經收取山東賑捐八月上旬清單]  
　　初一日○本埠張禮記號來福州普安堂募從善堂前籌東賑錢四十千野清何氏十千誠敬子助覺世新書售見三十五部錢四千九百彭鄭氏彭沈氏两户各一千彭義孚四百以上實收英洋四十八元杭省六部橋河下姚善士募十七户共十元　州厘捐總局舒階翁師省月費移助四元雙鳳嚴益之翁三元本埠和記莊來福州電局周貢翁募吳加軒胡暴亭東客主人同善堂四户各番洋二元羅金徐篤齋吳錫齋徐穆菴馬衙堂何少談馮善農七户各番洋一元以上實收英洋十三元八角錢廿六又泰源莊交來山陰所前王夏氏求合家平安洋三元又謙愼安茶棧交來徽州無名氏青陽隱名氏两户各五元隱名及募池州無名氏青陽不留氏两户各一元開二看德茂永鼎和三户各二百寗大成曹漢成項德茂胡乾茂蘇象寅永興大和大昌怡生九户各一百以上實收英洋十三元四角錢四十四寳應陳芸暉翁募不書人三員懷德堂两洋無民一洋嘉郡孫春茂號募聨珠書室拾員江陰錢誠興號募病愈二洋鄭禮記薛樹記二户各一洋本城潤昌棧來興化復昌莊内黄智士初劉青照堂三洋振衣堂性記水龍局撥捐三户各二洋募曾一洋○本城唐鑒泉翁求妻患乳　症卽全五洋平安士二洋惜陰主人一洋○本日共收英洋一伯三拾二元小洋拾二角錢七拾合併聲明 
[上海四馬路文報局内愶賑公所經收山東賑捐八月上旬清單]  
　　初二日本埠廣永誠號來香港東華醫院經募第九批賑欵規元一千另五十七两一錢七分六厘○小江東周大善士英洋二伯六十三元六角蘇城電報局王　翁募第七批無名氏二十元秋記程俊生求母病速痊合家平安無名氏求瘧疾速愈三户各十元顧培崇無名氏慶三壽三君合助英洋十一元銅洋十二元劉春元求病痊五元償顧六元顧僊翁張均　因病愈两户各四元孫遄喜和記两户各三員平安康燕山小聽香室爲和兒求强壯長壽張培歡喜齋賑捐氏無名氏五户各二元廣祝封一元無錫署交來陸洪僕善士十員　城辦蓮若陰名氏熙拾元高郵武廟賑所丁玉軒翁摹沈壽人求消灾刧疾不留名陳两户各三元麟兆堂求人口平安力不從心人求妻赦罪超昇两户各二元萬永年求消災一元不留名錢五伯木桶無名氏一伯以上實收英洋十一元錢六伯寶應許樹德堂募　琅軒李汝林許幹臣許少登四户各五伯友翁占翁两君合五伯寶記二伯五十張媒僊二伯卾步雲無名两户各一伯以上實收英三元○海門九如銀樓來俞光明翁募楊子源恆記郭祥豐三泰德衆友四户各一元袁欣齋吳忠智陳東良三户各一角悅來鎭善士錢二千五伯六十無名倪寳廷两户各八伯徐聘三袁德豐两人各五伯趙月汀两伯以上實收英九元錢四伯本城趙敦仁爲求妻病愈二元無民一員同善堂沈一員存不忍之心者一元○本日共收規銀一千另五拾七两一錢七分六厘英洋四伯另八員六角銅拾二員錢一千合併聲明 
[上海四馬路文報局内山東賑捐收解處經收金陵恊賑公所經募第二批細户清單]  
　　奉新許善士曹平寳銀五十两梁安種梅山舘士洋五十元　存居士爲臺李氏以資冥福英洋十三元錢二百十文荼池八把原來化見英洋六元錢九十文炳輸銀三两另七分化見英洋四元錢三百七十七文宁煥章翁求無疾無病益壽延年陳小韶翁和二十元金睫劉榮記十元楊子修四元江寗府合屬敎職團拜酒筵移賑　寗府學李黄善士合江寗縣學季王善士合句蓉縣學黄晏　十合漂水縣學李陸善士合高湻縣學王楊善士合六合縣學吳陳善士合六户各四元上元縣學張善士江浦縣學楊石善士合無名氏三户各二元英原二元二角徐王氏一元公成銅洋二元錢五百文吳明氏銅洋一元以上共實收規元五十三两七錢六分英洋一百四十元另二角銅洋三元錢一千一百七十七文合併聲明 
[上海四馬路盤記瀘災濟公所十五至十七收捐第三十三次清單]  
　　册姚安谷兄來厦門電局募無名氏五元半樂琴書室四元候海村二元無名二元力不逮心一元八角無名不名各一元半王玉衡天益號不留名無名氏有餘氏巧西兒無名氏又不書名丁子豐無名氏十一户各一元嘉善堂五角不留名無名氏各一角乍川源昌號募雲霄無名永慈康健五元源昌號一元雲霄陳瑞成金永瑞祥金可盛金合裕金合發船方振聲鄭源隆船乍川懷德堂李八户各五角○慶少甫朱志遠兄募葉大生蔡賜麟陸家雪三户各一元蔡季雅五角無名二角蔣順和李復興吳大盛三户各三百恊泰徐恊茂葉樓記不留名又徐薰伯朱志記畢恊盛千怡順楊瑞生范生太十一户各二百羅義卿一百廿顧司生吳雲差宋順和陳乾泰大德梅天漂黎同和周曼卿　幹如鄭永華吳生記陸德茂吳長生范仁和啓泰李合興不留名十七户各一百以上合來洋十元○無册隱名氏還舊願十元劉運吉十元無名氏銅洋一元張浩卿洋一元小團欒室主人募王佛記四元王述頌堂一元○恆豫莊來清和堂三元沈鳳濤二元廣載亮銅洋一元小團欒主人募悅記錢四百廿以上十五收捐册金雅泉兄來原德堂崇德堂各洋廿五元慶餘堂縉卿氏謙吉堂三户各十元體仁氏五元無名氏喉秋氏各三无克巳堂依仁堂不留名三户各二元拯溺堂存心堂各一元三槐堂無名氏各五角震泰來李瀾坡募宋吳氏孫和記各錢四百李硯記大隆六同興樂安氏孫鴻藻李同昌沈鴻記何炳燦劉玉記九户各錢二百童肖雲源　各一百梓琴錢八十何廿五錢五十無册福建南安縣署花洋十五元高橋凌仲蓮洋五元閩垣張募華陽忠怒堂曾光洋四元會稽貽寗堂張光洋三元常州小隱堂左錢四千以上三户來英洋十元無力氏代募三元一角揚州孫心田克募熊增壽生子一元學義堂德壽堂貴德堂培記未遂子孫華元六户各錢四百以上十六收捐○册同和七元隱名氏二元無名氏錢五千萬趙氏五百四户合來洋十四元三角濟勳二元半陳萬興江恆太裕成三户各一元二角五分黄敬誠堂一元自得堂退思堂忍安堂保和堂四户各六角二分五方譪記三角七分五汪火勉力齋各二角五分施估卿一角八分八珠堂一角八分以上來洋十一元徐孝記一元積學齋主人一元無册省遇子八角朱榮庭省藥錢各二角清河氏二角桶捐吳興　子　節省洋二元又鄭氏亞瞻花洋一元桶捐洋三元九角五三日共收洋二百三十三元九角五分花洋十六元銅洋二元錢三千三百五十文八月初六抄 
[上海北市絲業曾舘籌賑公所施少欽經收山東奉天賑捐六月十四五六日第二千一百四十二三四次清單]  
　　隱名氏求次子泰頤病體速痊由泰康祥來一百元江姓求病速愈三拾元富貴奮考氏求孫病速愈十元黄仲頴室人幸産男孩節省靡費祈保母子平安十元凌零閣求平安五元常州無名氏求病速愈五元無名氏四元南京趙少之求腿疾速愈二元趙陸氏求病早痊四元隱名氏二元陶程王三姓一元永記一元香記一元蘭記一元澄記一元望亭卡怡怡室由姑蘇寄來銅洋一元以上十四日○寗紹臺道吳由源　潤來洋一百元又無名氏一元古桃州宰喜助爲湖州府安吉縣農民祈保豐年由安吉縣署帳房寄來洋一百元壇愿氏由巨康莊來五十元浙寗同福和四明陳承餘堂求保子平安三十元陳祥滋求保合家平安二元蛟川竺文庵求保合家平安一元黄啓澤由春華祥來三十元又黄煥章黄耗軒吳作嘉三　各二元夾川金易記節省病費移助求安痊廿元雷誦芬堂廿元喜文善愿助月捐祈消災降合家平安十元勾章敏愼書屋求保合家内外平安免災納福諸事順遂十元彭城少子求壽萱生桂两事十元倍陵有心無力人因子病愈完愿十元珠溪生還愿保家口平安由杭州寄來十元佑麟記十元漢口友德堂三省堂各十元怡德堂四元隱名氏二元吳月記求咳嗽嘔吐速愈五元徐增均求病速痊五元劉子芳二元無名氏五元隱名氏由恊源莊來四元無鍚顧倫記四元無名氏三元馮榮生求解星宿二元漢口金猷彬二元瀏河勺餘平安氏二元武林沈記一元屠有春拱　船移助一元史氏求足疾愈　病病肖除一元休本東里延陵子續助求次子聖書聽明一元蔡氏求咳倉卽愈一元隱名氏一元無名氏銅洋八元以上十五日○自勉氏善士宅各　由和元莊來洋七百元盧東橋　士求病速愈由王裕貴來五十元英法出使隨員汪子久太守募無名氏由謝均亭兄交來英金十磅計收規元四十六两九錢四分吳彭城氏　考　成公八十冥壽比孫侄人七十冥壽懴資移助洋廿元李氏求母病速愈由潤昌棧來十五元羅洪氏求病愈十元鳩江錢引乏募無名氏因子振家喜獲亞元完愿十元補過子因子熾昌喜獲采芹完縣十元西涇麟置堂十元漢口力不足子求父冥福并求母康寗由九大號來十元蘇吳署無名氏爲妻兒祈福十元菜根書室十元厚生莊來平安五元武林壽　主人爲八秩毐親求安康長壽三元幕匡居士爲两歲子保無病一元有心無力人完愿二元二角又求病全愈一元浙杭家人孫貴病愈完顧二元楓涇河署不留名阮求妻病速愈二元華　公堂八歲幼女笞愿二元東山嚴子榮求病速愈二元補過子求妻病速愈一元嘉定黄茂松一元求父病速愈五角浙台金茂和銅洋三元孫純和銅洋一元○浙省江干厘周愼餘堂十元揚茂華九元王阿寳八元周開科六元宗德堂晏樹堂各五元隆昌三元四德堂李王專加妾海高三户各二元余青海一元半應廷飛方實夫姜仁南宋長隆四户各一元無名氏五角共十六户合洋五十八元馨記銅洋二元始蘇朱子清五旬生辰承友親賜儀移賑置台銜以後代諸姡造福程重壽洋六元張培基四元邵上吟二元朱麗生一元顧錫貞黄本叙程錫　王　侯徐元祝葉孝重合二元測河集善堂嘉郁裕昌奎洋一元施蓮史錢二千文陳海秋一千三百文沈伯威仲光一千文陸永侯一千文　承祖閑　六百文朱東村朱壽臣沈平　三户各五百文吳一峰陸吉卿三歲嬰孩吳鑪秀陸雅候王祖佑六户各四百文王虚受沈蓉徵保萱氏陳賑夫四户各三百陸承謨承例錢二百郁重名胡錫卿汪思亭朱海客諸叔眉湯粹甫吳志蘭吳兆熊孫蓮生許孫樵金朝良十一户各錢二百嚴克昌克成錢二百王學禮徐日炎徐日森汪寳亨陳良吳杏濤五望居告孫無名氏陶祖均孫省三諸雲伯周煥文毛紅生陳維生陸允文陳蔭福陳彩霞陳紹詛吳銀康黄麗廷周之貞周其相陸文彬陸洪森周保豐周保鑑黄文景洪錫範孫似雲無名氏汪錦華胡明軒邢長秦孫雲英姚洪恩程光弼李慶元汻學建倪文蘭步湘蘭陳金受孫松桂孫家驥劉德龍陸炳卿張次杲王愛人陸洪燦四十九户各錢一百張大誠大智錢一百金古重佑德錢一百張如圭如琛錢一百王雲英靈慶錢一百吳祖基　基錢一百諸程卿邵廷榮邵廷貞程祈庭徐大昌李大本張逸溪余錫爵八户各錢五十共九十四户合洋十九元錢五百品記對開洋一元以上十六日 
 
 
 

Page 10

 
 
   
 
 

Page 11

 
 
[光緒十五年八月二十日京報全錄]  
　　宮門抄○諭旨一道錄前○發抄硃批五道○滇撫譚奏請飭部立案摺○又奏調委署各員片○又奏報河堤冲塌賑撫情形摺○護疆撫魏奏揀員借補副將摺○又奏爲遵旨揀員署理總兵摺○廣西撫沈奏甄别道員片○又奏委署知縣片○川督劉奏甄别知縣片○八月二十日禮部宗人府欽天監廂紅旗值日無引見○恩中堂因伊姪賞侍衞謝恩○愛廉因伊子授廕生謝恩○齊齊哈爾副都統文全請訓○道府廷杰等謝恩○崇禮請假五日○禮部奏請宗室覆試日期旨着於二十七日○又奏派稽查中左門派出德隆○掌儀司奏二十三日祭奉先殿漪貝勒行禮○召見軍機文全廖壽恆廷杰○發抄李鴻章奏請將大同鎭總兵黄金志留津帶隊奉硃批着照所請兵部知道欽此○又知州榮恒期滿甄别奉硃批吏部知道欽此○又委臬司周馥等署藩司等缺奉硃批着照所請吏部知道欽此○又千總劉玉昌廾署南運河守備奉硃批兵部議奏欽此○克蒙額等奏恊領遇春署右衞城守尉奉硃批兵部知道欽此○○頭品頂戴兼署雲貴總督雲南巡撫臣譚鈞培跪奏爲查明喬後井作爲白鹽子井及白鹽井大使移駐喬後井請旨勅部立案鑄頒鈐記以昭信守恭摺仰祈聖鑒事竊臣准吏部咨覆雲南白鹽井所隷安豐井報廢以喬後井作爲白鹽井子井並白鹽井大使移騅喬後井未據咨報有案行令確切查明具奏等因當經臣轉飭遵辦去後兹據鹽法道湯聘珍會同布政使曾紀鳳詳稱查喬後井係從前回亂時杜逆所開在白鹽井相近之劍川州地方肅清後同治十二年經撫臣岑毓英清查各井因白鹽井原有子井安豐井廢於回亂且年久滷盡無可再開喬後井原無所屬卽以該井作爲白鹽井子井將白鹽井大使移駐該未曾附奏聲明新開之喬後井等井概歸鹽法道委提舉大使各員辦理漏未將作爲白鹽井子井及將大使移駐各情明晰聲叙其同治十三年起自該大使移駐喬後井每年徵角課銀及酌發井支役食等欵均經入册奏銷在案伏查承平時白鹽井及安豐子井每年共徵正課公廉井費役食等銀十二萬餘千两額設提舉大使各一員均駐紥白鹽井又查喬後新井地屬會川與白鹽井相近前以白井原産五區志載又有喬井之名故將新夫各日喬後今安豐未　廢應請將喬後新井隷爲白鹽井子井以抵安豐井第從前安豐井與白鹽井同産一區大使提舉固可同駐一井今喬後井相距較遠年徵課銀三萬餘千两合之白鹽井正課漸可圖復安豐原額大使有稽查灶煎緝私騐引之責在在均關緊要應請將白鹽井大使移駐喬後子井就近辦理期於得力該大使原用鈐記軍興遺失前經由司刊給木質鈐記年久漢糊擬請由部鑄頒喬後井大使鈐記來滇啓用等情前來臣覆加查核均係實情相應請旨勅部立案並照例鑄造白鹽井分駐喬後井子井鹽課司大使之鈐記一顆頒發來滇轉發啓用以昭信守除咨吏户禮三部查照外謹恭摺具陳伏乞皇上聖鑒訓示再雲貴總督係臣兼署毋庸列銜合併陳明謹奏奉硃批着照所請該部知道欽此○○譚鈞培片再雲南府知府桂霖保升道員開缺過班遺缺查有順寗府知府陳燦堪以調署遞遺順寍府缺查有另補知府積壽辦事穩成堪以署理又署廣西直隷州知州黄峻楷調省遺缺前委署寗洱縣事補用通判王治普署理兹據報黄峻楷在署任病故應先委員代理以重職守查有試用同知張恩洪治事勤愼堪以代理又署馬龍州知州韓寳琛調省遺缺飭准補該州知州吳雲升赴任又署新興州知州熊盛明調省遺缺飭准補該州知州曾樹榮赴任據藩臬两司先後會詳前來除分檄飭遵外謹附片具陳伏乞噖聖鍳再雲貴總督係臣兼署毋庸列銜合併陳明謹奏奉硃批吏部知道欽此○○譚鈞培片日再據昆陽州知州蘇忠廷禀報本年五月二十一日大雨傾盆接連三晝夜二十四五等日山水海水同時陡漲州屬芭蕉箐子河堤坏被山水沖開三十餘丈白培中莊前莊各村漾塘各冲塌三十餘丈老虎灘至歸化灘一帶河埂共坍塌百餘丈又下游之晋寍州屬清水灘大河沙泥淤滯致上游水難陽　　勘白塔等村民田被沙石淤埋約百餘畝又據太和縣知縣張增亮禀報五月二十日縣屬蒼山小箐出　山水暴發近海田畝多被冲淹沙淤石積並冲塌石橋二架幸村寨人口均無損塲各等語當經行司籌欵委員並責成該管道府督飭印委各員逐二查勘妥爲撫恤毋令一夫失所滇省栽揷較遲被水田畝河堤分飭赶緊挑修尙可補種以兾秋收錢糧應否蠲緩俟秋後確查再行核辦兹據潘司會同糧道詳請具奏前來臣覆查無異所有昆陽等州縣河堤被水冲塌田内沙石淤積委勘賑撫情形謹附片具陳伏乞聖鑒再雲貴總督係臣兼署毋庸列銜合併陳明謹奏奉硃批卽着飭屬妥爲撫恤毋任災民失所並將河堤赶緊挑修以衞農田欽此○○頭品頂戴護理甘肅新疆巡撫新疆布政使臣魏光燾跪奏爲揀員借補副將要缺以寔營伍恭摺仰祈聖鑒事竊新疆省城城守恊營副將員缺前經撫臣劉錦棠奏請作爲題缺由外請補奉旨允准欽遵在案查省會重地人烟稠密彈壓巡防最關緊要且營制甫定非精明幹練熟悉地方情形之員難資整頓臣查有現署該協營副將頭品頂戴留甘肅新疆儘先補用提督額騰額巴圖魯曾松明曉暢戎務樸誠有爲自署任以來於巡防一切均能認眞整頓措理裕如以之借補斯缺洵堪勝任合無仰懇天恩准以該員借補省城城守協營副將員缺以期得力如蒙俞允應請勅部先給署劄俟防務大定卽行給咨送部引見以符定制除飭取履歴清册咨部查照外謹會同陜甘總督臣楊昌濬恭摺具陳伏乞皇上聖鑒訓示謹奏奉硃批兵部議奏欽此○○頭品頂戴護理甘肅新疆巡撫新疆布政使臣魏光燾跪奏爲遵旨揀員署理總兵要缺以重邊防恭摺仰聖鑒事竊臣前准撫臣劉錦棠函稱光緒十五年二月二十四日具奏巴里坤鎭總兵徐占彪因病呈請開缺並擬會商督臣暫行由外揀員奏請署理四月十九日途次奉硃批着照所請兵部知道欽此恭錄到臣當經欽遵檄行總兵徐占彪遵照並分咨在案臣查巴里坤轄境哈密爲南北两路咽喉古城與省城相爲脣齒迤北毗連科布多均屬　部牧塲路徑紛歧藏奸最易現在該標攺設營制尙未就緒滿營官兵又經移駐古城操防布置尤關緊要所遺總兵員缺非深明韜略幹練有爲之員不足以資鎭懾查有現統庫爾喀喇烏蘇精阿等處馬步營旂頭品頂戴記名提督札福孔阿巴圖魯湯産和勇略兼優營務嫻熟自効力行間轉戰湖南皖豫陜甘等省肅清新疆南路各城勳勞最著嗣統老湘各營旗駐防阿克蘇移防北路均能認眞訓練和輯兵民屹然爲邊陲保障以之署理巴里坤鎭總兵員缺洵屬人地相宜於邊防大有裨益臣等往復咨商意見相同除檄委並飭取履歴册咨部外所有遵旨揀員署理總兵要缺緣由謹會同陜甘總督臣楊昌濬喀什噶爾提督臣漂上連恭摺具奏伏乞皇上聖鑒訓示謹奏奉硃批兵部知道欽此○○沈秉成片再案准部咨道府州縣無論何項勞績保舉歸入候補班補用人員令各督撫卽以此項人員到省之日起予限一年詳加查看認眞甄别如爲守兼優堪膺民社出具切實考語奏明分别繁簡補用等因在案兹查有廣西補用道楊廷璵於光緒十三年十二月初十日到省巳試看一年期潢據藩臬两司出其考語詳請加考具奏前來臣查該員楊廷璵才識俱優辦事精細歴經差委並無貽誤堪勝繁缺道員之任應請留於廣西遇有缺出照例請補除將該員履歴送部外謹會同两廣督臣張之洞附片具奏伏乞聖鑒訓示謹奏奉硃批吏部知道欽此○○沈秉成片再藤縣知縣宋瑛撤省察看所遺員缺查有懷集縣知縣李文莊樸實不浮辦事謹愼堪以調署據藩臬两司會詳前來除檄飭遵照外理合循例附片陳明伏乞聖鑒謹奏奉硃批吏部知道欽此○○劉秉璋片再查道府丞倅州縣等官無論何項勞績保歸候補人員卽以到省之日起予限一年詳加察看出具切實考語分别煩簡補用兹查有候補班前先補用知縣鄧爾棨到省一年期滿由藩臬两司甄别請奏前來臣查該員鄧爾棨年力正强堪以留省以本班知縣註册照例補用除咨部外理合循例甄别附片具陳伏乞聖鑒謹奏奉硃批吏部知道欽此 
 
 

Page 12

 
 
[光緒十五年八月二十一日京報全錄]  
　　宮門抄○諭旨三道錄前○分缺單○發抄硃批四道○山東學政裕奏恭報歲試濟南等屬情形摺○護理　撫魏　奏道員出缺請旨簡放摺○東撫張奏特叅河工文武各員摺○四川將軍岐等奏循例恭摺奏聞摺○八月二十一日兵部太常寺太僕寺正藍旗值日無引○容山請假十日○錫珍奏請開缺○召見軍機烏拉喜崇阿徐用儀崇光○光緒十五年八月分竣單道廣西桂平梧鬱秦煥升通判河南陳州許葆連開缺以守用知縣四川儀隴饒敦秩丁布經安徽呂熙榕故　巡檢廣東鎭平胡紹立近典史廣東龍門丁壽崧升廣西馬平童海門丁小京官兵部司務魏正源故知縣陜西汧陽張福山革陜西武功張世英丁○發抄李鴻章奏鹽商黄嶲翰等爲其故母黄王氏捐賑建坊奉硃批着照所請福部知道欽此○又賑捐出力之縣丞王亨鑒等請仍照原保給奬奉硃批該部知道欽此○倪文蔚奏記名提督董明禮請免騎射奉硃批着照所請兵部知道欽此○又盤查司道各庫奉硃批户部知道欽此○○内閣學士兼禮部侍郎衡山東學政奴才裕德跪奏爲恭報奴才歲試濟南及泰兗曹濟四府一州情形仰祈聖鹽事竊奴才於上年十月抵山東後曾將接印任事日期奏報在案本年正月開印後卽行出棚照章先試泰安次及曲阜分棚遞考兗州並附棚之濟寗直隸州及曹州府合屬五月二十六日旋省接考濟南至本月初五日試畢奴才維學政之職以拔取眞才爲要以清厘積弊爲先庶幾士習目端人文蔚起是以奴才履任之始卽通飭各學教官愼選廪保認眞稽查每至一棚均分塲扄門考試嚴密關防愼察獘竇並預飭提調訪拿招摇槍冒之徒復親書告示剴切曉諭點名時責成廪保細心識認奴才猶必詳核各童年貌相符方准入塲出題後卽終日在堂監試督飭值塲教官禁止離號交談屏除家丁吏役以防換卷傅遞之弊山東士風向稱循謹問有不遵功令者分别懲儆故塲規一律肅靜考試各棚間獲槍冒一二名均係點名時當堂查出濟南各屬弊端尤甚於考淄川新城章邱等童塲内查出槍冒三四名均交提調照例懲辦所有試卷悉心校閱秉公去取仍照歴任懸牌提覆嚴加面試核與正塲文理不符者卽行擯棄以杜僥倖武試必擇其騎射合法技藝嫻熟者人選各學取進如額文風以濟南之厯城章邱長山泰安之萊蕪東阿兗州之曲阜鄒縣滕縣曹州之曹縣觀城濟寗之本州爲優其餘亦多清通可造之才武風以兗曹各屬爲最其餘挽强命中者亦不乏人發落之日不憚煩勞再三訓誠並擇其優者面加奬勵文則朂以敦尙實學立品讀書武則勉以操習弓矢安分守禮務期學校内儲以篤實之才卽異日仕籍中多一循良之選奴才固不肯嚴苛亦不敢寛縱惟有倍加勤愼實力實心以冀仰副聖主作育人才之至意今歲恭逢恩科鄉試奴才試竣首郡卽循照向章接考錄遺再奴才經過地方因去歲歉收春初青黄不接間有飢民經撫臣賑恤兼施窮黎得所人夏晹雨應時麥收豐稔民情亦甚安謐堪以仰慰宸厪合併陳明所有奴才歲試四府一州完竣情形謹繕摺具奏伏乞皇上聖鑒謹奏奉硃批知道了欽此○○頭品頂戴護理甘肅新疆巡撫新疆布政使臣魏光燾跪奏爲委署藩可實任道員因病出缺請旨簡放以重職守恭摺仰祈聖鑒事竊喀什噶爾道袁壵齡前經撫臣劉錦棠奏署新疆布政使員缺未到任以前委兼按察使銜鎭迪道恩綸暫行兼理遞遺喀什噶爾道委甘肅候補道向邦倬署理在案兹據恩綸詳據疏勒直隷州知州將誥申據袁壵齡之家丁劉廾呈稱竊家主年五十六歲安徽泗州直隷州人由文童投効軍營歴保二品頂戴鹽運使銜儘先題奏道光緒十二年奏補阿克蘇道旋署喀什噶爾道十三年三月二十一日到任十四年調補斯缺本年三月委署新疆布政使三月二十一日交卸道篆擬赴新任不料感受風寒日漸沉重延至五月十三日病故等情詳請具奏前來臣覆查無異所遺喀什噶爾道係衝繁疲難四項最要缺相應請旨簡放以重職守除布政使員缺容臣咨商督臣另行捒員奏請署理外謹會同陜甘總督臣楊昌濬恭摺具陳伏乞皇上聖鑒訓示再此案攺題爲奏合併陳明謹奏奉硃批巳有旨將饒應祺調補矣欽此○○太子少保頭品頂戴山東巡撫臣張曜跪　奏爲連日河水盛漲各處搶護險工齊河堤埝漫溢在工文武各員從嚴叅懲恭摺具陳仰祈聖鑒事竊臣於本月十一日接准東河督臣咨會初五日河南陜州萬錦灘卯時至亥時漲水五尺當卽通飭沿河防營並印委各員一體知照加意防範東省初十至十三日陸續漲水二尺七八寸不等水勢之大汎漲之久爲歴年所未有自濮范以至東阿五州縣金堤或水温掃壩或堤身被刷均經道員張上達在彼督率隨時搶護又長清之北店子韓家道口三教堂歴城之濼口徐莊齊河之朱河圈豆腐窩高家套張村長清之陰河肥城之傳家岸平陰之陶家嘴均係極險之工屢經在工文武竭力搶護各工所備防料動用殆盡十三日酉刻至十四日丑刻風雨大作波浪奔騰張村民埝正在搶護間浪從埝頂而過立時漫溢哨弁劉得奎及河夫二十二人先後沉没於水水由堤埝之間漫地東流臣於下游徐莊工次聞信之後當卽檄飭齊河防營副將張永洪赶緊率領河夫退守大隄十五日黎明齊河八里廟小劉莊隄身卽被漫出之水歸八徒駭河又陰河以上司李莊民埝被水漫出一叚該處大隄土性尙好現經營縣防守當可無虞臣馳至齊河查看張村被冲民埝寛四十五丈中間水深九尺過水十分之二大溜仍走正河當飭副將張永洪於两壩盤築裹頭並於口門以上添築挑水壩料物購齊赶爲堵合察看地勢約計堵合經費四萬餘两卽可敷用副將張永洪管帶河夫五百名防守齊河隄埝巳經七年所管隄叚一百四十里中間五處險工當汎漲盈滿之時加以風雨晦瞑致被漫溢及漫口之後應辦裹頭等事並不當時盤築臣面加申飭仍以無土可取爲詞實屬貽誤要工法無可貸除將該員所帶隊伍遴員接管外相應請旨將候補副將張永洪革職從重發往軍台効力贖罪防汛委員候補知縣張遇春於初九日巳經溜勢滾刷張村民埝臣卽檄飭該員赶緊添買楷料雇夫運土晝夜搶護深慮舊料巳無可採准其拔用新料照收穫之糧按畝發價沿河居民每見工險先自搬移家口無暇應雇又飛飭齊河縣知縣王敬勳調集隄北村民給價做工先經援照定章通飭赶辦該印委各員未能迅速辦理咎無可辭擬請將委員候補知縣張遇春卽行革職齊河縣知縣王敬勳革職留任副將戴守禮請革職留工遊擊孝春意都司楊春貴均請卽行革職以示懲儆臣於在工文武印委各員但能奮勉從公不遺餘力是人事巳盡遇有過失亦必準情酌理據實陳明其臨時遲緩因之村事及事後又不知愧奮者惟有從嚴叅懲至被水僨莊當時調派船隻分投拯救一面飛飭司局委員並知會義賑紳士分放急賑並籌備料物早日將口門堵塞所有搶護險工並齊河隄埝漫溢情形謹恭摺具陳伏乞皇上聖鑒訓示謹奏奉硃批另有旨欽此○○四川成都將軍臣宗室岐元頭品頂戴四川總督臣劉秉璋跪奏爲察木多喇嘛回川出口日期循例恭摺奏聞事竊照察木多喇嘛帕克巴拉呼圖克圖等遣使赴京進貢事竣回川前准理藩院來咨當卽行知經過州縣台站逐程妥爲照料並札委川北成綿龍茂二道會同營員照例接護兹查該喇嘛等於十三年十一月十八日行抵成都省城二十二日起程回寺仍委員會營接替護送至打箭爐城該喇嘛等因包裹箱隻買辦口粮等事在爐迭有躭延於十四年十月十八日自爐出口其副堪布四郎彩里因病不能同行延至本年正月二十九日自爐出口沿途應付夫馬均無貽誤該喇嘛等在途行走俱極安靜所有喇嘛到省出口各日期謹合詞恭摺具奏伏乞皇上聖鑒謹奏奉硃批該衙門知道欽此 
 
