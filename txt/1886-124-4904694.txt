# 1886 - 124 - 4904694

 

Page 1

 
 
[恭排光緒十一年　諭旨告成] [  申報舘主人謹啓]  
　　本舘自光緒八年起將每年諭旨敬謹排印成書以供衆覽早巳風行海内兹又將十一年分諭旨排印竣工准於本月初七日出售每本收回工本洋一角五分售書仍照曩例此佈 
[石印有限書籍减價出售] [  點石齋主人啓]  
　　本齋前年所印 
　　五車韻府一書係取華文繙譯英文如中國人之不通英語者可將此書查出英文給與英人閱看英人便知語意其查字之法今己另刋小張訂　此書之首購而閱之自知異常簡易原價八角今改五角此外如 
　　直行六本康熙字典原價三元今改二元五角大號橫排康熙字典原價二元五角今改一元五角 
　　史記原價二元五角今改一元八角兩漢原價四元五角今改四元子史精華原價二元今改一元凡此五種俱有紅木夾板 
　　南巡盛典一書綢面錦函原價四元五角今改二元五角全圖三國演義原價二元四角今改一元五角 
　　靜安寺圖每張三角槪不着色本齋近年來所印書籍日益加多銷路更期充暢故願將此數種减價出售所望海内士林從速購取此佈 
[七十五號畫報出售] [  申報館主人啓]  
　　喇嘛僧由藏入都取道春申江見者謂其所穿袍褂顔色均尙黃帽則有頂而無緯足穿緞靴靴尖嵌綠皮如意頭頭不蓄髮而問有一二留鬚者東土不常見特圖之以供觀覽淞隱漫錄圖說一則仍附畫報之末准於初六日出售此佈 
　　照譯紐約卜碌倫洋字新聞刊載洋人未罅頌揚中國人幷駁限制華工例各節一千八百八十五年十二月二十號報 
　　余憶昔在嘉里寛尼銀行初遇一華人其人司理銀行數目找換金砂金錢價値其算數不需紙筆惟用算盤快捷異常分毫無錯余固稱奇卽當日銀行及貿易場中亦莫不以此算盤爲妙法也余昔居嘉里寛尼省每見華人傭工於洋行者俱屬忠誠篤實未聞有因棍騙東家致被拘押公衙者縱或有之亦不過由彼嫉惡華人者冒揑指控以遂具苛刻之念耳查嘉省土人之嫉惡華人也多屬下流之人其最偏惡華人者莫甚於堅尼澳夏罅等其至富貴文人或亦隨聲附和從而慫恿無非欲營鑽職役自結工黨藉資公舉而已豈眞厭惡華人也哉夫以公論質諸嘉省各處殷戶與及明理之人其不以華人居此應受優待者鮮矣觀於數月前附近太平洋各省之種植菩提果者幷田主公正人等疉次函述華人賦性勤勞純善可靠云云且平日雇用華傭之人固切望以懷柔遠人之道一律保護而彼公正人等亦無不感發天良咸以昔年釋奴自主故事相待華人也前數月洛士丙冷煤山華人慘遭焚戮事豈忍再次言之但念華人無辜受戮惡黨之兇悍至此極矣嗚呼滿山白雪白跡常存我知有血氣者莫不含羞蓄憤矣然而百數十華人在我門前無辜慘戮血流遍野而無復過問者是誰之咎歟挨利時黨嫉惡華人爭工奪利始自一千八百七十五年維時太平洋各省議員垂涎挨黨之公舉遂從而慫恿隨聲附和日以講論驅逐華人爲事卒至美京亦議限制華人例京内議員或布兾太平洋各省人舉以總統之任或謀職事者欲博工黨之公舉遂力施其伎倆聨禀美京議院議成限制華工一例此例未經議准以前余曾函致前任總統阿打陳以管見兹將該函附登以供衆覽未罅書呈總統大人閣下竊以現擬限制華工一例誠恐閣下未知底藴輙被蠱惑畫押准行僕是以謹將管見爲我總統陳之嘗謂議設限制華工之便附近太平洋各省民人無不深以爲然僕謂此說殊無可信緣西省各處民人除營　職役之議員外其殷富商有不願議限制華人者過半之多僕以此例苛刻過甚曾屢次函辯應勿准行又念吾父母親戚皆寓居西省更爲關切且凡安居西省之善良　皆視此爲苛例乃有營鑽職役之議員藉名保護本國人亟請於議院以立限禁華人者何也前於一千八百五十四年金山挨利時工黨始以華人到此爭工奪利嘖有煩言於是此倡彼和竟以攻訐華人爲縉紳捷徑而挨黨亦有兄弟親友爲議員從中袒助至若華人居此旣不能投以公舉又無人爲之臂助據情伸訴於議院遂漸以限禁華人爲本國之大關鍵也一千八百五十六年華人始到市丫罅埠掘金其時飲食居處尙形窮蹙及至今日囊有餘貲仍情願以重價向洋人購買礦地不敢自號地叚採掘其不欲僣奪土人之利昭然共見然是處公正土人當日咸以華人老成勤愼性亦善良故歴年樂與同穴採挖並無嫌怨至地方官常抽以重稅每一華人歲抽銀五元而華人亦任征抽幷無怨言且常被惡黨醉徒侵侮亦無計較竊以本國之人比之當推華人爲最善靜者也僕曾在該處脣任府官四年深識華人情形是時土人較少於華人然考諸案牘其爭訟案件多逾華人十倍且華人從未見有酩酊之徒又無乞丐懶惰等弊雖普天之下亦以華人爲第一勤勞之人矣汗流肩頰以餬口此又其性之所樂也似此純樸耐勞之輩並不傷我又無停工滋閙放火等情美國何須嫌懼彼惡華人者謂華人到此祗求取我金銀回國以致動生嫌怨孰知華人回國將我聖教眞道與夫技藝風化各事遐邇傳播於中國是則圖收金銀回華之事小而播揚我之教化爲大也竊以造化主創闢金門金山入口處名曰金門自應准天下之人到此乃有太平洋各省人或因私憤動生厭惡輒欲閉門拒而不納如擬成限制將來必至貽羞本國體統殊堪痛憫伏乞俯賜察核勿批准限制華工之例實爲德便此信寄呈總統時上下議院經已議准限制華工一例轉遞總統請其畫押施行旋由總統擲還議院不允簽押衆善人竊喜以此例再無准行之日矣乃有顚門吉蠟及利伯不勒根兩黨議員其中貪戀西省公舉欲圖職役者再復鼓舞投遞禀詞驅逐華人不遺餘力時有馬沙租舌省上議員呵亞將余前致總統一函宣讀於議院極力駁之足見呵君懷抱不平公義爲懷洵稱才幹之員矣無奈徒費脣舌限制華工一例到底由議院議准舉行此例固非民政所宜定擬而又出乎人情之外然猶不知止復於舊歲有議員成羣結黨到芝加谷集議公舉總統乘機倡議驅逐華人妄爲蠱惑於是選舉黨羽一人專望人公舉爲總統其無知識之工黨則仍蹈堅尼故轍僉曰我議院大員智者也尙且禁止華人前來其已在此者我並逐而焚殺之亦豈有碍乎由今思之工黨之言騐矣日前各處華人遭戮雖經總統出示彈壓猶恐禍亂相繼總之華人無辜受戮其罪實出自美京定擬華工例之議員也華人性好潔何以言之華工整潔身體可比美國之上等人余歴年開礦雇用華工同屋居住見其每日完工必洗澡一次惟洋工每禮拜洗一次則以爲足矣華人每日 
 
 

Page 2

 
 
洗澡必由首至足又不時更換衣服至謂華人在此有無瘋症余姑置弗辯惟言有瘋症亦未必盡屬可信也如金山埠華人旣多惡症又多惡習應由地方官時加整頓乃相沿數十年而始覺察究竟是誰之咎金山官紳之咎歟抑係上等華人之咎歟至余本身除在檀香山外則從木見有華人瘋證與檀香山土人染瘋證者計五十人僅一華人耳據嫉惡華人者稱言瘋疾係華人傳染至檀香山余不信也華人不特身體比我輩較爲潔凈卽其品性亦比我輩尤爲忠厚何以見之憶昔余爲府官時有華人公司買受一金礦請余簽押賣單以作證見當日俱用金砂交易又請余親眼看其稱金砂惟該華人公司所用天平與我不同賣主是以不能相信此次交易合計數千元因囑華人務必到美國人店憑該店磅兌華人則以金砂旣經兌足不欲遠行别店後彼此訂允如以美磅以兌有溢則應將所溢金砂交還華人是亦公平交易之道也于是余三人到該店以美國磅兌比華人天平所兌多溢銀三百元卽將所溢之數交還該華人查該店主人係美國人亦做礦務生意者是晚禮拜六卽用輕磅支發工銀與華工也光緒十一年十二月譯 
[電音彚譯]  
　　倫郭初五日發來電報言英國第二次致書烏遲國兹已得有回信言現在並無别語故各國欽差之駐該國者皆下旂遄返惟俄法兩欽差尙未成行大約亦難久駐似此則該國兵禍恐不能免也又云烏遲國派駐土耳其之欽差現亦召之回國矣 
[潯茶續信]  
　　九江茶市前已據電報及郵信錄登兹復得訪事人來函云四月初四日一點鐘時開盤怡和洋行買奇馨二五甯六百三十三箱價五十兩蕙香二五甯四百五十八箱價四十七兩又蕙香二五甯四百九十六箱價四十七兩仙香二五祁三百五十箱價四十三兩五利源二五祁二百五十四箱價四十二兩福隆二五祁二百四十箱價四十一兩蘭馨二五甯二百二十箱價三十九兩瑞馨二五甯二百九十四箱價三十八兩蕙香二五甯二百二十二箱價三十七兩又蕙香二五土四百六十二箱價三十二兩協和洋行買蕙香二五甯四百三十二箱價三十八兩龍芽二五甯一百五十八箱價三十七兩龍芽二五土四百二十箱價三十兩仙芽二五祁三百五十六箱價四十四兩魁芽二五祁二百七十五箱價三十九兩祥珍二五土五百四十四箱價三十兩賽蘭二五土六百六十六箱價三十一兩五天裕洋行買靝瑞二五土六百四十箱價三十二兩飲香二五土四百三十九箱價三十三兩怡蘭二五甯三百十箱價三十七兩魁馨二五甯一百三十九箱價三十五兩茗芽二五祁二百五十六箱價四十三兩二錢五分雨芽二五祁三百零一箱價四十二兩五亟登於報俾浮梁作賈者有所据依焉 
[擬建大會]  
　　東京法字報言法國定於明年設一大會集普天下之物産奇珍悉萃於會是眞佛經所云無遮大會矣 
[茶船誌略]  
　　每年各洋行發往漢口裝運茶葉之大輪船今年業經發去八艘怡和行獨發三艘其餘五艘則係各行所發云 
[緬甸商信]  
　　香港西字報言緬甸近日生意漸興彼此互市八募地方已有三年不曾開市現在業經貿易矣凡附近各處以及土人與中西人均往經營並聞華商帶有駝獸五百頭往彼收買棉花運來中國亦可見其生意之一端矣 
[法官大言]  
　　港報言刻下東京地方之法國兵已皆撤回本國其統兵官華納亦經回國惟留三隊命將軍柴猛統領在彼駐守華納臨行時出有告示云現在東京亂黨業俱敗散逃入深山不能復出地方一律安靜其越南土人亂首現亦無人聽信勢必遁跡他方以故可以無須多兵云云噫是殆法人之大言歟 
[新議條欵]  
　　三月二十六日下午香港西官特出官報載有二十五日議例局第一次宣讀之條款其第一欵云凡烟土不足一箱者亦須由承充鴉片公司領牌方能販賣否則視爲違例而承充鴉片公司須用圖印或執照黏貼每顆烟土之上俾易辨别第二款云凡携帶烈酒到船販賣之人其未經該船管駕或船主允准者卽爲犯例如有違此例者罰銀五十圓凡國家服役官員或船主差役等無論有否捕票皆有權可以查拿違例之人第三款云凡無藝業或無餬口生計而求人賙恤者謂之遊民凡遊民第二次被拘定罪者巡理府卽可將其解往國家工房作工或遣往别處作工港督可會同議例局設立工房一所以安置此等遊民惟目下未設立工房卽以域多理監獄爲遊民作工之所若於所限時候該遊民並無合宜工夫可作難以安置者國家卽給以費用將該遊民運往别處惟該遊民須立約於五年内不得回港若未及五年而回港者一經拘拿卽禁苦工監不過六閱月倘該遊民不欲立約亦可釋放惟若再行犯例差役雖未奉票亦可隨時復行拘拿如有運載遊民至港登岸一經查出卽命其人捐輸貲財以作該遊民往别處之費用如船艘載運貧苦無靠日後必流爲遊民之人到港將來各費用槪由該船之東主或代理人輸給第四欵云凡書塾之司理人若有禀請欲教訓幼犯者俟港督查明後卽准訓誨幼犯以資教化惟此等書塾須着人巡查俾昭周密其犯徒凡十六歲以下者或將其禁監十日或十日以外或遣往訓罪童書塾禁留兩年或五年惟不得越五年之外若禁留十八閱月之後有殷實人欲提理罪童者書塾司理人可准罪童與伊居處若十八閱月之後有幼犯自願學習工藝者亦可准之至於任其他逃或助罪童由書塾遁逸者則律有明條按例問擬云以上四欵見諸三月二十八日循環日報及閱四月初一日該日報則稱新例第一條業經律政司自稱誤刊已删去作爲罷論矣 
[松試續聞]  
　　松屬諸生之願註書者各繕寫成册由學呈進宗師立卽批閱其是者大加賞歎非者亦爲揭出隨將原册發還○閱文必親自寓目每遇正場終日坐堂皇將前塲文卷就公案披閱間亦動筆圈點○某生等請將松郡雲間書院擴充俾諸生得就其中弦誦一仿南菁龍門各書院章程宗師以事屬可行仰松江府籌欵舉辦○貢院前牌示取佾生三名莊有慶金山李承鼎薛鳳藻俱上海又取童古三名李樹棠靑浦王曾毅南匯錢學乾靑浦○南邑諸生葉秉璇秉樞昆仲二人係忠節公映橊裔孫宗師招往南菁書院肄業按秉璇字琮卿書法頗得古意人亦恂恂爾雅秉樞字紫仙亢爽不拘小節與人交頗有血性明德之後代有達人宜乎宗師之留心提拔也○靑邑某生夙精五木訣能呼盧得盧喝雉變雉卽滬上所稱牌九司務也被其害者不知凡幾盖其所擲之骰一俱係雙點一俱係單點以故每博必勝後同事者以瓜分不匀洩其術於衆衆驗之果信遂羣起攻之揪其髮辮飽以老拳生懼挽人緩頰願將各人所負倍値以償事始寢生自受此大創竟折其腰不良於行者數日 
[王大宗師歲試松江府屬題]  
　　初四覆奉金上新生此謂唯仁人爲能愛人經題支子不祭祭必告於宗子詩題賦得湖上棠陰手自栽 [X>得栽字至均作釣渡鍊七律二句至得還字[王大宗師取進南靑案]  
　　南匯計錦壎顧昌禧王曾毅閔振鍠撥府吳宗玠周家潤嚴國祥杜猷告葉俊生撥府唐宗雅馬戴仁張文彬唐堯棟撥府沈厚堃潘和鼎成允撥府嚴瑞洵顧乃嘉王端禮胡祥淸丁鳳笙撥府陳希麟宣爾猷唐承熙顧世琦李觀顯陶　鑄曹士鴻陳錦源○靑浦陸汝霖孫承福沈嘉福潘維垣撥府徐　照唐寳光陸譜馨胡師銓撥府沈光龍李樹棠支海鰲撥府劉維翰姚淸照陳叔龍程書鳳撥府凌官芬朱璠連張汝 
 
 

Page 3

 
 
成顧士英撥府馮世雄陳國楨沈增祥吳邦傑撥府陸有倫錢學乾蔡宗秀莊大紀趙鴻書沈培壽倪頌唐 
[改期試演]  
　　本埠福利公司由美國運來滅火藥水定於昨晚九點鐘在白墮橋南首空地試演業向英工部局商定一切嗣因昨晚東南風甚大不便試演改期於明日晚間再演倘屆時風和夜靜往觀者必然熱鬧也 
[邑尊騐屍]  
　　前紀本城黑橋左近醫生胡錫九之媳李氏自縊身死及屍兄李芝巖前往理論等情兹悉日前胡挽人調停妥洽旋卽備棺收殮而屍母適有事在松以故棺盖未經釘上前日下午屍母李趙氏抵滬謂伊女身死不明遂於晚間偕子芝巖邀同三鋪地甲瞿順赴縣訴寃昨晨莫邑草升堂傳訊李趙氏供稱小婦人家居泗涇鎭左近女兒淑卿於上年四月嫁錫九之子齊卿爲室至六月齊卿病故議撫小婦人之孫爲螟蛉子初尙各無異言後錫九之次女胡二姐往往指桑駡槐時同女兒口角日前女兒因事他出房中一切均被二姐搬空及回家問之反遭辱詈威逼身亡我子向論卽肆兇毆以致受傷左目叩求提究以雪沈寃芝岩供亦相同邑尊傳地甲至案詰訊該地甲禀稱胡媳於上月二十九日晚間畢命小的於次晨聞信往問胡稱業已挽人調停委洽小的因未來案具報邑尊着該氏等暫退至午後四點鐘時傳齊刑件書役人等前往屍場先據北三舖地保禀陳情節旋傳錫九詰問據供李媳實係自縊身亡解救不及並無謀害等情屍母稱女兒寔遭錫九父女酷虐不堪以致自盡惟旣經慘死不忍再爲相騐可否求免芝岩供與伊母無甚相懸邑尊謂旣經請免不能究辦隨將屍屬再三開導諭令棺殮屍母請免發封邑尊俯如所請着將錫九父女帶回訊核 
[會勘盜案]  
　　前紀龍華鎭某武弁家被盜一事前日莫邑尊先傳該處地保宣其昌詰問至昨晨會同傅守戎前往勘得該弁家在二十四保九圖龍華鎭百步橋南首浦畔草屋三椽盜從邊門而入所失物件約值數百千隨傳該地保復詰據禀伊家距鎭三里許被劫之事當晚小的並未得知邑尊飭繪成圖樣旋偕傅守戎排導而回 
[折賠欠銀]  
　　西人司道而司控徐某代李巧玲卽黃史氏借銀被欠一千一百兩由羅太守着徐與該氏結明帳目再訊等因節列前報嗣由司道而司投催飭傳該氏延不到案嗣經提到奉發官媒訂期於昨晨會訊司道而司申訴前因徐供初爲黃月山担保將行頭向兆豐洋行抵銀嗣因期滿一再催贖黃月山竟赴天津向該氏催促亦無銀兩被兆豐行要將行頭拍賣虧短之數須我賠補旋由該氏與我商量向司道而司借銀二千兩我將自己田單交抵所借之銀有一千零五十兩交案請給兆豐行贖還行頭餘銀交該氏詎後該氏自與兆豐行理明繳案之銀票雖蒙發還然尙少之銀及應加之利須向追銀一千一百兩至我與該氏代借一切均有中人王雅卿王阿香可証該氏供曾往天津尋黄月山取銀還債然終落空以致到案稍遲並未避匿至託徐代借銀兩惟繳憲案之票之票已經交還此外未收分毫據徐言是請西訟師及一切耗費其實並未請訟師到堂耗費我亦不知前曾言及司道而司處所借之銀雖未用須加利銀三百兩我不願給卽被控欠如許銀兩唆使司道而司出塲我實怕徐糾纏如果有銀情願照給徐又稱我受該氏之累實深今伊尙言不欠銀兩伊因又要開戯園豈得言無銀王雅卿王阿香同供奉飭同徐與該氏結帳徐稱被欠銀一千一百兩尙有利銀二百兩我等勸徐讓去則祇須銀九百兩據該氏言並不欠銀借銀係我等爲中旣據該氏言已還過我亦不知該氏又稱徐與王等通同惟求恩斷又將徐辱駡徐一再與辯幷稱該氏自將行頭質錢反唆使兆豐行報失指我爲賊心更難甘有前中人馮阿香可証馮供行頭確被該氏典質兩造嘵嘵置辯至十二點鐘佩副領事辭去請太守核斷太守又翻閱前卷隨斷該氏折繳銀七百兩着徐認賠銀四百兩倂歸司道而司徐已遵斷該氏堅稱無力太守着具遵斷切結完案 
[英界公堂瑣案]  
　　西捕稱昨見馬夫數人在老丹桂戯園前溜馬送案請罰王阿毛等六人同供我等皆在協大馬車行爲夥馬房卽在四馬路必須經過該處捕頭囑包探秦少卿禀稱捕房有章程單發貼各馬房門口溜馬須在泥城外歸時可以繞過湖北路佩副領事謂違章溜馬前已拘案申斥何得再犯請各罰洋一元以儆將來羅太守以爲然○包探王阿二同西包探查得悅生棧存儲火油三十五箱南誠記二十箱復泰水菓行中二十箱據言有客向王萬順洋廣貨舖中購辦十八箱本欲裝船因天晚暫寄尙有二箱係該行自購備用禀請羅太守飭傳一千人到案南誠記號夥供火油祗存十箱並未逾限尙有十箱係新誠記内由北洋水師提督丁軍門購運至烟臺發票呈閱悅生洋廣貨舖夥供火油存在棧中卽欲運往長江王萬順洋廣貨鋪夥與復泰水菓行夥同訴前因佩副領事商之太守逾限一箱罰洋一元太守允之惟南誠記免册○包探王阿二稱前夜有華捕見寗人忻順生領五六歲之男孩臥在街石上小孩啼哭不休忻給花生令食該捕懷疑帶至捕房由我查得小孩名桂生係應楊氏之子日間失去正在訪尋卽着該氏同到捕房認明無誤該氏申訴前因忻順生供撐船爲生不敢拐孩羅太守謂由捕獲住尙敢抵賴可惡已極隨飭孩交該氏領去忻順生押候過堂笞責二百板○華捕稱昨在三馬路浦灘見顧阿全投水尋死因卽阻救請爲安揷顧阿全供南翔人年四十八歲向爲泥水匠因貧困尋死羅太守飭値日差將顧送歸棲流所留養○包探陳阿九稱錢鳳壽在西人處拉東洋車被李阿三借錢吵閙由捕拘案判押李三天期滿釋放後李又往尋釁今復解案錢申訴前因羅太守判李再押十四天○江北人葉鴻衸稱在西報館爲馬夫洋東之馬車寄在龍飛大馬棚上月二十八日洋東命我裝車該棚馬夫郭風辱駡我裝駕不得法與論遭毆回告洋東囑投捕房奉飭傳郭請爲騐傷郭風供甯波人當日葉來裝車不得法由我指點以爲辱怒而奔出並未毆伊龍飛馬房司帳人投案稱郭風實未毆打葉鴻裕羅太守驗得葉無甚傷痕且二十八日之事不應至今始控斥退 
[公積助賑]  
　　兹接瀏河保平善士來函云敝寓開設二年查有公積項下存洋三十五元知東省被灾甚重故將此洋奉上伏祈彚解爲荷竊望申江各鋪戶或于公積中提出若干或於贏餘中拔些分潤則災民共叨厚惠矣捧讀之下洵藹然仁者之言節登之以呈公鑒三馬路陳與昌謹誌 
[賑欵彚登]  
　　江西省朱樹記由三晉源票號匯來九三八平二七寳銀三百兩○福建建甯府崇安縣朱緝齋善士由齊裕光號來九八元一百兩又萬　記九八元十兩○玉山無名氏續助洋五十元○劉愼敬堂爲先考六旬仙壽移齋醮　洋三十元助賑○湘中壽蘐主人來書云山左近災凡有天良者莫不爲之惻惻而移願作賑一　爲尤合理足徴籌勸用心無微不至兹敝處有誦經之願業已焚香默禱願以作賑料亦神明所深許謹具願資洋十元請解山東又有友人王君交到祝同心先生一千六百十一號救災圖說勸捐册一扣計募十五戶合來洋二十七元五角○蘇州全盛局來函云鄭國祥兄新添麟兒承親友寵賜隆儀理當設筵酬謝因諸翁念賑孔亟再四固辭謹將筵席費洋十五元移助賑捐以免多傷物命並爲諸親友救災造福○揚州周曉峯先生來函云年逾半百甫得數歲小兒現染春瘟之症舉家驚惶風聞助賑愈病捷於影響謹助東賑洋十元以求兒病速痊○盛澤王守之先生來函云伯父抱恙難痊在神前禱告立願助東賑洋五元求保速愈○江南吳君藴生函云宦遊楚北餬口維艱讀報章知東省水患頻仍慘難名狀家慈與内子聞之囑將平日積存針黹洋各一元移交東賑拯災黎中澤之嗷仁慈共仰祝善士無疆之福鉅細兼賅謹當彚禀關帝神前代求康吉用特登報卽請公鑒上海北市絲業會館核奬籌賑公所教弟施善昌少欽氏謹啓四月初六日 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局内恊賑公所經收賑捐四月上旬淸單]  
　　初五日江西撫院文巡廳何交來鑑湖錫九氏八十元厦門文報局交來漳浦縣施紳玉少君善士爐胚洋五十元又交來隴西求嗣愈病愿爐胚洋十元又交來漳浦縣署無名氏銅爐胚二元天津營務處桐城張印家騮善士爲母壽京平銀三兩天津願安女子高王經資移賑四元九章綢莊交來陳鳳誥大令爲令尊奉直公重遊泮水喜筵移賑四十元○急單南市來泰質典募浴佛子夢舟子知晤子無名氏查沛然五戶各一元金易氏無名氏婺邑程三戶各五角王正廷虛對開一個汪儀祥二角嘉興宋樹滋翁募京兆宋求雙親康健二元嘉興南潯電局信差將專送電信足力移賑二元趙雲亭王　人二戶各五角常州金大善士善募金張族金麟之金可卿押歲洋移賑二戶各一元嘉興屠甸鎭大成號募秋槎氏自訟子西華子三戶各二角菊汀氏月珊氏補過氏星階氏四戶各一角○金閨福幼册江蘇吳門汪氏洎媳王氏孫媳朱氏共助十元温蘇氏募高朱氏舊飾銀四錢五分温蘇氏舊飾銀六錢唐譚氏宋吳氏梁氏羅陳氏馬淨女黄陳氏陳劉氏亞妹鄭黄氏亞容花女十戶各一百文實收原舊飾銀一兩另五分錢一千文○本日共收英洋一百四十九元爐胚洋六十元銅爐胚洋二元京平銀三兩虛對開一個小洋七角舊飾銀一兩另五分錢一千文 
[上海三馬路與昌絲棧陳竹坪經募山東賑捐四月初四日第二百六十六次淸單]  
　　同泰竹行經募八戶共洋十一元六角○王謹度洋一元又募福泰押鋪金太太二戶各洋一元謝太太洋三元以上四戶共來洋六元○鄭寳成號洋十元○永泰恭烟葉行經募六十戶共來洋十六元○萬興經募寳山隱名氏將入學費移助洋十元又遵記洋十元○義記局經募十三戶共洋五元○恆泰縐莊經募六戶共洋二元七角錢一伯文○祥生泰經募廿四戶共洋八元○五千八百十五號許玉林許肇初二戶各錢四百文杜名琛倪光祥任泰生張立裕各錢二百文許煥榮婁和尙干雲淸許煥福各錢一百文徐長順棧三百五十文以上十一戶共來錢二千二百五十文○恊成祥經募九千四百十四册計十三戶來洋二元○陸基康經募九千二百三十六號册洋二元○九千七百八十七號册關帝廟經募八戶共來錢一千文○蔡永成經募朱成宗蔡玉璋張炳榮四戶共來洋一元錢六百文○劉寳裕經募九千二百八十七號册六戶共來洋一元○四千二百四十四號册永升經募紅塵不逮子洋一元有心無力十洋二角○大南門厲萬泰經募一萬六千六百六六十六號册五戶共洋一元○大南門外程小木作經募一萬另五百三十八册共十二戶洋一元○洽隆經慕一萬六千二百八十四册計念戶共洋八元○萬豫號經募衆友三十四戶共來洋一元二角錢七百五十文○惟昌號經募一萬五千四百廿六册共三戶來洋一元錢一百五十文以上均係塔册○閩永花甲氏戴洋十元全盛局募來鄭國祥將湯餅筵移助洋十元徐助洋二元又助兩廣洋二元趙氏洋一元○沈玉雲女史求保病痊洋二元宜石主人求保合家和氣平安續洋四元又求保娶病痊洋二元以上三戶共洋八元○敏昌行洋二元○南通州鼎元烟號銅洋八元又無名氏米票四十張計八斗又李順增洋一元幷銅洋一元○義益押鋪洋二元合力求安洋一元方人也洋二元○　不足錢四百文補過杆錢五百文知非子錢二百文李氏洋二角○本日共收英洋一百四十二元内有日本洋一元銅洋九元小洋十九角錢五千九百五十文米票四十張計八斗合併聲明 
 
 
 

Page 10

 
 
   
 
 

Page 11

 
 
[光緒十二年三月三十日京報全錄]  
　　宮門抄○調補廣東藩高奏爲謝恩摺○護廣西撫李奏報學政幕友藉貫姓名摺○署晋藩嵩奏報接篆日期摺○署晋臬馬奏報接篆日期摺○閩督楊等奏委署通縣片○内務府奏爲奏聞摺○閩督楊奏特叅守備開缺察看片○又奏　補水師遊擊摺子○三月三十日戶部通政司詹事府正黄旗値日無引見○周家楣專摺謝賞假一月恩○邵曰濓謝署太常寺卿恩○召見軍機○○頭品頂戴調補廣東布政使臣高崇基跪奏爲叩謝天恩仰祈聖鑒事竊臣接奉撫臣剛毅行知准吏部咨光緒十二年二月十三日奉上諭高崇基着調補廣東布政使卽赴新任毋庸來京請訓欽此當卽恭設香案望闕叩頭謝恩伏念臣自維愚昧濫列屛藩去歲入覲天顔親聆聖訓幸飲遵之有自勵靖獻以方殷廼蒙命錫北宸量移東粤地當海澨允涵闓澤之汪洋路遠京華彌仰宮門而瞻戀臣惟有星馳就道迅速抵粤恪供職守以兾仰答高厚鴻慈於萬一兹臣於三月初一日交缷山西藩篆赶緊束裝前赴新任所有微臣感激下　謹繕摺叩謝天恩伏乞皇太后皇上聖鑒再此摺係借用山西布政使印信封發合倂聲明謹奏軍機大臣奉旨知道丁欽此○○暫護廣西巡撫二品銜布政使臣李秉衡跪奏爲查明學政差滿在任聲名辦事及新任學政幕友人數循例具奏仰祈聖鑒事竊學政差滿例應將在任聲名辦事若何查明具奏又新任學政延請閱文幕友人數姓名例應由臣稽察奏聞歴經遵辦在案伏查廣西學政詹嗣賢於光緒八年十二月十七日到任先後按臨各府廳州屬歲科兩試情形業經前撫臣潘鼎新查明具奏在案本年考桂林府屬科試曁考錄文武遺才均關防嚴密去取公允士心悅服文闈鄕試入塲代辦監臨亦稱妥協兹屆差滿新任學政臣李殿林於光緒十一年十二月十七日接印任事詹嗣賢交缷後卽日起程所有差滿學政在任聲名辦事理合循例據實恭摺具奏並將新任學政李殿林閱文幕友人數姓名籍貫繕具淸單敬呈御覽伏乞皇太后皇上聖鑒謹奏軍機大臣奉旨知道了欽此○○署山西布政使按察使奴才嵩　跪奏爲恭報奴才署理藩篆日期叩謝天恩仰祈聖鑒事竊奴才于光緒十二年二月二十六日奉橅臣剛毅行知以藩司高崇基調補廣東布政使所遺藩司印務奏委奴才署理遵於三月初一日交缷臬篆准藩司高崇基將印信文卷移交前來當卽恭設香案望闕叩頭謝恩祗領任事伏念奴才滿洲世僕知識庸愚忝綰糧符愧涓埃之未報謬陳臬事彌兢惕之滋深兹復委攝藩條益增惶悚查山西地稱繁庶藩司職任旬宣舉凡用人理財興利除弊在任均關緊要奴才自維檮昧懼弗克勝惟有矢愼矢勤遇事禀商撫臣加意講求悉心經理不敢以暫時權篆稍涉因循以期仰答高厚鴻慈於萬一所有奴才接署藩篆日期及感激下忱謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○署理山西按察使冀寗道臣馬丕瑤跪奏爲恭報微臣接署臬篆日期叩謝天恩仰祈聖鑒事竊臣於光緒十二年二月二十陸日奉撫臣行知按察使嵩崑委署藩篆所遺臬司篆務委臣署理等因隨於三月初一日准嵩崑將印信文卷移交前來當卽恭設香案望關叩頭祗領任事訖伏念臣戰領監司才疎識淺去歲忝權臬事尋綰藩條未報涓埃方深兢惕兹復寵榮叨渥倍虞隕越貽羞况晋省爲畿右巖疆臬司乃刑名總匯讀書讀律貫情理之持平　猛濟寛庶激揚之悉當如臣檮昧深懼弗勝惟有殫竭愚　遇事禀承撫臣認眞整頓　敢以暫時署任稍涉因循以冀仰咎高厚鴻慈於萬一所有微臣感激下忱並署理臬篆日期理合恭摺叩謝天恩伏乞皇太后皇上聖鑒謹奏軍機大臣奉旨知道了欽此○○臣楊昌濬臣劉銘傳跪奏爲署新竹縣知縣彭達孫患病請假所遺缺新竹縣係酌委之缺查有現代是缺之埔　社通判方祖蔭年壯才明辦事勤奮堪以委令一年署理遞遺埔裏社通判亦係酌委之缺查有現代是缺之試用府經歴林桂芬堪以委令一年代理又署淡水縣知縣徐錫祉調省另有差委所遺淡水縣酌委之缺查有現代是缺之試用通判李嘉棠堪以委命一年署理該員方祖蔭係安徽桐城縣監生考試取列三等林桂芬係廣東番禺縣監生尙未考試列等李嘉棠係廣東嘉應州監生考試取列三等均距原籍在五百里以外據福建藩臬兩司會詳前來除林桂芬由臣銘傳飭傳考試外臣等謹合詞附片具陳伏乞聖鑒謹奏軍機大臣奉旨吏部知追欽此○○總管内務府謹奏爲奏聞請旨事恭照道光十年八月奉旨嗣後織造等每屆一年期滿着内務府大臣具奏欽此又於咸豐四年十一月經臣衙門奏准嗣後三處織造奉旨簡放之日起予限六十日卽令到任自到任之日起扣足在任一年由臣衙門先期奏聞請旨等因在案查杭州織造齊克森布由銀庫郎中於光緒十一年二月二十四日奉旨補放杭州織造該員於光緒十一年五月初六日到任按到任之日起扣至光緒十二年五月初五日係屬一年期滿理合先期具奏可否更換之處伏候訓示遵行爲此謹奏請旨奉旨已錄○○楊昌濬片再前據浙江衢州鎭總兵喻俊明禀稱訪聞該標右營守備楊景昌署中聚賭兼有嗜好飭據兼辦中軍遊擊周得勝查覆上年七月間該守備赴省請餉其妻母在署邀同親戚婦女賭賽飲食一次至於嗜好亦難保其必無等情並據右營都司楊懷淸禀揭理合呈請撤叅等由經臣將守備楊景昌先行撤任並行金衢嚴道聨綬就近確查去後兹據該道以該守備聚賭嗜好各情查與鎭禀無異此外别無劣跡等情禀覆前來伏查守備楊景昌　母在署賭博雖在該守備公出期内無從禁阻但其平日漫無檢束已可槪見當此整頓營伍之際未便稍事姑容相應請旨將衢州鎭標右營守備楊景昌卽行開缺一面調閩察看有無嗜好再行核辦以肅官方所遺守備係陸路推補之缺浙省現有應補儘先人員除按照定章另行揀員請補並咨部查照外臣謹附片具奏伏乞聖鑒訓示謹奏軍機大臣奉旨着照所請兵部知道欽此○○頭品頂戴革職留任閩浙總督兼管福建巡撫臣楊昌濬跪奏爲遴員請補外海水師遊擊員缺恭摺仰祈聖鑒事竊福建水師提標右營遊擊賴文經病故遺缺准到兵部咨係外海題補第二輪第七缺輪用儘先人員杳閩省現無註册水師儘先遊擊曁第九缺應補世職之員應以現任應升人員抵補行令照章迅揀合例人員請補等因前來臣查閩省水師應升班内現任各都司如台灣水師協右營都司郭發祥現居要缺中營都司吳永兆台俸未滿閩安左營都司梁棟材右營都司韓海均人地未宜金門營都司陳順發海壇左營都司饒懷忠丁憂未滿澎湖左營都司楊興隆甫經升補右營都司鄭漁業已革職均未便遷就請補惟有花翎　閩補用水師遊擊宛乾元年四十四歲湖北黃梅縣人由武童隨軍剿匪著績遞保花翎儘先都司旋于剿辦閩省各屬土匪出力案内保奬同治五年十一月十九日奉上諭着免補都司以遊擊留於浙江補用欽此嗣來閩投効經前督臣何璟奏請留於閩省水師補用於光緒四年十一月十八日奉旨着照所請兵部知道欽此續經造送履歴咨准部覆令照改水例辦理業經帶洋試騐期滿該員勤明篤寔練習風濤槍砲亦嫺署理水提前營遊擊措置裕如爲水師中不可多得之才第該員於改水案内尙未保題給咨引見與例稍有未符惟查水師人材難得例有專條向准破格錄用所有沿海各將領自應爲地擇人方足儲眞才而收實效該遊擊宛乾元於是缺人地實在相需例得聲明專摺奏請合無仰懇天恩俯念外海水師員缺緊要准以宛　元補授水提左營遊擊於營伍有裨如蒙俞允容俟部覆到日卽行倂案給咨送部引見恭候欽定除飭取履歴另行咨部外臣謹會同福建水師提督臣彭楚漢合詞恭　具陳伏乞皇太后皇上聖鑒勅部議覆施行謹奏軍機大成奉旨兵部議奏欽此 
 
 

Page 12

 
 
[皖江近事]  
　　上月皖垣某大令之尊人偶有弗豫醫巫並進迄未告瘳一日有以某名醫薦者大令急具厚幣飭价往延鵠俟至晡時始乘輿而至至則揖之入然後入按脉畢大言曰尊翁之疾不可爲矣幸遇鯫生當與閻摩天子一戰看從鬼門關奪得生魂歸也洎開方温凉　用攻補兼施大令未及留神遽煎以進服之病益劇飾終之具已備齊矣忽聞孟河御醫馬君佩之進香九華山回道經皖上急親往禮延入署診視馬君細檢舊方言尊翁似非絶症惟被某名醫所誤因令除去某某等藥加入數味一服而病勢卽輕數日後已飲食如常步履輕健因厚謝而送之歸轉尋某名醫則己走不知所之噫今之爲醫者略讀幾句湯頭歌訣卽詡詡然自命爲和緩再生市上懸壺不知悞却多少人性命大令幸遇馬君耳否則枉死城中又將多一新鬼然則醫可輕易言哉○餅師某甲年甫舞象家在東門正街一日其母命市鰱魚一尾就餅爐烹調以備早膳烹已熟矣舉箸向爐夾食弟乙見而責之甲忿然曰棣鄂常花理宜和洽是區區者而將余責塤箎相應之謂何矣乙不遜遽效山膏之皆甲遂漍其頰乙亦舉手還毆甲勢不能敵飛步脫逃至傍晚始歸不發一言躺臥床上母憐而視之則雙淚盈盈面作靑紫色固詰之始言已密購洋姻七十文和酒吞服矣急覓木棉花及解壽名藥煎食之卒以受毒已深至二更而斃噫然萁煮豆千古傷心然以一魚之微遽爾服毒自盡乙雖强悍甲亦太自愚矣或有謂其中必有寃鬼爲祟則無稽讕語當以一笑置之 
[贈程如譜兄]  
　　流鶯枝上啼嚶嚶求友生雕虎谷中嘯習習來風淸絪緼本相感夢寐通精神嘅矣今世交蒼狗變難陳今君獨抱道而不嬰俗塵雲情薄霄漢高義橫古今每師仲淹志常學秦越人赤餅一囊貯寒谷生陽春[  海上種榆山人悅彭弟拜稿]  
[謁亭林先生祠]  
　　霜落秋城草樹黃夕陽下馬拜祠堂布衣經濟期莘野錦帶文章學楚狂風雪諸陵空血淚關河故國哭滄桑山林尙有高風在萬卷遺書待後王[  日本寺田望南未定草]  
[過洞庭湖吊屈大夫賈太傅]  
　　江天萬里東瀛客一瓣心香問水濵漢室有才傷服鳥楚宮無命失靈均魚龍秋捲湘潭雨烟　宵迷　渚蘋終古美人香草恨寒濤鳴咽冷湖漘[  日本寺田望南未定草]  
[台江本事詩]  
　　珠箔銀屛迤邐開當筵定子喜重來深藏柳色黄金屋小試蓮花白玉杯心蕩又隨飛去絮渴消纔慰望中梅神光洛女離終合費盡陳思八斗才鶯纔出谷鳳棲桐欲渡黃姑夜正中巧笑更能鏡娬媚靈心誰與鬥玲瓏傳來靑鳥將愁去駕得藍橋有路通一枕游仙春夢短紫櫻花底太怱怱小病文園强護持薄寒怕損瘦腰肢飛龍和藥情尤眤走馬應官意亦痴月照流黃勞悵望簾窺慘緑憶當時遙憐擁髻燈前坐訴盡銀釭總未知行雲乍遏響笙歌不是情天卽愛河畵到十眉矜二妙笑生兩頰認微渦貪看月色停琴待靜聽簫聲引鳳過記得潯陽江上路座中司馬淚痕多[  聽桐生和作]  
[上海四馬路文報局内賑公所經收賑捐四月上旬淸單]  
　　初三日葛老太太規元三百兩安慶輪船帳房交來漢口太古洋行求病愈人四地　巢湖釐金總局紅蕪書　主人本洋六元無名氏一元鄞江司署徐嘉楨善士募徐屠氏銀五兩又洋八角繆董氏徐郁氏二戶各一元徐嘉楨銅洋二元幼婢秋菊二角乍浦祈安子二元張鍾氏求自病巡愈八元○滬册張雪堂翁交來江靖大善士募本興堂陳生生福無名氏三戶各八元無名氏十元無名氏十元周錦餘六元無名氏四元無名氏二元楊雲峰一元又交來陳田生二尹手錦溪晚翠支孫五十元又交來錦溪蒔菽子銅洋二元○急單常州恆怡號交來隱名氏五十元隱名氏五元○金閨福幼册葉大善士募江門羅氏吳氏三元梅許氏江李氏江宋氏三戶各三百文宋梅氏五百文雅著蕙香二戶各二百文許汪氏八百六十文實收英洋五元小洋四角○本日共收英洋一百八十五元規元三百兩銅洋四元本洋六元銀五兩小洋四角 
[上海四馬路文報局内恊賑公所經收賑捐四月上旬淸單]  
　　初四日恆利莊交來杭州同雲堂募三月分賑捐福貴源頭册募陸蔭堂完前願一百元彭敦倫堂七十元顧漣三十元王愼德二十四元四明養根草堂華酬願廿元武陵學德堂主人金閨福幼册王籌萱堂轉募二戶各十元大仙氏六元星黎堂壽筵蒼佑子樽捐二戶各四元金閨福幼册鄭子祥募三元歙縣篁南延陵氏蔡姓石山農詹桂記金閨福幼册募陸張氏四戶各二元金順揚沈氏無名氏朱何氏吳趙氏生産求安昌祚泉姑昌泰驎姑錢在茂八戶各一元昌壽福姑王俞福王張氏三戶各五角陸王氏昌承二戶各二角五分桂泉錢三百文顧林氏顧錢氏炎官順官謝氏元官六戶各一角汪詹氏陳周氏鍾郭氏徐吳氏齊翁氏侯氏汪氏汪吳氏胡關氏胡氏十戶各一百文實收英洋三百元錢八百三十六文楊公舘二元崑山漁隱居士募會泰源醮資移助陸元有心無力子二元漁隱居士二元瑞和煤鐵號交來吳慶餘念椿先生潤筆移賑三百文○急單常山庸字鹽棧募朱月泉俞吉生二戶各二元孫濟川張其槎二戶各五角裘潔庭祈母壽俞吉生再助朱月泉再助裘潔庭再助四戶各一元施錦堂金秉陶二戶各四角王殿臣二角紅塵不逮子一元縷衣欠飱子二角○本日共收英洋三百廿三元小洋二角錢一千一百三十六文 
 
