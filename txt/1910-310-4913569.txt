# 1910 - 310 - 4913569

 

Page 1

 
 
   
 
 

Page 2

 
 
論說 
[再讀十一日　上諭謹註（嘉）（言）]  
　　本報前日兩奉　詔書。記者恭讀之餘竊不能無言焉。爰謹註之於下。 
　　（一）謂憲法及議院法。上下議院議員選舉法。曁關於憲法範圍以内。必須提前赶辦事項。均於召集議員之前。一律完備。奏請欽定頒行。夫以一國之專制政體。蹔脫而躋至於立憲政體。其間非有一最高之立法機關。從而制定之不可。此稍有政學者所同知矣。今世界各國。除一二專制之國立法之權在君主外。共和之國。立法之權則在民。而君主立憲之國。裁可之權雖在君。而立法之權。則在議院。吾國議院。須俟至宣統五年而始開設。則今日編訂一切法令。所謂提前赶辦者。其責不知寄之於何所。往者頒布之籌備清單。種種編製。因無立法之機關。故悉出於憲政編查館之手。非該館有立法之權也。名曰編查。其權固非可久假不歸矣。然猶得謂當時資政院未成立。議員無由召集。不得不暫設一法典之起草研究所。以爲一時籌備計也。今資政院已成立矣。議員亦已召集矣。非所謂上下兩議院之基礎乎。而　諭旨不明予以立法之權責。無已則仍屬之於憲政編查館而已。夫該館豈得有此立法之權哉。旣有資政院。照章有議决新定　法典之規定。則凡爲議員者。應有叅預立法之權利。此先朝設立資政院之本意也。如仍屬之於憲政編查館。則該館是爲侵權。資政院議員。當提出此議案。質問政府。必不肯放棄此責任。吾不知朝廷何故。靳而不予也。 
　　尤不解者。謂所有關於憲法之各項法令。及一切機關。應責成主管衙門。切實籌辦。凡召集議員以前。必須完備各事宜。分别最要次要。詳細奏明。請旨辦理。夫自初三日特降明諭後。國會年限已縮改矣。則凡前所頒布之逐年籌備清單。皆失其次第秩序之排列。無最要次要之可言。而所最須亟爲釐定。而萬不可再緩者。則莫如所謂先將官制提前頒布試辦。欲官制提前頒布試辦。非組織責任内閣不可。欲組織責任内閣。非同時召 
 
 
 

Page 3

 
 
集國會尤不可此今日實行改革上一定趨進之軌轍也。不然。則雖三令五申。而僅僅兩年間。復何一事之可着手。卽如民政部調查户口籌設巡警等項。度支部清理財政釐訂稅法等項。法部籌設各級審判廳等項。學部籌辦教育普及等項。固非可以或緩也。而猶非今日提綱挈領之要圖。何哉。今東西立憲各國。所有行政之新名詞。無一不移植於吾國矣。而政綱不定。國務之傾嚮益淆。則此必要之事宜。雖通盤籌畫。而終不能一致以進行。甚且紫色鄭聲。　紛紜。而馴至無所藉以自存。此非消極派之言也。試觀三年來籌備憲政竭蹶之。現狀可以知矣。而况舉一政。莫不有相關連之處。學生奬勵章程不廢。則普及教育空言也。新刑律不定。則審判廳雖設。亦贅疣也。國稅與地方稅不分。財政不能清理也。户口已調查。巡警已籌設。而人民終不見有一些利益者。則以政治上之根本不立。雖枝葉扶疏。終無是處也。今於凡百政治所從出之機關。旣擱置在兩年後矣。前此各部所主管而舉行者。猶有遙遙歳月之可待。乃遽欲其通力合作。壹意進行。俾克早日觀成。免致臨時貽誤。吾恐亦徒虚語耳。（未完） 
來稿 
[論百斯篤（即鼠疫）（丁福保）]  
　　傳染病中之最可怖者。人人知爲霍亂。而光緒十九年。香港忽起黑死病。當時日本曾有青山北里兩氏。因欲研究其病原。遂往香港。青山氏遂被其傳染。雖未至於死然大使日本人胆寒。終至延及横濱大坂等處。内地之人。隔絶交通。焚燒家屋。行諸種强制的方法。幸而不至於甚。若日本内地受其蔓延。則豈止損失經濟而已哉。　百斯篤。一名黑死病。極猛烈。百斯篤菌入於體内。則自血液淋巴液。蔓延於内臟及各組織。産出有毒之物。發熱至四十度以上。精神朦朧。十人死其八九。青山。氏得免於死者。實稀有之事也。　百斯篤菌在患者身體中之各器官内。凡血液膿汁。大小便涕吐。唾液等。自身體内部。排出者。莫不含有此菌。其菌雖出體外。亦不死亡。附著於衣服器物塵埃等。而輾轉蔓延。故自流行地所。來之器物。每有黴菌附著其上而輸入也。　百斯篤菌好傳染於鼠。若一鼠。傳染。則必延及他鼠。而旣病之鼠。復時出尋食嚙物。又或排泄糞尿。故苟發見一鼠有菌。則其家恐無乾凈土矣。此病。菌常由身體之。損傷部。入於血中。外皮不缺之處。雖不能侵入。如胼胝皹。逆剝等。均爲該。菌侵入之道。縱使其孔不大。亦足容數萬之黴菌侵入。又如蚊之刺痕。及其他眼不能見之小損傷部。亦爲該菌侵入之門户。故健全之皮膚。雖無憂慮。而人自以。爲健全者。未必眞健全也。且黴菌侵入之後。毫不痛痒。雖實已侵入。而猶自謂。 
健全。迨隣接部之淋巴腺腫脹。如由手入者。腋下腫脹。由足入者鼠蹊部水脈腺腫脹。則已在黴菌蔓延全身之後矣。　此外塵埃中之黴菌。吸入於。肺内。食物中之黴菌。嚥下於胃腸。則由是等粘膜之創傷部以入血中。如肺百斯篤即由肺中呼出之黴菌。傳染者。尤爲危險蠅蚊。亦能爲。傳染之。媒介。刺百斯篤患者之蚊。黴菌自蚊之口　。侵入蚊之體内。及其蚊再刺健康之人。則不啻以黴菌接種於此人矣。　蠅雖不直以病菌。接種於人。然若黴菌附於翼足口首而。棲息於食物之上則。難保其菌不遺於食物之中。食之者亦難保不以該菌。嚥下也。　故赤痢。霍亂等注意其糞便。即可免於傳染。其預防法較易。至於百斯篤。則千差萬别。防不勝防。如肺百斯篤。并吾人日常呼吸之空氣。亦不可不視爲危險之物。殆無預防之法可言矣。　然其傳染之大媒介。究以鼠爲第一。本病之流。行先及鼠族。而後傳及於人類。故當注意於鼠之狀况。有一斃鼠即請醫師剖騐。平時亦宜防其蕃生。能絶其跡者尤佳。　流行之際。不可旅行於流行地。尤宜。注意流行。地輸來之。物品如舊衣。毛布。襤褸等。勿觸於手。郵便物非防腐之後。不可開封。飲食物非。煮沸者勿用室之内外。尚清潔。戒污濁。流通新鮮空气。導入光線。衣服器物。必常曝于日中。禁跣行等一切易受外傷之動作。勤除蚊蠅蚤類。略有惡寒發。熱淋巴腺腫起等狀。即請文明醫師診斷。初期即宜治療而。必送於傳染病院或隔離所。　赤痢。霍亂。唯行糞便之消毒。即可防止傳染。不妨處於家中。至於百斯篤。則防堵綦。難若處 
家中。則病毒必蔓延於周圍。故罹病之人。若爲一族及公衆計。則不可不去家就。治發病後。屋内之器物寢具等。悉宜嚴行消毒。能燒却之。則尤爲萬全。若發病已越一二日。則雖家屋亦不可不焚棄之。處置患者之法。一切宜受醫師指揮。發見該病。則牀上必張毒帳。以防蚊。整列室内物品。禁止諸人出入大小便及。此外排泄物悉消毒而燒去之。 
專電 
[電一（北京）]  
　　江督電奏驟開議院人民識解未純擔負無力内閣權位太重必多流弊請俟預算成立國家地方稅劃分所得稅實行後於宣統五年國會内閣同時並舉 
[電二（北京）]  
　　資政院奏欽選議員缺額請旨欽點當奉點出陸宗輿崇芳吳廷爕 
[電三（北京）]  
　　資政院總裁倫貝子以議員要求質問湘省公債案就商樞 
 
 

Page 4

 
 
府大遭嚴斥憤甚於召見時詳奏辭職攝政王温諭慰留勿遽灰心朝廷自有相當辦法 
[電四（北京）]  
　　川督電告憲政館川諮議局提出法令公布規則侵越大權照章由會議廳審查批駁不交覆議 
[電五（北京）]  
　　今日（十三）奉旨派那晋認眞校閱第三鎭陸軍及混成恊 
[電六（北京）]  
　　直督陳夔龍奏請病假奉旨賞假十五日 
[電七（武昌）]  
　　十二日午刻紳商各團體數千人同詣鄂督署懇請代奏即開國會瑞督允再約同錫李兩督具奏 
[公電（福州）]  
　　申報中外日報天鐸報時報神州報輿論報鑒福州東窰鄉禁烟聯合會以盜竊惡棍丁永安等充會員遍處騷擾辱及婦女敝帮恐釀事端集議刋發傳單嚴戒暴動並禀官澈究請嚴定搜烟規則以維社會秩序而保治安絶無請外人保護破壞烟禁章程事關重要祈確查初八日福州公電即該棍誣發幸秉公論旅閩廣東會館商帮公電 
緊要新聞一 
[國會年限宣佈後之籌備北京]  
　　國會已定於宣統五年召集責任内閣制度宜即頒布其最難解决者惟總理大臣一席慶邸不特不肯擔任即使擔任而外間反對者太多將來斷難運用靈活聞監國曾屬意於澤公慶邸亦極力奏保或者澤公藉此脫離度支部之負累願以一身當此機關亦未可知惟說者以爲責任内閣大臣必用皇族將來恐不免有政治上極大之衝突云 
　　初三日宣示國會年限後慶邸面諭軍機處領班章京分委四員趕錄諭旨即於當日先行分寄各省督撫略云奉電之後應行恭錄諭旨轉致諮議局欽遵辦理並飭接奉廷寄之日卽應將以上情形愷切曉諭各該省軍民人等一體週知以慰民望並聞除此電諭外另有廷寄各省督撫一件未詳何事 
　　初三日政府通電駐京各國欽使向各國政府聲明中國於宣統五年實行立憲隨於初四日外部接到英美德義比奥等國賀電七件均係慶祝中國實行立憲惟和俄日本等國尚未來電 
　　又外部鄒尚書於初三日下午即行函告駐京各公使署駐京各公使隨即紛紛函覆祝賀極表賛成並升旗三日以誌賀忱兹領袖軍機慶邸會商那相國擬於日内在外務部外賓館邀請各國駐京外交團大開會讌以慶中國國會年限縮短之盛舉並藉答謝各國祝賀之隆誼 
　　新簡纂擬憲法大臣澤公倫貝子初五日商之軍機大臣擬於初七日在憲政編查館邀請總管内務府大臣會議政事聞其提前籌備憲法事宜擬定先由改革内務府與責任内閣制同時釐訂其皇室經費亦擬照度支部奏准成案與稅法同時辦理均提前於明年奏請欽定此外關於財政者如稅法公債會計法預决算等諸政擬於兩年内一律奏請欽定實行其憲政編查館新奏准展後二年實行之官俸專章亦有隨同官制仍提前頒行之議 
　　又聞倫貝子澤公以九年籌備事宜雖未奉有明文取銷國會年限旣經縮短此案已不銷而自銷現在憲政編查館如同虚設擬俟纂擬憲法處成立即將憲政館奏明裁撤并聞倫澤兩大臣現擬派民選議員孟昭常雷奮于邦華充纂擬憲法員 
　　民政部現飭内外兩廳多派偵探偵查國會各代表近日情形是否有意解散各回原省以安生業其魁和參局内及崑新會館全蜀會館連升店内尤爲注意 
　　監國日前召見各軍機大臣特諭國會年限已經縮短内閣制應赶前預備所有京師各部院衙門應行裁汰之舊員甚多如舊内閣及吏禮等部並他部不能勝任之各尚侍均在裁汰之列不能不另行妥籌安置應倣照日本元老院辦法建設此項相等之院其各署裁汰之舊員均令入院安置以便隨時顧問要政 
　　御史陳善同昨上封奏二件聞一係條陳組織責任内閣應即欽派廉明勇於任事之王大臣實行籌畫務於明年成立以期督催憲政一係因各省人民公舉代表來京多日奔走王公大臣之門號呼要求速開國會純係爲國勤勞宜降明諭嘉奬飭令各回本省會同諮議局預備地方自治事宜 
[郵部又議派員攷查郵政北京]  
　　郵傳部各堂以明年即爲接辦郵政之期議於今年派委專員分往東西洋攷查郵政以便接辦後隨時改良預定最宜注意者四事一關於郵律及各項章程之規定二郵政人員之資格及其薪俸數目三參觀郵船及鐵路郵局情形四郵便貯金法之現行章制并聞此次派員須在三人以上以便分蒞各國切實攷查冀得種種眞相云 
[學部漸知注意教育矣北京]  
　　日前學部電致各省提學使略謂前飭查明該省已設簡易識字學塾若干所學生若干人專案報部迄今未據查復該省籌辦情形無憑核悉惟此項學塾爲增多識 
 
 

Page 5

 
 
字人民而設憲政籌備單宣統六年人民識字義者須得百分之一距今爲期非遠非將此項學塾極力推廣恐不能如期無誤應由提學司嚴飭各廳州縣切實推廣以重要政此項學塾形式不求完美需欵無多入塾不限資格招生尤易勿得藉口於風氣未開財力不繼致干貽誤憲政之咎 
　　學部唐尚書以本部所編教科書已有多種惟各省情形不同所頒各書恐未必一律適合教授之用因飭司通行各省提學使轉飭各學堂教員將教授困難之處詳細籖註明晰彙送本部以便飭局改訂 
　　學部條擬地方學務章程已由資政院議决辦法兹聞唐春卿尚書與寳李兩堂提議擬將本部所擬之荒學律及試行强迫教育章程一併奏請續交該院集議以便提前實行而李侍郎則謂原定條欵多有未善宜逐加斟酌再行交議故此議尚未定奪 
[外部飭探私訂礦約證據北京]  
　　昨日外務部有覆庫倫辦事大臣密電一件探得内容略云前准電咨庫屬某某旗有與俄人私訂開挖礦約情事請由部與俄使交涉作廢等因查原咨内並未指明係屬某旗某王貝子各等爵職之姓名及私行議約之時期本部無憑考核爲此亟請貴大臣就近秘密偵察俟得有確據或有切實質證速即電知本部以憑查照核辦 
[世子可飭警毆人耶北京]  
　　月前某邸三世子不知何事怒令巡警將西城羊肉胡同善之橋部郎（洵邸之外舅）之車夫熙姓打傷經人說情了結三世子愈怒置之不理詎該車夫熙姓日前竟因傷身死死後始經其家人報稱熙姓身係宗室審判廳聞報大恐即將是案移交宗人府三世子至是亦有懊悔之意當即交出府中下人一名並將是日毆打車夫之巡警咨交大理院訊辦一面復求博公出爲調停尚不知作何了結云 
[兩粤鹽務又議整頓辦法北京]  
　　督辦鹽政大臣澤公現與新簡粤督張堅帥在京會商整頓粤桂兩省鹽務擬設鹽政公所置正副監督各一員正監督由鹽政處選派副監督由該本省保充并聞澤公現已擬定派胡彤恩充兩廣鹽政公所監督云 
　　粤省鹽規抵賭案現經鹽政處提調晏安瀾主持仍以不提陋規爲宗旨而由新增鹽價内儘抵賭餉所餘則盡數歸公惟粤省諮議局本不以此辦法爲然已請資政院公同討論未知晏提調能獨斷獨行否 
[各省仍爭預算歳入要電]  
　　湖北諮議局電　資政院鈞鑒豔電敬悉國家地方稅雖未劃分指定欵額作爲地方歳入原可辦到若有出無入豫算决不成立歳入議决無欵終動搖關涉財政各議案亦不能確定請咨部電督指定地方歳入欵額交局議决期促急盼請示至預算報告如有隱漏當遵示查覆鄂諮議局 
　　四川諮議局電　資政院鈞鑒豔電敬悉地方無劃定歳入議决時是否可不問歳入盈絀單就地方應辦之數定其應支之數國家地方歳入混合不分凡地方應辦難緩之事是否可由局議决指撥國費凡可節之欵以爲挹注若地方歳出局中不能議增議减則與不議决無異是否無違試辦預算年限停止局中預算權本年預算權停止明年是否不行决算卽欲决算是否可無預算案以爲準則凡此疑難應懇詢部示覆並提議解决電示以資遵守現仍休會敬待蜀諮議局肅 
　　又川督電　憲政編查館度支部鈞鑒四川本省地方行政經費册及預算全册均已交諮議局今日開議該局要交地方行政經費歳入册限日送交否則作爲預算案不完全須停會並謂河南已交歳入册福建因未交已停會多日來電詢問川省已否停會查此項歳入册大部並未訂有表式亦未令造此册交局自係因國家稅地方稅未劃定故無從分造藩司爲調停計擬暫將地方行政經費册内向來撥入之欵逐項摘出開送以供參考該局不允必須照歳出册式另行編造歳入册正式交議要求甚力究應如何辦理之處祈速核覆飭遵巽 
　　吉林諮議局電　資政院鈞鑒豔電敬悉本省預算案十月初一日始交到内中歳入數目有無不符或遺漏欵目俟審查後詳細聲覆吉林諮議局叩東 
[鄂督剳交預算案之圓通湖北]  
　　鄂省預算册表業由鄂督瑞制軍發交諮議局兹探得箚文略云前准度支部江電並據北諮議局來呈當經札飭清理財政局暫將湖北地方行政經費底册抄錄一分呈由本部堂交局在案兹復據諮議局援章請將本省出入預算册交局議决並將預算全册送局參考等情查此次預算遲交由於部中審愼旣爲諮議局所共知本部堂亦深知諮議局一再呈催實爲籌計各項行政經費裨益地方起見因即准如所請不俟度支部將各項預算核發仍飭清理財政局抄呈各項出入總册轉交局中藉資研究惟據清理財政局司道呈稱前奉部覆在前項預算册内增減之欵甚多前經邀集各主管署局會議各將意見擬具說帖日内將次彙齊即可覆議請示是以此次呈請箚發之預算全册未可作爲定本等情查現值新政進行百端 
 
 

Page 6

 
 
需欵開源節流均非易事本年預算未能卽交議决乃係時勢使然非别有所靳秘諮議局旣得參預政事必能曲體時艱所有此次交到各項表册儘可先行逐項討論查考仍俟度支部核定頒發後再由本部堂箚交局中分别議决參考可也 
[鄂省亦請添鑄舊銀元湖北]  
　　鄂省銀市恐慌屢紀前報前日鄂督瑞制軍致度支部電云湖北武漢等處銀根奇緊錢價增昻全賴銀元藉資周轉曾經迭次詳細電陳五月停鑄銀元以來商民均極不便然猶以爲新幣分廠開辦在即爲日無多或不致有大碍詎九月間上海源豐潤漢口協成同時停閉此外各處商號虧倒者尤屬層見疊出市面恐慌較前更甚現在開鑄新幣旣尚無期若不迅速添鑄舊銀元接濟實屬岌岌可危近聞奉天津粤等省均請添鑄舊銀元有案鄂省情形更迫需用尤殷擬請暫在分廠添鑄舊銀元以濟急需一俟貴部新模頒到開鑄新幣有期立即停止以清界限此係爲維持市面起見伏祈核准見覆商民幸甚 
[西報譯要]  
　　紀資政院近狀　字林報載十二日北京電云資政院昨將擬致軍機處及政務處質問湘撫舉辦公債何不加以處分之陳請書通過書中措詞甚爲和平至要求軍機大臣到院解釋一節現已擱起該院已爲政府戰勝故其態度與星期三日大不相同此係星期五日在他處秘議之結果蓋事前政府曾告某某數議員謂各議員如再囂張必解散資政院而後止云 
　　德國名員之行踪　文滙報載同日北京電云膠州總督海軍少將屈魯配爾君昨夜由濟南府經天津抵此小游　十三日北京電云德國前任藩部大臣鄧堡博士今晨八點鐘乘中政府所備專車出京擬在津埠勾留十二小時即將遄返栢林 
[京師近事]  
　　聞初二三四等日有某國駐京公使連赴外部與曹汝霖侍郎交涉内容甚秘探係阻止中美借欵事宜 
　　外務部考工司郎中保恒自簡放江西廣饒九南道後所遺之缺該部尚侍各堂因揀派繼任者意見不合故遲遲未派日前鄒尚書力保榷算司員外郎江慶瑞升補斯任已禀請慶邸那相允准實行 
　　日前軍機大臣辦事後在三所奉監國攝政王面諭憲政編查館現正提前編訂官制實業工官一項此次宜即列入以示鼓勵而收實效等語聞樞臣刻已會同館員核議辦理 
　　濤邸因禁衛軍第四標十一月即應成立現已委派徐欽善等赴順直等處徵兵昨日特派吳祿貞都護爲四標標統專司訓練事宜 
　　初一日軍諮處濤邸與陸軍部廕尚書會議將裁撤近畿督練處節省之欵一百五十餘萬全數撥作添練新軍之用不准移入他項動支 
　　度支部澤公昨又飭丞參廳預備摺件日内即行呈遞聞其内容係言維持全國金融機關之善後辦法及裁釐加稅實行印花稅等事 
　　度支部澤尚書昨飭賑捐處將本年各省所報賑捐常捐兩項出入數目逐一核對清晰於十二月内分造兩册呈堂覆核以便編訂統計報告憲政館核議備案 
　　帮辦幣制大臣盛侍郎昨與澤公會商擬遴選各省人員充任調查幣制員聞每省遴派四員其制如諮議官辦法刻正物色其人 
　　玻璃公司一案前有派農工商部三等顧問官周舜卿觀察廷弼籌辦之說兹悉此事業已實行係由商部箚派並咨行外務部查照 
　　河南礦務研究會以修武鳳凰嶺鐵礦事公舉代表杜友梅王捕沙兩君來京偕同豫省委員向外部與福公司交涉並聞汴省旅京同鄉定於初五日下午五鐘在嵩雲草堂開會協商抵制方法 
時評 
[其一]  
　　李殿林在政務處會議時大言云中國舊有内閣何必再組織新内閣聞者咸譁然大詫 
　　然而記者則獨以斯言爲深切今日新内閣之實在蓋所貴乎新内閣者以其對於議會負責任也今國會不開則雖重組内閣而其無責任如故無人監督如故任聽三數大老横行專制如故囂囂然所謂新内閣者與從前之舊内閣有何異乎毋庸仍舊之爲愈也 
[其二]  
　　代表决議散歸矣國會已無再縮之餘望矣今日我人所當齊心壹志者惟組織政黨一事耳北京同志會現擬重組政團推舉起草員草定政綱不可謂非政黨之萌芽矣然僅有此少數人發起而各省無正式之政社互揭旗幟以相響應則勢力終不厚將不旋踵而　矣上海爲法政發祥地其亦有流名於政黨之想如大隈其人者出而一呼者乎 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[連山築港借欵將成天津]  
　　連山灣築港一事經東督錫清帥特派督辦鄭孝胥京卿抵津籌借該港工費各情已誌前報兹聞此事將有成議日昨鄭京卿電達錫督略謂現在天津與某銀行議有頭緒契約不日成立借欵三百萬兩專備連山灣築港之用 
[勘界維持會又開大會廣州]  
　　初五日澳門勘界維持總會又開大會議到者甚衆座不能容當公推易蘭池吳星樓兩君爲主席議案如下一議政府派駐法欽使劉式訓往葡京就議界務最爲失着揣政府之意並非注重界務不過圖避粤人之耳目免至終日聒耳窺其由粤提京復由京提至葡京愈走愈遠其畏我民氣歟抑忌我民氣歟劉使是否熟悉情形諳練外交姑不具論但以全省之安危懸於一人之手其危急當何如也亟請政府收回成命立將澳門早日决議以平民氣否則政府不爲之或有愛國志士出而代政府爲之本會恐難任其咎今當如何辦理請獻議鄧耀藜起言葡京就議一節政府確係失算當聯合團體請政府收回成命衆贊成一表明本會所上諮議局請願書乃係九月初二日所上在葡京未亂之先不料諮議局因禁賭停議延至二十二日始行提議時局已非機緣錯過今當請諮議局聯合各省諮議局合詞同請務達廢約之目的而後已蓋救澳門即救全省救全省即救全國諮議局爲一省輿論代表當能肩此重任以救國民也請獻議陳祝堯起言此事弟已極力提議雖贊成者固不乏人無有阻之者甚力今當由維持會再具函諮議局聯合各省諮議局電求政務處廢約並請收回成命衆贊成一澳門形勢可爲軍港又爲某國所垂涎時至今日岌岌可虞當請諮議局致電政府及新督速派兵輪二艘添兵數百駐守要隘以防外而安内此條已載前月所上諮議局請議書内應如何要請請獻議一宣布吳賛中來函以葡易民主前約應廢澳門之地照例收回如葡新政府仍欲租回當與另立條約將所侵地交還中國管轄並條陳辦法八條洋洋萬言字字痛切全座爲之感動末後又提議香洲埠本與界務有密切關係無如王伍二人事事存私章程旣不妥善又資本全無空拳上陣恐難望其成立請設法補救衆議下星期日在文瀾書院再開大會議决定辦法旋即搖鈴散會 
[吉省奏設行營發審處吉林]  
　　吉撫陳昭常片奏前准法部咨行議覆廣東盜風甚熾仍照歷年變通章程就地正法摺内聲明除東三省爲根本重地現尚勦辦鬍匪以及各省實係土匪馬賊會匪游勇抗拒官兵情同叛逆者仍准就地正法外其餘尋常盜案不得援就地正法章程先行處决等因嗣准憲政編查館咨行議覆各省請示已設審判廳各處就地正法之案仍援法部原議聲明無論土匪馬賊會匪游勇果有嘯聚山澤抗拒官兵情形即以軍令從事本不在問刑定罪之列其餘槪照新章報部辦理等因各在案吉省地方遼闊山林叢密鬍匪嘯聚出没無常抗拒官兵之案層見疊出現正調派軍隊分路勦辦無論陣擒捕獲旣應以軍令從事不在審檢各廳問刑定罪之列自宜另設專處派員承審用昭愼重兹擬仿照北洋奉天辦法設立全省行營發審處隸於督練公所即委吉林府知府充當該處提調並酌設承審委員曁文案書記兵夫等項俾資佐理所有陸防各軍曁城鄉巡警擒獲鬍匪馬賊應行軍令從事者均飭解送該處訊明詳辦其餘尋常盜案仍照章槪交司法各廳問刑定罪報部辦理十月初四日奉硃批該部知道 
[各督撫與憲政館往來電]  
　　浙撫電　憲政編查館鈞鑒諮議局自行停議其停議期内議員日膳應否照給乞電示增韞感 
　　憲政館覆電　杭州撫台鑒感電悉停議期内日膳仍應照給即希查照憲政編查館鑑印 
　　直督電　憲政編查館鈞鑒查鈞館覆江督電内開督撫對於兩科議决事件不以爲然可另定辦法交令再議等語如交令復議之後而兩科所議仍於事實上有不能照行之處應如何辦理乞電示龍豔 
　　憲政館覆電　天津制台鑒豔電悉督撫有執行地方行政之權兩科復議之件旣於事實上不能照行仍可另定辦法再令復議憲政編查館冬印 
　　川督電　憲政編查館鈞鑒據諮議局呈稱常駐議員應否連任局章無明文第十八條所謂分别改選是否解爲議員之三年任期與常駐議員之一年任期分别各届期改選再被選者各得連任請電詢等語祈示覆巽世 
　　憲政館覆電　成都制台鑒世電悉常駐議員應照局章十八條得行連任憲政編查館冬印 
　　東督電　憲政編查館鈞鑒報載鈞館覆浙撫電會議廳審查科無議員名目兩科人員應用何項名目乞示遵良東 
　　憲政館覆電　奉天制台鑒東電悉兩科人員均應用科員名目希查照憲政編查館支印 
　　桂撫電　憲政編查館鈞鑒定章諮議局常年會會期以四十日爲率自九月初一日起至十月十一日止桂省諮議局本届常年會係九月初十日開會是否仍截至十月十一日止抑扣足四十日截至十月二十日止伏乞核示景桐謹叩東 
　　憲政館覆電　桂林撫台鑒諮議局章並無因自行停議得以展限之 
 
 

Page 11

 
 
明文自應仍以法定日期爲準以十月十一日爲閉會之期届期如有必須接續會議之事自可照章延長憲政編查館支印 
　　鄂督電　憲政編查館鈞鑒湖北諮議局議長副議長經陳前督照會兼充自治籌辦處參事差使兹有蔡教員存芳具禀以自治籌辦處具有行政性質諮議局則爲言論機關言行分途相維相制兼充似與定章不合且恐難收實效等語禀請核示前來究竟諮議局正副議長兼充自治籌辦處差事有無窒碍祈核示遵行瑞澂東 
　　憲政館覆電　武昌制台鑒自治籌辦處係行政機關諮議局議長副議長兼充該處參事不無窒碍自以開去籌辦處差爲宜憲政編查館支分類新聞 
政界 
[蘇垣歡迎速開國會之熱誠蘇州]  
　　蘇垣各團體得閱上諭准予宣統五年開設國會之信歡欣異常旋由各團體公認經費發起提燈會以表萬民歡迎之意由長元吳勸學所遍發傳單傳知各學堂編就歡迎歌令各學生預先演唱俟唱熟後定於十月十三四五等日令各學生排隊提燈一路唱歌至元妙觀齊集歡迎其元妙觀内則預先在三清殿前面高紥綵綢牌樓東西轅門等項並惄大龍旗間雜各樣電燈以壯觀瞻元妙觀内原有擺攤做各項生意者均一律令其遷至三清殿後面以便肅靜並一面由商會遍發傳單知會各店鋪莊號等務於此三日内懸燈結綵高揷龍旗故閶門觀前一帶各店鋪均已首先佈置届時自有一番熱閙也 
[蘇撫定期考試屬吏蘇州]  
　　蘇撫程中丞示諭云據蘇藩司詳稱新章考騐外官第七次報考傳考各員計三十四年以前到省者三十三員三十四年正月以後到省者三十三員又新舊到省歷次勒限傳考未到者四十一員開摺詳送前來今本部院定於十月十三日督同三司在貢院考試合行牌示各該員一體遵照至期務各携帶筆硯前往聽候命題考試毋得自誤 
[蘇藩裁撤銀號之恐慌蘇州]  
　　蘇省藩司衙門官銀號奉部飭令裁撤嗣後均以原銀上兌毋庸另鑄司寳等情已記前報兹悉各官銀號共有大小十一家自奉裁撤之信各號中執事匠工人等均以一時無可謀生不允即散紛紛向號東齟齬各號東等連次集議亦無良策商議至再惟有同具公禀求請藩憲作主聞連上數禀始奉憲批准予每號給洋百元以示體恤 
交涉 
[新涌給發船牌之預備廣東]  
　　沙基新涌交涉一案最爲粤人注意日昨粤督又因此事札行水巡局云案查新涌停泊華船應發船牌一案迭經派員與英法兩領事磋商停發洋牌嗣據兩領事復稱須將船牌送交簽字方允停發並准外務部咨同前因當查船牌交由英法兩領事簽字有碍行政之權且係同治五年舊章所無斷難照允詳晰照復並先後電咨外務部查照在案現查新涌水面迫窄往來船隻甚多轉瞬冬防更恐匪徒濳匿滋事該處船牌英法兩領事已有停發洋牌之議現祗簽字一層據稱須請公使訓示尚未就範將來無論如何而船牌應由我發業已商定自應先行編查以免延悞除簽字一節再照會英法兩領及派員與之切實磋商外合就札飭札到該局即便會同第八營管帶遵照迅將新涌船隻先行查明編號給發船牌按照前定章程妥爲辦理 
[奉天小西關商埠交涉奉天]  
　　奉天小西關外商埠界址與南滿鐵路佔用地相連前由中日兩國派員按圖接收因地圖不符停止辦理各呈報當道另行繪圖在案日昨日本總領事已將此項詳圖移送交涉司並於圖内註明某地應交某地不應交以便查明辦理現聞韓司使已呈報錫督查核接續派員接收並照請日領事轉移南滿鐵路會社速行派員以期早日解决 
軍界 
[皖北道淘汰馬隊之規畫安徽]  
　　署理皖北道豫觀察日前電禀皖撫略稱道署内查有親軍步隊六十名馬隊百名經各前道將步隊抽撥巡警三十名府署電局振局十六名現存十四名僅供守庫差遣之用所有巡緝彈壓專派馬隊察此百名中精壯者亦尚有人疲羸者實居多數惟餉乾太少駐軍亦甚爲難擬汰弱留强將人馬認眞精選並裁去二十名騰出餉銀以資津貼庶一兵得一兵之用人數雖少而餉轉不致虚糜如蒙允准再詳禀訓示立案是否有當伏乞示遵等情現已由朱中丞電復照准矣 
[宿州暫緩修築營房原因安徽]  
　　皖北宿州地方建築之北路右翼第四營營房前次被水冲塌曾經朱撫據情行飭財政公所會同巡防營務處核議籌欵修復現該所處司道以該營餉項等欵向由皖北支發項下支給目前雖歸併藩司爲附設機關而委員調查接收尚未據禀復到司值此防務緊要籌欵萬難且該處甫經水退濕氣未除遽邇修葺亦不相宜兵丁旣經借住廟宇不妨暫行棲止特會詳撫院請俟開春支發項下計畫已定再經籌欵妥爲修築 
[鹽商請領軍火之取締廣東]  
　　鹽商查緝走私早經立有定限通行各處承商愼重辦理現下運司以各處鹽商因緝私鹽次第來省請領新式軍械以備查緝保衛當查各鹽商緝私雖爲鹽餉起見惟領用軍火流弊甚深現在部定新章防制甚嚴各商所領軍火自應遵照定限格外愼重儲藏除緝匪外不得擅自私用以期愼密 
學務 
[嚴防教科書影射敲詐各弊湖北]  
　　鄂學司日前奉學部箚開教科書關係教育至爲重要本部自開部以來愼選司員任以審定之事凡私家著述呈請審定者無論或准或駁皆幾經核閱然後定稿批示一秉至公毫無遷就乃近有無恥之徒揑造審定科司員名單石印成一小册希圖影射詐取錢財誠恐無知書坊受其愚弄倘經發覺與受同科在招搖者難逃詐取之條各書坊亦應坐行賕之罪現在編輯書籍呈請審定者各省皆有恐其於本部愼重審定之意未及周知合行剴切宣布仰該省提學使出示曉諭俾各呈書人及各書坊知本部於審定書籍極爲嚴愼决非事外之人所能影射朦混其所呈圖書果能合用無不批准通行 
 
 

Page 12

 
 
其不適用者亦决無所遷就倘有敲詐之徒藉端撞騙准各書坊登時扭送各該管地方官衙門按律嚴懲以儆膽玩除查得石印僞造職員名册咨行民政部轉飭内外城巡警總廳嚴密查拿務獲究辦外爲此箚飭箚到仰該提學使遵照出示曉諭等因昨已出示曉諭仰各呈書人及書坊等知悉自示之後倘有敲詐之徒揑造審定司員官單招搖撞騙准各書坊登時扭送各該管地方官衙門按律懲辦决不寛貸除移巡警道查辦外仰卽遵照 
實業 
[札飭勸業道實行公布議案湖北]  
　　鄂督瑞莘帥札行勸業道云諮議局爲一省博採輿論之所凡屬議决事項一經本部堂裁可公布施行者各該主管衙門卽應認眞執行斷不能任意宕延致生阻碍查上年湖北省諮議局第一届開會期内議决各案約有二十餘起均經前部堂及本部堂核定先後施行在案兹閱數月之久各屬對於此項公布議决事件或視爲具文漠然不顧似此議其所議行其所行則確定之案終不過虚應故事殊失預備立憲尊重輿論之本旨應再總核舊案分别宣布以策實行如推廣農林以興實業一案廳州縣創設農林勸辦所規則一案興茶業以開利源一案興礦業以闢利源一案均屬全部確定之數卽由該道遵照前次所發各案分别辦理一面出示曉諭如有事關沿革理由繁多有非僅文誥所能賅括者一面通行各屬另將公布之案抄交自治會議員等廣爲宣告並由該會加具說明書附發傳單分途散給務使家喻户曉爭趨於生利之途則風氣所開實業振興或有希望自此次札催以後必須一律遵行倘各該主管官仍前泄沓一經察實定即照章辦理决不姑容除將第一次裁奪公布施行各議决案業經飭登官報以資省覧外合就札行札到該道即便遵照辦理 
[農業公司着手進行之一斑杭州]  
　　浙籍僑東巨商吳錦堂觀察前於四月間禀辦浙江農業公司具有奏案勢在必行旋因杭紳藉詞反對致吳君决然捨去當經增撫函電往慰適吳君抱恙不果内渡兹聞吳君已占勿藥即於月初乘某郵船來華初八日抵滬勾留數日重赴杭州謁院條訂公司辦法至該公司着手第一事在於委任得人吳君一再訪求已聘得贛州大農業家劉芋珊君（現爲中國農會副長）總持一切事務矣 
雜記 
[紳辦猶不如官辦耶松江]  
　　奉賢警察向由官辦額雇四十名抽取猪茶花等捐以充經費上年改歸紳辦交王鄒二紳董理額僅二十餘名時聚時散近猶以爲經費不足禀准縣主趙大令諭飭通邑地保按畝抽捐某紳聞而力阻然諭單已發恐難取消也 
[臧獲亦有會員資格歟松江]  
　　奉賢教育會於本月初間選舉正副會長時忽有陳紳家丁馮渭庭者杭州人偶在街市被人紏令入會不用會員介紹亦無保證書僅由人代繳洋一元作爲臨時入會費掣給收照隨衆投票馮歸告之陳紳大以爲異時已爲教育會所知羣至陳處認誤婉索收照云 
[參議之權力果若是也天津]  
　　津郡天后宫忽於初一日有舒清阿參議之女眷（有謂係參議之如夫人者）帶老幼女僕二人男僕一人至廟燒香其男僕不知因何與廟外站崗巡警衝突致將巡警軍衣鈕扣全行打落該男僕頭顱亦受微傷彼此揪扭到區據巡警王宗周供稱因車夫違警不服盤問該僕恃勢用武其傷係自碰於車上者舒參議即投刺將該僕索回並兩次致函該區謂巡警毆傷家丁須將該警斥革示懲刻下兩造皆不認過不知如何了結也 
[餉數稍多又准新人承辦矣廣東]  
　　東莞石龍鎭鷄鴨行經紀現有商人何占元認餉承充并報効地方自治經費二百八十元較之舊商餉數稍多業經該縣核明請歸該商承辦并將前商舊照調銷昨已詳奉藩司批行照辦矣 
紀事 
[三日間之汗漫遊（十四）]  
　　參考館之觀覧　出農業館而。南即爲參考館。適當審查室公議廳之右。是爲會塲之西一列。其北乃農業館。則吾數千年之國粹也。其南爲機械交通二館。則又爲近數十年勞臣志士所相與提倡者。今以參考館介於其間。建築者於此。其或有深意歟。館分第一第二兩。所所占面積。計各一百五十方丈。陳列品分德美英日四部。大約以機械爲最多。工藝品次之。教育品又次之出品物以德爲最多。而日本美國次。之若英國部。則出品人僅僅七家而已。蓋各國於吾國此次賽會。類皆。不甚注意。不過旅滬商人之一部陳列其常售之物品而已。然其布置之動目。說明之切要。已爲吾國夢想所不。及孰謂小小之賽會術而可以無經驗無學識哉。 
　　機械通運館之觀覧　館在參考館之南。建築仿德國式。適當會塲之西南隅。就一館而中分之。左爲機械館。右爲通運館共占面積一百八十方丈。機械品。則以北洋爲最多。而上海之求新機器廠。南通州資生鐵廠。陳列各品。已寥寥無幾矣。通運品則僅蘇路公司之斜塘橋模。型南通州資生鐵廠之汽船模型。連珠挖泥船模型。寥寥六七種。大有不足成館之勢。近以工藝館陳列不敷。遂割此館之半改爲第二工藝館。廣陳竹木各器。然入其。室仍空空如也。夫以二十世紀。爲製機械尚交通之世界。而我國乃蹈習故常。莫殫莫究。人以精美。我以寂寥。人則精益求精。我乃淡然漠然。近十年來。雖號爲變法競言歐化。然亦祇注意於虚象之文明。而罕有及於實質之文明者。當此機械新學日益發明。水陸交通日趨便利時代。而陳列各品。寥寥止此可羞。也亦可歎也 
瀛談 
[地震精微術之研究（續）]  
　　竊謂地震之學乃世界上最大之學問疇昔時代已曾有之。溯其原實始于中國。當紀元前二百年間。中國已有考驗地震之儀器。然猶非最古也。其最古者。乃黄帝醫士歧伯所創製。惜但知其事無從考其形矣 
　　歐洲考驗地震之儀器。始。於一七零三年某教士之創造。其法用扣覆盤器。器之周圍有八孔中有凹紋一道。貯水銀於其内。迨震動時。水銀卽乘之流出。知水銀之所向。卽知地震之所向矣。視水銀流出多寡。即知震動之輕重矣。近世考驗家尚有用之者。然不若近時儀器之精美也。至若施特大學堂現用之儀器。則能自書深淺並可著地震之形。故於其震動之輕重久。暫上。下左右。皆有印儀器推查得之。無異攝影而存。現又有自量器自書器。自印器。横擺自書器。皆精微入。妙如横擺自書之器。其妙用在擺之引導線發於鐵石柱之底枕内其線爲鋼絲二。由枕柱内達於擺之球。球之左面另有一。器可使地之震動逹於擺。擺之相距最近處。設小圓笥。擺之左邊着一筆尖。與圓笥相接。隨擺而動。圓笥則另有電機。使之緩轉外面蒙以黑烟紙。遇地震時。筆尖即於烟紙上畫動。動輕則筆畫薄而直。動重則筆畫。深而。曲乃至。時之。暫久震之遠近。均可。於此。驗之。此儀器計長一邁當二十五生的（一百生的爲一邁當）欲考究精確者用此器二具。一按置東西向。一按置南北向。則必無舛誤之慮矣。惟此項儀器。極精緻亦極微弱稍遇外界播。動即如響斯應。用之者宜加意護之。（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[工部局總辦對於檢疫之宣言]  
　　工部局代理總辦麻經醲君於昨日午後七時邀集上海華字報館記者在客利飯店宴飲記者到者六人席間談及檢查鼠疫問題麻君言今日大馬路會議廳納稅西人會議已議决採取華商公函凡檢出確係鼠疫始照所定檢疫章程辦理（檢疫章程詳譯於後）此外一切普通傳染病則仍照舊例以定人心并謂鼠疫傳染極速最爲危險故不可不詳細檢查汪瘦岑君因謂此次人心恐慌雖由於愚民誤聽謠言所致然其所以致此之原因（一）由衛生處西醫不解華語中西隔膜居民茫然不知何故（一）由於西醫所偕之華人非上流人物檢查時未能先將檢查原因婉言說明又不待居民允許即强行登樓入房因此大生恐慌以後如須檢查鼠疫時似宜商由各帮董事輪流偕往婉言開導即可袪除一切疑懼矣麻君言此法甚好以後檢疫時請中國商務總會派一二員偕往又擬派明於西法之華醫同往檢查總以袪除誤會保全治安爲主云云可見工部局於鄭重民命之中並庽從善如流之意此外麻君與各記者略談近來上海中西報館之歷史散時已九時半矣麻君並將所擬今日午後在怡和源棧房開大會議之演說宗旨宣示兹特照錄於下此係衛生治安極大問題我華商華醫當多往與會詳細討論蓋事前易消弭事後難補救我華人不可不注意也 
　　一開會之宗旨　爲講演防疫方法并望得通達事理而有聲勢之中國人同力進行起見 
　　一此病之本性可畏　此疫曾盛行於英倫但爲時已遠近來發現於亞西亞現今歐洲已無此症因醫學發明防法講求故也 
　　一病之原因　天花原理係由皮膚破裂之處發出華醫生可由破裂處將病移與他人鼠疫亦可如之其原因係由染鼠疫者之脥核中而生雖身體素健者其受病傳染皆同 
　　一病之原因由人身脥核而起有確切明據　若用一針插入核中後再用此針刺破鼠皮此鼠兩天之中必死無疑再由此鼠所生之脥核再刺破他鼠皮即可照樣傳染 
　　一鼠卽傳染瘟疫之利器　鼠生瘟疫人皆知之即如中國之廣東厦門等處鼠疫業已傳染華人皆不欲居於多死鼠之房屋人人知此等房屋頗有危險之故 
　　一虱助傳染　若查此等房屋危險之故亦甚希奇虱之嘴有小針用此針刺入人之身内而吸其血疫鼠有虱此虱嘴上之針即與以上所云試騐之針相似所以能將此毒傳於人身之内也 
　　一此種奇事之証據　若一鼠因疫而死將此疫鼠沈入水中至將其虱淹死或將此疫鼠用洋紗包裹必不至傳染否則置死鼠於常鼠籠内其虱必躍於常鼠身上常鼠亦必被其傳染如以上所云將疫鼠淹死或用洋紗包裹常鼠一槪無恙此即確切之明據 
　　一此事之緊要　如此若能免鼠入於住房即可永不發生鼠疫即此可以証明貧苦之居户住於不潔之處因疫而死者雖多而西人何以因住寛潔房屋不使生鼠與虱即可不生疫也此乃至明 
　　一滬上之傳染　二年之中在住船碼頭已發現鼠疫五十隻之多而别處無此鼠疫從此可知係由船内流行工部局殺死鼠之辦法即由此而起 
　　一絶鼠之法　衛生處苦力將死鼠擲於殺虱藥桶之中書明係由何處查出送此鼠於衛生處以備查驗若此鼠因疫而死即於查出之處立設殺鼠辦法用此法已查得疫鼠三百五十隻謹愼將事故人不受其傳染 
　　一怡和貨棧之鼠　西歷九月間曾於該處發現死鼠二十隻苦力二人因此而死此事在衛生處未知以前此貨棧爲藥所薰此處即無再傳染者但甘肅路一千二百零二號零三號零四號房中因有疫鼠傳染房客三人在阿拉白司脫路一人皆因此而死 
　　一消毒之法（甲）可將受病者并服侍受病者送工部局避隔醫院其已死者即用除疫法薰之後即小心收殮（乙）可將所有衣服與被褥均用水氣薰之并將房中傢俱可用殺虱之塞林藥水浸之即可免却鄰居與衛生員危險惟最易傳染之疫鼠與虱等旣藏於板壁中即須另行辦理（丙）所有已經染疫房屋盡行撤空後用滅鼠栅板圍著并用硫磺四面薰之卽可將鼠與虱悶死但硫礦之氣不能將死鼠之虱子微生虫盡行除去將來或恐再發瘟疫因此所有染疫房内之雙天花板夾壁與地板皆爲鼠窟均須撤去將地掘挖撤換地板用水門汀於地板之下然後方准人民用此房屋 
　　一結論　此疫可掃除淨絶祗須在申之人無分中外人士全行竭力將各房之鼠滅絶此法前曾行之於舊金山與格拉司勾等處頗有效騐并望在染疫之處立會教導華人並宣講衛生局之立意乃爲救人性命起見卽如華人未有攔阻救火會用水灌入房内者亦未有攔阻不准拆房并毀壞房東值錢之物者因人盡洞悉此乃撲滅火災最善之法也防疫之法正與此同極應預先防備雖極不便華人若知此種鼠疫極爲危險倘能盡力相助辦理則不難早日將鼠疫除凈本局舉辦 
 
 

Page 19

 
 
此事費力耗財乃希望各華人須知此舉係爲華人之利益衛生處實爲華人朋友甚欲拯救華人之性命若論及預備協力帮助一節還望在座諸公賜教 
[詳譯工部局預擬檢疫章程]  
　　工部局日前預擬檢疫章程若干條俟十三日先由租界納稅人會集討論再於十四日在北蘇州路怡和源棧房聚會由該局醫員及華商領袖董事將議决各欵當衆公佈如有不便之處吾華人尚可切實陳說要求改良其預擬章程大致業已譯登昨報惟此事與租界華人有切已之關係亟應悉心研究用再將全文詳譯如（一）凡租界内内外科醫生或收生人遇有彼等所診視調護之病者有染天花虎列拉腸熱喉痛紅痧肺癆癰疽𤸯痳瘋狗癩黄腫及一切傳染病之疑象爲衛生員平時所應知者均須函告工部局衛生員將病人姓名住址病情報告明白如屋内或屋内之一處有人染傳染病或有染傳染病之疑象而不歸内外醫生或收生人診視調護者則報告衛生員之責應由租屋者或管屋者或同居一屋男子而有戚誼者或看護病人者擔任之　以上所指之人如不遵行章程應受懲責或按匿報之日數每日處以十元以内之罰欵（二）如遇工部局衛生員或通醫學者證明該人染有傳染病或接觸傳染病其人非使獨處或清其疫病則與公衆衛生有碍者工部局可以命將該人遷至防疫醫院居住疫病未清不得離院所有遷移住院之費歸工部局照給（三）凡租界内之人自知身染以上所開之傳染病者如無適當之防備不能隨意至店舖街道旅館或其他公共之處以免傳播病症凡有服侍病人之人不得携帶病人或聽令病人出外或將被褥以及他項物件借給病人需用或將病人用過之被褥等件未經藥水薰洗者售賣移動或展露或留置屋内違犯以上辦法者處以五十元以内之罰欵或覊一個月押期内有無苦工臨時再定　凡租界内之人自知身染疫病不得以手在獸身取乳或爲人洗滌衣服或經營商業或爲能傳染至他人身上之事違者處以一百元以内之罰欵或覊押兩個月押期内有無苦工臨時再定（四）無論何人生六月以上者須種牛痘以防天花工部局無論何時可向每人或小孩之父母索看已種牛痘適當之證據違者罰洋五元（五）無論何屋每一人所占之地須達四十方尺且能容四百立方尺清淨無礙之空氣不及此格者須以擁擠論罰租屋者或管屋者應受懲處或處以二十五元以内之罰欵　（六）工部局無論何時可以出示聲明爲公衆衛生起見一切人等未經衛生員允許之前不得將死屍移出埋葬並不得將染疫而死之屍或疑係染疫而死之屍衛生員以爲有礙公衆衛生者私自入殮或襄助辦理此事違者處以二十五元以内之罰欵（七）工部局接衛生員簽名之証書報告某屋或屋之一部分汚穢不潔有礙公衆衛生則可有權令居民遷出及以相當之法拆毀該屋如欲於原地之上建造新屋必須遵照現行之營築規則且須遵照衛生員所指示之章程以免疫氣傳佈工部局當酌量賠償屋主或與所拆之屋有關係者至於工部局應否賠償以及賠欵之多寡凡此爭論應請管地董事核奪該董事有權斟酌案情判定賠欵由工部局照數付給 
[四誌租界查騐鼠疫之大恐慌]  
　　公共租界工部局衛生處西員查驗鼠疫激起風潮詳情迭紀本報兹悉昨日午後四點餘鐘美租界北山西路一千四百七十六號門牌得利柴炭店主婦産後身死爲工部局檢疫西員所知以爲此係傳染鼠疫或房屋污穢所致當至該店樓上查驗欲將該店及南隣一千四百七十五號張永昌竹器店一併圍以鉛皮澆洗藥水得利店主不服向之分辨並請房東商勸均無效果一時衆隣羣抱不平觀者如堵幾乂肇禍幸經中西捕到塲解散始得無事 
　　洋貨商業會社同人昨致工部局衛生處函云近日貴局調查鼠疫原爲保護生命起見奈中西習慣各異情形隔膜以致謠言紛起人心惶惑以美意反成惡感一唱百和紛紛避居竟有不可終日之勢其利未見其害已受商等爲治安起見請貴局暫停調查蝗日見各報登有沈仲禮觀察等發起設立時疫所專爲華人治疫醫生業已函請不日可到即可調查商等意見以華醫醫華人習慣旣明言語尤晰想辦理必能得手也（下略） 
[學堂舉行國會慶祝會預紀]  
　　上海教育會勸學所發起定於十五日邀集各學堂舉行國會慶祝會印刷上諭及請願摺稿憲法大綱等件分送各學堂以便各教員向學生講明人民權利義務等範圍並印白話傳單數萬紙以便入提燈會各學堂認明地段沿途分送以期一般社會亦知國會之重要兹將認入提燈會各學堂列下　龍門師範曁附屬小學　中城學堂　西成學堂　虹口小學　染業學堂銀樓業學堂　西南崇正學堂　華實學堂　三育學堂　梅溪學堂東區第二小學　敬業學堂　養正學堂　旦華學堂　商船學堂時化學堂　東明學堂　貧民半日學堂　南城學堂　羣學會附屬小 
 
 

Page 20

 
 
學　同岑學堂　東區第一小學　金業學堂　中等商業學堂　續認者探明再錄 
[救火聯合會亦擬慶祝國會]  
　　城廂内外救火聯合會日昨遍發通告書云國會奉詔縮短期限雖未償黎庶兩次請願之目的必得使婦孺咸知國會二字之名義學界已定十五晚舉行提燈會吾同人與各界均有關係應否慶祝亟宜開會研究准今晚（即十四晚）七時開全體大會務請撥冗駕臨 
[匪徒圖騙賞銀]  
　　西裝粤人梁湘泉即阿蘇又名惠爾生曾於光緒三十年分因冒探勒詐由公共公廨逐出租界兹於本月初六日濳入租界至三馬路榮記報關行内聲稱與行主金琴孫有舊近在天津爲警務偵探知金被害特乘招商局安平輪船來滬業已訪明正兇等語該行司帳人等以事情重大當即雇車陪至金宅内詳詢情由因其語多閃爍始知圖騙遂報明總巡捕房立派探目李星福將梁拘入捕房查係過犯於昨日解廨訊究捕房代表侃克律師上堂訴明梁歷次犯案情由並請嚴究質之梁供詞含糊寳讞員與英副領事康君以梁膽大妄爲殊屬可惡判押西牢五月期滿再行逐出 
[租界少一奸徒]  
　　四馬路叙商樓番菜館主凌榮祥即林永祥乂名小林因哄騙喬徐氏銀五百兩被控前晚由探目李星福包探周志仁拘入捕房昨解公共公堂請究原告偕見証魯亨洋行買辦鮑茂記及傭婦瞿王氏上堂供稱兒子喬會仁因誘奸趙季梅之女二寳於五月念六日奉堂上訊明判押四月次日凌卽囑令車夫劉阿福邀婦人到伊家内據稱代爲運動中西官塲及總巡捕房捕頭可將兒子開釋須銀八百兩婦人信以爲眞一再情商允給銀六百兩即於念八日向鮑買辦借銀四百兩自湊二百兩偕同傭婦送至小林家内交付詎日久毫無效果一再往詢凌稱自有辦法迄仍期滿得釋實係被騙求請嚴究訊之凌供多推諉車夫劉阿福供小的雖爲凌通信實未分用分文求察旋據李探禀稱查得凌於光緒二十八年八月十四日因騙田單案奉堂上移送上海縣經汪前縣憲訊明判責四百板押辦有案寳讞員商之英康副領事以凌專在租界内招搖撞騙情殊可惡判押西牢一年期滿逐出租界劉阿福姑寛開釋 
[請减房租之進行]  
　　請減房租代表孫文鑒等通函學界略云租界請减房租事起倉卒弟等蒙全體商民推任代表義難固辭惟有事事謹束而已但是租界房産洋商固占多數華人亦屬不少雖疊奉兩江督憲曁道憲諄諄面諭照會領袖領事協商减租而事之有效與否未敢預必此時似非聯合團體始終堅持不能達其目的爲此不揣冒昧敢乞各志士協力賛助研究進行他日或得美滿之結果如蒙賛成務求速賜教言爲幸 
[武備學生不知自好]  
　　截髮西裝之沈少薇日前在九江某客棧私取同寓湖北人包庚音箱内寳銀四枚携往該處大清銀行兌洋二百八十六元領取二百八十元之匯票一紙因包並不疑惑仍與同乘長安輪船來滬嗣在船上被包窺破濳報茶房周桂芳昨日船抵滬埠報知碼頭包探李文祥在沈所帶行李内搜出滙票一張當票十二張拘解總工程局訊究沈供浙江人向在武備學堂肄業現已畢業此次赴四川謀事未成因川資告竭出此下策刻已自悔無及乞賜矜全判戒責三百下收押十月滙票給包具領 
[巡士與巡弁衝突]  
　　閘北四路一區巡士李正義前日出外站崗適巡弁周之翰經過見其擅離崗位向之訓斥詎李反抗不服互相衝突巡弁以該巡士不應藐視上官巡士以該巡弁不應在崗位訓斥啓人民輕視之心因此各不相讓扭禀黄正巡官奉諭將李先行持管聽候核辦嗣經彭副巡官向李查詢李仍不服昨即懸牌斥革 
[城内]  
[研訊盜案]  
　　石灰港王姓祠堂看守傭婦錢何氏於本月初十夜被盜搶刦衣物經高昌廟巡防局拿獲盜匪翟春甫李景春張鵬友計或等四人解至縣署於前晚提訊翟等同供皆揚州人向以駕船爲業初九日遇見陸蔴子言及近來米珠薪桂度日維艱故由陸起意紏合九人共往搶刦先則掘　而入嗣被事主警覺喚捕故用繩綑綁李景　則在外把風實之李狡賴不認承襄讞喝條三百下仍不供認判釘鐐一併收押起案衣服十餘件俟失主到案認領 
[賭棍荷枷]  
　　閔行司解送賭棍金勝玉到縣經承襄讞訊問據供奉賢縣人前因犯賭收押期滿釋出業已改過日前因友人賭錢同往帮忙致被解案判枷號三月發頭門示衆 
[鞭責竊賊]  
　　浦東總巡函解事主張四金及持刀行竊之吳全高到縣由承襄讞訊問張供小的家住浦東爛坭渡地方本月初已失竊一次是以晚上留心偵捕　初十日晚上吳又　門入内當塲扭住吳突出利刀刺傷右手小的情急喊救經馬巡帮同拘獲訊之吳供小的手持衣包在張門前坐地歇息被張誣指求鑒判責籐條二百下押候再行核辦 
[道批三則]  
　　寳順莊等禀批仰會審官寳令立即飭傳元豐莊各股東到案提同在押之經理人吳其榮勒限從嚴追償勿任抗延該廨亦不得仍前玩宕是爲至要原禀抄發　王德基禀批案經前道疊節提案訊追何以延宕仰崇明縣迅卽勒提追繳具報毋再寬延切切　周鉞等禀批該鎭巡防一差業經本追改委已定所請應毋庸議 
[縣批三則]  
　　陳錫章禀批沈陳氏逾限不繳實屬抗延准將抵押房屋過户執業至活産投稅照契價每兩稅銀六分着并遵照吳趙氏禀批候專提馬勝泉押繳　羅李氏禀批氏子羅晉康欠借曹鍾奭洋元經汪前縣訊斷折償洋二百元延宕數年僅繳過洋二十元以此經曹鍾奭禀請飭提何能再以二十元零星搪塞氏子孫欠欵的被又豈能以外出爲推諉着速投候訊追延干比差勒提票洋二十元姑存 
[官事]  
　　福山鎭總兵楊慕時飭丁到道禀知在南洋一帶巡緝　海防廳同知查燕緒昨日到道禀知光緒三十四年海運蒙保候補知府以道員用　江南提標巡警右營守備伍殿樑禀知昨在長夀庵公堂接印　代理守府王太和禀知交缷提標巡警右營守備即回提標巡警水師千總本任 
[南市]  
[文明結婚]  
　　丹徒人商科畢業生吳在章由龔子英王引才兩人介紹聘定中西女學畢業生王錦齡爲室昨假城自治公所行結婚式由李平書君爲証婚人男女賓之前往觀禮者一時頗爲熱閙 
[婦女售烟]  
　　新馬頭裏街六十號門牌常 
 
 

Page 21

 
 
熟婦人王翁氏家有私賣燈吃情事經一百三十四號巡士報告總工程局警務處即由巡員率同巡士查獲吸烟之舟子蔣鶴榮林少卿徐小毛等解局訊究氏供因病自吸並非私賣判戒責一百下限五天遷移出境蔣等三人各罰洋一元從寛斥釋烟具三副一併銷毀 
[幼妓苦况]  
　　廣東女子陳金喜年十四歳在滬北某粤妓院爲娼因被凌虐於前晚逃至南市沿途啼哭由内地自來水公司匠人葉琴蘭遇見送至工程局請爲安插奉諭留候送交善堂留養 
[忍心害理]  
　　會館弄錢天生小客棧寓客謝老利前日患病危篤由棧主錢和金舁至附近弄口厠旁抛棄以致斃命後由一百三十號巡士查見報告工程局查無家屬報堂收殮旣由地甲查詢衆隣僉云該棧主忍心害理自應嚴辦局中當即派探將錢拘局押候訊究 
[閘北]  
[移提案犯]  
　　新閘捕房十號副捕頭昨日帶領華探張天林持公廨寳讞員之函同至巡警總局請將寄押四路分局之梁益甫給予帶回該局參事官允即傳知黄正巡官遵照辦理所有葛松濤一名仍還押候核 
[有無見証]  
　　寡婦俞顧氏控唐春禮（現充總局打樣）欠會洋三十六元屢討不還昨經四路分局黄正巡官傳訊氏供此項會洋於光緒三十三年份所欠立有筆據現已遺失判氏邀到見証到案再行訊核 
[分期拔還]  
　　楊維禎控陳其賢積欠米洋四拾八元向收不付昨由四路分局黄正巡官傳案質訊明確判陳交保分五期拔清 
[英租界]  
[又圖搶刦]  
　　匪徒王星發（即王星齋）曾與張四福張友福張全福張友祥李友生等夥刦靜安寺鄉民衣飾等贓前晚王又紏黨帶刀在中興麵粉廠左近徘徊探望被探陳永康陳雲忠鍾星南等查獲昨先將王解廨訊供不認判王還押候下禮拜將張等一併解案質訊 
[旋逃旋獲]  
　　陳阿五因不還韓德標借欵被控曾由閘北三路巡警局訊判押追詎陳在押脫逃前日經該局巡長汪錦章在北河南路遇見將陳扭入匯四捕房昨解公堂請究該局巡官特派汪巡長投案聲請移提歸案中西官准即交汪帶回訊辦 
[資遣回籍]  
　　湖州人周俊甫尋妻不遇吞烟圖盡已紀昨報昨由捕房解廨訊悉前情判給川資洋二元着即自行回籍 
[與人何尤]  
　　寗波人徐阿賢控妻母戴郭氏與婦人阿翠串匿其妻徐戴氏一案昨由捕房將二房主龔陳氏傳至公廨訊知徐妻自行回甬判將人証開釋案亦註銷 
[背夫私逃]  
　　陸阿鶴控妻李氏私逃等情昨由包探將氏拘解公堂訊究氏供前在愛文義路李公館爲婢由主人配於陸阿鶴爲妻後因時被責打是以走出别無事故判氏押兩禮拜期滿著陸來案領回管束 
[妓院失愼]  
　　前晚三點餘鐘浙江路清和坊三十七號門牌妓院内忽然起火焚毀樓尾三幢老閘捕房恐有别情即飭探目張寳榮前往查勘 
[店夥不端]  
　　徐家匯路小米店夥莊錫生竊取店内大小洋銀二百元逃至滬上與賭徒徐石生等在妓院内浪用殆盡前日經店主李芝洪尋獲報捕派探將莊徐二人查獲昨解公堂訊究判莊押西牢半年徐押四月 
[控追匯欵]  
　　粤帮安和祥號經理虞耀卿控陳盤石歐陽任歐陽秀生施泮池唐永裳甘美周查梓祥等七户不付匯欵銀一案昨晨由探將各人一併傳至公堂過堂候訊 
[積欠租金]  
　　英商人巴利控徐榮茂積欠租金昨由包探將徐傳至公廨判令交保候禮拜三訊追 
[繳欵銷案]  
　　衛有生因私收新閘路某洋人客帳被控由廨收押在案昨日復訊據包探禀稱衛已將洋繳清請爲核奪判將案註銷衛即開釋 
[懲辦流氓]  
　　流氓葉和尚向漆匠王順榮拆梢不遂將王戳傷一案昨經公堂復訊葉仍抵賴判先枷一月期滿再押西牢五月 
[美租界]  
[葡人行騙]  
　　某葡人昨向北四川路德興皮鞋店購買皮鞋兩雙計洋九元囑店夥隨往取洋中途逃脫旋由店主報告捕房捕頭允爲查緝 
[巡捕受賄]  
　　哈爾賓捕房一百四十六號華捕因有受賄情弊被捕頭查悉送交總巡捕房經張正巡官訊實押候解廨訊辦 
[押犯圖盡]  
　　王阿濤因犯竊案拘押捕房昨晨以碎玻璃割破頸項被看守巡捕查見送往醫院療治 
[女工貪小]  
　　某絲廠女工趙金氏行竊廠内蠶繭由探查獲解入捕房轉送公廨押候訊辦 
[人財兩失]  
　　王六明昨扭蔣金夀至捕房訴稱日前由蔣介紹某氏婦與小的姘識蔣曾索去媒金洋十元兹因該婦潛逃向論不睬請爲追究捕頭命王自赴公廨控告 
[調戲女子]  
　　楊輝成昨在北四川路調戲女子陳銀大由捕拘入捕房押候核辦 
[法租界]  
[會勘火塲]  
　　法公堂讞員聶司馬昨偕法副領事顧君譯員徐仁才君及捕頭等同至永安街三德里源興報關行火塲週圍察看據巡捕報告係由後面亭子房内之布上起火中西官勘畢即回署訊案 
[起火原因]  
　　老北門外張文桂所開之帳簿店日前失愼已紀本報昨由捕房將在押之店夥岳鰲康及張一併解廨研訊岳供是夜下床小便悞將火柴抛棄紙上致肇焚如判張開釋岳遠押候押滿十四天開釋 
[是誰之咎]  
　　某洋人昨至公廨訴稱前日駕駛汽車經過　鐘路適有電燈公司工人在彼修理電線因未立木竿致將玻璃鏡撞破傷及頭面上頭林月記稱小的預先搖手因車已逼近以致肇禍求察判各退去候示 
[覔保不易]  
　　金增桂前因承做招商厨房生意向高裕庭借洋二百餘元迨後向索不還控奉公堂判金交保料理在案迄已日久仍未保出昨又解訊據供實無熟識之人作保求請開釋陸續拔還判仍還押着先交洋一百五十元餘准出外料理 
海上閒談 
[工部局果能徇華商之請耶]  
　　自工部局檢查章程草案發布後。而租界居民之恐慌。且沿及於上流社會。昨者各業華董。已徧發傳單。合謀阻止。亦足表見其非常之恐慌矣。夫鼠疫一病。十發九死。又流傳極速。誠不可不爲非常緊急之預防。顧以華人之闇而多疑。且自治能力甚弱。於公衆之衛生。向未措意。故歷來每值時疫流行。多任患者之自由就醫。而未嘗有一機關焉。施强迫之制裁。代爲療治。乃此次忽有工部局之檢查。則其驚疑而蹙然以爲不便。亦華人應有之心理。况檢疫章程之所規定。種種締制尤與華人風俗習慣。相違過甚乎。凡事圖始甚難。而變數千年甚深之積習。則其事尤難而易鄰於擾。故繁重之取締。祗能行於俗尚通行以後。而斷不可即施於風氣未開之時。竊願工部局一采華商之請願。而鄭重將事也。 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[陜西巡撫恩夀奏酌定文職各官公費摺]  
　　奏爲酌擬陜省文職各官公費辦法恭摺仰祈聖鑒事竊查清理財政章程第二十七條内開官俸未定之先除督撫公費由會議政務處議籌外其餘文武在小各署及局所等處應由清理財政局調查各處情形一面禀承督撫及度支部酌定公費一面提出各項規費除津貼各官公費外槪歸入正項收支等因當經遵照行局詳細調查復准度支部電督撫公費會議政務處尚未議定應由各該省會議廳體察情形酌定等語遵查會議廳員同爲本省寅科幕職不如併由清理財政局正副監理官公議酌擬連同司道及各屬等處公費分别等差均經核計以歸劃一當飭遵照議覆在案嗣據各屬遵飭先後報告到署由該局正副監理官詳加考核按照本省情形叅以各官署舊有之欵悉心酌訂即由臣署提議除廉俸照支外每月擬支辦公經費銀一千二百兩每年共銀一萬四千四百兩遇閏照加仍俟會議政務處議定另行遵辦司道以次廉俸均請照舊其公費布政司每年擬支銀二萬兩提學司一萬一千兩提法司一萬四千兩巡警道八千兩勸業道七千兩省外潼商安陜延榆綏三道各五千四百兩統計三司五道每年共支公費銀七萬六千二百兩遇閏加增銀六千三百五十兩均係稽之原有入欵酌量增减陜省官缺本多瘠苦惟藩司節省較多臬司次之巡警陜安二道亦較原有稍减餘皆不足現擬之數而裒益之下每年可共餘銀二萬數千兩提歸正項收儲以備公用至府廳州縣情形各有不同除流攤差費勢難驟議停止者仍照向章辦理外現擬府分三等西安府每年支公費銀一萬兩榆林府八千兩同州鳳翔漢中興安延安五府各六千兩直隸州及廳州縣擬分别事務之繁簡與地方之衝僻列爲五等第一等最衝繁者十一缺擬每年各支公費銀一萬二千兩二等繁要者十一缺各九千兩三等次要者三十七缺各六千兩四等事簡者十五缺各四千五百兩五等最簡者十九缺各三千兩一律遇閏勻攤統計府廳州縣每年共支公費銀六十二萬五千五百兩按照現在調查可抵之原有地丁平餘稅項盈餘驛站支剩行户陋規僅有五十五萬兩之譜以入抵出已不敷銀七萬五千五百兩旣經普定公費凡攤捐間接之欵均已化私爲公自應以各府廳州縣直接收入之欵爲依據其院司各道新定一公費亦應取給於此共計無閏之年應不敷銀一十六萬六千一百兩有閏之年應不敷銀一十七萬三千六百五十兩爲數較鉅復經委員再加切實調查並將佐貳及各局公費酌定立表另行咨報據清理財政局司道詳請奏咨前來臣查陜省夙係瘠區優缺甚少此次酌擬公費均係按照辦事情形力加撙節而不敷竟如此之多應俟委員覆查之日再行督飭酌加釐定不足則按等核减有餘則提出歸公以符部章而昭核實所有酌定文職各官公費辦法緣由是否有當除咨部外謹恭摺具陳伏乞皇上聖鑒訓示謹奏宣統二年九月二十九日奉硃批該部知道欽此 
專件 
[浙江諮議局議員對於資政院建議案]  
　　速裁各庫凡收支欵項槪歸國家銀行經理建議案 
　　財貨以流動爲原則有活潑之象焉銀行爲社會金融機關貸借之媒介即所以流通財貨呈經濟上活動者也國家富有萬方賦稅之收入原必準於經費之支出而收入有時支出有時其間留滯而定着者又有時計一歳之中無數之現金積於國庫經多數之時間始流通於社會揆之財貨流通之原則抑大背矣昔者普魯士國於一千七百十三年有布火審其人者深得理財之要道其後乃設立總財政都督府以統轄全國將逐年收支欵項一任總金庫經理其事若罕布爾格有公典庫名狼跋者受通國民質歳息百六公中用此歳費不下十五萬庫倫統計之是公典庫歳助度支三萬三千七百五十磅有奇凡此國家銀行經理收支一切欵項之成績也又若日本得以日本銀行經理國庫金乃依據會計法第三十一條所規定者也吾國會計法雖尚未頒布然檢閱大清銀行（係户部銀行改）則例其第六條亦載有經理國庫事務及公家一切欵項並代公家經理公債票及各種證劵之明文據此則使國家銀行經理收支而裁撤各庫以一事權節省經費以裕財源固毫無疑義之可言也不然以偌大之中國堂堂之大清銀行而探其内容尚不足二千萬元之資本虚有其表衡其實力則比島國之不如徒使各財務行政官吏各抱一孔之見仰屋興嗟大有巧婦難爲無米炊之勢而社會所流通之紙幣興業銀行之出入反勝於大清銀行此無他雖國家銀行之設立未能裁撤各庫以厚其力也苟能毅然裁撤使中央銀行握全國之財權欽命大臣爲其總裁由度支部監督之分設地方銀行於直省握全省之財權奏任大員爲其總理由布政使監督之舉藩庫運庫糧庫歸其管理支出時依預算表由度支部或布政使發給支付證書取之一面將紙幣發行權限其額數專付中央銀行其餘一槪不准發行以收統一之效於是而銀行資本充足地位確實基礎已固改正章程頒示全國斯民信之矣再查照日本金庫辦法以二百元之股分充之有不推行無滯者吾未之信也若夫以國家銀行經理國庫收支欵項縱不能謂有得而無失有利而無弊而究其實際則亦利多而弊少試約畧言之可以免官吏之侵蝕其利一可以使經濟略無恐慌其利二可以爲短期之借欵而生息其利三可以起人民之儲蓄心其利四可以爲滙兌而不必有押解之煩費其利五可以發紙幣爲無利之借金其利六可以省盤查之手續其利七可以使用預金爲無形公債其利八可以通全國之滙兌其利九各省鼓鑄大小銀元本非正辦度支部新幣不久即當發到此項各省自爲風氣之銀元必須收集與生銀一律傾鎔改鑄其時各庫所窖藏者行將和盤托出新幣可毋庸入庫而入國家銀行此不裁撤而自裁撤之好機會其利十向章各州縣將徵收各租稅届期解呈於藩司必經批准乃可入庫如有動用又須經幾番手續轉折給發其間不生利之時日甚多一改良而可免此弊其利十一國用超過預算而尚有必不得已之經費時可發國債票以濟 
 
 

Page 27

 
 
之其利十二英德意於大藏部外别設出納部方不致以一人而兼監督被監督之職以國家銀行總收支權限分明其利十三總之國家廢各種之牽制所以增人民之自由設銀行以經理收支憑送付書而爲輸入自由的也有自由主義而後生個人經濟主義如是則政治上法律上社會上始能各得以平等雖然濫發紙幣超過正貨銀行尤易於作弊此由銀行内部發生者也放欵倒帳商家常有此由銀行外部發生者也存欵於外脫有内亂倉卒難於收回此關於銀行因時事之變更而發者也但旣有總裁又有監督其内部之弊易除放欵雖重信用更宜有殷實保證外部之弊亦無慮矣此時官制未頒自銀行總裁以及支拂收入各官吏姑不妨從權先行奏任或委任之也 
　　提出者王渡　賛成者潘秉文陳翼亮顧清廉姚祖範駱恒黄賛羲盛如彭張其光張宣藻洪錫承汪秉豪吳錫章楊文燾謝鍾瑞 
小說 
[奇情小說鸚鵡禪（七十八）]  
　　斐德蘭。之心。蓋思兩利俱存。旣得來珠兒之財。復妻琴宜之色。以爲果如願而償。則左擁玉人。右倚金窟。腰纏十萬貫。騎鶴上揚州。亦一世。之豪舉也。而孰意。琴宜心本通靈。骨還邁俗其初僅爲千慮之失。今則肺肝如見彼之穢德。旣盡識之矣。 
　　於是斐德蘭。被琴宜之直刺其隱。心如刀割。又羞又痛。然目注琴宜之一身。雖怒。髮指冠。淺眉鎖恨。而凌風飄飄。其堳態猶奕奕動目。以如斯麗人。將撇手爲分飛之翼。夫豈其忍。因復赧其顔曰。嗟乎。豈凶終隙末耶。卿毋憑一時之意氣喔令受之者不能安也。夫吾之赴湯蹈火。其始願寗爲他人。遭逢不淑。幾陷春冰。區區之心。亦良苦耳。今幸於無聊已甚之際。重破愁顔。復我豪俠之譽。卿設憐我。一生安樂當爲卿保之。 
　　琴宜聞此言。乃益難耐矣。曰如子云云。皆鄙夫食肉之言。吾雖一女子。不苟希名利。豈若世俗婦女。見位尊金多。即匍匐蛇行。乞憐道旁耶。願爲貧士婦。操并臼。治耕。織終身。子即富而貴。自吾料之。必不義之富與貴耳。請回俗士駕。毋更污吾耳。 
　　斐德蘭兩顴飛紅。羞慚不能作一聲。獨自念曰。噫吾生平行事。不料爲一女子窺入毫芒。已矣已矣。吾今後當不復蹈故轍。誅心之論。痛於斧鑕也。 
吁可畏哉。吁可畏哉。正凝想問。而琴宜已飄然不别而行。斐德蘭於時獨立蒼莽。四顧江山。與一已皆爲頑物。不知耳之何以有聲。目之何以有色。久之。乃喃喃言曰嘻。異哉我也。影吾於賽塲時。不見彼與亞蘭海而明同在一處乎。婦人之心。如水性楊花。彼旣另覔枝頭。則盟渝皦日。怨賺春風。今日結交明日改。世路秋雲。亦其所耳。我何必復爲痴想者。亦失言之至矣。 
國外新聞 
[德皇游蹤續聞]  
　　初十日栢林電云德皇今日赴華爾夫茄丹謁會俄皇舉行茶會與會者均係兩君眷屬兩君是時均衣軍人常服　十一日柏靈電云德皇已抵巴丹 
[德國擬以軍艦模型賽會]  
　　初十日栢林電云明年意大利在杜林地方舉行博覧會德皇諭將德國軍艦模型運往陳賽 
[俄囚籲請俄皇赦罪]  
　　初十日日栢林電云俄國斯丹堡男爵因私以政界秘事通告奥國報館判罰監禁四年兼作苦工現已籲請俄皇赦罪 
[葡民與葡君之哀樂]  
　　初十日柏林電云葡京里斯本之人民因各國公使已有同式公文聲明願與共和政府續行交好故擬舉行提燈會以誌歡慶　十一日倫敦電云英國皇太后亞力山大及郡王維多利亞今日下午赴胡特勞頓謁會葡君母子 
[英德兩國之偵探案]  
　　十一日柏林電云私繪樸資茅炮台形勢之德人海姆氏將於日内提審　同日柏林電云英國士官白萊登及屈蘭巨二氏前因密測德國已開姆砲台形勢被拘將在帝國高等裁判所審訊英政府現請德國准其派辯護士至案辯護 
[德法大雪]  
　　十一日柏林電云德法兩國均降大雪 
[波斯盜匪攻擊俄員]  
　　十一日柏林電云有俄國某領事道出波斯爲盜所攻乃與盜匪互鬥多時卒得保全所有之物 
[俄國著名著作家失蹤]  
　　十一日柏林電云俄國托爾斯托華伯爵忽棄家他適無人知其蹤跡　按氏爲著名詩家年已八十有二 
[俄國國會議員團游英]  
　　十一日栢林電云俄國國會議員團赴英游歷後本年歳杪英國國會議員亦將結隊赴俄游歷以答其禮 
[波斯廢王自辯之言]  
　　十一日柏林電云波斯廢王已抵維也納竭力自辯此行並無政治之關係 
[墨西哥讎遇美人續聞]  
　　十一日倫敦電云墨西哥讎遇美人之暴動勢已漸盛僻遠各城之美僑都遭攻擊墨西哥總統狄愛士已允保護美僑惟爲政治上之原因故不能自由耳 
[英國政界之暗鬥]  
　　十一日倫敦電云英國公債劵市價已落至英金七十八磅十五先令蓋因調停否案權會議之失敗及鈕西蘭五兆金磅之借欵即將開募故也　十二日倫敦電云據今日情形觀之選舉一節有急不能緩之勢兩黨咸信選舉必在耶蘇降生節之前聞内閣决議將預算案擱起以立即解散之宣言書答覆國會　又十一日倫敦電云保守黨各報皆謂自由黨急欲舉行選舉足見彼等不欲將否案權大會實情使人知之蓋該會之失敗良由國民黨領袖賴特芒君恫嚇所致 
 
 

Page 28

 
 
又謂自由黨向欲阻止上議院之改革此爲聯合黨政綱條欵之一云 
（以上譯字林報） 
來函 
[愼食衛生會來函]  
　　啓者閱報諸君紛紛來問本會第五會報告書内黄秀伯觀察所引鼠疫各書均有華文在昌夀里譯書公會發售凡本會會友購者均按七折惟須封入會收條爲據又該公會刋有醫學叢書提要係普通奉贈諸君請逕向該公會函索不必由本會轉致以免周折俞鳳賓醫士住西門外陸永茂花園有電話五六八號防疫種苗渠處當可辦也容詢明凡會友診金減取若干再佈專此彙覆再伍侍郎已將論鼠疫各家學說即日發印一萬本分送俾知此病之危險不可輕忽也 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
