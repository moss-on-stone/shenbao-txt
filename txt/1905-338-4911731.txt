# 1905 - 338 - 4911731

 

Page 1

 
 
[電傳宮門抄]  
　　十一月十五日召見 
軍機嚴修 
[譯美副領事安立德致工部局總理雷福森函]  
　　此函發自西十月三十一號先公堂閙事之日一月有餘而工部局不滿意於新署已略見於函中蓋其處心積慮思有以破壞之者固已久矣至此次閧堂之是非曲直自有公論西人宣言此事爲華官有意敗壞法律冀自掩飾而求解免則請閱此函華官有意敗壞法律乎抑捕房有意敗壞法律乎西人又言華人之議論自護其華官則此函固美副領事之言而非華人之言也吾何辨焉吾惟冀閱此者細玩之　　頃敝署總領事老吉司君來言鄙人十月二十三號致執事之函論及會審署各事工部局某某董不甚滿意鄙人特恐某董將函中原意誤會敢再詳細陳之以釋羣疑而伸鄙意前云請貴董將新署各事逕行函致敝總領事并非堅執已見爲脫千繋地步不過欲將各事和平商理易於措辦也按此則工部局董事平日不肯將新署各事和平商理已見於言外 
　　所云將訪聞新署各事函達敝總領事意欲使此等事件與有權力之人辦理此事鄙人亦須代上官擔任若任意妄行將來事之結局敝處上官必不能共表同情是以鄙人之意總欲和衷商辦故發此等議論也 
 
 
 

Page 2

 
 
　　按工部局董所欲辦理何事與如何辦理雖不詳於此函然美副領事若早已慮有任意妄爲致今日不堪設想之結局則工部局之有意反對新署非蓄心已久而何日見此等舉動各國斷不肯表同情者也 
　　鄙人最熱心著重之事惟嘗以公正自勉自去歲歷練以來深知事之成就皆由開誠布公所致 
按公正自勉開誠布公八字中西官皆當守此金科玉律者也若工部局董而能如美副領事之言則豈肯作此舉動耶 
事涉華人尤應著力外人與會審署固有一定之利權華人亦應有一定之利權 
　　按此言記者所最爲服膺者也華人旣應有一定之利權乃工部局必欲削之剥之侵奪之言論不能剥削侵奪則仗武力以行之嗚呼其謂之何 
　　旣於華人關係西人亦自當一律享受此一定之理本無畸輕畸重此卽圖人所願行之法亦卽敝處上官所願行之法也 
按此則必有不願行此一定之法而必欲强佔華人之利權者又見於言外 
　　但鄙人仍有不能已於言者工部局并未幇助鄙人以應行之事 
按應行之事卽應行一定利權一律享受之法也觀此則工部局不願行此應行之事更可知矣 
　　鄙人亦信工部局於會審公堂甚爲公正然最善之法應該陪審官和平相助爲理不應爭權起釁 
　　按此非陪審官不肯和平相助之據乎此非陪審官先自爭權起釁之據乎彼又何說之詞 
　　現在會審公堂華官所行之法據鄙人公斷甚爲以洽 
按所謂是非曲直自有公論者此也關君竭誠辦理爲國人所信服尤爲鄙人所深信 
　　按關司馬之竭誠辦理何待我國人言哉彼工部局卽欲設法以撤去之其如國人之信服何其如他國領事之深信何 
關君一意講求我等豈不應極力助勉俾成善政耶 
　　按他國領事欲竭力以助關司馬之善政而圖中外之相安乃工部局獨思排而去之不知其意何居 
不識究以何故工部局每每遇新署交涉之事總不能與美陪審官一意同心實難索 
　　按其故工部局雖不敢倡言其實路人皆見者也嗚呼爭權而已矣若因爭權而釀衝突又豈西人之利耶 
以上關於鄙人之事質諸左右深願彼此再添誤會之處此卽鄙人作函之微意也 
　　合觀美副領事之函則工部局董之不願意於會審公堂者非蓄意已久乎今日之事特藉端而發耳雖然會審公堂者固我國住居租界人民所依賴以保治安者也亦卽各國之僑民所倚以安居樂業者也故此事非特爲我國人所必爭抑亦有他國之公論如美副領副之言者在是以譯錄而附以按語焉以爲畱心此事者告 
彙錄閧閙公堂後商議對付情形 
[（其一）會審公廨致英德副領事停訊堂期函]  
　　啓者案照捕房解送官婦李王氏一案毆傷公役違背向章業經本分府會同金大令禀明道憲頃奉批示飭卽暫停公堂並已分别照會租界領袖曁各國總領事等因到廨是此事已由道憲照會各總領事所以現在暫行停訊兹又奉到批示前來相應奉致卽請貴副領事查照爲荷（見） 
[（其二）捕房仍解犯至公堂]  
　　昨日本係英領事會審堂期捕房仍將所押人犯懈至公堂讞員關司馬語以已奉道憲諭飭暫停堂期未便審判捕房乃將各犯帶回（顚） 
[（其三）滬道致各領事請革擅奪女犯捕頭照會]  
　　爲照會事（中略）查租界中國女犯向由公廨收押嗣捕房擅請改押西牢疊經本道照會前領袖理論務卽按照向章辦理一面籌欵將該廨勇女班房分别修理添建每逢美德派員會審女犯到案訊判後仍歸公堂管押規復舊章具徵美總領事并德總領事公正持平和衷共濟至意欽佩曷任獨至輪值英員會審之期捕房往往遇事恃蠻深爲悵悵卽如此次陳劉氏一案捕頭木突生竟令探捕將該女犯强拉下堂已屬擅專迨委員喝阻仍被奪回尤爲藐抗查定章領事與地方官意見不合彼此辯論之事各禀大憲請示遵行尙且不能徑遂直行以捕頭有承上啓下之責宜如何守法奉公乃以公廨定章如弁髦視中西官長如兒戲不圖文明之國而有此野蠻之人公堂爲華洋觀瞻所繋如此胆大妄爲尙復成何體統若不請予懲處何以肅讞政而戒將來除照會英德領事外合亟照會貴領袖請煩查照轉飭工部局務將擅奪女犯違章之捕頭木突生斥革示儆其西牢所押女犯並飭一併送廨收押以符定章云云（顚） 
[（其四）公忠演說會致外部電]  
　　北京外務部王大臣鑒公廨讞員爲力保主權被英副領事德爲門令西捕頭等毆辱請向英使切實詰問並電駐英欽使逕向英外部交涉如或事機不順國民當出死力以爭上海公忠演說會曁紳商士庶五千數百人公叩（顚） 
[（其五）商學補習會集議情形]  
　　十五日三點鐘商學補習會同人集議於城内點春堂先由會長蘇君筠尙布告開會宗旨次由王清甫嚴承業馮仰山劉人傑徐錫齡諸君相繼演說旋議定辦法大致現在不可暴動聽候商務總會如何辦法如不能爭回主權咸宜各盡國民天職凡各商家及各住家陸續遷居南市或城内以避租界捕頭之兇蓋西員旣習此野蠻舉動商人惟有遠而避之惟此等辦法不可强迫亦不必急切惟誓必達此目的而後止是日到者三千餘人一律拍手歡呼贊成（外） 
[（其六）商業求進會敬告英美租界居民傳單]  
　　英副領事等大 
 
 

Page 3

 
 
第三版 
閙公堂辱我官長國民皆動公憤惟爲事必須胆大心細出我文明之手段萬不可輕舉妄動兆野蠻之名致卽外生枝反令大吏爲難務各自勉是幸倘諸君有高見宏論可函送大馬路逢吉里公忠演說會與戈君朋雲斟酌嚴承業等謹告（外） 
[（其七）四明同鄉會定期今日會議]  
　　本埠四明同鄉會亦因西捕閧堂一事定於今日一下鐘在公所會議對付之策（卽） 
[（其八）商學會傳單]  
　　西捕毆我官員損國權喪國威吾華人之奇恥大辱莫此爲甚凡有血氣當莫不痛憤本會定於十六日午後一時開特别大會議對付之法我商界學界之有同心者感請臨會公决辦法上海南門内俞家弄商學會（外） 
[（其九）滬道派員代謁值年俄總領事]  
　　道憲袁觀察本定昨午親赴值年俄總領事署拜會闊雷明君商議閧堂後對付之法因午後須至洋務局會議故委譯員萬翰香司馬代謁（殆） 
[（其十）滬道咨蘇藩留任關讞員文]  
　　爲咨請事照得上海會審公廨一差審辦華洋交涉以及捕房𤨏案曁華人錢債詞訟等件案牘旣極紛繁情形尤多牽掣委員候補同知關丞絅才長守潔理明識穏兼通西文西例三次代理會審均無貽誤今年六月禀准派委斯差到差以來於捕房違章及西員偏袒一切關涉主權等事頗能 
執定約章與之力爭不稍退讓所有從前奉行不善之處如押所汚穢差役需素均能設法改良從嚴懲辦實屬實心任事之員頃因其到省後業已一年期滿照章應行甄别惟刻下正值公堂多事之際未便輒易生手擬請免予調考以重交涉合亟咨請爲此合咨貴司請煩查照核辦見復施行（顚） 
[（其十一）捕房允將黎王氏等保出]  
　　今日廣肇公所會議時提 
及捕房已允黎王氏一案准明日保出五人計安子二人男子三人婢子不在内惟每人須保洋五百元共二千五百元（外） 
[（其十二）黎王氏之行李聞已由捕房起出]  
　　捕房所獲之李王氏卽黎王氏其行李聞已由捕房派人至輪船起出内有一箱鎖已易去并失去洋數十元銀票兩帋其餘不知有無損失（機） 
[（其十三）各捕房戒備述聞]  
　　傳聞昨日各捕房捕頭諭令落差中西印各捕須留於捕房一律不准出外（解） 
字林報論閧閙公堂事 
上禮拜五閧閙公堂之事蓋會審讞員關君欲將李王氏及幼孩等暫收改良所以彼等之罪案尙未審實而須查考其確據也上海各國領事之意謂將女犯管押公廨班房殊覺不當須押入工部局此事已議及多時惟尙未合於各領事之意見今陪審官德爲門君欲實行此義而關君之竭力反對則以服從中國上官之意欲顯其在租界之勢力也吾輩若將此事放棄則是放棄在租界範圍内之勢力矣 
有廣東人報告於吾等謂此事實係寃屈各犯中之一人爲已故四川某官員之妻籍隸廣東指爲誘拐之幼孩係由該幼孩之父兄處購來作爲婢女者該女犯之箱籠有藏有確實之賣身文契被拘時巡捕等未允其將文契檢出云云此案之不聽審斷亦以此也廣東人曾會議多次提及有職婦人無端受辱之事然中國會審官之意見固亦欲將該婦人管押於公廨班房也若於拜六將此案復訊則此女之無罪必能辨白 
總之禮拜五日閙公堂之原因皆由中國官員欲思反對外人租界内之勢力而起然此等勢力務須堅持而不能或忽至關君之民爲無非爲遵依中國上官之命吾等更深知其有竭力之諍勸逹於上海道也 
按中國官員抵守租界章程之法律並非服從上官之命而欲顯其勢力也若英副領事之所爲則是但知扶植租界之勢力而置法律於不顧彼亦知專仗勢力之不足以屈服人心耶彼不肯放棄租界内之勢力而謂中國反肯於棄勢力耶夫以最有名譽之西報而乃作此論說則非中國人所能解矣 
[商業求進會及義憤社致外務部電（爲抵制美約事）]  
　　北京外務部王大臣鑒美約請必完全改良盡除苛律以副衆望 
上海商業求進會義憤社同叩（外） 
[各國對於滿約之意向]  
　　十三日北京電云中國駐美德俄各國之公使曾電致北京謂各國對於滿洲條約咸異常注意彼等若有機可乘行將入而干預因此深望中國政府母使日本得過多之利益否則列强將乘機干預也譯字林報 
[滿約可望早日議詰]  
　　十四日北京電云十二日兩國全權開第十三次會議時無甚進步十三日開第十四次會議時日本提出之各條與附屬欵及中國提出各欵議决者已及十分之八現雖尚有三欵未經議决然該約當能於一禮拜内議結而小村男爵可以卽行回國也譯字林報 
[駐韓公使覲見兩宮]  
　　十四日北京電云中國駐 
韓公使於十二日覲見兩宮奏明日韓新約現已簽允各國公使館早經裁撤中國亦宜設一總領事署於韓京以代公使凡中韓交涉事件悉歸東京日政府辦理云云兩宮聞奏後爲嘉許譯字林報 
[商部覆陳閣學等請立閩浙皖贛四省鐵路公電]  
　　洪眞電悉路政繁要籌欵勘路購料興工均宜詳細研究俾臻畫一所請聯會四省就滬設立總會自是當務之急希卽公擬妥章呈部核奪商部元（外） 
[廣厦鐵路章程廣州]  
　　建築廣厦鐵路一事係由督辦閩廣農工路礦事宜張弼士太僕建議經雲帥札司會局查明議訂章程二十一條照錄於下（一）定主名本公司名爲廣厦鐵路有限公司在靖海門外爲辦事總匯之所此路由省東門外起至黄埔由黄埔接增城東莞石龍惠州博羅海豐陸豐至潮州達福建之厦 
 
 

Page 4

 
 
門以廣州黄埔爲首段將來黄埔設商塲（二）招華股先籌八十萬分八千股每股一百兩年息六釐（三）分職任（四）購地畝（五）選員司（六）防流弊（七）定年限六十年（八）正線權（左右十英里外人不得築平行同線之路）（九）設巡役（十）設電線（十一）便航運（十二）重要工如有軍務先載國家兵丁糧餉（十三）造册報（十四）定限制（十五）益士著（十六）通郵傳（十七）派餘利（十八）舉員董（十九）設稅局（二十）重獎勵（二十一）同軌制（署） 
[浙署撫批斥石門縣抑勒洋價嘉興]  
　　石門縣征收錢粮向章洋價照市九月初新任石門縣鄭大令汝騤示定官價每元作錢九百五十文闔邑民人求照市價完納堅不允從因之大動公憤於本月朔有多人赴省呈控署撫瑞中丞批云征收錢粮不准勒抑洋價前經本兼署部院於民間控呈内批司通飭所屬遵照在案仰布政司查照飭遵又署藩司顔方伯批云石門縣增生金鑑清等禀該縣收完錢粮洋價照市作短錢七十文實在如何情形有無抑勒流弊仰嘉興府立卽查明禀覆察奪母延（外） 
[皖撫批查靑陽縣征收弊端安慶]  
　　日前靑陽縣附生江紹棠等投藩署控該縣征收錢粮凡銅元龍元均不心納卽本洋亦須照市價再三抑勒等弊當經馮方伯批示云查各屬征收錢糧無論龍元銅元均准一律投納曾經由司通飭在案據禀該縣征收錢糧龍元銅元概不收納本洋又不照市故意抑價如果屬實殊覺有違定章仰池州府卽飭靑陽縣赶緊照章一律收納一面將本洋折價因何與市價懸殊刻日查明據實禀覆察奪母延 
（詩） 
[丹徒縣櫃書不允銅元納糧鎭江]  
　　丹徒縣郭子華大令因徵收錢糧銀圓不照市價所有粮户乃一律改納銅元櫃書又多方刁難必令用銀民心大爲不平現已擬赴省上控矣（常） 
[理藩院書吏之鉅富北京]  
　　各部書吏以理藩院爲最富每年理藩院書吏進欵竟有二百數十萬之多乃各部皆裁書吏化私爲分而理藩院書吏獨無議裁之者故外間論者皆以爲奇事也查理藩院之尙書侍郎極貧每年所入僅三四百金而已而其司員則王會司典屬司旗籍司及某司共四司爲最富其餘各司皆貧故外間議論皆謂理藩院一衙門内堂官則視四司之司員爲天上人而司員又視書吏爲天上人位愈下則愈富位愈上則愈貧亦京朝掌故中之一奇談也（日） 
[江督派員密查韓教練官斃命案鎭江]  
　　南　常備四標敎練官韓樹棨於上月醉後墜馬斃命一案已屢紀前報兹署江督周玉帥復派两江督練公所兵備處督辦朱菊樽觀察密查是否中毒以便禀覆核辦觀察奉委後於日昨乘輪抵鎭假水陸總巡避暫駐行旌十三日觀察及丹徒縣郭子華大令飭傳已撤四標各營管帶曁文案周姓張姓及妓女某某等訊問原委閱畢時已鐘嗚五下矣（常） 
[督催辦戕斃劉春江案北京]  
　　滇督致外部 
電云法人富士尼克在雲南戕斃劉春江一案迄今尙未聞定罪請貴部速照會該國駐京公使催辦並索恤欵以便速行完結（閏） 
[江督周玉帥請假調理摺]  
　　奏爲微臣舊疾日增請假調理恭摺仰祈聖鑒事竊臣蒲柳之資氣體本弱前在直隷臬司任内患重聽少眠等症呈請開缺家居數年復拜四川藩司之命時方多故黽勉從事不敢告勞前年在山東忽得目澀頭暈之病正擬陳情求退猥蒙聖恩調署两江總督飭速赴任當經電奏懇辭未蒙俞允抵任以來竭蹶圖維一心營職涓埃未報昕夕難安乃自八月以後患瘧患瀉復加腿足酸軟等症心致耳目日益頽廢舉動須人扶持最苦者澈夜不眠神思恍惚飯食銳減遇事善忘迭更方藥久不見效中西醫士皆言血氣就衰勞苦過度非靜心調養難期復元合無仰懇天恩賞假一個月俾得稍加調理日行公事擬委江寗藩司代拆代行緊要事件由臣核辦不敢曠誤一俟病痊卽當銷假所有微臣因病請假緣由理合恭摺具陳伏乞皇太后皇上聖鑒訓示謹奏（所） 
[派員迎接出洋考察政治大臣]  
　　南洋大臣周玉帥因欽派出洋考察政治之端戴諸大臣將次來申特委候補道吉藹人觀察善乘輪來申候迎吉觀察現住長發棧道署昨又接到津電謂端戴兩大臣准於十六可抵吳淞故道憲袁觀察札派鈞和兵輪管帶馬榕軒遊戎乘輪馳往迎迓並妥爲照料一切（近） 
[日本文部大臣辭職]  
　　十三日東京電云日本文部大臣因與東京帝國大學校各敎習意見不合業已辭職 
[欵宴軍人]  
　　十四日東京電云東京公會將於本月二十一日公宴滿洲大本營第一軍隊及防衛兵 
[英内閣部之更動]  
　　十日倫敦電云急進黨之意見謂民黨之領袖務須爲下議院之領袖而倫敦日報則謂白納門君已不能再留於下議院同日倫敦路透電云太晤士報稱愛德華格蘭君當爲外務大臣譯字林報 
[德國之殖民政策]  
　　十三日栢林電云德首相普 
魯伯爵在議院宣言云今日之第一要務爲整頓殖民政策在西南部及東部亞非利加戰爭之兵隊余深嘉之陸軍副將脫洛塞及前殖民部大臣斯多勃爾君余亦深爲贊美惟人民有懷嫉妬之心而阻殖民政策者則不能不嚴加申斥德皇之出遊實由余所勸諫至德國增長海軍勢力並非有意反對英國也譯德文報 
[志謝贈書]  
　　昨承商務印書館贈以最新動物學敎科書化學新敎科書初等小學堂習字帖各一册坤輿方圖一張皆係學堂敎科書中最新課本又承國粹學報館贈以倫理敎科書第十九期政藝通報各一本合書之以誌雅貺（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[岑督戒弟之言武昌]  
　　陞署黔撫岑堯階廉訪此次破格超遷固由端午帥之力而運動費亦頗不貲乃兄雲帥得悉原委大有責言略謂時局艱難位愈高而愈險兄正脫卸之無策弟更躁進之何爲况家門鼎盛尤爲人所忌嫉弟其戒之愼之（文） 
[土藥局員病故紹興]  
　　越郡土藥捐局委員程養泉司馬邇爲土業各商一再聯名上控致被上峰斥責氣憤成疾遽邇逝世遺差由府禀奉省憲飭委候補縣德麟閣大令來紹接辦（才） 
[備迎撫節杭州]  
　　新任浙撫張中丞曾敭奉諭迅速赴任月前已交卸晉撫篆務於十九日起程本月初四日行抵漢口便道至武昌謁見張香帥小憇塵勞卽須蒞杭履任（改） 
[奏卹勛臣長沙]  
　　前任永州鎭總兵湘陰熊總戎鐵生又記名總兵長沙郝總戎長慶均以積勞病故經湘紳禀懇撫院龐劬帥奏請賜卹已奉批飭各該縣查明該故總失殁年若干歲並造具戰功事實册齎候核辦（初） 
[四縣公所改辦工藝鎭江]  
　　鎭江試院左近向有四縣公所房屋十五間均已廢置無用兹郭大令因蘇撫催辦工藝甚亟當卽詳請承太守以該公所改造工廠已蒙批准（若） 
[湖北官報出版甚遲武昌]  
　　湖北官報現甫出至第七期係七月朔日報聞報稿已擬就十三期繕請鄂督鑒定均擱而未發且須按明改竄故出版極其遲緩而報之陳腐亦頗不耐觀云（文） 
[巡警卒業紀聞常德]  
　　常德府警務講習所第一班已經卒業計共四十餘人委員趙大令試騐後分派第三第五兩局充作暗差巡警其两局舊有之員弁則換赴講習所學習以資普及（初） 
[新任學使蒞鄂武昌]  
　　調任湖北學使裁缺奉天府丞裴維侒已於日前蒞鄂聞李柳溪學使交卸後卽赴奉天新任因趙次帥來電催促商辦東省學務云（始） 
[鄮山書院改設學堂寗波]  
　　甬郡月湖書院前由張紳美翊等禀准寕府改作初級師範學堂因之鄮山書院肄業各學生恐該書院亦復議及迭次具禀力阻現鄞縣高大令已與紳董商定將鄮山改作高等小學堂日前已示諭該院學生定期考送肄業矣（養） 
[李令復充洋務委員鎭江]  
　　李令樹生七年前曾充鎭江洋務要差現邵牧虎伯以被參撤委周玉帥查悉李係熟手遂復委鎭江洋務委員之差（思） 
[運司接篆蘇州]  
　　新任兩淮鹽運司趙都轉已於初十日午刻接篆視事前運司升任寗藩司恩方伯交卸後己赴寗履新（基） 
[獲犯彚誌寗波]  
　　鄞邑横溪地方張阿團前被陸復初等刃斃當經高大令飭將帮兇拘獲訊辦正兇陸復初遠颺未獲復由大令迭次嚴比勒限拘案嗣由差役袁鴻張彪等探悉陸匿跡滬江隨卽赴申搜獲昨己電告縣署卽日趁輪押解來寕○日前鄞縣差捕在甬江老浮橋畔拘獲形跡可疑之二人身畔搜出手鎗一支當卽送至縣署禀請高大令研訊一爲王阿生一爲應阿金俱係象山縣人供稱曾竊慈邑某姓衣服飭令暫覊押所昨經慈邑報有搶案移文來鄞大令復提出嚴訊供語支吾大令擬將遞解慈邑以便歸案澈究（養） 
[鎭江徵兵兼收常揚民籍鎭江]  
　　江寗鎭江二府創設徵兵局常州揚州亦擬刻日開徵兹督練公所札飭鎭江徵兵人員如有寄居鎭地之常揚二府士民情願就近應徵者准其考騐合格一概收用惟不得藉充鎭江徵兵千六百名之額數云（思） 
[飭議移建陽湖縣主簿署蘇州]  
　　兼署蘇藩陸方伯以陽湖縣主簿署起於梧桐山附近荆溪縣境内擇要移駐應否卽移駐湖汊鎭之處札飭陽湖荆溪二縣會同妥籌禀復核奪至所請添設門皂弓兵是否可行其衙署爲辦公之所近來籌欵不易能否就地捐建抑暫租民房辦公之處亦飭縣妥議禀復核辦（榮） 
[將軍閱操漢口]  
　　伊犁將軍長留守庚於初七日午刻會同鄂臬梁星海廉訪在獵馬廳簡閱常備軍操演（商） 
[漢皋火警漢口]  
　　初六夜三更時漢口堤口正街大興酒館忽然失愼共燒燬十八家幸無傷人之事（民） 
[改委鑄錢局差蘇州]  
　　前辦寳蘇鑄錢局事務宗能述大令己委署溧陽縣篆務所遺鑄錢局差現經蘇撫陸春帥札委候補知縣楊蔚光接辦楊大令奉札後卽禀謝到差（榮） 
[詳定忙銀折價蘇州]  
　　蘇藩陸升甫方伯以現屇下忙之際查核市面銀價較上忙不相上下所有本届下忙應收折銀及規復銀價仍照案每兩收錢二千二百文俟將來銀價漲落再行察酌辦理等情詳請撫憲附片奏明並通飭各屬出示曉諭一體遵照（基） 
[咨取開辦石油礦章京師]  
　　日前商部咨行陜撫文云前經奏請試辦陜省北山延長縣石油礦産奉硃批商部知道等因欽遵在案相應咨照貴撫希將開辦詳細章程及股本數目一併填列表册咨送本部立案以憑查考（師） 
[關道札飭嚴查官賭鎭江]  
　　日昨常鎭道郭觀察接奉省憲札開蘇省各屬官幕賭風甚熾或營署或局所或公寓麻雀攤塲無處蔑有甚有挾妓飲酒視爲固然者際此時艱勢迫安忍出此飭卽密查嚴禁以肅官箴等因刻已遵照辦理矣（此） 
[長畱守啟節北上武昌]  
　　伊犂將軍長庚籍隷江寗駐防月前由寕來鄂駐節勺庭書院昨日接奉京電兼管新疆巡撫之任當卽設案謝恩聞日内須乘火車北上然後取道赴伊犂䉼任（乃） 
[滬江官事]  
　　駐滬前美總領事古納君昨日命駕到道拜會○奏調出洋考政大臣隨員湖南長沙府劉太守若曾昨日到申住長春棧○縣丞林二尹建樞奉道札委辦理糖捐局查騐差昨日禀知到差○五品藍翎孫筱波明府錫年由湖南來住長發棧（近） 
[參戎接印]  
　　本埠提右營參府周子安參戎由京返申於昨日丑時蒞署接印視事（近） 
[南洋派員考查製造]  
　　南洋大臣周至帥邇又加委督練公所總辦朱菊尊觀察軍械所張少山觀察會同北洋大臣袁慰帥所委張楚寳觀察來滬考驗製造局槍砲藥彈及各軍械利弊以便整頓一切大約日内到滬（欣） 
[續招練勇]  
　　南北洋水師總統薩軍門前派保民練船往浙江舟山招募練勇回申己列本報兹緣所招不敷故又派委管帶李田續赴該處添招業由大副唐伯勳領取煤餉於昨日起程矣（欣） 
[給發棉衣]  
　　道憲袁觀察因嚴寒將屇製有棉衣若千套發給普育堂老民及改過局押犯循向例也（近） 
[巡士記功]  
　　十六鋪北叚警察駐防所三號巡長孫玉堂因拿獲搶奪火燒粗布流氓四名奉正裁判官孫明府著紀功一次又一百號巡士李松林拿獲該案爲首之著名流氓許阿三並獲同黨徐水瀛亦紀大功一次以示奬勵（欣） 
[勘犯解回]  
　　南匯縣命案兇犯王阿五解過勘發回昨日到申汪大令諭候備文派差解歸原縣訊辦（近） 
 
 

Page 10

 
 
[上海縣案]  
　　浦東總巡局查獲竊犯楊關福顧昆林並起出廢舊手槍小刀鐵鎚等物一併函解到縣前晚奉汪大令研訊因供詞狡賴喝責楊五十板始供由己革川沙廳捕役顧秋濤糾同小的襖一件銀簪一枝棉花俱已出售衣簪當錢與昆林共得四成秋濤獨得六成川沙不能存身故此潛匿浦東被總巡局緝拿秋濤他出未獲求恩昆林供詞相同大令判俱釘鐐收禁候辦手槍等物儲庫○朱江氏扭黄阿興喊控盜賣房屋亦奉訊究氏供夫己去世前因急需祖姑葛氏將屋三間向女黄朱氏卽故夫姑母抵洋三百元係葛桂銓爲中今被朱氏之姪黄阿興將房盜賣爲此控究黄供此房係葛桂銓同叔母黄朱氏賣於徐姓與小的無千大令核得所控無憑判各退去候吊單契察奪○捕役查見邱金生負籐兩把形跡可解案訊究邱供浦東人挑菜來滬有不認識之人嘱令代送此籐許給力錢及遇捕役查問此人己經逃竄求鑒大令判邱釋去籐給該捕變價充賞（近） 
[總工程局𤨏案]  
　　十六鋪橋中華樓門前立大小錢莊昨黎 
明時被賊陳阿六挖開後門竊去銅元三十一千洋二元五角逃至集水街被更栅夫撞見喚同巡士拘獲解局由陳二尹提訊飭責于心六十下鎖狎七天○陳得勝竊楊家渡作塲内木植一支送局請究陳二尹因其堅不認竊判候查明核奪（欣） 
[英美公廨紀事]  
　　許鴻喜之妻吳氏因貧出外傭工經張薦 
頭薦至某姓執役人忽不見由許其禀以廨呈控昨奉關司馬准詞候究○馬王氏控子阿福違忤司馬批聽候查辦○美商信昌洋行控鴻升洋貨號定貨不出昨經司馬簽差協探往傳○馬秀卿之妾某氏私逃出外經馬訪悉避匿崇明禀請關司馬備文飭差赴崇查提○二益印書舘控陳竹銘欠銀逃逸司馬諭候提訊（見） 
[英租界捕房事]  
　　前晚有日本人六七名至東棋盤街雙富 
堂妓院作狎邪遊院中人不敢抬接詎日人袖出利刀將旁觀之人戳傷當由巡街捕立將該日人帶入捕房捕頭訊問之下諭將受傷人送醫院療治日人送日本領事署究辦○四馬路西首王友庭所開日昇樓炒麫店日前火災之時有王阿福乘火入内攫得報時鐘一架插鏡一面昨爲包探王阿巧查獲拘入捕房押候解辦○任世銓控妾曹氏捲逃避匿海門求爲請緝等情捕頭允之○某洋人駕車疾馳將行路老嫗撞傷由捕送醫候核（見） 
[法租界公堂案]  
　　陳子川控同昌順號主蕭谷峯定購紫銅 
二千一百七十墩屇期無貨按照市價應償銀二萬餘兩求追質之傳案之蕭谷卿供兄長谷峯現回紹興職員在滬開同昌順己歷多年代客辦貨從無貽悮上年十月陳定紫銅立有戎單今正貨已抵埠屢催不出當卽上棧曾將棧單送去亦未出貨今因銅價驟昻來案朦控惟此貨上棧已久現須照算棧租利息卽可出清大令判令交保俟谷峯到案再核○博濟藥房主周運川明月樓茶館主黄永昌福順館飯店主桂益寳控經收房租之朱伯榮勒索小費又將房屋另租他人求追所付費銀大令判將房票呈騐在案昨日復訊周供前付小費一百三十五元故八九兩月租洋未付桂黄二人同供各出小費洋八十元亦有兩月房租未付質之朱供周等房屋乃向興號鹹貨店轉租並無索費之事旋據三六軒印書作主李祥林供博濟尙欠刷印仿單及帋料等洋數十元今己閉歇求追周供欠洋屬實情愿清理大令著從速理明命一併退出俟傳到興號主下期復核○許阿福控郭寳大郭順福弟兄掯贖故父所抵祖墓田畆昨奉大令提訊質之郭供該地係咸豐八年由許祖賣絶有賣加絶嘆契呈電大令察閱之下准予交保諭於下期將田單粮串呈案候核○王阿三周金氏楊周氏等各失男女幼孩報捕查緝昨由包探將蟻媒夏如松劉錦文及劉妻陳氏並同居之張薛氏范陳氏等一并拘案請訊王阿三供失去幼孩夏向小的索酬洋三十元聲稱可以交還求請嚴究周金氏楊周氏附案求追張薛氏范陳氏同供向夏轉租房屋居住不知失孩之事大令判該二婦准予交保夏劉氏劉陳氏一并還押訊辦（居） 
[美租界捕房事]  
　　温州小孩前日午後挈洋犬二頭至乍浦 
路花園遊玩向西女孩無禮由某西婦鳴捕將孩拘入押辦○金木生闖入華特路二號西人家行竊木桶爲西人交捕送押候究○衛東林囜至華記路竊吳德壽家布衣等件由探錢榮堂拘入押辦○劉阿巧道經狄思誠路某西人家突被西人兇毆並刀傷左手由捕將兩造一併拘入旋由該西人給傷費洋二元了事○耶松船塢工人王海福竊船塢舊銅百餘磅由看門印人拘獲押候解訊○陳阿連竊西華德　李鎭江鞋店内緞鞋十餘雙由捕拘押候究○捕房查得西華德路某洗衣作烟囱太低有碍衛生飭探知照作主加高如違拘究○走方醫生某甲至百老匯路潘王氏家包醫外症由氏給以藥資十餘元一去無蹤昨日爲氏撞見向索詎被逃去遺下藥包一個當卽呈報捕房奉飭將包存下再核（古） 
[自求多福]  
　　程酉山善士爲令郎病愈完愿助善捐洋二百元漢口朱仲齡小洋一千角余芝卿求病速愈洋五十元好博遜君洋三十元江北糖雜貨衆商將年例演戯敬神資移助洋五十八元三角藉衆善之輸將拯兆民之疾苦仁心爲質厚福將來併列報端用昭激勸上海六馬路仁濟善堂董事嚴信厚陳作霖曾鑄朱佩珍焦發昱劉芬施則敬張韋承等謹誌 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
