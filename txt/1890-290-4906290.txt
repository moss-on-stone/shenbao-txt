# 1890 - 290 - 4906290

 

Page 1

 
 
[嚴究匪徒] [  申報館主人啓] 　 
　　歴來屢有匪人撰　論說索詐人家不遂所求卽託稱將登申報本館見孫已往之事未予深求日内聞又有匪人持論藁示人揚言將　報簡虚聲挾制訛取貲　此等行爲　係招搖撞騙情殊可惡未便姑容爲此佈告遠近諸君倘再遇此等匪人平空　挾請將其人及論　送王本舘以便解交官署禀請盡法嚴懲至被詐之人决不稍　拖累幸毋心存畏懼隱忍不言也特此布陳惟冀共鑒 
[珍物求售] [  申報館協賑所啓]  
　　日前承某大善士以翡翠記念全副囑爲變價以助賑捐　又承粤東無名氏助以伽楠香朝珠一掛　到牟尼之串鼻觀香通分來琬琰之珍　田露潤拜登嘉貺永爇心香巳諸君子有欲得奇珍者請速惠臨展玩或祇購其一國一并購歸但肯解囊總無不可盞合之則二美離之則無雙也　綴引　伏維共鑒 
[閱邸抄浙撫奏撫卹琉球難番摺有感而書]  
　　鳴呼琉球之攺爲冲繩縣已歴有年所矣誰攺之日本攺之也日本攺之中國知之乎如其知之則亦當稱之爲冲繩縣不必再言琉球矣乃昨閱邸抄忽焉見有浙撫崧振帥一摺以琉球難番遇救到境循例撫卹上達宸聽噫是仍其琉球之舊稱也夫由中國至琉球自福州之五虎門放洋出口用卯針約四十餘更至孤米山再東卽至其國國在薩　馬之南周環三十六島所謂島者實則海中之拳石耳其建都之島卽孤米島爲最大計其國南北四百餘里東西不足百里舊分爲山南山北中山後并入中山故稱爲中山王自記載以來王一姓相傳無改步國小而貧逼近日本因畏其役屬之苦於前明時修職貢於中國中國亦卵而翼之貢舟三年一至許其販鬻中土之貨免其關稅舉國且賴此以爲生凡一王薨則世子請命中國則遣文臣二人爲正副使賜一品服持節航海册其世子爲王王所居曰首里山脊也由内地往泊舟必於那霸合之久米是爲國之三路地瘠民貧自明太祖賜以閩人之善操舟者三十六姓國王感之恭順無比後爲日本所滅王被虜不通音問者數十年已而遣使來言王被執不屈日人仍送之復國遂修職貢如初至於今而又爲日本所滅盖地近日本貧苦特甚向來賴貢舟販鬻稍得餘資以餬口其資本皆貸之日人販回之貨運往日本者十之八九國人貧甚不能賈也近來日本既與中國通商則貨物之販運者甚便不必轉仰給於琉球以故率意夷之爲縣夫日本之滅琉球固不足爲榮琉球之被滅於日本亦不足爲辱且其被滅固不自今日始安知其將來日人不又使之復國乎明時數十年間國社中絶其前事之可徴者也特是日本之視琉球固爲冲繩縣矣中國視之則依然琉球也本年六月初四日鎭海縣船户王阿全等所救三十二人皆琉球人也其船主名安里匈乃中山府冲繩縣人此其所謂冲繩縣者亦琉球之舊縣名也其舵工名台十年則係東洋人其餘内間資高等九人爲水手西銘比嘉等二十一人爲搭客皆琉球之人民也五月十三日由琉球開船往葵松銷賣烟葉米麻等貨六月初三日駛至白竹山洋面忽遇颶風查該船樑頭二丈船身長七丈三尺可裝貨二十餘萬斤則固琉球航海之舟也是日遭風船篷桅舵皆被損折全船幾乎傾覆急將重大之烟葉包棄之水中一面搖旂求救辛遇王阿全等正在銷賣海蜇乃得慶更生船中則尙有牛驢各一頭以及小包烟葉染色粉瓦螺食米苔　芝麻海參栗子茹乾苧麻菉豆小麥牛皮魚翅等物大半琉球所常販之貨也王阿全等既救得該難番後照例報案照例申詳照例將王阿全等犒賞照例將該難番等設法安頓一俟修船完竣及有病之内間資高等五人赶緊妥爲醫治待其痊愈後候風放洋護送赴閩轉遣歸國以仰副朝廷懷柔遠人之至意是皆所謂中國仍　琉球視琉球不以冲繩視琉球也夫中國之於琉球待之厚矣而琉球折入日本職貢缺然是獨非其罪乎然而國已見滅何能責其職貢如必責其職貢則必中國爲之出力折日本而復琉球乃爲正辦顧爲中國計則　有所不必不特蠻觸之爭非天朝所宜預而且一則無暇及此一則日人既誤於前大傷亚洲之體而若中國再與一般見識則亚洲局面勢必更壞適足以貽笑於歐美各洲不啻日本一誤而中國再悞故寗休休焉容之而已大既容之則直　所無事琉球之爲冲繩與冲繩之爲琉球皆不之問我見爲琉球則琉球之而已或者曰此等例摺年常有之或由閩督出奏或由浙撫出奏時或見之何足爲異而子乃嘵嘵若此余曰否否不然人見爲例摺則例之我獨有感於琉球則例而非例矣今天下亦有善感如余者乎請得以此篇質之 
[本館接奉電音]  
　　昨由京友電傳上諭一道敬謹譯登○九月初八日奉上諭前據御史端良奏祿米倉虧短甚巨當派户部堂官認眞盤查兹據奏稱盤查完竣開單呈覽並請將花户人等分别飭拿嚴究興廉等奏倉米虧短將監督叅處並自請議處各摺片倉庾正供豈容稍有短缺祿米倉米石光緒十三年經倉摥衙門查明虧短粳米六十餘石現經户部　查竟虧至十五萬五千餘石之多總由花户倉匪因緣爲奸監督各員漫不加察以致積成巨欵深堪痛恨亟應從嚴究辦以昭儆戒所有拿獲之花户郭啓蓼及全才張六卽張世和等着刑部嚴行審訊究出虧短確情按律懲辦應如何着落賠補之處俟定案後由户部酌核成數奏明辦理在逃之花户張增祿王得海馬德山倉　斌何桂林着步軍統領衙門順天府五城御史按名嚴拿務獲送交刑部歸案訊辦該倉監督户部主事容恩都察院都事孟守箴職司典守於倉儲虧短毫無覺察實屬形同聾瞶且恐有徇隱侵漁等弊均着先行交部議處撤去監督之任聴候傳質倉塲侍郎興廉游百川未能先事覺察亦有應得之咎並着交部議處餘着照所議辦理該部知道片併發欽此 
[御溝紅葉]  
　　户部山東司示傳黑龍江領餉之委員筆帖式春山等務於八月三十日已刻赴部當堂問話○新授鴻臚寺少卿田少行人我霖詹吉八月二十九日辰刻履新先期由該寺主簿廳頒出紅諭傳知合署官員吏役等人至期進署伺　○御膳房月需各欵向由廣儲司銀庫按月請領近因廣儲司銀兩支絀應放欵項遲至數月始行傳領而本處備辦御膳關係非輕無奈設法墊銀以免有誤尙食然歴時已久負債日深雖迭經向内庫行　而庫中 
 
 

Page 2

 
 
終延不傳領在本處既不敢有誤上用又難作無米之炊致各掌案紛紛告退無人敢充是役現擬將御膳房月需各欵改由户部大庫按月支領一俟内庫充裕再循舊章如此變通庶免貽誤由該管章京禀堂核奪各堂憲以所擬尙是據情繕摺入奏奉旨依議欽此○盛京復州城守尉佑指揮使善之女公子　字已故承恩公照祥之子現襲承恩公德慶爲夫人六禮已成詹吉九月十二日迎娶八月十六日德公先備辦鵝酒猪羊行通信禮旋奉懿旨着佑善毋庸治備奩物所有一切粧匲皇太后全行賞給至二十三日之晚送到全分木器嫁粧衣服首飾及一切零星活計翌晨指揮令夫人赴南海謝恩○步軍統領三堂憲諭飭八旗步營各官廳皇太后於九月初三初六初九十二十六十九等日前往頤和園沿途道路應一律修墊自三座門起經西安門西四牌樓阜成門九天廟四道口白石橋以迄頣和園由八旗滿蒙漢工各官廳劃分叚落妥爲修墊預期一律平坦限令八月二十八日由各官廳出派步軍校率兵前往各就本叚妥墊勿悞○宗人府爲咨取事廂監旗第五族宗室佐領佑善現已簡放復州城守尉所遺該族宗室佐領應卽揀員請補相應咨行侍衛處等衙門卽將該族宗室文武人員保送到府以便揀補○上月二十九日北城察院移送呑烟身死一案至刑部當堂掣分奉天司訊辦聞此案緣由有李紗帽胡同春奎妓寮某妓與大蔣家胡同粮店小主人某甲兩情繾綣不忍分離甲欲爲之脫籍别築金屋以藏而龜鴇堅索身價五百金甲如數措交龜鴇復將妓隱匿他家及甲到來則已玉人不見大失所望情急呑烟龜鴇　急以車送歸行至西河沿西邊經北城官役巡見報請五城會騐確係呑烟身死身畔藏有寃狀一紙歴訴伊與妓一切原委當卽將妓寮查封拘妓及指控之人到坊詳城移送刑部云○欽天監衙署年久失修大門儀門堂廳已形破爛今夏大雨連綿悉行滲漏遂請工部先行擇要興修擬將大門三楹拆葢大堂廳房拆𡧗拔補墻垣補砌全行飾新刻已派商承做於上月二十二日破土鳩工矣○禮部爲知照事所有喜起舞大臣侍衛應得本年賞縀本部業由縀庫領到相應知照侍衛處卽令喜起舞大臣侍衛等各取具佐領圖片卽日赴本部祠祭司承領○欽派貴塢樵沈眉叔兩星使前往福建查辦事件已見邸抄上月三十夜子刻兩星使繕具恭請聖訓摺件交奏事處呈遞並各具銜名緑頭牌交軍機處於早膳前呈覧寅初衣冠抵西苑門旋由内傳令於第一起入見上在勤政殿内召訓一切兩星使聆訓後卽於本月初二日隨帶司員首途 
[滇池水溢]  
　　本年七月間雲南開化府南界安平等處大雨滂沱山洪暴發田中禾稼冲沒無存蔀屋茅檐悉行坍倒牲畜亦隨流漂去并淹斃人口若干地方官急將水災飛報上游譚序初中丞以邊徼貧氓陡遭水患流離困苦情實可憐立飭兩司籌撥數千金解往　賑並飛札迤南道速委賢員前往安平會同地方官親履災區妥爲賑撫一面將如何接濟之處妥爲籌畫專摺馳達宸衷云 
[揚州火警]  
　　本月初五日傍晚揚州便益門外鮮魚橋某姓茶寮遺火積薪登時上熾轟轟烈烈一捲而空猶幸地適臨河取水甚便復得衆隣　助得以卽時撲滅然瓦房草舍共三家早已被祝融氏收拾淨盡矣 
[閩中火警]  
　　福建訪事人信云南臺海防前后南池山邊上月晦日某甲家失愼延及隣右民居二三百家三點鐘起火至五點鐘後始熄地方文武各官督率救護直至火滅烟始呵殿而回近來巿景蕭條此次復遭火刼小民將何以爲生耶 
[榕嶠淸陰]  
　　新任侯官縣陳麗生大令銑練達精明長於聽斷閩中風俗素來好訟遞呈禀詞十有九虚大令折獄如神凡兩造到案有各執一詞者必再三開導不啻家人父子使其感服而後斷結至尋常訟獄無不酌理準情毫無偏倚因此頌聲載道現大令於大堂上懸大鑼一面出示云置鑼大堂達民疾苦不平則鳴以代鞀鼓遠近聞之無不額手稱頌以爲何幸而得此賢父母也○著名地棍程姓精於拳法素性兇悍横行南臺一帶黨羽甚多凡賭窟娼寮以及漁船小民莫不畏之如虎前年因命案繫獄近始開釋未及月餘仍敢遇事生風前日因與某甲口角紏黨對毆幾乎釀命爲卞制軍所聞立札閩縣拿辦王吉人大令立時派差會營綑獲程棍暨其黨包包等到案提訊供認不諱禀明大憲於八月廿八晚定案造木籠一具高丈餘飭程帶鎖站立其中早晚派差看守次日將犯籠放在照墻外示衆好事者往觀如山如海路爲之塞初一日程母聞信赶來挽救適王大令因公回署該氏攔舆　號官揮之使去氏與程慰語片刻復奔向督轅及臬憲衙門懇恩想該棍罪惡貫盈未必能邀寛典該氏雖舐犢情深亦終無如之何也已○閩中久無雨澤秋禾業已枯槁農民猶殷殷盼望甘霖尙兾雜冬如地瓜之屬可以收成也但未知彼蒼者天能稍如人意否耳 
[粤東紀事]  
　　學憲樊介軒文宗由陽江巡　回於八月廿一日抵省旋卽排道入署首府兩縣及各學廣文紛紛赴轅禀安呈遞手版文宗接見有差旋定期廿七日行香廿八日考生員經古廿九日考又童經古○廣雅書局所刊各種書籍陸續告竣已交書坊發售以廣流傳日前制軍諭令每種書撥出若干部委員解往廣西藏於各書院俾該省士子得以蒐討而廣見聞制軍嘉惠士　可謂恩至周而教至渥矣○商人張榮貴等承辦截緝闈姓原訂六年爲期扣至本年十月期滿今春大憲將其革退另招新商承充該商不服迭次爭辯均被斥駁月前大憲復拘該商監押勒令繳足欠餉出具退辦甘結現據傳說該商遣人赴京控訴有特派大員來粤查辦之說未知確否○學院提調例　府憲辦理惟廣府地當省會政務殷繁不遑濂顧李宫山太守遂禀請上憲委員代辦以免貽悞現大憲札委候補府徐太守偉文充當此職按太守係科目中人試塲情形素所熟識定能勝任愉快也○織造彩金金彩兩項工人互相械鬥前已列報現在大憲添撥兵勇數百名在該處駐紥藉資彈壓若輩稍爲斂跡前日有卓勇數人藉彈壓爲名壇　某住宅掠取財物幸有安勇在塲看見立將卓勇拘獲解送該管營官查卓勇係候補縣李芷香大令統帶大令紀律素嚴定能照例嚴辦也○寳慶新街傅姓住宅前日午後因焙茶失火烈燄上冲鑼聲遠播幸時當白畫人力易施頃刻撲滅不致成災然已受驚不淺矣 
[思患預防]  
　　江省自七月中旬至今四十餘日天氣燥熱異常不惟疾病叢生亦且火災迭見各憲思患預防無微不至南昌府曹朗川太守督同南昌新建兩首縣於八月二十六日設壇求雨雖未遽霑愷澤而三日後陰雲密布大有雨意天氣淸凉收拾燥熱殆盡不可謂非賢太守賢令尹之誠祈感應也保甲總查劉小馨太守督同各分查委員嚴飭城外各段拆毁逢屋並嚴禁搭葢篾料引火之物署臬司鄧蓮裳廉訪督同府縣及保甲各局嚴禁開塲聚賭連宵達旦三更持火上樓等事逐夜親自查街夜半見有未熄燈者嚴行懲治凡防火之道悉心籌備至再全三平民具有天良各有身家又束於法令自當愼之又愼不敢玩視惟賭棍嗜好難改篷屋盤踞難移且篷屋中尤多賭棍烟館頑梗難化甚有不法匪徒放火延燒希圖乘機搶奪更屬防無可防是在各憲雷厲風行一律拆毁篷屋違則重法嚴懲庶可杜絶後患耳 
[蟹舍秋光]  
　　松江試院前某姓茶寮女年將及笄椿萱早失月初某夜忽萌短見躍入附近河中比弟妹等聞知急呼援救而水天一色形影全無翌晨屍身浮至府下塘經家屬撈置試院旁小屋爲之棺殮吁落花有恨流水無情草草埋香深深瘞玉如女者誠可憐已○華婁二學泮池年久淤塞半爲人佔作菜園都人士聨名禀請重開已於本月初三日鳩工從事矣○恩詩農太守以郡城尙少水龍以致一遇火災無從施救特捐銀一百兩購得大水龍一具水鎗八枝並一切應用之物儲諸内堂某日派經知兩廳前往致察隨飭脚夫舁至署西空地上演科玉龍百 
 
 

Page 3

 
 
道飛舞半空噴沬如珠高可尋丈太守大加褒奬復捐鶴俸五百兩存典生息以備急需防患未然可謂周至矣○距郡城數十里隨塘五龍廟各村民以今歲收成大有可書集資招雇梨園搭臺演劇游手好閒之輩乘此機會大開賭塲喝雉呼盧永朝永夕不知爲民父母者果將何法以懲之耶 
[鎭江道聽]  
　　寍波人馮子卿僑居京性喜狎邪遊近與小碼頭某姓婦有私時赴附近俟姓家尋襄土之夢蓋卽滬諺所謂臺基也一日正在鴛鴦交頸不虞無賴子某甲約集黨羽數輩毁門而入高呼捉姦婦顚倒衣裳蒼黃遁去甲等遂將馮拘住飽以老拳頭面靑紅大攺本來面目然後閉置一室不令脫逃後有馮之友人向甲求情許以賠罪甲方釋馮歸○西門外小街人許長標開設烟寮生涯頗盛其母年近花甲待媳甚苛吹毛索癈無微不至一日媳因細故觸姑之怒痛詈一番媳忿欲與爭　懼夫助炎燄而益虐之無奈隱忍不言呑聲飲泣少頃許歸又將妻辱駡寃無所白　許外出　竊烟膏兩許呑食腹中其家人俄見神情有異急爲之覓藥灌救無奈閱時已久早經玉殞香殘許至此惶急萬分央人至母家報信一面暫行收殮以俟妻母到來想終難免於唇舌也 
[潞河寒汛]  
　　今夏霪雨連綿道署圍墻半皆坍倒房屋傾圮民木零落楊藝方觀察移駐江蘇海運總局辦理公務書差人等隨之而往每夜派捕盜營練勇數名守庫以昭愼重現經觀察籌集　項修葺衙署於八月二十日午刻在大堂恭設香案告祭開工工匠麕集畚挶兼施行見翬飛鳥革氣象一新可以壯觀瞻而崇體制矣○何際雲直刺五月間履新適値通屬猝被水災奉道憲面諭辦理急振嗣　陳六舟大京兆札委二十四員來通會同何直刺查災放賑直刺往返奔馳不遑暇處未能兼理案牘邀請謝子野司馬王吉甫大令帮同審訊隨斷隨結以淸積牘聞大賑不日來通想直刺又有一番忙碌也○雜粮昂貴貧民已用較前增多一倍柴薪每担原價値通錢二百文者現增至二倍仍未易購城廂柴炕最多轉瞬嚴冬不免號寒之歎矣○秋瘟盛行老幼相繼死亡　流各處談經幾有應接不暇之勢藥肆扛房因之獲利倍蓰○災祲頻仍諸物騰貴香　每斤價曾至三百二十文幸煤油價賤每斤錢一百零八文現在居家舖户多換此　然燈取其價廉而光朗也○今夏河水盛漲東關棧房存積布疋木料漂去大半兹因河水消退棧主尋得撈物之人控州　還因撈物涉訟者已有數起矣○大田顆粒無收地尙潮濕農民多有向人稱貸購買麥種補植秋麥者良田萬頃蓬蓬勃勃秀色　餐奈京西混河自六月决口後至今尙未堵塞前日太子府永樂店一帶平地水深三四尺麥苗　淹道路爲之阻滯蒼蒼　天何不眷顧期民也○張某素在萬壽宫前演唱大鼓書詞津津有味腔調亦佳座上客常滿每日可獲通錢二千餘文奈性嗜　博除飲食外不留隔宿錢盡付賭塲而後已前數日天氣陰霾生意淸淡張忽生一計由西水關登城縋城而下濳赴美國醫院偷竊物件被管院人知覺登時獲住告知洋人送州究辦賭博之害人可勝歎哉○年例中西兩倉値風高物燥之際由監督出示招人進倉芟除高草以昭愼重今秋予限半個月一律芟除淨盡○時逾寒露天氣漸寒八月二十八九兩日細雨淋漓濃陰慘淡非棉衣不能禦寒北地風高卽此可見被災人民已由尹憲疉施振撫中澤哀鴻同聲感頌必憲又出示勸富家出借麥種俾貧民得以補種秋麥由官擔保届期歸還如有肯借千石者優加奬叙尹憲之爲國爲民可謂煞費苦心矣○五廠粥米由石壩號房撥　何直刺約請五廠紳士將米領出運存常平倉以備開放煮粥 
[辦公認眞]  
　　採辦順直棉衣胡芸臺觀察在滬設局購買現已分派滬上各衣鋪包做日來正當起解皆由觀察親自騐收前日在招商局馬頭查有泰記恒記貴記等所做棉衣其中有攙雜等弊觀察大怒立將貨退回復親至各衣廠諄諄面諭務宜各發天良不得貪利妄爲一面移請上海縣飭差諭禁 
[發引盛儀]  
　　原任户部侍郎曾襲侯靈柩在滬南制造局暫停擇於九日發引已列本報昨晨八點鐘時蘇松太道聶觀察提右營陳叅戎松海防劉司馬上海縣陸邑尊守備傅守戎代理英會審員朱明府法會審員葛同轉以及印委各員先後至製造局向靈前祭奠鐘報十下襲侯之靈柩用獨龍扛大紅縀肅金材罩以十六人舁之由局内大廳起行向局前碼頭下船預有督轅忠信兩字營江蘇撫標　軍營蘇松太道親兵製造局砲隊營各執洋鎗大刀提右營親兵手執籐牌大旗並　隊營西樂工二十餘名均站立江干鳴鎗奏樂浦中停泊各兵船鳴咆數十門前導除旗鑼傘扇外有鑾駕十副香亭誥命亭黃亭容亭魂轎等靈柩既登滿江紅船文武各員復登舟祭奠鐘鳴十一下聶觀察之太夫人命駕而至登舟至靈前吊奠各員紛紛遄返聞靈輀尙須由蘇省等處再回原籍云 
[英界公堂瑣案]  
　　日前甯波鄞縣人徐萬榮控稱孀媳虞氏挈年僅四齡之孫兒出外不歸今得尋見扭案請究朱森庭明府訊供之下飭徐領媳及孫回里兹徐又控稱奉斷領媳及孫回里不料媳卽避匿無蹤刻始查得與其生母虞　氏及姜安泰夫婦串通致有外遇再請提究明府飭差往提一干人於昨日午後質訊徐訴稱兒子已死長孫六歲現在寍波次孫四歲現隨媳處如今惟請將媳發堂守節徐虞氏供稱小婦人年二十四歲丈夫已故因難以度日不得已編草帽邊餬口前奉大老爺斷令回里不敢有違因姜　欠工洋二元二角是以往索明府謂爾前次　堂本應掌頰姑念幼子在抱是以從寛何敢私到母家復往姜家住宿遂喝令掌頰二十下虞毛氏供稱小婦人以後不敢將女兒收留矣明府謂爾女既嫁與徐豈容一再私留以致不明不白遂喝令掌頰四十下姜供稱徐虞氏來索工資小的適不在家其妻姜張氏供稱徐虞氏來索工資小婦人告以丈夫不在家中不妨暫坐啜茗徐稱既知媳在母家往尋時既避至姜處再去找尋見面囑同回去卽有許多粤人將小的毆擊明府問爾尋見媳婦時姜在家否答稱不在明府謂姜既不在家免其笞責隨喝令將姜張氏掌頰二十下原差禀稱官媒稱該氏懷孕六月明府謂然則當令姜代責姜稱小的有病求大老爺饒恕明府嚴加申斥飭徐虞氏挈孩隨徐歸里虞毛氏叱退諭以如再容留爾女定干重辦姜夫妻着具結交保徐堅稱媳不守婦道殊難管束求准發堂孫兒則請斷給小的領歸徐虞氏稱小婦人願發善堂惟兒子須撫養成人然後送歸翁處明府再四勸徐領媳徐堅執前詞明府謂然則爾幼孩不能離母祗能隨媳到堂徐稱聽憑大老爺公斷可也明府飭將徐虞氏送入全節堂着徐抱次孫到堂交媳撫養○某號華捕於巡路時見一男孩迷路悲啼帶至捕房移关公廨隨有仁濟善堂庖丁某甲訴稱是兒卽小的之子朱明府　其領去○一百六十號華捕於巡路時見王春泉身患重病倒臥路旁因雇車舁至捕房捕頭命送公廨朱明府飭送交棲流公所醫養○蘇州人馬九高之女名定桂者前已許字同鄉人吉期將屇出外不歸訪知與縫工計阿紀有私然無從悉其住處曾投上海縣控告陸邑尊飭役查提昨日有人告知女與計匿跡集賢里附近遂報捕入内拿獲解送公堂縣差得悉情形投案禀請帶歸辦理朱明府允之 
[法界捕房瑣紀]  
　　馬夫蘇榮華與孫楊氏犯姦被西人所見將該氏送押捕房蘇因病交人保出解經葛同轉提訊將該氏掌頰若干交親戚領回管束蘇俟病愈後再行核辦迄今多日早已告痊昨經保人送交捕房押候解請訊究○小烟間主陳阿九與薙髮匠徐阿狗之妻有染旋復誘藏烟館樓上經徐尋見該氏卽從披屋脫逃徐隨據情控諸公堂葛同轉着將逃婦尋獲以便　懲昨日徐以尋妻無着禀請飭追同轉命包探王榮培將陳拘押再行訊辦○竊賊某甲向太古碼頭某輪船上竊得胡椒兩袋當經管碼頭人瞭見拘獲人贓送入捕房管押○某乙　人 
 
 

Page 4

 
 
家翻造房屋遂竊取籬巴上竹　管屋人見之立卽拿送捕房訴請解案究辦 
[正誤]  
　　昨報登起解第一批順大賑銀棉衣啓内其原意謂新棉衣一萬二千五百件内一萬七百五十件由各善辰自行製助其餘一千七百五十件卽提所　捐欵添製云云嗣以謄稿者　作内一萬七百五十件卽提所收捐欵添製脫去數句致與事理不合用特更止 
[上海文報局東賑收解處接到東海關來書]  
　　少欽心如詠南子美蕃甫澄衷遲珊子萱仁兄大人閣下奉八月十二日公函敬悉一一承撥東振第二十三批規銀五千兩已由收支所歸還泰享源匯欵以淸謝佩孜兄帶往蒲台之借欵感泐無似昨接韓仲萬兄樂安所發電報帶去之款斷不能敷弟只得設法借墊銀一萬兩派弁解去仲萬日内卽往博興查户該處苦在接連數年皆爲水患一無收成小淸河支脉淸洱河等處所潰之堤數十處現在官力民力均不能堵合必至冬令方能水涸而秋收已不及矣佩孜尙未行抵蒲台俟到彼必有電音再行奉聞利津縣鐵門關新漲沙地不少張宫保已撥銀一萬兩派新任利津縣錢少雲設法開懇爲遷民之計此地如能布種棉花便屬萬幸弟頗想將黃河堤内堤外水　　災民遷　高處嚴佑翁去年辦成一兩縣惜乎錢少不能舉手大約有十兩銀可以永遠救活一家安得天下仁人君子以十兩爲一　三千大千世界如恒河沙數功德是所望諸公之提倡矣復請台安不一愚弟盛宣懷頓首八月二十日 
[賑務述聞]  
　　直隸山東災况慘不忍聞啼飢號寒凄凉滿目施者既倦募者厭煩千萬災黎因此愈形困苦况秋霜漸至冬雪將凍餓流離勢必轉於溝壑觀日報所載黃愼之殿撰告災書盛杏蓀觀察求賑書雖石　亦爲之隕涕矣兹蒙漢口熊天順寳號寄來江右朱心遠堂紋銀一百兩朱少筠　紋銀十兩合英洋一百六十元協成乾寳號交來晉雲州知足子求合宅平安洋五十元源源寳莊交來劉樂善堂祈平安洋三十元星江氏洋二十元兵洋五十元諸君子善與人同救災恤難造福無疆不勝欽感惟是災區太廣斷非數人之力足以挽回叩乞各大善士軫念災黎各盡已心鼎力捐助毋使災民飢寒交迫至斃道旁實爲德便臨隷不勝叩盼之至[  上海四馬路高易籌賑同人陳德薰叩識]  
[澤被災黎]  
　　朔風濃霜無食無衣當此災黎呼號慘切惟望仁人推解頻來頃承丁曉滄觀察洋一百四十四元上湘沛國堂朱大善士洋一百元助到敝堂囑解順直災區慨分鶴俸濟彼鴻嗷又有年纔十齡鞠維湛幼童以積聚押歲洋十元助賑尤爲難得現値籌欵弩末之時得蒙接濟不惟受惠災民感同再造卽敝同人拜登之餘亦不啻身受已用特臚陳叩謝仁施上海六馬路仁濟善堂籌振公所董事施善昌等謹誌 
[勿藥有喜]  
　　昨日有江夏大善士以鷹洋十元送交本館協振所函稱室人於去歲起忽患乳巖覓藥求醫苦無效騐因稍竭綿薄以振飢黎伏望上格神明霍然而愈則身心感德願爲報效於將來云云以飢寒垂斃之民得飫仁漿義粟救人生命卽以種已福田他時五桂三根食報正無涯涘豈但閨中淸恙卽可占勿藥之爻哉爲綴燕詞以爲作善降祥之左券 
[浙省撫轅抄]  
　　八月廿二日候補府賀良樾禀知厘捐局札飭留辦湖墅總局禀見叩謝○廿三日丁憂前衢州府榮堃禀知交代淸楚回省禀到候咨並奉飭知卓異部覆核准叩謝○廿四日大挑縣柳商賢禀知藩司委勘邃壽新墾田地差禀見卽辭戴洪禧禀見藩司委查勘桐分荒墾差禀見叩辭陳海仁禀知順直賑捐局委兼辦收　差禀見○廿五日張佩緩　院厘局專丁來省禀謝札飭留辦 
[江督轅門抄]  
　　八月廿九日候補吳炳祥禀知開辦順直賑捐局差同知張恩灝奉糧道委赴江北採辦漕米差卽辭汪家昌奉委府發審差○三十日新任江寗藩臺瑞到○九月初一日籖分江蘇候補直隸州州同兪蔚文禀知到省新任江寗藩臺瑞有於九月初三日卯時接篆任事○初二日廣東巡檢劉同壽叩謝辭赴廣東　浙賑捐局委員從九謝鈞到○初三日新任江寗藩臺瑞禀知接篆任事首府李禀知交缷兼巡道事署藩臺馮禀知交缷署江寗藩司事並回巡道本任並接印任事縣丞兪明溓田江西來起服回省知府余魁梅禀知同知戴國琛病故知縣葛毓淸禀知巡　王崧垣病故○初四日准補高郵州錢錫賓知縣胡楨蕭仁暉叩謝奉發護照赴皖採辦積榖差○初五日曾廣照禀知銷木厘局差禹志漣交缷城内保甲局差並禀知接辦木厘局差江蘇候補直隸州州同兪蔚文禀知由蘇分寜庫大使吳善植奉同委監印差巡檢薛正誼奉粮道委赴江北採辦米差 
[蘇省撫轅抄]  
　　八月二十入日籖分江蘇卽用知縣熊兆姜河南人禀到靖江縣典史袁同正禀知俸滿騐看事畢並謝奉飭回任○廿九日候補知縣夏輔咸禀銷委解京餉差縣丞徐掦祖禀銷上海貨捐局查騐差○三十日從九姚鏞聲禀知奉委接辦臬轅監印差蘇省五屬督銷鹽局浙江候補道黎福昌於本月廿九日午時病故擇於初三日已時大殮○九月初一日張摨禀辭赴新陽查勘荒熟田畝差○初二日卽用知縣章紹曾禀辭赴京管解旂營加餉差巡檢福涵禀謝奉首府委代理長洲縣主　事○初三日臬寭張頃奉撫憲札委兼署藩篆知府用　用直隸州候補知縣郭寅階由京奉部給照起服回省禀到代理長洲縣主簿福涵禀知接印任事候補縣丞馮詠芝禀銷洞庭山絲捐差宋恆芳服滿回省禀到朱正輝禀知奉飭換　差與史薛鑅禀知本日開辦土藥捐局並啓用鈐記○初四日兼署藩憲臬憲張定於初五日已時　印府經歴高松如禀知奉委管　會典舘事籍差主薄宋龍光禀辭奉榷憲委解靑海王公俸縀差指分江蘇海防新班先補用巡檢李烺輝廣東人由京驗看來省禀到 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇州安節局經辦順直山東恊振公所八月初一至三十日第二十六次淸單]  
　　本局捐老新誠助套捆棉衣蒲包二伯五十隻純索二伯五十助連駁船上下水脚力統助　善記太助洋三元沈永椿爲弟永淸求病速痊助洋二元恆孚銀樓桶捐某媳求病速痊助洋二元周門浦氏爲子司臬吐血求痊助洋一元曹冠卿求已身妥助洋一元處過子從此自新將有過助錢四百文隱名氏助錢二伯文無名氏散户助錢七伯二十四文柏年長捅捐寓蘇隱名氏助錢六伯文陳祺敬助洋二元陳月記助洋一元𧚯平記合助洋一元葉氏助錢四伯文無名氏助錢二伯四十文二泉道人助舊棉衣六　件人和震記桶捐埜老助銅本洋一元又錢四百文無名氏完願助洋十元又銅洋四元無名氏助洋一元又銅洋一元虎邸丞記化凶心愿助洋一元無名氏助洋一元賈記助錢二百文得見齋桶捐無我氏散户助錢一百五十六文王鴻　堂桶捐無名氏助籌錢四百文又散户助錢一百十二文恆孚銀樓桶捐無名氏求子身安助洋十元長吉氏求免口舌助洋一元保鄒氏杏小姐求病全愈助洋一元無名散户助錢三十四文以上共計核收捐洋三十七元銅洋六元錢三千八百六十六文舊棉衣六十件蒲包二百五十隻繩索二百五十斤合併聲明 
[上海英大馬路保安堂瞿悟笙代文報局經收八月分賑捐淸單]  
　　郭先生捐長興舘菜票一卓計洋三元又紋銀一粒計重七錢正一葉居書畵閏洋由杭州白沙嘯泉善士寄來英洋一元胡寶弟洋一元嚴州府壽昌縣隱名士英洋一元黃藩之小洋五角朱善士小洋二角又桶捐七次小洋　元二角錢四百廿四文○所有長興舘菜票一紙計洋三元刻抉該號以待賑孔殷卽付現洋三元○以上如數交文報賑所收合併聲明 
[上海四馬路文報局内順直山東收解處經收金陵採訪局徐聞韶先生經募賑捐紙户另登淸單]  
　　隱名氏助本洋二元計申英洋二元六角又英洋兩元又八開小洋廿角王桂祥翁交桂玉堂二百文汪勇德無名氏二户各一百文句容縣正堂交來急賑册趙正記洋四元培記洋三　無名氏兩户各五百文世培堂世恩堂劉振記三槐堂無名氏五户各三百文耀記　記趙南記王步記四户各二百文王琴記樊靜記蘊記魁記存善堂王蔚記孔世德堂七户各一百文又　圖册四箴堂半　山樜敦　　三户各五百文三槐堂世恩堂兩户各三百文曲阜記楊桂枝兩户各二百文龔兆記居德記無名氏培德堂無名氏五户各一百文江寗藩署交來恆裕堂瞿洋一元以上實收英洋廿二元由本埠衛錦翁交到合併聲明 
 
 

Page 10

 
 
   
 
