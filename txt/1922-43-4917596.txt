# 1922 - 43 - 4917596

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[聨合之今日（冷）]  
　　各方之有勢力者今日皆欲活動欲活動不得不謀聯合然余謂由主義以聯合者上也由實力以聯合者次也若因聯合而不顧主義并欲因聯合以生實力則其事終無能成之理而其策亦爲下之又下者矣 
　　何也主義相反聯合何用今日即聯合事成之後即爲第二次相併之機此民國以來所以無寗日也已無實力而欲俟聯合而生實力使所聯合者而亦無實力則兩零之數仍等於零使所聯合者而有實力則他日功成終爲所迸此空談家所以鮮成就也 
　　然而今日我觀各方之所謂聯合者大抵仍不外止所云之二端 
[命令]  
　　二月十八日大總統令財政總長張弧呈淮安關監督冒廣生懇請辭職冒廣生准免本職此令 
　　又令任命李湛田爲淮安關監督此令 
　　又令財政總長兼幣制局督辦張弧幣制局總裁徐世章呈請任命張英華兼甘肅官銀錢局監總官應照准此令 
　　又令内務總長高凌霨呈准陜西省長劉鎭華咨請將省會警察廳警正劉鎭家胡坪免去本職均照准此令 
　　又令内務總長高凌霨呈准陜西省長劉鎭華咨請任命鄧樹雲董乃俟試署省便警察廳警正均照准此令 
　　二月十六日大總統令參謀總長張懷芝呈請任命劉恩波爲綏遠都統署中校參謀應照准此令 
　　又令任命蔣文煥爲綏遠都統署上校參謀此令 
　　又令内務總長高凌霨呈准浙江省長沈金鑑咨請任命王浚試署外海水上警察廳警正應照准此令 
[國内專電]  
　　北京電財部覆内部年關支配五萬元不符係由特種財産局借欵轉賬此欵雖在陽曆年前所借貴部請轉賬公函係在陽曆年關以後又據財産局函稱此欵係商業銀行轉借財部認付還自不必再列收財政部借欵（十九日下午二鐘） 
　　北京電外部向花旗所借之三十萬元到期安格聯在關餘項下撥還（十九日下午一鐘） 
　　北京電洋員伊士蘭建議整頓中國賦稅說帖院交財農兩部會核　　北京電外部准那威公使請對威商運華貨物如未領憑單者准予通融進口（十九日下午一鐘） 
　　北京電顔辭代職呈已起草原擬並外長併辭徐諭外交事無論如何應負全責故顔云代理事無論如何不再幹如不准辭代職請將本職亦開去（十九日下午一鐘） 
　　北京電吳佩孚函湘將領終予之任决不逾岳州一步湘用人行政予不干預粤軍退出廣西予卽　　將岳州交還湘人（十九日下午一鐘） 
　　北京電張景惠今日下午三點由奉到津見曹銳願犧牲本人地盤祈和平曹已轉洛頃秦華赴津就商聞原定出關奉軍移軍糧城形勢稍緩和（十九日下午八鐘） 
　　北京電吳佩孚覆政府徵求對南北伐意見謂已電湘鄂贛竭力籌防吳對南方針主守不主攻 
　　北京電使圑息長沙專電孫代表訪湘政府願助械彈餉趙恒惕覷破請先滙若干示信而竟辦不到張福來派員齎欵到湘（十九日下午一鐘）　　北京電陳光遠請兵如不能調請招兵政府覆招兵無械新兵無用從長計議軍費當籌滙 
　　北京電阿卜脫電政府九六公債以鹽稅關稅作抵查欠美之欵到期甚多清理之舉美資本家應有同等優先權幸勿除外請考慮見覆（十九日下午一鐘） 
　　北京電何豐林電院建議贖路案（一）由人民集資收回支付劵該路定民業政府無論何時不得收爲國有（二）商民所集贖路欵項專供膠濟絲毫不得挪作别用（三）商民集欵概依交部寒電作爲商股照公司條例辦理上依商會聯合會銑電辦法豐林認爲可行請頒明令（十九日下午一鐘） 
　　北京電何豐林請撥二批稽查費萬元財部核駁（十九日下午二鐘） 
　　北京電中行修正章程財部今日呈請公布（十九日下午二鐘） 
　　北京電甘肅全省各界聯合會電請免潘齡臯及財廳長張英華職已派代表二人晋京陳情 
　　天津電黄陂訂三月四日在本宅開萬國跳舞會歡迎霞飛 
　　天津電孟恩遠皓日（十）（九）抵奉傳係奉東海命請奉張入關一行（以上十九日下午十鐘） 
　　漢口電吳派諮議許維錡到鄂會商防粤及籌餉等事又派參謀李忠祥赴岳訓軍 
　　漢口電督署巧（十）（八）開軍警聯席會議皓（十）（九）開重要軍事會議均係討論鄂省防務 
　　漢口電漢交行長關鶴舫辭職由副行長曾務初升充 
　　漢口電駐南湖二師砲隊奉令準備開拔赴岳（以上十九日下午十一鐘） 
　　蘭州電卸任財政廳長丁道津在任時侵漁巨欵被控後正在偵查之際畏罪潛逃公民馬國禮等呈請省長據情轉逹中央究辦 
　　蘭州電各道屬均籌備設立自治講習所（以上十八日下午四鐘） 
　　香港電海員代表巧日（十）（八）再赴東華醫院會議議决三條（一）先由公正人議妥所加工價卽復業惟公正人須得東西家同意方委任（二）開工後卽恢復工會名目（三）其餘海員所提條件亦由公正人處斷現祗待船東應允卽可解决 
　　香港電徐聞縣長電告鬧事之鄧本殷軍已離境赴瓊州縣城秩序回復（以上十九日下午十鐘） 
　　南京電省議員陳謨控朱紹文張福增等毆人妨害選舉案地檢廳昨派法警將張拘廳預審一次交保候傳集人證再訊（十九日下午七鐘） 
交通大學無線電 
[日諾瓦會議與法英俄]  
　　倫敦電法國對於日諾瓦預備會議所持態度之疑圑仍未解决據確實消息英國答覆法總理普恩賚氏之牒文已於星期二日發出間法外交部則否認曾接英國覆文法國各報均痛詆英國遲遲不覆更可異者哈伐通信社謂英法已切實商妥預備會議事小協約國及波蘭均與其列英國覆文中視此爲一小端英國所允從者唯此而已 
　　倫敦電據確實消息法國關於日諾瓦會議事答覆英國之牒文行將發出法代表已赴倫敦會晤英專家　　巴黎電微言報倫敦該員電稱倫敦視法國所提出展緩舉行日諾瓦會議之理由爲不誠實足以破壞歐洲善後事業時報載有一表詳列英法所處置之政治問題其中最嚴重之一端　爲英國曾貸欵與希臘並供給希軍續取攻勢用之戰品 
　　倫敦電莫斯科消息列寗不致參與日諾瓦會議因勞工會議决請列寗不必親往也 
　　倫敦電數百俄鎭通過决議案請列寗勿赴日諾瓦蓋恐爲人暗殺也據莫斯科消息列寗患病甚重已多時未能從政 
[美參院中之四國協約]  
　　華盛頓電哈定總統不以參議院於四國協約加保留案爲然現信委員會擬以保留案照前參完討論洛志氏關於國際聯盟保留案之辦法提出討論洛志氏謂彼意此約無保留之必要惟簽約各國如不反對則亦願贊同約翰森氏則主張保留甚力四國協約所由締結之談判情形未入正式紀錄據當道稱因議事議程外之談話未用速紀生之故但參院仍通過請總統詳告一切情形之决議案聞委會將各約同時報告而不先將四國協約提出因參院對於四國協約之行動足以制他約之命運也 
[南北愛爾蘭之爭端]  
　　杜白林電高林士氏致電邱吉爾氏謂被擄之烏爾斯特人四十二名已於昨日開釋 
　　貝爾法斯電自星期日起地方安靜此間新芬黨幹事會致電南愛爾蘭國會議長以近今之騷亂歸罪於北愛爾蘭政府 
　　里姆里克電愛爾蘭共和軍里姆里克旅宣言不承認目下之陸軍領商及臨時政府而願效忠現有之民國 
[英國之埃及計畫]  
　　倫敦電愛蘭貝將軍此次由埃及回英携有可得埃及贊成之新計畫聞新宣言書之條件已於星期四日由英内閣贊成其中有廢除保護領土制取銷戒嚴令並予埃及以建設責任國便政府之完全自由諸欵且不附有條件僅於保衛帝國交通及保護埃及外僑二節有所保留蓋防外國干涉埃及事務也大約尙將請埃及政府允由英國派財政司法顧問各一員聞愛蘭貝之政見曾得埃及負責任領袖之贊同英内閣與愛蘭貝已完全同意（以上十九日到） 
[各國近事記]  
　　華盛頓電聞陸軍委員會現正計議革新巴拿馬運河之防禦工程按照限制軍備條約戰艦得置十六吋口徑之砲今議使運河大砲適合條約之限度 
　　華盛頓電衆院已通過内務部經費案計美金二萬九千五百萬元該案已提交參院 
　　倫敦電威斯明斯特報警告英政府法國前嘗不先告英政府而與基瑪爾氏訂定和約今須防法聯俄謀英　　倫敦電安勒松之希臘步軍之軍全經調至小亞細亞服役 
　　倫敦電西班牙陸軍官希里拉氏議乘飛船由西班牙飛于南美據稱所用飛船將在西班牙建造能載客四十人於一星期内可以來回毎客毎次乘費約一萬佛郎　　墨京電代理陸軍總長宣稱美國當局無庸以墨邊叛亂爲虞今並無大隊叛黨逼近邊界且邊防軍足敗任何攻擊（以上十九日到） 
世界路透電 
[法議院之政費]  
　　十七日巴黎電衆議院辯論政費時審查委員伊門德氏報告謂苟非國庫仍墊付依照和約應由德國繳付之巨欵則國家預算案之出入可以相抵查毎年墊欵已逹三萬二千兆鎊故法國人民付稅擔負較德人重四倍此爲極不公允之事 
[中法實業銀行消息]  
　　十七日巴黎電今日參議院外交委員會聽取賴那爾氏關於政府議與中國談判重行支配拳亂賠欵之報告賴氏稱中國似以中法實業銀行之合作在對内對外運用上爲不可少但今日欲設一同樣機關則爲不可能賴氏贊成法政府之議 
[南非罷工之調和觀]  
　　十九日約翰萊斯堡電礦主公會已開送代表名單俾出席於政府調和會共調查罷工事件但礦工聯合會不願有同樣行爲已切實拒絶首相之提議礦中僅一小部份工作現由自願復業之礦工爲之而此礦工間爲罷工者所毆爲首攢毆者率爲罷工者之妻女現已拘獲十三人内有婦人三名 
[美國之估計稅率]  
　　十九日華盛頓電聞參議院財政委員會之共和黨議員已允通過史摩特氏所提根據輸入品外國價格估計定稅率之計畫查福德尼氏關稅案之原定稅率係根據美國之價格而估定之今有此變便　輸入品多須增付關稅依史摩特計畫總統有權於緊要時佈告美國之價格並於正式聽取雙方之陳訴後將本案所定按值徵收之稅率增多或減少惟不得超過原率百分之五十 
[美國影戲園之檢查]  
　　十九日華盛頓電當道因某影戲園坍屋傷人故派技師檢查各戲園之建築二程現已有戲園七家已奉命停閉 
[日木不願生育節制]  
　　十八日舊金山電日總領事奉東京之訓令不允發芬格爾女士游日之護照蓋芬女士爲美國生育節制會會長擬往日本游說其主義故日本拒絶之 
[北巖爵士抵法]  
　　十九日馬賽電北巖爵士昨由埃及抵此受人歡迎北巖答詞中對於法國辦理安南殖民事宜表示羡慕之北巖答詞中對於法國辦理安南殖民事宜表示羡慕之意並謂英國在中國及遠東他處易佔商界中第一位置 
[各國近事紀]  
　　十八日羅馬電意内閣已辭職 
　　十八日柏林電俄代表克拉新等三人已起程赴莫斯科携有與德政府經濟談判結果之報告聞此結果可爲滿意 
　　十八日華盛頓電今日哈定總統諮詢參議院對於修改一九○九年美德專利權條約之意見 
　　十八日匈京電日使本多氏已由匈京起程前往奥京 
 
 

Page 5

 
 
   
 
 

Page 6

 
 
[公電]  
　　北京俄國災荒賑濟會來電申報館轉各報館均鑒敝會倡辦俄賑特推董事長熊希齡幹事長王葆眞二君赴滬募捐事屬救災恤鄰邦交所關觀瞻攸繫務請一致提倡藉利進行實紉公誼俄國災荒賑濟便叩皓 
國外要聞 
[美人觀察歐俄前途列寗行將失勢]  
　　國聞通信社譯大陸報馬庫拉氏里佛一月五日消息云據沿俄邊各國可靠消息均謂列寗最困苦之時日行將到來蓋以種種經濟上之原因列寗勢力恐不復能支持數月列寗因賑災之故希望得粟三萬萬普特（俄量名）以紓困難但今纔得其四分之二其分配之地點亦僅及於城鎭而鄉村不與焉俄國報紙雖傳列寗已得其所需之半然絶非事實記者今日於拉的維亞遇熟悉俄情者若干人均謂近日俄地雖有私人販粟出售但地方治安恐尙不足因此即能維持更以粟少人多小販乃得抬高粟價結果富人儘力收買貧民即欲得黑麵包而不得貧富階級嫉視列寗之勢力雖足以供給紅軍但恐其制度終難維持至春季以後外國賑災實際無裨益於俄民據各該賑災圑體中人言如下月災情愈惡輸入之外國賑品共産黨必將其截留而俄之現象亦必不可收拾　將來情形果屬如何則言者紛紛莫衷一是惟熟悉俄情者言白黨更較赤黨爲無用苟赤黨失敗而白黨專政則除戮殺猶太人及社會黨人之外更無收拾時局能力或謂列寗於來春失勢之時將誘列强干涉俄國釀成共管之局但一般人觀察果俄國而將由英美法波四國检管則將演世界最爲恐怖之慘劇又有人謂列寗將引美國以治俄國更有謂列寗將以俄國授之英國以列旨之地位而論法國比較上最適於此種任務惟在列寗目光之中則法國承繼之地位自居最後南遜氏新曾以俄政府之欵從波蘭購小麥一萬五千噸該欵允以從國外募捐所得之欵内撥還其麥足支災區成年人民十萬人至本年六月之糧但事實上未有一粒運至伏而加河流域於此可見俄災之不易救助至以俄國對於各國之熊度而論在共産黨一方面則以爲法國　蘭日本波蘭羅馬尼亞等各國正聯合刦掠俄國杜洛斯基近對紅軍即作此言但此語並不確實而俄國今日之危險並不在國外而在國内西比利亞烏克倫等處之亂事實爲俄之巨創列寗在此困難之中而不敢退位者則以退位之後必被暗殺杜洛斯基及其餘紅軍領袖均知其然故深自圑結力阻列寗退位之意念在昔白俄黨徒嘗謂俄國已趨於暮境今則各國旅俄各機關中人物均無不作此語凡此各機關並非具有皮對共産黨之狂熱但俄國不幸情形彰彰在人耳目固無可諱飾也 
[朝鮮銀行濫貸欵項之日人騷]  
　　上海日報東京十八日特軍云朝鮮銀行就大連金建（金本位）對於華客先予以特别之便利以致不能收回其貸付金爲八千萬元有要求調查内情者將轉而爲議會中之一問題 
　　又云對於朝鮮銀行之批評大連金建問題發生後該行欲求金建之貫澈因設不當之貨棧並於滿洲朝鮮地方設立巨額之貨棧論者有批難其有不能收回之狀態然忽於十六日之總會從大連方面赴東京之股東借端而對此點質問其事情即行暴露所有質問要旨（一）固定貸欵有不能收回之概爲數極巨究將如何處置（二）對於大連股份信託公司爲無謀之放資（三）爲金建交易而擾亂大連之經濟界其所見奈何此外有水田善三郎氏對於該行之内容希望予以十分之調查 
　　朝鮮銀行不法貸欵及不能收回問題漸次惡化而將爲政治問題有現於議會之形勢該總會放第一矢質問之中村泰治年岡春樹水田善三郎等以本日爲　極力運動聯絡股東以一掃内部之惡弊並向總裁責問又股東中聘律師一人即年岡春樹單獨謁見總裁約談二小時之久據云鮮銀殆貸出不能收回之欵八千萬元之數無論已此與金建問題關聯所謂金建正金滿鐵無論已高橋財政大臣亦爲反對就現勢觀其認金建爲不利而運動之士如臼井·加藤等於此機會引出巨額之金而山田某與山縣長官等亦利用此問題而爲相當引出之一人也關於此點須爲十分詳細之警告使總裁及平林·中村·小平等對於貸欵爲種種之辯明然總爲恐縮之體則此後對之之監視關於金建宣言應予以彈劾云 
國内要聞 
[閣潮最近之趨勢]  
　　梁氏必去但繼任尙未有人 
　　閣潮問題據日來所聞梁士詒與「國務總理」四字大概不出三數日即不能相連矣刻下所商榷者祗有繼任總理問題奉保洛三方面近皆表示不願有所主張而選擇之責當然在於總統不過當此時局欲想提出一人不至引起任何方面之反對實難其選鮑貴卿氏對於奉直兩方皆有好感本具有入選之資格且爲東海之所欲藉重者但鮑氏本人則疊以老病辭外間多亦傳其未必能出組閣至顔惠慶氏則其不願當此鉅任之决心較諸鮑氏似且過之前晚閣議散後顔携眷同作湯山之游大約今日始能返京聞顔氏日前向東海力辭不獲先則推薦施（肇基）顧（維鈞）二氏請擇一以自代而東海則以施顧遠在外國仍觀顔氏勉爲其難顔遂又薦内長高凌　農長齊耀珊爲繼揆必求東海許其下野而高齊二氏聞亦不敢來當此局至昨晚止繼任總理尙是示覓得人也至梁士詒自接眷到津之後對人大行表示其不再與聞政治之態度且謂將赴南洋極力向實業界圖發展識者多未敢深信其言葉恭綽日來見勢不佳亦存共退之想惟不爲其派下之所贊成故留葉留葉之聲至今尙在宣傳中也 
　　九六公債之發行難吳佩孚尙在反對九六公債問題自各方面表示反對後進行頗感困難聞張弧因洛陽方面反對此事日前特派庫藏司會辦許造時持張氏之親筆書函赴洛陽謁吳說明發行此項公債之内容據新由洛陽歸京之某要人云許氏在洛接洽結果不甚美滿因吳對於九六公債要言行相顧始終以民意爲根據决不承認現許氏已於十六日返京報告 
　　又據熟悉財政界情形者傳出消息謂張弧所主張之「財政公開」一節愛國者多有懷疑之處雖張弧擬將發行公債公開以期辦事順手惟發行以後是否公開尤爲此問題中之一最大問題因舊債中抵押品甚多如七年公債一千餘萬元中行國股四五百萬元其他各債之擔保品有三百萬者有四五百萬者多至一千餘萬者如將舊債還清此項抵押品當必收回其應作如何用途彼時尙公開與否大可注意也 
[外部公布我國參與華會結果]  
　　共計一十七項 
　　外交部於咸日（十五）通電各省軍民長官報告華會閉便以前關於中國之議决問題其原電如下太平洋會議於本月六日宣告閉會此次會議於我國前途關係甚大茲旣宣告結束用將關於中國之議决各問題擇要電陳計其議决事項關於原則者則有（一）魯特原則議决案四條大致謂尊重中國主權與獨立及領土與行政之完整給予機會以發展維持有力而整固之政府維持各國商務實業機會均等及不得營謀特别權利及有害友邦之舉動（二）不訂妨害原則之條約合同議决案一條大致謂各國不得互相訂立妨害前項原則之條約合同等項（三）門戸開放議决三條大致謂各國不得助其人民在中國獲商務經濟之優越權利並不得謀取任何專制或優越權剥奪他國人民正當商務實業及與中國政府或地方官公共企業之權利中國對於各國之請求照原則處置遇發生問題時設審查委員會審查報告中國代表並在會聲明門戸開放非指開放中國内地各處爲外人居留從事工商事業云（四）否認勢力範圍議决一件大致謂各國對於彼此人民間所負在中國劃分勢力範圍曁指定區域獨享各約之協助均不予以贊助（五）中國鐵路平等待遇及由中國統一管理議决案二件其一大致謂中國宣言全國鐵路不准有何種待遇不公之區别他國人民管理之鐵路亦爲同樣之宣言其二大致謂中國鐵路辦法應便政府聯合各路得成統一之制由中國管理之並於經濟技術二項視需要所在由外人協助之期與該項制度有益（六）尊重中國中立議决案一件大致謂將來戰爭中國倘不加入則中立權利應完全尊重以上六項除門戸開放案審查會及鐵路問題第二議决案外均經訂入九國協約該約共計九條除上開六條外並聲明締約國開於本條約之適用或有議論之必要時當開誠與各國磋商本條約簽字國以外之國要求其贊成自批准交換日起發生效力其議决事項關於事實者則有（一）魯案條約十一條附約八條其解决情形業經另行電逹不再贅陳（二）增加關稅條約一件大致辦法分爲三項甲設立修改稅則委員會於會議告終後四個月内將現行進口稅則切實增修至值百抽五於公布兩個月後實行乙設立臨時會議籌備裁釐規定附加稅除奢侈品堪負重稅外以值百抽二五爲劃一之附加稅率海陸各界一律辦理丙釐金裁撤後進口稅增至值百抽一二·五（三）撤消客郵議决案二條大致謂除在租界地或約章特别規定者外在中國有郵局之四國允許撤消其期限不得過一九二三年一月一日（四）收回領事裁判權議决案三條附件二件大致謂本會議閉會後三個月内列席各國各派代表一人組織委員會考察現在中國領事裁判權之實在情形及中國之法律並司法制度司法行政狀况於一年内報告各國並可建議使各國逐漸或立時放棄其領事裁判權此項議决案未畫押各國之有領事裁判權於中國者亦得加入中國得派一人列席該委員會（五）收回無線電台議决案五條聲明書一件大致謂根據辛丑條約或事實而存留者以收發官電爲限根據條約或讓與而辦理者以條約或讓與所定之條件爲限此外外國政府在中國所辦電台未經中國允許者由交通部償價接辦其在租借地南滿鐵路地帶曁上海法租界内之各電台視爲應討論这事件將來討論結果須與開放門戸機會均等主義相同（六）撤退外國軍警案一件大致謂各國聲明願於中國能擔任保護外人生命財産時撤退在華軍隊包括警察與護路兵在内而中國業已聲明誠願並實能擔任保護各國政府因訓令駐華外交代表與中國政府之代表三人如中國願意實行時會同秉公調查一切問題將查得之事實及意見報告各國聽候酌核（七）條約公布議决案四條大致謂各國與中國及彼此間所訂有關中國之約章換文及各國人民與中國政府或地方所訂各種公共事業合同交大會秘書處存案以後所訂者於六十日内通告各國（八）希望中國裁兵議决案一件大致謂中國養冗濫軍隊耗損公帑致成今日不定之政局應立即大加裁汰不惟可促中國政治統一與經濟發展之機並可迅見中國財政之恢復特爲友誼之建言（九）中東鐵路議决案二件其一大致謂該路護路應改良職員應愼擇用途應撙節此案將來用外交方法再議其二大致謂中國政府對外國股東債權人等及保護該路負有責任各國保留將來要求中國之權等語中國代表在會聲明祗能承認相當責任云其並無議决案而經大會討論者則有（一）收回租界地案該案除膠澳租界歸入魯案條約收回外威海衛經英國在大會宣言允予交回廣州灣法國亦有願與各國爲共同交還之聲明至中國不租讓領土業由中國自願聲明列入大會記錄（二）廢棄二十一條案該案經我國提出主張廢上日本宣言如下（甲）東蒙南滿鐵路及以該地方稅課作抵借欵優先權之抛棄（乙）南滿各項顧問優先權之抛棄（丙）第五項要求日後協商之完全撤回經中國代表聲明全約　須廢止理由繼續反對該約美國代表亦爲反對之宣言一併列入大會記錄備案並由我國代表保留遇有機緣仍當設法解决此案之權利綜觀此次議决各案於我國政府及人民之希望雖未能一一逹其目的然以數十百年積重之勢更值我國風雨飄摇之會幸承歐戰之後世界外交政策更新我國此次與會得以平等資格公開討論仰承元首宏遠之謨訓重賴友邦公道之主持代表苦心之周旋揆席各部長各軍民長官之贊助更以全國國民熱誠之後盾所收效果乃僅止此此皆本部籌應乏術力絀心餘外慚民望内次疚神明顧念此次華會各國旣予我以自新之會我國倘能利用時機上下一心力圖自振則亡羊未遠桑榆可期區區之誠定邀鑒許除三代表來電業經陸續分送曁俟議决案正本寄到再行印送外希察照外交部咸　 
[青島敎育之近况（野雲）]  
　　此後中國敎育將如何設施 
　　日人自民國四年佔有青島後即行整理敎育五六年間來居之民日衆入學之子弟日多於是各級學校相繼設立除敎育日人以外並設法以敎育中國人其用意可以想見茲試就其概况略述如下（甲）關於日人敎育第一青島小學校本校設於青島内尋常科學生一六零五人高等科學生一千一百七十九人此外復設分敎塲八分敎塲所在地曰台東鎭曰四方曰高密曰坊子曰青州曰張店曰淄川曰博山其學生人數多在二百以上少則三十餘繼第一而立者有第二青島尋常小學校校内學生九百四十餘復有李村尋常小學校一所學生人數不甚多合計小學學生之總數二千六百四十學級其八十七現計在青島及青島之附近日人逹七萬以上若照彼等所計畫入學兒童爲數仍不能算過多中等學校有青島女子高等學校一學生三百十八人青島中學校學生七百三十七人支那語學校比較的帶有專門性質現在已設立者有三所一在青島學生一百人一在坊子學生四十一人一在張店學生頗少青州一校現猶在籌備中以上學校皆係公立由國有所屬之民政署直接撥欵創辦私立者有青島幼稚園一所係本願寺僧所創設兒童入學者約四十餘私立青島學院一所係就英學院舊校改設規模頗大内分本科高等科專修科三部敎授學科以商業爲主本科現有二百七十餘人附設夜校增授商業此皆屬日本人一方面者也（乙）日人爲中國人所設之學校有公學堂係就德人所立舊址整理復興最初只有二十六所近則擴充至三十七所學生共一千二百八十九人各校皆設有日語一科誦螟蛉有子蜾嬴負之之詩不禁爲之心痛此等公學堂皆屬小學程度小學以上復有所謂日語學校現有五所（一）在青島初辦時學生一百九十人現一百五十三人（二）在李村初辦時學生一百一十六人現七十一人（三）在坊子初辦時二十四人現六十二人（四）在張店初辦時八十七人現六十八人（五）在青州籌備將竣不日開學此皆敎育華人之學校也（丙）歐美人所經營之學校用以敎育中國人者有禮樂書院此係瑞西同善敎會所設立創始於一千八百九十九年内分中學小學兩班有明德中學係美國長老敎會所設立有愛道院係柏林敎會所設立内分男子女子兩部學生僅一百餘人程度殆類於國民學校（丁）由中國人自力經營者僅有江浙旅島私立高等小學校一所係江蘇江西安徽浙江四省旅島人士所公立用以敎育四省子弟者民國九年創設高等科外惟有國民科學生約百名經費仰給於四省紳商之捐助屬於歐美人敎育者有天主敎會所設之天主敎女學校一所學生七十餘有美人所設之青島大學一所目前只設豫備科學生人數約五十該校注重體育對於入學人並不分别國籍以上所述爲青島學校敎育概况至若社會敎育在德人佔據青島時即無何等設施日人繼至亦未遑計及只有新聞雜誌縱覽室數處至關於實業方面有陳列所一所除陳列各種物品外並有商工業圖書若干册任人展覽比亦可算社會敎育之一端自今以往吾願吾國政治家敎育家其深思之青島主權交還之說不將成爲事實耶名義雖云改易勢力豈易取銷果欲使此一塊已失之土地眞正爲我所有則對於敎育一端是亦不容稍緩者矣 
[華會中東路問題之經過]  
　　交通部轉述交涉情形 
　　吉林督軍孫烈臣近致中東路護路軍司令部電云頃准交通部文電開准外交部抄送華會三代表電開關於中東鐵路事業與國務院俄事股長開非正式談判已使不同之見融解漸行接近所執四種主義爲辦此事之根據（一）按協約各國原定監管之範圍中東鐵路不能單獨提出特别處理（二）現在中東鐵路内部組織不能有所變更（三）技術部監管中東路財政之權只限止借外欵及其用途（四）路警之組織及管轄權爲護路而設應完全由中國辦理按照上列主義與俄事股長擬修草案提交分會以爲討論之根據如此則中國權利妥爲保全又可免該路濫借外債致有除去第三國掌握中之危險此項草案似無合之處交通專門委員意見亦復相同分會不久開議政府洞燭時勢有何意見乞卽電示所擬草案如下關於未解决中東鐵路及烏蘇里鐵路以上二句係草案題目因中東鐵路及西比利亞鐵路與西比利亞及北海經濟發逹有不可分離之關係故産業之保全管理之良善及保障國際商務自由交通以公之各國人民實與公共利益有關又因一九一九年一月美日依前項見會議訂定協約嗣後中法英意依該協約條件會同暫行經營上述之鐵路以期最終歸還業主時仍不損固有之權利又因上列協商除關於他事者外並規定以當時出兵西比利亞各國之鐵路委員組成技術部其目的在經營上述鐵路之技術與經濟又因上述協約内僅列有技術部權限之條件應修正以期該協約根本之目的較前尤能貫澈茲與該各國協定條件如下（一）技術部替代監管委員執行從前監管中東及烏蘇里鐵路之職權（二）關於路局向銀行或其他方面以公平條件借欵事項技術部對於督辦及管理部得有建議及協助之權且監察其借欵之用途（三）中國政府依照一八九六年九月八日與華俄道勝銀行所定建設中東鐵路合同第五條之規定繼續擔任維持鐵路及鐵路供職人員之安寗免受攻擊之害欲使此項目的較前尤能貫澈中政府須充分供給新敎練及警備之路警或保安隊其用費應由管理部採技術部建議之意見决定發給之等語本日又接本部委員圑電稱中東鐵路問題會議三次迄未解决美執意甚堅經顧代表與彼方非正式接洽婉切磋商不設財政委員便技術部暫仍其舊惟嗣後關於該路借欵事宜應諮詢該部意見藉防他國以經濟方法暗攫該路至軍警一節彼方原擬歸財政委員會編練管轄經顧代表力爭彼方要求吾另設護路隊專任保護路線及附屬財産餉糈由公司發給以上二端談判雖略有端倪惟與彼方尙無明確之奉示倘能如是觀察較美原案挽救甚多如何懇予電示當轉陳代表根據進行等語先後到部查上述各節本部正在研究茲事關係至鉅考慮宜詳卓見如何務祈迅賜電示以便彙核轉復三代表至爲企盼本部續有所見亦當隨時電商以期允協交通部支印等因准此查此事吾國代表在華會談判固較美原案挽救甚多但另設護路隊餉糈由公司發給一層將來於護路及特别區警察權限必發生衝突須知從前俄軍護路其餉項本由公司墊發近來總部亦曾有承襲俄護路軍權利之提議及請公司發給津貼之要求如乘此時機貫澈前項主張而又不損吾護路特權似爲最善辦法如何整理方合於充分敎練並如何保吾特權而又不授權於人此中限度關係甚大希卽會同詳加籌核並就華代表所擬草案各節逐條審議於電到兩日内迅行議復以憑核奪轉電交部查核辦理至此事督辦公所有何意見並希探詢俾資參酌爲要孫烈臣庚印 
[外交部抱絶崴埠俄黨要求]  
　　大陸報十八日北京電云海參崴政府要求應承襲前俄國所有之條約權利外交部已加拒絶謂勞農政府與赤塔政府成立雖在海參崴政府之前而均未提出此項要求海參崴政府如能取銷此項要求並擔保善遇東西比利亞之華僑則外交部許海參崴政府派特别代表一員至京 
[交部整理吉長路辦法]  
　　交通部以吉長鐵路負債甚鉅開支一切極應設法整理昨有部令數通其大要分爲三項（一）大宗欠欵設法展期其應付各欵如爲數甚钜者亟宜設法磋商一律展長年限分期償還以舒財力（二）關於該路之擴充路産之改良路線之展長以及各項工程之所需均宜分别緩急鉅細酌就盈餘項下撥用何者應另行籌募債欵須就本路本年經濟狀况酌量調劑（三）購買材料宜審量財力分别緩急善爲支配遇有大宗料價倘能分批交付者務卽商定分期付欵辦法俾財力可以稍舒所購材料之金額更當通盤計算不得過量購買總之無論如何使留有餘財庶幾鐵路經濟不致再陷於困阨 
[滿洲日領會議之商案]  
　　十九日上海日日新聞云日前駐滿洲日本領事在奉天會議約一星期其協議之結果（一）監獄改築案各領事館附屬之監獄設備極不完全且從經費並在監者敎誨之目的觀之應將奉天之監獄先行改築而采集中之方針此事由該領館呈請（二）領事裁判改善爲求領事裁判之改善而取最適當之方法（三）厲行取締禁止品禁制品如鴉片嗎啡鎗彈等向本嚴重取締今益宜更加嚴重取締（四）調查貸金業各地貸金業者並質當營業者利率等須使統一先行調查各地之狀况（五）研究設立公司之許可方針向來各地領事館管内設立公司采取設立主義許可主義今宜謀統一而以凖速主義爲原則以採用制爲例外究至如何之點而邓以許可須加研究（六）取締交易所等關於交易所及類於此之公司取締須就滿洲之現狀而充分考慮在領事館管轄範圍内今後爲有價證劵交易之公司及補助機關如係新設立者駁斥不准又在滿交易所之統一議論紛紜循是不變將予經濟界以大影響對於此點雖爲將來之問題而現在對於取締法規應從各地之狀况而爲可能的统京一之取締方針（七）企業投資之調查由各領事就各自管内之事情使日人投資爲可能的企業俟詳細調查即行發表（八）催促剿匪東三省之胡匪近有益形猖獗之傾向應催促剿除凡小股胡匪所在地當發行護照時應令中國官廳注意從來滿洲之文化的設施爲主者卽南滿鐵路公司而當其任至以滿洲爲中心而活動之公司並個人須不沾沾於利益而於相當之文化的設施加以盡力且取適當之方法也凡僑滿朝鮮人之善良者應予以保護指導彼不逞鮮人促之改心其不從者則予以極嚴厲之取締云 
[弼德氏改革中國稅制意見]  
　　太平洋會議英國代表參贊弼德博士近著有中國内地稅制改革意見書將送修改稅則委員會參考茲譯錄其原文如下中國欲修訂關稅同時必須改革内地稅蓋内地稅制之不良影響於外國商務者甚大且不更改則關稅之修訂不能完全中國旣要求修改關稅矣則内地稅制各國應以同時要求廢除因中國於一千九百零 
 
 

Page 7

 
 
一年英國條約第八欵已承認之其文曰「中國政府承認釐金及他稅之在生産地或運送時或到逹時收取者足妨害貨物之自由運輸及商業之進行故將完全廢除此種之收入方法以第八節所舉明者爲限」且此事爲中國謀亦係重要盛宣懷嘗有言曰中國如不將外貨徵稅法决定並能計算其收入之數則不能有完全預算也二十年前誠然今日亦何獨不然當前次磋議修訂關稅之時（一九○一年）英國並不與有關係之列强商議逕自與中國開始磋商蓋以在中國之商務英實首屈一指故不妨逕自與中國磋商且英國政府以爲就政策上言之亦應如是也以中英關係之繁中政府先與英交涉使將來與各國磋議時有一根據較之與關係甚少之各國同時交涉之辦法實爲便利且苟與各國同時磋議則其决議必須有久遠之時日也中英馬凱條約實於當日締結該條約之第八條甚不完全實不足以解决稅則問題所可奇者則困難雖多然歷年以來第八條已演出數定則（一）中國已計擬廢除外貨之内地稅以換進口之增加（二）英國願贊同並力助中國之辦法（三）進口稅加至值百抽七又二分这一不以爲過高亦不至與英之商務有徵稅過重之虞上數項所以能推定者因當時英人之在塲交涉一爲著名商人一爲上海進口貨主之領袖一爲極有才能於商務極有經騐之一在華英官一爲英國國務之代表也余（博士自稱）當時曾將關稅改訂全部問題上一意見書於英國委員此意見書至今仍多可採用之處中國負修改關稅之專責與注意於商務之商人不可不一研究之也今日所應討論者（一）釐金所包含之稅項有若干種何者宜廢除（二）中國收入之滅少宜如何彌補之（三）此彌補之方可由外貨負擔至若何程度（四）釐金裁撤後所發生之稅收减少專係關於内貨而不涉外人者中國將若何另籌欵項抵償之釐金廢除後則徵收各項稅捐之釐局亦將裁撤而裁撤各局之局員亦失其位置釐金之爲害商旅不獨其稅之重也彼貪酷無厭張牙舞爪之局吏留難運貨而苛騐之者已足裹商旅之足矣釐局之設立也其收入有僅足支付其局費者一似設一局所惟爲人謀所棲止而已一千九百十一年南京政府成立即宣言廢除釐金然迄今未能實踐聞之人言謂今日釐金之重較之滿清在日有過之無不及也釐局裁撤後所短之收入應如何彌補論者討論此問題之時須知釐局所徵收之貨物可分二類（一）進口外貨（二）内地産貨之運赴出口者或純係本國人所消費由生産地運往他處者欲補償進口外貨所短收之釐金可以增進口貨之稅率已有人提議及之而由本國人所消費各貨所短收之釐應若何彌補此則中國人之事余暫不贅述馬凱條約載明由内地消費各貨所短收之釐金以消費稅抵補然此約不甚詳明不過謂當貨運送時所收之稅應代以運送完畢後在中國市塲售與華人時所收之稅而已余甚信消費稅或相似於消費稅者之可以徵收並信其徵收方法亦不難計擬外貨之能抵抽釐金廢除後之損失者可至若何程度乎此則不易解决之問題也因中國無可靠之統計其所有報告亦不甚可恃且有多處較猜想者僅差一間而已以余所知之釐金收入論在一千八百九十六年余與中國某大員論及此事彼謂毎年可得八十兆兩但政府所收入者不能在四分之一或五分一以上也除去百分之七十五至百分之八十之徵收用費而外則國庫所收入者僅得二十兆兩而已後不久余又與他機關中人論及則謂收入祇有六十兆兩然一千八百九十八年當中國以釐金抵借外債時其時度支部大臣張某謂釐金毎年凈收十二兆兩同時復詢之各省則謂凈收實在十四兆兩至十六兆兩之間余以爲上數似尙可信當時辦法由揚子江流域之三省毎年支付五兆兩與海關總監督以爲償還借欵而此五兆兩甚非實數即視爲實數者而謂其餘十八省滿洲毎年僅得七兆兩其不合理也必矣（未完） 
[甘人請撤潘張益亟已爲最後忠告]  
　　日昨甘肅方面又有反對潘齡臯張英華之電到京其文如下北京大總統國務總理財政部均鑒甘肅地瘠民貧民生困苦比年適逢震災益以荒祲十室九空百政俱廢所望賢明長吏調護撫綏庶元氣可復疾蹙可减迺省長潘齡臯利用時機隂施鬼蜮朦蔽中央攫取高位到任以來與私人徐仁鑑狼狽爲好招致敗類盤踞要津賣官鬻缺政以賄成封閉報館摧殘輿論迫脅議會顚倒是非搜括取盈竭人民之脂膏挑撥漢回釀西北之隠患種種劣跡指不勝屈公民激於義憤一再反對中央萬里遥隔不聞呼籲水深火熱未由振拔昨見命令又以張英華爲甘財政廳長乍聞之下憤慨同深張氏市井小人行爲卑鄙民國初元夤緣外人爲四川鹽務經理繼以鹽欵供給某軍取媚軍閥得代理四川運使擅改稅則侵蝕公帑違法病商賄賂公行以官爲市酗酒豪博官紀蕩然又挑撥各系激成戰禍後爲川人所逐百計鑽營量移河東反覆取巧人格無存報紙喧傳事實具在茲又趁閣潮未定運動吾甘財廳吾甘不幸交通閉塞民情窳懦人遂視爲利源咸思染指貪官污吏連袂而來精血脂膏不竭不止夫吾甘官非市品地非尾閭俗非蠻荒人非奴隸若徒徇一二人之私意荼毒億萬人之生靈非有怨讐何至於此伏望政府視民如傷去邪勿疑毅然下命罷免省長潘齡臯財政廳長張英華另簡公正廉明之員來甘任職以救人民以昭法紀庶殘毁之區得稍休養如置不過問聽其魚肉甘人迫於義憤勢必出其自衛之力去此虐民之賊方今海内分裂各省自辟官屬已成風氣獨吾甘擁護中央聽命唯謹中央爲威信計誠宜愼選長吏一秉至公不宜使聽命者寒心擁護者解體最後忠告尙望採擇除舉代表分謁陳述外馳電上聞佇候後命蘭州甘肅全省法圑聯合總會·各縣分會·公民聯合請願會·救濟總會同叩寒 
[旅津皖人與新安武軍餉]  
　　旅津安徽同鄉前因新安武軍所支皖欵超過墊額甚鉅而追呼彌厲擾累時聞特於上年十二月豔日切電張文生請速遵院令通籌裁節俾合量入爲出之道嗣接張文生銑電將新軍全餉及九臄欠餉牽扯合計謂積欠二百四十餘萬元且有餉絀生變後患不堪等語該同鄉以皖省所認新軍餉項依照部案應自十年一月起算以前積欠本與皖省無關無論皖省已墊之欵九年十月至十二月所預墊之二十萬元應歸入十年一月定案後扣算外卽專就十年一月後支欵而論計未滿十一個月已支過一百三十二萬餘元將及兩年墊額而十年十一月以後張文生到省自索之欵及各軍隊在駐地自僅之欵尙不在内皖省災荒凋敝之餘豈能堪此乃張文生反以皖人呼籲爲非可謂咄咄怪事惟空文往復終恐無濟補救之計似宜清釐旣往以杜口實嚴訂將來以蘇喘息事關重大須合羣謀昨特將最與張文生往來各電分送旅外各同鄉曁本省各界徵詢辦法茲探錄如下觀此亦足見皖省所受兵多爲患之烈矣「（一）皖同鄉致張文生電」安慶張督軍許省長孔廳長鑒旅京同鄉抄寄哿日通電所述新軍本年溢支餉數曁譁變擾累情形同人不勝惶駭查中央規定新軍歲餉一百四十萬元皖省雖墊半數而院電已申明係目前權宜非永久定案並謂中央惟以切實裁兵爲主旨等因明令煌煌旅津同鄉早經通電宣布方謂裁編就緒墊額卽可取消乃本年新軍支欵屬於中央者已至七十八萬元而屬諸本省者竟逹一百五十二萬元較定額逾至一倍以上旣損中央之大信亦豈皖力所能堪且合計支欵共二百三十萬元不特計授有餘卽裁遣費亦應有着乃欠餉至七個月而駐防地之强掠勒借者仍復時有所聞皖人忍痛求安結果反至於此無怪各同鄉之駭憤莫釋也竊維中央裁節本旨不獨紓國家之財力實欲謀上下之安全如或瞻顧游移則水窮山盡之餘軍有脫巾之呼民有偕亡之憤事勢所迫禍變必來固爲地方之憂亦豈軍界之幸督軍洞察利害似宜當機立斷速遵院令通籌裁節俾合量入爲出之道藉免不戢自焚之憂省長廳長皖人治皖深悉艱難當茲水旱奇災父老昆弟救死無方而新軍來年墊額又以支借無餘如仍悉索敝賦以事輸將則剜肉補瘡肉見竭而瘡仍潰决抱薪救火薪已盡而火愈燎原從井貽譏噬臍何及諸公明逹過人當不以鄙言爲河漢也統希鑒察是幸旅津安徽同鄉全體叩豔「（二）張文生覆電」天津安徽會館安徽同鄉會諸先生鑒豔代電悉諸羣子關懷桑梓籌議裁兵碩畫藎籌實深欽佩惟來文所稱新軍歲餉及支欵數王與經過事實不甚相符敢將此事顚末爲諸君子陳之查新軍歲餉定爲一百四十萬元一節實發生於中央計畫各省實行裁減軍隊皖省軍費毎年定爲五百二十萬元之議案此案於民國十年二月接准部咨當查安徽陸軍歲需三百八十餘萬元新軍餉項年需三百二十萬元有奇驟減爲五百二十萬元萬難適合當將爲難情形並擬具裁兵辦法及清撥發欠餉遣散等費以資辦理分呈府院各在案不意中央不但於欠餉遣散費分文不給即對於裁兵辦法亦置之不答裁兵旣未成事實則計口授食之軍餉安能核减即使逐漸裁减猶未易遽符部案况一兵未裁乃欲以一百四十萬元爲新軍歲餉定額安有是理至收支欵項一節查文生自九年九月任事其時新軍餉項前任已積欠發兩月計自八月至十二月共五個月應需餉欵洋一百三十萬元有零是年由皖省籌撥之欵二十五萬有零由部撥及截留蕪鳳兩關並烟酒各欵約六十萬有零兩共實收洋八十五萬二千餘元收支兩抵是年實欠餉洋上十八萬九千餘元千年一月至十二月共應領軍餉洋三百二十二萬餘元計全年收本省籌撥餉洋五十三萬四千餘元收部撥及截留鳳陽關津浦貨捐並烟酒印花各欵共洋四十四萬二千餘元又收鹽餘僅欵洋十二萬四千餘元總共實收洋一百九十一萬九千餘元九十兩年總共積欠二百四十萬有零以上收支各欵有案可稽不難詳查來文所開新軍支欵數目未知果何所據以現在積欠數目照預算二十六萬餘元匀攤計已欠餉九個月文生移東補西查計維持仍欠餉七個月區區苦衷自謂可告無罪况陸軍餉項現亦積欠八十萬有奇徧地飢軍維持無術來省籌索實非得已文生起自行伍位至封疆軍民疾苦均所深悉明知皖省困難不堪再增擔負要知軍隊爲中央之軍隊皖省亦中央之皖省維持軍餉即所以維持地方正所以維持中央况軍隊現駐皖省地界設因餉絀發生變端後患何堪設想與其補救於焦頭爛額之後莫綢繆於未雨之先且欠餉愈多裁遣愈難今之籌畫亦爲將來减輕擔負永享安寗地步也謹佈區區諸希鑒察張文生銑印「（三）皖同鄉再致張文生電」蚌埠張督軍鑒奉一月銑電一再傳觀殊境駭惑查新安武軍隸屬中央本與皖省無涉中央規定新安武軍歲餉一百四十萬元中央自認七十萬元飭皖省歲墊七十萬元係自十年一月份起在九年十二月末日以前新軍與皖省尙絶無關係此部省共有之定案也中央對於自屬皖省暫認之七十萬元即一絲一忽亦本不應過問至皖省暫認之七十萬元即一絲一忽亦必自十年一月份起扣算此原案已定之界畫也京同鄉會刋布皖　廳原單統計支欵一百一萬元有奇而所撥烟酒印花兩局稅欵十八萬元皆係應抵還地方之欵連同提借之工振鹽捐二十三萬元則自十年一月定案之日起至十月分止皖省撥過一百五十二萬餘元除十月分以後續撥若干及軍隊在分駐各地向商民强借之欵尙無確數外卽就上項支欵而論縱零數稍有傳訛而十一年應墊之全額實已支借無餘此亦衆目共見者也今尊電於皖省認墊之期限及暫墊之額數確有案據者置而未論而將新軍全餉及九年欠餉牽扯合計竟似新軍爲皖省軍隊九年新軍之餉亦應由皖省負責按預算及部案迥不相符誠如尊電所言未知果何所據也尊電曾謂新軍爲中央之軍隊而台端乃新軍之長官新軍之如何裁節惟台端與中央謀之新軍之責任惟台端與中央負之皖省與新軍本無關係認墊餉額院電早謂係臨時之權宜然歲墊如不足七十萬元或有應負之咎今以十個月而支兩年墊額似已無責可負而尊電謂皖省爲中央之皖省維持軍餉即所以維持地方正所以維持中央等語竟似中央應負新軍之責任悉應由皖省代負中央撥新軍之餉額悉應由皖省籌者查君主專制時代軍隊之食部餉食省餉或食他省協餉者責任釐然尙不能互相推諉今值共和政體中央地方財政預算劃分之時豈復有予取予求漫無界劃之辦法如謂軍駐皖地餉絀生變禍惟皖受皖應自謀是設兵者非衛民而害民治軍者不戢軍以保民轉藉以自便其私預算概不足憑命令亦無足據惟竭盡脂膏方能免禍則國家政體中央威信蕩然無存恐不堪設想之後患不僅在人民一面已也建樞等曾聞國政並非偏重地方實以皖处對於新軍義務所盡太鉅亦無非忍痛求安乃定遠之蹂躪各縣之勒借相尋未已而道路傳聞新軍飢疲萬狀擾累多端竭力維持結果若此羣情性惑人人自危皖省何地今日何時爲愛皖計爲愛公計均有不得已於言者恭讀尊電皖省困難不堪再增負擔等語知台端實以愛民爲心銑電之言或係仰屋有激之詞絶非藎懷本旨用敢竭其一得之愚聊附責難之義尙祈熟籌利害勉圖撙節所以安皖省即所以保新軍亦即所以維持中央也惟公圖之胡建樞龔心湛吕調元聶藩及旅津同鄉全體蒸 
[魯人對贖膠路之意見]  
　　反對五年償清路欵期限 
　　山東外交協會某君昨發表意見云山東交涉之解决在多數人民之心事感於國内形勢之紛歧及自有交涉以來之層層失敗多發生忍痛差慰之意思而試就公理上詳細思維實屬完全失敗當日人戰勝青島而後食言自肥堅不退出我國民提及此項均主張無條件交還良以中華民國爲聯軍戰勝暴德之一員日本以聯軍資格在青島方面驅除德人勢力正有若干之比例如美國以二百萬美軍之協助逐出德人於法國之亞爾薩斯勞蘭兩省美軍犧牲之生命較之日本在青島犧牲者在三十倍以上何美國未在該恢復之兩省中要求一尺之鐵路一寸之鑛産而佔據經營三年五載又英國在比利時之德蘭特爾斯地方對德鏖戰死亡相藉結果驅逐德人完全佔領何英國亦未在德蘭特爾斯佔據多少時日現試自日人强據青島之日折算起業經七年之久所有攫取青島方面及膠濟沿路之鹽田鑛産等等已不可以千萬計而直接攫取膠濟鐵路之實利又超過兩千萬元以上故吾儕人民所謂無條件交還者係在民國五年以前之正當主張如到今日說話論理日人應附以賠償損失之交還更何備價贖回之足云乃截至此次華會交涉不但賠償損失之交還未能作到即連無條件交還亦未能貫澈主張豈非吾人所慟心者乎據鐵睡一端而論日人以五千四百萬馬克在巴黎和會購之德人在形勢上之觀察似日人對此鐵路亦曾用過資本然日德兩國間以賠償戰費之關係結成此種買賣試問中德宣戰以後德人在中國之鐵路非卽中國之鐵路乎旣屬中國之鐵路而中國又爲對德參戰之一員德人又烏得向日人賣我之鐵路日人又烏得以賠償戰費之關係將中國一筆抹殺而强取此鐵路乎此次赴會代表竟以五千四百萬馬克之原價由日人之手贖回自已被日人强攫之鐵路大錯鑄成夫復何說惟此十五年償清及五年後可以一次償清之說勢必設法爲之打破彼赴會代表解决此案之始或者謂付給國庫券則鐵路登時可以拿回其便宜一五年後再繳實欵我國内經濟不至登時發現緊張其便宜二且中國人立時接過鐵路其管理上或有生疏得此熟手日人作車務便計兩長帮辦數載諸事當可順序其便宜三不知車務總管一席握鐵路全局之全權雖上有鐵路局長名分上作彼監督而直接管理權全在車務總管之手爲所欲爲如假以五年時日則鐵睡前途何堪設想至會計一席在形勢上似不過盤查收入以保護其國庫劵不至落虚然此種會計與向日會計之精神自有天淵之判對於鐵路之存在發展其影響亦甚重要總之備欵贖路已成事實吾人必須以相當方法將此五年期限共同攻破幾時欵項集齊卽登時換回庫券車務會計兩長卽登時解除聘用日人之束縛然後膠濟鐵路乃眞正爲我之鐵路矣亦國民外交同人應盡之義務也 
　　陜西近訊陳樹藩尙圖反攻于右任現駐淳化陳樹藩自與直軍在鷄頭關劇戰受挫後即由鎭巴返竄川邊其部屬張飛生一部則由寗羗敗駐廣元之朝天閣一帶據最近西安消息陳部主力軍刻下確已完全喪失惟陳之爲人性鷙志堅擾陜之心曾不因此而挫　陳以川軍昌言圖陜已久惟除撥隊屯邊外未見有何發展前月復遣使游說二劉促其援助故去臘劉湘曾派林光斗旅由萬源進駐陜境興安紫陽一帶藉以牽掣直軍（其時吳新田已乘勝緊追陳軍出南鄭）同時復撥助陳軍以四十萬枚子彈陳部於喘息之餘得以略事整刷徐圖再擾陜邊者不可謂非劉氏力也近來陳氏又有由鎭巴合廣元殘部反攻之耗吳新田日前電請下令褫奪陳氏官勳并加能緝以便再行進討蓋即以此 
　　於此擾亂之陜局中又有一事可令人注意者即于右任最近之行蹤是也于氏自所部胡景伊投誠直軍後久無聲息去臘吳佩孚曾聘于爲巡署高等軍事顧問并委兼陜西屯墾督辦于始終未就月前于氏致滬上某君函吕有刻已避居陜北柏樹山後此當終老崆峒之上不再與聞國事烟霞桂月不敢自以肥遁爲美特欲避免囂塵耳云云說者謂于氏對於陜事殆已灰心詎日前于之舊部石象儀忽又迎于進駐淳化縣石之殘部有一千餘迄今尙未受編于刻仍駐淳化城内據此以觀于氏殆尙有用世之志乎 
[時局變化中之鄂訊]  
　　十四號有某要人自保定返漢述曹吳二使態度云曹仲珊現在對於内閣抱和緩主義意在顧全大局並無戎馬倉皇之象且對於張使方面力求消弭爭端吳子玉現以梁士詒旣可下台目的已經逹到關於内閣後繼人物一聽曹使及元首主持意態亦甚閒逸一時間似不致發生特别變化云云惟吳使對於西南北伐頗爲注意日昨特令飭上遊總司令孫傳芳統率三師兩旅之衆防禦荆宜施鶴又令鄂北張仲三鎭使急赴洛陽面受防陜機宜并令張福來展長防線嚴禦南軍之侵逼張司令　與湘趙協力進行 
　　襄鄖鎭守使張聯陞於前日來漢即轉車赴洛茲據軍界消息張使此行係奉吳巡使兩次電召飭即赴洛面詢鄂北防務眞相聞主要目的確在平陜吳以陳樹藩挾其殘部佔踞陜商頻謀侵犯鄂邊非根本驅除久之必爲陜鄂邊圉大害陜督馮玉祥曾條陳肅清陜亂計畫採陜鄂首尾出兵包圍堵勦这策陜軍已由南鄭出拔進駐城口平利以截其後卽請吳使派張使聯陞督率所部由鄂北之鄖西及二竹房保等處分路進逼陜南之白河洵陽迎頭痛擊不難一舉肅清故吳氏急召張鎭守使赴洛指授方略 
　　川鄂和議早有成立之望而現時停頓者蓋因西南方面游說有以致之惟川軍械餉頗形缺乏其所以與鄂重修舊好實際上力不敵也當孫中山迭次派員赴川面見劉（湘）熊（克武）均允以大宗餉械接濟是以劉熊意頗活動遂使將告結束之川鄂和局中途又發生停頓之象詎閱時已久西南所言接濟終未實行故劉熊仍欲維持川鄂和局固有之功程日昨川代表又復銜命來宜即以謀川鄂和議之總結束也 
 
 

Page 8

 
 
自由談 
閒話 
[粤僑紀聞] [  東越許厪父]  
　　粤中之酒肆 
　　粤中有冠絶中外之一種營業即酒樓是也其建築之華美陳設之幽雅器具之精良裝潢之精緻一入其中輝煌奪目洵奇觀也著名大酒樓均在長堤一帶而城内亦間有之其制大祗均爲四樓毎家房間約二十餘至四五十不等不曰房而曰廳廳不分號而别以楊柳芙蓉青梅紅杏太白少陵鴻儒白玉等種種名色頗不惹厭若某公司附設之酒樓乃以倫敦巴黎紐約柏林等名者殊無理取鬧矣此等廳房之組織均用極珍貴之品估其價值毎廳有逹數千元者可謂極酒肆之大觀矣開銷旣鉅自不得不取償於顧客而吾蜚繁於交際者乃大受影響大約毎廳大者可容二席小者一席廳有租大者毎天八元或六元小者四元至二元一元若逢年節佳日有增至數十元者尤爲駭人聞聽酒樓規則例無小賬（外江人初至粤中不明其例亦多給與小賬今則此風斬行）毎客一茶價自二毫至四毫面水亦然席間所用醬醋辣質毎人一份均另外加錢不在菜價之内菜以魚翅爲主要之品其價毎盌自十元至五十元十元以下不能請貴客也翅長數寸盛以海盌入口卽化然以羣樂南園兩家爲最鮮美酥潤兼而有之外者亦未必盡能合法常有以數十元之重價而得惡劣之製品者（所謂惡劣製品特就廣東而言苟較之外江廚子專製怒髮衝冠之翅者彼中固絶無而罕見也）眞可寃也此外若燒猪蒸窩等亦爲珍品至平常之菜大約自八元至十元亦頗冠冕矣酒類甚繁山西之汾酒與浙江之紹酒均爲社便所歡迎汾酒吾不知紹酒價格毎觸常在三四毫間又有土産之酒頗多其普通者爲白糯米黑糯米二種味甘而性亦甚烈若幂政兩界及鉅商富紳之宴會則多用洋酒其值更昻今試以普通宴會之價值計之廳租四元茶資四元（以十人計）面水四元瓜子二元水菓一元乾菓一元牌租一元（粤中打牌不抽頭毎牌一付租金五毫）翅二十元菜十元雜項十元洋酒十元則已爲六十餘元矣若更加燒猪蒸窩點心汽水或呌局唱戲并小賬及客人之轎班差役等堂金則已在百金左右猶爲尋常之宴會也蓋即酒肆一端可以覘粤中之繁華矣 
影戲談 
[賞影餘感] [  張凰]  
　　卓别林羅克那幾位影戲中滑稽家的名氣鬧是我國婦孺皆知了滑稽的事實和情狀自然是最足供人消遣博人歡迎的不過那種滑稽影戲中的事實大半太嫌散漫無謂了那班滑稽演員也只以扮鬼臉裝油腔爲能事終至毫無藝術的價值我以爲那種短片滑稽影戲倘能像那俄國滑稽小說家柴霍前所做的小說在那所叙的事實之中寓着風刺或是指導社會家庭的主意以消閒的貢獻兼作正當的貢獻豈不是一舉兩得麽 
　　文字和圖畫這兩種表述不論在何處總是相得益彰小說很能寫實了但是得有小說挿畫更容易動人些一幅絶妙的寫生畫上題了一兩個字更足顯出畫的長處來所以影戲中的說明片若不精當對於看影戲的至少要發生兩種影響一是對於戲中事實不明瞭或是興味减淡了一是憎惡那說明片視爲贅物 
軼聞 
[龍異二] [  燕子]  
　　南匯居東海之濱邑人誠樸無誑語者余戚黄君爲述掛龍一事時值午後衆目睽睽誠屬僅見者某歲初伏天鬱熱赤日當空如火炙未幾雷聲隠隠黑雲如幕市人爭傳掛龍余隨衆登雉堞以眺遠瞥見雲脚下垂如一線伸縮自如白氣一縷隨之上湧風捲雲旋如萬馬奔騰瞬息千里急忙拾級下堞剛至縣橋風愈狂市樓有摇摇欲傾之勢忽有仰指雲中爭覩者乃恍似水牛之龍首現於雲端睛閃鬚張近在咫　　一片疑雲易　 
尺惟在雲霧中如隔紗幃約半時許橋上聚觀者千人均嘆得未曾有事爲邑尊所知焚香以禱乃漸漸入雲而没一轉瞬間大雨如注矣 
新詩 
[時局新竹枝十首] [  倚虹]  
　　燕兒來去太怱怱三十光隂短閣空辛苦銜泥成一夢吳娘何事駡東風 
　　梁閣成僅一月·毁於吳電· 
　　紅娘苦苦請張生其奈張生不浪行怕向當筵談肺腑隔牆酬和到天明 
　　葉爲梁謀·乞援奉張·張僅發兩電隠衛·不遽入關· 
　　鴛盟怕檢舊啼痕青鳥歸來軟夢温吩咐小鬟須記取英雄俠骨美人魂 
　　青島收回·英美調停之力爲巨· 
　　遼東劍氣怒於虹無復曹兵掛眼中爺畏將軍威閫内敎兒低首丈人峰 
　　直曹電奉張擬携子詣奉謝罪·曹子·張壻也· 
　　大纛胡笳下桂林只談山水不談兵伯符已作徐霞客那有工夫計北征 
　　孫中山赴桂林·沿途按日有游記·詳述專西山水之勝· 
　　文亦至　　·傅作也 
小說 
[社會小說人間地獄（三十二）] [  娑婆生]  
　　第六回對客揮毫佳人作態當階屈膝買辦乞憐 
　　話說賈大人在愛媛媛那裏打牌聽見了姚嘯秋談愛媛媛的身世不禁大發牢騷這時候門帘掀處忽然走進一個綽約佳人這人不是别人却是住在牯岑嶺路新從杭州來的阿美改名薇琴的就是當下薇琴進來直走近程二少爺的身邊輕輕的呌了一聲二少爺又向其餘的人招呼了賈大人忙問這是誰程二少爺道他名呌薇琴賈大人道怎麽同你說的話一樣口音程二少爺道他本是杭州人自然和我們一樣賈大人道哦原來是錢塘蘇小是鄉親說着將薇琴渾身上下打量了一番嘖嘖稱羡道到底是山明水秀的地方出來的人材不錯只顧一面說一面還在那裏子細看程藕舲這時候忽然拍一拍賈大人的膀子道老世叔我們這牌到底打不打了此刻輪着你摸牌了賈大人笑道忘記了於是去摸了一張牌隨手胡亂打去一牌完畢賈大人理怨程二少爺道仲梅你未免太取巧了我不答應程二少爺問道怎麽取巧賈大人道你推說要替我張羅客人不入和局你却獨自一個在旁邊獨樂其樂的呌局反將我主人慫恿上塲你好抽出身子來敷衍同鄉怎不是取巧麽不行不行我們這牌不打了回頭對姚嘯秋諸人道我們散了牌局吃酒罷姚嘯秋和程藕舲道本來是小牌散了也無不可局中只有伍仲良籌碼輸得多些仲良道還有一圈了我們打完了這八圈罷總算始終其事賈大人點頭道也好也好於是繼續的打牌打不到一副賈大人看見程二少爺和薇琴這唧唧噥噥的樣子煞有些熬不過此時愛媛媛又出局未回無可尋樂忽然心生一計向程二少爺道仲梅我老實說不耐煩再打牌了你來替我打幾副罷好在只賸一圈了程二少爺道不必了我呌薇琴來代表罷賈大人道好極好極說着便立起身來讓薇琴坐下去薇琴扯住程二少爺的衣角道我不會打的還是你自已來罷程二少爺道不要裝腔了我看見打過的怎說不會伍仲良道快點來罷不會也不要緊我是老麻雀好來敎你的薇琴禁不住大家慫恿便入座了姚嘯秋却坐在薇琴的對面忙將眼鏡子除下來用手帕揩了一揩重復戴上程藕舲道嘯秋你爲什麽一會兒忽然忙碌起來姚嘯秋道我前不喜歡打麻雀覺得沈悶得狠但是有了佳麗在座便起勁了好些我揩揩眼鏡正是我起勁的表示薇琴聽了這兩句話笑了一笑又望程藕舲看了一看薇琴因藕舲係說的杭州話格外注意 
餘潘[  瀟湘白蘋]  
　　物質文明日趨進化人情習俗因而變遷古先賢哲之懿行嘉言固有可資借鑑者顧古今異勢觀感不同亦有適於古而不宜於今者使事事拘守成法不但失之於偏比違背時宜圖存匪易此識時務者之所由貴否則井蛙之見奚足與言遠大哉 
 
 

Page 9

 
 
   
 
 

Page 10

 
 
國内要聞二 
[財政部籌撥俄災賑欵]  
　　俄國災荒我政府擬捐助二萬元業經閣議通過惟該欵迄今未撥近由外交部咨催財政部早日撥付以昭大信閒財部已允提前辦理茲錄該部關於此案咨呈國務院原文如下財政部爲咨呈事准外交部咨開救濟俄災前經國務會議議决撥給二萬元在案茲准駐外各使先後來電探詢此項賑欵已否撥出請爲核復等因查該欵旣經國務會議議决自應早日撥付以昭大信應請查照撥付等因正在核辦間又准貴院函開公府鈔交大總統發下關於中美通信社載俄國未有奇災擬交主管機關查明實狀酌籌救濟說帖一件奉批交院部酌核等因函部核辦等因到部查俄國災荒前經國務會議議决撥給二萬元在案祗因庫儲支絀尙未照籌茲據說帖内稱擬交主管機關查明災况·酌籌救濟辦法　係爲恤災睦鄰起見應即將前欵二萬元由本部提前撥發以資賑撫除令行外相應咨呈貴院查照可也 
[鄂高師風潮之内幕]  
　　國聞通信社漢口通信云武昌高師風潮發生後全校學生大憤一致主張實行罷課並發宣言宣布該校校長談錫恩罪狀一面推舉蘇家祥張學運李復等代表入京請願撤談·查賬·收回開除學生成命以便逹到革新敎育目的旅鄂湘校·及外國語校·曁學生聯合會等均經先後宣言或代電以爲高師學生之後盾雖談氏拚命運動並曾請得蕭耀南劉承恩各派代表同時至校訓話但迄今兩週學生仍抱定非談氏去職·清查校賬·收回開除劉基泉等十三名成命·决不上課之宗旨縱談氏運動蕭劉爲談張目之魚電並吳佩孚之齊電亦誓死不稍讓步在昨日（十四）以前高師風潮尙無可望解决之消息原談氏利用蕭劉並色勾引軍警押解開除學生其本意爲對吳氏謝罪的表示蓋昨年高師學生爲校欵問題入京請願其向敎育廳長路孝植逼取之川資卽吳氏預擬挪作軍費之欵項吳曾大駡路氏路遂因以去職其不滿高師學生自可不言而喻談氏爲消除吳之惡感保全自身之地位今日乃出此開除學生之舉全未計及敎育前途及各方輿論反致談氏自身乃有步路孝植後塵之勢據聞敎育次長陳垣對於談氏引武人干涉校務大不謂然並願以去就助高師代表逹到「撤談」「查賬」「收回成命」之三大目的談氏現已奉部電於今（十五）日晚車入京衆料此行或難再返校至高師校務暫中植物敎員陳某代理陳勸學生上課並謂目的已逹但學生非見免談明文决不上課至繼任校長聞將於余日章張子高二人中擇一充任云 
另據京中所傳消息云十四日湖北督軍署參謀長用電話約該校學生代表李中選鄭萬瑞等談話能度和靄言詞懇摯非復十日來校訓話時可比略謂督軍已了解談校長的種種劣跡諸君不要談爲校長已不成問題惟願諸君顧全軍省兩長的面子立刻上課不要久躭擱至於校長問題及十三個同學問題容後再辦該代表等當即將談氏種種劣跡及無理開除學生事再爲縷述參謀長謂我對於此事與諸君深表同情容日後再設法辦理該代表等回校報告同學僉謂官廳態度摸捉不定未敢據以爲眞當卽議决兩項辦法向軍署要求（一）談錫恩須尅日離校離校後由敎員組織圑體主持校務（二）開除之十三位同學須卽設法回校以上二條均能允許方可上課云談　恩知隂謀已被揭破昔日所恃爲聲援之軍省兩長亦無甚爲力乃於寒日覆敎部電云「覃電奉悉現正督促學生明日上課一面覔人代理校務覔妥即赴部」敎部得電後又恐談氏請軍省長派人代理致後再生枝節故立刻覆談氏一電謂「校務任擇一敎職員代理尅日來京」談氏知勢逼處此無可轉圜乃於删日覆敎部一電謂「校務已請敎員張挺代理即日赴部」據以上情形觀之湖北當局已知以武力破壞敎育之不當該校風潮或可早日結束也 
[山西通信（）]  
　　模範省用人標凖 
　　山西閣錫山氏新政國人以模範省稱之平情公論模範兩字誠不敢謂爲當之而無愧然以若所爲求若所欲苟孜孜求治而不已將來有可以爲各省區模範之希望者則敢斷言也以記者之觀察閻氏諸所設施已竟全功者當以剪髮禁纒足興學之三事爲最次則省道吏治司法牧畜森林水利成效大著而正在進行中餘則尙多新興之政徒以功用未著無從判斷試一爲具體的考量與批評終覺閻氏之爲人曁行事在北方督軍中允當首屈一指所措施亦不宜遞加以逾分之抨擊與訾議其稍稍爲晉人士所不滿意者卽用人上似不免偏私是已偏私之弊害於何表現即不甚用外省人而專重本省人用本省人不喜用晉南人·而甘用晉北人用晉北人不多用各縣人而偏用舊忻屬五台崞縣繁峙三邑之人是已 
　　現在山西全省之縣知事本省人僅十分之二此不能責其與中央縣知事任用條例之法令有抵觸如果民選知事當然以本省人居多數廣州實施民選後外省人僅得十分之一此即其例證山西之各縣公署佐治掾屬如承政·主計·承審·視學員·宣講員·收發·實業技士·之七項人員幾完全爲山西人外省人均在擯棄之列知事籍隸外省者佐治員監視之頗嚴一舉一動輒函報閻氏以是益長攻訐之風晉中凡專門以上中校或高小畢業者即以掾屬·區長·村長·街長·等行政職爲消納之尾閭在閻氏之意以爲奬勵入學爲籌生計用心非不良苦然啓人以從政爲職業之觀念因之坐俟區村街長之候補者坑欲皆滿矣 
　　晉人士南北之意見頗深自昔有然矣清末諮議局之爭正副議長逮民國國會省會選舉之競爭黨見相持頗爲劇烈與湖南之湘南湘中湘西江蘇之江南江北浙江之浙東浙西各竪旗幟互相排觝者不謀而合自閻氏柄政十稔漸造成清一色之局面大有晉北爲在朝黨晉南爲在野黨趨勢閻氏用人務不欲用才出已上者專視其人擁護已與不擁護已爲取舍權衡昔王陽明用人棄一才高志遠者而錄一平庸穏實之人門下士怪之竊請其故陽明曰彼雖有才不忠吾事是彼利我非我用彼此稍平實然勤於所事吾用人固將以治事也閻氏自詡爲用民政治其論政又專重治心閻氏其殆得王陽明不傳之秘者歟山西人才本有四大鬼八小鬼之品題今所謂鬼者死者死去者去已不復溷跡於晉政界如景梅九李素劉盥訓解雲輅賈敬德景耀月王用賓狄樓海張瑞璣等皆晉南人才中之翹楚武人如温壽泉黄國樑姚以价等胥隸晉南而閻氏皆一律否用之卽晉北人如梁善濟杜上化郭象升等聲望素孚而閻氏亦一律否用之其所信任者爲忻屬相近徐一清趙次隴張樹幟張培梅邢殿元南桂馨諸人因此晉人士遂多不滿之論調黎黄陂氏之言曰有飯大家喫閻氏殆昧此養晉人對閻多詆毁之詞空穴來風其不爲無因歟（二月十六日） 
[行將結束之閩烟禁]  
　　閩海厦門汀漳本道已結束 
　　建安道並無烟苗發現運售吃食之善後計劃 
　　查勘烟禁大員王大貞日前率王趙各隨員前往上游查勘抵南平時該縣各界代表鄭元楨林昇平等於本月十一日開會歡迎林報告開會宗旨鄭致歡迎詞大員致訓詞王永泉旅長蔡鳳禨道尹均演說唱歌奏樂頗極一時之盛茲將該大員訓詞錄下於各道之經過情形亦足以覘其梗概也大貞奉命查勘閩省烟禁親歷全閩各道屬今者溯流而上逕詣延平甫抵水口即承建安軍政各長官遣派代表買舟來迓途間備極照拂已覺難安茲復荷紳商農學各界全體約集開會並以歡迎兩字書諸柬端循省撫躬益增感媿第乘此良好機緣獲與諸君子會聚一堂飫聞大敎藉得將本届政府重視煙禁意旨與大貞查勘情形及經過事實擇其大要爲諸君簡略言之實爲欣幸中國自一九一一年與英國協訂條約以後確能履行信約英政府亦曾承認我國禁烟之誠信不期南北紛更人民漸生玩愒藩離一决流弊潛滋致英艾使有抗議書函之詰問且於國際聯合會專設禁烟委員會研究調查意在實行監視我政府鑒於外交之關係於是派大員分省查勘嗣雖經顧使在聯合會歷术我國禁烟認眞旣上海焚土案種種成績仍視此次查勘結果報告以爲恢復信用之根據是大貞負斯職責至重且艱銜奔走時深兢惕祗以事關國際義重鄉邦縱竭虚殫精寗敢稍存畏縮故於任務以來黽勉從事不敢告勞先派委賆四出查察旋聞下施各縣間有烟苗發生當經商請督軍兼省長嚴令督飭並由大貞文電交馳期能查剷一面親赴厦門偕同陳韻珊道尹先至晋江南安等縣查有剷而未盡之處又經督令凈除韻珊道尹以别有要公先期返厦大貞遂循行惠南交界各處再進而至安溪永春復經仙游莆田溯涵江而逹厦門再偕陳道尹巡視同安之灌口馬巷該處往歲産烟較盛本届雖有偷種亦均剷凈是役也馳驅四十餘日其間經歷艱險幸無隕越旋由厦而漳復偕汪聘耕道尹先從查勘龍溪海澄入手再至南靖歷漳浦界凡足跡所經均係果木嘉禾確無毒卉惟雲霄一邑聯鄉抗拒久未解决因商同臧鎭守使汪道尹約集就地士紳開會討論公舉各會會長爲代表另由大貞加派委員往爲勸解兼電督軍兼省長從寛免究更撰擬剴切布告廣爲張貼雲民經此開導幸能遵就範圍剷烟解聯繳械納稅其毘連各邑如詔安平和曾受聯鄉影響者亦經電請省長分令剷凈至汀州各屬據委員報告尙少私種此下施兩道屬差告凈絶之概略也月前回省將各路委員查勘事略爲料理結束隨即約許翹謙道尹出樂及閩侯之琯頭鎭再至連江復至閩清查有閩連交界海島南竿塘地方微有發現已經委員恊隧毁除其寗德壽寗僻遠之處間有偷種一二處并經拔剷無遺是閩海道屬亦告肅清建安地居上施氣候土宜雖與下游逈異然能先事禁絶本届查無一莖發現者端賴俾川旅長鏡湖道尹顧全要政實事求是各縣知事奉行維謹曁各界諸公同心協助之力始克臻此欽佩之餘尤爲欣慰至於運售吸食諸端前已會同省長嚴切布告近復擬具詳細辦法作爲善後計劃其要旨所在則爲設戒烟局以除痼疾實行新律以杜覬覦不日當由省長通令遵行總之烟害流毒隠患不可勝言拔本塞源全仗羣力今旣獲收良效允宜永久堅持大貞於查勘事畢即當前赴鄂皖此身雖暫離境此心未敢或忘閩爲梓鄉尤關痛癢此後仍願諸公上輔官廳下導鄉里俾吾閩记　除舊梁共作新民是所馨香禱祝者也 
[滇人歡迎唐繼堯回滇]  
　　聯合通信社昆明通信　自金漢鼎代任滇軍總司令後即派其參謀長習自强副官長譚宗敏等由滬赴柳參贊黄毓成由百色赴柳歡迎唐繼堯回滇一俟唐抵滇境卽發表歡迎通電又滇人孫廷忠等亦以唐氏不回滇則土匪難以招安善後不易辦理昨由老街致唐電云滇局至今糜爛殆盡非公速歸决難攙救現顧雖改稱北伐交金代理然其可用兵力不及兩圑亦决非眞心北代其交金代理也以金有通公之嫌欲聯金以自固也其改稱北伐也意在抵抗我公至不能抗時則尙可假此名號以出走也其設心不可謂不巧其自謀不可謂不工然金之爲人頗知正義必不致爭權奪利爲顧所用顧氏兵力有名無實人心離異亦必不能拒公此可謀據滇一在招安軍仍流爲匪由前之說則顧吕珍一日不去滇政學系一日不絶跡此不待煩言而解也由後之說則一年以來盡全力以剿匪而匪勢轉益　兵力轉益減此其情見勢絀亦略可覩矣夫政系一日不絶則滇政一日不理匪圑一日不靖同滇民一日不安不理不安何以言治而欲除此兩大患均非我公火速回滇不可蓋我公一回滇則政學系羣小必聞風遠遁如是則全滇政象可望清明矣又我公一回滇則招安軍全體必俯首聽命如是則全滇人民可望安枕矣今者滇之安危治亂皆爲公是賴公歸則治否則亂歸則安否則危公其忍以小嫌而置桑梓休戚於不顧乎聞公頃動於北伐之說頗欲舍近而圖遠曾亦思内不靖者决不可以圖外北伐外也滇内也今滇亂若此而欲北伐誠未見其可也則何如先定滇局而後北伐之爲愈乎急切陳詞願公察焉欲言不盡雲南旅省四十九縣公民代表孫廷忠等惠使至越南老街發布同叩 
[杭州快信]  
　　省敎育會今日開臨時評議會朱顯邦主席議决事件六項其重要者爲增加關餘分配問題决卽電院以七成充敎育經費三成充實業經費由院分配省區再由省區分配各縣至籌欵贖路案待與農商各會協商辦法後再行决定並補推孫增大爲上海商敎聯會國是會議代表 
　　運使蔣邦彦决辭交行總理職後在署杜門不出頗抱冷靜態度外傳業已赴京說不確 
　　紹屬省議賆王以銓實犯消極資格杭廳處刑令已下不日即將除名遺缺以候補第一沈崇賢接充 
　　公立法校校長張翅昨上書辭職繼任者以前巡按署内務科長周子豪呼聲最高周於民國五年曾充該校校長 
　　杭州青年會敦請上海科學專家韓鏡湖來杭演講並帶有單軌鐵道儀器定二十三日起至二十七日止 
　　沈省長昨委丁德威署永康知事程蔭榖署玉環知事龔輝祖署遂昌知事 
　高地審檢四廳推檢書記各官因收回領事裁判權問題今日上午續開會議 
[南京快信]  
　　齊王兩長昨午在軍署西花園會議廳公宴軍警政各機關長官紳商學報各界領袖到一百三十八人兩長親自陪席酒過三巡齊王兩長起立舉杯請各進一觴繼金紳鼎起立代表各界致謝意將散席時江寗省議員龐振乾起謂今日風雨飄摇之中國二十二行省猶二十二小舟行於汪洋大海中不知何日能登彼岸二十二行省長官猶小舟之撑舵者全舟人民安危繫之撑舵者稍一不愼即有覆舟之危險可見撑舵者責任旣重且大數年以來我蘇地方雞犬不驚人民得以安居樂業者實我賢長官之力云云齊督謂諸君屬望愈殷而鄙人與省長之責任愈重龐君所言全舟人民安危繫於撑舵者然同舟者果能一致共濟何難誕登彼岸此鄙人與省長轉而希望於在座諸君者全座鼓掌時已三時賓主盡歡而散 
　　外部日前公函兩長請籌募資遣留東自費學生回國的欵一案兩長昨日咨復謂未准敎育部咨行有案究竟因何資遣回國資遣辦法如何應請貴部咨商敎育部迅予宣佈以憑核辦 
　　第七師範校長陸裕柟被學生驅逐出校胡敎育廳長改委陸充本廳一等科員兼小學敎員檢定委員會委員　　李湛田調淮安關監督所遺印花處長缺聞齊督已電保軍署秘書處長婁裕熊接充 
[地方通信蘇州]  
　　造橋案再開會議蘇州市公益事務所因在闆門南城脚造橋通行人力車一案十六日示曾議决特於二十二日重行召集各公社及士紳等蒞所會議下午三時各公社代表先後蒞止出蔣董事宣布開會宗旨畧謂闆門越城停止車行日期已届期滿造橋事在必行所有南城脚地點是否適宜請衆公决當經公議該處對面即横馬路河道亦狹地點極爲適當惟橋之寛度及建橋經費要求市董公布蔣董起立謂橋寛一丈六尺建築費約五千元左右由公所擔任二千元人力車公會擔任三千元業經商妥云云繼山某公社代表謂前議停止車行四十日期滿設法通行現在築橋旣已議决則自二十五日起自可先行通車出城四隅代表起立反對謂人力車應俟橋梁築成後再行出城在未築成前而欲通過越城則本代表絶對不能贊成况今日爲築橋事開會通行車輛係另一問題蔣董起而答稱因通車而造橋則會議造橋當然連帶通車闆門越城爲蘇人公地並非四隅獨有目下不過暫時通行一俟橋工完竣即不經過該地舊歲議案旣明定不通行期限又云期滿設法能行則通行於築橋計劃已定之後亦屬根據議案而四隅代表則堅稱上隅商店獨受痛苦越城萬難允許通車彼此辯論良久城南代表主張橋築趕速動工一面知照渡僧四隅公社並函請警廳出示暫准通車倘確有爲難再行設法辦理即由文贖員叙成議案交各代表簽字計先簽字者爲臨南齊溪城中城南觀前葑溪雙塔婁江桃塢道養護北馬路臨平臨北等十四公社曁士紳芝祥徐漱芳金小彦隅代表反對議案示曾簽字又山塘下塘公社代表因該公社與四隅接壤感情素稱融洽留作將來調人地步故亦未曾簽字而散 
　　東吳將建新屋蘇州天賜莊東吳大學近在葑門門脚邊購得空地數十畝聞將建築新屋現已聘請工程師繪就圖樣預算建築經費須二十五萬元方可告成内分物理科化學科等所用並擬在三層樓上建一無線電台以通信息 
　　米市最近狀况蘇埠米市近數日來市價尙稱平穏至昨日（十九號）開盤因市上貨多故跌去一二角不等茲將昨日市價錄下新糙粳八元五角次至八元新糙秈八元三角次至八元糙元九元次至八元四角白元十元零二角次至九元六角新秈九元五角次至九元二角折米十元次至九元黄米十元零二角次至九元二角 
[鎭江]  
　　道尹維持民食金陵道尹近因各屬米市自入春以來市價步漲毎石已增到至十元以外有妨民食特通令徒陽壇溧揚五縣知事嚴杜運米出口並示禁各米舖囤積居奇高抬市價違即提究以維民食 
　　資遣災民回籍金壇縣翁知事以江北淮徐各屬災民屢來滋擾殊碍治安昨特派員調查災民人口若干按名給予銅元五十枚並雇民船載送回籍以免逗遛滋事 
　　籌備祀孔典禮夏曆二月初二日爲仲春上下祀孔之期金陵蔡道尹已令行丹徒縣張知事　迅將一切禮儀品物以及樂舞人員分别籌備演習以重祀典 
　　省令調查自治王省長以本省施行自治日期現擬依據縣自治議員選舉法所定程序定爲四月一日時期迫促亟待公布其鎭屬丹徒丹陽揚中三縣可否認定施行已令金陵蔡道尹查照前领即日具復以便核辦 
[揚州]  
　　發現謀斃男屍西鄉缺牌甸汪塘内日前發現遭人謀斃之男屍一具業經該管警察分駐所胡巡官備棺收殮招屬認領一面呈報縣署飭探緝兇究辦 
　　派警迎提盜犯泰縣小紀鎭警察機關現拿獲搶刧江都東鄉江家莊魏廷儒家盜犯王金生周廣及嫌疑人劉漢川咨請江都縣派警往提歸案訊究業經王知事派探楊萬年前往矣 
　　省委查烟竣事省委查勘江儀烟苗委員范家祺業經會同王知事前赴四鄉查勘竣事於十八日前往儀徵勘查矣 
[清江]  
　　河員罰欵指撥橋工運河上游堤工事務所所屬清安汛修守副員王佐被淮隂張錦源陳錦福等控告經督運局委員光崇義查訊屬實判罰二千元分六個月限期繳清現聞是項罰欵已指定充作修理清江北門橋船之用緣該橋船經去歲大水衝壞後工鉅未修該處爲淮隂西北一帶鄉人進城孔道頗感不便適遇是項罰欵遂决定提撥惟王佐以當日罰欵未經提原被兩造質訊一次殊涉强迫聞已延彭仰文律師在高等分廳上訴矣 
　　豐濟倉定期開會淮隂豐濟倉現定於二十日邀請各倉董及議紳等開會一次聞其議案一爲修理該倉各處莊房及市房二爲該倉存稻一千石究竟撥歸浦惠粥高抑做米散故三該倉現有存欵四千元朱知事擬將淮隂縣警察所借倉欵五千元索回千合成五千派人往無錫購玉仁千石平糶是否可行四爲四鄉工振區域之内其老弱者是否由倉另給振糧 
專件 
[瞿紹衡上京師警察總監書]  
　　建議設立京師娼妓康健診斷所 
　　京師警察總監鈞鑒竊紹衡自民國五年日本大阪醫科大學畢業歸國以來即就本京首善醫院産科婦人科主任職務歷診人數不下二萬所診自以婦人爲多其病症以女子固有生殖器病即子宫輸卵管卵巢等炎症爲多此等病症之原因　以淋徵之傳染爲多所可駭者不惟娼妓爲然良家婦女亦然且佔多數考厥來由無非由於各該男主之尋花宿柳傳染而來此等毒病之重者毎至乏嗣在不見者當然無由發其同情紹衡則日日目睹之心殊難安欲創立醫院以救濟之不惟財力不及且非私人權力所能奏效茲聞總監有檢查妓女之盛意不但有益人道抑且造福社便不勝欽仰敢陳管見藉供參考娼妓爲道德上所不應有今茲主張人道者乃倡廢娼之議其意甚盛無如社會上有此需要則高談道德仍空言耳理想耳　猶人家徒潔其堂而藏污於門後耳要知娼妓之爲物所謂文明各國这中心迄今仍莫不有之上海工部局固實行取消娼妓矣實不過驅出公共租界耳即租界内亦不過化公爲私耳實則未嘗或减也歐西各國雖有一二都市表面上不許有娼妓之公賣然而實際上無處不有私娼即警察方面亦不嚴加取締而等於默許轉不若有娼之處其對於娼妓檢查之醫院及辦法莫不設備完全辦理周詳也爲社會衛生計不在娼妓名目之有無而須究實際有無娼妓行爲之人旣有其有即當籌畫完善之處置歐西各國對於公私娼流毒之調查私娼之毒猛於公娼蓋公娼檢查無遺而私娼往往遺漏也查内務部定章地方警察廳本有執行檢查地方娼妓之明文然特具文耳京師爲全國首善之區公娼之數已多其貽害社會奚堪設想急起實行固必不可緩之舉也民國初年有人倡娼妓檢騐之議然迄今十年未見實行者或日我國禮敎之邦雖娼妓亦知廉恥不願任人察看於是有以同盟罷業爲恫喝者當局慮妨治安又慮收入因此不復重提紹衡以爲檢騐誠非娼妓本人所願然賣娼亦豈娼妓本人所願旣無如何而可賣娼當然亦無如何而可受騐基云罷業在娼妓本人或亦願之而决非領家所願則無疑也且苟以病毒之危害與所以檢查之用意先期慰諭之則娼妓本人或且不拒而歡迎矣至其辦法一層或可倣照歐西而變通辦理之紹衡意於八埠左近設一醫院（或即以外城官醫院充之）專司京師八埠娼妓檢查事務依應查人數之多寡酌派醫士從事檢查及一切治療事宜以現在所有小班茶室三等下處四種名目分爲三級排定檢查日程責令按期到院受騐其有病重不堪行動者自當另行施療以小班爲頭等毎二星期受騐一次茶室爲二等毎一星期受騐一次三等下處爲三等毎一星期受騐二次蓋前此同盟罷業之謡倡於小班我人雖不能明認小班之可以免騐而不妨對於小班設一變通辦法也歐西各國對於上等名妓有以體面關係而不願混雜於一班普通妓女者許其加就他醫檢騐而以該醫之證明書爲憑證竊以爲對於小班檢查亦可仿此辦理則前此當局視爲難題者自可不成問題惟所就他醫須爲警察廳所指定者以杜流弊至於檢徽二字紹衡以爲不妥蓋　梅毒也梅毒不過花柳病这一種他如淋疾下疳横痃等症之毒害·亦不亞於梅毒也又如肺癆心臟病以及其他妊孕等等均應按症重輕責令休養或完全停業故鄙意以健康診斷四字較爲妥善是否有當敬乞鑒核採酌施行實爲德便謹略 
雜評一 
[三大勢力（默）]  
　　唐繼堯一面允贊助北伐一面又急欲率軍回滇趙恒惕一面求容於南方一面又與直系結合劉湘等川將領一面約陜陳謀反攻一面又與鄂蕭商和約是彼輩對於南北初無一定之主張而但視能否保全勢力爲轉移無論其對北非有諒解誠意卽對南亦非眞與北伐之主義相合故今日南北之所謂聯非以主義相聯不過以勢利相結合而已 
　　北方之兩大勢力是否决裂尙須視聯之手段何如南方與北方之兩大勢力是否接觸亦須視聯之成功與否然則今日南北三大勢力之間其聯與拒亦猶滇湘川對南北之聯與拒初無稍異也苟有利於我雖主義極相反者不妨與之携手苟不有利於我雖向隸同一主義之旗幟下者亦不妨反顔以爲敵福國云乎哉利民云乎哉 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[華僑國是意見之條陳]  
　　商敎聨席會議事務所昨接南洋荷屬萬里洞丹容班蘭中華總商會公函條陳對於國是之意見原函云敬覆者查本月九日並二十日疊奉台函示事均悉竊以吾國政治日非律令虚設傷亡遍地飢饉頻仍民不聊生四方蹙騁共和政體主權即在吾民苟非社會固結圑體何能倖存茲者貴聯合會發起國是會議商敎聯席國民之幸福華僑無任歡騰惟是敝會遠在遐荒未獲躬逢其盛心甚歉仄但所有議决事件敝會極見遵依願爲後盾爰不揣固陋謹將管見所及請爲提議（一）本自决之精神忠告政府請當道以愛國愛民爲本（二）國内行政應當以才取士確有學識兼優者方可充任國事（三）對於列强切不可一誤再誤屢失國體（四）外國政府新例疊出苛虐華僑外交部萬不得置若罔聞務宜極力保護有以示慰（五）在國外各駐使駐領須具有熱誠且才學擅長者方可委任（六）凡國内外切不可互分畛域請令速以正音傳授振興敎育（七）所有實業礦産不可泥定官辦須開放准予國民招股承充則中國自可日臻於富强（八）吾國濫軍爲全球冠亟應裁汰所有不敷佈置或商圑或民圑漁圑由各處自行籌備（九）實行禁止鴉片並廢除賭博不得縱武人藉籌餉爲名遺害閭閻（十）提倡女界工藝兼施敎育則娼妓不除而自除（十一）凡有甘心賣國爲民蠹爲漢好者必當聯絡公民協力抵制共同擯斥（十二）國恥紀念應宜忍耐維持期於逹到昭雪之目的而後已右諸件於國事不無小補入敢貢於列公之前敝會身寄異邦心存祖國爰藉筆代面乞原諒之此後伏乞時錫南釬冀開茅塞不勝榮幸查本月二十三日奉電對於國是會議極表贊同度已閱悉駐滬商敎聯席會鑒 
[農商部徵集裁釐加稅意見]  
　　由各商會隨時條舉 
　　國聞通信社云本埠各商業機關昨奉江蘇實業廳公函以奉農商部令開准國務院抄交致各省總商會等敬電内稱關稅問題爲我國今日最應注意之事華府大會開議政府商民均注重於裁釐加稅並進求關稅自由現擬修改稅則籌備附加關稅裁釐等事宜必先博徵本國商民之意見以爲採擇之資料等因相應轉抄原電函逹貴商會如有關於修改稅則及裁釐等意見務望隨時條舉以便採擇云云 
[總商會四期常會議案]  
　　二月二十五日修正稅則委員會成立 
　　中華民國十一年二月十八日總商會開第四期常會所有議决案件如下（一）修正稅則委賆會組織綱要請予審查案上届常會議决組織修正稅則委員會函致凡有關係之重要商業圑體請推代表一人至三人先由本會擬具組織綱要俟下届常會審查等因所有請推代表各函簮經分致業已接到廂業紙業木業洋布業棉業來函推定代有在案茲將擬就組織綱要請審查通過組織綱要（綱要已見本月十日本報）公决定於本月二十五號爲修正稅則委員會成立之期趕速發函通告凡有關係之重要商業圑體催速推定代表報會並請各代表於是日四時半齊集本會開議再分函財政部駐滬調查進口貨價處委員施伯安盛灼三嚴俊叔郭詩輝諸君均請於同日同時蒞會以便討論（二）入會案旅滬蜀商公益便函稱敝便入會代表除猶秩東君本年連舉聯職外至滕實齋戴溥卿項心如三君今已改選即換袁治齊劉秉彝黎濟清三君補充開具履歷到會應換給證書合行報告聰聞袁治錤字治齊年三十一歲四川江津人上海大中銀行經理由湯節之江湘浦兩會董介紹入會請公决陳元泉年四十一歲浙江上虞人上海元甡莊經理由田祈原會董嚴成德會員介紹入會請公决 
田德濬字子馨年四十七歲浙江上虞人代表上海義生莊由田祈原會董胡熙生會員介紹入會請公决除 
公會改推代表例不投子其餘入會袁治齊陳元泉田子馨三君當塲投子均十一顆全白通過（三）商品陳列所請派員核帳案商品陳列所函稱自十年二月份開辦起至十一年一月份止各項收支帳欵造具四柱清册經委員會閱訖再請派員查核等語擬請財政委員會派員查核請公愉公推樓恂如君盛筱珊君會同查核（四）報告請假案秦副會長回籍修墓請假兩月交出保管庫鐵櫃鑰匙一枚現送聶會長收存田祈原會董因事回紹請假五十在田時霖會董函稱因病旋里請假二月所有陳列所事已另函李華堃君積極進行云云合併報告聰聞聶會長報告請假案並詢秦副會長究於何時可回在座諸董僉謂由會備函公請早日到會 
[縣商會議附捐與振欵]  
　　上海縣商會訂期昨日開特别大會議午後三時到者各業認商代表約二三十人首由會長報告開會宗旨畢即提議附加貨稅振捐展期一案現由稅所奉令催促籌集春振如何進行將辦理情形尅日見復等由當經會長宣言政府以滬上爲特别區域旣將附加振捐名義允爲取銷則各商家自應踴躍輸將量力募集云云旋經各代表起立發言滬上各業商家對於振欵一事本各具熱忱未肯落人後政府旣爲上海爲特别區域允將附加振捐取銷改爲商家自行籌集振欵則應請會長速即函致稅所將散收項下附加稅即日停止徵收以免商家多所疑慮對於自由籌振不致阻碍進行以全信用云云會長允即起草函逹稅所長轉令所屬各分卡迅將帶征之附加振捐停止捐納以便會同總商會積極進行議畢時逾六鐘即行散會聞各業商代表之意見此次辦法仍照上届辦理手續進行云 
[俄國災荒振濟會紀聞]  
　　下禮拜四開預備會 
　　國聞通信社云俄國災荒振濟會董事長熊秉三幹事長王葆眞到滬以來積極籌備業誌各報茲聞熊氏於前日午后親往龍華訪何護軍使略述該會經過情形請其贊助何即慨允盡力勸導以資提倡云云並聞熊王兩氏刻已邀約聶雲台黄任之王儒堂諸君邀請本埠各界人士及各新聞記者定於下禮拜四午后六時假座一品香開聯席會討論會務又聞昨日該會駐滬臨時辦事處接到北京轉來電信内有甘肅陸督軍潘長電撥該會大洋二千元爲振欵又開封趙督軍張省長電大致謂除自行捐洋一千元外並令該省軍民各機關盡力捐助一俟集有成數再行匯解云又北京政府允撥二萬元助振又陜西軍民兩長亦有捐欵而日本留學界對此善舉聞已捐有振項擬交蔡孑民氏轉送該會云 
[市民公會發起人會議紀]  
　　四月一日成立 
　　國聞通信社云本埠市民公會發起人於前晚下午八時在北四川路品吉里籌備處開第二次發起人會議到者二十三人公推馬樹人主席王均紀錄當由交際主任陸如苗報告向各方面接洽情形略謂南京路四川路海寗路等路業已徵商各該路商界聯合會會員意見多表贊成其餘各路如愛多亞路吳淞路等雖有商界聯合會名稱然並無會址無從接洽現計表示同意者已有十二路公决同意者應請即日推派代表共事籌備其無從聯絡之各睡可逕與各該路商界洽商全體加入次議起草章程案公决推舉應萬初朱克靈張巨弼三人起草至下星期六提出討論次議正式成立日期王均主張從速成立萬成禺以爲應從鄭重不可蹈各圑體徒有虚名之覆轍本會應實事求是根基堅固方可成立當經發起人一再討論决定以四月一日開市民公會成立大會次議經費問題暫由發起人平均負擔以成立大會正式舉行爲止此後應由大會解决籌欵方法後有馬樹人提議侙具正式公函請商界總聯合會及房客總聯合會從事合作嗣復推定楊川明爲文牘主任戚煥之爲會計主任又龔仁覺擔任與本埠報館接洽請其極力鼓吹至十一時許始散 
[法租界取締交易所之影響]  
　　聯合通信社云滬上自産生交易所以來風起雲湧不可遏止一般企業家之投機熱爲歷來所未有惟不明經濟原理不揣金融情勢者一味盲從識者固料其結果不佳去歲交易所之擱淺遭險與夫投機家之財盡身亡坓時有所聞年關旣過市面似較平穏當無何種風潮發生不料近日盛傳法租界各交易所除資本雄厚經營得法者外一般能力薄弱之交易所岌岌可危驟聞之似同子虚細探却屬難免蓋法界捕房爲取締交易所起見頒布一種條例最嚴厲者凡三條（一）將基本金四之一存入公堂（二）不得做本所股票買賣（三）毎日派員查賬以上三種條例在官廳方面勢在必行萬一無變通之餘地則條例施行之日不啻爲虚有其表者之催命符故現在自知萬難存在者接到是項條例明文後俱各限定日期從事結束此外因内鬨而宣布停止者間亦有之然資本雄厚經營得法者生涯或將較勝於往日也 
[駁船議决報關行運費改洋碼]  
　　隂曆二月初一日實行 
　　承裝報關行貨物之船戸昨在淞滬駁船公所開會討論到者五十餘人僉以華洋各公司裝貨運費皆已陸續 
改爲洋碼惟報關行家尙屬錢碼值此米珠薪桂開支浩繁且以浦江匪類充斥被搶被竊之貨逐年賠累損失尤巨設長此以往實難維持議决錢碼改爲洋碼自隂曆二月初一日起同業一律實行又議决除由公所出面通函各報關行主准予照立外並登廣告公告議畢各人簽字而散 
[雕花夥友反對作主苛罰]  
　　聯合通信社云本埠南北雕花業夥友約千餘人近來建築洋房高樓雕花盛行各作主莫不大獲利市而夥友之工資並無累加之事昨工商友誼會會友雕花部工人凌志霄郭新寶趙松銓等於本月二十一日因接到作主沈順卿等對於工人工作限制問題内有苛罰辦法之通告一則關於該業夥友有切身利害特於昨日下午二時在城内召集會議討論對付辦法到會者有工人王阿奎王完全周榮卿郭新寶朱祥麟王洪聲王林拉泉趙松銓等約數十人由凌志霄報告開會宗旨謂吾人近接到作主通告一則限制我們工作自由並施行苛罰辦法此我們工人切身利害關係故今日特邀集諸君開便共同討論對付之策俾待取消此項無理之苛刻條件全體一致主張反對郭新寶趙松銓發表意見謂應公推代表前往提議駁斥多數附議通過當邓公推凌志霄郭新寶趙松銓三人爲代表遂散會茲將作主通告錄下吾業雕花向有規例近年以來各夥友支透工資稍不如意私尋别路以致交涉甚多各店主公議以後如欲用者須要清理前項欠欵方要僱用自此以後吾等謹遵母違倘若不守行規私挖夥友等情察出照例罰洋十元以充公所義材費用及償還前欵一切損失切勿自誤恐未週知專此通告民國十一年正月二十日雕花作同業公啓 
[法界公陞里反對加租]  
　　聯合會致法公廨函 
　　國聞通信社云法租界福煦路公陞南里一帶房屋因加租問題特具公函邀懇法租界商業聯合會將詳情轉逹法公廨主持公道限制重加並請公判等情茲將該函探錄如下聶陳二位承審讞鈞鑒敬啓者頃接敝會會員顔芹香姜大載李明江等來會報稱伊等在福煦路公陞南里租借老沙遜洋行吳繼宏之房屋開設店舖原定租價毎幢毎月洋十三元上年加租兩次已逹毎幢十八元詎知十月初忽接通告限壬戌正月起毎幢又欲加租七元衆居戸以屢加不已無力擔負一致否認而該房主加租不遂欠且租歸刑事起訴已荷鈞廨飭傳集訊改刑事爲民事靜候堂諭在案案會得悉之餘當即派員詳查該居戸房租顔芹香等並不有欠按月付清房票爲證有賬可稽且該處房租已較他處爲貴查得左鄰宏德里房租毎幢洋十二元右鄰王三槐堂房租毎幢洋八元對面馬吉里市房毎幢洋十二元與貴公廨前領取締加租條諭第二條顯然抵觸此項加租諒難成立爲特舉情詳逹伏乞鈞廨主持公道禁制重加並請迅予堂判以安衆心而輕商負母任企禱實爲德便（下略） 
[喬浜路房客反對加租]  
　　本城喬浜路面南樓房均係王姓之産昨日經租人通知租戸從本月份起一律毎幢加洋數元各租戸以目下市面蕭條無力負擔結成圑體一致反對不允加租云 
[重慶路房客反對加租]  
　　聯合通信社云孟德蘭路新重慶路慶餘里一帶房屋均係住宅原定毎幢二樓二底租金二十元左右去年曾加六元日前該經租賬房又能告房客本月份起加租四元云云房客聞訊惶悚萬分僉謂加租不過半載何得一再增加且均係平民居戸尤難增重負擔前日特發通告邀集房客假座佛敎會開會公决一致拒絶誓不認加云 
[薦頭店流弊之一證]  
　　販賣人口機關之變相 
　　丹徒縣公民虞寶琛等前曾具呈省公署略謂近有棍徒以開設薦頭店爲由誘拐婦女託名代薦傭工實則押爲私娼或將所拐鄉婦販賣出口近年來鄉人之妻離子散者甚衆若不從嚴究禁風化何堪設想請飭對於境内之薦頭店從嚴取締等情茲由省長批示查買賣人口久干例禁所呈如果屬實殊於人道有乖亟應切實查禁以維風化候通令各屬一體嚴查禁辦外並隨時嚴密訪緝務獲分别解究具報此批除牌示並分令外業於前日令行淞滬警廳遵照迅將境内各薦頭店嚴行取締一面飭探查緝以杜販賣云云 
[商量移禁俄女犯之地點]  
　　擬援案移往厦門路西牢監禁 
　　自北京政府明令停止駐華俄使領待遇後凡僑居公共租界俄人之民刑訴訟概由公共會審公廨受理刑事案男犯判决後解往西牢與華人犯罪者同監其女犯則拘禁於廨側之女押所該押所原爲中國犯婦而設以故所内飲食等項均係中國式看護者亦係華婦所内現已有俄國女犯四名祗能操俄語與看護婦言語不通而於飲亦非習慣且不守所規時以首探窗觀望此種事實爲駐廨八十五號西捕頭惠勒查悉因稟請廨長關炯之君另示拘禁地點關君乃就商於陪審之各國領事聞擬援照十五年前之辦法將該俄國女犯移往厦門路西牢監禁緣十五年前公廨曾判决一無領事管束之西婦徒刑係在厦門路西牢執行云 
[江蘇童子軍聯合會幹事會紀]  
　　昨日（十九日）上午十時方斜路江蘇童子軍聯合會開幹事會到者沈信卿章伯寅顧拯來沈同一戴企留俞元爵三英超陳廷禎潘競民諸君及朱志堅陸禮華兩女士議决案件如下（一）崇明私立敦行女子師範函報該校附屬高等小學組織童子軍請派員考驗議决推請顧拯來君前往考驗并請兼考崇明外沙强明鄉貧民小學童子軍圑（二）薛元龍君函稱校務綦重萬難往考興化白駒鄉立第一國民學校及漣水縣立第一高等小學童子軍圑請另行派員前往考驗議决仍請薛君定期前往考驗（三）泰縣王氏廣義高等小學函請發給該圑正敎練員五潔副敎練員王嶧王道悲等證書議决俟考騐員章駿君寄到領取證書憑單後即行發給（四）提議請總敎練員定期開省總敎練員會議决請顧拯來君即日定期開會（五）顧拯來君提議舉行全省童子軍會操令各縣聯合會具報月終報告組織參觀圑童子軍參觀各案議决均提交總敎練員會討論（六）顧拯來提議對於全國童子軍聯合會組織辦法之貢獻議决此案已由沈信卿君擬具組織大綱函送該會臨時委員便此項組織大綱即可認爲本會意見應即函致該會臨時委員會查照至本會列年經過情形並應編述概要以備報告（七）陳廷禎君提議籌設童子軍補充科署期講習所議决提倡注重專科（即補充科）課程曾經十年度大會議决並經松江縣聯合會函報注重游泳·自由車·救護·救生·攝影·電報·測量·編織工程·簿記等十種課程應將本案提交本届總敎練員會籌議辦法以便實行 
[流動敎育館在眞茹開幕紀]  
　　本埠少年宣講圑開辦流動敎育館昨日（十八日）派圑員顧九如鄭鎭昌甘梅嶺顧粹翔汪龍超褚鑑良王愼聲洪志堂等於上年出發往眞茹鎭借洪氏學校門房爲館址當由各管理員布置一切頃刻竣事計分四部（一）圖書部（二）博物部（三）醫藥部（四）玩具部陳列各物均淺易明瞭之類至十二時行開幕禮首由該圑總幹事汪龍超報告宗旨及流動敎育館之有益平民次各圑員演說畢即招待各界參觀自十二時至四時止陸續來觀者不下六百餘人而尤以鄉人爲多對於各項陳列不甚明曉乃由各管理員隨時輪流講解莫不領悟欣幸稱謝而去至四時宣告閉幕而觀者猶續來不絶都恨來遲該圑一面舉行敎育館一方又派員至該鎭典當塲游行宣講（公衆衛生）（讀書識字之益）（現在國家大勢）（勸戒紙烟贖國路）聽者二百餘人講畢舉行通俗游藝（亡國唱春）（幻術）（音樂）以娛聽者無不歡迎該圑員於晚七時方回申云 
[昨日金價大漲以後尙看漲勢]  
　　自壬戌年以來大條銀價時縮時長惟常在三十四辦士左右迨至昨日近近遠期大條忽縮八七五之多近期掛牌爲三十三辦士二五遠期係三十三辦士據銀行中人報告今日先令等價亦須續縮云 
　　四月份期標金從十六日「星期四」開盤三百二十三兩五錢之後無不步漲前日收盤係三百二十七兩九錢昨因銀價特縮所以最高金價漲到三百三十兩零四錢收盤爲三百二十九兩八錢較十六日價毎條漲銀六兩三錢以後三百三十五兩之金價即在目前矣 
[無錫米市之報告]  
　　昨本埠米對接無錫快郵報告米麥雜糧市面略稱該處小麥黄荳最爲俏利來源甚少存貨乂枯故於雜糧一門均見堅挺銷胃則申常兩帮皆有動購至於米稻行情高貨堅定中關之貨帶緊四五分到源不湧存積亦鮮秈米到頭尙有銷路蘇帮鄉鎭頗動因其價平故相率辦進云（各貨價格詳商情欄） 
[棉紗市面之活動價格均漲]  
　　棉紗價格自夏曆元宵後步步跌落至上星期五六以來客帮大爲知動非惟現貨本紗日紗迭漲而標凖紗亦因之而好起數兩（其價參觀商情欄棉紗表）昨日雖係星期日而各客帮買貨殊見湧旺惟四川帮已買進萬包左右未曾續辦餘如江西天津烟台汕頭牛莊營口蕪湖汕頭廣東野鷄等帮均有購進現本紗一千二三百包日紗八九百包印紗一百餘包公會小包通崇海内地帮亦有三百餘包交易現本紗日紗較前日漲起五錢至一兩不等小包亦漲二錢五分至五錢以是人心頓見堅硬棉花未經售開市面亦仍穏固云 
[一週間紗市狀况]  
　　成交紗數近星期中紗市極旺各紗成交之數共計有三萬八千四百五十包之多計印紗僅五十包係四川帮辦去二十支紗價二百五十一兩五錢英商紗廠有二十支紗六千包開出價一百五十八兩至一百六十二兩四月至六月期貨餘計十支四千包十四支一千四百五 
 
 

Page 15

 
 
十包十六支四千七百包二十支二千三百包大都以二三月期居多現期出貨者惟鴻裕廠之三羊牌二十支紗二百包而已本紗交易計一萬包左右客帮買貨以川帮爲最多小包紗成交五千五百包價計十支一百二十兩零七錢五至一百二十四兩二錢五十二支一百三十一兩七錢五至一百三十三兩二錢五十四支一百三十九兩至一百四十八兩七錢五十六支一百三十四兩七錢五至一百四十四兩七錢五二十支一百五十二兩七錢五至一百六十七兩七錢五 
　　進口印日紗近星期中印紗未有進口日紗進口計一千零十六擔自今年元月迄今進口數計印紗二千九百零四擔日紗一千五百五十擔本週中運往各埠計印紗一千零零九擔日紗一百八十八擔計運南京印紗七十五擔漢口印紗二百七十擔日紗二十二擔高州印紗十五擔天津印紗一百二十四擔大連印紗七十五擔香港日紗十六擔本地印紗四百五十擔日紗一百五十擔本週止本埠計存印紗一萬五千四百八十六擔（尙有五百包在船未出）日紗一千九百四十擔云 
[鴉片價驟漲之原因]  
　　與海員罷工亦有關係 
　　當此物價日高之際而足以弱國弱種之鴉片烟土亦大漲其價在隂曆去年歲尾大土毎兩售洋九元有零自新年以來毎兩陡然售至十八元幾增一倍據聞加價原因半由於水手同盟罷工蓋滬地所售之土咸由土販購自外洋乘輪夾帶進口罷工事起航務停滯來源頓形匱乏半由於租界當局搜查售土機關嚴厲以致内外交緊故價格遂以飛騰日來工潮已趨和緩輪船進口漸多一般癮君子則又笑逐顔聞以爲土價不日當能跌落然日來巡捕房搜查如故縱有來源售者亦當計算其得失故减時恐不似增時之迅速耳 
[寶通路暗殺案近聞]  
　　去年隂曆十二月中住寶通路寶通里趙師復家女傭蘇莫氏夤夜被匪刃斃報請法庭派員驗明判交屍子蘇阿裕等棺殮一面移請警察廳飭派探警勒緝兇犯在案茲悉此案自發生之後即由五區警署派警協同事主指獲嫌疑犯袁才狗一名未幾又獲李阿和一名以上兩犯均在趙師復處做過包車夫所以跡涉嫌疑迨警署研訊後又將袁父袁阿二及邱兆德等拘署收押迭次研訊對於蘇莫氏遭人暗殺案毫無影響故杜署長先將袁才狗單獨申送警察廳發交司法科訊無關係判令袁才狗交保開釋出外候示但袁阿二等各犯由五區復審後派警帶同李阿和指提兇手詎李乘隙脫逃無踪因此邱兆德袁阿二等更難稍寛雖經袁才狗一再聲請取保終未邀允袁才狗前日又投警察廳具狀請求略謂上民已奉憲廳訊無干涉諭令保出但小民之父袁阿二對於本案更無影響反遭警區收押即使李阿和乘隙逸去亦與民父毫不相干爲此情急來案請求令飭警區將父省釋以示體卹等語奉諭着靜候核示而地方檢察廳對於此事因案關暗殺更屬注意連日除加派法警四出購線偵求破獲外前日又派警往傳趙師復等即日到廳訊問情形 
[浦東因賭械鬭案八誌示期公開辯論]  
　姜家渡小茶館主姜阿大因抽頭聚賭經山東帮宋漢臣等向索賭規不遂演成糾衆兇毆致宋等受傷發送醫院醫治姜等奉法庭訊押在案茲悉此案業經地檢廳派員偵查並預審終結即起訴審判廳示期公開辯論而被告姜阿大等連日託人在外延聘律師以便出庭辯護云 
[將開中日聯合美術展覽會]  
　　日人石野宏哲氏爲宣傳東方藝術起見集合現代名畫家之作品定四月一日起五日止舉行第一回中日聯合美術展覽會現已徵得滬上畫家劉海粟李超士汪亞塵王濟遠王一亭唐吉生吕鳳子吳杏芬吳昌碩等北京畫家陳師曾吳法鼎李毅士等之同意届時均有出品茲將該會出品細則及宣言錄下 
　　美術在人類中有最高尙的趣味可以做精神敎養的模範並且可以陶冶性情進行的途徑本來没有什麽國境的關係不論在東西洋各國都可以互相提携所以世界上人類的和平幸福都要拿美術來調劑安慰因爲美術可以濬發人類的思想並且能够闢拒一切惡劣心境的動摇照這樣說藝術家實在負振拔人類墮落的責任本會有鑒於此先拿中日兩國現代的藝術互相融洽宣傳東方美術的精華很希望當世大方家隨意指導促進（會塲及開會期日）一會塲上海日本人俱樂部一開會期民國十一年四月一日起五日止（會則）一本會毎年在上海或日本舉行展覽會一次其便塲及會期臨時公布之二本會第一回出品分東洋畫·西洋畫三毎一人出品以二點爲限一點之大小不得超過長七尺闊六尺（西洋畫例外）四收件處在上海吳淞路三百十五號中日繪畫協會内中日聯合繪畫展覽會事務所五通知出品期以三月十日爲止收件期以三月二十日爲止六出品包裹及搬運費均歸出品人負擔送還及裝飾一切費用皆歸本會辦理七本會關於出品保管十分注意决不致損害倘有意外之損傷則本會概不負責八本事務所受理出品時當憑收條爲證九出品人之覽買契約統歸本會辦理十不定價之出品本會欲賣買契約時當通知其情形於出品人徵求同意十一陳列品攝影之版權本會保留之十二陳列品賣却時其欵抽二成爲本會之會費 
[天馬會展覽會定期舉行]  
　　三月十七日起 
　　天馬會在上第曾舉行綸畫展覽會四次今春籌備第五届展覽會一節曾誌前報茲聞該會已定陽曆三月十七日起以法界霞飛路尙賢堂商科大學内爲會塲舉行展覽三日内容仍分中國畫西洋畫二大部徵集外界出品日期以陽曆三月五日爲限凡中西畫家有出品於該會之件務須裝裱標明畫題按期送至上海西門源壽里該會事務所過期即行截止云 
　　又該會會員江小　近自巴黎來函述及今年春季沙龍展覽會法國政府於事前極力要我國的出品因爲中國是東方美術的代表可算是世界上最古最完全的美術而我國當局無以應此日本則爭先加入亦可慨矣江君曾與法國現代名畫家（Aroajean（安夢神氏談話安氏係法國國家美術會重要會員且係繪畫部部長他說此次日本拿東方一部份美術加入歐西會中西洋已如得至寶但是我們法人不能滿足最好以後能得中國加入他們國家展覽會再三託江君在我國國内發表這種意思將東西洋的藝術互相提携以助世界文化上之進行云 
[各圑體會議定期成立三月五日]  
　　各圑體會議昨發通函云各省各圑體諸公均鑒我國改建共和已越十載障礙未去險象日呈國人精神上物質上備受無限痛苦而議論龐雜國是蜩螗如故茲國中一部介雖覺漸露曙光而外人覘我國者輒以腐敗北庭猶盤踞政局疑及多數人民亦缺乏能力此次華府會議不惟完全廢除二十一條·無條件收回山東一切權利·之目的未逹且新締一九國協約細按其内容無異認我國爲共同保護共同侵畧之地若不亟起自謀共管之說行將實現同人本主權屬於國民全體之旨特籌備一中華民國各圑體會議匯集全國國民公意改革内政實行民治以救危亡决一三月五日在上海開成立會暫假浙江路一百二十四號各路商界總聯合會内爲籌備處各省各圑體諒有卓見以濟時艱立盼推舉全權代表兼程前來是非悉準事實討論務期周詳謹將所擬章程草案附陳察閱并候示覆中華民國各圑體會議巧 
[縣敎育會審查飛虹性質呈文]  
　　確爲公立理由有五 
　　上第縣敎育會正會長賈豐芸副會長曹楝爲審查飛虹學校性質事事昨日呈覆上海縣公署核辦其呈文云呈爲究明飛虹學校性質確係公立復候察核事竊一月十日奉鈞署函開接王紳來函與勸學所來呈情節各異究竟飛虹學校是否市立抑係私立應先將性質研究明白再行核辦應請訂期邀集雙方及本地辦學人員並由署派員列席詳核案卷討論性質等因遵於二十一日開臨時職員會並邀集各方詳加討論公决除本詳核案卷所得情形外推定姚紳子讓沈紳信卿黄紳任之再將案卷澈查以昭鄭重至三十日接到報告區分甲乙兩說甲說以光緒三十年創設該校之陸鼎祥等四人皆地方公認紳董校屋借用文昌閣公産校費基金四千圓爲售賣文昌閣公産餘地繳縣公欵三十一年王豐鎬等十人陸家棣等四人公同呈縣照會李紳鍾珏接辦飛虹學堂當時李紳爲北鄉學務主任飛虹學校在老閘區爲北鄉三區之一故王陸等認爲地方敎育行政主體推歸接辦即其認爲公立之表示雖光緒宣統年間王豐鎬等十人擔任募欵爲賴人維持之局面民國以來改義務而取費爲收費自給之局面而縣志所載最初性質實未變更且有榖息官契一再補助則公家責任初未放棄今勸學所請收歸市立以正名份似可照准乙說以事由圖董發起似有公立之意味惟光緒三十一年四月王總董稟稱捐洋三千元購地捐助建造學堂請於在縣公欵項下暫爲移用又稱由總董糾集同志合成十人各認募捐一百二十元計歲入一千二百元爲常年經費此時法律上之權利行爲責任各能力已集於校董十八此校董十人賓已含有社圑法人之性質特組織未完備耳該校如確係公立則文昌閣旣係公産無所用其借設且設校以經常費爲主要目的負維持之責者旣爲私人捐欵則總董又似爲社圑法人之代表雖有公欵撥助斷爲公立似有未安二說雖互有歧異而其末云現爲該校發展計宜與各董商定改爲市立小學組織校董會規定校董名額及分年改選辦法并明定權限庶權責分明校基永固則無異說爰於二月六日續開職員討論會有該校創辦圖董陸鼎祥及陸家棣之胞姪少棠學校開始敎員林曾裕曹浩到塲陳述一切並由林曾裕交出光緒三十二三兩年收支清賬鉛印品二紙三十四年下學期收支清賬草底一紙以爲並無手續不清之證（因宣統元年校長楊洪鈞日記中有去年校務由林問这先生經理出欵進欵無表賬可查等語之故）陸鼎祥交出中華民國八年一月王豐鎬介紹姚鴻翥爲飛虹校長函以爲王豐鎬並無委任校長權之證（因王豐鎬稱校董有委任校長權之故）并宣言宣統三年王豐鎬致校長凌爕臣函稱校欵四千元無恙以後仍可年收息銀三百二十元等語拍有照片俟曬出交會以爲該欵至今存在之證（因王豐鎬有該欵於開辦時用去等語之故）西文地圖一紙以爲王豐鎬盜賣公地之證並聲明校舍雖由陸氏創建但今日止求永遠保存免被盜賣以致廢滅爲宗旨並無認爲私立之意查該校於光緒三十年四月十一日頭圖紳董陸鼎祥陸家棣陸鼎隆錢緖林等稟請賣文昌閣餘地時稱當今學堂大興滬北頭圖繁盛之區並未設立似覺向隅但創辦之始經費難籌擬將文昌閣東餘地一方約一畝五分售賣得價即存妥實莊號生息以充學堂公費至學堂房屋尙有文昌閣餘屋改設綽有餘閱十二月初十日稟請興辦學堂時稱將文昌閣外餘地召變以充學堂常年經費并將昔年鼎祥故父家楹創建之惜字庫臧及毘連餘屋改爲學堂又以經費無多創辦不易擬公舉紳士助理請照會在籍候補道王豐鎬爲該堂總董俾得隨時提倡籌畫經營十八日知縣汪懋琨出示曉諭亦云該紳等將文昌閣惜字庫藏餘屋改爲飛虹義務小學堂三十一年四月二十二日王豐鎬開具學堂章程送縣始有借設字樣按姚沈黄三紳報告乙說中所云斷爲公立似有未安者即根據於借設二字故曰該校如確係公立則文昌閣旣係公産無所用其借設今澈查案卷圖董呈請辦學一則曰改設再則曰改爲縣給示諭亦曰改爲可知官董爲地方興學以公濟公誠如所云借設非有意蒙混即無心錯誤不問可知安足爲據此性質之根本問題也根本解决其餘不難迎刃而解王豐鎬之爲總董旣云出於圖董公舉則其對於學堂之關係不過如校長之於學校爲校長者不能據學校爲已有爲總董者安得擅改公立爲私立且總董負助理之責則其三十一年所稟稱經募洋三千元購置廟後道契地五分左右連公用出路一條約有七分備建校屋又集同志十人毎人毎年募捐洋一百二十元以充校費者誠屬熱心公益實即以盡助理之責即使所集十人至今擔任捐募祗可認爲私人捐資補助公立學校未便認爲社圑法人况民國五年呈縣時具名止王豐鎬陳作霖二人今更止王豐鎬一人又據各校長報告民國以來全賴學費開支並未收得捐欵所謂校董十人者業已無形消滅耶查三十一年十一月二日王豐鎬等十人陸鼎祥等四人公舉總董稱豐鎬奉考察政治大臣戴奏調隨節出洋查有在藉紳士李鍾珏經學界推爲租界學務議員將來租界繼起學堂皆歸代表本校已成之局尤屬分中當歸接辦請即照會是該校之屬於公有王豐鎬已自行承認至欵産問題與該校有聯帶之關係考卷載光緒三十年六月亭耆孫熊飛稟縣稱文昌閣基地實丈見二畝六分二釐一毫售去一畝一分應存地一畝一分二釐一毫合三十一年四月王豐鎬購捐廟後道契地五分連公路一條共七分左右約共有地一畝八分今校屋基地核計不足七分則缺地當在一畝一分以外又同年二月王豐鎬具狀領去公欵洋四千元自民國至今本利無着均應澈底根究本會詳核案卷飛虹學校之性質確爲公立其理由有五一·爲文昌閣公地所改並非借設二·常年經費爲縣撥公欵四千元據陸鼎祥報告至今存在之證亦即年息三百二十元之公欵補助至今存在三·受積榖息欵及官契中費補助四·王豐鎬之爲總董係圖董陸鼎祥等四人以舉由縣照會三十一年四月十一日王豐鎬兩次呈縣均稱奉諭充任五·王豐鎬奉調出洋時自認爲應由租界學務議員接辦綜此五端在前清爲地方公立學校在現行學制爲市區公立學校收歸市立旬爲正當衆意僉同應請鈞署令行閘北市經董及學務委員迅即接收以重學務至清釐校地校欵及建築校舍等各要務并飭從速辦理以專責成而一事權所有審查飛虹學校確爲公立緣由理合據實呈復仰祈鑒核施行謹呈 
[勞動聯合會徵求游藝會紀]  
　　聯合通信社云中華勞動聯合會爲徵求會會員事其目的以五千分爲標準因於本月十八日下午七時特假北四川路懷恩堂開徵求游藝大會到者約二千餘人座無隙地當由主席史觀濤報告該會以德智體羣四育爲宗旨及經過情形畢表演秩序錄下（一）陳廣海之演講（二）邱金標汪俊崎等之拳術（三）汪益茅及店之戲法（四）包夢游汪鳴飛之滑稽雙簧（五）胡佩如之空中跳舞（六）陳鳳閣等之絲竹（七）汪醒華徐覺民之催眠術（八）楊丹柱之警世新劇（九）影戲（十）散會是晚人數雖多臨時由張文忠王伯英王芷農江盛羣等指揮足球隊儘力維持秩序毫不紊亂云 
[華大銀行股東會紀]  
　　民國路華大商業儲蓄銀行昨日下午舉行股東年會由總經理顧馨一主席報告上年營業情形及收支賬略計獲純益八萬三千餘元因多提公積以厚基礎股東官餘利毎股派分一分二厘議定三月十三日即隂曆二月半開始發給并換塡股票各股東均甚滿意又以監察人任期届滿照章改選龐春山蕭耕垣二君充任云 
[民新銀行股東會紀]  
　　昨日午後二時本埠民新銀行假座西藏路寗波同鄉會開第一次定期股東會共到股東七十九戸計二萬四千二百三十五權首由董事長李雲書報告營業狀况略謂本行以民國九年九月成立十年三月二十五日開始營業七月間籌設甬行於九月十二日開業本届總結計滬行純益十二萬四千三百三十四元九角一分甬行純益四萬三千三百零三元五角一分除攤提建築費及董事部開支外共得純益十五萬二千一百八十九元六角三分經監察人查核無誤次討論純益金分配案决定提法定公積金二十分之一外餘分配如下（一）特别公積金二萬二千元（二）股東紅利毎股三元共九萬元（三）董事監察人酬勞一萬元（四）行員奬勵金二萬元（五）剩餘金二千五百八十元一角五分并議决於三月内發給紅利次選舉監察人用連記投票法選出趙林士（二一五七五權）陳馥苞（一九五九五權）二君爲監察人遂散會 
[金城銀行南市分行開幕]  
　　上海金城銀行開辦數載歷年盈利均有數十萬今年該行爲推廣營業便　利南市人民儲蓄起見特增設分行於小東門大街籌備告竣昨日（十九號）開幕各界來賓道賀者極多軍政界如何使代表元副官蔣司令代表薩軍需謝總辦許交涉員陶監督徐警廳長等商界如廳馨一施善畦徐靜仁席錫蕃等銀行界胡築江錢新之盛竹書倪遠甫席頌平等共約三百餘人由該行經理田少瀛副理吳藴齋主任席惠生等殷招待聞是日該行共收各種存欵有百餘萬而儲蓄存欵尤爲擁擠云 
[學校彙刊]  
　　東南高等專科師範東南高等專科師範學校業於十六日開學定二十七日開課開校禮一俟校舍全部落成即當擇日舉行所聘各部主任敎員曾誌前報現又續聘職敎員董修甲（美國加省大學市政科碩士）金鳴歧（聖約翰大學畢業）陳獨修（新文學家）汪仲山中國畫家）仲子通（上海音樂研究會會長）周淑靜（美國美術大學畢業）朱燕如（江蘇高等工業專門學校畢業）胡樸安（詞學家）戚琢成（復旦大學畢業）等要皆一時知名之士云 
　　第一商業補習學校上海商業補習敎育會自成立以來積極進行曾先後調查本埠商界需要商業補習敎育情形現照調查所得結果先就上海商科大學設立上海第一商業補習學校其主要科目爲英文商業簿記商業算學商業國文廣告學等科定於二月二十二日開始報名三月一日開學其主辦人賆大都商業專家所收學費又極低廉誠商界青年補習商業敎育之最好機會　　承天英華學校夜學沈家灣承天英華學校附設之夜校於十三號開課該校分預科六級正科三級均聘富有經騐之敎員主任預科一二三級注重會話文法讀音四五六級注重簿記尺牘打字繙譯正科注重銀行簿記營業組織前星期六晚補行開學禮其秩序爲全體向國旗行三鞠躬禮師生互見禮校長虞允箴宣讀規則詳述六年來之演進繼由敎職員金同揆李滌塵來賓曹挺華等演說勗勵學生利用晚間光隂奮勉求學則競爭商塲勝利可獲最後校長訓詞閉會 
　　滬海公學北西藏路滬海公學於昨日（星期日）下午舉行春季始業式來賓及學生到者甚多茲將秩序錄下（一）鳴鐘開會（二）向國旗行禮（三）國歌（四）校歌（五）校務主任梅頌先君報告創辦及編制情形（六）創辦人許一仙君報告本校宗旨及將來之希望（七）敎員黄滌之劉敬一石韞玉丁月梅杭雨之俞翼舟等君士演說（八）師生相見禮（九）茶點（十）鳴鐘散會並聞該校定於今日正式上課云 
　　務本英文補習科北京路胡慶餘堂東首務本學校本學期除原有國民科高小科積極進行外近爲便利工商界學徒及附近小學校學生利用餘時補習英文起見特於毎日下午五時至六時增設英文補習科定舊曆正月二十五日開學取費極廉男女生兼收凡有志學習英文者动前往報名並聞該校國民科高小科均尙有餘額招生距校路遠者可在校中附貼中膳云 
　　中國女子體操學校昨日午後二時爲中國女子體操學校行開校禮首由校長華豪吾女士報告以前辦學情形及本學期革新計劃詞頗懇切次爲校董王昆西君致訓詞並介紹聘校務主任兼國文敎員沈肅文君敎務主任兼體育敎員顧聘陳君次爲沈顧兩君演說今日女子當具自覺之能力及養成女子體育領袖人才之必要又次由陸禮華女士報告本校學生在揚州相助水災籌賑會表演施藝情形末爲侯服周君留别贈言侯君熱心任課已數年矣師生感情甚洽此行不勝惜别云再是校本届開學除原有兩期學生外又添新生二十餘名連决到校頗形熱鬧校舍殊覺不敷幸新校舍亦將從事建築將來該校發逹一可預卜也　　滬北五區義校滬北五區商業聯合會義務侂校昨晚下午七時舉行開學禮報到學生約七十餘人秩序（一）入座（二）報告（三）行開學禮（四）敎員學生相見禮（五）訓詞（六）散會該校學科以中文英文算術爲主要敎員爲陸湯沈三君聞今年大加警頓校務刷新以期滿求者之願望云 
[通惠工商專校消息彙誌]  
　　機械續到本埠中法國立通惠工商專門學校在法添製機器曾誌本報已運到數次茲悉日前法輪抵滬續載有該校購來機器十餘箱本月十七日經該校總幹事親自照料運送回校設置矣 
　　正式開學期該校去春成立各事均待整頓故未正式開學現定於三月十一號舉行並邀各界參與開學典禮又寒假旣滿已於本月十三號開課各科學生均已到齊惟此次所招新生須俟京漢及廣州成都等處考錄者抵滬始能開課滬地所考新生尙未揭曉 
　　販賣部開業該校學生販賣部係商科學生所組織由同學中集資三百元開辦自去秋成立以來營業頗爲發逹本年開學後更加整頓已於本月十六日開始營業專售各種文具課本及各零件販賣員以商科學生充當旣得借以練習又可免同學外出購物之煩實爲便利 
　　女子法文班開學期女子法文專修班係該校法校長梅雲棚博士夫人獨辦名爲女子法文專修學校免收學費日來報名者甚衆准於本月二十一號開學云 
[麥根路球塲賽球紀]  
　　昨日滬寗路職員足球隊與安利洋行職員足球隊在麥根路球塲比賽結果四與零之比滬寗路員勝 
[公廨關俞兩讞員獲奬勳章]  
　　公共租界會審公廨會審官關炯之俞奠蓀二君日昨奉到北京大總統命令以在職年久辦理外交司法事務成績優美故特令給予關炯二等文虎章俞應望二等大綬實光嘉禾章兩君奉令後已去電道謝矣 
[滬寗車機頭出軌]  
　　滬寗路上海北站昨日（十九日）下午倒車機頭經過分路口時忽然出軌畧損道木當由站長立發電話致工匠房派工十餘名前來約需二十分鐘之後將機頭納在軌道列車照常行駛 
[南市電車加車記]  
　　華商電車近來行駛中華民國兩路及老西門至高昌廟並十六舖至高昌廟之各路車輛共有三十輛（連同拖車在内）現因旅客擁擠各路均應加添車輛業已决定除民國路無須加添外其餘毎路各加二輛共加六輛已於前日起一律添駛矣 
[警廳會報冬防情形]  
　　淞滬警察廳長徐國樑查得上届冬防開辦之始曾經通令所屬佈置防務嚴厲進行以保地方治安而免竊盜潛踪在案茲因冬防結束期近自應查明各該區域以内辦理冬防經過情形有無竊盜等案發生以便彙案詳報江蘇省長查核功過另案奬勵爰特令飭所屬各區署所隊警正佐水巡隊長等趕將所辦冬防期内對於防務情形以及有無發生竊盜並已破未破各案由明白造册呈報來廳即便轉詳云 
[商工界之商標註册熱]  
　　滬上各實業工廠及商號等近悉北京農註册一事業經擬訂專章由部積極進行不久將有施行條例頒佈且經各省實業廳據各該商會轉呈後積案甚多迄未批答現滬上内地各實業家工廠等均已預備紛函上海縣商會轉呈縣知事公署核准後請爲轉詳援案存記云 
[發米行駁船公會近事紀]  
　　南市發米行駁船公會昨因潤泰米行駁船陸洪生之船夥王林才於前日身故經由該行報告公會請求照公會議定章程給予撫卹欵項當飭調查員任壽實前往調查確實經召集同業開會以本會成立原因結聯圑體及保護同業之權利起見船夥撫卹一項已經議定規章自應由本會津貼洋五十元當給陸洪生具領以爲棺殮之資云云次又議本會之設立曾向各行商定特設木櫃於駁費項下毎石抽錢二文充作公會經費各行家亦皆贊同茲有某米行以事實瑣屑忽起異議擬將此項抽費改爲包認若干手續簡便良多以是不允抽提經挽託米行公會會長朱子香向該行調處疏通以各行均已贊允該行未便獨異但未知有效否 
[浦東洋涇鎭之縱火談]  
　　浦東洋涇鎭近來迭次發生匪徒縱火之事如去臘栅口外張玉庭之草屋及浜北宏興木行之柴堆先後被火焚燬隂曆新正以來恒泰之酒棧宏興之柴堆朱雲記鞋子店等四處又先後失火幸即撲滅不致蔓延而浜東陳茂發柴行之柴棧内儲柴甚多並不睡人前夜二時許忽然火起烈熖騰空即經鄰人竭力灌救始得撲滅是役計燒毁柴棧平房三間潘棣生殺猪作一間潘耕福平房二間共計六間連柴料損失約計千金之譜當火熾時有三區二分署趙警佐率警到塲彈壓尙無匪徒行刧情事而一般居民談虎色變驚相走告頗現恐慌之象說者謂逗留之革警與當地無賴相勾結擬縱火圖刧云云故居民咸有戒備警署刻正飭警偵查及研究迭次失火之眞相云 
[攔刦印人鈔票之同黨]  
　　黄包車夫通州人張桃梅於本月十六號晚糾黨王小二子等在塘山路攔住印度人某甲搜刦衣袋内鈔票現洋一百二十元逃逸案發被捕解由公共公廨訊供押查在案昨由包探劉文軒續獲張之同黨施金華一名拘入滙山捕房捕頭略訊一過諭令押候解廨併究 
尙有本埠新聞等轉入後頁 
[雜評二]  
比較之上海（旡用） 
　　有競爭獲進步有比較見優劣上海之有城南閘北租界可資爲比較也以云市政則道路孰平坦孰坎坷街巷孰清潔孰污穢警察孰勤愼孰敷衍以云司法孰公平孰專斷此就公的方面言也就私的方面言有華人外僑可資爲比較也以云會社孰圑結孰渙散以云實業孰發榮孰枯萎以云道德孰高尙孰卑鄙凡此者舉兩兩對比如並駕而齊驅不必爲何種褒貶即其毎日所發見之事實以觀優劣自可立判 
　　我國以未開化名然吾人聞之而引爲奇恥大辱也則宜於可資比較之事定一向上方針如市政則道路思所以平坦之街巷思所以清潔之警察思所以勤愼之如司法思所以公平之所謂領事裁判權不久可自收同所謂租界亦可使成歷史上之陳跡如會社思所以圑結之實業思所發榮之道德思所以高尙之則勢力偉財力充德力厚將使爲人輕視之城南閘北與華人漸躋於租界與外僑平等之域相互提携相互親愛萬惡之境化而爲極樂之塲此爲記者所昔昔希望夫亦生息上海而深受刺激之同胞所應努力者也 
 
 

Page 16

 
 
本埠新聞二 
[明星影片公司宴報界紀]  
　　該公司現已積極籌備並創辦影戲學校 
　　昨晚六時明星影片公司籌備處假座一品香宴請報界人士賓主共約三十人該公司之旨趣爲研究影戲·製造影片·期望中國人在世界影戲之藝術界上佔一位置·以補家庭學校社會敎育之不足且不致浸假而任外國影戲佔有特殊勢力於中國現定同時開辦明星影戲學校延聘專家敎授養成影戲人才其籌備處執　名單如次籌備主任丁伯雄副主任張石川籌備員鄭正秋·任矜蘋·舒慰萱·何懋棠·張偉濤·鄭介誠·周劍雲·張巨川·詹松山·丁治新昨晚宴叙至十時乃散 
[出口股東大會紀]  
　　中華出口物産交易所自前月開股東大會議决解散並推定清算員六人辦理清算事宜業已有日昨日午後二時各股東又假寗波同鄉會開股東大會到會股權逹三萬數千股公推郭天佑君主席龍渭生君紀錄首由周露清君報告表算經過情形次公議所中置有不動産一時出賣不甚相宜爲保血本計應改組産業公司並有人謂吾等會叙一堂應將從前理事會等之誤會明白解釋以期用股東資格一致進行一面推舉職員助同清算員辦理結束與日斯巴尼亞領館接洽想領事以保商爲懷必能予以相常之保護免股東多受吃虧云云是日到會股東俱推誠相商絶無意氣之爭故氣象極爲良好現當交易所潮流險惡之時該司能改組産業公司尤覺所見者大可爲企業界前途之幸也 
[德安里房客聯合會通信處]  
　　德安里房客聯合會因房東加租羣起反抗業已組織就緒自加入房客總會後普已請定何飛律師爲法律顧問用正式手續向房東交涉外已假定虹口東唐家弄紹公學　該會通訊處云 
[新民路抗租案聲請撤銷]  
　　上海地方廳梅廳長主張此後對於新舊訴訟各案均須按月統計以定成績昨執行庭某推事對於新民路抗租訴訟亦主速結使房東房客交受其益茲將債權人孫姓聲請書錄下爲附呈受狀證書聲請撤銷全案事竊商於本年一月十八日勉措訟費三元三角具狀聲請尊廳准予給發支付命令限被告單堯班等四戸被告七人於五日内措繳等因在案迨逾確定期間又蒙執行庭察案訓令限三日措繳該被告等均輕視法律聯袂到庭供認欠租情實當蒙庭長鄭重民事面諭押追亦在案其楊萬興單奶奶兩被告先後就近分期交欵商兩次親身具狀聲請撤銷趨候庭訊准予開釋亦在案所剩李三一戸其妻李奶奶今晨凂中李姓將欠租交商手收並將商應領回訟費八角二分五厘及代墊被告到廳車費共合一元均如數算還其所欠冬臘月房租經保人李姓擔保毎月拔還一元言明作爲了結查此案爲期一月旣已全案了緝謹將進　順利原告感激緣山附呈收狀證一紙縷陳貴庭俯賜審查准予簽提被告李三一人訊明開釋實爲公便商因偶發氣疾未能面陳特委戴洪芙代呈狀證一面赴承官吏室向王姓吏員報到合併聲明云云 
[浦東電氣公司事務所遷移記]  
　　浦東電氣公司自開始營業以來擴充營業推廣線路節節進行已南至南碼頭東逹洋涇港之三井碼頭沿浦一帶洋商廠棧向來自燒電燎者現在大多數改裝該公司電燈故營業大爲發逹該公司經理童世亨近因接洽各事多在浦西事務所設在浦東殊感不便故將春江路所設之事務所遷往南市楊家渡紗業公所舊址辦公并將内部職務重行編制大别爲三部一曰總務部凡關於廠務股務文牘稽核及雜務等事屬之二曰營業部凡關於營業上一切收支欵項賬册票據文件等事屬之三曰工程部凡關於線路一一切試騐稽查督工製圖及收發材料等事屬之毎部各設主任一人辦事員若干人分任辦理以專責成復以爛泥渡花園石橋一帶居戸稠密且扼線路之中樞不可無人照料故在該處設一售料通訊處常駐　人數名以便就近修理日内正在遷移物料裝修房屋頗爲忙碌云 
[熬油公司私宰列猪之審訊]  
　　松滬何護軍使以南市薛家浜同記呆猪熬油公司違抗禁令私宰死猪在市混售一案業經查明該熬油公司係由各猪行出資股開曾據具結不宰死猪在案今敢抗違自應懲辦故於前日飭傳源大等七猪行到署訊辦因爲時已晚不及研訊判令一併收押昨訊得各猪行行主代表均諉稱私宰死猪一事皆經理朱明臯與專政竊賊銅鐵小貨之吳巧福二人之貪利舞弊實出不知且各棧關陋規亦由吳巧福經手行賄有帳可查等語除判令還押並派員續將吳巧福拘案候辦外惟朱　臯在逃未獲現須澈查各機關得賄庇護各要證究辦則朱明臯亦爲此案要犯自應查緝當派稽查員雷應春等迅速查緝矣 
[不還猪價反糾衆行兇]  
　　江北人王載書與夏開實合夥養猪爲業住太陽廟附近前年十月間有小猪一頭賣與同鄉朱大中作價四元當收洋兩元尙欠兩元延不歸還近因王夏一再催討詎朱素與在華興玻璃廠做工之一班徐州無賴陳得勝俞吉恩周克鈞等交好於前日糾衆將王夏軋至小茶館内行兇敲詐又將王拔入華興廠内痛毆受傷甚重經四區派駐所劉巡長得悉率領通班巡警往該廠内拘獲俞周一人及主使人朱大中等並在俞之手中奪利刃一柄解送區署收押候訊昨王具于聲訴前情請求補提爲首之陳得勝帮兇葉昌和葉昌善劉　子到案併究 
[深夜躑躅道途]  
　　江北人李小四子王小三子深夜在九江路徘徊被包探查見以其更深人靜尙躑躅於途因向詰問李等言語支吾遂被拘入捕房捕頭諭令押候查明有無犯案以憑解送公堂訊懲 
[塌車撞汽車]  
　　塌車夫王學裕日昨拖拉塌車經過河南路將某西人之汽車輪盤撞壞由六百二十六號華捕查見將王拘入捕房押候解送公堂訊究 
[三竊賊分别懲儆]  
　　竊賊李鴻甫丁大柏子薛阿四三人於日前潛至法新租界居民吳學傑家竊取衣服等物而逸當由事主報告捕房請緝現爲包探尙元章偵悉將李等换獲吊出原贓昨解法公堂請究先由原告　投訴被竊情形詰之李等供認行竊中西官判李年十四天丁押七天薛永遠出境贓給原告領去 
[竊取同族古畫]  
　　皖人葉善榮前在原籍竊取葉逹衢家古　數幅價值頗巨逃上海匿居法租男地方現爲原告偵悉追蹤來申尋見報告法捕房飭探將葉善榮拘獲帶捕房昨解法公堂請究先由原告投訴前情詰之被告供民人與原告係同族實因貧苦情急故此行竊求宥中西官判被告還押聽候原告自投皖省官廳備文到案移提歸案訊辦 
[銅匠串竊電燈機關]  
　　閘北長安路國電氣廠銅匠方杏生前日竊取廠中電燈機關六十三個於放工時運出被駐廠彈壓巡警劉勤鈴查獲解送四區警署經顧署長研訊方拱認與同廠銅匠張錦堂串竊奉判還押候提張錦堂到案核辦 
[三戸私賣燈吃]  
　法捕房探目沈德福偵悉鄭家木橋街郁秀章家又陸阿毛王趙氏兩戸均私設烟榻容人在内吃食洋烟違背禁令爰於前晚禀明西探同至該處抄出烟槍等物帶入捕房諭令交保昨日傳至法公堂請究先由西探上堂禀明前情詰之郁等供認私賣燈吃不諱中西官判郁罰洋七十五元陸與趙氏各罰洋二十元充公烟具没收 
[包車夫違章兜攬生意]  
　　陸長壽拉已經工部局發給照會之包車在虹口小菜塲一帶兜攬人坐經巡捕查見困陸違章拘入捕房捕頭命存洋兩元保出上星期六公共公廨傳訊陸不投質由張襄讞與日田副領事判將保洋充公其時有英國律師馬斯德氏到堂聲稱伊代表某黄包車公司該公司西人以本案被告旣稱包車在工部局捐得照會則不應沿途兜攬生意旣違工部局章程又復阻礙交通此案關係重要且有一日捕房解到與此同樣之案有六十四起之多故此種車夫應須懲辦今被告臨訊不到務請出票提案嚴懲以儆效尤張襄讞以公堂審理此種案件如被告不到向判保洋充公無飭提之必要因不惟該律師所請 
[北四川路之牙醫局]  
　　北四川路近武昌路七號洋房現爲牙醫廣東李星泉及其子郁才之支局李君父子向在澳門業牙醫二十餘年卓著聲譽現設支局在滬日來赴該局參觀及就診者甚衆該局所用機械均係歐美最新之品概用電機故異常清潔敏銳使受診者毫無痛苦云 
[誌謝]  
　　昨承中國科學社惠贈「科學」第七卷第一期一册誌此鳴謝 
來件 
[上海商業補習敎育會附設上海第一商業補習學校簡章]  
　　（一）一名本校定名爲上海第一商業補習學校（二）宗旨本校以扶助上海商界青年增進商業知識養成商業適當人材爲宗旨（三）組織本校由上海商業補習敎育會設立（四）學科及學費（甲）高級英文第學期學費洋六元報名時繳四元四月六日繳二元（以下同）（乙）中級英文（丙）初級英文（丁）商業簿記（戊）商業算學（已）商業國文（庚）廣告學毎學期學費洋九元報名時繳六元四月六日繳三元（五）入學資格品行端正身體强健自信能在願學課程聽講者無論男女皆可報名入學但毎人至多以選二科爲限（六）退學學生報名後不到校或中途退學其學費概不退還（七）報名手續報名時應繳各件如左（甲）履歷住址單（乙）選習學程單（丙）最近四寸半身相片（丁）學費（八）開班所定學程須有十六人以上報名方可開班凡不開班之學程經本校通告報名之人其所繳各件即行退還（九）授課時間毎晚七時二十分至八時五分爲上課時間（十）開學放學及假期三月一日開學七月一日放學例假概照上海商科大學夜校（十一）修業試騐及證書（甲）本校毎科修業以二學期爲限（乙）習完一科經試騐及格者山本校發給該　學程修業　書但缺席時逾上課時間三分之一者不得與試（丙）習完一科後得選習别科（十二）校舍本校暫假上海商科大學敎室爲敎室（十三）附則本校簡章有不完備處得隨時修改附課程說明（甲）高級英文准授商業會話商業尺牘翻譯及他種商業應用文學須有中學畢業程度者方可選習（乙）中級英文准授文法讀本會話翻譯及商業應用文字須學過英文二年以上者方可選習（丙）初級英文一復習拼音綴字二會話文法及淺近商業文字英文畧有門徑者可以選習（丁）商業簿記須略有英文及算術程度者方可選習（戊）商業算學一復習普通算術二學習百分利息級數等三畧授統計術須學過普通算術者方可選習（已）商業國文一普通叙事文字二商業尺牘三報告書及他項商業應用文字有高等小學一二年級程度者可以選習（庚）廣告學初授商人心理繼授廣告原理及應用須有中學畢業程度者方可選習 
公布欄 
[江蘇高等審判廳]  
　　民庭判决朱金聲等與朱星槎爲繼承涉訟控訴一案（判决主文）本件控訴駁回本審訟　由控訴人等共同負擔吳和尙與黄拉林因損害賠償私訴涉訟控訴一案（判决主文）本案控訴駁回控訴審訟費由控訴人負擔 
　　批示朱家態等　爲祝廷華等謀奪田産請飭縣核銷布告傳集訊判由呈悉查此案前經本廳令據江隂縣將辦理情形呈復到廳當以該民等對於華嚴庵田産旣多爭執指令該縣迅予調集證憑訊明核斷以清糾葛在案據訴各情仰即逕呈該縣請求依法辦理可也此批（以上二月十九號） 
[江蘇高等檢察廳]  
　　批示周域呈及畢業證書均悉候轉呈司法部核辦仰即知照此批周秦氏狀悉仰候調卷核奪此批王慶甫請求迅拘關係人到案質訊呈遞一狀顧　春爲受虧重大懇求恩斷損失呈遞一狀柯對於湯鄧氏受寃呈明呈遞一狀吕盤洪因病請求延期投質呈遞一狀周義慶等請求撤銷十訴呈遞一狀以上五狀業經本廳查閱函送同級審判廳核辦仰即知照此示（以上二月十九號） 
[上海地方審判廳]  
　　判决主文（民一庭）一件判决梅玉川等與孟叔勤等貨欵涉訟一案主文孟叔勤孟季楣應償還梅玉川洋一千六百三十九元二角八分三釐薛正銀洋五百八十六元九角季鈺卿洋四百二十六元四角錢弼臣洋五百元零五角五弼臣洋五十三元四角訟費歸孟叔勤孟季楣負擔一件判决施順堂與鞠老四等田地糾葛控訴一案主文原判關於令被控訴人管有圍地部份撤銷被控訴人在第一審關於退地之請求駁回前上告審訟費歸被控訴人負擔一件决定錢學　與錢勝如田産糾葛控訴一案主文本件控訴狀應予撤銷本審訟費歸控訴人負擔一件判决黄俊人與翁世傑因借欵糾葛一案主文翁世傑應如期償還黄俊人洋三百元本案訴訟繃用歸翁世傑負擔一件决定孫芸青等與唐國福營業涉訟聲請假扣押一案主文本件聲請駁回聲請費用歸聲請人負擔一件判决周子剛與劉杭氏貨欵涉訟一案主文被告人劉杭氏應交付原告人貨欵洋一百元原告人其餘之請求駁回訟費歸劉杭氏負擔一件判决黄李氏與黄福奎田地控訴一案主文本件控訴駁回控訴費用歸控訴人負擔一件决定楊佐才與陳思恭抵地糾葛一案主文本件控訴駁回（民二庭）一件判决陳文偉訴何芝洲等賠償損失一案主文原告人之請求駁回被告人反訴之請求駁回訴訟費用兩造各自負擔一件判决戴兆明訴張永富因賠償損失糾葛一案主文原告人之請求駁回訟費歸原告人負擔一件判决陳文彬與沈覲舜因租屋糾葛控訴一案主文本件控訴駁回本審訟費歸控訴人負擔一件判决郭侯氏與顧瑞祥因租地糾葛控訴一案主文原判關子駁控訴人請求解約及訟費部分撤銷係爭租約應准解除控訴人其餘之控訴准予註銷本審訟費歸被控訴人負擔五分之四控訴人負擔五分之一一件判决江承俊訴江管氏等因賠償損失糾葛一案主文原告人之請求駁回訟費歸原告人負擔一件判决蔡榮生訴沈景福因欠欵糾葛一案主文沈景福應償還和豐學泰米行洋五百五十元繳由蔡榮生具領訟費歸沈景福負擔一件判廖劉鳳袍等與周家標等因苗地糾葛控訴一案主文原判關於駁回控訴人反還　苗之請求及認存苗憑無效又訟費部分撤銷被控訴人等應返還控訴人糧苗二千四百六十一步被控訴人等附帶控訴駁回本案第一審訟費兩造平均分擔第二審訟費歸被控訴人等負擔 
　　批示一件韓家深狀請交保限期遷讓由狀悉候傳瞿子庭到案訊明核奪批一件黄宏有狀請傳案交保由狀悉着即來廳候諭此批一件童世亨狀請函縣迅飭遷讓由狀悉仰即來廳候諭此批一件姚志端狀請傳保追償由狀悉此批一件馬仁傑狀保劉書恩由據吏查報該民開設店面寶在租界之内碍難准予具保此批一件江致泰狀請查封由狀悉仰即來廳候諭此批一件居三狀交案欵由准交此批一件金志棠狀請寛限由狀悉着迅即設法先將本案訟費六十元　廳以憑給領此批一件陳　狀領房租由准領此批一件吳臣笏狀領訟費由准領此批一件孫晋和狀請銷案由狀悉准予銷案此批一件沈錫金狀領案欵由准領此批以上二月十八日 
[上海地方檢察廳]  
　　批示劉友根狀悉仰即來廳候訊此批陳杏郎狀悉候送同級審判廳核辦此批朱田狀悉業于前狀批示矣仰即遵照母瀆批陸阿三狀悉限五日内補具控訴理由書以憑核辦此批喬得勝狀悉本案正在偵查所請准予交保之處應毋庸議此批徐歸氏狀悉本案原判並無錯誤毋提起上告之必要所請不准此批鄭聞環狀悉仰即來廳聽候騐訊核辦此批高恒錦狀悉爾女究係如何失去毫無確證據訴純係揣測之詞未便　予受理所請不准此批瞿海林狀悉候勒傳到案訊奪此批姚占先狀悉戴弟刑期業將届滿所請着毋庸議批以上二月十八日 
 
 

Page 17

 
 
常識 
常評 
[國有與民有] [  覺]  
　　中華民國國本民有也則凡在國以内者寗有不爲民有者乎故民有爲直接之民有國有亦間接之民有也 
　　今膠濟鐵路將特定爲民有以歆動籌欵贖路者之心其意固未可厚非然國民可因此而得一種之覺悟 
　　蓋今日之國民尙未知其國爲民有这國也今之政府及一般官吏亦未知其爲民服務也凡國有之鐵路以及其他種種事業幾視爲政府所私有矣或軍人所據有矣或官僚所竊有矣故膠濟鐵路乃以特定爲民有聞 
　　我國民勿徒爭民有也當爭民管亦勿徒爭民管也當於爭得民管之前審愼選擇能管此路之人更於旣得民管以後勿忘此路之本爲民有且不獨膠濟鐵路然也一切國事皆然如此乃不愧爲民國之國民　 
道德 
[星期日之修養] [  雷生]  
　　舊曆新年已過長時間之休息日旣怱怱别余而去此後之休息即爲短時間之星期日星期日之名純從吾國古昔官家辦事十日一休沐或五日一休沐之義脫化而來但古則稱休术今則稱星期爲稍異耳西人名星期爲禮拜取於是日禮拜上帝收束身心之義吾國人崇拜孔子除春秋丁祭外無至文廟禮拜者故禮拜二字在我國極不適用然七日一休息則無論中外業已從同可見星期日當然爲修養身心最注意之一日返觀吾國則大謬不然舊曆年關米珠薪桂中下之戸難謀一飽商界受水災之影響金融未見活潑血氣未定之子弟嫖賭之債積欠纍纍債主之逼迫娘姨之追呼一種喜笑怒駡情形非稍有廉恥者所能忍受余以爲經此一番敎訓今歲舊曆新年長時期之休息中必當痛改前非閉門思過詎知丢了瘡疤忘了疼舊曆新年甫届一班浪蕩子弟鮮衣怒馬三五成羣依然尋香獵艶呼盧喝雉豪侈態度較客歲有過之無不及也余乃知下流易而上逹難知過必改頗不易言惟旣往不咎來者可追今後長時間之休息已過短時間之休息源源而來願我同胞從修養上注意將一切乂麻雀打撲克逛窰子抽大烟種種不道德之行爲逐條改去在這短時間内或遊公園或玩山水或以文會友交換知識或集思廣益爲社會公共事業中稍稍整理或家庭圑聚叙天倫之樂均於精神上有無限愉快道德上有無形輔助個人經濟上亦免受莫大之損失名譽且賴以保全幸勿自尋煩惱損財損名以辜負此有用之光隂也（乙種酬） 
[西方格言（二五三）] [  謝介子選譯]  
　　計劃可以戰勝光隂（貴推） 
　　（Geothe） 
　　苦痛能使心堅如金（德意志諺）沉靜寡言鮮矣損（英吉利諺） 
　　諂者有毒舌（德意志諺） 
　　實惠優於空想（英吉利諺） 
　　健康時卽宜衛攝（法蘭西諺） 
　　細人易感微物（英吉利諺） 
　　無疑問斯無知識（葡萄牙諺） 
　　遲助如不助（英吉利諺） 
　　失名譽爲大損失（白魯突斯）（Blautus 
經濟 
[商業問題之研究（續）] [  吳東初]  
　　零售業商店政策續論 
　　（四）貨質實業日漸發逹製造品日新月異種類旣多性質亦異有精緻者有供普通用者亦有其質略粗者故毎一貨品類可分上中下三等零售業進貨時當抱定方針知所取捨果其貨質精良雖一般人或以定價太昻而裹足不前而有購買能力者自可來店購買如貨品耐用雖非至精亦可供普通之用價亦中庸則中等顧客多來照顧若夫專以售賣下等貨品爲目的者則與平民之接觸時多來店顧客大都樂其價廉而購買果方針旣定進貨品質鑑别甚精自有顧客往還語云「百貨遇百客」故商人不患商品之難於售出而患「弄得四不像」則買客相戒不來勢必失敗尤有言者售貨等第與地點亦至有關係焉以上海爲例大馬路生意人都稱之爲「正經生意」而四馬路生意人都謂爲「野鷄生意」一二者所接受顧客大不相同然則善於選擇商品者尤於地點上不可忽矣 
　　（五）一價吾國商界積習有價碼不劃一之弊往往認客索取實無商策之可言有之即欺騙政策也試觀各商店多有眞不二價之招貼矣問其内容或正相反實商界至不良之現象也幸近來商界道德日漸增高一般大商店早抱定「一價」主義第國人多講情面或以常來之顧客或以有友誼關係而與以通融此雖可使顧客滿足於一時久則養成其下次要求之習慣往往以爲定價必非正式苟經幾度之磋商必能得較廉之價須知通融事小店内名譽事大因通融而犧牲店内名譽乃下愚之策也不觀本埠先施永安及其他大公司之政策乎一文不讓絲毫必爭買主初或視爲固執不無怨言久則知其店規如此鮮與計較夫顧客心理多喜往一價之商店購貨以其無欺也此即吾所謂商店政策也 
　　（六）兜攬吾國商店所做生意大半毫不用力我謂「上門」生意亦即現成交易店員不招致顧客顧客有所需多自往店購買一若商人神聖不屑兜銷或以怠惰性成不願進取又有因兜攬費用過鉅恐所得不償所失者其實皆誤謬之政策也公司愈大斯弊愈不可不除商策重進取非然則太偏保守矣譬如家具店對於當地居民當有詳細之調查新遷來者幾家何氏何名住址處派人前往詢問所需何類器具促歲交易斯誠善於行兜攬之政策者矣 
法制 
[主法與助法之區别] [  竹賢]  
　　主法者即實體法也而其所以謂爲主法得因其法爲法之主體規定國家人民種種之權利義務爲人類行爲之規則不准逾越其範圍違者即不合法以故人民所取得之權利義務苟有不適合主法者在國家有撤銷及治罪之權在被害人被累人有追訴能力此各國法律家對於主法之審訂無不非常注意者實因人民之權利義務與有直接利害也助法者即程序法也施行法也而其所以謂爲助法者因其法爲進行主法時所必需與主法有連帶關係無助法則主法不能行徒助法則權利義務無從依據故助法在法律上亦占重要部分誠以助法不良主法雖美人民之權利義務未嘗不受損害何以故例如欠債三十年債權人不予追償其債權人之請求權即爲消滅此固大綱苟助法但規定欠債三十年債權人不追償即消滅債權人之請求權而不規定中斷時效則一方面之權利與一方面之義務均不平等吾故曰助法不良人民之權利義務亦受損害也（乙種酬） 
衛生 
[電話器與衛生] [  鼎譽]  
　　今之電話事業日益擴張而官廳學校公司等處用之者實　勝計以其所費不多利益甚溥也然與衛生遂起莫大之關係夫電話器之傳染病毒與否今雖尙未證實其事而電話器之主要部分送話器與受話器則起傳染病之作用矣茲略言之 
　　（一）送話器送話器傳染之病以結核病爲最可懼此病分肺結核與喉咽結核二種患此病者其痰中含有結核菌當咯痰時痰之一部分留於口内若其口觸送話器或不直觸而高聲談叙致涎沬噴於送話器則結核由此傳染他人矣又當送話時忽起咳嗽則肺内噴出痰沬噴嚔時亦然總之患肺結核者最易染受話器而爲傳染肺病之媒介物也 
　　（二）受話器受話器之傳染病爲外聽道及耳翼或其周圍之皮膚病如濕疹之類是也若係梅毒病則最危險由耳内漏出之膿亦危險但較送話之害稍輕耳 
　　關於送話器與受話器之傳染病不可不設法預防以保個人公衆之衛生茲就預防法述之如下 
　　（一）銀行工場學校等所設之電話凡職員學生有前述疾病可疑者宜禁止使用此對於使用嚴加限制者也至若醫生監督之病院則施種種悄毒法且禁止病者一切使用 
　　（二）電話器消毒法毎於未用電話器之先用三十倍石炭酸水以毛刷浸於石炭酸水中刷洗送話器受話器内外取清潔紙片拭之然後使用斯時口部不宜直觸送話器用畢再依前法施行 
　　上述消毒法甚爲簡單最易施行諸位想免傳染病之茶苦乎請如法施行之（乙種酬） 
敎育 
[口敎與身敎] [  愛]  
　　凡是做父母的人不問自已行爲的好歹只顧拿語言敎子弟怎樣學聖怎樣希賢這就呌做「口敎」做父母的口裏不敎子弟怎樣學聖怎樣希賢却只求自已的一舉一動不帶一點惡氣習使子弟於無形中得到好處這就呌做「身敎」 
　　我看見社會上以口敎而不以身敎的父母太多了這實在不對什麽富呢第一因爲兒童有兒童的本來面目絶不能以父母的命令和父母的目光迫他做這樣做那樣勉强迫他做了他也是知其然而不知其所以然到了他對於自已做的事知其然而不知所以然的時候那就是全爲威權所壓威權去了他到反而要爲非作歹了試看許多嚴父的子弟往往做出了多少醜事豈不是一個明證嗎第二因爲父母如有不好的行爲却要子弟學好子弟看來就是明白了父母口廟的敎訓也覺得父母有點期他到了他覺得父母有點欺他的時候那還有敎育的效果嗎 
　　所以我鄭重的勸告一班做父母的人對於子弟總要以身敎爲主以口敎爲輔而口敎時又要體貼兒童的性情和需要不光是使他知其然尤要（確能）使他知道一個所以然（乙種酬） 
 
 

Page 18

 
 
   
 
