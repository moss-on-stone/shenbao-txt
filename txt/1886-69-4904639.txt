# 1886 - 69 - 4904639

 

Page 1

 
 
[皇清經解目錄出書] [  點石齋啓]  
　　皇清經解目錄爲吳下陶念橋廣文編定依十三經序次原板縮板卷頁數逐句註明凡一題散見于十餘處者薈萃一處一目了然毫無遺漏交本齋縮印敦請名手詳加校勘字字精審較别種書籍更覺周密至刷印清楚紙張潔白尤爲有目共賞准于二月二十五日出售京師各處亦照此期分裝四册定價每部實洋二元四角如有躉售者請至寳善街新椿記棧第十三號房間而議其餘上海南北申昌號及各埠申昌均有發售倘須拍買請于出售前五日至新椿記棧面議可也 
[石印縮本說文解字注出書] [  點石齋啓]  
　　讀書必先說字說字必通訓詁許氏之學行於世者一千七百年國朝叚若膺先生爲之注反覆推　大暢厥旨因字　以究字原此　最爲　　　及人　善本交本齋石印已竣工方今各省學使者崇尚實學者爲多博通之士舍此無由入門所　人　一編由說字以詣極夫通經本督深　　　來學故於校對一層不　精審而筆畫之清　紙張之潔白天地頭之寛長猶屬此書餘事分裝八本定價三元准於二月初五日出書售處在英　　集賢里天保棧内長順晉號發兌 
[六十九號畫報出售]  
　　行船之法外洋最備其船上救生之術亦惟外洋爲最多有比利時國帆船一艘往紐約將抵埠遭風擱淺舶將失事岸上有人望見用火箭納入　　尾繫長繩射上帆船船上二十餘人盡數獲救俱慶更生此眞奇想天開不可思議特繪兩圖以供衆覽准於初六日出售後仍附淞隱漫餘　說一　此佈 
[再論茸城近事]  
　　昨論松江閙教堂一事以爲焚燒房屋踏斃幼孩必非童生所爲亦非南匯童生所獨爲甫經脫稿適松郡友人函寄姚太守六言示一通有云各邑文童應考皆知安分求名打毁教堂器具必是痞棍流氓現在會營查訪嚴拿爲首重懲　簡意該切中當時情弊不禁感觸爲前論進一說焉夫童生豈闖禍之人哉八股一道最足以束縛英雄方其初學爲文不可連上不可犯下過長則嫌其冗也限以七百字而止過短則嫌其怯也約以四百字爲程自試筆以至成篇一二年中講求格律舉凡鹵莽矜浮之氣逐漸銷磨迨初次觀塲又慮出門未慣父兄師友相伴同行一舉一動之間皆不能任性卽使無人陪往必託同窗好友及認保廪生代爲照料設或卞和之璞屢獻而屢刐其足則更心灰意懶顧影自慚偶有一二氣質剛强者稍不遂意易於恚怒同寓者無不多方規勸大事化爲小事小事化爲無事焉此不獨松江一郡爲然而松江一郡尤加謹飭云然童生不闖禍童生亦最高興或上街購買或過市游遨一人兩人猶不敢遇事生風人數旣多瞻爲之壯忽以索價之過昻忽以措詞之過戇一倡百和倐然莫可解紛甚至行道偶逢雖素不相識以爲同類不問是非曲直愈聚而愈多焉儘有禍已釀成始事者先生避去欲索主名而無從究詰者此雖不止言松江一郡而松郡亦時或有之　且每遇考時土娼流妓爭爲買笑生涯地方官何嘗不禁無如爲鬼爲蜮終不能痛絶根株年少翩翩輒以風流自賞呼羣引類歴訪花叢於是有相爭者有相妒者有以應酬之慢而惱怒者有以揮霍之罄而悔惜者考場之禍若此爲多特不敢鳴之官長耳又賭博之風逢考彌甚旣無定處亦無定時大者曰摇攤曰做寳每致傾家蕩産無回目歸見親朋窘迫之餘鬥毆殺潑幾自忘爲考先生焉至擲骰鬥牌猶其小焉者也若租房列肆謂之考市無論何物未免較平日高抬其價三年兩考亦爲市井之常但得小考幾回一飛冲天所費究爲有限何苦斤斤較量與駔僧爭閒氣耶以上數事雖非盡人如此而一誤再誤者正復不少有則改之無則加勉諸童生毋河漢斯言也可且豈獨勸松江一郡哉獨是禍之闖也固非一端而至於放火至於斃命則又從來所未聞刻知邵筱村觀察特委能員赴松查辦其果爲童生歟抑冒爲童生而實非童生歟一俟水落石出懲一所以儆百萬不至遽興大獄亦不至波及無辜惟諸童生清夜捫心苟顧名而思義得毋自悔不遑乎卽使地痞惡棍妄以童生爲名藉抒私憤已與諸應試者被以惡聲播之四方輕視乎松江一郡焉或又謂各處教堂不肯受人欺侮載明和約所在官司均爲保護是以温州等處凡焚燬教堂者最從寛政亦須照數賠償乃者非徒放火且加之以斃命倘擬賠償決不止以千百計也則又不可以一律論蓋教堂之設爲傳教地非爲生財地特教堂處所猶之佛門道院以清淨爲第一義但使明定規條嗣後永無滋擾偶有入内游觀者賓客相待毋許爭嚷喧闐庶可相安無事矣夫豈專於賠償哉要之讀書貴乎和平臨事貴乎含忍旣能應試斷不常爲童生唯于爲童生時當存遠大之心萬里程途此猶發軔前列固不足喜屈抑更不足憤切勿借他人酒杯澆自己塊磊徒令人齒冷夫童生尊之曰童天王也 
[外洋來電]  
　　英國來電云法廷現欲在國内借英金四千萬磅以還外債又云英人前在埃及與　黨交戰現已言和有英兵六營將起程可國矣 
[大蟹誌奇]  
　　印度新聞紙云有日本商人送一蟹與印度其體碩大無朋就兩螯量之相距有九尺有奇刻已送入新加坡博物院中任人觀看云 
[九重春色]  
　　前步軍統領榮祿自捐銀四千兩呈交神機營購置洋槍特恩開復處分後醇邸屢諭其銷假當差藉圖報効而榮統領以舊疾未痊固辭不出亦以見其淡於寵利也○海軍事務衙門奏本衙門總辦帮辦差委各員以及書手人等擬先行月給銀五百兩以作津貼分别散放庶免其枵腹辦公聞該衙門官吏現約六十餘人旣給薪水自可免向隅之嘆○此次皇上祗謁東陵例由内閣學士中欽派一員請寳昨經内閣繕單恭請圈派富經硃筆圈出尙賢欽此○駐京美欽差於廿七日在使署中設宴款客西人赴席者實繁有徒旨酒嘉殽概用西味一時觥籌交錯勝友如雲盖爲俄欽盖博君祖餞也○二十日聖上前往南海散秩大臣繼勛遲悮跕門經御前大臣奏叅交部議處旋經兵部議奏繼勛應得處分照例罰六年公爵半俸毋庸察紀議抵○廿八日由内廷頒出賞給惠王之壽衣袍褂靴帽等件當卽齏送惠邸仰見優禮懿親之至意○前報載崇文門内出殯攔槓　騐一事兹　廿八日坊官率領書役仵作赴該處相騐先期支搭蓆棚并備酒糟燒酒紙張棉被鍋爐等物以便蒸騐届時燃火燒鍋令水沸滚舖酒糟於其下上葢紙張令攔　人開棺置屍身於紙上上蒙棉被仍用糟米葢之用酒洒之後以沸水灌澆須臾撥開騐 
 
 

Page 2

 
 
得女屍臂有傷三處係生前用鐵器所致卽用銀針探騐知係吞煙身死騐畢填格連原被兩造解回衙門懲辦聞死者係地安門外銀錠橋某宅之妾也○軍機處片交各衙門此次皇上祗謁東陵所有各衙門應行隨扈之官務於二月初十日以前將銜名造具清册咨送以備查核○銀藍旂庫兵自春秀當差後被以頂名冐差赴名理刑衙門控告不止一起該管官得有處分現聞該旗有鑒前車已酌擬章程嗣後批取庫兵時卽於本旗槍營練兵中保送他項人等概不得與庶杜冒名頂替之弊○念八日午後有某甲年約三十餘歲身負藍包一具上綑木鐧一支步入東華門大栅欄逕進禁門當經值班官兵上前攔阻詢其何往據稱我係吉林川廠人來京訴寃該兵以其狀似風顛揮之使去　料中晚間又來其時栅欄已閉甲卽在栅外坐以待旦官兵逐之不去如是者兩日聞擬禀請景運門值班大臣作何辦理也○廿八日崇文門海巡官役於西四牌樓緝獲販私驢車一輛約有私酒百餘斤解往稅務衙門究辦走私人則已兔脫○景運門檔房咨行八旗護軍營各將本營護軍叅領十四員造具銜名清摺卽日咨送有出差者卽於名下註明以便派充總理行營章京○此次皇上前往東陵所有隨扈侍衛官員拜唐阿弁兵人等必須乘馬而各該人員在京當差平日多不置馬現值要差馬價因之大貴向值數金者今竟非十餘金不能購販馬　莫不利市三倍 
[創建會]  
　　江蘇在津官僚幕友于新正初十日行團拜之禮以誤清卿星使爲首十六日浙江繼之由天津府汪太守執牛耳席間各談及津地向無會館頻年需次未能賓至如歸遂擬捐集金貲購地建設先由同席者訂成捐册量力書捐復議將來江浙沙船漕米浙江酒局信局均令量力輸將信局中每信一封擬抽錢兩文并聞浙江會舘已在紫竹林北先農壇附近購就地基矣 
[學堂近事]  
　　天津武備學堂教習德人李寳延不到堂并擬呈節略十四條以相要挾云云前已書登於報兹悉此事總辦楊貽芳觀察大費躊躇擬欲禀陳李傅相又見傅相日昃不遑不便以瑣事上煩厪慮遂摘出數條分别從違作覆正月廿六日李寳曾到堂一次大約可不再身價過高矣○小站盛軍之在武備學堂學習者原係三十七人今春全數告假不肯回堂周海陵軍門假期未滿代攝之周君照亭又不便准行故險旗牌藍某及甲乙兩人斥革外餘均令依舊回堂蘆臺學生向係八人去冬解館有七人回防今春尙未遄返津城練軍帮帶黄君星海亦因事告假云 
[納妾被騙]  
　　吳下某甲年已衰朽背若槖駞身甫長三尺置之僬僥國中當可稱雞群一鶴素操青鳥術兼善星相戴一銅邊眼鏡口銜毛竹烟筒長可一身有半與人言休咎滔滔若懸河如是者半世囊中稍有餘資而一索猶虚從未占熊羆之夢一日語其妻曰人生若寄耳縱有千年鐵門檻終須一個土饅頭我與卿厮守終身弄璋無望他日蕭條荒塚祭掃無人泉下有知殊覺不堪回首耳不知卿許占枯楊之爻或令生梯有兆乎其妻素賢淑聆藁砧言首爲之肯甲乃營金屋擇吉期一舸渡江迎歸桃葉雖不必如小紅之嫁白石朝雲之伴東坡而一樹梨花壓海棠亦覺興復不淺閱旬餘甲赴鄕爲人卜牛眠地事畢歸來急欲與畫眉人一訴離緒而入宫不見寂寂房空早已如鷹之脫鞲鴿之出籠檢點箱篋則衣服釵釧及番佛若干尊俱已化鳬飛去甲忿極仆地幾不欲生旁有慰之者曰君雖所喪良多然當此景迫桑榆尙得從温柔鄕流連半月亦不可謂非三生艷福矣尙何怨哉甲面爲之頳俯首不能答 
[甄别攺期]  
　　杭垣三大書院每年例於二月初二日由三大憲甄别俟案錄取後始准入院肄業是以昆日與考諸生皆不敢草草從事以一年之得失所關也今年是日適建丁卯爲文廟丁祭之期各憲均須詣學行禮而諸生亦大半皆有職事是以攺期於初四日甄别三書院一律遵照是日丁祭劉仲帥以足疾未痊不能行禮由許方伯主祭兩廡則委臬運粮巡四憲分祭傳聞今届甄别中丞之意欲借學院中考棚合三院而併考之諸生皆須衣冠接卷不得代接各歸坐號不准繼燭如歲科考式聞係某山長所面禀也嗣經三處監院公同具禀謂杭垣士習最爲輕躁浮動若使併考則人數太多必至滋事兼以甄别爲一歲進出所關無不以一人而兼三四卷者向例相沿萬難禁攺且書院素有飯食銀兩到院者例給午餐若併考則三院咸集無名不到如備午飯則非數十名廚人恐難猝辦兼以人衆口多爭先落後尤易爭閙若不預備則枵腹枯腸必致脫巾譁噪衆論喧譁勢必如前撫烏中丞故事且其中尙多窒礙之處不勝盡述於是此議遂作罷論仍照向年辦理而已然杭省士習之壞誠有如監院所云者非得嚴厲之文宗斷不能移風易俗也 
[松江府試案]  
　　南青兩縣正場已於初九日揭曉所有前列附録左方南匯沈壽埜沈端章吳宗玠成允王曾毅張文彬胡祥清嚴國祥杜猷告唐堯棟青浦倪朝俊沈光澤陳叔龍蔡鍾秀支海鰲潘繼祖沈嘉福李樹棠王佐才朱公弼 
[松江府試題]  
　　初九日爲華奉婁金四縣初覆之期友人抄示試題綴列於後四書題耦經題琴瑟擊鼓以迓田租詩題賦得桑柘影斜春社散得春字 
[松城雜述]  
　　婁縣張肖芸邑尊於初七日赴蘇公幹華亭縣吳仲英邑尊亦於初十日乘舟蒞滬大約爲教堂之事也○姚少讀太守示期本月二十一日取齊各屬武童二十三日校閱外塲騎射○考童打毁教堂一事府縣官刻已通禀各憲并派兵在堂守護 
[星使行期]  
　　出使英俄大臣劉芝田星使聞定於明日乘坐法公司輪船先至香港會齊叅贊隨員等卽當持節出洋云 
[滬城瑣事]  
　　老虎灶一業向有定章凡新設之店須距老店十家以外客納青蚨一頭則給以熟水一杓如有違章察出議罰近以日久玩生往往不遵定例事經首事查出議令重整舊規詎昨有西門内淘沙場黄姓老虎灶依舊任情賤售以廣招徠遂由同業韓老錫等邀至公所評理並欲科罰金資云○某甲在縣署西首開設雕花作弟婦某氏農家女也前日因事怒作中學徒驀批其頰數下復邀集該徒之荐保乙丙兩人到店理論乙丙謂曲在學徒令向該氏伏禮詎該氏尙不肯休翼日更回家訴諸父母父母卽偕該氏奔赴作中將穢物塗徒之臉面甲聞之怒甚將該氏申斥數言該氏及父母卽大肆咆哮與甲毆鬥甲遂邀該氏之兩冰人共評曲直氷人使該氏置備香燭向甲母長跪負荆事遂寢息 
[烟館被搗]  
　　本邑人某甲前日在新閘地方新開烟舘忽有鄕民十餘人蜂擁而入不問情由將物件打毁一空甲茫然不解其故嗣聞有某乙向在該處開烟館恐甲奪彼生意遂有嫉妬之意潛使鄕民作此舉動殊出情理之外矣 
[中証未到]  
　　公平洋行控劉維忠將房屋抵銀六萬兩欠利三千兩請將是房召賣以償押本利銀劉則訴稱抵押銀兩是實惟於去年賣與廣泰公司劃過抵欸事與我及保人無干可向該公司是問羅太守商之佩副領事着劉邀到公司人及經賣原中王松年等投案再訊各情已列前報兹於昨日午後二點鐘會訊公平洋行西人及劉維忠投案各執如前劉又稱奉飭邀公司人曾往知照不肯前來求請差傳王松年亦未候質太守商之佩君謂是案務俟公司人及原中王松年到案始可集訊佩君然之太守隨飭兩造暫退俟分别傳提人證再行訊斷 
[發落賭犯]  
　　昨報列睹徒拒捕一節昨由虹口捕房之好捕頭將所獲賭犯賭具及銀洋二十一元一併解送英公堂捕役趙金差役王桂禀稱奉飭恊捕往拘賭徒我等先投捕房然後帶同副役混入賭攤及捕頭同中西捕將至睹徒卽紛紛逃竄我等卽欲拘拿若輩希圖兔脫以 
 
 

Page 3

 
 
致周阿桂等四人受重傷魏阿連等四人亦受微傷至獲案备人中國名係粤人六名本邑甯波蘇州等處人惟本邑姚阿二素在賭攤開配賭首是何人伊必知之捕夥周阿桂魏阿金陸東林李華泉等同稱因往捉賭被賭徒用木棒打傷頭顱魏阿連蘇秋江楊阿二陳阿木等同供均受微傷請驗羅太守究詰姚阿二初則供詞支吾繼言獲案之劉松林翁阿慶係爲首者黄正卿是摇寳者鄭阿林係向在賭攤者劉翁黄　同供是粤人不敢聚賭王阿三楊仁千汪桂順陳春和李龍生同供有事經過是處致被誤拿太守又詰姚阿二賭首尙有何人王阿三等究竟是聚賭抑是賭客姚阿二稱尙有賭首張阿寳李阿三已經逃脫太守謂劉松林等聚賭拒捕情殊可惡隨商之易繙譯喝將劉松林翁阿慶各笞六百板再發捕房各押三个月笞黄巨卿五百板鄭阿林四百板再各押兩月笞姚阿二四百板再押兩月王阿三楊成千汪桂順陳春和李龍等各押七天以示薄懲再補提在逃之賭犯起案之洋二十一元以八元賞給略受微傷之魏阿連等四人尙有十三元概給受重傷之周阿桂等四人養傷賭具存毁尙有時辰表一只銀洋一員四開一個係汪桂順者富堂給還 
[續獲盜犯]  
　　去冬鹽城雙發正商船被盜劫去寳銀刃傷耆舵訪悉該盜等潛匿申江因由該城叅將帶同捕役眼線人等來滬訪緝已在三洋涇橋相近獲到盜黨陳五一名解縣會訊已登昨報兹悉會捕局勇曹錦堂等偵知此案盜黨尙有藏匿滬北山家園地方者因禀明翁太守協同捕役於昨日午後三點鐘時就山家園近處續獲天津人一名卽上手銬送至英捕房經英捕頭派捕協同曹錦堂等將該犯送歸法捕房管押諒俟解案後卽當移縣也 
[限日交人]  
　　前報列一女三字一節徐桂華之女阿大實在譚朱氏處翁太守着令交出在案今胡介生胡羅氏到案後又稱阿大非徐姓之女實係俞殿培所生從幼配與我子等語因著法包探催傳譚朱氏於昨日到案胡介生夫婦及徐桂華妻徐楊氏均到案遞禀翁太守閱竟謂徐楊氏爾禀中所叙情節祗有一半實情爾所花費銀洋有取去六十元四十元者未經郃朝福手致又生出枝節復詰　朱氏阿大究在何處答稱在無錫地方已兩次寄信去囑將伊領來今得回信一禮拜内可以到滬太守謂本分府訪得阿大仍在英租界爾若知好歹可將伊自送公堂若定要一禮拜則不必爾交案當先將爾送縣請縣關提爾自思後日堂期可能交案否譚朱氏稱來信說於昨日動身如到卽爲送到公堂太守謂不必如此說後日准定交案譚朱氏遵照太守又謂徐楊氏何不將女定親而賣在妓院爲娼徐楊氏供稱並不賣女爲娼胡羅氏堅稱阿大非徐姓之女從幼配與我子求請追到徐楊氏接曰稱阿大之母是伊姊氏嫁我丈夫阿大實是丈夫所生我是繼母伊子大者十一歲次子是呆大三子已死四子尙在襁褓何曾定過姻親太守謂不必爭論此事總待阿大到案方能明白再爾禀中稱陳是拐子陳夫婦兩命實死在爾等手裏現死者不能質對任你簧鼓着一併退去下期復訊 
[竊衣續訊]  
　　前報列顧林林等偷竊聚順衣店衣服一百零七件一案捕房昨將馬文卿金阿金二人解案法包探嚴頌眉奉諭至老閘浜北唐家弄顧林林寄物之家傳到老少兩婦老者係顧陳氏少者陳顧氏卽林林之妹也翁太守詰其取來衣服寄在何處可卽交出尙可從寛兩婦堅稱祗有包裹一个内衣九件均已交出此外寔無一件如不信儘可往搜太守護想已寄頓别處家中自然搜不出兩婦仍矢口不認太守復將馬金兩人研詰供稱偷出之後到城河浜各人换去衣服雇東洋車往老閘北去顧携包先入後呌我等進去分得衣服太守着將馬文卿顧陳氏陳顧氏等帶出失主馬李氏退去法包探禀稱金阿金尙有另案偷德春棧皮馬褂一件之失主亦在外面太守着傳進包探又將同黨偷褂之張阿慶經手賣票之范阿根鄭家木橋北首河浜舊貨店主買票之陶阿二陶又賣與顧銀和四人解案德春棧李周氏伸訴前因據顧銀和稱皮褂賣在　豐押店中一掮客買去已經重做添皮今要贖回須出洋六元太守着將金阿金張范兩人併押陶顧兩人交保以便吊贓 
[英界公堂瑣案]  
　　美商查治活稱開銅鐵等舖錢阿二等在我處做工本月辛工本欲照付且至月底須付第二月工資詎錢阿二首先停工意存挾制爲特報捕拘案今願照給工資未滿月者仍須俟月底給發請諭令照常做工錢阿二張延正趙阿才等同供在鐵厰做工洋東不發工資勒令做工且被毆打辱駡是以不願再做羅太守商之易繙譯着查治活照給工資諭令錢阿二仍去做工至下次滿月亦不得拖欠又諭錢阿二等如洋東再不給工資爾等儘可投美領事署控追○陳元益稱開老虎灶同業人譚阿四以我不應開在伊附近處突來尋釁致被毁壞傢伙并被打傷左腰爲此報捕拘案請爲驗傷譚阿四祗求施恩羅太守騐得陳元益受傷屬實判罰譚阿四洋四元給陳養傷將譚身畔搜出之洋兩元先行給領尙有二元押令繳出方准開釋　一號華捕稱昨捉賭時見沈丹坤帮同賭徒搬移賭具爲特拘案沈丹坤俯首求恩羅太守　判沈丹坤管押七天○王楊氏稱在路行走突被馮阿登所駕之馬車撞傷左肩由捕拘案請爲騐傷馮阿登供認誤撞羅太守隨判　馮阿登洋一元給該氏養傷 
[法界公堂瑣案]  
　　捕房昨解鍾阿福到案原告徐沈氏稱住合德里我子咸昌至鍾店門口玩要與伊子不知爲何事爭鬥兩兒年幼本可無事鍾竟趕出將我子掌頰血流滿面經人通信我趕往理論伊又將我毆打致失銀荷花瓣衣服亦年碎翁太守詰之鍾阿福據稱在西馬路開雜貨店伊子比我子略長竟敢欺侮令其回去不依伊母趕來將我衣服撕碎店夥勸時亦被毆打太守問爾子何名答稱名阿毛今年十歲復詰徐沈氏爾子幾歲何不帶來答稱十二歲被打睡在家裏太守着兩造出外不許爭閙於下期各帶兒子到案候訊○陳定成投案訴稱在小東門外開烟舘經蔡榮生荐到顧阿二帮夥顧阿二尙有朋友羅三和躭擱店中初六日阿二趁我不在家將鎖扭斷竊洋逃走羅三和亦逃去初九日在英界將羅尋到送捕并引薦之蔡榮生一併送案羅三和供不知顧阿二偷洋我早已不住伊店中蔡榮生稱陳本認得顧阿二我祇兠搭一聲並非保荐翁太守謂羅三和旣不與分爲何逃走蔡榮生兠搭一聲卽不能置身事外着將兩人交保出外將顧交案○海運局家丁許福訴稱前日局中師爺撤運行李囑局中扛夫自挑被金昨源碼頭之扛棒帮攔截竟敢將人毆打拘到一人送請懲辦翁太守詰之解案人供名林小紀在金利源碼頭爲扛夫扛挑物件是我等生意不敢逞凶太守謂局中自用之人挑物爾尙攔阻實屬不法着將林小紀責六十板枷號半個月發碼頭示衆○劉阿二控稱撑崑山船泊在城河浜船中用一夥蔣老四并我十一歲之妹名毛囡前日我上岸買紫未回時船中無人詢之旁人稱被盧墟船上人李福如之叔將我妹及夥蔣老四一併拐去蔣老四是鄕下人不曉事李之叔本無船竟同我夥將李福如船撑去李福如現住别人船上諒是探聽信息翁太守詰之要福如據供船是租來我叔是釘椀者伊妹由伊夥領上岸去我船未被撑去太守謂然則船停何處答稱現在因貨物裝足故與别人掉船一只太守謂掉船之話實屬可疑着將李福如交船埠頭將伊保出將叔赶緊尋到交案 
[跋金石三例續編]  
　　碑版之文均有程式苟僅以意爲之而不合乎體例鮮不爲識者所笑是以德州盧氏向年刊有金石三例俾海内操觚之士得所依據近來徐君子靜朱君槐廬復蒐得劉氏漢石例郭氏金石例補梁氏誌銘廣例彚刻之名曰金石三例續編斯誠藝林之圭臬文苑之楷模也槐廬本吳中績學之士不求仕進而隱於書肆以爲可日與古人相晤語意欲集天下之珍帙而一一爲之梓行成爲槐廬叢書然則今日所刊之續編特其嚆矢焉耳 
[蘇省撫轅抄]  
　　初九日候補縣劉德麟禀知辭奉委赴丹陽騐收倉厫工程祝炳均禀知奉水利局委辨寳山鎭洋兩塘善後歲修工程差卽辭 
 
 

Page 4

 
 
[浙省撫轅抄]  
　　二月初五日餘姚縣丞李昌泰禀謝飭知赴任叩辭委署富陽典史丁瀚由紹來省禀到禀謝委○初六日正任遂安縣唐濟交卸回省禀到見咨補　呈山巡檢熊芳烈禀謝藩司飭知咨補○初七日候補府景方昇禀知藩司委帶解近畿防營番軍月餉銀兩卽用縣成沐蔭禀知丁親母憂 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十二年正月二十五日京報全錄]  
　　宫門抄○選單○廣西提督蘇等奏爲查明請仍照原保優奬摺○將軍慶奏爲叅革員外郎歸案訊究片○川督丁奏爲審明定擬摺子○雲督岑奏爲委員兼辦報銷片正月二十五日兵部太常寺太僕寺正白旗值日無引見○克王謝紀錄恩○長春請假十日○邵曰濓請假十五日○内閣奏派騐放之大臣派出六額駙師曾畢道遠祁世長○召見軍機○光緒十二年正月分選單直牧山西沁州全英廂黄繙譯舉知縣湖北　縣張超直隷監山西嵐縣郝振麟直隷優四川秀山王壽松浙江附江西大庾湯鼎烜浙江甲甘肅大　樓汝濟浙江附四川合江張兆奭山東監　西鉛山程肇鑄江蘇監巡檢湖北沔陽李鍊成四川監○○督辦邊防頭品頂戴廣西提督臣蘇元春暫護廣西巡撫二品銜布政使臣李秉衡跪奏爲遵照部議查明前敵出力文職各員實係接仗獲勝籲懇天恩仍照原保從優給奬以勵有功恭摺仰祈聖鑒事竊臣等准吏部咨蘇元春等保奏越南諒山接仗獲勝出力人員請奬應分晰勞績再行核辦奏明請旨奉旨依議欽此等因黏抄原奏知照到營遵查原奏内開臣部奏定章程凡與外洋接仗獲勝出力人員悉准各統兵大臣從優保奬等語此次定章必與外洋接仗獲勝方准破格保奬若僅係籌辦營務接濟軍火等項勞績自不應一概優保今該提督等所保出力人員原保單内聲稱該員等親臨前敵或統領一軍或管帶管勇或分督隧伍或籌辦管務或接濟軍火並非同係接仗應行分别給奬惟單内未將何員所著何項勞續叙清臣部碍難均照外洋接仗獲勝章程一律辦理除將原保清單暫行存案外相應請旨飭下該提督將所保此案出力文職各員何員係何項勞績詳細分晰查明覆奏到日臣部再行遵照奏定章程分别辦理等因於優叙戰功之中寓愼重名器之意在部臣自係查照定章辦理當卽分别移行查覆去後嗣准督辦廣東欽廉防務前廣西提督馮子材並據各軍統領陸續查明分晰具覆前來除原請賞加布政使銜以道員遇缺儘先題奏之廣西試用道張桂林在由　防營染瘴病故業於本年十月初三日附片奏請飭部照例從優議卹外查二品銜湖北儘先補用道魏　係統 
領鄂軍衡勝定勝安勝等營之員甘肅候補政前補用知府陳嘉績係總辦臣軍前敵營務會督各營戰陣之員廣東候補班補用同知潘培楷係會辦臣軍營務督帶奮勇今隊之員分省卽補同知馮桐榮廣西補用知縣劉汝奇分省補用同知馮桐善係管帶萃軍中前等營之員候選府經歴沈寳光候選訓導李肇同廪生方鳳元係萃軍隨營差遺持今督戰之員候選縣丞包懷邦候選訓導尹佑湯係在臣軍帮帶鎭南各營之員廣東補用直隷州州判唐鏡沅廣西候補府經歴蔡其銘係萃軍督解軍火接濟前敵之員陳　績　培　馮桐榮劉汝奇馮桐善沈寳光李肇同方鳳元包懷邦尹佑湯等均於本年二月初六七八等日在關前隘督隊接仗萃軍鏖戰正急適唐鏡沅蔡其銘解到軍火軍心更壯勇氣倍增該二員復隨同接仗無不衝鋒陷陣連拔文淵州邱騾墟克復諒山省城魏網率軍亦至於是分道並進直擣威披山莊谷松及長慶府觀音橋等處實屬艱險備嘗戰功卓著皆係最爲出力文員原保清單業經聲叙惟因聲叙未清經部臣奏請飭　查覆臣等謹已遵照詳晰查明據寔陳覆合無仰懇天恩俯念該道府魏網陳嘉　等十三員皆係臨敵接仗復城克壘疊著奇功非尋常勞績可比仍准查照原單擬請從優給奬出自逾格鴻慈凡在戎行並深感奮所有查明前敵文職各員接仗獲勝仍請照奬緣由理合會同兩廣總督臣張之洞恭摺具奏伏乞皇太后皇上聖鑒謹奏軍機大臣奉旨着照所請吏都知道欽此○○慶裕片再奴才慶裕前因宗室恒奏呈控戶部員外郎彭廣璞抗債幫吊等情當飭驛巡道興陞會同宗室總族長盛寛查訊詳奪旋因彭廣璞以逃案上控等詞員控復經咨送盛京刑部訊辦嗣因宗室恒泰等以偏袒不公等詞控涉承審司員又提交發審處訊辦廼彭廣璞于盛京刑部咨送時率同蕭占一等背保潜回屢傳不到僅留彭廣儒一人在案候質經該委員等查出彭廣璞等帳目係屬揑寫訊據彭廣儒承認不諱彭廣璞遂於聞信後來案揑控迨經該委員等逐層指駁始據交還東錢九千九百千下欠東錢六萬七千餘千仍延不呈交訊以何人揑帳則一味攴搪旋卽托故回里屢經差傳僻匿不見據該委員委用知府高同善等禀請核辦前來奴才伏查彭廣璞因債涉訟於該舖揑造帳目一節何至先未聞知迨經查出虚揑尙不肯指出揑帳之人猶復代爲支飾情弊尤屬顯然現又抗傳不到致令在案人証日久拖累實屬恃符刁狡且尙有另案被控情事相應請旨將戶部員外郎彭廣璞先生革職以便飭縣勒傳歸奏訊究理合附片具陳伏乞聖鑒訓示遵行謹奏請旨軍機大臣奉旨彭廣璞着先行革職勒傳歸案該部知道欽此○○太子少保頭品頂戴降三級留任四川總督臣丁寳楨跪奏爲審明京控案件按例定擬恭摺奏祈聖鑒事　准都察院咨四川雷波廳孀婦馮楊氏遺抱馮光燦以朋姦逼斃賄朦寃沈等情赴院呈控訊供奏奉諭旨此案着交丁寳楨督同臬司親提人　卷宗秉公研訊確情按律定擬具奏抱告民人馮光燦該部照例解往備質欽此並將抱告馮光燦咨解到川遵卽行司審辦去後兹據署按察使王祖源審明議擬招解前來臣親提研訊緣馮楊氏羅鳴讓均籍隷雷波廳羅鳴讓前充普安營兵早因悮操革伍與馮楊氏之夫馮志貴隣近居住素識往來其女馮私妹見面不避光緒九年十月二十五日早羅鳴讓與素好之王文煥經過馮楊氏門口見馮么妹獨自在家詢知馮志貴病臥馮楊氏買藥未回起意圖姦商允王文煥隨同進屋向其調戯馮么妹不依咕罵王文渙畏懼跑走羅鳴讓跟至廚房向拉馮么妹情急順拾桌上菜刀劃傷羅鳴讓左手背鄰人康占鰲聞喊趨視羅鳴讓奪路逃逸維時馮楊氏買藥回家同向馮么妹問明前情馮么妹哭稱被羅鳴讓侮辱不願爲人馮楊氏與康占鰲同向勸慰許俟尋獲羅鳴讓送究康占鰲富各走去馮么妹終日啼哭馮楊氏加意防範詎馮么妹羞忿莫釋於二十七日早乘馮楊氏睡熟暗服家存洋烟赶至羅鳴讓家找尋羅嗚讓拚命不獲毒發倒地馮楊氏在家驚解喊同其婿林相才跟蹤尋至知係服發救治不及馮么妹當卽殞命馮楊氏投隣看明報廳騐訊詳緝嗣馮楊氏屢同林相才赴羅鳴讓家尋犯滋閙犯兄羅鳴謙禀經該廳將林相才傳案申飭初叅限滿犯未弋獲當將承緝不力職名咨叅馮楊氏見犯久未獲疑羅鳴謙賄通原差袁彪等延塌弊朦心懷不甘卽以辱斃情慘等詞由府屢次赴臣衙門具控批司委員會廳先將犯逃情形録覆勒差嚴緝旋於十年九月二十四日緝役袁彪等拿獲羅鳴讓到案查騐手背刀傷業已平復提訊供詞狡展查傳見証康占鰲奉差遠出不能定案馮楊氏因犯未擬辦悮聽傳言該廳開脫羅鳴讓罪名並不知羅鳴讓先已革伍以爲前番在逃必係營中袒庇支匿又疑康占鰲與羅鳴讓同營交好託　差出不與作証冀圖塌案一時痛女情切起意京控遂就上控詞稿隨意添砌情詞倩過路不知姓名拆字人書就呈詞遣子馮不燦作抱赴京在都察院衙門呈遞訊供奏奉諭旨交審咨解回川行司委提人卷來省發委成都府等審辦兹據該府訊明議擬詳由臬司審解前來臣親訊無異詰無起釁别故及教唆之人羅鳴讓亦無强姦已成及逃後行兇不法與知情容留之人案無遁飾查例載但經調戯本婦羞忿自盡者擬絞監候等語此案羅鳴讓調姦馮么妹未成致令自服洋烟殞命雖馮么妹自盡已逾三日而其羞忿欲死之心初無間斷自應按例問擬羅鳴讓合依但經調戯本婦羞忿自盡者擬絞監候例擬絞監候事犯到官在光緒十一年正月初四日恩旨以前核其情　係在不准援减之列毋庸查辦馮楊氏痛女情切遣　京控查所控羅嗚讓　姦逼斃係屬重事得實其控文生羅鳴謙賄差延塌曁營弁袒庇支匿各節訊因懷疑　致餘均事出有因無憑反坐應迫於母命聽從作抱之馮光燦及究無賄通圖姦之兵丁康占鰲並未賄塌之文生　鳴謙均毋庸議差役袁彪等雖無受賄延塌情弊惟緝辦不力釀成上控寔屬疲玩飭廳責革示儆代作呈詞之不知姓名人無從查究逸犯十文煥獲日另結無干　釋未到免提屍棺飭埋再馮么妹因被　鳴讓調姦始則守正不污嗣復捐軀明志洵屬貞烈可嘉相應附請旌表以慰貞魂除取結備案並録供招咨部外所有審擬緣由是否允協理合恭摺旨奏伏乞皇太后皇上聖鑒敕部核覆施行謹奏軍機大臣奉旨刑部議奏欽此○○岑毓英片再滇邉軍務報銷事件前經臣奏明檄委署雲南粮儲道湯聘珍辦理在案惟查此次報銷頭緒紛煩核算勾嵆動須得人相助方期速日蕆事兹據該道員湯聘珍禀講委員會辦各情前來自應照准查有奏委辦理厘金局雲南補用道翁壽籛心細才明堪以兼同辦理除分别檄飭遵照外謹會同雲南撫臣張凱嵩附片具陳伏乞聖鑒謹奏軍機大臣奉旨知道了欽此 
 
 

Page 11

 
 
[光緒十二年正月二十六日京報全錄]  
　　宫門抄○教職單○大學士額等奏爲請旨飭催租銀摺子○東撫陳奏報搔溝合龍隊由摺子○楚督裕奏請奬勵摺子○大臣謙奏爲逐查賞給兵丁銀兩夾片○尚書崇奏病請開缺調理摺子○大臣英奏循例奏聞摺子○正月二十六日刑部都察院大理寺正紅旗值日無引見○謨貝子專摺謝管武英殿事務恩○豐陞阿假滿請安○内閣奏派隨扈之大臣派出文興續昌恩棠○吏部奏派騐看月官之大臣派出福中堂景善敬信廖壽恒薛允升徐用儀英煦徐樹銘孔憲榖順齡趙時熙恩霖馮應壽舒恩鄭訓承慶綿○宗人府吏兵工等部提督衙門各奏派隨滬之王大臣派出豫王莊王瀅貝勒橚貝子卓公松溎景善錫珍崑岡徐樹銘馮光勛明桂梁燿樞承翰邵曰濂趙佑宸文治盛昱杜春融長善興存溥偀潘祖蔭福中堂○掌儀司奏二十九日祭奉先殿絪貝勒行禮○太堂寺奏派致祭白龍潭等處派出定公玉公繼公○召見軍機○光緒十二年正月分教職單正諭江蘇泰州張應曦太倉江蘇海州何承霖揚州江西安福吳墉廣信湖北蘄水劉世大漢陽俱舉訓導直隷行唐于恩丕承德江蘇溧水吳肇祉蘇州　西大寗毛鴻海解州江西靖安張湀袁州湖北竹谿華南述黄州湖南興甯麻趠鳳凰廳俱舉山東曲阜王六吉青州山西鄕寗陳際午霍州四川雷波鍾朝瑞潼川俱挨復諭直隷博野于春霑河間山東福山解麟祬濟南山西大同郭榮宗汾州山西榮河任附通汾州四川富順吳興傑成都俱廪直隷栢鄕李奉璋天津副浙江平陽吳慶坻杭州江西彭澤饒士騰建昌湖南興甯余益甲岳州四川長甯温舜臣成都俱舉湖南桂陽曹光詔長沙恩廣東仁化蔡敏驤廣州附復訓江蘇南匯嚴崇德揚州恩通州張鶴年常州浙江麗水孔憲型紹興湖北孝感黄調元武昌漢陽曾長逹武昌江西信豐胡作楨建昌湖南巴陵洪汝滋長沙桂陽賀瑗長沙俱廪山西高平李彭年太原歲河南滑縣李宦璽陳州歲湖北武昌陳黌荆州挨四川簡州盧心連叙州挨○○經筵講官大學士管理兵部事務臣額勒和布等謹奏爲恭備要差援案請旨飭催積欠租銀以備急需仰祈聖鑒事竊臣部馬館典置直隷通判等三十二州縣地畝起租生息每年應納地租銀四千八百餘兩由藩司代徵解部原爲津貼馬匹餒養籌備緊要差務之用前因歴年積欠　有要差無欵可籌臣部曾於光緒七年奏請飭催七月二十六日内閣奉上諭兵部奏請飭催積欠租銀一摺直隷各州縣應解兵部馬館地租生息銀兩積欠甚多本年九月間孝貞顯皇后梓宫永遠奉安該部應付車馬繁多需欵孔亟着直隷總督飭令藩司無論何欵卽行設法於歴年欠銀六萬七千八百餘兩内先撥銀二萬兩並將欠解本年租銀二千八百餘兩如數措齊限於閏七月内撥解到部毋得遲延嗣後務須年清年欵不得　右拖欠欽此欽遵行文直隷總督飭催在案嗣據該藩司僅解到銀一萬兩以致臨時不敷應用殊形掣时竭蹶辦公幸無貽誤兹查直隷應解臣部馬舘生息銀兩不但舊款未清近年又增新欠雖據陸續批解此外共計積欠租銀又有六萬餘兩之多本年正月初三日奉上諭朕於二月二十七日恭奉慈禧端佑康頤昭豫莊誠皇太后祇謁東陵所有一切事宜着各該衙門照例敬謹預備等因欽此欽遵到部伏思臣部恭逢東陵要差應付車馬爲數繁多若不預爲籌備誠恐臨時貽悮關繫匪輕惟有仰懇天恩飭下直隷總督轉飭藩司無論何欵務須設法將歴年拖欠租銀六萬餘兩内先行撥解銀三萬兩限於正月内如數解齊不得稍有短欠萬勿遲延致悮要差並請嗣後每年應解臣部馬舘地租務須年清年欵不得再有拖欠臣等爲預籌要差起見理合恭摺具奏伏乞聖鑒訓示遵行謹奏請旨奉旨已錄○○降三級留任山東巡撫臣陳士杰跪奏爲溞溝工程口門寛至一百六十餘丈水深至四丈以外歴經危險情形均已據實奏明在案兼旬以來經在工員弁鑿冰進築搥土加壩至十八日後將正邊各壩金門占修整完好堅益求堅並先辦一門兼占如木牌形逐層捆篐每層布用長木三根如川字形俾各層連作一氣金門占旣好十九日遂將牌占三面牽纜隨水放至口門以擋溜勢一面壓土一面正邊各壩赶下龍門占將卒協力同心稭土並下至二十二日亥時始克合龍口門水深七丈餘尺仍然透底翻花竭五晝夜之力設法搶壓至二十五日辰時始行斷溜正在搥壓素十加壩後戧詎料全河大溜急切宣洩不及溜仍回刷壩底二十六日五更南壩金門占又塌陷五六尺穿一掃眼後戧立時刷去四丈勢甚緊急復經各員弁連夜搶護至二十七日方得一律愼築穩固通計趙莊溞溝兩處工程經臣力求撙節約用銀四十六七萬兩容卽逐欵核明另行造報伏念溞溝奪全河之溜自辦工以來危險以此爲最工程旣大又值隆冬冰凌如山而下躱避稍遲立卽人船俱碎各員弁衝犯霜雪蹈險履危歴時四月之久晝夜經營者且四十餘日至今無不形容憔悴力盡筋疲幸仗朝廷鴻福得以年前竣事欽奉趙莊合龍批旨准臣將出力員弁　尤酌保皇恩浩蕩欽感莫名除另行核實奏奬外所有溞溝合龍緣由謹先恭摺具陳伏乞皇太后皇上聖鑒謹奏奉旨已錄○○頭品頂戴署湖廣總督兼署湖北巡撫奴才裕禄跪奏爲萬城大堤三屇安瀾防護出力之知府懇恩奬勵恭摺具陳仰祈聖鑒事竊照湖北荆州萬城大堤計長二百餘里爲荆郡及下游各州縣田廬保障最關緊要每届汛漲例應督撫輪流赴堤督防本年輪應巡撫前往防護前撫臣彭祖賢因有籌餉等事未能離省當經奏委荆州府知府恒琛駐堤代防現已節逾霜降水勢消退全堤穩固據該府禀報前來除三汛安瀾緣由已由前撫臣具奏外奴才伏查荆州萬城大堤白咸豐十一年以後每屇三汛安瀾歴經前督撫臣將修防出力之員奏羲恩旨給奬　案今該府恒琛自光緒九年到任以來於該堤修防事務督同印委各員隨時認眞講求力除積弊將該堤低矮單薄之處律加高培厚每遇江水盛漲險　林立該府籌墊經費設法搶築晝夜防護得以化險爲平業已三届安瀾實屬異常出力合無仰懇天恩俯准將荆州府知府恒琛賞加鹽運便銜以昭激勸其餘在工出力各員弁已由奴才給子外奬除仍飭該府將歲修工程赶緊勘估督修完固以備春汛外理合恭摺具奏伏乞皇太后皇上聖鑒訓示再湖北巡撫現係奴才兼署毋庸會銜合併陳明謹奏軍機大臣奏旨吏部議奏欽此○○訓禧片再奴才前於去歲九月間因熱河圍城堆撥關係極重曾經奴才重加整頓擬定新章分别奬勵嚴飭弁兵認眞守護等因奏明在案兹届年終當將派委官弁按期巡查宫墻外圍堆撥三十九處報單彚總查看並奴才不時親往點騐各處兵丁尙無貽悮頗屬辛勤現在天氣嚴寒自廳遵照奏定新章分别奬賞方昭激勸除官弁已由奴才衙門記功外其兵丁等按堆撥一處核給賞銀四兩共銀一百五十六兩交該管恊領等具領按名散放務期實惠均沾不得稍有尅扣嗣後值班兵丁中果有始終奮勉者仍照前章賞給銀兩其當差怠惰者應由奴才隨時懲辦以期觀感而免効尤再此項奬賞係什公用項下動撥按年咨部報銷所有逐查賞給圍城值班兵丁銀兩緣由理合附　陳　伏乞聖鑒謹奏軍機大臣奉旨戶部知道欽此○○奴才崇綺跪奏爲病勢增劇難期遽痊懇請恩施開缺調理恭摺瀝陳仰祈聖鑒事竊奴才前因宿疾未痊奏蒙恩准賞假一個月原兾多加調治或可勉力支持無如奴才頭風之症感自幼年蒂固根深拔除匪易左足挫傷已逾十載瘀血爲患施治殊難次舉發閱時旣多氣體被拖形委頓現在昏旋痛楚略未輕鬆步履艱難毫無起色其左半肢體所患麻痺拘攀各症推拿亦未見功近復夜間少眠動卽作喘胸脇牽痛坐臥不安統計數月以來醫治之方雜投並進祗以心脾久傷氣血過耗故求效愈切病勢轉增伏思奴才受恩深重未報涓埃乃福薄災生輒嬰叢疾瞻依感泣焦灼萬分惟自揣年力未卽衰朽果能息心調養或不至痊可無期再四思維惟有籲懇皇太后皇上天恩俯准聞去吏部尙書曁武英殿總裁之缺俾奴才得以寛爲調理徐圖轉機俟元氣漸復諸症漸輕卽當泥首宫門求賞差使萬不敢少耽安自外生成所有奴才病難遽痊懇請開缺調理緣由謹披具陳伏乞皇太后皇上聖鑒謹奏請旨奉旨已錄度○○奴才英廉跪奏爲清理河道完竣循例奏聞仰祈聖鑒事案查前任總兵慶錫於咸豐二年五月具奏修理河道完竣應申明舊制嗣後每年秋末冬初清理一次於年終具奏等因一摺欽奉上諭慶錫奏恭挑東陵河道工程完竣請申明舊制等語陵寢河道風水攸關理宜疏暢現據奏稱遠近河道業經一律挑挖衆水暢流嗣後仍應遵照舊例辦理等因欽此欽遵在案兹届光緒十一年應行清理河道之時奴才隨卽分飭該管司員將弁遵照舊例認眞辦理去後現據内務府呈報各陵宫門以内大小水道俱已打掃潔淨禮部呈報各陵宫門以外馬槽溝五孔橋以内河道俱已打掃清理並無堆積穢土鎭標將弁呈報各陵五孔橋以外河道並東面涵洞内外河道均按照原挑長寛深淺又尺逐處清理柴草一律芟割雨後淤沙亦均起除通暢等情呈報前來奴才覆查無異理合循例恭摺具奏伏乞皇太后皇上聖鑒謹奏軍機大臣奉旨知道了欽此 
 
 

Page 12

 
 
   
 
