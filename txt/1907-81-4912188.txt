# 1907 - 81 - 4912188

 

Page 1

 
 
   
 
 

Page 2

 
 
宫門抄 
[電傳宫門抄]  
　　二月十五日召見軍機溥良論說 
　　今年敎育界之危機（心） 
　　吾國近數年來。無朝野上下皆曰謀敎育。無朝野上下皆圖企固敎育界之發達之進歩。亦無朝野上下皆曰敎育界漸有發達之現象漸有進歩之希望。雖然。未可恃也。詩曰。如彼雨雪。先集維霰。易曰。履霜堅冰至。余觀夫霰霜朕兆之狎至。而不禁爲今年敎育界之冰雪危矣。舉其最顯而易見者厥有三事。 
　　一敎育會與勸學所之衝突必多勸學所與敎育會。皆新置之敎育行政機也關也。然以理言之。則敎育會立於立法之地位。勸學所立於行政之地位。固有連絡相互之關係。以勢言之。則敎育會多爲學會所改。從前之學會多係私立。其組織及資格。往往不能與敎育會部章相當。而易爲反對者藉口。勸學所則多爲學務公所所改。從前之學務公所。皆係飭辦。一旦改辦。易於合格。此其一。敎育會承學會之後。會員多係喜事之靑年。勸學所承學務公所之後。職員每爲老成之紳董。臭味自難抗瀣。此其二。敎育會無財政權而。其權多自學務公所以移。入於勸學所。此其三。緣此三者。而勸學有集權之心敎育會有不平之感。而指摘攻訐之事遂叢集矣。迨事之起。則敎育會又有二事足以占優勝者（一）其會員無定額。人數必衆（二）其形式較之。勸學所。必稍有文明氣象（内容亦往往多不可言者）於是彼此負嵎。雙方集矣。各以其私心意氣相用事。地方官長有監督之權。而無調和之術。則又敷衍以求苟安。袒護以相遏抑。其勢必至一波一波。循環半起。而敎育事業之現象。遂不可問矣 
二私塾與學堂之衝突將迭起。私塾者。科舉時代之學究所賴以餬口者也。迨學堂日增。而此輩遂失其餬口之資。固己積不能平矣然猶賴以相安者。一則尙有生監考職之希望。生計不致驟絶。二則學堂之調查不嚴。略變形式。便可蒙學堂之名。以售麋虎之術。其尤上者。則乘敎師缺乏之機遇。而入半年以下之速成師範。豚蹄之祝可獲篝車。一得文憑。便膺厚聘。此皆私塾中人所恃以無恐者也。然自去年以來。考職之事己畢。而獲售者無多。學堂之格漸嚴。而腐敗者易汰。加以有敎師資格者。日以增加。則其淺嘗於師範者。又漸失信用於學界。而不免有好花易謝之感（去年就上海而論卒業師範者七百餘而大半無館可就也）坐此之故。私熟之牛機運命遂益以短縮。而在上者。又不熟籌良法以位置之。若裁冗員。若散營勇委棄之後。不復顧問。此輩怨憤交併。急何能擇。不遂至釀成尋仇學堂之　潮不止矣 
三女學將遭一大頓挫女學之興。數年間事耳。然部章未頒時。私家所立。官亦不甚顧問。故雖不得爲大發達。而頗有蒸蒸日上之勢今則部章頒行矣。而其封奏中最注意之一端。則在聘女敎習。並云［如一時女敎習難得不能開辦者務須遵照前章實行家庭敎育之法以資補助其已開辦各女學堂務須遵照此次奏定章程以示準繩倘有不守定章漸滋流弊者管理人學務員及地方官均當實力紏正］遵斯說也。則欲開辦必得女敎習。而女敎習從未養成。曾有幾人也。非得女敎。習不能開辦。而己開辦之學堂非聘女敎習者亦適足爲反對者所藉口。將攻訐無已。而勢不能以立也。是部章之頒行。名爲提倡之。而實不啻禁絶之。吾國女學界纔放一綫之光明至是而遂將永永沈淪於須聘女敎習之一語矣。吾爲此懼以上三事。均爲今年敎育必至之現象。可預言也可斷言也。幸而主持學務者。深思遠慮急謀所以補苴罅陋杜患未來之法。則吾言爲不中。不幸吾言而中也。則前此之進歩。至今年而遂成一反比例。牛山之木嘗美矣。牛羊斧斤。旦旦而伐之。吾見敎筩界之萌蘖。未有能生者也。 
 
 
 

Page 3

 
 
專電 
[電一北京（二月十五日戌刻）]  
　　内廷傳出消息民政部尙書徐世昌簡放奉天總督一事聞己定於十六日降諭遺缺非以肅邸補授即以那軒相國補授（莫） 
[電二北京（二月十五日中刻）]  
　　學部因留學生監督王克敏與留東學生屢起衝突恐辱國體派李家駒前往查辦）因） 
[電三北京（二月十五日申刻]  
　　俄人藉辭疏濬松花不江向外部要求特别權利外部竭力拒之（因） 
按俄之爲此意欲壟斷松花江航路也 
緊要新聞 
[大理院與司法警察分權之問題北京]  
　　民政部以行政司法卽將分立擬將豫審廳裁撤所有裁判權均歸大理院管理惟司法警察則由巡警廳司法處管理現先命内外巡警廳會議分權辦法設爲問題六項（一）頒定違警罪規則（二）大理院與司法警察之關係（三）審定司法警察服務規則（四）巡警廳與審判廳之位置及其區域（五）違警罪與輕罪之界限（六）相驗辦法以上六條俟内外總廳會同詳細擬定後然後與大理院彼此協商再議實行（大） 
[咨商挽回湘省小輪利權京師]  
　　農工商部前 
日接到湖南商務議員王銘忠來電略謂英日商船互相爭競本省小輪不能抵制請農工商部郵傳部速飭招商局派輪來湘以挽利權現農工商部已向郵傳部咨商辦法矣（天） 
[擬派幣政大臣并添丞堂北京]  
　　度支部溥尙書以幣政繁重最易滋生弊端擬請簡派幣政大臣一員作爲本部造幣廠總理兼司稽察各省局廠造幣事宜并設丞堂一缺常駐本廠辦事俾有專責而免他弊聞各堂憲頗表同情俟考察銅幣大臣陳侍郎冋京後卽行奏明辦理（義） 
[英俄議約提及中國]  
　　十四日倫敦電云英俄兩國議約不久可在俄京簽押惟因有問題數端提及阿富汗國君王中國皇上或尙須再延緩也譯字林報 
[安徽礦務交涉]  
　　皖撫恩中丞電達外務部謂銅陵縣紳民不以中英公司所擬中英合資開辦銅官山銅礦之議爲然以當初英商凱約翰所定開鑛日期久已逾限合同自應作廢外人不能藉爲口實蓋合同一經作廢卽可由華人集資開採毌庸外人預聞云云駐英公使朱邇典不允將合同作廢以中英公司曾於定限内興工故也傳聞中英公使允許如該公司能多得開採皖省鑛產利權則華人亦得占該公司股份百分之四十云譯字林報 
[郵傳部籌欵建造京熱鐵路之計畫]  
　　近有道府二人遞禀郵傳部承造北京至熱河鐵路當奉郵傳部批示此路重要已與直督袁宫保商議由國家籌欵建築不用華洋商人資本云云此路名曰京熱鐵路熱河都統已奉諭迅卽調查申覆袁宫保亦贊成國家撥欵築路故此路興工爲期當不遠也譯字林報 
[資政院又議緩設北京]  
　　前月中旬議政王大臣提議速立資政院當將章程卽行訂定嗣因瞿世兩相國以資政院之設關繫甚大所訂章程須愼審周詳方免關略現各部院官制内容多未完備外省官制又未核定諸事匆迫無暇及此須俟宣布外省官制後始能再議斯舉云（智） 
[直隷實行移民實邊之策]  
　　中國北境鐵路總辦周道台禀准郵傳部凡有工人由天津塘沽漢口軍粮城營口新民屯各處前往東三省謀生每名祗取車票價洋一元以日俄軍隊於西四月間中滿洲撤退滿洲各城鎭皆須開放准外人前往通商也各工人聞减收車價由直隸乘火車前往滿洲者日有數百人且此等無事愚民大隊去而之他後京津一帶排外排滿之謠傳當可稍殺矣此等工人皆乘火車直赴營口新民屯並不在山海關停藉以省費而免稽延時日譯字林報 
[調查各省軍律軍法北京]  
　　陸軍部以整頓水陸各軍必須申明法律方足以肅軍政故擬即日電致各督撫將軍調查各省軍律軍法以便釐訂專章頒發遵守俾歸畫一（義） 
[政府飭江鄂兩督嚴防長江匪黨]  
　　滿洲政府以長江一帶革命黨及匪黨人數衆多特飭鄂督張宫保江督端午帥及各大臣設法保護西人與西敎士如各轄境出有排外亂事則該督等責有攸歸云 
[會議督撫衙門添設幕職北京]  
　　厘訂官制大 
 
 

Page 4

 
 
　　臣於十三日會議俟宣布外省官制後卽飭各省督撫將署内文案等項名目裁撤另外保舉幕職若干員卽行分派職守計秘書館一員爲長次外務曹吏曹民政曹度支曹禮曹軍曹法曹農工商曹郵傳曹每曹設叅事官一人其事簡不便備官者令其酌量兼攝以上各員如果三年無過辦事勤能准由各督撫奏保升階以示鼓勵此事刻已議有端倪日内卽可咨飭各省督撫妥議照辦（智） 
[招商局小輪裝回飢民被罰鎭江]  
　　上月東宇公司小輪裝回飢民認罰載送饑民二千名不收水脚等情己詳前報詎日前招商小輪裝載飢民二百餘名至淸江浦亦於數日後悉數裝回關道榮觀察得悉大怒以該輪祇圖水脚不顧大局殊爲可恨因罰令於本月内凡有飢民過境須遣回原籍者悉由該局派輪運送不准領取船價（子） 
[度支部發行鈔票]  
　　北京中國國家銀行經度支部尙書溥　尤准在京城發行鈔票計値銀一百萬兩由華官出示曉諭百姓通用此票不得折扣以資流轉譯字林報 
東三省近事 
[准設苦力經紀房]  
　　哈爾濱華人爲俄人傭工屢被拐騙因擬設苦力經紀房一所凡俄人雇用華人均著經紀房作保業已由畢姓李姓二人在吉局投呈願充其事蒙杜觀察批准不日卽可開辦 
[仍立道勝銀行]  
　　奉天俄領事某君擬於二月十五前後在大南門内商務勸工塲仍立道勝銀行並附設俄文學堂招生三十名卒業後卽充當該行買辦大冩等事刻下日人已將品物遷徙讓俄人居住矣 
[度支部銀行開辦]  
　　度支部分設營口銀行去臘已由副買辦王魁元君租定鴻盛利房屋作爲住址刻聞度支部溥尙書以營口銀根緊急關係緊要擬卽派該部郎中寳儒前往開辦布置一切 
[三國領事索讓祠宇]  
　　駐紥奉天俄德美三國領事日前要索小西邊門外三賢祠僧王祠等處作爲三國領事館惟祠内舊有練兵公所及備補營防不能遷讓聞三國領事不允恐又起一交涉問題 
[遼河航路已通]  
　　去年遼河未封今正南風甚競和暖異常冰牌遂卽渙釋於航路已無阻碍爲六十年來所未聞之事自旗昌洋行芝罘輪勇往進港快著先鞭初四日太古行保定亦遂鼓輪而進於初五晚開放登州龍口等處初六日直放漳州所有苦力小工不至坐食無事矣（輝） 
本埠要聞 
[商務總會廣勸赴桂墾荒]  
　　上海商務總會昨奉農工商部劄行略云接准度支部咨稱本部會奏廣西巡撫奏變通章程招商懇荒一摺於光緒三十三年正月二十三日具奏奉旨依議欽此鈔錄原奏恭錄諭旨知照前來查原奏内稱招商而外並應多招農民無諭報墾多少俱准認領外洋墾荒如美洲非洲等處向來多用華工以彼遠適重洋待遇苛虐一經墾熟利歸地主各省貧民猶復趨之若騖况以廣西道里之近升科年限之寛墾熟卽同己業報領又無荒價誠以外洋招工之法實力舉行分派妥員會同各省地方官曉諭周知應無不奔歨偕來等語廣西土壤肥美地宜稼穡現經度支部會同本部議奏准照前撫林紹年奏請仿照外洋招商開墾辦法任商人擇定地段給以照據寛以升科實於墾政前途大有裨益惟事屬創舉鄕僻小民勢難共喻自宜廣爲曉示俾克周知合行恭錄諭旨附刷原奏劄行該商會總協理等遵照體察情形廣爲勸導如有商民願赴該省承墾者務卽隨時報部以便咨行桂撫查照辦理等語現商務總會已抄錄原札廣爲勸導矣（川） 
[外部飭江督緩行公廨新章]  
　　外務部電飭江督勿遽實行所訂上海租界會審公廨之新章應俟滬道與工部局將建造女犯押所一事議結後再行酌奪譯字林報 
[俄國派武員駐滬辦理軍事]  
　　西二月二十八號俄京訪函云俄國陸軍中將德希諾奉俄國派充陸軍隨員駐紥上海十年現已回俄繼其任者爲陸軍大佐華德乃係英人苗裔日俄戰時曾在滿洲從戎今茲奉派是差不似以前各員之仍爲駐京俄使之屬員也譯字林報 
[工部局之路政]  
　　字林報云本埠工部局議定按照管理工程董事所擬將租界内馬路加寛修理計開 
路名英尺 
北京路四十尺 
九江路自浦灘起至四川路止三十三尺 
浙江路自北海路起至洋涇浜止四十尺 
雲南路三十尺 
閔行路西華德路與吳淞路之間四十尺 
北河南路四十尺 
百老匯路及百老匯路以西五十尺 
楊樹浦路及楊樹浦路以東七十五尺 
莫克登路展築至租界盡處 
靜安寺路徐家匯路應加修理 
新閘路四十尺 
威海衛路以南之馬霍克路四十尺 
靜安寺路在揩脫路與第十二號推廣路線之間六十尺 
蔓盤路展築至蘇州河 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[農工商部陳列所寄售貨物章程]  
　　一本所爲提倡工藝推廣實業起見務期貨物源來力求進步並爲各省工商擴充銷路俾全國土貨皆得以本所爲中央之樞紐茲訂各省寄售章程以資勸導而便交通 
　　一各省工商欲將自製貨品運交本所寄售者須先行郵寄式樣或開明該貨製造之法以及本質并貨主住址詳細函告本所應俟本所許可後再行發寄 
　　一貨主寄貨時須開明件數價値淸單本所照章收貨隨時掣付收條 
　　一貨主寄貨時須照開貨表一分隨貨寄交本所表式如左 
　　（甲）價値或躉發或零售或全副或每件以及觔两尺寸詳細逐一開明　　（乙）產地註明某省某處 
　　（丙）製造人註明姓名職業如係工廠成則註廠名及廠主姓名職業　　（丁）發賣處註明某地某號某家 
　　（戊材料註明用何種材料製成 
　　（己）質地或堅實或輕脆或耐用或美觀逐一註明 
　　（庚）製法或仍舊式或改新法其新法之勝於舊法在何處分别註明　　一寄售之貨如須裝潢瓶匣者由貨主自備倘因路遠不便亦可託本所代辦所費應由售價内坐扣 
　　一寄貨在途如有損壞卽將如何損壞情形函告原主或寄回更換或由本所代爲修理均俟原主復函酌辦　　一運脚關稅等費均歸貨主自理 
　　一貨己售出本所卽將該價寄還原主其匯費應由價内扣算或原主託有熟識商號自行撥匯亦可來函知照 
　　一貨主如欲取回原貨臨時卽將本所原給收條繳還以便查寄其　　一運費亦由貨主自理 
　　一寄售之貨須開實價不折不扣以便照價代售至貨主所用運脚關稅匯水電報郵信等費核實加入不得虚浮致碍銷路 
　　一貨價如有漲落應由貨主隨時函電告知木所按照增減如該貨旣經售出則仍照原開之價核算 
　　一凡寄售貨物件數較多資本較巨者儘可派人來所自行照料以廣銷路而昭核實 
　　一凡寄售貨物本所自當加意保護若該貨日久糟舊應知照原主更換倘有非常變動爲人力所不及者不得向本所索償 
　　一凡寄售貨物均須按等第依次陳列其所占地位將來如須納費者屇時再由本所酌定預先廣告 
　　一凡寄售貨物如有獨出心裁確係發明新法成器利用者可照上條採取章程由本所禀請農工商部分别等第給獎 
　　一凡寄售貨物如有銷路不旺者由本所考察情形將因何滯銷之故隨時告知原主以便改良 
　　一各省工商將自製貨物寄到木所後如函詢該貨銷滯情形或訪問同樣貨物本所均所答復 
　　一各省工商如就近向該省商務議員該處商會及本所名譽賛助員轉託寄售者均以此項章程爲準 
　　一如有未盡事宜隨時由本所酌定增改登報廣告（川） 
交涉 
[德領事允阻德商開設報館南昌]  
　　前有德國商人葛雷門擬在南昌開設報館經瑞中丞駁阻等情已紀本報現悉瑞中丞已電致駐寗德領畧謂正月二十八日接貴領事來函以商人葛雷門擬在南昌開設報館查洋商不准在内地開設行棧載在約章况報館關係内政尤非行棧可比礙難照允正擬函覆間乃該商人不候商明遽令華夥遍貼告白定期出報當經飭縣阻止該商人誤聽通事秦穆聳恿之言一味强辯並以從前南昌曾有日商報館爲言查江報館係華人李蘭軒開辦嗣因該報載有日本領事認可字樣卽飭停歇該商人何得執爲口實且未經允許輙敢自定出報日期是置約章公理於不顧卽希查照飭阻云云當接德領事電覆來電均悉細按電文與本領事吩咐本國商人葛雷門之意相反因卽照飭回去矣此事辦理再達照會故此交涉一案卽可作爲了結矣（存） 
政界 
[江督電飭籌修高寳堤工鎭江]  
　　江督端午帥以高寳堤工亟須籌修因電飭揚屬運河堤工局加高培厚以保財賦現堤工總辦司道已飭河務各員迅速辦理矣（退） 
[舉貢准由紳士保送武昌]  
　　鄂省保送舉貢各官需索規費以致被控等情已紀本報現提學司出有牌示准由紳士送考略謂各舉貢有先經在省離籍較遠備文不及者如有本籍紳士五人以上親出到所出具並無冒混保結亦准於限内報到一體詳送其地方官申文仍著補送備案云云（今） 
學界 
[揚郡學務彙誌揚州]  
　　兩淮運司趙都轉前曾禀江督准改儀董學堂爲中學堂定額四百名除儀董原有學生百名高等小學 
 
 

Page 11

 
 
　　升送六十餘名上月考取八十餘名仍缺額百五十名茲定期於本月十五日先行開學不日仍須續行招考以補缺額兩淮高等小學及八區初等小學均係趙都轉所創高等定額一百五十名初等四十名一切規模均稱美備業已一律開學揚州府立四區小學及江甘各立四區小學均於上月廿四六等日次第開學惟經費不足内容外觀均不完備以致各學額迄今未能足數郡城私立學堂經學中人調查約二百餘所其中以方君爾咸所創立方氏學塾及周君樹年之民立學堂尤爲完備現方君擬將方氏學塾歸併民立學堂以圖擴充已禀請運司將司署每年津貼方氏學塾之二百元撥歸民立學堂以資挹注旋奉批飭將如何擴充之處及民立學堂規則敎員銜名學生姓名查明造册呈送以憑核奪云云新立四維學堂及旌德旅揚學堂現已粗具規模約日内卽可開學（在） 
[請撥肉捐充作學費寗波]  
　　甬郡職員趙慶臻前辦小學堂在一所因經費無出迭次具禀道署呈請將淸節堂肉捐撥充學堂經費日前經置通喻庶三觀察批准俟照會辦理習藝所董事及各紳商議妥洽再行撥充（本） 
[浙江考取法政學生案揭曉杭州]  
　　浙江法政學堂於前月二十五日考試茲已揭曉計官班正取四十名隨宦子弟正取十四名紳士正取一百名開學日期約在木月二十左右茲將各前列十名錄後（官班）張秉慈胡琳胡鏞李茂蓮文海張錫五沙煦朱沛汪桂森馬建勳（隨宦子弟班）萬鼎乾許振灜袁思古吳鵬劉如墉許錫聞楊昭元范耆生汪駧魏安晉（紳班）摟金鑑温譔縣陳士彬章炳業章占笏邵秉衡徐幹來壯濤傅師說酈耀南（穎） 
[師範生幸得優獎之原因北京]  
　　師範生畢業獎勵大學堂監督原擬獎以學務六七八品官其官名則暫不指定俟擔任義務敎員五年後其時學部各項官名當可奏定再行實授不料學部會議不以此說爲然改爲最優等者作爲師範舉人以内閣中書儘先補用並加五品銜優等者作爲師範舉人以中書科中書儘先補用中等者作爲師範舉人以各部司務補用列下等者給及格文憑俟義務年滿方作爲師範舉人獎給中書科中書銜己於前日宣布照獎該師範生亦幸矣哉（學） 
軍界 
[測繪學堂行開學禮江西]  
　　江西陸軍小學堂附之測繪學堂現經該堂總辦在於陸軍老班學生中挑選十五名入堂肄業並招考二十五名以足四十名定額業已於初十日由贛撫督同司道以及總辦敎員新舊學生行開學禮聞該學堂不取學費限二年畢業云（因） 
[徵兵踴躍揚州]  
　　南洋三十四標歩隊一營督隊官吳家龍前奉督練公所札委來揚續辦徵兵事宜局設古觀音寺内現計應徵者已有九十餘人矣（可） 
[湘省督練處裁汰冗員確聞長沙]  
　　前報所紀湘省督練處裁撤一節茲探得確實消息云該處自由營務處改設以來所有大小委員除到差辦事及常川駐處各員外其聽候差遣者亦不下數十員現爲節省經費起見自今年正月起將該處冗員一律裁汰共計裁去二十餘員以致外間訛傳遂有督練處已經裁撤之說（亦） 
[督練公所代購槍彈安慶]  
　　督練公所奉皖撫諭准山西河東道呈懇代購槍彈飭卽照辦等語業由該公所向德商逸信洋行議辦將原訂合同呈院備考矣（俗） 
[詳報講武堂學額津貼安徽]  
　　皖省督練公所日前申詳皖撫略謂查督練公所附設將校研究所旣改爲講武堂應卽將原有各科各班學員分期考試酌定去留茲經職道等公同商酌擬定高等科學員二十名高等補習科學員二十名尋常科學員二十名至各該學員原支津貼多寡不等亦應叧定數目以昭劃一擬自此次考試後取列高等科者每名月支津貼銀八兩高等補習科者每名月支津貼銀六兩尋常科者每名月支津貼銀四兩而彙總核計研究所原給津貼銀數每月實少銀四进餘兩職道等並擬於定額之外酌量附取若干名作爲額外科不給津貼俟有出額挨次提補理合具文詳報云云（上） 
[丹陽續設徵兵局鎭江]  
　　兩江督練公所札委輜重營隊官王君赴丹陽續募第二次徵兵以補缺額業於十三日在城内設局開徵（十） 
路礦 
[部咨限制開礦安慶]  
　　農工商部日前咨行皖撫畧謂查貢生鄭芳蓀接辦楊鍚琛所領礦照係屬翎猪洞梁家山兩處其續租之小牛頭山金家嶺同水溝太康冲等處雖據復稱或係該礦正脉或係該礦分支而於該處附近各地槪行租購未免意存壟斷相應咨請貴部院轉飭該貢生將所領礦照之翎猪洞梁家山兩處先行開採其餘各處俟辦有成效再行禀請核辦毌致務廣而荒是爲至要云云皖撫奉文後當即轉飭知照（上） 
[發給勘路帳棚武昌]  
　　督署路政處近由日本購到番布棚多件發給川粤兩路勘路委員各領五棚以爲幇同測勘之人在路居住之用（安） 
實業 
[准抽箔捐組織蠶桑學堂紹興]  
　　紹屬所產蠶絲向較嘉湖爲勝銷流洋莊亦甚暢旺惟近年以來利權半爲日人所攘漸覺減色因有省垣蠶學館畢業生徐王二君議設蠶桑學堂課授新法禀請於鍚箔業過塘每塊捐錢四文備充常年經費已奉批准尅日開 
 
 

Page 12

 
 
辦以期逐漸改良收回利權（心） 
[自來水公司接辦有人鎭江]  
　　江寗副都統振統制之胞弟　　善伯向在寗省總理蠶桑官局事務現因鎭江自來水公司發起人席月樓騙欵逃避決意來鎭接辦聞已購定篤信洋行機器矣（子） 
[小輪減攘利寗波]  
　　甬江北美益永安二局專走餘姚之小輪近日因新開利運輪局恐攘利益遂一齊减價每客僅收洋五分利運局亦一律减價爭攬生意是以往來搭客均極擁擠（未） 
[贛省商務總會訂定普通商捐簡章江西]  
　　贛省商務總會開用關防各節均誌前報茲復訂定普通商捐簡章四條照列如下（一）自丁未年起所有江西省城廂内外各店户除營業卑賤外均宜一體預會以便同沾公益從前月捐悉改歲捐酌分五等以貿易之巨細行業之大小分别等次頭等歲捐洋五十元二等歲捐洋二十元三等歲捐洋十元四　歲捐洋五元五等歲捐洋一元（一）本會屢奉部文飭令編查店户并頒發表册凡一號開設之處所股東執事人之姓名均宜備書以便稽查而施保護之方茲由會内派人按街按户編查塡明以便報部所有本會會捐捐數卽於編查時由各號自行塡認（一）每歲收捐之期頭二三四等分爲兩次收齊計繳月正月一次七月一次頭二三等兩次各繳一半四等正月繳三元七二元五等之户卽於正月一槪收齊（一）各店捐欵旣經自認卽於收捐期限内自行封交會内支應收納領回收條毌庸派人往收（來） 
[頒發小輪行駛内港章程鎭江]  
　　鎭江關稅務司義理邇君前擬定小輪由鎭江至内港往來行駛試辦章程十條又小輪免碰章程二十條以備將來或有爭論俾可藉此駁阻刻已禀奉江督核定卽刋印多紙分發華洋各小輪遵守並請監督榮觀察行内地各州縣一體遵照（十） 
官事 
[新任閩督之歷史]  
　　新問閩浙總督松壽於西三月十六號（卽二月初三日）由熱河來京大約西三月杪四月初（卽二月望前後）由京起程取道上海前赴新任松督於西三月十八號（二月初五日）蒙兩宫召見卽奉旨加恩在紫禁城騎馬查松督於一千九百零六年補授熱河都統以前曾任河南巡撫當一千九百零二年在河南巡撫任内適値聯軍撤退兩宫回變卽隨駕人都旋授兵部滿尙書一缺至去年詔改官制後始調補熱河都統譯字林報 
[鐵路局收支更動漢口]  
　　漢口川粤兩鐵路局収支吳某現因另有差委由鄂督改委知州白觀秋充當川漢路局收支知縣徐鍚璜充當粤漢路局收支均已到差視事（安） 
民事 
[集欵運米平糶寗波]  
　　甬郡當道及各紳董前日在商務局會議持平米價辦法擬各捐資由外省採運米石來寗平糶寗道喻庶三觀察當卽認捐洋五百元寗府文　臣太守認捐洋三百元鄞縣高子勛大令認捐洋三百元富紳王君月亭認捐洋一千三百元日内將選派妥人分投採運（日） 
[美敎士運粉助賑鎭江]  
　　美國敎士李德立運麵粉一萬三千包赴淮北各灾區賑濟刻已裝輪進口由吕盛兩大臣咨請鎭關查驗放行矣（十） 
[美商延請敎士經理賑務鎭江]  
　　美國某巨商聞淮徐海灾　　情甚重特購備價五千萬金之麵粉裝鎭行運各災區以資賑濟已延請鎭江浸禮敎會奇牧師經理一切（子） 
雜事 
[德安府颶風爲災湖北]  
　　鄂屬德安府地方於本月初四日忽起颶風吹失田廬房屋物件無算府署大堂亦被吹欹斜貢院旗杆折爲兩叚府城皇廟後殿全行坍倒城磚俱吹至半空紛紛落下傷人民甚多直至初五日始熄亦巨災也（今） 
[拿獲偷毁電線人犯湖南]  
　　常德電報局日前拿獲偷毁電線之張德盛等三人比即送交武陵縣請予究辦縣主廖大令審訊屬實將張德盛重予笞責囚禁木籠其餘兩人亦分别枷責以儆效尤（亦） 
[折賞進馬緞疋北京]  
　　内務府廣儲司准理藩部咨請將上年來京値班之喀爾喀等處蒙古王公及哲布尊丹呼圖克圖達喇嘛等呈進貢馬共一百零八匹應由本司按照所進數目核給折賞綢緞若干疋傳知緞庫預備可也（星） 
[火車軋斃老叟漢口]  
　　漢口大智門火車站旁初九日有老叟在鐵軌上閑眺適炎車驟至避讓不及竟至軋爲兩斷卽由屍屬領回棺殮（朱） 
[紀文華銀樓不認掉換寳石情形鎭江]  
　　杭商文華銀樓資本極巨前有徽人忽將該樓招牌取去謂因値數千金之寳石托爲鑲金遂被掉換決不甘休云云該樓執事人以徽人存心訛索與本樓名譽攸關特請由商會代向縣令伸辨并要求須照索詐律科罪因此徽帮董事出爲干預浙幇董事亦復大抱不平恐將有一番衝突矣（八） 
[批駁禀請贊助戒烟會經費揚州]  
　　揚州戒烟會會員王慶鰲具禀運司請飭塲運商人贊助經費運司以邇來鹽務並無起色且原有捐欵爲數不少未便照准因卽批飭另行設法云（可） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寓言小說雙靈魂不准複印（十八）]  
　　第十八節神幾曰諸君不信印魂能平行空氣中。至二里之遙。而傅著祖漢之身乎。然我獨以爲有此事焉。無足怪也。 
今有二不等邊之三角立體磚。由其各平面而求之。各有一中心點分懸其三角而求之。則又别有一重心點。物理如此事理亦然。所以事有常亦有變。而因常達變之功效。要不外乎吾人之心理。（此卽守經達權隨時處中之道） 
動物體中皆有電。若因病而死者。臓腑壞。電力弛。電氣散。其靈魂離軀殻。必浮至空氣盡處而後止。或者因遇水火兵刅而死。其心必先驚懼。驚氣有速刀。能使電力失散於頃刻之間。故若此而死。者其靈魂亦心上浮於空氣之外。不能平行於空氣之内。此卽備格君所發明者。乃動物死時。靈魂上升之常理也。而要非所論於今此之變理今此警爾亞。中彈仆地。伊心不自知。無驚氣。其志在速行。有專冋。有專向則電力足。無驚氣則電力聚。此時急欲向前走。適遭一蹶。如急溜直衝至閘口。爲閘門所阻。其勢益烈。又如彈丸受火藥力之推送又受槍筒口門之阻逼。其向前之力更盛 
此時警爾亞之靈魂。與其聚足之電氣。愛力十倍於平時。其結合向前之勢。如急溜。如槍彈。故脫然輕軀殻而平行於空氣之内。非其靈魂有此能力。乃其電力所使也。壇下諸博士聞說。又皆拊掌神幾續宣言曰人之知覺。由於靈魂。故下愚之人。靈魂有凝結性）此卽佛家所謂鈍根）易與别種氣質相感觸而化合設如此種人心懷猜疑。始則尙覺似是而非。經久則直以非爲是。以無爲有。以虚爲實矣。此卽其電力挾靈魂與别種氣質相感結化合而成者也（諺云疑心生冤鬼信不誣矣）。凡此種人死後。靈魂皆能平行空氣中。然不久卽當滅。其所以能平行空氣中者。以與電氣凝結故也。電氣不能常在空氣中。有所感觸。則變爲有體積之物。甚至化爲動物或成怪異也。（古有物化之說精衛杜鵑是也佛家有轉生爲牛馬鷄犬之說然與此理不合）若此。則其靈魂不復能升於空氣之上而爲空氣所磨盪銷散故須臾血滅 
至於極聰敏人。其靈魂有善動性。又有速行性。意有所向。電卽隨之電有所觸。魂亦隨之。若使其神志專電。其靈魂挾電而行。力能貫鐵石。無往而弗達也（記曰惟至誠者能自盡其性益能盡人之性盡物之性又曰誠則形形則著著則明明則動動則變則化皆卽心理學亦卽龍眠術之本原也國學精妙久已失傳惜哉）壇下諸博士聞之。皆現驚服狀。以爲精微奥妙之至道。欲歎止矣而神幾先生尙有所發明。於是衆皆訝絶 
案下愚之靈魂。不能升於空氣之外。不久卽滅卽中庸所謂不誠無物。上智之靈魂。力能貫鐵石。無往不達。即所謂至而伸者爲神也。嘻破佛殆知鬼神之情狀者乎。抑歐洲果有此天道人道鬼道之學乎。吾讀此。忽不樂。規規自失者累日。嗚呼歎觀止矣 
國外新聞 
[俄相宣布新制]  
　　俄都國民議時會時俄首相司徒賓當衆提出意見六項一擁護憲法二改正農民法律三廢止充發西伯利亞之罰四以基督敎爲基礎五保護勞働社會六司法制度之改革至對於極朿經營事業彼又願將黑龍江鐵道連絡於後貝加爾湖地方（穎） 
[日本委員收賄之嫌疑]  
　　日本下議院會議郡制廢止問題時有議員某揚言某某會議員有收賄事遂由議員中公舉委員十八名調查此事之有無譯東報（穎） 
[俄國革命黨之計畫]  
　　日本長崎地方發見俄國革命黨報内有云俄政府若竟解散國民議會則全國鐵道人役將盡同盟罷工譯東報 
[英俄兩國者邦交之一斑]  
　　十四日倫敦電云俄國艦隊駛抵英國波資末斯海口英皇特柬邀將校兵士一百二十人至倫敦以歡迎之並在大客店設筵以欵之席間彼此祝兩國君王萬壽歡呼暢飲譯字林報 
[德法報章互相攻訐]  
　　十四日倫敦電云德國半官報聲稱願助法國向摩洛哥要求使法人得以滿意不認德人慫恿摩洛哥人與法人爲難而法國報章則責備德人反對法人在摩洛哥各城鎭設立無綫電報以致醫士毛家孟植立量地標桿時摩洛哥人誤爲無綫電桿以致遇害云譯字林報 
[法外部宣布摩洛哥土人戕害法人交涉之辦法]  
　　十四日倫敦電云法國外部大臣畢初在議院開列法國外交未結之案件 
 
 

Page 19

 
 
　　卽法國商務上所遭之暗殺行刺阻撓各事亦在其内法國今又因醫士毛家孟　害向摩洛哥要求賠欵償其家屬將瑪勒克地方巡撫下獄監禁卽以前所索各欵亦須照允務懇在摩洛哥之歐洲人皆知摩洛哥人之野蠻狂悖此事己行文照會德國矣譯字林報 
[俄人在波斯遇害]  
　　十四日倫敦電云日日郵信報駐波斯京城之訪事報稱有俄人一名在　希地方遇害譯字林報 
本埠新聞 
[上海官事]  
　　廣州副都統春齡江西候補道蔣輝廣西補用縣吳良棻昨日先後到道拜會禀見調署寳山縣竇鎭山禀辭回蘇普陀兵輪管帶易鍚棻禀知奉稅司諭將輪駛入船塢修理今日開工（哲） 
[押懲阻撓鐵路購地劣董]  
　　蘇省鐵路公司圏購二十七保頭圖小木橋一帶民田爲該處董事張吟樓阳撓由前任王大令傳案面斥勒令每畝給洋一百五十元如違押究詎張奉諭後竟向業主勒買每畝給洋一百元自扣用洋五十元各業主邀集多人投縣伸訴李大令飭差提張到案張供詞含混判發押捕廳看管俟鐵路購地事竣再行酌釋一面諭飭地保殷子田前往勸導各業主顧全公益切勿爭價（杞） 
[浦東擬添設警察]  
　　浦東總巡謝樹伯明府商禀滬道瑞觀察核准擬在浦東各段地面添辦警察以防匪類當與各處鎭董籌商辦法擬先在閘北工巡局借撥巡警勇三十名擇緊要處駐防再候禀明滬道核准開辦（夜） 
[電請平價售米]  
　　總工程擬設平價局售米以濟貧苦茲局董禀滬道電請兩院憲核准卽日開辦矣（夙） 
[提訊搶米犯]  
　　本縣李大令前晚提搶劫張方廟米匪首犯朱阿福地保錢志高訊問錢供係三十保三圖地保此次搶米查得係朱等兄弟三人起意餘皆附從朱一味狡賴大令喝責三百板判收押限交伊兄到案嚴究並諭該地保協差下鄕查拿附和搶米之人帶案（軌） 
[盜犯解縣]  
　　去冬搶刧周浦鄕民楊阿鑒家贓物之盜犯王順卿現匿南巿被浦江緝捕管帶朱都戎訪悉卽於前日旁晚撥派哨弁徐松泉千戎帶同丁役在南巿董家渡烟館拘獲當卽押解南匯縣收禁候審（車） 
[究唱淫詞]  
　　浦東陸家行鎭董謝君禀明謝總巡以該鎭張少甫茶館開唱淫詞請究明府卽傳地保往拘一千人到案即判各掌頰逐退茶館夥陶永茂笞責六十下補提店主地保包庇笞責開釋（夏） 
[愼重衛生]  
　　工部局以天氣漸熱爰命西醫帶領華工在美租界一帶居民鋪户查驗遇有垢汚不潔者卽以藥水沖刷俾勿傳染疫症（西） 
[縣令驗屍]  
　　英租界寳善街順興小客棧主費阿根前日將病危棧客張友生倩夥王恒林負出抛棄路隅未幾身死事爲巡捕查悉報知捕房將費王一併拘入昨早解至公共公廨請究王襄讞會同美白副領事提訊捕頭禀訴前情襄讞以費殘忍己極遂商之白君飭將費王管押捕房並着地保報縣請驗午後四點半鐘新任上海縣李大令蒞騐飭據仵作驗明死者頭額有跌傷一處委係因病身死並無别故驗畢查無屍屬遂由善堂棺驗發壇掩埋（莊） 
[公廨停訊]  
　　今日爲耶穌敎大瞻禮之期英副領事巴君照會公廨將應訊各案停訊一期本埠各西商及江海新關均停辦公事（根） 
訟案 
[上海縣案]  
　　王秀金控姊壻王培坤春產奉訊交保避匿將伊妻秀林提案收押限交培坤昨提比秀林求恩明府判遠押限十天交出如延嚴比○臬憲訪拿之著名流氓彭少卿拘獲訊押在案亦奉提訊判押改過局两月○王士恭邱漢明串拐顧友喜胞妹控將王妻陸氏提案訊究氏供實不知情判氏釋出速往找尋○朱文田蘇連生串拐劉春榮小孩訊押亦奉提訊朱蘇同供實在不知求恩判送改過局押三月俟獲到同黨再究○倒欠各錢莊鉅欵之鄭熙藝屢次訊比釘鐐收禁○王華郎與阿全串拐龔梅生女賣與洋人被龔控縣收押限交同黨亦奉提比王請交保出外找尋明府准之○孫稚卿顧欠張某賬洋五百餘元訊押限交提比孫求交保出外料理判准交保限十天淸理逾限着交案嚴追○鍾阿良　欠董生順房租洋一百四十元由　鎭巡局送案押比鍾供並不欠租己向　主理說判交保速往理明○東局送余孔華張右伯欠大有墨店貨洋二十五元張供余托小的担保借洋被累余供欠洋是實須俟五月新茶上巿做工可歸判各具切結准限五月内還淸一併斥釋○東溝航船主顧源生去年遭風溺斃多命提訊收押在案顧求開釋判罰英洋二有元充救生局經費○江北人張歩雲向施阿二索討東洋車租錢施遭毆吞烟斃驗命妻陳氏報將張訊押提訊施陳氏挈子投案請撫卹判張帮助盤柩費洋三十元交保限交○浦東總巡前解私販孫錦林到縣訊押核辦在案亦奉提訊察得孫患有瘧疾判從寛交保（杞） 
[總工程局紀事]  
　　竊道前街某姓壽衣十四件之沈有生由東區巡士查獲人贓詰知有朱鳴賓同謀提解總工程局陳叅軍判沈戒責二百五十下押候訊辦朱訊無實據着卽交保贓存局○范榮根陳殿生因私刋楊義興圖章至厚泰莊冐限洋三百元一案追比挺押昨復訊判再限五天（疏） 
[公共公廨晚堂案]  
　　汪沈氏投公共公廨控榮福昌圖賴借洋求追前晚奉襄讞王肇之明府提訊汪沈氏供榮挽中陸子喗徐查氏借去英洋五百元有劵爲憑向索　榮以洋己還陸收取有收條爲詞陸不到案顯希圖賴呈據求追訊之徐查氏供還洋婦人實不知道榮供洋實歸還陸收有收條呈電明府以憑據確實未便任賴遂判押限十天向原告淸理（泉） 
[公共公廨早堂案]  
　　張富生與韓阿福向童咸光口角亙扭入捕房昨解究童供學生行至張韓門首無端以惡語詈駡求察張韓同懇恩襄讞王肇之明府商之美白副領事判轉押捕房七天張交保具改過結○馬夫朱阿金任意擊駕車之馬爲某洋人警見交捕解究明府以朱殘忍判罰洋四十元充救生會經費○馬夫張麻子黄阿六將某洋人之馬車撞壞報捕解究明府判各罰洋銀一元仍賠修費洋二十四元○祁三子掩入某洋人家竊取値洋廿四元之玻璃窗一扇送究判押一月○張中桂周慶生碼頭串竊衣包一個報捕解究判各押一月○迷路男孩阿個年六歲由捕解究明府判交差留養懸牌召領○己革廨役王慶之妻王章氏即竊取方關榮値洋銀四千元之金飾報探將章氏及趙四金拿獲吊出各贓尙少有二千餘元訊之趙 
 
 

Page 20

 
 
　　四金供求恩典明府以人贓併獲判分别還押候探吊齊各贓解案訊辦○吳阿三於去年冬誘拐妓女鳳保經女訪明報捕解訊判押限七天交人以逾期不交判還押再展限七天如違重辦○北京路公估局汪桂淸投稱汪子年屢　硬借吵鬧將門窗打毁汪供桂卿是族孫因挪措川資回徽州原籍不敢行兇求明府申斥一番判釋出諭令原告酌給川資回藉○胡愛囝被不認識之某甲誘至某酒樓用迷藥飲醉　去金戒指四枚金鑲鐲一付珠環等飾等醒後吵鬧印以爲瘋人送廨判押候查明旋有張朱氏投案保頜明府判准保領管束（莊） 
[法租界公堂案]  
　　唐貫三控妻弟陸安松陸安卿悔議租地一案陳明府判两陸償還造屋洋二百元房租五十六元茲唐亦以事關戚誼遵判于昨日呈契交案將償洋領回○嚴福榮子坤全在新大南貨店學業去歲走出無蹤控經判令該店經理人帮尋昨嚴報追明府判該店主帮尋不得置身事外○馮馬氏控車夫劉根林竊物經探查得祇竊車布一方判押五天○祝沈氏控沈阿三積欠成衣工資洋廿四元向索行兇官判交保著于廿四日先還十元餘限三月中還淸○王陸氏扭車夫竊鷄一頭尋出反將活鷄撕開請驗中西官以其殘忍判押五天○陳金寳偷太古棧芝蔴王寳生竊木頭各押五天○孟三摸途人皮夾押三天○竊犯陳阿金押期己滿昨解廨判再押改過局两月○車夫朱誠如因車失杏仁扣蔴無人具保昨奉開釋（盹） 
[美租界捕房事]  
　　前晚有日艦兵多名在四考脫路乘醉毆人由三十六及六十六等號西捕拘獲一名帶入捕房押候核辦○陳瑞記之妻周氏前晚將約値千元之金飾衣服　逃陳報知捕房飭探查緝○四百十六號捕在北四川路見有廣東女孩沿途啼哭當卽帶入捕房候家屬認領○温長生在北河南路某小客棧失竊布衣疑棧客郭阿吉所爲扭交捕房押候查辦○八百二十二號捕巡經墨克登路見有核棺一具回報捕頭飭傳地保遷移（西） 
通信 
[曾觀察上蘇撫電]  
　　（爲燒鍋止釣事）撫帥鈞鑒燒鍋止釣禀蒙通飭禁止乃接各處調查報告尙未奉行查此項米石蘇屬日糜數千担請再嚴飭停釣鑄叩寒 
蘇撫札江蘇駐滬官米平價局曾道文 
爲札發事前據該道電稱平價局應接四府一州公事繁多求頒關防以資應用等情當經札局刋刻去後茲據該局將關防一顆刋就呈送前來合亟札發札到該道即便遵照查收會同上海道啟用具報切切此札 
[閩省洋務局來電]  
　　曾少卿觀察轉達閩省旅滬紳商學界公鑒頃奉督憲發閱來電敬悉查魏池招工赴巴西迭經敝局照會法領事允爲諭止當出示嚴禁並電請海關一體查禁現聞比輪到口復由督憲加電稅司阻止一面飛電沿海各營汛協同禁阻矣閩洋務局 
[華洋義賑會收中外捐欵數目及添設徐海等處平糶局告]  
　　本會自開辦以來蒙中外各善士助捐者頗形踴躍核至二月十二日爲止己捐銀三十萬二千一百餘两又洋八萬一千九百餘元即以該款購辨糧食分運災區計共價銀二十八萬八千九百餘两又洋五萬二千三百餘元近又蒙美國善會助賑第二批麵粉八萬四千担亦已專運來華直送鎭江交缷矣來源漸旺力量稍充各會員因公議添設沐陽桃源海州三處平糶局己電請許久香觀察選派當地紳士會同西會員妥商辦理矣 
[華洋義振會經收捐欵第三十五次報告]  
　　愼裕號朱葆三先生經收天津禪臣洋行嚴蕉銘先生來由津埠代募洋一千元仰見津埠諸公垂念災黎同深欽佩特此鳴謝 
[商會經收徐准海等水災第十六次淸單]  
　　本會會友洋金首飾業董事聯和號李菊初先酬愿助銀三百兩松江商會林總理鍚田先生來袁鴻逵君助洋二十元又松江學生華忠以年終酒資移助洋一元吳良初求孫病速痊助洋十元合亟登報以揚仁風 
[李蔭柏經收皖北義賑第八次淸單]  
　　横濱華商公捐一萬三千五百五十元三十錢此欵楊星使交粤商匯寄上海道轉解灾區長崎三江帮沈明久二百元周馥葆二百元蘇道生二百元沈本範一百元蘇寄子六十五元王文炳五十元福泰莊三十元恆泰莊三十元裕昌莊三十元陳松壽三十元萬利莊三十元柯鍚光二十元范茂桐二十元倪鶴靑二十元王景文二十元俞子常二十元胡渭照二十元張子華二十元倪德忠二十元合感號二十元陳順才二十元王文華二十元桑　楚二十元長和號十元福建帮會所五十元太益號二十元德泰號二十元震豐號二十元福興號十五元德隆號十五元和昌號十元永記號十元賓記十元振泰號十元東源號十元振成號十元益隆號十元盛隆號十元太昌號十元廣東帮會館一百元萬昌和五十元　達初二十元晉恆號二十元繆星帆二十元繆玉庭二十元廣豐號十五元恆豐號十五元東合泰十五元永昌號十五元同發源十五元裕和盛十元義盛號十元葉堯階十元鮑演昭五元永生隆五元延壽堂五元同記號五元此欵卞領事匯交上海曾少卿轉解皖北災區 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
