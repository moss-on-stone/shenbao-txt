# 1889 - 121 - 4905763

 

Page 1

 
 
[發售廿四史預啓] [  圖書集成局主人啓]  
　　本局開印古今圖書集成一書早已排印齊全祇以卷帙繁重加以去年訂匠忙迫異常致第三批出書之期稍遲然　臘底已將第三批書發出全書完畢矣隨於圖書集成印竣之後卽刊廿四史刻下已將排至一半用中國潔白連史　印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先睹爲快者幸卽早日至申報館掛號可也其票售至四月　截止如至全書印成購辦者不照預定之例須再行定價今印有樣張欲觀向申報館領看此佈 
[點石齋售書啓略]  
　　經　通　○是書蒐羅宏富取用不窮購此應試可咄　辦然門　非由素熟臨事　易張皇預置案頭隨翻隨　則臨用之獲益更多而人勞我　矣今定碼洋世五元○大題觀海初二集○實文三萬六千　本屆各省鄉試題十得八九謂予不信可覆按也今定碼洋廿五元○五經文準○　文一萬五千首其中向無陳作而特搆者不下萬首新　美儲無踰於此碼洋八元○五鳳樓試帖○得詩一萬二千首慶義土飯槪不闌入碼洋　元○御　七經先印五經○直行宋字精校精印碼洋八元○廣治平略○采輯史事有體有用洵經世必誠之書碼洋一元其除種類繁多不能　　本埠外埠俱　分鋪士商就近購取可也此佈 
[重印醒睡錄出售] [  申報館主人啓]  
　　本館曩刋醒睡錄久已風行海内不翼而飛茲用鉛板重印紙張潔白校對精詳每部訂成六本價洋三角五分准於卽日出書賜顧者仍照曩例 
[書虐女案後]  
　　虐女之案層見疉出殊亦數見不鮮矣何足贅論然虐女之案同而其情形不同其情形卽無所不同而其居心不同以故不惜費心費力費筆費墨再爲論及之夫虐女分幾等有童養媳而被虐者媳而至於童養則其母家必無人無勢無力虐之者亦明知其可欺也而加之以毒心毒手卽或虐而至死斷無人爲之控告卽有女族來洋閙亦不過厚殮超度極而至於賄和如斯而已盖名之養媳則已有名分雖律有無故殺子孫之條而究無死罪故若輩之胆愈大也嗣後應請刑部官於纂修律例時奏請凡有童養之媳無故被人虐斃者加其姑之罪倘有小姑唆使則必令唆使之人議抵如此方爲平允而所以保全弱息者不少矣至於以買女而被虐者則不得以買之之故遂亦儕於子孫之列倘有凌虐情事一經告發或被訪聞必予懲治仍同凡論無可議减然彼買女者大半衏院中居多其買之也爲圖利也人而至於以人圖利其無恥無情不仁不義固早有楹聨曰一二三四五六七孝弟忠信禮義廉如此之人又何必與之講理與之言情惟有事發則從重懲辦而已獨有近日英公堂小鳳一案指爲養媳子之不有媳於何附以爲買女則並不賣娼初非圖利而凌虐情形實有較從前報上所載而尤烈者噫是何故也豈眞如釋教中所謂前世寃孽耶果報之説儒者弗道然婦女則往往深信不疑故以神道設教亦是化俗刑方之一法而寃孽之説彼且藉此以卸罪顧就佛法而論欲知前世因今生受者是欲知來世因今生作者是彼小鳳之所受者或爲前世之因乎而馬王氏之所作者獨非種來世之因乎夫馬王氏之家亦不知其何等據小鳳供詞呼之爲小姐而呼其姘夫爲少爺則亦私門子之流亞其姘夫助虐與否旣據小鳳稱爲無之則亦不必究及第不知所謂少爺者亦曾讀書明理否如其讀書明理則目覩小姐凌虐之狀必將勸之勸之不聽則或爲小鳳圖一脱離之法今雖無加功之實而終覺坐視不救未免太忍溺受者不明吾姑爲彼少爺解嘲然因此而核其名分則小鳳固爲婢女耳嘗聞粤婦之虐婢女也十分很毒而細按之則亦不過下等之粤婦若大家巨族亦有仁厚以待人者非可一例而論也彼下等粤婦則有之矣今馬王氏則蘇産也初非粤婦之比矣見者謂該氏面貌不甚凶惡豈可以貌取之哉吸鴉片烟者終日横陳一榻無所事事則專生惡念鴉片陰類婦女亦屬於陰兩陰相合陰惡之念愈轉愈深深入於裏者卽不見於外又豈貌取之足以爲憑也乎今日事已到案必當按律懲辦南面者自有權衡不煩旁人叅酌此其報應之顯然者已可知矣而陰惡之行鬼神所惡其禍將有不可勝言者試舉余所親見者爲之述之同村某氏婦虐其婢每晚鞭朴之聲隣人慘不忍聞不數年髮匪至居村中者皆不罹患而某氏婦獨避去中途爲賊所刼飲刃而死止遺一女無人顧視至十一歲爲人服役每爲人言及其母待婢之虐現在受此孽報未嘗不涙涔涔下無何亦死至今人猶引以爲戒又有前此上海殺人放火之一案其禍固起於下人而其原實由於待下太刻所致案情鑿鑿其爲前車之鑒固未遠也勿謂小兒女可欺不知蜂蠆有毒又安得任意魚肉之説者誚余爲動言報應未免援儒入墨不知儒墨之所由分在彼不在此若以報應之説動人之善心警人之惡念則儒書中何嘗無之書曰惠迪吉從逆凶惟影響易曰積善之家必有餘慶積不善之家必有餘殃殃慶之分吉凶之判祗在一念之善不善而已此説也儒與墨固無所分彼指以爲分者仍不知其所以分者也婦女信佛法信因果是其積習而獨於凌虐婢女之時若霎時變作兩人者苟當其時有人焉從旁點醒之則亦必有難於下手者此吾所以不得不歸罪於小鳳所謂少爺其人也歟 
[紫禁朱櫻]  
　　吏部爲傳知事本年大挑滿洲蒙古漢軍並各直省舉人欽奉諭旨河工關係緊要應添用正途人員俾資熟習仍照嘉慶二十二年成案將已挑一等人員兼掣東河北河分發試用等因欽此欽遵到部相應傳知該舉人等如已挑一等者務於三月二十九日黎明齊集午門前按照本部牌内名次聽候點名帶赴内閣如有一名不到除將已挑一等撤銷外仍指名嚴叅該舉人等當自念已成功名勿得自誤○調任江蘇巡撫剛子良中丞毅奏稱自蒙聖恩調撫江蘇半載於兹新調山西巡撫衛榮光請假回豫就醫抵晋尚需時日現山西藩司豫山已抵晋省經奴才飭赴新任其山西巡撫篆務擬令該藩司暫行護理俾奴才得以交卸晉撫篆務回京請訓前赴新任以重職守可否之處恭候訓示遵行此摺已奉硃批山西巡撫着豫山暫行護理欽此○吏部示傳本年大挑舉人於三月二十七日挑選八旗滿洲蒙古漢軍直隸奉天江蘇安徽山東山西河南二十八日挑選陜西甘肅浙江江西福建湖南湖北 
 
 

Page 2

 
 
四川廣東二十九日挑選廣西雲南貴州並挑河工爲此示傳該舉人等知悉备按省分屆期黎明赴午門前按照本部牌内次序聽候點名帶入内閣如不按照牌内次序聽候點名者應令不准帶入各宜凛遵勿違○客歲九月初十晚陜西鄜州獄内有擬軍人犯閻舜兒卽閻德海常三卽常三立兒劉舜等同時逃逸業由本州移付隣封通緝並由吏目懸賞購拿查閻舜兒係順天大興縣人常三立兒係順天宛平縣人劉舜係順天文安縣人恐其潛回原籍由周直剌銘旗關送通緝咨文並賞格到順天俾交大宛文三縣一體黏貼如有將三犯全獲送官者賞銀六十兩如有通信到官因而緝獲者賞銀十兩此銀封存在官緝到當堂卽領然鴻飛冥冥未知何日弋獲也○吏部示傳所有本年三月分月選翰林院孔目章頌聲一員道馮應壽一員知州龔家同潘炳麟二員知縣傅維祜龍錫恩林湘葛秉彞孫克勤等五員共九員相應出叙傳令該員等於二十四日黎明赴部過堂二十五日齊集天安門外朝房預備簽掣倘是日不到定行指名題叅○宣武門内迤西學院胡同宗室　某妻身懷六甲上月二十一日經桂延收生婆某氏至家迨日晡時呱然一聲遂産一子四肢無異於常惟頭生兩角長寸許面若藍靛髮如朱絲獠牙出口衆女眷見此情形爲之戰慄收生婆藉端訛詐謂此怪噬伊數番向桂索錢數十緡以療噬傷桂以數千給之不允添至四十千始允遂草草收拾而去幸桂妻平安無恙一時隣里咸知男女往觀者實繁有徒桂恐因此肇事赶將此怪擊斃埋之亦罕見事也○皇上於頤和園傳諭總管内務府大臣所有圓明園内務府三旗精捷營官兵練習馬解花箭等技藝著於三月二十五日齊集頤和園以備傳演馬上各藝○此次恭備湖差之三旂侍衛親軍鑾儀衛官員校尉曁内務府上駟院武備院貼杆處以及十處緑步兩營打街跕道各項備差官員各將執事備差人數清單呈遞葢皇太后皇上已諭查核去年九月二十三日恩賞恭備湖差官兵成案奏明候旨施恩云○吏部爲批示事據山西舉人賈春溥取具同鄉京官印結具請候挑到部查定例挑選舉人如係候補教職應於單内註明只准挑取二等等因今賈春溥中式光緒元年乙亥恩科第九名舉人於八十一卯捐教諭補用該舉人係應補教職應只准挑二等相應批示可也○有小謙者軍犯也由配潛逃回京怙惡不悛於三月中旬由火藥局運出火藥數十簍分裝九車拉往某處銷售手中持有印文車上插有黄旗盖恐沿路盤詰也行至宣武門内迤東翠花街地方廂紅旗官廳前被廳官阻住小謙尚嘵嘵以公文爲護身符詎料個中人已將情形和盤托出廳宫當飭弁兵將車揪住而在後之三車早已逃避僅獲住火藥六車連伊等解送北署北署行查所持公文確係私造遂將全案送交刑部當分廣西司旋因廻避改調福建司訊辦 
[拆橋匪易]  
　　天津拆卸鐵橋經列前報橋樁計共五十四根每根入土約二丈有零河底盡係焦泥如針芥相投不容擺脱初由製造局工匠設法選用金山硬木夾縳橋樁駕以鹽船水長船高樁當拔起詎橋鞏固初用硬木兩根砉然中斷橋樁不動分毫加至硬木四根濟以人工從上月二十日起至二十七日止經閲八日計起橋樁一根仍未得半於是議將該樁截斷一條呈明天津道憲再候核奪現在仍法外設法逐日作工但不知何時方能竣事耳江浙漕船其卸空者陸續循流駛過揚帆出口其重船一槪停止不提議俟橋工拆盡方辦漕務但今屆米色不佳頭二帮船米已有霉變設一延悞天氣炎蒸致令變色變味伊誰之咎耶惟一面動工拆橋一面提船卸米庶兩不相妨故現於三月二十七日已提重船卸米矣 
[輪船小損]  
　　豐順輪船於三月廿八日抵津停泊碼頭時沙衛各船帆檣雲集中有走錨船隻豐順船誤觸錨齒以致洞穿其時正起卸貨物芬如亂絲不及提防水已汨汨而入船頭低陷中西人等赶緊查知貨經水濕搶卸一空該船遂如側生果横亘河唇幸水勢不深未經沈下當卽設法堵塞致未能如期回申也 
[藩憲蒞潯]  
　　新任江西布政使方佑民方伯於初三日一點鐘坐江孚輪船駛抵九江選鋒新勁等營兵弁均列隊江十燃槍申敬九江道府縣官以及印委各員均詣招商碼頭迎迓一時脚靴手版紛紛投剌方伯分班傳見後卽登岸進行臺小憩隨乘緑呢大轎呵殿入城往各衙門拜客聞初四日換坐大紅船用紫電官輪拖行晉省履新云 
[盜刦茶銀]  
　　九江每年茶巿各棧匯銀往山莊採辦紅茶者約數百萬或由信局攬送或自行雇脚挑運結伴䟎程且雇鑣手護解以防緑林豪客窺伺也上月二十九夜某茶棧專足擔銀一千兩進山行至武寗縣屬某鄉巿日已西沈歇店三更時突來盜黨多人明火執仗闢門入店店主與挑夫亦各持兵器極力拒盜當被盜放洋槍將店主擊斃兩挑夫亦身受刀傷踣地奄奄一息將茶銀全數刦去次日該店一面往武甯縣署報案一面專人送信至九江棧主想該地方官當必認眞緝拿也 
[彈壓茶娘]  
　　九江每逢茶巿城廂以及各隣縣婦女來潯揀茶約有數萬人其中良莠不齊恃强滋閙之事時有所聞日前大碼頭某茶棧有衆婦女麕聚該棧搶坐板揀茶無論有票無票恃强爭先而無賴流氓亦溷跡其中喧閙幾至擁擠傷人幸董廉捕保甲局嚴委員督同差勇極力彈壓當將滋閙游民拿住笞責數百板送縣管押始各紛紛解散否則娘子軍耀武揚威當必滋事矣 
[松試童題]  
　　初六日楊文宗扃試奉賢金山上海三縣童生正塲題奉賢似不能言者其在宗廟朝廷便便言金山善爲我辭焉如有復我者則吾上海從我者其由與子曰由也好勇過我通塲次題秀而不實者有矣夫詩題攖桃初結子青青得初字 
[誤認題目]  
　　松試上四學塲内聞有華亭某生誤作奉賢題又奉賢某生誤作府學題均於發案後經楊文宗飭學傳入補試該生似此模糊亦罕有之事也 
[客途病斃]  
　　初四日江裕輪船從本埠開往上江内有一客病斃當由船中買辦棺殮停寄鎭江倘有屍親可卽赴鎭認領至細情已登本報後幅告白姑不贅述 
[徴税償債]  
　　朝鮮政府所徴海關税項纎悉不遺旅客携帶酒一樽菓一盒亦必徴税以故税金日益多就仁川一關而論前四年所收税數共七萬八千九百四十四圓二十四錢至去年則增至十三萬八千九百四十二圓八十三錢之多聞此項關税除用費外政府悉以歸償外債云 
[以矛攻盾]  
　　東報載德國聘用之東洋學舘教員日本文學士井上哲次郎近在公會中以日本婦人爲題操德語演講日本風俗惟婦人最壞動輒離婚他適又每日必向浴堂洗澡云云將日本婦人醜態盡情説出是日聽講之貴紳命婦多人大半聞言愧赧轉面向背不忍相視日本人則皆面赤而退德國新聞紙又載其説尚欲問其餘事由是大和會員大爲憤怒井上氏不得已請新聞紙正誤一時議者紛紛當有人勸井上歸國而井上意尚未己有時仍將日本婦人演説故寓德之日人無不怒詈以上係德國社友來信在井上哲次郎以日本人而出日本人之醜未免太甚然觀其所説皆係實事亦何憤怒之有哉 
[鄂渚官報]  
　　三月十九日漢陽水師鎭戎高見辭赴下游巴河田家鎭一帶痥操二十三日候補府金星榆奉撫憲委辦撫署牙釐文案禀知韓鑑奉學院歲試漢陽府屬代理提調差候補府蔣斯崧奉委專辦老河口厘局二十三日大挑縣郝鳳林候補縣劉超元俱奉藩憲委解第三批京餉准補棗陽典史高應垣謝飭知候補典史歐陽琴奉委調查保護營鋪差藩憲牌示漢陽縣仁義巡檢要缺飭本任之楊寳森回任二十 
 
 

Page 3

 
 
四日候補縣課元祖赴遠安縣會審案件 
[鳩江瑣誌]  
　　三月廿九夜二鼓時大礱坊地方失愼焚去烟村四五家是處人烟寥落故不至蔓延否則有不堪設想者矣○蕪湖土藥税釐前由孫樹人觀察委員督同商號設局經征並擬照章酌减二三成完納以廣招徠近來收數仍屬寥寥觀察特再飭該商董認眞經理然聞收税雖絀而銷塲　廣近日新開土藥舖大小約有四五十家良由土藥源源而來水陸並運易於偷漏故也欲杜其弊非另立新章不可○署蕪湖縣王宇春明府於上月廿八日放告欲觀新政者咸引領以俟是日江口獲住竊賊一名送案經明府訊問當命待詔當堂將髮辮薙去一半重責八百板枷號一月發江口示衆捕役重責四百板以爲玩泄者戒月杪又獲屢次滋事之天津流氓某甲一名帶案訊供後薙髮笞臀荷校游街蕪地素多表皮痞棍想當聞風歛跡矣○上月廿八日寗淵觀河下有一駁船一五艙船爭泊碼頭起釁始則唇鎗舌劍不肯相下繼則持篙舉槳各逞雄威兩下扭作一團各召帮夥有從船上打入水中者有抓起重打者兩岸觀者愈聚愈多未幾各有一夥受傷或傷頭面成傷腰腹舁赴縣署喊寃當經王宇春明府親自騐明傷勢皆無大碍飭卽抬回養傷提該船夥等諭以撑駁船之湖北人每喜遇事生風好勇鬥狠而五艙船之桐城人亦刁狡好事兩造皆有不是將兩船夥各責三百板揮令退去堂下觀者莫不謂斷案之明也○蕪湖街衢本來窄隘擺攤者又多佔至街心行人遂多擁擠喧嘩之事王明府特諭各鋪地保轉飭擺攤者一律攞入簷下各家門前亦須打掃潔淨違者重懲○新署含山縣土明府庭槐自省起程赴任道出蕪湖寄椗河内數日旋卽掛帆下駛○前署蕪湖縣嚴笠樵明府交卸後經孫樹人觀察咨請藩憲調歸蕪湖關差遣委用明府於四月初一日遷移出署卽在河南賃屋居住 
[請移首級]  
　　江北孔壠鎭敦成錢鋪去冬盜刦一案經漢陽縣拿獲盜黨三人訊明正法將首級解往孔壠地方懸桿示衆已列前報今年三月初又經漢陽縣由監内提出是案劇盜明正典刑仍將首級三顆發往孔壠示衆不期黄梅縣差役竟將該首級懸掛敦成錢店門首臭氣薰蒸過者掩鼻該處係通衢閙巿鄉民貿易者磨不遶道以避隣近各店相率閉歇擬往黄梅縣署公請移挂首級以便商民不識李明府能俯如所請否 
[西人獵虎]  
　　離厦門三十餘里各山皆有虎㝢厦西人每喜獵虎去冬今正德記旗昌兩洋行東先後獵得兩虎三月廿一日洋關某西人又在鼓浪嶼後山中鎗斃一虎廿九日恊隆洋行西人又在太武山獵虎一頭約重二百餘磅聞各行西人以重貲雇山中人時時守望見虎回洞卽用剌柴堆滿洞口不使再出然後報知西人以欽斃之 
[收考電生]  
　　中國自倡設電報後約計總局分局不下百餘處每處總須二三人承值電機傳述電信是以本埠電報總局準於月之十一日一點鐘生局考試電生其已報名者務須屆時赴局聽點是亦　南捷徑也諸生勉之 
[掘井得銀]  
　　新北門内積善寺後有空地焉近由地主雇匠起造房屋日前匠人掘井忽得一物其色甚黝匠人携回倩鐵匠到家鑿開燦然白銀也匠喜甚重酬鐵匠大約此物係亂離時所藏云 
[竊衣被獲]  
　　昨有江北婦人携帶十餘齡之女孩至老北門外大街乾昌仁新衣店購買裙褲等物未成而去店夥查點衣物已不見綢裙褲各一件當卽尋蹤赶上告知法包探李雲發將　女二人一併拘至捕房當在該婦褲脚内搜出綢裙一條其褲不知何往捕頭詰訊該婦據云於前月廿八日來滬船泊新閘並未竊衣捕頭飭將該婦押禁俟解公堂訊究 
[嚴拿賭犯]  
　　陳家木橋打狗橋一帶向有賭徒設立賭臺引誘鄉愚歴經英法捕房拿辦而賭風終未盡絶昨經法捕　諄囑中西各捕嗣後派在該處梭巡者務須來往梭巡不准稍有停留總使賭徒不能存身庶免死灰復然此亦整頓捕務之一端也 
[竊案已破]  
　　法界吉祥街裕泰客棧内前月到有鎭江客四人衣服甚爲華麗捕夥常見該客質當物件將洋分用形跡可疑且棧主已失去皮袄一件正在查該昨晨有三人已爲英界包探拘去法包探一聞是信卽往裕泰棧察看尚有一客正在睡鄉當卽喚醒在和合枕内搜出當票四十餘張大半在鎭江所典者其質在上海者祗十餘張最大之票皮袍褂三件當本錢廿七千有零其餘銀水烟筒衣物等甚多隨將鋪盖三副皮箱一隻鞋籃二隻並銅鐵鎖匙廿餘枚連人一併起入捕房下午四點鐘時英界包探秦少卿等帶同該三人至法界各押鋪吊贓候辦 
[春賽餘聞]  
　　寓滬西商賽馬旣畢例有馬夫跑馬之舉昨日天氣晴朗節候温和各馬夫馳驅於平沙淺草之間興復不淺惟觀者不若日前之熱閙矣 
[縣案彚錄]  
　　昨日有徐炳全扭某中投縣控稱去年正月間憑中爲媒聘定張佛全之女爲媳言明今年四月初迎娶及期往迎忽被張之妻母阻擋叩求究辦裴邑尊着候訊供核辦○製造局函致上海縣稱近來屢次失去木植請將去年竊木之薛得勝周春源夫頭周阿華及地保周坤全等傳案訊究裴邑尊着差將各人傳到於前晚升堂訊究薛稱小的捕魚爲業去年浦灘見有木植隨水漂來小的撈起出售前已奉訊明白嗣後並無木植周稱去年貪小購買木植業已訊結在案現在局中又失木植實與小的無涉阿華稱小的充當夫頭去年因失木逮訊現在局中失去之木小的實未知悉邑尊飭將夫頭管押薛及春源交差看管着地保詳細查明禀候覆訊○前日傍晚時有浙江人張升手持扁擔在閘北行走誤碰小孩徐松子該孩將張扭住不放互相爭閙旁觀之陸得昌將孩推跌忽有張阿全以陸欺侮小孩大爲滋閙一併扭赴巡防局喊控局員訊供之下卽飭局勇地保將一干人送請上海縣訊辦裴邑尊着交差看管候訊○山嘉大控石作頭應文升硬佔墳地一案迭紀前報兹悉兩造供詞各執裴邑尊於昨午後帶同書役人等詣山家園覆勘情形再行訊辦 
[英界公堂瑣案]  
　　七十五號印捕稱昨見馬車夫李瑞發停車在新丹桂戲園門口碍路違章拘案請罰李瑞發供暫待坐客是以停車蔡太守判罰李瑞發洋一元撥充醫院經費○一百十號華捕稱昨見陳阿友在街一擺攤小賭拘獲送案賭具呈案陳阿友供寗波人年十五歲小本營生偶擲骰小尚求恩恕蔡太守謂陳阿友犯賭本當重辦姑念年幼押候戒責五十下交其父母具領管束賭具存毁○鍾方玉稱被方紀園誣竊勒賠洋二元七月并被取去烟灰一兩肆意行兇爲此報捕拘案方紀園供我失竊衣物伊自願賠償蔡太守謂方紀園誣竊行兇殊屬可惡判枷十四天以儆○金李氏稱在路行走被吳錦生調戲與論爭扭致失銀簪二隻值洋一元一角由捕拘吳送案請追吳錦生供行路誤碰被其辱罵與論爭執巡捕適至並無調戲失簪事蔡太守判吳錦生折賠該氏失簪洋半元完結○大豐洋貨鋪夥余三義蔡林春等經過火塲與華捕口角一節己列前報昨據余三義投案仍執前詞太守商之賈副領事以事甚細微毋庸深究卽將余三義所存之洋五元發還蔡林春旣未到案情虚可知將洋撥充醫院經費○賈洪發徐萬生同稱被王福生竊去錢十餘千由捕阻獲人贓今請給領巡捕頭禀王福生屢犯行竊請爲重辦王福生供疉次犯竊原是不合現求施恩蔡太守判連次犯竊之王福生發捕房管押四月贓交賈洪發等領去○大吉祥棧夥控杜壽寳行竊謝客洋二十圓杜稱有何姓交我銀洋蔡太守飭將杜壽寳暫押着交何姓到案再訊已列前報昨據該棧司帳李樂之申訴前情何姓卽吳平之上堂稱與杜係同鄉我與杜之父爲友杜不應妄取銀洋現已自　料理明白求請免究太守謂旣經料理明白准將杜壽寳交吳平之領去○西 
 
 

Page 4

 
 
洋人稱失竊毡帽二頂報由捕房　獲江阿福起到原贓一頂尚少一頂請追江阿福供毡帽祗有一頂係江長北行竊交我江長北供江阿福如何行竊我不知情不知伊如何誣扳蔡太守判江阿福管押二十一天江　北交保贓交西洋人領去 
[上海四馬路文報局内山東賑捐收解處接到嚴佑之先生由周村局發來電音]  
　　竹坪少欽逢辛詠南心如綏之蓮山子萱諸公鑒霖初二抵蒲台南岸堤堰聞齊東青城濱城蒲台利津黄流汜濫秋不能種生機已絶大堤外去秋淫雨爲災山水暴發顆粒無收現麥雖種而苗已掘食殆盡霖先查堤内次查堤外各村庄所帶之欵不敷甚鉅乞速接濟並求轉致韻亭維之聲和春揚煦春我槃諸公另函詳祈先電復作霖叩四月初四日自蒲台發 
[上海四馬路文報局内山東賑捐收解處會同各公所起解第三批賑欵]  
　　謹啓者前月廿四日解出第二批後疉接東省查賑之劉君浩如楊　壽卿嚴君佑之先後來電極言災重日長須速籌巨欵接濟等云兹又湊解第三批曹平銀一萬兩合申規元一萬七百四十兩八錢除先於三月下旬由招商總局匯解外庫平銀一萬二千兩合申規銀一萬三千一百五十二兩丸藥二箱交續往放賑之謝佩孜先生帶去謝君同行者係周君貢府王君永年何君壽朋周君樹森謝君宿巖卽晚坐豐順輪船赴烟迅往災區散放此批中計陳與昌賑所規元二千兩文報賑所規元二萬一千八百九十二兩八錢絲業會館高易行兩公所各丸藥一箱仗望四方仁人善長不壓不倦量力輪助俾得拯此殘黎出諸水火無任迫切懇禱之至陳晚元施善昌陳德薰葛繩孝土松森謝家福經元善楊廷杲謹啓 
[上海三馬路與昌恊賑公所解奉天第七批賑欵啓]  
　　啓者敝所於三月廿三日會同陳春記賑所解往奉省規銀一千兩辰下奉東兩省困苦　形業據函電詳登報簡該處窮黎端賴義賑以活餘生是以續欵難緩須臾查敝所送出之東册收數未見大旺務祈仁人義士絡繹惠寄俾敝所有接濟之資而　黎無餓莩之患作善降祥理堪操劵也用特登報伏希公鑒 
[敬謝元濟堂善捐啓]  
　　敬啓者日前本堂派出各處大小捐册仰蒙諸善士隨緣樂助次第擲還頭二批兩次清單已將芳名數目登列報　諒邀鑒兹又蒙泰來行洋東惠助銀一百兩又昇茂載寳號父來係春巖封翁助洋三十大元拜領之餘莫名欽佩當望雲霓而結念欣承雨露宏施在洋東畛域無分憲澤覃敷乎中土在封翁福田廣種仁恩徧被乎黎元從知作善降祥定卜自天錫嘏行見蕃禧駢集景福咸臻彌令遠近聞　後先接踵爰綴數語以誌不忘其餘陸續收到名號捐簽統列入第三次清單以彰盛德而伸謝悃惟望源源貲助俾得萬善同登是則待澤之忱不勝　禱拜禱之至[  元濟堂同人等頓首]  
[奉和黄口之世叔遊味蒓園原韻三絶句錄呈高昌寒食生指正]  
　　爲愛名園去復來題詩石上共徘徊柳絲滿洩春消息卻被牽情不放回隠約人穿曲徑來三弓地闢偶低徊緑波蕩漾飛雙槳好把塵襟滌一回次第東風拂面來蜂媒媟使總依徊一鞭芳草斜陽路道是春遊得意回[  桃潭舊主汪紹炎炳臣甫]  
[江督轅門抄]  
　　三月二十七日胡汝純赴江西公幹○二十八日知縣黄在福奉委通濟門稽查兼保甲差藩轅牌示新選安東典史周恆貴現已到省繳憑自應飭赴新任○二十九日知府唐壽嵩辭回滬三十日准補如臯西場司沈志曾由蘇來○四月初一日理問沈敦和謝委兼管文報 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[畫蘭助振]  
　　海鹽余君鏞江善士也素工墨蘭海内傳頌久矣今因左山遭凶惻然動念願减潤一月作　振資由四月初六日起屏條四尺每一元六角每尺加一角中業減半圓摺扇册每件一角由本埠法界吉祥街泰和齋代收五天取件其人心存利濟藹藹可親善氣迎人宛然如入芝蘭之室云[  上海高易籌振公所陳德薰謹啓]  
[墨蘭助賑]  
　　茂苑周君秉臣具鐵石梅花氣骨兼山川香草風流精繪事尤工蘭竹蓋其性情所結契也家故貧却能疎財仗義樂善不倦連年所得筆資悉以助賑今聞山左災荒仍遵舊例自四月初五日起至八月初五日止減潤四月計蘭竹紈摺　每頁五十文屏條四五六八尺每條一二三四百文堂幅加倍來件南巿請　萬裕碼頭同溢仁花行北巿請交英大馬路善餘里施醫局掣給　條五日取件積有成數卽行彚交籌賑公所轉解災區並登報章以昭核實[  王增禧徐古春榮厚黄少瀛同啓]  
[鎭江電局代收丹徒旱災賑捐己丑二月分三旬清單]  
　　錢道憲發胡道憲移送福建船政大臣裴五百元謝綏之經募由嚴佑之交來揚庫平銀五千兩李紹堂二千一百千文李馨谷一千　郭掄齋五百千文郭　齋代募三百千文尊德堂乙百千戴長卿乙百六十元馮已亭一百圓鮑幼宣募恆順槽坊六十元恆大槽坊四十元戴子輝募鎭字一百五十號册求記一百元茂盛祥十圓道生昌十圓黄茂盛八圓黄與盛五圓陳源順五元瑞泰和五圓又募鎭册一百四號聚昌奎廿圓吉順達日圓興順昌廿圓祥順泰廿圓復勝祥廿圓裕興祥廿圓乾泰和廿圓復記二七日九兩六錢六分懷記二七十兩三錢一善堂祈病速愈五十圓鎭字乙百四十乙號靳春陽募同吉祥一千倫手無名五千一圓伯翁圓錢字一伯四十二號德記四千鶴記二圓永茂二千彩香室二千德成二員樊父捐局兩員廣盛乙員恆和乙員德慶乙員鎭字乙百四三號仁和長十員元興長十員魁盛隆十員有心無力人五員久成公兩員德義生四員志成亨三員承德堂三員　泰昌兩員無名兩圓不書名四光隠名三元不力子兩元鹽邑衆姓十　力不足人祈子姪聰明兩圓祝小彭手八元陳虎臣壽儀移助常鎭道錢八元鎭江府福四圓翁廷珪一員李久安兩員歸清河本曹乙員胡鶴樵兩員羅在安兩圓朱甫卿兩圓周楚南四圓許南友六圓侯儉堂四圓沈彦臣六圓沈挹先四元沈四岑歸梅生共兩元屠臨川乙元李潤齋兩員高長春乙圓張瑞岩乙圓汪和卿乙圓于伯川四元向登壽域呂四杏林六十壽儀助孫立公四元馬篤卿兩元祥泰二元長泰兩元生泰兩元豫泰兩元徐學海二元趙克維一元王養田二元周昧卿二元孫再元二圓七保女一圓楊聖華王琴堂高和聚孫培金田玉如陶懷鼎高和運孫高元王洪順陶瑞三戴昇文孫和元　二户共四圓孫　雲二圓柳少雲二員杏林主人十員塘工捐新春陽募七十老人貺儀移助二百十七員歸安縣沈劍芙一百圓平安氏二十員無名氏四員二七十三兩二錢金戒指二錢合二七四兩電報費十八圓一角三分補米業花街一元九百文 
 
 
