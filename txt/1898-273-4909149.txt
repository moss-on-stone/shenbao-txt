# 1898 - 273 - 4909149

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元八角○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繒圖三國演義碼洋一元五角○駁案彙編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨諠指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彙碼洋二角○白紙玉堂字彙洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻級碼洋一元四角○繒芳錄碼洋一元二角○中東戰紀本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彙編洋八角○英興記三角半○諸君欲購者請移玉至三馬路申昌舊畫室或申報館帳房可也此佈 
[乞助山東急賑文]  
　　水旱偏災國家代有然未有若今日之甚者上年淮徐海一帶洪水爲災小民蕩析離居慘難言狀今年自四月下旬至七月初淫霖又復成災未己植而盡受漂流麥雖熟而不及搶割災黎徧野生計毫無待哺嗷嗷朝不保暮籌賑者方急思施濟以救垂斃之民不意天降鞠凶山東黃河又遭决口嗚呼是豈上天之不以好生爲念耶抑吾民之不德宜遭此奇厄耶夫山東黃河堤卑埝薄河窄灣多數爲民生之患本年夏間甘肅河南均電致東省謂黃河來源極旺山東爲全河歸宿急宜先事預防不圖伏汛之際大雨滂沱逹旦連宵半月不霽以致山水雨水同時并漲河身不能容納於六月杪上中下三游南北兩岸大堤民埝浸決十餘口沿河三十餘州縣一片汪洋盡成澤國其情形最重處如上游之東河王家廟中游之壽張黑虎廟歴城之楊史道口濟陽桑家渡類皆開闊四百丈人民被水冲流不計具數傳聞齊東舊城業己漂盡新城亦被水圍城不没者數尺闔境村莊幾無完地又高博藥一帶因南堤一開水勢直下寛闊數十里直長數百里盡成水府此誠數十年來未有之奇災也當水來時適在夜半居民猝不及防被淹者何止數十百萬有村莊適當水冲合莊盡被冲去房屋人民一無所存者有闔家老幼見大水驤至無可爲計用繩互相連繫隨波流去屍骸漂没者有見水至無處立足攀援上樹無人往救餓死樹巔者更有因四面水甲内不能出外不能入坐以待斃者種種情形觀東省　書其傷心摻目之處眞有非鄭俠流民圖所能盡繪者此卽鐵石人見之當亦爲之下涙也東撫張漢師飢弱爲懷力籌欵項遴員施放急振約計己數十萬金然此不過略救目前俾待斃者暫延殘喘若無巨資源源接濟恐哀鴻徧野他日終不免溝壑之填雖經奏請截漕而有漕州縣被淹者己十居八九深恐所請不濟所需爰函致滬上各恊振所命爲設法勸募以解倒懸竊維上海諸善士自設立燾振所以來迄今己歴多年勸者竭力不遑捐者踴躍從事雖收數未嘗或息而各省之以偏災告者亦未嘗有中止之時蓋天災流行以中國二十二行省之大河截何地不一偶逢其變故救援賑恤終未能一日稍息其肩今者山東突遭黃河漫决之患災情之重災區之廣有非尋常本旱偏災所可比例者卽較之昔年晉豫大無赤地千里亦有過之無不及也顧一則旱魃爲虐一則陽侯爲災旱魃爲虐則掘草煮土猶可以爲旦夕之延陽侯爲災則城郭人民悉遭昏墊雖有草而亦無可掘雖有土而亦無可煮若非急謀施振何以使千百萬哀黎得免其魚之歎哉惟是籌振之事行之有年言者諄諄聽者藐藐幾欲以呼號求救之語等之老生常談况去年南省收成不稔以故米珠薪桂巿面艱難富紳大賈或亦有倦於爲善之念然思天道福善禍淫又曰作善降之百祥又曰積善之家必有餘慶報施昭著不爽毫厘則南中諸民得以水旱無災煖衣飽食者未思不由於善氣之所感則際此告匱乞振急若羽書其可如秦越人之視肥瘠漠然毫不動念乎嗟乎天不能使天下絶其兇荒則人世間不可一日廢籌振之事卽不可一日無助賑之人欲求周濟災黎出水火而登之袵席惟所望於仁人君子不惜解囊以助而己諺云救人一命勝造七級浮屠功德之大孰過助賑吾是以願諸君子之家自爲喻戸自爲勸各量其力慨賜救援俾東省災民得不至流離轉徙成爲餓殍焉豈非無窮之惠澤乎當世樂善之士流覽斯文慨然各以囊金相助足則東省諸災民生死肉骨之福也跂予望之 
[本館接奉電音]  
　　昨日上午京師飛電傳來上諭四道敬謹譯登○八月十六日奉上諭湖南學政著吳樹梅去戸部左侍郎兼管三庫事務著除會澧署理欽此同日奉上諭礦務鐵路總局著派刑部左侍郎趙舒翹會同王文韶督辦欽此同日奉上諭己革工部主事康有爲學術乖謬大悖聖教　所著作無非惑世誣民離經畔道之言著將該革員所著書籍版片由地方官嚴查銷燬以息邪說而正人心欽此同日奉上諭昨日有旨將曾　調補直隸布政使現在裕祿補授直隸總督與曾鉌係屬同官自應廻避甘肅布政使曾鉌毋庸調往直隸直隸布政使著袁昶調補裕長著調補江寗布政使欽此 
[請設農學科稿]  
　　其呈福建福安縣舉人張如翰爲講求農務請合文學設科以鼓勵人材振興地利呈懇代奏事竊萬寳皆地所生四民以農爲本中國地大物博實駕環球何至物產蕃滋不及西土蓋緣士農分業農不知書而士於土化之學又以非科名所務置之不講故農業莫由興其利兹欲殖民富國必先訓士而訓農考周詩田畯至喜蒸我髦士是卽之農官農士漢制科孝弟與力田並重實有農科之設後世農學不講種植之事一聽蚩蚩者之自爲而不學無術難興地利今農學農會爭列報章編譯外國農書以資肄習京都設立農務總局恭奉上諭著各省督撫認眞勸導紳民併采中西各法講求利弊且飭州縣設農學堂等因天下應翕然知務本之圖矣第恐籌費不資州縣艱於創始農民罔知所措未免有名無實不如上師古制參酌時宜合文學而加以鼓勵特設農學一科舉中西格藝蓄收之法占騐考察之書令士民悉心講究習精其業俟學政按臨之候特試一塲取其農學策論有心得者每學拔取數名作農學生咨集會考略如拔貢之例晉京廷試列高等者觀政農部與拔萃科小東官同其次用作州縣農師與教官並重移訓導一缺任之俾事有專司且資教習叅用西法時與諸生盡心講究令開農會以事比較刻農報以廣見聞購農器以便操作按春秋農忙之會巡視郊野辨其土宜察其力作應如何興利除弊會同州縣未谕俾農民知所效法實與古人勞農勸相之意相符卽窮鄉僻壤有生員通曉農學其平居教導童蒙凡荷鋤負耒之夫皆得聆其指教無不悉農務以盡地方其辨質培壅變磽瘠爲膏腴必有其道富民卽以富國效可立致而天下應不咎儒術之迂疎矣抑舉人更 
 
 

Page 2

 
 
有進者西人講求富强凡國中無人不學各藝由學而成均紿優奬中國農商工藝學鮮專門士扭制藝徒以獵取科名其實不適於用是以貧弱至此竟爲他族所欺陵今皇上奮然學行新政以策諭取士通今博古蔚爲有用之才而又懸美職以勵工藝派大員以督强務講求農學設有專官而開特科以鼓勵之則士民無不忻然讀有用之書將致富亦可致貴且與現在講求練兵合武科於營制其優異軍士以圖强同一鼓舞人材焉則我國家富强之基實轉多於此矣舉人恭讀六月十五日上諭仰體宸衷下采芻言不敢自安緘默謹陳淺見呈乞代奏謹呈 
[津友三述國事要聞]  
　　逆犯康有爲由津乘重慶輪船南下至吳淞口爲英國兵艦載往香港覊禁囹圄此固確實之信本報亦己紀之矣乃昨接天津訪事友人來信則有大相徑庭者姑錄之以備一說據稱康逆自奉旨嚴拿後大索京津不獲旋由北洋大臣派飛鷹獵船沿途追捕並電致烟臺上海兩關道照會領事俟各輪船到埠密往搜捕迄未戈獲不料某日凌農忽由諜者報稱康逆匿跡於紫竹林下日本某署是日五更時由日本官商三人伴同雇一小輪船向大沽進發北洋大臣榮中堂時方料理進京聞報後立派通商巡捕劉君駕小輪船追之比至大沽追及前船日人不令登舟劉告以捕康之故日人答以船中並無此人而劉則見隔船艙内有一抱頭而臥者貌實似康因指問此是伊誰日人謂此非爾所宜知亦非爾所應問特非康有爲爾其毋以李代桃僵自干咎戾也可劉謂某奉大憲差委來此稽查無論此人是否康有爲務請帶回一認果非廬山眞面卽當送還决不稍滯行旌也日人聞之大怒卽於懷内出洋槍指劉而脅之曰毋多言多言將不利於爾劉無奈爲命挽舵而回白於大沽直字營統領史軍門並由德律風禀報護理北洋大臣袁慰帥聽候核奪史軍門立往追赶而日人所乘之小輪船己經出口泊於日本兵船相近軍門遂亦望洋而返嗣經慰帥派津海關道李少東觀察督同天津縣吕秋樵明府到大沽口上船究詰船主以莫須有回覆而觀察等又不能到船搜索祇有天空任鳥飛而己津友所述如此或當時尙未知康逆附重慶輪船而遁故有此查索也 
[　逆籍甚稽]  
　　京師訪事友人云逆犯康有爲潛謀不軌罪惡昭彰當事未發覺之時曾於夏間倡立保國會聲稱只保中國不保大清凡官紳之被誘惑者不一其人今幸天奪其魄皇太后皇上赫然震怒密旨嚴拿元惡雖被脫逃而所立保國會册籍己被弁兵抄出其中所列銜名如數家珍不難按圖而索刑部堂官見之以案情重大請派大員承審所幸我皇上心存寛大除奸黨分别懲治外基餘槪不株連彼得保全性命者宜如何革面洗心哉 
[滿洲俄兵軍械駭聞]  
　　新嘉埠叻報云日本北門新報紀載俄事最爲確鑿蓋其關心亞東大局舉凡俄人一舉一動莫不詳載以便中日兩國執政大臣按圖索驥庶幾胸有成竹不致爲所蒙蔽其用心亦良苦矣據云俄人設備於遼東汲汲皇皇日不暇給實足令人聞而駭異其旅順大連灣兩口有英國某船長經過查得兩地屯駐陸兵計有三萬五千名海軍船隻則旅順口内停泊一艘港外三艘則專一輪流巡視遼東海面以便旅連聨成一氣内部砲臺船渠軍械修理所貯炭庫糧食厫軍務司令部大小衙署均佈署完備而軍需器械運輸而來者尤絡繹不絶自西七月十號俄船伍影比阿號運來大砲數尊快槍數干桿彈藥則不計其數卽就旅順駁運上陸費數日之工始克運完其景象大似年内有戰務核其軍實充足旅連鞏固不言而喻嘻俄人舉動若此豈僅爲保護旅連而己哉或將俟秋高肥馬别有所圖歟俄心叵測其鼾眠於我臥　之側己覺可懼况復據我堂奥乘隙窺伺可不預爲防維乎 
[英公使論關外鐵路借欵事]  
　　中國推廣山海關外鐵路東至營口北至奉天以與俄路相接所需經費前經督辦胡大京兆與匯豐銀行訂定籌借英金二百萬磅俄使聞之卽出而相阻屢次函詢總署以爲此項鐵路借欵須由俄國籌辦總署與胡京兆疊次往復文商婉言相答而俄使終執前議出而阻撓外邊謡言并有謂俄人聲言如中國此項鐵路經費必借英欵則俄國必索伊犁以償其欲其說之有無固不得而知而中外傳聞則莫不如是也嗣聞英使有照會至總署略謂中國爲關外鐵路籌借英國之欵如有别國出而阻撓以致與中國開釁則我英國必力助中國卽因此用兵亦在所不恤云云并謂如有各國公使至總署時請貴王大臣可將此照會送閱等語旅京西人傳述如此本館按英使之詞至此己到末著往者西厘相國仰承英皇之旨時時以持盈保泰爲心故各國識時者之議論均以爲維多利亞一日在位則英國無論如何吃虧必不與俄國開釁今若英公使與總署之照會果如前者云云則英俄外交之政策至此乃一大變然吾謂向者英人之自謀與謀所以抵制俄人者則雖無一言及於用兵而國手彈棋一點必有一應俄人以全力經營滿洲英人卽以全權保護長江俄人假德據膠澳爲詞而圖佔旅大英人卽以俄得旅大爲詞而租用威海俄人假法人之欵託比商之名而思干預將來盧漢鐵路之權英人卽於滿洲之南界廬漢之北界力爭關外鐵路之借欵以扼滿洲盧漢之咽喉是俄人心計所及之處卽爲英人眼力所到之處而俄人亦卒無如英何也嗟乎人之欲善誰不如我彼固各謀其國而己我獨非國也哉奈何不自爲謀而一聽人之謀我耶 
[示諭照登]  
　　欽加二品銜賞戴花翎江蘇遇缺卽補道派駐古巴總領事府黎爲出示曉諭事照得古巴兵燹災荒己將四載本年閏三月間加以美日失和迭攻各埠戰艦環困海運不通始則物價翔貴購食艱難繼則積粟己空糧米並絶華民經年坐困謀生之術謀食彌艱飢病交迫嗷嗷遍島情形悽慘憫惻殊深上年勸募中外各處官商會舘善堂集資拯救迭經匯到鉅欵交會舘核實施賑古巴各埠商民均竭力籌募隨時捐銀捐米就地襄賑仁漿義粟存活甚多樂善諸公造福不淺業經禀蒙楊前憲奏請傳旨嘉奬在案惟是籌賑己久力竭筋疲需欵浩繁實難爲繼當此師旅飢饉之際工商交困之時目覩斯民昕夕籌慮當經電禀伍使憲商之美外部設法購米迭蒙恩意極力籌商並懇電逹總理衙門代奏恩施撥欵拯急六月二十三日奉電復己代奏奉旨古巴華氓飢可憫著伍廷芳酌量由使費項下撥欵賑撫毋得冒銷總期實惠僑黎欽此當卽傳諭知悉兹請使憲撥庫平銀一萬兩交會館公同妥賑著核實妥賑毋得冒濫等因仰見浩蕩殊施遥頒海外僑氓疾苦上系宸衷欽感同深懽躍奚似惟人數太夥博施濟衆古聖猶難必須妥籌方昭核實現擬再籌巨資赶緊購米義賑平糶兩事並行以期實惠均沾仰副皇上惠愛僑氓之深心使憲軫念民艱之至意所有飢民均己准赴養老院早晚領粥並將儲米撥出平糶一俟賑米續到再行分撥各埠以普皇仁仰各埠商量卽將目前辦賑情形飢民數目切實具報備核仍希竭力籌助始終勿懈以副事望爲此通諭知之毋違特示光緒二十四年六月二十五日示 
[蘇撫過蕪]  
　　蕪湖訪事友人云調任江蘇巡撫德靜山中丞由豫章啓節下駛乘坐登瀛洲兵艦另　福安輪船拖帶官航六艘於月之初四日清晨道經　江地方印委各員大都舊隸帡幪引領江　匪朝伊夕至是放棹爭迎均以一見顔色爲幸乃中丞恐勞供億遥致　詞鼓輪直下各官遂在江干恭送水陸各營亦均鳴槍升砲以誌敬忱 
[學憲過境]  
　　北通州訪事人云順天學政張大宗師於八月初二日出京路經通州文武印委各官均出城在西關天成菴迎迓預備茶座以便文旌暫憇是日自晨至午大雨如注是以憲駕至下午三點鐘始到卽寓西街永茂店爲公館次晨起節按臨天津各官復恭送如禮聞天津賦畢卽接考河間深州永平遵化等處回試通屬當在十一月中旬云外間傳說此次考試章程生童塲均試四書義策問各一篇武塲仍考弓刀石馬步箭至槍砲这議尙須緩定傳言如此未識確否 
 
 

Page 3

 
 
[北通地震]  
　　北通州訪事人云初七夜十一　鐘地忽震動居人均從夢中驚醒覺牀榻門窗均顫動有聲約數少時始定 
[皖垣火警]  
　　安慶訪事友人云本月初八日傍晚四牌樓李萬　雜貨店忽不戒於火時適北風甚勁火鴉車東衝西突勢甚披猖左右居鄰紛紛遷避男啼婦哭聲不忽聞幸練軍營所置之洋龍及各善堂水龍飛馳灌救水池又近在咫尺汲取甚便約歴半點鐘火勢漸熄惟焚去起火之家後進貨房一幢餘未殃及聞此鋪己於去歲曾遭火刦今又罹此阨豈天心之猶未悔禍耶何不自小心乃爾也 
[逆犯凌遲]  
　　安慶訪事友人云前者六安州民劉得富殺斃胞叔及堂兄二人弟一人共計一家四命投官自首聲稱二十年前被叔藥斃其父華山將母再醮并將幼弟溺斃仇深不共今始報復云云州尊吳雲濤直剌研訊供詞詳解至省經撫憲鄧大中丞親提勘審以此犯殺害功服胞叔連傷四命情罪重大未便姑寛於本月初十日會同藩臬二憲覆加勘訊恭請王命绑赴巿曹沿途有城守協鎭叅遊都守等官督兵護衛押赴北門外凌遲處死觀者密若堵﨏有見者謂該犯臨刑毫無懼色自稱報仇雪恨可對父母兄弟于地下雖就顯戮亦未始非殺身成仁之快事也 
[皖江命案]  
　　安慶訪事友人云本月初六日午刻金寳門外同安橋有對江洲民某甲肩荷之麻綠豆一袋入巿求售適遇籮夫某乙告之曰是處規例凡過江糧食應歸碼頭夫役挑運爾不得越俎代庖甲以區區之數力能荷負不必代勞乙怒不由分說欺其懦弱舉足亂踢不意適中腎囊甲痛極倒地旋卽氣絶乙見己肇巨禍飛步奔逃後經甲友回告甲家當由屍妻並母到塲撫屍大慟隨卽恊同地保投縣喊控顧大令立卽帶同刑仵臨塲相騐飭緝兇犯務獲懲辦 
[盜刦信船]  
　　寍波訪事人云甬江協興正和正大福潤等五家信局合開一船裝載小土二十包土二十包土漿兩桶麝香六十兩以及銀洋貴重等物約值一萬餘元於本月十六夜由江厦開往杭紹等處四更時分駛至離餘姚城十五里馬朱相近地方突來盜匪三十餘人手執利刃飛棹而至將信船攔住紛紛過船船上各人見其來勢兇猛均鳧水上岸躱避遂被搶刼一空迨盜去後星夜奔赴餘姚縣喊報近來甬江信船屢次被刦然失贓從未有如此次之鉅者未知地方官將何以處此也 
[潤州官塲紀事]  
　　鎭江訪事友人云探悉升任四川總督奎樂峯制軍交缷江蘇撫篆後業己由蘇起程取道滬江乘輪上駛鎭江爲憲節必由之路丹徒縣王伯芳大令爰飭辦差人等在六吉園碼頭搭蓋綵棚預備迎迓○本月十一日上午瓜州鎭總兵高鎭軍光効由官碼頭登舟溯江上駛逕赴金陵謁見兩江總督劉峴帥面禀要公 
[鳩水近聞]  
　　蕪湖訪事友人云道憲張曼農觀察上月二十七日因公赴省謁見鄧大中丞事畢於月之初三日坐江裕輪船下駛本擬直下建康謁見劉峴莊制軍適因署中另有要公遂暫回本署初四日卽乘江孚輪船向白門進發聞觀察此行禀商公事外兼因制軍保奏使才業奉上諭飭傳預備來京陛見觀察旣感峴帥知遇之恩例應禀謝且欲禀請俟新任蕪湖道吳觀察豸章戾止然後交缷北上恭覲天顧云聞吳觀察業於上月二十四日出京南下請回籍修墓假一月大約整斾履新當在茱萸揷罷菊滿東籬時候矣○上月二十九夜江口招商局屋面忽有梁上君子飛騰俯瞰幾欲如將軍之自天而下局中人大聲疾呼驚動對面保甲總辦祺太守立飭通班巡勇兠捕保甲分巡唐叅軍保衛營饒守戎亦各帶勇馳至四面圍拿並遣勇由局旁矮屋躡登詎知矮屋梁配致遭顚蹶而賊己飛越數重屋脊蹲立前出使日本大臣李伯行星使洋樓頂上俯仰坐臥一若故示整暇者各勇環繞追赶鳴槍向上轟擊星使亦率家丁用十三響洋槍連環施放彈雨星飛竟亦無能爲役賊轉兩目灼灼然若笑若怒捕者忿甚由樓外平房接踵猱登始得擒獲二名繼又在招商局後厠所搜獲一名一併解至總局由劉唐二委員會同研鞫供詞初甚狡展後經鞭笞始供認撬門行竊聞捕登屋逃避訊以窩家所在堅不吐實適逆旅主人送來該賊行李始知下榻長源泰客棧係前數日附下水輪船而來冐充商客行李輝煌是以誤收兹見所獲三人卽昨日輕衫團扇之客爲此投案聲明求免株累祺太守遂命備文移縣續訊收禁至營局各勇次早卽蒙招商局總辦李仲絜觀察犒賞洋銀一百元以資鼓勵又聞次夕某署上房被賊竊去首飾匣等件官衙公局而彼匪人竟敢肆行無忌茅檐蔀屋中物宜其取之若寄矣○某日江裕輪船下水抵蕪船中緝獲著名積竊楊姓一名經查輪委員黃岳兩君拘送總局訊懲祺太守訊責後以若輩屢懲屢犯非使之殘廢不可乃備文移縣聲明用意吳邑尊杖責數百卽將該犯遞解回籍嗣經太守訪悉該犯此次係從省垣押所逃出飭緝正嚴急向邑尊告知則己起程數日移追下站亦無回文論者咸謂必己賄差逃走矣三 
[軍門拜客]  
　　江南提督李壽亭軍門由江陰涖申早登本報昨日午前九點鐘軍門乘坐綠呢大　赴道營廳縣各衙門拜客至縣署時 
由黃大令迎入花廳茗談至一點鐘之久始行辭别三 
[續訊局夥]  
　　逆犯康有爲之高足弟子梁啓超在滬開設大同譯書局康逆敗露而梁己先逃逮捕不獲僅由上海縣拘獲局夥張其明等五人研訊己登前報兹悉唐阿二錢阿金兩人己蒙省釋尙有張劉胡三名前晚經帮審委員李二尹提訊張其明供爲大同譯書局管事梁啓超父子刻在何處實在不知二尹謂爾不知梁現在何處被拿之前如何打發電報張供稱並未發過電報劉德榮供本月初七日所發電信由帳房趙姓命小的送電碼至四馬路電報局發報計報費洋七元八角但知發往東洋不知其中所言何事惟張或有所知胡啓發供小的向在梁公館内爲家丁一切信函電報俱由書局收發小的無從得知求鑒二尹再三研詰三人供仍如前遂判張仍還押劉胡交差看管候再復訊 
[保護礦師]  
　　昨上海縣黃大令奉到南洋大臣劉峴帥札開准兵部火票准總理各國事務衙門咨稱本年三月十三日據奏辦貴州礦務道員陳明遠禀稱承辦黔省礦務擬用外洋礦師採辦俾臻盡善現請奥國人戴瑪德承辦刻由上海經過湖北湖南四川直逹貴州礦所請給護照並飭地方官沿途保護飭由該道一路伴送經過之處卽將入境出境日期聲復本衙門備案准此合行札縣轉移經過各縣一體遵照切實妥爲保護毋稍玩忽等因大令奉札後立卽轉移各縣一體遵照辦理矣 
[火警餘聞]  
　　注界火警己紀昨報兹悉法界首善里有永順豐洋貨莊又有永豐洋貨莊昨晚起火之家實係永豐洋貨莊潑翻洋油燈所致並非永順豐且亦並未延燒也 
[花枝零落]  
　　邇來滬上巿面蕭條各項生涯皆形减色而秦樓楚館中尤覺支持不易空心大老官每至節邊大都漂帳藏頭露尾不知所之以致北里名姝皆不免花容慘淡愁鎖蛾眉其點者見機而作相率逃避無蹤而二三遇戆之流或尋短見竟以性命相殉殊可憐己新清和里有妓女謝金彩梁寳玉及百花里底之某妓均因節屆中秋乏錢開銷吞烟覓死先後由龜鴇覺察倩人設法救治謝妓因受毒過深立卽斃命其餘幸獲無恙小妮子生不逢辰飄茵墮溷而又遭際若此惜花者能無爲之涙濕青衫哉 
[拉客被拘]  
　　前晚野雞娼周鳳琴當大雨淋漓之際在梅春里左近强拖狎客正在扭結不解時爲包探劉升堂所見立卽拘送捕房捕頭著送公廨請訊 
[准予交保]  
　　德明里源愼東洋莊主張顯卿前投法界公廨控歇夥馮瑞生與莊夥秦葵生串竊老沙遜毛巾棧單出貨變賣經讞員朱森庭明府飭令交保山外限日理明昨日馮友潘瑞明呈具保狀投案求保明府准之 
 
