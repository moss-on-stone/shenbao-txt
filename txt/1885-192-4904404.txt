# 1885 - 192 - 4904404

 

Page 1

 
 
[四十五號畫報出售] [  點石齋主人啟]  
　　從前烟舘偏用女堂倌業經前任官憲懲辦示禁在案近日法租界中又有復蹈前愆者爲翁太守訪拿懲辦遊街示衆此風庶可永絶特繪兩圖以紀善政再者廣東大水其西寗東安等十數州縣悉被冲沒灾民流離瑣尾慘不忍言滬上樂善諸君子籌欵不遑爲圖以當將伯之呼助本齋照印八圖列入畫報之首願見者厪懷飢溺惻隱同深其畫譜暫節一期下次卽當續出畫報於初六日出售後附淞隱漫錄圖說一則閲者鑒之此佈 
[精選石印大題文彚出售] [  點石齋主人啟]  
　　坊刻大題文數千篇而止罕有逾萬者間有之而本數纍纍不便提携揣摩家每厭苦之本齋於上年延名宿將海内著名之刻文薈萃而精選之務　花樣斬新最利塲屋者得文約一萬五千篇分裝十二本定價十元現已躉數售出欲購者請至上洋新北門外新昌泰及法馬路南申昌取　可也　佈 
[淵鑑類函減價出售] [  點石齋主人啓]  
　　淵鑑類函一書臚采唐宋各家事類及子史稗編凡日星河岳禮樂兵農曁道德性情禽魚草木罔不辨析音義提挈綱領故能薈萃百家精詳宏博　書四百五十卷誠類書之　觀也本齋取初印殿版縮影泐石彚訂十册於癸未九月出書其校核詳愼縮印精工久爲海内士林所珍賞邇當大比之年稽古家尤宜各置一編以資攷鏡惟本齋存書無多欲購者尚其捷足先登勿步他人之後塵也可每部洋十元躉售發坊格外减讓售處悉照曩例 
[論西捕逃逸]  
　　本埠英巡捕房自去年義記洋行東何君理代爲工部局董事議整頓巡捕之舉遂妥議章程雇用西人以爲巡捕陸續雇到者計亦有數十人旣而陸續逃去或有辭而去者或有不辭而去者其去之最奇者莫如一三道頭西捕聞某日該三道頭派在公家花園左近一帶司巡忽萌逃意乃將號衣脱下綳之短樹間復將號帽除下置於樹端飄然長往不知其海角天涯鴻飛何處少頃又有一華捕蹀　經其處月黑朦朧遥見有三道頭之號衣以爲是必在彼暫憇也巡捕之例凡散捕見三道頭必報以此路有事無事該華捕亦循此例呼而告之曰無事不應再言之仍不應逼而視之始知衣冠蟬蜕人跡杳然不啻疑兵之計也者乃持其衣帽以報捕頭夫此等西捕至於苦心孤詣設法圖遁若此其故何哉或者疑辛俸不足以敷用故有所不甘然西捕工資每名月計四十五元而居處衣服皆捕房爲之管理僅以爲日食之資夫豈尚有不敷者澳門之西捕月不過人得十元治之以兵法處之以營房其所作之事勤勞有數倍於上海西捕者並不聞其以俸不敷用而思遁也上海之西捕除巡邏而外並無勞苦之事辛俸之數爲他處西捕所不及而猶人人思遁刻刻圖逃則彼不足此數者將奈之何况三道頭則其辛俸必又稍多於諸捕何所不足而去之若將浼焉成又謂是蓋以舊時西捕爲之挑弄故也舊時西捕本係事權獨攬今而新雇之捕駸駸乎將以奪其權未免心有所妬因而從中唆弄使新來之捕不肯安居於此而後權仍歸已此說也亦似近理然彼新到諸西捕豈皆毫無見識也者一聽舊捕之唆聳而遂不思一身之利害操全局以籌之立卽顧而之他不復留戀亦不復嘗試彼舊捕豈眞有隨何之智陸賈之辯其言之足以動人聽聞若此哉故吾以爲此說之確否亦不可知也反覆推詳求其所以羣焉遁去之故而卒不可得而來者則已俱往矣刻下巡捕房至於不敷差遣而特令一三道頭前赴印度添招印度人邀之來滬以補其缺則可見昔者所進今日不知其亡矣竊以爲工部局整頓巡捕一舉最爲法良意美彼西捕之新來者果何所見而必不肯留也今西捕旣皆遁而改用印度人以爲巡捕未識印度人之得用亦與西捕相同否印捕之資俸亦與西捕相浖否俱不之論但苟能用印度人而印人亦願爲之用則亦兩得其便意印度人類多耐勞自勤職役必不至如西捕之思鄉念切動輙思逃自此首纏紅而面若漆者當必日見增加往來於租界中耳目爲之一新矣夫前此之議用西捕原以華捕不能得力故擬改絃更張添雇西人可以减去華捕將漸至於西捕多華捕少而捕務從此可以認眞整頓也想先時往雇西捕必一切與之言明辛俸月給若干年限定以若干彼西捕亦必統盤籌畫自計合算而後慨然應命不憚遠行或由外洋或由香港犯風濤蒙霜露梯山航海以來中華就此巡捕之役旣來之則安之顧何以忽焉家園動念不願久畱甘於蹈不韙之名以去此眞有出人意表者西人之行商於中國者輦重貲涉重洋不辭辛苦不顧遥遠凡以爲利而已西人而來上海爲巡捕月得若干金衣於斯食於斯將來年限旣满或倦游思返則又有川資之贈而其平日積蓄亦得以挾之而夫度此等充巡捕之西人其在本國也亦未必有此進項其有何不愜於懷彼爲兵丁者終日歸伍或在兵船不得任意在外嬉遊且日夕操演無或暇晷卽不遇戰事而已勞苦殊甚倘值國家有釁强敵當前衝冒砲火性命呼吸甚至晝夜不得少休此其勞瘁尤屬不堪言狀而計其所獲亦未見勝於巡捕而彼西國兵丁猶且恪守軍令不敢潜逃若巡捕則所獲旣稱不菲而其所爲之事無非輪班邏巡躑躅街路見有爭毆小竊賭博拆梢等類拘而執之苦樂與兵丁相去不啻天淵卽使或值風狂雨驟或逢大暑嚴寒亦須挨班出巡不能自暇自逸亦有况瘁不敢告勞之時然究竟苦者其暫樂者其常而顧相率行遯誠不可解今者改西捕爲印捕惟願其盡爲得用不至復萌去思庶不至街頭西捕落落如晨星而一任華捕之虎威狐假是則租界中人所不勝望幸焉爾論甫竟又見有港捕在逃之事此風由滬而港如疾之傳染抑又何歟噫異已 
[春明紀事]  
　　金州副都統差弁因公晉京帶有活鵰鳥二隻梅花鹿一對送與某邸世子放於花園内見之令　 
人作林泉想○神武門外東沙灘地方柳樹井水甚甜汲取者鎭日不絶井旁植柳樹一株大數圍高三丈許百餘年物也井以此得名五月十八日夜三鼓陡起北風柳忽拔起有二人臥樹下腰腿皆被砸傷雖無性命之虞然醫治止非易易也○神機營八漢排鎗隊火器營馬隊前經善厚帥帶赴通州近由托副帥倫布於五月二十日全數帶回京城該馬步官兵莫不欣欣然有喜色○御前大臣面諭左右翼前鋒統領八旗護軍統領如遇閒雜人等出入各門仍當約束該弁兵嚴行盤查○本年舉行乙酉科鄉試經順天府察看貢院號舍多有例塌滲漏已會商禮部聨銜具奏請旨飭交工部酌核修理諒不日卽可開工矣○近有香山精捷營戯馬章京帶領官兵十餘名前赴紫光閣騐看馬道當卽禀明堂官以馬道太短請卽設法加長以便跑戲查跑馬戲近年久未傳演從前跑演皆在圓明園内紫光閣之馬道乃射箭 
 
 

Page 2

 
 
放鎗之道以之跑演馬戲必須加長也○房山縣屬黄眼井村人石大林家於端陽節夜被盜匪數人手執刀棒公然入室石見其兇猛不敢與較計失物約值四百餘金石不禁大哭或勸石何不鳴官石恐縣差諸多勒索遂隱忍而罷○西四牌樓南院兒胡同西首顯靈宫廟内有某中招集十餘人開寳賭錢呼么喚六已非一日經右翼步軍營海察官兵偵知於前日晡時帶領技勇兵二十餘人潜赴該廟捉賭某甲等見官兵至紛紛逃避官兵四面兠捕當獲賭犯十一名解往翼尉下處錄供内有幼童二人取保釋放其餘九人錄供解交步軍統領衙門懲辦○京西各村落翦辮一事近聞田村一帶日漸稀少而蘆溝橋長新店迤南各村則日有其事被剪之人立卽昏沈狀若失魂治之之法赶將髮辮薙去用井水拍澆薙去髮辮之處拍出黏醎則昏沈立去衆口一詞殊不可解○聞欽天監奏稱現觀天象見天度北移主京師地方暑少寒多恐瘟疫太重等語錄此以質天文家○聞軍機處發遞廣東寄諭一道着兩廣總督張之洞於廣東省捐輸項下酌撥銀兩並着粤海關監督於税課項下撥銀十五萬兩交張之洞委員務於八月前一併解京以濟要需務須起解實銀不准匯兌解京等語或謂此欵盖爲三海動工之需也○羅鼓巷某甲之妻於五月十三日產一孩徧體生毛又阜城門内北順城街徐保安之妻懷姙七月於五月十九日產一物厥狀如黿頭尾足悉具其大如盤匍匐以動收生婆見之大驚徐赶於屋後挖阬埋之此二事頗屬新異未始非戾氣之所鍾此月令之所以謹容止也○宛平縣王大令益壽下車之始稔知有宛平縣官私躭延及後店蝨子有尾巴之諺故凡有訟案無不立予訊斷家丁吏役不得朋比爲奸軍民口碑載道而蠧國殃民之差役則莫不蹙額疾首矣○八旗满蒙漢生員赴學投結願考選拔者祗有七人而承宗二廣文以考期伊邇復出示招考並曉諭廪膳等生毋得逗遛觀望自誤功名○上月杪由天津通州派來造船匠役二百餘人至三海興造船隻共計船匠不下三百名無分晝夜赶緊製造船身約長八丈餘限於六月中旬全行報竣○年例每值盛夏乾清門階下置解署湯一桶藉備進内當差各員解暑由御藥房預備每晨去舊易新自小暑日起至立秋日止卽行撤去今年御藥房於上月二十五日恭進暑湯後遂由此日起在乾清門前設立湯桶諸臣食德飲和無不頌皇恩浩蕩也○六額駙至南中海看視各工見夫役人等炎暑作工揮汗如雨賞給每名京蚨五百文以示體恤○三海内挖河人夫由船塢挖出舊船數隻全行朽爛不堪使用聞係乾隆年間所製造也○聞醇邸諭令内閣將雍正年間南北海式樣卷案詳細檢出以備閲視核對行見三海各處定有一番氣象矣 
[時疫續述]  
　　美富輪船寄椗於厦門舟中人多有患疫死者大略已見前報兹又接厦門信云近來南洋吕宋新加坡各埠瘟疫流行死者不知幾許日前美富輪舟自新加坡來厦船中搭客患時疫死者在未抵香港以前已死二十餘人由港至厦門又死十八人洋關税務司查照定章諭令該輪船在港外二十里之大担山邊停泊船中搭客一律不准登岸俟十日内無人病死始準登岸該船必須薰洗方能入口聞該船來厦係裝載程從周軍門順昌選鋒營勇回湖北者忽有此周折不免遷延時日矣又澎湖一島近日時疫更甚法人日斃十餘人之多本地民人死者數倍於法人法國兵船大小十二艘均泊澎湖洋面不能開往别處緣西國定例凡瘟疫地方船隻搭客無論何處埠頭皆不准其入口以杜傳染卽西貢等處亦不能去是以在澎湖之法兵至今仍未退也又厦門近來亦多瀉症一瀉卽不起矣岐黄家爲之束手云 
[甬上雜聞]  
　　歐陽軍門自上月十八日由防營回署後舊病復發因咨商撫憲轉請開缺回籍調養刻聞劉仲良中丞以中法和約雖成法船尚泊澎湖恐有中變若奏請開缺一旦遽易生手難資臂助故未敢代奏云○鎭海口門雖開而所釘樁木尚未拔起故商輪進出仍形不便○聞歐陽軍門將於月之中旬仍欲往鎭海防營辦理善後事宜擬在油山添設炮臺前所沉之船隻亦須設法撈起○寗郡民團辦理將及一載現以法約告成當道欲節省經費已將此舉裁撤惟保甲則仍照舊章辦理也○湖西灌基地方前府憲宗湘文太守擬建辨志精舍第是處浮厝纍纍曾諭飭赶緊遷讓其中有主之墳業已遷盡尚有三十餘穴無人承認現經體仁等局奉陳太守催飭將插有竹籖之墳限六月初旬一律遷往義山弗再遲延云○寗郡闔屬貢監生員每逢大比之年將六七八三個月課期統攺於六月分預考藉以决科今府憲陳潄山太守牌示定於六月初五日道課初八日府課十二日縣課十四日院課均在校士館點名散卷向章值此炎天無庸扃門以示體卹惟必須當日交卷極遲以次日黎明爲度再遲概不收閲 
[粤東瑣述]  
　　藩憲龔方伯馭衆慈祥持躬清潔軍民感戴輿頌時聞當海防緊急之秋大兵雲集餉用浩繁方伯竭力張羅按期發給現將遷任紳士感其恩澤各營公送匾額一方縣掛大堂以垂不朽使非德洽人心何能使軍士若斯踴躍哉○安民之道以除暴爲先除暴之經莫要於聨保甲現撫憲倪中丞諭飭地方官會同保甲局委員仿照成規切實辦理務期奸宄潛消閭閻安堵云○花地與省城遥隔一河行人往來皆以舟楫相濟近日河流箭急風雨無常每至夜間舟中人卽不敢乘風破浪思登彼岸者未免歎欲渡無梁云○曹主娘娘神不知其所由來附城增步鄉最爲信奉五月廿三日爲神誕辰鄉人例必演戲慶祝現值各縣水災一二通逹之士欲將戯金助賑鄉民不允議論沸然遂於廿五日依舊開檯唱演適當風狂雨驟故觀者甚屬寥寥云○上月二十二日有一人年近四旬身體肥胖衣履整齊行至十六甫口猝然倒地撫之已魂游地府矣後有識者謂此人係米埠飰工遂由埠中人報知親属備棺成殮○前日河流泛濫軍火局亦遭淹沒以致停工十餘天現在水已退清遂於五月念二日開工製造矣○廣府蕭杞山太守蒞任數載勤政愛民現升授湖北荆宜道紳民送牌扁衣傘以頌德政○張香濤制軍近以政體違和屬員如有要公限已刻接見午後閉門謝客以資調攝○老城衞邊街城西四廟及第八甫旬日以來均有迎神游街之事盖欲藉以驅疫也○五月二十一晩大雨五福里口冲塌房屋一間壓傷三人一人旋卽斃命○科塲供給所設番山關帝廟内藩憲派出布政司照磨張志亷候補道庫大使李鴻齡候補巡檢張恆昌協同辦理○東莞某生來省候考遣材庽番愚直街某試舘一夜被匪竊去衣箱一隻次日報縣請緝裘明府以事屬細微將原禀擲還惟念寒士被竊不無可憫給以洋蚨數元某生叩謝而去○廣州府缺委現署韶州府孫太守楫署理遞遺韻州府缺委候補知府徐太守璋文署理南澳同知缺請以降補同知周錡詳補 
[竹西談塵]  
　　上月下浣積雨初晴人民咸深欣慰至廿七日雨師税駕一晝夜傾盆倒瀉直至次日午刻始放微曦新舊二城低窪街巷積水成渠深至一二尺不等年少喜事之流及大家飰婦咸坐大水盆上街購物彼來皮往儼然陸地行舟約兩晝夜水始縮退○觀巷口某銅匠店夥某甲癖染烟霞辛工不足供呼吸以致窮極計生屢效妙手空空兒伎俩上月杪在灣子街沿途攫取婦人首傭當爲地保拘獲奈身如鷄助不足以當老拳遂卽帶回管押吁烟之爲害可勝言哉○後屆夏令時疫較多往往見肩挑負販者流猝倒街心無從醫治公安水倉主事某君惻然憫之於上月廿七日起特請精於内外科之某醫生設局宛虹橋都天行宫施診給藥易云積善之家必有餘慶吾當爲某君頌之○宜太守前以陰霖不止率同江甘兩大令齋戒茹素設壇祈晴至廿二日果放晴曦人咸謂太守精誠所積故能感格上蒼云○浙江人某甲寄居邗上有年家室小康素抱鄧攸之戚今春緣事之邵伯鎭聞周姓女貌美而有宜男相遂挽人說項以毛詩一部之數聘作小星其妻見其荏弱婀娜頗有我見猶憐之意定於上月某日爲吉期詎良辰將届忽見是女碩腹膨脝遂皍送回另行擇配身價亦不追償聞者爭頌甲之寛宏不意日前甲有事 
 
 

Page 3

 
 
他出妻弟黄姓暗串地保將女拘留勒書欠償身價筆據百般恐嚇任意欺凌母女無奈兩次吞服洋烟經人救活現住柳巷某客寓内終日惟相對汍瀾想此時甲尚未聞知耳否則旣已開閣遣楊枝豈容虎而冠者之多方魚肉耶 
[雷殛蜈蚣]  
　　有甬友來述及上月十六日慈谿之潢溪地方天忽黝黑如墨疾風暴雨繼之空中隱隱似有物交鬥不見其形但見紅光閃爍驀然霹靂一聲響震林屋居人見有蜈蚣一條半在河中半在隴畔蓋遭雷殛而死者其長不可知寛則三尺許是眞非常之妖物已 
[橤珠書院六月分小課題]  
　　孔子曰益者三友兩章吳子使札來聘襄公二十有九年賦得名占蓬萊第幾仙虱仙字五言八韻○預行七月分小課題夫人不言言必有中雲從龍風從虎賦得三更畫船穿藕花得更字五言八韻兩月課卷統限於六月二十八日齊卷由范董彚送 
[義舉堪嘉]  
　　本埠陳竹坪善士募捐粤賑不兩日兩已集洋二千元昨托法公司輪船寄往粤垣愛育堂散放該公司知係善值免收水脚以成公義善士之勇於募賑該公司之樂成人美論者兩賢之 
[幸未成災]  
　　前晩七點半鐘英租界松江路四十五號門牌粤妓家不知如何遺火燃及床帳燒燬板壁鄰人見之趕卽帮同灌水立卽撲滅故捕房並未鳴鐘惟法捕房得巡街捕通報立備火龍前往及至該處始知火已熄滅隨卽折回 
[覓保領女]  
　　法界會審員翁太守查辦女堂倌一案疉登前報昨晨太守臨法捕房時據王周氏偕其夫王關榮投案具禀請將伊女王小妹開釋太守問爾女因何事覊押捕房今領去作何事王周氏稱小婦人不在滬女兒誤信人言做女堂舘今願領回常熟不再來滬太守着王關榮覓的實保人明日到公堂具領王關榮夫婦叩謝退出又據周邢氏投案具禀請將伊女周阿五卽嚴阿五領回太守謂女兒在外作同事爾縱女爲非理應先責周邢氏堅稱於五月二十日至滬聞人言及女兒被拘是以投案太守謂爾言來滬何竟如此湊巧周邢氏叩首稱實從字鄉來滬欲領女回鄉交其夫家領去太守亦着覓保旋有魏同源帳房夥投案願保翁太守亦着明日到公堂具保又許王氏投案請將伊女王阿二領回太守謂爾夫家姓許所生之女何不姓許反姓王答稱小婦人未有親生子故將女姓王太守謂汝無子則女兒更不應姓王爾等所謂母女甚不足道王小妹之父母是眞者至嚴阿五之母已靠不住故着覓妥保以後惟保自問爾則更告不住將稟擲還着卽退去 
[折扛請究]  
　　昨晨東洋車夫吳寳觀携車扛一枝投法公堂稱被開車寓之𩯽鬁頭將我痛打致扛拪斷翁太守問因何起衅答稱因索車資百餘文所致翁太守着于今晨到捕房同往拘人再行訊究 
[准免送縣]  
　　昨報列洋藥局巡丁拿獲販私人任阿金方加信兩人翁太守因避嫌疑着將此案移縣辦理及太守退堂後復據該巡丁等伸請照前辦理免致送縣太守准如所請着將任方兩人帶回捕房交保出外如有事研問再當傳案按從前法公堂凡遇洋藥局巡丁拘送販私之案無不秉公核辦此次之不便核斷者傳聞洋藥局自改章遷居後一切事務悉歸包辦税捐之總董事經理該董事前具稟道轅指明會捕局線勇某甲有包送私土情事有妨捐税等因邵觀察閲禀之下以在官人役如果包送私土自應嚴究隨着該董將何處私土包送何處切實查明據情禀覆不能含糊了事亦不能以無據之詞遽入人罪一面飭翁太守將該勇先吊腰牌查究總董尚未禀覆翁太守因此不能釋然也 
[珠還合浦]  
　　江灣鎭鄉人錢土生前日拐帶十二歲之女孩回鄉圖賣被該處十八圖地保窺破將錢與女孩扣住一面遣人到滬告知英租界三圖地保馮錫昌馮得報後知清河坊朱公舘曾失一婢面貌年歲相符旋卽邀同下鄉認明無錯將錢及女孩一併送英會審公廨請究前日又有七歲之女孩躑躅道左似失路者由捕帶至公堂慕大令命暫發官媒再行過堂發落旋據蘇婦某氏往官媒處認係親女知照值日差稟告大令昨晨當堂問明隨飭具領 
[追賊賈禍]  
　　前晩南市張家弄某姓家被賊竊去水烟袋一枝某姓知覺當卽出外窮追賊見追兵在後拾命狂奔將某姓嫗撞倒暈絶在地甲於黑暗中不知嫗之倒地也不覺絆跌直壓嫗身有似泰山之奛卵嫗之家屬聞信齊出欲將嫗舁赴甲家某姓自知禍由追賊而起然賊已遠遁無如之何祇何央人調處出洋四元給嫗爲養傷費其事始了迨回家告其母母以霎時間旣遭胠篋又罹横災不覺忿氣塡膺幾乎閩死幸經家人竭力灌救始得無恙然亦險矣 
[交保候查]  
　　南市永祥米行夥鍾德桂身死請騐後邑尊飭將屍甥朱廷柱帶回候示已詳前報前日下午莫邑尊升堂飭將朱廷柱提訊據供母舅於前晩來行用膳沽飲大醉輒將各人詈駡衆夥不服偶將麻繩捆縛少頃卽放小的與鍾分屬甥舅豈敢毆打邑尊謂爾旣不毆臂上何以有擦傷痕答稱此傷係被各夥捆縛時碰傷邑尊飭朱暫行交保聽候查核 
[上海文報局賑寓請善士查閲申報及來函註明賑務交全盛等局啓]  
　　啓者此次粤賑捐數已登申報按旬結數故不再刻徵信錄輸捐善士欲核捐數者務請購閲申報爲要金州局經收山東賑捐截至五月二十日止現在造刊徵信三個月後再行分送至此次賑務信件酒力現承全盛等局捐免不收凡各省善士來函請交全盛等捐免信力之局寄下信面并註明賑務字樣以免與招商運漕電報文報等局號信牽混至禱至禱[  同人公啓]  
[鉅欵助賑]  
　　今有寓滬葭洲書屋主人慨念魔省災黎朝不謀夕難以圖存特備英洋五百元親自交來囑解災區如此鉅欵而不願書名殆所謂陰德耳鳴者耶諒諸大善士自必有接踵而起者不禁爲廣省十數州縣災黎泥首叩謝禱祝以俟焉上海三馬路與昌絲棧竹坪陳煦元謹誌 
[上海三馬路與昌絲棧陳竹坪經收廣東賑捐六月初四日第二次清單]  
　　公和洋行助規銀五十兩增泰源浙寗湯求保佑姪病平安兩戶各助洋五十員天成昌延生堂兩戶合助洋十員邱梅亭助洋十員陳春瀾兄交來正祥義助洋十員陳春記申號陳春記營號兩戶各助洋八員又春記南棧助洋五員又同茂順號惇信帳房兩戶各助洋四員又徐生葆助洋兩員致和洋行助洋五員席素行堂助洋三員詹誠德堂公和帳房成德豐交來微力四明子三戶各助洋兩員又求安子同豐泰霅溪青藜閣還讀樓恆生義五戶各助洋一員沈松記助錢合洋五角恆大助虚對開洋一員共收英洋一百八十員另五角規銀五十兩虚對開洋一員合併聲明 
[上海三馬路與昌絲棧陳竹坪經收廣東賑捐六月初五日第三次清單]  
　　山陰滋根堂朱洋一百元亨逹利洋行劉聲和時昌洋行三戶各洋五十元法蘭西帳房宋書升洋三十元一林豐洋十元同春榮林大成二戶各洋六元亨逹利帳房楷記號泰記號仁和長廣和洋行春記德誠濟局泳昌升八戶各洋五元濟和堂洋四元王姓交來無名氏洋三元乾元洪門林氏淑園林忠捷楊柳塘九和慶泰絲棧和盛七戶各洋二元祥源隱名氏敬記志成亨德義生陸稿薦信裕紙號余三諫堂慶和太曹顧氏錦升成林大成交來蔡錫鴻又萬生利十三戶各洋一元鎭昌莊鴻豐交來錢松山二戶各洋五角祥源交來震源洋一元又閑散人張錦建方志遠衆友四戶各洋五角慶泰絲棧交來陸幼堂施菊生徐菊英沈祝封石梧村王小松吳世臨憨石生許公若許彦瑜十戶各洋一元又無愧氏吳陳鏞三多主人郭石泉四戶各洋五角怡成交來徐棣山洋六元又陳景華洋四元又何必留名洋五元又程幼蘭朱五良隱名氏太原氏四戶各洋一元又徐貫雲洋二元又程鳳生元生合洋一元又楊鼎臣六開新吳逸田三戶各洋五角又徐岫雲沈文俊章維善俞幼山程三下五戶各洋四角又 
 
 

Page 4

 
 
朱平甫鄭伯乾高氏王修容四戶各洋二角又朱清甫洋一角怡大恆交來陳氏洋二元又李宏普王維書怡大參號綠蔭山房四戶各洋一元又應玉君應六安馮芝香費卓人葉培發鄭秋生盛濟美隨緣童子節省筆資八戶各洋五角陳春瀾兄交來惇信洋東洋念五元又沈炳順金城　福裕隆三戶各洋四元又龐正記魏巖泉鄭榮貴三戶各洋二元怡大紙棧交來曹行君記洋六元又寗立順申寗立順乾二戶各洋五元又無名氏洋三元又胡書記劉士記郭鴻記柳成記四戶各洋一元沈太豐錢合洋五角閬苑散人金戒一只重二錢共收洋四伯九十四元九角金戒弍錢兌見再登合併聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[茸事二則]  
　　松郡西門古浦塘及吕港涇大壩日久未開致多淤塞現奉府縣尊慨捐鶴俸擇日興挑並奉婁邑尊出示自六月初一日起茶肆中每椀抽捐一文以襄是舉云○長壽橋附近機垣近亦漸形頽圮自上月十一日開工修築已列昨報然迄今尚未告成聞係經費不敷以致遲遲蕆事耳 
[盜案彚登]  
　　松江金沙灘某姓粉麵坊被盗情由已登前報兹聞羣盜刼得巨資藏匿婁縣上海毗連之泗涇地方捕役窺破行蹤將盜夥拿住九人天網恢恢疎而不漏想一經訊實斷難逃駢首之刑也又聞金山嘴地方素爲緑林客之逋逃藪搶刦巨案時有所聞近忽將某甲刼去聲言須賄洋三百元方予釋放幸是處去柘林營不遠營官聞甲被搶卽來救護諸盜正在夢中盡行拿獲云 
[菜傭案結]  
　　前報菜傭涉訟一案前日復由莫邑尊集訊先據原差禀稱奉諭往拿周姓母子早己聞風避匿因將地保孫錦亭並該廟住持僧文瑞提案請訊邑尊先傳原告周阿大至案據供租黎厘涇廟餘地種菜爲活前日有周袁氏向我買菜未成以至口角繼又糾同伊子周發發前來將我菜園踐踏盡净小的旋欲來案具控經人出爲調停勸今償還我錢四千文嗣因無賴等出爲阻止迄示收到爲特叩請追究旋據文瑞供稱住持在黎厘涇廟因有餘田租與崇明人周阿大種菜每年收地租錢三千二百文伊等口角實不知情邑尊卽傳地保孫錦庭至案據供周彭氏與周阿大口角踐壞菜園經廟主文瑞調停未妥來案具控小的並未經手邑尊謂爾當地保現旣來案尚敢推誘顯係從中唆使飭令笞責四十板着爾于五日内賠償錢四千文並着交保完案 
[英界公堂瑣案]  
　　西人密司爲稱我曾稱我曾包粤婦張阿藍之女阿素言常被母凌虐我卽知照阿蓋如再毆女定須罰洋五百元撥充善舉不料阿藍仍將阿素毆辱致阿素吞烟覓死及我知覺延醫救治無效而斃因此報捕拘阿藍送案張阿藍供阿素是我寄女曾包與洋人日前回家聲言被洋人逐出無顔覓死當請仁濟醫院王先生救治不及而斃祗得備棺殮埋該洋人反來饒舌且要我出洋五百元葛大令謂爾等爲鴇之人凌虐買女本堪痛恨隨商之翟副領事將阿藍暫發官媒查實再斷○義錦戲園管門華捕拘送看白戲之左松林一案昨據包探顧阿六禀稱奉飭往問左月春據言左松林卽左槐林確是伊子因伊不安分早不認爲子該捕沈宏生及左槐林仍執前詞大令謂左槐林父不認爲子則其不安分可知着押候過堂笞責百板再着其父資遣回籍至受管門西人鞭背之傷護照章投英刑司署控究○包探康阿順查獲偷竊自鳴鐘之韓同喜一案昨據楊永林投案稱在同裕昌京廣貨舖失竊小自鳴鐘一架今晨閲申報知捕房獲有竊鐘之人卽至捕房囑爲投案認領太守命將原鐘交認答稱無錯矅韓同喜堅稱從叔父處取來可邀叔父到案大令命將韓同喜再押三日邀到叔父投質否則判押一月贓交失主領去○匯摠洋行之出店陳木連控稱欲入彈子房被侍者陳金福卽張金來覇阻又用小洋刀戳傷左手拘案請辦張金來供陳木連欲入彈子房喝阻不依反敢行兇我手適有洋刀以致誤傷華捕將小刀呈閲匯摠之西人稱陳太連强入彈子房本屬不合惟張金來亦不應持刀行兇陳張二人每月辛工均是七元半葛大令隨判陳張各罰一月辛工撥充粤賑昨由西人將洋十五元交到捕房卽行呈案充賑 
[彭大司馬奏請開缺留防摺]  
　　奏爲欽奉諭旨恭摺叩謝天恩謹瀝下情伏懇准開實缺俾得專力戎行以釋疚責而資廚養仰祈聖鑒事竊臣於三月十五日在行營承准軍機大臣字寄光緒十一年二月十七日奉上諭彭玉麟自赴廣東辦防以來實心任事不遺餘力該尚書向有咯血等症現聞尚未痊愈亦未服藥調理身在行間與士卒同甘苦不遑少息朝廷實深礶系必宜善自調攝方能爲國宣勤該尚書務當仰體此意愼求醫藥勉節勞勩以副倚畀之殷保身卽所以報國也恠此諭令知之欽此跪誦之下感涕失聲謹設香案望闕叩頭祗謝天恩伏念微臣至愚極戇遭際清時躐致高位以衰朽之孱軀領軍旅之重寄時艱孔亟無補涓埃罪戾實深方滋惶悚乃更以犬馬之疾上厪宸衷屢蒙温旨諄諄誡以勞勩之宜節示以醫藥之愼求矜念之情溢於詞表夫父母之於子也偶見其勞苦疾病卽不勝憫惻噢咻而撫摩之臣何人斯乃仰荷聖慈埀眷至於此極視家人骨肉不啻過之私忱銜感浹髓淪肌卽捐磨頂踵詎足答鴻仁於萬一臣素多疾苦自抵粤防後感受瘴濕雜病迭生又時復牽動舊疾幾於無日不病上年冬間甫漸告愈詎躐杪桂軍失利風鶴頻驚人心摇動據各處探報咸稱該法人擬於臘盡春初以大股犯粤東後於除夕前親歴沿海各口督飭將領嚴隨待戰卽於虎門沙角砲臺枕戈度歲時陰雨旬餘海風勁冽因感風寒引動心忡氣逆筋骨疼痛並右手腿舊創次第發作歴久未愈近則咯血之症復大舉發傾吐至盈盂盎日内血症雖止精力愈形疲備加以年逾七十心神難貫遇事善忘自海氛不靖宵旰焦勞憂深南顧臣謬率偏師俻防海徼巡閲要隘拊循士卒往來烟瘴之中出沒潮汐之内固領兵者之常事於勞何有粤地瀕海袤延甚廣六門口隘八逹四通設防頗難周密經督臣張之洞撫臣倪文蔚勤勤懇懇悉心壁畫防務始有規模又復公中體國畛域無分資應前敵接濟隘省問軍餉則於粤是籌問軍火則於粤是取當拮据萬狀之時爲揮霍肆應之舉無不各如其意實張之洞倪文蔚實心任事不遺餘力之所致臣深自愧弗及又於勞何有惟以蒲柳之質本屬尫羸九年三月奉旨授臣兵部尚書比以衰病侵尋難肩重任力懇收回成命未蒙愈允又於是年八月痛切陳情乞開缺並解巡閲江海差使拜發數日適奉辦理粤東防務之命臣因軍事重大不容推諉卽兼程赴粤前摺曾蒙留中未敢再瀆伏惟古者大司馬之職實司九伐征討不庭今兹外敵跳梁驛騷海上臣承乏斯職旣不能宣播天威弭隱患於未作復不能大伸撻伐挫凶燄於已張數載紛紜迄無成績致使國家屈從和議轉藉欵局以爲綏邊禦侮之方是臣不能稱其職矣服官不職理宜罷斥縱聖恩高厚不卽譴責臣亦具天良靦顔尸位豈不知恥此所以朝夕疚心寢饋不安積病亦覺其難瘳任重終不能靜攝伊古以來人之能有守有爲者固賴才智而尤仗精神若其精神疲憊雖具才智不過勉期有守必難奮發有爲臣耄矣無能爲矣伏懇聖明鑒臣愚悃飭開臣兵部尚書實缺俾仍領一軍備防粤東庶臣得循愚分勉圖寸效而隱徵之負疚寤寐藉可稍寛斯沈痼之餘生調治或期漸起謹將委曲不能自已之忱剖瀝縷陳仰干天聽務乞俯俞所請並非敢矯飾退讓以鳴高亦非敢規缷事權以就逸所有微臣恭謝天恩並懇恩予開缺緣由謹繕摺具奏不勝惶悚延企之至伏乞皇太后皇上聖鑒訓示施行謹奏 
[悦彭先生吟壇以詩見貽推許太過依韵答謝卽乞正之]  
　　慙愧年來負盛名又邀推許老懷傾懶隨俗吏都緣傲派作詩人甚不情鉗口未堪談國事省躬惟恐玷家聲空誇經濟全無濟兩鬢蕭蕭暗自驚醫術如君信有徵遥遥和緩是師承人從出處欽高躅我識襟期已足稱旅興惟憑朋輩遣詩功喜共歲華增怪他世事膏盲似願借針砭竟不能[  倉山舊主拜呈草]  
[五月菊錄塵高昌寒食生大吟壇正刊]  
　　浴蘭天氣散幽香開到繁英夏正長品格不隨飛絮轉堅貞豈惹妬花狂冰簾風至看疎影水閣凉生寫淡粧愛惜年華開故早恐教老去似秋娘秀色佳名五月呼芳心陪我泛菖蒲折腰羞傍陶彭澤勁節情依屈大夫竟列蘭階薰道德那堪籬逕託根株寄聲送酒縞衣客傲骨如儂近有無[  海上種榆山人悦彭氏就正稿]  
[上海廣肇公所經收廣東賑捐五月廿四日第一次各捐號戶]  
　　全亨號捐洋一百五十元悦生號譚幹臣各捐洋一百元華彰號陳印波甲源號利亨庄各捐洋五十元廣和記譚瑞記廣發號各捐洋三十元三益祥日升號寶泰號聨和號東興號各捐洋廿五元海利號捐洋廿三元利泰號捐洋二十一元李榮記麥業卿廣昌隆高隆泰廣福相利昇號萬福來阜昌號致實長合益號天盛號各捐洋二十元蘇三興捐洋十八元廣豐號隆棧號廣隆號寶和祥廣益隆榮發生萬豐號順成號各捐洋十五元梁尚臻十歲童子求母病速愈捐洋十四元廣萬盛捐捐洋十二元利亨番部南昌印字和盛號霍師儉堂招葆詒堂公泰號同芳號永增祥濟和堂潤室齋一家春永生利廣怡心合發號利興號英昌號安昌號同益生瑞泰號廣合記各捐洋十元合昌號捐洋八元關潤華捐洋七元樓鶴琴同興號各捐洋六元嘉樂軒鄒靄記廣稀隆廬祥記益昌號廣源隆經和號新時昌廣時隆宜昌號三和號廣利亨松盛號杏花樓和泰號杏花春奇珍樓譚昌記捐洋五元能記號萬實源容景雲鄭綿秀隆棧利記廣祥隆品香居盈利號廬寶生各捐洋四元東興李德甫南昌號永泰棧廣安昌方祥珍永益號寶和齋英和號萬益號昌順隆天盛李陽階各捐洋三元陳禮卿仁和利新昌號生昌號有利號徐慶樹金石齋巨成號發記號廣益泰煜堃齋和生號梁雲軒祥源號蒙令文如意號奇珍號廣長齡一念軒同春榮邒潤如成昌號曰成號盧李氏陳海安黄澤生鄭子言廣昌號無名氏各捐洋二元瑞昌號廣吉祥聚義樓廣永和義益號潘福山麥朝賴生昌號胡星舫霍炎南盧耀堂廣和號元亨號李渭川森源號建利號榮利昌鄭潤芝鄭燄焜鄭燄楀鄭金朗鄭燄通鄭濓　鄭石泉鄭文軒鄭錦綾鄭俊生張華記廣源號各捐洋一元 
[上海四馬路浦灘文報局經收粤賑六月上旬清單]  
　　初三日力不如心一元藏智齋十元愼餘庄經募電字八十九號册十六戶共洋九元衍昌氏募六號單二十戶洋六元清河氏求病速痊十元鄭瑶山翁交來滬字四十五號册江雲浦翁募存德庄十元又同伴十元○李慶林五元王順祚五元晋生莊經募各戶洋四十二元楓涇知足居不立名求母康健不留名各一元馮丁壽五元唐敏之二元平仁氏規銀四兩無名氏四元吕芹岩二十元大昌號衆友十元新泰絲棧募電字九十六號册午記二元徐觀記王矩記嘯霽山房恆和德記石嚴海記越華精舍七戶各一元周潤記沈逹記各半元○金氏二元林氏十元曹氏十元吳淞朱星鑑觀察六元洪泰晋記募七號單五戶共洋四十一元張聚興二元金恊順船求順風快利一元鄆邑玉潤氏十五元移緩濟急一元顧姓求妻病速愈五元顧姓求運通五元無名氏三元衆善氏一元錢八百文梁惻隱子二元何同苦氏二元瑞生洋行何規銀五十兩松江歸安沈氏二元得所軒五元黄彬如削愆氏崔映輝各一元屠鎭陳源泰募陳芳茂聚豐成大成公和倪福昌陳源泰金源錩各二元陳衍宗求病速愈十元胡秋槎求子楊光裕堂旅生子各一元高漢秋募和順隆二元裕通恆經募八號單十五戶共洋三十一元對開一元[  此稿未完]  
 
