# 1898 - 240 - 4909116

 

Page 1

 
 
[論現在米價不减宜多採外洋之米以期有備無患]  
　　自去歲至今米價之貴爲三十年來所未有不特小民謀食之艱四鄉槍案迭見卽中户亦無不以謀食維艱愁眉深鎖說者謂米價之貴皆因米糧缺乏商賈不能無居奇之想殷户亦不辭遏糴之譏然商賈雖居奇而終不能不售殷户雖遏糴而終不能久藏米數實缺終屬無可如何其所以缺者無非爲奸商漏出外洋去而不能復返米貴之故實由於此不知米榖漏出外洋奸商之罪固不可恕而米數之缺亦不盡屬漏出之故也半由於外溢半由於内虚近年來各處災荒迭告卽不漏出而所出之米巳少若干皆藉豐收之處爲轉移挹彼注兹巳僅能敷衍再加溢出則自然驟少所望今年各處豐收則亡羊補牢尙未爲晚若再荒歉則卽不溢出恐米價終不能减也數月以來各省多辦平糶示平米價乃近日又復加增雖新陳尙未相接而就江浙两省而論今歲雖不能十分豐收當亦有六七成可望以爲現在米價雖增轉瞬新榖入市價值當可大减乃江北清江等處急書紛至偏災迭告又須籌辦賑欵則一省之中巳須籌補敝救偏之策下江卽能豐收恐巳不能富餘初十日本報登告災來電云山東曹兗濟五六月天雨不休各山河黄河運河濟河泛漲運河兗河各處漫口巳形不了二十一日黄河上游鄆城楊莊水陡漲漫堤二十二日因溢决口大溜趨鄆城長榖壽陽東折衝毁東平汶上東阿運河西堤穿毁運堤两岸數千里瀉入坡河大清河出姜溝龐家渡仍入黄河黄運不分先後據報災民逃避安山戴廟靳口等處不下萬人露宿乏食情實可憐并云各縣災民尙不止此數黄河北岸中游亦有漫决東阿長榖雀平博平等縣均巳受災云云自來各處災荒多藉接濟而現在米珠薪桂就本省而論巳有自顧不暇之勢何來餘力以濟鄰封然亦斷無坐視之理山東一省之麥甲於他省人皆以麫爲食而各縣經此洪水之災田麥之荒不言可喻麥荒則須食米南省米價巳如此之貴若再運往接濟非但不能减價又恐因此加增當此秋收伊邇之時小民因米價之貴尙且東搶西刼若秋收之後依舊價昂在鄉民稍有收成尙不難敷衍卒歲而工作之輩以及無業之流刦奪仍所不免也現在因米數缺少各省之米不敷轉運地方官派員給發護照招商赴西貢安南等處購辦米石皆由滬上轉運不下數萬石當時米價爲之稍鬆然觀目下之勢卽秋收可望而米之去路甚廣并底貨久空一時斷難充足蒙意仍須給發護照向外洋購辦米數充足則價值自平務使價值如昔而後止如此則災荒之處可以救災豐收之處可以屯積經云一年耕必有三年之食雖小民自爲蓄積而在上者不能不爲民預籌之也若謂秋收之後可以敷衍不再購運則今歲之入僅能補去歲之虚斷不能有所盈餘明年收成豐足固爲幸事若有歉收則米數仍缺不如預爲屯積如日人之策非但有備可以無患若一量鄰國言荒亦可因之得利商人亦何樂而不爲哉惟商人僅顧目前之利非經官長勸諭斷無此遠識願在上者一再籌之毋臨渴而掘井也可 
[諭旨恭錄]  
　　七月初七日奉旨禮部郎中著薛浚　授國子監監丞著黄曾益補授甘肅階州直隷州知州著公山補授陜西葭州知州著陳澤震補授甘肅州府撫彞通判著周鼎京補授廣東海康縣知縣著朱念祖補授甘肅隆德縣知縣著藩齡皋補授山西壽陽縣知縣著秦錫圭補授雲南楚雄縣知縣著江藴琛補授河南唐縣知縣著沈同芳補授山東逢萊縣知縣著李于踏補授廣西雒容縣知縣著杜夢麟補授截取舉人石明山著以教職用王變　著以教職用工部筆帖式著英惠補授吏科筆帖式著吉陞補授兵部筆帖式著志武補授翰林院筆帖式著啟元補授理藩院筆帖式著那丹珠補授翰林院筆帖式著額勒秉額補授詹事府筆帖式著鍾祥補授内閣侍讀學士著何乃瑩補授截取刑部郎中俞炳煇山東道御史宋伯魯俱照例用保送知府翰林院編修駱景宙著以知府分發省分補用户科給事中著胡俊章補授陜西道監察御史著葉慶增補授擬補内閣中書渠本翹宗樹楷顔振棨俱准其補授俸滿南城兵馬司副指揮趙芳畦著照例陞用保舉吉林候補知府李鶴亭雲南候補知府鄒馨德直隷候補知縣王維琛陜西補用知縣李裕勳李志高吉林銀庫筆帖式倭什洪阿俱照例用升補雲南鎭邊直隷廳同知陳鴻勳著准其升補解餉官前山西試用直隸州知州留甘候補知府甘永煕著准其加一級獲盜官前山東莒州知州朱鋆著俟補缺後以直隷州知州用欽此 
[本館接奉電音]  
　　昨日將晚六點鐘時京師飛電傅來上諭五道敬謹譯登○七月十三日奉上諭廣西會匪滋事迭經諭令黄槐森督飭各營迅速剿辦前據奏報屢獲勝仗攻破賊巢乃數月以來尙未能殲厥渠魁悉數撲滅所稱迭有擒獲難保無揑報邀功情弊該撫因循貽誤實屬咎無可辭黄槐森著卽摘去頂戴迅督各營勒限一個月將會匪一律掃蕩如再不知振作任令蔓延日久貽害地方必當加以重譴凛之欽此同日奉上諭陳　箴奏遵保人才開單呈覽一摺湖南候補道夏獻銘選用道黄炳離降調前内閣學士陳寳琛内閣候補侍讀楊銛禮部候補主事黄英俊刑部候補主事劉光第廣東候補道楊樞試用道王秉恖江蘇試用道歐陽霖江西試用道惲祖祁杜俞湖北候補道徐家幹江蘇候補道柯逢時湖北試用道辟華培候補道左孝同以上各員在京者著各該衙門傅知該員預備召見其餘均由各該督撫飭知來京一體預備召見欽此同日奉上諭少詹事王錫蕃奏請飭各省設立商會於上海設總商會等語現在講求商務業於京師設立農工商總局並諭令劉坤一張之洞先就上海漢口試辦商務局擬定辦法奏聞現尙未據奏到商會卽商務之一端著劉坤一等歸案迅速妥籌具奏其沿江沿海商賈輻湊之區應由各該督撫一體查明辦理所有一切開辦事宜並著總理各國事務王大臣咨商各督撫詳訂章程妥爲籌辦欽此同日奉上諭張英麟奏巡捕因瘋自縊家屬籍端挾制請歸案審辦一摺據稱上年十二月該學政按試正定巡捕邰昌煕自縊一案迭經臬司飭委讞員傅案訊詰乃近日風聞邰昌煕兄弟聽人唆使來京意存挾制等語此案實在情形著交刑部提案蕃明具奏欽此同日奉上諭少詹事王錫蕃奏敬保通達時務人才一摺福建興泉永道周蓮業經電諭飭令來京預備召見現尙在籍之四川候補道沈維清北洋差委候補道嚴徽著邊寳泉榮祿飭令該員等來京預備召見内閣候補中書林旭著該衙門傅知該員預備召見欽此 
[河南學使朱編修變通武科摺]  
　　奏爲遵旨覆陳恭摺仰祈聖鑒事竊臣前准兵部咨　前經軍機大臣會同本部奏准攺武科章程當卽恭錄諭旨刷印原奏行知各省遵照在案今本部議覆黄槐森攺試洋槍一摺奉旨依議欽此應再將此次諭旨原奏刷印通行令各省按照两次原奏逐綢叅詳熟察情形指陳利弊各抒所見陸續 
 
 

Page 2

 
 
奏咨等因准此嗣准兵部電催前因並欽奉諭旨前據黄槐森奏變通武塲當經飭令各將軍督撫學政等各抒所見報部採　現除咨請　洵陶模胡聘之張之洞先後奏報及北洋南洋各大臣盛京西安各將軍咨報到部其餘各省著卽迅速議覆欽此仰見朝廷博採兼收集崽廣益之至意臣叅詳部議除槍砲名目應由南北洋大臣酌定外所有武試酌攺新章並設法稽查預防流弊以及考試操防通融定制科與行伍合爲一途斟酌變通以求至當謹爲我皇上一一陳之查武試攺用槍砲與弓箭之制懸殊自當叅酌營規博求西法庶幾收有實效不至視爲具文向章武童考試步箭硬弓爲一塲馬箭爲一塲刀石技藝爲一塲今擬攺爲步槍一塲馬槍一塲其步槍仿照步箭五枝之式攺爲演放步槍六次站放一次跪放一次坐放二次尙有臥放一法恐初學未經練習如有能者准其自行請試不爲常式至立靶之遠近如用後膛毛瑟哈乞開斯諸槍以一百二十弓爲率如用後膛來福等槍以八十弓爲率靶用石灰爲之寛以一尺入寸爲率高以六尺爲率按練營所用槍靶以一尺二寸爲率考試立法自當稍寛馬槍仿照馬箭三枝之式立頭一二三靶於馬上演放三槍按營制馬槍之靶上有一球圓轉自如能升能墜如開放時將球打落卽爲中靶槍中不必裝彈免致傷人此法施之考試最爲盡善馬步槍二者皆以中靶之多寡爲優劣此二塲皆在教塲考試統謂之外塲至内塲默寫武經業經裁去惟夫　目語難習於性成必使之讀書明理乃能服習教訓且查泰西兵士類能測繪輿圖日本亦然故其兵號爲精銳又各國洋槍度數或謂之密達或謂之尺或謂之碼或謂之步而演放砲位有隔山測量之法尤爲至要擬請於内塲中試以槍砲度數測量並中外輿地圖說其否者聽之能者優加奬勵數年之後勢必人人學習再查西人演武以手法身法步法爲最要者實練習槍砲之始基不可入學亦請於内塲中試演各法覘其曾否習熟覆試之日仍令恭黩聖諭廣訓此内外塲分試之情形也至演放砲位所費不貲似不能逐名演習擬請於取進武生後分送各學堂再行練習其練行車布陣之法天文測算之學統由學堂教習課以專門之業俾爲成材武生鄉試錄科向例考試步箭亦請攺用步槍以定去取鄉會試程式自當推廣其制應由部臣及各省督撫臣叅詳定議此大小塲考試之章程也謹按向例民間不准私藏火器設有定罪專條原爲弭盜起見惟近來搶刦各案盜賊無不挾有洋槍而良民以遵守禁令反無爲抵禦之具今旣演習槍砲各鄉皆藏有火器平居則以備非常第各生童中難保無桀驁不馴之徒不得不預爲限制擬請於每州縣四鄉分立四學堂爲各生童演習公所其所用之槍皆刻其本人姓名平時存放學堂不准私自帶回由地方官爲之管理隨時稽察如有不安分者卽當從嚴懲辦其學堂之費仍出自各生童官不煩費而責有攸歸似於禁制之法尙爲簡便此豫防流弊之法也部議武生武舉儘數八營由營咨送鄉會試不中者仍回本營在若輩旣有出身之計而國家亦藉取禦侮之材洵爲法良意美臣以武生如有不頤入營者卽令就近充當練勇旣有月糧餬口而以州縣官爲之管帶尤有鈐束之權其並不充當練勇之武生以及武童人等亦令隨時報明一併由地方官管束至各州縣之武職官不過把總外委之流其分旣不足以相臨而又無管理民事之權似不若地方有司本有管教之責也武童願充練勇亦由州縣挑選此將考試操防科舉行伍合爲一途之制也至如平日作其尊親之義激其忠義之忱勇於公戰怯於私鬥奉循條教勉爲全材此皆臣職分所當爲不敢不力圖振作以期仰副聖懷除省城應設武備學堂現由撫臣會商籌辦另行具報外所有微臣遵旨議覆各緣由理合專摺具奏是否有當伏乞皇上聖鑒勅部核議施行謹奏奉硃批兵部議奏欽此 
[保薦得人]  
　　天津訪事友人云現任户部尙書王夔石大司農總制直隷時曾以委用道顧雲龍候補道吳調卿候選道孫慕韓三觀察登之薦剡以備朝廷量能任使今夏三觀察皆被召晉京引見時論榮之現顧孫两觀察仍當原局所總辦各差而吳觀察巳於本月初五日恭奉上諭賞給三品卿銜會同督理農工商總局事務想觀察抱負夙優必能上酬知遇也 
[講求時務]  
　　廣詶訪事友人云　慶新街新設時務學堂由富紳陳芝昌鄧家仁鄧家讓麥鴻鈞等捐資創辦業經禀明學憲批准於本月初一日開館是日到者六十餘人衣冠濟楚肅肅雍雍先謁孔聖然後行團拜禮聞館中擬定章程日間開講經史以番禺凌孝廉學書爲教習算學則由漢軍韓别駕貞元教習至西文教習延聘滿洲安大令清主持其事云 
[福寍閙荒]  
　　福州訪事人云福寍離省會不遠近因米價昂貴民心皇皇致有滋閙情事管帶某管官周協戎飭弁馳往勸諭衆咸不服將弁毆傷幾釀大變署福寗鎭洪梓青鎭戎遂親往辦理諒不致有意外之變矣 
[械鬥駭聞]  
　　廣州訪事友人云附近佛山之統頭墟所有各費向由葉姓收取三十六鄉不服屢起爭端致將墟上所建公局焚燬訐訟不休後三十六鄉另設一墟作爲公地年來市面頗旺遂有某鄉中人心存忌嫉向之霸阻謂是地係彼管業應收各項費用於是三十五鄉共抱不平各糾黨類持械格鬥連日槍砲聲隆隆不絶地方有司聞知立卽馳往設法解散未知能波平浪靜否 
[粤垣火警]  
　　廣州訪事友人云本月初一晚五鼓時十八鋪游可見醫室忽然失火其光熊熊勢將冐穿屋頂幸對門富隆茶居夥友汲水灌救得以熄滅 
[閩省官塲紀事]  
　　福州訪事人云興泉永道周子迪觀察奉召入京上月初六日御事後卽到省拜謁上憲并諸寅好小作勾留隨起程北上○升任福建臬司唐蓉石廉訪接篆甫二日遽攖中風之症百藥罔效延至本月初七日騎箕西去遣缺經上憲委鹽道余晉珊觀察暫署遞遺鹽道缺委福州府胡太守廷幹署理遞遺府篆以候補知府金太守學獻暫署 
[蘇省官塲紀事]  
　　蘇州訪事人來函云新簡福建藩司前江蘇臬司吳廣涵方伯承潞在署仙逝十一日大殮圖城文武官紳咸往吊奠素車曰馬絡繹於途方伯游宦江蘇三十餘年素以清正自守以故两袖清風宦囊如洗臨終時傅集家人遺囑喪具稱家之有無凡事宜從節省公子輩克盡孝思遵囑以銀蚨八十餘翼購得婺源板槥具其餘　終之典概皆不事虚糜是可謂善體先人之意矣○牙厘局督辦朱竹石廉訪箭經大憲札委署理臬篆諏吉本月十三日丑時接印視事先期傳諭各屬員略謂本署司定於十三日丑刻接印並不公座時值夜半同官自廳縣至佐雜諸僚友請勿見顧如必欲循此禮節可遣一介挂號本署司凡事推誠求是從來不尙虚文也○新簡江蘇督糧道桐子霑儲憲澤尙未交御府篆聞官塲中人傅說謂新任蘇州府産太守秀大約於本月二十四日吉時接篆故桐儲憲擬於二十七日接授道篆惟均未頒紅諭未知確否也 
[上海官塲紀事]  
　　前日傍晚時法界讞員朱森庭明府命駕至縣署拜會黄大令面商七寳鎭搶米一案大令延入内　暢談良久而别○派駐滬城九畝地之盛字營淮軍係吳淞獅子林砲臺統領班福齋軍門廣盛管帶昨日午前營中聞軍門節歴將至遂出隊赴碼頭迎接 
[和后誕辰]  
　　今日爲中元令節適值和國君后誕辰並於是日舉行親政典禮駐滬和領事官汪禮君在署肆筵設席以速嘉寳代理英界讞員鄭瀚生大令作函賀之禮也 
[拘解逆犯]  
　　逆倫女犯顧寳珠毆斃生母顧范氏地保願德和得賄隱瞞事爲上海縣黄愛棠大令訪聞移文英界公廨請提研究前目代理讞員鄭瀚生大令接得來文卽飭役將顧保及寳珠拘獲立卽解送縣署想大令素存嫉惡如仇之念必須盡法以懲也 
 
 

Page 3

 
 
[賽會路由]  
　　中元賽會巳紀昨報兹悉今日路由自神駕出廟後朝西經陳市安橋往南過畫錦牌樓三牌樓縣西縣南朝東過果子心彩衣街往南過　笠橋由瞿家灣朝東過道轅出談家弄往南喬家洪　陳箍桶橋西王家弄朝西過薛家橋　洪及副府署往北出胡家弄過楊家橋朝西過叅府署出北弄過西倉橋登雲橋朝西穿心河橋往北走石駁岸廣福寺朝東過南香花橋舊校塲北香花橋朝東過　佑橋天官牌坊由海防廳署出小東門過吊橋陸家石橋裏鹹瓜街出大碼頭過大關往南進卒豐弄南豆市街花衣街經鹽公堂梅家弄過青龍橋裘家弄往南陸家洪過斜橋萬生橋到壇夜會進西門往東走杜家灣太平街過縣橋往南太卿坊陳箍桶橋同仁里永興橋喬家洪往北梅家弄唐家弄　魚行橋曲尺灣四牌坊朝北過長生橋回廟 
[誣控不准]  
　　前者朱道堅投英界公廨控張安生擅賈寄存木料前晚經襄理讞員劉穆庭二尹提訊朱供浙江人向爲本行掮客與同業張安生相識本年三月間小的欲回寗波將木寄存張處代爲發售言明需洋銀四百五十元不得貶價賤賣　日小的回申知僅售得洋銀三百六十元是以扭案請究張供與朱同鄉朱回里時將木寄售索價三百六十六元先由小的墊付立有筆據後小的將木售與張萬利恒順興錢福順王同　四家共得洋銀三百四十餘元實係虧本並無贏餘今買木之四家亦有公禀呈電至朱所控實因近日木值較昂妄思加價二尹以張所呈筆據鑿鑿朱之誣控不問可知著從寛逐出 
[控欠案結]  
　　前者唐潤生同北麗生投道轅控祥泰紙店主壽茂生索欠逞兇一案經道憲蔡觀察委戴子勱明府至英界公廨會同質訊署將壽所捐監生詳革飭傅經手之劉田二人質對此巳紀諸前報者也昨日午後三點鐘時戴明府偕衞繙譯官提案覆訊壽供向在南市開設祥泰紙店與唐素識昔年唐股開裕通源報關行倩劉兆豐經理田芝泉司帳與小的往來結欠銀三千两有奇歴年利息應付銀二千两並將田單抵押銀二千两現令裕通源巳閉歇唐遂圖賴前月某日在四馬路遇見彼此爭執致相口角今劉田二人均巳到案求請究追唐潤生供裕通源報關行並非職員所開亦無欠銀之事職員前因需用將　遺田單一紙向壽押銀二千两餘無欠欵麗生供與潤生略同劉兆豐供昔年曾在裕通源報關行執事自光緒十九年此行閉歇後小的將帳務交代清楚至唐與壽往來一切小的均不知情田芝泉所供與劉略同戴明府商之衞經譯官以壽控欠無憑劉田旣係經手著自行出外理處其將田單所的之銀二千两限唐二十天内繳案田單給壽收領 
[典史作賊]  
　　有四川候補典史李長卿者不知於何時至假寓英租界寳康小客棧中因竊取張鼎臣洋銀五十元被張扭送法界捕房昨日堂期經包探傅同一千人請讞員朱森庭明府訊判張鼎臣訴稱與李素不認識某日伊友李良臣代懇假貸盤費俾免流落異鄉小的憐之慨然應允詎料李心懷叵測反將洋銀五十元竊去避匿英界小客棧中尋獲之卜送案請訊李長卿衣冠上堂呈遞禀詞部照明府當堂擲遵大加甲斥謂爾係候補人員不應卑鄙如此實屬無恥巳極著押候張鼎臣邀同李良臣到案復訊寳康客棧主項趙氏求追棧資十六千五百文明府斥退不准追給 
[上海巡局瑣紀]  
　　南市大東門外豆市街永大昌襪店係許綸香所開近日毛家弄宏茂昌襪店主陳德元忽訴諸公所董事言許並不入行殊爲不合勒令備酒殽數席餉之許不允陳遂邀同業赴十六鋪巡防中局禀究局員潘仲泉二尹准詞提集研訊以公所司事均未到案未便定讞著邀同業各鋪主赴案質訊聽候察奪○船户陸阿三雇朱國香爲夥因透支工資被陸辭去扣除洋銀二元有餘朱心有不甘遂赴十六鋪巡防中局請究局員潘二尹提訊之下斷令陸給朱工資洋九角具結呈案○姚阿大向在南市高巷頭賃得楊姓之屋一椽關設紙作邇者姚將房屋轉租於人楊聞知赴十六鋪巡防南局禀控局員鍾偉臣二尹提案訊周限姚於月内遷往他處如延比究○川沙人張儉英向在南市南馬頭開設鞋店其妻陳氏徐娘雖老風韻猶存生性輕狂幾似隨風柳絮與附近馬路橋堍鞔工趙桂春有染置澤嚙臂似漆如　張雖有所聞終憚於河東獅吼之威甘被一頂縁頭巾壓殺日前趙知張因事他往挈陳氏至滬北閒遊適張歸家入宮不見根問店中人始知其事遂尋到英租界四馬路青蓮閣茶肆見趙與婦同坐啜茗不禁忿火中燒將两人一併扭回勒令趙出洋三十元爲遮羞資趙不允投二十三七鋪巡防局控請提究不意張子洪生　至趙處攫取釘靴两雙洋蚨十翼臨去時高呼趙爲父親昨日局員邵子怡二尹飭地甲傅齊人證升堂研訊趙投案供稱張訛詐不遂使其子至店攫物求請恩斷張供小的並不訛詐兒子無知前往趙處糾纏求鑒二尹命提其子張洪生質訊供稱取得釘靴惟無洋銀實被誣指二尹大怒謂爾不應如此目無法紀判令鞭責竹梢五百下並飭張儉英張陳氏趙桂春張阿五各將洪生掌頰五十下交張領回　陳氏趙桂春均巳年逾知命尙復私自併識實屬無恥巳極判將氏掌頰二百下趙掌頰四十下張阿五周順川二人訊無干涉著卽　釋張洪生攫取之釘靴洋銀著卽繳案撥入善堂 
[美界捕房紀事]  
　　本地人嚴阿金在泥城橋外徐海記牛奶棚分送牛奶昨將傷驟駕車行至虹口百老匯路七十六號西捕見之以其有違租界章程將嚴及車帶入捕房候解送公堂究罰○前日有籍隸廣東之阿狗等三人在篷路圍一日本人肆行兇毆致失去金式指事後日本人投報捕房捕頭派包探竇如海協同二十三號西探將阿狗等拘獲暫押候解送公堂究辦○昨最小竊陳阿堂至西華德路二千四百三十三號門牌某姓家竊取綢布衣四件經四百八十九號巡街捕拘入捕房押候解送公堂訊究○　竊周高奇前因犯案遞解回籍昨最又乘怡生輪船抵滬乘間行竊搭客某甲衣包一個當塲拘獲交二百四十九號華捕帶入捕房押候解送公堂究辦○昨晨小竊　阿羣手持錫局臺者爐等件至西華德路某押鋪質錢爲四百三十號巡街捕所見將人賊帶入捕房押候查明核辦○昨晨倫兒蔡毛毛至靶子咱十九號門牌某姓家竊得布衣二件爲包探劉阿炳所見拘入捕房押候解送公堂究辦 
[續分發人員騐看名單]  
　　直隸州州判李訓鑫廣東廣西李維藩湖北山西夏翊宸安徽江西任瀛灡甘肅河南府經歴黄　廣東江西洪啓遠順天廣西葉在琯福建廣東陳朝佐湖北浙江鄧大治貴州雲南張應泰浙江福建靳東泉河南山西章濂浙江福建楊榮臻四川雲南縣丞　賀德潤直隷山東陳廷璇福建浙江李爲珍廣東江蘇蘇嘉鏞廣西廣東常世瑜湖南江蘇李復裕湖南雲南鄭光弼安徽江蘇傅延齡江西江蘇蕭大鴻江西廣東兼襲雲嗣尉朱放榮安徽江蘇韋宗渭江蘇山東徐　隆四川湖北黄開運四川湖北張循良四川山東陸樹銘浙江廣東謝炳勛四川湖北查人洪浙江江蘇田煒祖浙江江蘇秦德垓浙江江西府照磨梅祖培浙江江蘇俞鯉翔浙江江蘇縣主簿沈國鈞湖南江蘇沈鳳生浙江江蘇州吏目張秉勳順天河南孚登洲四川安徽鹽知事倪事麟順天廣東按司狱黄鉞湖南江蘇道庫大使姚洵湖南江西李典欽湖南廣東鹽巡檢安鳳翥順天廣東李逢春湖北廣東章壽昌湖南河東曹承均陜西河東任兆瀛浙江廣東巡檢張應成順天福建何運秀順天江蘇鄧秉植湖北浙江龔廷獻湖南江西羅宗弼湖南廣東黄家齊湖北河南黄文瀾湖北湖南朱兆彭山東江蘇唐流光江西廣東蔣裕先江蘇廣東翟寳書江蘇江西沈鑅文浙江江蘇張德彦河南湖北劉艈畵河南湖北俞勳年浙江廣西周振祥河南安徽秦鑑明浙江江蘇從九品孫郁周江蘇廣東錫網漢軍浙江程繼廉浙江江蘇路中和河南山西金杰河南山東林品楠浙江江西沈煊浙江　川羅澤新浙江河南陸葆椿浙江山西典史李多璵廣東福建增恕漢軍山西郭叙璋順天山東高安山東河南王廷　湖南山西王永精湖南江西張守懌山東河南卜爾昌江蘇山東朱靄吉安徽江西姚舜裔四川安徽徐延齡浙江江蘇陶曾蔭浙江福建程溥浙江湖南徐式恩浙江西川梁伯怡福建江蘇未入流傅鷦承湖北四川沈福基浙江四川商爲霖浙江四川此單仍未畢 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[颶風覆舟]  
　　廣州訪事友人云本月初二日辰刻忽起颶風飛沙走石各渡船因而傾覆者不一而足有一佛山渡船在五丫口遇風勢將　側幸巳近岸得不覆溺又石灣香山渡船駛至瀾石河面渡夫把舵不隱立遭覆没是處小舟户見之急往援救船上各客咸慶更生死生有命豈不信然 
[鄮山秋黛]  
　　寗波訪事友人云前報記寗郡東鄉羅浦賭棍大開花會經鄞縣畢大令派差往拿詎料地棍出而拒捕以致各差受傷而返大令大怒立派營務處勇丁會同營勇密往查拿務獲究辦地棍聞風先逸僅拿獲花會某舒某之子舒甲及其族人舒乙等五人内有三人當經保釋惟甲乙二人經大令各責一百板以雙連枷梏其頸發頭門示衆○南鄉横涇地棍陸阿五等糾集游手好閒之輩藉稱米價昂貴謀食維艱手執小旗書求富濟貧字樣向富家大户勒索米榖銀錢梢拂其意卽行搶奪殷實之家不勝其擾聨名禀知縣署畢大令恐釀禍端卽飭幹差多名獲住陸阿五及某甲二名重責枷號餘均聞風逃竄大令以懲一卽可警百遂亦不予深求 
[黄鵠山賞月記]  
　　武昌訪事友人云卾中亢旱巳久不特田疇龜坼居人亦多有因此致病者大憲念切痌瘝屢次設壇祈禱本月初三四日屏翳君果惠然駕臨　陌綺　旣霑旣足一時萎瘁者勃然茂枯稿者芃然生官吏相與慶於庭農夫相與慶於野憂者以喜病者以愈誦東坡喜雨亭記情景髣髴似之從此暘雨應時倉箱慰望卾民庶有豸乎○卾中米價奇昂小民謀生不易近日湘中米艘到者庭多又值甘雨應時秋收可期豐稔市儈無可居奇米價遂逐漸跌落上白米每石在五元以内數米而炊者無不欣然色喜矣○鄭某向充竊布局工匠本月某日開放水池閘板偶不經心致被機器軋斃徧身糜爛見者慘然鄭籍隸黄安現巳由工頭備梢收殮并通知其家屬矣○文昌門外繅絲局所用皆係女工向不准閒人入内窺探日前有營勇數人結併而往閽者阻不令入若輩自恃男兒好身手竟欲贈以老拳委員出而排解仍復一味恃蠻不得巳請江夏縣王大令率差到塲彈壓勇等始一開而散 
[上海縣署瑣案]  
　　前者鄉民奚炳炳控奚四福張阿四小掌榮等搶攫兇毆前晚經帮審委員李葆初二尹復訊奚供傷巳痊愈求將被攫洋銀追繳當行兇時先由張阿四將小的髮辫扭住奚四福用刀戳傷小掌榮助之爲虐求請究辦張等三人一味求恩命稱並未攫銀二尹判將奚笞責三百板小掌榮責二百板張因病從寛免責俱收攺過所一年　儆○升科局總辦許朗軒太守函請提擅拔界石之徐尙賢究辦李二尹提訊之下徐供許大人丈地時小的田單抵在他處無力贖回今始央保取回呈騐此係有單之地照例可免充公妻女無知私拔界石尙求原宥十圖地保陳耀芳供當時徐並無田單故由升科局許大人諭令充公旋被徐妻擅拔界石是以小的禀知局中送案請究二尹諭徐曰爾偕地保持單赴局呈請許大人查騐卽係單地相符何以遲至今日始得呈出能免充公與否尙難逆料但不應擅拔界石喝令笞責一百板陳何不能預先阻止咎實難辭亦責五十板並具者管界石切結存案○席子山之妾余氏王氏偕投縣署喊寃李二尹提訊之下余氏供年三十七歲爲洞庭山人席子山之第二妾止室病故理應小婦人扶正今被第三妾某氏蠱惑家主任情僭越小婦人前曾撫一螟蛉子亦被某氏據爲巳有向之理論反唆使家主山塲串出流氓多人欲將小婦人及第四妾王氏刦去價賣情急投案求恩伸寃席王氏供年三十一歲巳生一子名毛貴餘供與余氏相同二尹以席處置失宜有乖正道著將三婦暫交普育堂飭差傳席到案訊明核辦 
[英界公堂瑣案]  
　　揚州府屬某邑人平丁氏被水販劉大丙誘之來滬託蟻媒劉榮寳售與龜子張阿五所開花烟館内得身價洋銀二百二十五圓後至二馬路霜小烟館内俵分不均以致爭閙適爲包探秦少卿所聞一併拘入捕房管押昨晨捕頭令解送公堂平丁氏訴稱大丙係小婦人之表伯小婦人不願墮入火阱故與仇爭現在表伯巳　資回籍矣榮寳在稱小的僅分得洋銀两圓張龜供稱小的以後不敢擅賈良家婦女矣代理讞員鄭瀚生大令商諸衞繙譯官然後判令將張及榮寳管押一年平丁氏發堂擇配○包探金阿三解小工鄔大寳至案禀稱小的查得此人在虹口某馬頭上竊取舊鐵若干磅因之拘入捕房今者捕頭令送請訊究鄔　稱小的係江北某邑人大令判令笞責二百板○尹徐氏與蔡林氏在路互毆致將蔡林氏之衣撕破由三百七十一號華捕拘入捕房昨日捕頭令轉解公堂請究尹徐氏投案聲訴前情蔡林氏供稱小婦人以後不敢撒潑矣所毁衣服願卽賠償大令判令賠洋銀一圓○賊犯士云山竊取張吉甫家布衣两件報捕後捕頭令某包探緝獲人贓昨晨解案請究張　案領贓土認竊不諱叩首求恩大令判令笞責一百板贓給還失主○前晚賊犯吳阿云混入某姓家圖竊經某姓扭送捕房昨晨捕　令某包探解案請究大令判令笞責一百板 
[法界公堂瑣案]  
　　周雲才控英租界惠秀里鴇婦謝王氏圖賴借洋四百五十元讞員朱明府訊供之下著暫交保候傅捕役柴樛及陸銀香到案覆訊昨日堂期捕頭著保人將謝王氏交案並飭包探傅到柴陸二人解案請訊周雲才遞呈禀詞並呈到其父所書筆跡請騐明府著將借據給柴閱視問此據是否屬實答稱確係謝王氏所出雇欵巳還清明府請旣巳還欵應將借據收回爾係在官人役何以糊塗若此柴稱小的年邁確是糊塗惟求大老爺公斷明府又將謝王氏再三申斥與何繙譯會商酌斷洋八十元謝王氏仍交原保下期將洋繳案給原告具領飭各具遵斷切結呈案周稱故父代還洋銀三百七十元尙求恩斷明府謂如不遵斷惟有送縣辦理周始唯唯而退○同福昌提莊夥李子卿上期投案控稱合興衣莊主張順雲圖吞欠欵將莊倒閉請爲訊究明府准詞飭提張順雲昨日包探傅同原告解請訊問李子卿遞禀申訴前情張順雲供開設合興衣莊與同福昌往來多年素來誠信明府謂欠欵理應歸還原告尙有四户因何不到張稱均巳講明明府著交保出外限三日内理楚倘理處不明著保人交案飭傅原告覆訊核奪○韓福泉崔福生王順投案控稱朱瑞芳結欠會洋一百七十餘元屢索不還求恩追究朱供一時照力情願措資歸還明府著交保出外限三日内理明如逾限不理著保交案押追○王阿昭禀在太古棧爲找夫前日頭目顧月洪無端將小的毆傷是以扭案請辦明府判責五十板○招商局一號巡丁紀德文禀稱湖北運來煤鐵上棧之後屢次失去兹巳拘獲竊犯朱坤泉張德生二人送案請辦明府判各責一百板○包探禀稱偷兒林三寳在城内三牌樓竊得衣包内有衣服數件油紙扇二柄行至租界由包探夥拘獲解案請辦明府判責二百板贓存捕房待失主認領○包探禀稱竊賊李金生迭次犯案甫經釋出又至源泰成衣店撬門而入竊取衣料洋傘等物報捕查獲連同黨陳阿生解案請辦明府判枷號一個月責二百梎○包探禀稱徐榮鄭由通州附輪船來滬竊取搭客洋銀五十元紋銀八十两當塲拿獲搜出銀二錠交還失主船至本埠將竊賊送八捕房解案請辦明府判責二百板○包探禀稱王阿二在太古碼頭漢口輪船竊取烟煤當塲拿獲送案請辦明府判枷半個月責一百板○包探禀稱王阿四在行駛長江之某輪船上竊取烟槍二枝送案請辦明府判枷號七天責一百板 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十四年七月初五日京報全錄]  
　　宮門抄○諭　　道錄前○江督劉奏舉人捐輸鉅欵照章請給優奬摺○皖撫鄧奏爲道員到省飭赴新任片○將軍崇奏爲交卸日期摺○將軍貴奏爲到任接印日期摺○皖撫鄧奏爲揀員對調知縣摺○江督劉奏爲請免米稅片○七月初五日工部鴻臚寺八旂两翼值日禮部引見七十六名○張蔭桓假滿請安○錫侯請假十日○文煕續假十五日○工部奏派勘估賢良祠工程派出徐灃召見軍機慶　　孫中堂張蔭桓○○頭品頂戴两江總督臣劉坤一頭品頂戴江蘇巡撫臣奎俊跪奏爲舉人捐輸鉅欵照章請給優奬恭摺仰祈聖鑒事竊照上年江蘇淮徐海各屬災諌欵絀經臣等奏請援照湖北等省成案開辦賑捐奉旨允准在案兹據賑捐局司道詳稱舉人慶琦年二十人歲安徽涇縣人由附生中式光緒二十年甲午科江南鄉試舉人係巳故河南總督潘錫恩之孫孫家世善鄉里著稱兹因淮徐海各屬災重地廣賑務殷繁慨捐銀一萬三千两當卽兌收解往散放等情詳請具奏優奬前來臣等伏查湖北賑捐成案凡捐實銀至一萬二千两以上者專摺奏請優奬今該舉人又捐實銀至一萬三千两之多現值捐賑弩未之時得此鉅欵接濟於災區所全實大洵屬善承先志未便没其好義之忱照新海防例由未揀選舉人加捐道員分發指省試用祗須六成實銀九千九百餘两該舉人所捐銀數尙多三千两有奇合無仰懇天恩俯准將舉人　慶琦以道員分發指省江蘇試用以昭激勸出自鴻施如蒙俞允再行給咨送部引見除咨部查照外謹合詞恭摺具奏伏乞皇上聖鑒訓示謹奏奉硃批該部議奏欽此○○鄧華熙片再新授徽寗池太廣道徐壽朋現巳到皖應卽飭赴新任以重職守除檄飭遵照外謹會同两江總督臣劉坤一附片具陳伏乞聖鑒謹奏奉硃批知道了欽此○○奴才覺羅崇歡跪奏爲奴才交卸印務日期恭摺具奏仰祈聖鑒事竊奴才覺羅崇歡去歲因病乞休旣蒙恩准開缺當卽叩謝天恩訖兹於本年五月二十五日新任烏里雅蘇台將軍貴恒至烏奴才遵於二十六日飭委内閣待讀繼榮等將定邊左副將軍銀印一顆欽差提調關防一顆並令旗令箭各一分及應辦一切文卷等件齎交奴才貴恒敬謹祗領接辦訖遂擬於六月初二日由烏起行緩程前進俟至京後赶緊延醫調治倘宿疾得以脫體卽當泥首宮門求賞差使藉以補報涓埃所有奴才交卸印務日期理合恭摺具奏伏乞皇上聖鑒謹奏奉硃批知道了欽此○○奴才貴恒跪奏爲奴才到任接印日期恭摺奏聞仰祈聖鑒事竊奴才於上年十一月十三日蒙恩補授烏里雅蘇台將軍當卽具摺恭謝天恩本年五月十二日奏請賞修墓假两個月三月十二日假滿恭請聖訓後赶緊整束行裝於閏三月二十三日起程四月初十日出口按程前進兹於五月二十五日行抵烏里雅蘇台二十六日經將軍覺羅崇歡將定邊左副將軍銀印一顆欽差提調關防一顆曁令旗令箭等件派委内閣侍讀繼榮齎送前來奴才當卽恭設香案望闕叩頭謝恩祗領任事訖杳外蒙古喀爾喀四部落牧居漠北綏輯攸關鎭守斯工自宜仰體朝廷懷柔藩服渥意捕　相與奴才庸陋無能膺兹重任深懼弗勝惟有恪遵聖訓認眞辦事以冀仰答高厚鴻慈於萬一除應查倉庫糧餉軍器等項俟查明後另行具奏外所有奴才到任接印日期並感激下忱理合恭摺奏聞伏乞皇上聖鑒謹奏奉硃批知道了欽此○○頭品有戴安徽巡撫臣鄧華煕跪奏爲知縣揀員對調以資治理恭摺仰祈聖鑒事竊查知縣爲親民之官必須與地方相宜方可以資治理查定例州縣以上等官有應行揀選對調者如係簡缺其所調之員如有降革留任例有展叅及督銷分數錢糧承追虧空贓罰與請調之例未符者不准調補其未經到任或歴俸未滿仍准一律揀調等語今鳳陽府屬懷遠縣雖係疲難中缺惟地當皖北濵臨淮河民情最難治理且政務殷繁一切地方事宜均關緊要該縣實缺知縣程蘭階現年四十五歲江西南城縣民籍由附生應同治癸酉科本省鄉試中式舉人光緒丁丑科會試中式貢士庚　科補應殿試第三甲進士引見以内閣中書用嗣於九年遵例呈請攺歸進士知縣原班銓選因充當順天同心水局紳董隨同營坊拿獲盜犯出力案内仍以進士本班知縣不論雙單月選用又因在局三年期滿例保二十二年十月十六日奉旨賞加同知銜二十三年正月銓選斯職二十八日蒙欽派大臣騐看二月十九日帶領引見二十日奉旨安徽懹遠縣知縣著程蘭階補授欽此遵卽領憑起程到省於九月二十日到任查該員關心民瘼辦事安詳惟於該處現在地方情形不甚相宜自應揀員對調查有績溪縣知縣楊兆琛現年五十五歲湖南巴陵縣人申文童投効水師隨同攻剿疉復沿江城隘出力蒙保同治元年十一月二十一日奉上諭文童楊兆琛著以從九留於安徽儘先補用並賞戴藍翎欽此二年會克　湻溧水東壩各城隘出力蒙保三年二月初四日奉上諭從九品楊兆琛著　補本班以府經歴仍留安徽儘先補用並賞加五品銜欽此赴部騐看於本年十二月二十八日領照到省試看期滿甄别留省補用光緒九年咨補安徽府經歴奉部覆准十年到任十五年丁母憂開缺十八年服滿在部呈請起復遵新海防例報捐知縣不論雙單月指發安徽試用並捐免保舉四月十二日引見奉旨照例發往欽此是年六月初一日領照到省旋於順直賑捐案内奬戴花翎復遵新海防例報捐分缺先補用免試用奉核准過班知照二十二年請補績　縣知縣奉部覆准檄飭赴任於二十三年二月十三日到任該員勤求吏治明幹有爲以之調補懷遠縣知縣可期振作有爲亦遺績溪縣知縣係疲難中缺卽請以程蘭階對調亦堪勝任似此互相對調實於該二缺人地均各相宜而治理均堪收實效查該員等任内俱無　叅有閣降調及盜劫巳起四叅之案與例亦符據藩臬两司會詳前來合無仰懇天恩俯准將績溪縣知縣楊兆琛與懷遠縣知縣程蘭階對缺　補如蒙俞允該員等均係中缺互相對調銜缺相當毋庸送部引見所有揀員對調知縣員缺緣由謹會同　江總督臣劉坤一恭摺具陳伏乞皇上聖鑒訓示謹奏奉硃批吏部議奉欽此○○劉坤一片再江寗鎭江揚州一帶近因米糧缺少價值奇昂每米一石漲至洋七元有零爲從來所未有匪徒乘機煽惑愚民無知一倡百和聚衆攫米之案層見迭出米商相率閉市人心惶懼異常有岌岌不可終日之　業經臣借　欵項派員分赴江西安徽两省採購米榖數萬石飭發輪船拖運來寗設局平糶暫濟目前之急並嚴拿滋事之犯分别懲辦一面示諭米商照常貿易現在市面安謐堪以仰慰宸厪惟查此次米價　貴貧民多以居奇擇價歸咎行商而商人將本營生亦難過爲抑勒必須迅籌平價乃爲釜底抽薪之策臣與司道妥商電飭各該府縣迅速勸諭行商請領護照前往上江産米之區購運米石所有經過江西安徽江蘇三省地方關卡無論官商辦米但有江蘇省護照一體免收稅厘查騐放行至七月十五日爲止以輕　本而恤民艱第值度支置乏之際米糧一項實爲厘稅大宗飭免後收數短絀餉項還欵益覺爲難江西省巳有官米免厘商米照收之案現以民食攸關情形急近不得不權衡輕重暫予通　仍　七月中旬新榖登塲卽行照舊抽收庶於國計民生两無窒礙臣電准安徽江西两撫臣一律照辦除分咨查照並通飭嚴查奸商私運出　以杜　　外謹會同江蘇巡撫臣奎俊附片陳明伏乞聖鑒謹奏奉硃批著照所請欽此 
 
