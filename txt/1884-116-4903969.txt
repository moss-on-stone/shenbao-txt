# 1884 - 116 - 4903969

 

Page 1

 
 
[招延訪事人] [  申報館主啓]  
　　本館現欲請一友人在福州採訪時事如滬上建帮中有願膺斯聘者望移玉趾來本舘面訂或福州有人肯承斯乏亦可信來酌商此布 
[新印屏條對聨横披直軸出售] [  點石齋主啓]  
　　本齋近又用石印照相法印得字畵數種皆精細可玩懸諸壁間頗覺雅觀準於卽日出售所有價目列下計開姜芝仙排七巧圖白紙對每副洋一角裱成每副洋二角顧惠卿六尺條幅人物着色每堂洋六角裱成每堂洋一元三角俞蔭甫小篆字横披每張一角裱成二角五分又白紙篆字琴條每堂洋一角裱成三角五分吳菊譚六尺行書字屏每堂洋五角裱成洋一元二角杜鳳岐朱子家訓每張洋二角裱成洋五角五分 
[第三次石印鴻雪因緣出售] [  點石齋主啓]  
　　長白麟見亭先生所著鴻雪因緣圖記一書本齋兩次縮爲石印出售俱蒙海内諸君許可接踵爭購瞬息售罄今於第三次開印之前細審圖畵字跡間有朱盡愜心處故又不惜重寳倩善書者一手重抄圖則逐頁鈎摩惟妙惟肖歴一載而工始竣反覆校讐仍付石印以視從前所印者益覺精美絶倫毫無遺憾披閱一過眞有宗少文臥遊之趣現已印成準於二十八日出售仍訂六本外加鐫字紅木夾板計價洋一元一角惟所印無多賜顧者尚祈早臨爲盼售處悉仍其舊 
[論法人之横]  
　　泰西各國之與中國通商者惟法蘭西爲最横有非可以理喻可以情遣者其實則中國之官有以示之弱故也前者越事初起中國以大度置之而法人則不以爲大度而以爲怯儒於是漸入漸深愈攻愈進而迄今越禍益亟至於昨日泰唔士報舘訪事人信内所載則法人在東京者兵與官皆以殺爲威敗者猶追而殺之居者猶驚而擾之甚而生擒者且　火間焚之其荼毒之慘至於如此法之爲國其尚能獲天之佑乎上天有好生之德順天者存逆天者亡此一定之理也泰西各國每謂華人多暴政而泰西無之蓋西法殺人皆全屍不若中國之有凌　梟斬等刑也至若行陣之間兩軍相見彼此槍砲交攻各奮其勇無稍退讓迨勝負旣分則敵人之受傷而不能行者皆載之後車以爲之療治初非視同仇敵而必致之死地以爲快也惟聞阿非利加人殘暴無人理前此普法之戰阿兵之隸法國者多有重傷普人載之以歸爲之醫治乃醫甫近其身彼卽力疾拔刀斫醫而殺之此其人誠有出乎人理之外者已法人素以文物之𫒗自命何至竟自外於人理况爭城奪地皆國家之事與兵士本無深仇彼此拒敵各爲其主本無可仇而法人乃存仇視之心必欲致之於死以爲快雖當追奔逐北之際敵人已棄械抛槍束手受縛而猶必加刃於彼何其暴也黑旂雖曰仇敵然旣　所俘則在泰西之律尚不悉子死罪卽欲死之亦不過殺之而止而顧積薪而焚之是獨非殘忍之尤乎夫法之攻越爲欲得其地也揆諸有人斯有土之義則必加意以羅致越人小恩小惠驩虞雜霸者猶然而謂法人欲爲開疆拓土之計反魚肉其鄉民乎鄉民受其魚肉夫何能爲而不知一人一家之怨積之足以傾人之國法人此時尚未定越而已殘暴苛酷叢怨若是則卽使全越皆爲法有其能撫而治之乎法人所以能横行恣肆者不過恃其槍砲之精船艘之捷已耳昔漢高祖自謂乃公於馬上得天下婁敬折之曰馬上得之其能馬上守之乎暴秦執鞭　以敲扑六國六國之版圖歸之六國之人民隸之六國之府庫歸其收藏六國之珍寳歸其掌握而但以民心未得之故一旦陳涉攘臂一呼天下響應羣起而相與亡秦此其前車固可鑒也法前王拿破崙第一第三皆以神武著名各國啇不畏之而來不免於禍然拿破崙之凶暴固猶未至殺逃降而焚敵人也此刻法兵船駛入中國日有所聞華人聞之而驚惶無措者有之吾則以爲無用驚惶也法人之與中國失和此時尚未可顯見卽其兵船之來或者必係有所要求挾制然中國海口若是其衆邑區此數艘兵船又豈能遍爲擾及耶其來中國也或專從一處以與中國爲難則未可知若欲多發兵船多調兵士以　及於中國之各海口則法國此時料亦無此巨餉故竊以爲中國之商務不至有所敗壞也惟中國之防堵則不得不處處謹嚴　法船之來驟集何處不能預測蹈瑕抵隙在所不免故防兵不可不嚴若必謂法人竟欲逞强暴於中國則恐無庸慮此矣雖然中國之官實不能自强焉耳法兵船至臺灣之鷄籠欲窺視其炮臺且欲繪其形勢守臺之兵阻之則又退至小艇上繪之次日購煤於其地土人不肯售與則又聲稱倘不賣與卽當開炮云云何其横也然華人而苟折之以理謂炮臺之形勢本不能爲敵人所窺本地之煤自不能售與法國卽使此時尚未明開釁隙而究不可不先事預防侃侃而談而尥臺防務又復預作準備又何畏乎法人開砲之言哉已則不早爲備而又不敢折之以理遂仍聽其購煤以去是直所謂齎盜粮矣故吾謂若欲與法言和則早與議之否則明與絶之若和則不和而絶則不絶則彼反藉口於尚未顯然失和而公然可以在中加購置軍需無虞　乏而中國之受其累者將無窮期當軸諸公曷不及早籌之哉 
[釜山商况]  
　　朝鮮釜山來信言該港近來商况十分困苦萬難支持所有日本商人擬卽退回本國惟領事公館雖起造洋式新房嫌其太狹擬改建廣厦云 
[東報摘錄]  
　　日本靑山御苑内數年前所種之茶樹培養至今皆萌新芽近日初行採摘製造並添雇婦女數十名　製以期造成進呈宮内以供御用聞此種新茶氣味甚美云○自派使出洋所有各國駐紥公署除各員薪水外酬應一切經費未有一定主計所以報銷底册往往錯雜不堪且近又　駐紥法國隨員鈴木氏虧空巨額不能再事苟且亟宜整頓現擬另由日廷簡派司計之員出洋以司出使各國公使館會計之職以杜弊端也○川村海軍卿擬起節前往安藝築前築後肥前等處查勘應設水雷處所二十四處聞上月十九日前來神户已進大坂設行轅於中塢街壼月秀吉處○東京德國領事比魯現奉德廷准其辭職將東京領事衙門裁去所有交涉事件統歸横賔領事辦理外務省已接公使照會矣○去月十一日荻侍從帶同隨從三名前往向岡較塲看軍士習射不料被近衛兵卒發鎗時彈丸逸出將荻侍從之隨從某横腹打穿立　飛邀官醫療治無如傷重難以奏效當卽身死卽將近衛兵卒先行收押聽候查辦矣○上月十一日下午五點鐘時候在芝　赤羽街之軍噐局内火藥局舍蜜課失火適東南風猛烈忽吹向煤炭 
 
 

Page 2

 
 
垍塲燃着延及小屋燒去藥局之外二所各處官民奔救人衆嘈雜肅力撲救職工人等負傷至四十一名之多内計重傷者二十餘名此火幸在晝間不然必至盡付一炬矣又同日接能登國鹿　郡電報稱該地之申田村大峯家内於十點鐘失火燒去民房數百户云○向例陸軍砲兵皆持洋鎗今改從七月初一日起易槍爲刀矣○松方大藏卿擬巡閱沿海稅關於上月晦日出京先至横濵神户長崎等港檢查稅務○近來各處春雷盛行異於常年上月十三夜半野州豆利郡邊大風雷雨霹靂疉鳴落於五十部村之川岸家中雷火延燒屋宇盡付焚如並震死牛四頭○陸軍省現擬凡全國六鎭除東京鎭台外其餘五鎭設立軍用電線一小隊附各鎭標下隨隊操練於有軍務時以便隨軍架設軍電以利軍行信息也○此次在朝各貴顯擬設同人總會一所仿洋人之總會得以隨時聚議一切事務由北白川親王爲首倡及有棲川左大臣各宗室爲董事自三條相國大木山縣諸叅議曁各命官在會者已日有餘員至三品以下各官雖有志切進會者例所不准云○從前大審院原無定期召集各地方執刑官赴京會議兹聞刑民律例改創未久尚未悉臻妥善應隨時酌量增　以便民情今擬定期每年於春季各地方無事裁判官咸集大審院協議一次又於秋季集各地方刑官赴京集議一次查其所以半爲地方民情半爲調濟官員因定例官俸過薄故以旅費調濟云○近因航海船隻風汎不知　避往往遇風遭難今擬於朝鮮釜山潜建築測重台一所行將派員前往舉辦　○前兵庫監獄署内囚徒忽患熱病一時傳染蔓延日形增多去月廿四日水上郡之監獄署亦傳染不少是以急派官醫療治一面設避病院一所將滿期之囚徒移居竭力調治候愈回鄉查該獄囚人之新舊患病者計八百四十二名姬路監獄分署患者九百八十七名明石監獄分署百七十名筱山分署三十一名總共罹是病者有二千五百五十五名之多而施救者殊形棘手也○大　省此次查日本全國本年一月中統查進出口各項貨物本金計出口者二百四十三萬千七百三十九圓二角計進口各貨本金百八十一萬八百八十二元四角八分兩項比較則出口多至六十二萬八百五十六元有奇 
[高官到津]  
　　高麗現有官員到津一爲李應浚住佛照樓一金姓從佛照樓改住高麗客館李係二品官階上月二十九日圓領大袖雀譜烏紗乘轎晉謁傅相傳得一則來商事件一則駐津作高麗領事者惟高麗並無行棧在津卽有一二商人無非小販營生肩賣高麗參牛黄丸餬口何必設此領事耶或者傳聞異辭抑通商已有成效將有殷實商人來津貿易未可知也至吳攸帥現尚在津襜帷仍駐吳楚公所也 
[海濵成市]  
　　旅順口自築砲臺後常有兵輪船停泊現已赫然成一市鎭惟該處係前歲所開貨物旣未流通錢幣復行短少前歲經德人漢耐根裝錢若干串前往代銀散放逾時卽罄現在小錢充斥且可通行每百錢文至多不過得三十大錢餘俱以小錢充數各船來往初帶貨物嗣竟專販小錢其獲利較之貨物不啻倍蓰現在兵船亦稍查禁不似從前之任便取携矣按該處人謂私錢爲排紀云 
[營口近事]  
　　奉天調馬隊五百名至營口五台子地方駐紥聞此後尚有續至者○開河以後南風少而北風多天氣尚寒市人皆服棉袍且雨澤甚稀耔種恐不能下瞻彼東疇彌切望雲之想○初二日下午四點鐘鎭北兵輪進山與湄雲船同在營口防堵也 
[鎭江火灾]  
　　京口西門外薛家巷底初四晚九點鐘時某姓家因晚炊失愼遂兆焚如是晚風力狂猛頃刻間燒去草屋二百餘間維時扶老携幼哀號哭泣之聲不堪聞問直至十二點鐘始行救息聞某姓老婦年逾七十竟焚斃在内又有某姓家兩孩亦因走避不遑葬於火及烟消火滅而被災之户皆露宿無依次日善堂按名給費俾搭盖茅屋暫且棲身繼聞常鎭道陳觀察按姓給助英洋一元蘆蓆十張於是衆人皆感頌不絶口觀察誠施當於厄哉 
[福州近信]  
　　福州西字報云近日福州米價太貴恐日後有加無已貧民頗以爲慮且整頓邊防一切經費苦於不能籌措未識當道者何以善持其後也 
[分設電局]  
　　近聞大東電線公司在漢口設一電報局以通茶市消息凡有信件在漢口接取由輪船至九江再由九江發電信到外洋應傳信分外靈捷也 
[遇人不淑]  
　　天下最難得者佳人然吾獨怪夫蒼蒼者於佳人之才之德則旣鍾毓之矣於佳人之遇之境則反困厄之於是佳人之命薄而佳人之節愈彰矣揚州有于氏者本世家女幼喪父母依叔與姑母以活女美而才薛靈芸之針神衛夫人之小楷殆兼有之問名者踵相接叔與姑愛女甚擇婿彌苛迨女年十四叔與姑又相繼殁弱絮嬌花更無倚賴遂依姑之夫弟朱某朱固無賴而嗜賭者也居女爲奇貨未幾有武弁某四十外矣聞女美詐稱喪偶以數日金啗朱娶　繼室實則滴妻尚在且生四子一女矣女適某後意常鬱鬱自歎遇人不淑不意三年後嫡妻所生之長子自湖南來見女以爲庶母也問知一切歸告其母嫡妻聞之大怒立率子女及媳赶至揚州大肆獅吼幸女知命願自居於側室曲意承懇以博大婦歡嫡妻爲所化頗加憐惜但罵良人之無良而已不意某厭故喜新得隴　蜀去年七月奉檄往天津聞新故某總戎之妻富有數萬金無子待醮某竟剃其髭鬚重賄媒氏又入贅於津寓但聞新人笑不念舊人哭矣前月嫡妻微有所聞遣子探實又率全家航海北上某見妻來勢甚兇非前番可比且新娶之婦驕抗性成其弟兄又皆高踞要津更非于氏之伏低做小者可比於是吞烟而死女在揚聞信亦自縊死此上月二十日事也 
[重懲拐誘]  
　　上月二十七日蘇州金獅河沿有轎夫阿狗之子年六歲忽失所在尋至閶閻上海航船見被隣人襪匠所拐當卽獲住羣毆巡員適遺詢悉帶回移縣並面禀大憲飭縣照例嚴懲當經吳邑帮審委員訊供認實先責一千板飭卽收禁 
[法將行蹤]  
　　昨報載法水師提督利士卑士坐縳爾德兵船前赴長江兹悉實係傳聞之誤縳爾德兵船固赴長江而利士卑士則並未前往第舍舟而陸現小駐於法界密采里客寓中耳 
[竊犯解澳]  
　　西洋琴工白拉格在禮查客寓行竊破案一節前已列報兹悉西領事詳加研鞫証據確鑿案無遁飾西領事申詳澳門總督謂此案例應科斷惟上海旣無西國監獄又無西國狀師辦理諸多未便澳督令將該竊犯解送澳門交本國刑司訊斷故已於昨日檢齊卷宗口供派捕將白拉格解赴澳門以憑究辦矣 
[捕頭更調]  
　　老巡捕房副捕頭富爾生前已辭歇他往兹復來滬仍充虹口捕頭已於昨日接辦虹口之新捕頭密司壳羅則至老巡捕房爲副總巡云 
[失妻得妻]  
　　陶興觀投上海縣控稱娶妻宋氏已三年正月間忽然遁去查被夏掌千等拐賣於薙髮匠汪阿二爲妻求請究追黎邑尊准提人証前晚經蔣明府訊間陶供訴前因詰之汪阿二供稱在浦東高家巷開剃頭店正月間憑媒夏掌千李增增王慶堂等出立婚據娶宋氏爲妻當出財　洋一百元時據夏等稱宋氏係　婦憑王慶堂出立担代據故敢娶之不知夏等拐賣也宁氏供稱丈夫素不務正已將我出賣三次此次雖由夏等領來但丈夫亦係知情賛之夏掌千等供亦同明府大怒謂拐賣有夫之婦不法已極尚敢妄供實屬可惡着將夏掌千李增增各重責二百板用雙連枷發頭門示衆王慶堂重責一百板着三人將汪阿二所出之身價洋限二日内繳案給領宋氏交陶領回汪阿二不問來 
 
 

Page 3

 
 
歴應將所追之身價充公但念爾貧苦格外施恩符夏等將洋繳足後再行酌給 
[投縣騐傷]  
　　瞿胡氏將子瞿慶祥抬赴上海縣騐傷經蔣明府訊據瞿胡氏稱丈夫瞿桂寳自監禁釋放後並未犯事因向譚姓贖還房産與美租界華捕王柏林有讐致被挾怨矇訴巡捕頭並三十大號西包探麥根藉端將氏夫覊押捕房王柏林於三月初八日先將我子瞿慶祥在家拉去將有鐵釘之木棍亂擊徧體鱗傷在捕房吐血蒙會審憲飭送仁濟醫舘傷勢日重求爲騐傷伸冤瞿慶祥供略同蔣明府當飭件作騐得瞿慶祥爾脇朋骨均受木噐傷甚重明府以瞿胡氏訓子不嚴致有此禍申斥數語着將瞿慶祥領回醫治一面補詞候批 
[財命相連]  
　　諺云人爲財死鳥爲食亡信非虚語也有蘇人某甲居英租界正豐街西首素爲妓舘傭人生涯齷齪比年以來稍有積蓄又有乙丙二人與甲居同鄉業同類瞰甲有財因與某大姐謂甲曰某妓欲至某院爲娼汝能墊交帶房間洋二百元則四人可以同往嗣後三人再當各湊洋五十元還汝一舉而兩使也甲允之無如妓入院後門庭冷落幾無問津者傭人更無出息勢不能支妓遂商之傭人往各碼頭游玩兾有所遇而甲之二百元置之不論不議甲見靑蚨飛去不復飛來飲恨難伸遂成狂疾未幾死矣人謂甲之命財喪之也雖然世之因財喪命者多矣何某甲之足云 
[諭准從良]  
　　英租界福仙堂妓女秀英自願從良暫發官媒俟提鴇質訊一節兹悉該妓姓岳實名秀林該鴇周張氏亦投案黄太守訊據岳秀林供欲從做顧繡生意之徐春泉乞恩判斷該鴇周張氏供女欲從良不敢阻止惟買此女時實借親戚之資且現尚欠院主帶擋各傭人之欠欵共有千餘元尚求施恩太守諭准該妓從良着該鴇檢呈身契候斷 
[押繳房租]  
　　紹興人趙姓所開之裕康號控被蔣彩亭積欠四个月房租銀三百四十兩保租人係陳瑞卿一併請追黄太守准提人証於前晚庭訊該號司帳人林縵卿投案申訴并稱控告時確欠四个月租金現已有五个月蔣彩亭供初向該號經收房租人施子範商租四馬路房屋言朋起造照法租界淸芬堂烟館式樣亦欲開烟館憑李崑山作中及起造立柱已不照樣及向理論始再議由我薦作頭張全坤包造計價銀二千零五十兩言明我貼三百兩去冬工竣立租契租摺定於十一月望日起租迄今確欠四个月房租然我先被施借銀百兩并有定銀二百兩照算所欠無幾何致控告况原中李崑山立契時又欲我另換他人施亦上堂稱並未向蔣借銀一百兩雖有二百兩定銀立契時已經在造房貼銀帳上算訖陳瑞卿爲保租是實太守問蔣據爾所言被施借銀有無証據蔣答稱憑據確無過付是李崑山可証太守謂然則爾應先將房租繳案再傳李崑山質訊借項定銀又問陳瑞卿能保蔣於十日内繳齊房租否陳答稱蔣備一切生財在是房内者值銀四千兩光景斷不致置諸不理可以作保林又稱　求押追太守隨飭將蔣彩亭押令繳租 
[誘匿養媳]  
　　昨日英捕房解審李王氏誘匿李唐氏之養媳一案黄太守會同哲領事訊據李唐氏供同李王氏由常州來滬同居伊因留船家吃飯令六歲之養媳代爲看船致被李王氏乘間到船領去質之李王氏堅不承認反稱被李唐氏誘來原藉丈夫尚未得知訊之船家施育長則稱伊往李唐氏家吃飯時果見李王氏出外及回船養媳卽已不見質之裘桂夫則供不過托其查緝並不知養媳下落因卽諭令覓保帮同查緝一面先將李王氏押交三日後再行復訊 
[端倪已露]  
　　法捕房將在押之馮阿榮解案受傷人劉榮三倩人攙扶到堂稱居吉安里做洋貨　客去年我妻瞞我押下女孩一個係許倪氏與馮阿榮爲中抵洋一百元本月初五日我在家中忽來一人託學徒寄信說許倪氏在玉露春茶肆守候閒話我念許倪氏前在我家做乳娘如有語言儘可來家何必在茶肆因置不理俄頃又有人來催我仍不理詎馮阿榮糾同流氓等到家將我痛打翁太守見到案尚有婦女三人一卽劉榮三之妻劉陳氏一卽許倪氏一卽榻朱氏卽所押女孩之母也太守詰楊朱氏女孩何人押出答稱由我押與劉家馮阿榮與許倪氏作中太守詰其與馮阿榮如何認識答稱阿榮與我合開餛飩店隨詢劉陳氏所押之女何在答稱在東棋盤街妓院隨詰馮阿榮因何將人打傷答稱所押之女楊宋氏曾許我爲妻故欲劉榮三交出楊宋氏則稱並不曾許伊太守詢劉陳氏押女有何憑據劉陳氏於身畔取出契紙呈案太守閱畢着將馮阿榮仍爲管押劉榮三飭法　探帶到仁濟醫院看傷勢如何并令劉陳氏於禮拜六將女帶案 
[拐妓案送縣]  
　　朱王氏控金三和將妓女德仙誘拐至川沙一節捕房復將金三和解案朱王氏投案稱昨據金之母舅來說願將金三和保出待伊到川沙領德仙到滬翁太守得供深爲詫異謂金三和自己說德仙在川沙北門外其兄肯同爾到川沙現在又有金之母舅願自往領不是伊拐還有何人旣在川沙公堂未便關提着將金三和送縣辦理朱王氏自行投案 
[失洋待查]  
　　法國人偕其友扭一人到法公堂稱昨日跑馬塲回欲在抽屉内取洋而洋四十二元竟歸烏有疑係此人所竊翁太守詰之解案人朱殿華稱在密采里飯店洋東處爲侍者因病倩弟代工東人囑我禮拜三去及去此洋人卽稱失洋誣我偷去實屬冤枉太守以其供在密采里洋人處做工者將朱殿華暫押飭法包探查有再核 
[分發人員騐看名單]  
　　籌餉事例掣籖分發主事張源曾雲南監生年二十五歲○籌餉事例指省分發鹽運司運同方觀濤江蘇附貢年三十四歲廣東通判袁如鏡貴州吏員年三十五歲四川蔡濟安福建監生年四十四歲江蘇知縣同知升銜張寳誠江蘇監生年二十五歲浙江謝維曾江西監生年三十七歲陝西同知升銜汪培浙江監生年三十六歲江西顧運昌湖北供事年四十二歲廣西鹽大使樊淸璐湖北監生年二十七歲福建史陳善江蘇附監年二十三歲浙江府經歴賀式聞湖南監生年五十歲四康湯樹銘浙江監生年二十四歲江西沈乃楫浙江監生年二十歲江蘇縣丞方積勳安徽監生年二十九歲浙江布政司照磨宣承烈交徽監生年二十五歲四川鹽巡檢陳際昌浙江監生年四十一歲兩淮巡檢張翰藻山西附貢年三十六歲直隸雷錫彤湖北監生年三十一歲四川馮家彦順天監生年二十三歲安徽李柏齡廣東監生年三十七歲廣西沈祖源浙江監生年三十六歲廣東章國淸浙江監生年二十八歲安徽從九品譚受組江西監生年三十二歲山東樓棻浙江監生年四十九歲廣東閘官徐壬林順天監生年二十三歲東河席素絢江蘇監生年三十三歲東河典史王嗣鼎順天監生年二十五歲貴州馬恒麟山西監生年二十八歲直隸父椿壽浙江監生年二十九歲山東張廉甘肅監生年二十九歲四川○勞績掣籖分發鹽大使鍾毓江蘇附監年四十八歲縣丞王澤存河南附生年五十一歲從九品楊詠春雲南監生年二十六歲○勞績指省分發知府張璧封廣東舉人年四十三歲廣西通判王世鈞江蘇監生年三十九歲浙江府經歴趙紀瑞湖北文童年三十九歲雲南從九品周良鑑安徽監生年五十歲雲南吳方仁四川監生年五十七歲甘肅○敎習呈請掣籖分發知縣王培成湖北優貫年四十六歲吳德貞直隸舉人年三十八歲○孝廉方正呈請掣籖分發按察司照磨陳德滋河南附生年三十四歲○應補呈請分發道花翎三品銜王福保湖北進士年五十歲江蘇直隸州知州知府升銜文翰廣西進士年五十歲安徽知縣 
 
 

Page 4

 
 
花翁同知銜黄燾江西廪貢年四十六歲安徽　輔内務府廂黄旗漢軍人年三十歲廣東李錫朋直隸進士年五十九歲河南未入流婁超瀛浙江監生年三十三歲河南陳兆儀浙江監生年六十一歲直隸涂曉峰直隸監生年四十五歲福建范恩培江蘇書識年四十七歲直隸吳壽昌江蘇監生年四十七歲山西 
[贈李玳玉校書卽步玉季原韻錄請小樓主人霧裏看花客指正]  
　　憑誰問煖更嘘寒强起支頤對舊歡燕繞玳梁謀穩宿鸚餘玉粒勸加餐烏啼有血都留恨花落成文未忍看郎亦爲卿蕉萃甚酒邊燈畔涙闌干[  高昌寒食生]  
[贈彩香女史]  
　　仙骨珊珊未許描令人見已魂銷月圓花好情同羡酒緑燈紅態更嬌金玉丰姿誇有致琵琶心事訴無聊蘇家小小風流在可許珍珠慰寂寥淡掃蛾眉色倍妍嫣然一笑我猶　温柔不减臨風柳明媚偏同出水蓮紅拂飄零誰賞識靑衫落拓且纒綿羣芳端被卿先壓眞個蟾宮謪綘仙[  桃源小住客稿]  
[衷荒韵限溪西雞齊啼内伏一二三四五六七八九十百千萬兩雙丈尺半]  
　　萬丈紅潮百尺溪颶風兩次海之西四方羅盡三春雀十里無聞五夜雞一日兩餐形易減九年六厄賑難齊千回籌畫雙行涙七八家中大半啼[  觴詠軒主人何子桓未定草]  
[重贈醫潤甫司馬索和原韻]  
　　淵默襟期涵養深翺翔藝苑結知音最難字學通中外應得才名顯古今時務久暗功克建書倉多積望同欽相逢無限纒綿意抱袂高燄愜素心[  小樓主人未是稿]  
[都門歲暮有懷李湘蘭詞史調倚菩薩鬘請霧裏看花客正是]  
　　湘波閣夢春無主東風一霎催人去惆悵鳳雙花花時不在家余初遇湘蘭時夢至一處翠暇紅樓有如仙闕見一聨云顧我欲留鶯萬樹從之徑往鳳雙花至今未解其旨秦樓明曉月冷落簫聲　百拜謝雙魚先傳一紙書○吳雲燕樹重重隔雪花一夜天涯白不及鴈南飛銜蘆徑自歸江頭春草緑海水平如縠一舸載相思含香讀楚詞再世樊川狂客未是草 
[滄嶠同轉招飲於其室同席諸君索句醉後賦此錄呈一笑]  
　　三生話舊因結賞喜頻頻暢飲無餘子狂吟慣及辰天分四時景人樂一家春酒向諸君酌座中俞憶慈朱寳珊劉東峯胡珊雲倪三如諸君壼觴戀此身[  小樓主人偶草]  
[贈俞君憶慈卽希正和]  
　　凌雲壯志豈尋常空谷幽蘭亦自芳萬斛醴泉秋縱酒三千珠履客逢塲才高久羡生花筆心細頻牽落月梁會得老成持重意　堪消受此壼觴[  小樓主人未定草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
