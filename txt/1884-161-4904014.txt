# 1884 - 161 - 4904014

 

Page 1

 
 
[新印曾文正公家書] [  申報館主人啓]  
曾文正公文章邁流俗　業冠當時自搢紳先生以至販夫走卒靡不嘖嘖稱道而孰知公之所以不朽者固在彼不在此嘗讀公之家書見其於家人父子之間日用行習之事一言一動反覆誥誡無不可爲後世法至其談兵論政諸書尤可想見運籌决勝之妙用而補奏疏公濟之未備惜原板　佚流傳無幾全集中又不載讀公書者每以未窺全豹爲憾爰以活字版排印用廣厥傳作家訓觀可作語錄觀亦無不可計每部十二本價洋六角五分准於本月廿五日出書售處仍照曩例 
[石印楊詠春先生墨蹟出售] [  點石齋主人啓]  
虞椒楊詠春先生諱沂孫篆正草無一不工求書者踵相接數十年如一日得書之家雖碎錦零箋珍如烘璧不肯輕易示人今本齋覓得先生所書篆正草墨蹟數種不敢獨秘付之石印以公同好其用筆之蒼勁結體之古雅諒海內君子傾心已久無容贅述現已印成裝訂成冊者每部收回工本洋二角裱成冊頁者收回工本洋四角第所印無多伏祈早爲賜顧售處照舊 
[廣東賣報及舊書處] [  申報館主人啓]  
本舘現託友人在廣東分設申昌書畫室專售申報及申報舘點石齋兩處所印之書籍圖畫碑帖墨蹟該價悉照仿單粵中各紳商及過往尊客如欲價購祈就近至廣東省城西關十八鋪中約向申昌購取不悞此佈 
[論中國富强之策輪船不如鐵路]  
泰西各國無不日謀富强而其所以致富强者則曰製輪船以通懋遷之利創鐵路以便轉運之方此二者其大端也至於開礦抽稅等事則皆由此二事而來而泰西之富强遂甲於天下輪船之利所以致富於外鐵路之利所以致富於內二者不可偏廢也而中國情形則又不同中國自未通商以前本有自然之利原不以通商爲利也所慮者中國有自然之利而不能取之耳且卽有以取之而轉運之道有所不便則又不能盡利耳自與泰西各國通商以來西人洋舶來中國者日益衆不但以外洋之貨運入中國者足以洩中國之財源以中國之貨運任外洋者止以增西人之利益卽以中國之貨往來營運與夫旅客去來皆　西人獨擅其利自有輪船而中國之帆船沙船幾於盡廢有心者慨然憂之於是創爲招商局以分西人之利此其用意亦可謂深矣招商局購得旗昌碼頭輪船所有旗昌之利悉　於中國津海長江攸往咸宜而西人之利始失然所分者祇旗昌一家洋行之利而已他若怡和太古與夫各洋行之輪船往返於津港江漢之間者仍不得不聽其所便况旗昌之輪船碼頭雖爲中國所購而旗昌停止不行但曾立有年限刻下　期將滿則旗昌苟仍　置備輪船另設碼頭與招商局齊驅並駕中國恐不得而禁之然則所以購輪船設招商局以兾分西人之利者其道猶有所未盡也爲中國計非開　路不足以盡奪西人之利盖鐵路所開皆非洋　所得行之地載貨往來其捷過於輪船而西人不得與我爭此大利彼西商以輪船運貨我以鐵路運貨其迅速大相懸殊卽曰輪船廣大裝貨爲多鐵路火車所裝有限然苟以中國之貨運至中國則亦不必務取其大者吾知一有鐵路輪船之利必將日减西人見輪船之便不及鐵路則亦必有就鐵路以運物者而後乃可日擴其利焉說者謂西人若見鐵路之利勝於輪船則必欲爭中國之鐵路是亦不可不慮然各國皆遵公法辦理必不能獨逃於法外各國境內之鐵路無論何地皆本國自主從未聞有某國之鐵路爲他國所主持則中國之鐵路又安得而爲西人所覬覦所謂利益均沾者一國得此利則所有通商各國皆當一視同仁不得有所偏倚非謂本國之利必出而與他國共之也特恐中國有此獨擅之利而不能自取亟圖興辦鐵路以快着先鞭設因循日久而或有西人　爲創議代中國興築鐵路或購地一區先行試辦日後漸推漸廣則中國　不能阻之者矣自是而中國不能自有其利而向之欲分西人之利者至是而西人轉得以分我之利且不但分我之利而已直將舉中國之利而悉爲西人所有是則大可慮耳夫開辦鐵路談何容易中國固明知大利之所在而顧遲遲不果行者實以欵無所出故也自劉省山爵帥一奏之後發交南北洋會議其後議得事實可行而欵終過鉅以是中止然招商局當前此初議之時亦未嘗不病其經費之鉅而招股集商通力合作迄今遂成此大業苟於鐵路一舉亦照此仿行必有無難紏集者雖近年以來商賈疲敝一時未必遽能籌措然疲敝者不過一時一地將來必有轉機各省詎無殷戶苟知興此大利當必有踴躍從事者嘗有友人言及此事實爲中國至要之務必不容於再緩倘慮近日巿面衰疲不妨暫揭洋債將來一處旣成必有見以爲使者而投股必然衆多用以還洋債無虞不足爲此言者不僅能言之而實能行之或者其人而得所藉手則此舉當不難奏功然旣知大利所在又何必專待此人哉總之中國之患在乎因循近年　宵旰憂勤未嘗不力圖富强之策而老成謀國不乏偉人殫忠竭誠求以遠跨乎泰西各國而顧不能自收其利權以貽笑於隣國是大可惜之事也輪船之利爲人所共得鐵路之利乃已所獨得此理甚明不待智者而後知也而謂中國無人焉知之乎知之而不能行之吁可慨也夫 
[鳳平大火] 　　 
　　西貢西字報云華四月間越南鳳平城內大火焚去高大房屋一百零五間又華房一百五十間並燒死華商三名是城本　熱閙貿易極旺茲遘此災計所失共有二十七萬員之多城內大半爲瓦礫之塲矣 
[法兵多疾]  
　　茲聞東京有數城所駐之法兵現遭時症者甚夥因而斃命者亦不少南定去歲法兵己遭時症今歲尤甚傳染愈多計法兵患痢熱之疾而斃者比之自得宣泰後而殞命於疆塲者尤過之而無不及也又聞　利處時症更甚於南定前有法兵五百到是處駐守不逾時卽多生痢疾三禮拜內竟　七十五人患是症想此兵不久必棄之而不守矣北寗一處熱症叢生法兵死者甚衆而曙東一城具時症之弊亦與南定無異惟河內海防兩處水土頗好法兵頗覺安寗耳觀東京法兵疾病之多如此法官之亟欲撤回國者其殆爲是歟說見循環報 
[猛虎復見]  
　　香港有虎爲患一事迭經錄報前日港督偕差役前往遊獵以冀得此山君毋令視耽耽而欲逐逐免爲地方之害但其出沒不測蹤跡難尋故未得奏手茲聞十五日在赤柱山凹處有西員復見此虎馳驟山間又有 
 
 

Page 2

 
 
西人在大潭水池處亦猝見其咆哮來往忙取鎗　之不中而逃云 
[賭客跌死]  
　　香港有一賭局支棚於天台上俟賭客到齊將梯抽去雖有捉賭者頃刻間亦不能騰身而上本月十六日諸客賭興方濃忽一人稱巡捕來矣衆賭客聞信俱從鄰家屋面逃走有一人竟從烟囱跌下渾身受傷及捕至舁往醫院未幾卽死詢其家屬知此人年四十八歲短於視本無　業惟生性嗜賭云 
[害節抵津]  
　　昨得本館友人在天津發電來舘云署粵督張湘濤制軍已出京抵津不日卽當南下也 
[巡船得力]  
　　十一日某號巡船在獵德海口見一船載有三十餘人皆係衣服藍縷似非遠行之客形跡頗覺可疑因而攔截查問該船聲言鄉艇而船內似有喊救之聲巡勇卽過船察看船內各人云我等皆淸遠人有一委員招我等來省充當兵勇今彼云鄉艇想必有議故也巡勇謂省城無招勇之事其爲拐騙無疑欲將船主及水手鎖拿皆被由水逃去遂帶該船回省稟知大憲大憲派員將船內各人審明解交淸遠縣招其親屬保領幷重懸賞格查緝棍匪說者謂自有巡船以來　防盜防奸皆爲虛設而此次則察人所不及察庶幾巡務日有起色歟 
[烟臺近事]  
　　入夏以來亢旱殊甚邑尊於初六日設壇祈雨翼日果大沛甘霖徹夜不止三農皆喜動顏色云○潮州會館之界外有田地一塊四周插　護持以防行人繞越日前傭人以原棘疏密不齊另爲栽植乃擬得洋銀十餘元碎銀五六十兩外裏之布巾紙張已爛似非藏　若以爲賊贓亦未聞有被竊之家傭人橫得此財誠非夢想所及也○月之十五日有兗州錢鎭戎到烟隨帶練勇四營留烟駐紥聞鎭軍此來係總辦山東海防事務十六日有勇丁在大關碼頭運卸軍裝大約由鐵門關裝來也 
[宜昌近事]  
　　鎭川門外河街頗極熱閙　有趁水碼頭生意者每多蓬戶繩樞上月二十日夜不戒於火由河下碼頭燒至城根而止約共被燬二十三四家幸尙不致傷人耳○上月十九日東湖縣斬犯七名聞係長樂縣刦搶案內之犯也○賀總戎諭飭麾下弁兵每日試槍打靶及刀矛各陣惟各兵所放鎗子間有落入民家者已由陳委員稟請賀總戎出示禁止矣○宜昌郡城街巷柵欄於四月念二日開工興修○近日江水漲至河坡河下蓆蓬商賈紛紛搬遷上岸此後水勢大約有漲無退矣○邇來查禁烟館極爲認眞文武員弁逐日梭巡前日東湖柳明府及劉委員張捕　於夜半查出南門烟舘將該處　正龔某由某喚至各責數百板幷將吸烟之人責打釋放旋拘到賣烟之人枷責示衆矣○東門外有白骨塔地方左近皆係田畝農家皆種二麥忽有一處麥俱變成黑菜子一般卽老於田間者亦以爲咄咄怪事也○東湖縣柳明府因查禁烟館整頓保甲城內各栅門又在修理遂示諭城廂白姓不准在江上競渡龍舟以免滋事故午日往吊靈均□絶不聞畵船簫鼓聲也 
[委員得人]  
　　上新河之保甲局專爲木商而設城外總局所轄五處以此爲最事不繁而責綦重也近劉總辦委許黼卿太守接辦太守性機警御下察察不輕假人以　又不喜矜持有事無事步覆必三四至與人言恐不會意輙刺　不休其精細如此劉總辦在江南二十年素有知人善任之目想太守到局後必且陸無厖吠水不　鳴不禁額手頌之 
[貞節可嘉]  
　　語云慷慨赴死易從容就義難豈獨男子爲然　婦人之守節亦猶是耳温州柟溪楓林民人徐定邦於同治元年金姓與徐聚族械鬥案內中槍斃命其妻陳氏年念五歲時方歸寍聞信之餘立卽雇輿回家途次屢欲撲輿覓死均被昆弟救免及抵家哀毁萬狀翁姑勸以身已懐姙藉此一　以延宗枝詎臨產之日復係一女氏愈不欲偷生翁姑復勸以二人年老藉　以供侍奉氏補綴紡織晝夜無缺上奉翁姑下撫幼女　年之後翁姑相繼逝氏　十指之力殯塟以禮近復遣女出嫁粧奩粗備而氏年五十有九矣操節數十載面無笑容上年瘟疫盛行枬　天柱前後左右沾染殆遍而氏家若無其事今其族人助資爲氏明年六十大慶温友得詳悉其顚末錄之以備輶軒之采 
[騙賣鄉姑]  
　　丁大姐嘉善縣人而寄居嘉郡年約三十外前月有陶庄鄉姑來城傭工至該氏處託覓生意次日卽爲薦在城內某宅越六日丁大姐又騙以薦至西路作蠶娘每月可得洋三元鄉姑惑之丁隨雇船開至石門縣居三日託石門老媼代覓主顧適有武康煙客欲買妾講定身價洋一百八十元送至武康當扣去在地中金代筆洋念元回至石門分與石門老媼洋六十元丁則浄得一百元回禾以爲了結一重公案矣詎鄉姑之夫家得信央媒向岳父母索人旋卽控縣官將姑之兄弟兩人管押着其父母尋女傾家蕩產徧尋無着嗣聞人在武康爲烟客買去復雇舟徑抵煙客家女果　焉盤問情由客囑其就地喊控於是母住武康父又到秀水署呌喊朱邑尊准詞立卽飭拿丁大姐到案初訊不認飭責籐條數百下仍無供日前武康關文已到又提丁復訊仍執如前及踏扛子始供認收禁將來或解交武康集訊或關提各人証到秀水審問刻尙未悉云 
[䢴江瑣錄]  
　　揚州新城明瓦巷有一曲巷東厠與石牌樓後街相通人因其捷徑而趨之甚衆前月念七八日此厠中忽有女屍一口以蘆蓆墊覆有更夫看守細誨始悉明瓦巷內有一曹姓專開花各棧三月間在興化包得一土妓來揚作夥言明每年包金五十元妓至棧接得一客大爲合式卽以五十元代爲贖身曹不肯云才來兩月只尋得百餘金何肯放手妓以知已難逢何時脫難遂吞烟而死客亦遂去曹急專信報知其夫不意信甫發而興化信至其夫亦于此數日內病故曹無可如何只得謀於地保置妓屍於厠一面請騐未繼妓之母及兄及夫弟始至大爲　　幷欲控　移屍不知如何結局也○東關便益兩門交界城外對郭之地有徐四餅店張魁車匠店對過籬笆外某姓火餘地一片十餘進屋之刼灰也向爲扒瓦掘磚者所資以衣食前月三十日午後忽掘出錫器四五担衆人瓜分因再深掘未及一丈見有紅皮箱四個衆皆驚喜公議半夜來起不意　一保甲局勇所見旋卽報知本叚委員張君張卽派勇同地保來看守掘衆知此財斷難沾惠遂遍報文武衙門於是甘泉縣捕　便北汛把總城守千總各派人來看守次早各官會齊一同令人開掘掘起皮箱十二雙已爛之棕毯十餘張而箱中已空空如也一無所有衆官令再行旁掘則得古井一口涓涓有聲衆皆　興而散財源有定其信然歟○揚州爲南北通途百貨駢集往年鰣鰉魚匕巿之時魯價有兩　有千文者鰉價有數百文者今年鰣初上巿之時不過一百六十文一斤鰉不過五十餘文一斤近日鰣則三十餘文一斤鰉則十餘文一斤每早街頭積壓多不可言雖荒　店亦大盤小碟陳賣眞異事也八十老翁皆言未經見過云○新城東營二巷內住有開古董玉器店曰姓者弟兄二人初四日晚飯時有同業二三人閒聚小飮酒盡白大携壺出門添酒行至巷口離門不過五六步忽身後來一人一刀由左肋刺入刀尖直透出左背白大喊一聲扶墻立住其弟聞聲赶卽同客出視白大倒地暈絶衆大驚扶之不起共擡入宕始知刀猶在身人已氣絶未便拔刀立卽報縣請騐次日節期官至午後方到甘泉在省江都代騐實是刺傷立卽飭　飛緝兇手暫行封殮俾屍親治喪此事議者紛紛或云妒姦或云妒業究莫測其端倪也 
[新朝公司]  
　　玻璃一物來自外洋中國近亦有自製玻璃而朝鮮則此物殊爲少見茲有西人夏士等在朝鮮招集股分興辦玻璃公司計資本三萬元分爲六百股每股五十元先付二十五元其餘至西十一月底付齊朝鮮政府已給准單並設局基地將次舉辦又擬於公司內開一自夾火廠其收股以英六月十五號爲止一切細情巳登告白於本報後想自此朝鮮居民之購用玻璃者取携當必甚便矣 
 
 

Page 3

 
 
[具結免騐]  
昨報預備騐屍一節茲悉屍兄唐阿興投縣請騐後卽由黎邑尊飭差傳該處十圖地保徐炳着令具報該地保惟將兩造各情稟明並無唐毛毛受毆有傷請騐字樣邑尊於昨午　又傳屍兄唐阿興到案邑尊謂爾弟究竟如何被妻母毆打爾旣報請相騐當指明傷在何處幷具切結如驗無傷痕當坐誣告之罪唐阿興答稱弟實向啑母理論遭毆歸家卽臥床三日身死然難指明傷左何處邑尊謂爾弟因聘定之妻身死後欲索還財禮領棺回籍妻母不允致有齟齬孰是孰非本縣當秉公究斷不必藉死爲由率請相驗自取咎戾隨又再四開導唐阿興始允具弟唐毛毛向有病症今因復發身死自願備棺成殮之結惟求斷還財禮邑尊隨飭唐阿興回家料理棺殮時已午後四點餘鐘矣地保卽將相屍公案撤去觀者四散 
[水手打球]  
前日午後四點鐘時停泊浦江之英國兵船水手登岸至泥城外跑馬塲中打球爲樂幷有西洋樂班吹笛擊鼓觀者甚夥薄暮始返 
[情願具結]  
有淸江人陳四者將親生女抵於尙仁里顧姓家爲妓去年間經客出資料理欠欵提出火坑娶爲簉室相安無事而陳四不滿所欲復向女索去洋一百元立有永不再擾筆據父執詎今歲又來吵擾該客因遣抱具禀法公堂开將陳四扭案經翁太守研訊陳四供認將女賣娼四年間已得洋數百元太守以將女賣娼本應嚴辦今姑從寛着具永不再擾切結陳四不遵當時用洋時筆據上列有中人龔二及李四卽栗四之名栗四係欠成衣顧恩紹衣料洋元龔二因控拐幼女之案均管押捕房昨晨翁太守臨捕房據成衣顧恩紹投案請追翁太守看將栗四提出因其前期在堂口稱監生故太守又將龔二陳四提問太守謂栗四認　此兩人乎栗四答稱認得太守謂好个監生認得此種人監生從何捐得答稱光　四年九月初四日　淸江籌防局山西賑捐局報捐時年三十八歲太守令背誦三代履歴答稱曾祖馬保祖名士素父名永淸高祖　名一時模糊太守謂監生而做水販白螞蟻且捐監用不着高祖定是假冐當將監照呈案答稱部照在原籍兩禮拜可取到尙有吏部出給之紙在蘇州及王馬四妓女所欠之洋在一禮拜可以交到太守詰其陳四之事爾可是中人答稱做過中人現與龔二兩人將陳四勸解已願具結着於禮拜二再解公堂定安 
[畏罪吞烟]  
　　法租界新街西首第一弄內有德春小客寓於前晚九點鐘時來一寓客自稱王姓操本地口音年約三十歲左右是日天氣甚熱祗穿白洋布　衫褲白襪布鞋別無長物臨睡時曾向棧主婦借引針一隻以備縫紉至昨晨同房之人聞其聲音有異卽知照棧中八入房觀看恐患　証卽倩薙　匠挑痧據稱指甲靑紫乃係服毒寓夥卽請陳君竹坪夾視據云毒發不能施救後又請西洋醫局中人來以藥木灌之己不能下咽延至昨日午後毒發斃命識者謂王卽係誘騙飯店客棧內養媳之王毛囝因畏罪而吞烟也德春棧報知捕房法捕頭飭法包探報縣現聞屍兄等業已到塲以士死由自取擬同地保到縣求　免騐不知邀准否 
[續獲案犯]  
　　前報上憲訪得浦東塘橋鎭等處有流氓聚衆逞兇藉端索昨兼有糾衆至浦西拔人過浦勒贖情事因飭屬查拿在案嗣經法會審委員兼會據局總辦翁太守飭曹錦堂等將窩頓天津人之張得福獲到由公堂移縣嚴辦外前晚會捕局陳桂荃曹錦堂顧阿　等復知有浦東人陶關通者前曾犯案夤緣得釋今又潛自過浦在小東門外臥雲閣烟館內隨卽前往拘獲送交小東門外捕房轉解大捕房管押諒於明日解訊也 
[法界公堂瑣案]  
　　昨報載開花烟館之葉太和以烟妓陳金寳出外看病被人搶去獲到王連高供出逞强人董老三在新街王大娘家翁太守因飭法包探將王帶出拘人在案昨晨太守臨捕房據法包探孫寳生禀稱己帶王到所指之後新街二十二號門牌內拘董老二據該處人稱董去已多時因將王帶回翁太守再將王運高研究始供認湖北人李人哥約董老三及我同到烟舘索錢起衅現在陳金寳實被董搶去董現住英租界翁太守謂着在爾身上將董李兩人交案○前報載李福林控義記牛行張阿玉欠洋一案昨據李福林投案請追翁太守着將張阿玉提案究詰幷將姜　氏供語諭知幷謂前收之洋四十七元四角除繳過洋二十一元外尙有洋二十六元四角竟敢不繳公堂携回家去實屬可惡旋據張阿玉妻到案稟請設法陸續歸還翁太守謂己收之洋毋庸設注着卽掌頰至六下張阿玉稱願繳太守着於當日卽繳捕房旋據其夥張雲卿投案稱前收下之洋被張妻還去零碎牛皮帳陳阿堂處有收下之洋禮　二定可繳案太守尙未准時傍站一人竟當堂教供太守大怒喝令跪下呼責在後乞免李福林又稱陳阿堂等聞得收有洋二百數十元請爲追究太守諭以暫候待票洋事追齊再當嚴追欠欵 
[讌會誌盛]  
　　二十一晚滬上德奧意瑞四　領事以盛筵宴會華官席設奧領事公廨蘇松太道邵觀察駕臨時侍從多人彌潧光寵餘在座者上海縣黎邑尊會審委員黃君芝生洋務委員陳君寳渠張君翰卿鄺君容階葛君蕃甫等維時主賓欵洽衣冠濟濟自七點鐘入席至十點後散席當酒闌瀹茗之頃復和以琴韻歌聲倍覺暢快云 
[旌表節孝迎送入祠日]  
　　謹啓者本學洒掃局常年採訪闔邑貞孝節列婦女事實前自同治八年彚請欽旌後續行採訪及鄉保同人舉報者復積得存歿合例各氏計共八百九十二口截至光緒七年冊送華亭首縣楊邑尊彚詳八年冬蒙蘇撫憲衛彚案具題九年十二月十二日由禮部核准題覆十七日奉　旨依議准其旌表建坊祠祀欽此欽遵行知今擇於閏五月初五日遵奉題册已故各婦女祀位迎入節孝總祠由縣學官照例致祭凡我同誠曁各氏　　期早降　香特此布聞 
禮部行知奉　旨旌表上海貞孝節烈婦女題册簡明總目計開新採已故孝女潘掌綸女四姐等三口新採已故貞女王大觀聘妻諸氏等二口志載待旌已故孝女樊紹昌樊女姑等七口志載待旌現存孝女山應龍女淑貞等六口志載待旌已故貞女唐家樞聘妻朱氏等四口志載待旌現存貞女覆查己故曹希潞聘妻徐氏等二口志載待旌現存貞女徐浩瞻聘妻劉氏等三口新採已故節婦職員王慶楨妻朱氏等五十三口新採合例現年節婦李薌林　程氏等二十三口志載待旌已故節婦蔡鈞鼇繼妻杜氏等四十口志載待旌現存節婦覆查故年金如柏妻張氏等二百一口志載待旌現年合例節婦沈耀章妻楊氏等五百四十一口新採烈婦張洪池妻陳氏等二口志載待旌烈婦女潘綠生妻夏氏等五口附案彚題松董採訪已故孝子蔣如東一名 
[箔灰易洋敬助賑捐]  
　　少欽大善士閣下謹啓者屢讀善士所登直隸山東灾區賑務昕夕焦勞濮亦心竊傷之足見善士淮已溺已飢之心存愼始愼終之意實深膺服僕時運限人詩　誤我屢欲稍助涓滴無如力與心違此心殊爲惘惘一日家祭之時見鑪中錫箔灰滿溢忽然猛省知今日　以助賑焉並昔年所貯破甕中者悉售之共得番銀十一元卽由便船寄呈善士察收附入賑需是感夫祀神及家祭　墓之時焚化錫箔錠者南五省中不分城鄉習俗相沿以此賣而助賑惠而不費漸推漸廣則家喩戶曉悉可助賑又何患强弩之末哉諺云荒頭易過荒尾難當蓋恐助賑者有初鮮終前功盡棄惟我善士確有深意樂於爲善始終不倦不但菐一人欽佩還望登諸申報俾各處踵而行之則破鑪冷灰中悉化爲仁　義粟灾黎幸甚僕亦幸甚其屬城鄉每焚錫箔之灰　積而不售有蓄至數十年者間有售者人多恥之俗謂售之則冥間不能享 
 
 

Page 4

 
 
用子孫不能昌盛等語僕以爲不然若售而充無益之費則不可售而賑之饑民卽爲祖宗造福烏得謂子孫弗昌盛哉有識者定弗以僕言爲河漢耳卽請衆鑒[  浙湖南林賣錫箔灰有頓首拜上五月十七日]  
　附啓者祀神祭祖積有箔灰此不甚愛惜之物也遇此時事維艱得南林善士俯念災黎荒　萬難補救陡獲良策將所積箔灰易洋移助神其　鑒之祖亦　焉別開生面定荷題名桂籍聨步靑雲弟竊拭目俟之謹代災黎叩謝列報奉聞以紓埀注善昌附識 
[上海陳家木橋振所五月底停撤公啓]  
　　啓者敝所自上年　間仰　各省善士委解賑捐瞬及一載乞隣滋愧衾　難安宣惠承流感激無似茲幸山　振友潘　聲諧君已於五月望告竣順天振友嚴佑之諸居亦於五月初九日回南收解事宜勉可截止現准於五月底將公所停撤各省輸捐善士如須核　者卽請將捐票履廢部飯公照等銀卽日擲下代爲造冊稟請勸捐善士應須請偏奬勵者亦精彚收捐欵之處賜示遵辦但公所旣撤之後雖留一友在上海電報局中　錄徵信然至閏五月中徵信當　造竣友人亦卽辭退如蒙見委務乞於期前示知過此以往勢必有負雅　特先聲明幸乞原抑又　者同人襄理轉輸已及七年代解代收等於稟庄信局較諸籌捐善士苦口勸募者逈然不同不但功無可居亦且過無可受外觀不諒或代鶩其虛聲或妄加夫奬許遂令暗中折福四顧貽羞此後永永年代惟祝人壽年豐不開荒政萬一偶遇歉收務祈待振諸君別相勸勉輸捐善士另託解交俾同人得免無窮之疚感甚禱甚[  同人公啓]  
[題故人幽居八首]  
　　松徑高　不求仕壽聲堪洗耳徘徊夕陽中傾聽落訟子菜畦何物堪下酒晚菘及春韭息機抱甕閒聊效漢陰雙橫塘絮飛化作萍物類生機俵春暖長　苗時應少下釣齊屋山居勝事多妙在適　適小築香雪叢軒窓開四壁梨院風光駘蕩頃院落溶溶靜蚤起山月斜煙籠淡雲影茘灣風物南交美乘橈恣口　蟬鳴起麥秋朱實垂垂熟稻塲黃雲屯隴首刈穫日相守耕讀仰家風課完　釀酒桂畹繁植堪招隱　飄流雅韻最宜月下逢影隔筠簾紊○補和芥航上人焦出定慧寺退院韻甘載重逢證夙因相看面目本來眞畫禪藝苑當分席上人善畫蘭竹作主名山有替人雲水光中叅妙相松寥幽處寄間身儒冠欲棄偕棲隱不扣三乘却問津[  珠江拙閒廬主杜鳳岐邠農甫求是草]  
[朱寳招飮於復新圜卽席口占兩絶索洪時甫太史政和兼示陳純甫]  
　　幾度吟詩當泗籌流連觴詠數從頭錦囊自愧無佳句搜索枯腸聊與酬歡聨樽酒友如雲暢叙高談那便醺飮興濃𠱾吟興動　教此腹員將軍小樓主人戯詠 
[輪船來電音]  
　　招商局普濟輪船二十一日早由天津徑回上海海定輪船於二十三晚繞灣燕臺回申 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[甲申四月望日作客濯風雨不適有以而畫者仿管夫人意幷題一絶]  
　　　　　　　郵小風雨蕭　不　聽翻出 
芸窓十年事習　　　人丹　[  補]  
[送楊健三親家赴任]  
　　浪跡風　已十年今朝　共着尢鞭會着永　懸　次分握銅　駐浙　　　　游　舊誠絲繼早結是良緣知　此去　遷决花滿河　又一天[  淸風小吏拜]  
[由泰西專訪紫先生於香港南遯窟賦呈二律錄請政]  
　　　七曾經一識荆又　海　耳鴻名壯　直　　　　豪氣能孜四座驚贏得雞　重　價嗤龍　測漑平生茫茫宇田才多少北事誰　杭手爭珠江　旅自年年心在千秋手一䋹滿　經綸空腹吐等身著作及身漙趨承　志皆崎　榮　無心卽　仙難　相逢重握手願從哲斤　　[  倉舊主稿]  
[日本岡鹿門集飮於淞北寄迎廣寺步源韻口占和之]  
　　惜　紅　倚畵欄舉　一笑莫初闌上釵　　年時事曾許劉楨帶　看　酒罷詩成　　　滿天星斗　　　置身百尺　頭上自命　　　　　 
[嚴君佑之報銷順天賑欲]  
　　一領直隷籌賑局公　化寶銀一萬五千兩一領　天拜堂京平銀三萬四千二百七十三兩　一收上　陳家木橋賑所解到鎭江電局同人經收家四千兩蘇州電局　人經收銀八千　上海　局同人經收銀二萬　五　　共三萬二千五百兩一收　州同人　　二千件　一收上海怡順昌同人徑手收解銀一千五百兩一收唐統嶺楊軍門捐京錢三千九百九十九千八百二十文一收李輝亭　寳五百兩一收李　　　寶一百兩　一收寶銀申水二百五十八兩零一分○共收銀三千兩又　八萬一千一百三十一兩零一分換貝京錢二十六萬一千四百四十一千六百六十九文　　三千九百九　九千八百二十文棉　二千件一支靑談張大口三萬一千一百三十六口每一千二百文小口二萬九千一百二十二口减半共京錢五萬四千八百三十六千四百文又堤　京錢四千七百一十千文共京錢五萬九千五百四十六千四百文　一支寶抵　大口三萬一千五十四口每一千四百文小口三萬二千三十一口减半共京錢六萬五千八百九十七千三百文棉衣二千件一支文安賑大口四萬四千七百八十口每二千文小口　萬二百二十三口减　共京錢一十二萬九千七百八十三千文又代贖農具五千九百九十件二千六百五十一千六百二十八文又存典備荒三千五百七十千零二百三十七文共京錢一十三萬六千零零四千八百六十五文　一支涿州開溝以工代賑銀三千兩一支永淸賑大口一千七百六口每二千文小口八百一十九口减半共京錢四千二百三十一千文○共支銀三千兩京錢二十六萬五千六百七十九千五百六十五文棉衣二千件不敷錢二百三十八千零七十六文及一切費用均由李輝廷維之觀察另行捐備不在賑欵內開支 
[上海北巿盆湯弄絲業會舘主施少欽經收順直山東江浙等處賑捐五月十七十八十九二十日第三百九十十一十二次淸單]  
　　甌辛聲道人勸募由蘇通裕 
局來十元珍記求本身延年十元姑蘇無名氏五元榮陽子求病速愈四元隱名氏節酒資二元松陽錫求父母及胞妹冥福松陽十齡童子求讀書聰明積點心資松陽黃氏童女求平安　針指錢三戶各助正氣丸資一百服合共來洋三元虛對一元十六開二元○湖北交代總局韓季仙太守代募捐册高釆山太守陶　士明府各助鄂平銀十兩○九江同源和茶棧李君耐三代募捐册程亮輝爲小女出花完愿一元○大通沈君退庵代售助賑彩票第二次自一千三百五十一號至一千三百八十六號三十六張共七十二元連上三處均由江孚輪船帳房帶來以上十七日○閩省隱名氏規銀一百四拾六兩閩省隱名氏規銀七十三兩閩省隱名氏規銀十四兩六錢以上三戶由本埠振隆糖行蔡君交來淸味軒三十元鴛湖棲林氏爲妻病愈完愿十元金陵無名氏求病速愈十元蔡幹臣病愈續助完愿十元胥江無名氏病痊移藥資六元金陵胡厚齋節省口食自五月始按月照捐賑畢爲止由招商滬局來鋐胚五元愿心子爲內子產後病求愈四元　湖十齡童子藥丸資二元五角皖湖五齡童子藥丸資二元五角二戶由周浦屯署寄日生局來謝老姨太太一元不書名女完愿一元不書名婦完修渡船愿移一元　仙女士節省花扮資三百文不書名婦二百文不書名婦一百文不書名女四十文以上七戶由蘇謝公舘淑仙女士經募四省水　圖申字三十六號册合共來洋三元虛對　一元錢一百四十○　杭胡厚餘封翁代臺捐　莫逢春二元凌映山夏德森馮金　孫永慶湖錦泰五戶各一元安定平姑玉姑二戶合一元由厚記申莊金岐伯兄來○安徽　邑孫少亭茂才代募捐冊無名氏本洋四元無名氏本洋一元余心存王樹滋無名氏三戶各一元由仁茂絲棧內金仰山兄來○汪不留名錢一千○浙杭胡厚餘封翁代售助賑彩票自一千六百一號至一千六百二十一號二十一張共洋四十二元由金岐伯兄來以上十八日○本會舘恭逢武帝誕會節省散福酒席費二十五元無力子爲兒病求　痊八元洞庭金　命完愿五元金陵李溶生代內弟張銑之求病愈四元沛國氏爲子榮祿病求愈先助三元八齡意子金鍾浩省糕點資二元慈水陳盛　健親丸資二元釆菽堂二元善慶居二元　溪朱　　求產母平安由江西全泰盛局來二元　德記二元辰源張記銅洋十八元　城定慧寺巷隱名氏祈合家平安銅洋六元均歸併鎔化○常熟萬　祥茶號自製瓦中藥茶一箱計二千服由永義昶局來上海邑廟西首天一堂藥號金秋泉　閱關㪚一罐計重十六兩○太倉繆君季豐代募捐騰隱名氏藥資一元由永義　局來以上十九日○從吾廬求父病遠愈續助洋一百元苕溪南林氏售積久箔灰移資以爲之勸由震泰絲棧來十一元陸鋆爲長媳求病愈大小平安十元鎭洋縣署錢君伯英勸募八元由永義昶局來有心無力子爲長孫德齡兩次患病求愈四元峯悟因氏爲先慈夏節禮懺移資由硤石全盛局來四元凝秀堂安求母親康健合宅平安三元籛記一元○電報滬局代發順天報費全助掣回收票計洋九元四角五分二十日合併聲明 
 
 

Page 12

 
 
[光緒十年五月十六日京報全錄]  
宮門抄○上諭兩道錄前○發抄旨四道○御史劉奏請飭修運河片○又奏爲請飭通籌全局夾片○東撫陳奏遵 
旨查明各情形摺○江學政陳奏請將先儒從祀文廟摺○陜撫葉奏飭道府赴任回任片○江學政陳奏請加紳　京職虛銜片○五月十六日吏部翰林院正黃旂値日無引見○六　駙假滿請安○謨公謝查城大臣恩○錫珍等各謝調授缺恩○巴克坦布謝總營內務府大臣恩○德福陳蘭彬各續假數日○召見軍機桂全○發抄陳士杰奏　年閏五月分靑州滿營兵米折給實銀奉旨戶部知道欽此○邊寳泉奏請仍以洛川令趙鴻業補漢陰通判奉旨吏部議奏欽此○又計典展限舉行奉　旨着照所請吏部知道欽此○又候補令梁鳴鳳期滿甄別奉旨吏部知道欽此○○御史劉恩溥片再　河工所稱爲民修者乃係沿河村莊出夫修築凡他徭役一應皆免今山東德州小楊莊民旣私掘官堤於前復修理遲延於後情實可惡居常旣不應差徭　時復任意延擱直至隆冬地凍始厝浮土於其上排薪而衆之工旣不堅料更不實無惑乎一遇泛漲畿南各州縣卽受其害也又德州老君堂地方與直之景州吳橋交界最爲險工其堤岸屢被伏汛沖刷日就卑薄如此處決口則景州吳橋河西一帶村莊盡成澤國而於老君堂居民却無干涉聞今年運河水溢　州紳民赴德州呈訴求爲脩防該州傳訊老君堂居民到案者均老邁龍鍾以少壯出外謀生不能脩工爲詞其意欲將此段險工俟運河水漲時令景吳二處居民代爲搶險脩築自此以往作爲成例永遠推誘於景吳兩處而彼旣置身於局外又得減免差徭其居心實屬險詐應請飭令山東巡撫轉飭德州知州遇運河水漲時或照舊令該處居民實力修防或稟請撥給兵勇協同修理總期無害於直州縣方爲上策謹奏○○御史劉恩溥片再宣惠河道所佔之地其在直隸吳橋東光諸縣皆係升科納糧之恒產並非官地荒廢可比同治十一年間天津道委員挑挖並無興訟者良以民知公事爲重故不敢惜地自私也然其地亦不至全葉每年秋後水涸尙可種麥至麥秋後遇運河伏汛漲時始偶有水耳今臣請令直吳橋之宣惠河頭直上接山東德州哨馬營減河彼德州必以侵奪民田恐民失業興訟藉辭搪塞不令舉辦不知吳橋德州交界之王指揮莊己近運河堤岸凡近運河之處兩邊皆餘有官地後爲奸民竊據由來已久祗須於近河隄旁官地向南挑挖使宣惠河頭直上接哨馬營減河則一逢提牐卽如燕翦雙分一向東北會四女寺減河一向北會宣惠河其滔水寔爲至速夫以鄰爲壑仁政所懲廢務玩時官當所戒直隸與山東雖分兩省實爲比鄰倘秦越視之將患難相恤守望相助之謂何伏乞飭令該督撫等通籌全局切勿聽其阻撓致貽畿南巨患民生幸甚謹附片具奏○○山東巡撫臣陳士杰跪奏爲遵旨查明四女寺哨馬營兩處減河牐口情形恭摺仰祈　聖鑒事竊臣承准軍機大臣字寄光緒九年十二月十五日奉上諭御史劉恩溥奏畿南州縣連年被水請飭將山東恩縣境內之四女寺及德州境內之哨馬營兩處減河牐口等因欽此遵經飭委候補知州許祺身前幷查勘並咨直督臣李鴻章一併委員勘辦去後茲據許祺身稟稱四女寺減河東省僅轄五十　河屬恩縣下接德州歴吳橋東光而至海豐縣入海其在東境者共長九千二百八十八丈面寛十餘丈至二十丈深一丈七八尺不等道光四年前撫臣琦善曾經大加疏濬並指撥欵項作爲歲修積數年挑挖一次軍興以後庫欵支絀兼以黃流改道漕運無多遂致暫行停辦而口門石閘猶存河身雖有積淤隄岸均屬可辨間有淤高之處爲附近居民墾成田地並無墳墓村莊挑修尙易爲力哨馬營減河在德州城北十里乾隆初年卽已廢棄河身全行淤塞減水石閘亦均坍卸該處與四女寺减河均距不遠同一分殺水勢故自乾隆以後丹講求水利者皆專注於四女寺一河今若開挑四女寺工段正不必再辦哨馬營致糜巨帑等情臣詳加察核叅稽案牘均屬相符伏查運河水勢每年大小無定如値來源盛漲則須啓支河以便宣洩其哨馬營减河久成平陸當軍興以前南糧河運之時卽僅藉四女寺一河爲分洩盛漲之路現在籌議興挑自應照舊辦理不必二者並行至四女寺减河亦經年久失挑近來伏秋大汛異常漲滿德州小楊莊等處每有潰隄之患不惟直境被淹東民亦苦水灾誠如該御史原奏亟應大加修濬惟查此工從前有歲修專欵歸運河道經理自軍興停辦以後歴年如何收存臣衙門無從知悉應請旨飭下河東河道總督轉飭運河道詳細查明並再委員覆勘估計工需核實籌辦臣仍一面飭查督同設注興修以紓民困至德州小楊莊上年决口時經臣節次嚴催堵築祇以水勢未退辦理稍有遲延當經奏明在案昨據該州稟報恐各工壓土未堅現有捐資集夫培築一律穩固臣已飭令督率附近居民隨時認眞防守並查勘　餘婦缺隄岸逐叚修培不准再有疎虞除東光等處河道應如何挑挖疏通由直督臣李鴻章勘明具奏外所有遵旨查明山東境內四女寺哨馬營兩處减河牐口情形謹恭摺覆奏伏乞皇太后皇上聖鑒訓示謹奏軍機大臣奉旨該部知道欽此○○內閣學士兼禮部侍郞銜江西學政臣陳寳琛跪奏爲請將先儒從祀 
文廟以崇實學以　才臣伏讀道光九年諭旨先儒升祔學宮祀典至鉅必其人學術精純經綸卓越方可爼　馨香用昭崇報欽此又咸豐十年廷議著書立說羽翼經傳眞能實踐躬行者准具奏請從祀是則循名核實兩㒇非可幸邀而顯微　幽一時必求至當濫列不可湮沒尤不可也茲臣謹查浙江餘姚縣先儒黃宗羲江蘇崑山縣先儒顧炎武皆以勝朝之遺獻蔚爲昭代之儒宗宗羲爲明御史尊素之子炎武爲明賛善紹芳之後家傳忠孝學有淵源而生當明李經術荒蕪或囿於性理之空言或汨於制義之俗體漢注唐蔬棄置不談宗羲倡之於前炎武繼之於後承學之士始習百經而　時若閻若璩胡渭顧祖禹　周惕之輩其後若王鳴盛錢大昕江永戴震之徒莫不聞風興起由淺逮深炳然述作與古同功臣竊謂祖宗栽培之厚景運訢合之隆必有英絶領袖之才爲之闢草昧之氣開文治之光彼宗羲炎武者或亦彼蒼於明衽將屋之時篤生此人以備我國家起化之用歟綿蕞之功濫觴之業幸際盛明似不容置之不論也且宗羲傳劉宗周之教矯良知之末派以愼獨爲歸炎武與李光地相知辨陸王之幾微以紫陽爲的兩家之學皆深入於宗儒而又能抉許鄭之精判賈孔之悞初不以抱殘守缺爲止境尤無攷據家之流弊是可貴耳謹案欽　四庫全書總目采宗羲之書多至十有四種釆炎武之書多至二十有二種大抵引天下爲已任以聖賢爲我師大則窺制作之原小亦備見聞之助提要謂宗羲究心事理不爲空蔬無用之談謂炎武博瞻通貫學有根祗爲國初最非所謂羽翼經傳又眞能躬行者乎所以同治二年間明儒呂柟方孝儒從祀之議禮臣前引學案　據師說皆以宗羲之言爲指歸國史儒林傳於二百年之餘得八十人之選而炎武褒然冠其首宗羲巍然接其列是其生平久經論定以言其學則明體達用以言其人則立懦廉頑至其進退之適宜文章之不苟傳志可徵允無遺　殆與學術精純經綸卓越之諭旨兩相脗合以之附祀春秋庶幾無慚崇報矣方今世變所趨士氣漸斁僥倖科舉廢棄詩書其或粗通訓詁則妄詈宋儒略識時務又迂視土道人才之盛衰肇於學術若得宗羲炎武二人樹之風聲動其觀感天下咸曉然於學問經濟自有本原理非空談功無速化行已有恥爲質讀書以有用爲程則功名不貽氣卽之羞而風俗可受師儒之益其轉移　化諒非　鮮蓋不獨有光學校已也臣愚昧之見是否有當伏乞皇太后皇上聖鑒訓示施行謹奏軍機大臣奉旨禮部議奏欽此○○葉　英片再新授陜西潼商道文光已於本年三月十八日到陜應　飭赴新任其護理潼商道實任同州府知府文啓交卸道篆亦卽由司飭回本任各專責或除分檄飭遵外謹附片陳明伏乞聖鑒謹奏軍機大臣奉旨吏都知道欽此○○陳寳琛片再臣聞士爲四民之首士習之賢否民俗之純駁因之顧欲端士習非奬勵其賢無以警動其不肖茲查江西廣豐縣進士鄭維　內行敦篤人無間言通籍後以父老不忍遠離假歸侍奉及父歿自　祿養不逮甘處貧約　辟弗出若將終身歴任知府聘主信江書皖十有餘年學規整肅尤以嚴辨義利爲主有弟子貧不能赴試縣令贐以金其弟子曰不圖非分之財吾師之教也辛辭不受其敎之有效如此夫書院所以輔學校之不及邇來講堂漸同祠祿欲得經明行修之士薰善於鄉爲士民矜式者往往難之臣自來江西卽聞該紳之　比按廣信躬造訪之文嚴冲簡椊然儒風吏民所稱允副其實近歲廣東　臣奏臚陳澧朱次琦學行均蒙特旨賞目卿銜今該紳鄭維駒係同　銜卽用知縣可否仰懇天恩允加京職虛銜俾遠近有所觀感下旣有益於人心上更有助於吏治臣謹附片具陳伏乞聖鑒訓示施行謹　奏奉旨已錄 
 
