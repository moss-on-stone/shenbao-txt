# 1908 - 269 - 4912816

 

Page 1

 
 
   
 
 

Page 2

 
 
   
 
 

Page 3

 
 
上諭 
九月十一日 
上諭朕欽奉慈禧端佑康頤昭豫莊誠壽恭欽獻崇熙皇太后懿旨禮部奏萬壽聖節禮儀一摺十月初十日萬壽在儀鑾殿受賀停止筵宴其在外之公主福晋命婦著照例行禮餘依議欽此 
上諭會議改務王大臣奕劻等會同資政院總裁溥倫等遵議畫一 
弊制一摺幣制爲財政大綱各國以金幣爲主以銀銅各元爲輔規制制精密流通便利但須累年經營始克完備皆非一蹴所能幾及中國財政紊淆幣制亟宜釐定欲以實金爲本位則鉅本難籌行定虚金爲本位則危險可慮自應先將銀幣整齊畫一然後穩慎籌措徐圖進步將來行用金幣可望妥實無弊兹據該王大臣奏稱中國兩錢分釐習用已久實難廢改從前財政處奏定銀幣重量亦以兩計著即定爲大銀幣一枚計重庫平一兩又多鑄庫平五錢重之銀幣以便行用並附鑄减成之庫平一錢曁五分小銀元以資補助其兩種銀幣按九分八足銀鑄造兩種小銀元按八八足銀鑄造此項銀幣除與外國訂有約文照舊核算外京外大小各衙門庫欵收發悉歸一律永不准再有有補平補色傾鎔火耗平餘各名目所有地方官及經收官吏辦公經費飯銀並管解川資著各省督撫體察該省情形詳擬辦法咨明度支部彚核釐定應增應减均須明白宣示永絶吏胥影射侵漁之積弊至各省巿面銀錢紛岐成色柔雜奸商巿儈藉以折扣盤剥久爲商民行旅之害並著度支部詳定章程嚴申禁令計期分年務將通國銀幣統歸畫一不得稍有參差以前各省舊有大小銀元准其與各種生銀暫時照舊在巿面行用至舊日上庫寳銀亦暫准照舊兌交按年搭解銀幣即將寳銀按年遞减統由度支部隨時酌量情形妥擬辦理將此通諭知之欽此 
宮門抄　○九肛朋十一日　召見軍機　毓朗　梁敦彦　蹇亮 
論說 
[諮議局章程内複選舉人之資格如何（隱名來稿）]  
諮議局章程頒行以來吾輩人民對於此章程頗覺滿意蓋以我國今日之情勢紛雜殊甚故訂立此等章程甚爲困難我輩不可不體立法者之苦心也至條文内文　上及論理上之疑義頗多將來諮議局成立後加以實地之試驗自可依章程提議增添删改請憲政編查館及資政院核議惟其中疑義有爲諮議局未成立以前所不可不解決者如複選舉人之資格問題是也 
就章程内研究複選舉人之資格可得三說列下 
甲說曰複選舉人當合選舉格不必合被選舉資格 
證之曰諮議局章程第三條云凡屬本省籍貫之男子年滿二十五歲以上具左列資格之一者有選舉諮議局議員之權第四條云凡非本省籍貫之男子年滿二十五歲寄居本省滿十年以上在寄居地方有一萬元以上之營業資本或不動産者亦得有選舉諮議局之權據此則諮議局章程所謂選舉資格者乃選舉諮議局議員之資格也複選舉人爲直接選舉諮議局議員之人故當合選舉資格也又諮議局章程第五條云凡屬本省籍貫或寄居本省滿十年以上之男子年滿三十歲以上者得被選舉爲諮議局議員據此則諮議局章程所謂被選舉資格者乃被選舉爲諮議局議員運資格非被選舉爲複選人之資格也故複選舉人不必合被選舉資格也 
乙說曰複選舉人當合被選舉資格不必合選舉資格 
證之曰據諮議局選舉章程初選舉章第五十五條則選出之人不合被選舉資格者選舉票作廢又據選舉訴訟章第八十八條則被選舉資格不符者得向該管衙門呈控又據選舉變更章第八十一條則被選舉資格不符被人控告判定確實者爲當選無效是初選被選之複選舉人當合被選舉資格也至不合選舉資格之選舉票不能作廢被 
 
 
 

Page 4

 
 
選後又不能因不合選舉資格而提起選舉訴訟。則複選舉人之不必合選舉資格可知。 
丙說曰。複選舉人。當合選舉資格。又當合被選舉資格。 
證之曰。複選舉人當合被選舉資格。乙說證之矣。據諮議局選舉章程初選舉第五十四條。則檢票時應先將選舉票與投票簿對照。如有姓名不符。應另册記明。又據同章程第七十三條。則複選檢票。亦照第五十四條辦理。夫選舉票之姓名。被選舉人之記名也。投票簿之姓名。選舉人之姓名。也旣須對照符合是。則被選舉人必須從選舉人内選出可知。即複選舉人。當從初選舉人内選出諮議局議員。當從複選舉人内選出也。是則所謂被選　資格者。乃加於選　資格以上者即於選　資格内。加以年齡限制。乃爲被選舉資格也。複選舉人。旣當合被選舉資格。則自當合選舉資格可知。 
以上甲乙兩說適相反對。丙說可以調和之。惟依丙說則被選舉資格。乃加於選舉資格以上。而被選舉爲諮議局員者。皆當從複選舉人内選出。則與諮議局章程第五條案語。大相刺謬。案語謂國家但當指定何種人爲在不應選舉之列。不當更立程式。强令選舉人必於何種人内行其選舉權。又謂各國通例被選舉資格。除年齡以外。大抵無所限制。則被選。舉資格。决非加於選舉資格以上者也。且如丙說所證。則複選舉人。不但以有選舉資格及被選舉資。格者爲限。且以投票所所屬。投票區内之有選舉資格者爲限。亦與設立選舉區之意不合。吾輩姑就條文中互相抵觸之處。　此三說將來實行時。不得不求立法者之指示也。 
專電 
[電一（北京）]  
内廷消息兩宮擬十六日由園還宮後再行召見達賴喇嘛 
[電二（北京）]  
達賴喇嘛祗領賞項由理藩部代奏謝恩奉旨知道 
[電三（北京）]  
政府决議起用振貝子慈諭先游歷外洋考察一切 
[電四（北京）]  
考察憲政大臣于式枚譯呈德國憲法奉旨交憲政編查館閱看 
緊要新聞 
[劉春霖奏請另募防兵不准北京]  
　　前次劉春霖電奏防務緊要兵力單薄擬請速募五千人飭部撥餉奉旨交該部議奏現經陸軍部議覆已飭崔祥奎赶速赴滇編練新軍所請另募五千人未免紛歧應母庸議 
[學部編輯簡字課本之爲難北京]  
　　勞京堂乃宣 
所呈簡字課本辦法學部各司員屢經編輯均茫無頭緒丞參各堂亦莫贅一刻詞已回明榮相擬即調勞京堂在丞參上行走以便從速編輯依限頒地惟張相之意則以勞所奏之件仍調勞到部覆核殊屬無此辦法故尚遲遲未决 
[禁烟問題彚誌]  
魯撫電奏禁烟辦法魯撫致軍機處請代奏電云竊維鴉片流毒中十垂百餘年害國病民莫此爲甚自三十一年二月降旨禁烟屢申告誡於禁種禁賣禁吸諸事不厭反覆推求故有政務處民政部度支部禁烟大臣分别奏定禁烟稽核查騐章程外部與英使議减洋藥進口節略籌慮至爲周備第行之年餘自表面觀之奉行已徧行省究之種者已减若干地吸者已少若干人切　調查尚無十分實際無惑英國疑我意在暢行土藥專阻洋藥與之議十年遞减而僅九試辦三年與之議加征稅厘而反云須確查土稅外人旣嘖有煩言即勉强訂十年減盡之約設一經逾限索賠即隨其後後患何可勝言樹勛愚以爲禁烟雖屬仁政非行强迫斷難日起有功爲今之計莫如先從禁種鶯粟入手繼以包買洋藥專賣官膏三者次第舉行綱領在握自可杜外患而除痼疾擬請自光緒三十五年起限一年内令至國一律禁種鶯粟有不遵者官則參辦地則充公至向賣之法前曾議及因數目無從考察未能試辦現海關貿易册載有細數若照五千一百箱計明年即減至四千七八百箱由官收賣費約二千餘萬可仿直隷試辦公債再不然或竟抵借洋債或慮利息增加不知再明年再減一成即可將其減去者還本矣數年之後即於上海等處設總官膏局煎烟官賣局内少用委員多用司事非領有牌照不得購膏並　漸於膏内加以藥料復增其值如此不特窮鄉僻壤購食不便卽富有力者亦恐難以持久庶不及十年而已禁絶矣奉旨交政務處議奏政府縮短禁烟年限之意見數月來疆臣中奏請縮短禁烟年限者共有四五起均着交政務處憲政館議奏現聞已經議過兩次各堂均極 
 
 

Page 5

 
 
贊成擬定二年禁絶種栽五年禁絶吸食違者民入烟籍官則革職袁尚書則力倡改爲四年禁絶鹿則謂不官操之過急袁樹勛之奏亦經議及均以鉅欵難籌賛成者少 
禁烟大臣咨查無結人員禁烟大臣咨在京各衙門文云凡具結實已斷净而無同官保結者均著聽候調騐 
度支部咨查十默特烟捐度支部日前咨綏遠城將軍文云請將土默特鶯粟畝捐留作練兵興學舉辦一切新政及津貼辦公之用本部業經核准咨照在案務請遵照奏章希即分别烟地畆數捐數若干一併造具征收清册專案送部以憑查核而杜弊端 
[三誌達賴喇嘛在京情形]  
傳聞日前又有某御史遞呈封楑一件係彈劾達賴在山西五台山眞容院時有本地婦女燒香拜佛經達賴徒衆等恣意調戲該達賴毫不約束禁止又該徒衆等向外館萬億號有强行勒索欵項情事爲數頗巨以致該號大受虧損又本　某令值達賴初到時謁見未能按照西藏禮儀經該徒衆毆辱於達賴名譽有玷應請旨飭速將西藏政治改良多設學堂以袪陋俗而崇正化斯免外人因其迷信而施以籠絡誘惑之手叚若藏地開通則外人垂涎之望自絶云云該摺留中 
内務府奎大臣交諭專辦供給達賴之專差司員等云達賴此次來京覲見爲多年未曾有之差所有達賴及徒衆等之日用所需各　供給務官精美勿使經手人滋生弊端不可照年班蒙王筵宴之例宜仰體皇上懷柔之意當經各司員遵諭辦理矣 
昨日皇太后賞達賴喇嘛佛像兩尊並傳諭辦差人員於達賴覲見時一切須妥爲照料如有不週之處查出定行嚴辦 
某大臣昨日將對待達賴政略面奏兩宮請恩旨加封蒙藏敎主以固藩民之心准其隨意游歷蒙藏宣佈該敎并派親貴大臣駐藏辦理一切 
[政務處定期考試中書北京]  
　　會議政務處咨取内閣侍讀中書等員考試録用已誌前報兹聞該處王大臣定於九月初十日考試昨已移文内閣轉知送考各員務於是日早八點鐘前携帶筆墨赴本處聽候點名領卷入考至其考試之法係令擬奏稿摺片各一件限至申正交卷其額取數目尚未　定 
[國會請願之後勁北京]  
　　東三省全體人民擬上書請願縮短國會年限早誌前報現已舉定代表來京籌議一切辦法聞請願書業已繕就内容略謂東三省情勢與各省不同久爲强國所垂涎主權雖存然爲外人勢力所包括國會一日不開東三省之存亡問題一日不能解决故各省可待九年東三省則有迫不及待之勢云云不久即可呈遞都察院矣 
[江督奏編長江要塞請扼重江陰南京]  
　　江督端午帥以各國於防務要塞皆區分爲二要塞之義兵學家所謂重地在武備學中已自成一種專門獨立於尋常防務之外編制之法皆極秘密邇來創辦新軍取法東西洋制度惟要塞尚未講求我國東南内地三防以長江爲門户不可不加注意故於履任後兩赴長江下游閱視並迭次委員考察防地形勝與防禦情形並飭研究改良辦法復與陸軍部一再函商酌定改編辦法遂於日昨具奏云查長江現設防地爲甯鎭澄淞四路均屬險要所在惟砲臺之位置與砲位之樣式在一二十年以前均尚合用今則武學日有進步防守因而愈難備多力分不如扼要固守是要塞之設置實爲萬不可緩之圖考各國要塞分類有三曰口岸砲臺曰陸地砲臺曰半陸砲臺其築法亦有三曰久築城曰半久築城曰臨時築城以甯鎭澄淞四路之形勝而論其於要塞資格均尚脗合惟處處設置無此財力於四路之中選擇最優形勝莫如江陰以位置論非港非陸實爲天然半陸之險以形勢論山勢起伏江面較狹敵不能方舟而進我可以三面環攻正不妨採用永久主義者今擬全臺布置分爲永久建築與臨時建築兩種臨時建築者視敵之所嚮隨時隨地以施工事者也永久防禦之地帶則東西二山自成主綫臨時防禁之地點則馬鞍山黄山蕭山一帶豫想戰時情况可定爲副綫他若雷電橋樑鐵網梅椿之屬防禦工事籌備宜精行軍電綫行軍鐵路一切交通機關儲材宜豫則要塞工程隊不可不設以攻爲守扼敵於臺砲未及之前先發制人蹙敵於旣已登陸以後則重砲隊不可不設擬編制臺砲兩營重砲隊一營附以要塞　程一營合爲要塞一營現在要塞營制未奉頒發暫遵奏定野戰砲隊章程稍爲變通務求一律擬定每營三臺每臺之中備砲若干尊以及臺之内容暫時未便豫定俟將來布置旣定再　奴才隨時密陳至各臺不敷砲位姑擬用甯鎭淞三路砲臺所有及製造局所儲之各式新砲每臺以同式同口徑者酌量分配惟重砲一營砲車器具均需另購至工程一隊已由奴才就舊有澄淞鎭水旱雷營歸併裁改編爲要塞工程四隊定以兩隊專治要塞工事一隊專治水雷一隊專治旱雷仍令互相兼習以期調遣靈活其淞鎭甯三處臺壘一俟江陰要塞編成臺勇可以全裁餘存 
 
 

Page 6

 
 
舊壘即責令陸軍戍守藉備不虞惟是要塞重地旣定於江陰則長江命脉即繫此要塞一切建築不可不採用新式以求宏大堅實他如修築臺壘選購砲械改造兵舍　辦交通以及推廣要地儲備工程用物與夫臨時防禦之材料無一不當厚集其力以期有恃無恐約計明費在百萬以以外現就縮小辦法撙節核計非有的欵五十萬兩不足以資開辦江南財力萬分支絀豈能籌此鉅欵而時事日艱防務刻不可緩惟有籲懇天恩飭下度支陸軍兩部會同核議將開辦經費分别籌撥的欵以資應用至於常年經費當由奴才會商沿江各督撫臣公同籌任隨時接濟江陰爲五省門户所繫沿江各省利害相同各疆臣公忠體國内固吾圉外顧大局知必有樂於賛助者如能欵項應手則立時可以舉辦將來財力稍紓奴才仍當隨時推廣按照完全要塞規制逐漸經營妥備以仰副聖主鎭定東南慎固江防之至意九月初三日奉硃批該部議奏 
附請飭部遴派專門人員監視要塞工程片再各國於尋常要塞每以就近之師團長統之若屬於海岸防禦地線則由海陸軍部大臣會同主持江陰地點雖不濱海而其性質則全屬於海防實　尋常要塞不同現暫由奴才經營布置將憗和須歸部主持且近來築城之學隨兵器學以進步幾於日新月異而歲有不同南洋軍界中人具要塞　之普通學問者頗不乏人以之辦理建築事宜尚堪勝任惟新法新　研索難窮陸防海防關繫綦重兹事如蒙俞允施行應　旨飭下陸軍部遴派要塞專門人員前來南洋監視此項工程以昭慎重而期周妥 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[派員辦理諮議局之意見北京]  
裁擬由京官内每省選舉二員入院研習一切以便派赴本省辦理諮議局事宜而某軍機之意則謂各省諮議局自有該省督撫曁地方紳士辦理若由京派員反多掣肘似以不派爲宜惟入院研究以備將來各該省之顧問亦未始不可云云故目下尚未議定 
[各省籌辦諮議局彚誌]  
（江西）贛撫馮中丞批商務敎育總會呈辦諮議局情形文云來呈閱悉本部院前准憲政編查館咨到會奏諮議局章程及案語並議員選舉章程業經行知省城諮議局籌辦處並將意見所及略擬條文一併發閱察核來呈於遵旨慎選官紳創辦其事鄭重言之正與本部院所見相同所擬分課辦事自是籌辦處應有之義惟近准民政部來咨地方自治應由部奏定章程施行則自治議事會章程暫可從緩或先研究自治法理未嘗不可現在籌辦處事件自以調查選舉名册最爲複雜最關緊要來呈先議及此實已得其要領總之遵奉諭旨必須官紳合力方能集事希諮議局籌辦處邀同商務總會總協理敎育總會正副會長查照前行條文並此次來呈各節會議詳細章程尅日程候核定奏咨所稱公舉坐辦曁各課長亦應官紳和平商議力顧公益母逞意氣江省財政困難已達極點所有該處經費務宜格外撙節此時暫就原有局所辦事建築基地一節姑　　議本部院爲本省節一分費用卽儲一分民力諸紳公正明達當曲諒苦衷也 
（湖北）卾督通飭籌設諮議局明定功過辦法文云據湖北諮議局籌辦處司道等申稱云云（見前日本報）本部堂據此查此次籌設諮議局實行選舉將以司立憲之機軸樹議院之先聲關繫甚爲重要各地方官亟應遵章籌辦免誤要爸如有辦事因循不知輕重緩急之員應由諮議局查明詳請分别記過撤參其認眞舉行條理不紊者亦卽酌請奬勵以示勸懲合亟札飭爲此札仰該牧令等遵照迅速舉辦母稍延誤 
[京師近事]  
張相擬於重九後出京查勘路務慶邸則以現在政務繁多力挽張相俟明春再行定奪 
沿海各省新官制内政府擬添設陸軍督練使總辦各該省編練陸軍事宜刻已議定秩在學使以下法使以上遇事可以直達陸軍部辦理 
傳聞法部新授檢查長左丞徐謙被人叅恤政府現正派人查辦聞係被俾侍御所參 
道隷新官制楊蓮帥入奏後已經政府商妥議定即日宣佈 
日前樞府諸大老召見時兩宮面諭近查京外官員條陳關繫立憲應辦事宜曁出使考察憲政大臣具奏各國憲法其中純駁不一務須詳慎核議不得稍涉疎忽 
聞外部袁尚書奏稱現在外部添補司員而仕學館及譯學館字學員尚未卒業此次自未便保送應請先儘游歷外洋之京外人員及各省實缺候補班中之肄習洋務者保送到部酌量選派等語聞已著照所請據外務部人云日前各堂憲議因吉林黑龍江等處屢有俄人凌辱各局委員情事擬照會駐京俄公使轉飭該國領事認眞約束 
法部葛尚書近與樞臣提議擬嗣後凡法部及大理院人員不准他處奏調其内外升遷階級一以司法爲範圍以期久於其事漸收法律改良之効諸大臣均賛成其議 
政府諸老日前提議理藩部現值整頓蒙古要政兼之籌辦藏務事繁責重應仿照外學等部請派總理大臣一員以期認眞督飭 
陸軍部鐵尚書昨派山東候補道徐觀察充爲二等諮　官以便遇事咨商已發札寄山東巡撫查照矣 
樞府以福建地接强鄰交涉甚多擬將該處將軍裁撤改設參賛一員交涉使一員刻正會議辦法不日即可發表 
[西報譯要]  
中日鐵路接軌合同議結字林報初九日東京電云南滿洲北清兩鐵路在奉天接軌合同由由日兩國委員於昨日議結現仍擬接議來往運貨及每星期開放專車外附睡車伙食車等各問題聞有日本委員一人約十五日左右可抵北京與外務部會商中日吉林寛城子鐵路接軌最後之辦法 
華工赴墨病斃之慘狀泰晤士報載某日報云德船郎特萊脫賽夫裝載華工四百十六名由香港開往墨西哥迨抵墨境賽里那因華工中有患眼赤症者經墨吏禁止各華工登岸該船不得已乃於前月二十日由墨開回惟華工於途中鑫患脚氣症相繼病斃者五十一人船抵横濱港時復死一人目下尚有四五十人奄奄待斃其中慘狀不可言喻該船駛入横濱聞係缺乏糧煤之故 
 
 

Page 11

 
 
分類新隋 
[政界]  
電控定海廳辦理莠民之　頇 
定海商會上撫藩憲電去年西鄉莠民聚衆閙逼罷巿搗毁商會等處喪失財産甚鉅經紳民呈蒙批飭嚴辦並由商等禀由本分會詳蒙商礦總局憲批飭嚴拿首要一面查封罪犯家産估計追賠各在案迄今年餘僅將岑港莊莠民懲辦數人其餘紫微等七莊首惡經罪犯供指確實並未提辦一人毁物亦毫無追賠地方官果不念善後爲要將來動輒聚閙逼勒商民何以安業雖經商等迭次呈催無如龔廳主忠厚慈祥一切悉由石姓官親兼幕者專權凡事任聽起滅此等重案如此敷衍因循石暮意果何居商等實深恐懼除另呈投遞外爲亟電求電飭廳主秉公速辦不勝急切待命之至定海商務分會叩 
中學高等小學上各憲電定海學務承丁總理中熱心倡辦學生等藉資進益去歲被岑港等八莊亂民搗毁廳署學堂等處丁總理家毁之擄戴堂長亦家破人亡雖高前主懲辦數人僅止岑港一莊其餘各莊之眞正首從各犯延未提辦被毁物件亦無賠償龔廳主到任以來又未見從嚴赶辦地方官旣不以保護善後爲念丁總理益恐後車堪虞故於上學期滿即將學務具呈辭退今暑假久逾雖經龔廳主及學生等再三挽留丁總理以前車可鑒難遽接辦爲詞學生等復赴廳呈催終無確實辦法致使開學無期曠廢功課不知何時可以畢業爲亟電求大人電飭廳主從速嚴辦並飭定期開堂以儆頑梗而維學務學生等迫切待命之至定海中學堂高等小學堂全體生王國師等公叩 
增中丞飭定海廳電頃據學生王國師等電禀丁紳中立因辦學毁家於上學期滿辭退至今曠不開學該廳旣未能挽留復不早禀報殊屬膜視學務仰即慰留丁紳迅速開校並嚴緝毁學各逸犯務獲懲辦并傳諭該生等知之撫院印 
[咨頒禁烟原奏章程蘇州]  
　　蘇撫陳中丞昨接江督咨行以禁烟一事地方官民仍多觀望現查吏部奏定禁烟考成一摺議叙固屬從優而議處尤爲嚴密自應實力遵行爰將此項奏章排印成本通飭甯蘇兩屬一律認眞辦理現陳中丞已遵咨照辦矣 
[浙撫整頓漕務浙江]  
　　浙撫增中丞札藩司略云據候補知府蕭文昭禀稱湖屬長興縣漕折花户則思援程安之定價官吏則每舉上海之行情二者均非持平辦法窮則必變事貴酌中請從本年起明定章程于開漕之先由該縣按照長興米行糙粳時價每石定洋碼若干報明湖州府核准後曉示倉前本折聽從民便其紳士向分　規及攬完漕米諸惡習一概禁止附呈採擇等情到本部院據此查該府所陳是否可行洋碼有無窒碍應卽札飭司道會同核議詳奪 
交涉 
[收回金礦交涉奉天]  
　　東督徐菊帥近與黑龍江巡撫周中丞協議將黑龍江省俄國人所經營之金鑛及耕地若干撥欵贖回並已與外務部商定辦法現已由部派員前赴黑省協同該撫與俄國交涉 
[三國要求礦山利權北京]  
　　美德法三國近均向外務部要求開鑛利權法國要求廣西省上思州馬尾嶺黑鉛鑛美國要求陜西省榆林延安一帶炭鑛油礦德國要求山東甯海州南四十里之隨道集金礦均請與我國合同開辦未知外務部如何對付也 
軍界 
[陸軍部酌改皖省新軍情形南京]  
　　陸軍部咨江督文云爲恭録咨行事内閣抄出安徽巡撫馮奏安徽先練混成一協日期曁各項辦法一摺又奏第二協接續開辦請規復督練公所一片光緒三十四年七月二十三日奉硃批陸軍部知道單片併發欽此欽遵鈔文到部查原奏内稱初改常備軍時率就防軍裁汰歸併習氣漸深是以隨時革改由皖北續徵補足現在步隊兩標馬砲各一營工輜各一隊軍樂半部均先後成立適合混成一協之制辦法尚屬可行惟委派協統曁以下各官佐等或係本省武備畢業生或係他省陸軍將弁畢業生程度優劣能否勝任應由皖撫詳加考察出具切實考語咨部核定再行委充以免濫竽而重軍政步鎗三千餘枝係德國一千八百八十年舊式後購三千餘枝亦照原式過山快砲六尊係五生的七查與奏定鎗砲口徑程式不符此時甫練新軍藉資操練嗣後應逐漸更換以利軍用其另購法國克魯蘇七生的五管退快砲十尊尚稱合用馬隊戰馬不敷亦應從速購齊預爲敎練至稱全協薪餉軍官按八成佐按七成署理者按六成尚與核覆閩豫各省成案相符惟閩豫薪費統按新制開支贛省薪餉查照减成公費未經核减殊於閩豫各省未能一律又稱全協成立所有統領以下各關防俟陸軍部編定協標名次再行遵照刋換等語查各省新編陸軍鎭協標名號應俟成鎭後奏請　簡派考騐再行奏請欽定名號皖省新軍先成一協現時應名暫編第三十一協第六十一六十二標俟成鎭奏請考騐後再易暫編字樣以符章制又稱暫設一等參謀宮一員執法官一員副軍需官一員查副軍需官有督理粮餉裝服之責自應照准執法官一員爲正爲副未據聲明且協屬定章未設執法人員惟兼管馬砲工輜軍樂各營隊事務較繁若不設審判案件專員恐不足以昭信讞應令暫設副執法官一員專理該混成協獄案俟成鎭後再照章辦理一等參謀官一員係一軍之制應改爲參軍官一員以資賛佐其測繪學堂卒業各生曁舉辦經理衛生隊軍醫獸醫各學堂應將各生程度以及如何舉辦情形分别咨報以備查核又稱建造各標營營舍第一標竣工第二標現尚修築馬砲工輜就舊有營壘改造等語查奏定陸軍營制營舍制略内載此項房屋關係軍事甚重未可因陋就簡視爲緩圖皖省建造營舍是否合式應詳細繪圖貼說咨部考查又附奏規復督練公所一片旣據稱練成混成一協第二協接續開辦核與練及一協以上者設立督練公所定章相符應准照辦惟督練公所爲軍政總淮之區編練新軍極關緊要務宜照章遴選不得遷就委充希將前委人員造具出身歷履清册咨部備查 
 
 

Page 12

 
 
至原奏内稱認眞籌欵凡關於練兵之用無論何項均許動支並將清丈官荒繳價之欵留作練兵之用自係爲編練新軍起見除由度支部核辦外相應恭録諭旨咨行貴督欽遵查照辦理可也 
學務 
[孫欽使電催墊支學費浙江]  
　　駐俄孫欽使近致增撫電云弟奉旨回國預備交代墊支學生葛祖爚學費軍裝費甚鉅請速電匯兹由中丞復電云洪電敬悉葛祖爚學費軍裝費業催司迅即籌撥電滙 
[勸學員告退之原因甯波]  
　　定海勸學員孫君彌卿兼辦商務分局書記因黄安邦被拿一事孫君同其妻父黄某合力庇護與丁總理反對以致龃龉失和孫君即向丁處告退並辭商會文案一席刻下勸學員尚未另選商會文案暫由帮書蕭慶恩君兼攝 
實業 
[礦商電請勒退代表]  
台州礦商上浙撫電竊商承辦仙居鋸板坑鉛礦原係拔貢張廼明山主前因游慕河南由伊族張光輔代表合辦甫經禀准試探乃批奉府札縣提辦並被紳學界以品劣違章惟商經營三四載費用萬餘金九仞一簣欲罷不能旋和衷會議已令光輔自願禀退仍由廼明親自主持現奉縣轉詳詎光輔忽變前議盤踞抗縣阻撓其刁詐性成於斯益見商銀虚擲情急萬狀迫叩憲恩恤商迅賜札縣押賠用欵否則勒退代表以保血本職商戴翊新迫叩虞電 
農工商礦局致台州府電仙居鋸板坑礦案據職商戴翊新電禀張光輔盤踞阻撓迫叩札縣押賠勒退代表查該商出資與光輔辦礦光輔如果不合辦礦自應勒退代表所付用欵賠償速飭縣辦理並知照該商礦局齊印 
[江督奏陳農業試騐塲辦理情形南京]  
　　江督端午帥日昨具奏云江南於光緒三十年就舊有格致書院改設農工實業學堂附設農業試騐塲一所創辦之初僅地二十餘畝奴才到任後續購距實業學堂相近之地一百六十畝合計一百八十畝遴選諳練農務人員委令辦理計試騐之事分三種曰水田試騐曰陸田試驗曰木框試驗試作之事分六種曰普通作物如榖菽之類是曰特有作物如麻煙草之類是曰疏菜曰果樹曰有用樹本曰草花所有實業學堂農科學生均常咱赴塲考驗另招雇農夫頭二人農夫二十名以田家青年子弟充當月給工食銀四兩半日敎授半日耕種以一年爲畢業期限學成之後更番招集但使農學知識普及民間耕夫所獲增於往昔所需常年經費由財政局牙貼捐　捐項下按月撥解銀三百兩嗣以經費不敷又加籌銀一百兩綜計每年所撥官欵共需銀四千八百兩當此欵項支絀之時惟有撙節核實督飭該堂　司認眞經理以副期廷振與農學至意 
雜記 
[張侍郎在籍逝世河南]  
　　吏部右侍郎張仁黼因病請假回籍調養兹聞張侍郎已於上月二十六日在河南固始縣原籍逝世其呈遞之遺摺不日將到京奏聞矣 
[蘇藩二紳奪妓之根究蘇州]  
　　蘇垣楊吳二紳奪妓一案經藩憲瑞方伯飭派方弁往常提回王阿松及二妓審供各情已誌昨報兹悉司馬得供即禀奉方伯諭飭將王阿松發交元和縣收管並將二妓女先發無怨堂暫行留養俟本案訊定後有無親屬願領届時再行定奪其張月仙所生四歲之子應勒令王阿松交出給領又二妓所供金秀堂妓女張月娥亦應起出發堂查明辦理並令元和縣吳大令再提王阿松及二妓到案傳同阿松之妻張氏逐一研訊澈底根究務得確情秉公　斷 
[贛省閩員之恐慌江西]  
　　贛省自沈愛蒼方伯林貽書學使到藩也現因沈方伯奉旨開缺以致閩員大爲恐慌云 
記事 
[英提督夫人之慘死疑案]  
英國提督羅亞德。近爲火車碰撞斃命者也。其夫人曰哈德列。係喀木巴蘭杜杜麻斯哈德列之女公子。婚後舉一子。現在南菲杜蘭斯窪諾爾法爾克第二聯隊從戎。羅督有别墅。在塞威諾克伊克達木間。去家僅二里。老木陰森。頗爲幽寂亦英之一名勝也。某日羅夫人忽爲人慘殺於其中惟門仍關閉庭草蛛絲。不見足跡手印。抑亦奇矣。無已請叙述羅提督及其夫人平常行事爲之一研究焉。羅督晚近卜居於城外寛閒之野。偕夫人同棲止。家居離墨芬沃克數里。劍杜邑之小邱上。建築幽雅繞。宅樹林森列林外一半耕田一半山水。故雙眸所觸。無非山水樹木之清音而已。羅督俯仰其間。怡然自得。（未完） 
新三笑（二十九） 
伯虎道。老祝你洗耳聽著像你這樣鬍子。堂子裏也少去走走。枝山這。我本來不去。像你這樣後生縹緻。花酒可以白吃。和亦可以白拼。還不算數。連你動身。堂子裏的大姐。還有幾兩銀子幾疋綢　送你。說道因爲唐大少生得縹緻。這些東西是我裏小姐送給你的伯虎道放屁。不說唐祝二人在旁調趣再聽阿元說道。老二。聽見是一位道台大。人曉得他一定有幾個錢的。也就變了顔色。不敢待慢。吳紳道。老二。老大在家麽。老二道。他也在家。吳紳道。呌他過來。娘姨在旁聽見。就答應了一聲曉得。如飛也似的去了。不一時只聽見鞋聲得得。老二道寳琴來了。看官你道這寳琴何人。在下尚有一句表明在這裏。原來老二姓張。名呌月仙老大亦姓張。名呌寳琴因爲堂子裏不呌名字。多呌老幾老幾的。故 
二妓的姓名。還没有提及。却說實琴走到月仙房門口。止住了脚步。先在門簾縫内一張笑道。我道是何人。原來是吳大老爺。眞是夏至難逢端午日。百年難。遇歲朝春。今日不知被幾個天神天將。捉了過來。一邊說一邊就揭關門簾走了進來。吳紳一手拖住了寳琴的手。一手指定楊紳對查琴道。老大你認識 
這位客人麽。寳琴道。這位客人。吳大老爺没有同來過。敎我那裏知道。我又不是仙人。吳 
紳道。這位是道台大人楊大人。你不認得麽。寳琴乃回頭把楊紳上下看了一看。道眞的 
這是屈褻得狠。吳紳乃打趣道。你欲呌楊大人屈膝麽。這時候還早哩。寳琴把手在吳紳 
肩土拍了一下道。瞎說 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[東督徐吉撫朱署黑撫周奏請設立視學]  
官停選敎職摺 
竊查考察政治館續訂直省官制通則前經奏准通行並奉上諭著由東三省先行試辦如實有與各省情形不同者准由該督撫酌量變通奏明請旨等因欽此臣等查直省官制通則清單内開各直隷州直隷廳及各州縣佐治官内有視學員一員掌理該地方敎育事宜等語竊維東三省遠處東隅見聞較隘自非振興救育不足以濬民智而立治基臣等到任以來迭加提倡雖三省風氣通塞或殊而各屬次第振興除僻境邊隅生聚未蕃餘皆督飭籌辦惟事當草創敎授管理各端未能整齊畫一地方紳董有勸導之義務無整飭之特權州縣官簿書旁午亦不能於學務一端特爲偏重　非投立視學員專其責成恐建設雖多未必能持久不敝惟查各屬　有敎職現在科舉停止除典守文廟外幾於無所事事查政治館原章内有各屬應設文廟奉祀官一員以敎職改充一條自爲崇重祀典起見惟東三省府廳州縣半係新設多有未經　學之處即舊經設學及以後次第建築學宮者其事務亦極清簡視學員兼顧有餘又查東省地方偏瘠部選敎職或不樂就往往延不到任致令員缺久懸具派署各員例須按班輪委又率經旬牌示奉檄無人似此特别情形不能不變通辦理伏思現在已蒙諭旨進選州縣凡以責名實之克副求人地之相宜敎職一缺有整飭士風敎育地方之責念官守之修關揆現今之情勢在各屬方亟需辦理學務之人視學一官尤未可缺焉不設擬請先將東三省敎授敎諭學正訓導遇有丁故降革出缺改設視學員其文廟奉祀實止春秋二季及平時典守事宜應責成該員一併敬謹供職由臣等遵照會議政務處考察政治館前後歷次議奏情形飭提學使考查品學兼優熱心敎育者酌量選充但期克稱職守無論宗室覺羅旗漢各省敎職本班及正途佐貳人員均得一律酌予叙補至參用本省士紳之處擬仍遵章廻避本府其資格則以舉貢生員學堂畢業者爲宜其考選則尤以國文經學爲重並令入本省敎育官練習所三個月將學部頒發各項章程規制及本省學務情形詳加研究查其確有心得再與派充以上各條均經參照政台館學部章程擬辦如蒙俞允應請飭下吏部學部分别立案將來續設府廳州縣各治俟學務籌有端倪均歸一律增設其舊有之敎職各員由提學司詳加考騐擬就各員中合格者即予改充如有不勝視學之任者酌量開缺照品酌改他項官職仍將試辦情形隨時咨部查核所有臣等籌設各屬視學員曁請停止敎職緣由是否有當理合恭摺具陳伏乞皇太后皇上聖鑒訓示謹奏光緒三十四年九月初二日奉硃批該部議奏欽此 
本埠新聞 
[第二次禁閉烟館商標續誌]  
　　英美租界第二次 
應閉烟館限於西歷歲杪即華歷本年十二月初九日一律閉歇所有各烟館商標除昨報所紀外調查如左 
（英租界） 
福州路　　一品香　海天邨均番菜館　一百十一一百三十七二號均雉妓院　一百六十八六十九二號已閉　三百四十號花烟間　發巽　福記　三百九十九四百零三四百六十七四百七十一四百八十二五號均妓院　乾豐　憩　一廣成生 
潢口路　　鳳仙閣　廖振泰　棧房　二百十六號妓院　花烟間　兩宜樓　同安里二百九十九三百零二三百零九三號均妓院 
九江路　　夢花廬　臥雲軒　青雲閣　嘉隆　成信　寳記 
廣東路　　馥興園酒館　玉記　壽記　公順昌　一百八十二百五十四五十五五十九四號均妓院 
浙江路　　品商菜館　思補軒　洽盛昌　三十三十五四十四四十六四十七四十九五十五十八一百三十六八百零三八十二八百十五等號均妓院 
北浙江路　暢園 
河南路　　二百九十七號已閉　四百六十七號雉妓院 
山西路　　三百零一零五二號均雉妓院　謝昌順　萬生　鴻興福記　隆興 
湖北路　　蔡怡源　迎春志二百零四二百十一十三十五廿六三十三三十四三十七三十八等號均妓院 
南京路　　龍泉園弄和尚烟間 
天津路　　廖鴻泰　翠薇閣 
五福弄　　廣永隆 
甯波路　　翁隆昌　信隆　榮泰　同昌　綺香閣　頤　 
北京路　　謝生利　新德泰　沈萬興　聚豐　隆興　珊記碼頭花烟間兩家 
厦門路　　豐成彭記　郭湧昌　四百零二號已閉 
貴州路　　榮安 
福建路　　振記　廣耀榮　逢昌　蕭湘館妓院　廣茂昌　翁梅記　六百九十二號已閉　耀記　一百零二零三七百零三七百三十七四號均妓院　月桂里十五三十二兩號均妓院 
金隆街　　安隆　廣鴻信　公盛昌　顧廣興　永興發 
西　盤街　十九四十一四十二四十五八十五八十六等號均么二妓院 
松江路　　泰園　九十九一百一百零四一百零八等號均花烟間 
山東路　　一百廿二廿三三十一三十四等號均平和里花烟間　一百十五三百十八三百廿三三百廿五三百三十三百三十七等號均雉妓院 
（新租界） 
大沽路　　新泰源興記　莊炳記 
坆山路　　隆盛 
徐家匯路　春林　新記　陳泰昌　公盛　顧姓　嚴姓　陳燊　 
白克路　　東記　龔姓 
平橋路　　順興 
温州路　　老徽州 
牯嶺路　　廣鏞利 
派克路　　周源豐　鄭生　　恒昌 
靜安寺路　陳雲亭　廣生昌　徐順興　進　 
車袋角路　德祥　順興 
康腦脫路　如泉樓松記 
麥根路　　恭盛祥 
 
 

Page 19

 
 
新閘路　　廣隆泰　鴻大　廣日新 
新閘橋路　怡康　益神　福昌 
（美租界） 
百老匯路　益利　老復成 
楊樹　路　和泰　正興祥　振泰源　鴻興　裕泰　徐記　慶記　滕伯山 
狄思威路　中園　瑞昌北號　廣德興　瑞記　協隆盛 
威妥碼頭　聚成 
東漢璧禮　　振豐　順興　錦成　鄭祥泰 
新記浜　　大隆 
元芳路　　利昌　廣陞和　德成　　恒和　寳興隆 
裏虹口　　仁昌 
西華得路　永昌　胡德興　協昌　榮興園　楊茂昌　源興祥　裕昌隆　廣德昌　品 
香園　仁茂　鄭昌隆　雲香閣 
北四川路　占春樓 
北河南路　劉泰昌　錦昌 
吳淞路　　望月樓　福昌隆　得意樓　怡隆　益隆　洽昌　龍園 
甘肅路　　程永記　廣隆興　張義成　丁記 
開封路　　順泰 
北福建路　新泰昌 
愛而近路　祥源 
瑪禮遜路　翁宏茂　廣發 
有恆路　　廣興隆 
嘉興路　　金桂軒　湧昌 
鄧鐵路　　其昌　廖泰來 
菜巿街　　協利 
華記路　　徐捷昌 
引翔港　　吳福福　楊蘭亭　廖炳興　周聖祥　陳許氏　周龍山　王四華 
阿拉白司脫路　同興 
武昌路　　洪源　廣華昌 
南潯路　　廣成昌 
密勒路　　鴻園 
頭填路　　姚復興　翁永源 
海甯路　　裕祥　林記　鄭錦泰　陳興泰　老協順　廣慎昌　榮隆 
東唐家弄　翁恒源　錦成興　德泰豐 
七浦路　　榮泰　廣顾信　成利　協成 
天潼路　　維馨園　廣鴻安 
百墩路　　錦椿　蔣卿記 
[頒行地方官禁烟考成條例]  
　　吏部奏定各省地方官禁烟考成議叙議處條例六則曾紀八月初二日本報昨滬道蔡觀察已奉督撫行知轉飭所屬地方官懍遵照辦矣 
[請阻洋商至青陽港賽船續誌]  
　　崑山新陽兩縣令禀請滬道阻止洋商前往青陽港賽船已紀昨報兹聞滬道以春季賽船係因駐滬英領一再磋商是以通融一次兹届秋季不應再往舉賽以踐前議昨已照會英領飭阻矣 
[花行倒欠鉅欵三誌]  
　　人和永花衣行倒欠鉅欵已兩誌前報昨工程局副裁判陳參軍提行主吳玉林之母程氏及執事朱晋初之妻吳氏研訊均供吳等四人不知下落判各還押先將該行及吳之住屋發封再行查緝 
[會議對付加收水價]  
　　昨日下午二時南巿商務分會開會提議自來水公司要索救火會地龍頭水價（每個每月洋三元）及居民所用水價由該分會函知救火聯合會公舉毛子堅王引才姚子讓及前曾同至公司之沈韻笙同往分會商議一切 
[坍屋傷人續誌]  
　　美租界菜巿街順泰里坍屋傷人已紀昨報兹悉壓斃者爲陳邱氏並陳寳林吳星如二小孩昨又查出小孩吳星榮亦已壓斃當經捕房飭傳地保報知上海縣李大令於昨日午後四點餘鐘至騐屍所相騐屍屬陳邱氏之子陳大法及陳寳林之母陳張氏吳星如之母吳郁氏等求請免騐大令准之飭具自行棺殮切結存案備查 
[禀請改期操演]  
　　提標各營每逢春秋兩季循例操　兹淞北協某鎭台提右營楊參戎以冬防將届不及兼顧擬會同禀請提台改於明春舉行未識能邀准否 
[禀請變通菜攤辦法之批詞]  
　　總工程程集水街衆商禀云查本局前次飭遷集水街各菜攤擔實因該處道路甚窄上午九十點鐘時買賣擁擠不便行人之故當時各店商亦無異言兹據禀稱集水街一帶自逐攤後巿面漸清請變通章程起捐定限等情前來候卽知照路政警務兩處察酌情形再定辦法旣據並禀道憲曁上海縣應候批示可也 
[庶康錢莊被欠確數]  
　　昨報紀庶康錢莊控吳祥麟徐國祥朱敬禮欠銀四十萬兩逃逸一則兹悉吳等所欠南北兩巿四十餘家共四十萬而庶康祇有七千餘兩合行聲明 
[城内]  
職婦無恥○一路一區巡局游巡官批職婦徐沈氏禀云據禀已悉該氏以未婚之女大四子任令配婿先行姦宿具見該氏家道不正敎養無方已難辭咎猶敢扭控案下致令該女醜聲四揚亷恥亦復何存兹該婿居沛如認貼洋元邀中調處該氏坦然直受禀求銷案與前此控案又屬兩歧能勿令人非笑本委以事關風化不予深究姑准銷案居沛如著從寛釋仍當早爲完婚 
誣控拐逃○張德炳控封侯臣唆使伊妻王氏逃逸由一路巡局游巡官判封交保尋交在案前日張妻王氏自行投局禀稱前月丈夫至南京領氏來申住在丈夫自開之老虎灶内詎夫之姘婦不容同居丈夫遂向封侯臣借屋居住後該姘婦又至氏處吵閙丈夫亦帮助行兇因此負氣奔至濟良所今聞丈夫誣指封侯臣拐逃爲此投案判封開釋氏隨夫回家旋因氏不願判發普育堂暫爲劉養 
巡士　賊○顧金標竊　衣褲八件在西門行走被西四區巡士拘獲解送一路巡局訊究判　二百板斥釋 
　賴銀洋○張福生控錢士生圖賴代買翡翠價洋六十二元由北五區解至一路巡局追究判錢交保候查明傳訊 
道批五則○張長華票批卷查此案前據會審公廨禀報張漁笙控何承福串同沈雲樵騙去押櫃洋元及以西飯店抵銀不歸一案　方佐達張文桃所控兩案不　何　福欠張漁笙之欵已將何承福押追何張合欠方佐達之欵亦將張漁笙一併押令清理等情　見爾子漁笙與何承福欠莊欵　實詎容飾凟業經瑞升道批飭在案時閱年餘延不清理輒以未奉一訊等詞來轅混瀆刁　已極且迭次來禀均係張祥華具名此禀忽改爲張長華意在欺朦尤屬可惡特斥任少庭禀批卷查前禀業經瑞升道派員查復 
 
 

Page 20

 
 
軍裝什物並未短少糧册亦無缺額是以置之不議來禀所稱查實未究殊屬荒謬該兵旣係光緒三十二年份銷差此次請奬功牌係上年七八月間救護遭風船户出力各員與爾何干况奉給奬牌均已填註姓名亦非管帶所能出賣顯有挾嫌誣控情弊應不准行　許秋濤禀批該店爲黄木全兄弟代付工欵旣有往來賬據可憑何得一味圖賴仰浦東總巡就近查明諭令照帳歸楚違即移縣提追抄粘並發王福齋禀批此案前奉撫憲批示孫令欠欵旣經繳存重慶商會自應飭令該監生赴咱具領等因業經分行縣廨轉諭遵照毋得多瀆　徐蓮生禀批此案究係如何情形仰巡警局夏參事查明復奪官事○江蘇候補道吳庚辛現奉督憲檄委監察江南彩票事宜昨日專丁到道禀知　　新委淞滬厘局提調知府張壽鏞禀知今日到差　卸战嘉定縣知縣高蒸禀辭志程暑理海防廳同知查燕緒展假二　 
[南巿]  
　　　接電線　前晚電　公司開車後機門火裂當卽撲滅旋查得係被信泰祥洋貨號私接燈線所致遂即告知總工程局飭傳學徒余應宗到案訊明屬實判照該公司定章罰洋五十元 
　　逆子兇横○泳泰樹行主嚴銀海控逆子金泉不務正業違忤兇横昨由工程局孫裁判提訊屬實判戒責二百押候改悔再奪 
　　交保理欠○廣生莊夥王永生扭控孫樹敏於去年底借去金飾除移抵外尚欠洋二百四十五元經工程局陳參軍提訊判交保理處 
　　押交借欵○居茂莊夥朱子才控沈菊仙借洋二百元立有　票逾　不還昨　工程局陳參軍提訊判押限措繳 
　　移　竊賊○李永年前竊江南彩票局大帽一頂又江海關皮褂一件脫逃未獲昨由總工程局探長查知該犯現被英捕房拘押愛即禀知縣裁判照會讞員移提歸案 
　　剪取鎖片○划船婦吉三子控陳金寳剪取小孩銀鎖片昨由工程局提訊判戒責一百五十下押五天 
[閘北]  
　　並未攫綢○德泰軸綢坊主沈藴玉控沈兆相勒加工價攫取府綢一案昨由巡警總局復訊孫裁判以所控攫綢一節訊無憑証惟沈不應　衆勒加判罰洋五十元交保沈誣控攫綢亦有不合姑寛斥釋 
　　勒繳文憑○巡士壬才申違犯警章由巡警局孫裁判勒令押繳文憑在案兹因　限不交提案復訊限五天繳案再延擬　 
[英租界]  
　　緝拿小工○英美捕房昨日出示　云印人在楊樹浦路被人謀斃一案其形跡可疑者爲宋華狗係崇明縣人年三十歲身高五尺五寸鬚脚有黑痣一粒又王金榮係崇明人年世一歲身高五尺八寸此二人均係小工住於客棧仰各探捕留心訪察拘拿訊究　　便宜姦夫○揚樹浦路鍾表店主施永昌姦拐曹鴻祺之妻吳氏昨晨由探查獲解廨訊究判氏交曹領回管束施從寛斥釋 
　　賭案定斷○李大甫吳星源吳金氏在楊樹浦開設賭塲由捕查獲解廨判押在案昨又提案訊明屬實判李押西牢一年吳押九月　押女所三月期滿一併逐出租界 
　　人証未齊○碼頭包探黄阿林等拐賣楊阿華之妻邵氏屢誌前報兹經廨差將邵氏移提到案中西官以人証未齊判氏還押候禮拜五訊　 
　　代求開釋○日商櫻并太郎控劉家駿騙吞貨洋由廨判押西牢一年在案兹劉將貨欵理清昨由原告到案代求開釋判押滿二月釋放 
　　不認誑　○朱志仁自稱大昌洋行買辦向吳左平陳鏡如騙洋二百餘元　誌昨報昨由捕　解廨請究朱　有福興棧主張福仙在塲並非騙取判押候補傳人証於禮拜三再訊 
　　夫婦反目○濟良所昨解揚州婦人陳顔氏到廨據供家住虹口因與夫陳三溜子吵閙是以逃出判氏暫行留所候傳其夫到案再訊 
　　騙子收押○袁銀生等　梁吉　混用假票騙取木器一案昨由公堂復訊判梁押限一月繳銀再核 
　　拐賣婢女○金仲山李子英由太倉拐得楊子卿之婢女晉賣來　賣於黄永新得洋八十一元兹由包探查獲昨解公堂訊究判金押西牢三年李押半年黄罰洋一百元晉寳交楊具領 
　　串拐小孩○趙森控何貴生陳老五俞三徐華氏串拐小孩小育子昨由公堂提訊判徐華氏交官媒看管餘人還押候提陳老五併孩到案再核 
　　隻身來滬○小孩許四官迷失路途由捕解廨據供台州人年十五歳獨自來　謀業等語判發棲流所留養候核 
　　控案註銷○總巡捕房八十八號西探控七十七號電車司機人李信昌在浙江路開駛快車　倒東洋車跌傷車夫李阿福等情昨晨由探將李信昌傳至公廨請究該西探帶同車夫投訴前情李信昌延哈華托律師辯稱車夫李阿福拖車在軌道上行走以致碰撞請察中西官會商之下判將案註銷 
　　曾否鷄姦○高楊氏控馬夫陶阿二鷄姦十三歲小孩向論行兇昨由公堂提訊陶不承認判押候查明於禮拜三再訊 
　　公堂瑣案○已革蕪捕陳阿五屢次犯案判押西牢四年期滿逐出　　王阿三高阿六王阿二串搶郭李氏金環研訊不認判押候查明再訊　　吳阿六竊施榮生銅香爐　押二月　　過犯張阿三吳阿雙任阿四復來　界判張押兩月吳任各押一月期滿一併逐出　　陳阿春竊陸阿四籐椅判押一月逐出 
[美租界]  
　　乞丐倒斃○昨日吳淞路萬陽樓茶館後面倒斃無名乞丐一名由捕報知捕房飭傳地保查明報殮 
　　姘婦逃逸○王金慶之姘婦蔣顧氏近忽逃逸昨由王偵知係被某包車夫誘去當即報知捕房請究捕頭詢無証據斥不准理 
　　毆打車夫○張阿二周阿生昨在新記浜路將小車夫朱連順毆傷由捕一併拘入捕房捕頭飭張周二人給朱養傷費了事 
[法租界]  
　　目覩舞弊○電車收票人嚴洪元前因作獘由稽查洋人送廨收押在案昨有周　忠投案作証　目見　洪元收票舞弊洋人向之盤詰勢欲行兇是　聶可馬以見証鑿鑿未便姑容判押捕房三月 
　　註銷竊案○萬隆　莊夥朱伯洪張阿石徐炳生串竊店中洋三百七十餘元控經公堂判令押追在案嗣由徐張二人家屬出外調處先各償洋四十元餘俟鄱出料理昨原告徐掌生投案求請註銷判徐張開釋完案朱未交洋著交保料理 
　　倀倀何之○昨有口操吳音之八歲男孩迷路啼哭由捕帶入捕房送請公堂安插詰其姓氏里居皆不能答判送善堂留養候家屬認領 
　　花鼓戲○甯波人陳雙貴紏同孫竹陳阿毛烏元來王阿元沈三喜沈旺和等在八仙橋小菜塲内扮濱甯波花鼓戲事爲捕房訪悉飭探一併拘獲解廨請究陳等同供無知誤犯求恩寛宥沈三喜沈旺和稱是看客聶司馬商之西官判陳孫二人各枷一月示衆期滿再押改過局三月兩沈交保候查王烏陳三人枷一月押一月 
　　小房子○周阿四之妻王氏去年由蘇州來申在妓院帮傭旋與龜奴張阿根　　賃屋於菜巿街寳裕里内兹被本夫訪悉報知捕房飭探一併拘獲解廨訊　聶司馬以男女均屬無恥　各押捕房一月期滿候本夫領回管束 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
[英商巴勒火險公司]  
　　本行經理北英商火險公司資本銀四千餘萬兩在申開設最先迄今已數十餘年專保房産貨物機廠一切火險遇有不測無不立卽照賠保價格外公道如蒙紳商賜顧請至五馬路口第二號門牌本公司帳房面議自當悉心照辦以副○惠顧之意此佈 
[何人欲愈淋濁]  
凡人一患淋濁之症爲極痛苦欲其速愈除服大隆藥房立止五淋白濁丸别無他法者矣此非余之過譽也因余目見多人治愈千眞萬確且余亦曾患斯症百治不効後得良友介紹即向望平街大隆藥房購取立止五淋白濁丸二瓶竟獲全愈至今不發眞淋濁第一良藥也略陳梗概亦同病相憐之意耳　法界小東門外陳永年白 
[（立愈）疥瘡藥水]  
疥瘡濕毒最易蔓延患處悶癢一搽此水馬上止癢除根每瓶五角三角寄售上海望平街外國坆山一經堂 
[（花月仙）]  
花月仙年十九杭人具花月精神之貌賽天仙美麗之身薄施淡掃總覺相宜時服新妝更饒藴藉洵海上花界之魁也冶遊者盍往觀乎英大馬路西首恩慶里靠北第一衖二家石庫樓下便是 
[九月十一日進口輪船禮拜一]  
提督　輪船　由膠州　美最時行 
美大　又　由長江　美最時行 
安慶　又　由長江　太古公司 
漢陽　又　由厦門　太古公司 
連生　又　由烟台　怡和洋行 
廣利　又　由香港　招商總局 
[九月十二日出口輪船禮拜二]  
禮河　輪船　直放海參威　義勇隊公司 
吉生　又　開往馬崎神户横濱新架波吉利吉打　怡和洋行 
德和　又　晚往長江　怡和洋行 
圖南又　　開往汕頭厦門　招商總局 
海口　又　晚往厦門汕頭　太古公司 
提督　又開往膠州　美最時行 
美大　　又　開往長江　美最時行 
信利　又　開往靑島膠州　商業公司 
寗波　又　晚往牛莊　太古公司 
岳州　又　晚往香港廣東　太古公司 
岳州　又　開往香港廣東　太古公司 
廣利　又　開往香港省城　招商總局 
連陞　又　晚往烟台天津　怡和洋行 
[九月十三日出口輪船禮拜三]  
濟南輪船晚往長崎神户横濱太古公司 
筑前丸　又　　早八點半開往長崎門司神户横濱　郵船會社 
信裕　又　開往烟台海參威商業公司 
德裕　又　開往寗波温州興化泉州厦門　商業公司 
安慶　又　晚往長江　太古公司 
甘州　又　晚往寗波　太古公司 
奉天　又晚往威海烟台天津太古公司 
公平　又　開往營口　招商總局 
大貞丸　又晚往長江等埠　日淸公司 
[九月十四日出口輪船禮拜四]  
襄陽丸　輪船　晚往長江等埠　日淸公司 
美順　又　開往長江　美最時行 
廣生　又　晚往汕頭香港廣東怡和洋行 
[九月十五日出口輪船禮拜五]  
因幡丸　輪船　早十點鐘開往香港新嘉坡歐洲各埠　郵船會社 
神户丸　又　早十點鐘開往大連郵船會社 
米乃沙德　又　開往長崎神户横濱美國　郵通會社 
[九月十六日出口輪船禮拜六]  
大利丸　輪船　晚往長江等埠　日淸公司 
博愛丸　又　午後十一點鐘開往長崎神户横濱等埠　郵船會社 
[九月十八日出口輪船禮拜一]  
若宫丸　輪船正午開往門司神户郵船會社 
[滬甯鐵路開車時刻由上海開至南京]  
上海　上午七點三十分　八點二十分　十一點二刻十二點（快車）　下午三點三刻（至常州止）　五點三刻（至蘇州止） 
南翔　上午八點一分　八點五十分　十一點五十八分　下午十二點二十三分（快車）　四點一刻（至常州止）　六點十七分（至蘇州止） 
崑山　上午九點正　九點五十五分　下午一點七分（快車）　五點一刻（至常州止）　七點十六分（至蘇州止） 
蘇州　上午十點十分　十一點二刻　下午一點五十六分（快車）　六點二十四分（至常州止） 
無錫　上午十一點二十八分　下午十二點三刻　二點五十一分（快車）七點三十八分（至常州止） 
常州下午十二點三十八分　一點五十五分　三點四十七分（快車）　 
奔牛　下午一點九分四點十一分（快車） 
丹陽　下午一點五十六分　三點六分　四點三刻（快車） 
鎭江　上午九點五十分　下午二點五十八分　四點一刻　五點三十五分（快車）　六點二刻　 
[由南京開至上海]  
南京　上午六點二刻　七點正（至鎭江止）　九點正　下午一點正（快車）　四點五分（至錢江止） 
鎭江　上午八點二十二分　十一點二十七分　下午二點五十三分（快車） 
丹陽上午九點十五分　下午十二點二十二分　三點三十六分（快車） 
奔牛　上午九點五十六分　一點八分　四點十分（快車） 
常州　上午六點五十分　十點三十二分　下午一點四十六分　四點四十二分（快車） 
無錫　上午七點五十一分　十一點三十二分　下午二點五十三分　五點三十五分（快車） 
蘇州　上午七點正　九點三分　下午十二點五十五分　四點十四分　六點三十三分（快車） 
崑山　上午七點五十七分　九點五十七分　下午一點五十四分　五點十七分　七點一刻（快車） 
南翔　上午八點五十一分　十點五十三分　下午十二點三十三分　二點四十六分　六點十六分　七點五十九分（快車） 
[蘇省松滬鐵路開車時刻由上海開至松江]  
上海　上午九點下午二點 
龍華　上午九點十三分　下午二點十三分 
梅家弄　上午九點二十六分　下午二點二十六分 
莘莊　上午九點三十六分　下午二點三十六分 
新橋　上午九點五十二分　下午二點五十二分 
明星橋　上午十點十二分　下午三點十二分 
[由松江開至上海]  
松江　上午十一點　下午四點 
明星橋　上午十一點零六分　下午四點零六分 
新橋　上午十一點二十六分　下午四點二十六分 
莘莊　上午十一點四十二分　下午四點四十二分 
梅家弄　上午十一點五十二分　下午四點五十二分 
龍華　上午十二點零五分　下午五點零五分 
[神户丸開往大連灣]  
本公司經理南滿洲鐵道會社之神户丸每逢禮拜五一准開往大連灣並由火車連接滿洲内地各處船身堅固水脚公道客位潔凈應酬周到倘各寳號欲裝貨搭客務祈光臨爲幸日本郵船會社廣告 
[日本郵船會社]  
啓者本公司博愛丸輪船準於本月十六日即禮拜六午前十一點鐘開往長崎神户横濱等埠小包收到禮拜五午刻客票賣到禮拜五五點鐘止倘蒙各寳號如欲貨搭輪者務祈早臨爲幸郵船株會社啓 
 
 

Page 25

 
 
   
 
 

Page 26

 
 
小說 
[學界小說風流太史（五十二）]  
第十四回　春花秋月銷受中年暮雨朝雲忽逢神女 
且說孫提學聽了方大人的話兒。一時那裏回答得出。待要把這件事情拉到自已身上。說是自已寫的罷。看着這般惡劣的法。書這樣不通的文法那裏好意思自家認賬。待要和方大人說明了是自已兄弟寫的罷。面子上又實在下不來。呆了一回。一言不發。禁不起方大人再三催逼。口口聲聲的只說這件事情。不是頑的。非重重的辦他一下子不可。孫提學没奈何。只得勉强回道。這上頭的字迹。我也認不清楚。大約是一班衙門裏頭的幕友。做出來的事情。老兄且請回去待兄弟細細的查就是了。方大人聽了。便道。回大人的話。要是查到了這個混賬東西。求大人把他發到首縣裏頭去。好好的問。他一問究竟還是有人指使。還是他自已的意思。孫提學見方大人只顧囉囌。没奈何只得答應。方大人方才走了。等了兩天。一些影響也没有。方大人性急起來。又到孫提學公館裏頭去求見。起先孫提學不肯見他。只叫了家人出來。推說有病。不能見客。方大人十分焦燥一定要見。只說有要緊公事要回。就是大人有病。我也可以到大人臥室裏頭去的。孫提學被他。纒不過。没奈　只得裝著有病的樣兒。叫兩個家人一左一右。扶著他的膀子。慢慢的踱將出來。見了方大人。只隨口講了幾句閒話。並不提起前天的事情。方大人忍不住。便開口問道。前天那假造大人筆迹的人。大人可查到了没有。孫提學聽了。半晌方才說道。查是查着了是兄弟一個同鄉幕友做的。他也並不是有意假造兄弟的筆迹。不過他聽了兄弟的一句隨口話兒。說要到公所去撥四千銀子他就冒冒失失的發下這個條子去。其實他的本意。倒是想替兄弟代勞的方大人聽得孫提學這般回護。不由得心上發起火來。冷笑一聲道。旣然是替大人代勞爲什麽要私印大人的公事圖章。呢難道也可以和大人代勞的麽。天下那有這般的公事。孫提學被他駁住了轉不過口來。只對著方大人道。渾深這件事兒。算不得什麽大事。兄弟方才已經着着實實的申飭了他們一頓。老哥也不必這樣的認眞。 
要件 
[王主政請辦奢侈稅補助軍費條陳]  
具呈陸軍部主事王廷楨爲擬請籌辦奢侈稅補助海陸軍經費以樹邦威而資創建並擬辦法呈請代奏事竊以求　防之鞏固則兵力必須盛强欲軍政之修明則經費首宜充裕東西各國之勢力均衡常得保持平和者徒以實行其國民皆兵主義而人民皆知納稅之義務也我國憲政尚未成立財政終難統一則各項行政費及海陸軍費均不能預爲規定以責國會之負擔然陸軍旣應添費海軍又須籌辦無米爲炊將何以裕餉源而期成效則居今日而言軍政自應以籌欵爲第一義也職末學新進罔識大計但旁稽列邦默窺時勢竊有見於憲政成立之後海軍平時經費自可用規定之法而目今海陸軍創建之經費宜速籌補助之方惟邇來財政奇絀抽厘而收數漸徼債票亦未形踴躍無已則請仿英國之奢侈稅庶可少資補助該稅辦法無論客貨土貨凡近奢華之物品皆屬應稅之範圍其所收之欵即悉數爲籌辦海陸軍經費之用以俟憲政旣經成立各項行政費及海陸軍費均可規定其需用供給之比例時再將此項稅額視爲普通進欵如此辦法旣可厚積軍實並得藉此崇儉似較於小民日用必需運物屢增重稅者其利弊大有差别也不揣冒昧謹擬辦法大綱八條一並繕呈伏乞總憲副憲大人俯賜甄核據呈代奏採擇施行一奢侈稅之宗旨英儒斯沁雅丹曾發明稅務四大原則其第一條即主張國民當自量其力擔任政府之費用處兹競爭時代優勝劣敗之時代欲求自强安得不先謀自立則擴張軍備不當爲國民所公認耶况凡用奢侈之品皆係殷實之人覩此計臣仰屋軍政待興情形應無不激發天良熱心賛助今籌辦奢侈稅雖屬籌欵不得已之行爲仍存顧惜民力之意旨並非巧立名目剥削斯民應於開辦之先由各地方官徧行剴切曉示以免愚民誤會則辦理必易就緒矣一經徵之人員奢侈稅辦法擬不立局所不設專員以節縻費所有一切收稅給票事宜照京師鋪捐辦法均責成各地警官警長各就該管區域隨時徵收所收稅欵按季呈繳本省巡警道每届歲杪由各該督撫　員解交度支部存儲無論有何要需均不准動用此欵以補助軍政之需用一應稅物品之類别凡物之屬於奢侈範圍者其區分有四如鴉片烟烟葉烟捲及各酒類皆有碍於衛生者也謂之有損類如珠玉珊瑚瑪瑙戲匣八音盒及陳設之瓷器景泰藍等但供玩賞一無所用者也則謂之無實用類如鐘表旱傘望遠鏡風雨表婦女金銀翠玉首飾刺繡衣飾雖屬稍有實用究非必需之物則謂之半實用類如綢緞紗羅皮裘及轎車馬車自轉車等本屬適用之品然以其近於奢華特應稅之則謂有實用類一各類品之徵額凡物之屬於有損類者宜設重率稅以困之應值日抽五若無實用物應遞减爲值百抽三其半實用類者已不至大妨民業應遞减爲值百抽二其有實用類者尤不容過抑應從極輕爲值　抽一一徵收之區别凡應稅之物品若屬消耗品者如烟酒等概宜向商家取之每月查核其賣出之總數以定各該稅額如應稅之物爲時間存在品若車轎鐘表等或永久存在品若珊瑚珠玉及陳設品者均應向用户取之以便按年直接换給執照一納稅之憑證凡納稅之時宜給該户完稅執照以爲憑證此項執開即各視其納稅之物品而異如納稅之物消耗品則該執照應留至年終以備查核若納稅之物爲時間存在品則 
 
 

Page 27

 
 
年終之際應換執照一次以便核對若納稅之物爲永久存在品則每三年應換執照一次且每換執照時均應再納稅額至完稅之後該物或有遺失及賣出者即將執照繳銷作爲無效一偷漏之科罰凡消耗品之由商家徵稅者如有偷漏隱匿情形後經查出或别經發覺即照該物品原價科罰令商家承納若時間存在品及永久存在品之由用户徵稅者或有偷漏隱匿情形後經查出或别經發覺時即將該物人官一例外之豁免凡一概公服成料婦女銅質首飾科學試騐儀器及實任官員或現任差使官員所用之轎車馬車應一律豁免以昭平允至蠆售各存在物品爲零販者應俟該物轉售出時由各用户自行納稅以免販者僞詐運弊及本重之累惟販賣消耗品者則應即時納稅以免無從查考以上八條不過略具規模如蒙奏准施行仍應隨時隨地酌訂細則以期周密合併聲明謹呈 
[裕商銀行簡明章程]  
第一節　本銀行以振興商務挽回利權補助民生推廣公益爲宗旨 
節二節　謹遵奏定公司銀行律例定名曰裕商銀行股份有限公司按照股份有限公司例辦理 
第三節　本銀行總公司擬暫在上海英租界大馬路南京路擇用三層房屋一所照銀行規制布置 
第四節　本銀行共集股本洋銀一百二十萬元分作二萬四千股每股洋銀五十元 
第五節　本銀行不論紳商工藝各界均可入股惟聲明概歸華人自購不收洋股 
第六節　股本官利按照常年七釐計算 
第七節　逐年盈餘按十四成分派以二成提存公積以八成派給各股東以二成爲各執事花紅以二成爲董事及總協理查帳員酬勞 
第八節　每年結帳兩次六月爲一小結臘月爲一磊結俟帳結清由查帳員核對無訛即登報廣告定期分派各股東息銀餘利均憑股摺支取 
第九節　不論股分大小所有餘利一律照派 
第十節　本銀行營業仿照中外商業兼儲蓄兩種銀行章程參酌辦理第十一節　商業所營如各種期票滙票之貼現短期拆息各種存欵各種貸欵發行巿面通用銀錢鈔票等均循章照行 
第十二節　儲蓄專代農工及小本經紀之人收存零星欵項凡有銀滿一元以上者不論何項人等均可來本銀行存儲到行立即給以存簿憑簿往來收付本息其息長期及半年者週息五釐不滿半年者週息四釐 
第十三節　本銀行議設董事七人總理一人協理一人查帳二人均由各股東公舉正司理一人副司理一人由總協理酌聘熟悉商情實有銀行經騐者董事會議决 
第十四節　本銀行凡商務繁盛之埠均次第設立分行以廣招徠 
第十五節　以上各節係暫定簡章俟届開辦之期　股東會一次將本銀行詳細規則會議决定再行呈報存案 
國外新聞 
[美艦隊定期赴日]  
　　初九日東京電云美艦隊於十月初七日薄暮駛抵小吕宋定期十六日自開維脫啟椗開往横濱小吕宋歐迎之禮現已展期俟該艦隊由中日兩處回抵該埠時補行 
[印度水災慘狀]  
　　初九日倫敦電云據海愛特萊培特訪事電稱該處水災溺斃者約達五萬名損失財産約值英金一千三百萬磅各巿塲皆變沼澤淤泥充積 
[布國對於占路問題之堅毅]  
　　初九日倫敦電云布勒嘠利亞鐵路間題外間咸信可以和平調停惟布政府仍無屈服之舉動而各處皆謂布國上下堅毅未易加以强逼同日柏靈電云俄政府倡議將布國鐵路爭端委交栢靈條約與約各國公斷德奥兩國頗然其議外間傳說土布兩國現均預備戰事布政府則不認有宣倡獨立之說 
[德國改換軍服]  
　　初十日柏靈電云德國陸軍制服現已逐漸改換凡光耀之物皆已屏棄 
[癩病醫治有法]  
　　初九日倫敦電云華盛頓電稱美哇利有病癩之人在某醫癩院醫治十一月之久現已病愈出院蓋按照台克醫士之法醫治得愈者現尚有同患此病多人不日亦可告瘥 
[美國選舉瑣聞]  
　　初九日華盛頓電云共和黨因乏選舉費故黨員皆望助甚急塔孚脫君近在丹佛演說深詆工黨協會會長戈姆泊斯君　美總統羅斯佛運婿郎維斯君爲哇海愛哇省國會會員聲言塔孚脫君將任總統八年此後則將由羅斯佛繼任泰晤士報同日鈕約電云民政黨度支員海斯開爾前因迫於美總統羅斯佛及希阿斯脫君之攻擊自行辭位兹已控告美總統誣衊之罪哇克萊花曼省各報皆登載此事塔孚脫君近在西部萊勃拉斯開省游說一星期之久該處爲其勁敵裴乃安之故鄉而塔君演說頗得公衆歡迎共和黨度支員希區考克君聞美總統以其不能勝任有擬復簡能員之說據各報皆稱爲已經確實以上譯字林報 
[土國對於爭路之意見]  
　　十一日倫敦電云英政府爲調停布土鐵路爭端照會兩國政府旋據土政府聲稱若將該路暫行歸還應由公司承認該路租約保全土國權利土政府始可承允現英國已催柏靈條約與約各國從速將此議告知布政府聞英政府業已賛許此議 
[英前相之遺産]  
　　初九日倫敦電云據英國前任首相貝納門之遺囑所載貝君家産除在斯考脫倫所置産業外共值英金六萬磅 
[奥國之新政策]  
　　初十日柏林電云奥政府近將奥王約瑟親書之公牒分呈柏靈條約與約各國其内容爲宣佈東方政策及歸併巴斯利亞赫在戈維拉兩屬地以上譯滙文報 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
