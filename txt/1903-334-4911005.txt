# 1903 - 334 - 4911005

 

Page 1

 
 
[重印十三經注疏○五經備旨○十七史商摧出售] [  點石齋啓]  
　　有來詁經解經之說莫詳于十三經注疏一書其次若五經備旨則疏解五經語意難各樹一幟而其闡發精義類皆詳盡無遺本齋前將此二書讐校精詳悉心石印以惠士林海内風行早己不脛而走茲更有頭籌潔白連史紙印成計十三　註疏裝釘三十二厚本每部定價詳銀六元五經備旨第部定價洋銀七角○十七史商搉一書爲王西莊先生所輯議論超卓考据詳明論世知人折衷至當有志史學者不可不加意　永茲亦用頭等潔白連史紙印成每部定價洋銀五角卽日出售 
[江西張大令鼎銘通商惠工論]  
商也者國家之氣血脉絡也工也者國家之手足四肢也氣血不和脈絡不貫則人將痿痺無生理手足不全四肢殘廢則人與木偶無異形以中國之大痿痺聽之木偶棄之夫变太可惜矣今夫醫者治病必明其致疾之由而後參荅可施必抉其受害之要而後危機可轉今天子大病在膜視無惠無惠則離離則怠怠則棄至於棄則不能用兵矣可救之病而不救能用之人而不用孰有如今日之商工兩途哉商工之事自古爲重周禮太府掌九貢九賦九貢之貳以受其貨賄之入司會掌百物財用而聽其會計司書周知百物以叙其財是聖王重商之明證也冬官不廢才工一篇攻木攻金備其職輿人廬人施其巧以至弓矢陶冶梓匠鐘慌莫不有專司是聖王尚工之明證也降及春秋諸候之賢者厥有衞文勸學訓農而外有通商惠工之善政是政也行之春秋之世衞可先列國而興行之今日五大洲中國之富亦不難弁冕於泰西而雄長乎東亞特患無術以通之無術以惠之而商工終不免於窮東西各洋商務茂矣工業精矣然在民智未開之先亦猶中國之痿痺耳木偶耳洎乎智機一開而商乃日暢工乃日興今欲講求工商有機者不可使靈關中隔有智者不可使故見自封商之機有兩端曰公司曰商律工之機有兩端曰機器曰奬勸公司不立商之資本必微資本微而餘利無多巿面旣難比五都貨物亦不能大備此欲開商務必多設公司者也商律不講則虧折倒閉之家所在多有旣無人敢與集股并無人敢與息貸通副此旣設公司更必嚴定商律者也機器者製造之母苟無機器雖有婁明般巧而測天無斥量地不方人力之平鈞何能燮物情之變幻有束手無策己耳何能稱爲一世之良工哉是機器不可不選購也奬勸者當局所樂受而旁觀藉爲奮興者也苟無奬勸巧者與拙同工生貨與熟貨平價不但工之興趣不暢卽工之經費亦無出是奬勸不可不認眞也工商之機如此而其智尤不可不擴充開商之智首曰商務學堂次曰商學會次曰商務報再次曰商人遊歴學堂者講求財産從出之原物力盈絀之地也學堂不設則商不明道理奢望徒存居未操必勝之權出每望大利之獲是商務宜設學堂也商學會者衆商輻湊之所觀　出鼓舞者也會苟不立則閉門株守孤陋無聞何如廣衆之中以比較而生欣羡以欣羡而啓機緘乎是商學宜有會也商務報章專載各埠商業之盛衰商産之盈絀不閱報章是猶晝夜而瞽也商人赴各國游歴旣可得操奇計贏之術而何貨出口銷路較快何國運售價值最昂電逹郵傳時通信息苟不遊歴是猶捫壁而談也是商務不可不有報章商人不可不先遊歴也開工之智者工師學堂爲第一義而工藝廠博物院與夫遣人赴外洋學習皆必不可少之學蓋工無師則新機奇式茫然不知創旣無人述何能巧是工學必廣設學堂學堂必擇聘工師局廠爲工人薈萃之所此巧彼拙立判抵昂觀聽悉身心之助高下皆策勵之資工藝廠烏可以不設工欲其巧必先擴見聞博物有院所以廣見聞者也良楛雜陳精粗畢具遇目之下何難會心工惟外洋最精遣赴學習旣得不傳之秘學成回華并可充教習之選一舉兩得無過於斯是博物之院可與局廠並切磋出洋學習更可統工師爲體用商與工固有之智又如此分而言之並舉無偏重合而言之相屬更相成譬如商家不諳工藝之精粗有運販而不能出售者矣工廠不知商貨之衰旺有造成而置諸高閣者矣是必由國家提倡之此埠創辦他埠仿行在華製成出洋暢旺則通之謂也利由人生保護使固業有成就專利數年則惠之謂也治痿痺之症不取其補惟取其通者通而後氣血脉絡能行也治木偶之戯持之不發不如運之能動惠以使之而後手足四肢咸有功也聖門四科端木有億中之術他日問爲仁亦卽示以利器之用可知商與工二事雖尼山討論之餘亦曾並重至對魯君財用之足必以百工之來爲準的卜氏子平居論道百工之事亦必居肆而後成則財因公來惠工爲通商之始事工因肆重通商乃惠工之推行也扁盧之神不過惟病是醫君國之急不過惟貧是驅驅貧善策惟工商爲宜故學堂者商與工之發軔也公司廠院者商與工之進境也律報機器以及奬勸商與工之成己成物成始成終也西人以工商爲本務故元氣日充中國視工商爲緩圖故疲恭日甚誠能遠法古人近揆時勢以西法之有餘補中法之不足而猶不有明效大騐者吾不信也 
[本館接奉電音]  
昨日午後一下鐘越十分時時京師飛電傳來上諭一道敬謹譯登○十月十七日内閣抄奉上諭江西學政吳士鑑奏呈進前峽江縣訓導李有棠所著遼金二史紀事本末一書據稱考訂完密請量子嘉奬等語著發交南書房閱看後再行請旨欽此 
[電傳宫門抄]  
　　昨日午後一下越十分時鐘時京師友人專電告知本館云十月十七日皇上召見軍機大臣及朱反卿松鶴 
[蒙藏修路]  
　　京師友人來函云傳聞政府諸王大臣己允俄人修築西比利亞支路一條繞經蒙古西藏迤邐至緬甸海口而止若是則俄人窺伺印度之心益彰明校著矣不知英人將何以備之 
[俄員游歴]  
　　西字報云俄廷擬簡派人員前往蒙古西北隅採訪風土人情體察飛潛動植各物應需經費飭由西比利亞鐵路局支給窺其意蓋欲結納蒙古人民並擬推廣俄人商務也 
[調停交涉]  
　　順天報云中俄兩國互議滿洲之事由英人出而調停刻己將次就緒由京師至奉天等處電報 
 
 

Page 2

 
 
郵信函亦己通行無阻不復如前之雁杳魚沈矣 
[使臣電告]  
　　聞之京師友人云日前外務部電詢駐俄大臣胡馨吾星使略謂傳聞俄國簡駐遼東總督有更換之說是否確實請卽電知旋由星使覆電云該督係俄國某大臣所保薦現聞某大臣頗不得意恐將辭職或且乞休則伊所保薦之人亦必隨之更調然此特臆度之見耳如有確聞卽當續告 
[俄船失事]  
西字報云俄國義勇艦隊中有一輪船名牙拉司婁者由歐洲鼓浪來亞東西歴十一月七號駛至日本長崎左近擱於淺灘有一汽鍋春然炸裂以致傷及水手四名 
[橋工告竣]  
　　西字報云直隷海灣之北錦州與牛莊中間濱海泥灘與大沽彷佛由溝帮子至牛莊其水之最大者爲三臺子河鐵路局於此造一鐵橋而河面視天津北河寛兩倍潮水極大時高至二十英尺以工程頗多周折近二年内來往火車暫由橋駛過迨今歳春融鐵橋興工作其橋面中長二百英尺兩邊各長六十英尺用空氣壓力造成兩旁墩石則仍用尋常砌法刻下全工告竣業己通行火車矣 
[刑部奉各省設立罪犯習藝所請旨飭催迅辦摺]  
　　奏爲由咨改奏請旨飭催事光緒二十九年七月初一日據署廣東巡撫李興銳電咨内稱奉進通行變通軍流人犯新章自應遵辦惟强盗搶奪會匪棍徒等項加監禁年限凡己到配者應否扣除歴過月日仍依限補行監禁抑或免其補禁卽怍所習藝工作其原帶杆墩枷號未滿者應否仍俟限滿再行收所學藝抑無庸待其滿其先行疏墩疏枷又外省解粤人犯業經准咨定地尚未到配者其犯事定罪在未定新章以前是否於到配日卽照新章分别監禁免墩免枷之處咨請部示等因前來查臣部本年二月核覆山西巡撫奏請各省通設罪犯習藝所摺内酌議嗣後遣軍流罪各犯如係强盜搶奪會匪棍徒等項仍照定例發配遣軍加監禁十年流罪加監禁五年其有例應鎖帶鐵杆石墩並應加枷號之犯旣加監禁免其鎖帶杆墩並免其枷號俟監禁限滿概行收所習藝工作等因奏准通行各省遵照查在案是原奏祇載明强盜等項監禁年限其應如何分别監禁原奏未經議及兹據該撫電咨請示自應酌定章程俾資遵照查向來奏准新章前後分别辦理俾免紛歧而歸畫一臣等公同酌議擬請將强盗搶奪會匪棍徒等項犯事在新章以前者無庸補行監禁一律收所學藝工作若事犯在新章以前到配在後者亦免其監禁應否鎖帶杆墩枷號仍照舊例辦理均俟滿期收所工作其犯事在新章以後者卽由配所督撫按照奏定章程分别監禁免其杆墩枷號俟監禁限滿再行收所工作至原奏内稱原定得免解配之犯擬請一併酌定畫一章程無論犯事在新章前後但有未經起解者卽由犯事地方收所學藝工作似此酌量分别庶不致辦理參差如蒙兪允臣部卽行文該省並通行各省一體遵照辦理再臣部奏准通設罪犯習藝所摺内聲明各省情形不同未便遥爲懸度應由各該督撫等體查地方情形議定開辦詳細章程妥速奏明辦理等因迄今半年有餘此項習藝所己否開辦各省尚未奏明廣東省旣經電咨請示當必辦有端緒現在覆核外省咨案内間有轍叙收所習藝者究竟如何辦理未據詳細具奏無憑稽核相應請旨飭下各省督撫將軍都統府尹等將設立軍流徒各犯工藝所一切辦理詳細情形迅速具奏統俟臣部彚核辦理並令各省將收所習藝人犯分别造具淸册咨部以憑查核所有由咨改奏並請时飭催緣由謹恭摺具奏請旨奉旨依議欽此 
[軍衣運省]  
　　聞之保定友人云欽命會辦練兵大臣鐵侍郎良前委某員往天津購定軍衣二千套刻己一律製齊由津運往省垣以便發給兵士歡騰挾纊可豫期矣 
[軍米抵津]  
　　聞之天津友人云今秋湖廣蘇皖年皆豐稔長江上下游各埠米價漸平而北方稻米每石仍售至銀六兩上下頃武衞右軍統領某君委員至蕪湖采購軍米若干每石價銀僅二兩一錢由北洋大臣給照交招商局某輪船裝運一萬石十月初一日己抵津沽經管中銀錢所委買李大令騐收轉運 
[焚船述聞]  
　　厦門訪事人云日前太古洋行漳州輪船由申江到厦述及道經福州時遥見海洋中火光燭天人聲鼎沸立卽放舢板船馳救當經救起船主大副水手等十六人向詰情由云某輪船由香港裝火油赴天津行抵彼處忽然火發適值風狂浪大無可救援同船四十餘人均及於難及至厦門大副及甲乙二水手因火毒攻心而斃尚有十四人亦焦頭爛額慘不忍觀旋乘某輪船赴香港醫治 
[星使回京]  
　　重慶訪事人云前任駐藏大臣安星使交卸關防後取道打箭爐入川九月二十一日行抵渝中勾留三兩日隨卽起節回京 
[擬攺軍制]  
　　昨得廣州友人來書云粤東營勇積弊甚深苟非振刷一新萬難收指臂之效兹者大憲擬將通省武職人員及水陸各營馬步戰守兵丁練勇全行裁撤攺爲續備軍至各地方汛兵飭各州縣另行招募果爾則有事之時不至互相推諉承平之曰不至名目紛歧誠善法也 
[火車發軔]  
　　廣州訪事人云省佛鐵路己將工竣目下火車雖經行駛不敢開足汽機蓋恐發軔之始工程尚未堅固未免有意外之虞也 
[委查墾務]  
　　揚州訪事人云商部以農爲富國之本欲圖國富宜先重農爰咨行各直省督撫大員一律振興懇務日前兩江總督兼南洋通商大臣魏午莊制軍接閱咨文後查得泰州海門一帶荒地甚多因檄委鄭觀察業斆前往勘辦某日觀察棒札過揚拜會兩准運司恩新甫都轉及揚州府余石蓀太守晤商一切都轉隨於署中設筵公讌以伸東道之之情迨散席觀察仍回舟次隨於翌晨解維 
[調護教民]  
　　重慶訪事人云四川瀘州府屬永甯縣前有天主教民與耶穌教民互相械鬥傷斃多人大憲派曹觀察往查毫無頭緒遂攺委重慶府張振之太守詣永寗秉公訊斷太守奉委後卽於九月十八日隨帶防勇百餘名前往 
[鄂學受篆]  
　　武昌訪事人云新任湖北提督學政李大宗師於本月初五日由贑蒞鄂擇吉初九日接印任事前任胡大宗師交卸後於十六日起節入京俟覆命後尚須請假回籍省視松楸以故瀛眷己先歸珂里矣 
[主司過揚]  
　　揚州訪事人云江南正主考楊星使佩璋回京覆命於本月十一日黎明抵揚兩淮運司恩都轉以次各員均至碼頭恭迓星使隨命輿登岸一一答拜旋卽回舟揚帆北上各員仍恭送如儀 
[臬司課吏]  
　　昨得廣州友人手函云本月十二日廣東臬司程雨亭廉訪考試課吏館人員計同通州縣之應考者共五十一員佐貳雜 
 
 

Page 3

 
 
職及鹽務人員一應考者共四十五員同通州縣題熯世祖中興東晉南宋立國殊勢論問廿人周設專職後世每重言開采明代尤爲弊政今泰西特擅美富中國雖己倣行有基果何以擴利權而收厚效策佐雜題擬鄭俠上流民圖疏問各國水陸兵制同異得失應若何采取傚法試條舉要義策 
[逸匪伏誅]  
　　廣州訪事人云日前番禺縣署所禁匪首馬王海越獄脫逃後經上憲將縣宰撤任委東莞縣沈大令麟書往署篆務大令抵任卽會營攻破石步村匪穴高懸重賞嚴緝馬王海及同逃之徐大王志林勤三逆犯獲案訊實禀由大憲批飭明正典刑 
[盜犯成禽]  
　　鎭江訪事人云月前郡城迤南駱駝嶺吕姓家被盜劫去蠶絲及洋銀各若干報請丹徒縣知縣洪鷺汀大令勘視後飭捕緝拿尚未弋獲本月十一日鎭江城守營守備王守戎元出城巡夜行至西門月城見少年挾絲一小包東躱西藏慌張特甚詢其來歴稱係拾自途間及飭巡兵搜之則身畔藏有風砲小刀等物知非善類遂命拘解縣署大令升堂研訊供認行劫吕姓一案並扳出縣署馬快頭目傅某之姪府署差役曹某之孫曁紅帮匪徒某某二人均係案中從犯大令遂飭捕拿獲十三日之晚升堂訊鞫三木齊施各盜咸供認不諱復供出旗兵十一名皆曾夥劫因飭釘鐐收禁翌日據情禀請京口副都統奇健亭統制將各旗兵按名查交歸案質訊 
[東粤官場紀事]  
　　聞之廣州友人云卸任護理廣西巡撫丁大中丞定於月之初九日由羊石起程乘廣大輪船赴申以便榮旋珂里○廣東藩運兩憲奉督憲岑雲帥札文總辦淸查鹽務事宜并會同江西委用道何觀察作照辦理一切軍務現運司署内設立淸查鹽務局經此整頓餉需不無裨補矣○兼署兩廣中協胡協戎令宣定於本月初八日午刻接篆視事 
[甬上官塲紀事]  
　　寗波訪事人云浙江象山驛丞某少尉現届期滿上憲遴委周少尉秉彞接署○鄞縣典史某君因事開缺由上憲委顧少尉接任於上月二十二日接鈐視事 
[洪都客述]  
南昌訪事人云省城四十八廟每夏迎神糜費數萬金各鋪散給乞丐錢文歳亦不少自今春創設警察兵站立街道禁止迎神賽會會並創設工藝院收養乞丐氣象爲之一新惟工藝局經費甚鉅支撥無資因勸各鋪節省迎神及散丐之錢相助爲理夏間曾收捐一次嗣是各懷觀望迄今數月尚未再捐兹由南昌府沈子培太守禀奉署臬司汪頡荀廉訪批飭查照捐簿按戶催收填給收票如有新開店鋪一律補收並札發街捐印册交南昌縣會同委員接管九月初一日在關帝廟設局催收除飭地保傳知外并出示曉諭略謂所有捐錢本係迎神并散丐之欵今專作流丐孤貧等項口糧無非以私爲公各該鋪戶速將原書捐錢如數赴局呈繳當將收票給執其新開未經書捐店鋪亦應一律補捐不得稍有違抗至地保己給飯食倘敢需索分文准予指名禀究○省垣朱姓購置東洋車若干輛自夏間招人承租至九月二十八日始克上街行走所惜街道狹窄僅容一車倘遇兩車此往彼來行人卽須讓避或復有肩輿手車則更不免填街塞途異常擁擠矣○此間開辦警察之始賭博扒竊等事爲之一淸乃未及數月城外卽故智復萌或謂警軍收受月規仍蹈保甲積弊未知確否然當局者辦理此事己不及夏秋認眞者是在總其成者力加整頓耳 
[上海官塲紀事]  
　　昨日午後安徽候補道許觀察鼎霖乘馬車至南巿馬路工程局拜會總辦翁子文太守太守飭家丁擋駕○新委署理提標守備殷守戎開第於前日由江寗來申接受印信昨日策騎詣道營廳縣各署拜謁禮也 
[應試須知]  
　　本月二十日爲上海縣試士之期縣主汪瑶庭大令飭差灑掃敬業書院借作考塲昨日懸示章程云一考試童生首嚴保結以杜頂冐凡與考諸童務各先期赴學報名面會廪保親填年貌三代從師姓名兩鄰五童互結保生認確畫押毋許狥情濫保及匿喪冐籍槍替等弊亦不得挾嫌阻抑違者立拿分别究辦一考試正塲後另行示期專考孝經性理凡與考諸童先期赴學報名親填公座册送縣扃試各該童愼毋自悮一各童自備試卷臨考之曰四鼓聽放頭砲各童起身五鼓聽放二砲各童檢點考具聽放三砲各童齊集縣署靜候點名給卷務照牌次魚貫而入不得擁擠喧譁一出題後各童務須凝神靜思不得越位閒行限於酉刻交卷不准繼燭違者不録一縣試正塲經義後各童遵照恭默聖諭廣訓此係專行特飭之件如違概不録送一賣飯人等不准入塲以杜傳遞懷挾之弊如違立予嚴究以上各條係爲愼拔人才特先條約切弗視爲具文 
[封翁舉殯]  
　　在籍候選道王省山觀察之封翁號景道者因疾逝世詹定本月二十日設靈受弔翌日舉襄殯於西南鄕法華鎭封翁府第在新北門内黑橋浜白馬素車限於城闥觀察特假城外天主堂街中西書室俾親友寅僚之執紼者於此小憩換乘肩輿入城亦足見欵待之旣周且至矣 
[邑宰騐屍]  
　　西人某甲賃定美租界茂海路第二十二號洋房先將器物遷入令細崽戴生林出店曹尚標看守前晚戴曹臨睡忘未將自來火管緊閉以致濃烟四出悶斃室中翌日由甲查悉據情報知捕房捕頭以事關人命地保徐慶法轉報上海縣署午後縣主汪瑶庭大令帶同刑仵書役人等呼殿到來旣升公案徐保跪白前情大令飭仵作如法相騐旋唱報死者身上並無傷痕確係被烟薰斃大令離座親視一周令刑房吏填明屍格飭家屬自行棺殮 
[學生鼓譟]  
　　前日黄昏時某學堂學生二十餘人以禮拜六休沐之期相約至高昌廟廣東街瑞興飯館果腹不知因何與值堂人口角摩拳擦掌勢其洶洶地保恐釀事端急禀報左近巡防局局員孫二尹飭勇丁前往彈壓若輩始紛紛散歸 
[覆舟記]  
　　前日黄昏時某靛巿行主雇船承運靛靑六十桶駛至南巿楊家渡晚潮湍急舟人無力支持汎汎如鳬旋卽傾覆幸經鄰船撈獲十九桶送入行中昨日行主某甲投報捕房謂如再有人撈得此貨請卽扣留捕頭允之 
[妓女鳴寃]  
　　昨日娼婦沈施氏投英美租界公廨籲稱惡鴇高巧雲逼令賣娼肆行凌虐叩求援手俾出火坑讞員鳴謙司馬諭令暫交官媒看管候提高鴇到案訊明然後核奪 
[英界火警]  
　　前晚英租界勞合路第四百二十二號門牌王姓家偶不留意遺火積薪霎時光燄熊熊陡兆焚如之象幸經鄰人取水救熄事後巡街捕據情告知捕頭捕頭令將王傳入詳詰起火之由以便解送公堂禀請讞員鄧鳴謙司馬核辦 
 [PP ] 
　　昨晨三點二刻時美租界天潼路東陽雜貨店後貨棧内忽肇火災警鐘旣鳴救火會西人急舁英美租界滅火皮帶前往吸取道旁自來水竭力狂噴始得熄滅計焚去房屋二幢 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示諭丁胥]  
　　江西訪事人云南昌縣知縣江雲卿明府自上月蒞任後即手書殊諭裁　簽稿門丁甫及一月各家丁咸退有後言　復大張硃諭曰諭　署家丁人等知悉本縣家傳詩禮世守儒風屢沐憲恩數調繁劇自應属遵法度何敢稍涉寛縱况值時事多　整頓然務之際尤當兢兢業業夙夜從公案皆親裁事無旁落家人不過服役從不倚爲腹心至縱令在外勾結索詐撞騙衷無其事今先將　　　　之本懷詳悉宣示俾爾等束身自愛餬口藉資專供奔走之勞屏絕詭詐之念總期主僕之間安貼相依忠誠報効果能認眞出力自必從撥奬　　則　錢大定提拔爾等賢愚勤惰本縣隨處留心斷不致淸濁不分一律而視如或不甘淡泊未滿於胸儘可及早醉退别投賢主本縣蒞任之　業己明白諭知願受苦者隨來不願者聽便昨聞有等無賴之輩暗地私論只有淸官未有淸僕由此而言其中不無嫌苦者本縣己知其人姑置弗問現再與爾等約願在此者須遵署規不准三五成羣飲酒賭博不准高聲哄笑眇駡打架不准吹彈歌唱放肆爲非不准串通書差舞弊詐騙不准任意奢華在外游蕩有一千犯定行認眞分别逐究斷不袒護姑容家人無分新舊俱係量材器使並非好惡偏向其中間有一二未能深悉之人現在隨時察看優劣再定去留亦不稍事遷就也其各凛遵毋違又硃諭書吏曰本縣訪聞此間訟案大半由各書吏包攬而來該書不知辦公爲何事異常草率獨於城鄕訟事視爲發財之路多方招致設法把持細故毫毛唆之告狀往往小事釀成大案甚至兩造欲息而不得必使其破家蕩産有後己言之實堪痛恨兹本縣重來舊地不忍不教而誅爾等如能攺過自新安分守法則各書係辦公之人本縣豈無體恤之念卽被人誣告必爲訊明昭　其尋常所有紙筆飯錢若非苛索留難亦在所應得倘再專心致定招摇撞騙以包訟舞弊爲能一經覺察或被告發則有撫州提省監禁楊文華之案前車可鑒且恐更甚於此也孰得孰失何去何從爾等自擇之切切特諭 
[飭逐俄人]  
烟臺訪事人云邇有俄國人民陸續由旅順口來烟分寓各客棧中爲日旣久積欠寓資向索不交紛紛滋事端駐烟俄領事某君聞之卽上月初某日函請東海關道李觀察飭屬諭令客棧主如有俄人投宿必須每日收取寓資如被欠錢立卽逐出以免藉端齟龉轇轕紛仍 
[勘丈塘工]  
鎭江訪事人云此間有荷花塘者濱臨大江往來各船皆於此暫停以避波濤之險邇者塘底漸形淤淺源頭活水不能汩汩而來常鎭通海道兼鎭江關監督郭月樓觀察爰捐廉挑濬並於本月十三日遴委江蘇候補知縣鮑純甫大令會同水陸總巡周錦堂協戎前往勘丈 
[職商抗傳]  
寗波訪事人云甬郡茶捐前由職商施宸英承辦旣而各商與施牴牾涉訟經時迄未結案兹府尊白太守查得有周瑞章者與施合辦迭次傳諭匿不到堂遂飭差立提以憑訊辦 
[浦東保甲總巡局案]  
　　日前楊家渡人徐義和徐楊氏投保甲總巡局呈控族人徐保生串同二十二圖地保楊顯華將墳地若干畝永遠租與某洋商向論被毆等情總巡謝岳松明府准之飭差拘到保生押候訊明懲辦 
[馬路工程局紀事]  
前日張雲峯扭控外甥朱雲山借欠洋銀一百五十元屬索不還等情總辦翁子文太守倩襄讞委員黄衡堂二尹研訊斷令折還洋銀七十元先繳四十元尚有三十元限至明年三月底歸楚各具遵斷切結而退○南匯縣横沔鎭人馮進才在虹口某　店習業被師訓責逃至南巿經巡街捕帶入捕房捕頭轉送到局禀請總辦翁子文太守飭差送交其師收領 
[英美租界公廨晚堂瑣案]  
　　前者浪子潘松溪卽潘少英以鴇兒錢陸氏卽唐陸氏捲物私逃等詞投報捕房捕頭派某包探拘解公堂讞員鄧鳴謙司馬訊得情節支離著分别管押前晚提案復訊潘訴稱小的向業洋貨曾娶錢陸氏爲室生有一女今夏氏忽萌異志竊取小的所蓄赤金三兩及洋銀衣服約共值一千餘元携同女兒逃逸及報經巡捕往拘時曾由陳姓勸令小的收受洋銀二百元與氏割絕小的不允叩乞究追氏供小婦人蓄有粤妓數口在治下開設妓院潘好作狎邪游按月許給小婦人洋銀若干小婦人因與姘識嗣見伊性情悍戾時將小婦人百般凌辱是以不願與之好合並未捲物私逃司馬著一併逐出自行理處○女郎李來英迷失歸途巡街捕送請安揷司馬研訊之下來英供年一十有二自幼被人拐賣李姓家近日病骨支離致被主母逐出司馬著暫發棲流女所留養候出示召家主認領 
[英租界捕房紀事]  
前晚娼婦賽菊仙應某客之召至某酒肆侑觴忽失去水烟袋上金物偵尋無著因遣龜奴投報捕房捕頭允派包探爲之查緝○騙子孫桂福至徐寶榮家誑稱徐在外將人毆傷須賄洋銀十餘元方免公庭涉訟徐妻某氏信之隨取衣飾質銀付給嗣徐回家查知其事投報捕房捕頭派包探張寶成將孫拘獲押候解送公堂禀請讞員鄧鳴謙司馬訊辦 
[法租界捕房紀事]  
　　菜巿街老虎灶主邰昭福誘藏某姓家婢女被其主查知扭送捕房昨晨捕頭向之詰問邰矢口不承因命押候轉解公堂禀請讞員魏蒓塢餍充訊鞫○某蕩婦私約所驩某甲赴陽臺之會被其夫偵悉破門而入大呼捉姦甲力大如牛突將其夫擊破頭顱血流如注其夫忿極喚令巡街捕將甲及其妻一併拘入捕房捕頭命押候解送公堂禀請訊究○偷兒某乙竊得某姓家報時鐘一架被包探拘獲連贜解入捕房捕頭命押候解送公堂禀請究辦○積竊某丙在往返長江各埠之某輪船上竊取某客所携衣服被包探邏獲解入捕房捕頭命押候解送公堂禀請訊辦 
[金陵官報]  
　　十月初四日調辦上海機噐局沈見江南正主考楊佩璋辭行知府喻先覺奉藩司委赴徐屬淸賦督墾局差通判方培湜辭赴蘇署沛縣芳鎭到陜西直隸州李章鈞到會分部員外郎黄運灌到見由京來安徽知府黄霽見通判丁健相起服回省知縣汪廣生到初五日懿年崔寶鴻均奉示甄别署沛縣芳鍾叩謝請補武進縣牌示泰興縣龍璋謝飭赴任江隂營都司朱桂亭又守備謝瑶琳瓜洲守備王明華均由京引見回署吳縣李超瓊專丁叩謝請補南匯縣江南副主考紹昌新科輸林院庶吉士龔元旣均辭行初六日藩轅牌示徐州府齊蘭丁憂開缺遺缺查有候補知府田庚堪以請補又寶應縣朱士俊簾差事竣應卽飭回本任籖分戶部主事恩華到會調辦上海機噐局沈見辭新科翰林院庶吉士汪昇遠辭行遊擊李大厚叩謝奏留兩江寶應縣朱士俊叩謝牌示初七日知州潘彦章禀知收方守政採辦頭批新榖鈞和輪船馬廷澍見由滬裝軍裝來初八日知府徐乃斌叩謝甄别加考並奉盛宫保電調札委會辦滬甯鐵路測勘事宜卽辭候選直隸州謝祖沅由京來又通判易夢書謝委鐵圓局物料庫差桃源縣張景祐到沛縣芳鎭辭知縣符振庠由江西運頭批積榖回布倉大使秦以勳禀知收方守採辦榖米 
[江西琯報]  
　　候補道莊兆銘禀知代辦洋務所記名簡放總兵歐陽勝由湖北來省署饒州通判李餘期滿更替以准補斯缺之艾廷棟飭赴新任又調署瑞金縣李相因病請假以調署興安縣章乃正飭回本任遞遺興安縣印務以調署東鄕縣周繪藻飭回本任賀良雲謝咨進京引見文炳堃接辦警察南局總巡王錫齡委辦藩文案候選通判曾昭吉奉委提調製造局蔣德幹委查各卡土捐程　管解額　進京瑞昌縣陸鍋卸事淸理交代回楊景星禀謝准補德興縣行知指分府經李炳德禀到候補府宋廷樑謝保奬歸候補班前先補用行知簽分敎習縣余煥文禀到署淸江縣劉均病故遺缺以試用縣劉采年署理分部郎中賀光鼎贑州鎭何明亮俱禀到副將吳茂軒接查順化門砲台任貴震長江催運回蔣　幹驗收官銀錢號程王銘震驗收天后宫程金沛田接辦營務所文案玉山縣徐允升卸事淸理交代回 
 
 

Page 10

 
 
[蘇省宫報]  
　　十月初十日知府李盛鍾由寗來同知李　冕禀謝奉妥管解京餉差知州王斯沅由滬專丁來省禀知奉道憲札委上海公共租界襄讞差吳江縣馮專丁來省禀知交代於初限内算淸知縣盧懋善禀謝奉委寶山沙洲差樊肇元專丁來省禀知咨調赴浙奉委浙江武備練軍營務處道庫大使楊廷魁禀　奉委閔行厘局差遣卽辭府經歴邱培仁禀謝飭知泰部核准十一日同知梁孝熊由寗回禀謝奉寗藩憲牌示請補　門同知缺委署金匮縣伊立勤禀知交卸吳淞江厘局回省卽辭赴任並謝飭知廿四年分海運案内保加四品銜山東賑捐奬叙花翎知縣龔鴻揆禀謝飭知前辦丹陽沙務於頭限内報竣案内出力蒙給于遇缺卽委縣丞沈保仁禀知到蘇捐分局差十二日藩轅牌示照得正任崇明縣知縣李如松調簾差竣旋省應卽飭令回任又江隂縣顧山司巡檢吳廷勳丁憂遺缺查有試用巡檢陳翰萱又昭文縣白茅司巡檢徐瓚丁憂遺缺查有試用巡檢吳樹德又准補崑山縣石捕司巡檢　晸隆前經飭令赴任茲准蘇松太道咨請暫留該員辦理上海浦東楊家渡巡防差務前來應將員缺另行委署查有試用巡檢王維翰又委署嘉定縣典史壽紹琳現據鎭江府禀留該員在鎭差遣請遴署前來自應照章更委查有儘先補用巡檢陳錫蕃又新陽縣典史王鼎銘因病請假遺缺查有試用巡檢王起鑾均堪以輪委署理知府李盛鍾禀辭回甯知縣盧懋善禀辭赴寶山沙洲差汪廣生由寗見制憲回十三日候補道沈邦憲由上海製造局來朱　請假赴江北措資直　州陞　禄禀辭赴寗見制憲知縣兪錫疇禀知十一日交卸木瀆厘局差今奉撫憲而諭仍回原差卽禀辭劉興仁請假赴江北措資縣丞張彭年禀知蘇捐分局三年期滿銷差鄭國賢由寗來巡檢曾紀瑢禀謝飭知換蘇差委周士鋆禀訓飭知徒陽運河工程出力蒙給予酌委署事一次五品頂戴指分江蘇試用　理問雲韶順天人禀到直州判丁樹曾禀知於十月初三日聞訃丁親母憂江蘇候補知縣劉照靑於九月廿七日在常州發審差次病故十四日二品頂戴軍機處存記補用道歐陽述湖南人由寗來吳縣李禀知接收前任交代算結知縣楊昌祥禀謝奉委木瀆釐局差楊尚楷禀辭赴寗見制憲陳文藻由寗來通判宋光廷禀謝奉委管解京餉差巡檢吳樹德謝牌示委署昭文縣印　司巡檢事陳翰萱謝牌示委署江隂縣顧山司巡檢事金兆奎禀知兩粤賑捐局憲委辦賑捐差陸紹齡禀謝奉委分常差遣卽辭 
[九月份經收月捐淸單]  
　　道署洋念元隱名氏洋十元唐傑臣翁洋六元陳善亭翁洋五元戴季純翁韓潤生翁貿孚綸華廠四戶各洋三元龔府八九月各洋三元木葆三翁徐貫雲翁譚幹臣翁韓山曦翁南順記戴生昌祝源昌七戶各洋二元老順記八九月各洋二元源豐洋一元八角莊源大洋一元六角戴運來翁滬江第一樓存濟堂老悅生大觀樓錦　愼餘堂天餘老德記申茂瑞昌順江南烟雨樓源昌廠元昌聚昌何瑞堂翁蘇寶森翁王陽生翁十八戶各洋一元陳志雲翁新順記二戶八九月各洋一元變昌七八九月各洋一元復泰八九月各洋一元順泰五閏六七八九月各洋一元久成九章北天成永裕成四戶各洋六角中和帳房洋六角五分可熾可熾順八九月各洋五角李珊記八九月各洋五角萬有全思補齋萬康龐竹卿翁梁煥南翁五戶各洋五角湯蓮生翁六七八九月各洋五角章佩華翁七八九月各洋五角尹梅生翁七八九月各洋三角其萃樓春園二戶八九月各洋三角施德豐徵昌怡昌晉昌熾大恆茂六戶各洋三角義成七八九月各洋二角萬椿六七八九月各洋二角一壺春曹德大靑蓮閣三戶各洋二角嘉倫和康壽康晉和愼餘元甡餘大元巨衍大恆益永豐存德恊昇宏大源吉宏元寶和寶順承裕正大升大彚康崇餘永康而大晉大義善源福康兆豐恆德延源仁大久大源利森康厚太源餘瑞元鈞康鎭昌鴻餘鉅豐志大鉅元怡豐鼎康永大豐和同餘同福同和壽豐共五十二戶各錢六百義森昌八九月各錢三百錦章大章九和宏章泰元成張家鶴翁六戶各錢三百怡大金合順五雲日昇樓三戶各錢二百協成祥永愼鉅康三戶各錢一百英法美三界一文願洋十七元三角五分錢五十二千四百念以上共收大小洋一百四十八元七角錢八十六千九百二十文○附登各洋貨寶號秋捐淸單大豐恆興二戶各錢二千四百德昶順敦泰增泰源成德豐恆豐瑞怡盛六戶各錢一千二百日新盛泰記屏記恆茂盛四戶各錢九百天益錦豐鼎豐協豐登豐義泰四逹瑞恆豐信正昌順鼎裕元生日新增振豐恆同順祥協同順通裕協康元興公愼新泰憾啓泰恆裕豐盛蕚記福和廿四戶各錢六百天豐錢四百五十木商會館洋四元共收錢三十千零四百五十文收洋四元正滬北天后宫前廣益善堂司董嚴信厚龔心銘施則敬朱佩珍唐榮俊葉貽釗等謹 
訪 
 
 
 

Page 11

 
 
   
 
 

Page 12

 
 
身死一案除罪應斬梟之姜秩保王紅舜己先行正法毋庸議外徐大貨郎卽徐大言王二卽王小担王三或入室搜贜或在外把風均依通行各擬斬立决梟示王二王三雖己被淹身死仍例戮屍又海門廳盜犯杜三元聽糾夥刦事主陸中林家得贓臨拿拒傷團丁蔡根郎等平復一案杜三元入室搜贓臨拿拒捕傷人依通行擬斬立决梟未又無錫縣盜犯徐泰明等　紏夥劫事主王源典鋪得贓一案徐春明李景詳彭金禾均入室搜贜依通行各擬斬立决梟示李景詳彭金禾己先行正法應毋庸議李金桂臨時因别故不行事後分贜依例擬遣改軍又荆溪縣盜犯王起法等聽糾夥刦事主高錦奎家得贓逸犯蔣老三開槍拒傷事主之妻高郭氏身死並王老三朱云法均取供後先後監故一案王起法王老三或入室搜贜或在外把風均依通行各擬斬立决梟示王老三雖己監故照例戮屍朱云法臨時因病不得事後分贓依例擬遣改軍巳監故應毋庸議又靖江縣盜犯趙洋龍等聽糾逸犯冷得河夥竊事主王郭氏家臨時行强得贜一案趙洋龍卽趙銅匠嚴得葆卽嚴加梅臨時行强刼得贜物均依律各擬斬立决孫九淋在外接贓聞喊先逃遫张知强分贓依例减等擬以杖徒以上十案均由臬司詳請審核無異除供勘分案咨部外謹會同兩江總督臣魏光　彚案恭摺具陳伏乞皇太后皇上聖鑒勅部核覆施行謹奏奉硃批刑部議奏欽此 
江蘇巡撫恩奏審明救親情切刃斃無服族兄人犯援例兩請摺二十三日頭品頂戴江蘇巡撫奴才恩壽跪奏爲審明救親情切刃斃無服族兄人犯援例兩請恭摺仰祈聖鑒事竊准刑部咨奏請將例内載明請旨定奪及聲明援例兩請者事關候旨定奪且每年案不多見應令隨時專摺奏明請旨不得仍前彚奏並令備録供招咨部查核等因奉旨依議欽此咨行到蘇自應遵照辦理兹據署江蘇按察使朱之榛審解宿遷縣民吳汶斗因救親情切戳傷舞服族兄吳汶珏越日身死一案奴才親提嚴鞫緣吳汶斗籍隷宿遷縣與己死吳汶玨係無服族兄司莊居住素好無嫌劉蔡氏係劉開貴之妻向在縣爲人鍼炙治病光緒二十四年六月初五日吳汶斗之母吳陸氏因患　症卽與吳汶斗同至劉蔡氏家就醫適吳汶珏因其姪身患時症往邀劉蔡氏至家鍼治吳汶珏與劉蔡氏甫經走出門前吳汝斗撞見告以母病發痧欲令劉蔡氏走回先爲其母挑痧吳汶珏以邀請在先不允轉回劉蔡氏亦隨同央說俟到吳汶珏家針治後再行挑痧吳汶斗不允吳陸氏上前將劉蔡氏拉走並向吳汶珏混罵吳汶珏回詈吳陸氏撲攏身吳汶珏拚命吳汶珏卽將吳陸氏推跌在地騎壓身上用手按住吳陸氏咽喉不放吳陸氏掙扎喊救吳汶斗赶　拉勸仍不放手吳陸氏被揢氣閉喊不出聲面色攺變吳汶斗恐母被揢身死一時情急拾取地上鐮刀舉向嚇戳適傷吳汶珏左後脅並帶劃傷左臂膊鬆手倒地經劉開貴外回瞥見同劉蔡氏喝勸吳汶斗棄刀將吳陸氏扶回劉開貴卽報知吳汶珏之弟吳汶珍往看問明情由扶回醫治詎吳汶珏傷重延至初八日殞命吳汶珍報經該前署縣藍采錦詣騐詳緝與各前縣均未獲犯先後卸事該縣抵任照案勒緝獲犯訊詳批飭審解兹據審擬解由府司勘轉前來據供前情不諱詰非有心欲殺亦無起釁别故及在塲幫毆之人研究不移案無遁飾查律載鬭毆殺人者不問手足他物金刃並絞監候又例載父母被人毆打實係事在危急其子救護情切因毆死者於疏内聲明分别减等援例兩請候旨定奪各等語此案吳汶斗因其母吳陸氏被吳汶珏推跌在地騎壓身上揢住咽喉不放上前拉勸不開見其母被揢面色攺變喊不出聲該犯情切救護拾取兼刀戳傷吳汶珏越三日身死查該犯吳汶斗係無服族弟應同凡論自應按律問擬吳汶斗合依鬭毆殺人者不問手足他物金刃絞律擬絞監候釁由救母情切死出不虞犯母雖未受傷惟咽喉被揢氣閉喊不出聲面色攺變實係事在危急核與兩請之例相符相應援例聲明請旨定奪該犯逃後訊無行兇爲匪及知情容留之人劉蔡氏先與吳汶珏同行詐以隨後再爲診治並無不合應與其夫劉開貴訊係救阻不及均毋庸議屍棺飭理兇刀供棄免追除供招咨部外謹會同兩江總督臣魏光燾恭摺具陳伏乞皇太后皇上聖鑒敕部核覆施行謹奏奉硃批刑部議奏欽此 
兼奉天府尹增奏審明妻謀夫其子同謀加功逆犯按律定擬摺二十四日 
行巡撫事奉天府府尹增祺跪奏爲審明妻謀夫其子同謀加功逆犯按律定擬恭摺仰祈聖鑒事竊據署義州知州瑞安禀報訪獲民婦潘馮氏商同伊子潘九等將伊夫潘洛萬謀壓斃命私埋匿報一案當因案關逆倫情罪重大批道提解來省委員審辦兹據署驛巡道朱榮欽督同讞局委員候補同知文芳懷仁縣知縣高暄陽審擬解勘前來臣等親提研鞫緣潘馮氏並其子潘九籍隷義州己死潘洛萬係潘馮氏之夫潘九之父潘馮氏與潘洛萬平日夫婦和睦潘九亦孝順其父並無忤逆在逃之馮起係潘洛萬妻弟在案之潘董氏卽邵董氏係同屯民人邵綱之妻光緒二十年邵綱出外謀事杳無音信僅留邵董氏一人在家苦度與潘九同屯素識二十八年十二月間潘九因未娶妻欲與邵董氏搭夥過度卽至邵董氏家私相商量邵董氏爲貧所迫亦卽允從言明邵　回家仍歸本夫完聚二十九年正月間潘九將董氏接至家中作爲夫婦卽攺姓潘潘九父母平日翁姑稱呼潘九向在鄰屯潘搭新家傭常工常不回家潘洛萬屢向董氏調姦不允不時尋釁三月十一日點燈時分潘馮氏有事外出董氏房做活潘洛萬手持劈刀進房偪姦並以如不允從定行殺害之言向嚇董氏畏懼未敢聲張潘洛萬卽將董氏强偪成姦後經潘馮氏回家董氏卽向哭訴潘馬氏聞知氣忿卽與潘洛萬理論彼此口角迨後董氏不敢獨宿潘馮氏亦加意防範潘洛萬因續姦不遂常將潘馮氏與董氏譬毆潘馮氏被偪難堪卽於是月十三日令董氏暫時躱避赴本屯親戚家詎意潘洛萬因董氏走後更覺利害持刀向潘馮氏追殺潘馮氏一時忿激起意謀害往向其弟馮起商量並邀帮助馮起應允約定十五日夜間下手並將潘九找回告知謀情潘九並未勸阻馮起亦卽踵至是日起更時分潘洛萬在炕躺臥馮起上前將其按住潘馮氏携出麻繩卽令潘九一同下手將潘洛禹手反背綁住並用　細　兩脚潘洛萬聲喊馮起卽用棉花將口堵塞拾至地上合面擒按潘九卽行走避馮起用　麥袋　潘洛萬腰背移時殞命馮起將　解下挖出口内棉花次日潘馮氏揑稱其夫病故將董氏找回董氏見共神色慌張詢出實情往找其姪馮柏山並綁佑張洛聚將屍抬至屯西山坡掩埋一同作爲無事鄕約宋允升頗有風間曾赴潘九家查問數次未得實情因案情較重不敢妄報旋經 
 
