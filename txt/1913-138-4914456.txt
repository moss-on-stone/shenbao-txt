# 1913 - 138 - 4914456

 

Page 1

 
 
要件 
[宋案證據全錄（七）]  
　　第二十三件（王博謙章佩乙信七紙） 
　　手諭敬悉感極今明晚間再當趨敎敬頌夔公大安制弟佩頓首收到七百元正 
　　二年二月一日爲國會憲法案令其鼓吹两大綱先貼洋千元今先送七百元餘再補夔　（此處有應夔丞印） 
夔公偉鑒昨日承賜欵感感惟區區七百元撒手卽空今日巳念七矣而百孔千瘡萬難過去者尙須七八百元之多歲暮途窮如老哥之熱心慷慨者能有幾人迫不得巳叩求援手前晚所商之二百元萬乞惠下以濟弟急想老哥旣維持於前必能成全於後也書到後卽希竉錫三百元將來民强之存大皆爲老哥所賜弟等以全力辦民强卽當以全力報答老哥也如一時不便弟當於晚間走領藉聆大敎何時有暇乞示知爲禱書不盡言企盼而已敬頌大安制弟佩頓首 
　　上海民報巳照發百元二年二月三日飭員照送夔　（此處有應夔丞印） 
　　夔公大鑒前晚暢領大敎快何如之所談憲法上之改革條件唔洪君商定巳遵命屬肇於今日本報登出半篇矣歲暮途窮館事危極一路救星專賴我公無論如何終須惠假我一千五百元俾得維持過去公我黨偉人旣有志於建設事業區區言論機關想無不鼎力扶持也彼此維繋伏乞援手並希從速賜下以濟眉急明日報巳停刋債户環伺弟等築台無術避之無路望勿坐視以索我於枯魚之肆異日民强之存在皆出自我公之賜矣書不盡言待命而已此頌大安弟博謙制佩乙再拜 
　　上由洪蔭芝君加函來求又及 
　　爲國會事已照撥八百元此批二年二月一日卽十二月念六日（此處有應夔丞印） 
　　第二十三件（説明）此三函第一函有應夔丞所註二年二月一日至夔泐三十五字第二函有應夔丞所註上海民報至夔泐二十一字第三函有應夔丞所註爲國會事至十二月廿六日二十五字又上由洪蔭芝君加函來求又及十二字均蓋有應夔丞印章第二函惠下二字旁加有四圈即希之即字旁加有三圈寵錫三百元五字旁加有十一圈 
　　第二十四件（洪述祖　應夔丞信一紙） 
　　頃間民强報館王傅謙來云弟允協一千五百元爲該館卒歲之資屬爲一言吹噓兄允爲加函又屬向中央説項亦允相機辦理特函逹夔弟觀川啓廿囗夕 
　　二年正月卅爲國會事（此處有應夔丞印） 
　　第二十四件（説明）此函係用觀川書屋製牋函末署日似廿四又似廿八應夔丞註有二年正月三十爲國會事十字蓋有應夔丞印章 
　　按自第二十一件起至第二十四件止係民强報館協欵敼吹憲法事是爲一節 
　　第二十五件（洪述祖寄應夔丞信一紙信封一固） 
夔弟又鑒頃陳文泰快車已開又記起一事吳蘭英處有洋帽盒鎖鑰一把又白皮箱鎖匙一個請向伊索回由郵局寄來爲盻大題目總以做一篇激烈文章方有價値也閲後付丙手頌公安名心印二月一號 
　　（信封）上海西門文元坊江蘇駐滬巡查長應夔丞先生台啓津洪緘快信 
　　第二十五件（説明）此函不署名郵封有津洪寄字様信紙係觀川書屋製牋 
　　第二十六件（洪述祖寄應夔丞信一紙信封一　） 
要緊文章巳略露一句説必有激烈舉動吾弟須於題前逕密電 
老趙索一數目似亦不宜太　也吳蘭英巳有辦法否　此 
 [ 
 
 
 

Page 2

 
 
台安小兄名心啓二月二 
　　（信封）上海西門文元坊江蘇騐滬巡查長應夔丞先生台啓快京洪　東城　樹胡同 
　　第二十六件（説明）此函語意緊接第二十五　　伴月日亦正相連郵封有京洪緘字樣 
　　按第二十五第二十六两件有激烈文章及激烈舉　等語前列各件均無此類語意惟第三十六件内或有激烈之舉一語前後相應是爲一節 
時評 
[逆遏（無名）]  
　　逆遏非策也政府乃我人民所舉之政府人民乃我政府所共之人民苟有不軌於正道者皆當斟情酌理剴切而扶之於道然後國家乃免於亡 
　　若相仇視用全力以逆遏豈求人民幸福之道哉 
　　政府政黨須知我言有至理 
[命令]  
　　四月三十日臨時大總統命令外交總長陸徵祥呈請任命管尙平爲黑龍江愛琿交涉員應照准此令 
外交總長陸徵祥呈請任命葉可樑爲僉事應照准此令陸軍總長叚祺瑞呈請任命李德懋爲山西都督府副官長武滾榮爲山西都督府軍務課課長曹善志爲山西都督府軍需課課長楊兆泰爲山西都督府軍法課課長黄炊爲山西都督府軍醫課課長應照准此令陸軍總長叚祺瑞呈請授李兆愷林志棠鄭貞俊爲陸軍步兵中校林如淵爲陸軍工兵中校申錫齡爲陸軍憲兵少校王孝瑛陳心芹葉在瑛蕭其煊張鍾棻高燧蕭震林煒棠楊正國爲陸軍步兵少校馮金榮爲陸軍騎兵少校應照准此令 
陸軍總長段祺瑞呈請授李培基黄桂忠劉良寗凱臣爲陸軍憲兵少校尹德山鮑成順張永恒劉翔龍孫茂峯陳澤民賈煥章唐道均翟振東爲陸軍步兵少校畢永光爲陸軍砲兵少校應照准此令 
國務總理内務總長趙秉鈞呈稱據順天府府尹張廣建呈請任命龔慶霖爲秘書單晋　爲内務科科長劉誠爲財政科科長劉瑞冲爲敎育科科長史悠祿爲實業科科長應照准此令 
國務總理内務總長趙秉鈞呈據陜西都督兼署民政長張鳳翔呈請任命王　董克昌朱宏遠張濟川爲内務司科長康炳勳鄧守眞劉濟坤張聯濟爲財政司科長常鈞桂毓松張允耀張崇基爲敎育司科長徐文永周銘張　昌盧植瑞爲實業司科長應照准此令 
國務總理内務總長趙秉鈞呈稱據甘肅都督兼署民政長趙惟熙呈晴任命傅寳書劉遵矩李德貽劉國光爲内務司科長王肇基顔學序楊漢公牛現朱爲財政司科長李樹潘詹　霖鄧宗王柱爲敎育司科長曹大智劉徨良張學仁吉瑕爲實業司科丰長吳茂書爲實業司技正應照准引令 
　　五月三日臨時大總統命令民國肇基伊始推翻帝制締造新邦當義師之興未遑悉加限制遂使依草附木者假借名義魚肉良民致赢穉轉於溝　丁壯膏乎鋒鏑瘡痍满目海内騷然一年以來秩序雖漸寗謐元氣迄未昭蘇本大總統受國民会託之重不敢張皇武力塗炭生靈遇有陰謀破壞者亦不嚴究曲予優容冀其悔悟誠以時局顚危至斯巳極財力枯竭民不聊生道路怨咨羣情惶惑怯弱者莫不僑寄租界託生命財産於外人甘受取締視爲固然失所貧民所在皆是此等現象言之痛心卽使舉國一心日謀生聚安居樂業未卜何時若再蜩螗沸羹内訌無己卽不啓分割之機亦必使國民重罹兵火之刦是以日夜焦思椎心泣血忍辱負詬季曲求全現在國會開幕行將選舉正式大總統方期繼起之賢艱難宏濟拯生民於水火措全國於X安本大總統藉得與四萬萬民同享幸福區區此心當爲天下所共諒乃近閲上海四月廿九日路透電稱有人在滬運動第二次革命諄勸商家助捐籌餉反對中央又英文大陸報稱上海有人運動滬甯鐵路預備運兵赴寍各等語披閲之餘殊堪駭怪雖西報登載風聞不必實有其事而旣有此等傅説豈容坐視亂萌用特明切宣示昭告國民須知總統向稱公僕與子孫帝王萬世之業勞逸迥殊但使衆望允孚卽能被選何用藉端發難苦我生靈倘如西報所言奸人乘此煽誘釀成暴動則是擾亂和平破壞民國甘冒天下之不韙本大總統一日在任即有捍衛疆土保護人民之責惟有除暴安良執法不貸爲此令行各省都督民政長轉令各地方長官遇有不逞之徒潛謀内亂歛財聚衆確有實據者立予逮捕嚴究其有無知愚民或被人誘脅或轉相驚擾者一併婉爲開導母得稍涉株連將此通令知之此令 
　　共和國家以道德爲基礎以法律爲範圍就司法方面言之非推究全案及不經法庭公開者不得輕加論斷就行政方面言之非考求此事原委實與法律違反者不宜信口雌黄覘國者將以此卜人民和度之隆污不可不愼近日迭接各電文語極離奇淆人耳目一爲前農林總長宋敎仁被刺案因洪述祖與應夔丞往來函件影射國務總理趙秉鈞一爲五國借欵告成誤認爲議院未經通過並疑及監督財政市虎杯蛇深堪駭異宋敎仁被刺一案業經趙秉鈞通告説明五國借欵一案亦由財政總長詳細宣布閲者酌理準情當能瞭然於两事之眞僞乃有不問是非不顧虚實竟將立法行政司法各機關一筆抹倒憑個人之成餐强舉世以盲從直欲釀成絶大風潮以遂其傾覆政府擾亂大局之私願豈共和國民固當如是耶雖或一時狂𤍠事出無心或本擬維持受人挾制其情不無可原然而宵小生心民情震懼友邦騰竚商業觀望非無故也爲此通令各省都督民政長通行曉諭須知弄事案件應候司法機關判决外債事件確經前參議院贊同豈容散布浮言坐貽實禍本大總統有維持治安之責何敢坐視擾攘致無以對我國民也此令 
任命應龍翔爲湖北陸軍第三師第五旅旅長此令 
　　領參謀總長事黎元洪呈請任命李輔黄爲伊犂邊使署參謀長應照准此令 
内務總長趙秉鈞呈稱據陜西都督兼署民政長張鳳　轉呈西安警察廳長陸象賢呈請任命劉炳堃爲秘書吳春德徐鶴年郭輔仁張兆麟爲科長王德明爲勤務督察長趙蘭爲消防督察長應照准此令 
[專電]  
　　北京電昨段總長出席認借約已經前參議院通過國民黨議員力爭謂前係通過大綱並非正式决議指段説爲不明瞭特休息二十分請周總長出席周實病陸在外署有要公均未到段第二次説明究政府於法律手續不備然國家將陷於破裂地位政府寗負責任國民黨議員主張違法簽押不能承認李國珍謂違法與借欵當分别方之一面須討論政府負責一面須體量國際大勢已成之借欵恐難取消國民黨大譁指爲辱國羣起立詬駡呌打李挺立移時而去卒付表决將政府咨請備案原文咨回因其時三黨人有巳退出者故國民黨議員獲勝 
　　北京電趙秉鈞請假周學熙稱病昨日僅代理總理段祺瑞出席衆議院解釋簽押大借欵 
　　北京電今日衆議院開開討論大借欵國民黨議員主張一六國變爲五國巳與前參議院通過之章程不同二前此政府並未用正式咨照故不能謂前參議院爲正式表决三前此議决既未實行則此次自應交國會核議其外尙有謂借欵亡國者殊多偏於感情 
　　北京電景耀月孫鍾等集合北四省議員八十餘人組織政友會今日開成立會此派似以舉袁爲目的 
　　北京電進步黨昨日開會議論對待宋案態度主張靜候法律解决議論借欵問題謂認爲時勢必須若研究得政府之手續爲違法則應純負其責任一般政客窺測謂此事或因以改組政府之一部份 
　　北京電國民黨發起之省會聯合會名爲非常國會將以自定省制製議憲法選舉總統前日已由粤省議員某出四千元購通車票南歸謂將設非常國會於上海 
　　北京電前張慶桐在衆議院証蒙古議員阿育得烏圭爲冐替茲　蒙古議員等公証該旗本有两同名之人此次被控者漢名烏立廷實巳當選而張認其爲他蒙古同名之人漢名日張文者法庭傅張作証張又不肯到庭現在烏立廷擬控張及當日主席並舉發之易宗夔 
　　北京電安徽派又有所謂暗殺表出現第一趙秉鈞第二周學熙其次爲段芝貴王賡孫少侯行刺之人共分两起一起爲毫穎間人從前被孫少侯令退伍者又聞皖師長胡萬泰已不安於位 
　　北京電西苑禁衛軍即日開往口北蔭昌秘密赴鄂 
　　北京電奉天議員王蔭棠被剌未成案牽及景濂現聞景濂亦將傳訊 
　　北京電内務部巳發訓令謂據五月一日總統令凡罪案未經審判以前照律不得登載新聞乃有國風報國光新聞中國報等任意誣蔑有萬惡政府政府罪人等語應據報律十一十三條刑律二百二十及三百二十九及三百六十條先行告誡云云 
　　北京電今晚美公使宴請中國高官及重要人以爲承認紀念　　北京電政府電令鍾頴回京並令陸興祺入藏代辦中藏事宜陸堅辭不往 
　　北京電洪述祖辯護宋案証據電到京識者皆嗤之以鼻　　北京電著平民政治之英人侯布加斯山到京 
　　南京電昨程都督應省長在交涉局讌請駐寗美領事及各美敎士以睦邦誼 
　　南京電新任司法籌備處長蔡寅辭職昨中央特電省長請予慰留 
　　南京電江蘇設立第六工場業經省議會通過昨應省長季任潘承矅充該工場籌辦員 
　　南京電應省長昨派葉錫鑾赴吳縣查勘荒灘即日首途 
[特約路透電]  
　　北京電代理國務總理段祺瑞昨日（五日）出席衆議院代表政府宣述一切據謂財政總長因患感冒外交總長因赴外交會議均不能詣院繼復宣布政府簽定借欵合同之理由蓋因當時衆議院正副議長猶未選定故不能交院核議谷鍾秀及其他國民黨議員質問段祺瑞前參議通過該借欵情形因當時叚未在塲故要求周陸出席解釋一切該院卽延會二十分鐘以電話請二人到院久之無一到者於是各議員紛紛提出質問至叚離院始已李國珍語袒政府國民黨員羣起阻之谷鍾秀謂本院非不贊成借欵惟反對政府之手續耳並提議請議長退回政府交來之借款合同是日議員出席者三百七十二人贊成此舉者二百二十三人　　北京電聞奥國借欵之取舍權業巳商妥辦法五國銀行團不日將交会墊欵至發行債票之期大約在五月十五日中政府已允不於五國借欵發行告竣之前三個月内發行奥國借欵現已將此辦法電告五國銀行團各本部如經承認則五國借欵合同之第十七欵卽須略加更動 
　　北京電美國代理公使維廉斯君爲承認中華民國今日特設盛宴欵待中美人員旅京美人幾全赴宴華員中到者有袁總統暨國務院代表並各部人員及參衆两院正副議長來賓共約三百餘人美國衛隊樂隊亦均到場以示此乃正式宴會中國背馳之各政黨領袖談笑席間極形歡洽衆皆銘感美國之承認華人皆謂此宴極有融洽感情之效益　　蕪湖電安慶等處之政局及中央政府之態度令民心爲之震動商業日見疲滯銀根奇緊某某數界均不甚贊成國民黨之熊度當道招募軍隊極形忙碌近曾運來大批軍火解往北京昨夜有軍隊六百名忽促開往正陽關 
　　廣州電聞香港政府巳奉駐京英使之命扣留粤省都督所搆之軍械若干有人謂因袁世凱恐南北戰爭之謠或確請助英使所致　　廣州電聞粤人皆願全國統一袁世凱行政如能尊重民願則當舉袁爲總統否則須棄袁 
 
 
 

Page 3

 
 
以保全统一 
　　廣州電袁總統近命各省嗣後須將鹽税入項解往北京粤督覆電聲稱因本省尙未將地方税國税分清故暫難照行並請將鹽税入項撥充粤省陸軍費用 
　　廣州電政界中聞國民黨擬興二次革命之説皆一笑置之 
　　武昌電今日全城懸旗結彩江中炮船均鳴砲補祝美國承認民國 
　　　州電學界中聞美國承認民國消息大爲歡悦各報皆望各國能聯袂繼起承認民國 
　　蕪湖電黄西蕩（譯音）圩堤因華人不能協助義賑會從事修築致下九里（譯音）圩田九萬畝今悉被淹 
　　蕪湖電英使署維爾登君各員已過蕪湖赴上游調查禁煙情形如皖省果已禁絶栽種鶯粟則將實行阻止印藥運入 
　　福州電五月二日此間美領事曾正式照會中國當道美國承認中華民國 
　　福州電近有匪徒攻　興化仙游縣外人雖未受傷已由美領事轉請地方官派兵保護 
　　哈爾濱電俄文各報得悉俄政府最後决議以官費建築恰克圖至浮克納定斯克鐵路不由民人之手辦理蓋因該路頗關重要俄蒙商業關係將來須賴以發逹故也俄國國務院已將此事交國會核奪 
　　北京電外間盛傅袁世凱雖嚴厲實行禁種罌粟政策而彰德府總統各田現仍照常栽種云云路透電社及公論西報代表曾赴彰德府詳細調查見總統田中及附近各田均種雜糧甚盛無一烟苗 
　　東京電開列福利亚外人購地案之通過此問並不爲之驚詫亦不爲之氣沮蓋信此事及其他各爭端皆須有根本上之解决如國務卿白乃安君暫時調停就緖則轉不能逹到此點也 
　　東京電日政府已令駐美大使珍田子爵俟該議案實行時卽向美政府提出抗議聲明此　賓違美日條約聞美政府贊成補訂條約包括各爭端並贊成解决日人入籍問題 
[譯電]  
　　北京電本日（四日）袁總統發布命令两道隠示擬以强毅對会南方革命黨之意北京人心爲之大慰孫逸仙致各國之請願書衆皆漠然置之且謂適足見孫氏昧於中國之財政狀况及請願成後之影響就中國今日立憲主義薄弱之性質而論五國借欵不經國會議准遽行簽押一事並無不合未便反對設事事須嚴遵憲法之文義則試問今日國會之議員能有幾人可合資格自新政府成立以來凡百政務皆無規則今所望者能漸趨正軌以合憲法耳各國今對於孫逸仙意殊冷淡而對於袁總統則公認其至少已建定治安之基礎袁總統旣得各國之贊成故乃挺然不屈而與南方黨人相抗此間現信袁總統擬盡力進行和平政策惟今日宣布之命令不啻儆告黨人設謀叛亂則政府將以武力對付也 
五國借欵允付之墊欵因有奥國借欵英金三百萬磅之障礙迄未交付惟料不日當有解决辦法聞政府擬撥奥國借欵英金一百二十萬磅購置軍械餘收現欵銀行團俟奥國借欵發行問題商妥之後卽將交付墊欵　　北京電參議院今日（六日）開議無關重要借欵問題僅偶爾提及當時討論政府於簽定借欵合同後呈報參議院之文應否退留問題頗起衝突卒未議决現已有議員九十九人簽定彈劾趙秉鈞周學熙之議案責其擅改借欵合同條件蓋承借者今僅五國而折扣八十九則巳减爲八十四致使中國擔負損失約英金一百五十萬磅云 
　　北京電據南方消息李烈鈞柏文蔚部下之軍將約同綏遠張紹曾之軍抵抗袁總統陸軍第六師團已由保定府開抵河南江西交界之處 
　　北京電山東周都督湖北黎都督電促袁總統竭力禁遏南省亂機謂及今圖之猶易爲力云 
　　北京電江蘇程都督致電袁總統請商諸英使阻止上海租界工部局施行取締華報章程以免引起抵制外貨之舉 
　　漢口電日來漢口沿江車站陸續抵有北兵甚衆均卽運往漢水上流及揚子江上下流駐紥近四日内總計到兵三千名 
　　重慶電距重慶西七基洛米突之某處近遭兵變今日五日）聞由官兵與叛兵大戰之後業已平靖重慶治安並未擾動 
[公電]  
　　黎副總統各省都督民政長大總統令胡都督東電李都督世電均悉大借欵條件動議經年盡人而知鹽税收入爲此項借欵擔保亦屢通告各省上年九月十六十七日由各國務員出席前參議院將借欵大綱五條公同恊商贊同爲磋商之標準迨合同擬定復由國務員於上年十二月二十七日赴前參議院報告全文所有特别條件及普通條件均經分别表决通過并載明前參議院咨送議事錄第三册中現在簽字之合同悉與上年通過之條件相同并無監督之事其用途列在合同第二欵亦經前參議院表决現復規定清單作爲合同附件將來動用債欵且須先經審計處查核方能付欵政府對於此事自問於約法毫無違反胡都督來電竟謂政府私借巨金弁髦議會附件内容均未宣布李都督來電謂政府私借外債許外人以監督財政不知係誤聽人言輕於發難抑或有意吹求殊難索解至以參議院議長之通　信爲事實遽行通告無　議長名義　通電在衆議院尙未成立之時是否爲國會公認都督　詳細確查卽政府商訂此項借項始末該都督亦應電詢内容互相印證何行妄加窺測偏聽人言况臨時政府雖届期满而上年積欠洋欵及本年積欠賠欵巳逹英金一千二百萬磅各省解欵寥寥百不償一外人開單索償催偪尤急皆屬臨時政府期内應負之責任設再遷延前欠各欵皆有抵押倘被外人干涉實行監督財政致陷民國有破産之虞不惟中央對於國民不能當此重咎試問該都督等亦能分任此亡國之罪否本大總統受國民付託之重在職一日卽應盡一日之責斷不能如胡都督梗電所稱臨時政府不日消滅遂視爲垂盡之政府置諸不問貽害無窮况値茲邦本未固各地不逞之徒包藏禍心羣思藉端煽惑傾陷我四萬萬人民共有之民國該都督有保障人民維持治安之責正宜主持公論力挽狂瀾不意竟有此隨聲附和之言淆惑觀聽殊堪駭詫本大總統念國勢之阽危嗟民生之疾苦不忍再見新造之民國有紛裂危亡之慘禍將借欵詳情宣布大略尙望副總統平情論斷各都督民政長特詳加體察尅日傅知各法團咸使聞知以息浮言而維大局等因合遵電逹國務院江 
　　南京公電申報館轉各報舘鑒五月四日神州日報特别要聞載德全代黄克强向盛宣懷啓借一千萬云云此等謠言實堪駭異望貴報聲明並無其事程德全魚 
[雜評一（無名）]  
　　報律案未審判不當妄談而况污衊内務部之告誡非爲决不可也特以告誡何必引用報律報律在前清且屢議而未成民國更未嘗有然則所引者何種之報律耶 
　　非常國會非常國會其名甚異國會不能存在之時或則有之有非常大事之時或亦有之今流言雖多尙無非常之事而參議院衆議院又安然正當開議則非常國會設之何名耶若又設立在上海則更可笑矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[江蘇二度上半年之概算]  
　　應民政長咨省議會文云財政司案呈民國二年上半年國家收入支出概算册及軍政司法外交賠欵洋欵各專册除咨送財政部外相應抄錄原咨咨行貴議會備查原文錄下財政司案呈接管卷内民國元年十月准大部文電會計法草案規定會計年度以第年七月一日開始至次年六月三十日終止所有二年七月以前元年十二月以後之預算册儘十二月初十日以前到部等因准經都　分飭各機關迅速編送嗣以手續綦繁時期巳促電請展限各在案元年十一月本公署成立復經分催造送本年一月先後據各司局造送主管所屬各概算册並准都督暨司法籌備處函送軍政費司法費各專册當經飭交預算决算處依據分册逐細鈎稽先編草案屢開行政會議詳加審核茲已編製完竣計概算正册四日國家收入日地方收入日國家行政費日地方行政費概处專册四日外債日軍政費日司法費日外交費統計本届概算正册國家收入共銀元三百七萬九千八十二元地方收入共銀元三百六十八萬九千二百六十四元國家行政費共銀元二百三十七萬七千五百二十三元地方行政費共銀元三百六十八萬九千二百六十四元國家行政費正册除外債軍政司法外交各費另列專册外以收抵支尙盈七十萬一千五百五十九元相應將二年上半年概算各册咨送大部查照彚核施行再二年度正式預算現亦飭催各司查照頒式賡續彚編另文咨送合併聲明 
[沙議長堅不就職]  
沙元炳君处被舉爲正議長後堅不肯就茲將其辭職書錄下江蘇省議會公鑒二十六日接錢議長寡電久老辭職今日開會互選議長先生得六十六票當選乞速臨惶悚萬狀元炳前承公推副席因病曠職負疚已深惟念義務所在旣荷委託未敢遽辭尙冀調攝就痊勉强蒞會近因天氣暴暖木火驟升麻痺舊恙益以怔忡稍有煩勞通宵無寐醫云心腎交虧亟須靜養難冀速愈故於二十四日電會辭 
益深慙懼民國維新如開草昧議會爲本省中樞機關法令章程何事不當更始若以病夫主持其間精神上旣失其敏活之作用卽使勉强就任於事必多貽誤妨害一人身體之事小阻礙全體機關之事大再四思維惟有請卽解除另選賢者區區鄙誠伏惟公察 
[財政部整頓鹾綱辦法]  
　　財政部現咨應省長云各岸引鹽銷數不旺急宜整頓以肅鹾綱茲將所咨緝私疏銷暫行規則五條照錄如下第一條凡關於緝私疏銷事宜由財政部依各部官制通則第四條暨劃一現行各省地方行政官廳組織令第二條第二項規定委任各省行政長官通令所轄各地方官恊助辦理第二條凡運司或傕運局長辦理緝私疏銷事宜遇有必要時得逕向所轄區域城内之地方官請求協助或委託辦理第在條凡地方官對於緝私疏銷事宜遇有必要時雖未經運司或榷運局長之請求或委託亦得以職權行之第四條凡地方官關於緝私疏銷事宜依第一條爲財政部委任或依第二條爲運司榷運局長逕行請求委託者視爲職守義務如有違背應受懲戒時得由財政部向該長官請求依文官懲戒法草案提起懲戒第五條本規則如有變更以部令定之 
[李晴海砍傷報館經理自盡案]  
　　天津警察廳公布東一分署地面服毒拼命兇手李晴海刀傷大同報館經理王鑑華一案文云據檢察廳函稱頃准貴廳函開查本月十九日敝廳東區第一分署單送民人李晴海因報章污個人名譽赴大同報報館用刀砍傷經理王鑑華一案業將大概情形呈由敝廳函知貴廳核辦在案旋經該分署續報聞兇手李晴海由家赴大同報館時呑食紅礬一塊在檢察廳養病室毒發身死等情不勝駭異查該兇犯李晴海服毒拼命固由於氣忿畏罪自戕惟揆厥情由愚民無法律知識一日被人污衊縱往報館質問語言失於和平難期更正满望官府作主奈控訟無門恐歸無效不得已則進退維谷遂發生此種險惡現相若不以法律爲防維人民被誣無所伸訴積怨愈深任令自相對待互相暴動一人如此人人效尤不獨各報館難資保護關於國民生命地方治安凡在職者均難辭其責任竊思警察性質與貴廳代人民起訴之職權互相維持實有切近之關係現在法律雖不完全不得不設法預防以維現狀茲擬嗣後於人民呈控報館案件訊明後如果理屈情虚目應按照刑律處分俾儆奸邪倘無故被誣向該報館聲明不爲更正一經控案應卽搜查切實証佐酌核秉公審理免釀事端庶於司法行政各機關两有裨益敝廳於預防危害起見可否之處相應函商查復等因具見貴廳愼重民命預防危害之至意敝廳無任欽佩查此案前准東區警察第一分署將李晴海王鑑華等單送到廳當經敝廳巡警會同原送巡警在李晴海身上搜出紅礬一塊隨卽開庭偵查訊據李晴海供稱實因大同報污衊名譽遲未更正我向報舘用刀砍傷王鑑華等屬實現已吃服紅礬等語敝廳卽飭警將李晴海片送北洋醫院醫治經該院卽用藥水灌救不留住宿並將醫院告明原警明日如愈母庸來院否則明日再送　治等語仍由原警帶回暫留養病室調養不期李晴海自服紅礬過多延至二十日早四鐘毒發殞命經敝廳派員眼同屍親騐委係自服紅礬毒發身死飭由屍親將屍領回殮埋愚民無知率因氣忿輕生自戕情殊可憫雖李晴海自殺之原因因由大同報污衊名譽而發生非該報經理王鑑華威逼所致核諸新律並無專條第事由該　登載陰私而起該報業巳違反報律第十一條禁止事項旣經被害人通告起訴該經理王鑑華自應担負報律二十四條之責任業經敝廳訊明將人犯卷宗發交天津第一初級檢察廳按照報律起訴從重擬辦 
[湖北隨縣匪亂續紀]  
　　原來是忠清會 
　　隨縣土匪猖獗情形已詳昨報茲又得該處訪函照錄如下湖北隨縣向稱盜匪淵藪最爲難治近月以來有大刀曾匪首白朗係陸軍學生出身曾爲前清禁衞軍下級官與河南一班前清武侍衛之散歸田里者共組一忠清會與九龍山海湖會哥弟會結爲黨援互通聲氣去冬河南羅山一帶土匪與陸軍開仗及近日鄧唐等縣匪類猖獗與南陽武侍衛招兵等項皆係彼黨支股而白在隨黨徒尤衆不下四五千人多係退伍兵士遣散游勇旣有槍械又知用法故前在汴每每戰勝陸軍奪其鎗砲而還白匪以天王寨天河口爲根據地本欲在汴起事因前於二月間被駐汴北軍撃敗遂盡聚集於隨隨有八大姓富户原組有强壯團練上月白硬欲逼其入會且勒索助餉八姓不肯率團丁與戰大敗各紳富家遂盡爲所洗死傷人口甚衆近自與王安瀾所派胡團長及李團長两次獲勝後白匪益形驕傲聲勢亦日盛且該匪大半係退伍兵無須敎練動作皆合軍紀附近百數十里人民因被勒捐錢米及强迫入夥皆懼而逃逸不過老弱貧民留看房屋而已該匪所出安民告示上塡年月爲大清新國宣統五年其旗幟則更爲奇怪一長旗一尖角旗一黄色旗所書字畫如昨報刻下匪等急欲奪踞縣城經胡團長督同軍警團練固守畫夜不懈黎公迭接告急警報一面飭三師長王安瀾親督所部二十八九两團未裁之兵两營有餘由德安往剿一面檄派省中憲兵一營於上月二十七日乘火車馳赴堵截他竄現聞王師長已率軍抵百靈寺與匪交鋒數小時造互有死傷現匪之接應軍火爲陸軍奪得不能久支乃退佔天河口遣人招集河南南陽大股匪類再行大戰土匪猖獗若此誠湖北歷來所未有也又聞官軍巳獲勝仗一號隨縣知事李君同旅長李君來電云李旅長於前月二十八號率步兵一團炮兵一營機關鎗隊两連抵隨當將四面山口圍住用炮猛撃該匪等亦出拒抗相持一日夜該匪死百餘人嗣因子彈告盡勢不能支官軍機關鎗隊逐漸攻入山口該匪等勢始敗退又見北山口兵力較薄故於二十九號夜由此潰逃當經官軍追獲匪首七人匪徒五十餘俱逃散河南境沿途共獲鎗械八十支馬十二匹軍官僅傷十一人死四人除將該匪等分别訊明究辦外特行電聞 
[湘省民財两政之悲觀]  
　　湘水之大漲湘省自數日以來大雨如注畫夜不休河水𨺗漲數丈有奇西南門外一帶河街均已通流濱河田畝盡成澤國聞此次水患係由衡州府某處出蛟以致山洪驟發各處支流匯歸河道一時宣洩不及是以連日暴漲近省各州縣以湘潭爲最潭邑市面不特河街早已淹没卽正街亦淹過十之八九居民紛紛遷徙財産貨物損失甚巨此外各屬亦多受災俟調查明悉再行續報 
　　財政之艱窘湖南財政司楊司長德鄰以蒞任以來僅止日餘而種種困難之事紛至沓來補救無方幾至朿手無措差幸議會成立有可告語之處因將全省財政情形和盤托出俾該會得知原委研究補苴之策且以满清政府所持之政策專以秘密爲主無論如何困難必不肯詳　揭出以與人民相見至於財政尤不能量入爲出及至拮据萬狀之時專以括削爲唯一之方法人　駢足而立拑口結舌而不敢言是以財政逹於極端之紊亂不至國亡不止民國成立將近年餘以軍餉之浩繁新政之創建財政情形更陷於危險之境雖極力維持然不過頭痛醫頭足痛醫足而已及至今日且有不能維持現狀之勢倘不將此中實在情形揭出以研究整理進行之計畫則有如素封之家一旦破産其悲狀有不堪設想者除將艱窘各情分别提交省會各議案外並擬編成報告書一帙徧發各界俾得周知 
[川議員慶祝會之搗亂]  
　　十號省議會舉行慶祝國會禮此事雖無關緊要然有至難解决之一問題卽主席之議長是也蓋胡駿之議長固國民黨所認爲違法而共和民主两黨認爲有效者若胡駿爲主席國民黨不反對則是默認苟國民黨反對而共和黨議員不予維持亦默認降服於國民黨爲是之故衝突以起是日共到議員一百三十餘人搖鈴開會宣讀禮節單聲明正議長主席國民黨議員卽起立反對欲另擬禮單通過實行共和黨議員堅不承認言語衝突秩序大亂幾至用武議員王乃　從中調停大呼議場非用武之地有問題可平心討論於是囂聲漸息然問題仍難解决相持至十二鐘正副議長先後出場議員等亦未行慶祝而散 
[四川警界之大風潮]  
　　警界臨時大會會所被搗情形已誌前報茲聞該會已在民政長處呈訴謂此事係戴錫九指使原呈略云成都警察廳長戴鴻疇違法溺職劣跡多端迭經本會擇尤列欵先後糾舉呈請大府撤查在案不意於本月十號夜八鐘許突來數十人各持鎗械直奔純陽觀街本會事務所稱奉總廳命令面晤代表尋壽堃未獲該弁兵等乘勢卽將門懸警察助進會并然犀報標牌打毀蜂擁入室翻箱倒篋搶掠衣物銀錢及本會會員名册文牘函件搜擄一空并將本會報丁曾憲延扭出毒打卽謂汝敢貼廣告罵廳長否時巡警李杰聞聲到場干涉亦遭辱打街鄰人衆異常驚恐當卽電告大府立派憲兵來所鎭壓始獲暫時安息惟念壽堃等此次一再糾舉戴鴻疇者并非稍涉私見故事苛責原以維持警政圖謀社會安甯起見不料該廳長奸很性成衊視法紀利用縱掠兇毆慣技圖洩一已之私忿而演出此種强暴之惡劇壽堃等雖幸仰承大府派兵保護未遭毒手而一般同人均屬散居省城難保無再生危險之虞除由本會按法提起刑事訴訟呈請法庭檢察審判暨電逹中央内務部警察恊會各法團各省都督民政長警察廳長請求公判外合肅懇大府立將戴鴻疇撤任歸案審辦以儆官横而遏亂萌旋據民政長批云此案旣在法庭起訴候令行高等檢察廳查明核辦 
[粤省會之两問題]  
　　發行紙幣之質問廣東省議會議員羅迺勤符夢松質問胡都督云查本省自反正後軍需浩繁財用不支當經臨時省會議决發行新紙幣一千五百萬元以維大局而當時議者多以基金無着籌措維艱倘人民信用不堅滋多障碍等語此固當日之深思遠慮也厥後議會與政府幾經計劃力謀行使始克通用迨至今日亦不過貎爲使足陰寓低折省垣如是外縣可知推原其故雖以預備金之不足以資周轉而亦緣所發紙幣未經宣示確數及所編號數以示大公以故僞冒之紙幣多難識辨株累堪虞近日發現僞冒纸幣之案層見疊出人民最易陷於危險之地位此政府之不足以取信於人民之最大原因也議員等明查暗訪輿論僉同此事於人民經濟上生計上關係密接殊難緘默查閲舊案本省發行紙幣之初前財政司長李煜棠曾稱本省造幣廠每日可鑄出銀毫八萬元計去年至今所鑄銀毫當已逾所發紙幣額不下數倍矣試問曾否准予商民况換自由或邇來本省造幣廠對於兑換事宜復作何等之辦法此皆本會議員等職權所宜詳加稽核者相應分條質問應請貴都督查照將左列各條於十日内詳細答覆以釋羣　 
其一發行新紙幣之總數共有若干（甲）伍元紙幣共若干（子）伍元紙幣所編字號自何字起至何字止如天地玄黄之類（丑）伍元紙幣各字自若干號起至若干號止如天字一號至萬號之類乙二元紙幣共若干（子二元紙幣所編字號自何字起至何字止（丑）二元紙幣各字自若干號起至若干號止（丙）一元紙幣共若干（子）一元紙幣所編字號自何字起至何宇止（丑）一元紙幣各字自若干號起至若干號止（丁）伍毫紙幣共若干子）伍毫紙幣所編字號自何字起至何字止（丑）伍毫紙幣各字自若干號起至若干號止 
二查原案造幣廠每日可鑄出銀毫八萬元計今爲數已屬不少因何尙無兑換之期 
　　三造幣廠鑄出銀毫旣不兑換而現在積蓄究有若干 
四積蓄銀毫將至何時始克兑換 
　　五現造幣廠旣無銀毫備換而商場之行使紙幣隠形低折將何以補救之 
　　革命紀念之請願籌設廣東革命紀念會鄧慕韓孫壽屏陸秋露鄧澤如潘逹微陸文輝鄧子瑜何克夫等上省議會請議書云竊維搆成民國建立共和皆由諸烈士先後捐軀始獲成功於此日掃數千年之專制國人共享其成擲無量數之頭顱先烈獨遭其痛重以再接再厲粤東戰事最多慘淡經營粤人提倡最早缅懷義烈舍身救民方之飲水思源自應報功崇德是以政府設局稽勳胥是意也然某某等尤有進者也一則以黄花岡等處烈士幽墳前以中原未定同屬草草埋掩卽如從前歷次舉義諸先烈遺骸已被清吏摧殘皆係任意抛葬若非將黄花紅花两岡大加修築蔚爲鉅觀遍搜前烈遺骸次第遷葬將何以昭崇報祀妥慰忠魂則築墓之事刻不容緩也一則以諸先烈者創亘古未有之奇設館陳列將何以作人觀念昭示來茲則建館之事不可不圖也一則以自古片言之善尙著勳名一節之長猶留青史矧在轟轟事業豈宜寂寂無聞若非　致通才詳修信史將何以垂之萬世樹厥曲型則修史之事尤應亟行也以上三事皆應同時並舉爰集同志倡設廣東革命紀念會以爲履行三事之預備惟工和旣鉅經費自繁約計築墓建館修史三項工程開辦費非百數十萬不辦而歲中費用以及春秋致祭修理墓地館所常年各費亦爲數不資自非有大力者提倡於先使慕義者繼起於後誠未易集事擬先請廣東政府撥給大宗開辦費及補助常年經費並給公地一段爲本會辦事所陳列館編史處之用然後再請中央及各省政府資助並向内地外洋𤍠心同志募集則履行三事可望觀成但事關崇報先烈及動撥公欵均屬重要問題理合繕具請議書速同章程謹請貴議會提　公决擬定撥助開辦常年各費實數及應給何處公地咨請廣東大都督兼民政長核准執行實爲公便 
[蒙匪猖獗益甚]  
　　庫匪又有侵入消息東蒙古一帶近因有庫倫僞府派兵侵入之耗商民紛紛遷移奉天張都督得此警電轉電駐紮鄭家屯之巡防後路統領吳俊陞先率馬隊第三營開赴洮南府方面駐紮以防蒙兵之侵入又聞前日張都督接洮南縣知事呈稱洮南北邊一帶近有蒙匪六七百人在該處搶掠商民請速派隊往剿 
　　科城華兵被困奉天公署接駐科布多偵探報告現駐紮科布多征蒙軍隊糧食斷絶將瀕於險境阿爾泰總督擬在球苦恰克代購一萬五千封度之糧食運往該地然又恐俄人生阻該項糧石至今未到幾有朿手待斃之象云 
　　札旂背叛之警告科爾沁專員函告該處右翼札薩克代理　東克巴勒珠爾刻因臺吉巴圖紀爾戈勒被烏泰煽惑背叛民國歸附庫倫希復去歲敗北之仇意在獨立起暴動之心遂向庫倫逆佛哲布尊丹要求發給軍火備抵華軍進剿逆佛允由俄批購一俟運到卽行發放云云故巳電請奉吉黑三省都督速派大兵防禦並請查拿運輸此項軍火矣 
[地方通信]  
　　蘇州 
　　飭查法官不法徐州邳縣公民徐繼業以法官通匪不法呈請從嚴撤究等情具呈高等檢察廳廳長接阅閲後以法官通匪情節重大究竟是否屬實亟應澈查究辦當即函知江北高等第二廳派調查確情復候核辦並批飭該公民徐繼業卽速回縣出具切實甘結呈廳核辦 
　　水龍聯合會第一次之成績昨日本城水龍聯合會開成立大會各龍社甫經整隊言旋後不料於九時驟聞報鑼四起警笛狂吹當卽詢問知係觀前宮巷中顔家巷口明瓦店因晚餐遺火𨺗兆焚如一時烈熖飛騰不可遏止幸爲時尙早經各龍聞信各鼓日間餘勇霎時趕到奮勇馳救雖是處街道狹窄取水爲難乃龍多人衆灌溉得法旋卽撲滅未致釀成巨災共焚去門面四間内屋數間計明瓦店燈籠店銅匠店三家而是役六十七處水龍社盡皆到齊無一遺留者而警察局消防隊騎巡隊偵探隊以及本區區巡官及全班長警皆立時趕到分段駐守極力彈壓云 
　　市公所改選紀事蘇州吳縣市公所前日爲改選市議員之期先期遍發通告仍照向章投票區域亦照舊劃分東西南北中五路以期各公民就近投票宗知事特派要員蒞場監視昨日在舊元和署市公所當衆開票茲將改選議員十四名補選五名探錄如下（改選）潘貞　顧賡熙程椿潘富年李元兆徐文瀾姜方堯　國樑徐鈞李夢輔吳哲卿祈錫鈞鄒幼耕朱正煌（補選）彭鍾岱勤揚彭英材沈倬雲許子安 
　　鎭江 
　　丹徒開辦房捐丹徒市議會議决徵收本城廂市舖户房捐安業奉縣知事核准以五成撥充巡警經費五成留充市政公用並查蘇省房捐舊章先辦舖房按照租金抽收一分五釐此次開辦房捐仍擬先從舖房入手其收捐章程按照租金實收一成 
 
 
 

Page 7

 
 
　　凡洋商敎民市産亦照章與平民一體按租繳捐以昭平允至本市西城外租界内外執有道契房屋（即所謂洋契者）如荷花塘洋浮橋義渡碼頭一帶凡屬舖户俱係巨商大賈從前並未抽收而該處房租　居多數此次開辦伊始似宜一律徵收巳呈請縣知事先行移請交涉司會商領事將交涉辦定再由該會切實調查云 
　　杭州 
　　鹽政討論會浙支會成立四日下午一時鹽政討論浙支會假座吳興旅杭公會開成立大會會員二百餘人首由戴君朗臺報告鹽政討論總會情形及委託緣由次由景君季冶代表委託人胡濬泰方積琳沈椿年汪知非等報告支會成立大概公推莊君景仲爲臨時主席修正支會章程畢投票選舉正副會長暨評議員十七人至開票檢畢時巳傍晚遂振鈴散會云附錄當選名單如下正會長莊景仲副會長汪希評議員范賢方余名銓莫永貞劉焜秦炳漢王廉周琮范運樞蔡煥文周錫經王理孚沈椿年戴兆鑑張嘉璈董康鄭希樵羅賡良 
　　湖南 
　　湖南農會改組紀事湖南農務總會遵照此次中央農林會議更訂新章改組爲湖南省農會於本月十九號召集全體會員開會票舉正副會長及各科幹事旋卽函請都督暨民政實業各司派員蒞會監視開票昨巳開畢所有各當選人均按得票多數取决共當選名單如下正會長龍璋副會長文斐總務科主任龔傅藩調查課幹事陳則善黄際清專門科主任張光熹農課幹事傅作嚴雷洪疇林課幹事陳澈湘劉漢章蠶課幹事伍岳歸李宗弼 
　　湘省祈禱大會記湘省中華基督敎會於本月二十七號午後三時在敎育總會舉行爲國祈禱大會是日到會者中外男女賓約七八百人台上懸國旗二上懸匾額題榮歸上帝四字中懸長幅書奉耶穌聖名祈求天父必蒙允准十三字首由聖公會會長黄君瑞祥報告開會宗旨繼由古牧師演説略謂兄弟來湘數載近二年來見中華國體更新精神煥發至爲慶幸惟現在國會成立組織正式政府所當力圖改良者非惟政軍學農工商事業尤在道德完全蓋道德者爲各界事業之本原故爲各界所均宜注意云云演畢令衆起立由牧師向空祈禱大致謂願中國憲法完善願中國人心無僞願湖南地方安寗願中國爲極樂國禱畢奏風琴唱祈禱歌歌日一求主佑我中華五族合爲一家大施鴻因輔助國會無瑕正式政府永嘉議員道德交加增福靡涯二求主選我總統大得國民信用利國福民列强爭相推重世界和平亨通歐風美雨悉共中華名頌三求主佑我國民敬畏獨一尊神上帝咸尊天國日日振興人人聽從福音均能相愛相親永世無盡歌畢循道會某牧師及黄瑞祥繼續祈禱詞旨略同旋卽散會　　實行合署辦公譚都督　照中央命令組織行政公署實行合署辦公惟各司署科長科員必須裁撤大半現由都督擬定辦法除酌量委充鹽釐各局差務及各屬知事外尙擬有两種辦法如下一酌量遣派出洋二發給三個月薪費 
[雜評二（默）]  
　　江蘇之沙議長許議長之辭職也病　痛今沙議長之辭職也病怔忡何江蘇議長之多病也　因两議長病故致使省會開會一月餘而猶煩錢議長强齋一人久代幸强齋强而不病耳 
　　四川之省議便各省會已届閉會期矣而四川之議長猶未確定開會必有主席主席必議長議長不確定故每一開會必爭主席爭主席議長必退避至甚慶祝會亦開不成而散遑論議一省大事乎吾不知川省尙有人否也 
　　李晴海之自盡案名譽第二生命也無論何人莫不愛惜其名譽李晴海以報館毀壞個人名譽故致刀傷經理而又服毒自盡两敗俱傷可見毀壞名譽之隠恨較毀壞身體尤甚我報界愼之 
　　隨縣之忠　會隨縣之匪託名忠清會號稱報大清辛亥之仇其果宗社黨之餘孽歟今日之匪大都皆託名於二次革命而彼獨託名於久無生氣之宗社黨愚亦甚矣聲勢雖盛其亡可待 
　　蒙匪之進行急蒙匪之着着進行巳如此而我國民反漠然絶不措意奇巳蒙匪之困我華軍巳如此而政府反禁止鼓吹征蒙各報則又奇矣政府不禁止國人巳無餘力鼓吹之鼓吹且無餘力况實行征蒙乎嗚呼蒙古嗚呼國民 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各業詰責總商會]  
　　錢業會商處洋布業振華堂綢業緒綸公所九業洋貨公會五金業紗業公所花業公所昨致總商會總恊理函云國會甫開人心未定各報紙異議横生謠言四起致令市面不寗危機迭見金融阻滯商業蕭條局外者固不知吾商家受害之深貴會領袖羣商𤍠忱素著昔爲他事籌欵也尙具電代請昔爲他事開會也尙具名協助至吾商界之被蹂躪想必能首先維持以盡天職商等之所仰望於貴會者眼將穿矣乃延之至今無聲無臭詎覩此現象尙無動於中耶抑被害在商而商會未受直接之影響耶商等不阿黨見痛切肌膚迫不得已籲懇台端迅予維持速圖補救商等自前年光復以來受創實深今若再事紛擾商爲立國之本倘因而元氣喪盡後顧何堪設想用是特宣衆見速祈通電各當道徧告全國一面登報聲明商衆斷不附和其間自取焚如不使蓄心擾亂之徒托名號召利用無知再呈亂象也不勝盼禱否則向之所言護商者至此恐亦無以對吾各商矣迫切上呈敬請垂鑒 
[謠言之影響]  
自宋案發生以後南北猜疑謠言蠭起現値絲茶上市之際各洋商皆須辦貨當因内地人心不靖恐有危險特電各該國駐京代表向政府詢問能否切實保護當由袁大總統答復担負完全責任故旅滬華洋各商日内已分往内地採辦矣 
又聞華洋各保險公司對於水火盜三項保險向來取費極廉今因謠言蠭起各商家採辦絲茶恐有危險故特集議擬將水火盜三項保險費每銀萬两收費四百两如將來平安無事給還保銀二成嗣因華洋各商拒絶不允故復減瀼每萬两收費二百五十两無事仍還二成聞已雙方允洽矣 
[宋案今日觀]  
　　續審嫌疑犯地方檢察廳長陳松生君以應朱二犯業於五號秘密預審尙有蔣瑞森虞震槐两嫌疑犯是日未及質訊亦應照章預審現定於七號（卽今日）仍在市政廳訊取供狀以便公開審判 
　　看守員分班輪替宋案要犯應桂馨朱蔭榛两名寄禁第一警區後卽經穆警務長派委湯潮海等六員專司陪伴两犯食宿等事並委一區區長龔颺生爲臨時看守長在案茲悉應朱两犯係分两處隔别禁錮故湯君等現分三班每班二人各管一犯輪流更替上午六點至十點歸湯潮海蔣增午十點至下午二點歸宋國斌江鳳興二點至六點歸譚漢城李保田押所鎖鑰則由警備隊長周鳳岐執管門禁甚嚴並派有巡士十二名亦分三班每班四人在門外站立看守其更替時間與陪伴者同其鐘點云 
　　檢察廳之疏漏警察廳長穆君以應朱二犯現旣寄押警區地方檢察廳照章應有公文知照乃飭各科員詳細調查並無此項公文實堪詫異業於前日函致檢察廳長陳松生君詰問陳君接函後當即備齊正式公文諭飭法警朱渠峯投送警廳並專函道歉 
　　應犯之安逸飯要犯應桂馨改禁巡警一區後起居服食均由警務長爲之照料每餐六肴由看守員同桌陪食故該犯近日食量甚好精神亦並不委頓 
　　禁煙局長之干涉地方檢察廳長陳松生君昨接上海禁烟局長嚴濬仙君函云上海烟禁對於普通人民巳行嚴厲之手續而各機關辦公員役亦曾取有証書存案備查誠以公所爲衆目觀瞻之地自應首除污點方足以折服人心茲查宋案要犯應桂馨在巡警第一區看守所内依然明目張膽吸食鴉片報紙喧傅人言藉藉因思該犯現經引渡旣受地方官廳之裁制卽應服從地方官廳之法律乃藐視禁令一至於斯敝局得諸傅聞因不能據爲確諭惟該犯神通廣大或有設法勾通私相傅遞之處敬祈貴廳切實調查如果屬實希卽按照刑律第二百七十一條及二百七十二條辦理仍候惠復曷勝感禱 
　　應犯死期未至陳廳長以應桂馨係宋案要犯現在患病初愈自應格外謹愼爰請西醫亨君於昨日午後乘坐汽車至第一區由看守所長引至樓上押所中診治亨君察得該犯已無疾病診畢卽去報告陳廳長查核 
　　朱犯梅毒稍退嫌疑犯朱蔭榛染有梅毒昨延西醫柯司君到廳復診據稱朱犯自前次調治後毒勢業已稍退可無性命之虞卽爲之敷治而去 
　　包醫毒門之獻技昨有滬北春樹堂醫生許濟同（係國民黨黨員）致函淞滬警察廳長自願担任醫治朱犯毒症可於十天内痊愈不必服藥祇用敷藥外治等語穆君准卽飭知看守所長於昨日午後接延許君至區如法醫治　　阿拉倒運來前日開庭預審時有寗波鄞縣人應元初同其堂兄應興來在一區門外窺探被拘留候查究在案茲經查得應元初前雖在滬都督府當過庶務員與應犯並無交通情事亦與宋案毫無關係故昨已由穆警長諭飭龔區長着與應興來一併覓保釋放抄獲鈔票現洋亦卽給還 
　　揣測聯語之口吻前日市政廳腰門外墻上貼有十五字聯語經載報端後警界中人見之互相揣測謂玩此聯語係爲警務長關閉市政廳大門而發在市議事會各議員對於關門之舉多未满意曾請陸總董向警務長詰問此聯或卽議會中人之手筆云 
[墨西哥承認中華民國]  
　　各國承認中華民國自巴西美堅利古巴實行後皆接踵而起前日駐滬墨西哥領事接奉該國駐京公使來電亦巳遞呈正式承認國書故昨晨墨正領事特詣交涉使署道賀由陳君邀請官紳到署接待並令公共公廨關讞員於昨日午後至墨領事署答謝以敦睦誼 
[中國實業之悲觀]  
　　日商三菱公司控告湖北大冶水泥廠欠欵一案業由鄂督執行封廠手續聞者無不歎惜茲將鄂督上大總統電稿抄錄於後湖北大冶水泥廠於前清宣統二年由該廠總理程祖福以本廠名義向日本三菱公司借入日金三十六萬元周年七釐行息議定分六年歸還每年還本六萬元隨付利息以該廠附圖及全廠機器清單將來接展之機器及房屋地皮石山各物作爲擔保品每年應還本利日期如有延悞卽將擔保之件並廠内暨各埠水泥變銀歸欵均經載明合同雙方簽押至宣統三年五月該廠又向三菱續借日金三十六萬元所定合同與前無異計两次共借日金七十二萬元每年分两期應還本十二萬元利息在外乃該廠僅於宣統三年正月將第一期本息六萬餘元付清後去年第二三两期到期因無現欵籌付經該廠商准三菱緩期增息至十一月間三菱不認緩期向催欠欵該廠無力應付三菱卽來鄂要求封廠鄂政府因該廠經營不易力與維持婉詞拒絶並飭實業司轉飭該廠自向清理三菱又以自封之説來相恫嚇鄂亦不爲所動本年三月第四期之欵到期該廠仍不能履行契約本月初四日三菱具正式訴狀控告該廠欠伊借欵本息六十九萬餘元暨購煤之欵機件墊欵貨品用金查帳員辛金共銀十七萬餘两請求立將該廠並所有財産發封限一星期内償清欠欵逾限卽變産歸償由駐漢日領函送來府核其理由手續均極正當不能不理因於即日電催程祖福限十日來鄂清理該總理復稱三菱巳在滬起訴經廨票傅應在滬候電不能來鄂鄂政府又據情函復日領日領覆函駁詰謂該總理並不在滬所言皆虚又稍滬廨已將該廠上海總公司發封仍請立予封廠函内並有發封遲延損及債權應歸鄂政府擔任等語政府因两造各執一詞電詢滬廨以究虚實尙未覆間該總理適於二十一日由滬來鄂詢知並未籌有現欵亦無確實解决之法旋吉林來電稱該廠欠吉省官欵七十餘萬一两亦請查封滬則復稱傅提該總理等未到案巳發封帳據股票有價証券各等因到鄂二十三日日領來府詢問此案以限两日償還否則封廠爲請元洪當爲請緩該領則謂案巳發生數月該總理始終支吾萬無再待之理義正詞嚴無可拒駁又恐滋生事端有關國體祇得允如所請刻两日限满並未償還自應如議執行封廠手續惟該廠係中國一大實業今因欠債破産外間不察必有責鄂政府不能維持徇外人之請摧殘實業者不知該廠之失敗一因爲合約條文所朿縛二因並未籌有現欵三因對外信用已失積此三因遂成惡果鄂政府維持數月心力已殫此次發封實係法律上生出之事實非鄂政府能力所及當爲天下共諒好在發封後亦非旦夕所能變價該廠如能籌現清償不難立時啟封開工卽或該廠無力或收歸官辦或招商承頂但令不人洋股則仍是我之實業固絲毫無所損也茲特詳細報告伏祈鑒察再該廠欠欵不止三菱一處將封産時仍當照會日領廠雖由官封欠欵仍由該廠自理合并奉聞 
[撃斃崇明匪首之報告]  
　　崇明堡鎭土匪沈秀之聚黨刧營詳情迭紀前報茲由駐浦步隊第一營廖營長電告章師長云前日攻撃匪黨敗竄之後又於三號會同駐防福山之唐團長督率精兵二營整齊隊伍備足子彈奮勇進剿兵至南堡鎭地方該匪首沈秀之仍敢率領黨徒竪旗抵敵匪勢甚烈嗣由營長指揮所帶兵士抄襲匪之後路並派各軍員四面埋伏於墳墓之側遂卽前後猛力攻戰該匪首欲退不得始能撃斃匪首沈秀之一名及不知名之王匪一人又生擒匪黨六人奪獲快鎗八桿子彈二十餘排（每排五顆）又獲匪旗五六桿銅　一面餘匪因見首領巳斃遂卽抛械落荒而逸營長以匪首旣斃命令部下免追卽行收隊旋派軍員四員率兵二排駛至沈秀之之窩巢盡行　燬事畢整隊歸防一面出示通告諭令脅從之人准予首悔免究一面派隨營偵探分赴各鄕密查如有不知悔改之匪黨卽打嚴拿解究刻下該處商民因見匪亂肅清仍即照常開市安堵無驚應否開拔回防請速電復遵行云 
[省長通令彚錄]  
　　上海縣吳知事前日接奉江蘇省民政長通令數則擇其要者彚錄如左 
　　規定華洋訴訟辦法内務司案呈准外交部函開華洋訴訟案件照約暫歸地方行政官審理一節本年三月十三日業將司法部函開辦法三端函逹在案茲准俄使面稱據領事報告地方官但知華洋訴訟改歸行政官裁判至領事對於此事應居何等地位則諉爲不知等語查領事觀審載在約章凡遇華洋訴訟案件外人不願赴審判廳投訴者應由地方行政官辦理自應遵照中英煙台條約第二端之三中美續約第四欵所載各節准由原告本國官員前往觀審相應函請查照三月十三日函開辦法一併轉飭地方行政官遵照辦理爲荷等因准此查前准三月十三日函開辦法業經登載本省公報第一百三十一期訓令飭遵在案茲准前因合再令行各該縣知事一體遵照辦理可也 
　　育材酬庸之措置敎育司案呈准都督咨開案准臨時稽勳局咨開竊自武昌首義六合景從握符秉鉞之雄鷹揚於上瑰意琦行之士崛興於下故能樹漢家之幟建華氏之勳不百日而共和大定此皆貴都督及海内多士𤍠誠毅力有以成之者也當日莘莘學子輟學來歸險阻艱難白刃可蹈洎夫大局旣定學校格於程度及學金之故往往不能自由回堂安居者旣离平等之福出力者反致失學之慮揆諸情理未得其平現當國家財政萬難又不能籌此鉅資悉送歐美留學本局籌維再四始議於各省學校設法變通一凡中央及各省大學專門高等中小學校等嗣後對於烈士後裔及革命異常出力人員貧苦不能自給者持有本局證書一律准免學費按其程度分配何校何級但學校以國立及各省官立者爲限私立學校不在此例一自前年起義以後學生中途輟業親赴各地運動革命至今格於成例不能返校者嗣後各校對於此種學生驗明本局證書一律准其續學但學級高下應聽各校按程分配不得藉口有功要求升級以上辦法於育材酬庸及國家財政各方面均有裨益而無妨碍本局業經呈請大總統批交敎育部核准在案爲引咨明貴都督凡有此項子弟肄業中央各校者除由本局查明給予證書外本局爲便利起見請飭令貴省稽勳調查會長查明此項子弟給予證書俾免嚝廢本局亦予該會長以准駁之權以慰勳人而杜冒濫但須於陽曆六月以前將該生等履歷名册報告到局以便咨明敎育部存案並附履歷表一紙等因到府准此相應咨行貴省長請爲查照轉飭各司及警學政商各界並各縣切實查明如有此項子弟限於五月以前照表塡具履歷彚齊送府以憑核辦等因並附到履歷表式一紙准此合行訓令各該縣知事卽行切實查明如有此項子弟限於五月以前照表塡具履歷呈送本公署以憑核復但須從嚴查報不得徇情濫冒是爲至要 
　　優待旅行學生敎育司案呈准敎育部咨開前據北京高等師範學校聲稱在校學生遇應行實地考驗或修學旅行懇請咨商交通部仿照外國火車輪船優待條例凡高等專門以上學校實地考驗及各項學校學生修學旅行等事得由該校出具證書减價折扣等情據此當經本部函商交通部去後茲准覆稱接准公函内開商等專門學校學生應於放假期内或畢業之前分行各處實地考驗及中等學校以上學生修學旅行均爲增長學識之必要能否减收火車至高等專門學生赴他處實地考騐時能否並與招商局商定酌减船價希酌核分别辦理見覆等因前來查京漢京奉京張等路於學生團體乘車均有特别减價之規定但應於乘車之先期將某校學生若干人於某日往某處由貴部先行函知本部以便核飭路局遵照辦理不能僅憑學校憑單逕行减價購票以防流弊此外各路情形不同規定互異應俟通令各該路妥議簡易完善辦法核定後再行通知至招商局係商辦性質准函前因當經本部電商去後茲據該局復稱高等專門學生船價擬按照水脚表訂定之數分别江海口岸埠頭减作八折算收以示優待惟必須由各學校出具證書交該學生塡註姓名籍貫年歲相符方可塡給減價船票庶免冐混等語到部相應函復貴部查照希卽通飭各該學校一體遵照辦理等因到部相應咨請貴民政長轉飭敎育司遵照辦理等因准此合行訓令各該縣知事卽行查照公布 
　　組織省農會之預備實業司案呈查各縣組織縣農會原限業巳逾期數月未呈報者尙居多數業經令催在案現在亟須規畫全省農業之進行省農會尤不可緩合再令催各該知事迅卽知照各鄕援照部頒農會暫行規程第七條第二項先行組織縣農會限五月内一律成立届時卽由巳成立之各縣農會推舉代表來省組織農會逾期不報卽是自棄權利將來省農會成立無列席之地位併轉告各鄕知照至巳報成立而會章証明書職員履歷未呈送者或會章不合令行更正尙未遵改補呈者均於限期内呈送備核母再延誤 
[發現女屍之疑案]  
　　廿五保十二圖大南門外巡警操場旁昨晨發現女屍一具身有傷痕該圖地保顧愼之查無屍屬出認卽往地方檢察廳報驗午後由陳廳長委楊檢察官帶同沈檢騐吏等前往驗得該女屍年約三十餘歲身穿白竹布短衫元布馬甲藍布大脚褲天足喉咽有被义痕跡實係因傷致死且查該屍係由他處移來抛棄因無家屬到場卽着善堂棺殮發封由該地保妥爲看管候出示召認並嚴緝行兇之人到案訊辦 
[檢察廳之醋意]  
　　浦東三林塘附近鄕民沈姓之妾蔣草桂前遭大婦凌虐私逃出外爲巡警查獲解送地主檢察廳訊明發送普育堂留養由廳擇良婚配在案昨由該堂董事陸君函致廳長陳松生君略謂茲有商民陳文定來堂與蔣草桂直接説妥彼此願結夫婦所以陳文定在堂捐助洋五十元請爲核准將蔣草桂給陳具領爲妻等語陳君查得蔣草桂係由本廳發堂擇良婚配應由本廳執行外人不得干預况本廳定例請領發堂婦女祇須繳銀十两今核該堂來函與例不符當卽備函答復着不准行 
[偵探截留拐匪]  
　　婦孺救濟會偵探昨在怡和碼頭恒生輪船上查獲拐匪王甫慶陶其芳王清振王楊氏等五人及被拐男女小孩十四口詢之該拐匪等據稱各孩均由浙江温嚴等處拐來遂卽拘送水巡捕房轉解地方檢察廳由葛檢察官預審王甫慶等供詞支吾互相推諉判令分别收押男女小孩十四口發堂留養候拍照懸掛召認具領 
[警長調查屬員履歷]  
　　淞滬警察廳長穆杼齋君查得本廳自改組以來所有分區警務上級屬員應即造報履歷表册彚報省民政長稽考昨巳將表册格式分别給發令於两天内照式塡造呈報矣 
[春季賽馬二誌]  
昨爲旅滬西商春季賽馬之第二日計賽十次第一次十五馬天津客人代瑞記洋行藍衣帽花馬勝第二次十一馬利逹洋人代道勝銀行藍衣黄帽白馬勝第三次十二馬利逹洋人代沙遜紅衣藍帽灰馬勝第四次七馬西人化克代麥格利格紅衣帽白馬勝第五次十二馬西人馬勒代馬立師粉紅衣帽黄馬勝第六次七馬仍由馬勒代馬立師粉紅衣帽黄馬勝第七次十三馬工部局西人魯紅衣白帽黑馬勝第八次五馬洋人小老林子湖色衣帽白馬勝第九次馬利逹洋人代沙遜藍衣黄帽灰馬勝第十次十五馬公平洋行寫字代西人少枯子灰馬勝 
　　城内 
　　地方審判廳刑庭批○（沈阿華爲父沈蔭龍在押患病請求交保批）狀悉爾父沈蔭龍毆傷寡媳致令自縊身死一案業經本廳公開審理依律判罪應候宣示執行所請因病交保之處碍難照准惟爾父患病屬實卽候片請同級檢察廳加醫調治可也（平張氏爲子根全在押請求交保批）狀悉爾子平根全商同王小弟將陶郁氏和誘到申各情巳經同級檢察廳預審得實因陶郁氏於取保後私自回蘇票傅未到以致未能公開審理茲據呈請卽候再傅陶郁氏到案訊奪所請將爾子平根全先行保釋之處碍難照准 
　　地方檢察廳批○（王閔氏訴陳松泉等串拐伊媳請速追究批）狀悉指訴閔阿貴之妻不注明姓氏及住址未免疎忽究竟現在何處亟宜明白申叙以便傅集審訊届時爾併約同屢傅未到之閔阿貴投案備質（張仲池訴劉阿弟等抗傅不到請求飭警拘究批）前次票傅未見如期到案據法警報稱該被告等因陰雨阻碍所致何以至今仍未投訊着候再傅集審可也 
　　曾否串竊○寓居大東門内城脚仁　堂内之張文榮控張耀林張阿耀羅和尙等串竊物件由第一初級廳訊供未結昨巳將張耀林等一併押送地方檢察廳訊辦一面飭警往傅失主自行投廳候質 
　　閘北 
　　蟻棍宜懲○蟻棍李阿四宋渭良朱瑞生等將王張氏之女阿竹賣於李潘氏得洋二百九十元前日在閘北某茶館内分贓不匀大起衝突被偵探隊查悉一併拘解司法科經凌科長預訊移送檢察廳按律懲辦 
　　婢女被虐○前日有一婢女姓解名喚丫頭逃來閘北由崗巡帶入一區經張區長提案研訊據供年十四歲沬陽人去年被父賣於楊姓爲婢因主母將伊凌虐私逃出外當送司法科送交婦女寄養所留養待查 
　　扭控車夫○馳電黄包車公司扭車夫陸林川張文昌至三區控被遺失車上橡皮請究昨解司法科凌科長判移送檢察廳核辦 
　　查究起火○共和路必亨油花棧保險起火一節已紀昨報茲悉該棧主丁述封（丁環生之弟）經一區張區長傅訊後當卽解送司法科移解檢察廳暫交妥保聽候調查核辦 
[公共租界]  
　　飯店聚賭○虹口吳淞路正元飯店主王濤濤近因紏合賭徒沈和尙周毛毛張阿康等十二人在該店樓上開設賭場聚賭抽頭被美捕房捕頭偵悉前晚率同中西探捕前往將王與各賭徒連同搖攤賭具一併帶入捕房昨解公堂經孫襄讞會同代理美領陪審之英康副領事研訊明白判王罰洋五元餘人各罰洋二元無洋改押二天賭檯上抄獲之銅元充公賭具銷燬 
　　訊斷騙案○徐華控朱　梅以承包浙江海塘工程爲由串同竺開先騙去墊本洋二百六十元不還昨經公堂集訊明晰以竺應負責任著交人銀並保限两禮拜繳還騙洋朱押六禮拜以儆 
　　各有不是○寓居洋涇浜全發棧之古董客人孫義盛因將玻璃撃破雷興隆之鼻孔被控昨由包探將两造拘解公堂經中西官訊知雷與揊客張某介紹將孫之古瓶五十五件帶往南京路高德洋行兜售未成中有價値較巨之古瓶一只被張取去不還向雷爭論以致起衅原被均有不合判一併押候傅齊見證於禮拜四再訊 
　　攫取金飾○流氓陳德林前日在南京路攫取許浦氏之金挖耳由探查獲昨解公堂訊實判陳押三月以儆 
　　雉妓違章○勞合路四百號雉妓院内妓女李阿桂前晚在馬路拉客由捕查見以其違章上前拘拿卽有龜奴李金榮出爲阻止當卽一併帶入捕房分别拘留昨解公堂訊供不諱判李押五天以儆李妓罰洋五元充公 
　　窮兇極惡○甬人毛阿東控其叔毛松榮借洋不遂遽用鐵器將伊頭面撃破等情昨由捕房將被告拘解公堂訊明行兇屬實判貼原告醫費洋五元再押五天以儆 
　　屢戒不悛○陳阿四前晚在南京路電車上圖竊朱鶴卿袋内洋元當被包探拿獲昨解公堂經中西官訊知陳係六次過犯著押西牢一年以儆 
　　樂不思蜀○華界住户吳新魁之妻王氏近與吳阿林姘識逃匿租界前日被族人吳士桂撞見囑令回家不允在途爭執由捕查見一併帶入捕房經捕頭詢明飭將王氏送廨拘留昨解公堂 
 [ 
 
 
 

Page 11

 
 
　　請究並由第二初級檢察廳派警持文投案聲請移提歸案關讞員商之美領强君判氏押候原告偕證到廨預審明白再行起解　　並非販賣○粤婦王葉氏因與朱李氏陳李氏王秦氏丁王氏患將十五歲清江女子大英仔圖賣由探將該氏等與女一併拘解公堂訊供管押在案昨復經中西官訊得該女因父母雙亡由其兄胡大哥子帶至滬上托女之姑母卽丁王氏將女婚配並非販賣判女暫留濟良所候核王葉氏等一併開釋 
　　私用帳欵○南京路惠羅公司控用人曹文彬與在逃之陳錦章串同私用帳洋一千五百元昨由捕房將曹拘解公堂訊供一過判曹交妥保候補傅人證再訊 
　　被告候審○陳生和控王阿五鄭華華私贖方單又范玉峰控范金生私拔界石等案昨由捕房將被告各人傅至公堂分别交保候訊 
　　偷竊無憑○施楊氏控木匠趙阿月行竊衣服昨由捕房將趙拘解公堂訊供無憑判趙開釋並諭以後須得安分 
　　竹行失火○前日下午新閘山海關路顧永記竹行貨棧内忽然起火當經捕房皮帶車馳往澆息僅燬毛竹一堆房屋未損 
　　拔升西探○楊樹浦捕房二百號西捕奉卜總巡拔升美捕房西探昨已到差辦事 
　　巡捕自盡○匯三捕房一百十七號華捕前晚不知何故在家呑烟圖盡經人覺察送院醫治無效身死報告捕房車送驗屍所昨由家屬求免相驗自行棺殮捕頭准之 
　　撞傷女子○女子張彩玉昨雇東洋車行經北四川路被廿三號汽車撞倒跌傷頭面由捕送入捕房轉送醫院療治候查 
　　地保拆屋○費金山前在新記浜路橋畔購買鄕婦某氏之平房數間昨忽有某地保將屋私拆被費鳴捕拘送捕房捕頭飭赴公廨起訴 
[法租界]  
　　撫恤了事○前光復軍統領李徵五君前日乘坐汽車行經西新橋街因司機人不愼撞倒七歲男孩王二寳碾傷肚腹由捕送入醫院醫治無效遽卽身死李君送洋七十元至捕房請爲撫恤屍屬昨由捕頭傅到尸母王卜氏詰其是否願領恤款該氏不欲多事情願領洋並具自行棺殮切結而去 
　　遷移貨攤○黄浦灘一帶向有小販擺設水菓等攤以博微利現某洋行以其有碍小工運貨函致捕房請爲查禁現捕房巳諭令各小販一律遷往新開河浜僻靜處之階沿止設攤售賣如違提究 
　　法廨停訊○昨係法公堂輪應訊案之期因値西商賽馬故由中西讞員諭知捕房改於明晨開堂訊判 
　　愼重衞生○法工部局衞生處以新租界一帶之陰溝小浜現届天時漸熱穢氣熏蒸恐與居民衞生有所妨礙故特添派小工澆灌藥水以除蚊蠅而防疫厲 
　　法商請假○法國書信舘大班法商謝松君前日請假九个月乘公司船返國遺缺由北京書信館内之某君來申代理 
[雜評三（訥）]  
　　各商家之責言今讀各業詰責商會書謂自謠言起市面不甯金融緊急商業蕭條吾商家受害之深非局外者所能知云云何其言之哀而痛之深也 
　　吾人日言商家受影響不過據表面言之而巳至若冥冥中之損失究竟何若誠不若身受其害者言之親切而確實也吾願局外者爲局中人一思其苦况 
　　絲茶業之恐慌外人因謠言故而絲茶不敢收致欲政府担其責任保險費亦因之陡漲然則此次謠言不但影響於華商且將影響於外商矣外商如受損失責任仍在中國卽損失仍在我華人也可不三思也哉 
　　水泥廠之悲觀湖北水泥廠爲中國有名之大實業也而今忽倒閉倒閉之原因誠有種種危險亦不自今始然當此人心搖搖市面岌岌之時而突然呈此現象吾人又增一種悲觀矣如此大實業斷不能落外人手國人盍急起而維持之 
專件 
[江蘇省辦理中華民國二年度國家歲入歲出預算總册]  
　　江蘇省辦理中華民國二年度國家歲入歲出預算例言 
　　一本届預算遵照部電以二年七月至次年六月爲一年度一是册依照奉頒册式編製數目以元爲斷 
　　一歲入分類七日田賦日常關税日貨物税日契税日牙税日當税日雜收入 
一歲出分類三日外交部所管預算日内務部所管預算日財政部所管預算 
　　一歲入關鹽收入直隷中央前准部電由各關監督及鹽運司直接編册呈送是以本册未列 
　　一歲出睦軍部所管預算司法部所管預算因期限已逾都督暨司法籌備處尙未完全送到已於文内聲明由都督及司法籌備處直接送部是以本册未列 
　　一江蘇全省機關向極複雜本届預算歲入各欵大都根據舊案歲出則就現設各機關撙節估計第時期迫促手續繁難如有闕漏仍應查明追加 
　　 
[江蘇省辦理中華民國二年度國家歲入預算總册]  
　　歲入經常門 
　　田賦共銀三百十七萬八千八百七十八元 
　　第一欵地丁共銀三百一萬一百八十二元 
　　第一項地丁銀三百一萬一百八十二元 
　　第二欵租課共銀十六萬八千六百九十六元 
　　第一項蘆課銀十一萬七千九百五十六元 
　　第二項屯租銀五萬七百四十元 
　　常關税共銀十二萬元 
　　第一欵淮安關共銀十二萬元 
　　第一項常税銀十二萬元 
　　貨物税共銀三百二十萬元 
　　第一欵貨物税共銀三百二十萬元 
　　第一項産銷各税銀三百二十萬元 
　　契税共銀九萬七千六百八十四元 
　　第一欵契税共銀九萬七千六百八十四元 
　　第一項田房洲場税銀九萬七千六百八十四元 
　　牙税共銀八萬二千一百三十六元 
　　第一欵年税共銀三萬二千三百十元 
　　第一項牙户年税銀三萬二千三百十元 
　　第二欵登錄税共銀四萬九千八百二十六元 
　　第一項牙户登錄税銀四萬九千八百二十六元 
　　當税共銀四千二百九十六元 
　　第一欵當税共銀四千二百九十六元 
　　第一項典當年税銀四千二百九十六元 
　　雜收入共銀一千五百元 
　　第一欵契紙收入共銀一千五百元 
　　第一項官契紙價銀一千五百元 
　　以上統計國家歲入經常共銀六百六十八萬四千四百九十四元 
　　（總説明）本届國家歲入辦法體例悉遵部頒成式其各欵數目如地丁租課則依據宣四預算草案所列之額數剔除荒歉約計成數提出附加税以一五折合銀元列計如常關税貨物税契税牙税當税則或以二年上半年概算之數加倍列計或倍計而仍有加增此則默察盈虚與時消息得寸得尺庶幾漸臻完密至前清預算案國家歲入田賦類内本有漕糧屯米等名目今國體變更蘇省議會以爲漕糧爲人民不平之擔負非列地方税恐納税人不能帖服輸將前經電陳政府力爭在案茲暫提出漕糧屯米假定列地方歲入仍候提交國會議决執行 
[江蘇省辦理中華國二年度國家歲出預算總册]  
　　歲出經常門 
　　外交部所管共銀四萬一百五十二元 
　　第一欵江蘇省交涉總局經費共銀二萬四千八百八十八元 
　　第一項俸給共銀一萬七千四元 
　　第二項辦公共銀六千二百四十四元 
　　第三項雜費共銀一千六百四十元 
　　第二欵蘇州交涉分局經費共銀七千六百三十二元 
　　第一項俸給共銀六千一百九十二元 
　　第二項辦公共銀一千三百八十元 
　　第三項雜費共銀六十元 
　　第三欵鎭江交涉分局經費共銀七千六百三十二元 
　　第一項俸給共銀六千一百九十二元 
　　第二項辦公共銀一千三百八十元 
　　第三項雜費共銀六十元 
　　内務部所管共銀四百九十四萬八千二十九元 
　　第一欵省行政公署經費共銀四十二萬八千六百十三元 
　　第一項俸給共銀二十六萬二千五百五十六元 
　　第二項辦公共銀十二萬七千二百六十五元 
　　第三項雜費共銀三萬八千七百九十二元 
　　第二欵六十縣知事公署經費共銀一百七萬九千九百八十八元 
　　第一項俸給共銀七十三萬三千八百四十八元 
　　第二項辦公共銀二十七萬四千一百四十元 
　　第三項雜費共銀七萬二千元（未完） 
來函 
[招商局股東致董事會函]  
　　招商局董事會列位先生台鑒近閲各報彚登貴董事會詰問總局帳房收支各欵雖經略有答復仍未詳晰皆由歷年總結不依四柱清册成法分清綱目使人一目了然不特貴董事會多此疑問即我股東檢查歷年帳略亦無從窺其内容之所在也從前刋派帳略旣有董事會列名又經查帳員核對旣己担負完全責任我股東耳目寄諸董事而董事耳目寄諸查帳員以爲實事求是故無須過問自上年七月股東特别大會以積習太深公决另組但求股票加價本利有着亦不必再問乃新公司開議至今迄未定局爲今之計惟有重新整頓以冀補救將來而已整頓之事不一要以通盤核算實存實欠爲根本上整頓之前提今當一年結報時期貴董事會不願代人任過屢經列欵詰問不辭勞怨實所欽佩惟誨諄諄而聽藐藐無論答復不詳外迎内拒固無和盤托出之日即使隨問隨答亦屬徒費筆墨何能澈始澈終昭示大衆固商局開辦至今己歷三十九届向來帳略此中底藴秘不示人本届帳略如不認眞查考仍前敷衍貴董事會固無以對股東我股東亦非所望於貴董事會矣此次務懇清查帳目改良帳規俾司簿記者永遠遵守實所殷盼緣股分公司與合資社會不同所有收支存欠盈虧實在情形無取名爲嚴守秘密實則轉滋流弊否則我股東利害切己一俟開會定期當必自行組織股東團體公同清算爲澈底澄清辦法想貴董事會亦當以爲然也專此奉逹並頌均安招商局股東聯合會祥記張士記梁統華蕭㨗鰲鄭日新林安源佘驍敏鄧亦文葉樹勳張德熙等仝啓 
[揚州商會挽留總理函]  
　　去歲揚州東關街滙源當典失愼其所議開賠辦法皆由行政官主持敝會並未與聞其事乃忽於去年歲底各當户代表竟將敝總理周君　人私宅衝毀一空此眞衆商所不解也夫行政官旣未照會商會議賠償手續敝總理周君亦非滙源典東又非匯源典執事遭此蹂躪事出奇幻在敝總理宅心平素自甘退讓然凡我商界同人何能聽其潔身而退卽爲滙源典肇釁之故何能不求其眞象除一面開會挽留敝總理就職一面函請縣知事將房源典失愼一事何日呈報若何議賠對於敝敝明白宣布外用特登報聲明以别是非凡我商界共表同情商界以外諸君子幸賜垂鑒掦州商會全體朱竹軒等謹白 
 
 
 

Page 12

 
 
   
 
 

Page 13

 
 
自由談 
游戲文章 
[擬縣知事荐任孫者充第一科文] [  蝶仙] 　　 
　　案奉民政長鈞令頒發縣公署組織條例第四條規定分設三科每科科長一人大縣設科員三人中縣二人小縣一人遵經按照編制實行改組在案續奉頒發各縣知事公署辦事章程第二條内開關於各省行政公署暫行辦事章程第二條之規定由第一科掌管查各省行政公署暫行辦事章程第二條内開總務處掌理事務如左一關於幾要事項二關於印信事項三關於統計及報告編製事項四關於職員履歷及進退記錄事項五關於文件之收發分配保存編纂事項六關於會計及庶務事項七其他不屬於各司事項據此則縣公署無總務處之可設應將上列各項事宜歸於第一科而無可辭惟收發會計两項非有專人不辦現當開征之際額設印串大縣多至數百萬張小縣亦十數萬加以抵補金征收票數亦相等每串三印統計需蓋印信至數千萬或數百萬顆亦非專有監印一人不辦至於統計一項向設專科非有調查專員製就調書何從懸揣就此數端己屬萬分困難而縣公署組織條例第四條規定第一科掌關於内務實業事宜及不隷各科之事訓令内開並應查照各省行政公署暫行辦事章程辦理查章程内規定内務事項計凡總目二十有四均爲縣公署所有之内務事宜又查規定實業事項凡計總目二十有三亦均爲縣公署所有之實業事宜至所謂不隸各科事宜則除總務處所有七項事項外加以省行政公署所未有而縣行政公署所常有之外交一項統共併計第一科所掌事項計凡總目六十五項較之第二科所掌財政事項僅僅八項實繁八倍較之第三科所掌敎育事項僅僅十二目實繁五倍而設置員額相等是第一科職員斷非常人所能勝任固不待親歷而後知伏查省行政公署現行編制總務處分設四科計科長四人科員三十人内務司分設三科計科長三人計科員三十二人實業司分設四科計科長四人科員十八人統共九十一人凡此九十一人所辦之事無不屬之於縣公署第一科此第一科之人材卽有十目十手要亦不能勝任又况縣知事公出一切職務須用第一科代理而審檢所成立以來應行檢察事務及蒞庭預審等事凡代理縣知事時均應第一科代行職務此其責重事繁尤非别科可比知事爲愼重公務起見原擬添設　員多人以資協助無如官俸活支均有定額人材雖有而欵項毫無天下無白使之人公事有黄龍之慮爲此再四籌維留心物色查有孫行者一員堪以勝任第一科事務該員夙擅分身之術能駕觔斗之雲但使拔下一把毫毛化作無數化身以若干人在署辦公以若干人分赴各鄕調查統計而由該員躬自辦理會計庶不致於顧此失彼而對於上行下令公文不致於壓積相應遵照鈞府秘書廳公函開具該員履歷並加考語呈請 
　　民政長俯賜核准卽予委任蒞縣就職實爲公便再各縣第一科困難情形諒亦大致相同查該員徧身毫毛計有三千餘根之多擬請卽給委任狀三千餘張卽着該員分身辦理各縣第一科事務庶於一切調查表式亦足以收劃一之效而於民國統一政策尤相符合是否有當併乞批示祇遵此呈三 
[戲擬歸陰戒烟社廣告] [  休笑]  
　　鴉片一物人皆知吸之必能成癮而不知食生烟可以脱癮且可以戒除飲食誠一奇法也本社特設厚木大牀多具蚊帳亦用堅木做成極其精美專備戒烟者所用凡來戒者如法呑服生煙後卽入厚木牀安臥癮之大者呑生烟二两睡二十年癮之小者呑生煙一两睡十年如法戒絶者巳不可勝數凡我同胞欲早離苦海者速向本社索閲章程可也三 
[好好調] [  老權公] 　 
　　好好世人都道上海好十里洋場爭酒歌那個身上無當票有何好 
　　好好好世人都道金錢好家財萬貫粟盈倉回頭一轉人已老有何好 
　　好好好世人都道紅粧好須知帶肉粉骷髏水性楊花趨熱閙有何好 
　　好好好世人都道聲勢好赫赫威權恣妄爲日出冰山頃刻倒有何好 
　　好好好世人都道光復好傀儡登場如猴戲虎狼遍地吸民膏有何好 
　　好好好世人都道投稿好盼望登入自由談鈍根總説這不好有何好 
[試硯齋隨筆] [  率公]  
　　圓明一園由來舊矣地址居長春園之西暢春園之北本爲前清雍正藩邸嗣位後乃大加開拓爲夏日避暑之所崇墉複殿有朝署之規焉至乾隆時八方無事海宇殷　益更專飾圜園居窮治土木所費不可以憶萬計南巡所至舉凡天下名勝之區輒圖畫以歸若海甯安瀾園若江寧瞻園若吳縣獅子林若錢塘小有天園皆仿其制增置園中月榭風亭離宮别館務極游觀之勝以娛一人秦政阿房恐亦不能過之御製記中迺謂采椽括柱素甓板屝不斵不　不施丹艧者殊非實錄也由是歷嘉道百餘年而不衰窮奢若上约民安得而不貧哉洎及咸豐海内漸不如初而淫荒未嘗稍節當日園中傳有四春之寵皆漢女分居亭館所謂杏花春武陵春牡丹春海棠春也丁茲多難之秋雖撤樂减膳猶愳不繼况復縱情聲色禍亂相尋有不速之亡耶庚申英釁起此園遂燬於火一炬焦土數　瓦礫鳥啼花落不過供後人憑吊之資時咸豐聞變倉皇作熱河之幸飢驅道路州縣官供帳不及僅得豆乳麥粥而巳不知較之　亭豆粥滹沱麥飯又當何如未及穕年終於陪都知其事者謂實由於醇酒婦人所致他日史傅記載必且諛詞塡溢謂爲深宮宵旰致以憂國憂民遂損其年而稱功頌德不置也噫龍門而後信史不作詎非專制之流毒與同治末年以奉養两宮爲名又屢擬修復圓明園卒因穆宗　駕遂寢是議讀王壬秋圓明園記旣於今昔盛衰之感再三致意而於清代盤遊無度諸事尤能曲曲於言外傅出爰舉其大要亦以見清室覆亡之所由來也三 
自由談話會 
　　吾願海牙萬國和平會第三次會議時（原定一九一五年）盡行干涉世界上種種不平等事 
　　吾願衆參两院議員勿負人民之託躭延時日揮霍金錢　　吾願上等游民速回頭猛省爲國家出力 
　　吾願全國鐵路速通俾商業發逹 
　　吾願全國礦山速開俾以餘利練海陸軍 
　　吾願全國多設男女貧民學校俾四萬萬同胞咸具普通舉問 
　　吾願全國多開工廠將一班盜賊罰作苦工十年 
　　吾願將全國的嫖客流民通通逐出中國 
　　吾願將上海租界上的土行一律閉歇 
　　吾願將各國的債欵一一還清[  蛟門故我]  
　　宋之死也由西醫剖腹察視武之死也亦由西醫剖腹檢驗若使宋案早結卽定武之死罪不過一槍而巳似乎太便宜了武士英今彼服毒而死肝腸心肺爲西醫取去查驗較宋君死後尤爲慘烈此蓋天理循環昭彰不泯亦未嘗非宋君在天之靈語日善惡有報遲速不同其斯之謂歟[  篤]  
劇談 
[紀第一台之逍遙津] [  玄郎] 　　　 
　　逍遙津一劇自老供奉演唱後滬上諸伶以大巫在前多不敢起而效　及逹子來申近始得見於第一台前晚往觀見座客異常擁擠號召備極一時之盛足見其人其戲之吸引力矣逹子餙獻帝唱工之頓挫雄壯操縱健㨗處雖微遜於老供奉而一種悲凉凄楚之音亦殊勳聽而深得劇中之題理題神如（思想起不由我好不傷悲）一叚一悲字及（恨不得上前去祭酒三杯）之杯字俱遒勁激越悲壯蒼凉直有擊碎唾壺之概駡華歆時（他比那奸賊勝十分）一名亦唱得氣足神完深情若揭惟九句（欺寡人）走入柔順一路反見生硬頗有左支右絀之勢蓋逹子之　音不難於趨向剛勁一邊獨難於走入低平一路也楊瑞亭之穆順於曹操閙朝時急得面如土色傴僂其身趦趄其步及操去後伸頸遙望囁嚅而説（好大胆的奸賊呵）一句深得敢怒而不敢言之神情而反襯出曹操一種勢燄薰天之氣概味尤雋永可謂渾身是戲唱（上欺君下壓臣）一段原板激昂慷慨圓轉如意而（將此詔藏至在衣袖内及將此詔藏至在靴統内）两内字使調低徊往復音韻纒綿非常動聽宮門盤詰一埸正襟危坐而談借題發揮忠憤之氣溢於言表駡得酣暢淋漓痛快之至神色亦一步急一步深合戲情至拼死時再接再厲翻搶臂及甩檯觔斗精彩尤好較之七盞燈殊有過之而無不及 
小説 
政治小說 
[鐵血男兒（一百十九）] [  常覺　獨鹤]  
　　梅忿然不作一語白續言日僕不解卿冰雪聰明何忽一時愚闇竟中奸人反間之計反抗烏王不遣餘力卿須知萊司於西奥司爲世臣忠貞聲譽久播口碑一旦以小不忍遽變初志甘墮先芬實爲卿不取願及時猛省勿鑄成大錯也梅呼日止！儂知君固極力左袒烏突者願勿復言但間此後能以儂故改絃易轍否白搖首日爾我雖已結綰同心然此事殊不敢奉命梅怒甚以手指門悻悻日君必堅執者請即離此行勿相溷 
　　白覩梅嬌嗔情態意難自主卽握梅手日卿乃下逐客令乎果爾願得一接吻而别僕雖惘惘出門或竟飲彈死亦無所遺憾梅聆斯語卽投白懷中 
　　涙涔涔下日君其勿行雖然何固執乃爾儂初謂君必能贊助於吾曹也孰意所主張者竟與儂背道而馳如尙憐儂愛儂終求不能忘情俯從儂言方得掃除𧛂難共享幸福也 
　　白喟然日甚矣哉卿之受愚也非鳥王不能救西奥司此僕所可斷言者彼陶賊妄肆簧鼓淆惑人心其言又安足聽乎卿如爲大局計尙宜蠲除私怨爲令兄與烏王排難解紛調和意見俾得握手交驩共底西奥司於太平之境也梅日旣决裂而猶言調和恐已無及矣白日窺烏王之意頗樂轉圜僕因來此一作調人願請見令兄勸其復出梅交臂倚白肩日君何不憚煩耶爲君計既非西奥司人民對於烏王固無廳盡之義務當此潮流洶湧之際如不願協助吾儕亦儘可飄然遠引俟事定後自當招君復來以圖永好也白微笑方欲置答忽聞履聲雜沓洶洶然逼近户外二人卽起立梅面色灰白驚呼日若曹果搜索及君矣！來者必陶米洛甫及其徒黨也！！天乎救我！！！二 
 
[投稿者雙璧] 杜瓊　字雙璧廣東南海人年二十六歲現寓京口 
題雙璧女士小影（張樹立） 
　　曇華一現化中身奕奕新詩倍有神快掃自由談話會柘榴裙下拜香塵 
　　碧闌干外影遲遲春去春來知不知從此朱顔常駐矣斯文一脈好扶持 
言情小説 
[麗綃記（五）] [  栩]  
　　喜尤謝日非然者麗綃有死而已君誠彼之再造人也翟愛日君母爲此藴藉之言予心有如皎日今日不妨預言之無論麗綃如何我必不負故人誠知今日之諾不免自蹈於嫌疑之機然而爲故人計則又誼不容辭耳喜尤日惟恐君之疑我有疑君之心故甚言其無傷也予愛麗綃惟願麗綃之得以遂其終身君固愛我者亦惟願君以愛我之心俯察我之愛麗綃之心以爲心則知我固萬無一疑於君矣翟愛日君爲是言而予心亦覺進退維谷喜尤正色日君固疑我有疑君之心者則我當矢於君前翟愛日且容我就商於寡嫂喜尤日復何商乎君蓋不知我之度此光陰直覺一刻勝於一年而我與麗綃一舉動間輙覺有無數眼光閃閃如電殊不能以片刻自安耳吾友乎汝勿故爲是態以窘我也翟愛日予不請諾於吾嫂則吾誠不敢以自專且暫爲别容有以報命喜尤則再四請囑且日果就商於尊嫂者則請言麗綃爲予妹庶免宣洩爲其家人所偵知翟愛然之遂相與下樓出門而别 
　　翟愛既乘汽車以歸喜尤遂返至賴合旅館則見麗綃方據榻面裏而睡喜尤呼之勿應以爲睡且熟矣乃曳錦衾爲之加護而麗綃則遽擲其衾於地發爲呃噎之聲蓋器泣耳喜尤乃以手撫其肩俯而呼之日卿胡傷感至此前日之夜固已籌商至熟而今者幸吾友翟愛亦既承諾矣正當從長計議胡又復爲是態麗綃聞其言乃轉頸以面喜尤呈露其萬分悽憢之容而以纖指力摔喜尤之額日我知汝之心矣汝既有是心則我不如死喜尤日我何心哉卿豈不知我之心哉麗綃聆具言默不復語更以指力摔其額而涙珠迸然被於满面即回身復向裏床面壁而泣幾致失聲一任喜尤之推之挽之愈推挽而泣之愈甚直欲一哭以死喜尤無奈乃蹶然起日卿故不知我心我惟剖之以示卿麗綃聞言急迴面以覘其舉動則見喜尤果往覓剪急躍起而喜尤已持剪在手麗綃奪而擲之於地則二人者相抱而泣矣二 
愛情小說 
[自由花彈詞（五十四）] [  天虚我生]  
　　戀春道這个如何使得便我裝得像時只怕他也有些不信萬書笑道只求姊姊自己不要承認誰還硬派得你來一面我再備一封書信求你面呈舅父少不得落在我　套之中戀春笑道你待怎様寫一封書信萬書道這個麽我自然有我的説法戀春道你且説來我聽萬書道就此寫上一封也好因便 
　　親移筆硯剔銀燈手拂花賤寫不停稱舅父拜慈親容我把往事從頭細説明當日漢江遭滅頂幸逢漁父救餘生我是從來不出鄕閭外異地的親册記不清從小聽母親嘗説起曾携阿姊到吳門並將舅父都忘却只知道呵有一位表姊姑娘是姓秦因此投奔來到此又只恐從來並未識書生若然不肯收留住少不得流落他鄕了此生因此冐名充阿姊本來容貎不差分原思暫作停留計一面招尋我母親感荷多情賢舅父却敎閨閣伴娉婷多承表姊垂青眼相愛相親出至誠繡闈春深陪作畫玉樓花底伴吹笙我雖是男兒假扮的黄崇嘏却是个道義存心的柳展禽坦白此心天可表等間何必絮紛紛如今阿姊眞來到轉覺我往事荒唐太不情表姊卽今猶未字嫌疑两字怕不分明倘蒙舅父相憐惜敢做个玉鏡臺前的温太眞女嫁男婚原不免又何况两家原是舊朱陳求一諾重千金這一叚良緣天作成只爲面陳多靦腆借將楮墨訴衷情臨池尙有言難盡更勞我阿姊從旁説與聽二 
文字因緣 
[爲陳蝶仙題筆樓泣别圖四首兼示鶼影樓主] [  南湖]  
巷陌風光正夕曛玉環分付意何云綠筠枝染相思血化作撃樓一樓雲 
　　隨郎滋味渾難説别母情懷暗自傷惆悵隴頭書不到鷓鴣聲裏斷人腸 
　　釵燕籠雲不自持小窗夢醒且裁詩垂楊漫妒腰肢細搖落江潭更向誰 
　　曹渡新添一尺浪送春風雨白如幢故人幽恨知多少不許楊花飛過江 
　　鶼影樓主汪詠霞女士卜居浦東之董家渡　樓舊主來滬訪之寓吾曹渡小萬柳堂春雨連緜時局亦陰　靡測至今两女豪尙未握手詠霞昨示村居雜詩八首寒厓先生見之謂當凂江南老畫師爲作浦東茅屋圖題此佳製原詩錄後 
[癸丑春莫臥病浦東得村居雜詩八首呈南湖先生芝瑛夫人雙正] [  詠霞]  
　　數椽茅屋满庭花絶似臨卬賣酒家親汲石泉試槐火芭蕉陰裏自煎茶 
　　曉風殘月逗清暉淡淡疎星漸漸微墻角炊煙吹不斷鄰家先我啓柴扉 
　　綠陰深護竹籬笆柳外東風送日斜未解銜泥雙燕子香巢新築阿誰家 
　　紙鳶風裏冷如秋點點楊花落满頭瘦影自臨春水照三分憔悴七分愁 
　　畫中人坐獨輪車省識東隣小女娃隔着溪橋先指點杏花深處是儂家 
　　鐵闌窗檻紙新糊一水當門繞綠蕪儘有詩情無着處偶抛花片聚遊魚 
　　渡頭楊柳已飛花一曲青溪抱檻斜樓上開窗數帆影畫圖添幅野人家 
　　綠楊芳草繞池塘風景依稀萬柳堂近日鄕村無物贈小詩緘送菜花香 
　　逸民特捐銅版費一元并捐四月十二日諧文　資（三角三分五釐）謹登誌感 
 
 

Page 14

 
 
   
 
