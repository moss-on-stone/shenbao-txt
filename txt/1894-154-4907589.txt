# 1894 - 154 - 4907589

 

Page 1

 
 
[恭印光緒二十年春季諭旨告成] [  申報館謹啓]  
　　本館於欽奉諭旨隨時恭錄報首外復分春夏秋冬四季裝訂成帙綸綍光昭薄海臣民咸得整襟莊誦本年春季諭旨業己印成海本碼洋四分有欲服膺聖訓者請至申報館三馬路申昌書畫室各埠申昌及售申報人購取此佈 
[新印重脩上海租界城廂内外全圖] [  三馬路申昌書畫室啓]  
　　重脩上海租界城廂内外全圖摹繪精詳如張茂先畫建章宫有千門萬户之觀又如馬伏波聚米爲山形勢宛然在目計裱成每幅碼洋五角裱成摺式碼洋四角未裱碼洋三角賜顧者請至本埠三馬路申昌書畫室曁外埠申昌售申報人購取爲盼此佈 
[新印徐氏十三種告成] [  圖書集成局啓]  
　　吳江徐靈胎先生雍乾時才子也精於醫理與姑蘇葉天士齊名而又天分過人於書無所不覽著有醫書八種曰難經經釋曰醫學源流論曰神農百草經百種錄曰醫貫砭曰傷寒論類方曰蘭臺軌範曰洄溪醫案曰愼疾芻言要皆洞明透闢足爲軒帝功臣此外又有外科正宗專闡瘍醫奥妙雜箸四種一爲道德經註一爲隂符經註一爲樂府傳聲一爲洄溪道情本館覓得原刻精本用鉛字印成紙墨釘工較尋常格外精美兹已竣事卽日出售計八種分裝八本碼洋一元一角外科正宗三本碼洋四角雜箸一本碼洋一角二分如欲全購十三種則另加錦套祇收碼洋一元六角諸君子請移玉上海申報館帳房三馬路申昌書室及各埠申昌或經售申報處購取可也此佈 
[續防患未然說]  
　　西人之防疫可謂藻密慮周矣不特防之於已然且更防之於未然誠可謂得未雨綢繆之道矣香港疫癘大作死亡相繼觸目傷心本埠工部局西人深恐舶往來或將疫氣帶至因預籌一切保護居民意美法良可謂無微不至矣不佞曾於禮拜日報首暢陳諸說以效芻蕘不料港中疫氣更甚於前死亡者日多一日於是工部局董更商諸葡國值年首領事設爲防疫章程大略謂船之自廣東香港及南方各處來者一律令停泊下海浦外六里倩醫生上船稽察如行李貨物中帶有疫氣急令携至浦東薰以硫黄烟始准各自携去船中須並無疫氣始准進傍馬頭又度地浦東創建醫院二所一療西人之患疫者一療華人之患疫者院中延集西醫華醫如華人不願就西醫則可由華醫療治以上二者俱已照請江海關道黄觀察出示曉諭一體遵行噫何西人之保衞租界地方竟若是其心力交盡哉夫疫之來也其勢如疾風暴雨銳不可當必俟患已至而始治之勢或有所不及故必先於各船稽察使疫氣不得流行此猶綏輯地方者預防伏莽之興必行旦夕巡邏乘事未起而先爲設備也然使備已設而伏莽者依舊揭午而起騷擾地方則一面須薙洗廓清一面須移民以使之安堵然則醫院之設其可視爲緩圖乎聞之西國歧黄家謂疫盛時有毒蟲飛舞風中中之卽興疫症避之之法無他秘訣　在居處飲食事事求其潔清自能使疫蟲無可藏身疫氣消弭於不覺然一人旣患疫則與之雜處者勢必蔓延而傭保妻孥周旋於病人之側其傳染更爲迅速每有朝發而暮卽喪身者故凡有病人必使遷居醫院中與傭保妻孥遠隔庶幾絶傳染之患得免殃及全家顧華人每不信西醫謂治法藥方迥然各别使旣居醫院西醫治之而愈固可忻喜歸家萬一疾不能瘳卽不免有所怨望因更另延華醫診治俾不信西法者轉而就華醫於保全人命之中寓曲體人情之意苦心孤詣蓋已略見一斑矣夫人未有不貪生而畏死者苟疫不傳染則已一傳染而蜷臥家内致己亡而全家與之俱亡何若安身醫院中雖暫隔傭保妻孥而全家得以無恙乎然則此院之設凡在稱知道理者當無不欣然樂從也抑更有說者防疫之法前說已分列四條而尚有事宜之未盡者一曰潔清客寓上海客寓之護分爲數等其大者往來顯宦僕從如雲氣象堂皇尚不致十分汚穢卽中等者榻帳齊備猶或可暫容身所最不堪者其爲下等之小客寓業此者沿街賃屋一幢以木製爲低棚分别上下層如蜂窠如蟻穴客之入此者每夜只須錢二十餘文凡醫卜星相之流車夫挑子之類人類混雜穢氣薰蒸客苟疾病昏沈則乘間抛棄路旁任其自斃滬上苟有疫氣必先及於此種客寓之中宜首先責令收拾一清庶無他患一曰潔清烟館租界中大小烟館無慮數千家其或高軒寛暢曲室精良凡净窗明花香鳥語斯卽終日一燈相對猶不致於疾疫纏身至於小烟間而矮屋繩牀齷齪污穢葛屨草衣之輩叢雜其中惡氣難通能不釀而爲癘若夫花烟館則借烟霞之窟爲雲兩之塲藥义鳩盤荼引人入勝旣已觸穢又復傷身疫症之興其能免乎所宜概行禁止以靖地方一曰潔清馬車停頓之所四馬路迤西一帶馬房林立馬圈之内自氣逼人偶過其旁輒欲作惡而小東門外及棋盤街兩處野雞馬車之停頓者尤密若繁星小東門外另闢停車塲地近浦濵時有好風吹送獨棋盤街兩旁店鋪其比如鱗中間糞溺淋漓昕宵不絶雖有打掃夫勤加灑掃終於穢氣難除或欲令其移歇洋涇浜然洋涇浜畔居民豈皆如海濵逐臭者以鄰國爲壑亦非事之所宜必也責令馬夫隨帶灑掃器具時時糞除糞溺以免礙及鋪戶居民一曰潔清里巷租界中向禁人隨處便溺犯則罰鍰近則四馬路寳善街各里巷中無一處不可小便前報曾議及另建小便之所免致觸鼻難堪然言之匪艱行之維艱熱閙市廛何處購得空地卽購得矣而構屋建厠豈旦夕所可奏功今宜令灑掃夫於車後携帶辟穢藥水每日數次向各里巷小便處灑之各戲館各妓院前亦責令戲館主及龜奴時時灑以藥水則穢濁盡去疫癘自然可除矣凡此四者皆辟疫中以要之圖至於飲食居處事宜則人家須自爲料理不特工部局不能時刻查察且一經查察未免嘖有煩言惟在家主之善爲誥　耳尤望華官輔工部局之不及諄諄勸諭俾愚夫愚婦亦知西人之加惠我民凡事樂從無稍阻閡則不特受廛租界内者食德飲和卽城廂及南市居民亦可無災無害矣袞袞諸公自有善策不佞誠無俟贅言 
[疫仍未已]  
　　昨日香港來電報云初三日病者八十六人死者八十三人在醫院醫船留治者二百三十五人自疫之初起迄今共死一千零十三人嗚呼何天心猶未厭禍耶引領天南爲之悵悵 
[登洲海市]  
　　烟臺同樂園自二月下旬開演以來不過月餘卽已閉歇惟會仙園獨樹一幟鐵板銅琶高唱大江東去門前車高爛其如雲○每屆春夏間廣仁堂種牛痘局施漿種痘附近嬰孩保全不少惟本年所種之痘多有鬱而不發者豈先天伏毒過深引洩不易耶抑痘漿過宿而無用耶○大山一帶河口商船漁艇時有被刦之案近由道憲會商登榮水師統領除埕子口地方派撥弁兵常川駐紥外復雇商船配搭弁兵裝作商民水手到處巡緝以期有案必獲是誠緝盜護商之善策也○鄉民賽會來烟必將通衢僻巷遊歴一周上月有十五日有世回堯地方　會一起來　游賽日燥風狂執事人等揮汗如兩疲乏益甚游歴未能周徧遂議翌日重遊烟市然所收香資不抵兩日之　會中人未免賠累正值夏令農忙作此無益之舉究知何所取也○西南河地方有一土窩專售泥土凡　均堍台　　　蓋 
 
 

Page 2

 
 
墻屋皆取給於此故獲利之多勝於種植數倍惟挖土之人時被傾壓歴年以來人畜被傷不一满足日前又有一人一驢斃於土坑好事者謂爲鬼物索替豈其然乎○登州盜風甚熾東鄉一帶素稱殷富時被緑林豪各乘夜縱火民間寢饋不安有地方之責者何以處此○自上年巖禁小錢市面頗覺安靜今春楨弊復生以致兌換之人屢有爭執現經縣尊出示嚴禁按小錢之來源皆由鵰鳥船及萊州府之小船販運來烟烟街雜貨磁器各攤及零兌之小錢鋪購買攙合入則任意挑剔出則强攙行使若不盡法懲辦圜法之壞終無底止也○上月十八日俗傳爲泰山聖母掌扇之晨距烟四十里之太平頂本有行宫是日賽會演戲遠近村民進省頂禮時值天氣炎熱所有摺扇團扇浦葵扇每人皆購一柄藉以招引凉風扇業中人因之大獲利市 
[捕魚墮水]  
　　漢口信云四月二十四日下午有漁人某甲泛一葉扁舟在下關　　撒網捕魚因立足不穩隨網墮水形影俱杳同伴某乙以爲從屈大夫遊矣遽喚奈何未幾甲忽從水底浮起乙乃援之以手覺甲身甚倍於尋常定睛細視見甲雙手抱屍一具乙奮力曳出將屍收殮安埋瘞於曠野說者謂凡屍沉於水底者有觸卽浮甲墮水時正觸其屍遂與俱浮水面意者冥冥中殆有莫之爲而爲者歟 
[武林瑣述]  
　　杭州湻佑橋某甲作餅師兼售勞丸近因生計清淡所雇夥友越産也今春進店薪工分文未付夥因家中有事三月之資催索甚急甲無以應上月下旬某日夥又追逼甲默不一言俟夥出將切麫刀向頸上横割深入七八分長三寸餘竟將咽喉截斷立時昏暈倒地血如泉湧其妻見此情形放聲大哭雖用刀傷藥及閉口葑敷治奈已無從施救隨卽氣絶身冷夥聞之不敢歸店潛卽渡江而去妻欲喊寃呈控鄰人婉言勸解謂釁從夥起而催討薪工亦不爲過逞控後徒出費用未必能償命也不若使人覓夥罰其出棺殮費如何甲妻首肯究不知夥之來與否也○浙撫廖榖帥晉省接印及假督署暫作行轅早登報牘而撫院尚未開工脩理兹聞須俟榖帥到省相度之後再行布置蓋素熟形家言昔在臬司任上曾將周圍墻垣加高數尺宅門内東西房屋均按宫位事後若龔廉訪趙廉訪蒞斯任者無不開藩　撫院二堂後均封閉大堂及頭門照墻等處丹青未煥而草緑庭階聞定期五月前開工而修葺完竣當在夏至時節也○杭垣自四月望後天氣晴明惟每日午後輒覺熱氣薰人日光紅豔二十二日下午忽有濃雲蔽日俄而開朗二十三日朝陰至夕陽西下時仍是纖雲歛迹青天萬里二十四日清晨乍陰乍晴午後日光稍放旣而濃雲復合瀟瀟灑灑雨師戾止入夜興高采烈銅龍滴水濺珠碎玉二十五日細雨溟濛一日之間若無休歇二十六日辰刻稍晴巳初鴛瓦丁東雨點如注至晩檐前飛瀑低窪處積水沒脛矣○杭垣城廂内外每逢三月二十八日起至五月初八日止長齋四十日謂爲朱天素信受奉行者十得七八二十四日爲朱天誕辰各集佛番就廟中祝嘏是日或清音或傀儡戲或南詞或安康一城之内約有百餘處惟下城仁和倉橋老朱天廟屆期最爲熱閙其次則横大方伯之圓通寺當夜更有念七佛者宣卷者不一而足且各廟當誕日前三後四門前必用七星大纛黑旗一面前塑朱天偶像面貌狰獰左手執金色裩一支右手握一金色大圈開膛亦足繫以太紅肚兠風帽及一口鍾均用黄縀爲之究不知是何神也 
[嚴訊拐婦]  
　　金陵某公館走失婢女一口各處追尋渺無蹤跡主人無可如何置之而已又有城北某姓亦於是日遺失一女孩徧懸招帖消息杳然痛惜掌珠終日以涙痕洗面忽江寗縣趙小舫大令接上海縣黄愛棠大令移文云有形跡可疑二婦携帶幼女二口逗留申江經巡捕盤問來歴察出拐帶是實由公堂送縣相應移解貴縣訊辦並簽差押犯來寍趙大令當時人犯交值日差看管午後升坐二堂嚴鞫口供一婦係販賣人口慣家一少婦係上浮橋鐵匠之妻皮肉生涯歴有年所見二幼女略有姿色起意帶往滬濵希圖漁利每口索身價一百元尚無過而問津者方擬另尋碼頭忽被巡捕捉獲據公館逃婢云我非二婦拐出實因主母毒打潛往鐵匠家暫避現巳破案情願發官媒賣與他姓爲奴不願再歸某公館大令不允當將二女給還失主具領完案二拐婦各用籐條鞭背五百潔白之膚忽泛桃花點點矣鞭畢飭押官媒處另日再訊緣有他案牽連須遲遲發落耳 
[解犯來寍]  
　　奇兵左營馬鴻利赴院禀知押解犯人至金陵是日有人見該犯蝟伏囚車内由下關迤邐進城前後左右簇擁　兒十餘名戈矛如雪寒光逼人據途人云此人由十二圩解來係會匪中之首領確否未敢預必容再補述 
[粤東紀事]  
　　四月二十一日係藩憲成竹銘方伯之夫人壽誕是日撫憲及文武各官皆登堂祝賀冠裳蹌濟輿馬喧闐頗極一時之盛至屬員餽送禮物則一概璧謝○學憲徐花農文宗按臨肇慶業將所屬生童考試完竣凡取錄者悉係積學知名之士簪花後卽由肇起程馳赴羅定考試○江蘇候補道蘇季靈觀察元瑞奉諱歸里前因疫症流行集衆捐資延醫施診貧病之人賴以保全者不知凡幾其二公子及長孫回肇慶應試果蒙文宗賞識同入黌宫聞者謂爲行善之報○近日雨澤迭降西流迭見增漲每當潮長之際街道之卑下著均被水淹往來行人須歌揭厲之章至江上波濤尤形洶湧招招舟子皆有戒心有某貨船由省開往佛山行至中途頓遭沈沒幸搭客無多均賴鄰舟拯救不至溺斃而貨物則盡附東流所失已不貲矣○本屆甲午正科貢院號舍及各房屋亟須及時修理以免貽悮日前科塲廳委員帶同工匠人等親赴貢院勘騐一週估計物料大約鳩工庀材當在指顧間矣○上月十九日有某中年約三十許衣履修潔在長隄官碼頭徘徊瞻顧忽縱身一躍投入河中幸爲某巡船所見喝令水勇泅水拯之而出不至溺斃詢其何故出此下策甲惟掩泣不言懊惱而去人樂其生彼樂其死想此中必有隱情也○梁某者鹽步鄉人在河南某木店備工極聰慧頗行店主歡惟梁素有賭癖前日入城收帳不禁見獵心喜入塲相博將所收帳銀作爲孤注　料五木無靈全軍盡覆梁念無以對店主計無所出遂購洋烟吞服自盡其親屬聞之以身死不明向店主索命店主不得已浼人調處願出錢財從豐殯殮始得無事噫旣失帳銀又賠喪費該店主眞可謂无妄之災矣 
[豫章瑣綴]  
　　江西訪事人云南昌新建二縣宰會銜出示曰賭博實爲盜源禁賭卽以弭盜若無開場窩留之家此輩使無容身之地故靖賭必先究窩也本縣等訪聞城廂内外有等無籍棍徒不務本業以賭博爲生涯誘良家之子弟或在窮居僻卷或匿邃室深房擲骰鬥牌抓攤壓寳種種赌具無所不備並聞沿河一帶賭桌亦多非白晝哄聚卽昏夜成羣初則逢塲作戲繼則執迷不悟以致廢時失業蕩産傾家爲害地方莫可枚舉除會同密訪查拿外合亟聨銜示禁爲此示仰城廂内外士庶軍民商賈人等知悉嗣後務各猛省痛改前非安分守法另謀生業切勿以有用之錢財投陷人之羅網倘敢怙惡不悛仍前集賭或被告發或經訪聞定卽嚴拿照例詳辦重則軍流輕亦枷杖保甲隣右均右稽　之責如再得賄包庇察出一併重處决不稍寛各宜懍遵毋以身試特示自此之後倘二縣宰不以具文視之賭徒庶幾稍知歛迹乎○進賢門外一帶有所謂司徒廟司空廟者每年四月中旬演唱戲劇不下五六臺迎神賽會不下七八天地方綿延不下十里許遠近在觀男女老幼士農工賈彼此赶市趁會肩挑負販擺攤列廠不下數萬人熱閙異常禁令偶或不嚴則賭桌賭棚所在皆是誨淫誨盜隨時難免而十八日倍極熱閙九爲首屈一指無不擁擠滋事惟本年南昌縣周金箴明府　悉積弊屆期親往彈壓并請城守營保甲局及親兵吉字等營兵勇巡丁前往相助爲理明府復邀各員弁在清泰寺列席叙坐靜鎭竟日嚴飭兵差丁勇往來梭巡是日有外省逃荒者數百人突然而來明府卽照何章籌給賑欵安揷信宿押令出境○南昌府倪覃園太守甄别洪都書院前經列報兹太守於四月十六日啓館開課生監題德之不修至申申如也童生題有心哉擊磬乎旣而曰鄙哉詩題未詳○南營坊儲備倉存榖數萬石爲荒年賑濟之所關卽　城性命之所繫典至重事最要也新春雨水過多空厫間有 
 
 

Page 3

 
 
坍塌稽延頗久兹詢知知其事者謂不日當鳩工修理以復舊規而期完固也 
[北通雜事]  
　　前任山海關副都統謙都護告病開缺於四月二十日行抵通州次日卽起節入都○河東劉各莊義齊堂　廠於四月十五日止杓是日來乞雙弓米者多至七千八百餘人○署通州吳渭濵直刺權篆一年行將交卸五粥廠紳董恭送德政牌匾　刺謙讓再三而後受○正任通州榮心莊直刺於上月二十三日來通書役出郊迎迓直刺以西街周公祠爲公館涓吉二十四日申刻接印○某日有大車數輛由張家灣鹽廠满載鹽包運至昌平州交卸行經順義縣境裏橋日尚未晡突有匪徒十餘人各持器械氣象猙獰强由車上卸去七騾車夫以衆寡不敵未敢較量惟有報官請緝而已 
[漕務述聞]  
　　北通州訪事人云四月十八日倉憲提騐浙江第七起漕糧及山東濟右帮粟米十七票濟左帮粟米計五十五票是日一律騐竣十九日提騐江蘇第八起漕糧後半起及第九起漕糧第二起曰糧二十五船騐至山東濟右帮粟米十三票因米色潮濕擇其乾潔者分别斛收其餘概行陸退二十日提騐浙江第八起漕糧及江蘇第一起白糧十二　二十一日提騐江蘇第十起漕糧及第二起白糧十三船二十二日提騐浙江第九起漕糧二十三日提騐江蘇第十一起漕糧及第十二起漕糧前半起又浙江第二起曰糧二十船并補收濟右帮已騐未收之粟米一千餘石二十四日提騐浙江第十起漕糧及第二起白糧十五船二十五日提騐江蘇第十二　漕糧後半起及第十三起漕糧又浙江第二起白糧十五船○浙江糧道世敬生觀察病故遺缺倉憲就近札委浙江海運津局總辦郭榖齋太守暫行護理太守卽在津局接印四月二十一日抵通州謁見倉憲坐糧廳隨同上壩交米新任浙江糧道鄭觀察高齡由吏科給事中簡授斯缺至何日來通接印尚未得有確音也○江蘇糧道吳廣庵觀察於四月十九日到通禀見倉憲上壩交米○漢坐糧廳甚振鄉正郎京察一等記名於四月二十一日久都引見 
[津郡談資]  
　　天津機器局除製造鎗械外並製火藥以備操演之需從前碾樂一盤約計十二磅現以天氣旱乾時當炎熱深恐災生不測是以每盤不過六七磅蓋亦防患未然之意也○迤南三十里許峯山廟供奉藥皇偶象年例四月二十一日起至二十八日止闢門八日聽人入内進香寳馬　車絡繹如織山門外百貨雲集人如蟻聚蜂屯一入廟門則粉曰薰緑之儔爛如雲錦若輩多青樓妙選曲巷嬌娃名雖敬爇辦香實則醉翁之意不在酒也更有拜香會不遠數十里三步一叩迤邐而來臭汗淋漓令人掩鼻薰猶不辨釵弁混淆不知神果歆之否也 
[貢院開工]  
　　今歲爲甲午正科大比之年江南文闈供給所業經開局總辦羅太守擇吉五月初一日動工故日來木料磚灰已高如山積矣 
[獲懲地棍]  
　　金陵訪事人云油坊巷某倡家蓄姊妹花三四枝浪蝶遊蜂昕宵麕集青皮地痞時時來往其家醋海揚波在所不免揮拳之事幾於　日無之上月二十六日之晩突來者名地棍五人盤辮短衣高踞臥榻見有客在喝令出門各不依互相詬詈地棍大張兇燄將房中籢盝擊毁一空倡家無可奈何訴諸武卡卡弁揮令卡兵數輩爲之撣壓竟被土梅逐回卡弁怒告知附近二卡各派孔武有力者將土棍拘住扭送江寍縣請懲縣主趙小舫大令略詰情由卽呼伍伯各笞五百板用頭號新枷枷出示衆 
[京口讕言]  
　　鎭江訪事人云郡城各業捐集巨欵於上月二十七日招集梨園子弟在德星宫演劇三天檀板聲中萬花齊放西園公子南國佳人油壁　車如雲如水鎭江營守備許守戎恐匪徒乘機滋擾督率弁勇四出梭巡直至日墮崦嵫始策騎而返○某日夕照銜山清風微扇有校書三四輩斜抱琵琶扶婢徐行道經天主堂街某磁器店前店夥見而艶之恣情調笑校書怒遽效山膏之駡店夥突取面盆水傾之鸞帶麟彩淋漓盡致校書不敢與較怨忿而歸向某營官告以故營官怒謂何物狂且敢作踐名花若此卽飭勇持名片赴保甲總局請劉明府照案訊懲明府飭勇提店夥訊問碗店主亦飛奔至局以營兵到店毁物呶呶瀆訴明府以事由校書而起飭將龜子及衆龜奴逮案各笞四百板復罰龜子番佛五十尊賠償碗店並具香燭叩頭服　○上月二十八日上午有某甲者年未而立口操京都音携僕至西塢街某玉器鋪自稱來自天津赴金陵公幹欲購翡翠班指一枚鋪主欵接殷勤出各珍物請選擇甲逐件過目皆不合意大踏步出門去後鋪中人一一清查知失去茶晶眼鏡一副約值洋銀十餘圓飭人四處偵尋則甲已查如黄鶴矣嘻此亦冐官行騙之流也今天下冐官行騙者比比皆是鋪主持眼光如豆是以墮其計中耳否則遠而避之望望然去之若浼甲雖有通天手叚亦何所施哉 
[邗溝瑣語]  
　　前署甘泉縣李竹仁刺史太夫人仙逝後靈柩尚在署内擇於四月廿七日出殯前導除尋常執事外有誥命亭香亭容亭數座銜牌十餘對僧道一班刺史素以儉樸傳家故不欲過事鋪張執紼而來者頗稱濟濟一直由小東門南北柳巷逕出天寍門至崇寍寺暫厝刺史瀛眷遷至舊城中小街某宅衙署全行讓出差役等已掃除潔净新任汪明府擬於節前進署○俗傳四月廿八日爲藥王誕辰揚城各藥店向於是日陳設藥品香花供奉本年鵝頸項灣街新開松栢堂所陳各物尤極精緻拳石贍瓶之外有藥百數一品類皆珍貴見者多不知其名店堂内更設小清音一堂歌喉宛轉絲竹悠　將晩燈燭齊輝倍形熱閙惜七點鐘時天大雷雨繼之以風顧曲者莫不拖泥帶水而回 
[拜客繼記]  
　　前日新任江海關道黄幼農觀察拜會英刑司及英美法等國領事官昨晨復率同英讞員宋莘樂通刺法讞員葛番甫同轉譯員徐蘭齋司馬孫鼎鍾明府至董家渡天主堂拜會主教倪君懷綸復向北至泰來洋行及荷蘭領事署新關稅務司造册處一一投刺午刻通剌設筵讞署欵留飯畢又拜意大利日本等國領事官至奥斯地利亞日斯巴尼亞兩國領事官則先行辭謝故未往拜通刺因於是日暫停讞務一天 
[布帆無恙]  
　　沙寍各船承運江蘇海運糧米次第北上本報早經登紀兹聞各船將米卸空後載貨回滬已有四艘抵埠計某商號兩艘教帮兩艘 
[示禁唱歌]  
　　時當夏令每有無賴之輩掉臂游行口唱村詞俚曲上海縣黄大令惡其有傷風化先期出有四言告示照錄於後訪得棍徒沿街高唱七字吳歌杜譔淫浪飭甲查拿毋任漏網嚴提到案决不寛放 
[會商築路]  
　　前任美總領事西華德君會同英工部局董事在虹口劃定西華線路移請前任江海關道聶觀察申詳各大憲立案觀察隨札飭上海縣黄大令英讞員蔡太守會同美副領事易君孟士及諸紳董一再會勘摹繪成圖此已詳登前報矣前日下午大令復會同易君及瞿梧生等人至　讞署與宋通刺及蔡太守商議一切事宜于將晩始興辭而散 
[請領車照]  
　　租界中馬車東洋車均按月報捐由工部局給予執照此向例也惟道憲及各局總辦置備馬車由工部局特給照會以免各馬車行取巧朦混新任關道憲黄幼農觀察昨日飭家丁持片投法捕房請領照會克捕頭照章給領其舊照會待前道憲繳還注銷 
[搭蓋凉棚]  
　　現屆夏令租界中店鋪居民凡欲搭蓋凉棚必先投報捕房請給照會方准搭蓋昨日褚家橋一帶投法捕房報明欲蓋凉棚捕頭飭探看明情形禀復核奪 
[搶親被拘]  
　　蘇人陸阿虎在滬北某妓院爲傭其子阿福在玉器鋪作工與城内黑橋浜爲縫工之莊姓締朱陳之好姻緣簿上早訂三生莊女在某妓院爲大姐其父恐耳濡目染有玷　名乃致意氷上人囑男家早諧花燭遂擇吉於本月初三日完姻嗣因陸有事赴蘇勾當未畢 
 
 

Page 4

 
 
有誤歸期阿福萬分焦灼乃與親友計議效世俗搶親之舉先遣人至女處僞稱某姓欲雇女傭遂於昨日上午邀同媒妁至彩視街適遇新人於途阿福上前摟抱俾强有力者負之而行女以莽男子突如其來未免孟浪遂作申申之詈適巡街捕至將一干人拘入捕房捕頭詢悉情由命將女暫留俟其父投捕房具領 
[提人候解]  
　　劉裘氏在原籍鹽城縣控告親家陳進將女兒帶至上海售入張楊氏花烟館爲娼求請關提經鹽城縣尊備文派差至上海關提陳劉氏帶回訊辦黄大令接文後卽飭差役赴法租界新街張楊氏所開花烟館内將張楊氏陳劉氏一併帶縣前晩葉司馬升座花廳提訊張楊氏供江北人在法租界新街開設花烟館去年十二月陳劉氏之翁陳進領媳至小婦人家情願賣娼議價一百三十元人洋兩交今鹽城縣關提小婦人吃虧不起尚求恩典司馬曰此案出於鹽城縣須憑鹽城縣主持上海縣不過將劉陳氏移解鹽城歸案訊辦至身價洋一層未便究追判將張楊氏交保陳劉氏暫交官媒看管候補文移解 
[誘拐無憑]  
　　爛泥渡人何慶堂赴該處巡防避扭控瞿金林將女藏匿請爲究追局員黄衡堂二尹以案關誘拐卽飭勇甲移送上海縣請訊已紀前報前晩帮審委員葉司馬升座花廳提訊何慶堂供住爛泥渡與瞿金林相近女兒走失後小的在外探緝聞衆人說是瞿金林誘拐小的向伊盤問言語支吾是以將伊扭控巡防局蒙局員黄老爺移送案下惟求將瞿嚴究方肯承認司馬詰瞿金林曰何慶堂之女爾究見誘拐否從速供來免致熬刑瞿金林供小的素來安分不做壞事何女逃逸小的實不知情何誣陷小的求大老爺明察司馬謂何曰爾控瞿金林拐爾女兒有何憑據答稱聞衆人說是伊拐司馬曰誘拐無憑殊難深比判將瞿收所飭令何慶堂出外自行尋訪俟有端倪卽行禀覆 
[兇犯就擒]  
　　泰安棧夥粤人朱阿萬因爭兠生意被同業中和榮華各棧夥吕三等戳傷身死一案兇犯吕三煤炭阿三牛角寳生皆已逃逸後經原差將牛角寳生獲案訊非正兇吕三煤炭阿三二犯未獲黄大令屢飭嚴緝一面將中和榮華各棧司帳押交在案日前黄大令以此案久懸兇犯未獲又飭原差限日獲案如違血比原差奉諭後在各處偵緝愿出重資購覓眼線旋有愿爲眼線者投稱須酬洋一百元原差允諾當卽買楨開往丹陽境九里奈何橋地方由眼線指引竟將兇犯吕三拿獲蓋吕三本是丹陽人也原差帶入船中迅速開行於昨日到滬禀明黄大令飭令帶候晩堂訊究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[西事譯要]  
　　印度出口之貨以洋藥爲最大宗花紗次之花紗販至中國日本前者爲數最鉅至近年忽大爲减色西歴去年販至中國者共二十九萬七千五百七十二包上年則有三十八萬五千七百七十一包去年販至日本者共有一萬四千一百九十八包上年則有二萬一千四百四十五包核其數約减四分之一蓋因東方種棉漸多故也○北般鳥來信言官憲出有告示定於西歴明年正月一號起凡由北般鳥載運出口之烟葉悉按照值百抽一之例徵收稅項若所運烟葉重數不過半基諾金值銀不及一基路打則概免抽取○英京電報云俄國現經議定欲於本年之冬委派人員前往印度錫蘭及中國各處查攷種茶之法然則俄人之留心茶務亦可見矣○日斯巴尼亞京城來信言日王獄降之辰爲期甚邇諭將國内囚犯之監禁作苦工者按照定期减免四分之一是亦行慶施惠之意也○大吕宋來信云德國新例凡大吕宋貿物入德國境内一概加收稅項大吕宋政府甚不满意亦卽議改稅則凡由德國入口之貨一概加徵上月十七日已通飭大吕宋稅關一律遵照矣○南美洲之雲利蘇刺地方突遭地震被災者多至四十餘城損壞人畜物業不可數計誠非常之災也○印度鑄銀局因銀價高擡久已停鑄凡銀條銀圓之運入印地者日見短少以西歴四月計之入口之銀不及三百五十萬元視西歴三月爲遠遜矣 
[書生受誑]  
　　蘇州元妙觀東首玉樓春爲省垣茶肆中之巨擘茗園春嫩互鬥旗槍有盧陸之癖者趨之若鶩有胡生者邑之名士也癖嗜詩書尤耽吟咏每與人寒暄三四語輒誦聲大作搖頭擺尾旁若無人故人咸以痴生目之每於夕陽將下時與二三同學茗話抵掌談古今事娓娓不倦一日有衣履翩翩之某甲自稱張姓與胡邂逅每及一事必投其所好口若懸河迨茶罷散歸輒堅訂後約胡漸與之稔語愈洽而交愈密一日談及館榖之豐歉彼此欷歔不自得甲矍然而起曰弟有戚串某姓欲延一誠實君子作西賓雖俯就者不乏其人奈敝戚終嫌人欠老成今觀吾兄悃愊無華必能針芥相投胡聞之喜甚長揖曰兄倘肯爲曹邱生此恩此德沒齒不忘甲頷之而去習日謂曰吾兄文名大　敝戚聞之不勝欣喜事已諧矣惟須先酬我修金一季否則不能爲力胡核算每年修洋一百二十元今雖以三十元酬汲引人較之目下尚有天壞之殊何樂而不從當卽應允約日下聘胡先期東移西借且將家中衣飾搜刮一空湊成洋蚨三十翼靜以俟之屆期甲果至袖出聘書及聘金八元約以節後到館胡狂喜欲絶當將酬洋三十元如數付之旋卽别去詎自此絶不見甲之形影矣非但不至其家茶肆中亦不到事爲胡之世交孔孝廉所聞向胡細詢顚末曰殆矣汝遇拐匪矣速將原洋估看半係銅質旋向茶肆值堂人詢問值堂人答稱此人自言姓唐來此品茗未及匝月並不知其住於何所胡忿恨交併乃於四月二十日繕就禀詞投長洲縣署控告適士大令公出未回胡危坐於大堂之鼓架上大令回署將禀投　大令閱禀之下飭令暫退候飭差追緝胡又繕禀赴元和縣署呈控李大令飭交學師開導靜候王大令核奪 
[船行被控]  
　　詹太守遣家人詹丁投上海縣署控稱主人由蘇州雇戴生昌河清小火輪船拖帶坐船載眷口回杭州輪船柁工不知謹愼與木排碰擊損及坐船水卽泊泊而入輪船上坐視不救以致幾肇禍端幸附近民船紛紛救護事後一再向戴生昌行理論行中人皆言語支吾現知戴生昌總行開設上海英租界中請移提司事陳樑東經手雇船之朱錦山輪船舵工王賢鴻訊究黄大令准之卽據情移文英公廨宋通刺飭差立提陳朱王歸縣訊辦　　　 
[押候送縣]  
　　前者陸周氏投英公廨控稱女兒素英方懷孕被外甥王阿發毆傷宋通刺飭差提王訊供之下不認行兇遂諭以素英如果有傷可投上海縣騐明候示王則交人保出氏旣挈素英投縣黄大令騐得受傷屬實移文公廨請提王歸案質訊昨晨氏忽自行扭王到案通刺飭卽押候送縣 
[關提店夥]  
　　吳懋堂程月廷程聘芝三人在漢口永泰祥銀樓爲夥有某錢莊銀票三千兩向永泰祥銀樓兌換赤金被吳等串同將銀票帶在身畔私逃來滬住法租界名利棧由永泰祥店主李錦堂赴漢陽縣禀請關提漢陽縣准之行文到申黄大令接文後飭差持票赴法界移提到案前晩帮審委員葉司馬在花廳研訊吳等同供在漢口永泰祥銀樓爲夥携藏銀票來滬已被店主遣人取回自知不合求請開恩司馬謂爾等可到漢口求恩本委不便深究判令分别發交三廳看管候備文解回漢陽縣究辦 
[先領贓物]  
　　昨報紀扒手某甲由常熟至松江輾轉來滬施其胠篋之技昨日小東門外黄振隆烟館主投法捕房請先行領贓俟堂期投杂備質捕頭允之 
[巡局瑣案]  
　　前晩滬南二十三七鋪巡防局員劉穆亭二尹督率巡勇往各處梭巡經過大南門外大街聞邱氏家中有賭博聲卽命地甲協勇入内拘獲錢福保詹生洪顧云卿金阿五王阿和等五名二尹停輿詰問供認犯賭屬實立飭勇丁各責五十板邱氏姑念寡婦從寛免責申斥使退○前晩二十三七鋪巡防局員戴憶珊二尹出外巡查至趙家灣地方見唐順家所開小茶肆中有人聚賭將唐帶案訊究唐苦求免辦二尹姑念初次犯賭著具以後不敢賭博切結在案備查如違重辦 
[法廨停訊]  
　　昨禮拜四係法公廨訊期因葛同轉隨同新任關道憲拜會各國領事飭丁知照捕房停訊一期 
[美界捕房紀事]  
　　寍波木工王阿三賃居美租界武昌路前晩七點鐘時癡立門前昻頭望見一女子柳眉花貌婉麗動人戲詢其名以阿姣對王不覺色膽如天入以游詞女父施友禮見之向之斥辱王老羞變怒大逞兇鋒施忿不能平將情訴知某西人求得手書投美捕房聲訴捕頭立飭包探江阿三將王拘獲押候解赴英公廨請懲○昨晨本邑網船戶沈秀榮刺丹虹口通運馬頭因事登岸忽船身欹側致桅竿擊碎馬頭上所置自來火燈玻璃巡街捕見之扭沈至捕房管押俄而其友某乙赴捕房具保自願照賠捕頭允之 
[上海北市絲業會館籌賑公所施少欽經收順直山東賑捐四月初一至初五日第三千八百九十六至九百次清單]  
　　初一日隱名氏求病送愈洋五十元無名氏病願三十元無名氏急事願廿元求事平安廿元鄭子記十元新安余毓申求保合家平安二元楊鴻鈞求消災延壽一元李蓮仙銅洋十一元無名氏銅洋一元不留名銅洋一元萬成銅洋二元○淮安鹽城湖　鎭問經堂墓孫三餘洋十五元正茂合吳月江各錢一千文胥馬氏商慶元朱學貴義太生趙景春徐明剛唐義大七戶各五百文孫助庚劉加龍施懷仁三戶各四百文張萬隆黄登言王景嵐張國書夏綑嵐五戶各三百文祁璋徐壽山顧芝屏夏恆金祁登詩劉象乾薛宗武張萬昌馬德隆王生林王慶福趙國璽仲子安趙保如鄭永源劉保金劉以進劉保昌范桂生陳自美王如恆徐萬　王鏡江廿三戶各二百文王佩祥張錫福各一百五十文王道寛卜承鶴黄生杳劉如學王玉夏同山陳學財顧正玉張連珠劉保珍胡治平喬仲蕃武隆盛徐錫蕃唐履高徐江唐在田洪仰高葉允中仁裕無名氏居在田唐浩徐錫華唐漢清顧泰揚許競揚居隆裕無名氏唐漢章無名氏武萬香無名氏張國振無名氏張恆裕張榮正普崙陳福元朱開陽王汝桂劉瑞川張徐氏王起祥王愷祥胡寳田伏布華吳寳深陳步陞沈萬和朱逹言孫貢金孫以貴孫丹桂孫福有王仰山王鑒忠王雨金周韓氏顔韓氏孫相　王鑒渠王鑒熙周德餘顔敦五韓金氏王鏡函王屢生王松生孫印忠姜渭濱顔視三泰玉劉王氏李衣言李軼高王鏡人王長生王道生王張氏王韓氏王成氏顔壽馬陶李氏陸李人天成李聘青高祥成張鶴松夏貢三薛善甫夏良金夏長富時善長韋魁元劉善夫劉寶奎楊步高祁宣李藹亭陳學高洪映華潘學周祁洋泮林一百零四戶各一百文共一百四十七戶合洋三十八元○初二日何葛氏求保小兒平安洋　元保安氏十元蘇州晉生莊五元徐　齋四元○初三日洊吉堂求安洋五　元求愈頭痛人由信昌隆來九三八平足銀廿兩零一錢六分合規元廿一兩一錢九分蘇州無名氏積省拜斗費洋六元蘇城金鼎一元貝瑋貝龍珍各二角隱名氏七角生大銅洋三十元○高郵丁玉軒續墓訪梅氏九九錢五十千文賜書堂一千文張少榖畫扇面變價五百文共三戶合洋五十元○初四日汪恩錄求病不發由泰　莊來洋一百五十元惜花生洋一○初五日安徽宿州正堂陸太太本洋一百元由沈君朗山掉換英洋一百十九元無名氏十元杭州褚寶貞小姐積落絨工貿助賑求腹疾速愈十元楊熙震還願五元王朝霖求妻李氏病愈二元彭子金一元無名氏蘭板洋十元 
[上海北市絲業節籌賑公所施少欽經收順直山東賑捐四月初六至十五日第三千九百零一至十次清單] 初六日吳兆桂洋一百元朱子香求子病愈五元留溪姚氏由張堰寄來五元銅洋三元黄旭初釋三元不留名二元吳淞五松居求保合宅平安二元沈　卿一元無錫不書名五角不留名銅洋廿元○南通州全泰盛局中　小亭代寄來海陽再餘生求家客平安洋五元消災氏免殃氏丁願子　安氏再餘生五戶各洋一元○初七日烟台北洋海軍採辦所募雍睦堂保小兒平安還願洋三十元錢汝梅將膏火花紅積成移助廿元寓日本章恆甫妻方氏還願十元清和不留名十元黄渡廖于氏求病速愈三元又金子九分兌見洋三元七角五分隱名氏節生資爲子求免災疾二元○初八日沈翊清前在倫頓爲病許願洋五十元大通同孚莊洋五十元霜宇義記由鴻豐絲號來十八元嚴命丁夢蘭求先母冥福由洙徑寄來五元無名氏求保平安二元金陵鄣陳氏一元○初九　黄秀娘得子喜助洋五十元常熟凝善堂寄到海虞採藥後人求室人朱氏病痊洋五十元袁氏一元○升任順天府尹浙江學憲募龍游縣章官印甫捐募洋二百四十元定海廳趙官印惟喻募洋五十元海寗州李官印　捐募洋廿元候補同知陳官印懋采募洋二元共四戶合洋三百十二元○初十日武林姚氏心求子求生産平安洋五十元馬凌榮求病速愈三十元馬金榮求病速愈三十元蔡纘翁由姑蘇仁昌莊寄來五元五角高郵丁玉軒募宣氏冥壽經懺資移助五元又冥壽週忌經懺資移助八元又簡張氏二元眞如李葉氏四元劉子鑑病愈完願二元五角杭州陳李氏祈祈産後身熱速愈母子平安二元李嚴氏祈保身子平安復元一元○十一日仁泰銅洋一元○十二日李淑貞由宏大莊來洋四十元魚城酬願人五元席友宇五元京口潤昌棧李肩吾募章怡慶堂求合宅平安二元章漢良爲繼妻求病速愈二元定海廳署王季彤資母冥福並祈家宅平安二元○十三日不書名洋一百元漢口電報局王　齋求母病速愈由招商局來五元無名氏求兒急病卽好五元無名氏三元楓涇吳禾青求病愈三元蘇城籌願人三王○十四日高郵武廟丁玉軒募宋鋤梅封翁手戚晉寳堂因病愈洋三元袁手張姓錢三千文葛目正自澤自益自立四百文葛如愷如英二百文葛錦衣美秀立三錢三百文馮　周錦壽韋全眞三戶各一百文共八戶合洋七元○玉梅氏小洋十角如臯恆昌通年悮省銅洋十六元通和糖行通年悮看銅洋六元○十五日衡石服符病愈完願由鴻章泰　縀號來洋一百元三徑堂求佑八女寛姑病愈廿元愠處道署求保平安三元叢蘭室求父母平安銀五兩爾雲書屋爲子種牛痘平安還願洋三元無名氏二元江右石鎭街寶　氏祈保郤病延年一元 
 
 

Page 10

 
 
   
 
 

Page 11

 
 
   
 
 

Page 12

 
 
   
 
