# 1918 - 28 - 4916151

 

Page 1

 
 
   
 
 

Page 2

 
 
時評 
[折回（冷）]  
　　馮之南下也突如其來其折回也又忽然而變 
雖然若以他國之總統言或來或往固一至平常事國外且然况其在國内耶若以中國言在職而出京者實爲創例此人之所以紛紛而議論也 
議論不已則推測之推測之見無所不可若果如今日所電南下而即北返北返而無意外之事發生則議論與推測不求息而自息矣 
命令 
　　一月二十七日大總統令　吳慶熙授爲陸軍砲兵上校此令又令　陸軍總長段芝貴呈請授蘇熉孫震爲陸軍步兵中校孫光宇爲陸軍騎兵中校鄢維洲爲陸軍砲兵中校楊天信張繼晤加陸軍步兵中校銜朱宗　爲陸軍步兵少校並加陸軍步兵中校銜康維爲陸軍騎兵少校並加陸軍騎兵中校銜鍾聲海黄鰲傳國樑爲陸軍步兵少校羅乃瓊　珩爲陸軍砲兵少校均照准此令 
又令　藍世鈺晋給三等文虎章何鼎臣文良初給予四等文虎章此令 
[專電]  
南京電　馮到蚌因事巳由蚌折回省城文武今晨赴蚌迎者尚未歸（二十八日下午八鐘） 
北京電　馮行後在京各要人在段祺瑞私宅會議結果須與馮有所接洽因命靳雲鵬南下謁馮報告一切（二十八日下午一鐘） 
北京電　昨日星期張一麐入府極早例行公事照常辦理夜頒之命令及批令由總理主持（二十八日下午一鐘） 
北京電　馮過津本擬一訪黄陂因恐外間謠傳牽入總統問題因此作罷（二十八日下午一鐘） 
北京電　馮昨晚偕張懷芝由濟赴徐至徐張敬堯同行赴蚌電約李純在蚌面見二十八上午十二時已由蚌起程回京明日可到餘事來電未提及北京政界極清閒（二十八日下午四鐘） 
北京電　張敬堯昨電政府云所部軍隊自徑日起巳陸續開拔某俟總統駕到面授機宜即起程赴鄂（二十八日下午一鐘） 
北京電　龍濟光電請軍費有或自借外欵或中央接濟惟盻速覆等語（二十八日下午一鐘） 
北京電　十五師長劉詢擬日内親率第三十旅及砲團赴漢口（二十八日下午一鐘） 
北京電　今日商會開會議維持中交票價事（二十八日下午一鐘） 
香港電　龍濟光軍據恩平縣粤當道現用征閩軍隊攻龍（二十六日下午二鐘） 
外電 
哈爾濱電　執械搶匪約五十人其中以兵士爲多於夜間四時在白拉戈夫斯克鎭闖入其著名旅館先將司門者捆起繼將電話線割斷後乃分入旅客臥室持鎗恫嚇將各客貴重物件及金錢皮衣與旅行執照一律刦去計被刦者八十人六時許搶匪始去外間毫無知覺被刦各物所值在五十萬羅卜之上（二十六日） 
哈爾濱電　中東鐵路因收入大減且俄國無欵接濟故管理處决定裁撤大批各部辦事人員並會同中國官吏由哈埠輸運糧麵甚多前赴長春減收運費以惠曾受水災之人（二十六日） 
[以上字林報]  
濟南電　二十七日午後一點三十分鐘馮國璋率同侍從衛隊等抵濟南車站隨入督軍署與張督軍密議一切午後四時後　車向南京聞馮氏途次擬在徐州蚌埠等處面晤張敬堯倪嗣冲云 
（二十八日） 
奉天電　曩日上海護軍使代表福建督軍李厚基之代表又有浙江督軍楊善德段芝貴等使者接踵而來與張督軍密議要事當此時局危急之際段派頗有躍躍欲動之狀然張督軍之態度似又冷靜此間有人觀測張督軍者謂爲復興段派勢力自任巨額之軍餉竭力從事南方征伐耶恐不出此也（二十八日） 
北京電　天津來電馮總統於今朝零時二十五分鐘到新車站有曹錕梁啟超熊希齡等出迎同赴曹督軍之别墅密議良久午後五時十分鐘又由新停車場向濟南矣（二十七日） 
北京電　此次馮總統出京之確　原因目下尚未能明瞭一說段祺瑞一派之計劃欲逼馮發表主戰令後即令北方各督軍要求軍費明知中央無應之之財力則各督軍即以爲口實不肯出兵使主戰令於事實上不發生效力藉此以失墜馮之威信現在段派此等計劃被馮覺察故决計南巡無論主戰主和皆令各督軍務須服從其命令也（二十八日） 
北京電　馮總統對於外交團通知出巡之目的大略如左此舉爲檢閱軍隊慰問督軍往返約一禮拜預定途出天津濟南南京由武昌歸京（二十七日） 
南京電　李督軍急電阻馮總統南下親征並陳大局關係（二十七日） 
漢口緊急電　岳州於昨晚九時失守王金鏡退至岳州東北五十華里之臨湘（二十八日） 
南京電　岑春煊辭退調停責任已電達李督軍此後南北問題解决一切關係不與聞也（二十七日） 
南京緊急電　馮總統中途在蚌埠與倪嗣冲會談後即變更預定日程於今日由該處北返（二十八日） 
北京緊急電　馮總統今日午刻在蚌埠與李純倪嗣冲會見後即啟程北上明日到京 
（二十八日） 
廣東電　廣東溫平及化州高州附近不日將有一大决戰兩軍之情狀如左（陽江方面）守備陽春之李耀漢部下避與龍軍衝突於一月七八號退至肇慶龍軍司令官胡令宣（約九營）遂佔領陽春其一部於一月十五號陷廣海另有一軍於二十一號進至温平對於右之戰局林虎之前　周毅夫（廣東混咸旅第三團長）於一月十九號奪得廣海同日林虎親率本隊（八營）由廣東出發赴新昌方面魏邦平所率一枝隊約四營於二十五號由廣東出發從海通赴陽江以截斷龍軍之後路（高雷方面）去年十二月下旬龍軍逐高雷鎭守使隆世儲之軍（五營）而佔領雷州進陷遂溪龍軍從此分爲兩路一路由陳嘉品率之（約四營）佔領練江（石城）又一路由趙越指揮之（約四營）繫破自雷州退刦之隆世儲軍於十八號佔領化州是役隆世儲陣亡其部下死傷六百餘人對於右之戰局沈鴻英置主力軍於高州自本月十八號以後其一部在練江與趙越軍保持接觸他之一部與在練江之陳嘉品軍相對峙桂平鎭守使劉炳宇亦率六營由潯州經陸川進軍以期恢復練江（二十七日） 
東京電　張繼昨日赴熱海將在該處暫時小住（二十八日） 
東京電　日本駐華公使林權助氏預定於本月二十九日歸任茲又因事延期（二十八日） 
東京電　日本遞信省對於中國印度擾亂目的所有革命黨發行印刷物件及册誌嚴禁郵送登載二十八日以官報發表（二十七日） 
東京電　日本一般人士頗憂慮馮總統南下直隸安徽兩派之抗爭遂爲表而之對抗中國政局從此又有一大變動（二十七日） 
以上東方通信社電 
戰電 
俄京電　間羅國之軍已圍困基希里夫現正與過激黨之軍劇戰（二十五日） 
俄京電　軍工代表大會昨夜在陶里特宫開會共到代表六百二十五人過激黨領袖特羅資基氏宣稱彼信西歐勞働界地將輔助俄國行事解散國會之舉甚爲正當蓋國會議員志在設立上議院之故過激黨爲社會革命更高之體制計極當以勞　界之狄克推多而代普及選舉制（衆大歡呼）會中後舉定里林氏特羅資基氏斯比里杜洛伐氏里白克萊克氏亞特勒氏爲名譽議長（二十五日） 
倫敦電　前敵哥薩克軍代表大會已於二十三日在加門斯基開會加里定將軍下令解散該會並逮捕發起人該大會一致通過决議案向加里定將軍宣戰總攬桐河境内全權並遣兵佔領里克哈亞與維維羅二地拘捕高級軍官十八員哥薩克軍現　藉工農政府軍之助以去加里定並破壞桐河境内之中等守會使大革命得獲勝利（二十六日） 
希爾新福電　芬蘭參議院致俄政府哀的美敦書要求停止以軍械供給芬蘭莠民否則擬立即宣布與俄處於戰爭地位（二十五日） 
俄京電　芬蘭内訌似已蔓延俄兵顯助芬蘭紅旗　隊行事　過激黨自稱在南俄各地點獲勝（二十七日） 
巴黎電　協約國高等軍事會議定下　期在凡爾塞開會英意兩國首相均將與會由法國總理爲議長（二十六日） 
倫敦電　本星期倫敦開協約國海軍大會議討論海軍提携作戰方法（二十六日） 
巴黎電　中國陸軍觀戰員已抵比軍陣線由比國陸軍大臣接見繼赴比軍大本營由陸軍參謀總長欵宴後乃閱看狄克斯末特等處之戰壕（二十四日） 
到德里電　西班牙巴斯洛拉因有重大之騷亂巳宣布戒嚴令（二十五日） 
要聞一 
[北京特别通信（一百四十八）]  
　　（一月二十五日） 
河間出京之準備 
今後之時局如何 
愚於昨日通信旣略叙河間準備出發之事更以今日（二十五）與某當局某要人等面談所得其材料 
 
 
 

Page 3

 
 
較爲眞確者依次記之 
河間南行之意似心理中縈繞巳久至於昨日乃始認爲巳得適當之機會且爲不得不然之舉蓋前日國務會議河間提出解决時局具體意見之電稿其先一日尚對人言極有把握所謂有所握者不僅對於閣員而言似號稱主戰之督軍亦已多數受其疏通無有　志不幸岳州幾陷之報適於是日到京一篇和氣致祥之文字遂不得不暫行　筆此時河間所受之激刺（一）岳州關係鄂省全局而鄂省爲彼勢力根據之一不能不救（二）直魯徐蚌一帶所駐統兵督長若不完全聯絡則戰旣不肯和又不能足爲今後時局進行之障礙影響即及於其身（三）坐困於四面楚歌之北京一旦外省之羽翼漸除變起蕭牆殆欲不爲黄陂而不可得有此三者故河間此行之目的（一）在於保岳以保鄂（二）在聯絡疏通以定和議不在督戰（三）在使行動得其自由以應時局之變遷外間所謂（親征）所謂（赴敵）尚爲皮相之論非河間之眞意也昨日（二十四）之夕河間旣訪徐國務卿即由徐電邀段前總理三人密談心理不必皆同不過河間欲有此行形式上不能不求徐段之同意而已徐段旣稱贊成馮乃準備出發於是尚有種種形式上之布置（其一）今日上午之軍警長官會議上午十一時至一午二時始散如步軍統領警察總監以及軍界要人皆行到會討論維持京師治安之辦法　例文章無其重大關係（其二）今日下午四時之臨時府院聯席會議國務員及府院兩秘書長均列席亦屬照例應之有布置以免政局動搖且定内閣發令施政之範圍徐有關於總統特權及軍民大政須電請鑒核而外尋常之用人行政卽由閣議取决但於此會議席上尚提出國會問題河間之意頗願採取折衷辦法先行解决自謂彼之代理總統乃從舊法而來今將舊法推翻則己之地全先受影響故雅不欲臨時參院所産新法之有效惟錢能訓與王克敏則反對之以爲今姑舍是先　軍事上之得　如政府勢力能及於湘境則一切解决不難否則卽令恢復舊國會亦恐不足以饜西南之望惟願元首此行激勵將士討伐有功此後要如何便如何耳不然徒廢除一臨時參院無益於時局且足引起北方督軍之反響錢王等之竭力擁護臨時參院不知何意豈臨時參院尚有大大的用處　又有某某閣員曾談及復辟謠言馮總統與王總理皆云如有爲此等謠言者當盡法懲治之最後總統述及臨行發一通電並以小印交國　院庶範圍以内可以便宜行事王總理及全體閣員皆聲言支持政局决不使有動搖云云此今日　種會議之情形也 
河間出京之消息至愚書　通信之時止旣未開有何變化（　言有某某部分挽留或言明日尚有勸阻之　來京果否成行尚未可定）則吾人惟有記其預定之計畫聞　京時間確定爲二十六日下午八時由十五師師長劉詢帶　一 
旅護送其巡行地點先赴天津與曹督密議再赴濟南與張督密議然後至徐州蚌埠與張敬堯倪嗣冲會見而達於南京並擬觀望形勢或往南昌漢口一行約十餘日可以北上而時局變遷瞬息千態亦不能完全預定吾人惟祝其進行之順利使大局早有底定之望而巳 
關於岳州之消息此　尚未證明其完全失陷（至今日下午之消息上）但巳一日未有電來聞王金鏡昨晚曾再告急且請撤兵政府去電阻止荆襄方面今日下午政府所得消息荆州被吳光新收復而後襄陽亦於昨晚爲曹錕第三師（師長吳佩孚）之張旅長學顔所收復並克樊城黎天才向西南敗退襄陽漢口電報已通云云據此則荊襄巳可無事今後惟一意以援岳得志則亦不過預備圖湘而止故河間此行有兩大要點（一）如各督軍師長眞心主戰即日出兵自赴前敵則局部之討伐命令不日即下（巳預備）是爲向主戰方面進行（二）如各督長等口雖言戰而依然不肯出兵赴敵是北軍巳無主戰之資格則惟有與各督密議允南方之要求現調停之實際則爲向主和方面進行故河間而果出京即與時局解决無論和戰兩方皆有重要關係但有須注意者北方一隅雖内閣依然徐段亦面允協助内閣以維持秩序而果能不發生其他問題與否尚疑問也不然被某系之機關報一聞河間出行消息即明目張　曰不必挽留似表示歡迎之意果何爲乎 
[鄂訊中之荆岳戰况]  
　　吳光新攻克荆沙之前王子春於石吳兩方曾力爲調停勸石星川無斷其糧道石執不可王欲奪取荆門亦懼牽動岳戰未敢力攻不意處於絕地之吳軍於此數日間竟由長陽當陽及宜昌沿江三路而下十七日克宜都十八日破枝江下松滋佔當陽節節進攻十九日已抵距荆沙三十餘里之新橋虎渡口由潛江而上之北軍早巳屯紥沙市下游之高家場扼守荆軍下竄而監利之湘軍復於十八日敗走石首華容荆軍處茲三面包圍之中而又子彈缺乏湘西常德之軍復爲陳復初黨煽惑生變　學濟以顧其根本爲重於是石張互商傳令湘軍盡退常澧荆軍暫守公石吳軍探知此信二十一日之夜遂直和沙市荆湘軍因大隊巳退並未激烈抵抗且戰且走二十二日夜吳軍第十三混成旅營長秦毅遂以一營之衆佔領荊州聞吳光新當日已乘快輪抵沙王子春電荊撥五萬元犒賞所部一面令前派援宜軍隊卽日上駛往宜因吳軍雖拚命攻克荆沙而施宜間尚有滇黔川湘各軍今吳軍下駛　恐施宜有失故命援宜之軍星馳前往至黎天才被困於襄陽確有向荊門而退之勢荆門當荆沙之前常澧處荆沙之後石星川　恢復地位計必聯黎張各軍重攻荆沙以後該地兵禍恐尚未巳也第十一師蕭安國一旅前巳緊迫荆沙茲聞業調至監利十八日戰勝湘西軍後追入華容南洲二十二日湘桂粤聯軍大舉攻岳左翼由華容而進以援湘西敗軍與蕭旅戰大敗蕭軍全旅死傷過半退回監利若非王懋　軍　住監利必又失守岳州前方新牆二十二日戰事亦極劇烈南北兩軍皆死傷不少北軍取守勢勉　保　陣地崇通一帶南軍亦來攻擊小有衝突王子春王金鏡因中央並未命令攻湘仍令各軍注重堅守一面會合蘇贛二督電致譚浩明程潛力辯攻荊非其本意係石張自向吳軍挑釁彼旣攻吳予等豈能禁吳不還攻傳說譚已於二十三日復電承認暫停交攻惟今日京漢武岳二路及荊沙新堤二處輪船均運兵甚忙駐武昌之砲隊（屬於第十一師十一　第三營）馬隊皆運輸往岳則岳州戰事固未進也向軍政兩界探聽其說料不一致有云岳州只二十二日交戰一日者有云二十三日尚戰　未巳者武漢商民因久處恐慌之中雖　戰訊尚不十分　惶 
[國會非常會議之經過]  
國會議員在粤開非常會議始於去年八月二十五日巳七閱月於茲矣議員到粤之人數若干其所需經費若干及如何籌措人鮮知者茲將此項事實調查述下一國會議員報到之人數及其省籍廣東二十一　廣西二十二　福建一十一　浙江九　直隸　一二四　西藏五　湖北一十九　湖南一十五　陜西一十一　四川六　雲南一十九　安徽八　黑龍江三　奉天四　甘肅六新疆五　江西二十　蒙古二　江蘇四　山西七　雲南一十四　貴州一　山東六　華僑三以上凡二十四區域共報到議員二百二十五人但到粤已故之王錫恩蕭晋榮黄宏憲三人未列入内　二去年八月二十五日開非常會議在未開會議之前所用招待費萬餘元議員由津滬來粤所用川資亦萬餘元均由孫中山籌欵支給開會議之後八九月份共支三萬零三十五元九毫七仙十月份支二萬八千二百四十九元六毫一仙十一月份支二萬三千零一十六元五仙十二月份支二萬八千二百零七十一元九仙是開會議之後亦已用過十萬餘元每議員月得公費百元此欵除由軍政府支給四萬餘元外有係個人墊借者有在他　　邦移者歐陽榮之爲會計科長其籌　爲最營三非常會議自成立以來其所議决事項者如議决軍政府組織條例舉定大元帥元帥有各部總長議决對德宣戰議决發行軍債章程皆是也此外如對内對外關於議注之宣言通電以及個人奔走游說於滇川湘桂鄂寗之間皆爲該會議經過之事實最近聞軍署曾擬在某項收入之中撥出五萬元以爲非常會議給費而該項現在未有收入誠有緩不濟急之憂至於國會議員近日聘任爲軍署顧問參議者不下三四十人軍政府參軍參議者三四十人近因經費無着有提議於本省協解中央　欵中撥用者亦有提議發行債票者要之非源源接濟則國會有朝謀夕糧之苦粤省議會因議籌備國會經費問題請開臨時會經省長咨覆照辦故二十二號即舉行開會禮茲將省長咨覆省會文錄下　現准大咨開本會本日開談話會僉謂大局糾紛國會經費問題關係重大本會亟應召集臨時會議以資解决絕在場過半數議員署名贊同茲謹依照省議會暫行法第三章第二十二條所載臨時會由議員半數以上之請求召集之規定刻日召集開會相應咨達查照等由旣與省議會暫行法第二十二條之規下相符自可照辦相應咨覆貴會查照定期召集可也 
[臨時參院尚開會議]  
　　昨（二十五日）下午一時臨時參議院開會議長王揖唐主席延至二時餘始開會　　長王　　君報告議員党　齡君辭　衆無異議遂開會討論修正衆議院議　選舉法案（　　二曾）接續前會討論第九十八條關於選舉訴訟中之　級　　　員黄雲　君提出修正案擬改全院委員會原案一審制爲二審制即因　　起訴者以高等審判　爲終審之判决因覆選　訴者以大理院爲終　衙門　鎔君力贊　議克希克　君亦贊成其說並聲明前會黄君主張適　通常手　本　以　三　之制　延時日有碍議會之進行是以表示反對此次黄君　主張折中辦法改爲二　　於法理實際二者俱不　背本席聲明取消前次反對之議劉恩格謂黄君之主張在表面上觀之理由甚覺充足然在官際研究實有許多碍難之處蓋終審衙門只限於糾正違法不理事實選舉訴訟在法律上本無甚問　大半在於事實上訴訟旣以事實爲上訴之理由　大理院依法應發回原審距京較遠之省分一往返間爲期巳逾數月判决不確定議員不能到會不惟於個人權利有關亦於議會進行有碍况旣選舉即有黨派　舉失敗之黨派必設法控告反對黨之議員羅致多人以爲牽調之計茲不論其是非曲直俟判决確定後而被控之議員在本會期巳不能出席矣此爲本席所經過之事實如張于潯與張益芳之問題是也且一審制並不違背法理如内亂罪以大理院爲初審於法不背則選舉訴訟採用一審制更有何不可故本員仍主張維持原案胡霖謂選舉訴訟最宜迅速故以劉君之說爲是黄雲　謂劉君主張採用一審制主要理由以爲終審必致發回原審而實則不然蓋發回原審之案必其事實萬難調查此外實無發回原審之必要且選舉訴訟提前審判早有規定决不致遷延數月之久至劉君所謂選舉訴訟議會進行有關本員亦承認於當選者確有不便但因選舉訴訟敗訴之結果有停止若干年選舉者有褫奪終身選舉者其關係不更大乎事關人權宜以愼重爲是故本席主張採用二審制其理由即在此也議長宣告討論終止以黄雲鵬之修正案付表决贊成者多數通過接議第三編標題蒙古西藏靑海議員之選舉無討論照原案通過克希克　提議修正全編其重要主張員額改爲　括規定仍用復選制以蒙藏院長爲覆選監督烏澤聲主張用　括規定其員額之分配由蒙藏院長另表定之陳藻秦望瀾均　用概括主義吳文瀚　先表决克希克　之修正案全體陳銘鑑以爲違背議事規則第十九條不能如此表决仍宜先以概括主義與列舉主義付表决衆無異議議長以概括規定付表决贊成者少數又表决原案第九十九條多數通過克希克　又謂哈薩克乃回部之地其議員一名不能列入蒙古之内李鍾麟謂哈薩克實係蒙古該地尚有蒙古王公雖係蒙回雜居然其地確非回都光雲錦謂該地人民乃係蒙民奉回敎當前清乾隆年間由俄國歸化中國實係蒙民不能以奉回敎即謂之回民也劉恩格亦以爲應列入蒙古議長以克希克圖之說会表决贊成者少數克希克圖又謂現在外蒙旣未内附敢列　主義該地議員又不能選舉是徒具一空虚條文而巳本員對於適間表决提起疑義請議長反證表决時議員　　崧退席議場差一人不足法定人數敎會時聞巳至無表决遂　告延會 
[杭州快信]  
　　此問得閩商消息粤軍將達省城十分危急政界消息齊省長有密保張厚璟任省長說省書第一署警署長丁德威昨午接受關防代理之楊永熙巳調充甬廳督察長所遺一分駐所警佐並不另委擬即令丁兼攝 
德清縣呈請於地丁及抵補金項下加收附捐補充敎育及積榖經費財政廳昨核准照行東陽縣葛大喜等二十一員捐資興學省署昨頒發銀色各等褒章飭縣轉給以資激勸警務處昨委金祖愻爲嘉善一等警佐鄭士吉爲桐鄉日暉鎭警佐又以上虞縣警佐葉紹良與孝豐縣警佐潘光烈對調 
省城日來銀根又緊現水飛漲銅元價值奇貴八團二連連附朱錫奇奉令降爲代理照八成支薪齊省長瀕行時頒給本署辦事員及書記等賞銀四百元特别者每員可得六十金 
新委金華地審廳刑庭推事趙壽椿學習推事鄭式康昨同日赴任 
[南京快信]  
　　馮總統出京昨巳抵濟南聞今日（二十八）抵寗李督已派主任參謀劉玉珂副官趙瑞祺陳定鈞等赴徐蚌沿途迎接軍署二堂後新建洋房二　巳預備爲馮總統行在昨巳布置一新陳設頗爲華屬馮總統昨抵濟南稍躭　即至徐蚌晤張敬　傷嗣冲　慰將士督促出兵 
馮總統前站已到陳之驥（馮總統之婿）昨謁李督述馮出京意甚密時局甚危 
聞馮總統此次突然出京並未有電微各省督軍省長同意惟敬（二十四）晚參陸辦公處有電告總統南下犒閱軍　似早巳有一種决心故李督去電阻止巳不及　　運使張季煜前日出京抵寗昨謁李督述馮總統未得岳州陷落電即有親自南下勞軍意 
江寗鎭守使齊變元省敬應是王桂林金陵道尹俞紀琦政務廳長蔡　善財廳長胡翔林江寗縣知事孫錫祺均於今晨渡江乘車止蚌恭迎馮總統惟今晨尚無電來預計巳抵徐州或蚌　 
徐州張敬堯因索餉無效忽又變計不肯援鄂鄂督王占元電李督稱石星川退出荊州後聨合湘軍攻蒲圻通城扼岳州北軍歸路似早經預定計畫武漢形勢危急乞示方略 
　督陳光遠亦有告急通電來寗稱和局　裂湘軍勢將侵入贛境萍鄉極危贛南鎭守使方本仁亦有告急電來大致相同 
浙省長齊　珊於昨晚七時乘滬寗車抵寗今晨即轉事赴津 
軍械局長孔慶塘　隨馮總統專車出京回寗 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[總統南下之各方所聞]  
　　自岳州告警馮總統忽有親自南下之意昨日巳閧動全都非復軍機秘密之比茲聞岳州告急之第一電係二十三晚接到爲王鄂督寄來者内言漾（二十三）晚恐不能守馮閱後非常焦慮遂即在電末批親自出京四字此爲發議南行之動機馮意以爲北洋派中有咎其平和政策之不當者然馮本身則謂並非反對主戰實以事實上有種種困難不得不早日望和其困難最大之點即在主戰者之遲不出兵馮前當段内閣辭職時本有通電謂將提一旅之師親自南下云云此番以事機危急遂復萌此念前日國務會議本預定討論解决時局辦法之通電因岳州告警遂將此電擱起散會之後同入公府馮即對閣員等發表南行之意並宣布此行目的在周歷天津濟南蚌埠徐州四處犒慰將士督促出兵當時閣員中亦無重大之異議是日下午五時總統親訪徐世昌於其私第到後即由電話約段芝泉來徐宅首由馮歷述軍事上困難情形及一己維持大局維持團體之種種苦衷其要點仍在非不主戰但主戰者不速出兵是以欲親自一行以鼓勵將士徐段聞之立時表示贊成之意又聞馮曾約段君同行段君謝之然南下之議則從此定矣是晚卽向各省發出一重要通電詳叙中央之苦衷及軍事之困難謂岳州危急而奉命赴援之軍隊多觀望不前故不得巳親自出京督促云云昨晨上午十一時馮召集在京軍警長官百二十餘人在春藕齋會議馮發表今日南下之事吳炳湘始稍勸阻以爲鼓勵士氣爲道殊多似不必親自出京殷鴻壽曾言願赴前敵打仗又有人建議旣一致主戰可另派全軍總司令並下討伐明令馮於席上仍言决計一行敦囑軍警協力維持京師治安吳炳湘李長泰面允敬謹擔任下午二時復召王總理段陸軍總長等入府密議傍晚始散關於南行之準備已大致妥帖除第十五師一旅業已出發外聞昨午已派定蕭廣傳等八人爲隨營衛侍武官並命承宣司守衛司準備一切又秘書廳隨行之人業巳指定至於南行之名義　爲檢閱軍隊關於此事昨日會議時曾有辯論有人主張用總司令或督師者馮俱未允諾因意雖在督促出兵而出兵之目的在於保持鄂岳非即與西南决裂故協議結果决定用檢閱兼犒師名義最初馮欲至蚌埠爲止但昨日傍晚消息改爲至濟南爲止然亦難以即定也 
新聞編譯社云馮總統定於今日下午八時由京蒞津預定歷訪直隸山東徐州南京督長示以機宜更須由南京換乘兵輪赴漢慰勞防戰各項軍隊純爲巡視性質並非督戰亦不親赴前敵回京之期預定爲十日約需半月之久此行之作用在撤除内外之疎隔激勵出發之軍人與時局前途當然有至重大之關係又聞今晚出京時間雖預定爲下午八時大約十時許方可開車已備有專車十四輛至於維持政局之辦法則昨下午聯席會議議定閣員一致擔任維持總統臨行擬卽以大印交院重要之事電達請示至無關大計者則逕由閣議决定施行又云馮總統出京巳發一臨行之通電曆叙時局艱危士卒暴露種種慰勞之詞據某方而　察或尚有勸阻之電來京但預定之計畫當不因之變更新民通信社云馮自聞岳州失陷消息異常震怒决定下令申討又慮曹張二路及寗贛二省因出兵料葛互存猜疑自往天津濟南徐州蚌埠南京南昌等處以犒師爲名激勵各將吏協力同心一致禦敵外傳馮赴鄂督師尚非眞相前晚昨朝均巳分頭凖備特派第十五師師長劉詢督同十五師中之一旅隨行護衛津浦線路特備長行專車啟程日期定在本日（二十六日）往返定爲一星期馮行後一切政務統交王聘卿總理攝行並擔任維持京師秩序惟王謙　未遑謂如此重任非徐段二人莫屬馮因於前夕往訪徐以王所語語徐詢能否援助此一事也馮意並擬請段出名電致北方各省勸戰因不便自向段君申說欲徐爲之轉達此又一事也徐當時即以電話約段君來談三人一室晤商所談雖秘不可詳微聞徐段二人之意均贊成馮下令申討段君並允俟申討方針决定後以個人名義電勸各省解釋猜疑一致禦敵惟對於馮親自出京一層不甚贊同此均前日晚間事也至昨日公府於午前十時午後四時半兩開會議午前軍警會議午後國務員及高級軍官聯席會議均贊成用兵申討而不主張馮親自出馬京師商會並舉代表入府陳情以陰曆年關在邇商界金融緊迫務請元首勿輕離京云云惟馮意已决迄昨晚八點止出京犒帥一層仍未挽回惟允縮短行程至山東濟南爲止所有府中隨行各員均巳派定並聞王總理在昨日會議席上獨自贊成出京午後一二點鐘並赴五條胡同謁見東海密談　久中華通信社云自岳州戰事發生時局頓生變化遂有馮總統親征之傳說至昨日傳說益形混雜莫衷一是茲據公府消秘馮確將有出京之議聞係先赴天津次往濟南與曹張兩督接洽此行内容未便宣布微聞元首回京之期預定約一星期其行期擬在今日午後隨從人員擬定府中各機關各派二員禮官處則派四員並已飭府司預備專車計共十四輛 
[吳景濓等反對借欵函]  
　　國會吳王兩議長致函駐京英使朱邇典云北京公使團　袖公使朱爵使閣下竊敝國自段祺瑞秉政嗾使武人　迫總統蹂躪國會釀成張勳復辟之變及其復出更造非法機關公然破壞約法國會同人以民國主權在於人民同人等受人民之付託賣無旁貸爰由兩院同人集會廣東組織軍政府以維持國憲征伐叛逆爲其職志苟得國會恢復約法效力如故即罷兵爭屢次宣言中外共知前者馮代總統罷免段氏總理之職將求和解　段氏一系怙勢挾持仍思以武力壓迫民意聞近日密謀與各友邦締結種種之契約期得欵項繼續戰爭按照敝國約法規定凡締結國庫有負擔之契約非經兩院議决不能發生效力同人等對於此等非法借欵萬難承認民國成立以來與各友邦邦交日益親善各友邦對於民國之俠義同情爲國人所永不能忘若於此時使段系得大宗借欵必直接間接用爲對内之軍費彼此相持徒增流血殺人之數夫正當民意不可阻遏非法政府决難久存證之袁氏往事可以知今後勝負之的在倘徇官僚之請求拂國民之公意締結不正當契約名爲經濟借欵非充軍費即入私襄阻義軍之進行負友邦之盛意其於民國發展世界進步人類福祉尤爲莫大之障礙現經同人在廣州開會一致議决代表中華民國國民多數民意通告貴領袖公使敢請轉告在北京各友邦代表　賜轉達各本國政府嗣後對於北京政府勿供給以資金所有鹽餉關稅緩付賠欵等項在大局未平定以前暫勿交付不獨敝國之幸其裨益於世界進步人類福祉者實大敬候福音言不盡意中華民國國會非常會議議長吳景　副議長王正廷及議員等同即 
[内部關於防疫之文電]  
内務部漾日致大同陳委員電云大同站長轉陳委員鑒二十二日下午電悉所陳各節業由委員會討論於南口設所檢驗由部派總醫官辦理張家口預防辦法應請江會長考察情形核定其正太鐵路方面自可與楊醫士接洽至渾源地方昨巳分電直隸山西兩督軍拒要設所預防矣特復内務部漾印又致江會長電云大同站長　送江會長鑒康密個日電告本會議决關於京綏鐵路京張段先開貨車辦法六條計達左右正盼電復間接禡電並陳委員及諸醫士電陳各節業經委員　討論於南口籌設檢驗所由部派總督官辦理張家口預防辦法卽請我公酌辦至正太鐵路方面自可與楊醫士接洽渾源地方昨已分電山兩直隸兩省督軍扼要設所頂防矣特聞内務部漾印又敬日致太原閻督軍電云太原閻督軍鑒華密漢電敬悉沿邊各口已飭各路統兵官長並商准歸綏蔡都統派兵堵塞斷絕交通等因　畫周密極慰惟現准外交部函准英朱便面稱據各醫生報告擬請將萬里長城由北而南之四門封　僅留雁門設一查驗所請電致山西督軍令將該四門封閉等語查雁門關陽防口前准電稱巳經設防並擬定雁門關沿内長城一帶爲第二防疫線在案茲准英朱使對於請封　萬里長城由北而南之四門特再電請酌辦詳覆爲盼内務部敬印又致直隸曹督軍電云直隸曹督軍鑒據京漢鐵路局醫士貝熙業條陳阻止晋省疫症傳延直省預防辦法各節經部交　防疫委員會討論决定應於以下各地方分别設施一認爲應設完全檢驗各機關者爲與晋大同毗連之陽原縣與晉省渾　毗連之蔚縣及與晉省靈邱毗連之　源縣而易縣之紫荆關及淶水縣之大龍門兩處尤爲扼要地點更有與晉省五台毗連之阜平縣及　沱河流域之平山縣均應由尊處酌派軍隊堵截行旅並飭各該地方官分别設立檢驗機關以資防禦二爲保術門　溝煤礦起見應由交通部飭令京綏路設檢驗所於三家店而其尤爲扼要之處實在京兆直隸交界之獨山口向陽口洪石口三處應併請尊　酌派軍隊先行防堵爲三家店籌設檢驗所之預備三京漢鐵路方面之檢驗所應由該路局於豐台保定石家莊各站分别籌辦除令行京兆尹井由交通部分令各該路局遵照從速設備外特電請查照辦理見復爲盼内務部敬印 
[通岳與襄樊之戰訊]  
　　岳州全部陷落之說連日巳極盛傳政府中人則謂尚未證實惟岳州方面南軍實有兩師兵力北軍恐難支持聞二十三早接戰之初南軍先以便衣混入隨乃現出武裝前敵各軍事前之疏於防範概可想見要之鄂防之可慮實在統帥不一意見紛歧目前不但岳州可危即通城亦不足恃聞通城駐軍僅有劉錫廣所部五營吳光新所部三營而聞南軍已以三十營由平江進撲衆寡之勢已屬懸殊且鄂贛交界之地爲修水銅鼓等縣爲通城側面軍事上本極關重要先是王金鏡曾電商贛督陳光遠派兵駐守贛督未及發兵現時該地巳爲湘軍佔據由此長驅直進危險更不可言通城一失崇陽蒲圻通山均將隨之而武昌不堪問矣此昨午某當局之言也 
岳州前敵總司令王金鏡以岳防右翼爲桂軍攻破前晚來電告急昨日續有電來告急謂右翼旣失左翼恐將不支現督在岳軍隊死守待援請速撥大軍來岳助戰云云自前日岳州緊急之報到京後馮即召值衛第十五師師長劉詢入府諭令即日將所部軍隊抽撥一混成旅星夜輕裝出發劉師長出府即下令準備并巳由交通部在雪夜中預備車輛昨日劉師長又親赴南苑挑選精兵編成一混成旅卽晚（二十五）出發遵京漢鐵路直抵漢口 
石星川退出州後即退保公安吳光新所部旅長李炳之於二十二日馳入荊城吳光新親率大隊於二十三日抵荆會合第三師師長吳佩孚南陽鎭守便吳慶桐猛攻襄陽先後攻下老河口牧馬嶺等要隘吳於昨晚有電報告參陸辦公處言襄樊巳由此軍完全站領又據漢口二十五日下午一點四十分來電第三師所部張旅長學顔自個日（二十一）起與黎天才軍激戰四晝夜本日午前已將襄陽樊城兩城完全佔領黎向西南退却襄（襄陽）漢（漢口）電巳通云 
[南軍攻岳之凖備]  
　　自北軍進攻荆襄後南軍早欲攻岳惟調和之聲未絕故暫按兵不動嗣因荆襄危急不能再忍日昨岑西林電致聯軍將領略謂北政府分攻石黎事機漸迫調和之說巳不足恃若猶按兵不動恐　彼計中望卽通知前敵軍士即日準備進攻如巳布置完善尚祈電覆以便轉告石黎兩軍同時進攻云云聯軍將領接電後深怒北政府之二三其德無不躍躍欲試聞譚浩明於十五日晨電令程總司令準備作戰程君覆電稱布置周密各軍將士無不枕戈待命聯軍方面又凖於今日運解子彈一百餘箱以爲後盾桂軍韋總司令亦有大批子彈運赴前敵同時紅十字會亦紛紛起程準備救護傷兵並聞程子楷中將楊源濬參謀長（程總司令參謀長）决於今日乘車前赴新市與程總司令有所籌晝昨據政界某要人云開戰之期當在明日（十九）岳州北軍異常渙散昨有人由鄂返湘曾見北軍安排退走情形然則南軍克復岳州之期當不遠矣 
[龍軍攻粤近訊]  
　　攻進化縣之劇戰龍濟光軍佔領廉江後希圖佔據高　不料爲桂平劉鎭守使擊退勢甚窮蹙龍軍司令趙鉞即派員返瓊告急并請派兵數營恊助龍氏間耗召集部下會議遂於十八日雇商輪由海口直駛入雷州徐聞登岸由安舖馳赴廉江進攻化州城昨於化州附近十里外新安地方與隆世儲劇戰龍軍彈如雨下雙方鏖戰一日農有與軍隊夾攻左翼因子彈接濟困乏當即退守化州當時胡漢卿統領督率所部進攻右翼身臨前敵忽爲流彈穿過左腿爾時左衝右突火力甚大互有損傷遂乘機退入化州城以待後援正欲將戰線情形報告隆使以便聽候大軍再作攻擊計劃及詢左右隆使現在何處咸不知所對胡統領以身受重傷勢難堅守將軍隊退駐水東即日搭輪回省到中法醫院調治聞討龍司令沈鴻英昨抵化州上游乘勢急攻龍軍已被沈軍擊退又聞桂平劉鎭守使與沈軍夾攻龍軍甚爲奮男節節進攻協力直摀化州城大有滅此朝食之勢龍黨現知有大軍進逼多有携槍潰散沿途搶掠村莊鄉民避禍高城者日以千計誠近日化州廉江之一大浩劫也又謂隆世儲現亦收拾所部退駐高州城（即茂名）云 
廣海被陷之詳情台山屬廣海城被陷已見前報現聞該城已爲陳德春所部陳家威軍隊收復茲將粤報所紀當時被陷情形述下該城原駐有警備團勇三排分守東西北三城門先經傳說大吼洞匪將到攻城至舊曆初三夜四點鐘駐西門團勇見附近叢樹中火光閃閃似有多人團聚即時報警各勇正欲出探忽聞北門鎗聲亂作排長陳象家率隊赴援詎出行不遠遇匪亂鎗轟至彼此對擊至數分鐘勇勢不支欲奔回西門已被匪佔據東南各門亦同時被陷各勇四散逃竄匪先攻入廣海樂善堂及團防局將各人擄禁遂分途搜刧自樂善堂至南門所有大小商店數十家搜掠淨盡印花 
稅分局及防務鹽務各公司亦被掠一空商店除貨件外無一俸免者某押店全間被焚泰和當亦燒去前座惟郵政局獨存至下午四點鐘匪徒擄掠巳滿用將各人綑綁落船計被擄者約三四百人死者數十人駐北門黄排長及團勇兩排生還者僅四人昨日午車警備團兵士巳回來四十餘人鎗械携回二十餘枝共餘未知下落賀知事初四夜住宿斗山初五早駐公益譚營長率隊而至賀知事始偕同譚營長等齊赴廣海時匪去巳一夜矣又一說廣海城被陷實係古兜吳指天成及梁恩黨夥先派人寄居城内以爲　應警備團勇口號被其識破至初四早五點二十分鐘聞號砲即蜂擁出開城門接應致遭此厄營副陳嵩宗率隊與匪巷戰衛勇陳茂及排長陳象家保衛營副由東門至西門匪黨愈聚愈衆封截各門陳等轉身奮鬭至子殫告罄陳茂即拉嵩宗退匿人家卒被匪擁入綁拿隨將各貨盡行搜掠計銀四十八箱銀紙金錢無數並商民婦女等四百餘人全數綑至善堂至日間附近各鄉團並無傳鎭呼救之聲匪等因焚燬當舖逐户搜查當舖祇焚當堂貨堂幸未打入敬備團勇被捉者即行鎗斃聞匪徒被鎗斃命者亦十餘人商民被鎗斃者數十人現獲逃生由火車回城者約二十餘人陳象家陳茂亦在其内此次各殷户及富商鮮能倖免惟保衛　總及警察分所長及早知機先赴台城不與其難迨初五晚五打鐘復聞台山縣署接斗山來電稱陳竹一梅大口裕等股匪又聚　黨夥復回困廣海城洗刦大洋村現賀知事亦被困在内又據台山快信云台山賀知事據報廣海失陷特於初四午親率親軍三十名及警備團約二百名乘專車往斗山相機進剿并用電話通知公益埠　軍林司令所部軍隊該軍接電話後即用專車運載兵士兩營馳赴斗山協同賀知事策劃進剿各匪聞大軍已到乃於初四夜紛紛用輪船運載逃去又聞督軍接縣警電即巳電飭陳副司令德春會同知事相機援剿以便克復茲將來往電文錄下台山來電云縣屬廣海城形勢險要前以該處匪勢猖獗經派警團一連馳往扼守咸日據報股匪數百聚集甫革村榕樹仔處等與團勇劇戰不知是否保龍團等情復經飛咨陳副司令德春迅撥大隊會同援救未及出發續報該城業於删夜被匪攻佔現在情形萬急業由知事親督警團馳往相機辦理乞電飭陳副司令督率所部迅速收復大局幸甚縣知事賀　珊叩諫印軍署覆電云台山賀知事諫電悉匪徒攻佔廣海城殊屬猖獗頃　陳副司令德春報告業已派隊並帶大炮機關槍馳赴援剿仰該知事迅督警團會同營隊認眞剿辦務期　滅收復具報督軍諫印又莫代督分電新會王傳善曾昭聲云廣海城昨被匪據該屬正與毗連誠恐土匪乘機竊發希圖牽掣仰該帮統卽會縣督飭軍警加緊戒嚴妥爲防範一面擇要扼守無使竄越爲要 
[四面楚歌之劉存厚]  
　　成都通信川督劉存厚就督軍職後對於滇黔軍决用武力解决一月四號川省各軍開始總攻渝瀘三師二師之軍向瀘攻　第一師本附南方之劉旅亦於榮昌方面牽制滇軍熊克武見劉督已下總攻之命令知劉一時尚難附南於是以金錢運動劉之部下及未附南之川中各軍川西墾殖軍陳澤霈總司令本民黨中人熊氏已許以二十萬軍費促其附南其他劉部各軍熊氏一面以鉅欵運動一面以五師與劉部同學之人員通函勸附南方劉軍久未得餉不過僅有火食聞金錢一事頗有效力劉氏此時因與滇黔之條件尚未磋商定妥故一時不能遽然附南也 
第一師自王䄎一旅在合川附南後其餘駐於永川之劉湘一旅亦頗欲附南劉就職前已有不服周督命令之事自見周督敗潰知事不可爲又見劉督保徐孝剛任師長大爲不悅刻遂自稱川軍第一師師長是一師未附南之軍隊亦已不能與滇黔作戰也至三師軍隊現因外　傳說瀘州之失係其將領通滇之故刻該師龍光陳經兩旅長皆借病辭職郝團長熹亦告病到省其餘官兵亦皆不肯用命以致内訌大起敷衍作戰第一三兩師現已失去戰　决不似前日作戰力之勇猛矣至於二師亦皆以劉之督軍目的遂到多不肯血戰 
 
 
 

Page 7

 
 
各軍隊旣不用命而各縣股匪又經黨人招募在各縣紛紛獨立川東川南幾無一縣無黨人日前民黨楊寶民稱游擊軍在潼南獨立因見劉督之通電刻間巳率軍進攻樂至該縣距成都只隔簡陽一縣劉督得此警報頗爲驚惶又松潘之西路漢軍第三營李陽三所部完全譁變搶刧縣城係受黨人運動現該變兵又復向灌縣攻出巳到疊溪此處距茂縣只一百二十里灌縣之懇殖軍巳不分星夜開往堵禦然西川　殖軍第二路司令兼副司令張尊氏在松被圍現不知生死如何茂縣方面刻巳有十萬火急之報到成都矣 
因有以上種種原因劉存厚刻頗驚惶一月七號特出告示重申戒嚴之令並令城防警察兩司令切實執行警察司令彭澤密令各區署所令更夫於八時即行起更諭街區正轉告舖户起更卽行關閉特别戒嚴城防司令部因範圍只及於成都由劉改爲衛戍司令俾權力較大自入夜後　彭兩司令均派軍梭巡各街省城分劃數段各段軍隊亦特别戒備而謠言四起風鶴頻驚昨因軍隊爭鬭東半城舖户　去大半人心之惶惶即此可見一般聞劉督刻亦頗爲憂處云 
[徐州軍事談]  
　　出發援鄂之第七師軍隊爲第十三旅全旅及補充第一旅之一團第三旅之游擊隊一團（即毛兵）統爲一旅零兩團自昨晨（二十五日）三鐘起巳開走四列車（約有六營之譜）刻正陸續開拔 
前傳張敬堯有全軍出發之說此間紳商代表張從仁張佐卿等特於昨日晋謁張氏探詢張云中央雖授余爲援鄂總司令余實不能全軍開往只以我軍之在岳者（吳心田之一旅）兵力單薄特再開去一旅以爲援助至余實未便輕離此間云云 
赴東北鄉剿匪之新安武軍一營現奉令暫駐賈汪以防匪徒竄回 
七十四旅昨又有兩營開至曹八集駐防西北鄉之土匪勢甚猖獗有衆百餘人竄擾馬溝敬安黄集車村等四五市鄉該股匪首係前定武軍五十四營某哨哨官刁廣蘭（本爲劇匪後經招撫派充是職）自在雲龍山譁變後即回鄉勾結匪黨搶劫駐防軍隊並不過問以致養成勢力 
地方通信 
[松江]  
　　楓紳賑濟災民　楓涇各鄉因蟲傷田禾收穫減折貧民多難度日鎭紳郁彤　沈紹光等有鑒於此特自捐輸欵項並分投勸募提倡施米自本月二十二起至二十四止巳發去米五十餘石蟲災影響敎育　縣公署以今秋蟲災後租賦減收巳在意料之中特訓令各學務委員及縣立各學校將敎育經費先自撑節略謂縣市鄉敎育經費收入項下全恃田租附稅爲大宗本年因受蟲災巳呈荒象減租減賦正意料之中自今以後對於一切用途可節則節可省則省免致敎育事業陷於困境云云各學委奉文後業於隔昨開會討論僉謂各學校不急之費當然　停發給經常費一項仍需呈請縣長極力維持惟市鄉各校中其有學生數出席過少者可將原有副敎或敎室酌量　併以求節省議决後當即具呈縣長請示遵行現李縣長已將此項辦法轉行各校飭卽進辦令文略謂查市鄉敎育經費原以忙漕附稅曁田租爲大宗本年因受蟲災影響收數大減各校不急之費當然停給經常一項能否維持尚在不可知之數遇有學生出席過少之學校自應將原有副敎或敎室分别裁併庶於　節之中貫激其維持主義云 
學校　辦畢業　昨日東吳大學附設之聖經學校舉行第一次畢業禮先期由該校校長柬請各界人士　校觀禮是日計到男女來賓六百餘人並上海蘇州等處靑年會之西敎士十餘人午後一時開會先由全體唱詩次校長報告成　冉次由畢業生三人比賽講經　以東吳大學敎員文乃史演講歐洲大　史最後由西人安迪生及葛賚　二人分别給奬給憑而散 
[鎭江]  
　　講演機關停辦　鎭　揚中縣私立講演所開辦已逾三載出發講演普及全縣一切經費悉由所長周君捐助茲因需費浩大力難支持業經周所長呈報該縣知事停辦一而分函所員知照 
紳士好行其德　鎭郡每逢冬令除城外冬賑局設　黎明放粥外祇有城内啓善堂每晚散粥一次今年由紳士柳楊等捐資在城西餘書堂特設小粥廠一所以便貧民就食每日午後三時起至六時止日來又有凌紳因天氣嚴寒特備草　散給窮黎 
[揚州]  
　　瓜洲停業風潮　瓜洲商會副會長王贊臣因債務關係由隣縣咨請江都趙知事派法警前往該鎭協傳到案並查封財産備抵該處商民因此事於二十七日發生停業風潮數小時嗣經警區調解照常營　刻已由正會長田寶林等一百五十二人據情電禀齊省長察奪 
[安慶]  
　　舉行地方公債　皖省財政自民國以來迭值軍興所有收入各欵均支付於餉項現在省庫奇絀諸欵待發近聞黄省長擬舉行皖省地方公債以濟要需已咨請山東省長將該省議定章程見示以資仿辦並聞俟章程到皖後即提交省議會臨時會討論公决以便募集云 
　議敎育事宜　皖敎育廳盧紹劉廳長昨召集三科各職員在署會議進行方法一調查六十縣學校概况二調查師範生畢業時期及成績三舉行敎育行政會議當經各職員研究一致贊成並將調查表式製就附以塡表說明書通令各縣知事查塡呈報其行政會議挺定五月一日以前舉行並聞該廳長因有要公須往蚌埠巳於日昨起程須兩屋期方能回省所有廳内往來各件委第一科科長汪某代拆代行 
[江西]  
省會定期開臨時會　江西省議會屢請　省長咨部擬開第三次常會因未奉部復到今尚未開會昨省議會正副會長及各議員以本省四年度决算業無省長咨送到會六年度預算巳經　期尚未議决依照暫行法條文請求召集臨時會並粘附議員半數以上蓋章名單咨請省長依法召集經戚省長依省議會暫行法之規定於本年三月十一日召集臨時會並令各縣知事即便通知各該縣省議員知照 
雜評一 
[總統行程忽變（步陶）]  
　　據東訊友邦人士頗以馮總統南下爲憂夫馮之此行京内外揣測者甚多而惴惴於北洋派之内部不能無事則中外所見大略相同吾人試思馮氏出京之後於津於　皆不曾有一日之勾留不知馮之於南有何急圖而於北又有何急須避免者此其皇遽倐忽之狀况　决非僅一岳警遂能牽率之以至於此也所謂督促出兵所謂檢閱軍隊所謂疏通意見殆皆表面之文章而實際上委曲難言之隱不知究竟關於今後北方之吉凶何屬且一二日來隱隱約約中道路傳聞頗言某派某系巳暗中飛躍則是一方出京一方卽準備活勳後事茫茫正難測其前途之所届矣雖然猶未料馮氏一至蚌埠即又率爾返旆也且所謂以事者不知又爲屬於何類也嗚呼出也倐焉返也忽焉其眞神妙莫測之行動也與 
 [G < 
[百病多從痰病起]  
人生斯世外有風寒暑濕相侵內有七情六慾之感偶一不愼皆足以致疾病而戕人生命顧疾病之害人身無論寒熱虛實爲有痰以作先導古人所以有百病多從痰起之語也盖五臟六腑皆能生痰不獨肺經一部卽外膚癱疽疔瘡各症亦由臟腑之痰流入經絡以致血液壅滯爲腫爲痛迨至破口出膿經絡凝痰有所宣洩然後新血復生肌肉可長一言蔽之內外諸症皆痰作祟而已是故痰之一物爲人身至大仇敵人茍無痰便可享康健安樂之幸福惟崔氏驥製半夏實爲除痰之無上聖劑無論寒痰熱痰燥痰濕痰及一切風痰藥力一到均能立刻安寗此無他緣製藥以運氣爲主佐以健脾輔以鎭咳化痰之品氣運脾健非惟痰末由生卽百病胥可不治而愈邇年風行中外固已有口皆碑譽揚之書案如山積我海內外　諸君欲祛百病克登仁壽之域者請嘗試之大盒洋銀兩元四角小盒一元二角起碼大洋二角　上海盆湯弄寗波路口崔氏瓣香廬發行所啓　分設杭州陳列所○天津東北城角○長沙糧道街○安慶軍署西○南京下關大馬路○無錫江陰巷內○北京觀音寺街靑雲閣○福建總督口○奉天大南門金銀庫胡同 
[上海永亨銀行廣告]  
本行額定資本金五十萬元遵照定章先收足五成純係商業性質專營抵押滙兌期票貼現曁定期活期存放各欵一切格外克己地址設在上海寗波路四百四十號電話四八三九 
董事兼總理施省之董事　朱五樓　張鴻卿　徐容光　柯貞賢　陶蘭泉　沈吉甫 
經理　楊漢江　代理總理　朱五樓　副理　徐寶琪　同啓 
[存濟局周文卿大醫士治小便腫爛　白濁刺痛　魚口橫痃聖手]  
余酒後誤入花叢忽焉下身染毒初患小便刺痛繼則白燭淋漓兼旬不止嗣爲無經驗之醫生所誤投以不相當之藥反覺更劇于前竟然毒入下部兩旁突起橫痃便毒腫痛異常日益加重百治罔效蒙友指示六馬路朝陽樓茶館斜對面存濟局周文卿先生毒門擅長請爲包醫當服　先生秘製丹藥內服外敷立刻止痛未經一星期下部漲肉新肌立生橫痃魚口逐漸退消險症可畏全愈何速　先生眞當世名醫也良用欽偑蓋滬上醫家林立丸散繁多試之竟無實效惟存濟局周文卿先生功效如神可推海上第一名醫　先生祖居滬上九世于茲臨診最久加之苦心研究精益求精無論何種至重至危之毒症四肢疼痛梅瘋癱痿透頂爛鼻下部腫爛均可包醫限日全愈出立保單逾限不廖可還原洋每日門診隨到隨看奏效神速醫資從廉　先生誓不用輕粉水銀惡劣毒劑摻雜爲丸患毒同胞幸勿交臂失之　該局秘製珠黃下疳散每罐一元　珠黃掃毒丸每料二元　珠珀立止白濁丸雙料四元　單料一元　橫痃魚口內消丸每料二元　橫痃魚口立消膏每張一元要皆神效無比也　本埠後馬路錢業鄭鑒淸謹啓 
[節屆嚴寒雨雪稀少天氣因久乾而生燥烈我人處此時期最易發生各種肺病]  
節屆嚴寒雨雪稀少天氣因久乾而生燥烈我人處此時期最易發生各種肺病况西北一帶近復盛行肺炎疫傳播極速蔓延極廣而其病勢亦極危險夫南北雖隔輪軌交通難保不流行沾染思之尤爲可怖若不防微杜漸則一經觸發生命立陷於至危險之境故爲今之計防病莫先於保肺也惟是治肺之藥市上汗牛充棟滿紙誇張眩人耳目而究其性質非偏於辛溫即偏於苦寒均非所以療治肺病之正品夫欲求療治肺病者其惟艾羅醫生乎其惟艾羅醫生所製之療肺藥乎論性質則和平中正論功效則男女感宜行銷以來救活一般患肺病者不啻恒河沙數是亦足徵此藥之價値矣凡肺勞肺痿肺炎肺咳肺寒肺積以及哮喘氣急傷風咳嗽無論爲病輕重歷時久暫服後漸見奇效久服却病延年生津止咳潤肺化痰惟此藥獨有神驗我同胞對於肺病知所預防乎爰繪肺圖以供研究　艾羅醫生療肺藥大瓶二元每打念元小瓶一元二角五分每打十二元　總發行所　上海三馬路　中法大藥房　各埠中法分號及各大藥房均有代售 
[京都天德堂]  
奚占一專治花柳病無論新舊危險兇惡來堂包醫出立保單過期不愈即還原洋醫金藥資分文不取代煎湯藥不誤公事局設上海三馬路大舞台對面民德里口 
楊梅疥瘡　服藥淸內搽藥除根三日脫凈五天包好不犯 
五淋白濁　血淋黃濁撒尿刺痛難忍當日立止四天包好 
魚口便毒　橫痃腫硬疼痛當日內消破口流膿五天包好 
下疳腫痛　包頭內疳吃藥下毒上藥止痛二日消腫包好 
痔瘡漏瘡　不用刀剪服藥內消擦藥拔管七天連根脫蕩 
小腸疝氣　左偏右墜小肚上下走痛三天保好斷根盡消 
[司法部二等金質獎章前上海地方審判廳民庭長張韜大律師]  
本律師曾充浙江省法政學校敎員歷任江浙兩省各級審判廳民刑庭推事六年現由上海地方審判廳民庭長辭職執行律師職務以民刑或行政訴訟曁各種承攬買賣分析承繼等法律文件見委者請　駕臨本事務所接洽 
事務所上海九畝地大境路寶源里第八號電話南市第一二一號 
[預防傳染肺炎疫]  
避疫臭藥水　樟腦丸消毒　各種藥品防疫醫用器具一應俱全 
上海五洲藥房發行 
疫癘流行蔓延日急由歸綏而至黃河西南各區且聞漸侵揚子江流域惡疫傳染之速聞之可怕兵氛未消疫癘驟來良可慨也　治疫之法注重預防凡吾國人即宜研究清潔消毒首重衛生○本藥房備有醫用消毒器具各種避疫藥品醫界諸君應用購備均不可省又如家用急救時疫藥水小瓶五分中瓶一角瘟疫預防藥每瓶五角喉痛保命藥每瓶二角五分平胃止嘔藥每瓶三角五分　解瘴健脾金雞納霜片納霜丸納霜粉順氣化痰呼吸香膠每匣兩元預防喉痛福民片每匣二角　喉症去毒漱口藥水每瓶三角樟腦丸原桶另拆均可臭藥水大叮四十介侖小叮一介侖半介侖各種避疫驅瘟藥物俱有專門功用倘蒙慈善團體以及醫生配製採辦原料各種藥品平價發奉包裝堅固妥運迅速庶不至悞　特此聲明 
上海四馬路五洲大藥房謹啓 
[上海漢口甡記股票公司]  
現銀買賣內國公債鐵路証券各銀行錢局航業礦務水電墾牧紡紗絲織造紙印書榨油麪粉等公司工廠股票收據存摺及新華儲蓄票倘蒙交易格外克己外埠函件當班答覆 
上海設英大馬路浙江路口五龍日昇樓隔壁寶德里後首香分弄　漢口設英租界新昌里 
[金陵前土業公所啟事]  
啓者金陵土業早經取銷遺存公所房屋經在陵諸君公議解决變賣除還前首批發店墊欵外餘多之數無論批發門零各號挨戶攤分其公所未成立以前收歇者不生效力惟恐遠道未能週知理合登報聲明望來信至公所先行掛號以便售出後再行分攤以陰歷年底爲止幸勿拋棄自悞特告 
[安腦袪毒水]  
強身却病　去毒除癮 
烟癮實屬腦病腦係髓海統轄週身氣血運動欲除烟癮先須安腦方保安康本社安腦袪毒水功能平肝健胃止嗽定痛益髓生精益腦甯神爲世界上第一戒烟良劑發行已久極蒙社會稱羨服此水而戒除烟癮者何止千萬計也欲除烟癮諸君請一試之價目每瓶大洋四元外埠郵購加費一成上海總發行英大馬路裘天寶銀樓宓家昌烟莊西門外義弄至誠戒烟社 
[馮朝經鑒幷告各界注意]  
素來知汝誠篤不意上月三十日汝携帶中國銀行江蘇十元新鈔票龍洋六千元向該行兌現竟一去不歸諒必受人之愚要知身長六尺天下難藏終必有破獲之日况保人具在累父母兄弟破產償還於心安乎倘能自悔出面先至娘舅單恒源家或通信潤昌棧接洽當格外寬容决不爲難愼勿一誤再誤惟恐汝年輕人一時執迷不悟幷告各界諸君注意其人今年十九歲身中長圓面黑額上有疤痕原籍鎭江人安徽口音如有仁人君子知其下落者勸其卽歸或知風報信因而尋獲者謝洋二百元人賍全獲者謝洋六百元儲洋以待决不食言 
陳巨川　馮朝綸　同啓 
[立正婦女白帶最速之法]  
義商彭壽堂秘製婦科白帶靈丹○立服立止○神效異常○立止經期腹痛丸婦女眞正參茸白鳳丸每盒一元統治百病婦科夢態丹每料八元小盒一元婦科白帶一症大傷元氣此症因濕熱滯積月經愆期或憂思過度動即遺洩寒涇凝聚膀胱受濕以致脾胃不和腰酸腹痛面黃肌瘦頭暈眼花久則百病叢生漸成癆症本堂獨秘立止白帶靈丹不論新久赤白帶下服之即愈屢試屢驗其應如響功能除宮中之濕提下陷之氣化痰解鬱淸火調元是以帶下即止腹痛立愈連服七日包能脾胃健旺欲食加增月經調和身體强壯非特止遺止帶之功實有廣嗣延年之妙　每盒一元　中盒二元　大盒四元　上海拋球場南首河南路七號義商彭壽堂藥房啓始創眞正萬應如意油新出珠光牙粉每包三十批發公道 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[招商局寫字間飛入炸彈]  
　　招商局局長謝仲生君寓居美租界開封路正修里内日來迭接冒用某黨領名義之信函大言恫嚇借洋三千元不遂忽於前日清晨有人將炸彈一枚懸掛謝君寓所門首之銅環上經謝之用人瞥見報告滙司捕房捕頭立飭中西包探前往將炸彈及揑名信函帶回捕房正在研究間詎昨日下午三句餘鐘又有人將外繞麻線之洋鐵皮炸彈一枚持至外黄浦難招商輪船總局南首謝局長之寫字間外從窗口抛入幸其時謝君適有友人過訪並不在内而炸彈亦未爆發墮於謝君寫字檯之椅旁當經茶房所見訴由謝局長用電話通知總巡捕房五十號西探總目安媾斯脫郎立即乘坐汽車率同一百五十二號西探海明專與華探目黄潤甫馳往該局勘得謝局長寫字間外面之玻璃窗已被擊碎一方餘無損傷遂將炸彈帶回捕房復飭滙司捕房九十八號西探與華探奚德安將謝寓所接之揑名信函送至寫学間詳細繙譯後因函中有上海樓接洽之語故安總探目復率中西包探乘坐汽車至廣東路（即正豐街）上海樓旅館内搜查後飭將某某二茶房帶回捕房盤詰以憑根究 
[楊善德探聽總統行蹤]  
　　浙江督軍楊善德因悉馮總統由京南下昨日特委本署某差遣員乘滬杭早班車來滬探聽一切擬即晚改乘滬寗車赴寗刺探馮總統行蹤是否赴蚌埠爲止抑或至寗着即回復云 
[護軍使嚴禁造謠]  
　　松滬護軍使盧永祥自得馮總統出京消息後深恐外間不察多所疑慮且一般匪黨勢必藉此造謠惑聽聞　爰擬於即日邀同本埠軍警政紳商各界曉以此次馮總統出京之主旨囑令轉達各界勿聽流言徒自　擾並於昨日傳諭所屬軍營曁淞滬警察廳轉令各探查拿造謠之人以免擾害治安云 
[丁恩由滬往甬]  
　　鹽務處稽核所顧問洋員丁恩氏茲奉部令考核兩淮兩浙鹽課收支比較兼校閱淮浙緝私軍隊營制茲已於前日由京抵滬本擬先行檢查兩浙統領所屬十六營之官兵師船以及服裝軍械是否整齊故由第二營營長盧治堂預備迎接嗣因丁顧問須往寗波調查餘姚岱山産鹽事務是以檢閱軍制暫緩履行丁氏抵滬後卽於是日乘坐寗紹輪船赴甬云 
[修改稅則委員會定期續議]  
　　修改理行進口稅則委員會自本月十七日假總商會會議時因領袖領事對於曾正主任提出之議事大　及暫行辦法有所研究致未表决曾經而訂上星期三（即二十三日）續開會議詎是日因日本總領事有吉明君另有要公不及蒞會遂展期會議等情巳詰前報茲悉曾正主任迭奉部飭以對外會議務須積極進行俾達實行征收值百抽五目的於是曾君即與副主任李賴二君及會辦會員等商定本月三十日下午二時仍假總商會開會討論日昨巳正式函致領袖總領事及各國領事委員等查照矣 
[新舊交涉員交替有期]  
　　新任江蘇特派交涉員陳貽範號安生巳於日前由京回滬昨特謁見薩交涉員磋商交代手續聞薩君急欲交卸已商由陳君訂於二月一日實行交替云 
[印度工廠招募華工]  
　　英國印度屬地各工廠邇因乏人工作派人來滬設立機關招募華工出洋其第一批定額二百四十名巳在虹口浦東等處招募足額於昨日（二十八）在虹口瑞鎔鐵廠考試以定去取合格者即須放洋其第二批亦已從事招募云 
[楚有砲艦將往武漢]  
　　楚有砲艦在滬修理未竣故未赴寗駐防已誌前報茲悉該炮艦業經修理完竣海軍饒總司令前日又來電催是以該艦長已配裝煤斤預備日内離滬駛赴武漢江面駐泊防　 
[華戊輪船將次營業]  
　　德國商輪阿爾本加號現因出租改名華戊業經　發部照並由新　塡給船牌給執在案嗣因該輪内艙等房間尚須裝修故在南市船塢修理現已竣工昨日駛往海關碼頭停泊聽候驗船師勘驗後卽當裝貨由滬開往香港等埠營業云 
[華商電車電燈兩公司合併後之股東會]  
　　華商電車公司與内地電燈公司合併問題曾由電車公司訂定二十七日開股東會當衆籌議實行合併改組電汽公司酌定名稱曰上海華商電汽股份有限公司業已預紀前報茲悉是日午後二時開會到會股數計有三萬六千八百七二八權巳得總額半數以上衆股東先推舉吳懷疚君爲臨時會長次總經理陸伯鴻君報告略謂兩公司前巳各開臨時股東會雙方贊成合併並各舉董事草擬章程審查賬略已刋有印刷品今日卽爲電汽公司第一次股東會請公决一切以便進行云云次由莫子經君宣讀章程各股東對於第二十二二十三二十五二十六四十二四十五各條互相討論當場修改畢用起立表决法全體起立贊同次投票選舉董事十一人莫子經君三萬三千七百零八權　　一君三萬二千八百零六權吳懷疚君三萬零三百九十八權朱鑑堂君三萬零二百六十二權朱志堯君二萬九千三百零三權王一亭君二萬七千九百七十六權孫藹人君二萬六千九百十九權沈子賢君二萬五千一百十五權朱季琳君二萬一千九百權胡稑　君一萬九千九百五十三權朱葆三君一萬八千三百權均當選次多數爲姚紫若穆杼齋郁屏翰李平書黄　之許松春王稚眉沈梅伯嚴味蓮楊菊生王季琳陳盤卿諸君次選舉監察人三人朱魯異君二萬二千四百四十八權葉鴻英一萬七千七百七十五權李詠裳君一萬二千七百十五權均當選次多數爲朱子謹許松春張文彬諸君散會時已鐘鳴八下矣 
[發貨票與莊票須貼印花]  
　　　滬警察廳昨日發貼布告云案照印花稅自推行以來本埠商民多能依法貼用惟發貨票及莊票二種尚有未貼用印花者查發貨票一項載在稅法第一類並經財政部於上年六月間重加解釋以發貨票爲隨同貨物所開票據不論票内開明貨價與否其貨價並未立時收清者是卽無有餘貨票及銀錢收　兩種之動用應以較大稅額爲準卽照銀錢收據十元以下貼印花一分十元以上貼用二分又莊票一種與印花法第二條第二類所載之期票性質相同應按照期票之規定用累進稅法黏貼亦經財政部通行遵照各在案在發貨票及莊票二種當然貼用印花方爲合法除通行查照外爲此布告仰各該商民一體遵照自後對於發貨票及莊票二種務各依法貼用印花切勿意存　漏是爲至要 
[代拆擴充馬路之障碍物]  
　　滬南工巡捐局長杜梅叔查得徐家滙附近之西廟橋現巳開工推廣改名爲豫豐橋並將該處馬路擴充改爲瑾記路現正從事進行惟該處程瑾記之業産業已捐和公家以備築路内有租户德商固本肥皂廠所搭之馬　竹笆等類應令退讓以便興工曾經由局知照該洋商令卽將障礙之處拆除退進在案乃該洋商一再遷延迄未抆讓現在路工急待進行萬難再緩爰訂於今日由局派員帶同工匠前往代拆云 
[電局譯發通電之辦法]  
　　上海電報局周局長因奉交通部頒發通電辦法通函各機　一體查照已載昨報茲將辦法錄下　譯發通電辦法　二譯發通電應由譯電處承譯員將地名人名逐份分譯以清眉目（註）如仍有一電底上冠數處地名交局拍發者電局有請求分譯之責一每通電一張其電文祇須譯寫一次所有寄其他各電應另用空白電紙譯寫地名及收報人姓名並於姓名下寫電文與寄某處某人者同數字不必譯成電碼（註）每電一張發寄一處旣與各國電報通例相符又無遺漏躭延之斃倘不逐處分開非惟電費較鉅且於線政阻滯各報由水線公司轉遞時公司不負代爲轉遞之責貽誤堪虞　一收報人接到此項電報知係通電可於錄事欄内加註通電二字爲彼此便利起見此項電碼免予計費　一如同一地名欲電局分送二人如南京督軍省長或二人以上收受須於地名前冠分抄二分或若干份字樣（註）若無此項指示按照各國通例即督軍轉交省長之意電局不爲分抄二份祗送督軍不轉省長 
[再詢粤省運土來滬之虚實]  
全國禁烟聯合會長柏文蔚致江海關稅務司函云前因訪悉有　土西箱由粤運滬當於一月九日函請貴稅務司扣留並移交司法官廳依法辦理此函係由温君宗堯轉交迄今巳逾旬日未奉復函特再耑函奉詢究竟有無此項私土運滬或巳被扣留抑業經放行務請於三日内賜覆以便敝會同人研究辦法至　公誼 
[招商局對於江天輪船之觀念]  
　　旅滬寗紹兩同鄉自招商局普濟撞沉後咸懷戒心遂　函　同鄉會轉致招商局要求將往來滬甬之配舊老船江天號更易他輪以保危險當經兩會組　聯合會　會决定擬具公函請該局迅即查照核復去後業由該局將原函轉交董事會已於日前開會磋議擬定復函於昨日送交寗紹同鄉會原函錄下　昨展公函據兩屬同鄉來會聲稱江天朽舊請更換他輪以免危險等語當經敝會函請周傅兩董事妥籌商辦本月二十一敝董事會公同商議查江天輪船現巳進塢修理本局各輪船必經理船廳查驗方准開行應請周傅二公届時邀同寗紹同鄉諸君到廳眼同理船廳察看該船是否堅固可用持平商辦以昭公允一面先將議案函復等因列入議案除函周傳兩董事俟理船廳定期到廠查騐時邀請貴同鄉會議公眼同察看外相應奉達即　查照接洽 
[槽坊被盜搶刦]  
　　法新租界白爾路三百零一號門牌新義昌槽坊於昨晚八點時突來身穿長衣口操江北及本地口音之盜匪四人一人在門口執持手鎗把風三人　和店堂袖出手鎗利刃嚇禁聲張店夥等均畏懼上樓當被在帳檯抽　内搶去大洋十二三元小洋一百十餘角銅元八千文携洋出門往北而逸事後該店主王林生開單投報嵩山路捕房當由捕頭督率探目沈德福包探曹福昌前往察勘一周卽回捕房傅諭通班探捕留心緝拿務獲　辦 
[酒店夥義勇可嘉]  
　　虹口滙山捕房捕頭以菜市街二百五十六號門牌駿茂酒店夥姜雲卿於該酒店被盜槍劫時大聲喊　被匪持刀戳傷小腹後腸流肚外仍復奮不顧身尾追至百老滙路某街口卒將盜匪曹春生倪成朱大夫等三人鳴捕擒獲實屬義勇可嘉因特據情禀奉英美總巡麥高雲命將該店夥傳至捕房當面奬諭一番並看賞給銀洋五十元以昭激　 
[船户控告行刦之查復]  
　　黄豆船户張和尚等控高郵人秦永進秦小網子楊仲英姜長高雍長愷卞珠子秦永貴奏載福秦開元等九人駕小舟四艘駛近船傍行刦等情當由曹行鄉地方警察第三分所將楊等九人拘獲起出衣服三件鋪蓋二個大小鐵器十二件解送警察事務所發交司法科訊供各執復將張和尚傳案收押聽候偵查核辦在案茲悉此案業由司法科派出之調查員查明張和尚即係曹行鄉人是日承裝南市花衣街生泰豆行黄豆三百五十石前往浙省石門交卸舟過該鄉停泊過夜張回家中住宿船中有夥二人並查楊仲英等九人籍隸高郵專赴各鄉收販硬柴營生是晚楊等四船靠近張船張夥疑是匪船大呼强盜岸上即鳴　集衆由警帮同將楊等九人拘獲巡警初次至楊等船中查察祇抄出大小鐵器十二件此等　器爲楊等砍柴所用迨等二次到舟調查又起出鋪蓋二個衣服三件皆爲張和尚船中之物據張聲稱係被搶去而楊等則謂抛贓陷害究竟眞相若何不得而知業已將調查情形先行具復警佐領袖王敬常以案關盜刦係屬刑事範圍且兩造供詞各執遂於昨午　文飭警將全案人證連同贓物轉送地方檢察廳訊究 
[大豐永金號請緝逸盜餘贓]  
　　滬北大豐永金店前在公共租界戈登路附近被匪刦去金條十根嗣經淞滬警察一區三分所小南門口　巡在該處一家村飯店門前拘獲是案盜匪起獲原贓送至警廳申解護軍使署請爲訊辦原贓金條二根先給失主具領在案茲悉該失主前日又至警廳具禀請求嚴追逸犯餘贓徐廳長除世示外昨特通飭各區所並偵緝游巡保安水巡各隊探警購　嚴緝務獲　辦並聲明此案賞格悉照原議云 
[賭案牽及盜案]  
　　粤人穆裕根張阿方麥文鄧生馮生元胡裕王阿賢王初生羅珠　關阿才關紀林王輝庭潘芬張　張元張阿二盧阿秋鄧康張桂文等十九人前晚同在北四川路仁智里二百三十七號門牌啓明小總會内正欲　場聚賭適有美捕房西探目利扶司華探目王四福偕同中西包探巡查經過聞聲入内即將穆等多人連同賭具賭洋帶入捕房經捕頭逐一研詰以穆與張阿方　文鄧生馮生元胡裕等六人均形跡可疑近來租界内屢出搶案亟應查究故卽傳同被刧各事主至捕房辨認面目當經福德路信和烟紙店學徒虞德榮指出穆裕根一名與搶刦該店之盜匪面貌相似遂將拘獲各人一併管押昨晨解送公共公廨先由中西包探上堂禀明前情問官命將被告各人一併帶至堂上站齊復令信和烟紙店學徒虞德榮當堂指認詎該學徒心中慌亂不能將穆指出即經張襄讞會同英副　事白君向被告各人研訊之下判穆裕根張阿方麥文鄧生馮生元胡裕等帶回捕房餘均省釋起案之賭具賭洋暫存捕房着將仁智里二百三十七號房屋即日發封聽候查明再行訊核 
[盜匪罪案俱發]  
　　公共租界楊樹浦路九百九十二號門牌程錦芳北山西路六百二十二號門牌沈吳氏東有恒路四百五十九號門牌張榮齋西藏路二百七十二號門牌江菊甫大西路五十二號門牌姚秋仙等五户先後被盜刦去值洋一千六百餘元之金飾現洋分别報請捕房飭緝未獲茲經派駐老閘捕房專查特别事件之中西包探查得淞滬警察廳解往護軍使署懲辦持械夥刦南市外　瓜街　豐錢莊現洋鈔票之盜匪湖南人譚濟斌羅藎臣奥以上五户被刦之案均有關係當於前日禀請捕頭轉禀公共公廨備文送往護軍使署昨將譚羅兩盜帶回公廨請究卽由華探目李星福石金榮陳雲忠西探目壳羅香上堂禀明前情經關讞員商之英卓副領事以該兩盜旣解軍署請爲懲辦可以毋庸再訊當卽會同簽判云該犯等在内地犯有他案應卽詳解護軍使署訊辦如將來訊係無罪仍請送至本廨訊辦此判 
[南滙縣請緝兇盜]  
　　南滙縣周浦鎭十四圖地方龔貴棠家因被盜刦巨贓傷斃事主四人盜匪遠逸昨由事主及南滙縣杜知事分請本埠各　關協緝贓盜歸案訊辦云 
[牯嶺路暗殺案近訊]  
　　新閘牯嶺路十七號門牌大源鹽棧經理所雇之司帳鮸效卿於去年八月二十八號夜被人謀斃後當由新閘捕房中西包探將形跡可疑之梁金川程元沈聽意董大顧正山（即王阿四）等五人先後拘解公共公廨迭次訊供不認判梁金川沈聽意程元三人開釋董大王阿四兩人解送護軍使署訊核嗣因董等在軍法課供詞牽涉梁金川程元二人復由軍署令行公廨轉飭捕房將梁程兩人解廨因見該兩人悉有瘡毒諭令併送醫院醫治在案茲已全愈昨日復由捕房將梁程兩人解送公廨據九號西探目斐司　潑與華探韋金福相繼上堂禀明前情請爲訊究中西官判梁金川程元押候詳請護軍使將董大王阿四送回公廨質證明白再行核奪 
[搜獲寓客私藏之兇器]  
　　廣東路一百八十一號門牌高陸客棧寓客蕭玉良藏有實彈手鎗一枝被派駐老閘捕房專查特别事件之華探目陳雲忠包探王實生姚阿生得悉前日協同西探目壳羅香前往該棧搜出手鎗一支子彈十粒一併帶入捕房押至昨晨解送公共公廨由中西探目上堂禀明前情並將手鎗子彈呈案請爲展期開審候調查明白再行解訊中西官判蕭押候查明於下禮拜六解案訊究 
[培本小學年假畢業]  
　　閘北寶山路頣福里培本小學校係朱企民君所所創辦成績甚佳學生頗形發達本届爲第三次畢業循例給發憑奬並聞朱君尤注重體育擬於來年春初聘精武體育會高等畢業會員黎惠生爲拳術敎員茲錄畢業各生姓名年歲籍貫於左　黄義仁十一歲江西　廬陵　金王生十二歲江蘇上海　洪富麟十一歲浙江定海　陳本培十二歲浙江寗波　吳紹基十二歲江蘇嘉定 
[中醫專門學校寒假]  
　　白克路人和里上海中醫專門學校設立以來成績頗著陰曆十二月十六日爲該校寒假之期先由校長敎員率諸生行謁聖禮繼則發給第三第二第一各學期之修業證書及品行奬憑與各種奬品主裁丁甘仁校長謝利恒諸君各致訓詞禮畢而退聞該校擬俟明年新校落成續招新生大加擴充云 
[市北公學畢業禮]  
　　滬甯車站慶祥里市北公學男女兩校於昨日（二十七日）舉行高小科第一届畢業禮來賓到者甚衆首由校長唐伯耆君報告畢業生姓名繼由校　吳藴齋郭健　及敎員潘公展諸君演說並請校董吳和士君給憑計男女兩校畢業生共二十餘人其學行俱優之吳厚遠將保送復旦公舉潘其毒巳由校董吳　齋介紹至中華捷運公司其餘各畢業生亦將代爲介絕相當位置故學生家族對於該校均表示謝忱再該校辦理三載積極進行日臻發達常年經費由校董會及校長擔任以固根基日昨並由上海縣知事沈韞石君捐欵奬勉所有是日男女生表演中西文背議唱歌各項成續亦頗可　云 
[英文學校休業預誌]  
　　愷自邇路中華英文專門學校本届考試巳畢定於十八日舉行寒假休業曁預科第一次畢業式其秩序列復一開會二校歌三校董斐理博士訓詞四校長報告學生成績五來　演說六發給奬憑七行禮散會今將畢業生名次列後　許志强　高翀　李明惠　薛品超　張國威 
[進德商校記事]  
滬南裘家弄進德乙種商業學校開辦迄今成　卓著學生日見增加現已達百名餘今定於二月三日行寒假休業式並開懇親會柬請各界曁學生家屬蒞校參觀又擬於下學期推廣校舍聘請敎員增加學額養成商業有用人才云 
[湖州旅滬公學之校友會]  
　　昨日北浙江路湖州旅滬公學校友會舉行　四次常年大會歡迎新會員首由會正報告經過情形次凌校長及高冠吾汪任民諸君相繼演說并提議閱書演說等會多數贊成大約明春開學時即可成立散會時已五下鐘矣 
[女界注重職務]  
　　神州女界協濟社近爲謀擴社務便利社員起見恃在所屬之神州女學内附設刺繡花邊育蠶三科凡社員往學者無論兼習專習概不取費家族經社員介紹者亦特别優待又該社所設之介紹職業部專爲女界欲就職業者而設非社員雖亦代爲介紹惟社員得享有優先之權利以示優異凡欲謀就職業之女士可親在該社接洽一切云 
[天安堂明晚開會]  
　　本埠基督敎益賽勉勵會同人定於明日（三十）晚七時半假座山東路天安堂舉行聯合大公祈式由該堂代表龐子賢君主席牧師柯駿行君致歡迎詞思婁堂牧師張葆初慕爾堂傳道王治心二君演講聯合之原因與宗旨各堂代表報告會務大略並有蔡式之君演說笑椅浦惠卿李恒林二君合演雙簧方菊影君獨操口技敎友佐以音樂以助餘興 
[閘北防疫所勸人種痘]  
　　近來天花流行淞滬警廳閘北　興里妨疫所爲預防起見施種牛痘以杜蔓延並分發傳單云數月以來天花流行傳梁甚速因之而死者不可勝數惟能預種牛痘者可得而免本防疫員有鑒於此特於到差日起每日上午十時至十二時在所施種牛痘自愛者幸勿姗姗而來倘有已得天花及遇他種瘟疫務請從　到所報告以便派員前往消毒事關公益幸留意焉 
[愛儷園古物研究會誌盛]  
　　十五日愛儷園開古物研究會到會者一百餘人值月人楊實甫君陳列黄鶴山樵山水軸陳老蓮人物　等七件席少卿君陳列沈芥舟仕女王椒畦山水及煬畫刻絲人物等九件其餘鄒適廬君之秦量漢劍漢銅陶重爐周戈骨及阮文　梁山舟餘用柏徐紫珊宋芷灣各聯及湯雨生畫幅等張硯孫君之犀角杯端硯等姚虞琴　有章丁輔之江紫塵陳印若諸君亦各有陳列而以高郵王丹明君所藏乾嘉時經師手札八十一頁最爲寶貴五時各會員紛紛而散姬覺彌君特備晚餐延賓暢飲一年結束觀者咸稱爲盛舉云 
[閘北紳商頌揚警署長]  
　　閘北四區署長姚石蓀升任滬南工巡捐局局長閘北紳商等公送匾額三方以誌去思巳記昨報茲悉除匾額外尚有頌詞一篇聞係魯道人手筆用泥金箋書以恭楷亦貯綵亭於是日同送至署文云昔後漢郭伋以惠政徵拜潁川太守召見辭謁上勞之曰賢能太守去帝城不遠河潤九里冀京師并蒙福也載諸史册傳爲美談夫輦轂之下地非潁川所治而帝猶以是冀之則伋之賢能爲何如耶姚石蓀先生者固所謂今之郭伋也任吾閘北警政年年愷悌慈祥士民翁服比以報最洊擢滬南工巡捐局長行有日矣凡隸仁帡如失榘　爰屬允利等勉綴蕪詞以當輿人之頌允利等不敏曷敢以不文辭亦惟有舉郭伋故事以頌先生且滬南伊邇先生雖之官於彼而對於吾閘北殷殷望治之心誠有低徊不能遽已者則是河潤九里所在蒙福輝映後先殆庶幾乎綴語旣竟更繫以頌詞曰唐稱賢相無過姚崇遺風克紹餘慶長鍾以今方古嗣響惟公實心實政允執厥中公今雖去堂蔭猶濃甘霖四野愛日三冬期公大用偉績豐功亭之毒之普被無窮閘北紳商錢允利沈鏞等謹上 
 
 
 

Page 11

 
 
[麫粉麩皮之市况]  
　　麫粉銷路近來暢旺價亦增漲探厥原因由於日商大事收辦運往日本大連等處所致而國内銷路因届年關殊形平淡自土星期日商收辦以來市價每袋驟漲三錢故一般客人向廠家訂購現貨及明年正二月期貨者頗稱擁擠而廠家方面以年關巳近行將停工深恐年内無貨可交大半拒絕因明年之期貨適值靑黄不接之時小麥到貨缺乏價格必昻故難確定而近日一般做多頭者以明春市價必再增高竟有售進二三月期之貨者現時頂高之貨每袋雖漲至一兩九錢二分仍有無貨可購之憾云麩皮銷路向以冬間爲清淡之時價亦低落今自上星期以來因有日商來滬訂購現貸期貨者計達二十萬包該業遂大有起色市價愈抬愈高高貨竟漲至一兩五錢二分半較前漲起二錢有餘故該業手中有貨者多已售罄甚爲獲利以後市價尚須昻貴故近日一般客人向長江一帶廠家訂購者爲數甚夥而滬地現貨多已告罄據該業中人云此次價格之增實出意外 
[二區署長之去思]  
　　淞滬二區警署長余炳文下於二月一日調往閘北接任四區警署所有二區所屬各分署警察正佐巡官等員均於昨日齊集署内共攝一影以留紀念各長警並由余君各給毛巾一條以爲犒賞云 
[緝私出力之請奬]  
　　兩浙緝私統領蔡竹賢查得所部第二營營長盧治堂第一隊隊長王楨廷等辦理六年份醬食兩項鹽斤銷數較之五年銷數有盈無絀所徵鹽課亦較前年爲多具見緝私嚴密梟匪無從販私殊爲得力按照鹽課章程比較所徵課稅盈餘在一成以上者在事人員應得保奬故於昨日令飭該營長查開出力各員履歷以便呈部請奬云 
[縣公署轉發賽會奬品]  
　　上海縣公署昨日發出而告云爲布告事案奉江蘇省長公署第一五七號訓令内開查本省前赴美國巴拿馬賽會得奬各品所有奬憑奬牌現准農商部咨送到署合將奬憑奬牌令發該知事分别核明轉給具領並取具原出品人收據送署以便轉咨備案此令等因並發奬憑奬牌得奬名册到縣奉此除檢送得奘名册函請上海總商會通知外合行布告仰各該得獎出品人務於二月一日起儘十日内携帶總商會通知書並備帶圖章來縣出具收據領奬以憑核明給發仰各知照特此布告 
[滬北江巡捐局徵收捐欵之通告]  
　　滬北工巡捐局曹局長退告居民云照得北四川路一帶兩旁住户均在本局收捐範圍以内所有應收每季總捐藉以抵充清道修路一切經費乃查各該處住户於應納總捐往往藉口抗違於清道等項經費殊多妨礎本局復設專局一切更始於應徵捐項自應隨時整頓爲此通告北四川路一帶華界民商人等一體知悉須知應納捐欵均係抵充清道路燈工程巡警經費之用自本季爲始務各遵章繳納以裨市政是爲至要除飭派司員按户徵收外特此通告 
[長江上游江水枯涸]  
怡和洋行專走漢口宜昌之江和輪船於上月間在岳州以上堅利縣轄界被岸上軍士開槍射擊傷及搭客一人嗣經英國兵輪沿途保護該輪始於本月初八返漢嗣由英商和記洋行包雇專駛南京漢口　運該行之貨等情已詳前報茲悉和記尚未包定故江和於十二日由漢口開往九江駁運德和輪船下駛之貨因九江以下十餘里江水枯涸祗有英尺八尺有零而往來滬漢之商輪吃水均在十二尺上下是以招商太古怡和日清等行現均派輪在渙水處馰運云 
[准發德人旅行護照]  
　　荷蘭總領事昨日函致交涉署略謂德商瑞記洋行漢口分行經理臥病不能視事擬派德人亞腦特往漢口囑發旅行護照等因經薩交涉員呈奉外交部核准昨巳函復荷領查照轉知矣 
[女屍開棺相驗]  
　　張長玉之女小字蘭英年未及笄前曾憑媒許於閘北蔡煥章家爲童養媳不料陽曆一月二十五日晚蘭英忽然斃命蔡煥章並不通知女父於二十六號備棺成殮將棺寄厝太陽廟後江淮公所中事爲張查知伊女被蔡凌虐受傷致斃心不甘服昨至地方廳禀請開棺相驗以雪沉寃林廳長即於四時委派宗檢察官毛檢騐員等至該公所開棺相騐 
[扛煤小工跌斃]  
　　前日午後四時許浦東其昌棧碼頭某公司煤炭輪船卸貨之際有小工通州人趙二因扛煤不愼失足跌入艙内腦漿迸裂血肉糢糊登時氣絕旋經工頭商諸該公司買辦給予屍屬撫恤洋數十元以資收殮 
[傭婦拐逃男孩之查緝]  
　　交涉公署昨據松江縣知事呈稱據公民謝葆安訴傭婦王沈氏拐逃親生男孩一案現據續訴此案拐婦王沈氏藉帮儘爲名乘機拐逃設非有特别窩藏之機關决不敢斗膽爲之查該婦人是日乘滬杭頭班車開申隨率偵探確見有狀似帮傭之婦人抱一小兒又據南站收票員及旅館接客均稱亦見此人是王沈氏確已到滬應請嚴密派探尋獲小孩一面嚴緝王沈氏到案從重訊辦由縣抄錄賞格請飭英法兩公廨派探一　協　等情聞薩交涉員刻已令行兩公廨趕速飭探協緝矣 
[截獲廣東女拐子]  
　　救濟會偵探王緯文昨在太古洋行開往汕頭等處之盛京輪船上查獲廣東拐婦王吳氏被拐八歲男孩連生立解地方廳經檢察官預審之下判該氏收押候示連生發送該會留養候家屬認領 
[尋見被人誘匿之女子]  
　　住居西門外唐家　之吳榮梅有一十七歲女兒名翠林每晨赴某絲廠爲女工前日該女出外上工時途遇吳妹及共姘夫吳采喜忽被誘至南市藏匿陳楊氏所設之成衣店内旋即被吳得悉遣令其婿戚四福前往尋見將一干人扭控一區一分駐所詰問因陳楊氏不認串匿即由張警佐飭送警廳司法科訊究 
[女子不受侮辱]  
　　住居哈爾濱路八十八號門牌之十五歲　絲女子朱阿翠前晚在某絲廠工作婦家道經東嘉興路被向在某書作印書之甬人陳東林攔住去路百般調戲女以正言申斥詎陳老羞成怒將女辱罵不休當由該女子將陳扭交包探尤雲卿帶入捕房禀明捕頭諭着將陳押候解廨請究 
[男女均被尋獲]  
　　住居又袋角之　陳氏有一女兒名文玉在新大橋南第四　廠做工日前與同廠女工范成英出外不歸該氏即將范女扭至四區二分所轉解司法科經叚科員訊據范女供稱文玉向與唐二姘識旋由欒陳氏尋獲唐二及文玉一併扭案判送地方檢察廳究辦 
[包探追獲搶匪併誌]  
　　匪徒王金福姜甽林前晚在南京路先後攫取婦人邱王氏陳胡氏等金簪圖逃均經包探追獲卽將人　帶入捕房昨解公共公廨經中西官逐一訊明以王係過犯判押西半二年姜押一年期滿均逐出租界贓交原告認領 
[查拿碼頭匪徒]  
　　浦東一帶各碼頭匪類充斥遇有輪船抵埠往往假搬運行李爲由乘問攫刧或在夜半時駕駛小舟偷竊船隻廠棧貨物擾害行旅殊非淺鮮茲爛泥渡三區警正解恩桂以年關伊邇鄉人來滬購貨者往來必多何堪任其擾害故除派警協同水巡捕房探捕緝拿外復會同各分駐所警佐一委加派長警前往各碼頭嚴行拘拿以保治安 
[私售烟膏之科罰]  
　　江灣人陸阿寶近在虹口梧州路租賃六百八十三號房屋以開設烟紙店爲由私售烟膏並容留外人開燈吸烟被捕查獲拘押捕房將陸連同煙具烟膏解送公共公廨經中西官訊實判陸罰洋一百元充公烟具烟膏一併銷燬 
[捕頭破獲賭場]  
　　王阿毛糾合席步雲石桂生朱寶生陸子順潘紀生潘利協等十九人在滬西康腦脫路一百五十三號屋内聚賭抽頭前日被戈登路捕房捕頭偵悉率同中西探捕前往將王等各人一併拿獲帶入捕房昨解公共公廨經中西官訊供屬實制王阿毛押西牢三月石桂生朱寶生陸子順等十三名各押一月潘紀生等臨訊不到候再飭探提究賭具銷燬 
[誘令女子賭博]  
　　流氓沈阿鴻在虹口揚子碼頭誘令崇明女子曾翠娥與之賭博當被六百七十五號華捕查見即將沈曾二人連同賭具賭洋帶入捕房禀明捕頭將陳押候解廨請究 
[銀樓債務展限料理]  
　　小東門外大街寶慶銀樓因虧欠萃录同豐同茂老久大等四錢莊往來銀兩將店倒閉圖逃被各債權人得悉即將該銀樓股東陳善根陳元通扭至捕房解經法公堂訊判交保限理在案昨又傳訊萃康等四莊同求嚴追詰之被告陳善根陳元通同稱現巳在外央人向各原告商勸請求寛限料理中西官准如所請展限十天理楚 
[限交積欠地租]  
　　王仁貴前有基地一方租於顧福其造屋出租每年地租洋八十元立有合同嗣王向顧收租屢索不付已積欠五年有餘共計洋四百六十元由王控奉法公堂中西讞員核准昨又傳訴顧稱因王不將地基交足故將租洋扣住讞員詰以地旣不足何以不早來案具控直至王控追租洋始行聲明顯見有意拖欠顧不答復中西讞員判令退去限七天將租洋四百六十元如數繳案 
[米價尚無着落]  
　　米店夥賈仲傑至法公堂控被薛長林拖欠米價洋若干元向索不付請求訊追昨日傳案質訊薛由江禮裕到案聲稱薛因虧本將店盤於商人接開薛如何欠洋不得而知請察中西官判江退去以後原告如見薛長林出面准予扭案訊追 
[棧主抗傳不到]  
　　德和洋行收租人至法公堂控告房客同慶公械主某甲虧欠租洋三百餘元向索不付請求訊追昨經傳訊同慶公棧主不到該收租人請爲提究中西官以被告抗傳不到候改提到案訊追 
[電車賣票人舞弊]  
　　英美電車公司三百二十六號賣票人江如開前日在北四川路四十四號電車上賣票舞弊私用銅元三枚被查票人張阿金等查出鳴捕將江拘押捕房昨解公共公廨請究由該公司西人與查票人及見證某日本人到堂證明被告舞弊情形訊之江供認不諱中西官判江押西牢三月以儆 
[巡邏警捉獲竊賊]  
　　姚韋綏在閘北長安路開設寶和糖果雜貨店其家眷卽住樓上前晚有竊賊顧小老漢陳阿四劉小六子王大寶子王子恒等　門而入將貨物及自嗚鐘等竊取一空幸巡邏警經過門前將竊賊數人一併拿獲喚醒該店主解入四區警署押候訊辦 
[懲治屢戒不悛之竊犯]  
　　積竊杜阿根日前糾同黨羽陳生培華全生等潛至法租界竊取徐源恒蔡覇臣李楚山三家衣服物件約值洋六七百元携贓逃逸後由各原告陸續投報捕房飭令包探陳三林偵悉住址將杜等一併拘獲惟祗吊出皮鞋數雙餘贓已無着落茲於昨日傳同各失主將杜等解送法公堂由各原告投案申訴前情請究詰之杜等供認行竊質洋化用不諱中西官以杜等係是過犯屢戒不悛遂判杜管押西牢六月陳押四月華押三月期滿一併永遠逐出租界吊案之贓給予原告領去 
來函 
[國貨維持會來函]  
　　敬啓者本會前據各内地旅滬綢業報告略謂自夏春以來津滬兩埠各綢舖爲營業競爭紛紛減價以致内地綢業大受影響虧耗日甚遂不得不紛紛停機撤業以免意外損失而機王方面目停機以來生計頓絕衣食無從流爲乞焉者有之服毒自盡者有之影響所及險象叢生今幸滬埠一隅貨價已漸恢復而津埠　係北方商業至爲重要若不早爲解决深恐蔓延日甚收拾益難請予設法調停以維市面云云當經本會函懇天津商會及宋則久君力任維持出爲調和以支危局而保綢業去後茲接宋君復函内稱惠書讀悉天津綢業競爭一事實係同行傾軋並非大同之舉但推原其故乃因綢業家多供求不濟至綢業之所以家多又由於資本家守舊自私只知運資本於習見之舊行商不肯運資本於未有之新實業以致舊行商擁多新實業缺乏徒爭舊行商之蠅頭竟昧新實業之大利因爭繩頭互陷同胞反將大利甘讓外人良堪浩嘆（中略）至現下之綢業競爭自奉尊書業由商會召集股員籌商和解辦法不日將見和平矣先此佈復以慰翹企等語據此則津埠綢業當不日和平解决恢復舊觀也除將來函交由議會當衆宣布外深恐各内地未能週知用敢懇乞貴館將此函登入來函欄内以便内地綢業機工得以先睹爲快以定人心而安生計敬此佈懇卽頌大主筆先生撰安　上海中華國貨維持會謹啓十二月十七日 
雜評二 
[禁謠（步陶）]  
　　無其事而揑造者謂之曰謠有其事而莫名其主旨因以惶惑者謂之曰疑慮今總統出京乃一彰彰在人耳目之事實其出京行動又儼如晴天霹　不易使人遽明其眞相對之而有所疑慮固人情之至常安在其可以一概目之爲謠言耶夫滬地謠言在官場視之殆隨時隨地而皆有今旣有此奇突之行動知難免於有人借以暢發其推測之論斷然究竟已否有何傳播卽官場亦尚在惝恍無憑之境地故不指明爲何地何人造謠而但虚擬其詞曰勢必藉此造謠嗚呼偵線等人平居無事尚能借案以誣陷良善今與以如此之大好題目安必其所拿者果皆眞正造謠之人耶倘此弊而不預思防範則名曰禁謠以免擾治安而實即因禁謠以使治安被擾矣夫豈官場所以嚴禁之本心哉 
[本館啟事一]  
　　本館本埠訪員王佑之自陽曆一月一日起業已辭退恐未周知特此告白 
[本館啟事二]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
自由談 
游戲文章 
[戲代伶界同人辯誣書] [  彭初]  
　　參觀本報一月二十三日地方通信 
　　竊維古往今來一戲劇之世界也聖賢豪傑一戲角之配色也是以達官升降不過視官場如戲浪子冶游亦不過逢場作戲善戲　兮風詩詠其句前言戲耳宣聖垂其辭　軍團諸公耀武揚威旣皆以民命爲兒戲自由談同志嬉笑怒駡都以游戲爲文章吾伶人一業晋優施楚優孟旣發軔於前李三郎李天一復提倡於後由是而南曲北曲迭爲盛衰弋腔崑腔遞爲消長降至近世文新明劇取法於歐西男女合演馳名於滬上固已使喝滿采者有觀正蔑加之歎捧名角者無盛極難繼之憂矣不謂近閱報章忽見松江商民旣有永禁戲館之呈文嘉興知事又有不准演劇之批示同人等閱悉之餘不勝惶駭伏考該官商等反對吾業之理由其大者不過三端一曰敗風化二曰壞商業三曰妨治安而已茲試一一駁之夫移風易俗其權操乎敎育而不在乎伶人是以鄉村演花鼓戲豈眞爲狡童游女之媒市鎭做春臺戲豈盡有濮上桑間之事大家閨閣足不涉戲園何以亦有月下花前之約靑年子弟耳不聽戲曲何以亦多踰閑蕩檢之行姨太軋　頭戲子之外何以又有馬夫倌人結恩客白臉之兒豈必皆爲伶界是則該官商等謂吾業足以敗風化者固因噎廢食之論也振興商業責在乎社會而不在乎優伶是以唐開元比隆貞觀昇平嘗令角觝與百戲並設會文正恢復秦淮市面必使妓寮與戲館行開上海爲商務中心舞台林立京師爲天下首善京　盛行鄉氓趕戲　則百物之貨值騰貴租界散戲館則車夫之生意興隆是該官商等謂吾業足以壞商務者亦懲羹吹　之談也若夫妨害治安之說不過爲戲館一開不免良莠混淆魚龍龐維耳不知地方之上苟軍警森嚴稽查嚴密則雖有匪徒亦何敢混跡不此之務而徒禁止演劇則梁山好漢打刦法場豈皆扮喬裝之戲子少林門徒大鬧會館豈盡爲賣解之藝員况乎人之爲匪大抵迫於饑寒非盡由於好事是以呌化子演獨脚戲即不必强賒硬討江北老做傀儡戲亦不至鼠竊狗偷蓋人人有以安其身家卽家家得以享其治安耳是則該官商等謂吾業足以妨治安者亦知一十不知二五之智也噫方今武人專政政客横行其足以爲閭閻害者何可勝數該官商等不知向政治上爲正本清源之計而徒於我伶業中爲捕風捉影之談同人等竊懷公憤特此鳴寃伏願四方有識紳商開通官吏辯其枉誣闢其邪謬俾同人等不致大受影響仍得照舊營生則他年老郎廟中定當供以長生祿位卽今日梨園公所亦可推爲名譽會員五 
家庭常識 
[蜂窠糖] [  吳默然]  
　蜂窠糖者有孔無算食之其味頗美不知者往往以爲打成實則賴藥力也法煎糖前不和乾麵候黏手能硬時即離爐置鍋於桌倒入檸檬油少許以匙調之則糖均發泡是時以蒲包一張預舖水榔紅花甘草等將糖澆上候乾時剥去蒲包皮卽成一大片矣 
[橘皮]  
　近日橘子上市橘皮棄置滿地不知皮之功用實逾於其　也蓋以橘皮貫以線懸於乾燥處侍其陰乾至夏日洗浴時投一二片於浴湯中則芬芳撲鼻身心俱　不費錢而有益於衛生（按栩橘皮功用甚多容日細刋） 
[蘿蔔] [  覺人]  
　蘿蔔之根及頭人人多知其　而乏味故煑時皆削去之不知此物亦有妙用也集其根及頭用器壓迫之使流出液汁塗於紙糊之窗上則不第堅韌異常且極明亮 
[檯球] [  褚人武]  
　乒乓用之樹膠球偶不經心易致軋　速將球投入沸水立時取起聽其息乾即復原狀（却酬） 
[治寒疝] [  不署]  
鮮荔子核橘核小茴香各一兩焙燥研末和紅糖高梁燒適量每服一錢但陰虚體熱者忌服 
集益錄 
[答七十三問（十一續）] [  摩樵]  
　晒約七八日日中數回返轉期全部一律乾　夜間則入於焙爐以乾燥築焙爐之地長二丈四尺幅一丈五尺中央留寛九尺以爲通路其一端爲入口他端閉寒設有玻窗左右三尺之處順次各設八個之焙爐其上亦設置玻窗而焙爐則由火爐下焙爐中箱上焙爐抽斗及爐幛　六部而成火爐以石或土造之内部寛二尺五寸進深二尺七寸高九寸五分下焙爐載於其上三尺見方高一尺九寸五分揷入抽斗三個中箱則置入火鉢以爲乾燥上焙爐抽斗中人參之用上焙爐三尺見方高二尺五寸上下插入抽斗二個抽斗三尺見方深三寸底横架五木縱架三木上糊皮紙此内並列煑熟之人參用火力乾燥之爐幛簷則用以防爐中火勢之向外飛散長二尺八寸高二尺二寸横架三木縱架五木其上貼紙每一焙爐可入木炭六斤初以其半切爲八九寸豫將前後左右之灰搔開自其中央稍前部以炭棒四五本並列爲一尺五寸見方其上載一二寸厚之粉炭放火即燃燒視炭火之充分赤變則以鐵　搔集前後左右之灰閉炭火稍留火氣爐口張幛簷各部準備旣竣乃以並列人參之抽斗（約裝人參六斤）揷於各爐之最下部依根之大小自中央順次迄於左右以排列此時之温度以華氏百五十度爲宜自是每隔二小時則檢視爐中之火以爲加減經十小時後人參柔軟生　又搔灰閉火減其熱度至華氏百三十度人參之容積隨以減少可併二抽斗爲一抽斗其最下之抽斗另盛新煑之參乾者順次移於上部三四日至一週間卽全部乾燥有彎曲者隨包於紙矯正之至人參鬚之乾燥則浸於沸湯後取出用爐烘或日　均可乾燥旣終用小刀削平突起及傷部然後用棕刷仔細磨光自尾次第及於頭部磨後分别等級各級每重一斤用厚紙袋包之外包皮紙入於木箱保存一箱容六十斤乾燥人參一斤之價從其産地自數元至數百元不等抑更有進者中方藥品有黄連一物其栽培與人參相似而黄連尤比人參容易生育能種人參之地即可依法種黄連且黄連之著名産地爲四川欲振興國産者盍亦伴人參而試種之至若購買種子雖不容易然余鄉有業是者採種在陰曆四五月如有豫約當代爲盡力焉（不受酬） 
長篇小說 
[二城風雨錄] [  英國卻而司常覺小蝶迭更斯原著天虚找生合譯]  
　　卷中第十九章（三） 
　　楷萊歸即斥其婦曰吾數日不撻汝故態又復作耶不然何至終日不得一錢惟吾今夜將理舊業汝勿禱天若使我因禱而失敗歸者汝當無望生存婦聞語殊不敢置可否則但垂目而弄其指楷萊曰汝手何以拱豈默禱耶婦曰否吾焉敢者楷萊曰汝知不敢卽佳趣爲我治食進果今晚得利者明日當食肉或許分汝杯羹婦無語但以烘麫包及麥酒進楷萊遂據案大囑自灼灼以視其妻蓋唯恐其默禱也小楷萊曰父汝今夜將何往亦須我負凳隨行乎楷萊曰無須我往漁耳小楷萊曰然則吾負釣竿楷萊曰無須吾釣且不用竿汝但監守汝母勿令其禱則明日必有魚肉爲汝下飯小楷萊聞得美食則大樂楷萊又謂其婦曰汝聞之乎明日不得肉食汝子亦將食汝之肉矣小子聽之吾與汝更一日不得肉者瘐斃必也小楷萊恐不得肉則懼而哭然哭亦爲楷萊所惡則立　其頰曰汝母咒我不足汝乃又作不祥之聲耶合而吻睡去休乃促其婦　之入寢己亦登榻假寐顧不能合眼側耳聽之二人巳有鼾息則又起坐躡履而往隔室啓其壁橱則其釣魚之具在焉有布製之囊一鋤一繩一洵非竿也楷萊遂取各物負之於肩熄燈下樓步履乃竟無聲殊不知小楷萊亦佯睡耳及見其父詭秘之狀則亦跣足下榻陰躡其後是夜月色至明滿街如雪小楷萊恐爲其父所見隱身人家　下而行步亦步止亦止未及炊許已轉入僻巷但見黑影一閃其父肩畔已多一人裝束約略相似若預約省兩人略一點首亦不交語默然前行不數武倐忽又多一人此時方有浮雲蔽月而過晦暗之中小楷萊幾疑目眩視之逼眞則詫其父殆有化身術矣三人皆荷鋤及囊爲狀不類漁而類耕所行尤多僻徑不知行若干里乃見三人忽折而北則有土垣一帶蔓草叢生荒凉類於鬼窟垣　及胸三人一一跨　而過狀至矯健似素習者小楷萊竊詫曰此非聖潘克叢葬所耶吾父乃入此而求魚豈其中有新闢之池沼耶則亟繞向垣後覓共門（未完） 
 
 
 

Page 14

 
 
   
 
