# 1882 - 178 - 4903294

 

Page 1

 
 
[新印縮本增選多寳船時文發售] [  六合堂謹啓]  
　　是書選自粤東名播寰宇久爲士林所寳購惜乎前刻有烏焉帝虎之訛兼之篇幅錯悞股叚脫落而錯字則無篇不有甚至文與題不相符者乂有題無文者不可勝數誠憾事也今點石齋主人不惜重聘延請名彦逐一校讐莫不釐訂而更正之并其中之有題無文者悉加補入且增選入時鄉會闈墨及名人課作倩能書者加意抄正用縮本法將原文一百本計文章七千餘篇縮成八小本名之曰增選多寳船至於字法之端莊筆畫之清晣猶其餘事更妙在置之巾箱中甚易携帶出入勝前書之繁疊眞有天壤之别今六合堂主人巳向點石齋承受概歸本堂分售各省每套收回工本銀四兩五錢計有七千餘文之多所費銀一錢可購百餘篇文章亦可謂便宜之至今是書既成所有代本堂寄售之處開列於後賜顧者請向購閱至於各書坊有與本堂代售者用錢一體奉酧再此書所印無多海内知之祈及早往購可也此佈京都生和泰南京品水街愼益莊禮州同茂茶棧廣東西營巷同愼長沙基大街同安麥欄上海太古碼頭同愼長永安街長源泰棋盤街萃泰豐茶號香港同愼長漢口怡和行沙包街長源泰黃坡街 
[論機器織布事]  
　　　友人問余曰中國興辦機器織布一事前者會見諸報而今則久巳無聞究竟其事之成否何如乎余曰烏得而不成友人曰此事創議已數年於兹矣前者駸駸乎已有將成之勢而卒未克成於是又改絃更張從新整頓今日則股分已集布樣已到西人已請而房屋猶未動工工程尙未創始卽其股分之票原價每股百兩今不過漲至一百十五兩其無乃猶有所疑阻乎余曰不然大凡舉大事者必不可以草率從事中國人雖間多因循苟且之習而近來風氣日開殊大　乎曩日集股紏分視爲故常凡西人之股分皆競願投附豈有中國自創公司而反不願附股者哉或者以爲西人言義素著創設公司必無欺罔之弊故華人樂爲附股若華人自創則人反有所疑阻恐貽後日之悔故裹足不前者有之大是以難於集事然機器織布一節則創議已久人亦信之現在股分早經滿額所云股分票價漲至一百十五兩者蓋此項股分雖原價一百兩僅取五十兩以五十兩之原價漲至一百十五兩則合之一百兩之數已增至二百三十兩較之招商局之原價百兩照數收足今增至二百四五十兩開平煤礦原價百兩照數取足今增至二百二三十兩者殆亦小相上下何得謂其所漲無幾耶况西人業經聘來機器大樣亦已運到其房屋之所以尙未建造者此正當事者愼重之　蓋恐房屋大小尺寸或有未盡合宜之處故必待機圖寄到準其高低長短闊狹而後鳩工庀材照式建造庶幾機器一到卽可裝入局中以便開工古云閉戶造車出門合轍倘或不照機器之大小以造房屋一有不合於用之處則徒　無益夫是以遲遲耳說者謂中國機器織布則大有害於女工業抱布者恐不無怨咨之處機器之用愈廣不但女工無所覓食而且不啻教人以游惰是亦慮之過者也用機器或致碍女工是誠有之然所成者不過洋布而服大布之衣者仍不得不藉手於女工也且機器之用初亦不分男女如中國婦女能知機器之用仿而效之則是紡織之工必益加捷出布必益加多又得餘工以爲婦女職所應爲之事吾知民家將愈見殷富又何害焉且中國之取法於泰西者固不特織布一端而已特織布則尤屬利源之在握者耳製造槍炮輪船所省者公中之財耳於民間無與也海外洋布之販人内地者華人莫不爭購之西人獲利而去財源卽流入外洋今若在中國織成則中國之財仍留於中國各處開礦其利固屬無窮其股分亦日增月盛然地中自然之利雖曰取之無禁用之不竭然千百年後必有開盡之時若木棉之種於地者歲有所出年有所收斷無告罄之時而况煤鐵等物或有民間無需乎此者而衣被之資則無地無人不能或缺其用尤爲廣闊則其利必更豐厚此其故不待燭照數計而後知也故先時股分不能遽集尙且有人焉創議興辦但苦力有未逮故中止耳今則股分旣已集成股分票又復增長直與招商開平股分之最高者無異則織布局之興旺亦有無難預卜者矣子乃猶以爲疑乎抑更有進者中國舉事每每患於遷延其有血氣用事者則又壞於鹵莽今該局旣能奮然有爲不以因循苟且自隳志氣而又小心愼重必期有利無弊而後已而當事者之胆識智力巳可概見以是爲華人創吾知踵其後者必且胆識並壯事易舉而功易成於中國有厚望焉子顧尚有所不足於彼耶友人瞿然而起廢然而返曰子之見卓矣遠矣鄙人不敏不敢復言天下事矣友旣返遂卽當時縱論所及筆而存之 
[寍城火警]  
　　月之十四晚九點鐘寍城湖西三聖殿某姓家失火頓時烟燄彌空迨長安水龍間警趕到火已熄滅僅焚去小屋兩間云 
[寍郡辨志文會二月分課案]  
　　○漢學超等陳鶴齡孫傳鳳陶承㴻許純震鄭鈺朱逢甲鄭繼僑許克勤特等秦在鎔金秉煒金文樑胡友芸鳳雝喈李詒福○宋學超等葉秉鈞葉社黄維瀚黃家岱黃家橋朱逢甲許克勤王亨彦何宗鎬鄭鍾祥特等黃家穀周保珪范麟范彭壽沈重光金永熙秦在鎔陳貞賢金學望成九際○史學超等王榮商江翼鼎胡昌年盛葆廉黃家燕秦在鎔朱逢甲楊敏曾葛士楊魯曾特等葛鴻飛王亨彦范彭壽許克勤陳貞賢鄒農笙任光鎭秦顯書張善煒黃維瀚○算學超等華世芳王存中袁紹初朱受謙陳光榮李高業林植梅盧連鵾毛震姜紹衣特等程萬卑曹辛李樹榮李朝翰董佑堂土瑩王瀛葛元龍何宗鎬沈春元○輿地超等黃炳煥張卜謙王迪中梅鼎龢倪英陶承侃楊魯曾何宗鎬朱逢甲黃維瀚特等黃家穀錢葆華孫貽穀鄭繼僑戴羲秦在鎔王兼三范介福胡友芸范猷銘○詞章超等王榮商范鳳書鄒宸笙胡昌年馮惟一王齊賢張鵬翼陸鑄賢陳受頤袁澍特等王文鍇竺麐祥夏啓瑞吳鍾琪胡友芸袁成業成榮第徐潤徐正塤黃秉乙 
[添委文員]  
　　○鄂省垣門禁素嚴先以各城門文武委員較多武有副叅遊千把各一員文有候補知縣二員紳士一人自前任李制軍督楚後減委正副叅蘧各一員一紳士而已今值賓興之年聞經彭制軍擬添委各門候補縣一員云 
[拐匪破案]  
　　○人心之險詐殆有不可以理測者沔陽州人某甲幼曾習戱見棄於優伶失業後遊手好閒到處爲家一日行至天門縣一村鎭飯店中寄足邂逅匪徒十餘人談說投機卽拜盟結爲弟兄旣而各問所長匪類亦有一習戱者因此遂起意商招子弟習戱以成班苦乏貲本乃行劫襄河過客得銀數百兩始繡匱行頭一面仍帶行竊接濟 
 
 

Page 2

 
 
用度擇幽僻地方賃屋招子弟習戱又復拐騙遠處孩童雜入其中越數月居然可以出臺鄉人之厭故喜新者招演無虚日賺錢甚多一日演唱至某邨偶有一人認得失去之兒在班唱戲索之不允謂兒自願投班吾等教習費盡心機何能來去自便其人認定失孩欲强拽之行當被班主用刀砍嚇而止諸子弟見之皆惴惴忘畏其凶横不敢萌歸家之念未幾其夥行竊被獲到官刑審之下盡吐實情清查該黨匪案天沔等邑犯至數十起之多四月念二日沔陽州咨會岳家口曾統領水師營隨調兵至離口十五里地方鄉鎭圍捉匪黨盡被脫逃惟子弟俱在該統領查明名姓地址各給貲送回沔陽剌史訉悉各情現將起事之某甲家復杳拏其家屬到案着交首犯矣 
[覇巿停工]  
　　○京師鞾鞋盛行各省故都中操斯業者不下千數百家其貨雖售自巿廛其物乃成自工人且工非一行必歷數行而後告竣各工自食其力以應各店之需各店自備材料以供各工之業此唇齒相依兩不可少者也有雙線行者爲鞾鞋工之大宗蓋前後之包皮帮底間之結繩皆其能事其血本則夾板一具坐凳一條針線半筐油燈一盞足矣鞾鞋之銷項日盛斯雙線之工人日夥以故衣食其間者以數千人計該行有頭目由衆推精明能幹者充之每年例於祖師廟中敬戱一臺是日行中畢集聽行頭要約行規其大意不過謂同遵行價四字演戱之資措自大衆溯自咸豐而後京師錢法變通雙線行以糧價日昂屢向靴鞋店增漲工價靴鞋店每每允請但得隴者不無望蜀之心遞至光緒以來雙線行或一年齊行或數月漲價較之十年以前增至什倍餘矣今歲四月雙線又復齊行勒令漲價靴鞋店思欲自强不從其請雙線行又一概歇業有不歇者公問背約之罪靴鞋店亦聯絡同行與雙線行涉訟控由中城司上詳城憲城憲責雙線行齊行霸巿批司調處行頭有受掌頰者迄今月餘鷸蚌相持仍無定局但工人以身爲業易事猶可謀生店戶資本經營停歇何堪賠累且不必問其工價果漲與否卽就目下言之各店貨物有减無增一時靴鞋價值已驟然騰貴矣 
[船局瑣聞]  
　　○福州船局每逢端午中秋歲除向例停工數日本年午節總監工於四月念六日片知各厰云奉帥諭現屆端節着於四月三十日四點鐘散工初一日停工初六齊集初七開工等因查向例三節散工之日總監工須會同陸營在塢口搜查各工匠身畔有無夾帶物件近則一概從寛故工匠等皆幸行所無事也○各厰工匠向例每日只做十點鐘工夫雖年中入厰出厰早晚不同而截長補短總不出十點鐘以外今年三月二十日攺號許總監工通片云奉帥諭自明日起下午六點鐘放工餘則照常時刻查向章於三月杪凡下午放工俱是六點鐘而下午開工乃一點鐘也去年四月初一日起亦是一點鐘開工現時放工則攺遲而開工尙仍十二點鐘之舊號計自早晨五點三刻起至下午六點鐘止每日已做十一點鐘工夫夏初天氣漸長早起作勞者似須於午飯後假寐片刻方有精神振作今首夏已做十一點鐘工夫則五六月間天氣更長竊恐有龍馬精神亦將不堪苦役矣○藝新輪船係前學堂各生將洋式船圖縮繪禀請前船政大臣丁制軍發厰照製雖圖式未盡精善然祇機器小船身窄船底淺不能遠駕重洋耳若藉以爲内洋緝捕之需尙堪勝任近年泒往福寍府駐守海口兼備福寍鎭軍緝捕巡洋之用均屬往來輕便惟去冬水缸略壤該船駕弁禀請預製水缸以爲將來換用乃許總監工立飭該船上槽卽飭匠將水缸拆缷而該船遂不能復駛行矣春初福寍鎭函催該船回防以應要差竟不可得現在水缸厰赶造水缸亦須午節前後方能造畢福寍素多海盜緝捕不可稍疎乃自入春以來守口無船惟有任賊蹤之往來倘當時不遽拆水缸一面飭該船回防一面飭厰製水缸備換又何至鎭戎望眼欲穿哉○局内各員紳罷加薪水一節已列前報兹聞除員紳不加外只加學生三人因三生係製船製機器工程處之監工也現時所造快船其一切圖件及如何製造俱歸三生管理黎星使以工程所關不能不加薪水以示鼓勵故每人已月加二十元但所造之快船其水缸本用鋼板近已攺爲鐵板鐵板於三月杪到工計定購約有一年之久兼鐵板雖到而尺寸不符每塊大小度數約差一百厘左右若按圖照製則料不足而功難施若仿圖縮小則器攺規而汽少蓄深恐輪機轉滯有快船之名無快船之實未必一點鐘能行十三咪水路也但前到之銅管旣短現到之鐵板又小雖欲不攺縮而不能匠人等估計八隻水缸工程自動工之日至告成之時約須週歲始畢乃事加以落船鑲配亦須數月遥計放洋之期至快亦在明年秋冬間溯自繪圖創造至成船放洋巳七載矣噫造船如是其難歟 
[美人誌慶]  
　　○禮拜二卽明日爲西歴七月四號係米利堅立國之期故美國領事公廨閉門停公一日以誌慶賀也 
[西女絶技]  
　　○車利尼馬虎各戱在本埠開演屢列於報禮拜六本擬開演兩次嗣以雨勢滂沛將日戲停止晚間則照常開演據該班云晚間之戱風雨無阻戱篷厚密斷無滲漏之虞不至敗人清興也前夜晚間所演之戱與前無一同者惟虎戱則仍照前樣所云空中飛舞之奇女名柴素人旣輕盈技尤精妙先在下面置一架該西女盤旋飛躣曲盡其技俄而升於上面架上亦復諸藝畢奏眞如不翼而飛其奇巧有不可思議者今晚之戱亦與禮拜六相同諸君有未經屬目者亟往觀賞聞該戲班又將别開生面也 
[粤女輕生]  
　　○有粤女年僅十三四於前日下午在美界蘇州河邊投身碧波自尋短見旁人見之競爲拯救而起詢其何故輕生則云因　 
家中打駡不絶弗堪其虐情願一死云云未知後來作何究竟竊思粤鴇之殘酷殊無人理前報有粤妓投案請爲救拔經公所領去擇配亦以不堪虐待之故今該幼女無路求生以致願隨馮夷以去其情更可憫矣有心人其將何法以懲兹惡鴇哉 
[控究局賭]  
　　○法界公堂前據浙江山陰縣人俞維高遞禀稱奉父命往吉林乾泰典當查帳道經滬上寓居小東門外恊茂船局於三月十八日晤湖南人蕭俊臣及戴吉堂卽戴子才汪伯海卽王梅溪王金生卽王明山等殷勤通款邀往妓家游戱繼而王梅溪約我賭博答以不解詎彼等乘我酒醉竟作爲入股頃刻間稱我輸銀一千五百餘兩將我身畔銀票一紙計銀七百零六兩二錢五分金鐲一對計重五兩七錢金砂五兩金葉二兩一併取去現在復至滬地住法租界復照樓客棧求爲查究等語翁太守問俞年歲若干所控之人可知現居何處答稱今年二十歲彼等住處未知翁太守謂此禀暫爲准收着探明該四人住處禀候提訊上禮拜四復據俞投案稱訪得蕭俊臣現寓長發棧王明山住法界新　 
橋左近王梅溪住英界四馬路戴吉堂不知住處至賭博係在胡家宅地方太守得詞立飭包探嚴頌眉拘人禮拜四晚嚴頌眉將蕭俊臣拘到而王明山早已聞風挈家避去禮拜五翁太守臨法捕房時將蕭提出詰訊蕭則立而不跪稱職員湖南湘鄉縣人不知公祖傳喚何事太守詰其是何功名答稱同知銜元年六月蒙駱宮保保舉去年五月從家鄉帶磁器到滬初庽萬安樓六月間遷住協茂船局今年四月復移至長發棧太守令俞與當面質對蕭全推不知謂與俞雖同住協茂並不作伴太守問其保舉之功牌何在則稱在原籍家中太守以蕭不肯供認飭押候獲到同賭者再訊禮拜六捕房又將蕭解主公堂翁太守已訪知俞前次動身時王明山曾與同行核其所呈之禀與口供並訪得之情形均不相合故詰原告何不直說王明山究送爾到何處此番來申聞有同伴亦當供明方可與爾究辦俞聞諭方稱王明山送我到嘉興在船尙要看我箱子太守謂爾亦自不習上與此等匪人爲伍及詰蕭俊臣答稱戴吉堂曾因買磁器來過與俞閒談我見俞臂有金鐲特囑其留神並無串賭情事且謂捕房臭虫甚多吃苦不起太守仍飭將蕭帶回管押令嚴頌眉往長發棧將蕭箱籠起存捕房卽經起到皮箱帳箱枕箱各一隻竹箱兩雙昨早翁太 
 
 

Page 3

 
 
守臨捕房復訊蕭則供詞如前隨令將箱籠開看見皮箱内係衣物兩竹箱内裝磁器書籍雜物枕箱内存煙槍帳簿帳箱内有往來信札及别姓功牌一紙賭帳摺子一個並有骨牌骰子均不成副太守詰蕭旣稱並未賭博賭具賭摺何來則供今年二月内曾往虹口戲賭一次致負將帳註於摺上至骨牌骰子係起課所用太守查檢之下將各信札與蕭過目帶回細閱併再三開導如從直供明可爲從寛開豁免得拖累否則俟後查明有分懲辦之時追悔莫及蕭執定前供故仍飭押禁俟拘齊在案人証核辦 
[船板浮起]  
　　○昨報載重船沉没一則兹悉此船左右兩傍之木板逐塊浮起水面經該船人在彼撈取則船身己碎可知據稱約須虧折四五百千文云 
[縊後斃]  
　　○昨報述本埠張家弄自縊獲救一則兹悉覔死者姓張年三十二歳家中父母俱存昨雖縊而遇救因素有痰病縊後氣壅肺張舊疾大發逾時仍因病殞命卽由麵業中出貲買棺收殮矣 
[放牛踐塚]  
　　英租界之保安善堂在老閘大橋北首之頭圖地方有義塚地一區兹因該處無知鄉民時將耕牛放在義冢食莫以致孚葬之薄棺被牛踏破屍骨暴露經堂董令壇夫將牛牽交地保各鄉民均到堂情懇聲稱嗣後不敢再將耕牛在義塚放草該堂董始令地保壯牛分别給還 
[奉憲訪拿]  
　　本埠錢業向有買賣錢洋空盤情弊經前署撫憲譚方伯札前蘇松太道劉觀察禁止在案曾已列報兹由撫憲衛中丞訪得上海英租界地方有某庄夥陽奉陰違仍有買空賣空情事卽札飭上海縣及英會審員迅速查拿莫明府會同陳太守密飭差役提某未獲祗獲住司帳人先送會審署立卽解縣着交骸夥到案云 
[判准從良]  
　　妓女劉月紅投英界會審公廨喊控稱欲從良已與沈姓客訂約被鴇揩組求請超拔陳太守諭傳鴇訉斷等因已列前報兹悉十全堂鴇婦金氏訴稱月紅係江北鹽城人由其生身父母抵押與我今月紅旣欲從良須由其父母作主等語太守以月紅旣有父母豈容縱女爲娼旣已爲娼應聽其擇良而從隨飭自行調處嗣據該妓禀稱經人調處給父母洋一百三十元巳經允洽陳太守隨飭具願從沈姓嗣後不得再行爲娼切結完案出火坑而登凈域護花使者功德誠匪淺哉 
[賣屋轇轕]  
　　陳香法投英界公堂控稱在虹口地方租地造屋一百餘間内有十九間活賣與虞榮福今因向贖虞竟妄稱已經轉賣與某洋行顯係有意覇阻等語陳太守准詞飭傳虞榮福并查得該洋行係德國商人照會德國穆副領事傳該行東於前日午後會訊陳香法申訴前因虞稱陳將房屋價賣與我立限十五年回贖今甫四年我實因急需是以活賣與洋行云洋行東稱虞確將房屋賣與我陳太行訊供之下商之穆副領事謂陳虞二人賣房旣有葛藤着自調處設調處不清再行稟候核斷至是案與洋行無干如果價買虞房情實則刻下虞陳旣有轇轕亦應理處明白隨將該洋人斥退 
[鄉人兇横]  
　　本埠老閘浜北一帶頗多犯禁之事如宰牛鑄私販私聚賭等類皆屬顯于　國法不顧身家近又於無聊之中思一生財之計屢至租界致遠街各花烟館捕風捉影暗帶器械動輙將人拔至浜北兇敺勒贖情同盜劫如前報所載鄭源祥一案是也本舘屢有所聞因事涉細微槪不登錄兹聞十六日下午有一老翁亦在致遠街尋樂不知因何觸犯被該鄉人拔去施至南新街經衆見係老者出爲勸阻於是挾至四時春茶舘評論復至酒舘飲酒皆令此老爲東道主大約花費千餘文了事詎各鄉人飲畢仍至致遠街挨戶尋衅正在張牙舞爪適被巡街捕瞭見上前擒捉止獲其一餘俱竄逸無蹤當將所獲之一人解入捕房管押後經各花烟館主投捕房申訴諒今日當解公堂訊斷矣 
[拿獲私土]  
　　前日下午本埠十六舗新碼頭洋藥局巡丁蔡來順等在平湖船上搜獲漏捐川土十五個販客卽時逃逸巡丁等因拘該船戶至局局員將土充公命船戶具結保釋 
[張彩娥詞史庽居文安里妙擅琵琶爲北里之冠賦此贈之]  
　　徵歌選舞到春申豪竹哀絲總可人一自鵾絃成絶調人間筝笛又翻新 
[十五盈盈正妙年芙蓉初日鬥鮮妍雛鶯花底新調舌陋盡申江舊管絃] [  高昌寒食生醉筆]  
　　照錄救恤局寓蘇州泰昶莊收解江常沙洲賑捐上年十一月二十一日至今年五月初十日止第六次捐數清單　○廣源京莊經募各戶捐洋二十九元陳竺記捐洋二十五元徐健獒捐洋二十元徐介壽堂捐洋十五元徐鍾氏石林世家華惠曾棉衣資蓮舫氏無名氏五戶各捐洋十元徐紫來堂胡曉峰李壽巖蕭芝舲源昌義厚德堂六戶各捐洋五元姚鳳記陳祝記翁鐵記龔煥記俞璞記陳少蘭趙園主人無名士八戶各捐洋四元永安居馬松喬吳蓮西若翁潘藝耕五戶各捐洋三元管法軒承親居張錫蕃錢懷記孟河馬培元堂悅記顔春臺源記禮記壽山居士新泰和永立號梅竹居士萬鮮永和洽昌和施戴颺蔡竺卿德茂義記泰記顧樹田經募十三戶義隆以上二十三戶各捐洋二元一心居香雲室師儉齋養拙齋西　 
靑小隱問心齊心記胡子記仁和堂同豐莊張愶盛程桂記朱英生五忠世家樊天成雲泉叔瑞炳阿大汪巧生張長春章剛坤章坤剛倪仁士吳正隆慶康董文丙祥盛恆無名氏鄭也家源發仁東來義德潤生泰昌坊何廷榮王立順許大隆信昌祥徐宏愷劉維春靜寄東軒百忍傳心汪爕堂顧韻笙倪洪裕孔正茂周德茂從善堂孫愶豐陳永昌闕春和曹全吉寳林齋杜泰昌雲藍閣葛春華黃宏順無名氏不書名華萬年邵景卿恆豐泰同順乾麗和乾裕錢春山倪恆盛姚涵卿森泰和洪泰源福記潤記泰號葉　章孫煥卿陳韻亭李厚堃泰源不書名春圃氏引勝居以上八十戶各捐洋一元聽濤軒無名氏無名氏倪端生吳子山佘榮興周德茂倪仁毅夏靜瀾林炳傳王銀泉蔣周劍陳福記永裕隆蔣雨泉唐逢雲陳源泰添籌屋允順祥减膳劉煥翁不書名以上二十二戶各捐洋五角不書名捐錢三千八百文王小松張翰雲章桂三三戶各捐錢六百文○以上收洋三百五十三元錢五千六百文換洋五元併上次存洋四百六十二元二角共存洋八百二十元零二角又收泰昶莊生息紋一百二十一兩五錢四分袁子翁手生息紋三十二兩四錢併上次存紋四百八十三兩二錢五分九厘除開支捐摺收條紙張洋五元呌船送棉衣船錢合洋五元子翁手船資洋五元棉衣上棉帶洋二解淨存洋八百零五元紋六百三十七兩一錢九分九厘如數解交袁君子鵬收辦該沙義渡保嬰等舉所有子手勸募常邑尊常邑紳士捐欵以及開支放賑造橋設立義渡保嬰各項動用數目均俟子翁另行登報○敝處自光緒七年閏七月二十二日日至本年五月初十日止代司收解救恤常昭沙州捐欵先後登報六次共收英洋四千六百二十元零八角三分九厘紋一兩六錢七分五厘莊怠紋一百二十一兩五錢四分子翁手生息紋三十二兩四錢又蘇電報局撥來紋一千二百三十四兩九錢五分九厘棉衣一千二百八十件毡帽三百七十個又收棉衣一千三百四十七件小人帽襪五十五付被胎四百五十條丹藥一千一百十八粒○前後共開支製新舊棉衣褲被胎合洋二百九十元八角三分九釐支泰昶手紙張船資洋十元前後共交袁君子鵬洋四千三百卄元紋一千二百三十七兩一錢九分九厘錢二百五十千文合紋一百五十三兩三錢七分五厘棉衣二千六百廿七件被胎四百五十條毡帽三百七十個小人帽襪五十五付丹藥一千一百十八粒○敝處經手收解如數合訖無存現在告止槪不代收惟有上年捐册派出現經查明除改回外尙有未經到齊務祈諸善士速將上年捐册無論有無捐過速卽寄擲如有捐存未交者此後寄下敝處不便代收當代寄交上海後馬路興隆里沈太史公舘或尊處逕交亦可因該沙又被新災日江北尙欲墩堤並築捐欵正多多益善也○再所有敝處經收捐戶台銜細數均巳詳登歴次申報而子翁尙擬刋刻徵信錄俟其告成再送經手諸君以憑核鑒如錄上無名請向原手歸欵合併聲明 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光绪八年五月初八日京報全錄]  
　　宫門抄○上諭一道○署楚督彭奏爲調補道員摺子○日講陳奏爲請旨照例議處摺子○粤督張奏委署知縣夾片○又奏委署總吳片○將軍古奏爲請旨派員署理乍浦副都統印務摺○大臣色奏廓爾略貢使抵藏及起程回國日期摺子○東撫任奏爲照例委司代勘秋審片○五月初八日吏部翰林院正紅旗值日吏部引見三十一名侍衛處一名○徐桐前往西陵請訓○麟書謝授步軍統領恩○恩承謝開去差使恩○瑞興謝伊弟回旗當差恩○伊勒通阿孫楫各預備召見○尙宗瑞請假五日○内務府奏泒管理處所派出廣壽志和師曾廣順俊啓○召見軍機伊勒通阿孫楫○奉上諭崇綺等奏敬查永陵泊岸要工請派員勘估興修一摺永陵草倉河泊岸等處應修各工關係緊要着派恩福就近敬謹勘估欽此○○兼署湖廣總督湖北巡撫臣彭祖賢跪奏爲揀員調補道員要缺以資治理恭摺仰祈聖鑒事竊照湖北漢黃德道何維鍵開缺送部引見所遺員缺係　疲難三項要缺例應由外調補接准吏部知照在案查漢黃德道一缺兼管江漢關監督及通商事務駐札漢口政務殷繁察吏安民責任綦　且時有中外交涉事件尤關緊娶非通權達變熟悉情形之員難期勝任臣在於湖北現任實缺道員中逐　 
加遴選非現居要缺卽人地未宜惟查有二　銜督粮道惲彦琦現年五十二歲直隸順天府大興縣人祖籍江蘇由正三品廕生引見奉旨以知縣用欽此乙卯科順天鄉試中式舉人已未科中式進士以主事簽分禮部同治七年八月奏補主客司主專十年十二月奏升儀制司員外郎掌主客司印十一年九月因恭辦典禮保奏擬請以道員記名簡放並戴花翎加三品銜奉旨依議欽此是年十月内閣奉上諭吏部奏查明禮部保舉人員分别議駁一摺禮部員外郎惲彦琦着攺爲以道員　選仍　戴花翎賞加三口銜欽此十二年八月調掌詞祭司印是年十月奏升主客司郎中調掌儀制司印光緒元年因襄辦典禮保奏奉上諭着俟補道員後賞加二品銜並賞隨帶加三級欽此二年京察一等奉旨着記名以道府用欽此三年三月分選授湖北督糧道員缺於七月初四日到任四年四月奏委署理湖北按察使五年七月回任六年大計卓異該員宅心廉靜處事精詳仕鄂多年情形熟悉平日於各國條約頗能留心講求以之請調斯缺洵堪勝任相應仰懇天恩府念員缺緊要准以湖北督糧　惲彦琦調補漢黃德道缺兼管江漢關監督篆務實於吏治關稅均有裨益該員係現任道員請補道缺銜缺相當毋庸送部引見所有揀員請補道員要缺緣由理合恭摺具奏伏乞皇太后皇上聖鑒訓示再前准吏部咨嗣後各省道府部選缺出本省題奏所開各缺本省留補二次歸部銓選一次以三缺爲一週查湖北本省前　道缺已積兩留今調督糧道員缺照章應歸部銓選又湖北經撫係臣本任毋庸會銜合併陳明謹奏軍機大臣奉旨吏部議奏欽此○○日講起居注官翰林院侍講學士臣陳寳琛跪奏爲疆吏擅調近臣顯違詔意請旨照例 
議處以社外重内輕之弊恭摺仰祈聖鑒事本月十五日奉上諭張樹聲奏請泒員帮辦水師事宜並請加卿銜以示優異一摺帮辦大員　賞加卿銜向係出自特旨非臣下所得擅請張樹聲所請派翰林院侍講張佩綸赴津帮辦北洋水師事宜仿照吳大澂賞加卿銜之處着毋南議欽此仰見朝廷裁抑疆臣愼重名噐之意曷勝欽服臣惟近日督撫奏調京員特蒙降諭申禁日講起居注官職司言動制同三品視詞臣尤爲清切該署總督貿然請泒帮辦水師並欲加卿銜以示優異雖以帮辦略諉奏調之名而以從臣下仿道員之例無論體制不符初非優異且於二月間不得再行奏調翰林等官之詔旨實相觸背夫編修王文錦篤志濳修名不甚着張之洞起家詞苑指臂相需舉爾所知於政體尙無大碍若張佩綸累歲上書言事其才識長短久在聖明洞鑒之　本無俟該署督冒昧疏浡上年畿輔興辦水利侍郎孫詒經以該侍講與張之洞均籍隸畿疆疏請襄辦左宗棠雖聲明請旨初未敢擅請派往李鴻章與該侍講素　　契已見於左宗宲統中然李鴻章義創水師亦未敢　請該侍講帮辦誠以張佩綸旣屬侍從之臣又有論思之職固非大臣所可荐揚疆吏所得引辟也臣與張佩綸同參講幄其澹于榮利臣所深知而講求時事見理明决逈非臣之所及際此時局多艱實願該侍講久居内職遇事殫誠竭慮以備采擇若張樹聲之見該侍講條陳水師卽令帮辦水師雖云事屬因公而窺一隅所見已小日險弊所必至使建言者避于進之嫌而不復敢抒憂時之論此固疆吏之所甚便而非朝廷之所樂聞也伏考嘉慶七年署　 
直總督熊枚請隨帶御史費錫章帮辦事務曾奉諭旨責其冒昧因通諭嗣後如有違例陳請者卽當交部議處今講官御史胥有言責擅請帮辦冒昧正同應請旨將張樹聲交部議處以爲違例陳請者戒是否有當伏乞皇太后皇上聖鑒謹奏奉旨已錄○○張樹聲等片再署和平縣知縣葉滋鈞調省差委所遺和平縣知縣篆務應行委員接署查有領憑到省先經奏明留省學習之新選增城縣知縣楊士模心地明白堪以署理據藩臬兩司會詳前來除檄飭遵　外臣等謹循例附片陳明伏乞聖鑒謹奏軍機大臣奉旨知道了欽此○○張樹聲片再廣東碣石鎭總兵劉光明調省察看所遺碣石鎭總兵篆務查有奏留兩廣差委記名提督王孝祺忠勇樸誠胆識堅定堪以委令署理除檄飭遵照外所有委署總兵篆務緣由臣謹附片具奏伏乞聖鑒謹奏軍機大臣奉旨知道了欽此○○奴才古尼音布脆奏爲請旨泒員署理乍浦副都統印務恭摺具奏仰祈聖鑒事竊光绪八年三月十八日准乍浦副都統世祿咨稱竊副都統前因病勢加重難期速痊於光緒八年二月十二日懇請具摺奏請開缺回籍調理　　三月十六日摺旋原摺後開軍機大臣奉旨另有旨欽此欽遵恭閱邸抄光緒八年三月初二日奉旨富爾　奏副都統病難痊懇請　缺一摺乍浦副都　　祿着　其開缺回旗調理欽此同日奉旨乍浦副都統着慶善補授欽此等因捧讀之下感激莫名惟思新任乍浦副都統慶善到任尙需時日現在病勢尤覺加重殊難支持若俟新任到浙再行交缷深虞誤公惟有咨請先行派員接署以昭愼重等因咨行前來奴才伏查乍甫副都統奴才世祿病勢旣加沈重難以支持自應先行派員代理俾得交缷回旗當經奴才咨行杭州副都統奴才富爾蓀　行代理其乍浦副都統印務應否交奴才富爾蓀署理抑或另行派署理之處出自聖　　合恭摺具奏伏乞皇太后皇上聖鑒訓示謹奏軍機大臣奉旨乍浦副都統卽着富爾蓀兼署欽此○○奴才色楞額跪奏爲廓爾喀貢使旋扺前藏及紀程回國日期恭摺奏聞仰祈聖鑒事竊查上年廓爾喀前額爾　尼王　熱達　噶爾瑪蔭哈專姜噶箕第咱巴哈都熱納等恭齎年班表貢赴京朝覲於光緒六年三月二十一日自京起程於七年十一月初六日抵前藏當至奴才署内謁見據該噶冥禀稱此次赴京朝覲天顔仰蒙大皇帝恩施稠疊賞賜小的等國王錦繡綢緞各樣珍寳並蒙恩賞小的等頂翖綢緞銀物如此高厚鴻施實有至優極渥小的等往來經過口内口外需用夫馬食物均屬妥便沿途護送官兵接替照料俱屬周洽行走爽利此皆仰賴大皇帝鴻恩所致小的等得受這樣恩典實在感激不盡奴才查該噶箕等歡感情形出於至誠仍照向例筵宴賞給綢緞布疋茶葉銀牌羊隻米麫並寄給該國王及辦　噶箕等在藏稍爲歇息謹將御賜等件妥爲包裹奴才循例揀派駐藏官兵帶同通曉廓爾喀字語之兵丁等定期於本年二月二十日自藏護送起程至邊界交該國王專差頭曰等恭迎回國除先期檄諭該國王遵照外所有廓爾喀　使　抵前藏及起程回國日期理合恭摺具奏伏乞皇太后皇上聖鑒再　　大臣維慶現赴巴塘查辦岩　事件未經列銜合併聲明謹奏軍機大臣奉旨知道了欽此○○任道鎔片再東省辦理秋審向於四月間提犯至省由撫臣督同在省司道會勘具題如遇撫臣公　歴係奏委藩臬兩司代勘本年應入秋審業據臬司分别　綏造　呈送茲將屆期有自應照例勘辦惟臣現在遵旨出省查閱營伍不及回省　援照歴屆成案委藩司崇保臬司潘　文代　俾免遲誤仍由臣覆核　緩照例具題以昭愼重除分檄遵辦外理合附片陳明伏乞聖鑒訓未謹奏軍機大臣奉旨知道了欽此 
 
 
