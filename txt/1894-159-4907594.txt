# 1894 - 159 - 4907594

 

Page 1

 
 
[增廣新聞] [  申報館主人啓]  
　　本館今歲以來各處添設訪事友人博采旁搜必詳必盡以故新聞山　　不勝收今者精益求精更復擴充篇　凡朝廷之渙汗臣下之鴻猷海外之郵音民間之委語以及奇聞艶蹟佚事閒情一得郵筒卽登報牘庶幾多而且速無負諸君子　閱之盛　乎敢布區區伏維均鑒 
[新印温病條辨] [  圖書集成局代啓]  
　　温病條辨一書爲淮陰吳鞠通先生所著條分縷柝精括詳明誠岐黄家所必讀者也本局用新式鉛字排印刻巳告　寄語杏林橘井中人尙其家匱一編以供揣摩之妙乎訂成四本每部碼洋六角欲購者速至蘇申掃葉山房江左書林汲各外埠購取可也 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[小國不可無政論]  
　　古之時一成一旅可以興故湯以七十里文王以百里此雖由於仁聖迭興天歸人與而亦由於中古之世人心尙多渾厚若降至戰國時卽已不同滕以小國而行仁政卒亦歸於無濟子輿氏與滕文公言王政亦不過曰有王者起必來取法是爲王者師也顧滕地截長補短僅五十里壤地實覺太小若得數百里之地則猶有能興者也今之時世則不但與中古時不同卽與歴代後世亦迥不同卽如琉球島國介乎東洋而數千年來皆得以君其國而子其民苟非日本之貪横則至今存可也然日本之取琉球以爲冲繩縣張其名則曰滅人之國而究其實則亦無補於日日人意中亦未嘗不深悔之特不肯自言耳觀於歐洲各國競以富國强兵爲尙勢力相壓形格而勢禁之而初未嘗有滅國以自封者故海外列邦竟有彈丸黑子而亦稱爲自主之國者其數且不可以更僕數法之强横攻取越南刼制　羅英之脅服緬甸皆不過曰保護而已初未逐去其君廢置其宗社彼蓋以滅國之名爲非美名而不欲居但歸其保護則該國之利權已盡爲所占雖有國王不過擁虚位而已此則歐人之心計以視日本之得虚名而無實獲者大相懸殊矣然旣有保護之一說則政令均聽之他人而國王無從專主則亦無可如何耳朝鮮則爲中國屏藩之國歲時貢獻頒以正朔授之封號爲不侵不叛之臣而外人之覬觎者則頗有人俄羅斯窺之於左日本伺之於右當此時也宜何如兢兢業業懍乎若朽索之馭六馬竭慮殫心修其政治布其教化以中國爲奥援而自固其藩籬庶幾猶可以存而乃國中政教絶不講究曾有朝鮮人爲余述及該國政治民間不敢多有積蓄如其有之則官立卽查追以去不使少留以故民間多習於懶而不欲自勤所入之資僅足敷一家之食而已不願爲官長居積也王之用出於官官之用出於民民之用將安出乎且官則取諸民王則未必皆取諸官官之取乎民者旣多則民間有事亦宜官爲之理矣乃於民間之事竟若罔聞知焉如前日三韓友人遺我雙鯉節而錄之於報其中言有忠清道之商人携資赴京至永源被盜所刦商伏地哀求盜憫之留其還鄉之資商人旣得資乃訴於官府官遣役捕盜獲之盜贓則悉充官府而差役復婪索不已商乃嘆曰今而知官不如盜也其言如此其憤可知已夫民間之被盜由於捕務之廢弛爾俸爾祿民膏民脂思之已覺抱愧而猶於獲盜得贓之後盜雖照例懲辦而贓物則悉數充公不復給領然則彼失主之控告於官求爲捕賊追贓何爲也乎且不但贓不給還而已差捕等又多方婪索以視盜之刼其財而猶留其還鄉之資者兩相比較高下顯然矣昔人言有捕盜同知中途遇盜者同知則伏地哀求高呼老爺饒命盜則高坐指揮駡同知爲强盜顧此則倉卒之間或亦過爲裝點者之言非謂官果爲盜盜果爲官也若夫盜刦人財而猶留其有餘俾得還鄉則猶有一線之仁心官旣得贓反悉數取以入官而又縱容差役之婪索則眞較盜尤兇矣婪索雖出於差役而實則官有以教之於何知之觀於賊贓之入官而知之矣上行下效捷於影響官旣笑納夫賊贓而差役有不婪索夫事主者乎誠亦思彼商人之所以控呈於官者何故不過於還鄉之資之外欲稍稍追還失物而已失物旣不可得而又加之以婪索不禁喟然而爲此言此其怨毒之存於心者深矣且此處旣有此等之官則其取怨於民者當亦不少以合乎韓人之言所謂民有蓄積官輙取之則此等官朝鮮國中當無一處不若是卽此一節而其結怨於民也久矣他處亦有差捕勒索事主者官則尙不至盡没其贓而朝鮮之官乃如此朝鮮之政可類推矣民心者邦國之本也得民心則湯武可以定天下失民心則桀紂因以失天下朝鮮之不得民心也如此而謂能與海外之强敵抗乎故中國而不管朝鮮則已若中國而欲管朝鮮則必當先爲之改易政令善者行之弊者除之出之必以公行之必以平夫如是而後民心歸民心歸而後國本固所謂可使制梃以撻秦楚之堅甲利兵昔人固非以大言欺人也然而中國此時自顧之不暇奚暇顧人書至此不禁爲之擲筆三歎 
[本館接奉電音]  
　　方略告成大小各員普加優奬上諭甚長前日京電傳來僅錄其半昨接續電合亟譯登以供衆覽○内閣中書李錫彤著作爲歴俸期滿俟截取同知得缺後在任以知府補用四品銜内閣候補侍讀朱有基楊保彝均著作爲候補郎中籖分户刑二部遇缺卽補並賞加三品銜内閣中書潘仰時著俟補侍讀後作爲候補郎中籖分户刑二部遇缺卽補禮部員外郎陳璧著以本部郎中無論題選咨留遇缺卽補並俟補郎中後賞加三品銜分發福建截取同知秦炳直著免補同知以知府仍發原省歸候補班前卽補並賞加鹽運使銜截取同知内閣中書黄兆荃著俟得同知分發省分後免補同知以知府儘先補用並賞加鹽運使銜五品銜刑部主事汪鳳池著以本部員外郎無論題選咨留遇缺卽補並賞加四品銜内閣候補中書林開棻著俟補缺截取同知分省後免補同知以知府補用並賞加鹽運使銜内閣中書王昌年以侍讀遇缺卽補並賞加隨帶二級内閣中書曹鍾英者作爲歴俸期滿截取同知分省補缺後以知府在任補用内閣中書何葆麟著作爲候補主事分部遇缺卽補並賞加四品銜候選同知孫祖炳著免選同知以知府分省補用並賞加鹽運使銜内閣候補中書劉培著作爲候補侍讀遇缺奏補並賞加四品銜内閣候補中書陸鍾岱著俟補缺截取同知分省後免補同知以知府補用並賞加鹽運使銜兵部學習郎中張彬著以本部郎中無論題選咨留遇缺卽補並賞加三品銜内閣候補中書劉家蔭著俟補缺截取同知分省後免補同知以知府補用並賞加鹽運使銜候選同知王明德孫葆晉均著免選同知以知府分省補用並賞加鹽運使銜内閣候補中書朱彰壽内閣 
 
 

Page 2

 
 
中書陸嘉晉均著作爲候補侍讀遇缺卽補並賞加四品銜候選同知程祖福著免選同知以知府分省補用並賞加鹽運使銜兵部卽補主事慶斌著作爲本部員外郎無論科甲滿洲咨留遇缺卽補工部學習主事中興著作爲本部候補員外郎無論科甲滿蒙咨留遇缺卽補候補筆帖式裕昆著以主事分部遇缺卽補筆帖式來秀著作爲候補主事籖分六部遇所卽補刑部候補主事志善着以直隷州知州分發省分歸候補班前補用候補筆帖式松茂著作爲候補内閣漢軍中書遇缺卽補葆元著作爲候補主事遇缺卽補清字中書海榮著以中書無論滿漢本堂不計旗分遇缺卽補並賞加侍讀銜太常寺筆帖式彝叙著作爲候補主事籖分户刑二部無論題選咨留遇缺卽補候補筆帖式德興著作爲大理寺候補寺丞遇缺卽補工部堂主事松林著仍以直隷州本班儘先卽選得缺後在任以知府補用筆帖式文徵著作爲候補主事分六部遇缺卽補户部繕本筆帖式世忠著俟補缺後在任以知縣歸議叙班前先選用並賞加五品銜内閣中書伊哩布著作爲候補侍讀遇缺卽補並賞加四品銜禮部候補主事常順著作爲員外郎遇缺卽補並賞加四品銜内閣中書復茂著以侍讀遇缺卽補刑部筆帖式耆洋着作爲本部候補主事遇缺卽補並賞加四品銜户部候補筆帖式崧耀著俟補缺後以通判分省補用候補筆帖式恩濟著以主事遇缺卽補並賞加四品銜都察院筆帖式候選知縣奎斌著俟選知縣後在任以同知直隷州知州升用並賞加知府銜其離館之甘肅平慶涇固化道祝維城著以應升之缺升用並賞加二品銜前廣西右江道李岷理著賞加二品銜卽選御史孟綬勲著俟補道員後賞加二品頂戴安徽池州府知府文明着在任以道員補用御史陳芾棠著俟截取知府得缺後在任以道員升用並賞加三品銜易俊著截取知府得缺後賞加三品銜並隨帶二級卽選道給事中徐樹鈞著俟補道員後以應升之缺升用並賞加隨帶二級甘肅凉州府知府王傚著在任以道員歸候補班前先卽補並賞加鹽運使銜修撰吳魯著俟散館後遇有應升之缺開列在前户部員外郎陳熾著俟升郎中截取知府後在任以道員用御史截取知府吳樹棻著賞加三品銜並加隨帶二級翰林院編修候選知府吳大衡著免選知府以道員分發省分補用雲南永昌府知府湯子坤著在任以道員卽補並賞加三品銜前翰林院編修記名道府崔安永著以道員用四品銜前工部郎中繼昌著俟服闋後在任以道員用並賞加三品銜前工部主事王彦威著俟補主事後以員外郎無論題選咨留遇缺卽補並賞加四品銜前山西雁平道玉恒著俟服闋簡放道員後以應升之缺升用奉天錦州府知府奎華著在任以道員補用貴州思南府知府保謙著在任以道員補用前户部候補主事王式曾著免補主事以本部員外郎遇缺卽補山東兗州府知府王蘂修著以道員在任候補並俟得道員後賞加二品銜直隷候補道晏振恪著賞加二品銜起居注主事吳蔭培著俟服闋後以員外郎簽分户刑二部遇缺卽補四品銜前内閣候補侍讀劉振鏞著俟服闋升任後賞加三品銜並加隨帶二級前截取同知内閣中書何維樸葉壽松均著俟同知分發省分後免補同知以知府歸候補班補用編修華俟聲著以應升之缺開列在前並賞加侍讀銜江蘇截取同知前中書王仁東著免補同知以知府仍歸原省候補並賞加鹽運使銜另片奏現充總纂兼提調官沈恩嘉王汝濟充總纂兼提調官錢應溥均稱不敢仰邀議叙等語該員等總司編纂兼提調館中一切事務諸臻妥善其平日行走亦皆奮勉自應一體加恩二品頂戴宗人府府丞沈恩嘉禮部左侍郎錢應溥均著賞給頭品頂戴户部員外郎王汝濟著在任以四五品京堂候補單開之供事張鴻等均著照所請給予優奬其餘謄錄供事人等著禮親王世鐸等核於在館功課及平日差使分别等第造册註明咨部奬叙其應如何過班銓選之處均由該部核辦該謄錄供事等當差勤苦異常出力所有從優給予奬叙着照所請施行片一件單三件併發欽此○初八日奉上諭此次南書房翰林校閱方略尙屬詳愼徐　陸潤詳吳樹梅陸寳忠張百熙均着賞加二級欽此同日奉上諭奎煥奏揀員請補戴琫一摺前藏戴琫員缺着擬正之四朗多結補授該衙門知道單併發欽此同日奉上諭兵部吏部會奏核定拿獲會匪保奬章程請旨遵行一摺哥老會匪最爲地方隱患各該員弁果能認眞拿辦消患未萌原准從優保奬惟近來保奬之案漫無限制漸啓冐濫之弊自應分别辦理著照部議嗣後如有大股會匪抗拒官兵實係調兵剿滅仍准照異常勞績核奬其拿獲開堂立會自要各犯尤爲出力之員亦准照異常勞績請奬其餘訪拿餘匪無多之案仍照尋常勞績核奬至保奬員數應以獲匪多寡分别核定並將出力等次專摺聲明一面將各員弁照章咨部立案以昭核實吏部另片奏請叅酌例案嚴定獲匪勞績畫一章程等因均著依議行欽此 
[日本備船]  
　　高麗東學黨肇亂我中朝特調兵士前往防護已紀報章風聞日本有陸兵一萬二千名及兵船四號在高兹又電飭各商社預備輪船若干艘以供載兵之用雖確否尙未可知然禍亂難除已可概見矣 
[港電報疫]  
　　香港昨日來電云疫氣依然如舊院中留治者計二百八十一人愈者祗一人辦理辟疫事宜之英兵中有三人亦染疫症所有毒氣留存之屋宇皆由官收管其有可整頓者爲之整頓否則一律拆除太平山及他處華人屋宇須概行拆除改造俾免疫氣淹留目下華人之避至他埠者已有十萬每日尙有三四千人舍而之他以致港中工作乏人各局廠相率閉户云 
[港報紀疫]  
　　染病各貧民多有一家數口養活無資者待哺嗷嗷深爲可憫又有因所居附近出有疫症而遵諭遷居者連日奔走棲皇難謀生活現聞西商議欲勸募義捐以資賑恤○太平山差館街及堅巷居人多有於初四日遷往回家所租屋宇者聞尙有一千二百人定於初五日由太平山南邊及磅巷等處移居英提督柏軍門准撥營兵一百名分作兩班督理遷居事務並騐明遷民之人果無沾染疫症始許其與衆人萃處○英官電致現駐日本之英國水師提督欲延聘西醫來港藉以診治能否如願尙未接有覆音○潔凈局官紳於初四日下午聚議清疫之法局員佛蘭詩士云日前議將太平山有疫之屋三百五十間一概封閉着令現居之人盡行遷徙局員忌律及醫生占士更欲將屋宇盡付一炬言之甚力惟鄙意則以爲當此之時可以無庸燒燬祗將街道堵塞勿任行人來往自可清除疫氣因焚屋一事甚非易辦尤恐隱寓危機也各員均以佛君之說爲是隨將上月二十二日前一禮拜之死册報章呈堂察閱以本禮拜核算寓港中西人每一千名每年身故者約七十五名上年本禮拜核計則每一千名每年身故者二十六名又查四月二十九日前一禮拜之册以此數均計寓港中西人每千名每年身故者九十六名上年本禮拜核計則每千名每年身故者二十六名又由辣士醫生呈報一千八百九十三年查騐六畜報章内稱是年春間附近省垣各埠多有六畜載運來巷是時與中國官商有爭論未妥之事後經華民政務司妥爲辦理統計是年宰割猪牛羊一萬七千二百二十二頭另有四百五十一頭不合宰殺不許帶入屠房并言太平山街巿現欲廢棄不必另行建造然尙未有明文也○暗差葉南在香港當差二十年人皆以三畫南呼之日前協同兵差清查疫症因而遘疾於四月二十九日辭回新會原籍未及到家而斃○英官議將各差之眷屬遷離香港各華差皆遷居總緝捕署每日除當差外祗許離捕署一點鐘不能擅行他往因各差寓居太平山者甚多是處疫氣最盛故有此防閑也○前者英督憲電請各埠西醫來港襄理兹接上海及橷架城覆電皆謂各醫生斷難離埠因議另請傳教醫生效臂指之助○初二日下午查疫人員與各醫生聚會議將灣仔所有屋宇一概薰除穢氣並陸續清查病人倘居人不肯灑掃屋宇則由查疫人代灑灰水又將别處曾出疫症之屋用藥薰除倘此屋不宜居住則不必灑掃惟令其鎖閉勿准人居所有遷居之人倘舊居曾出疫症必須騐明有無沾染○英弁卑利士頓致書潔凈局歴言薰除屋宇一事亟宜報罷並謂如此辦法反足使疫症蔓延前者印度時疫盛行不用此法自能止息此書已呈逹柏軍門轉呈督憲發交潔凈局核議矣 
[漢皋火警]  
　　初五日晚一點鐘時漢鎭花樓百子菴後顧姓住宅失愼一時烟炤衝天火光燭地各善堂水龍風馳電掣而來竭力灌救閱兩點鐘時共燬民房二百數十家祝融氏始歛威而退此時陰雲四合風雨交加各家男女均從夢中驚起冐雨奔逃不勝狼狽　觴泛罷睡興 
 
 

Page 3

 
 
方酣竹爆驚殘刼灰已冷嗚呼豈天災之忽降耶抑人事之未盡耶 
[勝地張筵]  
　　上海縣黄大令定於今日在滬北徐園設筵請松江府恩詩農太守赴宴想屆時水陸紛陳冠蓋畢集定形熱閙也 
[虎出於柙]  
　　哈驀斯敦馬戲班旣抵上海卽於前日將所豢獅象虎豹之類驅入戲棚至午後四點二刻時忽有穉虎一頭脫柙而出亂竄狂奔斯時觀者密若繁星見而辟易虎怒奔入匍萄牙總領事署花園旋由石梯直上藏身窗外曲闌中領事及繙譯諸君急閉門而避少焉班中人持一大川口袋至誘虎入袋負之而歸說者謂戲班中幸有如馮婦之善搏者耳否則逞其爪牙之利四出咥人其事尙堪設想耶 
[上海防疫]  
　　上海工部局董與値年首領事會議度地下海浦距上海窵遠之處建一醫院倩二西醫布置一切倘日後疫氣傅至則將病人送往醫治院中有病房有醫生房有服役人住房井井有條務令與病人相宜刻已將次告竣矣至浦東所創醫院則專治西人之患疫者又倩二西醫在浦東司查疫之事凡輪船之來自香港等處者行李貨物中如有疫氣則携至此處燒硫黄薰之防患未然不誠得未雨綢繆之意哉 
[參斃兩志]  
　　寍波人趙久法向爲紅帮木匠去年携其眷口賃居美租界西華德路樹德里本月初三日經其友薦至新關某小輪船當水手前日午後輪船駛往下海浦適有一小輪船如飛而至浦中忽起巨浪以致兩船相碰趙罔識利害以手推之身受重傷暈倒而仆船上西人急雇人舁送同仁醫院至昨晨魂返泉臺家人號哭而來央求同船友人助資棺殮○裏虹口石橋頭人某甲之子年甫五六齡前日至某老虎灶中嬉戲見茶博士入内遂乘間取灶上竹錢筒内之錢立脚不牢栽入熱鍋内茶博士聞聲而出急爲撈起則已渾身燖爛痛不可當抱往其家卽已溘然而逝甲以禍由自肇亦無可如何祗得隱忍不言備棺殮瘞 
[窮途自盡]  
　　江北人周在開年三十有五失業良久阮籍囊空忽又二豎爲災淹煎牀褥遂於昨日下午匍匐至斐倫路聳身躍入外虹橋下波中巡街捕見之急令船户持篙撈起解送捕房捕頭略問數言命送請英讞員善爲安插 
[私帶軍裝]  
　　寍波人桃花阿仁向在怡生輪船某西人處當細崽前日由汕頭鼓輪抵滬昨晨四點鐘時身藏手鎗三枝怱怱登岸獐頭鼠自形狀慌張巡街捕見而疑之上前阻住搜出眞贓遂解赴捕房請捕頭示下捕頭命解送英公堂請宋通剌懲辦 
[押交質本]  
　　前有同源順珠寳鋪經事葉雪帆等控同業義和昌股東魏勉齋揭欠貨洋一萬四千餘元一案疉經宋通剌飭令魏等先將義和昌現存貨物生財以及被在逃股東秦鶴汀陸槐卿典質之客貨赶緊變價分派各欠户仍著兩造尋緝秦陸到案再行究追據葉雪帆等禀稱查有縣署捕役柴樛之子柴金壽執有秦陸典質之珠翠等貨洪源質票一紙計質本錢一百二十五千向該質鋪取贖定知秦陸下落呈請差提訊究通剌卽飭原差提集人証於前日晚堂研究職員葉雪帆等聲訴前情環求訊究周金培供稱蘇州人向爲珠寳掮客曾憑素識之馮錦山將珠翠等貨洪源質票一紙託小的代爲贖出變賣倘有盈餘言明分用小的遂轉托陳姓友人由陳托柴金壽代贖欲圖販賣求請明察馮供質票係在途拾得托周代贖販賣並無别情通刺判將周馮押交質本錢文餘俟秦陸到案再行核奪 
[會審定貨案]  
　　葡萄牙國商人英嘉控華商毛維山卽茅裕記定買洋針二十五箱不付定銀且將成單揹阻上禮拜六曾由葡繙譯宋君會同宋莘樂通剌提原告訊究被告所延之律師並未將原告所訴各節逐一盤問且証見未齊故定於昨日午後二點半鐘時覆訊中西官旣升座被告律師小威金生倩譯人聲稱據本律師之意此事可無須涉訟惟令毛出銀英嘉交貨則可矣如謂未收定銀不能作准則當成交後何以英嘉令薛加記將成單送毛照葡國之例卽此一紙成單亦可作准不必定付定銀今惟有照議定之價每箱銀十五兩五錢結算銀貨兩交或令兩造講和惟須被告應允方可再議英嘉聞之稱此說甚爲合理須商令毛略加貨價實因外洋先令盛漲以致貨亦隨之而貴毛稱當定貨時言定銀數是以不干先令漲落威律師令毛與同行商議可否略加貨價毛卽退下熟商願每箱加銀五錢作十六兩計算但須看定貨樣另立合同成單問英嘉貨可時可交答稱六閱月可交因外洋裝貨至此路程須六十日也威律師稱此案須請堂上分判曲直宋繙譯謂此案兩造俱已應許作爲無此一事可也威律師稱如不判定則原立之成單不便註銷務請判定然後可將原單註銷另立新單各人簽字爲憑且照案情而論英嘉不能控毛遂由中西官議得曲在英嘉毛乂稱前曾被英嘉買辦李子仁喚法界包探拘入法捕房誣指竊伊成單叩求究辦宋通剌謂事在法界本公堂未便訊理李稱法包探由行主備函往喚因包探不識毛面故令小的指拿言已官卽退堂毛與李尙爭執不已且欲請官管押并有毛同業之各家來案觀審俱指李詈駡不休紛紛擾擾不知如何了結也 
[求追工値]  
　　陳阿九秦少卿兩包探拘送工頭陸子卿等四十三人至英公堂同禀稱昨日伊等在地亞士洋行吵閙行中人喚捕拘拿今特送請訊究陸及工人何阿柏陳得金陳冬狗奚和尙王阿大奚朝金張春富周正和顧長發丁阿曹陳成梅畢成友金裁錦沈毛郎沈福生李冬來張阿毛徐佳友莊岳佳姚得方汪仁才唐雲卿朱得忠丁金生陳瑞元孔金年龔友松陳仁相施永仁潘金福俞松濤張仁聲朱增貴潘金和供稱小的等或當木匠或當鐵匠由王永成雇至俄羅斯國工作因貪工値較豐以致萬里長途置父母妻子於不問旣至俄國工資無著屢次向索置之不理不得已附船回滬向地亞士洋行找王追問工資並非滋擾現在旣到公堂惟乞老爺判令王將工資一併算清則感德無旣矣王遞禀聲稱伊等工人確由小的雇往俄國但此事小的亦屬無可如何惟有從速清理而已陸等又供稱小的等俱有家室惟賴工貲餬口况重洋萬里歴盡艱辛區區工貲豈容延宕供罷俱長跪不起宋通剌著王於明日每人先給洋銀五元於三點鐘繳案諭令陸等於四下鐘來案具領陸等僉稱王仗洋人之勢倘以後往索仍被拘押捕房將若之何通剌謂旣已到案本委自有道理决不致爾等受虧遂令陸勸衆工人退去陸向各工人勸導再三始怏怏而去閱片刻衆工人之家屬扶老携幼不下六七十人環求追繳工資陸亦婉言勸之始各退去 
[照追欠銀]  
　　魏茂桂赴英公廨呈控倡婦王如玉等圖賴借洋求請究追宋通剌准詞飭提於前晚訊問魏供紹興人曾有洋銀借與妓女如玉等向索吞賴爲此黏呈借據求恩究追如玉供自幼墮入娼寮曾向女傭項王氏等借洋四百元分掣借據四紙緣王氏等逼迫不已旋向他人商借於本年正月二十三日訐魏之姘婦愛金姐將本利如數送還惟借據屢向愛金姐索討一再延約當有愛金姐代掣收清據四帋業已黏呈案下不料愛金姐於三月初五日病殁及奉憲差票提小女子深爲駭異爲此邀同傭婦王氏等投案陳明尙乞恩鑒黄金嘉供蘇州人向爲妓院傭工曾託愛金姐轉向魏茂桂借洋百元立有票據現在一時無力歸還求恩寛限分期措交女傭項王氏王鮑氏同供稱小婦人等與朱陶氏唐金氏四人曾憑愛金姐說薦在妓女如玉處爲傭各掮帶擋洋一百元至百年正月廿三日仍由愛金姐將本利送還當將原借據四紙交明愛金姐手收不料愛金姐之姘夫魏茂桂復將前據屢向如玉索詐無著藉此投案誣控通剌謂鮑氏曰唐金氏等何不來案供現回蘇州原籍未能邀同投案通剌查閱魏茂桂所呈借據五紙内有王金喜一紙確由魏姓立名自應照追餘無魏姓字樣著具不得干涉切結項王氏等各具收清切結妓女王如玉旣稱洋已付清執有已故愛金姐收清據現在無從核對其中顯有别情應照據繳洋聽候撥充善舉本應押追今姑從寛交的實人保去分期至年終繳清王金喜亦著交保限至六月底繳清各呈切結存案備考 
[領回完聚]  
　　陸阿大與吳沈氏謀殺本夫吳錫華一案前日順供時吳沈氏供有妹愛金住在吳家父親已將妹許字與人今小婦人將欲解省求大老爺將妹愛金提案以便憑伊夫家領去葉司馬立出堂單將沈愛金提案前晚黄太令傳齊沈保生張沈氏沈愛金並在獄中提出 
 
 

Page 4

 
 
吳沈氏至案張沈氏供金匮縣人住居蕩口丈夫張小弟在鄉耕種憑嫂陸氏爲媒聘愛金爲媳自幼過門童養兒子阿根亦在鄉間因愛金之父患病小婦人遣愛金至三林塘喚伊姊回來被吳錫華勒住不放吳沈氏供妹子愛金十二歲時許配與張沈氏之子阿根爲妻今年十六歲當時因父親有病囑妹來喚小婦人歸家奉養錫華留伊擔擱沈愛金供今年十六歲當十二歲時父母許配於張姓丈夫名阿根現在鄉間大令曰爾在鄉間爲何至三林塘吳家答稱父親有病令小女子去喚姊姊回來被姊夫吳錫華留住沈保生供吳沈氏是阿姊愛金是妹子小的現在新北門外學成衣業妹已許字張李氏爲媳求大老爺恩斷大令得供判將愛金交伊姑張沈氏具領回籍完聚吳沈氏還禁張等叩首而退 
[誘拐關提]  
　　薙髮匠湯連寳誘領劉桂子之螟蛉女秀英携至句容原籍與其兄湯順寳成婚一案由巡防局送縣已詳前報前晚黄大令倩葉司馬升堂提訊有劉桂子之姘婦劉王氏投案供小婦人係劉桂子之妻女兒秀英於去年冬間被湯連寳誘領後逃至滬北鐵馬路湯家被丈夫尋獲詰問秀英藏匿何處不肯直說丈夫將湯扭送英公堂一面訴知巡局後由巡局索回轉送案下求恩將湯連寳管押著令將秀英交案湯連寳供句容人向在治下大東門高巷頭地方開設剃髮店司馬曰劉之女孩爾領在何處答稱非小的所領實係小的之兄順寳領去今在句容司馬盤詰至再堅稱非小的所領司馬曰爾可將劉女交案否湯言語支吾司馬判將湯連寳先行收所將劉秀英交案一面備文至句容關提湯順寳劉秀英到案諭劉王氏退去候示 
[搶犯已獲]  
　　日前准通州汪直剌派差至滬關提在通州糾人搶刼沈公壽家之許雅耕黄大令立卽飭差在八仙橋地方拿獲解案前晚黄大令升坐花廳提許至案供稱小的年廿四歲通州人向開麫店因生意清淡來滬另謀生計本應卽回通州黄大令曰爾在通州犯案未了何以不早回去現有關提文到此欲帶爾回去判將許暫行收所候備文解赴通州歸案訊辦 
[招認浮屍]  
　　本月初七日由巡船在竹行碼頭外浦撈來男浮屍一具年約二十外歲身穿柳條布短衫藍竹布長衫柳條布褲子黑闊褲帶白短襪挖八結雙樑鞋子三根鬚頭黑辫線同日又據划子船在山朗碼頭外浦撈來男屍一具年約三十來歲身穿白洋布短衫黑布領衣藍布袴子白短襪黑布雙樑鞋子三根鬚頭黑辫線均經本堂殮埋義塚如有親屬卽來同仁輔元堂認領可也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[妙製入神]  
　　英京發來電報云有德人姓斗者曾將所製禦　彈之衣在英國親王甘勿里芝及前任印度元戎羅末并前演試命人至數碼之遠燃鎗試擊其彈果不能擊入猶記斗在德時製就此衣固請於官欲自衣之任人轟擊官恐有悮致傷殘之事不允所求惟許以將此衣木上而後用鎗擊之而已嗣經演試數次果無傷損至四月八號乃以德國軍中所用之後膛鎗試擊先放一鎗擊樹其彈深嵌入樹斗乃衣此衣命持槍看試擊槍聲響處觀者莫不代爲之危且有自掩其目不陔觀者斗談笑自若迨槍彈擊至不過懸於衣外其衣略無所損再以此衣蒙馬而擊之馬若不知也者仍在平原嚙草其製若此洵可謂神妙絶倫矣 
[查察民]  
　　邇年日本人民多有赴外洋各國充當工役以謀生計者故凡西南各埠皆有日人蹤跡日本朝廷隨時派員察看情形以資保護兹聞北般鳥日報言日本領事高川君現已到埠蓋因近數年來日人之赴般鳥者甚衆故領事特往查察地方水土及各工人操作若何能否安業據是處日工言此間氣候雖熱尙可安居所操之工能與華人媲美寖假卽可处寿置業且其地宜種甘蔗日本現在議開糖局頗足取資於此而其所産棉花及堅木亦足供日本織布製船之用此三物者皆日本所亟需而般鳥所有餘者故日人頗爲注意况日人之習漁者頗衆般鳥一埠實爲魚鹽蜃蛤之鄉日人亦聞而樂趨當免暖火輪船到埠時日本漁人已有附之而往者並聞日本朝廷現欲勉勵工役以往般鳥倘初往各工有利可圖則東瀛子民遄征前往者定必絡繹不絶緣日本户口約有四千萬人年中增添丁口不下四十萬人蕞爾扶桑何堪實逼而處故此邦之人怦怦心動欲乘宗慤長風以償壯志英國聞日七之至心甚喜悅願給以地俾資耕作並欲其挈　同行惟所操工業必須妥善以　無誤蓋般鳥現在伐木以建屋宇曾開公司以操此生理公司甚欲得日人當此工藝所有工値照墩數核給各園架　又皆告稔亦須工人採摘日人向在本國久習採茶若以當此自能勝任愉快且此等藝業女流亦可任之則日人之挈眷來者男任斧柯婦供採摘豈非一舉而兩　兼備雖日人現未諳種架啡然久而習之自能熟識亦可自闢山園以擅利源况般鳥五榖出産無多價値甚昻若於此鋤雨犂雲瞻榆望杏亦可　重利是則口人之於般鳥實人地相宜也現領事已由免暖回香港想此中利弊必已洞照靡遺日人之適彼樂土者將必日衆矣 
[免騐具結]  
　　萬太舊鐵店擋手慈谿人祝宗海吞烟身死停屍多日尙未收殮前日午後　包探郁廷湘持條一紙赴上海縣請黄大　詣騐大令准之正欲詣騐間旋據地甲金文偕屍親赴縣求請免騐黄大令升坐花廳提地甲金文訊問供稱充十二鋪地甲萬太鐵店在新化門新開河大街孰事祝阿順如何吞烟身死小的當時不知後問萬太司帳李濤據云平日素患瘋癲常欲覓死於初四日吞烟至晚斃命又提李濤供稱寍波慈谿縣人年廿八歲在萬太舊鐵店爲帳房經手卽係祝阿順店内尙有學徒店主洪邦小的於三月初進店卽聞祝阿順云開銷甚大難以敷衍必欲　死觀其形狀有似瘋癲小的等每爲勸解終不釋然本月初四日出外賀貨回晚飯後卽上樓安睡後小的等聞伊嘔吐上樓看視見其顔色改蠻卽喚伊子祝阿榮來看伊云胸腹痛甚小的等看出吞烟形狀請人救治不及而斃又提屍子祝阿榮供年十八歲在上海營生父親阿順號宗海在萬太舊鐵店擋手平日常有怨言難以度日不如尋死爲妙初四日並不與人爭吵不知何故吞服洋烟小的往視卽請陳裕昌絲棧中人醫治無效身死大令曰爾父初四日身死何至今日未殮答稱母親未到因此等候又問法包探言爾父死後爾卽避開是何緣故答稱小的年輕心中毫無主張到舅母處商酌大令曰現在爾母親來否答稱未來小的情愿具結自行收殮求恩免騐又提陸丁氏到案供寍波人年三十五歲丈夫陸章水前開酒店現開榮華客棧大令曰爾與死者祝阿順是何親戚供稱祝阿順是姑丈阿榮是外甥姑丈平日不時與店主母爭吵常言運氣不好必欲尋死小婦人解勸幾次姑丈吞烟與萬春店主母爭吵起見但姑丈　來稍有癲症故不能向人深究請大老爺免騐省得翻屍動骨大令曰爾可作主否堅稱可以作主大令飭令各人具結存案速行收殮釘棺各人遵諭而退 
[糾賭命]  
　　前報紀局賭翻新一則兹悉此事由三道頭捕張湘寳在馬路巡綽訪悉法馬路詠興外國皮鞋店小主人桂生至吳淞德公司輪船收帳回來携有洋銀三十餘元爲小才寳百步大王聚生石卵子阿木金阿虎等邀至天祥碼頭船上賭博嗣囚口角爭毆以致桂生墜河身死當由張湘寳先將阿木阿虎拘入捕房繼獲小才寳押候解訊昨禮拜二堂期葛同轉會同魯繙譯升座原告沈瑞三挈同妻張氏長子木林投案遞禀伸訴前情同轉命提吳阿木到案供稱在豐裕碼頭駕船桂生如何身死小的實不知情沈瑞三供第三子桂生上月二十二日往吳淞德公司收帳當日回來吳淞有人目見小的初尙不知至二十五日下午七點鐘撈獲屍身項下有刀傷必係被人謀害沈木林　見才寳在法馬路某酒店飭　據伊友人云我弟桂生墜河身死小的旋聞太古碼頭下有屍身一具卽往看視確係　生當卽知照家屬來滬雇船裝回浦東用木板舁至家内見屍身有刀傷父親不肯收殮卽至滬上緝訪據天祥碼頭不知姓名之船户云此事須問小才寳等四人便知底緼吳阿木供當日下午四點鐘由和昌成報關行雇裝紙貨二百件至武昌輪船交卸後將船停泊碼頭至行内取錢一千卽回家中桂生如何身死實在不知金阿虎供在法公司碼頭駕船爲生桂生在天祥碼頭墮河身死小的如何知悉當日在公和祥碼頭裝運洋棉紗四十件至武昌輪船交卸此事實在不知如有虚言願甘重辦同轉謂爾在船帮中有人談及豈有不知之理金供向在仁和太包裝貨物當日卸貨之後已七點餘鐘仍泊寍波碼頭旋據張湘寳上堂禀稱在馬路巡緝風聞皮鞋店小主人墮河身死卽往金利源及太古各碼頭查緝果有其事後知小才寳等糾至天祥碼頭賭博將小才寳及石卵子阿木金阿虎等拘入捕房盤問不肯實供碼頭上有名長脚娘子者亦知此事因事關重大不肯實說同轉飭將各人帶出命提小才寳到案謂各人已供認明白皆云由爾糾合桂生可將實情供出免受刑法才寳供小的身患瘡症當日有高林全云桂生墮河身死木林已往打撈小的亦隨同襄助迨撈獲屍身後卽由小的駕舟載至浦東用板舁回沈張氏與才寳當堂質對云當日爾至店中向桂生努嘴示意桂生卽隨爾出外此係我目見爾不必抵賴張湘寳禀此人常在碼頭攫人之物同轉謂衆供確鑿不必狡展才寳供三月間與桂生在鄉間會晤一次至四月下旬又會一次木林供才寳與桂生常在一處二十五日高林全在天成昌烟館談及此人向以駕舟爲事現在十六鋪爲頭目才　　供若小的果將桂生致死逃避不暇安敢帮同撈屍求因明察木林又供當日將桂生屍身撈起卽由才寳裝回浦東酬洋兩元才寳供在招商局碼頭爲糧米小工簿上有名向與桂生同们惟二十五日以前有三四日不見小的如　　致死甘受大辟之罪沈瑞三夫婦同供桂生於去年完姻今忽死於非命尙有青年寡媳悲痛欲絶現在惟錫桂聚生二人知風逃避叩求伸雪同轉統核各情謂原告曰現在各人不肯招認須有見証質對方能定讞沈張氏供長脚娘子及阿二娘子皆知此事惟以事關人命恐不肯質証同轉命將一干人分别押候覆訊原告斥退於下期投案候質 
[英界公堂瑣案]  
　　包探施富寳禀稱朱惠生失去全金油紙扇一柄小的查係與朱同行之張阿銀所　是以拘請訊究張供稱是日小的因事出外怱怱悮携朱扇並非行竊宋通剌與薩副領事再三商議然後判令將張管押五日贓給朱領去○包探張阿五禀稱大茂錩報失洋肥皂二條小的查係董阿仁葉阿如所竊是以拘送請懲通剌判令各管押一日○二十四號西捕禀稱寍波人陳阿仁身藏洋鎗二枝及通鎗之鐵條等物是以拘案請究陳供稱此鎗係友人李阿金所囑携通剌判令管押半月贓存捕房○二百七十九號華捕禀稱張子言王昌揚湯晉生在趙生元吕渙生所開茶肆中打架致毁茶具小的見之拘送來案趙吕同訴稱張等常至小的茶肆中尋釁此次被毁壞物件不少通剌判令將張管押一月月湯各管押一禮拜○某號華捕以小流氓王裕成時在虹口篷路一帶滋生事端拘案請辦通剌判令枷號一禮拜發犯事地方示衆○包探顧阿六以張阿二前因犯事遞解回籍今又來滬拘案請懲通剌判令笞責一百板仍遞回蘇州原籍○二百十號華捕禀稱押客吳永清擊毁龜子吳子山家某倡房中諸物拘案請追某倡訴稱昨夜吳大少來打茶圍小婦人殷勤接待不知何故竟藉　毁物吳供稱是夜小的飮酒過醉以致糊塗此後不敢再毁妓家之物矣通剌判令賠洋銀十元再罰十元以爲之儆 
[法界公堂瑣案]  
　　蘇鄉女子龔愛林爲蟻媒陸阿順誘出押在彩視街湯王氏花烟館爲其母龔褚氏偵知扭入捕房昨日包探將龔褚氏母女及鴇婦湯王氏一并解案同轉郚將湯王氏帶出先訊龔愛林供由陸阿順薦至上海爲傭忽被送入花烟館陸得洋廿元鴇母逼令接客四月初八日忽令小女子回去至十五日復來爲母親偵知拘送案下龔褚氏供此女早年許字與人男家催逼完姻向在蘇州顔家巷張公館爲　初不知被人誘出愛林供稱實肥陸阿順之愚叩求恩宥命提湯王氏訊問供由陸阿順薦來爲傭每月工資兩元陸已取去洋廿元四月初九日小婦人令伊回蘇至十五日復來謂伊之母親已故别無去處愛林供蘇州人傳說我母已故同轉謂爾等惡鴇逼良爲倡實堪痛恨著押候先行掌頰四百下勒限交到陸阿順愛林甘心下賤實屬無恥之流押候堂頰一百下交共母領回龔褚氏飭退於下期領女回籍○陳夢金强奸談康氏一案經葛同轉笞責枷號期滿送縣遞籍已紀前報昨日瑪禮生　和人　逢伯　案禀稱陳夢金尙欠租洋廿八元五角將　内什物拍賣 
 
 

Page 10

 
 
洋四元同轉謂卽欲　賣亦應禀訴公堂不得擅自作主命提陳夢金到案問尙欠租洋廿八元五角如何歸還供求保出續還同轉謂爾將遞解尙思保出耶陳供向來租洋每月二元今被强加五有所以少付店内尙有玻璃窓數扇及櫃檯等物値洋十餘元同轉謂業已拍賣尙欠租洋應無庸議問爾原籍何處陳供原籍蕪湖六歲時被人誘出販至潮州出售前次犯案送縣蒙裴大老爺恩典釋出並未遞解現在家中尙有老母及兄同轉著送上海縣備文遞解回籍○積竊王聾子傳授學徒分佈長江一帶施其伎倆前日捕房獲到留寳元知係王之高足並據供出同黨楊大發胡長清趙增池三人經包探拘拿到案解經葛同轉隔别研訊無如該犯串同口供屢訊不承昨日同轉復命提案訊問籍貫劉供丹陽楊供上元胡供湖南長沙趙供湖北黄岡同轉商諸魯繙譯以迭次研訊尙無實供飭一併移送上海縣請黄大令辦理　和昌成報關行主王增祿控歇夥王殿卿侵吞客欵銀三千餘兩一案葛同轉迭次嚴訊並追提保人到案帮同理處旋爲保人上控臬轅上海縣黄大令接奉來文飭差至法公堂移提人證到縣審訊昨提王殿卿到案供稱原保人西公順嚴信芳現在東洋萬春成于亥滋六吉李建元元合馬春洲俞春波同轉將全案眷　備文飭送上海縣請黄大令辦理○卑利洋行經租人孫厚卿控錢沈氏欠租逃逸將屋内什物拍賣作抵外尙欠洋十六元有奇同轉飭探帶同錢沈氏出外找尋保人限日清理○偷兒吳金山在法書信館圖竊爲司閽人拘獲解入捕房昨包探將吳解案禀稱此人去年犯竊曾到公堂今又改名圖竊同轉得供之下著押候掌頰八十下○徐金標訴稱在儧聖街韓永瑞烟館爲夥初三夜十一點鐘有陳子才等二人開燈吸烟失去烟鎗一枝一人已逸僅將陳拘獲送案陳子才認竊不諱包探呈遞押票數張陳供均是自已之衣小的向爲機坊生意以後不敢犯竊同轉飭探帶同陳子才至虹口吊到原贓核辦○某號華捕在途巡緝見奚榮生身帶刑具形迹可疑拘入捕房解請葛同轉訊問奚供浦東金家橋人爲土豪陳世勛私上刑具因此來滬伸寃小的家住上海縣四十四圖父名雲卿同轉以其似瘋非瘋不倫不類商諸祁繙譯送縣辦理○英商金司美禀稱法界成德里六號房屋租與法人某甲居住積欠租洋二十餘元請爲追究同轉轉告魯繙譯旋據通事禀稱此人現在東洋魯君頷之 
[應驗治疫奇方]  
　　廣東新出疙𤺥瘟症卽雲南之痒子症也前雲南痒子症爲害最烈一人得病傳染一家一家得病傳染一鄉甚有全村之雞犬皆死而無一救者茯初起時每有鼠先死身硬腫如鐵臭惡難聞此症古書無名呼爲奇症未得治法乃多方祈禱後蒙異人傳授神方屢試屢騐已廣爲流傳今廣東　𤺥瘟與此論合因特傳布使人按法照治卽獲奇效愼勿輕忽視之論曰鼠穴居地中得地氣之先故先病且死此地氣之爲病也凡痒子症初得時或先頭悶痛延數刻或半天兩天發熱輕重不等重則不知人事神迷語亂輕則尙能運動知覺發熱後見痒子或見於耳後或見於手膀或見於胯縫大小不等並有小者能長大在者能縮小或大小偶然不見則斷無生理若小者長大十中可救四五有汗瀉而生者有汗瀉而死者亦有先見痒子數日後發熱者亦有發熱病勢相若而終不見痒子而死者復有發熱後見痒子吐紅痰者有吐紅痰而後見痒子者有祇吐紅痰而無痒子者又有疔蓋痒之症見痒子後更見疔瘡其疔有黑白兩色形如油中水泡曰疔尙可生活八九黑疔害大生者不過十之一而已並有只見疔瘡發熱者總以瘟疫治之其死生輕重有數日而死十餘日而死數時刻而死其生者必須十數日待病陸續退减不能速愈也並有痒瘡出頭好後而不能運動如初者變怪莫名人皆呼爲奇症按此証古書無名實見於内經傷寒論中又見於吳又可瘟疫論松風說瘟疫病條辨各書呼爲疙𤺥瘟是也其不發痒子以及發疔吐紅皆瘟疫書中己有治法惜其書不名痒子証故人不知治法余觀各証并非奇特一言以括之曰濕熱之毒入少陽一經而已蓋發於夏秋濕氣當令熱氣蒸之故此時蛇蟲出蕈菌生濕熱爲毒之騐也鼠居地中先受濕熱故鼠先病少陽乃三焦與膽皆主相火濕熱與火相合故統觀此證熱毒最重少陽主周身之膜膈其經繞耳行手膀膽與肝連肝脉繞　縫故其生痒子必在此三處痒子者濕熱之毒凝聚痰血而成也卽疙𤺥瘟是矣初起或先頭悶痛是濕熱上蒸古名鬱冐發熱者少陽相火與熱相合而燔熾也或吐紅痰卽瘟疫失血也瘟疫書原有此証或發疔瘡或疔蓋痒卽瘟疫發疔之証皆熱毒也吐紅則病及心肝經蓋熱在少陽三焦膜膈之中循胸前之大膜膈上腔子以入於心則合心火而吐紅循板油網油而下則入於肝之血室故能犯肝血而吐紅膽火移於肝故肝所司之勝縫皆能發痒子有痒子忽然不見而死者卽毒氣伏入心腎之危証也其白疔輕毒在氣分犯肺經易於傳化故生其黑疔重毒在血分犯腎經戕及命臟故重譬如小兒出黑痘多死亦以毒根深且烟煤之色火毒之極也又痒瘡皆生在筋脈結聚處故痒瘡出頭愈後有不能行動者筋脉之結不能解也少陽三焦也唐宋後人多不識西醫名爲連網内經名爲膜膈其原發於兩腎中間之一條油膜是生板油上連肝系瞻系又發爲胸前之大膈由胸膈循腔子裏卽爲一層白膜上至心系遂下生包絡故包絡與三焦相表裏也其膜透出肌肉則爲皮裏之白膜是名腠裏在半表半裏之間故曰少陽主半表半裏也其脉行耳前後及手膀　縫故其証或發於半表半裏而爲蒸熱或發於經脈爲痒子或入心肝血分爲吐紅痰或入心腎發毒爲疔瘡或痒子忽然不見爲毒氣内攻而死或言語不省人事爲毒入心包今將治法開列於後[  此稿未完]  
[唐君茂枝經募善士樂助本埠南巿火災賑欵清單]  
　　葉澄衷大善士洋五十元黄老雲李韶階王瑞之愼裕號同生合愼和泰天順祥和昌成八户各洋十元錢崑　邵榮椿陳箴堂袁子壯劉東峰唐郁君蘇桂山潘星河何棣生陳穉坪新榮昌老榮昌元生昌瑞昌和北恆茂恆茂和生利泰厚廣永亨廣德泰穗生源合和祥祐興號怡豐號泰安棧德昌花棧益記無名氏墨樵氏廿九户各洋五元方卓僑四元張榮光福興祥各三元蘭芬女史晉和各二元以上共收洋二百八十九元　上海六馬路仁濟善堂籌賑公所施善昌等謹誌 
　 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
