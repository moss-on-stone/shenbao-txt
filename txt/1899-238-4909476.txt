# 1899 - 238 - 4909476

 

Page 1

 
 
[勸募紹屬嵊縣新昌上虞餘姚水災急振] [  本館恊振所謹啓]  
　　前月中旬浙省紹興府屬之嵊縣出蛟新昌與嵊犬牙相鑡山洪陡發水勢如倒瀉銀河下游曹　江潮水道　以致梁湖百官後郭等塘同時潰决洪濤洶湧横决無前不特沿塘一帶田禾房屋盡被漂流且水勢内衝一片汪洋亦幾盡成澤國淹没人口不知凡幾四野浮屍逐浪而至其生存者又以室家旣毁蓄積已空待哺嗷嗷呼號求救馳書乞振急若羽書想海内仁人君子必有具同胞之量擴樂善之懐者指囷粟以予人駕麥舟以贈友古人高誼猶且振卹貧窮矧値此中澤哀鴻性命在於呼吸詎可不解囊相助以拯阽危乎聚沙不難成塔集腋可以爲裘少固無妨多尤足感惟冀仁漿義粟源源而來庶被災黎民得不致同填溝壑此則籌振者所九頓首以祝者也振欵乞交電報局源通官銀號仁濟善堂及本館恊振所抣可代爲彚解肅此佈求伏維德鑒 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風敎而杜　言天下大同此其左劵合括宏旨藉貽通才○新學彚編四卷裒西瀛旅客名篇開東土導師先路理明法備言簡意賅八角○中國度支考二卷詳稽奏報墜舉出納言外深其惋惜使君於此不凡一角半○英興記二卷英后在位花甲一周政通人和雲烝霞蔚第就英廷財賦持較中國支度主考爲　有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均喪先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購醫書　成局啓 
[論飛酋照會事]  
　　我華自古爲獨立之國士食舊德農服先疇畏山川之險讞樂里居之安逸熙熙然皞皞然初未有越國過都於萬里外另謀生計者自本朝與泰西各國立約通商閩廣沿海之民往往赴南洋各島或經商或作工挈侣携朋不憚重洋遠涉旣而英法德美等各屬地亦多航海而往甘作寓公日本則近處亞東一葦可航往來　衆於是瀛海東西無不有華人蹤跡論者謂中國數十年來生齒日繁漸有土滿人稠之患今得此海外膏腴藉謀生計是不啻於中國之外又關一中國得益良非淺鮮所惜者中國立約之初未能深悉外情種種受人蒙蔽迄於今雖明知暗中虧損而約章旣定改單頗難卽如近來日本准各國民人雜居内地而中國以前未訂條約不許與西瀛各國同沾利益經寓日華商一再籲懇始准一例寄活然下等人猶不在此例同居盟會之中獨屏公法之外相形之下已覺偏枯昨讀本報紀飛酋照會一則更有令人不勝憤懣者香港循環日報云本月初五日得小呂宋郵簡言駐足處之各國領事於上禮拜得飛獵邊土酋亞機拿杜氏照會請各國民人在屬地通商貿易中列五欵大旨凡船懸美國旗號者不准到飛屬口岸其餘各國商船均可任意來往但人口之後須俟軍中武員下船醒騐方能駁卸客貨登岸所有水手搭客以解信由由　主　　覓保投報查船武員如武員有所詢問船主須據直以告不得隱諱土人之由别埠附船至此者須呈給執照如無執照則罰飛銀十披梳或禁留三日洋人到來亦須將領事文憑呈騐並聲明籍隷何國到此何爲如不呈報則解交外務大臣訊明發落各埠洋人之身家性命政府皆爲之保護但華人到此須待以另外律例不能與洋人一律此外外洋各國之人則同一優待並無歧視云云嗟乎何物土酋竟藐視華人若此哉夫觀其所列各欵於箝制外人之道旣已嚴之又嚴卽照此施行於其自主之權亦無稍損而猶謂華人到埠須待以另外律例雖不識其所謂另外者究屬何等之例大約苛虐情形必有不堪告人者在華人到處皆可謀生固不必定於彼島中若謀托足惟受人如此狎侮而竟甘心隱忍凡我華人不將益爲别國見輕耶然則保護之道奈何曰一宜多設領事一宜多派兵船查外洋各國莫不以商務爲富强之本凡在他國通商口岸必設領事以保護商人遇有苛例隨時駁阻所以旅居樂業商務日旺卽游歷之員工藝之人亦皆所至如歸今中國於英美日各屬地雖已次第添設領事然未設者尚多誠能逐漸推廣凡有華人之處均有領事以保衛之又時派兵輪船巡歷各埠藉壯聲威如此則慰輿情於在遠收權利於無形商政日興民財自阜倘再因循自悞則外人種種苛例日益加增華民旣墮其陷阱之中黠者永棄故鄉入籍他國柔懦者任人百般蹂躪幾同砧肉釜魚甚而如去歲南洋施務埠華民被土匪盡情刦殺九百餘人中祗逃出兩人殘慘情形幾於不忍聽覩小民何辜竟受如此荼毒哉保朝廷之威權免全小民之身命衮衮諸公幸勿視爲緩圖焉 
[本館接奉電音]  
　　昨日亭午時京師飛電傳來懿旨一道旨一道敬謹譯登○七月二十五日欽奉慈禧端佑康頤昭豫莊誠壽恭欽獻崇熙皇太后懿旨大學士徐桐年逾八旬遇有召見出入加恩著太監扶掖以示優眷欽此同日奉旨崇文門正監督著榮祿去副監督著崶光去欽此 
[德皇游歷]  
　　日本某日報登有倫敦來電云德皇定於西歷十一月中至英國游歷並須謁見英后維多利亞或曰德皇係維多利亞之外孫故特親往省問未必果有交涉事宜也 
[懸旗被逐]  
　　厦門來信云華歷本月十八日駐厦門之日本領事官帶同隨員至虎頭山高懸旭日徽章蓋以其地已劃歸日本租界也土人見而不服大聲譁譟將領事及所帶隨員驅逐下山因其地爲土人叢葬之處白楊衰草一望如林所瘞屍棺以十餘萬計恐深日人責令遷葬以致肇此禍端云 
[俄退英人]  
　　香港循環日報登有日本電信云俄人飭辦理滿洲路礦之英國工程師及由英人派往開地之人無關商務者一律出境並知照英領事官謂嗣後英人不得復入滿洲境内大約因英俄新約英人已認滿洲爲俄人權力所至之地故有是舉也 
[詳述台民不法事]  
　　浙江台州府屬黄巖縣匪首應萬德聚衆刼獄一事本館前由寗波訪事友函述業已兩誌報章兹又接紹興訪事友函云近有客自彼處來者言及應萬德係黄巖縣屬東鄉人先是夏初境内有拆毁教堂之事實亦伊號召黨羽爲之其時大憲以其聲勢洶洶屢經調勇會縣緝查迄未擒獲有張保榮者與應爲莫逆次而與縣紳管某亦相識縣主韓大令聞之密令管設計誘張拘押遷善所以爲禽應張本迨七月初八日台州文武各官齊集海門商議其事不意應早已探知消息遂思先發制人十一日糾集千餘人行刦駐紥東鄉之某防營中軍火刃斃勇丁兩名傷數人旋卽耀武揚威直入縣城擁至縣署遷善所高呼張保榮者再張應聲而出時署中人皆已避逸惟管帶親兵 
 
 

Page 2

 
 
之某哨弁執刀潛匿所側見張出猛力砍之首卽落地應黨見張被殺在事已决裂蜂擁出城匿跡仙居山中爲負嵎計方應之率衆入城也聲稱我等此行專爲接回張保榮而來斷不掠取居民一草一木人初不之信後果如所言有見者謂應入城時端坐四人肩輿前呵後擁氣象森嚴不知者幾疑其爲達官顯宦云 
[幾致閙教]  
　　天津國聞報云直隷完縣城内向有耶蘇教堂依期宣播福音居民不乏聞而信奉者本月初九日南鄉各村民入城祈雨旌旗匝地鐃鼓喧天道經教堂前正値華牧師登壇講道村民遂駐足觀聽旣極擁擠且又喧譁堂中人出而禁之村民不服始而口角旣更扭毆到將牧師衣服撕破幸縣主董大令馳往彈壓并賠給牧師衣服兩造始各帖然 
[風雨爲災]  
　　日本長崎埠訪事人云本月某日西海道鹿兒島忽遭風雨居民房屋倒坍者多至二千餘家壓斃民人約計六十餘名口誠巨刦也 
[振撫災民]  
　　日本訪事人云東歷八月某日德島岡山高知三縣境風雨爲災日皇拯念民生特加振撫賜德島縣銀貨二千二百圓岡山縣一千二百圓高知縣八百圓並派片岡侍從前往詳查被災情景又聞富山横濵兩地大火後内務大臣西鄉君從道奏知日廷日皇賜富山振金六千五百圓横濵三千五百圓 
[災民求振]  
　　紹興訪事友人云六月十三四日上虞南鄉蛟洪陡發水勢奔騰田禾悉遭淹没鄉民於水退後補種雜糧冀爲桑榆之補詎意天心猶未悔禍本月十二三日復大雨傾盆山水一瀉千里以致雜糧甫經出土又付東流一時哭聲震天慘不忍聽事後災黎無計所出遂扶老携幼相率至縣署哀求十八十九兩日集至千餘人新舊縣宰汪吳兩大令惻然憫之按口給錢五十文俾得暫延殘喘然若無鉅欵源源接濟恐嗷嗷萬衆依然無以爲生也 
[示杜夤緣]  
　　江西南昌訪事人云日前總理江西牙釐總局藩憲張筱船方伯出示曉諭曰同通州縣各釐卡無論揷委輪委其名次先後均一定不易歷經詳定章程恪遵辦理卽酌委大小各卡向章本總局呈請撫憲量材器使一秉大公此固同僚中所共見共聞自應各安義命靜俟機緣無俟鑽營者也廼訪聞近有不法棍徒假冐名色或稱代爲請託或稱輾轉營求夤緣奔競之員不免爲其所惑言之殊堪痛恨除嚴密查拿外爲此示諭官民人等知悉如有前項招摇撞騙情事許卽將其人扭送本總局以憑發審從嚴究辦倘瞻狥顧忌甘受欺騙别經發覺定卽照例詳叅决不寛貸其各凛遵毋違特示 
[富山大火續述]  
　　日本富山大火已紀報章兹得日本訪事人函告云是日起火者乃中野新町桑田氏家時適西南風甚緊霎時間火卽分竄五六處延燒西町之一二三五番及中町荒町櫻木町古鍛冶町星井町山王町千石町越前町旅籠町覺中町堤町東四十物町八人町殿町常磐町蛯町木町砂町仲間町等各街道是處居民共一萬六千餘家被焚者約六千數百家自十一號夜半十二點三十分鐘起火至十二號午前十點三十分鐘始熄除師範學校及裁判所未燬外所有縣廳及上新川役所警察本部署富山警察署高等小學校一尋常小學校三商業學校一富山市役所富山病院富山中學校東西兩派别院縣會議事堂富山日報館北陸政論社越中新報社電燈會社富山實策新聞社稅務署米穀公所第十二銀行四十七銀行貯蓄銀行郵便電信局千歲館關西府縣聨合共進公所等均付咸陽一炬至人口死傷若干尚未查明確實也 
[赤嵌火警]  
　　臺灣訪事人來函云東歷八月五號午後臺中縣北斗街林和方家忽然失火是日犯風怒吼祝融氏勢極猖狂以致延燒居民二百餘户誠无妄之災也 
[蘇省官塲紀事]  
　　蘇州采訪友人云靖江縣知縣馬大令霔恩宜興縣知縣萬大令立鈞先後因事經上憲開缺本月二十二日聶方伯牌示轅門以卽用知縣董明府觀瀛署理靖江篆務候補班前知縣劉明府樹仁署理宜興篆務○上海縣吳淞司巡檢葉少尹洵靑浦縣澱山司巡檢王少尹家瑞均已瓜期將及本月二十二日江蘇藩司聶方伯牌示以新班試用從九品沈金聲署理吳淞司巡檢舊班儘先從九品劉輔仁署理澱山司巡檢 
[南海秋濤]  
　　廣東訪事友來函云南海縣屬西樵山著名匪徒傅賛開區新等結黨打單形同叛逆日前楊邑侯會督營勇親往圍捕擒獲從犯區亞籌帶省嚴訊而爲首者仍被漏網初三日又帶同緝捕勇役多名飛馳而往會同營勇紳董嚴密兜拿聞邑侯此行帶有站籠一具劊子手二名如獲正匪卽就地正法以昭炯戒○日前惠州府屬河源縣官紳建議創辦團練藉以保衛地方縣主茹大令擬在各商民貿易貨物内每兩抽銀一釐以作團費各商多有不願捐輸者大令怒將爲首抗違之數商人管押嗣經衆商民赴省上控大憲飭將被押之商民釋出其捐抽卽日停抽團費則另行酌籌毋得抑勒騷擾 
[洪都客述]  
　　江西南昌訪事人云撫憲松鶴齡中丞前委署糧道春會東觀察親至九江會同關道明華亭觀察查勘岳師門外曁白水港砲臺以便修築一新藉資扼守日前事竣回省趨詣撫轅禀知○學憲李伯虞大宗師科試南昌府屬刻已事竣暫駐文旌料理奏摺一俟公畢卽當按試甯都州然後以次考南安贛州吉安各府聞寗都州屬定期八月初八日取齊想桂花香裏彼都人士必有奪得錦標者○日前撫憲松中丞之介弟由京南下來節轅小住弟兄聚首備極聨牀話雨之歐聞因原任寗都州柏直刺靈櫬尚滯章門需人照料回旗故來相助爲理俾存者亡者皆得於長途有所依賴云○近日天氣過凉不啻深秋景象兼之雨師風伯並轡齊來父老咸翹盼碧翁翁早放晴光俾得收成無歉云○吉安府屬之永寍永新龍泉萬安泰和蓮花安福等廳縣未被水災收成皆稱中稔早禾礱米入市每升只售錢十二文或十四文卽被水之廬陵縣米價亦不昻貴災民領有振米幾忘凶歉餘生誠幸事也○李兪農明府邀同章端士徐際唐二明府及寅僚二十餘入倡設書畫助振局動暮諸善士共捐四百餘金書畫潤資亦集得百餘金一併解交籌振委員俾資散放是誠好行其德者矣○在籍紳士華再雲侍御邀同鄒淑澄夏鑒臣諸孝廉及四鄉好善之士創設輔善公所陸續募捐數千金黄幼農觀察在吉安珂里倡辦義振首捐四千金刻尚竭力勸募中澤哀鴻藉資景腹洵仁人君子之用心也 
[平山攬勝]  
　　客有自公路浦至揚州者告諸本館訪事友人云本年淮北之鹽收成豐稔頗有兩綱半之多詎料開掣後由塲竈至板浦 
一帶河中水已乾涸存鹽雖多不得運出嗣幸連得大雨竈河水勢繼長增高至本月望前塲鹽已紛紛到板然則今年彼處出鹽非惟本　足數且可彌補上綱之缺矣○揚城每届中元節前後好事者多設盂蘭盆會延高行僧施放瑜伽焰口以濟無祀孤魂積習相沿雖甚無謂然於風俗尚無大傷不意本届衆居民花樣翻新不用緇流另招巫覡之徒設爲香火大會到處板臺高搭結彩張燈其人或掛鬚或傅粉裝飾儼與伶人無異所唱者類皆淫詞小說鄙俚不堪入耳然每當鑼鼓喧天香烟匝地卽有一種無恥婦女引類呼朋日夜坐觀樂而忘返吁是誠傷風敗俗之尤者也不可以不禁○南鄉新河灣濵臨江口雖非閙市然亦水陸通衢也鎭有某醬園今春因折本閉歇上月下旬忽傳此由城内某鉅商復開旋有某號寄存洋油數十箱緑林毫客悞以爲巨資也突於本月某日三鼓時率同羽黨撞門入内喝問看園之甲乙二人曰箱内所儲何物甲以洋 
 
 

Page 3

 
 
油對匪不信劈破數箱騐之而信正欲出門不隄防更夫巡邏至此驀然扭住一匪堅不釋手一面又大聲疾呼匪挣脫不得窘急異常適又一匪至舉刀斫之更夫負痛不放匪復連斫數下更夫之臂已如耦斷絲連昏暈倒地匪始一哄而散黎明由坊報諸江都縣署縣主湯大令當卽帶同刑仵親臨勘得園内本無長物除劈破洋油數箱外一無所失更夫臂傷甚重面加奬譽諭令安心調養旣而命提貼鄰小雜貨店主全問前晚觔必聞聲何不出救答稱小的店内祗有三人烏能與敵大令怒曰然則守望相助之謂何喝令重責店主再三哀乞大令判罰洋銀若干作更夫醫藥之費 
[晉謁星使]  
　　昨日午前江海關道曾經郛觀察候補道黄愛棠觀察上海縣王欣甫大令寳山縣沈期仲大令先後至北河南路迤西山西匯業公所謁見欽差大臣剛子良中堂中堂以次傳入茗談片刻而退 
[委員提欵]  
　　江蘇長元吳三縣主申禀臬轅略稱外府州縣批解各犯到省勘審批差口糧墊給不貲今請派員分往各屬提取歸還等情臬司陸春江廉訪准如所請委候補縣丞丁二尹振魁齎札前往昨日行抵滬上拜會縣主王欣甫大令大令如數付之二尹旋卽赴南匯川沙一帶 
[縣示照登]  
　　欽加四品銜補用直隷州調署松江府上海縣正堂王爲出示曉諭事據同仁公濟堂紳董張韋承等禀稱竊敝堂向因捐項過微僅辦鄉約惜字義塾義渡施種牛痘施棺義塚及夏施醫藥冬給衣米等事於保節卹嫠一項爲費尤鉅尚付闕如惟是王政莫先於四窮而四窮莫苦於孤寡高昌鄉一帶地鄰荒僻瘠苦較多往往靑年寡鵠或因饗飱莫繼或因囷弱無依輒被淫嫗蟻媒計誘喪節地痞棍徒强逼再醮外甚或有阿叔接嫂坐產招夫等名目尤屬倫常乖舛全不知羞殊堪痛憫紳等爰議旣設善堂不能久置此等緊要善舉而不辦先在高昌鄉附近以東至黄浦南西至龍華日暉港北至望達港浜爲界酌給貧孀口糧分别三十歲内守節者爲冰字號每月卹錢六百文三十歲外守節　爲霜字號每月卹錢四百文有子女者每口加給二百文先各定額四十號並隨時訪查淫嫗蟻棍送案嚴懲採訪貞孝節烈彚册請旌似此勸懲兼施風俗漸可移易謹擬章程五條禀請示諭等情到縣據此除批示並移巡防局查照外合行出示曉諭爲此示仰該處保甲以及附近鄉民人等一體遵照毋違特示 
[弦誦聲希]  
　　上海虹口求志學堂所訂章程以經學爲根柢視他處偏重四學者識見迴殊以故多士景從咸謂爲滬上諸學堂之冠近聞董其事者以旣無公欵又未向各處募捐賠墊良多後難爲繼因擬於日内停止從此春申江上將不復聞弦誦之聲瞻望門墻未免深爲惋惜矣 
[示期集訊]  
　　昔年震源錢莊倒閉之後嘉和莊主徐友蘭投上海縣署控莊主黄鎭心騙取寗波咸德莊所抵公陽里房產單契等情黄鎭心則請追咸德莊執事馮珊林所欠銀十三萬五千兩涉訟至今已歷十載徐友蘭遍赴各大憲上控請將房產發封斷給管業督撫憲先後札行至縣飭爲訊結近日黄鎭心又具呈伸訴王大令查得馮珊林現禁外監特於昨日懸牌署前飭差傳齊原告徐友蘭抱告姚守申被告黄鎭心莊夥黄敦齡監犯馮珊林五名准於七月二十八日親訊 
[順時布政]  
　　秋風薦爽炎暑已消日昨英界公廨讞員翁笠漁直剌照會英美德各領事及各捕房於今日爲始所有應訊各案仍於午前十點鐘時會判 
[期滿開釋]  
　　前者偷兒金阿五潛至南市恒生木行船上竊取衣服被船户謝阿增拘住告知行主送請工程局會辦委員司徒貽芬司馬提訊屬實判笞責若于下枷號十天昨已期滿由差帶案請核司馬略詰數語命具呈改過切結交保開釋 
[上海縣署瑣案]  
　　前日江海關道憲曾觀察飭役持名片送管印家丁孫益裴益控陸昌熾竊取洋銀一案到縣當晚縣主王欣甫大令倩帮審委員馬明府提訊孫益供小的係湖南人陸昌　係前任李大人之親戚且係小的前主人之外甥前者來滬謀事適李大人升調浙江臬憲小的念係同鄉留在水仙宫暫住旣而小的與署内某少爺各送洋銀四元囑卽回籍陸逡巡不去至本月二十三日午後潛至小的房中同事裴益見其立在箱邉迨傍晚時小的回署裴益說知此事小的急開箱檢點衣服均在惟失洋銀五十七元銀十三兩立往水仙宫向陸詢問支吾以對因回署禀明主人曾大人送案請究裴益供亦相符陸昌熾供監生係湖南寳慶府屬某縣人前者李觀察備兵皖省時派在正陽關司事近因失就來申不料李觀察已升任浙江臬憲承孫益留住水仙宫内二十三日下午雖到過道署並未行竊洋銀求鑒明府駁之曰裴益見爾在箱邊况孫裴兩人與爾俱屬同鄉何致誣爾因令原差帶陸出外向原告淸理以全顔面如果不知自愛始終抵賴再行帶案嚴究○王佛發控朱榮泉盗賣田畝馬明府提訊之下王供本姓計前年嗣與母舅王全全爲子嗣父在日有田五分倩朱榮泉介紹押與宣姓今被朱贖回盗賣得洋銀一千六百元求追給王陶氏供丈夫王全全無後臨終時以外甥佛發爲嗣雖經議定尚未繕寫文憑所有抵押之田由外熏周阿土爲中現已贖回賣得洋銀一千六百元除贖價四百元外餘還欠欵只剩二百元小婦人與佛發各得一百元此事與朱無干求恩鑒察朱供當王全全死時無資棺殮小的勸陶氏將田單抵押與宣得洋銀四百元現已贖回賣去與小的並不士涉明府察核供詞均不相符著將朱交人保出候補提周阿土質訊核斷 
[法界公堂瑣案]  
　　昨日讞員朱森庭明府會同何繙譯官升座後包探禀稱安徽人姚寅奎前因不務正業向其叔詐擾不休送請訊究天老爺判發改過所覊禁三月今已期滿由所送回是以解案請示時有沈福順者投案禀稱姚叔倩小的來案求恩交小的領回俾得嚴行管束明府准予領去給資送歸原籍○前者薙髮匠華書生與同業人余立榮戯謔起釁拔刀將余連砍五下血流如注店主投報捕房捕頭命將受傷人送至仁濟醫館療治華則交保出外俟余傷痊再核昨日彼業中人劉竹山投案禀稱此事業已說明求恩銷案明府飭傳余至案騐明傷痕與何繙譯會商之下謂華持刀行兇目無法紀未便遽從寛典著押候重責三百板以儆兇横○包探禀稱歹人許勤堂向阿六冐充探夥藉端索詐在途搶奪洋銀七枚經小的巡見騐其頭髮已各削去一半知非善類爲特拘案請辦明府判各枷號一月發犯事地方示衆期滿各責五百板○包探禀稱本邑西門内居民王榮春專以僞銀飾向長生庫質錢花用此次又至恒德當鋪嘗試其技當夥察出破綻特倩小的送案請究明府判責一百板○包探禀稱謝榮全深夜义麻雀賭錢由巡街捕拘獲今特送案請訊謝供小的家有病人夜深侍奉借此爲消遣之資叩求恩宥明府商之何繙譯姑念事屬細微從寛開釋○前者趙曾氏控孫明山經理棧房營私舞弊侵吞銀三千餘兩朱明府訊知此案業經前讞員鄭大令諭令繳銀三百兩著孫先將此欵如數繳案飭傳原告具領昨日趙曾氏偕夫甥吳又新投案請領明府飭具狀將銀領去趙曾氏稱孫所欠尚多叩求追繳明府著將孫仍交原保人保出邀人理處禀復核奪○季咸春前控畢福壽欠會項洋銀四百三十餘元明府令畢與會總沈文彩各繳洋銀九十一元給季具領昨日季邀沈投案連稱老公祖明府拍案大怒謂爾旣有功名著將部照呈騐沈不肯遵斷繳銀明府著押候嚴追○唐瑞林前控陳薛氏積欠房租洋銀七十餘元明府令交保出外照付除陸續措還外尚少洋銀二十二元昨日原告投案求追明府著將陳薛氏押候追繳 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[照錄淸理江蘇賦稅局督辦聶方伯朱觀察會所擬章程五則]  
　　一此次淸理田賦奉欽憲奏明舉辦較　年　司詳請情形不同志在必行事難中輟各屬自應齊心振作一氣呵成須知蘇鎭兩屬短完之弊其初一縣不過數大家或猶借喜　爲辭旣而陋風所煽咸謀染指已產少則包攬他產爲管業折完多寡概視勢力判等差平心而論均由統串階人之厲今當認眞　頓責成各縣實報實徵實解一律改造眞正版串則詭寄包抗諸弊不禁自絶倘仍徵解不實各該縣卽不能辭此咎若潛項本與地丁同徵不得以解至九成例無處分任意開欠此後亦須解足一各屬實在熟田各有實徵底册此次呈報熟田實數　卽按　底册據實開送儻踵舊習猶思掩飾隱匿在熟田册内减數具報仍留熟作荒自便私圖一經查出叅撤隨之毋貽後悔此外額内眞荒田若干查明坐落某都某圖某里某甲何户的業限令墾熟完糧如無業主佃户卽入官招墾仍一面先行分别造册繪圖貼說呈送司局備查其新墾田畝年限旣滿卽應起徵毋再托詞展緩一熟田揑荒歷年已久亟宜趁此和盤托出核實起徵上還國家漕賦之舊額吳中本文學之邦俗崇禮讓及今改造眞正版串官吏無可中飽遂無可挾持我示大公彼循正軌卽有短欠包抗之人亦必滌其舊染勉力輸將誰肯以身嘗試甘居包抗錢糧之名爲鄰黨正人所不齒减賦案内聲明永革大小户名目善堂義莊顧名思義　不應上侵國課當與紳民一體輸將不得强自區分再有短欠一松常太三屬弊雖少於蘇鎭究竟荒田之未墾者常多於松太而松太荒田雖少亦不盡實應責成各屬尅日淸理毋任書差串通董保隱而不報無惑上司衙門經書得規包庇致徵額久缺不復總之蘇省田盡膏腴宜稻宜棉肅淸三十餘年各該州縣果能招徠其民何至下有遺利棄地不闢力田之科漢代所重今以此課牧令政教之殿最賞罰在於自取苟率行如法本司等必詳請奬擢樹之風聲爲循良勸一各州縣賢愚不一志趣卽不一其賢者願趁此表見邀賞長官愚者安於舊習不樂淸理蓋揑荒各州縣假紳户之完藉自充私槖大抵權在總書每歲報徵若干盡聽總書所嗾能减報一分便多一分中飽是以包抗之弊寖淫愈熾而其中以蘇州九縣爲尤著立不患其患在不行本司等　君子待各僚屬各僚屬毋以不肖對本司報國之念人皆有之今値洗革之時短完者照例懲辦則官吏之骫法者再事通融卽無以謝紳民本屆淸理定案官吏猶思高下其手定行分别從嚴懲辦查十二年分李署司所陳利弊及章程與今日情形大致相類獨包抗之風較昔尤甚前次先查荒田使眞熟無可隱匿現在先軋熟田知眞荒實在有限本司等已將刊本重印頒發各屬遵照叅辦故此次所擬章程擇要聲叙前章所已詳者不復重列合再聲明 
[整頓院規]  
　　江西南昌訪事人云學憲李宗師試竣南昌卽牌示曰爲曉諭事查經訓書院奏案由學院調送取錄經古者住院肄業院規亦極嚴肅奈日久懈生諸滋弊竇亟應甄别本部院定於七月二十日在本衙門扃門甄别仰監院教官卽傳知在院肄業諸生起具淸册於名旁注明何時由何處調送及該生年歲縣分凡課藝以經學爲主旁及史學算學時務詞章令其於册卷内親自注明習何經兼習何藝其有各門兼長者聽其併作如有自揣不能說經者准其改試制藝亦於册卷内注明取錄者轉送别書院肄業其未調送者無庸報名本部院歲試已週果能致力窮經校試時已窺大略縱目日間有未及亦宜自重其學豈可衒玉以求售本部院操風化之權不能不杜干進之習至前次甄别及違學約除名者不得復入册請考凡現在肄業諸生不准臨塲告假以杜規避所以必須甄别者學記云比年入學中年考校一年視離經辨志蓋稽其勤惰而進退之使相奮勉然後由小成以至大成諸生羣萃旣久自當博學賅通有以自見毋違特示 
[南市捕房紀事]  
　　金小泉扭楊馮氏至捕房聲稱女兒許嫁氏子爲室成親後阻不許歸寍請送工程局禀求司徒大老爺訊斷氏稱金時至家中强索銀錢無以應付以致被誣捕頭逐出不理○江北人陳林雙吳兆富在某木行爲小工前日不知因何爭閙某號巡街捕見之一併拘入捕房捕頭令暫行管押旋由董事干某保釋○萬聚馬頭四海萬新樓茶肆主雇吳紳榮爲茶博士前日向劉鍾甫索取茶資劉不允給因之扭訴捕房捕頭令劉將茶資照付然後釋之使去○奚茂元向爲挑泥小工前日將黄泥一擔傾棄馬路旁三十號巡街捕見之拘至捕房捕頭令奚將泥掃除免予解局○新馬路廣安彩票店主周子君扭顔得舟至捕房訴稱顔買彩票一紙係二百八十八號封套上誤書二千八百八十號是號適得彩顔執封套爲憑堅欲索銀但定章售出之票均照號碼付彩似此無理取閙請卽解局訊懲捕頭謂旣有定章顔何得任情滋横遂一併斥出 
[英界公堂瑣案]  
　　日前印度人某甲被人攫去金四開一枚報捕後一時無從查獲至昨晨始經包探沈阿岳訪知係車夫劉德裕所攫在正大錢莊兌換洋銀八元及將劉拘獲盤詰之下堅不承認迨至正大莊查對確係劉來兌換乃卽解案請訊甲投案申訴前情請爲追究劉始不承認後由正大莊主顧子卿到案質証始稱小的所得洋銀已經用罄叩求恩典襄讞委員張柄樞司馬商之白繙譯官判責六百板管押三月然後遞解回籍○包探張阿五拘解惡丐朱阿六趙阿心王阿二陳桂福王案禀稱昨日此數人至王家庫瞿阿榮家强索洋銀瞿不允彼等用刀劃破頭面希圖恐嚇報捕後捕頭令小的拘案請究瞿投案訴稱小的建造房屋昨甫落成伊等强索酒資謂非洋銀十元不可小的允給小洋銀四角尚不允從竟至用刀劃破頭面彼中切口謂之開紅門小的恐肇事端投報捕房今旣到案求准究懲朱等同供小的等行乞度日營建房屋係是喜是故求賞賜喜錢不敢逞蠻叩求恩宥司馬判令各枷三天○包探朱阿高禀稱吳銀珠由某薦頭人引至李和堂家爲婢前日竊取金對時表一枚某押店質得洋銀八元經小的查知起到原贓送案請究李投案申訴前情請領失贓銀珠供稱行竊不敢隱諱惟洋銀已經用去求賜宏恩押店夥投案請追押本司馬謂押本例不追給判令將銀珠責手心一百下交薦頭人具領○某號巡捕解顧掌生至案禀稱此人昨在虹口攫取西孩所佩金錢一枚由某西人扭送捕房今捕頭令小的解案請究西人投案申訴前情請爲究辦碝供小的係泥水匠不敢攫取金錢求恩明察司馬判責一百板管押七日○包探費可銀拘解陳阿福王小弟至　禀稱此二人前在自來水公司西人處爲細崽現已辭歇另用葉桂林執役遂日與尋釁西人怒投報捕房今特拘案請究葉投案訴稱西人雇小的爲細崽並無播弄是非之事求鑒陳王同供小的等悞聽人言以後不敢如此矣司馬判各責一百板○二百六十七號華捕拘解趙光才姚旺舉二人至案禀稱彼等將棉被一條質得洋銀一元六角在途爭奪經小的查見喝阻不依爲特送案請究趙姚供稱棉被係已物並無紛爭之事不過在途稍有口角而已司馬著押候過堂復訊 
[美界捕房紀事]  
　　前晚某國兵船上甲乙兩水手沽飮大醉行至外虹口百老匯路沿途滋擾某號巡街捕見之恐肇禍端因卽拘入捕房捕頭令管押至酒醒時釋出○昨晨包探金立生巡緝至外虹口見某甲在路旁東張西望形跡可疑向之盤詰言語支吾因卽拘解捕房捕頭令押候查明曾否犯案然後解送公堂禀請讞員翁笠漁直剌訊辦○前晚江北人張某瞻敢在有恒路攫取某西人之金四開一枚適爲包探查獲解入捕房捕頭令押候轉解公堂禀請究辦 
 
 

Page 10

 
 
[邗江官報]  
　　七月十一日徐　尹瑞芬銷黄泥港差陳鹺尹杰奉堤工局委防汛差○十二日蕭鹺尹晁相由淮北來搗○十三日邵鹺尹宣周委淮北三塲緝私柴鹺尹齡奉堤工局委撥發防汛銀兩○十四日李大令明垣委解京餇○十五日鄭分轉琦赴上海公幹唐鹺尹祁赴西鑒查艣飽鹺尉存文赴順淸河卡蘆鹺尹登雲委提工防汛○十六日瓜洲營遊府胡遊戎忠勝抵揚公幹李大令明垣貫餉禀辭孫鹺尹肇炘銷解南京餉差 
　　　上海虹口元濟善堂五六月份經收月捐及常捐一文愿淸單○唐傑臣翁洋十元陳可良翁翁醉樓翁兩户各四元陳愿初翁黄薰南翁義成號錦章號四户各二元永增祥萬順豐鉅昌隆三户各一元李珊記慶昌祥興昌祥裕源恆燧泰號長和號元昌號七户各六角聚昌號　昌號寳興號源泰號生昌號順興源恆昌號長茂號利亨號寳成號同春祥成昶利恆裕昌共十三户各四角唐藴輝堂夏季三元吳敬堂夏季一元五角全信質上半年二元四角昌昇泰半年一元二角梁誠謙半年三元梁日三惜字四元合共收洋五十三元五角○常捐每日一文原陳鴈記五十愿王岐　三十愿梁日三廿五愿禮和帳房老介福兩户各每廿愿華榮和永義源怡珍號戚益齋翁潤德堂巢子餘巢潘氏七户各每十愿致寳長七愿讓德堂華榮昌殷茂廷殷守泰殷恆濬殷恆懐殷許氏七户各每五愿至義居六愿守拙子湧幢氏靜慮居張季園四户各每兩愿筆喇帳房沈公館各每四愿禮發押樂善居十兩户各每三愿李芹香一願共計每日二百八十六愿五六個月分共收錢七千一百六十文鍾輝翁六愿黎連勝翁三愿何日葵翁何麗初翁王禮堂翁鄭梅廷翁四户各每五愿王尊勳翁洗烴珊翁二户各每三愿譚始端翁兩愿恭壽堂徐宗璜翁昭敏氏三户各一愿共十二户共計四十愿四五六三個月共計　三千六百文愼安堂滋源三愿上半年錢五百四十文另不計愿九章號五六月分一元二角湯鴻賓五六愿六月洽盛恆五六月二角以上共收常愿錢一十一千三百文洋二元○恤釐捐麥羲民翁每月錢六百文会明三翁每月錢六百文五六兩月共收錢二千四百文 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年七月十六日京報全錄]  
　　宫門抄滇督崧奏爲揀員請補要缺知縣○桂撫黄奏爲揀員請補知縣摺○桂臬張奏爲恭報接署藩篆日期謝恩摺皖撫鄧奏爲整頓釐金片○七月十六日禮部宗人府欽天監侍衛處値日無引見○錫俟假滿請安○張亨嘉謝授太常寺少卿恩○補用道府王存善等謝恩○崇善榮恒預備召見○召見軍機榮恒崇善○皇太后明日已初至壽皇殿行禮畢還宫少座至建福宫聖容前行禮畢還海○○頭品頂戴雲貴總督奴才崧蕃跪奏爲揀員請補要缺知縣以裨地方恭摺仰祈聖鑒事竊准吏部咨雲南會澤縣知縣李明䥍大計叅劾部議降調於光緒二十五年二月十九日奉旨等因照例以奉旨後五日作爲部中行文日期照限減半計算扣至四月十八日限滿作爲開缺日期歸於四月底截缺係夷疆題調要缺毋庸掣籖業將截缺日期咨部在案查定例知縣應調缺出於現任人員内揀選調補如無合例堪調之員准以奉旨命往及曾任實缺候補並進士卽用人員酌量請補如無人准於應升人員内揀選題升又定例現任人員勞績保舉以何項官階補用凡係指定官階應歸候補班内補用人員除應升之别項缺出仍准照例升用外如遇所保指定之項缺出祗准歸於候補班内請補不得仍行請升各等語今會澤縣知縣地方遼闊漢夷雜處兼司廠務政治殷繁必須精明幹練在滇年久熟悉情形之員始克勝任奴才督飭藩臬兩司於通省應調人員内逐加遴選非現居要缺卽人地未宜實無合例堪調之員惟於應補人員内查有補用知縣雲南府經歷陳維新年五十五歲四川成都縣人由監生報捐府經歷指分雲南試用光緒十二年五月經欽派大臣騐看十一月到滇　前在越南出力保奏請以本班歸候補班遇缺前先補用俟補缺後以知縣補用經部核准於光緒十二年十一月十四日奉旨依議欽此請補雲南府經歷奉文覆准到任又於剿平猓黑夷匪案内出力保奏請俟補知縣後以知州用經部核准於十九年五月二十日奉旨依議欽此旋因知縣試用期滿甄别在任補用代理石屏州知州光緒二十一年大計保荐卓異奉文覆准委署大挑縣知縣交卸後請咨赴京二十四年十一月初二日吏部帶領引見奉旨著照例用欽此領照起程於二十五年二月二十六日回省據署雲南布政使林紹年署按察使全楙績查訪員陳維新年力富强公事練習以之請補會澤縣知縣實屬人地相宜與例亦符等情會詳請奏前來奴才覆查該員陳維新年壯才明盡心民事合無仰懇天恩俯准以在任補用知縣雲南府經歷陳維新補授會澤縣知縣實於地方有裨如蒙俞允該員係在任補用知縣現任府經歷曾經以知縣引見回省之請補知縣銜缺相當毋庸送部引見至該員保舉補缺後以知州用照例帶於新任其保薦卓異之案應請查銷所遺雲南府經歷係咨調要缺俟覆准日另行遴員調補所有揀員請補要缺知縣緣由謹恭摺具陳伏乞皇太后皇上聖鑒勅部議覆施行謹奏奉硃批吏部議奏欽此○○廣西巡撫臣黄槐森跪奏爲調補要缺知縣恭摺仰祈能鑒事竊宣化縣知縣陳廷楨歸入光緒二十四年計典叅劾於光緒二十五年二月十九日奉旨應以奉旨後五日行文按廣西照限一百日减半計算扣至四月十三日接到部文作爲開缺日期應歸四月三十日截缺所遺員缺係衝繁疲難最要之缺例應由外揀員調補查宣化爲南寍府附郭有邑與左江鎭同城兵民雜處政務殷繁時有發審要案自爲龍州大軍後路糧餉車火萃兵之處一切布置巡防戢暴安良在在均關緊要非精明幹練才識俱優之員弗克勝杜臣與潘臬兩司於通省現任知縣西逐加遴選查有武緣縣知縣周頌聲現年四十一歲廣東廣州府順德縣人由附生應光緒十五年己丑恩科本省鄉試中式第一名舉人壬辰科會試貢士朝考一等第三十九名改翰林院庶吉士二十年散館奉旨以知縣卽用欽此七月選授廣西融縣知縣八月初五日引見嗣由吏部奏請改選武緣縣知縣奉旨依議欽此領憑起程二十一年七月二十四日到任查該員才優識練有守有爲以之調補宣化縣知縣員缺實於地方有裨歷俸已滿三年與例亦符據藩司游智開署臬司瑞霖會詳前來相應仰懇天恩俯念員缺緊要人地相宜准以武緣縣知縣周頌聲調補宣化縣知縣俾題要缺收得人之效如蒙兪允該員係現任知縣請調知縣銜缺相當毋庸送部引見再該員任内並無降罰住俸停升等案亦無已經咨叅未奉部復事件所遺武緣縣知縣員缺係内地殷俸選缺廣西現有應補人員應請扣留在外俟奉准部覆再行遴員請補合併陳明謹會同兩廣總督臣譚鍾麟恭摺具奏伏乞皇太后皇上聖鑒飭部核覆施行謹奏奉硃批吏部議奏欽此○○署廣西布政使二品銜按察使臣張廷燎跪奏爲恭報微臣到省接署藩篆日期叩謝天恩仰祈聖鑒事竊臣在雲南迤西道任内渥承恩命補授廣西按察使當經具摺叩謝天恩籲請陛見奉旨著來見欽此遵卽交卸起程本年二月到京疉蒙召見聖訓周詳莫名欽感陛辭就道於五月十一日馳抵廣西省城旋奉撫臣黄槐森行知藩司游智開因病奉准開缺應行交卸委臣接署藩司篆務等因五月十三日卽准藩司游智開將印信文卷等件移交前來富卽恭設香案望闕叩頭謝恩祗領任事伏念臣猥以庸愚田工科掌印給事中　任監司忝陳臬事受恩深重未報涓埃兹復寵眷榮膺俾令藩條暫綰責任愈重兢惕彌深查廣西爲邊徼要區藩司乃旬宣重寄舉凡用人理財諸大端在在均關緊要如臣擣昧懼弗克勝惟有殫竭愚誠力矢勤愼隨時隨事禀商撫臣認眞整頓萬不敢以暫時攝篆稍涉因循以冀仰答高厚鴻兹於萬一所有微臣到省接署藩篆日期並感激下忱理合恭摺叩謝天恩伏乞皇太后皇上聖鑒謹奏奉硃批知道了欽此○○鄧華熙片再安徽省民貧地瘠向非繁富之區近年時事艱難餉需不繼庫儲空虚撥欵日增籌解已甚爲難開源更無良策臣迭奉諭旨飭令設法整頓一再督同藩司悉心籌畫非就漏巵之大者力行杜塞不足以資補苴而供挹注查安徽本地出產以米糧爲大宗本省厘金亦以取諸米糧者爲大宗近因各省委員來皖採辦官米賑米絡繹於途或奏准免釐或咨請免釐所辦米數旣多所免釐金卽亦不少且恃有護照夾帶影射諸弊叢生往往不服稽查釐欵更多暗耗欲求補救之策惟有停止免釐之章現擬權其重輕分别完免官米惟漕糧一項仍不抽釐江安糧道歷辦江北河運多係派員至皖辦米宜飭先將派何員赴何處辦米若干分晰開戰禀明以便轉飭該處釐卡按護照所開數目盤查放行外倘有溢數照章抽收本省今年冬漕始辦米起運亦照此辦理軍米惟武衛軍兵糧一項照舊免厘該軍拱衛京師所關重要北地糧米來源不易藉此體恤兵艱其餘無論何省委員來皖採辦官米軍米賑米以及積穀平糶等糧石均應照章由各卡一律抽厘本省採辦前項各糧亦均一體完納以昭平允庶期本省之厘欵不致虧蝕於無形而厘金項下奉撥京協各餉堪以及時分解無誤要需據牙厘局司道詳請奏咨立案前來除咨户部查照外理合附片具陳伏乞聖鑒謹奏奉硃批户部知道欽此 
 
 

Page 14

 
 
[光緒二十五年七月十七日京報全錄]  
　　宫門沙○都統恩奏爲遵旨挑練旗丁摺○蜀督奎奏爲知縣互相對調摺○奏督　奏爲預估甘肅關内應需餉項摺○桂撫黄奏爲臬司到省先行委署藩篆片○蜀督奎奏爲道員到省飭赴新任片○七月十七日兵部太常寺太僕寺廂黄旗値日無引見○恭王假滿請安○興伯續假十五日○召見軍機○頭品頂戴成都將軍奴才裕祥成都副都統奴才恩存跪奏爲遵旨挑選旗丁成軍日期曁選員督操並酌定餉章認眞訓練恭摺具陳仰祈聖鑒事竊奴才等於本年四月十六日業將酌練旗營大略情形具奏在案伏維練軍之道不難於挑兵而難於選將得一良將窳朽可化爲神奇遇一庸材强矯轉變爲孱弱伊古以來未之能易也此次挑選旗丁别樹一幟操練成軍以備緩急雖不敢　拔十得五以冀將來或有一二名將如海蘭馨德楞泰塔齊布多隆阿之流出乎其間爲國宣力此則奴才等所私衷　疇者惟是忠義之氣資觀感而益生瑰奇之才以識拔而始出旗營駐防年久不惟未經戰陣卽行營規制亦多未諳非得曉暢戎機深明韜略之員爲之統帶督練不足以拔眞才而收實效查有已革布政使銜四川遇缺題奏道周振瓊向隨其從兄故甘肅提臣周達武轉戰川黔等省屢署戰功上年冬間以川東叙南土匪紛擾曾經督臣奎俊奏委該革道新募兩營馳往防剿奉旨允准嗣因叙蠻就撫土匪平定該革道仰體時艱隨將新營先後禀請歸併現仍寓居省轅奴才與督臣熟商卽將新選旗丁四百人檄委該革道統帶督操以收駕輕就熟之效并派協領桂昌爲帮帶正哨長四員亦派久歷戎行漢員充當以資指臂而派旗員四名副之另派教習數名及帮操差弁等隨同訓練業於五月初一日成軍名曰振威營按照湘軍營制略爲變通編列哨隊餉項卽仿前督臣丁寳楨東勇章程分别散給與督臣現在新練各營餉章有減無增除教習幫操差弁親兵人等每月約需薪糧銀二百兩另由督臣飭司籌發外核計全營弁勇四百零刀名每勇月餉各三兩火勇四十二名每名月餉各二兩四錢以及營哨各官薪水公費統計大建月需餉銀一千六百三十九兩常年共需銀一萬九千六百六十兩業由督臣檄飭藩司王之春設法籌撥另行作正開銷以資散放現擬於西校塲内修築營壘常川駐紥以免散而無紀訓練之法叅酌洋操凡刀矛雜技槍砲凖的以及超距擊刺坐作進退起伏分合諸法悉令次第演習逐日操練毋稍閒懈仍仿湘軍舊制短衣草履習苦耐勞一洗平日滿緑各營積習俟一二月後稍有成效奴才卽當隨時親閱並由督臣隨時調閱分别優劣懲勸兼施以期精益求精俾成勁旅用副朝廷作育旗丁整飭武備之至意除咨部外所有遵旨挑選旗丁成軍日期曁遴員督操並酌定餉章認眞訓練各緣由謹會同四川總督臣奎俊合詞恭摺具陳伏乞皇太后皇上聖鑒訓示謹奏奉硃批知道了著該將軍等督飭認眞訓練俾成勁旅毋得日久生懈欽此○○頭品頂戴四川總督奴才奎俊跪奏爲知縣互相調補以期人地相宜恭摺仰祈聖鑒事竊知縣爲親民之官必各量材授職方足以資治理兹查得瀘州直隷州屬合江縣濵臨大江接壤黔境水陸交衝時多游匪加以民教雜處交涉事繁現任知縣龔寳琅年三十五歲係湖北荆州府監利縣拔貢中式光緒乙酉本省鄉試舉人由教習知縣辦理海運出力保以不論雙單月選用二十二年七月選授合江縣知縣二十三年六月初九日到川二十四年調調省該員年力精壯惟到川未久情形生疎於是缺不甚相宜查有成都府屬雙流縣知縣李子榮年四十七歲係湖南衡山縣拔貢中式光緒乙酉科本省鄉試舉人内戌科會試中式貢士改翰林院庶吉士散館主事改歸知縣本班儘先選用十八年選授雙流縣知縣十九年十二月初十日到任該員通達事理熟悉民情以之調補合江縣知縣必能措置裕如於地方實有裨益所遺雙流縣知縣缺附近省會民情樸實治理較易卽以合江縣知縣龔寳琅調補可期勝任訪員等各任内均無降革留任展參案件及未結詞訟五十起與經徵錢糧不及七分其餘因公處分例免核計據藩臬兩司會詳請奏前來合無仰懇天恩俯念爲地擇人准以雙流縣知縣李子榮與合江縣知縣龔寳琅互相調補庶人地各得其宜而吏治可收實效除咨部外是否有當理合恭摺具陳伏乞皇太后皇上聖鑒訓示再該員等各由選缺調補銜缺相當毋庸送部引見合併聲明謹奏奉硃批吏部議奏欽此○○頭品頂戴陜甘總督臣陶模跪奏爲援案預估光緒二十六年分甘肅關内軍餉及各滿營靑海俸餉實需數目恭摺馳陳仰祈聖鑒事竊臣前准部咨奏撥光緒二十五年甘肅新餉案内聲明光緒二十六年應需餉項應於二十五年六月以前先行奏請估撥等因當經行司遵照去後兹據甘肅布政使岑春煊詳稱遵查甘肅關内應需餉項自光緒十六年起每年奉撥銀一百一十八萬兩嗣經先後議减銀二十三萬七千八百餘兩飭令提存司庫每年僅開支銀九十四萬餘兩迨東海用兵曁二十一二兩年辦理本省軍務遂將歷年封儲各欵先後飭提支用罄盡至二十四年起應提銀兩並應加四分減平合關外提存之欵共湘平折合庫平銀七十四萬九千餘兩奉部示儘數徑撥董軍專餉飭由山西河東道兩處恊甘新餉内總撥庫平銀八十萬兩逕解董營交收以致甘肅關内應攤實餉每年又虧銀約五萬兩雖已飭由司庫例存欵内提收應用目前尚無的欵可指此外董軍所調安寍等旗回隊每歲騰出餉銀四萬一千兩甘省裁兵節餉銀四萬二千六百兩並奉飭撥解董軍行餉而甘肅二十三四兩年防軍餉項收支兩抵不敷尚鉅本年雖將防軍馬步營旗酌量裁改省出餉項以之作抵另募砲隊馬隊士勇餉糈每年計尚節省銀九千八百餘兩然以前項虧短并計仍屬挹注無幾左支右絀竭蹶時形値此時局多艱萬不敢續請加撥惟甘省庫欵早已空虚所有改練馬步各營旗旣須調取換操勤加訓練以備不虞自未便再行裁汰則餉項斷難核减所有光緒二十六年甘肅關内應需新餉擬請照舊仍撥銀一百十八萬兩此外寍夏凉州莊浪西寗靑海等處俸餉亦自光緒十四年起每年在部專撥銀二十二萬兩近年以來滿營生齒日繁原撥餉銀時虞不足委屬萬難再減並請仍照舊專撥銀二十二萬兩各等情詳請具奏前來臣查甘肅關内餉項歷年核減及提存減半各欵悉數轉撥董軍甘軍毫無存留每年僅恃此爲計口授食之需萬一解濟逾期卽不免潰乏而營旗實已較前减少此地遼濶關繫匪輕現又奏准維環調練自未便再行裁汰貽誤邊陞再四思維惟有仰懇天恩准將二十六年甘肅關内軍餉飭部照舊指撥銀二十二萬兩合共指撥銀一百四十萬兩以資軍用而免匱乏除咨部外所有援案預估甘肅關内光緒二十六年分實需軍餉及各滿營靑海俸餉各數目緣由謹恭摺具陳伏乞皇太后皇上聖鑒訓示遵行謹奏奉硃批户部知道欽此○○黄槐森片再廣西藩司游智開因病禀請開缺回籍經臣據情代奏欽奉諭旨著准其開缺等因旋准部咨奉上諭廣西布政西著魁元補授欽此魁元到任需時應卽委員接署藩篆以便游智開交卸回籍查新授廣西臬司張廷燎現已到省堪以委令接署除檄飭遵照外理合　　陳明伏乞聖鑒謹奏奉硃批知道了欽此○○奎俊片再查新授川北道馮金鑑現已到省應卽飭赴新任以專責成除檄　遵照外理合附片具陳伏乞聖鑒謹奏奉硃批知道了欽此 
 
