# 1889 - 311 - 4905953

 

Page 1

 
 
[起解賑欵] [  申報館協賑所謹啓]  
　　本舘自籌辦賑欵以來蒙遠近諸善士陸續捐輸拜領之餘感無旣極刻先將洋銀二千元派友會同文報局楊殿臣諸君携赴災區擇要散放維是水災甚廣飢民千萬待哺嗷嗷時届三冬啼飢者更不免號寒之苦所望傾囊慨助廣結善緣俾災民於流離顚沛之餘得延殘喘則功德無量食報豈有涯哉泚筆記此謹望雲九頓首以俟命 
[寄售竈神馬助賑] [  本館謹啓]  
　　每至年終家家祀竈竈神馬張亦必更易一新今有賞墨居裱畫店主許君海珊介海上忘機客以竈神馬四千張托本舘代售所得之錢悉數助江浙賑欵閱之乃舒萍橋先生手筆梅紅紙描金奕奕有神光彩耀目計價每紙洋五分價廉物美不但本地可以通銷並可持贈親友卽躉售運往别埠亦可獲利而災區得此不無小補其善意誠可嘉也茲託南北申昌書畫室發賣並由賣申報人帶售務祈本埠閱報諸君迅爲購取卽可敬神並堪邀福誠一舉而兩得也彼百數萬哀鴻均延頸跂足以待 
[泰西教法一]  
　　瘦日烘檐尖風剌面小窓默坐正苦無聊客有以泰西教法示余謂係西儒韋廉臣所撰按章君英國人少具異禀長爲通儒其來華已多歴年所故中國之物理人情靡不深悉今觀其泰西教法數篇實足以匡我所不逮倘城鄉各學塾仿而行之將所謂小子有造成人有德其庶幾乎爰略加删節照錄左方以備凡有子弟者採擇焉余之庇仁宇也惟有歴年矣竊見夫州庠黨庠徧設於鄉俊秀造選咸升於國上焉則菁莪造材棫樸作人下焉則成人有德小子有造猗歟休哉誠所謂人文蔚起十載一時也獨惜乎習染成風膠於一偏之見而不能達觀拾五經之糟粕拘八股爲文章而於天文地理算學化學重學諸大端槪置諸不論不議之列弟子自束髮授書而後或則杜門或則閉户世事不知人情不解蓋恐其分心於外務也而不知其錮弟子之聰明蔽弟了之見聞者莫甚於此余英人也於泰西之教頗有所得謹將其教中規矩條目舉其大略望有志斯世者酌而行之當於中國不無小補耳一曰家教蓋孩提襁褓甫脫未能出門以就傳則教之者不恃乎師長而恃乎父母父母何以教亦隨其天然之智教之而已夫人知識初開先則目次則耳又次則口與手此天然之智也孩提初生目無所覩迨數月之後兩目忽開雖無視遠之明而上下四旁若出於有意之觀瞻其心中之智蓋由内以達外也使不留心於此恐其目之智塞矣爲父母者卽因其目之智以教之孩提所居之室墻壁各設畫圖所用之器杯盤亦皆雕鏤舉凡各國之人物各國之鳥獸各國之山川草木爲某形爲某色一一畢繪於小子之目前始而習焉繼而安焉不待人塾而兩間之名物已識其大半矣此因其目之智以教之也孩提稍長目能視者耳卽能聽凡聲之自外而入者善惡不知是非莫辨而入於耳者存於心亦入於耳卽出於口矣同一孩提好言入耳者亦好言自口莠言入耳者亦莠言自口其大較也使不留心於此恐塞其耳之智並塞其口之智矣爲父母者卽因其口之智以教之凡俚辭鄙語務使避而遠正言讜論務使敬而聽遠小人而近君子卽侍御僕從亦不得以邪說詭詞引小子於歧途則入於耳者無妄言斯出諸口者皆稱言矣雖不必出言有章而異日吐辭爲經之學已基於此是因其耳之智以教之卽不啻因其口之智以教之也又孩提至能視能聽能言之後則不但耳目與口之智出而手之智亦漸出矣凡一物到手並不知其何用而輾轉所側不禁摩挲而拂拭使不留心於此則器物之入其手者成之或不足毁之而有餘爲父母者不但禁其手之短令成器之不毁抑且增其手之長令凡器之可成泰西之教子也以木爲磚或長或短或厚或薄或寛或窄或數塊或數十塊不等令無知小子因心作則爲宮室爲樓臺爲垣墉終日經營得之心者應之手亦手之敏者心自靈曲必覆也務取其直頗必傾也務取其平以小兒之嬉戲具大匠之斧斤旣成復毁旣毁復成逐日忙忙幾無袖手之時而手之智以漸而出矣此其術一也亦或以木爲牲畜如馬牛羊豖之類羽毛皆備鞍轡俱全飼之以小槽居之以小室或篤之於小車或服之於大車終日皇皇不遑暇息則小子不覺其苦父母亦不受其累也此其術二也不但此也又有術以引其心機夫人心之靈莫不有天然之智而知識未開無以引之則不出善教者繪人於紙壳之上手足耳目秩然有序衣服冠履燦然可觀繪成翦碎分爲數叚顚倒錯亂令小子宛轉曲折合而成人此非揣摩想像不可也中國之教弟子者木名七巧環曰九連其殆此意也夫此因其心中天然之智以教之也雖然猶有慮智心未開提命必待乎父母智心旣開效法則任乎一已内而父母外而隣里皆其楷模也近朱者亦近墨者黑其在此時乎使不留心於此則從前所教者皆浮文矣爲父母者於弟子在家之時坐止語默端坊表於一已於弟子出門之際優遊戲玩辨善惡於同人孟母擇隣其謂是與凡此皆所以開其智心也雖然智心可以爲善亦可以爲不善况智心愈大而爲不善之才亦愈烈夏癸商辛豈乏拒諫飾非之才哉則智心之開要無非振發其良心嘗見小子於儔類之中偶有違怨輕則詛咒重則爭鬥雖曰天性亦半由習惯耳使非爲父母者察其病原使之去惡而從善安能底於有成乎何爲善一曰孝事父母之良心也二曰友待兄弟之良心也三曰恕逮下賤之良心也四曰睦交鄰里之良心也五曰敬接賓客之良心也而父母兄弟下賤鄰里賓客並我一已之身莫不爲天所生則敬天亦卽我自具之良心也夫人之所以無所不至者惟冺其天良耳良心旣發則目不敢妄視耳不敢妄聽口不敢妄言手不敢妄動卽心亦不敢妄思矣而天然之智乃爲眞智此孩提之教於家者然也夫孩提之童本不識不知耳而於嬉戲之間發其天之智或得之於父命或得之於母訓或得之於隣里要無非得之於無思無慮之餘外而教其身内而教其心教之者以不教爲教學之者亦不學而學古人曰優而游之使自求之饜而飫之使自得之者正謂此也蓋不待勝衣就傳而物理人情已悉其大略則家教之所係豈淺鮮哉或曰信如子言家教誠不可缺矣然天下事無心而得者亦無心而失况小子無知而善忘今日見者至明日茫然矣明日見者至後日而又茫然矣旋得旋失亦奚用此諄諄爲哉曰不然蓋小子善忘而亦善記同一事也成人得之或過而輒忘小子得之則永矢弗諼此非無據而云然也余髫齡時飲食常用之器一木方盤盤之四面皆畵圖見其 
 
 

Page 2

 
 
中有大院一處院内數人執弓而射後有石疊小山山後一小溪橋横水面有出水荷花幾朶鮮豔可愛忘機緑鴨數頭出没無時予覩之甚慰先慈告余曰　中國之院也中國之人也中國之景物也余爾時亦不過漫聽而漫應已耳迄今已六十餘年矣而廻憶其情境歴歴猶在目前豈得謂小子之善忘耶况今日不識不知之小子卽後日秉鈞秉衡之大人上下不過二三十年耳使必入學之後而始將父母所教者教之於庠序之内　日月旣逝歲不我與矣或又曰　生之遇無定姑無論無父無母者有虧庭訓卽使椿萱並茂父治外母治内家務紛投亦有暇教不暇教之時其將賴誰教耶曰無慮也泰西鄉曲之間半有女師亦設有學塾名曰孩提學塾凡三五歲之孩提其父母不暇教者使入其中而受業但不拘學規所習者惟玩事所用者　戲具所與共者惟遨遊之地一以壯其身體一以增其智慧也若誦詩讀書等事則俟諸異日 
[本館接奉電音]  
　　　由京友電傳上諭二道敬謹譯登○十月十九日奉上諭各直省雨水情形及糧價數目爲年榖豐歉賦課赢絀所關是以向來按月奏聞以資稽核朕躬覽萬幾無日不以國計民生爲念每覺各省奏報無不盡心體察得以隨時酌盈劇虚是雨水粮價之奏關繫實爲至要近來各該督撫一係分月陳奏間有奏報稍遲者大抵皆距京較遠省分乃直隸五月分粮價直至九月始行奏到竟與新疆相同其六月分糧價本日始行奏到實屬遲延並查該督七年十月間將五六兩月糧價並案陳報亦屬非是嗣後務當循照向章本月雨水糧價於次月入奏不得併月奏聞其本年七八九三月分雨水糧價並着迅速奏報毋得視爲具文欽此同日奉上諭福建按察使着徐文達補授欽此 
[嶺南晴旭]  
　　廣州來信云李王兩主試于本月初四日起程入都覆命大憲派員護送出境以盡地主之情○附城西村鄉年榖豐登集貲演劇魚龍　　袍笏鮮妍粉黛冠裳圍觀如堵鄉豐見旂人亦聨襼而至向索戲金旗人怒報鄉農而毆之於是衆抱不平相與角鬥旗人寡不敵衆敗北奔回氣不能平重復興師問罪鄉農亦　備以待兵刃旣接旗鼓相當各奮雄强大有滅此朝食之意事爲繼軍憲所悉立飭下八旗佐領將各旗人嚴加管束毋許滋生事端並出示曉諭鄉農略謂旗人與爾等均屬朝廷赤子畛域無分何竟鬥殺頻聞視同仇敵嗣後務宜各釋前嫌共敦和好鄉農見軍憲諄諄婉諭語意和平因亦父戒其子兄勉其弟不復與之計較云○某武生在雙門底方岳牌坊下磁器攤購取羹杓一枚言明價錢二十文攙以鵝眼數枚强令攤主收用攤主謂現在大憲諭禁私錢風行雷厲得此全無用處請易以官板可乎武生不依致相口角旋復紏約多人再來尋釁所有磁器盡　毁壞無一存者一時觀者如堵墻共形憤恨無奈畏其凶狠咸敢怒而不敢言攤主小本經營平日僅堪自給此番被擾資本皆空不禁跌足搥胸放聲大哭噫若此武生者身列膠庠而形同强暴干城之選固如是乎我直斷之曰是爲無賴行徑○某日之晚有盜多人擁入西關寳慶坊莫姓家操刃行刦家人見其狀貌獰惡不敢聲張盜遂倒篋傾筐肆行搜括洎携贜逸去始敢出外喊追然已黃鶴凌風杳無蹝跡矣入室查檢則失去各物約值二千餘金遂赴緝捕營報明請委員李大令親詣勘騐飭捕嚴查未知能獲案否也 
[之罘近事]  
　　烟臺來信云時交冬令宵小繁多空壁窬牆事所恒有地方官乃會同巡查局出示每夜一交二鼓街巷卽緊閉栅門如敢　　　行定予嚴懲不貸盖亦正本清源之意也○年例冬令嚴寒由官紳支搭避寒所俾裋褐不完之輩得以蜷宿其中目今甫及初冬西風已砭人肌骨因於本月初五日大啓所門任人棲息從此萬千廣厦正不獨寒士歡顏矣○登州舊有一河穿城而過靑烏家謂此水發源於城南文筆山麓兆主文明邇來淤塞不通幾成陸地章鎭軍因派勇挑濬挖深五六尺源泉卽汨汨而來適值恩科領鄉荐者五人中副車者一人都人士咸謂風水之說信而有徵其然豈其然乎○巡政廳士二尹於上月廿八日交卸所遺篆務由大憲委吳二尹署理○登州舊有備倭城屯紥水師久成重鎭上年之夏地忽震盪城垣崩倒數十丈以致殘缺不完今秋登滎水師統領唐協戎派出練軍重新修築從此巖城百雉居然固若金湯矣○登州各屬文童於本月初二日取齊以候示期府考濟濟多士當於風簷寸晷各献所長矣 
[皖省官塲紀事]  
　　特授安徽廬州府知府黄冰臣大守刻已俸滿於上月某日赴省面禀撫藩兩大憲懇請給咨送部引見大憲允之旋經阿嘯山方伯札委現任廣德州知州何剌史往署斯缺所遺廣德州一缺以現辦巢縣厘局本任滁州知州閻海岑剌史調署遞遺滁州一缺以候補直隸州知州余剌史適中署理○委辦大通督銷局候補道張觀察銘堅田和州乘坐師船於本月十一日抵省隨卽晉謁沈大中丞曁藩臬兩憲聞此次因有要務面禀中丞大約小作勾留卽須回局視事也○安慶府經廳楊構堂少尉之太夫人於本月十二日戍刻駕返瑶池少尉就痛逾恒隨於親視含殮後禀請開缺回籍讀禮 
[閩垣官報]  
　　藩轅牌示新選邵武府恒齡飭赴新任署泉州府胡勝調簾事竣應飭回任督轅牌示延平協副將篆務以陸路候補副將林傳榜署理同知蔡永基委赴營務處差遣典史史致仁交卸福鼎分水關茶稅差禀到知縣汪文瀾委催前連城縣狄令前武平縣沈令應解挪墊民欠銀兩鹽大使楊希漣交卸石碼課厘局務禀到調署閩安協王國才禀到謝委 
[五茸衰草]  
　　松江華亨縣屬曹家莊人張某家居鄉曲世業鎡基本月上旬囑客作人操一葉小蜻蛉腰鐮問渡將往鳩隴刈取晚禾時則河流湍急非常甫至中流船卽欹側客作人偶一失足竟墮波心赶速打撈早經淹斃無奈報知其子自願棺殮從豐其子故意爲難置之不理張知事不妙卽投縣署禀陳事爲婁縣泗涇鎭人王某所聞大抱不平倩人將屍送交其子其子不受舁至王家王遂繕就禀詞控訴婁縣按此案事出兩歧不知華婁兩邑侯孰往騐視也○某姓婦痛失所天焭焭吊影經薙髮匠某甲等爲之撮合醮與普照寺南某乙議出身價洋四十元地棍某丙等聞悉情形疑甲獨肥己槖欲向瓜分甲一笑置之略不答應丙等怒紏集匪類騷擾不寍甲無可奈何同詣城西茶肆評理丙等仍百般勒索甲愈思愈恼陡出薙髮刀自刎旁觀者急爲解救而傷痕已重水漿不得下咽地保知釀事端立將丙等解入婁縣未知張邑尊作何辦理也 
[閙荒駭聞]  
　　有自虞邑來者述及上虞東門外離城十里許有村名朱巷朱阿胡者其眸子素眊咸呼之爲胡瞎子值浙江各處多水災遂與同黨約會本村并隣近各村無賴光棍乘機滋閙十月初五日膽敢紏集黨惡逼脅鄉愚約有千餘人各持器械搶吃大户邑令聞知飭差十六名緝拿竟被胡紏黨捆差與打甚至紏集二千餘人劈門搶食拆屋爲薪一餐約吃米十餘石吃剩之飯盡行抛棄縣差汛兵亦不敢前往彈壓省中大憲未及周知是亦地方之患也有除暴安良之責者盍早爲之計乎 
[滬上官塲紀要]  
　　湖南提督馮軍門南斌於前日乘輪抵滬以洋涇浜北岸長發棧爲行轅旋乘輿遍拜城内外各官各官亦次第至行轅合拜適製造局總辦聶仲芳觀察赴都引見同日遄回各員以棲流公所養和堂籬菊霏香金迷紙醉遂於晚上借座設席爲之洗廢觀察命駕遥臨醉月飛觴頗極　樂軍門則遣丁璧柬告辭○新任江南織造文尙衣陛見出都乘輪過滬亦以長發棧爲行轅本埠各員均往拜會至前晚卽乘招商局某輪船前赴白下履新○粤海關監督廣權使秉節莅申已詳前報初擬以法馬路名利棧爲行轅後復借定老儀和棧大約小駐數日卽赴東粤履新矣 
[同時火警]  
　　昨日午後三點半鐘時滬城大東門内大街新開楊慶和銀樓後面作塲内不戒於火霎時冒穿屋頂其貼鄰係銅匠作不知火起誰家當經十五鋪地甲投文武各衙門具報道署縣署旣濟各洋龍紛馳而至俄而提右營陳叅戎守備傳守戎城守李千戎上海縣裴邑尊糧廳呂二尹水利廳鄢少尹捕廳郭少尉巡防中局委員先後齊集督令勇丁夫役拆斷火路竭力灌救適值穿城河潮來取水極易得卽熄滅 
 
 

Page 3

 
 
惟焚去平屋兩間拆毁一間文武各員均各呵殿而回同時美租界天后官西首旗昌繅絲棧内屋面起火英法美洋龍各捕房藥水龍星馳電掣而至蘇州　卽在門前取水甚便濺玉跳珠半空飛灑麥總巡捕頭督同中西巡捕包探分别彈壓法租界中西巡捕包探亦到麥捕頭查起火之由緣屋面用洋鐡皮包板以代瓦適雇　口鐵匠二名鎔錫修理遺火焚燒遂將匠人二名拘押捕房一面灌救餘燼直至火滅烟消各洋龍始行馳回 
[續獲賭徒]  
　　法捕在鄭家木橋拘獲賭徒除啞子等一案前已兩紀報端昨日包探王榮培禀稱小的押徐至洋涇浜續獲賭犯三名今特解案請訊賭犯舒阿五周文卿周阿寳同供稱小的等並未犯賭求恩免責葛同轉以舒及阿寳前已犯案尚不思悛判令各笞四百板荷枷三月文卿初次犯賭笞二百板荷枷二月 
[病斃可憐]  
　　昨日黎明時英捕房三百零一號華捕沿途巡緝見陳福安形同乞丐病骨伶俜僵臥路隅情殊可憫因雇車舁至捕房述明情節捕頭着移送會審公堂蔡太守飭發棲流公所留養醫治甫送至所卽已氣絶身亡經所中司事據實禀陳太守飭傳地保詳查有無親屬禀明候示 
[小星避月]  
　　本邑某生家本豪富性耽冶游昔年眷北里名娼某氏出貲數千金携歸置之簉室近該氏忽惓取資財逃歸母家生遺抱某甲控諸會審公堂蔡太守准之飭差逮氏及其母至案庭訊之下甲稱家主人雖曾納該氏爲妾現以不守婦道不願領回求大老爺公斷可也氏則稱小婦人蒙家主出貲脫籍無日不刻骨銘恩不料家主邇來景况式微致將小婦人衣服鈫環典質罄盡日前偶因口角忿而奔返母家並非私逃亦無捲物之事如家主肯收覆水則小婦人更没齒不忘矣其母供稱女兒嫁人小婦喜其得所依歸大爲安慰日前歸省小婦人勸具卽速入城不知如何被控太守謂靑樓女子慣作炎凉爾諒憎主人家業日衰以致私行逃匿今爾主遣抱請本分府發落爾意究將何如該氏稱投案者從未識面並非家丁家主旣不願收留請大老爺傳至案前當面對質可也太守飭一併發官媒看管再行候示 
[控欠代質]  
　　美國人來搿控告沈少春欠銀訂於昨日會審係由狀師博易經理卽由博狀師到案代質指明旣有高麗仁川埠地契作抵欠洋七百餘元連利共須九百六十餘元聲請追還沈稱雖有欠欵實係零星取貨所欠本非借項且是契房屋有人居住原由來搿經理應將屋租抵扣尙未結算博狀師稱住屋之人皆非來搿干預豈能將租抵扣况沈先曾情願將抵契推絶要來搿找還洋八百元過割問其契價原稱一千六百元旣須找還八百元可知沈已認欠八百元豈容諉賴惟來搿不要此產如沈願推絶必須立推據分文不能加找蔡太守訊悉前情隨卽會商領事暫准沈少春取保赶緊料理否則立據推絶可也 
[相騐浮屍]  
　　昨晨滬南豐記碼頭浦江内漂來無名男尸一具當經廿三鋪地甲報縣請騐裴邑尊於四下半鐘時帶同刑仵人等前往檢騐據仵作喝報該屍委係淹斃並無傷痕邑尊親騐無訛遂飭善堂棺殮發壇出示召認各項書役飯食錢照數給發旋卽回署 
[控案移縣]  
　　某帆船水手毛祥隆徐阿集王阿福周阿來岳阿五曹顯鳳曹顯維金順興邵金狗周德虎姚三生孫蘭祥楊惠協于作蛟等在日本横濵理　廳羅少耕太守處具控船主大副將同事毆斃求請伸冤等情太守訊供後將一干人備文移送回華訊辦前日解到上海縣裴邑尊着候訊供核辦 
[着交蟻媒]  
　　李金華控被何坤將妻金氏誘拐至寳山縣地方賣與王錦文爲室叩求提究裴邑尊准詞移提王及金氏到案於前晚升堂訊究李伸訴前情王稱小的由何坤爲媒出洋一百十二元娶金氏爲室不知伊尙有本夫金氏稱丈夫常將小婦人辱駡斥逐心實不甘去年十一月閴出外遇何說合嫁與王姓所得身價均被何取去邑尊以該氏背夫私遁廉恥毫無喝令掌頰三十下釘鐐交官媒看管着王赶將何坤交案訊辦 
[英界公堂瑣案]  
　　昨日十點鐘時美國新領事盧幼德君拜會蔡太守旋卽會審各案○包探王阿二稱有潮陽人翁史臣在虹口開設烟館每夜留宿來歴不明之人致其隣居張順堂家失竊無從查緝應請飭禁張亦投案候質據稱失贜約值洋一元翁稱開設小烟館曾將店後披屋出租與人每月得錢六百文留宿之人原不知其來歴蔡太守與盧領事會商定斷着翁於七日内帮同查緝張處竊案務獲訊究嗣後不准窩留匪類致干查辦○觴詠樓洋酒店侍者蔡阿二聲稱有曾帮番菜舘之粤人唐阿滿不時來往被竊大小噴銀銅瓢十九隻緝獲送案唐稱失業流落初次犯竊以後不敢再犯蔡太守飭將唐管押三禮拜示儆○松江張宦挈眷住大吉棧失竊珠翠耳環各一副並銀飾綢被面等件報知巡捕房由包探唐寳榮查係跟官之戚雨廷行竊惟贜已抵押城　起獲押票並起出本棧帪房朱春山失竊之綢衫馬褂各一件搜起押贜洋錢花用及半由張宦遺丁到堂請訊并稱失竊實非一次戚俯首無辭蔡太守判管押兩箇月起到衣物先還失主其典押在城者另候移縣查吊搜出洋銀分償押本○包探顧阿六禀積竊陳阿金係甯波人前因犯案遞解回籍今又來滬恐其仍蹈故轍爲此拘案蔡太守飭將陳責一百板管押一箇月再行遞籍○包探陳阿九禀拘獲在本城扒竊高麗參之王松庭請訊王供在本城見有人揀買此參乘間扒竊蔡太守判責一百板遞解回籍高麗參八枝候查失主給還 
[法界公堂瑣案]  
　　源興廣貨店孫阿長訴稱沈阿寳范寳生二人來店購買火油等貨計需洋銀十三元有奇并稱欲兌小洋銀店中祗有七十餘枚連貨合成鷹洋二十一元沈先携貨坐東洋車去囑范與小的偕至太古洋行收價洎至查無沈姓其人是以將范送案請究葛同轉問范曰爾如何至孫店購物與沈是否素識范供稱小的向在鄉間耕田爲業是日行至楊樹浦大花園公司附近與沈相遇沈言欲辦棉花且須運粮因囑小的同去雇船并令帮忙許以每日工洋二角小的允之遂爲之雇船駛至宜昌碼頭停泊伊卽囑一同上岸至源興購物現知被騙尚乞施恩孫稱范姊楊范氏來店付洋七元懇求免辦現該氏在外待質同轉着傳進該氏在案下叩稱堂弟范寳生鄉愚被騙懇請開恩同轉令孫將洋銀具領范交該氏領回如或遇沈隨時扭送捕房訊辦○江孚輪船上人見袁阿福竊取小閙鐘送請訊辦袁供稱小的年三十四歲寗波人與船上某夥爲友是以上船尋訪適友不在見隔壁房内放有小鐘偶然取看不料竟以行竊相誣葛同轉謂爾旣行竊尙思抵賴究竟願責乎抑願罰乎袁叩首若崩角訴稱本月二十八日家是有喜慶事現在身畔所帶洋銀實由家中託買物件胞叔袁阿東在杏花村爲酒保求大老爺傳問可也同轉着傳阿東到案再核○通事禀稱周某由吳淞鎭來滬手携絨單一條巡街捕見其不倫不類因之拘至捕房今特解案請訊周供稱絨單由吳淞鎭烟館主吳三交與小的令送至一枝春弄内王姓烟寮葛同轉飭包探查明禀覆○殷小村訴稱母親於本月十七日附坐江天輪船來滬適有小孩蔡茂記同船被伊騙去鋪蓋衣服母親駭而呼喊經人在某押鋪獲蔡則已將被窩及衣押去洋銀一元錢三百文今特送案請訊葛同轉將蔡詰究蔡供稱小的從前曾來過一次此番在家與母親生氣因在抽斗内取洋銀一元作爲盤費附舟來申堂兄在蔡同德藥店司帪求大老爺傳問伊定肯將小的保出同轉令殷將當票並洋銀具領一面着蔡信致蔡同德囑堂兄役案再行訊斷○粤東人陳阿汀訴稱小的於晨間携錢至菜市購物被小竊沈幼臣將錢竊去幸經巡捕望見將沈拘押捕房今特送案請訊葛同轉判將沈枷號一月期滿責五十板然後 
 
 

Page 4

 
 
釋出○包探王榮培禀稱小的拘獲積竊王　昌在身畔搜出錢四　每百祗九十二文明係博塲所用請卽究懲葛同轉問爾錢何來王供稱小的將棉袄售與車夫得錢四百同轉謂明明用以賭博否則何以皆九三扣况包探拘爾時爾口稱拆梢是何意見王供稱小的並未犯賭同轉問爾向來作何事業供稱同在師父張關通處習木匠同轉謂爾前曾犯事管押虹口捕房究竟所犯何案供稱小的曾竊過布衫馬夾以致受懲嗣卽改過自新不再犯竊矣同轉着還押所候伊師父來案然後從重懲辦 
[上海文報局浙振收解處會同各公所起解第二三四批賑款啓]  
　　敬啓者敝處自十三日解出第一批後楊君殿臣載君延甫　君培卿等相繼自津東抵滬兹楊殿臣大令會同遼陽州紳士張品三内翰邀友沈耀峯吳雲澤章秉彝楊春濤趙志千王鏡如蔣伯芳沈燮卿魏藴堂高濟亨蔣偉廷彭錦章張子翔張淦卿李光煜楊子培諸君爲第二起隨帶去第二批賑款洋銀一萬元規銀二千零六十二兩四錢九分二厘治病符一千道經培卿中翰邀友劉志祺翟紹堯陶德珍朱炳如王潤之經明軒諸君爲第三起隨帶去第三批賑款洋銀一萬元治病符五百道載延甫二尹邀友顧仰詵丁俊生金涵秋張研田劉紫佩高永康潘增耀錢佩甫諸君爲第四起隨帶去第四批賑款洋銀五千元治病符五百道均於十八十九二十等日連檣赴浙此三批内計高易公所解英洋三千元申報館公所解英洋二千元絲業會館仁濟堂兩公所解英洋一萬元治病符二千道文報局公所解英洋一萬圓規銀二千零六十二兩四錢九分二厘理合陳明惟浙省地廣民稠災户較北省尢多僅此杯水車薪何補於事伏乞各路集募善長源源接濟毋使查户諸君有無米爲炊之憂飢民幸甚同人幸甚謹爇心香望雲頂祝再絲業會舘另解過湖州仁濟堂姚紳守梅手收倡設粥廠英洋五千元合併聲明 
[賀儀移賑]  
　　莫釐兪旭山大善士之第二女公子于歸諸親友餽送賀儀本欲設筵欵洽因念江浙災民困苦賑務方殷遂將筵資彚成鷹洋十二元託本館解任災區散放宜室賦　緍之什慶協和鸞添箱分錦嘯之貲春回嗷鴈敬志數語以表芳徽 
[新貴助賑]  
　　昨奉寗波　商電局總辦盛樸人剌史來函云浙省鄉試獲雋諸君向有團拜之例今承鄞縣新貴戴鴻祺夏啓瑜陳星庚水渠成應朝光陸仰寳湯　銜七名又鎭海縣黃履中程利用胡宗銓方積鈺四名通共十一名蒙諸孝廉垂念本省災重且廣願將此費移濟浙賑每位捐洋三元共收得英洋三十三元兹先寄上乞卽彚解災區等因同人等拜登之下欽佩莫名删鞠　之虚文善緣共結普濟施之實惠福報靡窮羡此時身列賢善欣赴鹿鳴之宴卜他年班聨玉筍載題雁塔之名用泐駢言藉嗚謝悃[  文報局江浙協振同人謹誌]  
[素甤閣主爲余道苦况代寫其恨升示何雙寳史]  
　　無限深情劇可憐不堪回首話當年杏花雨濕青衫涙燕子樓成紫玉烟隔座漫題凡鳥字遥天空昐塞　箋相逢惟有居停好俠氣高懷孰比肩[  高昌寒食生走筆]  
[題董實麕丈玉照]  
　　歴盡恒沙刼修成古佛身鬚眉涵道氣杖履樂天眞訣受麟符秘言通象譯新鴻泥溯陳蹟吟斷秣陵春[  申左夢畹生稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
百花祠香尉以摔琴詞哭意琴室主僕與意琴固不識面之神交每讀其詩想見其才而又屢責海内百餘人　行詩之句則其風雅英俊爲百餘人所欽慕固一代才人也意琴若天假之年和如此百餘人皆將附意琴而爲風雅英俊才人獨怪高昌寒食生與百花祠香尉爲意琴徵　而前此作送行詩之百餘人檢閱報章竟無隻字悼輓世風之下不禁慨然偶效蛩鳴藉伸蛙怒質之高昌寒食生香尉以爲何如○摔琴哀輓徵文字曾是神交可獨無歇浦幾回留爪跡桂林何處置生芻大材難用世同悼名士歸眞仙不孤一閑佳城千古恨人情輕薄總　臾從來造物嫉英需薤露興歌不忍聽塵世難留高尙士斯人原是少微星紀遊詩句　多士寄誄交情渺海溟我未識君應自慰免教夢裹慟儀型 
右　爲三山植榕居士大作悱惻沉痛固意琴神交知己而暢論昔日送行詩之輩則似乎言之過激然而斯世文人大都如此亦毋怪諸君幸檢點詩囊　有太痴花隠縉書友吾諸作亦足以慰泉下之意琴海上之高昌寒食　香尉與夫三山之植榕[  百花祠香尉識]  
[秋雨連緜夜不成寐成一律錄呈高昌寒食生指正]  
　　蓮漏正迢迢　親夢轉遥寒燈光熖黯寳鼎篆烟消雨滴蕉聲碎風狂竹影摇閒愁抛　得寂　更無聊[  蘅香舘主稿]  
[秦淮夜宴席口占]  
　　水榭臨流泊晝橈玉人到處盡吹簫未斟美酒心先醉得傍名花意　消此樂無殊遊赤壁有緣那怕阻藍橋笙歌匝地燈如月　事何須說六朝春温玉蝡萬花叢多少琵琶曲盡工今夜宜除消渴病此身如到　寒宫　妝黛染眉痕緣照乘珠懸燭影紅我是江州舊司　將老涙　西風撲鼻淮聞粉黛香珠光的皪　燈光愛看含　秋波媚靜聽歌聲子夜長拇戰何從分勝負目迷誰復辨青黃者番眞箇　魂也不信温柔　有鄉娉娉嬝嬝復婷婷美眷如花正妙齡鬢影叅差遮扇緑酒痕　疊　衫青瑶　仙子邀　伴玉樹宮詞唱未停再到桃源莫　兒家門　是河廳[  青芙舘主人草]  
[上海四馬路文報局内恊賑公所經收山東奉天賑捐七月下旬清單]  
　　廿一二日○本埠恊源莊來揚州復茂恒莊内恊賑公所募交賑欵規元八日兩細户該所已經另登報章矣鎭工柳少雲大善士經募曹平銀五百兩又募張印鴻詔大善士指捐山東商河縣屬散放曹平銀五百兩以上共實收申規元一　另七十五兩二錢七分○太古昌老棧内元豐昌　來樹　堂規元十兩北　電局佘善士莫獲安子原　銀十兩招商甬局盛交寗波新　李小池翁募　　堂項　豐銀號兩日各二十元耐秋室七元　迪如王心培戴雪堂裘碧園章　臣頴川居士修氏吳春田無名氏同裕同茂同興同吉同源萬利魯光烈曹維城顧一機逮子陳少庵源興廿一日各一元和甫槐蔭堂王無名清愼堂四户各五角○嘉興同潤園募朱福臻六元章鑾四元蘇省煜盛豐號來王興之翁英洋乙元虚對開一個常熟鹽公堂來嵩麓山樵一元古鹽新興塲玉潔　寄　生來翟子雲翁募愧氏五千文不留名三千文培德堂無名氏鴻文堂陶氏三户各二千文吳保泰慶裕隆記清芬舘迪記沙性誡曹文記賢記沈仲記復　震　峻記十一日各一千福泰禮記敬義堂錢恒聖無名氏學記源通萬記張學記應松記黃克記災外餘生不名　翁順堂陶古堂吉慶堂恒隆安定堂義記十九户各五百淑記四百趙開周陸義隆蔡雨甘馬宏聲兪文甫應恒記無名氏善記順昌九户各三百唐三娘娘兩百以上實收英洋三十　元又來揚州季　之翁　愼　堂乙元瓶　瑞隆號　元乍浦望雲善翁募六户各錢一百本城　子翁虚對開一個清和氏洋四角正源祥三百另四文恒懋昌四百文○本日共收規元一千八伯八十五兩二錢七分原平銀十兩英洋一百廿一元虚對開　個小洋四角錢一千三百另四文○廿二日松江輔德堂募各士子鄉塲元魁會第二次賑欵英洋五十九元虚對開二個無錫瑞豐紙號來王余氏求產難危祝平安英洋廿五元寳善堂因妻病愈完愿五元黎里高仲華翁四百文又募沈琴齊小洋兩角周聖財二百五　徐之蕃敦仁堂范兩户各二百趙鳴奎一百五十史梅卿龐玉豐鮑岳卿杜春云龔志云沈大房沈鐵麟四知堂楊世美堂張范仲記十一户各一百文以上實收洋二元二角錢二百四十文○本日元收英洋九十一元虚對開二個小洋兩角錢二百四十文合併聲明 
[上海北市絲業會舘籌賑公所施少欽經收山東賑捐七月念三四日第二千一百八十一二次清單]  
　　刋上省過齋王人五十生辰命子姪輩節省爢費移助由恊源莊來洋二百元蘇州吳悟記由泰亨源來一百元孟河馬文植善士五十元太倉思劬子求保父病速愈唐健三十元梁溪務　堂爲孫求　速　廿元朱稚眉求子病愈十元應實宗公欵撥助十元蘇州天水氏十元杭省王連啓祈保病全十元悟非覺緣子由恒豫莊來十元又九思居十六元紫陽馨求　病速愈五元黃涇馮仲蕃顧蘭生募馮懷荆堂　資務助爲鄧氏資冥福三元泗涇倪秋記求妻慮腫速愈三元鎭江周鴻星一元新塲恊記朱尹如募秀水沈延年求病速愈補助一元周　小洋十角恒福油號胡紹庭先生來漢口敦實堂募周芸靑洋例紋廿兩德泰禮來衆善九八八平足文十五兩三錢申三錢一分彭餘三九八五平它文　兩申一分共三户合規元三十七兩　錢九分一厘　康莊來金陵崇善堂張曜南翁募凌鏡蓉廿元陳雪棠隠名氏各十元識僕子二元鳳章本洋三元隠名氏本洋二元共六户合規元三十五兩另六分七厘南橋退省軒主人募聽春　樓陳次候各洋五元退省軒禮誠堂吳吳雲譜三户各五角聽彝　策鰲子各二角守眞子一角共八户合併十二元杭城聞門　氏一元無名氏惠學文各五角開家勳八百七十三文孫復善三百五十九文張　曾孫文新沈昧清惠乃熾聞備信胡樛府六户各二百文王克昌一百五十八文費姓一百文福魏氏莊李氏葛募　聞梅　無名氏聞尙貞惠玉林聞　侯八户各五十文共廿一户合洋五元和昌土行來隠名氏郭郭王氏隠名氏郭三户各一元鄭姓四角鄭永報鄭郁初蕭光祥鄭文庭陳崇喜無名氏由買季良翁來洋一百元仁壽堂方由源豐潤來八十元壽萱堂主人五十初度將各親友賜禮并謝筵資移助四十元謝永清求母病速愈廿元裘氏求病愈三十元陳留子水陸佛會移助爲母徐孺人　孺人祝冥福廿四元朱去病廿元梁溪陸氏由福建寄來廿元張耿南廿元常熟憫吳生廿元金陸蟄存居　爲亡室李氏捐助京平寳象十兩烏　閩紹　爲次子　原病求贊十元據城隠名氏　元白下周保平安十元李繼開求合家平安十元偶善子六元無名氏五元蘇州公記　欵五元金陵黃子培求病愈　元求免灾晴人　　　錫浦厚齋嘉秉竹卿正昌四元内銅洋一元無錫徐允大三元江陰　言賛三元屠鎭鼎昌國二元太倉李家駿求身體平安二元金陵棉力子求母病速愈二元蘇州　來　益記　浙湖了仁子求母庚健免災合家平安二元周春記求合家免災二元無名氏一元杭州恒豐順募裘如意許嗣昌各一元淮安來記無名氏一元南　陳詠江爲慈胡氏三十週忌　省祀　移助一元又爲祖斐堂公　歲陰　减省冥强移助一元吳縣陳丁己生求合家免災一元金陵一粟氏一元清紅陳　焦一元厚記葉記李計氏李同善四户各一元松江徐丙章赴省試親友贐儀移助一　無力子爲母病將星官費移助求愈一元無名氏五角王　生　石長祥和堂銅洋二元蕭山松記銅本洋一元銅洋英洋二元恊同慶來甘肅秦州于子俊比部羣秦階道憲姚觀察同募愼修堂　平銀一百兩怡靑室主四十兩南薰堂五十兩共三户合規元一百九十八兩五錢五分義昌行來船政廣儲所　時　生子彌月淨五元又蒙諸賜義移　三十一元陳蘭溪生子彌月賀義移賑十八元内銅　一元楚南無名氏曹覯周武要隠名氏三户各洋五元緣玉居氏一元共七户合洋七一元内銅洋一元以上廿四日 
[上海四馬路文報局内山東浙江賑捐收解處經收揚州福和祥莊賑所毛聲和翁募九月分細户另登清單]  
　　十月初五日安徽歙縣無名氏銀二十兩無名氏合記兩户各　二十元吳日新堂　十六元無名氏儉德堂兩户各十元無名氏儉德堂晏爲先人資冥福無求子爲孫女病愈完愿無名氏王氏面上肉疾愈霔永不發完愿蕭天佑還心愿求天保安肚子不脹身安太平六户各二元無名氏無名氏二户各一　力少山人四元王止江足錢二千五百文不留名九八錢二千二百文梁有生足錢三百文以上共計揚平銀八十九兩一錢零二厘又交來人記　平銀八百六十三兩上記大記孔記三户各揚平銀三百兩乙記揚平銀一百兩已記揚平銀七十兩以上統共申合實收規元二千一伯六十九兩七錢一分五厘合併聲明 
 
 
