# 1884 - 125 - 4903978

 

Page 1

 
 
[畵報出售] [  申報舘主人啓]  
　　本舘新創畵報特請善畵名手選擇新聞中可驚可喜之事繪製成圖並附事路由點石齋刷印每月定期數次每次　圖由送報者隨報出售每本收回工料洋五分其摹繪之精筆法之細補　之工諒購閱諸君自能有目共賞無俟贅　上海除賣申報人兼售外申昌書畵室亦有出賣外埠則隨報分寄就近取閱可也兹準於四月十四日第一卷書成　兌特布 
[經籍纂詁出售] [  點石齋主人啓]  
　　儀徵阮文達公視學浙江時以經術爲多士倡衡文之暇譔集經籍纂詁一書士林珍之如拱璧惜乎兵燹之後初印本良不易得坊間雖有翻刻舛　旣多貽害匪淺本齋不惜重貲購到白帋初印本并將補遺逐頁繕寫分附每韵之後工料則精益求精校對則慎之又愼仍用照相石印法縮成巾　本式分裝五本定價兩元治經之士當無不先覩爲快也準於十三日出書售處悉照曩例此白 
[曾襲侯致李中堂書]  
　　敬啓者許久未奉賜函電報亦甚稀簡或謂辦理法越之事鈞意與鄙見不諧爲此言者不獨不足以仰窺買哲抑淺之乎量某矣中堂任重鈞衡智周全局綜計各省兵勇訓練未成驟禦勁敵尚無把握是以不欲輕啓衅端此老成持重之見宗臣謀國從古如此某則欲實力備戰以保和局至於不欲啓衅之心未始不同某居西洋五年經營此事亦逾三載明窺暗察以爲必須禦之以剛者厥有數端法人之　欺軟怕硬雖夸大而喜功實燥急而畏難輕於發端怠於持久吾華備戰愈顯則了事愈易備戰過遲法人旣已獲利則吐出較難一也法人之夙志非徒并越而特欲以越爲根脚耳粤邊之煤礦滇中之金礦無不垂涎此間人之箸作多可爲證然則吾輕讓屬國卽是自撤籓籬二也壽昌江經海防以入海海口有島名曰倍達隴爲東方極好船埠法人欲建爲水師總埠吾華後患何可勝言三也英人垂涎於西藏俄人垂涎於高麗皆視我因應越事以爲進止琉球無甚關繫不爭可也東京乃臥榻之側亦不聞問豈不招各國弱小者之姗笑强梁者之覬觎乎四也我之懼法不在陸而在水不在滇粤一隅而在沿海各口然英德俄美已訂私約倘華法開戰四國雖旁觀不助然不許法人封禁通商海口亦不許輕擾通商各埠如此則法人逞志甚難知難則易退我示以不識正所以速其退也五也法之本國朋黨相競政出多門非各黨同心斷難成大功於數萬里之外而各黨冰炭參商絶少齊心之日六也法人於西洋無一友邦内顧多憂則遠謀易餒七也我若謹慎太過則人視我之國不如馬德嘠嘎斯嘎嘎小邦視我官兵不如劉永福奔竄之孑遺也此辱何可暫忍八也某思於此數端者是以始終堅持備戰之議惜備戰稍遲法軍進據之地已多未進者尚復耽耽已據者更難驅逐如能就目前局勢劃分界限大致以紅江爲根江之上游則我渡而南據未失之地下游則法渡而北據已得之地據者名爲保護　則拓地耳我仿駐藏之例奏派駐越大臣統勁旅以鎭之府縣之官仍用越人我　黜陟之權仍命越王頒以敕諭整頓商人異日法人廢保護之名據其所得而有之則我亦據所得而有之人不能以我佔屬國之地而議我盖知其勢之不得已也先扼險要以拒强隣實目前之急務雖不能悉防後患然禍發亦當稍遲聊陳所見敬維論難 
　　此信由揚友郵寄到館約計時日總在北寧未失已前莊誦一過覺義正詞嚴思深慮遠所謂語語從血性中流出字字從天平上稱過卽此足以見曾侯之經濟學問誠克繼文正公之後而無愧者矣夫曾侯久秉使節熟悉外洋人情其於法人之心思計較不啻瞭如指掌故其所言無不確切明著與局外人浮光掠影之空議自是不同其其而克見於行事固足以扼法人之吭其言而不見於行事亦足以破法人之膽目下都中會議仍復和戰紛紛莫衷一是然苟知嚴備戰務卽爲易十成和之理則亦無庸齗齗焉古人云能守而後能戰能戰而後能和其序不可紊其理不可易也衆人言和而一於和曾侯亦未嘗不言和而欲以戰爲和之地其識見之卓越豈僅加人一等而已哉敬書數語以誌欽佩[  本館謹識]  
[本館接奉電音]  
　　昨由通州電局專發電音到本舘有四月十五日諭旨五道敬謹譯登○四月十五日奉上諭江西學政着梁仲衡去欽此同日奉旨志元補授太常寺卿欽此同日奉旨長善着來京當差廣州將軍着繼格補　熱河都統着　　補授欽此同日奉旨黑龍江將軍著文緒補授欽此同日奉上諭本年查閱雲南營伍着派張凱嵩逐一查閱認眞簡校如有訓練不精軍實不齊者卽將廢弛之將弁據實叅奏毋得視爲具文欽此 
[朝鮮近事]  
　　本月初一日二兩日膏雨驟　土脈濕透麥苗暢茂惟雨後較寒可衣重綿不似首夏光景耳○ 
初三日國王　廟初五日又謁其祖廟所行之路兩旁草棚盡行拆去作小貿易者不堪其苦所以居深宫者貴簡出也○趙福昌民船抵仁川華商赴仁川起貨上稅者不下十餘人忽被諸商執住一人亦朝鮮居民而穿戴中國衣帽者當送通商委員李君處聞已有人保釋矣嗚呼此弊不除華人何以安厥居哉 
[祖誌盛]  
　　倫敦報云日斯巴尼亞新簡駐華欽差起節來華其未動身之前中國欽差招飲於使署并請各國欽差作陪外務大臣亦至焉酒肴霧霈車馬雲屯固一時之盛事也 
[某公奏礦務事宜]  
　　再奴才又聞上海招商局開辦煤礦鐵廠一切牟利之事悉仿洋人集股公司事例糾集股分衆擎共舉本屬不成政體如果行之以誠信　之以大公猶不至殃累平民貽譏中外乃聞司其事者往日藉集股之名爲羅掘之計鉅資人手輙　營田宅爲私利而不顧商務之興衰迨其折閱或減半歸還或僅得什一而局中者反得逍遥事外旣無公罪亦無私謪何其巧也甚至去歲金州煤礦但聞集股不聞開辦小民徒執股票取償無日告訴無門尤　詫異總之自有股票以來獲利者不及百分之一受害者則不知凡幾權厥輕重何去何從又况恃有巨欵爭勝洋商一旦中其狡計或勒價以抑貨或提欵以傾本如胡光鏞者一蹶不振原無足惜而以中國之財力　銖　取盡 
 
 

Page 2

 
 
舉而輸之於外洋民安得不貧財安得不盡奴才以爲欲挽積弊宜先除集股公司之名除集股公司宜嚴定折閱之罰事苟不成各股票悉照原本歸還不准絲毫尅減如有虧移卽照侵盜　財物例秪罪庶不至竭億萬姓之　膏恣一人之揮霍彼無所圖利勢且不禁自止或亦補偏救弊之一助奴才愚　之見是否有當謹附片具陳伏乞聖鑒謹奏 
　　右片稿由都中友人郵來亟録之俾閱者先睹爲怏并閱已奉旨將原片抄給南北洋大臣閱看通餼承辦各員認眞經理矣本館附識 
[京都近信]  
　　昨得京都訪事友人來信云初七日各官在總理衙門密議各　書寫均是章京司員等自已動筆昨日又在内閣大會議六部堂官及各部司員均往其議甚密外間不能與聞大約爲法越之事然都中亦謡傳不一有謂李中堂意在議和而王公大臣中與傳相意見不合者頗不乏人議論紛然莫衷一是惟聞法越一節大約當由李傳相主持云 
[九江茶市頭盤行情]  
　　甲申四月十三日九江茶市開盤據聞較去年行情約高二兩茶色亦佳均可沾潤今將頭盤八種字號開列於後怡和行進　怡二五寗六百零六件四十四兩同春榮緑君二五寗五百廿二件四十二兩同春榮義順二五寗六百七十六件三十九兩同春榮天裕行進履泰二五寗七百零四件四十兩同春榮眞　二五寗三百零二件三十五兩同春榮仙芽二五祁三百三十六件三十四兩同春榮龍芽二五土四百廿件二十八兩同春榮惠香二五寗五百廿二件四十兩隆泰昌 
[潯茶電信]  
　　昨晚七點三刻本舘接到九江電信云兩湖茶之到九江者共有七萬箱卽於本日發樣矣 
[厦門雷雨]  
　　厦門西人信云初七初八兩日該處大雷電以風損壞物件甚多某船上之桅杆亦被雷擊壞爲從前所僅見云 
[軍令嚴明]  
　　去歲彭宫保來粤視師隨帶自老湘合字營及湘淮兩軍同資堵禦其合字營乃陶軍門統領現調撥南石頭炮臺駐紥戎行整肅法令森嚴該營與鄉村毗連恐兵勇時出滋事故特設板簽令哨長　鄉糾　遇有不法兵勇卽以軍法從事前月曾將吸烟聚賭　數人重加警賣該勇等稍知歛迹惟時移事過玩易旋生前兩日哨長四出梭巡忽見兵勇十餘聚足一處或則嘘雲吐霧或則喝雉呼盧卽帶回營科以應得之罪現仍恐良莠不齊復　前轍再諭各鄉耆老遇有兵勇之吸食洋烟及在塲聚賭者均嚴行驅逐稍爲袒護則厥罪惟均故邇日各鄉皆留意隄防該勇卽欲逞志亦無託足之區而不至流爲不肖矣說見中外新報 
[詐風日甚]  
　　無錫北門外顧橋下寳源典於上月二十五日開市該商夙知開典之日强當詐擾者必多是以並不聲張擬於此日潛行開張詎外面早有風聲上午擁進者已有數百人見勢不佳趕請貳尹及汛官彈壓亦苦口衆我寡至午後已聚千餘人該典將門關閉而在内者閙出在外者打入每一開門内不得出外又擁入人聲鼎沸致將前後門墻壁櫃檯均行打壞櫃内磚石堆積幾滿除碎衣破布儘數受當外又每人給錢二百文令其散出散出之後仍復回進共計花去四百餘千文第二三日仍有　閙者該商雖係初次開典不諳調排而究係請帖開張遵照木榜並無重利私押情事而乃遭此訛詎不禁爲之慨然又月之初八日無錫南橋凌保和典開市裴邑尊發差彈壓發至二十四名差仍然無用直至發營兵拏提枷號五人始得安謐尚屬幸事也 
[防務關心]  
　　中外新報云穗垣籌辦海防特於長洲白土崗地面添築炮臺并增　橋梁一道直達沙路魚珠等處以便軍士往來前月大憲特委水師遊府監督建造業已鳩工庀材經營伊始兹因防務吃緊廣集工匠以兾速成故削伐之聲終日不絶并連日由省搬運軍裝噐械等物絡繹於道以備不虞則邊務之孔亟於此可見矣 
[命案藥誌]  
　　蘇垣城隍廟橋有向開雜貨　朱姓混名老妖怪素賴廟中香市獲利頗優年來禁止婦女燒香生意寥落日形虧折上年將店閉歇有陶姓接　開張老妖怪貧極無計以伊舊業爲詞前日至店索借陶因並非接　置之不理朱乃潜服阿芙蓉膏圖詐斃命由陶姓報請吳邑尊詣騐旋據屍屬具結以委係自盡求請免騐想必有人調處其間也乃事隔一日離橋數武又有修仙巷張姓學徒自盡之案○孫錦堂者畫繡爲業娶妻上每人素不安分與京班無賴諸伶熟習或拜爲乾娘藉作鴆媒俗所謂着緑裙者也比隣開燭鋪張姓夫故孀居店徒潘某紹興人時來家供使令前日偶過孫門無意將其幼孩碰跌門内突出天津口音數人不由分說將其痛毆一頓狼狽而歸正擬述告師母乃孫妻又登門呌吵張氏畏其凶燄只得將徒嚴斥一面向孫賠罪　妻始喃喃而去潘抑鬱無聊亦吞烟殞命由地隣報騐雖係自盡身有傷痕並訊明致死緣由將孫夫婦當塲答責且將孫錦堂管押令交出凶毆之人重辦云 
[凌遲逆犯]  
　　江陰縣　和尚逆倫案撫憲已提勘定於十六日恭請王命凌遲梟示云 
[賭棍滋事]  
　　寗郡賭棍動輙藉端開賭屢經宗太守拿辦示禁在案兹聞南鄉二十都費君廟開光各處賭棍皆聞風前往或聚於舟或集於陸舉國若狂毫不避恩有石碶賭棍楊唔　與山橋賭棍某甲不知因何各糾同黨鬪毆兩黨均受重傷特未釀成人命耳 
[整頓圜法]  
　　前報京師有不用當十錢專用制錢之議嗣聞順天府五城御史與各該屬地方傳典當十家錢行十家齊集順天府署諭以此舉總期有便於民無累於商繼因錢當兩業意見不合尚無成議然都中各業一聞是說凡出入錢文無不認眞挑剔是以現錢日賤錢鈔愈貴或以現錢易　每換票一吊甚有加給錢四百文者上月二十九日有候補縣吕明府押解官銅五十萬斤入都投户工兩部上兌巳交寳源寳泉兩局照收或謂以之鼓籌　錢而代當十大錢未可知也 
[松江府試上海縣初覆前列各次]  
　　共取一百三十名今將前列名次列左莫炳垣梅豫棖包飛鴻李宗鄴范熙澤劉欽謨沈元福吳鍾英奚慶良林祖潤耿光勤黄熚元陸耀庠程桂淸朱　鼎郭廷鉁劉欽亮沈文蕙曹廣鑑王樹基杜寳璿顧光裕陳顯曾許慶楨唐祖繩徐保大沈善徵陳耀翔張翔龍顧淇 
[杜漸防微]  
　　上月有英兵船之兵頭在高橋鎭打鳥被鄉人扭毆一節經邵觀察札飭寳山縣王邑尊將肇事之鄉人查獲兩名訊明枷責在案現又出示曉諭各鄉民嗣後遇有西人打鳥毋許代爲拾取倘敢故違卽當提案究辦亦杜漸防微之一端也 
[騙洋扭局]  
　昨早有某僧扭一人到八仙　巡防分局稱去冬在西門外相近建廟一座欲請縣尊示諭此人卽來兠攬謂縣署有某甲　 
可託此事　　從廉我信以爲眞卽交洋三十二元不料一去無蹤昨晚伊借入廟進香爲名又來索洋若干爲此送請究追局員着將騙洋之人責五百板復打　條三百掌頰四百下飭兵役看守不知作何辦理也 
[在置會塲]  
　　本埠西人開設花會其日期前已列報兹悉怡和碼頭空地上已裝置欄干行見名花位置各得其所足供遊目騁懷矣 
[取水更易]  
　　虹口浦灘各馬頭裝設自來水管以便輪船汲取及試演龍頭等情早已列報然尚有木碼頭間隔取水猶未甚便現聞自順泰碼頭起至怡和馬頭一帶復將水管接出由木馬頭上裝立龍頭庶各船取水更爲便易也 
 
 

Page 3

 
 
[大橋修竣]  
　　鐵路大橋前因修造欄阻行人兹悉此橋現已修竣上設自來火燈八盞惟兩旁欄干尚未油漆云 
[抽查貨船示]  
　　總辦上海籌餉貨捐總局署理江蘇松江府上海縣正堂黎爲出示曉諭事案奉松滬捐厘總局札開奉蘇撫部院衛批本局詳據上海縣禀油荳餅業以掣單提貨諸多未便由局核定抽查辦法由各行報數備查各緣由奉批察核所議尚屬允洽仰卽分飭遵辦具報並移蘇松太道知照繳等因到局奉此自應將酌　簡便抽查章程分别移行定期開辦　抽查之法首重封艙假加同日進口商船　號大關并騐之後一律封艙循舊先以關單報局核捐該商遲早提貨隨時報明貨捐局立卽派員同往指定何船啓封抽查騐卸倘本日貨未卸　仍由局員用灰印封艙次早復啓總以卸畢爲止仍令各行將本日所提之貨次日結總報局以便核對其餘免查之船啓封後聽其自便以示體恤惟卸見貨物前據該號商順　源等以油　簍餅以片計不難儘數呈報其餘黄荳瓜子等散裝之貨關扦局騐計數難符等情禀經關道衙門咨局併案核辦細察所稟亦尚實情自應分别辦理兹由局　平酌定原報一千石卸見浮多不及百石數在一成以内者僅令補捐免罰倘數逾一成已在百石以上補捐外照正捐加罰三倍查　關完捐皆有號商經理倘一號之中接連查出三船均浮原報一成以上其爲該號商有意隱匿已無疑義應由該局隨時詳報移縣提案從重　罰俾昭烟戒此法簡便易行裕餉　商並　兼顧卽於本月十六日起一律照辦除咨請關道衙門諭飭關吏人等届時封艙候查外札局遵　現章飭派委員司巡認眞抽查督卸並先出示曉諭一面仍隨時查察行之日久如有别項情弊立卽禀請　辦均毋徇隱怠玩等因到局奉此除將遵辦緣由報候轉詳外合行示諭爲此示仰該商人等知悉自本月十六日起所有各行提貨遵照憲定章程無論遲早隨時報候委員同往啓封抽查騐卸仍由各行查照原稟自將本日所提各船貨數於次日結總報局以憑核辦其各凛遵切切毋達特示光緒十年四月十四日示 
[控追存銀]  
　　家丁朱甘投蘇臬需衙門控稱主人任科進係頭品頂戴二品封銜前任山東巡撫曾有銀萬兩存在上海謙吉昇西票號按年生息今聞該號及分開各埠之票號均已關閉當往上海探得該號執事人靳春嘉將號中物件盡搬在復來棧靳亦居該棧請爲飭提追究等因許臬憲派陳委員來　協同上海縣查提上海縣以該票號　復來棧均在英租界特移文英會審員派差至復來棧先將　吉昇之物件箱　發封并提靳春嘉等去後又據該家丁朱升　英會審公　訴稱靳於十五日出外不返　係知風避匿所有皮箱一只衣包二個亦已運出查知寄在郝　舟　請着郝交案太守隨飭差傳郝僊舟於昨晨投案聲稱被靳欠銀五千兩洋三百八十元故將皮箱衣包暫抵等語該家丁朱卄亦上堂禀稱我與張師爺先到該棧於十四日　靳住之房門已經封鎖十五日陳委員到時靳已不在并查悉靳已先將皮箱衣包交與祁姓并聞靳之避匿係郝所使請令交出皮箱衣包及靳太守隨問郝曰該票號之衣物箱籠早由朱升控告在案爾當交出郝答稱彼此均係被票號欠銀惟我之銀洋由靳將箱包暫抵須歸還我銀洋卽可交出太守又問靳將箱包抵交與爾有無抵據内有何物爾知否郝答稱該號欠我銀洋實有憑據箱包　抵却無抵據然靳面交與我時有該棧司帳等人可証太守隨飭將郝送縣着朱升投質 
[報案候訊]  
　　蔡忠義楊順金　英公堂稱史某曾將金剔牙杖抵押於何祖安計洋六十元前日在醉春園酒舘何令史備洋取贖以致爭執我等解勸遭辱請爲究辦黄太守飭差查覆在案昨晨有某西人同史投案史禀稱上月二十五日由相識之楊順金邀我至四馬路唐紅寳妓家吃　當有楊之友蔡小狗此蔡忠義及何祖安林福紀　有一不識姓名人合我賭博我以銀洋未帶爲辭伊等謂金飾均可作抵爾時乘醉與賭　輸洋二百二十三元當將金剔牙　余戒等件　與何祖安次備洋卽向　歸旋由楊又來邀至祥春里之妓女顧金鳳家聲言再賭尚可翻本　帶洋六十八元又輸去外復將金剔牙杖抵與何處計洋六十元後知伊等局賭因向理論太守閱稟之下問史爾年歲幾何答稱二十九歲太守謂已非小孩何至若是之愚　繙譯請傳原告蔡楊及何　到案訂期於下禮拜六集訊太守允之 
[英界公堂瑣案]  
　　金應福卽金雲卿控嚴阿龍糾　刼婦由包探顧阿六獲嚴到案候訊各情已列前報昨由捕房復將嚴阿龍解案並稱前有裘　豐烟店出店人挑連淨　被嚴阿龍冐充巡丁奪去寄在王中遠酒店内旋由烟店訴捕往吊净絲并拘王送案奉斷淨絲給還着王具保交　躭延已久嚴又犯劫婦之案請爲重　乾豐烟店康亮臣開酒店之王中遠各訴前因金應福嚴阿龍各執如前施　譯請科嚴冐充巡丁攫貨之黄太守因飭實嚴百板管　至金應福所控之案飭候傳到嚴供出之朱阿五再訊○包探秦少卿稱吳長卿前被其棧控竊送案吳稱有兄在吳淞營中爲武弁等語　飭送往吳淞昨在路又見吳衣服一新并持新洋傘殊屬可疑搜其身畔尚有洋七元四開二个一併送案請究吳　衣服均係自已物此次帶洋來滬係贖　次所押之初洋傘確是新辦皆非竊贓施繙譯謂前送吳回吳淞不准再來滬上今敢違諭復來請辦以儆黄太守隨判吳管押一月大小銀洋及傘　行存堂倘管押期滿無失主承認始准給還 
[法界公堂瑣案]  
　　昨據捕房解到十齡左右之男孩因其深夜在街行走由小東門捕房拘到翁太守詰其名姓供稱姓陳名福榮住大東門城内及詰其年歲幾何父母在否則無一句着實太守因着送交善堂待其父母到來給領○張戚　偕其友人王松濤稱因有急用將衣服質洋七元及出質店門忽有不相識之人約往茶肆我等置之不理伊卽將洋搶去其黨實有五六人當時報明捕房獲到一人送案翁太守詰之解案人供名魏學才不認搶洋太守着管押候比○顧蔣氏稟稱主人蔡姓有洋二百元曾託兆豐洋行買辦吳蟾靑之妻放出現在無着爲此追問而吳姓係范慶泉及其妻范張氏作中轉借　闕祥興處范曾簽字似應向之索討因范居英界翁太守准詞出票將范姓　婦傳到於昨日訊理吳蟾靑亦遣　告林文奎到案供與顧蔣氏同范供與闕姓係十七年前之老鄰居被等借洋時係自吳妻借出將我名列上花押並不是所畫十字現在闕祥興已回蕩口如要尋此人可到　處查訪定有着落翁太守詰其闕姓借錢何用答稱是買妓女做生意現請寛限將人交到太守限七天將闕某交到否則先行　交洋元歸還蔡姓後再行料理 
[上海北市絲業會館籌賑公所施少欽募灾黎春温救急藥丸]  
　　謹啓者連接四兒則敬來禀去年山東被水灾之區今正二三月春温症大發梁恙不少無醫藥之資求賜純陽正氣丸者接踵而來故會館内籌賑公所今二月間募資先趕合二萬服分運出去該處被灾之區貧病相連饔飱不繼目覩情形困苦萬狀查放賑時遇有染病者帶給正氣丸日不暇給服之甚爲靈騐輕者一二服重者三四服卽可救一人性命此方增中䖍心求賜比衆不同立能見效無奈地廣人衆據禀二萬丸藥丸袛可一月應給來稟請飛速籌欵趕合以應急救仰求本埠以及外埠諸大善士衆擎之九解囊帮助藥丸每百服藥料合成計洋一元二角務請不拘多少隨緣樂助敝公所卽可代合趕解卄去此係費小功大救人一命勝造七級浮屠如有樂助痧藥臥龍丹請交到敝公所一同寄去庶不負樂助諸君一片婆心也今托登貴報奉聞務祈諸大君子廣種福田能多助一分卽可多救一分不勝代灾黎請命之至謹呈慈鑒恭叩善安四月十六日 
[祝壽筵資移賑勸世]  
　　謹啓者頌上南山設宴誠鸞刀之割澤流東海離居叨鳩杖之扶縱締造其孔艱實遵循而罔間今有本埠北市 
 
 

Page 4

 
 
德茂染坊友交到冩滬蘇籍徐大善士欣逢六旬榮慶哲嗣文　禀請供奉壽星以祝介眉而壽翁連閱申報直東兩省被灾之區放賑諸君來函春賑待欵急迫市道已衰籌捐不易屢見報章各善士移神筵神戲喜筵節酒醫藥等資概行助賑者源源而來謹將祝壽筵資五十元交來移助賑捐德播灾黎　效躋堂之獻謀詒醫裔尤恢啓宇之模册乃造於魚鱗歌興鼓腹觥聿稱乎鶴　瑞兆期頤歴來各項之資移助救灾之用功歸實濟在籌募諸君代叩敬謝䖍禱神前其效捷於影響質諸高明　時奉勸如能以親及親俯賜解囊移助庶兩省窮閭得以補救接濟到秋熟共登樂土積陰德於子孫後福無涯祥徵松柏年已協乎遊　謀裕稻粱惠轉推夫濟世勿謂椿庭晉斝無關蔀屋持籌也竊恐未及周知謹再登報以昭激勵[  上海絲業會館籌賑公所施善昌謹具]  
　　補和芥航上人焦山定慧寺退院韻○念載重逢證夙因相看面目本來眞畫禪藝苑當分席上人善畵作主名山有替人雲水光中叅妙相松寥幽處寄閒身儒冠欲棄偕棲　不扣三乘却問津○題友人幽居八首高隱不求仕壽聲堪洗耳徘徊夕陽中安忍踏松子石松徑何物堪下酒晚菘及春韭息機抱甕閒聊　漢陰叟右　畦絮飛化作萍物類生機俵春暖長魚苗時應少下釣右横塘山居勝事多妙在適其適小築香雪叢軒牕開四壁右野屋風光駘蕩頃院落溶溶靜蚤起　月斜煙籠澹雲影右梨院風物南交美乘橈　口腹蟬鳴起麥秋朱實垂垂熟右荔彎黄雲屯隴首刈穫日相守耕讀仰家風課完權釀酒右　塲繁植堪招隱香飄流雅韻最宜月下逢影隔筠簾紊右桂畹[  珠江拙閒廬主杜鳳邠農甫求是草]  
[寄懷故園親友兼示近况]  
　　頻年契闊咆辛酸歸計無聊劍鋏　遥慶鄉園逢稔歲遞經冬令少嚴寒枌榆共社翹磋道萱　盈庭祝侍安我拙謀生遺課子情殷負米爲加餐諸君垂念遠人不旅食身如不繫舟冐雪呼朋圍賭酒歸塗策　岸披裘雲山過眼皆陳蹟湖水澄懷比莫愁詩境迷離參畫格分將筆硯老豐頭[  珠江拙閒廬主杜鳳岐邠農甫求是草]  
[春秋閨情二律限西雞齊啼韻一二三四五六七八九十百千萬半雙分寸尺丈等字]  
　　六扇窗臨一曲溪丈夫寸簡寄遼西萬千花底分飛燕四五更頭半聽雞雨點兩三雙袖冷春光九十白芳齊珊瑚七尺幃空掩一八容顔粉暗啼四五尺水添半溪紅樓十丈百花四一雙星阻橋空鵲二八　凉　　雞客路萬千三載别秋分晝夜六時齊寸心兩地憑誰訴七月蟲聲九月啼[  金陵董實待定草]  
[浙省撫轅抄]  
　　四月十一日金衢嚴道聯禀到進見蒲用叅將李世祥山東回省禀到卽用縣查蔭元沈寶靑姚鍾瑞集禀知藩司委閱孝亷課卷候補主簿陳壽萱禀知臬委中二段差卽日到段典史馬彦枚禀知臬委中三段差禀謝本日到叚銷中二叚差 
[蘇省撫轅抄]  
　　十四日候補道李慶雲金陵囘簽掣江蘇試用直隸州州同王伯乾禀到咨補金山　典史張郴禀辭赴任縣丞陳鍾頴牙厘局委辦洞庭絲捐差府經歴白槐生常熟從九阮樹棠如臯吳光煜宜興丁文照陽湖未八胡鼎臣奉賢均奉府委解回秋審人犯差○十五日候補直隸州吳葆俊禀奉飭知會審敎匪案内蒙予記功二次候補产同知王儼江浦　估驛站囘候補縣陳偉傑上海提案囘趙樹楷藩委赴震澤吳樓查騐倉榖吳鏡沆奉委發審局差余志仁臬委淮安公幹縣丞鄃世球宜興從九汪鳴梧陽湖均奉府委解囘秋審人犯差康曾禄臭委常州緝捕差前署臬憲郜四月三十日壽辰 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北市盆湯衖絲業會舘主施少欽經收順直山東江浙等處賑捐四月十三十四十五日第二百七十五七十六七十七次淸單]  
　　嘉定王御香由全盛局來十元常熟愼遠堂邵爲兒病祈保平安由寳順局來二元苕溪綿力了愿子移送竈君全書愿一元○餘姚翁巳蘭先生書潤助本籍代收四開五元八開一元錢二百五十五文○第九十日出售助賑彩票錦祥記五百七十五號一張裕通恆號五百七十六號一張共售二張計洋四元以上十三日○蘇州徐善士六十大慶節省壽筵資移助由本埠德茂染坊來五十元吟梅舘主求病速痊由甡元絲號來二十元松江靖節後人求妻產後平安由甡源庄寄恊源局來五元廣東隱名氏一元○嘉定秦佩鶴韶臣昆季兩太史代募捐册臣記十元書潤合共四元錢二百五十文○綺園朱君少梅代募捐册徐福生十元榻兆記求合家平安三元無名氏一元楊聽寶求平安錢五千文合共來洋十八元錢六百文○楊詶洗馬橋洪公舘代募捐　泉唐連文夔求親壽二十元至誠氏求親富貴壽考十五元萱蔭閣主求功名連文卿求親壽徽州無名氏三户各四元泉唐樂善主求親壽武林連生文金求功名樂善文生求聰明樂善主求親壽萱隆閣主求敏慧爲善最樂主求親壽三省主人泉唐求親壽文金生求親福壽連文生求親壽丁溪塲署許維仲武林生求親壽連文遠連文英求明聰紫陽文生求親壽泉唐文玉　求親壽十六户各二元連霞子洪文生求親壽明德氏三户各一元求親壽人子孫賢氏有餘主三户各二角洪永壽吉昌文生文童永福洪祥六户各一角益壽益善仁昌文柱文德文君文卿文夔文章文光文懷生桂生金生才天佑天賜天保永昌金黎明長生仙志名利通明仁儀黎民明德富遣麒麟仙主百性三十一户各一角全福信仁意四齡童信善士信仁義文湘君樂善全福永壽福昌壽昌浙文君古歙主興寗君求如愿心愿吉祥文永祥仙德氏含光氏樂陰驚萬年靑龔氏韓龔氏齡美子玉齡子如意人錢唐生今仁堂錢唐子武林生萱蔭閣慶豐慶雲氏文剛觀靈成恭壽令萱閣文麗君文憲氏文遠氏萬春隨緣子祝詞得四十五户各一角求玲利賢良無灾敏薏如意興旺平安親壽安樂福田自明心利氏十二户各一角玉貴林茂林慶　其　愿長生結善不二心雙玉　善良子長善良善根長全家善興旺樂春生勸樂生慶發善錢金樂數次捐生文玉甚樂子玉　童五齡四齡童爲善童子七齡童三省主人一心善種福田四次捐生廣行樂善結陰功壽慶壽貞金壽連吉生最樂主爲善主陳升誠心子平心子憑心氏浙江生虚心實力生爲善主學道子立志爲善文異文玉福壽福生金福古歙氏泉唐生武林氏文卿氏陰驚生上黨生劫餘生陳吉生長慶生學長生雲霞子雙生子益善主慶餘主善緣主至誠氏有心無力氏文淸震文新明得雙桂利人民利物利人民益百性隱名氏隱名字無名氏無名氏隱名氏不留名八十户各一角合共洋一百元由福興潤局來○金益三求康健錢五百五十文高益三求病愈四百文免樂資人二百十文三五童子張　　任氏求女　愈金少齋求產安三户各二百文張玉泉求母病愈變價烟盒人金曉亭三户各一百四十文由葉謝盧君懷淸募寄合共來洋兩元又　守鶴許愿助玉墜頭一件○京都吳芷林部曹經募靈石何宅御服碑三公山碑夢眞客　濮陽令碑魏公先廟碑康君墓銘瘞琴銘隋張通妻陶墓志蕭勝墓志張源墓志陳義墓　文鉄像頌各一宋石經十六張道德經六張顔家廟碑三張五禮記三張萬安橋記二張共計碑帖十七種馮君桂棠抽把上弦表一個沈君杏卿梹榔葉扇一把墨一匣孫君募韓子丕釐太史書對十付陳君靜宜小硯瓦一方大板洗寃録一部熙朝新語六本敷文課藝四本吳君芷林　助五經文字帖八張墨搨劉石庵扇面十二張周君少庭眞老山野參三支重三錢二分以上各件均估併助賑彩票册内○餘姚翁口蘭先生書潤助本籍代收四開一元十六開一元　十五文○第九十一日曓售助賑彩柰朱雲記五百七十七七十八號二張眉山野人五百七十九號一張剡川山樵五百八十八十一號二張肆隱居士五百八十二八十三號二張共售七張計洋十四元以上十四日○凝蘭書屋由沈馨如兄來十元本埠仁大典同人敬武帝誕會預移席資八元又來柘湖愛蓮生心願二元祁門謝竹坪乞病早痊二元逝寧無力子由杭全盛局來一元廣東吳廷章一元○第九十二日出售助賑彩票同昌號五百八十四號一張凝蘭書屋五百八十五至五百九十號六張施旭臣記五百九十一至五百九十五號五張共售十二張計洋廿四元以上十五日合併聲明 
 
 
 

Page 10

 
 
[光緒十年四月初十日京報全録]  
　　宫門抄○上諭一道録前○江督左奏京控要案審明分别定擬摺子○四月初十日刑部都察院大理寺鑲紅旗值日無引見○英俊假滿請安○寳昌請假五日○内閣奏派騐放之大臣派出文中堂延煦許應騤徐用儀○召見軍機醇土○○太子太保大學士兩江總督二等恪靖侯加一等輕車都尉臣左宗棠跪奏爲京控要案審係揑詞圖翻並正犯於訊責後畏罪自盡分别照例擬結恭摺仰祈聖鑒事竊准都察院咨據江蘇職婦駱張氏遣　京控一案於光緒七年九月十二日具奏十三日内閣奉上諭已革江蘇同知駱基賢誘姦民女一案前據譚鈞培審明定擬奏請治罪此次該職婦所控是否畏罪圖翻砌詞妄控着劉坤一提集全案秉公研訊確情據實具奏等因欽此抄録原奏咨行欽遵辦理等因當經前督臣劉坤一及臣先後札委江寗藩司梁肇提鹽巡道德壽等督飭江寧府知府趙佑辰等提訊詳辦旋據該司道等提訊案内要被道員李振玉供情狡展　經臣奏奉諭旨暫行革職歸案審訊嗣據該司道等以此案歴訊多次兩造仍前狡執且控關前護撫臣譚鈞培恐滋藉口稟經臣奏明改委安徽臬司孫鳳翔於十一月十九日到寧審訊卽據該臬司究明駱基賢先收張潤寳爲義女誘逼成姦並非買妾仔案婚據係駱基賢揑造令賴其勳改冩衆供僉同而駱基賢駱張氏始終狡展不承自非照例刑訊不能杜其狡展該臬司於十二月初一日用戒尺先後將駱基賢責打兩手掌三百下駱基賢仍前狡賴茹供不吐於次日吞烟自盡據屍妻駱張氏稟經臣札飭江寗府督飭上元江浦一縣據實騐報並　臬司孫鳳翔龍現訊各供按擬詳解臣親提覆勘　駱某賢籍隸福建惠安縣向在上海洋行生理納妾張氏母妻均在原籍先　同知銜花翎光緒四年報捐同知分發江蘇試用是年十一月間騐放繳照到省派分江寗差委經長江水師提督札委帮辦上海軍火局務賴其勳祖籍福建永定縣寄籍順天由監生報相府經歴指發浙江歴署嘉興府司獄經歴並代理秀水縣事同治元年丁父　赴滬借資在海關銀號郭日長處襄辦筆墨因越品僭用頂戴革審在押脫逃被獲擬杖加徒恭逢同治十一年正月初四日恩旨減爲滿杖勒令回籍嗣該革員仍至上海筆墨營生監生張錦仁故父在日與駱基賢交好張潤寳係張錦智第八胞妹自其父母故後隨次兄張錦智次嫂張唐氏撫養過度與張錦仁分居各炊張潤寳初生時曾雇王潘氏餵乳三年回去繼又在駱基賢家帶乳駱張氏養子未久亦卽歇工光緒元年張潤寳年交十一歲適王潘氏由家來滬携帶張潤寳至駱基賢家閒游駱張氏見其面目淸秀給與食　囑令常來游玩王潘氏令張潤寳回家後　自歸鄉里三年三月間駱基賢家已故僕婦王媪來至張唐氏家言駱基賢欲求張潤寳爲妾張唐氏以伊夫兄弟均屬正經生理不能將小姑作妾回覆越日王媪復來說合張唐氏告知其夫張錦智亦未允許繼後駱張氏親來數次述伊無親生兒女願領張潤寳爲寄女時相陪伴視同親生長爲擇配佳婿並欲聘張唐氏次女爲媳親上加親將來諸多照應張錦智夫婦惑於巧言貪圖富貴兾可照應隨各允從是年正月十三日駱基賢家遣王媪帶衣飾數事與張潤寳穿帶張錦智買辦糖糕饅首喚前在伊父店中雇工卽王潘氏之夫王壬泉挑往由兩家僕婦伴送張潤寳至駱基賢家拜繼呼駱基賢爲爹駱張氏爲媽卽在駱張氏臥室廂房歇宿六月初六日駱基實家憑媒聘定張錦智次女爲媳送禮過帖從此互相往來一日駱張氏邀張唐氏至其家内送與金鐲一對作爲自幼養育衣食之費張唐氏不肯收受駱張氏說存於張唐氏處將來俟張潤寳出嫁時作爲增嫁亦不妨事張唐氏因卽領回時張潤寳年甫十三歲駱基賢早晚起臥不避七月初七日夜駱基賢自外回歸見張潤寳獨坐房内起意圖姦喚令伴宿張潤寳不允欲喊駱張氏進房駱基賢手捫其口令勿聲張並有聽從陪宿伊當格外看待如不依允定要吃虧引誘嚇逼張潤寳年幼胆怯被逼勉從後非一次厥後張潤寳偶爾回家有駱基賢家傭婦緊隨不離左右無從告述四年正月初六日張閏寳回家拜年乘間向張錦智訴說被欺情節張錦智碍以親情又畏財勢囑且隱忍袛得名爲寄女暗中作妾仍令至駱家亦未告知女兄以故張錦仁及諸親戚皆知寄養爲女初不知已被女汚情事六年九月二十七日爲張錦仁等故父十週年祭日衆親畢集駱張氏亦同張潤寳前來叩拜張潤寳痛哭一回隨　帶同回去未能向張錦仁說知其時張錦仁風聞駱基賢已將張閏寳姦汚並欲　佔爲妾心生疑慮於十月十四日藉張錦智吐血病發囑張唐氏接張潤寳回來視疾駱張氏親自陪往張錦仁密向詰問遂將先被駱基賢誘逼成姦並常被駱張氏斥說不孝屢次打罵　情哭訴張錦仁卽向駱張氏講理駱張氏口出大言兩相口角經張錦智勸息回去張錦仁隨令張潤寳住在伊家未令回去駱基賢知事已敗露被控當卽先揑價買張潤寳爲養妾被其兄張錦智邀歸藏匿遣屬赴上海縣控追經縣批飭檢據呈核駱基賢隨往拜素擅刀筆之賴其勳未晤復遣人邀至伊家誆令陪客賴其勳連夜前往詢無他客駱基賢卽袖出揑造喜帖令其看視賴其勳以張潤寳現在親兄何僅伊嫂張陳氏出名又不冩身價銀兩若干止載金鐲一對恐難准理遂爲添入張錦智同繼室陳氏商議將自已胞妹乳名潤寳年十三歲三月二十日亥時生憑媒說合送與駱宅俟其長大成人任憑收房擇配得受撫養衣食等費金鐲一對計重八兩等語另爲　冩續後呈縣張錦仁亦先已具訴提訊兩造供詞各執尚未訊詳經蘇州藩司譚鈞培訪聞將駱基賢禀經前江蘇撫臣吳元炳奏叅革審行司飭提人卷到省發交蘇州府審辦賴其勳與張錦仁前曾在郭德盛土行共　當張錦仁未訴縣案時曾邀張錦仁詢問究欲圖名圖利不妨直言若是要利呌駱基賢家再備一分禮來張錦仁以生理顔見人死無以對父母之言答覆賴其勳又稱不如令駱基賢家僱用紅傘四轎將張潤寳接去亦可顧全顔面張錦仁復答以請願設身處地何肯干休伊與駱姓誓不兩立而散復經蘇藩司訪悉賴其勳唆訟多事狡展異常飭據上海縣知縣莫祥芝設法誘獲解省發縣管押駱基賢到省後總想狡飾說罪因賴其勳曾向張錦仁排解肯爲伊出力現賴其勳亦被訪獲寄押在蘇遂自作親供底稿託伊妻兄張幼壽卽張驥德轉央賴其勳删改並先信知家屬送給賴其勳家洋銀五十元賴其勳看底稿未妥卽爲删改將其欲蓋彌彰之語節去仍交張幼壽送回提訊駱是賢等究出前情雖非强奪姦佔而其誘逼寄女姦汚揑誣抵制賄改親供妄希脫罪各情已據供認不諱賴其勳犯案擬徒減杖遞籍潜來上海風聞唆訟多事又於駱張兩姓訟事輒邀張錦仁關說煽誘爲駱基賢改供受賄顚倒是非將駱基賢賴其勳分擬遣軍等罪解司勘訊無異詳經前江蘇撫臣吳元炳移交護無臣譚鈞培奏准部覆詎駱基賢畏罪圖翻自揑情訐毁據刑逼招等詞令其妾張氏冐稱職婦出名遣　進京赴都察院衙門具控奏奉咨解回寗行提人卷托發江寗司道審訊據張錦仁等各供尚屬相符而駱基賢駱張氏等仍堅執以金鐲買爲養妾立有婚據並將三年七月初七日逼姦一節挪改爲四年七月初七日收房等俱任意狡展並敢以承審司道廻護上司違例承審　堂挾禀經臣奏明改委安徽臬司孫鳳翔酌帶隨員書役來寧核明卷據督同委員　别研　並令賴其勳當堂另冩一紙核　成案婚據筆致相同賴其勳無可狡展據供實係駱基賢招往伊家袖出僞據爲其添列張錦智同繼妻陳氏允願喜帖並爲另謄各情親冩供單存案及提駱基賢質對節次反復開導駱基賢一味狡展不承飭用戒尺先後分責兩手三百下仍復茹洪不吐發回看管乃駱基賢情虚畏罪於次日吞服烟膏經縣傳同駱張氏當面灌救吐出黑水逾時身死據江寗縣禀經飭委江浦縣會同上元縣騐訊詳報復提一干人証復加嚴訊衆供命同而駱張氏先則固執京控原詞任意刁狡堅不承招及親提復審肆行逞刁避匿不到案查此案迄今兩年有餘江寗司道審訊五十餘次兹經鳳翔督同委員悉心嚴訊反復推勘衆証均甚明白毫無疑議而駱基賢生前旣刁健不承駱張氏現又逞刁狡避若仍任其延宕拖累伊何底止自應仍據衆証情狀照例擬結查律載豪勢之人强奪良家妻女姦佔爲妻妾者絞監候又律載積慣訟棍播弄鄉愚恐嚇詐財一經審　卽依棍徒生事擾害例商發雲員兩廣　邊烟瘴充軍又律載凡不應爲而爲事理重者仗八十又斷罪無正條援引他律比附加減定擬又名例内載内外問刑衙門審辦案件其有實在刁健堅不承招者如犯該徒罪以上仍據衆証情狀奏請定奪各等語此案已革江蘇試用同知駱基賢使令其妾張氏招認民女張潤寳爲寄女誘逼　姦欲圖覇佔爲妾迨事敗露經其兄張錦仁留住家内輒敢揑造張錦智夫婦允願喜帖誣控抵制並有毁改親供希圖狡飾脫罪旣提省審認按例奏請改發黑龍江充富苦差已奉部覆復敢自揑情託毁據刑逼成招情詞令妾張氏冐稱職婦出名遣　京控希圖翻案今經訊屬虚誣罪有應　惟遍查律例並無誘逼年糼寄女成姦圖作爲妾未成作何治罪明文自應比律减等商擬駱　賢一犯擬合比依强奪良女姦佔爲妾　監候律上減一等擬杖一百流三千里係職官從重發往黑龍江充當苦差其於審結奏咨到部復敢揑詞赴京翻控訊明並無屈抑照例應候發遺後在配所用重枷枷號三个月業已畏罪自盡應毋庸議此稿未完 
 
