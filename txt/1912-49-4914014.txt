# 1912 - 49 - 4914014

 

Page 1

 
 
代論 
[國民黨宣言書]  
　　亞州無民國亞洲之有民國自我中華始我中華之爲亞洲一大帝國舊矣風卷電掣變化倐忽蛻帝制而植民權自我今日新中華始雖然帝國之責任於此終民國之責任即於此始帝國之責任君主當之民國之責任非我國民其疇當之者 
或者曰中華國民偃仰生息於專制政冶之下數千年於茲以數千年專制政治養成之種種特性與其習慣俄焉歆於所慕改易常度其奔赴共和事業也猶商人之投機耳功獲告成殆關天幸夫天佑中華誠不惜貺以共和之美名而數千年來專制政治養成之種種特性與春習慣豈能一旦剗削以盡今欲以非常責任遽屬之柔脆散漫專恃依賴之國民必無濟 
　　鳴呼如或所云其儆愓我國民歟抑圖破壞我民國先以厚誣我國民歟我中華而仍爲專判帝國則已我中華而僅由專制帝國遠法英倫近師日本進爲立憲帝國則已今旣一躍而爲民國則我國民之實力詎不能追蹝平昔所最敬慕最友愛之美利堅遥遥對時於東西兩半球之上以發場其光采故處今日而論責任問題謂國民不足恃者是顚覆我國民責任卽侮奪我國民權利雖目爲公讐可也何則民國云者以人民爲國家主體握無上之主權者也 
　　今夫主權在民之說當世類能道之究其持論之根據則大都指爲國會不知國會之權能與行政司法各機關同出一源皆有所限未可加以無上之名也蓋定三權之範圍者憲法也而握編纂憲法及改正憲法之權者國民也國民處至尊之位握無上之主權即負無限之責任凡爲民國固應爾也不然議會萬能之流弊視君主之專制又何 
以異 
大地之上大小民國奚翅十數其以三權爲憲法所付予國民獨握無上之主權者厥惟美利堅考其行政以哲克生所持主議爲最合共和之眞際何則立行政之地位者往往欲擴充其勢力或且與民奮鬥爲集權之計哲氏獨認國民爲全國所含之質點以保護國民權利爲行政之基礎所謂國民民政是也彼名共和而實專制者其知是耶吾黨竊願本此主義効忠民國進則見諸實施盡公僕之天職退則主持輿論示政海之方鍼世有哲克生其人乎願握策而從之矣 
　　按是會發起者爲潘昌煦朱壽朋潘鴻鼎陸鴻儀等三十餘人贊成者爲伍廷芳等十餘人簡章續刋 
[專電]  
　　今日南京政府代表入見袁總統由唐紹儀君偕往袁極表歡迎之意并允南下就任各代表亦代南京政府申謝推翻專制翼贊共和之力 
　　北京商界公舉代表面懇袁總統將統一政府設於北京袁謂此事須由公議此時尚尀懸斷 
　　袁總統通令北省各官紳勸其秉公辦一勿意氣勿挾私見以安民生而顧局 
直隷士紳議公呈袁總統請委任蔣雁行）現任江北都督）爲直督 
　　荷人侮虐華僑事北京荷代表但云已轉電本國政府仍無滿意之答覆 
　　蒙古活佛以獨立新政府名義行文俄國請借羅卜一百萬枚並向俄國借用武員組織蒙古國民軍（以上北京） 
　　昨日（初九日）開原一帶南北軍復有戰事幸戰况不甚激烈大致可望調和 
　　滿洲城鎭頗有亂象日人擬以保護僑商爲詞再加戍兵入滿（以上奉天） 
[公電]  
　　天津各省商人電孫大總統黎副總統叅議院同鑒並南京各報館公鑒臨時政府宜北不宜南其關於歷史地利外交經濟各大端章太炎先生論說極詳茲不復贅紳商人等籍隷南方旅居各省竊見自去秋起義以後北方各處秩序全未紊亂實賴袁公鎭撫之力現清帝甫經遜位人心摇 
 
 
 

Page 2

 
 
惑若令袁公往南接任總統北方必有變亂東三省内外蒙古控制尤難於民國前途恐多危險除已電約北方十省南旅紳商人等共同一致外先行電懇乞允將臨時政府仍設北方以維大局如不得請則擬邀約各省紳商前來南京哀請於大總統之前必得請而後已大總統夙以維持社會爲主義當以世界爲念必不囿 
於南北一隅也伏乞允准賜覆無任翹盼臨時政府地點爭議會旅津商人代表雲南崔文藻徐錚四川王瓘浙江方城嚴疊明江蘇孫樹勳陳鑑廣東馮景彛蕭觀達安徽陳性良張産年福建林建熙劉炳奎江西伊祖功吳芝英湖北楊昭恕程周貴州何漢傑葛宗乾沁 
　　共和建設會電北京袁總統鑒清延退位全仗大力歴星期公仍未南來請電示行期以釋羣欵共和建設會叩沁 
　　南京孫大總統電廣東都督省會年團協會各界團體公鑒現委任汪精衛督粤俟袁世凱來寗精衛卽返其未到任以前由陳督代理不可更辭各界不可再舉他人切切總統孫文梗 
　　西安張鳳翽塌南京孫大總統武昌黎副總統各省都督各司令長均鑒十二日奉南北軍贊成共和持電與清軍接洽鈞電敝軍卽與潼關清軍致函正在接洽會議尚無衝突惟廿軍升允野蠻行動毫無人道思想乘南北軍接洽之際二月十二三四五等日兩路進乾鳳城池幸而我軍拚命死守尙未失陷升陷升虜聲稱於陰曆元日非克乾鳳兩城軍官正法克則重賞似此强悍野心無法與之接洽特此奉聞并懇速電示遵鳳翽叩洽印 
　　陳錦濤自上海去電孫總統各部總次長法制院長參議院諸先生鑒總統自署名之特令與關於各部用人行政須該部長副署之令應規定界限以專職守並設機關通告俾便接洽以免紛歧應否速由法制院擬定交院議總統頒行錦濤號 
　　四川都督電南京孫大總統鑒川省大局粗定臨時省將急應設立惟國憲旣未頒布選舉資格無從定準且必待選舉後始行召集不免多費時日但在權宜辦法可否即以舊日諮議局議員及各廳州縣會之議長爲臨時省會議員又現値軍政時代所應提交省會議决事件究以何者爲限均懇電復以便遵行四川都尹昌衡羅綸同叩删 
　　南陽紳商學軍全體電南京孫大總統武昌黎副總統各部長各都督鑒曆元日已刻南陽紳民宣布獨立公推呂君霞廼爲豫南軍政臨時都督韓君邦爲民政長藉維秩序除電诅襄陽派兵保護外乞隨時指揮進行南陽紳商學軍全體叩 
　　安慶孫都督鑒南京大總統陸軍部總長武昌黎副總統上海各報館公鑒蕪湖前軍政　府事昨奉部電當即照轉頃接吳君　黃電文曰迭奉鈞命擬卽正式宣布取消請我公速派重員以便交代一切等語現已由省派員接收軍政民財各事查吳君光復蕪湖數吧來市面尙稱安靖其功未可盡没茲因陸軍部急謀軍政統一自願取消分府亦能淡視榮利顧全大局所有從前流言類多傳聞失實合行宣布以昭平允關眷注敬以奉聞孫毓筠宥 
　　豫晉秦隴協會電北京袁大總統鑒頃接陜督養電升允因清帝退位激而愈兇已破醴泉現攻咸陽所過之地焚殺過半竊思升允塗炭西北之人民擾亂五族之平和及今不除後患滋大廿新大局端莊遺孽在在堪虞不獨關輔受害已也前聞飭由叚軍撥陜軍火本會同人實深感紉今所求者一已允接濟者從速運陜二懇再撥機關槍野戰炮各數尊使張都督秦破虜之全功卽在總統愛 
和平之保障西北幸甚全局幸甚豫晉秦隴恊會于右任等叩宥 
　　武昌黎副總統電南京孫大總統鑒卾省自起義以來血戰數十日尸體枕藉無算傷殘幸賴中國紅十字會在武漢設立臨時醫院救治 
被傷兵士並施掩埋茲查該會已由日本赤十字社社長松方侯爵特派法學博士有賀長雄來滬商榷修改會章復承日本介紹得邀萬國红十字聨合會公認該會爲中華民國正式紅十字會此次民軍起義東西南各省均設立分會共五十餘所費不資其功甚巨如此熱心善心事業似不可不特别表彰伏懇准予立案揭諸報章以資倡而重觀感是爲至要元洪箇 
　　大同民黨公濟總會電南京孫大總統曁北京袁大總統鑒頃接泗水來電荷官苛待華僑慘無人道請向荷使嚴重交涉以保國權而　民望 
　　南京孫大總統電上海陳都督鑒前得辭表亟電挽留頃聞執事退志仍堅政府亦當成執事讓德之美惟以軍事財政外交交通諸大端言滬上都督萬難遽行取消幸請顧全大局再行勉爲其難俟以前諸大端中央布置就緖後再商至盼總統孫文沁 
　　張子武君致譚都督電長沙譚都督鈞鑒籌餉局對于瞿宅聞又議及田宅專制時代暗無天日之事不意復見於共和民國鍠頭可斷口不可關當與天下有心肝人共評此事鍠叩筱 
　　長沙譚都督電上海熊秉三君藩電悉瞿宅已飭保護謡言亦爲解釋乞轉告夔生何日歸並問延闓篠 
　　又電上海熊秉三君轉瞿止公鑒敬電敬悉 
巨欵輸軍深佩德量當宣布同人共欽高誼延闓禡 
[譯電]  
　　前任美總統羅斯佛君答某君之問謂　人如願舉之爲第二任總統彼亦樂於承認（鈕約） 
　　一千九百十二年俄國之豫算案出入相抵尚餘五千萬羅卜（聖彼德堡） 
　　土耳其内閣因意大利進攻不已决議 
驅逐培洛台買克斯桀羅賽來阿納帕四州之意民限令二五日内遷盡惟敎會中人得免遷移（土耳其） 
　　日本基督神道佛敎徒於星期日及星期一日在華族俱樂部開聨合會議由内務省主持一切現已議决凡國家精神道德及社會改革諸事皆須協力維持扶助　　美國敎會所傳朝鮮基督敎街徒因謀害寺内正毅總督發覺被拘一節茲據漢城電稱警察總監謂各犯於上年九月間逮案被拘者共有七十餘人内有敎會學堂或基督敎敎會之敎員學生甚多其學堂已有因之閉門者當道辦理此案異常嚴謹云（以上東京） 
　　俄國因恐柴貝鐵路一旦落於敵人之手則阿爾鐵路將歸無用且柴貝鐵路與外國接壤阿穆爾鐵路告竣後將無大用議在貝加爾湖之北築一新路通過納蘭與阿穆爾鐵路西點之伊爾科斯克相接其建築費約需一千萬羅卜按伊爾科斯克爲西比利亞軍略上之中心點若此路築成則該處卽可與阿穆爾省直接貫通且此路所過一帶皆爲西比利亞户口稠密土地肥沃之區兼且冨有礦産將來必爲移民之佳地（海參威） 
要聞一 
[紀南京代表行抵北京之盛况]  
　　北京電信云唐紹怡汪兆銘兩君於昨日（初九日）下午五時抵京京中各大員歡迎者甚衆所過一路均有軍隊夾道而立火車站上且有軍樂隊一班人民觀者如堵　　唐紹怡君當夜即入袁總統府中與袁密商一妻聞其餘各代表則將於明日到京　　袁總統與南京各代表會商之問題以建都地點最爲重要惟與袁總統有關係者皆謂都城必設北方云 
　　續電云南京政府諸代表由蔡元培君爲首領已於今日（初十日）下午一點鐘來京袁總統仍派胡維德在火車站迎接（胡先奉命往津迎勞先一日偕唐君等回京）此外歡迎者尙有軍隊上級諸將領由段祺瑞領首次則商會代表又次爲軍隊巡警學生等排列如堵火車站之裝飾亦甚美觀全城皆飛五色新旗各代表現寓貴冒法政學堂 
[新政府之將來]  
　　前日中法新彙報記者往訪伍廷芳君探問南京新政府最近情形伍君答曰孫大總統及政府諸公雖熱诚辦事而尙少經驗蓋新政府人物大抵皆與孫大總統司在歐洲經營革命事業故此次皆蒙重用吾人誠當曲諒且諸公學識純正以之組織新政府固爲扩當其才惜久在外洋致與國内情形未免隔膜往往易爲未受歐化之國人所欺馴至居於困難地位然若有富於閱歷如袁總統者爲之提網絜領則裨益民國前途寗非淺鮮今之論者第知憂慮孫總統任用無政治經騐之新人才易啓國民之誤會而不知憂慮袁總統引用舊黨將爲革新之阻力此則吾人一偏之誤也故余深望袁總統承認孫總統所用之人之價値仍與以重任而稍加以裁制則新舊兩學派互相調劑以戮力於國事何民國之不勃興乎 
　　該記者又問民國憲法究竟取法何國最爲適用伍君謂目下尙未有一定之方針然逆料將來編制憲法終當採用法美二國至大總統職任則必以法國爲前導云 
[再紀荷人虐待華僑之交涉]  
　　南京外交部致袁總統電萬急北京新選總統袁鈞鑒頃又接泗水華僑急電稱敬日和官加調馬步兵圍擄男女小兒四百餘人死傷未查悉書報社國旗破碎槍聲轟轟如臨大敵呼救無門閉門待斃非兵力保護不可否則玉石俱焚全體代表合春等語本部迭接此等急電業即轉達原冀由尊處就近向和國代表交涉以期迅速解決詎事閱數日連上數電均未見復殊深焦灼民國初立豈尙忍如滿清政府放棄責任膜視僑民今僑民罹此慘禍若不速爲拯救恐受人虐待將日甚一日此時惟有責令和代表迅電和官立將被擄諸人釋放並爲死傷及損失財産者索償和代表如何答復即希電示切盻外交部總長五寵惠叩徑 
　　第二電北京新選大總統袁鈞鑒敬徑電悉頃復接泗水電般連日搜擄已達千數無法維持乞速電華和兩使轉電爪哇和官速釋以保僑商等語查和屬治理華人有所謂ＰＯＬＩＺＩＥＲＯＬＬ者按照此律凡華人因事被逮不准向尋常裁判所起訴必先監禁七日然後提交甲必丹任意定罪不准本人或倩律師辦訴定罪後即爲終審不能上控此等荷律祗施於中國人前清政府膜視僑民不能力爭實堪痛恨應請向相國要求所有被擄華人必須由尋常裁判所正式審判且許其雇用律師辯護一切看待不得與他國人之在和屬者有所岐異至於國旗雖未經正式承認然此次慶祝凡華僑之在各國居留者均有升旗不聞外人干涉獨和屬有此慘劇此皆和人向來虐待藉升旗爲口實耳且升旗慶祝斷不致防害治安必係向來魚肉華人之警察横加干涉激成此變竊以爲和官之悖謬有四舉行慶典無國無之何至傷殺多人一也升旗祗一日之事而株捕至今不止二也升旗與婦女小孩何涉而株連竟及於數百之無辜婦稚三也國旗已被撕毁何以復封報社禁通電四也現在海内外函電紛馳人心激昂已逹極點若無滿意之交涉恐激成他變更難收拾乞據此嚴詰並將交涉情形隨時電示至盻康江兩君處存有密碼可借用并聞外交部總長五寵惠叩宥 
　　又致華僑聨合會電頃接北京電云徑電悉和屬華僑事已連電駐和劉代表并詰問駐京和使業已兩次電復頃接劉代表電稱面詰外部初竟謂我不應將改建國體通告華僑經力駁并述兩國交誼及華僑與和地關係伊始允當求和平辦法等語茲准來電除再電劉代表向和政府嚴重交涉外應先電復并轉告上海華僑聨合會世凱等因特轉外交部有宥 
　　華僑聨合會去電南京孫大總統外交部北京袁大總統外交首領汪兆銘君鑒泗水粤僑全體來電荷兵逐日圍捕專捉粤僑商工已達二千餘因係被人暗誣爲騒擾故不得保證出獄慘無天日請速設法解懸云云僑民危急萬分請速拯救華僑聨合會叩感 
[漢冶萍拒欵問題]  
　　孫總統再咨參議院文漢冶萍事經參議員質問後總統業已答覆而議員以答非所問 
因續行質問並要求派員至會面陳嗣得總統第二次復文云貴院二月十三日來咨質問招商局抵押借欵及以漢冶萍煤鐵公司押借外債兩事又發行軍用鈔票實數一併報告二月十八日經已咨復昨二十二日又准貴院來咨以爲未得要領請派專員到院切實答復茲將漢冶萍借欵手續及軍用鈔票行使之情形答復如下（一）漢冶萍之款係該公司以私人資格與日本商訂合辦其股份係各千五百萬元尚未通過合同於股東會先由該公司借日洋五百萬元轉借與臨時政府而求批准其事先交二百萬至三百 
萬俟合辦合同成立交清五百萬該款已陸續收至二百萬元本總統以與外人合股保無流弊而其交欵又極濡滯不能踐期是以取消前令惟已收支之二百萬元照原約須爲擔保之借款（一）軍用鈔票當時因中央所印者未能竣工議借上海已印成者發行旋因上海中華銀行不肯代負交換之責任又與訂加印南京通用銀圓及三月通換字樣其時軍需孔亟刻不容緩是以從權發行現發有百十餘萬之數除上所答仍派秘書長胡漢民到院併將關於漢冶萍借欵各種文件携交以便討論此咨 
　　黎副總統致參議院書另有啓考側聞漢冶萍公司改辦條約内載有中日合辦字樣卾中人士僉不謂然漢冶萍關係全國財政命脈現以不得已之故另改辦法如定爲中日合辦爲累恐非淺鮮漢冶萍係公司性質不可認爲國家私手物萬不得已而聴外人入股祗可作商人合資辦不言明漢冶萍公司與日商合資改立新公司庶於國際全無關涉若兩方均以國家代表是直以該公司爲兩國所共立將來各國援爲口實邀求開辦各種實業國家將何以對付懇再與日人交涉將中日合辦條例改爲漢冶萍新公司由漢冶蒲公司與日商合股組織庶於外交前途不致大受損失事關國命伏乞俯賜查奪立予施行元洪頓首 
　　　上海股東去電南京孫總統鈞鑒鈞鑒盛復電去廢約事正商三井據稱滬三井與寗政府所定之約易廢至公司合辦草約頃即開股東會議决再廢勳印 
　　鄂省共和促進會電孫中山先生各部總長參議院各團體鑒漢冶萍煤鐵礦廠雖係盛氏投資究屬鄂贛公産民國命脈杜漸防微詎可用國際合辦名義吸引外資辱國喪權莫此爲甚他國從而生心後患何堪設想無論已否簽押倘用以抵押借欵鄂人誓不承認請即設法挽回無任盼禱卾共和促進會全體會同叩印 
　　葉景葵君來電上海興業轉聶雲台何範之兄鑒漢治萍合辦之弊一譜君論著極中肯綮世但知萍煤冶鐵爲惟一寳藏不知自李一琴任漢廠總辦後凡鄂贛等省鐵類礦山調查甚詳圈購甚多今以漢冶萍引日資合辦是不啻舉全國鋼鐵業拱手授諸外人危險何堪設想且漢廠萍礦債臺高築今更殘破非大借外債不能續命日人以干餘萬金之欵攘臂合辦轉瞬欵盡仍須間接引受歐美鉅資有此美産不能自保 
 
 

Page 3

 
 
授權東鄰於民國借債前途大有妨碍應請尊處聨合股東切實研究以資匡救弟日内赴津並陳景葵冬 
　　三井契約書一中華民國政府以漢治萍煤鐵鑛有限公司（以下稱公司）與三并物産株式會社（以下稱三井）之間訂立契約如左　　第一條公司之資本金定日本金幣三千萬元爲中華日本兩國人共同之社會經營事業 
　　第二條中國人日本人之股份爲同數各股有同一之權利 
　　第三條　公司除現存由日本借入日金一千萬元外更由日本借入日金五百萬元 
　　右借入金總額一千五百萬元可變爲日本人之股份） 
　　第四條右五百萬元之借入金由公司借與中華民國政府但其支拂（卽付款方法）一部份以現金交付春附金則 
中華民國政府可以由三井買八之軍器價充當其支拂 
　　第五條中華民國政储於右借入金之支拂可指定受取人給與委任狀三井對於内人之受取書卽可支拂 
　　第六條右五百萬元之借八金中華民國政府於明治四十六年一月償還但利息年八分（華人稱八釐）可於四十五年七月囗日與四十六年一月囗日兩次償還 
　　第七條關於右政府借八金之支拂償還及利息之支拂於三并爲定 
　　第八條中華民國政府免除由中國輸出之 
[銑鐵輸出稅]  
　　第九條公司旣定之契約中華民國政府承忍之可據第一條之主意爲中國人日本人之共同事業 
　　第十條公司由前政府得之權利中華民國政府承認之 
　　第十一條關於本契約之中華民國政府借入金事件總經由三井 
　　第十二條本契約書作漢日兩文各三紙各存一紙若字句有疑義時據添附之英譯文决定右各項由契約者雙方承諾之茲締結契約各自記名調印 
　　三井契約書二一由本日締結中華　　民國政府以漢冶萍煤鐵礦有限公司與三井物産株式會社之契約書對於中華民國政府之借入金五百萬元中華民國政府承諾以百分之二半（百元付二元五角）爲手數料支拂於三井物産株式會社（右手數料之金額得於支拂右借金於中華民國政府時扣取但三并物産株式會社由中華民國政府受定購軍器費至二百萬元以上時則右之手數料不要支拂）一中華民國政府承諾將來於中國之礦山鐵道電氣及其他之事業許可外國人時與其他之同條件於三井物産株式會社亦與以許可一本契約書作漢日文各三紙各分存一紙若字句有疑議時則據添附之英譯文决定一添付於本紙之别紙草案乃以漢冶萍公司爲支那日本兩國人之共同事業而經營之者右之契約草案各條項中華民國政府可爲確實之承認一付於共同事業經營之方法中華民國政府爲該公司之取締役而承認漢冶萍公司督辦盛宣懐氏在日本協定之條件且確認其可通過於公司株主之總會一前記株主總會開會之前該公司先以大冶鐵山爲抵當借受日金二百萬元乃至三百萬元此欵由前記契約草案中記載之公司借與中華民國政府之金額五百萬元之内而爲其支拂其所剩之金額中華民國政府須承認前記株主總會之决議而後爲支拂之事 
[横濱華商開祝賀會]  
橫濱華商於十八日午前十時在中華會館開會祝賀舊曆元旦兼且補祝新曆是日早晨燃放爆竹高升五色共和國旗懸燈結彩裝飾一新男女往來如織日本商人亦往熟識華商處致賀其祝賀會中先由郭外峰君宣布開會總領事李家駿以下各紳士各學校之學生以及紳士之夫人等無不喜形於色同往預會又有大同學校長郭袞孟華僑學校長余道寛中和堂監事瞿美黨及吳 
君植垣諸氏次第演說其中瞿氏之演說大致謂予前送决死隊之際曾登此台希望諸君爲革命而死今日革命功成又與諸君相見一堂致足樂也我中華民國旣能於東洋首建共和又豈不能爲東洋之先覺者今我國民處事不挾私心和衷共濟誠屬可敬余更望其乘文明之新氣運力圖進步云云演畢滿堂喝彩高呼萬歲共祝中華民國之前途頗極一時之盛 
[清談（東吳）]  
共和成立以來新交涉之發生已有二起而此二起交涉又皆因慶祝共和而成則明明關係國體之事也堂堂國旗誰負賠償灼灼提燈何來干涉使當局者承前清敬且之習而姑容忍退讓以求了焉則我新共和國之國體將永遠墮落而無可以見禮於人之一日尙何要求承認之足云哉 
　　抑我國此次改革東西列强皆以爲必有分裂破碎之憂乃今南北一家民基確定旁觀者因驚生疑因疑生忌安知非故出此橫暴之手叚以試我對外之有無實力耶 
　　讓分寸者退尋尺我將於此覘新政府外交之發軔 
[小說俄王之偵探（）十三（無名）]  
　　開文忽然說道失了十先令的印花十枚又道此處又缺六枚余道這樣看來必然竊去做造文書的開文道正是這印花上必然蓋有領事的印黑汲生乃取印騐之說道這印也被他們私自用過了可惡可惡又道他們用的顔色差了我平時用黑色他却用了紫色了余道此必僞造文書無疑黑汲生道他們借我名去何用於是三人相對呆視黑汲生道我知道了他們翻亂我文件並非欲俞何物不過欲得一我平時所用之空白紙而已得此空白紙貼上印花蓋上印然後僞造我的文書去做甚麽惡事余道不差不差於是三人同往警察署處詢問有無端倪警察署亦無所得唯派往車站上的偵探已回署内問以所見上車男女兩人的情形據說男係英人年近四十髮鬢已花頭戴呢帽身穿深藍紗衣手携皮 
包口啣雪茄意甚舒徐黥汲生道其女何如偵探道身長體瘦黑衣金髪面戴黑綱黑汲生道其年幾何偵探道以意度之其年歲尙少當走近我時我適見其目日炮有異樣如受驚恐余等聞債探言亦無他法只得從警署内出來到了明日英國的艦隊從曼爾忒來領事館門口懸了英意兩國的旗以示歡迎英國艦隊内有旗艦一艘其外魚雷船減魚雷船報信船等數艘停泊海口艦上有二千水兵上岸在市内遊行領事館外搭一軍樂台以便奏樂 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[奉天共和花]  
　　東省承認共和共和國體南北會議三月有餘東省督撫將領前均主張君主爭持甚力不圖於十二月（舊曆）杪内閣派密員來奉勸慰頓改方針亦即慨允共和當電致南京要求不去帝號舉袁總理爲大總統政府仍設北京均得孫總統之允認 
　　宣佈共和諭旨東督趙次珊君於十二月二十六日晚八鐘時接到清帝辭政袁内閣組織臨時政府電旨當晚卽召集司道陸防兩軍各統領在公署會議一體公認共和惟前路巡防統領張作霖雖仍反對然亦難以違衆即於二十七日將共和上諭宣佈所有官紳商民人等大爲歡迎 
　　東督保輐治安東督趙次珊君以共和國體旣定南北統一更無革命之可言仍恐有匪徒藉端滋擾由二十六日起除派兵在城内外分段駐紮嚴加保護外並咨行吉江兩省公署及各路防營地方官倘再有昌方革命擾亂治安造謡惑衆肆行不法者即加勦辦正法示衆且剴切曉諭軍民人等一體凛遵 
　　公署會議情形東督趙次珊以共和諭旨業已宣佈人心大安特於三十日下午三鐘召集諮議局敎育自治農務工務商務各會以及司道將領在公署大開會議首由次帥演說國家大勢及退位之情形聲涙俱下各界代表以大勢所趨亦均共認即分别傳知各界軍學工農人民一體各安生業勿得驚懼自擾 
　　除夕停止祝賀趙次帥以共和業已大定特傳知官紳商民三十日除夕各官不必至金鑾殿朝賀商民於初一日亦不必祝賀新年鞭炮音樂一律禁止暫行從俗祗准照舊度歲至壬子正月初一日作爲中華民國二月十八日以期南北一 
律云 
　　懸掛五色國旗東省官紳商學軍民業已全認共和八城曁各官署於舊曆元旦日即懸掛紅黃藍白黑五色國旗其餘商民人等因一時趕辦不及則傳知俟初六日開市時一體懸掛以資慶祝而昭大典 
[载嶺八日記]  
　　民軍攻城舊臘二十八晚十二鐘時鐵嶺四門忽聞槍聲首由南門而起次及西門東北二門亦接連而發至天明槍聲未絕及曉則縣署大門之上已潑滿洋油縱火未發而署内電話電話電燈之線亦已割斷矣 
　　警長奮戰二十八晚之戰警長趙聨芳率領區官巡官警士等身臥雪地拚命應敵大與民軍衝鋒彈如飛兩兩未捐傷民軍料不以服勝遂即潜退是夕城内外商民人等心胆俱碎恐惶莫 
可方狀 
　　佔領鐵嶺二十九日九日午後二鐘時鐵嶺高令偕警務長趙連芳暗自潜逃未審何往民軍即於是日晚進城將鐵嶺佔領至除夕辰刻出示安民城内百姓安然如故若不知爲民軍之所佔領者 
　　民軍退兵駐鐵日本領事官以自民軍佔領鐵嶺後雖地面尙稱平安而當此東省官民均已贊成共和毫無反對舉動之時如又出兵佔領城鎭奉省當局亦派兵相持則衝突由是而生再滋擾亂誠非大局之福非雙方調停不能以保平安故於初四日一面向奉省當局忠告勿再進兵一面忠告民軍退出鐵嶺以免平地起波爲是如必以兵力相戰於鐵路附近致阻撓路務傷害僑民則非但於東省平和有碍且於邦交上有大影響等語奉省當局聞之若有所動即飭令軍隊停止進行民軍亦甚表贊成初五將全體民軍一律撤退其領袖等亦即日去鐵南旋上海矣 
[陸軍部令各軍隊速種牛痘文]  
　　爲命令事照得陸軍部傳染病豫防規則衣陸軍傳染病豫防上消毒法業由本部編定付梓不日卽行頒發惟天然痘刻已發生若不預爲提前防遏爲患匪淺爲此令知該師長看即督飭該師醫務人員火速佈種牛痘以杜 
蔓並由各該部隊造具種痘士兵名册彙送本部以憑查核勿得延緩是爲至要此令 
[南京學校衙署損失之布告]  
　　南京敎育部前因寗垣各學校及公共之地爲軍隊駐紮有毁損校舍儀器書籍情事特派員會同陸軍部人員逐日前往調查隨即加封期保存公共財産以免再遭損抶茲將敎育部調查情形布告如左 
　　三江師範學堂駐兵寄宿舍百餘間被燬尚餘書籍操衣帳子等件陸軍部軍醫院亦設其内 
　　高等實業學堂駐兵儀器十損八九書籍 
保存 
　　高等學堂憲兵司令部駐其内儀器書籍均損失古籍甚多鎖存樓上尚完全 
　　方言學堂駐兵中外圖書損失甚多 
　　商業學堂浙軍衞生部及陸軍參謀官駐其内書籍儀器稍有損失 
　　開通學堂被燬 
　　兩等小學無書什物稍損失已開學　　上江法政學堂封鎖 
　　湖南旅寗公學駐兵書籍什什物均毁失上江公學駐兵儀器書籍均保存有收支李鍚繪經理 
　　法政講習所改爲南京府議會 
　　寗屬師範器具書籍全毁窗亦不全 
　　江寗府學堂駐兵儀器損失圖書存 
　　粹敏女學寠無人管理校舍改爲衛戍監獄校中物件由實業部水産學校借去 
　　思益學堂書藉儀器完全已開學　　初級師範女學堂門鎖閉 
　　法政學堂書籍稍失現保存 
　　江寗公學駐兵儀器書籍均毁廢現將所遺存敎育總會駐寗事務所 
　　江财蠶桑學堂駐兵書籍儀器傳聞全被陸軍學生搬去 
鍾英中學堂未駐兵物件保存 
崇文學校現開學學生二十餘人惟書籍儀器校舍早爲失毁廢 
　　幼幼小學堂兵去書共四櫃均散失現開學 
　　浙省旅寗公學書籍儀器均未損失 
　　江南圖書館書籍均完全無損失惟閱覽室内有兵駐紮尚能保持秩序 
　　鹽道署駐兵書全毁 
　　都督府（藩署）書全散失有江北圖板全付　　江寗计署駐兵晝散失 
　　提學署駐兵書全行抛散 
　　張佩綸住宅藏書甚富安徽參議員凌鄭 
二姓居其内 
[津浦鐵路近事記]  
　　寗垣自光復後津浦鐵路南局即由莊都督委任馮學棻君爲臨時局長接收路務今交通部已成立遂歸該部直接管轄聞已派定陶遜君爲局長不日卽行發表矣 
　　當寗垣亂起津浦路局卽遷入徐寗垣旣經光復張勛退走民軍直抵徐州前清總辦叚書雲遂卽辭職叚之總繙譯唐甘泉則仍留筡未走近忽自謂有全權代表總辦公然設局辦事現南叚臨時局長馮學棻君已帶同華文案張信侯洋文案吳鏡寰於二十一日親往徐州查辦矣 
　　現在南北統一交通事繁總局特加開往來浦口浦鎭特别車數次以便軍旅 
　　清帝遜位南北戰爭已息津浦鐵路不日全路開通刻由江南高等商業學堂畢業生嚴祖述等在寗發起創辦進行社於津浦鐵路各站冀以暢銷報紙爲開通内地之先導現差正在集股云 
[鎭米馳禁出口]  
鎭江米市已奉蘇都督批准開禁許其轉運出口以興市面新曆二月二十四日商會總理于立三曁寗帮代表朱中孚廣帮代璷陳心農米業代表陳少章等特請民政長楊振聲君到會集議即日開辦先設米業公所擬每擔抽銀一錢四分四釐爲公益捐麥捐减半衆商均已允洽惟恐出口之後米價過昂或貽地方之患故限定米價如貴至四兩五錢即行停斛 
[改設公園之請議書]  
　　廟園改公園 
　　舊文昌宮改實業學堂 
　　舊學署改自治公所青浦項臣葵度仰高金頌斌王耕培四人日昨遞呈請議書於縣議事會云城隍廟前清列在祀典方今民國成立面度維新此種神廟能免淘汰與否尙未可必且按之地方自治章程及省議會議决自治範圍亦已無類可歸鄙意不如將廟中靈園改爲公園則以公園名義可歸地方直接管理 
其利一也公園爲地方上必不可少之物亟宜建設而公家經濟困難建築費無從籌措靈園本爲公物亭臺樓閣花木泉石前人幾費經營規模已臻完備今一舉手而改爲公園不須另行建築之 
費而園景且較另行建築者爲佳或謂靈園佈置緊促不宜於新式之公園不知園中曠地頗多闢爲草地球場事半功倍其利二也大抵公園之設卽以圖書館閱報社宣購所等附屬其中靈園中廣堂曲室不一而足以之改充圖書館閱報社宣講所等用旣免另行建築之費又得審擇布置之 
宜其利三也有此三利而猶扃置靈園不肯改爲公園是有意暴殄天物也或舍此不圖而别謀興 
築是故糜地方公費也或又謂靈園本爲競新學堂借用故不便改爲公辕此非確論蓋向之不遽改爲公園者非爲競新故爲縣會未成立故城隍廟爲全縣公物故靈園之改作何用須縣會支配 
之今縣議會開矣不議改更何待况競新學堂已於今处改辦實業自宜遷入舊文昌宮（即今自治公所）查前年勸學所與籌備自治公所往來案卷已指定舊文昌宮爲實業學堂校舍存縣可稽文昌宮屋舍整齊宜爲學堂而門前空地廣闊爲全城冠右面且有河道宜爲試騐塲舍此實無更相宜之地點也或慮實業遷入則自治公所失其位置此更無庸爲難今日勸學所已撤消敎官 
已裁去明偷堂左右之兩學署所遺空舍不啻掃徑以待自治公所之遷入也總而言之地方不可無公園以靈園改公園最爲合宜實業學堂不可不設以舊文昌宮改實業學堂亦最爲合宜一舉而三善備又何憚而不爲哉管見所及敬陳梗槪可否實行尙乞貴會公議 
[莫干山兇犯已獲]  
　　浙江前政事部委外交科譚員羅君鴻治查辦武康莫干山案該員自抵武後會同該縣民事長辦理此案即於陰曆十二月廿五日拿獲首犯安慶人董阿順楊老二桂金福並搜獲六門手槍洋服洋毯洋砲洋刀等物隨即當堂提訊據該犯稱於舊曆十一月十四日在吳干楊家甲地方桂金福家内先吃香灰酒後於十八日夜到費 
先生家搶刧並供出同黨首要劉升高楊子福小把戲等現已人贜俱獲陽曆二十五號已由委員羅君會同該縣民事長程君會禀民政司長照會英領事官接洽辦法矣 
[浙省禁烟之交涉]  
　　浙省禁烟迭經前諮局曁臨時議會决定繼續前案於辛亥年十二月底一律禁絕膏土商店同時勒閉所有全省土膏存貨澈底清釐餘土准其運銷未禁絕省分以維商本等情風行雷厲辦法極形嚴猛不料英國官商以民軍起義後外交長伍君曾正式聲明凡清國所訂條約一律繼續有效則禁烟原案照章應遞緩至宣統七年爲限何以浙江省事前並未聲明商改輙加嚴重之禁 
令顯係違背約章業經杭滬領事先後向臨時政府及浙軍都督交涉當經政事部答覆謂此項禁令係專指種吸而言不准運銷亦僅限本土嗣以 
通電十一府有土膏店停閉後餘土准其請照轉運未禁絕各省惟杭嘉湖三府祗准運北而由申運入之印土不在禁例各等語致英國官商見而大譁謂浙軍政府隱與洋商爲難由駐杭領事向都府詰問擬將壬子年遞減印土如數運交地方官索回本利否則要求照條約規定飭令華商照章轉運照常營業磋商匝月迄無確當辦法茲聞洋商以破壞條約侵損權利已據情電禀駐京公使及新總統有在杭州設立支店之說 
　　又英商老沙遜由申運赴衢州印土九箱被杭州巡警截留充公一案迭經杭滬領事及兩關稅務司函電查詢要求放行政事部謂其單貨不符且無出省購土執照確係違章不允照辦現英領事已直接向南京政府交涉由王外交長電詢情形本日據禇司長答復如下南京外交部總長王鈞鑒浙省扣留衢商等遠章運土案查悉江海關單未載續行條件及箱件單貨種種不符等情所有浙省向行出省購土執照領取者槪不納費確係專爲稽察並非限制與條約絕對無碍其他禁煙章程均祗禁種禁吸絕無禁運字樣前致内務部電僅請禁止華産土漿在浙省境内輸運亦不禁及洋土詳情另呈謹先達馬素禇輔成同叩 
[贛省民團局被刦之駭聞]  
贛省瑞州府開辦民團保衛地方頗資得力詎臘月二十八夜點名休息後突有數百人明火持枔槍毁門直入喊殺連局中兵士因請槍未到手無軍械不能抵抗卽紛紛逃散來者遂乘勢搶刼局内軍裝餉項損失不下數千金副團長藍君湘曁團勇多人徒手相搏受傷甚重數百人現盤踞團局聲稱高安民團須由伊接辦從前團勇每名月餉六串文茲改月餉每名四兩二錢經已舉定熊長炎君爲正團長並會同司令部派兵挾逼地方官逕禀軍政府一面派 
兵駐紥郵局拆閱往來函件聞馬都督聞報預備派捕兩隊馳往查辦 
　　又建昌縣劣紳淦長旬糾集流氓百餘名攻擊該縣民團並殺傷團勇一名該團長洪 
世忠見來勢甚凶當逃至縣署以保生命詎卒被淦長旬拿獲淦身坐大堂頭戴紅帽身穿滿服將洪世忠盤問問畢管押待辦刻已報告來省經馬都督諭派步隊三標一營管帶童玉山帶兵六十名前往查拿相機辦理 
[甘肅人誣民軍爲匪]  
　　甘肅於去年十月二十八日及十一月十八日兩次革命惟因函電梗阴難得眞象茲有天津某君接甘肅省石咀山友人來函則竟以民軍爲匪矣茲特覓錄如左 
　　九月初七十月廿三日等日寄呈兩函内詳寗夏失守會匪聨絡來石諸般攪擾等因諒已達覽吾人自事起後晝夜籌思未得萬全之策兼以無處可避更復未取擅離以致萬分焦灼於月之初三日旣聞蘭州派到官軍馬步七營十月二十八日已得寧城克復之信緣該匪等雖招聚兩萬餘人自十月十六日圍攻滿城希圖城破得其軍裝再圖蘭州而滿城賴台留守常都護率男女旗丁晝夜死守方得保全無恙則傷人之多可知也寗城所以易於恢復者乘其空虚之故該匪等本屬烏合又乏利器故未敢向官軍相抗即行逃竄未交一仗耳十一月初三日有逃匪百餘人來石令照備公館草料口稱尙有大隊等語彼時人人驚恐百倍於前慮其旣已失勢必當搶掠也於初四日有匪中總帥劉華堂者率領頭目十餘人會匪四五百人來石我同人及各紳拚命供應並請以酒席贈以銀兩幸得保安然初五日匪探知官軍由平羅一路追來匪衆匆匆奔赴鄧口並言去西安整頓再圖後事初六日午後又有會匪二百餘人來石雖未駐紥亦要求米麵吃食等物將自石走出十數里而官軍馬隊二百五十名卽到矣大衆郊外相迎進街未稍停足前往追之殺却百餘人逃却數十人隊伍回街則已夜分矣進公館後即將活捉來會匪十數名正法詢之實係克寗之統領爲循化廳參储馬公名麒號閣臣者河州回人也來石營哨各官以及兵丁亦皆河州回民 
 
 
 

Page 7

 
 
俱係新募而來並不懂營規任意搶掠居民勢甚危險此次之驚惶尤甚於會匪來時也我同人照贈銀兩皮衣始保安全初九日拔營回寗現石地萬分危險倘再有餘黨萬難拘救兼無城堡可恃復無兵勇相鎭更爲甘省之門户以此思維從此萬難無事現擬定由統領處請兵二十名再團練數十人不過稍安人心聞蘭雖未失而甘凉已有不靖之信甘省餉無來源後定有變寧夏商家爲之一空會匪以外計傷民商千有餘人勢屬廢城舗家無貨亦從此閉門矣 
[皖軍出防廬州]  
　　安慶第一旅團係由北伐隊改編孫都督以該隊兵士成軍已久操法頗精特命該隊出防廬州業於二十三號出發步伐整齊槍械精利軍容頗極壯觀 
本埠新聞 
[李總長四請辭職]  
　　北叚民政總長李君厚礽呈滬軍都督文云爲病勢纒綿萬難遵命任事懇速另委賢能准予卸職事竊部長前因患病不獲已三請辭職本月十七日奉指令據呈已悉貴總長任事熱心本都督素所深信茲因小疾一再禀請交卸尤見愼重職守但南北現已統一官制當不日發表仍希力疾從公母遽引退以資佐理此令等因部長伏讀之下應如何戮力同心竭誠圖報以副都督慰望之殷何敢屢事乞休自圖便逸奈受命甫逾三月而爲難已達萬分奔走經營心力俱瘁早在都督鈞鑒 
之中且閘北一帶地處衝繁毗連租界内政外交措置非易偶一疏忽大局攸關斷非久病者所能担任與其尸位誤公盍請遴員接任爲此瀝情迫請都督准予辭職藉資靜養速委賢能接辦以維大局實爲公便 
　　陳都督批詞來牘閱悉貴總長辦理閘北事宜秩序井然本都督深資倚賴乃以病難遽痊再三堅辭所述各節均屬實情悱惻纒綿不忍卒讀不獲已勉如所請准予解職惟閘北地處衝要不可一日無人本都督一面指令民政 
總長李尅日召集士紳公同組織市政廳選舉市政長呈報到府即行委任所有市政長未就職以前仍祈貴總長力疾担任規畫數日以竟厥功而衛地方是所切盼此復 
[伶界聨合會禀准立案]  
　　潘月樵夏月珊等創立伶界聨合會呈奉滬軍都督批云來呈閱悉潘夏諸君於伶界夙負聲譽數年以來專事排演新劇感化社會其影響所及能使國民心理趨向共和此次流血少而收效速與有力焉比來大局觕定百凡待理立國之本端在道德敎育要矣而普及匪易且感化之捷尤莫如戲劇雖以素不識字之鄉愚聞見所到歌哭無端實足以輔敎育之不及而促其發達來呈所述多屬切實可行所訂簡章亦復妥洽准予立案此後尙望竭力進行注重道德一端多排新劇感動國民以鞏固我民國前途之基址至简章内所有調查一科尤宜逐漸推廣辦理如伶界中或有演唱淫劇者務須設法阻止使之改編有益社會諸戲此皆貴會諸君應負之責任也本都督鑒於世風日下有戾立國之原理而戲劇之效力實足以移 
易風俗意有感觸不憚縷覼言之如此尙其眞切舉辦弗辜厚望是所至盼 
[六誌閔行鎭之大風潮]  
　　閔行鎭鄉民因賭肇禍一案業經該鎭巡警局提到莊壬生等四名昨又提到衛鑑泉等五名由警務長穆杼齋君會同閔滬防營總統李英石君由市政廳帶至縣署花廳請民政長吳君升座會訊案上置有李總統之令箭一支訊據莊壬生供稱當日鳴鑼出外惟鑼由南貨店中之蔣竹堂給令小的敲的餘事均未與聞夏三官供稱當時拾得皮袍一件衞鑑泉供稱當日見衆人圍打營兵小的前去勸散嗣見坑厠邊有米粉約五斤及被絮一條確曾拾回豈腐和尙供稱用磚擲碎警局玻璃窓實有其事求思寛宥穆李吳三君遂命各人在茶單上印蓋旨摹惟爲首之翁三即翁秋三及曹雲山左福堂均狡賴不認復提羊肉桂生至案研詰圖賴不認當由李總統喝責軍棍至二百下仍不承認遂判將莊壬生翁秋山豆腐和尚曹雲　山四名釘鐐收禁夏三官衛鑑泉等四名發押一區羊肉桂生帶回南區候再覆訊 
[制製造炸彈之研究]  
　　二馬路抛球塲工業建設會定每星期晚七時起宣講工業凡會員與非會員皆得蒞會聽講茲定十五日星期晚請鍾衡臧君主講炸彈製造改良法想屆時往聽者必實繁有徒也 
[監守自盜案又將開審]  
　　地方審判廳廳長黃君慶潤去年曾在前清上海縣署控告典夥萬厚愚監守自盜經田令批准監追在案茲被告延請中國律師金氓潤君爲之辯護要求開庭審理黃廳長已允如所請并亦延請中國律師狄梁孫君爲代表聽候定期審訊 
[製造局檢發快槍]  
　　駐紥南京之第一師第二旅田應詔所部各兵士需用快鎗三各杳曾由吳師長商請滬都督命令製造局照發在案茲悉該局總理李平書君已於 
昨日如數檢發惟此項快槍機關是否靈捷尚須試騐爰由陳都督派員前往製造局飭匠逐一試驗果能合用日内即解寗備用 
[薩鎭冰又來]  
　　前清海軍總統薩鎭冰於武昌光復之後卽行隱避茲因大局平定復於二月二十五日到滬現庽英界某洋行内聞薩前有洋槍三千桿銅元十箱每箱十千吊寄於江貞砲艦業於昨日派人前往該砲艦一併提取借海天小輪運赴北市當以銅元一箱犒賞江貞各弁餘皆運去 
[查究冒名募餉]  
　　浦東沿浦灘一帶近有匪徒假冒滬軍各營隊名義勒募捐款茲爲敢死隊劉司令長及滬軍營統領王覲霆君查悉以所部各營隊兵士之薪餉均由都督府曁民政總長等籌款發給並無在外募捐之事且軍隊募捐籌餉已奉部文一律停止早經示諭在案若輩假託軍隊名義歙錢訛詐實屬不法已極除飭員訪查拿究外一面出示曉諭商民嗣後如有勒捐情事許即扭送來營從嚴懲辦 
[擬就陸軍章制]  
　　孫大總統曾飭陸軍部委擬陸軍官制及暫行編制軍營各表茲已由部擬就於前日頒發滬軍各營隊一體遵行 
[楚同炮艦入塢修理]  
　　楚同炮艦曾在武漢稍受彈傷現已駛滬於二月二十六日駛入江南船塢大加修理 
[商輪修理告竣]  
　　招商局之江天及大達公司之大和大安三商輪因須刮底油漆並欲修理機器是以特請江南船塢逐一修整業於前昨等日修竣出塢今明即可駛回碼頭照常開班 
[製造局停止夜工]  
　　製造局李總理以和局已成製造軍械儘可從容從事不心加緊故擬於下星期起停止夜工以節經費 
[再誌印製鈔票之疑團]  
　　英美捕房卜總巡因藻文印書館所印鈔票與中華銀行之票形式相似恐有假冒私造情事曾派包探將攬印此項鈔票之局夥張可成及囑令刷印之陳叔龍陳漢文與牽涉之繆玉林陳永法董大一併拘解公共公堂訊供管押候傳該局經理倪希林質訊在案昨日復由捕房將一干人證併解公堂先由侃克律師代表捕房上堂譯稱該局所印鈔票是否由軍政府給憑刷印抑或假冒私造請爲訊究旋據民國財政部代表王世澄投稱中央政府與財政部均未囑印此項鈔票實係陳等自托該局刷印應請澈查訊之陳等供稱此項鈔票奉委代印曾投文滬軍政府有收條爲證質之倪希林延穆安素律師辯稱票由陳等囑令代印並證明各節關讞員查騐陳叔龍所呈文侏係 
財政部匯銀公文並非委印鈔票文憑遂商之美副領事海君判均交保候函致滬軍政府查明有無刷印鈔票公文於下禮拜二再行訊核 
[聲訴挾嫌控告之原因]  
　　前清江寗造幣廠總辦粤人蔡康曾於民軍光復南京時捲取公欵潜逃來滬爲浙人朱聰熙偵知送交滬軍政府押追多日嗣由李平書君具保出外蔡卽以朱越界拔人等情控同捕房將朱傳案交保在案前日午後經公廨襄讞王嘉熙君會同英領翰壘德君升座復訊先由捕房代表侃克律師及原告代表博易律師偕同原告與見證承裕錢莊副經理王案生上堂證明前情請爲究辦訊之朱延費烈律師到堂辯護並稱此案發生之原因實緣原告意圖將公欵洋十萬元私自滙至香港存放爲被告偵知報告滬軍政府將款截留因此挾嫌控告訊至此因爲時已晚不及將全案人證詳細研訊中西官遂令兩造退去候下禮拜一再訊 
[煤油船遇盜警耗]  
　　住居朱畳橋之徐泉琳去臘租赁馬立師洋行之祥發鴨尾船裝載煤油開往温州駛至川沙白山洋面被盜刧去煤油數百箱及銀洋等物船上司帳金某竟被盜匪開鎗擊斃並傷舵工一人日前由該船夥回滬報知徐姓徐即知照金之家屬前 
往收殮並赴該地言廳禀請勘騐受傷舵工送院醫治 
[捕房查明盜案]  
　　盜匪李三俞德四載阿四喬大潘學成等於陽曆　本月十四日身帶鎗械在虹口梧州路被探蔣阿林查見上前拘拿李盜竟開槍拒捕旋經巡捕將各人幫同拿獲解送公共公堂押候查辦在案茲經捕房查悉宜昌路楊月坡家胡家木橋蔡連卿樊煜文劉培林等三家及楊樹浦奚家浜沈蘭生家張家宅邱六生家被搶衣飾等贜共値洋一萬餘元均係該盜等所爲昨將李等五盜併解公堂復訊一過關讞員與美副領事海君判仍一併還押候函致閘北三路巡警分局移吊各贓並補拿供出各人到案再訊 
[控訐管帶之批詞]  
　　滬軍第一混成旅部長陳漢卿君批馬隊目兵顔子初等禀云據禀楊耀卿拐逃軍將管帶枉法徇私侵蝕缺額如果確有憑據自應從嚴究辦但以爾等一面無憑之詞遽興問罪之師天下無此理法况顔子初是日被責係爲不服從所致而爾等既欲與顔子初白冤僅可服從文明對待竟敢持强干涉以致有此衝突嗣因本部從寛並不深究聚衆哄闹蛢罪命令歸隊即應靜候上官命令而爾等群相自由請假今來禀又謂開革似此隨意作詞試問憑何取信且查爾等之中尙有可造之人自應明白公理恪守軍紀何必和附於一二無知之人致損自已日後謀食進身之道有負本部諄諄誥誡之心旣據逕禀仰候軍政府批示可也 
瑣闻 
[城内]  
　　縮短期間○第一初級審判廳民科據高陸氏呈訴童逈拆籬佔屋等情昨日發出批示云狀悉此案前經禀傳因法定就審期間尚未屆滿茲旣呈訴急切准卽照律縮短前項期間再爲傳案該被告倘仍違延本廳當按民事訴訟律第四百九十三條爲闕席之判決該被告其澟之 
　　無須曉凟○地方檢察廳批葛步洲呈云此案前經該民控訴業已兩次明晰批示在案總之此案該民人之女被拐業已三年所控之孟老太婆前經上海縣傳案訊明並無切實証據本廳未便據爾一面之詞率行傳訊着仍遵照前批趕緊查訪爾女實在下落究明實被何人所拐再行控追自有辦法勿再以疑似之言一再多凟 
　　都督府批示○郭根生呈批查銀元局蔡康一案乃余成烈報告於前沈財政長正在交涉之際諜報科突然干涉拿人已屬非是且此案之發生在未通過獎案以前萬難追認所請着母庸議 
[南市]  
　　承認行竊○昨日清晨五點鐘時南區二百五十一號巡士在小南門外倉橋井亭地方查見形迹可疑之楊鴻桂乘坐人力車帶有大小鐵箱兩只皮鞋一雙鐵鐘一架詰其來歷支吾以對當即拘區訊問供是通州人在虹口篠崎醫院爲出店刻已被歇此項贓物俱在主人室内竊出該區當卽檢視箱内儲有鈔票現洋約共數百元及股單日本公債票銀行存簿金表等件約値洋四萬餘元當由區官將楊連贓一併送至警務公所請警務長切實預審並知照失主來所認贜核辦 
　　負債纍○萬裕碼頭元益米行執事翁効庭云冬負欠挈妾馬氏逃至甯波地方被各債主如西塘鎭元生順等得悉前往尋獲押上輪船來申扭至裁判所請究先據元生順執事王佐才同正泰執事朱心如投稱被欠貨銀五千六百七十餘兩又楓涇乾記鎭記祿記等各户附追你洋五千一百餘元訊之翁供元益福記行係五人合股此欵係自做　客虧空與行中無涉今當自行料理求鑒判交妥保赶理並着馬氏將飾物變價抵償各欵 
　先還一半○毛家弄生大源鹹貨行執事侯淡生扭西鄉馬橋同業申號主葛永澹至裁判所控稱去年楨欠貨洋一百九十元請爲追繳當奉研訊葛承認属實求請寛限判交妥保限　曆正月十五日先還洋九十五元餘限月底還清 
　　分期交還○鄉婦李魏氏同其胞妺唐魏氏扭大南門外順興印花坊主施文德及某染坊主田乾坤至南區控稱舊臘被二人借去田單一紙洋二百元事後將田單收回並收過洋七十元尙欠一百四十元迄未歸楚求請核追當經陳裁判訊明判交保限三月底六月底兩期各還洋七十元 
[閘北]  
　　報告盜案○义袋角廣肇山莊後面孔春華家前晚十一時被盜刧去衣服等物値洋四五十元該處係八九兩區交界之所昨由兩區長會報總局派探恊緝 
　　委充科長○警務總稽查蔣國祥現奉民政總長委充總局警務科長業於前晿以差 
　　拐匪何往○王永文之養媳被劉二拐往無鍚圖賣去臘由王投局告發劉已任逃經司法科提到其妻劉陶氏及親戚邊紀章訊押在案得經劉科長復訊一過仍飭還押候提劉二到案再究 
[英租界]  
　　希圖獲賞○黃浦灘别發洋行失竊鈔票洋一千另七十八元報知捕房查緝未獲嗣有駁船户夏阿三夏黑田陸文秀陸　　唐毛　楊金華姚阿泉等七人同至總巡捕房指稱該洋行所失之票係浦東念三保地保楊顯華之孫楊阿濤輿金龍發謝福生等所竊曾在城内鶴松樓茶館内分贓卽經捕頭派探將楊等各人與夏等一併解至公堂訊供不符判均交保候查在案昨晨由廨復訊據包探禀稱查得此事有裁縫謝金海輿陸文秀言及報紙上載有如能查獲竊賊者可得賞洋五百元並知此事係楊等所爲曾見在城内茶館分贓等語陸等因圖得賞洋徑自報告訊之陸文秀等供與包探所禀相同又據楊阿濤等三人供稱實不知情關讞員商之美海副領事以陸等不應妄報判各押四月楊阿濤謝福生金龍發楊顯華一併開釋仍飭補提供出之人到案訊究 
　　呑贓獲咎○大生德磚灰行主吳琴甫控學徒李林榮竊取鈔票現洋四千二百元曾經公堂訊實判李押西牢三年並將呑没贓洋一千元之余壽藏提案押追在案昨由捕房將余解案與李質訊屬實判李仍照原斷還押余押西牢九月 
　　調戲婦女○張承銓前日在河南路調戲陳錢氏被氏夫控奉捕房拘解公堂請究錢氏偕見証婢女鳳珠到堂証明訊之張供不承認中西官以張非安分之徒着押三月示儆 
　　女匪收押○牠培林控姚王氏張王氏串拐六歲男孩小毛由解判將兩氏押交在案昨日复訊據供已被買主帶往外埠不能交出判兩氏各押女所一年示儆 
　　不能辭咎○蔣文泰控船戶徐桂生私取托寄洋五百元一案昨經公堂復訊徐供實被船夥竊逃中西官以徐不能盡看守之責着押西牢一年如能於限内繳洋隨時酌核減輕 
　　後宜謹愼○舊曆去年十二月二十六日有一年約三十餘歲身穿藍竹布長衫寗綢馬夾袋内有銅元八枚洋鐵鴉片烟盒一只乘坐五十七號電車至虹口蓬路口下車過急以致跌斃當經中西官驗明棺殮迄無親屬認領昨由捕房將司機不愼之開車人鍾啓發傳至公堂請究據見証某焉婦上堂譯稱彼處轉角須停車五分鐘任人上落詎開車人並未停車以致該華人跌斃訊據鍾供該客於停車時未及下車迨至過站車已開駛忽然跳下以致跌傷腦部身死小的不能任咎王襄讞商之美强副領事判鍾姑寛開釋惟諭以後開車務宜謹愼 
　　串拐女孩○虹口東嘉興路二十八號沈長生家九歲女孩星鳳被江北人趙金與妻陸氏串拐至城内圖賣被沈偵悉報捕將陸氏與女查獲昨解公堂訊供一過判女先交其父領回陸氏押候提到其夫併究 
　　流氓攫物○流氓陳寳林在虹口攫取朱胡氏金挖耳被捕追獲昨解公堂訊供不諱判押三月 
　　男孩待認○男孩王小狗在楊樹浦外灘迷途啼哭由捕帶入捕房昨送公堂請示據供年十歲南京人父母均在上海不知住處判暫留棲流所候認 
　　串同行竊○趙阿根卜洪元宋阿三卜宋氏因串竊香粉弄孫阿祥家値洋三百八十元之衣物由探將各人查獲昨解公堂訊明判趙押西牢一年卜押四月宋押一月氏無干省釋仍飭補拿同黨解究 
　　乘間竊物○葉仲利張惠春前日同至虹口西華得路三千零九十四號某洋貨店内購物乘間竊取羽綢三疋當被察破報捕拘入捕房昨解公堂訊明判各押三月枼於期滿後逐出租界 
　　賣地紏葛○某藥店股東蔡月卿因賣地不交道契被得主楊讓堂控奉公廨於前日午後傳集原中俞朝佐李鴻福到案研訊楊延　華托律師上堂請追訊據蔡延聖文律師到堂辯稱因地價不符故將道契扣留判蔡交妥保限一禮拜將道契交出至地價如何不符着各邀公正人會同原中估計不得藉詞延宕 
　　交保算賬○萬家春番菜館主沈延芳控吳少梅私收客賬一案紏纒已久前日午後由廨復訊沈延穆安素律師請追被收賬洋八百餘元質之吳供多推托關讞員卽宣布堂諭如下此案萬家春主沈廷芳控吳少梅私收客賬洋八百餘元質之吳少梅供認於光緖三十四年正月經收簽字客賬單十三紙直至六月始行退還足爲該被曾代原告收賬之據况據沈廷芳呈堂王二郭亮甫等四人手條均簽有吳少梅收去客賬字樣尤難狡賴惟客賬數目或有不符吳少梅着交妥保限一個月赶緊算清賬目速向原告清理其前共沈廷芳斷定未繳之尾數亦着趕緊理清　　來歷不明○王七官控潘三章李氏串拐伊家七歲男孩阿松陳的婚二口昨由捕房將潘與李氏並兩孩拘解公堂訊明中西官以氏不應容留來歷不明之小孩着罰洋五元充公潘因有另案着送上海司法署訊辦兩孩留候家屬投案具領 
[美租界]  
　　發見屍身○楊樹浦八埭頭北荒地上有年約三旬之男屍身穿竹布長衫洋布衫褲黑襪無鞋帽係被人砍傷頭額而死昨由十三圖地保報捕送所禀請中西廨員蒞騐屬實因查無屍屬報堂收殮發封候認又唐山路後王婆庵附近高泥墩旁有年約二十之男屍身穿布棉袍馬甲無鞋亦被砍傷斃命者昨由捕房送所經中西廨員驗得死者腹受刃傷四處頭面傷三處查無屍屬飭十五圖地保報堂收殮候認 
　　忍氣呑聲○百老匯路六百十七號華順和之妻袁氏與蔡金祥私通前晚被夫在姦所捉獲扭控捕房後因華不欲澈究將氏領回蔡即從寛開釋 
　　蕩婦滋擾○新記浜住户曹阿寳昨至捕房控袯蕩婦陳氏紏集多人硬借行兇捕頭諭曹自行鳴捕拘案候核 
[法租界]  
　　領事升調○法副領事兼公堂會審官顧寳君前奉法國政府命令升調四川成都正領事後因該處大局未定暫不赴任今又奉該政府改調署理江寗領事故將一應公贖移交清楚不日往甯任事 
　　孑然一身○婦人潘　金借宿某客棧内包探以其來路不明拘入捕房轉解公堂訊究據供太丈夫已故母屬亦已無人是以暫住客棧尋覔生路判暫留捕房候查明再核 
　　續獲匪黨○匪黨小文開沈連卿王邦等三人去臘曾偕同黨應毛頭等搶取行人趙朝邦身畔所帶洋一百元即經捕房將應等先行拘獲送廨懲辦茲又由包探將沈等三人拘案經中西官訊明判各押捕房三月惟王邦係是過犯期滿後仍驅逐出境 
　　俞竊帽子○朱阿福前晚至大成祥洋貨店　門八内竊去西式帽子三十六頂銷贓於范品生舊貨店昨爲包探偵悉一併拘廨請究判朱押西牢年半期潢驅逐出境范從寛罰洋十元充公弔案之贜给失主領去 
[來件]  
　　浙軍政府民政司禁烟處简章一總則 
　　一本處遵照各司官制第六條爲民政司暫設機關專理禁絕鴉片事宜 
　　二本處承司長之命令執行一切事務所有頒發公件仍用本司名義行之 
　　二分課及員額 
　　三本處設處長一人比照民政司各科科長 
　　四處長以下分設二課一總務課二調查課 
　　五總務課設課長一人分置各員如左 
　　文牘課員一審核課員一錄事二橡史一 
　　六調查課設課長一分置各員如左 
課查課員二　臨時調查無定額錄事一橡史一 
　　三職權 
　　七處長承司長之命綜理本處事務並指揮所屬職員處理各課事務 
　　八課長承上官之命指揮課員處理本課事務 
　　九文牘課員商承本課課長處理各種文件 
　　十審核課員商承本課課長審核各縣報告禁烟事宜及一切懲罰案 
　　十一調查課員依本課課長之指揮調查各縣辦理禁烟事宜並聴隨時出發臨時調查員職務均同 
　　十二錄事橡史職務均依各司官制規定行之其遇本課事繁時錄事以下得添設司書生 
　　十三凡民政司内部各種規則本處職員均應一律遵守 
　　四附則 
　　十四本處依據本省禁絕鴉片法案曾理完竣卽行撤銷 
　　十五如遇臨時發生事項不能撤銷時須由民政司長酌量事之繁簡或延長數月或歸併政司他科辦理 
　　　吳緩卿都督追會啓事故燕晉聨軍大都督吳公綬卿諱祿貞於舊暦去歲九月十七日子時被旗兵剌於石家莊正太車站副官周幹丞維楨參謀張華飛世膺死之爲國捐軀情形至爲慘酷遺骸暴露薄海同悲頃公之 
遺族捧公遺像自津來滬凡我同人尤增哀感茲擬於三月十四號卽舊曆正月二十六日在張園開會追悼所有中外偉人熱心志士願表同情者即希届時同臨如有輓詞香花請於開會日前賜交上海棋盤街經武公司代收依次登報鳴謝至吳公行狀另由各報披露謹此公布 
　　發起人　黃興　湯化龍　劉誠　王孝縝　李書城　黃愷元雷啓隆　李寳楚　程明超　胡瑞霖　李人傑　劉一清　馬中驥　李素　鄧振璣　陸乃翔　萬聲揚　魏宸組　李中塏金華祝　耿覲文　陳登山　蔣作賓　余紹宋仇这　黃超元　王運嘉　黃灜元　龔光明　萬廷献　吳振麟　陳裕時　毓雄　魏壽　趙正平　伍鈞　全恕　袁華選　孔唐　高兆奎　金永炎　李浚　李任　范熙續　陳模　曾廣源　曾昭文胡起器　王式玉　阮毓崧　李善　　李善貽　謝炳樸　胡殿甲　亷泉　孫揆均　劉道仁　范熙壬　程用傑程家　　秦毓鈞　項鍾華　陳欽霖　武維祺　金鏘　王照王鈍　　　唐汝良　孫東吳　駱文亮　吳明浩 
 
 

Page 8

 
 
自由談 
游戲文章 
[女子兵書] [  愛]  
軍稱娘子城號夫人自古已然於今爲烈當此中外上下競爭極烈之秋閫内主權尤宜講究若不急自樹立恐男子薄情寸進尺入我輩非擠落若奴婢即等身如贅疣因是著此兵書俾妒婦津上張我獅吼之威石尤風前顯他神靈之跡兵書總綱分剛柔二術凡男子酒色嫖賭燥急强暴不具愛情不遵閨訓者當用下列諸法箝制之心使入於怕婆之列亦一國可共和而閨閣不得不用專制之意也我女界同胞欲戰勝男子於家庭間者宜奉作金科玉律觀也 
[柔術剛目]  
　　一曰献媚之計二曰撒嬌之計三曰哀懇之計 
[剛術綱目]  
　一曰刁忍之計二曰互罵之計三曰狂哭之計四曰詐死之計五曰脫逃之討六曰斷離之計 
[柔術總讑]  
　　大凡夫婦結褵之初雖夫貧若相如婦醜如嫫母未有不具絲毫愛情者也得此絲毫之愛情便有法可爲矣如婦貎不足以動夫首宜献媚媚者可掩醜之物也嘗見有棄美麗之畳雞而戀醜陋之野鶩者此無他家雞之媚術不及野鶩也因之爲所奪愛矣知女子用献媚之術不效則宜以撒嬌之術進撒嬌術即朋友間油皮涎臉之同一態度也献媚與撒嬌微有不同者以一則全爲柔態一則含有要索意而使夫不忍過拂其情者也如夫有外是或生性剛愎不爲少動則宜更易哀懇之計世人見人之流涙未有不動惻隠之心者况夫婦間乎是計不能入則爲女子者必有大過恶非口舌所能回其心者反目至此柔術窮矣柔術窮而不思用剛術卽擠落若奴婢永無超升之日矣所以剛術爲最後之解决不能不悉心研究者也剛術論中另列於下（未完） 
[惜花詩咏雉妓也] [  柳橋]  
　　不慣琵琶抱其如阿母瞋紅塵寃刧墮孰是惜儂人 
　　縱有憐香者都如水月緣况郎情最薄未心動眞憐 
　　淡把蛾眉掃春情未許濃風塵誰悅已敎妾若爲容 
　　頂上雙螺髻盤旋學入時儂心如髻樣祗恐少人知 
　　何處絲絃響燈光滿六街憐儂宵獨立露𤂽鳳頭� 
鞋 
　　生小住姑蘇羅敷未有夫素心人不見飄泊豈良圖 
　　月到天必處徘徊尙倚欄細腰衣最薄瘦影不勝寒 
　　窈窕小婢娟破瓜剛及年祗悉春易老紈扇入秋捐 
　　同此形骸賦無如命不齊火中蓮一朶何日出污泥 
　　老嫁瞿塘去樓頭月正圓徐娘悲此日蘇小憶當年 
海外奇談 
[結婚游戲] [  頌斌]  
　　美京華盛頓有一奇女名曰仙魯年方十九學問已深邃絕倫其所著科學小說大爲各國文士所稱許而顔如舜華尤足以動人艷思故各國博士爭欲聘之爲妻溯仙魯當十六歲時卽有法國著名博士奇宜斯君家資數百萬稱爲法國富豪見仙魯文學優美欲引爲鳳侶而仙魯不允及一千九百十年六月間又有英國著名醫學博士殼克君文學博士司德爾君德國王兄英國王姪陸續而來願與之結婚俱爲仙魯拒絕去年十月中旬美總統之弟亦羡慕仙魯聞仙魯未字欲娶之爲妻已蒙仙魯之母允許大爲仙魯所反對寗死不願與總統之弟結婚事遂寢不意於今年正月二十號下午忽在益華歷地方與一四十五歲之跛足車夫結婚遠近喧傳爲怪事計來參觀者人數逾萬成嘖嘖稱奇蓋仙魯已抱非常之學問視親 
王博干若無有於此可見西人之好奇卽伉儷之間亦無奇而不有矣 
尊聞閣詞選 
[入吳] [  越南叢桂山人]  
剩水殘山落日遥國魂渺渺竟難招生如獨鶴師何益死化哀猿恨未銷黃海怒濤秋撫劍吳門寒月夜吹簫惟餘壯志渾如昨萬丈虹䨘貫碧霄 
[贈朝鮮金秘書]  
　　萬里征塵歲月深暮雲離雁托哀吟空山自酒孤臣涙末路誰知壯士心霧重天門群虎踞風高海國六鰲沈吳鉤對舞燈前夜星斗　干插遠林 
[太湖舟中聞笛]  
　　塞波浸月碧溶溶天外微茫七十峰誰向孤舟弄横笛一聲驚起太湖龍 
逆境廬隨筆[  句章天恨]  
　　嵊邑女史陳漱芳名潤有作譏好作詩者古風一首諷剌名士可謂痛快乃亟錄之詩曰古人作詩適性情所貴觸手皆天成今人作詩求利名往往請謁干鉅卿人云我云不秒作安得觀者心自驚邇來才人亦何盛紛紛名士廓户盈詩敎漸澌滅詩品何足評彼敵杜子美此比李長庚廉恥凋喪不可復青蓮歎息少陸哭年來名士多若　魚黃鐘毁棄瓦缶雷鳴吾與靈均同聲一哭 
　　余自識太虚上人即耳白慧頭陀之名深以未得一見爲憾休沐之暇過訪太虚庽中得晤白慧昔日神交一旦親聆其樂可知和尚别號新丁川衲昔曾游學扶桑師國後隠而爲僧名山大川無不有白慧足跡蓋世之實行家也和尙又工吟咏俠氣灼乎眉睫與予一見如故舊暢談良久和尚知余好詩錄其舊作兩首見贈其讀俠客傳有感云覔得魚腸劍稜稜手自磨殺人非我願其奈不平何其讀秋女士遺稿有感云臨風磅礴解余襟不斬頑奴死不禁千水千山遊衲志秋風秋雨美人心劍光早閃吳門眼詩筆長留越國吟誰是俠僧誰俠女譜歸兩阕未來琴讀其詩可想見其人 
小說 
[苦情小說薄倖郎] [  定夷]  
　　客有自中州歸者爲余述王生藹春薄倖事歎息者累日爰爲之小說以警當世之青年男女也生字藹春中州舊家子美豐儀善文章弱冠後負笈京津肄業北洋大學歳丁未因事乞假旋里一 
日偶自外師見有女郎携婢挾書行路側春山欱黛秋水横波絕代容華也生驚爲天人遥注之見入某女校神魂喪失怏怏而返由是每出必徘徊校前冀女郎之復遇而終無緣假旣滿不得已復北行然究不能忘情於女也逾年又乞假南歸値大士誔日邑人素敬禮大士羣詣觀音庵進香熱閙異常幾有舉國若狂之槪生亦臨郊遊覽於叢人中遇其婢笑顧之婢似曾相識者因問女郎起居婢愀然曰狂生囉唣矣問彼何爲生固請之婢 
言曰小娘子委頓牀褥已數閱月今將殆矣生闻言色大變婢復曰奴固謂郎君非泛泛流俗人果篤於情者也生囡請女郎姓氏居第曰錢其姓錦柯其字燕巷盡處柳風橋南面東而居者吾家也言畢亭亭别去生歸輾轉終宵莫能自决乃忽異想天開翌晨托爲婢也兄者踵門求見嬋出會生意微謂之曰吾家無他人老主人已作故老主母亦龍鍾不能步履少主人又聽鼓鄂垣家惟少主母操井臼而又與小娘子稱莫逆郎君不妨入見小娘子也生喜逾望外欣然諾之婢前而導生後而從曲折百餘步入女居時女方憑几坐面目清　病骨鶴立見生人强起迎之嬌軀盈盈隨風欲 
曳愈增其娬媚相見之下彼此覺有無限積悃從心潮奔至叢聚於喉間轉致難以發語有間生先致其寒暄之辭曰聞令婢言女十偶染清恙今何如矣女歎曰病入膏盲廬扁無術行將爲泉下物矣生笑曰是何言歟女又歎曰命也如此死何足 
惜第不審何世宿緣自聆丰儀後日夜凝思不自禁空閨抱恙於今半載人生朝露矧二豎纒身乎然薄命人苟一旦化鶴者是拳拳之意誰爲逹左右耶每思及此輒夜半飲泣何幸天佑其衷使君降臨區區之懹得以上聞嗟乎薄命人死無憾矣尙敢他望乎其音嗚咽幽怨其辭宛轉悽楚生爾時感恩知已幾欲五體投地進而言曰盛情良足銘感擲果贈珠相逢未嫁緣結三生夫豈不願惟高堂有母容禀而後行女頷之生遂出旣歸白其事於母母以女有懹春之玷生有懁薄之行不特不之許并面斥焉無何又假滿北上旣抵校因寓書以慰女女投之書其略曰惠問誦悉眷注之情溢乎楮墨銘感靡已令堂太夫人鄙妾有懹春之思此老人深心其奚足怪惟妾自問相交以來正大光明絕無非禮之行此心皎皎惟天可表無待贅辭也來示以事難速諧爲憾誠竊非之苟爾我兩心不變始終勿負前言君爲妾義妾爲君貞人生得一知已已爲至樂何必在區區牀第間哉所慮年少書生什九薄倖富貴不忘者十不一覯願君母蹈流俗他年勿以秋扇見捐斯妾之幸也逾年生卒業於預科林下有張公者嘗陳臬皖南聞生才契之願妻以女女夙有豓名生亦微聞之私念前約旣難速諧青春幾何韶華不再亡羊補牢猶未晚也其母亦仰張氏門楣竟委禽焉女聞生負約憤不欲生日夜啜泣舊恙復作遂以不起屬纊之夕執其嫂氏之腕而洋曰紅顔薄命千古一轍妹不幸横遭夭折中道與姊死别慘莫甚矣然眸子無明死亦當然惟是寸心耿耿不能無所留 
贈於後人姊倘有意焉願將妹與王生訂交始末普告我二萬萬女同胞俾知情多恨多太上忘情咸以薄命妹爲殷鑒而盪滌其自由結婚之妄念庶此後情海之中不復有横夭之鬼則零丁孤魂亦含笑於夜台矣嫂發其方於生生始悉女情之 
專摯深以負心爲咎自是於邑不樂常忽忽若有所失因以得疾病中輙見錦柯在側或勉爲笑語或愁顔相向顚之倒之越半載始瘥 
　　余述至此投筆歎曰情因恨果無果非因願我一般青年同胞愼諸 
　　慈谿周篤愚先生鑒紙上空談本屬一時理想欲見諸實行尙須許多研究來示謂橄欖式之船不透空氣恐悶死人所慮極是惟科學大明以後必有製造空氣之機器置之船中可以吸炭吐養一如室外也質之大雅得母笑我妄想鈍根覆 
 
 
