# 1916 - 283 - 4915688

 

Page 1

 
 
   
 
 

Page 2

 
 
時評 
[勝敗] [  冷]  
　　世界人類莫不有競爭心競爭之結果莫不有勝敗此自然之理也 
　　然而中國人之對於勝敗其心理獨異蓋當爭而勝敗未决也莫不求己之勝而敵之敗不能勝敵則心退而求已之不敗此亦自然之理也然而中國人至不能勝敵時毌寗己敗而敵亦俱敗此即所謂兩败俱傷也 
　　用此法以對國外或猶爲可然而其利必爲第三國所得若用此法以對國内宜乎舉國盡爲敗者而舉國之事業盡爲失敗之事業矣　　嗚呼試觀今之官吏今之政黨今之凡百有業者不如此存心以爭勝敗者有幾人耶 
[專電]  
　　北京電徐世昌凖舊十月初旬來京對於副總統表示不欲 
　　北京電憲法研究會昨開會亦主以馮爲候補副總統 
　　北京電投外交總長票衆院定下星期二舉行 
　　北京電中美鐵路借欵議員提出質問交部擬提交國會 
　　北京電國貨維持會裁釐加稅請願事件已由衆院審查通過提付大會取决 
　　北京電滬道尹徐請裁道缺後又有辭職之意㈠因道尹無所事事㈡公費二千四百元每月須賠累㈢道尹之外有交涉員有虚名無實權 
　　北京電懲戒會審查陳琪參案結果除取消簡任資格外尙當嚴核其七十萬用途 
　　北京電上月鹽稅餘欵二百五十萬元銀團已允撥 
　　北京電粤路收歸國有交部已定有計畫現派專員實地勘察再示接收辦法 
　　北京電黃興來電辭勳位　　北京電敎育聯合會今日正式開幕各部總長均派代表蒞場學界參觀尤盛　 
　　北京電段總理仍持不黨主義　　北京電大總統於十五及二十二兩日在公府開游園會招待學界 
　　北京電全國敎育會今日正式開會 
　　北京電平政院對於内務部之裁决案已提出國務會議孫仍堅持國國會解釋 
　　北京電日使新參事芳澤昨日午後七時至京 
　　北京電日小幡參事乘十四日開之湖南丸船歸國 
　　北京電外交部請添設墨葡等國公使 
　　北京電晤財政當局悉上月鹽稅餘欵仍由丁恩商減銀團提還除扣去重慶稽核所承墊川餉二百萬外實交三百八十餘萬 
　　北京電馮電徐爲蘇轄請速令張勳退也 
　　北京電衆院劉盥訓等百二十　三人提出國慶榮典質問曹錕胡瑞霖張敬堯朱家寳等無功可紀勳位勳章 
　　北京電銑日（十六）兩院開聯合會議選舉副總統案 
　　北京電審議會點半開會共到四百四十四人王正廷主席審議審計院組織有主聢長選舉餘任命有主維持原案有主任命經衆院同竟三說表决均不足三分二數等大會解决本日議事終了草案全部審議亦完惟提出修增章節須整理後再開會 
　　廣東電虞日（七日）譚浩明抵省霽日（八日）陸榮廷在佛山開軍事大會晋省行期尙守秘密龍濟光駐虎門與陸互相通電消釋前嫌粤局可無變動岑春煊於遇日（七日）由肇慶回桂林 
[譯電]  
　　北京電國民黨反對美國鐵路借欵質問書業已擬就（十三日） 
　　北京電下星期内或將選舉副總統大約進步黨不以選舉馮國璋爲然但國會中贊成舉馮者實居多數（十三日）以上德文電 
　　北京電開浚運河北部之美國借欵美金三百萬元建議者爲周自齊而以山東政府名義締結此合同者則爲蔡儒楷與潘復今魯省議會已提出抗議反對此事其抗議之點在於以墾地之稅作擔保品而荒地未墾之前則以尋常地稅若干爲抵一條合同修改未久今茲抗議似爲張懷芝與孫發緖不肯贊成之結果蓋張孫二人主張以此事交省議會核議也此項借欵中尙有一層糾葛則日本請求解釋美國借欵之理由是已日本此舉乃根據中德膠州條約而發該約載明中國如遇因發展山東事業必須借外資時則中政府或與此事業有關係之中國人民先須向德國資本家商借故日人以爲山東德人所有之權利旣移讓與日本開復運河之借欵自應先商諸日人又謂日人並不反對此項借欵但爲保衛山東權利起見不得不要求說明理由耳（十二日）路透電 
[東方通信社電（日本人組織）]  
　　東京電據由美國報稱經聯合通信言明寺内伯態度之後與一般人以好印象寺内伯之方明謂預想予爲首相行武斷之政治此誠誤解予之過去經歷且不了解日本精神所致爲告美人過去半世紀之間維持日美之親交更加親密爲予衷心之所切望又予就首相之地位爲日本國民永遠福之計係政治家之行動非 
 
 
 

Page 3

 
 
依劍力而覓功名之武人關於日美問題不出何等進取之手段一切均襲前内閣之方針又對中國問題亦然兩國人種的根原旣同將來之運命亦最緊密相關日本尊重中國之主權且遵奉機會均等主義故無論對中國即如侵害列强利益亦斷無有之事云云（十三日） 
　　東京電本野子爵應允入閣已有電告外務省速即回國（十三日） 
　　漢口電湖北省議會長選舉問題官僚派與民黨之竸爭甚爲激烈至今猶未决定王督軍不認民黨候補者詹大悲之議員資格其紛議恐將愈甚（十三日） 
戰電（英人路透電） 
　　倫郭電今日下午首相愛士葵君在下議院提出追認戰費英金三百元兆鎊議案據謂此乃四月一日後一百九十日内所需者英國貸與殖民地及協約國之欵共計英金二百五十三兆鎊此已溢出豫算額今日所需戰費仍須英金五兆鎊陸軍用項稍減惟軍火用項已見增多國國所表决之戰費以目前而論其總數等於英國前二十年並包括南斐戰費之用度英國貸與協約國及殖民地之借欵其數日增不足爲憾蓋英國戰爭之費用無有生要於此者也其結語曰今日非瞻前顧後猶豫不安之時英軍所受之殃害不能假和平之名苟且彌補蒙辱了事吾英非爲己利起見蓋求償已往之損失保將來之安寗耳首相提出之案已成立（十一日） 
　　巴黎電薩洛尼加戰報云右翼英軍越過鐵路線中央法軍奪獲桀夫桀里西面高地敵軍第一道防線左翼布軍得援之後竭力抵禦塞軍聯軍自本月一日起至十日止共俘敵兵二千六百十六人（十一日） 
　　亞姆斯特丹電第特報由德人方面探悉大西洋之德潛艇乃由德潛艇運送隊供給一切有一定之地點與時間德國潛艇戰爭新政策乃德首相與國會反對黨調停之結果德人猶料德潛艇攻擊由載運美軍火出口之船隻將引起大事（十一日） 
要聞一 
[國慶日大總統閲兵紀]  
　　十月十日天朗氣清南苑舉行大操黎大總統躬往閲兵誠盛軌也陸軍總長參謀部部長警察廳廳長京兆尹預備一切孹畫周詳事前佈置已定臨事則有條不紊操場在北京城南三十里南苑萬字地之新營地方周圍約二英里有半場之北面設休息室一座懸掛國旗休息室前搭閲兵台一座閲兵場之後轅門設有綵牌坊一座精神上頗極美麗由永定門至操場附有小鐵路可資轉運由總統府至南苑總統駐剳之處路旁各有禁衛軍及其他軍隊列在兩行以護之故無意外也上午十一點鐘軍隊始行大操而操場之觀者已於晨刻紛至沓來座爲之滿矣十一點鐘之前内閣總理段祺瑞至南苑正十一點鐘十一時半黎總統乘汽車臨場當時軍樂齊奏全師舉行敬禮陪觀人員參謀總長王士珍陸軍總長段祺瑞次長傅良佐兵工總監薩鎭氷金永炎哈漢章等在憇息所前侍候首由引導員蕭安國引導大總統至憇息室少息當時外國操攝影業者均紛紛拍照更有美商利滿仁公司拍活動寫眞一套想此次影片不久即出現於年安電影公司是日未躬逢斯盛會者必以先覩爲快也黎總統於憇息室少息十分鐘即由陪觀員引導員恭請到閲兵台總指揮官率師長旅長到大總統前行敬禮各師長旅長退回原地旋大總統乘馬入場引導員蕭安國在前引導傅良佐良佐哈漢金永炎江朝宗乘馬隨從大總統乘馬由閲兵台東行繞操場一週對於將校兵士行敬禮時無不舉手答禮其謙恭和藹之態度殊不愧爲共和國家之大總統但觀乘馬入操場之精神頗能將中國重文輕武之積習一掃而空不但軍士對之有一種融融洩洩感情卽東西各國參觀人員亦無不交口稱贊也是日應操之兵爲陸軍第十二師之全部兵士皆燕趙偉衛魯之健兒將校均曾受高等軍事敎育者步伐整齊軍容華麗有頗足多者演排凖備完畢後總指揮官即開始發令演排其軍佐參謀官等即隨總指揮官左側前進旅長團長行至第二目標時卽向大總統行撇刀禮大總統一一答禮步軍第二班進至演武廳大總統點首稱贊與段總長總指揮官省有詢問蓋不久當有獎賞獎勵諸色兵士當舉行演排式時步兵在前機關鎗隊在後過山砲隊在更後最末爲馬隊機關鎗步伐極齊軍械爲奧國最新哈期開斯機關鎗架鎗之騾均係熱河林西等處之產物本質旣佳又經訓練殊稱無美不備炮隊係德國克虜伯之過山砲亦極良好行演排式前面馬頭與後面砲頭相齊無少參參頗有精神馬隊之馬一律棕色聞皆產自蒙古演排時即急馳至演武廳行敬禮秩序亦極整齊演排式舉行畢參觀員等能爲大閲旣畢方欲散去時大總統發令欲閲飛行機之試驗當由陸軍總長段祺瑞令航空學校校長秦國鏞預備一切秦君承命即乘汽車回校移時卽有飛行機三加騰空而起在最先飛起者略繞一週即收機落下最後者飛翔至八英里之高行駛頗爲平穏蒞場中外人士頗有好評大總統閲畢即回府時已十二時三十五分矣是日各國駐京公使並未蒞場但均派使館海陸軍隨員到場參觀英.法.俄.德等國每國只派一員日本使館派員最多計有六七員上下各國新聞記者甚多美法兩國使館衛兵約二十人亦到場參觀參衆兩院正副議長亦到場參觀來時均乘自動車然每車均帶有議院衛兵四人車旁外觀頗帶幾分官僚氣息是日指定招待外交團者爲郭泰祺君招待議員爲丁世曎君招待新聞記者爲韓玉辰君招待均極周到 
[北京特别通信（二十一）（飄萍）]  
　　讀者諸君猶憶今年五月間旅滬民黨及議員諸公請唐少川致電美政府力爭借欵吾同業諸君亦於報紙上發抒若干痛哭流涕反對美國借欵之文字乎使當時之電報文字無靈也恐袁氏大欵到手禍結兵連吾中華民國已無萬姓歡呼之雙十佳節未可知也嗚呼險哉 
　　當袁氏皇帝熱度高至沸點之時有美商西苦司卡黎商會來與開借欵之交涉計額一千萬圓（係美金是爲政治借欵因有此政治借欵乃許以鐵道契約（報載政治借欵一千萬鐵道借欵二千萬誤也鐵道契約係報酬政治借款非兩種並重在美人之眼光以鐵道爲主以借欵爲對我之條件在袁氏之眼光以借欵爲主以鐵道契約爲對彼之條件）五月十七日遂由交通總長之曹汝霖以草合同與美人簽押消息外傳各國反對我國民黨諸君亦於此時爲激烈之反對運動政治借欵一千萬元美金致成泡影然美人所在注重之鐵道契約則於其時撥付五十萬元美金以爲不可廢約之確證（非政治借欵之墊欵乃聲言爲測勘路線之用存在美銀行不許挪用者）故今日我國與美資本家雖無政治借欵之關係而鐵道契約則依然提出由現交通總長許世英於九月三十日正式簽字矣 
　　讀上所述諸君當瞭然於茲事之原委因再述契約之内容　　（甲）曹汝霖原訂契約之内容要點（純爲鐵道之契約） 
　　（一）中國政府以由綏遠城至甘肅一千五百英里（一英里計華里三里三）之鐵道建築工事委任於西苦司卡黎商會 
　　（二）工事資金由該會借欵即該會擔任募集公債於美國以充之 
　　（三）鐵路總辦用中國人技師及會計主任一切用美國人 
　　（四）借欵利息六分以該鐵道及一切附屬物爲擔保品 
　　（五）機　車及一切材料由商商會購入 
　　（六）此項築路借欵每年以應需之額作爲公債在美國市場募集 
　　此外尙有以陜西甘肅四川貴州廣西廣東六城之鐵道敷設權許與外人之說但當局否認想亦無此事實 
　　（乙）此次正式簽字將前契改正之要點（九月三十日簽字者） 
　　（一）敷設鐵道改爲自綏遠城至寗夏間之一千一百英里（已華里三千餘里矣） 
　　（二）關於鐵路營業使用人員改爲中國人應居多數（此條毫無價値用人在數目在有權重要與否耳） 
　　（三）發行額由九二改爲九四 
　　（四）由該會定期限發行公債若逾期無應募者則此約爲無效 
　　外交界對於此事頗爲注意俄日尤甚蓋自綏遠至寗夏之鐵道於其認爲因經濟而敷設毌𡩋認爲有政策之性質爲較妥也然則外交上或另有問題亦未可知也 
[華景街交涉案質問之答覆]  
　　漢口華景街交涉一案經參議員張漢提出質問書一件咨請國務員答覆現已答復到院略謂漢口華景街毗連租界一分地在前清光緖宣統年間德使曾經提議謂該處應歸德租界管理經前外務部多方交涉未予允認彼此爭持迄未解决本年九月六日據特派湖北交涉員吳仲賢呈稱此案前由漢口德領事照會湖督軍請將華景街警察權歸併德工部局管理並收取門權如不允擬將德界毗連邊界建築牆垣以爲保障等情特派員禀承督軍與德領節次磋議发姑德捕站崗規定辦法四條請備案等語外交部以該項辦示諸多窒礙當即覆電責成該員禀承省長與總德領熟商改議旋又接湖北督軍來電謂外人派警法無非藉口毗連地方我之警力不足此事已據漢口警廳條陳各租界毗連地方由我添設警察兩隊作爲武壯武裝警俾足保護交界地方等因亦經外交部覆電贊同一面上部會晤德國公使辛慈與之切商德使對於新訂辦示並不堅持實行當可取消但稱旣不用德警築牆又碍交通保妨多闢數門當答以與其闢門毌𡩋不築牆爲愈彼允領事與交涉員商结業經外部電致湖北督軍轉飭特派員與德領事商辦此本案發生以後外交部主張廢約歷次辦理之實在情形云云 
[美國鐵路借欵之前途]  
　　大陸報十日北京通訊云美國鐵路借欵之内容今漸爲人所知合同於上月三十日簽定債額一萬萬元建築鐵路不足二千英里其條件如下㈠此項借欵由美國包造鐵路商人塞姆斯加萊公司承借名爲鐵路借欵㈡此項借欵之總額暫定一萬萬元㈢將來塞姆斯加萊公司所造之幹路乃寗夏至綏遠之路線及廣東與浙江兩省鐵路至於細則俟日後議定㈣各路線共辰少至一千五百英里多至二千英里㈤塞姆斯加萊公司在美國爲中國擔募此項借欵以上乃合同大意一俟至適當時間中政府將以此合同交國會議准但衆料反對政府議員或不免有一場質問北京言論界對於此事意見極不一致國民黨機關報謂政府未得國會同意遽簽定合同將來與國會必起衝突而贊成政府及中立派之報紙則歡迎美國資本之輸入中國以發展中國天然之實業以爲鐵路旣通商務自盛中外人民交受其益也借欵一小部分已由美公司繳付中政府共五百萬元 
[憲法審議會通過兩議案]  
　　昨日（十一）兩院議員在衆議院開憲法審議會王正廷主席到者五百三十七人茲將討論之問題略述如後（一）平政院應否設立主張行政裁判與司法機關分離者爲劉恩格等三人主張照原案行政裁判亦歸納於司法者爲孫鐘王紹鍪等三人朱念祖提起討論終局主席以反對原案不設立平政院付表决起立者一百四十九人少數再以原案付表决起立者逾三分二以上通過（二）財政緊急處分權主張反對原案政府無緊急處分財政權者爲丁象謙等三人主張政府有此權照原案規定者爲孫潤宇等三人黃贊元提起討論終局主席以反對原案付表决起立者僅七人以原案付表決幾於全場起立亦通過法定時間已至遂散會 
[辛博森祝民國紀念]  
　　英文京報載英人辛博森祝民國國慶紀念文云前日爲中華民國成立五週年紀念日北京竟得安然經過略無變故此吾人極爲滿意者也是日總統赴南苑舉行閲兵禮段總理能措置有方保全無事段氏並於前數日以負責維持秩序各節向各軍官士卒詳述届時舉行一切果秩然有序足見華人之能服從上官命令而黎總統又能不爲外間盛傳之謠言所惑而變其始計更足證其具有膽識能盡厥職無所懼避而各軍隊軍容之盛使外人見之不禁大有所感深信中國在世界大舞臺上將有作爲矣吾人所望一九一六年十月十日爲中華民國强盛之轉機國家内部之紛爭從此消滅於無形羣策羣力排除當則前之大難此則吾人願爲中國祝禱者也 
[杭州快信]  
　　省議員徐仲偉昨提出禁止屠宰耕牛案 
　　湯爾和由京致函省議會以現供職敎育部請辭議員職 
　　前鄞縣知事沈祖緜於癸丑之役犯有嫌疑由朱前將軍懲辦有案呂省長以國事犯皆應昭雪沈旣事同一律擬爲呈部核辦 
　　督軍署諮議官斯明辭職請保送北京陸軍大學肄業聞已蒙呂督軍照准 
　　呂省長昨令財政廳速將浙省保送留京學習警察人員之川資半薪解部給發 
　　新任寗台鎭守使顧子才定於十三日赴任已先電致盛參謀長接洽矣 
　　高等檢察廳長昨特佈告法政學員謂嗣後請求轉送登錄律師須將資格憑證及應納各費一併呈繳否則概不轉送 
　　建德縣知事夏日璈因公晋省所有政務委高警佐暫代 
[徐州特别快信]  
　　張勳昨電李慶璋（徐海道尹）力請段總理將彼所提出之憲法條件要求國會贊同 
　　張勳得熊名道呂鳳山報告徐東海意不在副總統而在國務總理 
　　徐世昌昨電張勳允不日來徐一行 
　　李國筠昨日來徐不知銜有何項使命 
　　吳鈁蔣作賓均已由徐乘車回京復命 
　　張勳擬將駐大通之第三十四營調回駐紥浦鎭淮泗道尹黃家傑因張勳派兵赴蚌昨特來徐叩謁張勳接洽一切 
　　董翥軒擬日内晋京替倪嗣冲疏通某方面 
　　第一路統領陳德修（現駐九江湖口）昨日來徐禀陳一切 
[南京快信]  
　　馮督軍齊省長昨日（十二）正午公宴省議會全體議員於省公署議員到一百零三人馮督軍於午前十一時親赴省署陪席至午後三時賓主盡歡而散省議會原訂昨日午後一時開各項審查會嗣因各議員赴省署宴散後時間太促審查會致未果行 
　　省議會今日（十三）午後一時開第四次大會 
　　省議員蔡寳善以各縣警察病民江北各縣旣無經費且局所林立長警資格漫無限制特提議整頓各縣警政案交大會公决 
　　滬製造局總辦李鍾岳參案聞已罷議 
　　今日（十三）各機關人員均赴軍省兩署慶賀奉壯獎勳章盛典 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[内務部拒絶平政院裁判]  
　　内務部行政訴訟平政院院已下缺席裁判並呈總統請明令公布而在内務部一方面則不認平政院所裁判爲合法一面咨復平政院一面再呈總統請以此案取决於國會其呈文云竊平政院違法受理祝書元等訴訟一案業經本部將部院來往咨文繕具成册呈請大總統諮詢會在案現聞該院已將本案率行裁决究竟人民與官吏有無區别人民之權利與官吏之權利有無異同以官署組織一部分之人員對於本官署提起訴訟是否適用行政訴訟人民對於官署之規定扺觸約法并未輕行使之文官保障法草案能否適用有效此等先决問題尙無正當解决其訴訟即未爲成立何能遽下裁决且不待大總統諮詢國會辦理實有未合本部爲維持法治起見於非法審理當然拒絶理合繕錄院部第三次來往咨文呈請鑒核一併迅予諮詢國國會解决俾免爭議伏乞訓示祗遵謹呈大總統 
[龍濟光去粤之情形]  
　　四號晚粤省某報刋派單謂龍濟光已於是日申刻離城商民人等信以爲然多有立購串砲燃放表示袚除不祥之意堤岸一帶燃放串砲者尤衆直至五號早砲聲仍不絶旋經細察乃知係一種訛傳蓋四號下午四點鐘時候龍猶飭令庖人在觀音山花園動物場中取出重約三百斤之狗熊一頭（動物場中鳥獸甚多即孔雀亦有一頭但龍交卸後已將難於携帶者或贈送與人或烹宰供其朶頣迄今祗餘一狗熊而已）烹宰旋將熊肉分贈在城各官又將熊掌四隻分贈烟酒公賣局長王秉必士敏土廠監理劉麟瑞各佔二隻迨至六號早四時許（即五號晚）龍始帶同衛弁十餘名身穿長衫小掛頭戴小帽由天橋至積厚坊龍覲光寓所（即舊隨宦學堂）即喚四人夫街轎但稱前往堤岸遂去故龍係附兵艦或係火車輪船現均無人知其究竟因其無論何人往送均爲謝絶也然其先往香港然後赴瓊島則署中人已異口同聲此說諒或不虚當五號上午軍署外部員役亦有疑龍已去以故署中秩序頓爲凌亂偷竊公物在所不免後爲朱省長所聞立令警廳派游擊隊數十名又由該管二區派特務警察十名前往軍署防衛秩序始復原刻下軍署内已無龍軍足迹德宣街之龍軍總稽查部已搬清即日閉門故自六號起軍署頭二三門均由警察游隊守衛至軍署内各職員雖隨龍去者祗省數惟自六號起已多回家或藉此閒遊故是日軍署廚房已不再起炊烟最鬧熱之軍署而忽蕭條若山寺洵有今昔之嘆者矣但外間多謂五號上午已有蘭軍五百餘名直入軍署茲查實無是事惟聞陸督軍經已派定申葆藩所部爲前隊刻日進城大抵早晚間必能到省六號早奉調赴瓊之龍軍尙源出在天字碼頭落船携帶槍枝子彈甚多且忙碌聞基逼於限期軍署中人隨龍赴瓊者有秘書長周　副官長楊建　參謀龍　　周果馬佩敖軍務課員爲馬文彬秦元　周全監印長梁之銘張澤泉計共十人此外尙有粤人梁熹等餘均照舊在署靜待後命惟龍氏離署後仍有什物尙未搬清雖已派定委員先行料理以俟隨後再行遷出詎料不肖軍人竟於是晨串同地痞潛入盜竊數鐘之久取物甚多迨爲委員驚覺即電第二區署該區區長區柏年接悉卽行飛報警廳派出行政科長門安朝偕同隊長率帶游擊兵士二百名趕速馳至遂約區長及三等區員張漢明直進軍署巡察保護並飭游擊隊兵力駐附署各街堵截搜查遇有携帶物具及各項公件者一律扣留不准放行其情形極爲嚴密至於隨龍去粤者除軍署中親信者及濟軍外則爲其弟裕光與滇籍之鄉人裕光本爲鎭守使龍去之前已迭請辭職離粤迄未奉委替人旬日以來督飭員司趕辦交代業已一律辦妥昨并飭龍用乾先將重要行李移赴某處一俟陸督軍抵省無論有無替人亦即繳印離粤其鄉親等人聞龍意因恐其鄉親在粤流落曾派員役勸令各該鄉人家屬趁此回滇頃聞此項手續均由某司令辦理係在署内設所任人報名共計願隨回籍者大小男女有四千餘名之多惟此項滇人亦有在粤已成家室離粤頗生問題者如近聖里第一號住客藍瑞光即其一也藍本滇人曾充濟軍前敵偵探長數月前娶本街某姓女爲妻某姓當時以爲其係屬政界紅員有可希望及迎娶後仍欠禮金數十元迄今未交近藍因欲携眷回籍爲其妻聞耗借事歸寗匿避迭經藍某造門婉勸終不遵從現藍以行期甚迫特向番禺縣控告謂係岳母主使昨經傳集質訊被告則辯謂係女主意且云藍尙欠其禮金不當有所迫壓是以各執一詞相持不下此亦濟軍離粤之一段笑談也 
[陸督軍抵佛後之布置]  
　　新任陸督軍四號日下午由肇慶赴河口乘專車到佛山帶有衛隊三百餘人當晋承龍街譚司令大營暫駐或云駐於汾陽街黃氏大屋督軍到站時鎭内各界無有知者故未預備歡迎至夜由警署派警察多名分站附近各街嚴重保衛電燈公司著夥八人赴該大屋安置電燈極爲忙碌鎭内商會各董卽將會内地方陳設華美高竪旗幟請督軍至會以示歡迎五號日鎭内團保局及商會各紳商均往謁督軍督軍亦分班接見甚爲歡洽是日商會開會歡迎大書佛山商會歡迎陸督軍節鉞遙臨字樣布置旣畢當派出代表郭請陸督蒞會陸督軍亦卽允肯經於日午移駕蒞會一時全鎭爆竹之聲喧然盈耳陸督與商民備極浹洽精神奕奕久坐不倦絶無絲毫病　賓主盡歡乃散陸督將在佛小住一面即派隨員進省先將督暑佈置一新并令所部各軍凖期移隊入城分紥現已部署妥當一致進行聞陸督行旌則凖七號蒞署已知會省長是以昨日（六號）業由公署通令各級文武官員届時到署齊集前往恭迓又聞是晨已有譚司令浩明所部軍隊七百餘名由佛山乘坐專車馳抵石圍塘分配民船過海在黃沙登岸後一律站列至梯雲橋各處移時亦有軍官兩人乘駕電輪駛泊天字碼頭轉座　與直進公署　見省長晤談良久卽行辭退隨於午後始率隊伍進城分地駐紥 
[鄂省議長之紛爭未已]  
　　鄂省議會議長一席現爭之者有四人在國民黨爲詹大悲楊瀚芳在進步黨爲王信敷黃德馨前三次投票詹氏由二十票增至四十王氏總二十餘票楊則十二三票黃更少每次五票九日第四次投票之前忽有自稱湖北公民王之瑞等十八人在外發布印成之傳單並由郵遞與各議員大致污衊詹大悲王信敷二君名譽謂詹爲激烈派之暴徒王爲腐朽派之官僚皆不能議會應於詹王外以楊瀚芳廖明如黃德馨劉賡藻李宗唐杜康鶴郭肇明王用賓周從煊胡宗佐楊玉如等十一人爲投舉議長之日標且促速急選定勿再遷延妨礙議事進行詞甚離奇是日一點鐘開第四次大會秘書長報告各處來文畢陳履潔卽提起動議謂本會爲神聖機關不可侵犯今竟有以公民而來干涉選舉者詹王兩君應向法庭提起公訴否則會外認本本會爲齷齪物而本會亦自甘承認爲齷齪物矣唐文德主張函警務處查拿散發傳單之人衆以選舉重要此事應俟茶話會再定辦法遂擱置由主席王副議長宣告舉行第四次選舉議長經全體依法投畢開票檢查詹大悲四十六票王信敷二十五票楊瀚芳十一票郭肇明周從暄杜康鶴各二票黃德馨傅作揖李宗唐各一票以上得票俱不足前議五十三票之數高維崑起謂二次大會本席曾主張投票如止出席過半數即電請中央解釋省議會暫行法第十條二項之疑義今詹君得票四十有六依本日出席九十一人計算已逾過半數請照前議電請中央解釋黃德馨極力反對謂當然以全體過半數當選於是張國恩蕭俠吾盧慶墀程國璠陳履潔等先後發言討論打電問題迄無結果旋由楊玉如登台演說排解謂本會同人一對於西南起義戰士二對本省長官三對六十九縣父老均應開誠布公和衷共濟今以一議長投票四次仍無結果殊非好現象詹君旣有四十六票以總額計只差七票本席以前未曾舉詹今爲大局計願犧牲此一票是所差只六票尙望同人熱心助成即於本日延長兩句鐘再投一次以免延擱議案 
進行胡潛謂議員投票各有權衡楊君要求未免失言繼之發言者至多約分兩派一派高維崑等以浙江係出席過半數當選不必再投一派爲呂璉等贊成再投陳履潔謂何必不打電詢問中央盧慶墀謂陳君前日决定票額時何以無今日之言蓋謂其前日贊成五十三票當選今忽主以出席過半數可當選也高維崑大聲謂浙有先例今日投票若謂無效誓不承認於是引動闔場大譁拍案跌足高呼狂駡秩序大亂惟見有二三識大體者舉手亂搖勸止復由黃德馨登台發言謂本席以今日投票無效者非反對詹君實重視前日全體决定之票額今擬改期十一日再行選舉衆以爲然否良久無人發言楊玉如起立請十日國慶不休息卽行選舉衆不贊成卒决定十一日選舉而散 
[湘省三次選舉參議員]  
　　湘省所缺之參議員一人省議會曾於四號開會選舉是日監督譚省長親蒞因人數不足無結果五號再開會選舉譚監督因事不能到會委政務廳長范治煥爲代表是日上午九時起議員陸續蒞止至十一時僅到四十六人暫時散會至下午二時再開選舉會延至四時到五十九人仍不足法定人數不能投票而散六號爲第三次開會是日十時議員已到八十二人法定人數旣足遂搖鈴開會選舉監督譚公於九時即已蒞會當由秘書請其報告補選原因譚公乃登台陳述大意謂從前選舉參議員時因事甚迫促并未選舉候補當選人現在胡瑛已經辭職故即須補選以便遞補甚望諸君選得其人爲湘省生色爲國會增光云云次由選舉事務所所長劉庚先報告選舉手續請先選一人補胡瑛遺缺後再選候補參議員九人宣布畢卽發票選舉十一時票已投畢因事關生要臨時又加派戴丹誠譚炳鑑周毓豐劉善澤四人爲投票監察員旋由林祖涵君照料開票其結果蔡鍔章士釗二君各得四十一票因票數相同祇得决選用抽籤法由省長手抽一籤爲蔡鍔卽以蔡君爲遞補胡瑛缺之當選人章君卽作爲候補參議員當選人之一維時已過閉會時間當卽宣告閉會議定下午再選候補參議員省長即在會午餐詎下午各議員又生暗潮多不利利會直延至四點鐘僅到二十七人又因不足法定人數不能投票於是譚公遂與執事各員各自散歸聞定於七號再選云說者謂蔡鍔係督軍果合於資格否也 
[湖北之國慶紀念觀]  
　　國慶紀念於民國雖已四見惟今値共和復活日月重光又烏可以奉行故事視之乎詎武漢之官商士庶對此雙十佳節態度殊形冷淡烈士祠督軍署雖懸燈結彩鋪張一新然不如元二年設備壯麗不過略爲點綴而已起義之紀念品如起義聚義二門仍未恢復蛇山武昌路亦未披紅懸燈祗三烈士就義處之碑亭因在軍署轅前軍署旣鋪陳燈綵不能置之不顧故以松枝結綵聊以壯觀實則仍爲一般軍官之繫馬廠其餘各官署學校局所場廠軍營會團皆燈綵稀疏並無特别動人之處是雖由於財政支絀而官場之不重視此節亦可槪見惟軍政學各界遵例休息放假則無或違者是日上午九句鐘烈祠祭禮王氏委參謀長何佩鎔代表敊督軍委政務廳長俊采代表省長前往致祭文武官到者數十人嗣於十時在軍署慶祝則大小官員無不與會行禮後惟留薦任以上各官在署讌會省署内雖亦有讌會係各科長公餞胡政務廳長歡迎何參謀長無關國慶之公讌省議會中是日亦有讌會然外表並無若何鋪張各國駐漢領事未經王督軍招宴亦未曾來省道賀祗在漢關監督兼交涉署申賀漢口各團體聯合會則集合各團團員於是午假南城公所祭悼先烈並慶祝總統禮式尙盛但各商店未一律懸旗殊礙外人觀瞻漢上各報是日俱印紅報並相約停版一日 
[張繼到贛之時局談]  
　　前參議院議長張繼及國會議員彭允彝李肇甫三君由京乘津浦車南下抵寗謁馮督軍後即於本月六日偕同馮委陳司令調元到潯由吳鎭守使派參謀官宋屏周於八日乘晚車護送到贛住西大街怡園旅館到後並未解裝即往謁李督軍戚省長復往省議會訪任議長據三君聲稱徐州會議中央頗形不安伊此次受國會委託由京南下視察各省文武長官對於國會是否信任且省制加入憲法及省長民選兩大問題將來全恃各省議會爲國會後盾中央地方兩民意機關自應提携行事故特邀遊各省向各機關詢問竟見此次係由津浦車南來至寗謁見馮華甫傾談一切極爲沆瀣馮旣有維持國會之心則國會亦應互相維持伊等初本不願來贛因謁馮時馮謂江西督軍李秀山對於國會及國家前途一切政見與吾（馮自稱）取同一態度故到潯時不妨繞道一行以一瞻李公丰宋也明日即須乘早車赴鄂往晤王子春督軍有所接洽云云是晚三君卽在督軍署夜讌暢談時事更深方辭就寢又聞三君此來與選舉馮督軍爲副總統問題亦有關係云 
[贛商會歡讌議員紀]  
　　江西總商會今日（九日）十一鐘歡讌省議會全體議員設西餐於大會議廳届時正副議長暨議員陸續蒞止計共八十餘人由龔盧章三會長招待入席後龔會長起言今日敝會歡讌諸公均蒙光降曷勝榮幸本應早日恭請因議員諸公尙未到齊是以延至今日實深抱歉但敝會爲商界一部分代表機關貴議會爲全省人民代表機關將來商界一切全賴議會諸公維持云云次由任議長答詞謂本議會自經癸丑停會已届三載商民等多得貴會維持之力後來金融改革亦幸得貴商會力籌補救今者共和再造百度維新議會得以恢復同人等自當盡其天職期爲人民造福云云時至四鐘乃盡歡而散 
[皖議會第二次常會紀事]  
　　十月十一日皖議會開第二次常會議員出席者五十九人二時開會由議長主席宣布遞補各議員手續請小長飭縣發給證書敦促到會并宣布外來函電及人民請議書（一）省長咨送六年預算（二）張督軍賀電（三）滬縣議會聯合會公函（四）廬江縣人民請議書（其書略稱該縣局知事對於地保則收點險費每名十六元對於訴訟則收傅詞費二元至四元不等對於准理訴訟則收准理費其數以事之大小案之輕重爲標準對於提案則收簽票費每警察一名納費四元至六元過征費即知事經過地方勒令人民籌欵公　一切此外又有　吏更名費以及各項雜費名目繁多）胡議員起謂自民國以來前清規費業經本會建議咨請取消茲廬江縣知事種種違法更甚於前若不從嚴懲戒則將來人民受害無窮矣云云經衆議决交請議股審查再咨省長根究遂討論議事細則及辦事細則多數主張毌用修改議長又報告太平山礦致國務院及參衆兩院電文（另錄）衆表决照發卽宣布趙繼椿提議停止丁漕加征一五附稅案（已見前報）由趙議員出席說明理由經公决付交財政股審查胡議員仲山提議恢復縣議會地方自治案略謂國會省會自非法解散後縣議會及城鄉自治相繼停廢數年來知事違法不可枚舉良由無監督之法人致敎育實業均無振興之望茲國會省會旣相繼回復則各級自治當然恢復以符共和之眞諦云云各議員一致贊成電謂中央以命令先行召集由秘書起電稿宣布畢崔翔青議員提議各縣丁漕盈餘悉歸省縣地方各半支配案有謂此案與丁　加征一五附稅案列於預算案後俟爭回後再付審查預算有謂一面審查預算一面咨省長電中央力爭嗣議决先行函請省長出席質間因時已晚遂振鈴散會 
　　致國務院電北京國務院參衆兩院鈞鑒接皖籍參衆議員支電借欵合同經兩院質問後復由同人公推代表要求從速廢約迄今尙無切實報告等語旋接旅京同鄉會江電該約業經聲明完全作廢冬日院電皖廢作抵之約已經廢改語屬兩歧究竟完全廢約抑係另改他礦懇速切實聲明以釋疑　鐵鑛關係軍用全省權利所在皖人一致力爭不達廢約目的不止如或含糊影射廢此改彼則禍皖失權誓不承認安徽省議會叩 
　　致參衆兩院電北京參衆兩院議員鑒支電敬悉已電國務院力爭矣安徽省議會叩 
[川省之紙幣與軍人]  
　　成者都市面自中國濬川源各銀行停止兌現後紙幣價格一落午丈錢舗概行停歇軍隊換錢本定在各軍軍需處現仍多街間估換釀出種種事端略記所聞如左 
　　省會衛戌司令部昨因打金街某商號報稱有某軍約二三十人持濬川源兌換劵欲照生銀折合勢甚洶洶恐有虞請卽設法維持該部立派軍隊前往彈壓則估換紙幣之軍人已杳如黃鶴矣 
　　外東大橋東一店係銀市掉換地點日昨市正雲集忽來某軍兵士十餘人各執兌換劵向人估作硬洋交易商人見此光景共相驚駭乃一哄而散當此票價無定之際買票者懷疑執劵者亦不安枕誠左右爲難矣 
　　下東大街長記綢緞舗於二十一號早有軍人二十餘名持票換錢適該舖因在早晨未賣有錢與之商懇不知何故忽觸該軍人怒羣起批該舗主之頰街衆大憤喊打該軍人等復出刺刀亂刺人民紛紛逃避舗户關閉又有軍士多人堵截街口以阻巡警旋經警　分所電知憲兵及衛戌司令部派隊彈壓始得平靜然亦險矣 
[浙省會之秘密審查會]  
　　省制列入憲法問題 
　　省議會於十二日關第二十八次常會出席者政務委員二人議員九十五人一時三十分鳴鈴開會沈議長報告候補議員黃志遠姜蔣㑊二人今日到會又議員張一士自開會至今並未報到又不請假王行健人尙未到忽有具名蓋章請假函件由衆議决 
 
 
 

Page 7

 
 
張議員再准假十天逾限不　卽依法除名王議員假期仍照前電計算又葉景僖江登灜病假一星期均由大會照准並將鈕鐵生請議恤傅國英及南田縣議會舉發知事溺職之電文當衆報告其本日議事日程第一案係審議會所討論爲省制列入憲法及省長民選問題八十三席八十七席三十六席均主張公開不禁旁聽其他各議員以審議會廳守秘密當然禁止旁聽何審議長遂照一百十九條有議員十人以上之要求禁止旁聽於是各旁聽人均紛紛退出議場當時論情形無從探悉惟聞討論結果因欲擴張省之權力鞏固省之地位多數人决定將省制列入憲法請願於國會一面電復徴求同意之省議會查照至省長應否民選一層當然在省制之中故不復議及 
[嘉興三日之中國慶觀]  
　　浙省嘉興此次舉行雙十節之慶祝由各機關聯合舉行並推定幹事分股佈置公决分三日舉行以城中天后宮爲會場之門首有日月重光之松柏匾額兩邊佐以慶祝對聯由大門而進則爲東西兩廂樓來賓席在焉廂樓之下左爲各店之出灘如富華國貨公司生祿茶食鼎記書局以及糖色水菓小食諸出灘均在焉右爲學生席編列校名有條不紊中爲戲台京秦灘簧咸集於此台之左側爲警察臨時派出所場中有崗位五各警士輪流站崗藉維秩序庭中爲彩牌樓四周佐以五色燈及呼種彩球對聯再進爲大殿殿中圍一花山山中佐以五色國旗及各種鮮花中懸黎大總統肖像並有噴水管自上而下有若山泉殿之左側爲奏樂台右側爲文虎台文虎台之内卽爲各幹事辦事處特裝臨時電話以利交通場中佈置之大略也 
　　九號午前八時致祭先烈公推方濟凡爲主祭田毓夫爲贊禮盛譜蘭爲讀祝晚間七時由第二中校秀州書院師範講習所第一第二兩高小校及　業學校等舉行提燈會以會場爲集合點適値大雨　沱致提燈路徑稍有變更僅由下塘街走倉橋由北門大街至西延行橋而散 
　　十號午前八時舉行慶祝會第二中校師範講習所秀州書院青年會商業學校第一第二兩高小校女師範女子高小校德馨女校以及鍾秀南湖　遠等十五國民學校均蒞會慶祝演說台卽在庭中戲台上開會之先由第二中校學生部登台奏樂開會後公推張衡甫知事爲主席由全體向國旗行鞠躬禮並高呼國民萬歲中華民國萬歲大總統萬歲後由張知事報告開會宗旨謂去年今日帝制萌芽國慶將消滅於無形今歲今日共和再造日月重光吾輩宜如保歡欣鼓舞以慶祝此紀念耶云云次由各校學生依次唱祝頌歌復由陳雄甫（二十一團團長）范拱薇毛逵孫褚金城初覺尤季良孫良玉田毓夫諸君相繼演說均以愛國爲宗旨道德爲前提是時除各團體外男女來賓不下六千餘人至十二時始散午後一時由基督青年會諸君登台試演新劇劇名愛國魂觀者異常踴躋晚間七時由縣公署樂部城區商團同學會商餘半夜學校貧兒院及鍾秀南湖等十一國民學校舉行提燈會其商餘學校之紙傘平陞三級塘灣校之刻紙燈愼遠校之桃形燈彫刻精美尤爲特色 
　　十一號午前八時女子師範學校女高小校以及第二高小校塘灣城北愼遠等校舞蹈游戲試演場在庭中四周圍以鉛絲以防觀者侵入範　並有各幹事員巡行其問以維秩序男女來賓數以萬計所演各節如女高小之美雅舞蹈行徑徒手女歸範之慶祝舞蹈跳舞等均爲觀者稱善而第二高小所演之工力拳　質啞鈴亦甚整齊至十二時始試演完竣午後一時除京秦灘簧照常演唱外復雜以大鼓宣卷等晚間仍有文虎等以資點綴此三日中南北門之各商店亦多懸燈結彩國旗高張或特别放盤或贈送品物實爲從來未有之盛舉云 
地方通信 
[松江]  
　　東吳第四高小之紀念會松江東吳大學第四高等小學於陰曆九月十六日下午一時開五週紀念會所演節目高等科若英文會話五週紀念會記歷史啞鈴球竿地墊運動風琴獨奏拳術等初等科若行進地墊運動英文會話歡迎歌校歌等均甚純熟并請上海青年會范子美普雪賡二君蒞會演說東吳大學校長葛蘭恩君祈禱東吳十一分校亦有二十餘學生到會唱歌以表示歡迎之意會場規則井井有條是日到會參觀者如李縣長駐松何司令及紳商各界中之耿楊吳諸君咸稱賞不置云 
[無錫]  
　　方橋鎭被劫罷市無錫方橋鎭地方濱臨太湖素爲梟匪出沒之區時有帮匪擺設賭　屢被鄉人攻擊匪徒受創之後久蓄報復之志鄉人亦微有所聞頗加警備邇因日久戒備漸弛突於本月十日傍晚來人帮匪船載有盜匪在餘持有新式快鎗蜂擁上岸卽放空鎗示威後按户刦掠搜索備至當場鎗斃鄉民蕭銀全一名該匪贓物到手卽下船開往梅村一帶而去事後詳查被掠之户有商店十四家居户九家所遭損失約近萬金翌日該鎭商店以被刦一空無資營業全體閉門宣告罷市繼由市董事出而查明全鎭損失　數開列清單於十一日來城到縣報告楊知事聞報大驚隨派王承審員赴鄉蒞勘並飭水巡隊趕往跴緝然鴻飛冥冥未識能破獲否也 
　　建築通俗敎育館先聲無錫通俗敎育館疊奉省飭籌辦以經費無着尙未進行前由縣敎育會呈請縣署撥欵建築未蒙批准嗣經敎育會諸人於上月開會議定全體再具呈文請縣籌欵興築業經楊知事批准撥欵二千元以爲建築之費已照會縣敎育會會張侯鴻鑑經理其事聞該館地址已勘定縣敎育會北面空地不日卽須着手建築矣 
[揚州]  
　　國慶紀念盛典補紀揚城各界於本月十日舉行國慶紀念行政官廳曁商店均懸旗張燈旅團營司令部俱用松毛紥成牌樓商團體操會亦在敎場搭牌樓兩座並在稽家灣燃放烟火四架沿路提燈人數極衆省立第八中學在瓊花觀省立第五師範學校在大汪邊同時然放烟火張錦湖旅長特飭各營分隊彈壓憲兵營戴連長亦派隊分赴各要隘加意巡邏故遊人雖多秩序甚爲整肅 
　　派員監收屠宰稅江都縣徴收屠宰稅周委員因辦理不善已由公署撤回自辦昨周知事特派二科監收司員楊芝卿赴東鄉仙女鎭邵養之赴西鄉邵伯鎭澈查未經報解各稅欵及執照存根云 
　　高　湖狂風覆舟十一號晚五時半鐘西風大作高郵湖内波浪掀天各划船正在奮力泊岸間有由清赴揚之王某帮船適於其時駛至湖心見勢不妙亦竭力搖槳擺岸奈因搭客旣衆載貨又多致被巨浪打沉幸經某漁船馳往施救當撈起搭客十五人死屍四具船主及夥均慶無恙惟内有某甲因完姻期近特由清至鎭購備天寳銀樓時花首飾及裕康祥綢緞等帶有現洋數百元亦遭滅頂爲最慘云 
[江北]  
　　興化航船被刦周姓航船一艘前日下行三時由興化開赴鹽城經過小蕩左近突有匪船一艘匪徒二十餘人攔住該航一齊過舟行刧當有船主周某各渠爭執致被擊破頭額血流如注於是各盜將該船銀洋數百元悉數刦去事後由該航主投報該管水警緝拿嚴究矣又聞淮揚左道尹現以江北各屬盜匪　起特在高寳興三邑添設巡船二十艘以資巡緝未知盜風能稍戢否 
　　江北待賑孔亟淮揚各屬今夏水災甚重齊省長日前電懇中央准撥庫欵十萬元又經馮紳夢華募集大宗賑欵以備查放瞬交冬令飢啼寒號者無不羣望賑欵之早到云 
[靖江]  
　　國慶日之通俗敎育館開幕通俗敎育館爲社會敎育之主體用以補助學校敎育家庭敎育之不足故各地先後成立者指不勝屈靖江張君一仁奉命籌辦業經三月現已大致就緒於國慶日在學宮明倫堂舉行開幕禮雖因經費困難設備未能完美而規模相具陳列尙有可觀是日下午一時三十分開幕除縣知事縣警佐軍營官長縣視學各區學務委員縣敎育會會長各學校校長敎職員及縣立乙種工業學校高等小學校　一學區私立育仁國民學校全體學生列席外其餘各界男女賓約千餘人首由主任張君宣言謂今日爲國慶紀念日而通俗敎育館亦於今日開幕將來增進社會上道德智識體力與國慶紀念同爲有光勞之事云云次講演員鄭榮琯演講題爲今日内分二子目（一）今日當思來日（二）今日當不忘往日口手講演聽者動容 
[𡩋波]  
　　查辦石浦滋事漁民之省批象山縣石浦漁民前在華新茶館滋擾情形曾誌報端後由該處士紳電省請辦經該縣知事將親往石浦辦理情形呈復省署昨得吕省長批云據呈查辦石浦漁民滋擾一案情形已悉漁民尋釁報復激成罷市風潮此風斷不容長仰將眞正滋事要犯查拘懲辦以示儆戒一面督飭該董事等妥爲約束不得再滋事端是爲至要此令 
[安慶]  
　　慶祝國慶紀略昨日雙十節各機關均一律放假懸掛國旗張燈結彩各官廳長官均齊集安武軍總司令部慶祝惟是日追祭死事諸烈士本擇定北門外百子橋邊前陸軍小學堂操場爲祭場早經倪省長函致各官廳齊往致祭乃竟爲雨所阻致不果行云 
　　皖人不滿意於易警長安徽警務處兼警察廳長易迺謙視事已月餘對於改良警政毫無聞見僅廳内外職員分别遞換　已而於商舗捐如何核減車捐如何公布雖經公署比飭議復并未着手刻聞商務總會曁皖伸等均擬與易交涉云 
　　商會討議續籌公債五年公債皖省商民前已擔負六千元詎商會昨日又接財政廳來函請其續募六千蔡會長比即刋發傳單召集各商赴會討論結果僉謂照原數續籌實難擔負倘稍變通或可勉爲籌商云云該會當將討論情形函復財廳查照矣　　農會呈請立案皖省頃有許某等賃就城内育嬰堂附近民房組織農會繕具簡章呈請省長立案倪省長已批飭懷寗縣知事查復矣 
[江西]  
　　金中將閲操金中將蒞贛後駐宿督軍府日與李督軍接洽茲定於九號校閲第六師操演先期經李督軍預飭該軍隊先行准備金中將卽於是日前往城外大校楊校閲見該軍操法嫻熟頗爲嘉許 
　　楊議員因病出缺省議會議員楊占芳於八號晚十二時在會身故由正副議長特約各議員於九日午前十一時開談話會商約酌該議員身後事宜及候問題 
[山東]  
　　省長交替之忙碌孫省長調任山西魯省長由張督軍兼署已見明令現聞張督軍自一號晋京連日與段總理磋商東省善後事宜業經就緖七號奉有兼省長之命令已於日昨回東接任視事孫省長十號早已乘津浦專車回京矣 
雜評一 
[無從着手（一子）]  
　　中央舉措之乖方無從糾正處黨派暗潮之爭執無從消弭處議會行動之不滿人意無從解釋處各種人物之不守法律無從開導處政局紛擾之危險無從挽回處社會人心之陷溺無從拯拔處財政紊亂之困難無從救濟處人民生計之艱窘無從維持處總而言之今日之中國無一可着手之中國而已况乎有才能經驗可以着手之人又未必用用者未必有才能經驗之人因是中國之事愈走愈錯而愈無着手奕者一子錯滿盤亂若着着皆錯其將何以終局哉 
嗚呼中國之事所以使人灰心也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[商會重選會長之救濟法]  
　　上海總商會呈農商部文云爲爲會長辭職推補爲難歷叙詳情乞遵辦事竊本會於本年五月间攺組依據商會法規定會長一人副會長一人會輩三十三人先由會員選舉會董再由會董互選會長宋漢章得票最多當選選會長陳作霖得次多數當選副會長皆辭不就職依法以次多數推補其次多數爲沈敦和張武鏞二人又辭不就職經會議宋漢章實因中國滬行正在吃緊未便輕離　作霖又因事回籍一時未能返滬議由舊會長朱佩珍舊副會長沈鏞暫仍管理俟新選長副會長就　再行解任等情新舊會長曁全體體會董一致贊同於七月五日呈懇江蘇省長咨請鈞部核准在案查當時會　議决舊會長暫仍管理以四個月爲限自六月一日起至九月三十日四個月限滿現距新舊交接之期爲日無幾經本會先期通知茲准當選會長宋漢章復函以其時市面杌隍不得不暫時應允以安衆商之心滬會爲省埠之冠事務之繁不言可喻滬行居國家銀行地位金融樞紐在在悉關重要再四思維力難兼顧所有會長一職請開會再行選舉並准當選副會長陳作霖函稱以精力就衰難任煩劇入夏以來右臂痠楚牽連腰　行動維艱醫治數月未見痊可似此衰頽萬難濫竽副會長一席請另行推舉各等語中國滬行本衝繁之地宋漢章辦理行務事必躬親其謂難以兼顧委係實情陳作霖曾任本會會長聲望素孚奈年老多病並非飾諉一 
原選之次多數沈敦和手辦各項慈善事業多著成效現正力圖進行擔負專責其堅辭會長至於一再張武鏞現任本會商事公斷處處長當然不能再任會長如再求其次得票之數僅有三四權於選舉多未合格以近來時局艱難商業凋敝商會處於繁要肆應每慮難周而上海尤當其衝凡曾經閲歷之會董大半知難而退人數愈少則選舉愈難此係經過之事實及目前之現狀無可諱言者查本會全體會員僅有二百餘人比較南京不及十分之一比較蘇州不及四分之一其不同之點係商店入會與團體入會之分蓋商店入會者一千户卽有會員一千人團體入會者每一業之會館或公所僅舉代表一二人所以人數雖省範圍實大其選舉問題亦即因非列舉代表不能入選而發生困難近因才地資望兼優之商人曾經被選爲會董或曾任會長者每於本業團體中取銷代表名義使商會無選舉之名此風旣開羣相信效必馴至無人辦事而後已前途殊爲危险必使才地資望能勝任會董會長之人不得任意退避庶可維持於不敗本會爲商務總滙之區會長有主持會務之責舊會長未便常代新會長旣提出辭職次多數又無可惟補於本月二十日提交常會討論公决非重行選舉不可重行選舉又非推廣選舉範圍不可其救濟之法擬於本會章程第二章第十條加入一項其文曰（凡曾任會長會董者滿任後仍認爲會員）庶範圍較廣選舉不至困難等語是否有當理合呈請鈞部俯賜察核迅乞批示袛遵實爲公便再事關特别緊要謹依商會法施行細則第十四條逕自具呈合併聲明 
　　附農商部批據呈已悉查商會會長會董滿任後非有特别情形自請出會及有商會法第七條情事之一者當然仍爲會員本不必於章程内另行規定惟旣據呈請另加一項亦無不可應卽准予備案仍應由該商會分報江蘇省長備案以資接洽仰卽遵照此批 
[楊盧二使對於嚴禁軍人干政之答覆]  
　　嚴禁軍人干政院令通電各省區後聞陸軍第四第十兩師兼松滬護軍正副兩使楊善德盧永祥近覆段總理一電大致謂奉艶電悚惶無地某等束髮受書粗知大義出位進言誠非所願惟念風雨飄搖陰謀伺隙忠誠所激心實無他辱承明諭五體皆投云云 
[提訊私運雲土之主要]  
　　私運大宗雲南烟土一案前經上台令飭上海地方廳林檢察長澈底根究訊明詳報林君奉令後曾將前滬海道尹周金箴及前光復軍統領李徴五分别傳案預審諭令退去於本月十三號（卽星期五）來廳再審在案茲經林檢察長調查公共公廨全案卷宗知尙有滇省代表王竹村（卽王竹林）等數人實爲案中主要業經公廨中西讞員訊明判决王竹林已送西牢執行刑期九個月因又函致公廨請將王竹林於星期五押送來廳一經訊畢仍即送回中西讞員准如所請於昨日午後派捕至西牢中將王竹林提出卸去罪犯衣服仍穿前此拘獲時所穿之白官紗長衫並令一百二十一號西探目戡文司及工部局刑事檢查科譯員趙賜新等將王押乘汽車進小東門至檢察廳禀到請訊林廳長立飭法警往傳李徴五迅速來案旋據該法警返廳報告謂奉命往傳李徴五詎愛多亞路地方並無此號門牌因此無從傳喚特此禀復等語林君復等　片時仍不見李徴五報到遂先開庭飭提王竹上堂研訊良久判仍交該西探目等帶回監禁一面由林君另行備文再請公共公廨協傳李徴五周金箴等來案復訊 
[黨人待善後欵項之危急]  
　　旅滬各處黨人因善後欵項遲延不發對於審查各員頗有煩言一切情形屢詳前報兹悉各小部分黨人近日藉口饑寒交困迫不及待前往事務所恃衆囉唣已非一次昨日午後若輩聚集六七百人先在西門外明月樓茶館會齊相率至事務所要求發欵當經該所主任護軍使署參謀長趙聯璜立派稽查員廖守忠與之接洽好言撫慰並告以善後欵項業已電省請領三數日内當可發下一俟到滬卽行照發决不稽延言之再三若輩始各退去惟内有不滿意於審查員者以各審查員多居法租界内所有霞飛路貝勒路麥賽而蒂羅路爲其出入必經之道遂結隊成羣在以上各路等候各審查員向之責問至四點四十五分鐘適有某審查員乘坐汽車自白爾部路朝北經過麥賽而蒂羅路爲若輩所見喝令停車不允隨後狂追又復不及其中之激烈者竟出手鎗向車猛擊以致流彈橫飛誤中竚立麥賽而蒂羅路與貝勒路轉角處之安南巡捕受傷倒地若輩見已肇禍始分投奔散事後經法捕房將受傷越捕送往廣慈醫院設法療治一面派探調查眞相以憑核辦 
　　又聞已故黨魁陳其美部下之黨人闞鈞等以各小部分黨人迫於饑寒待欵孔亟若不從速資遣頗爲危險昨日特在法租界仁元里第三號闞鈞庽所邀集同志磋商急進方法擬分電中央政府及南京馮督軍請將善後欵項尅日撥發以免發生意外該所主任趙聯璜亦因善後用欵已經政府核准飭由省庫撥發十五萬元前派專員赴省請領迄尙未到特禀明楊護軍使於昨晚乘滬寗夜車親往南京晋謁馮督軍齊省長面陳一切請爲提前核發免生危險云 
[查辦僞造郵票三誌]  
　　法捕房華探目黃錦榮包探韓邦達方福林程芝卿等前在閘北南林里等處拘獲私造假郵票之陸友又文沈忠德徐元奎（卽瞿元奎）俞小余吳阿毛王德裕王純元譚阿三（卽譚正吾）等八人起獲製票機器銅模全副並抄出印成五角僞郵票三千五百張押候訊究在案昨由捕房將機器僞票及陸友文等解送法公廨經讞員聶君會同法副領事德君升坐特别刑庭研訊郵務局代表賚美律師到堂聲稱現由郵局查悉每月行使僞票約有一千五百元共已行使四個月約洋六千元其餘未經查出者難知其數請堂上從嚴澈究沈忠德供前在郵局包子間爲聽差於上年停歇後有在該局包子間寫字條之薛家文亦停歇出外五月間與薛遇見薛言有趙美雲能私造郵票銅模故此商同瞿元奎民人出資本洋一百三十元瞿出資本洋七十元機器由薛至無錫裝來藏在文元坊趙美雲家中由趙印成僞票後將値洋二百七十元之僞票交與民人轉托俞小余代銷得洋七十元尙餘二百元之僞票轉交瞿元奎銷售本月初起因恐被人得悉故遷往普安坊内後聞捕房查究民人與趙美雲商通將機器寄於吳阿毛處所有在陸友文家中抄出之僞票及銅模亦由趙美雲持往寄藏自五月底私造起至將次破案時止約造五角僞票一千餘元民人先後共銷去僞票二百餘元分得洋九十餘元求宥賚美律師又稱沈等私造僞票已有四個月之久當不止造成一千餘元定係謊言請察沈又供僞票實由薛趙兩人經手製造民人不過代爲銷售故究造僞票若干難知其數王純元供在某書館營業薛家文係商人之妻舅薛等如何私造僞票商人並不預聞此次因薛妻來言伊夫出外數日未回商人故往探問包探來拘時商人適在薛家致被拘案旋由捕房中人禀稱在瞿元奎家中抄出薛家文致瞿西文信一封由瞿供明此信係王純元所書王與此案實有關係質之王不認代薛寫信當提瞿元奎至案質對據供薛家文向民人親口說過此信係在某書館執業伊之姊夫王姓代書是實中西讞員命王當堂書寫英華文數字與原信核對後判王純元交一千兩人銀兩保出外沈等還押聽候訂期覆訊 
[塘山路盜案之牽涉]  
　　住居白克路六百六十五號門牌前爲軍官之李德英（即李夢州）經捕房查與現押西牢之楊恒龍余德勝卞玉才等於八月二十四號夜持械搶刦塘山路一百零九號門牌陳仲文家値洋三千元之金珠飾物一案有關將李拘解公共公廨管押候究在案昨又解廨先由中西包探上堂禀明前情繼由捕房代表牛門律師投案聲請開審而李之代表律師投稱敝律師甫經延爲代表案情尙未深悉應請展期研訊會審員王肇之君商之英卓副領事判李帶回捕房聽候訂期研訊 
[覆訊厦門路盜案]  
　　英租界厦門路衍慶里二百六十六號門牌薛煥章家於九月十四號夜被徐州著匪劉威林糾合同黨尹康衡謝海亭朱樹生胡明生谷慶生等持械刦去値洋八百元之金珠飾物並沿途開鎗拒捕逃匿法界經老閘捕房中西包探偵知協同法捕房包探將劉威林等六匪拘獲抄出手鎗連同案證邵慶山及拖載劉匪之黃包車夫莊四友一併提回解送公共公廨訊判押候研訊在案前日午後又由捕房將劉等各匪解廨王肇之襄讞會同德裴副領事研訊中西包探上堂禀明被告搶刦逃逸時沿途開鎗拒捕繼至法界拘獲情形並由事主投案訴明當時被刦狀况並將各匪逐一指認訊之劉之劉威林等供均狡展中西官判各被告一併還押候再復訊核辦 
[烟酒同業聯名請願之預備]  
　　中華全國烟酒聯合會總代表陳良玉君前與各省各埠同業代表相約赴京預備請願已迭紀前報茲聞各埠代表到京者已有十餘人推各省分會舉定之正副幹事會員等姓名迄未全數報告此次請願均須列名是以由陳君函致上海事務所請速轉函各埠分會迅將舉定名表造齊送京以便實行請願云 
[唐紹儀回滬續誌]  
　　唐少川君辭退外交總長由京回滬於十二日上午抵埠已誌昨報茲悉唐君此次回滬係乘盛京輪船行者有胡漢民張蔭堂二君唐君旋滬後昨由廣肇公所諸董事及唐露園章水天吳滌宣等中西人士百餘人設筵歡迎頗爲熱鬧云 
[濟良所女董之哀耗]  
　　本埠濟良所西女董包女士於十二日晨間因病逝世女士於一八九九年來華就某私墪敎席一九○一年十一月濟良所成立女士遂主持該所事務至今已閲十五年宅心慈善辦事勤能久爲中外人士所欽敬一般苦女子賴其超㧞者不知凡幾一旦逝世凡知其事績及曾受其惠者莫不同聲悼惜也 
[請查育嬰堂弊竇之道批]  
　　滬海道徐道尹據松江縣公民張永祚等禀爲育嬰弊竇奉查未晰仍懇派員澈查等情已於昨日發出批未照錄如下據禀已悉查此案經周前道尹飭委署員顧有容會同松江縣李知事澈查未據呈復據禀前情事關地方公益仰候令行該知事併案辦理此批 
[公廨訊究烟案類誌]  
　　山東人陳裕山近由大連灣私帶烟土來滬於前日携至虹口鄧鐵路被洋藥公司調查人查悉鳴捕拘入捕房昨晨解送公共公廨請究先由洋藥公司代有律師上堂譯訴前情並將所獲私土呈案請察訊之陳供在碼頭爲小工此項烟土係一素不相識之人囑我代送並非私販乞鑒俞襄讞商之英康副領事以陳違犯中國第二百六十六條刑律判押西牢一月土送海關銷燬 
　　天津人章奎携帶私土在虹口圖售被洋藥公司調查人查悉鳴捕拘解公共公廨訊供不認判押候查在案昨晨由廨復訊洋藥公司代表律師投案請究訊之被告仍不承認中西官以此事證據不足判章開釋土送海關銷燬 
　　洋藥公司於前昨等日協同捕房先後在九江路三百七十七號又三百九十六號門牌及福建路十三號又四百八十六號門牌各烟膏店内搜獲似係紅土煎成之烟膏及違禁進口之烟土帶入捕房存候化驗昨由該公司代表律師至公共公廨訴明前情請傳各店主王士卿毛商善楊茂生等到案訊核中西官諭着驗明烟土准下禮拜五傳訊 
　　潮州人劉阿煥控住居密勒路二十一號門牌之沈榮林以代買印土爲由騙取洋二百三十元由捕將沈拘解公共公廨訊供判交二百元人洋並保在案昨晨復訊兩造均延律師到堂辯護並由一百六十五號西探案稱查得被告等與俄人串販私土向原告取得土價洋二百三十元後即逃入狄思威路某西人家且曾僞作買土坉 
人向私販買土雲云云中西官判沈押候下禮拜五復訊核辦 
[高郵籌備自治之進行]  
　　高郵省議員吳樹勛吳濬等發起高郵策進地方自 
 
 
 

Page 11

 
 
　　治會現已成立昨日致函江蘇縣議員聯合會及上海策進地方自治會略謂貴會集合同志奔走呼號毅力熱心泃堪欽佩地方自治案業由省會同人提出議决咨請省公署從速恢復雖施行未有確期而希望終可達到敝邑縣議會從前並未成立茲當進行伊始自宜趕速籌備以爲恢復之地同人等組識高郵策進地方自治會以督促縣會爲入手之方針以集合市鄉議員董事爲團體業經呈縣備案除另送簡章外尙望時錫箴言藉匡不逮 
[江蘇各縣現存議員（十五續）]  
　　東台縣議員原額五十七人内病故一人現存五十六人虞榕錢樹萱　王增壽　朱振新　袁乙觀　宣　猷　許鴻逵關佩章　樂　淦　楊潤生　丁樹仁　施作舟　周家驊王樹聲　吳　會　吳廣鈞　虞　鑑　陳鴻圖　孟　　鄭士齊　繆龍標　蔡清澂　繆　凖　陶士元　魏士英楊　琬　袁　牧　吉國鈞　謝稚昌　馮　浚　孔憲暄曹同官　沈祥園　李　萃　徐寳華　田加樹　錢峻慶葉寳琛　唐虎臣　陳善琛　黃葆堂　王賓甫　張　潞宣雲路　汪錫瑞　吳德曾　蕭焱慶　袁卜蕃　袁廷椿沈霖森　景　雲　袁駿勤　袁昌和　袁晋如　王子昂王鳳荃 
[青年會補行祝典]  
　　青年會定於十四號星期六晚八時在該會殉道堂補祝民國五年成立紀念業經遍邀會員蒞會同申慶祝其秩序除請人演說外有會員合奏國樂並演影戲兼行慶祝國旗禮想届時必甚熱鬧也 
[羅店市之國慶盛况]  
　　羅店爲寳山首市雖僻處海隅以其距上海不過四十餘里故開通較早商務亦頗繁盛此次雙十節各界因共和恢復年歲又豐是以於九月間已從事預備迨七號工商界均懸燈結采街道高搭燈棚裝潢華美比至十號除各界辦公處懸燈升旗與行慶祝外又有提燈會之舉雜以走戲多齣觀者紛至沓來開赴嘉定之小汽船特加夜班以便嘉定南翔仕女來視聞過十五日方始停止 
[旅滬商帮協會今日開會]  
　　旅滬商帮往年因未結團體遇有事故恒苦無相助爲理之人自民國元年由旅滬客商發起商帮聯合會後於是長江流域十數省客帮遂得共謀公益嗣經部中更名爲旅滬商帮協會入會者日益衆而客帮之勢亦目益穏固茲因正副會長及各職員任期限滿依據定章訂於今日（陰曆十八）午後二句鐘開選與大會並提議進行事宜想到會者必極踴躍也 
[組織青浦同鄉會之通告]  
　　青浦許詠霓君等通告該縣旅滬同鄉云謹啓者我青浦旅滬同鄉近益繁多雖居處一方然皆各事其事不能時相往來友誼鄉情日就疎遠同人等深引爲憾爰於前日在小有天集議組織同鄉會所以便聯絡情誼發展事業在座同人一致贊同第會務之籌辦進行之方法非合羣策羣力曷克就舉茲擬於陰曆九月十九日上午九時假座英大馬路虹廟東首保安堂開成立大會務乞撥冗惠臨公議一切是禱發起人許詠霓張雄伯胡伯承李綺城方蘭生周藻齡徐逹璋曹祖參葉袖東張志良張輝伯葉養吾倪祝華顧叔廉黃友蘭董寳榮方炎初凌祥生同啓通信處暫設城内北張家弄養正學校葉袖東或南市協成典烟號周藻齡及北市三馬路華報館葉笏章君收轉可也 
[梅溪校友預備祝壽]  
　　梅溪校及葉永春朱樹人鞠維昌范熙瑞梅豫棖姚鴻范熙澤丁熙咸等因舊曆九月二十九日爲梅溪母校張師母七旬壽辰公同發起合製壽文公備禮物届時假座也是園晋祝昨特致函各該校及請於本月二十四日前隨同份資（每份三元）函復也是園公款公產經理處以便製備云 
[約翰大學追悼龐敎員]  
　　聖約翰大學敎員龐檗子君前日因病逝世該校全體敎習學生等特於十二日下午開追悼大會公推敎務長陳海萼君爲主席報告開會宗旨繼由敎員代表金聿修君讀祭文學生代表瞿宣頴君讀祭文一字一涙聞者酸鼻敎員吳叔田君說明龐君一生歷史後由全體學生公推代表蔡振華君演說分爲四叚（一）對於敎育（二）對於政治（三）對於文學（四）對於人格末後則謂今龐先生逝世國家失一完全模範之國民社會失一中心之人物文學失一極有根柢之學士本校失一良好之敎師云云禮成由家屬龐獨笑君登臺答謝散會并聞該校學生尙擬醵資爲龐君立一銅質紀念碑於該校以誌紀念愛國女學校及常熟旅滬同鄉亦定於下星期日（二十二）爲龐君開會追悼云 
[廠布棉紗之佳象]  
　　本廠布自近年提倡國貨以來營業大爲發達調查江蘇全省布廠現共有一百餘家就上海一處計之已達二十餘家其坐落地點多在浦東一帶今因冬令將届客帮購辦者日見其多近如南洋羣島　邏新加坡海參威秦皇島等處購去二百餘箱各廠因定貨暢旺現均加工趕織頗爲忙碌 
　　近日棉紗生意頗有起色前星期每包已漲價一二兩現因四川漢口天津烟台等帮大批收入數日之間幾及萬包而青島營口等帮購辦者亦復不少故近數日内每包又漲價一二兩該業中人以疲敝已久有此轉機無不喜形於色云 
[銷售布疋之爭論]  
　　天津人張裕如隨同軒二人以運販愛國布爲業前日將布二十八疋銷於王家碼頭同昌洋貨號計分三次送去共有二十三疋昨日往收貨價張等謂共有二十八疋因此互相口角由同昌執事葉幹廷錢壽民朱豐有等控之一分駐所詰間良久因雙方各執一詞一併移送警廳司法科訊核 
[菜販納捐換照之催迫]  
　　工巡捐局長朱壽丞以露天秤販蔬菜局中定章每届九月底須倒換新照納捐營業曾經通告各菜販依期遵辦在案乃逾限多日尙多觀望其中難保無冒名頂替及一照兩用等情弊爰又飭知稅務處派員查催如再違延定將舊照吊銷飭傳究罰云 
[催繳五年公債]  
　　江蘇財政廳長以五年公債曾飭上海縣知事飭知南北商會各商董轉知各業領袖切實籌勸本限九月底由縣彙繳刻已逾限未據報解爰又飭縣展限催繳聞代理上海縣景知事昨已函請南商會正副會長趕催各商先將認定之欵從速報解矣 
[製造局裁撤副官]  
　　製造局李總辦現將該局副官名目取消原有副官金志存委令在秘書處辦事現充秘書處司事之金道存因係金志存之胞弟例因廻避改派爲庶務處司事昨已將取消副官職務及改委各情呈報陸軍部查核矣 
[水警保護電綫]  
　　大東北電報公司在沿海灘寳山川沙等縣三處所設之水線向由中國水警爲之保護現値海灘蘆草剷割之際裝運船隻皆在沿海灘停泊設被船户以篙錨等物碰斷水線殊於電政有礙故由水警第一廳署分飭在沿灘梭巡之師船長警凡在線頭下水之處禁阻船隻停泊以免碰損云 
[海圻艦乘潮出塢]  
　　海圻巡洋艦在江南船塢修理工竣已誌前報茲悉該艦吃水甚深修竣後因無大潮是以暫在塢内停泊昨爲陰曆十七日漲潮之期已由洋工程師毛君駕駛出塢並已由湯艦長呈部報矣 
[撈獲受傷殞命之浮屍]  
　　救生局三號巡船昨在陸家嘴附近浦江中撈獲受傷尸身一具帶至老白渡碼頭報告地方廳由樓檢察官毛檢驗員等蒞場驗得該尸年約三十左右身穿白短衫褲赤足頭頂後腦等處受有刀傷委係因傷致斃塡明尸格由堂棺殮發封厝壇聽候緝兇澈究 
[監犯患病殞命]  
　　胡阿二前因犯案經新閘捕房包探緝獲解送公共公廨判决禁錮提監橋西牢六個月在案茲胡在押患病送至海能路工部醫院醫治無效已於前日身死捕房將屍車入驗屍所查無尸屬已飭地保報堂收殮 
[窶人投河圖盡]  
　　山西人王寳林因貧不聊生於前日下行投浦圖盡當經一千二百四十八號華捕查見設法救起帶回捕房解送公共公廨經中西官訊知王患病甚劇判送普育當醫治候愈再行送回山西原籍 
[夫婦一同遞解]  
　　湖北人張厚德前在海寗路騙取小孩張鈺生所携滙票洋二十五元至郵局朦領被捕查獲　送公共公廨訊實判押西牢半年期滿帶堂再核在案昨届期滿由捕將張解案請示中西官以張收押後其妻尹氏因無人照顧送至救濟會留養現張已期滿判連同其妻尹氏併送上海縣知事署一併解回湖北安樂縣原籍 
[女子尙難給領]  
　　愛多亞路一百零四號門牌花烟間因容留幼女周阿囡因桂英被探查悉將兩女與龜奴季阿三一併解至公共公堂訊明判季罰洋十元兩女留養濟良所一月期滿再核在案昨届期滿由濟良所西女董將兩女送廨請示卽由兩女粗屬延律師上堂代表要求給予領回中西官會商之下判兩女仍送濟良所留養候核 
[婦人交出女子]  
　　住居新民路六十間之周福生偕同證人沈步才控姘婦沈氏拐匿伊前妻所生之女金秀已記昨報昨由該氏將女交案經司法科嚴科員訊問一過曾候移送地方檢察廳核辦 
[調查牙帖後之質問]  
　　上海縣沈知事委令陳科員隨同省公署所派之王委員至閘北調查各行牙帖當經查得有無帖營業者有一帖分設數行者有沿用前清舊帖者已經縣公署飭傅王丫頭郭華華等到署補繳帖稅在案昨又飭傳黃復泰柴行主黃丫頭談福泰行主谈福福談長泰行主談長生及謝小青周關榮李根生等到署詢問一切 
[私賣木料之論]  
　　本地人張裕生張德明被楊樹浦英商祥泰木行延請代表律師在公共公廨刑事科控被私賣木料僞造賬據舞弊等情業經公堂將兩張傳案訊判各交妥保候訊在案前日午後由關會審員與英康副領事復訊原告律師上堂譯訴兩被告舞弊情形繼由見證王沛泉投案證明被告竊賣木料得價分肥各節詰之被告亦延律師到堂辯護中西官判兩被告各交原保候再復訊核奪 
[捕房出店犯規]  
　　美捕房六十六號三道頭西捕控了店周候發潛將墨水遞於押犯等情昨由捕房將周拘解公共公廨請究據該西捕與捕房代表牛門律師上堂譯稱被告私將墨水遞入押所與押犯交接有違定章請爲訊辦訊之周供認無知誤爲求宥中西官判周管押七天以儆 
[兩人均是過犯]  
　　陳久福竊取斐倫路十二號門牌某日本人衣物又姜桂生竊取斐倫路五號洋棧内洋漆均經包探查獲昨解公共公廨經中西官訊知均係過犯判陳姜二人各押西牢三年期滿仍均逐出租界 
[失主追獲竊賊]  
　　積竊陳阿四昨日混至墨克登路某姓家竊取衣服被褥等物經事主覺察追獲扭交一百二十七號印捕解入捕房押候究辦 
[遠東美領蒞滬]  
　　美國遠東領袖總領事福祿君因有要公於前日乘輪來滬寓黃浦路禮查旅館聞俟公畢即須離滬云 
[請求道署提卷之無效]  
　　滬海道尹公署因據松江縣公民蔣光曾等呈訴楊文鳴等侵呑公物請求提卷核辦等由當於昨日發出批示云呈悉據稱楊文鳴等侵呑公物一節旣經向縣署提起訴訟自應靜候縣判如縣署稽案不結或該民對於縣之牌示有所不服儘可依據縣知事審理民刑事訴訟章程逕向上級法庭請求救濟所請着不准行此批 
[淞滬警察廳牌示照錄]  
　　爲牌示事照得前據孀婦顧王氏呈訴女棍錢陶氏及夏麻子等糾黨誣指索詐等情到廳節經訓令第三區查復在案茲據呈復稱錢家宅隷属上海縣警察所並不屬於本廳管轄範圍碍難越境傳究等情據此爲此牌示仰顧王氏知悉如果所控夏麻子騷擾索詐各節事非虚揑儘可自向上海地方檢察廳或上海縣警察所呈請傳究勿再越　來廳禀凟仰卽知照縣特示 
[介紹新刋]  
　　英語週刋商務印書館英文編輯部爲便利商學起見刋行英語週刋一種科目分列註釋簡明於雜誌中獨樹一幟並附通訊問答以結文字因緣出版一年每星期六發行銷數已逾二萬凡我國内學界商界及日本英法荷屬華僑人人歡迎每期定價四分每年五十二期一元六角取價極廉尤爲人人力所能逮竊願爲初學英文者介紹 
　　環球雜誌寰球中國學生會創行之環球雜誌其第一卷第三期又經出版内有俞頌華（說科學）湯松（美育論）高釋（我國今後之觀察）程莨碧（何謂幼雅園）王立才（國人宜注生幼稚敎會）余裴山（專門家爲中國之需要　羅致之方法）楊白民（前十年與前三年之幼稚園）黃任之（學業與事業）楊景時（科學之觀念）錢新之（紙幣風潮）賈季英（人格敎育）周厚坤邢契莘（中國打字機與二十世紀之戰爭利器）徐可陞（今日中國之新希望）余日章（眞敎育主義）錢新之（是非）俞鳳賓（夏令衛生談）史禮綬（說動物之壽命）任致遠（近視眼之預防研究）王立才（衛生自由談）朱元善（美國各大學之新聞科）任致遠（夏季學生養身法）張凖（美國海軍部發明科之建設）劉大鈞（工廠盡利論）王立才（人生之奮鬭）等篇皆精　奪目之作餘如挿圖雜俎小說學界要聞本會紀事等一仍舊貫全年六册定價一元總發行所在靜安寺路五十一號寰球中國學生會 
[氣候報告（上海徐家滙天文臺）]  
　　已過者之報告十月十二日撥辣韋斯之颶風自巴喜海峽行向呂宋東北南海中有一低度來自江西行向九洲揚子口微雨十三日天氣甚佳風向西北氣壓升漲十三日下午四時前二十四小時内上海氣候温度至高七八·五至低五六·二去年同日至高七六·六至低六○·六 
　　未來者之推測十三日下午四時三十分豫測北直隷海濱天氣不佳餘處海濱天晴而有信風 
來函 
[劉仲英來函]  
　　昨在他埠見貴報於　十十一兩日迭載仁元里有人集議推英代表一事不禁啞然當時旣不與聞此事未便默認用特星夜返申即請貴報速與更正則無任感荷矣劉仲英謹啓 
雜評 
[辛博士之言（訥）]  
　　近來外人對於中國時局之批評多作悲觀語以爲此種深可悼惜之現象影響足及於國外也乃今日辛博士以中央舉行國慶安然經過而大加許可謂爲中國將大有作爲夫僅以此次國慶安然行其大典壯其軍容而遽視爲有爲之標徴吾知其必不然也 
　　一國之所以能大有作爲者必其國之政府與國民間有一種不撓不屈之特性表現於外而决不在表面上之一時一事也吾國人當思所以合羣策羣力以圖自植其立國之基礎博士之言特張老　耳國人其勿遽引以自慰哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[戲代蘇民上辫子大帥書] [  瘦蝶]  
　　辫子大帥謬鑒安徽省軍之命令已發表有日矣在理大帥應奉命馳驅移營赴皖以與感情最摯之倪巡使分治軍民弼成郅治顧乃遲遲吾行逗遛於徐蚌之間視命令若弁髦爲團體之結合誠足令我蘇人民大惑不解者矣溯公之來蘇省也禍民之成績亦旣彰彰在人耳目一禍之於辛亥再禍之於癸丑子遺之慘夫復何言近且陰謀詭計開省區聯合會冀肆其鬼鬼祟祟之策略豈公之心以爲曩者禍蘇未足猶欲貽禍我蘇並禍全局耶或謂公之遲遲吾行蓋亦有故公自督蘇以來袁政府畏公蠻横日以金錢餌公冀其帖服公亦利用武人勢力時有要注他姑不論即帝制運動時得疏通費一百二十萬則其餘從可知矣於是乃於石頭城一帶廣置田產而於徐州亦有產業以特别之關係故戀戀於此不樂他去也或又謂公將以武力監督議院促行議員減俸須俟兩院閉會後再行就任不知武　干政禁例特嚴神聖議會乃欲以武力摧抑之近於獨夫之所爲即減俸一層議員本有提議毌勞以武力强迫然果使議會減俸矣不知公秘統之軍隊亦願減俸否耶吾竊恐其不能也已所不能而徒責人適見其不知　耳或又　前二說均不足信行旌所以濡滯者乃爲公之部下慣居徐地種烟賣土恬不爲怪轉地恐未必能若是故紛紛尼公之行以爲公苟盤踞徐州則若輩亦得飽食老土高枕無憂矣然則公之部下固亦種烟賣土者而乃囂囂然責人販土幾將勢不兩立抑何明於責人而昧於律已耶且公因深責龍李之不服從中央命令者公奈何步其後塵抗命不行今者唐少川解職矣土案則方嚴密查究矣而徐州之會議亦一場無結果矣爲公計宜卽日赴皖就職以遵命令勿再戀戀於吾蘇而令吾人有談虎色變之憂也敢布區區幸自圖之 
小說 
[言情小說妍媸鏡] [  天虚我生]  
　　第二章（續） 
　　於時叢樹之中已見雨人拾級而上一爲婦人度其年鬢已非少艾而衣服華貴不可名狀其後一人則爲少年與婦人殆爲母子然眉目疎秀舉止雋　不類其母之蹣跚唇上略有微鬚作黃金色唇朱齒白非如其母輙以口角下埀作輕人狀予凝視有頃不期自慚形穢念此二人之來必爲臨賞古蹟而吾敝衣垢冠安可見客思欲起避忽聞貴婦已發其莊重之聲曰勞倫司此問有椅曷小坐少年乃即出其素巾拂椅上陳塵此椅實爲游客題名之處其上所刻尤較敎堂中所　古賢之名姓爲多蓋以游蹝曾一蒞此志乘中或將來爲美談也予見二人不復前遂亦止不卽行思欲一控此貴婦爲何如人則聞貴婦語曰勞倫司汝以何時歸英倫者少年曰三日矣貴婦曰然則何以不來省予少年曰兒乃不知阿母住址然歸時兒卽往雅森街而吾母已離去故遲遲至今貴婦曰數日前吾不有書寄汝耶少年曰兒固未嘗接得蓋當郵船抵埠時兒已離基白勒島矣貴婦聞語似慰曰吾亦以爲汝必未接予信否則何致不來見予然此信内容實至重要今不妨爲安言之此語不可使　娜所聞故吾必借汝來此以避耳目少年曰母果何事者貴婦曰兒乎吾爲汝籌畫將來之幸福亦復煞費苦心少年曰母乃爲兒慮此乎然則母當賀兒兒已爲少尉矣貴婦聞語搖首曰母更言此汝前此即以投軍之故致失鉅大之財產至今言之令人心痗少年亦搖首微笑似不直其母氏之言曰此已往事可弗再提兒但能悉心軍務効忠王室則勳位且可得奚在此區區哉貴婦曰勳位耶此不過虚譽豈足充饑而禦寒今吾旦夕所計者實欲求復巨產少年澹然曰是豈能者貴婦曰原物固不可復但吾自有法使汝另得一宗巨產少年厭其語乃覔辭以亂之曰阿母在嫿娜家幾許時矣貴婦曰吾爲女郎作伴於茲已久勞倫司汝當知嫿娜之富實足敵國汝不見桐樹莊耶其屋字之崇焕殆較雷格萊爵邸爲勝而以嫿娜之財計之實足奄有鴉巢村之田莊然吾亦頗憐此女郎蓋此女郎甫自印度言歸以一孤女而擁此巨產吾恐一禮拜後覬覦之者且蟻屯而　聚矣故予頗欲爲嫿娜得一佳婿室中旣有男子則外悔自不易入少年不答遙望廢殿高塔其時日已沉西塔影横臥於地悠然如山靈伸其巨臂予身卽匿於塔影中未爲少年所見 
藝文餘載 
[滬上重九作分寄耿伯齊楊幾園沈平原費龍丁吳遇春俞白華張痴鳩姜眞愚張韞斯諸君子] [  鵷雛]  
　　先秋蕭瑟入秋悲强折秋花意可知却憶飄零又重九斷無風雨亦想思睛雲江浦迷千雁好月松風付一巵最是年時泥酒地昏燈暗巷夜歸時 
譚言微中 
[我之拉雜談] [  寄塵]  
　　（一）我欲爲新樂府四首其題曰徐州王曰大借欵曰孔敎會曰顧間官題目甚好惜乎打稿子數日不能成文章耳 
　　（二）民國名爲五年實只四年半還有半年乃是帝國時代也 
　　（三）肯用腦者之言曰腦似銅鏡愈用愈靈如鏡之愈磨而愈明也不肯用腦者之言曰腦似銅鏡愈用而愈弱如鏡之愈磨而愈薄也吾日日用腦吾竟不能斷二者之言誰是誰非大抵前說爲少年發後說爲老大發則各近是耳 
　　（四）鵷雛請我吃蟹子我說外國醫生云患過吐血毛病的人吃了蟹子便要死我何仇于君乃欲置我於死地耶旣而曰死明日事吃今日事何睱計哉河豚尙要吃而况蟹子 
　　（五）甲乙二人爭論天人甲曰萬事皆天意乙曰萬事皆人爲君不見茫茫滄海隔斷大陸此地意也而人能造船舶以通之豈非人爲乎甲曰然雖在造舶之木生而能浮仍天意也乙無語 
　　（六）予好吸無火之箊斗人問何故答曰醉翁之意不在酒也 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[江蘇省議會草議案]  
　　葛議員夢樸等提議實行江北改釐爲稅併 
　　陳泰興商艱案 
　　提議人　楊體仁　曹國枬　陳國霖　　　　　　蔡寳善　張倚 
　　贊成人　孫儆　　潘恩元　黃祖温　　　　　　陸家鼎　張相　　蔣士杰　　　　　　王仕良　盧森 
　　江北苦釐弊久矣前清時省議會議會决裁釐抵補方法一案迄未實行茲届本會重行召集對於前届議案應負督促進行之責詎可任其長此濡延使江北商民永永憔悴於虐政之下夫江北同隷蘇省舊稱蘇屬各縣已悉數改釐爲稅寗屬除南通一縣實收貨稅外其餘仍舊征收釐金一省而行兩政國家之政體已傷一貨而完數捐商民之　連允亟本員等籍隷泰與目睹商人受釐卡之害深痛不可言喻全縣旣有泰興界口兩釐局之複設各口又密布江海常關及猪酒統捐公責等局口岸除呼　捐外更設立揚由常賭局卡林立捐則繁苛一貨未出口岸一隅已備受各捐之蹂躪而沿途各口各卡之抑勒更屬呼籲無門且泰興三面環江微論對渡江南各縣一無釐局卽隣近下游之靖江亦早行貨稅泰興釐票又不能照驗通行泰民何辜受此重稅半令行商裹足商業凋殘金融阻滯生計艱枯此尤請求改組釐稅之不可須臾緩者也以大江南北而論則江北之靖江已改釐爲稅矣以舊有通屬而論南通旣實行貨稅泰興更未便兩岐改組理由實已充分顧或者以爲江北出產較少釐金一項業列預算一經裁改勢必虧折影響預算本員等竊以爲不然查泰興全邑釐金比較約共七萬有奇而泰興猪油酒及米麥各項雜糧出產若實行貨稅已敷抵補靖江出產之數遠不及泰興不過爲泰興東南各區出口門户靖江旣可行貨稅興應行改稅尤屬毫舞無疑議至於江北裏下河米麥雜糧亦爲出產大宗不過各口征收出江稅一道均爲釐員中飽匿不塡票（本員等前曾在籍電控經廳委查有確據在安）以致財廳茫然不知江北尙有出產大宗口物而　　然過　收數必致大虧也或又以爲上乃不負責任之言則本員等一縣可先爲之倡照比較實數按月豫繳仍可照貨稅章程派員督收有贏無絀實可斷然决不致影響預算俾抵補無方也至揚由當關本無設立泰興口岸之必要且其性質亦　釐卡相同並請查照臨時省議會裁釐抵補方法案第一條第四項一併裁撤庶江北人民之生機或可稍稍蘇轉也謹此提議以俟公决 
　　陳議員錫朋提議合併灌雲東海各捐局以 
　　恤商艱案 
　　贊成人　朱紹文　李壎　董永成 
　　　　　　莊增藩　石鳴　 
　　案重征疊稅爲清季困商病民之秕政民國告成自當一律解除以符法制國之體制查灌雲縣鹽河一帶釐局向分漕徐兩捐漕捐總局設於龍溝屬卞五曰武障河曰大伊山南局曰大伊山北局曰大柴市曰底埝徐捐總局設於海州屬卞六曰武障河曰龍溝曰海州西門曰海州北門曰臨洪口收捐則分兩處徐捐由徐海道經征漕捐始由漕運總督經征旋由江北提督接征商人運貨至淮北除其餘分卡外惟龍溝武障兩卡旣納徐捐又報漕捐已屬不堪煩重然猶可以收捐機關之不同强爲　　自民國成立後徐道與江北提督均歸消滅專由江北都督派員經收迨都督取消逐由國稅廳及今之財政廳專司其事是昔日判爲兩機關者今則併爲一機關矣乃去其實而不去其名龍武卡之漕徐兩捐依然對峙使商人名爲繳納統一機關之正稅其實仍受漕徐　捐之實害此不可不裁併者一海屬幅員廣而地土薄居民僅僅耕種雜糧水利失修農學不講頻年荒歉盜賊横行本無大宗貨物出境輪軌旣未交通貿易素不發達外來客貨多屬零星小販成本極微轉輸不便是以各貨運至海屬較交通便利这區無不價値異常昂貴購者益少商務愈不振興設仍使其漕徐並納則擔負日形其重價格日見其高民受商累商受捐困其景響於淮北全局者不獨商業一途而已此不可不裁併者二再以該局形勢而論百貨入海道路向分西南兩途西路由沐陽之沐河六塘河經過龍武兩卡入鹽河而出於洪日亦有由薔薇河出臨洪口者南路則由鹽河漕河北向出臨洪口亦有東出灌河口者查東海釐金局移置新浦則出臨洪口之貨適當其衝响水口復設分卡則出响水口之貨適扼其要又東海捐例在龍武收捐後其出响水臨洪兩口者再收出口捐一道是龍武專捐流通内地之行商兩口復捐出口之貨物同一部分同一貨物同一商人轉於龍武　徐並捐面外又增一出口之重負一重再複其何以堪此不可不裁併者三從前漕不捐漕西路之貨亦沐陽捐過者　龍武等處不過驗明票貨相符卽予放行無阻近雖龍錢合併仍照舊制遵行而徐　則非另報不可商船停泊其間一面守候驗票一面又候扦查阻滯繁難不勝其擾現經共和再覩大總統申令全國凡有一切苛細雜捐均應撤除以恤商艱似此東海所屬之龍武兩卡捐而又捐不予撤除其害伊於胡底此不可不裁併者四至如大伊山漕捐又於同一地點設南北兩分局相延至今不改尤爲他處所無總之捐釐創自前清咸同間軍興之時本屬權宜之計及軍事平靜國家因此項爲收入大宗　違前議誠爲中國一大弊政若龍武之疊稅重征至今仍而不改又爲弊中之弊　縣未聞有此項惡稅也刻下裁釐加稅原案復活自是正當不易之辦法誠恐一時未能實行然兩害相權去其重者兩勢相等取春急者今困商病民之舉似宜以海屬龍武兩卡漕徐并捐爲最重且急剔除不容稍緩再欲爲海屬釐局籌統一之策似宜將青口舊漕捐局與東海總局合併定名曰海贛釐金局响水口舊徐捐局本屬東海分局改歸龍錢總局直轄定名曰沐灌釐金局旣少機關　設之費又免征收重疊之弊官商兩便無逾於此此爲地方興利除弊之一端茲持提出議案是否有當敬請公决 
 
 
 

Page 18

 
 
   
 
