# 1893 - 137 - 4907213

 

Page 1

 
 
[赶印京報放大附張啓] [  申報館主人謹白]  
　　臣工章奏薄海願聆偶一濡遲無不延頸跂足是以本館特倩妥友每日在内城赶緊抄寄印入報章卽凡邸抄及摺報中所偶遺者亦必設法抄來按日排印務期較尋常京報從速有時奏摺過多每本非一頁所能盡則擴爲二頁以饜觀者之心至於各處新聞益復旁搜博訪遠而海外近則目前上逮官場下迄閭巷瑣聞佚事纎悉靡遺綴錄報端多至倍蓗是以將公堂案牘及一切巷語街談酌理列入附張以冀多多益善敬告閲報諸君尚其俯賜鑒察爲報此啓 
[論滬上宜創建蘇州會館]  
　　上海一隅萬商雲集爲中外互市之區金氣所熏灼肩轂所摩擊爲士爲工爲商爲賈煕來攘往誠宇宙間一大都會也凡各省之旅居斯土者各有會館各有公所如粤之廣肇閩之泉漳皖之新安浙之四明杭之錢江相繼而興不勝枚舉卽以蘇省論之有若京江金陵洞庭並皆擇地建築輪奂聿新其所以設此者蓋藉以誼聨桑梓情篤枌榆同鄉之義今古皆然不特是也亦藉以駐顯者之行旌便同人之旅寄更爲設廠停棺助貲運柩冬施棉衣夏施醫藥莫不實力奉行俾生死咸有所依賴焉誠盛事也亦善舉也蘇城距此雖近而地大人衆年盛一年獨於會館公所之設至今寂然詎非缺典也哉溯吳中自遭庚申兵燹以來寄跡斯土者不知凡幾旣經恢復仍屬往來不絶誠以地處南北通衢入官游幕之儔服賈牽車之輩無不恃爲捷徑久作僑居紛乘沓至累月經年其間少者壯壯者老不僅疾病顚連莫資憑藉而仕宦之南轅北轍亦無以供信宿而聨鄉誼欲爲代箸之籌是非創建會館不爲功試謀之於吳人吳人必皆曰可惟是卜築之區經營之地不宜於偏隅之狹隘不宜於塵市之喧囂旣須堂奥深幽亦不可少林泉點綴誠欲於滬上創建會館最難者在乎擇地耳不知無難也暮暮之杪養疴餘閒偶駕輕車送春效外載馳載驅道經西門外之斜橋見夫柳風摇緑麥浪翻黄夏首春餘宛有清和景象惜無水田白鷺夏木黄鸝飛鳴點綴其間耳越數武徘徊四顧見有土地平曠芳卉鮮妍者不知爲誰氏園基方躊躇瞻望間有素所相識之野老徑前來告曰此三吳人士將建蘇州會館之基址也十有二年以前購地九畝有餘培土濬溝共費千五百金中央之地高厚廣袤可築堂宇可建樓臺亭榭將敞廳事數楹爲因公叙議之處其左之坦蕩者欲造諸廠以施粥糜藥餌其右之平袁者欲造内舍殯房鱗次櫛比以妥幽棲如是則生聚者游蹤可託物化者旅櫬有歸雖不如故土之憑依而庶免異鄉之流落其後之青草芊綿白楊蕭瑟者欲闢義塚爲無力還鄉者叢葬所其前清水一泓鬚眉可鑑以及其旁土高若阜將擬引泉爲池疉石成山藉作園林爲文人學土憇遊嘯傲之所在當時可爲慮之周計之密矣此時雖未覩棟宇之崇煥林木之葱蘢泉石之清幽而聆野老之所言一一爲之指示頗覺布置得宜不啻身歴其境不林竊竊然喜曰有是哉此舉也此固三吳旅民所延頸企踵以望其速成者也顧何以說不果行而事竟中止乎則以法人啓釁商務遽衰倐忽數年無復顧問是以遲回審度以至於今顧有其舉之莫或廢之旣已興之必期成之初基旣立詎可輟於半途况今之滬北爲天下闤圚之所集貨物之所薈萃商賈之所轉輸合中國二十一行省泰西大小數十邦羣焉出於其途旅於其市懋遷有無以賤徵貴吳人之生聚於此者實繁有徒且各處皆有會館得以浹鄉誼而摯交情而蘇州猶爲缺如誠屬憾事今旣有所憑藉度地庀材繼之以興亦復何難語云爲高必因邱陵爲下必因川澤旣有地基因而結構經營趨畚挶而從事自可不日成之耳所謂事半而功倍也從此興土木塗丹雘有宜於樸素亦有宜於華美約之閣閣而築之槖槖將見竹苞松茂鳥革翬飛巍然在望庶幾俾生者得所憇死者得所歸貧病者得所養來遊其地者得以登磐石而舒嘯臨清流以賦詩遊目騁懷洵可娛也所謂歌於斯哭於斯聚國俗於斯者非耶滬上自此又闢勝境矣而吳郡數萬人往來旅寄咸歌得所歲時伏臘或值良辰美景皆得聚首言歡豈不樂歟吾知吳人必將踴躍贊襄集群腋以成裘合衆擎而舉鼎爲山九仞勿使功虧一簣如造七級浮圖必合其尖雖所需甚鉅自可集於崇朝世有同志當必不乏其人實爲吳人造無量言便竊願從衆人後樂觀厥成敬爲節取詩意曰維桑與梓必恭敬止而爲三吳之旅民誦之 
[諭旨恭錄]  
　　三月二十九日奉旨著於四月十五日在保和殿考試試差人員欽此 
[東電譯要]  
　　神户初五日發來電信云日本阿蘇麥雅麥地方火山吐燄至損壞人命什物尚未查知其數又云三菱公司有輪船名米奴麥魯在祖加魯海面適遇大霧觸於岸灘船遂損壞此船可裝五百五十三墩 
[合操紀盛]  
　　金陵各防營奉憲諭擇於三月十五日合操砲隊嗣因春雨如膏　塵載道未克舉行至二十五日天氣晴朗制軍委新授皖南鎭李軍門占椿校閲督中協鎭及游府都戎均陪側座是日清晨七點鐘五營兵卒列隊前來鼓角轟雷旌旗燦日齊集於小營邊大校塲俄而元戎戾止兩行奏洋樂燃鎗砲以迎之至演武廳降輿營哨各官上前謁見軍門公服升座階前立武弁一員手執令旗連動如飛旋見大號齊鳴五色旗幟漸移漸近成一字長蛇勢衆方鵠立目注令旗忽麾則首尾相聨變爲方城一座勢如山立有操洋音者數人振振有詞片语未終大聲迅發火光如電山岳震摇烟霧瀰漫不辨形影少頃凝眸已非復冋之陣勢前有砲車數十架上下馳驟燃放極靈倐焉向左倐焉向右無不得心應手每隊約有二十車分爲二隊一擊便退旋見洋鎗隊施放如連珠若恐人乘虚而入者忽鎗隊一閃砲車復前略一瞻顧又不識砲車何往塲上陣圖如八封如梅花如二龍出水百變千奇目力幾眩初猶約略指其名繼而忽聚忽散忽整忽斜出人意料之外正喧闐間令旗兀然不動槍聲砲聲角聲步履聲一時俱寂再視各隊已分前後左右中各歸其伍轉移之速幾於羚羊挂角無迹可尋未幾軍門登輿赴督轅禀知情形瀕行猶向營哨官贊嘆不置各營恭送如儀蓮漏一下始各收隊而返聞此砲造自金陵機器局决勝疆塲洵稱利器加以訓練精熟不足以禦外侮而强國威歟 
[南屏晴翠] ＋ 
　　杭垣下城東園巷地方修容匠某甲常携扇式尖刀磨厲以需皎如冰雪有知其事者謂甲與是處巡勇某乙因爭風起釁欲夜伏於途及鋒而試也雖經旁觀冉三勸戒甲仍不悟其非某日機神廟傳班演戱甲疑乙必往觀劇將刀插入肚葭間至臺之左右前後探望不料人山人海擁擠異常致將刀套軋落甲初不知也旋由臺下至 
 
 

Page 2

 
 
殿上復從殿之正中拾級而下人多地窄一轉側間不覺倒翻筋斗跌仆階下所佩之刀刺入右腿痛極昏暈旁觀急爲拔出鮮血直湧約高寸許斑斑點點艷比桃花俄有三四人扛抬而去見其唇色青白奄奄一息欲刺人而先自刺可見天道報施不爽世之好勇鬥狠者尚其鑒諸○前紀杭州府童試正塲旗籍某童倩捉刀混入塲中被同考者察出扭至大堂經陳六笙太守訊供枷號以肅功令兹聞捉刀者係處州府拔貢久困塲屋加以家計艱難堂上老母年已七十餘一妻三子藉館修爲仰事俯畜之資但所入不敷所出東挪西湊積欠纍纍不得已出此下乘之策以應債主之求當訊問之際誤稱太守爲大公祖幸太守置若罔聞不予深究僅令荷校頭門想試畢卽當釋放　錢塘門外離城十八里地名留下鎭有海松和尚者支搭茅棚僅堪容膝日夜諷誦經咒魚磬外别無長物寡言笑喜談般若波羅蜜經鄉人咸僅重之以爲因果中人或有給以香金者辭不受施以粥飯則向施者合十而已如是者年餘客歲夏秋之交天氣亢旱禁屠祈雨僧亦於三更後獨往天竺山向觀音大士蓮座下竭誠祈禱來去約十餘里閲時七日甘霖未降遂告鄉人曰在災流行予將焚身以濟世也聞者亦不介意至次日黎明時果見茅棚焚化餘燼未熄趨而視之見僧面目焦灼僵臥火坑中於是一鄉之人就其地而瘞之表其上曰海松和尚之墓遇事往求其應如響繼而各鄉聞風畢集舟車絡繹求病者撮墳前土一撮和水吞服卽愈今春進香者煕煕攘攘途爲之塞香燭攤茶攤排列兩旁幾成村落好事者謂聾者能使聰瞽者能使明大抵齊東野語不值識者一噱也○某甲以京貨爲業因有烟霞癖生計蕭然幾如窶人子妻屢勸之終不悟也妻則招集女孩開絡經作以補家計之不足某晚有絨經一包約值番餅七八元甲乘間竊去妻出門尋視蹤跡杳然至夜甲亦不歸自念遇人不淑遂服紫霞膏以自殉幸旁觀覺察灌以肥皂水一吐而愈復往尋甲知絨經已入長生庫典錢二千餘文於是將簪珥衣服付質贖還絨經其事遂寢若甲者亦太無丈夫氣矣 
[禾中紀事]  
　　駐防乍浦之撫標後旗親兵范統領奉撫憲札調數哨赴西塘鎭駐防范統領遂於上月初四日會同嘉興府宗太守乘舟前往相度地勢在鎭西栅駐紥巡緝匪類太守卽於初六日回轅○有徐某遣沈某作抱投嘉善縣報稱初一晚泊舟楊廟鎭二鼓後被盜排擋出外搶刦一空徐因受有損傷不能投縣云云其時江邑尊方赴西塘迎接宗太守回署後卽往該處履勘飭捕嚴緝盜犯聞徐某本住嘉興北門外太平橋是日挈同妻子買舟下鄉向松楸展拜道經嘉善縣屬楊廟鎭因爲時已晚暫泊一宵不料爲緑林豪客所刦聞所失衣飾約值洋數百元云○嘉興縣屬寺堰埭鎭亦一小市集也有鐵匠某甲與客民某乙因姦懷恨誓不並立一日在途相遇仇人相見分外眼明乙拔出明晃晃柳葉刀上前便刺不意悞傷要害甲卽斃命乙與所識之婦星夜逃遁旋經屍兄阿三投縣請騐金邑尊訪明阿三亦非善類提訊後派差前往押令收殮及該差到塲鄉民聲勢洶洶不肯含糊了事該差回城禀覆金邑尊遂帶同刑仵書差往騐果有刀傷允爲緝兇究辦但未知漏網之魚何時弋獲耳○上月二十七日嘉興縣六房書吏傳全福堂文班在儀門内搭臺演戲以謝倉神正在興高采烈時忽奉金邑尊傳諭停演蓋因接到釘封文書飭令處决平湖解來之海盜一名金邑尊卽請嘉協錢守戎帶兵至署向内監吊出該犯年約五十給以酒飯然後捆縛起解守戎在前邑尊在後護衛汛兵數十名刀槍森列儼如霜雪赴北門外杉青閘處决騐明首級裝入木籠發往海口示衆邑尊守戎赴郡廟拈香始各回署燃放鞭砲以袚不祥春電乍歇而臺上簫鼓又大吹大擂矣○宗太守於三月十八日考試文童至二十七日發貼正案兹將各縣案元姓名錄左爲童子軍留佳話嘉興朱文炳秀水周善繼嘉善程泰培海鹽周鳳歧平湖許福堯石門徐受升桐鄉鄭鴻章○硤石鎭西南河一帶停泊米船一望如林有某船賣空後正待開放廿一夜四鼓時忽被匪船排擋至船廠外搜刦洋銀船夥及米客驚起欲與格拒盜以白刃刺之客受傷不能復動盜遂呼哨而去翌晨赴米行以被刦告經米業董事赴海寍州署遞禀經州尊會同營汛往被刦處勘視情形騐明二客受傷尚無大礙遂嚴飭捕役赶緊跴緝盜犯以憑究辦○城内報忠埭覺海寺施醫局仍循歴年舊章辦理每月以三六九爲期貧民受益良非淺尠 
[巴山話雨]  
　　前日輪船抵宜被關上查出各貨係城内綢縀鋪及各家所寄約值數百兩均被充公又一輪船由漢來宜將開行時被漢上扦手在客箱中查出綢綾洋廣貨洋板書籍共值百數十兩亦被充公拍賣各鋪户不能爲轉圜之計惟徒喚奈何耳○宜昌關夏稅務司到任不及一二日又奉上游檄飭調往重慶接辦宜昌關務者已乘輪來宜夏君當卽交缷赴川○前日新到美國兵船一艘有數兵官欲往歸州一帶看視險灘遂坐游船而去又向水帥營借紅船一艘沿途護送○宜昌某客號接川中來信言有掛旗船一艘在大峽中傾覆又有未掛旗之船兩艘亦遭水厄緣此船上灘行至大峽中以爲險灘已過可無妨碍遂高址風帆向前直駛不料行不多時風勢忽轉頭向北岸行駛勢已不及被風吹至下面灘石上船腹洞穿赶急攏岸將貨缷出尚未缷完而船已沈下矣有一艘尚可修理餘俱沈入鮫宫貨物救起一半人口幸無傷損○往歲三四月間輪船上下客貨甚多今年大不如前辦貨之客亦寥寥無幾從前客貨以棉紗爲大宗現因川中棉紗多未售出各號皆不販運卽此一宗已形疲滯别貨亦然近日江通輪船及各輪船至多不過五六日卽能往返一次究之搭客多而載貨少且看江水大漲時貨物裝運能否踴躍耳 
[試事餘聞]  
　　懷寍文童閙事一節疉紀報端兹安慶府聨仙蘅太守於上月初八日重行補考懷寍届期點名入塲查核印卷未到人數尚有二百六十餘名太守遂大張曉諭懸挂考棚略謂查是日閙考者僅三四十人其餘皆係安分作文之童大半寒士亦或川資不足難以久候潛回家中深爲可憫現在院試伊邇凡未過府試者准其備卷買結畫保本府定于四月初四日一律補考評定甲乙送院考試仰見賢太守培植儒林體恤至再各童聞之當亦有聞風興起者乎 
[南徐攬勝]  
　　上月二十五日爲關道憲黄幼農觀察夫人懸弧令誕署中懸燈結綵璀璨輝煌陳設精奇五光十色並召梨園子弟登臺演劇清歌妙舞響遏行雲鎭城府縣各官員均往祝嘏冠裳雲集輿馬　闐洵極一時之盛○鎭江七濠口爲寍波鵰船米商駐泊之地董其事者於數年前創設寗波會館規模宏敞金碧輝煌上月二十五日雇定寳鳳京班梨園一部演劇以答神庥並請卽補府池司馬候補縣丞姚二尹同往觀劇以聨桑梓之歡適值天開霽景花柳爭研各鄉鎭緑女紅男黄童曰叟聨袂往觀者途爲之塞戱塲擁擠萬分幾無插足之地落帽失履悲泣狂呼者所在而是及下午時濃雲密布細雨霑衣　興需來者皆敗興而返未免怨天公之不做美矣○二十六日下午時有泰興縣護勇差役多名簇擁無項小輪二乘内坐男女犯各一由大街迤邐入城赴丹徒縣投文王令著收禁内監詢諸途人知爲謀害女姦夫之案云○鎭江二馬路恒義土棧學徒某甲年未及冠旣遜管公明之聰慧双不爲陶士行之習勤屢經其師朴責終覺下愚不移前日薄暮時命在街某居店討帳直至　更三躍尚未歸來及次日始知北機逃逸四處招尋迄無影響未知徒之父母可免得饒舌否也 
[蝗孽復生]  
　　鎭江近來甘霖罕霈東南鄉沿山一帶蝗孽復又蠢然思動前日有鄉董來城禀報經丹徒縣王大令面禀王太守飭調城守外營兵弁赴各鄉搜捕挖出蝗子富堂過秤每斤給　蚨五十文以示鼓勵邇來各兵將所搜蝗孽裝入蒲包紛紛肩至縣署大堂王邑尊照數給錢復飭令赶緊撲捕以冀滅皮么魔早蘇民困 
[行轅紀事]  
　　出使美日秘大臣楊子通星使來滬暫駐天后宫側行轅已記昨報昨晨九點鐘本邑提右營廖叅戎鳴騶蒞止謁見星使坐談片刻而出至午後一點鐘星使乘坐緑呢大轎前導有頂馬一員五梅花戈什哈四名入城往文武各衙門答拜繼至上海縣適黄大令拜　 
 
 

Page 3

 
 
y出署卽由家丁擋駕星使遂命駕回轅 
[叅戎回滬] 　 
　　本邑提右營叅將廖楚才叅戎奉譚軍門札往澱山湖代閲水操已紀前報兹悉叅戎校閲後赴松郡向軍門禀陳一切遂雇大號官舫於前晚回滬停泊大碼頭當卽命駕回署 
[濬河告示]  
　　本報以疏濬城河堆積汚泥殊多不便遂建逐叚築壩之議今讀黄大令告示業已變通辦理期於毫髮無憾亦可見其從善如流矣告示錄下欽加運同銜補用直隷州特授上海縣正堂黄爲再行曉諭事照得挑濬城廂各河前因築壩駁船不能放入擬將挑起河泥暫堆空地俟工竣開壩放船裝運業經曉諭在案嗣因天氣漸熱查看各河附近空地無多若待工竣裝運恐於居民有碍復經本縣會營妥議已蒙楊蕭兩軍門俯順輿情先從小東外十六鋪小南門外薛家浜兩處河口挑起由水關直至西門分叚築壩逐漸前進挑濬一叚隨開壩放　出泥凡遇有河道過窄之處船不能運空地不多暫就兩岸堆積限定數日亦必挑運凈盡斷不致久延合冉示諭爲此示仰傍河居民鋪户保甲人等知悉此次河工旣奉道憲商請兩軍門派勇開挑復爲設法隨卽運泥體恤備至所有過窄之處暫就兩岸空地堆積數日爾等切弗阻撓致碍工程如敢故違定卽提究再小東門外小南門外兩處現在業已開工凡一切小船及柴草等船一概禁止不准行泊其各遵照毋違特示 
[搭客堕江]  
　　昨日寍波輪船將由滬開行碼頭上起落貨物人多擁擠有某甲欲乘輪回甬先將行阿遷運上船不意在跳板上失足跌入浦中其時潮水湍急遂占滅頂之凶嗚呼慘矣因憶鎭江輪船碼頭亦常有此種意外好善者在碼頭旁張設巨網俾跌下之人不致與波臣爲伍法良意美若能倣而行之亦莫大功德也 
[築路續聞]  
　　英工部局在美租界起築西華線路疉經中西官會同　勘旋　鄉民惶惑由各地保投縣具禀業經先後錄報前晚上海縣黄大令飭差傳廿三保頭二十二十五等圖地保嚴俊良嚴子琴顧鶴生及朱坤元等十餘名到案諭曰英工部局在美界起築西華線路已禀准南洋大臣行文到縣該處田地各業户願售與工部局者均照市價給銀不願者聽其自便决不爲難爾等旣充地保應傳諭鄉人不得藉端阻撓各地保皆遵諭大令命值堂書將本報前錄章程八條抄給各地保帶回閲看 
[誘賭未成]  
　　前日有著名誘賭之某甲至英租界大馬咱某茶食店定買各種茶食約須洋五百餘元約店主某乙至茶肆言明一切乙以爲大主顧不可失之交臂相將俱去其時甲乙羽黨丙丁等向乙言茶食係富翁某戊托購須扣用錢俟戊來然後面言價目俾有某已奔至大聲謂丁曰戊昨夜又輸三千餘金此時尚效謝傳東山高臥不起中嘆曰屢屬伊不　賭塲不聽忠言以致屢戰屢北夫復何言幸家產甚豐區區數千金如九牛拔一毛耳無損也丙丁曰有如此好賣買氏等不妨一試其技藉充囊槖正在口講指畫色飛眉舞時適乙之友人某庚至店探望乙母告以適有太主顧在茶肆講論價值請庚前去探視情形庚緩步行來拾級而上見乙與著名誘賭之人同在一處大驚失色急招乙離座問所議如何乙以實告庚大聲曰近來誘賭之案層見疉出我能識伊等面目伊等豈兩目青盲者而竟妄效豐干饒舌也甲等知計不行相率垂頭而去 
[輕生免騐]  
　　養媳輕生一案黄大令定於昨日蒞騐本報已紀之矣嗣由廿七鋪地甲向屍屬江某再三理勸允出洋百元江以女父未來不能專擅爲主昨晨又央人向江等開導謂死者已不能復生不若令其從豐棺殮更延高僧超度令其姑周氏於屍身入木時長跪梳頭爲死者洩忿兩下均各首肯於昨日清晨協同地甲同往縣署求免相騐 
[相騐碾斃]  
　　前晚有楊裕中協同廿三保十二圖地保投縣稱内姪周祥茂於十一點鐘時行至虹口楊樹浦遭福利洋行之搬物馬車碾傷斃命來案具報叩求相騐黄大令卽於三鼓時升堂訊供楊訴稱係寗波人在滬爲小本經紀居於廿三保楊樹浦相近周祥茂亦係寍波人今年十二歲係小的之内姪尚有父母小的之妻向在軋花局作工此次祥茂來滬游玩亭午時小的命伊往局中喚妻回家午膳不料行至楊樹浦忽遭福利洋行之搬物馬車碾傷登時斃命小的無以對祥茂父母是以來案禀報大令著退去一面飭該圖地保下鄉預備屍塲　馬夫陳阿汜已由美捕房拘獲管押昨日大令命駕出城先赴天后宫午膳一面令仵作書差等先往屍塲伺候鐘鳴一點半大令會同廨讞員蔡二源太守乘坐馬車先至捕房捕頭迎入寫字房晤談片刻飭提陳阿汜研詰陳供係寗波人在福利公司充當馬夫已有多時昨午駕車出外裝載某西人傢伙行至楊樹浦太平寺相近忽有小孩周祥茂從後面奔上拉住鐵條以爲游戱小的見之卽用馬鞭逐去詎周去而復來仍拉鐵條小的並未知覺周不知如何鬆手堕於車下車輪在足上滾過旁人大呼車下有人小的急打倒車勢已不及此乃周之不是非小的之過大令商之捕頭飭將陳阿汜仍交捕房管押聽候次日解送公堂大令遂命駕至屍塲時已鐘鳴三下大令升坐公案卽據死者姑丈楊裕忠姑母楊周氏投案訴稱周祥茂昨日被車碾斃小的夫婦已發電至甬催其父母來滬求請檢騐餘語與前略同地保禀稱小的昨日得信奔至周祥茂已氣絶矣卽同楊投案具報大令着仵作檢騐良久喝報騐得周祥茂右脚實被車輪碾傷至小腹而止腎囊亦帶傷實足致命大令離座親視一周著楊裕忠備棺收殮楊堅稱周之父母並不在此小的難以專擅待其父母到滬方可成殮大令曰屍身不能久擱爾當先行收殮俟周父到滬爾可向伊說明楊執定不依楊周氏等婦女十餘人在屍場前後吵閙大令向楊夫婦一再開導楊始稱現雖棺殮求免發封俟其父母來時再行商議大令准之卽著善堂棺殮命楊具呈領狀將棺給領大令遂命駕回署 
[盜犯解回]  
　　太倉州盜犯張幅忠三次解道翻供經聶觀察札調原審官程直刺來滬卽委縣署帮審委員葉司馬會同直刺在縣署連訊二次張自知不能狡展一一供認次日又經觀察過堂順供飭發上海縣收禁聽候發回已記前報兹悉此案夥犯湯老虎陸福珙經直刺帶來與張對質後發往英公堂收押當日直刺離滬時已將湯陸二犯帶回昨日觀察頒發公文經縣捕往内監將張提出至大碼頭登舟解回太倉再行解司過堂 
[捉奸訊結]  
　　葛恒豐以妻王氏與宋全元犯姦當卽拘獲由美捕房解至公廨押候訊供已列昨報北由帮審委員宋别駕庭訊葛恒豐申訴前情並請將妻領回葛王氏宋全元均俯首求恩别駕喝笞宋全元一百板著具不再與該氏往來切結士氏掌頰一百下交葛領回管束　 
[滬濵瑣语]  
　　縣西某姓家女孩年約五齡昨午在門外閒玩適某酒店學徒購買熱水在身旁擦過不洋熱水激射潑在女孩頭面等處孩痛極在地亂潦旋由孩父抱回家中未知能保無碍否○前日午後有薙髮匠徐桂堂王銀千奔至滬南瓣馬頭謝雙福店中尋釁毆人摔物洶湧異常遂由謝投十六鋪巡防南局喊控鍾偉臣二立飭局勇將徐王拘至局中詰問數語判各責五十板具改過結呈案備考○本邑人嚴某投十六鋪保甲南局控稱有房屋數間借與傳于元開設福興樓老虎灶被欠房金求請押遷二尹提傳至局限卽日將屋出清違千未便仍著具結備查○南市泉漳會館左近方德興所開小木作虧欠壁隣咸茂米店洋數元屢索不付遂於前日至方處搬取物件作抵方訴知十六鋪地甲從中排解令咸茂米店將物交還一面令方歸還欠洋兩造首肯其事遂寢○本邑人曹少巖前日下午持翡翠搬指一枚向南市橷碼頭和降押店押錢二百五十文曹見押票上寫銅盆一隻年月日期亦不相符疑押店夥有心吞没卽與爭論押店夥一味推諉曹遂至十六鋪地甲處告以 
 
 

Page 4

 
 
前情同向和隆理說○楊杏卿令子某甲往大東門外淞鶴樓酒館收帳不知因何口角甚至攘臂揮拳酒館中人手頗多甲寡不敵衆大受夷傷回家向父哭訴與十六鋪地甲同往理論該酒館自知理屈自備香燭向楊服禮如寢其事 
[奏派山西放賑津紳李嗣香太史致伊兄李子香部郎函]  
　　禀者今午接到家信並接到七弟來函知在京養疴尚未就道弟現住陽高凝分人半查陽高半查豐鎭南路殊覺忙迫之至近因七弟意欲弟先赴歸薩代爲布置弟祗得辦此一行俟到彼辦有眉目冉爲續禀查歸薩一帶災情極重萬難稍緩須臾故弟不敢憚此行也然亦須在此稍候七弟之信並天津同仁來否大約二十二三日卽起程矣買糧之法俟到彼相機辦理外面災情以豐鎭薩拉齊爲最重天津賑欵自應專辦薩拉齊弟自懷安西洋河出口至張家口所屬地方災已極重至二道河張皋豐鎭則尤重各村除大鎭店外其餘各村多將房屋斬毁僅留土壁有一村去一半者有一村去八成者並有一村無一家者凄凉景况觀之慘　人民逃者一分死者一分其奄奄待斃者一分弟查賑之時有一家臥匟不起有一家匟上一半已死者有氣息僅屬不　出聲者所食之物以吃糠者爲最上其餘皆吃榆皮蕎麥花蕎麥梗油麥莖葦把子皆猪犬不吃之物近來蕎麥花論斤買白草子亦論升買甚則掺和牛馬糞食之用滾水澆數次研極細末掺蕎麥花揑作餅子更有數處竟吃人肉有一家吃了小孩數個者有一人吃了九個人肉隨亦自死者路上死人往往將肉剔盡有骨無皮可慘之甚路上流氓極多城關更不計其數囚首垢面東倒西歪日日皆有倒斃掩理所不能盡其村莊居民有面黑如墨者有面黄如蠟者有面紅如火者不知吃何物件人云係吃人肉所致不知確否各村婦女賣出者不計其數價亦甚廉尤可慘者婦人賣出不能帶其年幼子女同去販子立將其子女摔在山澗之中生生掽死其男子旣將其妻賣出僅得數串銅錢稍遲數日卽已凈盡便甘心塡溝壑矣弟在陽高收養無主小孩數十名皆是母嫁父死流離困苦晝夜啼號無人看視誠可傷也弟經過各處環跪求食涕泣不已許以早晚放賑而彼皆苦苦哀告云但求先捨些微稍遲便不能待矣往往查賑之時有此人放賑之時卽無此人故弟查賑之時必帶錢米令其稍爲度命更可慘者各人皆如醉如痴詢伊苦况伊使詳述或父死或夫死或妻女已賣出家室無存而毫無悲痛之狀盖亦自知其不能久存矣稍好之家尚有生望一談苦况涙便涔涔而下又有一家七人死二人者五人死三人者互相歎息云死去是有福也盖彼亦無生人之樂矣陽高一帶差輕然餓死已不少口外則不可詰問問其生路則茫然無以對知有今日不知來日知有今月不知來月卽彼亦不敢遠慮盖田園旣荒房屋拆毁器具盡賣妻子無存縱有賑濟而一兩銀僅買米二斗但敷一月之食一月之外仍屫一死况銀賑並不及一兩乎潘振聲兄欲獨辦豐鎭約十八萬口每口大錢一千文據弟看仍歸無濟故必欲以倉榖佐之也振聲兄欲將倉榖一萬石運赴寍遠伊認脚價並代請欵二萬兩未知行否刻下施錢數百可暫救一命施錢數吊可暫救一家誠作善者之機會也總之救此奇災以請欵爲第一要義其次莫或開捐已與愼之兄函商祈津中代求歸相及各大憲設法集欵多多益善生死人而肉白骨其功德超越尋常萬萬矣此禀卽請五哥大人福安弟士鉁謹禀三月十六日 
[施當其厄]  
　　本館協賑所昨承浙省補過子求闔家平安助山西賑洋一百元並云因時閲貴報得悉山西災象甚慘待賑孔亟望貴館速卽轉解災區聊爲杯水之助敝館協賑所祗聆之下仰見大君子一視同仁不分畛域彼溝壑餘生得此仁漿灌溉有不歡呼載道祝大君子富貴壽考德門衍慶哉除掣奉收條外謹綴數言爲好善者勸 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖恒官話]  
　　前署安徽接察司候補道松秀峯觀察客歲因案挂誤遂爾賦閒兹觀察復作出山之計束裝北上瞻覲天顏遂於上月二十七日乘坐招商江永輪船赴滬再由滬航海入都○上月二十八日爲藩憲德靜山方伯嶽降之期在省文武員弁備辦壽禮躬往祝嘏方伯一概璧謝清風亮節略見一斑○特授寗國府知府林少眉太守於上月二十六日行抵省城旋卽乘輿詣各憲衙門禀安聞太守此次蒞省一則與德方伯恭祝壽辰一則因地方要公面禀各憲小作勾留不日卽回署供職 
[温郡官塲紀事]  
　　温處道趙展如觀察渥荷恩綸陞任浙洪按察使定於槐夏赴任都人士借宼情殷大有臥轍樊轅之意○新任温處道袁觀察世凱約在下月蒞甌履新○浙江提督馮煜康軍門近由閩省公旋將過甌江温州鎭周靜山鎭軍樂瑞平三協戎曁玉環鄧縵雲叅戎均率弁兵在狀元橋馬頭恭迓閲五日尚未見憲節遥臨赳赳者流莫不望穿秋水也○温州府德峻臣太守因公晉省於上月二十七日乘招商局海昌輪船回甌進署視事 
[無辜被累]  
　　漢鎭某甲在河下購得洋油一箱其油係未投稅者登岸時被清軍府捕役拿解到案厲司馬庭訊之下見甲漏稅無幾飭命取保開釋某乙者家住苗家碼頭與甲素識甲遣人白於乙乙经事不干已置若罔聞厲司馬見甲覊押數日無人取保疑甲必係大不安分者提甲復訊問其居址甲銜乙之無故舊情也信口應曰寓於乙家司馬遂遣役提乙乙自問無愧於心隨役至衙門厲司馬提甲同訊乙旣被甲拖累有口難辨司馬不知虚實將甲枷號乙亦收押噫甲之漏稅雖微尚有應得之罪如乙者眞可謂　妄之災矣 
[縣案彚錄]  
　　顧阿貴皆叔顧厚生控稱母親朱氏遭馮姓强搶逼醮前晚經帮審委員葉司馬提訊顧阿貴訴稱係本邑人平日以耕種爲事母親朱氏在家守寡今年五十五歲去年有馮姓欲令母親嫁伊爲室小的以名節攸關峻詞拒絶至冬間馮糾領多人將母親搶去馮今年已六十六歲小的迭面理說置之不理不得已來案喊控求請提究厚生供與同司馬謂阿貴曰爾母守寡多時至如許年歲反欲嫁人可見爾平日不安本分阿貴供小的素來安分母親實被搶去司馬問曰爾母現在何處供稱現在老閘北首司馬著退去聽候提案覆訊○磗灰行主戚桓控寍波人爲木作頭之陳香發虧欠擔保往來莊銀一案至今未了前日又經帮審委員葉司馬研訊張供現央錢業董事理處明白銀兩亦已備齊惟戚現不在滬待伊到滬卽可了案司馬問原差曰戚在滬否禀稱已往寍波尚未返滬司馬判將陳交保矣戚到押訊 
[英廨瑣案]  
　　江北人朱德才以妻王氏不守婦道任意與人私識共有五人昨持小洋刀戳傷該氏頭面手臂等處並用短棍亂擊該氏受痛呼救由二百七十四號華捕將朱德才及刀棍帶至捕房並囑該氏同去朱德才訴明原委王氏言丈夫不能養曕自邀他人與小婦人玩耍兹因索錢不遂以致行兇捕頭命一併移送英公廨蔡太守飭候訊供核辦刀棍暫存○張雲亭李瑞林沈阿桂等貧而且病露宿街頭由一百四十五號華捕舁至捕房移送公廨蔡太守飭值日差將張等發往棲流公所醫養俟病痊再行安插○妓女左蘭卿口操江北音控稱遭鴇母張氏凌虐意欲從良被其掯阻求恩超豁蔡太守飭候訊辦 
[法捕房瑣事]  
　　寍波人某甲在小東門時新樓街開設花烟館其同鄉人某乙戀戀於烟妓非一日矣芙蓉帳裏幾度春風祗以阮囊羞澀積欠嫖帳四枚前夕復往欲續前歡甲以宿負未償不許並頭雙蒂乙以不遂所願大肆砲哮擊毁火油燈一盞值洋兩枚又失去手鐲一副值洋五元遂扭送捕房請究○魏同源收房租之某丙向玉露春後街剃頭店收租該店主非惟不付反以惡言相向收租人恨之將店主拘入捕房捕頭詢悉情由著押候付給房租始准釋出○昨報列葛同轉訪拿蟻媒將賣珠寳之江六姐提到押候解送公堂待究一節兹聞六姐願出改過切結英人擔保同轉俯如所請卽飭包探將六姐交原保帶出前報朝珠一串值銀一千兩係名妓金紅玉贖身之事非六姐所騙也 
[善緣迪吉]  
　　謹啓者敝堂接奉蕪湖無名氏大善士樂助賑洋一百二十元又補拙氏大善士求保二孫種痘平安樂助洋三十元又對薇置主大善士樂助洋二十二元又劉茓江大善士求病速愈樂助洋二十元均歸山西急賑解倒懸於蒼赤善願神欽輸救命之銀錢吉人天佑况山西災區至危至急功德十倍尋常書曰身其康彊子孫其逢吉敬爲大君子拜手頌之并代災黎登報叩謝後之君子亦諒有同心乎上海六馬路仁濟善堂籌賑公所施善昌等謹誌 
[澤被蒼生] 　 
　　敝堂接奉劉大善士樂助山西賑洋二百元又奉楊梧岡大善士爲子雲翔肝厥祈求速愈樂助山西洋五十元隱名氏樂助洋五十元爲子病愈還愿先後祇領謹請登報代災黎叩謝[  上海六馬路仁濟善堂籌振公所施善昌等謹誌]  
[上片慈心]  
　　竊謂起一念之仁慈鬼神默鑒救萬人之疾苦後嗣蕃昌誠以拯厄扶危功原最大所以仁人善士報必從豐也兹由三晉源寳號交來荷蒙九江關署黄潤泉善士經募諸友惠助一文愿共英洋廿二元又蒙日昌興號交來香港羅君初屏經募晉豐號等共洋廿二元伸規銀十五兩八錢四分又蒙立昌泰寳號經募交來洋二元八角錢二千九百五十文計由三月十六日至三十日統共收洋五十二元四角規元十五兩八錢四分大錢三千三百五十九文花洋在元拜領之餘莫名欽佩仰見仁方普勸捐募多方德澤旁流濟施不少異日名書蕊付瑞藹蘭階不求報而報益隆能載福而福愈集矣爰誌數語用表頌忱[  上海虹口元濟堂同人等拜啓]  
[陰德耳嗚]  
　　凡事之不求人知者人卒無不知楊氏所謂天知地知汝知我知也待至陰行善者後大昌有潛德者光盡發而人愈知之矣敝堂昨蒙春華泰寳號交咽一文願捐册一扣計開無名氏善士四十八户共助英洋四十八元如數拜登莫名欽感具見仁慈及物惟恐知名殆所謂陰德者非耶然觀其不求人知之心早知其名之必顯矣爰誌報簡以爲將來天下皆知之騐[  上海虹口元濟堂同人等拜啓]  
[蘇省官報]  
　　廿八日同知程光斗禀知奉委解淮餉差道庫朱希濂錫金府經吕鍾嶷蘇城從九賈孝璆奔牛均禀知夺委絲捐差指人江蘇試用從九品趙慶霖順天人由京騐看到省○廿九日同知趙曦吙謝奉飭創立辦水巡勞績給予儘先酌委署優缺州縣一次通判俞壽銘辭赴鎭江公幹主簿柳汝霖交缷代理太湖東山司巡檢事回○三十日准補常熟縣朱秉成禀知奉委騐收元和縣河工差范樹恆辭赴泰興會審案件○四月初一日藩轅牌示照得署宜興縣鍾溪司巡檢于瑞麟調省遺缺查有候補縣丞李鏡涵堪以酌委署理李瀚鋆銷六合提案回並禀知奉委管解京餉差直州同應祖錫禀知奉出使美日比欽差楊奏調出洋卽辭府經吕鍾嶷禀知到蘇城絲捐差縣丞王錦雲禀知奉飭派蘇差委調署上海主簿林韶貽缷署震澤司巡檢事回從九管運森銷陽湖縣保甲差王裕經謝委署蘇州府照磨事徐清履謝委署武進縣典史事指分江蘇分缺先補用巡檢郭梅村山東人禀到藩轅牌示卽傳試用典史潘瑞徵於初四日清晨來轅新章考試○初二日沈　然奉飭江北緝捕差賈孝璆武陽絲捐差均辭○初三日同知羅承恩禀知臬憲委赴江北公幹通判林祖蔭臬憲委崇明提案卽辭指分江蘇試用同知王秉璋直隷人禀到從九劉步洲銷武進保甲差指分江蘇試用巡檢李堃山東人由京領照來省調署上海縣典史林韶貽辭赴任 
[浙省官報]  
　　三月廿九日同知黄家瑜禀奉委赴各處催捐欵叩辭未入流春榮禀銷望江門外保甲差○三十日大挑縣潘志頴禀奏釐捐局委新市釐局差禀見叩謝候補縣張縉雲禀知杭府飭知蒙記儘先拔委優缺一次禀見叩謝○四月初一日署杭理事文禀知接印任事通判蕭福清禀知藩司飭知准補寗波通判叩謝並銷海運封船差署嘉興縣學專丁來省禀謝臬司飭知蒙記大功二次拔委優缺一次李棻領咨禀辭回籍守制大挑縣夏先楫候補縣唐繼勛均禀奉杭府飭知讞局蒙記大功一次禀見叩謝陸爾昭竇文翔均禀奉杭府飭知讞局蒙記大功一次叩謝杭府經歴陳之鏡禀知藩司飭知赴任叩謝縣丞延昭湧金門稽查未人流蔣啓棻下五叚保甲候補府照磨潘家傑望江門外保甲俱禀知本日到差程恩謨禀銷塘工局差候補府照磨賴際堯禀奉釐捐局委寗郡業捐差叩謝黄兆蓉禀知伴送難番赴都叩辭張樹培禀銷湧金門稽查差從九品吉興禀銷下五叚保甲差 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十九年三月二十九日京報全錄]  
　　宫門抄○諭旨一道錄前○署江臬裕奏恭報接篆日期摺○著江藩福奏恭報接篆日期摺○護江撫方奏恭報護篆日期摺　　　　　　　　 
○江撫德奏恭報交缷起程各日期摺○又奏委署司道府各缺片○豫撫裕奏請將本年應辦硝斤展緩辦解片○閩督譚奏遴補陸路都司摺○又奏遴員調補陸路守備摺○又奏遴員借補外海水師遊擊摺○又奏委解各欵京餉起程日期摺○又奏鹽課項下籌解京餉銀兩片○蘇撫奎奏查明巡檢保案改擬請奬片○皖撫沈奏委署州縣片○又奏調署知縣片○閩縣譚奏調署知縣片○直督李奏請議卹片○又奏更換北洋淮練各軍管帶員弁片○又奏請將各武員留省補用片○粤督李奏揀補外海水師叅將員缺摺○三月二十九日兵部太常寺大僕寺正藍旗值日刑部引見八名○連印假滿請安○煕貝勒請假十日○恩輝續假五日○侍衛處奏派稽察壇墻派出阿克丹長麟文瑞廣忠○又奏派管西天門出入派出景善耆齡○召見軍機洪鈞明安皇上明日卯初二刻或中和殿看片○○二品銜署理江西按察使鹽法道奴才裕昆跪奏爲恭報奴才接署臬篆日期叩謝天恩仰祈聖鑒事竊奴才奉撫臣德馨行知以江西按察使福裕現署藩篆所遺臬司篆務奏委奴才署理遵於三月初三日交缷鹽法道篆准按察使福裕將印信文卷移交前來奴才當卽恭設香案望闕叩頭謝恩祗領任事伏念奴才滿洲世僕知識愚庸由繙譯生員補授工部筆帖式題升郎中過邀上考之榮疉荷監司之任涓埃未報兢愓方深兹復臬篆忝權僧覺楝惶無地查江西素稱繁劇臬司總匯刑名必除暴始獲安良必愼刑乃能治獄舉凡詰奸戢盜懲蠹儆貪一切應辦事宜在在胥關緊要奴才懤昧深懼弗勝惟有勉竭駑駘力矢勤愼遇事禀商督撫臣悉心斟酌認眞講求以期仰答高厚鴻慈於萬一所有奴才接署臬篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○頭品頂戴署理江西布政使按察使奴才福裕跪奏爲恭報奴才接署藩篆日期叩謝天恩仰祈聖鑒事竊奴才奉撫臣德馨行知以江西布政使方汝翼現奉上諭護理江西巡撫所遺藩司篆務奏委奴才署理遵於三月初三日交缷臬篆准布政使方汝翼將印信文卷移交前來當卽恭設香案望闕叩頭谢恩祇領任事伏念奴才蒙古世僕世受國恩由郎曹而摧任監司方切駑駘之愧膺筴政而晉陳臬事時懷蟁員之虞兹復屏翰忝權益覺悚惶無地查江西地稱繁庶藩司職任旬宣舉凡用人理財興利除弊在在均關緊要奴才深懼弗勝惟有矢愼矢勤遇事禀商督撫臣加意講求悉心經理不敢以暫時攝篆稍涉因循以期仰答高厚鴻慈於萬一所有奴才接署藩篆日期及感激下忱理合繕摺叩謝天恩伏乞皇上聖鑒謹奏奉硃批知道了欽此○○頭品頂戴護理江西巡撫布政使臣方溲翼跪奏爲恭報微臣護理撫篆日期叩謝天恩仰祈聖鑒事竊臣接撫臣德馨行知光緒十九年二月初六日奉上諭德馨奏任滿籲請陛見一摺德馨著來京陛見江西巡撫著方汝翼暫行護理欽此兹於三月初三日准撫臣委代理南昌府知府龎福祥撫標中軍叅將鮑莊將關防文卷王命旗牌等件齎送前來臣當卽恭設香案望闕叩頭謝恩祗領任事伏念臣保陽下士知識庸愚由部曹補授關道洊升江西藩司四載於兹寸長莫補兹復渥承恩命暫護疆符疉荷寵榮益加惶悚查江西壤接閩粤楚皖巡撫統轄營伍地方舉凡察吏安民整軍經武與夫和輯中外愼固江防在在均關緊要如臣壞擣昧懼弗克勝任惟有將應辦各事宜面詢撫臣並隨時會商督臣認眞經理不敢以暫時護篆稍涉因循以期仰副高厚鴻慈於萬一除將任事日期另行恭疏題報外所有微臣感激下忱謹繕摺叩謝天恩伏乞皇上聖鑒謹奏奉硃批知道了欽此○○頭品頂戴江西巡撫奴才德馨跪奏爲恭報奴才交缷起程各日期恭摺具奏仰祈聖鑒事竊奴才接准史部咨光緒十九年二月初六日内閣抄出奉上諭德馨奏任滿籲懇陛見一摺德馨著來京陛見江西巡撫著方汝翼暫行護理欽此等因咨行到江奴才遵於三月初三日將江西巡撫關防同王命旗牌等件委員齎交藩司方汝翼護理奴才卽於是日我缷現在料理行裝定於三月初六日起程趨赴闕廷跪聆恩訓除將缷事日期另行恭疏題報外理合恭摺具奏伏乞皇上聖鑒謹奏奉硃批知道了欽此○○德馨片再藩司方汝翼欽奉上諭護理江西巡撫所遺藩司印務查有臬司福裕老成諳練悃愊無華堪以署理遞遺臬司印務查有鹽法道裕昆老成練逹堪以署理遞遺鹽法道印務查有南昌府知府曹秉濬幹練有爲堪以署理遞遺南昌府知府印務查有饒州府知府倪恩齡年富才優堪以調署遞遺饒州府知府印務查有九江府知府崇俊講求吏治堪以調署遞遺九江府知府印務查有補用知府邵夢菁樸誠穏練堪以署理除分札飭遵外謹會同兩江總督臣劉坤一附片陳明伏乞聖鑒謹奏奉硃批吏部知道欽此○○裕寛片再竊准部咨行令豫省採辦光緒十九年分雙批毛硝四十萬斤煎成十足馬牙凈硝二十八萬斤按限解部等因當經行司遵辦去後兹據布政使瘳壽豐詳稱奉派前項硝斤自應遵照辦理惟查光緒十八年應辦硝斤前因　辦十七年展緩之硝詳經奏准緩至十九年再辦現在飭催辦運所有派辦十九年部硝委難同時併辦擬請援案奏展等情前來奴才覆查係屬實情合無仰懇天恩准將豫省應辦光緒十九年硝斤照案緩至二十年再行辦解出自鴻慈除飭將十八年分部硝赶辦直運外相應附片陳明伏乞聖鑒訓示謹奏奉硃批著照所請工部知道欽此○○頭品頂戴閩浙總督臣譚鍾麟跪奏爲遴補陸路都司員缺以重職守恭摺仰祈聖鑒事竊照浙江温州城守營都司戴正祥病故遺缺准到部咨係陸路題補第四輪第一缺輪用儘先人員等因臣隨於浙江陸路儘先都司内逐加遴選如名次在交之陳得勝李文茂均未考騐收標王毛興丁憂未滿傳文才郁燿辰均與是缺人地不宜未便遷就請補惟查有儘先都司王士貴年四十一歲浙江象山縣人由勇目隨軍剿匪著績遞保儘先守備續於克復安南等城案内出力保奬同治十二年九月二十八日奉上諭著以都司儘先補用欽此嗣經收標咨部註册歸班序補該員年力正强營務熟悉以之補授斯缺洵堪勝任與列相符合無仰懇天恩俯念浙江温州城守營都司員缺緊要准以該員王士貴補授於營務地方均有禆益如蒙俞允俟部覆到日給咨送部引見除飭取履歴另咨外謹會同浙江巡撫臣崧駿浙江提督臣馮南斌合詞恭摺具陳伏乞皇上聖鑒敕部議覆施行謹奏奉硃批兵部議奏欽此○○頭品頂戴閩浙總督臣譚鍾麟跪奏爲陸路守備員缺緊要遴員調補恭摺仰祈聖鑒事竊照浙江嘉興協左營守備焦榮春病故遺缺經臣以世職守備承誥奏補用准部咨守備旣稱緊要應照題缺調補成案於現任守備擇事務較簡熟悉情形之員調補所遺之缺再以世職本班先人員請補等因臣於浙江陸路守備内逐加遴選查有绍興協左營守備徐芳年六十二歲浙江西安縣人由行伍隨軍剿匪著績歴升今職光緒四年六月任事該員老練勤奮營務熟悉任内並無違碍事故以之調補斯缺洵堪勝任所遺紹興恊左營守備員缺查有期滿世職報捐本班儘先守備陸鵬超年四十一歲浙江仁和縣人由承襲雲騎尉民職收入杭州城守營學習期滿給咨赴都同治十三年四月二十三日引見奉旨發回本省照例用欽此光緒十四年遵鄭工例報捐本班儘先該員年力正强弓馬熟嫻堪以請補合無仰懇天恩俯念嘉興協左營守備員缺緊要准以徐芳調補所遺紹興協左營守備卽以世職本班儘先守備陸鵬超補授於營伍地方兩有禆益如蒙俞允徐芳係現任守備對品調補陸鵬超係世職候補守備請補守備銜缺相當均毋庸送部引見除飭取各該員履歴另咨外謹會同浙江提督臣馮南斌合詞恭摺具陳伏乞皇上聖鑒敕部議覆施行謹奏奉硃批兵部議奏欽此○○頭品頂戴閩浙江總督臣譚鍾跪奏爲遴員借補外海水師遊擊員缺以重職守恭摺仰祈聖鑒事竊照浙江温州鎭標左營遊擊陳炳貴病故所遺係外海水師題補第四輪第八缺輪用儘先人員經臣以外海水師儘先遊擊李培林奏該補授准到部覆令補具考語覆奏核辦等因正在辦理間據該員李培林報丁母憂例停升轉自應按照原輪缺次另行揀補以符定制臣復查浙省已收標外海水師儘先遊擊陳文英赴甘并次久未回浙劉繼泉應俟改水師引鑡再行歸班序補蘇長慶何紹志均與是缺人地不甚相宜王大昌　查保案俱未便遷就請補惟查有 
 
 

Page 14

 
 
閩浙儘先補用叅將喻新瑞年五十歲湖南寗鄉縣人由水勇隨軍　匪著績於新疆南路陸軍五次剿平邊宼出力保獎光緒七年五月二十日奉上諭着免補遊擊以叅將儘先補用欽此嗣經前督臣卞寳第奏請以原保官階留於閩浙水師補用十六年七月初七日奉硃批著照所請欽此准部咨覆註册收入督標水師營候補該員勇敢有爲水務嫻習以之借補斯缺洵堪勝任覈與借補例章相符合無仰懇天恩俯念外海水師員缺緊要准以該叅將喻新瑞借補浙江温州鎭標左營遊擊於營伍洋防均有禆益如蒙　俞允俟部覆到日給咨赴部引見除飭取履歴另咨外謹會同浙江巡撫臣崧駿浙江提督臣馮南斌合詞恭摺具陳伏乞皇上聖鑒敕部議覆施行謹奏奉硃批兵部議奏欽此○○頭品頂戴閩浙總督臣譚鍾麟跪奏爲匯解各欵京餉委員起程日期恭摺仰祈聖鑒事竊照光緒十八年分部撥加放俸餉銀二十萬兩添撥稅厘京餉銀十萬兩洋藥釐金京餉銀五萬兩東北邊防經費銀八萬兩固本京餉銀每月伍千兩當飭司局籌解備加放俸餉銀六萬兩添撥稅厘京餉銀四萬兩洋藥厘金京餉銀二萬兩東北邊防經費銀二萬兩固本京餉銀六萬兩委令鹽大使金振聲陳煕齡知縣金汝奎郭文泰知府朱宗炳候補知縣按察司經歴馮樹勳督同號商匯解赴京投納先後具奏在案兹加籌解加放俸餉銀二萬兩添撥稅厘京餉銀一萬兩洋藥厘金銀五千兩東北邊防經費銀一萬兩固本京餉銀五千兩委令前建寍府知府景春督同號商如數籌墊進京投納該委員定於二月十六日起程仍俟報到上庫日期再行由閩提欵發還據福建稅厘善後兩局司道具詳前來除分咨查照外謹恭摺具陳伏乞皇上聖鑒謹奏奉硃批該衙門知道欽此○○譚鍾麟片再准部咨奉撥光緒十九年分京餉内福建鹽課銀一十五萬兩恭錄諭旨行令遵照定限批解赴部交納等因兹據福建鹽法道龍錫慶謀詳稱在禀課項下先行籌銀五萬飭令解京餉委員知府景春督同號商墊解赴部按期投納俟上兌清楚再行由閩發還等情詳請奏咨前來除咨部查照外謹附片具陳伏乞聖鑒事奏奉硃批户部知道欽此○○奎俊片再蘇省光緒十四年冬漕辦理海運出力各員請獎案内經吏部駁查補用巡檢林韶貽一員履歴册内聲叙於光緒十五年三月初二日丁母憂該督摺内聲叙光緒十四年海運漕糧係於十五年三月三十日開兌至六月二十四日一律兌竣該員因何著有勞績應令查明復奏等因卽經轉飭查明聲復核辦去後兹據蘇州藩司鄧華煕查明該員林韶貽係委辦是年海運滬局差遣於光緒十四年十一月到差十二月監兌各屬漕米至十五年二月事竣回省銷差旋丁母憂係在監兌差竣之後摺内所叙三月三十日係指津局開兌日期該員係滬局出力勞績在先照章應行給奬現已准補震澤司巡檢員缺今改擬請以縣主簿在任候補等情詳請具奏前來奴才復核無異合無仰懇天恩俯准勅部核准給獎除核奏移咨吏部查照外謹會同兩江總督臣劉坤一附片具奏伏乞　聖鑒訓示謹奏奉硃批吏部議奏欽此○○沈秉成片再宣城縣知縣陳兆慶調省另有差委所遺員缺應卽遴員接署以重地方查有調署懷寍縣事本任涇縣知縣包宗經心地樸實處事詳愼堪以調署遞遺懷寍縣篆務查有無爲州知州章維藩才具開展辦事周妥堪以調署遞遺無爲州篆務查有本任五河縣知縣賴同宴整頓地方實心任事堪以調署該員等各本任内均無承緝盜刦已起四叅案年據藩臬兩司會詳前來除分檄飭遵外謹會同兩江總督臣劉坤一附片具陳伏乞聖鑒謹奏奉硃批吏部知道欽此○○沈秉成片再六安直隷州知州劉宗海調省另有差委所遺員缺應即遴員接署以專責成兹查有太湖縣知縣德愷篤實穏練辦事不苟堪以調署又調署太湖縣事本任祁門縣知縣金士翹現經飭回本任供職所遺太湖縣知縣員缺查有壽州知州張克善謹愼小心辦事穏妥堪以調署該員等本任内均無承緝盜刦已起四叅案件據藩臬兩司會詳前來除分檄飭遵外謹會同兩江總督臣劉坤一附片具陳伏乞聖鑒謹奏奉硃批吏部知道欽此○○譚鍾麟片再安溪縣知縣謝爕梅在任病故遺缺查有屏南縣知縣吳恩慶心地樸誠公事明晰堪以調署所遺屏南縣員缺卽委試用通判錢大昌暫行代理據福建藩臬兩司會詳前來除咨部外謹附片陳明伏乞聖鑒謹奏奉硃批吏部知道欽此○○李鴻章片再海防水陸各軍積勞病故員弁例應奏懇賜卹兹查有記各提督揚正清等三十五名歴在海防各軍營次衝寒冐暑實力操防訓練不辭况瘁積勞致疾先後在營身故據各該統領營官查明呈請奏卹前來臣覆查各該故員均屬殁於王事深堪憫惻除飭取履厢咨部外理合繕具清單恭呈御覽仰懇天恩俯准勅部各按原銜升階頂戴從優議卹以勵勤事而慰幽魂謹附片具陳伏乞聖鑒訓示謹奏奉硃批着照所請兵部知道單併發欽此○○李鴻章片再北洋淮練各軍水陸各營更易管帶員名迭經遵旨隨時奏明在案兹查會統盛字全軍統帶左軍兼　左軍正營湖南永州鎭總兵賈起勝調派天津總理營務處所有盛字全軍仍委記名提督甘肅寗夏鎭總兵衛汝貴統領督率操防其左軍統帶飭委盛字親軍砲隊營管帶記名提督孫顯寅接統仍以砲隊營爲左軍坐營遞遺盛字左軍正營管帶飭委儘先遊擊張士　代理又綏字後營管帶儘先守備葛定國病故飭委儘先害備吳鑑衡代理又古北口練軍馬隊中營管帶謬怐提督蘭福喜委赴新疆帶領砲隊笖派管帶正定練軍步隊中營記名提督曾騰芳接帶馬隊遞遺正定練軍步隊中營飭委記名總兵葉長青接管又樂字馬隊左營管帶記名總兵戴耀龍病故飭委儘先遊擊范天貴接管又天津練軍左營管帶儘先副將鄭明保病故飭委記名總兵陳維熊署理又駐防奉天旅順口四川提督宋慶所部之毅字前軍右營管帶河南補用游擊管治平病故飭委河南補用叅將楊忠義接管又毅字後營管帶儘先千總劉大龍病飭委儘先遊擊郭殿邦接管各專責成除照章接造册分咨外所有北洋淮練及提督宋慶所部毅軍各營更換員名理合附片陳明伏乞聖鑒敕部查照謹奏奉硃批兵部知道欽此○○李鴻章片再總兵銜儘先補用副將劉守琦花領兩江儘先補用叅將張玉標花翎儘先補用遊擊聶鵬程花翎儘先補用都司洪殿元王惟善吳添培花翎儘先卽用守備王殿清南元超蔡金貴尹得勝朱義臣等十一員前因隨勦髮捻各逆迭著戰功嗣來直隷防營操巡出力歴年已久於地方營營情形均稱熟悉應請照章留直分别宝用除飭取履歴咨部外理合附片具陳伏乞聖鑒敕部查照謹奏奉硃批兵部知道欽此○○頭品頂戴兩廣總督臣李瀚章跪奏爲廣東外海水師叅將員缺緊要懇恩俯准揀員借補以重海防恭摺具陳仰祈聖鑒事竊准兵部咨廣東平海營叅將賴　勳病故遺缺係外海水師題補第三輪第二缺應用儘先人員當弳臣會同廣東水師提督臣鄭紹忠選以奏留廣東水陸補用之儘先叅將麥鳳標奏請補授兹准兵部覆稱查奏定章程内開從前奏保水陸並補之員核其何項出身並在何營立功較多專補一項不得水陸兼補等語廣東闰海營叅將員缺係外海水師題補第三輪第二缺應用儘先人員該督請以奏留廣東水陸補用之儘先叅將麥鳳標補授查該員由勇目出力歴次所保官階均由陸路立功保獎自應照章專歸陸路儘先叅將班内候補不得水陸兼補請以來鳳標補授廣東平海營水師叅將核與定章不符礙難議准其廣東平海營水師叅將員缺應令另行揀員請補以符定章光緒十八年十一月初九日覆奏奉旨依議欽此等因咨行闪來臣與廣東水師提督臣鄭紹忠復在外海水師儘先叅將班内逐一遴選並無合例應補人員查有奏留廣東差遣遇有水陸缺出分别借補補用記名總兵李星文年五十三歲湖南衡州府衡陽縣人投効才湘營隨赴湖北兩江河南山東山西等省剿匪遞保化瓴儘先副將勇號嗣於防堵河岸並越境勦賊出力彚案保奏同治八年四月十九日奉上諭著以總兵記名簡放欽此來粤投効經前督臣張　洞奏准留於廣東借補補用該員練逹勤能水師明悉委帶廣捷輪船節次出洋周歴巡防於外海水師情形最爲熟悉至訓練　捕各事宜亦俱認眞整頓前在各省軍營並無叅革朦保情弊以之借補平海營叅將洵堪勝任合無仰懇天恩俯念員缺緊要准以李星文借補平海營叅將俾營伍海防籍資禆益如蒙俞允請俟部覆到日再行給咨送部引見以符定制謹會同廣東水師提督臣鄭紹忠合詞恭摺具陳伏祈皇上聖鑒敕部核覆施行謹奏奉硃批兵部議奏欽此 
 
