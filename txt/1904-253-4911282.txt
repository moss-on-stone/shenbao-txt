# 1904 - 253 - 4911282

 

Page 1

 
 
[皇朝政典類纂全書告成] 　　　　　　　　　　　　　[  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉華備以本局新鑄大號鉛字排印先成二百卷計訂四十八本已陸續發交與股諸君前因秋試赶印後三白卷於是全書告成共訂二百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[石印明通鑑出售　　　　　　　　　　　　　　　　　　　　[  點石齋啓]  
　　論世之書莫善於通鑑顧自司馬温公正集而後至我朝畢秋帆尙書作續集又祗及宋元明代尙付闕如讀史者每以為憾當塗夏明府夑有見於此爰將有明三百餘年之事跡本之正史之稗野以至業家紀述凡可以訂典得失證史傅之是非者紹旁搜折衷至當踵成明通鑑一書非惟讀正續二鑑者所當蟬聯而下卽彼究心明史者不可不以為者之也茲由本齋用潔白連史紙石印告成每部裝釘十二本定價洋兩元卽日出售此佈 
[皖撫誠遵]  
　　旨查明知縣被參各欵摺　 
頭品頂戴安徽巡撫奴才誠勳跪奏為遵旨查明知縣被參各欵據實覆陳恭摺仰祈聖鋻事竊奴才於本年三月十三日承准軍機大臣字寄光緒三十年三月初二日奉上諭有人奏參安徽知縣周麟述周榮期先後署理貴池縣事種種貪劣情形請旨飭查著誠勳按照所參各欵確查具奏毋稍徇隠原片著鈔給閲看將此諭令知之欽此等因遵旨寄信前來並蒙抄錄原奏當經密派明幹妥員馳往該縣按照所參各欵確切訪查並面諭據實禀覆毋稍徇隱去後兹據該員逐一查明禀覆據稱原參周麟述荒謬昏庸玩視人命該縣護字無多以駕蕪湖剥船得資捐官二十七年得署貴池倚用劣幕白子麟弄權舞弊白子麟勸令專事祖教乃可固位於是差役入教平民入教爭先恐後祖教旣寃民共憤每伺該縣出署相率攔輿呼寃省城聞知派員查實縣仍不悛一節查周麟述係浙江山陰縣人自幼隨父游幕廣東在粵海關承充關書以勞績保與知縣分發來皖文理尙屬明通並非駕蕪湖剥船得資捐官二十六年委署貴池聘白子麟襄辦刑錢毎遇緊要事件與之商酌故外間有疑幕友弄權者其實該幕友人尙謹飭當不至此至貴池民人入教本屬無多差役奉教由來已入亦非自該縣任内始民教甚屬相安並無寃民共憤相率呼寃省城亦無派員查實之事原參謂白子麟勸以專事祖教乃可固位自係民間揣度無稽之詞又原參痞棍高長壽入匯豐典鋪行竊被獲送案高長壽説稱教民該縣不追其作賊反飭差謂典鋪不應送案惡差陳泰胡元賓率衆十二人入典鋪咆哮讹索無　典告差虐縣弗究問典不能支遂至閉歇而該縣索典税如故以致差役愈横一節查該縣城鄉並無匯豐典鋪祗有城内匯通一典業已閉歇詢據士庶居民僉云前年有石門高村宦裔高長壽因完糧乏資將祖遺衣服赴該典當洋九元典夥汪姓見物良貴疑是竊來止給洋八元告以爾知我曉高長壽不服與之爭論汪夥倚勢凌人遂喚丐頭石春將高長壽鎖扭送官致高長壽族人高道錕等至縣以誣良為賊喊禀鄰紳亦素知高長壽夙甚安分皆動公忿相率赴案代為剖白經該縣訊得實情斥責丐頭立將高長壽釋放交令紳董送歸傳諭該典服禮寢事所斷尙無不合詎該典東崔姓到鋪偏聽典夥之言反恨地方官不肯辦賊負氣閉歇飾詞上控多方挾制至令案懸未結該典平日頗著聲勢差保不敢上門縣差陳泰胡元賓等牽衆入典咆哮訛索情事途遇該典夥夏炳輝向其細詢據云此案始因汪夥辦理不善後因伊東性情太執今年二月間衆議令典開門著高掛紅放砲高本有理並已聽人調處遵辦可謂不失忠厚無奈伊柬堅執不從仍要辦高為賊高乃詩書人家其父亦曾出仕何至作賊實係栽誣等語並向該典附近鋪鄰逐細訪查所言皆同調查縣卷亦相符合原參所云均屬誤傳又原參十二月監犯逃逸牽累善良濫拿入獄瘐斃無辜十餘人一節查光緒二十七年十二月二十九日有拿獲匪徒尙未訊明定罪之葉恒必方孔文紀回幅三名在押脱逃旋卽拿獲方孔文一名取供後於二十八年二月初五日在押病故由府訊擬詳辦葉恒必亦經無為州盤獲訊辦此外並無疏脱監犯之案原參並未指出濫拿及瘐斃之人姓名所言諒卽指此然當時該縣祇派差躧緝正犯並未拘提案外之人遍訪各處實無牽累濫拿並瘐斃無辜之事又原參杜村地方兄弟械鬥釀命該縣受兇手銀三百兩勒令和息一節查縣境四鄉並無杜村地名有茅灘杜家約八百餘户二十七年七月周麟述任内曾據民人趙立志報稱杜德林將妻杜張氏屍身移至伊空屋圖訛等情呈經該員驗訊杜張氏實係自行墮胎身死與人無尤斷令兩造具結領棺完案此摺甚長明日績錄 
[電傳宫門抄]  
　　昨晚十二鐘點時京師友人專電告知本館云八月初三日皇上召見軍機大臣是日並無明降上諭 
[日報戰勝四]  
　　昨晨駐滬日本總領官小田切君函示華歴八月初二日下午五點一刻鐘東京來電云遼陽之戰自七月十六日以來我軍計共死傷一萬七千五百三十九名内右軍四千八百六十六名中軍四千九百九十二名左軍七千六百八十一名將弁之陣亡者一百三十六員傷者四百六十四員 
[日報戰勝五]  
　　昨晨駐滬日本總領事官小田切君函示華歴八月初二日之晚七點五十分鐘東京來電云滿洲本營報知大本管内開據俘獲之俄兵及其餘人等皆稱遼陽戰時在遼陽及附近各地之俄軍計有第二第四第五第七第十七等營此外尙有零星兵士俄將派一軍駐於遼陽之西北邊派二軍分為前後駐於遼陽之南派一軍拒我右翼派一軍駐於逹子河右岸查俄軍自退出鞍山店及遼陽戰後共死傷二萬五千餘人俄將米司眞科於七月二十四日陣亡於遼陽之西當開戰之先俄人於　路旁預備火車為數甚多嗣見屯駐之處不能穏固遂於三四日前將　 
 
 
] 

Page 2

 
 
死傷軍士及食物一切由火車運去其不及載運者一律縱火焚之因是我於敵人行軍所需各物擄獲不少内有逹逹姆砲一種係萬國公律所　　　　　　　　　　　　 
禁用之物 
[殃及無辜]  
　　昨晚十二點一刻鐘接東京專電云日本满洲軍總司令部報稱當俄軍據守遼陽附近堡壘時嚴禁村民逃避因此不關　　　 
戰事之居民死傷甚多現經英教士魏詩德及科利維亞夫科二君救得百餘人其慘苦不可名狀於此見俄人殘忍刻薄殊尙意外蓋居民之死傷維由於吾軍之砲火然實由俄軍禁止逃避有以致之也 
[俄購英煤]  
　　華歴八月初一日英京倫敦來電云自三四月前以至於今俄人在英國加爾笛夫地方買定煤四十至五十萬墩刻下已　　　　　　　　　　 
裝運若干至小吕宋其業經載至海參崴者每墩收水脚費一百一十先令　 
[俄償船費]  
　　華歴八月初一日英京倫敦來電云前者俄人在紅海截留英國運煤船二艘英政府遂向之詰間刻已由俄廷允償二船所耗之銀矣 
[俄艦至粤]  
　　癀州嶺南日報登澳門來電云某日有葡國輪船名馬交者由廣州　回澳船中人報稱頃有一俄國巡艦約重一萬墩駛　　　 
入廣州灣中有受傷兵士百餘名岸登購買牛肉鷄蛋等物甚多旋由法員給以煤一船令卽駛出口門未知何往其艦尾水線上洞穿一大穴似在海上久受風濤者 
[俄撃日陣]  
　　烟臺來電云西歴八月二十九號有俄國軍艦四艘曰拔陽曰培列司烏以脱曰列脱烏以仁曰拔路　逹由旅順駛出口門至砲臺外一海里有奇發砲攻日人列陣之地自清晨六下鐘迄正午砲聲纍纍若貫珠日軍還砲撃之彈中培列司烏以脱斃於是役者都十有五人少頃遥見日艦鼓浪而來海面烟痕縷縷乃相繼轉舵而回 
[俄送日俘]  
　　英京倫敦來電云頃得俄京聖彼得羅堡電音悉某某諸日之戰俄軍俘獲日本將弁六十八員士卒二百五十六名刻已　　　　　　 
取道阿姆司科送往彭若地方安置矣有見者謂士卒中以軍艦水手為最多 
[日斃木商]  
　　七月二十八日烟臺西字報云近有華人與日本兵士在鴨綠江一帶互相滋閙事緣日兵向華商購買木植以充鐵路枕木後忽不付價值而起一時烟臺巿中紛紛議論刻有華人若干名由大東溝至此亟向詢問原委始知日兵向華商定買木植修築鐵路價已議定交貨付銀每逢華商交貨時日人均給收條為據迨後貨已交清向日人收價日人無以應付因之華商亦無以付給運木各小工辛工各小工華至安東縣邀經手之人向日人陳説經手人卽帶同各小工徑見日本統兵官日官僅允經手人入見各小工則由日兵持槍拒之各小工大憤奪取日兵所持之槍日官聞之出而斥各小工無理壤其營制調兵將各小工驅散叧派兵拘獲甲乙二木商解入日營木商稱各小工運送木植理應紷資日官答以各小工挾衆滋事壤我管規非特不允付價并須從嚴查辦嗣以小工衆多不能徧獲乃將所拘之二木商斬以示衆各小工聞之更為憤怒思報復之僑居高麗之衆華民亦羣抱義憤不肯應日人之雇為之辦事并盡其力以相阻難各木商中大半係烟臺人現已派人赴京控諸外部惟此人現尙未回故未知其中消息也 
[日占俄臺]  
　　營口來電云日本陸軍之進攻旅順者於西歴九月四號直偪老鐵山及黄金山所築俄營未幾黄金山砲臺卽被日軍所占 
[日攻旅順]  
　　烟臺來電云西歴九月二號有一華人來自老鐵山言及昨晚三下鐘時日軍乘夜進攻俄人抵拒甚力巨砲互發歴三小時有半幾訝晴天霹　起自遥空時日軍陣於水師營蟠龍山俄人則在椅子山鞍子二龍山憑高俯撃相持至翌晨六下鐘許日軍由水師營發砲攻巿廛彈力甚微祗傷俄商四名及華人約二十名其餘絶無妨害旣而俄人派令某某二戰艦助攻日軍列陣之地目下俄人糧食告匱統帥司堵瑟爾精神健旺逾恒守戍之兵約有四百名左右 
[日隕將星]  
　　日本大阪某日報云前大阪砲兵工廠提調豫備軍統領太田中將德三郎近患胃　就濵寺别墅養疴延至東歴九月四日遂謝塵緣戰事方興將星遽隕當亦朝野上下嘆悼同深者也 
[日艦告成]  
　　日本大阪某日報云當日俄戰興方酣之際我軍艦適告厥成功蓋亦全國人民中心喜悦者也先是我海軍省飭下横須賀船塢製一大戰艦命其名曰音羽兹已落成定於一二日中駛赴某處艦中諸將弁經海軍總帥派定如下計管帶有馬良播副管帶原靜五司舵横尾向司砲金田秀太郎分哨武弁吉永武久右川莊一郎 
[遼北情形]  
　　日本東京來電云我軍與俄鏖戰七晝夜始得占據遼陽今後戰事之興當在遼陽迤北矣按遼陽為滿洲古都會雄城環繞約二日里有奇其城以石為基上加磚瓦雉堞之上　設砲眼城内人民約三萬有奇俄軍在城之東南相距一日里許築有砲臺鞏固堅牢防護十分嚴密揆之以理我軍萬難攻入其中而俄人竟舍而之他者蓋其意實欲於奉天附近地方得一駐足之所也雖然我觀奉天附近各地方防戰兩難地勢利於攻而不利於守竊恐此後俄人於奉天旣無可駐足必且退至鐵嶺以備與我鏖兵攷奉天省城四圍約二日里地居要害堅固殊常城外三面皆砲臺環以城濠前卽渾河之岸岸上亦有砲臺十餘座距城西約九十華里沿巨流河建壘築臺以與駐守遼西之華營對峙亦未可輕忽視之者也目下奉天鐵嶺之間俄人方開築大道俾後路一無阻滯運兵轉饟便利良多由遼陽以逹奉天為程約十三日里由奉天以逹鐵嶺則有十六日里之遥兹者鐵嶺防禦如何未知備細惟悉迤南約二華里許海山列砲臺之上置有大砲二十四尊山麓壁壘高至十四間又六町有奇大可於此占負嵎之勢云註日人量地以六尺為一間六十間為一町三十六町為一里里約一千二百九十六文合中國六里强 
[法人驚懼]  
　　英京倫敦來電云法京巴黎斯自聞日本戰勝俄人不禁大為驚愕蓋恐將來日人與暹羅互相聯合致所屬印度支那諸處時起風波是以不免中心惴惴也 
[議捐丁口]  
　　香港循環日報云日前前河南光山縣知縣林大令檉蕃繕就籌欵條陳上諸趙次珊尙書請奏辦普天丁貢大旨言時局多艱財源竭蹶各省籌欵不免捐及苛細查全國人丁共四百兆數萬有奇若舉大數核之除瞽唖殘廢等不計外每人嵗捐制錢一百文則周歲可得二千萬金以一千萬提存户部其餘留為各省練兵興學諸新政所需其法不准假手吏胥應由州縣照會紳耆轉令各姓族長經理云云叧繕開辦章程若干則不識尙書允為出奏否 
 
 

Page 3

 
 
[公無渡河]  
　　武昌訪事人云日來襄河秋盛水漲加之北風大作江行險惡時有失事之虞義渡局員某君恐舟人冐險載客渡江特命人在江上鳴鑼禁止一俟風平浪靜始准揚帆 
[芝罘近事]  
　　烟臺訪事人云劉姓兄弟二人海盗也日手持兇械向各船户勒索銀錢不遂所求開槍便撃七月某日撃傷水手某甲左腿於是鄰船上人羣起而攻劉持槍為護符倉皇施放又斃駕駛杉板之某乙並傷丙丁二水手終以寡不敵衆躍登杉板船竄逃衆船户攝跡追之後得弋獲扭送道轅禀請盡法懲辦○七月某日日本駐烟領事署中人某甲携同通事楊振卿勒令各船户開往威海不得北行紛擾之餘傷一水手事為東海關扞手某英人所見禀知税務司照會日領事水　君請將甲查明懲辦楊則移請中國地方官訊懲楊懼匿跡某日人寓中不知終能如魚之漏網否也 
[欽使行轅紀事]  
　　昨日督辦電政大臣吳仲懌侍郎蘇松太兵備道袁海觀觀察内閣學士劉學士宇泰隨辦商約事務高觀察蔚光淞滬釐捐局總辦陳觀察兆璜署理湖南督糧道張觀察鹤齡上海貨捐局總辦楊太守傳淇江蘇候補知府袁太守世輔先後赴行轅謁見欽命襄辦練兵事務兵部左侍郎鐵寶臣星使星使次第延入茗談片刻而别午後五點鐘時星使發出公文二角飭丁濟送投江南機器製造局 
[上海官塲紀事]  
　　刑部主事王君九主政季烈江蘇候補知府楊彝漢太守蔭桐丁憂候選道王省三觀察豐鎬分省同知何寶珊司馬獄嵩南市工程局讞員黄衡堂二尹永璣均於昨日命駕至上海縣署與縣主汪瑶庭大令互被一切○山西撫憲札委候補知縣姚義門明府明法至滬采辦學堂書藉昨日明府捧檄而來乘興詣縣署拜會縣主汪大令 
[聖恩優渥]  
　　蘇松太兵備道袁海觀觀察捐輸湘鄉原籍學堂經費銀一萬兩又添置堂中需用書籍儀器銀六千兩由湘鄉縣主禀請撫憲陸春江中氶據情入奏欽奉上諭賞給頭品頂戴中丞奉到綸音備文咨照到道昨日觀察恭設香案望闕謝恩本邑文武印委各員均詣轅道謁賀 
[札護路標]  
　　鐵路督辦大臣盛杏蓀宫保因開辦蘇滬鐵路沿途竪立標竿時有匪人乘機竊去各鄉地保保護不力因札飭上海縣汪瑶庭大令速傳各地保至縣嚴飭稽查務獲送究大令奉札之下刻已遵照辦理矣 
[札緝家丁]  
　　本邑某總兵之家丁胡某假冐其主姓名招摇撞騙受其害者為數甚多近為兩江督憲魏午帥訪聞爰於前日札行蘇松太兵備道轅飭道憲袁海觀觀察札飭縣嚴拿務獲解省嚴究觀察奉札後立飭上海縣汪瑶庭大令遵照辦理 
[禀籌局費]  
　　南市十六鋪南北中三處保甲巡防局所雇壯丁日需工食向由董事就地籌欵發給邇來蘇松太兵備道袁海觀觀察命將壯丁捐歸人馬路工程局以致巡局用欵不敷因由各董禀請觀察設法叧籌以資挹注 
[局員謝委]  
　　前者蘇松太兵備道袁海觀觀察札飭南巿馬路工程局總辦翁子文太守推廣十六鋪裏街巡警事宜兹又令襄讞委員　　　　　　 
黄衡堂二尹為之帮辦二尹奉札之下已於昨日趨轅叩謝矣 
[彈壓花巿]  
　　本邑南巿萬裕馬頭各棉花行因邇來新花上巿各處鄉販絡繹而來深恐匪人有乘機滋擾事情爰由董事程凝園禀請二十三七鋪保甲巡防局員派勇數名入巿彈壓 
[恃勢誣竊]  
　　有王季亨者自稱虹口二十三保董事招謡撞騙干與地方公事凡虹鎮保甲巡防局案往往任意把持昨日附近土地堂失去神袍一件遂强指寄居鄰近之崇明縣人某甲所竊喝令鄉民處以私刑直至遍體鱗傷奄奄一息始令人持名片送局請懲局員王肇之二尹見甲身無完膚命在呼吸且無行竊實據一經送縣恐干未便因卽傳王至局再三商議未知若何了結也 
[船廠議事]  
　　耶松船廠公司在上海開設多年現有英國某公司欲購此廠因是耶松執事人定於本月十七日邀集諸董籌議出售事宜聞英國公司之意以此廠將來生業必盛故擬擴充一切也 
[七月分缺單]  
　　小京官翰林院孔目程初豫改教直牧山西隰州桑穼升知州山西吉州鄒兆訥革知縣湖北恩施王鴻賓浙江孝豐趙金壽山西定襄董志敏垣曲羅廣煦俱革雲南新平楊嘉紳保升福建連城楊濱故河南項城鄧希端江西興國徐維屏湖南安仁蘇宣烈俱丁鹽經山東李宸棟故同知司獄雲南騰越廳石萬全丁巡檢奉天錦縣耿藎臣捐離任典史山西河津黄占魁故四川大足李道河捐離任 
[滬上中外救生善會啓]  
　　啓者上海輪船日多每當風高潮急之時晨夕往來之際常有民船被浪激翻因而喪命者頗夥有時駁艇小船或泊馬頭或靠輪船上落貨物或行浦中猝遇輪船經過浪湧掀翻或因潮漲風生致與停泊之輪船相碰每多沈没而往來之船艇遇此等事並不救人祇顧搶拾漂流之物以故年來黄浦江中溺斃者指不勝屈至於中西當道往往因事出無心殊難究辦又每年洋人上落輪船失足落水溺死者亦所在多有如就近船户皆能勇力拯救或可救回無如各船户能勇力拯救者實少此光緒二十八年官應所以籌捐巨欵創立上海中外救生善會也立會宗旨專以救生為務故議訂簡明章程專用常川往來就近船艇及各處馬頭船家為之迨集欵充足再行籌辦救生船隻以及器具嗣創行未幾官應赴左江道任遂致因循延擱今幸復來滬上重集同志議章開辦擬集欵一萬金分交典鋪生息每救一人酌定酬洋五元先由水巡捕騐明給單持向會董同和錢莊焦樂山處支洋按年將收支數目並所救人數所領賞洋之人姓名一概請登日報以昭信實伏望中外當道善士量力傾助成此善與則功德無量也兹將議章六條列後所有各善士樂捐銀洋請交絲業會館集賢里同和錢莊申報館德發洋行新聞報館代收俱隨時刊報以志盛德合并聲明黄浦江救生會簡明章程一浦江中每遇失足落水及自行　盡者各船户如能救起一人由本會酬洋五元如時當黑夜施救較難者自當酌加酬費一救起之後該船户應卽送往水巡捕洋人處詢間一切情形確係拯救無疑當由水巡捕發給簽名憑單一紙向大馬路集賢里同和　莊領洋一無論白晝黑夜各船户務當隨時留心施救旣救人命又獲酬洋利人利已何樂不為一本會專為救生而設如係屍身仍照向章由同仁輔元堂辦理本會不再給酬一各船户如有希圖酬洋串人假作落水然後救起者一經水巡捕察出定將作假之人送官究辦一各船户援救之時如敢輕人重物先行搶撈衣物而置落水之人於不顧一經水巡捕察出除將船户送辦撈物充公外定將該船充公以示儆戒各船户幸勿自貽伊戚嚴信厚施則敬然發昱朱佩珍曾鑄席裕福沈敦和鄭官應汪龍標公啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　七月二十日禮部太常寺正紅旗值日無引見朱锺琪謝交軍機處存記恩　明頣預備召見拿儀司奏二十五日祭奉先殿醕王行禮禮部奏請换戴暖帽日期奉旨著於八月二十日皇上召見軍機大臣及兪明頣○二十一日兵部太　　　　 
僕寺廂白旗値日無引見濤具勒由東陵回京請安兪明頣謝交軍機處存記恩芬串恩順各假滿請安葉景葵預備　　召見皇上召見軍機大臣及葉景葵　 
[鄂中小志]  
　　武昌訪事人云湖北農務學堂開設有年漸著成效現經總辦黄觀察遷至城外牧馬廠以便就近試騐種植事宜惟目下學生空額尙多亟宜添補已由學務處出示招考矣○城内蛇山經督憲張宫保飭人挑土塡高兹已工竣此後東洋人力車不復能如常行走矣 
[漢口紀聞]  
　　漢口訪事人云孫詞臣觀察近奉上憲札委總辦宜昌土税膏捐局事宜七月下旬某日已上院禀謝擇吉到差矣○七月某日漢日口居仁門外忽有女屍一具遍體傷痕顯係被人謀斃報經夏口廳同知馮少竹司馬臨塲相騐派差拿兇手乃事經多日差役視為具文此案毫無端倪深恐死者之寃終難昭雪也○近日漢口附近各地迭出刧案夏口廳同知馮少竹司馬特遣緝捕營分途駐紥保衛居民○現下往來漢口長沙湘潭之輪船共有四艘而長沙專駛湘潭之小輪船又有二艘航路旣通商務因之日旺所惜彼處一至深秋水勢驟浇恐難照常駛行也 
[皖水漁歌]  
　　安慶訪事人云自上年創辦警察以來日夕派令警兵輪流巡緝近日以警務學生之訓練有素者添設一班俾勞瘁得均警務亦可稍資整頓○懐寗縣境大王廟左近海口洲一帶地處江濱居民三百餘户向以耕曰為業無奈地勢窪下一遇遵雨客在中央今歲仲夏以來天氣亢旱至六月二十以後連朝大雨傾盆洲民無計謀佳遂於七月初六日相率求縣主鄭大令發給路憑俾得出門求食共計男婦老幼不下一千餘名口不知大令將何以處之　 
[上海縣署瑣案]  
　　日本人某甲偕乙丙二婦至吳淞游覽而回不及附火車適有杉板船户王阿五周阿發向甲兜攬甲遂與之言明戴至上海給以洋銀一元五角迨駛至陸家嘴相近麫粉公司門外王等周陡起不良之心將甲椎堕浦江幸甲素諳水性得以泅登彼岸控經本國駐扈總領事小田切君照會松太兵備道袁海觀觀察請飭嚴拿在案王周將甲推墮後駛至僻處攫取兩婦所携洋銀及貴重物件然後偪登岸上棄船逃往寗波現為觀察訪知咨請寗紹台道陸觀察飭鄞縣派差押解前來前晚由上海縣汪瑶庭大令研訊周供二百二十五號杉板船係小的所置王綽號壞貨麻皮某日乘小的之船至吳淞訪友有混名爛江北者攬得日本男婦三人雇小的之船送至上海言明船資洋銀一元五角迨駛至陸家嘴爛江北忽與日本男子爭毆墮入水中旋向二婦恐嚇詐得洋銀十餘元及洋傘對時表俵分給王洋銀二元小的得船價洋銀一元五角其餘均由爛江北取去求賜鑒原王所供與周從同大令喝令鞭背二百五十下周鞭背一百五十下二人極口呼寃大令飭押候再究○閔行鎭竊賊阿木及唐秋被捕拘獲解縣大令訊鞫黄友卿王日生二人窝贓因命收押所中補提黄王至案前晚升堂訊鞫黄王同供小的等與賊素不認識安有窝贓情事阿木及唐同供小的等前堂懼責是以誣指伊等二人實則並不認識大令大怒命各責五百板　解回籍王黄省釋○王秀堂控張桂泉姦占其妻等情經汪大令提張質訊王供本年五月小的偕妻李氏往川沙小灣鎭親戚家吊喪事畢回來與妻共　張所駕之船旣而小的上岸買物迨返張已將船開駛小的不得已另乘别船來滬妻子迄未歸家屢至碼頭守候直至前日始見張入同信昌烟館探悉在彼為堂倌為特控案求追張供王於五月某日領一鎮江女子至小灣避匿鎮上無賴向之根究稱係烟妓被鶆凌虐因之逃出無賴欲將王毆撃由小的勸止後由地保將妓送至川沙蘇善堂由堂董擇配大令盤詰之下王復供李氏實係小的繼室岳父母現開餅店並非誘　烟妓大令著交妥人保出聽候查明復訊　 
[英美等國租界公堂瑣案]  
　　前者楊樹浦怡和繅絲廠小工王金生周志江串竊絲斤經廠中執事人獲案請辦兹由包探劉森堂查得原贓售與羅明生絲線店因於昨晨將羅傳案廠中執事人投案聲稱羅收買之絲約値洋銀四十元請為追給捕頭將王周解案質對無訊讞員　　　　　　 
黄耀宿司馬商之英總領事署譯繙官德為門君判令羅檄洋銀四十元賠償絲價○前者捕頭拿獲江西人著名拐匪曾天龍饒孟海送訊辦司馬飭將被拐之婦女丁抱男等山九口送入虹口濟良所留養前日抱男之母某氏投案請領司馬據情函致西董包意貞氏昨日包氏將男送案司馬著交官媒收管聽候過堂訊奪○前日法租界源泰西衣店主衛金祥乘坐馬車自行執韁疾行如隼駛至英界四馬路將六十七嵗老婦袁許氏撞仆經三百九十六號華捕拘入捕房捕頭著將氏送入某醫院求治據醫生云須閲二禮拜方愈遂於昨晨將衛解案請究司馬商之德君著衛留存洋銀一百元暫時釋出俟氏傷愈後訊奪○工部清潔局頭目金裕卿控稱談長生每月應繳局中包費本年六月遣其子金濤持洋銀二百五十元來局呈繳行至新閘被鄰人周阿毛誘入法租界某小客棧串同吳阿二將洋銀盡行騙去六月二十日金濤回家訴明情節裕卿四　　　　　　 
出訪尋至七月三十日始將周獲送捕房兹捕頭命小的解送案下尙乞究追司馬詣訊之下周供稱小的分用洋銀一百元吳分用一百元金濤　　　　　　 
自用五十元司馬商之德君判將周責五百板管押一年金濤交伊父領回嚴行管朿○流妓沈三寶被惡鴇王張氏肆意毆撃遍體鱗傷前日　隙逸出唤坐東洋車意圖投公廨鳴寃行至三馬路途遇二百二十七號華捕將情訴知由捕帶入捕房捕頭令轉送仁濟醫館求治瞖生騐得外傷十日可愈惟内傷尙難豫計捕頭因著包探張寶榮將王鴇拘獲解案請究司馬飭交官媒管押候沈妓傷痊投案質訊○四百三十二號巡捕解馬夫郭阿仁至案禀稱郭駕御不愼撞倒孫大所曳東東洋車併將車扛踏斷小的叱使停車郭尙思逃逸後經他　帮同扣住解案請懲可馬判罰郭洋銀二十元叧以五元給孫為修車費○偷兒李阿三李瑞生串竊周秋生姚孫氏嚴桂金三家衣物報經包探倪順泉拘獲解案請究司馬將起案之贓分别給各失主領去二李各責二百板○一百七十八等號華捕五名　送在南京路廣西路等處强曳行客之流妓林三寶王桂香王金珠林陳氏等四口至案司馬判罰洋銀十五元　 
[法租界公堂瑣案]  
　　昨日日商某洋行主控船户金三囱行竊所裝貨物等情讞員陳楚生大令與法總領事署魏繙譯官會商飭包探解送英美租界公廨請讞員黄耀宿司馬訊理并諭令原告自行投廨備質馬夫張阿珠陳阿二在馬路中章馬而行横衝直撞巡街捕喝阻不　　　　　　 
理因之拘案請懲大令判罰洋銀二元○蔡雲生訴稱雇車裝運行李被車夫張南懐竊去鋪　　捕查殺吊到原贓送案請辦大令著將張責三百板枷號三日發馬頭示衆賊給蔡領回○李桂喜訴稱昨日清晨八點鐘時偷兒蔡金和掩入内室行竊紡綢衫褲一套携至某押鋪求質當埸拿獲送案請辦大令判令將蔡枷一月責四百板贓給李領回○龔根生訴稱妹子金妹自幼許　某姓本年四月間被無賴韓尙文勾引成　請　　　 
 
 

Page 10

 
 
出藏匿今夫屬將擇吉迎娶小的遂在伊家尋獲送案請懲金妹供與韓素不相識韓叩首求恩大令判枷二十日期滿責四百板金妹責手心二　　 
百下交龔領回管束○趙正通訴稱前日携帶搭連袋内洋銀八十元至小東門外福和洋貨店購物將搭連袋安放内櫃未幾大雨如注一轉　間搭連袋忽然失去向論不理因卽報知捕房將店夥馮建文送案請究馮供稱趙選貨時並未交付搭連不知如何失去大令著押候追償○趙　　　 
小芳卽趙曉峯前曾擅登各報告白妄稱某律師延充繙譯旋為律師克伯魯訪悉送案請懲大令正在訊供有朱少雲者夜案訴稱趙倩掮客　葆卿出票據洋銀五十元由張寶均沈梅秀辗轉付與小的向收無著求即訊追大令判罰毛洋銀五十元趙押檄洋銀五十元著朱邀同張沈來案具領克律師控案候再訊懲○候瑞林前因犯案到堂經大令訊供懲治發交改過所監禁三月兹已期滿由管所委員某君送回大令著押候　　 
家屬具領 
[美租界捕房紀事]  
　　昨日日本人某甲向司考脱路小販劉阿四購餅餌非但分文不付反敢恃强肆毆致被七百零二號巡捕拘入捕房捕頭詰得情由令劉自投該管領事署禀請訊辦○日前虹口電燈公司中失去紫銅絲若干當卽投報捕房昨經包探顧福生將收贓之薛阿　　　 
六陳芳其向獲捕頁令押候解送公堂禀請讞員黄耀宿司馬訊辦 
[湖北提督夏軍門經寡紅十會捐清單]  
　　湖北提督夏毓秀洋一百元中營叅將一員樢龍章洋二十元守備一員吳　龍洋四元千總兩員顧兩元顧連元洋各四元把德二員陳安吉岳青洋各四元外委四員蕭輝武王子瑜開建中開建基洋各一元左營遊撃一員孫有慶洋六元守備一員魏經明洋五元千總二員宋銘橋江映全洋各三元把總　員柴桂林畢金冠喬興有關發違洋　三元外委三員趙光荣吳毓麒余鳳翔洋各一元右營遊撃一員陳金元洋六元守備一員戚學傑洋五元千總二員王林　李陽容洋三元把總四員王　舉陳仁山魏志恭李天發洋各三元外委三員許得　鄧福山陳登榜洋各一元前營都司一員陳漢　洋六元守備一員嚴錿洋五元千總二員陳玉貴柒文棠洋各三元把總四元張占先劉廣發鄭玉龍申德普洋各三元外委三員郝文林魏銘琛馬玉春洋各一元後營都司一員葉鴻鈞洋六元守備一元穆德明洋玉千總二員元黄利豐鄧光寶洋各三元把總四員吳天溥朱玉小兪國璋周春年洋各三元外委三員任懷德張壽　吳正恩洋各一元均光營叅將一員朱水春洋六元守備一員志賢洋四元千總二員黄利豐鄧光寶洋各三元把總四員吳天溥朱　山兪國璋關春年洋各三元外委三員懹張萱吳正恩洋一元均光營叅將一員朱永春洋六元守備一　志賢洋四元陳石珩雷占春洋各三元把總四員　　　章家桂趙連玉錢灜洲洋各二元外委六員彭開勳吳占魁鍾九成　鴻俊李魁芳張耀奎洋各一元荊城守營叅將一　楊正洪洋七元守備一員朱　萬洋四元千總二員錢治富余火富洋各三元把總五員陸　元王臣富何桂芳姜成潦康炎明洋各二元外委三員吳得洪劉傳富錢高仲洋各一元襄陽城守營遊撃一員張文傑洋八元守備一員蔣明　洋六元千總二員張得元王連陞洋各三元把總四員　殿三胡永盛汪鳳魁李雲蘭洋各二元外委四員左金德林　盛李登榜李飛熊各一元荊門營遊撃一員謝定邦洋七元守備一員丁兆才洋五元千總二員把總二員段得勝朱經　洋各三元把總四員韓大有蕭長勝唐占　王子建洋各二元外委四員劉開福李定山孟殿傑聞建章洋各一元安陸營都司一員李國明洋四元千總一員陳允治洋三元把　三員　全道楊奉春葉發　洋各三元外委二員李　昌鄧學濤洋一元襄防馬隊左營營官姜成立洋二十元襄防馬隊右營營官陳金元洋二十元襄防步隊營營宫到水金洋二十元襄河水師右營營官曹鳳儀洋三十六元　河水師後營官張理玉洋三十六元以上總捐洋五百四十四元 
 
 
 

Page 11

 
 
   
 
 

Page 12

 
 
候補軍功班前先補用本班先補用巡檢曾毓澤鄭鼎勳均請免補本班以鹽大使仍留原省歸候補班前先補用廣南案内請保直隷州州判羅亮傑請免補直隷州州判以知州分省歸候補班前先補用指分四川分缺先補用縣丞萬里恩請免補本班以知縣仍留原省歸候補班儘先補用廪貢生彭朝相請以州判不論雙單月歸部前先選用監生譚孝棱賀集禧均請以縣丞分省歸軍功候補班前先補用並加五品銜貢生傅秉鈞附生陶燮章均請以縣丞歸部不論雙單月儘先選用附生蕭濳請以縣丞分省歸軍功候補班前先補用從力職銜龍倬雲請以巡檢分省歸候補班前先補用候選從九品龍一䕫龍受祺均請免選從九品以縣丞分省歸軍功候補班前先補用五品頂戴胡錦泰請以巡檢歸部不論雙單月儘先選用廣南案内請保巡檢之文童龍體乾請免選巡檢以府經歴歸部不論雙單月儘先選用文童陳薰陶請以巡檢歸部不論雙單月儘先選用州同職銜傅秉乾請賞加同知職銜從九職銜張鴻瑞徐壽松黄國興王積智均請以巡檢歸部選用文童龍可騰羅席珍徐喬从均請以巡檢分省歸軍功候補班前先補用文童廖宗源鄒金錫陳夑爐賀益階徐傑均請以巡檢歸部不論雙單月儘先選用試用府經歴陳策賢請免補府經以知縣仍留原省歸候補班前先補用附生王曰猷徐廷樑董克敬均請以府經歴不論雙單月歸部選用文童宋光忠請以巡檢不論雙單月歸部選用奉硃批覽欽此 
[雲南巡撫林等]  
　　奏為綠營積弊甚深難期振作現惟認眞釐剔裁减以昭核實而飭戎行摺十三日林紹年丁振鐸張松林跪奏為緑營積弊甚深難期振作現惟認眞釐剔裁减以昭核實而飭戎行恭摺仰祈聖鋻事竊惟時勢日艱外患日迫與凡一切政治均當力求實濟灡除舊習力晵新機屬在戎行尤宜加意整頓近年各國用兵競尙火器各出新奇以相爭勝月異而歲不同而我緑營習成疲弱積弊甚深　至今日實屬不可究詰非破除錮習設法改良難期其有濟光緒二十一年户部以餉需支絀緑管疲敝請飭下各省督撫臣認眞裁汰精壯可用者挑留練軍所留之數至多不得過三成而此輩人數較多施之過驟又虞失所嗣經湖廣督臣張之洞奏請分年裁减奉旨通行滇省界在極邊二十七八兩年粵西游匪及開邊點匪警報時聞去夏臨安復有周雲祥之亂臣等甫經到任倥恩擾　勢有未遑前督臣魏光燾雖曾通飭核議裁併而各鎭將意存觀望多未議覆現値整飭戎行之際前准政務處議覆湖廣督臣奏請裁兵節餉案内以所管兵數之多寡為各該官弁之去留　屬直截了當竊查滇省各標管千把以下各弁分防外汛管兵不過十名或六七名存城之弁兵僅有一二名者以言折衝禦侮保衛地方豈非有名無實且自臣等到滇以來據各地方官禀詳及民人呈控分防汛弁之擅受生事擾害地方已不一而足均經隨時撤叅究辦是留之於事無濟徒以擾民而已目前開辦警察派選武備學生出洋正苦無欵可籌而綠營官兵歲糜俸餉至數十萬何可不思變計臣等一再籌商卽按照政務處奏奉諭旨通行原案將全省各標鎭協營兵丁上年先裁二成其自乙已年起毎年裁减一成以十年裁盡千把外額各弁缺則先行裁撤所裁弁兵應支俸餉等項銀兩統裁截至本年四月十五日止槪行停發酌給恩俸餉銀兩兩月以示體恤其裁節銀兩作為與辦警察資送出洋武備學生之用如有不敷叧行籌措叅游都守等缺再當陸續照辦裁缺各員弁如有材武可稱仍准由營保送考選効用無虞失所邊要之地當酌撥防營扼紥俾昭縝密以仰副聖主實事求是整軍固圉之至意兹行據雲南藩司劉春霖署糧儲道郭燦議詳前來除咨政務處練兵處兵部查照外所有綠營積弊甚深難期振作認眞釐剔裁减緣由謹合詞恭摺具奏伏乞皇太后皇上聖鑒訓示謹奏奉硃批著照所請該部知道欽此 
[署雲貴總督丁]  
　　奏為彚保收復臨安石屏等府州城池及力保危城在事出力各員懇恩准予照請給奬俾示鼓勵片丁振鐸等片再查彚保收復臨安石屏等府州城池及力保危城在事出力各員案内同知衡順寗縣知縣調署昆明縣知縣桂福請候升缺後以知府在任補用又升用同知補用知縣王鎮邦請俟補缺後免升同知以知府在任候補同知銜直隷州用候補班補用知縣黄啓鳳請以本班前先補用並加四品銜繕單具奏在案兹據雲南善後局營務處司道布政使劉春霖等詳稱桂福業已請升景東直隷同知王鎮邦已請補宜良縣知縣黄啓鳳請補易門縣知縣應請一併更正將請升景東直隷同知桂福以知府在任補用並賞加三品銜升用同知請補宜良縣知縣王鎭邦免升同知以知府在任候補同知銜直隷州用請補易門縣知縣黄啓鳳俟補直隷州後以知府在任補用先換頂戴等情詳請具奏前來臣等覆查該三員精明强幹為守兼優洵為州縣中一時傑出不可多得之員此次均屬異常出力合無籲懇天恩俯念人才難得准予照請給奬俾示鼓勵出自逾格鴻慈除咨部查照外謹合詞附片陳明伏乞聖鑒訓示謹奏奉硃批更部議奏欽此 
[兩江總督魏]  
　　奏為兩淮鹽務棧卡掣驗認眞局岸疏緝得力謹將辦有成效各道員懇恩准予分别奬勵以昭激勸摺頭品頂戴兩江總督管理兩淮鹽政臣魏光燾跪禀跪奏為兩淮鹽務棧卡製騐認眞局岸疏緝得力謹將辦有成效各道員籲懇天恩准予分别奬勵以昭激勸恭摺仰祈聖鋻事竊江南儀徴淮鹽總棧關繫鄂湘西皖四岸南鹾全局經前署督臣張之洞奏委二品銜江蘇候補道蒯光典管理聲明淮銷大暢成效昭彰應准奏懇天恩破格甄叙欽奉硃批著照所請又金陵下關卡為四岸之總掣驗其南鹽四岸督銷局及北鹽正陽督銷局五河鹽　局均為剔弊杜私扼要之所應嚴定此較辦理有效奏請優奬亦經張之洞子正欵淮鹽疲弊案内陳明在案兹查光緒二十九年儀棧過掣五十餘萬引此較往年掣過運鹽四十萬引内外増多十餘萬引其過鹽驟増銷數仍輰者實由該棧總辦道員蒯光典整頓緝私訓練營勇分布得宜兼剏設小輪帆船添募旱隊水陸梭巡嚴緝梟私之力該道才識閎遠力果心精鹽務尤為熟悉為兩江不可多得之員又下關總辦及各岸督銷局員或認眞掣騐潔已奉公或講求疏緝剔弊杜私實力實心始終不懈以致淮銷遂獲大暢合計上年銷鹽引數援照定章派銷之引比較鄂岸多銷鹽二萬七千餘引湘岸多銷鹽二萬五千餘引皖岸多銷鹽二萬八千餘引西岸多銷鹽三萬六千餘引正陽關多銷鹽六萬九千餘引淮北食岸官運局多銷鹽一萬五千餘引共增課釐加價等項銀錢併計約合銀一百五十餘萬兩内本省收用銀八十餘兩其五河　　　 
 
