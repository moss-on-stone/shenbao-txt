# 1919 - 302 - 4916782

 

Page 1

 
 
   
 
 

Page 2

 
 
   
 
 

Page 3

 
 
時評 
[内部之爭（冷）]  
　　或曰靳閣分派閣員而於内部一席两方爭持最力者何也曰以意度之殆爲下屆選舉之預備乎 
　　蓋專事武力者亦知非正式所産之機關不足以服人也故欲藉今日之勢力以助成他日産生正式機關之作用而内部一席遂有不得不力爭之勢何也蓋以爲内部可以左右選舉故也不然若陸軍若財政若交通累次組閣時所爭之集點而此次獨不然者斷非無故也 
雖然余則以爲以今之人行今之政此着亦太迂遠矣 
[命令]  
　　十一月四日大總統令任命温壽泉爲將軍府參軍此令 
　　又令兼署内務總長朱深呈准吉林省長咨請將省會警察廳警正沈崇祺陳日昌雷振東齊偉勳免去本職應照准此令 
　　又令蒙藏院總裁貢桑諾爾布呈准新疆省長楊增新咨請以玉索甫補哈密回部協理應照准此令 
　　又令吳蓮炤給予三等嘉禾章此令 
[專電]  
　　北京電徐致陸榮廷電謂粤局糾紛深爲惋惜促和之法全仗藎籌鄙見由胡引之轉達 
　（四日下午七鐘） 
　　北京電頃令特任靳雲鵬國務總理（五日上午十二鐘） 
北京電靳雲鵬巳於今午十一點在院就職並發出通電以融合南北建設新國爲主旨 
　　（五日下午二鐘） 
　　北京電靳就職通電謂本日奉大總統令特任雲鵬爲國務總理等因遵經繼續任職猥以輕鈍暫攝中樞任重才疏每深惴慄遽拜眞除之命並非棉力所勝惟念國步多艱久虚揆席以元首期許之切國人責望之殷不敢不勉任仔肩共圖匡濟此後建設進行諸關緊要雲鵬不敏惟有萃實力以謀興革本至誠以協羣情黽勉匡持惟力是視諸公或夙同袍澤或久任封圻尙冀時惠良箴匡其不逮國事利賴豈惟私感靳雲鵬微 
　　（五日下午五鐘） 
　　北京電今日下午以閣員同意案備文送新衆院（五日下午三鐘） 
北京電昨黄雲鵬見靳詢閣員事靳不置答聞靳意明日决逕提閣員不先協商（四日下午七鐘） 
北京電閣員定内務田調農商張志潭財政周自齊餘不動秘長郭聨（五日下午八鐘） 
北京電吳有非内長不幹决心靳擬將步軍統領歸併警廳擴張其權限以示優異（五日下午三鐘） 
北京電靳親信方面傅出確訊閣員名單確定如下内務先商周樹模周不就攺田文烈財政周自齊外交陸軍司法仍舊海軍薩鎭冰農商張志潭交通曾毓雋敎育夏壽康以上係靳親擬巳得東海同意靳並聲明無論如何必令通過如不通過卽徑用命令派署（五日下午二鐘） 
北京電新參院两點投靳同意票結果得同意百零三票大多數通過晚咨政府明日令下 
　　（四日下午六鐘） 
北京電張懷芝昨銷假 
　　（四日下午七鐘） 
北京電靳閣成立後先赂舊銀團借一萬囗充裁兵費 
　　（五日下午三鐘） 
北京電安系擬預算告成組選副座會以段當選閣員仍未確定（五日下午三鐘） 
　　北京電本日徐壽辰靳段李劉等均入府慶祝兼作最後之商决（五日下午三鐘） 
　　北京電王士珍定月内來京 
　　（五日下午二鐘） 
　　北京電英使得在陜敎士送呈陳督勸種鴉片告示攝影送外部並嚴重抗議政府將下令禁種（五日下午三鐘） 
　　北京電内農陸參各部會議安插裁兵籌有具體辦法（一）攺編警隊（一）移殖屯墾（一）消納河工（五日下午三鐘） 
　　北京電我與協約國修攺之進口稅則美巳交國會同意外部呈准給容代辦揆全權會同簽字（五日下午三鐘） 
　　北京電陸徵祥卅電本日抵瑞士謁見瑞總統詢中國是否統一並祝中國速定亂事 
　　（五日下午二鐘） 
　　北京電日外部通商局長田中赴漢轉滬（五日下午二鐘） 
　　北京電崴電俄沃政府闊氏軍隊迭次失敗傑尼根將軍現巳攻入莫斯科城其所部尤德根軍亦佔據彼得堡（五日下午十二鐘） 
北京電大烏里至恰克圖蒙民房屋牛馬財物均被俄軍佔奪强充軍用蒙民特在赤塔召集會議要求俄軍設法維持現奥公佛爺喇嘛等巳由烏金斯克前往與會（五日上午十二鐘） 
　　香港電軍府東日電靳請取消飛機潛艇借欵（五日下午三鐘） 
　　香港電王安瀾報告奉軍侵川軍府江日電靳詰問（五日下午三鐘）香港電唐繼堯卅一再通電反對攺組及不信任案川省東電斥攺組純爲倒岑（五日下午三鐘） 
[各通信社電]  
　　北京電靳閣两院通過後閣員分配昨晚爲一度接洽仍未確定 
　　北京電唐繼堯電請釋北京被捕請願代表及取消山東戒嚴 
　　北京電太湖開濬閣議照辦將命令發表督會辦　　北京電湘米出口財政部又擬攺官商合辦 
　　北京電司法部以省長道尹監督司法行政不免有失司法獨立精神巳具撤廢理由書送請閣議 
　　北京電孟恩遠郭宗熙今午同入覲（以上五日）　　以上中華通訊社電 
　　北京電閣員爭點祇内務一席現靳以田不願讓農商擬即以内畀張志潭惟新國會方面恐難通過 
　　北京電南苑第九師北苑參戰軍第一師定五日大演習（以上四日） 
　　北京電張作霖電寛城子案巳與赤塔領事商妥日内可簽字 
　　北京電黎黄陂有和平意見派人分向南北當道陳說藉盡調人之職聲言無論從否此後决不干預政聞免遭疑忌 
　　北京電中國與玻利通商條約由莊璟珂與駐日玻利公使簽訂完妥昨巳　中玻約本呈外部備案 
　　北京電三千萬大借欵成立說政府否認 
　　北京電劉鏡人電告海參崴委員事務交代完畢日内卽來京 
　　北京電外交部蒙藏院合組蒙藏两大會議俟劉鏡人陸興祺到京訂期開便 
　　北京電吉黑護路軍之權限經奉天會議决定黑派分司令受鮑總司令節制 
　　北京電參陸處據陳樹瀋請電詢張錫元有無移駐陜南之必要 
　　北京電傅聞松滬護使缺裁撤以蘇常鎭守便兼任或裁密使設滬使以齊夑元調任（以上五日） 
　　香港電唐繼堯黎天才各派人來此聞爲協商對付熊克武（五日）以上中孚通信社電 
[公電]  
　　巫山王安瀾通電各報館均鑒誦讀湖南譚趙諸公沁電及柏總指揮皓電知北庭將有與日人直接交涉陰謀補簽德約之舉聞之不勝駭汗竊查巴黎以主持正道組織之和會其對德和約旣侵害我領土尤奪剥我主權恥孰甚焉我國議和專使本全國人民之公意拒簽德約亦得世界之同情美國議院之提議及列邦輿論之駁詰巳可概見是青島問題猶有幾希之望而國命尙有一線生機者誰不曰拒簽之力耶值此生死關頭間不容髮凡有血氣莫不於驚濤駭浪之中一致堅持到底共挽旣倒之狂瀾而免亡國之慘劇彼二三賣國奸徒喪心病狂反敢與國民公意爲敵結合外人陰謀補簽抑獨何心意甘爲亡國大夫而汚我黄炎神胄也人之無良未有甚於此者我軍府總攬乾綱對於北庭陰謀　施嚴厲之詰責西南諸公高瞻遠矚當此危機一髮亟起爲正當之反抗義聲所播敵膽自寒瀾雖不材誓當執戈以隨其後區區此心統希亮察王安瀾叩文由城口遞巫局轉發印 
[中美新聞社電]  
　　巴黎一日電法國海軍總長雷古氏巳通飭全國各海軍兵工廠開始築造貨船十艘郵船六艘郵船係供往來安南之用不久卽將實行興工限一千九百二十二年間落成云 
　　巴黎一日電巴黎伯克西路一珠寳店昨在巴黎法庭依據和約第二百二十七條及二百三十條之規定控告德國軍官數人殺人竊財之罪按當一九一四年十月德運佔據比國歐斯登埠時該店在該處設有一支店據訴狀中云該支店經理及斯婦被德兵槍斃又將三鐵箱炸開盡攫其中所有而去該軍官等之姓名爲原告所知巳呈請軍事司法次長向德交涉引渡　　巴黎一日電阜姆問題迄未解决意國鐵土尼他氏曾提議一種解决法據意人方面言此乃彼等最後之讓步現據和會方面通内情之人言除非美總統威爾遜再行讓步則意人照鐵氏提議而解决之希望定成泡影然據美代表團中人之意則威總統未必肯再讓步也美人以爲威總統若一日在華盛頓握權則意國所取得者亦一日不能再多凡屬調和之方法使歐洲中央一大部分與海岸隔絶者美國决不參加允許美人聲言意國即無阜姆實際上巳能完全控制阿德利亞海之要隘且和會并巳給以泰勞爾及其他土地其中德意志及斯拉扶人口不下十萬人試觀目下奥國之亂狀各國對於阜姆更不容不堅持使該埠爲國際共有之港近來日益顯明列國宜聨合一致贊助奥國大約將召集會議鄭重討論此項方法然後和會始可延會關於巴爾幹問題意國奬勵羅馬尼人違抗和會美代表對之頗爲不滿現料此問題數日内可以解决因羅國代表現巳在途一俟到後即須討論協約最後致羅政府之通牒也協約各國對於巴爾幹問題目下祇有两途若非一致迫使羅馬尼亞就範則不久必須自行解决此問題而不得美國之贊助蓋據可靠消息布加利亞和約大約下星期可簽字再經一星期處理關涉德奥布三國和約及附約中之細則後美代表卽須束裝返國以後僅留美大使在法爲巴黎及華盛頓　之媒介而無權以解决任何問題也 
 
 
 

Page 4

 
 
   
 
 

Page 5

 
 
   
 
 

Page 6

 
 
[世界路透電]  
　　三十一日巴黎電聞高等議會昨日開會時英國代表受納斯加巴佛洛德艦隊鑿沉之責任擔保法國獲有所應得軍艦之損失高等議會决議此項責任須德政府負之與軍艦各軍官無涉 
　　三十一日海牙電荷蘭上議院一致採納每日工作八小時每星期工作四十五小時之議案 
　　二十九日倫敦電今日下院開會議員里斯氏質問關於西藏界線問題巳否與中政府商定辦法一九一八年條約巳否批准外交次官哈姆斯韋斯氏答稱關於西藏界線之談判現正與中政府在北京進行一九一八年條約尙未批准 
[太平洋路透電]  
　　三日沃木斯克電司令部報稱土波爾斯克方面之俄軍今仍受敵軍壓迫繼續退走伊爾的希河左岸之敵軍取攻勢希圖渡河爲俄軍砲火擊退古爾干方面之俄軍現集於彼得巴洛夫斯克東面與東南面 
　　五日哈爾濱電聞截斷波爾齊亞與哇洛維安萊亞間之鐵路者爲過激黨五百人己由滿洲里亞站之日兵一隊及加里姆斯開亞謝米諾夫部下之哥薩克兵一隊協同擊散 
　　五日香港電商業合社保險公司買辦張兆興（譯音）於上月十七日向高等審判廳呈遞請願書爲結束大新公司事昨日高等審判廳開庭審查旋據當事人律師阿拉巴斯特氏請求展緩審理其根據之理由如下大新公司存産甚足超過債額近因爭提存欵以致該公司周轉不靈故有請求結束之必要債權人現巳願有調停辦法今當於下星期四日開臨時大會以便通過議案而實行調停之辦法具呈人現請求下諭監查而勿下執行之諭 
國外要聞 
[澳洲之天産品以羊爲最著]  
　　中美新聞社譯澳人麥密蘭氏論澳洲之羊云今欲論澳洲之羊與太平洋貿易之關係先當一言澳洲之過去與將來蓋能知澳洲之實情者不多也澳洲之地極奇異其呈現於世界者在半明半暗之間其暗之方面尙待人之搜探而發見之地大而人口寥寥僅五百萬人之衆少高山大河故時有旱患數年前予（麥氏自稱）嘗小住末拉弼奇河畔其地去雪德尼城可三四百里河上設有水車汲河水以灌溉陸地葡萄橘子西瓜菜蔬之屬燦然怒發似以此示其灌溉之成績者吾因運帶而念瘃利佛利那河畔平疇千里他日必有數百萬人雜居其間爲之點綴景光一時吾乃陶然如入夢境而幻想中似亦聞數百萬人之足聲今因即舉吾所思筆之於書一千九百○二年吾因相羊而至利佛利那河畔見河水巳涸片草無存羣羊多槁死或則驅以他去居民無以爲活咸移居海濱地遂荒蕪不治而吾之夢想亦終成夢想而巳自此末拉弼奇河中造堰實行灌溉之法數萬居民漸呈盛况末拉弼奇河發源於哥修士孤山中此山在澳洲爲最高峯高七千三百尺有（澳洲阿爾伯斯山）之稱河之築堰處在白倫傑克河之下游二百里許有地曰揚珂則爲灌水之總機關今澳洲最可慮者在地大而人少殊足爲發達之障礙計其幅員大於美國挨拉斯加不在内而略小於歐洲美國人口凡一一○○○○○○○人歐洲凡五七六○○○○○○人而澳洲則僅五百萬人以人與地作比例每方里中所居人殆不及二人亦足見人口之過少矣澳洲地近熱帶天氣頗蝯産糖頗富鮮菓如蘋菓梨及楊梅之類亦極繁茂夏季熱度最高時有數處在法倫海一百二十度以上有數處則冬季降落極低亦因佔地過大各處氣候彼此少有不同澳洲之有歷史與美國同其時代一千七百七十三年美國由波士頓茶會而立建國之基礎澳洲則於一千七百八十八年有英國第（艦隊之至載總督菲列伯氏以俱來由是澳洲隸於英英之官中恒執其罪犯錮之此間蓋猶一大監獄焉澳洲之商業以何者爲著曰業羊也澳爲天産國産羊甚富羊毛羊肉一年所得不資外此則牛肉榖麥鮮菓亦頗富有然不能製造新事物以聳人耳目非不思製造也實爲人口及工力所限舍從事於畜牧耕植外無復餘晷以事他事煤炭五金之屬固亦有之特以缺乏巨河瀑布及天然之力亦即足爲製造之梗所幸者平原牧場等地氣頗得宜尙足以原料供人採用耳羊之發達肇始於一千八百六十年間澳洲與塔斯麥尼凡産羊二千萬頭後逐漸增加至九千七百萬頭之多近年來雖厄於旱荒産率較減而一九一七年至一九一八年間仍得八千萬頭而自去年至今年羊毛之輸出約可得金四千五百萬鎊羊毛之可用者平均約三千萬頭故所獲甚厚益以戰中百物騰貴羊毛之價亦因以抬高澳洲之在今日可謂全世界最大之羊國雖俄羅斯及阿根廷産羊亦夥不相上下然羊毛之精美則終不逮澳洲遠甚每年輸運國外爲數極巨入欵至少可得三千萬鎊至四千萬鎊之譜即羊肉一項在戰前亦年得二百萬鎊也澳洲本以羊毛著稱羊毛之國而以羊肉著者則推紐絲綸倘澳洲人口能日衆則羊肉一項亦漸趨重要前本注重於細毛之羊軀體雖羸瘦初不措意今則雜種羊亦在可採之列毛少粗無妨而求其軀體之壯碩矣澳洲羊之佳者産於西部平原爲一種細毛羊毛旣潤細身亦壯碩其中略參英種肉極美腴食之可口平日健全無病跳籬頗活潑然不可多得有一時需粗羊肉甚急雜種羊遂大行於時體固堅實其染病也殊不若細毛羊之易雖在多雨之天亦健碩如故在昆斯蘭一部羊之産於高地者甚夥海濱一帶則寥寥無多去歲報銷竟得羊一千五百萬頭較之新南威士之三千六百萬頭似巳大見進步蓋昆斯蘭平地濕而多粗草宜牧牛不宜牧羊惟高原則反是後此産羊之率必有加無己或不止此一千五百萬頭也近數年來澳洲羊肉之價漸增每磅自一便士半增至五便士有餘羊毛輸出亦夥往往見駱駝捆載赴市畜牧業前途之發達蓋可知矣澳洲有數處多花蠅頗不利於羊身實可謂羊之死敵兎亦爲牧羊場中害物之一恒發兎瘟羊毛之因而减少者每百分中占二十五分之一且食草多羊之食料遂大减故畜牧者咸疾之刺骨設法翦除特懸賞以捕兎而兎肉兎皮乃忽爲一時所重其皮本不值錢尋意值三便士今則每一皮可值六便士以至三先令故兎之一業亦大發達澳洲之羊雖頻爲蠅兎旱荒等所死然産額仍有增無减以經濟上言固澳州碓一之命脈也國内要聞 
[北京通信（穆）]  
　　今日两大問題之形勢 
　　最近之形勢和議在停頓中内閣在競爭中内幕重重可述其概略 
　　（一）内閣問題原來内閣之攺組出於安系之計畫即所謂包圍靳氏者是也未有動機以前日日促其正式提出將提出之際但聞贊成之聲其於閣員之如何分配雖有種種名單亦不見積極堅持之表示及新衆院投票之前二日安系行假投票時乃於黨會之中宣言將來提出閣員須先正式接洽通過靳氏之翌日（三十一日）該系又以堅强手段聲言閣員之分配非如何如何不可聞其所主張者謂張志潭非安系不可使長内務尤不可使爲院秘書長如以靳之關係不得不位以閣員則使居敎育一席謂傅嶽棻雖似與安系接近然前此安系爲胡仁源謀俐大學校長而傅以部令調部及安系設法推薦蔣智由而傅先之以專員繼之以電報將蔡元培請到北京是仍不能行其政策故與其以敎育畀傅不如畀諸絶對反對之張志潭而二者之中仍平還側注欲妨害張志潭之握政權故主以吳炳湘長内務曾毓雋長財政姚震長司法張志潭長敎育朱深長交通且預定一讓步之法爲李思浩長財政朱深不動曾毓雋長交通而内敎二長决不讓步至靳氏之意則以爲我出組閣决不受彼之束縛所謂閣員者當然由我意决定不能容彼要求並聞對於安系只允以曾毓雋長交通而其他皆不肯畀且預擬田文烈調内務張志潭長農商田如不肯調即以張任内務三日以來亦絶無讓步至於今日則上午安系要人曾與靳接洽一次内吳敎張堅持如故迄下午尙未聞有解决之耗京中報紙謂現只一内務問題其實非官的問題而人的問題即排斥張志潭之作用也但靳氏　欲徑行提出與之硬碰故個中人云明日新參院通過靳氏後日即可提出閣員而安系中人又顧慮及此聲言（否决一二人不算開罪）又曰（靳不能自巳投票同意二字仍要我們去寫）此相持不下之情形不知究竟如何有人謂爭持過烈時段必出而解圍或且助靳而抑安系今日段尙未開口亦未知是否如此也 
　　（二）和議問題今因内閣問題日以紛擾和議二字當然說不到此然數日來之情形亦有可言者分代表接洽之說分代表代理總代表之說確久騰於人口推重李秀山而以施愚爲代理總代表之預備者亦確有其事不過此耗爲安系所探知即急電王氏切勿言去使分代得代理之機會上月二十八日王擑唐之宣言即因此而發非對南實對北也安系要人又一面質問靳氏向之聒譟自二十五日以還歷五日之久政府乃就滬上報紙之新聞加以否認謂確無此事然安系至今仍不放心故今日該系各報又大駡王克敏謂其此次來京獻有别種謀和計畫幸當局未之允此代表問題之一段小暗潮也此項計畫旣不能通同時又有一計即欲两方皆換總代而以南方由岑西林擔任爲要求然在西南國會内鬨之風潮中無論如何岑不能出唐不能去亦無成爲事實之望不過政府近日仍對於岑陸唐等實力派力求進行而往來之電尤絡繹不絶耳某要人云两方實力派之聨絡當不大爲難其爲難者惟在國會問題某要人又云南方實力派之首領亦不可盡信暗中握手雖可進行然亦防其狡詐故在於今日亦實在無法進行之中現惟以倪張曹張四人提倡裁兵之說故作聲勢表示不宣戰之意而藉以電促陸榮廷實行裁兵而两方之兵究竟能裁與否殊屬涉茫即北方有兵之各要人是否誠心願裁亦尙難必也（十一月三日） 
[北京正陽門樓收回之經過]  
　　京師正陽門城樓自前清庚子後由美兵佔領迄未退還迨至民國攺建以還迭經交涉僅於國慶日暫讓我兵站崗大閱後仍歸佔領近者步軍統領王懷慶以此事於國體攸關未容漠視當與英國朱公使美國丁署使往復磋商一再交涉两公使力予維持並允約集公使團開議以期達到交還目的當由該署函知外交部正式照會公使團定期交還以便接收一面函知朱丁两公使聲明要求原委旋於十月三十一日准丁署使函稱前准來函要求交還前門城樓本署公使極表贊成惟查早年佔領一事係出各國之意素仰將軍治軍名聲至爲欽佩經巳轉達公使團會議對於交還一節均表滿意即請派員於十一月一日登城接收等語現聞提署巳於十一月一日完全接收派兵接管矣 
[中交鈔跌價中之催兌聲]  
　　京商會之請願京師總商會致新國會請願書云據衆商行紛紛來會僉稱中交鈔票亟應兌現當即公同議决查自中交两行停止兌現以來人民受種種之困難巳達極點營業者爲害尤鉅两行亦營業之性質獨享最大之利益較他途營業者其利或倍蓰或什百其甘苦判若天淵不可以道里計目覩實情皆因停止兌現之故該两行持有操縱市面之權是少數之慾壑難塡多數之利益觖望計自發行七年内國公債票以來曾聲明清償政府積欠中交两行　欵該两行實行兌現收回鈔票易如反掌此全國之人莫不周知今公債票行將售罄則是中交鈔票本可兌現而該两行壟斷居奇一網打盡不顧時局之艱難不恤多數之疾苦延宕一日有一日之利益增漲跌落無毫末之損失倚政府爲護符藉國庫而罔利民脂民膏任其揮霍花天酒地隨意铺張論甘苦則太不均論情理則太不順長此遷延民不聊生有碍邦本敝會同人等目覩實情身受實害憂之旣深言之不能不切務請貴院從速議决兌現以濟時艱俾人民稍資周轉實爲公便倘如無效據衆商僉云市面不再使用此項無信用之弡幣並擬推舉代表分頭與两行向法廳起訴要求賠償損失以伸公理除呈請國務院外僅具請願書即請鑒核公决請願人京師總商會會長安迪生副會長金世藻介紹人林卓周棠陳爲銚杜惟儉饒漢秘郭光烈葉雲表崔雲松 
　　新衆院之質問新衆院議員陳爲銚昨提出質問書云近日中交京鈔價格日跌一般人民大受損失怨聲載道呼籲頻聞而負有保民責任之政府雖或空言維持並不切實整頓外議藉藉僉謂財政當局及中交銀行實使之然本員對於種種事實實亦不能無欵查政府以積欠交两行鉅欵致一鈔票充斥無從兌現故發行七年公債九千三百萬元以便償還欠欵收回鈔票邇者售賣未完急告停止據十月二十五日財政部委員張次長出席衆議院報告中交两行現存債票一千八百萬元何以該两行遽行停止坐使京鈔跌價據張委員所云因恐一千八百萬元之公債賣後無可救濟京鈔價格必更跌落故暫停止試問此一千八百萬元之債票將從此不賣乎則人民之負擔空增京鈔之跌落如故前此巳賣之七千五百萬不將擲於眶牝之地耶抑待有維持辦法而後再賣乎則何如一面發售以維持目前價格一面設法以徐圖日後補救之爲愈耶况两行現存鈔票據張委員報告只有四千四百萬再除去一千八百萬元只餘二千六百萬元以北京商場之大區區之數必不覺多價格自不致跌縱使未能提高而爲數無幾亦易補救乃恐以後難以維持之故轉坐視目前之跌落而不予維持不權緩急不審輕重雖非智者亦知失計是眞正理由决不在此據張委員所云發行七年公債後政府復向中交两行息借鉅欵則外間所云該两行以此債票抵押借欵現時不能取回不得不停之言必非無因究竟有無此事如有此事該两行曾否得有財政當局之許可應請明白答復者一按經濟原理需要過於供給則價格必高供給過於需要則價格必低七年公債現只存一千八百萬元是巳售出者有七千五百萬元換言之即中交京鈔巳收回者亦必有七千五百萬元七年公債未發行以前中交京鈔充斥市場尙常有六七折現時巳減少七千五百萬元之京鈔而價格乃反不如前此中决非無故查收回京鈔除商會巳曾同截角外尙有四五千萬京鈔未經截角曾經商會要求一併取出截角何以中交两行堅不允許只以財政部封藏之語推諉塞責財政當局始終亦不許可然則是政府有意保藏以便再行使也不然則是該两行故意狡獪以啓商家疑惑之機而爲操縱票價之地而財政當局亦默予贊同也由前之說政府銀行濫發國幣是否應負擾亂金融之責由後之說政府銀行朋比爲奸營私罔利是否應負凟職殃民之咎究竟此項鈔票現藏何處應否發出由商會會同截角以昭坦白之處而杜作弊之端應請明白答覆者二又聞中交两行乘市面京鈔無多有印發新票藉以圖利之舉究竟中交两行截至七年公債發行之前一日止巳發行之京鈔每行各有若干七年公債發行之後至現在止两行有無續發京鈔每行現存京鈔共計若干種每筕共計若干號應請明白答覆者三或謂現時流通市面之中交京鈔並不爲多所以低落者則以中交两行及各銀號錢舖任意操縱之故夫營業自由固約法所規定然若反持壟斷剥奪國幣法定之價格損害人民應得之財産妨害社會金融秩序即予以相當取締亦屬法理之所許而爲外國固有之先例倘政府以銀號錢舖純屬商家行爲務博寛大之名不爲干涉之舉而中交两行旣得有發行紙幣之特權又操有代理金庫之實利當然可予以相當制裁同負維持之責任乃近年以來對於中交两行財政當局並不嚴予取締抑又何也應請明白答覆者四總之利用國幣價格之漲落以便營利之謀者銀行銀號錢舖也利用國幣價格之低落以便減少政費者政府也利用行使國幣有出入之盈縮以便中飽私囊者管理度支之人也聚各方面與金融界有關係及實有權力可以整頓鈔票者皆得藉國幣以自私自利而又欲局外人莫明眞相無從揭其黑幕以表暴於國民之前宜夫日言整頓日言維持而始終無辦汉也究竟政府是否具有誠意爲人民謀兌現之利益應請明白答復者五僅依據議院法第四十條提出質問限十日答覆提出者陳爲銚連署者林卓張濓周棠葉雲表等 
[京華短簡]  
　　中美通訊社消息中政府與英國維克斯公司所訂之一百六十萬磅飛機借欵巳由靳雲鵬代表政府與麥加利銀行福格森君會同簽字外間雖傅此項借欵并未墊欵官場方面亦極力否認然合同確有一條規定簽字四十五日後即交墊欵五十萬鎊與中政府此欵當歸陸軍部爲行政費用故此項借欵非純粹商務性質有某君曾親見該項合同聞陸軍部需欵發放軍餉與行政費甚急實無他法籌措故不得巳而出此云 
黑龍江俄軍砲擊我國砲艦事件政府自接得告急電後當卽向俄使嚴重質問略謂（璦琿條約第一條第二項載明中俄艦隻得以駛入不受制限中俄在松黑權利原屬平等今俄艦砲擊吾艦殊出意外應請從速允許我艦江亨利捷利綏利川四艘安全通過伯力否則吾國不得不執相當之對付將以同樣手段加之貴國在松黑两江之艦艇亦希速電海參威當事者以短小之時間爲滿意之答復）云云聞政府之意如俄使對於抗議毫不注意將飭黑督斷絶俄軍駐黑龍江一帶之糧道以爲對待 
　　山東省議會前因日本由比司令在濟演說直以山東主人翁自居特電政府請注意青島交涉並希望此案堅持到底無論若何總須提交國際聨盟會以俟國際公判始能竣事萬一不能達到目的亦必遵循國際公法極力補救誓必爭回青島茲聞靳代閣昨日致魯省長屈映光一電囑即轉知該會略謂由比司令之演說不過一種個人行動無足介意至青島問題中央决俟國際聨盟會開會時提付公决不達完全索回之目的不止望即共體此意靜候解决云云 
　　據某方面消息陸錦楊以德馬良三案政府表面雖未容納國民之意思但當軸對此三人謂太不與政府做臉將於其辭職時一律與以照准且巳備有替人陸則另攺以將軍府將軍聞巳擬定克威二字馬良後任巳定丁錦但張樹元保張懷斌充任結果二者必居其一至楊以德將以准其免職四字了之以上三案靳内閣正式成立時當首行發表 
　　據中法通信社消息遼河上下游修濬工程及經費問題前由閣議討論數次因經費不易籌措延至近日始議有結果聞外交部巳照會外交團援照上次海壩成例及一切進行成案辦理其經費一節擬由關稅項下分年撥付支用全數約共二百餘萬元此項照會分致後外交團巳表示伺意英使館業照覆外交部承諾故外財两部頃巳拍電通知張作霖大約不久即行着手實施 
[中美新聞社京訊]  
　　中美新聞社三十一日北京通訊云奉天督軍會議之結果張作霖巳决定裁撤東三省有械之兵六千人遣散後派往蒙邊開墾惟東三省共有軍隊十萬餘人僅裁六千殊不足減殺張作霖之兵力卽中國之裁兵計畫在滿洲方面實際上並無效果也 
　　中國巡江砲艇在廟街被日兵截留一案現巳解决政府巳接到通知謂日本並不欲干涉中國砲艇駛入龍江日軍巳奉訓令倘俄人企圖阻止華艇進行時日兵不得干預云云似此事巳變爲一中俄間之問題據政府所得消息俄當局尙未决定應否許華艦在廟待過冬故必須中國高等委員李家鍪與俄人再行談判此事方能解决惟據李家鏊電告在伯力之俄兵近曾開槍轟擊一中國砲艇旋即退走華艇開砲追之两方均無死傷是則前一問題不免又生枝節也 
　　關於中國駐兵於蒙境一節外蒙政府巳答復中政府謂西北邊防軍全部送入外蒙似不相宜活佛恐蒙人不明中國大軍人蒙之理由致生誤會且謂蒙古騎兵倘能予以相當之訓練得完善之裝備則足以維持邊界各要隘云云中政府因此决定僅派邊防軍之一部入外蒙其駐在宣化之褚其祥所部第八團不久即須開往庫倫其現駐洛陽之張廷勳所部第四旅則調往宣化以代褚部 
[直省會請撤楊以德]  
　　順直省議會前日大會臨時動議撤換楊以德一案全場一致通過並推宋世蔭黄恩隆起草茲聞此項通電確於冬日（二日）拍發原電如下大總統國務院曹督軍鈞鑒直隸全省警務處楊以德反背共和濫行職權務請罷免以繫民心查楊以德本不學無術而掌握全省最高警權數載於茲渺無成績惟每值政變均表贊同反覆無常巳可概見在政府以楊以德久於津埠諳習人情或可於各界請願風潮從容安慰孰意其别具懷抱倒行逆施當各界慶祝雙十竟敢派遣警隊大肆淫威男女學生被武器擊傷身體者以數十計匪獨津埠安甯不能維繫反觸起公憤激怒國人紛電去楊不可一日本會爲警務前途及地方安全人民幸福計不能不代表與論一致陳詞敢請從速轉電罷免楊以德直隸警務處長並天津警察廳長兼職藉安民意順直省議會會叩（附省議會咨請省長撤換楊以德文）爲咨行事本會十月三十一日開會議員宋煥彩黄恩隆王汝揖趙世蔭潘自濬楊謨王汝賡曹克祗任瑞元等臨時動議以本年國慶日津埠學生慶祝共和警務處長楊以德不予保護反縱警逞毆男女學生被傷者多人該處長意猶未足尙復揑詞向檢廳起訴希圖陷害似此倒行逆施顯係仇視人民貽害地方本會代表民意應咨請省長轉咨政府速予撤換等語當經多數可决相應咨請貴省長查照施行此咨直隸省長 
[陳樹藩借日欵之合同]  
　　陜西實業借欵喧傅巳久顧陳樹藩猶來電辯護茲由旅京陜西學生聨合會覔得原訂合同如下陜西省政府與東亞興業株式會社代理大倉洋行（以下即稱大倉洋行）訂立陜西省實業借欵合同（一）本借欵爲陜西政府地方實業借欵經中華民國財政部及日本公使認可陜西省負責由督軍省長蓋印蓋章專委全權代表與大倉洋行簽訂合約（二）本借欵數目日金三千萬元（三）本借欵用途月陜西省辦理銅元局（附設煉銅廠）紡紗局之用（四）抵押品爲此次建設之銅元局紡紗局及嗣後該两局所得之紅利爲擔保（五）借欵期限除民國七八两年不還本外自九年起至十四年止每年十二月二十以前在漢口中國銀行撥還日金五十萬元如陜西政府財政充裕時得向大倉洋行商明縮短年限提前歸還大倉洋行不得有加利及他種異議（六）本條件簽字後先交口金五十萬元即由陜西政府派員按照第三條所指銅元鍊銅事業造定預算書切實進行由大倉洋行按照預算所定陸績再交日金一百五十萬元此款陜西不得移作他用大倉洋行不得違誤時間如陜西政府不能按照預算進行則大倉洋行不能交欵餘俟紡紗機器購定時核算付清（七）利息按年八釐（先交五十萬元現欵時以交欵之日起息鑄銅元鍊銅紡紗各項機器以訂購機器合同上應行交欵之日起息）（八）每年分六月十二月两期在漢口中國銀行交付半年利金（九）本借欵以九六交付（十）陜西省政府所購銅元局紡紗局機器均歸大倉洋行承辦（由陜西省政府即行委員與大倉洋行訂購）但不得抬價如價額高於他家陜西政府可自向他家他國訂購（十一）本借欵經營第三條所指事業如不敷時大倉洋行即於本借欵内加借日金一百萬元或二百萬元不另議條件此合同中日文各两紙雙方分執陜西督軍陳樹藩陜西省長劉鎭華全權代表張寳麟東亞興業株式會社代理大倉洋行河野久太郎見議人謝賡雲舒禮鑑大中華民國七年六月三十日大日本大正七年六月三十日（合約附件）陜西省政府與東亞興業株式會社代理大倉洋行（以下即稱大倉洋行）訂立陜西省實業借欵合約件（一）本借欵以銅元局紡紗局及嗣後該两局之紅利爲第一擔保品另以陜西省地方公債票四百萬元並爲擔保（此項債票於分期還欵時陸續抽回）（二）陜西政府即選定委員與大倉洋行議購銅元局紡紗局機器並由大倉洋行舉薦技師各局一人所有延聘合同由該两所與該技師另訂本借欵未還以前陜西政府不准他家開設紡紗局鍊銅廠（三）以後陜西政府更需借欵並購機器等事須先儘大倉洋行商議如認爲條件不合時得向他國他家另辦（四）銅元如需電銅時照標最少之價每石加洋例銀一两由大倉洋行購定（五）大倉洋行嗣後如按照通商條約在陜西營業時陜西政府特别保護此附件中日文各两紙雙方分執陜西省長劉鎭華陜西督軍陳樹藩全權代表張寳麟東亞興業株式會社代理大倉洋行河野久太郎見議人謝賡雲舒禮鑑大中華民國七年六月三十日大日本大正七年六月三十日 
[張作霖統一三省外交權]  
　　張作霖自吉黑两督更易己派之人三省大局統一後以大權在握可以爲所欲爲故對於奉吉黑之各要件極力籌備進行除巳與各要人議定布置軍防擴充清 
 
 
 

Page 7

 
 
鄉剿捕匪患計劃分别籌辦外茲並擬將三省外交權限大加擴張連日召集外交部特派奉天交涉員關海清及各要人等在使署會議關於三省外交之事件聞張意三省大局旣己統一外交權限不可紛歧定於三省適中地點設立東三省外交總署（奉吉黑各地之交涉署仍存在攺爲分署）如有關於三省之一切外交案件由總署直接辦理以免攺歸政府致生種種窒礙至此總署則擬設於奉天其經費擬每年增加預算五萬元並擬先行籌欵三萬元以便實行添設總署長一職將於關海清及陳琪二人中擇一保充尤以關氏最有希望但無關緊要之案若均交由總署辦理未免多費手續擬於各縣公署添設交涉委員一員如有當地發生之案易於辦理者則自行交涉即可完結而免延緩至此項人才前歲曾設有東語儲才所乃辦理未及一年即行裁撤茲以外交旣須整頓所需人才亦夥擬將該惁恢復添招學員以便畢業後派用巳令關署長籌備恢復手續至三省積壓未結之案尙不下百餘起現巳咨行吉黑两督轉飭外交當局速將積存各案一一清理務早日解决並派關海清於月内晋京與政府及外交部當軸磋商一切 
[南滿車出軌慘劇續聞]  
　　南滿鐵路南行車於十月二十九日出軌一事巳詳前報茲據續聞是日夜十一時有從長春開行之南滿第六列車後掛客車數十輛於風雪黑暗中向南進發至三十日午前一時零五分由公主嶺站發車不意先時避道走入廻避線中管機日人至發車時忘未轉轍　經覺悟力停輪機勢己無及該車惰力將廻避線末端之制止物衝毁而前轟然一聲機關車及緊連之三等車一齊顚覆幸其時後部連結客車之自動布雷起（譯音即鐵旋盤）巳斷停止進行否則隨此惰力懵進不知又釀出何等大事矣該處遇變後滿地悲鳴聲呼痛聲慘不忍聞長春南滿社聞報亟派員往救警部泉某隨往救護各站員警亦相繼赴援查機關車中之管機日人勝田勝治當時即死又日人某及中國人火夫某均負重創氣息僅存此外三等坐客斃中國人二重傷者九輕傷者二十五又日本人重傷者二除傷人悉送公主嶺病院外其他遭難之搭客至三十日早晨始轉乘南下緣此當日北行之列車到長站亦比規定時間遲三小時矣 
[岑派之招待起草員會]  
　　廣東消息云軍政府攺組案純爲對岑個人而發而將來擬定之攺組方式如何極與岑氏有直接關係連日政學會人分投代岑奔走軍府某要人及文羣韓玉宸等數人巳擔任向推定之起草各委員疏通前夕特在東堤東山酒樓四樓設座招宴全體起草委員二十餘人席間某要人與文韓相繼起言謂岑氏護法本旨始終不渝尤尊重國會意見軍府之不能發展因無實在權力岑氏平昔久引以爲大憾今次尤欲亟思引退返滬以謝國人惟現因南北大局巳陷入於不戰不和之境地一旦岑去北方必疑爲南方内訌於西南大局亦不無影響故同人等極意慰留岑迫於大義故未遽恝然舍去務望國會同人顧存大局力求弭息私意之政爭而同人等亦可擔保以後岑氏一切行動惟國會之命是從云云各委員答覆大意以起草各員對岑毫無意見但攺組案關係重大仍須與各方面協商使得大多數同意方能提出此一席之雙方應酬於疏通實際上仍無實在效果聞連夕東堤東坡樓又有覃超蕭民偉等在此大宴國會各議員亦因攺組事有所磋商也 
[西南攺組軍府案近訊]  
　　國會議員郭同提出攺組軍府之要義云軍政府攺組業經两院聨合會議决此時當如何攺組是爲吾人研究之問題也唯當聨合會討論攺組時曾經聲明係在不動摇西南根本範圍内增設責任内閣卽以此两言爲研究之方此今日起草委員會之責任也唯本席以爲欲言組織條文之何如當先定組織要義之何如蓋必主義旣定而第條文乃可得而言焉今就管見所及敷陳要義（一）護法與救國並重論護法與救國两事之本性護法其本義也救國其枝義也本義原足以包括枝義但在我護法團體以外之人無論中部或北方均有視護法爲吾人專責救國爲全國共同負責之意是就理論之解釋雖不妨仍言護法但自運用之手段言之則容納多數人救國之主張亦事實之必要也蓋護法與救國两者本無相妨之處是護法旣不背吾人原有之主旨復言救國又可得多數之同情（二）永久而非臨時南北相持至今日觀之北庭迄無根本之覺悟而收拾内部謀借日債如故也觀之西南則持義雖正而餉乏械缺如故也吾人對於國家旣不忍其淪胥則非至北庭有最後之覺悟或我軍力能統一北方時則吾人護法救國之主旨必不可放棄是就事實言之相持之局旣不知何日可以解决自主義言之吾人之所持又不知何日可達到目的職是之故吾人今日攺組軍府如宜定永久之根據爲永久之布置使果能以短促期間解决大局固不相妨若遲之旣久未能解决吾人根據旣定亦無相害蓋旣明示永久使内部之人心由游移而入於固定使對手之當局知吾人之决心亦將起最後之覺悟也但所謂永久者於何見之本席以爲一攺軍政府之名爲中華民國聨省政府二確定總裁任期三其他凡爲獨立國家所應有事者及對現制所應補助者均宜明定之（三）開放而非固拒此就政權言之也一中央對於地方（甲）宜使地方人民有與聞地方政治之權（乙）宜使地方人民有參加中央政治之權前者另定地方制度行之後者則由地方選出參事員組織參事會也二政府對於各個人凡具特别能力者不拘地方多延致之此爲增設之特任官吏即如時人所言之不管部國務員是也現軍府之組織就中央言之則無論何種職權均握於總裁之一手自地方言之則無論何種職權均握於軍人之一手是以今之護法救國實爲少數軍人政客之護法救國非多數人民同力之護法救國此弊急宜打破以收多數之助（四）分工而非包攬此就聨省政府内部言之也現軍府以總裁兼任部長是以司國務者而兼政務也部長代理總裁是以司政務者而兼國務也次長代理部長是以司部務者兼政務也代理部長之次長進而代理總裁是又以司部務者兼國務也就職務言則不問其性質之曾否不同抑須有互相督屬之處皆以一人任之就以個人言則不問其人能力之何長抑其精力之所能皆强以畀之此今日因循廢弛之現象所由以來也此種包攬制度實違反立憲政治之原則今不可不剷除之是即增設責任内閣之眞精神也質言之以總裁合議制代行約法上之大總統職權以責任内閣執行約法上之國務院職權是也國務政務旣分部務當然自有專責如此分工而行庶合於立憲國之通例（五）監督而非放任立憲國家以國會監督政府此近世之公例也今宜明定條文以聨合會爲總裁之對待以國會爲内閣之對待則聨省政府在在皆在人民代表之監督權中而任意之違法舞弊行動自此免矣 
自攺組軍府案提出後某派方面頗表示反對之態度茲擇錄一二電文如下（韓玉辰等電）自和會停頓以來北方力謀一致我護法同人宜如何同心禦侮免爲仇者所乘詎國會一部分議員對軍府及西南各方面實際上之曲折困難不加諒解純以空言高論責備當局如下令討伐撤回分代表批准總代表辭職等事其關係如何重大而必迫軍府實行蓋其感情所激早巳置利害得失於不顧也馴至攺組軍府案不信任總裁案亦於两院聨合會中口頭提出並主卽日通過軍府應否攺組唐總裁莫督軍陳省長巳痛发言之岑總裁應否去職諸公當早有所鑒察無待贅述竊两院聨合會爲議員談話會之變相開會不拘法定人數議事不遵法定程序雖两院議員之來粤者巳六百餘人而多數以聨合會毫無根據避不出席故每次開會不過二百人上下遂爲少數議員操縱之具且現在两院人數均將達三分二以上舍憲法不制而專與軍府爲難其所提議案又不付两院常會從長計議而以两院聨合會出之且以此聨合會爲今後監督軍府之唯一機關則一日之間可倒數政府又因其不拘人數同時可發生無數聨合會護法旗幟之下而兒戲若此試問成何事體特恐彼等妄稱爲國會總意以尊重國會之義刧持諸公之口某等相處有素見聞較切爲維持大局起見特加申辨敬候明敎韓玉辰等叩（陳炯明陳肇英電）林議長鑑新成密聞貴院有攺組軍府之說現在和議旣難决西南正宜備戰若内部因此糾紛似於進行有礙况實際考察無論如何攺組實難得良善效果此中缺憾貴院早悉隱情炯等之意與其紛更不如就和戰两途切實求其可行和則以法律外交爲主不牽涉節外生枝戰則籌撥彈藥與前敵俾免空拳誤事諸公識宏慮遠或不以斯言爲謬謹以私人資格貢其愚忱惟祈擇之陳炯明陳肇英叩儉 
[粤聞紀要]  
　　大學問題籌辦西南大學事前星期三日在九曜坊敎育會内開第二次會議是日由陳其瑗主席先由幹事各員黄强金曾澄等五人交出請願軍府文稿及該會組織法經衆贊成通過并决定由各團體署名蓋用敎育會鈐記呈遞續議建設西南大學促進會辦事機關應暫假定在敎育會内附設以省經費旋有人提議以請願軍府提撥關餘查此欵久經西南各方面軍隊紛請撥付現各界發起提撥開辦大學不過欲爲南方護法留一大紀念似應舉員向各省各軍代表疏通陳述此意更請其贊助以促速成經衆贊可當場并舉出黄强（黄爲工藝局長兼爲粤軍代表）擔任其事　　制憲問題國會人數將達三分二以上議員紛紛請求開憲法會議并請議長明定開會日期林吳两議長巳通告两院議員准於十一月十八日開五十九次憲法會議岑春煊昨特親提議案文由政務會議請求公决其提案文如下聞國會制憲人數將次足額關於制憲經費自應從速確定預計每月有三十萬元卽可敷用除向由運署撥付十七萬外其餘十三萬元即由軍府指撥俟憲法會議開會後如數撥付約計三個月制憲完畢共需三十九萬元擬即由關餘項下照付請求公决岑春煊提議又有國會議員王謨等通函云两院同人公鑒竊同人此次來粤原期促成憲法近據招待員函電報告制憲人數巳逾法定正宜乘此時機亟圖猛進以成一簣之功而樹千秋大業乃自攺組軍府問題發生彼此奔馳日不暇給而原日所認爲天職無二之制憲同業經此一番衝動腦海中幾若或存或亡若竟因此遷延錯過時機則不特前此幾番經營盡成泡影即後欲再有振作亦屬無及顧說者謂制憲事業爲吾人根本之圖至攺組政府乃吾人救急之舉倘重視制憲而輕視攺組不幾中某派之計乎不知制憲與攺組雖各爲一事原可以並行而不悖重視制憲而輕視攺組固不可重視攺組而輕視制憲尤大不可也用特提起注意務希两院同人兼籌並顧到底不懈以完此八年未了之公案使國家根本大法不致爲攺組政潮所牽掣祈以安全成立則民國幸甚同人幸甚敢佈區區伏維察鑒王謨李洪翰曾昭斌李清源李應森何銓繩陶禮　董慶餘聶相清王玉樹雷述吳道達劉雲昭胡增榮胡祥林任煥藜吳忠仁王法岐同啓聞國會各省招待員昨日在衆議院秘書廳開會調查各省議員到粤人數衆議院三分二尙差十人參議院三分二尙差六名而滯留上海汕頭雲南各處者两院各有十人以上巳急電促其於十一月十五號以前來粤以便迅速制憲 
　　查貨問題昨日學生團會議以檢查某貨須有一種完善手續方不隣於騷擾特訂定調查科辦事細則六條以資遵守又籌辦國貨陳列所事日前議决增加總務部幹事及召集各行商團體設立審查部幹事爲分别國貨與某貨之責任巳於上月十九日通函各界推舉幹事現巳接得各團體來函舉出幹事如下粤籍國會議員舉林伯和孔昭晟宏仁演講所舉彭厲聲梁大德絨線行舉何夔石陳渭濱火水行舉梁業生凌翼廷莫瑞芝蘇柱臣料珠行舉譚廷恩黄兆南聞俟各界舉齊後即開一會請各幹事蒞會辦事 
[紀漢口之市面]  
　　中美新聞社漢口通信云漢口出口市面似較上星期稍爲跫固惟交易仍不甚堅芝蔴聞續有銷路桐油市價稍弱進口疋頭貨之提取幾完全停頓惟現貨漸有需要棉紗價仍不跌 
　　從一九一八年十月一日至今年九月底止漢口輸出本地山羊皮及萬縣山羊皮共三百二十三萬三千九百四十九件棉花一百三十九萬八千二百七十九擔白色及黑色芝蔴一百十萬七千六百○九擔黄荳及闊荳一百二十二萬九千○二十四擔以上數目較上年均增 
漢口主要出口貨市價如下（以擔計其包裝費清潔費及出口稅均不在内）上選牛皮五十四两次等牛皮四十四两白苧蔴十四两黄蔴五两白菜油十四两青菜油十二两二錢獸油十四两五銀五倍子（尋常形狀）二十两梅子二十三两裏河棉二十六两陜西棉二十九两五錢芝蔴（白色及黄色）六两闊荳二两白荳二两芝蔴油十三两五錢桐油十二两茶油十三两五錢荳油十一两葡萄油十二两蛋黄二十三两純銻每噸一百两 
　　漢陽裝置電燈計畫現正由漢陽商會加以考慮擬不用發電機而以電線與漢口接連以通電流或從漢陽鐵廠發電云 
[皖省近事]  
　　議員聶鎭威提議禁米出口以維民食案昨經審查會審查將此案打消謂蕪湖開禁爲日無多現時米價不甚高昂俟飛漲時再行酌議云云查吾皖每當秋穫以後米價必賤今較往歲不同上色每擔約五元六七將來弛禁以後有增無减吾儕小民將不堪設想也 
　　皖議會開議以來除審查預算案决算案外餘無重要議案可紀雖照常開議不過敷衍場面耳昨日崔議員子翺當大會臨時動議謂開會以來議員有因事請假者有不請假而不出席者試問不請假不出席此種議員對於本會旣不負責任是否依法懲戒不然明年臨時會定開不成於是衆主張先函知各未到議員如再不出席則惟有依法提出大會討論懲戒議會内幕由此可以概見矣 
　　定遠楊慕韓組織迪俗夜班學校以力求簡易期於普及使工商人等皆能識字明理爲主旨年齡不限學費不取書籍筆墨均由校發以七個月畢業課程授以通俗敎育識字課本及衞生倫理修身正俗愛國地文信函讀本兼備六百字習字帖校址暫設天甯寺務實小學内擇十二月五號開課 
[杭州快信]  
　　今日爲浙省地方光復紀念頀各機關均懸旗慶祝照常辦公惟省議會及各學校俱休假一天 
　　會稽道尹張鼎銘委總務科長陳崇光來省陳要公 
衢縣富商謝天錫呈請督署集資採取各地樟腦設局製售盧督巳令實業廳督飭該商妥籌辦理 
　　黄岩縣屬澄江沙塗横亘不下萬畝前因官産處標賣後爭訟不巳該縣公民王懷等以事關全邑水利呈奉省長令行官産處查覆迄未聲覆昨又下令嚴催 
　　省議會副議長陳琪提議統一蠶種案先由本省蠶業各機關實行製種分送俾獲攺良巳付大會公决 
　　中校以上學生聨合運動會原訂今日（五號）在下城大東門舉行現因天雨順延 
[南京快信]  
　　英公使朱爾典氏前日晚車未能成行昨午軍民两長又在軍署設宴歡送各機關長官均陪席至午後二時興辭出城李督派本署外交顧問謝傅安陪送赴滬軍警政各機關長官均至下關滬寗車站歡送 
章嘉呼圖克圖昨午由公府熙翊衞使軍署陳副官陪同往游各名勝晚七時赴軍署宴會李督齊省長親自陪席優禮招待旋乘十一鐘晚車赴滬 
　　美國共和黨首領貝爾籐氏昨乘津浦車北上李督派上校參謀劉玉珂親送渡江上車並派軍樂隊在浦口車站歡送 
　　漢治萍公司派德僑賴倫赴龍潭勘礦經曹交涉員呈請軍民两長電部請示茲奉内務農商两部電復應予照准惟須由該公司照章請領護照並陳明地方官查照保護 
　　李督裁減本署顧問諮議昨巳發表每月節省三千數百元未裁各顧問諮議薪金均減發八成 
　　省議員鍾善道提議剷除揚由關種種積弊應咨請省長轉呈財政部派員澈底根究案盧瀚蔭提議請由本會勸告總代表王揖唐宣示眞意促成和局案又提議咨催省署速交六年度决算以備核議案均即列入議程付大會討論 
　　蘇議會昨接皖議會來電請協爭取消田賦附加並盼示復貴州省議會來電請協電反對湘督以官礦抵借　　欵項 
　　省署昨奉財政部通咨謂各省釐稅局長一差任期以一年爲限卽其人辦理稅收比較贏餘亦祇准留辦三月期滿即須撤換 
　　江蘇沙田局長劉煥因丁母艱經部電准給假一月治喪攺派會辦汪世杰代理 
　　新委東海縣知事陳世恩以東海地方毘連沭陽接近海濱素爲盜匪出没之區軍隊林立隨時剿捕自應聨絡一氣昨特援案呈請李督加委軍法官銜以資治理奉批照准 
　　印刷廠長蔣宗濤調充上海水電廠長差所遺印刷廠長經齊省長攺委本署諮議梁玉書接充 
　　李督孫夫人八日誕辰軍界賀儀均璧謝 
政務廳長蔡寳善前日因避五十晉一壽辰赴滬 
地方通信 
[松江]  
　　聨合會派定赴滬代表全國各界聨合會在滬地開會邀請各地聨合會派員與會松地各界聨合業由該會推定會長李二我評議部長張蔚丹偕同商界聨合會代表陸伯舟赴滬列席 
　　委員勘查天馬山荒情天馬山鄉自治委員張廉侯向縣公署呈報該鄉水荒略稱該鄉天馬山迤西直至巽巷地方計地三千畝悉數被淹至今水勢未退粒米無收請予派員往勘等情當經李知事派令一分所巡官尹子蓮赴鄉踏勘矣 
　　押犯中途殞命新橋鄉農人張某以領唱花鼓集衆鬭毆嫌疑被控到縣由縣判處徒刑两月寄押拘留所中昨拘留所忽將該犯交由地保傅知家屬領回旋即於路畢命據屍親片面之言稱係所丁勒索私賄擅用私刑因傷重斃命未知確否 
[蘇州]  
　　温知事黜陟警員吳縣知事温梀坡日前偕省委赴鄉秋勘時查有數處巡官長警擅離職守故回署後立命張警佐將東山彭分所長及某雇員又南北橋馮巡官斜塘派出所鄭巡長等分别撤差記過以示懲儆其車坊袁分所長與滸關吳分所長因辦事勤愼則有記功之說云 
　　又有自辦電燈說觀前市民公社前因振興電燈公司加人外股曾有發起自辦引擎之議開會數次未能成立茲聞又有謝某等重行發起積極進行巳於前日與上海某君訂立合同約於月内即可將引擎運蘇云 
[鎭江]  
　　貨價撥充善舉裕康祥綢緞號日前因申友誤進某貨除自行焚燬十九疋值規元一百六十三两外尙有存商會五疋刻亦證實確爲某貨當日開會時有人主張變價撥充慈善之一說茲該號巳託同業代爲售脫值洋七十餘元如數送交苦兒院矣 
　　飭警調查户口丹徒縣張知事現巳籌定調查户口辦法擬按照劃分警察區域責成各區長與各分所長公同擔任均於日昨開始調查並由縣布告俾免人民誤會 
[安慶]  
　　皖河修費有着皖懷憯太河流淤塞每值山洪暴發輙成水患前經呂省長呈請中央擬在印花稅項下截留一萬元以應急需惟印花稅分處一時無欵可撥刻奉部令飭由安徽財政廳在本年代墊中央撥付本省振欵二萬元項下扣抵一萬元俟修濬皖河籌有餘欵時再行劃還 
　　恃勢串買民産霍邱張虎臣爲張敬堯族弟往往恃勢凌人知事亦莫可如何日前因串買邑人趙益亭田地二十餘畝趙不服投縣無效不得巳赴省遂以串覇疊搶脅官埋寃各等情稟控省公署省長以此事關係綦重特令委阜陽縣知事前往會勘質訊呈復再行核辦 
[嘉興]  
　　委定育智校長嘉興學界張文波陳培芝等在西外組織一國民學校前巳呈准官廳立案並撥給開辦費在案當時各發起人本保薦陳國雄爲校長呈縣核委縣公署以陳係現任育材校長照章不能兼職攺委張廷柟（省立第二中校畢業）接充並悉該校巳佈置就緒聘請周浩江爲敎員業於前日正式開學矣 
　　丁銀再緩加罰八年份本縣上忙丁銀早屆徵收期滿因年歲荒歉民力拮据曾由張前知事呈准財政廳展緩两月加罰以示體恤在案現限期又屆王知事以禾邑災情奇重特呈請省吏於十一月一日起再緩两月加罰以示逾格體恤巳奉照准出示佈告各業户於本年十二月末日以前將應納新舊丁銀赴櫃如數完納毋再觀望云云 
[杭州]  
　　杭商會維持國貨之公函杭總商會前日巳開會選定商學會議代表何敬安等二十人昨又分函何君等云振興商務爲國家富强基礎我國地大物博出産繁富每因製造未精出品不良以致國貨日漸減縮長此因循恐陷於完全消減之地本會前巳一再通函勸告期於切實提倡近悉學界方面亦有發起維持之意茲擬聨合會議藉以挽回補救因於十一月三日特開大會公推執事爲商界代表屆時與會集議特先專函謹懇務希惠許是荷云 
　　電請限制甬滙紹興公民程丙臣等致省公署快郵代電云浙江省長鈞鑒查自上年平現以來限制滙費原以杜絶投機之事業故紹滙每千各定一元以運費作滙費也行之半載商民咸稱便利迄今甬滙一層尙屬漫無限制致爲一般投機家所利用查本年陰曆八爲下旬起每千元有去至三四元或七八元不等似此自由升降實於滙水名目之中仍含有現水之意紹甬壤地相連大受影響爲此聨名電請鈞座飭廳轉飭鄞縣知事趕速嚴加取締嗣後甬滙亦以運費作匯費每千元至多不得超過两元庶幾與杭紹市面不至相差過鉅而現水名目亦不至公然復活矣紹興公民程丙臣阮彬華陳邦彦陳均許枚胡燡張鍾沅姚顯同叩東 
[寧波]  
　　鄥碩士演講鄥志堅碩士留美三載研究敎育今始回國當青島問題發生時目擊美人士對華態度非常感慨本月五日晚寗波基督敎青年會特請其演講（我之美國敎育觀）翌日下午二時復假天勝舞臺演講（美國人士對於青島問題之態度）滔滔雄辯聽者鼓掌不絶大足喚起甬人士愛國觀念云 
　　東管鄉學務與善舉現狀鎭海縣東管區老　灣董氏私立軔初學校係董杏蓀君出資創辦延沈舜年君主持校務敎授訓練均極認眞故本學期學生竟達百人左右該校並設免費生十名以惠貧兒又老　灣地方素爲往來要道鄉間習慣時有無主棺木浮厝其間一至夏秋易滋疫癘現經東管鄉公民董杏生呈請縣公署擬出私資購置相當隙地一方繚以短垣將所有無主浮厝棺木遷入其中懇予核准給示等情當經該縣知事批示云查本邑浮厝棺木實爲不良習慣兹該公民自願獨力擔任經費將老　灣地方浮厝棺木購地遷人嘉佩良深除備案外合行布告爲此示仰該村居民人等毋得藉端阻撓致妨義舉嗣後該村附近一帶不得再有棺木隨地浮厝如敢故違定即分别究辦云云 
[濟南]  
　　籌備仲濟電車濟南巨商國進修孟廣聲王拱辰等十數人鑒於附近省垣錦繡川等處出産日繁商業漸盛苦於轉運不便特發起組織一仲濟飛輪電車公司由商埠至南山仲官約長四五十里巳於商埠三馬路設立籌備處並將簡章二十條呈請省署立案俟核准後即行勘測起築云 
　　省敎育會開會紀山東省教育會於上月三十一日下午召集各教育機關前赴山西全國敎育會議代表郭竹泉鄒少白賈子厚等報告會議時通過及未通過等案計通過者有二（一）擴充社會敎育（二）修攺女子敎科書未通過者係普通教育散會後警察廳爲聨絡學界預防學潮起見亦在該會樓上開會報告政學两界諸多隔膜易生誤會務望以後發生事件雙方均須負責每逢星期三六開政學聨合會一次以便商酌一切云 
　　創設利濟靛青公司濟商陳雅南濰縣人前在美國工業學校專門染科畢業近從化學上研究一種化合靛青屢經試騐成效頗佳現巳聨絡同志招集股本六千元組織利濟公司在商埠勘定地基定於十一月上旬開幕云 
雜評一 
[黨爭與武力（默）]  
　　軍府攺組案之初起氣象蓬勃大有一舉成功之勢然而吾人早料必有大困難在其後也何則黨派與黨派之爭不在理論之勝敗若何而在後援之强弱爲斷以毫無後援之黨派與挾有武力爲後援之黨派爭勢必無幸况乎攺組派活動之手段又不如反對派之敏速乎今南方武力派首領之對於攺組如唐陸譚等均巳鮮明表示反對之態度其爲攺組前途之一大打擊可不待言矣 
然而攺組派旣發難於前决不因武力派出面反對而遽自取消又爲意計中事則今後該問題風波之激盪又安能測其所至哉 
 
 
 

Page 8

 
 
   
 
 

Page 9

 
 
   
 
 

Page 10

 
 
湖北水災圖（十四）當時之水勢（二） 
本屆鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
本埠新聞 
[英商會聨合會開幕紀]  
　　文滙報云中國英商會聨合會今日午前十時在上海英國按察使署開會特請與會者有英按察使沙斯瑪禮爵士等員鐘鳴十下即舉行開幕禮香港代表約翰森氏動議舉上海商會代理總董美克萊氏爲大會主席即由天津代表布昌氏起而贊成北京代表美葉斯氏動議推上海商會秘書葛爾氏爲大會秘書由漢口代表法萊塞氏贊成於是乃宣布英使朱爾典爵士蒞會駐滬英總領事哲美士氏隨朱使同來即由主席起而歡迎朱使坐主席之右哲總領事坐主席之左主席乃動議在華英國商業歷史上第一次商會聨合會誠摰歡迎公使朱爾典爵士並表示業於朱使蒞會之感忱由香港代表杜威爾氏贊成於是朱使起謝商會通過歡迎提案之厚意繼發演說略謂聞諸君此次將討論急應考慮之商業問題諸君商榷之結果及所提出之條陳必可得適當之審察余必盡能力之所及以迎合諸君之意見諸君討論之進行余不欲有所干預今特就余在華個人之經騐略獻芻議或可有益於諸君也余於四十三年前抵華時適在瑪加禮氏遇害之後而烟臺條約猶在談判中也當時中國行活勞工商業狀况與今日逈然不同上海與倫敦間之海電交通尙無多時中國亦無電線其唯一之鐵路僅上海至吳淞一段旋經拆毁而基軌道則運往臺灣僻野當時商業限於沿海諸口岸但人漸注意於内地前輩瑪加禮氏基爾氏巴白氏等之游紀使有識之士傾念於海濱以外素無所知之廓土至是諸口岸之外商始了解四百萬方哩土地三萬萬人民與商務之關係蓋三萬萬人民乃消耗與生産之原素中國對外貿易之基礎卽在此也此後二十年余見中日戰爭余駐朝鮮十載覩朝鮮帝國之傾覆一九○六年余復來華則見空氣中有新精神矣中日之戰拳匪之亂與俄日之戰皆皆驚醒中國破其長夢矣鐵路計畫乃爲人討論報紙漸傅佈於各省英商漸伸其手與内地銷貨者直接把握自余思之此誠商業新趨向中最重要之事也吾英人在華巳樹立甚好商業但停頓不前以中國户口言之吾英人之商業尙屬有限嗣知中國素爲自行供給不待外求之國當予以能造成需求之供給物賴諸大公司如英美烟公司亞細亞油行美孚油行卜内門洋藏公司等之慘淡經營凡從前華人見聞不及之貨物遂成全國家逐日必用之品矣今者上海等處設立華語學校以養成經商内地之人材此種事業大可稱讚余甚望中國政界友人對於外人之經商内地當表示更寛大之精神蓋此舉不獨有利於辦進口貨之外商且大有益於中國用户也吾人之條約與合同爲吾人在華權利之特准狀固屬有用但余信在今日時代當以他種辦法爲條約之輔助物商業不爲狹境所限其性如水常欲長流於各方面也補救之策在擴張鐵路之交通各種困難胥可由此决之中國現有之鐵路不足七千英里以中國土地之廣至少當有五萬英里路線方便交通余在北京年年籌思將何以擴張之想諸君亦必大注意於此敷設鐵路非空言所能爲必有極大經費始可舉事不幸中國目前似無此財力今雖他國亦復需欵孔亟然吾人仍惟有屬望外國予以接濟並望中國統一路政以保其安寗與功率而巳中國擾亂不息各方咸有違言地方不靖則商業之發展受其阻礙所可異者近年中國商業較往昔爲大而人民之生活與商業並未大受黨爭之影響如預料之甚觀報紙所載似國内戰爭如何劇烈實則大半皆係紙上戰爭而主要軍火則爲銀彈耳吾人當能記得從前中國無須新思想中所謂之政府蓋地方政府巳發達至一種足供人民所需之程度也顧自交通具新聞紙與商業傅佈以來省與省之觸接較前密切而中國與外界之觸接亦較前密切乃發生有效能政府之需求今日中國大事即在造一有效能之政府余恐其進行甚緩吾人必於此時穩健行事而覓吾人所能覓得之保障焉中政府雖有破産之象但中國之信用在基礎上尙爲穩固信用所依據者即爲中國土地與人民此二者皆堅實要素也目前騷擾不過暫時而實在補救則在攺良運輸運輸旣巳攺良則中國政治上財政上實業上商務上之攺造皆易爲力矣内地捐稅之怪象久爲中國擾亂之源非至運輸攺良與中央政府有直接管轄權及於各邊境後此種怪象莫可透澈糾正國家紛爭雖有統一之徵稅制度亦不能實施有效也内地捐稅問題當然與海關稅率有密切關係立約國巳允於两年内修正現行之稅率吾輩能及早討論此事權衡稅率更動關於吾人商業進行之影響亦計之得也苟余觀察爲不謬中國不久將入大實業國之階級其原料與其人民之技藝固極宜於實業今後許多年内中國實業將爲英國與進化發達國實業上之輔助物是以吾輩適當政策在會同華人提倡發育中國之實業今各方面華人方乞助於吾人余信偉大前途待諸吾人者即在供以工業上與財政上之助力及商業上之組織以期增進其産額與發達其眞富耳中國之富可增全世界之富且可助戰爭糜爛之修復焉英人在華商業在戰局數年中因出産中心點失其常度而運輸之具又復缺乏故受種種之妨礙今原狀之恢復非一蹴所能幾吾英人備嘗困苦精力爲疲惟據現象觀之英國今巳超離逆境英人穩健以其緩而有恒之步趨求與新事態相適合其恢復力與常識爲余所深信此余對於前途之觀察爲之信任與希望交集者也世界各處之英人關於攺造事業有一步之進境即爲國家盡一分之助力余知諸君必能竭其所長以謀公共之福利余祝諸君討論各事咸能成功云云朱使演說旣畢主席動議上海英國商會誠摰歡迎參與聨合會之各商會代表及香港商會代表繼發演說略謂英商在華乃以經濟之意味非政治之意味經營一切此節殊關重要香港爲遠東英國唯一殖民地在華英人非係殖民且不抱殖民之野心聨合會亦與政治毫不相關此與往日此類會議性質不同此次聨合會尙有一潛伏之特性即將個人之企圖化爲全國之企圖是也如議事日程内第一提案（促請英國與殖民地之製造家及出口家凡於能用英人之地宜用英人推銷其貨品）此案果得通過則凡同意之人不特可廢棄廠前溝通商業關係之慢性且可奠定原則此項原則就國家觀察點而論實較戰前之經濟得一大進步也戰前經營商業之法不能用諸今日昔爲各個經營今當通力合作試以近二十五年來英德之商業競爭言之英國有資本十萬金鎊之商行無數而互相競爭德國商行之數較英爲少但其資本多至五百萬金鎊且皆通力合作英國自一八八一年以來商業縱稱發達究不　及德之盛此其原因雖不止一端而其大原因則在德國能知近代狀况非以大規模之商社經營商業不能爭勝卽美國之勝利亦何獨不然大規模之商社能行於中國者簡言之其法有三各不相同（一）合組商社其社員由一總發行機關銷其製品（二）合組商社無總發行機關惟互訂合同維持物價畫定界域（三）集合商社不過問物價或界域惟商定出售物品及樣品種種條欵此外會員如有其他方法儘可提議製造家與商家之利益或有牴觸之處但爲擴張英國商業計急宜互籌提携方法此爲聨合會所應討論者也今所以動議歡迎與會之各商會代表者蓋以如今次之會議大可結合吾人共趨一途即擴張英國商業是巳今次會議結束之時吾人如能結成一體每年集議則今次聨合會將造成一團體以貫澈代表遠東英人之利益並以在華英人輿情全力擁護其利益云云上海商會董事斯密士氏起發簡短之演說贊成主席所言且略有建議於是主席動議以大會轉爲委員會由英使署商務參贊福克斯氏主席凡會議及討論各代表均得與會主席提出此案後略謂大會之所以須轉爲委員會者非有擯絶到會任何代表之意蓋以議事日程頗長此爲辦事之最便方法耳福克斯氏之被推爲委員會主席經天津代表布昌氏贊成福氏即起演說略述各商會歷史並謂戰爭之變遷今以迫令英人以國家之觀察點注意商業問題云云演說畢主席宣告散會並告到會諸員於午後二時半開委員會 
英報主張庚子賠欵移充學 
[費希望英商會請願於英政府]  
　　宇林報社論曰據某通信社消息陸徵祥之赴羅馬與請求意國取銷庚子賠欵移充留意學費一事有關此說是否事實抑爲推臆之詞吾人無自知之想意國對於斯事一定自有辦法固無待外來勸告而後决也惟吾人於此有所感觸而欲一再致問英國對於庚子賠欵究將抱何種態度按一九一七年中國加入戰局時庚子賠欵乃緩付五年試問五年後英國果將要求中國照常償付乎揆諸法理索欠固屬正當但未免有不仁義之氣味至於政策惡劣尤不待言今日華人之受有敎育者於庚子賠欵問題感念甚深此乃無可疑問者彼等以爲極少數前人所造之孽現由大多數後人受之蓋拳匪之罪固大但不應由全國負責且造孽者久巳不在人間或巳削除權位而賠欵則迄今尙在其爲華人與西人間之障碍殆有非一般人所能想像者焉吾人今非謂賠欵應完全取銷也華人所請求者不在此華人所希望者亦不在此吾人不過願見此欵移作中國學生留英學費俾得用於有益於中外人之途耳英國財政部現方羅雀掘鼠不獨不放棄其舊有之入欵且正籌覓國家收入之新源故賠欵移充學費之議或非其所願聞要知未繳之賠欵爲數今巳無多較諸英國目前一日用去之經費餘多無幾英國除去此欵未必巳身遽感嚴重之不便若移充學費則必能大有利於英國其效力之大非徒以此欵併入國家稅項用以供給海陸軍費或用以維持人數多逾其分之行政機關者所可同日而語其故以游學歸國之學生無異爲留學國鼓吹實業之委員也此層理由本非吾人所願特别注重者顧財政部人員大率祇知實利而不顧念感情故吾人不得不作此言以期引其注意焉七月份華人所著之醫學報載有懇請各國允將庚子餘欵移作游學經費之文著者於美國退還賠欵爲華人所感激一層一再言之其結果語略曰中國今巳有青年多人從事於法律工程商務科學美術醫藥等事業苟得適當之提倡當可爲中國爲世界放一異彩但若列强退還庚子餘欵規定僅用於海外游學之途則成就尤多當可增進世界物質上與精神上福利有非任何海陸軍所可比擬也云云此種言論實獲我心今英商會聨合會將開幕矣於一星期中辦理種種職務之際或能稍分時問以討論此問題而請願於英政府歟是則吾人所期望者也 
[美國將開第七次商業大會]  
　　大陸報云明年五月十二日至十五日舊金山將開第七次全國對外商業大會其注重者爲太平洋問題現以特别通告郵寄上海商人且租定花旗輪船公司之愛瓜多號專載東方代表前往與合 
省議會之重要提議案 
[勸告王揖唐宣示謀和眞意]  
　　省議會議員盧瀚蔭提議請由本會勸告王揖唐宣示眞意促成和局案云吾國時局之安危視乎南北和議之成否王總代表揖唐南來旣遭各方面之反對如果憫念時艱顧全大局自當潔身早退以息雙方之爭執而乃悍然抵滬如箭在弦迭次宣言以表示其終不辭職之决心而未公布其如何謀和之誠意本會讀所來儉電殊多惶惑不知總代表此次主和對於新國會能否犠牲對於安福部能否脫離憲法將由何人制成軍閥將至何時裁定財政將用何術整理舉前日所未協商就緒者悉能開誠布公使人皆曉然於眞意所在萬一决裂咎有所尸竊意元首所訓軍民各長官所勗均必有所持之目的默示以委託代表之意旨今王總代表旣向本會通電本會應盡忠告之義務擬請復電敦勸迅將如何謀和之眞意明白宣示以釋兩方之疑慮而促和局之進行庶可望同胞之慘禍早除也是否有當仍希公决 
[紀青年會昨晚之演說]  
　　昨晚表年會開演說會請應尙德碩士講（吳偉夫博士之救華大計畫）到者三百餘人八時一刻先請俄國音樂家四人奏琴唱歌八時半由宋漢章君主席請應君演說大致謂吳偉夫博士係加里福尼亞大學昆蟲學敎授爲最博愛之人去歲曾在金陵大學專任注重實際上敎授故其計畫亦都趨重於實際所謂救華計畫者亦然臨歸國時即將此極大計畫發表擬設一機關（即實業大學）似學校而非學校似工廠而非工廠似家庭而非家庭包羅萬有無所不備其中以學爲綱以工生利以個人爲本位有互助之精神譬之開一煤礦即以之爲學校凡其中一切工人均有指導者按科學敎育之所得利益卽爲其收入之資凡爲師者以所授生徒之成績而定其報酬每班最多十五人以不耗費能力爲標準至其敎授者不一端凡近礦之區必爲工人居住之處於是家屋之構造衞生之設備家庭之攺良莫不按法敎授更推而至於交通機關如何使之完美如何使之整齊均可按科學指導之更可使所有在該團體之人無論男女老幼皆能外禦其侮一旦有事則如美國小學校之避火演習端在乎平時之敎練至籌欵及人材問題則美人可以帮助現在但須華人之贊助而力行耳云云最後應君分送到會者以實業大學入會願書並聲明此實業大學名稱往往有人誤會擬攺名協會云 
[公共租界取銷敵僑騐照]  
　　公共租界工部局於十一月五日發表第二千六百五十九號示文略謂敵僑執照所載第二與第四規例自本日起取消無效此後德奥匈僑民無須再赴捕房騐視執照云 
[美議員提議高麗問題]  
　　大陸報云本埠接有私電謂美國國會議員美森氏巳以表示同情於韓民之建議案提交衆院高麗問題此爲第一次提出於國會 
[美領署布告運貨領照時刻]  
　　大陸報云駐滬美總領事航運科主任昨日發出布告謂嗣後凡向領署領取運貨憑照者午前送到則同日午後三時可取午後送到則翌晨十時可取星期六日領署辦公半日十一時前送到者午後十二時二十五分可以取之此蓋爲利便領照之商民起見也 
[全國各界聨合會籌備會紀]  
　　前日（四日）全國各界聨合會開第十八次籌備會到者十六人推馮驥駿主席馬少奎紀錄報告（一）施洋君由寗函告當地各界籌備各界聨合會情形（二）胡克勤由蕪湖函告安蕪两地籌備各界聨合會情形（三）金華各界聨合會來函告成立（四）安慶中華基督敎表年會救亡十人團函告巳聨絡各界組織各界聨合會派代表來滬（五）瓊崖全屬學生聨合會來函報告當地維持國貨情形并傅單二紙（六）籌備員劉振羣因事請假留函提議六事討論畢繼續討論會章草案馬駿張敬之黄宗漢陸濟邱稼禾均有討論通過後由馬少奎提議推大綱起草員三人衆贊成當推定馬少奎程學愉馮驥駿復對於籌備大會進行事宜略有討論即散會該會接長辛店來電云全國各界聨合會轉各團體均鑒政府自拘捕請願代表以後近復乘美上院否决山東修攺案之機私與日本直接交涉並借欵三千萬以地丁糧稅作抵押品負國殃民莫斯爲甚敬希貴會從速籌商辦理並希聨合各地各團體一致否認秘密外交非法借欵中國存亡在此一舉謹佈電聞長辛店各界聨合會救國十人團聨合會同叩 
[上海各界聨合會今晚開會]  
　　上海各界聨合會昨致各團體函云逕啓者案准評議部議决由各團體籌集捐欵特派代表北上慰問各被拘代表並濟需要業經函商貴團體尅期籌集以便執行茲以事不容緩訂於本月六號（即舊曆十四日）下午八時召集評幹两部全體職員開臨時談話會推定北上特派員各團體籌得捐欵若干即希蒞會報告事關被拘代表苦痛務希撥冗準時出席尙有其他會務並須磋議 
[五區商界歡送留美學生]  
　　滬北五區商界聨合會職員昨日午後二時開會歡送前任職員孫毓衡赴美專門研究電汽工業孫君與同會蔡仁初爲摰友所有游學養家費用統由蔡君擔任是日該會正副會長范鵬鄧少屏仲佩紳因事未出席預推蔣介民爲代表此外職員到會者有鄔炳華馮敦善甘善庭陶全福馮墨卿張雲堂姚克仁倪如海辛守義尹恩容子銘沃良柄張文忠潘定章范紀生周穆敬等十一人首由范介民君起立述歡送詞略云（吾人與孫君話别在即以平日朝夕相聚之摰友一旦遠適異國此時情景未免黯然時至今日飛艇電音天涯咫尺則孫君此次游美雖遠隔太平洋不仿作暫離跬步想也茲當孫君欲去未去之時旋繞於同人等腦海中者約有三端一（感觸）二（希望）三（責備）是也我國自清委迄今當爲睡獅漸醒時代乃日言革新政治而政治之混沌如故日言提倡實業而實業之幼稚如故日言攺良社會而社會之腐敗如故日言普及敎育而敎育之黑暗如故有此幅員有此人民而國内無完美學校以作育青年使五大族之幅員變成裸國不知世上有文繡之衣四萬萬人民化作盲人不知世上有朱黄之色不得巳驅我國之子弟置鄰邦之莊嶽以冀竊其緒餘人趨亦趨人步亦步其志可嘉其情可憐今試思美利堅共和國也我中國亦共和國也乃一則如此一則如彼有不爽然自失哉此同人等對於孫君赴美求學不能不大增感觸者也惟其感觸愈深斯希望愈大希望愈大斯責備愈苛我國有孫君之志願如孫君之天資處孫君之地位此其數何止千萬然赴美求學者歲數百人或數十人是得受敎育者如碩果晨星此外之依然居裸國作盲人者固不啻恒河沙數也故同人等以孫君此次求學非僅爲一巳求學當挾我全體同人而代爲求學亦非僅爲我全體同人求學當挾我四萬萬之同胞而代爲求學今日孫君之去譬如蜂之採花蠶之食葉他日孫君之歸譬如蜂之釀蜜蠶之吐絲此則同人等本希望之心責備之心而爲孫君預祝者也抑同人等尤有進者我國之出洋留學者巳數萬人其間借留學頭銜以爲升官地步者百中常九十焉今我孫君非素以福國利民自任者乎所望他日歸國時母忘今日之抱負本所學以餉我國同胞則同人幸甚國家幸甚云云次由孫毓衡答謝略謂今日蒙諸君子謬愛爲毓衡特開游美歡送會毓衡菲才寡學何足以當毓衡此次游美若非蔡仁初先生之助力雖有此志徒成畫餅故毓衡之意以爲與其爲毓衡開歡送會毋寗爲蔡仁初先生開培植實業人才資送游美學生之紀念會名義較爲正當毓衡此次赴美不特所需之學費由蔡仁初先生擔任即舉家衣食之需亦由先生完全負責此尤人所難能先生爲慷慨好義猶未足以譽先生先生洞察吾國貧弱之原因由於實業之不興實業之不興半由資本不充半由人才缺乏於是本其福國利民之大志不惜犧牲金錢爲國家培植人才毓衡知自今以往得蒙先生之資送游學歐美者山一而二而十而百苟其力之所及雖至於無窮亦所不惜非止毓衡一人巳也今日在會諸君子中亦必有擁鉅資欲求福國利民之道而不可得者盍亦繼蔡先生而急起直追使貧家聰頴子弟有志游學歐美者得以遂其宏願以救我危如累卵之中國則諸君子之令譽將與中國並峙而不朽矣次沈卓吾等略有演說握手而别 
[民國路商聨會評議常會紀]  
　　前日（四號）下午七時民國路商業聨合會在永安街首福里事務所開評議常會到者九人由評議長主席報告議案两則（一）對於各界聨合會來函慰問請願代表事（二）本會所派各界聨合會幹事告假事旋經各評議員討論之下議决對於第一案准在經濟上補助交各界聨合會收領代爲慰勞對於第二案准其請假二月末由主席報告置辦本會器具經過事衆皆滿意散會巳鐘鳴十下矣 
[兩路商界聨合會開會紀]  
　　四川路崇明路商界聨合會日昨下午八時假北四川路羣芳居開職員會到者十餘人由正會長張鱣堂主席報告前在總聨合會選舉總副董事及經過各種情形並述總會辦事事務所現正積極籌備其開辦經費由各路出席者認繳特别欵一次本會旣巳加入自應與各路一致行動故本會認繳特别捐欵洋十元乂本會所推定之董事三人立於丙種地位應繳總會每月會費洋十八元連同巳認之特别欵洋定於明日一併送至總會以總會掣付收條爲憑當衆通過又報告今日接到副會長陸文中來函述及本會事務所實爲當務之急鄙人亦有是心惟本會經費困難前收捐欵巳所餘無多茲擬依照總會辦法由各會員自由認捐一次以利進行衆皆贊成當場認捐者十三人如下（聨益貿易公司）五十元（麗昌號）十元（裕泰號）（羣芳居）（元亨號）（洪盛當（履新號）（永昌號）（廣南安）（粤和昌）（周三記）悅興號）（陸興鴻）各五元尙有未到會三職員及會員等擬另派交際員向各該會員補捐數目多寡悉聽自願又提議本會事務所現擬積極進行擇一相當地點一經開辦勢必須聘請書記一人僱用茶房一名以專職守當經多數表决通過又副會長陸文中提議本路各商店學子大率限於境遇所迫不能盡情向學本會自應興辦商界補習夜校且俟事務所賃定亟宜組織使商店年輕學子不致曠廢寳貴之光陰經全體表决散會巳十一時矣 
[中西女塾同學會成立紀]  
　　前晚（四號）中西女塾全體敎職員及前曾肄業於該塾之學生在三馬路二十一號開同學會成立大會到者七百餘人先選舉職員舉孔庸之夫人爲會正席德彬夫人副之宋美琳周濮泉二女士爲書記沈彬貞女士爲會計鮑列伯女士及黄佐庭夫人爲顧問次討論各同學對於母校宜如何輔助其進行並希冀其發達次又議及今日我國女子對於社會上之服務與女子普及敎育曁攺良諸大問題該同學等並望此次同學會成立之後凡前曾在該塾肄業之學生皆須入會共策進行該塾同學會之會員多係巳成婚者所適之人咸於政治敎育外交實業軍警工商各界上佔重要位置故頗有轉移社會之勢力且均具世界眼光聞議定此會成立後即須分任職務以實力攺造全國女子之舊積弊而輸以新智識對於敎育方面尤以注重攺良全國女校以期普及爲前提該塾同學生幾遍全國誠能用期毅力熱忱攺良風化昌明女敎則吾國女界前途之幸福胥於該會是賴焉 
[勤業女師範歡迎校董]  
　　法租界勤業女子師範學校昨日開會歡迎校董南洋華僑日里棉南國貨公司代表梁福屏君到者有校董謝復初沈鳳石及來賓陳壽元鄭效伯黄日升等數十人午後三時開會首由該校敎員報告開會宗旨次學生唱歡迎歌次學生蕭琴貞讀歡迎詞次學生史彩貞演說歡迎意義大要謂歐戰後列强以經濟能力向東亞大陸活動加以東鄰日本工商勢力純以中國爲尾　最爲可怕今國人羣呼救國而謀抵制然苟非本國有貨不可實行抵制今梁君創辦國貨公司意在以實業救國吾人甚希望梁君所辦之國貨出品能滿足國民需要庶可眞正抵制云云次六歲幼稚生吳琤華登台演述故事以表歡迎之意次梁君致副略謂吾在南洋與董僑等一致謀救國方法組纖國貨公司此次冋 
 
 
 

Page 11

 
 
國調查經過廣州厦門福州上海杭州蘇州而至北京今折至上海見國内發物可攺良製造以抵制外貨者甚多惜大半規模狹小未能令人滿志甚望諸生努力求學以預備擔任國事次校董謝復初致詞畢來賓陳壽元黄日升等相繼演說大要皆稱美梁君提倡國貨爲眞能救國而對於本校復盡力維持尤屬熱心敎育等語一面勉勵學生當勤學業期不負梁君盛意云時巳五鐘摇鈴餉茶點散會 
[五次勤工儉學生調查表（五）（續）]  
姓名　　年歲　　籍貫　　　　曾在何校畢業　　　住址　　　　　　　　現往何國 
鄭延榖　十七　　湖南長沙　　保定育德留法班　　清泰都柏家村　　　　法 
曾克臨　廿三　　福建閩縣　　北京正志中學　　　　　　　　　　　　　法 
毛顯球　廿二　　浙江　　　　清心實業校　　　　杭州　　　　　　　　法 
黎開繩　廿二　　江西萍鄉　　萍鄉中學　　　　　萍鄉湘東　　　　　　法 
鄧輝祖　廿三　　湖南祁陽　　第六聨合縣立中學　祁陽中東區龍口源　　法 
賀果　　廿二　　湖南寳慶　　保定留法預備班　　湖南寳慶小東　　　　法 
任安昺　二十　　湖南湘陰　　保定留法預備班　　北京　　　　　　　　法 
余增生　十九　　湖南醴陵　　湖南廣益中學　　　醴陵普口中　　　　　法 
彭寛　　十八　　湖南茶陵　　旅鄂湖南中學　　　茶陵衷門黄堂原巷里　法 
汪庭賢　十八　　湖南長沙　　保定育德留法工校　長沙又一村桃潭别墅　法 
黄庭經　十八　　湖南　　　　高等小學　　　　　湖南資興縣北鄉七里山法 
蕭自乾　十八　　湖南　　　　保定育德留法學校　寳慶　　　　　　　　法 
羅明俊　二十　　湖南長沙　　保定留法商業班　　長沙北門城隍街六號　法 
傅驥　　十九　　湖南　　　　保定高等留法工班　瀏陽　　　　　　　　法 
熊雲甲　廿七　　湖南寗鄉　　湖南第一聨合中學　湖南寗鄉九都黄絹橋口法 
歐陽靈澤廿一　　湖南醴陵　　湖南第一師範　　　醴陵南門船灣陽家坊　法 
胡鹿岡　十八　　湖南寗鄉　　保定育德中學　　　長沙稻榖倉胡宅　　　法 
張昆弟　廿二　　湖南益陽　　湖南第一師範　　　湖南益陽三里上板溪　法 
樊德染　十九　　湖南醴陵　　湖南廣益中學　　　醴陵東三區白市清水潭法 
[蒙古活佛來滬]  
　　蒙古章嘉活佛南下游歷曾由中央電令蘇浙各軍省長飭屬迎護在案昨日（五日）上午七點半時由南京乘坐頭班火車來滬當經王代護軍使派副官王嘉溪參謀長馬鴻烈三十八團第二營營長李廷美率帶士兵一連在車站迎迓活佛所帶隨員僕從甚多抵埠後卽坐汽車往南市兵工廠暫駐以該廠西公務廳爲庽所 
[又有米船被刦]  
　　邇來南北帮各米船行駛内河一帶往有被盜搶刦之事發現前日（十一日）又有船户華德峰由嘉善順豐裕米行雇裝白米一百六十石秈米七十石並該處謙吉洋貨店託帶寄上海源順泰現洋二百五十元又隆興莊支票一張計銀三百两於是日夜間駛至杜家行相近突來盜船三艘盜匪十餘人開放手槍一響逼令停駛即躍上華船將託帶現洋莊票及華之金戒銀表船夥衣服等物約值一百餘元搜刦而去臨行時又開放手槍二響昨日華將船開至上海即報告源順泰一面至隆興莊囑其止付一面報告閔行水上警廳請爲緝拿 
[米客南帮公所籌商防盜法]  
　　昨日米客南帮公所因日來運米船隻被匪徒搶刦者甚多一星期中發見四起爰特開緊急會議由董事嚴少泉報告迭接内地各埠十餘處米行來函聲稱米船被刦運儎可危且匪徒膽敢開槍拒捕非速禀水警廳添派巡船兵艦分途巡弋不足以資鎭攝等語應如何妥籌辦法請公决旋經衆討論之下以目下米市正旺之時每日運至上海之米船不下七八十號或係先滙銀洋至各埠或係載米至申由原船帶洋回去如此情形殊覺危險結果决定聨合常昭錫金仁榖碾米四公所此後如米船開行必須集合四五艘一齊開行一面由公所禀請蘇省水警第一第二两廳温趙两廳長卽日加派水警巡船及淺水兵輪游弋各處以資保護 
[電飭超武兵輪游弋外洋]  
　　超武兵輪係浙省水警廳巡洋捕盜之艦邇來浙省寗台鎭守使何茂如查得江浙交界外海洋面黄龍泗洨佘山大洋大戢等五山頭一帶航海各船時被海盜搶刦亟應調派兵輪游弋是以商由浙省外海水警廳准將超武一艦撥歸寗台鎭守使署差遣此次該艦奉盧浙督軍令飭儎運車隊赴温業巳抵滬昨經何鎭守使電飭超武艦長將兵送往温州後逕赴江浙交界各洋面游巡以保航商 
[滬杭路近事紀]  
　　運送電機與槍械滬寗杭甬两路管理局昨接交通部電云准陸軍部咨稱邊防司令部需用無線電器由滬運往北京希飭該两路准予備車裝運等因任局長奉電後即飭車務總管轉飭所屬備車裝載聞是項無線電機巳於昨日（四號）由押運員戚績芳前來報裝計大小三百九十五箱重五十餘噸分裝鐵篷車四輛除將陸軍部護照及半價券騐明發給外此項車輛巳於昨日（五號）裝畢當於下午由上海南站出發至上海北站由滬寗路火車運往南京轉津浦火車北上又上海兵工廠接陸運部電令需用過山砲機關槍等項希飭照撥等因當經謝總辦飭軍機科檢撥並將陸軍部護照具函派押運員張國恩賫呈滬寗杭甬管理局任局長騐明飭知車務總管轉飭上海南站預備車輛裝運昨由上海南站預備鐵篷車二輛計裝七生五山砲八尊七九機關槍八枝分爲七十餘件昨（五號）巳裝妥於上午十時二十分開出之货車掛往上海北站由滬甯路火車運往南京轉津浦鐵路火車運京 
　　悞時列車之限制滬杭鐵路一百十六次夜快車與一百十七次夜貨車本定在長安站交會上月二十六夜一百十六次車因汽管不靈沿途誤點臨時攺在斜橋交會而一百十七次車之司機人事前未知詳細直開進站幾與一百十六次車相碰雖經當時覺察巳極危險現在此項情形巳經該管車務總管查悉昨特嚴飭各站各車員司嗣後各列車如因誤點而更攺交會地點時應令誤點之列車先在外揚旗之外停車俟該準點之列車進站停妥後方得進站通過以防意外危險若不切實遵行致有上項情事發生時定予嚴重之處分云 
　　津浦路局之來函滬寗杭甬两路管理局局長任小山昨接津浦鐵路管理局函云查本路加開特别快車係因乘客擁擠車座不敷專爲支配買票客人座位維持失序而設所掛車輛無多座位有限是以對於免費車證及減價各券一概不能適用業經呈明交通部在案茲查車務處收繳各項車票内有各路所發之聨運優待劵劵面上有加蓋准坐特别快車之戳記查聨運優待券規則雖有執票人願將特車附加費全數繳納車上尙有空閑可通融乘坐快車之條文而詳核通融二字之意義係指遇車位空閒時而言並非確定准坐之辭且本路尋常快車仍與特别快車逐日相輔而行開到鐘點相差祗數小時於執持免票及減價券之旅客並無不便現在本路車位之困難旣如上述不得不暫取嚴格主義除分函外應請轉飭各主管人員嗣後簽發優待券勿再加蓋准乘特别快車之戳記以免換票乘車時發生爭執云云 
[公司註册手續之變通]  
　　滬海王道尹南北两商會昨日同接江蘇實業廳咨文公函云本廳前因各縣以公司註册呈請至廳凡有疑義及與現行法令未符者均逐加指駁令縣轉飭分别更正聲明然後呈由省長核咨農商部請發執照以昭愼重但定章公司非經註册不得着手爲開業之准備而一般商民心理無不期捷速而憚稽遲况自歐戰告終以後事業之涉於投機者尤宜急起直追稍涉遷延卽有過時之慮又商家非比官廳遇有呈送章程及其他附件等項或需臨時僱人繕寫費用滋多官廳對於所呈即使毫無指摘層遞承轉亦需累月經旬若一經往返駁復甚或至再至三微特商民之營業不免坐失時機卽繕寫之紛繁亦且暗增消耗擬嗣後遇有註册文件到廳除關於各項重要之點或有疑義不能明瞭者仍隨時飭令更正聲明外其餘文字及形式上未臻完備應行修正之處卽由本廳擬具意見書隨文呈轉俟奉部核定後卽將該意見書及所奉部令分别令行各該縣知事轉飭該公司將遵照修攺之處出具承認書送縣核轉其業經承認照攺之章程等件即無庸再將全文繕送以免紛繁而期簡捷并因公司註册以呈請設立者爲最多而應送文件亦以設立註册爲最繁擬將各種公司關於設立註册文件編訂簡章加以說明俾便遵循呈請農商部核示在案茲奉第二二五四號指令開據呈巳悉查關於公司註册手續所請變通之處深屬切要簡表亦極明晰應卽照准辦理以便商民惟遵攺章程免將全文繕送一節若僅送照攺各條存案卷册不免有失整齊未便從簡除將簡表留存外合行令知轉飭遵照此令等因奉此除分别咨行外合即抄錄簡表咨函查照并轉行各商會通告各商民一體知照 
　　附錄變通各項公司設立註册應送文件簡表計開（一）無限公司（章程）由各股東公司訂立載明公司條例第十條所列各欵并各署名簽押（禀請書）照公司條例第十一條及公司註册規則施行細則第三倏規定各欵塡叙事實由全體股東署名蓋章或簽押（營業概算書）公司開辦經費及全年各項收支數目分别詳細開列（證明書）股東有未滿二十歲者或有夫之婦時照公司註册規則施行細則第六條第二項之規定加具此項文件無限公司因合併而設立者除備具上項文件外并須加具公司條例第五十三條第三項所定通知或公告及照公司條例第五十四條所定償還或給擔保之證明書（未完） 
[利華銀行招股章程]  
　　本埠商界在滬組織利華商業兼辦儲蓄銀行巳擬章請商會轉呈北京農商部立案並由發起人朱葆三沈聨信李志方姬覺彌李栢葆聞蘭亭張詠霓嚴漁三樂振葆蘇筠尙陳文鑑謝蘅牕柳鈺棠錢達三等並將該銀行招股章程分發商界廣爲招股茲將章程錄下第一條本銀行爲股份有限公司定名曰利華商業兼辦儲蓄銀行股份有限公司第二條本銀行股本依本銀行章程第四條規定總額爲五十萬元分爲一萬股每股五十元除由發起人業經認定五千股外今招五千股計二十五萬元第三條凡中華民國人民皆得入股爲本銀行股東第四條入股者可至本銀行籌備處或各發起人處認購股份第五條數人俣股者應以一人出名爲股東第六條入股者應塡寫入股書並將股銀一期繳清即於交股次日起息第七條入股者股銀交上海中華銀行行镊敢據候塡發股票時再以收條換取股票第八條股東有遵守本銀行章程及其他法律規則之義務第九條股東有到股東總會及選舉董事監察人及被選舉爲董事監察人之權利但照本銀行章程第二十五條規定其被選舉權以有一百股以上者爲限第十條本銀行招股期限以两個月爲限第十一條本銀行俟股欵收齊後即召集股東創立會第十二條本章程未備之處悉以本銀行程爲率第十三條本章程俟招股完竣時失其效力 
[東陽卸任知事巳赴新任]  
　　前浙省東陽縣知事調任天台縣知事胡味蘭（字遠芬）因赴新任由該縣乘舟來滬換乘寳華輪船赴海門再赴新任旋由新任東陽縣李知事因胡交代公欵未清遣書記傅紹裘來滬會同甬江駐滬戒嚴司令部稽查趙經武報告第一區警署請爲扣阻當經趙署長派警將該知事帶署質問之下一併申送警廳己紀昨報茲聞到廳後即由徐廳長飭科預審並騐明胡知事所呈赴任省憑胡知事即將在東陽縣任内交代情形陳明當以傅趙等未備該縣正式公文本廳未便辦理遂令胡趕速履新所有欠繳未清公欵應俟到省結算傅趙斥還昨日胡知事巳攺乘寗紹輪船起程徐廳長特令趙署長撥派長警两名護送登輪 
[青年會消息两則]  
　　本星期六下午三時及晚八時開音樂大會請俄國音樂家四人奏樂售入塲劵預定坐位者每人一元臨時入席者會員每人四角非會員每人五角學生每人三角云 
　　星期日晚七時半請美國駐法華工幹事都立華君演說（我之華工回國觀）都君係中國主日學合會總幹事即都春圃君之長子生長中華善操華語於吾國風土人情無不熟悉茲由法回華携有戰時圖盡與紀念品等准於是晚蒞會將戰時情狀及對於華工之將來詳爲演講留心時局者盍早蒞聽 
[廣慈苦兒院二週紀念預紀]  
　　閡行鎭廣慈苦兒院開辦以來顔形發達近聞該院定於古曆九月十八日二週紀念舉行菊花大會佐以影戲京劇新劇灘簧說書等種種餘興門券分日夜二種現正後事佈置 
[仁濟堂覆唐蔚芝函]  
　　仁濟善堂復蘇州太倉縣紳唐蔚芝函云謹啓者竊則敬自前年患麻木不仁之症調治迄未痊可致疏趨謁歉罪實深昨奉手敎敬承豈是貴縣湖川鄉一帶被災嚴重顆粒無收日前曾經陸勤之先生詳細面告茲奉前因遵當設法補助惟本年籌振之難十倍曩昔核計指振蘇屬尙不足两萬元災廣欵微頗難分布就現在情形而論約可酌撥貴縣工振欵两千元如天之福捐欵源源而來或能量爲加撥亦未可知謹先肅復藉慰慈厪一面商由省之舍弟電請曹潤臣先生慨捐巨欵不知能否有濟目前災區積水尙未盡涸工振當在十一月間興辦届時該欵應交何處核收伏乞示遵祗叩崇安鄉晚施則警頓首 
[法部司長查勘檢廳看守所]  
　　北京司法部近派監獄司長王文豹前往江蘇各地方廳各縣署調查監獄與看守所成績前日王司長乘火車蒞申寓北市某旅社昨日上午十時許乘卓至地方檢察廳經梅伯蓀檢察長迎人客室茗談片刻即率同看守所長汪維藩等導引王司長至看守所察勘上下層民刑各犯所居各號舍至十二時王司長即告别定於今日往滯河涇江蘇第二監獄查勘　 
[定海法警捕獲捲逃委員續誌]  
　　浙江定海縣屠宰收捐員張和生捲欵逃來滬地匿跡北火車站三元里二號屋内經定海縣馮知事派法警會同閘北偵探將張捕獲寄押司汉科曾誌昨報昨經段科員提案略加訊問將張轉解淞滬警廳核辦 
[南市警察梭巡嚴密]  
　　南市境内近來竊案頻聞第一區警署趙墨林署長及所屬各分駐所署員特會議每夜加防之法自前晚爲始實行加派臨時崗位責成警察在各街巷往來梭巡遇有形跡可疑深夜蹀躞道路者應即盤詰來歷並嚴查往來各車輛有無勾通竊賊代運贓物之事以杜竊匪踪跡 
[夜差警察加罩棉棉袍]  
　　淞滬警察各區署所隊長警現因天氣漸寒由徐廳長通令各該警正警佐隊長等自前晚（四日）爲始凡下午五時至天明八時夜差時間均加罩布棉大袍仍荷鎗彈出巡惟日差期間站崗均空棉襖褲纏胖僅須持警棒巡長與門崗則一律佩刀云 
[無心失愼免予科罰]  
　　法新租界小北門外民國路五百三十四號門牌王金生所開之王成興彈花衣店日前不戒於火由巡捕瞥見報告救火會立驅皮帶車馳往救熄祗焚毁樓面二間事後經捕房飭探將王帶人捕房諭令交保候究在案昨日傅同被告及房客楊丁氏徐善恒等至法公堂請訊先據捕頭上堂稟明前情詰之王供實係房客楊丁氏房内失火等語楊丁氏供婦人因事出外不知如何洋燈火延燒板壁致肇災殃求宥中西官以無心失愼判將案註銷 
[扭控鄰人拐匿妻子]  
　　住居虬港橋之江北人樂文有昨偕其姊王樂氏扭鄰人陶布恭宋宜卿至五區一分所控陶串拐伊妻有姊目睹爲證當向理論陶巳承認拐匿限三日内送還伊妻詎復有宋宜卿出而覇阻故將陶宋一併扭案請究經孟警佐質訊一過命解司法科核辦 
[和誘犯之定罪]  
　　住居卡德路之寗波女子沈阿林前被温州人黄維銀誘拐至温州原籍藏匿經女父母報告上海救濟婦孺會派探虞占順前往將女與黄獲解來申函送上海地方審檢廳訊明判女交伊父領回管束黄押候宣判在案昨日午後該廳堵朱推檢两官開庭飭提黄維銀至案略詰一過以其和誘罪業巳成立判處五等有期徒刑監禁八個月以儆判畢飭令還押候上訴期滿送監執行 
[媳婦在母家失踪之追究]  
　　滬城馬家弄婦人顧黄氏之女林弟於去年九月十九日憑媒嫁於陸毛氏之子陸錫元爲室成婚以後夫婦不睦時起衝突以致林弟托故歸寗未幾忽失所在經陸毛氏母子迭向顧家索人顧黄氏以伊女走失施金生大有誘拐嫌疑遂將施扭控一區三分所劉警佐以案涉刑事命送地方廳由檢察官研訊之下諭將施收押候查林弟踪跡再行訊核在案前日陸毛氏母子又到廳稟控親母顧黄氏有意將女林弟藏匿請求訊追給領完聚昨午該廳飭警將顧黄氏傅到並提在押之施金生到案研訊陸毛氏偕子上堂請求嚴追媳婦林弟到案質之施金生供詞支吾顧黄氏供不知女兒下落問官得供判施還押並將顧黄氏收押限交林弟到案再訊陸毛氏母子退去候示 
[輪船搭客抵滬猝斃之請騐]  
　　十六舖地甲盧永德昨午投地檢廳報稱今晨新寗紹輪船到滬時有一年約四十歲左右之男子携有鋪蓋來申登岸行至二號碼頭忽然倒地氣絶當由警廳令飭地甲查無尸屬爲此來案報請相騐梅檢察長諭候派員蒞塲相騐再核 
[汽車撞傷行人]  
　　昨日下午有寓居九畝地春元里之本地人田阿紫道經法新租界打鐵浜遭某西人所乘汽車撞傷倒地即由某西人用汽車送往醫院療治 
[人力車撞跌傭婦]  
　　人力車夫某甲昨暮拽車行經白克路撞跌余宅傭婦王馮氏致其手中所挈滾水壺潑翻燙傷身體由巡街印捕查見押令車送王馮氏往醫院醫治旋即帶該車夫人捕房候示 
[夏阿四被人毆傷]  
　　昨晚貴州路有江北人夏阿四被仇人櫕毆受傷棄之於地而逸嗣經老閘捕房一千二百六十八號華捕查見僱車送投醫院醫治一面報告捕頭請示 
[控搶紙幣查明再訊]  
　　貝永章謝子廷同投虹口捕房指控廣東人陳仁樵於前日糾黨在東西華德路搶刦身藏各國紙幣一百十餘元等情昨晨由包探周耀廷粤探江標與一千三百八十四號華捕將陳拘解公共公堂經中西官略一訊問諭被告帶回捕房查明解訊 
[恐嚇拆梢之拘究]  
　　胡杏生周新大袁阿生在唐家弄永慶里用恐嚇手段向王文漢拆梢現洋鈔票三十五元經王偕證吳慶良控由該管捕房派探王桂生與一百四十五號西探麥克納司往將胡周袁三人一併拘獲帶回捕房盤詰口供良外押候解送公堂訊懲 
[搶挖耳禁押三月]  
　　紹興人陳長生前日在北京路顧家弄内攫取沈施氏金挖耳圖逃經氏喚捕追獲人贓一併帶入捕房押至昨晨解送公共公廨請究即據原告偕七百三十二號華捕上堂稟明前情訊之陳供認搶挖耳不諱中西官核供判陳押西牢三月示儆贓交沈施氏領回 
[控告德人欠債之判償]  
　　義商派拉尼在公共公廨呈控德國人可尼司白不還欠洋二千七百三十元及利息若干一案前日下午由義副領事羅斯蒞廨會同陸仲良襄讞或座飭將两造傅案質訊之下（供詞未譯）判被告償還原告洋二千七百三十元及借欵日起至執行日止之利息 
[撤消止付期票欵項之諭單]  
　　寗波人沈紀品於陰曆八月間騙取開泰源等洋貸號期票巨欵逃逸後經被騙之家覺察延律師稟准公共公廨給諭出票之各錢莊止付詎沈於騙得此項期票之日即往浙江興業銀行兌去洋四千二百九十九元九角五分嗣該行將代兌之票持向出票之家收欵始知巳經止付故亦延律師知照開泰源等之律師於前日投廨各據理由辯論良久並由浙江興業銀行副經理徐姓上堂供稱陰曆八月十六日沈紀品持來計銀三千六百九十三两六錢之期票兌取現欵察該票巳由豐餘洋貨號蓋章並曾將票持往出票之家騐明承認屬實遂將現欵兌付與沈賺伊貼現銀五两一錢九分隔三日纔見開泰源等登報聲明被騙但本埠無論中外各銀行對於收兌期票辦法向祗認票不認人等語俞奠孫襄讞核供商之英副領事卓乃爾判准將本廨前發止付諭單撤銷應即照付以維信用 
[開陽聚賭之科罰]  
　　北四川路青雲里四十號門牌某總會内前有黄玉棠張達堂等聚賭牌九經該管捕房將各賭徒拘解公共公堂訊判罰辦在案昨日包探將該總會經理鄧泳流傅至公堂經中西官質訊之下以鄧開場聚賭有違定章着罰洋十五元充公示儆 
[破獲两燕子窠]  
　　虹口元芳路寳和里一百五十九號及一百八十四號两處屋内均開燕子窠前日經滙山捕房華探張林泰查悉稟明捕頭與西探目柏生協往將两燕子窠主紹興婦人馮李氏安徽人陳富榮並烟客丁寳泉王阿虎湯一聲余新三胡紀興胡有福李金福江亭瑞等拘獲連同烟具帶回收押昨晨解請公共公堂張襄讞與英包副領事遂一質訊屬實判馮李氏罰洋十元或攺押女所七天陳富榮罰洋二十元無力攺押三禮拜其餘八名各罰洋三元無洋各攺押三天煙具銷燬 
[烟犯請求易科罰金之照准]  
　　山東人汪福與廣東人王禎於上月二十六號早將烟土六包分藏身畔在虹口百老滙路茂海路轉角處雇乘黄包車時被三百八十六號八百三十五號一千三百八十一號華捕三人查出拘解公共公堂訊實判汪王两人各押西牢一月土送海關焚燬等情嘗紀本報茲該押犯等願科罰緩同延律師咨照捕房於昨從西牢將汪王两人提解至廨由被告律師陳明被告願罰情形張襄讞與英包副領事遂各於中西文解案單上攺判汪王各罰洋一百元交洋開釋 
[賣烟與吸烟並罰]  
　　山東人張阿三在江西路十三號門牌剃頭店樓上開設私烟間被總巡捕房捕頭偵悉前日派令中西包探協往查明屬實當將張與烟客陳玉生王少山施茂林王玉德朱慶雲等連同烟具一併帶入捕房除陳玉生王少山二人各存洋二十元保出外餘均收押昨晨解送公共公廨請究即據中西包探上堂禀明前情並將烟具呈案請察訊之張阿三否認開設私烟間施茂林王玉德亦不認在内吃食鴉片張襄讞核供商之英包副領事以證據確實會判張阿三罰洋一百元陳玉生王少山保出不到保洋充公餘人各罰洋十元無洋按照罰欵攺押 
[私設挑膏店之科罰]  
　　潮州人李福金在法租界鄭家木橋街某號門牌私設挑膏店事爲法北捕房捕頭偵悉以李有違禁令故於前晚帶同包探及暗差捕數名前往該處抄出巳挑就之烟膏數十盒連李帶入捕房諭令交保出外候究昨日傅解法公堂先據捕頭上堂稟明前情將烟膏呈鑒詰之李供認私賣洋烟不諱中西官會判李罰洋二十元充公以儆烟膏没收 
[巡捕破獲南市竊案]  
　　徐根福徐福林陳阿根前日在南市南碼頭路一百五十七號門牌竊得孫才法家值洋一百二十元之洋緞等物携至公共租界梅白格路圖消被捕查見向之盤詰言語支吾遂一併帶入捕房經捕頭詢係竊來飭將三人收押昨日知照淞滬警察廳派警帶同失主赴公共公廨候示據來探王愼卿投訴贓物巳有事主孫才法認明應請將被告等帶同歸案訊辦訊之徐根福等均供認串認不諱中西官核供判將人贓併交來探帶回歸案訊辦 
[小工串竊木板]  
　　江北人王三俞三前日在滬西勞勃生路顧蘭　木作塲内做工因串竊木板數塊携贓圖消被捕查獲當將人贓帶人捕房昨解公共公廨經中西官訊實判王俞各押两禮拜贓交失主領云 
[淞滬警察廳批示三則]  
　　張鶴年批呈悉查該民人被竊鏡箱珠花業據第一區警署將扒竊王小三仔一名拘獲並將珠花當票一紙鏡箱一只起獲解廳即仰該商尅日投廳質證具領可也 
　　陸氏批據呈該氏因夫故無依出外帮傭度日乃有夫家姊丈陳友生及夫姪春來時向該氏索詐滋擾此中顯見另有别請該氏如果自問確有理由當其實施詐擾之際儘可隨時報告崗警帶區核辦殊無立案之必要也 
　　張南園批據呈該商之妻張氏捲物私逃其爲暗中受奸人勾引似無疑義兹該商以張氏旣屬甘心背棄則當然恩斷義絶不求破鏡重圓但期杜絶後累思患預防尙無不合從前苟無别項糾紛應即准予如呈備案仰即知照可也 
[誌謝]  
　　昨承銀行週報社贈第一百二十三號銀行週報两册謝謝來函 
[聶雲台來函]  
　　敬啓者四日貴報載鄙人在中西女校演說詞旨頗有舛誤鄙人結論謂今日達官富人驕奢淫逸實緣少乏賢母敎長乏賢内助所致今欲攺良社會須先養成賢母良妻故予謂女子教育爲一切敎育之基礎云云敬乞登錄此函免致讀者滋惑 
　　聶雲台啟 
[本館編輯部啟事]  
　　本館屢接外間遞來致編輯部宋姓函件本館編輯部並無宋姓者特此聲明 
雜評二 
[對於英商大會之希望（庸）]  
　　中國各埠英商會因發展戰後東方商務問題在滬開聨合大會英使朱爾典君特蒞滬與會其關係之重自不待言吾人所希望於此會者各埠英商代表在華日久於遠東之局勢吾國之情狀必知之甚晣而關心於東亞和平不欲使任何一國占據　高權利龔斷一切致其他各國商業上不能平均發展更無可疑則凡足以影響東亞之和平妨碍列邦之均勢如山東問題者必在諸代表睠念之中而以挽救爲務此不特表示對華之友誼也即爲發展英國在東方之商務計亦有至切關係耳 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係孫樸盫先生手書 
新談 
[電話佈滿中國全國之先聲（續）] [  尙志]  
　　譯密勒報HollingtonKTong原著中國宜有德律風人所共知惟中國傳遞德律風宜採取劃一之制果政府所統轄之德律風劃一而合常度酌减維持經濟之電費而革除其弊寳乃正當之辦法竊謂管理德律風者應重視公衆的幸福之發展對此問題切實討論中國所創辦之公司與西方之電氣公司及其互相往來之中國各電氣公司宜通力合作乃有成效可觀 
　　記者上星期曾造訪北京電話總公司MrClarkHM 
inin麥那可納克（譯音）氏叩以電話公司開辦之歷史麥那氏答曰本電話公司創辦於两載以前緣是時交通次長MrYehKungCho葉恭綽與公司訂立合同而西方電氣公司之創辦亦頗有成效也本公司由中美两國合辦股本一百萬元本公司成立時交通部之電話及電氣之機械均由公司承辦凡屬於電氣之機械均由公司經手機械部之營業日有起色而機器在中國之銷路亦大發達矣頃者上海閘北長安路所設立電氣之工廠其製造場所約三萬方尺總公司之屋宇密邇蘇州河洵轉運最利便之地點也工廠所需之機器業經運到現巳實行興工目下所僱用之人員幾達一百人人數之頓增可計日而待所承辦之貨品足敷两年之用又中國電氣公司之辦事人員爲中美两國之人不論何處凡華人有閱歴能辦事者當然被僱用果中美两國共同合辦闊於實業之經營以造福於中國端賴强有力有經騐之華人也是則以中國電氣之業付託於受特别敎育之華人匪異人任鄙人今茲所注意者即漸次養成此項之人材也歐西之電氣公司巳設立特别學校於Hawthorne何騷尼（譯音）地名在美國其主要之課程即美國各大學中國畢業之生徒川两載之力從事於電氣工程上之實習此項畢業生之業巳回華者五人另有數人今歲之末可望行抵中國每屆六閱月中國學校巳畢業之生徒送往美國實習電氣上必需之訓練所以使之獲專門之　騐吾曹一面養成司賑及管理材料之人員且詔一般之中國人習速記之學也麥那氏之言如此電話公司之内容可想見矣 
劇談 
[東籬軒雜綴] [  柳遺]  
　　丙辰秋間新劇肻王蕙芬隨同貴俟卿北遊貴爲文明園主邀請帮忙并請貴轉邀王一同登臺以資號召貴唱舌戰羣儒强分前後敷衍二日眞會偷油（伶人言偷油）然而老貴一身吃虧處即在此點王演女律師及家庭恩怨記事前王以恩怨記之配角商於余所最難者爲該劇中之養媳一角余與友人優優籌度再三謂非詞兒不能勝任遂由佩弦招之來爲道　末詞兒首肯之更爲延金連壽爲王伯榮之子蕙芬將劇意說明僅排演一過朋輩咸爲詞兒危恐其生硬不能得好月社外人所詬病也迨登場夕則嬌憨明艶應有盡有實出意外尤以聞夫凶耗時瘋癎狀態爲佳蕙芬恩怨記之哄動九城者詞兒與有力焉從可知秀慧之資無所往而不宜　詞兒之善於變化概見一般矣惟其如是故余有弗以投世俗所好而惟是是歸之囑蓋與其雜而不純孰若專而無疵詞兒解者當不河漢余言 
　　楊小樓應天蟾舞臺之聘計自　曆又七月十六起至八月二十七止共登台四十二日茲得滬及岡公函云小樓演劇功行圓滿爐火純表有儒俠之概無　狠之習有　練之功無忙亂之病以之執武生界牛耳其誰曰不宜寥寥數言可作小樓傅贊而小樓之長實盡於岡公之言矣惟此次小樓在滬所演之劇有爲前此（民國元年應大舞臺之聘）未經排演者凡九　一狀元印二麒麟閣三義俠除暴四楚漢爭五五人義六安天會七紅　烈馬八借趙雲九黄忠十三功多才多藝無往不宜余恨遠游東陲不能恭逢其盛祇好每日手持本報看看戲廣告過戲癮見小樓臨有五日之戲更爲艶羨余在都及十年而從未見小樓如此賣氣力即以末日之水簾洞長板坡二劇而言欲其連日派演且不可得矧一日演之乎臨别紀念戲若是令人懔想依依矣 
雜錄 
[名人風流史（五）] [  瘦鵑]  
　　擺倫（英國大詩人）（下） 
　　擺倫之愛女子未嘗有恒其情愛之燄然着易熄滅亦易嘗語人曰（吾視彼羣雌特如蠕蠕而動之飛禽走獸耳羽毛雖美美國學校生活之三 
　　旅庽 
　　留美學生旅庽中喜以各友人小影紛置座右如圖所示壁凡上所平列者是 
實弗足貴）故非正式之蜜月乍過擺倫巳覺厭倦其視琪雪胡麗伯爵夫人一若無足輕重者夫人亦覺之芳心寸寸碎矣數星期後伯爵歸又挾夫人他去夫人不能舍擺倫泣涕求少留伯爵不可揚帆立行擺倫意亦無動頗思買棹返英倫俾與其夫人言歸於好重結鸞風將登舟矣忽有人賫伯爵手書至謂伯爵夫人病危謀與君相見乞　駕臨擺倫無巳遂從來使赴爵邸伯爵但以爲夫人良友初不疑其有他因留居邸中至數閱月之久夫人大悅綠窗之下常得見其所歡冠玉之面病乃立　然擺倫之情則巳不知所寄但虚與夫人委蛇而巳 
　　伯爵非盲者也見其夫人之暱近擺倫恍然大悟因立禁二人謀面夫人憤甚即奔歸母家頻以書寄擺倫乞其援手擺倫慺經情海風波心如槁木一千八百二十二年即絶裾去意大利赴希臘登舟後見意大利之消澨没於烟雲深處即作書寄一至友曰（吾數年來爲情所累輒悒悒弗樂今者慧劍在手情絲巳斬吾心樂矣）旣之希臘時然人方謀獨立擺倫熱血中沸横刀爲助事定遂久寓希臘卒以客死雖匪死於鋒鏑然亦與醉臥沙場同也夫以情塲中人而終不死於兒女子手亦足多矣 
　　吾人之於琪雪胡麗夫人可以無議蓋其愛擺倫也實出於至誠初不若他人之作僞寗犧牲　所有以向擺倫或謂擺倫之助希臘亦出夫人意者故意大利文學家加斯德拉錉嘗曰（彼娟娟者實擺倫生平第一知巳也力援擺倫出於泥淖而以光明之冕加其頂上微彼婇則擺倫終爲情死耳)擺倫死後二十七年夫人尙甇甇獨處度其凄凉之歲月著擺倫憶語一帙付之剞劂情深意厚之語絡繹行間一千八百七十三年夫人遂卒而其方寸心田中猶耿耿未忘擺倫也(終) 
小說 
[馬喜(四)] [  鳳生譯]  
　　至謂享受曰馬喜渠果享受快樂者其害何在曰否否是不能耳渠喉將焦灼以至灰燼耳曹丁默然胸中不能决其眞僞或爲悔恨或非悔恨似以世界無我則曼瓈便無樂趣殊爲可怪此際天上之衆星似在其胸際低聲告之曰誠然誠然吾人俯察寰宇亘數千年之久覺人世間孜孜謀所以賞心樂意者皆空無所有耳曹丁太息曰凡值得者吾人焉可棄之不顧曰汝所施與者非細吾今僅禱曼瓈能知人與之者之價值曰吾渴甚馬喜汝再給我榴汁少許曼瓈昨來我處歟吾心滋異曰然昨彼來時汝熟睡耳渠坐床首爲汝摇扇多時旣而退出爲汝浣衣曰奇哉當時我正夢曼瓈入我之室門虚掩曼瓈徐推之不　嗟乎馬喜汝去此太遠汝應使彼得見我之將死不然我遽爾奄化曼瓈不震駭過甚耶曰汝两足冰冷我爲汝以頸巾覆之曰否我不能耐此曰曹丁汝不知此頸巾爲曼瓈所手製耶渠於當臥時爲汝製巾弗臥昨始製成曹丁乃取頸巾以两手輕撫之毛絨之細軟彷彿即其愛妻之香膚線繩之密織彷彿由其愛妻可愛之思想組合而成毛絨雖細若有香澤存焉馬喜取巾覆足之時曹丁不啻其愛妻親偎其肢體矣曹丁又曰雖然馬喜曼瓈不嫻針黹烏得能之且彼素不喜此曰凡學一事不須時久曼瓈之能此我敎之也汝不觀其織路之亂耶曰是則無妨吾人又弗送此至巴黎賽會惟求其禦寒可耳言巳又復取巾於手曰馬喜醫士在樓下耶曰然彼今夜住此曰汝可告之勿以安眼藥投我匪特不能使我稍憇抑且增我痛苦轉不若醒之爲愈馬喜汝抑記(拜紗克)之月月明十五爲我當年之婚期乎明日即其日也恐是夜繁星仍復燦爛天空曼瓈或忘之矣予欲於今日使其知之汝可喚之來一二分鐘可也汝何默默無言我審醫士必告汝謂我體方羸弱苟受刺戟者必且雖然馬喜吾掬誠相告脫今夜得與曼瓈暢談數分鐘者吾直無所用其安眠劑馬喜汝勿悲泣若是我甚佳也今日吾胸中塡塞幾滿似爲前此所未有此吾所以願一唔曼瓈也噫嘻馬喜吾覩汝之泣直不能忍受此數日中汝固非常之靜何今日煩躁若是馬喜曰曹丁我以爲我涙且枯矣庸知不然涙之蓄者尙多雖然我不能耐矣曰喚曼瓈來吾將以吾二人之婚夜提之則明日之日渠可曰吾將呼之姜虎候於門外汝有需者可喚是人 
　　馬喜往曼瓈臥室蹲坐地板上哭曰來來汝無心肝之惡人此爲曹丁末次之請汝其一往人巳奄奄一息叩汝猶殺之歟 
　　曹丁聞足音跫然以爲曼瓈來也則高聲曰曼瓈曰予姜虎也有事喚我乎曰請汝之女主人來曰誰歟曰汝之女主人渠尙未返曰返歟來自何方曰雪打蘭坡曰彼以何時去歟曰三日矣曹丁體驟麻木頭部滉動有若游泳自枕邊一躍而起踼去足上之絨巾 
　　久之馬喜返曹丁未名曼瓈馬喜以其忘之矣曹忽大呼曰馬喜某夜吾所夢者曾告汝乎曰何夢曰吾夢曼瓈推屝而屝啓不及一寸渠立於屝外不得入吾知曼瓈立屝外時必甚久 
[自由談之自由談] [  不冷]  
　　武人政客武人與政客相勾結而有今日之擾亂今武人與政客之間巳有互相嫌惡之情形意者其殆所謂覺悟歟抑新迷夢歟 
 
 
 

Page 15

 
 
   
 
 

Page 16

 
 
   
 
