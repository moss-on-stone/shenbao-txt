# 1925 - 62 - 4918686

 

Page 1

 
 
1;第一萬八千六百八十六號;中華民國十四年 西曆一千九百二十五年三月十一號
星期三 * *   
 
 

Page 2

 
 
1;第一萬八千六百八十六號;中華民國十四年 西曆一千九百二十五年三月十一號
星期三 * *   
 
 

Page 3

 
 
1;第一萬八千六百八十六號;中華民國十四年 西曆一千九百二十五年三月十一號
星期三 * *   
 
 

Page 4

 
 
1;第一萬八千六百八十六號;中華民國十四年 西曆一千九百二十五年三月十一號
星期三 * *時評 
[戰雲四起（冷）]  
　　當標榜和平主義之日當宣言排除武力之日當命令停止軍事行動之日當善後會議開會之日當各方代表均集於北京之日而原有之戰事如廣東者仍不停止新生之戰事如河南者正在交綏將來之戰事如常德者蠢蠢欲動如桂林者岌岌其危其外若名爲收束而實招兵者勢既平和而仍駐兵者隨處皆是總是以觀不戰之地戰雲未去將戰之地戰雲已布既戰之地戰雲益厚而益濃是豈執政者當時救國之初衷有力者當時合作之原意信仰者當時希望之本心哉夫亦出於不得已耳 
　　是故今之人皆有一辭足以自慰曰予不得已也戰非我意 
[國内專電]  
　　北京電　使團得洛陽比人報告胡軍攻黑石下鞏縣孝義鎭（十日上午十二鐘） 
　　北京電　外報載證明吴佩孚離豫時省庫尙存數十萬未動用且殘部未絲毫擾民等語吴到岳後通告云某方將不利於鄙人之陰謀鄙人爲表示與人無爭起見退讓岳州藉避危險（十日上午十二鐘） 
　　北京電　憨玉琨以豫方訐其通吴發虞（七日）電證明反吴並查劉憨曾驅吴離洛絶無與吴合作理（十日上午十二鐘） 
　　北京電　奉歸者云張作霖對法郎案語李思浩主鄭重（十日上午十二鐘） 
　　北京電　奉歸者云東北與西北很好 
　　北京電　項城故廬洹上村某方派其助餉三十萬正央敎士說項（十日上午十二鐘） 
　　北京電　使團息八日晨胡憨兩軍在洛陽以東二十四英里之黑石關休息胡軍以人民遷徙一空在前線無就食處回鞏縣胡憨持久善後會有延長勢（十日上午十二鐘） 
　　北京電　段勸許世英勿辭（十日上午十二鐘） 
　　北京電　使團又有人提議將中國所欠列國之欵併一總數折合列國欠美國之欵轉爲華欠美欵利息改爲三釐期限改長免中國無力履行合同且省列國許多手續 
　　北京電　財部咨外部太古怡和所執庫劵應歸入整理案至按年八釐索息一層與原案不符請婉商英使（十日上午十二鐘） 
　　北京電　符禮德定本月十三早九時津浦車行部令浦寗兩路保護（十日上午十二鐘） 
　　北京電　銀聯原定四月十五南京舉行之會展至十月十五再開（十日下午十一鐘） 
　　北京電　義振會文（十二）至寒（十四）假中國紅十字會開會（十日下午十一鐘） 
　　北京電　劉驥呈請設國魂社以祀歷來陣亡將士（十日下午十一鐘） 
　　北京電　贛省議員盧化等陽電請罷胡思義 
　　北京電　俄東方股長顧卜被任爲駐日大使按顧氏曾任駐德大使（十日下午十一鐘） 
　　天津電　溥儀有定諫（十六）偕妻曁羅振玉等乘營口丸由津赴日 
　　天津電　徐勤業條陳防直水患一疏沽河二挖金鐘河三開滄縣通祁口河道 
　　天津電　津浦局月出分六釐息借交金中新四銀行百二十萬元用總站濟南站客貨票收入撥洋七千二百元另户存儲作抵還中英公司原續借欵電交部維持 
　　天津電　津埠赴朝日聯絡旅行辦法已恢復現可購直通車票 
　　天津電　唐啟垚灰（十日）專車過津赴蚌 
　　天津電　湯薌銘倪道杰由京來津 
　　天津電　直水災急賑會福慶堂撥助存義成銀號欵洋十五萬元發生糾葛聞有内幕關連甚夥（以上十日下午四鐘） 
　　哈爾濱電　吉政廳長鄭頣昨來哈今晚回吉 
　　哈爾濱電　文（十二）俄工黨人週革命紀念警處限制人數時間照准 
　　哈爾濱電　俄兵工國防局對外人到俄農工須得該局委員會同意始發准許狀短期居留者外交機關發給新舊俄籍人亦須重查 
　　哈爾濱電　東省文物研究會定沿東鐵搜求各種學術書籍月刊報章圖畫手抄著述等　　哈爾濱電　現莫斯科已無工可作失業者多故勞工介紹所停止登記（以上九日下午七鐘） 
　　濟南電　交涉署通令各縣調查華工實數 
　　濟南電　此間因潘復運動膠澳督辦將有大政潮及公民團出現 
　　濟南電　河務局通令黃河沿岸菏澤利津等二十一縣趕修堤埝預防春汛 
　　濟南電　龔擬喧省有林區（一）泗縣兩岸（二）曹州黃河故道（三）運河兩岸年撥經費五萬元（以上九日下午八鐘） 
　　靑島電　督署接陸部咨嚴防激烈黨人　 
　　靑島電　本埠棉紗受滬罷工影響價日高 
　　靑島電　永裕製鹽工塲建築竣工現正籌備製鹽（以上十日下午三鐘） 
　　漢口電　趙恒惕陽（七日）送酒一席至岳派鄒序彬代表欵吴對各團驅吴仍竭力疏通謂已派鄒監視保無意外 
　　漢口電　漢口電話局長徐篤夫九日接事 
　　漢口電　蕭准眞（十一）日返省 
　　漢口電　吴派楊功玖携漢玉古屏及壽聯來鄂賀蕭壽軍政界灰（十日）仍集軍署大堂祝賀（以上十日下午八鐘） 
　　漢口電　蕭庚（八日）午後五時赴漢口西園公宴旋回法界昌平里住宅家讌晚九時乘楚振巡艦出巡下游隨帶副官承啟等六人衛士四十名衛隊一排分乘楚華楚安兩艦删（十五）晨抵黃岡梓里准銑（十六）掃墓　（十七）返省順道自樊口查堤 
　　漢口電　黎黃陂電蕭執事坐鎭長江維護桑梓果欲保境安民莫如速制省憲大法既定衆論歙服内爭不起外患自平轉危爲安誠無逾此 
　　漢口電　漢陽兵工廠准十六午演迫擊砲 
　　漢口電　商大赴京請願代表八日晚北上 
　　漢口電　聞湘趙已至岳晤吴湘人欲解除吴部及軍艦武裝趙頗躊躇（以上九日下午三鐘） 
　　宜昌電　盧金山由省回宜（九日下午三鐘） 
　　重慶電　自井增兵問題劉湘微（五日）電楊森後楊覆電略謂派兵赴井係饑軍就食并無别意如九師無地可住儘可移向自井合住但劉文輝魚（六日）正式電告禦楊并與陳洪範師聯盟聞陽（七日）午前已接觸劉湘袁祖銘賴心輝連日會議欲得實際上之調解（九日下午十二鐘） 
　　成都電　楊督派郭白吴三部到自井保護鹽塲便於統籌鹽稅郭等已在仁壽集中外間謠傳紛紛皆非事實 
　　成都電　勸業會將開幕日來籌備甚忙全省運動會亦正積極籌備費概由督署擔任 
　　成都電　三邊軍和約已簽字實行劉成勳遂宣布就西康督辦職（以上九日下午十二鐘） 
　　長沙電　岳陽各團體齊（八日）集岳陽樓宴吴其兵艦上吴之政務秘書等五處職員亦送酒席衛隊營兵送猪十頭酒十罎 
　　長沙電　滇唐歌（五日）電前以曹吴逞兵堯� 
已整軍待發因在外黔軍未能一致今動以大義幸黔軍各將領均以國事爲念表示合作現内部融洽當可貫澈初衷除令黔境滇軍尅日開拔直搗武漢 
　　長沙電　趙自兼點騐槍枝委員長 
　　長沙電　趙以葉開鑫請撥岳州爲三師防地當指令劃分軍隊防地尙待統籌 
　　長沙電　湘贛會剿邊匪潰兵龔團長回防桃花江賀耀祖虞（七日）赴益陽 
　　長沙電　雪峯山土匪並未竄入安化縣境駐津市賀龍又有移駐安鄉息（以上九日下午三鐘） 
　　長沙電　鄒堯仁電趙報告吴偑孚來岳眞相據吴云岳係舊游絶無政治作用趙比又電鄒仍望與吴嚴重交涉無論如何須將兵艦離境兵士解除武裝至吴個人行動聽其自便 
　　長沙電駐岳武衛軍陳團長電漢馬濟請示對吴應付辦法聞馬已於　（六日）返岳 
 
 

Page 5

 
 
1;第一萬八千六百八十六號;中華民國十四年 西曆一千九百二十五年三月十一號
星期三 * *[國内專電二]  
　　長沙電　沈鴻英部將鄧右文潰兵千餘侵入新寗距城十數里栗山坪地方將向武岡潰竄聞鄧擬請第五旅長劉重威收編 
　　長沙電　鄒序彬奉趙令赴岳探詢吴之到岳眞相及川鄂發生不靖布置岳防等任務　　長沙電　川軍湯子謨由臨澧進駐澧州賀龍由澧州移駐津市 
　　長沙電　虞（七日）學生聯合會通函各處請解除吴之武裝兵共同驅吴 
　　長沙電　議會又將選舉司法財政敎司長因現均屬代理 
　　長沙電　辰谿股匪經巡防軍痛剿已告肅淸益陽匪勢仍熾燒警所搗團局龔團長昨已回益鎭攝賀耀祖日内亦將赴益 
　　長沙電　趙微（五日）發萬急電嚴令常德石門等五十一縣限期呈報總投票 
　　長沙電　段代表周渤擬日内由常晋省回京 
　　長沙電　劉重威旅長虞（七日）回寳防葉開鑫擬日内赴潭（以上八日上午十二鐘） 
　　長沙電　盛傳段調兵艦來岳監視吴行動吴將避省省方派員擋駕 
　　長沙電　賀龍由澧州開拔分據津市安鄉各要隘湯子模部奉令開澧離常僅六十里即停止前進湯已派員與賀交涉現澧城無兵（以上十日下午一鐘） 
　　鄭州電　劉憨軍敗潰退出洛陽豫事似可告結束（十日下午二鐘） 
　　香港電　范石生佳乘江防艦赴梧指揮所部全軍隨行所遺防地由趙成樑部塡防 
　　香港電　桂省議員劉揚廷等及各縣議會長李鼎等通電討滇唐謂下最後决心與唐决鬭將九百萬桂人生命財產悉委諸軍事當局唐賊生桂人死桂人幸唐賊亡誓不兩存義無反顧 
　　香港電　庚（八日）總商會集議商楊希閔借餉六十萬事决由各行商繳預餉兩年彙交總商會轉楊 
　　香港電　省署不准承女招待捐 
　　香港電　沙基連日有工人帶滇軍梭巡凡遇未入工會之米店伴出外送貨均制止及毆擊致四鄉來省購米均空返風潮恐鬧大 
　　香港電　公安局隹（九日）佈告陳炯明已逃厦陽（七日）惠城敵衝出被我軍擊退 
　　香港電　李福林决擴所部爲三十營 
　　香港電　廣州船户四萬餘人佳（九日）午集合由西堤仁濟街口至市廳止中多鶉衣百結拖男帶女同赴省署請願取消船舶稅契推代表謁胡漢民由姚科長代見無要領代表旋退傳逹各人一致停業待决隨齊往見楊希閔請取消水面保護費楊允查究船民歡呼 
　　香港電　許崇智陽（七日）抵揭陽灰（十日）可到汕張民逹在汕洪家花園設行營向商會借十萬許委廖益謙潮橋運副饒劍梧汕市長衛俊如潮安縣長 
　　香港電　梧州將領請大本營究辦劉震寰謂其勾引滇唐軍人桂 
　　香港電　李濟琛電粤請派兵赴連山剿沈軍 
　　香港電　傳林虎軍將抵三多祝一說已佔海豐惟未徴實葉舉部數千人陽（七日）乘艦離汕聞已抵汕尾登陸冀與林軍會合斷許軍後路（以上十日下午七鐘） 
　　厦門電　海軍息陳炯明陽（七日）午前在汕登海籌艦北駛庚（八日）在閩粤邊南澳登陸洪兆麟從聞將轉赴分水關海籌歌（五日）返厦此間盛傳陳來但海軍及聯治派民軍均否認 
　　厦門電　汕訊庚日下午三時許崇智抵汕庚早聯軍向黃崗三河壩分路追擊洪兆麟魚（六日）夜赴潮率隊退守三河漳訊洪部確抵詔安李雲復部三團經三河入平和 
　　厦門電　張毅部第三錢團庚夜出發琯溪設防張毅與李鳳翔議僅允粤軍暫駐閩邊 
　　厦門電　李雲復副官長抵海澄向商會籌餉謂李不日率部到 
　　厦門電　張毅派參謀孔某經厦赴省請示對粤軍機宜 
　　厦門電　宋淵源林永謨連日密議聯合民軍響應粤軍未决定（以上十日下午十鐘） 
　　福州電　兪紹　長財廳靑（九日）日下午四時已發表灰（十日）日兪謁薩謝委不日就職 
　　福州電　閩海關新監督彭君秀同楊樹莊回閩謁周迄未獲見（以上十日下午五鐘） 
　　蚌埠電　灰（十日）第二旅團長何振揚率自兼全營官兵暨李營並機槍一連由壽來蚌本擬赴宿布防因聞旅長李傳業免職暫駐未行　 
　　蚌蚌電　軍界訊第二旅部將裁撤　　 
　　蚌埠電　唐啓垚日内即南下 
　　蚌埠電　蚌總商會佳（九日）致電段執政善後會議正副議長贊成盧永祥感電廢除督辦宣撫等職請提交善後會議表决實行 
　　蚌埠電　灰（十日）上午四鐘蘇第四師退伍兵七十名過蚌北上（以上十日下午七鐘） 
特約路透電 
[孫中山病沉]  
　　十日北京電　今晨克里醫士布告稱孫中山病狀日見沉重體力漸減胃納愈少 
[金法郎案之外訊]  
　　十日北京電　華字報所傳金佛郎案業已解决之說未免過早一說李思浩近赴奉時曾與張作霖討論此事建議照上次一九一七年繳付賠欵時之佛郎價計算聞張作霖贊成此議惟據消息靈通者稱此議未必能得法國允可又據未徴實消息稱現已以草議致法政府有數界現信此案已實際解决法國之要求已遂今不過欲覔得一種方式保全中政府之顏面耳 
[日本修正奢侈案]  
　　十日東京電　政府今日在國會提出議案主張修正奢侈稅議案中建議肥皂香油羊毛與絲羊毛與棉合織品及絲織品等免除奢侈稅 
[德國之候選總統]  
　　九日柏林電　社會黨决定以白拉恩爲候選總統後各黨現紛紛選擇候選總統之人中央黨將舉馬克斯殆無疑義共產黨已舉定泰爾滿右翼諸黨似已恊定公舉前馬克斯政府之閣員嘉萊斯氏 
[英下院之懲戒問題]  
　　九日倫敦電　首相包爾温今日在下院宣讀糾儀委員長賀浦之函說時其向議長報告寇克武三月五日在下院阻礙張伯倫發言之理由内稱外交辯論極關重要外相言論未可被阻渠承認寇克武之行爲非事前所預定但渠在此重要事件上未便因此而放棄其實行下院規則之責任云工黨領袖麥克唐納爾稱此函可使工黨撤回其懲戒案但渠須親閱賀浦之函以便考慮云包爾温稱如工黨提案可撤回則渠擬請下院取銷寇克武出席權之停止 
　　九日倫敦電　工黨已接受賀浦之函面撤回懲戒之請求寇克武明日可再出席因政府將動議取消日前下院所通過逐其出院之議也 
[法總理之對俄感謝詞]  
　　九日巴黎電　慶祝里昂陳列會開幕之宴會中有捷克公使諾代表克與俄代表克拉新等來賓赫里歐以里昂市長之資格作非正式之演說謂渠對克拉新而致敬於俄羅斯高尙勇敢之人民當一九一四年巴黎有被圍之險時俄人出而奮擊公敵視死如歸法國對之殊深感激渠每至俄境輙獻花於此役陣亡兵士之墓以示崇敬此種紀念爲雙方所共有者已在兩國間造成不可感動之關係云 
[美搜古團之埃及石塚]  
　　十日開羅電　美國古物搜求團以苪斯納博士爲領袖者現已在吉齊地方覓見第四朝之石墓一座完好無損疑係古埃及王塞諾福魯之塚 
　　十日波士頓電　著名埃及古物學家苪斯納博士刻由埃及來游美國據其意見吉齊地方所覓見者非塞諾福魯之塚但係一大員之墓渠以爲六壽地方之金字塔乃塞諾福魯之塚云 
[荷蘭貨船遇險記]  
　　九日亞姆斯特丹電　荷蘭洛特丹貨船索拉　太號在荷蘭角之北堤外擱淺海波險惡風勢又大此船已入危境救生船兩艘擬往施救但有一艘觸灘而沉船員恐已溺死其他一艘因未能駛近貨船故已駛回 
　　九日荷蘭角電　荷蘭貨船索拉迦太號乃由漢堡開往爪哇此船仍擱淺於北堤之外漸向内側船員不允離船有拖船一艘往援但在南堤擱淺致溺死五人失蹤三人被救者七人 
　　九日倫敦電　洛特丹電稱索拉迦太號貨船第一二貨艙有水十四呎拖船三艘　之不動火艙亦有水 
　　九日倫敦電　索拉迦太號載貨二千噸其地位甚危險第一二三貨艙水與海平引擎室與火艙皆有水湧入船已斜欹十五度船頭觸於堤上而船尾浮於峽中 
　　九日荷蘭角電　索拉迦太號之水夫已被救出四十八人現留於船上者僅有船員 
[各國近事]  
　　九日日内瓦電　國際聯盟行政會今日非正式集會由英外相張伯倫主席因比外相希門斯氏尙未到也所議者大都爲秩序問題 
　　九日莫斯科電　科浦氏前自一九一九年至一九二一年充駐德俄國代表者現被任爲俄國駐日本全權代表 
　　九日亞姆斯特丹電　可可製造廠被火焚燬 
　　九日倫敦電　克松侯爵之病聞起於三月六日是晚方易服赴夜餐時忽暈倒於地經醫士診驗斷爲管血出流所致須施刀圭手續 
[公電]  
　　北京通電　各省衙門均鑒臨時執政令陸軍參謀兩部會呈請將緩遠都統署參謀長兼軍務處處長包述侁免去本兼各職包述侁准免本兼各職此令任命李炘署綏遠都統署參謀長兼軍務處處長此令任命張維良爲察哈爾都統署上校參謀此令參謀本部呈請任命徐希三爲安徽陸軍第五混成旅參謀長應照准此令京灰（十日）印 
　　南京省議員張援等來電　各報館轉江蘇各法　暨全省父老昆季均鑒吾蘇受軍累久矣自戰禍迭興蹂躏尤不堪言狀目前大難初平全省三千萬人民痛定思痛莫不太息痛恨向之主張廢督裁兵者皆徒託空談而從未見諸實行也近讀盧宣撫使感電舉吾民所急欲言而不敢遽出諸口者盧使毅然言之電請執政立予施行果見實行豈獨吾蘇一省之幸實造福於全國匪淺但當此之時吾蘇善後多端亟待解决我全省人民當一面體盧使爲國爲民之至意電請執政府據感電速頒明令一面即懇請當局速　本省善後會議或設立善後局俾可羣策羣力恢復原狀　補將來是否有當敬乞公鑒張援張宏業　振乾　駒昂屠宜厚王綱張肇炘李蓮等叩蒸 
　　南京省議員屠宜厚等電申報館鑒昨北京專電欄載蘇議會電促盧使就職有裁兵廢督尙非其時等語駭甚查議會出名須經議員開會公决現省會並未開會報載京電促盧就職想係僞托除查究外特逹江蘇省議會在寗議員屠宜厚王網　振乾朱積祺王春生楊成劉昌威王朝幹張長華張肇炘董浚吴有齡叩灰印 
　　南京農會黃奎電　各報館轉江蘇六十縣父老昆季均鑒昨上執政一電仍希一致主張文曰北京執政鈞鑒民國十四稔吾民苦兵革久矣賊過如梳兵過如篦江浙搆睘齊氏逞兵滬寗財賦之區悉成焦土少壯流亡老者溝壑敲骨吸髓久空杼柚小民何辜遘此茶毒頃讀嘉帥感電爲民請命以身作則樹和平之基救垂亡之國仁言利漙感激欲泣我執政津門韜晦宣言救國廢督裁兵早以爲幟嘉帥感電明令頒行旣可成人之美亦且順已之情當仁不讓義貴勇爲倡之燕省推之全國解除倒懸勳垂竹帛奎蘇人也在蘇言蘇宣撫撤矣督辦廢矣護軍鎭守各使亦請明令取消減輕人民負担抑奎更有進者徐州腹心之地亦豈軍事之區國軍移駐自屬權宜以論國防還應置諸邊遠蒭蕘之言幸垂擇焉南京農會總幹事黃奎佳 
　　徐州來電　各報館均鑒豐邑僻處邊隅素稱貧瘠　以供億繁興民力告匱前知事陳敎懋以徴收無從掛冠而去史樹璋貪味罔知　緣繼任未及旬月竟將水利公益加徴各欵搜括十餘萬致公私赤立膏血俱窮　邑人民　不痛恨現經省署委任沈貞署任史樹璋乃敢抗不交卸且謂彼之宰治豐邑非由省署任命而來殊屬違反官吏常規置廉恥道義於不顧除電請省署依法嚴予儆懲外謹電請代爲廣佈使貪權攘位者知民意有屬公論尙在是所感幸豐縣縣議員劉爾仁參事員師景淸暨公民戴明春等一百三十二人叩 
　　浙江孫傳芳電　各報館均鑒自淞滬戰後傳芳駐節滬濱深念滬上兵工廠實爲東南戰禍之源疊經通電主張交出兵工廠撥歸商辦幸蒙中央採納得成事實方相慶幸自應貫澈初衷永銷鋒鏑邦人君子共見共聞乃近日訛言朋興竟謂將有遷廠於浙之舉自埋自指傳芳决不至如此之愚謠諑之由或有作用甚盼國人主持公道嚴重監視任何方面均不得利用機會遷移廠内機器以爲爭地爭城之具尤盼上海總商會諸公迅籌改辦商廠化無用爲有用開發財源庶幾兵氛永靜亂源永塞傳芳之志當亦明逹所共願出孫傳芳佳印 
　　鄭州來電　各報館鑒憨玉琨擅委知事私用公欵結連土匪蹂躏禹州督辦胡景翼再三勸導不感其德反將軍隊向東開拔啓　挑戰胡軍前將憨軍由榮陽擊退鞏縣虞日克復黑石關及偃師庚日佔領洛陽特聞通信社灰印 
國外要聞 
[東京通信（之圭）]  
　　日本普選法案已提出議會付議 
　　貴衆兩院各政派之意嚮 
　　日本普通選舉法案爲其政界近年來一大問題國民中渴望該案成立努力奮鬭不惜犧牲者不知凡幾惟以時機未熟屢遭挫折各政黨中亦分贊否二派但不贊成者時佔議院多數以故該案雖經幾度提議終被否决此次加藤内閣成立係以護憲三派爲中心其在總選舉時高揭普選之旗幟爲標榜結果護憲三派得佔勝利居議會絶對多數之地位加藤内閣遂告成立加藤内閣成立後爲實行其約言起見對於普選案自不能不照約履行故由政府作成普通選舉法案諮詢樞密院雖曾由樞密院加以修正然大體仍不失其精神即就有選舉權者而論現行法僅三百三十四萬人而普選法則一　而爲一千四百十五萬人納稅資格已經完全撤廢故可謂爲日本自有選舉法後破天荒之一大改正該法案内容詳述前次通信茲不贅述現該案已由 
樞密院審查完畢政府即於二月二十一日衆議院開會時提出付議當由緊急動議列入議事口程而會塲形勢之緊張實爲從來所未有院外贊反二派亦各爲大規模之活動保護議院之警察不下二千人但二派之在塲外者時有衝突之虞此後各派之活動實大可注 
目者也茲將貴衆兩院各派對該案之意嚮略述如左貴族院方面之政派以研究會最爲有力據該會某要人 
之談話謂該會對於普通選舉法案之態度尙未有何等之决定惟該法案中所謂貧困受公私之救恤不得有選舉權興被選舉權之條項條交之解釋頗有疑義實施上亦頗屬困難故貴族院方面或將加以修正未可知也　 
　　衆議院方面之政派有憲政會政友會革新俱樂部之三派爲政府之與黨而政友本黨則爲唯一反政府之在野黨此外並有中立派之中正俱樂部惟其勢力甚微不足輕重茲將憲政政友革新政友本黨各派對於普選法案之意嚮分述於下（一）憲政會憲政會之少壯議員中對於普選案有懹復活樞密院之修正之意見者亦有主張與友黨政友革新兩派爲同樣之說者惟幹部之意嚮以爲該案之作成與黨三派已有充分之恊議且與政府亦已接洽定妥故對於樞密院之修正雖 
 
 

Page 6

 
 
1;第一萬八千六百八十六號;中華民國十四年 西曆一千九百二十五年三月十一號
星期三 * *有不滿然該案爲多年之懸案務希於此次議會解决政府已容忍承認我黨亦不得不同意倘衆議院再欲修正則政府地位甚屬困難貴族院方面恐有惹起問題之虞故以此次政府所提之案通過爲得策即有不滿之點可於下屆議會補正之或部分修正之（二）政友會政友會之多數意見以爲政府當局對於樞密院之根本修正亦屈伏殊屬不滿擬於該案移到委員會時愼重考慮或爲原案復活與友黨憲政革新二派爲共同之修正案亦未可知對於被選舉權之年齡制限及對於華族户主之被選舉權附與之二項務希主張恢復原案對三派恊調必須保持以期圓滿解决（三）革新俱樂部革新俱樂部對於該案雖有多少之不滿然爲保持三派恊調起見亦只得容忍暫時保留以待後日惟爲免損傷權威起見到底不能完全承認在特别委員會務以革新派向來之傳統主張爲基礎而提出修正之意見亦未可知也（四）政友本黨政友本黨對於該案决定固持小選舉區制（原案爲中選舉區制）無限制之選舉資格改爲能維持一家生計之世帶主（日本人凡娶妻後而能獨立成一家者爲世帶主）再原案第六條第三項之爲貧困受公私之救恤者無選舉資格之字義極不明瞭依解釋之如何可成爲無限制之選舉亦可成爲有限制之選舉關於選舉人名簿之作成極感困難故此點須加以適當之字句明示其解釋又第三十三條所規定之不在者之選舉資格亦須爲適當之修正第百四條第三項選舉費用之點亦有修正之必要要之政府之普選案與政友本黨之普選案根本上完全不同故對於政府案擬與以修正惟政府與黨三派佔居議會多數政府案之通過可預卜也 
國内要聞 
[善後會議之將來ＫＨ]  
　　烏澤聲談話　政府將設兩委員會 
　　善後會議召集之主旨（一）爲解决時局糾紛（二）爲籌議建設方案此條例第一條所規定者也所謂解决時局糾紛當然包含軍事與財政兩大問題此兩大問題果將如何解决論者頗爲懷疑昨於某俱樂部晤善後會議中之烏澤聲君談及善後會議烏謂關於財政之整理西南代表即將有一種提案其内容與政府所擬議者頗相近至於褚輔成君之提案舉委員三十三人之多西南代表亦頗有不以爲然者善後會議中殆將不能提出又段執政將軍事大綱及財政各案提出後現在各省代表均已請示於本省軍民長官不久即可具體討論一俟討論辦法之後政府即將設立整理財政委員會與收束軍事委員會兩大獨立機關而善後會議乃將專議國民會議組織法故以此觀察善後會議再經過一二月即可結束云云關於國民會議烏主張不參加賄選議 
員應全體加入此事議論紛紜尙難解决也 
[豫局和議業已絶望]  
　　劉電謂孫軍已加入戰團　戰事中心移至鞏縣豫局和議絶望此後孫岳態度如何實絶堪注意之一問題乃某方面傳出劉鎭華致政府電竟謂孫軍已加入戰線惟該電是否確實尙待偵查茲姑錄劉電原文如下「執政鈞鑒孫軍長岳本以調人資格來豫前次來電謂鄭州滎陽爲其防地嚴守中立雙方均須撤防等因鎭華以誠信待人當即遵辦不意滎陽河陰各處我軍甫退胡即攻入孫已涉重大嫌疑然猶可曲予諒解謂爲無法制止乃連日據報孫部張馬兩團均已加入戰線異常激烈似此範圍愈擴愈大恐將牽動全局懇乞迅電制止速將張馬兩團撤回免入漩渦致令無法收拾劉鎭華叩歌」另據報告云胡景翼頃有電到京謂憨玉琨不肯遵令退兵反壓迫我軍陣線請示辦理等語並傅孫岳亦有同樣電報來京由是觀之孫或終出於武裝調停之一途矣 
　　豫局自孫岳提議休戰表面似有轉機但雙方休戰半日旋復繼續進兵據聞胡景翼之意以劉憨軍隊現方盤踞豫省殊無言和之可能須劉憨軍無條件的退出豫境或逕以武力掃淸豫西憨劉軍隊後始有開會議和之餘地胡之態度如此而劉憨方面亦未肯讓步職是之故豫省迄昨日止仍在砲火連天之中 
　　據外人方面消息豫省戰事中心現已移至鞏縣附近其戰線僅就正面而論雙方對峙軍隊竟逹七八萬又執政府方面昨接報告據稱截至昨日（六日）下午二時止胡憨軍隊仍在激戰中孫岳提出之調停辦法胡景翼不肯容納並謂非劉憨軍隊無條件的退出豫省决無和議可言云云又據開封五日電云昨日胡憨軍經孫岳衛隊執白旗冒彈衝入陣線制止停戰結果雙方休戰半日今晨六時滎陽汜水方面砲聲又作惟戰事不甚猛烈近日各方盛傳胡軍已克洛陽甚有謂已進據陜州者此說實無根據且證以戰事中心移至鞏縣之消息更可知洛陽確在憨軍手中（鞏縣介於鄭州洛陽之間距鄭不過百里距洛陽尙有百八九十里）又昨日接近胡景翼之通信社亦不堅持胡軍已佔洛陽之報告日人方面所接漢口六日電亦僅稱胡軍由鄭値趨洛陽沿隴海路前進已佔領鞏縣而已 
[吴偑孚抵岳後之京訊]  
　　吴氏親近謂不加入西南同盟 
　　川將領一部分反對吴氏入川 
　　吴佩孚此次赴岳外間對其行動揣測甚多而因王揖唐過鄂一度見吴之故外間頗有疑吴此行已得段方同意者但據確訊王揖唐晤吴時並未得若何結果吴雖有合作意而條件過高王僅逹到表示吴遠嫌之意思而已據某方調查吴之衛隊現尙有二千餘人均有全副武裝子彈亦極充足此外並有機關槍十餘架大砲數門戰馬三百餘匹以吴現在之實力而言不難編成勁旅半師吴之欵項有其舊部陸續接濟尙不嫌枯窘在岳比在黃崗之地勢更爲穏妥則吴即在此爲其臥薪嘗膽之事業亦未可知昨日有人詢之接近趙恒惕者問吴之赴岳是否趙氏所歡迎據答力辯其非謂吴實意在赴川不過被阻於岳至趙對於吴氏個人以其英雄末路之時當不取敵視之行爲云云果爾吴暫時必能安居於洞庭湖畔矣 
　　據某方接漢口電云在漢之吴佩孚親信某君對往訪之記者談云吴此次乘艦出動外間多抱疑惑然吴對於西南同盟現斷不肯遽行加入當吴未離黃州之前數日熊克武雖派員向之通欵由楊淸臣介紹吴以前唐繼堯態度善變其他諸人亦不易共事若遽與西南聯合則彼輩將復坐收漁人之利殊不甘心至吴對胡景翼方面尤無提携之可能蓋吴前此率隊旋津時胡曾託張紹會見吴請求捐棄前隙吴付之一笑此時似更灰心時事斷不至無故投入漩渦也又云吴以段登台未久措施雖不無失當尙具救國良心不欲遽爾反對擬入川暫事休養靜觀時變楊森旣亦贊同而川中將領如唐克遵潘文華等恐惹川局糾紛則又表示反對故現須暫留湘境也 
　　聞執政府方面亦得漢口報告云　耀南於吴赴岳後除派楚振艦駛往監視外並派杜錫鈞陸　李炳煦於江午乘粤漢第十號快輪趕赴岳州勸吴返黃其勸告有效與否尙一問題吴抵岳州後濬蜀楚信二艦停泊城陵磯馬濟事前已派步隊二連在岸上護衛趙恒惕亦派鄒禮趕赴岳州謁候吴艦抵岳後即上船求見馬濟旋亦由漢趕來在艦中與吴密商陳嘉謨接鄂蕭電後亦趕往晤吴吴表示在此聊住數日即將他往蕭所派楚振艦亦於同日抵岳停泊對岸 
王揖唐内調說之由來 
　　李傳業從事驅王運動 
　　倪道烺把持皖省軍政 
　　北京某通信社云安徽省長王揖唐在任兩月與王普李傳業等均不甚接洽李氏自以首難驅馬勞苦功高頗希望擴充所部軍隊恢復原有之勢力奈王氏因皖省財政困難未能照辦結果僅以第二混成旅旅長一席畀諸李氏以爲酬庸之具一面並擬將皖軍五旅按照倪前督任内辦法裁减二成規復八成兵額之舊制藉節經費所有新招軍隊悉行給資遣散作一收束因此李氏大爲失望乃聯絡各旅長官從事驅王運動詎事機不密爲王所聞此次北上將上列情形訴諸執政府主張將李免職否則本人不能回任日來王之内調聲浪高唱入雲即此故也政府方面最初對於王李尙擬設法調停以期和平解决嗣經王氏面陳李之　扈情狀知難始終相案現已容納王之請求决將李氏免去本兼各職調京另候任用（免職令已載前日本報）其所部兩團軍隊交由淮泗道尹唐啓堯接收改編政府除發布明令外並由軍事廳以奉諭特逹字樣致電安徽軍務督辦公署飭將本省五旅軍隊一律减爲八成所有善後事宜着由淮泗道尹唐啓堯秉承王督辦悉心籌劃負責進行云云 
　　王揖唐此次來京内幕中實因在皖受倪道烺一黨之排擠有難於立足之勢王到京後關於安徽各事與段一再密商王確曾表示倪道烺把持皖省軍政辦事極爲棘手段頗爲動容今倪道烺已由地檢廳拘傅到案政府决定將安徽軍隊設法改編並將擁倪反王之李傅業免職調京以剷除反王派之勢力矣 
[姜案繼續偵查]  
　　地檢廳二次預審　京師地檢廳前日下午二時許票傅倪道烺到案開庭偵查已誌本報茲悉地廳傅倪之票係拘票並非傅票其簽發拘票之日期爲四日下午六時但是日並未拘到延至前日下午一時許始拘到倪到廳後即於是日下午二時開第一次偵查庭直至下午四時許宣告退庭檢廳並請警廳派警四人把守石碑胡同倪道烺住宅嚴重監視以防逃逸此當日情形也至昨日下午三時許檢廳又傳倪道烺爲第二次之偵查直至下午五時始退庭退後仍派警押回石碑胡同並預定於今日下午再爲第三次之偵查 
　　法長章士釗曾告某報訪員云現倪道烺業經拘拿到案正在偵查之中今尙未完畢如偵查告竣之後倪道烺確有唆使殺人之證據則檢廳自當向審廳起訴而余亦决請段執政以明令褫奪倪道烺官勳歸案訊辦至北大敎授高一涵等十六人公呈指法官有受賄嫌疑一案現亦已在檢廳偵查之中如果有受賄形跡余當親自出庭願受處分但如無其事則亦當坐高等以誣告之罪云云又前日第一次開庭偵查當宣告退庭時倪道烺請回家候傅檢察官不許謂須交保證金五萬元倪當遵命交出現欵三萬元檢察官仍不允倪出廳乃由倪覔舗保兩家擔保二萬元倪乃得被釋出廳時已夜十二時矣又倪前日在廳自朝至暮勺米未入口其同鄕金登選係前地方審判廳推事四月前因有受賄嫌疑被高等審判廳廳長沈家彜舉發交付懲戒停職前日赴地檢廳密遣廳丁爲倪饋送食物當被檢察官發覺即將金及廳丁拘押以示對於倪案雷厲風行絕無偏袒之意 
　　高一涵等又被傳訊　皖籍旅京學界同鄉代表高一涵等因上呈章士釗質問姜案移京理由章以高等呈文中指摘法官有受賄嫌疑謂「事關司法品節法當另案澈究」窺其意似欲坐高等以誣告之罪關於此案昨日檢廳亦爲第二次之預審預審時間爲下午三時許至四時預審時高一涵等辯駁略如前日但檢察官則已指出高等應負責之理由其理由大略有三點（一）靑年學生即稍有越乎法律範圍之不負責言動尙有可原之處而大學敎授則應絶對負責（二）事涉法官受賄嫌疑不能不澈底根究（三）倪案乃全國屬目之案今高等以大學敎授之身分而指摘法官有受賄嫌疑若不澈底根究則將啓國人之疑此外並聞檢廳除主張前述之三要點以外並請高一涵等指出行賄受賄之證據因高等謂得自傳聞檢廳遂又問高等此傳說係起於何處由何人說出訊問歷四十分始宣告閉庭 
　　另訊昨日午後一時地檢廳又傳姜案各代表到廳者高一涵及各校代表等十餘人所問仍與前日無異惟高一涵等因一再被傅不勝其煩遂相繼質問今日又傅究係何意檢廳謂姜案移京詳情本日法部已有表示諸位是否因事前有所誤會而有此呈文各代表均答以絶無誤會此案移京事前旣毫無聞知又値倪道烺此次輦金入都傅言甚盛當然十分懐懷疑檢廳又謂此案移交本廳諸位是否滿意各代表均答以此後如能公平辦理當然滿意否則囫圇援引同人等對於外間傅言仍有相信之價値聞高一涵等因章士釗對於呈文斷章取義竟指彼等爲舉發法官受賄實屬有意爲難已商各校代表準備向地檢廳提起反訴矣 
　　司法部對於高一涵等之呈文已批示如下「原具呈人高一涵等呈乙件爲姜案移京緣何情由請明白宣示以釋羣疑由呈悉查此案經本部於十年七月間令行總檢察廳聲請移轉管轄於江西南昌地方審判廰後倪道烺久未到案復經總檢察廳於十一年十月間下令通緝乃遲至數年之久迄未辦結迨倪道烺就任鳳陽監督後該管南昌地方檢察廳仍未依法進行旋於本年二月一日准執政府秘書廳函開奉執政發下蚌埠倪道烺漾電一件内稱皖學生姜高琦被害一案道烺勢難脫身前往應訴派員向南昌地檢廳請求就道烺所在地訊問狀遞多日該廳置若罔聞電呈總檢察廳將十二年一月五日公布之通緝仍以通令撤銷總檢察廳復置不理仰乞令行法部分别轉行總檢察廳江西高等檢察廳迅予明白批示倘南昌地檢察堅持非本人到案不能撤銷通緝惟有請假親赴江西法院投到請求開始偵查是否有當懇鑒核指示等語奉批交司法部秉公辦理等因抄錄原電函部查照辦理翌日本部即行密呈執政　倪道烺係姜案要犯通緝令並未取消無論其所犯是否確實應由法庭正式裁判而於倪道烺未行到庭經判之先在法庭應視爲緝捕未獲不能聽其自由請假應訴且本年一月一日所發布之赦令因倪道烺犯有殺人嫌疑理應除外不能邀此殊典爲維持國家法權起見此案亦無可再延應請明令將倪道烺安徽鳳陽關監督免職歸案訊辦並將該案移轉管轄改由京師地方廳受理等因在案旋於同月五日令總檢察廳將本案檢察職務移轉於京師地方檢察廳依法秉公辦理去後於同月十七日復據江西高等檢察廳呈援南昌地方檢察廳呈報現奉赦令並部頒不准除免條欵就中關於人命一項以殺人罪爲限刑律第三百十三條之傷害人致死罪不在不准除免之列倪道烺案共同被告人儲接印等前經職同級審判廳依照殺傷等俱發罪例定執行刑 
期而江西高等審判於大理院發還更審時認定被告人着手犯罪僅有傷害之故意並無殺人之决心援引刑律第三百十三條第一欵處斷嗣共犯余速楨聲明上訴經大理院判决駁斥是該被告人等非殺人罪犯依不准除免條欵即不在不准除免之列被告人倪道烺等雖未到案而犯情相同應否依刑事訴訟條例第二百四十八條第三欵第二百四十九條第一欵規定予以不起訴之處分及免予通緝之處轉請核示前來本部以此案關係重大並未遽准所請且本部移轉令甫發而該廳於積年不辦之案忽請免訴其中有無情弊尙待推求仍一面電令江西高等檢察廳迅將該案關係文卷移送京廳核辦此本案移轉管轄之大略情形也本部處理此案始終一秉大公在在以法律爲依據原卷具在均可考查乃來呈一則曰倪案移京不知緣何事由並已否經過移轉程序再則曰倪案忽無故移京任情揣測不知是何用意至來呈所稱據聞倪道烺此次串買已判徒刑之各警衛再變口供一面輦金入都與司法各界上下其手各節事關司法品節法當另案澈究本總長初領法曹公信未立聞人指摘不敢自遁該敎授等其據所聞知切實申告爲誣爲實依法而行除訓令京師地方檢察廳傳集人證嚴行偵查外合亟明白批示知照此批中華民國十四年三月五日司法總長章」 
新公債尙在醖釀中 
[擬擴充爲三千萬元]  
　　新公債之基金欲以英德洋欵担保此事已可證實惟此項餘欵盧永祥在浙督任中時曾以之移充軍餉此次頗有人欲起而援例將該欵移用故李思浩欲辦新公債非先從此層着手不可又李計畫此項担保品頗爲充足頗有擴充爲三千萬之意以便劃出一部分整理零碎内債並將計畫完全告之安格聯連日安正在考慮中又據另一報告云政府所竭力進行之十四年公債近日已歸停頓外間皆知因稅務司安格聯不肯贊同之故惟於交涉經過情形外間多未詳悉茲由某方面探知新公債預定之額爲一千五百萬元財政當局原意以五年公債三年後付完本息之餘欵爲担保但在五年公債本息未付完之三年中其新債之息自當力求有着於是又擬將使領庫劵本息延期於其中抽一部分作爲最近三年中新債息金之担保蓋使劵每年付息三十餘萬元付本一百三十萬元計有二百萬元之多足敷此項之用也稅務司以購買使領庫券都係稅關中人故對此種辦法不表贊同且以庫券欵四月即已用完爲理由謂須於新債千五百萬元中提出五百萬元爲使領經費至前述三年間之息欵則主張即就新債中提出三百五十萬元充之如是則政府所得不過六百五十萬元蓋以九扣發行實際到手者僅五百餘萬元如何能滿意因之此項交涉遂行中止又一說當局以發行公債旣須得稅務司担保而稅務司又提出種種條件殊屬困難現擬將發行額充至三千萬元則雖除去稅務司所擬提之欵尙可剩二千萬元左右亦足以敷數個月軍政費之用是其担保品則以截至民國二十一年可以扣淸俄法債欵充之 
[中國交付臨案之賠償費]  
　　關於臨城刦車案執政府已於日前將一四三·六三九二○元之賠償損失費交與美使館請美使轉付美國之俘虜美使接得此欵後當即致電本國政府請示辦法聞美使現已接到華盛頓方面之電訓此項賠欵祇爲甲乙兩項此外尙有兩項要求美國俘虜應得之數爲四七·九九一·三七元此種賠欵係賠償被虜之人工薪之損 
失及收入之影響等項中國政府尙無交付確期美使館旣已接得本國政府關於支配賠償費之訓令擬將上述之欵分付前被虜之美僑彼等分居天津上海等地亦有返美尙未回華者寄上海之美人將以上海洋元支付由該埠美國總領事辦理其事至於應付現在美國之俘虜之欵即由使館寄至美國務院分付各人查甲乙兩項要求中之得最多數賠償者爲阿德瑞女士可得四萬一千六百三十元云又中國政府交付美丹法英義墨等國甲乙之賠償費共逹三六三·三○一·四二元 
[南京快信]  
　　京訊鄭謙因預擬整理蘇政計畫須在京充分接洽南下期仍未確定新簡財政廳長陳藝以某方面尙待疏通是否南下就職刻正在考慮惟此間多數士紳又迭電鄭陳兩氏促早蒞任維持蘇局 
　　駐蘇各軍二月分餉費平均已發出六七成其餘尙未籌出的項代財廳長曾樸現尙留滬回寗無定期 
　　上海麵粉業包認小麥捐問題因所認之數公家吃虧太巨各稅所因影響比額亦反對刻已打銷已缴過之六萬元現責成以小麥稅爲大宗之各稅所向麥商分派預借如數發還 
　　韓委李宗駿充陸軍審判處書記官長黃寳箴充實習審判官趙傳萃充實習檢察官孫新慤充省署密電處委員尤憲祖充秘書處辦事員衡宗鳳充水利處佐理財政廳委陳鴻翔充崇明寳山催徴忙漕兼查牙稅委員 
　　前委贛榆縣知事高梅仙因被地方拒絶不能到任現又改委署理泗陽縣知事 
　　本城靑年會定十二日至十五日請科學家韓鏡湖演講科學並備有冷熱度升降儀器當塲表演 
　　下關百利戲院十五日起開演軍警聯組稽查處特加派軍警臨時到院彈壓以防滋事 
　　淮安城廂市議會因選舉爭議迄未開會議員周保恒等呈省請示現奉指令此案旣在該縣議會提起選舉爭議自應靜候公斷惟在未公斷以前應先行依制召集開會云云並令淮安縣知事依法辦理 
 
 

Page 7

 
 
1;第一萬八千六百八十六號;中華民國十四年 西曆一千九百二十五年三月十一號
星期三 * *游藝叢刋 
[電影淺語]  
　　或謂電影演員之所以能成明星者以其天才之優美耳不侫竊以爲不然蓋人之天才雖有優劣之分然欲求藝術之優美則非竭力研究不爲功苟僅恃其天才而懈於究必無良奸之結果也 
　　研究乃成功之母故電影公司對於外界之批評當盧懹採納而求改良之道然今之電影公司往往急於牟利一片甫成急欲開映其能因外界之批評而改良其影片者殊不多覯今者神州公司欲求「不堪回首」影片之盡善盡美也乃以鉅金徴求評論俾知該片缺點之所在而改良之神州公司此舉誠爲電影界之模範也 
　　電影演員之表演最宜像眞使與劇情相吻合應悲則悲應喜則喜應哭則哭應笑則笑若稍一不符或平平演過皆足减少影片之價値也[  邵國墉]  
　　毅華按天才與研究截然二途蓋天才者天賦之資慧也有天才之演員苟經導演之敎導其收效必較無天才之演員爲速也 
[電影消息二則]  
　　卡德續映「不堪回首「不堪回首」在卡德影戲院開映以來備受各界歡迎而尤以學界爲最來函紛紛要求續映該院主人因商之神州影片公司自今日起續映三日云 
　　電影雜誌改良消息晨社電影雜誌自李懷麟君主輯後大加刷新並定第十一期爲革新號所有編排格式統換式樣封面插圖改用銅板纸精印美麗悅目並仿歐美電影雜誌辦法添入析疑錄及餘興兩欄至於材料新頴豐富出板期定於本月十二日云 
[兩團體游藝訊]  
　　普益社　南市靑年普益社曲藝部組織以來已屆二載社員加入者甚衆去歲因受戰事影響致使停頓今春起始重行恢復並極力刷新另闢授曲室一所地位寛舒組織更爲完備日來報名入社者頗形踴躍云 
　　曙光社　曙光社於前晚（星期六）及次日（星期）在小西門少年宣講團開游藝大會來賓頗衆首由陳君克家報告開會宗旨繼有各種游藝成績頗佳末該社表演新劇各演員表情皆極可觀滿座均稱滿意云 
[崑曲之研究] [  曹綺園]  
　　戲曲之中以崑曲爲最難學蓋其詞句典雅非若京劇之淺俗且注重音韻凡平仄四聲陰陽淸濁均須辨别淸楚苟非淹雅之士萬難造詣精深近世之工此道者頗尠一般曲師大率淺腹之輩以致學者無由問津而崑曲之道亦因以式微矣昨日張君自蘇來滬甫卸行裝即見過訪閑談中述及崑曲之式微張君頗爲歎息蓋張君乃個道中之能手也余叩以度崑曲之法彼述之甚詳因錄其語以餉同好諸君 
　　張君云度曲之法首重五音五音者喉·舌·齒牙·唇·是也而五音之中又有淺深之分不可相混且字形之中亦有大小·闊狹·長短·尖鈍之别各有口訣不相混雜例如江陽韻江字之聲闊　字之聲狹堂字之聲大將字之聲小須分音淸楚方能使聽者知其所唱爲何字也次重四呼四呼者即開口·齊齒·撮口·合口·是也開口用力於喉齊齒用力於齒撮口用力於唇合口用力於滿口此皆讀字之法也苟學者能明五音四呼之法則方可與言崑曲矣其次爲四聲四聲者即平上去入之謂惟四聲之中又各有陰陽之分故合爲八聲此八聲之唱法學者須細心研完不可稍忽平聲唱法在乎舒緩和·靜·周·正·之得宜陰平之腔須連續而淸不可稍斷陽平之腔則第一腔須略斷不可接連第二腔惟第二腔則須一氣連下直至腔格完而後止上聲之唱法頗難陽上聲則出聲須稍重陰上聲則出聲時須略似平聲待字半吐即往上挑挑後不復落下此爲上聲之正法也唱去聲則須沈着無論陰陽均以轉送爲主轉送者出聲時不就往高漸漸泛上而回轉本位也入聲短促故以斷爲宜凡於字之第一腔即　斷不連惟陰入聲須輕陽入聲須重此亦不可疎忽者也四聲旣明則須講求出字與收聲矣出字有頭腹尾三音頭音者初出口之音也腹音者爲延長而未走聲之音也尾音者收整本音歸入原韻之普也此三音均須隱而不露方得佳妙至於收聲則較出字尤爲重要　收聲不準則其字必不淸楚收聲必待頭腹尾三音洗發已盡然後再出下一字則其字始淸晰若上字之尾音未盡即起下字之頭音則其字浮而不淸此亦不可不愼也至於歸韻亦須注意蓋歸韻爲收字時之重要者苟歸韻正確則雖十囀百囀其本音終歸一綫不致錯誤於他字也 
[談戲曲（二）] [  堃生]  
　　雜劇布局與院本亦不同雜劇四折皆一人一事故唱者亦用一人如前所論是也而塲中各色皆有襯筆傍補通體主人翁有一無三蓋因古人作曲其胸中必有牢騷不平之槪借酒以澆塊壘如南曲之低徊往復則又多繚曲轉折而意中所欲言者反不能罄故遍讀元曲元氣淋漓一往面深絕無鉤輈格磔之處套數雖長反 
病其短而其補綴之處率用楔子以推闡之楔子者如器之有楔以爲範形如西廂記開始時仙吕賞花時二支即一楔子也凡楔子皆用賞花時調直至仙吕點綘唇以下方爲第一折金聖歎自我作古妄加改竄實欠明瞭　山徐少霞先生曾痛論之院本中事不一事人不一人故排場時有變化推其原因蓋作者就題布置而胸中並無芥蒂以聲律爲陶情適性之具耳其上者則好爲奇特塗脂抺粉眞氣盡漓若琴心記彩毫記曇花記之類筆墨幾至不通而與元人爭抗所謂小巫見大巫也 
　　元曲分而爲二南北異名勢足相抗亦古今文章最近之變遷而有討論之價値者也夫曲雖小道而與時因革影響絶大一事一物之纖微凡古文章家所不能道者曲能傳神阿堵無不透逹如温嶠之照犀如禹鼎之鑄奸雖優俳之賤亦得爲之其於化運民俗關係非細若貴筑姚華之論曲也曰「術本於詩賦語根於當時取材不拘放言無忌故能文物交輝心手雙暢其言彌近其象彌新試覽遺篇則人人太冲家家子美」又曰「文情相生比賦並用語似淺而實深意若隱而常顯情沿俗而歸雅義雖莊而必諧謝羣言以標新指六籍以　事小令數語常若　澤套詞連章自成機抒雜劇傳奇更兼衆妙意無不盡之句辭無不白之懷雖甚參差仍嚴格律遇字須酌逢音必審平務分乎陰陽仄尤謹於上去入質實以淸空去文飾以藻麗犯古今之所難獨雜沓而有倫」曲之能事盡此數言豈彼猥談瑣記瞎話盲詞所得同日語耶 
[評亦舞台之名角] [  仲樑]  
　　亦舞台於新正聘來之譚富英配角爲王連浦馬富祿王少芳輩較爲整齊而靑衣花衫竟付闕如可謂失于檢點况富英之才藝雖勝於連良而風頭紅運則無其健往歲連良來申總以慧生予倩輩爲搭當乃能立脚得牢而富英竟大演其獨脚戱（南天門·汾河灣·梅龍鎭·御碑亭·諸戲因無人配演乃未一露）況其調又低於唱工重頭戲（如捉放曹·羣臣宴·珠簾塞·之類）　之難以應付裕如者至此皆不得不大演特演富英固苦而觀者更苦矣富英幼時面白晳嗓高圓唱則用老調在京極得人贊許乃倒倉之後面黃肌瘦嗓音聲咽一切反於小余爲近與前判若兩人實令人驚詫其武工做派雖平正有基唱工却爲嗓所限難以工穩前聆其捉放頗少是處（楊寳森近亦面黃嗓唖倒倉一關在所難免必蹈富英覆轍） 
　　尙富霞貌可人酷似乃兄身材或高於小雲白口做派唱工俱不合於小花旦一路觀其戲可知其人沈默寡言絕無半點媚態談吐表情又似呆板與小花旦之嬌痴怨啼毫不對工不過充數而已此等材料還以習靑衣爲上而乃兄小雲又滿面春風不合於靑衣之幽嫻　靜乃反以靑衣得名可謂難爲兄難爲弟者矣 
　　九陣風之藝早已有口皆碑文武崑亂莫不精熟扮相雖風采略减而台步身段又能寓婀娜於剛健一切出手均有應心之妙誠不愧其爲名角也 
　　小翠花習做能行活潑入神之妙嗓雖　弱幸花旦不重唱工可以藏拙前觀其醉酒一折妙極臥魚勢尤柔軟之至腿腰工夫之深實不多覲也 
　　尙小雲前次來申台步跳躍兩頰削瘦頗損美觀今則顯豐眸明一非其舊台步亦趨平正但其嗓音似不若昔之圓潤且使力過猛剛音太多頗覺刺耳腔調皆瑤卿新授悅耳誠然花妙之譏在所不免也至表情態度或失之浪媚非靑衣所宜也 
 
 

Page 8

 
 
1;第一萬八千六百八十六號;中華民國十四年 西曆一千九百二十五年三月十一號
星期三 * *   
 
 

Page 9

 
 
1;第一萬八千六百八十六號;中華民國十四年 西曆一千九百二十五年三月十一號
星期三 * *   
 
 

Page 10

 
 
1;第一萬八千六百八十六號;中華民國十四年 西曆一千九百二十五年三月十一號
星期三 * *國内要聞二 
[張軼歐救濟蘇兵災後農業案（九峯）]  
　　在實業行政會議提出 
　　此次農商部召集實業行政會議對於各項提案關係重要者甚多因同時有善後會議致各方不甚重視其實該行政會議關係商務民生至鉅江蘇實業廳長張軼歐對於蘇省兵災後救濟農業辦法一案尤爲重要茲探錄該提案辦法如下（甲）設立農業貸欵局（一）本局以長期低利之金額貸與災區内之農民使得修　屋宇改良田地購買耕牛種子肥料及備具其他生產費用（二）本局資金由中央政府行知省政府就國庫項下籌撥二百至四百萬元或指撥關稅釐金交通等附加稅以充之如欵項一時緩不濟急可向銀行先行押借（三）本局總理處設於省垣由省政府遴委妥員辦理但爲節省費用起見或即委托經理國省兩庫之銀行代辦（四）受災各縣應各設立貸欵分局或附設於上述銀行之分行支行代理店（五）各貸欵分局之資金由總管理處派員調查各該區内實在情形酌量支配（六）各貸欵分局之放欵採取信用合作社之精神貸欵祗對信用合作社行之但農民甫經離亂合作社一時難於成立應先恊同地方紳董農會飭令地保負責轉放（七）本局貸欸性質共分三種（一）購買必需之種子肥料及其生產費用者一年還淸（二）購買必需之耕牛及農具者三年還淸（三）修建屋宇與改良土地者五年還淸（八）貸欵局對於合作社及地保之借欵請求須經詳查屬實始與貸欵（九）貸欵局所放之欵第一年概不取利自第二年起酌收利息（十）本局管理處設農業經濟專門視察員主任一人視察員一人各縣分局各一人常川視察區域内農業及放欵情形並指導一切事宜（十一）本局雖因救災而設可以一次之資金作永久改良促進農業之常設機關每年由總管理處編造詳細報告呈請省政府轉報中央政府查核並公布之（乙）設立農業救濟所（一）本所爲補助貸欵局之事業而設其成立時期至遲不得過本年三月（二）本所欵項約需十萬元應請由中央政府立籌現欵撥放（三）本所由中央政府行知省政府轉飭實業廳會同東南大學農科辦理所有辦事人員就本省各農業機關調用不支薪水祇給旅費（四）本所職務如左（一）派員赴產牛區域購買耕牛七百頭經注射防疫等手續儘春耕期前依據需要分批運至各災區照原價放貸於農家俟秋收後分年收欵歸還（二）派員就災區督工製造犂耙水車農具等物貸給農家所製農具及水車等以新式改良者爲宜藉資提倡（三）派員收買優良棉稻種或向本省各農事機關徴集散給災區農户（四）本所係應急臨時機關俟貸欵局成立本所應即停止所有貸給農民之耕牛農具代價未及收回者一律移交貸欵局接辦（丙）設立江北屯墾局（一）本局爲裁撤軍隊屯墾江北荒地而設請由中央政府於淮揚徐海兩護軍使中派一人爲督辦一人爲會辦并由實業廳遴請農業專門人員恊同辦理（二）將本省所裁軍隊全數遣往屯墾每兵撥給地畝若干農屋農具種子均派給之惟農屋原價須責令分年撥還（三）分設貸欵局於屯墾區域内借貸農事上必需欵項（四）屯墾局經費即以裁减軍額之軍費撥充（五）屯墾局規程及撥地等詳細章則另訂之（丁）勸辦農工銀行及產業組合（一）查農工銀行與普通商業銀行性質不同得以不動產抵押期長而利低最便農工兩業調度金融政府早經訂定章程頒發通行在案惟迄今尙少成立應請中央政府再行省政府嚴令督飭興辦並訂優待條例以促成之（二）產業組合在外國係由人民爲自身利益起見自動設立有信用組合生產組合販賣組合消費組合各種辦法均極完善但我國農民知識低下不明内容應請中央政府訂定章程剴切勸辦以資提倡 
[救國聯合會所提委員制大綱案（續）]  
　　「第三節各部行政委員會」第二十五條各部行政委員會負指揮中華民國行政事務之責得發布命令保行政之迅速與秩序前項命令應即時通知中央執行委員會受其裁决中央執行委員會亦得自動的停止或撤消前項命令第二十六條各部行政全體及互相關聯事項以會議决之有行政委員三分之一出席即得爲議决以出席員可否之一致成之第二十七條行政委員會分任左列各部事務一國民事務二外交三陸海軍四司法五敎育六勞動七農務八財政九鐵道十郵電十一水陸運輸十二内務十三審計十四考試十五監察十六衛生十七移墾各行政委員於本部事務有自行决定之權但本部部員認爲不適當時得要求提交行政委員會議裁决之（第四章中央立法權）第二十八條中央立法權如左一中華民國憲法之規定及修正二對外條約之批准及國士之割讓以上兩項專屬國民會議三主持外交内政之大方針四省區之劃定及變更五批准人民團體之聯合六裁决省區間之爭議七宣戰及媾和八規定民法刑法訴訟法及司法制度九定度置衡及幣制十規定國稅發行公債十一編製預算十二規定陸海軍兵力十三定國民生計之基礎十四規定敎育及人民自衛法十五行政及司法之最高監督十六批准特赦减刑及復權十七國道江河及領海之管理十八海關郵電鹽務之管理十九國防要塞及軍港之建設與管轄二十其他立法認爲必要事項以上十八項屬於國民會議及中央執行委員會（第五章財政之分配）第二十九條國稅海關稅鹽稅鐵道郵電及貨幣等收入均屬中央第三十條田賦及其他地方稅均屬各該省區第三十一條中央政費如有不足時得令省區分擔之第三十二條不能自給之省區得請求中央補助（第六章國民生計）第三十三條國民得要求政府予以工作以維持其生活浮浪者及乞丐須强迫工作第三十四條政府應限制大資本家并設法使工人之生活程度改進第三十五條糧食及燃料之市價由政府定之務使利益及於貧民第三十六條財產不加限制但遺產之繼承以十萬元爲限如有餘額由政府收爲平民敎育及補助失業者生計之用（第七章省區）第三十七條省區自治權在省區國民會議第三十八條省區國民會議由縣職業團體選舉代表每縣一人組織之第三十九條省區國民會議之立法權如左一省區組織法之規定及修正二定省區田賦及其他地方稅第四十條省區國民會議選舉委員九人組織省區執行委員會省區執行委員五選一人爲主席第四十一條省區執行委員會主席并受中央政府命令執行中央委任事務（第八章憲法之修正）第四十二條憲法以應時勢適合國計民生爲要其修正手續務使簡易（三月六日） 
奉張辦壽之雜談 
[梅蘭芳要求四條件]  
　　壽費約需二百萬 
　　奉天通信奉張此次辦壽共派出招待員二百餘人在京奉南滿皇始屯三車站各派招待員五人俟各省代表抵奉下車時歡迎入城並派汽車百二十餘輛停於三站以便接送三日以來大小西關馬路上電車往來絡繹不絶軍民兩署附近軍人往來如織而街市上商民亦較平日增多奉垣城内頓呈一種繁華景象四日又决定派高淸和爲外賓總招待員王大中爲外賓副招待員交涉署第二科科長高鴻文爲英國招等員軍署外交處徐某爲美國招等待員外交處郭某爲法國招待員交涉署科員焦桐蔣德沈爲日本招待員交涉署科員張裕恒爲俄國招待員及其他各國招待員共計十二人又命由交涉署函知各國駐奉總領事館及各國公私機關三月六日由十二時半起至十一時止在帥府招待午後一時在省署開讌以免外賓戾止時先後參差招待難周也至演劇一事所邀訂者爲北京斌慶社全班及京津各著名角色共計五百餘人已於四日下午一時許抵奉分駐於泰來鼎昌等各旅館數日前宣傳謂梅蘭芳亦在被邀之列壽慶籌備處於派員赴京邀伶時確曾與梅接洽梅提出下列條件（一）每日戲資五千元嗣降至四千元（二）往返須特掛專車（三）由奉派員妥如保護並須負安全責任（四）抵奉後須寓中國銀行張聞之以要求太奢令止邀後又得京電謂尙在磋商之中不謂四日下午五時許梅竟乘京奉專車抵奉矣張以此次各方祝壽人員過多所邀京津伶人在帥府及省署兩處演唱觀者人衆恐不能容乃命本城德勝大舞台及會仙第一台班合并在德勝舞台演唱爲軍政兩界中級人員及各商團代表往觀又以省垣一般商民不獲躬與其盛一聆雅奏乃令無線電處在軍署東西轅門省垣八門及淸故宫十王亭四平街鐘鼓樓南北兩市塲均設電筒用無線電傳逹劇音自五日起連演三晝夜至讌席戲劇兩項開銷經各要人議定由三省軍政兩界人員按薪取成凑集至此次做壽規模擴大將來開銷約需二百萬元可謂鉅矣惟由何欵開支現尙未定也（三月四日晚） 
奉張祝壽中之張宗昌督魯說 
[擁龔擁張兩派之競爭]  
　　張宗昌督魯之說久已甚囂塵上昨更據京訊則謂張之督魯當此奉張壽筵中業已大體决定此事驟聞之似覺突兀然追溯背景非無蛛絲馬跡可尋蓋此次奉方入關諸將惟張氏勞苦功高若不予以相當地盤爲 
酬庸之具未免令人觖望而目下局勢除山東外又無處可以插足此奉方以張督魯之原因也至於本省政局則自龔積柄眞除省長後財政廳長郭光烈爲前省會副議長王朝俊之私人敎育廳長于恩波警察廳長苑尙品以及省長龔積柄亦俱與王氏通聲氣曹州國民軍與王氏亦不無幾微關係是山東政局除皖系外其餘已盡爲王朝俊所操縱其他政黨自不能甘心故亟思擁張宗昌督魯以爲抵制之策當張由蘇北上時前黃河上游局長王謝陳及新商會議員莊某等即往浦口歡迎張赴京後省議會副議長杜尙（掖縣人張之同鄉）議長宋傳典商埠商會會長于耀西銀行公會會長馬官和等即追隨北上近并隨張赴奉假名爲奉張祝壽實則係爲張宗昌進行督魯運動前財政次長潘復亦大爲帮忙地方各界人士對張原無毀無譽只以現在軍政要津盡爲外籍人佔據爲魯人治魯起見遂亦消極歡迎惟接近龔積柄之副議長陳鸞書及王朝俊部下議員以利害關係極端反對一方反對張氏舉辦之津浦特别貨捐一方造作謠言謂張藉結束曹州問題伸張勢力於　東而骨子裏則均係爲打擊張之督魯對方擁張議員乃亦積極反對併徴以謀倒龔雙方已鈎心鬭角而至短兵相接時期省議會開會之屢演武劇即其見端也 
曹州問題又起糾紛 
[魯督署開會　張培榮赴曹]  
　　濟南通信曹州問題自去歲發生以來已逾半載上月中旬經五師長孫宗先　州鎭守使張培榮及曹屬旅濟各要人從中斡旋本已大體解决所有軍隊改編問題亦已着手實行乃吕秀文近受某方挑撥突持異議日前張鎭使培榮偕軍政稽查處長茅元勳赴曹州與吕秀文接洽改編後之移防問題吕竟向當局提出條件仍要求改編一師並聲明曹州地方損失二十七萬須當局從速賠償張鎭使茅處長等以曹州問題又起糾紛故遂匆匆來濟向鄭督辦請示同時督署亦接得曹州方面來電謂吕秀交態度又趨强硬並將曹濟路汽車扣留鄭督辦因此特於昨晚（七號）召集各軍官會議討論應付辦法是晚列席者有副官長齊寳賢參謀長宋振綱五師參謀長張士銓　州鎭守使張培榮軍政稽查處長茅元勳等十餘人討論結果多數主張仍派張鎭使培榮再度赴曹州疏通勸告吕秀文破除成見仍以和平解决俾曹州問題早日結束以解人民倒懸至晚十一時始行散會聞張鎭守使業於本日（八號）乘車赴濟寗轉道赴曹州與吕秀文接洽一切至結果如何則尙難預料也（三月八日晚） 
常德川軍已向津澧進展 
　　一說圖鄂　一說回川　一說解决賀部 
　　川軍之在湘西者已準備向鄂省開拔情形迭誌報端現在省城於湘西方面謠風甚熾或言安鄕已有戰事或言某軍已投降省軍而航行常德長沙間之小火輪亦多被川軍扣留水路交通斷絶常德運省之貨旣全然停止是常德情形之嚴重可見一斑現在常德各軍皆已向津澧開拔湯子模之總指揮部亦定於日内開往澧州總部向商會催取開拔費五萬元急如星火商會迭次開會商議分攤辦法其最足擾亂秩序搖動人心者厥爲拉夫先是川軍以常澧間交通不便所有軍需物品非多數運送夫不能逹到因設立軍事輸送隊以李雨良爲大隊長因城市招募不能足額又令四鄉各團總募送仍不足數則四處强拉由是勞働者均相戒不敢露面 
　　熊克武此次入湘原爲假道北伐現以時局變化又有率部回川之議先是熊氏之於滇黔本有一種密切關係蓋熊之回川願望未嘗一日稍忘不過以形格勢禁不能遂意耳及袁祖銘彭漢章輩急欲回黔熊遂極力從中斡旋使袁等得以逹到目的一則可以减少川中劉楊等之助一則可以使袁等感而圖報現在袁之目的旣逹熊等回川之念遂起此熊等回川說之所由來也故日來各方傳聞皆謂川軍此次發動非爲圖鄂實欲回川省議員胡耀漢且提出報告大會是則川軍回川之說不無根據惟就熊之分兵布置令分三路集中之情形而論（湯子模任中路·集中津澧·劉稜任右翼集中安鄉·林支宇任左翼·集中石門）似爲圖鄂而非回川更就段氏所派來湘代表周渤自常德致此間某要人函中語氣玩之更爲北伐無疑矣函云（上略）此問當局連日接洽均極開誠惟軍事行動已有不可中止之勢但鄙旣已西來不能不爲最後之斡旋昨已致電中樞加以警告請其速定辦法大約三日内外可以得覆返省當在初十左右也 
　　川軍第一師師長賀龍所部頗有人主張將其改編故日來外間傳聞謂此次川軍出發津澧係專爲解决賀部者且謂賀已特别準備以便抵禦云云此說甚囂塵上似未必全無根據惟就局外人眼光觀之則對於賀部無論能否解决總須損失一部份實力熊氏爲此殆有必不得已之處耶 
桂省戰雲密佈（木庵） 
　　李黃部與范軍聯合對付滇唐軍 
　　沈鴻英又糾集東北殘部乘機復動 
　　桂省自滇唐軍入駐南寗之龍雲部六千餘人一路迫近貴縣一路迫近桂平而李宗仁黃紹雄之駐桂部隊刻亦已集中於桂平柳河兩方面準備反攻李黃二人以入邕之滇唐軍反客爲主違背信約故謀實力對付惟李黃兵力有限不得不與駐粤滇軍結合請范石生出師赴桂助戰條件業已訂定范部連日運兵西上源源不絶其先頭部隊業於二日早抵梧州人數約二千開抵梧州後并未逗留隨即向大河方面進發今日已與桂平方面李黃軍會合梧州善後處長李濟深及桂軍總指揮黃紹雄以范軍開至不日下令進攻特於日昨會銜發出聲討滇唐軍之佈告文云「雲南唐氏稱兵犯桂破壞和平危及西南天人共憤李處長黃總指揮現奉大元帥命令恊同駐粤滇軍范軍長征剿口内駐粤滇軍即取道梧州出發前線師行所至軍紀極爲嚴明毫無滋擾合行佈告仰各界人等知悉幸勿稍涉驚疑是爲至要」由梧出發之范部先鋒隊餘本日逹目的地外范氏已於一日下令駐東江仙村之警衛團撤回省城用民船十餘艘由水路移赴西江三日該第二批范部已由省用輪船迤運并由江防司令李宗璜派出淺水艦魚雷艇數十艘溯江西上直赴梧州恊助范部陸軍由大河出發上游各艦隊業於五日全數集中梧州河面候令開駛駐面寗之滇唐軍聞桂州聯軍已着着戒備且有駐粤范石生軍開至已不敢長驅下梧最近南寗貴縣一帶龍雲部隊連日尙徘徊貴縣桂平之間不復再越雷池一步蓋此項滇唐軍號稱萬人驟然深入桂境於作戰上軍實之接濟尙未充分籌備當然不敢貿然遽開戰端故當聯軍大兵由大河順流而下滇唐軍即戞然中止東下近日祗得從軍事上之佈置猶恐以第五軍龍雲部及鄧大謨黃培桂兩部不敷調遣曾電知滇唐續派大兵由滇入桂滇唐因此復增調兩混成旅由李樹勳胡若愚等統率取道桂省柳州南下聞此項滇軍於上月下旬已開至柳州柳州李宗仁軍不敢抵抗聞風先退現柳州李宗仁部已退返桂平集中會合聯軍范石生黃紹雄部相機反攻一俟范石生部全數開赴桂境則大河柳河之戰雲亦隨之而起矣 
　　當此桂省西南戰事將爆發之際有一事令人大堪注意者即沈鴻英在桂東北又蠢蠢欲動是也沈軍於上月被李黃擊至七零八落表面上已有一蹶不起之勢其師長鄧瑞徴宣言下野鄧右文又通電聲明與沈脫離關係并於前月發出哿電就任李宗仁所委之廣西陸軍第一師師長職當鄧氏未就職以前記者通訊早已决其并非誠意實爲沈軍保存實力之一種策略沈軍死灰遲早必將復燃最後鄧部必爲沈氏響應據最近消息鄧右文軍在桂林對於聯軍又以反戈聞此事果不出記者所料覆雨翻雲瞬息百變軍人信義掃地盡矣查鄧右文受委於李宗仁後僅及兩天即乘滇唐軍佔據南寗機會以爲李宗仁黃紹雄忙於對付正好藉此糾率餘衆向李黃聯軍反攻故鄧右文又出其辭職故智先擺脫李宗仁所委之第一師長名號而將所部實力交其旅長張某主持用金蟬蛻壳之法然後隱爲指揮所部以謀活動觀其電文四天兩變誠不可多得之笑話也聞鄧右文部自鄧氏辭職後即在桂林搜索軍米并勒令商會籌開拔費三千元得手後即全部退出桂林與日前敗退興安灌陽全縣一帶之沈軍會合從事編練有不日反攻之勢因此駐桂林之李宗仁白崇禧部亦不敢久駐桂林恐爲沈軍包圍日昨已退出桂林警戒興安方面沈軍旣圖謀再舉而在八步賀縣之沈健飛部東退入粤邊連山桂嶺者得此聲應士氣又爲之一振刻已在桂嶺急行整飭殘部沈鴻英本人亦駐此主持近日沈竟解私囊派員携欵間道來粤採買大帮軍實及子彈逆料大河方面李宗仁等與滇唐軍開戰時沈軍必在桂之東北乘機攫回原有地盤向李黃聯軍後方反攻桂省混戰時期想不遠矣（三月六日） 
陳軍退出汕頭（銅駝） 
[粤戰似告一段落]  
　　汕頭通信東江陳軍自前月四日起由前方之石龍着着退守最初外間尙疑陳軍爲誘敵之計及今纔一越月陳軍根據地之汕頭亦於本月四日晚完全退守聯軍即於五日午間次第由潮陽渡河所有總司令部籌餉局總指揮部副指揮部各機關均爲許蔣兩部軍隊及民軍周潛部進駐市面大呈驚惶景象馬路祗見軍隊絶無行人許蔣均即日佈告安民但有陸軍學生分頭在各街標帖打破帝國主義實行共產字樣頗令市民吃驚許崇智即令總商會籌餉但總商會會長會董早已回鄉故無人應命商店民居咸暫閉門日本戰艦則派陸戰隊登陸保護日僑治安秩序尙待整理也 
　　陳炯明行踪外間有傳其往香港有傳其落海籌兵艦其實會同洪兆麟各大部往三河壩將集中所部於大埔梅縣一帶暫事固守以期大舉下攻據四日晚間消息林虎頻有電報來謂汕頭無險可守不得已退出亦屬無妨準期五日内可以收回因汕頭爲籌餉根據地不得不爭其取道紫金往三多祝所部現已逹到日間即先將聯軍後方斬斷然後夾攻汕頭聯軍云云 
　　陳軍此次潰敗可得而易見之原因有二（一）前方各軍咸不戀戰左翼者退守右翼者不動且將領意見又不融和（二）潮陽與汕頭僅一衣帶水之隔當洪部退陸豐時潮陽土匪周潛部即奉聯軍委爲民軍在潮陽響應其勢甚大潮陽揭陽潮安各屬幾盡被其侵入在惠枞陳軍各部以爲後方已不守愈爲恐慌遂於四日早匆遽退回汕頭其時聯軍尙未逹到普寗普寗距汕頭須一日半始到聯軍以惠來陳軍又着着退回汕頭遂乘勢進取於是五日午間聯軍乃垂手而得汕頭至陳軍之損失僅練演雄部熊略部練部純是舊槍熊部存者三分之一其餘皆保存現退守三河壩聞從事新編配將間反攻汕頭惟聯軍則以爲陳軍已失根據地此等殘餘不難一擊即平故認定戰事已告一段落矣（三月五日） 
[浙江省法會議定期續開]  
　　浙江省自治法會議自召集以來各屬代表報到已有七十八人副主任莫永貞於十日下午二時續開談話會代表簽到出席者黃强等五十五人首由主席諮詢開大會日期毛蒙正主張下星期一阮性存戴敦勳馮中鈞主張本星期五當經多數决定本月十三日下午一時開第一次大會由審查會報告省自治法草案審查經過情形别無討論事件宣告散會時已三鐘半矣 
[杭州快信]  
　　閩軍第一混成旅長彭德輇今日由平湖晋省報告遵令遣散第六混成旅經過情形 
　　閩北鎭守使兼二十四混成旅旅長張俊峯前日來浙謁孫面洽要公今日起程回防 
　　孫督辦昨委王樹基允浙軍第一師司令部軍醫長戴希俠充浙軍一師三團六連連長一陸輔仁充浙軍二師司令部軍醫官 
　　永加地檢廳長徐繼騏控案累累經部派委來浙澈查屬實呈報後法部昨來電將徐撤任遺缺已委京師高等廳檢察官胡積調充 
　　農商敎各法團領袖李傑沈鈞業方悌王祖耀四日起程北上應善後會議專門委員會之召昨來電謂已抵京即向該會報到 
　　新市場商界聯合會前日開會議决請當道籌設西湖勸業展覽會今日具呈軍民兩長及實業廳請准舉行並推代表面陳 
　　杭垣緯成織綢公司昨開第十四屆股東常會到四百三十六户朱謀先主席報告上年營業雖受戰事影響年終揭賬尙盈餘十六萬餘元除各項删削外純益四萬餘金次補選董事一人朱　宜得票最多當選次改選監察以舊監察人袁仲符李鄂樓陳彥疇孫補享四人當選連任 
　　杭州絲綢業上月分行銷尙覺停滯本月分已漸起色以鐵機紗緞行銷最夥絲價因之看漲 
地方通信 
[松江]  
　　潛逃縣知事在省會算交代松邑前任知事吴鎭南被新任知事楊鴻藩轉奉浙江盧師長命令扣留於松江警察所後以疎於防範逃逸滬上經楊知事派探在滬弋獲解交會審公廨判令措繳證金五千兩交保候訊等情迭誌本報茲訪悉吴知事自公廨釋放後即逃往南京所有挪用之地方附稅及浮報振欵等鉅欵置之不理逍遙法外幸經松江旅寗同鄉訪悉行蹤請求省長從嚴追究蒙省座俯念松地經兵燹之餘財源窮困准予傳令吴知事並約同地方公團代表到省會算代表張蔚丹盛竸生譚頌賢錢魯詹等接到同鄉函電即於六日偕同楓涇郁市董等聯袂到省謁見省座約期會算八日上午十時全體代表及同鄉陸譚二君齊集省署吴知事偕余席儒亦同時到來即在靜妙齊開會由第一科科長蔣汝中先生主席將收支各欵逐條朗讀除關於國省收支各欵各代表無從討論外所有挪用地方附稅一萬七千三百元提借公欵十萬一千五百元浮報振欵一萬六千餘元擬具會算意見書請求蔣主席轉陳省座明示澈底辦法並聲明在省座未有辦法以前吴知事不能以交代淸楚遽行離寗現譚君頌賢因事已於十日返滬張盛錢諸君以未得結果尙須與省座有所請求一時恐難離省也至楓涇市呈報之供應費查省廳卷宗未經批核無從具領前日互有爭議係屬誤會不成問題而吴知事强指該欵已由楓涇市吴某承領亦足見該知事之掩耳盜鈴矣 
[蘇州]  
　　湖匪解交警備總部蘇水警廳前以太湖匪首朱老窩子起帮即派隊往剿獲匪五十一名等情已誌二月十八日本報茲悉此案匪犯業經水警廳司法科分别訊實據供起帮行刦不諱並稱當時已有某某招撫彼等而承認爲軍隊等情水警劉廳長以此案關係重大故已飭科備文派隊將該項匪犯押解南京交警備司令總部收訊核辦尙有獲案贓物棉被三百餘條由廳出示佈告招令被害事主到廳認領並准呈報當時之被害情形俾可　案申詳警備司令總部云 
　　銅元價暴跌之影響蘇地銅元價近來跌落不已乃昨日上午每洋一元尙兌銅元二百十三枚至午後忽突暴跌每元竟可兌二百二十六枚半日聞相差一百三十文因此一般烟兌店莫不大受影響蓋烟兌店中大都預備多量之銅元以銅元價猝然暴跌將前後半日間之兌價折算該業中每家到少損失十餘元而小販營生者亦莫不叫苦各業物價遂又紛紛漲價小洋兌價同時亦由每元換十三角六十文而跌至十四角四十文云 
　　請緝刦奪鹽船盜匪蘇州鹽公堂於前口派司員陳榮鄉趙桂祥赴瀏河載運官鹽千餘担分裝數船駛經蘇鄉湘城太湖邊突被口操客音之匪徒多人公乘小船上前攔刦鹽船上人當即抵抗以寡衆不敵卒被刦去一艘計有食鹽百餘担昨已由鹽公堂報請緝私營及水警廳派隊追緝矣 
[無錫]  
　　三十二旅將調赴徐州駐錫東三省三十二旅畢庶澄旅長自因公赴寗轉赴天津後現已由津返寗昨日（九日）午後盛傳畢旅長由寗返錫駐錫各軍官及林知事王區長宋所長等均率軍警至車站迎迓日間未見來錫惟旅司令部諭令宋警察所長僱船四十隻備赴徐州之用宋奉諭後即訓令城區警所僱用各警區奉令後即飭警至河干僱用不得勒索敲詐如違革責各警奉諭後即四出僱用霎時舟人聞訊紛紛逃避當夜均已僱齊停泊各警所附近河千每日發給口糧如開赴南京徐州等處當再發舟資惟各舟人均惴惴不安羣疑不知將舟如何作用也至夜十一點二十五分畢旅長專車由寗抵鍚軍政警各界均在車站迎迓 
　　曅旅長公畢返鍚駐錫奉軍三十二旅旅長畢庶澄日前因公北上等情已紀本報茲悉畢氏已於前（九日）日公畢南下前晚六時由寗乘坐專車來鍚十一時二十五分車抵錫站地方各機關長官曁各紳董及旅部官長已先時在站迎迓畢氏下車後即由同來之國樂隊奏樂一　樂止畢氏即與各官長各紳董一一握手同赴華盛頓飯店晚餐云 
[江陰]  
　　善後會支配截留漕用途兵災善後會於八日下午二時因支配截留忙漕稅欵各十萬報告經過情形由會長陳經召集第二次大會討論一切是日到會會員一百三十九人首由陳會長報告所有前次大會議决之調查急賑兩項均已事竣可告結束今日開會對於截留之欵支配方法鄙人擬具辦法十項請衆公决（一）賑衈五萬元（二）維持市面五萬元（擬設借貸局辦理）（三）工賑五萬元（擬浚治市河黃田港運河並東西鄉各河道）（四）平　三萬元（五）補助受災奇重各户二萬元（六）撥還積榖借欵二萬元（七）補助學校五千元（八）補助紅會一千元經衆討論謂原欵之數已超過二萬六千元祗能俟將來各種事業實施時統籌全局酌盈濟虚辦理遂通過 
　　參謀長校閱與演講澄防司令杜鳳舉此次因公赴寗尙未返澄公務由參謀長杜廣乾代行八日杜參謀長帶同秘書王保釐團附馬安祥等至君山龍崗蕭山頭各營駐地視察軍隊并召集各級軍官演講注意三項事件（一）厚待士兵（二）勤求學術（三）以身作則復告以機要各項講畢七時返城 
[六合]  
　　自治恊進會成立紀日前自治恊進會改選職員當經選出正會長張樹屏副會長張鐘祁黃敬六總斡事孫儒昨日（八日）上午十一時假座敎育局開成立大會到董知事·商農敎各團體各學校校長暨當選之正副會長會員等五十餘人奏軍樂入塲後全體向國旗行三鞠躬禮次由副會長黃敬六報告宗旨畢董知事致詞略謂此間縣議會尙未成立行政官做事無一定標準甚望貴會促成自治各機關爲民造福云云次農會長張存英·敎育局長余復光相繼演說末由會長張樹屏致詞答謝撮影而散時已鐘鳴三句矣 
　　樊家集又出搶刦案樊家集堡葉漢臣家於昨（八日）晚二更時分突來股匪十餘人均口操侉音手執步槍盒子砲等蜂擁而至抱去五個月男孩一名并將皮衣棉衣等十餘件悉數搶去繼至街上張德興雑貨店内搜去銀洋銅元貨物十數元往東而去當經該堡董事陳敬士飭令人民鳴　邀集民團一百餘人追逐無着 
[淸江]  
　　第一軍軍官蒞浦奉天第一軍兵工處處長徐森昨（二日）偕該軍參謀副官等九人乘坐内河天泰公司小輪北來午後七時抵埠登岸之後即往輪局近旁迎賓旅館下榻並未進城聞徐此次來淮帶有重在軍務將與馬護軍使洽商惟關防嚴緊外人一時難得詳悉耳 
　　會議興修路工日期淮揚護軍使馬玉仁道尹胡翔林等對於淮陰城廂街道去年曾提議興修已經淮屬路工局一再勘估並經淮陰縣署警察局等徴收捐欵各有成數茲二月初旬馬護軍使在寗又得省長允撥輔助欵項所有前在海州購買條石正陸續由船卸運故昨日（二日）下午三時馬使特假淮陰商會召集各機關及紳商各界討論動工日期結果一致主張三月十二日 
 
 

Page 11

 
 
1;第一萬八千六百八十六號;中華民國十四年 西曆一千九百二十五年三月十一號
星期三 * *[徐州]  
　　徐西匪患續聞徐西郝村鄉一帶匪徒爲患前經買知事派遣警備營韓管帶率隊往剿匪向西北竄逃業誌本報嗣經續聞該匪節節竄逃之際而所擄男女肉票約七十餘名口大半曾已說贖而未付價者均皆去棄所過各村統計贖價在六萬元以上現下匪已出境被架者遂得安然回家亦云幸也又此項匪衆現均盤據魯境單縣等處駐徐江蘇省警備隊張子靑統帶意欲招撫刻在磋商中 
[寗波]  
　　總商會定期重選甬總商會爲第五屆會董改選事於八日下午二時召集舊職員會議出席者會董十四人其議案如下（一）遵部批重行依法改選（二）定四月二日開會改選於十五日以前發通知書（三）登報通告各會員如資格有變更應即於五日内函報本會更正（四）自三月十四日起至四月二日止辦理改選期内暫停會員註册（五）三月十二日下午二時召集職員會審查會員資格議畢散會 
　　靑年會徴求會開幕紀寗波青年會於七日晚六時舉行第七届徵求會員大會開幕禮到者組長九十餘人六時會餐畢推會長樊正康碩士主席宣讀開會詞次請上海靑年恊會職工部幹事朱懋澄先生演講（詞略）次張道尹代表黃科長宣讀頌詞次幹事謝鳳鳴君報告會務及徴求會員辦法次施秉璋君致勉詞次朱懋澄君獨奏梵啞鈴次施明德君喇叭獨吹次電影散會已十一時 
[福州]  
　　報界中人之被刺福州政治報記者陳奮候於本月一日應某聯合會之請後即在卓某私宅酬應翌晨爛醉歸高節里本館未幾有兩人入内請接洽廣告陳知其來勢洶湧即諉同館某氏與之接洽而自已退入臥房内俄又有兩人入陳知來勢不佳又退入後進三四人者即復追入陳乃逃入第三進之僕婦房内被追入連剌六刀傷在脚部瘡口均在兩寸左右血流如湧不支仆地行剌者即散去其同館之一人乃被縳於一處當由同居及同業者爲之舁往附近之聖敎醫院調治約數小時精神始稍復囑本區某署員勿爲報告並聞當入剌時前後門圍繞約二十餘人故鄉人過路均噤不敢聲現陳瘡口已漸愈定無生命危險此事殆將從此歸於沈寂至何人所剌陳旣不發表警區亦無報告記者亦未敢以　斷之也 
專件 
[錫澄勘災記（續）江蘇賑務處坐辦羅樹森]  
　　十日早七時夫役已備八時乘興行並帶縣署衛卒二人五里至梨花莊該莊及附近村落悉被搶刦二十里至　橋鎭鎭東有西郊小山山曾架砲亦爲戰場其鎭亦全被搶掠二十里至靑暘鎭江陰地也鎭西不三里亦爲兩軍大戰之所齊軍駐於鎭者六七日戰後又潰敗入鎭沿河兩岸街市精華悉於此次搶掠殆盡予親至民居三四家並赴各學校狼籍之狀無異他鎭居民見予有衛兵二人且乘一肩興驚惶失色之狀情極可憫蓋畏兵如虎一至於此也未幾有鄉董來予告以來意人民始安堅留予飯予市餅食之乃行又二十里至南閘鎭該鎭未被兵火又十里至江陰縣城已六時兵士之多不減無錫至縣署晤縣長黃蘿莊先生張前知事離境後黃君本第一科長代任縣事困於圍城中者七日備極險勞已由省座委爲代理矣縣署飯罷宿於署西東南鄉學社兵災善後會陳禮庭陳美齋市總董章問　商會韓變安諸君見訪江陰爲長江咽喉地居要塞城外即黃山砲臺是以環攻最久受禍最烈齊軍先於陰曆年前布防以西石橋至靑晹爲第一線申港至月城爲第二線夏港至南閘爲第三線一月二十三日即大除夕前線開火齊軍節節潰敗節節搶掠是以申港夏橋葫橋上下數十里村鎭無一家倖免二十五日奉軍已追及城市旋得砲台齊軍旅長陳孝思除所部潰失外僅餘二營退守城垣負隅固拒因之相持六七日砲台晝夜開砲猛力攻城全城生民危在旦夕齊軍每日上城數小時開槍還擊而外餘　挨家搜刼且無家不兵無兵不搶至二十六日砲聲益猛城市更危二十七八日城紳章問雩等於槍林彈雨中冒險出城泣求停戰郵政局局長楊伯昭厥功尤偉至三十一日陳旅始允繳械而戰事方停全城砲火燬屋及城外焚燬民居舉目皆是兵火之害爲數百年以來所僅有也約定明日赴城内外履勘 
　　十日早八時縣長黃君會長陳美齋君來　約同履勘先城隍廟而師範校而南菁校均砲擊屋燬至南所　當舖搶掠一空由南所　而西門街睹茅　小屋中一人擊死實塔亦砲燬少半再由西門街至西門外見吊橋之西街市焚去商舖七八家沿城至北門外利用紗廠晤其經理錢以湘君廠之前進現仍滿駐兵士廠屋最高之所可以暸遠爲奉軍設砲擊城最好地位廠機兩所滿儲棉花一棧已焚盡一棧獨存焚盡者據謂價値五十萬元而廠中陳設器具衣被等物被搶無餘今亦不能再開市矣由廠再至北門大街無舖不閉户無户不搜括至極且焚燒數十家精華之區一洗而盡言之殊可悲也再由北街而至西大街挨次查勘大都無家不刦至紳士吴汀　家後屋連中七大砲因陳旅司令部在其附近之地也吴宅於戰時爲收容所收集難民甚衆一砲由屋頂而下擊斃難民一人至今血跡仍在予離吴宅後又至南北街市一一親勘或當商或舖户無不被搶而墻屋被砲洞穿者不知凡幾受禍若此諴浩刦也返　已上燈火紳士來談江陰各鄉被兵西路以夏港葫橋　門申港觀山爲重南路以靑暘月橋夏城蔡經黃橋爲重其餘俱輕又云現住軍隊大致日需供給洋一千數百元民窮財　其力何能及也又謂江陰紗廠可容女工一千餘人此外織布廠則比户皆是大兵雲集婦女且不敢出門浩刦之後謀生且無路小民誠何罪而致此耶 
　　十二日分派委員赴四鄉查勘予仍乘與返錫至靑暘鎭時適値正午與中見兩岸兵士復絡繹不絶予至警察區詢兵士過鎭之由鄉董來云有兵船十六艘從常州而至江陰停泊午餐須鎭供應且備夫四十名以爲曳船之用今日供張之費須三四十元十日之中必經數次一鄉鎭之力且値閉市民苦極矣言之聲涙俱下予以好言安慰之然無法以解其悲也六時仍抵錫署紳士縣長來告因兵士開赴惠山居民又非常驚恐惠山南北沿麓十數里村市又紛紛遷徙 
　　十三日與錫山紳士籌商振撫事午後乘車至常州庽大成旅館縣長姚紹枝知予至延予晚餐常州兵禍城内僅當舖銀樓民居數家城外則北門街全市被搶若鄉鎭則與無錫江陰相等惟兵興後大兵集此供應浩繁近日亦日需三千元上下舟行未復柴米皆將告匱城内商店雖照常開市而人民遷避者近又紛起其危狀蓋與無錫等也 
　　十四日早起訪　曉靑並商會諸紳士是日適値商會開兵災善後曾予亦列席報告沿途經過所　受災情形並省座籌盡救濟之万策散後回庽宜興人來所言宜邑因兵士雲集供應之繁不　常錫交通之阻無異窮鄉加之柴米告絶其勢垂危言之亦將涙下江蘇財賦之區一危至此能不痛心午後屬省委勘災委員唐紹垚君親赴常州城鄉逐細查勘編列報告以備檢查予因事不得不返省五時至車站九時車來十一時方開駛至下　已次早鐘鳴六下矣 
　　嗟乎江蘇人民自上年開戰以來無日不在水深火熱之中民命倒懸救援乏策開春以來將近養蠶布種之時而人民且不安居遑論生計必至大兵之後繼以凶年民命將盡於此也今日急務以收束兵士籌定餉源安集流亡使民復業爲第一若籌振放振尙係最急中之第二事也謹記時十四年二月二十一日 
來函 
[蘇議員胡允恭來函]  
　　申報館賜鑒頃致蘇議會一電文曰「江蘇省議會秘書廳鑒九日報載蘇議會電促盧使就督辦職並有裁兵廢督尙非其時等語自盧使感電披露後吾人方歡欣鼓舞日盼斯言之見諸實行本會如果有此表示可謂全無心肝此電究係何人所發應請澈查宣布俾明眞相胡允恭佳」等語即請貴報登入來函門爲荷省議員胡允恭啟 
 
 

Page 12

 
 
1;第一萬八千六百八十六號;中華民國十四年 西曆一千九百二十五年三月十一號
星期三 * *敎育消息 
[專電]  
　　北京電　英倫學界呈英政府庚賠應完全專充中學敎育及醫藥用（十日上午十二鐘） 
　　成都電　高師改組大學已從本月起由督署核准增加經費一千四百元（九日下午十二鐘） 
[公電]  
　　安慶一師學生電　申報皖一師校長王惠泉因吞欵戀棧丁祭日被逐出校但敎員照常上課學生恪守校規皖一師學生啓 
　　鳳陽四中來電　申報轉各界均鑒湯南中學與敝校因觀婚禮誤會之處刻經各公團解釋明白該校魚電所述悉屬子虚特聞安徽省立第四中學校灰 
　　胡敦復來電　各報館公鑒頃電敎育部云遵電到寗庚先晤諸敎授述及校狀現行組織旣利把持積年决算尤難報銷深閉固拒癥結在茲佳晨蒞校晤任副主任鴻　接洽校事發表布告詎敎育科敎授陸志韋撕去布告號召學生大聲喊打敎育科主任徐則陵在圖書館月台演說口出穢言反對部令逐有數十學生雇同流氓吹號哨把校門斷電話哄圍校長辦公室擲石打傷敦復及物理敎授胡剛復頭部任副主任無法制止巡警被阻校外學生逐破門入室勒索校印脅逼敦復具書聲明不爲東大校長種種野蠻行爲直同亂民東南學府現狀如斯歷年敎育成績安在事後查得實係少數暴烈分子受二三敎職員之嗾使所爲敦復自慚德薄能鮮僅知文明學校之精神不知抵禦暴徒之方法蒞事之始遽呈險狀致改革無由着手應請大部派員來寗澈查眞相以滌學界之公羞而維敎育之尊嚴臨電惶悚並候電復胡敦復佳 
　　南京東大南高畢業同學會電申報館鑒轉各學校各敎育機關公鑒自敝校校長郭秉文被馬叙倫無端免職全校同人一致否認乃胡敦復於佳日突然到校由乃弟剛復引導至校長辦公處以武力强攫校印布告就職全校師生羣情憤激擯除出校胡敦復竊踞士林此次行爲竟如此卑鄙胡剛復公然奪掠尤失敎授體統應一致驅逐於敎育界外以爭人格敝會爲母校前途計爲敎育前途計以後敎部無論再派何人敝會堅持到底决不承認敝校至胡敦復出校後即照常上課謹此奉聞東大南高畢業同學會佳 
要聞 
[國立東大易長風潮之昨聞]  
　　胡敦復到校之情形胡敦復於前日乘車赴寗後訪任鴻　於寓所昨晨（九日）九時偕其弟剛復乘馬車至理大接任到校後即赴校長室預備通告二張一大一小大致謂對於校中各事如學衛經濟槪採公開主義校務由敎授共同維持文積夏景武交出鈐記乃用印於佈告貼在孟芳圖書館樓下即被撕去各敎室正値上課之際聞訊立時停止學生一擁而出向胡興問罪之師有數生破窗入胡室一時全校人聲鼎沸秩序大亂當有警察一排入内彈壓大衆旋迫令自寫一聲明書「爲尊重全體公意永不就東大校長職」字據並用手印示信立拍照送出校時已一時餘胡乃往中國科學社内即電致北京各方面報告情形請予援助午後敎職員學生開聯席會議議决五事（一）驅逐擁胡派之敎員柳翼謀胡剛復蕭純錦不承認其敎授（二）維持學校秩序照常 
上課（三）組織濟委員會推陸志韋等十五人爲委員（四）將校長鈐記交歸公共處所保管（五）將反對胡爲校長緣由通電各界聞明日仍繼續會議决定堅持到底同時省校聯合會亦電阻沈彭年就敎育廳長職電文已載昨報不贅 
　　胡敦復之行蹤胡敦復離東大後即致電敎部報告情形昨（十日）仍在寗 
　　學生緊急大會東大全體學生於昨（九日）下午胡敦復離校後開緊急大會實到人數共計五百四十五人議决案如下（一）明日（十日）起請諸同學一律照常上課并請各敎授始終維持學校（二）倘有武力壓迫時對付方法分兩種（甲）臨時請諸同學受學生維持學校委員會之指揮（乙）組織警備隊維持秩序由學生維持學校委員會負責辦理之（三）請胡柳蕭三敎授自動辭職（四）對於破壞公意之桉務改進會份子俟偵查確實後即行驅逐出校云 
　　學生派代表赴滬東大學生維持學校委員會於前日（九日）派代表陳慶瑜及朱子淸兩人赴滬報告胡敦復到校離校情形當晚即乘車啟程昨日下午出席在滬所開之校董會 
　　東大敎授會致校董會函校董先生公鑒敬啟者自敎部無故更換校長以來承諸先生主持正義力予援助同人至深感偑本日新聞報載（八日）敎部令東大尅日組織參議會又令東大校董會應暫停行使職權等情是其破壞本校之心久而彌彰破壞本校之術演而愈毒務懇諸先生對於本校各事繼續積極維持同人不敬願本風雨同舟之旨追隨左右竭智盡忠以期東南學府不受摧殘除通電否認馬敎次一切非法文電外謹此奉聞順頌公綏國立東南大學敎授會護啟十四年三月九日 
　　東大全體學生致校董會函校董會諸公鈞鑒頃閱報載敎育部令我校校董會暫停行使職權一節無任憤激查自馬叙倫無端罷免郭校長以還羣情激昂紛電抗爭乃馬剛复自用視同無睹近更變本加厲以廢止校董會爲根本解决似此　法便已何以昭示大公同人等前次有電討馬在馬氏未去職前一切命令自當絶對否認務望公等萬勿灰心共濟艱難專　順　合綏　立東南大學全體學生同上十四年三月九日 
蘇江寗縣城市小學全體罷課記（依） 
[要求欠薪全發經濟公開]  
　　蘇江寗公市立小學校敎職員爲薪　積欠生計逼迫告訴無門特邀約同志　一致行動於昨日（九日）全城各小學校一律罷課並於是日上午齊集全城小學校敎職員一百十餘人假夫子廟江寗縣敎育會開會當推定主席報告同人開會緣由大致分兩點（一）索薪（二）索薪不得即澈查經濟總之單純目的在索以前舊欠及以後經費須有確實辦法又去年八個月加薪連今年兩個月合計十個月加薪費分文無着均須澈底淸理經衆討論最後結果請行政人員會商切實辦法儘明日答復至少數幾校因未及到會者即函通知請於下午開會開校長會議各校全體職敎員屆時請出席旁聽議事畢當由敎員中推舉代表宣讀同人公同所擬之宣言書衆贊成即照發布各報及敎育機關時逾一句鐘遂散午後三時校長又開會議有主張於索薪事稍稍讓步各緩進行仍維持上課者大衆否認致無結果仍維持上午原意散會時已逾五鐘（附錄）「江寗公市立各小學校敎員宣言書」竊維寒士生涯苦莫苦於敎授穦年汗血微莫微於薪金矧値米珠薪桂之秋復咸處妻　　嚎之境捉襟露肘固卯糧而寅支仰屋興嗟猶冀緩以濟急此在行政者苟有具體天良應如何推心置腹盡力維持秉法奉公竭誠保障乃吾寗敎育當局人似麻木迹近貪婪遇事則委避不前牟利則鑽營恐後弁髦法令僅知一已之私敝屣生徒不惜全體之破猶復變本加厲放棄職權置敎員等薪金於不顧以致積欠有數月之多敎員等身家所繫枵腹爲難固已迭向情商終如冥頑罔聽用敢邀盟輟課促其警覺此不得已之苦衷雖開罪於父兄當見原於高明特布宣言敬祈公鑒查吾寗敎育基金原約五千元其按月經常薪費則爲各項雜捐及縣署附稅第縣署附稅係含有補助性質故全體薪金則仍恃各項雜捐乃自指定迄今所謂雜捐者究共幾項每項月額幾何由何人經手徴收而當局諱莫如深敎員等以各有專責未便過問詎交十三年度而每月薪費已不能如期照發並五千元基金亦化歸烏有詢其用途則呐呐不能置對旣不呈報又不公開以若所爲實類乾没尤奇者每値發薪之期稍如追索則轉囑敎員等自往縣署討取夫縣署附稅月有定數旣不延欠何能額外索求且渠所司何事職權具在竟令人越　代謀是又何用此端拱無爲之敎育當局哉且調查各項雜捐凡經手徴收者半係　舊無一不積欠纍纍以又由貪受月敬之陋規與經手者狼狽爲奸弊端在握遂爲所箝而此數百小學敎師因渠個人之中飽乃致事　頓絕矣洎客戲江浙軍興渠乃想入非非竟諉稱受戰事影響而薪費遂從此莫名一文夫所謂戰者遠在崑滬池魚旣未被火風馬焉能干牛若謂挪作軍需則當有提取者鈐證今乃影響毫無空言自飾疇能信之似此貪墨營私膜視敎育此而可忍敦不可忍敎員等瓦全難求玉碎何恤爰於三月九日起停止上課非逹到欠薪全發及經濟公開目的誓不恢復原狀誠恐遠道傳聞不明眞相用布　末藉釋羣疑尙希匡以正義錫以敎言俾有遂循幸甚禱甚謹此宣言 
[蘇省貧兒院易長問題之糾紛]  
　　江蘇省立貧兒敎養院上年由省令組織董事會茲於本年三月二日在敎育廳開會議决推舉陳芬資女士（前東大副校長劉伯明之夫人）接充該院院長由敎廳呈請省長委任現有省議員屠宜厚王綱楊成王春生龐振乾等提出反對函致韓省長謂董事會組織綱要未經立法機關議决根本上係屬違法非法議决之更換院長一事絕對否認等語並函致院長周其永囑其拒絕交代以求最後法案之解决該院全體敎職員亦有公涵致敎育廳長蔣維喬表示反對昨日（九日）又有該院同學會男女全體會員宣言　傳佈各界反對更換院長（兩函及宣言因文長從略）下午全體列隊赴省公署請收回成命現時尙無結果 
京八校代表又開聯席會（捷） 
　　議决三個議案　散會後派代表訪外交部 
　　北京國立專門以上八校敎職員代表以政府積欠八校敎育經費已逹一年又二月學校暨敎職員兩方面莫不窘迫萬分無法維持爰於昨日（六日）午後四時又在法政大學繼續開會各校代表到會者共十六人仍由許繩祖君主席主席報告本星期三日（四日）赴交財兩部及昨日會見馬敎次詢間俄欵庫劵之經過情形畢即將此後對於經費如何進行各校新預算案如何交涉關於使團對交通附捐延期六個月有不滿之消息如何預防等問題提出討論討論之結果議决三個議案（一）從下星期一起繼續派代表赴財部竭力交涉前次所面允發給之維持費暨十四年公債發行後之敎育費及八校增加預算案（二）派代表許繩祖·沈恩祉·馬名海四人自明日赴加入交部賬災委員會内恊同辦理交通附加捐事宜（三）公推許徐沈馬四代表於散會後即同赴外交部訪沈外長請其注意使團對於交通附捐延期六個月之交涉並請設法阻止之直至六時始宣告散會（三月七日） 
雜訊 
[南匯]  
　　撥發敎育費之呼籲 
　　南邑自省委是挪大宗欵項後地方頓起恐慌各機關電省呼籲敎育局長徐守淸辭職現該縣行政人員聯翩辭職茲錄縣視學電文如下江蘇省長敎育廳長崇鑒吾邑敎育經費向以忙漕附稅爲大宗惟自軍興以來影響所及學欵恒虞缺乏祗賴地方人員竭力支持得免廢墜乃周知事到任後漠視敎育旣不補給舊欠之數又復捎發新徴之欵全邑學校頓起恐慌亞　維持乏術除呈縣轉請辭職外仰乞省長廳長鈞鑒迅令南匯縣知事將應放敎育經費如數劃給藉雜學務不勝公感南滙縣視學衛亞峯叩靑 
崇明 
[敎育局董事會紀]  
　　敎育局董事會於本月二日開臨時會議（一）　東平鄉六　小學請援例補助案議决於本年度預備費項下酌給百元（一）議省立專科師範生畢業參觀旅費案議决國外十八元國内十二元（一）議城市敎育會請撥　桑試騐場舊址建築公共理科室及學校圍案議决准予撥給限二年内成立（一）議敎育委員交換視察案議决自本月實行 
本埠 
[上寳平敎促進會開幹事會紀]  
　　上寳平民敎育促進會於前日下午四時半在靑年恊會開幹事會到者傳若愚·王耀三·郁瘦梅·溤蘭馨·顧靜一·張文雅·鄒蕉甫·馬崇涂·王鴻文·胡叔異等由傳君主席（一件）提議校牌大小及名稱議决每字大四寸牌名定上寳平民敎育促進會第一第二第三以此類推（一件）提議學生保證金問題議决學生入校後在一星期内繳證金二角至讀完千字課後退還如其半途退學概不發還（一件）議决在未開學前先開敎員會議以後每月由統會召集開會一次（一件）議决平民敎師資格如下（一）師範畢業或有相當程度者（二）現任敎員或曾任敎員而確有經騐者（三）對於平民敎育頗具熱心者（一件）議决在本星期内先與各敎員接洽至下次開各幹事會請各敎員出席（一件）議决請先向各校接洽報告總會由總會函聘該校校長爲平校名譽校長（一件）議决三月二十三日開學（一件）議决聘請敎員約書式一每星期上課六次每次至少上課七十五分鐘一有事故不能上課須請定代理人（一件）議决總幹事出門期内所有會務進行請郁瘦梅代理 
[上寳平敎會傳總幹事昨晚赴京]  
　　北京中華平民敎育促進會自創辦以來進行不遺餘力成績已有可觀現由京兆道尹之贊助本月舉行極大游行預備添辦平校千餘所學生十萬人上寳平民敎育促進會總幹事傳若愚君於昨晚北上參與斯舉傅君在京勾留兩星期旋赴武昌·漢口·長沙·宜昌等地宣傳平敎回滬聞在兩月之後云 
[德敎授藍德萊氏明日到滬]  
　　國立自治學院聘請德國海德堡大學敎授藍德萊氏來滬講演現該院得藍氏來函報告氏於本月十日坐日本郵船會社長崎號來滬本月十二日下午三時可以到埠本埠敎育界各團體除自治學院外如江蘇省敎育會·東南大學商科·同濟大學·暨南學校·職業敎育社等皆决派代表前往碼頭觀迎并定十四日下午六時在一品香公宴至講演時間地點定自十三日起每日下午三時至五時在愛文義路八十八號自治學院舉行云 
[今晚之萬國籃球奪標比賽]  
　　六時··英國與美國　七時··中國與加拿大 
　　萬國籃球奪標比賽前晚（九日）已舉行一次結果美國勝韓國加拿大勝葡萄牙今晚將在法租界遠東籃球場舉行第二次比賽（一）六時英國與美國葛萊爲裁判員漢瑞爲監察裁判員（二）七時中國與加拿大施蒂羣爲裁庭員郝伯陽爲監察裁判員 
[華東各大學籃球奪標比賽消息]  
　　金陵與東南··三十三與二十一··金陵勝 
　　南京金陵大學籃球隊於前日（七日）在校内户外球場與東南大學球隊作本屆華東各大學足球奪標比賽由特脫列爲評判員東大球員授擲較慢且在他校球場地方不熟結果爲三十三與二十一之比金陵勝 
[同濟大學今日開董事會]  
　　同濟大學昨致董事會通告云敬啟者本月十一日午刻假座四馬路一枝香西菜館開董事會務祈撥冗蒞會是盼此頌台安阮尙介啟謹 
[震旦大學同學會開會預誌]  
　　震旦大學同學會定於本月十五日午刻假四馬路倚虹　舉行會員春季聚餐歡迎回國會員胡冠迁謝書昌·張登仁三博士等並有演講凡係震旦舊生無論入會與否均可臨時加入云 
[寰球學生會送美工部承認學校之名單]  
　　美國自實行新移民律以來凡外國學生赴美肄業者必須入勞工部承認之大學此項大學由勞工部陸續承認現已逐漸增多卡 
德路九十五號寰球中國學生會前爲便於查閱校名起見曾向美國勞工部索取該項表册茲悉該會昨日接得勞工部承認大學表全份聞承認之學校已逹五百四十五校之多欲查閱已否承認之大學可隨時向該會遊學部取閱又該會遊學部對於招待出洋學生素極熱心登輪前一切手續如請　人學證書代辦護照代定艙位等該部均可完全代爲辦理 
[南洋畢業生趙李二君明日赴歐留學]  
　　南洋大學電上屆機科畢業生第一名趙會珏君爲滬紳趙芹波之長公子前由交通部派電政司辦事現茲趙君已由京返滬定明晨十時搭法船安高爾號赴歐入英國最大之電廠茂偉公司實習聞經交部當局特准於赴英實習期内行保留原薪並將關於歐洲電信事業有所調查又李開第君爲閔紳李衡齊之長公子去歳卒業於南洋大學電機科李君功課甚優所修爲電機工力門尤多心得去夏在安利洋行工程部服務今歳由交部派往膠濟路辦事茲與趙君同赴英入茂偉電廠實習聞亦得保留原薪之優待云 
[華英中學請胡君演說]  
　　閘北公興路上海華英中華於前日下午二時特請胡文耀博士到校演說其題爲敎育之目的（一）爲求職業（二）爲練習思想（三）爲求快樂（四）爲研究奇事 
[民國公學宣傳平民敎育]  
　　新閘路民國公學辦理平民敎育頗著成效前日下午由該公學敎職員許競公·張凌飛·朱曉雲·張元勛等在大通路小菜場一帶演講平民敎育聽者甚衆當場男女報名入該平民夜校者有二十餘人之多昨日繼續分隊出發赴各工廠演講云 
 
 

Page 13

 
 
1;第一萬八千六百八十六號;中華民國十四年 西曆一千九百二十五年三月十一號
星期三 * *本埠新聞 
[兩白俄艦在淞口開砲互轟]  
　　華艦永健號嚴重勸阻 
　　久泊淞口之俄白黨軍艦蒙古格號（譯音）因需修理曾呈請特派交涉公署要求允准移往南黃浦高昌廟船塢修理經交涉公署函轉江海關監督請爲轉商海關稅務司曁理船廳指定停泊修理地點以便興工該俄艦突於昨晨雇用拖駁正在將該艦拖往南黃浦時詎有同黨之俄艦渥霍治克號（譯音）與蒙古格號不知有何意見阻止修理而蒙古格號未從渥霍治克號遂發砲轟擊蒙古格號亦還砲互轟當經監視俄艦之海軍永健軍艦嚴重勸阻并分别函陳海軍司令部暨各機關核奪云 
[虞洽卿之淞滬市政談]  
　　國聞通信社云淞滬商埠會辦虞洽卿君新自北京回滬據其語人云予此次北上對於淞滬市政問題首請政府須將市政權限完全付諸淞滬市民苟此點不能辦到决以去就爭至於商埠督會辦之設置原係過渡性質將來市政條例確定後即須籌辦民選市長市長一經產生商埠督會辦即不成問題至於商埠條例尙在擬議之中而主點之偏重市民權限可無疑義關於淞滬特别市之區域刻正考盧就予個人意見當就名義確定之範圍不能太泛如松江如南翔等之劃入與否尙須斟酌現在各地方紛紛要求加入特别市範圍之用意在懼兵禍苟純爲此點則不駐兵之地點應予擴大予意離淞滬百里以内不得駐兵則此種要求自可不心督辦公署之設備原擬設八處現定六處（一）總務（二）交涉（三）官產（四）衛生（五）内務（六）工程予在京時與孫慕老約就予材能所及將來注重内務工程二項蓋内務包括市選予志在爭到與特别市根本有關之市民權故須實踐市民選舉市長庶爲特别市之眞義至於工程關係市政頗爲重大如築路浚河造橋及各項建築事宜能一一按市民需要盡量發展則市民庶能享受實益而市政前途始克有望云云 
　　東南通信社云淞滬商埠會辦虞洽卿已於前日下午五時抵滬本这（東南社）記者昨往訪虞君於其住宅叩以返滬後之任務據虞君云此次南返非僅爲淞滬商埠事件蓋余前次怱怱北上滬地尙有許多事件未了此來即係料理未了事件至於外間盛傳余此來係籌備淞滬商埠督辦署云云實係臆測之辭蓋商埠條例尙未頒布經費問題又未解决籌備無從着手正式籌備恐須待經費問題解决後也又外間盛傳淞滬商埠參議月薪每人千元云云更非事實關於用人問題余及慕老在京時曾一再考慮抱定嚴格主義以寗少無濫爲宗旨督辦公署參議月薪約二百金會辦八百金余定本星期六再赴京一切事宜到京後當取决於慕、老云云又孫傳芳昨派代有宋雪琴至海寗路虞宅邀請虞君赴杭磋商規劃淞滬區域問題及其他要公辭甚懇切虞君當允十一日早乘滬杭車赴杭見孫宋即興辭而退 
[淞滬市政協會定期開起草會]  
　　淞滬市政協會昨有通告致各審查員云逕啓者二月二十四日第二次委員會公推執事爲淞滬市政計劃書起草員事已半月亟應釐訂茲定於三月十二日下午二時開起草員會屆時務請台駕蒞臨討論一切至級公誼云云 
[特别市起草委員調查市鄕]  
　　淞滬特别市公約起草委員會主任張君勱九日偕該會洋顧問韓森乘坐汽車赴上海西南各市鄕實地調查藉資起草根據是日午後先至漕河涇鄉公所接洽第八區户籍員楊心才詢問該鄕地勢及地方自治情形據云該鄕南連顓·北·馬·閔·諸鄕東濱歇浦西鄰蒲淞北逹徐匯滬杭滬寗鐵路橫貫東西滬閔長途車道溝通南北爲松滬樞紐現約人口一萬八千餘名歲入附稅五千餘元鄕議事會議員十四名由漕河涇鄕公民依據市鄕制選舉之鄕董鄕佐各一人由鄕議事會議員選舉之有鄕立初級小學校六所每年敎育費約三千九百元行政費一千五百元並有敎育會·農會·兵災善後協會及上海縣第八區户籍所·第四區警察所·漕河涇鄕保衛團·等後由場君陪往沿滬閔長途汽車路一路觀察直至閔行鎭鄕公所調查一切分門記錄其他各市鄕應須調查搜集材料者因時間不及後日再往云 
商界組織市政研究會 
[起草章程]  
　　各路商界總聯合會昨經職員會議决組織上海特别市市政研究會討論建設特别市方法預備建議市政當局採納施行業已推定袁履登·鄔志豪·陸文中·嚴諤聲·蔣夢芸·五人爲委員起草章程并請正副會長正副議長等會晤淞滬商埠會辦虞洽卿磋商一切現聞起草委員已定下星期一開會通過草案云 
[總商會新推兵工廠保管委員]  
　　兵工廠歸總商商會接收保管後因總分廠共有三處事務紛繁原推之委員不敷分配該會故又新推十人前往恊助以便接洽並將各員到廠日期派定以便輪流前往茲將該會所定之表照錄如下 
　　陰曆計算輪流赴兵工總廠·（高昌廟）分廠·（龍華）（浦東）各處察看並接洽保管各務（逢一六）徐慶雲雲君·孫梅堂君·（逢二七）樂振葆君·勞敬修君·（逢三八）何積璠君·沈夑臣君·（逢四九）李詠裳君·顧子槃君·（逢五十）沈聯芳君·王曉籟君· 
[監理委員昨檢查銅廠]  
　　陸軍部兵工廠監理委員長宋玉珍對檢查各廠極爲認眞除辦公時間提早外内部凡屬冗員一律裁汰昨晨七時即開始檢查煉銅廠宋司長躬自稽查直至下午 
六時結束 
太湖特區籌備會開會紀 
[議决改爲太湖流域聯合自治會]  
　　太湖特區籌備會於昨日下午一時假一枝香開會到有無錫華藝珊·祝蘭舫·常州莊得之·馮曉靑·吴江錢慈敎·吴縣許劍靑·奚萼衡·寳山洪蘭祥·川沙張仲初·上海姚子讓·李平書·李昧靑·顧馨一·宜興徐麟祥·嘉定楊衛玉·吴興王一亭·杭縣顧子才·湖州孫田莘·松江張葆培·寳應馮夢華·等十九縣四十八人推李平書主席洪蘭祥紀錄首由發起人沈田莘報告略謂同人對於此次集會目的因江浙兵事蘇常一帶受災最烈今戰事雖息而駐兵未撤四民畏之如虎尙多奔避第春熟登埸在即急宜設法退兵須知太湖流域唇齒相關今幸兩省父老蒞會甚多請各抒偉見共同討論云云次由各代表發表意見潘芸生　浙西與江南雖屬兩省而性情風俗均有相同之處以太湖區域爲特别區甚爲相宜云云華藝生謂太湖流域地跨兩省儘可合力協作惟自治當重自衛鄙意擬另開一種名目以引起政府注意庶實際上能永不駐兵云云李平書謂鄙人等奉省令籌備淞滬特别市附近各縣均要求加入鄙意以爲區域不妨擴大而宗旨當歸符自治故擬將各稱改爲淞滬市鄕自治聯合會太湖特區亦可改爲太湖各縣自治聯合會請討論李右之謂特區與自治可以並行主席提出自治兩字是含有聯省自治之意不妨用此名稱由各法團推舉代表加入研究云云當由主席將定名爲太湖流域聯合自治會付表决一致通過次討論會章略有修改繼由馮曉靑提議請求撤退駐兵以維人心當經議决各屬推舉代表向當局請願被推各代表爲鎭屬馮夢華常屬惲禹九蘇屬張仲仁松屬姚子讓太屬袁觀澜杭屬徐博泉嘉屬徐冠南湖屬胡維德等向蘇慮浙孫奉張請求撤兵復推定蘇屬陳蒙宇潘子義松屬張敬垣黃譜衡太屬洪蘭祥楊衛玉常屬陶級千方夑淸杭屬徐申如顧子才嘉屬徐冠南蔣萊仙湖屬沈　莘陸慶譽爲籌備員議畢散會 
　　附錄浙江省議員潘澄鑑之太湖流域特區意見書如次各報館轉三吴父老均鑒我杭嘉湖蘇松常鎭太七府一州均屬太湖流域在唐時隸於浙西郡吴越錢氏因之而治誠以民俗地利之關係無不皆同後世爲便利控制計强爲分割而大江南北浙水東西迄今尙難融貫况我八屬人民自民八以還疊遭水患今又重罹兵燹馴至東南富庶之區瘡痍滿目國家元氣因以大傷雖爲天災人禍之頻仍實由畛域强分之所致今欲圖太湖流域之長治久安亟宜恢復唐時區劃東至揚子西至錢塘合七府一州爲一新域聯三吴爲一家作蘇浙之緩衝俾太湖流域之民得休養生息力圖自治遠紹五季錢氏之遺規近採歐西瑞士之良法擴淞滬之市制爲全國之模範庶刦後遺民尙有生存之日夫共和精神歸本民治主權在我責任益殷轉危爲安此其嚆矢惟茲事體大斷非一隅之規畫數人之意見所克定議且事涉興革或不免疑阻叢生是有賴於衆志之成城方能逹治平之目的懲前毖後亡羊補牢利害相關提携互切茲擬聯合八屬法團請願善後會議衆擎易舉務底於成便自治之進行拯同胞於水火凡我太湖流域父老兄弟亟宜痛定思痛投袂而興因時制宜肇造新區永銷烽燧謹布宣言伏維公鑒浙江省議員潘澄鑑謹啓 
[各業商請撤除戰時障碍物]  
　　去年冬間戰事時法當道恐潰兵逃入界内是以曾在各處路口及華法交界地點釘立木椿結以鉛線網並堆置砂袋瓦筒等笨重之物藉以堵塞起見現在軍事已經結束時局亦已平定此項堆物尙未撤除凈盡茲聞滬南各業行商因十六舖等處均爲交通必要之區每日車輛進出頗形擁擠而對於運貨往返多感不便是以請上 
海縣商會轉函法公董局華董陸崧候陸伯鴻商請法總領事暨法公董局趕將各該處所設之木椿鉛絲網與障碍物品一併分别撤除以利交通 
[旅滬蘇人請撤沿路軍隊]  
　　蘇州旅滬公民吴士范端正潘承培張照烈等昨函全國商聯會謂接蘇州張一　等諸紳通電詳述掊克供輪奄奄待盡之困苦不忍卒讀貴會爲全國商界領袖對於此項通電諒亦哀矜爲此懇即據此迅電京寗當局請將滬寗路一帶所駐軍隊盡行開赴他處實踐盧宣撫感電主張以蘇民困而維大局茲悉該聯會以所陳各節係屬實情擬即據情轉懇當局祈即實行 
[淸鄕總會辦檢閱防軍]  
　　第一軍淸鄕總辦王賡廷·會辦姚霽·上海縣知事李祖　·第一軍參議應季審·偕同副官周德厚·柴振華等於昨日上午十時乘滬太汽車經羅店鎭下車視察該鎭駐防軍第六營營長蔡逹三所約兩小時之久旋往瀏河該鎭汽車站兩旁軍警均持槍排立歡迎當由第二團團長張廷棟招待引至河北鄕公所補充旅司令部茶點畢張團長傳令所部駐瀏之第四營長韓淸珍第五營長王繼增暨機關槍隊長王景春率同全營兵士集合土山下之大操場内舉行閱兵式由敎練官　南溪指揮分連操演約一小時之久兵士皆着新式軍服軍容嚴肅頗稱整齊並有滬上某影片公司在場攝取活動影片王總辦認爲滿意至四時返滬 
[第一軍交通處長赴寗]  
　　第一軍交通處吴處長因有要公於昨晚十一時半乘車赴寗與第一軍參議長接洽一切云 
[張宗昌定十二日來滬]  
　　東南通信社云第一軍軍長張宗昌本擬九日南下現因事須與蘇省長鄭謙同行故已改期准於十二日與鄭氏同車南行來滬 
[盧香亭昨日來滬即返]  
　　近幾第二師師長盧香亭於昨日（十日）由嘉乘坐滬杭早快車來滬抵南站即赴英租界某里本宅至下午一時二十五分由滬乘坐滬杭路午快車至嘉興再行赴杭云 
[駐紮湖長一帶浙軍之調查]  
　　浙东孫傳芳前調赴湖長等處各軍隊業已陸續開拔至杭分往各地原防惟湖長留守原有之浙軍第二師周師長所部七八兩團茲將駐紥地點詳誌如下浙軍第二師周師長所部第四旅第八團團長施承志團本部駐紥湖州城内鎭守使衙門又第二師第四旅第八團第一營及第二營均駐紥湖州城内鎭守使衙門又第二師第四旅第八團第三營駐紥湖州五城隍廟内又浙軍第二師第四旅第七團團長斯烈駐紥長興又浙軍第二師第四 
旅第七團砲兵第三營駐紥太湖口夾浦二相公廟又浙軍第二師第四旅第七團第一營駐紥長興城内　宫内又浙軍第二師第四旅第七團第二營駐紥長興城内城隍廟内又浙軍第一旅第二團第一營駐紥泗安 
[常廳長李知事聯袂赴寗]  
　　淞滬警察廳常廳長上海縣李知事因有要公須赴寗與奉軍當局　商遂於昨晚十一時半乘特别快車赴寗聞須俟張軍長南下後始行返滬云 
[水上警察自甬過滬赴杭]  
　　浙孫之永定淺水兵艦昨由寗波鎭海駛來裝有水上警察五十一名至上海南站換乘滬杭路火車經上海南站加掛三等客車一輛附掛於昨日（十日）上午九時零五分之慢車赴杭 
[甬來民夫過滬資遣回籍]  
　　昨日（十日）由寗波海輪裝來民夫六十餘名闻係前在杭州招募赴甬現由寗台鎭守使署派員資遣杭州原籍於昨日（十日）下午一時二十五分至上海南站經南站長撥付蓬車一輛附掛於由滬開杭之慢車運杭資遺杭屬各籍云 
[浙屬各同鄕明目開會在寗波同鄕會]  
　　旅滬浙屬各同鄉會聯合會定於明日下午三時在西藏路寗波旅滬同鄕開成立大會昨日嘉興永嘉等各屬同鄕代表報到者已有一百三十餘人云 
[南大請發還被提槍枝]  
　　徐家匯交通部南洋大學昨函上海總商會請給還暫存護軍使署之槍械略謂敝校學生槍操備有步槍二百二十七枝以及槍刀九十七把本年八月三十一口何茂如軍使以時局不靖恐此項槍械落於匪人之手於治安有曾派員來校提去當時　有收據言明暫時保管存於副官處一俟戰事告終即當如數發還現該署歸貴會接管爲此函懇請將前項槍械檢交敝校以淸手續而重公物云云 
[函請滬寗路恢復四等車]  
　　肇嘉路商業聯合會致滬寗路局長公函云逕啓者自軍興以來貴局往來列車均受軍事影響列車不能開行目前軍事告終客車雖然次第復而四等貧民小工車之上行車仍未開行以致留居滬上之貧苦工人因無力售坐三等欲歸不得故紛紛至敝會請願要求轉函貴局迅予將貧民四等上行車恢復等因據此查敝會境内居住貧民頗衆値此　桑農田急於工作之際各貧民均欲歸不得實屬眞情爲特函請貴局長准予即日將四等貧民車照向例開行恢復原狀以利交通實爲公便 
[請拆望道橋卡房之函復]  
　　上海市公所因欲拆除望道橋之卡房以便將該地晝入路線而利交通曾致函上海總商會查照在案茲接該會復函以此項卡房係兵工廠之產業應呈請陸軍部核奪後再行辦理以免糾紛 
[水警廳裁撤虎威軍艦]  
　　江蘇全省水上警察廳所屬第十六隊外海游巡隊虎威軍艦於前年（即十二年）夏曆七月十三日晚間在嵊山洋面遭風失事浮至箱子　觸在山脚擱住以致船底洞穿難以修理至去年四月中經滬埠某機廠承辦費去八九千元之數始得設法將該艦護送至滬南日暉港停泊預備修築後因估計修費在一萬四五千元以上殊不合算且因財政空虚難籌鉅欵故延至本年二月底忽奉令着將該軍艦裁撤其官警夫役等餉銀均發至二月底爲止而該官警船員伙夫等共計四十名奉令後因未得有恩餉現已全體列名具呈韓省長及廳長要求給發恩餉藉作川資得回鄕里故該官警船員等仍未離艦艦中餘剩之軍火（除大小槍砲先行寄存兵工廠）外均移放工廠艦長唐文森則調充廳部諮議云 
[豫公會電請孫岳調停]  
　　河南旅滬公會昨電孫岳云鄭州孫總司令鑒大亂初平豫戰復啓吾民何辜酷受屠毒警報傳來貴軍又已捲入漩渦旣無調停之誠意豈有善後之良圖似此範圍擴大勢必牽動各方吾豫糜爛不足惜其如大局前途何萬祈仍本息事寗人之旨制止兩軍混鬭從速劃出緩街地點庶可釜底抽薪一勞永逸秦豫本是一家胡憨豈無肺腑解河南一省之倒懸實全國和平所利賴嵩嶽仰望涕泣無從謹此電陳佇候明敎河南旅滬公會叩蒸 
[王鼎洛復旅滬河南商聯會電]  
　　上海浙东路保康里河南旅滬商界聯合會傅許兩會長諸會董均鑒示悉諸公袍澤誼重桑梓念切爲豫呼籲和平弭消戰亂函電警告苦心普濟爲國家培元氣人民造幸福梗電嘉謀各方諒能見納洛代表醒參加善後會議有何意見可電逹敝會自有提議毋須來京請願徒勞往返政府已派員調停並去電制止能否喚醒覺悟未敢預料王鼎洛佳印 
[胡漢民來電告捷揭陽潮安均下]  
　　胡漢民昨有電致本埠國民黨云據報我軍五日下揭陽六日夜半下潮安逆軍已無力抵抗汕頭逆黨逃走一空特聞漢民靑 
[皖局平穏之滬訊]  
　　本埠皖同鄕昨接北京來電云皖省減兵免李令下後與論翕然李傳業現在京唐啓堯今晚赴任蚌電地方安謐旅長倪朝榮等電向以服從爲天職李傳業領銜二電事前實未與聞王（揖唐）不日即返皖任倪道烺决停職歸案云云 
[蕭耀南邀旅滬鄂人返鄂]  
　　鄂省署將組參議廳 
　　蕭耀南近鑒於自身應付時局之困難擬於省署組織參議廳邀旅滬鄂要人前往充任參議藉減各方面反感前日滬上鄂人之被電邀者有議員董昆瀛·彭巨石·及但壽·等三人董彭兩君接電後已於前日搭輪赴鄂但君行止則尙未定據聞此事醖釀已久去歲曹錕被逐蕭耀南以直系舊人雖得倖保位置而湘邊之熊克武滇之唐繼堯豫之胡景翼會師武漢之聲高唱人雲而譚延　軍之入江西尤使其感覺不安當時蕭即電邀旅滬鄂人劉成禺郭泰祺居正張知本等返鄂擬改組委員會電首稱尊鑒措詞極恭順略謂耀南承乏鄂省處境極苦非諸君返鄂共籌大計不足以維持鄂省自保一俟諸君到鄂即當潔身下野等語嗣劉郭先往張亦於陰曆去歲　底返鄂孰知斯時譚入江西已不成事實滇湘之師亦杳無消息形勢旣更蕭措詞竟亦大變惟以旣有此約不得不另謀辦法遂有此次組織參議廳之舉鄂議員張大听等均在内主持此事云 
[旅京蘇同鄕查災代表來滬]  
　　旅京江蘇同鄉會以蘇省二次被災受災奇重特推章杰·周積芹·二代表南下調查蘇·松·常·鎭·各災區受禍情形章周二代表於八日抵寗即普謁盧宣撫面請速撤宜錫駐軍回復人民育蠶生業當蒙酌商張軍長辦 
理章等昨日乘車沿滬寗路查勘各地駐兵情形并會同當地紳士籌商賑濟約今日可抵滬 
[南北各團體將開聯席會議]  
　　商議解决松滬公債問題 
　　松滬發行公債經各團體紛電反對而奉軍第一軍方面以軍餉無着幾於勢在必行現在本埠總商會·縣商會·及閘北慈善團·三團體已分别召集南市·閘北·及租界各團體於本月十四日開聯席會議籌商應付茲錄其通告如下逕啓者茲定於陽曆三月十四日（即陰曆二月二十日星期六）下午二時在總商會開南北各團體聯席會議討論松滬軍事善後公債問題屆時務祈貴會推派代表出席公同解决不勝企盼此頌公綏 
[壬戌友誼社電請撤消公債]  
　　壬戌友誼社上海總部昨爲反對松滬公債續電北京段執政·奉天張上將軍·張軍長·南京盧宣撫使·韓督辦請其根本取消以蘇民困原文如下 
　　北京段執政·奉天張上將軍·張效坤軍長·南京盧宣撫使·韓督辦·鈞鑒蘇省兩遭戰禍民窮財盡松滬首當其衝痛苦尤甚江浙戰興盧何在直系勢力壓迫之下請纓無門具食不繼因有松滬公債之徴收用濟眉急然當時之艱窘非現執政坐攝中央各方拱聽之時會所可同日而語其苛歛人民尙情有可原今日時事異趨 
 
 

Page 14

 
 
1;第一萬八千六百八十六號;中華民國十四年 西曆一千九百二十五年三月十一號
星期三 * *況松滬當兩戰之後供給軍食固其小焉者也其間所受直接間接之損失何止千萬商業困敝元氣喪盡此次張軍長奉命南來　定蘇局有功執政昭著全國政府垂念將士辛勞早應妥籌軍實安撫羣衆一面撫卹黎庶休養生患以固國脈奈何便此數萬健兒間關數千里僕僕征途就食無術出而剝削此刦後災黎我公捫心自間將何以對用命之將士淞滬之人民此人民完稅納捐其盡義務於國者已疊床架屋不勝輪將第一軍屬於國有政府倘無善策維持則縱令松滬公債强迫徴取但其爲數有限一朝用盡將何爲繼豈欲一再重徴以苦吾民耶伏查东蘇原有省軍第二第六第十九等三師業已分别遣散其三師軍餉必有所出祗須整理蘇省財政不難善爲規劃即或遠不濟急則上海兵工廠已奉明文移交總商會接管可由陸部抵押公欵公用誰曰不宜萬乞採擇敝會當謹代松滬人民九頓首以謝鴻賜至外傳或有以來米捐代公債者則粒食小民行見絕粒更非敝會曁松滬人民所願聞惶急上陳出言無狀諸維鑒察地方幸甚人民感甚壬戌友誼社上海總部叩灰 
[長興煤鑛公司代表赴京]  
　　長興煤鑛公司自受戰事影響鑛塲捐失甚巨迭開董事會商議恢復辦法乃於日前議决呈請中央撥借公欵維持並推全權代表董事劉萬靑君北上籲陳茲劉君已於十日晩啓程矣 
[危道豐向旅滬嘉興人籌欵]  
　　嘉興縣知事危道豐奉浙督孫傳芳電令催解善後公債曁振欵十二萬元危因於前日來滬寓遠東飯店連日向旅滬嘉籍各富紳處籌商分期認繳辦法但多遭摒拒危因之頗焦急云云 
[太平洋國民會議消息]  
　　太平洋國民會議中國籌備委員長余日章君昨得檀香山太平洋國民會議事務所來函略謂美國對於此會非常重視現正擬舉行預議會至代表出席該會之人物其已確定者有支加哥大學校長白爾登氏司單福大學校長韋爾佩氏·紐約時報主筆芬雷氏·等均爲國中名流云云聞我國提案專門委員敎育股陶知行君已將其對於籌備世界敎育會之提案同時作爲太平洋之提案現正着手起草又籌備會執行委員會定明日下午四時在總商會開會討論問題大抵屬專門委員及代表團兩事云 
[拒毒會代表在京之報告]  
　　中華國民拒毒會昨接該會加推出席北京善後會議代表即中華敎育改進社出席善後會議敎育專門委員會理事陶知行來函云大函誦悉鴉片之毒戢而復張至堪浩歎京中逹官貴人近且視此物爲交際上必要之品尤爲可盧此中黑暗情形非加以强烈之刺激難使其稍稍覺悟拒毒議案善後會議勢必提出羅君運炎日内來會同徐會長商量應付甚善知行視能力所及自當盡心襄助俾利進行云云新赴北京運動拒毒之代表羅運炎氏昨由北京來電云在浦口時王君正廷夫婦亦相偕登車遂爾盡日暢談王君對於拒毒極爲贊許並允視其力所能及無不樂爲贊助明早晋謁徐會長磋商進行事宜容當續逹云云 
孫中山病勢變化 
[夢中譫語　腹水增漲]  
　　本埠國民黨方面接北京十日十點四十七分汪精衛氏來電云總理昨夜夢中譫語此爲第一次神思不淸體氣甚弱醫云腹水增漲情勢危急兆銘蒸云 
[仁濟醫院昨開董事年會]  
　　字林報云山東路仁濟醫院昨日開董事年會代理英總領事柏賴德氏主席柏氏謂報告年來病人求診者日衆而院中經濟拮据設備及人員兩項俱不足以應需求應請工部局加撥補助費將每年額定之五千兩增爲二萬兩或三萬兩俾該院財政獲有穩固之基礎庶足以謀發展而捐募亦易進行至捐欵數目不可謂不鉅此後亦難冀其更多於今日試看去年捐欵共逹三萬一千兩之鉅足徴滬上人士可稱爲世界最樂善好施之民 
族矣去年該院所診病人未住院者共十一萬七千三百九十七人比上年增一萬二千七百三十五人住院者共 
三千一百八十三人比上年增二百八十一人其統計表中受傷者一項計爲車輛所傷者逹一千六百三十八起而上年僅有一千四百五十五起餘若受刀傷者男一百十六起女十六起被槍彈或炸彈所傷者男五十六起女六起又自戕者一項共有男三百四十七起女七百四十九起其數至可駭人且此類病人亦復年有增加足爲社會之隱憂而致該院於人材及財政上俱受極重大之負擔云云末乃舉定本年新院董西人方面爲梯斯台爾氏等十一人華人方面爲朱葆三等十六人 
[公共租界萬國商團新調查]  
　　文匯報云公共租界萬國商團新經調查團員共有十九國籍計一千七百十九人其中以英人最多占全團百分之五十三茲將各國人數列舉於下英籍九百十六人美籍一百七十五人中國籍一百八十一人日本籍一百零九人葡籍一百三十七人意籍五十六人法籍二人荷籍十九人瑞士籍二十人丹麥籍三十六人挪威籍十五人瑞典籍九人俄籍十八人其他國籍共二十六人 
[總商會保衛團之布告]  
　　上海總商會保衛團總江政卿昨發布告云照得本保衛團原爲保護兵工廠爲專責所屬各隊官佐均係深明大義潔身自愛各團丁亦皆久經訓練紀律極嚴故對於買賣交易悉屬公平近日訪聞有不肖之徒竟敢冒本團名義在外招搖言之殊堪痛恨除派員密查隨時拘辦外爲此布告商民人等一體各悉嗣後倘有假借本團名義藉端訛詐情事准即扭送來團依法嚴辦决不姑寛此佈 
[警廳防範之嚴密]  
　　淞滬警察廳長常之英因地方防務重要特於昨日起每日下午二時起特派駐紮警廳内之憲兵排長一人督同憲兵四名游巡隊二人分赴城廂内外梭巡每逾四小時調換一班晚間加派便衣偵探帮同巡查以維地方治安云 
[滬西增設警署之就緖]  
　　滬西警署自常廳長委任顧　雲籌備以來對修葺房屋抽調長警均積極進行除委派姜春松至二區抽調二十名無須槍械外其餘一三四五區各二十名均由巡長率領於十六日用船運走蘇州河至曹家渡警署至警餉仍照舊名原餉發給又警署開辦費暫由署長願繼雲籌墊一俟有着再行增添警額至五百名云 
[閘北市選定期投票]  
　　閘北市選因迭經軍事未克如期進行現因地方平靖仍繼續進行調查選民業已完竣昨特同該市選委員王棟等呈請縣署出示布告茲將原文照錄如下 
　　呈爲名册造成定期宣示並定投票開票日期仰祈鑒核出示佈告事竊維閘北市選遵照民國二年十月經省委及上寳兩縣會同規定之市區境内辦理自開辦以後迭經軍事不克如期進行業經呈奉鈞署核准展緩在案現在地方秩序早已恢復市選調查亦已告竣選民名册不日造成茲於三月二十一日起（即舊曆二月二十七日）至四月十日止（即三月十八日）爲宣示選舉人名册之期在此期内如本人以爲錯誤遺漏得按照市鄕選舉章程第十一條取具憑證聲請更正逾限不得再請惟此次選舉人資格除照市鄕制第十六條辦理外又查照上年七月省公佈之省議會議决以江蘇暫行市鄕制選舉章程有選舉等級之規定（如甲級乙級）顯與憲法第五條中華民國人民於法律上無種族階級宗敎之别均與平等之旨相抵觸依憲法第一百○八條當然無效之議案辦理不分甲乙兩級故所有合於選民資格者計若干人定於四月十八日（即陰曆三月二十六日）投票四月十九日（即陰曆三月二十七日）開票其投票開票處所均在大統路閘北慈善團内舉行應請迅賜出示布告俾衆週知爲特肅呈仰祈鑒核施行此呈上海寳山縣公署 
[市議會議决城内電車軌道緩設案]  
　　上海市議會於前日五時續開春季常會等情已誌前報茲悉是日爲三讀會討論重要案件内有董事會交議華商電車公司擬在肇嘉路敷設軌道通行大東門至西門之一段俾得路　貫通利便交通無奈平民不明眞相致多反對經二讀會議决另推檢查員八人將電車公司與市政廳前訂之合同詳細檢查報告到會並查明該公司總理陸伯鴻原爲市議員亦認暫行緩辦爲是故春季常會於茲告滿餘案留待下屆會期再議不再延會云 
[引翔鄉選舉爭議案楊嘉椿之請究]  
　　昨引翔鄕議長上韓省長一電其文如下韓省長鈞鑒本月十日報載引翔鄕選舉爭議案謂有上海縣引翔港鄕公民許鵾飛等呈控非法董佐周文勳·王銓驥·議長楊嘉椿·等藐抗法令公然就職閱之不勝駭怪自有地方自治以來嘉椿歷任上海縣引翔港鄕議事會議長之職誼關桑梓不敢言辭此次選舉職員經大多數議員舉嘉椿爲議長旋以一部分議員提起選舉爭議案交省會嘉椿即靜候公斷從未行使職權近如淞滬特别市臨時議會等機關有公函招往興議嘉椿亦從未出席許鵾飛等所控藐抗法令公然就職行使職權不知何所據而云然似此信口雌黃淆惑觀聽法治前途大有障碍應請省長迅令上海縣長將許　飛等傳案訊問以重法治而警妄控實爲德便楊嘉椿叩蒸 
[上海縣第四區户籍所開辦]  
　　上海縣各區户籍均先後開辦其中以上海市之第一區漕河涇鄕之第八區早經積極進行實地編查規模粗　已有可觀其他未經編查各區迭奉縣署嚴催限期竣事未便再事稽延等因第四户籍員干養君以該區轉境有一市一鄕除將法華鄕另設分區辦理外所有蒲淞一市計有二十八　地點旣大經費有限殊難挹注茲由該市董事會以户籍關係要政議决另貼各　調查費一百二十元决於三個月内告竣聞編查順序先從市鎭入手次及鄕村云 
[航業雜訊]  
　　怡和增航湘潭英商怡和洋行之上江班輪中有宜重專班及漢宜岳州班兩路共有江輪八艘中以福和慶和行走川江之外餘悉在漢宜航線内行駛近來長沙湘潭間運來上海貨甚多此間太古日淸均派有輪行駛太古五船日淸四輪近頃怡和洋行港總行已與滬行商定决計本年增添長沙湘潭之湖南航路專班故即特建新輪一艘名爲湘和今船已造就正在布置艙位一俟竣工即定四月中實行開班 
　　日光丸遇大風日本郵船會社之日光丸今次由門司來滬駛抵黃海即遇大風浪水打過船上甲板海水竟浸入艙中貨艙内所裝貨件均遭水漬甚至由東洋寄來中國之書信郵件亦已有一部份着潮船身亦被大浪打損因當場立即修理故得仍到上海該船至滬時船員中有名渡邊德太郎者乃私帶子彈二百餘排當爲關員查出子彈收去船員送交領署 
　　漁船請派護輪甬屬嵊山帮漁商每年春汛之時即須結帮入海捕魚近年因海盜充斥漁船之入海者每有遭刦之害現該帮漁商以春汛已屆故已請外海廳 
速派護艦矣 
　　日法兵艦來往日本長江警備艦保津號因艦身須修故由漢來滬即將入東華船廠修理而法國砲艦克里能號則於昨日開往福州馬公一帶矣 
[東洋汽船會社柬請參觀大洋丸]  
　　大晚報云東洋汽船會社於十日下午四時至六時柬請滬埠人士參觀大洋丸蓋因該輪第一次駛進浦江故有此舉以留紀念也嗣後該輪及西伯利亞丸高麗丸等到滬後悉將駛進浦江以便旅客 
[週遊世界團員戴樂爾氏逝世]  
　　文匯報云星期日加里福尼亞輪船載世界週游團六百人抵滬時團員中有年齡最高之戴樂爾氏在途患病自神户出發後變爲肺炎到滬時病已沉重當即送入海寗路工部局軍醫院侍役所無如疾勢已不可爲即於 
星期一逝世壽六十九歲戴氏係美北加里福尼亞州人終身未娶此次遠游亦未挾伴當於今日下午安葬於靜安寺路外國墳山云 
[朱有濟因公北上]  
　　江海關監督朱有濟於日前（七日）乘夜十一點特别快車赴寗謁見盧宣撫使韓省長有所陳述在寗約勾留三日即轉車北上聞係奉財長李思浩電召赴京諮詢要公三星期後方能返滬 
[北工巡捐局人員換發新執照]  
　　滬北工巡捐局昨發布告第五號云爲布告事案照本局職員在外辦理公務向經給發執照隨身携帶以昭鄭重現自本年三月分起一律換給新照所有以前舊照及免職人員或未經繳銷者一律作爲無效爲此布告仰境内商民人等一體知照特此布告中華民國十四年三月九日局長李厚祚 
[吴淞海關抄獲私運銅元]  
　　江北猪船許長發裝載样猪一百七十餘口赴滬昨晨駛至淞口停泊按例報驗經江海常關中西扦驗員下船驗看當在艙底搜獲銅元十六箱小洋一包共合大洋八百餘元之譜以海關私運章程將銅元銀角悉行提存關内船扣則留一面報告滬關總稅務司核辦 
[烟兌業議加貨價]  
　　滬南烟兌同業公會昨日午後二時在會所内召集各同業開會討論門市售價事到者六十餘人公推張頌吉爲主席報告開會宗旨略謂吾烟兌業原爲本重利微今更受銅元劣角之影響以致門售零星各貨莫不暗中虧耗若不急速整頓它難維持血本當經會衆討論結果决辷於即日起將各貨售價略爲加增如各項香烟每包加錢五文雪茄第枝加錢五文肥皂每塊加錢五文皮絲烟每兩加小洋一分自來火每盒加錢二文火油每斤加錢十文餘如紙類等亦略加增除即日分發通知單請實行增加貨價以資救濟外並再印刷價目單分發議畢至五時餘散會 
[皖人進行姜案之主張]  
　　安徽旅滬自治恊會因北京皖事改進會電稱姜案在京審理種種黑幕請予援助特於昨日午後二時召集旅滬各團體在唐家灣靑年自治會所開聯席會議孫霽靑主席宣佈開會宗旨結果經大衆議决如姜案不逹圓滿解决凡旅滬各團體將全體加入原告以爲高一涵等後援并推孫霽靑起草擬電一電北京段執政·章司法總長予以警告一電高一涵等勿爲氣餒滬上各團體定爲後盾當將兩電經衆通過五時散會茲錄其原電如下 
　　北京段執政章法長鈞鑒姜案移京全國注目稍失平允匪特招皖人冤憤且予外人口實司法前途影響甚大爲倪壓皖過小爲倪辱國罪大我執政總長一爲開國元勳一爲司法界泰斗務懇愼重出之本獨立之精神爲良心之判决我旅滬皖人霽作原告後盾佇看公讞臨電無任憤慨安徽旅滬自治協會·皖事商榷會·靑年自治會·救皖十人團·新皖社·傳慧初·孫霽靑·余翼文·程勘·蔣一鳴·等五百餘人公叩灰 
　　北京安徽會館轉高一涵諸鄕先生均鑒姜案移京早有運動同人等潤燭其奸曾經通電反對諒邀台鑒諸公俠義成性據法力爭不爲撓曲曷勝欽佩此次倪罪成 
立與否即皖省存亡所係務乞諸公再接再厲不畏强權我滬上同人願爲公等後盾除徴求各公團組織大規模之聲援外合電先聞無任翹企（銜同前） 
[公廨昨日研訊紗廠工潮關係人]  
　　本埠日商各紗廠於上月间發生罷工風潮嗣經中日兩國官商設法調停勞資兩方始籨訂條件解决當罷工期内公共租界捕房將轉入罷工漩渦之學校男女敎員及學生曁工人拘獲五十六名連同傳單旂幟並紗廠被搗毁之物件解由公共公廨分别交保收押訂於本月十號研訊在案昨日屆此案審期午後二時半由陸仲良襄讞會同日副領事田島君升座第二刑庭各被告由楊樹浦捕房解到者二十二名普渡路捕房解到者二十二名靜安寺捕房解到者九名戈登路捕房解到者三名先由工部局代表梅脫蘭律師請求堂上挨次研訊所控各被告之案以便遂案結束繼由克威律師聲明彼代表同興裕豐豐田日華大康内外棉各紗廠五萬餘名工人謂罷工風潮業已解决至其起因當係工人吃若過甚所致日前陪審領事回國時適敝律師正在進行調停此事之際敝律師在總商會與廠主岡田等磋商訂立之條件與工人所發傅單上要求之條件彷彿現工人均已上工而岡田君亦不欲主張將被捕之工人重辦各被告在押已有兩三星期如堂上以爲被告應按法懲辦亦請從寛發落云云堂上遂審所控張和尙散發煽惑罷工傳單案張供在大康紗廠做夜工傳單係於放工時在該廠門首拾得並非我受人指使散發等語而某號日本警察即上堂禀稱渠目覩張正在散發傳單故將其逮捕問官磋商後判張罰洋十元無力改押七天繼審所訴工人諸小大徐開寳阻止工人進廠上工案結果判諸罰洋二十元無力改押十四天徐訊無證據將案註銷繼審控告察之華吴先淸張阿三郁甫良四人鼓動工潮案中西包控上堂禀明拘獲蔡等情形並稱蔡在引翔港周家灣露天演說時語多激烈中有「捕房中 
西包探若來我們打死他不要緊因此處係中國地界」之語克威律師即起聲稱第一二兩被告旣係敎員並非工人當與此案無關應請將所訴註銷堂上質之蔡之華供稱湖南人來滬謀事去年十一月就眉州路六百零三號工仁進德會書記之職該會内容我殊不知亦不審爲誰組織但知會長前爲郁少如擔任會員盡係工人數約三百經費由會員繳納會仙學校係該會所辦我月支薪水十五元罷工之事初同工人來會興我談及我不以爲然即我往引翔港演說亦不主張罷工當以文明手段向廠主要求惟旣罷工則不應暴動蓋因小沙渡紗廠有被搗毀之事當時所言大致如此並未說將包探打死不要緊的話想係誤會語意會内抄出小册係由郵局寄來傅單則係工人携來又據女敎員吴先淸供稱杭州人去年八月來申任五區小學敎員至十一月始擔任工仁進德會學校敎職對於罷工之事我未參預初次被誤拘入捕房旋即釋出是日我往申新紗廠左近之某紗廠喚女工進校讀書包探謂我係來煽惑大康紗廠工人搖班（即罷工）遂又將我拘去等語而張阿三郁甫良兩人均否認加入罷工之事問官核供以蔡吴兩被告身爲敎員不應干預外事實犯新刑律第二百二十一條妨害秩序罪判蔡之華罰洋二百元無力改押西牢六月吴先淸罰洋一百元無力改押女所三月並着兩被告各具以後不得再有同樣行爲切給審至此時已五時問官退座休息十五分鐘繼續開庭審理由捕將戴寳成等十五名提案克威律師以其對於此案案情因無機會未曾研究請求改期堂上未允遂由九十號柾探禀稱控告各被告犯擾亂治安罪十九號下午三時我在引翔港捕房得報有工人七百餘名半在華界半在租界用野蠻手段將捕房外面之竹笆推倒勢欲擁進當經我等向空開放槍聲始將暴動制止此事係被告高雨陳竹山爲首嗣我電告楊樹浦捕房未幾捕頭强生等到來着若　散去否則開槍華捕亦 
持木棍前冲五百餘碼而華界巡警並放空槍數排衆乃散去惟獲案之十五名猶不退散故與巡警協同拘獲據第五被告高雨田在捕房供發起罷工者名周錦章九號在廠吃飯時周曾言欲罷工眉州路六百零三號學校曾於正月初二去過一次到校之人每日出費六分第九被告陳竹山在捕房供伊是係四年前在紗廠工作時被機器軋斷故在眉州路六百零三號爲看門該會開會時到者甚衆周錦章係首領傳單等件悉由周帶到會中云云又由西捕頭强生及包探程明德耿德標等上堂稟明一切堂上向各被告逐一研訊之下判陳竹山罰洋一百元無力改押西牢三月高雨田罰洋八十元無力改押二月零十天董泰岱沈榮泉各罰五十元或各押四十天着各具結不准再犯戴寳成嚴宗榮許品高張文金范鳳賢陳榮田張阿三喬雲之陶阿毛杜萬榮江海坤等十一名各罰洋五元繼又提審所控冷雙喜涂德賢王吉成三人阻止女工入廠工作案結果判冷罰洋二十元無力改押西牢十四天涂王兩人各罰十元無力改各押七天時已七句餘鐘尙有三十一名不及審訊着仍分别交保收押候禮拜六上午九句鐘再審 
　　尙有本埠新聞轉入後頁 
 
 

Page 15

 
 
1;第一萬八千六百八十六號;中華民國十四年 西曆一千九百二十五年三月十一號
星期三 * *本埠新聞二 
[滬北米糧公會聯歡會紀]  
　　决定反對米捐 
　　滬北經售米糧公會昨日正午開春季聯歡會到者會長范和笙祝厚甫蔣石稚文牘姜懷素會董朱子明朱安生周夢熊等二十餘人設春宴三席由范祝蔣三會長分任主席席次由范會長起立報告（一）今日春宴一則春日晴和各盡一觴用聯情誼二則歲尾年頭兩經戰亂雖營業上受有影響而本會同仁均各安全今日雅叙稱觴聊誌慶幸（二）當局因年費無着徴收松滬房租發行公債本埠各團體反對甚烈當局審知事實難行現有某方取媚幸進擬改徴米捐與同業有直接關害請衆事先注意衆謂米捐直接影響粒食小民之生活倘一旦發現較松滬公債尤酷如當局貿然表示本會即應積極反對勿使實行（三）報告新請高君廷選爲會計朱君殿保爲庶務通過席散全體及駐會水陸警察分乘汽車四輛至滬南半淞園攝影以誌紀念云 
[陳世光兼駐蘇僑務特派員]  
　　特派江蘇交涉員陳世光日前接奉北京僑務局總裁王芝祥指令開茲委該特派員爲駐蘇僑務局特派員此令聞陳兼特派員將在交署組織僑務局云 
[欸產處敎育局籲請懲辦沈前知事]  
　　請宣布財廳查復原文 
　　上海縣敎育局長李宗　與欵產處總副董秦錫田沈周等於昨日會銜呈省長文云呈爲上海縣議事會呈前任知事吞欵請追一節迄未追繳具領合再籲懇迅賜將查辦情形明白宣布事案查省公報載十三年十二月二十九日鈞署批第五四五二號上海縣議事會議長莫錫綸等呈爲前任知事侵吞地方鉅欵請予通飭務獲追繳具領並依法懲辦由内開呈據具均悉候行財政廳查明嚴飭遵章交代以憑察奪仰即知照此批摺存等因錫田宗鄴以前任沈知事對於地方敎育經費始則任意挪移繼且擅離職守致虧空各欵四萬九千一百二十一元九角三分三厘之巨曾於本年一月呈請崇座將財廳查復情形及歸還辦法迅賜宣布在案待命二月未奉示遵若不將沈前知事依法懲辦如數追償非特開後任知事以吞欵之門抑且陷地方敎育於破產之地合再籲懇迅賜將財廳查覆情形及歸還辦法宣佈實惟德便謹呈（附片摺二扣） 
[巴勞德氏承購辣斐德路地產]  
　　字林報云沿辣斐德路有基地一方位谥寳建路與畢勛路之間廣二畝六分四釐連同地上洋房昨日在瑞和洋行拍賣競購者甚衆最後由巴勞德氏承購價三萬二千兩云 
[台灣銀行新屋基下掘見古物]  
　　字林報云黃浦灘字林報館旁台灣銀行新屋基地下掘見古棺一具古井一口又木椿一列椿後有四尺厚之磚牆一座此外並有水門汀建築物之基址皆有注意之價値木椿斜貫屋基之右角似爲古時之河岸其後即爲磚牆牆後又有木杙支撑此項建築品究係何人所造目的安在乃一大可研究之問題解之者有二說一說昔日浦江經過此間而木椿即係河岸一說昔日當爲一小浜由内地流入黃浦主張第一說者基於木椿僅有一列否則若爲小浜當有木椿兩列且檢之最古地圖此處亦無小浜入浦更可異者磚牆係西式而非中式掘入地面下十二呎猶未見牆底不知其究深若干料該牆當爲臨浦建築物之基礎此建築物若非碼頭即 
爲貨棧古棺及古井則均在屋基之西端與此似無關連棺係二百年物已朽腐井則僅深入呎云 
[南市火警案三起灼斃男孩一名]  
　　昨日午刻滬南公義碼頭老馬路口義泰地貨水菓行樓上忽然火起頃刻間烟火迷騰冒穿屋頂救火聯合會急即鳴鐘告警即由各區救火會驅邦浦等消防器具馳往澆救得即熄滅僅焚去該行樓面房屋並波及比鄰鴻泰南號及華昌洋雜貨號之屋面兩間餘未殃及後由崗警將該行夥帶入一區一分駐所奉飭留候查明起火原因再行核示 
　　昨日午後兩點五十分鐘時滬南新西區裡日暉橋附近空地上所搭之草房忽然失愼頃刻成災其時各區救火會聞警鐘樓鳴鐘六下報警後即驅救火器具馳往澆救得即熄滅共焚去草房五十餘間當火焱熾時有江北客民某姓被火灼傷頭面等處外尙有十餘歲之男孩一口不及逃出竟致焚斃在内 
　　昨日午後三時許滬南高昌廟附近張家衖恒康機器搖繩廠内不戒於火頃刻成災亦經各區救火會立驅皮帶車前往澆救熄滅計焚去該工廠外又波及比隣居户等草房共有十餘間云 
[商總聯會自請拆除電話]  
　　不承認加價新章 
華入電話用户因反對電話加價曾組織華人電話用户聯合會進行一切連日德律風公司分函各用户催收春季電費各用户多不願照新章付費昨日各路商界總聯合會自用電話中央六一七零號因職員會議决仍照　章付費否則拆除不用特致函華洋德律風公司云逕啓者昨接通知已悉貴公司加價新章敝會未曾承認新合同亦并簽字所謂按照貴公司新章付費實難照辦現將舊章電費十六兩二錢存貯敝會會計處請即派員前來收取否則照章拆除可也此致華洋德律風公司台照 
[巡警扣米糾葛]  
　　滬南合興等各米行於本月初九初十並十一等日先後派店司車送白米十餘石往主顧處不料車到半途爲巡警將米拘送警署留存之後即據該業中同行賢大米行主王立賢即王楠坤乃向合興等關說於是該業中羣起反對聯名蓋章投淞滬警察廳禀求澈究該警署亦將扣存白米飭警車送到廳昨午後奉常警廳長令發司法科段科長開庭研究合興行主傳錦芳同興行主王紫生咸茂行主謝銘裕立大行主沈乾錫聚豐行主馮乾坤以及承豐恒祥三和裕豐裕和等各米行各派代表同投案下訴稱自初九日起發生巡警扣留白米之後即據賢大行主王立賢來稱現有某處警員要取月規我願代爾等爲之運動現命爾等每家每月出洋二十元可保將來無事且可隨時保護否則不便等語同業聞悉一致反對後來王立賢將月規改爲節規然同業中仍舊拒却心不甘服來案禀訴求究但王立賢往傳不到遣學徒投稱王今日因事下鄉不及投案是實問官得供判將存案白米先交合興等分别具領而傅錦芳等同稱須王立賢到案訉究將案解决之後商等方願將米具領現在王旣不到則白米仍請求存案可也問官准之 
[拘獲投函嚇詐之兩匪]  
　　閘北恒豐路百司絲廠經理朱子堂日前連接王天標具名之恐嚇信兩封勒索洋二千元朱初置之不理嗣有北京人白永桂持宣撫軍第一軍總司令部諜報員劉明岐之名片至該廠請見經理朱接見後談及通信事由白約定九日下午三至五時在該路明月茶樓接洽朱即據情報告四區二分所經祁署員率同馬巡官長警均穿便衣在該茶樓守候旋白又偕一浙人戴良芝與該經理同來祁署員飭警拿獲解所後抄出卡片信函等證物轉解司法科聽候訊辦 
[兵士毆傷車站小工之交涉]  
　　滬寗鐵路局車務總管韋燕日前據本路稽查處報告二月二十七號麥根路車站小工承辦人之夥友陳某因軍隊撤退後督率小工淸理站埸及貨棧内之字紙垃圾棄置空地焚燒詎爲留駐該站之兵士誣指爲縱火不問情由竟以拳打足踼甚至該夥友受傷報請核辦等情當經韋總管函轉麥站小工承辦人迅將是日被毆經過情形詳細具復以便向該管長官交涉云云 
[汽車撞傷男孩殞命案之訊結]  
　　汽車夫禁押九月 
　　塘山路聶中丞學校學生李日昇被汽車夫胡阿明所開之汽車碾斃於滙山路由公共公廨審訊情形已詳前報昨晨捕房傳同死者之父李吉祥及見證將胡解廨續審據證人石玉祥葉永年等到堂證明伊等與死者係同學是日同行至滙山路荆州路附近被告之汽車疾馳而來以致肇禍死者當時行路甚緩並未奔跑等語質之胡供詞推諉並延律師辯護而上海洗衣公司因該汽車係公司所有故亦延高露玲律師到案陳述數語經陸襄讞核供商之美貝副領事以胡阿明玩忽業務傷人致死罪已成立判决監禁西牢九月示儆 
[虐待婢女案押候展期再訊]  
　　住居新閘梅白格路三號半門牌業棉紗生意之鎭江人吕君淸與其妻姜氏時將九歲婢女臘梅毒打體無完膚本月六號又復施展惡辣手段該婢乘間潛出在途啼哭爲二百另四號三道頭華捕查見向詢該婢備述被虐情狀捕遂將其帶赴捕房禀由捕頭命送濟良所並經西醫騐明傷處簽具診斷書乃於前日派探居阿福與西探亨利往將吕夫婦逮捕昨晨解送公共公廨而濟良所女董亦將臘梅伴送到廨謂該女已在濟良所將被毒打情形詳細說出應請訊究旋經關讞與美雅副領事傳臘梅上堂察得其兩手被打紅腫未消是時被告之律師請求將案延期堂上遂諭兩被告分别還押展期再訊 
[游民債劵開籤記]  
　　昨日游民工廠基金還本乙種債劵在該總籌募處樓下開籤計一等二四一九五號本埠大利元二等○七五一二號紹興全號三等二五六三一號杭州行記四等○八三○六號本埠利大四等二四七三四號漢口中和五等○八六二二號本埠有利源五等一四六七七號本埠萬利全 
[持假手槍行劫之盜匪分别發落]  
　　匪徒萬金奎王銀根張天生勵阿寳陳阿金等因携帶假手槍 
被捕解由公共公廨押候查明訉辦已誌本報茲悉該匪等平日携帶假手槍在楊樹浦華特路平凉路等處遇見行人即出槍相向人不知此槍徒具其表故被嚇不敢聲張該匪等遂剝刦衣服掠奪金戒搜索銀洋該管捕房據報此類搶案有十餘起之多上月二十三號夜探目季立仁包探耿德標何慶恩等喬裝小販分往華特路等處見若輩又在施行不法方得拿獲昨晨傳同被搶財物之趙元龍張德記李惠裕周坤生王世坤崔雲峯胡桂芳等十餘人及向各押店吊出之全部原贜將萬等解廨請究其中祗陳阿金否認與萬等爲黨並延律師辯護萬等各人則供認糾黨持假手槍搶刦行人財物質洋分用不諱陸襄　核供商之美貝副領事判萬王張三名各押西牢五年期滿再核勵押三年陳交一百元保開釋如無人具保逐出租界贜給各原告領去而美領則將萬王張三人各科以徒刑十五年 
[搶匪押候展期再訊]  
　　住居海寗路南林里十六號門牌之婦人孫張氏於六號下午因事行經漢口路被匪徒刦去手臂上値洋六十五元之金鐲一只前日由老閘捕房包探馮百順緝獲此案搶匪朱阿四王阿福兩名據供贓物消與南京路方九霞銀樓該探即往將贓吊出昨解公共公廨中西官略一質訉判被告押候展期再訉 
[俄婦指控行兇案訊結]  
　　靶子路四十八號門牌西飯店主俄婦指控出店陳閔惠巡捕張炳行兇毆打一案昨經公共公廨中西官續審之下判决陳　　十四天張炳被控之案註銷 
[薛主敎拾獲手槍送交捕房]  
　　大晚報云三馬路大禮　堂薛主敎今晨在南首圍牆旁拾獲三八口徑毛瑟手槍一枝當即送交捕房該槍顯似匪人擲入以圖滅跡云 
[七寳紳商代災民函謝]  
　　七寳紳商駱友仁李啟賢劉廷楨李友賢甘石鏡江淸源等昨函謝徐家滙天主堂山院長朱相公函云去年臘月孫陳啟　四師潰兵驟退敝處姦擄焚掠四鄉騷然雖未遭砲火之殃已備　蹂躪之苦男子懼綁票而逃亡婦女恐强姦而驚避冰天雪地　沛流離火熱水深哀鴻遍野同人等雖亟籌拯救正恨無地收容幸貴院長憫念災黎慨然設所朱相公熱心施救特放專車是以敝鄉之得叨庇蔭得蒙救濟者不下千數百人刻大局漸告和平災民咸旋故里而每言往事莫不感激涕澪同人等用特謹肅寸緖藉代敝鄉災民泥首叩謝也 
[欲圖獸行禁押半月]  
　　無錫婦人鮑陸氏日前來滬住小沙渡其叔家内欲尋女工爲生計其堂姪鮑根萱住共和路據云西門某作頭家託伊　一傭婦該氏信以爲實詎被誘至小客棧内欲圖姦污該氏不從逃回閘北被偵緝隊偵探查悉拘入隊内經樊隊員訊明解科判鮑根萱拘留半月以儆 
[寓客請追損失]  
　　閘北惠商旅館失火焚燒以致寓客損失頗鉅前奉警署將旅館執事拘送警廳訉供保釋在案茲據該旅館被男女寓客舉鄭培之爲代表投警廳禀請追賠損失曾奉司法科訉供後以該代表等請追賠償損失不涉警法範圍仰赴法庭訴請追賠可也 
[請領失火衣服之查復]  
　　顧耀坤失火之後所存屋中大小物件由警署派警看守茲據嚴潮生等投警廳禀請將屋中物件給領常廳長令飭五區二分署往查頃據詳復略謂顧家火焚之後其中男婦人等迄今逃避一空至於一切物件究竟屬誰一時難以證明特此禀覆云 
[男孩迷路候屬認領]  
　　揚州人王小六子年十二歲身着舊藍布破長衫藍布舊夾褲和尙頭戴小帽子脚着洋襪蒲鞋頭鞋子前日在法租界聖母院路迷路爲捕查見帶入捕房昨送法公堂請示小六子供揚州城外戴橋人來申學裁縫因師父凌虐逃出等語中西官判送堂留養候屬認領 
[圖害姘婦之獲救]  
　　王秀和家居江邊碼頭向與婦人楊竹林姘識近來各懷意見時起衝突昨午又起爭鬥王將楊推入浦中使其溺斃其時適有蔣祺光所駕舢板駛來將楊設法救起氣存一息遂帮同報警將王拘送二區警署立送醫法庭究辦 
[摸竊鋼表人贓並獲]  
　　皖人陳桂生唐福生昨在北浙江路電車内串黨摸竊乘客張啟鶴衣袋内鋼表一隻金磅二枚圖逃被包探尙武查見將人贓拘入捕房捕頭諭飭押候解送公堂請辦 
[公共公廨訊案彙錄]  
　　昨日公共公廨訉理民事訟案併誌於下（一）英商揚子保險公司訴西人白錢雪山欠保險費洋案堂諭被告不到原告到案證明應缺席判令被告還洋二千六百五十六元一角六分並七厘利息俟該輪進口時函致海關扣留或飭令交保（一）元順洋貨號主薄應元聲請破產案堂諭改期候荷領堂期核奪（一）孫輝辰等延甘維露律師訴孫王氏遺產糾葛案堂諭改期七天再訉（一）周仲堯訴承其法不付盤價案堂諭准登申新兩報各十四天（一）茂新　粉廠訴印珊山損失案堂諭改期再訉（一）席戴氏訴席加寳不給贍養案堂諭着被告償原告律費銀十五兩准予改期訉理（一）法亞公司訴元成號李淸輝定貨不出請追損失案堂諭據原告代表胡會林當庭呈出定單等件認爲可信被告經公示傳逹不到應判令被告償還原告英金二百三十七磅五先令一辦士及銀九十兩其餘未出之貨由原告召賣有餘繳呈公堂不敷着被告負擔被告負担堂費（一）法亞公司訴申益號潘少卿定貨不出請追損失案堂諭據原告經理胡曾林當庭呈出定單等件均認爲可信被告經公示傳逹不到應予判令被告償還原告英金一百二十二磅二先令六辦士又銀四十七兩二錢八分其未出之貨即由原告照市召賣所得之價有餘繳呈公堂不敷仍由被告負責被告負擔堂費（一）孫復泰板木號訴周開映不理往來銀一千零七十六兩三錢五分二厘案堂諭准原告律師請求候再呈請交涉署轉函地審廳派吏偕同原告按址調取此項簿據如再不能取到所請復訉應即駁回 
[誌謝]  
　　昨承銀行週報社惠赠第三百八十九號銀行週報一册又承商務印書館惠赠「小說月報」第十六卷第一號「婦女雜誌」第十一卷第二號各一册　此併謝 
來函 
[江蘇實業廳來函]  
　　敬啟者頃閱三月八日貴報本埠新聞欄登有省立電燈廠抵押鉅欵訊一則（中略）查省立南京電燈廠係屬敝廳管理機關所載抵押借欵一節敝廳并無所聞特此聲明希即查照并將此函照登爲荷藉頌著祺不蘇實業廳啟三月九日 
 
 

Page 16

 
 
1;第一萬八千六百八十六號;中華民國十四年 西曆一千九百二十五年三月十一號
星期三 * *[商業市况]  
　　北京專電 
　　今日二點中央公園金融抽籤計中零八貳三叁一伍零伍六陸八捌七玖一等八號 
　　前塲玖陸開盤三二五高至三二七低至三一八收盤三二成交三百十餘萬整陸開盤七八零五收盤七八二成交五萬五後塲玖陸開盤三一八低至三一三五高至三二五五收盤三二二成交二百十餘萬整陸開盤七七八鹽餘劵開盤一七七五收盤一七七五（以上十日下午五鐘） 
[厘漲拆借]  
　　昨日洋厘早市價開七錢二分二厘午市收盤價七錢二分二釐二毫五與前日收盤比較大一厘七毫半三月底期洋早市七錢二分零六毫二忽五午市收盤七錢二分零五毫較上日未有升降銀拆早午兩市均掛白借未有變動 
[國内滙兌市况]  
　　上海銀行三月十日國内滙兌行市報告云今接津來電稱申滙再緊五錢厘漲一厘二毫半故洋滙内盤提商惟今日申厘亦較日前爲商以致洋匯牌價仍無漲跌計行化爲一千○六十兩洋爲一千○○四元京公砝爲一千○五十二兩洋每千元貼五元漢 
電未到洋例滙價未開洋每千元貼水四元魯滙濟南銀洋均略跌靑島銀漲洋跌計濟平爲一千○三十四兩二錢五分洋爲一千○○二元膠足爲一千○七十一兩漲起一兩洋爲一千○○四元跌去一元烟台未動計烟估仍爲一千○三十四兩洋爲一千○○七元川匯近週以來甚可樂觀各處銀洋漲起二十兩或二十元以上今日九七平銀及渝幣牌價數碼相同計重慶銀洋同爲九百九十五萬縣爲一千○十五成都爲九百八十云 
[神户英美匯市電訊]  
　　昨日神户滙兌市午前電日美滙兌賣價四十元較上日跌一二五買價四十元零二五較上日漲○六二五日英賣價不變仍爲一先令八辦士一二五買價一先令八辦士二五較上日高○三一二五正午來電日美賣價四十元零一二五較午前回高一二五買價四十元○一八七五較上午跌○六二五日英賣價一先令八辦士一八七五較上午高○六二五買價不變仍爲一先令八辦士二五午後來電與正午市價同 
[外滙掛牌後市改貴]  
　　昨日星期二先令揭曉初惟法日兩匯更動外餘均如前計先令仍掛三先令一辦士印滙仍掛二百零四羅比七五法匯則大二十五法郎改掛一千四百四十法郎美滙仍掛七十三元五角香匯仍掛七十四兩五錢東匯則小二五改掛五錢四分七五嗬匯仍掛一百八十四盾二五新匯仍掛七十六兩午後先令揭曉初時依然弗更迨三時十分掛牌忽然變化計先令改縮二五掛三先令零七五印滙小一羅比二五改掛二百零三羅比半法匯小十法郎改掛一千四百三十法郎美匯小五角改掛七十三元香滙依然弗動仍掛七十四兩五錢東滙大半分改掛五錢五分二五嗬滙小一盾二五改掛一百八十三盾新匯大五錢改掛七十六兩五錢 
[先令市况甚暢]  
　　昨日星期二先令揭曉弗動内價初時平定後漸見好銀行進胃暢盛五月份賣價爲三先令一辦士二五至三先令一辦士一二五買價三先令一辦士三七五至三先令一辦士二五嗣後價益軟匯豐銀行進先令數萬鎊五月份賣價爲三先令一辦士零六二五至三先令一辦士買價三先令一辦士一二五至三先令一辦士零六二五銀行收盤五月份賣價爲三先令零九三七五買價爲三先令一辦士午後市况更俏華商扖户亦旺五月份先令賣價 
軟至三先令一辦士九三七五買價三先令一辦士因而先令掛牌在三時十分改縮銀行五月份賣價亦軟至三先令零七五買價三先令零八七五嗣後互有零六二五上落銀行五月份賣價爲三先令零八一二五至三先令零七五買價三先令零九三七五至三先令零八七五收盤 
[美滙市況趨緊]  
　　昨日星期二美匯掛牌亦未更動内價市况則見緊交易尙有銀行五月份賣價爲七十四元至七十三元八七五又至七十三元七角買價七十四元一二五至七十四元又至七十三元八七五銀行收盤五月份賣價七十三元六二五買價七十三元七五午後市况又好銀行初時五月份賣價爲七十三元半買價七十三元七五三時許掛牌改縮半元故内價又緊銀行五月份賣價爲七十三元二五至七十三元半又至七十三元三七五買價七十三元三七五至七十三元六二五又至七十三元五角交易頗稱不惡 
[東滙市况堅俏銀行進胃湧旺]  
　　昨日星期二東匯掛牌小二五内價初時亦較鬆後則步緊銀行初時賣出五月份東匯價五錢四分五六二五至五錢四分半買價五錢四分四三七五至五錢四分三七五嗣後各銀行均見扖進故價即時步緊銀行五月份賣價自五錢四分六二五緊至五錢五分買價自五錢四分半緊至五錢四分八七五華商扖户繁旺人心興奮午後市况益俏銀行開出時即較緊一八七五五月份賣價爲五錢五分一八七五買價五錢五分零六二五以致掛牌在三時許改大半分内價又緊零六二五銀行五月份賣價爲五錢五分二五買價五錢五分一二五嗣後略疲零六二五即又回緊銀行五月份賣價五錢五分一八七五至五錢五分二五買價五錢五分零六二五至五錢五分一八七五嗣後銀行五月份賣價爲五錢五分三一二五至五錢五分三七五買價五錢五分二五較上日共緊八七五 
[標金暴漲]  
　　昨日星期二大條銀來電近遠期均未更動計近期仍掛三十二辦士一八七五遠期仍掛三十二辦士花旗滙兌開收盤均大二五銀價大一二五日英美匯兌均弗動四月份標金毛盤好一錢價爲二百六十八兩七錢市面尙稱平穩祗三四錢上落先令揭曉時金價爲二百六十九兩二錢東匯掛牌小二五各號賣户尙有故金價小去六錢價爲二百六十八兩六錢（全市最小價）其後市而穩俏計高至九兩二錢略小至九兩略高至九兩四錢略小至九兩二錢復高至七十兩零一錢復小至六十九兩八錢銀行家方着手扖進東滙以此同業各號紛紛爭先買進金價是以步升至七十兩零九錢略回小至七十兩零七錢嗣後漲至二百七十一兩五錢收盤烚赤交易不多價爲三百三十一兩五錢較上日小去五錢登賬價格三月份二百七十兩四月份二百七十一兩補水二百七十兩午後市况更形見好人心均向上是以開盤即較上午收盤大三錢價爲二百七十一兩八錢各號買氣甚旺將價抬至七十二兩八錢略小至七十二兩四錢先令揭曉時價在二兩六錢銀行東滙價雖見緊而與金價核算尙相差四兩六七錢故當時金價回小五錢時有銀行東匯尤緊一二五金價即高至二百一七十二兩九錢三時十分許外匯掛牌改變計先令縮二五美滙縮五角東匯大半分以此金價即高至七十三兩一錢而銀行家反有抛出東匯以致金價回小至七十三兩四錢惟因正金銀行扖進東匯人心堅穩金價復回高至七十三兩四錢（全市最高價）其後市面平平有一二錢上落即行停業收市價爲二百七十三兩三錢較之上日收盤價則漲銀四兩七錢全市最高低相差亦爲四兩七錢補水二百七十二兩 
[公債猛跌市况暢旺]  
　　昨（三月十日）以各債市價猛跌期現貨市况因極暢旺賣買各方踴躍異恒期貨各債前市市况尙平後市則忽轉隆盛全日成交總額計逹三百四十四萬五千元仍以整六成交爲最旺計占二百五十四萬元金融次之共五十八萬五千元長亦稍佳計三十二萬元現貨九六市况甚盛其他甚形寥落計各債總成交額一百十六萬三千元九六占一百十三萬五千元餘如七長僅一萬三千元整七亦祗一萬元五年及整六則合僅五千元昨市各債市價變動頗爲劇烈北帮盡力抛出各方人心遂亦趨疲公債市價乃因是而下降甚驟但於前市開盤時各債價雖疲弱惟甚鮮變動收盤略下跌後市下降忽勁較前市幾均跌一元餘較之前日如九六續降一元九角半金融近期貨及整六期貨驟跌一元三四角七長期貨與金融遠期貨各續跌一元一角餘七長現貨較上週回跌八角五大整七整六現貨亦跌下三四角獨五小以後市無市轉較上週回跌八角茲分述如左 
　　金融公債金融現貨千元票前後市均無交易期貨三月期九十一元七角較前市收盤驟跌一元比前日續跌一元三角四月期（除息）八十九元六角半比前市開盤跌下八角較前日亦驟跌一元一角 
　　整理六釐整六現貨祗於前市收盤時開出較前日續跌三角期貨三月期七十七元八角半比前市跌下一元一角比前日飛隆一元四角四月期七十八元四角半較前市跌下一元比前日陡跌一元三角半 
　　七年長期七長現貨七十一元八角較前市略跌二角比上週末回降八角期貨三月期七十一元二角半比前市跌下一元一角半較前日亦陡跌一元一角半四月期七十一元八角半比前市小九角半較前日亦續跌一元一角 
　　九六公債九六現貨前市初開即陸續下跌後市下降尤速收盤時價爲三十二元比前市開盤陡小一元二角較前日飛跌一元九角半 
　　其他各債五年公債現貨小票祗前市開出價八十五元五角較上星期四漲高八角大票僅後市成交一盤比前日回跌四角整七亦於後市開盤時做出價八十一元一角比前日回跌四角 
[外股市况堅俏]  
　　海利洋行報告云昨日外股市面堅俏公所内外成交甚鉅倫敦橡皮稍跌價爲一先令七辦士八分之一各股成交價格如下英工部局一九二四年六厘公債九十八兩至一百兩一九二二年七厘公債一百零四兩一九二一年八厘公債一百十兩藍格志聯合股三月期二十三兩半至二十三兩二錢半單股三月期十一兩墾植三月期五兩二錢半至五兩三錢怡和三月期十二兩六錢至十二兩七錢半友邦人壽保險公司美金三百元公和祥三月期二百兩蘇門答　三月期一百八十兩咖啡新股十兩五錢英爪華除利三月期八兩八錢五月期九兩一錢半六月期九兩二錢半英特去四兩一錢三月期四兩一錢至四兩一錢半康沙利特三月期三兩一錢古拉十一兩半兵如冷除利一兩四錢半太拿米拉六月期一兩零二分半天傍三月期一兩五錢二分半至一兩五錢半六月期一兩六錢 
[紗花漲勢益熾]  
　　現紗交易有二千六七百包價漲兩許 
　　原棉到貨雖湧尙欲待價而沽 
　　昨日星期二美棉初因利物浦電訊良好而漲中因天氣較佳市勢稍疲卒因出口增大重行回漲計期貨漲三至十三磅音現貨不動英棉期貨漲五至七點現貨漲十點印棉初隨紐約消息堅穩後因空頭補進市勢益堅計孟加拉漲十三羅比奥姆拉漲六羅比白羅溪漲七羅比大阪現紗二十支監魚漲五元二十支紅財神十六支福島及三馬均漲二元本埠紗市因現貨方面客帮心思大半看高紛紛來電動辦致人心堅硬非常近期超出七十五兩漸有挺至八十兩之勢惟原棉現貨近日碼頭到貨旺盛市價略鬆總之紗花市價之堅挺全恃各銷之活潑茲將期現紗花市况分列於後 
　　期紗紗布人鐘標準前市因外棉上漲甚勁客銷異常活潑近遠期各月均漲一兩一錢至一兩三錢後市因客銷仍暢續漲四錢至一兩全日共成交三萬五千九百包收盤價列後 
　　三月期　一七六·００　漲二·三０　六月期　一七四·二０　漲一·七０ 
　　四月期　一七五·四０　　一·七０　七月期　一七三·四０　　一·五０　 
　　五月期　一七五·００　　一·八０　八月期　一七三·三０　　一·八０　　現紗客銷方面川帮進二十支採實鼎砲台鴻福三百包牛莊　進八百包漢口帮進六百包廣帮進三百餘包内地帮進小包三百餘包其餘福建寗波蕉湖濟南烟台天津野鷄等帮共進四五百包價漲五錢至一兩五錢鴻裕紗廠開出二十支採寳鼎二百包　佣價一百八十四兩又二十支紅寳鼎二百包扣佣價一百八十二兩現貨餘牌市價列後 
　　十六支人鐘　一七四·五０　二十支仙桃　一八五·七五　十支人鐘　一五九·五０ 
　　十六支大發　一七四·五０　二十支水月　一八五·００　十支新世界　一五三·００ 
　　十六支龍門　一七０·００　二十支雲鵬　一八五·００　十支富貴　一六０·七五 
　　十六支胭脂虎一七二·五０　二十支立馬　一八七·三五　十支金鷄　一六一·００ 
　　十六支水月　一七六·二五　二十支雙喜　一八０·五０　十支鴻福　一六一·五０ 
　　十六支日光　一七六·００　二十支三星　一七八·００　 
　　十六支豐年　一七六·七五　二十支採寳鼎一八三·００十二支天官　一六二·００ 
　　十六支仙桃　一七六·００　二十支紅寳鼎一八一·００十二支孔雀　一六七·五０ 
　　十六支雙虎　一七二·五０　二十支砲台　一八四·五０　十二支荷蜂　一六六·００ 
　　十六支鴻禧　一七一·五０　二十支鴻福　一八三·００　十二支雙喜一六四·五０ 
　　十六支丹鳳　一七一·二五　二十支豐年　一八六·００　十四支四喜　一六四·００ 
　　十六支藍鳳　一七四·００　二十支金城　一八七·五０　十四支地球　一七一·００ 
　　十六支聚寳盆一七一·００二十支歡喜　　一八０·五０　十四支藍團龍一七０·五０ 
　　期棉通州標準前市因印棉孟加拉猛漲十三羅比買氣頓旺加之空頭抵補紗市甚堅致近遠期各月漲二錢至四錢後市續漲一錢五分至二錢五分全日共成交四萬三千担收盤價列後 
　　三月期　四三·七０　漲·四０　六月期　四四·二０　漲·五０ 
　　四月期　四四·一三　　　·六五　七月期　四四·四０　　　六０ 
　　五月期　四四·一五　　　·五五 
　　現棉公會消息碼頭到姚花一千餘包又通花一千餘包呌價四十三兩三錢廠商洋行均月購進市價如左 
　　陜西花　四三·００　東棉進　二００件　現貨棧交　　陜西花　四三·二五　東棉進　一００件　現貨棧交　　陜西花　国三·五０　東棉進　三００件　現貨棧交　　本　花　四二·二五　老公茂進一００担　現貨送廠 
　　南市花　四二·五０　老公茂進五００担　現貨送廠 
　　天津花　四一·五０　東棉進　一００包　現貨棧交 
　　通州花　四四·００　老公茂進一００包　現貨送廠 
　　陜西花　四三·七五　内外進　三００件　現貨送廠 
　　三品前途未許樂觀　　（十日大阪電） 
　　三品市場今晨因美棉微漲滙市不動各月期貨漲起五·六角或一元不等惟原棉消息尙不能促買方採積極行動故至二盤趨勢又疲蓋當此人氣極度委靡之際非海外有極佳消息三品前途殊未許樂觀更就生產方面觀之氣候過和正爲能率增進之時必逹二十萬包若至四月必更作成新記錄惟批發處是否消納殊爲疑問三月期貨縱有銷路然以後形勢必以原料　貴製品跌落之故棉業界又受重大影響也 
[大阪布市呆滯（十日大阪電）]  
　　棉布市况又因滙市　貴輸出交易太不合算故本日益趨淸淡市中益無活氣成交極零星云　 
　　月　　三月期　一二·四０ 
[洋莊絲市尙不寂寞]  
　　昨日洋莊絲市無甚榮辱紐約方面銷路雖仍不起而里昂英倫日來頗有需求以致廠白黃絲經交易尙不寂寞昨怡和信孚連納諸行又進上中下等現期滬廠經一百三十六包絲價仍堅七里干經由逹昌信孚進下等貨十五包價亦平定川魯黃廠經亦由逹昌購去中等貨三十包價未變化惟灰絲經仍無交易云 
[橫濱絲市稍有起色（十日橫濱電）]  
　　生絲現貨買方須俟非指價買賣决定價格後始肯動辦然人氣似已稍有起色不過此次非指價買賣較前價看跌四·五十元八王寺牌呌價爲一千五百八十元有相當數量可望成交 
　　絲屑市况二百五十三號百九號續有進意正在交涉買方吃價少去三·四十元賣方祗允減二十元難望談成 
[公平呌莊]  
　　匹頭市况回疲··各價趨降 
　　昨日星期二輪値英商公平洋行第七百四十二次不限價拍賣之期排列　綢寗綢元絨泰西緞洋紗花綢細布市布原布漂布等各種疋頭三百五十一件計一萬六千零十疋比較上屆多十三件計六百九十疋市况又轉回疲軟人心虚弱各價續步趨降拍成（　綢）六十件計二千二百四十疋跌自五分至七錢五間有漲起二分半至一錢（寗綢）十件計三百疋弄璋跌二釐五輕羅小扇小一分惟虎瀑連城璧各漲二厘五（元絨）四件計九十疋跌落二厘至一分二釐五（泰西緞）三十六件計一千二百七十疋跌自二厘五至一分半舍利子豐年如意各漲二厘五（洋紗）四件計一百疋前期未拍市價尙平（花綢）六件計一百八十疋小去二錢二分五（細布）十九件計一千一百四十疋人槍三寳跌三分三耀亦小四分人斧略加一分（市布）八十件計三千九百二十疋漲一分至一錢四分其中亦有小一分至四分（原布）七件計四百二十疋跌落四分至八分進利來增二分（漂布）一百二十五件計六千二百五十疋降一分至三錢内稍有數牌漲一分至一錢者 
[粉市回漲]  
　　昨爲　四月份新交易實行開拍之期某廠在市場仍主多頭一面將棧單深固不出各散廠附和固結團體分將二三號棧單減少抛額故各月市盤均有三四分之漲度昨市上午開盤後客帮方面對於雜牌粉頗有需求而各廠商聯合外商或出或進致將市盤逐步激漲閏四月份新交易成交亦旺各月市盤均有二三分之漲度閏四月份亦漲二分餘午後雖客胃轉弱而廠商從中盡力維持卒至市盤仍然趨漲收盤結果本月份價爲二兩三錢一分半較前日收盤價計漲二分七五三月份爲二兩三錢二分二五較漲三分四月份爲二兩二錢四分七五較漲四分閏四月份開盤至收盤價亦較漲三分期粉成交額上午五十七萬八千包下午二十四 
萬包收市十萬四千包共計九十二萬二千包股票下午成交二十五股價由五十四兩跌至一十三兩九錢計跌一分 
 
 

Page 17

 
 
1;第一萬八千六百八十六號;中華民國十四年 西曆一千九百二十五年三月十一號
星期三 * *自由談 
世間惟愚者爲最快樂[  一聲]  
三言兩語 
[壽禮] [  鵑]  
　　寳石壽桃咧珊瑚石榴咧赤玉壽翁咧寳珠門簾咧珊瑚八仙慶壽咧好名貴好珍奇的壽禮啊關外王聲勢赫奕操縱全國怪不得人人都要趨奉他但那大河和大江南北千百萬兵燹餘生的苦百姓没得飯喫只嚼著草根啃著樹皮又那裡夢想得到大將軍的壽堂上有這許多珠光寳氣的壽禮 
[寒衣] [  茸餘]  
　　慈母手中綫游子身上衣臨行密密縫意恐遲遲歸誰言寸草心報得三春暉 
　　凡是念過唐詩的人總讀着過這首詩母氏劬勞 
愛子情深寥寥三十字内已包括無遺可是從小没有母氏的人領略不出這詩的韻味就有母氏而不作遠行的人亦不覺着這詩的沉痛獨有天涯游子誦着這詩眞有一字一涙之槪呢 
　　天氣逐漸冷了人們棉衣皮衣一件件加在身上客中的李士明他翻開箱子取出一件舊的棉襖來欲想穿上怎奈他的身上近來已經發胖了許多這件棉襖還是三年前做的所以穿不上了他便放下舊的棉襖渡到馬路上想剪些布料重做一件他一出門口西北風括在身上像利剪一般索索的抖個不住等到剪好丁布回到屋子裡早已凍得像氷人一樣了士明這時　的涙流滿面他不是爲凍而哭他不禁想起前幾年的情形來了在前幾年的當兒逢着秋風未塌他家鄉的老母先寫一封信來間棉衣可要重做舊的可要縫補他只要一回信去不到三日新做的縫補的打做一包兒寄來士明安置箱中西北風一起就拿來現現成成穿在身上這時他也不知道這寒衣的名貴今天欲穿不得自已買布料受凍的味道　知母氏生存 
的當兒做兒子的處處受用母氏一故世就這寒衣上邊已經吃着苦頭了他又想倘使母氏生存世上見兒子今天這樣的凍着心裡一定比凍了自已還難過一定剪了布料趕快的裁開一針一針的縫做是兒子穿的亦不肯做得稀跳一定瞇細了老眼緊密的縫着等到夜深了他在燈下仍舊不輟他的工作恨不得立刻做成功給兒子穿在身上他想成衣的代價麽他是分文不要的不過他的代價亦是千金難買的他一針一針的縫比呌一聲一聲兒還親熱千萬針綫縫在衣上這衣上便有千萬顆慈母的心咧士明想到這裡便把母氏手製的舊棉襖抱在懷裡哇的一聲哭了這時窗外的風聲　得格外 
利害士明想着冷了便拭乾了眼涙挾了包布到成衣舗内去 
[尊前謎賸（上）] [  松廬]  
　　春宵閒居無事便邀了幾位同志沽了些酒菜大家預備盡興痛喝一回席間就有人提議行幾個新酒令以助酒興於是我就發起把詩謎來作酒令了我所說的詩謎酒令是要採唐詩一句中間摘去一二字而配以五個謎面謎底必須切合時事做得工切者大家敬賀一杯不則罰以金谷酒數他們對於我這個令法也就都贊成了當下大家就推我開令我略加思索便採了盧綸的塞下曲中「單于夜遁逃」一名把「單于」二字截去配上「將軍」「前妻」「居民」「棄槍」「家奴」五個謎面於是便成了下面這個謎式 
　　囗囗夜遁逃 
　　將軍　前妻　居民　棄槍　家奴 
　　他們大家看了一回都說這個詩謎未免太明顯了這五個謎面要切合時事的可只有「將軍」「居民」「棄槍」三個再把三個一比較那麽當然是「將軍」勝於「居民」和「棄槍」了於是他們就都猜斷是「將軍」無疑那知謎底抽開來一看却竟是「前妻」二字他們見了這個謎底頓時羣起詰難說這「前妻」二字與時事有什麽關係呢我當時笑了一笑說道你們請把「前妻」二字讀得快些就知道了於是他們眞個把來讀了二遍頓時都恍然而悟原來「前妻」二字恰合「齊」的切音呢當然大家同聲呌絕各人敬了我一杯大家也陪飲了一杯 
　　第二個挨到一位無錫朋友他搜索了一回就寫出一個謎式來衆人大家看時只見寫的是 
　　沙場烽火侵囗月 
　　溪星吴新明 
　　原來他採的是祖詠的望薊門中一句「沙場烽火侵胡月」當下大家看了一回多數是猜的「吴」字我看了那無錫人一眼就偏偏猜上那個溪字抽開謎底來看時却果然是「溪」字於是他們 
就都問那無錫人的謎意他說這次蘇浙逞兵蘇州雖然也受禍不小但畢竟還不若我們無錫無錫一名梁溪所以我就把「溪」字來做謎底了他們聽了大家評議了一陣又羣相讀許我的識見當下大家重行暢飲了一杯 
　　當下依次挨去要輪到一位姓高的敎員了他當别人在那裏評猜時早已肚裏打好了底稿當下就不慌不忙的寫出一個謎式來衆人看時原來是採取他那前代高適的送李少甫中「暛君此别意如何」一句他的謎式是 
　　暛君此囗意如何 
　　戰日去刼事 
　　衆人評猜了一回覺得惟有「戰」「刼」二字最爲切合時事了但是「刼」字總嫌不甚自然於是就都猜定了「戰」字 
[壽頭] [  照吾]  
　　本歲政變後天津會議孫中山氏呼之曰大頭會 
議所謂大頭者即關外之張大頭天津之段大頭北京之馮大頭與己之廣州孫大頭也此次張段二大頭於同時過大壽然則此二大頭吾輩又可呼之曰壽頭馮孫二大頭呼之曰非壽頭而四大頭於以判爲兩派焉 
隻星耀彩 
[荒村老婦行] [  張枕蓉]  
　　新春尋戰蹟微步到荒村荒村頽垣間舊是富家門高樓亦巍巍花木繞朱軒而今何所有白骨映朝暾當路有老嫗云是主家婦身上衣鶉結面目積塵垢望望含鉅痛鳴咽向我語齊盧　烽烟火線　吾宇方謀盡室行突來兵三伍勒索夫財帛叱咤如猛虎後至忿無得華屋爲焦土創主身以死二子作俘虜老婦冒死前涕泣陳所苦兩兒非丁壯力不勝匹雛姁姁猶未畢遽觸赳赳怒救護猝不迭兩命霎時殊殺人如殺雞掉臂又他趨老婦中心惻暈絕在須臾一女先聞聲倉皇遁穿　失却心頭兒幸存黨中珠盼得奉軍來倘或保微軀孰意更披猖沿村索花姑兒夫屍未殮弱女又遭笯戟指詬羣盜誓不辱泥塗白日斷貞魂碧血濺靑襦一家人五口兩兩死不辜老身縱脫險煢煢何所歸崦　景欲墮殘命知無幾我聞此言畢爲之泣再三古人亦有言生女勝生男詎知行軍律而今乃不然捉男當夫役捉女恣淫姦古戰靑海頭小戰蕭　間古戰死兵卒今戰損紅顏兵卒死恨不多安得神彈縱橫雨滂沱彈盡神州百萬魔無兵可擁倘平和 
[人同此心] [  洱淅]  
　　呌黃包車而遇着車子不顧的直去心中總不免生氣甚至駡他一聲但未想到自已平時遇車夫間要不要車子時總是不睬他 
　　在局外的時候總是淸楚異常指說某事應如何處理某事處理之如何錯誤但是自已一旦身臨其境也就莫明其妙了 
　　在家正爲着一件要事旣忙且急忽來了一位不速之客心裡自然是討厭他極了但嘴裡却偏偏說我們多時不作長談了今天如無事就請多作一刻我們暢談暢談 
　　大宗欵項爲某人借去早是逾限未還正在需用孔殷急著埋怨他時恰巧到送來了於是立時換了一副面孔一面還在說你儘管留著用好了何必急急還呢 
[餐櫻廡漫筆] [  崽風]  
　　脞記又云後漢書五行志建安中女子好爲長裙而上甚短以爲服妖此與今日婦女所謂時世妝者政同 
　　又云俗流僞託風雅易招笑侮杜于皇在揚州與豪家讌集席間擧唐律月字飛觴有紈袴子初不解詩口譔一語云白月照詩人衆問上句云何杜曰是黑風吹酒鬼也龍定庵在揚州鹺賈讌之酒半鹺賈淸連上句占語云柳綠桃紅二月天龍遷接云太夫人移步出堂前可謂謔而虐矣惟金冬心爲鹺賈解圍柳絮之紅以夕陽桃花斡旋之遂成絕妙好詞其雅度在杜龔之右爾（鹺賈飛觴舉紅字云柳絮飛來點點紅合坐大笑詰其出句金在座遽曰此元人某詩出句爲夕陽反照桃花岸也衆乃服其夕鹺賈饙之千金） 
　　又云華嚴經音羲女人志弱故藉三護幼小父母護適人夫壻護老邁兒子護儒書謂之三從「禮記注婦人幼從父嫁從夫夫死從子有三從之義」佛書謂之三護同是物也 
　　又云近時日本章牘文字涉於斡旋者輒於條文下附加一則必以但字發端名曰但書因思宋初進士怕試有何論一首何論者如三傑佐漢何人爲優四科取士何者宜先之類以但書對何論可謂天造地設 
　　又云洪穉存取汪墨莊「緄」棗花簾外初圓月一度消魂便白頭二句以爲足與張夢晋高樓明月淸歌夜知是人生第幾回相頡　頃讀阮亭感舊集有徐伯調（緘）流螢　云井幹新螢數點流美人腰細不禁秋水精簾外梧桐月幾度黃昏便白頭汪詩殆奪胎於此然而靑勝於藍矣（伯調山陰人著歲星堂集宋琬施閏章皆有序） 
破涕爲笑[  柳仲樸]  
　　父親問兒子道你心中想學成一個那模樣的人物兒子道吾想學成一個博愛家父親道怎麽說兒子道麻霍牌九以及撲克沙哈等各色中西賭博我都愛學所以我說想學成一個博愛家啊 
　　誌謝昨承世界書局惠贈紅玫瑰百花生日號一册極精美可爲愛花者恩物又承平民書局惠贈影戲春秋一二期頗多影戲界名人作品爲今日愛觀影戲者不可不讀之書併此誌謝 
[海上蜃樓（一五四）] [  釧影]  
　　第十六回紅英飛雨滿地繽紛紫玉成烟一　蕭瑟 
　　祖書城便把十塊錢給與淵珠的母親說怕是年底有什麽零用明天是大除夕我不能來了到新年裏再來給舅母　年罷祖書城便即回家那上海的歲闌最是没趣有好幾種店家到年底都不做生意要吃一個小館子都没有吃處那平報館從二十六日起便没有報了旣不出報大家也就不來因此連止樓裏的朋友也頓然絶跡有幾位略營有商業性質的人當然到這幾天要忙一些此外住在上海相近的人便也有回家去度歲的如南翔人嘉定人靑浦人松江人之類因此冷落了許多尤其是祖書城的環境學堂已經停課了編輯所也已停工了報館也已停版了一個人晃晃蕩蕩好像没有事做似新解放的黑奴一般幸虧有朋友人家請吃年夜飯等等元旦那一天馬路上各店舖都關得寂洞洞許多人都乘坐了馬車　圈子出風頭有幾個上海的闊老穿了翻轉貂馬褂或是靑種羊馬褂戴了一種拉虎帽坐了自已馬車到張家花園去出風頭那安塏第的遊人也坐得密密擠擠祖書城第一回在上海過年也要到各處去走走他住的地方離張園也不遠便雇了一輛人力車到張家花園來到三點鐘的時候堂子裏的倌人都打扮得花枝招展有的還穿了紅裙亭亭嬝嬝而來祖書城方站在安塏第後面的玻璃棚下瞧一班小孩子在那裏丢木人頭只聽背後嬌俏的聲音道大少恭喜倷回頭一看却是張雅雲穿着蜜色灑花的皮襖戴着大紅的一朶鬢邊花祖書城也笑着和他點點頭不多一回兒遊人漸散只有老洋房前面的幾株梅樹向陽的漸漸着花一羣雀子閧然的飛來飛去池冰也漸有融解之勢夕陽一抺斜掛林梢祖書城也不雇車子便從卡德路步行由愛文義路歸家這天各家早睡到明天早起還没到七點鐘有人便來叩門說這裏可是祖家祖家的吴媽已起身了便問你們是那裡說是西門小市橋打發來的祖書城的夫人一聽得便道阿呀不好淵珠妹妹出毛病了祖書城縮在被窩裡說怎麽樣怎麽樣只聽門前嘁　了半天吴媽取上一張條子來上面寫着『何淵珠小姐於初一日亥時身故請祖少爺立刻就來籌商一切』云云祖書城說知道了打發來人先去一面起來穿衣服却是蹙緊了眉頭他夫人道還好不擠在大年夜大年初一今天已是初二了祖書城道不是這般說叫我去無非料理後事但是年底下還還賬現在身邊只有幾十塊錢了這恐不是幾十塊錢所能了的事體 
 
 

Page 18

 
 
1;第一萬八千六百八十六號;中華民國十四年 西曆一千九百二十五年三月十一號
星期三 * *   
 
 

Page 19

 
 
1;第一萬八千六百八十六號;中華民國十四年 西曆一千九百二十五年三月十一號
星期三 * *本埠增刊 
[新到美國兒童汽車]  
　　先施公司兒童玩具部新由美國運來兒童汽車及三輪脚踏車式樣新奇質料堅固車身裝璜與其他配件確與眞汽車無異每部售洋六十五元七十五元八十五元至一百三十五元其餘三輪脚踏車式樣亦非常雅觀輪胎特别加大該種脚踏車爲美國各廠出品此乃初次運滬故市上罕有每架售洋二十三元半三十五元至六十五元云 
[聯益赠送吸墨水纸]  
　　南京路勞合路口聯益貿易公司創辦多年經營進口出口代客買賣近又創製名人書晝集錦美術信纸聯益箋風行當世備受各界贊許價廉物美信用卓著故營業日見發逹現特印大批「美術吸墨水纸」分贈各界無論機關或私人均可函索云 
[賽會得獎之食品]  
　　九畝地冠生園公司於一九二二年在新嘉坡馬婆聯合展覽會以牛肉果子罐頭各種出品得中外人士同聲嘉許經大會審查給予最優等奬狀茲據新嘉坡中華總商會馬婆聯合展覽會華僑幹事部第四十一號報告書并附縮影奬狀以彰榮譽介紹環球云云 
[環球藥房開幕預誌]  
　　西藥業陳耀華趙德昌兩君本其歷年所得經驗創設環球大藥房於新閘路泥城橋西首專售歐西藥材西藥原料醫學用品化妝日用品及經理德國哈德靈骨痛藥等并兼售京廣洋貨現内部正在裝修不日即可工竣定於陰曆本月十九日開始營業云 
[電藝公司昨日開幕]  
　　商人李恒林現集資創辦一電藝銅鐵機器水電公司凡電界各種器皿無美不備業於昨日開幕云 
[新開照相製版公司]  
　　法租界貝勒路麥賽而蒂羅路六十三號新開明精明精照相製版公司經理爲李伯寅君製版主任爲蔡俊鑫君專製照相銅版鋅版現已先行交易擇吉開張云 
[新震澤報改期出版]  
吴柏如君會同雙楊周君心梅創設市民公社並發行新震澤報去歲已有動機緣市民公社諸君有所觀望改期四月一日出版云 
[出版界消息]  
　　玉石玉石週刋爲餘姚陳鼎元君所編輯第一期已於三月一號出版内容豐富特約選述皆海上名流茲第二期亦於昨八日出版特載有文藝電影花史長篇小說等均係名貴之作定閱者半年大洋四角全年七角半總發行所本埠老北門内舊倉街五三號玉石社又該社爲增進美術與閱者興趣起見付刋時純用顔色第一期爲紅色第二期綠色三期藍色云 
　　三角之光三友實業社出版之三角之光内容豐富思想正確頗爲社會人士所歡迎茲聞第三號業已出版有李作人之「本公司商人生活之具體報告」喩水聲之「春濃昨夜」等作品均甚精采函索者每期只須附郵票半分即寄贈倘至該公司面索者不取分文云 
[醫界新訊]  
　　無錫名醫張季勉學士湛精醫術經驗宏富於内科花柳科尤擅特長在錫應診十餘年刻因滬上同鄕求診者衆特定每星期中於星期四五六之三天來滬應診設診所於京南路石路口華英藥房内並以來滬開診之始備有優待券由無錫旅滬同鄕會代送云張克成醫生積學之士也自經醫科大學卒業後又在各醫院中臨症多年近二年來任本埠惠旅醫院内科主任之職著有實用衛生常識靑年科學女性衛生學醫生道德論衛生叢談等行世今經親友之勸自設診所於英租界南京路勞合路口大北地毯公司樓上以博施其術張醫生精於内科花柳皮膚科婦人科其時間爲每日上午十一時至下午二時及下午四時至六時云 
　　法租界西新橋街大世界南首民濟醫院統治内外各科及花柳病每奏奇効上午送診施種牛痘只取號金一角云 
　　邵成夫醫士善書法精岐黃滬上友好因勸其出而濟世懸壼數年凡遇貧病非第門診不計診資如有病重之貧者弗能踵門就治相請出診莫不諾應是誠心存濟世者也醫士庽老西門外林蔭路江蘇省敎育會後 
[藝苑淸音]  
　　灃溪頣叟書法深得何道州骨髄篆隸老勁行草尤縱橫勃勃有生意現寓滬上願與各界結翰墨綠贈書以一月爲期欲得頣叟墨寳者請將書件寄本埠新閘新康里一六八號唐君代收 
[滬南烟纸業聯合會之籌備]  
　　滬南烟纸商樂崇德福和祥公洽大等各商號代表三十餘人昨日下午二時假座滬南六路商聯會開第一次聯合會籌備會公推樂崇德號主樂樹滋主席報告開會宗旨畢首由王奎元發言謂滬南烟纸商號不下千餘家之多而平日感情疏闊所售烟纸價目以及現兌銀洋亦皆不一因此組織本會以聯友誼而謀一致衆皆贊成并議定星期一下午二時繼續開會 
[滬西醫藥界發起醫藥公會]  
　　滬西醫藥界商人大壽生姚益元姚樹德良濟堂中和堂求生醫院薛三鳳堂等藥號及郭兆吾姚少甫印啓岩姚求生薛傑二竇育麟等醫生昨日在滬西四路商界聯合會内開茶話會討論發起醫藥公會衆贊成起草宣言推定姚少甫郭兆吾薛傑三竇育麟等爲聯絡員一俟聯絡就緖即擇期開成立大會聞其組織醫藥公會之原因係爲抵制一種新苛例云 
[浦東同人會開戒烟所委員會]  
　　議决進行事項四件 
　　浦東同人會前日午後四時開戒烟所第一次委員會由顧文生主席報告略謂事關緊要亟待進行當經各委員公同討論議决如下（一）先將内部情形組織完善以利進行（二）當塲推舉黃頌平爲委員長顧文生任會計韓尙德任總務陳驚座任文書（三）推陳驚座起草章程（四）定二星期開委員會一次 
[佛敎居士林展覽佛畫]  
　　錢化佛君夙精繪事尤工畫佛前曾出其所作在靑年會功德林等處展覽頗爲觀者讚美茲海寗路錫金公所内世界佛敎居士林已得錢君許可定於本月十四十五十六三天每日上午九時起下午五時止在該林展覽錢君所繪佛晝百餘件此次又多錢君最近作品歡迎參觀不收入場券云 
[義品里施種牛痘]  
　　閘北寳山路義品里房客聯合會歷年春季向有施種牛痘之舉本年自即日起至陰曆三月十五日止延楊慰珊醫生即在四衖中段該醫庽所施種同會預發各房客以種痘券數纸持券於雙日下午一時至三時至楊醫處即可照種云 
[集會表]  
　　陽曆本月時間　地點　　召集者　　事由 
　十一日下午四　假　商會　太平洋會議中　開委員會 
　時　　　　　　　　　　　國　　會 
　十二日下午二　蒲柏路明德里第　上海女界　席　籌備女國民大會 
　時　　　　　　三弄二十一號　　會　　　 
　十五日午時　　假大東族館　　　南洋公學同學　常年大會 
　　　　　　　　　　　　　　　　會 
　十四日　　　　基督敎大學同學會　基督敎大學　游藝會 
　　　　　　　　　　　　　　　　　同學會 
　十四日午後五　假四馬路一枝香餐　統益紡織公司　第四屆股東會 
　時　　　　　　　 
　十五日下午二　雜糧油餅交易所　雜糧油餅交易　股東會 
　時　　　　　　　　　　　　　　所 
　二十一日午後　河南路三百六十四　上寳農工銀行　股東會 
　二時　　　　　號 
　二十二日下午　漢口路四號　中南银行　股東會 
　二時 
　二十三日下午　浦東張家浜口　浦東電氣股份　股東會 
　二時　　　　　　　　　　　　有限公司 
　二十九日下午　在天津路乾記衖永亭銀號　股東會 
　二時 
　四月一日午後宏安地產公司宏安地產公司　股東會 
　二時 
　四月二十九日　假西藏路寗波同鄉　滬太長途汽車　股東常會 
　下午一時　　　會　　　　　　　　公司 
[天氣報告]  
　　徐家匯天文臺昨日下午四時三十分氣象預報云天氣晴暖海濱有薄霧全國沿海風勢悉不穩定高麗四週有旋風又昨日下午三時前二十四小時内本埠氣温最高七三·八最低四三·七去年同日最高四三·一最低三九·○ 
 
 

Page 20

 
 
1;第一萬八千六百八十六號;中華民國十四年 西曆一千九百二十五年三月十一號
星期三 * *   
 
