# 1905 - 21 - 4911412

 

Page 1

 
 
[增補繪圖大字聊齋志異○加批繪圖西遊記出板] [  圖書集成局代啓]  
　　　川蒲柳泉先生所著聊齋志異久巳風行寰海幾於家置一編蓋以簡潔之筆運恢奇之思洵足遺睡魔而啓靈機也惜巿圓所刊各本於王漁洋之總評但雲湖之眉批素無全錄閲者憾焉今三省堂主囑本局用大號扁字重鑄鉛板凡王氏評　但氏眉批呂氏註釋無不　然備列並精細繪圖一百廿幅且依浙湖陸氏抄本原稿增補六則尤曠眼界紙白扳淸每部一函八厚本碼洋一元二角暫售七折以廣招徠○加批繪圖西遊記新鑄大字鉿板紙白精良每部八本碼洋七角暫售七折由上海四馬路中巿望平街口文寶書局發兑 
[書報紀盜賣欽産後]  
昨報紀盜賣欽産一則據京師訪事人函述謂東陵附近有地三十餘方里本係某邸之産邇因歴年旣久地主式微被趙某勾串無賴求售與在京俄人俄人以無紅契却之趙乃賄託左翼衙門書差轉求吏部考功司郎中寶如私鈐左翼關防補税旗紅契紙俄人遂以數萬金購取其地諸佃戸知之聯名赴直隸督轅呈控督憲袁宮保遣人直明據情入奏朝廷赫然震怒派那琴軒尙書拘獲案犯數名左翼監督吏部右侍郎涛善照失察處分革職郎中寶如則由都察院具摺奏參奉旨解任歸案訊辦鳴呼此誠可爲中外交涉之别開生面者矣夫趙某以利黨蔗心之故遽敢以欽産售於俄人其荒謬固不待言所異者寶如出身旗員觀政銓部其於國家利害所係當不致茫無所知而乃竟聽書吏之賄託爲之補税紅契作此弊端傷國體而玷官箴大出情理之外或謂此項田産大半係國朝入關之初豪宗强族恃勢奪之民間嘗讀順治元年上諭戸部云我朝定鼎燕京期於久遠凡近京各州縣無主荒田爾部清釐分給東來諸王勳臣兵丁人等蓋非利其土地以無處安置故不得己而取之可令滿漢分居各理疆界以杜爭端二年令民地爲旗人指圈者速以他處補給美惡務令均平十年停止圈撥然旗下退出荒地與游牧投來人丁皆復行圈補又有因圈補而並圈接壤民地者康熙初鰲拜當國欲以正白旗屯莊給　黄旗而另圈民地給正白旗戸部尙書蘇納海以撥地遲延罪死總督朱昌祚巡撫王宣聯以撥換地畝旗民困苦上聞亦逮死及聖祖親政乃昭雪之八年諭比年以來復將民間房地圈給旗下以致民生矢業流離困苦以後著停今年所圈房地俱著退還並飭將張家口山海關等處曠土換撥各旗耕種並令新滿洲以官莊餘地撥給其指圈之地歸民是爲旗退地畝惟旗人不習耕作又以生齒日每租税不敷所用往往將地盜賣於人雍正初清查旗地勳内帑贖回凡不自首與定例後復私賣買者皆入官爲公産旗地觀此可知當時王公勳戚所圈各地大半係民人之産特以前明鼎革之際滄桑變易小民皆散之四方田卒污萊因遂指爲無主迨科昇平重覩事定歸來而膴膴艮田已被勢豪所佔倘欲控之官府非惟勢不能敵且旣經兵燹税契大半無存南面者更何能取信此時之呑聲忍氣可以懸揣而知而彼得田之人物本　來豈復尙存愛惜且輾轉佔奪其間方向畝數亦未必深知故子孫一經貧寠往往以賤値售之於人蕾得之易失之亦易此中循環之理固有一定不易者然則此次趙某之盜賣或亦不足爲異乎不知從前之將圈地轉售雖違定制然購之者係中國人楚弓楚得亦無不可若一經售之外人不贖回則窒礙良多贖回又事不易辦萬一釀成交涉之案趙某之肉固不足食而寶如本朝廷命官亦竟作此荒謬無賴之事其亦何以對朝廷哉嗟乎中外交涉至今已無事不棘手矣而内地奸民猶復肆其鬼蜮技倆如從前江西廬山之事雖迭經官紳爭執唇焦舌敝終苦無術挽回邇者松郡天馬山通至徐家匯馬路又因購地一事莠民從中干涉以致辦理甚難倘中國於此等事再不嚴行究辦將來無賴之徒益將肆無忌憚中國交涉之棘手恐更日甚一日矣當事者其將何以善其後哉 
[廷寄補錄]  
　　十一月初八日軍機大臣字寄各省奉上諭鐵良奏擬請派員抽收土膏捐統捐以裕度支一摺據稱湖北湖南合力於宜昌設立總局抽收土膏統捐繼又併江西安徽兩省合辦較各省分辦之時溢收甚鉅已著成效兩廣蘇閩亦係雲貴川土行銷之地若合八省爲一收數必更可觀收捐章程悉照宜昌現行辦法凡納總捐後運售各省者如非落地銷售概不重征此項收欵均照二十九年收數作爲各省定額田宜局合收分解溢收之數另欵存儲候撥等語土藥税捐統歸一處抽收旣爲商民省累又於進欵加增著財政處戸部卽行切實舉辦其統捐收數除按各省定額仍照舊撥給應用外其餘溢收之數均著另儲候解專作練兵經費的欵不得挪移至此項統捐應如何遴派委員通籌辦法期於推行盡利之處並著財政處戸部會商各該省督撫從速詳定章程奏明辦理原摺著抄給閲看將此各諭令知之欽此○十一月十九日寄諭岑春煊李經羲丁振鐸林紹年曹鴻勳廣西餘匪竄擾黔邊著兩廣滇黔督撫合力痛勦勿使滋蔓 
[俄國内亂]  
　　昨晚駐滬日本總領事小田切君以本月十五日東京發來官電函示内開本月十四日歐洲各處接得俄京聖彼得羅堡所發電信謂俄國尼滑地方之國家製造廠建造淺水魚雷艇及他項船隻之處并此外製造軍裝子藥以應海陸二軍之各工廠多所現均有同盟停工情事其餘各地工人京均有歇業要求自由之利者俄國政府恐此事爲肇亂之機是以竭力設法警備特派兵士將各宮嚴防駐守已有數工廠擬聚會商議此事本月十四日財政大臣某曾會商情形擬定辦法日來俄國内情各項信息均有異常岌岌之勢云 
[日捕英船]  
　　華歴十二月十四日日本東京來電云英國汽船哇克雷於西歴十一月十七號載煤五千九百墩從卡狄夫啓輪開往海參威昨日午後在朱竭馬海頸被日艦拘捕當卽帶往沙西河 
[日人憤俄]  
　　華歴十二月十四日日本東京來電云刻下日本人民因俄人妄用中國服色及近日之戰雇用中國人充當兵土一事俱忿忿於心 
[俄受虚警]  
　　華歴十二月十四日日本大阪來電云頃接電信一通乃由英京倫敦發來者據云駐紥枯樹山 
 
 

Page 2

 
 
之俄軍註枯樹山卽前稱之布鐵洛夫山日本陸軍中將耶馬大近日曾於此處與俄軍　戰者日來大受驚皇因曾接一信　日軍於該處理有地雷且大山元帥已調動全軍馳往也 
[俄謝美臣]  
　　華歴十二月十四日英京倫敦來電云頃得美京華盛頓信息謂俄國已致書敬謝海君因其曾知照中國令將違犯中立之處須愼加檢點也且據伯爵卡雪尾聲稱中國違犯中立之處俄國巳確得實據中國若不改變則俄國必不得已勢須設法自保本國權利 
[逃官受奬]  
　　華歴十二月十四日英京倫敦來電云俄國滅魚雷艦名利司乞脱而臬之統帶曾乘法國郵船運出吳淞口今已奬有二等司攤臬老斯勳章以嘉其勇 
[俄將抵申詳情]  
　　昨報紀俄國降將陸軍提督司托舍爾已偕將弁兵士等數百人乘法公司輪船名奥司大利痕者於昨晨抵申當時有中西人士羣往碼頭聚觀但未得見因司托舍爾已决計不登岸卽乘原船往歐也惟有俄官數人曾登輪往見并贈以禮物數事司托舍爾頭尙裏傷未愈但察其神情甚覺平善據其自言云此次乞降之故諒已共知實因日軍所發十一英寸之巨砲猛烈異常致各砲臺勢難堅守使當時卽不速降亦祇能再持四五日而已至事後日軍在各砲臺中所獲之子彈小者甚多其巨者已所餘無幾卽小者亦但敷小戰之用耳各俄艦大都已損毁不堪或已沈諸海底决不能再用矣諸俄官俱云日軍誠恐傷俄人之感情故每事均以優禮相待方司托舍爾提督未經啓行前旅順各處仍未易幟至砲臺中所遺大小各砲已俱屬無用當時糧食雖甚缺乏仍未將馬宰而充饑者實因所餘馬匹亦甚少必須留之以爲曳送子藥等物往駐防各處應用也惟嘗有一次糧食告匱故一禮拜中嘗食馬料一二次此來各俄將已於昨日陸續登岸聞法輪船載將弁一百五十人及兵士亦如此數作爲僕人其餘居上海以待他船而出司托舍爾提督乘原船抵蘇彝士河後換船往黑海某口岸現在登岸之諸俄弁散寓各旅館擁擠異常一室内每居五六人惟伊等不知英語故寓主等殊覺爲難也日間道勝銀行門外必有俄人擁聚持票兑換銀圓焉 
[法相辭職]  
　　華歴十二月十四日英京倫敦路透電局來電云法國首相康勃司君今己辭職 
[駐俄胡星使復外務部電]  
　　蒸電悉周案又與外部苦口力爭逐層辯駁逾一時之久伊堅持洋犯在華向無會審之例駐京各使齊聲不允兇手定罪巳嚴卽俄前刺内政大臣之犯亦是苦工臣禁無他重罪一切悉聽雷使主持伊難遙制可與妥商云德十二月十二日 
[宜亂已平]  
　　湖北訪事人函云日前宜城縣屬棗林亂民聚衆抗拒官軍開槍撃傷哨長嗣經官軍奮勇前進當將首要數人擒獲餘衆遂散 
[湘撫過鄂]  
　　漢口訪事人云湖南巡撫端午橋中丞於十二月初九夜由潯蒞鄂鄂中印委各員均赴馬頭迎迓聞午帥小作勾留俟與香帥商定要公後卽須蒞湘榮履新任 
[湖廣總督張宮保遵飭查核改辦八省土膏統捐札文]  
　　湖廣總督張爲欽奉事光緒三十年十一月二十四日准兵部火票遞到承准軍機大臣字寄財致處戸部兩江湖廣閩浙兩廣各總督江蘇江西安徽湖南廣東廣西各巡撫光緒三十年十一月初十日奉上諭鐵良奏擬請派員抽收土膏統捐以裕度支一摺據稱湖北湖南合力於宜昌設立總局抽收土膏税捐繼又併江西安徽兩省合辦較各省分辦之時溢收甚巨已著成效兩廣蘇閩亦係雲貴川土行銷之地若合八省爲一收數必更可觀收捐章程悉照宜昌現行辦法凡納總捐後運售各省者如非落地銷售概不重徵此項收欵均照二十九年收數作爲各省定額由宜昌合收分解溢收之數另欵存儲候撥等語土藥兩捐統歸一處抽收旣爲商民省累又於進欵有裨著財致處戸部切實舉辦其統捐收數除按各省定額仍照舊撥給應用外其餘溢收之數均著存儲候撥專作練兵經費的欵不得挪移至此項統捐應如何遴派委員通籌辦法期於推行盡利之處併著財政處戸部會商各該省督撫從速詳定章程奏明辦理原摺均著鈔給閲看將此各諭令知之欽此遵旨寄信前來同日又承准欽奉會同戸部辦理財政事宜王大臣恭錄前因咨行遵照希卽察酌情形迅速咨明本處以便詳定章程奏明辦理遵照可也等因到本部堂承准此查土膏抽收統捐一項兩廣如何抽收究竟改辦八省統捐以後總共實有溢收若干確核經過鄂境土藥數目行銷外省道路銷兩廣者共有若干銷蘇閩者共有若干假如繞越陜豫貴州等處有何防　截堵之法於鄂省賠欵捐及兩次奉旨允准捐欵溢收留充兵工廠添機製楲用費之欵有無妨碍併以後各州縣及各局卡查緝私土應禀承何處文札於吏治民生有無窒碍應如何通籌辦法期於妥善之處應卽飭令湖北布按二司鹽法道江漢關宜昌道善後牙釐兩局宜昌土膏局會同遵照上項指飭事宜察酌湖北情形迅速妥議詳覆核奏除分行外合亟恭錄並抄原奏札飭札到該處卽便欽遵迅速會同議詳核辦勿稍延緩此札 
[再續南洋大臣據滬寗鐵路工和購地局申呈購地章程轉飭江寗藩司移行遵照札]  
　　洋商教堂地類一督辦大臣曾准前英領事璧利南條陳辦法咨請外務部兩江督部堂江蘇撫部院分飭遵照有案此次購地卽查案辦理凡華人之地租與洋人未經註册者卽不能認洋人爲地主如地主實係洋人印契報印在未經咨行以先者公司需用亦仍按照毗連地値價一洋商基地有辦法兩條一該地先經西人註册者設遇路工需用爭價不定卽由地方官會同該管領事公斷如公斷不定則兩造合請一人爲公斷人按照毘連地價爲收地之準則二華人有地租與洋人尙未過戸者設遇路工所需亦照上欵公斷辦法給與毗連地價凡西人租界之約未經註册蓋印者卽不能認其爲地主一教堂産業旣係縣契亦照佔用民地辦法給價飭領一如洋商在附近租界地方置購産業而與鐵路毗連呈請印税者該縣須移知路局　局查明與路局基地無礙方准印税 
[擬裁規費]  
　　姑蘇訪事人云每届上下忙開徵之前由各圖經承造齊戸名畝數清册彚送縣署鈐印發出分送各業戸卽所謅易知單也業戸以田之多寡資貼經造紙張油珠費每畝約需靑錢數十文至一百數十文不等名之曰月費現聞蘇州府許子元太守爲體恤業戸起見一律革除各經承聞之不勝駭懼聯名投府署禀求不知能邀允准否也 
[僞官又見]  
　　鎮江訪事人云有紹鈞者正藍旗滿洲人也年約三旬餘自稱某科翰林往來長江漢口金陵各大埠招搖騙錢均未敗露月之某日附某輪船抵鎮江下榻江邊三益客寓衣履翩翩排場闊綽連日乘藍呢轎晶頂輝煌躬往文武各署及水陸各防營各局所拜客並送試卷條幅等藉以抽豐常鎭通海兵備道郭月樓觀察查係　鼎立派警察局總巡弁吳君設法拿獲解至道轅旣而觀察飭交署丹徒縣張星五大令收押研訊想不難水落石出也 
 
 

Page 3

 
 
[是否刑逼]  
　　蘇州訪事人云宜興縣治和橋鎭汛弁嚴長友經前撫憲端午橋中丞訪知有通同盜匪接濟子藥情弊飭該管上司將嚴撤任解省發交蘇州府訊究府尊許子元太守倩發審局員謝明府研訊數次毫無確供旋在待質公所呑金自盡一切詳細情形均紀前報兹悉嚴妻某氏以夫被謝明府刑逼身死至明府公館百般滋擾明府謂汝夫到案乞今並未用刑何謂刑逼氏謂我夫年已望七每日午後一下鐘跪至六下鐘何能受此苦楚號　痛哭吵閙不休明府無奈將氏送至縣署管押數日詎擇出後仍復向之滋擾不識明府將何以處之也 
[閩省官場紀事]  
　　福州訪事人云閩藩周子迪方伯於十一月某日誕育文孫頭角崢嵘人皆許爲英物官紳戚友賀者盈門○南臺警務局總杳委員王司馬家駒有賭徒公献萬民傘三頂經上憲查悉立予撤差所遺警務局總查委候補知縣李大令懲猷接辦 
[上海官塲紀事]  
　　北新涇巡防局委員陳仲至二尹改過局委員姚殿鄉二尹昨日均有要公詣縣署謁見縣主汪大令面商良久始退京沽局委員陸子樹明府昨亦詣縣署謁見汪大令茗談片刻而别○江蘇候補縣丞楊覲坪王敬臣孫雲祺三二尹昨日詣縣署謁見汪大令大令以有鄉誼均延入花廳茗談良久而别 
[江督令勸甬人勿再聚議]  
　　俄水手斧斃甬人周生友一案聞前日兩江總督周玉帥電致盛宮保略謂會審一層恐難爭到俄總領事旣有撫卹之意如能於辦罪外添此一憎似已可了令勸甬民勿再聚議 
[蘇松太兵備道袁觀察復和國總領事函]  
　　啓者本月初二日接展來函據和商德昌洋行甫德美擬在美界虹口地方開設宰猎公司經理其事並呈禀詞詳悉一切果蒙允准華人均受其益不致生病請予給示飭遵見復等因並附原禀一帋到道當以該公司所定代宰一猪提洋二角是否各猪作肉莊均能允洽有無窒礙正在行查核辦間卽據英美租界及城巿各肉莊卿豐申昌等合詞公禀前來稱有棍徒冐串和商出名自稱德昌宰猪公司勒向各莊每猪收費大洋兩角聞之詫異卽禀蒙英美工部局董濮蘭德函示並未給德昌洋行或别人以特别利權全聽各肉莊自行作主伊等皆係小本營生出售一猪能賺幾何豈能按猪剥削致令生機頓絶抄呈工部局董濮蘭德簽字函底請予照會分行一體示禁等情查猪肉一項祗供華人食用本無庸洋人爲之管理况此項公司工部局並未允准該和商原禀輙謂已奉給諭開辦是其有意朦混計圖龍斷漁利毫無疑義且以一猪而所費兩角之鉅商情誠何以堪除批示外合抄原呈及工部局董函奉復卽祈貴總領事查照轉飭禁止愼勿輕舉妄動致滋叢怨是爲至荷 
[肉莊公禀批詞]  
　　日前卿豐等各肉莊因和商設立宰猪公司每頭須捐洋銀二角因聯名具禀蘇松太道轅兹巳奉道憲袁觀察批示云此項宰猪公司兹准和領事函請給示飭遵到道已切實駁復並請轉飭禁止矣著卽知照 
[愼重正供]  
　　江蘇海運滬局總辦吳子佩太守自將各屬米斛親臨較騐定期閲兑前日出示曉諭解米丁胥船戸人等略謂漕糧爲天庚正供例應愼選乾圓潔淨之米如有潮雜不潔　和粞糠一經查出照例將船充公示儆决不姑容各宜凛遵毋違 
[不准開釋]  
　　流氓胡富全前因肇事經上海縣主汪瑤庭大令訪拿到案收押改過所昨由其母胡姚氏投縣以年老無依求恩開釋大令以胡實不安分批斥不准 
[英美等國租界堂會訊案]  
　　英商愛而德控華人黄丫頭私佔地畝等情前日午後兩點半鐘時讞員黄耀宿司馬會同英副領事德爲門君升堂研訊原告延愛禮司律師黄延祁德隆律師投案先由祁律師向愛而德問曰此地轉換道契係在何時答稱在西歴一千九百零三年五月二十九號問永遠承租時何據爲憑答有中國方單及道契爲憑問被告造房何時以不控答彼時亦使人前往關照三次於是愛律師聲請堂上傳訊見証隨喚榮阿芬詰之榮供稱小的向在洋東愛而德處司帳去年八月十一月及今年三月洋東命往新閘向黄姓聲明此地不能造屋惟今年黄生發已死祇晤伊子丫頭祁律師謂此等見證是原告所用之人不足憑信遂黄丫頭訊供祁律師將案中要語一一研詰黄答稱父親生發已於今年七月逝世此地由父親於同治元年向周明山購得迄今已閲四十餘年從未向人售去夏建造住宅時計房屋二十二間卽於當年十一日工竣至方單糧串一併檢出呈請察驗愛律師問黄曰方單共有幾張有廢單在内否所造之屋尺寸闊狹如何所有之地畝若干想自已之産必能詳述黄答稱單共兩紙計一畝七分有奇並無作廢者房屋二十二間每間丈二闊中有天井一方司馬卽命繪一房屋圖式黄卽舉筆畫就呈諸公案兩律師閲畢愛律師又言屋之尺寸地之多寡均不符合祁律師聲辯司馬與德君商議移時命兩造各抄單據限三日呈案再核兩律師均唯唯而退 
[上海縣署瑣案]  
　　王福生行竊道署幕友顧某家貴重物件經道憲袁海觀觀察札飭上海縣及各巡局派捕上緊跴緝昨經巡防局委員汪禹臣二尹督勇將王福生拘獲到局轉解縣署聽候訊究○浦東保甲總巡局謝岳松明府移送時小毛應富有王關心陳阿三忻阿福到縣請訊前晚縣主汪瑤庭大令升堂提訊時供小的在金利源馬頭駕杉板船本月初四夜有不知名姓之四人雇小的之船至下海浦言明船資三角駛至中途忽有一人至船首借帮同撑篙爲名乘間推小的隨浦小的情急呼救由水巡船七人救起并將陳等拘局轉送至案求請究辦陳阿三供小的向爲小工是晚路遇應富有等欲往浦東向友索欠邀小的同去陳卽在馬頭喚王關心渡船載往浦東此至中流時小毛自行失足墮浦由應設法施救幸未深入江心不意反被誣控求鑒應王忻三人供與相同大令察核陳等均非善類判責一百板救押候查時小毛飭退○本城魚行橋萬年靑藥店於上月某日失火延燒鄰右各家控經縣主汪大令大令判令藥店執事人孔炳耀將保險銀兩收到後提出一千兩攤派被災各戸孔唯唯遵斷刻因逾限多日尙未繳銀前晚飭提到案比追孔供此事因保險行諉稱仍小的失火須俟三个月後方能賠償保險銀兩刻下店主亦已來申向保險行催索求准暫緩大令判照前斷再減二百惟須從速繳銀以便傳各戸具領不得再延違干未便 
[浦東保甲總巡局紀事]  
　　江海關巡江吏梅羅在某處查獲竊香烟之沈阿生解送浦東保甲總巡局總巡謝岳松明府研訊之下簿予責懲交人保去○湖北人劉德勝周桂廷李大光沈阿二等在浦東一帶販售私鹽經江海關巡丁查見上前查拿劉等持械拒捕以力不能支仍被拘送總巡局經謝岳松明府研訊判各責五百板枷號通衢○江海關巡丁查獲行竊祥生鐵廠鐵器之王金福解送保甲總局謝明府咞訊判責一百板枷號示衆 
[招領小孩]  
　　謹啓者前月厦門提署總查扣留被拐小孩四口内有最幼一口已發火毒而殤其餘男孩二口女孩一口已蒙派勇護送於昨日到申務請失孩各家屬速來認領爲荷[  上海六馬路仁濟善堂司董謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[及早回頭]  
　　鎭江訪事人云署丹徒縣知縣張五星大令於本月初七日發出五言告騐張貼通衢曰照得楊溎淋爲勇又爲盜窩家高有材本住西門外七月廿四夜同竊見姑廟臨時用强劫不論贓多少拒傷萬周氏情形更兇暴現在就地殺特諭人知曉得錢有幾何性命巳不保爾等看用刑做盜好不好如存盜賊心改過須得早若到臨刑日雖悔巳遞了 
[英美等國租界公廨晚堂瑣案]  
　　前者職員余德彪卽余愼商控大有成洋貨店主王興隆串通莊客謝世昌呑没貨銀一案前晚讞員黄耀宿司馬升堂覆訊余供稱職員被王謝串呑貨銀股本受虧不少且又串出朝鮮人金亨玉來申向職員揑詞圖詐敗名傷財不勝寃枊均紥恩鑒前日奉諭後當卽檢呈帳簿詎料謝自知朝鮮帳款均屬子虚游約不算今届歳暮各欠戸索欵甚急爲此投案請追楊丹霞錢庠元同供此事由王興隆邀集查帳後知余實受虧故公議令王謝還銀二千兩給余抵償申欵王謝同供朝鮮貨銀巳虧蝕殆盡至算帳一節被申莊經手人捲逃致少帳簿兩本無從查對余又稱申莊帳夥捲逃之欵已由孫姓股東自認尙有細帳可查司馬以王謝侵呑是寶且不應串同金亨玉控告致余受虧姑念主賓從寛判王繳銀六百五十兩謝繳銀四百五十兩給余收領余又再三求增司馬亦一再開導余始遵斷并著各具完案切結王謝押候繳銀開釋○日商日清洋行主控殷星燦定貨不交銀兩等情前晚司馬提訊設供稱小的今先措銀五百兩繳案尙有一千兩巳央人緩頰願於明年分三期歸楚求恩關釋司駡著卽釋出○前者英商貿興洋行主慕亞控朱晉卿卽窩晉卿串通陸鑑明朱阿根等將廢單抵銀一千二百兩等情前經司馬訊供著將兩朱押繳在案前晚司馬覆訊朱阿根供小的向業成衣目不識丁去年七月間朱晉卿杜雲山兩人將徐家匯二十八保五十七圖之田單兩紙倩小的向質興洋行慕亞處抵銀一千二百兩由地保陸姓蓋戳小的曾取用中費銀六十兩朱晉卿供押單時小的用過洋銀二百六十元實緣愚蠢無知受人播弄所致陸大順供兒子鑑明前充地保已於今秋去世果否蓋戳實不知情司馬向兩朱再三開導判阿根繳銀三百兩晉卿繳銀四百兩均限明年二月内清楚陸亦繳銀二百兩陸堅不認繳因著暫押兩朱准覓妥人保出○朱永情控劉慶雲圖賴經手帳欵洋銀三百二十五元前經司馬訊明將劉押繳在案前晚覆訊朱投案訴稱此案奉諭之後劉曾央稻香村主人沈姓來商願出洋銀一百元了事小的以受虧尙鉅並未允許劉供小的央人調處祇願出洋銀五十元朱尙未允况帳上除去岳姓八十元及他項等外只有一百餘元求恩展限措繳司馬判劉於二十二日内惜繳洋銀八十元尙有八十元限明年二月四月兩期歸還劉仍還押俟繳八十元後始准保出朱暫退著俟領銀時再行投案 
[英美等國租界公堂瑣案]  
　　日前吳仲記延賀立克律師控司帳人金幹臣盜取莊票銀二千八百零三兩私存慶餘錢莊另立戸名等情經讞員黄耀宿司馬訊懲著傳慶餘莊陳壽卿到案著將存銀交出昨日包探李星福將陳傳到陳供金將銀存在本莊陸續取用外尙存銀二千零十三兩五錢前己呈案李探禀稱金陸續所取之銀已吊到鈔票洋銀若干並金約指等物司馬商之英副領事德爲門君判將陳呈繳之銀與起到各贓一併給原告領去金管押西獄一年○包探李星福王長桂同解金翼臣卽金幹臣之兄到案禀稱此人在天津路久源錢莊司帳本年七月十二日十一月二十二日二次盜取莊上銀一萬四千六百五十八兩合洋銀一萬零七十五元逃往長江一帶報捕後捕頭特派包探限蹤追至九江始得拘獲解回　知尙有徐岳淸串竊情事因將徐一并送案並起到金二條金臂　金刚鑽戒指等物約値洋銀一萬五千九百五十元請爲訊辦金翼臣供此事係徐所使彼稱得銀後可至别埠開店故徐親送小的至九江然後回滬所少各　均在徐處徐供除包探起案外尚有在寶成銀樓所兑金條寄存三并洋行洋紗買辦許洪之處司馬著將起案之　先給原告具領金徐帶回捕房押候將各贓吊齊再行核　○匯發洋人控西裝華人徐生咸以外國僞銀票六十元前來混兑因此報經包探邵仁初拘案請究徐供寗波人此票是馬夫阿榮交與小的代爲收取求寛限三禮拜當將阿榮交案德君以票上由徐簽名不能推諉司馬遂判押捕房六月○本月初九日章利平經姚氏行竊金飾衣服等件約値洋銀八十元等情經司馬訊供著押候吊贓再核昨日某包探將贓吊到司馬著交章具領隨諭姚徐氏曰本應重辦姑念夫病垂危判責手心二百下○倪亨榮張友記被華泰買辦江炳坤佯稱薦往漢口挖泥騙去洋銀二十二元及對時表金戒指等物拘案請究江供詞支吾司馬判江繳洋銀三十元管押一禮拜○包探賣如海解賊犯徐阿三王全安陸阿才李阿東王金福朱福太陳阿小等七名至案醫稱徐等潛至天津路西首平有等十餘家串竊皮衣皮馬褂等約値洋銀五十餘元報經小的拘獲請暫管押候吊齊贓物再行送案請辦司馬准之著帶回捕房○包探劉銘芝禀稱陸稿薦肉鋪將柴推積門前有碍行人爲此傳案請究司馬判罰洋銀一元 
[法租界公堂瑣案]  
　　十一號華捕禀稱馬夫徐元林虧欠叚慶林洋銀六角反肆兇毆小的喝阻不依且敢與小的爲難是以拘案請究讞員陳楚生大令判將欠欵照還外再罰洋銀六元○前者張智謙控陳李氏唐董氏誘拐妻子胡氏捲逃等情經大令訊不承認押候查明核辦昨日張　案聲稱今在途中與妻相遇爲特扭案請辦胡氏供丈夫時將小婦人毒毆因此出外暫避並非私逃大令判責手心二百下張李氏　董氏無干斥釋○乳傭沈陸氏傭婦王姚氏串同婢女沈　香行竊沈姓洋銀四百元金臂釧一對送案請究秋香供陸氏竊金臂釧一對洋銀三百二十元姚氏竊洋銀八十元陸氏供小婦人祗竊洋銀八十元並未竊金臂釧姚氏認竊不諱大令著將二氏押追秋香押候再行訊辦○粥店主曹順生前控比鄰蕭益利烟館主蕭阿賓用竹竿將火油紙然著塞入洋檯上意圖放火昨日大令覆訊蕭供認曾保火險圖賠銀兩不諱入令判押捕房兩年○謝金氏勒令童養媳謝周氏賣娼被周氏之兄周慶法扭案請究金氏供不過令往妓院服役並非爲娼周氏供詞有同九令著將兩氏一併押候查明再核○馬夫李小娘駕車不愼致將某洋人所乘馬車撞壞由捕拘案請辦李供事出無心尙求恩宥大令判罰洋銀十元俟原告到案再行訊斷○某烟紙店夥范嘉祥將銅質小銀錢向蔡其新混用致被包探拘案請究范供此係陸續用下由蔡兑去鎔化並非有意混用蔡供詞相同大令判罰范洋銀二十元蔡責一百板 
[美租界捕房紀事]  
　　昨日甲乙二印度人雇胡阿新張阿雲之東洋車至虹口兆豐路不給分文下車而去胡等向之索取不與反肆兇毆某某二華捕見之一并拘入捕房捕頭姑念事起細微申斥一番揮之使去○馬夫混名黑炭者不知何姓昨日駕車至百老匯路加鞭飛驰八十二號巡街　見其有違租界章程當卽追獲送入捕房捕頭姑念尙未肇禍從寛釋出○前晚廣東小竊唐阿才混入公和祥馬頭某輪船上行竊小麥若干荷之而逸適爲二百四十九號巡捕所見連贓拘入捕房捕頭令押候解送公堂禀請讞員黄耀宿司馬究辦○昨日泰茂煤炭店令甲乙丙三人用　車載煤若干行經乍浦路偶不經心將西婦某氏之東洋車撞倒婦從車跌出適爲某丁所見囑婦回家一面將甲拘入捕房捕頭派某包探往查婦曾否受傷再行核辦 
 
 

Page 10

 
 
   
 
 

Page 11

 
 
將來風業後與官立學堂一律考騐保送由司核明詳情奏咨立案等情前來臣查餘姚縣紳士江蘇補用知府何恭壽等倡設義意學堂試辦巳著成效雖非一人捐資而　欵逾巨萬規模較鉅合無仰懇天恩俯賜准予立案以昭激勸除由臣照章奬給匯額並咨學務大臣　照外譯附片具奏伏乞　鑒訓示謹奏奉硃批學務大臣知道欽此 
署理江西巡撫夏奏爲發關一年期滿徵收正額盈餘各銀數並委員　解起和日期摺七九日 
頭品頂戴署昨江西巡撫陜西布政使臣夏訔跪奏爲　關一年期滿微收正額盈餘各銀數並委員領解起程日期恭摺仰祈　　緊專竊查各關一年期滿例應將徵收税銀具疏題報兹據吉南韥寗道兼管韥關橋税務江毓昌詳稱頓關税務　署道唐　森自光緒二十八年六月十六日起至十二月二十二日交卸前一日止共徵收税連耗銀一萬八百二址兩一分七釐又前升道劉心源自十二月二十二接管日起至二十九年閏五月十五日止共徵收正税連耗銀一萬七千九百二十四兩四錢二分又收江海關代徵絲税　耗銀二萬二千二百八十二兩七錢二分八釐總共銀五萬一千二十七兩一錢七分五釐内除扣支部科内閣公　　問養廉各　役工食共銀五千五十二兩二錢外餘銀四萬五千九百七十四兩九錢七分五釐又唐前署道微收臨關零税巿平九二色正耗銀六百九十兩七錢九分四釐曁劉前升道徵收隨關零税巿平九三色正耗銀一千五十五兩六錢五争二釐總共銀一千七百四十六兩四錢四分六釐内除四季季報等欵並一年零星　用等欵共銀一千一百五十七兩一錢一分七釐計存巿平九三色銀五百八十九兩有奇傾鎔扣寶庫平敕銀五百三十七兩九錢九分二釐連前共餘銀五百十二兩九錢六分七釐内除起解盈餘飯銀例支解員水脚添補平頭等欵共銀一兩九錢一分二釐實存銀四萬六千五百十一兩五分五釐按每年正額税銀四萬六千四百七十一兩五分五釐計盈餘銀四十兩核計額定　餘銀三萬八千兩之數尙不敷銀三萬七千九百六十兩業經詳請奏懇天恩减免在案除攤繳回内務府二十九年分參價銀四千兩遵照電催匯解外所有征存正税盈餘銀兩内奉發三年分京餉銀四萬兩附解徵存並賠補盈餘飯銀添補平頭節省水脚等欵共銀一千七百七兩一錢一分又添解盈餘飯銀八兩扣存減平銀四十三兩二錢減成銀四百三十三兩九錢九分八釐均經委試用知縣王善來照數領解於光緒三十年十月十三日由　州起程前赴戸部投兑再本届正税並盈餘銀兩現已劃入光緒三十年分京餉及攤繳二十九年分内務府參價案内核銷詳請具奏等情前來臣覆核無異所有贑關一年期滿徵收支解各數並委員起程日期除分咨外理合遵照新章恭摺具奏伏乞皇太后皇上聖鑒勅部查照施行謹奏奉硃批戸部知道欽此 
署理江西巡撫夏奏爲遵照部電籌墊不敷嗙價由司道關庫設法騰挪解應急需摺廿九日 
頭品頂戴署理江西巡撫陜西布政使臣夏峕跪奏爲遵照部　籌墊不敷磅價由司道關庫設法騰挪解應急需恭摺仰祈聖鑒事竊據上海道袁樹勛電稱轉奉外務部戸部各電磅價不敷迄難拖回目前總須借欵期祇一月惟有先由各省關無論何欵移緩就急俟借欵到手照數撥還或作爲領解明年的欵亦各任便决不食言計江西省銀八十萬兩務於十月底到滬等因當經行司旋據詳覆由司道關庫分籌又經轉行督糧九江二道恊籌遵辦兹據布政使周浩詳稱司庫本係入不敷出竭　萬分惟欵關重要不得不勉爲設法輾轉騰挪傾庫湊集兹在於地丁項下設法騰出光緒三十一年應解京協餉需銀二十萬兩釐金項下騰出三十一年應解京恊餉需銀二十萬兩又於湊解賠欵及四國借欵之丁漕畝捐錢價平餘米穀釐金淮鹽加價糖茶烟酒税釐等欵項下臘出銀十萬兩共湊足銀五十萬兩暫應目前之急其展緩各欵俟續收丁釐遞相移抵通融辦理又據督糧道錫恩詳稱挪動光緒三十年漕折項下應解乙巳年第九十十一十二等四期新案賠欵銀二十萬兩均請俟戸部借欵到日照數撥還抵解一併發交官銀錢總號限十月内匯解江海關道兌收司庫並於釐金項下放給官銀錢號匯費庫平銀四千兩又據督理九江關税務廣饒九南道瑞澂呈稱在於常洋二税項下各挪銀五萬共銀十萬兩派委候選縣丞朱淑新於十月十六日解赴江海關投收俟明年税收提遷再行指欵抵餉各清具奏等情到臣覆核無異除咨戸部外務部理合恭摺具陳伏乞皇太后皇上聖鑒謹奏奉硃批該部知道欽此 
調署湖南巡撫陸奏爲請補知縣摺廿九日 
頭品頂戴漕運總督調署湖南巡撫臣陸元鼎跪奏爲請補知縣恭摺仰祈聖鑒事竊照湖南瀘溪縣知縣程壽保調補零陵縣知縣遺缺於光緒三十年二月十二晶奉旨坐扣至三月二十二日作爲開缺日期歸三月分截缺是月分並無同項之缺毋庸掣錢以曾任實缺服滿分發候補知縣王兆涵請補兹於光緒三十年九月二十三日准吏部咨明該省前出有臨武縣知縣一缺請以候補知縣劉榆生補授業經議駁照章應用服滿候補王兆涵遞推更補所請以服滿候補知縣王兆涵捕授瀘溪縣知縣之處應毋庸議自應遵照按班更補查瀘溪縣知縣調補遺缺湖南省坐補原缺及裁缺即用廻避卽用新選新補之留省另補班内現均無人自應遵照新章先將曾任實缺丁憂起復分發候補人員儘數請補查有曾任實缺丁憂起復分發候補知縣劉朝焜現年四十七歲安徽合肥縣人由監生遵新海防例報捐知縣儘先選用光緒十一年簽選湖南常寗縣知縣十二年二月初五日蒙欽派王大臣驗放領憑起程五月十四日到省十月二十日到任十八年調補華容縣知縣奉飭赴任十九年五月十五日到任二十四年八月丁憂開缺回籍守制二十六年十一月服滿起復遵例赴部呈請分發仍赴原省歸候補班補用二十八年七月初八日引見奉旨著照例發往欽此領照起程九月二十九日到省查該員年力正强辦事幹練以之更補瀘溪縣知縣選缺核與新章相符據湖南布政使張紹華按察使龎鴻書會詳前來合無仰懇天恩俯准以曾任實缺丁憂起復分發候補知縣劉朝焜更補瀘溪縣知縣銜缺相當毋庸送部引見除例章履歴咨部外謹會同湖廣總督臣張之洞恭摺具奏伏乞皇太后皇上聖鑒敕部核覆施行謹奏奉硃批吏部議奏欽此 
 
 

Page 12

 
 
調補湖南布政使劉奏爲微臣接管藩篆叩謝天恩摺三十日 
頭品頂戴調補湖南布政使達春巴圖魯臣劉春霖跪奏爲微臣接管藩篆叩謝天恩恭摺仰祈聖鑒事竊臣於十月初三百自廣西省城啓程迎摺北上二十一日行抵長沙奉到硃批毋庸來見旋奉署撫臣陸元鼎檄委飭赴新任十一月初七日准議雲南布政使臣張紹華將印信移送前來當卽恭設香案叩頭謝恩祗領任事訖伏念臣滇宦庸材藩條謬綰量移近省欋遷能之弗良渥荷聖慈覺戴山之彌重查湖南當鄂贛黔粤之交藩司有綜核激揚之責設學以培士類在崇實而黜華講武以勵戎行貴知方而有勇詰奸禁暴警察所以清盜源務材訓農工藝即以充物力惟得人乃可以興庶政惟理財乃可以裕度支兄諸大端均竊緊要如臣擣昧弗勝推有隨持隨事禀商督撫臣懇心經理以冀仰答高厚鴻慈於萬一所有微臣接受藩篆日期並　檄下忱各緣由謹恭摺叩謝天恩伏乞皇太后皇上聖鑒謹奏奉硃批知道了欽此 
署理江西巡撫夏奏爲遴員借補通判摺三十日 
頭品頂戴署理江西巡撫陜西布政使臣夏峕跪奏爲遴員借補通判恭摺具陳仰祈聖鑒事竊照南康府通判安鍾愷丁憂經臣恭摺具奏所遺南康府通判係四項俱無簡缺前巳聲明扣留外補在案查定例各省候補同知准其借補通判無論升調所遷及告病病故休致各缺俱俟本項候補無人方准借補等語又吏部奏定章程内開嗣後通判選缺凡應一咨二留者無論曾否扣留統照留補二次咨選一次辦理等語今候補班前候補正班通判無人應以候補同知借補查有截取分發江西歸候補班補用同　徐福基年四十九歲湖北興國州人由康貢生捐納部寺司務補吏部司務光緒二十八年七月到署供職二十九年捐免試俸歴俸由本衙門出考保送截取補用遵例以同知捐指江西經欽派王大臣驗看引見奉旨著照例發往欽此領照起程於光緒二十九年十一月二十一日到省曾任實缺京員毋庸試看甄别係到省後所出之缺例得借補該員明白老成練達公事以之借補南康府通判洵堪勝任俟陞轉仍照原銜陞轉據藩司周浩臬司陳慶滋會詳請奏前來合無仰懇天恩俯准將徐福基借補南康府通判如蒙俞允該員係候補同知借補通判銜大缺小係屬照例辦理毋庸送部引見亦例不核計叅罰再此案藩司於光緒三十年十月十六日出詳合併陳明謹會同署理兩江總督臣周馥合詞恭摺具奏伏乞皇太后皇上聖鑒部示謹奏奉硃批吏部議奏欽此 
甘肅新疆巡撫潘奏爲新疆回子王公入値道遠費艱懇恩俯准更定班次以恤遠摺三十日 
甘肅新疆巡撫西林巴圖魯臣潘效蘇跪奏爲新疆回子王公入什道遠費艱懇恩俯准吏定班次以恤遠藩恭摺仰祈聖鑒事竊新疆回子王公年班前於光绪二十年經理藩院奏明定爲五班週而復始每間四年來京一次並聲明嗣後如有新襲爵職者入於五班之内毋庸另立班次等因嗣於二十四年和閲回子辅公本沙新襲爵職復經理藩院奏請將該公入於第一班内隨同　密回子親王來京該班等情奉旨知道了欽此欽遵飭行遵辦在案查新疆囘子王公入値該班經理藩院奏定互年一次本屬公允惟道遠費艱各該回子王公皆襲爵於亂離之後從前産業蕩然無存一切規模迥非昔比每次入京車馬人役行李在在需費時形扣据朝迁懷柔藩屬倘以輪班之期長途萬里使之竭　道周似非體恤遠人之意臣悉以該回子王公現在旣有六員每員輪値一洋則可分爲六次庶該班多展一年之期卽可多紓一分之力合無仰懇天恩飭下理藩院核議准將該回子王公年班定爲六班以哈密親王爲第一班吐魯番郡王爲第二班庫車郡王爲第三班拜城輔國公爲第四班阿克蘇郡王銜貝勒歳第五班和　輔國公爲第六班如蒙俞允現在哈密回子親王沙木胡索特甫經到京和闐回子輔國公本沙正由新省起程赴考均類明年回新擬請仍照舊作爲頭班自光緒三十二年起卽輪以第二班之吐魯番郡王入値嗣後按年依次値班如此週而　始每間五年來京一次以符定制而恤遠藩是否有當謹曾同陜甘總督臣崧藩恭摺具陳伏乞皇太后皇上訓示施行謹葵奉硃批該衙門議奏欽此 
署理貴州巡撫曹奏爲查明黔省烟酒質劣數徽礙雖照數加税另行酌籌認解習三十日 
署理處州巡撫布政使臣曹鴻勛跪奏爲查明黔省烟酒質劣數徽礙難照數加税另行酌籌認解恭摺覆陳仰祈聖鑒事竊　准軍機大臣字寄光緒二十九年十一月初六日奉上諭直隸　收烟酒兩税計歲入銀八十餘萬兩卽著鈔錄直隸現辦章程咨送各省一體仿行並量其省分之繁簡派定歲額之多寡貴州省每應派六萬兩等因欽此仰見朝廷力裕國計隱恤民生之至意當經行司轉行遵辦在案隨據各屬先後禀覆由署布政使袁開第會同善後局司道詳覆前來臣維烟酒榷税之豐必在南北當庶之地若黔省哇步皆山額徵錢糧不及江浙一縣之收物産薄劣於兹可見烟絲烟葉雖間以貴定稱而種　製造素昧講求色味均差銷行不輰貧民或易鹽米間有售者亦止肩挑背負行於附近價廉而數絀從無烟行名目酒有外來土産之分外來惟四川燒酒年約三數千虹而遠道陸運脚重價昻業已照章抽收厘税若再加税成本過重勢將裏足土産惟仁懷第台差稱佳釀面一鄉之品無異　筒偶與賓筵不列貨殖至若夷村苗　　飲成風或各刺犂或名師酒大都家自爲釀鮮有燒鍋洒坊是烟洒兩項均　零星較之直隸不啻霄壤就使不遜煩擾之名未必能集逾萬之欵况地屬苗疆薄賦輕徭久已泯知識而順帝則一旦以日用烟酒之徹微抽徧及窮荒辦理尤多窒礙惟念時艱孔岌練兵　餉久蒙宵旰憂勤臣具有天良雖愧物力之艱敢復壤流之助迭員司道再四商酌於萬難籌畫之中另由百貨土築釐金内併案設法整頓能有一項抽收起色無論如何爲難自光緒三十一年起按年匀提一萬兩於年底專欵解赴戸部交納添濟要　固知極意經營所裨仍屬無幾然邊瘠之所限久在聖明洞鑒之中合無仰懇天恩俯念黔省貧困實爲各省所無准將烟酒税銀自光緒三十一年起卽以一萬兩爲每歲應派之額　部立案臣當督同司道棕覆釐政期於按年有著不敢稍涉延欠以符通案除咨戸部外謹會同雲貴總督臣丁振鐸恭摺覆陳伏乞皇太后皇上聖鑒謹奏奉硃批戸部知道欽此 
 
