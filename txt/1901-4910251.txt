# 1901 - 229 - 4910251

 

Page 1

 
 
[開售九通股票] [  上海圖書集成局啓]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄉會試及生童歲科兩試均以中國政治史事及各國政治藝學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以　今因中以逹外淺深本未次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因思九通一書經累朝碩彦通儒增訂搜輯典章政術蔚爲大觀木板卷帙浩繁價值昻貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有様本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙巿江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[論酌提漕糧運費事]  
　　今訊披職官之表入仕宦之塲見夫紆紫而拖青我黻而子佩者自極品大員以迄卑官末秩總核之固不知其幾千萬億也試問上所以歆動乎下下所以希冀乎上者莫不曰爵祿哉爵祿哉夫爵以榮其身無論一命之微旣入仕途卽足爲宗祖增光鄉閭生色驕妻子傲友朋赫赫聲威固非齊民所得抗衡矣若夫祿則朝廷加惠百僚旣有俸米之頒復有廉銀之賜榮施徟疉似足見聖朝豢養之深恩所難者名存而實久亡督撫大員所得廉俸雖屬不敷其數尙不甚菲薄降而至於道府則天家祿糈已屬空言全恃收取陋規以爲肥身肥家之計若州縣之俸米其細已甚廉銀尤層層剝削無可領支而終歲出欵之繁至少非萬金不足以濟事夫士人從田間來大都窶人子爲多朝廷旣未優給俸銀安得如許巨貲以供無窮之揮霍而且甫登仕版買田宅長子孫一若百萬一黄標干萬一紫標大有取無盡而用不竭之勢試察其致此之由苟不至於濫受苞苴則非錢糧盈餘之賴而誰賴哉攷錢糧運費之提取盈餘其事固行之已久粤匪未擾亂以前各州縣糧價由官自定較之巿中常價或倍焉或數倍焉强者恃符把持弱者吞聲飮泣敝民之政莫此爲尤自清賦定章後每歲糧價由督撫核定奏明此外另加耗費一千零五十文到處通行　若畫一在小民遵章完賦較之從前之漫無限制固屬受益良多而地方官所得耗羡每縣糧額以數萬石計之爲數實已甚鉅雖漕糧上兌之際運費亦須另加而所得盈餘尙非淺鮮以故公私一切無不措置裕如今者江蘇巡撫聶仲芳中丞因和議已定償欵過鉅籌措維艱爰札飭各州縣於漕糧運費内每石提錢五百文以資彌補晨元吳三縣主懼遭虧累連合省外各州縣禀懇酌减若干中丞以此事國計攸關各州縣身受厚恩亟應竭力報効令仍查照微糧額數每石提錢五百文以後如遇新年槪免赴省叩賀以省浮費而重要公卽平日有緊要事宜趨轅禀受方略亦嚴禁轅下吏役不准需索門包以示體恤竊謂中丞此舉於籌措欵項之中寓曲體屬員之意立法國極周詳惟自來外省各官自藩司以次其用度皆仰給於州縣而州縣之命脉則專恃錢糧之耗羡今一旦忽提公費之半此後爲州縣者其何恃以爲挹注之資雖中丞體恤人情如遇新年槪免赴省叩賀卽平日有事禀謁亦禁轅下吏役需索門包似此中亦稍可節省不知州縣出欵之巨如府道則三節兩壽有規到任有規夏日之折簾幕冬日之折　墊亦皆有規此外如本省外省之各大員按臨則酒食車馬所費尤屬不貲而省中委員之捧檄到境者如查保甲催錢糧等差此往彼來終歲幾無寍日雖致送程儀亦甚菲薄然一人之所得有限而終歲之所耗甚多此中情形明察如中丞未必不早洞悉特以一律禁止則事亦有所難行故特以易革之一二端明示同僚先爲之倡或者以下各員深體中丞實事求是之心相率羣趨於廉潔則州縣旣省無謂之酬應自可將所得羡餘涓滴歸公利國而不病民計無有得於此者雖然中丞之意則善矣而名則未甚正也愚意倘能入奏九重將所有漕糧盈餘一律解歸公家而自藩司以次優加養廉銀俾辦公者不致竭蹶至於一切供應諸名目則悉予革除正本清源最爲名正言順當軸諸公其有見及於此者乎是則愚之所深爲企禱者已 
[監司召對]  
　　昨日午前九下鐘時汴省河南府行在友人專電告知本館云本月十八日皇上仍恭奉皇太后懿駕駐蹕河南府行宫召令河陜汝道崇觀察繕入對蓋將咨詢地方一切情形亦古者巡狩省方之遺意也 
[鐵路告成]  
　昨由寓京友人函告云京城永定門外京津鐵路由馬家堡迤邐向北至葛家廟折而往東所築高堤勢若長虹綿亘刻已築成二十餘丈約計高出平地一丈三四尺闊亦相同蓋係往來雙路故尺寸須較平路倍之也 
[立石紀功]  
天津直報云大直沽一村客歲慘遭兵燹廬舍蕩然未幾卽土木大興舊觀漸復村之東畔前歸比利時國暫轄近日比人立一石柱高臺雲霄一時村民議論紛紛莫衷一是以意揆之大約紀功之碣也 
[薦同登]  
　　自詔開經濟特科之後一時懷才欲試者無不如金躍冶深望朝廷特逹之知南皮制府幕中人才淵藪也兹閱天津直報謂月前制府曾遴尤保薦數人計左全孝湖南衡州府人廪貢生鄭孝庸福建人候選同知湯金鑄廣東人光祿寺署正梁鼎莊廣東人廪生梁棟廣東人候選通判梁守仁廣東人候選同知蔣思聰湖北黄梅人廪貢生梁兆文廣東人候補同知林尙龢福建閩縣人候選州判陳慶廣東人副榜内閣中書羅照滄廣東人太常寺博士此外尙有兩湖書院高才生九人未詳姓氏 
[山西洋務局議結教案詳文]  
　　爲詳覆事案蒙藩憲曁憲臺札開照得美國公理會教民上年被匪擾害現經該教教士文阿德開具華洋失單呈由全權大臣發交候補知縣潘令禮彦齎回來晉本部院詳加查核計應許賠欵銀四萬二千三百八十二兩雖未明言教堂在内而亦不言教堂不在内應由該局俟文阿德到晉後善爲聯絡將教堂賠 
 
 

Page 2

 
 
欵訂明統歸前項單開欵内方爲結實並將應賠之四萬餘金如何給領能否略爲磋减迅速妥議詳報查考除將華文存案外合將洋文失單並抄錄華文發給該局查辦爲此札仰該局卽便遵照毋違此札等因並華文失單一紙洋文失單五帋到局蒙此遵將洋文失單督飭局員照單譯出華文本司等詳加查核計共需賠銀四萬二千三百八十一兩與華文失單數目相符内惟太谷之郭豐章劉鳳池賠欵爲最鉅其餘逐戶核計自千兩至數十兩不等當經邀請文牧師來局議與逐條磨减如郭豐章名下原開賠銀一萬七千三百八十三兩現减去六千兩劉鳳池名下原開賠銀四千零七十九兩現减去一千兩其餘各戶應賠之零星小欵均照七五折議賠其田禾莊稼一條原開賠銀九百三十八兩經本司道與之反復辯論已將此項賠銀九百三十八兩全數删去教士此次來晉感憲臺接待之優深願將各案和平了結本司等所議應减應删之數一槪允准通共由原額四萬二千三百八十一兩減至二萬五千八百三十三兩立有洋文字據存卷並議將朱郁文前借四萬兩内劃出公理會教民所借三千兩扣抵計尙須籌付銀二萬二千八百三十三兩查籌欵辦法現尙未經議定該美國公理會文牧師於太谷汾陽兩案賠欵應删應减各項悉數允准係爲從速結案起見所有應給銀二萬二千八百三十三兩似宜先行籌付以資應用而示推誠除咨司具領並移行知照外理合將議結耶穌教中美國公理會太谷汾州兩處所毁房屋財産籌給賠欵緣由曁譯出洋文失單並此次議减賠欵洋文字據開具清摺詳請憲臺鑒核批示飭司發給實爲公便爲此備由呈乞照詳施行 
[愼重江防]  
　　漢口訪事人云長江上下游時有匪徒出没月前漢陽鎭周鎭軍督率健兒親乘砲艇赴田家鎭武穴簰州等處嚴行巡緝併諭令各砲艇統帶認眞防範勿稍疏虞 
[餘孽宜殲]  
　　蕪湖訪事人云新任蕪湖縣柳小汀大令接印之第二日武衛楚軍李本卿軍門拿獲康梁餘孽白茂清蔡有金石潤升三名移送至縣再三推鞫矢口不承飭差搜之則身畔均藏有貴爲逆票大令諭以眞贓已得卽使信口支梧亦不難於定讞遂飭釘鐐收禁聽候覆訊然後通詳上憲核定罪名 
[移營緝匪]  
　　揚州訪事友人來函云日前西門外某防營經上憲調往他處兩淮運憲程雨亭都轉以刊上地當孔道轉瞬將屆初冬宵小之徒必多混迹因檄飭新勝處字營管帶某君將所部中營移駐西門以資巡緝 
[移查逃犯]  
　　漢口訪事人云湖南臬署獄中所禁要犯蔣紹珠乘間脫逃時出没于武漢各處日前湖南按察使電逹湖北臬憲李少東廉訪請即派差嚴緝廉訪允之刻已札飭漢口糧捕同知馮少竹别駕嚴密查拿矣 
[朗吟飛度]  
　　漢口訪事人云往來岳州漢口之小輪船計共六艘其中兩湖公司二艘一名漢南一名湘泰開記公司二艘一名吉平一名開平長清公司二艘一名楚寳一名問津目下水勢甚平由廬林潭登船可逕抵常德府 
[照錄豫撫松中丞奏陳蘭儀考成兩縣災情摺]  
　　奏爲蘭儀考成兩縣境内因黄河漫溢成災辦理急振情形恭摺具陳仰祈聖鑒　竊據布政使延祉詳稱案據蘭儀縣禀稱該縣昔年濱臨黄河嗣因河水變遷由西而北至直隸長垣一帶行走距該縣境内大堤相隔甚遠久爲無工處所河工廳汛早經裁撤僅於東岳寨之西修築民埝一道以防漫水本年六月連日大雨至二十一日黄水盛漲漫溢出槽由馬蹄等處分股東趨濵河各村莊多被淹漫又據考城縣禀稱蘭儀漫溢東趨之水將該縣縣城圍繞附近各村受災尤重禀請振撫各等情具詳前來奴才查被水災民待振迫切當卽飭司立時發欵委員連夜馳往會同各該縣分别散放錢米饝餅等項並一面雇紥船筏多方設法拯濟務使徧給災區免致流離失所幸兩縣皆附近省城得以辦理應手諸事迅速尙無遲悞現查河流已歸正身漫水逐漸消退已飭將被衝之民埝赶即設法修築完固加厚增高以防秋汛務保無虞並一面飭司委員勘騐成災分數再詳查兩縣被災各處村莊戶口詳細分别輕重籌備續振除俟查明奏請振恤外所有蘭儀考城兩縣被水成災並現辦急振情形謹會同河東河道總督奴才錫良專摺具陳伏乞皇太后皇上聖鑒訓示謹奏 
[造士有方]  
　　南昌訪事友人云江西萍鄉縣顧勴堂明府恐改變科舉之始士子狃於積習未得準繩因於日出示曉諭曰欽奉上諭政變科舉章程鄉會試頭塲考中國政治史事論五篇二塲考外國政治藝學策五道三塲考四書義二篇五經義一篇生童歲科試先考經古一塲次塲考四書五經義名一篇均不準用八股程式等因查鰲洲及栗江濂溪各書院前經禀定用經史時務算學與八股試帖相間輪課本縣因見舊歲十二月初十日變法諭旨早知八股試帖必廢本年課試書院已將試帖删除於四書五經各命一題即已預留地步現在祇須改作四書義五經義不用八股程式查四書文始於王荆公荆公本係古文大家所作之四書文與論無異本係不入口氣不作整比明代始定口氣整比之法然歸震川黄陶菴諸在家頗以散行擅長又結句之後另有大結不入口氣引用後世史事今雖云變法實係復荆公之舊須知四書義與八股不同之處不過不用破承不入口氣不作整比准引用後世史事以經解史論體行之而已至明代分經取士其經文與四書文無别國朝改用五經取士人才蔚起業已無美不臻無體不備坊間有經藝備體一書分類選收至爲明晰是書内止墨卷體一門現在未可再用其餘各體隨其性之所近均可摹仿但勿用破承勿入口氣勿作整比而已爲此示仰合邑士子知悉爾等務當多讀古文及學爲經解史論雜作於四書五經義自可入彀於八股面目自能漸變毋庸畏難疑阻亦不必冀倖仍復八股是爲至要切切特示 
[木棉奇貴]  
　　金陵訪事友人云木棉一物向不甚貴每斤至多售錢一百六七十六少則一百二三十文今夏大水爲災産棉之區盡成巨浸此間向賴烏江販運今則彼處頓乏來源以致彈花鋪中上等者每斤竟貴至二百七八十文其次亦須二百五六十文冬暖號寒之苦不幾於今日見之乎 
[鄂省官塲紀事]  
　　漢口訪事人云漕糧爲天庾正供去年湖北各州縣所欠尙多儲憲譚伯成觀察特於日前札委楊幼常二尹諸員分赴黄梅等縣嚴行催繳以重庫儲○湖北候補道沈觀察錫周奉督憲張香濤制軍委充緝私營務處日前已詣院禀謝擇日到差矣○新堤稽查總卡一差最爲緊要兹由上憲委候補縣孫大令蓉往承其乏大令奉委之下已禀辭就道矣○日前漢黄德道岑馥莊觀察偶抱微疴告假五日兹已喜占勿藥銷假視事○湖北布政使瞿賡甫方伯牌示安陸府篆詳委新海防試用知府彭覺先署理漢川縣小潭溪司巡檢詳委請補斯缺之任逢時署理 
[蕪邑官塲紀事]  
　　蕪湖訪事人云保甲總辦許少青通刺現奉上憲札飭回省所遺局務另委王小吾大令接辦○新任蕪湖縣柳小汀大令擇吉本月初八日接印初九日循例閱城旋命駕至道轅謁見徽寗池太廣兵備道龔幼甫觀察并赴各同寅處投剌禮也○大關查船委員袁澤民少尹以足疾辭差道憲龔幼甫觀察再四慰留恐少尹不能故違憲意也○八月某日中江書院薛山長舉行師課以近思錄序四子書爲六經根柢論命題誤子爲字諸生見而大譁山長遂力辭講席現已由龔幼甫觀察另聘高才宏施化雨矣○本月初十日龔幼甫觀察乘招商局某輪船赴江甯謁見劉峴莊制軍大約有要公面禀也○太平府龔太守奉檄察勘繁昌縣境水災并秋成豐歉刻已公畢由蕪返署○商務局委員張子石二尹刻經龔幼甫觀察札委道轅文案差○總辦商務局兼鹽河釐金許九香觀察前赴省垣謁見王芍棠中丞隨於本月初九日回局 
 
 

Page 3

 
 
[隋堤衰柳]  
楊州訪事友人來函云本月某日甘泉縣捕役緝獲竊賊龔士瀛一名自稱某某等案係伊所爲遂解請縣　　主謝明府研訊供出贓在缺口街及皮巿街口兩飯舘内明府卽率同差捕親往密查隨在缺口街劉某所開飯館起出衣服一包當將兩館主帶回訊鞫兩飯館主皆茫無頭緒稱衣包係劉自已之物詰以件數顔色均屬相符知龔信口誣扳遂慰以好言揮之使去並諭以如有本署差役向之需索准爾等喊控究懲兩飯館主乃感謝而出○保甲總巡凌大令之哲嗣年已弱冠數日前偶攖微疾遽爾赴玉樓大令年逾大衍痛抱喪明其悲悼蓋不言可想矣 
[吳孃新曲]  
　　蘇州訪事友人來函云南匯縣謀斃本夫之淫婦吳周氏及姦夫唐蓮生解省後屢經蘇州府向子振太守督發審委員悉心研鞫狡展異常每當備受毒刑則含糊供認洎解司過院忽又翻供輾轉往還歴十餘次府署發審局已訊過二百餘堂而迄今仍未定讞本月十三日江蘇巡撫聶仲芳中丞親提訊勘皆大呼寃枉中丞飭發交原審官再訊供詞仍萬分狡賴說者謂若輩平日雖分别收禁每值提訊羣聚府署照墻後某老虎灶啜茗或有串供情事未可知也○本月十六日閶門外留園附近小木橋下河中忽有浮屍一具年約二十餘身穿短衣地甲投吳縣署禀報縣主田大令允卽蒞騐○本月十七日蘇州府向子振太守排導出胥門由大馬頭登官舫駛赴元和吳江　澤三縣所轄各鄉騐勘秋收豐歉 
[上海官塲紀事]  
　　江南提督李壽亭軍門因公來滬昨日午刻命駕入城至文武各衙門投剌○昨日金山縣徐瀛舫大令因公來滬舟泊南巿大馬頭旋命駕登岸詣蘇松太兵備道轅謁見道憲袁海觀觀察○昨日本邑城廂内外保甲總巡朱森庭明府命駕至上海縣署拜會縣主汪瑶庭大令 
[漕務告竣]  
　　本邑南巿江蘇海運滬局憲辦理上屇冬漕騐米裝船次第告竣近已遴委各員掃數押運北上遂定於本月二十日撤局以便回省銷差 
[示拆凉棚]  
　　前日本邑城廂内外保甲總巡朱森庭明府發出告示一道張貼通衢文曰爲出示曉諭事照得城廂内外鋪户居民鱗次櫛比時交夏令往往將毛竹蘆席搭蓋凉棚日久枯槁最易引火現在時屆冬令天氣風燥尤易肇禍稍不經心貽患不堪設想除飭各鋪地甲傳諭一律拆去外合行出示曉諭爲此示仰鋪戶居民人等知悉自示之後如有搭蓋凉棚未經拆去者務各赶緊一律拆卸凈盡毋得抗違干咎切切行示 
[矜恤獄囚]  
　　本邑虹口捕房所押各犯疾病叢生近經工部局史醫生查係押所過于湫隘所致因於昨日雇匠擴充先將各犯送至英界四馬路老巡捕房暫押蓋亦矜恤庶獄之道也 
[上海縣署瑣案]  
　　前者流氓錢毛毛糾同惡黨路遇新聞館訪事人汪慶林申報館訪事人王文鄉行凶毆擊以致受傷旣而汪訴請館主函請縣主汪瑶庭大令提究大令准詞飭提示期前晚訊鞫汪供錢隨范高頭當新關巡丁夥役七月某日因查獲棉紗一事從中舞弊囑勿登報小的不允致被伊等蜂擁攢毆王前來解勸亦被毆傷叩求究乃向治錢供小的向與姚某開設小錢莊至今春歸併與姚獨自開設迨秋間卽倒閉王言如登日報各債主勢必向爾索償小的恐懼賄伊洋銀二元後伊又喚小的至某茶肆中言及各報館須一律開銷小的不允忽有不想識之臘梨頭及某甲與汪扭毆不知因何事啓釁王供是日錢毛毛爲首號召流氓五六人將汪凶毆小的見而解勸亦被毆傷並無受伊所賄洋銀兩元之事大令以錢毛毛無端逞兇毆人所指得受洋銀全無証據遂喝令掌頰二十下交人保出以後不許滋事汪王乃稱謝而退○浦東三林塘人陶雲峯扭三林塘巡防局差孫瑞生到縣署訴稱伊被訛詐等情前晚大令升堂研訊陶供小的友人陳秋槎曾納妓女李湘雲爲妾後李妓在某處茶肄中彈唱盲詞孫借端向陳訛詐不遂所欲糾令多人至小的家中騷擾小的駭極大呼救命鄰人畢集帮同扭獲來案控陳孫供陶與陳係親串行陳帶領李妓在鎭上彈唱肓詞男女混雜風化攸關小的喝阻陳不遵旣而陳懼濳匿陶家是夜局員某大老爺帶勇巡查聞門内人聲嘈雜命小的入内據視見陳與李妓正在彈唱書叱命停止伊等不服反唆令多人將小的綑縳解案陳則被陶縱去大令以陶亦非安分之旋喝責三百板押候將陳交案再行核辦孫斥退○顧阿炳控沈瑞卿積欠烟資向索圖賴等情前晚大令升堂研訊顧供小的在某烟館内執值堂之役陸續被沈瑞卿欠去烟資洋銀十二元曾於夏間向索允卽質物歸還後竟匿不見面今旣到案求賜訊追沈供小的在某署當家丁實因無力歸還並非圖賴大令以爲數甚微限兩二月清理 
[上海巡局紀事]  
　　前晚寗波人施益福王長木吳良發金順林吳永良姜阿福相約至南巿泉漳會館馬頭左近協源飯館果腹共需錢三百餘文值堂人某甲索之不付反與口角兇毆致毁碗盞若干飯館主怒遣人投報十六鋪巡防北局局員蕭子文二尹派勇丁馳往將一干人拘獲押候訊懲○前日售報人唐壽康行至南巿毛家弄左近突遇素識之窶人楊坤華攔住去路强借小銀錢五枚不遂所求恣行兇横唐遂扭控十六鋪巡防中局局員黄衡堂二尹以事起細微飭地甲帶去妥爲調處○前日法租界讞員杜枝園大令飭包探沈德福帶同竊賊陸阿三陳阿三至南巿二十三七鋪巡防局請派勇甲查吊原贓局員邱友林二尹允之飭甲協同至董家渡寳興押鋪吊出棉被二條水烟袋一枝及銀首飾若干諭令帶回歸案訊辦 
[馬路工程局案]  
　　前日某營勇丁張三寶吕正廷在船上賭錢致相口角旋互扭至馬路工程局控訴總辦翁子文太守倩襄讞委員余叅軍研訊張供小的係江北某邑人在營内當差閱時已久偶在划子船上爭論博進資尙求恩宥吕供小的係安徽某邑人與張同營現因請假回籍暫住陳大老爺砲船上張賭負辱駡小的不敢兇毆叅軍謂張旣在營當差應守營規何得犯賭逞兇恣行不法遂大加申斥令具呈改過切結然後釋回吕著卽回籍不許逗留 
[英美租界晚堂瑣案]  
　　福興厚洋貨號主錢厚生控謝金榮以低貨唐塞不認虧銀讞員張柄樞司馬飭差傳集兩造前晚升堂研訊錢厚生供職商在泰和里開設福興厚洋貨字號五月某日向謝金榮定購羽綢三十箱計價銀四千一百七十五兩轉售與蜀客怡豐號不料謝以低貨唐塞現由怡豐號客與職商理論叩求究辦謝金榮供小的在美商豐泰洋行執事從未與錢交易安有定貨之事求恩明鑒司馬謂錢厚生呈閱簿據確鑿可憑顯係謝逞刁抵賴著交人保出候諭令洋貨董事查明禀覆核奪○周蘭軒即吳蓮芳冐充公廨代書向倪月亭藉詞勒索經倪扭入公廨禀陳司馬諭令暫行管押前晚提案研訊倪月亭供小的開設小錢莊爲業前與近鄰某茶葉店因事糾葛意欲投案具控周自稱身充代書願代繕禀詞致被哄去洋銀一元八角後又揑繕憲批勒索洋銀四元兹經小的查知其僞是以扭請訊懲周一味求恩司馬大怒命從重笞臀五百板掌頰二百下責手心二百下具呈改過切結然後開釋 
[美租界捕房紀事]  
　　前晚八點鐘時西華德路餘慶里第二弄師字第二千四百三十四號門牌黄姓家失去婢女一口小字桂馨年甫十四身穿藍布衫褲昨晨投報捕房請爲查緝捕頭允之○昨晨偷兒李阿雪掩入西華德路第一千一百六十五號門牌某姓茶葉店竊取水烟袋携之而出適爲包探錢榮棠所見連贓帶入捕房捕頭令押候解送公堂禀請讞員張柄樞司馬訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賢令新猷]  
　　南昌訪事友人云江西南昌縣戚升淮明府起家翰苑出宰花封上月某日捧檄履新卽孜孜以安民息訟爲務日前發出告示日本縣事事躬親不用門稿簽堂事家丁經手案件以絶書役勾串諸弊至代書一項姑准原代書接辦不必考充候本縣隨時察看如有不妥再行革換查向例考充代書署内家丁各有規費此次旣不加考該代書免出規費以示體恤並查通式狀紙向例每張有掛號錢四十文爲捕衙家丁年所得戳記錢一百七十文爲署内門稿簽所得又加三使錢六今本縣旣不用門稿簽又無三使捕衙亦廉潔自矢嗣後凡告狀者每張可比向例共减少錢二百十六文此所以體恤窮民也總之署内家丁不准於詞訟索取分文如該代書仍託名家丁要錢仍照從前需索毫不减少准告狀人赴宅門喊告並准當堂面禀定卽提該代書嚴責不貸再本縣於該代書格外體恤嗣後該代書凡有寫結等事不准需索一錢如違提責不貸旋復示諭曰凡有命盜及騐傷等事准隨時赴宅門喊控並准攔輿投遞本縣立卽提訊不得謂之傳呈其尋常詞訟槪歸三八告期靜候本縣當堂親收不逢告期無得由值日差代遞致于重責再本縣飭於每張期呈比前减少錢二百十六文又不准代書勒索寫結之錢此外凡向章送門稿簽堂事等家丁到案之禮錢一槪革除處處爲百姓省錢所以體恤良民非體恤刁民也我民當仰體本縣息訟安良之意可解卽解切勿輕易興訟倘有刁民以告狀無庸多費錢文因之尋常細故動輙呈控本縣審訊實係虚誣定將原告重懲不貸旣而又手書硃諭曰凡做呈詞人其眞情實理並無裝點不得謂之訟棍本縣在所不究嗣後狀紙載明住歇做狀人姓名毋得再寫自來稿三字本縣當收詞之時如膽敢逞刁謂相命先生或過路人所做等情除狀擲還外卽將告狀人重責不貸再本縣凡有查案及發票等事皆傳書差進署本縣面諭面交無非爲公事迅速判斷杜絶門丁積弊起見從不假以詞色該書差亦不准求情干預如有奸書蠧差藉案勒索甚或指官嚇詐准受害人等赴宅門喊告右呈禀内指出本縣定卽提該書差從重懲辦决不寛縱繼又發出硃諭曰本縣關防嚴密署内家丁無論何項人等皆不准干預詞訟如有不法之徒在外招摇撞騙以及冐充親友等情許爾等隨時扭送來縣立卽嚴行懲辦决不寛容特諭 
[英美租界公堂瑣案]  
　　流氓丁福全糾黨將張長生誘至鄉間勒索洋銀五十元旁人不服扭丁入捕房　晨解送至案讞員張柄樞司馬商之偉繙譯判責六百板押捕房一年○曹文才向張子蘭索詐不遂糾衆行兇張妻范氏投報捕房由包探劉光震拘獲解案司馬判責五百板押捕房六個月○前日有王氏者手持銅質僞洋銀兩枚至封子和所開米店兌換銅錢經封查出交包探金阿三解入捕房昨晨解案請辦封歴訴前情王氏供洋銀向南巿某米店借來不知僞質求鑒司馬諭令押候查明再訊○李金祥竊取陳品梅家火表一枚銅鐘一具經四百十九號巡捕拘獲解請訊究司馬判責三百板押捕房半年贓給還失主○積賊李阿根行竊王子和家布衣銅罐等物由某包探拘解請辦司馬判責三百板押捕房兩月○前晚林生樓狙伏閘北泰仁里見徐包氏穿花拂柳而來一躍上前攫取金簪飛奔逸去報經包探顧阿六拘獲解案司馬判責五百板押捕房三月贓給還失主○曹阿金向粤人黄國林訛詐搶去衣服三件經包探邊槐州拘獲解案司馬判責四百板押捕房兩月○周春生竊取王子山家衣物由包探趙銀河拘獲解案司馬判責一百板贓給失主具領○教民張錫九控稱無端被鮑子卿扭送捕房司馬准詞飭傳會訊張錫九供稱小的之友姚柄南被鮑子卿疑竊報時鐘扭送捕房嗣由包探查獲原贓小的遂至鮑家詢其是否姚柄南所竊鮑不問情由卽遣包探將小的扭押請爲訊究鮑子卿供日前姚柄南至生員家兠售藥物生員善言却之次日又來欺誑婦女復經生員叱去不料忽失報時鐘一架當卽報知捕房繼而姚又至生員家自稱可代查惟須酬以洋銀四元生員因疑其行竊送至捕房捕頭以疑竊無憑卽行斥　後由包探查獲卽有先不知其姓名之張錫九來家自稱辦公人騷擾不休生員雙目失明理論不允婦女小孩輩驚駭異常鄰人再四勸解堅不肯去無奈報知捕頭由包探吳阿五拘押吳探禀稱小的由捕頭派往查問此事張錫九自稱公人嘵嘵不服是以拘押鄰人盛菊生供是日小的勸解屬實白繙譯謂司馬日此事係本繙譯囑張錫九前往查詢姚柄南是否行竊决無騷擾之事司馬以鮑所供似係實情分辯良久旋飭包探趙銀河查明是日有無騷擾憑據候禮拜四復訊核奪 
[法租界捕房瑣案]  
　　夏冷氏控店夥沈四泉誘奸伊女正弟逃匿寳山縣屬羅店家中讞員杜枝園大令訊取口供移文寳山縣署請縣主金調卿大令派差協同包探將正弟帶回研訊正弟供稱携出金銀首飾之類均被沈四泉藏匿大令著押候比追昨日命提覆訊沈一味支吾大令飭正弟與之質對始供金戒指金耳環等物均轉交田興山藏匿大令命一併還押候提田到案訊追○賭棍任子卿卽林植之誘姦倪許氏之寡媳相約同逃氏迭次控追大令著保人尋交迄今尙未尋獲昨日氏投案聲稱小婦人已偵知任避匿之處請往拘拿大令諭候提保人訊究○邰昭福串同其子阿根陸續竊取各車寓中東洋車一百餘輛改換式様載往蘇杭等處求售近由各車主緝獲控經大令研訊口供判罰洋銀五十元併各枷號三月期滿責釋昨日　妻某氏投呈求寛大令著將所罰洋銀繳呈聽候核奪○董次發收買某賊所竊夏布被拘到案大令判罰洋銀二十元昨日如數繳案大令飭從寛開釋並諭令將所收各贓從速繳出如延提究○靖江縣差役李榮之女被釐卡司事許少香誘拐來滬賣入蘭芳里某花烟館爲娼旋由李尋獲扭控到廨大令研訊之下判枷號一月示蒙昨已期滿命卽疏枷重責五百板發改過所監禁半年○偷兒方管祥應茂生均由包探解奉大令研訊著各責三百板從寛釋去○偷兒陳金泉王銀泉均由包探解奉大令研訊著責陳三百板從寛釋出王責五百板發改過所監禁半年 
[金陵官報]  
　　九月十四日儀棧鹽釐候補道曾紀壽到見水師左營陳駿禀知奉飭在防守制百日開濟兵船李田辭赴滬接醇親王一十五日英國駐滬副總領事蓋雅漢口副領事兼繙譯陸公德安南國商務總辦德魏鼐均會洋務局候補道汪見頴州營遊擊調署皖南鎭標中軍遊擊尹嗣興到叩謝江防左營劉逹義專差叩謝知縣鄧炬禀知過道班仍留江蘇王以乾奉委解貢差正任海門同知王賓專丁禀知海門任内交代會算清楚江南機器局委員候選州同劉承熙到由上海來奉委解政務處書籍赴河南來寗請咨文理問王肇鴻奉府委府考外巡查並搜檢差府經歴胡念祖奉籌防局委隨地勸捐回劉慜縣丞吳修濳巡檢　訓鄭宗麟　昌阿劉金選道庫大使郭文濬按司獄石壽籛從九舒士墉典史盛元佐未入於鴻先鹽知事程超萬均奉示騐看指分江蘇試用巡檢何大章何錦粲劉賡虞孫樹森從九張國仁典史雷景昌禀知均到省 
[蘇省官報]  
九月十四日前任浙江撫憲惲祖翼由常州來通判朱承昌禀知在順直賑捐案内捐升道員並銷發審局差鄧琦由滬回禀銷勸辦順直秦晉賑捐差並謝奉委勸辦湖南賑捐差知縣洪冀昌禀辭赴高句溧等縣抽查保甲差劉廷鳳由常昭内河釐局專丁來省禀謝奉飭三月連盈蒙記功一次恩厚由東坊厘局專丁來省禀謝半年比較有盈奉飭留辦理問周紹湅禀謝奉委下段水巡差府經歴沈振綵北路三段縣丞吳家煃中路二段陳德修三段主　冷繼書閶胥門外七段均禀謝奉委冬防巡查差五品頂戴州同銜指分江蘇遇缺先巡檢沈鑫兼襲雲騎尉試用巡檢金祖培試用府宣課大使張大年均浙江人五品藍翎試用巡檢金兆奎分缺先補用典史邵祖雍試用未人流胡心瑗均安徽人分發委用復設訓導陳啓英崇明縣人均禀知奉撫憲騐看到省請補江浦縣林鈞澤於九月十三日　時在省寓盛家浜橋北省病故 
 
 

Page 10

 
 
[八月朔日起至月望日止雜項捐清單]  
　　宏大莊折月餅助洋四元隠名氏助銅洋二元郭善慶翁助洋五角陳可良善士助洋三十元又經募丁子垣善士卓煥亭善士大通船梁誠謙善士四戶各助洋十元尤旺山善士助洋四元鎭江船湖船天津船廣西船海口船九江船西安船北海船福州船臺灣船通州船喜喜童仕伸善士吳　船桂林船鄱陽船十六戶各助洋二元廿二戶共助洋一百零六元無名氏助洋一元無名氏銅洋一元餘大莊折　餅助洋四元崔瑞　善士先後兩次助洋二元宏源修機廠助洋二元上虞趙求母康强助洋八元無名氏助洋五角無名氏助洋二元方　霞銀樓助銅洋十元無名氏助銅洋二元後　集福册捐于笛生善士助洋十五元　角王宗炘翁等四十戶共助錢四千八百兌洋五元四角又附安懷册捐存恕齋善士助洋廿四元瑯　舊主助洋一元唐月氏隠名氏無名氏三戶各助錢三百六十文隠名氏永安　培德氏三戶各助洋一元有心無力　助洋三元求安氏助大小洋三元和康莊助洋二元無名氏助洋一元福餘等四戶共助洋四角無名氏助洋一元大豐號助洋一元勉强子助洋二角崧記助洋一元安慶省來無名氏湘濱麓樵子二戶各助洋三角又附育嬰捐席近齋善士助洋廿元徐　雲翁助洋廿六元江黼　善士助規元廿四兩裘舜章善士助惜字篓一百隻朱葆三翁助於术一觔華榮和　助施茶葉四觔　[  滬北天后宫前廣益善堂司董嚴信厚施則敬朱佩珍唐榮俊等謹誌]  
[上海虹口元濟善常經收七八月分送堂一文愿並施醫藥捐清單]  
　　茂泰號愿洋十元解玉生代募五元郭謙修七月二元周亞培五角邵亞靈一元邵王氏五角黄文胄黄文𨧸各一元陸逢春黄郁文黄貴德鄧幹春四戶各五角勞綿煒三角無名氏三角又二角無名氏復泰號銅洋各一元共收願二十三元八角銅洋二元麥植蘭醫藥洋十五元盧聞仔十元無名氏五元邱門鍾氏唐釋滋鄔麗泉黄衍祥黄瑞波愈氏黄瑞記黄潘氏八戶各一元黄照寳張得信謝竹銘王氏信女四戶各二元潘黄氏五角又五角馮氏一元五角黄毓齋銅洋四元共收醫藥洋四十八元五角銅洋四元 
 
 
 

Page 11

 
 
   
 
 

Page 12

 
 
   
 
