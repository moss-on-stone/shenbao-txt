# 1912 - 273 - 4914238

 

Page 1

 
 
中國郵政局特准掛號認爲新聞紙類明治四十一年四月二十一日第三種郵便認可第一版 
社論一 
[民國創造一周年之紀念（寒）]  
　　民國成立約分三期一武昌起義之日二南京政府成立之日三南北統一之日論五族共休息於共和政體之下而無一夫不被其澤當以南北統一之日爲重而聲威行於南服俾北方有所觀感共贊共和則南京政府之成立所成就者功亦非小顧吾人今日何以得覩共和政治之盛説者謂導源於民國之創定民國二字之發見於我國實自武昌倡義之日始如治田然南京政府成立之日爲生機暢發之日南北統一之日爲收獲成功之日而武昌起義之日則播種萌藥之日也吾人今已身沐共和之化矣飲水思源對此曷能自已或者以爲武昌倡義之時民間猶奉舊歷懸以爲紀念當從陰曆之八月十九日顧此爲習慣上之紀念習慣上之紀念民間率行之固無千例禁然民國紀元業旣舍陰曆而從陽曆又重以參議院之議决規定十月十日爲國慶日以一國之體制言自宜以法律矯正習慣而吾儕忝厠輿論之列爲社會之先導尤當以法律矯正習慣此吾儕對於今日盛舉不能不有所言亦不能不進一步而言之也　　今環顧吾國内則秩序未盡復外則列强耽耽將以求其所大欲此正臥薪嘗　之日也慶云子哉然古訓有云民惟邦本試觀吾國之民其在今日較之武昌起義以前偃息於專制政體之下憔悴虐政奄奄垂斃其氣象何如今議會以代表民意政府以遵行民志雖時或稍有衝突時呈杌隍之象然非心腹之疾苟秉國成者或殫力於行政或盡瘁於立法念及黨時倡義之難難流血捐軀手創不易至於今日猶如嬰兒之甫墜於地非盡力調護之不克以達於壯盛或者翻然一改其常度而激起其愛國之心乎　　抑吾人當此盛舉所欲藉以爲紀念者非直欲以追維往昔將以啓發將來也夫當日武昌起義之日盈天之下皆爲專制之官吏所鎭抑言視動作警吏監之惴惴焉惟以目動言肆相戒區區一武昌乃以血戰肉薄而起生死不顧白刃可蹈其忠勇義烈之風不足以立懦夫而奮百世乎故追維往昔惟形式之事而啓發將來乃精神之事也此舉豈惟彰諸先烈之功我後生小子實矜式之記者願爲之進一言曰　　去年今日奮跡武昌革命盛業喧傳西方纔及一周措施小康巴黎巿民失色華府輿論驚皇三次改革何勞十載血戰非臧方城一呼天下應響誕育共和大業手創瞻民國之前途山高而水長社論二 
[今日之日永永無忘（默）]  
　　二十世紀革命之潮流倐起倐落變幻莫測卽以近數年論各國政海之風雲亦多　驚　專制國人民之心且而起其　動之機者土耳其波斯革命則在四年之前葡萄牙革命則在三年之前墨西哥革命則在二年之前俄羅斯革命則於一年前　有動機與我國之發起革命正在同時而我國獨能於數月之頃大功告成五色國旗飛揚於太平洋之西岸是誠吾人所萬不料及者也今者忽忽己一週期矣掀天動地之風波倐忽間已歸平靜我人民休息於共和民國之下　安於巿工勤　素士人順唔於學校回思去年革命之初期驚心動魄試問擲伊誰之頭顱費伊誰之金錢辛苦伊誰之心思才力而始博得此一日乎則此一日者爲　國歷史上最有榮譽之一日而永永不可忽　者也　　英國革命在二百七十年前爲　　之革命組　越百餘年而法國　次革命又越數十年而美國革命脱離母國宣布獨立此後意奥諸　　　而爲革命　運動老不可勝　　此數者　足爲我　革　之模　而今日之　　　則獨效法於法美者約有二義 
 
 
 

Page 2

 
 
　　中華民國元年十月十日星期四（申報）舊曆壬子十月初一日第二版 
革命紀念與開國紀念不　　　　　　　　　　　　國時之困難固多然至一旦成立祭天告廟　　　　有樂難而　　　念革命紀念則憂樂參半中世以後開創少而改革多此法美諸國所以有革命紀念而無開國紀念也我國以光復爲職志　法美正相　合一紀念革命又與紀念共和不同紀念共和則必俟共　告成之日五　　家共樂太平如我國所定明年南京政府成立北京下詔宜在其和之兩紀念日是也紀念共和有喜意而無總觀紀念革命則悲喜兼集法美兩國足以爲紀念之日期者甚多而彼獨取攻破巴黎巿獄及十三州宣告獨立之兩日爲國節日者正爲紀念革命獨立故也吾國之以十月十號爲國慶日亦取斯旨　　山是言之則我國今日之舉行祝典不僅有歡樂之一念也且兼有悲與憂之二義我國民苦滿清專制久矣自去年武昌起義三數人登高一呼萬峯響應義旗一指各省景從不及旬日之勞遂建共和之盛舉四千六百九年之舊物光復於一朝摕二百六十六年之淫威盡除於一旦睡獅一醒昂首長鳴無窮幸福基此一舉其歡樂固不必言也所謂悲者悲夫去年革命之初各省志士出其堅紉不拔之心謀舉此絶大之事業抗精勞力　茶如飴　　交加湍息莫定其甚者喋血斷脰暴骨沙場相繼畢命而絶不返顧者何爲乎爲國民謀今日一日之歎樂耳再遠而推之鎭南關之役黄花岡之役及熊成基徐錫齡輩前仆後起而不悔者何爲乎爲國民購無量之幸福耳今者又一秋風矣果落而國人食其實味固甘矣然回思手創者之辛苦艱難能不愀然不樂乎此吾人之所以悲也所謂憂者　夫民國雖云成立而種種之危險即緣之以起也對内則吏治之窳敗未盡　　財政之紛亂未盡梳爬人心之陷溺未盡振拔對外則政府尚未承認野心之國協力謀我而且嘉峪關外昆明池邊　在非危機所伏莽莽前途國難未己此吾人之所以憂也　　今日者筆墨閒暇記者將與　歡祝之列以　察社會之心理歡樂耶悲耶憂耶斯可以覘國民之程度矣命令 
[十月初九日臨時大總統命令]  
　　國慶日舉行追祭禮由國務院總理趙秉釣前往致祭此令　　參議院議决外交部官制本大總統按照約法第三十條公布之此令　　共和爲現今世界最良之政治面國會又爲發據共和政治之筦樞本大總統受職以來凡所規盡悉以保持統一恢復秩序爲宗旨蓋惟能統一而有秩序然後可以謀共和之建設而建設之要端率應取决於國會本大總統前經飭令各地方行政長官所有選舉事宜務各按照法定程序愼重執行現距正式國會召集之日爲期不遠本届選舉調查行將竣事迭據各該選舉總監督曁選舉監督報告籌備情形均能認眞辦理我國民對於選舉亦復咸具熱心將來正式國會成立共謀國民福利必可預期惟選舉議員爲五大民族平等共執權利此次衆議院及省議會議員初覆選舉不久即將依令舉行各該選舉監督務須督飭辦理選舉事務人員依照法令各書職權總以國會選舉一切籌備進行不致稍涉疏漏爲要至凡有選舉權之國民亦宜各以尊重權利爲心於應選議員時不可隨意放棄庶幾國會成立確有精神國太託旣固民權自張本大總統深嘉賴焉此令　　前清季年凡百廢弛而於賭禁尚屬森嚴民國成立以來賭風轉以日熾京師綰設四方尤爲全國觀聽所　若不　　　　　　　　　　　　　　　　　　　　　嚴密稽查凡有犯刑律賭博各條者應卽立于懲禁此令　　前清之季各處官綼制止革命　　黛　不無過激行爲亦係職守使然共和成立咸與維新自應旣往不追共相更始迺舊日官紳仍多疑畏匿跡或竟託非其所而不知大體之官吏亦輙苛求瑕　於其返里之時陷於刑網均於民國政體及共和之眞意有乖特此通告各省行政長官自今以往除現在犯罪者外自不得追論反正以前罪狀肆意誅求其播遷流寓之人亦宜各復鄉閭以安生業此令陳炯明龍濟光均授爲陸軍中將並加陸軍上將銜此令　　孫棨謝氾翼韓建鐸李根源均授爲陸軍中將此令　　袁華選胡忠亮叚志超李鳳樓陳文運均授陸軍少將此令　　領參謀總長事黎元洪呈請任命雷壽榮爲第二局局長應照准此令　　海軍總長劉冠雄呈請任命吳德章鄭誠爲技正應照准此令專電 
[北京電]  
　　國務員全體加入國民黨事梁士詒周旋之力爲多外間均集矢范源濂范頗不平已决計呈請辭職昨日總統府會議即未列席 
[北京電]  
　　梁任公初八早始抵津共和民主兩黨於昨今兩日開歡迎會黄克强在津專候多日待至初七晚大信丸尚未到遂於初八早由津浦鐵路南下 
[北京電]  
　　周學熙反對入國民黨已於昨日提出辭職 
[北京電]  
　　日昨十四省都督聯電主張大總統應有解散議會之權 
[北京電]  
　　初十日國慶大典袁總統將親閲各軍并由國務總理趙秉鈞代袁總統致祭先烈 
[北京電]  
　　各處來參觀國慶盛典者已逾數萬人各旅館住客已滿警廳派警兵查察以防閙事 
[北京電]  
　　今日參議院討論缅甸華僑選舉問題全體通過 
[南京電]  
　　黄克强八號上津浦車定十號晚抵浦程都督己派員招待并擬邀至府中就商要政 
[南京電]  
　　程都督特派參謀處次長趙正平赴徐探察勦匪情形并接洽蔣檢察使籌議蘇魯豫皖四省交界地分配軍事方法爲江蘇軍事參贊員 
[南京電]  
　　軍務司擬將屬官薪水提出二成開辦講武堂即以各屬軍官中學術欠張者充學員已得程督允准 
[南京電]  
　　程都督派民政司實業科長季新益爲北京工商會江蘇代表現正徴收各民政長工商意見書俟有頭緒不日啓行 
[南京電]  
　　江寧商會己舉定代表蘇致厚赴京參列工商會議 
[南京電]  
　　雙十節紀念會都督府停止辦公三日同伸慶祝特約路透電 
[北京電]  
　　聞國務院各員已加入國民黨惟工商總長則决意辭職 
[北京電]  
　　中政府因六國借欵業己失敗現請六國銀團墊交粤漢鐵路借欵庶不致有以結黨要挾相譏六國銀團答稱中政府非將余等所索之擔保品交出後則余等實不願照辦中政府覆稱今尚未便依照所開將各項担担保品呈出惟有以他項代之云云六國銀行即以中國所指之拍保品電告歐洲總行惟預料總行不致承認蓋彼等所定之約束係防中國以欵供政治之用而中政府提出之担保品則以該款一入華員之手即可動用也銀行團人因中國並不籌欵以供測量粤漢路綫等用故由匯豐銀行承允每月繳銀二萬兩以便實行測量該路及其餘要務 
[北京電]  
　　今日參議院開議時秘書長報告續接雲南都督來電詢問缅甸華僑選舉國會代表事宜且牽涉邊界苗民問題各議員討論此事甚久張星楠謂苗民代表實一無關重要之事惟得其歡心實爲要圖若苗民欲得代表權則當予之云云劉彦謂今當阻止苗民依向英法孫鍾謂今欲重與苗民交好其法正多固不必變動己定之律張耀曾請致電邊界各省都督給憑與苗民之代表參議院當認其爲議員云云旋經贊成通過咨告政府 
[北京電]  
　　總統提議修改選舉章程參議院因恐延遲選舉進行業己否認 
[廣州電]  
　　粤省政府向美國資本團商定之借欵計五百萬圓大約將有變動或將失敗因中央政府己詢問該借欵合同之條款而英美駐京公使亦令廣州本國領事報告此事詳細情形現信兩國公使實存心反對該借欵之發行也且與該借欵有關之美國銀行家前允以六釐起息每百實收九十二今忽欲改爲五釐起息每百實收八十五云 
[廣州電]  
　　粤政府歷來發行之紙幣迄今共有一千九百萬圓今允不再發行當國民代表之前銷燬各版及印成未經發行之紙幣 
[武昌電]  
　　黎副總統爲預　慶祝特　宣言書大致　民軍起義幸告成於武昌爲革命而犧牲身命之諸先烈獲復　　比來武昌疊遭　故法綱難真元洪此心　　　痛當知諸先烈之會身殉國本蘄嚮共和豈好爲擾　革命初非得已一次已甚何堪再見爾軍民人等當各盡五職以　毋負初　庶國家前途富强不　馴致明日將遵行致祭諸先烈典禮顧軍民等共矢　　永念先賢威烈云云 
[蕪湖電]  
　　皖督决意於八個月内禁絶烟膏店七十家每月停閉九家以抽籖而定先後第一次抽簽業已舉行其應閉之九家己卽日閉門三日之後由警察前往搜查如查獲鴉片悉行充公店主照例罰欵英國巡洋艦拂洛拉號現駐安慶 
[南京電]  
　　今日下午三牌樓某木匠屋内失愼延燒居户十二家損失財産數千圓當時有軍人馳往火場周　把守以防匪人搶刧 
[東京電]  
　　據日文各報載稱日政府現　議由法日銀行在　　巴黎倫敦發行東方發育公司（譯義）債券洋二千萬圓以清償開濬朝鮮利源借欵及抵其餘各費用路透電社得悉該債券雖不致卽日發行而此事殊爲確實譯電 
[北京電]  
　　明日爲國慶日此間各公署均大加裝飾署前並搭大彩棚大清門三字已易爲中華門袁總統豫備大讌中外人員各戲館均將演革命紀念新劇各公署均停止辦公兵士悉發雙　獄囚每人賞洋一圓並賞酒肉 
[北京電]  
　　熊希齡將赴敦倫與新借欵公司續商借欵 
[北京電]  
　　六國借欵不日聞將重行開議此次開議或者可望就緒蓋中政府及六國團因倫敦新借欵之失敗均願遷就商妥此事也 
[倫敦電英國下議院今日（七號）重行集議到者甚衆反對]  
黨領袖巴拉勞君質問外務部大臣葛當君近東問題實情據稱目下僅能述其大槪情形知巴爾斡風雲甚緊異常可　各國現已設法勸阻且均己聲明極不贊成破壞和平及主張應在土耳其歐境實行改革土耳其己經承認此事葛當君又謂當此巴爾幹諸邦準備出師之際土耳其進行改革實有爲難之處今一面當令巴爾幹諸邦知改革有效則必能使馬其頓安獲幸福昨日各國提議擬會同照會巴爾幹諸邦及君士坦丁戒令保全和平英國已加允可善旣有此舉則萬一和平决裂各國中可保無一牽涉在内聽者皆爲歡呼有某議員質問如此舉失敗則各國是否將付海牙裁判所公斷葛雷君稱余意此舉不致失敗如果失敗　英國當竭力使各國合爲一體凡可損害此體之事英國决不提議云 
[巴黎電]  
　　俄國外務部大臣薩薩洛夫君己由巴黎赴德京柏林奥國　議修改各國之公文英國己覆文贊成各國今已完全一致　　君士坦丁電此問某新聞社得悉土政府己决議在歐　巴各州實行一千八百八十年土耳其代表及　際東　馬尼　員商定之州律内所載改革辦法此律當日會經各國贊成後遂東之高閣並未實行土政府實行州律一事英文各報目此爲風雲中之霽色邊界土耳其防兵與　　防兵會衝突二次 
[倫敦電]  
　　布爾茄利亞及　雜亞國會　歡呼贊成君　之演　　且　巴書幹各邦一致行動實　維持永遠之和平各邦軍隊　仍陸續向邊界出發國民歡送極　君上　丁已宣布戒嚴令國人之意以爲按照州　賞行改革仍不足　巴　幹各邦之心事己至此不及挽回戰　矣 
[柏林電]  
　　意大利土耳其　媾和員　己返抵哇區兩國政府均子以簽定媾和革約之全權 
[西汀其電]  
　　駐土芒台里格洛代理公使今日八號通　土政府芒台里格洛政府己向土耳其宣戰芒台里格洛政府已命　土公　回國並送　照　土耳其大使以備回國之用今日邊界兩軍業己激戰公電 
　備國會事務　通電各省都督民政長鑒准照黑龍江都督艷電稱衆議院議與　　法第三十三條第三十五條各該選舉區應酌給旅費公費兩項應由何欵支銷法無規定明文其總　複選初選各監督事務所每月應領各項公費業飭民政司分别發領究竟各事務所需用各項費用應由何項核銷又准直隸都督世電稱衆議院議員選舉法施行細則關於選舉經費有担負與酌給之則所稱担負者是否臨時攤派所稱酌給者是否動用地方公欵惟現財政界限尚未　清此次選舉期限又極迫促可否以所担之欵動支地方自治公欵酌給之欵准由州縣動用税項作正開支抑一律由地方自治公欵支用各等語查選舉各項費用本施行細則己定明　該區酌給或負担者自應由各該府應州縣地方經費項下開支其有地方經費不足如何補助之處政府現正籌議劃一辦法應俟核定後再行通電照辦目前需用各欵如地方經費不足者希先核實墊支另冊登記再行核辦除運復外合行電達查照籌備國會事務局江印浙民政司復電北京籌備國會事務局鑒江電悉初選舉人名冊將次告成惟温處各屬水灾恐須展緩十日所有選舉各項費用查照施行細則定明由該區酌給或負担浙江地方自治經費本來不足縣税經各縣議會分配敎育警察及縣自治會等費因此次衆議院省議會選舉同時舉行地方實無欵可撥複選經費　無從著落現在國税地方税地方税尚未分劃浙江省税猶含有地方税在内前據各縣催詢惟恐以經費無著擱誤選政業已規定豫算衆議院選舉及省議會選舉費悉從省税支出通令各屬從速辦理俟政府籌定劃一辦法再行遵照特此電聞浙江都督朱印財敎部致各省通電民國成立百廢待舉司其樞者　維財政中央迫狀前由各電通知諒邀鑒及近疊擡各國公使函索積欠愆期不償危困情形筆難罄述竊思國家者乃國民之公共團體若不籌定財源則根本不能鞏固現在各省豐年有象一切錢　厘税必能漸復舊觀所有應解賦税京餉以及賠款在新税未頒行以前仍須照舊徴解苟中央有可用之財源斯内政有進行之方法卽外交可免干涉之舉動素稔貴部督深明大義洞見本源必能勉力通籌措國家於磐石也盼復歌電各黨抵制銀行團電各報館轉各商會曁全國商民鈞鑒六國銀行借欵問題前因條件嚴酷又未按照三月初九函約墊付欵項當由財政部長聲明另借該團並無異言現雖一千萬磅新欵借成我政府爲顧全六國銀行團交誼起見復與商借一千五百萬　可謂兩得其平各國政府及註京公使對於此次借欵均無意外干涉不料六國銀團堅持壟斷　電各省分行阻止金　滙兌並相約不准買賣麥加利銀行匯票以絶我之命脈手叚兇辣至京此極查六國銀行積艱甚多多係我國商民　有之　　　　　所爲是使吾商民倒持利器自危其國且麥加利因吾而受損失吾國民心無以安目前之策惟有分勸各商民如有存欵於滙豐德華正金　勝花旗滙理六銀行者一律提回另存於有利於吾國之銀行或可解此金融之困一轉移問於已無損於國有益是在吾愛國熱誠之商民毅然决行也謹此公布伏祈察照爲感共和　國民黨國民協會共和建設討論會電叩宜　　電申報曁各報鑒宜　民政長　　農昨赴　　　　力陳辭戰已允委許省詩　任要聞一 
[陸徴祥誠今日之完人也]  
（北京特派員）家庭之結潔組織國際法食　守法律習　陸君徴祥初任總理時記者曾與晤談一次皆爲倫理的談吐不甚含有政治上吳味然一種　然可親之神情流露於無形近日又往訪問清談之餘如飲太羹元酒如聞黄鐘太吕令人心平躁驛茫茫人海求一純粹學者渺不可得幸而得之復執萬惡所歸之政客手腕妄相責難此記者所隠爲嘆息痛恨者也陸君現寓金魚胡同卽前清相國那桐之故邸氣局甚爲堂皇室中陳設純係西洋風凡桌椅之排列照片之點綴無一非歐式雇用僕役穿白色紅邊之洋服舉止安詳待客通名亦極殷勤周到知訓練之功甚鉅矣陸君飲茶每加糖塊檸檬云係俄俗習之旣久不能改也輙勸客如法飲用談次陸君頗稱北京天氣之佳宜於療養病軀故到京精神日伜寙 
記者詢以前聞先生發宏願將犧牲二十年精力專功國際公法使中國得與世界各國先後馳驅并自己亦可勉爲世界學者私心佩仰至於極地今知將組織國際法會已否定有辦法陸君答云久蓄此志前在海牙平和會時見各國公法大家上下議論世界之事不問鉅細皆待其片言而决炮艦之力無量功用即在平時論及國際關係各大家所箸之書所發之議論皆可引用與折獄之法律無異私心竊念學説效用乃至於此文明國家之精體其在斯乎乃有志於公法之研究惜未能大有益於國家今願與海内賢士大夫共相討論爲第三次平和會之預備某以嘗於役在會各國國際代表尚多握手之交當介紹爲我國國家之良友適張君季直來京深荷贊許并得王君亮疇之同意發起國際法會在英文即云ＬniernsTionalIawnssosiation惟入會資格不容稍濫必於外交上有關係者或在國内外大學專攻法政者方可介紹入會已入會而能爲本會盡力者或在會辦事或在他國他省以通信盡力會務者爲會員僅對本會表同情者爲會友其資助或提倡本會者推爲名譽會員研究之事項約分四端（甲）國際法規（乙）中外條約（丙）國際政局及外交（丁）國際金　正在草擬章程　將來目的竊欲仗楮墨之靈隠爲國家添練百萬精兵始願如此能否達到尚俟異日且非某一人之力所可倖襲其成者也艦又談各國習 
 
 
 

Page 3

 
 
　　中華民國元年十月十日星期四（申報）舊曆壬子十月初一日第三版 
俗陸君云中國習慣疲恭已極在國家一方言之幾無確守法律之人在社會一方言之全不知公共道德爲何物此層須與各國對照比較方右憑據昔初到俄國留學往郵局購票定例購者須魚貫而入見俄人皆從容豫暇先後不紊然前列甚稀有擠越在前之機會輙擠身往前而警察則干涉仍令退後并云子見前列人不多故欲擠入但子當知前列之人所以不多者因無擠入之人也如各擠入則前列安有隙地專待子之擠入乎某聞之深佩其言後此購票依而行然擠越之意時時而發一年後始將擠越之意消滅此見變化氣質之難也嘗見某公使往某地遊歷欲越衆出站同行俄人止之某公使云我公使也俄人云凡本國政府招待各國公使時當另闢出入之門今日游歷係個人而已必循通例此又見個人與機關之宜區别也竊謂中國人久居外國不賴特别階級而受特别待遇自能養成守法律之習慣如逢關津檢閲行李未及其地己將鎖匙預備非特無不願出錢納税之心且不覺開箱啓篋之頰雜由於到處皆須如此養成習慣便覺自然中國則取一護照可以免騐持一憑照可以免税凡常得免騐免税者偶遇照例應騐應税輙多方躱避此皆法律不盡實行轉養成一般人不守法律之習慣歐美人之初至中國者性情和　對於中國人之嘗者稱譽之見不善者亦曲恕之族居稍久性情漸變某經過上海漢口天津北京每住西旅館與傭役閑談詢其主人相待之狀况皆謂初來甚好過一二年則辱詈拳毆以漸而施此亦一証也如外國人之乘人力車者恆有毆擊車夫之事某前語内務部擬令内外廳傳知站崗巡士見有外國人毆擊車夫雖置勿罪必令其出示名片或留書姓名則中國若干年每至年終列表揭登各報旣可警悟外人而我國亦得一種趣味横溢之統計表矣歐洲人爲言旅居中國過久者除特别不變初志者外回國後多不能復入交際社會以其沾染擴悍之氣過深如荷蘭官吏之自屬地回國者居處不與普通人同以其有不知愛惜房屋之習慣也故荷蘭人輕視屬地人幾不與普通人爲伍令外人僅以旅居中國過久卽居染擴悍之氣則中國人之獷悍爲何如求各　人之平等對待其可得乎今年夏令某出入必穿燕尾服荷蘭駐京公使見之謂某曰閣下如此謹飾日穿禮服甚　欽佩但僕居貴國久不耐禮服回國後人將嗤爲村老野叟矣某即答曰中國風俗不能常保歐美文明國之習慣甚爲抱媿盖其中包含甚富也時有他客入見記者遂興辭與陸君殷勤握手而别陸君爲人記者深佩之特誌語對之詞俾一般浮薄少年囂囂然自命爲政客而日行其奸欺手叚者讀之作一服清涼散記者曰欲發達共和民國必先高尚共和民國人格欲高尚共和民國人格必自養成公共道德遵守法律習慣始今者爲共和民國之第一紀念日即我人勉勵共和人格之始日也願我國民永永以陸君之言爲紀念默附識 
[新官制商榷近訊]  
　　研究審計院官制審計院官制已由該處總辦王筱松君擬就提交國務院茲聞星期日各總長在院會議對於此項官制研究之要點有三　審計院本可屬於國務院然因受官民呈控之報銷有時須澈底查究者於此則應改爲獨立機關直隸大總統　僉事以上各官定爲終身官非受刑法處分者不得免官蓋審計各官職司查核欵項易招嫌怨使其久任俾得盡心職守　審計各官每年終由各該管官察其成績出具保結得加俸銀　　討論統治權分合問題袁總統於星期三名集各省代表大開會議討論約一小時之久探其所議事項有四　軍民分治之决定財政統一之規劃大總統有無解散省議會之權解决省官制案其省長是否由中央簡任抑由民選 
[北京報界與檢察廳之大激戰]  
　　京師地方檢察廳昨爲報館登載秘密事遣　法巡警持票傳中央新聞國風日報民主報中國日報國維報民視報北京日報國光新聞新中華報燕京時報愛國報大一統報亞細亞報國民公報等到廳面問且將民視報編輯人拘禁勒令交出訪員取保釋出聲言若無人証即將原人帶回等因北京報界日内開會研究報館登載秘密與洩漏秘密不同洩漏者有人政府不追究洩漏之人而追究報館實爲荒謬且刑律百三十三條及二百二十一條之規定乃關於内政外交借欵爲私人關涉尤不屢妄相援比遂議一面敦請律師從事訴訟一面又致函地方檢察廳曉示其迷夢函云昨因各報紙登載參議院秘密會議一案致勞尊廳票傳查參議院之秘密會議各報未有旁聽者是則　館非預聞秘密之人卽不能負洩漏秘密之責任蓋必有人洩漏然後外問喧傳報館始能據所聞以　錄是報館止能負登載之責任不能負洩漏之宜任也夫　議院書議之軒旣已中外　　　　京日本人之報　　　　西人　　　　　　　　　　　　　　　　　之電報亦即日出發則是報紙所登載乃中外喧傳之中非稱密之事也會廳如欲追究洩　秘密之人應向預開秘密之人追　不應向不能預聞秘密之報館追問也夫預聞秘密者何人乎一日國務院一日參議院　然國務院　參議院皆最有權力之人在尊廳或有難於辦理之處然諸君子平日皆稱司　獨立者也登可以言行相遠而不爲名譽上稍　地步乎夫尊廳　票傳各帳其目的國云追究訪員也不知報館訪員本無追問之辦法無詢萬國報館　例止有編輯發行印刷三種人負責任訪員係不負責任之人按照報館通例不能追問就令尊廳止用權力不護文明而對於事實上亦有萬不能追究訪員之理由也蓋訪員一經追究則無人敢充訪員而報館又不能無訪員於是止有雇用外國人充當訪員之一法五六年前日本人在北京香廠創設中外益聞社爲採訪漸　機關至今年而該社營業日益發達近已遷入東單牌樓附近矣此等訪員之營業一國之人獲利則别國之人亦將效尤而尊慶又出其追究訪員之手叚以爲淵敺魚爲業敺雀焉是將我中華民國採訪新聞之機關業驅而入諸外國入勢力範園而後己也尊　無洽外法權又不能票傳外國訪員而追究之於　流毒　我中華民國者將無窮盡矣他日追原禍始尊廳諸君子能當此重咎耶就令尊廳逆施不顧中華民國之利害而我報界同人亦寧願犧牲一報館决不將訪員　出以　他日受全國人民唾駡也夫駡館訪員亦國民營業之一種豈能摧殘之乎旦摧殘本國之訪員而不能禁阻外國之訪員　無益也官廳如欲保守秘密亦止能在官廳内自行嚴守秘密耳一洩出於官廳之外則其事展轉相傳電報飛馳轉瞬而傳徧地球矣雖盡殺報館之訪員亦不能保此秘密也倘尊廳不以此函爲然則請由尊廳逕行起訴敝報界同人當聘請律師與諸君子在法庭上相周旋此刻表面旣稱共和成不至全無公道也敢布區區惟諾君子各　名譽自愛自愛云時評一 
[黄克强先生誤矣]  
　　梁任公到津黄克强請楊晳子介紹與梁相見國民黨已决議與民主黨提携不反對梁惟民主報尚肆意痛詆初六日黄馳函該報謂我意欲對於共和黨以外之人拉入以擴張黨勢君等必欲破壞之請　理由見示否則即日中止之云云　　任公學問文章卓絶儕輩爲人才計羅而致之各黨同有是心况愛才若渴之黄君乎黄之引梁不足怪也凡人之主張每隨時勢以變易梁之主張偏於君主立憲實爲政治恩想之初步不能以今日共和時代而毁之民主報詆之而黄則馳函告戒亦不足怪也顧黄傾梁之學問文章可也傾梁之學問文章而引爲同黨亦可也而曰凡共和黨以外之人皆當引入惟共和黨則一若深惡而痛絶之者此何爲耶以共和黨員爲有黨籍之人且係政見不同之黨不能引入國民黨此本自然之理然共租黨以外尚有民主黨等國民黨對於共和黨當與對民主黨無異而乃曰共和黨以外之人皆當拉入此何爲耶克强先生到京首以調和黨派銷融黨見爲已任今竟如何有强先生以　實稱面猶事此　　　　　　　　　　　　　　　　　 
 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國元年十月十日星期四（申報）舊曆壬子九月初一日第六版 
要聞二 
[鄂省籌備國慶大典彙聞]  
　　黎副總統前以第一次起義周年紀念會爲歷史上未有之盛典急應同伸慶祝發揚國休適遇馬隊之變地方人民大受驚惶十月十號起事謡傳現尚未息正當戒嚴之際實屬無暇及此故官民對於慶賀熱度大爲減損聞黎公已飭籌辦會務之李國鏞君從儉辦理一切佈置槪以簡單爲主並將祭祀宴會做戲　場均區别異地以防人多滋事故前此本報所紀佈置情形今已略有更改除以前清皇殿修改爲烈士祠外其休息所遊戲場跳舞場仍在皇殿隔壁之南路學堂校址及工藝局以前之廠坪宴會場則在蛇山抱冰堂招待中外來賓所則以城外一棧現在中央政府參議院各政黨本部各省都督總司令官民政長議會政黨所派赴會代表人員多己先後抵鄂庽居招待所有携帶祝文或祭文者有携帶頌詞與　聯者袁大總統祭悼諸先烈文一篇已命朱慶　哈漢章二員責來請黎公代表致祭以慰諸烈在天之　　　起義紀念日已經院議議决永遠作爲國慶日故黎公會同民政長早經電飭各縣知事駐軍官長一律於是日慶祝停止訴訟聞縣知事等奉文後有籌辦極爲華麗擬用欵至千元者昨財政司特通電飭令各知事祗准製備國旗略備燈　宴會一事現值國庫空虚自當從儉着定每邑用欵不得過錢四十串實支實銷過期報查以清會費若逾定數則由該知事賠繳　　又各屬人民以前清萬壽除夕元旦等日各關卡税局向有放恩關免征之舊例現值國慶大典希冀援例免税者不可勝計如武穴襄河張家灣各局卡地方停泊船隻甚多有俟國慶日闖關之　動事爲民政府所聞以此係前清稗政徒遂奸商之取巧員司之弊竇於民間毫無實惠昨特專電各關卡税局届時休息一日過期照常　公並示知各行商船户勿得希冀恩關闖越致干罰辦反貽後悔　　黎公又以參議院規定國慶日應閲視兵馬以揚武功而符令典自應遵照舉行惟鄂省承馬隊變亂之後謡言孔多軍心不靖若集各鎭軍隊會操恐有意外之事特與各高級武官會議擬於是日在一四兩鎭中抽調步隊兩標砲騎各一營工程輜重各一隊整　斬新戎裝於閲馬廠地方會合走排行觀兵式以壯鄂軍之威武或有云調集兩全鎭出城在武勝門外兩望地方合操三日者未識確否按兩望地方係鄂軍去歲遥擊北軍最得地利之處攔擊海軍進攻武昌亦惟該地最佔優勢我能擊敵而敵雞於擊我故駐守該地之兵毫無損傷今該處爲合操地無非紀念去歲猛之功也　　學界同人擬於烈士祠旁隙地（即工藝局前）佈置運動場以振尚武之活潑精神刻已議定分爲男女二班其運動節目有五大致分音樂唱歌踢球競走角技賽藝等項聞有由滬來漢女士與武漢之素喜串戲諸青年擬合組一演劇團在皇殿前搭台男女會串紀念劇籌辦會務之李國鏞君以軍人程度甚低聞知此事必爭先往觀難免滋事己告黎公傳諭阻止然該團諸人興致勃勃仍擬假某公所内串戲惟不在街上搭台以色相示人耳 
[鄂境仍免鐵路材料税]  
　　湖北財政司前因北京税務處屢次來電展免江蘇鐵路新寧鐵路購辦材料免税期限一二三年不等面各省公家免納税捐之文電亦紛至香來若均照辦每年約少十萬元之入欵湖北爲破壞最甚之區財政極爲困難全恃税收藉資挹注是以呈由民政長電咨税務處並各省都督請將歷來一切免税成案與現今核准者一律取銷無論何項官商免税物件經過鄂境仍須照章納税不得短少一俟財政稍裕再行免徴聞各都督尚無異詞惟税務處不肯承認昨己咨復來鄂以本處先後核准之京漢津浦江浙新車等鐵路購運材料免税及展限等案各省均　　　鄂省亦民國屬　　便辦理兩歧貽笑中外所有各該路購料經過鄂境應仍照案免徴以歸劃一此外官商各項物件應准一律　税以裕財源 
[浙都督宣布兵匪罪狀]  
　　杭垣戒嚴及亂兵伏法各情形業已迭誌前報茲又將關於此事之公牘彙錄如下 
　　朱都督出示通告云照得本月初四夜有兵士多人身携快鎗出營至錢塘門外搶刦居民當經二十四團團長飭該團第一營營長立卽派兵往錢塘門一帶當場拿獲士兵錢時珊等十一名　響槍三桿土匪樓玉山等六名刀一把并贓物等均解交　六師軍法處訊辦迭據憲兵司令官曁第六師師長先後報告前來茲復據第六師師長呈稱派由　謀長會同軍法長將該兵匪等十七名提案逐一鞠問按軍法均應處以死刑呈請核示等情據此查犯兵錢時珊等皆係雜項軍隊（即前先鋒團）於八月問改編併入二十四團第一營身隷軍籍不知衛民竟敢携帶槍械夤夜出營勾結土匪搶刦居民土匪樓玉山等膽敢串同營兵出外行刦實屬不法已極駭人聽聞若不按律嚴辦何以肅軍紀而保治安除杜飭該師長會同憲兵司令官將該兵匪錢時珊等十七名於初八日按待鎗弊外合亟宣布俾咸聞知此示槍斃之兵匪共十七名姓名列後衛兵中士錢時珊衛兵下士馬雲青衛兵一等兵王天法衛兵一等兵李天松袁興通一等兵裘筱多張香林葉苗根張錦高吕福標孫增法計犯共十一名土匪樓玉山陳紀福張桂林趙光榮徐友山吳錦榮計共六名　　又陸軍第六師師長兼衛戍司令官吕宣布文云照得本月四號夜半前先鋒團犯兵錢時珊馬雲青王天法李天松袁興通裘筱多張錦福張香林吕福標葉苗根孫增法等十二名私出營門勾結匪類樓玉山陳紀福張桂林趙光榮徐友士吳錦榮六名持械行刦擾亂治安當經本司長聞報卽夜派兵就地拿獲呈報都督請示辦法在案茲奉批開查結夥持械夤夜行劫律有明條罪無可逭該兵匪錢時珊馬雲青王天法李天松袁興通裘筱多張錦高張香林吕福標葉苗根孫增法樓玉山陳紀福張桂林趙光榮徐友士吳錦榮等十七名應卽一律鎗斃以昭炯戒等因奉此除將該兵匪錢時珊等十七名於八　晨在候潮門外遵照鎗斃外合行宣布罪狀俾衆咸知用照儆戒而伸國法以重軍律特此宣布　　同日朱都督行令中路巡防營陳統領云現因匪魁俞崑即中路左翼巡防隊第一營左三正兵俞松雲自立職號散賣票旗混跡軍營謀爲不軌經軍府查獲証據令飭該防統領陳步棠拘解到案於本月六日開軍法會審於憲兵司令部審據直供不諱業經本都督宣布罪狀實係顯謀叛逆罪不容誅即按照刑律第一百零一條將該匪首俞崑即俞松雲於本月七日鎗斃查軍隊有此罪魁該管哨官哨長等爲直接上官毫無聞見實屬形同聾聵設非本軍府查拘槍斃貽忠非淺該管哨官袁克蘭哨長徐繼祖應卽撤差再該防統領陳步棠事前失察應記大過二次以示懲儆而觀後効除通行外合行黏抄匪魁俞崑罪狀令仰該統領遵照此令 
[永康知事張亮采被戕紀略]  
　　金華府屬永康知事張亮采在上虞被人戕害一案己誌前報茲悉張亮采字雲台年三十餘歲上虞章家埠人素業商光復後爲浦江縣知事後調任永康兇手張世駿係其堂弟五六年前因族事搆訟積恨甚深近三年來業經和好此番張亮采爲父改葬托言養疴由任回家張紹堯邀請亮采至其家夜宴有同族五六人作倍宴至七時世駿秉遞烟筒之時即出手槍向亮采猛　四响傷勢甚重次日斃命世駿轟擊亮采之手鎗尚係亮采買與世駿者此事發現後搜出世駿家尚有手槍三支　其蓄志　久矣世駿有家資四五萬現由族中議定以一半撫恤亮采家屬一半分給世駿之弟俟兇手就獲後再定辦法云 
[蘇城舉行國慶紀念會]  
　　蘇城都督府以十月初十日爲國慶紀念大典特柬請各團禮領袖於是日午刻赴署安會並規定典禮單分送各界　　商團各部會員以是日游人必形攤擠届期　一律上街梭巡以資保議而維秩序至救火聨合會消防隊亦擬分段梭巡以防火患而旅蘇外人各敎堂醫院日領事署曁各商店　政洋關亦均有停辦公事一日之説 
[蘇城試行人力車之阻力]  
　　蘇城振　巿公司擬於城内試行人力車一案由巿議事會一再審查開會公議議員中反對者十之二中立而無所可否者十之二受公司之運動極力贊成者竟佔十之五故此案卒通過成立業己報明在案乃近聞中巿上下塘巿民公社昨特開會討論以街道狹窄如果必欲實行非將上下岸各店舖讓進三尺萬難贊成現己議决聯名呈請民政長及巡警總局要求取消並有各工場多人擬以實力爲最後之抵制該公司生此一番阻力當亦可知難而退矣 
[廣西國土維持會紀事]  
　　梧州螺山一案於九月二十二號南寗各界假商會爲會場籌商對待方法是日到會者數千人八推蘇無涯爲臨時主席宣布開會理由旋由省議會議員龔政登臺演説謂陳太龍盜賣國土之証旣確其罪自不容逭今日研究辦法不在証據之搜索而在對待之方法對待方法有二（一）先立國土維持會（一）通電揭發二者均要舉行惟國土維持會不可不立尤不可不急立卽以今日到會之人爲會員以蘇君無涯爲會長通電進行由會長執行經衆贊成遂舉蘇君爲會長旋由李君開時登台演説謂陳太龍不過梧州城　自治董事會之一總董耳竟敢將城外螺山私賣與英國思達醫院其初本係將虞帝廟背後地叚私賣思　醫院借迫近墳墓有害衛生爲辭重賄陳太龍將獅山易換行將建築府長莫榮新治兵有年頗悉險要以獅山爲由粤入桂最險之要塞出而干涉太龍與該醫院計不得逞乃以螺山抵換此螺山私賣之由來也因該山前後左右塜墳纍纍陳太龍以城自治總董名義貼字布告所有墳墓限日挖遷其逾限者陳太龍親身督率工人硬掘墳墓數十穴抛骨河中激犯衆怒羣向梧州審判廳起訴由梧州檢察廳票拿在案故日前陳太龍曾有電兩通到省議會前一通言審判廳非法遽捕後一通妄援法理狡辯大略謂以地與英人則無事不與則難免國際交涉旬日間梧城議事會來電一通謂賣螺山事已由總董陳太龍取消此私賣螺山事發竟之所中來也近聞其嗾使英領事照會都督府强要螺山又聞梧州檢察廳搜獲其條約受贓証據引暫行刑律外患犯第一百零九條宣告其死刑現聞其潜託要津希圖脱卸人民爲監督政府後盾此今日之會所以不得不開也當由公衆研究對持方法并議决成立國土維持會爲廣西全省人民公意之機關以該會名義先行通電北京政府參議院司法部大理院本省都議會司法司及北京上海各報館請將陳太龍按律懲治並當衆公推蘇無涯爲國土維持會會長主持一切至下午三時始行散會 
[粤都督公布總商會維持紙幣議案]  
　　粤報云自實行平換紙幣後人心大定惟體察金融狀况尚有銀借銀還及省港單巿異價兩隙點當經銀業行全體議定條件於九月二十八號提出總商會公决呈請官廳公佈執行現胡都督以此舉係爲救濟巿面起見旣由商人請願應子維持暫照所請出示佈告茲將示文錄左　　案准總商會文稱廣東紙幣前經商界集議維持議决平換條欵十條呈請核明公布嗣於二十八日特别集議公同研究進行方法决定辦法二款一取銷前議平換紙幣條欵第二條及第五條所訂辦法改爲不論買賣附揭匯兌雖在二十五號以前　約一律用紙幣交收二由省城銀業派人知會香港華僑銀業訂定用廣東紙幣買單與毫子　價每千元補水不得過一百二十元至省城限價何日實行由政府决定違者執罰以上兩種條件經衆表决合將議案抄粘呈繳請核示公佈執行等由查總商會所議取銷前議條欵第二條第五條實係進行辦法並非推翻前案旣由商界議决取銷改爲一律用紙幣交收自應由政府函示通告一律照辦至第二項限定買單補水一節政府現旣定廣東紙幣爲本位貨幣本毋庸定與他種貨幣補水限額惟此事出於商界建議爲維持巿面起見應暫如所議劃定補水之限省城自出示一星期後實行除照覆總部會外合行出示通告商民人等一體遵照毋違特示計開核定總商會續議條欵二條（一）自實行平換紙幣後無論買賣附揭匯兌雖在二十五號以前締約一律用紙幣交收如不肯接受准照原定第五條辦理將該欵呈交官廳代緒給回收單作爲交完保證俟收欵人允收時持單自向官廳領還（二）日省城銀業派人知會香港華僑銀業訂定用廣東紙幣買單與毫子同價每千元補水不得過一百二十元省城限價自出示後一星期實行 
[粤女代議士重爭參政權]  
　　廣東女代議士吳桂嫦等提議再請研究女子參政權案云欲知一國人民之文明程度如何必以其國待遇女人之情形如何爲斷此不易之定例也且一國之民氣恒視乎其國之政體爲轉移大抵民權愈昌之國其女權之發達愈速不特關於智識與學問就以智識學問而論經李代議士佩蘭前次提出力爭女子參政權理由書宏徴博引闡發無遺固未見普天下之男子而皆睿聰特達之士也又未見普天下之女子而盡蠢愚劣陋也乃本會討論而反對者祗持參議院已經否决爭亦無效等説獨不思本會簡章早己規定特准女子有參政權無論中央議院及各省議會如何决定本會代議士對於此案應照簡章　欵萬無反對之理由况所提議者不過安求致電力爭至有效無效悉聽參議院之公决非本會所能預測也倘謂參議院否决之案視爲一成不易無復可爭譬如參議院連粤男子參政權一誓而否决之試問本會能自甘放棄啞然不爭否乎雖女子參政　屬於全國最高立法權之作用黨然在於中央議院然中央議院有時所規定之法律或對於一省分一部分之人有所侵奪有所室碍並非不准該省該部人民請願力爭爭之有效則還我利　爭之無效亦完我責任本會代議士固爲吾粤千五百萬男界之代表亦受吾粤千五百萬女界所重托豈可剝盡女子公民權而反屏之於人羣外耶應請議長曁列位先生　將女子參政一　再行提出研究務求發電參議院力爭之目的庶無負吾粤千五百萬女界之期望也（按此案粤報已有著論非之者） 
[江西匪黨名册]  
　　洪江會匪假改辦同盟改進黨爲名收集匪徒迭在進外龍山寺風雨亭兩處秘密開會約期起事除獨立營營長報告都督拿獲首領魏治川等訊供槍斃外共黨羽之漏網者尚多現經李督開單密飭軍警一體嚴拿務獲懲辦茲將匪名開列於下　萬金標混名萬老虎住進外毛竹架係洪會當家首領呌老大哥子爲東路副元帥係前清匪犯光復出獄　楊得勝混號楊泗將軍住進外毛竹架係洪會　副總首領該會之外八堂暗官職爲東路大元帥係前匪犯光復出獄　胡大唐混號大太爺住進外毛竹架係洪會管事首領管事者卽洪會外八堂之暗官職叫二哥子爲南路大元帥係前清匪犯光復出獄　周炳坤在洪恩橋開周鳴美鐵號光復之後假奉軍此府命令私造馬刀假充民團隊官被軍務司定以監禁五年之罪嗣遇敎釋又與匪首統治川等假辦同　改進　收集開徒圖謀不軌（於四號被第三旅見習官拿獲送辦）　　　子混號三千歲住樓下埠　城七里係洪會巡風呌老六哥子爲西路大元　前清匪犯光　出獄　李老六混號五老虎住石馬　係洪會紅旗素行不法無故在鄉逼民爲匪　史世才混號三王　住宋姑橋係洪會紅旗在鄉紏衆搶刦梅姓媳婦姦淫　陶仁混號大頭王住養濟院係洪會巡風　余世仁一名雲初係湖南人在前清充　砲船哨官係洪會匪首假充同盟改進黨進外地方支部長 
[滇夷進化談]  
　　聘用喇嘛西征司令部殷承讞呈云已聘請麗江紅敎大喇嘛東寳爲滇軍宣慰大法師刊發印信一顆文曰西征師滇軍宣慰大法師印除發令該法師祇領啓用外合將印模呈鈞府備案　　邊隅進化麗維紅敎　管喇嘛東寳滇清設立小學校及興辦實業先行試辦農蠶兩業合科　請保護經李總司令批准併飭悉心籌盡妥擬規則轉前學司核准立案茲聞該喇嘛所籌經費曁設立小學實業各校將招生班數校所併擬訂章程諸事妥備報由麗江府轉呈立案查麗維紅敎各喇嘛均不識漢文不務實業於民間生計殊多窒礙此次該喇嘛熱心　織改良敎育提倡實業進化之速於斯可見矣　　奬勵夷目軍務司長呈案准鈞府發下騰衝府知事楊兆龍呈據交涉委員黎民藩曁西防民國軍第十三營管帶劉品三會呈夷目刀如標擊斃兇犯請奬職銜一案飭司議覆核辦等因查去歲反正時干崖土目刀管准率黨焚刦蠻允弄璋等處並殺害騰商張自春官兵李有才二名嗣經劉管帶會同土司前往將該兇犯刀管准鎗斃已由前陸軍第二師李師長將該管帶記大功一次賞銀二十兩電陳鈞府備查在案茲據原呈内稱夷目刀如標前次會同劉管帶擊斃該犯深資得力請給奬該夷目額外校尉職銜以酬勞勛等語惟奬叙職銜未奉頒發無從核議擬請仍照成案發給六品軍功牌一張以照激勸而勵將來軍府批如議辦理云　　歡迎夷人東川劉君克升對於巴補涼山招撫事頗極熱忱接事後遂函達浦漢章陸佩青兩君介紹投誠各頭目來省謁見都督由東經過紳商學警各界甚爲　迎於九月十日假江西會館開歡迎會先由劉君報告宗旨次湯君慧生賣君子稀楊君曙　顔君舜卿安君又伯相繼演説語極誠懇各頭目甚爲感動其後浦漢章答覆謝詞陸文明代各頭目表示投誠意義並望資助一切爲該地設學校立巿場興王藝課畜牧開鑛廠與我漢人受同等之敎育享同等之權利云云聞者鼓掌均表同意是日到會者五百餘人頗極一時之盛噫數百年梗頑不化之夷民今竟率衆投誠不禁爲民國前途幸焉 
[華茶産輸調查錄]  
　　茶爲我國重要輸出品之一栽培最盛之地在北緯二十四度至三十度之問卽長江一帶是也其産出之地以南方爲多而北方各地則産出有限今不論産出之多少但就産出之省分舉之則有甘肅貴州江蘇安徽江西浙江湖北湖南雲南福建廣東四川之十二省就中産額最多且爲輸出之地者則在湖廣福建江蘇浙江江西安徽各省以漢口上海福州之三巿場而　散於中外者也巿場産出地如后　　　漢口巿場　　湖北羊樓洞崇陽咸寧通山宜昌湖南安化桃源長壽平江高橋雲溪湘潭瀏陽醴陵江西寧州吉安安徽婺源祁門建德其種類有紅茶綠茶粉茶磗綦等　　　上海巿場兩湖漢口江西甯州晏土安徽徽州　源屯溪　浙江温州寧波江蘇蘇州杭州福建福州其種　則有　茶紅茶　茶　茶　茶　茶看付茶　　福州巿場　　福建武夷安溪甯洋北溪建寗其種類則有紅茶磚綦烏龍茶等右集散之三巿場以上海爲最大漢口福州次之再就茶之貿易觀之據一九○七年海關年報輸出總額達三千一百七十四萬海關兩此中綠茶大抵輸於亞美利如合衆　（以西部爲主）與日本綠茶紅立於競爭之地位紅茶則輸出於英俄澳洲近在倫敦巿場大受印度錫蘭之排儕然俄國本部西比利亞中亞細亞仍爲我國紅綦磚茶之獨占巿場　非他國所能　奪也茲就我國茶輸出之度量　列於左以備留心茶務者　覽焉　　國别（以擔爲本　）我國本部及西比利亞九八八·七二亞美利加合衆國二○一七·四一香港九九·一四一英國一五七·三七二加拿大一三·三八二日本一○·三三二年别（同上）一八八五年二　·一二八·七五一一八九五年一·八六五·六八○一九○五年一·三六九·二九八一九○六年一·四○四·一二八一九○七年一·六一○·一二五觀右年表以一八八五年爲最多此二十年問而一落千丈者何哉蓋先時印度錫蘭日本之茶未盛而我商人又皆督製精茶毫無攙雜西商華商均受利益迨其後山價目減茶品日僞而西商因此大受虧折不樂多購茶之銷路日見停滯華商亦受損失彼印度蘭錫日本之茶卽　此隙而精種植究焙製奬輸出以與我競長爭雄致我茶大受其激刺我國商人亟宜加意而自反也地方通信 
[鎭江]  
　　商會要電鎭郡擬開米巿以興商務一節迭紀報端昨商會遂舉代表赴寧面謁程都督原電錄下南京程都督鈞鑒伏讀重訂連米出省章程十一條足徴蓋籌今據　商會議咸謂似於商業有室碍之處即與本省財政攸關己舉定代表晋謁而陳謹先電達鎭江商會李振遠等全體仝叩微　　分設銀行江蘇銀行爲推廣營業起見現於鎭江洋碼頭賃得洋房添設分行業於十月六日開幕矣 
[廣東]  
　　七十二主陽江函云陽江近日盜風異當猖獗擄刧打單案疊出無窮最甚莫如西水沿海一帶以平崗横直三十里計句日内發現擄刦等案多至六十起有奇攔途截搶被捉耕牛更不可以數計無鄉不刦居民紛紛遷避農商裹足生民塗炭誠可慘矣又關村關某家被刦並擄五歲童子後匪函計五天内備五百金到贖伊父逾期未籌的欵匪乃將該童剖斃送回門首聞縣會已將近日亂象禀陳上遊矣又陽江自散民軍後名匪分黨各立一方聞共分七十二主敖輝南猪林火柴糟蔡東林三主各有五六十人均有無烟鎗砲則以平崗海陵島爲淵藪海老振王標等在上洋儒恫等處爲巢各主恆擄禁五六十人其餘各主往來不｜又以八鄉爲最散近日甚至割草婦人擄之姦淫無所不致復在蛋場黄村廣裔菴等處大張旗鼓演戲地方官兵無如之何　　報館被毁香山軍云分送都督軍統陸軍司報界公會鑒昨陸軍紏衆到本報毁壞機物已電陳詎昨下午三句鐘後復紏率百餘人携帶斧鑿將報舘瓦面有各具毁拆無餘銀兩盡失損審鉅萬并將報外人鄭會二名拿去商民震恐請速派委勘辦吞山日報李澧川叩 
 
 
 

Page 7

 
 
　　中華民國元年十月十日星期四（申報）舊曆壬子九月初一日第七版 
時評二（萍） 
[去年今日]  
　　去年今日非武昌革命軍起義之一日乎風雲慘淡三烈十横刀斷命革命諸機關一切破壞至於日暮而義旂一舉共和告成天下之慘苦未有甚於此日者也而今則何如去年今日非專制君主推倒之末日乎自姒王開家天下之局歷姓相承至於前清而專制淫威不悛益酷近數十年國民稍知开賦人權之公理而清廷百出其計以資防衛自漢口萍鄉數役以來而安慶而廣州鮮有不失敗於埀成者以是見專制國君主之勢力爲足以摧殘民氣而使之不揚也獨至武昌發難而陽夏重鎭唾手以得喋血飲刃死戰不退各省響應專制告終爲念當日之網羅層密同心協力鑒迭次之失敗以冀脱此專制之重圍天下之艱辛尤未有甚於此日者也而今又何如　　今日者五族一家追蹤法美開東亞之先導慶共和以幸成樂莫樂於此日者矣然而迴顧創業之艱鉅熟察全國之大局果足以酬諸先烈死事之苦而躋國家於上理否鳴呼年年有今日即年年有此紀念之一日願我國人羣以國家爲前提視此日爲可翡可痛之一日愼無目覩大功之幸成忘此去年之今日焉斯可矣本埠新聞 
[舉行國慶之盛典]  
　　今日十月十號）爲武昌民軍起義之第一週年紀念且經參議院議定大總統公布永爲中華民國之國慶日早紀本報茲再將本埠各公署學堂商團舖户等預備情形分别錄左　　民政署民政署門首搭有翠栢牌樓一座紮成國慶紀念四字另有五色電燈裝成國慶二字光輝燿日頗堪悦目　　縣議會上海縣議會客議員遵照大總統命令停止會議一天晚問赴民政署宴會　　公安會商團十九二十舖公安會商閣各操員先期練習唱歌准於今日十二時半齊集事務所戎裝出發至商團公會會齊遊行街衢並於晚間舉行提燈會　　滬西商團滬西商團在西門外萬生橋堍紮成五綵牌樓一座運　萬生橋路兩傍密布竹竿竿頂紮冬青柏子每竿高懸五色國旗三面中嵌商團奬牌並有木牌書一西字下用竹枝欵成會弄游人均由此出人中弄之頂綵旗綵燈彌天蔽日西至　同路面北紮彩牌樓一座迤南至操場前又紮冬青柏子牌樓一座綴　各種　花密布五色國旗路中布置與萬生橋路同操場前橋梁一座亦以青松翠柏紮成過橋有大砲二尊上紮五色彩綢操場四面密布旗竿每竿懸五色彩燈二十盞一線掛下對橋門高搭綵檯一座上書國慶紀念男女來賓左右分坐下　綵棚三間以五色花潃紮成綵燈二盞上書滬西商團接待所操場之中綵燈綵旗星羅棋布沿途有馬巡照料操場左右設淆防隊以防火患並有整濟社此施醫藥其慶祝秩序如下正午十二時各會員齊集　場鳴槍三響升旗慶祝下午一時半排隊至九畝地會齊　團體同伸慶祝畢回隊至操場休息夜間舉行提燈會政进六時由操場出發向西沿榮周路清行至斜橋往北走方斜路經小菜場過萬生橋朝西萬生橋路穿竹徑回至操場止七　開正式慶祝會秩序（一）音樂（二）　西啓智學校學生唱歌　　臨時主席布告聞會宗旨（四）祝詞（五）軍樂（六）演訴（七）滬西啓智學校學生唱歌（八）來賓演説（九）演　（十）焰火（十一）演劇（十二）燄火（十三）軍樂　　滬西啟智學堂滬西啓智兩等小學校舉行國慶禮節早經議定上午九時校董朱葆三郁屏翰邵榮椿魏連魁四君曁全體學生齊集　西商團操場共攝一影以爲紀念夜問舉行提燈會下午六時齊集滬西商團操場隨滬西商團出發其燈之形式共分數種用五色紙絹紮成右書卷式扇面式腰圓式玻璃六角式花樣繁多各盡其妙每燈一盞上書頌詞四字照錄如下共和民國萬事振興國民尚武鞏固邦基國羞國恥薈膽臥薪顧我同胞愛國愛民國家義務奮發精神責任職業情願苦辛熱心公益莫顧私身提燈恭祝氣象一新强兵富國從此進行提倡國貨挽回民生金錢外溢干係非輕敎育普及進化文明農工商界萬衆歡迎民國紀念共慶昇平　　西區巿政廳與巡警局政西區巿廳休息一天門首懸旗結綵間以青松翠栢萬國旗共和燈巡警局亦懸旗結綵各巡士每名賞洋一元惟落差巡士亦不准擅離局所馬巡暗探亦均派赴棨周路一帶伺察　　滬西東安里住民公祝東安里各居户舉行公祝典燈弄口紮青松翠柏綴以五色鮮花五色國旗用菊花製就横扁五色彩燈上書國慶紀念里内彩燈一百餘盞中有紅燈一盞上書本弄公共四字並預備爆竹歡迎提燈會　　各學校神州大學校城西幼雅園及南洋女子師範學校等門首均各懸旗結綵或放假一天或放假三天肇周路巿立肇周小學校亦遵學部定章放假一天各學生行三鞠躬禮唱國歌以表歡忱　　寰球中國學生會寰球中國學生會今日下午三時開光復紀念會比賽種種運動六時後聨合各學校舉行提燈會與會者閘北亞聲社馬隊振華軍樂隊二區商團務商學校約翰大學南洋大學青年會中學中西學堂麥倫書院孤兒院寰球中國學生會閘北北俱樂部消防隊等十三團（其各團體名次以承認先後爲序）先在滬甯火車站會齊然後同行迤西經北川虹路進北南林里向北轉西而過順徴路朝西走南川虹路過大統路至共和路巿政廳向西轉南走恒豐路朝東由光復路拆北過西街轉灣進大統路經總商團門口東走南川虹路進順徴路過二區商團門口朝南出南林里轉入租界由海寗路向北過北河南迤西經愛而近路團入北浙江路朝西進華興路彩牌樓朝北出華安路折入北川虹路過滬寗車站進寳山路入寳興路過虹江橋直達胡家木橋散隊　　公共租界公共公廨今日停理讞政海關銀行報館綢莊錢莊各業亦均休息一天各商號均懸五色燈旗並以松柏紮成牌樓以及民國萬歲共和人歲　燈籠五光十色頗堪悦目河南路南京路一帶商號一切布置尤爲整齊　　滬防營司令部滬防全軍統領李英石君除通令水陸各營届期一律懸燈結彩外並於司令部卽舊道署頭門高紮彩牌樓一座中嵌電燈又於場内分揷國旗軍旗並懸五色紙燈所有全軍兵士夫役每名給發小洋一角以佐　食一面傳令所部各營長於前日午後齊集司令部由李統領訓諭謂是日防務宜格外注意務使匪類流氓不敢乘間擾事　　第七營滬防第七營營長劉義華以本部駐紮裹日輝橋地方係屬鄉僻之處防務尤爲緊要所有各兵士聲請舉行提燈會一節業已婉言阻止僅在營門懸燈結彩高揷國旗軍旗而所部各隊兵士雖屬放假仍慮匪徒乘間滋擾是以諭令各該長官嚴加約束祗准在營内消遣不得外出閒遊以免滋事　　福字營福字營劉司令長昨日傳齊所部各兵一律賞洋一角惟諭一槪不准請假出營僅予停操一天所有司令部頭儀兩門及大庭甬道各處均以冬青松柏紮成牌樓佐以五色彩花並扯陸軍旗幟以及國旗惟晚間各學堂等均欲舉行提燈會劉司令長因慮匪徒乘問滋事爰令各隊弁兵排隊荷鎗至各街道灵邏以保治安　　滬軍營滬軍營門紮有冬冬青柏枝五彩燈旗時樓一座中嵌新民紀念四大字對面照墻兩旁竪立旗桿兩枝高懸國旗營門之内兩廊紮有松栢寳星十餘對甬道中問懸掛五色彩旗紙燈加官廳前亦有冬青牌樓一架中鎗慶賀民國四字辦公室　處一律懸燈結彩並在營設筵邀請各隊官飲宴合　官佐合攝一影以甚紀念並於晚間由各兵士舉行提燈會遊行各處一而仍源兵士巡查街道藉資彈壓　　水師第八營滬防水師第八營營長王楚雄已在本部一律升旗懸燈並令各砲船紮彩掛燈高扯國軍二旗又在本部邀請各隊隊官會宴並合攝一影以誌紀念　　海軍司令部駐滬海軍司令　門首紮成冬柏牌樓一座佐以五色鮮花中嵌電燈高扯海軍旗幟並於辦公之處及門　空地懸燈升旗又令駐泊浦江各艦　長齊集司令部欱宴一面命令各兵　一律懸燈升旗所有各艦兵士水手亦各賞給　肉以示　賞　　製造局製造局李總理昨日通告各員司匠目工匠夫役小工人等云頃奉大總統命令十月十號爲國慶紀念應照年終舊例所有員司匠目是日一律在大廳設筵慶賀各廠工匠皆准停工一天賞工二天以充酒肉之資小工賞工一天其局内衛隊巡警每名各給小洋兩角以示薄賞局内各廠各公務廳均各升旗懸燈藉以慶祝民國萬歲　　滬南巿政廳滬南巿政廳除已搭有彩牌樓並在内外遍　懸燈彩國旗外特備茗點以待商團公會各會友及提燈會到來竭誠歡迎　　南巿商會南巿商會在毛家弄東西兩口迤遞至該會門首逼懸燈彩大書國慶字樣油豆巿錢巿等處亦均紮彩懸旗各商店亦燈彩輝煌異常熱閙　　穆警務長給賞警務長穆杼齋君昨日　出命令略謂本月初十日爲中華民國國慶日又二年正月一日爲南京政府成立之紀念日此數日中所屬長警人等本警務長援照節賞例一律奬當國慶日長警夫役人等每名賞洋一元紀念日長警夫役人等每次賞洋五角仰各區區員一體遵照呈報花名冊一併給發　　蔣警務長通告閘北蔣警務長昨日通傳各區隊云照得本月初十爲國慶大與紀念之日除本公所及所屬各區隊理應遵令舉行歡祝外其餘各該區境居民商舖等亦應一律升旂懸燈結綵以誌慶祝而光大典希卽迅速示諭挨户曉諭俾便周知是爲至要再查閘北地叚廣闊華洋雜處良莠不齊值茲國慶典禮誠恐有等匪徒煽惑人心乘隙滋擾貽害閭閣實非淺鮮各該區城路綫崗位亟應加派長警晝夜巡邏預爲防範至該區員記等亦須隨時查察以昭愼重藉保公安　　大同民黨大同民黨領章水天君發起於今晚八時在本部懸旗結綵開慶祝紀念大會届時除請本黨各同志蒞會襄盼慶賀外並通知外埠各支部一律舉行三日以光盛典　　提燈會中之歡唱聲上海曾志　君新編國歌稿連日經上海商團等在貧兒院練唱　雄壯大可代表國風今晚提燈會中須隨行隨唱並將曲譜隨唱隨賣（國歌稿載入今日本報自由談）　　追思鄒烈士巴縣鄒容於癸卿年來滬撰革命一書揭專制幕擊自由鐘行世有功爲清政府所控逮押西牢死於提藍橋獄中後經同志徐敬吾君將鄒君遺骸葬於本邑西鄉之龍華地方嗣除君亦故沉埋黄土忽已十年茲有同志汪德淵君撫今追昔倍極神傷現旣民國成立理宜優恤擬併入國慶追悼並經函請民政長吳君佈爲訪查地址俾便籌欵修墓以慰英魂吳君亦極表同情己函致該處鄉董查復矣 
[縣議會議案彙錄（五）]  
　　籌建祈閘橋以保主權案新閘橋北岸爲華界南岸爲租界主權所係自應由我建築惟橋工三萬數千金旣被前清巡警局長姚繼之挾欵濳逃亟應移請民政長呈請都督嚴行提追一面卽照會上海巿籌墊建築交原建議議員將原案修正於第二讀會再行公决　　籌議建造浦江浮橋以利交通案浦江建設浮橋前總工程局曾提議及此迄未有成現在姑從緩議　　補給遣失田單案遺失田單補給印照民政長己有定章應附入清丈換單案一併審查　　清理豫　公産案此案交原建議議員將原議案修正交第二讀會再行公決　　改祝羣女學爲女子高等小學校案女子高等小學校應否山縣設立祝君女子是可改爲女子高等小學校應與民政長交議預算案並由學務審查會財政審查會會同審查報告再行公决　　　銷閔行貨物税公所案産銷税者産地完半税銷地完半税也　出税者進省完半税出省完半税也並無重徴之意如果隨混徴　非立法之未周　辦法之未善道清厘捐局病商病民久爲苦現辦之貨物税仍係不得已之舉國會成立實行裁厘加税及印花税後此税自必除免惟税公所於發税單不分産銷進出以致司巡朦混徴收交法律審查會審查報告再行公决 
[呈送選舉人名册]  
　　上海縣初選監督於十月八日呈覆選監督文云爲呈送事竊敝縣籌備衆議院議員初選舉調查事宜遵照法定資格委任各巿鄉按區分别辦理並經擬定方法呈請察核在案茲據各巿鄉調查委員先後將選舉人名單分别彚送到所隨即按照投票區域先行造具衆議院議員初選舉人名册一份計合格者一萬六千三百七十五人其省議會議員選舉人總數亦與相符除一面赶造名册另文呈報總監督外合行備文將已造就之衆議院議員初選舉人名册一份依限呈送伏乞覆選監督俯賜察核轉報施行再此項名册其間或有錯誤遺漏之處應俟宣示期滿再行呈請更正確定理合聲明須至呈者計呈名册三十三本 
[商團公會續舉議長]  
　　昨日上海商團公會開會續舉評議員正副議長下午兩時各議員資集投票陳琴軒當送爲正議長崔奇峰當選爲副議長舉舉卽行散會 
[捕房未便越俎]  
滬西康腦脱路膠州路附近西金案巷鄉民張乾林家於本月七號晚間突來盜匪六七人撞門入内刧去鈔票洋十元布衣十餘件事後開單投報靜安寺捕房捕頭以該處係屬華界未便越爼惟恐該盜等竄入租界當派探捕至交界處守拿未獲而回 
[探捕監守自盜之結果]  
匯山捕房四百七十一　華捕施長生奉派有守百老匯路九百四十七號嫌疑拐犯曹濤出家因施串同　夥應松桂沈金　陸阿實陳阿林等竊取曹家衣飾經曹要控請捕房將施等各人一併拘解公堂訊供管押在案昨經中西官復訊屬實以施監守自盜着押西牢九月沈押半年應押三月陸陳各押兩月分别示儆 
[究竟是否誣攀]  
百川通票號控出店許順根塗改收條騙洋一千餘元　經公共公廨訊實收押候辦並將許之同黨潘康林逮案押候補傳人証再訊在案昨晨復訊據見証史維記鐘表店主史維臣投稱許等所供向本店夥沈瑞林借筆塗改收條一事並不知悉沈已於二月問辭歇現在寧波是實許順根供稱在　垣時尚有洋五百元被潘取去收條亦潘塗改請察訊之潘供實因許在蘇州時虧空蘇台旅館房飯金及馬車費逃往無錫由我通風追獲因之挾嫌誣攀關讞員商之英康副領事以潘所供是否可靠判均還押候函致蘇州審判廳向蘇台旅館查明有無其事再核瑣聞 
[城内]  
地方檢察廳批示楊和尚訴被黄咸咸毆傷請驗由批訴悉此案即係黄咸咸無理己經警區處罰亦可以已矣而爾一再曉訴其請求目的究欲何爲爾謂被黄咸咸毆傷經本廳驗明週身並無一點傷跡一味妄言殊屬可惡不准特掠紀趙氏訴曹輔清誘媳歸鄉一案仍請移提由批狀悉娘家接女歸　此係常事究竟曹家有無匿女賴婚等情確據兩次來呈均未叙明無從核辦徐嚴氏訴伊督阿海與阿發毆打成疾身死請蒞騐山批訴悉爾弟徐阿海尸身經本廳騐明實係由病身死並無别故勿得多疑沈茂榮訴伊子杏春不法請提究由批狀悉爾子如此行爲眞是暗無天日倘不盡法慾治何以維持社會而儆凶頑立卽飭警拘案訊奪地方檢察廳牌示○照得十月十號爲國慶日理應遵令自本日起至十一號止停止辦公三日爲此示仰訴訟人等一體知悉特示贅　　産○浦東人康樹生入贅薛丁氏家丁氏之姑楊氏在時因楊家無後令樹生入嗣改爲姓楊詎樹生不務正業將楊家産業浪用殆盡並將薛姓田契抵押在外尚有外欠洋六百餘元未還本年五月二號與妻薛氏因事爭扭繫傷左目該氏之叔祖薛愛堂聞聲入内亦被樹生推跌藤椅上以致心坎受傷由薛愛堂投上海地方檢案廳控訴當卽騐明傷痕飭派法警前往拘提楊樹生到案預審屬實起訴同級審判廳當奉廳長派委刑庭推事鄭禮鏗起訴檢察官潘志岡錄事員姚府壽等公開審理康樹生供認前情不諱惟稱田契係楊家産業有串爲証經　債主　阿福呈騐原契實係薛家之契薛丁氏亦當堂聲稱自願備價直接向瞿回贖不必再由樹生經手等語問官以康樹生對於法庭所自白并瞿旱驗原契証明是實查康樹生毆傷薛愛堂旣經自認與所騐傷痕符合其傷害罪業己成立應援刑律第三百十三條第三項並附帶私訴判决處康樹生五等有期徒刑監禁六個月所有外欠六百餘元著自行籌還其抵押　處田契二紙由薛丁氏備價直接取廳　 
[南巿]  
第二初級審判廳民科批示○王錫卿呈訴扣留鄭阿龍猪船請爲備案由批狀悉該商販猪來申投吳淞鄭永興猪行出售被該行主鄭阿龍欠洋一百七十元向索反遭呵斥鄭又在實山因案被押茲見鄭行猪船來申已請水巡扣留詎有朱張兩姓指稱該船由伊所買顯係串同吞吃爲請備案等情現該被告鄭阿龍住所旣在吳淞人又被押實由不在本廳管轄範圍以内一切手續未便行使率請備案碍難照准仰該商自向被告住所地方審判衙門訴追核辦或逕自留置其船待其付欵交還可也毛坤生訴貪裝失事任意延攔叩求傳訊由批該民人所訴損失尚有六百餘元之鉅訴訟價額不屬本廳管轄範團之内仰卽還赴地方審判廳起訴可也索債衝突○北巿瑞記紗廠工人陳鳴珂紏同閘北債深沈坤標諸柏秀及已革巡士吳德勝至南巿回同昌紗廠工人孫萬順索討借洋三十元無著軋至鴻福園茶肆任意恐嚇幾致用武被南區偵探查知以其違章軋人圖詐一併拘至南區訊間孫稱前有林某借款未還後因我有婚事需用向之索討洋三十元林卽以陳鳴珂出而逼書借據是實區員命送警務所訊埋 
[北]  
毆傷婦女○蔡克山咋扭顧川山李小錐子至巡警局控被毆傷伊嫂孫氏當卽送至警務所經凌司法長提訊一過判移送檢察廳訊辦欠租私遷○米吳氏控田雲文不付租洋十二元私行遷居昨經凌科長略訊一過判移送審判廳訊追 
[公共租界]  
合股紏葛○許協銘馬榮卿馬裕卿等同控皖人俞朗溪騙吞銀四千兩一案昨經公共公廨孫襄讞會同美强副領事升座特别公堂復訊原告代表葛福來律師上堂譯稱原告與俞股開棄秦號由俞經理今年三月底結帳所開紅利單内載有被人虧空銀數千兩詰其如何被欠含糊以答是以控究捕房代表侃克律師投稱俞前因犯案經公堂判令回籍不應濳匿租界應請核辦並由見証詹慶伯投稱與俞同鄉因見其誠實故與合股先交股本銀五千兩去年因銀根緊急又向商人湊銀五千兩聚泰股本俞祗一千五百兩去歲年終所開各帳不符以致客帮不愿交易且放出　帳迄未歸理應請究追訊之俞穆安素律師辯稱此係帳欵紏葛應作民事案訊理請將刑事案註銷中西官合商之下以民事刑事尚未訊明判俞仍存現銀四千兩交保候禮拜六上午再開特别公堂會訊私收客帳恒隆米店主陸冠清控夥洪小王私收米洋三百餘元一案昨經公堂中西官訊明判洪押西牢半年如能於限内繳銀准予酌減流氓攫物倪蔡氏控流氓張阿本在虹口墨克登路攫取小孩阿毛之銀鍋又徐周氏控王阿四在松江路搶取金押胡均經包探查獲昨解公堂分别訊明判張押西牢半年王押兩月張期滿後逐出租界　　串竊結果○前清江西巡警道王初儔遣丁鄧福　用人胡升與傭婦白阿金串竊值洋二千三百元之金珠飾物由廨判令白婦與見証卞玉泉胡子卿交保胡升押候查核在案昨經中西官復訊屬實判胡升押西牢三年餘人無于省釋並無捐照○金阿根在虹口出售牛奶被工部局西人查見並無捐照當即鳴捕帶入捕房昨解公堂訊究判押候查明是否與人代售再核勾引賭博○無賴吳二奎前日在租界内誘人至界外賭博被捕查獲昨　公堂訊係過犯判押三月示儆吞欵獲罪○東方冰廠控用人李光悦何景珊串吞鈔票洋八百餘元支單兩紙並私収客帳洋七十餘元詳情屢誌前報昨晨由廨復訊原告買辦偕証周秀根上堂証明李舞弊情形李供鈔票實係遺失所有帳洋情愿設法歸還訊之何供不知情中西官以李吞欵屬實判押西牢一年零三月何訊無同讛實據斥釋註銷訟案○南京路文隨西報館控式拉夫私収報費洋七十四元三角昨經公堂傳訊原告投案求銷中西官准卽將案註銷無可遷延○英商新　和洋行控新閘路新大絲廠延不遷讓由廨判令限日遷移在案茲因延不遷讓昨晨復由原告代表哈華托律師上堂聲稱被告佔屋不讓原告現愿代覓棧房惟費用仍由被告担承新大廠主沈福祥延海司律師辯稱業已雇工搬讓惟機器等重笨之物一時不易搬取請爲寛限關讞員商之英康副領事判令被告多雇工匠從速讓屋違干未便快快措繳○英商亨德洋行控鄭華華不還定銀七百兩昨經公堂復訊原告代表梅吉言律師投稱此案經寳前讞員　實判令於一月内繳銀迄未遵繳實屬有意抗違求追中西官以被告在陳家浜尚有房屋判令押候將屋發封如能於十日内繳銀准子開釋將屋啓封否則將生財拍賣抵償利息免繳火警類誌○天　路四十二號粤人麥阿橋家昨日上午披屋内因炊飯遺火幾兆回祿迨救火會到場已經救熄又昨日下午一時蓬路西華里九百九十六　某姓家起火延燒左右隣共樓房三間由救火會救熄候查抛棄孩屍○前日有一入葡籍之日本婦人將一男孩屍體抛棄　旁被　瞥見拘禀捕頭送葡署請辦監犯病斃○通州人張品喜前因欠人巨欵不還被控由公堂驗明諭飭地保　棺收殮扭控贅婿○許老虎因贅婿林炳昌不顧家用扭控捕房捕頭諭赴公廨起訴夫婦口角○潘關千之妻沈氏在西華得路某姓家　　昨潛欲喚妻歸家致相口角扭控捕房一併斥退人洋並保○恒豐紗廠經理朱稚臣控張紹基串　花衣價洋四千元當經公堂分别訊辦並飭張紹基科理在案嗣因張抗不遵斷復經原告遺代表張愼卿投廨探奉提案於前晚研訊原告代表張　卿投案請追質之被告延愛理思律師到堂譯稱此案詳情尚未研究請堂上准予改期訂訊並請飭令原告自行投質王襄讞與覯審之美傾海君判張紹基屢傳不到今始提獲著改交四千元人洋並保候下禮拜二原告到案再訊分别訊理○沈錦文延候魯公律師控李仲卿不理担保楊中春虧欠帳洋五百餘元又趙惠信延穆安素律師控王文實及中保王金蘭不理抵單借銀一千兩請追本利等情前晚均由公廨傳訊屬實判李交人洋並保限一月理清兩王均交原保限兩禮拜理贖如違將地拍賣飭抵 
[法租界]  
自請撫卹○電車司機人李竹山在吉祥街口開馳快車致府行人黄松崗撞倒受傷斃命經屍妻劉氏屍子少梅等投廨求請伸雪當奉聶　員判候核辦在案茲經中西官商妥堂諭傳齊原被到案聽晰判李管押捕房十四天一面著屍親自向電車公司商領撫　了案劃扣存欵○張俊卿前控繼娶妻黄氏爲潘國壽　借洋一千二百元　引誘逃逸等情昨經公堂覆訊張又呈上黄氏親筆鄧寄之離異書孨讞員察閲後質周黄氏承認不諱聶君謂該氏今旣有親筆離書雖無捲藏金飾珍珠實據第離異之心已可槪見判押捕房七天潘國壽所借洋一千二百餘元據稱有經手王妃存欵洋六百元存在張店可抵准予邀王到案証明劃扣如不邀案准限一月如數償還完案不知危險○汽車夫沈載法前日駕駛汽車行經公館馬路轉角處適有電車馳來由站崗巡捕舉手令停詎沈置若罔聞致與電車相撞幸無傷害昨由捕房將沈提解公堂訊究判薄罰洋五元充公示儆一去不回○粤人吳梅亭　犁仝妻子等來滬借庽立安棧内日吳妻欲遣茶房以大洋兌換角洋旋有同庽之四川人金煥章聲言若使茶房經手必致吃虧吾願代勞以免折耗吳妻信以爲實即交予洋九十一元詎金領洋　卽一去不返直至前日始　爰卽報捕拘廨公廨訊究原告夫婦投訴前情質之金矢口不認聶讞員　三駁詰謂數天不見是何緣故答在親戚家故不到棧判押候查明再訊時評三 
[國慶日感言]  
殺人盈野流血成渠幾經激戰而逐專制之魔王者此法蘭西之共和也擊自由鼓揚獨立旗幾經抵抗而驅虐待之母國者此美利堅之共和也則甚矣共和之代價或擲無量之頭顱或費無限之時日而始購得之吾國獨奮臂一呼海内翕從義旗一舉天下大同是何也記者曰斬短命之君統開萬世之先例是不可不歸功於首義諸烈士今者撥雲霧而見天日國爲世界自由之國出水火而登袵席民爲世界自由之民回憶黄鶴樓頭舉義之日轉瞬己一週年矣吾人沐自由之化食自由之德而顧能恝然於去年之今日耶語曰前人種樹後人乘涼欲留後人之感觸必揚前人之功績是非舉觴稱慶於諸先烈創造之日不足以表彰而銘傳之蓋國家有誌慶之日不惟所以惓旣往亦所以惕將來慶之之意非徒追懷前人尊之崇之使長留紀念亦欲警戒後人遵之奉之使無或失墮也故歷一載而慶并　所以歷千載萬載而無不有慶斯於國家有榮譽於歷史有光彩行見東隅西陲北鄙南服俯首而共仰中國衣冠之盛矣并見東隅西陲北鄙南服之人亦同聲致敬於中國國慶之日矣嗚呼是則吾私心之所　望也已 
 
 

Page 8

 
 
   
 
 

Page 9

 
 
　　中華民國元年十月十日星期四（申報）舊曆壬子九月初一日第九版 
　　申報第三張 
　　中華民國元年　　西曆一千九百十二年　　十月十號星期四　　舊曆壬子　　九月初一日　　共三張　　 
自由談 
紀念之文 
[祭武漢死義諸志士文] [  朱是龍]  
　　維民國元年歲次壬子十月十日江南溝壑餘生某某謹以旨酒庶羞之奠致祭於民國元勳武漢戰死諸志士之靈曰鳴呼專制之威共和之敵欲圖推翻有血鐵炸彈利刃殊塗合的下種子於數年救同胞之一息卓哉諸子偉烈豐功武漢義起南北風從槍林彈雨冒死衝鋒慘飛血肉健若蛟龍前仆後繼斷臂穿胸誰無父母乃捨此躬誰無妻子乃樂從戎良以漢族之存亡由於遺民之勇怯呼兄喚弟同仇恊力衆志成城醜虜斯滅戰事方殷民心愈結大吏逃亡達官嗚咽高飛遠舉濳踪匿跡或則存金錢於鄰國或則寄妻子於滬濱爪牙旣去帝后倉皇議和退位改絃更張於是逃者復返隠者復揚東奔西走爭榮競先佔踞要路背棄典章曾經血戰閲歷沙塲在下位而且鮮居高位以何嘗嗚呼功成而死名没不彰風雨悲咽魂魄姜凉將去舊以更新詎持平而反側豎子腐儒操戈同室貪天之功爲民之賊破壞己矣建築虚無楚歌四起民困難蘇江遠惟哭天高在呼嗚呼哀哉壺有芳醪俎多肥　呌噪不聞精靈何處鬱憤徒極含辭莫叙冀有鑒於酸嘶庶無乖於酣飫 
[通俗歌] [  樂勤]  
　　出新聞詁新聞新聞出拉啥地名陽曆十月十弗知啥正經燈末掛得滿天星綵末結得無淘成人多如倒海聲響像山崩五色綵旗掛得密密層紅男綠女東個東來西個西車個車來奔個奔東亦有些放砲聲西亦有些鑼鼓聲知個笑話個話有個説今朝眞有趣有個説今朝頂開心有個説今朝費用弗算　有個説今朝日子最要緊一年只有道一節學堂裏向齊放假衙門裏向停止辦事情大家該應鼓起興别相相散散心倒也　啥大要緊阿曉得今朝到底啥正經我來告訴諸位聽一聽去年子個大革命諸位　還記在心湖　武昌六起兵豈弗是　屬八月十九辰火燒總督署制台瑞徴跳上兵輪就逃命一煞時漢口漢陽齊佔領各地大響　清廷皇帝無法恕宣布退位五族共和南北統一成第一任總統孫中山當今總統袁蔚亭共造大民國建設眞精神到了今日子已是一年經去年八月十九日就是陽曆十月十紀念大革命不可不用陽厯名當常記牢　個紀念日就會想着中華民國如何成把我民國守牢固千年萬年不吃騖但是格件事關孫我國民弗得弗是告訴諸位聽一聽倘然國民品行知識不學好民國恐怕還要立不成清看外國人個個有些小本領諧書識字最要緊弗是共和民國一成立我呢就可大安心吃吃要要弗要緊又不是自由民殺人放火　你心要曉得法律自由最要緊第一弗要害他人從前讀書成弗成只知推托惡命運阿曉得命運二字弗可信只要有長性萬事無有弗能成勸諸君有錢的要替國家幫幫忙更要興辦實業救窮人無錢的要替國家出力幹正經還要除脱小毛病忽吃香烟忽擺花酒勿進洋貨店個門只要手裹省一省小債票亦可以買幾份勞動家最要緊弗有種田人那有飯來吃弗有做工人那有衣來穿那有屋來住那有器來用話起來改良進步最可聽只少仔個普通小學問奉勸諸君以後逢到演説場總要去聽聽速將兒女送入學堂門做生意人亦是最要緊國富在你們國貧在你們少售洋貨推廣國貨是本分弗要貪近利害國民待到妄國滅種日財主弗能獨開心奉勸一般白相人民國共和已告成弗做弗得吃弗做弗得穿弗做弗得住各人總要盡些小本分勿再還要做夢困弗醒阿喲喲眞眞是一個小熱昏 
[慶紀念會贊] [  嘉善鄭澤塏]  
　　樂相慶誰誕辰平等王自由神五福履百合巾駕彩雲揚子濱子輿導文彬彬盧梭侍笑　　舞臺前現金身説尊民依於仁我乃鞠躬晋三觥願祝前途萬年春 
紀念之詩 
[光復紀念大會誌慶] [  岳德基]  
　　鼎湖遺憾怕重論銅狄荆榛有淚痕三百年來王氣盡胡塵囗囗莽中原　　萬丈飛虹海獄摧屠鯨漢水總雄才功名一霎廻天地譚笑黄龍倒酒杯　　頻年彈雨國　哀五百田横舊業恢碧化不乾　叔血滿天風月鶴歸來　　神堯日月滌重新五族衣冠揖讓春難得天開千載會河山兩戒一家人　　旌旗五色碧雲翱鼓角秋風劍氣豪萬户松花天地喜綵燈紅擁月華高　　六幽當動呼嵩壽八表雲開露霽顔幻影電燈天不夜一般新月照江山　　攙　淨掃挽銀河桴鼓無聲水不波十萬貔貅齊解甲歸田一闋健兒歌　　萬里秋高爽氣徴六街絃管奏中興天公夜夜風流主故放嫦娥出看燈　　慘澹乾坤莽國魂當筵忿聽曲聲翻秋花炙眼紅於錦一例英雄舊血痕　　臥榻旁　猶　虎臨邊西睇尚　　　公奠　承平倚風雨新巢費幹旋 
[國慶紀念] [  上海洋布商團稿]  
　　去歲八月十九即陽曆十月十號武漢起義各省響應卒能共和告成民國建立今逢紀念之日謹賦十章以慶祝之脱離專制五千年締造共和國體堅法美宏規堪比優萬民同慶大羅天　　美麗山河錦　新　和種族互相親由來　滿蒙回藏腹背毗　勝此隣　　轉瞬欣瞻國會開英才濟濟樂登專時艱孰謂終　補江漢狂　試挽回　　振興實業爲圖强鐵道盤旋地勢長建設果如蛛網密全球聲　自飛揚　　神州忽聽怒獅嗚　魅應敎卻步驚海陸軍興防嚮固信能衆　守如誠　　壟斷何來六國團財源竭涸費研　倫敦一舉紓危急此　生　漸裕寛　　外交手叚貴玲瓏法日英俄氣勢雄得有長才能控驭何難瞬息駕西東　　中央敎育示方針國　栽培　釀深孔敎昌明羣志定奚虞外患日侵尋　　武昌起義是今朝丹桂香　鐵血飄相隔一年堪景念彩旗五色炫雲　　　年登大有稻梁豐民氣崢嶸國運通從此進行增幸福齊呼萬歲頌奇功 
[光復紀念七絶四首] [  駕緒承]  
　　　眼旗覘五色鮮菊花香裹頌堯天民權發展君　落此是中華第一年　　祥　如春釀太和澄清四海靖風波兒童歡笑自來去沿路齊聲唱國歌　　軍樂喧天奏若雷萬千燈火燭樓臺無多慶祝盡吾意留取歡心後日來　　欣看大地盡翻新多謝雄軍起國民世界莊嚴兵事靖釀成五族一家春 
紀念之歌 
[中華民國國歌] [  曾志擬]  
　　其一大桃源 
　　千年沈睡大桃源萬萬里桑麻雞犬誰賦此天生壯麗我同胞莫倦莫倦階天磨長劍杖地撥沈煙少年少年勇往來前光榮渤海邊水滔滔山綿綿嘗胆臥薪年又年振衣萬里城濯足黄河流自由自由鐵血以求惟我先亞洲專制手頑固頭斬盡人人不更留而今五族一大舟民國樂遨遊前走！前走！永建共和猷前走！前走！榮譽冠全球　　其二五色旗 
　　美哉我國旗！曰紅曰黄曰藍曰白黑曰漢曰滿曰蒙曰回藏國旗有五色五色旗誰組織白璧黄金無價值此爲自由旗自由尊道德此爲共和旗共和守紀則旗在手！旗在手！國民國民莫辜負 
紀念之話 
[去年今日之回想] [  梵音]  
　　去年之袁世凱隠居項城悠遊林下自武漢義旗一舉清廷惶急萬分深恐江山無人斷送於是敦請再四而項城始出爰命載醇退位唐紹儀議和未幾條約告成殘局大定今日居然大總統矣眞是夢想不到　　去年之黎元洪二十一協統領並加協都統銜之清諭甫下賀客盈門乃十九日以後便化爲革命健兒義旗一舉大江南北知響斯應今日居然是副總統鄂督參謀總長眞是夢恕不到　　去年之孫文黄與遁跡海外鼓吹革命而黄興復施其百折不回之手腕研究進行之方針迨武漢事起黄則回鄂統軍漢陽一蹶而孫至而臨時政府出現而黄興之陸軍總長參謀總長到手自南北統一留守取消孫黄相繼北上與袁總統握手言歡而孫黄遂得北方之優　今日則孫爲鐵路大王黄將爲礦務大王矣眞是夢想不到　　去年之趙秉鈞趙不袁之得意人物故去年之情景略與袁同自清　請袁出山及　請民政大臣桂春倡閉城殺盡漢人之説被載　罷斥後袁卽以趙荐而北京人心得以稍靜皆趙力也今日則居然國務總　矣眞是夢想不到　　去年之　德全以保者應德關事被清廷議處鬱鬱不樂自武漢起義四方響應程遂爲蘇民脱離專制政體之偉人今日雖任江蘇都督然頗有退志袁總統極意慰留蓋實視爲民國一等新人物眞是夢想不到　　去年之陳其美在上海某叢報社稍博微利幾成窮小子而仍與滑頭日事微逐光復時攘李爕和之功踞滬都督之位厥後以聲名惡劣勢難苟安遂被取消滬督然得洋三萬以償花債今日則以黄與爲援引往北京聨絡諸巨公遂得充頭等顧間眞是夢想不　　　去年之尹昌衡爲四川陸軍測地局局長自成都倡言獨立尹遂以袍戈之同志會周旋其間被舉爲都督金錢如　土美人充下乘今日則爲征西大將軍矣眞是夢想不到　　去年之朱瑞以管帶而代理標統（該標統帶丁某派往開平參觀秋操）一時異常得意自浙省光復後湯都督令朱瑞帶一混成支隊與聯軍攻南京蒙張勳之德而寗陷瑞遂以支隊長升六師師長未幾升軍長今日則居然達到浙督之希望而臥治於駕濤仙館矣眞是夢想不到　　去年之吕公望初在浙爲人所不容遂至桂桂省亦惡之而不用仍返浙費九牛二虎之方鑽得排長差欣慰無量攻寗時朱瑞大受其挾制唯有代爲推轂儘力提携今日居然第六師師長矣眞是夢想不到　　去年之黄郛在軍諮府第五廳當二等科員（掌測繪等事）一而運動秋操接待外賓之招待員一面欲謀北京陸軍測地局局長之位置而於帝國日報上（時充該報訪事）痛誀金騏（金本該局局長然非專家責乃日本陸地測量學生）且陽與金騏分外交好（同鄉）自武漢起義黄遂運動顧長得駐上海軍事偵探差改名易姓以觀望而定其趨向後爲陳其美之參謀其志始决然仍向軍諮府電索偵探費今日則名利雙全由師長而得參謀部長并補授中將矣眞是夢想不到　　陽曆十月十日爲我祖國光復之紀念日是日日也何等重大何等光榮凡我同胞理應巷舞衢歌共同輟業以伸愛國之忱蓋不知尊重國典者卽爲蔑視國體之人人人得而誅之者也乃聞有一種飲䊚亦醉之洋奴天生媚外之賤骨是日仍擬率其醜類依然作外人之鷹犬奔走不遑置國祭日於不順是誠何居吾無以名之名之曰禽獸心腸（息影廬）　　今日何日乎乃中華民國之國慶第一日也彩旗高樹舉國若狂然而細察國事有感於心言内政則意見紛歧操戈同室言外交則列强虎視承認無期言財政則司農仰星羅　俱窮言軍事則消納無方頻驚風鶴而閭閻無愛國之意邊疆多不軌之徒大地瘡痍那堪回首前途荆棘能不傷心值此紀念之期更有無窮之嘆安能强從流俗而爲幕燕之歡娛乎 
紀念之小説 
[兩面觀] [  痴萍]  
好熱閙的紀念會這纔是民國新氣象雖然累我磨穿鞋底出　一身臭汗塞上兩鼻孔的塵沙也還值得　　熱闹是果然熱閙但是···· 
但是什麽講吓爲什麽又不做聲了呢你這個人慌慌張張一味的顧前不顧後樂的還成個樣子走在街上也是手舞足蹈我打量你的魂靈兒坐上火車還在那裹飛里呢傻子你還想我告訴你嗎　　你眞有些兒獃氣今天這種大紀念日你不呌我樂難道呌我哭不成　　那個呌你哭你旣然知道今天樂就該想想這個樂的原因　　那要想什麽我早就知道的無非是去年武漢起義到如今整整一年所以開這個光復紀念會慶賀慶賀　　不錯這一半兒你是知道了那一半見呢什麽這一半兒郡一半兒這件事什麽分作兩截呢　　所以我説你是個傻子𠯈你哭喪着你那張鬼臉説這些頺氣話到底葫蘆裏賣的什麽藥你罵人傻子你纔是個獃子昵唆傻子我不替你講實在　的慌替你講又怕你未必以我的話爲然你應該曉得我們中華民國革命大功是告成了人民權利是恢復了但是各國尚未承認滿蒙西藏變亂時聞内政又爲財政支絀一切不容易舉辦這如何是個國民卸責的時候這回舉行光復紀念雖然是個祝典却也有警勵的意思在裏頭要是人家多象你以爲中華民國是太平無事的了個個把擔負一鬆這國事那個去支撑呢所以我對於紀念會另有一層意思過去一年中費了若干精神纔能有這些進步未來一年中應該預備如何如何的進行手續纔能再進一步年年如此着想年年纔有進步你是個永滸傳李大哥的脾氣恐怕未必想得到此我實在没有這深謀遠慮我只顧目前的到有事再想法豈不爽快些　　這樣講起來你還是個傻子有事便做無事便樂我也像你天天思前想後時早就一口氣悶死了我如何是個傻子我勸你以後也少操些心罷獃子哈哈好一個只圖目前的傻子瞎操心的獃子　　兩個人你一句我一句登時拌起嘴來只見一個魯仲連一流的人走進來排解道不要吵你們兩個一個是樂觀一個是悲觀都不錯却也都有些兒偏不要互相匪薄正該互相取法要是閙的外面知道了别的不打緊只怕痴萍又會拿去做他的小　　　　於是在人一笑而散 
 
 

Page 10

 
 
   
 
