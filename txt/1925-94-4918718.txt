# 1925 - 94 - 4918718

 

Page 1

 
 
1;第一萬八千七百十八號;中華民國十四年 西曆一千九百二十五年四月十二號
星期日 * *   
 
 

Page 2

 
 
1;第一萬八千七百十八號;中華民國十四年 西曆一千九百二十五年四月十二號
星期日 * *   
 
 

Page 3

 
 
1;第一萬八千七百十八號;中華民國十四年 西曆一千九百二十五年四月十二號
星期日 * *   
 
 

Page 4

 
 
1;第一萬八千七百十八號;中華民國十四年 西曆一千九百二十五年四月十二號
星期日 * *時評 
[弔胡（冷）]  
　　所謂軍閥者其有哀兆歟何一一與世長辭也譚楊之被擊已出意外以軍人之不死於戰陣而死於暗殺也若胡之死於行且當戰勝威盛之日武力豈有絲毫之用哉 
胡於陜軍夙爲有名之將此次從馮反戈勢益加甚對於憨劉之戰又復節節勝利據天下之中扼京漢之要與西北之軍相犄角其勢固有不可侮者獨無如天不永年至此而已豈非胡之大不幸耶 
若以時局言豫陜之間不免又生若干變化耳人事誠難定也 
[國内專電]  
　　鄭州電胡督患疔灰（十日）晨逝世軍民兩長由岳維峻暫代省垣秩序如常各界下半旗誌哀張作霖馮玉祥代表今晨專車回京（十一日下午九鐘） 
北京電眞日閣議劉治洲報告與豫胡接洽情形秘書報告劉鎭華養病太原胡景翼病假十日由岳維峻代行旋議胡思義控文羣案并西南問題均無結果對湘川事主電熊克武停軍事行動靜候中央解决電楊森服從可嘉惟事應公開不宜把持電劉湘等和衷共濟共維大局例案派朱麟葆梁柏年張允同張耀充法官再試典試委員黄秉堃王黼彝充監試委員 
北京電中美社稿外人傳豫胡不諱但政界否認（十一日下午十鐘） 
北京電陜將詰胡何以保孫岳督陜胡否認之胡確保孫多次印電可查第府與孫岳本人不願耳（十一日上午十二鐘） 
北京電張口萬全縣管轄問題李景林張之江爭執問題經府婉商已有相當妥協馮意援王承斌案張口開埠辦借欵二百萬萬全縣歸察區暫借不歸直轄 
北京電眞（十一）令林建章呈駐閩海軍陸戰隊第一混旅長楊砥中擾害鄉閭違法濫刑有據楊砥中著即免職褫官勲交海部法辦但楊已遇剌死海部擬令林忠暫代旅長内定陳季良繼（十一日下午九鐘） 
北京電王揖唐電府僅冠冕話其餘主張均不自由程文沅在蚌仍行使憲兵司令職權（十一日下午九鐘） 
北京電十三師已裁官眷五百餘執白旗向執政府請願索欠餉與衞兵衝突經段運闓回邸詢明原委令派代表四人帶入見段段允設法始各散（十一日下午十鐘） 
北京電周蔭人電段七日學生千餘衝入省署經憲兵隊海軍陸戰隊彈壓解散學生揑稱軍隊開槍轟傷多人意圖煽起罷學罷市罷工風潮已會同薩省長設法消弭 
北京電皖同鄉江朝宗等電勸倪朝榮程文沅等勿附廢督議帮助主揖唐免地方糜爛府對陶雲鶴查覆不澈底令再詳報 
北京電盧永祥對皖事文電極泛因李傅業爲反直時在皖北響應而犧牲地盤者不無幾分同情盧不好説耳 
北京電韓國鈞電部蘇被災區十八縣交通附捐撥七萬支配難請將餘欵併交馮會長散放（十一日上午十二鐘） 
北京電韓國鈞請展收税釐附捐六個月爲賑兵災用政府核准（十一日下午十鐘） 
北京電豫省近十天招兵萬餘人 
北京電趙恒惕派員與蕭耀南商留一道路今熊克武部回川鄂公團不允 
北京電滇代表四名前日南下黔代表仍在京昨善後會黔代表出席尙差一人許派員勸班禪代表羅桑羅欣然往遂夠法數北京電法郎案關欵千餘萬税司意在津滬分撥爲妥因在京撥欵恐大力者全部領去北京電閣議對法郎案旣據法部審查無損國庫應即通過着外財兩部辦理 
北京電三月鹽餘有六百萬除還克利斯浦本利二百萬尙餘四百萬支配各欵 
北京電眞（十一）善後會開會到九十六人不足法數改預備會對顧鼇鍾才宏提出兩案主會外協商（十一日下午十鐘） 
北京電昨加拉罕宴王正廷鄭謙朱鶴翔等開會日期俟莫斯科覆電即定 
北京電前張作霖借與交行四百萬元已還二百四十萬尙有百六十萬張索二十天内還清（十一日上午十二鐘） 
天津電督辦李景林定眞（十一）夜亥刻專車赴奉商要公（十一日下午九鐘） 
天津電實廳令各縣提倡林業 
天津電曾毓雋灰（十日）晚返京 
天津電美游歷團灰日由塘沽專車晉京天津電直民赴奉開墾者甚衆 
天津電直河工估計約二百萬難籌 
天津電奉張擬在津徐設航空分署 
天津電周學熙今日來津（以上十一日下午五鐘） 
奉天電今日王永江在私邸讌梁士詒邀軍政要員二十餘人作陪 
奉天電張昨午赴北大營閲操晚四時偕交涉署長高清和赴日領館有重要接洽逾二時始返 
奉天電蘇災况調查竣張擬撥賑欵二百萬派王家楨爲賑務督辦赴蘇散放 
奉天電趙倜於張壽辰來奉昨晨離奉赴津奉天電張委郭樹森海軍司令部軍事處長奉天電東三省兵工廠擬大加擴充將第三中學及航空處地基全劃入儘本年九月竣工中校移御花園東建校舍航空處移昭陵北地奉周圍二十餘里現正收買民地 
奉天電佳（九日）二十七團派吉剿匪 
奉天電孫家台商民呈日警濫捕華人不堪其虐高清和提向日領交涉 
奉天電交涉署第三科長辭職 
奉天電奉軍署參謀處長章士毅將升某部次長聞已辭職（以上十一日上午十鐘） 
哈爾濱電俄黨魁顧悲克等青（九日）到哈王長官蒸（十日）午後三鐘欵宴顧等即赴京與加拉罕商中俄會議方針蘇俄政黨政治顧葛可左右一切故此次到京不但加聽其命列邦略注目顧過伯力見某師長謂年少不學命回莫京留學當晚即交代抵哈聞嫌寳副理事長懦弱將撤換其權威可槪見 
哈爾濱電張作相王樹翰蒸晚八鐘半行官商送站者數百張煥相金榮桂等送至長春哈爾濱電呼倫貝爾督辦黑省咨内部准改呼倫道尹謂蒙人已悦服（以上十一日上午十鐘） 
吉林電兩長今日九時返政局將於此時解决編師後月增軍費十萬令財廳照撥 
吉林電十五師旅長决以前二十六旅李桂林二十旅楊遇春轉十四師旅長以衞隊團長趙芷香警備統領李杜升（以上十一日上午九鐘 
青島電膠路南方路員印散膠濟潮攻擊車務總段長魯人馬廷燮 
青島電全國商聯會電青島總商會請速派代表赴京會議（以上十一日下午三鐘） 
重慶電楊森令各軍募兵募兵員强脅農民誘拉匪類充數 
重慶電萬縣議商兩會贊成闢萬爲新商埠道尹關督兩署亦贊同省督據以咨部核辦（以上十日下午三鐘） 
長沙電聞熊克武忽增兵力一團於牛皮灘並於常德東門外搭有浮橋渡兵湯子謨現已集中臨灃熊有向省方促戰勢趙電熊質問但青（九日）晚熊又派代表來省商撤兵事（十日下午五鐘） 
香港電省報載范石生軍冬（二日）晚攻入南寗獲槍千餘砲數門范本人亦抵步唐軍向龍州退惟省中軍事機關尙未接此項報告確否待證 
香港電孔庚連日遍謁粤要人請認唐副帥某某要人表示如唐允納三點即予承認（一）取消聯治（二）加盟民黨（三）調離入桂之師孔已電唐請示 
香港電李耀漢灰謁胡漢民商收拾兩陽香港電譚延闓定日内赴韶關 
香港電廣九路工潮解决眞（十一）復通車香港電北路自江村高塘至軍田一帶滇桂軍連日佈防極嚴居民頗覺不安聞兩軍目的在兵工廠 
香港電當局委羅翼羣爲東江剿匪督辦香港電許軍總部灰（十日）佈告張師長自沉船後扒得一船板漂流三十里外救起 
香港電民黨擬改於舊總統府建孫紀念堂香港電梧各界定灰（十日）大巡行反對裁善後處挽留李濟琛（以上十一日下午六鐘） 
厦門電洪兆麟魚（六日）晨率部千餘入龍巖陳炯明蒸（十日）派參謀葛某赴龍巖見洪厦門電建國軍息許崇智軍自黄崗入詔安蒸（十日）晨佔領縣城陳軍向雲霄漳浦又漳訊張毅以許軍迫詔安電周蔭人請示應付（以上十一日下午八鐘） 
福州電十日省議會咨省署請撤經界局福州電楊砥中左寗興商輪槍斃息恢（十日）到是晚楊家族避匿眞（十一）早重要物件亦運往他處下午楊寓仍未發喪旅長有由團長林忠代理説（以上十一日下午六鐘） 
蚌埠電灰宣撫軍營長王多義杜鶴坡均率全營抵蚌一營下車一營開赴臨淮駐防蚌埠電孫中山眷屬專車過蚌南下 
蚌埠電眞（十一）寅刻奉軍砲兵營長齊長福率全營過蚌北上卯刻宣撫軍步五團長張炳謙率所部第一營來蚌下車 
蚌埠電眞（十一）子刻王督辦乘專車赴寗高世讀王普曁署中各課人員均到站歡送聞係謁盧磋商解决皖事日内即回一説由寗赴省（以上十一日下午六鐘） 
蚌埠電蘇皖宣撫軍步兵第七團將分駐蚌埠保護路線已派員來布置假柘山新安武軍舊營房屋修理居住假大馬路舊日軍法課房作爲團部辦公處聞灰晚即到 
蚌埠電佳（九日）戍刻張宗昌派代表劉某又第一軍馮司令先後來蚌聞均負有疏皖局職務（以上十日下午八鐘） 
安慶電省署得王揖唐抵寗訊已派利濟艦往迎（十一日下午八鐘） 
南京電孫中山夫人及孫科眞（十一）晨抵寗即往紫金山相擇墓址因上海開追悼大會定文（十二）日赴滬（十一日下午三鐘） 
泰州電軫（十一）早晨各界開悼孫大會到約四千餘人（十一日下午六鐘） 
特約路透電 
[中國之軍與匪]  
　　十日北京電軍務廳曾派陶雲鶴至蚌埠調查該處軍人擾攘情形兹據陶來電謂皖事實由唐啓垚措置失當有以致之王揖唐現正竭力安撫軍人勸勿妄動 
十日北京電政府近一再電促方本仁解截留之鹽餘至京方覆電稱因軍需孔急未能遵命 
十日北京電胡景翼之軍仍在追擊憨玉琨張治公憨張已逃至陜州南部 
十一日北京電據現象觀之楊森將與劉湘袁祖銘等决裂因劉等怨楊把持省税及將成都兵工廠所製軍火獨用而不分給各軍内閣今日曾討論此事决議電勸楊森對於同僚當一視同仁以保和平 
十一日北京電日使署得訊四月七日有南滿鐵路局日兵一小隊在遼河橋上爲匪十餘人所攻彼此開槍約五分鐘匪乃退走日兵死兩名日當局已向長春奉天華員詰問此事 
十一日北京電中國内地敎會總部電稱爲沈邱匪衆拘以爲質之杜金森敎士已由匪釋放 
十日廣州電公共汽車及私人汽車多因無汽車停駛 
[日本政聞]  
　　十一日東京電警署許東京工人於五一節日結隊游行惟以不携旗幟棍棒不唱革命歌爲條件並森韓人及其他殖民地工人參與聞届日游行者將有三萬之衆十日東京電今晨田中男爵通告高橋男爵謂决計受政友會會長任此事將於十三日正式宣布 
[法國財政案與衆院]  
　　九日巴黎電左翼諸黨昨晚集議洛歇爾不贊成狄蒙西之議案提出補救財政之計畫其道在所得税加倍奢移税增重而將加税收入之欵儲爲償債金同時用遞次贖回之方法以减輕債務此種計晝大爲人所贊同即將提交衆院財政委員會政局至此得一新轉機蓋左翼諸黨本因資本税提案而呈破裂之勢今則因洛歇爾之計畫當查復合矣法蘭西銀行一週借發對照表示明鈔票發行超過法定限額之數計在外流通之鈔票共達四三○○四七六二○○○佛郎税定額多二○○四七六二○○○佛郎此項逾額之數前在對照表中列入借貸雙方之雜項欄内今日始修正公佈法蘭西銀行借與國庫之欵計二二○○○○○○○○○佛郎恰與法定限額適合 
九日巴黎電法總理赫里歐今日在衆院演説兩小時辩護政府政策謂歐戰用一四五○○○○○○○○○佛郎而戰後收拾之代價計用一六五○○○○○○○○○佛郎之借欵從前政府常有不宣佈向銀行借債情事今政府與銀行之關係猶是襲前政府之故技耳一九二三年四月普恩賚政府曾秘密借銀行欵二五○○○○○○○○佛郎云反對黨雖承認有不宣佈借欵之前例但指現政府應負使銀行借貸對照表不正確之責任衆院後投票以二九一票對二四二票通過信任政府理財政策案 
[法政府辭職與參院]  
　　十日巴黎電參院今日以一五六票對一三二票否决信任政府理財政策案繼又以一六三票通過不信任政府案 
十日巴黎電内閣怱促開會後今日十時赴總統府呈内閣辭職書 
十日巴黎電參院在投票以前有歷時頗久之辯論 
前財政部長馬台爾與前總理普恩賚皆痛斥政府理財政策赫里歐答稱目前金融風潮應由從前執政者負責投票結果宣佈後反對黨默無一言而政府黨則大呼赫里歐萬歲 
十日巴黎電法總統已接受政府辭職書 
十一日巴黎電赫里歐在參院之失敗乃意中事蓋衆院多數的社會黨之政策與參院保守黨之政策在根本上不能相容政潮醖釀不自今日始也促成政潮之爆發者爲法蘭西銀行報告中發現政府濫發鈔票一事衆院中政府勢力雖覺漸減然猶堅實赫里歐於此尙可有恃無恐此可就星期四日衆院之投信任票而可見者但參院之困難則無從逃免也赫里歐近因地位不穩曾露退志欲於星期三日參院否决敎育預算案後即行辭職嗣因社會黨領袖力勸而止一星期四日赫里歐在衆院攻擊前政府乃對普恩賚直接挑戰之舉動故參院中之惡戰在勢爲莫可免也赫里歐辭職後向總統聲明内閣諸人願於總統在職時擁護總統總統向退職閣員慰勞並囑其暫行維持政務今日將召見參衆兩院議長 
十一日巴黎電參衆兩院氣味不投欲组織可持久之内閣其事甚難刻有新總理之呼聲者爲班樂衞狄蒙西洛歇爾克里門台爾白里安等人而左翼諸黨尙有欲復擁赫里歐上台者又有組織共和黨混合政府之説惟未必能成功耳統觀各種情形似有國會解散之象此層可爲反對黨所歡迎因反對黨現有前總統米勒蘭爲其領袖預料在下届選舉中可佔優勢也政潮似將延久大約將延至五月五日全國市政選舉之後果爾則市政選舉將含有特别政治意味矣 
十一日倫敦電英國輿論對於赫里歐之失敗以爲法國之現狀乃歷任當局未能正直處理財政而徵收必要捐税之直接結果法蘭西銀行之方法不合規則若不即立法規定其行爲則法國信用將蒙巨害普恩麥之幕後濫發鈔票與赫里歐之繼行瞞人政策皆足見法國戰後政策之不智此後繼赫里歐之職者苟不施行人所不歡迎之計畫則無以挽回財政之危局此誠後來者之大困難點也變相的資本税之計畫現已爲財政審查會所打銷但終必有一種形式之加税此則無可倖免者也 
泰晤士報稱規避納税或輸出資本國囤積金錢應視爲不愛國之行爲法人須有戰時犧牲之精神始可避免財政大患云 
[貝爾福受窘記]  
　　十日大馬斯克斯電昨日初尙安靜店舖閉門衆集街中但甫過午噪聲大作貝爾福伯爵所居之旅館雖離大街約一哩四百分之一然呼噪聲浪已可遥聞羣衆五千持竿挾石呼嘯而前騎警雖猛力阻擋究無能爲力羣衆乃衝至旅館逐退少數騎警幸有法警官一員伏臥馬背隻身衝擊卒將羣衆衝開召集其餘騎警將羣衆驅至旅館外之稍遠地方警察一再向空開槍同時斐人騎兵已調出彈壓衆見兵到相率奔避午後有武裝汽車八輛載兵入城傍晚又有兵到分駐大街以防暴民復聚紛擾中平民約傷五十人入醫院者十五人内有三人傷勢甚重貝爾福伯爵已乘汽車出大馬斯克斯境路透社訪員曾往見之貝爾福甚覺煩擾但以兵警未槍擊人民爲慰午後薩萊爾將軍赴旅館晤貝爾福似勸貝爾福出境逾一時許羣衆正注視旅館外橋上之薩萊爾汽車及仰觀天空飛機抛下烟彈時貝爾福乘車疾駛而去未爲衆所注意 
十四日巴爾比克電貝爾福伯爵將在比魯特乘史温克斯號船出發 
十日比魯特電警察乘車二輛護送貝爾福直至安沙發後由公安局督辦法人率警察若干陪護貝爾福繞道海邊而達軍用碼頭英總領事已在碼頭等候遂同登史温克斯號船此船定星期日開赴埃及之亞歷山大里亞船上現仍有警察守護 
[各國近事]  
　　十日美國費城電李子爵爲華府公會議英代表之一今日向英語聯合會演説主張召集裁兵新會議考慮廢除潛艇事李謂縮减陸地軍備不能實行縮减天空軍備不適實際惟縮减海上軍備已在華府會議適當解决云 
十日美國紐傑賽電此間伊哥兄弟公司之廠及其他工廠數家爲火所燬損失約美金四百至六百萬元之間 
[公電]  
　　北京通電各省衙門鈞鑒臨時執政令特派王瑚爲包寗鐵路督辦此令財政總長李思浩呈江蘇財政廳廳長陳藝迭請辭職陳藝准免本職此令調任王其康爲江蘇財政廳廳長此令任命鄧邦造爲江蘇政務廳廳長此令財政總長李思浩呈甌海關監督蔣邦彦另有任用請免本職蔣邦彦准免本職此令任命高爾登爲甌海關監督此令内務總長龔心湛呈請任命邵侃爲熱河警察廳廳長應照准此令財政總長兼鹽務署督辦李思浩呈請將松江運副楊慶徵免去本職應照准此令財政總長兼鹽務署督辦李思浩呈請任命張乾爲松江運副應照准此令京眞（十一）印 
河南景定成電名報館均鑒定成一介書生未嫻軍旅只因時局傾危赤手難挽無已受同志委託謬膺國民第六軍軍長一職受職之後嚴申軍令明布宗旨意在掃除地方障礙扶持平民自治所幸者犒師雖無弦高指囷尚有魯肅一切軍實槪歸自備誓不加累閭閻致遠衷愫惟是成立倉卒未及通告僅由老友李恊和代達民黨同人良覺歉仄爰更親陳鄙懷伏乞公鑒再自民國十四年四月三號起已啓用國民第六軍軍長關防並暫設辦公處於洛陽城内特此聲明尙希不吝敎言時錫指針爲感景定成叩齊印 
 
 

Page 5

 
 
1;第一萬八千七百十八號;中華民國十四年 西曆一千九百二十五年四月十二號
星期日 * *國内要聞 
[中俄會議之劃界問題（朂公）]  
　　主管部提出之意見中俄劃界一事爲中俄會議重要問題外陸及參謀等部曾派員會商多次已議有具體辦法對於界務之若何解决大約仍根據顧維鈞氏前擬具之説帖辦理即（一）滿洲方面中俄交界蘇俄宣言僅及三角洲而白琳河松阿察河沿岸失地并未提及擬據咸豐年間中俄北京條約所載向俄交涉歸還我國（二）蒙古新疆中俄交界各地清廷前訂條約損失權利甚巨現應重行勘測以圖挽救至所需勘費依參部預計至少需二百餘萬且須另購儀器即儀器一項亦需二三十萬值此庫帑奇絀誠恐籌措不易日前主管部對於劃界一節特提出種種意見兹特照錄如下一竊自俄勢東漸大展侵掠陸地國境日蹙百里溯厥由來邈哉遠矣兹就五十年内言之始於咸豐八年之愛琿和約其間中國損失領土計自烏蘇里河以東黑龍江以北俄阿穆爾東海濱兩省之大迨至晚清同治十年陜甘新疆回亂大作俄人復乘虚佔領伊犂光緒七年始定議收還八年會勘伊黎喀什噶爾及塔爾巴哈台之界九年會勘科布多之界於是額爾濟斯河齋桑諾爾伊犂河之下遊及納林河帖米爾高原悉入俄入版圖之内披閲前清外交史者莫不太息痛恨而引爲民族莫大之羞也入我民國俄人嗾使外蒙宣告獨立擁哲布尊丹巴爲皇帝元年十一月俄使廓索維慈經與外蒙政府訂俄蒙協約二年七月定中俄關於外蒙事件之條約六條俄人承認中國在外蒙之宗主權其土地爲中國領土之一部分喧賓奪主輿論譁然歐戰以來俄帝瓦解蘇維埃爾政府起而代之宣言外交平等一反俄帝政府所爲然其紅軍猶復佔領外蒙現據報告雖經撤退實已侵我主權中俄恊定歷二年餘歲月之磋磨始得正式簽字就條文而論不可不謂開中國外交之新紀元但如黑龍江之航運權收回東路以及中俄劃界等種種重大問題雖均爲該恊定所包舉將來開會時不難逐一解决然條約究屬具文而保障全憑事實本部迭開會議以爲欲泯後日之糾紛先測精細之國界國界定而後國防乃可得而言也查我國邊界素乏詳圖以致沿邊要區時被强鄰侵蝕至中俄國界三面環接一萬數千餘里犬牙相錯升而爲高山降而爲流水失之毫釐謬以千里目下中俄會議瞬將開幕勘定國界勢須舉行本部遠鑒我國已往之失近維世界進化之幾每用兢兢考日俄兩國前在庫頁島劃界時其界線之長共祇二百二十餘華里計測定經絳度四點繪成四萬分一界線圖八張一萬分一界標附近地形圖四張又縮製二十萬分一總圖一張歷時二年有奇需費四十六萬餘元今中俄國界之長較諸庫頁島幾增七十倍而强所有勘測辦法非急遽所能從事倘不寛以籌備臨時必遣誤且查各國界標均以經緯度爲依據誠以界牌可以遷移而測定之經緯度點永無變更隨時可以查知若祇測一簡略草圖非但無濟於事將來糾紛仍無底止抑本部更有進者國界形勢之變遷即國防强弱之分點所擊至爲重大技術上固需專門人材學理上又貴軍事知識相得益彰互爲表裏事前之籌備以及事後之設施尤須雙方兼顧計出萬全再四思維與其自安緘默被溺職之愆母寗竭盡知愚蹈失言之咎邦人君子其共諒之） 
[關於金佛郎之中法協定草案]  
　　金佛郎案行將解决其協定内容已經司法部審核完竣認爲於國庫無損不日即可咨復財部提出閣議報告至該協定草案係修改民國十一年七月九日七月二十七日之中法換文即所謂中法協定者故僅有八條其十一年七月九日及二十七日換文等等之規定與此修改之協定無抵觸者均仍有效照此修改協定第一條（中法間）三字及慈善下（等）字聞均已删去又第三條乙項之（中法間）及（等）字亦已删除惟此草約最近雖已有若干不關重要之增改然其大關鍵處並無變更兹將其協定草案照錄於後 
（一）法國政府向中國政府聲明將法國部分庚子賠欵餘額退還與中國作爲（中法間）敎育及慈善（等）事業之用法國政府承認上項退還賠欵得自一九二四年十二月一日起算其自一九二二年十二月一日起至一九二四年十一月三十日止共計二十四個月作爲展緩賠欵應有之數悉數交與中國 
（二）中國政府向法國政府聲明將上項退還賠欵餘額按照一九○五年換文所定電匯辦法計算並加以電匯或有盈餘一併折合美金自一九二四年十二月一日起至一九四七年止繼續借與中法實業銀行作爲該行五釐金債票之擔保其每年應撥付之欵另表附後（表略）中法實業銀行經法國政府之同意將遠東存户應得之無利證劵全數一次交與中國作爲前頂借欵之擔保其償還方法按照本協定第四條所得之各項收入分配之倘二十三年内未能如數償清則中法實業銀行應對中國政府負責將餘數償清再此種無利證劵按照協定辦法逐年折合美金之數超過借欵美金之數時其所餘證劵之數應仍交中國政府如法郎能恢復金本位其無利證劵可得之盈餘亦一併交與中國政府 
（三）中法實業銀行經法國政府之同意並得中國政府之許可得將所發行之債票分配如下（甲）償還中法實業銀行應付還遠東存户之存欵此項債票即係按照法國法庭判决辦法交換遠東各債主之無利證劵之用者（乙）（中法間）敎育及慈善（等）事業之用其執行條件應每年在北京由中法兩國政府商定之中法實業銀行對於此項事業每年願提出五厘金債票若干作爲借欵利息之替代其數至少爲美金二十萬元該行並應設法於實行協定應付欵項外使此項數目能達到美金二十五萬元爲度（丙）代付中國政府應繳中法實業銀行股本餘額（丁）償還中國政府結欠中法實業銀行各欵應能以逐年借欵項下扣除償還爲最妥但此項欠欵中國政府願意展期時中法實業銀行管理公司應予中國政應最便利之辦法實行前列各項用途之外如有餘債票應交還中國政府作爲敎育事業之用 
（四）此項無利證劵旣作爲前項借欵之擔保應按照本協定第二條第二節規定及法國法庭判决以下列各項收入償還之（甲）管理公司以代理資格經營中法實業銀行財産所得之欵（乙）由中法實業銀行自行經營財産所得之欵（丙）管理公司紅利百分之九十五屬於中法實業銀行者（丁）中法實業銀行交與管理公司流轉資金五千萬法郎所得之利息（戊）中法實業銀行本有各項專利之收入（己）中法實業銀行得管理公司之同意直接管業所得及他種利益 
（五）遠東存户所得之無利證劵應與歐洲存户所得者一律同等看待每届半年决算時統計上列各項收入共有若干由管理公司法法兩國董事會同查明按照和解協定平均分配之 
（六）發行債票格式定名及其數目應由中國政府檢定（格式從略） 
（七）發還遠東存户存欵時中國政府得以股東資格派員查看賬目並能監視交付遠東存户債劵等 
（八）一九二二年六月二十四日七月五日九日及七月二十七日兩政府之各項換文及一九二三年二月八日法國所公布之法律中各項如與本協定無抵觸者均須仍照原協定辦理 
[奉天决定對時局之新方針（一微）]  
　　派遣接洽代表七人奉天通信本月二日晚張先與某秘書談話謂本人權勢雖高又爲東三省父老所稱道然本人之幸福殊不若前爲二十七師師長時享受滿足最足使人厭苦者即每日精神上所感之痛苦戰勝曹吳後事務日增無法擺脱欲一反從前爲師長時之意態竟不可得近年來之老年人性多好佛蓋欲解脱一切之煩惱也然本人對此則有不能行見此後之種種煩惱與日俱增矣云云某秘書謂人在世間大都不能越此兩大主義一爲救世主義二爲厭世主義侫佛者厭世主義之特徵欲藉此解脱塵世間一切煩惱雖足清净個人之身心然於國家社會上不能有所盡力故有識者多病之大帥獨居深念自信不能是乃救世之婆心發現不能因一時之煩惱而趨於厭世甚彰明也但今日爲國家大轉機之關頭責任實大帥一人所獨擔自應與二三同志安展謨猷收拾南北平息内爭圖謀善後俾我中國成一完固健全之國家功德被於人民聲名傅諸後世乃爲精神上無限之愉快曹吳禍國婦孺同憤大帥提東三省健兒一戰而驅除之功成不居挽段炳政固足自慰然若一任僉壬之徒殃民蠧國漠然視之而不關心則國家將一壞再壞將底於亡而大帥前此之爲國除害反覺多事語云旣有今日何必當初請大帥深味此言張聞之沈思良久乃命副官處用電話召楊宇霆韓麟春姜登選王永江張學良等數人即時入府議事未幾各要人到齊乃開始討論對於時局之方針王永江與張督辦之意見大致相同仍主張鋭意整飭東三省之内政外交及開發實業維持金融等要政至中央政局暫時不必過問俟三省内政恢復戰前舊觀後再起而圖之現時各實力派所奮鬥不休者不外增進實力與擴充地盤兩事殊不知爭之愈激烈實力愈銷亡所覬觎之地盤未得而自身將無立足地我奉天戰勝曹吳後所具實力已爲各省冠不再擴張已足對付各方面有餘以云地盤直隸熱河兩省已在掌握山東雖未到手亦終不至爲外人所奪張宗昌雖未獲固定地盤然將來不患無之是奉天地盤亦無待乎擴充矣目下南中各省暗爭未已自可聽其自然不必過問云云張學良楊宇霆等則謂東省現時已與内省造成一種勢力上之關係即欲擺脱在勢有所不能蓋李景林在直張宗昌在蘇皖魯三省闞朝壐在熱河所佔地盤皆關形勢爲實力派所注目現時特不敢貿然發動耳設奉省實力稍殺則羣起而謀我者在在皆是故此後我奉自處之道惟有使三省實力益形充實内省地盤益謀擴大方足有以自立今則不亟亟在内省擴張勢力加入任何實力派與爭短長然同志者不可不切實聯結反對者不可不深加注意云云嗣復討論多時乃决定下列之方針（一）對中央政储始終持擁護主義俾令組織健全威信日著（二）與内地氣味相投各省切實聯絡共圖南北統一及善後方略（三）向種種方面加功平息内爭作收拾全局之初步（四）派遣多數代表分派各省徵求意見藉作將來實行上有系統之計劃至派赴各省之代表當時已經决定共計派遣七人楊琪山赴北京陶鉅遒赴山東江蘇李愈三赴雲南貴州廣東寗孟岩赴山西陜西甘肅毛福成赴四川湖北王桂山赴浙江福建江西郭仙橋赴察哈爾綏遠河南以上各員均於本月四五兩日分程出發矣（四月七日） 
[滿鐵之新計劃（梅）]  
　　减低運價迅築吉敦鐵路長春通訊自日俄國交恢復後對於滿蒙一帶認爲兩國經濟競爭之根據地歐戰期間俄國受戰事影響停止運輸北滿之貨物運輸盡入南滿範圍商務驟形發展日人稱斯時爲南滿之黄金時代迨歐戰停止巴黎議和後形勢爲之一變中俄復交後形勢又爲之一變查日本政府對滿蒙政策原以南滿鐵道爲中心其運輸政策以大連一埠爲集中地而以牛莊安東爲其屏藩現在兩國間以前所訂之南滿東清兩鐵道之運輸協定爲期業已終了在日本方面原欲繼續商訂恢復歐戰以前之狀態然深知東清方面决不肯作繭自縛加以蘇俄政府本其對外貿易之方針對東清鐵道之運輸費自當較南滿爲低廉其結果南滿之運輸率遂暫退減爲必然之趨勢不特此心將來運山灣鐵道一旦實現則大連之商業亦將被其吸收南滿之貨物大部分受制於連山灣北滿之貨物大部分受制於海參巖而南滿鐵道因此不振矣日本政府對此不得不籌補救之策據日本遞信省所擬定者分水陸兩項水路由牛莊將南滿一帶之貨物以最低廉之運價從事運輸使南滿鐵道之原有商業不致衰落所謂維持現狀徐圖善後之策也陸路則迅將吉敦路築成因其距離北滿甚近即可利用此鐵道以運輸北滿一帶之貨物而與連山灣海參崴相對抗此所謂根本救濟之策也但此等設施因種種關係非朝夕所可奏效爲目前維持計惟有仍擬設法繼續商訂南滿東清兩路之運輸協定所以特派拓殖事務局長前來視察從事活動並與奉方協商新設鐵道事宜現該局長已到奉天進行頗覺順利而建築吉敦路之説所以甚囂塵上也 
[新楊不允附加賑捐]  
　　迪化楊增新致財政部電云有電奉悉常關釐税附加賑捐一案因新疆各税均係由商包辦定有比較額數况以運輸寫遠獲利無多未便再行加重且收入純用本少紙幣不能匯之内地種種困難不易舉辦各情業經咨明鈞部在案嗣准督辦賑務公署電同前因當由新疆公家仿照此五省旱災附捐辦法認解一成附捐四萬六千元諮請鈞部在欠發新疆各項墊欵項下就近撥賑未蒙允准所有新疆未辦上項税捐各情形合再電達鈞部查核新疆省長楊增新 
[豫戰結束後之陜督長問題（雲）]  
　　東大路完全爲陜軍佔領關外陜軍已抵潼關西安通信頃據由豫西歸客云劉鎭華自汜水失敗後洛陽爲該部精萃所在今竟未戰而退至偃師以致洛陽數百萬軍實全爲陜軍取得陜軍獲勝節節追擊劉至偃師因内部譁變又將一列車數十尊大砲被陜軍奪獲陜軍即以所奪獲之大砲轟擊嵩軍劉勢不支遂向　靈潰退退至　靈而内部又變劉始决心渡河潰兵仍繼續追擊劉因時機促迫携物不便盡擲於黄河之内惟本身得渡河幸免而已現在陜省東大路自臨潼屬之零口至潼關一帶全爲在陜陜軍馮子明田玉潔楊虎臣佔領而關外之陜軍鄧寳珊李虎臣兩旅昨今兩日亦先後入關聞陜軍師長岳維峻不日亦將率大隊入關嵩單殘部在潼華附近已完全絶跡陜西督長問題據聞中央已决定孫岳但維持陜西現狀之吳新田至今尚未見諸命令觀其形勢孫之督陜或可成爲事實而吳之長陜是否遽發熊表吾人尙不可知據一般人窺測陜西省長一度或將爲陜軍師長岳維峻所有因岳此次在豫西肅清嵩軍不爲無功又當胡被陳留西安時岳爲胡部總司令在陜軍中最有資望者除胡景翼外當推岳爲巨擘如岳長陜則渭北陜軍與省中當不至再有隔閡而吳又有助劉之嫌吳本人又乏政治知識嗜好之深世所罕有但吳係皖籍當然與段接近且自劉鎭華完全失敗後極力向陜軍方面聯絡雖子午谷寳鷄紫陽之第七師相繼兵變城内因收嵩軍殘部槍械搶案迭出然吳尙能極力設法維持且自劉走後省城秩序由吳照料已久而七師在赤水之役顧旅牛團與陜軍馮子明作戰本係由隴南鎭守使孔繁錦挑撥陜軍方面或可鑒諒故吳之長陜或亦可望其實現惟豫西此次戰鬭之有功者能免發生爭執與否實一問題至孔所以嗾使顧旅長琢堂率牛團攻擊陜軍意在圖謀陜長成則陜長取得敗則仍回隴南陜軍大隊日來紛紛入關孔之計畫失敗本人現已無顔駐陜孔今日已佈告略謂不日回防兵士欠賬請商家即日來索云云吾人惟願陜西戰禍從此再勿發生也（三月三十日） 
[熊克武自願撤兵之内幕（湘雅）]  
　　熊克武向湘趙乞和各節已詳前次通訊兹據湘訊（一）湘軍第一師賀耀祖第二師劉鉶第三師葉開鑫各部旅團均已達到前方葉總指揮亦已由益陽往桃花江馬跡塘以上視察防地（二）益陽方面除留陶楚楨一團擔任警戒外餘均開往漢壽及黄土店各前線（三）漢壽方面湘川兩軍在滄港牛鼻灘間夾河相持鄭鴻海旅長親任指揮（四）黄土店方面川湘兩軍互有防禦工作（五）湘軍三師鄭蔣劉各旅向淑浦方面開動聞將以淑浦爲集中地點因總攻擊命令尙未發下故目下尙未發生激戰 
熊克武見湘軍將實行宣戰知不熊再在此間立足除通電乞和外並派其秘書長丁鷇音到省與湘趙切商移防辦法熊並表示願隻身到長沙與趙相見聞熊之所以如此降心相從者（一）因賀龍旣不受調停且乘熊來灃州之際暗自安鄉方面移兵襲擊常德現已駐常德不遠根本上不免動摇（二）湘軍已以全力四面包圍在勢殊難抵禦湘政府方面答覆允讓川軍徐徐出境但當將蔡鉅猷林支字兩部調到一處由湘軍解散現正在交涉之中 
[臨城駐軍譁變兩連]  
　　原係吳佩孚軍隊改編濟南通信駐津浦路臨城站之某軍忽於日前譁變兩連搶掠大宗財物後即遁入抱犢崮附近山中鄭士琦得電後即電令駐兗州鎭守使張培榮火速抽派所部第六旅軍隊跟踪追剿該變兵等聞訊即推出代表數人往見六旅軍官謂吾等舊爲吳巡帥第三師軍隊榆關戰後致被改編四五月來除伙食外從未發放分文之餉與本軍待遇絶對不同吾等迫於無奈始搶掠財物各自回家望念袍澤之情勿事逼迫使吾等得生還故鄉實不勝感激云云六旅兵士聞言當即原隊開回稱該變兵等業已走遠追趕不及該軍長官聞訊後電令徐州駐軍往剿以山勢險惡亦未敢前進 
[皖垣駐軍有譁變説（吉）]  
　　步兵一營機關槍一連官廳方面尙極否認安慶通信本月八日晚間十時許忽傳北門集賢關營房（距城二十里）駐紥之補充旅第二團陳嘉猷部有少數兵士譁變情事登時各城門下令緊閉城内治安本由三旅一團吳大鶴團長負責吳團長深恐擾及治安并派隊把守各城門夜間無論何人不准出入迨至次日清晨八句鐘各城門始開據聞陳團譁變之數計步兵一營并機關槍一連機關槍兩架一併携走出營即向桐城方面而去沿途有無搶刦情事刻尙未之聞也惟官廳方面尙否認陳團有譁變情事次日此間督辦署秘書處通函謂集賢關營房原駐兵士四連昨晚有三連奉令調往他處駐防外間謡傳譁變并無其事云云該團係去歲在蚌招募編成補充旅第一團團長委任馬祥斌現尙駐紥於皖北盱眙縣境剿匪頗著功績第二團團長陳嘉猷去歲編制成軍即經馬聯甲調駐皖垣安置於北門外集賢關營房内所幸該處距城較遠城内治安未受若何影響刻下皖垣格外加緊戒嚴郵電兩局之檢查較前尤爲認眞 
 
 

Page 6

 
 
1;第一萬八千七百十八號;中華民國十四年 西曆一千九百二十五年四月十二號
星期日 * *[皖北巨匪涂二嘴伏誅]  
　　去歲招撫委充營長馬團誘獲古城正法安慶通信旺貽濱臨長淮爲皖北大縣接連泗天等縣并與江蘇接壞近年來遭外縣大股土匪之竄入所過爲墟去歲因時局不靖匪患更甚全縣竟無一片乾净土人民流離失所十室九空大股數百人小股亦百餘人均携有快槍盒子砲軍隊無法剿滅匪勢日益猖獗最大之股匪首領爲凃二　嘴率衆數百名縱横長淮間已有數年去歲率衆入盱境焚殺淫掠到處蹂躪漸次逼近縣城縣知事柯開雲倡議招撫改編成營責令剿匪以毒攻毒商得縣紳同意遂於去秋收撫凃二　嘴名凃漢新受撫後編爲縣警備第三營凃充營長不期自招撫涂二　嘴一股後各鄉土匪較前尤爲猖獗均欲效法涂二　嘴改編成軍古城爲盱眙首鎭商務素稱繁盛去歲隂曆除夕日被股匪闖入全鎭搶掠一空損失不可數計年輕婦女遭害身死者多人尤爲可慘縣知事擬調涂營往剿乃凃部亦起而譁變仍然携械爲匪凃亦被脅而去縣知事急電蚌埠求救經派遣補充旅第一團團長馬祥斌率領所部前往痛剿鄰封各縣并相助兜擊各股匪次第殲滅或逃竄他縣凃二　嘴本部尙有百餘人日前經馬團長誘至蔣壩附近地方全數勒令繳械一百餘名土匪隨即悉數槍决以絶根株涂二　嘴押解團部訊辦本月四日馬團長將凃二　嘴解至古城鎭正法全縣人民聞之稱快從此巨匪伏誅縣境匪患可望肅清該縣各公團頃會議續辦户口捐不論貧富一律担任常年捐欵一元五角以爲辦理地方善後之需并擬公呈王揖唐督辦優奬馬團長以彰功績 
[滇唐大雲南主義之失敗（惠）]  
　　比較兩方實力唐劉不及李黄李范梧州通信自沈鴻英倒後桂局已將趨統一忽滇唐藉名假道舉兵寇桂桂局遂又陷於分裂狀態滇唐入桂之兵號稱三軍一爲龍雲部任爲先遣隊一爲在黔失敗之唐繼虞部由黔邊直趨柳州一爲胡若愚部入駐百色作爲後援統稱有兩萬人其實僅龍雲部數千人入驻邕寗其唐繼虞胡若愚兩部一則留戀黔邊一則尚在滇境均未入桂此外則收羅桂省舊軍官數人如林俊廷黄培桂蒙仁潛韋榮昌等畀以邊防督辦宣撫鎭守使等頭銜使其招收散兵土匪以張聲勢耳至在粤劉震寰已置東江戰事於不顧自滇唐軍入邕寗後即積極準備回桂近任素不意氣相投之陳天太爲師長率師間道回桂蓋利用陳恨黄紹雄甚深可爲己用其部下將領韋冠英對劉此次動作大不謂然當開軍事會議時曾在席上作一度激烈反對故劉目下回桂其實不過柳州嫡系嚴兆豐黎鼎鑑兩部約二千餘人而已綜觀以上情形則唐劉實力無幾實未足以對付李（宗仁）黄（紹雄）李（濟琛（范（石生）四部之衆也蓋李宗仁黄紹雄自定桂討沈兩役成功後兵力已不下三萬人久爲流亡省外各將所側目（如劉震寰劉玉山沈鴻英等是）計范部此次率隊西上共有八千人現集中貴縣横縣一帶尙有李黄部隊約八千餘人僅范部已足應付入邕唐軍而有餘近聞變方小有接觸龍雲部已迭潰敗曾請邕寗各法團機關電李黄范磋商條件（一）請指定路線或下廣東或出欽廉（二）必不得已時亦可退回雲南俟磋商妥協再作進行（三）請速派專員疏通一切誤會云云則此路戰事問題當不致於若何劇烈也聞劉震寰西上聯軍方面决由李濟琛鄭潤琦向劉詰問是否有意破壞西南團體作一度警告倘劉不顧决再予以前次如陳天太之敎訓至富賀一帶已有黄紹雄部夏威駐守以防劉軍乘虚潛入而小北江等處亦有朱培德部駐防决不易讓劉軍通過故劉軍能否入桂尙未可知也（四月三日） 
[許軍戰勝後之援閩問題（銅駝）]  
　　閩粤戰事將開始　　廣州通信聯軍許蔣兩部追擊東江及潮梅陳軍現林部退守贛南洪部返守閩南計除惠城外許蔣兩部可謂肅清陳軍數年來之戰氛倘惠城亦於日間一併攻下則可信爲一掃而空矣但許軍旣佔勝利而洪林兩部尙未完全消滅即陳軍宣稱反攻聲浪亦未稍休是則今後問題仍有注意之價值昨據許軍總司令部消息許崇智意以爲欲謀完全消滅陳軍而免後患不可不乘勝追擊於是援閩問題援贛問題遂以發出并以爲同時進行庶幾易於成功許氏之意則願率所部及蔣介石之學生軍擔任援閩希望相軍滇軍擔任援贛蓋不同時進行即慮援閩而林部攻其後援贛而洪部攻其後必須取併進牽制政策方爲妥善胡漢民之意極以許之意旨爲然且滇軍能援贛并可杜其送秋波於滇唐之謀業已以援贛意思商諸楊希閔至楊氏態度如何尚未探悉譚延闓仍稱抱病未表示同情之决心許軍援閩據汕頭報告及胡漢民之談話則謂已積極佈置擬以蔣介石爲前敵總指揮學生軍敎導團爲前鋒連日派有代表秘密由龍岩入闓南謁見閩南民軍楊學良陳國輝高義宋淵源等協商夾攻陳軍計畫宋淵源聞亦到汕謁晤許蔣諸人協商援閩步驟及成功後之地盤問題决定第一步即肅清陳軍第二步則逐周蔭人張毅薩鎭氷大抵援閩之軍日間即可發動故日來汕頭援閩聲浪甚囂塵上也 
廣州方面據前敵探報陳軍餘衆似亦知聯軍將分頭援閩援贛故忽有無所依歸之感林虎部以黄業興黄任寰王定華三部最稱驍勇善戰此次退守贛南其下級軍官頗欲發動林虎已赴南昌晤方本仁協商接濟餉彈林所陳説於方氏者則謂吾人之敗於貴省亦有不利云云陳炯明則在厦門與周蔭人楊樹莊張毅等亦協商接濟餉項問題周等對陳之答覆頗爲完滿據厦門到汕者所稱周等助陳或爲援閩聲浪之反響也陳在厦門利用交通便利迭致電南昌方本仁林虎催促早日出兵免怠軍心又致電香港屬其心腹黄强馬育航等赴厦主持反攻計畫并着鍾秀南鄧伯偉等在港籌餉其瓊崖高雷方面之鄧本殷陳氏亦派人前往有所協商觀此情形陳軍或未即罷手而許軍復有援閩之舉預料閩粤之戰行將開始也 
至閩南陳軍現僅有洪兆麟之李雲復謝文炳翁輝騰各部葉舉之陳修爵熊略各部統計得八千人左右閩江艦隊開動者則有海籌永績楚同楚觀聯鯨等聞海容亦加入許蔣兩部初本八千餘人旣則增多至二萬餘人聲勢甚大加以俄國軍官挾大砲督隊以壯軍心最後誰勝誰負似非更經一場惡戰不能判斷所惜者閩粤人士無端慘被軍閥之蹂躪耳（四月六日） 
[韓江水漲中之張民達（錫）]  
　　有沉溺湘子橋説汕頭通信潮梅自入春以來天氣晴和惟最近兩旬雨量頗多韓江上下下游江水泛漲沿河一帶有幾處成爲災區聞梅河岐嶺河及鎭平之小河自二日起江水平岸勢極湍急梅縣東橋南門已經上水水南堡各壩地新種之黄蔴花生等因雨水過多新萌之芽蘖多在泥中腐去及三日之後河水淹上壩地損失更巨松口三日大水市面水高二丈除三河壩因有大埔河爲福建山水之所匯三日晚水勢暴漲三四層樓之店舖盡皆没頂農人因晚間水勢陡漲不及搬遷損失農作物姓畜無數三日潮州城東下水板十三塊（因東門近河地勢較低水將入城城門以木板抵之水高一尺則多落一　水板也）四日早七時四十分北堤上舊民團局堤址忽然被水激穿漏罅洪水噴湧勢將潰决堤邊居民紛紛逃生幸鄭義成鞋莊店東鄭雲浦行經該處急回店率同店夥百餘人到該罅裂處搶救後農民紛紛大至北堤始得安全當四日在堤岸上遥望見韓江風景一片汪洋茫無際涯韓江中汉如同蛟騰龍躍湘子橋完全浸没石橋堆没入巨濤中被水打激浪花濺起高躍尋丈韓江下游水勢略緩惟澄海各屬提岸亦崩决多處計東溪方面江東元巷去歲曾崩一次今再崩陷西溪下窖鄉崩决一段此外如梅溪下游石厝隴新河下面及龍尾地方亦遭崩决此溪方面崩去堯里鄉一段澄海各鄉如北隴内隴洋金砂鷗汀等鄉均一片汪洋秧田蔗地盡成池澤輕便車之下浦木橋被水冲去數段鷗汀浮隴水高數尺往來皆用船筏潮汕鐵路路庵埠站之下月浦鄉一段被水淹浸枕木失散甚多自五日起潮汕火車不通預料最快亦須一星期方能修復適五日張民達在前敵奉許崇智命來汕會商軍事張平日生性燥急當韓江水勢湍急之際偕同衞兵多名及營長一員來汕船次竹篙山意溪車站張詢知火車不能通行乃催舟子速解纜下汕船夫以水勢湍急不能下湘子橋對張不允衞兵舉槍示威船夫無可如何始怏怏將纜解開順流而下舟至湘子橋畔如弩箭離弦但見浪花濺起白沫噴於空中石橋堆激水隆隆如萬鼓齊鳴自命英雄好漢膽計過人之張民達遂於是時已親探虎穴龍譚矣汕頭第二師後方主任寥益謙聞耗六日親往潮州僱電船往上下游撈救聞已撈得衞兵屍身二具營長及衞兵船户等生還張本人不知下落此事汕頭尙極秘密惟對張師長溺斃一事則言人人殊總部内部辦事事人亦無眞確消息張民達若眞不幸則許氏如斷去右臂若論張氏之將略馭兵人格皆當代武人中不可多得之人物記者亦深爲張氏悼惜也 
[杭州快信]  
　　暫編浙江陸軍第一師改編陸軍第一師暫編陸軍第二師改編陸軍第三師已實行孫督昨令該兩師迅將少校以上之軍官佐造具清册送署以憑加委 
軍官敎育團因各屬保送軍官人數衆多一時不克齊集現限令四月二十五號一律入團肄業展期五月一號開課 
周師長鳳歧在湖州檢閲砲兵團及第八團已畢准明日（十二）乘艦回省 
閩運使兼全省緝私統領劉鎬代表周蔭人來浙接洽要公前日起程返閩 
浙省財政奇絀財政廳作特通令各徵收局切實調查就地出産各貨最近價格及銷路廣狹限日列表造報俾便酌改税率 
衢縣商會蒸（十日）電杭總商會雙毫劣幣省市是否通用兑換何價速切實電復 
省垣米價月初漲兩角今日（十一）又增兩角起米每石八元二角頂米十元來源日缺價須繼漲 
紹興廣告捐業經招商分區承辦對於商店牆上與横懸之招牌及包貨物之包紙均認爲廣告按率收捐致各業憤憤大起反感昨該縣商會據情呈省請速修改捐章以免紛擾 
 
 

Page 7

 
 
1;第一萬八千七百十八號;中華民國十四年 西曆一千九百二十五年四月十二號
星期日 * *㳺藝叢刊 
[美國電影事業之今昔觀（一）] [  詩鶴]  
　　今日美國之電影事業正在全盛時代每年出品佔全世界十之九且一片之值動輒數十百萬回憶十餘年前其草創誦陋之狀態正與我國今日之電影事業相同然我國尙有他山之石可資借鏡彼時之美國則正如盲人索道莫知所從其能得今日美滿之結果主持者與有力矣因草美國電影事業之今昔想亦閲者所樂聞歟（一）影戲院一九一○年全美影戲院凡萬四千此萬四千之影戲院中竞無一具有影戲院之形式者類皆賃屋半椽掇櫈若干壁懸白布一方演時必有一待者蹀　步道問灑防疫水蓋室小人多而空氣又不流通非此不足以解穢也觀者多下流社會中人故取資亦廉院中設備旣不完全故音樂等皆付缺如每當演偵探片至女郎被逼勇少年怒騎救蹄聲得得過山巓時戲院三人輒命人在後擊椰子壳以肖蹄聲後此四年維太葛雷夫ＶＩＴＡＧＲＡＰＨ公司之ＴＨＥＭＩＬＬＩＯＮＢＩＤ出映於百老匯一正式之影戲院院主傭一奏樂者於演時奏樂以娱觀衆是爲影戲院有音樂之嚆矢而上述簡陋之影戲院遂亦漸歸淘汰近年以來美國影戲院之設備日益完滿身入其中直如置身王宫其當麗堂皇可想而見一二元之座資在觀者心目中已不覺其昻貴蓋觀者多上流社會中人故也 
（二）影片公司十五年前美國著名之影片公司僅維太葛雷夫擺渥葛雷夫ＢＩＯＧＲＡＰＨ安迪生ＥＤＩＳＯＮ第八家就中維太葛雷夫公司有玻璃攝影場三爲八公司中最大者是時因人造燈光尚未發明攝片多藉天然日光一遇隂雨即不能攝影場地板釘有木椿四週攬以繩成三角形演員即表演其中苟演員之手足出此範圍之外則此演員身體之一部分亦必不能攝入影片故演員每以足觸木椿以明己之是否仍在此範圍以内今則此種怪態攝影場中久不見矣又因炭精燈水銀燈等發明後攝片可不分晝夜無虞隂雨而紐約霍萊塢兩處影片公司鱗次櫛比玻璃攝影塲綿互數十里而尤以派拉蒙ＰＡＲＡＭＯＮＴ公司之規模爲最大執此中之牛耳矣派拉蒙公司之攝影場佔地極廣此次因攝ＳＡＬＯＭＥＯＦＴＥＮＥＭＥＮＴＳ一片特在攝影場中佈置紐約最著名之海斯德街ＨＥＳＴＥＲＳＴＲＥＥＴ其場地之廣有如是 
[國外電影新訊] [  周伯長]  
　　柏林和發影片公司（ＵＦＯ）國外營業主任包桓爾（ＪＯＳＥＰＨＰＯＷＥＬＬ）於本年一月間逝世當地各報及英倫之電影出版物上多刋出消息按包桓爾君曾在英國電影界中任事頗著聲譽伊克拉影片公司（ＨＯＴＡＦＲ此公司爲英國製造電影之最早者）亦器重之後任和發公司事後亦時至英倫聯絡該地電影同業當歐戰時君曾充營中之長官頗有功協約國故聞此耗後同聲惋惜聞包桓爾之遺體將葬於英國高門墳墓云 
曾在（鐘樓怪人）中飾哀絲麥爾達之梅勒女士（ＰＡＴＳＹＲＵＴＨＭＩＬＬＥＲ）現新攝一片（ＤＡＣＫＴＯＬＩＦＥ）其劇情係根據一著名小説導演者爲畢乃脱（ＷＨＩＴＭＡＮＢＥＮＮＥＴＴ）聞士在此片中之表演較前益見細膩云 
李却白率爾茂斯新片ＮＥＷＴＯＹ已誌前報兹悉除該片外尙有一片正在扮演中片名ＳＯＵＦＩＲＥ片中除李却飾男角外女主角有二一爲加陸泰（ＣＡＲＬＯＴＴＡＭＯＮＴＥＲＥＹ）一爲琵茜（ＢＥＳＳＣＬＯＶＥ）云麗琳甘熙新片ＲＯＭＯＬＡ在紐約之可海戲院已映過八星期在霍萊華之意傑新戲院亦已七星期近又爲菲立特菲亞之愛爾定戲院租定其開映期限當以觀衆之擁擠與否而定其期限之長短云 
歐文ＩＲＶＩＮＧＣＵＭＭＩＮＧＳ爲電影導演家之一近學著名女伶柯倫穆亞商妥其新片ＴＨＥＤＥＳＥＲＴＦＬＯＷＥＲ將由彼導演聞此片之男主角已擇定曾在（漁家女）中飾佛蘭特之許士（ＬＩＯＶＹＤＨＵＧＨＥＳ）扮飾按許士君在該片中扮演極佳當在滬開映時觀者稱讚不絶預料此片攝成後必可觀也 
[談棋（二）] [  丁逢吉]  
　　蓋范十餘齡時已精十訣名震東南入都之日黄猶健在諸鉅公設彩邀二人奕局未分亦以一角决勝負范見黄握子不下日先生殆不欲戰乎黄忽神色沮喪呼曰此孽也天奪我矣何角爲遽湧血死有悉往事者謂韓死而范生約計歲月旣同所爭局亦與前等天奪之語良非無因後范名愈盛無與爭者嘉慶初曾至海上時倪克讓奕稱第一次富嘉祿等數人亦精厥技惟倪不輕與人奕富等則常設局豫園以博彩金范初至觀奕見一客將負從旁指隙衆怒曰比係博彩者若勿多語如技癢何不一角范首肯衆請出注范自懷中出鏹曰盍以此作彩衆艶其金爭與角范曰吾奕任人言語槪不禁忌君等儘可熟商而後落子抨過半衆一籌莫展急報富富入局請讓三子局竟富負請再讓又負衆乃走告倪倪至見范亂其枰曰此西屏先生也海内誰敢敵者富室聞之爭延范下榻西橋潘宅請與倪奕范讓倪三子云 
范西屏旣逝後百年而有周小松聞諸故老周自謂與范差二路同治間海寗陳子仙亦工奕全國無敵晚近二三十年來此風稍稍衰替通國所稱善奕者凡十餘人率皆五雀六燕不相上下視小松子仙又差二三路無能當國工者矣 
[廣調雜談（二）] [  月池]  
　　廣調劇本中白口最多者當推（金蓮戲叔）全劇只有幾句西皮餘則儘屬白口曩觀大榮華班小武新周瑜林與文武旦余秋耀合演斯戲周去武二余去潘氏珠聯璧合不易多覩説白時尤針鋒相對一絲不走如金蓮問（叔叔現在那裏居住啊）武二答（衙門有事衙門住衙門無事店房居）金蓮云（何不搬回家來做一個叔嫂同住呢）武二云（哎普天之下只有兄弟同居那有叔嫂合住這個道理）金蓮云（皆同一體呀）武二云（好好個皆同一體待武二明日搬回家裡住就是）又云（叔叔奴聞得一椿新聞噃説道叔叔您在外結識了一班）武二忙問（莫非一班好兄弟）曰（非也）曰（一班英雄豪傑）曰（更加不是）曰（這又不對那又不是那末我就没有了）曰（不錯聞聽叔叔您在外廂交結了一班花花姊妹可是嗎）曰（俺武二是一個頂天立地的男子漢那有此事嫂嫂千祈勿可輕信人言纔是）又如武松云（想俺武二生平最愛的是酒氣最惡的是財色）金蓮即接云（好啊奴奴生平最愛的是財色我們何勿將這四字合而爲一呢）諸如此類一是隨口説出惟見其爽直一是有心挑逗只覺其淫邪相映成趣迄今述之猶有餘味 
（金生挑盒）一頑笑戲耳劇中之優點不過扮美一場而後段榮歸相會係套（荷池映美）場子固未可厚非此劇聞爲小生白駒榮之拿手戲顧以不侫觀之該伶演來殆旡特殊之佳處凉亭遇桂香口角殊平庸扮美時又不曾唱旦喉奚能謂之拿手耶名旦千里駒演劇火候純青已臻公境唱白露字吞吐自如（夜送寒衣）一劇尤爲佳妙不同凡響蓋能寫閨情之正而不涉淫蕩良有足稱者與小生聰搭擋有年相得互彰某次演劇於河南戲院因演（生祭小生聰）一劇兩人大起衝突以至數載助手一旦成仇説者於今猶致惋惜而推源禍始實緣小生聰太放肆有以致之蓋當生祭一場彼不自知身罹惡疾竟向駒伶接一熱吻遂觸其怒（案小生聰曾遭人假害而有瘋疾即所謂假瘋者是也本刋光磊室主所著之粤名優軼事曾紀其事）是亦菊部一趣史焉 
[樂器考（一）] [  看雲樓主]  
　　胡琴今樂工所拉之胡琴不知始於何時或謂爲東方朔所創亦無根據文獻通考云唐文宗朝女伶鄭中丞善彈胡琴則彈而非拉是唐時之所謂胡琴仍别爲一種與今制迥異又古以琵琶出胡中亦稱胡琴文獻通考云云殆指琶琶未可知也癸辛雜識云（韓載熙懼禍因肆情垣率破其家財售妓數百人荒淫爲樂月俸不能給遂敝衣破履作瞽者持胡琴俾門生舒雅執板挽之隨房乞丐以足日膳）琴之形式未及不敢斷其爲今之胡琴也 
琵琶琵琶一名鼙婆（見搜神記）本出胡中馬上所鼓推手前曰琵引手却曰琶（見釋名）隋書音樂志云今曲項琵琶豎頭箜　之類並出西域非華夏舊器唐書禮樂志云高麗琵琶以蛇皮爲槽厚寸許有麟甲楸木爲面象牙爲捍撥晝國王形又云五絃如琵琶而小北國所出舊以木撥彈樂工裴神符初以手彈太宗悦甚時後人習爲搊琵琶 
拍板合璧云晋魏之代有宋纎善擊節以拍板代之此拍板之始也又宋趙子固每醉歌樂府執紅牙以節曲紅牙即拍板也（見研北雜誌）拍板本無譜明皇令黄幡倬造譜乃於紙上畫兩耳以進問之曰但能聰聽則不失節（見樂府雜錄）元史禮樂志云拍板制以木爲板以繩聯之）則與今日梨園所用之拍形式當類似矣 
按西樂譜於節奏拍子皆有特定譜法且有用拍節機ＭＥＴＲＯＮＯＭＥ者我國音樂節奏並無專譜演劇時掌鼓者以左手敲拍板爲全場之領袖起落緩急全視乎此 
 
 

Page 8

 
 
1;第一萬八千七百十八號;中華民國十四年 西曆一千九百二十五年四月十二號
星期日 * *   
 
 

Page 9

 
 
1;第一萬八千七百十八號;中華民國十四年 西曆一千九百二十五年四月十二號
星期日 * *   
 
 

Page 10

 
 
1;第一萬八千七百十八號;中華民國十四年 西曆一千九百二十五年四月十二號
星期日 * *國内要聞二 
[皖政潮仍未解决]  
　　皖軍官對王之態度傳聞中之調停辦法蚌埠通信皖省政潮迄今已有旬日雖王氏業經到蚌自表面觀之或可暫望平息第皖軍官再接再厲連日開會集議仍抱定不達目的不止且對於王氏槪取不理主羲如連日王出署拜客平時必軍警雙方加崗現經過馬路已不見軍人踪跡僅有黑衣警察沿途保衞且聞日前王赴陸軍醫院慰問剿匪傷兵傳知馬衞隊跟隨伺候竟未傳到嗣季光恩聞言當會同一等副官陳韜更換軍服隨伺一行昨日王在督署前大操場開操佇立有一句鐘之久各旅軍官竟無一至者最末王進署時始有兵士十餘人在督署頭門外站隊舉槍鳴號略爲敷衍亦可見各軍官對王之態度矣 
王氏連日以來無日不乘車外出緣自王回蚌後市面謡諑繁興僉謂王氏被人監視失却自由市虎杯蛇人心不免驚恐因之王故意出署藉使民衆觀看惟當此雙方不相持中昨傳有人出面調停此次皖軍反王運動實因二旅李傅業免職以及倪道烺在京被法庭拘禁激動而成並闻皖軍各將領將來仍有更動以擴充合肥系之實力其説是否確鑿雖難斷定而潁系之軍官等無不人人自危是以闘角鈎心假此廢督大題以爲拒王之張本旣迎合人民心理復順應國勢潮流幾令王氏無從應付兹聞調解條件二旅旅長一缺仍由皖軍團長中擇其資格最老者升補（有謂已保吳大鶴有謂已保李錫麟）並此後無論何旅出缺均須照此辦法外籍軍官不得加入此項條件如爲王氏所默認雙方讓步言歸於好則地方之幸也（四月十日） 
[江蘇善後委員會紀事]  
　　江蘇善後委員會於十日上午十時在舊督署會議廳行開幕禮到者盧宣撫使韓省長軍界爲陳帮辦張軍長代表高等顧問童好古鄭師長江寗朱鎭守使冷總司令白護軍使代表劉參謀長馬護軍使代表吳參謀長通海鎭守使代表崔參謀長政界爲杜鹽運使曾財政廳長徐實業廳長蔣敎育廳長王警務處長金陵徐道尹各法團代表袁觀滿黄任之蘇民生貝哉安季小崧高楚秋許仲衡士紳中爲鍾福慶張一麐錢崇固馬士杰劉豫瑶成靜生（馮煦代表）吳兆祺王清穆黄守孚陳陶遺黄以霖沈仲長王汝圻郝儒林惲毓昌張　等共四十餘人盧正會長登台報告謂今日承諸君到會指敎甚感本會組織宗旨已於宣言書中説旣大槪今再藉兹機會向諸君略爲陳述本省值軍事之後百業凋殘鄙人奉命南來責任在宣布中央德意撫恤人民流亡理應親往各處慰問父老疾苦乃因種種關係未獲實行關於地方情形末盡明瞭眞相至爲歉仄諸君多係耆宿熱心桑梓犧牲光隂精神來與此會極爲難得現在唯一補救方法在對於軍民兩政兼籌並顧取互助精神期得良好結果譬諸病人已入危險狀態欲圖救濟必先考期病源本省軍民兩政致病原因甚多須洞悉癥結所在分先後缓急循序救治較易爲功將來議决方案關於軍政範圍由軍事長官依照執行關於民政各部分事業由行政及主管機關長官擔任施行仍賴諸君匡翼扶持以助不逮如有言行不符或枉利徇私之處儘管羣起糾責總期结事求是不徒博此善後虚名則地方之幸亦諸君之福也云云衆鼓掌次黄以霖演説謂蘇省軍興以後政象一落千丈無待贅言今日鄙人對此有兩種感想（一）本會關係之重要蘇省財政現虧至三千餘萬本年度各地方墊借軍費尙未彚核齊全預料數必甚鉅國庫歲入不足二千萬如何能支故欲救此危局須從財政方面有根本之改造否則前途不堪設想（二）本會希望之偉大凡一事之興必先有一種朕兆與印象聆盧使發表言論具有極誠摯之精神實爲再造江蘇見端盧使因尊重人民心理發感電以樹各省先聲召會議以辦本省善後人民奔走呼籲目的可望有實現之機情感日臻浹洽將來本感電主張依步驟做去必不越公共目的之範圍上以誠意相感召下以誠意相報答上下輯睦隆軌可期今日到會同人與本省長官及地方具有密切關係同人之心理即三千萬人之心理望一致開誠相見貫澈精神不徒作形式上之集合云云説畢時已正午遂至會客廳聚餐下午三時開談話會韓省長提議電催鄭省長速行就職經會員討論决定用本會名義發電推陳陶遺黄任之起草袁觀瀾提議本會議案頭緒紛繁應先開談話會研究一切交換意見俾各人有所凖備然後再開大會衆贊成遂决定下星期一（十三日）開談話會張仲仁提議本會第三條所訂籌議事項内關於軍事一層並未規定將來開會時關於軍事上如有建議是否可以提出如不能提出似於善後二字不甚符合盧使謂軍事與善後本相關連儘可提出惟各方所提辦法如有歧異之點須愼重研究談話旣畢休息十五分鐘四時開第一次大會籖是會員席决通過議事細則會長提出江蘇地方自治協進會請願加入案多主張此案不成立時已五鐘宣告散會 
（附致鄭省長電）北京新任江蘇省長鄭鳴之先生鑒同人集議江蘇善後會以蘇省兵災以後民生痛苦甚於倒懸救死扶傷不可終日所有軍政民政財政旣須急速解决尤須連帶解决而韓省長迫欲文缷惟有籲懇吾公從速蒞蘇會同盧宣撫使主持處理並乞先行電示行期無任企盼 
（江蘇善後委員會議事細則）第一章議場秩序第一條會議開始之日由會員製定席次附以號數會員入議場時應按照掣定號數入席第二條會員入席時須於出席簿簽到第三條議場秩序由主席維持之第二章會議時間及開議散會延會第四條會議時間除例假外每星期二五日自午後一時至五時止三時半休息十五分鐘主席認爲應延長會議時間或增加會議次數時得宣告延長或增加之第五條會議日秘書查點出席會員已足定數由主席報告後宣告開議第六條已至會議時間而出席會員尙不足定數者得由主席酌量展延一二次仍不足數得宣告延會第三章議事日程第七條會議事件由會長編定議事日程於開會前分配各會員第八條凡議事須依照議事日程所定之次序但有緊要事件經會員三人以上提議得由會員公决變更之第四章議事方法第一節提議第九條凡會員提議或人民請願或最高機關交議及提交覆議事件須擬具議案説明理由由會長交秘書處繕印於開會前分配各會員第十條凡提議事件如係類似或相關聯者得併案討論第二節討論第十一條凡欲對於議題發言須先起立報告號數第十二條凡討論須以議題爲範圍且不得有二人以上同時發言其同時報告號數者由主席指定先後依次發言第三節表决第十三條凡表决時由主席宣告討論終結將應付表决之宗旨逕付表决第十四條表决方法以起立定之凡表决時起立者須俟主席宣告可否之結果然後復坐如多少數不能明確或有三人以上提出異議者由主席命秘書按照會員席次唱號再付表决第五章審查第十五條審查員審查議案得開審查會但不得與會議時間衝突第十六條審查會審查完畢應具報告書送由會長交秘書處繕印分配各會員并由審查員於會議時報告審查之結果第六章議事錄第十七條議事錄應載事項如左（一）會員姓名（二）每日列席人數（三）提議事件（四）審查事件（五）會議時會員之發言（六）議决事件（七）表决可否之數（八）開會閉會之年月日時（九）延會散會日時（十）其他會議或會長認爲必要事件第七章附則第十八條本細則自通過日施行 
（會議中之兩耍題）江蘇善後委員會中之最切要者有兩問題（一）廢督問題盧韓均主張先行取銷督辦軍務公署機關將來廢督後如何處置軍政現尙無具體辦法惟已有一電文列入議案其電云（南京盧宣撫使韓省長鈞鑒頃閲報載督署裁員問題相持不决竊謂鈞使實行廢督暫以宣撫名義兼管江蘇軍務舊督署機關自宣乘時裁撤人員更無問題惟所應商榷者國軍與省軍如何劃分宣撫與省長之權限如何各不相犯用樹各省之楷模成鈞使之高志耳查蘇省除奉軍旣宣撫軍外現祇存陳白馬三師謂宜以陳白所轄爲國軍暫劃歸宣撫署直轄馬師全軍蘇籍居多宜併警備司令所轄悉爲省軍歸省署管轄指揮仿湘省例於省署設軍事機關即以舊督署被裁人員消納於其中步驟秩然競爭悉泯倘獲實行則我鈞使謀國之忠愛蘇之切與我省長爲國爲鄉之宏業允堪昭垂於百世伏乞於本省善後會議開幕時列爲議案俾衆討論尤爲周密謹攄蒭議伏維垂察茅迺封等叩（二）清理積欠問題現在蘇省積欠二千八百六十餘萬元擬以整債清還零債以輕利清還重利所謂整債輕利者只有發行省公債之一法發行省公債以籌定基金爲切要前曾要求中央將兩淮鹽餘截留現中央業已允將鹽餘撥充第一軍駐徐屬各處軍餉每月三十萬每年三百六十萬元未可再予截留今若發行公債勢必在蘇省歲入項下籌欵欲歲入項下有餘欵勢必减少歲出而减少歲出首宜裁兵其次如警費等亦必稍從節省其如何核减方法亦善後委員會中重要之議案也現時軍警經費開列報告其數如下督辦署各鎭守使憲兵司令四路要塞及糧服廠軍械局軍醫院機械局魚電廠總共九萬八千餘元海州白師十一萬元徐州陳師十三萬元淮隂馬師九萬八千元又補充旅三萬六千元高寳楊旅四萬一千元南京盧師十四萬元通州張旅三萬五千元省防冷旅五萬八千元總共每月七十四萬餘元則每年須八百五十萬元江蘇警務處四萬七千二百元省會警察廳五十七萬八千四百八十元淞滬警察廳四十九萬二千三百元又淞滬游巡隊及服裝五萬三千元吳淞警察九千元水上警察九十八萬五千四百元警備隊事務所一萬六千二百元警備隊三團又一營三十八萬一千一百元海靖鈞和兩巡艦四萬四千元鎭江警察廳三萬元總共每年二百六十三萬餘元 
地方通信 
[崑山]  
　　游擊隊又將駐崑前日宣撫第一軍第三路直轄游擊隊第四團團長王琢芝來崑晤縣當局聞有將部下開一營駐崑辦理　　及清　事宜之説又有該隊第一營第一連連長宋玉記司令部少校副官周玉新及二十八旅參謀華某並游擊隊隊士十餘人來崑聞擬在崑設立收買槍械處現聞已往各鄉收買矣 
[松江]  
　　張代表出席籌備會之報告松江縣耆紳姚大任等曁縣敎育會公推陸規亮張芝徐公錫三君爲出席上海特别市籌備會代表除陸君現任南京善後會秘書之職未能到會外張徐兩君均準時列席與議兹將張代表於十一日報告書照錄如下蔭松世丈先生曁諸位先生偉鑒下日前接誦琅函委芝出席上海特别市籌備會謬承奬借貿　重寄何敢克當第以大命殷拳勉策駑駘即於八日赴滬轉偕徐君錫之同往知此事各縣之請求加入者數達十邑經李平書袁觀瀾兩先生發表意見確有礙難加入之處即或加入亦難及於全縣惟請求各縣羣衆心理期望甚殷不如聯合滬海道屬各縣組織一聯合自治會即以本日到會人爲發起人經衆討論一致贊同兹將芝本日出席該會陳述及會場討論情形擇其要點抄陳公鑒（松江縣要求加入特别市之事實與理由）（一）希望避免兵災發展自治（一）淞滬特市旣有他縣加入是松江縣之請求不應拒却（一）以邊界言則松江縣七寳莘莊似宜加入以防禦言則松江之加入應延長至鐵路大橋以西（一）加入特市爲松江縣人民心理所贊成組織滬海道屬各縣聯合自治會亦爲松江縣人民心理所贊成（會場發表不能加入之事實與理由）（一）聯合各縣爲一特市世界上無此大組合（一）加入特市不能有永免兵災之保障（一）現市鄉之集合已有四十起已苦難於組織（一）淞滬特市係承省長意旨早經接洽如加入漫無限制恐省部駁斥反至根本動摇（一）按照現草之市公約將來隣近市鄉有續行加入之可能（一）避免兵災須有實力聯合滬海道屬各縣則力量較大 
縣議會徵求開會名稱松江縣議事會於十一日通函各會員徵求開會名稱之意見略云本會去年時局一再不靖至常年大會未克舉行現擬定期開會惟是否可以補行常會或以臨時會名義召集未敢遽斷用特奉函徵求諸同仁意見後再行通告開會日期乞即見復 
通信推舉出席代表松江縣議事會接太湖流域聯合自治會籌備處函囑迅推代表出席俾開成立大會除由會去函贊同外查該會簡章第五項會員之規定縣議會得推代表一人至三人業經該會通知各會員通信推舉本會會員一人或三人爲出席籌備會代表俾資轉報預備届時列席 
[無錫]  
　　水警區會議防務駐錫水警第二區區長王冠軍以奉軍甫經開拔而附郭閙市已刦案紛起錫地原有水陸各警能力又極單薄亟應先時籌定布防方法始足以銷患無形遂於九日下午三時邀集縣知事警察所長市總董曁各公團領袖會議防務由王區長主席先説明意旨次警察所長宋鎭濤起言自三十二旅開拔後數日中附郭刦案已有兩起警所游巡隊已撥作清鄉之用爰於警察隊中抽調十六名繼續巡邏原有警額稀少不敷分配况繭汛在途防範尤應周密擬將五城門四水關防守之責請水警擔負以繭市終了爲止王區長以水警之職責在巡弋四鄉倘協助警察擔任城防則四鄉治安之責又將誰屬蔣哲卿顧彬生等亦頗以城防爲警察專責豈能托故諉缷結果議决現在各城門之水警即日撤回歸縣警負責規定啓閉時間另製出入新證至於水警方面由王區長挑選精壯水警二十名常駐區内遇有事故協助警所共同辦理各鄉鎭仍照原定防區撥派師船駐泊防守次討論水警欠餉已有兩月未發計銀一萬三千餘元現下勢難再緩議决以舊欠冬漕版串作抵由各公團分認代借以三個月爲限月息一分次討論民間舊有槍械早已由警所編號烙印而新近置備者亟應分别檢查以便稽考議畢已五時有半即行散會 
畢旅長演劇助振三十二旅旅長畢庶澄以錫地此次兵禍災重區廣特發起演劇三天售得劵資悉數撥充振濟之用假第三師範禮堂佈置劇塲由兵災善後局任售劵之責畢旅長亦粉墨登場第一日演珠　寨畢起李克用第二日演梅龍鎭畢起正德帝第三日因遄赴臨城由名伶貴俊卿之子貴少卿演戰宛城現三日之戲已畢共售得票資四千一百七十四元除去一切開支計可净餘洋三千餘元云 
[常州]  
　　第一軍之新消息頃得第一軍之新消息數則分誌於下（一）張軍長准於日内過常特囑副官處籌備場所宴請本邑各機關領袖及士紳現已備定縣學旁史宅略事布置時期定十二日午刻如軍長不能蒞常作主人則由李參議長代表（二）先遣隊俄兵奉張軍長令開赴徐州塡防該隊於今（十一）日動身（三）駐縣學旁吳宅之七十三團三營衞隊補充連連長已奉令升任營長張軍長又令該連全體開拔赴滬於十日晚夜車啓行（四）常州警備司令所組織之軍警稽查處以軍事結束地方秩序恢復原狀且開拔在即稽查處無存在之必要於十一日撤銷所有軍警官兵各回原防云 
水警隊長易人駐錫水警署長師蘭亭委吳炳南來常接充水警隊長吳君在江浙戰事之前曾在常充任水警隊長十日吳君蒞常接任當經前隊長劉冠雄携帶鈐記赴錫面交署長 
[鎭江]  
　　電飭籌辦軍米丹徒縣公署昨日接奉第一軍兵站司令祝占俊電令略謂敝軍急需大米請貴縣務籌兩千包事關軍食速辦爲荷墊欵即行統算奉還云云趙知事奉令後已預備籌辦矣 
御隆鄉發生盜案丹徒縣御隆鄉中興鎭十一號圩居民王仲卿家於隂曆三月十七日夜間突來盜匪多人撞門入室搶刦衣服飾物並拒傷事主家屬携贓逃逸瀕行遺有彈壳一粒聞王已開單報請官廳勘緝矣 
薛家巷火警昨日（十日）正午薛家巷口居萬興鐵匠店因午炊失愼延燒鄰右陶裕祥鞋店鎭太衣莊周發祥炒貨店梁萬順銅匠店高占除膏藥店福興紙店各救火會均聞警赶往施救灌至一小時之久始行熄滅又同時南門草巷王姓草屋亦因午炊失愼致肇焚如惟經四鄰及同安救火會竭力灌救旋即熄滅並未延燒别户 
[揚州]  
　　馬軍軍餉借定淮揚護軍使馬玉仁向縣借餉一節已誌前報兹悉趙知事已向商會長朱竹軒錢業董事王覲文袁子久等磋商借到五千元交由馬使核收濟用部設電局支線管理處江蘇電政支線衆多現經交部電政局特設管理處委吳某承乏處長即經吳於無錫設局從事管理矣 
[南京]  
　　蘇省典業公會在寗開會江蘇全省典業公會於四月十日假南京總商會開第十三届春季大會到代表一百二十餘人上午十時投票改選正副會長照舊例正會長寗屬一人副會長寗蘇各一人結果周榖人得九十三票當選爲正會長寗屬楊次青得五十五票蘇屬金西林得八十四票各當選爲副會長並公推王蕊仙俞恒農余魯卿潘子起爲名譽會長盧義侣王惠堂爲評議長姚滌源爲寗蘇總幹事張仲平徐貫洵爲寗幹事長龐復庭傅佐衡爲蘇幹事長許黼卿爲淮北幹事長午後開會議事（一）議被災各典善後案議决本省兩次兵災被刦各典損失實數有已報會者有未報會者統限五日内迅速開報由本公會審查列表彚呈省公署要求賠償或請歸入兵災善後會賠償案内辦理附議遺失會濟典股單息摺者即會同登上海申新兩報三天聲明作廢俟秋會補摺批註（二）請議函致典業銀行發息案議决由會函致典行董事會定期發息（三）提議青浦源康被災刦餘零物訴訟案議决委託金西林姚滌源實地調查情形會商辦理（四）併議江都各典擬請加息並改十二個月期滿案吳江縣屬各典請加息案議决軍興之後金融周轉極感困難爲維持計增加月息及縮短滿期自爲必不得已由本會據情呈請省署立案通令各縣酌量辦理（五）請議取締上海押店案議决由會據情查案分别呈請省署令行淞滬警廳上海寳山松江三縣嚴行取締（六）請議各典防患自置槍械保衞案議决由會據情分呈宣撫使省長令行各店核辦 
[徐州]  
　　追悼孫中山盛况徐州各界追悼孫中山先生軍警行政長官亦均加入會場設在三女師校舍最外層爲鼓樓上懸横匾標明（追悼孫中山先生大會）字樣頭門前紥有松柏牌樓一座横額題（大星殞落）四字大門横懸（追悼孫中山先生大會）長匾門内即爲會場兩邊劃定各機關各學校席次並分懸輓聯二百餘副場中植立高杆上懸國旗四周用繩綴以萬國旗及素色紙燈籠場之後方正中爲靈台中懸中山先生遺像台前横懸（没世不忘）大匾兩旁聯云（革命尙未成功同志仍須努力台上竪青天白日旗兩旁亦搭高台分設軍警長官席職員席國樂席軍樂席分嵌（精神永在天日常昭）八字四月六日下午一時游行計到七十餘團體約一萬餘人沿途散發各種傳單由南門大街出南門繞馬市街折興仁街由南馬路至車站經北馬路進東門回會場起止均鳴九砲致敬徐州中學生均手執青天白日旗各校學生有高呼（打倒帝國主義）打倒軍閥）國民革命）（三民主義萬歲）口號者遺像亭前排列中山先生遺言牌書有（三民主義）（五權憲法）（天下爲公）（行易知難）（民族解放）（國民革命）等字樣道旁觀者途爲之塞洵空前之大游行也七日下午一時開追悼會到八十餘團體二萬餘人敎育會長楊勉齋主席徐海道尹子書雲主祭徐州警察廳長楊承燦鎭署參謀長第二路司令參謀長均親到致祭其順序振鈴開會奏軍樂主席報告鳴砲三十三響下半旗全體向遺像行三鞠躬禮主祭獻爵軍警行政官獻花主席及各界代表分獻花宣讀遺囑靜默讀祭文唱追悼歌全體向遺像行三鞠躬禮致祭人全體退演説全體攝影奏軍樂振鈴散會 
[湖州]  
　　南潯取締劣質雙毫南潯商界以近來福建旗角及廣東劣質雙毫充斥市面顯有奸商從中販運以圖私利要求商會設法取締當由該會開會公决自即日起所有福建旗角及廣東民國十一年新鑄雙毫槪行禁用藉杜來源而維幣制當即通告各商一體知照矣 
[寗波]  
　　反對廣告捐之呼聲甬屬鎭海商會昨接省商會聯合會電開廣告納捐已屬苛税乃承包公司尤曲爲附會凡店門簷際屋頂之電燈布旗均作廣告論槪須照納捐錢年來商店負擔已重何堪一再剥削貴會領袖商界敢乞一致向省憲力爭取銷繁苛此間已在積極進行矣云云該商會接電後昨已函致城廂内外各大小商舖徵求意見預備向省力爭 
 
 

Page 11

 
 
1;第一萬八千七百十八號;中華民國十四年 西曆一千九百二十五年四月十二號
星期日 * *敎育消息 
[專電]  
　　吉林電中等以上學校聯合運動選手會昨日預賽今日决賽（十一日上午九鐘） 
漢口電敎職員因加薪改現案灰（十日）推梅正元等六代表持函面謁饒政廳長請照省議會預算案從速施行饒允轉達兼長 
漢口電全省運動會灰（十日）開幕運動員及參觀者不下萬人因人多秩序稍紊九時半開始運動午前預賽午後有數種决賽五千米跑第一杜榖人擲鐵球第一劉土鵬跳遠第一羅幼華撑篙跳第一曾宏賓擲鐵餅第一楊席宜（以上十一日下午七鐘） 
漢口電蒸（十日）武昌開三届省運動會决賽擲鐵餅第一師大楊序宜鉛球華大劉士鵬跳遠中和羅幼華撑高文大曾鴻賓 
（十一日上午三鐘） 
漢口電眞（十一）續開會十一時一師學生發生驅逐基督敎徒風潮幸隨平復因徑結果如下賽跑五千米第一高工杜谷人一千五百米第一華師潘良炳八百米第一共進周召南四百米第一中和羅幼華二百米第一周召南一百米第一師大劉國威一千六百米接力第一師大八百米接力第一中和一百十米高欄及二百米低欄均師大黄鐵和跳高第一輔德蔡光標槍第一附中王文樞三級跳高第一附中鮑觀斗總第一黄鐵和足球志成與博文一對零隊球男隊年會與師大四十二對三十三女子一師與師大五十八對四十一申刻給奬（十一日下午八鐘） 
九江電九江吳校參加華中運動會選手眞（十一）早乘車赴省（十一日下午七鐘） 
安慶電今日爲華中運動會預賽第一日運動員一百四十七人各學校加入運動全城各界人士多往參觀明日舉行决賽 
（十一日下午八鐘） 
南京電蘇省敎育經費委員會眞（十一）開會研究北京變更捲烟税辦法認爲於國家主權本省經濟均有妨害决嚴重拒絶並請省長表示意見（十一日下午七鐘） 
要聞 
[太平洋會議徵求敎育意見]  
　　討論總題爲（敎育與國際諒解） 
大平洋國民會議編輯股爲討論問題預行徵求意見其説明云本編輯股敦請各地敎育界代表如小學中學高等學校及大學校敎職員以及主辦成人敎育補助敎育或通俗敎育之領袖共同討論本徵求書内之各問題而作精確之答覆同時敦請彼等將此徵求書分給較小之團體或個人請其協同研究答復答覆者請於書未簽名但不簽名者亦可凡與本會議有關係之各國如用上述之法或他種較良方法以徵求答案將來定可收集極有價值之資料以供大會之考證也答案塡就後請即寄交檀香山荷奴魯魯太平洋國民會議編輯股以便節要彚訂成書供赴會代表之參考深望早日塡覆寄下爲荷本徵求書内各問題關係之重要與有待於詳確之研究凡有志促進世界之改善者均所深知母待贅陳敎育方針之長否實屬根本重要問題現在各國敎育界之活動如何與世界所希望於敎育者之任務何在均當祥晰研究之深望貴處人士慨予協助使此種研究有美滿之結果俾作大會討論之根據焉討論總題（敎育與國際的諒解）（一）中國有何敎育原素（例如報章影片學校等）能輔助人民對於他國得到正確的了解與友誼的態度敎育事業如何輔助之（二）何種敎育原素傳佈對於他國的訛誤見解與惡意的態度（三）中國之官立與公立學校對於國際間的諒解具有何種影響請臚舉事實以申論之（四）中國之審定的敎科書有無助長國際善意之功用請舉例以證明之（五）中國之敎育家訓練一般青年對於國際間不平等待遇取何種態度並示以何方法以求伸理此種不平等的待遇（六）中國現有之學校有爲外國捐資設辦或維持者否（甲）至何種限度（乙）管理上受何種午涉（丙）有何效果或影響（七）中國現有何種自動的團體或運動能使學校敎育對於國際善意更有貢獻其所成全者爲何國體或運動所成全之事（八）中國當提倡何種專門事工使學校敎育對於國際友誼更能盡其促進之責任（九）中國當提倡何種專門事工使學校以外之敎育事業能輔助促進國際間的諒解與善意（十）國際化的敎育在中國能施行至何種限度施行此國際化敎育當遵守何種原則（十一）中國有何種國際化敎育在他國行之亦有助益 
[廣東第九次全省動會之總成績]  
　　團體第一名　南大學　大第一培英張　　女校第一名道眞學校　　廣州特約通信云廣東第九次全省運動大會記者已詳爲報告現各項成績均已核定兹探得其總成數如下（一）團體成績第一各嶺南大學第二名培正第三名培英第四名南華第五名廣東大學（分數已誌前報（二）個人成績全場第一名培英張維臯二十八分（計四百米突八百米突一千五百米突五千米突四種徒手跑及一千六百米替換跑均獲第一八百米突替換跑第二）第二名培正黄培昌二十三分第三名培正梁質君二十一分第四名李吉慶十九分第五名黄道芳十八分第六名李樹灼十七分第七名黄道明十六分第八名劉偉林十六分第九名李本然十六分（以上俱屬嶺南）第十名廣大陶佐德十五分第十一名培英校友會吳榮耀十五分第十二名培正羅南科十五分至女子運動全場第一爲道眞學校云（四月五日） 
[湖南全省運動會紀（四）（謙公）]  
　　湘全省運動會昨日（三日）爲第三日亦即最後之一日竟日天雨未曾稍息水滿場中行處活活作響加之狂風不息温度極低參觀者甚少參觀台上闃然無人殆亦天氣使然也十時許開會下午六時完畢兹將各項運動已得有結果者錄下三級跳遠一師尹錫藩第一成績三十尺十一寸復初蕭義第二岳雲李振球第三甲工李裕春第四撑桿跳高岳雲鍾華振長師許德華長郡劉作梅劉昌大涂傳籥成績均屬七尺男子足球明德與二師决賽結果明德勝百十米高欄第六聯中高少英第一時間二十五少甲工徐義明第二長郡涂傳籥第三千五百米賽跑兑澤曾祥恒第一時間六分六秒長師唐聿修第二第六聯中陳炳烈第三修業昌國瑞第四千六百米接力賽跑兑澤第一時間一分十九秒長郡第二復初第三第六聯中第四二百米低樣岳雲楊振英第一時間三十七秒又五分之一一師尹錫藩第二長郡吳聲揚第三岳雲文謨第四二百米賽跑長師楊輾第一時間二十九秒又五分之一長郡涂傳籥第二一中劉炳燾第三復初姚徽興第四一萬米决賽岳雲李珍第一時間四十八分六秒長師唐聿修第二第三第四尙未算出號碼又游泳女子一百米與二百米已於二日完畢兹將算出之學校個人總分數錄下（一）游泳（一）學校總分數兑澤第一計總分數四十六分（二）個人總分數（甲）兑澤龍翥第一共十五分（乙）兑澤楊光暄第二共十分（丙）二師閔宗海第三共七分（丁）兑澤傅啟述第四共六分（二）女子徑賽與球術（一）學校總分數二女師最多計十一分（二）個人分數（甲）二女師張維第一共七分（乙）周南趙恒懿一女師王昌信均第二名共五分（丙）周南李立之一女師徐良淑均第三各共二分（丁）三女師王澤英第四共一分 
又第三日運動會中唐會長見各運動員冒雨比賽精神倍長因而興高彩烈臨時組織長衣隊三百米賽跑與賽者唐生智何健馮天柱賓極建朱副官長蔣育寰羅傳矩等由唐生智發口令結果唐生智第一馮天柱第二何健與朱副官長均不善走中途顚仆滿身泥水閉會後唐會長以各項奬品應即發給特於下午九時召集籌備處職員開會會議結果定於四日上午十一時在學前門縣議會舉行由唐夫人給奬并於下午六時宴請各校長護送員體育敎員新聞記者於縣議會并演戲助興云（四月五日晚七時） 
[浙省參加遠東運動預賽會紀]  
　　昨日（十一日）上午九時浙省參加遠東運動開預賽會省立公衆運動場爲預賽地點是日到會職員籌備主任李俊夫報告周夢飛起點開搶任少容王天民田賽主任狄耐爾田賽評判葉運隆張信培傅其忱錢志莊竺春陽徑赛主任陳湘濤觀察第一明思德第二王彭濤第三王熙昌第四李延年計時宋君復伍立夫馬文绰紀錄劉丙良朱孔陽陳延楨陳念祖王塏臣紀事陳凌雲臣察蔡倔哉尹志仁蔡寓仁袁濟時陳六齋吳子卿曁各股幹事由體育專門學校童子軍維持秩序憲兵警察亦均到場以故觀者雖衆仍得秩序井然上午八時開始運動至十二時休息各職員赴宴賓樓午膳後共同攝影籌備主任李俊夫補致開會詞即將游泳隊各項逐一運動當决定今日（十二日）開幹事會報告比賽成績遂散會 
[美國圖書館專家鮑士偉定期蒞華]  
　　由中華敎育改進社邀請來華指導中華敎育改進社爲提倡我國圖書館敎育起見擬先請圖書館最發達之美國派專家來華切實研究並指導進行當得武昌文華公書林韋棣華女士之協助赴美接洽三月間全美圖書館協會來電謂已推定鮑士偉博士ＤＲＡＲＴＨＵＲＥＨＭＯＲＥＢＯＳＴＷＩＣＫ約於四月二十六日抵滬該社得此消息即委托圖書館敎育委員會主辦鮑氏蒞華事務並請該會書記朱君家治伴同鮑氏考察並担任紀錄事務所有招待事項業由該會函請經過之各省敎育廳轉知各圖書館並另函請各圖書館協會主持其無協會者則請圖書館主持刻已得蘇浙京津湘鄂魯豫晋粤等處函復籌備歡迎並邀請演講及討論圖書館問題現並調查全國圖書館實况以供研究之參考塡到者已二百餘處矣諸事籌備已有端倪其行程大致如左 
上海停留三日譯員杜定友招待上海圖書館協會杭州三日譯員杜定及招待杭州圖書館協會蘇州一日譯員杜定友招待東吳大學南京二日譯員洪有豐招待南京圖書館協會漢口一日譯員沈祖榮招待文華大學武昌二日譯員沈祖榮招待文華大學長沙一日譯員沈祖榮招待雅禮大學開封一日譯員胡慶生招待開封圖書館協會太原二日譯員胡慶生招待山西敎育圖書博物館北京七日譯員袁同禮招待北京圖書館協會天津一日譯員袁同禮招待南開大學濟南一日譯員袁同禮招待濟南圖書館協會青島日數未定譯員袁同禮招待青島大學奉天日數未定譯員袁同禮招待東北大學廣州日數未定譯員杜定友招待廣州圖書館協會惟鮑氏事略國人或有未知者爰介紹之博士何拿第克省人得學位於一八八三年曾任紐約流動圖書館館長布魯克林公共圖書館館長紐約公共圖書館圖書流通部主任紐約圖書館俱樂部部長朗島圖書館俱樂部部長紐約省圖書館協會會長米蘇和圖　館協會會長紐知西圖書　　會　會長全英國書館協會會長現任　路易公共圖書館館長已歷十有六年其著作有（一）少年游戲叢書ＹＯＭＧＦＯＬＩＳＣＹＯＬＯＰＥＤＩＡＯＦＣＵＭＥＥＡＮＤＳＰＯＲＴＳ與ＪＤＣＨＡＭＰＬＩＮ含著一八九○年出版（二）美國之公共圖書館ＡＭＥＲＩＣＡＮＰＵＤＬＩＣＬＩＤＲＡＲＹ一九一○年出版一九二三年修正（三）不同之西方ＴＨＥＤＩＦＦＥＲＥＮＴＷＳＥＴ一九一三年出版（四）文學紀聞ＥＡＲＭＡＲＫＳＯＦＬＩＴＥＲＡＴＵＲＥ一九一四年出版（五）美國圖書館之建設ＴＨＥＭＡＫＩＮＧＯＦＡＮＡＭＥＲＩＣＮＮＬＩＲＥＲＹ一九一五年出版（六）圖書館學術論文集ＬＩＤＲＡＲＹＥＳＳＡＹＳ一九二○年出版（七）圖書館開放書庫制度論ＡＬＩＤＲＡＲＩＡＮＳＯＰＥＮＳＨＥＬＦ一九二○年出版其他零星著作多散見於愛博敦年利美國圖書館管理學雜誌美國人名大辭奥美國大字典等刋物内不另細載 
[皖省一農突起風潮（吉兮）]  
　　學生搗毁敎職員室查明後之預備辦法皖垣省立第一農業學校前夜突起風潮業經專電報告兹將查明眞相備逃於後緣該校校長吳復振係去年春季開學時由京同鄉薦請馬聯甲命兼代敎廳長謝學霖所委任接辦年餘殊鮮成績去年秋間該校有學生芮允恭投江自盡數日始知敎育界即嘖有煩言咸謂該校長對於管理上不甚認眞祇因處於軍閥勢力範圍之下故未發生風潮今正王揖唐蒞皖該校即迭起暗潮早已喧傳該校不日將有風潮發生迨江暐就任敎廳後又　抱定戰勝兩江系之宗旨一般有校長熱者因吳復振亦兩江系份子更希望該校風潮速起以便取而代之日前吳復振將學生自治會解散并開除會長學籍因之醖釀數日矣前八日夜吳復振尙在城内忽傳該校風潮已起校長室敎務主任室監學室門窗玻璃床帳被褥一切用具均被學生搗毁且幾乎釀成火患該校在東門外離城尙有五里之遥有職員一人逃出奔至敎廳報告江敎廳長即派省視學兩人星夜趕往該校查胆肇事眞相是夜適北門外發生事變加緊戒嚴警廳對牌竟不能開城該兩視學復至吳大鶴團部由吳團長親送至東門始得出城當夜僅將風潮勸息眞相仍然未明該兩視學即留住校内一宿次日始着手偵查據報查明爲首滋事學生十三名密告江暐請示辦法江喡表面上尙謂維持吳復振回校滋事學生一律開除以儆效尤其實吳已不敢回校業經具呈辭職矣有謂江喡案已預備兩棄主義校長改委滋事學生則一律開除云 
[浙省敎育會昨日討論庚欵問題]  
　　浙江省敎育會因全國庚欵董事會浙江代表趙述庭在杭出席全省敎育行政會議特函請該會職員曁敎育經濟研究員於昨日（十一日）上午九時開會協商一切兹將會議情形錄下計到會者唐小瀾郭儀孫葉墨君祝蓮仙葉愼微傳炳然范傚文羅颺伯阮荀伯錢墨卿陳柏園周賀章趙述庭蔡倔哉李俊天方毅君程震旦等首由李會長報告本會公推趙述庭出席庚欵委員會之經過次由趙述庭報告迭次出席會議經過情形嗣李會長及院荀伯羅颺伯葉墨君陳柏園程震旦相繼發言討論結果本省敎育團體對於庚欵問題嗣後有應注意者三（一）對於已成立之中美及中俄董事會或將成立之中英及中日董事會有應取之態度（二）盡力宣傳爲本省出席董事後盾（三）對於庚欵用途方面應詳加研究云 
[蘇敎廳注意全國敎聯合會議决案]  
　　第十届全國敎育聯合會事務所將議决案函送敎育廳請關於各省區議决案注意實行聞將廳長審察各議决案内以中等以上各學校升級留級應以學科爲單位案師範學校各科敎員宜注重本科敎學法以期增進畢業生之敎學效能案中小學校應加訓育案男女合敎之中小學應注意性别施敎案實業學校宜與當地實業界切實聯絡以利進行案函件事屬急要應即實行將分别通令所屬學校及各縣知事查照辦理 
[蘇敎廳令採用算題標準書]  
　　蘇敎廳長昨訓令六十縣知事云案據奉賢縣敎育局長陳海曙呈稱竊近今高小畢業生投考中等學校每以程度幼稚不易錄取徘徊岐路情殊可憐救濟之法宜補習功課以高程度按中等學校招考新生科目雖不止一項而算術亦爲主要之科若非簡練揣摩研習純熟則糢糊影響乖誤必多敝邑縣立職業學校敎員徐宗愷有見及此因於課暇編輯投考中等學校算題標準一書曾經鈞廳理科指導員吳家煦校閲鑒定披閲内容取材適當解説明晰作爲高小學生課外補習用書尙見合宜爲特檢附算題標凖一册備文呈請廳長鑒核准予通令各縣敎育局介紹采用實爲公便等情並附投考中學校算題標準一册前來據此除指令並分行外合行令仰該知事轉飭所屬各小學校酌量采用此令中華民國一四年四月七日江蘇敎育廳長蔣維喬 
[東大敎授請聘張一麐長校之原電]  
　　東大易長風潮迄今尙未解决現該校敎授孫洪芬等四十四人鑒於校事長此不决進行上殊多困難已聯名電呈敎部請聘任張一麐爲校長曾誌前報兹將原電錄下北京敎育部王總長鈞鑒王一麐道德學問士林景仰懇即聘爲本校校長以解糾紛而維敎育國立東南大學敎授孫洪芬徐則陵鄒秉文廖世承朱君毅陳逸凡陳鶴琴張準王善佺原頌周黄國華程湘帆張天才查謙劉崇本陳楨張巨伯黄仲蘇陳煥鏞唐啟字汪典存程其保蔡一諤戴芳瀾趙叔愚孫恩麐謝家聲陸志聿張海珊吳梅葉元鼎許震宙夏之時李炳芬張信孚俞子夷盧頌恩李詳汪啟愚姚傳法洪有豐葛敬中羅清生姚醒黄電後附有敎授署名説明其文如次本學期本校敎授共七十人（專指南京本部上海商科不在内）内已經自行辭職者湯錫予（即湯用彤）蔡雲齋（即蔡瑞歧）柳貽微（即柳翰謀）何尚平四人久經曠課不到校者蕭叔綱徐韋曼二人美國籍者麥克樂温德瓦倫三人（對於校長問題宣告絶對中立）由校委託赴京參與清室善後委員會者陳去病一人率領蘇省女生赴日參觀者李瑪理女敎授一人共十一人實共在校敎授計五十九人今呈文中敎授簽名蓋章者四十四人已占在校敎授四分之三足以證明全校大多數敎授維持學校之誠意 
[雜試]  
常州 
[乙農校之搗燬風潮]  
　　縣立乙農校自更委徐叔芸爲代理校長後反對派心有不甘九日有黄直介等多人將校具完全搗燬昨日（十日）徐校長具函報告敎育局原函略謂升自蒙委履任未及匝月夙夜兢兢整理不遑詎有黄直介突於今晨九時率同多人峰擁入校始則　駡繼則擅將校具簿册以及校長室管理室應接室憇息室敎室三所任意搗毁所有敎職員學生等私人品物及校内陳設用具等件悉被抛擲零亂難於檢點後復盤踞校内煽勾學生此其居心益復叵測校長除報告警察履勘外當即召集地方紳董及家屬等到校報告被燬情形詎黄直介不但不知悔禍反惱羞成怒唆使無賴咆哮中庭兇兇之勢意在用武地方董紳及家屬等知難理喻遂各興辭而去職敎員學生等亦皆潛行出校以避其鋒似此情形體統何在爲迫飛函台端務乞迅賜派員察勘轉縣嚴懲以維敎育不勝迫切待命之到 
南灣 
[省視學沈肅文來潯視察]  
　　省視學沈肅文於前日（七日）午後偕同吳興敎育局局長潘廉深來尋次日上午視察第一第二兩高小學校及貧兒敎養院第十一初級小學校下午視察第三第四第一五各校及中國體操學校晚間復至第二平民學校演説九日上午視察儒嫠絲業及第五第十四各學校下午赴第二初級小學視察並至養老院育嬰堂藏書樓小蓮莊適園等處據沈氏謂南潯小學成績優良者甚多尤以絲業小學校及貧兒院辦理最有精神云 
本埠 
[省敎育會幹事員常會紀]  
　　江蘇省敎育會於十日下午五時開幹事員常會列席者十一人沈信卿君主席（甲）提議事項如下（一）上海書報聯合會日報公會書業商會書業公所函知電請政府迅予廢止出版法請主持議沈復以本會已電請執政府迅即明令廢止以符約法原電抄附（二）陶會員惟坻來函寄到條駁吳江敎育局長符注重文言通告書請裁奪議决陶會員條駁原文認爲理由正當惟各地方雅行國語之方法確有未盡適宜之處尙應研究改良其根本在先培養熟　國　之薛責　使學生　　　明　　語與國民敎育之關係以期推行無阻即照復（三）濟説競進會籌備員復函徒邑公共機關均無寛大場所堪爲會塲之用惟有第六中學新建之大禮堂宏敞合用可否通融辦理議决復以會場總不供學校爲宜預訃演説員不致過多但須較大之公共場所量爲布置當可適用（乙）報告事項如下（一）報告四川敎育廳有代電籌備加入遠東運動會案已分令各校照辦（二）報告開封圖書館愶會函知推定出席全國協會代表 
[上海圖書館協會今日開會]  
　　上海圖書館恊會現爲籌備全國協會及招待鮑土佛博士起見特於今日（十二日）下午二時在青年會開會討論一切除該會委員列席外另請何寅清向憲琦陳友松程保成沈濱棠周秉衡沈仲俊海斯女士等八人爲招待委員襄助一切 
[寳邑令造十四年度各學校預算]  
　　寳山縣公署訓令各市鄉董文云案查省頒縣敎育局敎育委員暫行服務細則第一條戊項載每年度調製本學區敎育費預算决算曁審核各學校經費用途並督令隨時公布等語現在十四年度轉瞬開始所有各市鄉敎育收支欵項及各校出入經費自應編製預算以備届時實行兹訂定各市鄉辦理敎育預算案辦法如下除分令外仰即遵照辦理藉歸一律而免分歧至十三年度决算俟年度終了時造送辦法倣此此令（編送市鄉敎育費預算辦法）編製預算應先由各區敎育委員會同各市鄉董編造送交各本市鄉議事會通過後呈送本署審核凡照辦者指令移交市鄉董執行並由市鄉董抄錄表册函送敎育局備查其有將原預算議决變更者呈報時須將敎委會同市鄉董原編預算及議决更改情形彚報本署以憑審核 
[南市平敎委員會開會記]  
　　昨日南市平敎委員會在上海敎育局開會到會者潘仰堯金武周願靜一由潘仰堯主席議案如下（一件）提議劃定各職員職務議决依據上寳平民敎育促進會各區組織平民敎育委員會大網積極進行（一件）提議促進計劃議决推定各委員先從調查本區不識字平民狀况入手并訂劃編緝季刊以便宣傳（一件）金武周君報告南市區現由總會經辦之平校已開者有萬竹西戒普盆社三處正在籌劃中者有　壇及地方　江北　二處此外有中華職業學校私立之南市第一平校極爲發達據本會特悉楊聘　君接洽市公所對於平敎計劃一層楊君報告賈粟香君甚顧設法襄助本區平敎事宜惜目下公費支絀難以實施爲憾耳 
[華爾德博士演講俄羅斯近狀]  
　　江蘇省敎育會與中華職業敎育社請美國社會學華爾德博士於九日下午一時在職工敎育館演講題爲取得經濟上之公道由華痕活筆記昨（十一日）下午三時博士在自治學院作最後之演講題爲（俄國情形）由曾友豪繙譯博士報告俄國樂觀一方面各項現狀演講畢敎務長金井羊起立致謝辭兹將華博士演辭大要錄述如下蘇俄經濟制度在革命後四年内完全爲國家資本主義國内一切生産機關歸政府所有由政府管理民國十年蘇俄採用新經濟政策准小販及批發私有商人自由營業惟加以較重規則使此等商人不能再變成資本家而同時政府商店及合作社日益發達現俄國除許多給與外商人林業漁業等外一切大企業均由政府管理所有利益由政府合作社及工廠均分俄國政治完全由少數共産黨支配共産黨黨員六十五萬人而俄國國民以一萬三千萬數此種寡頭政治許多共産黨人以爲是應時而生之必需制度近來托洛斯基主張加增黨員數目爲許多同志所反對該黨卒從列寗夫人提議加添二十五年萬勞動組合會員及農民爲黨員現蘇俄政府正以共産主義敎育農民許多農民信仰宗敎而共産黨之左派極力反對宗敎因此政府中人頗覺爲難云 
[吳和士宴請新敎廳長沈彭年]  
　　蘇敎廳指導員吳和士於昨日下午七時宴請新政廳長沈彭年於北京路功德林柬邀海上敎育界名人陪席云 
[南大附中同學會成立]  
　　南方大學中學校校職員學生合組之同學會前晚舉行成立大會來賓到者吳任之鄔志堅韓鏡湖等二百餘人首由主任張四維君宣告開會宗旨略謂同學會組織以來精神頗爲飽滿惟學問無止境事業無窮期此後更希努力從事云云次徐翰臣君致祝詞西人甘孟君致頌詞次表演各項遊藝中以韓鏡湖君之科學遊戲東方大學附小之廠省歌劇本校王亦樵君之武術馮子耆君及學員之京劇最爲觀衆所贊賞云 
 
 

Page 12

 
 
1;第一萬八千七百十八號;中華民國十四年 西曆一千九百二十五年四月十二號
星期日 * *自由談 
銀幕漫談 
[圓顱英雄與] [  覺悟]  
　　上海大戲院近映白十眉氏之（圓顱英雄）允爲古裝影片中難得之傑作片言英國怪傑克林威爾氏革命事緯以英雄熱血兒女柔情自足動人心自白氏夙矯健曩在（賴婚）片中飾村少年大衞踏冰澤救其所愛履險如夷兹在新片飾英雄柯頓白洛仗劍誅好尤虎虎有生氣如白氏者誠電影界奇才也 
老友凌憐影曩以新劇悲旦鳴於時恨海一劇久飲香名自去紅氍毹習陶朱術韜光息影久矣比忽手創三星影片公司製新片曰（覺悟）試映之夕曾一觀之黄文農畫師所作字幕新頴可愛全片大意在鍼砭女子勿爲虚榮所誤用以藥今日上海之女子可謂一劑對症之良藥演員尙有可取惜篇幅太冗長似欠經濟耳 
[耆勲追懷錄（九）] [  延年]  
　　在歐美各國凡偉人死後其遺骸之處置殆有兩種極端相反之思想其一爲毁滅其一爲保存毁滅者大率舉行火葬以尸灰投諸巨波如美故總統羅斯福是也保存者則施以化學防腐劑納之不通空氣之棺中上覆透明體俾後人得瞻仰其遺容如最近俄赤黨首領列寗是也凡此二者以吾人視之自以第一法較爲超脱蓋人生皆幻精神旣亡何必留此形骸使世間多留一恐怖物特是若列寗其人者旣有其特標之主義而生前行事一身又有若干黨徒隨以奔趨蘄得多數信仰及其已死猶以主義禾伸爲憾誠恐若干黨徒因其死而忘情於主義之努力也故欲留其遺骸使人一瞻仰間或可使其生前之信仰因此而得持續也其事雖愚其志良苦中山遺命保存遺骸因之有購俄國玻璃棺之舉實則棺係俄國國家所贈係由俄駐華大使加拉罕電莫斯科起運繞道西伯利亞凡二十餘日而到京及抵京經醫生檢查認爲未適實用聞係氣候關係空氣壓力高低不同之故孫氏此舉外間頗有非議者謂以當代第一偉人不愛錢不要命能解脱一切而獨於此死後之骸骨乃戀戀若此不知中山遺囑中明明白革命尚未成功是其尙不忍遽死而迫於死神之來又無可違抗然其不忍遽死爲公非爲私也是其心坎中之不能無遺憾可知乃於無可奈何之中出於保存遺骸之一想冀黨徒之睹其遺容而興奮精神然則吾人對於此舉又何忍加以非議且自其黨之内部言之亘全國有黨員數十萬家迺自兩年以來分子複雜意見紛歧中山在日已以爲苦故中山誠不惜其尸後之軀剖心挖肝其亦有促内部團結之苦心歟民黨中人其亦何以深自策勵哉 
關於此事袁君履登於各路商界之追悼天會中曾有演説其言亦殊有理由大意謂中山先生一生無日無時不爲國家人民而犧牲即其彌留之際亦未嘗忘其犧牲之志解剖尸體保存遺骸一事人多議之實則中山先生所患者爲肝癌以醫藥界尙未發明對症之藥致使成爲絶症卒致不起然世間將不乏同病之人故中山先生特囑醫解剖保存以供醫學界之研究使後之人不致感受同等痛苦焉 
[譚譚譚] [  繡君]  
　　自譚浩明被剌事載報章後吾即得一標題曰譚譚譚以與譚無一面緣譚之事實邇來又罕見於報章不果譚譚死數日矣而譚被剌之原因以譚之僕供詞游移當局尙未廉得眞相姑不譚譚譚之軼事足風者 
譚爲龍州一船户耳其能與兵三十年者恃陸榮廷耳陸老弟兄有登瀛洲之數譚爲十八人之一陸一再失敗譚追隨無終日之閒違其亦異於世之炎而附寒而棄者矣此其足風者一 
陸爲岑西林所識拔譚因陸故亦時至西林邸天下得一知己可以不恨以恒情論感恩知己一陸足矣迺對於西林亦有知遇之感者意謂黄河九曲濫觴崑崙使無西林之擢陸則陸不能扶摇直上陸不能扶摇直上則吾亦一老船户耳尋流溯源譚之時至西林邸中蓋非無故矣此其足風者二 
吾獨惜譚之以剌船始竟以被剌終也然譚在近人中尙異於非之無舉剌之無刦者 
[滑稽游記（集影戲名）] [  楊藥聾]  
　　有（好哥哥）者挈其（六姊妹）乘（潛水艇）遨　　　　　　　　景　水落石出）艇不　行俄而（三劍客）至其一爲（俠盜魯賓漢）其一爲（俠盜查祿）其一則（無名英雄）也各戴（紅綠眼鏡）携（黑箱子）自稱（俠義好漢）認（好哥哥）等爲（亂世孤雛聲言（黑暗世界）（人心）叵測（梁上君子）觸目皆是我儕皆（虎口餘生）爲曹（苦兒弱女）孑身遠行有（誰）保護紗儕（情海熱客）也當護汝（好哥哥）喜曰是（墮艇巧緣）也命（六姊妹大跳舞）以娱（三劍客）少頃水漲艇行忽見一（怪影）有（可怕的紅光）衆皆失色（三劍客）齊聲曰母恐昔有（浮浪女）者自命爲（兒女英雄）已字人而又（賴婚）契其（弟弟）（周遊列國十八天（舟行過此值（情海風波）溺焉死後盜（月宫寳盒）得（離魂鏡）因在此作怪某姓（棄婦）偕（棄兒）過此亦曾受驚然卒無恙衆聞（三劍客）語色始霽未幾過情海入（醋海）波浪大作艇行數十里水勢澎湃（不堪回首）旋抵洛陽（劍客）飄然去（别後）（好哥哥）偕（六姊妹）入山游覧遇（採茶女）云是（羃面姻緣）導入一處屋舍儼然曰此（情女之天堂）也坐甫定有老婦奉茶相敬女又告曰此（慈母）也俄聞詬誶聲女又告曰此鄰家（母女爭龍）也又聞絲竹聲洋洋盈耳女又告曰此（情弦變音）也院中有珍禽一對狀甚奇異又女告曰此（水火鴦鴛）也方欲告别來一（奇女丐）高唱（蓮花落）自號曰（社會花）向（好哥哥）乞錢口稱（善惡昭彰）余（悔不當初）至於行乞（好哥哥）授以銀幣丐稱謝去云將入（虎穴取金）（爲父復仇）（好哥哥）奇其語率（六姊妹）尾之行途中丐語（好哥哥）曰君是（情中俠）我亦（多情種（願結（露水緣）希望（大團圓）（好哥哥）以其語甚褻置若罔聞復前行遇一（孝子）丐駡曰此（婦人之仇敵）也（孝子）弗與較俄抵一處美女幢幢往來恍似（神仙世界）丐告曰此（娘子軍）也以（斬龍遇仙）故有仙家氣象言次一男子迎面來匄操杖逐之曰（棒打薄情郎）遂奔而去（好哥哥）與（六姊妹）亦循原道返 
[俏皮話] [  光]  
　　飯桶紹興風俗每日三餐皆喫飯爲各省所僅見相傳三餐之習始自越王勾踐十年生聚未可厚非鄙人素健飯每日三餐每餐三碗從無加減自甲午負笈出門歷游燕趙齊楚其間南轅北馬僕僕風塵三十年未及旋里照目前計算已少喫一萬八百餐計三萬二千四百碗白米飯他日歸正首邱當與閻羅王細算飯帳也 
半死半活比年窮兵黜武同室操戈搜刮財賦專供武人揮霍人民處暴歛横征之下無從呼籲羣擬逃入隂間避此苛政不料因此惹起一般理財家注意條陳政府創辦棺材損殯宫捐墳墓捐每年約可收入一千萬元庽禁於征法至善也惟人民勢處兩難現在半死半活大有蘇味道模棱之態云 
[美人與英雄] [  劉淚鵑]  
　　美人爲天地靈秀品英雄爲塵世不祥物美人以裸體爲眞英雄以亂世爲貴 
美人淚珠英雄鐵血其珍貴殆無倫比 
美人以明鏡爲知己英雄以寳劍爲良伴 
美人愛慕英雄多係爲己身着想 
美人偶英雄爲世間这點綴品 
美人夭壽英雄亡命文士落魄三者同爲人世間不平事傷心事 
[餐櫻廡漫筆] [  憲風]  
　　曩歲影風閣讌集狂歌縱酒有號稱封王者下層併列方卓三（卓俗下增木）遞上而二而一一之上設王位焉指派左輔右弼各一人立中層之兩旁左監酒右傳爵爭王者拇戰三勝三登更勝則就王位負者面王立而半跪而跪而奉爵口稱臣某誠歡誠忭稽首頓首進爵於王願王萬盛右弼爲之傳達王受爵坐而飲焉或已就王位而負則起立更負遞降乃至跪而奉爵稱臣者有之（每負仍飲一小杯）四座爲之拊掌樂乃無藝不知人世有坎壈憂患也當年酒賤何妨醉今日時難不易狂讀韓冬郎詩能無感慨係之耶 
桂林城内稍東北舊有明朝靖江王邸規模閎闊其前爲正貢左東華門右西華門俗呼王城科舉之年以爲貢院院前右級降門石路左迤至東華門右至西華門形如人字更左右益寥廓積拉颯成邱阜同光已還桂城多火災有爲青烏家言者謂拉颯堆積如兩點並列在人字兩旁適成火字是爲咎徵某大吏然其説飭役夫事畚挶月牙池在獨秀峯下以拉颯塡平之蕪城賦云通池旣已夷有同嘅焉池上有五詠堂宋孫覽爲之記刻顔延之五君詠於内亦勝蹟不知尙存否矣 
附蕙風集外詞 
八聲甘州題許奏雲雲亭垂釣圖 
足平生青笠綠蓑衣披裘笑嚴光莽塵涯回首目迷蒼狗刧趕紅羊誰識直鈞心事磯斷古苔荒岸帻憑闌處一角殘陽瑪瑙坡名證取悄雲根拂拭遺恨滄桑更梅癯鶴怨金粉恁凄涼撼秋聲掛瓢無樹算釣游能得幾鷗鄉烟波路覓元眞子説與疏狂 
[破涕爲笑] [  劉恨我]  
　　小學生在書局裏購了一塊石板同那夥計道（喂這塊石板堅硬耐用嗎（夥計答道（自然摔在地上也不會碎）小學生聽了連忙向地下一摔乒乓一聲那石板碎作四五塊小學生立刻提起質問夥計道（我説的是摔在地上不碎不是説那石板不碎啊） 
[海上蜃樓（一六七）] [  釧影]  
　　第十八回青裙素服試譯萬言書粉膩脂香宏開半日校　　每天當時觀平拆信的當兒總是依着收信簿上登記的次序一封一封的拆先拆掛號信後拆平信趙升老是站在旁邊把一炳西式塗鎳的長剪刀先把信口剪開然後讓時觀平一封封看過要是裏面有郵政局匯票的十元便在簿子上寫上十元五元的便寫上五元有郵票的便寫上郵票多少此外各處訪員的來信一看封面便知道是訪員的信了懶得去拆他也就一古腦兒交給主筆房去了今天時觀平在拆信的當兒趙升手裏握着剪刀剪信一面却説韓先生不知有信來没有時觀平詫異道咦你怎麽知道韓先生一定不在上海要寄信來趙升道小人聽得説韓先生大前天夜裏上了太古碼頭的天津船走了只怕到了烟臺就有信來時觀平道韓先生上天津輪船走你怎麽知道那裏聽來的話趙升道小人聽得吳二在那裏講小人因此過去盤問他了他説韓先生關照不給館裏人知道也不許禀明二老爺所有没有説時觀平道旣然不給館裏人知道吳二又怎麽知道了呢趙升道那天是吳二送上船的時觀平道原來如此叫吳二來我問問他時觀平一問吳二吳二果然説出來了説是韓先生那天看好了大樣吩咐我把一隻皮包一條毯子送到太古輪船碼頭天津輪船上多分韓先生上天津去了時觀平道那末我們前天找尋韓先生你怎麽響也不一響吳二道韓先生臨開船時賞了小人兩塊錢吩咐回去不許告訴大家知道所以小人没説時觀平拆完了信便奔到主筆房來説道好了好了韓景琦有了着落了原來是吳二送他上太古碼頭的天津船去的當夜便開了韓景琦不許他回來告訴大家知道這東西竟也不説今天他們茶房洶裏在談論被趙升聽得了纔告訴了我我想景琦定是到北京去游玩一趟了大家想這話也是不差誰知又過了幾天韓景琦忽然從奉天寄了一封信回來説我已到了奉天了實因上海塵濁胸中悶損現方遨遊於白山黑水之間遊倦即便歸來前天動身時不告訴你們要叫你們猜不出我到那裏去罷了一個筋斗雲已經到了東三省來了至此大家方纔知道他的遊踪所在韓景琦這一游倒也游了有將及兩個月方纔回來却依舊的住在平報館内 
 
 

Page 13

 
 
1;第一萬八千七百十八號;中華民國十四年 西曆一千九百二十五年四月十二號
星期日 * *本埠新聞 
[總商會反對印刷附律等案]  
　　致陳交涉員公函總商會爲反對印刷附律及碼頭捐兩案特電段執政外交部陳交涉員表示意見致陳交涉員函云逕啓者上海公共租界工部局將於本年四月十五日召集納税西人常年大會據其宣佈議程則歷年人民所反對而因人數未足未能開議之印刷附律及加增碼頭捐案又將繼續提出查該附律規定大旨凡印刷或發行或主使印刷或主使發行任何報紙小册傳單小招貼以及載有公衆消息事項評論意見等紙類於印刷或發行之前未向工部局將姓名住址註册又印刷意在發行或散佈之紙類而未將印刷者姓名地址載明其上以及發行或散佈或相助發行散佈上述之紙類而未將印刷人之姓名地址載明者均得處以三百元以下之罰金或三個月以下之監禁各等語就租界性質言之華人之居此者除遵守界内必要之警察章程外仍受治於本國之法令其性質與各國人之僑居租界者仍受治於其各該國之法律正屬相同工部局所提此項附律其内容與現在各團體陳請撤廢之出版法不無幾分相似而網羅之廣泛處罰之苛酷較之出版法更非人民所能堪出版法第十一條對於信柬報告會章校規旅譜公啓議義奬劵憑證號單廣告照片等類之出版尙有例外不適用註册及載明印刷人姓名住址之程序而工部局所提附律則爲任何小册傳單小招貼等均須受此律之支配是則凡用機件複寫之紙類無一不須先受工部局之核准註册公衆之感受不便豈言詞所能擬議此窒礙者一出版法第十四條對於不禀請警署註册及未載明姓名住址之印刷吕祇處以五十元以下五元以上之罰金且被處罰者僅以發行人爲限而工部局所提附律非特罰金最高額定爲三百元並得科以三個月之監禁而振定應負罪責之人復有四種一爲發行人二爲散佈人三爲相助發行人四爲相助散佈人是則學校發一招考招貼商家發一減價傳單或事前未經註册或臨時未將印刷人姓名附載自校長店主以至分送傳單招貼之雇工均應受上述之懲罰詎非荆天棘地而何此窒礙者二又查工部局所提增加碼頭捐案有云關於洋涇浜土地章程第九欵抽收碼頭捐項下修正如次租界内之人將貨物經過海關或在碼頭上起缷貨物下船轉運均可抽捐此項捐數不得逾該貨關税百分之三等語按江海關碼頭捐向係由關帶徵撥充工部局市政經費按照貨價每百兩納捐一錢載明洋涇浜北首租界章程第九欵内改爲照所徵銀數抽收百分之三即係照貨價每百兩納捐一錢五分較之現制計增三倍年來商人在江海關繳納捐項每關税銀五兩須附繳浚浦捐一錢五分碼頭捐一錢負擔已重且向來碼頭捐計算標準係按貨價每百兩抽捐一錢雖約合關税所徵銀數百分之二惟以貨價稽徵標準必須貨價上騰捐項乃能增收若以關税所徵銀數爲標準則轉瞬裁釐加税以後進口貨税值百抽十二有半者碼頭捐依此計算（即現議百分之三比例）是現徵一錢之碼頭捐届時當增至三錢七分五釐故工部局一面加增捐率一面改訂計算標準實可謂雙管齊下而進口貨税碼頭捐則間接均由華商擔負者也工部局議加碼頭捐自爲擴充其歲入起見但碼頭捐旣以税收爲準是關税加旺碼頭捐亦隨之增多毫無疑義江海關最近税收較之民國七年以前不啻加增一倍本年工部局刋發年報亦稱去年雖有戰事而所收碼頭捐項仍有增進即此可爲工部局碼頭捐祗有增收並無短縮之明證其不應加重華商擔負昭然若揭以上兩案應請貴署迅予函知領團聲明不能承認理由請其轉勸工部局撤回前議萬一仍然開議竟予通過亦惟有轉報外交部向使團堅持否認請將此意向領團預爲聲明實紉公誼此致江蘇特派交涉員陳（致北京電略同） 
[書報業團體爲印刷附律政外部電]  
　　書報聯合會等四團體昨致北京電云北京外交部總次長鈞鑒上海公共租界工部局公報載稱四月十五日納税外人年會特别會議時該局又將提出印刷物附律該附律自民國九年起曾四次提出該會皆因不足法數未議今届重提意甚堅决或將通過查該局增提附律殊無根據民國十一年敝會等曾爲此事電呈鈞部蒙訓令滬特派交涉員向領團提出抗議此事關係主權一經通過華人義難遵守必起糾紛除就近懇請陳交涉員繼續抗議外仍求鈞部主持不勝迫切待命之至上海書報聯合會日報公會書業商會書業公所叩眞 
[印刷物附律要本不能成立之理由]  
　　四團體研究之結果本届四月十五日納税外人年會工部局又將提出印刷物附律於該會特别會議已載九六六號工部局公報此項印刷物附律即工部局曾於民國九年十年十一年十三年四次列入議程皆因特别會不足法數而未及付議者也本埠書業商會書業公所日報公會書報聯合會等四團體以此事關係重大特就法理及沿革上詳加研究認工部局無提出此項法案之權能已分别呈請外交部及特派江蘇交涉員嚴重抗議兹由該團體等發表其研究結果如下 
（一）查工部局印刷物附律之提出係根據洋涇浜章程第十一條之規定然細察該條原文亦僅規定工部局之董事爲利便其執行該章程之目的得除原有之附律外設立或修改之除此項設立或修改須經領事團北京公使團及納税人特别會議之通過方爲有效外所謂該章程之目的不外警察防衞築路衞生募債徵捐等等遍查該章程並無與印刷物有關之目的故工部局雖曰印刷物附律之提出係根據該章程第十一條其實仍是無中生有 
（二）洋涇浜章程産生於一八四五年當時並無章程之名不過爲上海道之公布迨一八四七年其全文仍不過寥寥二十四條至一八五四年因時勢所趨深感此二十四條條文不敷引用之苦始由英美法三國領事奉該三國公使諭將條文增訂此實爲洋涇浜章程具體之起始其後迭有增訂與修改然除一九○七年增訂第七條（丙）項開闢馬路買賣地皮雙方繳納貼費一事及一九一八年修改第九條將二三月納税會期改爲四月中舉行外所有迭次之增訂及修改均未經我國政府之核准一九○七年及一九一八年之增訂與修改雖曾取得我國政府之核准然當時我國政府或尙未知洋涇浜章程之所由來故始貿然許之由此以推洋涇浜章程自一八五四年以來除一九○七年及一九一八年之修改增訂章程兩事曾取得我國政府之核准外其他章程均未得我國政府之核准彰彰甚明旣未得我國政府之核准對於華人當然不能發生任何效力工部局强自依附該章程而提出之印刷物附律亦當然無發生效力之可言 
兹姑退一步言之該章程縱曾取得我國政府之核准換言之即工部局有權根據該章程以提出附律然按照第一節所述理由印刷物附律之提出實已逾越該章程所規定之範圍自應由本埠我國最高官廳向領事團提出聲明書聲明此案係軼出洋涇浜章程範圍之外即使經納税人特别會通過本署亦不承認對於華人亦不能發生效力果爾領事團方面對於此項問題當必愼重考慮倘領事團意見與我國當地官廳之意見符合則該案縱得通過亦必不能邀領事團之核准自屬不能施行萬一領事團之意見與我國官廳之意見相左則此案即使通過亦僅能作爲懸案留待將來解决蓋工部局對於該章程或附律之增加無論有任何議案之提出凡未得當地我國官廳之認可均不能對華人發生效力也此亦有事實可證當一八九九年推放租界時上海道曾有告示一紙附致葡總領事該告示中有（租界内關係華人之一切章程如未經當地中國官廳之認可不得發生效力）等語由此觀之則此項印刷物附律即使通過於納税人特别會且得領事團及北京公使團之核准而在中國官廳未加認可以前對於華人實絶對不生效力者也 
[孫公追悼會今日舉行]  
　　報到者已有六萬人全埠商界俱下半旗上海追悼孫公大會定今日在西門公共體育塲開會各事籌備均已就緒會場入口在體育場東側正門會客室内作辦事員辦公處壁間懸有唐少川章太炎等之輓聯再入内運動揚内於西南隅搭有長寛各一百六十尺之高篷篷内中設祭壇壇上中懸中山戎裝遺像上有横額綴（德音永垂）四字四週滿植石竹及白布球壁間櫬以赭褐色台前置鮮花數十盆四壁滿懸輓聯計有數千副之多兩側置有椅凳以便弔客休憩之用塲中東西兩亭中亦懸輓聯輓額甚多演講壇計爲兩個一在東首之亭中一在健身房内場之四週劃分若干區揷有各團體名字小旗使各團體得按支配地點休息不致紊亂今日到會之人目下已報到領去徽章者計有六萬餘人其餘今日臨時到會者尙不在内至秩序單則如前所擬上午十時起舉行公祭祭畢整隊游行會場内將附送孫氏遺像又商界方面今日决全體下半旗一天以誌哀思 
至於臨時職員推定如下（主祭）唐少川（主席）王芷颺方椒伯葉楚傖何世楨（司儀）張心撫李祖夔朱少屏陳世光（司爵）蔣伯器周佩箴（司花）黄宗漢徐寄塵（糾儀）李徵五但植之鍾紫垣袁履登沈卓吾沈儀彬舒蕙楨歐陽榮之高伯謙王一亭陳震東王壯飛查光佛張靜江（讀祭文）周霽光戚飯牛一招待）（外交界）陳世光等九人（軍警界）李徽五等五人（政紳界）王芷颺等十四人（學界）邵仲輝等十二人（新聞界）沈卓吾等四人（國民黨）周佩箴等三人（團體）黄少巖等六人（普通）陳陶遺等七十餘人孫哲生及宋慶齡夫人昨晚已由寗趕到將於今日與會 
又該會籌備處委員昨日下午三時在場内開會到者有周佩箴但燾李徽五邵仲輝葉楚傖何世楨等三十餘人由張心撫報告各案如下（一）演講員報名者已有三十一人（二）演講每人至多以十分鐘爲度（三）各團體追悼會籌備處推出韓覺民爲主席（四）童子軍會函復允派三百人到場維持秩序（五）各團體通過租界法租界允於不阻碍交通之範圍内自由通行英租界則須函報各就近分捕房以便保護（六）陳炳謙認欵五百元總商會認百元張宗昌千元李徽五千元電料處百元（七）張宗昌届時將親到與祭 
[孫中山夫人與孫哲生昨晚抵滬]  
　　孫中山之夫人及孫哲生等在寗察視墳墓畢於昨日下午二時三十分乘坐專車由寗啓程直駛來滬專車計掛花車一輛頭等臥車及頭等餐車各一輛三等車一輛行李車一輛當出發時由駐寗大陸報記者羅維思拍電通知滬上民黨要人唐紹儀君至站迎慰者有中國國民黨上海市第一區第一分部及第四區分部國民黨總部全國國民同志會上海大學商界聯合會等齊集在第四號月台迎候及專車抵滬時已九點十分孫夫人當即下車與迎慰各團體略事道謝後由駐站衞隊及路警導出大門旋乘汽車赴南京路東亞旅館云 
[楊砥中在寗興輪被擊殞命續誌]  
　　楊尸體前晚已棺殮出醫院東南通信社云駐閩海軍陸戰隊第一三混成旅長楊砥中九日晚在海格路紅十字會醫院因傷斃命後其遺體於前日由楊氏在滬友人及其隨員等前往醫院料理當即購就棺柩一具價值六百元於下午在醫院成殮一切從豐殮畢於前日傍晚抬出醫院暫厝擬俟楊氏之弟等來滬後再討論身後辦法據紅十字會醫院人員云揚氏身體雖甚强壯但受傷後因由他醫院移至該院離中彈時間已久是以無法挽救楊氏爲福建人年在三十左右與前海軍總司令杜錫珪私人交誼頗厚是日中彈後杜錫珪聞訊曾電海軍司令部囑速送醫院醫治司令部先送南海軍醫院因該院無法救治又改送海格路紅十字會醫院至楊氏被剌原因因兇手兔脱至今尚不能明瞭惟楊氏在閩省厦門一帶勢力頗厚閩粤軍界領袖頗多連絡該氏者故此次被擊外問傳説謂其中有政治關係但眞相如何此時殊難斷定又有知楊氏者謂該氏初職務甚微末近四年中始漸升騰在閩聲勢煊赫此次過滬甚爲謹愼被擊之日寗興輪本定下午二時起椗楊氏至一時三刻始往不料仍爲人所害云 
[譚浩明被剌案昨訊]  
　　醫院檢驗凶手並無神經病譚浩明被僕人黄永福行剌殞命尙未得案情眞相兹聞凶手自送廣慈醫院療治傷口已愈惟譚宅方面因屢詰黄因何行剌黄言語支吾如非神經病即屬案情可疑曾請醫院醫生將凶手檢驗一次全部神經系并無損病之處故一俟完全復原即解送公堂研訊以期水落石出云 
[總商會對於設軍法審判處之覆函]  
　　俟商市政督辦再行辦理淞滬警察廳擬設淞滬軍法審判處曾函致上海總商會請恊助進行已誌本報兹悉該廳作日已接商會復函以此種設置無先例可援外人能否信任頗有研究餘地主商諸淞滬市政督辦後再行辦理云 
[總商商催還借欵之財廳覆電]  
　　本埠總商會因前代財政廳向銀錢業所借之十三萬元言明以吳江等七縣忙漕作抵現逾期未還曾函請財政廳設法歸還兹接財廳復電謂已飭各縣趕速解還矣 
[錢業公會改推監收税欵代表]  
　　上海錢業公便徇總商會之請爲維持蘇省公債信用起見曾派王伯壎君爲該公會南市税所監收代表現因王君有事不克前往故又改推張承伯君爲代表以便實行監收昨已秉此意旨分函總商會等查照矣 
[發行輔幣劵之總商會意見]  
　　致銀錢兩公會函上海總商會昨爲輔幣問題致函銀錢兩公會云逕啓者案查銀輔幣一項自民國十年間粤省大批鼓鑄源源輸入以後其成色旣較低次而額數又無限制遂致此項毫洋充斥市場物價爲之騰踊良毫因而絶跡凡此弊害有目共覩無待贅述言禁鑄則外重内輕萬非政府今日權力所及言禁運則民國十一年一月間早有通令而好人密運伎倆日出不窮三四年來毫無寸效言拒用財零星找兑替代無從抑且迎此拒彼在人民旣辨别爲難在牟利者更可改頭換面時欲另起爐灶别鑄替代之輔幣如果成色較現行者爲高則旋鑄出而旋銷燬去年浙省所鑄單毫其成色爲銀六五銅三五市上且無一流行者其明徵也如果所鑄者成色較低或與現時粤毫一律而用十進無限兑換之制以維其法定之價格若輩一見此項新毫信用旣高價值遠在現時粤毫之上必又紛紛仿鑄潛行輸入以牟厚利不數月而此項新幣必又隨之墮落蓋以今日之政局而欲恃一隅之心思才力將輔幣澈底改革實屬支左右絀窮於應付物窮則變於是時彦又有發行輔幣劵十進無限制兑換以大洋充準備之議此種辦法在吾國收回青島時已辦有先例有成績而無流弊似足爲今日懷疑者參考之佐證此制一行則前述種種糾紛可以迎刃而解故爲幣制全局言此舉雖尙非治本計畫而爲救濟目前計舍此似别無適當辦法惟敝會之意此項輔幣劵如能由中交兩行發行并以銀錢兩公會及地方各法團任隨時檢查之責所有準備金酌提半數由兩公會分任保管則發行一機關而監督又一機關似較時彦所議以銀錢兩公會當發行之任者似更足以昭大信兹事體大討論不厭求詳應請貴公會及錢業（銀行）公會先行各自開會研究如果大體贊成再行擇日同蒞敝會開一聯席會議解决一切謹希卓裁惠復云云 
[法租界商聯會反對發行輔幣劵]  
　　法租界商業聯合會見前日報載上海總商會覆寗波總商會函有主張發行輔幣劵爲解决銀毫糾紛之策會員頗多懷疑恐該輔幣劵一旦實行流弊滋多特集衆討論兹錄其所持反對意見如下（一）輔幣劵恐更多作爲也自銀輔幣充斥以來混亂已達極點然尙屬銀質硬幣祗以成色關係致啓私鑄之潮遂成今日現狀若易以紙幣成本旣輕作僞自必更甚此紙輔幣之不可行者一也（二）輔幣劵恐不能耐用也雖大銀元五元十元鈔票同是紙質使用稱便然鈔票係成元以上整數而輔幣俄屬零數出入較煩破碎自易不若硬幣經久耐用此紙輔幣劵之不可行者二也（三）輔幣劵恐於手續上亦多不便也在成元整數鈔票檢點已覺其煩若更益以多數輔幣劵且須察視眞僞更須計點成數如單毫每元十餘紙每百元千餘紙手續旣繁差錯自多不若硬幣易於計數此紙輔幣之不可行者三也 
[總商會徵求全國商聯會提案]  
　　總商會昨分函各會董云逕啓者本届大會移在京師舉行與會人員於陽曆四月十日在京師齊集二十日正式開會除推代表外自應預備提案專函奉達貴會董如有提議事項即希迅賜將議案尅日擲交以便提出討論無任企盼 
[兵工廠機器材料估價之昨訊]  
　　陸軍部滬廠監理委員長宋玉珍君聘定英商魯意師摩洋行估計機器材料後該洋行曾派員赴廠視察一週結果以對於各種機器决由洋工程師親往估計其他材料擬分鋼鐵與五金兩種各請專門業此者赴廠實地審查再以市價核算而定價格云 
[關於蘇省爭兵工廠價之文電]  
　　執政府秘書廳覆盧韓電南京盧督辦韓省長鑒統密江電悉查前准韓省長敬電稱高昌龍華兩廠仍乞主持全部畀蘇又廠内機器材料書籍等准蘇省派員會同辦理等語當經函達財部核辦去後兹准復稱此案前經議决准提三成彌補蘇省虧累似已兼籌并顧自應仍照原議辦理等因至敬電所稱廠内機器材料書籍准由蘇省派員會同辦理并此次來電請將書籍板片撥歸江蘇圖書館保存各節已函陸部核辦矣奉諭特達執政府秘書廳庚印 
蘇州公團上韓國鈞代電南京韓兼督辦鈞鑒上海製造龍華兩廠創自蘇欵已由鈞座電請執政全部畀蘇所有房屋基地及一切機件變價之後當然全歸蘇省分派而尤應就被災墊欵最重最多之區首先指撥溯自上年秋冬以迄今春吳縣迭被兵禍奉令代籌軍警一切餉項總計數達百萬官廳均有案可稽凡敎育慈善公益農商各團體無不竭盡財力分别借墊羅掘俱空地方應辦事業受此影響至陷於停頓之境者已逾半年現在時局已平百廢待舉亟應請求撥還前欵但漕糧税收各欵指抵已盡不敷尙鉅惟有請在前項廠屋基地變價吳縣應得若干派欵内儘先歸還俾免破産夙仰鈞座軫念民生痌瘝在抱伏乞鑒核准予先爲備案一俟變價之後即予如數撥還俾謀休養而恢元氣地方幸甚除電請執政外謹此電呈不勝屏營待命之至吳縣議事會蘇州總商會吳縣敎育會吳縣農會吳縣紅十字分會仝叩冬 
[駐太陽廟補充旅昨日開拔]  
　　駐紥閘北太陽廟第一軍補充旅原定前日開拔嗣因該軍駐紥寳山羅店之補充旅亦於前昨開拔以致車輛缺乏不敷裝運故改昨日二時開赴寗垣轉車至徐駐防 
[孟昭月等過滬返甬]  
　　寗台鎭守使孟昭月鎭海砲台司令張伯岐前赴杭謁孫參與重要會議事畢於前晚由杭來滬即塔輪返甬 
 
 

Page 14

 
 
1;第一萬八千七百十八號;中華民國十四年 西曆一千九百二十五年四月十二號
星期日 * *[太湖流域自治會籌備會紀]  
　　太湖流域聯合自治會於昨日（十一）下午四時假淞滬市政協會開籌備會常會到陶仭千洪蘭祥華藝三黄敬垣謝利恒等當經議决二案如下（一）推洪蘭祥擬稿致電盧宣撫使孫督辦張軍長催請將蘇常松鎭各屬駐兵一律撤净（二）提議組織江浙聯合永久和平會議决建議甚是惟於本會名義上似有抵觸應將該案暫行保留兹將該會昨日發出之電文錄下南京盧宣撫使杭州孫督辦上海張軍長鈞鑒敝會前以春熟蠶桑轉瞬將届戰事縱云結束而太湖流域尙多駐兵公推各代表蝁謁鈞座請撤駐兵已荷允行人民額手相慶兹查蘇松常鎭等各屬駐兵尙未撤退净盡人民尙滋疑慮農工商業各形停頓用特重申前請懇將各該屬駐兵從速一律撤净以安民生而維各業翹企待命太湖流域自治聯合會叩 
[青浦續推特别市代表]  
　　已提出加入理由書青浦各公團運動加入淞滬特别市前經推定汪承寛黄慶瀾爲出席代表昨由續推葉袖東倪祝華曹祖參莊有圻四人列席已草就加入理由書擬下次籌備會開會時提出取决云 
[烟酒署與英美烟公司新訂捐税章程（續）前後文件一覽]  
　　烟酒署取消特税理由書查各省舉辦捲烟特税一事糾紛數載迄未解决疊經英美兩使提出抗議應付極感困難此事於京省兩方至有關係本署職司所在知之較詳兹將此税未便舉辦緣由及代籌抵補辦法覼縷言之（一）條約之牴觸查各省舉辦此税所定税名有營業税與銷場税二種其稱爲營業税者因紙烟捐章程有除外之聲明其稱爲銷場税者因馬凱條約有可徵之規定遂謂條約無關外人不得干涉片面理由似亦充足而一細加研求眞諦實不如是緣營業税屬於行爲税性質課税目的在於此種行爲税率標準在於業務之大小此爲税法上之定理絲毫不容假借今之特税皆係按貨稽徵值百抽幾性質截然不同豈能兩相牽混至於銷場税則馬凱條約第八節内載中國旣裁撤釐捐内地土貨釐金進欵之所失須設法彌補可任便向不出洋之土貨徵一銷場税等語是此項銷場税專爲抵補釐金之損失其前提所在即以各省裁釐爲惟一之條件在裁釐未實行之前恐無舉辦之可能此外吸户捐一種名謂取諸吸户實係對貨抽收外人仍有所籍口此就條約言有所未便者一也（二）中央之損失原訂之紙烟章程各公司運銷之烟除完納出廠捐及二五捐外其他内地税釐不再徵收自特税辦理之後各公司輒根據原章凡各省所收之欵悉在二五捐内抵繳因之原有之捐遂乃扣抵無餘名爲徵之商人實則取諸中央然使此項漏巵失之中央者仍復歸諸地方則楚弓楚得尙有何言而詳爲查核事實又不盡然蓋各省辦理此税大都急於籌欵所有印花均係折扣出售甚有减至四五成者在各省不惜曲爲遷就藉以招徠而公司則持向滬局按照票四十足扣抵於是中央所受之損失並非完全爲地方所得其結果適爲商人開一例外財源天下不經濟之事恐無過於此者矣夫以中央現時財政困難已達點向所恃之關鹽兩項近亦成爲强弩之末惟此項烟捐爲目前最良税源大可期其發展乃以特税之故致令日漸枯竭揆諸本固枝榮之義即使地方所得足補中央所失亦應並顧兼籌俾得有所抱注矧所得尙不及所失者乎此就損失方面言有所未便者二也（三）經費之虚糜查外省舉辦此税其初皆視爲莫大利源然徵之浙蘇已事則所得結果較諸懸擬之數相差甚鉅查浙省自民國十二年三月間開辦起至十三年一月止共收印花票面洋一百六十九萬五千餘元而扣抵及酬佣奬金曁經費等項共支用一百二十餘萬元收支相抵僅得四十餘萬元律以原擬之數尙不及五分之一其他蘇省方面則因商人反抗擾擾數日不特無成效之可言即經費亦無從取給此爲蘇浙兩省辦理特税之經過實在情形蓋此項務手續至煩關於稽徵檢查等事在在需人設立機關印製印照所費甚鉅倘由中央辦理則居簡駁繁此項經費每年至少可省三數百萬元以上此就經費方面言有所未便者三也綜此三端特税之得不償失已彰彰明矣惟目前各省財政亦屬同一困難取消之後自應另籌抵補之方藉資挹注前此本署曾擬以加税問題爲解决此案方法嗣因事中輟未克實行邇來仿辦之省日見其多而英美兩使抗議之書更復紛至沓來倘長此糾紛勢將發生重大之障碍各省舉辦此税之由無非爲籌欵起見倘有代籌之方當無舉辦之必要缘本斯意根據前議由署與該公司代表繼續磋商於原有二一捐外另納保護捐一道其捐率倍於二五即百分之五將來每月按該公司紙菸銷售各該省數目撥給即以此項捐欵爲各省特税之抵補並於原訂聲明書續補四條以資遵守幾經曲折始底於成在各省旣可不勞而獲所省經費業已不貲而中央原有之捐藉以保存外交久懸之案亦因之解决一舉數善似無逾此且原訂之聲明書因有商埠免捐之規定該公司運銷之菸凡屬租界口岸商埠地方均有免捐之列此項捐失爲數至鉅經再三交涉已據該公司代表面允俟各省特税完全取消後一律照貼印花對於前項漏巵亦足以資補救於捐務前途實不無裨益説者或謂續補之條仍由協定將漸啓外人干政之嫌新增之率亦屬甚微遠不及各省所徵之數以兹詰責自表面觀之不無片面理由然我國税權之有所限制其主因在於條約之束縛歷時已久救濟之方惟有努力從改正條約上着手在未經改正之前非與恊商難期有效此蓋事實上之困難亦本署所深爲太息者也至所增之捐數僅百五律以各省現徵之率相差誠屬懸殊然税率以收數爲比例故欲論税率之輕重須以收數多寡爲衡各省特税所得之效如前所述其名不符實似已無可諱言矧以公同扣抵之故凡號稱特税所得者不過將中央之欵移轉於地方於商人並無關涉是則加以嚴格之解釋税率二字實際上已失其根據孰輕孰重更無待於費辭矣且此次加捐之後將來關税會議奢侈品尙有再加百五其營業牌照兩税亦皆在除外之列即使現時停辦撥補之欵或有不敷而挹彼注兹伸縮之間儘有餘地又何不稍緩須臾貽人以口實乎總之此案發生以來已歷數載地方所得無幾中央損失至鉅加以目前外人之責言將來關税之會議在在均有妨碍爲顧全内外財政計爲解除國際糾紛計不得不籌一解决方法惟中關對外必通力合作方能有濟此次所得之結果固不敢謂圓滿無遺第以事例相沿諸多牽掣强其就範旣不可能自不如權利害之重輕爲取舍之標準得寸得尺似亦不無小補可言此則區區苦衷堪期共諒者也所祈本互助之精神爲充分之諒解俾兹懸案得以及時解决將中央地方同受其賜固不獨本署蒙其庥已也（完） 
[縣商會選出正副會長]  
　　顧馨一朱吟江當選上海縣商會於昨日下午二時舉行新會董互選正副會長會到者會董聞蘭亭姚伯棠陳良玉（由聞蘭亭代表）朱吟江（由陸崧候代表）陸伯鴻莫子經王伯墳陸崧侯張樂君王一亭馬驥良姚慕蓮葉惠鈞姚紫若傅佐衡葉鴻英等上海縣李知事到塲監視各董先舉行改選正會長投票未幾開匭揭曉計共十五票顧馨一十四票聞蘭亭一票以顧馨一當選爲正會長次又舉行改選副會長投票揭曉後朱吟江九票沈潤挹六票以朱吟江當選爲副會長 
[閘北舉行市選之昨聞]  
　　閘北市選委員徐乾麟王彬彦爲市選定期開票昨日呈報上寳兩縣知事請派員蒞塲監督呈云呈爲市選投票開票懇請派員監督仰祈鑒核事竊懋等籌辦閘北市選業將調查告竣宣示日期定期開票均經呈報在案兹查市選投票定於四月十八日自上午八時起至下午六時止開票定於十九日自上午八時始開匭檢票其塲所均在閘北大統路慈善團内惟届時恐人多擁擠就在團内分設三處投票以維秩序理合具文呈诅鈞署派員届時蒞所監督實爲公便 
[縣聯會力爭蘇鹽加價]  
　　江蘇縣議會聯合會因蘇鹽加價昨特電北京鹽務署文云北京鹽務署總裁鈞鑒江蘇蘇松常鎭太舊五府州鹽務向歸松江運副管轄近浙江孫督辦派秦中行接任擬再增加蘇屬食鹽價格查蘇五屬均係江蘇轄境鹽斤早已加價刦後災黎何堪再事横徵務祈鈞座顧念民食迅予制止以恤民艱而杜干涉蘇民幸甚江蘇縣議會聯合會叩眞印 
[米糧公會對米石特捐之表示]  
　　滬北經售米糧公會昨爲淞滬徵收米石特捐問題召集臨時緊急會議到會長范和笙祝厚甫蔣石稚會董朱安生陳松帆華殿卿朱子明陸錫祥龔鴻逵祝寳玉陳鶴良等二十餘人公决（一）推定范祝蔣三會長今日赴仁榖堂列席（二）致函上海總商會請集議援助轉陳盧宣撫使韓省長請予打銷附錄原函如下逕啓者報載江蘇曾財政廳長以省庫支絀呈准抽收淞滬米石特捐藉維省防警備及淞滬區域内應支警餉籌備市政等用費並以不徵輪運客埠秈米爲博收體恤貧民之名始無論輪運秈米非内地範圍到即轉口不能微收而南人不食秈米貧者詎能異其口腹祇就其徵捐而論實無充分理由查淞滬兩經戰禍商業凋敝司民牧者應如何安撫休養豈可重捐疊税苦此刦遺上年軍費支絀將徵米石特捐嗣經滬團體陳述民困請求取銷時在江浙初戰迴非今日瘡痍未復者可比當局者方以裁兵節費解除民困相號召似此疊床架屋寗非變本加厲目下特捐尙未實行米價已見大漲强徵之後米客對淞滬區内必裹足不前現值暮春後此青黄不接到源更屬可慮並查徵收米石特捐章程第四條謂以一年爲期如一年内籌有的欵補抵即行停止云云例以時局恐十年二十年亦無補抵之法非特無停止之時行見其繼續增捐也總之現當局視淞滬區内如金窟淞滬人民如肉砧予取予求任其殘食而不足敝會在米言米不能聽其剥腹緘默不言果强力實行固屬無法抵抗竊以食爲民天影響百業貴會領袖羣商情形洞悉用特函請貴會集議援助轉陳盧宣撫使韓省長一言九鼎或可打銷則米商民食兩皆幸甚 
此致上海總商會滬北經售米糧公會啓 
[災振附税期滿停征之函知]  
　　上海縣商會昨接南京總商會公函云逕啓者案查敝會前於效日電請北京府部處准將災振附税期滿撤銷一案業奉内務部電復即經照錄轉知貴會並分行各會在案兹奉財政部電復内開效代電悉查附加振捐一案照上年閣議議决辦法以六個月至一年爲度現届六個月期滿業經閣議議决停止征收由部通行遵照辦理矣合電知照財政部支等因奉此除分函知照外合再錄行貴會即希查照可也此佈敬請公安 
[張作霖派員運糧來蘇放賑]  
　　張作霖前以直省被災特設鎭威軍賑務處派閻澤溥督辦其事並自捐巨數私財購買大宗糧衣運赴災地陸續發放閻督辦又親蒞災區察看直省人民頗受實惠駐滬各慈善團曁各縣兵災會以蘇省迭遭兵燹災區彌廣紛紛電請閻督辦設法分糧賑濟經閻督辦轉陳張氏並竭力吹嘘兹聞張氏已核准舉行業經籌設鎭威軍江蘇賑務處派定王家楨爲處長黄家本爲副處長並擬欵二百萬元不日購糧南運以振災黎云 
[閩學生會電復學生受傷詳情]  
　　昨日旅滬福建同鄉會接福州學生聯合會復電云旅滬福建同鄉會沈會長鑒來電敬悉師範學生李孔昭頭部被剌極危三山閩江商業女師華僑二中揭光格致蠶業各職等校計傷七十餘人昨日已將被傷者送法庭請驗一面撮影留證後又游行市上爲軍隊所阻中途折回前電因事出倉卒致與事實微有不同比間已派代表赴滬請援福建學生聯合會叩庚 
[豫省匪拘敎士已釋放]  
　　大晚報云河南沈邱近爲匪占據政府軍圍攻不輟匪衆揚言如政府軍不退擬將城内杜金森敎士夫婦殺死昨本埠中國内地敎會接有消息謂杜氏夫婦及敎會各職員均由匪衆釋放其釋放之條件未悉大約必由胡景翼與匪衆接洽所致 
[閘北查獲私鑄銀圓案]  
　　昨晨七時淞滬警察所五區總署探警葛慶生沈松雲查得閘北中興路陸家宅八八五號門牌有海門人童石琪及夥友上海人朱全林私鑄銀元爰即前往查抄童石琪已聞風逃匿當將其母童陳氏朱全林拘獲並沙出印板四個鉛洋一元鉛雙毫十二枚一併帶入警署經卜署長鞫訊傳令跴緝要犯童石琪到案核辦 
[奉軍手機關槍隊附自擊斃命]  
　　奉軍第一軍手機關槍隊隊附午福慶前日在閘北香山路用手槍自擊斃命昨午由吉一圖地保李順寳投上海地方廳報稱查牛福慶自擊受傷頗重不及醫治至香山路時業因傷重斃命檢其身畔有張軍長所給委任狀一紙上書機關手槍隊第一隊隊附牛福慶字樣此外還有炸彈二枚小刀一把駁壳手槍一支又奉天境内當票一紙吉林省錢票一紙其時有第一軍副官楊清彩到塲證明謂牛福慶係醉後肇衅所有各物由楊副官一併帶去牛之屍體尙在該處爲此報請相驗嗣經代理郭檢察長委派王檢察官等前往檢驗 
[駐巴西夏公使回國明日即須晋京]  
　　我國派駐巴西公使夏貽霆偕隨員劉姓等回國曾經電請外交部電飭滬交涉員轉致江海關税務司免驗行李等情已誌前報兹悉夏公使等已於日前乘郵船抵滬因有要公急須北上曾經電請外交部咨請交通部轉飭滬寗津浦兩路預備車輛兹已接洽就緒定於下星期一晋京云 
[美人携帶軍火交保候訊]  
　　美人復勒氏前因酒後携帶手槍子彈一百十四粒被捕房察出拘獲在案於九日解美公堂經質訊後判交美金五十元保出俟擇日自投高級美公堂審訊 
[法水手私携軍火之發落]  
　　法人某在法郵船盎格司充當水手前因私携手槍五支子彈四百三十四粒在匯山黄浦碼頭被巡捕拘獲在案九日解法公堂審訊判交該船船主俟船抵法國馬賽再行起訴審究至軍火一項則悉數收没云 
[江灣鎭越貨傷人案續聞]  
　　江灣鎭協大公米店被刦案已誌十日本報昨據江灣鄉公所函告此案經過再誌於下江灣香花橋南協大公米號於本月八日（即舊曆三月十六日）晚八時許忽來盜匪六七人各執兇器四人破門而入餘人在外把風生當經事主家人報告江灣保衞支團即由團長張元升團員金叔濤王叔香張又元談達康及全體目丁四出兜拿於西鎭葛家塲地方拿獲盜匪戴近曹（又名老四）郭呈祥龐兆祥等三名並起獲軍衣軍帽烟槍烟膏等多件當將該盜匪等匪等帶團研訊供詞支吾即傳事主周杏生之妻張氏並其學徒先後隔别指認確係在場共同行刦盜匪乃由團部備文連同盜匪及起獲物品呈解寳山縣公署嚴辦矣至前報所載獲盜時起獲手槍三枝剌刀一柄及現洋鈔票等則非事實云云 
[烟兑業維持會大會展期]  
　　上海烟兑業維持會昨日下午三時開調查幹事文際聯席會到三十餘人裘盛餘主席首先發言略謂今日到會人數不足應改期再開大會經議决下禮拜日（即隂曆本月二十七日）再開大會惟價目單准定明日（十二）派專員分發以期劃一市價議畢散會 
[徽寗同鄉會紀念會紀]  
　　同時並舉行徵求會開幕禮徽寗旅滬同鄉會昨日下午二時假座西藏路寗波同鄉會開二週紀念大會同時並舉行第三次徽求大會開幕禮到會會員七百餘人由李振亞主席首致開幕詞次總務主任曹志功報告兩年來經過情形並謂本會應興應舉之事正復不少如醫院如學校如圖書館以及平民工廠長途汽車等均爲吾旅滬同鄉之所關心而急圖實現者但言之匪艱行之維艱欲促各種事業之實現全賴羣衆之匡勸此本會發起第三届徵求會之微旨也切望諸同鄉之聯袂偕來云云次會員汪禹臣胡佩如等演説大都希望各同鄉本愛護桑梓之義努力合作得以鞏固同鄉會之基礎云云演説畢全體攝影以留紀念末舉行餘興如下（一）培立游藝團藝術（二）童子團柔術（三）明月會音樂（四）顧月貞顧月榮女士雙簧（五）劉百川國技（六）余魯卿八段錦（七）張國良幻術（八）勤業女師跳舞（九）張敏蓀女士火棍（十）嚴公上崑曲（十一）新劇利義鑑至七時餘始散會附錄該會第三次徵求大會職員如下一名譽總隊長）余魯卿（總隊長）汪蟾氣（總參謀）朱靜安（總隊參謀吕篙漁汪禹丞鄭介誠李振亞（分隊長）黄禹鼎汪敬庭路文彬黄憐生程友文曹志功朱其光吳介眉葉松庭洪鑑庭汪履安王琢芝方敏甫邵亦羣汪醒齋詹銘珊汪禮齋汪俊臣曹次瑾胡佩如施維垣邵念祖汪維英俞紫標程用六姚子惠黄温如畢立信胡芾之龍兆鴻 
[江淮公所董事會開會紀]  
　　昨日下午三時江淮公所開董事會劉錦山主席首由主席報告開會宗旨略謂公所爲慈善事業亟宜振著進行以期澤及白骨兹各項議案應請衆討論（一）訂購骨罎案議决由公所致函丁山訂購一千隻（二）討論請領常年護照案議决公推韋伯成赶省署請領（三）催柩回籍案公决過期棺柩由公所一律運回原籍葬埋塜地（四）整頓寄柩費案公所向有寄柩請人擔認寄費竟至不繳之事實公决以後寄柩時須先繳寄費不許運柩施材不在此例（五）翻造老丙舍案公决摧定劉錦山王保棧韋伯成張瑞記等往所他查勘即請按師繪就圖様再行召人投標預造瓦屋二十間經費問題再行開會籌集議畢散會 
[漕河涇鄉議會請縣勒繳捐欵]  
　　漕河涇鄉議事會爲龍華保衞團違法收捐勒令繳出撥充地方公益之用昨呈報縣長文云竊奉鈞署指令第一三五號内開呈及議案均悉龍華徵收車攤各捐事前未經呈案核准率行徵收已屬不合現據王左平以勒捐呈控到署已令行警察所飭區勒令停止仰即知照此令等因奉此查敝鄉議事會議决徵收龍華車攤各捐一案實因鑒於本鄉公欵向極支絀戰事以後各項收入益形减少爲維持現狀起見設法開源良非得已祇因未奉鈞署令准故未移知鄉董執行乃龍華保衞團率行徵收非法已極不特王左平之以勒捐呈控即敝鄉議事會亦擬提出質問者也幸蒙縣長明察業已勒令停止而該團所收之非法捐欵擬請縣長勒令繳出撥歸鄉公所以充地方公益之用庶不致以非法之欵爲非法之人作非法之用所有龍華保衞團率收車攤各捐與議事會議案無關理合聲明並請勒令如數繳出撥充地方公益之用是否有當仰祈鑒核施行實爲公便云 
[海關副税務司請假回國]  
　　南市江海常關副税務司巴士德君現因請假回國訂於四月十六日起程滬南商輪公會商船會館本商會館沙船公會上海縣商會等各團體等特公製　盾一座昨日上午由各代表恭送到關巴君謙遜再三始行收受並共同攝影以留紀念 
[四區警署函請掃除垃圾]  
　　四區寗署長昨日致函滬北工巡捐局略云頃奉常廳長訓令據稽查員呈報閘北新民路禎祥里一帶垃圾滿地臭氣薰天刻下天時漸暖若不認眞取締勢必釀成疫症應請貴局長嚴飭衞生科清道員責令清道夫役每日掃除俾重公安云云 
[爲范志翔募集卹金之通告]  
　　前法捕房范志翔因公殞命身後蕭條南陽橋商業聯合會及織襪同業會深爲矜憐特於日前代發通告募集優金以資撫卹兹錄其通告書如下 
敬啟者此次法捕房偵探范志翔君爲捕盜殞命凡我商民同聲哀悼惟范君身後蕭條家庭生活非常困苦遺下一子一女年甚幼稚其妻至襪廠作工度日爲我同人所素知范君身故後懷痛欲絶誓願守寡扶養子女而法捕房總巡以范君臨難不避見義勇爲爲公犧牲頗爲惋惜特允照范君在職時之薪水補助十六年敎養其子女長成而捕房同人亦有相當之經費募集表示互助之心意藉以鼓勵尤使辦公人員之努力際此盜匪横行商店被刦者時有發現實有防不勝防之感諺云重賞之下必有勇夫而范君志翔之捐軀實　代我羣商犧牲范君雖死其勇敢之精神猶存足爲辦公人員之模範至我商民亦應有相當之表示本會經常會議决由商民之心意已盡此項捐欵由本會出正式收據爲憑俟彚齊總數送交法捕房轉送其家屬具領素仰寳號執事熱心公益慷慨爲懷此舉當必樂予贊助也爲此略述理由佈告羣衆敬希公鑒南陽橋商業聯合會上海織襪同業　合會同啓 
[滬西發生日人擱路調戲婦女案]  
　　中國新聞社云滬西憶定盤路白利南路轉角於十日夜十一時三十分有王倪氏陳王氏陳林秀婦女三人自楊姓戚家喜宴歸家行經該處突來日人三名攔路調笑婦等狂呼救命由陸咸夫馬善楚聞聲援救該日人復將陸咸夫毆傷甚重馬當狂吹警笛滬西第六區聞警即由顧署長令派巡宫姜春崧李警前往同時靜安寺捕房亦派捕前來協捕姜巡官當獲日人波多江健兒一名餘二名一名久米野武夫一名太田六三爲靜安寺捕房拘留原告婦女三人及證人陸咸夫馬善楚姜春崧帶署訊問一過至波多江健兒則由姜春崧解送日本領事署懲辦 
[尙有本埠新聞轉入後頁]  
 
 

Page 15

 
 
1;第一萬八千七百十八號;中華民國十四年 西曆一千九百二十五年四月十二號
星期日 * *本埠新聞二 
[昨日江灣賽馬之成績]  
　　第一次跳浜頭馬勝四乘二馬勝一乘半馬名騎師重磅獨嬴馬位 
（一）阿巧ＡＲＣＨＥＲ利一五五一六六五七○ 
（二）色得令登ＳＥＬＴＲＩＮＧＴＯＮ海馬惟去一四九五○一五一 
（三）地海利埃ＴＨＥＨＡＲＲＩＥＲ白羅鈿一五五九○二一七二四 
共十二匹馬起步總共三二八三四四一五 
（獨嬴）六十一元八角（馬位）（一）十二元七角（二）十四元（三）六元六角 
第二次一哩四分之一頭馬勝三乘二馬勝一乘半（時間）二分四十秒二線 
馬名騎師重磅獨嬴馬位 
（一）必卡龍ＰＩＣＡＲＯＯＮ亨達生一四四二一八三六○ 
（二）胎拉矮司ＴＥＲＲＯＲＥＹＥＳ高拉沙一二六二○五一 
（三）金騰ＫＩＮＧＤＯＭ海石林一五七一三三二二一六三 
共十九匹馬起步總共三四六九六一三四 
（獨嬴）七十一元六角（馬位）（一）十八元六角（二）一○一元二角（三）七元二角 
第三次五法郎頭馬勝一馬頭二馬勝半乘（時間）一分十三秒二線 
馬名騎師重磅獨嬴馬位 
（一）綠菊ＧＲＥＥＮＣＨＲＹＳＡＮＴＨＥＭＵＭ恩卡納沙一五七三八○六六八 
（二）生昔歇浦ＣＥＮＳＯＲＳＨＩＰ劉順德一五二五六一八九二 
（三）墨西哥麥南ＭＥＸＭＯＮＥＹ海馬惟去一五五一三八三七三 
共二十三匹馬起步總共五二二六八六一 
（獨嬴）六十一元七角（馬位）（一）十五元五角（二）十二元九角（三）二十四元 
第四次一哩頭馬勝一馬鼻二馬勝三乘（時間）二分零四秒二線 
馬名騎師重磅獨贏馬位 
（一）阿囊司門ＡＮＮＯＵＮＣＥＭＥＮＴ劉順德一五八二三○九二六三九 
（二）巧去騰ＣＨＵＲＣＨＤＯＭ恩卡納沙一四九二九八四七四 
（三）拍拉士麥南ＰＲＩＺＥＭＯＮＥＹ海馬惟去一四七三四四五一四 
共十三匹馬起步總共五四二二七○九一 
（獨贏）十元五角（馬位）（一）六元七角（二）十四元六角（三）十三元九角 
第五次四分之三哩頭馬勝半乘二馬勝一乘（時間）一分三十一秒一線 
馬名騎師重磅獨贏馬位 
（一）凡司堡ＶＥＳＴＤＩＧ海馬維去一四五一二一一一六三八 
（二）雪佛雷克ＳＩＬＶＥＲＬＡＫＥ宋立峰一五七三二五六○六 
（三）恩派亞塘ＨＭＰＩＲＥＤＯＷＮ小道勒斯一五○五四一六八○ 
共二十七匹馬起步總共三九三五六一九一 
（獨贏（十四元六角（馬位）（一）七元六角（二（十二元二角（三）十一元四角 
第六次一哩頭馬勝一乘半二馬勝一乘（時間）二分零二秒四線 
馬名騎師重磅獨贏馬位 
（一）白塔歇浦ＢＡＴＴＬＥＳＨＩＰ白蘭一五八一八八五一三四四 
（二）利達歌浦ＬＥＡＤＥＲＳＨＩＰ劉順德一五八二一九三三○七四 
（三）萬蘭飛ＣＬＥＮＦＩＥＬＤ吼達一六一九六六七二六 
共十二匹馬起步總共五六○八六二九七 
（獨贏）十三元三角（馬位）（一）五元六角（二）五元二角（三）六元二角 
第七次一哩四分之一頭馬勝一馬頭二馬勝一馬頸（時間） 
二分三十八秒三線 
馬名騎師重磅獨贏馬位 
（一）大奥米男司ＤＩＯＭＥＤＥＳ小麥邊一三一二一三七一九九二 
（二）康門定强男ＣＯＭＭＡＮＤＩＮＧＧＥＮＥＲＡＬ海馬維去一三九七五三一○九六 
（三）台埃但佛而ＤＡＲＥＤＥＶＬＩ余兆煒一三九一○七二一五 
共十一匹馬起步總共四六一四九三一六 
（獨贏）九元七角（馬位）（一）六元九角（二）八元六角（三）二十三元六角 
第八次四分之三哩頭爲勝三乘二馬勝四乘（時間）一分三十一秒二線 
馬名騎師重磅獨贏馬位 
（一）反羅歇浦ＦＥＬＬＯＷＳＨＩＰ宋立峰一五五七五八九六九 
（二）阿太去門ＡＴＴＡＣＨＭＥＮＴ劉順德一五八一七八一二一五九 
（三）萬能司帶ＶＡＬＩＡＮＴＳＴＡＲ白蘭一五二七八七一一四四 
共十八匹馬起步總共四二三四五九八二 
（獨贏）二十五元一角（馬位）（一）六元九角（二）五元八角（三）六元六角 
第九次一哩四分之一頭馬勝一馬頸二馬勝一乘半（時間） 
二分三十八秒二線 
馬名騎師重磅獨贏馬位 
（一）惠鐵拍令司ＷＨＩＴＥＰＲＩＮＣＥ小麥邊一五五一二九二六三（二）敵納甘ＤＩＮＮＡＫＥＮ拍六克一四五一四五四 
（三）不利反歇浦ＰＲＥＦＥＣＴＳＨＩＰ宋立峰一五○三九一四五 
共二十二匹馬起步總共三九九八五六○八 
（獨贏）一三九元四角（馬位）（一）三十四元（二）一四六元五角（三）五十七元七角 
第十次七法郎頭馬勝一馬頭二馬勝一馬頸（時間）一分四十九秒二線 
馬名騎師重磅獨贏馬位 
（一）哈杯巧司ＨＡＰＰＹＣＨＯＲＣＥ海馬維去一五五一二九八八六四 
（二）敵納對第二ＤＩＧＮＩＴＹＨ白蘭一五八一五七九一四二五 
（三）白塔司ＢＡＴＴＵＳ小麥邊一五八四五○五五七 
共十六匹馬起步總共四二四○四三二七 
（獨贏）十四元七角（馬位）（一）七元（二（六元二角（三）八元一角 
第十一次一哩半頭馬勝數乘二馬勝一馬頭（時間）三分十四秒四線 
馬名騎師重磅獨贏馬位 
（一）華倫飛ＷＡＲＲＥＮＦＩＥＬＤ吼達一六○二八○二一八○八 
（二）地色老索兒ＴＨＥＴＨＲＯＳＴＬＥ小麥邊一四七一五八二七四 
（三）求對沙利ＤＥＵＴＥＲＳＯＬＩ蒙一五○九一八 
共七匹馬起步總共三二七五二八四○ 
（獨贏）五元二角（馬位）（一）五元四角（二）七元七角（三）四十七元二角 
[前昨兩日刧案五起併誌]  
　　戈登路前晚十時許有盜匪八九名侵入滬西戈登路七十五號門牌屋内袖出手槍嚇禁男婦人等聲張擁進臥房翻箱倒筴將金珠首飾現洋鈔票搜刦而逃事主某甲向充馬夫頭目迨盜逸後檢點之下損失二千金之鉅即開明失單投該管捕房報請查絹 
山西路前日下午一時半有何伯棠者行經山西路（盆湯弄）橋塊突遭盜匪兩名攔住一盜執手槍嚇禁聲張一盜遍搜何之身畔刦得銀洋鈔票四十五元而逃迨何鳴捕趕來盜已携贓去遠遂投南京路捕房報請查缉云 
河間路英租界河間路附近鄉下無門牌之某姓家於九日晚七時許被盜匪五人破門而入二盜袖出手槍嚇禁聲張搜索得值洋一千餘元之衣服首飾等物一併刦之而逸並未鳴槍事主等不敢出聲祗得投該管捕房報緝 
東唐家弄東唐家弄九百二十一號門牌高玉麟家於前晚七句鐘突有盜匪七名以兩盜在門外把風五盜一擁入内三盜各出手槍向高等嚇禁聲張當被翻箱倒篋將值價一千餘元之金銀首飾衣服銀洋刦取逃逸並未鳴槍迨該管捕房聞警立飭中西包探前往兜拿盜已無踪 
楊樹浦楊樹浦沈家灘鄉民某姓家於前晚七句餘鐘忽來盜匪三四名侵入内室袖出手槍恐嚇將值價數十元之衣服銀洋刦取逃逸後經事主報捕請緝 
[拘獲北福建路刧案之兩盜]  
　　北福建路五九一號某店前於八日被數盜搶刧兹悉捕房方面於翌日拘獲該案盜犯二名並於一盜身畔搜出手槍一枝裝滿子彈現暫收押俟解公廨審究 
[昨午薛弄底之刦案]  
　　昨午十一時許滬城薛弄底陸炳鑫所開天盛油酒雜貨店中忽有盜匪五名三人執有手槍闖入店堂二匪在門外把風該匪等出未槍械嚇禁聲張陸與各伙皆畏懼避匿所有賬箱中及賬台上共洋六七十元一併刦去向東轉北而逸事後由陸炳鑫開單報告一區二分署立派探警隨同巡官蒞場詣勘並詢各盜面貌服式以憑研究 
[閘北發生兵士毆傷油酒號夥案]  
　　商號請求保護閘北華興路瑞豐新油酒號於前日下午二時許來一兵士擬買生油二十文該店夥友以錢價日跌生油須六十文起碼等語答之變方爭執該兵士當携油張猛擊後經趕請該長官到場排解了事詎至五時許該兵率領同伴五人復到該店以買生油一斤爲由藉故起釁且進店堂將該夥扭住痛毆解勸無效致該夥遍體重傷始閧然而去現已送至醫院診治并經報告四區警察一分署請求澈查該號昨特據情請求閘北十一路商聯會轉第一軍軍法處嚴重交涉務希約東兵士不再有此等行爲以維商業云 
[洋涇市議會定期開春季常會]  
　　浦東洋涇市議會定於本月十九日開春季常會昨由該會議長金煥章通知各議員云逕啟者查市鄉制第四十條之規定市鄉議事會會議每季舉行一次等語現值春季會期自應照章開會兹定於陽曆四月九日（即古曆三月二十七日）下午一時至四時爲開會議事時間届期務希賁臨如有提議事件請距開會前五日交會付印以便列入議事日程是所企禱又該會業已呈報縣公署請蒞會監督矣 
[聯益善會施材殮葬近訊]  
　　胡家木橋香烟橋路上海聯益善會迭據寗國路聖心醫院報告有清江人吳阿妹崇明人史財樂揚州人李榮康山東人王仁興江北李姓嬰揚州王姓嬰病故在院貧無棺殮等情又中國紅十字會總醫院報告王永昌一名在院身故工部局醫院報告由同仁醫院轉來病人一名到院不省人事現已身故不知姓名藉貫無屬收殮請爲殮葬朱瑞階君報告會塜附近六角亭中發現路斃一口該會當即飭令扛夫舁材前往分别殮葬會塚又悉該會鑒於天氣漸暖曠野暴棺亟行埋葬日來派員調查極爲認眞以除衞生之障碍云 
[游民工廠債劵開籖記]  
　　游民工廠基金還本甲種債劵昨日在該總籌募處開籖開出中籖號碼及經銷票號如下一等二六八七○號本埠有利源二等○四二二○號南昌福順祥三等一二四八○號漢口中華四等三二八一三號本埠大發祥五等一九一四九號杭州行記六等○二五六三號杭州行紀 
[婦人自縊身死]  
　　住居虹口次思威路一千一百九十二號之江北婦人吳朱氏年五十歲前日與夫吳匯川口角起衅潛入樓下後房間自縊迨吳覺察急往解救派探尤雲卿往將吳朱氏屍體舁送斐倫路驗屍所候報請公共公廨中西官相騐再核 
[九江里發見無名女屍]  
　　前日午後四時雲南路九江里弄内發現女尸一具尸約四十餘歲身穿黄色棉襖黑布馬夾黑布褲小脚脚上包有藥水棉花口内鑲金牙四粒尸體用棉被遮蓋其形狀似係有病鴉片　發而致死者經一千五百五十一號華捕查見報告老閘捕房由捕頭飭探馮百順四出調查以無尸故不詳其姓氏旋飭地保報堂領棺收殮發壇暫厝聽候認領 
[碼頭畔男屍之請騐]  
　　十六舖地甲盧榮德昨日午後投上海地方廳報稱本日午刻淞滬警察水巡隊傳喚查有十六舖外馬路鴻安碼頭三號棧房前有一三江乘客無名男屍一具該屍年約三十左右屍旁遺有扁擔一根上書余德興記字樣隨帶竹箱一只行李一件身畔有大洋六元銅元二十四枚身着破舊皮馬夾對襟棉襖二件白布短衫下着作裙一條元色破夾褲元色鞋洋線襪查無家屬請爲相騐該廳委派王檢察官等往騐 
[汽車撞倒黄包車]  
　　雅叙園京菜館主薛文遠昨晨乘自備四千四百六十九號汽車由汽車夫趙阿三駕駛前赴店中辦事行經滬城九畝地高墩路適有朱小子拉一黄包車上坐乘客陳良民趙因開足馬力疾駛不及避讓將車撞倒陳朱各受重傷朱之足部又遭碾傷其時崗警趕來將趙拘入二區一分署連同傷者朱陳二人一併函送上海地方檢察廳騐究 
[私帶烟土之罰鍰罰洋六百五十元]  
　　甬人應亭德於日前携帶價值一千三百元之烟土數十磅行經法租界地方爲探查見帶入捕房昨解法公堂請究先由捕頭禀明前情詰之應供民人向在輪船上爲水手此烟土是客人囑吾送至某處餘供支吾中西官判應罰洋六百五十元充公以儆 
[貨到不出請追損失案之判决]  
　　衡泰洋貨號陳德富向嗬商隆培洋行定購疋頭貨到已久延不照出被控於公共公廨請追貨價銀七千六百十九兩傳訊之下業於日前判决以被告如再拖延由原告代爲將貨拍賣所有損先歸被告負担倘另有主顧向原告承買論價時着原告通知被告徵取同意云 
[俄國娼妓拉客之拘究]  
　　俄國娼妓開地而夫久德克兩名前晚同在外灘花園内拉客被二百七十二號俄捕查見以其違章拘入總巡捕房捕頭飭送公廨暫押聽候禀官訊核 
[誘拐案帶回警廳訊辦]  
　　廣東人嚴深坎誘拐周沈氏之女阿根同住漢口路滬台旅館四號房間該氏前日投城内檢察廳控告派法警會同老閘捕房包探馮百順密往將嚴及女一併拘獲因案發生内地故將嚴等交來警帶回檢察廳訊辦 
[誘拐女子押二月]  
　　住居法租界麥底安路婦人王金氏之女兒王阿毛近與船户喬小六子私姘於前日偕同私逃至某旅館匿居事爲原告查知報告捕房飭探秦金福前往將喬與王阿毛並牽涉人吕光標等一併帶入捕房昨解法公堂請究先由原告王金氏投訴女兒私行捲逃情形詰之王阿毛供實因時遭後父毆打故此逃出與喬姘識是實喬小六子供實由王阿毛自顧與民人姘識不敢誘拐求宥吕光標供民人雖與喬小六子相識不知私姘之事求察聶讞員商之法副領事葛君判喬押西牢二個月以儆王阿毛交伊母領去管束吕無干開釋 
[指控誘姦妻子之發落]  
　　通州人江二寳住五區二分所境内元泰里前日偕其妻江陳氏扭洞庭山伯刀恒之平湖人黄一泉至該所控稱民妻被殷黄二人誘往鄰居十三號門牌私娼張桂英家圖姦適民歸家撞見特扭案請究江陳氏供與天同經史署員訊判解科昨奉寳科員提訊殷供係某大學學生並開愼康進出口洋行與黄同至張妓家游玩江陳氏來訪桂英與民等交談有之被其夫撞見等語黄供亦係某大學學生靈學會會長曾與殷及張妓在江蘇旅館開一百十六號房間相聚江陳氏係桂英之姊妹行故亦相識云云判陳氏給江領回管束殷黄二人實犯違警律游蕩無賴行跡不檢之條着各罰洋十五元具結斥釋 
[過犯行竊查明另案再訊]  
　　九江路老介福綢莊於前日天未黎明三時許被竊賊許阿福劉永卿擊毁玻璃門窗潛入竊得價值六十九元之嗶嘰携贓逃出復將南京路五百三十九號門牌大豐祥衣莊之門撬開入内竊取值洋二百十元之皮衣一件中途被一千三百三十八號華捕與包探邵仁初查見將人贓拘入總巡捕房經捕頭詰悉許劉兩名均係逐出租界之過犯當飭收押查明有無再犯别案以憑解請公共公廨訊辦 
來函 
[閘北慈善團來函招領迷路女孩]  
　　本月十一日據四區二分署片送迷路女孩名呌小毛年五歲寗波口音和尙頭頭帶紅線帽帽上釘有紅械線帽結身穿條子布新棉襖褲外罩舊洋沙白點布長衫脚穿舊紅布鞋鞋上繡有花一朶紅線補除收入寄養所外爲特備函請登來函類俾該家屬前來認領閘北慈善團謹啟四月十一日 
[聯合通信社來函]  
　　敬敬者敝社昨日所發關於南市小烟商反對捲烟特税補助費新聞一則據今日上海南北捲烟業聯合會函稱該項新聞與事實有不符之點請向各報更正用特據情請登入來函欄内以昭實在聯合通信社啟四月十一日 
專件 
[美國在中國之領事裁判權（續）陳御風譯]  
（ＡＭＥＲＩＣＡＥＸＴＲＡＴＥＲＲＩＴＯＲＪＡＬＲＩＧＨＴＳＩＮＣＨＩＮＡ） 
　　遺産處分與遺囑鑒定照第二章所述在中國之美國法庭對於五百元以上之遺産有單獨處分與鑒定遺囑之權而對於五百元及以下之遺産則與領事法庭有並存之權此後修改規章將遺産處分之權歸諸領事其後又有新定規章將鑒定遺囑之司法權限亦歸領事而不聲明廢止舊時之規章則似顯相矛盾於是美國法庭宣言中美旣有條約則在中國國境以内一切司法之權應統歸美國法庭新定規章所謂鑒定遺囑之司法權限歸諸領事乃指無領事裁判權之國而言非適用於中國也按照在中國現行之美國法律凡請求承受遺産之人應立誓爲證且執行遺囑者應聽法庭之指示具保爲憑然倘遺囑上載明無需具保者則執行人可不具保遺囑ＷＩＬＬＳ遺囑有二種口囑及筆囑是也口囑或稱口述遺囑ＮＵＮＣＵＤＡＴＩＶＥＷＩＬＬＳ筆囑則或爲親筆遺囑ＨＯＬＯＧＲＡＰＨＩＣＷＩＬＬＳ或爲見證遺囑ＡＴＴＥＳＴＥＤＷＩＬＬＳ 
口述遺囑口述遺囑即立遺囑人於病危或相等情形之時當證人前口述處分其財産之法然後由他人筆記之換言之口述遺囑非爲成文之遺囑乃立遺囑人當法定數之證人之前所口述者也美國可倫比亞州之律規定口述遺囑惟兵士與航海者可用之且惟於立遺囑人臨危之頃延請二證人當前而在口述十日以内筆記之者方爲有效此可倫比亞律夙爲在中國之美國法庭所採用曾有一敎士立口述遺囑而法庭認爲無效法庭之言曰一口述遺囑實起源於羅馬且專適用於行役之軍士迄乎近世始推行之於在海艦上之航海者本法庭即據此以爲律是故口述遺囑僅限於上述二類之人其他則必須筆述或由立遺囑人親筆或由他人代筆而立遺囑人簽名其上今死者旣爲敎士而不屬於上述二類則其所口述之財産處分於法律上完全無效此實遷延而不立遺囑之過也）（未完） 
 
 

Page 16

 
 
1;第一萬八千七百十八號;中華民國十四年 西曆一千九百二十五年四月十二號
星期日 * *商業市况 
[北京專電]  
　　前場玖陸開盤三二三低至三二二高至三二四七五收盤三二三七五柒長現貨開盤七零二整柒開盤八零八收盤八零九伍年開盤八五後場玖陸開盤三二三五收盤三二九五前後塲成交三百七十餘萬（十一日下午六鐘） 
[洋厘略漲]  
　　昨日洋釐市價見好上午漲七毫半價七錢二分五釐五午市價七錢一分五釐比較前日尙大二亳半三月底期洋早市七錢二分四釐六毫二忽五午市價七錢二分四釐五亦漲一毫二忽半四月半期洋早市七錢二分四釐一毫二忽半午市七錢二分三釐八毫七忽半惟上午見硬午市收盤與前日同銀拆早午兩市均懸掛白借與上日同在比封關期内更不致變遷也 
[國内滙兑市况]  
　　上海銀行四月十一日國内匯兑行市報告云今日津來電銀匯又見回高但洋滙反見跌落因本埠洋釐見漲故也銀滙京公砝爲一千○五十兩○五錢津行化爲一千○五十八兩五錢均漲起一兩洋滙京爲一千○○二元津爲一千○○一元均跌五角漢電申滙爲九百七十三兩七錢五洋價爲七錢○五均較昨爲高此間漢滙洋例爲一千○二十九兩洋爲一千○○三元濟滙平穩無甚上落濟平爲一千○三十九兩五錢洋爲一千○○三元五角青島匯價未開烟滙烟估爲一千○三十七兩洋爲一千○○九元較前稍跌四川滙市重慶爲一千○二十元萬縣爲一千○四十元各漲高十元成都未動仍爲九百九十元云 
[神户英美滙市電訊]  
　　昨日神户滙兑市午前電日美匯兑賣價四十一元五六二五較前日高○六二五買價四十一元六八七五較上日跌○六二五日英賣價一先令八辦士八一二五較前日跌○三一二五買價一先令八辦士八七五較前跌○六二五正午電日美賣價四十一元六二五較午前高○六二五買價不變日英賣價一先令八辦士八四三七五回高○三一二五買價高○六二五爲一先令八辦士九三七五午後無市 
[公債續堅市况仍清]  
昨（四月十一日）各債期現貨市况前市仍屬寥落後市益見不振期貨祇做開整六一種現貨亦僅做開九六整六及五小三種計全日期貨交易祗五十六萬元中整六占四十二萬元金融七長咸極清金融計九萬五千元七長亦祇四萬五千元現貨成交額祇二十二萬元九六公債十九萬五千元整理六釐一萬六千元整七則僅七千元五年亦祇二千元至昨市各債市價趨勢續見穩定前後市除九六現貨上落三四角外其他各債期現貨俱無變動特較之前日僅五大陡跌九六微縮餘均一率續稍漲高如九六回跌一角半五大陡降一元一角七長期貨則平均漲高五角餘金融期貨約續漲三角整六現貨亦續漲三角其期貨及五小現貨則各續漲一二角不等兹分述如後 
金融公債金融現貨前後市均未開出期貨四月期僅前市收盤略有成交價八十九元較前日續好三角五月期亦祇前市開出一盤價八十九元四角半較前亦好起二角半 
整理六厘整陸現貨僅後市開出一盤價七十七元五角較前續漲三角期貨四月期七十七元九角半與前市價同較前日則好起二角五月期七十八元三角半較前日亦略好一角 
七年長期七長現貨全日無市期貨四月期後市未有交易前市價七十元零七角較前續漲六角五月期後市亦未開出前市價七十一元較前日漲起四角半 
九六及其他九六公債現貨三十二元四角比前市開盤漲起三角半較前續小一角半整七現貨八十一元五角與上週價同五年公債大小票均有開出大票價八十四元較週四時驟跌一元一角小票價八十二元一角較週三時略好一角 
[紗花續軟]  
　　現需不振三品因多頭轉售猛跌十元左右昨日星期六美英印棉均因耶穌殉難節停市未有報告大阪現紗二十支藍魚十六支三馬跌一元二十支紅財神跌三元十六支福島跌二元本埠紗市因零户空頭紛紛了結大户多頭繼續購進市勢復堅客帮方面雖無大批交易然同行中拆現貨者仍不顧賤價脱手至原棉因漢口通州等處市價仍堅而本埠獨跌致内地廠家有在上海購進者總之紗花前途暫趨平穩兹將期現紗花市况分列於後 
期紗紗布人鐘標準前市因大户多頭依然買進市價回漲近期漲六七錢遠期漲四錢後市因三品猛跌又跌六錢至一兩二錢 
全日暴成交三萬包收盤價列後 
　　四月期一七四·三○未動七月期一六七·八○跌·六○ 
五月期一七一·四○跌·二○八月期一六六·九○·二○ 
六月期一六八·六○·六○九月期一六五·○○·五○ 
現紗客期方面依然寥寥北帮進二百餘包江西帮進五十包其餘漢口廣東汕頭寗波内地野鷄等帮共進二百餘包價格前市漲一兩左右午後回跌五錢廠家未聞開出各牌市價列後 
十六支日光一七四·五○二十支水月一八二·○○十支大發一五八·五○ 
十六支雙虎一七一·五○二十支立馬一八三·○○十二支寳鼎一六五·七五 
十六支水月一七六·五○二十支鴻禧一七八·○○十二支人鐘一六五·七五 
十六支豐年一七六·○○二十支陽鶴一八三·五○十二支地球一六七·二五 
十六支藍鳳一七五·五○二十支仙桃一八三·五○十二支金鷄一六五·七五 
十六支丹鳳一七二·五○二十支豐年一八四·二　 
期棉通州標凖前市因紗市回堅市價平穩除尾月跌五分外餘漲五分至一錢後市近期跌五分至一錢遠期漲五分全日共成交二萬七千五百擔收盤價列後 
四月期四二·四五跌·○五七月期四二·六○跌·○五 
五月期四二·五五漲·○五九月期四○·六○未動 
六月期四二·六○未動 
現棉公會消息碼頭到通州花三四百包姚花一百餘担未曾做開廠商行號均無成效 
三品有突破三百元關門之勢（十一日大阪電） 
三品市場昨日賣方大户雖偶爾獲利買回而跌風仍厲今晨海外原棉因停市無電混沌人氣益趨濃厚市中買方毫無進意至二盤賣方復開始活動紛紛呌賣六月期以下又現出最新低價大有不知底止之勢三百元關門將不能支持或竟演猛跌慘狀亦未可知云 
大阪纱市軟弱（十一日大阪電） 
　　棉紗現貨昨日後市人氣雖微有轉機旋因賣方抛出甚多又趨疲敝今晨賣貨更湧跌風益厲中等二十支四月期呌價爲三百零七元五月期爲三百零六元五角成交數一包 
三馬二十支現貨三○七·○○ 
雙鹿二十支現貨二七○·○○ 
大阪布市猛跌（十一日大阪電） 
棉布市况受紗市回跌影響買氣更疲交易益淡二幅布比昨日又小去三角其他均小去二角 
[期粉步漲不已]  
　　昨日期粉市面續仍高翔尤以遠期漲風較鋭蓋以内地餘麥無多各廠求過於供勢難接新故廠商均不敢多開遠期加之投機家紛紛競辦故漲勢較近期爲甚上午開盤後市氣尙呈平定四月份等多方因價高有利可圖積極反賣空方不急補購是以三四月份市價均呈平疲遠期漲度亦微午後開盤後津帮稍有抛購閩帮空頭亦從事補購投機家因見各廠遠期棧單不肯多開競購益力近遠期市價均見步升收盤結果本月份爲二兩四錢八分七五較前日收盤價計漲一分二五四月份爲二兩三錢四分半較漲分半閏四月份爲二兩一錢一分二五較漲二分七五五月份爲二兩零二分較漲二分期粉成交額上午三十萬包下午四十萬六千包收市二十四萬五千包共計九十五萬一千包股票未開現粉因西節封關並無輸出云 
[五金出路仍淡]  
　　昨日五金市場因仍在封關期内毫無活撥消息可言各帮談判愈較前日爲靜交割貨更可勿論祗有内地及本埠之零批售價前途除英貨白鐵皮每擔續漲一錢外餘均未有變動之報告云 
 
 

Page 17

 
 
1;第一萬八千七百十八號;中華民國十四年 西曆一千九百二十五年四月十二號
星期日 * *本埠增刊 
[杭州游覽專車之續聞]  
　　本埠四川路上海銀行旅行部爲復活節特定杭州游覽專車供載旅客曾誌前報兹聞該專車已於九號晚間平安抵杭隨車有該行職員分任招待異常殷勤到杭時由該行杭分行派人在站招呼且先向軍警稽查處接洽各旅客行李免予檢查（尤稱便利而赴莫干山之旅客特商請軍警保護以臻妥善故各旅客極爲滿意莫不喜形於色而讚該行辦事之勤愼周密云 
[滙山照相館昨日開幕]  
　　虹口匯山碼頭新開匯山照相館係陳崇蘭君所創辦規模之宏大設備之完美在虹口一隅可稱首屈一指籌備以來已經數月兹於昨日正式開幕顧客甚衆聞該館開幕伊始特廉價一月往顧者槪以八折計算云 
[永安新到妝飾用品]  
　　永安公司二樓女式部昨日由北京運到頭花（即宫花）數十種顔色之鮮艶裝置之美觀與春花無所區别價每朶自三角半至九角又英國絲羽巾其疏若網在春末夏初時女子用之甚宜每條價一元七角半二元半及五元三種又有繡花絲羽巾則更美艶適合跳舞女郎及一般時新女子之用春夏季出游備之頗宜價每條分十元二角半及十八元五角云 
[大陸口香牙粉之暢銷]  
　　五馬路大陸藥房發行之口香牙粉能除口臭清汚垢日常用之兩頰生香且融化水中以之漱口尤可免除喉痛功效卓著故邇來頗見暢銷云 
[消夏補品大批來滬]  
　　南京路五福弄口美富參號大批消夏補品運　該號向售參燕銀耳等品頗受各界賜顧贊許現已由産地運到美國各種大小洋參每兩八角能補隂清肺火又三德洋行原料高麗參每兩二元川莊銀耳每兩三五元不等滋隂養腎野山眞正於术離濕健皮和冒該號以優待顧客起見每逢星期日廉價一天現售九五各界購者頗盛旺云 
 
 

Page 18

 
 
1;第一萬八千七百十八號;中華民國十四年 西曆一千九百二十五年四月十二號
星期日 * *[婚禮新誌]  
　　東吳大學法科學生孫祖奉君經劉虚舟君及安德烈女士之介紹與南京金陵女子大學生聶秀珍女士結婚於昨日下午六時在崑山路景林堂行結婚禮由江長川牧師證婚男女來賓到者甚多同晚七時即假座五馬路復興園宴請親友云 
周君尚與葉女士華於月之五日下午三時假康腦脱路徐園舉行婚禮證婚人爲余天遂君來賓演説者有王祉偉邵力子朱經農李石岑端木愷黄佩珍諸君周君爲大夏大學高材生葉女士畢業於南京一女師現肄業於南京法大曾於民國五年得江蘇全省演説競爭會第一之榮譽云 
[青年會之復活節禮拜]  
　　本埠青年會定今晚（十二號）八時舉行復活節禮拜敦請曾治賢牧師演説（復活的耶穌）並有浸會堂唱詩班唱歌及活動電影六本歡迎各界前往兒童則不招待云 
[天氣報告]  
　　徐家匯天文臺昨日午後四時三十分氣象豫報云天晴多雲稍和暖低壓行近滿洲貝加爾湖上氣壓漸增揚子江以北有南風或將轉向西北又昨日午後四時前二十四小時内本埠氣温最高六八○最低四三六去年同日最高七一六最低五四二 
 
