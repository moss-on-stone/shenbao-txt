# 1907 - 203 - 4912310

 

Page 1

 
 
   
 
 

Page 2

 
 
[今日本報目次]  
第一張上諭論說專電緊要新聞本埠要聞 
第二張要摺（學部奏保堪勝丞叅人員摺袁勵準奏陳切實預） 
備立憲摺）各界新聞文牘（瓜洲敎育會會員何菼玫江蘇敎育總會函江蘇敎育會復靖江敎育會書） 
第三張畫史國外新聞本埠新聞訟案來件振務各業行情表 
上諭 
六月十七日奉 
上諭趙爾豐奏考查文武各員分别舉劾一摺四川成都府知府高增爵署叙州府知府候補知府毛玉麟綿州直隷州知州柴佺舟資州直隷州知州宋聯奎候補直隷州知州何丙晟合州知州桂梁材署成郯縣知縣仁壽縣知縣王棪署華陽縣知縣眉州直隷州知州鍾壽康巴縣知縣阦葆煃署官順縣知縣酉陽州直隷州知州申麟廣元縣知縣瑞秀署廣安州知州王銓定遠縣知縣何承道合江縣知縣夏與賡達縣知縣廣厚均著傳旨加奬捐升道員新都縣知縣劉朝鎔貪鄙狡詐庇匪殃民著革職永不叙用候補知府王葆恒貪鄙巧滑聲素劣另補直隷州知州巡檢王培信任家丁民多受害長壽縣知縣唐我圻苛刻任性民怨沸騰永川縣知縣吳運鴻利令智昏厮僕用事舟秩縣知縣張景旭性情貪鄙不知大體試用知縣劉文增貪利忘義久著劣聲候補知縣馬壽祺習染卑鄙操守難信大挑知縣樍善使酒濫刑殘民以逞試用知縣趙瑋奔競素工貪婪無道吳麟昌謬妄干求辦事草率另補知縣鄒放虐政害民銜怨刺骨試用知縣徐敬武卑鄙巧猾遇案婪索候補知縣楊士楨人地不官精力已憊羅水咸心性輕浮從公不謹王中溢性情躁妄擅作威福另補知縣饒敦秩嗜好甚深政事廢弛試用通判張益謙知縣周敷灼府經歷張肇作居心甚險不堪造就前成都府司獄李廷瑛昧於大義劣迹多端邛州燒井漕巡檢張勛聲名狼藉屢被控告華陽縣典史馮時懋行爲苟且頗著劣聲松潘中營游擊唐志林任性妄爲不知檢束越嶲營守備土日昇貧狡縱肆侵吞兵餉候補守備越花風性情横暴被控有案均著卽行革職候補同知柏震蕃心地不清性復猥鄙大竹縣知縣宅萬選苛刻鄙舉動乖張監亭縣知縣雷思溥舉止輕率有失觀瞻候補知縣吳韻翮小有才能罔知大體高縱寅治理敷衍習於怠玩黄大琮聽斷不明性情苟日另補知縣田廣恩庸闇猥不知治理均著以縣丞降補候補知縣賈福謙闤茸無能所至竭蹶卽用知縣周長清庸陋鄙嗇難勝民社均著以敎職歸部銓選天全州知州熊期濱才旣空踈性復乖張清溪縣知縣延寀提用公欵自便私圖西昌縣知縣濮景賢被控有案聲名平常均著開缺另補餘著照所議辦理該部知道欽此同日奉 
上諭學部右丞著孟慶榮補授林浩深著轉補學部左叅議學部右叅議著劉廷琛補授欽此同日奉上諭朱益藩著充補大學堂總監督欽此同日奉旨各署選舉優生著於七月初三日在保和殿考試欽此六月十八日奉 
上諭孫家鼐著充武吳殿大學士世續著充文淵閣大學士那桐着充東閣大學士張之洞著充體仁閣大學士欽此同日奉 
上諭余堃署以道員用署理陜西提學使欽此同日奉上諭羅正鈞著以道員用署理山東提學使欽此 
論說 
[再論珠寳業京蘇兩帮爭訟事（公）]  
聽訟非難事也。决獄無異能也。立於第三人之地位。而無所偏倚。則是非明。能爲實地上之調查。而無所蒙弊。則曲直辨。本報前論珠寳業爭訟一事。固已略申其說矣。今聞各帮以當事者。於全案未能調悉其情形。故於兩方仍無公平之斷决。深恐蘇人懦弱。甘心受侮。則桀鷔之氣愈張。殃及之禍可慮。遂又紛紛投各署進禀。而京帮聞此消息。亦復聯名遞禀。以圖 
 
 
 

Page 3

 
 
抵制。且以本報前月一論左袒蘇人爲言。夫報館有維持公理之責。强者鋤之。弱者扶之。務使抵於公理之平。苟其京。帮易地以處。則記者方亦扶持之不暇。且今日商戰劇烈。外侮疉侵。記者方欲四萬萬同胞。聯結一氣互相援助。以爲商界之雄。而京蘇同省之。人反齗齗焉操入室之戈。故不憚筆舌之煩。冀以一言平兩家之爭使曲者自知其曲。直者不自恃其直則可同心同德。併力競爭。於商界　獨立一幟。蓋記者所言。乃大下之公是公非而非僅僅甯蘇兩帮之是非也。今京帮反謂此論有所偏袒。亦適見其目光之狹小。氣量之褊窄而已。今試還問該帮前論所言。固有一語不合公理而可稱爲偏袒者乎無。論記者立於第三人之地位。又有實地上之調查。已足以斷此事之是非。卽舍是而言。尚有足爲此案之鐵證者則輿論與舊案是也。願更爲兩帮言之。 
公所之爭。京蘇兩帮之事。於各帮無與也。乃蘇帮緘口不言。而各帮禀之。蘇帮甘自退讓。而各帮爭之。豈蘇。帮與京帮之感情獨壞。而與各帮之感情獨深乎。今京帮方以蘇人侵侮該帮爲言。豈蘇人不侮百分之二十九之各帮。而反獨侮百分之一之見帮乎。抑有捐資百分之一之京帮。不甘受侮。故與蘇人之感情獨惡。而有捐資百分之二十九之各帮反甘心受侮。而與蘇人之感情獨深乎。去個人之言論。或猶可以　情誣揑。指爲庇護之詞。若多　人之言論則秉性懦弱之蘇人。旣不能以威脅。又未能以情誘。此亦足見公理自在人心。而輿論之可憑者也。故今日此事苟分權而不分所。則蘇人縱可相安。各帮亦難甘服。詈而不應。敺者隨至。是固必然之勢。而各帮之所大懼者也。此本事之一大關鍵也。 
今之論此事者。猶憶光緒十六年之訟案乎。其時蘇人投請給示冀安生業。京帮卽以未預列名誣控。當經檢查舊卷。則公所向歸蘇帮主持。由蘇帮出名禀請葉前縣給示有案。而碑摹捐數。孰多孰少。又朗若列眉。故裴前縣之堂諭。有『據呈屋單契據曁建造公所碑摹其彚巿係蘇帮建造無疑而京帮之金祖培等如無公所自應另外建造不得混行牽扯即使志顧歸併亦應與陳宗浩等善爲商酌方昭平允『云云此舊案之確鑿可稽者也。言論有。袒護。而案卷無袒護。言論可意造。而案聞難意造。今蘇幇所呈之碑摹用紙搨。京幫所呈之碑摹用照片。遂致兩兩比較。不能符合。夫以同一之碑摹。而忽有多少之殊異。誠爲案中最大疑問。然光緒十六年之舊案。碑摹固猶存也。同治十　年之石碑。至今依然立也。斷事者但親臨一勘之。則曲直可立辨也。是又本事之一大關鍵也。 
有是二鍵。則此案已如水之照。如鏡之懸。聽訟又豈難事。决獄安用異能哉。不然。丁兹商戰劇烈之時代。他國之人。惟人人各以公理相待。故能聯絡一氣。息其對内之競爭。而爲對外之競爭。今我同省同業之人。反欲違背公理。自欺同胞。則互相凌轢。互相仇視。安得更有餘暇以與外人競爭哉。揆諸當道維持商業之心。當不如是也。 
專電 
[電一北京（十八日午後八點）]  
閩省鐵路定七月十五日開正式大會郵傳部札飭厦門道劉慶汾監視保護（愈） 
[電二北京（同日午後八點）]  
外務部電調南斐洲劉領事回京與駐京與駐京各使商議禁烟事宜（　） 
[電三北京（同日午後九點十分）]  
江督端方奏留吳元愷巡緝長江奉旨照准（序） 
[電四吉林（十八日午後二點）]  
俄人在吉林黑龍江兩省展拓森林地界現正議訂合同會同地方官勘丈（自） 
緊要新聞 
[陸寳忠奏請嚴禁黨援廣開言路摺北京]  
（前略）竊臣綜觀自古以來天下之亂其端皆始於人心不平不平則相激相激則不和由是門户紛紜競爭不已而國家受其實禍遂至於無所底止漢唐以來軌跡相尋如出一轍史册具在讀之最可痛心者也方今時事艱難百倍往昔内憂孔迫久患方長我皇太后皇上宵旰焦勞爲臣子者宜如何滌慮洗心和衷共濟即如奮其心思才力尚恐補救之無從乃臣觀去年自改定官制以來大臣不和之事時有所聞其幾實起於細微而其害馴至於傾軋譬諸駕漏舟於巨波之中而舵　稿師猶復互逞意氣以楫櫂相擊刺其不至於覆舟者幾希臣誠私心憂之周易上下交則爲泰上下隔則爲否泰之蠡傳曰其恙同也否之傳曰天下旡 
 
 

Page 4

 
 
邦也方今治術無序民氣鬱結而不宣亂黨朋興蠢蠢思動設朝廷之上尚植黨營私互相攻訐將皇太后皇上成孤立之勢其禍何可勝言又臺諫爲耳目之官現在議院未立公論不彰大小臣僚所以稍知忌憚者惟在言官之舉發儻僅有一彈劾輒互相猜忌將使戇直者寒心庸懦者結舌勢必至隔者愈隔否者愈否泰交之象其何望耶應請明降諭旨嚴誡臣工精白乃心實事求是務化其忮求排擠之念用以盡同寅協恭之誠復激勵言官如有見聞務期直言無隱庶幾壅蔽盡除忠良日進矣抑臣更有進者孟子有言進賢如不得已將使卑踰尊疏踰戚可不慎歟當兹舉行新政之時亟宜以鎭定從容爲宗旨至於用人關繫大局尤宜審慎設或輕於更易如舉棋之不定竊恐天下人心益復張皇謡言紛起奸民生心將啓變亂之漸甚非國家之福也臣叨付禁廷垂二十年愧無報稱近年忝領諫垣職分所在用敢瀝陳是否有當伏乞聖鑒訓示謹奏奉旨考察政治館知道欽此（愈） 
按此事已略見前報專電 
[王大臣擬定内閣驗放規則北京]  
引見改歸内 
閣騐放一節日前派土大臣恭邸等四人擬定騐放規則極爲慎重（一）凡當差之人均帶門牌（二）騐放人員不得逾百人（三）騐放人員每十人爲一排（四）驗放人員由内閣前門進後門出秩序不得紊亂（五）由某部請騐人員先期開單知照驗放之王大臣（金） 
[秋瑾女士冤殺之歷噣紹興]  
越郡友人來函云此次秋瑾女士之被害實由於胡袁二人之誣指並由徐口口之暗唆此三人均與徐錫麟聯絡平日時通信息迨聞院省之變恐被株連卽串通設計由胡袁二人至貴知府處謊說秋瑾女士係徐錫麟黨羽蓄意排滿力請嚴辦迨女士被拘後貴知府以與之素識訊問時未加威嚇日給女士湯麵一碗囑令充飢詎退堂後復由省委第一標標統李益智多方煽動遂成冤獄垷越郡士紳以秋女士並無叛逆証據亦無口供聯名上控嵊縣各學堂亦以無故查抄槍斃學生禀請賠償名譽而貴知府則置之不睬現亦須分投上控矣（月） 
[日本外務大臣之警告]  
十八日倫敦電云漢城有 
人往謁日本外務大臣林董據稱中國當以高麗之近事爲鑒戒蓋恐有强國起而效法處置高麗之策越爼爲中國整頓云譯文匯西報 
[孫公使與德外部面議津鎭鐵路情形北京]  
孫慕韓欽使於六月初二日抵栢林京城適值德皇及外部大臣均往鄉間避暑是以覲見無期國書亦未呈遞僅與其外部副入臣相見談及津鎭鐵路一事謂德政府於此事極爲關懷甚願兩國從速决議於交誼甚有裨益現已訓令駐京使臣彼此和衷商辦並轉諭承辦德商略爲退讓總須此約定議以後方可議及商約等語孫使當將會晤各情電陳外務部現外部已轉飭梁敦彦會商袁張兩督妥籌辦理矣（慕） 
[御史條奏外官辦法北京]  
某御史近遞一封奏條陳外官改制一時尚難通行又言州縣有大小繁簡而缺分有優劣將來分派佐治各官需欵甚鉅應將各州縣所有進項一律平均以有餘補不足不使有優劣之分云（丁） 
[補録駐美梁震東星使致外務部電（爲美國]  
减襄賠欵事） 
辛丑賠欵美國二十四兆四十四萬金元有奇利息稱是誠抵任探知開銷之數實不及半經與外部切實磋商並將辦法隨時函報在案本日接外部文現美國政府商民支卹欵項不過一十一兆陸拾五萬五千四百九拾二金元陸角九分願將中國允還原議更正照數減收奉總統諭尤令國會照行以表兩國交誼等情查所擬收數比較原數實减讓一十二兆七十八萬五千餘金元利息一十五兆一十三萬餘金元統共約合華銀三十三兆五十餘萬兩美總統顧全睦誼義行獨倡實爲難得可否先行傳旨致謝用昭奬勸出自聖裁請代奏 
附外務部復電初五日電悉减收賠欵事美總統篤念交義行獨倡實深欣感已奏聞奉旨傳旨致謝卽欽遵譯達（大） 
本埠要聞 
[施肇基被拿之說不確]  
近日傳聞前署郵傳部右叅議京漢鐵路監督施肇基因事被捕解京事業由其家屬電詢京師接得回電謂全屬子虚並無其事（南） 
[日領查詢拆閱郵信之命令]  
駐滬日本總領事以近見日報載有中國政府發布拆閱郵信之命令如有關係悖逆之事概不代遞云云特照會滬道查詢此項命令是否確有其事各處郵政分局曾否奉到明文即請將確情見復云（棲） 
附郵政司戴復滬道函啟者頃接來函以日本領事函詢六月十二日 
 
 

Page 5

 
 
報載中國政府現飭北京郵政總局通行各省郵局拆閱往來信件如有關碍不爲投遞各郵局是否遵辦卽祈查復等因查此事本兼郵政司並未奉到總郵憲劄文恐屬謡傳未能深信合復即希貴道查照爲荷（致 
[梁啓超來滬之風影]  
蘇撫致滬道電聞梁啟超乘輪抵滬旋復乘日本船往膠州換車北上有無其事是何情形希查復龍咸 
滬道復電電敬致悉此事職道先有所聞當派妥弁密查據復初八日博愛丸輪船進口日本旅館中人上船接客見東洋裝華人二十餘有名遊極者與梁啓超面貌相仿到滬並不躭擱卽趁美最時輪船赴膠州另有數人乘長江輪船上駛謹復澂叩（眩） 
[江南主敎爲江陰屯兵事致滬道函] 據常 
州府屬等處蕭總繹禀江陰南門外五雲橋地方向有天主堂一座該堂南首有書院公地一方名倉基近悉杜統帶欲於該公地起造營房以資屯兵職鐸以該地與敎堂近在咫尺若以屯兵恐難免滋生事端函請江陰邑尊禀請上憲飭令另擇他處屯兵旋接邑令復函以杜統帶復稱該處屯兵旣經督憲派員履勘一切情形自已一一瞭悉有無妨碍上憲自有權稀總鐸母得出爲干涉阻撓軍政等語復到職鐸合特抄送來函禀請察核等情前來查該處敎堂本主敎按臨數次明悉該敎堂曁倉基地坐落情形該處有大堂一座爲敎民聚集瞻禮之所東側有男公學西側有女公學育嬰院該堂前有東西往來小路一條路南卽倉基地前時每逢學台出轅營兵送迎等候該處該營兵闖入敎堂公學嬰院等處騷擾滋事業已數見不鮮今營兵擬常駐該處蕭總鐸鑒於前事商請屯兵他處實爲免滋事端起見乃該統帶指爲干涉阳撓軍政本主敎殊難索解用特函請貴道將函中細情詳請南洋大臣察奪飭令另擇他處屯兵以免將來滋事而省日後交涉是所盼切（皮） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[學部奏保堪勝丞叅人員摺]  
　　奏爲遵旨豫保堪勝本部丞參人員仰祈聖鑒事本年二月初九日奉上諭各衙門丞參前經降旨飭令該堂官於試驗得力人員出具切實考語豫行保荐乃各部有奏請先派行走者有聲明缺員逕行開單請簡者雖非指名奏補辦理究未一律嗣後仍着懍遵前旨豫行保薦聽候記名由軍機處開單請簡以昭慎重欽此欽遵在案臣等悉心考驗查有臣部左叅議孟慶榮學優識卓綜核精能歷辦京師學務勞瘁不辭臣部右參議林灝深精詳敏練學識淹通叅畫部務俱臻穩洽奉天提學使張鶴齡精勤篤騺貞固不摇前充大學堂副總敎習整飭學風士林翕服江蘇提學使毛慶蕃學術純正資歷夙深在直隷辦理學務久稱得力浙江提學使支恒榮學識正大辦事勤能前充敎習進士館監督任勞任怨湖北提學使黄紹箕學識博通局量深穩辦理學務歷練有年山西提學使錫嘏識見開通學務熟習以上七員堪勝左右丞之任署陜西提學使劉廷琛學識閎通操履敦潔署湖南提學使吳慶抵學養深純老成諳練署江甯提學使陳伯陶學問淹雅器識閎深署廣東提學使于齊慶穩練安詳辦事勤懇臣部員外郎戴展誠心術正大學識兼長臣部員外郎曾培識練品端足式浮靡臣部圖書局長翰林院編修袁嘉榖學優才練器識深沉以上七員堪勝左右叅議之任綜計以上十四員皆係現辦學務得力之員謹出具切實考語預行保荐可否交軍機處記名備簡之處伏候聖裁再臣部右丞李家駒垷奉恩命充出使日本大臣所遺右丞一缺俟此項人員仰蒙允准存記後再行另摺奏請簡放合併聲明所有遵旨預保堪勝丞叅各員緣由謹繕摺具陳伏乞皇太后皇上聖鑒訓示謹奏 
[袁勵準奏陳切實預備立憲摺]  
　　奏爲應詔陳言切實預備立憲以期逐漸施行恭摺仰祈聖鑒事竊維居今日而言立憲不患無立憲之師資而患無立憲之人格誠欲切實預備要以無人不學爲歸乃能確有成效然以今日帑項奇絀勢不能普設學堂藉收無人不學之效則非杜絶他途廣勸興學優給奬勵其道無由謹將詳細辦法爲我皇太后皇上縷晰陳之比年以來科舉廢捐納停然向之習科舉者自舉貢以至諸生皆爲分籌出路其因停捐以後求仕不得者則又力圖保舉爲進身之階如此而欲無人不學爲他日立憲之預備是欲南轅而北其轍也可否請旨停止各項出路及各項保舉並請飭下吏部學部變通優奬民立學堂章程凡輸資興學畢業後考驗合格者除學生按照奏定學生章程奬勵外其輸資興學而又躬親其事管理合法者量其學堂之階級計其學生之多寡核其經費之鉅細分别酌給京外各項實官庶使全國之人非涉獵於學界者無由蹴幾於政界十年以後民立學堂愈推廣愈强半具有國民普通之程度則立憲之人格漸次增高乃能上下同心内外一氣不致徒託空言矣或謂停止各項出路則寒畯之士未免向隅不知此次考職以後卽未取中之舉貢亦皆寛籌出路其他僅通中文未諳科學者應由京師及各省多設敎育速成科以資練習俾充中小學堂敎員是不啻寛籌出路矣或謂停止各項保舉則公家之事誰爲擔荷不知任事之人祗須優給薪水無庸濫竽保舉但遇有軍營勞績准其特别請奬他項不得援例則保舉之途不致漫無限制矣臣管理京師大學堂六年於兹平日默察澄觀隨時研究更證以東西各國富强之故乃知立憲之預備國以無人不學爲歸然欲收實效必杜絶他途始能使天下之人悉陶鑄於學堂之中而造成立憲之人格自非優奬民立學堂曷能臻此耶臣爲預備立憲起見是否有當謹恭摺具陳伏乞皇太后皇上聖鑒謹奏六月初三日奉旨著軍機大臣大學士叅預政務大臣會議具奏欽此 
内治部 
[核定報効借欵銀兩繳還期限揚州]  
　　淮南鹽商公認報効借欵二百八十萬前奉趙運司諭限半年繳清各商以限期迫促難以周轉聯名禀由淮南局代求寛限以疎商困兹奉運司批示云查此項報効借欵二百八十萬前據該提調等力陳數鉅期迫商情艱苦請寛限一年繳清 
三月爲四限在揚繳完借欵八十萬在岸繳完報効一百萬每年以六月二十五日爲限各等情均准如禀辦理以示體恤但須嚴諭衆商務各依限分别呈繳不得稍有逾延自干扣罰至借欵還期本司前定以六年爲限蓋通盤籌劃非寛以年限不克轉輸今該商等仍以四年爲清要知此項借欵一經到期卽當如數歸還設此時准如所請隨後轉託空言本司待人以誠斷斷不肯出此也自應仍以六年爲限第一年及第四年各還銀十四萬兩第二年第三年第五年第六年各還銀十三萬兩以三十四年爲第一年還期每年均以七月十五爲限决不稍有愆期短少以昭大信仰卽轉諭遵照并候禀請督鹽憲立案曁分飭四岸督銷局按期收解可也（止） 
[委查京控役田長沙]  
湘省祈陽縣一帶所有驛站向管役田經南路實業學堂紳董於前年禀准衡永郴桂道譚芝雲觀察將該役田充作實業學堂經費乃經祈陽縣民聚集千餘人赴京上控等情已誌前報現由湘撫岑堯帥接准部咨據情查辦因於初六日特委蔣大令廷珍赴該處切實詳查禀覆以憑核辦（敏） 
[浙撫勒限封閉彩票局店杭州]  
浙撫張筱帥近又札飭藩臬兩司及警察總局禁售彩票所有城廟内外彩票局店勒限本月底一律封閉已由司局轉札至縣故彩票局連夜印發傳單召集同業今日到公所會議抵制之法（火） 
[杭省禁烟情形浙江]  
杭省禁烟局議董業經學學商兩界舉定各十二人局所已租定三元坊保康巷口一俟詳請撫台立案發給戳記然後開辦十五日衛生戒烟會在錢業會館開特别大會到會者僅三十餘人是以所議未有頭緒衆安橋岳廟現由宋永昌縐紗店主人借作 
 
 

Page 11

 
 
禁閉烟館調查社該社調查員三十人業已集齊又舉代表四人經理此事（全） 
[贛省官吏之調署南昌]  
　　贛撫瑞中丞近日牌示云秦臬司炳直現在欽奉諭旨署理廣東水陸提督所遺臬司印務查有吉南贛甯兵備江道毓昌堪以署理遞遺吉南贛甯兵備道印務查有候補王道鴻九堪以署理惟秦臬司急需赴粤江道到省需時先委監法慶道寛暫行代理臬篆其監法道缺委補候增道霖代理並聞王道所遺稅務總局事務委候補莊道兆銘兼辦秦臬司所遺總辦警察局禁烟局事務委候補陶道在路辦理遞遺官輪局事務委候補李道嘉德兼辦（意） 
外交録 
[搗毁敎堂之結果湖北]  
　　蘄水下巴河陳姓搗毁敎堂一節曾紀前報兹聞該鎭紳首恐釀成交涉重案代陳向該堂華牧師婉商情願修整敎堂並賠償所毁各物華始首肯除由陳自整敎堂外賠錢五百串昨已交割寢事惟陳族被押諸人尚未開釋不知徐大令如何發落也（卜） 
[駐油各領又請裁撤釐局廣東]  
　　潮汕改辦厘金迭經駐汕各領事藉詞干涉由地方官據約駁復早詳前報現聞各領事又向外部詰問謂此次饒黄亂事係因抽釐而起而潮汕不宜設立釐局早經據情知照應請飭即撤局以免再肇此等危害之事等情外務部旋卽據理駁復並聲明非因釐捐起釁昨復飛咨到粤飭令查明妥爲辦理（木） 
[南昌敎案贈地完結江西]  
　　江西南昌敎案議結時原議覔省城外沿河一帶地基一方贈送法國建造醫院惟法端參贊在江時指勘鴨婆池附近地方嗣經南新兩縣會查以與美國敎會相近諸多窒碍復在撫州門外購就毛竹架糟倉地址繪圖呈經瑞中丞照送查收乃經駐京法使以未與先商此地殊不合宜照會外部現經贛撫與郎主敎迭次磋商請爲婉言轉達艱難情形故法使已允爲收納該地完結此案矣（諸）軍事界 
[派兵保獲軍裝所江西]  
　　江西軍裝所向設佑清寺内惟軍火存儲頗多撫憲瑞中丞深恐匪黨乘機設害特於日前諭飭兵備處札派王管帶督率巡防軍駐紥該所以嚴防範（著） 
[警察學生不准保送憲兵南京]  
　　江督端午帥批督練公所詳復陶鎭請將警察學生保送憲兵司令部委用碍難照准云查憲兵警察權限攸分所學亦異且憲兵司令格最高事最要斷非警察學生所能充數現在設有憲兵練習所將來不患無挑選之人亦可無須别處保送該總參議等所議各節甚屬允當其陶鎭前請將警察學生保送憲兵一節應不准行除照行陶鎭外仰卽遵照（克） 
[同知申報點騐汛兵南昌]  
　　南昌銅鼓營都司自奉裁後所遺汛兵歸千總管轉操練每年由銅鼓廳同知點驗以杜積弊現由俞司馬申報點騐該營汛兵丁面演體操尚屬可觀亦無頂替缺額等弊（詞） 
敎育誌 
[兩江師範招考新班南京]  
兩江師範學堂去歲四月間由學務處來堂扃試皖贛兩屬投考新班前因新建齋舍講堂尚未竣工致未發榜現定於七月初一日招考新班所有前次考取諸生亦須一律覆試兹將名單照録如下（皖屬十八名）耿伯壎歐陽佶史秉書謝覺東齊宗洛楊鍾華范高奎汪開楣雷雨生胡晉林方灼張哲生汪鴻昌葉振麟何慕崙萬致慶凌銳鮑光煦（贛 
屬十六名）王有華黄日華周道江起鍾祥鸞程家祥巫祺董開勳方挹芳徐戴光廖瑞宦王錫疇胡志周劉世英蔡吉士劉銑（川） 
[留學生監督將次出洋武昌]  
奏派四國留學生監督前江蘇淮徐道蒯理觀察因有事面陳卾督於上月來卾兹已事畢於十四日附德和輪船往蕪料理一切即須出洋（今） 
[湘省設立勤求醫學堂長沙]  
湘省某志士等擬在省垣又村創設勤求醫學堂已經禀准立案設額八十名分甲乙兩班以曾經涉獵醫學者爲甲班一年畢業餘爲乙班三年畢業每學期收學費洋八元年齡以二十以上至五十歲爲合格（放） 
實業類 
[電邀粤紳辦理路政武昌]  
　　粤紳陳　虞去年在粤辦理路事曾與岑雲帥一再衝突力爭商辦之利張香帥聞之以其人不畏强禦頗爲器重時與卾臬梁星海廉訪談及梁遂乘間薦之昨香帥以飭梁臬電召陳紳來卾委以辦理路政各事矣（音） 
[郵傳部調查官電報局情形北京]  
　　郵傳部咨行各省督撫略謂本部總理郵電輪路事宜所有四項政事情形亟應分别調查以資籌畫兹查電報局向分官綫商綫兩項商電一項已由督理電政大臣歸併到部其官綫各電局向由各省督撫自行籌辦本部總轄電政所有該省有無設立官電報局及官立總分局各若干曁設立處所承辦員司係何人綫路長若干里創修歲修經費費若係在何年辦起由何項開支各該局所收商電之費價目若干並近三年每年收支數目情形以及官局與商局接綫如何辦法本部均無案可稽應請飭令承辦人員詳細查明造具清册報部考核（其） 
[電飭米榖開禁江西]  
　　贛省現因早稻豐收調查米榖尚有盈餘經稅務總局電飭各屬統稅分口目六月十五日起准予一體開禁以濟民食（說） 
瑣事欄 
[司道會審捐案供詞江西]  
　　赣藩沈愛瑲方伯會同秦廉訪燦奎陶在銘兩觀察於六月十一日已刻在派辦政事處會審假捐一案兹 
 
 

Page 12

 
 
將丁部郎供詞録下奏革户部郎中丁繼瑜供年四十七歲江西德化縣人由監生於光緒四年報捐郎中五年荃户部庶東司行走二十六年請假南旋三十年十一月奉駐滬勸辦山東賑捐盛宮保札委在籍勸捐革員就派蔡濟良分辦又派章秉儀司理帳務家丁黄貴催收捐欵蔡濟良又轉託唐鳳標章駿勸捐均未向革員說過革員陸續領過部照六百零八張監照三百六十張實收一百張除監照實收均未填用外報用部照四百三十一張先後解過捐欵銀五千餘兩現存未填用部照一百念二張又存已捐未繳部照五十五張未解銀七百餘兩此項捐欵本係隨捐隨解因規銀價漲蔡濟良起意慫恿革員積壓捐欵存放生息貼補銀水革員從致未悉數報解三十二年十二間革員着黄貴去吉安一帶催收捐欵不料他商同唐鳳標摹刻局收關駐謊騙捐生破案後不知去向今蒙提訊所有未報未用各照收未解銀兩現已自行清理繳解家丁黄貴怎樣商同唐鳳標摹刻局收關防又蔡良所供章秉儀交過假監照假實收是從那裹來何時交給蔡濟良轉交章駿革員都不知情章秉儀上年七月已回常州原籍黄貴現逃何處不曉得是實（宗） 
[贛撫附奏請卹汎兵南昌]  
　　撫憲瑞中丞附片具奏請卹汎兵略云查光緒三十年四月間新昌縣棠浦墟龔姓人等因天主堂掛匾愚民聚衆口角啟釁毆斃敎民羅永興賴克明劉北三命知縣楊國璋會同城守營把總宛春祥親督營兵於五月初八日拿獲兇犯龔棟一名該龔姓人等紏衆持械追回未遂隨將營兵湛步林捉去致斃經前撫臣夏旹於奏參楊國璋片内聲明嗣於光緒三十二年准外務部咨棠浦敎案與南昌敎案一併議結將已拿到案之兇犯龔棟一名正法各在案是兇犯業已伏法而營兵殞命尚未撫卹擬懇天恩勅部議卹以慰幽魂謹奏（存） 
[擬定常州三日報章程常州]  
　　前紀常郡紳士屠元博等日前聯集同志在武陽小學堂内會議開辦常州三日報等情兹悉開會時先由屠君元博宣布開報宗旨繼出吕君成之宣布所定章程及招股方法聞該報擬集三百股每股五元合洋一千五百元認股者甚爲踴躍兹將擬定章程十二條照録如下一論說二短評三時事要聞四地方新聞五專件六小說七詞林八鄉土歷史九叢談十地方自治研究十一中國各省外洋各國函件十二調查録（言） 
[咨請協拿龍泉匪僧江西]  
　　江西龍泉縣匪僧李官龍等紏黨在永甯境内搶刦鋪户經官軍追捕潛回龍泉境内業經大吏懸賞嚴密飭拿現經龍泉令探得該匪蹤跡逃往湖南境内禀經瑞中丞咨請湘撫通飭所屬一體會營嚴拿務獲解辦（成） 
[拿辦私造假銀長沙]  
湘省大吏近日訪聞湘潭縣有人私造假銀混用特飭差至該縣嚴密查拿日昨已緝獲兩名並搜出贓證當卽拘押到省以憑訊辦（亦） 
文牘 
[瓜洲敎育會員何菼致江蘇敎育總會函]  
敬啓者昨閱各報紙載江督爲五月十三日城外雞鳴寺之東臺旅甯同鄉會有招入軍人一事通飭提學司巡警局憲兵部一併嚴禁等語自是注重在學生軍人以防結黨扇惑之弊循繹詞意旣未嘗一字干涉於敎育普及之範圍則學會中之身認補助敎育之責者自當克盡義務不得以官長行政運判牘輒事訐揚詗隱坐實深求發爲普通界說招界外之影響生障碍于進步而成和平之反比例雖然立憲國民之豫備莫不本源於自治基礰於學術而發達於敎育之研究收效果於社界之講演者也社會者敎育之根據地也有敎育必有研究之會有研究必有講演之會使無研究之講演是無學術無學術之敎育是無自治國民思想又安所望於立憲之豫備則社會者又憲政之機關部也又督帥之嚴禁學生入會謂凡學界軍界要結入會皆有不便在軍則犯軍規在學則犯學規此論以指雞鳴寺之會嚴申軍人之律則可若遂以例各省府旅甯之同鄉同學等自治研究會然且不可乃一則曰母論宗旨如何不可爲發起立會之人再則曰母論何邑人等若有聚衆開會云云則方面所佔者廣令人莫喻所指界限之謂何况研究學術互換智識尤爲敎育全體之要素舍此以何爲宗旨此而槩不准援詞以爲開會講演之義務則自治文明前途曷從普及卽幸而特許敎育社會得一申研究講演之請而又終不許有一字之言論執一端之宗旨以避邪說横作之嫌於事雜言龐之日則有會與亡會等講猶不講又何須此敎育也牘文雖未明禁敎育之演說但旣未明定言論之格别宗旨之限直是凡一切開會皆不得有言論不得執宗旨也者何則一涉於言論必皆例於囂張一居於宗旨則又例爲紪繆可奈何且孰又從而逆知所謂何者爲非囂張非紪繆一一而體味之判决之使人知所趨避而又况亡論宗旨如何皆不得立會又安問是否囂張紕繆之辨别哉嗚呼敎育之效果舍研究而外社會之精神舍言論而外又豈别有化腐爲奇之盛軌耶若不申明界說私心惴惴竊恐我文明社會處此過渡恐慌之時代將必有對於破壞利用禁止主義推波助瀾浸淫震撼勢不至如去秋鍾璜所請預防私會演說不止也誠如貴總會所謂此種立說之人本居多數而於事實上研究不可盡通也者此不可謂母關系於敎育之行政也自乙已年貴總會組織成立於海上林林學社靡不矯首企嚮爲同胞尸祝而崇拜之恃若泰斗今日之影響誠總會一應任代表之問題也若遂坐令江督全體學社從此伈伈俔俔渂沕母聞則國學不得有講筵聖門不得有道統而鄉校亦可以無覺宮也已度貴總會必有和平譚判以處此主張而扶持之以保江省學界之全局乃遲遲以須尚母音兆不揣媕陋敢陳意見區區之希望尚惟諸大君子垂擇起而集議搘柱前途學界幸甚江南幸甚六月十五日 
[江蘇敎育會復靖江敎育會書]  
　　敬復者接惠書並瞿君面述一切會期由縣示改遲五日儘可由貴會再發傳單所定選舉及被選舉資格縣示至爲明瞭均應照辦承示致提學使電稿輙以改期選舉爲縣官受把持者之愚何所見之不廣黄紳瀝陳請退並由提學使批准暫允所請就事實論把持者何在縣示於一切投票公舉辦法均甚平允受愚者更何在卽瞿君面述亦俱於形迹上疑之亦並非於事實上證之事前先存成見則授人以柄非徒無益幸乞三思此復 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
畫史 
外表堅硬 
内容腐敗 
國外新聞 
[韓事難平靜]  
　　十七日東京電云聞漢城及各道均已鎭靜但未可遽信恐反對之暗潮不免復起各新聞紙意見頗有派别間有以日本對付韓國過於緩和爲憾者○又電日本外務大臣定於明日歸國復命又日本戰艦三艘已抵仁川港各兵隊卽向漢城進發 
[德國軍用滊艇之成效]  
　　十七日倫敦電云前日德國栢林地方試騐新造之軍用空汽艇在空中三時半之久甚爲滿意據云此艇未必不及法國新造之巴脫利汽艇云 
[俄皇又遭一驚]  
十七日倫敦電云近又有設計謀害俄皇情事已在聖彼得堡破獲并搜得波羅的海鐵道路線圖及俄皇之亞立山大游艇圖業經捕獲多人矣 
[再誌日艦抵法]  
　　十七日倫敦電云日本波筑千歲兩巡洋艦已抵法國孛來斯埠海軍少將伊羣（譯音）及其部屬赴巴黎一游並赴法總統之宴是日日本公使亦在座席間酬酢盡歡而散又波筑艦司令官設宴欵待寄在該埠美國巡洋艦之海軍大將 
[法報評論德國之語]  
　　倫敦電云法國麥丁報近著一論論摩洛哥情形頗足注意其大意以法國在該國財政上之勢力頗有收效而德國之政策欲樹立其財政勢力之失敗比衡並譏刺丹其亞德國公使常乘間攻擊法人之狀態 
[平和會記]  
　　倫敦電云平和會委員會已將改正之拘捕病院船條規採取討論此新擬條規係由美日英德及他代表所起草不將舊有條例重行增改之耳○高麗遣使症和會之使臣因患外症施割後血中受毒卽行身死於本月初七日舉行殯禮一切後事皆由其所居旅館主人爲之處理云 
[南美小國亂事]  
紐約電云南美洲衣克愛杜國革命軍行至卡耶克爾地方被官軍攻退死傷甚衆其假總統亦已逃逸 
[日使注意美日同化]  
　　紐約電云駐美日使青木子爵當討論美國問題之際無所狐疑而勸其國人與美人互婚使兩國可以同化云 
[加拿大抵制日人]  
　　十七日東京電云加拿大文古武埠因聞大批日本人將行入口故將行集衆爲示威之舉以便抵制云以上譯字林報 
[德國經營波斯之一斑]  
　　十七日栢林電云德國在波斯設立商業銀行已訂定四十五年之合同並由官府作保該銀行所營事業包羅各種商業在内波斯政府有按年稽察銀行經理之權至其事業之基始卽爲波斯鑄造銀弊之事 
[萬國砂糖協會]  
　　十七日栢林電云萬國砂糖協會已於比京孛羅賽蘭開會大衆意見咸願砂糖條約依舊維持云 
[法總統讌請日艦人員]  
　　十七日栢林電云法總統福雷利宴待日本巡洋艦千歲波筑二艦員宣言號各司會官時宣說日法立約以後將來必更親密云 
[西人漠視韓事]  
　　十八日倫敦電云哥龍尼報柏林訪賆云韓國赴平和會各使一心欲求美德法各國爲之助力而絶不謀所以保護其前皇者殊無異於夢中作事彼各大國之所能爲而必欲向日本要求者惟保持各國之商務條約而已他非所問也 
[平和會撤除違禁品條例]  
　　十八日倫敦電云英國代表提議廢除違禁品條律已由會中討議美俄法德均反對此說英國代表李愛因此問題美國前曾聲請提議今忽反對未免爲之驚疑波脫將官答李愛君云余甯守羅斯佛之新政策而不願守李愛貴族之陳腐政策云以上譯文匯報 
本埠新聞 
[查核日商佔用公地之照會]  
　　縣宰李大令照會浦東塘工善後 
 
 

Page 19

 
 
局董謝酉山孝廉朱福田二尹略謂前接日本總領事函以日商三井洋行轉租英册三千六百四十七號契地屢經函請滬道轉飭復查迄未照辦忽見報載浦東洋涇局董有日商佔築公地曾否繳價無案可稽等語查此項租地因該日螪禀請將護塘調換迭經函致會丈局及滬道分行勘辦何以至今尚無可稽之案函希從速分别勘丈等因查此案先在汪前縣任内奉道札以前項契地據會勘中有護塘公路一道洋商請於南段劃出地址互相交換有無窒碍飭卽查明具復未及核辦交卸王前縣到任以奉道憲札催當經諭飭該圖董保查明該護塘公路一道能否與三井洋行南址餘地交換有無窒碍繪圖具復並移知會丈局查辦在案本縣蒞任後又據洋涇局董潘偉績劉志濤等呈稱二十四保二十四圖内有日商三井洋行填築廠地將塘溝塘基公地佔用已否繳價呈請照會塘工善後局董清查當來禀並未聲明前項道契號數無從查案業經諭飭該圖地保查復一面照會貴局董詳細查復除函復並移知會丈局曁諭催該圖董保查明核辦外合再照會貴局董希即查明該處塘溝公地究竟日商曾否佔用能否將南段餘地互相交換有無窒碍詳細復縣核奪事關交涉幸勿稽遲（厘） 
[松府札飭清潔監獄]  
　　本縣李大令奉松江府札府札飭略謂現交炎夏穢氣蒸薰監押人犯最易致病應認眞矜恤札到該縣遵即赶緊將監押各犯應詳辦者作速訊擬其管押人証及枷號佃户卽行分别省釋母得覊累一面嚴諭禁卒人等不時打掃監犯滌洗鐐銬多燒蒼术等物以除積穢並備僻瘟僻暑丸丹隨時散給調護切勿稍存大意致犯瘐斃仍將辦理情形開具監押枷號名數清摺刻日復候察奪（夙） 
[牌示保護牌權]  
　　滬道昨發牌示云據江蘇敎育總會移稱接准道移據職商夏怡禀稱開設震東學社編輯各種新敎科書誠恐他人射利翻印有碍版權請給示諭等情查該職商所呈各種敎科書籍是否有裨敎科之用合將原書称送查騐明確見復核辦到會當卽分别檢查兹將開列按語移送察核等因合就照抄按語明晣牌示（烝） 
[命案照相存留捕房]  
　　法界命案一則已疊誌前報兹由法捕房麥總巡傳諭通知一體人等知悉以該屍當時拍有照相存於捕房本埠居民設有子弟親戚遠出未歸查無音信者可至捕房取該屍小照察視以便招認屍親（絲） 
[法界禁烟之先聲]  
　　本埠華界實行禁烟後租界禁烟之期尚未定議茲探悉法界有將婦女人館吸烟一層先行飭禁並不准以後再有新開盤頂等情烟間捐欵亦須分别大小重行加征每榻捐銀二兩小烟間每帶舖捐銀一兩聞日内卽出曉諭通知矣（絲） 
[盜犯監斃]  
　　搶动宏久銀鑪之盜犯江寳仁丁大寳子陸松亭等獲案後疊經上海縣訊供不諱判押候備文解勘在案詎料江寳仁一犯於昨日在監患病斃命當由捕廳趙少尉禀知大令轉禀滬道卽由瑞觀察札委海防秦錦泉司馬到監檢騐（夜） 
[上海官事]  
　　内閣中書李鍾琦由卾來滬浙江試用道周世颺由京引見來滬駐俄使署二等通譯官鄭延禧由俄來滬南京水師學堂監督留閩補用遊擊蔣超英蘇省巡警官費畢業學員撫標世襲雲騎尉錢本照道轅發審委員江蘇候補知縣李善徵昨均到道分别拜會禀見 
提標水師駐防汛官韓國祥李文藻周大成昨均到道禀知到防新委巡警總局差遣委員李震東佟本華新委請道課員黄國華昨均到道謝委訟案 
[上海縣案]  
　　謝九香投西區控告康金龍打傷伊友陳阿生一案解由工程局轉送到縣奉李大令提訊謝供陳挑餛飩担在康門首出售無端被康打傷眼目求驗陳供同康供因母患病陳蔣竹梆亂敲喝不從因而互扭求察大令驗陳眼傷屬實判康代爲醫治○張關寳喊控覇贖質訊張供光緒六年央夏朝桂爲中將田二畝七分活賣於吕子卿計錢七十千後加十四千今向囘贖吕聽信劣保范克儉之言揑造假契覇掯不還求究夏朝桂供同吕子卿供原價七十千後加兩次共四十三千又范故父之姘婦陸氏借洋一百元後關寳又找去絶價十四千陸氏供借吕洋一百元無舛大令以兩造各執一詞判補提范克儉再審○曹黄氏喊冤訊稱夫故無依有子兩　無奈招唐雲卿爲後夫今被地保訛詐不遂將唐　逐復紏流氓將婦人母姨母子二人拔至空廟弔打未釋大令判候飭查○姚阿根常向族中諸寡婦硬借滋擾訊判押改過局一年（車） 
[總工程局紀]  
西門外蔣沈氏挈孩閒要突來匪徒金以生攫取金挖耳一只喊由區探追獲人贓解案奉孫明府訊判戒責三百下押改過局一年○沈寳榮在湯元隆處借取快飛行租來之脚車一乘質洋數元將票賣與新盛昌行夥葛柏生贖出後彼快飛行認出扭控南區提湯沈解案訊判車號不符著卽充公沈戒責一百下斥退湯署伊父少齋戒責十下領回管束○朱銀奎控英工部局垃圾船户蔡四福租船期滿匿不父還判蔡尋到阿德再訊○鎭記鹹貨行女傭方錢氏被對門公興炒貨店學從施十祥造言汚衊致氏吞烟圖盡幸即救甦昨由南區傳店主俞桂成到案判罰洋六元（永） 
[公共公廨早堂案]  
陳昌坤在美界西華得路開設萬泰神京廣洋貨店用虞招榮爲擋手項候卿爲司帳林仁揚爲夥前晚失慎捕房查該店保有火險銀六千兩恐有縱火圖賠情事將陳及夥友三人一併解究並稱火由棧房而起該店違章存儲火油三十二挺之多請究訊之虞供甫由甯波回申質之陳供當時出外不知如何起火訊之項林同供火從棧房而起迨小的知覺已冒穿屋頂求宥讞員關太守商之德師副領事以各人咎有應得判項押西牢半年林押兩月陳罰洋一千元虞罰洋五十元一併充公○洋貨業宋德義之妻宋張氏將宋前妻所生女孩四保任意凌虐勢將垂斃經人告知濟良所西董派探將四保及張氏並宋解案太守以宋忍心害理本擬究懲姑念苦求判四保發幼女所留養十年宋夫婦分别押候追繳貼賠洋二百元俟滿期准宋具領完案○新閘路德太昌字號主人唐松壽保有火險銀一千二百兩前夜失慎捕房疑有縱火圖賠情事於昨解究當有袁銀生等投供火已冒穿唐並不喊救顯有情弊求察顧德勝供見唐樓窗有火伊亦不喊救太守以唐堅不承認縱火判送上海縣刑訊如訊無縱火情形仍送回本廨會商核辦○五十四號西探禀奚土土所開之板箱作保有火險銀五百兩於前夜失火情形不符顯有縱火圖賠情事兹特解究虞供實出無心太守判虞副洋一百元夥友張某押改良所三月○朱拿生許阿仁唐友正吳正明等違章聚賭由捕解究帮讞王肇之明府在樓上與德領事會訊　實判各罰洋十元充公○胡保貞收贓灰鼠皮統解究判罰十五元如無力改押○蔡阿春向做豆腐事務因要求加工價向店主恃蠻報捕解究判押三月○李根裕烟間未領照　判罰十元卽日閉歇○胡金元在新閘醬園弄内茶舘聚賭抽頭爲捕頭查悉傳案判罰洋四十元充公○朱王氏毆打洋孩判罰洋十元○陳仲其竊脚踏車判押三月○王和尚先後竊取張德興等家衣服由捕解究判押一年再枷一月期滿逐出（莊） 
[公共公廨晚堂案]  
連裕豐控瞿沈氏抵單不贖一案前晚奉帮讞王肇之明府提訊連供前者瞿因需用將單抵押洋一百五十元逾期不贖呈單求追訊之氏供求寛限判交妥保出外限三月分期拔還如違未便（根） 
[法租界公堂案]  
周陳氏一女兩許案原告昨邀送聘人張阿二投案張稱當時隨男女媒送聘至坤宅由陳氏收下是實聶司馬恐尚有不實判各退去候再查核○廣成昌廣成發兩烟間主因分尸命案被封禁結欠房金三月由房東控追司馬傳店藉陳錦江到案諭限七天保出理楚○蔡錦元等三人售賣無印猪肉判各罰洋三元○菜巿街朱天成南貨店順泰煤炭店福源公米店等時被周長桂徐福和等串竊各物不少經探在窩家李長林處 
 
 

Page 20

 
 
抄出各贓一併解訊判周李各枷一月押改過所二月李枷一月○陳炳千竊笋王阿四偷鍋制各押三天○余阿慶偷夏衣判押七天（泉） 
[美租界捕房事]  
　　李柏順在上海縣具控彭月來誘匿　叔寄宿虹口等情昨由李大令派差至美捕房協同中西探往提○周永泉報有流氓胡阿榮紏黨肆毆捕頭飭於再來時鳴捕送究○昨有某西人乘脚車至西華得路與許阿五亙撞跌仆致壤車輪扭許入捕房控告捕頭因該西人自已不慎飭令赴所控告○某日本人扭控小錢莊夥殷沛來兌換小洋少付十角捕頭著如數給還了事○包探石金榮緝獲行竊輪船帆布之張阿三飭押候送究（西） 
來件 
[勸振慎災啓]  
　　水旱相仍之奇災遲至今始稍稍騰於士大夫之口近聞斗米已值銀十三兩（慎中每斗重一百二十斤臨安府一帶災益重米益貴幾於斗米價十五金）民之懦者無所得食乃掇浮萍爲粮頭脹大如箕更煮樹皮和白土以進腸胃結塞展轉困以迄於死嗟乎此境此情豈血氣心知之　所忍聞耶其桀者則又十百爲羣劫擾閭里奸民煽惑幾釀外交上煩朝廷宵旰之憂下繫邊徼安危之局吁可畏矣亦可傷矣伏兾四方仁人長者慨然矜憫各輸義財以恤遺黎恩惠所及惟有代滇中數百萬生靈泥首稱謝而已謹啓孫家鼐榮慶鹿傳霖戴鴻慈唐景崇陳邦瑞林紹年嚴修達壽喬樹枬李家駒吳同甲劉果吕珮芬孟慶榮林灝深徐仁鏡戴展誠王壽彭曾培史寳安陳曾壽汪榮寳王季烈劉寳和張緝光顧棟臣慶隆楊熊祥陳寳泉等同啓 
如蒙惠欵或交京師朱朝街勸賑滇災事務所或由各省天順祥票號轉交敝所彚振災區並登報以揚大名而昭信實 
賑務 
[曾少卿經收海參威華商總會經募徐海振捐報告]  
　　第七號東昇隆經募）卜卜夫沙哈耶夫脫司不零克拉寫立凸順泰張欽堂各五羅布孫振業元昌東董修成姚允升范用和各一羅布東長順四合順范發白連扒轉郝家樂德聚成劉樹賓東盛永各二羅布永順德張貽馨各一羅布東昇隆尖未耳門烏比了夫黄鳳龍各三羅布亞耳多而高不而十羅布（第八號同豐泰經募）東升泰六羅布瑞生成皮朱之基德祥玉萬泰福同泰成各二羅布瑞泰天成東王發各五羅布沙比孫受鎭海盛東各十羅布同豐泰廿五羅布白兩忒一羅布海源潤四羅布俄人五十戈比孫居田十五羅布（第九號雙合盛經募）西良司其合順堂雙合盛各十羅布切扁里爲司其切扁里爲司其各廿五羅布（第十號新順經募）廣福泰張廣祺劉玉堂韓毓嵩孫長豐尹再生楊寳山國明雲李意各二羅布馮杏蓀孫世榮各一羅布新順十羅布（第十一號泰　東經募）泰　　五十羅布張凌雲欒廷舉王子敬李頌青王汝謨方文海李明掉姜日增王玉璋孫門張氏滕宗明各五羅布無名氏十五羅布單光皓文成東德和工局順泰祥順泰居孫常智變合泰各十羅布恆順棧天盛永高若亮各二羅布宋曰桂劉文年同順泰各三羅布第十二號成發祥經摹）成發祥十五羅布德源永協興潤湧源盛　順相春成湧德義成福興德湧盛樓義利公孫東洲朱大珍豐源棧戰幹臣福祥吉祥永德　昌乾昌盛盈合公司張青賢各二羅布義順祥四羅布成興昌五十戈比長福德義源盛興和棧廣春隆鄒成允三合德成興隆洪順德裕豐記泰源茂元興昌各一羅布德順棧三羅布　增盛三羅布盛茂店三羅布杜樹邨同和永各五羅布（第十三虢義生東經募）義生東王其昌各十羅布義生福廣泰福張燕新元增同各二羅布怡盛號宋壽山四合成叢松山張洪雲葉芝田各一羅布孔書竹林基明各三羅布（第十四號福泰棧經募）會發德昌　福泰棧各十羅布福源棧德順福記永順成順長號公順合東發盛德堂玉順東馨和發齋步青天和興福成永記德長盛顧仲和裕廣永宋萬隆各四羅布裕發德六羅布永德銀樓福泰棧東福茂各二羅布第十五號同泰祥經募一凡因古而忒劉克明各三羅布孫祥書張松魁宗虞廷唐紹臣劉德耀船公司各五羅布李學堯十羅布宋俊卿張善九張紀令喬桂昌張肇侯胡金肇林景州李文勛張登玉黄玉堂各一羅布方耀廷李德發各二羅布（第十六號同和泰經募）姜漢卿裕成棧趙寳山各五羅布同和泰十羅布王曰玲十羅布張庚西長發福張佑臣陳卿雲王文濤永盛和各一羅布（未完） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
