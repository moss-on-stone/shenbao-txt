# 1884 - 138 - 4903991

 

Page 1

 
 
[第二號畵報出售] [  申報舘主啓]  
　　本舘所印畵報己於月之十四日發售第一號三五日間全行售罄可見價亷物美購閱者必多也茲於二十四日發售第二號書縫中之数目係由第一號蟬聯而下者誠恐購閱諸君購得第二號而以未曾購到第一號爲憾故又添印数千以備睹君補購如日後購得三號四號而有未購一號二號者亦可按號補購再者本舘接得中法和議已成確電後卽覓李傅相與法欽差福尼兒及税務司德璀璘之眞相繪成商訂和约景象編入下次第三號畫報發售此布 
[和局有關於市面辨]  
　　自法越搆釁以來各處市面大有衰耗之象論者謂人心惶惶皆慮一經交兵禍患不知底止故大率觀望不前而有資財者又并散布市面之銀陸續收回因而銀根益加緊急近來中國生意端以海口爲大宗法越有事則海口必難安堵是以上海各處更較内地爲衰敗而洋商之販貨往來者亦無復意興矣目前和局已定羣謂今年市面大有轉機近日茶已上市轉瞬新絲出口氣象當有可觀甚有謂洋塲小菜諸攤前月肩販等人皆苦銷塲疲滯物價大跌而無人過問自天津議和之信傅來滬上每日買者漸多貨易銷售是可見和戰之局有關於市面之興衰其持和議者以爲斷斷不可與法開兵寍如法人之願而使之拓土開疆不肯觖法人之望而至於兵連禍結盖亦有見乎關係之大而爲國計民生也夫謀國者而使民間常享太平之福豈非天下後世所稱美者顧可厚非乎顧吾意以爲不盡然也自粤捻回苗諸匪蕩平四境淸寍不過十數載元氣未復民力未充國本未固財用未足一旦以邊遠外藩之故而與素講親睦之强邦忽焉搆釁無論勢非全勝榮辱得失尚未可知卽使法人畏我兵威大挫而還彼豈卽肯低首下心不思報復困獸猶鬥古人喩之矣是将來禍患正不可測且未知其報復在於何時而又通商往來火輪便捷西人情性堅忍旣經挫敗自必益求精鋭伺隙而來而我自此不得一日高枕獨非斯民之害歟當事諸君有見於此不得不以和爲上策是猶可言也若以市面論則吾謂中國之病根實深且久非大加挽回窮極思變則雖邊圉無事而積習相因正有江河日下之勢不能復覩其盛也夫近來市面之衰爲倒帳也今昔人情縱隨時勢爲變遷不能一無厚薄然不應厚薄之殊至於此極豈昔皆見利思義之君子而今盡損人利已之小人歟所以然者風尙奢華而人事虚浮耳奢華則應酬煩費起居豪佚積儲不能久也虚浮則專務外觀空搭塲面根柢不知培也於是乎有窘迫而倒者事非得已一蹶不復興有詐僞而倒者設局騙人無異於盜賊平等商民視生意之艱難不禁折閱則不願出資以經營或已則公平正直而慮人以詐僞相嘗致遭其騙則又不願出資以經營市面之衰實由於此今和局雖成而官長之權力不能舉風尙而變之胥人情而正之而謂市面将日有起色誰其信之吾故謂和固無益於市面卽不和亦無損於市面也然持和議者則固以欲斯世常享太平之福爲言噫其用意至仁且厚面其慮事猶之淺矣雖然人生數十寒暑及吾身而爲之不盡不如留待夫後人昔晉文創霸襄靈繼之勢已中衰悼公復興中原於是世爲盟主乃不數十年而晉楚合成霸業遂替賢如趙文子猶曰吾儕小人朝不及夕古今人之相去遠矣使趙武而處今日不亦将以和局爲目前之計乎而况其不如趙武者耶然則以今日之市面爲重而将來之邊患不得不視之輕以通商之大局爲急而中國之大勢不得不從其緩亦可謂之知言矣 
[本舘接奉電音]  
　　昨由通州電局專發電音到本館有四月二十八日上諭二道謹敬譯登○四月二十八日奉上諭張樹聲奏因病籲懇開缺專治軍事一摺據稱該督患病未痊兩廣事煩任重現在辦理防務恐難兼顧等語張樹聲着准開兩廣總督之缺仍着督率所部辦理廣東防務兩廣總督着張之洞署理張樹聲俟張之洞到任後再行交缺總督篆務山西巡撫着奎斌暫行署理欽此同日奉上諭麟書奏假期又满病久未痊懇請開缺一摺麟書着賞假一個月毋庸開缺欽此 
[運憲接印]  
　　新任兩淮德都轉於二十四日午刻抵楊聞定於二十六日卯正接印云　　　　　　　　　 
[天津信息]  
　　天津西友於念三日發來一信云英欽差巴大臣於二十二日坐豐須船自高麗回津念三日拜謁李傅相會晤之時兩皆欵洽法副提督利士卑士前從本埠乘船至烟台李傅相聞信卽着一兵船前去迎接念三早卽抵大沽大約是晚可以至津也並聞　中國朝廷以李傅相同德稅務司及法欽差福尼兒議和迅速大爲欣慰天津民人先時紛紛主戰現知彼此講和亦深以和爲是也二十二晚有兵一千五百名從天津調往山海關聞嗣後尙有一千五百名調去也至德璀琳稅務司是否仍回廣東抑小住析津刻尚未悉云 
[高兵調防]  
　　東洋報云高麗近有練兵半係中國人所教練半係日本人所教練又新募之勇三千名現聞均奉高王之諭調往與俄羅斯交界處駐紥云 
[揚城又火]  
　　十九二十兩日揚州連遭火灾已列前報當時有人疑爲匪徒縱火所致盖揚人本有燒小户驚大户之說特未便指實耳豈二十二夜新城黃家園蔡公館又火蔡係鎭江人而寄居于揚華屋數十間墻垣高峻乃是夜三鼓後中進忽然火起卽有多人敲前後門聲稱來救幸蔡宅人多且武閉門不納俟文武官到齊始開大門羣龍奮力吸水逾時始滅而一進大屋已成灰燼矣次日泥水匠於前後各屋拾得火箭十餘枝始信放火炎說爲不虚蔡宅卽將火箭呈官現在嚴緝火匪云 
[府試日期]  
　　本月念一日爲杭郡府試之期是考試旗籍仁和錢塘海寍四處文童正塲吳太尊牌示扣去仁和文童九名錢塘文童七名皆係與例不符一體扣考盖係衆紳士指名稟稱故突有此舉也若富餘臨於新昌之外六縣則定於念三日考試正塲云 
[袁江雜錄]  
　　淸河四鄉民淸剛勁搶孀拐賣層見疉出雖官憲嚴禁而此風彌甚搶孀者且波及閨女矣拐賣者且變爲搶劫矣十五十六日連出兩案一係十二歲一係十四歲之幼女黃鶴一去不復返不知地方官何以爲情耶 
 
 
 
 
 [ 
 
 

Page 2

 
 
○前次王邑尊嚴禁烟舘一時弊絶風淸無如日久玩生復業者現已大半所謂官法如雷者其奈民之聾聵何○現當靑黃不接之時米麥之價視前頗增上秈每石三千二百文次者二千九百文再次者二千七百文大麥每石一千八百文小麥每石三千一百文黃荳每石二千八百文秫每石二千六百文此浦市之大畧焉○刻聞山陽西南鄉一帶田間多出土蠶專食禾心秋禾被害斷難發生不得不重種補種農户已吃虧不小誠恐浸淫漸廣奈之何哉○候補都司强登五奸占姪女一案早列奏章兹聞張某逃匿廣西湖廣一帶盤纒消乏復念意中人不置遂潛回山陽原藉甫二日已寫得一船欲載西施作五湖遊其嫂偵知首於官十五早差役擁入其室張某纔起身門尙閉也差役喚門張某詢以何事答曰開門便知底細張某知事不妙懐小洋鎗一桿而出詎差役已早俻器械攔臂一棍劈背一刀張某料不敵乃叱曰何須如是與汝打官司去現押赴山陽郝邑尊略詢數言卽命釘　監禁矣　 
[袁江官報]  
　　調署海州運判項書巢分轉於十一日接印○淮揚海道王芍農觀察於十二日赴省○委署海州營叅将胡都督樊卿於十三日接印○陜西候補孫觀察印毓林于十六日自山陽來浦○正任淮揚鎭標中營遊繫署海州營叅将田鼐臣都督于十六日自海州交卸來浦○候選布政司理問李光辰奉漕憲委辦理營務文案 
[營口信息]  
　　新任蓋平縣徐芙卿明府十五日到營口禀見憲當晚趕回蓋平定於十六日辰刻接印任事○雨水較少鄉人咸望甘霖幸奉省闔境低　且河西迤東北千里之遙盡屬水地連年苦潦今雖旱乾或轉可望豐收耳惟目下紅糧柴草煤炭無不踊貴小民度日殊覺艱難○十八日午南風狂暴河沿各碼頭上之食力人被刮下河者約共有五六十名幸値落潮淹死甚少○南金州廳佛公寳旂人稱之爲佛不管前已奉憲調省委徐芾堂明府接任因算交代未淸佛公尙留金州初九日省憲派委員帶同督標親軍隊來傳佛到省並捉拿其在任委用之外尉朱某解督院候訊詎朱早遠颺故佛公返省親軍小隊尙在金州緝拿朱外尉也○各項生意上落不一而最好者是經紀坊儘有未到兩月已獲利三四千金者此歴年所未見也次卽棧房油坊船店亦有生色潮帮中之仁裕和元恒源泰三家因買存油豆餅頗多大獲其利○金汞興船在蓮花洞遭風所載布疋盡數落水此已列報兹聞幸値南風大半漂入口内被本地網舖及杉板人橯得居多當經號客聨名具禀道憲又查得東營杉　人王金爲首紏衆往機布疋盡存王金家棧客又倩棧家赴王金家告知如願将布𤴓盡數繳出不惟可禀請免究抑且按三成價酬勞如想呑没不交定指名請官追究王金商之同伴同伴皆瞻怯不敢掯留王金遂面允交出詎同伴人散去王取其次者六件送到信來福棧謂只撈得此數今槪交到客固信其言卽給東錢五十吊並謂布疋如只有此數後當補酬王金乃唯唯而去詎王金同伴聞其得賞獨呑将實情走告於客謂王金存布尙多該客訪悉復請棧家與王金追索而王已賣去多件勢難全交想應涉訟也○營口河港日淺輪船進出殊形不便緣河身旣狹又多沙石不易冲刷兼沙寗夾板船壓載之泥土碎石到埠後往往任意棄擲是以河身日淺一日現聞道憲已出示重申禁令矣 
[慈城會]  
　　寍之慈谿於四月廿一至廿三等日奉五都元帥出巡其會事之盛不亞甬江都神會之彤雲社所有聨燈鼓亭紗船彩閣圴係時式花樣色色鮮明窮極奇麗其坐於彩閣者皆絶妙雛姬且高與樓齊更覺玲瓏可愛不但本邑城廂内外之人傾巷出觀卽遠處買棹往觀者亦不下百餘艘洵昇平之景象也並聞寗波江北岸定於來月十五十六兩晝夜将賽關帝會想屇期又有一番熱閙也 
[盜棺可惡]  
　　寗波近年以來屢有匪徒盜棺之事從未破獲前因鎭海亦犯此案日久不破宗太守已提捕役到府枷號大門示衆乃不意近日又出一事情節較重殊足令人髮指前夜南門外叚塘一帶之厝棺約有十餘具盡被盜棺者将和頭燒穿剝去屍衣首飾觀其情形決非一人所爲該處地保當時投縣稟報被差役攔阻謂事主並不報官爾等不必多事若一經禀報我等不免受累該保是以隱默而返然此風斷不可長時僅一宵路不半里盜挖如是之多竟被攔阻不報而爲之官長者何憒憒無聞耶 
[白晝攫洋]  
　　蘇城道前街藜靑閣紙舖于廿四日上午有某統領公館中少君上櫃買物隨帶現洋百元擲放櫃上鏗然聲旣而揀選各物閱時頗久且别有買客踵至店夥卽謂此洋汝須照顧以免扒手白撞見而覦覬某少君頷之俄有在路經過之客數人與少君熟習遂酬酢立談物亦購齊卽擬出門廻顧櫃上之洋忽失所在彼此駭愕紛紛爭執擾攘逾時聞已傳保飭查矣 
[粤垣官報]  
　　十一日佛崗司獄秦鳳璪稟赴任典史張文宗禀解軍伙赴梧州十二日徐聞典史張琳稟回本任十三日卸新興縣蔡德芳稟知丁憂分發縣鄭業崇由京來稟到縣氶張煥斗禀到服闋回從九品陳福蔭禀到服闋回十四日卸鎭平縣程錦文禀到卸事回從九品彭增霖稟知委河口廠辦事十五日候補府司獄文從周禀辭解軍伙赴梧州從九品劉澤潤禀知丁母憂十六日大挑知縣孫之灜禀知委總辦水東厘務卸新會縣丞蔡廷璧稟知卸事回十七日補用縣淸安禀辭查勘順德屬被風情形十八日理事廳貴璋禀謝飭知赴任新選鶴山雙橋司劉桂淸禀到京來 
[九江關道曉諭中外人買賣基地盖屋條約章程示]  
　　欽加布政使銜江西分巡廣饒九南兵備道督理九江關稅務兼通商事宜隨帶加三級紀錄七次洪爲剴切曉諭事照得外國人在通商各口地方租地盖屋按照各國條約須由地方官會同領事官酌定宜居住宜建造之地如無碍民居不關方向照例稅契用印地方不得阻止外國人亦勿許强租硬占至傳教士在内地租買田地建造同治四年奉通商大臣行准總理各國事務衙門咨嗣後傳教士加入内地買地建堂其賣契内應載明賣作本處天主堂公產字樣賣業之人湏令先報明地方官請示由官酌定方准照辦加私行賣給查出立加懲處等因轉行遵照在案是租地建造一節條約旣載明由地方官酌定同治四年通飭復有賣業之人湏先報明地方官請示之語自應一體遵照辦理乃近來傳教士在各處地方租買田地建造賣業之人並不先行報明地方官其所賣地基又多有　民居方向且有盜賣公業者以致地方紳民阻撓爭訟案牘繁興亟應申明條約章程俾資遵守而省周折除札飭各縣遵照辦理外合行剴切曉諭爲此示仰闔屬軍民諸色人等一體知悉嗣後如有傳教士在内地買地建堂賣業之人務湏遵照同治四年總理衙門所議於未賣之先報　地方官請示由官體察情形酌定准否方可照辦不得徑将已業私行賣給其賣契内應載明賣作本處天主堂公產字樣倘敢仍前私賣一經查出由縣立拿懲處如所賣之地業經地方官勘明無碍民居方向准其賣給該處紳民或有藉端阻止情事亦卽由縣拘案嚴究勿稍寛貸各宜凛遵母違特示光緒十年三月十三日 
[匪黨可慮]  
　　温州有乞丐頭名阿秀渾號破棺材邀盟結會謀爲不軌入其黨者皆係盜賊阿秀凶暴異常往往将黨内之人私刑吊打或用刀戮傷故其黨各懐忿恨適阿秀前日路過茶山其黨先在該處守候阿秀一到衆黨齊起遂将阿秀拔至僻靜深山先用尖刀割傷遍體旋将兩手砍斷後復剜出眼珠似此零星施割眞有求死而不得者及傍晚時始以刀割斷咽喉而死阿秀雖死有餘辜而其黨固結不散恐爲将來之害當道諸公當其圖之於早也 
 
 

Page 3

 
 
[法使來滬]  
　　昨日怡和洋行之新南陞輪船由天津來滬當有法國欽差福尼兒附輪而來馬眉叔觀察亦至聞福尼兒於今日乘法公司輪船回國云 
[停公續述]  
　　今日爲英皇壽誕本埠各銀行閉門停公已列前報兹悉英領事公廨亦於是日停辦公事藉伸慶賀之忱云 
[日船抵埠]  
　　昨日有東洋兵船名富溯梗從東洋來滬現泊法租界對面浦灘云 
[觀南琛船記]  
　　中朝前託德國置造南琛南瑞鋼質快碰船兩艘南琛船業己抵申大略情形已登前報昨承泰來洋東孟君德曁李君德該行買辦胡君二梅放小火輪船招本館友人到船觀看製造局總辦潘觀察副總辦蔡太守及管帶是船之袁鶴亭副戎先在按該船身長二十七丈七尺寛三十八尺高三丈五尺船後吃水深一丈八尺全船可載二千二百墩有新式省煤康邦卧機鍋爐四副有二千八百匹實在馬力每點鐘可駛行十六個七𠺗粒計華里五十里有零船面立桅三枝前是兩桅均高一百四十尺後桅高一百十四尺上有大砲十尊格林砲四尊孟雷船一隻電燈兩盞船上一切鐵錨鐵鍊帆纜繩索帆布各式旗幟水手砲勇號衣雙單千里鏡中西各國海道圖書以及槍砲輪機水雷書風雨針寒暑表避雷針天文表量水表等物咸備船首鑲一鋼刀状如犁式以備碰船該船係雙暗輪雙烟囱頭尾配雕花貼金龍鳳以壯觀瞻係最大堅利之第一船也聞南瑞船出月亦可抵滬云 
[松江府試上海縣文童正案前列名次]  
　　全案共取二百九十名内有補考三名今将前列名將前列名次錄左莫炳垣包飛鴻梅豫棖 
李宗鄴沈元福黄燡元范煕澤劉钦謨林祖潤奚慶艮吳鍾英許慶楨劉欽亮陸耀庠沈文蕙楊振棻朱承鼎 
陳顯曾程桂淸耿光覲李祖佑顧光裕張翔龍朱步蟾葛鴻翔蔣福霖王樹基徐保大沈悅祥范煕瑞 
[敬業書院課期]  
　　蘇松太道邵觀察擇於五月初一日臨敬業書院課試已懸牌曉示矣 
[屍親訴]  
　　其也愛處華泊司夾板船大副洋人晏而能毆傷大菜司務邵大春落河身死報經上　縣黎邑尊騐屍及赴英領事署會訊等情疉列前報前晚黎邑尊又傳屍親鮑李氏邵小春見証王梅生訊問邑尊飭將邵大春存在該船之鋪程行李及工洋等件交屍親具領邵小春等均求伸寃並稱如洋人不打邵大春斷不致落河身死設華人毆傷洋人落河身死早將兇手監禁辦罪惟求照例詳辦至鋪程工洋俟完案後再領邑尊謂此案洋人雖無死罪但本縣總當詳請上憲照例辦理决勿輕縱邑尊問王梅生爾前日先在英刑司處控告曾將案情一一供明否王答稱供詞及半刑司令勿開口故未供完邑尊謂候英領事照覆後再行核辦 
[投案剖白]  
　　吳王氏至英公堂稱開小客萬有九齡之女孩於二十三日在街走失旋據寓客姚鳳光報稱我女在華王氏家前往察看果見我女因卽報捕拘該氏并帶女孩又據該氏言女孩係王李氏寄在伊處者故由捕房續傳王李氏一併送案請究女孩供被華王氏領去已住四天華王氏供當日天雨有相識之李王氏同女孩來向我借傘女孩則暫寄詎卽有姚鳳光同吳王氏來認女將我交捕訴出李王氏所寄今李王氏亦已傳案李王氏供女孩係我婆婆向人賣爲童養媳當日同女孩出外購物遇雨向華王氏借傘俟購物後再向領女豈料有人認女將我傳到捕房適婆婆不在家尙未知此女之來歴俟我婆婆到案便知細底正在訊供突有吳竹卿上堂爾女孩係我親生女吳王氏係我妻實因負債纍纍無可措償只得賣女恐妻不允故未知照卽領女托人欲價賣與李王氏之姑雖已領去不過觀看尙未議定價目現知女由李王氏領寄在華王氏家由庽客報知妻氏竟以失女尋見訴由捕房拘案深恐波累無辜爲此投案聲明其妻吳王氏又稱女由丈夫吳竹卿領去圖賣我確未知然我不願賣女旣未成交收價乞恩領回黄太守謂據控情同誘拐旣由吳竹卿投案剖白槩無庸議着吳王氏領女完結 
[控追地租]  
　　德和洋行東投英領事署稱地基租與利生和按年租價銀三千二百兩分四季收銀每季銀八百兩臨期先繳立有租契今年春季四月初一日爲目祗收過六百兩尙欠三百兩夏季租銀分毫未会前後共應向收千兩請爲傳追等因翟副領事據情照會黄太守飭差傳利生和號夥某於昨晨投案德和洋東帶同買辦申訴前因利生和號夥某供曾向寳源祥租地造屋出租按年地租價銀三千二百兩是實確分四季付銀每季按月付銀二百兩再行找足今寳源祥已將是地賣與德和行因房租驟减不敷歸繳地租理應折減而德和未允至春季欠租銀二百兩是實可旣繳案夏季租銀容再措辦惟求寛限太守商之翟副領事着利生和先將欠找之二百兩卽行繳案餘則趕緊措辦照付兩造遵斷而退 
[發榖不公]  
　　上海縣各圖因上年兩次風潮爲災田禾荒歉由各圖董事稟經黎邑尊詳請上憲將錢漕普减八厘並籌發各圖積榖耔種議　王向以下爲率發給每畝錢八十文　經黎邑尊出示曉諭並諭飭各圖董保造册詳報在案嗣後各圖董議於本月十八日爲始發給各户具領乃聞二十三保各圖及引翔港厚仁堂等發給不公洋價申水錢串折扣兼攙有砂廣小錢不等並聞二十三保六圖藉修橋爲名每畝扣錢二十文以致鄉民不服在厚仁堂吵閙幾致鳴鑼動衆激成事端幸經别董出爲理勸除所扣之錢加倍補足外再罰董保修圓沙土地廟事始寢並聞九圖及十三圖地保吳坤全四七十九圖地保陳正英等均因發積榖不公鄉民動衆將該地保等門窓盡行打毁且各圖鄉民有紛紛投縣控告者想黎邑尊痌癏在抱必有術以處之也 
[日人凶横]  
　　楊州人吳正源手托眼鏡一盤至東洋公司輪船上求售有日本人取西式眼鏡一架並不給錢向索原貨亦不肯還吳與理論日本人卽從跳板上將吳踼至碼頭日本人逕去後經巡捕瞭見雇車送吳至同仁醫院治傷云 
[盜案餘聞]  
　　前報滬北盜案一則内有圓沙浜某姓同時被搶一語未得其詳兹悉圓沙浜陸姓於是夜十二點鐘時聞盜用石撞門甚爲驚惶急啓後門喊救衆隣聞聲踵至各持器械相助盜匪知風逃遁始往虹鎭搶劫桂恒茂號是卽一起盜夥也查沙浜地方僻靜居民數十户丁男七八十人皆有膂力各備器械以自衛有守望相助之風焉 
[病犯脫逃]  
　　松江人王月山前因偷竊烟鎗判押虹口捕房三个月迤今將及一月忽稱患病而捕房中在押各犯患病者實多捕頭每派一捕飭押病犯六名赴同仁醫院療治前日該犯亦同往醫病行至半路有一瘋癱之犯行步維艱巡捕在後驅策忽然跌倒往扶起而王月山遂乘間逃逸該捕亟欲往追又恐餘犯一併脫逃首尾不能兼顧只得任其遠颺將五犯帶回捕房現飭包探等兠拿王月山未識能弋獲否 
[肥兒糕資移助賑捐]  
　　今有寓居滬北之周君係浙江省湖州府人光臨敝會舘詢代募直東兩省春賑連閱申報籌賑諸君百計千方筆秃脣焦雖有善願而力不逮遇此巿道之衰銀根非常緊急勸募殊非易易而周君代爲躊躇借重肥兒餻移助賑捐交到洋十元立此名目超越尋常善捐别開生面巿上藥舖出賣肥兒餻者甚夥大凡爲父母者愛子眞切保佑兒孫易養長成今周君獨出心裁肥兒餻資移助賑捐實有深意存焉奉勸普天之下孝子慈孫如能仰體親心於撫幼卽將餘資捐助名曰健親丸保佑雙親康健福壽縣長移助救灾神目如電孝感動 
 
 

Page 4

 
 
天捷於影響庶可報親恩於萬一聲不聞夫呱泣計出庭闡機自溢乎戯嬉安居襁褓若不多方愛護其能逐漸精强乎人欲報恩於父母其以父母天待子者還而敬待父母也可 
[送蔡君寵九之津門卽步其留别原韻]  
　　饒君手段擅屠龍文字無靈莫送窮志士孑身輕四海書生平揖傲三公奸從輦轂希鴻遇差幸烽烟靖犬戎此去班生宜自愛行看豪氣吐長虹守如處女出如兎千古英雄舉動奇王國需材今孔亟丈夫藉手患無資班超投筆從軍日宗慤乘風破浪時一語贈君須記取莫因感事浪吟詩 
[送蔡君寵九之津門卽步留别原韻]  
　　吳下才人陸士龍相逢尙復歎途窮側身海内誰知已浪跡淞南作寓公越國明珠仍入貢漢家上策日和戎盱衡時事偏多感抵　高談氣吐虹平生足跡半天下攬盡黄河太華奇磨劍十年今始用買書萬卷不論資津門樹色停橈處海畔烟波送客時我本無家君又别那堪更唱渭城詩[  潄蘭室主未是草]  
[浙省撫轅抄]  
　　四月二十三日題補東陽縣路海鹽差人禀知前署寗海任内交案銀兩掃數解淸 
　　二十四日同知劉宗晏禀辭回衢州公幹 
[蘇省撫轅抄]  
　　二十七日指發江蘇試用知鄭本誠浙江人禀到候補縣陸冠灜卸署婁　事回　　二十八日鹽提舉銜直隷州知州用指發江蘇分先用通判張履泰江西人禀到同知銜候補班儘先補用知縣沈志尙服闋回省禀到汪鳴鈞銷解秋審人犯赴通州回並禀知辭奉委帮辦武陽絲捐差 
[輪船回滬電音]  
　　太古公司之重慶輪船于二十八日早由天津展輪來滬○怡和洋行之寳生輪船亦于廿八日由得港開行來滬 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
