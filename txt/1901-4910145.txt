# 1901 - 190 - 4910145

 

Page 1

 
 
[開印資治通鑑續通鑑通鑑明紀及通鑑外紀通鑑釋文辨悞全書] [  圖書集成局啟]  
　　乙部之書祗觀二十四史猶未足以盡也必觀編年諸史而編年諸史中尤以司馬温公資治通鑑畢秋帆尚書續資治通鑑及陳稽亭工部通鑑明紀爲備江蘇書局嘗併刻之卷帙浩繁非有力者未易購取近坊間石印字跡極小殊費目力而尤多錯舛之處讀者往往不能索解尤可憾者或删去明紀一種或删去目錄一種夫無明紀則歴朝之事不備何以能考共興衰無目錄則温公之書不全何以能知其精要海内學者無不病之今本局不惜巨資取通鑑續通鑑通鑑明紀三書用新鑄大號鉛字彚而印之并附以通鑑外紀通鑑釋文辨悞二種而此書於是乎全并延名宿詳爲校讐亥家魯魚絶無訛謬而紙墨裝訂亦極精良務使庋藏鄴架楮無毫髮之遺憾兹已開印不日出書取價極廉以廣流布方令朝廷崇尚政治之學想有志經世者必當家置一編也 
[書本報紀學生觖望後]  
　　閩省之有船政始於前大學士左文襄而成於前兩江總督沈文肅蓋以中國當同治年間海禁大開輪舶雲集沿海萬餘里口岸錯雜防不勝防非有大枝水師不足爲建威銷萌之計然水師必以船政爲根本於是前大學士左文襄奏請就福建之福州海口建造船廠朝廷特簡前閩浙總督沈文肅爲船政大臣專司廠中一切事宜綱舉目張規模畢備繼又以創始之日雖不能不假手洋員然製造駕駛事事仰賴外人殊不足宏遠謨而收實效乃就廠中建設學堂挑選本地資性通敏已通文義之子弟入堂疑業教以英法兩國語言文字及算法畫圖其章程凡學成船主及能按圖監造者准授水師官職留之水營以昭奬勸自後又恐在廠學習見聞狹隘或不足以資大用爰擇尤爲聰頴者委派監督帶同出洋遊學泰西各大學堂及各國砲臺兵輪船叅互考訂務得其術歴年以來其藝成回華之學生如魏瀚鄭清濂陳兆翱吳德璋李壽田楊廉臣等於量星探石測風防颶諸事皆有心得歴觀近人奏牘語非無徵卽從前法越搆釁馬江一戰其駕巨艦而鏖戰於風濤浩瀚中者亦廠中學生居多是術不可謂不精效不可謂不遠矣所惜後之繼文肅而任船政者才能威望萬不及前而自私自利之見則又縈擾中心不能自已以致船政愈壞人才日衰邇年以來凡由外洋回華之學生大都散處無事飢寒所迫甚或甘爲人役上焉者或被外國聘往辦事其次亦多在各國領事署及各洋行充當繙譯我才棄爲彼用而我用轉需彼才揆諸培養人才之初心未免大相刺謬兹者南琛兵輪船管駕出缺又因某洋員函請上游以五品軍功林水旺充當各學生以林現在某船爲大副並非由船政出身以是引爲不平羣赴提調處禀揭提調沈丹曾觀察以此事出諸憲意不敢上瀆夫輪船之有管駕爲全船性命所繫其職不爲不重膺此任者必須於沙線之有無風濤之順逆果能了然於心始足勝任而愉快今南琛輪船旣已出缺如照向章必須於學生中選充然使各學生或因技藝未精實不能勝此任亦須明白曉示始足以折服其心今乃因某洋員函請之故遽委林接充迨各學生心不能平赴提調處禀揭又以事出憲意難以瀆陳答之夫船政爲海防要圖固今日至急之務而乃任我私意曲狥人情彼懷抱才智之人能不爲之灰心爲之變志耶昔人有言士爲知已者用鎑以人苟有藴蓄無不思深自表見以求一日之知也今各省之開學堂者多矣如江寗之水師湖北之武備自强以及京都之同文館滬上之廣方言館類皆招集生徒講求實學彼入内肄業者棄其向所習之帖括以從事於西語西文格致製造是豈薄科第之榮名而不屑哉誠以當此國事艱危非改絃易轍不足以濟時艱而昭實用今乃於各學堂已經畢業者初不聞子以進身之階坐令謹愿者寥落終身不足以謀衣食而志氣之不甚馴謹者往往撫髀興嗟動生觖望甚或爲康梁所誘甘心爲之羽翼藉以自見其才嗚呼誰爲爲之而令時局之至於此哉吾故因船政事推論及之世有拔擢人才之責者或不以斯言爲河漢哉 
[圈地述聞]  
　　京師訪事友人云東長安街堂子爲皇上歲時恭祀遠祖之所現雖劃入擴充使館界内仍由議和全權大臣商令英人於築牆時酌量讓出至迤西之翰林院及鑾駕庫則皆圈入墻内不便歸還矣 
[門禁述聞]  
　　京師訪事友人云内城九門自五月十九日改由華官值班駐守後舊有兵士酌裁大半不敷分布刻由左右翼每門派出武弁一員督帶技勇十名協同把守各門官廳前有被人拆毁者酌給公欵稍加修葺然皆不甚華麗聊蔽風雨而巳至外城七門東邊向有英兵駐紥刻已交還中國西邊仍由德兵管理傳聞須俟七月十九日皇上恭奉皇太后啟鑾始得將兵撤退 
[鐵路述聞]  
　　京師訪事友人云自東便門外至北通州南門外綿長四十里刻已由央人將基址築成正待安設鐵軌聞此路擬分作兩支一迤南接津蘆榦路一迤東接津榆榦路其津蘆幹路改由永定門外大沙子口望東北入城垣缺處現已安置枕木不日鐵軌卽可鋪齊至前門外東月城一帶築路之處所有舊存民房曁災後新蓋之屋均須一律拆去以利遄行 
[博野匪亂]  
　　保定友人來函云五月十九日忽有大股匪徒闌人直隸博野縣城與吕軍門部下勇丁及本邑團丁接仗吕軍力不能敵團丁亦棄械而逃匪徒遂劈開獄門將獄囚全數釋去旋又蜂擁入内署擄縣主陳大令之少君而去至大令及典史汛弁則已逃避知所之矣 
[關東匪亂]  
　　天津直報云頃有客來自遼陽述及海剌爾地方現忽嘯聚匪黨數千人肆行焚殺百姓遭其茶毒怨恨彌天是處附近各村莊多奉天方教五月某日聨合數百人與匪鏖戰旋因衆寡不敵致有一清眞禮拜寺被匪所焚現聞駐紥田莊臺之印度兵已開隊冋十三站及海喇爾鵰剿矣 
[京師盜案]  
　　京師訪事人云阜成門外月壇之側有回教人某甲賃屋開羊肉鋪客歲聨軍入城後不知因何家忽饒裕五月十二日之夜突來强人三十餘身穿白衣口操津語持槍奪門而入勢甚洶洶甲聞聲驚起檢取手槍自牖内施放强人見而閃避俟甲槍子放完遂一擁入室開槍擊甲甲應聲仆地并擊及其戚某乙甲女從睡夢中一躍而起突中彈丸宛轉而斃强人隨搜獲甲弟縛之樹上然後恣行搜掠巡捕聞而往捕未及門强人卽齊放洋槍巡捕見勢不適抱頭竄回法兵聞有槍聲在城上放槍遥擊因當黑夜未敢出營翌日有賣菜傭入城見諸强人在郊外分贓旋怱怱西去意者係京西匪黨所爲而故意操津語以惑人之聽歟 
[叅領文言]  
　　京師訪事人云五月初八曰爲西人禮拜之期洋兵出游街市者較平日爲多午後有一德國兵至珠市口水果攤購物付值不足攫物而去攤主窮追力索以致口角印度巡捕見之貿然將攤主攔住揮拳肆毆正在 
 
 

Page 2

 
 
紛紛擾擾間不虞跟隨德兵之華人回營報信德兵遂糾集數十人各持槍械蜂擁而來幸德弁某君乘馬過此詢悉其情叱令德兵退去得免滋生事端事爲英叅領寳羅君所聞隨於十一日在滋事地方張貼告示曰大英國叅領府寳嚴行曉諭事本國統軍以來派撥印度巡捕在本界梭巡總以保護商民爲要昨有德國兵在本界地面攪擾經印度巡捕攔阻當有華民暗通信息以致聚集洋兵多人意欲開槍格鬥幸有武官經過當卽解散爲此出示曉諭嗣後再有此等事件本叅領府定不保護並將華人從重治罪毋謂言之不預也特示 
[海運先聲]  
　　杭州訪事友人云上年浙省冬漕未經起解前由郭誦茗太守航海赴都向倉憲請示倉憲諭令回省立即分批解滬裝輪船至唐沽遵陸運往通州交納其時時蓬仙觀察方署糧道即委太守爲滬局總辦尅日赴滬與江蘇總辦鄧心茂太守會商一切已於五月二十七日首途矣 
[防患未然]  
　　揚州訪事友人云武衛軍統領李軍門以邇來和局已成北方諸營行將裁撤深恐沿長江一帶梟匪票匪蠢然思動或與過境各勇勾結爲患將不胢勝言因加派弁勇曰在城廂内外梭巡遇有被撤勇丁立卽護送出境一面函請地方官派役彈壓蓋亦防患未然之道也 
[整頓捐章]  
　　武昌訪事友來函云自秦晉奏開實官振捐後順直善後振捐接踵而起鄂中爲東南大都會各省皆派員來此分别設局勸捐惟值此時勢艱難捐務已如弩末各員爭相延攬往往委曲遷就任意减成因之捐生懷疑於心轉致觀望不前絶少慨輸巨欵者湖北布政使瞿賡甫方伯洞悉其弊爰據情禀諸湖廣總督張香濤制軍請飭各捐局員嗣後收捐務須遵照奏定章程不准私自减成以致有碍大局制軍允之刻已電致直隸總督李傅相陜西巡撫升中丞山西巡撫岑中丞轉飭辦捐各員一體遵照矣 
[安徽撫王芍棠大中丞覆奏條陳第二摺]  
　　奏爲請旨飭下各省廣設算學專門學堂所有書院一律兼習遵祖訓而收實效恭摺仰祈聖鑒事臣謹查國子監衙門内有算學一堂以親王總理其事仰見列聖垂教此學至爲隆重伏讀我聖祖仁皇帝御製數理精藴諸書妙契天元精研化本中西兼貫圖表燦然實自古未有之書爲垂範億年之製我高宗純皇帝敬承聖學窺見高深欽定四庫全書總目立天文算法一類推衍流傳塗徑廣大不特中國疇人之業成就日多抑且外邦專門之書搜羅已及如歐几里得撰利瑪竇譯之幾何原本是也我朝講道習藝兩者交修旣無彼此之殊並消中外之見故光緒二十四年九月欽奉皇太后懿旨凡天文輿地兵法算學等經世之務皆儒生分内之事諭令各省書院舉行正與康熙乾隆年間聖訓相合方今萬國偕來迥非昔比學問之事彼則日新月異我仍守故蹈常卽論算學一門其用至大東西各國無人不習皆有年限皆有課程畢業以後以之製器則分寸無差以之行軍則槍砲有準故各國之士之農之工之商之兵無不知算學爲富强之基中國未能及此也臣仗讀此次皇太后皇上詔旨殷殷以人材爲急以貧弱爲憂思采彼長以補我短臣愚以爲欲講西學非人人學算不可欲人人學算非專設學堂並天下書院兼習不可猶之讀經必先知小學否則不能通經讀史必先知輿地否則不能攷史若講西學而不習算必不能通西學也明矣倘蒙朝廷俯采臣議通飭各省設算學專門學堂與學武之武備學堂同並所有書院一律兼習算學於以遥遵祖訓廣育英材學者旣多成者必衆然欲各致夫精微尤必先加以鼓勵臣另摺所陳變通科舉條内擬酌分各省原定中額若干名以兼取諳習時務之士诅即將精進算學者獨占一門增中額數名如從前考取專經之意擇尤取中庶人心思奮盡力研求異時於製器練軍通商等事各因才之所近分别錄用必有成效可覩此則微臣區區之誠所急欲陳請者也謹專摺具奏伏乞皇太后皇上聖鑒謹奏尚有第三摺條陳洋務洋洋數千言容俟明後排日錄登以供衆覽 
[儲憲履新]  
　　杭州訪事友人云新任浙江督糧道陸吾山觀察由行在領憑來浙禀到署撫憲余晉珊中丞飭卽赴任供職觀察隨頒發紅諭涓吉二月二十七日寅時接篆先是署糧道時蓬仙觀察飭書吏赶緊將漕糧奏銷册繕備限二十五日備齊然後接辦移交事件二十六日委糧庫大使某叅軍將印信齎送觀察行轅至次日寅初觀察恭設香案望闕謝恩然後拜印升座受屬員叅謁書吏叩賀事畢退堂隨赴撫轅禀知任事並拜會司道紳士及府廳州縣各官 
[招考工藝]  
　　武昌訪事人云鄂省自創設工藝學堂已經數載諸生之肄業其中者多所造就惟大半半途而廢以致常中時有缺額現值朝廷振興新學湖廣總督張香濤制軍爰飭總辦某觀察將章程詳加整頓缺額一律補足五月某日出示曉諭略謂本學堂缺額甚多卽應考補足額如有身家清白資質聰頴年在十二歲以上十八歲以下精通文理者許卽前赴提調處報名聽候示期投考一經錄取卽准入堂肄業惟須專心致志不准無故告退庶免學業廢於半途蓋亦培植人材之至意也 
[平糶非易]  
　　南昌訪事人云江西省垣大水成災撫憲李勉林中丞下令開倉平糶每榖一石核定九五制錢一千二百文每人祗准糴五斗或一石各小米店亦准遣夥糴榖碾成凈米每河升一升定價錢三十文熟米三十四文此中已有微利可沾乃各小米店龍斷爲心有一夥往返數次連購數石者亦有每店資雇多人分澳各局爭買而災民反致落後甚有買榖錢票被人搶去者迨碾作凈米雜以糠粃每升八扣售至錢四十文熟米四十四文南局倉榖較佳每石可碾米五斗數升若輩遂多向南局買票人衆擠擁以致栅欄驟倒委員紳士有受傷者因於五月十八日移設清節堂内先放進數百人餘暫揮諸門外俟先進者領訖由後門出然後再放進數百人正在周而復始時突有棍徒擲石毁壞門窓員紳大怒立飭拿獲數人送縣請究因此十九二十兩日暫行停糶如何善持其後是在當事者之籌畫周詳焉 
[逆謀敗露]  
　　漢口采訪友人云湖南自立逆會頭目郭某糾合頑民製造軍械濳出没於郴州一帶約期起事攻　城池地方官聞有風聲購綫拘獲刻已檻送湘省禀請撫憲俞廙帥嚴刑推鞫核定罪名矣 
[續獲會匪]  
　　漢口訪事友人云自立會匪某甲前經某差獲解武昌府署府尊余堯衢太守訊知其黨查某匿跡漢口因於五月某日派差緝獲解回質訊大約卽須明正典刑矣 
[捕梟凱旋]  
　　揚州訪事友人云前者兩淮泰屬某塲私梟猖獗塲商禀請淮南局員某君轉禀運憲程雨亭都轉商請駐防五臺山之武衛楚軍統領李軍門派勇三哨前往鵰剿旣至梟黨凶燄方張相持良久始紛紛潰散各勇奮力追上陣斬梟目王五胖子一名次日梟黨逃避無蹤武衛軍遂奏凱而返都轉大爲嘉許犒以銀若干兩以資鼓勵 
[示期填册]  
　　杭州訪事友人云浙江提督學政李文坡大宗師行文杭州府屬著於六月初二日取齊文武生童舉行歲試當由府尊宗太守詳請兩浙運憲札行甲商轉飭與考商童於五月二十八日在薦橋鹽公堂填册仁錢兩縣則由教官定期二十九及三十兩日分别在明倫堂填册 
[浙省祈晴]  
　　杭州訪事友人云端陽節　積雨兼旬鳩隴魚塍水深數尺禾苗俱已漂没鄕民之赴城報荒者踵趾相接杭州府宗子材太守涓吉五月二十六日親詣上天竺法喜寺祈晴至二十九日又赴吳山城隍廟設壇叩禱藩司以下俱往拈香并由地方官出示禁署以昭誠 
 
 

Page 3

 
 
敬聞之老農老圃謂日内如晴光速放則田禾尚可補種不難收之桑榆也 
[鄂省官塲紀事]  
　　武昌訪事友人云湖北槍砲廠總辦沈孟南觀察才猷卓著經湖廣總督張香濤制軍專摺奏保咨送行在引見奉旨發往湖北差遺并交軍機處存記五月某日觀察由陜返鄂趨詣督轅禀見制軍飭仍當槍砲廠差以資熟手○升署武昌府同知正任漢陽府通判童司馬因病出缺所遺武昌府同知篆務經藩司瞿賡甫方伯禀商督憲張制軍檄委江岸局員吳博泉司馬署理○荆州萬城堤工關係數邑水利每届夏令盛漲之際例由督撫憲會委大員往勘以昭愼重現届伏汛將臨督憲張香帥查照舊章檄委候補府丁爕甫太守馳往荆州督同防護俾免疏虞 
[珠海濤聲]  
　　廣州訪事友人云五月某日城西洪壽里近日亭合利小闈姓票館被匪闌入恣行劫掠經人報知總公司派人細加查察知係康公廟十約團練廠勇丁所爲緣此項勇丁前爲鄧紳所統專收各廠賭規至此無利可圖四出騷擾因擬據情繕禀控諸善後局若輩聞知恐干未便願將所掠之欵如數歸還大約不難含糊了結也○南海縣獄所禁盜犯鄧哨牙冬及梁亞容均係蛋民前由河泊所拘獲解案縣主裴大令迭次研訊供認强劫某蛋婦衣物及攫取南興隆船上米八包歴歴如數家珍不稍隱諱因於五月某日飭役押往黄河將軍廟前站籠示衆三日後再行察核○上月初八日俗傳龍母誕辰黄竹岐龍神廟中設有靠龍會好事者相約雇船往觀鬢影衣香如雲如水是日龍船到者二三十號不虞西窰龍船悞將鹽步獅船撞沈致有多人入水幸卽救起得免喪身某西人乘小輪船往來馳逐縱目游觀一欹側間全船傾覆雖經各艇拯救而已滋斃十餘人矣慘哉○前南海縣楊大令年方强仕　升羅定州尚未赴任旋卽捐貲過府班俟補缺後以道員用不意近日偶遘癘疫遽爾云亡滿腹經綸未經展布聞者惜之 
[邸駕蒞申]  
　　醇親王出使德國道經滬上前日清晨宗人府宗池盛杏蓀丞憲欽命出使日本大臣蔡和甫星使蘇松太兵備道袁海觀觀察同乘某輪船至吳淞口恭迎午後一點鐘時親王乘安平輪船戾止四點鐘時至張家浜下碇昨晨浦江中各國兵艦俱高懸各式旌旗花雨繽紛幾令人目迷五色八點鐘越二刻安平鼓輪至滬繫纜法界金利源馬頭丞憲星使觀察以下文武印委各官及絲業錢業諸董事咸鵠立江干投遞職名竭誠求見江海關副稅務司李尉良君亦詣浦濱恭候少選丞憲以下諸員登船恭請聖安畢退至跳板兩旁分班站立旣而邸駕由侍衛人等擁護登岸李副稅務司脫帽行鞠躬禮親王頷之以首是時沿黄浦一帶無老無幼無男無女鷺翹鶴企瞻仰天潢貴胄者無止數千人咸見親王身穿藍紗四開衩袍黄紗馬褂頭戴暖帽寳石頂雙眼花領註行營無換季禮出使外洋亦如之故季夏之初仍戴煖帽也足登薄底縀靴年約十八九星眸電齒顧視清高登轎時中國諸兵艦各嗚砲六門轎幃用緑色哆呢四角垂黄鬚舁者四人均凉帽青衣英界捕房所派印捕八名策騎前導繼以上海縣所派號房及各署差役侍衛頂馬蘇松太道轅親兵紅傘一頂轎旁護以藍頂花翎者數員轎後有雙馬車一輛馬用黄韁當由浦灘啟行時南市捕頭王經年督帶印捕四名在馬頭上邏察法界捕頭戎服佩刀帶同全班中西探捕送至外洋涇橋滬軍營奇兵營送至新開河隨各分道折回及入英租界中英界捕頭復派出全班探捕沿途彈壓旋由浦灘入大馬路迤西過泥城橋至洋務局駐節先是虹口各機器廠皆懸燈結綵輟業歡迎英界大馬路各店鋪門前更燈綵輝煌龍旗招展顧親王賦性謙抑不欲勞地方官供張所備儀仗一概謝絶以故中西人士仰其儉德益復歌頌弗諼聞初二日德國總領事擬就署中設筵欵接初三日本邑官塲擬假座張氏味蒓園欵以綵觴稍盡　塵之禮滬商領袖嚴君筱舫陳君笙郊施君子英則擬擇日設筵恭讌先浼丞憲及張燕謀京卿道逹下忱親王以兩宫尚未回蹕本邸不便赴宴辭之先一日觀察照會租界領袖大西洋總領事華德帥君請轉告工部局董傳諭各捕房派探捕四出照料至昨日函致華君謂親王定於初二日午前九點鐘至十一點鐘時延見各西員午後由李副稅務司復遍致西函請各總領事於九點二刻時往見又聞親王駕蒞洋務局後丞憲及觀察卽整肅衣冠叩見親王離座舉手答之旋由八品藍翎太監傳諭請各位大人就坐親王隨問今日本邸登岸時經行最闊之路是何地名答以地係英國租界名曰大馬路問路旁揭黄色旗係何國徽幟答以中國人民聞王爺駕臨揭之以志恭敬非他國國徽問畢親王舉錢請用茶丞憲及觀察遂退回官廳洎鐘鳴四下英國提督李嘉生事連天君帶領馬隊二十四名偕英國正領事班瑞德君副領事梅爾思君進謁執手爲禮其時親王已易巴圖魯坎肩略談數語卽傳呼送客繼其後者爲德國正領事克納君副領事佛爾克君親王亦接見如儀旋有前任寳山縣知縣沈大令佺裁缺臺灣道顧觀察肇熙候選道鄭觀察官應進謁註二觀察皆現充招商局總辦少焉南洋法律官担文君亦偕舌人入見至江蘇候補道朱觀察宜振丁觀察葆元候選知府楊太守廷杲江南製造局總辦毛觀察進蕃提調許太守　紡績官局總辦唐觀察廉江蘇候補道林觀察志道出使日本大臣蔡星使鈞電報滬局總辦朱觀察玉奎松海防同知劉司馬元楷江蘇候補道王觀察宗壽黄觀察承乙已革江寗藩司瑞璋江安督糧道效觀察曾候選道嚴觀察信厚上海縣知縣汪大令懋琨馬路工程局總辦葉司馬兆綱清道局員葉大令在泗英美租界公廨讞員張司馬辰法租界公廨讞員杜大令仁幹保甲總巡朱大令璜朱大令枚陳大令曾培晏大令善埴查大令燕緒則僅遞職名禀安未幾英界捕頭派包探張某至行邸請示王爺今日駕臨何處當派馬巡捕前來護衛親王命侍禦却之又聞親王出京時帶有太監二名侍衛六員同在行邸伺應至於頭等參贊張京卿翼廕都護昌隨員梁觀察誠麥觀察信堅王觀察瓘譯員治太守格楊大令書雯吳大令仲賢嚴大令璩劉觀察祖桂唐大令家楨象副郎賢曾副郎廣鎔尚大令希曾繆大令欽臣另駐天后宫側出使行轅 
[暫停讞政]  
　　昨日清晨英美租界公廨讞員張柄樞司馬赴法界招商局金利源碼頭巷迓醇親王因飭家丁咨照領事官并傳諭捕頭暫停讞政一日 
[設局施醫]  
　　本邑浦左楊家渡鎭斗姆堂每年六月初一日申上海縣捐廉延内外科醫生施醫給藥以療貧民今歲縣主汪瑶庭大令查照成案派董前往開辦時出示曉諭俾衆咸知矣 
[英租界捕房紀事]  
　　日前臺灣路祝建生家被賊竊去衣服若干開單報知捕房昨由包探張寳成緝獲賊犯某甲捕頭令押候解送公堂禀請讞員張柄樞司馬究辦○前晚有僧人名道仁者潛至褚祥林家竊取一磁花瓶旋經包探金立生拘獲解入捕房捕頭令押候解送公堂禀請訉辦○前日偷兒何惠卿在北海路胡文卿家竊得布衣數件適爲一百零二號巡街捕所見拘入捕房捕頭令押候解送公堂禀請究辦○昨日成衣匠鍾金全至雲南路許吳氏家索取工資以致口角經二百四十八號巡捕拘入捕房捕頭令押候解送公堂禀請訊核○賀阿春陳毛毛不知所操何業昨至大馬路某鋪購取外國木器不知何故忽與鋪中人忿爭司帳人周信朝忿甚指交二百九十號巡捕拘入捕房捕頭令押候解送公堂禀請訊奪 
[待振孔殷]  
　　本會同人自去臘先集規元一萬五千兩專托蘇筱齋明經帶赴陜西施振後又陸續籌集五萬八千兩共合規元七萬三千兩由上海各票號匯解按户散給凡有慨助之欵隨到隨匯不能成數者本會歴次先墊一切零星外費皆由同人給發會中捐欵從不開支分毫諒蒙各大善士所共鑒兹將王月二十六日蘇君由西安來電照錄於後有道會鑒現同州各屬除我振外王中堂首先接濟蒲振已放現擬放富平鄜州雒川但災重欵微乞力勸速匯蘇上有道公會同人謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[爭攬大工]  
　　廣州訪事友人云粤中大憲擬就省垣創設自來水風聲所播卽有商人何啟秀等具禀督轅自願出貲包辦督憲陶芷芳制軍批令備銀若干先交善後局騐明收存方准開辦旣而香山縣職商馮穗祥復擬就章程禀請善後局憲請派員往香港查騐資本旋由局憲批示略謂據禀辦理自來水工大費繁該商不願與何啟秀同夥現已厚備資本分儲香港旗昌洋行中華銀行禀請委員騐查資存香港洋行委騐亦難深悉總之此事關鍵全在開工遲速資本果已厚備開工必速以後可無停工待費之事該商自揣如經批准約於何時可以一律開工何時可以告成應先切實具限後來如竟逾限由官招商接辦所有用去工本全數充公至省會設辦自來水本係内政未便遽集洋股該商現備貲本有無洋股在内并卽明白禀覆再行核辦 
[上海縣署瑣案]  
　　吳錦春控許老二拐賣伊女前晚縣主汪瑶庭大令升堂研訊吳供小的係通州人生有一女去冬由許薦至徐公館服役迨後察知許係著名蟻販女已被伊賣去爲此控乞究追許供小的係無錫縣人去冬吳偕其友許老五倩小的將女價賣小的卽爲之介紹售與徐公館立據領銀不久伊即加索洋銀二十元至正月某日伊復偕周文章至徐公館誘女脫逃旋由小的探知伊等匿跡南市東來小客棧前往查問見吳與妻女均避匿房中意欲扭送彼處巡防局吳自知不合願書立服辨據將女交還不意今忽揑情朦控尚求明察大令判令將吳責二百板許交差帶往速將吳賣女筆據撿呈候核○前者甲乙二洋商各租得王桂榮户名田若干持單赴會丈局請換道契會丈局員某君查得其田在二十七保十圖雖有兩單實祇一地因卽禀諸蘇松太兵備道袁海觀觀察觀察轉飭上海縣汪瑶庭大令查明訊究前晚大令派差將地保徐子良陳耀芳傳訊徐保禀稱前年有王某者將伊父王桂榮户名之田永遠租與洋商小的雖在契上蓋戳不知其中尚有别情今查悉此田昔由其父賣與張藍田時聲稱單已遺失由張請得蘆照爲憑後王將單尋獲復租與洋商某甲時張亦將蘆照租與洋商某乙先後至會丈局請換道契始查知情弊小的並非有心朦混叩來鑒宥陳保禀稱張將田售與某乙時小的見有蘆照故敢蓋戳大令著兩保將實情明白具禀呈候詳請道憲核示 
[南市捕房紀事]  
　　崇明縣人劉金榮與船户張金旺積有宿仇前日在馬路中相遇拔出利刃向張亂戳傷及左脇及右背右肋等處血液模糊隨互扭至捕房聲訴捕頭禀知工程局總辦葉孟紀司馬司馬諭令延醫敷治劉禁押捕房候提案訊明從嚴懲辦○昨日江北東洋車夫姚正榮彭正泉在鄰居周阿毛寓内作葉子戯旋因輸錢爭閙四十七號巡街捕見之一併拘至捕房捕頭令押候拘到周阿毛然後解送工程局禀請總辦葉司馬訊究○中國内地自來水公司由在外洋運到生鐵水管就南市新馬路各橋下裝配以便接連水路昨日已在肇家浜橋開工捕頭恐有歹人滋擾特命各華捕隨時照料○捕頭王經年以馬路一帶各榮肆烟館往往有流氓聚集其中因命印度捕每日按叚親查以防滋擾 
[法租界捕房紀事]  
　　當前晚法界張燈時有戚順生者沿途胡閙有類瘋狂巡街捕喝阻不依因之拘入捕房管押昨晨捕頭向之詰問語無倫次爰令某包探押送出境不許逗留○昨日有某甲者扭某乙至捕房訴稱突被訛詐請卽送懲捕頭詰問之下乙堅不承認乃命押候查明然後解送公堂禀請讞員杜枝園大令訊核 
[美租界捕房紀事]  
　　昨日清晨甬婦紀胡氏不知因何步入兆豐路第二百十四號門牌王松庭家四顧無人遂圖竊物適王回家詰以故氏言語支吾因扭交四百八十九號巡街華捕解送捕房捕頭略詰數語姑念行竊未成且係女流從寛釋出○前晚本邑人周榮發倩某西人函致捕房訴稱妻子陸氏行經篷路西華里口被甬人鄭明羊及其妻徐氏無端扭住痛毆以致身上受傷請爲查辦捕頭令包探倪順泉將鄭夫婦一併拘入捕房押候解送公堂禀請讞員張柄樞司馬訉明懲辦○前晚七點鐘時僑居密喵路某號門牌屋内之悍婦李桂英與近鄰陳仁祥之妻程氏不知因何互相口角旋復糾約衆流氓將程氏曳出兇毆以致身受重傷事後匍匐至捕房備陳一切捕頭察得程氏受傷屬實令人送請同仁醫院醫生療治一面派包探查明起釁情由將桂英拘解公堂禀請究辦 
[善人是富]  
　　兹由宏大莊交來洋銀二百元爲滿帳酬神晏客筵資移助陜振本會祇領之下代飢民叩謝願祝鴻圖日擴名冠申江駿業雲利權子母左劵洵可操也有道公會同人謹誌 
[錫爾純嘏]  
　　餘姚王筱齋善士因求添丁續助振欵洋銀七十五元無名氏洋銀一百元邵筱棠洋釻一百元懷橘氏洋銀三十元爲抒嗷雁之悲恩推瘠壤定有夢熊之喜慶洽華堂德爲福基諸君子拭目俟之可矣上海六馬路仁濟善堂籌振公所施則敬等謹誌 
[善念可風]  
　　日新里林月紅校書生母陳陸氏因聞陜省災情甚重送來洋銀一百元藉助振需古語云人之欲善誰不如我不圖青樓婦女亦有好善之念油然而生若陳陸氏者可以風矣有道公會同人謹誌 
 
 
 

Page 10

 
 
   
 
