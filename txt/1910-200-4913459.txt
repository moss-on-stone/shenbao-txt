# 1910 - 200 - 4913459

 

Page 1

 
 
   
 
 

Page 2

 
 
   
 
 

Page 3

 
 
[第一張]  
　　交旨論説專電緊要新聞一時評 
[後幅]  
　　緊要新聞二分類新聞清談雜錄 
[第二張]  
　　要摺本埠新聞來函 
[後幅]  
　　要件小説國外新聞 
[第三張]  
　　來稿短篇小説 
宮門抄 
　　六月二十一日召見軍機塔旺已嚕克扎勒鄒嘉來依凌阿 
交旨 
[六月十六日軍機大臣欽奉]  
　　諭旨憲政編查館奏暫留館　勞乃宣緩赴江寗提學使新任一摺著依議又奏勞乃宣應否迴避江蘇據呈代奏一片著毌庸迴避欽此 
論説 
[論各部丞參之當廢（錄憲志日刋）]  
　　我國設官之制冗員不一而足。而莫甚於丞參。丞參之制。古無有是也。有之自外務部始。外部初爲總理各國事務衙門。兼差而非專缺。辛丑以前。習焉安之。其後外交日棘。非有確定之機關。不足以專責成。於是始設外部。尚書以上。有總理會辦。各大臣。侍郎以下。有丞參丞。參之設。實始於此。蓋外務部爲新設之衙門。丞參爲新衙門特設之員缺。殆所謂特别制。非普通制也。 
　　抑外部特設丞參之故。要自有説。部當交涉之衝。委曲繁難。非甚熟。習不足以資肆應取材他途。恐不免於貽誤。欲使本部之中。得由司官累升至尚侍。非設相當之一級。無以爲由郎中而升。侍郎之梯。蓋取分科久任之意。亦中國設官之一進步也。其後裁九卿官。侍郎郎中兩級之間。無可升轉之階。等級不相應。各部均感其不便。遂踵外部之後而設丞參。於是丞參始爲普通制矣。 
　　論官制之原理。雖極之於末秩賤吏。以至一切在官任役之徒。必應乎職務之所需而設。反是者則爲冗員。冗員當裁。夫人而知之也。微焉者且然。何况　三四品以上。何况貎似堂官而不有其實者。何况號稱統。率一部 
[出盤聲明]  
本館今將生財機器等件全盤頂與中和印務局爲業限於本月念五日交易淸楚以後往來帳目借欠等項槪與本館無涉本館所有以前往來帳目揭借等項亦限于本月廿五日至本館理淸以後不憑特此聲明美界匯通印書館啓 
[壳件洋行經理泰平橡樹有限公司廣告]  
本公司股單今已刋就請購股諸君速將銀行收條送至本公司換取股單可也此佈 
[患時疫者鑒]  
謹啓者家母年已六十三日前忽患時痧手足厥冷不省人事中醫多人莫不束手體素肥重家在浦東不能送至時疫醫院而西醫又出診極難幸延四馬路華英大藥房周廣松先生來家救治得以起死回生特用登報鳴謝且藉告同胞不能至醫院欲延請到府者爲指南之助日淸公司嚴乾亨亨寳洋行嚴乾利謹具 
[慈谿三七市九和當聲明]  
本當向有康號所做往來存欠各户現悉歸併與泰號經理嗣後存欠各户槪向泰號交接與康號無涉康號圖章業經毁銷特此聲明 
[邱石安聲明]  
昨閱各報爲正元莊倒閉事該莊經理何兆政供稱股東爲邱石翰邱竹雲陳亦卿三人查正元莊係邱問庵與鄙人無涉合亟聲明伏祈公鑒 
[興辦麵粉廠紳商亟須研究] 　　 
啓者美國白奶利麵粉機器廠早經名馳各國爭相購用今更精益求精獨出心裁創造最新式鋼珠磨輥並新式篩粉機輕滑靈捷能省馬力十分之四五省油十分之七五每六個月加油一次故並無油汚入於麥粉之内出粉格外潔白漂亮此種麵粉於衛生大有益處環球稱最故近來新建之廠爭相購用今無錫茂新公司已裝置完全開車出粉上海申大公司亦用此等新機即老廠亦間有添購更換者此後各自改良將見中國麵粉之發達前程無限各省興辨實業紳商請惠臨茂新公司閱看方知此機乃環球第一之妙機非虚誇也　中國歸上海泗涇路十二號恆豐洋行一家專門經理 
[南洋勸業會發賣入塲劵六月初十日起减價改售兩角廣告]  
本會設在南京城北丁家橋地方凡願觀會者須先購入塲劵自六月初十起每張减價改售小洋兩角攜有此劵趁輪船者照船價五折購票趁火車者照車價七折購票且一入會塲不論至各館院及各省别館遊玩槪不收費賣票處滬寗各車站及一品香一枝香旅泰各番菜館又中國靑年會環球學生會寗紹商輪公司并寗波寗紹商輪公司均有寄售如欲躉批代售照章减成問愛而近路勸業會董事會事務所批發特此廣告 
[上海時疫醫院仕商餋疴别墅新廣告]  
本醫院開設英大馬路巡捕房東首天津路廳屋高爽不惜重金延聘西醫亨司德峨利生兩君復承吾華西學醫士王培元吳　谷諸君擔任義務專治一切時疫痧症不取分文開辦以來甫廿一天業經全活五百二十二人查各病人類皆上吐下瀉抽筋螺等症多半人事不省然幸來院尙早外勢雖極凶險而按之症情倘在第一二候未至垂危較易著手故最稱危篤而用機器灌治者數僅三人餘多輕者對症發藥一服霍然其有病勢沈重者本醫院均用新發明藥水針施治皆立見奇效此法係用製煉藥針輕刺皮膚不需機器不用刀割尤爲各病人所樂從以致聲聞所播來者益衆計惟到院氣絶者三人及患傷寒濕温已經危篤不及救治者二人其餘凡屬痧症無一失手即如各報歷載崔裕記之子生甫四月吐後狂瀉如水命已垂危華醫束手以及張朝銘君之子並五齡童朱亦男痧症極重均獲安全廣告誌謝班班可証實爲本醫院始願所不及欣息萬分論者以爲急痧一症患者多貧苦之人車夫輿隸不善衛生尤　觸發　　時疫最易傳染其微生蟲滋長極繁同室之中有一於此遺患即不堪設想自本醫院設立可以住院就治旣足施救病者更可杜絶根株一舉兩得又因紳商各界拘於施醫名義爰設　疴别墅係内進廳屋十間寬敝潔凈鐵　絨　器具精良伺應亦極周到如有體面紳商各界偶患時疫來墅靜　尤爲利便女病屋特别分開另雇女僕照料均屬有美必臻無微不至惟祈各病人起病時即送來院勿致釀成變劇目悞爲盼本醫院所備橡皮病車專接病人本極便捷乃人心不古日來往往有用電話知照本院者及至該地尋問並無其人實係借此　戲非特往返徒勞虚費時間轉令實在病人無端等候殊屬有傷公德嗣後如需病　除傳電話外（本醫院電）話一千零七十三號務請派人來院以資導引再西醫出診係自有權利醫金極鉅以後如欲延請到府務請逕向各醫寓（亨司德住大馬路福利洋行後面）峨利生住鐵大橋北東首蘇州河邊面訂或至本醫院自　西醫當面接洽亦可惟本醫院槪不干涉惟祈察諒爲幸此請公鑒發起人沈仲禮朱葆三同啓 
 
 

Page 4

 
 
之司員。爲之長而不有其權者。 
　　丞參之設。爲應職務之需要而設乎。爲應升轉之階級而設乎。由特别制觀。之蓋取分科久任之意。爲職務也。由普通制觀之。因裁九卿而起。爲升轉。也爲職務。則當存爲升轉。則與設官之原理相背。自當廢。二者不可以不辨。 
　　説者曰。外部取分科久任之意。故設丞參。各部亦何獨不然。爲升轉計。卽爲分科久任計。故由特别制而成爲普通制。非無謂也。若然則丞參果爲應。職務之需要而設。而非應升轉之階級而設也。存之便。 
　　雖然丞參。之是否爲職務而設。當視其實際。何如。丞叅果不爲升轉之階級而設。則何必丞叅。然後可行分科久任之法。何也。夫將欲以本部之司官。升本部之尚侍。爲分科久任之計。則曷不升。司員之。秩而降侍郎之秩。又曷不。多設俸等。令積至若干等。以馴至乎侍郎。奚爲而生此一級。若是則分科久任之説之理由不長。又不可以分科久任爲職務所需之根據。故曰。當視其實際何如。必於其實際上有不能不設丞叅之故。然後可言需要也。請更言丞叅所居職務上之地位。與其効用。 
　　説者曰。司官熟悉一司之事。而不能與聞他司之事。以升尚侍。猶恐其於本部之職務。知其偏而不知其全。故使爲丞參令與聞各司之事。以歷練之。此一説也。司官既周知一司之事。他司之事。亦可類推。故資其閲歷以佐尚侍之不及。整理其部務。必有大效。此又一説也。二者皆可爲丞參。應職務而設之根據。是爲丞叅所居職務上之地位。與其效用。雖然觀於其實際而知其有大不然者。 
　　蓋由前二説。則丞參。必取之於本部司員可。知顧自設丞參以來。其登用之。途不一而足。有取之他部實缺或候補候選司員者。有取之外省。司道府實缺或候補候選人員者。有取之非京官非外官以資財或其他種種原因取得三四品京堂。而以丞叅位置之者。不但此也。丞參定額之外。又有所謂丞參上行走者。其得行走之原因。又不一而足。有來自他部實缺或候。補候選。司員者有來自外省道府實缺或候。補候選人員者。亦有來自非。京官非外官以資財。或其他種種原因。而取得三四品京堂而因以丞參上行走位置之者。丞參員額有定。而丞叅上行走員額無定。或三倍之。或五倍之。極盛之時。且十倍之。吾國自捐納盛行。仕途濫雜。不可究詰。所不能盡如人意者。内官自郎中外官。自道員以上皆無捐納之。例猶爲競逐者所不快。而屹然立朝廷愼重名器之大防。自丞參行走之例開。可以一躍。而躋之郎中道員之上。若隱以彌捐納者之觖望。授之梯以相接引者。此眞可謂咄咄怪。事無與比倫者也。抑自設丞叅以來。登用之途。既不一而。足得行走之原因。又不一而足。丞叅缺出取之行走。累世而不能盡。則本部司員。永無推升之望推升之望絶外轉之途窮。不復九卿。則司員眞無升轉之日矣。設丞叅非以奬司員。適以梏司員。非以便升轉。適以窒。升轉司員。何罪梏之窒之。有不灰心而短氣者哉。若乃崇其體制。重其廪。給尊之曰丞叅堂。使美衣飾。盛輿馬。馳逐於京師。耗行政之經費。爲國民之大蠧。猶其小焉者矣。　　　　　　　　　　　（未完） 
專電 
[電一（北京）]  
　　御史石長信奏參陸軍部賄賣襲職仍諭廷杰林紹年查辦 
[電二（北京）]  
　　海軍大臣洵貝勒薩軍門奏公出期内由參贊代拆代行奉旨依議 
[電三（北京）]  
　　鹽政處奏陳整頓川鹽辦法攝政王頗爲嘉納 
[電四（北京）]  
　　魯撫孫寳琦奏請飭東督仍准雜糧出口一事已有旨飭與錫良電商妥辦 
[電五（廣州）]  
　　過路環海盜首要已在香港拘獲 
[電六（東京）]  
　　北海道膽振國之有珠嶽附近時有地震自西七月二十二日起已震一百八十三次二十四日該山崩裂二十六日噴出砂礫及泥水避難者有八千人之多幸無死傷又有珠灣内水深之處突然發現一新小砂山 
[電七（東京）]  
　　台灣總督府民政長官大島久港次郎已請開缺 
緊要新聞一 
[維持上海錢市之電旨]  
　　上海北市正元兆康謙餘三錢莊於本月十五夜十六早相繼歇業虧欠甚鉅事出後滬道蔡觀察即與商務總會總理周金箴觀察專車赴寗謁見江督張制軍面陳維持辦法請示定奪制軍以此事牽動滬市大局亟應挽救允即由電奏明以昭愼重一面諭令蔡周兩觀察先行回滬靜候諭旨昨日申刻蔡觀察接到寗電當即抄示商會遵旨妥辦電文錄下上海蔡道昨據該道面陳維持市面辦法一案經即據情電奏頃承准樞電奉旨張人駿電奏上海正元兆康謙餘三家錢莊同時歇業債務糾葛滬局岌岌籌議大致辦法 
 
 

Page 5

 
 
等語着即按照所籌各節妥爲辦理並飭上海道將善後事宜悉心籌畫愼防流弊以維市面而定人心欽此等因除將原奏稿另行飭知外即欽遵妥議禀辦督箇印 
[外部答覆日俄協約之措詞北京]  
　　日俄協約經日俄兩國駐京公使送交中國外務部查閲後外部即於本月十五日照覆兩公使其文如下此次協約既稱重視中日中俄日俄各項條約則於一千九百零五年日俄和約及中日會議東三省事宜條約之宗旨仍相符合更加確定蓋日俄和約第三條内載日俄政府互約以滿洲全部之行政全然付還中國不能有侵害中國主權及背於均等主義第四條内載日本與俄國互約不阻碍中國爲發達滿洲商工業而使列國執共同一般之措置等語同年日本與中國各派全權大臣在北京議定關于東三省事宜條約即本朴茨茅斯和約實行開放滿洲嗣後中國政府自應按照朴茨茅斯和約之宗旨實行中日條約之王義凡關于主權内之行動各國機會均等及興發滿洲實業等事益當切實維持以裨大局 
[蒙民竟紛紛改入俄籍乎北京]  
　　近聞俄國遠東事務長某君以北滿洮南府一帶蒙民入該國籍者甚衆遇有詞訟案件華官判斷恐不公平因請由該國駐京公使向中國政府要求在該處設立俄領事未知我政府諸公亦有所動於中否 
[萊陽民變風潮九誌山東]  
　　山東來函云此次萊陽民變實由縣官抽捐甚苛劣紳助桀爲虐之故當縣令緝拿曲詩文時官兵不分皂白竟將調停其事之呂紳開槍擊斃以致激動公憤集衆數千人圍鬨官兵該縣令聞信正在無法旋接京官王侍郎垿來電告知縣官當請兵勦拿魁首曲詩文可無煸惑之虞又電告其家屬令速往烟台暫避詎事爲匪所知出而攔刧蓋王侍郎微時與曲詩文有隙故欲藉此爲報復計而曲某亦知其謀故行攔刧並將王侍郎宅第付之一炬其家屬聞有被匪殺害之説當該縣請兵之初孫撫鑒於湘亂躊躇未决迨接王侍郎來電孫撫始决計派兵現在除第五鎭兩標步兵外尚有德武官附入隊内其城陽地方亦由德國靑島總督派兵防守故該省諮議局羣責孫撫辦理失當於是孫撫爲卸過計將王侍郎京電宣示魯紳大譁刻下諮議局正調查其事以便開會公議對付之策 
　　孫撫調派第五鎭兩標先發步隊於初八日到萊陽縣城初九初十兩日搜擊匪民匪民遂與接仗匪民所用槍枝概係昔年防捻匪時之舊式鎗故不能迎敵現孫撫已向海軍處請派海琛飛鷹兩兵輪開往海陽沿海一帶巡防彈壓 
　　萊陽民變始於五月二十八日各社郷民約五六萬人分爲四路團聚紥守截住行人二十九日登州李鎭軍之馬探抵萊被害聞係腰斬陶哨弁以五十金購用郷民出城偵探同時被害聞有剝皮焚屍之説三十日亂民紛持刀槍並用昔年防捻之鐵砲合衆攻城圍困七日楊觀察奎大令督率城内原有之兵及陶哨弁所帶防兵二十名並該縣差役城内居民等晝夜守城至初八日李鎭軍葉協統率領常備軍馬步隊七營遂進駐該處距城最近之元寳山先向隙地燃放開花砲示威冀其知畏而散乃該民竟開鎗放砲與官軍接仗七營軍馬布陣對敵官軍以開花砲轟擊民之死者約四五百人附城一帶村莊悉成灰燼首領曲詩文見勢不敵濳知脱逃餘衆遂散初八日官軍進城捉獲曲詩文所派頭目六名就地正法内有一李姓係曲詩文所派爲先鋒者未行正法解省訊供旋由李鎭軍葉協統會同楊觀察奎大令出示安民駐兵守城嚴詰出入遂獲警察二名係烟台巡警總局遣往探信之人聞該警察到萊時假爲農裝被詰數次冒險免禍始得進城現李鎭軍楊觀察葉協統正商同奎令布置善後事宜地方漸見安靖 
　　榮城地方尚有鬍匪隱没當此亂民事起該鬍匪遙爲響應勢亦猖獗且聞該鬍匪與萊陽亂民有聯絡一氣互相援助消息 
　　另函云萊陽縣兵民自上月二十八日宣戰後民卽退駐黑土店之西民團分爲四路紥守要害兵亦閉城不出孫撫派葉協統帶兵七營駐紥即墨境登州鎭之兵駐紥棲霞之蛇窩泊鎭芝罘汛趙榮卿之兵駐棲霞姚村鎭均未入境民亦晝夜防守不敢稍懈初四日李鎭派馬隊二名偵探消息有一兵改服易裝自山路混入夜求宿於民家强姦十二歲之幼女被民拿獲剝其皮而焚之疑爲城内濳出之兵初五日民遂攻城旋聞烟台道派何令錫及紳商修振邦等前來排解民仍退至黑土店靜候調處不復設備楊道奎令乘民無備率同兵丁差役等於初六日夜間濳出轟擊斃民二三十名民衆大憤即於初七日將城圍困葉李二人於初八日夜拔隊急進據近城之元寳山開砲擊死五百餘人初九日以搜查餘黨爲名縱兵搶掠距城二十里内之村莊搶掠一空民皆逃散初十晚奎令楊道等始出安民告示 
　　十二三等日難民逃往烟台者絡繹於途據云兵一入村雞犬不留錢鈔則取之婦女則姦之房屋則焚之丁壯則捕之某村有一十二三歲之幼去被兵擄去姦畢以刀割死某村有李姓婦懐抱周歲之嬰兒兵奪其兒抛而殺之該婦卽觸石而死某村有母女二人被兵擄去使其母俯臥地 
 
 

Page 6

 
 
下將女置於母之身上輪姦之該母女羞憤投井而死某村有一皮匠率妻逃奔兵使其夫跪於地下輪姦其妻該皮匠憤極用割皮刀砍傷一兵兵怒將皮匠綁起剝此焚尸又將其妻腹部割開取其心以供欱此皆目所親覩至未及見而罹於奇辱慘死者尚不計其數吾等雖幸逃餘生然無物療飢無家可歸猶不如死於鎗彈之爲愈也言至此痛哭失聲有哭至暈絶者聞者莫不下淚清洋河岸有難民三四十名内有一六十餘之老嫗及一三十餘之男子相抱痛哭聞老嫗云吾夫死吾媳死吾三孫同死吾以六十餘之人尚何以生爲哭罷乘衆不備投河中其子從而救之亦隨波逐流葬於魚腹又後海灘地方有難民二三十名内有一老翁哭云吾輩聽汚吏貪官之剝削雖是良民不供若輩之誅求即是土匪吾媳死吾兒被捕諒必殺之哭罷投海種種慘狀聞者見者莫不傷心酸鼻 
[政府對於葡兵勦捕海盜之侟置北京]  
　　日前監國於辦事後特在三所召集各樞臣暨軍諮處朗貝勒海軍大臣薩鎭冰陸軍部各堂會議葡艦肇釁一事吾國應如何對待聞歷四小時之久始行散出至所議對待辦法外間無從探悉 
　　陸軍部壽尚書昨偕那姚二侍郎暨海軍大臣薩軍門至軍諮處會議葡艦在過路環砲攻海盜一事擬即電致粤督飭就南洋艦隊中編成一艦隊迅速前往保護人民并按照海戰法規擬就訓令十餘條電咨粤督遵照施行 
　　薩軍門以南洋艦隊既奉調赴橫琴島對於葡艦一切舉動自宜相機辦理稍一孟浪後患甚大除電粤督就近節制外并擬飭該處顧問官魏瀚親往該島調度一切蓋魏於海軍閲歷甚深又以其熟於外交之故 
[外學兩部考試遊美學生北京]  
　　十五日外務部會同學部在法政學堂考試游美學生第一塲投考者共四百三四十人有大學預科生二人未經該堂咨送改名投考當被察出扣除未得與考中文題爲不以規矩不能成方員説英文題爲借外債築路之利弊關係論又文法題五條原出牌示英文只有論説一篇今忽然又加文法五則凡未經預備者皆不免手足無措也現定於十九日出榜聞考取後准於七月十二日由上海放洋七月初旬即須到滬云 
[貴胄訴訟新章暫緩實行原因北京]  
　　十四日欽奉上諭宗室覺羅訴訟新章暫停實行仍照舊章辦理聞其原因係憲政編查館所擬章程過苛與平民無異前都察院宗室御史端賢大不滿意上書力爭禮邸肅邸倫貝子順王爲宗室族長亦以羣情不服礙難辦理况新定法律均未實行不便獨令貴胄向隅故聯銜具奏懇請收回成命俟將來皇室大典並民刑訴訟法頒布後再由宗人府奏請實行摺上即召見各該族長埀詢情形備及詳細監國遂毅然降旨暫緩實行並聞此項新章係勞乃宣林炳章所釐定由吳蔚若軍機主持施行云 
[郵部不認招商局股東代表北京]  
　　招商局向歸商辦獲利甚豐自去歲改歸部辦卽虧本九萬餘兩該局股東特於前月在滬開股東大會公舉總協理改爲官督商辦並公舉代表二人來京與郵部面商一切乃郵部以盛侍郎係郵部長官爲詞所有股東所舉之職員及代表概不承認故代表到京多日尚未與郵部堂官謀面云 
時評 
　　其一 
　　黃啓捷賄買難蔭知縣一案。尚未訊結。而陸軍人員冒充陣亡子嗣。頂蔭參游之參案又發現。吏陸兩部。爲總司文武銓政之所。而員司之舞弊乃彼此映輝一若持利益均等。主義者天下事之駭人聽聞。誠莫過於是。 
　　顧記者於此有絶大之悲嘅焉。以國家銓法之窳敗。致易於售奸而部中舞文骩法。之事遂相率踵接其幸而。發覺者僅什之一。二耳。而此什之。一二之。發覺當事者。尚欲援救大不救小之成例。敷衍了結。若今日之王憲章。固明明爲黃啓。捷案之主犯也。而以某樞臣嬖倖。故查辦大臣且畏。其𦦨而不敢深究尤可� 
異者。某尚書身爲一部長官不省失察之咎。而猶敢自引同郷力爲袒護。使國家明罰敕法之舉。不能行於作奸犯科之人。其足以長骩吏之膽。而壞國家之法紀者。眞莫此爲甚耳。 
　　嗟夫誰無奧援誰不能運動。吏部如此。陸軍部可知已查辦之案。如此將查辦之案可知。諫臺雖百參。亦何益哉。 
　　其二 
　　外尚一席鄒嘉來艷羡已久。而所以運動之者。殆無所不用其極。今果補實矣向所日夜旁皇而唯恐不得者今竟如其願以償矣。嗚呼喜可知也。 
　　顧時至今日。交涉之困難。主權之危迫。既已臻於極端。而一般國民之責言又較前爲難假借。居斯職者欲求折衝樽俎。而對内對外不至大起違言。已不可得。前此梁敦彥之屢屢請假。非果病也。知難而退。彼嘗自詡爲見機而鄒竟直任不辭也。日百出其計以營求也。豈鄒果自信遠勝於梁耶抑深得人棄我取之恉耶。 
 
 

Page 7

 
 
[淮安府中學堂伍嶲義君頌揚鏡面散善治面上百病果然立奏奇功] 　　 
人壽醫藥室餘年醫學先生惠鑒鄙人面上素有紅瘰斑點百藥嘗試苦無一效每一攬鏡　自慙恨前於正月間郵購?　製雙料鏡面散一料如法敷察旬日减一月痊果然立奏奇功不獨紅瘰斑點悉行去凈而近時面色紅潤姣嫩　非昔日之不揚蒙恩殊深理當鳴謝用誌數語請登各報以彰保證庶海内外諸君有抱面上雀斑酒刺租皮汗斑紅瘰斑癬烟容粉刺瘡疤滯氣等症俾得同霑惠澤也（下略）淮安府中學堂伍嶲義上言庚戍二月廿五日郵局掛五八四號原信存在案頭購者儘可取看?沈製雙料鏡面散售價每洋兩瓶每料六瓶洋二元五角單料每瓶二角半每洋五瓶?人壽醫藥室開在上海山西路即盆湯弄大街集益里二弄對門上海只此一家各省大藥房均有寄售如無寄售之處由郵政局購妥而且速再外埠未設分售處如欲經理可函訂章程有特别利益北京經理處在前門外華英藥房四川成都中法厦門中國藥房各省大藥房各省均有寄售 
[訪尋胞弟蔡成發]  
年四十二歲甯波人三月廿四日出外今逾三月汝　中年之妻幼小之兒於心何存見報速即來家以免一家之憂慮倘有諸君知其着落勸其歸家或通信者自當謝厚美界延緒山莊西首蔡成觀啓 
[婦女白帶聖藥]  
廣東陳恒德堂婦科良方功效啓婦女白帶一症皆因氣血虧損陰虚陽竭或房勞耗傷膀　受濕以致脾胃不和或前或後總因濕熱積滯月經不調而其病原尤在脾經鬱火寒痰凝結日久卽形容枯瘦頭昏腹痛虚損勞傷從此起矣本堂得祖傳良方不借重資秘製婦科白帶丸此丸專治婦女赤白帶下當日立止屢試屢驗無論遠年初起服之除中宮之濕平定肝鬱之氣煖宮濟陰培元固本故能帶下立止腹痛立愈月經調和却病延年　者一中盒重者一大盒包可全愈永無後患妙在神淸氣爽身體强建誠婦科却病之妙品種子之聖藥也虚言欺人罪我惟天大盒四元中盒二元小盒一元假冐甚多購者認明○函購信力自給○鋪分上海英大馬路萬康醬園對門德仁里内石庫門廣東門東陳恆德堂謹識 
[劉永春辭謝大舞臺月底滿日並無合同聲明敬謝衆東]  
[商辦新舞臺]  
念二夜演日戲逢禮拜三禮拜六禮拜日開演小黎靑　應天寳球張順來　閙三敎寺趙文連小雙鳳　馬飛珠　人才駙馬小保成許奎馬飛珠夏月珊七盞燈夜來香小連生夏月潤林步靑賽魁冠特煩文武著名藝員新排宋拾回　新添西式畫彩　全本烏龍院張順來薛瑤卿趙文連小雙鳳夏月珊小連生七盞燈夜來香夏月潤林步靑小保成邱蕊卿　接聯五本續演奇案六本新戲　龍華寺龍華寺 
[法界卜鄰里口鳳舞臺]  
二十二夜戲大减價頭等正廳每位洋三角特請京都超等文武名角芝蘭花　頂花磚白玉梅　海潮珠韓孝峰小奎官　二進宮蕭翠喜　玉堂春金翠英芝云瑞云　八戒盜魂鈴五月仙　紫霞宮筱寳珊　飛來鳳小寳成　云裏飛小春利　獅子樓筱蕙芬小寳香　張義得寳沈翠芬　拾萬金電話一千七百五十二號 
[三馬路文明大舞臺]  
廿二夜戲特請京都内廷供奉全部藝員新添添佈景畫特别改良彩片殷春虎萬盞燈王永利沈月來壽呂月樵沈韻秋應寳蓮小桂枝徐春發沈飄香劉燕權諸壽卿伍月華　新排頭二本特别改良新戲　新添西式各種時事異樣油畫　楊家將　 
崔靈芝馬全祿玉蘭花　遺失翠花何家聲趙如泉水仙花劉永春劉春秀蘭花金阿慶五子雲白文奎小金紅何金壽　接演連檯三四本新戲　特别改良佈景時式彩片　楊家將本舞臺電話五百九十五號 
[春貴鑫記茶園夜戲正廳洋三角]  
廿二夜特請京都内廷供奉眞正超等文武名角新排改良新劇好戲全班演　演貴長春王紅全春泉常春恆白旋風小秃扁劉永亮張俊奎張鳳來趙魁　　新演連檯接演頭本二本三本四本一盞燈唐景雲　德春吳春來吳春恆　巧得二美筱桂芬徐鎭奎劉松亭李吉才李秀云楊永茂李如海李虎山　　喜蔣翠芬萬永勝玉山全部文明絶妙新戲全班超等文武名角合演新戲本園新裝中外電氣自來風扇正廳每位三角 
[石路中新開迎貴茶園]  
廿二夜戲特請京都内城府山陜眞正超等回申文武名角合演好戲張德祿　老將得勝彩上飃　花云扮女葛玉廷王瑞云譚月明王福連陳　元諸云仙　盜魂　富仙舫張春德　煩演滑油山張德俊李德山九陣風小春來劉永奎張長順　四杰村葛玉廷王翠芬童子紅三盞燈小菊蘭李春棠彩上飄王德全張和福四盞燈畢富成劉全瑞陳嘉祥陳燕奎劉蕙蘭李少棠孫寳奎王寳山富仙舫英春奎陳　林　新排頭本二本三本四本新戲　雙蝴蝶小園特裝自來風扇正廳洋二角 
[（羣仙茶園）]  
念二夜戲正廳價目每位洋二角小寛仙　雙觀星林月翠　紅桃山林　海　梅龍鎭小蓮英小蓉仙　准演黄鶴樓賽月樵賽勝奎一陣風　白水灘大戰靑面虎寳蘭芬　審刺客尹桂鳳尹桂榮　准演　蝴蝶盃金處紅菊花　二本交友留心 
[張園]  
（𦦨火比賽）（念四夜）廣東梁耀記燄火上海奚金生燄火燃賽看資四角希惠臨爲荷 
[鳳舞臺]  
　請天下第一等鬚生恩曉峯現已到申靜餋數天輙吉登臺 
[尼哥拉君]  
明日離滬尼君蒞滬已越半月猥蒙滬上紳商歡迎不勝感愧特在張園獻技數天聊盡賓主之誼現就他埠之聘定於明日束裝就道一切不及演試幻術新戲準今晚九句鐘仍在張園開演當無奇不顯美無不臻欲飽眼福請速駕臨爲禱幸勿失之交臂也頭等一元五角二等一元三等五角 
[賞格]  
伊子常平湖縣乍浦人年四十一歲身中面倉無鬚髮已銹頂兩耳招風齒門無一牙如有確實送至上海後馬路乾記弄姚慕記謝洋五十元或通風報信同去認實謝洋十五元决不食言伊陳氏謹啓 
[新園]  
開幕廣告新西門外王家闕路務本女學堂朝南新園每逢星其三六日大放粤潮熖火 
[怡園茶樓廣告]  
今有樓下門面雙間通進後廂並樓面均可商酌欲租者速來面談租價已賤若開酒肆更屬相宜而且生意相連 
[元芳洋行] 　　 
（每禮拜四） 
不限價拍賣疋頭本行創設在上海已四十餘年專運英國名廠各種疋頭來華按期於每禮拜四上午九點半鐘起在本行不限價拍賣後列著名本牌各貨歷來悉遵舊章永無更改接期刻有貨目簿諸貨皆列明簿内遠近貴客欲拍賣並須看小樣者請至本行可也謹將按期拍賣各貨列後各色羽毛嗶嘰元色毛羽綾元色泰西緞元色羽綢染色素羽綢各磅洋紅標市布原布洋標細布細斜紋白竹布漂標漂布等上海英商元芳洋行謹啓 
 
 

Page 8

 
 
[（遷移廣告）]  
本號現從晝錦里遷移城内陳市安橋南朝東門面開張承攬鐫刻搨　外埠信件請寄該處可也小停雲　碑帖號白 
[（鏹水出售）] 　　 
本行現有江蘇藥水廠所製之硫鏹水及硝鏹貸等出售水物精良價亦克已欲購者請至本行面議可也此佈行祥茂洋告白 
[（第一聖藥）] 　　 
鹿芝館馳名兒科回春丹專治小兒急驚傷風咳嗽哮喘吐乳日夜啼哭無淚寒熱在來　疾痢疾　口臍風與及一切疑難之雜症醫所未載醫所未　萬病一切藥到回春神效無比　五粒回春丹○八寳驚風散○珠珀保嬰丹俱每丸大洋一角○琥珀抱龍丸每丸大洋一角○三粒回春丹每丸六分○珠珀點眼藥每瓶一角光明眼藥每瓶五分○茄南氣痛平安丸每瓶大洋二角○立止牙痛散一角○立止肚痛丸每丸五分廣東鹿芝館分設上海老巡捕房對門○杭州清和坊分設蘇州閶門中市 
 
 

Page 9

 
 
   
 
 

Page 10

 
 
緊要新聞 
[續紀杭垣大火詳情杭州]  
　　杭垣火警已畧紀昨報茲得詳函云十九夜十一點鐘時上後市街（昨報誤爲裡龍舌嘴）孔鳳春南棧廚房遺火　薪致肇焚如幸墻垣高峻未殃隣居僅毀灶披四間及至一點十分鐘鼓樓灣劉永順小南貨店又告火警該處街道狹溢取水困難且以百物燥烈日久幾如摧枯拉朽不可收拾浙撫增中丞及司道府縣衞兵巡警到塲彈壓奈因火勢過猛撲救無效直至四句鐘始獲撲滅自布市巷口繞出大街打銅巷拐角兜轉至鼓樓脚東至望仙橋立大參號南至九華首飾舖凡該灣全部精華計有名商店六十八家住民工藝等十三家共計八十一家房屋約二百二十餘間生財基本悉付一炬誠巨災也 
[贛撫奏保交涉司使江西]  
　　贛撫馮中丞汝騤近以贛省交通日便洋務愈繁不但民教時相齟齬而九江商務日趨興盛牯牛嶺等處亦洋人麕集之所非設交涉使一員不足以專責成聞已會銜奏保前洋務總局總辦李道嘉德及現充清理財政總局總辦記名簡放曹道樹藩堪膺斯任以備簡放 
[奉屬禁烟之大風潮奉天]  
　　奉省義州六龍台沈家台等屯郷民因禁種鴉片與巡警决裂該郷民聯合一百一十屯概置農事於不理復將婦女遠送他處預備與巡警决一勝負兩方面遂互相攻擊傷斃巡兵六名郷民死者十三人聞其原因係有泥溝屯民人于洛會佈種鶑粟若干畦後經旁人勸阻謂犯禁令當即拔除尚遺數十株在畦被警兵二人查見謂其違禁非罰欵不可于洛會以業經拔除抗不受罰該警兵遂將于某帶局究辦該處人民以警兵藉端訛詐大爲不平聚衆將于某奪回警兵回局即以私種鶑粟不服拿辦報告該州牧不查虚實即請巡防營及各區警兵前往嚴緝及兵警到時于某早已遠颺遂將無辜良民拿獲八名送州各杖責四百管押巡防兵及各巡警又在該處肆行騷擾挨屯搜捕沈家台警兵倪某竟敢乘機將大山底下孫剛家婦女姦淫房屋焚毀以致在動公憤激成變故現下人民與兵警已成相持不下之勢聞錫督已派委員林某前往調查並派巡防營李統領馳往彈壓不知能和平了結否 
　　又奉省本溪縣郷民亦以佈種鴉片數畝被民政司派員查知究問該郷民遂聚衆抵抗與巡警交戰互有損傷 
[防兵與蒙兵交鬨蒙古]  
　　喀喇沁王府下瓦房後營子地方五月二十六日例有靑苗賽會在九神祠演戲入夜二更以後台下陡起喧嚷聲係有駐紥瓦房巡兵二人與王府廚役口角爭論以致鬥毆經人苦勸始各解散乃未幾該巡兵又招集匪徒三四十人各持木棍一哄而進入人叢中棍械如雹不問誰何逢人便打時有王府靑房人亦聚十餘名拒敵奈盡空拳遂各脱屨而遁既戲台棚杆斷折從空倒下人聲喧譁奔逃四散其間墜跌溝壑觸傷頭脚者指不勝數雜以婦女悲哭呼喚之聲勢如潮湧此時有王府蒙兵十餘名聞聲赶到亦被防兵毆傷正在混毆之際忽鎗聲迸發防兵始去臨行又將府中更夫縛去　兩造均有死傷至村民婦女之罹傷者亦二十餘名該防兵回營後復挾哨官劉敦禮要求領鎗再往復仇經該哨官百般鎭壓未開營門不致釀成巨亂後此附近各村一夜數驚未嘗安枕蓋該兵時時有炸營之消息次早哨官劉敦禮親往協理台吉希光甫處哀懇調停當蒙委員會同郷約前往解和曉以大義此事如何了結刻尚未有確音 
[勸業會塲之見聞錄南京]  
　　研究會懽迎鄂團盛會十九日上午九時南洋勸業會研究會假勸業會塲内公議廳開會歡迎湖北研究團首由會長李梅庵學使總幹事張季直殿撰先後致歡迎詞及頌詞湖北團代表李君鑫致答詞湖北夏君衡卿復申言實業精神在於教育言頗詳盡馬君湘伯演説以民爲邦本一語推闡盡致並及實業與人民生活上之關係娓娓動聽並謂湖北踞長江上游希望將來實業發達由湖之江由江之海由海推之外洋始足以達我勸業會之目的座中鼓掌不絶方君唯一演説立論洞見利弊並謂國會不開實業無振興之望衆咸鼓掌許君久香演説實業不在紙上空談而在亟圖進步語多肯切痛快湖北張君海若演説中國實業一無保護二無補助語極沈痛塲中竟有爲之泣下者厥後馬君湘伯提布改良農業設立苗種會以爲交換種子之機關湖北代表及江西代表均起立賛成幹事員黃君韍之發議先推起草員擬就辦法大綱然後再開會發起當推湖北江西代表會同研究會擬草衆贊成遂茶會而散 
　　研究會講演園藝茶業十八日爲勸業研究會講演園藝茶業改良之期下午六時在公議廳講演首由錢會長講演主任並報告如有未蒞本會諸君請一併討論次由陸澄溪講演茶業謂茶葉銷路之日减（一）原於採摘時不能一律（二）原於碾揉之不能潔凈（三）原於裝潢之不能美觀（四）原於銷路之不能直接引伸譬喻輒中肯綮又謂印錫之紅茶占歐洲日本之綠茶占美洲爪哇之茶占澳洲凡中下等之茶爲外人講求甚精現已無從插足惟上等之茶尚足與抗亟宜力圖改良以謀抵制又謂運銷茶業宜先占根據地查漢口一埠已爲俄商占據現在俄廠已有三家華商大廠僅有一家惟資本薄弱恐難持久目下津浦之路將通則贛皖之茶不難改道由浦路直達張家口此北路運茶應先占之根據地者粤漢路通則兩湖之茶不難由廣東直運南洋此南路運茶應先 
 
 

Page 11

 
 
占根據地者又川漢川藏之路通印度阿薩墨之茶將倒灌於西藏及内地各省此西路運茶應先籌辦者願本會諸君共留意焉次由鄭君貞吉講演園藝畧謂本會對於園藝當急於研究提倡者當從農業經濟上着想比較其生計之多寡依各地之氣候土性及習慣銷路而後定裁培之目的末復就菓品類之桃梅杏橙棗蔬菜類之油菜芥菜黃芽菜蕪靑蓏瓜類之冬瓜絲瓜王瓜花卉類之玟瑰詳言其製造用途十質氣候及栽培方治言簡意晰足令聞者忘倦演畢由黃君　之報告討論事項時已鐘鳴八下遂搖鈴散會 
分類新聞政界 
[裁撤帮辦保甲人員蘇州]  
　　蘇屬各州縣向由藩臬二司會同派委佐雜人員每縣一員赴縣帮辦保甲事宜迨後辦理警察此項人員即作爲帮辦保甲警察等事實則已成例差各委員皆不到縣辦事按月坐支薪水而已昨經臬司左廉訪以蘇省已設有巡警道警察一事應歸道台主政辦理此項帮辦保甲警察差自可毌庸派委前次已委各員應卽一律撤回等情詳奉撫院批准飭遵 
[嘉定令不諳新政撤任蘇州]  
　　蘇省嘉定縣邵大令鼎自上年八月間到任後凡奉撫臬各憲飭造之司法統計月報各表及清訟月報各册一概未辦迨經憲札飭催仍然查無音信直至本年四月始將前項各表册逐月補造呈送並以此項表册係承發繕就不發有意延擱等語飾詞强辯旋經蘇撫程中丞批飭將該令撤任並飭將該承發書解送太倉州審明詳復察奪昨已分飭遵照並經陸方伯飭令准補嘉定縣之姚守彝赴任矣 
[縉雲令匿災苛征之被控杭州]  
　　處州縉雲縣紳商學界盧彭等日前聯名具呈各憲以該屬連歲荒歉上年尤甚迭經紳民呼籲大吏派委馳查核准蠲减而地方官匿不發表苛征如故本年自入夏以來疊遭水患米糧缺乏有要求　糶者調查積穀顆粒無存官紳朋比侵公肥私視地方安危如秦越値匪氛不靖人心浮動之際設或因饑激變地方何堪設想籲請查辦賑撫等情當奉藩司批云該縣上年被旱歉收據經該府復勘分數定案之後由司行知在案該縣自應遵辦何致如來禀所稱謂爲謠傳互相推諉社穀爲備荒而設出易借放自有定章如果地方成災民食匱乏亦應由縣會商紳董酌量情形照章分撥籌濟該縣究有存穀若干現由何人經理來禀均未叙及無從察核仰處州府迅札縉雲縣遵照批指各節尅日查明確覆 
[鄂藩去任時之紀念碑武昌]  
　　鄂省創辦度支公所藩署公事均歸該公所委派科員課員書記員辦理舊有書吏工於舞文弄弊一概裁革前因該書吏以一旦失業要求撫卹銀兩以便另謀生計經任署高學使恩准將建築度支公所公欵銀三萬元移卹該書等以除積弊茲高學使於十五日卸藩篆此項卹銀即於十四日傳齊該書吏等具領矣 
軍界 
[常備軍定期秋操河南]  
　　常備陸軍定章每逢秋季必會操一次以資練習聞目下河南秋操定於九月初一日舉行刻已由寳湘石中丞專電預告軍諮處及陸軍部矣 
[鄂軍訓練備補號兵武昌]  
　　鄂軍第八鎭統制張提台以號令爲全軍耳目所繫關係極爲重大平時須操練純熟則發號施令明瞭易通不致紊亂查部定營制餉章號兵並無備補名目若遇逃亡革汰須以别種兵臨時頂補何能效用現特飭各標營於每隊撥正兵口粮一名交由司號官高永慶招募口舌肺力活撥耐勞之士練爲備補號兵嗣後遇有號兵缺出即以其中操練純熱者頂補庶免臨時練習號令難歸齊一並飭各號兵於練習時須在城外金沙洲空曠地點俾免近城一帶號音雜奏撓亂聽聞 
[贛省招考備補憲兵江西]  
　　贛省陸軍警察業已練成兩隊計憲兵共八十名分駐開辦惟該營管帶吳君現以該憲兵遇有出缺一時驟難選覔合格者補充遺額昨特詳請馮中丞招考備補憲兵二十名自備伙食衣袱入練習所練習以備憲兵出缺後隨時補充 
[贛撫核銷履勘秋操地川資江西]  
　　江西兵備處前派委員丁縉等同赴建昌德安縣境偵察秋操地點情形現已履勘操地偵察情形回省銷委所用川資等項洋一百廿八元零由該處禀奉馮中丞在於活支項下照數核銷矣 
學務 
[移查中學滋事學生年齡籍貫蕪湖]  
　　蕪關道李梅坡觀察刻准學司移開畧謂案查皖江中學堂學生暴動一案前准貴道移稱已將滋事之孫學盛等十二名分别革除懲辦等因自應由司查取各該生履歷分咨各省及通飭各屬一體不准更名投考惟卷查名册孫學盛劉超二名係已酉年上學期新考之生雖有名册而無年齡籍貫可查無憑核辦亟應備文移貴道請煩查照迅卽轉飭該堂查明孫學盛劉超二名年齡籍貫三代刻日交郵移送過司以憑核辦等因李觀察昨已照會該學堂監督請將孫學盛劉超二名年齡籍貫三代開送來道以憑轉移矣 
[鄂學體恤教員之一斑湖北]  
　　施南府實業中學教員田國賓因施郡路太窵遠跋涉需時不欲前往昨經學司諭令到差准以奉文之日起支薪水以示體恤又興山教員劉延濟前因興邑路遠欲求改派近屬不知近地範圍愈狹擁擠愈甚以致賦閒多日並未派委現已向學司再三苦求當蒙允准隨時酌用云 
實業 
[委查蕪廬航路沿途水勢原因蕪湖]  
　　蕪關道李觀察前奉皖撫札飭據諮議局常駐議員嚴紳志道禀内河水大請停止蕪廬小輪以保圩隄等情茲復接税務司函稱近時大雨時行山洪下注江河並漲内港水勢當不過小該公司稱較去年尚小四尺是否屬實特札委統計處委員章宜壽附塔由蕪至廬小輪察看沿途水勢是否小于去年小輪行駛有無妨碍據實禀復以憑核辦 
[鄂督飭議歸併工藝廠湖北]  
　　鄂督據手工善技塲總辦李道禀陳調查實習工藝廠酌議歸併大概情形當批示云據禀已悉所請以後 
 
 

Page 12

 
 
官辦局廠及官輪配修機件均與該廠商訂一層應俟會詳至時再行通飭照辦附設查工廠内湘塲一韶既稍著成效卽將原有之教習藝徒移設敬節學每月酌給津貼由該堂紳首妥爲經理其織工兩門卽行遣散舊有實習廠既無墻垣金工一科又礙難移遷改築矮墻以資防護亦屬可行仰卽遵照並速將歸併各節會同妥議詳候核奪 
雜記 
[蘇省警道之建署忙蘇州]  
　　蘇省巡警道汪觀察奉旨簡署到任後即擬擇地建造衙署惟需欵甚鉅一時難以籌措且又乏相當基地現擬即就盤門内銅元廠房屋改建衙署一廠中機器各件即遷至胥門城外新銅元廠内然尚有大烟囱一具拆卸非易日昨飭匠勘估由頭門至上房略加修改共需銀三千之譜其拆卸此大煙囱需費八百千文現正商籌欵項一俟籌到即行動工 
[胥台書吏之裁缺怨蘇州]  
　　蘇藩陸方伯以本署書吏業經分别裁汰現在分科辦事改用書記所有舊時書吏每科擇其熟諳公事文理通順者酌留一人已於二十日另行考試以定去取惟該署書吏約有百數十人之多出息既厚平時頤指氣使聲勢逼人大都子孫相傳視爲產業此次一旦被裁索無生氣俗所謂金飯碗從此打碎矣至牙厘總局現定七月初一日遷入度支公所該局書吏每年進欵亦頗不少又聞各書吏得此信後大爲恐慌喁喁私怨嘖有煩言云 
[沅江饑民之流離苦湖南]  
　　常德於今夏五月沅水暴漲武陵龍陽各圩埝潰决後一片汪洋幾以洞庭直接且各障之田較河身更低障内之水無從疏洩晚禾不能栽捶饑民到處流離本城官紳議設留養局於德山書院留局饑民已逾二萬人人多地狹每日僅發粥一頓値茲炎暑疫病相尋死亡枕藉此外尚有粉子城隍廟育嬰堂同善堂等三處施粥每日亦發粥一頓該饑民日則沿門索討夜則露臥街衢疫癘之盛死亡日數十人回望故郷盧舍淹没澤國相望晚禾不能播種壯者無業可事匪類更乘閒煽惑沅江之役大可殷鑒云 
[一尺一寸之小兒奇山西]  
　　山西祁縣近日出一奇事係某姓家小兒輿童養妻生子所奇者父僅八歲母九歲所生之子計長一尺一寸云事爲大府所聞昨特拍照寄往京師陳列於廊房頭條胡同勸業塲二層樓上往觀者途爲之塞 
[革道夫人之虐婢慘武昌]  
　　漢口已倒三怡錢莊店東黃某係已革江南道員現率其妻僑庽鄂垣糧道大巷以清理償還倒欵各事黃有子年甫三歲視若掌珠日前睡熟時黃妻命一幼婢持火在帳内燒逐蛟蚋不料竟遺火將羅帳焚着致其子被火灼傷越日即斃黃妻痛子之死歸過此婢竟用大瓦鋼一口盛婢於内四週滿堆乾柴木炭燃火燒烤霎時間該婢即成焦炭鄰人聞之大爲不平乃將情郵禀督署瑞制軍閲禀大怒當飭巡警道委後區區官鍾令應同於十四日晚親帶巡勇詣黃公館查探令將婢女交出黃堅不承認鍾區長謂事由瑞督訪聞必不盡出無因如不承認請將衆男女僕人帶至警務公所研訊黃乃言前日本有一婢病斃現已抬出城外安埋鍾區長令其同往將墓地指出並索抬棺出城之人黃不能應後經鍾再三開導始將該婢屍具在後園内挖出焦頭爛額不成　式見者無不酸楚現黃已託其堂兄卸署某道代爲要恩不識瑞督如何處分也 
[巡警閒遊之私鬥勇杭州]  
　　杭州巡警自某觀察任事後形式精神日就退化偶有不法行爲區長護之局長護之總握警政者亦護之致若輩勢熖横恣怪象百出如日前二局五區巡長李某與區内某蕩婦有染是日落班後抱其小孩閒游大街該處地痞阿牛出言譏刺致觸該巡長之怒始口角繼扭毆而地痞人多該巡長奔回本區號召巡士八九人重赴竹竿巷口尋獲該地痞聚而攅毆並將折勸之某餅師拖扭回局入門後各執柴棍皮鞋聚而再毆旁觀人嘩時區長李文炳恐激事端免强出來排解聲言送縣行至半途僞稱釋手彼此紛紛走散又十四日下午上城一局二區落班巡士三人在草橋門某茶肆啜茗硬索香烟口角爭閙適巡長查街路過詢悉情由勸令回區詎該巡去而復回敲檯拍桌與茶店爲難旁人不服羣起斥逐該警鼠竄去自將面部劃破（杭俗謂之開天門係無賴惡丐拷詐之故技）以血塗臉奔至該店指爲茶夥毆傷當將店主扭去轉送總局移解到縣一面單報上官誣叙毆警情形而肇事巡士亦聯名公禀道憲要求嚴辦錢塘李階孫大令傳詢隣居備知嶺末特碍於警局面子斷令該茶店罰洋六元了案詎該巡士等不允朦禀警道謂錢塘有意經縱並以全體罷崗爲要挾運動觀察嚴飭勒令照毆警例重懲云 
清談 
[升官發財之時來運來]  
　　語曰升官發財。時來運來。今乃觀于某侍郎之升遷。某提學之奏留。而此言益信。 
　　某侍郎在東留學。清辯滔滔以無礙稱。喜僕僕于橫濱新橋間。伺候王公貴人之顏色。一日某大老赴東。充謝罪專使。某侍郎夤綠。位譯者列。遂百出其足恭逢迎之手段。聯絡某大老。曲得歡心。畢業後。備員外部。浮沈曹署。忽忽年餘。無聞也。俄焉某大老止位樞相。筦部務。某侍郎遂扶搖直上。運來時來。不一年。由員外躐階升參議。擢丞堂。　歷左右。坐遷侍郎。恐居其上者之不服也先。期外放駐防將軍以避之。而某侍郎遂揚揚得意。膺簡命蒙眞除。郎署五年。躐升八座。升遷之速。遂爲漢員之第一人。外部之第一人。而亦併爲吾蘇之弟一人。識者曰。此殆近日破格用人之一端。然非當日之足恭逢迎。不至于此。 
　　某提學濳心黃老之學。執贄於某故相門下。備清客選。養志林泉。不求聞達。琴書一室　如也。某故相嘗舉以語人曰。此殆今之淡泊以明志甯靜以致遠者。無何。某故相由疆臣膺大拜。儤値樞廷。某提學奉召來京。參預新政。膺京堂榮銜。某部顧問也。某院參議也。某館某處之提調也。月俸則三百二百一百不等。要差旁午。歲糈萬。金向之所謂臣心如水者。至此而臣門如市矣。會某省提學使缺出。樞垣諸公。乃保薦補缺以酬其勞。然位尊金寡也。熟權之。其利益不如留京遠甚。某奉命之下。嗒然若喪。遂大施其運動之。術卒以達。其目的而後止。 
　　嗚呼。此殆所謂運動之時機已熟。或升官。或發財。無不如志也歟。寄語海内之一。般熱　者。尚其以某侍郎某提學爲師。毌徒鬰鬰非吾願也。雖然。今之所艷稱爲某名士某志士者又何以異於是。 
雜錄 
[彙刋梨洲先生遺箸緣起（）吳江薛鳳昌）（續）]  
　　然而讀先生之傳。則箸述之猶未得者正多也。如經學。則有易學象數論授書隨筆春秋日食歷律呂新義孟子師説深衣考等史學。則有宋史叢目補遺子劉子行狀四明山志補唐詩人傳黃氏宗譜等歷學。則有授時歷註大統歷推法授時歷假如西歷。假如回歷假如氣運算法勾股圖説開方命算測圓要義等雜箸。則有忠端祠神弦曲姚江文略姚江瑣事台宕紀游。病榻隨筆黃氏喪制及自箸年譜等。則今之彙刋。不過得先生箸述之半。嗚呼天安得假我以閒暇之日月隋時搜訪。俾先生遺箸陸續畢刋。蔚然與船山亭林之書。並埀天壤。而末學如余。或無忝後進之責。不使聞先生風者。有斯文墜。地之感。此又鳳昌所私自祈禱。寤寐不　者已。　　（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[江西巡撫馮汝騤奏審明宜春縣屬苛捐滋事案分别議結摺]  
　　據鍾得標楊紹春同供均充圖保六七月間鍾浴汶會圖集議上禀求免圖捐未准反被管押鄒荖七等在天符廟商議阻米入城伊等均未在塲七月二十二日鄒荖七等又在石神廟會圖糾人來城與紳士清算捐數經伊等阻止不聽八月初三初六兩日大衆圍城伊鍾得標住在　内楊紹春患病在家並未同往晏照供由附貢充當禮生去年八月初間連日祭祀贊禮未曾離開後來知道閙事伊因抱憤斥説紳士勒捐肇禍往罵鍾浴汶早未辦妥致被獲　詳革解省徐木初供先在府署充當寫生去年退卯徐貞是伊堂弟六七月間紳士如何加捐郷民如何不服均不知情八月初三初六等日郷民聚衆圍城經該府諭令城紳易子谷出城排解易子谷輾轉邀同徐貞並伊連日分投出城開導解散伊並代郷民繕寫求免各捐條欵同黃生和前往栗村勸將易澍放回各等語研詰再三供仍無異覈與先後委查禀覆情形亦尚符合惟迭提該革紳盧元弼質訊一味巧言文飾逞刁抵賴堅不承認然據疊次委員澈查僉稱該革紳盧元弼自充勸學所總董兼縣視學員遂徧引黨類爲各郷勸學紳董籌捐勸學所教育分會經費巨細靡遺所有柴米紙張雜糧菜蔬等項凡民間所用幾於無物不捐先在金瑞地方建造洋式學堂不數日偪勒寫捐至三萬二千餘串之多强佔龍姓祠廟拆其屋宇以爲基地尚有未認捐欵及已認未交各數十户分禀府縣究追並有黃懷瑤具控該革紳勒捐千金伊父措繳六百串猶不允許暨該革紳禀追潘念八等捐欵府縣卷宗可憑該革紳自充總董以來幾於無學不訟該代縣吳德祿到任催繳圖捐該革紳又有禀縣抽分圖捐及加抽米捐之議似此情形律以苛捐激變百喙奚辭又經提犯環質衆證確鑿自未便因其狡展致任要案久懸應即擬結查此案鄒荖七等聚衆圍城滋閙雖因催繳圖捐而起而禍胎之伏實由該革紳盧元弼恃充勸學所總董引用朋黨藉學苛捐威偪郷民所致惟迭據委查該革紳抽收各捐尚無肥私利已實據不無一線可原前已經臣奏參革職擬請將該革紳盧元弼遞回原籍交地方官嚴加管束其晏柏山各犯有曾持械困城者有攫取防營槍枝軍衣者有商議阻米入城者初意僅欲與盧元弼等爲難迨激成衆忿遂致暴動　屬蠢愚無知且首要業已畏罪自盡暨當時格斃多名其餘自應酌量輕重分别擬議仰體朝廷好生之德所有晏柏山一犯先曾持械圍城後又攫取防營洋槍情罪較重應予永遠監禁黃𦭓詳黃薪發鄒言發三犯或商議阻米空手隨同圍城二次或聽從持械攻城一次均屬罪有應得應各予監禁五年尹有　一犯因恐罰錢於鄒荖七等初次率衆圍城隨同附和情節稍輕應予監禁二年均撥入模範監獄收禁限滿察釋易冬發於鄒荖七等兩次率衆圍城均未到塲焚燒金瑞學堂訊僅在旁觀看其攫取防營軍衣亦與槍械有别劉學汶並未隨衆圍城惟其插身圖保屢次會圖與議阻米入城究屬不合應均遞回原籍發所習藝一年限滿察釋以昭儆戒鍾得標楊紹春晏照徐本初四名或僅輪充圖保或係案外牽連均無圍城滋閙重情應卽遞籍傳族保釋晏照已革附貢由縣查明平素有無劣迹另詳辦理鍾浴汶首布傳單雖未糾人閙事而釀成重案由其發端袁五牙即袁渲五一再率衆圍城傷官戕兵捉紳勒索鉅欵情同化外楊牙人廖三牙陳鴨婆仔陳油貨客袁崖四袁蠢女袁細牙袁籌牙袁菳四李燥牙李狗牙楊幅生楊廚四聽糾持械攻城均屬不法罪無可逭鍾浴汶業於本年正月二十日有監病故由府委署新建縣知縣韓兆鴻騐訊詳報袁五牙即袁渲五在家服毒自盡楊牙人等均登時擊斃城下應與鍾浴汶在監病故訊無凌虐之刑禁人等均毌庸議易澍所立四千串手票兩紙由縣追繳銷燬屍棺已據傳屬領埋一面嚴飭該府縣勒拿逸犯鄒荖七等務獲禀辦各等情據布政使劉春霖提學使王同愈按察使陶大均等會詳請奏前來臣覆核案情均屬確實理合將審訊此案苛捐滋事分别擬議辦結緣由除咨部查核外謹會同兩江督臣張人駿恭摺具奏伏乞皇上聖鑒訓示謹奏宣統二年六月初九日奉硃批該部知道欽此 
本埠新聞 
[洋商用人之勢力]  
　　衞芝三前日至閘北巡警總局控被袁汝良將正元莊票掉去近期票銀一萬七千兩今正元已倒欵無着落求請追還旋又將汝良之姪琴祖扭送至局拘留候訊嗣被琴祖之洋東賴摩斯聞知以琴祖係洋商用人未請簽字已違定章且在租界誘至閘北尤不合例當即禀請該管日斯巴尼亞領事照會滬道蔡觀察並電南洋大臣張制軍要求速將袁琴祖釋放免滋口實 
[救火會請捐經費]  
　　城廂内外救火聯合會會長李鍾　禀滬道文云救火聯合會建造火警鐘樓並建會所共需建築費銀一萬三千二百五十兩當以工費較鉅曾於上年十一月間禀懇憲臺撥助欵項以爲之倡尚未奉有批示茲警鐘業已鑄成懸掛鐘樓改設扶梯卽可竣工會所亦已將次落成統核工費連添設之處共需銀二萬元現在竭力籌募僅及其半而應付工料需欵甚殷爲再禀陳懇求憲臺慨助廉泉俾應工需實深感禱 
[定期改築監獄]  
　　本縣監獄改良翻造估計銀三萬三千七百五十兩今奉督撫允准照撥並飭即日興工田大令爰定於上月初二日開工建築 
[嚴錦榮神經已亂]  
　　西裝華人嚴錦榮前日乘日本郵船會社輪船趁往外洋詎在船内發瘋經船中人報知捕房轉禀公廨派差協探將嚴與行李一併帶回公廨昨日研訊嚴口操西語含糊莫辨孫襄讞諭飭差探於行李内檢出中西信札十餘封及名片多張中西官察得各函均與北京各部官長往來其信面上有外務部嚴大人炳勛字樣詢其是否眞名則又不答判將嚴先行設法醫治一面候禀請道憲電詢北京官塲俟覆到再核 
 
 

Page 19

 
 
　内 
[盜賣祖墳]  
　　虹鎭巡防局函送池全氏池坤寳池多保等到縣函稱池全氏偕同族　池坤寳扭控　孫池多保盜賣祖坟因兩造供詞各執移請訊究由大令諭飭値日差收管候訊 
[領回弟媳]  
　　烟台遞解流妓何黃氏到縣請給親屬保釋前晚經田大令審訊氏供寗波人向與丈夫在虹口租屋居住前年被人誘騙至烟台賣娼今因院中閙事被巡警局拘訊遞解到案等語昨日該氏之夫兄何阿三投禀縣署據稱何黃氏係小的之弟媳現因胞弟患病沉重不能投案故由小的代爲禀知求交小的領回大令察核屬實諭　何阿三具結存查當堂給領 
[妨碍衛生]  
　　虹橋南首周賴氏家之坑厠糞穢狼藉臭惡不堪茲由該處商民呂　林葉穢垣徐少卿等數十人禀奉一路巡局將周賴氏提案訊究呂等求請押令拆除氏則哀求免拆自願另造改良新厠判氏交保速即雇匠興工如違押遷 
[誘姦女子]  
　　汛捕蘇桂查悉向做玉器生意之殷素寳勾引江周氏之女媛媛至滬北借棧姦宿當將男女解至一路巡局訙究江媛媛供年十九歲前月被殷騙至吉祥街棧房勒逼成姦訊之殷供詞支吾判殷笞責四百板送押改過所兩月江媛媛交其母江周氏領回管束 
[道批兩則]  
　　黃桐君禀批爾父積欠捐洋果已清繳何至仍押未釋着逕禀巡警總局聽候核示至閘北清潔爾父既因欠捐飭退另准陳姓承充何得再求承辦殊屬有意混凟並斥李寳燧禀批據訴各節核與原告控詞大相逕庭且原告呈内叙有李燧生唐瑞齋盜呑號欵歷蒙寳令訊明屬實字樣來禀謂並未對簿公庭殊不可解究竟案情若何仰會審官寳令迅速查明勒提唐瑞齋到案吊簿質訊斷追具報 
[厘局批詞]  
　　紗業衆商進益等禀批查紗業認捐前經批飭歸殷實商號承認在案茲據南北市紗業公所調查進益等二十八家實皆正經紗業殷實居多並舉商會總董周晉鑣爲董事著名殷實蘇仁記具保此項紗捐似可准其承認仰貨　局速即查議詳候察奪毌違南北市紗業公所禀批已於進益等禀内批飭貨捐局查議詳復矣仰即知照紗局乾興等禀批此案現據南北市紗業公所及進益等具禀到局業經批飭貨捐局查議詳復在案所禀應勿庸議仰卽遵照 
南市 
[頒發捐票]  
　　房捐局委員因五六兩月捐票已奉省中頒發特傳各圖地保及城廂内外各舖地甲到局領票其前次經收之捐尚未繳清限本月二十五日掃數清解 
[幸未燎原]  
　　前晚一點餘鐘時太平弄口某洋貨店潑翻火油燈幾肇焚如當由近處皮帶龍到場救熄未致成災 
[塗改鈔票]  
　　小東門内恆豐祥洋貨店夥汪紹安前日將信成銀行一元鈔票塗改五元持向南市永發源烟紙店混兑被店夥劉杏林看出破綻　控工程局訊究汪供由某郷人來店買物用進比及覺察追究不及因向該店兑換湯裁判以其有心混用判罰洋三元充公並着交保限交該郷人到案根究 
[分期繳還]  
　　北市已閉泉源莊主王平橋前在工程局控告豐泰煤炭店夥嚴子惠去年股開永興煤　行被欠往來銀一千六百餘兩除還過外尚欠八百餘兩嚴供已由煤炭董事陳六亭經勸過割判邀該董事到案質訊在案昨日陳投案訴稱前爲嚴担保該莊往來銀一千兩經已勸妥除還過外令再找洋二百元是實　嚴交保限中秋年節兩次各繳洋百一元完案 
[能否交案]  
　　吳徐氏昨將華興保險行掮客周桂堂扭至工程局控稱周前與該行司帳宋月岩合借洋三百元由宋在北市開設德順義米店今已閉歇宋亦歇出被欠無着訊之周供該欵係宋所借小的前挽德順義代出保單一紙計銀二百兩存在華興行作保現德順義已經關閉宋亦歇去求鑒判周交保限五天交宋到案候訊 
閘北 
[跡近訛詐]  
　　甬婦陳倪氏前日與胡虞氏董王氏互扭至四路一區經黃正巡官集訊倪氏供前數日曾在氏家住宿失去銀鐲一只求追質之虞氏供稱該氏日前手携小包一個在永順里一帶往來啼哭向之詢問據云來滬尋親不遇欲求借宿一宵氏等見其可憐遂留一宵後又至王氏處住兩天而去詎行未數武復又折回忽云包内失去銀鐲一只定欲氏等賠償巡官以倪氏所供不實姑念貧苦判令虞王二氏合出川資洋一元遺氏回藉 
[酒能亂性]  
　　住居總局路之陳根福高桂福昨至新閘橋向某小販購買食物因論價起釁互相口角巡士勸阻不聽反被辱罵遂將陳高二人拘至四路分局經黃正巡官提訊陳供實因酒醉無知求宥高供並未辱罵判陳戒責二百下與高一併斥釋 
[追繳米價]  
　　前報記徐大盛米店主徐瑤圃控陳立山欠米洋七十餘元一案昨經四路分局黃正巡官覆訊判先繳洋廿元餘着交保清理 
新租界 
[閽人倒斃]  
　　新閘蔓盤路鑫益里之管門人任阿發前日早晨患病就醫行至中途倒地身死由捕歸禀捕頭命將屍身單送驗屍所飭保報驗旋由屍屬任毛如禀准免驗自行收殮 
英租界 
[留養幼女]  
　　同慶里妓院鴇婦季葉氏因容留幼女石桂囡被捕查獲將女與鴇一併拘解公堂押候查辦在案昨日復訊屬實判季鴇押女所六禮拜女發濟良所留養 
[認領女孩]  
　　女孩孫鶴前日在河南路迷路由捕送廨留候認領在案昨由其戚陸某投案求領中西官准即將女交陸領回 
[扭獲竊賊]  
　　李玉廷前日與同黨二人在河南路摸竊郷人曹阿華金戒鈔票當被扭入捕房昨解公堂訊供不認判李押候補提同黨到案於下禮拜一再行訊核 
[有女同車]  
　　朱春桃前晚與一婦人同坐馬車自行拉韁違章疾馳由捕查見拘入捕房存車保出昨晨由探將朱傳至公堂訊實判罰洋三十元充公 
[汽車無照]  
　　姚金林開駛無照汽車由捕查見回禀捕房請廨出單傳訊昨由包探往傳不到禀奉中西官諭飭再傳 
[屢戒不悛]  
　　四次過犯朱阿根復來租界行竊李金大衣物被探查獲昨解公堂訊實判朱押四月期滿再逐出境 
[兇徒收押]  
　　金吉　因將高林川沈順生毆傷被控昨由包探將金拘解公堂請究判押候禮拜五訊辦 
美租界 
[葡人行兇]  
　　某葡人昨日不知何故將四百八十八號華捕肆毆旋經行路西人所見代抱不平喚同四百九十號巡捕將該葡人拘入捕房解送該管領事署訙辦 
[洗浴淹斃]  
　　輪　庖人某甲昨至公平碼頭浦灘洗浴致遭滅頂今由其友將屍撈獲備棺收殮 
[膏店烟]  
　　捕房查得元芳路九十六號門牌劉阿德挑膏店有深夜留人燈吃情事殊屬違章請　出單傳罰 
[撞傷女孩]  
　　漆匠鮑阿元昨乘脚踏車將女孩劉梅　撞倒傷及手足等處由八百零二號捕送至捕房捕頭諭鮑償還傷費了事 
[婦人肆潑]  
　　杜陳氏昨至西華得路二百四十號門牌洋貨店購物口角將店夥花某肆毆由一百八十六號巡捕併送捕房將氏拘留一小時以儆 
法租界 
[咎在行夥]  
　　王協記報關行主昨至公廨控稱同行陳德樵向本行夥友借去關單報裝火酒查知所裝之貨與關單不符倘被查出定必受累因此將陳扯捕送廨請追陳供關單雖向伊夥所借商人確曾給洋五元實因本行未經掛名是以隱戤聶司馬以此事咎在行夥僅將陳德樵扭案難免無挾嫌情事斥不准理一併麾去 
[抛棄屍身]  
　　城内某襪店夥前日因患急病遽即斃命該店中人私將屍身　至郊外抛棄適被巡捕查見報由捕房飭傳店主婦 
 
 

Page 20

 
 
錢殷氏至案申斥並罰洋五元充公以儆 
[母女失散]  
　　湖北女孩陳羣桂身穿洋布衫花布褲隨其母乘輪來滬訪親詎登岸時忽然失散在途哭泣由捕送廨請示判遂　堂留候家屬認領 
來函 
[解勸了事]  
　　江北人陳志前在宰牲所後面紏黨將林德和兇毆控經公堂判陳押候查辦在案茲有殷維揚出場向原告調停妥當昨日投案求請銷案聶司馬准之遂卽將陳開釋 
[施肖梅致時疫醫院函]  
　　敬啓者前日包車夫陸阿四正在推駛車輛陡患痧症昏暈倒地人事不省晚素聞時疫醫院施治之功海上獨步因即雇人車送至院當蒙立時施救果然手到病除誠救世之良醫也昨晚出院已安然無事惠澤宏施生死肉骨感激固不懂該車夫一人已也特此鳴謝即祈將此函賜刋報端以揚仁風並爲世之同病者介紹施肖梅頓首 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[禮部考試拔貢錄取名單]  
　　八旗（一等八名）穆印　恩明　立佩　董棫　維翰　運升　英熙　張慶典（二等十一名）白其焯　世興　桂清　果敏　紹志　錫祚　王鍾漢　謨爾根寳　　秀　春林　崇志 
　　直隸（一等二十名）劉桂芬　蘇世　　梁體仁　張訪　俞明謙　馬震橒　謝芳檀　劉樹藩　蔣鐵珍　席之琦　謝銘勛　周鼎　張執中　李海清　董斅江　劉潤民　高友直　程鏡堂　賈穆熙　李光翰（二等五十五名）王元白　李應時　段茂森　劉祖培　王嘉善　張淑俊　周存培　方安墉　張宗敬　王炳堉　趙文富　張作霖　戴旭　陳堂　孫忠愛　張振釗　張培原　孫煥　　董汝珍　姚得駿　詹中　楊鳳臺　趙鳳桐　李鳳𦐼� 
　馮肅寛　盛仲魁　王炳文　張琳　李景新　崔凌閣　楊培元　范廚宸　敦廷桂　陳熾　聶丹書　蔡榮𥿈� 
　煦　朱華年　李林奎　楊同霖　邊錫三 
　　奉天（一等三名）張時宗　王翼廷　宋繼唐（二等六名）王守銘　張允升　孫孝宗王恩祺　袁宗濂　高汝清 
　　吉林（一等一名）劉鳳翔 
　　黑龍江（一等一名）戰殿臣 
　　江蘇（一等十六名）秦曾誥　徐蔭　　馬憲章　王澤永　孫　詒　魏儁　徐儴　凌鴻苞　殷源溥　朱肇昇　朱煥奎　周志韓　張恪亷　汪廷沐　孫肇圻　李芳（二等三十九名）賈治邦　戚震沐　顏士晉　蔣乃均　張水圖　莊啓傳　韓雲　　管聯第　郭代興　王俊清　劉封瑞　　文傳　張榮祖　李慶麟　顧良壁　劉鴻恩　仇埰　馮熙宇　李遵唐　王漢澂　周寳善　唐元斌　錢衡璋　詹其桂　謝鼎臣　束鼐孫　孫鼎　盧文炳　梅鶴章　采晉庥　成壽彤　沈迺益　韋聯棣　徐秉成　郭鍾琦 
　　安徽（一等二三名）周鴻鈞　朱柟　徐漙鉢　陳鵬鶱　鮑寔　華維嶽　俞世楷　熊元襄　馮子建　王猶　劉子敬　方灼　鄭震谷（二等三十一名）傅根兆　周樹枬　葉新滋　陶宗俊　張琴　曹尚峻　徐晉　黃耀祖　汪兆鸞　姚允中　姜德森　朱章斐　彭恩來　徐文達　汪宏椿　戴維松　程桂林　丁受春　吳文璟　江友升　呂寳鼎　盧文煥　曹誠瑾　劉毓堃　劉克廣　王楷祖　陶欲達　蔣開徑　蔡壎　金　　劉釗 
　　浙江（一等十四名）姚國蘭　戴廷祐　張炎紀　許甄　陸祖穀　丁華　金大年　胡雲裳　金猷琳　陳邦華　王炳成　　賜年　劉仁裕　項乃登　（二等三十五名）　陳寳鑾　章端衡　史翰章　王家鼎　來裕昌　朱霞　方贊修　葛蔭元　俞鑑澄　朱鴻基　趙宗陶　徐正逵　張榮綬　黃開　　金賢賚　章溍　許正衡　王承吉　朱　　張寅夑　任蔚　葉熙　鄭紹鈞　甘蔭棠　周積萱　邵詒穀　王恩賜　程文藻　任乃大　陳光烈　張宗弼　聞何杰　陸秉均　劉毓盤　童　沂 
　　山東（一等十八名）李琪文　賈毓鶚　周襄　李宗仁　方作霖　彭文炳　孫道恩　俊采　楊兆庚　周雲霖　張葆荊　周輝遠　董奎五　裴秀亭　王貴笙　閆開魯　楊聯奎　任芳桐（二等五十一名）王洙昌　徐克鑑　辛長緯　孫允若　楊賡良　閻玉峯　李毓藻　李承訓　邢含芬　喬洪鈺　趙會雲　陳鼐　周詒樾　房金錡　陳本泉　黃硯田　丁建池　王興能　劉葆珂　薛景顥　李世祿　王澤同　韓志琮　王承訓　蕭化唐　李芳曦　李澄懷　惠大椿　王時可　李若頭　王鳳藻　賈龍川　曹體訓　譚德温　李文園　孫忠亮　孫懋銑　張春芳　何錫桐　李嶙　于庭樟　嚴綏之　劉勃　朱德存　王光楣　王仁溥　黃世清　姜鳴玉　牟丕勳　宋紹唐　吳卓立 
　　山西（一等十五名）趙昌夑　姚惟精　高相傒　康煥烈　李書勳　胡維藩　王靑箱　郭象升　劉應昭　樊應庚　武炳虞　張濟賢　劉克篤　劉湛　劉殿傑（一等四十二名）姬兆豐　楊煦　寗芳　黃友葠　李友蓮　杜若汀　王紹璟　胡永順　張獻廷　陳金綬　岳寯　文篤恭　王子敬　梁耀墀　楊爾昌　陳觀韶　　張萬選　郭文愷　劉澍珺　李兆豐　楊廷秀　彭占元　李拱辰　潘篤親　劉冕立　曹承鄴　任祖蔭　王相賢　范杰　陳清芝　可秉箎　任應春　王攀桂　武國賓　郭象伋　葉聯步　武晉義　楊謨顯　陳榮義　宮重熙　亷韶秀　張純 
　　河南（一等十五名）鄭春魁　李鳳翔　劉彬　趙桂芬　趙琦　劉克昌　王煥文　崔潤章　閻召棠　程毓梅　杜愉　商建中　劉希曾　李廷珍　宮樹棠（三等四十五名）劉永年　湯原鏡　馬其偉　李貽紳　李介祺　王曾述　高玉田　鄭瑞璋　胡緒祥　高步月　黃宗堅　曹明詳　黃繼舒　袁成方　張新銘　劉文祥　宋純仁　袁亷公　林祖式　呂書田　高祖謩　盧以洽　胡葆珊　賀景循　蔡宗英　林子儒　魏餘慶　李庶瑛　周鼎　孫桂芳　張定勳　劉毓便　張紹軒　姜運昌　郜西銘　傅翰　侯崑禾　陳見禮　岳秀楠　張庭馥　姚如雲　杜龍彬　馬龍臣　楊十彥　王賡彤 
　　江西（一等十九名）黃鴻圖　張星照　曾　　熊　鏐　萬光復　李健　陶肇江　王壬庚　饒成鴻　易振芬　李平章　廖彬　李薰　胡以謹　李政鈞　趙　仁　陳式周　蔡吉士　朱芾（二等三十名）羅燦奎　歐陽烶　歐陽　　歐陽蕃　華廣堪　吳鴻鈞　王朝樞　唐承任　辛贊猷　彭蟸　朱欽　熊賡和　程蔭穀　賴行恕　禇明柄　裘鼎　劉文明　黃松爵　戴秉清　賴家駢　包鈞臺　徐家幹　葉先堪　吳愛棠　張占鼇　楊十髫　彭祖壽　盧咸拔　程日喧　黃衍裳　盧同僎　王之培　鄧偉　徐邦俊　曾樹柯　曾寳華　曾詠沂　易之門 
　　福建（一等十二名）李雲峯　蔡景熙　周祖頤　陳祖馨　黃占梅　李雲霄　楊存珣　童冕南　吳孝惔　林豈𢌞　劉貴烑　陳旃（二等二十七名（林朝瑛　陳德芳　范毓� 
桂　陳祖蔭　蔡襟三　俞懷芝　王瓊　葉作中　李鈞　林學曾　陳章叡　温贊堯　張奇　陳嘉臧　黃毓清　宋增佑　陳崇魯　陳楫用　陳敬湯　謝仰祖　王繼三　陳冠玉　林耿光　歐經鳳　李培芳　蔡道凝　黃懋謙 
　　湖北（一等十四名）劉壽祺　張寳善　梅立中　郭炳炎　馮煥奎　吳雲庠　沈維魯　沈家學　雷衡章　林鎬　阮樹業　周之冕　陳子元　周運恭（二等三十六名）王文錦　朱鑑徽　段自愼　劉燦藜　劉永春　丁詠裳　嚴恩露　吳雨商　龍瑞萱　胡嗣墉　朱友英　吳鳳遷　翁膺福　范旧才　李慶瀾　魏廷楨　謝懷霞　陳漢芬　白鳳池　杜文藻　鄭玉麟　沈毓英　費道源　賀泰壽　潘叶琯　周繼　　黃毓鈞　左樹瑄　彭介石　李繼照　朱希雲　章綬榮　孟　杰　劉文度　周　藻　金煥模 
　　湖南（一等十七名）雷渝　黃煥珪　李崇範　張聲樹　雷在陽　廖邦驊　唐鏡海　周業鉅　章永仁　黎承福　張漢綱　譚錫燦　陳運南　陳增注　胡家猷　張書獻　唐　（二等四十一名）陳延齡　鄭業盛　李鴻輝　段績瑩　胡錦春　尹維楨　鄧建勳　楊建章　劉端乾　夏壽鈞　陳　　劉治長　康濤　葛均　郭鎭沅　侯超　郭家鯤　趙炳煥　鄭觀民　　贊周　王治成　李學鏡　鄧錫奎　熊丙寅　李續源　瞿琿鈞　戴啓磷　文冠山　謝佐勛　蒲煥俎　潘效仲　崔廷彥　方朝桓　張志堅　陳錕　楊江沐　劉昌璧　晏孝傳　田稷開　嚴恭　張景濤 
　　陜西（一等十名）胡文炳　周鎭　趙烜　王建功　嚴敬　陳豫　雷澍滋　程九鵬　李蔚坤　王慶雲（二等三十五名）原乃乾　方懋德　余德淵　王樸　李藩　丁兆　　祿世純　王家珍　郭曉峯　張檉　劉毓堃　黎彩彰　曹之鼐　馬庸中　劉炎　趙玉壐　閣洪道　容儒　張受書　龎啓科　楊鴻基　趙煥廷　徐文永　温懷璋　趙步武　鄭肯堂　王炳吉　張維翰（西郷縣學）史允中　黃振河　黃士俊　田龍飛　張維翰（鳳翔府學）白雲鶚　吳學平 
　　甘肅（一等七名）王璸　閻士相　王運乾　蒙陽升　張國鈞　劉尚志　田護國（二等二十七名）董國璜　張曦　景獻瑞　王毗　蔡耀堂　郭自修　張文炳　黃金鼎　陶學詩　萬錫綸　李興華　劉乾　賈思復　安應嵩　石鏡清　高殿榮　王　堂　雍琦　田發玉　陳紹墉　牟士浚　鄧冕　李紹祖　王文熙　王正銘　朱烈　李仲蓮　　　四川（一等二十一名）張吉鯤　曾廷鈺　李樹芳　李士璋　蕭福臣　張之星　祝固 
 
 

Page 27

 
 
　文映江　嚴樹垣　虞書　饒時中　陳兆鸞　丁錫龢　曾淮　唐玠　毛書賢　萬體乾　梁壽岷　閔宗享　楊益智　曾順熙（二等五十一名）李世霖　楊覲顏　李明忠　蕭襄臣　何榮相　徐廷翊　唐樹勳　余秉隆　楊彭齡　江克諧　戴崇偑　許肇橒　謝澤　蘇文潔　袁朝佐　吳德準　鄧明綱　蕭建中　周紹益　王薈其　喬爕卿　李先敬　張象樞　鄔叙倫　彭光坒　陳垿　徐明熙　范光烈　鄒紹陽　賀繼琛　姚仁槺　向紹雲　彭燿章　吳德溶一葉琮　彭浜　趙光瑩　王蜀瓊　康乃謀　王彥藻　曹經沆　謝橒　巫朝輔　鄧穀人　高昌勤　李光熙　馮樹楨　邱鴻翔　熊圻　杜煥章　周祚麟 
　　廣東（一等十八名）周鈞濂　馮煥光　梁之柱　俞覲光　姜福年　黃鐘　廬堯　張斗垣　關祝齡　楊家鼐　任元熙　郭燊　洪翰　張炳瑚　任超治　沈傅霖　陳鶚雲　方宗勳（二等三十七名）司徒枚　黎豫樟　陳培琪　余觀光　陳汝昌　陳壽崇　宋以梅　張淦光　周伯魴　陸榮鈞　許騰驤　彭盛冕　林一鳴　周殿康　劉錫忠　黎家驎　胡樹芬　鄧金相　陳瀁　梁秉鈞　黎慶恩　王光謨　馮殿章　陳希哲　劉鳳章　陳洪疇　祁正　李熙瑞　郭詩鳫　郭姦陽　黃鳴謙　劉祿坤　楊鑑汀　吳祖鑑　張廷俊　張其鍔　趙允豪 
　　廣西（一等十二名）泰昌濟　尹寳衡　嚴泰信　劉錦才　胡純熙　黃開桂　李　華　顏頌聲　李佐華　黃現兆　古濟勳　韋大用（二等三十二名）龍泰任　韋啓瑞　周炳翰　李受經　石孟涵　李炳元　梁士模　王端鴻　朱光堃　韋紹　　李金榮　呂炳星　張廷輔　張德昕　趙治天　雷翰清　陸覲光　李夢賢　莫炳奎　何源慶　王　　王恩溥　龍鶴齡　黃乃琮　李焌　甘東發　侯維鴻　黃朝常　關宗驥　梁培　郭椿森　覃液露 
　　雲南（一等十四名）張濂　顏英賢　劉盛垣　俞之昆　段世忠　周鎭岐　段榮晉師太和　楊延春　繆爾綽　董有賢　趙元問　王協中　楊偑玉（二等三十五名）楊粹仁　王煒　　丁建中　周子莊　倪士英　錢良驥　陳玉龍　甘德煇　羅之紀　趙聯科　董燦　郭之翰　張國彬　劉炳蔚　于斯盛　王德鏞　湯步禹　段登名　胡祥樾　謝楷瓊　李朝宗　謝毓相　陳嘉驥　陳祖基　朱嘉言　解永年　王人龍　徐曾祜　盛文光　周光煦　洪榮魁　何秉謙　徐寳樹　竇金鏞　侯應中 
　　貴州（一等十一名）胡祖同　鄒佩瓏　黃行恆　趙家鼎　王寳珩　王世鑫　方人鳳　周國壽　黃行修　陳寳書　許嘉珍（二等二十四名）黃克修　胡烜　趙鑑　楊國芬　顧作賓　趙日昰　宋湘　趙金聲　宋蛟　張華棠　周樸　胡德元　盧德　　張駿　張宗良　易貴謙　王萬傑　陳天茂　　元傑　胡吉卿　張懿　周煥億　何天衢　周子棟 
小説 
[言情小説玫瑰淚（十七）]  
　　一日。密司脱約翰伯森天明遽起。徐步草塲之上。仰吸空氣。驟見密司白拉根在前緩步。相去至近。既復延佇鐵欄之側。引目遠矚若有所思。密司脱乃大驚喜。疾趨而進。謂白拉根曰。密司亦來吸取空氣乎。白拉根見左右無人。立頳。其頰强答之曰然。語次。即促步欲避。密司脱遽呼曰。密司白拉根勿行。吾尚有語奉白。白拉根明知約翰伯森。必於此時伸其情愛之語。則大窘如禽鳥之入羅網。且行且答之曰。密司脱伯森。君有言者。請於他時言之。吾尚有許事。乃不暇與君共語請君恕我。約翰伯森見密司竟行弗顧。心至兀臬。力奔出白拉根之前。要其去路。語之曰。密司白拉根。豈以我爲不足與言乎。密司當知吾之被苦趣者至矣。今密司苟拒我而不聽我言則。吾立時將中狂易且。我亦僅有一語貢諸密司之前幸密司憐我。白拉根爲約翰伯森所遮。一時不能遽遁。不得已俯首謂約翰曰。君欲何語者。即請見告。約翰曰。密司至慧。當預識鄙人之意。白拉根立搖其首曰。密司脱伯森之意。吾安能知者。語時顏色絶恧。不敢視約翰之面。約翰見白拉根。如是。則突前握其纖手。意將與之親吻。白拉根大震。跟蹌歛退。力脱約翰之手。顫聲曰。密司脱伯森。君何故如是脱爲他人所見者。奈何約翰曰。吾親愛之密司。勿再苦我。吾乃冒昧欲求密司以愛情屬之於我。密司幸恕我唐突。白拉根大驚曰。此何如語。君乃直捷言之幸吾平日至重君之品。行苟爲他人者。必唾君而却走。以君爲狂易之夫矣。吾雖至愛重君。惟此事萬不能諾。其所以萬不能諾之。理由。吾亦不能相告今。請君早安。吾入矣。約翰伯森聞此决絶之答語。至出。不意張目翕口矗立如石人。迨見白拉根舉踵將行。乃曰密司幸少待。密司以我爲狂易。固也而密司尚未能洞。知我之隱衷吾自少迄今所見之女子滋多。吾皆如如無覺。惟一見吾妻麗娜。始有愛情之激發職是之故。吾與麗娜之愛情。至堅極摯。今麗娜中道遽逝。而密司之容態。乃與麗娜息息相似。無一髮之差謬。當麗娜逝後之三月吾心房之中忽發生一如是不可思議之思想。然彼時吾尚痛念麗娜。不能遽釋。此等之觀念。大類風飄。電瞥一瞬卽逝。 
[國外新聞]  
[英議員議減茶税未准]  
　　二十日倫敦電云保守黨議員開塞爾里子爵提議將茶葉税每磅减至四便士反對者一百六十二人贊成者九十九人又電云下議院討論豫算案條欵時保守黨議員郝浦君請將國内所產之茶葉税每磅減至四便士試行優待主義反對者一百八十八人賛成者一百四十五人 
[坎拿大國民近舉]  
　　二十日倫敦電云坎拿大國民上書英皇籲請勿改加冕警言簽名者二萬五千人首相愛斯奎士君已不允接見英國新教會代表談論此事明日第二次宣讀該議案時必有一番辯論也 
[英員報告愛爾蘭路事]  
　　二十日倫敦電云一九零六年所簡調查愛爾蘭路改之委員近有多數呈遞報告王張將鐵路歸爲國有以便畫一工程撙節經濟發達利源 
[紐約道勝支行會計員逃避]  
　　二十日倫敦電云道勝銀行鈕約支行會計員盜取抵押物値價美金洋六十萬圓逃避無蹤 
[德國探險隊近舉]  
　　十九日柏靈電云齊泊林探險隊已不用格陵倫爲根據地 
[德國更調外交員]  
　　十九日柏靈電云哥倫皮亞德國公使高爾士男爵前在北京使館辦公多年近已簡爲暹邏公使（以上譯官林報） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
來稿 
[振興實業教育意見書（季新益）]  
　　教育有普通實業專門三大門類然其足以助普通之推廣樹專門之先聲爲朝廷所敦促宏達所提倡而迄未振興者莫如實業教育夷考其故約有遠近二因近因者何人才難得經費難籌之謂也遠因者以國民崇尚虚文鄙夷實業之積習猶未除也但就現狀思之縱令財政充裕思想轉移而無適當之教員以供其求非特範圍有限向隅者多抑且過猶不及收効亦鮮若是則實業教員講習所爲今日振興實業教育入手方法固已確切不移無庸躊躇矣雖知實業乃括農工商而言農商業分門較簡工業一項部章有十餘科學者各專一門或僅習一科中之數目以供實用其繁已可概見加之程度不同則設備因而增减地理不同則學科爲之變通生徒不同則理論實騐互有詳略更不得强爲一致以逆人情是故欲舉農工商業初中高各等教員而同時養成之無論人力財力均有所不能即揆之事理物理亦有所未洽竊謂我國物產豐茂幾幾無奇不備人民之夥又爲全球冠以工立國最爲適宜而海通以來洋貨充塞每年漏巵常越一萬萬金而賠欵外債之損失猶不與焉民生艱窘稨地瘡痍雖無敵國外患已有儳焉不可終日之勢則工業之足以蘇民困而救國危又可知然而環顧全國工塲既寥若晨星工業學校亦復鳳毛麟角不可多得者何哉工師過少而官民之經濟知識未具故也不揣冒昧姑就工業教員講習所畧抒意見荒謬之處幸垂教焉 
　　一宗旨置完全簡易兩科以養成工業學堂及工業補習學堂藝徒學堂之職員教員而財力不足時可暫缺完全科 
　　二位置如無已辦之工業學堂可以附設則於省城或工商繁盛之地特建一所或就官有公有空之屋酌改亦可 
　　三學科修身算學理化圖畫體操爲各科公共祇須斟酌程度工業科目則宜就固有之原料職業擇其大者急者漸次設立不必責備一時而不可僅圖敷衍致負立學之盛意詳言之即土木機器應用化學建築等科隨地可設他如江浙特產以紗布絲綢著者先設機織染色科齊晋奉直諸省富有礦苗者先設採礦冶金科以及江西之窰業粤東之漆工沿� 
江沿海之造船機關等皆當因地制宜亟亟從事者也 
　　四經費就簡易一科而言除普通校舍校具學員津貼不計外每年常欵約須三四千元開辦費（專指實習器藥而言）視人數及科目而大異最少約須二千元然同時並舉數科有可互相通融藉此撙節者如土木教員可教機器科之測量機器教員可教土木科之發動機機織染色交換實習之類是已至籌欵之法竊謂既爲一省或數州縣儲工業教員即可令各地分認若干以定學員名額而紳富願捐者更當有以宏奬之 
　　五職員無論官立公立監督須有實業經騐通曉學務之士紳或畢業於工業學校而知教育理法者均宜授以全權優予薪水俾專心任事不得兼職主任教員爲一科之長關繫甚鉅宜由監督物色本省或本國之具有專門學術者令分掌一科用人施教一切事宜斷不可濫聘外人以致扞格 
　　六入學資序及講習期限簡易科學員暫以年在二十以上曾習師範能充小學教員或從事工業粗通文理者爲合格先儘各勸學所選送不足則更行招考畢業期限自一年至二年完全科以中學師範工業學堂畢業生及有相等之學力者充之三年畢業 
短篇小説 
[花蛺蝶（六）第六節小酌談心（黔南炎嗣劉炎著）]  
　　小石川牛込一帶。地雖幽僻。然佳木蓊蔚。空氣清潔。日人重衞生。性喜游。故貴游。者亦不少。每當夕陽西下。素月東升。裙影翩翩。履聲槖槖。携手閒行。高歌互答。至樂也。 
　　大塜町旁宏文學校。清國留學生寄居者亦多。故校旁支那料理館。有二三處。松江館者。亦支那料理館之一也。備江南之味。儲紹興之酒。珍錯肴饌。山海雜陳。館中主人。更延美婢數人。招侍來客。故一時有登徒之好。口腹之嗜者。皆趨之若鶩門外酒帘。高掛於松杉杞梓之間。 
　　禮拜五之夕。九點鐘頃。有紳士偕其夫人相携。入酒店。呼酌婦取酒肴至。高談密語。樂不可支。 
　　其夫人時出其嬌美之音謂紳士曰。今夜盍早歸休。紳士曰。歸乎。吾將去神田。與友人鬭葉子戲。汝自歸待我可也。夫人曰。每賭輒輸。猶戀戀於牧猪奴戲。吾以君爲日持輸票去者。紳士笑曰。吾即再輸。斷不賣汝。汝勿疑。速歸寢。稍靜息。吾將歸與汝。 
　　夫人聞言。紅潮暈兩頰。愈增其媚。唾之曰老騷。 
　　紳士與夫人雖言笑晏晏。諧謔百出。然不時注意於對座之二客。 
　　時酒館中與紳士夫人對席飲者。爲二紳士。竊竊私語。若恐他人聞。酒饌甚豐備。其一人狼呑虎咽。如大風捲落葉。其一人頗凝重。不恒見其飲食。方其舉杯箸時。若舉重然。彼二人殆藉酒館以商他事。醉翁之意。蓋不在酒者。　 
　　坐稍久。凝重者。有時對此座之夫人作憨笑。 
酒將盡。夜已沈矣。夫人謂紳士曰。神田不去可乎。夜色荒凉。一人行滋懼。且君體又素羸者。紳士曰。吾必去。道上有警察。何膽小乃爾。夫人細言曰此路荒野。守望少。吾懼實甚。紳士聞言。不悦。起立。探手衣囊。擲一皮包棹上。不顧而去。 
 
 

Page 35

 
 
   
 
 

Page 36

 
 
   
 
