# 1912 - 157 - 4914122

 

Page 1

 
 
評論 
[論中國宜採金本位制（選）]  
　　　　　　前淸時代有稱量貨幣制度（如銀一兩或一錢）並補助貨幣與本位貨幣之分自攺革幣制以來始定銀圓爲本位貨小洋及銅元爲補助貨夫中國補助貨幣之三缺點記者曾著論詳言之至本位貨幣之宜用金本位制不宜用銀本位制又爲中國今日改革上之必要今試舉用銀本位之害與用金本位制之利益一一臚舉願有財政之責者少留意焉 
　　　　　　　　一從財政沿革史上考查距今數十年東西各國實爲銀單本位及金銀複本位全盛時代自西曆千八百七十三年至西曆千九百九十七年(日本最後用金本位)世界大國無不變爲金庫本位　固大勢之所趨而亦國際通商關係不得不爾爾也况生計程度逐漸增高則國家之貨幣當然　賤金屬移於貴金屬金爲金屬中之貴品(白金雖貴於黃金數十倍俄國曾用以鑄造貨幣然此種白金礦產最少不足供世界之用且鑄成貨幣不如黃金之光潤)以之鑄造貨幣最適當而不移爲研究貨幣學者所公認夫世界各國用金本位而中國獨用銀本位此行之閉關時代則可今國際之貿易日益繁煩當商戰劇烈時期由中國輸出之貨皆按照金圓定價由他國輸入之貨皆按照銀圓定價外人視中國之本位貨及其　之補助貨以補助貨之價格與本位貨換算則外人任意折扣而中國商人即因銀本位之影響而受無形之虧損此宜改爲金本位者一也 
　　二中國借入外債因債權國之不同而金貨之名稱亦異如英之用磅德之用馬克俄之用盧布此皆以金計數之名稱名稱雖不同而以金圓爲借入之計算則同借入時之計算按照金圓與銀圓比價(如銀洋三十圓値金洋一圓)則償還原本利息時亦須以金圓與銀圓比價借入時爲金償還時亦爲金中國不用金本位則借入旣受多方之折扣償還時又有無限之損傷此宜改爲金本位者二也 
　　　　　　　三欲統一全國幣制必須加入萬國貨幣同盟則所謂國際貨幣者縱不能世界各國貨歸一致然新造之貨幣亦當與各國貨幣有密切之關係各國皆用金本位中國獨用銀本位日不但不能加入同盟且與世界大勢之所趨正成反對點外人以銀貨輸入中國(外人銀貨爲補助貨名價低於實價如銀一圓中有銅二成或三成)而以中國銀貨輸出改鑄(中國以銀爲本位須名價實價相符)則中國銀貨輸出者益多市塲上所流行者皆外貨是正蹈辜列西摸之法則而使劣貨驅逐優貨也銀根益因而虼緊時釀起經濟界之恐慌比宜改爲金本位者三也(未完) 
命令 
[十一日臨時大總統令]  
　　　　　　禁煙爲除害救民之要政前經特令内外各長官將從前辦法繼續進行乃聞各省自上年軍興以來禁令廢弛無知愚民往往貪圖近利俞種烟苗若不痛予剗除則毒卉復萌何以導新機而除舊染應責成各省都督無論己報禁絶及未報禁絶省分一律剴切曉諭如再有私種鴉片情事即嚴飭分别犁拔凡我國民尤宜互相懲戒毌得干犯禁網致貽後悔此令 
[十三日臨時大總統令]  
　　　　　任命應得閎爲財政次長未到任以前任命章宗元署理此令 
[專電]  
　　　　　昨日(十四)陸軍部及國務院叅議院均接山東都督急電濟南防兵焚燬日本領事署及大淸分銀行攻毁東門直搗都督府都督無恙交通銀行亦無恙火車仍開行駐濟五鎭赴援不及五鎭兵士疑馬統制入某黨反對甚烈袁總統己派靳雲鵬赴魯解釋 
　　　　　　　　俄國要求與蒙滿訂約四項(一)蒙古行政費須借俄欵(二)從前活佛與俄所訂之約均須有效(三)黑龍江航業與俄同辦(四)蒙古礦產與俄同開以上四項巳交國務院會議 
　　　　　　　十三日銀行團續交墊欵一百六十萬元即取消稽核處與督散兵隊之議 
　　　　　　　前日陸軍叚總長在參議院會議裁兵問題軍官自一等一級將佐起每人月給二十元六年後减去三分之一至第九年停止所留兵額與前淸相等 
 
 
 

Page 2

 
 
　　　　　　陸軍次長蔣作賓有任江寧鎭撫消息遺缺以哈漢章代理哈係蔣保 
　　　　　　　姚錫光將任川藏屯墾使所遺邊務顧問擬任温宗堯 
　　　　　　　　袁總統電令滬軍都督陳其美速將滬上各事料理完備迅赴工商總長之任(以上北京) 
　　　　　　　江蘇都督府駐寧軍務處各員己派定處長章梓次長解朝東參謀處長黃郛總務處長張一爵 
　　　　　　　前留守府所設之警備局和都督諭令暫存以資防備 
　　　　　　黃興保薦彭琦爲稽勳局長陸軍部覆電允許 
　　　　　　　南京府卽日改爲第一級民政廳(以上南京) 
[特約路透電]  
　　　　　　唐總理忽乘早車赴津國務人員咸相錯愕至其離京原因尙未探悉 
　　　　　　北京一般官吏對於昨晚滿軍蠢動頗生恐慌據云肇事之軍槍械業於今日收回並嚴行懲辦 
　　　　　　　參議院蒙古代表要求財政部撥給經費開辦蒙地實業 
　　海軍部擬派隨員分赴各國日本貴族團己抵　　京明日往遊頣和園並謁見袁總統此次晋謁係照私相見禮禮拜一外交部設宴欵接 
　　接廣東三音(譯音)得英租界電告外國租界對面昨夜聞槍聲不絶有多數軍隊追擊亂黨施放排槍約十分鐘行人數名被流彈擊斃中有一華醫生探其原因不外鈔票跌價市面牽動恐不免再起風潮現有外國兵艦九艘停泊港灣 
　　接濟南電暴動軍士千名離省後第五鎭將搶匪擊殺多命法兵乘火車馳抵省城查悉並未波及外人故未下車城中火勢經大雨救熄 
　　華人報稱據華兵探悉日人私售軍火於紅鬍子該匪與日人衝突日人傷三名鬍匪傷十四名餘日人十名被拘長春日領事謂此違法貿易日人不合保護將此意禀報東京駐京日使先未詳悉此事旋據該領事報告亦表同意 
　　萬國經濟團在巴黎訂期禮拜二會議俄人入團問題　見進步 
　　保衛頣和園之滿軍禮拜二與漢軍衝突昨夜尙在放鎗惟未肆掠 
　　據報奉天兵變消息無甚大碍　　正誤昨報第一電所　東京路　代係晤見日本公　　太郎　爲晤見太子克德司而合行更正 
[譯電]  
　　政府現復與奥國斯柯達廠代表商借銀四百萬兩 
政府擬在熱河察哈爾另建新省參議院近巳將易服議案通過並爲外交部及各代表領事規定特别服制惟未得内閣同意日内尙將修改交院覆議 
　　開平煤礦公司與濚州煤礦公司合併一舉已經内閣認可將全案送交英公使矣 
　　駐紥頣和園附近之旗兵有蠢動之象連日京中謠言頗盛 
　　德國普魯士華爾特買親王於二十五日可抵北京盤桓八日遊覽明陵後即擬遄返德國（以上北京） 
　　羅斯佛已於十四日由鈕約赴芝加戈（鈕約） 
　　奥政府力求國會通過陸車議案而反對黨議員竭力阻撓黨中某議員有演説五點半鐘之久者尙有一議員演説十三點鐘之久（維也納） 
　　俄皇與德皇在芬蘭灣相會時俄國首相或外務部大臣必有一人同行（栢林） 
[公電]  
　　北京財政部電南京黃留守蔣次長上海陳都督重慶胡鎭撫使各省都督均鑒前因國庫空虚異常支絀曾電請各省援助己允解欵者十處湖南三十萬兩奉天五十萬兩重慶廣東各一百萬兩雲南江西山東各二十萬元己電匯者二處吉林十萬元湖南三十萬兩除已撥湖南十五萬兩歸南京發餉外其餘各省解京之欵尙無一定時期而此間待餉孔急危險萬狀甚盼各省都督顧全大局迅速籌解以救燃眉此次中央困難旣承高義樹之風聲昨接晤銀行團時僉稱只要中國目能籌欵均愿將墊欵辦法立卽取消足見口數能增一分國權即少損一分抑本部尤有請者受協各省如新疆伊犂甘肅貴州以及四川邊防烏里雅蘇台科布多塔爾巴哈台阿爾太靑海西藏等處平時均仰於中央自去年八月後迄今巳及十月均未恊濟分厘新疆西藏亂端己兆其餘亦甚岌岌統計各處所需不過數百萬分别攤給有僅十餘萬者爲數不多早能接濟一日即可保全一日倘再遲延一經譁變土崩瓦解欲求挽救其費當有百倍千倍於今日者且關係全國領土尤爲重要問題務乞各都督愛國血誠注意國防無論如何爲難設法籌解以濟眉急不勝迫　之至統希電復財政部寒印 
　　南京黃留守電北京袁大總統國務院參議院武昌黎副總統天津張都督河南張都督長沙譚都督廣州胡都督桂林陸都督成都尹都督杭州蔣都督福州孫都督南昌李都督安慶柏都督濟南周都督雲南蔡都督貴州唐都督太原　都督西安張都督蘭州趙都督奉天趙都督吉林陳都督黑龍江宋都督新疆楊都督北京中國日報國風報國光新聞社上海申報民立報神州日報大共和報民　報時報武昌中國民報公報大漢報漢口共和民報均鑒自臨時政府北遷此間軍隊林立亟待整理大總統特設留守機關藉資鎭攝彼時興以將去之身臨被任命就職以來深恐撫綏失宜貽誤大局夙夜祇懼如履春冰幸賴各軍將士深明大義誠信相孚得免重咎自四月至今與署内各員極力籌畫整理方法依次實行約計寧垣軍隊現己裁撤者數逾三分之一其存餘各軍隊亦均商定辦法按期分别裁併雖其間餉項支絀積欠數百萬羅掘旣盡應付俱窮而各軍士兵幸尙安堵自借債條件失敗後共念時局危迫除一律減薪助捐外更有自請解甲歸農減輕國家負担者可見男兒愛國心理所同起義光復之人斷無擁兵自衛之舉嗣因北方言論猜忌環生不察内容每多臆測以爲南方存此特别機關勢同樹敵且北方來電謂此次借欵外人亦注重南北軍隊興覩此情形殊非國福竊恐内訌疊起外禍從生又以寗垣軍隊整理已有端倪地方秩序自贛軍變後亦漸　復不如將留守機關早日取消可使南北嫌疑早泯除一日庶幾行政統一民國基礎日趨鞏固故自去月十三日起疊次電請大總統取消留守一職至本月四日始奉令允許所餘軍隊分别歸陸軍部江蘇都督管轄茲於十四日己將一切經手事件交代妥貼此後機關劃一付託得人務望各泯猜嫌同舟共濟惟是財政奇窘百廢待舉外欵要挾實可召亡自救之道不宜或緩公等謀國深遠願好爲之興江海奔馳己彌年載行能無似肝膽猶存本非畏難而卸責亦非高蹈以沽名自此退居田里同爲國民倘有一得之愚仍當竭誠貢獻耤盡天職以副初衷茲値去位聊佈區區惟諒鑒焉黃興 
　　上海陳都督電萬急北京國務院唐總理外交總長交通總長均鑒前淸電政總局洋總管德連生因事經其美飭電政局長唐元湛斥革南京政府成立該洋員禀請續用經孫前總統查明原委令飭不准今知交通部復用該洋員來滬辦事諒未知前情所致該洋員斥革情形南京外交交通兩部均有存案請卽檢閲鄙意以民國用人不宜因洋人而遷就尤不能置孫前總統命令南京政府存案於不顧應請總理總長力顧大局保全民國信用幸甚禱甚陳其美删 
要聞一　 
[咄咄濟南之大兵變]  
　　西報載北京電云十三日濟南府憲兵變叛焚掠多處官銀行亦在其内都督府亦被焚衛隊中己有多人附從叛兵惟第五鎭陸軍駐紥城中現守中立租界由華兵守衛周都督己避入天主敎堂據某領事報稱山東大局可危殊甚此項軍隊因聞裁兵消息故作亂云官塲消息謂濟南府已有多人被殺大局頗危各處均有蠢動消息 
　　又電濟南府兵變焚燬道臺衙門及其他各公屋第五鎭駐紥城外並未附從 
　　又濟南府電十四日晨有兵千名相約變叛刧掠商店多家焚燬最熱閙市街一部分遂捆載掠物而逃是日各衙門未受擾外人亦未波及 
　　又據最近北京電周都督報告濟南府叛兵爲第五鎭陸軍擊退現已恢復治安外人性命產業均未受損此次者爲本省緣營第四第六兩大隊彼等志在焚掠以故中華銀行罹 
及於難云　 
[李書城又痛詆熊總長矣夫孰是爲平情之論者]  
　　南京留守府總參謀李書城昨日致理財熊總長電云北京理財部熊總長鑒聞蒸日致克公電不勝怪歎克公因觸電扇傷指病臥未起未便遽行轉達書城忝參機要凡此間内情知之甚詳敢代爲一一答覆尊電謂此間前所收七十五萬元卽爲墊款易取軍鈔之數責克公一槪抹煞記公於四月二十六日來寗面允由上捷成洋行借款項下撥交現銀百萬元鈔票百萬元然所撥交者僅二十八日六十萬元二十九日三十萬元五月一日十萬元尙差一百萬元公云陸續再交嗣後五月十一日撥五萬元十四日撥五萬元十六日撥十萬元十七日撥五萬元二十日上海撥二十萬元鎭江撥二十萬元二十一日撥十萬元共計七十五萬元自此以後公再無一文發交公得毌卽指此欵爲墊欵耶其日期實在發表墊欵合同之前且與公所指撥之捷成款數猶有未足何得謂此即墊款則非克公之抹煞可知又謂籤押七條墊欵由克公屢告急所致夫此問欠餉已久情形急迫原係據實相告又同時有秘電致公及國務院請實行國民捐及减俸或由中央發行不兑換劵並有金錢寗受損失國權决不甘退讓二語公乃以告急之故他不暇計竟拼結亡國滅種合同以爲唯一方法堂總長何一愚至此又謂克公電云二日無欸接濟大禍立至近已數旬尙無危險據此則知公旣無欵接濟又不肯發行不兑換劵者蓋欲立候此間大亂以塞克公反對墊欸合同之口繼見經久未變又復反唇相詰深以南方未亂爲恨公之存心豈尙可問不知連月欠餉己數百萬當日情勢實極危迫自公簽字之墊欵合同發布後克公首失反對各軍官佐士兵均天良發動不忍迫催欠餉自行典質食粥者有之又分途自向商店挪借者有之今日數十元明日數百元東扯西湊竭力支持以至現在此間發餉領條多係二三百元一領可以爲證其不至以餉缺譁潰者皆克公之精誠所感亦實因南方軍人富於愛國心之故在當日實未意料及此而公乃以告急未亂爲揶揄人之無良亦胡至此又謂南京蘇州屢電撥款均一二百萬爲言則留守府自五月二十三日蔣次長來寗反對公所訂墊欵合同後除請辦國民捐發不兑換劵外並未提及請款一字國務院及尊處俱有電稿可查不得任意揑造也至謂克公不肯支用國民捐爲層層緊遍則前電明云政府尙未頒布國民捐章程未便擅動自係至理烏得謂緊逼又謂參議院爲一國主權所在奈何不尊視立法權不知克公前電云此次約由公訂應由公毁毁約非借欵比此語全由公電以毁約自任又不實行毁約而生若借欵之必經參議院决議盡人所知尙何待言且克公初此反對之電己云請參議院主持廢約是足爲尊重立法權之確證又謂克公於政治少所經騐第一次主持建都南京而北方兵變第二次主持國務員擁兵北上而蘇州又兵變今責克公於政治少經騐是公儼然以大政治家自命矣夫克公之政治經騐如何鄙人不能盡知至公之自命爲政治上富有經騐者視公自任財政總長以來未聞有所建白第一轟轟烈烈之事當即爲此次所訂墊欵合同七條可以驕人耳大政治家所訂合同當可即作爲鐵案一字不能增减何以經未有經騐克公反對而公即允毁約又云可以改正吾知此七條經改正以後必較公所訂原約損失國權處稍輕當亦公所承認如此則公之自命爲有政治經騐者所訂之約反爲少經騐者之所反對而得修改稍善則又何説至都北都南何與兵變若以此爲罪則政府北遷時南京亦有贛軍之變又將誰尤蓋兵變原因複雜未可執遷都一事以爲諭點此中關節明眼人當自知國務員帶衛兵北上係當時唐總理在南京與衆擬議之辭最後乃由克公毅然取消當時鄙人亦有所贊助分所言適與　反且與蘇州兵變尤風馬牛不相及窺公之意似欲言第三次主持反對墊欵合同而某處兵變但恨無可附會耳且甚欲南京再有一次兵變以重其罪故以上所言近己數旬尙無危險實有失望之意公自問有此心否乎鄙人不敢誣公在公捫心自省而已又謂將來國家必亡於克公之手　之醫生用刀割治病人而不爲封口聽其腐爛致死此語尤爲狂謬夫公所謂將來國家必亡於克公之手者其罪案指在此次反對墊欵合同耳然則公所訂墊款合同當卽爲救國之聖藥而敢反對公所訂合同一字一句者卽爲亡國之魁似此則參議院及國人之要求公改正此約者均爲亡國之一分子矣且此約一經改正即可亡國照原約履行國卽可以不亡公敢悍然承認此言乎吾書至此氣己不能再忍敢正告公日公訂此合同將來國家必亡於公之手而國家或不至亡者則克公反對之功也是何以故蓋克公此次反對在墊欵合同七條耳並非反對借欵也如因反對之影響而使合同可以修改不至如公所訂損失國權之甚則國家可以獲借款之利不受借款之禍試問孰功孰罪不待智者可以知之公負亡國之罪而責有功之人非喪心病狂亦何至此又謂公犧牲個人名譽以暫救目前國家之生死則公何爲將南北國庫支絀密電請欵情形盡行宣布外人周知愈有所要挾不計國家生死惟圖洗刷一己之名譽公雖有百口尙何能辯又謂目前受辱未始不可報復於將來此眞小人無賴之言非堂堂總長所應出口政見雖各不同皆爲國家大計起見並非克公有私怨於公何險狠一至於此豈將以總長之威嚴拿辦退職留守之爲革命黨乎殊可晒也總之克公之反對墊欵合同實公誠爲國未含一毫私意責公改約實所以助公且聞公亦有所迫未嘗不爲公原諒故每次電文除駁公合同之失敗及責公毁約外並未傷及公個人私德一語電文具在可覆按也且書城自武漢戰爭時即相隨克公至今知克公與公之交誼亦最悉當南京政府成立時克公推薦公爲財政次長以各省代表反對而止北京政府成立之時參議院激進派人多謂公爲前淸猾吏擬反對公爲財政總長賴克公多方勸慰始得通過此兩事者皆公所身受當能憶及可見克公事事皆呵護公於公絶無私怨隱恨此次反對墊欵合同亦無非愛公之心深故責公之言嚴凡此皆因克公誤認公爲有才所致蒸電狂悖若此公若尙有一息之天良淸夜自思何以爲人書城尋繹數四終不能釋此欵問豈公腦筋受激刺太甚已改常乎如此則民國財政命脈操 
 
 
 

Page 3

 
 
於狂人之手危險奚如抑或此電係他人主稿公事冗未及細閲故有此誤乎非此二者公於克公爲公爲私均不應有此狂悖之言故來電不敢轉達克公望公明白見示以便於克公前代公解釋全公與克公之交誼臨電惶惑立盼電復留守府總參謀李書城叩 
[留守取銷之接收者]  
　　江蘇程都督赴寗接收軍隊各事己誌昨報茲悉蘇都督迭接黃留守電催赴寗當因蘇垣政務尙未就緒不即行先派黃郛解朝東張一爵三員赴寧與黃留守接洽會商接收軍隊各事現在蘇垣先鋒隊遣散事竣其混成旅一二團兵士退伍各事亦己辦竣程都督特於十四號午後一時啓程乘特别快車赴寗接收軍隊政務各事以便黃留守即日解職聞程都督以俟留守府取消後在寗暫設軍務參謀總務三處以章梓爲軍務處正長解朝東爲次長張一爵爲總務處長黃郛爲參謀處長管轄軍隊事宜至民政財政各事如何辦理到寗後再行酌奪 
[直人力爭民選都督之堅决果竟家優勝]  
　　王芝祥都督直隸一事直隸多數士紳　表歡迎而大總統不以爲然自前日國務院奉令發出長電交現任都督張錫鑾查辦發電紳士後一股熱心者頓形灰冷聞參議院議員中有倡議提出質問書向國務院質問個中情形者日昨上午又有直隸代表赴國務院求謁唐總理當經延見該代表云此來專爲王芝祥督直問題求見總理直人歡迎王君己不自今日始現在雖有軍人反對然軍人均受制於大總統總統發來命令如軍人反對總統自有辦法斷不能卽將此事擱置使直隸與前方各省始終不能一律辭甚激烈唐總現允爲轉達大總統惟聞大總統之意始終以王芝祥往南方調護軍隊爲宜現因王芝祥己往通州原籍未與面商妥治故未發表俟王君回京大約必可發表矣 
[今後之都督選舉問題]  
　　唐總理　見袁總統陳返本省人爲本省都督其弊　三（一）　舉都督時名員必擇其與巳熟悉者爲之推舉豈爲　巳位置之地步故選舉之時勢必紛紛競爭易釀成最劇烈之風潮（二）本省人爲本省都督而於該省人員必多舊識難免無偏袒之心（三）以本省都督對於外省人之居留内地者必不憚排斥顯分其畛域之心聞袁總統甚以爲然擬將此案交參議院核議云 
要件 
[嘉定夏曰璈上敎育部書]  
　　敬啓者前奉大前頒發普通敎育暫行辦法通令内開每年仍分二學期陽曆三月開學至署假爲第一學期署假開學至來年二月底爲第二學期等因竊思正朔改用陽曆售時上下兩學期制勢不能不原尋繹大部通令第二學期越過新曆年關使兩學期授課之日均平與舊制暗合從前各書局所編敎科書仍可暫行購用具見參酌之苦心惟愚味之見竊以爲此制有未盡善者請爲大部一一言之部令以二月底爲一學年之結束則學生之　業升級均在此時三月初不能不放假如稍假數日在學校一面辦畢業及招考等事頗費手　收束上屆事布置開學事恐非十日八日所能措　在學生一面畢業者須應升學考試我國目前交通不盡便利或由縣校而入省校或由省校而入部校此校未能錄取又須投考他校往來應試頗費時日將有巳届開學時而學生尙未至者此假期似不宜太短如多假數日其時去年假不過月餘多假未免荒課（若縮短年假期體察社會情形恐辦不到）且時値驁蟄節天氣尙寒未到日本春假之期旅行等事尙不甚相宜多假何爲此假期難於酌定也又第二學期越過年關則年假時旣非一學期之結束又非一學年之結束如畢業試驗升數試驗學期試驗等均可無須舉行而來年開學不過一月卽舉行各種試驗亦多未便又市鄕籌劃經費大都以一年爲一結束設有一校因經濟不敷至年底停辦則在校學生　畢業者尙缺月餘功課未便畢業欲轉學者他校在第二學期中未必招生此又難於安置也曰璈愚見以爲一學年之結束在年假時最爲合宜署假時次之體察社會情形年假須三四星期署假須六七星期假期旣長結束一學年事自易凡學校之興廢敎員之去就管理者可從容佈置若爲日太促恐開學之期巳屆佈置未周仍不能實行上課是有開學之名而無開學之實不可不慮也又按江蘇省令以四月一號開學至七月十三號署假爲第一學期九月一號開學至十二月十五號年假爲第二學期元月十三號開學至三月二十三號春假爲第三學期此制仿照日本然於我國不甚合宜以春假時爲一學年之結束則巳詳言其弊矣且第一學期定四月一號開學其時將届淸明節社會習　淸節有祭　之事此風未易　革觀本年蘇省各校遵章開學者至十號以後學生方能到齊是十日中徒有開學之名學生寥寥此一弊也目前内地情形私塾多而學校少四月開學爲第一學期則各小學校招生均在四月而民間未入學之子弟在正月中入學者居多若令待至四月入學校恐不能久待彼私塾於正月中開學　間招生無識者必舍學校而入私塾此又一弊也曰　按我國旣改陽曆自以一年分三學期爲便茲將江蘇省令略爲變通謹擬辦法兩條一以第一學期置在年假開學後一以第一學期置在署假開學後如元月十六號開學至四月八號春假（其時在淸明後掃墓之風未易革除然先人窀穸所在自宜每年省視一次際此春假時風和日暖景色宜人以此學爲家族之旅行未始不可）計十二星期爲第一學期四月十六號開學至七月八號署假計十二星期爲第二學期九月一號開學至十二月二十號年假計十六星期爲第三學期此以年假時爲一學年結東之説也又署假後開學至年假十六星期爲第一學期年假後届學至春假十二星期爲第二學期春假後開學至署假十二星期爲第三學期此以署假時爲一學年結束之説也我民國乍立新頒之令宜體察社會情形方能奉行否則令自爲令而或奉行或不奉行　非統一之道乞大部徵集各地敎育家意見斟酌施行不勝盼　肅此祇請公安 
[淸談平子]  
　　天下事惟平可以息爭亦惟身親其境者乃能曲喻當局之苦衷而不致以意氣誤國是熊總長之委曲求全徇外人之請訂立七條墊欵合同爲國家也黃留守之力搞墊欵寗以石交而化爲豺虎不屑屑於飲酖止渴之謀要而言之亦爲國家也二人之目的同而其所處之地位不同故持論立言或者不無抵牾之處 
　　雖然君子之爭　誾如也小人斯悻悻矣吾竊願二公之平其心以處事和衷共濟持阽扶危尤願周旋於二公之間者曲體二公爲國之隠衷調護而禮下之勿兢兢焉是丹而非素也 
小説 
[俄王之偵探（一百）（無名）]  
　　又思鉛忒現在也在倫敦不知何所舉動這時正値倫敦的雨季自朝至暮零雨霏霏道途泥濘終日困守寓中不能事事正煩悶間忽接賴方黑汲生領事來信問余何久不赴賴方此時賴方天氣正在好時也余思黑汲生在赖方所有本國的朋友唯余一人今余久留此間黑汲生自然十分寂寞大凡英國之人雖好外游然每至天淸日朗風景美好時未嘗不想及灰色的倫敦故居泥炭的道路惹起思鄉之病這也是我英國人不忘故國不棄故鄉的好根性閒言少叙且説我在旅店中閒着無事想起愛末姑娘的生死問題心中忐忑不安急欲身至其地一挅其究竟便也等不得鄧方回來例於明晨一個人取了俄國進口的旅行劵就此出發直向瑞典京城斯托克進發走了四日便到了瑞典京城便趁了一隻一禮拜中開行三次的小輪過了北海與波羅的海那輪行過了愛倫　　穿過僕斯尼亞海　又過了許多海腰然後到了俄國的愛巴海口這俄國的國土我郤不是第一次踏到俄國所有的一切專制苛例我也曾敎領敎過到了愛巴後余便上岸到那木房中呈騐那旅行劵這木房内有個穿着制服的官員查騐道事看了我的旅行劵見那疬上雖由俄國領事簽着字却忘寫了日子那俄官便將旅行劵送還於我説道這劵上没有日子不能合式 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[新疆好消息]  
　　總統府日前接得新疆都督楊增新密電一封探其内容係謂都督袁鴻祐被戕純係亂兵所爲增新親往調查確實隨即派兵則捕並電喀什噶爾提督焦大聚率兵會剿　戰兩畫夜除將倡首亂兵梟示外其餘悉經擊散現在地方巳經就緒各商民亦陸續聞市並稱俄政府已收回駐新軍隊自由行動命令云 
[西安府保護碑林]  
　　陜垣碑林儲有魏晉以來篆隷眞草諸種法帖乃自去年九月朔日革命後各學堂均爲兵隊駐紥而碑林亦無人看守數千年珍貴之國粹未免漫滅可惜日昨特由西安府呈請都督請將西安府學舊日敎諭訓導等官派往管理旣可以保存古物亦可以調劑貧員誠一舉而兩得焉 
[廿肅借欵之是非]  
　　蘭州訪函云甘省借欵之事係由甘紳劉爾炘張林焱爲主動力而秦望澜宋振聲不過受其指使者耳蓋常客歲用兵之際劉張以諮議局名義息借比欵實有以全省田賦作抵條文幸款議未成各國以破壞中立貴比比始知難而返然劉張之主張借欵究爲助攻陜西之兵餉也謂非接濟升允其誰信之故正名定罪不當置劉張於秦宋之下也 
　　甘紳秦望澜宋振聲致滬鄂同鄉函云旅滬旅鄂諸同鄉鑒望澜覊滯京師不回里者十月三年（上略）辛亥八月武昌事起九月之初陝西響應而郵電遂不通矣洎至十月中旬接少白制軍由塔城轉來信云甘庫如洗内亂堪虞前商比公使借欵巳有成議現派人路阻卽請二君代表就近商借以救眉急等語時以未接議局來信也乃遲之數日接議局電云公舉二君代表與比國借欵速辦等語時以甘督尙未咨内閣也又遲之數日外務部已將望瀾等借欵事照會比使内閣袁總理允爲擔保矣時聞政府借勾堆款將成計可分給甘肅若干也又遲之數日聞勾堆之款中罷於是始一至比使舘見比使臣據云借款以前本可商現貴國有亂事不便也再至天津見比領事據云借欵以後或可 
商現貴國有亂事不便也事旣無效遂即電覆此爲甘借欵之前後詳細情形也（中略而）北京中國日報登有上海電云中國日報轉陝甘同鄉甘議員宋振聲京官秦望澜在京運動某國借欵以陝甘田賦作抵接濟升允周湛元等今已電在京决死隊密查若確即行斷頭乞同鄉並進以淸妖孽陝西暗殺本部望瀾等自顧頭顱有何價値固不必以誤信傳聞之舉倖倖致怒亦不至以無端恫嚇之辭惈惈自危不過費無數之心血投無數函之電卒遏亂萌而躋和平以固吾圉以全大局乃同鄉不及知不能諒而加以不韙之名目以莫大之罪是可異也（下略）鄉人秦望瀾宋振聲同啟 
[甘肅復設貨捐局]  
　　蘭州電云西安都督鑒甘肅商號多係貴省大商分設故一切貨物均由貴省轉運查貨物大幫入甘商人諸行店並不派人押送以致應捐銀兩携帶爲難前在鳳翔略陽定邊設立百貨統捐局三原設立大布統捐局抽收甘捐無非爲便商起見而於貴省財政並未絲毫侵佔現在共和成立秦隴原屬一家自應照舊辦理以恤商艱而資挹注其中情形早由程令寅亮轉達聰聽已經認可現擬派員前來設局懇乞鼎力保護並望迅速電覆爲盻彭英甲三十一叩 
[湘人崇拜烈士]  
　　湘軍第一　第二協統領劉君五堂去　在漢陽血戰陣亡經都督飭由第一鎭統制余君欽翼特派專員前往鄂省調查遺骸護送返湘巳於六月七日抵省都督以下各長官及軍商學界均往河干迎迓到者萬餘人是日恭迎神主入大漢烈士　並開會追悼以慰國魂 
　　湘省烈士何來保蔡忠浩諸君於十年前在省城就義死事極慘兹經譚都督特許將前淸昭忠祠改建何　諸烈士祠以崇國祀並據石文　等禀請將該祠附設求忠小學改爲求實小學以符名稱 
　　衡山劉烈士道一（劉揆一之胞弟）於數年前就義省城現經譚都督待許在衡山原籍建設專祠昨由該縣全體士紳　决卽就前淸李公祠改爲劉烈士祠巳呈報都督察核 
　　去歲湘省光復後曾派楊君晋康爲西路安撫使旋在常德爲國捐軀經都督特許附祀烈士祠以慰國魂現由西路士紳劉作霖等將烈士木主遺像護送到省開會追悼 
[陳勉齋連累晃州]  
　　湖南晃州廰與黔省連界前因黔軍陳勉齋以索餉不遂大肆刧掠被滇軍攻擊互有勝負陳軍竄入晃州再竄銅仁居民大受驚擾張知事伯英會同巡防第二隊分防大魚塘龍溪口等處並電知陳統領添派巡防第十隊來晃彈壓即在龍溪口圍拿潰兵數十名勒令繳械給資遣歸嗣因滇軍續派兵隊駐紥離晃城二十里之滇星坪越日又開赴銅仁陳軍閉城堅拒居民死傷枕藉並槍斃苗民數十苗民大鬨陳軍知勢不敵開城宵遁愼軍全數入城出令安撫惟晃州密邇銅仁鹽米等物均仰給該府兹因戰事方興商店多己逃匿鹽價因之大漲從前每斤己售至三百文現更漲至五百文幾有淡食之患至此次兵禍幸得張知事督辦民團郭管帶（卽巡防隊管帶）防堵邊境尙未十分受損云 
[大總統器得重唐繼堯]  
　　貴州唐都督近以黔人造謠反對深恐　成禍變特電懇中央另行委任而黔垣紳商各界均上書挽招并由郭君子　劉君玉山　君衡武等電禀大總統　以君不能　黔之故茲得北京來城照錄如下貴陽郭君　光及諸君公鑒大總統交來電悉現巳任命唐　　署理貴州都督並調楊　　赴京另有任用矣國務院沁印又　云貴陽唐都督奉大總統令　電衆該都督　定黔亂勞苦功高與論混滄成不相諒　黔經　亂之後撫　休息正需　才維持希爲父老勉留以宏　效母再　辭悠悠之口不足較也等因理合電　遵照國務院眞印 
[南陽又遭兵刧]  
　　此次南陽府軍隊與北軍交鬨實因宛軍聞將遣散故不惜挺而走險故也茲將六月七日南陽鎭馬繼楨報告書摘要錄下五月二十五馬雲　之部弁忽立一赤血會事爲南陽府趙知事所知前往訪查大起衝突當日毆傷府役十七人是夜南關軍隊忽藉反對遣散爲名謂我輩有光復之功反不及北軍之優待因之百十成羣紛紛亂搶直至二十六日辰刻始止遭刧者九十三家損失之數較前更甚二十七日淅川王天從軍隊亦有三百餘人竄赴内鄉亂搶二十八日南陽軍隊忽聚一千餘人到縣署假糧縣知事未允卽將衙署搗毁所有署中財帛公欵搶刦一空二十九日王天從在鄂得此消息立即電詢其部下刻聞王天從之軍隊已回淅川惟沿途搶刦甚多鳴呼南陽軍隊名譽掃地矣 
[汴人私售汴礦]  
　　近日汴省内外粉傳六合溝礦（　彰德）巳爲顧某私售於德商事爲袁君克定所聞致電張都督速查以免自誤張都督即傳見勸業道胡鼎彝令從速委人馳赴各路查訪旋查得該礦確爲顧某串通張某售與德商得銀九十萬兩並聞德商恐爲中國不容已串通河北吳某爲之頂名承辦云 
[潞安亂事巳平]  
　　潞安兵變情形己誌本報茲又得潞安友人函云駐潞巡防第二營馬步約一百餘人於五月二十七日夜一鐘忽然暴動先攻府署槍長治黎城二邑錢糧三萬餘兩隨即到街搶錢店洋貨舖兩家天明時擁出北門沿途掠馬二十餘匹一時蔭城黎城潞城卡兵皆聞風而變搶掠銀錢無算其管帶張鳳鳴見事機不妙逃避他方營中有子彈一萬餘粒參事會聞變赶緊派人收拾哨官王成元怒該會收拾子彈又恐其家眷不便行走遂星夜到黎城攔阻叛兵至府城駐紥西關要求一切無理事項府知事劉煥衢以力不敵遂同參事會諸君及敎堂神甫陳玉堂到西關和平解决付給每兵一月軍餉約一千餘兩該叛兵始紛紛散去現巳安靜如常矣 
[李都督規定田賦辦法]  
　　江西李都督於六月十日山行轅（高等學校内）督率護衛軍遷入舊撫署内辦公諭令軍隊四關防衛顧爲嚴密惟以現在財政支絀軍餉浩繁全 
賴丁漕源源接濟所有各屬丁漕現將庚戌年以前應完正雜各欵槪行豁免除連年逋欠一旦廓淸自陽曆六月十五號（卽陰曆五月初一日）爲始按照改良田賦議案每丁一兩征足錢二千七百文每漕一石征足錢三千 
六百文畝捐串捐槪行取消雜税等欵仍照舊章完納地丁附加税每丁一兩至多征收不得過三百文每漕一石至多征收不得過四百文以示體恤減輕負担通飭各屬人民踴躍完納毌再蒂欠致干提追 
[南潯將設電話線]  
　　江西李都督近因電政紛繁傳遞遲緩議於南灃兩處安設電話以便與九江陳司令官直接商辦密切要公所有電話桿線擬暫借南潯電報桿線藉便安機通話俾資簡捷業電上海電政總局請其承允當經該局轉電交通部只允借桿不肯借線以防關碍電信所具理由頗爲正當李都督不便强求己飭設法安線從速通話矣 
[浙洋海盜猖獗]  
　　浙軍政府於六月十二日接准閩都督急電略稱兩浙木商電禀德豐號金順祥海船由營口放洋至寗波力魚山洋面被匪擄刧擒去押運蔡恩施司事賀賡芳二人聲言於十日内備洋三千五百元向石浦取贖否則槍斃並刧去黃豆一百餘担豆餅四百餘件衣物銀洋搜括殆盡留有匪魁李雲龍陶金龍名片二紙各等情海氛不靖商旅驚惶亟電貴處迅飭該管地方官派兵馳往石浦捕拿押放以保行旅切盼閩都督孫道仁　印 
[杭州破獲都詔討續聞]  
　　杭坦破獲都詔討一案已誌昨報茲悉當時捕到者實係八人當捕獲時千秋鑑不肯前行巡士嚇之以槍誤中脅邊當夜經　署訊後卽行備文抵於次日送軍事裁判所審理問此次所獲案内有自稱大元帥裘苛係蟻縣人伊父素患神經病伊亦頗有遺傳性並有霧露之綽號蓋當其昏憒無旋也在　時專喜作無稽之言革命流血如口頭禪今春來杭寓某客棧嘗稱某都督係我學生某司長係我門人甚至謂蔣都督曾投我門下學習　術大言不慚識者鄙之忽自稱候補都督忽自稱候補總統同鄉人之持正者當戒以省垣重地不比鄉間可任爾胡言爾若不悛恐遭槍斃伊非特良言不入於耳反謂我何畏哉愈爲大言不已同鄉人咸避之不敢與之往來日前伊忽往城隍山請千秋鑑相面千秋鑑又大恭維之謂君相不凡當大富貴伊送自信交結無賴稱爲天下都詔討大元帥並有照會札文等物一並搜出聞曾在湖上集諸無意識之徒開一會議被驚署偵知派偵探某携洋念元佯往入會偵得詳情遂於前日被獲據述者所聞裘某實無能爲者惟未知究竟若何且看裁　機關之如何調查如何判决云 
[大總統嘉奬蒯案出力人員]  
　　蘇州程都督昨接國務院電開奉大總統令虞電悉蘇垣先錄營謀亂幸該督等備禦有方定變俄頃所有出方之軍政司長盧世　副司長張一得混成旅長　熙混成一團長張鼎勛混成二團長邱　一　第一營長吳長　一　第二營長宋維　一團第三營曹吉　二團第一營長彭　　二團第二營長　　印二團第三營長顏大　　　局長石人俊　兵司令張　熙四十旅七十九團長陳有珍七十九團第一營長劉維楨第三營長來觀得淺水兵輪司令張連陞均應傳諭嘉獎並交陸軍部分别存記等因合電遵照國務院印 
[蘇市簫聲錄]  
　　　門外被害商民卹欵都督允撥十萬元現因惴飾　期閒將先發四萬現欵分飭具領以維市而代表鄭杏元徐聯芳等　日興高采烈先向商會取出原報損失簿册逐户改竄增減折併秘密　定分等攤領辦法重行造册送請都督府照行一而並刊刻聯票分發各户執爲領欵之據惟聞各灾户以增減折併均非本人自願其　中免無取巧情弊紛向都督府具禀聲明督署不知册巳更換飾向商會更正商會則　原簿巳由代表取去飭向代表聲明彼此推　以致呼　無門故各商民　有煩言咸歸答於商會之太阿倒持致使該代表得大　獨　云 
　　無錫　市前經商務公司汪紳及某洋商等呈請餫派淺水兵艦前往保護當經淺水兵艦總司令張丹庭　率陪　振威昭武三兵艦分赴無錫三　橋玉祁鎭及太湖洞庭山等處保護各　行盞夜　巡地方安靖現巳事竣該三兵艦昨巳開回省垣茲經商務公司汪紳及某洋商等先後電禀都督以此次繭市商民無　　　安堵實賴淺水兵艦張司令之力商民無不同聲威謝云 
　　　鄉光福木瀆二鎭每鎭本紥有先錄第一營軍隊惟因此項先鋒營現已遣散而該二鎭又地處繁盛時有匪警仍應派兵塡紥以資保護昨經軍政司飭令第八十團團長飭派軍隊二隊分赴光福木瀆二鎭駐紥防護矣 
[靑浦多烈女]  
　　靑浦城内競新小學畢業生徐君隆德於六月十日因患傷寒去世其未婚妻周氏聞耗大慟欲以身殉經家人環伺不果乃决計奔喪守節即於十二日親詣徐君靈前哭拜畢當夜與徐君靈牌補行婚禮（俗名抱牌做親）誓從此守節終身焉嗚呼烈矣按靑浦烈女先有夏之楷妻蔡氏顧昌燾妻王氏李昌海妻黃氏皆以殉夫聞今又繼以周氏五年之間得四烈女説者謂歡此足覘靑浦民風之淳古云 
[京江帆影錄]  
　　敎士過境土耳其調查敎務員亞禮君於十三日上午乘車赴寗道出鎭江維時各回回敎徒聞知均至車站歡迎如禮 
　　蘇軍過境蘇州先鋒隊遣散之兵五百餘名及蘇軍第一混成旅退伍目兵三百餘名均淮徐人現經程都督發給恩餉並派委員雇備船隻押送回籍於日昨道經古口各兵並未登岸停泊一宵翌晨解維北渡取道淸江然後各回原籍重事農桑云 
[鎭江火警紀聞]  
　　鎭江雲　下均係貧民草房鱗次櫛比一有火警勢常不可撲滅六月十三日午刻該處王姓家偶因午炊不愼　火積薪一時烈燄飛騰不可　　比經城内外各坊洋水龍馳往　救至二句餘鐘始行熄滅然巳延燒八十餘家矣 
[鄂省新列女傳]  
　　自由罪惡前湖北糧道譚啓宇自逝世後其夫人夏氏以原籍鎭遠路太迢遙遂任鄂省都府提街大營宅第暫作寓公譚遺一子年　尙種曾聘徐某之女永貞爲媳年較長於其子　氏因人口寥　迎　永貞於家延師共讀兩小無猜將　夏氏以子長送入某公學　業媳亦　女子師　高等小學班走讀學業均日　　境堪稱佳兒佳　　而永貞近習聞自由之説行爲每多失檢因與同學某女生相善　與其兄不避　疑該女生之兄　亦某校學生今　某司科長少年得志狀頗佻　夏氏因怒媳不愼交游數起勃豁日來　　
閒之於高樓禁其外出某科長大爲　　先使若妺致書恐嚇夏氏　復　散謠言　夏氏　　養媳終竟投匯名函於　署唑以鞭扑永貞　絶飲食等情警長爲鄭重人道起見派員調查備悉其情乃愷不聞未　某科長尙有　謀以營救之否 
　　風流交涉新委　昌縣（武昌縣理改）知事王雲龍日前赴任宿於保安鎭　　　客棧樓上棧主之女奉英曾肄業省城女校頗有艷名惜家况不豐士族莫與論婚及笄猶在待宇王知事覩其姿色頗起慾念卽草　表備　愛慕之情而以番佛念尊并裘於巾擲下適及女懷女知爲新知事也告於其母喜不可言卽刻自作撮合山與王議妥爲兼談妻（王有糟糠在籍未來）於次夕成婚赴任乃該地有　民朱　五等向操刀筆生涯勢凌全鎭聞蕭女詐字貴人前來道賀硬欲作媒且當衆恣情戲　王大怒指爲土匪飭隨役綑縳聲言解省正法經街鄰環跪求情始各笞責數百而釋現該縣天主福音兩敎敎民視爲大恥公懇牧師楊君函禀都督府内務司請王知事不敦品行擅辱敎民等情黎公以此事大碍官　巳飭司澈查禀復核辦 
　　不可思議鄂省崇寳女學堂高才生孔某學業爲一校之冠風姿亦不同凡卉都督府偵探科員張某與有瓜葛親　來過從甚密孔女士家居吃水井距府　甚遠張某日必一往可見愛情之　近日自由結婚之説鄒中巳有多數靑年男女實力奉行孔張乃議行正式婚禮巳於本月四號委　　証人交換庚　擇於二十八號借地行禮成親孰知張某昨忽生出意見竟作離婚之舉將庚書并抑帖玩物及歷來信件照像一槪送　該女士亦歡然受之而不與較此中情節離奇　有不可思議者矣 
　　廉恥道喪鄂省近來女權日昌淫奔之風亦日熾聞漢陽門外筷子街五十二號門牌王姓亦世家中落者其家有過門守節之　婦近巳守志七載年華尙祇三八向來克盡　　一方莫不揄揚翁姑憐其衾影獨抱乃使肄習實業女　詎近忽改節與縫衣工頭目胡某私自姘識胡因製軍裝稍稍積有餘資竟敢　　説合王翁大怒斥之而勸該婦改行婦竟不認爲翁將所有貴重衣飾席捲而出翁姑人等　而　之該婦沿途呼曰寡婦再醮專制時代且不　法今國體尊重人權其孰敢阻我女子自由權乎一時園觀者不知其數該婦毫無愧色較從前殆若兩人王姓　之閉門任　胡工以輿迎歸成婚焉 
[湖南取消巡按使]  
　　湖南巡按使龍君璋現因任務完竣年有巡按使原設機關自應即時取消其辦事各科員擬將分别等次各给薪貲一月用昭公允並擬擇尤保奬昨己具呈都督核准照辦分别行知 
[鎭江女界國民捐會記事]  
　　六月十二日午後二時鎭郡大街鎭舞臺開女界國民捐大會城内外各女學堂全體曁女賓到到者約有六七百人之多先由發起人公推陶淑芳女士爲臨時主席陶女士報告開會宗旨旋由顏　蓮吳淑華趙貞三諸女士相斷演説均極慷慨淋漓發明國民捐之主旨以及節省别項用費捐助國民捐方法全體皷掌之聲如雷灌耳而最可欽者有淸眞女學校童家麒張毓英兩女學生年　十五於登臺演説時將耳上金環一付除下助捐（聞　女士手工極佳此環係女士手工餘貲所置者）又張　英女學生亦以平日手工積善大洋五元助捐會場全體爲之感動於是當場簽名認捐者甚形踴躍末由男賓枊貽謀胡健春諸君次第演説均能喚起國民愛國思想拍掌之聲不絶迨散會時己五下鐘矣 
 
 
 

Page 7

 
 
本埠新聞　 
[少年保國會發佈傳單之原因]  
　　上海縣民政長吳懷疚君照會南市市政廳長莫子經君文云案准貴市長呈以奉抄示五族少年保國會函並按該會傳單大致誣指市長擅許外人在南市及羅家灣之徐家匯路等處推廣電車等語類多顚造黑白搖惑人心非因挾嫌忌嫉恐將擾害治安演成慘劇轉以增漲外人之權力並請責令該會賠償損失之名譽等情准卽照錄來文函致該會查照並令將發起人及職員姓名章程會所如何何時成立各節聞報去後茲據五族少年保國會臨時會長周壽田函復稱六月十一日奉到大札載市長答復貴民政長云南市並無允許法人開修電車之事又稱徐家匯羅家灣路由前淸上海道余聯沅所斷送該市長曾同警董李鍾珏等竭力與爭無法挽回各情據此則敝會亦信該市長非賣路之人尙有何嫌何疑不能解釋惟敝會前見民立報新聞報民權報均載南市電車該市長私許法人修築失地損權各等語敝會見該市長許久並不函請各報更正遂誤以爲眞故倉猝發佈傳單係據該市長未經更正各報所發生並非憑空揑毁搖惑人心也敝會發起者二百餘人皆公正殷實諸家子弟無一市井無賴厠足其中謹將所擬會章送呈核閲轉致該市長並請呈報滬軍都督民政總長彼此因公並無私隙以免誤會實爲公便等情前來並送該會章程到署據此合行抄函并送該會章程一紙照會貴市長請煩查照施行 
[司法部不認破產律]  
　　司法部致上海地方審判廳電六月十一日據上海總商會南商會電稱該廳辦理純泰莊一案適用破產律等因前來查三月初十日大總統令係以從前施行之法律爲限破產律旣經廢止自不在暫行援用之列三月二十四日孫大總統咨參議院文内雖載有破產律然此項法律並未議决頒行純泰莊一案仰該廳迅卽改照向章辦理可也此令元 
　　審判廳覆電北京司法部鈞鑒元電敬悉本廳適用法律以蘇督公布議會議決應用及大總統蒸電爲準破產律丙午四月頒行除第四十條緩用外其餘未見廢止明文電令謂破產律巳經廢止又謂未經參議院議决似法律必先己施行或經院議决乃能適用非弄律分則民弄訴訟律及民商律草案均先未施行復未議決而各省以暫行之效力悉皆援用是則破產律即使前淸并未實行而蘇督公布總統通行似與前項法律同具効力純泰案奉飭改照向章旣云向章自非指民訴律而言究應依據何項章程辦理未奉明示無從援用前奉蘇督轉行大部號電有云法律案奉頒行無論良否惟有　行自非立法機關不得擅議脩正等語自應恪遵茲復奉前因事關法律用舍未敢冐味從事伏乞詳電示遵上海地方審判廳寒 
[再誌德人持械夜行之交涉]  
　　滬軍都督陳英士君復通商交涉使陳貽範君函云頃接來函敬悉一一德商敦布爾格一案曲直所在當以該德人是否持槍經過華界爲斷除將詳情電陳外交部外仍請貴交涉使按據前函與德領事嚴重交涉素稔貴交涉使熟諳國際專資所歸自無庸美之鰓鰓過慮也 
　　附錄陳都督致外交部電北京外交部陸總長鈞鑒頃准駐滬交涉使陳函開爲德商敦布爾格黑夜持鎗過　　一案與大部往復魚文兩電查此案曲直當以該德人是否持槍經過華界爲斷今該德人旣自禀稱本月四號夜在租界外北河南路離租界三十步之譜持槍經過等語夫租界以外華人自有完全之主權持槍夜行無論爲西人爲華人均在禁例况當謠諑紛傳加以各處遣散兵士閘北爲滬寗鐵路通軌之地又復鄰逼租界故特派軍隊補警察之所不及以爲保衛地方之計職權所在並非無理之干涉槍械逕交警局移送捕房交還德人辦理並無不合蓋華官帶一指揮刀行經租界尙須拘罰邦交應採相互主義夤夜持械過華界亦無明文先行知照其爲正當與否不問可知交涉使陳貽範呈大部魚電文則謂華兵毆辱德人根據一面全屬子虚民國建設伊始辦理外交尤宜愼重交涉使應有專責除請嚴重交涉外據實電陳並希察核見復 
[實行撤銷華洋裁判所]  
　　南市閘北兩處華洋裁判所由司法部飭知蘇州都督轉飭上海民政總長傳諭撤銷己紀昨報茲悉民政總長李平書君昨己照會該裁判長許繼祥君迅將所有文卷人犯分别移交上海地方審判廳及閘北裁判所並將鈐記繳由本總長取銷一面移知地方審判廳及閘北裁判所接收申覆以憑報部 
[解散衛兵營]  
　　駐紥龍華之粤漢鐵路衛兵營一營約八百八十餘人係譚人鳳君命令伊子譚二武在湘省募來現因大局平定亟應遣散故仍令譚二武送回歸農業於昨日午後乘招商局江孚輪船上駛矣 
[周浦鎭將辦平糶]  
　　民生國計會因悉浦東周浦鎭各米商所存米石爲數甚多特派會員於李月十號前往該處商由該鎭紳董張雪洲君偕至自治公所面請總董葛靜嚴君傳齊各　户勸令平糶均已允從刻正商議辦法不日實行 
[認繳麫粉税]  
　　上海米麥税一項業奉蘇都督核准停收所有税餉亟圖籌補茲有機器麫粉公司禀明貨物税總公所每月認繳麵粉税洋五百元以補小麥税之不足聞所長己批准照辦矣 
[游藝會紀要]  
　　昨日下午崑山路中西書院開游藝大會助國民捐首由主席都榮光君報告宗旨次江長川君演説激昂痛切聞者大動即有當場投資者繼周澤甫君演説史唐徐奚諸女士奏琴唱歌幻術家試演諸技新劇家演滑稽新劇三齣中以假瞎子一齣做工最爲出色飾瞎子者詼諧百出淺而不俗 
[拐騙兩妾一女之結果]  
　　醫生徐某控石樹林誘拐其妾何四寳（即何芝淸）兪彩媛（即兪彩鶯）及女徐媛媛捲逃等情迭紀前報前日午後復由公共公廨集訊先由原告代表愛理思律師上堂聲明案情請爲嚴究嗣據被告代表赫來司律師辯稱此案原告所控誘拐捲逃應分兩層然均無實在証據且據徐之第十妾兪彩媛及傭婦王阿金均供實因被徐虐等自願離開在彼等之所以前往蘇州者即爲離開主人所住地方之計且又據供徐至蘇州將彼等尋回之後先在家中敎供如不依所言卽欲將彼等截髮橇牙以致兪彩媛及傭婦到堂據實直供之後均恐遭其毒手不敢回去則其平日之凌虐已可想見至徐之第五妾何四寳及女媛媛所供各節顯見爲徐所敎不能作准至捲逃一層當原告至法捕房報告時並未開列失單僅據口述祇値五百元之數今至公堂竟增至三千元之鉅雖經堂上諭令補呈淸單難免假造不足憑信且兪彩媛等均供所携者並無値價之物顯見所控不實總之此案因徐平日虐待致兩妾均欲逃避被告從旁援手實具惻隱之心不能指爲有罪堂上於此案業己詳加研究應知此中實情請爲明察是時聶襄讞與英副領事翰君將前後供詞詳細察閲復會商良久遂即宣諭曰此案詳察兩妾供詞早經供明一則與被告合意一則意向不合顯見兩妾所供均非實在惟被告等恐徐女留家透漏風聲擊令同行殊爲不合查男女和奸律應同科惟何芝淸因兪彩媛而與被告相識尤宜稍從寛典今着將石樹林與兪彩媛分别各押九月何四寳押六月期滿給原告領回惟犯事處係在法租界着將石等男女三人交法包探帶去分别禁錮以符定章 
[繭商無所適從]  
　　法商各洋行前往紹興府屬収買鮮繭照章納税詎浙省與紹興均欲爭收税銀納税之人無所適從以致不能將繭起運茲由該法商等禀請法總領事照會浙江都督業己議定由浙都督派員住紹監收税銀然後將貨起運 
[捕房對付文人之手叚]  
　　常州人劉叔軒前在己停板之笑林報舘爲主律公共租界捕房以其於去年七月初九日所登　哉斯言也一則言詞穢褻請廨飭傳不到嗣將該報經理盛竹梅傳案判令罰洋三十元充公並禁止在租界内發行劉則改提在案茲劉由原籍來滬探知此事未了除延律師佑尼干函致老閘捕房聲明理由外並自投該捕房候示詎被加上手銬帶至總巡捕房打樣間令蓋指模帶回收押昨解公共公堂請究被告律師佑尼干代表侯魯公訴明以上情形並稱此案己由公堂將經理人傳案科罰禁癯發行且查此項文詞係轉載采風報應由采風報負其責任捕房不應毁辱斯文請爲察核即據捕房代表侃克律師辯稱此案雖經公堂將該報經理傳案訊罰並禁癯發行惟此項文稿係出劉手應由劉負其責任是以解請訊奪訊之劉供此案於去年七月二十四日已經公堂訊斷其時因母病在籍得此信息即欲來滬嗣因母病不起至八月間始行到滬預備赴前淸道署上控旋接家書父又病劇卽行回籍父故後又欲至滬因上海己經光復遂往别處謀事近始來滬探知此事未了特延律師預備到堂聲訴詎自至老閘捕房詢問緣由即彼加上刑具帶至總巡捕房勒蓋指模竟以普通刑事案犯看待心實不甘應請公斷聶襄　商之德祜副領事判劉交妥保候商明再核 
[藉端案詐之牽涉]  
　　陳劉氏控鄒雲甫張王氏藉端拆稍洋五十元等情昨由捕房將鄒與王氏一併拘解公共公堂訊知原告入籍西洋且聞此案與僞造軍用鈔票案亦有關係遂判分别押候照會西洋領事訂期會訊 
[紫金小學之進步]  
　　老北門内紫金兩等小學校以廣福寺後院重加　　　爲校舍自今歲關辦以來學生日形發遠昨日午後特開　員會規　進行事宜由　益之君報告正月間决意與辦小學　陰進行籌募經　刻巳　足認籌經費贊助員二十人次由校長　仲戍君報告校務棧由　伯鴻君陳述勢欵情形及　辦至今一切細帳當卽推定李平　莫子經姚子　王一亭　益之姚伯鴻六人爲校　並議定　　假前開學藝會　覘學生成續附下學期尙擬添招女生大加　張云 
[九果園主人之罪狀]  
　　曹家渡九果園主人吳　卿卽吳榮太於本年三月間因關中失竊花盆誣指女傭顏周氏所竊押送裁判所訊供無　交吳帶回候查在案詎吳將氏帶回後關閉吊打遍體受傷嗣經氏夫顏仁順得悉奔赴檢察廳控訴　飭將吳拘提到案並將氏釋出送往醫院醫傷業已痊愈經檢察廳起訴　　同判廳由審判　刑庭訊明宣告罪案大致如下吳國卿私　監禁罪處三等有期徒刑監禁四年十個月經良控告罪處二等有期徒刑監禁二年私　洋槍子彈罪處四等有期徒刑監禁二年十個月合併科刑吳國卿應宣告監禁十九年徐小毛李阿弟王炳全傷害共犯罪處五等有期徒刑監禁二個月洋榆子彈　　磚石没收案結銷燬 
[執法科移解盜案]  
　　　滬軍都督府執法科咨檢察廳文云案據察錫田等呈報浦東搶案日熾開呈盜匪名姓請分别緝拿一案當由都督令飭滬防營及警務長嚴查追緝嗣據　防　字全營先後解送盜犯陳元生陳全發　茂春陳阿美王阿善周桂堂薛瑞生周阿美等八名當由本科分别提案嚴訊陳元生一名業已供認搶刦情事惟陳全發等七名均堅不吐實以　狡賴迭經訊　迄未實供嗣有浦東紳董湯學釗等呈稱周桂堂等二犯均係著名劇盜請按照軍律重辦陳全發薛茂春薛瑞生等三犯雖周同黨尙係初犯廳請洽以應得之罪又陳阿美王阿美周阿美三名應請交保釋放等語本科查陳阿美周阿美二名旣未供認搶刧復有董保等具結當由本科提案釋放惟王阿美一名據陳元生供稱亦有搶刧情事未便卽行保釋至周桂堂等均供未認搶案若照該紳等所淸即行重懲恐不足以成借讞本科以案　人命旣不敢稍事寛縱復不　遽行定罪且盜案本歸貴廳審訊辦理惟旣據滬防營解案故先由本科提案預審茲奉都督諭飭應將此案解送貴廳訊辦等因合將盜犯陳元生等六名及該營解至兇器物贓等一併抄單咨送貴廳審訊嚴辦並將此案全卷送呈提案分别懲治再薛茂春薛瑞生周桂堂陳全發王阿美等五名曾由本科寄禁貴廳在案不再提出解呈惟陳元生一名係寄禁市政廳故飭警解送貴廳收禁用特一併聲明 
[華僑聯合會代表回滬]  
　　華僑聯合會代表陳君楚　徐君瑞霖碎君南棠前赴武昌而　黎副總統磋商漢口建築事暫撥草約遞呈惟事體重大尙須詳加研究且離滬匝月會務待商尤多故陳君等已於昨晚抵滬擬不日開會報告到卾情形并商議一切 
[再誌領事與銀行之交涉]  
　　駐滬比總領事薛君因交進銀行不付票銀五萬兩照請公共公廨將該行經理倪錫　傳案於前日午後會訊原告代表担文邦辦沃沛律師偕繙　愛勒思君上堂請追被告廷代表德雷司律師到堂代辯　讞員商之德師副領事判合退去候下體拜五三句鐘官佈堂論 
[張元豐埋怨民政長]  
　　寳山縣結一結九兩　引　　辦商張元豐呈滬軍陳都督文云竊商棧自奉指令開辦以來銷數寥寥其受形響之由寳緣　興尙未撤銷舉動如恒據夏營長報稱會查存　尙有一千餘引查其認　年祇一千引今存積如許其爲私運可知　山民政長旣遵指令會查旋以來　政總理批答前因　毋庸查復已查之案作爲無效且將出示保　等情照會營長一日之間出爾反爾其與　與感情之神速殊不難以一手　天且查　政總理曁蘇都督咨請取銷商棧一案早奉都督據理咨復今該民政長竟藉以　護　興不第寳與無　銷之日商棧無成立之時即都督杜好裕課之本懷卒至歸於無效若　聽其自然恐於民國進行將有不堪設想之處辦商之一再呼籲憤憤不平爲一棧計　爲大局計也爲此迫叩都督察鑒立予維持以彰公理而杜朋奸 
　　附　軍都督對於嘉　引商之指令該棧存　亦係　有　欵是經令飭俟積　銷　再行撤銷已屬格外體恤仍日前派委往查積　若干該商竟敢抗不遵命張元豐　出　斤復令私延　截于途并據去小孩一口如此絶滅人道行爲直同盜刦若再曲予姑容尙何法律之可言除令飭寳山縣民政長滬淞緝私營營長遵將張元豐切實保護母許流氓滋擾以維餉源而肅政紀外合行令飭該商限五日内將存鹽運回正岸　售加認正額課餉倘再侍符　抗定卽封閉凛遵母違 
[烟酒嫖賭之禁令]  
　　　滬防福字營　司令長昨出通告云照得國家設立軍隊養成敎育原以禦外侮治内亂保衛商民生命財產我軍人應如何　　責任保全名譽以成此最重之價値最高之資格今社會上有損無益之事凡四大宗如鴉片美酒賭博宿娼各情事爲人人所宜禁忌者我軍人當格外知共禁忌查鴉片流毒爲害殊深現爲全國所禁戒都督愛我軍人早經發明鴉片流毒之害通居在案至於美酒適口沈溺太甚往往亂性誤事醉醒之後追悔莫及賭博遊嬉更屬有損無益輸　爭論甚至　　　娼縱慾小則敗壞名節大　絶　　　此四者皆爲人人所宜禁忌者也因此本司令長親愛爾衆不　煩言三令五申務望各宜遵守惟兵士人等半多粗魯未能通曉大養自示之後仰各該官長等務宜旁徵曲引反復　喩使各兵士等通知利害所　母犯不壁致干軍律如有不法軍人仍蹈前非者一經察出定惟各骸管官長足問本司令長言出法隨絶不稍徇情而其各懔遵母　 
瑣聞 
[城内]  
　　民政長批示○民人李壽麟余泉孫禀批民國　新人羣進化工藝各業類多訂章立會禀明備案以謀進步而整業規據禀　設華字聯合同志會牽同一律固周可行惟會名同志須得多數人之賛成方可成立今列名僅止該民等二人尙不足以稱團體且未擬具規章無憑察核所請立案給示處應從緩　仰卽知照　　審判廳批示○謝洪氏呈稱查此案業經判决旋據該聲請執行隨卽派吏勒令速搬旋據該吏執告據曾阿三云准於陰曆四月十六出屋在案茲據績稱曾阿三不但不將伊屋拆去反將門窗擅自搬若如果不虚殊屬可惡仰再飭吏强制執行立令拆遷凈盡並將門窗歸還可也 
　　檢察廳批示○楊榮榮等呈批據譤已悉來狀所具理由如以本廳前批未明爲言按照訴訟律自應適用再議條文如以該所判决不服爲言則應適用上訴方法今該民等所提出之聲明書係再議耶抑上訴耶訴詞殊不明瞭至此案究竟如何判决未據粘呈判詞試問本廳憑何核辦所有救濟方法惟有仰侯據情移會該裁判所將此案始未緣由復廳核辦陳根福呈批據辯訴已悉該民之母前爲茹錦堂作媒旣享　利今日錦堂之妻逃失協同查啔亦爲應盡義務何用脱卸已責槪委咎於他人該民之母旣經保出廳速帮等母得疎忽郭露樵呈批前據訴稱在浦東裁判所近訴有案本廳據一事不再理之原則業移該所核辦在案茲據訴稱此案已由該所判决則是非已定名譽已復於爾訴訟之目的亦己達到尙何節外生枝一再曉瀆不滿於心耶至康豹夫平日對於社會果有他項不法行爲儘可由受害人到廳伸訴何能據爾一面之詞以己丁之案再行提究實屬無此辦法所請不准特斥　 
[南市]  
　　體恤病犯○南市裁判所竊押各犯現因天時漸熱易生疾病故由區員知照管理　押所巡士如有病犯立卽報告警法理事員驗明如果病重卽諸裁判員調查案由其情罪較重未便保釋者卽送醫院調治如係錢債等案准由原告帶出調處以示體恤 
　　抵補捐欵○認包浦江船捐之連錦堂現因各船户所抵船具如　　　練船板雜物多未取贖是以禀明市政廳長備案拍賣變欵歸公以抵捐數 
　　奇貨可居○洞庭山碼頭划船歸王章氏控嘉定人徐唐氏覇留養媳不許完姻意圖要抰等情昨經裁判所集訊氏供憑媒聘定徐唐氏之女爲媳過門童養前年暫住母家現被藉端要抰覇阻成婚求察訊之徐唐供稱尙少禮洋六十元判氏交保邀仝媒証商明另再探期婚娶惟不得再行覇阻 
　　小孩待認○寗波男孩蕭益福年十歲前日雇生人力車至商碼頭機廠街徘徊觀　不記歸途巡士知係迷路帶至南區詰明父名養生向當庖丁偶在某處烟紙店賭錢　其出外賭物忘却歸途判留候案屬認領 
[閘北]  
　　因何阻止○王朱氏昨投閘北裁判所按沈松松陸秀峰阻止丁春　不付土方價洋等情卽經孫所長提訊一過判沈陸均交保候傳丁春雲到案質明再核 
　　弔　　　○兪一亭姚萬年控　舜卿王寳生不還柴價洋一百餘元昨經裁判所每所長　訊因兩造供詞各執被告交保候　　賬據再行訊核 
　　女子可憐○四川女子兪枝花前日在閘北徘徊順盼由　區巡士查見解至裁判所昨經孫所長研訊據供前在南京某學堂　　父故後被父之姘婦趙氏　　來滬賣與英租界棋盤街么二妓院内爲娼因不愿逃出叩求超豁判暫留女所候查明再核 
　　祇能押追○沈覽春控鄭雲卿不還種草工洋三百餘元前經裁判所判令滅繳洋二百元在案嗣因鄭延不淸理復經原告禀催於昨日將鄭傳案覆訊判押候繳洋開釋 
[英租界]  
　　限期料理○陳錫卿控倪鍾麟不還借洋一百五十元及利息又王雲山控陳瑞卿陳桂福陳銀泉不付定做軍衣價洋五百元等情前晚均由公廨傳訊據陳瑞卿等供稱所做軍衣共計二千零六十元已付過一千九百六十元祇欠找洋一百元並將收條呈核判均交原保倪限三個月分期還淸本利洋二百元陳等限兩禮拜繳洋一百元完案 
　　須憑見証○已閉大隆碍灰行主張建堂控司帳黃桂香舞弊虧空帳洋一萬六千餘元等情前晚經公堂王襄讞傳案訊供不認判交保候傳見証到案於下禮拜五再訊 
　　留匿女孩○雲南路六十三號住户李萬氏因於西曆六月九號在偷鷄橋見有迷路之五歲女孩阿三帶回家内匿不報捕前日由探資悉以共　章於昨日將氏與孩併送公堂請示着氏罰洋一元充公女孩暫留本廨候懸牌招領 
　　分别處治○陳萍海探過犯王阿寳　門　竊又竺蘭亭控劣孩張小二子竊取値洋三百餘元之金飾各物昨山捕房將王與張孩一併拘解公堂分别訊明判王押西牢三年期滿仍逐出租界張孩押改良所一年 
　　以僞亂眞○許陸氏因持僞銀飾至租界内國消被探查獲昨解公堂訊明以氏有心欺騙　押女所一月 
　　馬夫受罰○李胡氏控被馬夫陳阿二撞傷昨由捕房將陳拘解公廨訊明因原告受傷無碍從克判陳罰洋十元充公 
　　仍未保釋○閘北光復軍劉德生馬少卿王福章趙喜省因帶槍械追至租界拘拿形跡可疑之秦阿毛被匯四捕房站岡巡捕查見指爲越界拘人一併帶入捕房解送公共公堂押候商明陳都督再行核辦在案昨由該營長延德雷司律師投廨聲稱該兵士等帶　越界係屬尋常事體今已在押兩禮拜如今日堂上不及研訊　請一併交保候示　讞員商之德　副領事判　等四人仍留候再核 
　　補傳人証○　陳氏控王少卿○張氏串拐女孩福弟一案昨由捕房將見証羅開處傳至公堂質訊判羅與王少卿開釋張氏交保候補傳人証再行訊核 
[美租界]  
　　誘匿女子○斐倫路一百五十九號周見成之女秀英日前濳逃無蹤昨經訪悉爲鄰居陸文熙之子誘拐藏匿當將陸扭控捕房押候核辦 
　　洋兵滋閙○前晚有美艦兵士二名闖入密勒路某姓家滋閙迨經投報捕房飭探往查已不知去向矣 
　　推出不管○胡錫速昨與徐順興因銀錢糾葛互相口角扭控捕房捕頭斥退不理 
　　不近人情○方四除控百老匯路某俄人欠修屋工洋十餘元向之索討反遭兇毆捕頭諭赴俄署控追 
[法租界]  
　　汽車衝　○六十一號一道頭金綫華捕投廨禀稱汽車夫張阿全駕駛不愼馳至街沿上喝合停車道之不睬致被撞傷左額解案諸究張供適有東洋車馳來急欲退避故馳至街沿石上並撞傷巡捕以後自當格外留心求宥判罰洋十元充公再貼該捕養傷費洋五元 
　　一再延約○普濟藥房主謝慶雲前至公廨控稱胡經方前來定貨計洋五千元貨已出淸應付價洋除收尙少二千七百餘元向索延約又右萬鑑堂投案控被胡虧欠貨洋六百三十元求請附追判胡交保限一月交淸迄未交付昨謝又投稱胡來情商先還洋一千五百元餘再拔付詎仍一味延宕不理求追訊之胡求再寛限俾便措理判押限七天交洋 
　　祇可交保○錢危庄前至公廨控稱娶妾吳氏向甚相安　被已歇傭婦沈江氏唆使伊　湯宋氏來家引誘私逃出外與人　識且將九歲女孩一併帶去當經公堂將吳氏拘獲交錢領去並着宋氏於七天内交出江氏及女孩在案昨日復訊宋氏在押難以設法求恩釋出找尋判交保限交 
來函 
[吳淞籌餉處函]  
　　閲報　載吳淞籌餉處經理馮少卿與女子鄭鍾秀苟合一節敝處已調查確實勒合辭退嗣後馮少卿再有品行不端情事與敝處無涉合行聲明以保名譽卽希登入來函爲　 
 
 

Page 8

 
 
   
 
 

Page 9

 
 
自由談 
游戲文章 
[糊塗蟲傳] [  愛]  
　　糊塗蟲生長富貴家於一切學問均有一知半解之能然往往驢頭不對馬嘴貽大方笑不止錯認顏標作魯公已也性好嫖賭烟酒四者稍飲輙醉糊塗更甚納妾多至十餘人廣田自荒車夫庖丁均及瓜以代糊塗蟲之綠巾重重疊疊不能計其套數夤緣得官授權於幕友問案時不計曲直兩造均遭覊押有以暮夜金獻者不論原被必釋之涉訟者均懊惱而罷無一次斷結之案也民國成立運動爲參議員茫茫無所建議人有以傀　譏之者乃大發脾氣與國務卿妄相爭競不得直辭出議院發起依樣葫蘆黨連朝與花酒大王在秦樓楚館作無謂之周旋京中慕其虚名以總長之位位置之糊塗蟲仍以前淸作官之法爲法惟以偵覔在注橫財爲事人有以國危民貧之言進者彼曰祇欲我一己發了橫財别的事管他則甚吾見前淸勢大卽爲前淸之官今見民國勢大卽爲民國之官他日某强國入主中夏吾即爲某强國之官於不識時務者雖有流離死亡之慘於我糊塗蟲見可君則君之可父則父之可謟諛則謟諛之可魚肉則魚肉之固無絲毫之損也是言一出糊塗蟲　名乃大噪羣奉爲金科玉律而皆願師其衣鉥　噫如糊塗蟲者亦天壞間奇人也是不可以不傳　 
[新四書] [  醉園]  
　　子曰雀而時捉之不亦樂乎 
子曰雀之勝和爲貴八圈之例斯爲美小大由之子貢問銀子子曰先觀其色而後稱之子曰吾十有五而志於色子謂高寳琴可娶也雖在靑樓之中非其志也哀公問弟子孰爲好色孔子對曰有登徒子好色不擇貎不論齒不幸染病死矣今也則亡子曰某之到司也坐汽車着西裝吾知之也司長趨時不喜舊 
　　子曰書記義務三月不要錢其餘則月十八元而己矣 
　　子曰不有吹牛之技拍馬之能難乎立於今之世矣 
　　　子曰自從减薪以後吾未嘗無悔焉子食於六國飯店未嘗飽也子之燕居鞠躬如也脱帽如也 
[戲擬天元致代數書] [  氷盦]  
　　代數先生足下啟者弟等自求學於元朱世傑先生之門同胞競爽有四元玉鑑之稱探幽閘微自謂天下人莫予勝也泪明季利氏東來借根方隨之入中國譯言阿爾雜巴拉不知者誤以爲東來法遂謂敝族子弟流入西土爲借根所自始嗚呼爲是言者其厚誣我弟兄太甚也所謂阿爾雜巴拉猶言相等相消也不但弟與借根均不離此範圍即先生萬能亦不能不以此爲入手方法可知理有實騐法無虚設閉門造車出門合轍天下事之不謀而合者豈獨弟與借根與先生也哉世人不察不但謂借根爲弟處所流傳且謂先生家學淵源於借根是未卽弟與借根與先生之年代而詳考之者也弟生長元代或託始於宋秦九韶數書九章之求一術借根法著自唐代已前於弟數百年六朝時秀丢番都者以五色籌演算借己知以求未知當爲先生問世之始先生固前輩學術淵深自足令人傾倒弟與借根囿於一隅不知變通學問日益退化思想日益窒滯淘汰之餘幾不足以自存日前偶遇高徒微分積分二君吐屬縝密思想周匝誠後起之秀弟等望塵弗及矣愧甚愧甚午窓無事聊抒積悃敢乞大雅不吝敎悔是盼專泐順頌日祉弟天元地元人元物元同叩 
心直口快 
　　閒居旅館三萬餘人每日用費不下萬元何不退歸故土省以助國民捐 
　　茶樓酒肆二千餘家每日消耗不下五萬何不各節飲食留以助國民捐 
　　洋貨布莊一千餘户每日貿易不下十萬何不去奢崇儉積以助國民捐 
　　娼寮妓舘笑語喧闐猜拳捉雀徹夜不眼何不愛此精神以提倡國民捐 
　　官衙公署奔走夤緣腹聲錯雜鐵限踏穿何不移此脚力以運動國民捐 
　　花酒戲筵高談雄辨口若懸河勢如奔電何不藉此言論以號呼民捐 
　　干求請託信杨紛投淋漓滿紙恬不知羞何不分此筆墨以鼓吹國民捐[  醒獅]  
　　日本待高麗三人不能並立兩人不能同行待台灣十家共菜刀一反奴人笙族苛虐如斯勸我同胞免罹此厄[  醉園]  
　　不知流幾許健兒之血造成中華民國不圖以幾個國賊之手斷送了亞東古國 
　　共和告成自由自由之聲日聒吾耳宵小竊物自由强盜殺人自由總長專橫自由兵士衝突自由而載之約法之言論自由偏不自由[  吳德涵]  
滑稽談 
[俗語新註] [  癡萍]  
　　不説這一聲不當啞狗賣蔡鍔召梁啓超猪八戒坐在冷舖裏醜的没對兒某黨員近日之舉動 
　　臘鴨子煮在鍋裏身子燭化了嘴兒還硬某總長近日之通電 
　　蓋個廟兒立起個旗杆兒就是謊神爺參議院紛持意見 
　　老鼠尾靶生瘡兒有膿也不多守財虜對於國民捐 
　　火到猪頭爤錢到公事辦府縣知事之惡習 
小説 
[短篇小説鞋匠大尉] [  龍]  
　　世界各國之陸軍其最著名者莫若德國世界各國之人民其崇井軍人之制服最甚者亦莫若德國以其崇拜過甚於是乃生出不可思議之恥辱一千九百六年十月十六號去柏林東南二十四里之加本尼市慶忽來一陸軍大尉率兵若干人語市長曰余奉德王命特來查閲賬目並索存欵四千馬克市長唯唯亟將簿據存款繳出大尉檢閲一過笑謂市長曰君之賬目不符例須逮捕乃喚來兵押解市長往栢林己則揚長而去 
　　未幾市長抵德京栢林官吏見狀大駭皆言德王並未派軍官查看賬目於是始悟前來之軍官乃係假冒此事發現之後各國之報紙皆譏誚德人崇拜軍人制服之拘泥而歎假冐軍官之點甚蓋德國兵官之氣焰甚盛如兵卒遇軍官不行正式之舉手禮卽被監禁基有平民稍忤軍官之意該軍官亦必拔刀相刺故德民之崇拜軍人遠過他國有補鞋匠范惫者年己五十七曾以竊物及私造錢幣罰入獄二十七年時以經濟困迫無從措貸忽得奇計潛購一副半舊之陸軍大尉制服裝束旣畢乃往某營調兵若干人同行當時德兵雖見其狀貎不揚衣服不潔而以其身衣陸軍大尉制服不敢違命祇得聽其調度遂爲范德所愚是案發生以後警長大怒立遣警察務得此假冐之賊即於是月二十六號獲范德於栢林城外仍閉之於獄然德意志全國陸軍之汚點長此不磨矣 
[滑稽短篇扯皮條] [  杜]  
　　鎖！鎖！拿！拿！阿育！我不去！我不去！大胆！可惡！你敢抗！你敢抗！快行！快行！甚麽事我犯甚麽事要你嫁要你去嫁苦呀苦呀我是不嫁的不要大聲到了到了快進去你是尼姑嗎是的是的爲其麽做尼姑我討厭臭男子可惡實在可惡阻碍進化破壞人道哈哈侵犯人生自由權還説甚麽進化還説甚麽人道你還有何説嫁了恐怕養出那些亡國賤種給人做奴隷故此不嫁現在中國不對了變了自由國勸你快些自由嫁養出自由民呵呵自由嫁是嫁慣了自由民是養過了不必官長費心了官長别的可以從寛你的嫁是不可免的你喜歡那一個官長當代你介紹嘻嘻哈哈多謝官長扯皮條了 
 
 
 

Page 10

 
 
   
 
