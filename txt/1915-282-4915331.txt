# 1915 - 282 - 4915331

 

Page 1

 
 
   
 
 

Page 2

 
 
日星期六（申報）舊曆乙卯九月初八日第二版 
時評 
[外交界之現象（二）（微明）]  
　　中國此時有大變革誠恐最有關係之國起而爲重大之要求此要求將於中國之根本及各國共同利害有莫大關係此内外一致之公論也中國此時現似已預備不理會日本之最後方法若有此意思日本决不承認此日本各報之最近論調也　　重大之要求必須之理會此何物乎日前此交涉暫時猶豫之第五號是耳　　以我思之此項推測殆無法以冀其不驗一者前此交涉初畢日本輿論沸騰謂不應於最後通牒時自行讓步外相加籐在議會宣言謂將來必須提出二者風聞日置公使假歸曾與曹汝霖氏諷論及此三者有力之朝日新聞近復著論謂此時爲絶好提出第五號之機會也　　前日據本報譯載俄使之新要求讀者想能記憶夫俄今方敵軍入境舉國不寗之秋何復有此從容開口問我吾敢斷言凡間島交涉凡此等要求皆屬大舉之前鋒而俄者實自有其後盾蓋今日無人不能心知所謂最有關係之國者實將與甚有關係之某國共同進取也　　讀者試記取吾言以爲徴驗倘其不驗國之幸也專電 
[北京電]  
　　現在此間大勢專注重參政院内以梁士詒爲主體各種稿件均由染擬出將來年號朝號各種均由該院撰擬雖有國民大會該院必須有一篇嚴重懇切之勸進文 
[北京電]  
　　楊度派近已無事可爲乃以憲政會云云者以自娱 
[北京電]  
　　參政王家襄朱劼臣已出京譯電 
[北京電]  
　　政府中人謂袁總統確於昨日下午四五時往視徐相疾徐扶掖而出力言病尚未愈不能銷假趙爾巽與孫寳琦之去留視徐之態度而定政界現信徐與袁總統相交已三十四年之久不致引退云（十五日 
[北京電]  
　　政府擬於一月一日召集立法院以公民代表會議關於國體問題之議决案交該院核議（十四日） 
[北京電]  
　　政府擬設研究强逼軍役制委員會以蔭昌爲會長（十四日）特約路透電 
[香港電]  
　　香港鴉片公司總理以金時計一枚銀杯一隻贈與黄君（譯音）以酬其襄助脱銷存土之勞並有道謝書一通證明黄君辦事敏捷能使困難事件得收美滿結果爲香港鴉片公司及中國鴉片專賣局所感佩云云公司又以黄君於襄助磋議之際曾自解私囊應付辦事之經費故另致一函附銀票五百元償其夫馬費黄君慨將此欵捐與藍思唐爵士所立之紅十字會戰電 
　　其一（英人路透電） 
[雅典電]  
　　希政府正式通告塞政府謂布之攻塞乃起於歐洲戰禍之蔓延非起於巴爾幹之戰爭故希臘不能依塞希條約行事（十四日） 
[雅典電]  
　　駐希布使正式照會希臘首相謂布國已向塞國宣戰（十四日） 
[羅馬電]  
　　意首相往晤意王及陸軍參謀部後已於今日回京據謂擬於内閣會議宣布關於意國參與巴爾幹戰爭一事政府之意見（十三日） 
[倫敦電]  
　　雅典來電謂布軍現亦在才恰爾南面進攻該地距里虚北四十英四布軍顯圖包圍塞國都城（十四日） 
[倫敦電]  
　　路透電社探悉今日里虚來電稱敵軍進逼三方面戰地之壓力近已加重敵軍聚集生力軍隊志在堵斷交通敵軍雖自五日以來日夜力攻但未得大進步布軍僅於某處越過邊界前進一英里（十四日） 
[羅馬電]  
　　奥軍砲隊猛轟之後復以步隊進攻奇爾查山巓之意軍意軍砲隊及機關鎗隊猛加轟擊且由側面回攻數次據公報云奥軍被創甚重 
[彼得格勒電]  
　　今晚公報謂俄軍匪特退特文斯克境進攻之敵軍且占據該鎭北面伊魯克斯西面之高地德軍因損失甚巨故不得不止圖恢復該處及台滿湖南之失地俄軍在稍南湖境及泊里貝河南之攻勢亦甚順利奪獲數村俘敵數百人俄軍且在加里西亞斯特里巴河境乘勝進攻奪獲特萊姆波夫里亞西面之某村該處戰事仍甚劇烈俄軍馬隊尤爲勇武曾有一枝隊潛離海伐龍加村衝過障礙物三道敵守兵非死即逃（十三日） 
[巴黎電]  
　　今晚公報謂敵軍復以大隊在沙歇東北及奇凡希叢林等五處進攻雖由其砲隊發砲猛轟步隊屢次力攻但僅能攻入奇凡希叢林戰壕數段該叢林全爲砲火所毁法軍仍固守他處陣地且擊退德軍德軍損失甚衆松末河南香巴業亞貢四郊末斯河與摩塞爾間砲戰尤烈（十三日） 
[巴黎電]  
　　今日下午公報謂亞土瓦砲戰甚烈里盎境有手擲炸彈戰事香巴業德軍以毒氣砲彈擊入法軍陣後法軍亦回擊之德軍在太胡爾西面叢林進攻者處處爲法軍砲火擊退勞蘭兩軍繼續對轟今晚公報謂亞土瓦愛恩河萊姆击圍香巴業均有砲戰末斯河高地有炸彈及空中魚雷戰事飛機二十架轟擊巴桑柯爾車站法飛機擊落德軍擊留忾球一枚飛機一架（十四日） 
[巴黎電]  
　　美塞桀里斯公司之郵船雲南號（六四七四噸......）（中略顯爲檢查員删去）船中之人九十名已乘艇登海濱（十四日） 
[倫敦電]  
　　昨夜齊泊林飛船襲擊倫敦之際隆隆之砲聲傳至下議院但諸員仍照常議事毫未間斷昨晚内閣集議三小時之久解决外相葛雷宣布巴爾幹時局之文（十四日） 
[丹麥京城電]  
　　德商船行抵瑞典東南加爾瑪口岸者謂星期一日有德商船三艘爆炸而沉云云以致德商船目下咸集於瑞典北境魯里港内不敢駛出（十四日） 
[巴黎電]  
　　法國下議院彭勒夫代表國會委員會攻擊政府要求政府報告薩洛尼加遠征隊之詳情並斥責政府不預防巴爾幹之事變不聽從國會委員會之警告首相嚴詞答覆謂政府不能獨專意於法國國會而廢他事薩洛尼加遠征隊之行動乃出於協約國參謀部之愼審籌畫即使行動稍有遲緩亦因法境軍情重要陣地兵力不可薄弱所致云云（十四日） 
[巴黎電]  
　　政府在下議院大獲勝利首相維維亞尼雖於答覆議員質問時不肯宣布薩洛尼加遠征隊之詳情然該院仍通過信任政府案同意者三百七十二票反對者僅九票（十三日） 
[華盛頓電]  
　　海軍總長達尼爾斯君提出五年内之造艦程序主造無畏式戰艦及巡洋戰艦十五艘至二十艘又潛艇巡哨艦驅逐艦輔助艦若干艘聞威爾遜總統與達君同意擬於後五年内將軍艦約增加倍豫計第一年須需美金洋二百四十八兆圓（十三日） 
[舊金山電]  
　　日相大隈伯致書和平會大旨謂世界和平乃幻想耳軍備不足何有和平國家也個人也爭强奪勝各賴武力以固其勢如此而望和平不可得也云云和平會决議請斯丹佛大學校名譽校長朱爾丹博士赴華盛頓懇請威爾遜總統聨合各中立國開會討論和局（十四日） 
[倫敦電]  
　　晨報謂政府不日行將改造衆意幾同（十四日） 
[華盛頓電]  
　　據官中宣稱巴拿馬運河堤岸材料鬆動一時尚難通航（十四日）　　其二（德人德文報專電） 
[柏林電（由倫敦轉）]  
　　十月十三日德軍大本營公報云英軍在凡爾美萊東北進攻者爲德軍擊退十月十一日法軍在沙歇東面所占之戰壕今復失數段香巴業法軍之進攻者悉遭失敗今晨法軍在太胡爾南面進攻多次均爲德軍擊退伏斯巨法軍失希拉士滿勒爾西坡之陣地數處（西境戰况）俄軍在杜拉堡西面進攻者爲德軍砲火擊退俄軍希圖奪回瑪特齊哇爾湖中之島失敗而止俄軍在斯摩崗東北進攻亦未得利昨夜有德飛船一艘擲炸彈多枚於杜拉堡鎭鎭中滿駐軍隊（東境興登堡軍團戰况）特魯加比爾斯柯夫洛斯加雅亞力山大里亞敗退之敵軍已爲林辛干將軍之軍逐過北部山地波士末將軍之軍已將海爾伏蘭加東北及白加洛夫西南數陣地之敵軍遂走（東南境戰况）貝爾格勒特南面之德軍行動稍爲塞軍所阻德軍已占據齊爾蘇克村及土貝特斯加兩方面之東部山地德軍仍在攻擊波拉里伐克極爲得手德軍已越過自波拉里伐克至格拉第斯特之大路向南而進（塞境戰况）（十三日） 
[柏林電]  
　　（由塞維爾轉）海軍部宣稱十月十三日夜間德飛船以引火炸彈擲擊倫敦城及該城附近之重要處所並伊浦斯維區之排砲炸彈落處均發巨大之炸聲且見火燄騰起諸飛船雖受猛轟均得安然飛回（十四日） 
[華盛頓電]  
　　駐美奥國大使署宣布十月十三日維也納公報云俄軍及意軍進攻者均爲奥軍擊退塞境奥軍今正分路進攻頗爲得手已於貝爾格勒特南面占據數地又在特里拉河下游占據一地（十四日） 
[柏林電]  
　　匈京消息謂駐布希使曾謁布相聲明希國願守武裝中立與布繼續聨好布相即代表布政府表示滿意雅典消息謂駐希英使願出金二千鎊購一潛艇希政府提出抗議且禁報登載此説（十三日） 
[柏林電]  
　　十月十日土軍大本營公報云土軍於愛爾亞里斯區東面擊落敵飛艇一艘（十四日）東方通信社電 
　　（日本人組織） 
[東京電]  
　　日政府迎新外相首先開始協議對於中國國體問題以中國變更國體雖與日本無何關係然如因此各地亂事紛起破壞中國現情則中國之安寗不啻東洋一般之安危事苟至此日本即不能坐視是以思患豫防善後之策不能不先講求也關於東洋之安寗日本旣應特予維持則由日本立場自要决定其態度此等維持中國現狀責任或將通牒中國政府並歐美各國云（十五日） 
[東京電]  
　　日本内閣閣議對於中國帝制問題討議良久其結果更令外務省再行研究今日外務大臣以下業經參集密議惟日本此舉並非執干涉等之方針祗因維持中國之現狀須決定日本將來所採之方針也此意或將與北京政府接洽亦未可知但以何手段始能使通日本之眞意所有之具體案須外務當局決定後再由内閣會議云（十五日） 
[東京電]  
　　維新史料局總裁任命金子子爵（十五日） 
[北京電]  
　　民國四年内債之應募額至九月杪已達二千五百九十三萬元現解到京者計有八成（十五日） 
[東京電]  
　　富士山上今日見雪（十五日）公電 
[東京來電]  
　　申報館乞抄送各報均鑒籌安會發生以來謀叛民國事據昭然全國與論除亞經亞報原爲機關顯倡謬説外咸能崇重國本擁護共和具見廉恥公道尚非一手可以剗盡近據内外報載稱帝愈近愈事勾誘所謂參政院代行立法院决定國體之國民代表會速定君主擁立即位之請願團種種 
 
 
 

Page 3

 
 
　　中華民國四年十月十六日星期六（申報）舊曆乙卯九月初八日　　名目怪誕不經當惟十世紀時代乃有此醜惡政象卑劣手叚倘國人猶復坐視則莽莽神州豈曰有人蚩蚩四億寗復知恥執中等忝屬共和國民代表自兩院廣棄有職莫舉然一息尚存誓與共和同休成所有主持國論諸君子同心戮力保障共和語短憂長敬祈鑒察國會議員李執中居正周震鱗趙世鈺吕徽陳策謝持田桐　萱覃振要聞一 
[英法在美借債之目的]  
　　大陵報轉載紐約遠觀報社論曰英法財政團聨袂來美擬在此邦籌募美金五萬萬元或至十萬萬元此誠歐戰與美國極有關係之一事也英法在美借債之目的乃欲維持英法美之商務並非欲直接賴此以安持戰局今大宗商務不在於軍械而在於棉麥原料馬匹衣履食物之類自匯率由四八五跌到五○以來商務頓形阻找 
滯矣匯率數目在理財家固能洞悉其中底藴而在不諳國際金融名詞者往往不得其解即在商界稍有經驗之人亦復誤認匯率之低落爲金鎊價值之低落致將倫敦匯票之價與金鎊之價混而爲一要知眼中曲折本不複雜若以普通名詞解釋金融難題則人人皆能知之所謂英國金鎊者價值固未嘗有所增減每鎊仍值美金四元八角六分而所謂倫敦匯票者則爲美國銀行家或商家出價購入可在倫敦實收某數之憑單故由四元八角六分跌至四元五角者非鎊價也乃滙票之價耳設如紐約甲商以棉花售與倫敦乙商依照商場習慣以金鎊論價計英金一千鎊甲商如派人至倫敦向乙商收取貨欵則往返盤費頗昻極不合算故惟有出匯票之一法同時紐約丙商購入英貨未付貨欵不願派人挾資赴英而欲覓一簡單便宜之付賬方法旋從銀行探知甲商有一千鎊之倫敦匯票乃託銀行購得之郵寄倫敦以清貨欵而乙商爲信用起見一見匯票自必照付一轉移間甲得收其棉值丙得付其欠賬省却許多手續平時丙商收買甲商之倫敦匯票每鎊並不付足美金四元八角六分蓋滙票由美寄英時期中之子金及他項小費由丙商扣去後每鎊僅得四元八角四分此爲平均之常率縱有漲縮亦復有限英美兩國贸易恒以匯票調劑之以通有無平時無須輦金往來美國游歷家執一紙支票即可游歷歐洲而不須挾金俱往者即此理也今值戰事時代英國對美之　之出大爲阻滯美人又不復游歷英法美商購辦英貨旣日見減少則倫敦匯票自然無人過問於是匯票價值遂由四元八角四分落至四元五角換書之美國貨品輸往英國之價值亦無形低落蓋運往倫敦價值一鎊即美金四元八角四分之貨物僅能在美國實收四元五角之代價其餘三角四分則已損失於滙兌中矣無論美商勢難親赴英倫收受實足之代價即使能之而英商爲愛國起見亦必不肯盡付現金英國雖曾運金至美以維持匯率但終非久計國内現金究不宜盡數溢出致使國内僅餘紙幣無以爲國家信用之提據今欲美商繼續接濟棉麥衣食則英國不可不施行補救匯率之根本計畫此英法財政團之所以來美也英法在美國籌集巨資後必將公債存諸美國銀行以備支付貨欵美國棉麥及製造品存積極多爲流通貨物發達出口贸易計美國必贊成英法之借欵蓋若英法財政團借債不成則美國財政與商務胥蒙鉅大影響也 
[德國募集第三次戰債之盛况]  
　　德文新報云德國過海電九月二十三日柏林電據各方面傳來之消息知德國第三次戰債之成效益大柏林地方報估計今次認購之數當較第二次戰債加增十之三錢業交易所中人得悉其數至鉅即以最低額計之其數亦在第二次債額之上詳情如何至星期五日午後便可揭曉九月二十四日柏林電第三次戰債業於今日下午一鐘停止募集成績之大現已可知第其確數恐於星期五日晚前未能佈因帝國銀行尚待通國内七千募債分所之報告也募債將畢之數小時前有深可注意之事人民山集鵠立帝國銀行之前尚有工人傭女各携積欵自一百至五百馬克不等且有多數老年軍人胸佩勳章手執鈔票於人叢中競前輸將參事會内之收支處三十有八人皆爲滿儲蓄銀行内亦然雖加派執事人員而中下級之人民愛國心切連袂偕來大有應接不暇之勢故我第三次之戰債非曰國債直民債耳據官中宣稱此次發行戰債收效之大遠出意外現據各處報到認購之數已達一萬二千零三十兆馬克而猶有多處未悉悉其確數者尚不在内九月二十五日柏林電半官報稱揚第三次戰債成功之偉德國財力之巨舉世共見面他國傳言傳語以小視我者從此可以休矣據云此次募集戰債人民認購之數竟達一萬二千兆以上合第一次之四千五百兆第二次之九千一百兆計之是我德民已爲戰事出二萬五千兆馬克之現金矣得此鉅欵濟以臨時短期公債之挹注於以籌備戰費措置冬戰　有餘裕然則我德國非特有新練之大軍足供調遣且有續籌之鉅欵堪資措施也英國第二次之戰債英人誇示於全世今有我第三次募債之成績彼英人者不足道矣我此次之戰債實爲有史以來財政上之大舉查英向來以長期借債籌得之欵共兩萬三千兆馬克而德則爲三萬一千二百五十兆馬克英之戰費先時差少於我然不久旋多於我今英須日耗百兆之戰費德則六十兆馬克己足是在德每人每日有二馬克零二之負擔英之財政家亦嘗一計及能否久持正在不可知之列焉德國發行戰債三次皆以同一之利率而發行之價額俱遞次加高英則不然始自三釐半增至四釐半近今再有借欵其利率或且至於五釐而或在本國或在外國募集無别焉我德發行之債票流行不久行巿大漲其價值即出於發行價額之上英則不然發行不久行巿跌落其價值旋出於發行價額之下且也英第二次之戰債爲收效欲带起見曾予認購者以種種特别之便利如年息二釐半之國債票及第一次年息二釐半之戰費公債票皆可持買新債票等等利益在我德國所無有也外間種種謡傳謂德國勢迫力壓以募公債者盡係虚揑以欺人耳德國此次募債之成績全出國民財力之雄厚及其愛國之熱誠各國於此亦可以見我國財力之强而我民意志之堅也開戰之初英思提回存欵以控制美曾幾時今竟乞欵於美矣然而英將敗德終勝美各銀行家必有受虧之一日今於各交戰國財政上之問題雖有美人揷足其間面我第三次之戰債成效如此不亦可見其地位之穏固乎德皇電謝德國財政大臣云據報悉戰債之發行獲非常之成績朕實感之賴卿之經營擘畫收財政上作戰之大功朕實望之我民七千萬惟一心被迫而戰爲安全爲自由咸願捐棄貨財犧牲性命以求終勝我民之决心天下共聞知之矣其第二電有云成效之鉅遠出所期此不啻戰場上絶無損失之大捷也柏林商會拍電財政大臣及國會議長賀其成功柏林居民皆慶此次之成功敵國前次屢謂德國有經濟上破産之虞今我能於咄嗟間籌得一萬二千兆之鉅欵可以證敵語之妄矣我於去歲九月發行第一次戰債計得四千四百六十兆馬克於今年三月發行第二次戰債計得九千一百兆馬克各報皆對德國此次戰債之成功致祝詞柏林地方報曰戰債之成功實示天下以我民之信心與决心一以見我民全體之同心合意共趨一的樂以金錢即所謂戰爭之利器投諸政府從此宣告吾敵德之經濟尚佳足負戰費之重再以見此猶非最後之一千兆我民信於政府裕於財力此次認購之踴躍債額之厖大即財政界人亦甚驚異而尤要者一萬二千兆之戰債其可觀者不僅在數蓋更以見德民之上下團結咸有一心我國籌欵動以數萬兆計光前耀後他交戰國所望塵莫及者也（未完） 
[南京快信]  
　　張巡閲使據偵探報告黨人散布長江一帶組織黨會勾結青紅帮匪希圖擾亂等情特咨請蘇浙皖贛各省將軍嚴飭水陸軍警加意防緝　　修築塘工經費需欵三十餘萬肛巡按使昨已飭各縣籌措二十餘萬有奇其不敷九萬餘元擬在雜税項下動支業經電准財部昨特電飭水利沈局長來寗磋商進行事宜　　財政廳昨委温紹樑爲長江釐務總稽查雜評一 
[日本之態度（無名）]  
　　此次國體問題所謂日本之態度者據所宣言其意已可知矣况乎在日黨人其激烈之情態又爲日人所深悉乎然則此次交涉之來交換之去不待言而可卜也 
 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國四年十月十六日星期六（申報）舊曆乙卯九月初八日要聞二 
[國體問題之影響]  
　　徐相國漸有退志徐國務卿因病請假久未告痊日前特以重金由滬聘請醫士于風八者來京診治于爲廣西人大人先生間多有爲之延譽者此次以每日百金之厚酬應聘來京總統亦曾召于入診兼詢相國病情于醫答言相國之病係在肝家一詩尚難平復云云可見徐國務卿尚無銷假之日也徐國務卿旣一時不能銷假國務重要當然不能無代理之人於是外傳有由楊左丞代理之説又傳有陸外交總長兼代之説蓋以今日各總長之資格最高者未有出陸氏之右者也惟聞以楊左丞代理之説爲較確實彼時錢右丞是否轉署左丞尚在未定錢若與然轉署則所遺右丞一席或説將畀諸湯叡氏以結此年内兩月餘之政局云又前傳日人希望徐相國充賀冕專使一節茲聞日人之所希望者並欲相國偕曹汝霖次長前往以接洽一切政府聞日人希望如此正在斟酌派遣以圖兩國邦交之親善適值相國請假問題發生而此計畫　因之中止今相國旣漸有退志則前議恐亦終歸作罷矣　　朱文劭匆匆出京參政院參政朱文劭君因回籍安葬其母具呈請假業奉總統批准所遺參政一缺昨日並有命令任命言敦源署理曆來參政一缺昨日並有命令任命言敦源署待朱似甚特别或謂朱係用正式呈文請假與衆不同或謂朱乞假兩月時期較長然例諸某某等參政前事仍屬無從索解惟聞昨日午後參政院會朱尚出席發言散會以後朱即匆匆出京云　　梁次長尚須辭職新任敎育總長張仲仁於十一日正式到部視事梁百强次長率全體部員開一歡迎會張總長對衆演説首述平日於敎育行政頗少閲曆望各員劻助之决次謂本日早八鐘親謁總統祗領訓言總統以目今敎育以普通敎育與社會敎育爲急務緣我國以財政支絀之故專門大學不能極力擴充而中小學校在養成國民普通之知識技能爲國家之根本不可不竭力興辦至我國幼失學校敎育之人占大多數社會敎育多爲啟發此等人而設用力省而收效鉅尤不可不注意此後當依總統之訓言以從事敎育願與諸君共勉之云云聞梁次長將來辭職斷不能免惟以張總長初到部諸事尚未悉頭緒一旦盡易生手於敎育上殊多窒碍尚未能脱然逕去大約其辭職當在十日後也　　王内史並不開缺新簡機要局長王式遞本出内史轉升王在内史中顱露頭角此時雖任機要而總統以依畀之故並不開其内史缺使於餘暇仍參與内史事宜近日相傳易順鼎將補内史者其所補係謝宣之缺而王君旣不開缺則固不能另補他人也　　周總長進退維谷近日因國體問題而生政界一部分之更動其已發見者如機要局如敎育部均已於日前見諸命令其未發現者今日雖未便預言但據目下輿論之推擬則財政部一席頗爲一般人士所注意也周緝之長部後頗思振厲對於鹽務署及某某各案均從根本上翻起波瀾一時耳目爲之一動然曾幾何時而前日之所謂發揚蹈厲的某某諸案者已氷消瓦解雖其中尚有他種障礙情形爲之阻隔而在周氏方面觀之固少得不謂之失意文章也即就財政上論今日紙面上雖某項有若干收入某項可積極擴張若實際上亦大有辦不動之處則與原始所抱之奮勇主義固不無違背由上兩端觀察周氏今日可謂進退維谷此次國體問題發生周氏頗稍持異議惟其所謂異議者乃怕將來財政上徴發之政策益覺辦不動故不如藉此問題爲暫行下台之計耳説者謂此種現象均由時勢所造成不能以之爲周氏責云　　某京報進步鼓吹國體問題發生後京中大多數報紙唯以籌安請願云云鼓吹帝制今見時機已大熟更有腦筋過敏之報紙已漸從事於帝制人物之鼓吹如本月十二日某報載王船山預言一則文云衡陽王夫之船山明之遺老也痛明祚之顚覆隠居著作以寄感憤一卷以語涉讖緯重干禁令弗傳於時後亦少有見者茲見之於直隸新館友人處謂係近遊小巿無意於故紙堆中得之借讀一遇見後序篇中數言極與當今時事相脗合承清連之終實軒轅之裔可知天命所屬數早定焉彼執拘墟之見而又妄逞臆説以爲持重者讀此當可憬然知所從矣云云不知其所謂當今時事與軒轅後裔云云其言外之意果竟何指思之亦殊可笑矣 
[參政院開會紀一小時議六法案]  
　　參政院代行立法院十月十三日下午二時四十五分摇鈴開會參政列席者三十八人政府特派委員列席者二有黎院長請假未到由副院長汪大燮代理主席宣言已足法定人數開議按照議事日程議第一案違禁罰法案（大總統提出初讀）此案已於前次常會由政府委員説明要旨及内容今請討論衆無討論王印川請付審查主席付表决衆贊成乃指定馬良王世徴黎淵王印川薩鎭冰宋小濓李開銑高增爵等九人爲審查委員主席宣告續議第二案普通商業牌照税法案（大總統提出初讀）先由政府特派委員登演壇説明主旨及内容略謂本法案之提出原爲增加國家歲入起見在各國已通行之民國近年財政拮据異常欲救充裕之法不能不取庨蛤民牌照税爲租税之一商民負擔甚輕集腋成裘於國家補益則大此其提出之主旨也至内容所訂共止十條其中應注意之點則在第一條規定除去販賣菸酒及牙當各商外之商業開設店舖者因爲菸酒公賣已有法令牙行及當舖已另有執照税無須爲徴收第二條規定定率分爲八等此外甚爲簡單略説如此請貴院公决云云畢主席付討論吕逵先起謂第一條所定牌照與别法所定執照如何區分且旣納牌照税又要另納執照税否此爲一疑問第三條規定第二條之定率由官署酌定按第二條一等年納二十圓八等僅年納一圓其間相差甚遠今無明文示以凖槪由官吏自由酌定其流弊太多此又一疑問也應請審查會注意云云此外無討論主席諮詢可否付審查衆贊成付審查乃指定李盛鐸孫多森程樹德胡鈞秦望瀾五人爲審查委員宣告續議第三案民業鐵路法案（大總統提出初讀先同政府委員登演壇説明提案之主旨及本案之内容略謂民業鐵路歐洲甚爲發達吾國自前清以來商辦甚多顧當時無法律規定一切規則因前清之末季所生轇轕甚多民國成立以後商辦鐵路繼續前清各省交通賴以便利人民經濟因以發達此其補益於國家地方實所匪淺民國三年始有大總統公布民業鐵路條例以爲法守此條例不過暫時釐定之規則施行以來於今年餘就中經過之事實看之不詳妥之處甚多本法之提出乃根據約法而以民業條例爲基礎酌量訂正至其内容共有七十七條第五條以前爲事前之規定第六條以後爲事後之規定第一條即聲明鐵路公司以股分有限公司爲限第二條規定先須具禀並連同建築理由股本總額預定路線等第六條交通部得於暫准立案執照中附加條件其餘各條按次規定云二説畢主席付討論衆無討論主席問可否付審衆贊成付審查乃指定陳國祥梁士詒鄧鎔張鳳台李湛陽薩福懋吕逵先等九人爲審查委員主席宣告續議第四案土地收用法案（大總統提出審查報告）由審查委員長王世澂登演壇報告審查之結果略謂本審查會議之結果於原案條文稍爲删改原案第一條（國家及地方自治團體或人民因謀公共利益而設之事業合於左列各款之一認爲有收買或租用土地之必要者得依本法行之）查民國自二年亂後地方自治團體尚未完全成立在此試辦之初程席還甚差隔故將地方自治團體與人民改爲同等地位因而第十八條第二十條第二十五條第二十七條第三十五條略加修改並將原案第十二條删去至第十七條二項及三十九四十一兩條亦有增删條文次序與原案不同云云主席付討論衆無討論程樹德請將審查報告能否成立付表决主席付表决衆贊成成立宣告續議第五案司法官懲戒法案（大總統提出三讀）主席謂本案爲三讀會程序應就文字上討論由秘書長林長民登演壇朗讀文字修正之各條衆無異議陳國祥請省略形式即以全案付表决主席付表决衆贊成遂完全通過主席宣告續議第六案審計官協審官懲戒法案（大總統提出二讀）先由秘書長林長民登壇朗讀標題爲（審計官懲戒法案）多數通過以次逐條朗讀主席逐次付表决皆一一通過惟第七條第二項原文爲（奪官得酌量情形並褫其職）以政府委員及程樹德之提議改爲（奪官應並褫職）第八條政府委員提議增加一項於第二條之前爲（褫職得並降其官）均通過第十四條朱文劭提議准用司法官懲戒法之理由應將審計院長一款取消審計院長不能充懲戒委員長趙惟熙謂此欵應當取消本席意見應添入司法總長一欵（時五人以上附議）主席付表决通過第十五條懲戒委員程樹德提議删去第二欵肅政廳肅政史五人付議主席付表决通過二讀旣畢朱文劭請續開三讀會衆贊成主席宣告審計官懲戒法案（大總統提出三讀）汪有齡謂第十五條第三款添成總檢察廳檢察長及檢察官多數通過主席以全案付表决衆通過時三時三十分 
[收回使館界警權之動機]  
　　北京法文政聞報云當歐戰發生交戰各國紛紛召回其駐京軍隊致使館衛兵遽形大減多數外人鰥鰥爲慮中政府乃下令設立保安警察隊防備不虞專作保衛使館界之用並將敎練之責委諸曼德中將辦理該保安隊設立已逾一年成績稱爲中國軍隊之翹楚上星期二日（九月二十八日）袁總統特派蔭昌上將前往閲操是日會操官警約六百人操演二小時具見尚武精神云云又據七日大坂每日新聞載有北京專電云中國政府對於東交民巷列國使館區域以内之警察權久有收回自辦之意近因與駐京各國公使團提議此事當經各國公使等公允俟歐戰告終後將東交民巷各國使館衛隊一律撤退該使館區域應歸中國警察保護故編練一種特别之警察隊爲收回使館區域之預備也 
[天津造幣總廠有移京消息]  
天津之造幣總廠久有移京之説惟尚未見諸實行茲聞昨日財政部因此會議總廠廠長張士珩亦列席討論之結果以主張移京者占多數而其主張之理由第一以造幣總廠爲全國造幣之總匯當然設在中央以例支配第二以造幣事務雖由廠長主持但完全受財政部之監督及指揮設在中央就近辦理較爲靈捷惟以此項遷移極爲繁重必須寛以時日方易籌備已略定以一年爲期其他關於遷移之一切手續及經費尚未議及 
[京中竟有收買救國儲金事]  
救國儲金一事數月以來消息沈沈京中遂有種種揣測或謂錢已出手誰也不望收回或謂旣不足額必當照數發還最近更有投機者流忽然異想天開有赴各機關向儲金人員出資收買之事其值價則每百元僅售十五元聞願售者頗不乏其人亦足見一部分人之心理矣 
[續誌營口之黨案]  
奉省營口警廳查獲亂黨王廷惠由遼瀋道尹解送到省經段兼使發交執法處密訊等情曾誌前報該犯到奉後曾由執法處科員提訊二次初次僅問其姓名籍貫年歲及平日作何生理數語而已第二次問其何時入黨以及黨中情事該犯祗以並非亂黨一槪不知答之尚無何等確供昨日其外舅許士舉與其姨母孫許氏等具禀省公署謂爲寃抑禀詞略云王廷營口縣人前往大連學校讀書現因畢業回家上有祖母父親繼母王王氏生有一男一女子與後母不睦係吾國普通情形而王氏少艾且有外遇屢以在家坐食向其夫嘵瀆廷惠亦時聞之遂擬與友人合夥開設石印局生理向其父索洋二百五十元作爲資本其母假此爲由進讒於夫謂爾子在連多年交接匪人今又有石印局之設實爲亂黨機關如被官府查出爾我均無葬身之所况通緝黨人案各處張帖之名單内亦有其名此種逆子不報案何待於是逼令其夫報告警區拿獲到案後令其父對質父子在堂均大哭不止伊舅係生意中人今來省爲該犯聲訴寃抑以該犯年甫成丁决不敢膽大妄爲且第二次革命中在逃亂黨之王廷惠係大連籍另有其人應請跴緝法辦並請省憲派員赴營密訪即知案情之虚僞倘有通同徇庇情事列禀親朋亦甘連坐云云眞相若何尚未可知惟該犯已到案不難取得確供也 
[湖北官事新譚]  
叚將軍調用舊僚督辦宜昌商埠工程局金峙生原爲段香岩將軍所信任早即有電調其赴奉因段巡按以宜昌開埠事關重要留其稍緩前往並委張履春爲宜昌商埠局總理以資勷助茲金君因悉叚將軍有於東三省新官制中畀以某項重要位置之意時不可失而宜昌建埠事業經規畫就緒故又續請辭職昨已來省面奉叚巡按允許不日即可往奉又鄂軍第三旅長盧金山隨段將軍治軍多年初即有同往奉省之説因無合宜位置而鄂第三旅亦乏人接替遂不果行茲聞段將軍又有電來盧已向王將軍陳明懇請委員接代王因近日謡言未靖黨人思逞該旅駐防省城極關重要尚不欲其離鄂然運動其遺缺者已有數人聞王將軍似屬意於喻少將洪啓云羅慶昌停委一年湖北漢川縣知事羅慶昌前因疏於捕蝗經按便諷令稱疾辭職業已交卸然羅前曾充巡署内務科長固爲段使所信任者官場皆料其不久必别有優差詎近竟被繼任之漢川縣知事張振聲禀揭其玩視征收賦税謂其上忙錢糧征不及一成經財政廳長查明屬寳詳請將羅停委一年聞張羅均爲前清湖北能吏曩張曾爲羅之前任被羅攻擊泄沓各情茲張之揭羅説者謂爲報復云王璠警廳看管前鄂省勸業場長王璠因場中失竊事被巡署實業科派員查辦得悉其有浮報用欵尅扣支銷情弊又不能將場中商貨極力整頓舶來品充塞於内大背勸業之本旨故將撤差現在雖已時逾兩月之久因竊案未能追還贓交代又不清晰故未能脱離關係然此二項王猶有詞可藉惟該場附屬之商品陳列館所陳商品短少事王實不能辭責聞王交卸時不肯交出陳列品底單謂館中商吕實祇有此數伊前接收於郝前總理亦無底單郝已他往無可質間新場長周震黄亦不能再詰乃前日忽由巡署實業科檢出底單一紙赴館按單清點損失約值一千餘元顯係王所吞没刻已飭將王交警廳看管矣任桐索賄被控湖北官産處開辦以來外間盛傳該處人員多有藉清理官産招摇索賄之事然以並無控案發生亦無暇細偵其虚實茲忽有民人羅新泰及耕種南湖官田之陳堯階赴處禀揭該處課員任桐有索賄一千元代篤誠堂倒塡進禀月日之事以爲爭購官田之作用蓋該處定章凡田産係先儘承種之人購買也該處總辦黄小農以案關職員索賄虚實均應澈究已飭傳羅陳等人一併交武昌縣訊究聞任桐亦取有縣知事資格者現已力求暫不到案一面設法消滅此事 
[廣東神仙黨案之近訊]  
廣東袁統領昨在香山小欖拿獲會匪一事迭紀報端茲得續函云袁統領因往乾霧鄉彈壓械鬭及往海洲聖母廟禁止演戲昨七號下午四點鐘始將會匪李炳李富李炳照梁乙酉等下名專輪解省呈解將軍行署當由大南門進城之時各會匪頸繫鐵鍊復以草繩反縛其手擁押各會匪之軍隊一律武裝沿途極爲鄭重龍將軍即晚已將各匪發課審訊李炳先時尚供認向在吉安圍業農不認會匪事問官將其分别研究始行供認拜會歛錢希圖倡亂今年五月間偕同下基大王社某米店東託稱往悦城進香招人入會每人科銀四元三毫共得銀二萬餘元除在圓欖建築積善仙觀及在下基深涌建醮外餘欵均存登雲橋某會友處所有鑾輿大旗等亦由李某代置獲案各人均屬會友再訊其所存皮草十槓是否行刦得來李則云自己所置之物再訊梁乙酉等始時亦祗認向以堪輿爲業後乃直認龍將軍以各匪黨援甚衆留之必爲地方之害現擬治亂用重之法一律剷除餘孽八號上午九時許袁統領已親到軍署謁見龍上將軍龍將軍着將餘黨嚴密查拿一律解案懲辦昨袁統領已飭護沙副營長伍順天將各會匪就地跴緝四日下午伍營長督率軍隊馳至下基對面涌將　記蠶種店圍　即魚塘亦搜查無遺奈各匪聞風遠　未能弋護地方通信 
[蘇州]  
通緝靖江逸犯蘇常通尹昨接齊巡按使通飭協緝靖江縣監獄逸犯張茂堂宋根祥劉扣金等三名聞該三犯所以逃逸之故因靖江監屋向係民房改設屋宇狹小牆壁不堅年久失修今秋大風雨時吹坍尚未修竣故得乘機逃逸而該管獄員警佐吳則激是日適不在監内迨看守役偵悉報告追趕則已無及該縣知事乃詳請通緝云僧人報告盜案蘇垣閭門外黄泥浜老猛將堂僧人龍泉略有積蓄匪徒垂涎已久前晚忽來口操外路口音之盜匪二十餘人手携軍械明火執杖打門擁進錢物刧掠一空昨特開具失單來城赴縣報案請緝吳縣長立派承審員率帶本署警備隊及署警前往履勘謀害親夫駭聞桃花塢西大營門二十三號門牌潘姓家向業摇絲前晚潘妻與帮兇某某兩人將本夫阿潘用麻繩捆綁圖謀殺害先將夫之眼珠挖去潘大喊救命隣居聞信誤認爲火警立將其大門撞開見該婦與不識姓名之兩人正圖謀害立刻喚令崗警鳴笛召集巡士同往拘獲潘妻及帮兇之人並受傷者一併解區經王孟龍署長預審一過即將一干人證移縣究辦 
[鎭江]  
選舉紀事國民會議選舉期定爲本月二十日其地點則　城内積殺倉至選舉人名册已經覆選區審查無这異惟於商工實 
 
 
 

Page 7

 
 
　　中華民國四年十月十六日星期六（申報）業内剔去洪鑪一名畢業相黨類增包永恭一名其餘悉照册爲確定之數並聞丹徒縣初選當選人業由覆選區合全省選舉人數支配本初選區當選人五名合選舉人數以五十四票爲當選　　跌價招徠鎭江利通内河小輪公司於日前開始行駛新輪特跌價招徠生意故近日由鎭至揚之乘客擁擠異常云　　清理積案鎭屬揚中縣王知事自奉飭清理積案後即督承審員等分庭審訊已將舊有民刑各案一律辦竣日昨以新收訴訟案件六十餘起各承發吏及司法警察多不依限禀復帶訊特飭警隊將延玩之各吏警傳署詰責勒限辦結以清卷牘 
[杭州]  
　　聨合會預備運動昨日（十四）下午四時杭縣敎育會開小學校體育聨合會（爲運動會事）到會者會長朱汲民錢墨卿書記張子成幹事王松齡趙椒嵐陳箋伯樓辛壺庶務顧小閣丁篷舫孫禹齡錢寳珩等議定各事如下一地點仍照前議用講武堂操場二入場劵八千張三排列秩序單以國民小學在先四擬定聨合運動會歌並聞其全體職員爲會長二人招待十人整理十三人檢票九人記錄二人臨時新聞二人衛生一人審判部四人幹事部四人庶務部六人販賣部以商業補習生充之至其運動科目則杭縣第一高小學校啞鈴徒手江干七校縣立八初小均行進啞鈴徒手城立第三普通體操第一二單級舞蹈徒手木業高小學校徒手啞鈴（美國式）木業初立小學徒手舞蹈（美國式）會堡第一三小學徒手啞鈴對舞第七單級校啞鈴行進城立第一九初小裕成高小蕙蘭高小合啞鈴徒手方舞復新女校徒手啞鈴方舞圓舞縣立三四九初小徒手行進圓舞城立第二十二初小時敏仁社益新三初小徒手啞鈴笛鈴縣立第二初小城立第八徒手縣立第四高小木環啞鈴縣立第七初小游戲徒手縣立第二高小舞蹈（雙人球竿）鹽務學校棍棒舞蹈高小合會堡二校徒手江干柴業學校啞鈴湖墅高小兵式操縣立第三高小鎗操球竿啞鈴 
[安徽]  
　　水警檢查輪船長江水上警察廳長近聞大小輪船及黑色鐵板貨輪往往中逾無故停輪難保無私帶違禁物情事昨特飭令各該管區域署長謂嗣後對於大小輪船如非雪霧及特别情形中途停輪者凡下船客人貨物務須認眞檢查尤須注意該輪有無抛棄物品於江中等事並將該輪船名及停輪地點時間詳細具報以憑核辦云云　　苦矣肩挑之小民蕪湖鈔關自開辦迄今百有餘年專征商船釐税而肩挑米榖向不征收自民國二年二次變亂時洋關征收税員遂將鈔關爭去歸伊派員征收商民已以爲苦乃月前該關税員又呈准税務處咨經蕪關監督開辦肩挑於五鄉要區設立關棚派人專司稽查肩挑擔户凡小民肩挑米榖每石米須納銅元十餘枚榖則數枝如未至一石者亦須照數收取鄉民無可如何昨聞有某無賴二人冒充關役向鄉民勒索事爲征收關税洋員查知即拿獲解送來城行未數里該無賴等乘洋員不備將其打跌飛奔而去未知能拿獲否也 
[天津]  
　　學界瑣聞本月十七日又届南開學校週年紀念之期仍由該校師生編演新劇數日聞此次新劇情節之奇特佈景之周備較前演新少年恩怨緣有過之無不及届時必有一番熱閙也城西聨興里普通女學校定本月十日開展覽會校長陳君履新因是日陰雨改於十一十二兩日舉行校内設有本校諸生課品（一）編物（二）刺繡（三）圖畫（四）織紙（五）拆絹並有陶寳芬通告云啓者向常禮拜四照例有會今因有柯拉克先生由申抵津本會邀請於禮拜四演講但其日柯先生不暇故移於禮拜三日即十三號四鐘假東馬路男青年會所内柯先生演説保存虚耗之精神並演遠東運動大會電影係三國比賽者而中國得爲第一届期務望諸姊妹均臨勿失此機是幸 
[奉天]  
　　蒙王過奉赴京中日新約中東蒙須開商埠則外商前往蒙疆者必百倍於前所有保護接洽事宜雖與從前無大差異然蒙地荒曠恒數十里無人烟蒙匪又兇悍斷非從前少數之台吉等所能肩共重任此時治理蒙疆必須明悉當地情形方能分布張前按使本有咨請各蒙王來奉會商之舉前日達爾罕王旗科爾沁後旗鎭國公拉斯敏珠爾託欽札阿沙克都們覺施爾搭布等一行人衆並有隨從十七名乘火車到奉庽居愛國飯店昨日赴省公署謁見叚兼使面陳地方事宜並云此次奉蒙藏事務院貢總裁飭令赴京會議蒙事叚兼使請其於由京回奉時再行商定進行方法並飭警廳妥爲保護聞該王檢等在奉休息二三日即乘車入京雜評二 
[讖緯之説（默）]  
　　嗚呼自國體問題起而中國文人學士之心思用盡矣籌安發起之種種不知費幾許心思也請願文電之種種不知費幾許心思也解决方法之種種不知費幾許心思也而旁敲側擊以助成之者或搜羅歐美之先例或援引中國之故實費盡腦力以證明其君主説之無可變更而不自知其説之妄也今者於無可搜求之中而忽在巿攤上故紙堆中搜得一王船山預言以供彼引證之資料驚喜宜其過望而不知此種讖緯之説與廣東神仙案中之所謂眞命天子相去幾何也嗚呼文人學士之心思竟用之於此可謂盡矣然亦可慨矣哉 
 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國四年十月十六日星期六（申報）舊曆乙卯九月初八日本埠新聞 
[變更國體聲中之禁止揑詞通電]  
　　頃得某方面消息交通部通電各電局略云頃准公府函開奉大總統諭迭據各省軍民紛紛呈請改定國體以慰薄海人民長治久安之望本大總統以爲改革國體事端重大不欲輕率更張應俟全體國民最後之解决業經明令宣布在案惟國家大計關係全國安危决非一二不逞之徒所能干預現值人心望治誠恐亂黨利用揑詞通電激起風潮殊非國家前途之福除責成京外文武官吏督飭所屬保全地方治安維持現有秩序應由交通部迅行通飭各電局遵照嗣後如有奸人假託名義揑詞通電以及抵抗中央意圖煽惑各局均不准遞發該管電局人員如敢故違由部查明從嚴懲戒等因函達遵照等因由部通飭遵照云 
[又獲黨案嫌疑人續誌]  
　　西門外第二區警察署巡官劉炳瀛獲住黨人嫌疑犯陳某一名略情已紀昨報茲悉當日在陳處搜得僞委任狀詰據供出同伴共有六七人向在浙省温台州原籍當兵現在住居南巿十六舖協興街第七十一號門牌屋内苦力度日等語旋經警區查得陳係黨人在滬坐探消息與某黨魁秘密遞信故特派警會同第一區警署長警前往協興街拘獲同黨陳泉榮陳廷壽王丙敖韓吕敖陳得興陳東葉等六名均係口操温台音帶回該署質明情形候送警廳司法科訊究一面由第一區警署董警正派巡官至該處詳細察探該黨人何時始居此屋内平日作何行動來往者人數若干是否舉動可疑得有確情據情詳徐廳長核示 
[私造官錢票案又訊一堂]  
　　本年陽曆八月初由鎭守使署偵探章心田報請捕房在新閘大通路五百零三號門牌拘獲私印四川省僞軍用鈔票之天津人王樹丞因迭經公共公堂訊無實據判令斥釋後詎王又自稱江寗馮上將軍駐滬密探更名王永清串同吳桂芬吳阿和吳德和父子雇用印刷工人陳根寳及陳金生在新閘梅白格路三德里五百二十八號及虹口愛而近路鴻興里九百九十五號門牌私藏機器印造川鄂兩省僞紙幣經長江巡閲使駐滬偵探知於本月四號報請新閘捕房派九號西探目斐司蓋撥一百五十二號西探海明威（均譯音）協同華探目陳雲忠及包探張林泰衛金福陳保祿前往先後將私印機關破獲並將王及陳根寳陳金生吳阿和吳德和等五人相繼拘押復往閘北投請警署加派偵探協同至華界永盛里將吳桂芬拘獲抄出機器等件提回捕房迭次解送公共公堂研鞫因王永清（即王樹丞）始終不認奉判押候再訊各情已詳前昨兩日本報前日午後捕房中西探將王吳等六人押解公共公堂由原審官王崧生襄讞會同美畢副領事升座特别刑庭繼續復訊即由中央政府代表穆安素律師詰據吳桂芬供稱今年舊曆三月間王樹丞（即永清）命我在大通路五百零三號門牌私印僞票始與認識然其時祗知其爲黨人僞票之事係王與同黨王子高周子奎及鄧姓等所爲迨至舊曆六月間王樹丞被偵探拘押捕房故即將私印機關取消然經公堂訊釋後王即遷移至閘北華界寳山路鴻興坊復命我私印僞票至此時始知王係江甯將軍偵探據稱僞票之事如果敗露則伊爲偵探可以嫁禍他人並稱私印之僞票係由王子高周子奎二人託人私自售出云云今被陷害始知伊之居心旣自造僞票復自行報告邀功圖賞我實受愚至於僞票係由陳根寳印刷云云又訊據陳根寳供稱我本在杭州之江日報館爲印刷人由吳桂芬函招來申印刷僞票每五百大張（每大張可分十數張）計工洋十五元此外並無其他益祗因我從未印過鈔票以致所之票字迹均不清楚故僅印刷二萬餘張且因字迹不清均不能用即行撕碎銷燬王樹丞因其常來是以認識至於在衣袋内抄出之僞票三張係從前印成我因好白相故檢取三張藏在袋内云云又訊之陳金生吳阿和吳德和均不認與僞票案有關而吳阿和且不認爲吳桂芬之子據稱與吳桂芬僅點首之友且素未交談云云迨經吳德和供明阿和實係胞兄同爲桂芬之子而吳阿和猶支吾不認並經王永清之代表費性惇律師向以上各人逐一盤詰良久中西官核供因時已晏兩造律師不及辯論遂即宣佈退庭並判被告王永清等仍一併還押候再復訊核奪 
[縣署焚燬錢票紀]  
　　後馬路興盛棧内前有僞造吉林等省官銀錢票並鈔票之各匪犯黨經公共捕房將各犯先後查獲吊出僞銀錢票共計兩大箱每箱僞票價值約五十餘萬元昨經公共公廨備文將案犯並僞票等解送上海縣公署訊辦此案發生之後已經上海縣沈知事禀詳齊巡按使令飭俟將僞押解到署後卽當焚燬是以該僞票兩箱於昨日午後押解到署即由沈知事督同各員檢點明白除造册存考外立命地方警察所長警人等將該僞票舁至該所門前當衆焚燬以免流傳　　另一訪函云黑龍江官錢局於民國初年曾擬發行錢票倩上海某印刷局代爲刷印迨印成後因此案未奉財政部核准停止發行此項印成錢票存留滬地迄未銷燬現該省長吏恐儲藏日久或滋流弊特派委員來滬會同上海縣沈知事將該廢票提至縣署於昨日午後在大堂下公同監視一律焚燬矣按此事兩函報告互異未知孰確姑並誌之 
[七紀金利源碼頭炸彈案之牽涉]  
　　上海鄭鎭守使於八月十七號夜在法租界金利源碼頭被人抛擲炸彈圖害未成一案業經查獲嫌疑犯王克勤等迭經軍法科訊供收押嗣經該署軍官馬綬明得人函告以住居公共租界孟訥拉路一千一百廿號屋内之鄭道華與此案有關即協同新閘捕房中西包探將鄭獲解公共公廨經中西官訊據鄭供家居法租界白爾部路五十二號門牌當以出事地點與被告住址均在法租界判送法公堂訊奪並經法公廨中西讞員訊供不認判鄭仍送回公共公廨發落復經中西官訊供仍不承認判鄭押候詳請鄭鎭守使派探帶同見證到廨質究在案昨晨十時俞代襄讞會同英卓副領事升座樓上公堂復訊先由新閘捕房九號西探目斐司戤潑上堂譯訴前情並稱中國官廳已將案證王克勤送案請爲訊核即據地方檢察廳偵探徐文持文投訴案證王克勤於九月十號在城内拘獲卽將王帶案請究據王供稱原籍安徽與鄭道華同鄉鄭前居法租界寳昌路亦品里九號門牌事發後移居孟納拉路圖謀鄭鎭守使係鄭起意初次與鄭會面即問鎭守使署有無熟悉之人我言與當差之某甲及打掃夫某乙均相識彼即令我相邀甲乙至亦品里九號屋内會商謀刺鎭守使之事其時住居寳昌路芝德里十四號門牌之蔡某等亦在座迨至八月十七號下午據打掃夫某乙來稱鄭鎭守使今晚送其眷屬至法租界金利源碼頭新銘輪船當即集議圖害辦法鄭即令我抛擲炸彈因我不允遂命蔡某王某二人前往事之成否當晚未知至翌晨得悉蔡等均携眷遠颶而鄭亦移居公共租界至九月十號我因事至上海檢察廳致被拘獲實訊之鄭道華供稱安徽人於本年四月十二號來滬先居法租界白爾部路文德里五十二號門牌爲書畫掮客兜售字畫古玩並無交易故托住居五馬路之友人朱雪五代謀事業蒙薦至孟納拉路爲傭圖害鎭守使一事並不知情至我與王克勤向不相識惟因王克勤之兄前在某經租賬房爲飯司時我曾與之相識而王克勤亦因以熟悉嗣因王兄托我私帶烟土至蕪湖消售詎被禁烟局搜去王乃疑我吞没以致啣恨挾嫌誣指乞鑒旋據華探目陳雲忠投訴當時將鄭道華拘獲後鄭稱稱住居法租界文德里三十一號門牌即往調查乃係空房且其前後供詞均不相符請爲明察中西官核供以鄭道華謀刺情形已由案證王克勤供明因卽會判鄭道華押候備文詳解鎭守使署歸案訊辦案證王克勤仍交來探帶回 
[移提土棧刦案嫌疑犯]  
　　淞滬警廳前日接公共公廨來文略謂有石路郭源茂土棧被刦案内之盜犯楊德標即楊金標一名在浦東匿居請派偵探恊同包探陳雲忠前往查緝等因當由徐廳長派探崔仲良偕同來探馳往浦東洋涇附近之三涇地方即將楊德標緝獲解送廳署昨經司法科提訊據楊德標供稱係海州順陽縣人現年四十五歲向在浦東充當小工未犯盜案實無搶刦土棧情事再四駁詰矢口不移判候備文解送公共公廨歸案訊辦 
[覆選事項之通告]  
　　上海縣知事兼初選區監督沈寳昌昨接江蘇巡按使兼復選區監督齊發下示諭數道當即飭吏分投張貼其文云爲通告事查國民會議組織法第十九條開本法第一條第一欵至第四欵議員之選舉其選舉被選舉資格及凡關於選舉之程序准用立法院議員選舉法之規定行之又立法院議員選舉法第七十六條開復選監督應於復選期六十日以前頒發選舉通告於各縣地方其應載事項如左（一）復選日期（二）選舉會所在地址（三）復選投票所及開票所地址（四）投票方法（五）復選當選人名額又國民會議議員復選舉日期曁籌備期限令第三條開關於國民會議議員復選舉調查審查及選舉通告之頒發並其他依照法定程序應行籌備期限由辦理國民會議事務局核定之又查辦理國民會議事務局陽電開復選選舉通告各事項并列於左（一）國民會議議員復選舉於中華民國四年十一月二十日舉行（二）復選選舉會在通俗圖書舘（三）開票所在通俗圖書館（四）復選投票方法（甲）復選選舉人應於復選期前親赴本公署内復選區辦理選舉事務局呈驗當選證書報到註册（禾選舉施行細則第三條）（乙）届投票日復選選舉人須將初選當選證據持赴投票所查驗相符始得給劵入場（復選舉施行細則第四條）（丙）投票人以列名投票簿者爲限（立法院議員選舉法第五十條）（丁）投票人届選舉日期應親赴投票所自行投票（立法院議員選舉法第五十條）（戊）投票人於領投票證時應先在投票簿本人名下簽字（立法院議員選舉法第五十一條）（己）投票用記名單記法每票祗書被選舉人一名（立法院議員選舉法第五十二條）（庚）投票紙由選舉監督依照册載選舉人姓名頒行塡寫發給（立法院議員選舉法等五十三條）（辛）投票人於投票所内除關於投票方法得於職員問答外不得與他人接談（立法院議員選舉法第五十四條）（壬）投票人於投票後應即退出（立法院議員選舉法第五十五條）（癸）投票人有冒替及其他違背法令情事管理員及監察員得令退出（立法院議員選舉法第五十六條）（五）復選當選名額十名 
[華界調查户口之進行]  
　　本邑城廂内外及四鄉等處調查户口一事已由上海縣沈知事淞滬警廳徐廳長等會商妥洽諭飭所屬淞滬各警並地方巡警各分界限分别擔任定期實行辦理在案茲悉沈知事查得浦東南二十四保二十二保及西南鄉之十六保十八保等各圖地方警察尚未普及而所有户口亦應一律調查除函致各該圖經董着令協同各該圖地保帮同辦理外昨日又飭吏往傳各該圖地保來署諭話　　又聞上海工巡捐總局朱局長日前接楊道尹飭知略謂本埠屢出刧案且多謡言必有匪徒混迹經英總領事函請會同華界一體分别稽察擬從調查户口入手仰即會同縣知事淞滬警察廳遵照辦理等因並經上海縣公署移知前因當即查核本局調查户口册自前巿政廳經辦移交時並無此項册籍現惟調查地方捐户釘立門牌其編造户口册一事已歸警廳辦理核與本局所編捐户門牌號數逈不相同况去年冬季警廳已調查一次造册有案除據情詳復楊道尹並移復縣公署查照外又具詳鄭鎭守使聲明調查户口册一案早由警廳經管稽查云 
[調查辦理印花税成績]  
　　本埠印花税問題已於上月問由淞滬警察廳長分飭所屬各區署實行稽查當經各區警署分派巡官挾户調查商店行號簿册莊摺收銀據等有無漏貼或貼不足數其有查獲漏貼商店照章處罰至浦江船隻與岸上行號由水巡隊按船調查各情迭紀前報現由財政部特派專員來滬調查各區署對於此項查察是否得力辦理有無成效分别記錄故由徐警廳長飭知各區署警正警佐等務宜注意辦理所有應行罰欵宜另行造册呈報茲聞各區署已將上月份經辦調查商號印花税證案及未貼或貼不足數等商號之罰欵均分别造長彚報矣 
[寰球學生會演説紀]  
前晚（十四晚）寰球中國學生會請黄任之君演説略謂余從實業團赴美雖爲考察實業兼事調查敎育調查方法自學校敎育推察其社會敎育之由來復由社會考查其敎育所收之善果美國學校中學爲多小學次之各校中除普通科外復設特别科以造就應世之材如商業科則注重打字簿記匯兌圖畫注重實物臨寫女子則注重縫紉其他各種敎授莫不採用直觀主義使其所得之學識施之於物應之於世莫不宜也至於校内一切組織不啻一社會焉返而觀諸巿則見美國士女赴劇場觀劇購票後魚貫而入無爭先恐後之狀所演諸劇亦莫不與世風道德有關在其會場見美前總統羅斯福演説環而聽者甚衆有劵與無劵者僅以一繩爲界而並未聞有傾擠之舉最可令人欽佩者則其獨立時之自由鐘迎至舊金山會場到處歡迎秩序整齊中有四十八人衣服麗都即四十八省之代表若表示其先祖締造共和之艱難使後人無墮前勛也余積種種之觀察而後知美國社會之完美實由於學校敎育設施之得宜所得之果亦莫與京云云繼由李登輝君致辭遂即散會 
[勸用國貨會紀事]  
勸用國貨會日前請鍾衡臧君演講工藝到會人員異常歡迎茲悉本月十六日（舊曆九月初八日）下午四時該會又係常會聞仍請鍾君到會演講各種工藝之理法想届時又有一番新智識灌漑於人人腦中而到會人員當無不異常擁擠且同表歡迎也又該會得期四日係執行會到者滿三分之一以上由主席陳君報告一切并討論會中進行事宜咸謂會中應先由各會員組織工業研究會以提倡工業工業旣興國貨自能發達聞議於下次執行會討論組織方法云 
[勸用國貨會紀事]  
勸用國貨會日前請鍾衡臧君演講工藝到會人員異常歡迎茲悉本月十六日（舊曆九月初八日）下午四時該會又係常會聞仍請鍾君到會演講各種工藝之理法想届時又有一番新智識灌漑於人人腦中而到會人員當無不異常擁擠且同表歡迎也又該會星期四日係執行會到者滿三分之一以上由主席陳君報告一切并討論會中進行事宜咸謂會中應先由各會員組織工業研究會以提倡工業工業旣興國貨自能發達聞議於下次執行會討論組織方法云 
[尚賢堂之星期會]  
法租界靈飛路石牌樓尚賢堂敎務聨合會於前星期下午曾由李佳白博士演説宗敎與萬國聨合之關係聞當日所發揮者第及其半其餘精意皆須俟明日星期下午之會盡情披露想熱心哲學者又將聨袂往聽矣 
[調查劉忠樑經辦鹽務之弊竇]  
財政部前以長蘆山東兩淮兩浙等省緝私軍隊積弊甚深曾經派委王敦銘馳赴各該地調查去後據該員查復兩淮兩浙緝私宿弊情形除督飭各運使切實整頓外特將兩淮兩浙緝私各統領溺職舞弊撤究辦法於日前呈請中央查核略謂整頓鹽務首重緝私當此官銷疲滯全賴在事人員於緝私一事認眞整頓方有起色若如該員王敦銘查復各情尚復成何事體現由部署詳加查核其中弊端最著者實爲兩淮而腐敗最深者尤推兩浙而該兩處之鹽税素重以致私鹽充斥爲碍非輕若如兩淮統領宋明善之律法不嚴治軍無狀兩浙統領劉忠樑之廢弛營務交結商人則上行下效表裏爲奸習染旣深緝務何能起色刻將兩淮緝私統領已經改派季光恩兩浙緝私統領已經改派蔡和林所有一切缺額陋規尅扣節禮以及營制紊亂等弊除由部署嚴飭淮浙兩運使分制督同該統領等認眞革除並將營伍船隻切實整頓責令擬具擬法限日具覆外其宋明善劉忠樑兩員溺職辜恩本皆有應得之咎但查宋明善才尚可用曾著微勞其情可原且已另案褫奪官勳擬請從寛免究惟劉忠樑一員到差年餘一事不辦營私舞弊引用匪人業經松江運副使孫多禔詳揭有案該員現雖撤任未便即予免究除仍飭兩浙運使胡思彝按照調查詳揭各弊嚴切查辦一俟詳覆另行呈明辦理外合將整頓淮浙兩處緝私緣由呈祈鈞鑒云云前日兩浙運使胡思彝已接財政部飭文故於昨日特派某委員馳赴上海松江蘇州等處調查劉前統領經辦鹽務弊竇以便復部根究 
[海軍總長南下閲操説]  
聞中央以海軍關係國防所有軍紀操法均應特别注意擬簡派大員校閲各路軍艦要塞以重防務故外間又有劉總長南來消息未知確否 
[省委履勘風災損失]  
江蘇齊巡按使因本年各屬田禾迭遭風災秋收不無減色特派妥員分赴各縣逐一履勘災情輕重稟候核辦在案所有派勘上海等縣委員嚴某已於昨日蒞滬當詣縣公署謁見沈知事面談一切現沈知事已委定地方警佐景毓華陪同該委員分赴四鄉查勘矣 
[籌備省立第五工場之進行]  
上海縣公款公産經理處致函測繪事務所云本年七月間奉上海縣知事召集本邑士紳會議籌備省立第五工場地點經衆議决借用求志書院舊址並將原設之本縣測繪事務所設法騰出業已詳報在案頃准省立第五工場籌備員函稱擬於卽日搬進暫爲辦公等因准此查上海縣農會本借用尚文路本處公産房屋尚未有人駐辦足供貴事務所辦公之需相應函達台端即希查照定期遷入云云 
[税務司與華商相見之介紹]  
滬海道道尹兼特派交涉員楊小川君以江海江海關税務司與華商關係最爲密切倘能彼此接洽非但弊竇可以革除且於平時報關問題種種便捷特訂於本月二十日（星期三）午後七時在署設宴請美國提督某君並邀税務司及總商會總恊埋各帮商領袖到署陪宴楊道尹預備一一介紹與税務司相見今後遇有商界税務事件發生由各領袖親赴税務司辦公處與税務司面陳一切以免種種隔閡之弊云 
[俄副領事調往烟台]  
本埠俄副領事慕禮正奉該政府電令調升烟台正領事業於前晚乘輪北上矣 
[吳淞大火消息]  
本埠昨晚得吳淞消息謂該鎭於本日十二時起大火延燒全鎭至晚尚未息滅官場聞信已派人馳往調查有無此事云 
[王建方准予免罪]  
統率辦事處以黨人王建方旣經悔罪自首當可照准業已呈奉核准赦免故於前日飭行上海鎭守使署傳諭自首人王建方親自投署核給免罪證書云 
[烏木業纏訟未已]  
城内烏木業工店兩帮彼此爭執行規纏訟已久日前已經高等廳判决嗣因工帮不服又由代表蘇忠泰等赴蘇請求復訊茲聞各店帮以該業東夥纏訟自前清光緒年間迄已二十餘年雙方所受損失均難支持設再爭執不已實於工人生活商業前途兩有損害聞將邀集各柱首公議禀請官廳維持云 
[美租界捕房查緝花會機關]  
美租界捕房查得虹口元芳路地方現有粤人鄭銘臯鄭阿慶等租賃房屋開設花會誘人賭博附近地方之男女商民受害非細自應飭探查緝昨已派探查緝鄭銘臯等訊究矣 
[查獲烟窟]  
粤人蔡元林在法租界永安街普安里十二號門牌房屋内私設大烟窟一所每日吸客甚衆獲利頗豐日前被捕房查知由西探目阿而風西前往將蔡拘獲起出烟具二十餘副昨由法副領事德君提訊蔡供認私售不諱判交五百元人洋兩保出外候下禮拜五會同聶讞員訊斷 
[和姦搆成僞造證據罪]  
竺朗宸在檢察分庭訴姚掌榮誘姦伊女阿娥並捲逃衣飾等物經李檢察官訊得姚與阿娥姘識已久且生一子和姦罪已經成立押候起訴核辦已記昨報詎掌榮之父姚錫夫爲其子具呈辯訴稱竺賴婚勒詐等語經李檢察官批着邀到媒證檢呈婚據聽候質訊核辦前日由檢察分庭覆訊之下因姚提出之婚書媒證均係僞託遂提起公訴經審判分庭陳推事判决姚掌榮處四等有期徒刑二年零二月竺阿娥處拘役一月以儆 
[造約圖詐罪上訴減輕]  
婦人韓周氏前控全道生串同潘澤欽揑造婚據誘姦伊女韓玉英一案前經上海地方審檢廳訊實以全道生潘澤欽共同僞造契約意圖索詐罪已成立判令各監禁一年零四個月在案詎全 
 
 
 

Page 11

 
 
　　中華民國四年十月十六日星期六（申報）舊潘奉判不服赴蘇上訴業由高等廳訊明判將原判撤銷從寛改判各監禁一年於前日發回滬上着原審衙門送監執行 
[調戲行兇之示儆]  
　　無賴何嘉福楊安寳於前日午後與在逃同黨在北蘇州路攔路調戲繅絲女工楊金囡徐阿桂等不遂行兇黨被鳴捕將何楊二人拘押昨解公共公廨經中西官訊明判何罰洋十元充公楊押七天分别示儆 
[婦人因貧圖盡]  
　　住居開封路之婦人因貧不聊生於前日下午投蘇州河圖盡田　查見救起轉送公共公廨暫留昨由官媒將氏送案請示經中西官訊悉前情交其夫龔廷奎領回諭後勿再輕生 
[攫取金飾之判押]  
　　揚州人朱朝龍前日午後在廣西路弄内攫取陸王氏金簪經氏鳴捕追獲昨解公共公廨請究原告偕證陸雲福葛阿海等上堂證明被攫情形訊之朱供認不諱會審官王肇之君商之英領康君判朱押西牢九月示儆 
[巨竊案贓先給領]  
　　法馬路惠大押店於前日被歇夥張福泉行竊金飾洋銀共值洋四千餘元爲探目黄錦榮等於翌日即行查獲人贓拘押捕房聽候解究在案昨日店主曾永金投法公堂禀訴前情求究訊之張供認行竊不諱法副領德君判張押候下禮拜五定斷並諭原告曰所有贓物本應定斷後給領惟恐各主顧備本取贖無物可交今本副領事格外體卹商情准予將贓先行具領 
[法副領事訊結瑣案]  
　　前日禮拜三係法公廨應訊刑事堂期聶讞員因夫人逝世告假故不蒞廨而法副領事德君以捕房中所獲小竊瑣案若久押不理殊非體恤之道故於昨日駕蒞大自鳴鐘捕房公事房内升座擇其情節稍輕之王阿二等十八犯判押一月或數日定斷外餘者情罪重者分别交保管押候下禮拜五會同聶讞員訊斷 
[積竊屢辦不悛]  
　　積竊張阿生迭次行竊經英法兩公堂辦過多次今又竊法租界内各居民衣飾爲捕拘獲咋由法副領事德君提訊因該竊犯案情節甚重押候下禮拜五訊斷 
[兩小竊各押半年]  
　　自來水公司西人偕證朱阿二控蔡其林竊取鉛管又仁記路仁記出店周坤泉控曹金生行竊時鐘於昨由探將朱曹兩竊一併拘解公共公堂經中西官分别訊明判各押西牢半年示儆 
[懸賞緝拿竊洋之包車夫]  
　　新閘北德大公米行於上月舊曆三十日被包車夫劉方即阿金竊法現洋鈔票一千一百元又南巿宏元荳麥行第一百零四號九月初五日期本票一紙計龍洋三百元携贓逃避報經英法美各捕房曁南北各警局一體緝拿一節已紀十日本報茲悉該車夫係揚州寳應縣人年三十二歲在該行服役已三年初尚誠實不料近與住居太陽廟拉車阿二之姘婦張氏有染後頓起不良之心此次竊該行洋銀後竟與該姘婦同逃無蹤現經該米行總理羅沁泉除飭人至各碼頭偵緝外昨又出有賞格一道略謂如將該車夫劉方人贓並獲者酬洋一百元知情通信因而拿獲者酬洋五十元云 
[原告請求覆訊]  
　　春生花生號股東夏耕記等在公共公廨呈控該號股東兼經理人王秀水私挪賬洋一千一百七十餘元一案業經中西官訊明判令被告交保限繳欠洋並准繼續經理在案茲悉昨日上午關讞員與觀審西官美畢副領事升座民庭訊案時復田原告代表律師上堂譯稱此案因被告私挪賬洋旣經涉訟不愿共事愿將股份解散請爲復訊修正堂諭而被告亦延律師到堂辯稱原告旣不服判决可以上訴未便聲請復訊更易堂諭等語中西官核供判准原告律師聲請准於下禮拜五復訊 
[抵欵限期理繳]  
　　美昌號控王瑞生不理抵單一案曾經公共公廨訊判被舍交保限期取贖在案茲悉被告抗諭不遵昨晨特延律師上堂聲請復訊而原告亦延律師到堂聲稱此案旣經堂上訊明判决未便更易請照前斷執行中西官核供諭令原告將所抵方單九紙呈堂再限保人於兩禮拜内遵照前斷繳銀取贖 
[卞軼今又被人控告]  
　　王士剛前在地方審判廳控卞軼今侵佔基地一案會經傳案研訊當因供詞各執判候再訊在案現在復有宋少蘭投該廳控卞軼今昔將浦東陸家嘴附近房屋抵押銀兩久不回贖請求究追等情袁廳長准於前日飭吏將卞傳案諭令覔交妥保候傳王士剛宋少蘭等各原告到案集訊判斷 
[閘北之烟禁]  
　　閘北檢察分庭前日將訊實烟犯七起起訴同級審庭經陳推事分别判决瞿老三帶嗎啡一小包計重一錢罰洋二十元薛金福帶烟泡一枚烟灰五錢罰洋十元高鴻成帶烟膏一兩二錢罰洋五十元浦正寳帶烟膏二兩罰洋三十元在仁唧帶烟膏二十六兩無印花土兩包烟泡八錢罰洋一百五十元陳蘭溪帶烟八錢罰洋五十元顧甡六帶烟膏五錢烟泡四枚罰洋二百元　　前日五區警又又寗火車站查獲烟犯陳兆壽包吉貴朱幼亭等三名抄出嗎啡二兩無印花土烟膏五兩數錢一併移送檢察分庭預訊屬實押候起訴公判 
[介結科學雜誌]  
　　科學雜誌第一卷第十期現已出版内有任鴻雋之科學與工業胡明復之威廉吉姆斯習慣論趙元任之用數饒育泰之分子内擦力上篇唐鉞之達爾文傳等篇均爲一時傑作寄售處在商務印書館及中華書局昨承該社惠贈兩册書此鳴謝并爲紹介於研究科學者 
[誌謝]  
　　聖約翰青年會學校定於陽曆十月十六號（天雨改至二十三號）禮拜六下午二點鐘借聖約翰大學運動場與上海自立培立天恩三校比賽運動昨承柬邀書此道謝氣候報告 
　　（上海徐家滙天文臺天氣測候執告）　　十月十四反旋風殊將往黄海及朝鮮中國全境氣壓相匀較累年平均數稍小各處均有不定之微風中北部天陰浙江雨　　十五日天陰並霧氣壓仍漸下降　　十五日下午四時三十分豫測中國北部及上海附近一帶恐將降雨　　十五日下午四時前二十四小時内上海氣候温度至高七五二至低六○八去年同日至高七九六至低六五四雜評三 
[時局（訥）]  
　　吾見機器運用也有發動機焉有止動機焉輪之轉動則齒與齒相鍥而後循環不息功用以成國家之大勢亦同此機軸乎一方面發動一方面有相當之力以止之乃能不軼乎常軌若如今日現狀一方面動之力頗强而一方面正當之止動力不能與之相抵推其結果勢必動乎輒道之外而亂機作矣此蓋徴之物理而知其可危也 
 
 
 

Page 12

 
 
   
 
 

Page 13

 
 
   
 
 

Page 14

 
 
　　中華民國四年十月十六日星期六（申報）舊曆乙卯九月初八日自由談 
游戲文章 
[新開篇] [  蔚雲室主]  
　　今古陳貉一邱無非利役與名囚匹夫都有興亡責因此上讞生不盡杞人憂當年異族陵華夏竟把那錦繡河山一網兜四海毒痛三百載水深火熱幾曾瘳端只爲君權無上相承久看得那民族的安危好像風馬牛幸喜天心旋悔禍義旗一舉便定燕幽除專制倡自由鼓掌聲中帝制休消滅王網推總統好使他同心同德展謨猷這時節旗飛五色光千丈頃刻聲名徧地球盼則盼從此國威揚萬里　盼則盼共和憲政兩千秋盼則盼四百兆同胞成一體盼則盼破天荒事業永貽留便道是國基　定難求備便道是政體新更還慮未周便道是司法人才多幼稚便道是軍人資格待尋搜將東亞比西歐大效誠難一蹴收然而那個開基非草創誰家作始不綢繆爲政在人從古説只索是大家努力進竿頭倘能誠意相團結又何難取次恢張駕六洲無如虚名擁實事丢南轅北轍不相投因此上四載光陰成浪擲一番心血付潮流牧盡新芽仍舊貫這法治的精神向何處求倘使羣公眞愛國掬良心大好貢良謀指導衆情趨正軌扶持庶政繼前修却緣何因噎便思敎廢食竟要把血換的頭銜一筆匈覆手爲雲翻手雨早難道但知爵祿不知羞漢家勳貴多功狗楚國衣冠笑沐猴盡説官場渾似戲而今眞個仕而優無端創什麽籌安會　究竟若個安來怎樣的籌引類呼朋相鼓吹還要嫁名民意細研求有幾多鐵打男兒漢一紙風行速置郵口誅筆伐賦同仇有幾輩天良猶未昧急流勇退把身抽須知他年自有公評在不吐猶如梗在喉只落得姓氏長遺青史臭駡名千載豈能休子雲投閣緣何事試問羣公還知道否因甚的拚將全國爲孤注把那籌亂的機關儘量謀就使功成當受賞然而煑爛羊頭關内侯只怕人人皮裏有陽秋况且民黨猶存心未死趁時機又要弄戈矛漂摇風雨難支柱休要到了江心補漏舟羣公正做封侯夢萬國衣冠拜冕旒當今天子竟無愁 
譯著 
[間諜生涯] [  天虚我生]  
　　（十二）航空事業（續）當一千九百十二年之二月讀者如讀報章當見德國齊柏林Ｘ號從斯坦丁飛過波羅的海以抵瑞典更折回回横渡波羅的海過芬蘭海灣利加島而歸斯坦丁之事夫當時不過小試之耳而竟能載客至二十五人之多飛行至九百七十里之遠然則充其能力當可知矣讀者於此毋以爲小事不足論今試令一飛艇從斯忒拉斯堡飛過法國邊界而將巴黎周圍之砲台要塞一一炸毁然後飛回斯忒拉斯堡爲程亦不過九百里耳果使如此法國將何如且吾尤嘗見其操演之時實於飛行九百里後仍可繼續飛行不必添汽蓋其所用流質固不若燃料之易燼也　　德國飛艇共分十隊隊各三百五十人皆　力强壯智魄堅毅之上等機師工匠充之俸祿厚於陸軍共人類屬鰥夫蓋飛行之事實不能無危險故必選無家無希望之人充之亦有自幼習此以俸祿之厚終身而不改業其人固以躬蹈危險爲最後之一日也故隊中人只知有機而不知有身其勇敢可知至其防設之嚴尤爲完密讀者倘過海理哥蘭時當能於千碼之外望見有狀如平頂之塔者三此即蓄汽之筩而其地即爲最新之飛艇站也無論何時均不許有一人行近其間近者必置之死然吾之筆實能爲諸君引導而近其前但亦僅能至五十碼以外止矣蓋其地有一鐵絲之網攔阻其前網之經緯悉通警鈴達於衛戍之室設有宵小潛至一　其網鈴即震響以召戍卒其人鮮能復遁鐵網之内則有高塔一座作八角形上置探海之燈一旦有警則燈立明照澈百里以外耀如白晝更進則爲飛站站凡三所平行排列其中一站最大可容飛艇兩艘同時並升其屋皆可轉動蓋飛艇上升必占風向故移其屋使無逆風之患其旁爲天文臺占測之器各有兩組以備倉卒由最高等之天文家主之此外曠地尚多以備續建站屋予於二年前赴海理哥蘭飛艦站時已有一屋在建築中以時卜之必落　久矣當時即有一種特殊之現象呈吾眼簾吾初滋以爲怪蓋海理哥闌之守兵實至單弱及今思之乃知德國旣已有此空中怪物足爲防護固不必更需乎兵力砲火也 
筆記 
[有道之盜（續）] [  劍秋]  
　　俄聞老者呼曰來少年即趨而前又曰跪少年即屈膝跪老者熟視久之厲聲叱曰爾何人敢亂吾法少年叩首謝罪願受嚴罰老者冷笑曰汝罪在不赦豈一罰所能了乎老夫自束髮以後即躍馬鳴鏑出没於齊魯燕豫之郊歷四十餘年未嘗殺一無辜行一不義之事如若曹所爲也故緝捕雖緊至今猶獲保首領汝甫入夥吾即告汝以禁律孤客不刧寡婦職子不刦見美色不許起淫心非遇危急時不許殺人違之者死汝猶憶之乎少年叩首曰憶之弗敢忘老者怒曰旣憶之汝曷爲數數違我命平陰（此平陰乃山東境）道上之客汝何必欲罄其囊乎梨樹村中一役主人已匿床下汝何爲曳出而加之刃乎然此猶可恕也所不可恕者昨夕之事某姓少婦守志已十餘年上養慈姑下撫孤兌茹苦含辛歷久不變此正吾輩所宜敬而重之者我等劫其隣汝何爲私入其室污其母不足又殺其雛今少婦已自經死矣我聞之心骨俱悲而汝顧洋洋自得尚得謂有人心乎老者言至此少年益觳觫叩頭如搗蒜求老者息怒老者若不聞也者顧謂旁立諸人曰諸君入夥久矣亦曾見老夫作此等事乎皆曰無之老者又曰然則諸君以爲當得何罪衆齊聲噭應曰死耳又何言老者目視少年良久乃長嘆一聲曰好男兒具此身手老夫本不忍殺汝然汝所爲寔不可恕不殺汝將亂吾法隨拔鞘中刀鏗然擲於地曰爾速自盡以慰寡婦孺子之魂於地下毋使老夫污手也少年持刀手中徘徊不忍引决老者叱曰事至此不死何待少年泣曰某非惜死徒以有老母在某死將無人奉養耳老者曰汝其毋慮奉養之責由老夫任之決不使飢餓死也少年乃再拜自剄而死（未完） 
小説 
[家庭小説紅刧] [  堂覺小蝶合譯天虚我生潤文]  
　　第六十六章威廉乎吾死矣吾將死矣語者蓋爲亨利時方偃臥榻上面色慘白如死灰奄奄一息聲語且不續則以手力握威廉之手久久勿釋時爲哈勃克受審後之第四日衆口雌黄莫不以安娜之事引爲大辱以爲安娜雖縱火以焚海兒斯東之全村其罪亦不至此夫安娜者亨利心愛之人也其理想中之情愛正猶暴長未已今一旦受此挫折則又烏得不失望且悔悔而媿而病遂隨之四日以來乃無復寗狀渠體本多病何堪更受魔折曾幾何時而形消骨立矣威廉乃慰之曰亨利安而心如汝之年正如蓓蕾之受春風安得便爾憔悴汝當知安娜之爲人本不可戀也威廉言至此忽自覺失語則立默而亨利已聞之晰乃大慟曰安娜乎吾未負彼而彼竟負我復保言也然吾之情亦且從此而死不復更燃嗟乎哀莫大於心死而吾心竟死矣心死即軀壳倖存亦不得謂之生矧吾之身體日就孱弱乎言次淚珠簌簌隨威廉之手背盡濕威廉亦泣淚與亨利之淚相互模糊乃不可辨旣而威廉止泣復慰亨利曰亨利汝毋如是當知天下之事至幻不可按實以求唯上帝獨能佑爾汝曷亨利不俟語畢立　言曰汝奈何亦如吾母以不入耳之言來相勸勉吾誠告之吾生實無性命無上帝亦無天堂所有者僅安娜一人而已安娜生則吾亦生安娜死則吾亦死安娜之榮猶吾榮也安娜而辱亦即吾辱今安娜果如何哉渠身雖未至死而吾身則行且顚狂威廉乎汝誠何以慰我威廉正色曰吾無可慰汝者唯願汝忘安娜而已蓋天下唯女子易背恩亦唯女子善於蠱人使人出生入死而不自覺今汝實已受蠱至深長此以往豈特狂易已哉汝縱不自念獨不爲汝二老念乎威廉言至此聲色俱嚴蓋知亨利其心已傷必不能再以敷衍之語止其悲痛也顧亨利仍木然如不聞把威廉袖曰四日以來吾實無刻不望汝至蓋生我者父母知吾者唯汝日來正盼汝至而汝終不至今至矣容我少吐心曲嗟乎好禮倍登汝當知我數日汝來雖對袖亦不敢飲泣誠以枕不知我行且笑我狂也 
[奇情小説秘密汽車] [  東埜譯]  
　　第十章（續）林福醫生笑道子爵你難道舌上有刀説話道般利害佛魯林司一城你説他好點綴得像天堂一般翻轉來説他不好賽過地獄變相了幸虧你説的是地方倘在人類經你這麽樣品評忽賢忽佞簡直説他是内小人而外君子了平心而論佛魯林司確是一處好地方曆史上地理上都占勝着所以不慊人意乃是被住居的幾個劣紳巨棍弄壞了的與地方的本身却是絲毫無涉你不要把他一筆抺殺寃屈了好地方哈你方纔説不能穿房入户查他一個仔細現在好了容你穿房入户仔細查訪的地方已經到了説着把手旁邊那個輪掣一旋那汽車就緩緩然停在一所金碧輝煌的藥肆門前勃立南擡頭一望只見横額之上勞倍司大藥房一行金字在日光中耀眼騰輝連忙下車立在藥房前階沿石上舉起帽子向林福醫生揚了幾揚那汽車就風馳電掣的去了勃立南轉身跨進藥房的大門便見巍巍夏屋中幾十只琉璃櫃排列整齊買東西配藥的人憧憧往來男的女的村的俏的應有盡有眞個是生涯鼎盛門庭若巿他向琉璃櫃四周像蟻旋磨般兜了幾個圈子目光所注只在許多買客的顔面上輕盈綽約年華大好的姑娘们他尤加特别注意看了他們　衣裙一定再要看他們的面部看了他們的背後形一定再要兜到前面向他們平視一回此際倘有人冷眼旁觀看了他一種穿花拂柳目迎心通的形狀還要疑他是個花花公子在裙釵隊　弔膀子呢 
 
 
 

Page 15

 
 
   
 
 

Page 16

 
 
   
 
