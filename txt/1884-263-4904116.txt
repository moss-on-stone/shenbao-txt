# 1884 - 263 - 4904116

 

Page 1

 
 
[第十五號畵報出書] [  申報館主人啓] 　 
　　我朝中興事業恭邸實冠百僚民間欽仰雖誠恆歎無由寓目近以養疴邸第沐浴聖恩都人士每於閒中獲瞻丰采敬摹小像郵寄南來俾四海景仰之心庶幾共慰再基隆於七月初十十一兩日又復開仗法船三艘均受炮傷退出口外兩圖編入此次十五號畵報准於初六日出售淞隠漫錄一書自六號畵報附送至此次十五號畵報止前後共得圖說十種是爲卷一以後總以十圖十說爲一卷此書凡十餘卷仍分附逐號畵報之末分遂閱者鑒之此布 
[尺牘告成] Z>申報舘主人啓 
　　寶山陳起霞先生觀圻以名下士爲蓮花幕下客翩翩書記譽噪青油其所著息菴尺牘上下兩卷并附存一卷類皆官塲通問之作繡口錦心四駢六儷絶時眉樣無過於斯本舘愛其藻麗端莊足資後學矩矱因以活字　排印分裝兩册准於八月初二日出售收回工料洋一角二分諸君子先覩　快者請移玉購取可也 
[論中國大度]  
　　昨日本報登有稅司給假一則稅司指何蓋指法人之爲中國各口江海關稅務司者言之也給假者何當此法人内侵兵端已開所有在華之法人例應盡驅出境中朝諭旨謂法人之安分爲商行教不與兵事者仍聽其照常安業此則非常之厚恩但恐朝廷雖有此寛典而民間義憤所積玉石不分卽有抵償之語而正在與法搆戰之時如果以殺法人之故而誅及我之兵民恐致激變故以法人而就中國之職役殊有所不便朝廷知其故於是而概予罷斥則該法人等在中國各關或効力有年或深資得力亦覺意良不忍若仍留使供役則恐城門之禍殃及池魚輾轉思維惟有暫解其役與以優游之假而辛俸則仍照常給付以三月爲期三月後如中法可以息戰罷争言歸於好則諸稅司假满後仍爲復其舊職倘三月後而法人猶不甘罷則是法人欲自絶於中國或者不復再用法人以爲稅司亦未可知故有此給假之舉也於是而知我中國之懷柔遠人眞所謂仁之至而義之盡而彼冥頑不靈者猶欲夷然縱恣妄逞于戈不啻全無人心者矣各國定例凡與國有争戰之事各國皆守局外之例不得以本國之人爲相争之國所用卽有前時所用者一經示戰立卽退職不得爲相争之國修造船隻製辦軍火不得以煤糧等物私自賣與此皆公法之定例萬國所守而弗失者也中國在德國定造之鐡甲水雷等船期約已逾尚未駛回中國盖以德人守局外之例不敢送至中國故船已開行至香港而濡遲不進此船若與德國船廠所訂之期尚在未示戰以前本可駕以來華香港亦不得留滯今中國不與之争彼旣願守公法則聽之而已矣而法船之往來香港者並未聞有所阻難並聞有定造小兵船及製辦號衣之說雖確否未可决而華人聞此則莫不憤憤不平矣前當中法尚未决裂之時天津已有傳言謂各國皆守局外之例凡西人之供職於中國者皆召之使回本國中國所不能留也然其應召囘者則皆係在兵船軍營之中者若不與於軍事之西人則仍可照常執事於是法人之爲稅司者亦以不與戰事而晏然處之抑知稅司職司稅務盤詰往來船艘此中弊端不一而足雖不與戰事而煤糧軍火進出口岸未嘗不與戰事相干一有偏頗其禍且不及防况法人更非他國人可比他國之人彼此均不與已相涉尚能秉公而行若以法人處此則更有兩難之勢所不能一日處者也然法人如竟自告辭而去則又有棧豆之戀何肯卽决今中國深知其隠曲體其情以彼處嫌疑之地所不得不解其職役以杜弊竇而又仍饜其欲不裁其薪俸使彼得以有遨遊之資而不至遽悲失業俟三月之後則彼見事機尚未能遽息必將别圖他就在中國可以告無罪也此等措置中國不亦仁至義盡乎或曰法人前在上海曾雇中國之人以爲文案　譯中國人亦有應其募者法人於正當將戰之時尚且雇用中國人而不之疑今法人爲中國稅司亦旣有年中國何忽疑而去之耶余應之曰法人之所雇者中國之匪人也此等人至於當此時而受法人之雇則其自外生成罔知順逆與禽獸又何以異若稍有人心者必不爲此區區數十金一月而甘被此惡名也各爲其主人孰不有忠君愛國之心法人之喜聞法捷猶華人之喜聞華捷其理一也中國惟不以不肖之心待法人故不得不暫解其職彼法人之中又豈無見利忘義可以計誘之人然中國决不爲此彼法人行其狡獪私誘不肖之華人適足爲識者所笑而已然正惟中國有此等不肖之人則此時中國之防務尤不容不格外謹密法人例應引嫌者雖已去之矣而華人之暗爲奸細者恐亦不乏其人若不認眞稽查設法禁阻則法人之在中國者不能爲法人之間而華人反爲法人之間法人之在中國者不得以助法人而華人轉以助法人其可笑又何如也總之中國之政以寛厚爲尚惟其寛厚故其待外國之人如此其周且至雖以法之讐國而猶不遺亦惟其寛厚而華人乃敢身冒不韙作奸犯科至於壞法亂紀故曰爲治之道寛嚴相濟威猛適中嗚呼尚矣 
[諭旨恭錄]  
　　八月初四日奉上諭延煦現在出差禮部尚書着烏拉喜崇阿兼署祁世長現在出差都察院左都御史着畢道遠兼署欽此同日奉上諭工部左侍郎着廖壽恒署理欽此同日奉旨着鳳英稽察左翼前鋒統領護軍統領事務欽此同日奉旨延煦現在出差所管廂藍旂蒙古都統着恩承署理陳銘着掌京畿道事務稽察廂黃旗蒙古旂務着潤惠去欽此 
[風折旗杆] 　 
　　日本於初二日忽發大風此已列報兹悉此次風災猝不及防船隻屋宇之遭摧壞者不知凡幾其尤可異者中國及法國之駐日領事官公廨前旗杆爲風吹折而他國之旗杆則固無恙也現在正中法有事之秋故見者咸以爲奇云 
[民心憤激] 　 
　　法國水雷炮艇駛到香港船澳華人不肯代爲修葺此已列報兹聞上月二十九日工役謀將水雷艇攻毁有法兵聞此消息卽通知水師提督提督遂請香港差役爲之防護是日有小輪船兩艘載有差隊卽往船澳駐守而工役之謀乃不得成甚可惜也水雷炮艇及法公司之和路加火船經於初一日出澳矣當和路加入澳時華人工役祗將其船底洗刷卽行罷工後其舵工自行油漆亦可見民心憤激之甚斷不肯資敵人之用也彼漢奸者何獨自外生成哉又聞法人在港購煤屢以重價招工而挑夫無一往者於此見我國民心之愛戴君上誠千古所未有也 
 
 

Page 2

 
 
[豪傑歸心] 　 
　　吕成粤省鶴山縣人少時跳刀拍張喜與匪類伍與劉淵亭軍門爲總角交數年前大憲以其爲患鄕里募有能擒獲者賞朱提七千兩吕知桑梓無容足地隻身走越裳投軍門部下軍門倚之如左右手上年法事起命統黑旂兵四百名與法鏖戰屢敗法人日前軍門飭赴粤垣購軍中攸需物吕素見軍門意氣過高有類莫敖之舉趾知不可與圖大事抵粤聞彭雪琴欽憲招集地匪准投誠報效并懸格有能殺法人者得上賞意怦怦動遂泥首憲轅自述歸附意欽憲問客何能吕呈所著書一帙其中所言皆近日軍務而於水師戰守尤言之鑿鑿瞭如指上螺紋欽憲大贊賞給予六品頂戴并殷勤慰藉謂法人如不犯粤垣則當調赴長江以資歴練說者謂欽憲爲國求才虚懷若谷洵無愧古名臣風矣 
[海防來信] 　 
　　七月二十七日海防訪事人來信云法國載兵船答拉克現在回至海防據該船管帶言須裝煤五百墩越南小工四百名并載兵士然後再至芭蕉山刻下在越之華商皆將所有貨物趕緊出售收拾行裝以待遷徙恐法人不能相容也東京盜賊甚多東西出没不定一日有法兵官偕一兵丁至某山遇盜爲盜所戕二十四日希侖輪船在北寗相近之紅河内見有裝米之沙船爲盜所刦該船主相助沙船將盜擊退而沙船上已有一人爲盜所殺棄屍河中被傷者二人又有婦稚數人號哭不已皆由希侖船拖救出險云 
[傷兵載回] 　 
　　西貢法字報言法國載兵船辣尼帶於七月二十二日至西貢内有未拉斯兵官右臂受傷者又有馬江受傷之水手數名現均送至醫院療治矣 
[軍裝無恙] 　 
　　前報言廣東瑞清輪船載軍械出口爲法船未拉斯尾隨日久無信又云該船遭風失事皆係據港報錄入兹港報又言瑞清船並無失事刻已行抵瓊州北海是亦幸矣瑞蓋綏靖之訛云 
[法兵在途] 　 
　　本報曾言法國有載兵船數艘裝兵及械前赴中國兹閱印度報知該船有一艘名未里底加地司裝兵三百七十八名已行抵新加坡矣 
[法船消息] 　 
　　有輪船名安的諾爾由福州至香港據云金派閩安等砲台華人竭力興修安置巨炮行過芭蕉山時見法兵船尙有五艘停泊前由上海開去之賽加納胡司禮輪船亦在彼該船已爲法人雇用藉作安置什物之地也 
[懸旗示别] 　 
　　兩廣督憲照會英領事請兵船駛至廣東於圖旗之外另竪一旗用華字書明某國字樣以便識認庶不至華兵悮擊云云英領事覆稱此事不便專主當與水師提督相商但我國兵船若有來廣東者當預先知照其商船則除後桅懸掛國旗之外在船首再樹一旗以便識别華字之旗恐有未便也 
[一日三災] 　 
　　前月廿九晚十二點半鐘香港西邊忽聞警鐘火光熊熊居人皆從睡夢中驚起知係裝米之兩棧房失愼水龍正在赴救忽又見皇后大道火起救火者見米棧火勢猛烈無可施救止得護住左右不使蔓延皇后大道係紙錠鋪起火米棧係春米樓上起火是日港中失火者三次第一次下午七點鐘皇后大道某店門前燈籠失火延及遮陽店中人及巡捕趕卽樸救不至他延至晚而有米棧及紙錠店之火一日三災亦云奇矣 
[傳言彚錄] 　 
　　七月二十六日三點鐘美國楊公使率領叅贊哲士繙譯柔克義赴總署拜會商議旗昌洋行受押招商局船隻等事意在保全貿易不致敗壞於法人也○英兵船色飛爾在福州悮爲砲彈擊傷三人一係二副一引水一水手總署已許給傷費在案兹聞七月二十五日晚間英公使巴克司接到福州電音知該二副已因傷斃命巴君遂卽備文照會總署而總署將不免酌添銀兩矣○日本公使榎本君假满回任並未執有哀的美敦書蓋琉球一事中國不向日本詰問日本方欣幸之不暇而謂反欲按照美總統格蘭脫所斷與中國剖分琉球有是情乎以是知津信所傳不免錯悮也現在榎本君之夫人亦將赴京聞已在東灜首塗云○中國興造鐡路苦於無欵可籌故七月下旬劻貝勒特與美國楊公使熟商公使樂成人美聞已許貸鷹洋二千萬元議定利止五厘分二十年逐漸拔清云○晉源報載張幼帥於福州事平後下令殺一法人賞銀三百於是各兵肆擾租界將美國領事毆傷幾至斃命等語兹聞京中當道已向美公使認罪并許養傷費若干兩一面咨張幼帥嚴行約束兵丁云 
[再述侯相出京] 　 
　　側聞左侯相之未出京也屢蒙皇太后召見語及法人開衅之事天威赫然震怒侯相亦慷慨陳詞義形於色君臣一德固非委蛇容悅者所可同日語也○侯相將出京時赴醇邸辭行醇邸諄諄然以全閩相託詞義懇摯侯相答以受國深恩當此外侮方殷敢不竭力籌畫醇邸又謂彼此遇有緊要應商事件必須速到爲妙可由電線遞發　相以電局内有洋人執役稍關外洋事宜卽有不便惟有包封鈐記由驛遞至反覺妥便醇邸深以爲然○醇邸見侯相護衛親兵輕捷矯健深爲珍愛謂侯相曰若此者有若干名侯相答有百名醇邸謂可否將此百名爲我親兵俟送中堂至福州後卽遣回京如何侯相允之及侯相回宅宣言於衆衆皆願從醇邸之好善侯相之虚懷相濟而適相成也○上月二十六日左侯相請訓並蒙召見醇邸知其卽刻出都遂在中右門外設筵以待禮意優渥非侯相其孰能當之○侯相臨行拜客時雖不列儀仗及到崇文門時有護衛親兵十數名號衣戰裙排列而行前後跟隨提恊叅遊守十數員神機營派往護送官十六員其餘官兵先往通州守候而侯相威風凛凛想見烈士暮年壯心未已見者肅然起敬○統領恪靖親軍衛隊營良營易玉林喻先知知侯相奉命援閩卽晉京請示順道赴醇邸請安醇邸傳易喻二統領入花廳諭以法人開釁軍事孔亟總宜督率戰守合力備禦二統領答以末將雖係愚魯具有天良敢不奮勇争先効力疆塲一則酬恩相之隆情一則報聖上之高厚雖肝腦塗地不敢稍辭醇邸深嘉其志慰勞有加焉 
[八閩確信]  
　　法人自上月二十六後並未攻打長門惟日在口外浮江七澳等鄕紛紛肆擾居人一聞砲聲相率遷徙法人卽率黨數百人乘勢登陸搶奪牛羊米麥可食之物而去竊謂守邊諸將若早行堅壁清野之策法人雖有堅船巨礮豈能枵腹搏戰計不出此而任其登岸刧掠抑亦傎矣○近日連江縣城人心惶惶遷徙者不計其數又聞有勇丁閙事罷市數次殊爲可憂二十六日東門外後營鄕玉樓寺花廳一間突然塌陷視之乃法人砲子所擊好事者秤之有二百二十斤左右夫由七澳抵連江水程非不窵遠而礮子尚能飛墜所遇輒倒可見藥力之遠○念八日由長門拿到奸細四名先解糧署隨送府署查悉此四人犯事已不止一次内二人爲法人運　并私給法人牛麥水菜等物其二人則爲法人引水因念三日法船未進口時遥見有小船在先迨炮臺與法船兩下開砲小船卽駛近岸旁連日如是欵其爲引水因卽撥船圍拿小船上共有五六人只獲此二人餘皆逸水去是日府堂提審數人所供不符或謂此次共獲十三人尚有要犯押在長門噫從古未有不除内奸而可禦外侮者此等奸民雖寸磔以狥亦不爲過○閩省大憲聞楊石泉漕帥補授閩督之旨卽委典史莊思訓往上海迎接知州傳文光赴清江浦迎 
 
 

Page 3

 
 
接嗣探得石帥確由上海到閩傳曉初太守自不必遠道相迎矣○聞穆軍憲以長門砲台頗據形勢足扼勁敵金派以下尤當駐頓重兵函請張幼帥分守張幼帥以現駐馬江亦屬要地不可空虚因致函於林紳壽圖請將東西四廠練兵移守馬江以資救應林紳得書後會同各鄕紳商議而各紳莫不面面相覷吁何其怯也○何小宋制軍於念七日到馬尾拜會張何兩欽差是晚回城念八日張友山中丞亦到馬江至念九日始回城○閩省海口古稱天險港道逼狹輪船只容一艘出入且須緩緩而行近日康守戎長慶駐守長門砲台炮手日夜輪值穆將軍駕馭有方軍民悅服是以法人不敢再犯或謂此次法人不專力攻擊者因各洋行茶市未完中秋以後法人必源源而來其然豈其然乎○省城人心安謐如常銀米亦持平惟逃軍散勇甚多四處生事深爲腹心之患是以督撫將軍各憲會銜出示招集散勇以補軍額誠目前之急務也○前次新招鄕勇五百名并叅將王儀斌所募五百名守城因倉卒之間俱未考騐近日府憲登城巡視見該勇有穿月白鞋及打小辮者知係少年輕薄子一有緩急豈可恃以守禦因按名斥革招人另補人工莫不頌府憲之精明也 
[開捐續聞]  
　　吏户二部會議開捐籌餉一節聞擬准花翎千金藍翎七百金過班加銜皆擬准行惟指省分發一節吏部因停止未久似難朝令夕更故此條尚有擬駁之說云 
[風雨爲災]  
　　寍郡於本月初四日午後封姨爲暴雨師繼之申酉之交雨益猛烈江潮頃刻陡增一時風聲雨聲濤聲如萬馬千軍勢不可遏老新兩江橋柱礎被風撼摇幾致虹腰傾倒港中所泊之船走錨者不一而足危樓廣厦半被摧殘東渡靈橋兩門外沿江一片汪洋竟成澤國各店户皆閉門收市袖手閒觀全翌日夜分雨初停風亦稍殺潮水始漸漸退消所慮者四鄕禾稻正在登塲猝被狂風收成當必大减耳事後訪悉甬東司道頭某甲病後足力不支風吹倒地比人扶起則已四肢僵挺氣息全無矣又初五晨半邊街溺斃一陳姓販夫年僅一十有八家住河西五顯官廟尚有衰齡寡母誠可哀已 
[沙市雜聞]  
　　保甯帮字號天順福六月杪倒閉德元恒新順鎰茂昌昇全福泰等錢莊共被倒去六千餘金該號開設僅一年有餘故倒數不甚鉅也○前日于觀察親訊一奸情案未悉何處解來男貌粗蠻女更老醜不知露水鴛鴦簿上何以註此一段風流孼冤也據氏供稱某嘗調奸數次氏走避得免是晚氏夫尚臥病在床某驀然入先以布掩其口繫於腦後不能聲喊祗得任其輕薄而去迨丈夫醒來將布解開方纔說明情由自料此後無面見人故求恩申雪供時涕涙交下觀察駁問數四將奸夫重責數千板發縣收禁嘻現嫫母之身尚知羞顔無地感無鹽之悅也是色膽如天將來盡法　辦某殊不值得矣 
[法越和約]  
　　今大法國與大南國欲嗣後無復再傷和好如昨事者並切願兩國交隣友誼敦篤致兩國已命全權大臣官擬定立行和約在大法國監國官特命上品大臣欽充北京蒙賞四項佩星並一項北斗星佩星巴德哪充爲全權大臣在大南國大皇帝特命户部尚書范愼遹充正使全權大臣權工部尚書管理商舶尊室𤃃充副全權大臣又有輔政大臣阮文祥預商其事兩邊全權大臣旣將詔敕會同較閱查核均屬妥當卽將議立約條開列如左第一欵大南國自認大法國保助其義是大南國有與何外國交通則大法國保助其事並大南國人民有居　 
在諸外國者大法國亦爲之保助第二欵大法兵長住在順安汛其自該汛逹上京城沿江諸屯堡並防備等事大南國各行撤罷第三欵大南國地界自夾南圻邊利省以北至夾北圻甯平省諸省官員各行職事治民如舊除如商政並造作須有法官看管外餘常事而有應用博物官或法人則用之看管第四欵大南國自夾邊和至夾甯平中間各省除施耐汛經已開商外兹屬廣南省之沱　屬富安省之春臺二汛所應增定開商餘諸汛後來察有益利則會議增定開商大法國亦有設官在增開商這各所但該官聽從在京欽使大臣官之令第五欵大法國住京欽使大臣專爲大南國保助交涉外國之事無有預及第三欵界限中各省政事該欽使大臣又得獨入面奏與大南國大皇帝該欽使大臣居住在京城内有法兵隨候第六欵大南國自寍平以北各省何省有勤急事者大法國應設公使或副公使該公使等員均從在京欽使大臣之令何省有公使或副公使則居在該各省城中近於省官所居之處該公使副公使或有法兵或南兵隨候第七欵大法國公使設在大南國北圻何省該公使官無得預辦該各省民政等事該各省官不論何項品官據該治轄民如舊惟法官若檢察得南官何員應行換革有乞換革者卽行換革第八欵大法國不論何項諸員役如有何事應咨報與大南官者則由大法公使官咨報而已第九欵大法國且立電報一條沿路自柴棍以至河内省專由法人看辦這欵所得利錢大法國摘以一分交許大南國銷用緣南國有量讓土分以備看作電報人員足以營造房屋居住第十欵諸外國人寓在大南國自夾邊和至夾寗平並北圻地轄則皆受于大法國官處斷如南人與外國人並外國人與外國人有何事相訟者均由大法國官分處第十一欵大南國内自夾邊和至夾寗平省在政官照收稅例歸於大南朝廷據依如舊無有大法國官　顧及此至如在北圻地轄則各公使官合與布政官總諸稅例每省一處俾得便椪顧所收及所支用收完大法官與大南官會同準定各所支費與公需銀錢各數于只存數千歸入於大南朝廷京庫第十二欵大南國内商政各所再行立定盡交與大法國官專辦其商政之所有應立者則只立在沿海與邊界之處而已其以前商政各所大法國武員所行如何今日大南國亦應休論至如各所商政條例並額外諸稅例及禁諸船不得入汛於有疫氣時之例各欵則大南國内並北圻各所亦依如南圻六省條例第十三欵大南國北圻地轄内並各所開商法國之人並法國保護之人均得往來商賈買地造庸從容自便又諸鑒牧靈牧講教教民之欵已經約定於西一千八百七十四年三月十五日卽大南嗣德二十七年正月二十七日第九欵兹大南國大皇帝亦批準依這欵第十四欵如有外國人欲往大南國内何事宜乞在京欽使大臣或乞在嘉定總統官通行詞就詳大南國官批押已呈二字方可得行第十五欵大法國自許嗣後願助大南國大皇帝全好並免國中内外賊宼由此大法國照以在大南國内或北圻何處勤急有應駐兵則得以兵駐之而保助第十六欵大南國大皇帝該治國内除已定約中等條外餘皆如舊第十七欵大南國尚欠大法國銀數卽衣坡儒原債後另議定討還大南國勿可債貸外國如大法國無有聽行則大南國不得債貸外國第十八欵後兩國官會同分定各所開商界限並讓土於開商所内及擬立望燈於大南國自夾邊和至夾甯平沿海與北圻地轄與夫定開諸礦稅例定用銀錢例會聞定分各所商政並諸　稅電報稅之利及分各欵稅未有列入第十一欵摘交大南國認用這約遞回逹與大法朝廷並進上大南國大皇帝批準隨卽互交第十九欵這約換替西一千八百七十四年三月十五日八月三十一日十一月二十三日已立之各約何時兩邊如有改辦這約何義理則據以法字本爲正兩邊以全權大臣已記名押印於約爲憑這約已立在京於西一千八百八十四年六月初六日卽大南建福元年五月十三日大法國欽充全權大臣巴德哪大南國輔政大臣預商阮文祥記大南國欽充全權大臣范愼遹記大南國欽充副全權大臣尊室𤃃記 
[蘇屬院試消息]  
　　聞黃潄蘭宗師按試鎭江府屬畢卽擬按臨蘇屬擬定八月二十四日取齊不日將行文出示矣並聞宗師本月間爲 
 
 

Page 4

 
 
女公子出閣尚須回江陰學署小作勾留也 
[吳淞信息]  
　　本鎭設立民圑一在西市稍李姓祠堂一在中市財神廟兩共四五十名每晚初更在各處邏巡一周第二次每局各派五名不執火把亦不鳴鑼擊鼓暗巡一周巡畢回局以後總以五名挨次輪換巡至天明爲止是以鎭上宵小匿跡兼之防營中亦飭勇梭巡居民均得安枕○龍驤鐡甲船於前晚開回仍泊守張華浜昨早十一點鐘駛到德國兵艦一艘亦泊守張華浜○慶軍砲台刻下招募熟諳水性者以資差遣 
[浦濵閒話]  
　　格致書院董事徐妻雪邨封翁於八月初六日辰時仙遊享年六十七嵗○英租界胡家宅至德隣里一帶地本荒凉自去春有人度地鳩工於是粉壁瓊樓參差入望然銅環深鎖門巷無人間有小家婦女於夜深風露中踽踽獨行每爲妙手空空兒攫珥取簪不止一次盖是處雖有巡捕梭巡而若輩則於上班落班時乘隙而動亦狡矣哉○瀏河人某甲年近半百僑庽老閘大橋浜北四壁徒存時有甑底生塵之歎日前復與妻口角憤不欲生遂於夜深月黑時作汩羅之役當經舢板船聞聲救起因未悉其住址置之岸上而去詎甲立志已堅乘間復投濁流昨早其屍在大橋下浮起其妻聞之往認屬實遂於午後備棺成殮矣○江北人孫三以販　舊貨爲業夫婦二人在外虹口賃屋一椽如伯鸞孟光寄人廡下平時頗稱相得昨日下午忽占脫輻之爻孫欲持刀殺妻比隣周阿三見而攔阻孫怒氣方盛不及辨别遂將手中之刀戳傷周阿三左腿經巡捕抱入捕房一面送周至同仁醫院聞周向爲小工云○怡和洋行高陞輪船前日由天津回滬後梢捲水鐡葉微有損壞於昨日下午駛入耶松船塢修理 
[俄船進口] 　 
　　昨早十一點鐘時有俄國兵船兩艘進吳淞口同至虹口楊樹浦下椗 
[幾遭回祿] 　 
　　英界西新橋北堍老虎　隔壁平房内堆有稻草前晚二點鐘時忽烟焰迷漫焚如致禍幸卽知覺集人撲救且附近河中起水甚便不致燎原亦云幸矣又昨午法馬路西卜鄰里口四百十三號門牌老虎　因火門近柱致燒毁柱之下截延至隔鄰蓆店所堆竹帚上幸在日中立卽將水燒滅設在夜間則又多一翻驚恐矣祝融氏喜弄神通居民可不加之意哉 
[輪船來滬電音] 　 
　　旗昌洋行海定輪船昨日由天津怡和洋行廣生輪船昨日由香港均開回上海 
[蘇省撫抄] 　 
　　初五日候補府潘學祖自松滬局來江蘇候補同知畢世椿於八月初三日在省寓病故○初六日府經歴霍鎔炳典史胡長慶均禀知奉委赴揚州府公幹卽辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年七月二十九日京報全錄]  
　　宫門抄○發抄旨四道○吏部靈奏爲遵旨議處摺○尚書烏等奏請特派大員查訊摺○直督李奏爲道員病故請旨簡放摺○又奏道員到省飭赴新任片○又奏撥解銀兩片○又奏添募砲隊緣由片○江督曾奏添募水夫緣由片○又奏　撥餉項緣由片○又奏添募陸勇片○陜撫邊奏特叅知縣汛弁議處片○七月二十九日禮部宗人府欽天監侍　處值日無引見○崑岡等　寛免處分恩○許應騤續假十日○禮部奏請換戴暖帽日期旨着於八月二十三日○召見軍機○發抄盧士杰奏前湖廣總督李瀚章服满日期奉旨知道了欽此○又祁門縣被水情形奉旨知道了卽着查明被災户口妥爲撫卹母任失所欽此○又安徽徽寍池太廣道梁欽辰到省飭令赴任奉旨知道了欽此○張端卿奏接署安　藩篆日期謝恩奉旨知道了欽此○○大學士管理吏部事務臣宗室靈桂等謹奏爲欽遵懿旨議處具奏事内閣抄出光緒十年七月初六日欽奉慈禧端佑康頤昭豫莊誠皇太后懿旨前據延煦奏萬壽聖節行禮左宗棠並不隨班叩拜當將左宗棠交部議處兹據醇親王奕　奏稱延煦糾叅左宗棠並不就事論事飾詞傾　藉端訾毁其至斥爲蔑禮不臣肆口妄陳任情顛倒恐此風一開流弊滋大等語延煦着交部議處欽此欽遵到部查律載凡不應得爲函爲之事理重者杖八十係私罪降三級調用等語此案禮部尚書宗室延煦糾叅左宗棠並不就事論事等情欽奉懿旨延煦着交部議處應請將禮部尚書宗室延煦照不應重私罪律降三級調用例擬降三級調用係私罪毋庸查級紀議抵所有臣等欽遵懿旨議處緣由理合恭摺具奏伏乞聖鑒訓示遵行謹奏奉旨已錄○○經筵講官兵部尚書臣島拉喜崇阿等謹奏爲查明據實覆陳請旨事據侍　金鳳岐呈稱兵部議處不公請飭查等因於光緒十年七月初七日奉旨依議欽此知照到部前據侍衛處咨稱閏五月十二日奉上諭御史慶綿奏叅侍衛任意謾詈請旨嚴懲一摺據稱本月初七日刑部員外郎象濟因公進内侍衛金鳳岐不知挾何嫌隙在乾清門堦上肆口謾詈經同官勸阻方止等語禁門重地理宜嚴蕭豈容值政人員挾私忿詈着領侍衛内大臣查明據實具奏欽此欽遵當卽派員傳到金鳳岐詳加詢問據稱閏五月初七日因公事進内由乾清門經過見台　處有一人蹲住侍衛呌下台堦並未與他口角亦不認識比人等語旋准刑部來咨據司員象濟呈稱本月初七日伊同主事德存艾慶瀾因奏事進内在乾清門堦下站立忽有侍衛金鳳岐口稱去年　王榘控告一案伊聽斷不公卽指名辱罵等情查内廷值宿侍衛例有攔管之責乾清門係屬禁地如果象濟在台堦蹲伏該侍衛若以善言攔管象濟何至又遞訴呈其爲語多暴躁情可概見禁門重地殊屬不應應請將該侍衛金鳳岐交部議處以示懲敬等因於光緒十年閏五月二十日具　奉旨依議欽此臣部查定例官員犯不應重律仗八十私罪降三級調用等語此案三等侍衛金鳳岐經侍衛　奏叅在禁門重地語多暴躁殊屬不應請旨交部議處應請將漢三等侍衛金鳳岐照官員犯不應重律杖八十私罪降三級調用例議以降三級調用毋庸查級紀議抵於光緒十年六月十七日具奏奉旨依議欽此今又據侍衛處奏請飭查等因前來查侍衛處原奏稱金鳳岐語多暴躁已屬不應又在禁門重地與不應重實爲脗合且據刑部咨侍衛處文稱據司員象濟呈訴侍衛金鳳岐口稱去年被王榘控告一案伊聽斷不公卽旨名辱駡核其情節顯係挾私是以臣部照不應重私罪律議以降三級調用實係照例辦理惟此案前經臣部議結今金鳳岐砌詞呈控若仍由臣部查覆恐不足以折服其心應請特派大員覆加查訊以昭核實所有查明覆奏並請旨緣由理合恭摺具　伏乞訓示遵行謹奏請旨奉旨已錄○○前大學士署直隷總督一等伯臣李鴻章跪奏爲道員在任病故遺缺先行委署並請旨簡放恭摺仰祈聖鑒事竊大順廣道恭鈞正黃旗满洲人上年十月到任前據該道禀稱因　冒觸發肝氣未能速痊當經給假調理兹據大名府國鈞詳報該道恭鈞復患瀉痢於本年六月二十日在任病故請委署前來臣查該道管轄三府政務殷煩且有東明黃河堤工正值防汛緊要查有遇缺儘先題奏道許鈐身實心任事明幹耐勞堪以委令署理除檄飭遵照外所遣員缺相應請旨簡放以重職守理合恭摺具陳伏乞皇太后皇上聖鑒謹奏軍機大臣奉旨知道了欽此○○李鴻章片再新授天津道季邦楨現已來津自應卽令赴任以專　成除檄飭遵照外理合附片陳明伏乞聖鑒謹奏軍機大臣奉旨知道了欽此○○李鴻章片再准内務府咨開奉旨傳辦翊坤宫體和殿儲秀宫等處祫帳遮暘所需大莊藍布三千疋若由京採買欵項難籌應由直隷辦解等因當經轉行藩司遵照兹據該司崧駁詳稱直屬上年水災過大棉花失收布疋短少一時難以購集内務府原因欵項難籌咨直辦解並非京市無布直隷大祲之餘糧租豁緩過半賑撫需費浩煩籌欵非易而事關内廷要需自應勉力措解銀兩由内務府於京市自行就欵購辦旣免延悮之虞以省運解之費兹於减平項下設法奏撥銀三千兩委員逕解内務府兌收應用仍照户部及内務府來咨將動欵作正開銷等情具解前來臣查該司所擬辦法尚屬簡捷除批飭照辦外理合附片具陳伏乞聖鑒勅下户部内務府查照謹奏軍機大臣奉旨該衙門知道欽此○○李鴻章片再前因海防緊要檄調大名練軍步隊中右兩營扼紥大沽後路之新城該軍兵力單薄應添募開花砲隊兩哨與鎗隊相輔而行以利戰守惟大名鎭汛地遼闊底營兵額無多練軍旣調海防若再於底營内抽調炮隊則汛地益形空虚遂飭將炮隊兩哨另行選募據該鎭總兵徐道奎於本年二月初十日募齊點騐成軍共計官弁勇夫二百二十四員名照章月支薪粮等項銀八百五十餘兩自成軍之日起在練餉項下核發除銜名薪糧細數已飭局造具册摺咨部外所有大名練軍添募砲隊兩哨緣由理合附片具陳伏乞聖鑒勅部查照謹奏軍機大臣奉旨該部知道欽此○○曾國荃片再現駐崇寶河兵輪已逾一月之久而各兵船汽火夫水砲手各項人等日夜與之相持人力未免太勞兹旣欽奉諭旨將有戰事理宜就近在於滬上添募閩粤省洋熟習汽火善於用砲明白水綫者大船或增二十名中船或十餘名次船或十名不等均由長江提臣李成謀酌定多寡飭令各營駕迅速遵照辦理俾　畫夜輪流周轉以資臨師得力除咨呈總理衙門並飭江南籌防局照章支放口糧外理合附片陳明伏乞聖鑒飭令户部查照備案施行謹奏軍機大臣奉旨該部知道欽此○○曾國荃片再臣於閏五月遵旨調恪靖親軍良營衛隊北上當經憿飭吳隆海李運春募足兩營駐守下關砲台以重防務於光緒十年閏五月初九日由驛奏明在案兹查該提督所募兩營立爲督標中前兩營吳隆海管帶前營李運春管帶中營所有該二營月餉據江寍藩司詳覆以司庫向係入不敷出無從籌畫應請由兩淮運司庫支放並　先行動撥六七兩月之餉以後按月照解　復據署兩淮鹽運使張富年詳稱遵於正項内動撥庫平銀一萬二千兩解交金陵防營支應局報收等情復據陳堤禀請調吳隆海之營前赴吳淞口臣因前敵極關緊要均議給發满餉藉資臨戰　力除飭兩淮運司曁金陵防營支應局遵　外理合附片陳明伏乞聖鑒飭令户部備案施行謹奏軍機大臣奉旨該部知道欽此○○曾國荃片再臣昨由滬回省沿途察看砲台營壘布置均尚周密惟查寶山石洞口一帶與顧隆墩地方爲上海吳淞後路卽飭統領慶字營記名提督曹德慶派撥二哨勇丁屯札扼守海神廟以杜詭謀據曹德慶禀請就近添募淮勇二哨合前二哨足一營之數以厚該處兵力應准立刻照辦能守定營壘方可以備陸戰除飭籌防支應局照章籌發口糧並咨明北洋大臣李鴻章知照外理合附片具陳伏乞聖鑒飭令户部查照備案謹奏軍機大臣奉旨該部知道欽此○○陜西巡撫奴才邊寶泉跪奏爲特叅疏防被刧各案之知縣汎弁請旨摘去頂戴先行交部議處以示懲儆恭摺仰祈聖鑒事竊以戢匪安良爲地方官之專責全賴平日稽查嚴密認眞緝捕庶宵小不致潜藏地方可期安　兹查咸寗縣生員常作舟錢鋪於本年四月二十六日初更時被賊擁進鋪内强刧銀錢砍傷鋪伙劉生蓮越日身死又涇陽縣武生李永奇家於五月初一日初更時被賊入室刧掠　物拒傷事主李永祥等砍傷雇　張得福登時　命少渭南縣客民高則昌偕伙張淮等於五月初六日下午在遜被　搶去車上銀物拒傷張淮越日身死並將帮拿之鄕民郭周兒等一併砍傷查咸寗涇陽渭南等　附近省垣旬日之間迭出刼案該地方文武前旣疏於防　事後又不上緊緝拿雖據涇陽獲犯二名並非首盜渭南獲犯一名尚無確供似此捕務廢　若僅按照例限查叅殊不足以　玩懈而靖地方據藩臬兩司會詳請　前來相應請旨將咸寗縣知縣胡瀛濤專泥千總吳玉春涇陽縣知縣洪士鏡把總李森秀渭南縣知縣王敬鑄把總朱　 
　芳一併摘去頂戴先行交部議處仍勒限嚴緝贓賊全獲究報逾限不獲再行照例參辦謹會同陜甘總督臣譚鍾麟陜西提督臣雷正綰合詞恭摺具陳伏乞皇太后皇上聖鑒訓示謹奏軍機大臣奉旨着照所請該部知道欽此 
 
 

Page 10

 
 
[疉捐鉅欵]  
　　本埠絲業會館主施少欽對翁函致本館云昨承三十六峯主人託本埠北市彤源主交來規銀五百兩指　捐助江西景德鎭蛟災敝會舘拜領之餘不勝心感極　修函致謝奈原書未開住址姓名恐入洪喬之手遂將收條　託來友寄去并知主人樂善好施心殷濟衆因附呈萬善同登册二十扣懇求集腋聚沙廣爲勸募頃主人又託北市晉生圧交來規銀五百兩仍指定景德振欽敝會舘亦將　條掣付來人因思敝會館與主人雖無一面之緣然其存心隠惻慷慨樂輸末世滔滔實不多見他日者德門福集吉慶綿綿蘭玉聨芳操劵可俟請登諸日報以爲主人預賀可乎來函之言如此本館以其救灾恤隣不吝鉅欵足爲好善諸君子勸因稍加潤色而錄之 
[毆傷涉訟] 　 
　　本埠縣署西首天福樓茶肆主黃榮發之子乳名主囝與對門薙髮店主之子吳阿八俱編入圑丁前夜輪值二人巡緝宵長無事因争論水烟袋相與口角吳猝將板凳毆黃致受重傷昨由榮發將毛囝檯赴縣堂求請騐傷訊辭蔣明府升堂研訊榮發伸訴前因忤作 
騐得毛囝前心左助受木器傷甚重明府親騐無悮質之吳阿八供稱小的素與毛囝鄰居前日小的因吸水烟被黃喝阻因此争執小的手持板凳將伊恐嚇不料失手悮傷求恩寛宥明府廉得其情飭榮發將毛囝抬回趕緊醫治吳管押俟察看黃傷勢輕重再行核辭 
[父債子償] 　 
　　蘇婦唐周氏投上海縣控稱先夫在日有陳阿坤之父陳桂南借去錢二百千按月二分取息立有摺嗣陳物故氏向阿坤催討掯不給還前年曾在莫前憲案下具控蒙批令原中理處當經中人姜姓理勸阿坤另立摺據按時拔還詎現仍圖賴不還求恩提究蔣明府詰問陳阿坤供稱先父果曾借該氏之錢然察閱摺據帳目間有不符且小的實情無力償還求恩酌减明府隨誥姜姓中人供稱小的確曾理勸奈兩造俱不遵依求恩公斷明府謂該氏曰父債子還理所當然今阿坤在案並不圖頼本委員衡情酌斷飭酌還錢一百千繳案給領以絶訟端該氏遵諭而退 
[英界公堂瑣案] 　 
　　富捕頭稱費阿發判押虹口捕房屢向同押之犯尋釁節經送案笞責今又毒打同押犯金阿大逼令誣指包探王阿二吞贜特將費金一併送案請辦黃太守訊悉各供喝將費重笞二百板隨飭捕將費金二人帶回分别管押○日本醫生吉江被車夫戴堂林所竊各贜經包探位金水在通州緝獲等因已列前報昨由該包探到案申訴前因該醫生亦投案保人沈春春供與包探同黃太守謂金表當在城内俟請上海縣吊贜銀表及洋先交醫生領去沈無于開釋○何阿生稱昨夜有賊撬門聞聲追赶由捕阻獲送案黃太守判將該賊江阿亨管押七日 
[法界公堂瑣案] 　 
　　昨據捕房解到童心發鄧慶祥兩人翁太守訊詰之下童供前在某營勇現寄居八仙橋巡防局内偶過洋涇浜見鄧竊夾被一條因之喝住太守問該竊所偷可是爾自己之物答稱不是旋訊鄧慶祥據供在打狗橋後船上竊得夾被一條被伊恨見攔下適有巡捕到來一同拘進太守問包探此人是自己進來抑巡捕拘獲答稱被捕拘進太守謂鄧已連次犯竊不知悛改着責一百　童眼見竊贜意圖喝下自取其居心亦不可　着責六十板旋據航船户王關金投案領被太守着領去完案○昨報列吸烟　物一節昨解公堂研訊鴇婦張蔡氏稱在蘭芳里開花烟館湖北人李景行劉錦標時在門首行走後劉向我借錢數百文我未允諾因之懷恨唆聳同黨疎恒東來吸烟盤踞不去臨行復順手取去水烟袋爲此鳴捕押伊後伊等兩人到來稱管押者是伊朋友遂吵閙不休打傷人口毁懷物件翁太守詰其打傷何人毁壞阿物答稱略受皮傷及打毁板門兩扇而已太守詰訊陳恒惠供稱南京人在軍營當差前往吸烟兩盒已給錢二百念文詎伊等竟誣我竊取水烟袋被押捕房李供稱　英界盆湯弄開湯圑店劉係我夥與陳爲友知陳被押向其索人不敢毆打劉供名壽全知陳被押通知李姓餘無别事亦未與伊等借錢太守看一并暫押飭包探酉往查　禀覆後再行發落○前報列張全坤欠慶祥莊銀四千兩將樓房三十四　作抵一案因押期在去年三月間近已過期慶祥夥王泉芹投訴公堂翁太守飭包探孫寶生同原告及中保人等前往將房查看查得張自住之慶亦在其内太守謂張目下無銀取贖着中保等將房估價作抵張姑交保出外昨太守升堂張未到堂王仍同中保章張二人投案開呈細帳一紙太守閱竟見岓列本銀四千兩外又有保險及利約銀六百數十兩因問中保現此房值價畿何答稱目下時勢艱難况此房係舊料所造大約值銀二千兩之譜太守又問可知張造時約每幢費銀若干答稱每幢約銀一百兩太守謂然則三十四幢可作銀三千四百兩矣照本核算尚欠銀六百兩當着張出立票據日後歸還仍以章張二人爲中至利銀日前王自認願略吃虧着卽讓去王及中保等均各遵諭又稱現張不到案伊自住之屋如何可以收管太守因着包探協捕同原告中保等前往釘門 
[乍浦來信] 　　　　　　 
　　乍浦爲濵海之區民情最稱騷動前有兵民互閙一事商民已爲震驚旋得馬江敗信益遷徙煩多幾至不遑安枕上月間該埠居家十去七八房屋類皆雇人看守船價驟漲數倍且亦無船可雇須日夕守於北水關候空船入城方可招雇其情極爲可　一時附近之新篁硤石王店鍾埭等鎭屋價尤異常翔貴且竟無屋可租蓋鎭小人多易致盈满也現在防兵之駐守其地者無盧數十營較守土之民反增一倍是亦可異矣 
[上海北市盆湯衖絲業會舘主施少欽經收接募山東遭水災加勸江西蛟災賑捐八月初一日第四百十次清單] 　　　　　　 
　　南潯無名居士爲子病篤求神許願轉危爲安四百元 
硤石永和局來保佑堂三十元素懷飢溺人與内子約節移買花修琴費由蘇全盛局來廿元廣東陳望母平安中善昌榮棧來規銀十兩王純　十元錫山邊石英杏村　求外症卽愈十元魏松求室人姚氏病痊十元遂處主人爲幼女胎驚求愈由蘇永和局來十元武林范植夫移薦先冥壽經資由鎭江全盛局來五元建業　華小子由南京銓昌祥局來四元青　城守營趙求濕疾速愈四元又經募無名氏錢四百蘇州筆耕齋二元湯海記完願二元南徐無名氏一元海寗無名氏求平安一元萬少仲求妻病速愈由嘉定永義昶局來一元新安氏錢五百○武林范植夫經募不書名鑪胚念元粤省宦誨拙人由葆公舘寄恊興昌局來鑪胚六元童子崇鈞求智　保平安鑪胚一元○浙杭胡原餘封　代募捐册仁和　芬室十元由金岐伯兄交來○槎溪吳善士經募萬善同登昌字七十一號册吳少甫二元方斗山垂惟草堂盛泉源徐顯章嚴明發五户各一元石雲汗陳斐卿徐惠亭邢金　　　卿金泉孫尤文卿徐漢章姚乾生韓春榮金涇榮十一户各半元昌字第七十二號册朱求子病痊四元衆友樂輸三元映雪居朱善之居葉衆友隠名三户各二元退補齋周吟蘭居張　遠掌朱同善居成記號五户各一元醉墨山人李思義堂汪陸錦香不留名延陵子武威生半粟居王七户各半元雍和堂吳虚對開一元兩册合共三十五户計三十四元虚對開一元由青浦全盛局來○閔行朱君逸雲經募萬善同登昌字一百九十四號册郁德柄求嗣六元益茂典節移中秋席費四元金衡堂移席資二元陸翌坪求免災朱振聲柳陰書屋三户各一元邢姓蔡姓各對開一元不留名楊氏王姓三户各四開一元合共十一户計十五元虚足對開各一元四開三元由陳君受周交來○潘杏茹助太乙救苦辟　丹五十九○第一百六十九日出售助賑彩票杭州宋一千零八十三號一張沈一千零八十四號一張共售二張洋四元以上初一日 
[上海絲業會舘籌賑公所施少卿經收江西景德鎮蛟災賑捐第十七清單]  
　　南潯無名氏爲子病篤求神許願轉危爲安一百元潯溪壽頣草堂主人一百元本埠楊德涵求時症速愈三十元本埠戯鴻堂箋扇號省遷避舟車費念元浙湖姚小園求病速愈十元嘉定葛少仲求妻病速愈一元由永義昶局來南徐無名氏一元○粤省宦海拙人求人口平安公私順遂鑪胚四元八開一元童子崇鈞求增智慧保平安鑪胚一元二户由恊興昌局來○江右六十四老人氏李錢一百五十千文省衡芬藻藩五十千文以錢作洋合共收一百七十一元由本埠元甡莊來以上八月初一日 
[上海張雪堂錢以湘經手去秋今春靖江沙洲賑欵收支數目清單]  
　　收欵項下○收金州礦局籌賑公所共撥英洋二千五百六十五元錢七百五十五文又撥春賑洋三百五十四元收絲業會舘籌賑公所施少翁撥英洋五百元又撥春賑洋五百元收官銀號浙紹恊賑公所借撥春賑英洋五百元收尚德堂顧英洋二百元收回存辦濱江拾骨遷　欵洋二百元收蘇局辦原衣餘洋十元錢五百六十四文收泰昶乾元鼎升莊息洋十六元○以上共收英洋四千八百四十五元錢一千三百十九文收洋化錢二千九百三十三千八百七十五文○支欵項下○支散放靖江東西各沙洲賑欵英洋一千八百四十四元錢一千一百八十八千八百文計二千二百九十七户大五千九百五十口小四千一百八十六口每大口給錢四百文小口減半錢洋配放每元作制錢一千一百文又支續查補放東西沙錢二百四十八千四百文計三百一户大五百八十八口小四百二十四口另補册外八户大二十一口小十四口每大口給錢三百文小口減半支散放東西沙春賑英洋二百九十五元錢一千四百四十九千七百文計二千六伯六户大六千五伯五十九口小四千六伯二十四口每大口給錢二伯文小口減半洋價回前支各沙洲查户及兩次放賑運錢舟車費洋十元錢十二千三伯四十一文支零給各貧户英洋三元錢十三千三百文支純陽正氣丸一千服洋十元錢四伯文支由蘇裝解棉衣至靖水脚英洋十三元錢三伯二十二文支絲縣役隨往沙洲差遣兩次工食洋六元錢四千文支聨票紙張並兩賑一切零雜等用洋六元錢十七千九伯三十一文支化錢英洋二千六伯五十八元○以上共支英洋四千八伯四十五元錢二千九伯三十五千一伯九十四文收支核數兩清至雪堂等往返輪貲以及伙食等俱係自備並不開支合併聲明○再夏初又收絲業會舘籌賑公所施少翁撥籽種洋五伯元收靖江　君等經募富貴源頭捐錢三十千其捐户數目附登於后以上二欵卽交方君用九劉君西銘蔡君鏡臺等查明貧民灾黎共計二千二伯十二户給穀種四伯二十四石四斗五升每石一千五伯文計錢六伯三十六千六伯七十五文除收支外其不數錢五十六千六伯七十五文以及查放經費由方蔡諸君等籌墊理合登明○靖江瞿君賡泉募富貴源頭同字第三千六伯七十六號計二十户洋四元錢八千一伯文又朱君樹恩徐君步瀛募同字第三千六伯七十九號計二十户洋三元錢七千三伯文又薛君雲溪王君惠卿募同字第三千六伯八十一號計十一户錢五千九伯文共洋七元錢二十一千三伯文甲申八月初一日抄登 
 
