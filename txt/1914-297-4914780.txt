# 1914 - 297 - 4914780

 

Page 1

 
 
游記 
[新疆旅行記（下篇）（十七）（單騎）]  
　　二十六日陰雨稍寒河之兩岸俱係高山風景絶佳且舟中起居飲食均極優美心怡神爽爲西行以來未有之境夜大霧停航 
　　二十七日陰晴無風早十時啟碇午後見兩岸俱平原哈民俄民雜居於此哈民專爲俄人作下等賤役無權利可言亦亡國奴之天演公理也不可警惕乎夜二時抵賽米拍拉斯金克埠即登岸復乘開往阿木斯克之汽船是夜未啓行 
　　二十八日早小雨微風午後晴霽早上陸觀察賽米巿街及風俗人情因爲時太早舖户未張不能察其交易狀况覘其商業尙繁盛道路未加人力建築然潔淨遠勝京師此清道辦理合法有以致之也遊畢登舟午刻啓行兩岸皆平原沃壤人民以農爲業地産莓甚多每到一埠鄉民爭來求售昧甚可遥望森林密佈景緻絶佳 
　　二十九日晴無風稍熱舟次乏善可紀且語言不能暢逹殊覺悶悶惟兩岸風景尚堪相慰旅懷耳三十一日陰無風早五時抵一埠余等急整裝以備登岸旋一德人相告曰此非阿木斯克惟離阿埠已不遠耳余等始恍然知誤六時抵阿木斯克埠遂登岸覓一旅店店中清潔雅致非我國可及早飯後觀察巿街是日適星期日商家均休業游人亦寥寥其街道亦與賽米相同是以灰土亦甚飛揚也 
 
 
 

Page 2

 
 
八月一日上午陰晴凉爽遂往勸業場調查商情工業遇一德商適閻科員通德語遂得詳詢一切且請其嚮導觀覽一周口講手指頗爲親切並買俄毯數條結搆甚好 
　　初二日晴和上午再至勸業場購物數種午飯後略覘該地風俗人情因大風驟起游興頓衰悒然回寓略整行李即赴車站九時車始到站此車係萬國公車車價倍貴且無三等座遂購二等票六張計共費一千餘元可謂貴矣車中設備至爲周密車役應酬殊殷勤使旅客不自知其長途遠征之苦矣（未完） 
時評 
[法律（冷）]  
　　法律至有定者也然而用之於中國則至無定也若復索之於先例訟之於學說則更無定之無定者矣 
　　内閣制合於法律者也法國其先例也總統制合於法律者也美國其先例也是蓋甲派乙派相爭無休而今尚未定者也今之以皇室條件加入約法其說亦猶是耳 
　　是蓋法律之源本乎情理而法律之行藉乎權力情理之可通者彼此有是非若無權力以推行之則所謂是非者皆虚語耳權力既在則上下其手者新法家亦能之不必昔之刑名中人也於今中國而尚以法律談豈不愚人哉 
[專電]  
　　北京電　袁總統屬熊梁等勸徐出昨晤一赴青島勸駕之人謂徐在青島時意似無不願到京後大有變更恐係剌激於事情困難及以人擁戴太甚但若力强之未必决絶不顧 
　　北京電　袁總統將優待清皇室條件交約法會議法界甲派謂此係一種條約限制國家者而约法係限制政府之物性質不同不應列入且約法得隨時變更此約則萬無變更列入反失保障之意　　乙派則謂條件變爲法律德國憲法以普王所訂三條件列入即爲先例且列入足堅信用但乙派說必占勝現又蒙藏人擬要求以特别法治蒙藏一項加入約法該代表等已謁袁余詢其意渠等謂約法有極不便蒙藏者如蒙藏專信黄教而法乃許信教自由之類 
　　北京電　縣知事兼理司法章程内務部已呈請將公布 
　　北京電　聞財政部以前請二年度數目定各省解欵標準共六萬六千一百萬 
　　北京電　財政會議有謂江蘇行政經費以四百六十萬金包辦者不確實則全省歲入僅一千三百九十萬金軍費概算已占七百八十萬更加以馮督新募武衞軍之二十營軍費已近千萬江蘇所委員謂政府若能尅减軍費至四百萬則蘇省每年除行政經費外尚可解赴中央四百萬否則斷難聞命云云浙省委員張壽鏞唯政府之命是聽已允年解三百萬致部中有所藉口謂江浙情形相同將以待浙者待蘇不知江浙亦頗有異點一浙省三年以來地方未遭殘破而蘇省則屢遭兵燹瘡痍滿地二浙省漕銀早經豁免故雖加賦一元不過僅復故制蘇省則賦稅之重甲於全國近日又加三角朘刻已極安得再有負擔之力三浙省軍隊尚能由地方行政官支配故經費有撙節之餘地蘇省現狀則不啻一軍事區域安能與浙省相提並論唯近日確聞袁總統對於江蘇預算異常注意親筆删减甚多飭部照辦並將爲各省之模範 
　　江孜電　印度會議藏英要求將察木多一帶劃歸西藏陳使力拒允許怒江以四不改舊制不設縣治 
　　迪化電　迪化已照約退兵 
　　張家口電　張九卿於五台附近撃退土匪三百餘人 
　　蘭州電　寗夏馬福祥自請帶馬隊一營入關勦狼 
　　西安電　平涼張行志中央政府調其帶兵援陜張請須接濟現銀二十萬方能成行 
　　開封電　趙倜由段總長發欵兩萬五千元不日出潼關段總長於一號進京軍務事宜交田民政長護理將正式任田爲都督 
　　徐州電　張勳派員赴京領彈藥　　南京電　寗紳因近日謡言日盛呈請省長暫緩赴京 
　　南京電　財陸兩部來電滬鎭守使署經費自四月一日起由蘇省支給 
[特約路透電]  
　　北京電　實業银行借欵一百五十兆法郎說明書業已發出内謂該借欵乃借實行公家工程之用如建造浦口商港如興造北京電車水電廠該借欵即以此項工程及收入之欸爲抵押品北京目下及將來之巿捐除落地稅外及全國之酒稅皆作該借欵之抵押品現定四月七日在法國發行七十五兆法郎每百作九四五折以五釐起息現因法國發行此項借欵情形頗佳故債劵皆直接入於小投資家之手其價乃得免摇動整頓庶政借欵債劵巴黎之價今較倫敦栢林高百分之十此次債劵較整頓庶政債劵倫敦之定價高至數成者即此故也 
　　北京電　永定門外某處埋有新式來福鎗四十二枝爲警察搜獲財政部通電各省民政長令出示展緩消鹽引票且請丁恩君回京 
　　北京電　交通部接電謂距羅山百里之曹店（譯音）有匪一大隊出現寳豐縣紳土亦報告有匪攻入境内請速派兵援救 
　　北京電　當道出示北京每屋一所須繳騐契費洋一元預料此舉可收洋十七萬元 
　　北京電　巴拿馬博覽會勸導員今日晋謁袁總統袁總統謂彼將竭力增進中美之商業 
　　成都電　當道籍口第三師陸軍不肯赴藏不日將加遣散現信其實在原因乃爲該師有前鐵路同志會及哥老會會員甚多恐將來有變不足深恃之故 
　　成都電　川西巡按使爲政府調查尹昌衡在打箭爐所用之經費現已蕆事據今報載稱查明浮報五十萬元惟未載明詳情 
　　成都電　此間聞尹昌衡曾請袁總統寛恩開釋各報頗非之謂尹雖有才惜未多讀書否則不致懦弱乃爾並戒尹以勇自持 
　　武昌電　此間大風雨三日昨日覆舟一隻溺死者約四十人 
　　武昌電　聞近數日内拘獲黨人三四十名内有著名人員數名華報均未載有此事當道亦秘不宣布城中及四鄉現均安靜 
　　廣州電　廣州灣華人因法員决議徵收人頭稅故議停止貿易或相率離境廣州灣華人代表今在香港集議其廣州代表亦在運動當道干涉此事廣州灣近有富商六十人被拘因允付稅乃得釋出 
[譯電]  
　　北京電　約法會議昨開特别大會議長宣言民國之所以優待前清皇室者因清室嘗爲全國幸福有所犠牲也即指定審查員十五人研究辦法並將解决旗民及蒙藏民問題 
　　北京電　奕劻徐世昌今日晉謁瑾妃談及宣統帝教育及優待清室條件纂入約法事宜 
　　北京電　司法總長反對恢復刑訊甚力 
　　北京電　田文烈已任爲豫督 
　　儉敦電　北京約法會議一致通過袁世凱之修正案現正草擬新憲法將以實際狄克推多之權予總統 
　　漢口電　自叚祺瑞段芝貴督鄂後行政人員大經更動武昌行政費現每月平均可省十七萬元 
　　柏林電　俄國國會開秘密會議通過陸軍部之議案八件並未辯論 
　　巨耶萊電　墨西哥叛軍與官軍接戰十一日卒仍佔據土里盎叛軍死者五百人傷者一千五百人官軍死者千餘人巨耶萊人民大爲歡怍皆向卡蘭柴及維拉二將高呼致頌 
　　倫敦電　平民議院展期本月六日討論自治議案愛爾蘭領袖賴特芒君及卡生君均將蒞會演說 
　　巴黎電　調查洛歇特一案之委員會並未詆及前財政大臣開伊洛君及其他閣員個人之行爲惟痛斥内閣干涉司法事務以期展緩審訊財政家洛歇特俾令得間重行運動且謂全案足徵出於金錢之運動實損全國道德云 
要聞一 
[美孚協理之中國煤油譚]  
　　美國美亞恊會報告載有美孚煤油公司恊理皮米斯君關於中國煤油業之言論按近今該公司與中政府所訂開採汕礦合同即成於君手者也君之言曰數月前談判開議之始華員請公司與訂借欵合同事成則以油礦讓與權爲酬蓋遠東商業苟有請託如獲允諾輒有報酬今亦照此辦理也惟美孚公司向未嘗以此方法發逹其外國之貿易　故婉辭却之繼乃提議組織美華公司美孚公司允以新公司之利益一小部分給予中政府而由中政府竭力恊助美孚公司經營中國之油礦以爲報酬乃得訂定合同中政府與商業團體合股之事就全所知此爲初次惟除合股之外别無他圖華員允與地主磋商讓地以容吾人埋油管築鐵道建貨棧至他日覔得油礦則置機興工等事自無阻礙豫料三星期後吾人之工程司等員均可蒞華先於直隷陜西兩省從事調查必俟覓得可以獲利之油礦而後已皮米斯君述及中國油礦開採權竟爲美人所得免落日本之手深爲欣慰君於談判之情形並未詳及以意料之當時美國日本必嘗競爭以求華員之青睞而美之條件較日爲寛故蒙承認耳皮米斯君又曰此舉經營之後利益如何必需幾時始克收效未能豫言惟中國油礦之富久聞於世今僅需勘查指定其地而已吾人所派之地質學家及油業專家既已赴華實地調查公司一接報告即擬着手開辦所需資本約在美金洋六百萬元至一千萬元之問中國近年商業之進步美孚公司實與有力此固可自傲者也自一各九百零三年起美孚公司投資中國數逹美金洋二千萬元近十年内賴公司代理經營之力雖窮鄉僻野向不知煤油爲何物者今亦無不需用吾人之産品矣今人多謂華人難與交易以美孚公司觀之此說殊訛自一千九百零六年起吾人與大小華商及公司所派在華之經售者所爲之交易已逹美金洋一百萬元所遭損失僅銀六百三十四兩合美金洋四百四十元華商於歲除清賑已成習慣並無拖欠者也美孚火油銷於中國之數已逾前七年絲業三倍　奇其廣銷原因則由吾人嘗製一尋常油燈加油一次可燃十一小時每盞僅售價七分半且甞運銷於三千英里之内地故也此燈未行之前内地各處僅能於日間藉陽光從事工作即有煤油之地以燈式窳劣亦不能大得其用新燈既出第一年共銷八十七萬五千盞自此以後每年輒銷二百萬盞新燈通行之後煤油銷路自亦大增一千九百零三年美孚公司在北部各省銷油三百五十萬箱上年綜計共銷九百餘萬箱至美孚公司拒絶華員商訂借欵之請則以公司非銀行性質故也中國政府秩序新定此正美國銀行家在華謀佔地位之絶佳機會中國百事待舉需欵甚殷故常向英德等國商訂借欵歐洲銀行家所成之借欵輒附有條件衆其知之乎其最重要者乃借欵入項如供購辦物品之用則必向債權國購之也余信中國實今日絶大經營商業之地其國内金銀銅煤各礦隨地皆是僅需資本以成巨業耳美國銀行家萬不可坐失機會若不急起直追則恐中國之工商實業皆將爲外國資本先吾而入矣 
[增修約法案審查完竣]  
　　總統提交增修約法案已於前星期一在約法會議交付審查該會議兩議長一方面研究此案重要之點一方面俟審查之結果故多日未開會兹探聞昨日（三月三十一）午後第四次會議即係討論此案特將所聞略誌如下 
　　報告理由　審查員鄧鎔報告審查之理由大致謂臨時約法施行已及二年之久其最壞之點即在立法行政兩權勢力不平均國會之權過重政府拘束過甚以至弊端百出一切不得進行去歲参議院不通過國務員陷國家於無政府地位此其明證也一國之强必須建設强有力之政府未有政府不得行動自由而能强國者也臨時約法第五十五條本有增修之規定此在政府一方面言之也即我等任國家前途人民幸福上着想亦不能不以增修約法爲 
 
 
 

Page 3

 
 
前提此稍具知識者所共知也原案所陳七項均屬必須修改之處故本審查查一致贊成 
　　討論大體　鄧君報告後討論大體朱文劭主張暫不表决顧鼇黎淵等則主張討論大體付之表决然後指定起草曾彝進梁士詒等亦主張付表决議長意亦贊成遂以審查案付表决得多數通過 
　　指定起草　審查案通過後决定由議長指定起草員議長主張四人或六人又有主張五人七人者卒以主張七人者得多數贊成遂由議長指定施愚顧黎淵等七人爲起草員四時散會 
[胎孕中之憲法與國會]  
　　居仁堂研究憲法　約法會議之附屬法案中惟憲法問題最加注重昨特召集孫總理各國務員及中外各高等顧問在府中居仁堂討論當經袁總統提議略謂憲法爲立國之本將來一切立法事項莫不以此爲根據其關係之鉅自不待言况現在全國人士皆希望憲法早日制定則此件自應速爲解决然憲法既關係國家根本大法務宜制定適宜以便垂於永久無弊並謂國家立法機關當分約法與憲法而按約法之規定則憲法應由國會制定其國會又應産於憲法自不應先有國會而憲法則應另由造法機關制定然憲法究應由何項機關起草審議及應否召集國民會議並如何公布均須各抒意見云云各國務員討論良久終無結果嗣因時間過晚已定於次日繼續研究云 
　　兩院制提出理由　日昨總統於府中會議時曾對各國務員提及國會問題以舊國會既經解散新國會急宜産出惟此項之組織雖擬交約法會議决定然將來議院之設置應否取一院制或兩院制不可不詳細研究當聞各閣員多有主張兩院制者並提出宜採兩院制之理由及選舉方法職權同意之問題三端（甲）兩院之通例按世界各國除那威一國係爲一院制外餘皆兩院制度我國肇造伊始尤應採取各國多數院制爲適宜（乙）關於選舉之方法各國之兩院有一院爲選舉一院由簡派者然此則不能强同必須揆諸本國之國勢（丙）關於兩院職權問題各國兩院之權皆有不同或平權或採用不同之權大概視選舉法爲進退以上各件總統均已交法制局於憲法草案提交約法法議時一併附交該會議云 
[北京政界新談薈]  
　　徐東海暫不加入政界　徐菊人到京後對於内閣一席極力推辭總統亦知徐未易驟然屈受職事刻聞又敦勸以個人名議加入政治會議隨時出席不列座次取爲國人矜式之義聞徐亦不肯承諾兹又探得與徐有關係人傳出消息徐氏此來純爲交際上作用與政界絲毫無關昨日徐已向總統聲明一時决難加入政界之理由說者謂將來内閣制由約法會議議决變更後徐或始爲國務卿之提議亦意計中事也 
　　廕午樓條陳軍事　總統府軍事處處長廕午樓日昨呈大總統修陳一件大致謂現在軍隊多由招募而來每乏軍事上之知旘故軍人之義務軍人之名譽茫然無所知軍隊精神坐是喪盡今欲整理軍政實行徵兵制固爲切要之圖然實行徴兵制又非求形式上之完備即以爲畢厥能事是必須於其精神上着手始克收獲良好之效果其精神則在於教育此時應即由教育部妥訂小學操法課程以養成軍國民之知識 
　　農商部改良農業　農業改良爲今日第一要務而改良之法不外乎組織各項機關據農商張總長意見以爲欲爲中國開闢富源此事實難再綏所有着手辦理之種種方法已經預備完好一曰各省已設之農事試驗場力加整頓所有未設之處即須從速添設二百各省已設農會者力加刷新所有未設之處即須趕緊組織三曰各省籌資設立高等及中等農業學堂數處以便養成人才此項計畫聞已分咨各省民政長遵照辦理果能實心奉行　亦農業上進步之一階級也 
[祀天祭孔案之近聞]  
　　催解典禮費　財政部以自民國成立以來各省每年應解中央之典禮費均未照解來京現在祀天祭孔業經政治會議議决此項典禮費應即照章繳解昨已通令各省財政勿論如何困難務須按期籌解到部並聞此欵經該部調查共計五千四百零三萬七千四百二十九兩即擬以一半爲記天祭孔經費一半爲優待皇室經費之補助 
　　製辦祭禮服　祀天祭孔案業經政治會議議决祭服一項應即制備聞總統昨交議秘書廳著由内務部將官袍襯衣各件及鑲玉帶一條靴一雙趕速製辦妥恊秘書廳遵即函致内務部查核辦理矣 
[滿地荆棘之粤東近報]  
　　圍捕陸領兄弟　日前當道派出濟軍往樂從上淇鄉圍捕陸領陸常兄弟已誌報端兹查悉濟軍統領李嘉品奉都督命後即督隊往剿於二十三早六點鐘在上淇鄉與該匪開戰當撃斃從匪十餘人生擒八人業已槍斃陸領等之族叔陸華澤聞係重要人犯特派部下馬殿元坐飛熊兵輪解省都督府轉交南海縣訊究計是役營中未傷一人前後奪回并搜獲各鎗枝共三十餘桿碼子二萬六千餘顆閉當時陸領之弟陸常帶同匪黨經過良　水藤等村而遁軍隊以匪所過之村必有留匿擬定按村搜索不使漏網二十八號先搜良滘該村人民鑒於上淇村之禍携幼扶老紛紛走避沿途哭泣之聲不絶附近各村之相繼走避者極多二十九號早來佛者絡繹於道一若大亂將至者然其最驚慌者爲婦女即向不落家者亦多遄返夫家因恐彼污之故云是役也陸常之母因逃亡不及已被轟斃陸等則已遠颺至鄉民之因是而死者聞共四十七名傷者以百計 
　　匪徒擾亂香山　近有譚成德等希圖在香山泮涉環地方擾亂迭經趙統領袁統帶迎頭痛剿斃匪不少惟該匪黨頗衆并勾通淇澳鄉匪首相助故聲勢浩大現仍麕集東海下棚滘口東沙南朗泮沙一帶官軍尚未十分剿平縣城及前山拱北關已設法防備以免匪黨竄回澳門并防其蔓延昨廿七號晚袁統帶特在小欖沙口星夜將駐紥該處兵船十一艘調往東海以便緩急策應現已佈置完密近兩天隆都大涌等處又傳有黨人圖謀不軌該鄉男女紛紛走避該管第二區署日昨又下戒嚴令謂連日迭據探報有大幫股匪勾結外匪團取於白石環等處意圖洗刧遍博先由大涌起事直攻隆鎭各鄉似此猖獗殊屬擾害地方應即頒布戒嚴急令務即督隊加班梭巡妥爲防範以衞地方云 
　　陽江匪氛之未靖　陽江土匪慄悍異常昨又將警察二分署段内全村洗刧該署長陸開瓊特電來省請兵都督據報刻已急電肇陽羅督辦迅速添派大兵前往勦辦龍都督以高州土宼披猖馬存發統領獨當一面兵力恐有不逮特調總查部統領王純良在濟軍各營抽撥兵士凑足兩營前往協剿頃聞王統領抵高後業於二十七八日會同馬統領分頭進剿在茂名等縣合圍先後擒斃匪首黄建才等三十餘名一俟大勢安靖即由王統領移師陽江與李耀漢會合協同進剿云 
　　拿獲剌客槍斃　都督府偵探局長曹鼎鍾前夕與龍督之三公子并叅謀張某在南頭大瘩口雇東洋車三輛欲往靖海門寳和店購物詎爲黨人偵悉先在五仙門口堤路守候頃間見曹等三人魚貫而來張龍兩車在前曹車在後該黨共九人迨各車駛近電燈局門前有一匪拔槍將曹轟撃但車如流水致不能命中遂欲濳遁曹已警覺料係有人謀害急下車追緝追至五仙門口拿獲一人聞已訊明槍斃 
[雜評一（無名）]  
　　出島　古之人之入仕途者名曰出山今之人之入仕途者名曰出島何則蓋此輩前清之大官僚皆自青島來也今徐世昌既經出島矣奈何尚未出山也意者約法修改尚未定未便改革政府歟不然若謂推重太多而不敢任事然則今之任事者豈眞日受攻撃而於心始快耶異矣 
　　不蘇　古時之望革命者有曰我民其蘇今我江蘇自革命後我民其將不蘇矣賦稅本獨重而復加之以兵燹重之以兵餉今又中央責求解欵無已是益不欲蘇我民直欲死我民也我蘇民尚有蘇望耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西報紀中國之内政外交]  
　　字林報載北京訪函云安徽都督電告政府本年六月十八日若不將前柏文蔚在任時所借之日欵洋二十萬元如數償清則銅官山將爲第二漢冶萍公司落於日人之手云云按該礦曾於數年前由皖人以四十五萬元向英人凱易購回後爲組織公司自行開採因乏資本遂致中止 
　　政府接駐京法使照會謂法總統特以榮耀之大勳章贈與中華民國大總統且謂法華敦睦已久兩國近復訂定重要之財政合同法政府故以此勳章贈與中國大總統藉表欣意且以鞏固兩國邦交俟法使康蒂君由巴黎抵京即將親自入呈云財政部通電各省謂現因財政支絀所收地契稅極關重要須暫存妥實銀行俟集成巨數後即行解京無論有何急需概不准動用云云山東都督民政長來電謂已將地契悉行查清共約收銀一百萬兩山西都督亦來電報告查清惟收數未詳廣西廣東江西江蘇四川貴州雲南七省則均電告政府謂地方人民因一二兩次革命損失過巨故皆反對繳納此稅云 
[國民銀行新條例之要點]  
　　中國金融機關太少不足以運轉調劑致使民間財産或閉置之於無用之地或託之於外人之手全國資財人民與國家均不獲收其効用叩其原因則法律不足以保護政府不加以提介實司其各兹聞財政部周總長以此之故日前命司員擬具國民銀行條例現已脫高不日即可呈請總統以命令公布爲特紀其要點如下一國民銀行遵用公司條例（二）資本至少須有二十萬元呈騐三分之一即可開業餘以次遞繳騐（三）須受該管地方及中國銀行監督（四）營業範圍（五）頒發兌換劵但以其脅本額爲限且須繳所領兌換劵同額之公債票以爲保證若官廳認爲必要時得限止其發行額（六）現在之錢票莊欲改國民銀行者得暫以不動産及確實債權爲保證（七）錢票莊之改銀行者其以前所發鈔票須領兌換劵易回銷燬觀以上數點其最要主旨在整　現在金融巿場及吸收國民之資金若辦理得法則全國之財産皆歸於有用之途矣但不識實行之期究在何日耳 
[葉局長計畫之路線]  
　　交通部路政局長葉恭綽氏近日對於鐵路之計畫約　數線認爲要圖兹爲彙錄如下 
　　山西路　山西省鐵路計長一千六百基羅邁當其路線條由　關起點逹於太原府再由太原經大同逹於歸化城此路告成與西北商業之振與甚有關係但預算經費頗巨中國一時决難籌出擬向比利時銀行借欵二千五百萬佛郎爲修築該路經費 
　　成渝路　成都至渝城爲蜀中交通大首商賈輻輳行旅絡繹雖水陸舟軍至便惟行程廢時且時虞棒客（川省搶匪通稱棒客）葉局長以該路尚有餘欵數百萬擬令該省各縣酌舉代表到京籌議修築 
　　錦綏路　交通部以蒙藏交通公司呈請建築錦綏鐵路在案查該公司勘路招股工程事項種種不合亟應將該公司修築錦綏鐵路底案取消以杜流獘昨已電致奉天行政公署通告各屬查無照辦理云 
[改良鹽務之新辦法]  
　　曉示各代表　近來鹽務國有問題喧傳一時鹽商各舉代表來京陳訴以爲政府預備收買各商引票及各場灶業以爲二次借欵便於抵押兹聞財政部以鹽務國有之義實因大借欵合同外人有辦理改良鹽務之責鹽政署所訂鹽務改良辦法又注重專賣制度與國有問題無甚差異但西顧問主張即時廢除引岸鹽政署主張允鹽商十年之内有組織運鹽公司之權利用意大不相同惟與二次借欵决然不相干涉不日曉示各商代表俾知此事眞相云 
　　裁併榷運局　榷運局即督銷局變相周學熙任財政時改設專官請簡多員爲榷運局長以致俸給增加用人亦浮多於舊茲聞財政部爲節省經費起見擬將運銷事簡之各鹽　榷運局酌量裁撤歸併距離較近之榷運局兼管其事又財政部昨呈總統擬將前設之河南正陽兩榷運局先予裁撤已奉總統批准原呈辦理文云爲呈請事民國二年十二月二十四日奉大總統命令公布鹽稅條例自三年一月一日起即爲第一區各産地實行先稅後鹽之期所有前設之河南正陽兩榷運局擬請先予裁撤俾節經費而便徵收除河南原有之蘆潞東三岸官運地方仍舊交由各該運使直接管理外其汝光各處及正陽所屬之皖岸十九縣均令各該民政長督飭商民或赴長蘆或赴西壩就近購買總令其先繳稅項方予放行如此量爲變通不特設局用人悉删冗費即運銷手續亦漸就簡單於鹽務裨益實匪淺尠是否有當理合呈請大總統鑒核施行謹呈 
　　知事助緝私　財政周總長擬於出産土鹽硝鹽各地酌定地方官協助緝私辦法昨特具呈總統文云爲呈請事竊維巡緝私鹽原爲鹽營專責尤在地方官隨時協助免誤事機本部去歲業經酌定地方官緝私規則通行各省辦理在案惟查出産土鹽硝鹽地方如直隸河南山東山西口北晉北等地私販私煎隨地皆有緝私機關既難遍設而地方官協助不力者往往藉口於地勢散漫稽查難周私梟日多以致官鹽銷路日減况新稅條例頒布以後嚴緝土私尤爲根本辦法本部爲嚴禁私鹽起見擬酌定地方官協助緝私辦法以專責成凡在出産土鹽硝鹽各地遇有委任地方官應由民政長於發給委任狀時頒令文一道勗以緝私考成俾該地方官關於緝私事件應認爲職守義務每歲由鹽運司嚴加考核如該地方官於管轄内官鹽暢銷及土鹽硝鹽絶跡緝捕得力者即由司呈部呈請大總統特加奬勵其意存漠視放棄職務者亦應由司按照知事情罪輕重隨時分别呈部或經由民政長呈部呈請大總統嚴予懲戒庶幾責成既專勸懲有法國稅前途大有裨益如蒙允唯即由部函致内務部並令飭省民政長暨各運司榷運局一體遵照辦理是否有當理合呈請大總統鑒覈施行已于三月二十八日奉批如擬辦理矣 
[摇摇無定之司法前途]  
　　法官覲見之訓詞　自各都督通電力詆現今之司法主張四級四審以來司法各機關人員皇恐萬狀加以前日政治治議老成黨之反對資政派之報復司法界之岌岌蓋可概見乃上月三十日司法部帶領京師地方推事張更生吉林高等檢查長張映竹浙江高等廳長楊陰杭覲見總統總統照例訓諭之後復對該司法官謂曰日來有謂高等廳以上均須裁撤之說此係謡傳之詞實無其事君等切勿誤聽務當勉力以盡職守云云據此推之政府之欲整理節省則有之而根本取消或無其事 
　　改訂區域之意見　有人上書改訂司法區域不設檢察廳（一）大理院轄全國審判廳（一）京師高等廳以順天府轄境爲區域（一）各省高等廳以本省轄境爲區域（一）地方廳之設置京師以京營地面爲管轄各省以現在縣區域爲準（一）廢初級審判廳由知事兼管（一）詞訟簡少地方不得設地方廳就隣近各縣辦理之（一）邊地審判廳有條約者設之無條約者由各該長官兼辦事部核定此說多數贊成 
[關于蒙邊近事之都門消息]  
　　郭羅斯王來京　蒙古南郭羅斯王輸誠民國翌贊共和頗有勞績曾經總統特予嘉奬兹聞該王近日偕同隨員十餘名來京途經長春少作勾留便與孟觀察使會晤磋商中蒙聯合之手續于前月念八號經由奉天乘京奉路車入關昨已到京當與蒙藏局貢總裁接洽聞該王此來於中央政府之治蒙政策上頗有關係云 
　　治理内蒙辦法　政府近來又注意内蒙行政各事宜曾迭次召集孫總理各國務員會整頓辦法昨聞總統特將整頓内蒙辦法分交各部大致如下（一）参陸兩部宜合力組織防邊隊（一）内務部宜將荒地劃出籌辦屯墾（一）交通部宜於内蒙各處增修郵電（一）農商部宜奬勵内蒙開礦及森林工場以增蒙民生計（一）教育部宜規定蒙民教科書以開蒙民智識聞孫總理擬在國務院設立籌蒙事務廳由各部派員會同辦理云 
　　口北軍隊退伍　口北宣慰使之設置現已由總統命令取消故前任宣慰使之那王率其隨員人等已悉數來京據聞當初政府曾許口北宣慰使署編練騎兵一千以重口北一帶之防禦因而宣慰使署即以原有騎兵數百名爲主軍此外復行招募新兵編成軍隊目下雖未編成然已招募兵卒甚多現因宣慰使既已撤消則舉凡從來所練之軍隊勢不得不全體解散故日昨聞有東兵三百餘名已由張家口乘坐特開火車悉送於新民府一帶地方悉行遣散 
　　俄擬請添領事　駐京俄使克魯朋斯齊擬援一千八百八十一年伊犁條約第四條要求在張家口添設領事因原文有張家口雖未設領事准俄民建造舗房行棧他處不得援以爲例之語並以該處俄商時被蒙匪侵害亟欲設官以資保護不日當知照外部 
[狼氛正熾時之陸軍總長祝壽說]  
　　三月五號爲陸軍總長段芝泉氏五十壽辰都中人士各省軍界謀爲段壽時段方由鄂至汴兼領河南都督未及返京旋謀俟段回時補祝段在汴知大衆將有是舉乃告左右向各處力辭其意以爲此次出都數月返斾而後與大家杯酒論心一叙離懷原屬快意之事若必鄭重而言祝壽則萬不可行而衆人之意則以爲段氏謙抑不必求得其同意即由中央軍界各要人及各省都督民政長各師長等發起託陸軍部總務廳廳長徐樹錚主辦其事徐現特設祝壽經理處於鐵獅子胡同西口内路北錦記花廠内置有經理員專司其事以便各界之送壽禮者逕送該處取其整齊段已於今日（一日）由汴起節回京因諸事料理完備尚須些時不能即日舉行故補祝日期定於四月二十號二十一號二十二號以二十號爲歡迎叚氏之期二十一號爲正式祝壽之期二十二號爲叚氏酬客之期届時並召集京師各名伶演劇三日以助雅興云 
[勦狼軍四面赴援]  
　　趙倜帶隊入陜　政府日前以白匪竄擾陜西本擬派趙倜兼辦陜省軍務乃此事尚未發表適又接到陜民政長宋聯奎請命趙倜率隊入陜助剿白匪之電當由政府電飭趙氏令其即日前往刻聞昨日（三十一）趙氏已有電到京稱准於四月二號拔隊赴陜 
　　洮赤騎兵助剿　洮赤防軍總司令吳俊陞所部混成騎兵第二旅第三團郭團長頃奉陸軍参謀二部之命令揀選麾下最精銳之騎兵約一千名（或云八百名）即率之入關前往豫陜專充游撃隊助剿白狼餘匪云 
　　陸氏專任剿匪　軍政執法處陸朗齋氏甚爲總統倚任近日因白匪竄入陜境叚督且將回京剿匪一事頗欲以屬陸氏陸亦以平亂自任聞總統現擬以陸專任剿匪事宜其駐兵地點約在山陜之間其名義與權限日内即可發表 
[日人之奉省五銀行譚]  
　　奉省紙幣充斥其内容吾國人鮮知之者　日前僑奉　日本人開實業大會所提出議案於奉省五銀行内容言之頗詳然或爲外人一方面之言亦未可知姑誌之如左 
　　中國銀行　奉天分號昨年（民國二年）五月開辦創業日尚淺據中國銀行規定資本共六千萬元實際收入不過二百萬元奉天分號本金幾何並無限制徒以中央性質之故信用較厚近聞發行額已至百五十萬元準備祗六十萬元云 
　　交通銀行　奉天分行該行五年前四月於當地開設支店資本銀一百萬元最近紙幣發行至二百四十四萬元準備金七十餘萬元該行係前郵傳部設立其信用稍厚 
　　黑龍江官銀分號　本店在黑龍江支店資本洋三十萬元當地支店開設已六年紙幣發行五十五萬餘元準備金二十萬元該行數年前兌付停滯信用尚不大著 
　　奉天興業銀行　昨年七月開辦資本銀洋三十萬元爲官民合同之銀行現在紙幣發行八十萬元準備金四十萬元然據當事者之言發行實已至百六十萬準備金多寡亦不分明 
　　東三省銀號　舊名奉天官銀號六年前更名始原爲三省金庫先由財政總局投資二十萬兩後增五十萬兩純然爲官立性質探聞紙幣已發行四百萬元準備金三百萬元然細審市面流通者不下八百萬元其相差比各家爲尤巨云 
　　以上各家紙幣高出準備金少者溢出三成多者至七成然實際猶恐不止此亦中國金融機關之通獘也 
[蘭海鐵路之籌備譚]  
　　黑龍江朱省長前因籌築蘭海鐵路事宜委派軍法課長王韻伯氏赴都向交通部磋議修築條件各節已誌前報聞朱省長對於此事向抱積極主義曾經連日會議然尚無一定之標準兹就關於此事各方面之消息彙誌如下一銀行改組日前公署會議勸業銀行事件實業司長金純德氏主張將勸業銀行之名稱改爲鐵路銀行庶易於招股省長以鐵路範圍太廣非百萬資本所可敷用遂議改定銀行資本以五百萬圓爲限二投資被拒近有天津洋行新太興執事甯興浦偕同某英人來江謁見當道請願投資蘭海鐵路并要求包修該路聞省長以該洋行係外人資本開設查與定章不合已婉詞拒絶至包修一事現在尚未决定三總辦未定近日省城一般人士傳說謂蘭海鐵路總辦一席有委任陳全齋之說然此事甚屬不確蓋因通例商辦鐵路之總辦定須選舉且該路方針現時尚未有正當之辦法也 
[江省請裁併稅廳原因]  
　　黑龍江省朱軍使兼省長蒞任以來對於軍政邊務實業三端似頗有勵精圖治之意無如江省財政困難復受京部種種限制然仍奮起赴功因之於權限上難免有獨攬之處如請部准再發廣信紙幣請撥用鹽欵丈放荒地各事說者謂爲國稅廳等備處長陳同基氏所不慊然陳意以爲再發紙幣撥用鹽欵尚關軍政用欵勢不得已如任免知事雖屬民政長固有之權而江省知事半兼徵收遇事並不與聞殊屬非是前曾函請公署嗣後任免請先函商而清丈招墾亦爲國稅廳應辦之事朱省長並不會商竟獨斷獨行陳即電告財政部指爲鋪張缘是意見爭執乃部電即令改歸兼辦朱以事關行政且早有定局必難更張一仍舊態奈雙方均執有正大理由表面上雖係爲公而感情則殊淡日前乃有裁併於財政司之請矣 
[政府嘉奬辦理樂安案之官吏]  
　　山東樂安戕官一案由岱北觀察使暨膠東觀察使前後馳往查辦緝獲兇犯張景三等八名又續獲首要閻居仔正法均經行政公署將辦理情形電呈中央鑒核日昨奉到國務院令謂本院奉大總統令樂安戕官一案該都督民政長等督飭所屬將正兇緝獲正法辦事敏練殊堪嘉奬云云現膠東吳觀察使因辦理該案將次完竣且膠東地方緊要急於回署照料故已將未了事宜交現任馬知事式金辦理即於日昨由樂來省該道署之内務科科長孔令煦亦與之同來暫住岱北道公署聞不日即遄返烟台云 
[皖省之勦捕忙]  
　　定遠又有匪警　近日皖北一帶土匪業經馬師長剿辦肅清刻已安然無事詎昨聞定遠縣又有土匪蠢動意在攻城勢頗洶湧該縣知事趙鏡源會同營隊前往迎敵互有死傷聞趙知事亦受微傷現倪督已派王統領帶領軍隊三營馳往剿辦 
　　學舍旅客被補　皖垣警廳探悉愛光學舍寓有吳某行跡秘密當於昨日派員率領軍隊馳往將吳某捕去并於行嚢内搜出證據一并解送總廳研訊據外人傳云吳某此次來皖與黨人大有關係云 
[川省建南之兩大患]  
　　僞大皇帝之跋扈　並格夷酋僞稱都龍光保一眞命天子李三土地現於披砂地方宣布自立爲大皇帝將士約一萬計南聯愼省叛酋西結藏衞番燈建昌防軍統領劉春霆前與開戰連敗三次兵士傷亡百餘人現已咨請越嶲漢軍統領張挺生救援張即轉報川省軍府說者謂劉春霆現已年老暮氣太深此次發生意外事變恐難制服建南將無一片乾淨土矣 
　　第二觀察使之猖獗　　清溪所屬富林驛素稱烟匪聚會之區往來烟販均依該處數鄉之大總保哥老巨擘羊子安家爲藏烟之藪羊某最有勢力一呼能聚數千人故各路烟匪羣往歸之先是羊聞上川南觀察使周卓氏出巡必由該鄉經過預先避匿他處不敢回富是以上南游撃司令張挺生氏到富林時僅於其家搜得烟土萬七千餘兩羊某在逃未獲人民咸謂該匪一日不除上南烟運終難禁絶蓋以羊能上聯巨紳下結匪徒對於地方强梁特甚富林人無一敢道其過者故一般人稱該匪爲第二觀察 
地方通信 
[鎭江]  
　　巡士中之黨人　揚州混成旅長張君於二號特派稽查員王廷臣至鎭會同城内警察第八區長警赴南門尤唐巷獲一金姓借作導線即由金姓引至城外警察三區獲住充當該區巡士之黨人蕭旅臻一名報明該區區長解往揚州司令部核辦 
　　大舞台之險藝　鎭郡大舞台新聘一種武藝名之曰五花飛石其藝一人能負數千斤上高下低形同飛燕昨晚演三上吊　戲於上吊時一人身負三人突然力不能支乃竟從空跌下旋將電燈撲息幾遭危險鎭江早年慶樂茶園有伶人張恩祥者演三上吊亦於空中跌落椅背上戳穿腹背惨不忍覩曾經丹徒縣嚴禁此後無論何園不准再演此劇不謂大舞台今又見此險象云 
 
 
 

Page 7

 
 
[南京]  
　　函請規復商埠消防隊　日昨商埠局金幫辦以商埠消防隊應規復以防火患特函請省長迅飭警署妥爲辦理錄原函於下　查下關自兵燹以後房屋悉被焚燬隨時考察本埠現狀其規復各户多係搭蓋草篷鱗次櫛比一或不愼易滋火患其已復建　房屋興工修築雖未能一律完全而轉瞬商務日興人稠密預防火患尤爲切要之圖金鼎迭奉函屬籌劃商埠進行出宜并奉函開商埠警察署就近兼受指揮不得不防患未然兼籌並顧亟應規復商埠消防隊以維現狀而保公安查商埠原設消防　排前經商埠局會同商會創辦妓捐收充餉項後以消防屬警察範圍劃歸商埠警署辦理所有妓捐欵項亦由該警署徵收支用去歲甯亂時期無捐可收消防隊因之消滅迨亂平後商民如堵妓捐漸復舊觀改由省城警察廳徵收辦理在省長統籌全局保衞治安一視同仁原屬不分畛域即警廳亦係爲整齊警政劃一事權起見惟念下關規復商場首以維持公安爲要義城内消防隊雖經組織完備但商埠距城稍遠恐有鞭長莫及之勢且火患發生非能預料或天尚未明或夜甫及半倉猝救護尤恐有迫不能待之時金鼎審因時因地之宜爲以公濟公之計擬請令　省城警察廳轉飭南埠警察署就近另行妥速組織商埠消防隊該隊餉項仍照原章在商埠妓捐項下開支至微收此項商埠妓捐應否劃歸商埠警署抑歸省城警廳辦理之處統祈裁奪施行并請賜復俾有遵循幸甚 
[武昌]  
　　各縣等級之更改　湖北各縣等級係前臨時省議會議决其大中小特别小等級標準純以户口繁簡爲定兹省長奉内務部　令妥籌改定并令務將各縣幅頓之廣狹賦稅之多寡户口之繁簡全局統籌折衷定擬以符名實故昨特令飭内務財政各司會同將各　　頓賦稅户口三者互爲比較分别等級開單呈候送部核辦 
[浙江]  
　　上下交困之浙省財政　财政部政浙省電飭令按月認解洋欵文云屈民政長國稅廳胡處長鑒陷電悉提解十萬元應即日匯交滬行至英德金欵每月認解十二萬餘元仍希自四月起按月照數籌解至爲紛　財政部冬印又天台知事請蠲　　糧帶征致浙垣行政公署電云文電奉指令應遵辦惟是項捐稅本由漕餘扣存並無帶征名目米既增價稅復另加農民無知愠駭滋甚台邑貧瘠民力不勝復勞追呼恐妨正課兼之匪氛未　　惑百端　諑繁興尤堪深慮伏念實業以教貧民乃先重困農民利未形害先見當非鈞長培植地方元氣本意乞　念台邑與他處本係帶征乾不同特予蠲免歲入所差僅千三百元而小民受福實非淺鮮迫切上陳鵠候恩電天台知事金城叩 
　　政法兩界之新受任者　浙江國稅廳籌備處長胡君茀昨日委任繭捐委員二十二人兹將其姓名覓錄於後（杭縣）陳融（餘杭）許省詩（海寗）汪紫瀾（新城）朱文績（富陽）樂澄（嘉南）葉沅芳（嘉北）項澤蟠（海寗）汪之學（平湖）單宗模（德清）郭鳳誥（長興）葛交濬（安吉）錢宸訓（吳興）曹林（紹興）崔昌楨（蕭山）王葆楨（餘土）王浪月（嵊縣）顧思義（新昌）汪樹榆（諸暨）汪本（於潛）繆延恩（嘉善）鍾玉田（桐分）章端衡　又浙省嘉吳紹台金嚴處舊七屬自地初合廳裁撤後所有未結各民刑案卷分别移交杭甬衢甌四區法院辦理現聞代理高審廳長經家齡以各該法院尚未組織完備特於日前電司法部請促新任楊蔭杭君迅速來杭就職待商一切等語頃闻已得覆電謂於四號由京啓程云 
[天津]  
　　調查教堂之交涉　直隸民政長訓令云據内務司案呈准外交部物派直隸交涉員呈稱本月十八日准法領事蘇馨函稱現聞直隸地方官有向其該管境内之法國天主堂分送調查表調查該堂財産等事核與前清外務部照會本國駐京公署并無調查教堂財産之事舊案不符本署領事因此舉於教堂實多未便等語理合呈報民政長查核辦理并候示復等因該民政長以此次調查表係奉内務部務令專爲詞廟教堂二種意在考究禮俗便於保護非爲調查教産起見凡屬本國人民無不在調查統計之列自應不分民教一體辦理核與舊案並無不符除函復並分行外合行訓令各縣知事遵照前令自行調查列表呈報毋得知會主教分送表册並隨時明白曉諭各教民並無别項用意以釋羣疑事關調查地方辦理得宜外人自無從藉口也切切此令 
[奉天]  
　　奉天民政長之逐鹿　奉天民政長自許世英辭職後即由都督張金波署理兹因奉省軍務吃緊張都督無力兼顧有另行簡員專任之說聞有此席希望者一爲前廣東民政長陳昭常一爲吉林内務司長徐鼎康一爲西南路觀察使孟秉初一爲奉天約法議員袁金愷未知將來鹿死誰手也 
[雜評二（默）]  
　　借債之報酬品　美孚協理皮氏之言曰遠東通例每訂一借欵必有他項利益讓與權以爲報酬中政府欲與美訂借欵故先許煤鑛讓與權以報酬我也而西報紀法總統之言謂中法新訂一借欵合同故以極榮耀之勳章報酬中華民國之大總統然則中國訂一借欵兩方面均有報酬特人之報酬我者何物而我之報酬人者又何物歟嗚呼吾於我之報酬人也傷心於人之報酬我也慚愧 
　　美人對華之宣言　美國素稱與我無競者也今既得煤油讓與權而猶以爲未足皮氏鞭策其國銀行家之言曰中國實經營商業之佳地今又有絶好之機會英德等國與中國訂立合同皆附有條件美國銀行家倘失此機會不於此時競爭之則中國之工商實業皆將爲外人攫盡矣其言如此鳴呼美且憂我國之工商實業爲外人攫盡而思分得一杯羹我國人反將一任外人之朋分以盡耶抑乘其未盡而稍稍自保之耶彼所謂機會即我國死亡之機會也痛孰甚焉 
　　知事又一特别奬勵　政府欲策勉知事徵稅認眞而訂有特别奬勵之章程矣今欲知事恊緝私鹽認眞又請特别奬勵夫徵稅爲知事應盡之職鹽梟爲土匪之一種亦知事所應緝捕者均所謂普通之責任也普通責任而加以特别奬勵有不奮勉者哉然既有特别奬勵又宜有特别懲詞向來緝私軍隊每有挾兼種贓誣良民擾地方之事倘知事急於見功不加深察則將來緝私上之風潮必繼魯晉徵稅風潮而起矣政府宜有以預防之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[馮都督調艦防匪]  
　　駐滬海軍李總司令接江蘇都督來電云江北巨匪仲八及張瑞成等現在海州阜寗各縣聚有匪黨數千内以青紅帮匪徒爲多邇有攻奪縣城刧掠富商財物之謡亟應預爲防禦除軍致江北蔣護軍使嚴密查緝外希即速派軍艦駛赴海州駐防以資鎭　等因聞李總司令以滬上軍艦不敷派調昨已飛令現泊海州之永翔砲艇妥爲防禦矣 
[引渡盜犯之愼重]  
　　法新租界新有慶里史瑞雲家被盜搶刧後即由探目黄錦榮等拘獲盜匪虞阿安俞阿龍王阿五許來法張志年吳小三小金甫陸杏生洪阿根王啓仁等十名解經法公堂訊明後因虞等在英租界亦犯搶案故移送英界訊問畢仍送回法捕房發押西牢聽候備文申解鎭守使署照律鎗斃在案兹悉鄭鎭守使以該犯等人數較多押送時須當鄭重特派隊官一員帶領軍士二十四名至南陽橋華法交界處暫駐一而咨照法捕房藍總巡派包探兩名前往引領事隊至四牢將虞等十盜提出協同護解鎭守使署懲辦 
[全國商會聯合會紀事（二十）]  
　　昨爲全國商會聯合會開會之第十六日會員到者六十餘人上午十時開會首由書記長登檯報告云今日周正會長仍不能到會應請貝副會長出席代表　貝副會長出會員席入正會長席遂提出續到案一宗計十二件並大會經費案一宗計二件審查報告案一宗計五件請先將續到案第一件即廣東代表顔守愚提議劃分地方稅與地方義捐通請各官廳從寛執行以紓商力經衆討論之下僉請併在地方稅審查　貝代正會長付衆表决全體贊成　貝又提出第二件吉林長春商會提議請速維持商務免趨租界以挽利權而保國稅　沈聯芳言吉林黑龍江兩省若再不護法整理將爲庫倫第二本席主張請會長將此案付衆切實討論　會長言此案與昨日吉林省提議之件相同應否一律呈部　吕超伯言將原文修正後再行呈部會長言如贊成吕君之言者請起立表决全體起立　貝又提出第三件浙江代表黄寳瑛提議請免浙江貨物附加稅由黄君登檯說明畢　沈聯芳言此事雖爲浙江一省但各省均有提議應請諸公注意總之自民國成立以來凡前清所未有之稅種種名目相繼發生民不聊生應請速交審查呈部不得巧立名目　王亦梅言此項附加稅如浙江實行後各省勢所不免如不速爲糾正恐難免無奉天風潮發生　沈聯芳言應併在稅則案一併辦理　楊欣甫言請速辦　會長言如贊成與稅則案一併審查者請起立全體起立　貝又提出第四件河南代表魏步雲提議擬創設全國商會總銀行　沈仲禮言此案應歸銀行案一併審查但現在銀行案已經脫稿請會長裁奪　某君言前日之銀行案係與外人合辦今能獨辦則更妙　盛竹書言可歸入銀行案作参考　會長言如贊成盛說者請舉手全體舉手　貝又提出第五件廣東顔代表請設商學　公决併入商學案通行各省辦理　貝又提出第六件寗波代表余鏡清提議長江上游應呈請商部准釣船進口貿易　盛竹書言此案與前議釣船案一併審查　沈仲禮言余係寗波人略知釣船之歷史遂當衆報告甚詳　盛竹書言沈君能知其事請加入審查　會長言此事如贊成一併審查者請舉手多數舉手　貝又提出第七件廣東代表李佩鳴提議商人入會註册應給牌照以資鼓勵由顔守愚登檯說明　會長言此議其佳可併入商會法審查後通行全國商會一體辦理多數舉手　貝又提出第八件吉林代表尉功煥提議興辦鑛業林業由尉登檯說明畢　會長言可將此案由上海總事務所通知各商會注意提倡如諸君贊成者請舉手全體舉手　貝又提出第九件奉天代表彭錫庚提議請合併工商會以一事權而節經費　吕超伯言　此案不能成立會長言如否認者請舉手多數舉手　貝又提出第十件四川代表白嘉璧提議請自組織航業　挽回利權　公議付審查　又集合股分以發展商業　吕超伯言此案作爲参考　會長言此案歸幣制銀行案作参考請表决全體舉手　又提出第十二件山西代表張命申提議請轉咨取消商會負擔兵差由張君登台說明畢　公决由聯合會備文請歸綏將軍撤免 
　　各案表决畢由嚴書記長報告大會經費案並述據北京來函云去年調和黨爭會議費電報交際兩共洋二千餘元並聯合會本屆第一次大會臨時經費概算（甲）俸薪役食速記二員擬送薪水一百八十元川資旅費一百元編輯二員擬送二百元臨時書記二員擬送六十元書記繕寫六員擬送一百元臨時庶務七員擬送二百八十元庶務會計四員擬送八十元招待（車站）（輪埠）（棧房）八員擬送八十元印刷手工五名約五十元夫役四十七名約三百零八元以上約計洋一千四百三十八元（乙）辦公費紙張約一百二十元簿籍約四十元筆墨約三十元印刷品約八百五十元廣告約一百五十元郵電費約六百元會場房租一千二百兩（紗業公所助一千兩淨付二百兩以七錢三分合洋約二百七十三元九角八分）招待所房租並招待雜費（房租規元一百五十兩以七錢三分合洋二百五元四角八分雜費洋五十二元二角）約二百五十七元六角八分圖書報紙約四十元等具案桌痰盂等約二百五十元雜品佩章旗幟等約六百六十五元六角火食廿天約一千二百元煤炭約五十元烟茶酒點（内茶担兩付廿天每天洋四元約一百六十元電燈二百兩以七錢三分合洋二百七十四元電話三十六元二角油燭約十元）以上約計洋五千零零七元四角六分（丙）雜項搭布棚製爐灶等約四百八十七元四角租綵縐約八十元貫器並紮綵紮花等約一百二十元巡捕照料費約九十元辦事人員車費約一百元修理賠償費約二百元雜項约一百元以上約計洋千一百七十七元四角（丁）特别費交際費請美國赛會勸導員茶會審查會請會員等二次約二百元總共約計洋七千八百二十二元八角六分以七錢三分合元五千七百十兩零六錢八分八釐所有會畢刋印報告册經費不在此内　並上海商會聯合會總事務所自二年一月起至三年三月一號正墊用經費　一製刻關防戳記牌子等洋十元五角九分　　一電報費洋一百二十六元五角　一印刷品洋六十三元五角　一郵費洋八十六元八角二分　一筆墨紙張洋六十七元　一告白費洋二十五元六角五分二釐　一薪水孫鏡蓉每月五十元洋七百五十元又抄寫生二名每名十二元十四個月洋三百三十六元共墊用洋一千四百六十六元六分二釐　公决每省舉一人審查經費案兹將推定姓氏錄下　湖北吕超伯江西羅文清廣東鄭陶齋安徽程鳴鑾湖南周爕衡四川胡鈞堂浙江王亦梅山西張吉甫陜西王季斌山東崔商盤吉林尉士欽江蘇沈聯芳直隷張造卿奉天彭拙青廣西龍鳴九雲南楊小帆福建姚子崙京師陸愼齋尚有甘肅河南等省代表昨日未到未經推舉 
　　次由保商案審查員吕超伯君登台報告審查是案之主張並詳述由商會發給護照之辦法　馬息深與陳質卿均主張將護照中之第六條删去　後經沈聯芳請將第六條修改爲各行商領用護照專爲商人營業給發其運貨不論水陸官廳均受查騐及保護申明並無違禁物件其餘均一律通過　第二件整頓出口土貨不使攙僞作獘補救信用一案另呈請部中速設騐花所　第四件維持押欵案　公决由原審查員將合同式起草再付表决其餘各件均照報告之主張執行　保商案審查討論畢鐘鳴一下會長宣布延長二十分由書記長將北京金議員寄來蔡寳善致農商部函稿宣布（函稿另錄） 
　　至散會時會長將初三决定結束會事辦法四條宣布　一自本月四號起延長會期五天每日開會至八號爲止星期不停　二每日上午九時開會下午一時散會　三每日下午二時起至六時止爲各案審查時間　四閉會在即各省議案除已付印外如有續到以四號爲止不復付印　並由會報記者王子藩君分送研究銀行錄一册分門别類甚爲詳晰 
[蔡寳善上農商部函]  
　　頃閱三月二十六日申執全國商會聯合會紀事欄内載鈞部致陳君電有據國務院函開蔡寳善因奉天商會聯合會干與稅務條陳總统俯擬請取消聯合會並嚴重監督各商會等語讀之不勝駭異查寳善前次條陳係改良自治辦法並無片語涉及商會旋奉交議議者於正文外加入取消商會聯合會一叚並以某某等尤有請者一語轉入口氣末段復有某某等聞見較眞因核議改良自治故縱論及此各語是取消聯合會本係議者所請與寳善原文無涉而鈞部謂係寳善條陳殊與事實不相符合不知因何錯誤應請鈞座查明原案迅予電滬更正以昭核實而免誤傳不勝感盼之至肅叩鈞祺並盼賜答 
[江浙水師會哨之先聲]  
　　水警第一廳温廳長日前接江蘇韓省長令開刻屆春季正值魚汛上巿之際邇因海盜搶刦頻聞自應舉行江浙水師出洋會哨其會哨地點即就外洋馬蹟山洋面除咨請浙省長飭令所屬水警派撥廣艇定期知照會哨外飭即查照届期前赴馬蹟山洋面會哨以弭盜患 
[謀殺親夫之結果]  
　　閘北八字橋左近種花園之張錦青因與婦人張關氏通姦情熱將氏夫張錫根誘入花園内謀斃將屍埋入園中嗣爲屍兄張錫生查悉將屍起獲鳴警將姦夫淫婦一併拘送上海地方審檢廳訊實判决各處死刑詳請司法部候示執行在案兹經地方檢察廳長汪君接奉部電飭令如詳辦理昨日午後二時許汪君即會同田檢察官並片請審判廳刑庭長楊樹猷君等督同司法巡長梅南枝及全體法警持鎗齊詣地方監獄獄門之外則由淞滬警廳警備隊持械守護並驅逐聞人汪君等既蒞獄中行刑場即升坐命提張錦青張關氏至案謂曰今奉部覆飭將爾等絞决實因爾等所爲爲國法所不容但爾張錦青現無家屬到來爾如有言囑托可以轉逹張錦青供稱惟有一死而已並無言語汪君又向張關氏曰爾母關徐氏即管徐氏今日往傳不到所來者祇爾夫兄張錫生現在外間伺侯爾有言與之交接否該氏供稍我母既不到此婦人不顧與夫兄接洽言畢大哭不止汪君得供喝令將男婦如法綑綁推入行刑場由法警執刑屍攤場上候次日收殮汪君等退出後即飭將行刑場大門發封聞當行刑時僅有某教士禀准汪君入獄参觀兹將該犯等罪狀錢後　上海地方検察廳爲宣布罪狀事本月二號奉司法部第七百四十一號指令内開核准之張錦青張關氏二犯於文到三日内處絞此令等因查此案於上年十二月初十日據第二初級檢察廳呈送張錦青張關氏因姦殺死張錫根一案並由該廳檢察官帶同檢騐員在騐騐得該屍委係彼义身死塡單附卷將該被告張錦青張關氏二名口解送到廳訊據該犯張錦青（即張金金）張關氏（即張管氏）供認共同殺死張錫根不諱當即按律起訴經同級審判廳公開合議庭審理片請檢察官蒞庭並選任辯護人爲被告人出庭辯護訊據張錦青張關氏供同前情由同級審判廳依據暫行新刑律第三百十一條之規定科該被告等以最高度之刑判决張錦青張關氏各處以死刑於本年二月十四號宣判扣至二月二十四號判决確定由本廳遵照刑律第四十條鈔錄全案卷宗呈請司法部核復在案兹奉前因除將張錦青張關氏二名口按照試辦章程第一百十五條之規定由檢察官蒞赴地方監獄監試執行外合將該犯張錦青張關氏所犯罪狀宣布俾衆咸知特此宣布 
[弁兵請釋隊官]  
　　駐防西華鄉鎭之水警第三專署第二分署右隊隊官韓澱海曾於本年二月間該鎭演戲之時督兵彈壓忽起衝突開鎗撃斃吳常剛等二名韓隊官一方面謂係攔刧鎗械之匪徒而屍屬一方面則謂其撃斃平民控奉廳部令將韓隊官押候質訊在案兹悉第三專署仇署長昨據第二分署全體弁兵公呈略謂匪首吳常剛乃係去臘飛划營鍾統領通緝未獲漏網之犯膽敢率黨搶刧軍隊鎗械傷及兵士二名當韓隊官處此危險地位若不開鎗痛撃勢必鎗械被刧人同遭害今既斃匪無功反被寃押恐將來匪黨放膽横行益無忌憚今弁兵等欲爲公効命則有此儆式欲敷衍塞責則恐負上命實已無所適從不得不聯名呈祈據情轉請水警第二廳長俯念隊官韓澱海爲公獲過乞即釋復原職云云 
[西商提燈會誌盛]  
　　公共工部局救火火成立至今已届五十年昨日午後在英大馬路（即南京路）議事廳舉行紀念提燈會旅滬各西商到者甚衆西商童子軍亦於八時齊集議事廳排隊提燈出發由南京路往東至黄浦灘往北至公家花園沿途唱歌至園後由救火會西人操演火龍及救火技藝畢童子軍遂復提燈至浦灘一路唱歌而散至十時復在跑馬場大放燄火中西商民聯袂往觀途爲之塞總巡捕房及老閘捕房均派中西包探沿途照料頗爲周到云 
[總巡捕房之擴張]  
　　英美總巡捕房近因房屋不敷應用擬在捕房東首添建房屋已向陳瑾記購地一方其價銀聞有二十八萬兩之鉅昨日工部局西董愛披斯君會同總巡麥高雲君及各捕房捕頭行監立界碑禮並將積存五十年之報紙儲以木匣掘土埋藏於界碑之下禮畢由愛君及駐滬各領事等相繼演說致頌始握手而散 
[更易工巡捐局長誌聞]  
　　上海鎭守使鄭汝成君以工巡捐總局長楊南珊自接收自治機關以來雖竭力經營動多掣肘本地士紳亦鮮有贊助者查地方稅捐等項必須局長與地方人民感情融洽方能持久故該局局長一職尚擬遴委熟悉地方情形之人徐圖整治以收實效聞鄭君已有委任鎭守使署朱科長繼任之說惟尚未見明文姑誌之以觀其後 
[批准禁遏臭風潮]  
　　工巡捐總局長楊南珊君昨批承認中西區清潔事宜之莊泉生禀詞云據呈園地鄉民造謡掯捐懇請給示並移請警廳分飭崗警嚴查等情應予照准惟查該承辦人應繳月捐積欠甚鉅仰即如數措齊尅日繳清勿再玩延致干究懲着即知照此批 
[警員會議紀要]  
　　本邑地方警察事務所日前開警員會議兹將是日議决案五件照錄如下　一警務長交議商埠所管轄之六里橋第一派出所設有電話機擬接通至楊思橋徐家匯警署設有電話機擬接通至漕河涇以資便利案議决由四區五區區員先往電話局商明能否接裝及需費若干再定　一司法員提議縣公署現在改派警察協同催征吏前往各鄉催征遇有玩保欠户應須拘解而當日未能到縣者將如何留置以免私押案議决以後遇有玩保欠户由縣派警協同催徵吏拘送到區者准予寄押倘警吏有在外私自擅押情事一經查出隨時報告　一司法員從議每屆月終各區須塡送日行事件之報告以便彙編轉送案議决候由事務所核定表式再行飭遵辦理　一六區區員黄蓉繁提議各區長警操練除告假外如有三次不上操者應如何處分記過案議决第一次有意規避不上講堂操場者從寛申斥第二次記常過第三次記大過接連三次規避不到者開降　一五颧颧員王崇善提　各區警燈油費月支數目稍有不同應規定畫一案議决此項警燈油費長警每名月領銅元三十枚自四月起各區一律照行 
[嚴禁偷割電線]  
　　江蘇馮都督訓令上海縣知事云准交通部咨開查近來各省縣割電線之案層出不窮若不嚴行取締殊與軍國要務大有妨　除由官廳加意保護外嗣後無論何人如能指拿竊割電線人　一名訊實不誣者准即賞洋一百元該犯應以妨害交通例從嚴處治等因准此除分令外合亟令仰該知事一體遵照 
[警務長盤問被拐女子]  
　　地方警察事務所前日奉洪知事發下福建夏門巡警總應廳長黄國增派探送來被拐女子黄桂雲孫根妹王根寳三口到所經景警務長逐加詢問據黄桂雲聲稱年十六歲寗波人孫根妹聲稱原名招治年十一歲上海人父名孫阿三又名三　干　寳聲稱年十五歲崇明人賣與紹興人爲養媳翁名吳阿島姑名紅珠又據同稱均在大王廟盛家浜第二弄絲廠做工本年舊曆二月十二日被同廠做工之江北婦人朱毛毛誘騙同搭遇順輪船至厦門圖賣經該處警廳偵探緝獲送回上海朱毛毛已在夏門訊辦景君得供後當即飭傳各該家屬到案認領 
[粤婦不認拐孩]  
　　粤婦周王氏前日携帶八歲南京小孩德海行經虹口武昌路被粤探江標查見拘入捕房分别留押昨晨由官媒將氏　案訊據供稱小孩係買爲義子不敢拐帶販賣中西官以所供　以憑信判孩送濟良所暫留王氏押候查明再訊 
[廣東女孩迷路]  
　　昨有年約八九歲之廣東女孩二口在途啼哭由捕查見帶至美捕房禀明捕頭當飭粤探江標查明失孩家屬到案認領 
[蕩婦招蜂引蝶]  
　　閘北華興坊三百八十六號張姓薦頭店樓上有蕩婦干吳氏開設台基被偵探張福蘇升查悉前日報告一區一分署派警協同前往拘獲男婦六人解送司法科預訊一過押候查明核辦 
[查究偵得賄]  
　　上月有窑貨船户吳松泉張阿芝在閔行鎭被偵探查獲私帶鎗械烟土一案已解鎭守使署訊究兹經閘北徐廳長訪聞該船户曾有行賄情事前日特派偵探張嘉生前往調查兹據該探禀復云有軍事偵探陸兆奎曾與某甲向該船户索賄洋五十元由鄰船户周阿根經手過符廳長得報後已將陸兆奎開革拘留候究 
[信局夥友遇盜]  
　　全盛寳順老正大三信局於舊曆三月初八日午僱用夥友將客寄銀洋物件自申送往南翔挑至小沙渡地方離眞如鎭二里許突來匪徒七八人手持鐵棍將全盛寳順兩夥撃傷頭面腰背等處刦去全盛局洋五百元是時寳順局之洋亦已入匪人之手該夥友負痛狂叫追趕半里許該匪胆怯抛棄而遁幸未失去老正大局之件亦無恙聞該盜遺下雨傘數柄均刻有姓氏該局夥即赴眞如警局報告水知能戈獲否 
[欠欵與挾嫌之爭執]  
　　施梅朗至地方審判廳控作頭胡子舫虧欠往來貨銀屢索無着請求捉追等情當經張廳長准詞傳案昨日午後由吳推事官開庭辯論原告伸訴前情並稱前在順源木行爲夥現在該行已易合記牌號胡子舫于順源行内賒去各貨除收外荷欠銀三百零三兩五錢爲將帳簿呈請察閱胡子舫延蘇律師出庭辯稱被告當時雖與交易付下貨銀照被告帳上核算尚有盈餘此次原告禀控實因去年向被告借洋二十元不遂挾嫌所致爲將帳目呈案請閱吳君以今日爲辯論終結論候送逹判詞 
[保人勢將賠累]  
　　胡子完因不理結欠倪寳田往來銀兩被控業經公廨傳案照章諭令交保候訊在案前晚傳訊原告投求究追乃被告避不到　並　一千零九十四號值堂華捕禀稱被啓係人之店已經閉歇應請核示王襄讞判被告及保人均臨訊不到候即傳保着交並候飭提以免稽延如再抗避不到或將保人傳案交保着交去後一禮拜不將被告交案妈簙　章查照原告所控缺席判决逹同堂費一併勒限着保遵　 
[賣買乾之糾葛]  
　　沈子榮控張　雲購買乾繭不付票銀五百兩而張亦以乾繭過　觔兩不符請追透付價銀等詞投廨互控昨農由孫襄讞偕同觀審西官英領哲君升坐特嗢公堂研訊兩造各延律師到堂互辯並據沈役稱於去年陰曆五月間先後售與張梯雲乾繭二百十二担七十斤計價銀二千八百三十六兩三錢除收過銀一千三百三十六兩三錢尚有銀一千五百兩付來支票三紙届期祇收到銀一千兩另有六月二十期支票銀五百兩向之收取忽稱觔兩不符掯不照付但所售乾繭一經過磅以致觔兩乾縮應由張自負責任與我不涉應請訊追質之張供當時憑沈抄來磅碼結算並未當面過磅故曾言明如以後磅見觔兩不符應將價銀扣除迨後我將前項乾繭轉售與復大在棧房内逐件過磅核與沈抄來原碼不符應扣轉透付價銀六百三十八兩除將票銀五百兩扣抵不付外尚應向追銀一百三十八兩復經兩造律師互辯良久因時已過午判兩造分别各交原保候下禮拜二再行開庭訊核 
[空言終難憑信]  
　　凌子芳控凌裕泉不理抵單借洋曾經公廨傳訊據被告供稱前欵早經清償實被掯匿單據揑情誣控讞員因所供毫無證據判令交保限繳嗣復展限諭令遵繳在案兹因逾限抗延不遵復經原告禀奉公堂於前晚傳案訊追乃被告堅執前供不愿遵繳王襄讞以所供無憑而原告證據確鑿且案經判决豈容翻異判從寛仍交原保再展限兩禮拜遵照前斷如數繳清如違押追 
[查問委托據之眞僞]  
　　廣東人唐溢川及婦人唐梁氏因與嚴瑞州股欵葛糾具控公廨業經飭傳到案照章諭令交保候訊惟原告因在香港營業不克久留　經簽押出立委托據並經證人唐廷偉簽押委托卓鑑樵來申投案代表前晚傳訊卓將所執委托據呈騐並延律師到堂請追被告亦延律師到堂辯護並不認卓爲原告代表且稱所呈委托據未經原告預先聲明未便承認應請諭令原告親自到堂對質王襄讞判被告交原保展期一個月候函請香山縣飭傳證人唐廷偉並請英領函致香港警署飭傳原告分别詢明卓鑑樵所呈委托據是否屬實復到再訊並着被告於復訊時將该號簿據股單呈候核奪 
[私賣硝磺]  
　　浦東某輪船炊工張金有携帶硝磺一袋約五十餘斤至王家碼頭花炮店售賣適被該處守望警察所見上前扣住張即賄給小洋四角求釋不允遂即拘至第一分署問明移送分廳司法科訊究 
[泥水匠受傷]  
　　泥水匠桑金水昨在乍浦路橋某姓家工作忽被木架上之某甲以鐵條都下　避讓不及致遭擲傷當由同伴工人車送同仁醫院請爲療治 
[屍親不欲多事]  
　　雕花匠奚鳳廷之妻毛氏前日午後因細故與管門人潘斌口角互扭被潘推跌倒地登時氣絶當經巡捕查見立即報由捕房派探將尸畀送驗尸所候禀中西官蒞騐一面將潘拘押昨晨解究田原告奚鳳廷投稱伊妻素有肝氣病症實係推跌氣閉身死求請免驗中西官以既據原告請求免驗應予照准着即具結領尸自行棺殮被告從寛斥釋 
[巡捕查獲賭徒]  
　　賭徒貝阿星沈林生王小才董月生朱瑞發華心根胡定心等在虹口蓬路七百七十七號屋内聚賭抽頭由捕查知當將貝等七人一併拘入捕房禀奉捕頭飭各存洋保出無洋收押在案昨晨解廨經中西官訊供以貝阿星臨訊不到着將保洋五元充公餘人各罰洋兩元賭具銷燬 
[巡捕追獲搶匪]  
　　婦人王朱氏前日行經虹口元芳路突被匪徒王阿友攫取耳上 
 
 
 

Page 11

 
 
金圈圖逃　捕追獲昨晨解廨繹中西官訊明判押西牢三月期滿逐出租界 
[彭茂卿愈趨愈下]  
　　西裝粤人彭茂卿前曾在某洋行爲寫字嗣因犯案經公堂訊辦有案兹復先後竊取江西路六號南京路十三號及二十號百福路一號牛舌路八號仁記路一號圓明園路一號及十七號九江路十號等　洋行或西人住宅以及圓明園路七號愛倫律師寫字間並華人朱磅生家共十四户之自鳴鐘電燈等件消贓與范孟德兹經總巡捕房包探邵仁初夁同三十號西探查悉昨將彭及收贓之范孟德一併拘解公堂請訊先由中西探及華洋各原告上堂證明並將查出原贓呈核繼由彭茂卿之叔彭敬修及兄彭鐵甫（即彭俊甫）投案具禀以彭素有神經病請求給領管束質之彭供係與在逃之王某所爲求宥子襄讞商之德領裴君以彭供詞清楚毫無病狀且去年五月間因串同王金林犯竊經公堂懲辦有案今仍不知改悔未便寛貸判彭與范一併還押候下禮拜六再訊 
[竊案分别訊究]  
　　高阿金竊取乍浦路三百十一號東洋人家皮鞋等件又韓三在法租界大發輪船公司内竊取值洋一千二百元之錫條逃匿虹口昨晨均由捕房拘解公堂分别訊明判高係過犯押西牢一年期滿逐出租界韓押候解送法捕房歸案訊辦 
[房客辯訴無效]  
　　邵楠平控房客染坊主倪順錦在屋前空地上　搭木棚一案昨日倪延律師辯訴謂倪之木棚於上年九月間支搭邵亦允從况染坊全靠木棚晒布如無木棚染坊不能開設祇能關閉須由邵價還損失洋六百元請爲訊追邵供此乃倪自欲收歇並非商人要收還房屋豈能償還損失有租契呈電且木棚雖由捕房代拆地上尚堆有什物求請限倪從带搬去以便造屋聶讞員察閱租契上並未載明在屋前可塔木棚判將倪請追損失之案註銷堂費由倪交出並着倪速將棚内什物搬去將地交還 
[法公堂瑣案]  
　　法商白部延福履理律師爲代表控稱上年八月間有蔣陳氏將房産向白部抵銀八千兩據上書明利息三個月一付如逾期不付房租須歸白部收取今該氏自抵之後利息分文未付請堂上照據辦理陳氏供抵押欠利實有其事求請寛限措交聶讞員判照據將房租歸原告收取以抵利息 
　　方應山控稱湯根蘭於前清宣統二年間前來交易漆料結欠價洋三百三十元向索延約求請訊追湯供前已付遇支票洋二百四十元核算祇欠數十元讞員問有無收條湯答無有判交保限一月交洋 
　　王信芝與姘婦張王氏在途行兇扭至捕房捕頭諭令不准再吵詎王出外仍復行兇由捕拘入捕房昨解公堂請訊王氏稱婦人積落被王用盡無奈出外帮傭今又來索洋不遂遽被行兇求究讞員以私姘糾葛一併斥退 
[謝贈新書]  
　　京漢鐵路局長關賡麟君所著京漢鐵路之現在及將來一書現已出版書中條分縷析於斯路歷史優劣之所在及改善擴充之要領言之綦備昨承惠贈一册書此誌謝 
[謝劵]  
　　昨承開明社改良新劇團惠贈常期劵一紙書此誌謝 
雜評三（訥） 
[防仲匪]  
　　前此白匪之不由皖竄擾長江而折入西北也說者謂爲南中人民之幸不謂仲八張瑞成輩近又以海阜等處血食已盡蠢蠢有南下之勢然則南中人民終將不免匪刦耶仲匪之勢不逮白匪遠甚猶且屢剿而不能平仲匪盤踞江北一隅不若白匪之竄擾無定猶不能圍而殲旃倘一旦虎兕出柙更何能詞之耶然則及其未出柙而調兵防之固今日之要務也特未知果能防之而有效否耳 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[勸世歌（仿小熱昏調）] [  杜悲吾]  
　　說起奢華　要算上海　嫖賭吃着　啥人弗愛　爛用銅鈿弗當照會　馬車嫌慢　汽車開開　張園白相　眞正開胃看看夜戲　吃吃大餐　兜兜圈子　打打茶碗　夜飯弗吃去上酒館　一壺京莊　四兩玫瑰　滿檯坐客　秃是小開老兄宏量　全個一杯　閙熱閙熱　豁起拳來　我先擺莊三拳兩杯　三元及第　四季發財　堂倌堂倌　豪燥添菜胡調胡調　洋鈿幾塊　一進堂子　實在海外　娘姨看見大少來哉　先生忙煞　接出房來　大少大少　喉嚨清脆微微一笑　骨頭酥完　眉眼一做　開心得來　要擺花酒起碼雙檯　請請朋友　才是買辦　义义麻省　啥人弗會一百塊底　起碼么半　一索五同　白板發財　門風坐着齊巧三臺　我做莊家　要輸加倍　三圈兩圈　銅鈿輸完連個一場　啥人弗敢　煞死翻本　到底受累　一年功夫風頭蠻健　濫嫖濫賭　家當送完　弄得龞脚　只好討飯娘娘太太　肚裏餓來　做做好事　冷粥冷菜　想起前頭來弗及哉　爛用銅鈿　像削水片　獺絨大衣　狐嵌皮　鑽石戒指　手浪帶滿　吃吃花酒　一夜幾檯　弄到今朝吃盡當完　衣衫襤褸　鞋襪不完　討子一日（讀業）只得半碗　眞正苦腦　想想悽惨　碰和吃酒　啥人請耐　大少大少　啥人叫耐　朋友看見　弗來理會　撞着親眷　假癡假呆　借借銅鈿　勿認得耐　再要說話　快點滾開　我今想想　阿要懊悔　奉勸諸君　人儉德會　五條規則　永守忽違　勿嫖勿賭　包耐發財 
海外奇談 
[世界最古之艶書] [  警衆]  
　　英國博物院中新藏世界最古之艶書爲三千五百年前有人致埃及王女之求婚狀情詞摰美乃刻於煉瓦上者惜致書人之名姓已殘斷不可識别矣 
[世界最古之情書]  
　　昔年英國倫敦拍賣行中有專拍賣各國歷代帝后情書者其事甚奇其價甚昻然其搜羅亦煞費苦心是不可以不記也行中所最視爲奇貨者爲蘇格蘭女士馬利之情書某購得時僅費四十六先令今乃定價至一千零二十五磅馬利有知應自悔筆墨流傳乃致爲巿儈操奇計贏且以狎褻之語陳諸大庭廣衆之間而或視等敝紙或賓若連城愛憎既分價值立異亦復不值一　也次爲俄羅斯女帝加他鄰二世之情書加他鄰在位時擴張領士分割波蘭意其人必英偉絶倫不屑屑於情欲矣顧其書乃情深一往既温柔而綽約亦悱惻而纒綿令讀者有情文相生之感關於加他鄰一人之書尚有數函文筆大致相類又有顯利第八之妻之書語意憤懣似因顯利第八别有所眷欲與之離婚者個中底藴殊非數百年以後之人所得妄爲猜度他若耶里撒别一書以三頁而索價三百六十五磅都鐸爾女王一書以一頁而索價四百二十磅皆其最著者也 
[女海員]  
　　丹麥芬蘭那威諸國凡水手及引港船夫等多使用女子爲之成績頗著其伎俩之密緻且遠勝於男子也 
[女暗查]  
　　昔見舊金山某報紀事一則頗有韻致其略云以女子充暗查之職必不宜用美貌之人苟用美貎之人則爲暗查所拘捕者十有九名雖爲良民不犯法律然因暗查美貌亦不妨暫認罪案欣然就逮蓋藉此得偎香倚玉微聞香澤也有西人名拉沙歷珠者在四十八街開設生果店以賣威士忌酒案爲一美貌之暗查名得意者所拘及審訊時其人即自認賣酒之事且直將全案解釋略謂余年尚未婚凄凉寂寞久欲獲一美婦爲妻此娘子入店時秋波一轉余之靈魂早已攝去舉止旋亦失措彼又向余取威士忌酒鶯聲嚦嚦如風過簫聲余心亂神迷惟有應諾立即取以相餉耳余於斯時更有何能力足以拒之耶陪審員聞之皆忍俊不禁無奈乃判决以無罪遂釋放之吾國有議用女偵探者倘聞此一叚風流佳話其亦將笑而頷之乎 
尊聞閣詞選 
[友人以日本故樞密田中不二所著夢山絶句遺集索題爲賦七章以代追悼] [  東園]  
　　仙雲一朶御風馳紫氣東來日落時幾度溯洄滄海外伊誰代輯夢山詩（夢山詩二首皆七絶） 
　　跋留永井（謂永井禾原）序槐南（謂森槐南）展卷燈前漏下三貴爵有靈應破笑沙羅花滿祭詩龕（謂田中有祭詩龕又有詠沙羅花之作） 
　　七言珍重碧籠紗麗句清詞自一家客裏情懷歌社笛閒中滋味嬾窩茶（謂田中有齋名懶窩時與文人學士茗集） 
　　青隔神山一點螺詩家謫住尾張多（田中尾張人）百花園榭雙芝館（謂田中詩集中百花園雙芝館等作）無復君侯載酒過 
　　花南分得一枝春（在田中之前日本有詩人名花南）春去春來夢裏身狂喚不醒蝴蝶去邇時還有幾詩人 
　　一卷流傳大海西拂箋敢惜盥香題愧儂詩亦三千首誰與殷勤覓棗梨 
　　茶僧瘦盡燭奴肥（田中爲客時與詩朋或煑茗或刻燭小集）畫閣聽秋是也非（田中有聽秋閣）五夜書成勞遠寄海鴻萬里又東飛 
自由談話會 
　　士君子不幸而生逢亂世其自處有二道焉曰死節曰隠逸嗚呼中國之亂至五代而極矣歐陽公修五代史作死事傳得全節之士三人而已又作一行傳得五人而已然天下雖無道其節義之風高尚之行猶足以風世是天下未盡無人也豈知陵夷至於今日社會之沔濁比五代而加甚焉丁斯時也紀綱廢墜禮教衰微上無道揆下無法守士大夫不復知人問有羞恥事皆靦然以苟生爲得計非徒不知愧而反以爲榮者可勝道哉此世道人心之一大隱憂也若以國體不同不容更論氣節匹夫有責不可徒事高蹈恐世無爲國効死之人必盡爲赧顔偷生之人世無潔身自好之人必盡爲同流合污之人彼夫竊位苟祿貪婪卑鄙陷前代於滅亡者將不旋踵而據要津居顯職爲開國重大之人物國體已非祿位如故時代雖異富貴依然袞袞盈廷易代尚稱元老茫茫伏莽當道盡爲偉人國家之才人如此亦何怪社會澆漓天下滔滔而不可復返也欲救其獘亟宜愼重名節敦勵品行於前代死事之臣不得以忠於一姓少之其死也正所以爲國於天下隠逸之士不得以恝然忘世非之其隠也乃所以潔身此亦士君子生逢亂世所以自處之道不得已焉者也嗟乎嗟乎風俗之壤於今爲極不欲爲世道人心計則已欲挽回世道人心於此二者固未可厚非也[  淮南秦粤生]  
　　儉备會規則　一不狎邪　二不賭博　三不必以酒食結交四不必華服　五不輕寒素 
　　入會者　海寗朱竹雲　五雲潘春生女士　儲墅魏瑞雲女士　蘇州袁鶴汀　趙連城　汪志英　金心琴　畢善卿　賀　雲　王寄梅　江西耕漁室主 
醫話 
[安眠法（五續）] [  丁福保]  
　　神經質之小兒 
　　凡神經質之小兒往往不能安眠然神經質有成於周圍之景象者將成神經質之小兒其周圍有訓戒之者則其神經益亢進無論何時亦難入睡鄉遂成不能安眠之習慣矣若此之小兒其母更宜發其慈愛之心設法使之安睡 
　　若其母曲迎其意而小兒猶憤恨焦　不易就寢則宜請醫師診察之雖然其母若處理過急雖受醫師之診治乞適當之救濟亦無大效蓋平心息氣不厭繁瑣乃對付神經質小兒之最要者也 
小說 
[牟尼珠（十五）] [  仁後]  
　　小齋年十五小學既卒業如例升中學僅暑期年假歸侍老父省弱妹藕香亦但得於此兩月之假期中與小齋晨夕相過從此言别緒彼訴離懷且各出其心所獨得以相印證一刹那間而開校日期之通告又郵傳於秦氏之廬藕香恆爲之悒悒不歡者累日然無如何也一年容易又是春初在理藕香亦當入中學雖與小齋班次隔别而食宿游戲正可追隨較之索居閒處沈默寂寥寗得以道里計者藕香方私心竊喜謂從此可不復感離索而不如意事常八九可與言人無二三蓋家庭之間又横生阻力矣藕香之後母思想頑固見聞短淺但知讀書識字爲獵取功名之途徑而獵取功名者又爲進身仕路之階梯循此途徑得此階梯乃能插足於銅山金穴間利用種種巧取豪奪之手段挹彼注兹以滿塡其慾怒普通學子最大之目的物如是而已自科舉廢學堂興而形式乃爲之一變顧在上者仍懸出身奬勵以爲招徠計是僅欲改換其名詞藉博維新之盛譽初非眞知灼見科舉與學堂之利病而謀根本的改良也藕香之後母囿於舊時代耳目所濡染新知識自無輸入之機會凡新政之施設理想上恒鑿枘而不相容以故對於學堂每月評論輒寓鄙夷蓋終以爲科舉良也吾國四旬以上之婦人絶少政治思想固爲數千年習慣所釀成無足異者乃獨於功名利祿四字深印腦筋中磨之弗能去又何怪八股專門家竭十年或數十年之心力沈迷顚倒於名稿聞墨間文戰告捷足爲寒酸一吐氣不必效柳州之乞巧而巧且自至不必繼昌黎之送窮而窮且遠離故雖頭已童齒已豁而桂花香槐花黄尚時時縈繞其魂夢而作科舉復活萬一之希望也 
　　沈母既不樂藕香舍其舊而新是謀徒以科舉乍停私計即復活者當亦需時日乃不得不姑借學堂以約束其子弟顧除讀經及珠算外少所當意藕香爲唱歌之練習則以爲近於優伶爲柔軟或兵式之體操則又以爲近於江湖之賣藝至若雜　扒　之聲浪尤所厭聞令使藕香循資入中學繁費非所難而深造獨不之許家中固有佛樓供白衣大士像洒掃甚清潔長幡拂地香花襲人蓋依稀梵王宫殿也沈母恆謂吾家菩薩供養虔靈感甚凡有疑抱一取决焉乃裝香然燭跪伏佛座下雙手執籖筒摇之其聲策策然良久一籖躍然出拾而視之所注得下中以爲此行良弗吉遂止藕香不聽往俾留家自修習藕香雖懊喪萬端沈悶欲絶然卒隠忍無敢違蓋刧於積威固未容較是非論皂白也夫卜以决疑不疑何卜似此正當之行動甯有可疑之理由而擬焉卜焉中阻焉幸而藕香夙謹飭初頗鬱鬱久遂安之求師友於古籍作蠧魚之生涯暇則於團中樹蘭藝菊以自排遣不假他力而養成高尚之人格誠青年絶好之模範也設以跅弛之士不覊之才知識乍開血氣未定乃令輟業以嬉飽食以游萬一比之匪人多行不義隳家聲喪私德又誰執其咎者先是藕香之父患陽毒爲勢劇烈無倫在法三日可治七日不可治沈母以迷信故一恃佛力齋心戒事從事於虔禱日取爐中燼餘以爲治療唯一之神品親戚以醫進輒却之雖省疾問病務在口給診寸不及尺握手不及足人迎趺陽三候不参相對斯須便處湯藥後漢時代仲景已發此痛言持寳貴之生命委付凡流誠亦非哲人所許可特是十室之邑必有忠信寗遂無一二懇摯之士研精方術足以擔艱任危者乃佞佛既專百說莫動坐擲此一來復黄金難買之光陰而疾以不起沈母弗悔也世之侫佛家無論有何等之貽誤遭何等之失敗乃絶不作歸過之想然即歸過於佛而佛不任受也音之爲物可聽而不可觀以觀音名在印度宗教家已明示後人以子虚烏有之確證愚者不察將無作有是佛非能誤人人自誤耳所尤可怪者若蓮儔之天足輒羣奉以半截觀音之微號習則成慣如出自然一若曾親見觀音之足作何狀也者試以此語作反唇之譏恐亦將啞然自笑矣（二） 
[滑稽小說强姦] [  覺迷]  
　　吾鄉前數年出一離奇之强姦案令人絶倒 
　　某日晨一年方十七八之女郎科其頭裂其胸喘喘而奔且奔且語辭極怨憤既抵衙署大堂則又嗚咽不能成聲人或問之始嚅囁言曰昨日之夕儂被被彼奴來請伸冤役吏更張大其詞立請縣官升坐公案詰之女郎乃哭訴曰儂本某家女阿父早故阿母乃寄儂於某家其家素非親亦非戚也然待儂尚不薄其家僅母子二人其子與儂年相若儂食宿於某家者垂四五年彼奴固絶不與儂相犯也詎彼嫗忽於昨日之夕逼儂歸其子房就寢儂不之允彼嫗即出其强硬手段鞭撲頻加既入則彼奴已預伏床上强儂且曰予是汝何蠢駿乃爾儂聞男子强迫女子謂之强姦儂寗死丨儂寗死　言既涙汪汪不止觀者之哀憐聲亦相和不絶 
　　問官得訴大怒立提某氏母子到案質訊既至子則俯首無辭兩頰羞紅而已嫗則侃侃向問官曰吾鄉向有打媳併親之例予既衰邁彼二人者年亦長大昨日之夕予特爲彼二人成親豈有所不可乎女郎聞之恍然悟忽破涕而笑頰亦羞紅如其夫於是兩旁觀者閧然大笑問官不能下一詞但命之曰退女郎乃與少年携手而歸（二） 
 
 
 

Page 15

 
 
   
 
 

Page 16

 
 
   
 
