# 1915 - 75 - 4915125

 

Page 1

 
 
通信 
[近東之新風雲（九）]  
　　第七　塞國於收到奥爾通牒時即晚已將上校湯克雪次逮捕餘外一人名雪加洛威次係奥國國籍雖在塞國鐵道上爲初學辦事之人但以六月十五爲止故至今不能逮捕但已發出緝票併塞政府爲實行搜查起見請奥國將所有嫌疑罪案及在薩拉及烏搜得證據以通常方法通告塞國 
　　奥國政府之批駁　雪加洛威次據奥國之搜查於暗殺事件發生後三日知其預聞其事請假他往併由塞國京城警察長設法送至利巴里（地名）所云在塞國服務至十五爲止亦係不確雪加洛威次之出走旣由警察長設法則踪迹何在該警察長必知之也 
　　第八　塞政府願將防止偷入軍火之章程從嚴處置且將助成蕯拉及烏一案運送軍火之官吏立即提起搜查嚴加處罰 
　　第九　塞國政府願將塞國内外官吏於暗殺事件發生後所表示種種意見以反對奥國爲事者向奥國政府解釋但奥國須將此等字句及實係此等官吏所述之證據提出但塞政府亦自願搜集種種必要之證據 
　　奥國政府之批駁　塞國官吏所發表之意見塞政府當然知之且塞國向奥國要求一切詳情併須先行調查凡屬此者無非欲排斥奥國之要求而已 
　　第十　除本公文所未載明者外塞國政府願俟辦法確定後立即將關於以上辦法通告奥國 
　　如奥國政府不以此答覆爲滿足爲兩國公共利益起見無使此事件不能解决塞國願將此事交付海牙萬國公斷法庭或交付預聞千九百零九年三月三十一日塞爾維宣言之各大强國以祈兩國得一平和之解决 
　　戊　奥塞戰爭將來之預測 
自二十五日六時奥塞國交斷絶至二十八日奥始正式宣戰二十九日而奥占塞京矣此數日内歐洲外交界之經過雖一部外交史不能寫盡然其將來結果所届即在於此數日之經過中故舉各國外交上可注意之大事如左 
　　第一　自各國傳聞奥國將有警告致塞德政府使其北德日報爲一宣言其大意謂奥塞之爭應使其限於一地方嗣後奥將通牒交塞政府後德使其各大使對於各政府爲下列之宣言 
　　第一　關於奥塞問題德願同各邦維持平和態度 
　　第二　奥塞之爭應使其限於一地方 
　　第三　德國願他國不與聞此事否則德不能坐視 
　　總之德國此次之政策一言以蔽之名之曰地方制限主義其所以採此主義者雖曰使戰禍不至蔓延而實爲奥一人寛其活動之地而已 
 
 
 

Page 2

 
 
時評 
[英相演說之感言（冷）]  
　　英外相之議院演說詞可謂慷慨激昂仁至義盡矣凡爲弱小之國而欲存立得自由於世界者孰不欽佩英相之言雖然獨惜其限於歐洲耳 
　　夫由親及疏自邇至遠事之常理英相之行其主義先自歐始固其所也然非歐洲者其力雖不及而其心必無異也决不至於在歐洲則然在他洲則反是也故英相之事不及見而英相之言不可不聞也 
　　夫助强陵弱世界最卑鄙之性格也抑强扶弱世界最高尚之氣質也我國弱者不能驟强今日處境正在所謂自由獨立之生活不能得固有之政不能守國内之事業不能完全自由之时代我聞英相言不能不爲歐洲之國家幸耳 
[命令]  
　　三月二十一日大總統策令　符開銘給予四等嘉禾章此令又令　徐鏡淸給予四等文虎章此令 
又令　張依洪給予四等文虎章此令 
又令　車駕龍授爲陸軍少將此令 
又令　任命胡叔麒爲湖南陸軍第一旅旅長此令 
又令　財政部呈稱造幣總廳監督吳鼎昌現經安徽巡按使　用廳予免去本職等語吳鼎昌准免本職此令 
又令　任命張士珩爲造幣總廠監督此令 
又令　敎育部呈請任命伍崇學爲司長應照准此令 
又令　外交部呈請任命曲卓新兼署營口交涉員　照准此令 
又令　蒙藏院呈據喇嘛印務處詳請將雍和宮敎習蘇拉喇嘛貧布加布調管西黄寺事務宏仁寺得木齊拉什多爾吉補福額設蘇拉喇嘛應照准此令 
　　三月二十一日大總統申令　　成武將軍督理四川軍務胡景伊電據川邊鎭守使張毅轉據司令劉成動報稱十三日與陳逆步三　　一晝夜之久擒斃逆軍二百餘名奪獲軍械無算鑪城完全克復檢查外人敎堂醫院生命均無損失漢夷秩序恢復人心大定鄉城海口兩縣亦巳收復等語逆首陳步三挾忿戕官藉詞煽變前據該鎭守使報告飭令速爲防剿母任蔓延嗣據報稱大隊開往前方致陳逆乘虚潛襲鑪城我軍退保鑪定橋扎守經將該鎭守使張毅該司令劉成動一併褫官責令戴罪立功在案茲據電呈鎭城恢復逆黨漬逃各將士等冐險衝鋒俱能效命著賞銀二萬元由該省財政廳先行撥發以示鼓勵傷亡兵弁流徙人民並著分别妥爲撫卹一面仍由該鎭守使督飭各路軍隊跟追兜剿務將陳逆及餘匪等悉數　減以弭　　而　前愆交外交陸軍兩部查照此令 
[專電]  
　　北京電　上星期五小幡代日使日置益出席無甚結果日使傷大愈今日又可開正式會議　　北京電　外報電傳美在華盛頓及東京於星期六嚴詞照會日外交官謂　於太平洋問題須注意千九百八年十一月三十日美所訂協約允認彼此預先知照一切之條文又稱美國提議保護中美各條約等語星期六東京尚有别項會晤事情政局全變或發生更奇之事亦未可料云云 
　　北京電　朱慶瀾本請假入覲因東事急中途折回張錫鑾宣稱以謹愼態度對日 
　　北京電　恰克圖會議現議敎權及審判權問題 
　　北京電　今日命令以金邦平爲農商次長李國珍實補其參議缺 
　　北京電　二十二日濟南又到日兵五百名砲八尊先後共到千餘較原駐加五倍 
　　廣東電　禡日政界召集紳商會議禦侮籌餉國軍費不敷甚鉅擬准番攤弛禁 
[特約路透電]  
　　北京電　昨有日兵千名開抵濟南三百由靑島往餘由日本往且有步兵五百砲兵若干及馬兵一中隊由日開抵坊子奉天亦到新兵三千防衞火車站内有馬砲兵若干大連亦到兵三千此兩處之兵正在築造大營房足徵尚有大軍續抵也據未徵實之消息傳稱大沽旦夕亦將到兵二千聞中日代表星期六日會議大有進步滿洲要求七條内有四條幾全照日本原議解决預料餘三條明日會議經較大之修攺後亦可解決日使受傷未愈大約將在日使署開會（二十二日） 
　　東京電　此間各報今晨均發傳單極言上海福州聚衆排日之重要（二十三日） 
[譯電]  
　　北京電　北京日報載稱日兵一旅巳在福建登岸大連抵有運兵船多艘天津亦到日兵一千一百名（二十三日） 
[戰電]  
　　其一　（英人路透電） 
　　巴黎電　據今日下午公報宣稱德軍在洛萊特聖母院占據戰濠數部分我軍回攻克復之巴瓦塞爾叢林境内我軍埋置地雷漸有進步星期日有砲彈五十枚落入萊姆我軍在亞貢大挫敵軍兩次且在巴加台爾附近炸地雷三枚我軍兩中隊轟擊戰濠一道雖受激烈之回攻仍能守住地位德軍亦在相距一英里四分之一處炸毁地雷且回攻法軍兩軍肉搏甚烈德軍雖得有援兵仍不支而退我軍砲隊乃於是時發砲轟之敵軍死亡甚衆據今晚公報宣稱我軍在洛萊特聖母院高原固守近兩軍所爭之戰濠僅有十碼仍在敵手敵軍回攻愛巴爾巨五次希圖恢復所失陣地完全失敗我軍在巴同維萊爾北得有進步（二十二日） 
　　彼得格勒電　據公報宣稱泊里齊米塞爾巳降俄軍大本營接此消息即舉行感謝上帝禮俄皇亦參與此禮按泊里　米塞爾之戍軍約在四萬至六萬之間俄兵圍攻者至少有兩軍圑即十萬人是也（二十二日） 
　　倫敦電　泊里齊米塞爾被圍六月今之陷落衆皆視爲適時之極重要之勝利俄軍獲戰利品甚夥戍兵共約二萬五千人砲台之内有十二村落此次俄軍勝利所費價値絶小（二十二日） 
　　彼得格勒電（由北京轉）泊里齊米塞爾戍軍於二十二日晨投降俄皇及大公爵尼古拉斯並參謀部各員即在大本營舉行感謝禮（二十二日）　　彼得格勒電　據最近消息謂泊里齊米塞爾之俘虜曾言砲台之内疫氣甚熾麵粉巳盡牲畜巳亡存者僅軍官之戰馬數匹兵士全賴罐頭食物充飢内有爲飛機運來者兵士多患紅疹症以故士氣大爲沮喪又謂近今之衝擊耗費無數子彈蓋砲台司令希望藉此早日收局耳（二十二日） 
　　彼得格勒電　泊里齊米塞爾陷落後俄皇即以二等聖喬治勳章授予尼古拉斯大公爵三等聖喬治勳章授予圍軍總司令伊凡洛夫將軍俄大本營於該砲台陷落前曾發公報謂星期夜砲台周圍砲火甚厲戍軍一部分復圖向東北衝走卒爲俄軍驅人砲台圍線内敵軍死亡甚衆（二十二日） 
　　巴黎電　法海軍總長得悉法國海軍曾於三月十九日在達達納爾海峽奮力助戰法戰艦在近距離猛轟拉洛斯砲台大爲英軍稱讚國旗之威榮完全可慰其代價則爲舊戰艦波凡特號觸浮水雷沉没戈洛瓦號稍受損傷耳（二十二日） 
　　哈爾濱電　彼得格勒電社布京訪員電稱土耳其海軍一隊内有白萊斯洛式之巡艦一艘魚雷艇六艘十九日出現於康士坦柴六英里外顯係駛往蘇里拉攻擊貿易於多瑙河各口岸之俄船據由君士坦丁行抵之德人聲稱土耳其艦隊連戈朋號全人黑海惟據他方面之消息傳稱戈朋號及白萊斯洛號二艦仍在君士坦丁哈米地號及美特其地號則率魚雷艇數艘巡弋黑海中哈米地號裝一假烟囱使人疑爲白萊斯洛號據瑞典京城電稱德國現因銅料甚缺當道已用特别方法搜羅之且向此間各公司定造各項凈銅製之器物甚多但運至邊界時悉爲瑞員扣留（二十二日） 
　　巴黎電　齊泊林式飛艇一艘昨晚在蘇瓦松西南維萊爾斯柯台洛特擲下炸彈一枚巴黎曾報警晚九時燈火全熄警察雖曾警告居民而道中行人仍頗擁擠守候多時毫無蹤影晚十時四十分鐘燈火復明續電晚十二時復發警告燈火復熄據傳有齊泊林式飛艇二艘在瓦斯出現一向亞米安進發一向公班業進發（二十三日） 
　　倫敦電　英外相葛雷演說戰事之原因與結果謂爭端原可以歐洲之會議弭之德國本其巴爾幹會議所得之經練未嘗不知英國好意之可恃伹德國不允各種調停以致决裂故此次可怖戰爭之責任應永遠由德國負之在吾人記憶力中此爲普魯斯在歐洲第四次搆兵吾人巳决意必使普魯斯此後不能再啟戰端奥塞交涉較諸巴爾幹風潮更易解决英國於磋商巴爾幹問題時不求外交上之勝利不用狡謀公正誠實主持和平爲德國所知去年七月間吾人　以解决巴爾幹　題之方法解決奥塞爭端近數年中英國屢次確告德國英國决不贊助侵害德國之計畫伹有一事爲英國所不肯允許者卽德國侵略其鄰邦時英國應絶對守中立是也法意俄三國於七月間皆凖備贊成歐洲會議解决爭端之辦法俄皇於英國提議歐洲會議後即親向德皇陳述奥塞爭端可由海牙會公决今吾人知德國時己凖備作戰其凖備之方法正無異於造成戰局者之所爲也英國於開戰之前久予比國以質言苟他國尊重其中立則英國必不破壞其中立苟德國侵人比境則英國不得不以全力拒之如英國不拒德國試問今知德國於攻擊比人時鎗斃平民蹂躏土地破壞戰爭與人道規則者尚有以爲英國可袖手旁觀而不貽永遠之羞者乎比國恢復其獨立與國家生活及所有之土地並得損失之賠償乃他日和約中最不可少之一條件歐洲各國無論强弱皆得自由獨立之生活保守其固有之政體發展其國内之事業享受完全自由此爲三協約國戰爭所蘄嚮之大結果也日爾曼之紀念以爲德人乃偉大之人民視德人爭奪權力之行爲爲合法面視他人反抗之舉動爲不合法德人之目的在於統治歐洲各國不予以自由而使其服從德余寗願滅亡或使大陸爲墟而不願偷生於此種情狀之下也（衆歡呼）此次戰爭之後吾人與歐洲各國必可自由生活不致談覇王而色變而吾人政策國家事業亦不致爲軍事所束縛矣吾人自認協約國定可爲歐洲各國鞏固其獨立主權與國家存在權不使其處於覇權之下而使其處於均等自由之中至於聯軍皆忠勇可嘉今日爲國家存亡之秋而吾人之宗旨又極公正故今日乃吾人爲國盡職之絶好機會稽諸國史從未有危機如今日之重大而所抱之宗旨如今日之公正者也 
[其二　（德人德文報專電）]  
　　柏林電　德國外交部宣布本日大本營公報如下法軍希圖乘夜襲取洛萊特高地南坡之德軍陣地失敗而止香巴業曼斯尼爾之北法軍夜攻失利法軍希圖奪回里沙開爾柯夫之德軍陣地未成 
 
 
 

Page 3

 
 
德兵昨與俄兵在麥默鎭南交綏片刻及在鎭中奮勇巷戰繼將俄兵逐出該鎭俄亂民由軍隊保護刦掠德民私産梱載而去日内擬詳報此事俄軍在瑪里亞姆波爾北面進攻大受損失而退俄軍在哇希士河西面葉特洛洛塞士附近泊拉斯尼士東北錫查洛夫西北晝夜進攻均爲德軍砲火擊退俄兵被俘者四百二十人（二十二日） 
　　柏林電　英國商船芬加爾號亞太蘭太號均爲魚雷擊沉英國著名政論家柯爾萊貴族在孟乞斯特指導報宣稱英國竭力剥奪德國之糧食就倫敦協定書而論實爲不法之舉就人道而論亦屬野蠻此確爲不正大之手段柯氏曾推料餓斃德人之舉必致失敗今可以德國當道之宣言徵實之蓋按目下分派麵粉辦法二月一日查明之麪粉數目用至下届收穫之時尚可餘有百分之二十麪粉之價可望減輕英國平民議院自由黨議員某氏以英法海軍協同作戰問題質問外相外相不答（二十一日） 
　　柏林電　柏林日報載稱第二次兵債其數爲馬克九千兆可以用至仲秋届時戰事如仍未止則將續籌兵費伏西斯其報載稱敵國希望以經濟困德今觀德國第二次兵債籌募之順利足徵此種希望乃屬幻想英國所籌兵費較德爲少法國則僅售出國防債劵法郎二千七百五十兆倫敦每日電聞宣布德國第二次兵債籌募巳成之前尚切言此舉必遭失敗倫敦晨報承認英法艦隊在達達納爾海峽大挫消息且謂今必助以精强之陸軍則海軍始能獲勝美的之洛斯林格報載稱法國陸軍參謀部從未宣布將士死傷名表其理由實因法軍死亡過衆之故例如去年八月勞蘭大戰後蕯堡及蕯蘭邸共埋葬德屍一千七百七十八具法屍五千七百三十二具足見法軍損失遠勝於德（二十二日） 
[東方通信社電（日本人組織）]  
　　東京電　上海排日之風潮甚爲激烈日本人之生命財産頗爲不安一般輿論對此態度極其興奮警告政府務取適當保護之法聞政府亦允臨機加以保護云（二十三日） 
　　東京電　日本第一艦隊之生駒第二艦隊之八雲相模等艦現皆集合茂木海面（二十三日） 
（二十三日） 
　　東京電　日軍第十七師圑長本鄉中將今日由岡山啟節前赴滿洲（二十三日） 
　　東京電　日本總選舉形勢之激烈巳達極頂故選舉違反之檢舉尤爲峻烈現在形勢政府似操勝算（二十三日） 
　　東京電　政府力面豫想總選舉之結果可得二三十名之多數故頗樂觀惟據第三者之觀測其結果不過數名相差其勝負之如何今日尚難預料云（二十三日） 
　　東京電　貴族院議長德川公爵本日奉命取扱皇后宮大夫事務（二十三日） 
要聞一 
[中日交涉之英報評論]  
　　　十九日京津泰晤士報云日本公使於最近一次會議中　度極爲堅决不肯稍示遷就所議問題仍係關於南滿之要求中國巳允許將來如有南滿鐵道借欵或以南滿地方所有賦稅爲抵押而借外債時日本均有優先權中國復允許遇有聘請軍事政治財政及警政等顧問或敎練員之必要時祗能聘用日本人民日本公使且要求不獨日人有耕種開礦之權并完全受治外法權之保護數日以前某次會議中雙方討論土地所有權問題中國爲示讓步起見提議開放南滿數處爲通商口岸以爲日本必　滿者也日本不但不視此爲中國之讓步并於其土地所有權要求中列入日人除得開礦及耕種而外中國一方應開放滿洲重要城鎭爲通商口岸而與日人以得在開放各處購置産業之權不獨此也日本旣欲開闢滿洲全部而又不承認日人須受中國法律之束縛或繳納賦稅於中國日本要求之嚴酷從可知矣中國於此端堅執不許蓋若日人無論於滿洲何地均得購置産業則必致常常發生衝突不易緃持秩序日本人民從此可爲所欲爲不論犯何罪案中國祗能交付日本之代表使之懲處也中國一方因　此事有碍中國之行政統一且並滿洲之名義管轄權而亦去之其所持理由殊甚正當據消息靈通各方面報告云駐東京英美俄法四國大使巳照會日本政府請日本注意關於保金中國領土及各國在中國有特别權利各項約章聞該照會措詞極爲斟酌用意則極爲嚴重苟此報告而確則可知各國政府並未忽視日本之態度也日本藏匿其要求眞相以蒙蔽歐美各國之計劃業經失敗且日本從前曾設法欲使歐美各報駐華訪員之報告不見信於各國今則其計劃亦無成效日本雖曾散布半官之辨正書於世界重要各地以致多數外報一時不載北京訪員之來電今則各報自近二星期來大變論調自中國發來電報無不一一詳載日本復苦心思維謀所以遮掩日本所提出秘密覺書之眞相者此秘密覺書不獨妨碍中國之領土保全與行政統一且與日本與各國所結條約大相衝突日本其何以見信於人謂其與德宣戰者乃爲履行日英同盟之義務而維持　東和平乎日本其謂世界各國且將信日本目前對待中國之法共目的乃在維持中國之獨立與援助中國使就進步之執道乎日本之不見信於人惟日本自尸其咎若日本尚欲恢復其信用則莫如宣布其眞正目的也 
[美報對於日本要求之不平]  
　　大陸報載美國斐拉德斐亞省訊問報之社說題爲日本要求其言曰遠東事態雖各處來電未曾明白解釋然吾人可確信日本刻向中國提出不適當之無理要求並以威嚇方法强迫中國承認日本要求共二十一條皆足侵害中國之獨立主權及各中立國之權利其不要求之内容雖未見官場證實之消息然其大旨不外乎下列各項卽日本要求德奥所有權利悉數讓與日本中國僅可以讓與權給予日本惟不得給予他國日本在中國境内有敷設鐵道權在山東福建滿洲東蒙揚子流域有獨自經營礦産權是也吾人以爲此種事件之發生應早爲華盛頓國務院注意以期保衞美國在中國之利益詎知竟不然也美國利益繫於開放門户主義之保全若今日國務卿白利安氏而爲昔日國務卿海氏則必以敏銳憤嫉之眼光而精細調查此事之發展矣今日所應研究者不僅在於膠州之最後處置當日本下驅逐德人之令時曾切實聲明解釋此舉謂欲奪膠州於德人之手而還諸中國但熟悉日本行事方法者輒以日本解釋之言爲不足恃絶不作日本踐言之希望蓋確知日人富於許諾而吝於實踐也迨靑島失陷後日人語人曰若德人和平退讓則日本定踐其言以膠州交還中國奈德人力拒日本遂不得不以兵力奪之日本費盡心力犧牲生命糜費金錢今據此以爲報酬撥諸情理殊無不合日人之言若是若日本僅止於此無他要求則美國似無抗議之必要但昔日野心强國畫分中國爲勢力範圍各佔商業上優勢之法早巳廢棄今此法若復活則非美國所應默從也美國欲保其中國市場之商業利益乎則唯有維持開放門户主義扶助中國拒絶違背此項主義之要求一法而巳惜乎政府迄未有施行相當辦法之氣象也 
　　大陸報註曰是篇乃訊問報著於一月前者吾人讀之可見美人於一月前巳察知日本要求之範圍與性質而希望政府設法對付矣訊問報乃守舊派且爲反對政府之機關故有譏刺政府之言日昨傳來消息謂美國巳正式致文日本質問一切是則美國人民咸力迫政府出而維持更可知矣 
[戰爭聲中之工藝（譯華德日報]  
　　砲彈製造廠丁哥勒波里台西尼報有製造砲彈一論查製造榴彈一項係用水壓機壓榨預先鍜治之鋼塊爲榴彈也若中等大製造廠大抵用一百二十至二百大氣之水壓力開機治事若舉世著名之克虜伯廠則須用三百大氣之壓力工作矣 
　　製造砲彈所用之鋼塊其形不一或圓或方抑或八稜若係大口徑砲所用之炮彈卽先鍜治其尖各按砲彈之大小而定其重率大約在一百五十啟羅格拉姆至五百格拉姆之間假如二十一生的密達榴彈炮之鐵塊長五百十米粒密達卽重有一百六十五啟羅格拉姆此項鐵塊俟在火中温暖至一千二百度後即置諸有模型及壓罐之水壓機中用一活動之心軸打眼鑽孔至是鋼塊業巳壓長爾與所插之心軸一併置諸臥倒之水壓機中由魚貫而立之抽引環抽造爲彈壳兼堵閉其彈底 
　　嗣後造成之彈壳再置諸一二火爐之中小心翼翼加以暖工補修物質並用電力旋轉起重機使之直立潛没於油器之中 
　　四十生的至四十二生的榴彈砲所需鐵塊計重一千二百啓羅格拉姆至一千五百啟羅格拉姆但亦可用治一千五百噸尋常鍜壓機打眼鑽孔然後再用槌鍜治爲圓及長形也 
　　二膠皮之補充品德國工學界以德國海外貿易斷絶膠皮一物難以輸入竭其加倍之精力以求創造膠皮補充品庶無缺乏之虞據德國工學報稱現在德國勿庸天然膠皮卽可製成皮管以應皮管各項目的之需製造此項皮管專用冷硬之泥質即膠泥各里斯林與粉末形之物質如滑石粉或顔料等是也據丁哥勒波里台西尼報稱此項皮管先用四十五度所燒之物質壓榨爲泥管次置諸酒精中冷至十五度俟凝結之後再用成法使之堅硬據迄今所經驗不特使用數年後不至於破壞且亦可用爲煤油石腦油等導引管若用爲壓力管則膨脹過甚故此項人造膠皮管之價値較用天然膠皮所造者非常廉便也 
雜評一 
[戰事盲談（一八三）（無名）]  
　　今日戰報中之所可注意者爲俄軍巳破與之泊里齊米塞爾是也夫泊里齊米塞爾之爲俄所圍而斷絶於奥也數月於茲矣今日爲俄所得所謂去其中梗而攻奥俄軍可無後顧憂也故俄人重視其事如此 
 
 
 

Page 4

 
 
   
 
 

Page 5

 
 
[匯中西旅館通告]  
另備應時大菜聽客隨意而點下午一時以後備有點心考啡入門買票升高汽梯旣不另外取資接待非常客氣 
 
 
 

Page 6

 
 
要聞二 
[暫時停頓中之中日交涉]  
　　日使傷勢關係中日交涉正在進行忽　日公使墜馬受傷　行停頓實爲意外之事與交涉前途並無何種關係日使對於此事頗爲抱歉如能勉强支持必當繼續開議絶不致使交涉久行停頓無論日内能否繼續開議於交涉上當然不生問題目下兩方面旣均希望交涉之速了故會期亦不能久延 
今日又爲例行會議之期日使尚未痊愈仍不能到會與議故今日之正式會議聞巳擬定再行停止一次大約下星期二卽可繼續開議並聞現在停議期間兩方面之外交官仍不時接洽疏通意見以便下次開議時較爲順手 
　　昨日外間紛傳日政府有改派代表與中國會議之說以日人對於該公使之手腕尚不十分滿意故欲乘機更調云云然此說殊覺不實蓋聞日使受傷甚輕日内可望全愈日前總統所派黄禮官及孫審計院長前往慰問均謂三五日内即可照常開會則外間所傳當屬子虚也 
　　四國照會日本據某西報訪員云英美法俄四國駐東京大使確巳依據條約會銜照會日本政府請其宣布對支態度之眞相以履行條約上應盡之手續照會中雖不言及日本增兵一事惟詞鋒彙集於日本近來關於條約範圍以外之舉動聞日本政府不日即將詳細答復以示其最近之應度於天下 
　　最近會議内情第十一次會議聞中國方面對於各重要機關專聘日人爲顧問一事巳經允洽特不知此項條件係包括全國或專指南滿一隅而言尚未了了 
　　安奉鐵路展限一條中國確巳承認昨據某方面消息謂解决安奉路約時尚有採伐森林問題撫順炭鑛問題亦均解决日使以鴨綠江採伐森林在一九零八年時雖爲中日合辦而其性質仍附屬於安奉路約今路巳展期則中日合辦之採木公司亦應改爲九十九年我外交當局以採伐森林旣係中日合辦則展期亦無關緊要一併許可至其採伐之範圍自該江右岸至二十四溝之間六十里内公司置理事二人經理公司事務中日各一技師則由日本擔任 
　　撫順炭鑛在奉天六十里該處有鐵道爲安奉之支線光緒三十三年日本主張撫順炭鑛爲該鐵道之附屬事業政府當即拒絶然日本近年開採如故此次解决安奉約我外交當局亦極願協定條約俾有一定可守之範圍惟本約並未聲明年限祗議大綱數則而巳（甲）中國政府承認日本有開採撫順炭鑛之權（乙）日本政府尊重中國一切之主權並按照中國稅章負納稅之義務（丙）中國政府承認日本對於撫順炭煤鑛觔照最輕輸出稅之例徵出口稅（丁）鑛界章程另定之陸子欣氏此次　引前任外部之秘書夏詒霆帮忙並呈准總統在參事上行走蓋夏君對於此次交涉贊助實多據該部人云前次解決南滿警察權問題時夏列舉公法及應對方法利害並陳以故陸公得夏氏之力頗多聞爲交涉進行計陸氏擬特請總統任命爲參事俾專其職 
　　海外華僑文電　怡朗中華總商會電云大總統副總統政事堂外交部鈞鑒日本無理要求直欲攫取我土地奴隷我人民海外喧傳同深憤激國權所在萬死不屈痛斯外侮目眥裂毁家紓難固僑等所願也伏乞嚴厲對付挽回危機寗可背城借一不可坐以待斃大總統受民付託必不苟安旦夕而貽四萬萬同胞無窮之禍僑等切膚之痛冐昧上陳惟祈埀鑒怡朗中華總商會曁三千華僑同叩檀香山中華僑民公會電云大總統鈞鑒日要求犯中立母私許由國會决民意佈中外嚴抗拒美國加拿大華僑電云大總統鈞鑒請宣示日本要求條件如何僑民矢忠報國主戰救亡美國孟特爾華僑全體代表 
[山東新到日本軍隊]  
　　山東通信云此間警察廳昨有通告一紙大致以膠濟鐵路火車自本月二十二日起（卽舊曆初七日）停售客票二日其原因係稱該路現駐之日本軍隊巳届換防之期沿路各站均須換駐新兵當此新舊兵隊交替之際往來調換需用車輛極爲繁夥故將客票暫行停售過期仍照常開車運客特此通告云云蓋日本新到軍隊也 
[陸軍學生宣誓大典]  
　　陸軍部因陸軍各學校舉行宣誓大典呈請派員監臨以昭愼重巳由總統批令派孫武丁槐前往監臨矣其呈文云竊准　率辦事處封交奉陸海軍大元帥訓令現在民國甫建時勢多艱首賴軍人忠誠衛國近日特崇武廟祀典即在以大義精忠爲我全國軍人師表凡我軍人亟宜仰鑒前型以報國自矢茲特頒發誓詞八條並飭統率辦事處撰定宣誓規則分發遵行著即督飭所屬任職軍官在堂學生在伍士兵各就所駐地方擇期舉行宣誓大典嗣後軍官授職學生入堂及士兵入伍凡前未宣誓者一律隨時宣誓著爲令典永遠遵守用振士氣而固軍心此令等因特此封交等因并附宣誓規則三十分軍官誓願書四百八十八分學生誓願書三千八百三十八分到部查神道設敎實先聖之良規信誓明誠乃古人之所尚東西洋各國軍隊莫不以尊奉宗敎信守誓願鼓愛國同仇之氣今者取昔賢之成軌新一時之觀瞻繫衆心於隱徵幽獨之中敦軍人心以篤實光輝之行三軍壹志舉國蒙庥本部巳將規則及誓願書分飭各校先行預備擬定於本月二十一日起由北京陸軍各學校遵照舉行淸河天津保定武昌各學校以次遵辦惟是皇皇大典擬請簡派專員親臨監視方足以昭鄭重而肅軍心可否之處伏乞鈞鑒謹呈 
[敎育部注意實業學校]  
三月十六日敎育部通咨各省巡按使文云查本部實業學校令曁實業學校規程自民國二年八月頒行後所有各項實業學校照章應行報部事項册報到部者先後不下二百數十起中間辦理合法之校固屬不少而誤會部章以及設備不完者亦往往有之卽如元年九月部令第七號學校系統表内載實業學校分甲乙二種各三年畢業而實業學校規程第十四條第二十三條第三十一條載明甲種農工商學校修業期預科一年本科三年比之學校系統表加多一年原爲愼重實業敎育起見自宜按照後頒規程辦理乃爲正當辦學之人往往不察依舊按照學校系統表開辦甲種實業學校不設預科實屬誤會乙種實業學校學生入學資格須年在十二歲以上有初等小學畢業之學力此爲部章所規定近頃各項乙種實業學校因此每多誤會凡招收新生以年齡最幼者爲合格稍長則屏絶不取論其學力則曾經肄業初等小學一二三學期不等按之部章均屬未合蓋十二歲以上之規定不過以十二歲爲最低限並非過此以往即無人學之資格况此項學校重在適用所習各科目均含有專門性質故入學學生亦年齒稍長程度較高者爲宜是以實業學校規程止限定十二歲以上而不限於若干歲以下者正以俾辦學之人得酌取年齡相當之學生入校肄業不致無伸縮之餘地至部章有初等小學畢業之學力一語原以此項學校學生入學資格以初等小學畢業爲原則設竟難得合格學生則雖非初等小學畢業而與之有同等學力者亦可考　入學至肄業初等小學一二三學期不等之學生必非有初等小學畢業之學力可知施以實業敎育將來成績定無可觀實業學校以增進個人生活助長社會經濟爲唯一之目的故此項學校之多寡與國計民生之盈絀成正比例然使學而無用雖多何益欲其能致用非注重設備不可現時各甲乙種實業校設備多不完全甚至號稱實業而一切校室校具及其他實習用具場廠器械標本圖畫藥品等事均付缺如以此類學校畢業之學生致用能否自立不問可知虚糜欵項所費巳多貽誤靑年關係尤巨本部爲力圖擴張並整理實業敎育起見所有以上各節不得不切實聲明相應咨請貴巡按使通飭各該校遵照辦理庶幾實事求是不致有名無實云云 
[第一次留學生考試全榜]  
　　留學生甄拔考驗委員會於昨日將全案發表茲將及第者姓名開列於下 
　　法科甲等六名　許　世　黄震東　戴修瓚　陳兆焜　張殿壐　張蔚森乙等九名　劉良　　胡榮雅　齊立震計萬全　阮福田（以上二名分數同）　彭窻　黄裳元　康誥　尚毅（以上二名分數同）丙等二十八名　王鼎新　周澤南　高國瑛（以上二名分數同）　袁之輿　周　光　范鏞　馮　模　魏祖梁　董森　　學昭（以上三名分數同）　劉林長　林懷瑜（以上二名分數同）姚潤仁　曹謝　王士榮　張德璜　邱開澹　以上二名分數同）　黄　諶範模　謝樹彬　韓開一　黄昌驥　陳　忠　樊金巖　孟晋　郭襄臣　李戴廣　常殿甲（以上六名分數同） 
文科　甲等五名　陸懋德　曹冤　張　　孫炳　張仁轉（以上二名分數同）乙等三名　張遠蔭　雷通筆張愷　丙等二名　陳洪年　張維　 
　　理科　超等二名　胡文耀　　錫侯　乙等二名　李明　　劉　 
　　醫科　甲等二名　韓鈴堂　金子直　乙等一名　戚學　　丙等一名　范紹洛 
　　農科　超等二名　錢穟時　朱炳文　甲等七名　王溰淸　萬勗忠　鄧鎭灜　周秉混　陸寳淦　朱獻周　陳耀西（以上二名分數同）　乙等六名　干鑛　劉家璠　羅由門（以上二名分數同）林丙炎　瞿祖熊　張靑選　丙等二名　黄勛　蔣兆鈺 
　　工科　甲等十一名　王錄勛　包至玉英　毛毓源施恩曦　崔哲夫　吳淸度（以上二名分數同）李景鎬　范靜安　蕭仁　　韋以黻　李崇典　乙等十名　陳冠羣張正成　張金錀　（以上二名分數同）　徐覲陽　董甫靑（以上二名分數同）馬光援　萬葆元　李汲深　張安蔭申湘　丙等二名　蔡傳書　羅宗楷 
　　商科　超等三名　徐新六　劉輔宜　劉允楷　甲等九名　張　燕　郭則范　林紹楠　陳昭彦　金連墀李炘綸　徐鍾英　余熊　陳運楷（以上二名分數同）　乙等十七名　曹浤　向維禎　李垚　曹樹瀋　陳僖　宋光武　張萬煦　袁士瓖　張鑑　傳聯珠　李其珩　葉春墀閔星台　賈天樹　戴正贓　葉雲表　康煥章（以上四名分數同）　丙等九名　陳祖德　張超　鄧昭袁　張遵旭　魏業馮　周震鱑　周濟安　王建極　吳思　 
　　鑛科　超等一名　翁文　　甲等四名　梁津　李彬　耿步蟾　處和寅　乙等四名　鄭永錫　楊天章（以上二名分數同）　楊維翰　曹樹聲　丙等三名向象飾　楊源　林錚（以上二名分數同） 
以上共一百五十一名落第四十一名各科超等共八名文科法科無超等理科無甲等丙等此次考試分等之法與前淸留學生攷試不同前淸初次如金邦平榜盡賜出身並未分等陳錦濤榜始分别最優等優等中等取列最優等者皆賜某科進士取列優等及中等者皆賜某科舉人先有部試以分科繼有廷試以授職而延試受職之資格又按合部試之成續而規定之故高等授編修下亦不失爲七品小京官及試用知縣今次分甲乙丙三格本可與前淸最優中相當但於甲等之上更有所謂超等以待非常優秀之士大似從前書院又課試分超特一三等之法縣知事試驗則取列丙等者須入行政講習所準此例推之則此次列丙等者必作學習員矣榜雖巳發如何任用尚未提一字諸生看榜之時有口操西語自言此次僥倖及第者又有言商科超等之劉輔宣在前淸本以最優等得商科進士此次仍居高第成績到底優秀者聞總統與相國以此次乃民國第一次留學生試驗雖當減政裁員之際總須擢用尤異者數人方足慰羣士而來賢才巳飭所司速議以便公布 
[劉張投誠後之覲謁]  
　　此次黨人劉藝舟張堯卿等悔罪投誠爲政府與黨人接近之導線茲聞劉等到京後業於前日謁見總統相見之下劉等自述其悔罪自新之誠意據謂　　　　初定外人横逆之加相　而來卽全國上下協力同心以　外　　恐不濟善再上下猜疑互相仇讐不惟與人以可乘之機甚者借寇資盜且爲敵入所利用現在某國日夕冀我國之多事欲借用黨人爲啟釁之謀此實最可寒心之事中日交涉發生後國勢愈形阽危深恐外侮之迫切益悔鬩牆之非計故不計禍福携手歸國以昨死今生之決心爲晚節末路之補救前途利害固所不計也云云總統聞言備加慰存謂同舟遇風胡趨尚自相救豈有同屬國民而於國家危難漠不相關之理本大總統平日以誠待物胸中毫無城府凡誠心來歸斷不爲己甚之舉惟望同拯國難顧全大局不惟政府之所深幸而亦全國國民所日夕引領以望者也云云 
[北京女伶劉喜奎之趣案]  
　　北京女伶劉喜奎之母與戲劇新聞主筆王病夫要索投稿人未果故赴警廳理論等情巳略誌昨報茲將所得該案之種種情形臚列於下喜奎之母向戲劇新聞社索要投稿人之原因係以該社十七日發行之新聞紙上登載喜奎有狐腋臭病故深恨投稿人道破其短於是大怒適有唱武生者某在旁欲買歡於媪遂約同武行人某某慫恿劉媪索出投稿人即飽以老拳如無投稿人即毆其主筆人此其預定之手續也某武生偕同打手有五名隨同劉媪由草廠下六條口外雇坐人力車至虎坊橋聚魁店時約五鐘直入編輯室尋人適該社編輯人王病夫正患瘡臥床當卽坐起詢以何事媪與某武生即聲言尋找說喜奎係臭骨頭之投稿人王病夫答以外來之稿無從知其爲誰媪與某武生正擬揮人起打而該社人巳將警士召來編緝人幸脫於險警士見劉媼氣焰甚盛勢難排解只好帶區處理斯時媪乃揮令某武生等回去並寄語其女謂非跟報館拚命不可兩造乃由警士帶到右二區署署長某君略加訊問即移解警廳蹲候至夜内二時始行提訊對詞之下劉媪謂戲劇新聞揑造伊女係臭狐腋有損名譽而王病夫則稱自劉戰筆墨開釁後該社曾有中立不負責之宣言如伊云屬虚當可按律函致更正乃伊竟率多人欲加暴行雖未成然亦違犯警章况報紙有聞必録是其天職伊稱其女並非臭狐腋可請長官傳來聞驗虚則更正之警員聞兩造之詞遂令各歸候傳劉媼歸家後巳至深夜三鐘又氣又渴向其女述說訊問情形喜奎聞知王病夫供指其母率人尋毆有犯警章及請警員檢驗狐腋臭等事大爲恐慌故於次日急倩某甲代向警署運動俾免受違警之處罰聞某甲受此倩託如獲珍寳巳効死命爲之奔走矣某武生者因是晚有警士在場未得與劉家洩忿心頗怏怏故於事後向劉媼宣言謂必欲偵出投稿人俟識認後卽予以相當之對待惟劉喜奎不以爲然當場多次禁阻而某武生仍擦拳扼腕對報館恨駡不巳云 
[沔陽匪案雜聞]  
　　湖北沔陽搶署刦獄匪徒前傳有十一名由省解往沔邑正法殊屬不確茲經探悉武　　　查劉有才在漢所獲羅石相各匪經軍法處訊問供認受上海革命籌備處長趙　　及季某等委任回沔謀事羅担任招待使　　其餘如張尚傑劉建業李勳臣羅靑山潘金山李慶臣王殿香等十名或供充　叅謀或充僞秘書招等重要職務因經濟困難故　刦署並非欲就此起事軍法處長遂請令將該八人於十七號晨在得勝廟前斬决梟首赴沔陽城鄉示衆餘犯則尚在訊判 
　　前任沔陽知事覃兆鵾原因人地不宜調署潛江尚未卸篆即出此重案刻下淸理交代因案卷被匪焚燬佚散移交極難辦理聞段巡按以其難辭疏防之責除將調署潛江成命取消候靜議處外并飭其留沔坐緝俟移交辦有頭緒亂匪逃囚緝獲多數後方能離沔 
沔匪刧署後分贓四散逃竄所刦鹽局緝私砲船及水警砲艇上之鎗枝皆投棄城北河水中嗣奉派來沔緝匪之陸軍第二圑汪連長於跟蹤追緝時據鄉人報告巳派入撈獲十三捍 
　　仙桃鎭朱兆熊司令及憲兵鄧司令賢才連日督飭各區軍警分途攔緝迭獲要犯茲由漢川之田二河防兵獲匪六名天門皂市鎭防軍獲匪九名潛天交界牧馬廠防兵獲匪一名均解至仙桃鎭淸匪朱司令逐一審訊除涉嫌疑及有人具保者暫留司令部查辦外其係逃囚則送沔縣如係亂匪則解省垣聞軍法處昨巳接收該司令解來三名矣 
　　段將軍以武漢總稽查劉有才於此案發生後不四日緝獲正犯十一名且起出四萬除串失欵捕務神速洵爲異常得力前巳傳諭嘉獎昨復飭將辦理此案偵探姓名存記提升並擬提欵若干犒賞以昭激勸至張家灣緝私砲船船長因拒匪斃命聞亦擬援軍官陣亡例給卹 
[新建磯山築路之交涉]  
　　江西李將軍戚巡按新建袁知事贛路總理吳鈁現接漢口鄂州銀行總理丁立中電稱頃據同鄉專函初有鐵路來人云路局須購雅瑤磯頭開挖山石塡築鐵路當經婉詞謝去今又有來人聲勢洶湧强迫購買竟帶鐵具亂挖山石且言舉蔣軍命令路局公事非購挖不可居民求免人心恐慌望同呼籲設法禁阻等情立中籍隷是鄉洞悉山勢磯頭峭立砥柱河流居贛江流域之中堅爲省垣西岸之保障天然險要通志載明距省二十五里廬墓田園合村數十萬生命財産皆惟此磯是賴實非立中空言前淸光緒年間被人竊挖丈餘雅瑤以下河岸崩裂十分之二尚有形跡可勘俗傳石坍一壤水高三尺如遇泛漲冲塌圩堤淹没田畝巳往水災可鑒險象今果任其挖廢築鐵路之利小禍地方之害大况該磯不當路線之衡似無挖廢之必要路局果有此意無異挖肉補瘡奸徒或藉生事端乞即宜示安衆封禁磯石保全土地公等痌瘰在抱立中戚載素深用敢冐味陳請伏乞鑒核訓示 
[洪兆麟被捕紀]  
　　洪兆麟　東黨人之重要分子也前　被獲係賜訛傳此次則甚確　特鐵情形如次昨十六號單港 
 
 
 

Page 7

 
 
偵探部得接粤省趙越統領消息派出中西探多人到文咸道新起　源台第十四號新屋二樓搜捕黨人洪兆麟（四十歲湖南人）及龍俠夫等此屋三樓爲西醫區斯湛住宅鄰屋十二號爲港商左懽若住家台外即近雅　氏接生院當探到屋外時約六點鐘初由某探按三樓電鐘呌門因恐驚醒洪等由别門遁去故三樓區宅僕婦聞呌啓門問探到尋何人探僞答請醫生診脉至此探等機推門擁入僕婦不知探爲差人覩此情形面爲變色探等得人告之勿聲旋至二樓見樓内裝飾美備有兩房共三鐵床尾 
房則爲洪兆麟與其少妾張氏同睡未醒餘如龍俠夫任某廖某黎某等亦然當五人見差到樓逃避不及由差人遍搜樓中獲有函件及黨人之布告紙兩張後盡將洪兆麟龍俠夫等五人拘去當未麟屋時張氏向洪哭别狀殊可憫差等旣拘洪等至中央捕房後祇留押洪龍兩人餘均釋放偵探幫辦查視洪之左手前爲子彈所傷狀近初愈惟據洪說仍見痛苦查洪前爲秦炳直之營官反正後爲陳烱明陸軍某長當陳氏獨立後龍濟光及馬統領等到粤與洪等劇戰彼等復搶刧押店然以無援逃去至去年九月在惠州再圖起事遂爲官軍傷左半謠傳洪在高州爲官軍鎗斃一說由此而生也迨洪黨以勢孤潛搭惠州渡逃至香港筲箕灣地方由柴灣登岸匿居於雲咸街十七號二樓約兩天敷藥醫理後即逃往日本至去月二十四號潛回港中定於十六號往星洲巳先由益生棧代買一百八十元之兩個半位船票詎事洩遂爲粤探引捕再龍俠夫係湖南人先租居此樓以俟洪之到港惟己釋之任廖黎三人亦洪之友人云 
地方通信 
[揚州]  
　　江北匪患紀聞　江北宿遷地方尚稱熱鬧惟匪風素盛民難安枕聞日前該邑忽來幫匪二百餘人在大興鎭燒殺搶擄計死傷鄉民十餘人刻巳由該縣知事帶隊飛往彈壓想不難即日撲滅矣 
　　班船被刧誌略　日前午後五時有　姓班船滿載貨物由揚　邵伯開往興化行至楊家莊左近突來盜匪二十餘人各　　械一　登船　行搜括計搶去客洋二千餘元布疋甚夥並砍傷某客二人各匪滿載贓物向南逃去江都縣周知事聞報往勘屬實現巳移請高郵興化鹽城各縣知事曁各防營一體協緝矣 
[鎭江]  
　　商會仍應攺組　各埠商會改組以商會名義設立事務所業經齊巡按使通飭在案鎭江商會擬援請暫緩改組詳請金陵道尹轉詳巡按使核奪頃齊使札飭以商會本省祗准上海一處其餘各埠均以縣商會名義設立事務所業經本公署咨陳農商部核准有案部飭暫緩改組專指商務總會而言該會旣屬分會應仍照前飭依限改組具報候核云云刻巳飭金陵道尹轉飭鎭江商會知照矣 
　　男女合演之禀批　鎭江大舞台圍主陳濤擬邀男女戲班合演戲劇具禀丹徒縣署及軍警各機關其禀詞略謂因生意不敷極受虧累推原其故由於戲館一項本爲人民娛悅之場如泥守成見而不能翻陳出新則生意無由發達商等有鑒於此遂仿照鄰境各埠變通辦法擬邀男女合演以便觀劇者耳目一新惟恐無知之徒少見多怪三五成羣任意滋擾請給示保護安警務長批以候縣長批示再行核辦 
　　組織畜牧模範社　我國畜牧素稱富庶惟飼養之法素不講求致出産日形減少近聞不楊某等紏集同志組織一攺良畜牧模範社專研究各種家畜並將外國各項優等家畜傳種改良爲目的現定基本金二千元由發起人分股擔任倘辦有成效再圖推廣現巳覔定小碼頭爲社址矣 
[杭州]  
　　安徽會館開會大閙　前日安徽會館開春季大會忽夾雜面目生疏之人數十聲勢洶洶在會之人正不解其將作何舉動迨開會之始首由秦德山（將軍署書記）發言謂理事余某不應支夫馬百元繼由測量局楊衍一詰問數案會中同聲附和者約三四十人秩序巳形紊亂某君起言會場應守規則語甫脫口即由炮某秦某年某楊某等羣呼打打一時秩序大亂此三四十人即毁桌拆椅羣起用武非其黨者悉被圍毆有巳逸避復被追回叢毆者有急起直追紛擲茗具者事後探悉知該同鄉之被毆者計十餘人之多其中尤以小學校長之傷爲最重并另波及一余姓者逼體鱗傷面目靑腫有悉其内容者　總協　及董事會　　把持侵蝕同鄉經費本届値　舉之期深　不能連任又平日積忿諸同鄉之側目故併而出此旣平夙憤復可打銷選　以遂其續任之初心現聞該被毆者以無辜受辱大動公憤巳紛紛向檢廳請求驗傷並提起訴訟 
　　拱埠破獲黨人　黨人姚富山由滬携帶危險物品乘廣陵輪船之錢塘公司船於前日（二十）抵拱意欲潛行入城適爲拱埠某偵探所瞥見遂報請第三區警察署魏警正立派長警多名將姚拿獲並搜獲危險品二種巳解送軍署軍法課收押候訊矣 
[山東]  
　　考試河海工程學校學生　巡按使公署昨接河海工程學校覆函准東省考送中學畢業生十七名送往該校肄業己誌昨報現聞公署宣示假高等師範學校爲考驗地點定於四月五日自上午八時至下午二時檢驗體格六日上午八時至下午四時考試國文英文數學理化四科凡中學校畢業志願投考各生仰即在試騐期前携帶畢業證書四寸像片來省城高等師範學校内報名考試 
[江西]  
　　劉平音誤之雪寃　南昌縣民人劉屏被黨人劉平之誤業經京師警察廳拿獲解漢由李將軍會同巡按使飭委陳斌迎解到贛發押警廳現劉屏之母劉祝氏以劉屏係北京籌邊學校畢業因與同縣北鄉黨人劉平姓名字音混同誤被逮捕遞解回籍於三月十八日邀具西大街鍾新發記保結禀懇巡按使從速提案訊明保釋 
雜評二 
[陸軍學生宣誓（默）]  
　　精忠國此今日軍人宣誓之主要也夫此精忠報國四字於何實驗之驗之於國家危急存亡之時存非他人所能存軍人能矢此精忠報國之心則存亡亦非他人所能强亡軍人無此精忠報國之心則亡世界各國無能逃此公例者也然此精忠報國之心非空言所能激發之也亦非一宣誓而即生效力也所謂深明大義所謂愛國同仇夫豈在一紙之誓願書哉我軍人誌之宣誓宣誓不在誓之於巍巍之武廟而要在誓諸渺渺方寸之中 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[商會聯合會明日開臨時會]  
　　全國商會聯合會總事務所爲討論商會法問題工期本月二十五日召集各省各僑埠商會代表在滬舉行討論大會巳詳前報茲悉該會正副會長周金　貝潤生諸君以明日（二十五號）巳届開會之期特將會場布置一切茲錄其情形如下 
　　第二次通告　總事務所以此次開會係公同討論商會法案其他各事項槪不預議因於前日復又通函各業云遷啓者本總事務所前次通告民國四年陽曆三月二十五日在滬特開臨時會議原以商會法窒礙殊多非召集全國商會公同討論不足以資修改是此次臨時召集專爲商會法起見開會時所提議者除商會法外不能旁及他事應請專就商會法條文中有窒碍之處各抒己見公同討論不厭求詳合再飛函務祈見諒 
　　會議所確定　開會地點初擬仍假上年全國商會開聯合大會時之會場（愛而近路紗業公所）現總事務所諸君以上海總商會在鐵大橋北首新建之會場業己落成其面積較紗業公所尤爲寛敝故己預備一切定爲此次臨時會議之場所 
　　向淑予來申　該會駐京副會長向淑予君對於商會法案在京與農商部迭次要求修改嗣得中央允予暫緩施行向君之力爲多故此次開會事務所巳先期電邀向君與會昨日接有復電允於會期内趕到發表意見以便共同討論 
　　各代表到滬　各省各僑埠商會自接事務　　所通告己　各舉代表陸續來滬下榻於後馬路一帶指定旅館此外内地各商會所舉人員亦將始期而至 
　　昨日南洋雪蘭莪中華商務總會代表陸秋泰君於午間特到總事務所與會長周金箴貝潤生諸君晤談意欲在南洋僑商中集銀五百萬聯絡祖國各省商界領袖合力興辦實業周君甚表同情擬在大會通告接洽茲將駐新加坡總領事胡惟賢君介紹書錄下爲給證介紹事據英屬雪蘭莪中華總商會函稱近接敝會前任總理陸秋泰自滬電稱游歷京漢寗滬及粤東各地隨任調查應辦實業指不勝屈近値歐戰發生僑商大受影響籬下依人羣悟非計亟宜顯時利導使人人深明大義投資祖國内利競興外侮自絶不獨人民受益國家亦與有賴等語當經敝商會提也議案會議一致贊成特舉陸君爲敝會代表俾以代表名義向祖　當事接洽徐國集事請予加證介紹以利進行等因准此本總領事查陸　者向在英屬南洋各埠經營　業前任該埠商會總理現　評義員及高等省判廳陪審員聲譽夙著資産殷實對於祖國公益之事無不熱心贊助且在粤滬等處均有營業爲僑界有可多得之人物相應特别給　介紹内地各商會諸公察照深望各抒偉抱共濟時艱合商戰之公圑表中華之特色竊有望焉此證 
[齊巡按使蒞滬六紀]  
　　蒞臨新舞台觀劇　齊巡按使出巡抵滬考察各情迭詳前報茲悉齊使聞得　域新舞台　演開通民智針砭風俗之戲劇頗欲一觀其究竟前晚七時許應該舞台　事姚紫若　　一等之請偕同　隨員並鄭鎭守使徐警廳長沈知事等駕蒞該舞台由該董等設備西式茗點迎入官　就坐觀覧見各藝員所演諸劇頗能奮發精神足以警醒惡俗於社會敎育不無裨益於是深爲嘉許直至十一時始返行轅預由徐　長檢派巡　隊並由該管警署派出警察會同派駐梨園公所之陸軍步兵均荷鎗實彈沿途保衛 
　　訓示警察廳職員　齊巡按使於前日上午八時親蒞淞滬警廳閱看各區巡警操法己記昨報茲將齊使所致警廳内外部各職員之訓示摘錄於下訓示内部職員略謂辦理警察與普通行政機關不同普通行政機關可以休息獨警察直接地方不知事出何時且事屬緊要者居多警察勤　雖曰注重外部而根本端在内部内部辦事惟科長科員是賴廳長一人萬難兼顧故各科長科員均應各盡其職輔助廳長辦事本使有厚望焉訓示外部職員略謂外部一切事宜端　署長署員巡官大家維持上海警察現在名譽極好較之從前巳大有進步近來租界盜案疊出而華界有案必破然各宜存更求精進之心防患未然使華界不出一案則租界居民必視華界爲樂土相率來歸矣訓示各區署隊巡士略謂本使未到上海時已聞說上海警察之優現在本使親歷察閱始知所傳非虚每見别處崗警往往站在檐下與人談笑上海警察並無此等惡習足見各警能盡勤勞職務平日研究有素故能收此效果惟各宜再求進步不可稍存懈怠云云 
　　遄往四淩山巡視　昨晨七點三十五分齊使由製造局行轅啟節登乘鈞和巡艦當由第七旅臧旅長督同十三圑圑長周孝鴦營長魏淸和王克悌高全忠敎練官鄭堯臣參軍王雅泉執事官普仲三及淞滬警廳長徐國　等各率步兵曁警察巡士二隊並軍樂隊二班在製造局西碼頭站隊恭送鄭鎭守使海軍李總司令楊道尹沈知事景警佐　亦均恭送使駕登輪旋於八點時齊使命鈞和巡艦艦長董仲發傳令輾輪離滬駛往江浙毗連之四洨山察視 
[組織國民請願會]  
　　中日交涉發生以來政府爲愼重外交起見嚴守秘密自西報揭載條件嚴酷於是滬上人士組織國民請願會等圑體以共謀補救觀感所及響應彌衆近悉該會同志巳達數千人咸欲推派代表詣京請願力拒要求面分派多人游說内地向政府爲同一之請願聞該會會所現設寶昌路退步里云 
[公共公廨訊研影戲園案]  
　　向爲洋貨生意之廣東少年楊恩漢年方及冠血氣方剛於本月十九號晚間聚集年未成丁之頑童數十餘人在虹口武昌路日人所開之東和影戲園門首胡鬧該園主日人卽以阻止遊人入内侵害營業等詞報由捕房拘解公共公堂判交一百元人洋並保候函致日領訂訊在案前日午後由廨會訊先由九百五十四號華捕上堂里明見被告等數十人在原告門首胡鬧情　堂上卽詣問爾知否因何吵鬧曾否聽見被告呼喊不許人入内答稱察其情形似乎因未購票强欲入内被原告明止起見並未見阻止他人入内云云織據日探及原告日人投訴前情並稱吵鬧巳有三日是晚因連所　用人亦被阻不容入内因此鳴捕拘究云云質之被告供不承認聶襄讞核供與日領西田君會商之下日領以被告阻碍人自由侵害他人營業按照中日法律均應處以五等有期徒刑禁押西牢一年繼經聶君再三磋商至半小時之久姑從輕辦理會判罰洋一百元充公如無力繳洋改押三月判畢聶襄讞復向被告諭曰照爾所犯之罪領事之意定要依據法律監禁一年今姑格外從　判决以後如再干犯前項情事控發到案則本會審官爲法律所拘亦祗能秉公按律辦理决不能再爲爾寛貸也論畢助飭令帶下照斷執行 
　　福州路　四百八十號門牌日人山崎所開之藝術影戲園於前晚忽爲無意識之下流社會人在門口哄鬧以致愈聚愈衆竟將兩邊所懸招牌拆毁鳴捕當場拘住徐阿二韓春林翁星耕程桂林四人解奉公共公堂訊押候日領會訊核奪在案前日午後亦由捕房解案奉聶襄讞與日領西田君會訊之下　徐阿二自認曾將招牌踐踏一脚其餘韓春林等三人均供素安本分當日在場觀看不認隨衆胡鬧問官會商之下判一併押候查明韓春林等三人所供是否實在平日是否安分於下禮拜一再訊 
[日領事勘估損失]  
　　日來有人將日商所懸各處廣告商標撤除更有一般少智識者聚集在日商所開各店門首勸阻華人入内購物或有將其玻璃窗擊毁巳由捕房將爲首數人拘解公共公廨訊明分别罰辦在案茲悉被毁玻璃窗等各日商咸赴該管領事署求請保護日副領事西田君得禀後於昨日親赴各被毁之家會同各該捕房捕頭分往察勘估計損失預備向華官交涉 
[麥總巡注意治安]  
　　英美總巡麥高雲君以華人排貨舉動頗不文明難免無匪徒附和其間激成重大交涉昨特諭飭各捕房捕頭加派中西各捕留意查察如查有多數華人在日商所開店業門首駐足者妥爲解散倘敢不遵許卽拘究 
[濬浦先從測量人手]  
　　本埠濬浦一事前經楊道尹施監督會議進行在案茲聞因管轄問題經施楊兩君電請政府核示施得部飭仍歸滬道尹管轄以關監督會同辦理其經費問題目前局用等費暫由道尹開支至濬浦工程等費預算甚巨尚待核議支撥現擬先從測勘爲人手故連日巳由測量司洋員歐特維副測量司哈特兩君帶同司役在浦東一帶着手測量矣 
[奉賢縣遷治之確定]  
　　滬海道尹昨接江蘇巡按使公署飭文云爲飭知事查前據該道尹轉詳奉賢遷治爭議請斷定飭遵一案當經批飭候另委專員會縣切實查勘詳復到日再行核定飭遵等情在案并經飭委存記道尹莫棠前往詳細察勘去後茲據該道尹復陳情形前來查此案東西兩鄉聚訟不休輿論未能一致本巡按使對於此案並無成見要惟以行政上之得失爲從違縣志　舊城東南兩面逼近海塘按之輿關舊治實在全境東南　角不若南橋志稱爲奉邑首鎭且南接華亭北聯南區形勢旣占便利控馭自較得宜舊邑風好訟　差蟠踞邑據專事唆弄訟案之煩多由於此不若遷地改絃而更張使妊奸蠧無憑藉之方即政治有刷新之望且查淸雍正初析華亭縣爲奉賢知縣本駐南橋惟未設城隍暫　民居以視事見於志乘可知當日度地胥宇未舊不以南橋爲便今此遷駐經莊前都督委員查勘定案嗣由省會議决復經韓前候具境内務部核定各在案徵諸歷史旣如彼按之事實又如此且　治三年相安旣久案經奉部核准未便再事紛更自應仍照前案確定南橋爲奉賢縣治以裨治理至該知事原詳所稱東境土客雜居盜刧迭出一節亦係實情應設縣佐一員分駐舊城並於該處設立警察分所以資巡緝保衛除咨部並分行外合行飭仰該道尹卽便轉飭該知事遵照并傳論地方人士須知事關建置沿革本使權衡至當一以地方利益爲前提自此次定案之後其各胥泯紛爭勿存意見所有遷治未盡事宜應由滬海道尹督同該知事體察情形妥籌辦法隨時詳請核示是爲至要此飭 
[續獲徐家蕩刦案之盜黨]  
　　本邑西南鄉徐家蕩徐桂香家被刦一案前經地方警察所緝獲盜犯朱阿根許友根兩名解奉鎭守使訊明執行死刑嗣又捕得陳道（卽阿濤）一名續解鎭署聽候訊明擬辦在案茲悉鎭署軍法處自據警察所將陳道解案後迭次提訊該盜供認起意糾刧不諱並供出夥盜王阿二張三寶等多名當經飭知警察所按名補緝在案前日該警所偵探孫阿松下鄉辦案經過塘橋鎭適遇夥盜王張兩犯遂鳴同該管淞滬警察三區第三分署站崗巡士一併拘獲帶署解廳經司法科略訊一過因該警所備文移提昨巳發交原探帶回歸案訊辦矣 
[刦贓分給事主]  
　　盜匪陳萬木因糾黨持械在公共租界迭犯越貨傷人之案業經捕房將陳獲解公共公廨訊實判與同黨張恒泰等一併解送鎭守使署按例懲辦在案茲因陳匪就獲時抄出現洋一百零二元經捕房查明應歸法租界事主洋六十元餘歸英租界各事主故於昨日復由新閘捕房派探將陳匪解案並禀明前情關讞員得禀商之美領柏君准將起案贓洋一百零二元分給各事主具領着陳帶回捕房聽候起解 
[並非陳萬木同黨]  
　　匪徒曹四因在内地糾黨搶刦由地方檢察廳獲案訊實判押九月嗣因新閘捕房查得曹四與盜匪陳萬木等供出之同黨姓名相符禀廨備文將曹移提到廨訊供不認判押候查在案茲經捕房將陳萬木等帶出指認並非曹四本人係同姓同名之悞故於昨晨將曹四解案請示卽經中西包探禀明前情聶襄讞得禀商之美領畢君判曹仍送回檢察廳禁錮 
[製造局門樓修竣]  
　　製造局西棚門樓原係城齒形式自前年夏間二次革命時被砲火擊燬迄未修整前日鄭鎭守使飭匠特將西棚門樓仍照舊式修砌現在業巳工竣矣 
[江海關預防行船危險之告示]  
　　江海關稅務司出示云爲再行摘示曉諭事照得浦江之中各國輪船不絶是以大小民船夜行其間最宜謹愼以防危險本關因此曾於民國二年四月間商訂章程五條其第四一條内載明凡有華船行駛上海或吳淞港内又或上海吳淞中間水道須自入日起至出日止應在該船帆蓬遮掩不到之處懸掛白燈一盞該燈光須常明不得或暗或滅並能照耀週圍一英里之遠方爲合式他如各　板與無桅小船亦應在該船尾用一木桿至少在離船身高有三尺之上掛一白燈俾人瞭見至如夾板船與洋式船仍應循照萬國所訂免碰章程辦理等語業經疊次飭知並將章程刋印單張分發俾各遷照在案乃現據太古怡和招商局各輪船公司報告以各華船夜行浦江仍不遵章顯掛白燈黑暗之間設有不測各將誰任請爲核示等情查核所報爾各大小民船如因未遵定章懸掛白燈而遇大輪碰撞之禍是各由自取一切損失無從索賠試一設想豈不可怕巳極合再摘示曉諭爲此示仰行駛浦江大小各華船人等一體遵照母再違抗致干究罰 
[曹家橋航船遭風覆没]  
駛行西鄉顯北馬橋迤西曹家橋之航船户張萬生前日由鄉載男女客六七十人來滬駛過龍華對浦適値　風大作將蓬索吹斷霎時船卽覆没由鄰近各船當場挽救救起男女數十人不及救護因而溺斃者亦屬不少該船主昨報水巡隊及輔元堂救生局前往打撈溺屍後經該局巡船撈獲男屍五具女屍一口均帶至老白渡馬頭候屍屬認明收殮 
[閔行鎭普安善堂召認浮屍]  
　　閔行鎭救生局於本月二十一號在閘港河西撈獲男浮屍一具年約四十左右身穿元布皮背心藍生綢夾布袄本色布短衫舊洋布褲竹布短襪面白無鬚背後有辮元色辮帶赤足無鞋報由該鎭普安善堂協同地保看明無傷暫厝西義塜如有屍屬核與上開衣服年貌相符者向該堂認領可也 
[西門外又有火警]  
　　西門外小菜場北首第六百零一號門牌顔成志藥舖内於昨晨七點時因廚役煎熬猪油火勢過猛油炸轟烈突然失愼延燒南隣全康醬園及福康面南樓房四幢由第一區救火社皮帶洋龍到場施救至十二點時始息當火熾時由巡警第二區王署長派長警彈壓事後聞失愼之顔成志藥舖及全康等號均保有火險特飭傳該二號主夥到區請詢起火情形以便察核 
[南商會選舉會董]  
　　昨日爲南商會選舉會董之期預由各業商人將該會發給之選舉單照式塡名封送該會投筒昨日午後特行揭曉由上海縣沈知事臨場監視卽會同總協理及各業領袖當衆開筒揭曉嗣因票數甚多直至旁晚始和畢事所有應選便董名次票數容再續錄 
[軍警分投防衞]  
　　城内自王克記陳維周等家被刧傷人之案發生以來巡查極爲嚴密並經鄭鎭守使飭令陸軍第六圑龔圑長轉派目兵帮同巡邏在案茲悉淞滬警廳徐廳長以軍警專在熱鬧之區防護其荒僻地方苟或發生要案勢難招呼故特商准龔圑長每晚將熱鬧處之崗警調至荒僻地方守望其熱閙之區則由該圑目兵站立保護業己通飭各區署於前晚九時起實行矣 
[萬國足球會又至震旦公學比賽]  
　　萬國足球會因震旦公學相邀又定於三月二十八號二時在盧家灣震旦公學操場比賽有球癖者盍往觀之 
[閘北之烟禁]  
　　閘北檢察分庭前日起訴之烟土犯經審判分庭孫推事分别判决全維貴帶烟半盒罰洋十五元王金玉帶土四兩罰洋三十元于少福帶灰四錢罰洋二十元 
　　五區警署前日又查獲烟土犯王金生陳阿西袁榮生王德鳳秦仲山陸成友朱金堂金有乾施得金吳榮生王金能吳昆山王幹泉等十三名抄獲膏土丸藥共約四十餘兩移送檢察分庭預訊屬實押候起訴公判 
[誘拐案訊明屬實]  
　　無賴徐二於去年誘拐婦人俞邱氏朱魏氏意圖販賣嗣爲邱氏之夫俞老五魏氏之夫朱德勝查悉禀控地方檢察廳派警將徐二俞邱氏朱魏氏等拘案訊供判徐收押俞邱氏等分别着本夫領回一面起訴審判廳在案昨日午後經審檢兩廳傳齊被害人及關係人等開庭研訊先據俞邱氏朱魏氏等同供係由徐二設計誘拐等語嗣由關係人計桂山供稱前日徐二將朱魏氏領至民人家中據稱是伊姊姊並無丈夫囑我代爲做媒我即至南京街探聽是否爲徐之姊姊一再探問始悉朱魏氏之夫朱德勝在該處擺設牛肉擺於是民人回家斥其不應哄驅徐即將朱魏氏領去是實問官命庭丁帶徐二出庭據供淸江人住南碼頭友人家中餘供支吾當由劉檢察官起訴此案事實略謂徐二誘拐俞邱氏朱魏氏之所爲罪巳成立援照新刑律三百四十九條第二項並第二十三條俱發罪請爲公判云云問官諭飭將徐二還押聽候擬辦餘人一併斥退於是閉庭 
[校役冒取銀洋之懲辦]  
　　德文學校學生李瑞林　投法公堂控該校門房党炳森私拆家　赴郵局買領洋四十七元請究賠懲辦經法公堂傳訊屬　判押三月再限七天照繳洋元在案今巳　限分文不繳因又　訊李投稱党有保人請傳案追交党供無力照賠求恩成全聶讞員以接准該校來斷該門房係胡小仙所　　無保人今旣乏力照賠應即懲辦遂判照前判加押一月完案 
[騙絨毯判押六禮拜]  
　　孫榮坤因騙取松江路某客棧内値洋十六元之絨毯等物由　查獲昨解公共公堂訊供不諱判孫押六禮拜示儆 
[同居婦人唆竊巨贓]  
　　新閘蔓盤路五百零三號門牌居　潘邱氏控同居婦人伊陳氏唆使伊之十四歲女兒潘阿三竊取値洋一千八百元金鐲　戒珠押髮並鈔票洋八十元等情昨由捕房將伊陳氏與潘女一併拘解公共公堂請究原告延雖傑律師上堂請究訊之伊陳氏亦延安德臣律師聲請交保中西官以案關唆竊巨贓未便交保判伊陳氏與潘女仍一併押候查明於下禮拜二再訊 
[判押電車上扒手]  
　　胡春山前日在北四川路某號電車上摸竊　午生袋内鈔票洋四十元逃逸由捕拘　昨解公共公堂訊實判胡押西牢半年示儆 
[攫洋分别判押]  
　　瑞記紗　用人杜阿四控人力車夫賈大在廠前攫取現洋一百元又楊樹浦某烟紙店主婦控韓如星入店搶取鈔票洋五元均經包探將賈韓二人拘押昨晨併解公共公堂分别訊明判賈押西牢三月韓押兩禮拜示儆 
[江北人身帶鐵器]  
　　江北人俞德虎　晚身帶鐵器在虹口吳淞路一帶徘徊由探查 
見上前盤詰言語支吾並抄出鐵器因即拘押昨解公共公堂訊供不認爲匪判押候查明再訊 
[拘獲竊賊]  
　　竊賊羅玉林前日在滬寗車站竊取木頭一根肩負而逸爲警警見人贓並獲解由警區轉送警廳司法科於昨移送地方檢察廳預審收押候辦 
[律師控訴損壞名譽]  
　　美國律師禮明在公共公廨控向在侯魯公律師處之陳繹銘串同萬國偵探隊美國人阿姆斯脫郎托郵局發佈傳單毁壤名譽等情經傳案判交一千兩人銀並保候訊在案昨晨由廨傳訊先由原告禮明律師譯稱此事巳在美國按察使起訴應請俟美國公堂訊結後再請訊理等語訊之被告亦由侯魯公律師判堂辯護中西官會商之下判陳仍交保候兩禮拜後再行訊理 
[盜賣墳地案訂期再訊]  
　　鄉人奚寛水前投法公堂控葉伯卿串同二十五保四圖地保林鴻生盜賣墳地經中西官會訊後判將買主所呈方單等契函送會丈局調查眞僞復到再核在案今會丈局函復到廨由捕飭探傳葉林到案中西瞎論令退去候禮拜五到案候斷 
[傳訊木作頭違章造屋]  
　　法工部局工程處西人投法公堂控木作頭程謹記造屋違背工部局章程請傳案訊罰經中西官核准飭傳昨由捕房傳解公堂請示中西官以人證未齊判原告退去禮拜五投案質訊 
[司賬捲逃累及保人]  
　　三馬路永保棧經理瞿宏聲控李英芝不理擔保司帳俞長淸捲取帳洋一千零四十元昨日上午由俞代襄讞會同英領卓君升座民庭研訊原告投訴前情並稱内有棧客寄存洋三百餘元亦被俞捲去聞俞現在湖州並將俞承認挪用洋三百餘元之信函呈案請察訊之李英芝供詞推諉中西官核供以李旣爲保人自應擔負判交人洋並保限兩禮拜將俞承認挪用之三百五十元繳案再核 
[快馬撞傷小工之判罰]  
　　馬夫鮑阿根駕車在黄浦灘違章疾駛撞傷小工龔二頭面等　仍復飛馳經一百七十號一百九十六號兩華捕追獲將受傷人送往醫院醫治痊愈於昨日一併解送法公堂請訊兩華捕投訴前情龔供傷巳醫愈求請訊究鮑供一時疏忽以後不敢再犯中西官判罰洋十元充公再賠醫費洋一元養傷洋五元　　具領究案 
 
 
 

Page 11

 
 
[凌虐買女之判罰]  
　　新閘白克路九百六十七號門牌糖食店主周子　因將十五歲買女韓喜凌虎受傷經捕房查悉將女與周一併拘解公共公堂訊判周存洋保出候韓女傷愈再核在案茲因女傷勞平復昨由捕房傳周解廨復訊明白判周罰洋五十元充公韓女送幼女所　　 
[賭徒毆傷頭額]  
　　住居胡家木橋之王文彬劉慶寛胡五子孟有貴等前日因賭博起　互毆傷及王之頭額由該區崗警一併拘獲移送檢察分庭預訊一過押候核辦 
[塌車碾傷江北人]  
　　江北人俞小老海前晚在西華得路被某棧塌車撞倒碾傷左足由二百六十九號華捕雇車將俞載入捕房捕頭諭送同仁醫院醫治再行核奪 
[毆破車夫頭顱]  
　　車夫張厚昨載某日本人至北四川路因爭索車資被該日人　破頭顱血流如注迨八百零四號華捕到來　人巳早逃逸當將張帶入捕房捕頭命送同仁醫院　治 
[悞擊鼻梁流血]  
寓居西門内之周殿榮昨晨在途與胡念祖掽撞啓釁互相扭毆胡即將周悞擊鼻梁頓時流血當由巡警查見將兩造併拘入區解由警廳移送地方檢察廳奉飭收押候訊 
[兩造均非安分之徒]  
　　舟子龔大郎控同伴王和尚紏黨持刀在北蘇州路攔刧現洋十五元昨由捕房將王並傳同見證陳松林周老虎張毛毛等解經公共公堂訊得兩造因賭博偕貸起釁均非安分之徒判將本案註銷原被一併押候查明有無犯案再訊 
[私售燈吸]  
　　法捕房解　家炳至法公堂禀稱　在新租界賃該私設烟塌售賣燈吸有巡捕房定章飭探往查搜獲烟具解請訊究　供以後不敢再售求宥中西官判罰洋二十元充公示　烟具銷毁 
雜評三 
[商會聯合會（納）]  
　　商會聯合會爲商會組織法又將開大會矣前此會議期於商人各法律研究又研究討論又討論費去無數寳貴之心力茲之會議商會法不知又將費幾許心力耶吾請商會諸人今正在勸導國民提倡國貨之時需用心力亦甚繁矣故商會法之會試當扼其要綱論其大體其他瑣碎細末之處不必斷斷然如前次之詳盡而或致妄費其心力也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[喬鏜] [  覺迷]  
　　喬鏜字子聲號春山川沙人明太學生慷慨不志略嘗謂大丈夫當殉知遇赴緩急功在社稷利及桑梓乃不虚生天壤間負此七尺軀若硜硜然自托繩墨而毫無益於成敗之數直曹蜍李志耳會嘉靖癸丑倭寇人犯鏜首發明練土兵之議時幕府徵諸道兵數十萬以不習地利每戰輒　得鏜議奇之又爲畫便計塞川沙　口濬護塘外濠幕府將次第行之先以濬濠試鏜鏜躬親畚鏜與役同勞苦濠不日成長亘將百里倭不能竟渡塘以内得爲備鏜復募勇士得千人各從所親爲伍所習爲技部署旣定出戰無不以一當百斬獲無算旣又議塞川沙窪口鏜謂莫若築城以抵其衝幕府從之　鏜領事鏜益奮　徧召里中父老子弟尅日受版築　督之平日相等夷者無少假由是謗議日起造蜚語陷鏜鏜忿恨以殁而城卒成垣墉屹然倭之出没海窪者不敢復近鄉人思其德痛其寃建仰德祠祀之 
[吳淞李氏僕] [  蘇海若]  
　　鴉片之役吳淞口適當其衝　近居民壯者捐軀富者輪餉以盡國民天聯而各軍人又日受陳公化成之感化故人人有敵愾同仇之慨西兵卒不敢適鎭西李某大腹賈也家資鉅萬爲全鎭冠性吝嗇拔一毛利天下勿爲也年　矣孑然一身雇一僕年與李相若寡言笑具俠腸閶里間有侮陵之事僕必出抱不平鴉片之役起僕欣然謂人曰年年作嫁豈我願耶時乎時乎不再來正丈夫立功之秋也乃請於李欲效死沙場以遂初志李則念其年老勿許僕無奈以數十年積得之薪資慨輪軍餉旋爲李悉責之曰汝畢生心血盡在於斯奈何以有用之金錢甘爲他人享用耶僕聞之大怒曰臥榻之上巳睡他人覆巢之下焉有完卵國家大事危在旦夕當此千鈞一髮之際汝仍夢　將金錢作生命耶汝休矣　巳　斷其左手之無名指　李之　中曰數十年主僕之恩從茲决絶矣若而　紅者略表寸心巳耳　主人埀念吾者來日以　　一　淸水一杯　於沙場之上吾而有知必含笑來領也語旣奪門而出投陳公營中與西兵連戰數次不少怯一日薄暮陳公受重創衆軍官　戈而遁僕見勢孤知終難克數乃大泣曰大丈夫不能爲國捐軀死有餘恨若而偷生者有何面目見人耶遂雖人大海而死嗟乎出師未捷身先死長使英雄涙滿襟不啻爲僕人咏矣 
詩選 
[一葦禪院贈月上人] [  黄默庵]  
　　聞道梅花發春風滿講堂我來期永日僧靜愛熒香晚飯園蔬美淸樽夜月凉惜無珠玉句多愧贊公房 
[集覕廬君句] [  無我]  
　　魂消秋後更春前願作鴛鴦不義仙睡觸銅屏憐子夜生憎情海是桑田得同天地寗無故解種相思便是緣照盡悲歡無賴月心頭酸處是眞甜 
筆記 
[西戌途中日記（七續）] [  桐城列雨沛]  
　　五月十八日乍雨乍晴天氣不定在史村住一日題詩二章於璧藉破旅愁寄家大人信一封 
五月十九日早六時自史村出發十五里古義士橋俗傳爲豫讓橋但趙城紀落坡有國士橋其匾云豫讓遺跡似趙城爲趙故都襄子嘗道經橋上故讓　橋下圖剌之自較義士橋相距太遠爲確又五里蒙城鎭又十里北辛店又十里高縣鎭鎭城大約二里蓋山西大村落市鎭多有土堡如城然予與張君哲培食麵兩碗而去又二十里過馬村村有城東門外有店二其一巳閉詢之輿人云月前一客在店爲店東窺知囊中金約村中二盜在店側將客刺殺案破故官封之云云噫孤身作客懹寳迷邦本極危險况復露白於小人之目焉得不貽殺身之禍惟客店通匪則行客便有防不勝防之勢正本淸源是所望於民之父母自過馬村又行十里到曲沃屬侯馬驛驛史導住行台招待尚好 
　　五月二十早六時自侯馬西行五里上馬村又十五里鐵閘關又三十里東鎭又十里方家莊又二十里聞喜縣聞喜與侯馬隔澮河相距八十里即唐裴度宋趙鼎之故里也適値雨後道路泥水之深較他縣尤甚須繞道而行到縣城縣令已代備公館招待較他縣爲優 
　　五月二十一日自聞喜出發十里宋店又十里郭店鎭又二十里涑水鎭亦名水頭鎭下車午點後行又十里王范莊又五里經杜康故里又五里將軍廟又三十里抵安邑縣之北相鎭是處産棗大如雞卵而核如豆味極美因行色怱怱未及購 
　　五月二十二日自北相鎭西進四十里到牛頭鎭午餐又十里香落鎭又十五里嵋陽鎭又十里十里亭是處距村落遠而大道抵窪於地平線下每當日落多有攔路刦物者故縣令特派巡警五名駐防焉又十里抵晋縣城宿 
　　五月二十三日出晋城南門向西繞中條山之右行二十五里分水鎭又二十五里克虜鎭午餐少息自安邑北相鎭至此觸目皆棗樹又二十里西文學又十五里永濟縣城此十五里路稍大自近城之唐堯古渡起即黄河灘縣城在河邊自克虜鎭以來沿途多杮樹其子彙彙然予等進城縣令楊君濟送席來飲杮子酒香味不亞於高粱然飲多輙醉杮餅杮霜尤膾炙人口 
　　五月二十四日自山西永濟縣向陜西淸關行十五里韓陽鎭又十五里三家店又二十里　河鎭午餐又十五里潼關黄河渡口此十五里中路多在山凹内四面無人宥小常出没其間行軍至此宜防伏兵黄河發源靑海與揚子江之源隔一山脹東北流過甘肅出县城外作弧背形復折入長城經山陜而南流至潼關水勢　盛東流入海河流挾沙遷徒不定所謂千里而一曲也渡口河幅約十里餘水淺而流急渡船可容大車五六輛人二十餘惟船身甚穷行進不速全賴人力推拉以行渡登彼岸非二小時不可且兩岸皆山戰時渡此異常困難此曹阿瞞所以殆于馬超也潼關即古桃林塞　末移函谷新關于此第一關即金陡關秦嶺南峙大河北流東阨函道高踞嶺右自古角逐河西此爲要衝惟就山築城控扼河流雉堆不高且多傾頽而城外河北山高齊城者亦正不少戰時若自他處暗渡據高地砲擊其無函如唐高祖遺戌永豐倉黄巢自禁坑潛入長孫稚分兵自蒲坂而西關必不守前稱雄關想因火器未發達耳雨沛題詩二章于璧句云桃林古塞聳雲霄山陜中分水一條火器發明關失險三秦門户認前朝其二云角逐河西此要衝黄河如帶繞巖峯軍人果盡干城選設險何須百二重附近各處女衣多左袵且有少婦赤身着領衣而玉臂雙峰俱外露者殊可怪也 
自由談之自由談 
　　易曰積善之家必有餘慶積不善之家必有餘殃又曰善不積不足以成名惡不積不足以滅身而諸惡孽中惟淫孽爲最重亦惟淫　爲易犯乃有文人造孽編撰淫詞語艷以引人觀閱射利之徒刻印傳播無識者遂從而購買之觀玩之朋儕聚首津津談論以爲快汩亂性情流毒無窮其爲風俗人心之害至酷烈也而或且爲之解曰孔子删詩不廢釆蘭贈芍之篇自善觀書者觀之祗見爲戒不見爲淫也嗟乎是特張其勢而助之燄耳世安得皆謙見過人見淫書而不動心者哉况學界靑年俱係少年子弟情　甫開知　未廣一經寓目遂擊天眞性情以之而漓軀命由此而喪至於守禮名姝孀居少婦爲所漸染玷辱隨之壤名節凟倫常失身破家驅天下之人而入於禽獸者莫非艷情小說導之也　天下之人而盡墮泥犁者亦莫非淫詞小說陷之也種種導淫天理之所不容神入之所共憤刀兵之刧因此而開水火之災因此而釀饑荒疾疫夭札死亡之禍因此而蔓延興言及此能不痛心爲此敬勸仁人君子鑒從前之果報惕近日之禍災著書立說一變宗旨如近日自由談中之愛國叢談一倡百和以激發一般　子豪俠之氣忠義之忱實風俗人心之大幸也[  松侯]  
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第十五章（續） 
小愛克時方目灼灼視其母至是乃　言曰然則吾人何爲有歸倫敦倫敦之樂實較此地爲有味吾至今猶思之阿母彼輩苟逐我者則吾人歸倫敦可耳嫣紅聞語心中乃如沃醋熱涙兩行直溯心苗而上滿貯於兩眶之間嫣紅乃少息勿語力遏其痛苦使返神經之間乃曰愛克乎汝當知吾人在倫敦時之樂乃汝父令吾人樂耳今汝父已死吾儕又何能樂嗟乎孺子汝奈何勿知言次幾失聲乃復少息又曰今吾人第一事即當保存吾家勿致竟有露宿之一日配新司嘗爲予言令予賃屋之半則出入或可相抵此事吾當行之蓋租金之事實捨此莫從出也至其次則爲吾人覔食之事矣嫣紅之語旣出羣雛乃盡愕　廉與其妹尤甚同聲曰阿母吾人乃不能自食耶嫣紅微喟曰然於是一室盡寂久之嫣紅又語威廉曰威廉汝父之銕不嘗已允汝乎但今者祇能以之質錢暫救眉急矣威廉聞語心乃大痛然恐其阿母悲也則力自鎭定强應曰諸嫣紅曰孺子以吾現在之處地實可謂之絶無生趣若非有吾至愛之友足爲吾慰者則吾死已久矣小嫣紅曰母汝友謂配新司乎嫣紅曰否吾謂上帝耳吾思上帝至慈愛或能庇護其信托之人使不至於溝壑亦未可知故吾每當絶無聊賴之時辄以上帝爲念乃覺黑暗之中微有一線光明爲予引導即如汝父所語者嗟乎孺子吾思上帝或尚未絶予也 
痴情小說 
[美女花] [  小山梅郞合譯] 　 
第七章（續） 
嗟乎倍而那之决然欲去者以非速雖此温軟之牢籠不能達驅逐塞里愛氏之目的恢復其故産耳愛蘭旣未詳斯當雷氏與塞里愛氏財産關係之始末故於倍而那疊次欲去之原因遂亦從而誤會意謂倍而那殆以其父佔　侯爵舊産之遺羞故不願忍辱居此然此忠勇愛國之倍而那非已所神交而仰慕者乎今幸得生還仍聽其自去非特無以自慰更將何以對泉下之老友愛蘭具此理想故對於倍而那之去留極意關心明知倍而那之爲人直而且驕苟不强留之者彼必束身以去於是晨起往探之其義俠之熱誠欲倍而那安居於此者實較男爵夫人等欲軟困倍而那於此而致之死地之熱度曾無少減今聞倍而那云去之一字謂天理人心爲彼預定之法律而不得不依從之者愈覺臆料之念實未稍　乃急挽倍而那之臂曰先生母執拗乃爾設汝而爲斯當雷氏單獨之嗣續者世界上尚有塞里愛氏者在余不知汝有何充足之理由離我輩而獨處於世倍而那慘然答曰紅廛擾攘之中雖不乏家庭怡怡之樂然余但能處獨樂之境耳况余乃一魯莽粗俗之軍人旣無嗜好復無習尚而余之意念更不能與汝父侯爵相融則余之與爾輩自不能共起居而同安樂余之去也巳爲必要之事實余苟不去反爲余心中朝夕不安之累矣 
文字因緣 
[題南滙顧旬侯先生梅邨雅集圖] [  徐公轉]  
　　半邨半郭半園林風景城南待覔尋一幀畫　梅百本分明修褉集蘭亭 
　　同抱滄桑世變憂諸君文讌幾身任亭林而後無高躅此是梅邨　逸流 
[讀黄金崇竟感題二絶句] [  拜花]  
　　枝頭綠葉巳成陰春去空勞蝶尚導　我題詩增根觸愛情終不　黄金 
　　物挽星移　變遷廿年影事紀　　　因　果休重問脫有黄金累一編 
 
 
 

Page 15

 
 
   
 
 

Page 16

 
 
   
 
