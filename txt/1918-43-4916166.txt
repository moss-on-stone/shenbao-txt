# 1918 - 43 - 4916166

 

Page 1

 
 
   
 
 

Page 2

 
 
   
 
 

Page 3

 
 
時評 
[内閣問題（冷）]  
　　内閣問題今又開始告急矣是於南北問題和戰問題之外又起一波瀾也 
　　自南北問題起而中國不能統一自和戰問題起而政府不能號令今若内閣問題又起將使中國遂無形式上之執政者 
　　蓋内閣問題不解决即漸漸而及於總統問題前者李氏之無法組織因來張勳之武斷亦以此也是故今日之内閣問題非可輕視者 
命令 
[二月十六日大總統令]  
　　周良才授爲陸軍少將張之浩加陸軍少將銜于秉良張治華楊錦堂均授爲陸軍步兵上校並加陸軍少將銜周承志授爲陸軍憲兵上校陳照春授爲陸軍步兵上校馮紹閔授爲陸軍騎兵上校杜蔭檀姜殿傳均授爲陸軍一等軍需正此令 
[又令]  
　　陸軍總長段芝貴呈請授吳長善爲陸軍步兵中校加陸軍步兵上校銜石崇勛爲陸軍憲兵少校金祖蔭唐麟善姜殿元爲陸軍步兵少校于長榮加陸軍步兵少校銜池博魁文山爲陸軍三等軍醫正均照准此令 
[二月十作廛大總統令]  
　　國會組織法及兩院議員選舉法均經修正公布所有選舉事宜關係綦重著内務部督飭籌備國會事務局按照法定程序迅速籌辦愼重執行以符本大總統尊崇立法之至意此令 
[又令]  
　　署司法總長江庸呈請將察哈爾沽源縣監犯暴動脫逃案内在事出力人犯宣告減刑等語本大總統依照約法第四十條將該犯張玉琢原判一等有期徒刑十年又二月減處二等有期徒刑六年張德魁李開王福原判一等有期徒刑十一年減處二等有期徒刑七年張利貞原判一等有期徒刑十二年減二等有期徒刑七年又六月以昭激勵此令 
專電 
[北京電]  
　　昨晚又傳王將辭職惲秘長否認（十九日下午一鐘） 
[北京電]  
　　王士珍提出辭呈决計引退（十九日下午五鐘） 
[北京電]  
[北京電]  
　　王士珍辭呈昨上馮今日上午十時親赴田文烈私宅勸田出組閣談久不得要領現馮意先慰留王但政局恐有變動（十九日下午四鐘） 
[北京電]  
　　段今日將開參戰會議决定成立或撤銷（十九日下午一鐘） 
[北京電]  
　　傳聞元首二次出巡說將實現（十九日下午五鐘） 
[北京電]  
　　章行嚴言從行政上觀政府之倒行逆施非速復舊國會不可（十九日下午一鐘） 
[北京電]  
　　某要人云時局將有變化當先從改組内閣入手此次取調和主義擬邀熊希齡出山閣員亦均以不涉黨派爲主 
　　（十九日下午五鐘） 
[北京電]  
　　宜昌難守巳將徵實（十九日下午一鐘） 
[北京電]  
　　吳光新電呈宜昌難守之原因三種一鄂督許援而兵一月不到二餉械均不足三防地過廣（十九日下午五鐘） 
[北京電]  
　　七年公債因有利秘不發賣票僅印千元萬元兩種辦理人員極秘密票未印就包攬巳罄全國恐起反對（十九日下午一鐘） 
[北京電]  
　　中行選出董事施省之王克敏張公權林子有李伯芝周學熙馮幼偉潘履園熊秉三候補虞洽卿黄溯初監事盧學溥等五人（十九日下午一鐘） 
[北京電]  
　　孟恩遠電中東鐵路俄將讓與日本請政府向俄使提出抗議巳令外交兩部會議（十九日下午五鐘） 
外電 
[哈爾濱電電]  
　　解散之鐵路防兵一團得蒙人之助與西米哇洛夫氏之哥薩克兵戰於滿洲里與達哇里亞二車站間某地點鐵路交通致爲梗阻鐵路辦事處已應西米哇洛夫氏之請由哈爾濱專車供哥薩克兵之用哥薩克兵今得滿洲里援兵之助分兩面進攻敵隊（十八日）字林報 
[福州電]  
　　暹邏政府之輪船雅姆薩末特號（二九九二噸）本月三日在亞里加托島外觸礁今巳裂爲兩段全行喪失船員四十人巳經載抵香港餘五十六人由海關斯丹文斯氏載入羅星塔港（十七日） 
[廣州電]  
　　龍濟光刻在高州雷州境莫榮新仍居督軍任爲人排擠未果軍政府巳接管司法公署且允不動用鹽稅（十七日） 
[香港電]  
　　　　星期六晨間汕頭有小地震（十八日） 
　　以上路透電 
　　大陸報載更正文云星期日大陸報所載路透社香港電謂香港因地震死數百人云云香港實係汕頭之誤 
[北京電]  
　　十八日以命令宣布督催内務部墼促國會籌備事務局將關於選舉法手續迅速籌備而於召集之日限與選舉之時期未一言及或云由此觀之則馮總統王總理之對於新國會尙未有積極大决心之證左云 
　　（十八日） 
[北京電]  
　　今晚發表之議員選舉迅速施行之命令王總理因持當初反對發布此令之意見故外間傳言王總理近來辭職之說頗盛云 
　　（十八日） 
[北京電]  
　　據國務院方面消息王總理或將於今明日上辭呈亦未可知之說並非全屬虚報亦稍有所根據但本日上午王總理尙未上辭呈且出席於國務會議（十九日） 
[漢口電]  
　　援岳總司令張敬堯與曹錕王占元商定攻擊岳州計劃以第三師爲左翼任師長吳佩孚爲司令以第七師爲右翼任旅長吳新田爲司令更以第十一師及直隸五混成旅爲豫備隊歸張敬堯直接指揮即日開始行動（十九日） 
[東京電]  
　　製鐵所次長服部漸氏今日奉命攝該所長官事務（十九日） 
[東京電]  
　　製鐵所長官押川則吉氏昨晨九時乘家人不在其側自縊身死依據遺書自殺之原因非爲鋼片問題（十九日） 
　　以上東方通信社電 
戰電 
[巴黎電]  
　　今日下午公報云香巴業之砲戰夜仍劇烈進行法軍於十三日共在該處俘敵一百七十七人末斯河右岸與華愛佛夜有猛厲之砲火今晚公報云末斯河右岸華愛佛亞爾薩斯上部三處有劇烈之砲戰敵兵兩枝隊圖衝旭末法軍陣線爲法軍繫退（十五日） 
[倫敦電]  
　　海格將軍報稱英軍昨在伊泊爾斯太丹鐵路附近襲擊得利俘敵十珍蘭斯北面與拉巴塞對面等處之敵砲隊頗活動（十六日） 
[倫敦電]  
　　維也納消息云奥皇於烏克蘭和局告成之際發表宣言書謂此可喜之第一和局不日當可爲受殃之人類引達公共之和局彼今報酬有志靑年之懇切愛情此輩靑年皆有表示自身利害充分之决心者也云云維也納各報載有白里斯特里土夫斯克媾和談判紀謂中歐列强因特羅資基氏不滿意之態度故與烏克蘭媾和藉以破决東歐陣線而達歐洲最富之榖倉但不得不割讓恰爾姆省以成此舉又稱割讓土地乃依據自决前途主義波蘭人不能反對奥國或須出兵協助烏克蘭保護運奥之餘榖以防過激黨攻擊奥國斷不能爲俄國正與奥國處於戰爭地位之宣言書所束縛俄國實無非難休戰之理由蓋按諸國際法奥俄今仍處於戰爭地位也 
　　（十四日） 
[亞姆斯特丹電電]  
　　維也納有勢力之方面表示意見謂土國當然須恢復高加索之土地 
　　（十四日） 
[巴黎電]  
　　晨報載稱羅軍陣線今仍有德國步兵三十二師馬兵數師（十五日） 
[倫敦電]  
　　丹京電稱瑞典遠征隊已抵亞倫羣島瑞典砲船一艘要求俄兵離島俄兵因毁信號臺與子彈庫瑞典京城過激黨之代表巳乘瑞典驅逐艦赴亞倫羣島商勸俄人離境（十四日） 
[倫敦電]  
　　柏林官電宣布德奥布土委員巳離彼得格勒由此觀之德國豫備以武力對付過激黨之說巳信而有徵（十六日） 
[亞姆斯特丹電]  
　　據德國紀白里斯特里土夫斯克會議閉會情形觀之各代表關於白里斯特里上夫斯克南面之邊界未能同意俄國代表謂新界線就軍略觀點而論殊不利於俄國德國代表宣稱此非俄德界務乃俄國與新鄰國之界務特羅資基氏宣布俄國脫離戰爭旣畢德國外交大臣庫爾滿男爵即起聲明德奥布土仍與俄國處於戰爭地位休戰期限滿後戰事將隨時復作云（十五日） 
[倫敦電]  
　　陸軍參謀總長勞勃森將軍業巳辭職由維爾森將軍繼任（十六日） 
[倫敦電]  
　　海軍部宣稱今晨一時敵驅逐艦一大隊襲擊杜佛灣英海軍巡邏隊轟沉　船一艘搜覓潛艇之小船七艘旣而即疾駛北退英艦未及駛至（十五日） 
[倫敦電]  
　　公報局宣稱今晨十二時十分敵潛艇一艘轟擊杜佛港於三分鐘内發彈三十枚死孩一人傷男三人女　一人孩三人房屋數座稍受損（十六日） 
[倫敦電]  
　　銀市星期報告云市况平穏倫敦與紐約價均減落（十五日） 
要聞一 
[東京通信]  
　　寺内内閣不信任案提出 
　　畫餅充饑而已 
　　日本政情已略詳前函茲憲政會巳决定提出不信任内閣案該案之提出憲政會亦未始不知不能通過蓋藉此以壯其聲色耳自寺内内閣成立後憲政會幾成孤立今得欲揚眉吐氣一舒其抑鬱之氣耳憲政會於昨日開議員總會决定提出不信任案其議决文云現内閣之存立背憲政之常道不足以維繫天下之人心其對外也誤盡機宜而尤以對華政策左支右吾失墜帝國威信良非淺鮮其對内也旣無經綸唯急圖支持自己之權勢且妄弄小策若夫重要國務藉口於交讓而二三其主張其不知恥之甚者也其閣臣之不明責任未有如現政府者若此可以斷其不足除此曠古之時會而得負輔弼大政之重任也宜速反目省而處决焉憲政會之議决如何亦可見彼内閣之實情蓋寺内内閣之施政固不能言絶無如憲政會所言者也該案提出者如憲政會武富時敏藤澤幾之助尾崎行雄早速整爾安達謙藏下岡忠治無所屬之今井嘉幸押川方義贊成者爲憲政會全部及無所屬之花井卓藏播本太吉小川寅六如此以觀該案縱得提出而投票表决時除憲政會全部百二十人外無所屬五人而巳 
　　政友會對於不信任提案於今日（十三日）開議員總會决定態度表示不曁成蓋政友會對於寺内内閣之態度爲嚴正中立採是是非非主義雖不能十分信賴現内閣而際此時局多艱暫避政變寗爲國家而稍隠忍故决意反對該案國民黨亦議决反對其理由則以爲外交問題决不可作政爭之具現内閣外交經過尙無過大失敗之痕跡其功過如何尙須徵諸將來且認憲政會對於政府之彈劾外交爲無資格蓋憲政會曾佐大隈内閣之外交失敗也至若對於財政方針雖不能無非難之點而因時局關係亦不欲作爲政爭之具國防計畫則因有關大局期其實行至閣員之行動言論則不足爲彈劾之資料當然不成問題故對於不信任案不能贊同新政會爲擁護政会之中心團體即其中有勢力之學者實業家等與政友國民互相提携故對於憲政會之態度亦表示反對無所屬爲一人一黨主義除上列五人贊成外其他均自由行動反對者居其多數也憲政會之不信任案其爲畫餅無疑蓋旣處反對黨地位騎虎之勢難下非若此不足以維持其體面也 
[中央政聞紀要]  
　　閣議安邊五策現在南北大局益呈紊亂中央巳無暇顧及其他問題惟刻下除南數省不計外其於北方邊防要項仍待維持茲聞政府於本星期内兩次閣議業將此案提議今巳確定者共有五項一熱察綏由三月份起須另改嚴防匪患手續二東三省尤應特别注重軍事外交三西北如新靑伊等處亦須採取聨防辦法四川邊陜邊仍可隨時戒嚴五其餘各邊更須一律舉辦清鄉昨巳通電各該處遵照進行矣 
[張敬堯抵漢後之行動]  
　　攻岳總司令張敬堯於十四日抵漢口當日卽有寒電到京呈報府院略謂本日抵漢所有一切事務當禀承曹使進行又聞張於未抵漢之前在廣水信陽兩處於元日有兩電到京一謂文電悉軍事計劃及戰鬭區分謹當遵照進行一俟李少將抵漢接洽妥協後卽當禀承曹使督率所部勉効前驅一謂因調隊剿辦豐匪文日始抵鄭州惟徐州兵單擬請明令張鎭守使將新安武軍調徐數營塡防俾職師駐徐隊伍不至因匪患而誤開拔之期云云此其抵漢前之經過情形也至於抵漢之後前昨兩日正在準備一切尙未離鄂其用兵計劃係擬自率所部四十五營及安武十五營又砲馬各三營任前線並請劉詢所部之第十五師軍隊及直隸第三混成旅歸入後援軍隊至前敵敗軍一槪不用張對中央揚言戰鬭開始後准三日奪取岳州究竟如何不日即可證明也惟聞張十五號來電謂前敵防軍與岳州敵軍仍有時通聲氣之事請飭曹宣撫使澈查云云前敵之其他軍隊業已調回則張電所指果係何軍無從索解聞政府亦不解該電用意昨僅照轉曹使未加中央意見云 
[探報贛督嚴防要隘之情形]  
　　據公府軍事處消息近日元首屢得江西探員報告贛督陳秀峯對於該省要隘確已嚴行派兵防守刻下復在積極添募軍隊論者對此持有兩說一謂贛由德安建昌豐城樟樹等處設防者實爲專備北軍過境時預先維持兵站地點以免或有南軍入境暗算之虞一謂贛由德化直至萍鄉均巳設備默揣陳督用意確有阻止北軍並遮斷南軍北窺計劃以上兩說不知孰是 
[宜昌又在危急中]  
　　日前謠傳宜昌再度失守之說探係不確惟鄂督王占元確有寒鹽兩電報告宜昌形勢確甚緊急係因黎天才勾結川人欲從巴西襲攻宜昌請中央速派援軍協助又報告湘西方面亦有謀攻宜昌之勢吳光新昨日亦有電報謂秭歸巴東兩縣及宜昌迤南之長陽縣日前突被王安瀾唐克明襲擊昨巳同日失守云云是足見鄂西方面又在危急中也 
[龍濟光電告軍情]  
　　兩廣巡閱使龍紫丞昨電總統稱雷州軍隊單弱仍請再添新兵十五營瓊崖巳由莫榮新繞道前往攻擊請在瓊崖購置大批軍械並請以明令使李耀漢軍隊歸由濟光節制以備討伐陳炳焜林虎等易於進行至振武軍一切特别軍費應由中央完全擔任經元首披覽後卽批交參陸辦公處核覆 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[李純辨明三十一通電之佳電]  
　　江蘇督軍李純上月三十一通電再倡調和因有各方面之反響上海岑西林譚延闓均通電附和其說若主戰派奉督張作霖等則通電多所駁詰國務員於虞日（七日）亦有電詰問李督對於國務員一電已於九日長電某閣員請轉呈總統總理陳述種種情形茲覔得原文披露如下 
　　大總統王總理鈞鑒口密頃接陸總長徵祥等九人聨名虞電對於純處勘電及三十一通電逐一驳斥令人悚惶無地而於調和之經過及兩電之用意均多隔膜純欲與之深辯則前後各電有不便宣布者然耿耿愚忱願爲鈞座密陳之查勘日並無其一通電惟有致直魯豫皖徐五處密電一　叙述經過困難情形商詢戰和解决辦法皆因與諸君多年至交是以密電請敎此電發於勘日（二十八日）係在討伐令之前有日期可查其時所派赴蚌之代表尙未歸寗不惟未聞岳州失守亦尙未聞蚌埠决定會議之確報不知該總長等曾否詳閱勘電原文於日期先已顚倒則電中用意未能體會更兼知三十張敬堯以覆純勘電爲通電而於電首加有岳州失守蘇督奉有密令仍主調和揜勘日通電徵求同人意見等語不知從何而來亦不知是何用意勘電具在可覆按也曾經通電辨明在案純三十一通電之用意本仰承鈞座電諭慮我軍尙未大集彼軍乘勢前進虚與委蛇原有作用惟反覆籌思苦無良策若辦法稍不正當或有漏洩不但與純人格有損亦於中央威信有碍因思一遷延之法設爲正大之詞本通電之意再用私電輔助以期相信故有三十一號之通電也其時討伐令尙未奉到苟能挽回豈不甚善否則我軍得從容籌備此亦可爲緩兵之計曾於東日兩電住京辦事員韓德銘秦洮面陳鈞座說明此意兩次未蒙賞見呈電亦未蒙詳查致純苦衷未能上達均有電文事實可證純又慮主戰同人因此誤會復於冬日電致直魯豫皖徐五處解釋一切並囑仍積極進行勿再游移各處均有覆電並無誤會所有以前往來各電均可調閱竊謂純對於中央之忠對於團體之義天日在上俯仰無慙數月以來累電所需實於戰和大計統顧兼籌而於軍事進行始終未嘗阻止且促其積極進行亦皆有電可稽該總長等旣未詳考已往之事實又不深察通電之用意乃忽斷章取義任意吹求横肆嬉笑怒駡之詞故做人以亡國殃民之罪甚至謂披髮入山亦不可得純以國民爲國服務上不賣國下不害民政見不合只得求去段總理此次辭職是其先例純之三十一通電卽有不合亦不過發抒政見而巳不知於披髮入山之外尙有何罪可加君主專制時代凿於疆吏亦未聞訶斥至於如此如謂私電耶非朋友規過之義如謂公電耶非援法科罪之文幸而純略知大義自愛人格擁護主座之誠尙堪見信若不然人而施激動衆憤當此事變之際何堪設想時局糾紛至此國務職責所在應如何和衷共濟相謀維持遽有此電不知於大局有何裨益純耻爲私人意氣之爭置不與較伏願鈞座俯鑒衷曲將數月來去各電密示該總長等俾知眞相以釋其疑大局幸甚臨電無任惶悚之至李純叩佳（九日） 
[西安之危急消息]  
　　目下之險象致亂之原因 
　　陜西去臘兵變之後僅省城一隅暫保無事附近各縣常在交戰狀態郭堅等之兵隊一時曾稍退却大部分俱移往省北一帶及至最近形勢忽變旬日以來西安巳在包圍之中其所以致此之由則胡團長景翼之獨立是也 
　　自辛亥以來中國變動一次陜西卽陷入漩渦一次在北方數省中占一種特别之地位其勢力之分野派别之内容複雜錯綜難遽盡述惟渾括言之則常不滿於政治現狀者約有兩派一　同盟會以來之革新派軍人一則鄉里之豪是也辛亥革命之成功實賴兩派之結合以故戰事平後兩派亦多攝筦軍符與其他平等兵匪混雜由此而始陸建章入陜後兩派俱失其立足地辛亥軍官同盟會僅有胡景翼存在而大部分之失職軍人則在北山及同州各屬糾合徒衆與陸建章爲敵至洪憲之役兩派又合力舉事獲底成功而陳樹藩遂一時爲各軍所擁戴矣 
　　前月省城警衛隊之變則郭堅部下之主動郭堅者里豪之首領而陳樹藩親信之人也當是時反對陳氏之部隊各處蠭起而陳猶能支持一時者第一即賴胡景翼之力胡團在陜西各軍中最負時譽紀律甚嚴號稱善戰胡團長極年少對大局最主持重外縣歷次起事胡不惟不附和且常率兵堵禦蓋胡氏雖爲革新派之中堅而對騷擾地方者則極端痛惡以故陜人極稱道之陳樹藩倚畀甚深如左右手然時會所迫胡團竟有上月二十五日之宣布獨立據陜函所稱胡部張彝安於二十五日忽在三原縣城内與陳樹藩方面軍隊曾子才嚴子雲等開仗直至次日下午七時曾嚴部下傷亡甚衆向北潰退三原爲陜省商務最盛之地距省城只九十里陳樹藩大震同時胡團遂以靖國軍名義宣布獨立與向在陜北之曹營長世英會合更糾集各路迫攻省城陳督軍曾一次派警察廳長南岳竣赴三原議和未成胡團即進攻曾在距省六十里之永樂店激戰此後詳情尙無所聞同時由省城至潼關之大道業巳不通臨潼渭南等縣皆被佔領西安三面受圍業巳多日潼關以西之電線阻斷詳細情形北京未接報告政府最近惟接到潼關嚴團長之來電數通言省城危在旦夕而已 
　　陜事至此有兩大原因第一爲大局上之關係陜西革新派之潛勢力最大一般里豪亦藉用救大局名義一時必不能平靖且絶非一兩師兵力所能壓服此次南北爭持遷延過久遂影響陜事至有今日第二則陳樹藩本人之關係陳督陜以來除擴張兵備外一事未辦對外則加入軍團效法倪張最近募公債二百萬人民喪亂之餘無可負擔凡此皆陜西之所以亂也依現在情勢推測陳樹藩之力量已萬難支持亂因一日不去則陜人之浩刦將一日不能已也 
[馮玉祥與倪嗣冲]  
　　倪嗣冲之寒電 
　　馮玉祥之寒電 
馮玉祥在武穴之行動如何現爲南北注目之燒點據新聞交通社報告政府昨接到該旅長寒（十四）電略稱文元電並悉水勢難行陸路調查未得回報現在用拖船駁運以赴戎機並派員與曹使接洽云云是該旅仍在準備赴鄂似並無何等特别舉動然中華通信社漢口電則稱馮玉祥在武穴宣布獨立派副官虞樸向榷運分局提欵二萬徵收局提欵五萬云云此項消息確實與否尙待證明惟該旅長十四日確另有一長電痛陳大局應亟速解决雖未言主和但意似傾向於和所謂獨立云云當即此電傳聞之誤也 
　　同時倪嗣中方面則憤慨殊甚據新聞交通社消息倪亦有寒電致政府詰問馮旅之事略稱馮旅長逗遛武穴瞬將十日謠言繁興或謂患皖或謂自主皖民驚恐如派隊往防又恐發生衝突究竟馮旅長尙受中央指揮中央能指揮馮旅否現在第二路施師已抵九江對馮旅應如何辦理之處尙乞訓示云云是則倪嗣冲對該旅之逗遛已頗有出而干涉之意矣 
　　頃得馮玉祥痛陳大計之寒電原文錄之如下民國肇基甫經七載内部爭鬭於今三年而最無意識無情理者莫過於南北此次之戰爭旣無不共戴天之私仇又無非我種類之公怨兄弟鬩牆全球騰笑於是將領有悔禍之心軍士無必死之志長沙潰退足爲昭鑒王范曾請停戰四督聨電調停痛陳外侮之旣深極言内爭之非計稍有人心皆爲感動玉祥奉令援閩不欲冒昧南渡駐兵浦口者實爲促成和局起見也停戰令下私心欣喜以爲化險爲夷庶幾有望何圖荆襄啓釁岳州不守戰禍重開討伐又起職祗改道援鄂何敢妄參末議惟自問天良實有未妥鬩牆雖兇終爲昆弟敗不爲辱勝不足榮一之爲甚豈堪再誤以言外侮則協商嘖有煩言日人强設民署俄德媾和尤爲可危以言内政則同胞死於兵燹死於水災癘疫流行僵尸累積哀哀萬民幾無生路以言財政則羅掘俱窮公私交困借債生活朝不保夕以言軍實則數戰以來損失無算軍械借欵徒召亡國蔽於感情激於意氣視同胞爲仇讎以國家爲孤注言念及此可爲痛心民國主體在於人民民心嚮背所宜審察置民意於不顧快少數之私忿成敗得失不難立辨年來天災迭降日昨地震復發默觀天章無非愛我中國使知省悟而悔禍息事而寧人也現岳州雖歸湘有荆襄已爲鄂得各守疆圻兩不相犯挽回補救易如反掌何仇何怨必欲自殘玉祥分屬軍人且爲北洋之軍人維繫團體夫豈無心惟念國家養兵所以衛國總統爲一國之元首軍人以服從爲天職使元首而果主戰敢不惟命是從然元首始終以和平爲心早爲中外所共和討伐之令出自迫脅有耳共聞無可掩飾此玉祥所以不敢冒昧服從以誤元首而誤國家也昔庚子拳匪之變清廷力主借拳匪以滅洋許景澄及袁昶上書諫阻　有曰明知　犯忌諱萬無生理然愛清廷雖死亦不敢不言玉祥人微言輕亦明知必觸當軸主戰諸公之怒然區區天良愛我國家愛我總統旣有所見不忍不言多日欲言而未敢言者今敢披灑痛陳於我大總統總理及全國有道諸公之前如以國家爲可憐也則請迅速罷兵以全和局如以國家爲不足惜也則請先殺玉祥以謝天下熱誠所激不暇擇詞臨穎垂涕不知所云陸軍第十六混成旅旅長馮玉祥叩寒（十四）印 
[戰爭又起中之武漢]  
　　地震在東西洋列邦歲有所見現值科學昌明學者以日月食與地震每等量而齊觀實無可以驚詫之價值惟稽之吾國歷史往往視爲國家之不祥卽如上年陰曆正月二日二月一日兩次沿江各省地震適發生督軍團獨立清帝復辟黄陂遜位等事篤信舊說者羣謂地震乃其先兆實則無關也今年陰曆正月三日之午後二點二十分之際武漢復見地震玻窗橱櫃多格格作響約歷兩分鐘而定其震力並不重大事後調查並無倒塌房屋損傷人口之事未及知覺之人亦甚衆惟一般人聞此又爲驚異以距去年恰一周歲何以不先不後獨震於此日查被震地面漢陽漢口爲全震知者較衆武昌省垣惟山前震山後則不覺也陰曆新年已過依近年習慣各行商業多於四五日開門貿易現各商慮今後戰事北軍有敗無勝武漢必歸糜爛故皆不敢進貨營業擬即乘此時機關門休息多日俟攻岳之北軍巳定勝負再决方針故租界以外售賣油鹽米炭人民日用一切必需品之店舖新正初五日開門者亦不多見各街市冷靜非常儼如暮夜之况因各行店年前以商業停滯戰禍逼迫多將店夥學徒大半辭去其餘於年終時亦多遣其回家聽信人口逐驟減少現在曹宣撫使與中央所派各路攻岳軍隊巳到業經定於十六號（陰曆初六日）開始攻岳吉凶禍福不難於一星期内外决定至多不出陽曆本月以外各商當可免久候之苦也惟頃又傳曹因張敬堯軍未至有改期十八號進攻之說亦僅遲兩日耳又聞三督軍有仍在秘密調停力勸桂軍退出湘境卽復行議和之說此事在今日决辦不到即謂桂軍肯退主戰派亦必有異詞竊以調和一說現巳不成問題不過三督軍不無此希冀鄂督望之尤切然桂軍不惟弗肯退出湘境即退出岳州亦决不願三督以此事與之秘密商榷豈有他項交換條件乎又聞曹軍攻岳計畫已經籌備妥協張敬堯不來亦决進攻王汝賢范國璋及其他旅團敗兵刻皆調至後路及河南南汝光信各屬前敵之軍係第三第七第十一第十五第十八及直隸之混成旅第七師附屬一混成旅曹到漢之前王子春即已將省長公署鋪陳備其居住曹辭不至省刻駐漢口劉園該地正當京漢路循禮門車站說者謂曹係懼武漢軍隊複雜預防發生内訌又一說謂曹之駐漢實爲免王子春生疑計惟現在曹主戰王主守權限井然當無爭點連日曹王頻相過訪似頗親洽武漢間業備差輪二隻爲王曹兩方人員過渡及運兵輸械之用王於奉兼任第二師長命令後當日即赴兩湖書院司令部就職二師本其舊部尙無不樂於服從第王以此次岳蒲之戰各團營長多不得力决將擇尤撤換聞王本保駐宜之該師第三旅長朱廷燦升任師長無如朱爲宜防不能至省故自暫兼一面請中央授朱以陸軍中將官職爲將來升師長之地至王金鏡與第四旅長王靖安均爲王氏族人今一革職一拿辦處分較其他師旅長獨嚴（王汝賢范國璋師長之職仍舊）亦足證王氏之執法無私也 
[湘省軍事近訊（長沙通信）]  
　　自聨軍將城陵磯路口新隄等處占領後其情勢如何省城尙難得其確息昨有軍署某君由岳陽回省記者詢問前敵近狀據云北軍自退出岳陽以後即巳膽寒人數雖多均無鬭志聨軍乘勝而前頗爲得手現在嘉魚縣境巳有聨軍蹤跡至屢獲勝利之游擊隊司令李仲麟自駐蒲圻以後曾與北軍迭次交鋒終以先聲奪人故駐在蒲圻縣城之北軍已於某晚拔隊退走臨去之時並將某鐵橋拆毁其膽怯從可知矣刻下李司令已進駐縣城正準備繼續前進 
　　自荆州被圍緊急湘西援鄂之軍即經出發無如軍權不能統一不免稍形遲緩現據第一軍某支隊李隊長來電巳將某隊北兵擊敗湘西援鄂第二第三兩軍亦巳出發惟欲將荆州克復則一時頗覺爲難 
　　前次北方所遣派之海軍第二艦隊軍艦八艘因其統率者籍隸粤東且與西南某要人頗爲交厚故巳與南方聨合願盡力保障西南現據確實消息該項軍艦將開行來湘分駐城陵磯及岳陽各處正式另入聨軍數日之内即將抵岳至各艦名稱及統率者之姓字因傳者不能記憶故暫爲從略俟調查後仍當續聞 
　　湘軍總司令程頌雲氏因軍事上種箠讦劃亟須與聨軍總司令譚月波氏籌商以定行止擬即於日内回省一行以便妥爲斟酌刻正部署前敵各事約三數日間即將由長岳火車來省 
　　聨軍入長沙後李陳王三督力主調和時湘人以北軍退出岳州爲請輾轉交涉而段系軍人一面疾攻荆襄一面嚴防岳境其居心不獨無退出岳州之舉且有再攻長沙之意於是程總司令潛督率所部移駐湘陰之新市令劉鎭守使建藩駐守平江而桂軍韋陸兩部奉聨帥令扼守歸義覽渡一帶靜候進止一月一來程總司令召集趙師長恒惕劉鎭守使建藩林旅長修梅並通告賁旅長克昭在行營商議進攻之策當即决定作戰方針初八復召集第二次會議議决後報告聨軍總司令預計十三日可完全準備開始攻擊此兩次會議之情形也 
　　北軍兵力分駐岳州城廂内外者計王金鏡所部近畿第二師（缺步兵一團）李奎元所步第二十二旅閻煥文所部直隸第二　成旅吳新田所部第十四旅范國璋所部第二十師後又增加直隸第三混成旅及第二十一混成旅聨軍兵力計湘軍若干桂軍若干茲將兩軍之配備如下（甲）敵軍之配備一防禦線右翼指揮官吳旅長兵力破嵐口混成第　團第六團團部（五團一營三連山砲一連野炮一排）小橋嶺混成十四旅　二防禦線左翼指揮官閻旅長兵力楓樹橋第二混成旅左翼總預備隊由二十二旅約一混成團（四十四團全部山砲一連）　三 
 
 
 

Page 7

 
 
增福橋至破嵐口一帶江岸之警戒仍由五團第一營擔任該營暫歸武岳司令部直接指揮四岳城附近警備司令官蕭旅長兵力南津港以南王沙一帶及鐵橋北端由四十一團各派一連擔任警戒南關街市至吕仙亭一帶之警戒由四十三團之一營擔任城内之警戒由四十三團派兩連擔任西關江岸一帶及江而上之警戒仍由五團第三營擔任附有機關鎗一排三眼橋至大橋一線之警戒由二十二旅之騎兵營擔任車站附近之警戒由二十二旅之野砲兵兩連擔任四十三團除有兩營擔任警戒勤務外其餘一營爲警備隊五田板橋至托壩一帶之戰備由混成四十旅擔任但對於前線陣地之左翼有策應之責六蒲岳　之鐵路及臨湘城陵磯兩處沿江之警戒由混成二十九旅擔任七三十九四十兩旅防務總指揮官范師長八左翼總預備隊暫駐岳城其前進日期由武岳司令部指令九前線各陣地之空隙由陣地之指揮官酌派兵力較厚之探哨互相聨絡　十前線各陣地之通信法由各指揮官酌定（乙）聨軍之配備　一趙師長所部攻擊西塘（主攻）　二林旅長所部攻擊筻口（助攻）　三鎭守使所部一部對於通城取防禦一部策應趙軍（防禦策應）　四韋總司令所部佯攻破嵐口　五陸總司令所部佯攻新牆六吳旅兩部爲總預備隊 
[湖南之荒象巳成]  
　　湘省去歲秋收本不甚旺益以銀價跌落匯水飛漲故榖米價値因之繼漲增高又自湘南事起軍務繁興需要軍米過多在有供不應求之勢於是長潭等處每米一石售錢至十八千文之多小民生計維艱乃至鋌而走險去歲十二月初間株州遂有饑民聚衆搗毁米坊之事無何湘潭城總問之鬧荒風潮又起未及半月長沙縣屬之靖港（距長沙六十里爲一巨大鎭市）又以饑民鬧荒聞至各屬鄉間之坐吃排飯者比比皆是而一般倉戶猶復抬價居奇各處米坊且多閉糶似此情形省城首善之區亦難免不有鬧荒風潮發現且前因鹽斤缺乏巳有痞徒聚衆搗毁鹽號之事米之需要尤甚於鹽若不思患預防則鬧荒風潮難免不復演於省會聨軍總司令譚浩明迭據報告當即令飭長沙縣及省會警察廳會商辦法昨巳由廳縣會同地方士紳及商會農會工會各會長議决辦法五條（一）陰曆年内所有省城貧民由警廳分區切實調查分爲極貧次貧兩種極貧之戶由公家酌給年米不取價資次貧之戶則發給執照開辦臨時平糶（二）由廳縣切實調查現存米數按照現有人口支配算至戊午秋收時止究竟是否足供民食以便預行設法採辦（三）由廳縣出示曉諭各米坊仍應發糶零米並令各警署傳集各米坊到署出具米價祇許跌落不得再行增加切結（四）嚴禁民間用榖米熬糖煮酒及飼雞喂猪責成城鎭鄉警察隨時認眞巡查以維民食（五）由長沙知事函達湘粤湘桂聨軍兵站總監部以後所需軍米請勿再在長沙境内採辦頃巳由該部函復照准並由長沙知事出示曉諭以後凡有在境内採辦軍米者卽係假冒准即隨時呈請究辦 
[松潘兵變之詳情（續）]  
　　李陽三於戕害張達三等後搶刦鎗枝百桿巨欵數萬並奪獲漢軍統領　信勾結本地漢回夷三族哥老土匪數百人均有快鎗硬火勢力陡然膨漲當卽編制三四營以該軍一哨雜新編匪隊兩哨分頭派往各路要隘把守關卡如由灌赴松之路距茂縣百二三十里之疊溪地方及距疊溪十里之小關子一帶關卡於二號夜即有叛軍匪隊重重堅守由疊溪至松城三百四五十里間沿途均有叛軍匪隊防堵要隘又由平武方面赴松之路亦均有軍匪駐守自此事發生後徒手普通人及上流人物均不能通過近數日間由茂往松之路始准小貿苦力之挑負貨物者通過由松城至茂灌等處者仍須持有商會通過證及該軍之蓋有戳記者始准通過 
　　松理懋茂屯殖軍總司令兼統漢軍陳戎生氏於接到警告由省火速至灌十二號召集所部各級軍官佐開軍事會議討論對於此次撫綏叛軍及查辦此事入手善後各方略次早陳氏親率所部快鎗軍隊五連開花砲二門機關鎗三挺曁該部各級軍官佐第二區張達三所部快鎗部隊二連并二區司令部各級軍官佐等同時由灌出發張達三所部之第二營毛營贊成率全營於聞報警耗之際卽由茂屬火速開拔直抵溝口寨要隘（距疊溪八十里）嚴密防堵不然叛軍匪隊巳將茂境擾亂矣張部喻副官華富率兵三連全隊開拔平武方面斷絶叛軍糧餉毛營在溝口案（一人擲石百人難過之要隘也）常由該處探報回灌聽候陳總司令命令二區張司令達三嫡子燦輝（字茂榮）曾由中學畢業隨父征伐松夷懋番戰功卓著人皆稱爲小英雄於警耗初聞之際幾死幾甦朝夕號泣寢食俱廢經該部軍官佐屢次勸慰始哺粥餘水於某號同該部指揮官黄祺元（字劍靑）會銜令調駐懋功之第一營第二連長周光烈（字輝武）所部不分星夜趕站開拔於二十號有步砲兵兩連陸續抵灌 
　　陳總司令此次親赴松潘之主旨分撫綏查辦兩要義純用和平手段解决糾紛免致邊氓受禍并派妥員先往交涉次查辦此案原因曁善後一切事宜總之以息事寗人爲前提故陳氏雖已兵抵茂域毫無一點用武力之意氣云 
　　張茂榮（張達三之子）於昨日（二十二號）親率該部之第二連第十一連步砲兵兩全隊由灌開拔前進以備後援并令該部第一營黄營鷺翔由懋功派隊遠崇化之紅橋大雪山前進截斷叛軍敗路聞黄營於二十一號已函報張茂榮氏稱接到警告之日十五號即派該營步兵一連并派預備營何營育生所部步兵一連砲兵二排開花砲二尊洋抬砲二十桿不分雨雪兼程前進大約巳抵敵軍方面之陣地矣 
　　郫縣爲張達三氏之桑梓地方其親族隣朋曁該處連屬場鎭人士一聞張氏遇害均抱不平謂張氏素行豪俠婦孺皆知故聞有某某等出頭組織一濟張復仇小團體願助資接濟復仇軍餉者不拘多寡聽其自便現巳集資三四千元矣此種欵項由承首者交付張茂榮并許籌集多數以免軍需缺之 
　　第七區司令陳俊廷原係張部第三營營長感情頗厚自聞張氏被害之耗由伊呈報陳總司令願率全部士兵由平武進剿以報張氏并聞陳部於猪窠壩地方（由平武赴松潘之中途最險要關卡也）卽與叛軍匪隊遇雙方就地嚴壘抵抗開砲與否尙未悉也 
　　第五區司令周岐（字興武）於張氏被害時由茂境督率所部墾殖部隊兩連火速開往距疊溪二三十里地方嚴防叛亂兵匪出關糜爛地方行抵該處即獲叛軍偵探二名立即具報陳總司令請示處辦周之部隊亦就此高壘關卡靜候命令 
　　第六區司令宋開亮（字輔卿）於陳總司令未回灌部時深慮叛軍勾結夷匪出爲民害於十二號拂曉親率該部作戰部隊兩連不分雨夜破站前進十五號即具報告回灌略謂該叛軍巳將疊溪上下一二十里險要關卡佔踞矣伊率該部隊暫駐二區第二營地内分任防堵勤務 
[贛督之去留問題]  
　　江西督軍陳光遠褫職留任經商會省議會及紳學各界陳永懋袁　等五十餘人電懇中央挽留陳督於蒸日得馮總統慰留復電陳督即將原電發交商會通告各界一體週知今日（十四）總商會已將原文油印張貼茲錄挽留陳督及馮總統蒸電如下　北京大總統王總理鈞鑒陳督蒞贛開誠布公治軍保民不遺餘力雖多邊警安堵依然士庶傾心吾商益感頃聞通電辭職人心惶惑奔走呼號矧當兵禍相尋四隣風鶴正資坐鎭若一更調禍亂難言水火殘商何以堪此泣告府院速賜主持特電挽留以固軍心而慰民望大局幸甚吾贛感甚情急呼籲伏乞鑒原南昌總商會龔士材章福宗盧芳陽印　北京大總統國務院鈞鑒陳督鎭贛地方賴甚因事棘手遽萌退志聞電中央不勝惶駭政局阢隉勢難輕易重帥惟有籲懇鈞座俯順與情切電慰留贛民幸甚大局幸甚任壽祺顔丙臨歐陽莘元　南昌陳督軍鑒輔密齊電悉昨尊處辭職之電業於齊日答復計巳入覽國璋與左右交誼非同泛常値此存亡危急之秋各負撥亂反正之責無論感受何種激刺絶不容獨善以棄國家鄙人數月以來抵當風潮疎通意見唇舌兩焦應付俱窮然而黽勉不敢告營賴有同志諸君子之隠相匡助也以公義私情而論公詎可存高蹈之心頃據南昌總商會陽日電呈以台端辭職地方驚恐切詞挽留目前謠諑紛紛重在安輯人心尤不能聽公之遽去仍望顧全大局力疾維持如所患驟難復元儘可在署醫治靜心調攝一切例行文件卽趕令久管人員辦理不必遇事躬親亦毋須請給假期致淆聞聽特此電覆並希傳諭商會知之國璋蒸印 
　　陳督已電中央辭職三次聞擬再電堅辭離任所有來賓槪派參謀長副官長衣介弟光逵接見以避嫌疑商會長龔士材議長任壽祺曾對參謀長發表意見請代致意陳督謂督軍若以地方爲念即犧牲個人意見當所勿惜若以個人爲事即可犧牲地方委之而去云云刻聞陳督自接元首慰留電及各界之勸告後已打銷共辭職之意矣 
[杭州快信]  
　　軍民兩署得甌海道尹密報黨人張星伯吳劍通同滬黨魁李某等密謀擾浙已會飭軍警各機關一體加意防範 
　　甬上就獲之黨人張錦祥已由陳團長派潘團附押解到省發交軍法課訊辦 
　　嘉湖各屬梟匪又圖蠢動緝私帮統趙廷玉昨偕水警第二署長兪肇桐晋省謁見督軍面陳一切並請示機宜 
　　二師張載陽請假回紹籍後參謀長汪鎬基近又患病師部日行公務槪由一等參謀王凱成暫代 
　　鹽運司署日内將有大批場知事更動岱山餘姚均在其列 
　　杭關監督沈爾昌昨因要公偕浙江銀行監理官吳憲奎聨袂乘車赴滬約明日旋省 
　　清理官產處向無秘書職名目現處長汪嶔特設斯席委胡宗成（江西知事）充任 
　　錢塘道尹敎育科科員許寳鼐昨巳奉令撤差 
　　家釀亦酒類一種前奉部飭一律徵收公賣費各屬經徵人員以報告每多不實挨戶檢查迹近騷擾甚有招商包解名目朱局長嫌其病民已通飭查禁另行設法取締釀戶 
[南京快信]  
　　李督昨電滬促譚延闓赴湘俾時局易就解决 
　　中央迭電催李督出兵赴鄂贛助防聞李督以餉械兩絀難以出兵謝絶 
　　魯軍師長施從濱昨晨由浦乘輪赴贛今晨來電現暫駐九江聞因傳南昌省城各界反對之故 
　　陜西電報巳數日不通聞西安確有變故 
　　第七十四混成旅旅長陳調元電軍署報告巳率所部由宿遷開㧞赴徐塡防 
　　昨傳倪嗣冲因張敬堯已赴鄂現紛調安武軍赴徐屬之豐沛蕭等縣駐防 
　　聞李督因倪嗣冲開調所部之安武軍入蘇境之徐屬各縣駐紥昨特去電詰責望即調回免生誤會 
　　湖北省議會代表昨日抵寗准今日晋謁李督接洽一切 
　　軍署參議王鐘昨由鄂回寗 
　　省警廳因防疫事昨又會議預防辦法擬於城廂内外派員實行檢查 
　　譚浩明代表張其煌昨日晚車由寗赴滬 
　　段芝貴派宋玉峯來寗面謁李督代陳一切住下關瀛州旅館 
　　李督昨有電致譚浩明程潛聞仍係商和議事長江巡閱副使王廷楨昨日下午由津浦車北上蘇議會昨爲全國省議會代表會議事開茶話會討論一切進行事宜聞各省代表尙祇到六七人 
　　浙省長齊耀珊今午抵寗准明日早車赴滬回杭海軍總司令處移滬下關之司令處已撤消 
　　公府副官長張宗昌率第六旅南下今日可抵寗 
地方通信 
[松江]  
[城鄉浚河將次動工]  
　　本邑城市河道現由河工局議定於古曆正月初十日先從東西幹河開工築壩已經徧揭布告俾衆咸知至河工經費除開支水利經費外復助之以舖戶住戶各捐舖戶不論大小各捐房租兩月房東房客各任半數住戶捐分四元二元一元三類捐欵限兩月繳齊由各段董分任勸募惟各段董中因此種勸捐事務甚爲繁劇且無確實把握都有因之辭職者　揣勸捐前途恐不能如現定計畫之美滿也又經行松江吕蕩新橋三市鄉之兪塘河道前由三市鄉自治委員公舉紳士謝晉昌爲河工總董籌備開浚事務所有兪塘支流西千步涇盛家涇沈漕涇胡蒲涇中涇五河亦擬同時疏治已由謝董於千步涇車墩雁里庵三處各設河工局一所分辦各段河工至河沿得沾水利田畝亦巳調查蕆事由謝呈准縣署援照業食佃力辦法以求簡捷其他築壩吸水各費則擬於各該鄉水利費項下開支茲聞謝董亦已定期古曆正月初十日開工破土矣 
[育嬰添聘董事]  
　　育嬰堂總董雷繼興等以該堂司月各董除死亡及别就外所餘不及原額之半爰於日昨具呈縣署添委新董五人以補缺額茲將新董姓氏錄下　鄭權　沈則潛　願文淵　于允鼎　張開圻 
[公舉慈善代表]  
　　松江各善堂如育嬰全節普濟等均由舊府治七縣捐欵公建其財產管理權亦應屬之七縣人士故本年一月二十一號曾由上南等縣公推代表秦硯畦等組織慈善敎育團來松與各該堂　談判清理欵産事宜嗣因松江尙未舉有代表約期二月二十一號開會續議而散現本邑各公民擬於明日（十九號）午後假座城内明靜堂推舉代表以期届時與會茲錄其啓事於下　敬啓者七縣慈善團爲監督慈善産業以冀欵不虚糜擴充公益用意甚善查松江慈善産業皆山七縣捐合而成不可無代表以資接洽而謹審查去年慈善團到松並未舉定代表茲定於正月初九日午後一句　假座善照寺後明靜堂公舉代表以謀維持慈善事業 
蘇州 
[嚴禁官中需索]  
　　民間移轉房屋田畝等産不論杜絶抵押例須投稅過戶方有效力近來每有漏稅情事以致發生糾葛訟累經年是以主管官廳籌設官中使盡調查之責詎施行未久弊竇叢生江蘇財政胡廳長有鑒於此刷印布告發縣張貼其布告中聲明官中應得中佣只准百分之二此外不准需索分文至代售官契每張定價大洋五角如有多索准被害人民赴縣告發吳知事奉到後當將此項布告按段張貼 
[江蘇之律師談]  
　　上年司法部開放律師以後凡有律師資格者均遵章赴部請領一經領到即向律師公會入會指定區域執行職務甚有曾充差役隸僕亦一躍而爲大律師也維時律師暫行章程有准許全省法院執行職務之規定是以江蘇省登錄律師並入滬寗兩律師會者約有十分之七八去年十月間司法部修正律師章程自七年一月一日起執行職務區域以一地方廳爲限上海律師公會奉令後當向莊景珂廳長具禀請求凡在施行期以後登錄者適用之若在施行以前兼入滬寗兩律師會之律師不在此限業奉批示照准 
無錫 
[歡迎部派視察員]  
　　農商部委派僉事李澂兪鑅及參事秦瑞玠南下來錫視察各實業當地絲紗麫三業公會特雇畫舫並包定新世界屋頂花園爲招待所等情已誌前報茲悉實業廳張廳長軼歐（錫人）亦於前日返里與會此外有修改稅則委員田）田總長之子）周兩君亦由滬來錫到會當地實業領袖於午刻齊赴車站歡迎導往新世界屋頂花園招待所入席首由紗業全體述歡迎辭次由部派視察員李兪二君進頌詞末由張軼歐廳長演說棉紗之要需散席後李兪二員偕同由秦張諸郡赴廣勤復成兩紗廠及九豐麫粉廠察視一切本日並須赴茂新粉廠振新紗廠等處逐一視察 
揚州 
[敎練改組傳習]  
　　江都警察敎練所自開辦以來成績尙佳現趙縣長以警費支絀將該所改爲傳習所不招新生由各區保送未經受過警務敎育之巡士至所肄業以期造成警務人材 
[糧食價格高漲]  
　　揚郡米麥黄豆自本月以來銷場頗廣加之來源稀少以致價格高漲米價照前增加三角小麥亦漲六角（按今日陸陳評價處議出之價米五元五角至六元四角麥五元八角至六元三角黄豆五元至五元三角） 
九江 
[新道尹已視事]  
　　潯陽道尹出缺後延至去臘二十六夜始山省委督署秘書長傅春官代理傅未到任以前着由九江關監督景叙堂護理景監督因傳道尹來潯在即故未接任傅於去臘二十七日乘車抵潯旋於二十八日亥時在小喬巷公館内接篆逐日尙在該處辦公（因故遣尹靈柩及其家屬尙在署未搬出）聞署内人員全行更換日内當可發表 
[施軍陸續抵潯]  
　　暫編陸軍第一師巳於去臘二十七日由江輪運輸來潯現約一旅有零目龍開河車站至官排夾一帶帳篷連接滿目皆兵連營約四五里並有隨軍紅十字會駐紥附近席地而臥該師軍紀尙屬嚴明所有兵士往來街市尙無滋鬧情事聞施師長不日來潯刻已預備塔公祠爲師部擬俟大軍完全抵埠再行抽撥開赴南昌 
雜評一 
[政局之變動（默）]  
　　政局上之大問題人所視爲重要者一曰倒内閣從前挾各派之全力以倒之而惟恐其不倒蓋當日之内閣雖不愜意而其勢力尙在也今之内閣欲求自倒而不得故日傳總理辭職而不能辭日傳勸人組閣而無人應則所謂内閣者可憐矣一曰復國會從前注各黨之全神以促之而惟恐共不成蓋當日之國會雖被解散而人尙　視之也今之國會欲自成之而不得故今傳修正院法而人漠然明傳籌備召集而人又漠然則所謂國會者亦可哀矣 
　　是故人謂中國之政局將有大變動吾則謂中國之政局無變之可動蓋中心之人巳無動之之能力雖百變而依然如故也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[軍隊借用商輪之蹂躪]  
　　去臘招商局允政府之請抽派商輪六七艘由浦口裝運軍隊赴鄂援助即經該局派定華大華利江新江華江永江孚江寬各輪於臘底運送上駛現華大華利巳由漢折回而江永等各輪因裝載馮玉祥軍隊運至武穴不令上駛致被阻留該處作爲躉船經該船主一再懇商始允江新江寬先行下駛於日前返滬大略已紀前報茲悉招商局得悉後當卽電請政府轉飭該旅長迅將該輪放回經政府轉電去後並由鄂督王占元加派軍官馳赴武穴與馮玉祥一再疎通方允將江華駛回亦於前日抵滬惟船中大餐間等處均有損壞訽之船員據云駛至武穴因岸上無駐宿之處故所裝軍馬日間帶至岸上吃草夜間均牽回船上輪船爲露營是以各船多被蹂躪現江永江孚仍被阻留恐日内難以脫卸船中派有軍官與兵士輪流看守中西船員均須懸彼所給之徽章否則以奸細目之云云故招商局於昨晨江寬開駛時囑令探聽被阻之江永江孚兩輪曾否放回隨時電告一面重行電請政府轉令該旅長迅將兵士卸清俾該兩輪從速駛回以維航業云 
　　又聞招商局董事會昨接馮玉祥旅長復電略謂江華巳經駛回其餘因水淺稍有躭擱並無扣留商輪之事查該輪間有因上游水淺不能前進中途自行下椗者敝旅不能負責現在已可陸續開駛凡敝軍能力所及之處無不一體力加保護云云 
[海關開訊普濟輪船失事案]  
　　招商普濟船失事一案十八日午前在海關開訊調查失事詳情訊案者爲海關監督之代表王君辦理没收敵船之專員薩君河泊司邁爾氏與康德氏到案者爲招商局總船長隆特氏與新豐船長漢伯林氏隆特先詳述普濟船身與船員及船上備置各情謂普濟向開温州已有多年最後一行係在一月五日夜半自滬駛出有水夫十七人職員六人内有船長馬基氏正機師希塞林敦二機師斯考特氏與二副華人孫某至於船上載客之數則無可稽考以容積而言普濟可載客約二百人水夫救活七人船客共救活若干未曾知悉新豐載來屍骸二十七具後由各船撈起六十具普濟載小船四艘二爲救生艇一爲小划船一爲工作艇河泊司問曰爾以爲以上四艇足容全船員役乎答曰然問曰足容船客乎答曰各輪船皆未有規定客數之特殊執照普濟船無餘地不能多載小艇船中備有救生圈一百六十具分置於甲板下之後部二箱中船客須自行往取堂上問以船上備置之物曾有合規則之按期察視否答曰無之此事由船長爲之按其年齡而言普濟船身尙佳總船長呈述旣畢乃由新豐船長漢伯森追述兩船相撞之情形十九日午前覆訊新豐船長稱是夜二時三刻新豐行經中路上浮標至二時五十五分渠登甲板見江天船在其左舷相距約一英里之四分之一渠諭令二副於新豐行至東南諾爾浮標時略改方向諭畢即下甲板約歷十分鐘聞某船汽笛二聲當即出視見有一船過其船首從右舷開出上海渠登躍柁橋擬全力後退然巳不及旋即與普濟相撞但其登柁橋握機後退之際未見江天其時江天巳漸越過新豐兩船相撞之地在諾爾浮標以東南十二度相距約一英里之十分之九渠曾向普濟船長馬基大聲呼喚囑其停機但馬基以無能停輪爲答渠未聞普濟電信機發聲蓋爲華人呼喊聲所掩普濟船無能停輪此殊可異以後不復聞馬基之語渠擬將新豐駛傍普濟以便救人但因普濟仍向前行以致不果普濟直駛至距互撞處約一英里始沉没其時如普濟尙可操縱則當可駛至岸旁新豐較普濟爲高互撞後渠不能知普濟或新豐若何損毁也堂上康德氏問曰如普濟停輪爾以爲尙可救出船客乎答曰然康德又問曰如普濟停輪亦以爲新豐可駛至其旁乎答曰然新豐船長又稱渠所聞之汽笛兩聲確從右舷普濟而來其聲頗爲清楚可辨當渠發電信機聲時普濟又鳴汽笛一次此在互撞之前迨撞後普濟屢鳴汽笛新豐亦答之以示相離不遠云江天引港人愛勒夫森氏到堂作證謂普濟失事之夜渠在江天艙面二時許夜色甚佳月光明亮聞二副言新豐在後相距約一英里後乃逐漸駛近三時十分江天行過東南諾爾浮標渠獨在柁橋因船行於該處時船長可不到甲板也當江天行過中路浮標時新豐在其右舷約半英里斯時渠見出口船三艘陸續行過其右舷其地在中路與東南諾爾浮標之　與江天相距不足一英里之四分之一渠不知三船何名但出口船應行經其左舷茲乃由其右舷行過故以爲異若出口船在東南諾爾浮標改其方向則當經過江天左舷而出也最後之出口船於行過後約隔二分鐘放汽兩次其聲不長渠以爲此乃出口船改其方向之記號渠迴顧無所見遂沿江前行柁橋輪室中有華人司瞭望者一人渠亦不聞驚鬭之聲否則當告知船長也云云新豐正機師夏泊氏亦到堂作證謂互撞時二機師司機渠聞某船汽笛兩聲後出房察視聞船長在柁橋指揮並聞電信機聲當即奔至機室見船機巳開足速率向後退駛此令下時爲三時八分而互撞卽在三時九分兩船旣撞後新豐緩進擬駛靠普濟後聞普濟船長囑新豐駛近船旁新豐令其停機但普濟船長以不能對云云此後新豐大副到堂呈述一切後退堂今日復訊 
[提倡輕而易舉之航業]  
　　上海總商會接全國商會聨合會函云本年二月八日奉農商部訓令第一○二號内開案准交通部咨稱查自歐戰發生船舶缺乏貨物停滯製造輪船旣苦物力不足補偏救弊端賴帆船前據駐爪哇領事報告家國帆船往返於廣東爪哇之間者約有二十餘隻每年航行兩次頗獲利益茲據北海關監督呈報營口商人荆紹坡置有源風夾板船駛行直隸山東奉天江蘇福建廣東沿海一帶及朝鮮仁川日本長崎大阪横濱之間航程頗多遼遠當此貨多船少之時國家對於此項船隻允宜設法提倡以謀航業發達本部爲此曾於上年十一月通行夾板船註册給照辦法此照輪船一律予以保護俾資鼓勸導各航商乘此輪船昻貴華貨擁滯之時多置夾板船廣爲輸運以補輪力之所不及似於航運商業兩方均有裨益等因查夾板帆船家國沿江沿海各處向皆恃此以便航運自輪船盛興漸形衰落現值船舶缺乏之時祇能多製此項帆船藉廣運輸洵足以振興航業挽回利權旣准交通部通行夾板船註册給照辦法比照輪船一律予以保護自應共同勸導以資提倡合行令仰該會轉知沿江沿海各處商會一體遵照此令等因到會除分别函知外相應函達貴總商會即希查照轉知各商會對於夾板船隻一致勸導以擴航運而維商業至紉公誼 
[發封德商行棧之通融辦法]  
　　德商美最時洋行經法總領事飭令捕房派探於陰曆年底前往浦灘將該行及後埭貨棧分别發封後即由租借該棧存儲貨物之綿義茂興法興斯文等洋行分函法捕房剖明原委要求啟封經紀前報茲悉法總巡捕房業巳據情呈山法總領事核准諭飭將不涉美最時行之貨槪行查明啟封法總巡施美德當卽飭探前往將大棧房旁側之德昶恒和兩棧（華商存儲）及綿義等各貨棧一律啟封派令越捕常川看守所有美最時行之貨不得稍有移動故自昨日起斯文綿義等行及華商儲貨仍得照常 
運卸矣 
[公廨訊斷騙衣殺人案詳誌]  
　　公其租界福建路（即石路）第六百四十三號門牌泰昌衣莊於去年陰曆十一月初二日被匪徒李玉山糾黨哄騙狐皮袍子靑種羊馬褂等五件並將衣莊夥湯新之誘至長浜路修德里一千三百二十八號門牌空屋内勒斃後經該莊總理王瑞生報告老閘捕房派探顧阿根陳維坤會同一百八十四號西探將馮玉山及跡涉嫌疑之羅湧濤方榮二人拘獲並吊到原贓狐皮袍二件靑種羊馬褂一件解送公共公廨訊供各情迭詳本報前日午後復由捕房將李玉山等三犯解送公堂經關讞員會同英卓副領事升坐第一刑庭會審捕房代表牛門律師到堂陳述案情並傳修德里管門人周阿根上堂詰據供稱去冬十一月初二日第一被告（指李玉山）與一男一女同來擇定修德里一千三百二十八號門牌空屋言明租價當付定洋一元俟翌日遷入租金一併付足並令我將空房開去鎖匙以便打掃我卽開門不料若輩作此昧良之事乞鑒又據陳敬菴供在成都路某當舖爲夥該被告曾持皮衣來當要洋六十元因論價不成而去繼據一百八十四號西探聲稱該被告等在雲南路某茶館啜茗我與華探前往拘獲帶入捕房後傳到原告認明曾由第一被告來店騙衣我即錄取李羅方三被告之供詞囑令李等當場簽字今將供單呈電中西官閱竟又由一百八十九號西探潘祺到堂證明出事後偕泰昌衣莊夥至修德里見該衣莊所派送衣之夥友湯新之已被勒斃倒臥地上兇手遺有打鳥帽一頂帽内藏有請看哈同花園放汽球之廣告紙一張上面寫有護國軍總司令羅湧濤等字樣今特呈案並稱當時捕房將湯新之屍身拍照三張已經呈案云云又由華探顧阿根上堂禀明拘獲被告情形然後由泰昌衣莊總經理王瑞生莊夥蔣榮生朱金文投案訴明騙衣謀命各情質之李玉山供由某某等爲首邀我同幹此事但湯新之被勒身死時我在門外並未目覩至看定房屋並無女人同去事後將皮衣持至西門外巨源典當質洋我得洋五十元目下某某等不知逃避　處今到案之羅方二人實不相識詰之羅湧濤方榮堅不認與李玉山同謀且云與李並不相識乞宥訊至此山關讞員商之英副領事卓君卓君判李玉山發押西牢十五年而關君以會審公廨無權判押五年以上之罪犯遂判李押五年期滿帶堂再核羅湧濤方榮訊無關係開釋完案 
[地方監獄脫逃押犯三誌]  
　　上海地方監獄於本月十六號晚（星戎六）脫逃殺人犯王文桃及盜犯周德友羅德才王智福等四名旋均拿獲等情已兩誌本報茲悉敖典獄長於前日諭令本監第二科長魏英前赴駐防監獄之高巡官處查抄追緝逃犯之各長警姓名以便分别犒勞計是晚在場最爲出力者係隊官高殿臣巡長王金奎郁品和巡士李根元業經敖君查取各該員履歷呈報江蘇高等檢察廳呈部核奬一面並函知淞滬警察廳徐廳長請將在事出力之馬隊長高巡官及長警等酌予提升其協同看守士追捕之巡士李根元等十七名又經敖典獄長分别等級捐廉洋四十元送請徐廳長發交該隊馬隊長按單分給藉資犒勞所有逃往英租界之殺人犯王文桃一名係由英租界捕房選派探捕在卡德路左近捕獲業經敖典獄長帶同科長看守人等親赴靜安寺捕房驗明正身提　是日適值星期循例本　先解公堂訊究而後引渡嗣經敖君出西文卡片會晤正捕頭福君以英語晤商良久福君允即移提遂命門差將王文桃（改名梁錦山）提出點交敖典獄長帶回敖典獄長返署後即飭科備具謝函並附洋三十元派人　送捕房犒勞出力華捕以資鼓勵所有獲犯王文桃周德友羅德才王智福等四名經檢察廳研訊後並未收押仍發回上海監獄賡續執行敖君命將該四犯加釘雙鐐隔别覊禁 
　　又一訪函云淞滬警察游巡第一隊長馬鍾秀因前晚監獄中越出要犯四名經所部各隊士奮勇追緝得以截獲三名自應傳　酃奬遂於昨日除呈請徐廳長核奬外並傳知駐獄各長警文云爲傳知事照得陸軍監獄乃重要之地前經廳長派令本隊長警兩綳在此駐守保衛當由本隊長挑選長警中老成練達之人按月與陸軍接替不料於十六日夜獄内忽越出要犯四名當經本隊捕獲三名其在逃未獲之一名被崗警李根元追擊一鎗帶傷帶傷逃走本隊長當時聞警即率同長警前往調查查得崗　李根元首先獲犯當時開鎗追擊奮勇可嘉除呈請廳長特别優奬外本隊長先行給賞洋二元以資鼓勵其餘協同拿獲各犯出力長警共計二十一名亦併呈廳長擇尤核奬 
[抄送美國取締進口貨布告]  
　　上海總商會接北京農商部訓令云爲令行事准外交部咨稱駐美顧公使函稱准美國戰務局刋送十一月二十八日美總統布告一件内云嗣後該布告所載各種物品須先呈請美國戰時商務局核准給照方能進口云云并附有該局所刋取締進口貨理由說明書一份大致言自各聨邦國政府取締出口物品以來凡美國所需他國物產進口已有限制查各該政府之取締出口物品意在調劑供求俾無浪費但如無正式機關彼此接洽則輸入美國各貨是否確爲作戰要需而無浪費此在聨邦國政府無從查悉對於商人採運自不得不嚴加限制茲爲便利妥籌支配起見特由美總統依法布告輸運布告内載（中略）等語查美總統布告所開非經核准給照不能進口之貨爲數綦繁而其中與我國最有關係者爲銻豆生熟獸皮醬油及米五種除布告大綱業經電陳外茲將布告全文及說明書備函錄送乞察核等因查美國戰時商務局刋送美國總統取締貨物進口之布告曁取締進口貨理由書均與我國貨物輸美極有關係前准顧公使來電業經咨達貴部在案茲又准公使將原文抄寄到部除分咨稅務處外相應將此項布告曁說明書譯漢抄送查照等因前來查美政府所頒之商品布告命令業經令知在案茲又准外交部將布告全文及說明書抄送前來合即抄　令仰該總商會速即轉逹各商一體知悉此令 
[追索財政部存欵續紀]  
　　昨報紀中華銀行不付存欵一案茲聞此欵係在南京財政部項下當存入之時立有存摺一扣現松滬護軍使欲將該欵撥賑京直水災而該銀行以商業習慣存摺在外應俟摺據到行方可支付巳將前項理由延請哈華托律師到廨辨護候中外堂諭將存摺作廢後再行照付云 
[保護外人生命財產之訓令]  
　　江蘇淞滬警察廳徐廳長昨日訓令各區署所隊云案奉江蘇督軍省長公署訓令内開案於本年二月三日奉大總統令開各國在華商民屢經嚴飭妥爲保護現値大局未寗亂民思逞據報忠縣監利等處竟有繫傷英美輪艦情事殊堪痛恨應即責成該管軍民長官澈查究辦並着各省督軍省長都統嚴飭所屬關於外人生命財産務須隨時切實保護勿稍疏虞此令等因奉此合行令仰該廳迅即轉行所屬一體遵照切切此令等因奉此除分行外合亟訓令該署所隊仰即遵照辦理 
[海軍司令部遷回上海三誌]  
　　海軍總司令部由寗遷滬已兩誌本報茲悉饒總司令以總司令部旣設上海則聽候差調之軍艦均應齊集浦江以便調遣故巳通電各軍艦一體查照又聞饒總司令以總司令部知照各軍艦一切公務水陸阻碍傳遞不易亟須設立旗台俾有公事時演旗通語晚間亦可懸燈通告業於昨日挑選精通旗語之海軍士兵十餘人派充演旗差務並設旗台於浦灘以傳消息云 
[陳督覆旅滬江西紳商電]  
　　江西會館陳潤夫謝敬虚陶星如鄒靜齋包荃孫吳鏡寰湯祚賢郭伯棠盧帥譔陳榮廣諸先生鈞鑒元電敬悉國步艱難自慚凉德不能維繫於萬一引疾乞退乃事理之常非敢自鳴高蹈也諸公不以僨事見責反承殷誨存感媿之深不知所喩今事變日亟各方咸以國而忘身之言交相策勵弟又何敢去勞遠繫諸公桑梓之憂幸托嘉蔭贛省得以保固維城然拯溺扶危亦非一手一足之烈諸公卓識偉抱景仰有年尙祈共濟同舟時錫敎益臨電不勝翹企之至陳光遠銑 
[敵僑移往普陀之不確]  
　　本埠日暉織呢廠餘屋爲收容德奥僑民之所近因商人郭建侯租借該廠製造毛冷遂有謠傳謂擬將敵僑移置普陀山已由盧護軍使陳交涉員電商浙省軍民兩長官許可遴派交署科長陳世光科員沈邁士前往普陀修葺房屋等語乃昨據交際科長陳君謂並無其事亦未奉派赴浙修葺房屋實係誤傳且收容敵僑關係重要須聽大部處置云云 
[花邊公會臨時大會記]  
　　浦東花邊公會昨在陸行鎭事務所開臨時大會集議進行事宜會員到者四十餘人午後二時開會由會長謝酉山主席報告經過情形及六年度收支賬略並稱本會已呈請上南川三縣及農商部立案註册現正積極進行至同業去歲營業狀况虧折者多本年應懲前毖後羣謀發展以保女界生計云云嗣由各會員互根討論而散茲將議决事件錄下　一設立駐滬辦事處預算每月開支約五十元自下月起移駐法租界大馬路滙通公司每月望日爲常會期二各部長須將各公司同業女工人數每月出貨數曁上年營業狀况報告本會以便列表備查三各公司同業補塡志願書並補繳會費四穿花工價各同業一律每英寸十一二眼者來四每眼每碼十二文山訓每眼每碼十文均連線 
[輪船上查獲大批烟土]  
　　昨日（十九）上午十時許太古公司新疆輪船由香港開駛來滬停泊浦東華通碼頭海關扦巡洋員預先得報謂有土販密運大批煙土乘該輪來滬當用電話通知全體關員十六名登輪詳細查抄旋在該輪艙面桅桿坑厠蓬帳等處抄出大土四十八只（每只重四十八兩値洋五百元）約共値銀二萬餘兩惟土販巳乘間逸去該關員等即將煙土携回海關存儲候燬一面通函各機關飭緝販土之人務獲解究 
[包車夫引盜入室]  
　　公共租界芝罘路十九號門牌黄和卿家於前夜十時突來盜匪五人賺開大門一擁而入各出兇器嚇禁聲張登樓搜刧值洋四百六十元之金珠飾物而逸即經黄之用人徐漢臣用電話報告老閘捕房立飭包探沈阿岳陳維坤協同西探前往追獲盜黨南通人張寶生邵小蘭兩名帶入捕房詰悉此案係由黄之包車夫起意押至昨晨解送公共公廨先由中西包探上堂禀明前情並因黄之包車夫已被逃逸尙須訪拿請爲展期開審次山黄之代表律師投訴當時該盜等持械向黄妾胡氏恐嚇闖入臥室刦去値洋四百餘元之飾物請緝同黨併究即經王襄讞商之美博副領事判張邵兩人押候查拿同黨到案展期七天解案研訊 
[緝獲逃犯續誌]  
　　匪徒李世榮曾於去年八月十五號夜在馬霍路徘徊窺被老閘捕房包探張炳成查見向詰支吾在李身畔搜出實彈手鎗一支解送公共公廨押候查究詎李於是月十九號乘四十九號三道頭西捕入獄察看時突持木板將該西捕頭額擊傷逃逸匿居新閘太平坊一百九十四號屋内前日又經張探查獲候解公廨訊究在案昨由捕房將李押解公堂先由張探禀明前情次山四十九號三道頭西捕投訴伊於去年八月十九號上午入牢查察押犯被告竟糾同衆犯突然行兇致被脫逃現復拿獲應請嚴究訊之李世榮供稱當時在獄圖逃實係張振武爲首求恩寬宥王襄讞商之美副領事博君以李不法已極判押西牢一年期滿永遠逐出租界 
[四誌强搶男子之黑幕]  
　　浙省奉化縣徐馬站富戶王元盛之幼子杏均被盜匪七人强刦藏匿以啞藥逼令吃食後乃派唐敦宣錢白卿鄭洪慶三人將王杏均由杭押乘火車來滬希圖勒索詎至南車站下車時爲駐滬京畿憲兵察破一併拘解松滬護軍使署訊辦一面函招該家屬來滬認領詳情迭紀前報茲悉盧護軍使以事關擄人勒贖原擬於質訊明確後判處死刑嗣因浙省長查得該盜唐敦宣等在浙 
 
 
 

Page 11

 
 
 
昨日將盜匪唐敦宣錢白卿鄭洪慶三名並被擄之王杏均派撥衞兵押乘火車解歸浙省訊辦 
[儲蓄票繼續開籤之布告]  
　　上海縣公署昨發第十四號布告云爲布告事案奉滬海道道尹公署第八七號訓令内開案奉省長署第四二四號訓令内開案准財政部咨開查本部於民國三年發行第一期有奬儲蓄票原定辦法於抽籤三次後償還本金本年四月即屆還本之期惟查此項儲蓄票原爲奬勵人民儲蓄而設推念人民購買心理本以中籤得彩爲期際此時局初定庫藏支絀本部爲兼籌並顧起見將此項儲蓄票暫緩償本自本年起再行繼續開籤三年業經本部提交國務會議議决並經呈奉大總統批准如所擬辦理等因在案除函致新華儲蓄銀行遵照前定抽籤辦法曁日期繼續舉行外相應咨請貴省長查照迅卽通令所屬曉諭人民一體知照等因合行令知該道尹仰即通行各屬布告商民一體知照此令等因奉此除分行外合行令仰該知事即便布告商民一體知照此令等因奉此合行布告仰商民人等一體知照特此布告 
[各學校之開學期]  
[上海公學]  
　　白克路上海公學自上學期開辦以來成效卓著本學期南洋僑商遣其子弟就學者更多而外埠學生之報名投考者亦頗踴躍聞該校於舊曆正月十六（即陽曆二月二十六日）開學擬將校舍擴充 
[靑年會夜校]  
　　四川路靑年會半夜學校開辦以來垂二十年去年曾將一學年分爲三學期茲因從學者都商界子弟沿用舊曆略覺不便故自本年始仍分春秋兩學期加長時間增設商業上新有之科學多種如銀行簿記廣告貿易商律商學縮寫國文英文德文日文打字化學等無不完備現定陽曆二月二十五號星期一晚開學 
[新民小學]  
　　英租界新閘路和樂里口新民小學校係朱文華所創辦業巳八易寒暑此次寒假後定陰曆正月初十日開學 
[留雲小學]  
　　小南門外海潮寺後面留雲高等小學校創辦以來巳十有一載自本年起實行改組延聘顧蔭亭爲校長創辦商業科並附設職業補習夜學校分應用國文科珠算簿記科英語科定於舊曆正月十一日開學 
[培靑小學]  
　　六馬路培靑小學校由江都張克明君創辦十餘年來成效著民國五年又於白克路珊家園創設培靑第二小學校校舍由李益三君捐助本年第一小學校定舊曆正月十六日開學第二小學定正月初九日開學聞高等國民各科尙有餘額可補 
[安定小學]  
　　城内穿心街國民敎育實進會附設安定小學校開辦以來將届十載茲定陰曆正月初十開學又該校附設之女校亦於同日開學 
[女子工藝學校]  
　　法租界愷自邇路民國女子工藝學校初等科每星期特加英文數小時聘請袁秀英女工兼任日來報名者甚多並擬於本學期添設國文夜課定正月十六日開學 
[養性女校]  
　　派克路養性女校開辦以來巳閱七載學生達二百數十人其所設之附屬小學亦極發達昨日午後二時特開敎職員談話會議决本年春季添聘敎員詳訂課程並推廣學額以期普及定於夏曆正月十二日上午排班十三十四購備應用書籍等至十六日一律開課 
[普濟遭刦餘聞]  
[杭州定期追悼]  
　　温州旅杭同鄉近發通告云敬啓者普濟商輪沉没於吳淞口吾甌紳商被難者以百數十計耆舊英豪一時同盡淪胥之慘世所未聞同人誼屬同鄉哀痛無已茲定於三月三日即舊曆正月二十一日下午一時在杭州城内白衣寺開追悼大會凡我鄉人屆期務乞到會以表哀忱如有輓章誄詞請寄交城隍山通志局代收 
[水鬼擅摸財物]  
　　自普濟沉後船内現銀曁各貨物就各方面調查爲數不少日前招商局函知温州同鄉會派人同去監視水鬼入水摸取該會以是項財物雖屬温州多數尙未經寗波處州各同鄉會派人同去當即嚴詞拒絶茲聞自陰曆正月初三日起至十九日止該局所雇水鬼均逐日入水摸取頗有興致云 
[吳淞又獲一屍]  
　　昨日（十九）吳淞口獲到女屍一具年約四十餘歲體肥身短懷内有大洋四元小洋七角現已招人認領云 
[松江縣知事來滬]  
　　松江縣知事李恩露（號潤之）於昨午來滬至上海縣署謁見沈寳昌知事當由沈君迎入客廳茗談良久始興辭而别聞李君暫寓滬北振華旅館四十七號小作匈留卽須返松云 
[荷領夫人出殯]  
　　昨爲駐滬荷蘭國總領事夫人出殯之期寓滬西商執紼送殯者頗衆江蘇特派交涉員陳貽範君因另有要公故委本署交際科長陳世光君代表致奠送至二馬路外國墳山安葬 
[保存德郵局内之舊刀]  
　　松滬護軍使署昨據江蘇交涉公署解送在德郵局内搜獲私人所有之舊刀八把請爲收儲當由盧使將該舊刀發交軍械庫存儲候核 
[英商租借德人房屋]  
　　英商錦發產業公司擬租德國總會房屋内之一部呈由該管領事函請交涉公署允准業由陳交涉員電請外交部核示並先函復英領查照矣 
[保護韓人游歷之道謝]  
　　昨日駐滬日本總領事函致交涉署略謂高麗人安明根未領護照游歷蒙各縣派警保護到滬現已遞送回籍特函達致謝云云 
[報告地震時間之參差]  
　　本月十三號（即夏正初三）各處地震上海護軍使道尹交涉各署連日迭據所屬各縣報告其時間頗有不同爰誌之以供天文家之研究上海縣知事報告二點十分至十六分止寳山十二點五十四分至一點零五分止南滙十一點二十分至三十分止川沙上午九時三十五分至五十四分止其餘亦均有報告惟各縣地面房屋均無損失云 
[購到造林場樹種]  
　　上海縣苗圃設立已久沈知事每以缺乏樹種爲憾昨特派員購到江蘇第一造林場三角楓女貞子化香樹黄檀側梅梧桐柞樹朴山杭等種籽當即發交苗圃如法播種 
[召樓鎭發現奇蟲]  
　　浦東南滙縣屬召樓鎭河中邇來發現一種奇蟲體軟而扁色黄黑類蚯蚓而多足每節有四足不善游泳亦不能行走長四五寸不等爲類極多好事者爭取之以備博物家之考證 
[關於振務之謝電]  
　　本埠紅十字會派員携帶振欵棉衣藥品分赴北省各災區散放急振迭紀前報茲有徐水縣謝電一則照錄如下紅十字會沈會長鈞鑒徐水西倚大行中分徐瀑每届夏令水勢加增去年霪雨過甚益以山洪遂至氾濫成災淹没田禾冲塌屋宇計先後調查被災者共九十六村無食無衣慘苦不堪言狀本邑向稱貧瘠言振言撫莫展寸籌顧此嗷鴻官紳束手幸蒙我會長飢溺關懷慨予振濟特派蔡吉逢先生約同津分會諸公携帶衣糧振濟惠臨敝邑計查最重災民共二千五百零七戶大小四千八百三十五口每口放糧一二斗不等再極貧之戶能得振糧六斗繼復調查二次水災由輕轉重各村莊計决民二千八百二十一戶大小六千三百二十口每戶放錢以二千文爲起數多至十二千文又查災民中極苦之寒儒災商孀婦殘廢疾病等人另加重　每名得錢多至二十五千至少十五千文棉衣隨查隨放有一家得衣七八件者又在城内創設留養習工所一處收留被災極貧之子弟施以寒衣給以口食敎以織帶織毛巾織布編蓆各工藝人霑實惠欵不虚糜尤足推我會長胞與之宏用人之當也能樞等目諸親身感同己受雖笵銅爲像頂祝心香亦難酬大德於萬一謹此奉電以鳴謝忱知事丁能樞紳商陳元錫謝毓旴劉樹翰李訥于如川等同叩巧 
[鈞和艦拖救沙船回滬]  
　　本埠祥記號之金鴻利沙船由大連裝貨駛滬於去年舊曆十二月十二日行至中途兩次被盜搶刦並將船夥擄去勒贖旋又遭風飄至海門洋面全船三十餘人命垂呼吸嗣經該號聞信禀請江蘇水警第二廳趙廳長派令鈞和兵輪速往拖救卽經輩艦長展輪駛往海門業於昨日（十九號）將該沙船拖救回滬所有船内刦剩貨物尙値一萬數千金船夥人等幸得無恙該號主與各船夥均喜出望外董艦長已將拖救沙船回滬情形呈報趙廳長查照矣 
[洋網號無法支持]  
　　永興里順昌洋貨號主黄少榮近因債臺高築無法支持遽於日前將店收歇希圖逃逸當爲債權人戴信之趙蘭芳袁秀全等得悉報告捕房飭探將黄拘獲昨解法公堂據各債權人聲稱被黄虧欠往來貨欵共計銀七千餘兩請求訊追詰之黄供認欠洋請求寬限料理中西官判將順昌號先行發封黄交七千兩人銀並保出外聽候核奪 
[豆腐店主猝斃續誌]  
　　閘北交通路豆腐店主侯土生被鄰居江北人鞠陳氏之子理髮匠鞠某凶毆回家猝斃由屍妻侯陳氏投報地檢廳經檢驗員吏蒞場驗得死者腰胸肋臀等處受有木器傷以致身死當諭屍屬備棺收殮惟兇手在逃未獲伊母鞠陳氏已由四區拘押昨日傳到見證沈繩武一併移送地檢廳歸案訊辦 
[證明電車碾傷老人之情狀]  
　　老人熊金炎前在法租界民國路寗波會館門前搭乘電車失足跌下被車輪碾斷脚骨不省人事後由巡捕到來車入捕房轉送醫院醫治昨日將電車司機人湯中元及見證張梅先傳至法公堂請訊先由熊子銀生投案聲稱父親醫治未痊當時如何受傷商人並未目覩故不知其詳須請澈究次據見證張梅先稱是日商人坐在該電車頭等内目見有一老人已經上車車已行動不知何故忽又下車跌仆於地被車碾傷是實中西官以事經證明實係熊金炎自不小心所致遂判將案註銷到案各人一併退去 
[銅匠店主婦擊斃學徒之結果]  
　　虹口克能海路隆泰銅匠店主婦胡施氏因將鐵錘擊破十四歲學徒劉根福後腦致死由捕將氏與其夫胡士夫一併拘解公共公廨迭經訊明判被告夫婦分别押候會商堂諭宣佈在案昨由捕房將胡夫婦併解公廨請示經原告官兪襄讞會商美柯副領事柯君以胡施氏殘忍已極擬將施氏禁錮八年兪君以會審公堂無判押五年以上罪犯之權商明柯君會判胡士夫胡施氏夫婦分别各押五年期滿帶堂再核 
[渡船夫駕駛不愼之懲儆]  
　　楊家碼頭渡船戶楊阿新前因駕駛渡船不愼致遭傾覆溺斃渡客十餘人一案昨日午後經地方審檢廳端木棻推事官與樓檢察官命提楊阿新開庭辯論之下判楊阿新監禁二年以儆 
[同鄉會應盡義務]  
　　定海人胡四德前在法新租界善鐘路地方僻靜之處自縊圖盡當爲巡捕查見將胡救下帶入捕房昨解法公堂請訊據供於去臘初三日來申找尋生意無着川資告罄無奈出此下策中西官判送寗波同鄉會資遣回籍 
[吃講茶懷挾兇器]  
　　包車夫劉墨福（混名車夫阿四）向在某機關科長處執役陰曆新正初五夜在南市靑龍橋附近同業人張四家内賭錢不知如何忽與王三等衝突昨晨王等紏集二百餘人懷帶兇械守候三角街口三陽茶樓邀吃講茶預備械鬭事爲崗警偵知恐肇巨禍立報一區一分駐所張警佐由楊巡官帶同通班長警馳往密拿當場拘獲李德才李克謙李才子張湘葉江有餘朱寳連蕭三丁兆田虞寶謙蘇正海（砲兵）及張王劉等共二十餘名並獲鐵木棍棒等具一併帶所問明事實姑念均屬苦力從寬酌罰或拘留分别示儆 
[江北男孩迷路]  
　　江北男孩趙小五子年八歲前日在閘北天保里口迷路啼哭由四區一分所崗警查見帶入所内轉解司法科經段科員判送慈善團留養聽候出示招領 
[撞壞馬車索償損失]  
　　新大馬車行曹升堂前日扭汽車夫劉阿二至五區警署控稱伊之馬車被劉所駕汽車撞壞計損失洋八十餘元請向劉追償旋由該區署員解經司法科經段科員訊判移送地檢廳核辦 
[小孩到堂作證]  
　　住居美租界北四川路仁智里六十六號半門牌之醫生粤人林梓庭曾娶吳氏爲妾因於去年陽曆十二月六號被吳氏之母吳盧氏唆使捲取衣飾私逃出外報捕飭探周耀庭協同一百六十五號西　堯克（譯音）先後將吳氏母女與牽涉之麥吳氏等拿獲拘解公共公廨訊供判令交保候訊在案前日午後由王襄讞會同美博副領事復訊原告林梓庭延律師上堂陳述案情並向見證林天蘭詰據答稱現年十二歲林吳氏係由父親於去年十二月三號憑媒納娶爲妾至六號見被告吳盧氏麥吳氏來家與父親口角當喚吳氏携取衣飾打成一包同去後經父親報捕將被告拘案是實被告林吳氏等亦由代表律師到堂向天蘭逐層盤詰良久中西官會商之下判被告仍各交保候復訊再核 
[攔刦金飾之懲治]  
　　無賴李文樓前在法租界内搶取行路婦人林范氏之金押髮金挖耳各一支圖逃當由巡捕帮同追獲抄出原贓帶入捕房昨解法公堂詰問李供認搶飾不諱判押西牢一月又王阿四薛福林兩人搶取周王氏之金挖耳一支逃逸由氏報告捕房派探拘獲並至洪昌押店吊出原贓昨解法公廨請訊王阿四等供認搶取不諱判王押二月薛押一月贓給王氏領去 
[查獲手鎗之牽涉]  
　　老閘捕房一百八十四號西探目偕同華探張天林至閘北偵緝隊報稱日前查獲身藏手鎗之蔣文海詰據供稱手槍係向住居蒙古路明陽里之阜寗人鄭大龍買來請爲移提歸案訊究當經隊土協同來探將鄭拘獲解送司法科押候訊明再核 
[輪船火夫私帶紅土]  
　　某輪船火夫山東人李洪芝王景德前日帶有紅土三包行經百老滙路被美捕房七百九十六號華捕查見帶入捕房昨解公共公廨訊抿李等供稱該土係姜姓友人托送至四馬路某茶館内並非私贓中西官判李王兩人各罰洋一百元充公無洋各押西牢三月烟土送往海關銷燬 
[澈查銀票來歷]  
　　江北人馬道裕朱春桂前日持銀票三張至虹口某錢莊兌換經包探周耀廷查見向之詰問不能證明來歷遂被一併帶入捕房昨解公共公廨訊據馬等供稱銀票係在地上拾來中西官判馬朱各交五十元人洋並保釋出票銀七十兩暫存捕房聽候查明再核 
[湯心源脫離押所]  
　　劉銘齋杜栢生同在公共公廨呈控已閉勤昌絲廠經理湯心源不理巨欵等情迭經公廨訊明判湯押限繳銀嗣因湯無力措繳押在公廨已有兩年前日上午又由公廨提訊據湯之代表朱斯芾律師聲稱被告所欠各原告銀兩早經堂上判决因被告無力巳押兩載原告曾經調查被告並無産業日久在押與原告亦無益處應請摘釋云云原告劉銘齋亦由律師到堂反對被告律師之請求旋經王襄讞商之美博副領事姑准被告律師請求判湯心源開釋自向原告理處 
[債務缺席判决]  
　　中華圖書館在公共廨呈控胡雨亭不理欠欵曾經公廨傳訊被告不到判令原告登報限被告投質在案前日上午由王襄讞與美副領事博君傳訊被告仍不投質據原告代表律師聲稱原告巳遵諭登報通告乃被告仍不投案備質應請照章缺席判决中西官准照原告律師請求缺席判决着照原告控數還銀 
[脫離不還貨欵之關係]  
　　振和皮鞋作主姚同慶延穆安素律師在公共公廨控告陳阿四王榮初不還皮鞋價洋八百十八元一案前日午後由兪奠孫襄讞與義羅副領事升座會訊原告代表穆安素律師上堂呈簿請追質之被告延羅斯律師譯稱此案原告所控控各節實與第二被告王榮初無關應請堂上准予摘釋中西官會商之下判王榮初准予摘釋陳阿四仍交原保候訊核斷 
[竊賊剪截狐裘]  
　　前日下午新世界遊客某甲偕其妻子在跑氷場佇立觀看忽被剪綹賊乘問將甲所御之新狐皮裘後裾剪截而去迨及覺察巳前長後短形似舞臺上牙將身圍戰裾擬將出馬者一時觀者圍集莫不捧腹嗣由甲之友人到來假以大衣遮掩而歸 
[串竊棧貨案尙須復訊]  
　　招商局北棧塌車夫頭目金小老虎串黨竊取怡和洋行寄存值洋三千元之泰西緞五箱托由掮客顧小弟劉阿表等消贓業經捕房將金等及該棧賬房姜立市先後拘解公共公廨迭經訊判金顧兩人還押姜三千元劉交一百元人洋並保餘人開釋在案昨晨復訊金小老虎請代表佑尼干帮辦羅斯律師上堂代爲辯護並由捕房代表牛門律師到堂略述案情又由該棧房買辦唐宗茂與十二號棧房管棧人陶茂昌上堂證明各行號到棧出貨規則訊之姜立甫供失竊後由李大來稱失去怡和洋行存棧之泰西緞五箱始行澈底調查報捕請緝中西官判金顧兩人還押姜劉均交原保候禮拜四再訊 
[買物乘間行竊]  
　　　王子卿前日至閘北寳山路萬昌洋貨店以買物爲由乘間竊取洋布半疋被店主趙龍文瞥見鳴警將王拘入五區警署轉解司法科經段科員訊明屬實判移地檢廳究辦 
[淞滬警察廳此示兩則]  
[吳慶福禀批]  
　　據呈巳悉查薛顺興漆作主薛甫泉賒取値洋二百餘元之黄絲潛逃無蹤殊失商業信用該商爲保全貨本起見請求扣留生財事屬正當仰候行區派警協同地保檢點飭保妥爲看管可也一面仍應由該商正式起訴法庭靜候依法辦理所請提夥押追之處應毋庸議此批 
[金梁彩禀批]  
　　據呈巳悉查胡阿恒一再違章殊屬不知悔悟仰候飭令原保交人以憑訊明核辦可也此批 
[雜評二]  
[陳督覆旅滬贛人電（訥）]  
　　今日之危溺非僅危溺於戰禍并危溺於政治又非僅陷一省於危溺即全國亦在危溺中故欲拯其溺而扶其危誠非一手一足之烈然而爲督軍者當先自盡其一手一足之力先自負其一手一足之烈之責任所謂已溺已危者仁人之用心也濟與不濟事前不問也由是而人人盡其力負其責任以拯扶之斯有拔而登諸袵席之望若因其非一手一足之烈所能濟而先自灰其心放棄其責任是坐視陷大局於危亡而不之救也前途尙有一線之望乎 
　　雖然今日之有力者方且以國之不危而擾之人民之不溺而推下之能知國與人民之危溺者已爲今日之明白　人嗚呼 
[本館啟事]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[油博士傳] [  師竹]  
　　油博士名石美產也其先世處於合衆國之丕恩昔腓尼亞地後以支派繁衍分居於俄之白肯日本之越後新瀉遠江北海道諸處故美俄日三國問常有博士之宗父昆弟聚族而居而博士亦時或往顧焉其生平最喜交遊與近鄰煤鐵大王尤爲莫逆人以其臭味相投咸嘖嘖稱之幼時畢業於礦務大學校學術經濟皆有裨於民生實用嘗於平時語人曰大丈夫當轟轟烈烈使黑暗世界盡放光明一展其濟世利民之略其胸中抱負有如此者家尤富饒每於商業繁盛之地與其族中人組設公司甚多故遠近之聞其名者不但知其於礦學界上備有貴重之聲價并知其於商務場中占有特殊之位置也更可奇者博士體質甚輕而膂力　大曾於經商之暇至工廠中一試其勇武之技凡有機器輪軸之重合十人百人之力而不能動者博士但一鼓作氣立旋轉之故其力雖例以項羽之拔山舉鼎亦不是過焉一日步行於亞爾加里與女士加𠌃姆相遇（加𠌃姆一名鉀爲亞爾加里金屬）因見其色澤如銀甚愛慕之乃請化學博士烏有先生爲紹介與之結婚伉儷之情密如魚水生子二長曰炭素次曰水素待其年歲旣長博士即舉其所有家産分給二子使之異地而居（石油成分爲炭素與水素）而己則以其晚年所積之資經營公益事務例如路燈橋燈等類一律解囊捐助不分畛域惟性卡急一觸其怒其縱火殺人亦所不顧苟以一時不愼而觸犯博士即翻然勃然以一團忿火蕩平人家之房屋財産故知之者每引以爲戒然此不過博士一節之短至其所施行之事業蓋有益於社會不少云因爲之傳三 
家庭常識 
[皮球] [  郭衍蕃]  
　　皮球一經潮氣則不能撲起如以熱水洗之可復原切忌用火致易破裂 
[棗餅] [  鳳歸樓主人]  
　　將黑棗煑爛去皮除核和入糯粉搦匀大約粉一升須棗子四兩以瓜子胡桃猪油龍眼等細切成丁作餡（俗名百果餡）或逕以猪油夾沙爲餡亦可揑之成餅更放入雕花木模内印成花紋然後蒸食味頗香美（） 
[絨布出新]  
　　絨布衣毯一經洗舊便生纍粒不復柔暖可以硬板刷刷之即起絨毛與新無異如絨質巳黑先將絨布濕透以　等胰皂擦之入罐沸煑換水數次再以清水滌凈晾乾以硬板刷刷之卽得 
[煑衣省用胰皂] [  蓉軒]  
　　煑洗大件幃帳等件如用胰皂殊不合算可以澄清石灰水化洋碱入鍋煑之其去垢之功實勝胰皂用洋碱二分和石灰一分化成之水即成苛性曹達液係製造胰皂之原料故有去垢最速之功用 
[切參法] [  愼思軒主]  
　　以熱手巾包之約半時後取出用快刀切不致脆碎 
工業須知 
[金屬着色法（六）] [  左丹]  
[七鋼及靑銅之着色法]  
　　鋼與靑銅之古代色着色法有二種分述如下（甲）一配合量　鹽化阿莫尼亞七瓦鹽化鈷七瓦阿莫尼亞七瓦水十五盎斯二着色法　將上項溶液充分匀和後用毛刷蘸塗器物上待其自然乾燥後仔細拭擦之光彩自顯（乙） 
[一配合量]  
　　炭酸銅一盎斯酷酸銅一盎斯酢八盎斯二着色法　此爲法國酒石英一盎斯酷酸銅一盎斯酢八盎斯二着色法　此爲法國着色法上項各物品皆爲重要用藥不可稍有偏廢着出之色有一種特異之光輝着色時先將炭酸銅加水後乃加入酢然後再加各物待其完全溶解後亦如上法用毛刷塗布之經一晝夜後再塗一次再經一晝夜如法復塗之塗至達適當時即得特異之綠色更於器面用橄欖油布研磨之光澤益佳（未完） 
集益錄 
[答第八十三問] [  呂翼之]  
　　閱貴報見馬允若君有代耕畜家徵求牛疫良方鄙人曾藏有此方係慈西董君寄巢於宣統辛亥年刋印分送惜未能分及他處而我鄉農家賴此方而治愈者不可勝數茲特將原單照錄於左以供採用如有不善之處尙請獸醫學家糾正爲禱 
[附年疫良方] [  慈西董寄巢氏白]  
　　今秋遍地水災農民大受損耗近時又遭牛疫小民更不聊生我國獸醫尙未發明不知救治之法一染此疫束手待斃余目擊慘情不勝憂慮近得吾邑張百銘先生所擬牛疫良方謹付印刷遍貼各地以便採用（病狀）現行牛疫约分三候一食不轉樵脊毛聳竪二全然不食耳熱身倦痰洟氣喘肺與大腸脹大異常三大便溏洩虚脫巳成雖有良方亦難挽救（治法）土藿香一兩五錢苦參子一兩陳皮一兩廣鬱金一兩佩蘭葉二兩小靑皮一兩靑木香五錢（新鮮更好）白礬五錢雄黄五錢各藥煎湯乘温灌服一周時再進一帖能食卽愈右方宜初起與服愈早愈好 
長篇小說 
[二城風雨錄] [  英國郤而司迭更斯原著常覺小生天虚我蝶合譯]  
　　卷中第二十四章（二） 
　　勞雷曰吾友心知蓋猶始於二十年前至其起因何故吾友不言故亦無從而知數年前疾忽痊健碩如平常起居言笑皆有循序吾又固好學終日孶孶不倦吾人方竊幸以爲從此可得平安不意近日又復病矣老人曰疾發時現狀如何言次又自視其手蹙額而噸勞雷曰則又治其病中之舊業矣老人雙眉益蹙沈思頃之曰汝言令友有女當此人病發時其女亦聞之乎曰否吾固戒其家人不以告也老人乃大感力握勞雷之手曰君誠體貼入情吾知此人病愈必感君無旣矣言至此眼角乃有淚痕勞雷亦還握其手曰老友我爲商人在理不宜過問醫理然吾友一病九日一旦又霍然而愈此中理由實難索解故以請益於君且有何法能防其之疾再發老人搖首曰此心疾也惟心疾乃無治法蓋其人必有隠痛藉蓄於心故一觸即發然使其人能自解脫一旦豁然貫通則其病隨愈此後未必發矣勞雷點首竊念老人旣能解脫則知愛女已嫁此身亦復泰然苟無大事觸其悲感則此疾自無復發之機然錐刀之屬陳列室中終非佳物欲請去之又恐老人弗從乃又婉言以探之曰果如君言其疾當不復發吾謝天矣然尙有二端求君指示君亦嫌絮煩否老人又重握其手曰勞雷汝之愛友至矣吾焉有不樂言者請先言其一勞雷曰吾友好學讀書終日不輟吾竊恐其神經勞倦致發舊疾此一端能去之乎老人曰否凡人心有鬱塞必賴有一事爲之排遣即如吾人偶有忿懣必藉嘯歌爲遣是其讀書正以忘憂一旦奪而去之是眞速其疾發矣此不足慮其二如何勞雷頗難措詞則微嗽而後言曰吾友疾發必老人曰必如何言之勿諱勞雷微思曰必爲鐵匠今雖愈而錘砧之屬猶在其室吾念此物終不祥亦能移而棄之否老人大窘則以手撫額以足點地久不能答勞雷笑曰如何君亦不能自决矣然吾思之言次又不續搖首而止老人默然良久曰老友此人心理殊難明言蓋其初在痛苦之中固藉此爲良伴故雖病愈亦不忍棄去使其病不復發此物固可無有若更發時覔其舊物不得則未有不狂易者勞雷汝殆未之思耳言時舉目以視勞雷似有憐懇之色而勞雷則殊固執曰老友我爲商人初不諳醫理惟念此物不祥一日不去即其病根一日不除老友汝學博而見廣惟待汝一言以决須知渠有愛女固亦不願見此不祥之物也老人此時顔色沮喪心神交戰久之乃决然曰已而欲慰其愛女之心則惟許汝移此錘砧矣勞雷大悅如得福音立出室以告苞洛俟老人出時勞雷執斧入室力捉矮凳劈爲數段而苞洛則以刀錐之屬埋入後園且祝天曰敬謝上帝自是以後當不復使此物出現於曼萊之家矣（第二十四章完） 
 
 
 

Page 15

 
 
   
 
 

Page 16

 
 
   
 
