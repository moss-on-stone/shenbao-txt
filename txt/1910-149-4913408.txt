# 1910 - 149 - 4913408

 

Page 1

 
 
   
 
 

Page 2

 
 
   
 
 

Page 3

 
 
 ]HH [ 
上諭 
　　監國攝政王鈐章四月二十八日内閣奉 
上諭浙江嘉興府知府員缺著英霖補授欽此軍機太臣署名奕劻世續鹿傳霖假那桐吳郁生 
宫門抄四月二十八日召見軍機駱成驤江瀚 
交旨 
　　四月二十四日軍機大臣欽奉 
諭旨延祉奏因病請開去理藩部諮官差使一摺著理藩部知道欽此 
論說 
[論商業上貿易公所之地位（塞）]  
　　貿易公所一語。爲記者所特創。外國則謂之取引所。是等商業機關。本爲我國數千年以來所無。近頃始稍稍見於通商大埠間。如海上股票交通公司之類。亦爲其一。而以。之施諸他種營業者。概未之見。提倡之責。是所望於商界熱心諸公所引爲已任得得也。 
自形工上觀之。與我國商埠所謂菜巿者。最相近似。於一定處所之内。使商人集此。爲同等之營業。取引所之制度亦然。而其性質則大異。菜巿爲行政上之約束。屬於警務範圍以内。取引所則在謀商業之發逹。功用特殊。此可以比較而得之矣。 
貿易公所。在外國種類非一。有以農産之物爲貿易者。外國謂之米榖取引所。有以證劵之類爲貿易者。外國謂之株式取引所。其餘石油等類。亦莫不有之。外國商民。視貿易公所如此之重要者。其故何也蓋謀業上。之統一。與夫交易者之各得其所。惟貿易公所是賴。不可誣也。試言其理由所在。 
第一貿易大宗物品。如米榖之類。應使受公衆之。監督。且社會上。有弊害之投機。及過當之騰。貴並其餘一切賣空買空之交易。矯正其弊。貿易公所之設。乃不可一日緩也。蓋聚一種商業。於一巿塲之地。以爲之調劑可以顧全局。可以利商家。可以彌不均不平。貿易公所之效用可見者。此其一。 
第二於一。種商業之中。各人自爲風氣。而不從一定之規則。其勢必至全體蒙非常之不利。而對外尤甚。有貿易公所以爲之約束。一其心思齊其志慮。内以畫一規制。外以固結團力。夫而後向之渙者萃矣。向之貳者協矣。商戰之世。欲救其敗。端藉於是。貿易公所之效用可見者又其一。 
第三一國内之重要出産。將輸出於。各國而著商業上之信用。不可不保有其固有之重名。而保有其重名。是在貿易公所。何則商業上之惡習每喜僞造　品以漁利。或者攙雜以行之。因而一國之重要出産。隳其信用。商業之不振亦隨之。吾國商埠之間。如此之事。屢見不鮮也。貿易公所以通國之信用。而先自懲戒。奸商無所售其詐欺。因以保全通國之信用其效用之可見者又其一。 
第四商業。上無一定之評價機關。往往弱者因愚而受虧。强者弄智而逞志。巿無一定之價。亦商業衰歇之原也貿易公所以商人之組織。出而持其平。較之均輸等古法。尤見其公其效用之可見者又其一。 
以上貿易公所之利益如此。而外此之可舉者尚夥。其顯而易見者如近年凶荒洊至。食物一項。奸商利用其囤積。窮民無法以延命。湖南及各地 
 
 
 

Page 4

 
 
 ]HH [ 
搶攘之禍。其釀成之者果誰屬乎。各地之間無爲大宗貿易之機關。一旦饑荒待救。勢不能不借助於鄰地。而交通又復不便。卽此轉輾籌商。時移勢易。已足以肇亂而有餘矣。故世之論者。多歸咎於各地積榖制度之不存。固也抑知商業機關之不備。民生日用之所需。往往有一時周轉不靈事前無所補救。亦咎有所難辭者歟。要之無論爲公益之目的。爲商業之整理貿易公所之機關。皆處於必要之地位者也。商界熱心諸公。其有意於斯乎。 
專電 
[電一（北京）]  
　　英國允將大沽口交還中國定五月初訂約並無償費 
[電二（北京）]  
　　攝政王諭將資政院工程赶開會前竣工 
[電三（北京）]  
　　吏部决議裁撤已將議處則例及京内外各官注册案卷等飭司淸理預備移交 
[電四（北京）]  
　　桂撫張鳴吱電告樞府越邊匪亂復熾桂越接壤已飭邊吏竭力防勦勿任蔓延 
[電五（北京）]  
　　川藏邊防大臣趙爾豐電奏藏事漸臻安謐臣病不支請簡員接替俾得回旗調養 
[電六（北京）]  
　　郵部徐尚書昨日回京此行實係查察津浦鐵路北段總辦盧祖華參案恐須撤差 
[電七（北京）]  
　　晋撫丁寳銓奏保翁斌孫才堪重任旨交軍機處存記 
[電八（北京）]  
　　陸軍部壽尚書閱看陸軍二鎭事竣回京 
緊要新聞一 
[南洋勸業會開幕記南京]  
　　二十八日爲南洋勸業會開會行禮之日千載難逢之舉記者幸得躬親其盛亟將禮式詳誌於下會塲外扎有極大之松柏牌樓稍進爲木牌樓上書南洋勸業會五大字龍旗招展規模閎遠頭門以内除各館及各種房屋外設一極大之議事廳是日卽在内行禮居中爲演說壇所設席次前列者爲部派代表審查官參議席東西洋來賓席地方官席華僑代表席其次爲諮議局代表及議員席股東席軍學界農工商代表席協贊會代表及理事員評議員協賛員席出品協會代表及各職員席物産會代表及職員席事務所科長及職員席又次爲參觀人席出品人席其右爲女學生及女賓席各報館記者席則設在演說壇下左右午前八時赴會各員衣冠入禮堂就坐九點三十七分鐘正會長審查長相將入各員起立致敬乃搖鈴開會第一次奏樂畢首由審查長楊杏城恭繹旨意次正會長張制軍述開會詞次董事會嚴子均報告本會經費及工程概略次坐辦陳蘭薰觀察報告本會籌備執行概畧畧謂此會承前督端今督張極力提倡復承各省官紳商及華僑同心協贊得成斯舉僕勉力追隨幸無隕越經費七十萬籌備四百餘日中用去五十餘萬云云演說未畢已奏第二次樂（梅光遠陶樸靑二觀察爲音樂協會代表）次農工商部代表趙仲宣君致頌詞次地方長官代表樊雲門方伯致祝詞次陸軍代表徐固卿統制致祝詞次海軍代表程璧光統帶致祝詞至各省督撫代表直隸則派錢觀察寳書兩湖則派卞觀察綍昌江西則派梅觀察光遠安徽則派程觀察炳勛均次第致頌詞次各省出品協會代表錢觀察溯灝等致頌詞次上海商務總會周觀察晋鑣致頌詞次出品僑商代表尤作周梁炳農等致頌詞次諮議局議長張季直殿撰致祝詞并謂頌者頌其已成祝者未成而望其成之詞今勸業會僅僅開始尚未大成前途之名譽尚待辦事者謹愼從事敝局希望勸業會名譽從此日臻發逹故敢以祝詞進云云次各學堂代表李瑞淸提學致祝詞次各學堂學生合奏軍樂抑揚頓挫令人動鼓鼙之思當時在座員賓初聞誤以爲第三次奏樂故未拍掌殊爲憾事時已十一點半遂散會散後由正會長導遊敎育館陳列各品悉係中國敎育界精華所聚不可謂中國敎育無進步也從敎育館出正會長卽返轅各員亦散記者乃徧遊所開之六館（敎育工藝機械武備農業衛生）及直隷所設之陳列館（其餘各省尚未開館）亦皆無美不收誠足植中國博覽曾之基礎此外各館五六月中均可開列是日參觀人甚衆入塲劵出購及分送兩種約共二萬餘張聞有華僑富紳梁炳農以一萬元購入塲劵一紙可謂熱心愛國矣是日秩序甚爲整肅人心亦甚安靜毫無謠言惟會塲規則車馬一律不准入内有警務總監李觀察之馬車長驅直入巡警阻止不顧嗣經坐辦知悉將車扣留車夫再三乞恩坐辦以爲法不可犯一通融則法不能行擬請示江督辦理不料有某君潜將該車釋去竟得無事此亦可見辦事爲難之一班各國所設之參考館尚未裝飾齊備故亦未開館聞德國館於門首製有極大之金字大德國三字勸業 
 
 

Page 5

 
 
 ]HH [ 
會以如何裝飾照章須先知照該該爰商明德館辦事人將此三字除下刻已另掛德國部三字矣 
[法公使預防粤省禍變北京]  
　　日前駐京法國公使接到廣東法領事電告謂粤省米價昻貴哀鴻嗷嗷頗有思亂之勢人心甚爲惶恐并謂兩廣爲匪黨麕聚之地一日有變匪黨乘機煽惑人局必致糜爛其禍當不僅如湖南之亂象云云法使接電後一面照會外部探詢情形一面知照公使團訂期會商辦法以免再生交涉損害僑産 
[外部照復湘亂漸平北京]  
　　湘省飢民釀亂一事已漸次敉平惟善後無方飢民仍多流離失所日前長沙英領事有電到京謂亂民雖遠離長沙而沅州府左右時有亂民暴動白晝刦搶焚燬敎堂等事當由英使照會外部請卽轉咨鄂督湘撫妥籌辦法聞外。部已於日前照覆英使謂已接湘撫來電湘亂漸見平靜飢民雖或時有暴動已由省中派兵彈壓當不致再有意外之變云 
[鄂督春參湘紳挾私釀亂北京]  
　　鄂督瑞莘帥奏參湘紳釀亂一事畧載前報兹經覔得原摺措詞異常嚴厲略云治世以禮定亂以法而遏亂之萌尤在禮法修明庶幾綱紀以立湘省自咸同軍興以來地方官籌辦各事藉紳力以爲輔助始則官與紳固能和衷共濟繼則官於紳遂多遇事優容馴致積習成弊紳亦忘其分際動輒挾持民間熟視官紳之間如此侵越亦遂藉端聚衆肆其要求於是閧堂圍署時有所聞而禮法乃蕩然無存矣此次湘省之亂三月初五日警電到鄂之初臣即接據在籍紳士七人公電係前國子監祭酒王先謙領銜略言撫臣槍斃良民致激衆憤請電奏速易妥員等語殊爲駭詫當以該紳等夙負時望身列朝籍不應如此謬妄即經派員詳加確查始悉其中原委及湘紳挾私釀亂各情查開缺湖南撫臣岑春蓂在湘數。年雖才識不甚恢閎而居官尚稱勤愼惟平日辦事與紳不甚融洽拒絶請託亦間有之紳遂積不相能而尤爲齟齬者一爲吏部主事葉德輝一爲分省補用道孔憲敎一爲候選道楊鞏積怨甚深銜之已久初五日亂亟時衆遂倡言更易撫臣推戴藩司而孔憲敎楊鞏二人持之尤力其實並非眞有愛於藩司實欲藉此以排陷撫臣即亂民亦非實欲得撫臣而甘心因紳士既倡此議遂亦羣相附和觀於撫臣已經宣示權宜交印藩司而擾亂如故焚燒如故可知悉屬匪徒乘機作亂並非饑民滋事矣初四日巡警道被毆撫署被圍初五日又復聚衆將撫署大門二門全行焚燒形同叛亂護隊開槍擊斃更屬　逼處此而紳士反以槍斃民命爲言不知是何居心巡撫爲通省行政長官衙署乃國家建置天下豈有焚燒拒捕之良民恐該紳等亦無詞以解初六日匪徒愈加恣肆揚言將搶刦紳富於是衆始大怒請官重辦乃令格殺勿論夫以拒捕毆官焚燒衙署之人則目爲良民極力保護一聞搶刧紳富禍將至已則立請重辦無非懷挾私見不顧大局以上情形旣據委員查明報告復經臣博訪周諮衆口一詞實已無從　飾再查本年二月間官紳會議平糶初欲由官籌欵交紳經辦後以公欵窘迫始議勸募紳捐聞該紳王先謙首先梗議事遂遷延初五日亂民焚署軍隊開槍該紳猶歸咎岑春蓂指爲激變亂民恃有袒護勢益　張公電請易撫臣亦係該紳領銜殊屬不知大體聞該紳在籍平日包攬詞訟好利忘義聲名狼藉道路皆知孔憲敎素行不謹鄉評極劣造言生事顛倒是非承辦學務玩視敎育素與王先謙葉德輝楊鞏等互相黨援力排異已其子頗與下流爲伍此次事變甚有謂其子在附和之列者雖事無証據足見平日不能約束相應請旨將王先謙孔憲敎二員交部從嚴議處用示懲儆葉德輝性情狂妄武斷鄉曲包庇倡優行同無賴當米貴時家中積榖萬餘石不肯减價出售致爲鄉里所側目實屬爲富不仁猥鄙無恥楊鞏本係被議人員朦捐候選道品行卑下爲正紳所不齒專營私利廣置房産泥木兩項工匠類多聽其指揮此次擾亂工匠居多雖無指使確據然頗貽人口實以上二員均擬請即行革職交地方官嚴加管束如再妄爲滋事即行從重治罪四月十九日奉旨已錄 
[海軍大臣有被劾之說北京]  
　　某台諫專摺奏劾海軍大臣一事略見前報專電兹又探聞摺内有云該王大臣受命已將一載於籌辦海軍各政不過徒事調查毫無實在成績可睹矧海軍爲國家命脉所繫若任其長此敷衍恐將來貽誤大局云云語多沉痛原摺留中未發僅諭交該大臣等自行閱看而已 
[軍機大臣調和鹽政北京]  
　　度支部尚書澤公對於整頓鹽務一節與各督撫頗有爭執故日前具奏竟有卸責之意當奉諭旨嚴飭督辦曁各帮辦大臣務須實力整頓各專責成等語兹聞各軍機大臣恐各督撫與澤公仍不能和衷商辦勢必貽誤國課兩難辭咎故於昨日分電各督撫勸令遇事協商勿生意見總期共濟時艱云云 
[趙御史奏請確定行政經費北京]  
　　御史趙炳麟上年五月間曾具摺奏請確定行政經費當時未蒙朝廷交議兹御史回籍省親目見湖南民窮財盡因又奏請檢出原摺飭交京外各署速將九年籌備單内所開和新政經費共需若干從何籌定分年預算列表以輕民累現軍機處已將原摺檢出此摺關係甚大亟爲節錄於下 
五月初八日召見養心殿監國攝政王詢及九年籌備事宜臣對以應 
 
 

Page 6

 
 
 ]HH [ 
　　豫算逐年經費下手夫九年籌備若不量度財力逐年算定京外官吏文牘往還顧炎武云明之亡國由於法制紛擾上下相朦臣實懼之謹將籌備單内所開需欵較繁者約略計算如巡警一項宣統七年廳州縣鄉鎭一律完備廳州縣土地不齊姑以百里爲率每廳州縣非練巡士五百人不敷分布京師巡士薪水自八元至十元不等外省薪水至少每人亦需五元每廳州縣月需二千五百元歲需三萬元小省歲畧需銀二百餘萬大省歲略需銀三百餘萬而建局購器警官書記各薪俸尚不在内司法一項宣統七年各直省府廳州縣一律成立查司法爲三審制度各省應設高等審判廳一各府廳應設高等審判分廳一各州縣應設地方審判廳一各鄉至少亦必設東西南北四初級審判廳考地方審判以上稱合議制廳分民刑兩庭每庭至少設推事三人初級雖云單獨制然推事有不止置一員者而各級檢察官數又半之略計每廳州縣應設司法官二十餘員凡附屬於司法官廳之員役不與焉至小省分應設司法官一千五百餘員每員薪水至少以月三十元平均算之歲略需銀五十餘萬合之建造衙署改良監獄及書記執事各人役薪水必在百餘萬以外敎育一項宣統八年國民識字義者須得二十分之一查現在各州縣僅設一兩等小學堂生徒多者百人少者數十人常年經費至少需銀三千元而所敎人數不過百餘以四萬萬人核算欲得受敎者二十分之一每省非百餘萬之敎育經費必不敷用自治一項宣統六年廳州縣地方自治一律成立查民政部奏頒地方自治章程除城鎭鄉議事會不支薪水外其城鎭董事會鄉董鄉佐并文牘庶務等員皆支薪水此外如調查户口改行官制淸理財政在在非欵不行未完 
[館員能不爲督撫廻護乎北京]  
　　憲政編查館奏報派員分赴各省考查籌辦憲政成績已見前報專電兹將原摺節錄如下查各直省奏陳籌辦憲政成績固無不井井有條言之成理究竟實際何如殊難遙度非派員親往考查不足以昭核實但二十二省道路有遠近之殊交通有便否之另臣等公同商酌擬分兩期辦理第一期分爲四路直隸東三省爲一路派臣館編制局科員候補四品京堂陸宗輿山東山西河南爲一路派臣館考核專科帮辦掌安徽道監察御史黄瑞麒湖北江西安徽江蘇爲一路派臣館編制局科員翰林院秘書郎劉福姚浙江福建廣東爲一路派臣館考核專科科員候補四品京堂林炳章分途前往切實考查應請旨飭下各該省督撫轉飭所属於該員等到時如須前赴各衙門局所學堂稽察辦法詢問情形調閱案卷務各妥爲接待據實檢示不得敷衍廻護至該員等往返川資旅居費用均由臣館從寛給發各該省不准絲毫供應餽送該員等亦不得稍有收受俟該員等查竣回京報告由臣等核明具奏其辦理核實著有成效者請旨褒獎其逾限不辦或陽奉陰違或有名無實與所奏不符者請旨嚴加懲處至陜西甘肅新疆四川廣西雲南貴州等省道途較遠湖南一省亂事甫平經該撫奏明籌辦憲政展緩三月有案均請作爲第一期於秋季再行派員前往考查如蒙俞允即由臣館咨行各該督撫一體遵照 
[京師近事]  
　　理藩部近因蒙古呼倫貝爾境内時有俄人私入蒙籍蒙人私入俄籍之事將來恐不免生意外交涉壽子年尚書昨與政府會嚴定章程限制以杜後患 
度支部此次奏定幣制即該部中人亦多有人反對者以今日銅銀諸幣旣患其多乃復由部從新鑄造但云漸次收換是益　複雜滋擾之弊云云并聞此次奏案實係王璟芳陳錦濤二人所主持 
蘇撫程中丞日前奏調貴胄法政學堂敎員分省試用道肇鴻赴蘇差遣奉旨允准聞肇鴻平日好詼諧爲東方淳于一流人物惟長於書畫文字一道亦頗具專長乃官員中之矯矯者與程中丞素有世交云 
都察院中有人提議以憲法實行以後該院恐不能存立擬請改爲行政裁判所惟尚未得多數贊成 
時評 
[其一]  
　　巡警者律恒人以規範。而保持秩序者也。是故無論何種開會巡警皆有臨塲監視之權。俾無擾亂秩序之事。 
今南洋勸業會開會。爲中國二千年來未有之創舉。則四方來觀之人數必多。而不能不需巡警以保持。秩序者明也。 
乃今以巡警總監之馬車。而先擾亂會塲之秩序。此吳諺所謂。法不及自身者非歟。 
[其二]  
　　華僑羅炳南出洋一萬元。購南洋勸業會第一號入塲劵一纸。 
何其貴也。 
雖然。以此一萬元之代價。鼓動我四萬萬同胞这熱心。皆致力於農工商業。而使將來得以戰勝於世界之商塲。則此一萬元之代價。固賤之又賤也。 
雖然。内地田舍翁。兩手把持數百靑銅錢。不肯用之公益之事者比比矣。彼獨非我中國人耶。我今且問孰購第二號者。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
緊要新聞二 
[鹽政大臣飭查官商衝突杭州]  
　　浙鹽自在上海招商設立事務所并自招小巡緝私後浙西鹽捕營總統汪道瑞闓與該所意見頗深衝突已非一次兹經鹽政大臣飭查其往來電文照錄如下 
鹽政大臣致浙撫電浙江增撫臺鑒據浙西鹽捕營汪道瑞闓禀稱緝私爲難等情查鹽捕營專任緝私屢與事務所衝突究竟該所辦理官運銷鹽地叚有無違背定章所設小巡據稱經貴撫已飭鹽捕營節制該所是否遵辦其上年禀准收運岱鹽在吳淞設卡掣驗現在曾否派員前往若鹽斤漫無限制爭兢恐無已時即希貴撫將該所辦理情形並應如何妥籌辦法乃可持久之處詳細電覆是盼督辦鹽政處皓印 
浙撫覆鹽政大臣電北京督辦鹽政處鈞鑒皓電祇悉浙鹽事務所設立之初原爲增進國課起見前府海公司每年僅繳課銀七千三百餘兩事務所每年認繳課洋九萬六千元比較已增十倍汪道如能仰體增課裕帑之意當能共維大局不至互相衝突乃該所開辦以來屢遭口實迭經委查尚無違背等情弊惟旣與鹽捕營時有齟齬故先期已飭運司按照事務所認課之數妥訂章程招商接辦小巡前擬歸總統節制現據該所禀稱承辦租界引銷雖祇一隅課實多於松太八地非恃巡力安能一再支持請俟交替時再將所招之小巡給發恩餉妥爲遣散等情卽經批司核議在案吳淞設局掣騐早飭運司事務所遵辦餘另文詳咨增號印 
[湘路代表函述斷指情形長沙]  
　　湘路代表粟戡時斷指上書一事業據京函登錄前報兹悉湘省諮議局已接代表陳炳煥曾繼輝等詳函請將此事情形宣布以期鼓勵人心共維大局函云粟君十一晚抵京接讀手書及各書件隨即約同鄉京官商酌一番僉謂先請樹藩以呈文面謁徐公要求明白批示總要以後借欵不得加入湖南等語昨早樹公携呈文往謁徐公不遇正擬昨晚再去忽午後見帝國報載有旅粤湘人夏壽華等一電主張借欵同人痛恨之間不意粟君已往别室斷指大書湘路無庸借欵乞中堂主持戡時謹上十五字比時皆放聲大哭樹藩即持此書面謁徐公至十二點鐘始歸徐公見血書大動即對樹公言曰請致意粟先生不必如此郵部總極力商酌只要不牽涉外交儘郵部之分際批示並允與汪沈極力磋商請諸君勿用憂慮並曰急請醫生爲粟先生診治云云昨夜馬君振吾亦泣下如雨登時徧告同鄉於今日（十四）開全體大會曹鄭黄王黄羅劉張諸公等皆到會商議已電粤督自近日楊度入京很有影響而帝國報及粤督幕府諸人皆與楊度一氣貫注今日會塲十分吃緊將來還擬要與帝國報爲難湖南人心已大半死去可爲痛心以楊度之區區勢利而依附者如此中國其尚可爲乎粟君之痛心亦正爲此也不然以楊羣楊黨之一電於拒欵之事何傷無非恐搖惑人心以致路事前途愈困難也請將此情形分别抄致公司商會敎育會自治處爲要 
[似此終非湘民之福長沙]  
　　湘省自前次亂民滋擾後時有匿名揭帖發見迭經大吏懸賞緝拿在案乃日前又有揭帖聲言二十一日起事專欲與外人爲難大有狡焉思逞之勢大吏聞報雖明知係屬痞匪無聊虚聲恫喝然不預爲防範又恐一旦有事不免涉於疏虞因於是日傳知各國敎士商民暫爲退避並派兵役護送下河一面復飭兵備處添派軍隊於城廂内外各敎堂洋屋附近之處分投駐紥徹夜巡防以資保護合城居民因此又大爲惶恐惟届期仍屬寂然 
益陽縣嚴家河亂民放火一節迭紀前報兹經切實調查與省垣前次亂民放火情形不同緣該處向有船户時在河面謀竊貨財爲害商旅經街衆查明議將該船鋸斷以示懲儆詎船户不服致與街衆大起衝突又暗地邀人放火燒屋以圖洩忿迨經火起一時救護不及焚燬舗屋三十餘家該縣倉卒聞警誤傳三百餘户遂即電禀省台派兵查辦聞現已拿獲數人收訊候辦矣 
[銅官山礦交涉結矣蕪湖]  
　　蕪關道李觀察禀報江督皖撫文云本年三月初八日奉憲台札開承准外務部電准駐英李大臣初三日電稱銅官山欵今日交付房地機件礦沙等件言明一律交出請電皖撫派員照料等語希查照等因承准此查有候補知縣張令興留情形尚熟堪以委派接收等因到道奉此並據張令興留來蕪面商一切當經諭飭馳往會縣妥辦並經先後加委熟悉情形之試用直州判崔克順諳習英文之候選縣丞劉楚樑同往襄辦嗣以該礦師麥奎以其住屋係伊出資修築並零星木料膠灰均與安裕公司無涉不允交付又經職道電飭張令等始終堅持並與駐蕪英領事一再磋商轉飭清交始於四月初二初三初八初十等日將山礦房屋機件什物開具淸單一律交出由縣封存派差看守麥奎即於四月初十日離山來蕪復於十六日憑同該領互立淸單簽字交執並據該印委將辦理情形繪具圖說造具收淸淸册通禀前來合將簽字淸單及續與英領來往函件一併錄摺禀呈仰祈鑒核咨部立案 
分類新聞 
政界 
[鄂省移民赴黑墾荒之阻力湖北]  
　　鄂督瑞制軍日前札飭藩司勸業道籌振局重申去歲諮議局移民赴黑墾荒　案擬卽籌欵實行兹 
 
 

Page 11

 
 
 ]HH [ 
　　經該司道議復仍堅執移民川資難籌並謂鄂屬被災州縣二十餘處移民千户若必指定區域每縣不過三四十户以大局論區區者何補沉災且旣稱災黎無一非有田産之人現偶因災流離一聞本境年豐無不歸來斷未有舍本有之田而芸數千里外之腴荒者瑞制軍以其所陳不爲無見故又將此事擱置俟財力稍裕再議舉辦 
[萊陽鄉民聚衆之可慮山東]  
　　頃得萊陽來函該處城北一帶村莊因新政抽捐羣起反對於前月十三日早聚至數千人進城滋閙雖經文武各官竭力開導並允停抽捐欵至暮各散而次日麕集如初直至三日之久猶未解决迨十六日早間復有僧道千餘人接踵而起大率以保存廟産爲名麾之不去朱大令不得已始率兵役捕獲數名餘均逃逸現聞飛禀上游請派撥兵隊前往彈壓 
[嘉興違章浮加南米折價浙江]  
　　嘉興縣去年冬漕折價每石連漕費收洋五元九角三分今春加至六元四角核之定章年外加錢三百文已覺浮加一角餘不料現在南米櫃每石折價竟收洋七元八角五分農民懾於官威不敢與較更不敢上告未識地方士紳能一顧民命而代爲呼籲否 
交涉 
[日商店影射復開駭聞杭州]  
　　杭垣日商賭彩肇禍釀成重大交涉迭經紳商學界各團體協力抗爭如期停巿磋商匝月並籌欵收買底貨如信濃丸三仁信鍾美等家無論竹頭木屑舊銅廢鐵概以重價購回需欵萬金業已後先交割本可即日交産而依附外勢各虎倀尤敢觀望遷延迄未搬出日聞保佑坊重松藥房公然將日商招牌除去改稱武林大藥房業於念八日下午標紅開巿換湯不換藥影戤重張且事前並未聲明胆敢推翻全局其餘各店恐未必不相率效尤也 
[蕪埠拿獲日人使用僞幣案近狀蕪湖]  
　　蕪湖巡警所獲使用僞幣之日人高庄次郎烟音吉兩人解寗交日領事訊究等情已紀前報兹聞警務公所總辦丁幼蘭太尊日前通詳各憲畧謂日人行使僞票爲數甚鉅不特違背約章于國際商情均有妨碍實于公家所設之湖北官錢紙而風聲所播眞僞難分商民已相戒不用湖北紙幣蕪埠如此他埠可知致令該錢局有失信用周轉勢必不靈幣政受有形之損失固多而商界受無形之損失尤重更非尋常違背約章可比應請憲台咨商南洋商憲曁湖廣督憲會咨外務部照會駐京大臣務將此案按照約章辦理 
[索回法越逃犯審訊電文廣西]  
　　粤督日前電致桂撫文云桂林張撫台鑒提解匪犯何五即何老鴉一案頃接法領照稱接越督來文已飭東京公使將該犯交南關華官並稱何老鴉一犯祇能照前請之案據審訊等由應由李道飭南關委員俟法使將犯解到即行接收由道就前請提解之案審訊勿牽涉别案致滋藉口爲要督歌印桂撫接電後當致龍州李道電云龍州李道台戊制台歌電悉匪犯何五業經法官解回應即由道接收遵制台諭訊辦並將辦理情形報查撫陽龍州李道電覆云桂林撫憲鈞鑒戊督憲歌電撫憲陽電均奉悉何五即何老鴉一犯魚日已由關接解回龍當發龍州廳收訊俟定供後核擬禀辦合先電聞職道開先禀庚印 
軍界 
[鄂督大閱陸軍之預備武昌]  
　　鄂督瑞制軍到任後尚未檢閱陸軍兹擬於日内舉行特傳知督練三處預備昨三處總辦已會同八鎭統制張虎臣軍門派參謀官及執事官至各協標營先行檢查一次以免臨時貽誤 
[高等巡警學員提倡海軍捐安徽]  
　　高等巡警分校紳班簡易科學員王君聯伯周君丙頤等以省城設有海軍義捐公會各界節食縮衣輸助海軍義捐以貢愛國之忱該校甫經開設對於此種義捐應有愛國思想爰特糾集同學定於星期日即在該堂開會集議輸捐辦法 
[李提注意解散順德會匪廣東]  
　　李水提查得順德會之風近日最盛匪黨即以此爲勾結非設法解散不足以淸盜源前經開列辦法連同續定淸鄉章程咨請前督出示曉諭准其報名出會俾易解散適因張督交卸未及舉辦又經摺請袁督查照出示在案現查該處會盜日熾均係實在情形若不從速設法解散誠恐會黨勾結愈多將來匪勢愈大辦理更難得手昨已將各情函逹督院請查案從速出示并札順德營縣遵辦矣 
學務 
[武陽各小學畢業給獎常州]  
　　光緒三十四年下學期武陽各校畢業諸生去歲由邑尊申請學使詳撫咨部請獎在案兹經學部核准給獎各生如下武陽公立小學學生八名最優等一名楊榷獎給廩生優等三名屠剛謝廷笙潘堃增生中等四名毛瑞澤朱仲玉瞿經佐俞耀宗附生公立冠英最優二名徐寅朱存粹廩生優等三名莊欲唐效伍遹增生私立明志小學學生最優一名翁耆廩生優等三名馬詠生錢金保劉紹曾增生中等三名賈祖彭張明德費科附生現已由勸學所將得獎各生等第榜示矣 
[藩學二司會議各屬毁學處分杭州]  
　　浙撫日前因上虞燬學風潮念及各處新政推行全在地方官平時恩信昭著今各處風潮迭起實由地方官平日漫不經心所致必須嚴定處分方足以杜後患當經札行藩學兩司核議在案兹悉顔方伯袁文宗巳經會商擬訂廳州縣釀成閙學處分五條繕具淸摺詳請撫憲察核一各廳州縣如發生打毁學堂情事無論如何緣由先將廳州縣官摘去頂戴聽候查辦二廳州縣官如平時尚知維持惟臨時畏葸以致釀成毁學風潮查明詳請撤任三廳州縣官如平時漫不經心臨時又不加意保護任令匪徒紏衆燬學至所以上查明詳請奏參革職四關於第二條撤任之州縣官俟被毁之學堂一律修復始得詳請給還頂戴但仍與以停委半年以上二年以下之處分五廳州縣官如實因變出意外非本官之力所能保護查明得分别從輕懲處惟須俟被毁之學堂一律修復後始行詳請給還頂戴 
[福音醫院畢業授憑蘇州]  
　　美國惠更生博士醫學深粹在蘇州齊門外洋涇塘岸設立福音醫院華人就診者絡繹不絶該院并收中國靑年子弟敎授西醫精理以廣其傳業經畢業數次兹五月初二日又爲楊君謀周邦俊吳選靑潘弁卿四君畢業之期先期遍發入塲劵廣請紳商觀禮其禮節如下奏樂（軍樂）開會詞（主席慕維德牧師）院長報 
 
 

Page 12

 
 
 ]HH [ 
告（惠更生博士）奏樂（軍樂）祝歌（慕皚蘭女士）美領事演說（惠爾特君）奏樂（軍樂）來賓演說（馬相伯觀察）鋼琴獨奏（惠慕蘇女士）奏樂（軍樂）給憑（四人）奏樂（軍樂）辭别（畢業生）奏樂（軍樂）禮畢散會 
實業 
[巿面將有大宗巨欵出放杭州]  
　　自鼎記慶裕相繼倒閉巿面之恐慌現洋因之受擠一般社會頗深疑慮然究其實不過一時急潮尚非眞正枯竭除各銀行票號錢莊等迭向外埠運裝現洋來杭又由運庫撥出現銀十萬合洋十五萬接濟絲巿種種情形迭誌本報兹聞省垣康阜生廣大裕等錢莊均存有現欵數十萬乘此絲茶上巿不日卽將出放以收人已兩益之效 
[控爭礦山釀成巨案湖南]  
　　寗鄉葛家坤陶姓所管之礦山前年經礦商黄錫疇等集股購山興工開採旋因轇轕纒訟有年現在案猶未結黄等復聚衆開挖陶姓亦邀集多人放火焚廠並開鎗轟擊致傷十餘人尚有三人查無下落昨由黄等禀控撫轅請予咨部究辦奉批禀及鈔黏查閱按府禀明僅稱礦丁等受傷十四人三人呼尋不見來禀遽稱擊斃致奪屍身三名已禀司提辦命案尚未見屍輙以斃命指控率請咨部廠傷人如果屬實兩造均應究辦案經縣騐仰按察司札飭長沙府轉飭寗鄉縣迅卽親往葛有坤礦山查蘇行五吳行十黄行滿三人實在下落繪圖開單卽日詳報一面嚴緝放火開鎗各犯到案研訊確情究明主使分别照例禀候核辦母稍徇延 
雜記 
[常德之火湖南]  
　　常德府城下南門年久失修鐵釘剥蝕木亦朽壞正待修補本月十三日夜間該城門忽然水起燒焦大塊幸未洞穿適有南一區巡警巡邏至此告知管城兵丁即時救熄或云係匪徒放火大衆猜疑但無實據已於次日暫行補釘將來尚須換置云 
[潤州之火鎭江]  
　　鎭江盆湯巷左近大火已見本報兹悉鎭郡自四月初十後連日暢晴偶一不愼易致火災迨二十七日上午十時江邊大口盆湯巷左近太平春中西菜館陡然火起烈燄飛騰延燒鄰右嗚鑼告警各善堂各西商所置洋水龍因在白晝紛紛馳救勢已不可收拾有頃鎭江府承瑞卿太守駐鎭巡防隊統領陸如仙協戎駐鎭三十五標統帶敖正邦君水陸總巡周少堂大使丹徒縣倪和甫大令以及文武印委各官聞警之下各帶兵士到塲彈壓竭力撲救延燒三小時始得熄滅是役也計焚去萬全樓分客棧久大桐油號復源雜貨鋪慶昇雜貨鋪元利茶食舗福記輪船售票局義和長雜貨鋪日淸内河輪船公司三益客棧沁園盆湯中孚土棧泰安客棧長發客棧復記酒館三義公客棧三元客棧雨順油糖號恒泰祥桐油號以及德潤里後妓館六家等概付一炬共焚燬三層樓洋式房屋七八百間損失約數十萬之多災情之巨實爲近數年所僅見云 
[司官幼子之縱火廣西]  
　　泗城潞城分司高某二子年皆弱冠俱隨侍任所其次子於正月二十左右乘父來城叩賀上司年節調戲墟上一少年寡婦逼與苟合該婦不從老羞成怒夜間遂暗使本署親兵將火焚燒該婦後簷冀其逃出再肆强暴不料火起風狂且此地多屬茅屋遂至延燒民房二十餘家適三月初旬張守巡邊經過該處被燒之家百數十人攔輿遞禀張守准禀後已將高司官之子發交西林縣收押一面並通禀各上憲俟奉批示始行定罪 
[諧文]  
[戲擬存古舊報招股簡章]  
　　第一節總則 
一宗旨本報破壞學堂鼓吹科舉爲宗旨。 
二定名。科舉爲我朝取士之舊制。本報旣鼓吹科舉。故定。名曰存古舊報。 
三股分。本報鹹肉爲股分。每股鹹肉五斤。凡敎館先生。願以鹹肉入。股者。皆得享股東之權利。 
第二節職員 
一編輯。編輯員一人。以精於八股慣評課藝者充之。 
二撰述。撰述無定員。以精於八股慣列前茅者充之。 
第三節門類 
一八股。八股爲我朝精華。正張新聞特電前。每日必出八股一篇以供學者之揣摩二特電。凡關於朝廷議復科舉及。廢學堂之消息。皆派專員駐京隨時電報。至某處館地招頂。亦附於特電尾。以刷求館者之目 
三試帖。本報特於諧部開詞苑一門。實以試帖詩。以備應制之資料。 
四談叢。談叢一門。每日分刊制義叢話五專件。凡考試塲規科舉功令皆屬之以上章程大略草定。其餘詳細。容俟續商凡有志科舉者。請速認股。發起人老學究披露 
[瀛談]  
[女偵探之動人]  
　　西人遇案尚偵探。决疑折獄。惟偵探是憑恆有以女子。充職者。頃見舊金山某報記事一則。頗有韵致。其言云。以女子充暗查之職。必不宜用美貌之人。苟用美貌之人。則爲暗查所拘捕者。恆十有九。蓋雖爲良民。往往因暗查貌美。亦不妨暫認罪案。欣然就逮。藉此偎香鏘倚玉。微聞　澤也。 
西人名拉沙歷珠者。在四千八街開設生果店。以賣威士忌酒案。爲一美貌女暗查名得意者所拘。及審訊時。其人即自認賣酒之事且直將全案解釋。謂余年長未。婚凄凉寂寞久欲獲一美婦爲妻。此娘子入店時秋波一轉。余之靈魂早巳飛去。舉止旋亦。措彼又向余取威十忌酒。鶯聲瀝瀝。如風過箭聲。余心亂神迷。惟有應諾連聲。立卽取以相餉。余於是更有何能力足以拒之耶。陪審員聞之皆忍俊不禁。没奈何乃我以無罪釋放云。記者曰近日吾國方議改良刑獄。方議改用偵探以輔聽訟。之不逮。知必有議用女偵探。借其片言。以資折獄者。開此一段風流佳話。吾不知於意云何。 
[探險錄]  
[西部蒙古游歷談（十三）]  
　　十哲林驛哲林驛南北負山。東西關通。地質系黏十。多含鹽質。人民均係蒙古人。其内哈喇沁部五十二户。塞克逹部十一户。哈布蘇爾憂部六户。以牧畜爲生業。牧塲曠豁。牧草繁茂。人民富饒有生氣。驛中喇嘛廟規模宏闊仿照中國古式建築法巿况旺盛。查西蒙古。各地從古來無納稅義務。祇有献貢。每歲各獻其地之所有産。以通過該驛故遂爲蒙地著名大站。車馬絡繹不絶。内外蒙古各民麕集。各屬每年以白馬人頭白駱駝一頭爲貢。卽稱九白之貢是也貢物均付站兵由驛恭送。規則整嚴决無耽悮之事。驛有房二間儲樍帳幕。絨氈舗蓋衣料弓矢槍械以備緩急。 
十一恩依錦驛出哲林驛後。車行逹罕得爾邱博羅庫圖勒山脉。曠野無人。轉覺寂寥只産鹽地甚多。由瑪尼特高原沿恩依錦哥拉川畔。有恩依錦驛。驛在恩依錦哥拉川畔亦謂之恩依錦鄂博高原。蒙人帳。幕有六十五所。近且　設審爾鳥蘇郵政分局。以便通 
信靈速。 
 
 

Page 13

 
 
　　 
[言茂源酒棧補助南洋勸業會廣告]  
本棧創始越東旋分海上名馳久遠品異尋常茲逢南洋開會勸業之初正本棧精益求精之候入會分設鬥勝爭奇選貨務取精良應酬周到至于色之澄清香之穠郁味之腴永早已無美不備有口皆碑觀賽諸公盍請嘗試其二十年太號花雕售洋四角以公同好此啓 
 
[爲分歇特此聲明]  
單翰臣於光緒三十二年在上海洋經邦三洋經橋長耕里與黃某夥作天　成報關行生意執事人嚴　廷東本一萬兩黃某東股八千兩單翰臣東股二千兩於宣統元年終分夥單翰臣情愿不作自分夥後財發萬金不與單翰臣相干欲衆周知特此聲明山東黃縣單翰臣特此聲明 
 
[中西大藥房新鮮牛痘苗已到]  
本藥房歷年採辦外洋牛痘苗俱係按時收取每次由公司郵船帶到是以新　無比向蒙各處痘局家用　稱百種百發且令元氣充足收功神速早經馳名遐邇近來市上自收痘漿毒性最烈保赤之　購勿爲所誤本藥房茲又新到　賜顧　認明牌號　此啓 
 
[杭州清河坊中山昌典記紹酒老棧廣告]  
本棧在紹山陰東浦村設坊製釀係歷祖秘傳嗣因杭有清河坊分立酒棧躉寄批發迄今來有二百餘年所售之酒圼已中外馳名其味厚氣香遐邇咸知此次尤宜悉心考究惟向售之花雕陳釀今以復加改良可稱特色以及門莊另沽之酒更爲優品本棧非敢自誇請中外紳商一試顧之方信鄙人言之不謬也倘思飲醇醪而嫌途遙者當函購立奉郵力還請自給此佈　典卿氏特白 
 
[安慶吳翰卿敬谢亞支奶之證函]  
予吸烟有年自禁烟以來每思戒絶苦無良藥以致因循至今不料烟價驟貴予家不過中人之產以本有之利資核今日之土價吸烟則一家之衣食不敷不吸烟則一身之精神不振加以百病蝟集一刻難延因思貴經理之亞支奶盛名鼎鼎其效如神不意予貪便宜遂受假藥之害服未多日困苦難堪自知託人之悞嗣乃逕向貴公館購得四瓶如法服之覺精力非但不疲較之吸烟時尤加健旺於是逐漸减少今已戒絶將匝月矣誠哉眞藥救世假藥害人予不忍不肅函作謝藉登報以告同胞愼勿貪廉致罹假藥之害云云每聽一元四角每打十四元寄費一槪不扣　裕麒氏附誌 
 
[德昌老人頭牌雪茄烟廣告]  
德昌老人頭牌雪茄烟久已馳名膾炙人口近有冐此牌者眞僞難分欲訪此眞牌看明盖上有ＨＨＢ字樣并有德昌洋行華文四字方是眞正本行老人頭牌雪茄烟是也購者　諸君務祈留意爲要　德商利康洋行特白 
 
[合產聲明]  
啓者城内廣福寺橋南首坐西朝東第五十一號門牌住房一所并隨屋基地四人三釐五毫乃係昔年氏夫鴻礽及夫君鴻祐二人出資合買之產所有該地廿五保十圖談字圩第一百卅四號户名王瑞元地四分三釐五毫之方單以及屋契等據皆在鴻祐手中前年氏夫故後鴻祐並未將前項單契交出剖分各執似欠公允惟此係公共產業不論何房均不得私自抵押變賣倘日後有將此產在外押賣未經氏及子介祿介祺親臨簽字者定作盜賣例禀官究辦想置產者必不甘受此斜葛也恐未周知特此佈告　崇愼堂制莊李氏率子介祿介祺謹啓 
 
[恒成公司廠聲明]  
啓者本廠全副機器鍋爐廠屋以三月初一日起槪租與王和生牌號加添和記所有生意往來均歸恆成和記廠自理與本廠無涉恐未週知特此登報聲明　恆成公司廠啓 
 
[奏辦湖北籤捐票大彩電報]  
四月廿八日開彩第一百另一會五大彩電報　頭彩一萬二千八百四十三號　二彩四萬三千七百二十八號又一萬七千三百三十八號　三彩二　二千六百六十三號又二千四百三十八號　四彩一萬二千一百七十八號又二萬八千四百四十五號又二萬七千九百另三號　五彩四萬五千九百二十四號又三萬八千九百八十號又五萬三千五百另四號 
 
[南洋勸業會利泰烟行廣告]  
本行向在大小呂宋和德等國設廠歷　年所精製各種雪茄紙烟名馳全球久已膾炙人口常吃本行之烟能消食開胃平氣化痰其味清秀實有益之衛生矣今精益求精以廣招徠特於宣統元年設愛富公司在英大馬路口設利泰烟行在法大馬路首善里今有分設南洋勸業會塲下關第一樓壁倘蒙紳商賜顧格外克已以招推廣　本行謹白 
 
[海平有限公司瑞隆輪船招股廣告]  
本公司於上年訂造新式鋼板堅快輪船一艘取名瑞隆專走上海至崇明海門一帶地方港口搭客裝貨非常發達皆因艙位寬暢行走穩速是以爲商旅所歡迎惟旣營業獲利爲大衆歆羨聞得有熱心航業諸君子擬步本公司後塵另行組織公司購備輪船與本公司相角逐實則本公司創辦以來根地堅固决不落人之後即非後起公司之福爰由本公司同人集議一鬨之市商業所忌與其聽後起者之徒擲巨貲不如亙相聯合而同謀利益現核本公司原有股本計每股洋十元共合六千股可讓出三千股讓與熱心航業之人俾得共享此項優利且可益期擴充用特登報廣告凡深知本公司營業之發達面願附本公司股份者可卽至十六舗大達碼頭朝東門面本公司取閱章程繳付股洋隨給收據或至北市信成銀行昇昌鐵行均可代收所有本公司辦法一律俱遵照商律詳載本公司章程内合并聲明　　海平瑞隆輪船有限公司經理周述甫啓　 
 
[浦左高世行醫胡鴻舫精理男婦方脈]  
寓法界吉祥街老金德興棧内每逢三八日爲期上午門診下午出診三月十八日起特此佈告 
 
[英商愼和洋行廣告]  
本行專辦進口電燈汽車疋頭雜貨等出口麝香府綢等向在法界開設有年素蒙滬上各紳商信孚今遷移仁記路Ａ字一號兼經理英國京城英比立水火保險公司專保廠棧行號店舗貨物傢私等保費格外公道將來推廣各埠設立分公司待經理得人再行登聲明並理法國密吃而人壽保險公司按章程比别公司格外優待本行自有權衡凡以上水火人壽各險倘遇不測賠欵特别迅速荷蒙仕商各寳行號廠賜顧請憲惠臨本行帳房接洽可也本行主人謹啓 
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
要摺 
[署湖廣總督瑞澂暫署湖南巡撫楊文鼎會奏遵查湘省徒擾亂地方文武各官辦理不善情形分别參辦摺]  
　　奏爲遵旨會同查明湘省痞徒藉飢擾亂地方文武辦理不善詳細情形分别參辦恭摺據實臚陳仰祈聖鑒事竊臣瑞澂承准軍機處電傳三月初九日諭旨瑞澂電奏悉昨已有旨派楊文鼎暫署湖南巡撫馳往該省嚴拿亂徒一切善後事宜會同該署督妥速籌畫並將辦理不善各官查明參辦現在大局雖已少定著遵前旨嚴拿首要解散脅從所有辦理不善之開缺巡撫岑春蓂及該管地方文武各官均着會同認眞查辦善後事宜尤須妥愼籌畫以靖地方至東西各國官商敎士務飭妥爲保護以免疏虞欽此又准開缺湖南巡撫岑春蓂電傳奉軍機處電傳三月十二日諭旨瑞澂岑春蓂電奏悉所參之郭中廣等各員着瑞澂楊文鼎再行覆查具奏其各屬州縣應通飭認眞防範母任再生事端欽此仰見朝廷惠民勘亂懷柔遠人考核情罪務歸允當之至意欽悚莫名臣瑞澂自接湘省警報後一面調派水陸兵隊赴援一面即密派文武幹員馳往分投密查臣文鼎抵任後一面將購糧辦匪曁布置善後情形先行電陳仰紓聖慮一面博訪周諮於此次亂事始末原委且悉其詳證諸臣瑞澂訪查所得亦屬相符謹會同將實在情形爲我皇上縷晰陳之查湘省素爲産米之區從前米價至貴不過四千餘文近來銀貴錢賤百物奇昻米價亦因之增長上年岳常澧等屬水災米榖失收又以鄂省沿江濱湖州縣被災甚重萬不能遏糴自封自冬租春採運旣多省城米價每石漸漲至七千餘文開缺撫臣岑春蓂體察情形知救災恤鄰勢難兼顧遂於二月初奏蒙俞允禁止米榖出口按照條約應自宣禁之日起扣足二十一天方能實行停運此二十一天中華洋商販爭相購運米榖出口較多米價驟漲至八千五六百文當奏禁之初岑春蓂即已督飭司道地方官籌議减價平糶責成巡警區官查造城廂貧户丁口細册以爲開糶張本並令各鄉淸查團榖各就各團籌辦均糶正在分投催飭趕辦間三月初三日午後南城貧户以覓食維艱聚衆至敖山廟巡警分局要求早開糶廠人多口雜擁擠喧譁署善化縣知縣郭中廣出城彈壓開導告以平糶須先查户造册現户册將次造齊一俟覆查淸楚即可開糶務各安心守候勿生事端衆人亦卽解散初四日岑春蓂以愚民聚衆必有痞徒鼓煽何以巡警局不早訪拿當將巡警道賴承裕申飭適是日早巡警公所在南城外拿獲滋事人劉永福一名解送城内巡警公所收押民間以爲公衆請求平糶並未犯法何致遽出捕人隨復聚衆向敖山廟警局索還被捕之人勢甚洶洶署城守協副將楊明遠長沙縣知縣余屏垣善化縣知縣郭中廣聞報先後出城彈壓並當衆曉諭官所捕人須訊明情節分别辦理並不重懲衆謂米貴若此食力之民日事工作今被收押其家勢將餓斃情願當塲責釋不願由巡警局拘繫廢時兩縣以其言尚近情允許照辦派至警務公所提回而巡警道賴承裕甫被撫臣申飭且以被捕之人一經人聚衆要挾便准省釋亦非政體堅持不允民間見往返數次人未提釋不免惶急痞徒從中播弄衆憤益深該道聞衆聚不散遂親率隊馳往彈壓諭以如不解散當照亂民懲辦時衆已聚至數千不服開導痞首王大漢等即將賴承裕扭辫兇毆城守協楊明遠奮前救護以身擁蔽頭面亦受毆傷長沙否化兩令時正在塲大聲喝禁衆謂與縣主無干將其格開隨帶差勇亦皆嚇散無可如何嗣巡警道之護勇見事危急脫去號衣混入人叢詭言將賴承裕解送撫轅遂舁賴承裕由間道避匿時已昏黑衆隨其後不知被誆遂爭赴巡撫衙門喧嚷麕聚藩司莊賡良聞信赶到臬司周儒臣長沙府知府汪鳳瀛是日正在學司署考試司法研究所紳班學員聞警亦卽馳往其餘文武及兩首縣相率踵至同向大衆剴切開導無如人聲鼎沸語不能聞昏黑之中誰何莫辨撫署衛隊抵攔不住轉被痞衆磚石擲傷無數岑春蓂急懸牌示准明日平糶每升减價至五十文衆仍不散隨將頭二門衝毁湧至大堂司道請開鎗示威岑春蓂恐黑夜多傷人命不肯應允首府請去鉛彈但放空鎗齊隊衝出岑春蓂恐倉卒間軍士彈不盡去仍多誤傷直至無可如何始命軍隊用槍桿驅打衆乃退出轅門猶聚不散聞痞徒挨家傳語勒令明日全城罷巿其時已分派常備軍及巡防隊分投保護各署庫各局所各敎堂以爲之備四更後撫署前衆已退散而亂民爭向各碓坊以官平糶價强糶榖米霎時間各碓坊存米被搶一空（未完） 
各省籌辦地方自治 
　　江蘇（武進陽湖） 
武陽自治公所自調查蕆事後所中職員分配等級趕造正册極爲忙碌聞正册已經造就甲級選民爲惲毓嘉等五十餘人乙級選民爲沈澤寰等一千二百餘人大約一二百内卽可宣示其選舉之期約在五月中云本埠新聞 
[南洋勸業會正會長致董事會電]  
　　商會周金翁邵琴翁觀察鑒轉致諸公昨日勸業會開幕幸荷惠臨無任欣慰台駕匆匆旋滬未獲盡東道之誼歉仄之至務祈隨時賜敎爲盻駿豔印 
[寗紹人往觀勸業會之利便]  
　　寗紹商輪公司以南洋勸業會業已開幕寗紹人素重商業咸樂觀光惟往反川資所費不少或有因此裹足者爰擬稍盡義務酌减船價其所定購取半價船票簡章如下一持有南洋勸業會入塲劵趁本公司之寗紹甬興兩船往申者其官艙房艙統艙船資均照定價減半收取二貴客持有勸業會入塲劵者於開船之前持劵向甬地本公司或本輪船帳房蓋過（係趁寗紹公司之船赴會）圖章於劵上仍交還原客以防一劵兩用之弊一面由客價購本輪半價船票及由申往南京之七折各等火車票或鴻安公司之德興長安之半價船票如開船之後則概不再售半價票以免稽誤收洋時刻而惹别客之厭三本公司印有赴會半價船票以備見劵發賣之用但本公 
 
 

Page 19

 
 
 ]HH [ 
　　司爲貴客利便起見爰與滬寗火車及長江鴻安公司訂定由本輪代售前往南京車船各種減價之票以期簡捷而免稽誤其各種減收價目及車船開行時日另表列下遵陸由水悉候尊裁四雖持有入塲劵而不同購滬寗火車票或鴻安公司之往南京之船票者則概不能單購本輪半價船票其船資仍照章收足俾昭實在而杜取巧且可稽防本船司事收足報半之弊五本公司減半船票係爲勸業會所設故分别艙位另印新式船票六寗紹兩府屬各學堂學生如願聯隊赴會者須携帶各該縣敎育會或府敎育會印信介紹則船資准照半價再以八折收取其船票亦給以半價之票惟票上加蓋學堂兩字以便誌認 
[包探查獲贓盜]  
　　盜匪金光茂於本月二十五夜糾黨夥刦引翔港鎭北街萬新醬園内綢布衣服九十七件現洋十一元小洋三百二十八角並將事主陳雲松張生記龔芝祥仇寳生等用繩縳住刀傷仇之胸背得贓逃散前日被探偵知金盜匿居虹口當即拿獲並抄出衣箱兩只昨解公堂轉送上海縣訊辦 
[巡長任性妄爲]  
　　巡長李崇義現在四路四區當差前日上差時乘醉闖入眞如鎭張老三茶肆主之臥室内張因伊女年方及笄該巡長不應不避嫌疑向之理論詎李不服致起衝突後被巡士周瑞雲查悉歸禀巡官該巡官以事關警界名譽未便含混立派巡弁往查禀覆核辦 
[淫婦謀害本夫三誌]  
　　王德鈞即進才控妻崔氏與姘夫王吉才設計圖害一案昨由巡警總局孫正裁判復訊氏供與劉世忠亦曾姘識此事由劉起意與吉才無涉質之劉供去年該氏與吉才謀害德鈞被小的知悉密告德鈞令伊留意此次實被挾嫌誣攀訊之吉才堅不承認判氏掌頰五十下劉責一百板王責二百板一併還押候發上海縣嚴辦 
[工程局更舉區長]  
　　工程西區正區長吳畹九現舉爲城自治公所議事會副議長又南區正區長顧馨一現舉爲城自治公所總董均因未便兼顧已與局董商明告退區長之責兹由董事會開會議舉梅問羹爲西區長穆杼齋爲南區長舉定後已由總董呈請監督田邑尊給發憑照本定今日移交嗣穆君等調查分區章程應由議事會各議員開會公認之後方可接辦故由局董知照該會正議長候夏季開議事會時公同認定再行接辦 
[城内]  
　　如何懲辦○本縣田大令昨午提訊調戲婦女之北區巡警周毓英及站崗行凶之巡警王文卿沈張氏之夫沈順生夫弟沈順福質訊沈供當時周毓英調戲妻子扭局控訴已蒙押辦迨小的回至老北門王文卿崗位王忽不問情由將小的毒毆並急吹警笛召集巡警數十人將小的兄弟兩人盡力兇毆一面自將號衣撕毁求鑒訊之王文卿供並未行兇周毓英供伊等毆打之時小的已被押在區並不知情判將周毓英王文卿一併收所候禀明督辦從嚴懲辦 
徒受申斥○川沙著名土棍吳少卿前在上川兩邑交界之高陸家行魚肉鄉愚會經滬道訪悉飭縣提訊判送川沙廳收押候辦在案今有顧合慶等具禀求保奉蔡觀察批示略云該棍係積惡匪棍曾經上海縣訊明詳報解回原籍出示招告之犯不能任爾保釋不准特斥 
健訟結果○滬道蔡觀察批石瑾艮禀云現據松江府核詳該生呈控石香貞地産旣無絶賣確據吊驗原單亦無註撥字樣控情仝屬子虚董事盛家淦以兩造諠屬嫡堂兄弟勸令彼此通融由該生劃出一半田畝五分賣與香貞爲業時值價錢九十千文兩造俱允乃該生不念一本之誼爲此區區翻控不已實屬刁健擬照縣詳結案不必提府復訊以省拖累而杜刁告之風詳請銷案前來除批准外著卽遵照母再纒訟干咎 
寡婦喊寃○西鄉三十保六圖地方之寡婦朱侯氏昨日到縣喊控稱被夫兄朱伯生覇産不分紏衆毆傷田大令諭候驗明集訊押犯患病○私掘淡并廟左近古墓之蘇洪生由該廟住持控奉法華司解送至縣判令收所候提伊叔蘇蘭生質訊在案兹洪生在押患病由看役禀知田大令飭送晋育堂爲之醫治 
[南巿]  
　　訊究訛詐○江北網魚船婦吳周氏在工程局呈控同業朱長富因伊子出痘夭亡藉口該氏家堂冲犯訛詐洋五十元已付二十五元並被將船扣住强欲伊女作妾一案昨又提到同黨李直脚及看香頭之沈友發實訊朱猶狡詐判再戒責一百下始認收洋十五元尚有十元由沈取去判朱限交洋十五元沈戒責一百五十下交還詐洋十元再押半月李戒責一百下從寛開釋 
交保理欠○德大錢莊執事田榮章昨將已閉源茂小錢莊執事趙文炳股東趙森庚扭至工程局控被虧欠往來銀兩應歸該莊各股東攤認料理其趙仲記兩股應派銀二百七十五兩延不照付請爲追給趙森庚供父親現往甯波俟返滬後卽行理處判交保料理 
限期交洋○周長順木器店主昨將已閉法租界文明俱樂樓執事張福海扭至工程局控被欠去木器洋一百三十餘元當出支票五十元到期不付張供店與郁姓股開小的巳被累不堪求鑒判張交保限五月初四日付五十元收回票據餘着自向商明料理 
[閘北]  
　　覇佔房屋○住居太陽廟後之沈杏生昨將沈和尚扭至四路一區控被覇佔房屋黄正巡官諭將和尚暫留候訊 
賭徒被　○沈家灣著名賭棍混名小娘舅者近在北四川路華界租賃房屋擺設寳檯昨被警局偵捕隊拿獲賭徒王龍生等五人並起出賭具數副解回總局經孫正裁判略訊一遇判一併拘押候辦 
[英租界]  
　　鴇婦刁狡○江西人羅秀芳之十七歲女兒菊林於十五歲時被匪拐帶來滬賣於浙江路西鼎豐里鴇婦徐沈氏所開之雉妓院内爲娼前日羅來滬找尋適在馬路遇見隨同伊女至該妓院内詎被徐鴇將女藏匿向論恃　羅遂報知老關捕房飭派包探往查女仍不見當將徐鴇與幼女徐桂林一併拘入捕房分别收押昨解公堂請究羅供女已許字被壻家控奉上饒縣限期交女務求澈究訊之徐鴇供不承認寳讞員商之英雅繙譯官判幼女桂林發濟良所徐鴇押候查明再行訊核 
女子可憐○廣東路百花里大亨客棧主婦李張在逼令十四歲買女王愛林十一歲買女王愛寳學唱髦兒戲時常凌虐以致該兩女逃入濟良所由所知照捕房派探將李張氏拘送公廨訊究判兩女發濟良所留養氏押女所七天 
仍爲鄉婦○引翔港鄉民周鉅山控妻張氏私逃等情昨由捕房將氏解廨請究周供年四十歲務農爲業髮妻病故後憑媒續娶張氏爲室今氏聽信伊母指使潜逃該爲訊究張氏供年二十歲因不慣耕種時還毆罵是以住居母家並非潜逃孫襄讞謂耕田爲養命之源不應貪懶判氏交同領回管束 
何苦戀戀○寳山縣鄉婦袁陸氏於五年前與人私識被其夫袁興龍捉獲當將姦夫戳斃經寳山縣獲案訊實判氏押滿十個月另行擇配後由周阿理娶氏爲妻兹袁在押期滿釋出偵悉氏已嫁周住居虹口袁卽投報匯山捕房控氏私逃由探將氏與周一併查獲昨解公堂請究周供會在寳山縣署當 
 
 

Page 20

 
 
 ]HH [ 
　　堂價娶該氏爲妻有案可稽讞員以案經寳山縣斷定未便翻異判周與氏一併開釋將 
案註銷 
調戲幼女○女子林阿寳控西　董阿會調戲不遂紏同王寗甫行兇致被毆失金戒等情昨由捕房將被告兩人解廨請究女供家居天　路年十四歲並聲明前情請究訊之董王二人供均推賴判董先行枷示三天再押一禮拜王押一天 
並不在塲○江西路二百四十五號中和客棧主楊培生欠萬炳山借欵不遠反邀楊德生楊金輝楊定寳等將萬兇毆萬卽報知捕房將被告各人一併拘解公堂請究兩造均延律師到堂辯駁並據萬供在南洋探訪營爲哨弁被楊培生借去洋二千元向索無着反被持刀行兇刀已由探抄獲呈案求究寳讞員商之西官以楊培生並不在塲判令開檡餘人各押三天所有欠欵着萬另行具禀控追抄出之尖刀充公 
追還騙欵○胡昌雲冐充探夥向蔡岳年騙取洋十四元昨由　房解至公堂訊明判胡押　還洋十元無洋改押一禮拜 
騙案定斷○何欽培控趙吟甫吳新發徐和生串騙保險費銀二百六十七兩一案昨經公堂復訊屬實一趙押四月並着繳銀吳押一月徐押三天 
無此便宜○瞿阿生曾出洋二元向日本小孩買得值洋一百八十元之金表一只帶回江灣家内嗣被孩父查知向贖不還控由捕房解廨訊究判瞿押候函請三路一區警局移吊原贓於禮拜三再核 
牛乳無照○英美工部局控陸六狗陳阿弟出售牛奶並無執照昨由包探將二人傳廨訊明　陳開釋陸罰洋五十元充公 
少一無賴○洋人臘克福華人陸良仁控無領事管束西人非利司訴騙脚踏車一案昨經公堂訊實判該西人押候下禮拜一押送登輪着卽回國 
撞壞駁船○德商美最時洋行控嚴國椿駕船不愼撞壞駁船昨由包探將嚴傳至公堂交保候訊 
不肖之子○舒順芝控子舒根福不務正業竊取家内綢衣質洋浪用昨由捕房解廨訊實判押三禮拜以儆 
引人入彀○虹口賭檯上望風人王阿順因至租界内誘賭被探拿獲昨解公堂請究判先　一禮拜再押七天 
[美租界]  
　　熱血潮湧○陶福生素有血症昨日行經吳淞路舊恙復發昏倒於地由八百三十三號捕車入捕房轉送同仁醫院醫治 
貧而且病○王先金貧病落魄無處　身前晚倒臥路上由捕車入捕房飭送同仁醫院醫治 
老嫗被疑○昨有一老嫗抱一小孩行經吳淞路小孩啼哭不止一千零十一號巡捕見其情有可疑拘入捕房　有住居武昌路之顧某投案請保捕頭准之 
祇得受虧○李阿三昨在武昌路某日人家門前探望被日人以水潑濕衣服李卽投報捕房捕頭以其咎由自取斥退不理 
俄妓勒詐○劉步雲前晚至捕房控被有恆路某俄妓硬拖入内詐去洋三元捕頭飭劉退去候查 
不避嫌疑○張阿開昨與蕩婦張劉氏在吳淞路某飯店午膳被該氏夫兄張某遇見扭控捕房訊供不認捕頭諭將張阿開從寛開釋氏與張某一併斥退 
[法租界]  
　　爲小失大○倪寳元張坤全投廨控稱小的等俱在電燈公司看守磚瓦木料前日有陳益茂帶領小車夫數人前來謊稱巳與洋人說妥裝運磚料而去迨後查知當卽報捕拘獲到案請爲嚴究陳供小的向英界金隆里王姓作頭處購員舊磚悮取電燈公司之舊料求恩寛宥聶司馬以王姓舊磚　該公司之磚料並不堆置一處何致纒錯其爲取巧冐騙無可推賴判罰洋四十元充公 
領回逃媳○甬婦胡張氏控寡媳邱阿秀私自逃出由媳弟邱阿棠留匿等情昨經公堂移文英界捕房將阿秀等提案詰訊阿秀供恐被價賣不愿隨姑回籍司馬以阿秀係出外帮傭並非徐掌福所拐判徐開釋惟阿棠不應收留乃姊默不告知申斥開釋阿秀給氏領回並著具不准嫁賣切結送案備查吊齊原贓○招商局某輪船日前失去大土三只經該局探目沈阿寳先後緝獲沈正榮唐三兩竊賊吊到原贓兩枚送　押辦在案兹悉該探目又於前日訪知尚有一枚係被張裕生李阿四張阿章三人竊去銷贓於英界某土店爰將張等三人捉獲送捕吊到原贓一併解廨請究判各枷一月裕生枷號期滿後再押捕房一月贓仍給沈領回 
竊賊見幾○陳根福（即劉金福）在鋪蓋内藏匿手槍被捕查獲解廨訊供判枷號期滿後如無失主認領再押捕房二年在案兹劉在捕房供出手槍於去年八月間在南巿蕭家廠法國自來水公司内竊來昨經捕頭查明屬實復行解廨請示判劉枷一月押捕房年半期滿驅逐出境 
包探獲賊○陳子卿行竊南巿馬長恩等家物件逃避法界被探查獲送廨轉送工程局訊究 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 ]HH [ 
要件 
[南洋勸業會正會長開會詞]  
　　欽維大淸宣統紀元之二年四月二十八日爲第一次南洋勸業會開幕之第一日是會仿東西洋各國之國内博覽會而設亦即我國古者以工事列肆以貿易立巿今乃合肆與巿而爲一取通商惠工務材訓農諸端徵聚名物薈萃於一時一地使吾國人參觀互證知所從違用收集思廣益之效也伏承明詔式頒重以各省協贊滬寗及各地商董共與圖成海外僑商輸載遄返友邦與國皆以物品來與參考會事於今日粗以成立夫是會發議於去年春初端前太臣旋解任去徂夏涉秋經營伊始籌備未及週歲訪采徧於寰區事事物物多難周備各處出品限於期短良楛或未精擇在所不免無事諱言惟我國版圖綿衍寒燠中和天時悉備山原燥濕地利無窮民智物阜大可有爲則夫取長補短擇善辨宜若者以農殖若者以工勸若者以商振是在四方人士各以觀摩從知感奮也而敎育之振興武備之修簡機械之精求亦罔不於是會期之本大臣有厚望焉 
[又各省出品協會代表祝詞]  
　　今日爲南洋勸業會開幕之期溯灝等各奉本省督撫憲檄飭來寗辦理協會事得以躬與盛會不勝榮幸之至竊惟泰西各國自十八世紀中葉賽會之學說盛行名目雖各不同而要以聯絡商情獎進實業爲宗旨日本自明治維新開設内國博覽會至今已六七次近且由商界擬籌日金二十萬預定四五年間特開萬國博覽會報紙宣傳工商鼓舞固由其民智易開亦在上所以提倡而勸導之者得其道也中國地大物博冠於五洲面積之廣人口之多出産之富實具有天然之資格而徒以故步自封羣情渙散以故農自農工自工商自商判若鴻溝各不相涉於此而欲謀實業之發逹以與各國相競爭蓋亦難矣前陶齋尚書總制兩江奏請舉行南洋勸業會今制府張公以會長名義號召各省紳商雲集響應蔚爲大觀炳炳麟麟莘莘如也其於實業之關係諸君言之綦詳無待覼縷溯灝等忝司各省協會事惟於協之一字實力奉行方爲不負委任溯自去歲各省協會之設竭數月經營之力始克觕具規模又復調查各處出産徵集入會分途并進期底於成今旣萃各省之精華供五洲之觀覽備哉燦爛亦云盛矣溯灝等又與各省諸君組織出品協會聯合會藉以聯絡情誼爲公共之機關蓋一國之人民對于外將有所競爭必對於内先有所接合何則協會者勸業會之縮影也果能策勵精神交相補助由比較而改良由改良而進步他日中國之萬國博覽會當以此爲嚆矢矣抑溯灝等更有進者凡事創始固難圖終尤難斯會之設幾費經營始得集事旣有茁壯之根荄必有圓滿之結果否則譬之朝菌榮悴瞬息耳今得制府張公宏才偉略規畫於前星使楊公卓識精鑒審查于後又得提調蒯公及會中在事諸君子仰承俯注左右維特各出其毅力精思以圖全國人民之幸福將見精誠所至金石爲開吾全國人民及海外僑商躬與斯會之盛并外怵夫東西洋剌激之潮流必有動魄驚心蹶然奮起結大團體合力進行以期實業界之凌躐五洲躋中國于富强優勝之域他日史臣載筆大書特書曰某年月日爲南洋勸業會第一次開幕之期中國實業之發逹實權輿於此洵二十世紀歷史上之光榮爲將來之一大紀念也猗歟休哉非聖天子光被四表鼓舞羣倫曷克臻此隆軌溯灝等不敏敢援古人頌不忘規之義爲全國人民九頓首以祝焉各省出品協會聯合會代表錢溯灝馬鳴謙胡瑞霖錢寶書等謹祝 
小說 
[中國偵探小說繡衣盜（十）]  
　　第三回失紀綱枉興岐路嗟逢捕役忽遘飛來禍 
烏大老爺聽了馬尚書這幾句話兒。雖然不知眞假。却已經心上有些七上八下起來。一時間目瞪口。呆做聲不得。堂上站堂伺候的那些吏役。聽了這番說話。也一個個都十分詫異。大家都眼睜睜的看着陸雄。只見陸雄不慌不忙。走過一步。對烏大老爺說道。禀大老爺的話請大老爺不要信他的滿口胡說。這個人一定是個多年犯案的積賊。小的在大老爺台下。當差多年。從不敢誣陷平民。求大老爺的明鑒。馬尚書聽了大怒。喝道你這個該死的東西。還敢這般混說。陸雄冷笑道。你身上現帶着犯案的憑據。還想信口混賴。一會兒大老爺動起刑來。看你還混賴不混賴。說着又屈着單腿向烏大老爺禀道。求大老。爺重重的用刑。不怕他不肯招認烏大老爺本來。是個糊裡糊塗。没有决斷的寳貨聽了馬尚書和陸雄兩個人的說話。心上拿把不定起來。看着馬尚書的樣兒。氣度雍容。神情華貴。貴在不像是個盜賊。這個陸雄。又是個著名辦案的捕役。不論什麽案情。只要經了陸雄的手。没有一件不破的。烏大老爺也狠信任他。要聽了陸雄的話。竟是嚴刑拷訊罷恐怕萬一個閙出亂子來。不是頑的要聽了馬尚書的話。又不知究竟是個何等樣人。當下竟大大的躊躇起來撚着那嘴上黄而且短的幾根鼠鬚。沈吟不决有一個書吏站在烏大老爺背後。看了　這個樣兒。心中暗笑。便在烏大老爺耳旁低的說道。老爺只要問他究竟是什麽人。這賈鳴時究竟是他的眞名不是。再問他是個什麽功名。有什麽憑據没有。若是没有憑據就是假的。老爺只管用刑拷訊就是了。烏大老爺聽了。不覺恍然大悟。連連點頭。便往下問道。賈鳴時。據你說你是什麽大臣。這個賈鳴時。究竟是不是你的眞實姓名。你究竟是個什麽功名。有什麽憑據没有。 
國外新聞 
 
 

Page 27

 
 
[英國飛船新成績續誌]  
　　二十七日倫敦電云英國飛船家洛爾斯君所獲之成績通國僉爲歡賀其前所用之飛船係英國所造由法國機師駕駛二十八日倫敦電云陸軍飛船皮泰號昨由法恩波羅飛往倫敦是時適有微風旋於夜間二點十五分鐘環聖保羅大敎堂之頂後於三點三十分鐘安抵原處按法恩波羅距倫敦約三十二英里 
[居留島問題日急]  
　　二十八日倫敦電云希王近私適巴黎謁見法總統及法國各大臣繼復暗赴羅馬王之奔波必爲居留島問題日益危急故往私商現希民及居留島之民誓不互分十爾其亦誓不退讓云 
[匈加利選舉之結果]  
　　二十七日倫敦電云匈加利此次選舉主張維持與奥聯合之緩進政策業已告捷主張與奥分離之政策則已失敗此爲最要之結果云 
[十國路礦權之爭端]  
　　二十七日倫敦電云君士坦丁電稱土爾其國務部近准美國資本家在小亞西亞興造鐵路並准其有開採各礦權利其境界之廣約八萬方基洛密逹現因德國抗議故已移交礦務部核奪此舉與資本家大有損礙云 
[德國政界近事]  
　　二十七日倫敦電云德皇現已照常批閱公牘普魯十政府因目下百物騰貴擬呈遞議案請將德皇御用經費增至英金一百萬磅 
[斐洲匪亂近聞]  
　　二十七日倫敦電云據西利干爾上部法總督報稱近有阿拉伯亂匪攻擊法國馬隊枝隊互行激戰阿人死者百名傷者四十名法軍死者九名傷者十九名 
[奥皇出游回國]  
　　二十七日柏靈電云奥皇約瑟已回抵維也納不日將接見土爾其嗣君 
[奥意外交官定期互會]  
　　二十七日柏靈電云奥國外務部大臣將於西七月間與意國外務部大臣互會 
[意皇電謝優待大臣]  
　　二十七日柏靈電云意皇已致電德皇謝其欵待意國外務部大臣之優渥 
[德國飛船家將抵奥京]  
　　二十七日柏靈電云德國飛船家齊林伯爵將於本月十號行抵奥京（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
