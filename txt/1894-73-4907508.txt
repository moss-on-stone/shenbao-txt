# 1894 - 73 - 4907508

 

Page 1

 
 
[新印各書籍發售] [  圖集成局啓]  
　　欽定二十四史全書實洋五十六元○欽定四史書實洋四元○隨園三十種實洋五元○刑案匯覽實洋七元○咸豐朝東華錄碼洋二元五角○左文襄公奏疏碼洋四元○繪圖三國濱義碼洋二元○駁案彚編碼洋二元○明季稗史碼洋七角○明季南北略碼洋一元二角○欽定六部處分則例碼洋一元二角○補註洗寃錄碼洋六角○康煕字典碼洋二元五角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐靈胎八種碼洋一元一角○外科正宗碼洋四角○徐氏雜著碼洋一角二分○徐氏十三種醫書碼洋一元六角○大淸會典碼洋一元六角○六科準純六套實洋五元五角諸君欲購者請移玉申報館帳房可也此佈 
[弭兵說]  
　　太極之說曰靜極而動動極而靜自古治亂興廢更迭若循環雖曰人事豈非天命哉歐洲自享昇平以來數十年於兹士安其居民樂其業皞皞乎相與遊於光天化日之宇洵極千載一時之盛而西人士之好談時務者輒動色相戒以爲歐洲不出數年將有大戰爭昇平之局不能久保豈盛衰治亂相爲倚伏欲以動靜之常理相測度歟抑果熟諳輿情具有眞知灼見故發爲讜論以警當世歟蓋嘗默觀歐西近事而後知西人之論爲深中於時勢而弭兵之未可以輕言也歐洲亂黨向以俄國爲最多動與君國爲讐身櫻顯戮而不悔近則各國多有不惟俄國爲然如法國議院前有人施放炸樂當經拘獲正法炯戒昭垂宜可以稍戢奸宄之邪心乃曾幾何時法國巴黎斯京城又有人施放炸藥傷人不少亂民之多於此可見之彼亂民之所以結黨成羣不守本分甘蹈罪戾而不辭者其意以爲君主攺爲民主固已稍勝一籌然託人宇下終不免有所束縳必使人人有自主之權不受節制於君相而後快然得行其意有以盡生人之樂無知者樂聞此言每爲其所煽惑故黨羽日衆一日幾有蔓草難圖之勢此與中國匪徒專以富貴誘人結盟聨會者雖微有彼此之不同然其爲梗化不率教之頑民不容於明聖之世則一也蟻穴潰堤星火燎原凡此亂民之多已足爲歐洲大局之憂况乎各國增兵籌餉一若大敵將臨岌岌不終日之勢固已先露其端倪矣蓋歐洲之國若英若法若德若俄並爲大國地醜德齊勢均力敵法爲德蹶其復仇雪恥之念未嘗或忘而德敵國外患之防亦未嘗稍怠且德國故相卑君在位之日北聨强俄以爲聲援法雖欲逞志於德而自顧力有所不足勢有所不能無間可投無𨻶可抵故得相安於無事自卑相去位德俄之好旣替俄法之交遂合法與俄合而德國之勢孤矣於是德皇於去冬卑躬屈節重召卑相欲與謀議軍國事宜今其建策謂釁端一啓宜先據馬兒因及荷蘭二國以操全勝又謂宜先謀自守以徐觀大勢又謂宜出兵搗法之北境以絶其進前之路老成謀國知彼知已自有相機而行之妙用當不僅此數端足以盡其擘畫要之德國時事孔艱從可知矣英國近亦爲思患預防之計定議每年增添戰船若干以資防堵并另行添造巨艦八艘爲固守海防之需蓋近日歐洲各國莫不有整軍經武秣馬厲兵之志則西人所謂不出數年將有大戰爭者不於兹而益信哉獨是兵凶戰危釁端旣開丁壯苦軍旅老弱疲轉輸勞師糜餉西人豈不知之故英國當下議院闢門聚議時有某員謂英國與其籌鉅欵以裝戰船徒費國帑何如勸令歐洲各國仿古者製劍戟爲農器之意盡將水陸各營軍裝繳還使兵氣銷爲日月光其意蓋欲如向戍之弭兵使各國可享承平之局永無干戈之虞不知自古以來止有治兵可以弭兵未聞銷兵可以弭兵者也昔者秦始皇帝收天下之兵銷鋒鑄鐻自以爲金城湯池帝王萬世之業而王跡之興乃起於閭巷甕牗繩樞之子氓隷遷徙之徒斬木揭竿並起而亡秦族由是觀之兵者有備無患鳥可以銷歸無何有之鄉哉竊嘗論歐洲今日之時勢苟不定於一尊則戰爭之禍終未有所底止蓋必有雄才大略之主應運而興長駕遠馭取威定霸强國請服弱國入朝政由一人悉受約束乃遍告諸國約爲昆弟申之以盟誓要之以婚姻謂自今以後各君其國各子其民爾無我詐我無爾虞有渝此盟雄師壓境聲罪致討而後大邦畏其威小邦懐其德閭閻得晏然共享太平之福此治兵卽以弭兵之說也環顧歐西苟有勝任而愉快者則一匡九合之烈不將於歐西見之哉 
[諭旨恭錄]  
　　正月二十九日軍機大臣面奉諭旨二月初一日所有進内奏事當差之王公文武大小官員均穿蟒袍補褂一日欽此同日軍機大臣面奉諭旨皇上駐蹕西苑所有王公大臣及文武各衙門堂官應於是日寅刻在西華門外送駕均穿蟒袍補褂欽此○二月初一日奉上諭芬車奏特叅値班司鑰長等一摺禁城重地理應嚴肅乃本月初一日景運門外竟有施放爆竹聲音該班官兵未能卽時弋獲咎實難辭所有是日景運門値班之行鑰長英秀御箭亭値班之廂黃旗護軍校德立左翼門値班之正藍旗空銜花翎護軍校祥善均著交部嚴加議處護軍統領芬車著交部議處餘依議嗣後著責成前鋒統領護軍統領嚴申門禁督飭値班官兵等於所管地面認眞稽察倘再仍前疎懈定行嚴懲不貸欽此 
[本館接奉電旨]  
　　昨由京友電專上諭三道敬謹譯登○二月十一日奉上諭沈恩嘉現已補授宗人府府丞著仍在軍機章京上行走欽此同日奉上諭此次覆試順天新中舉人周學煕等三名列爲一等之周學煕著准其一體會試列爲三等之湯寳霖著罰停會試一科列爲四等之陳步鑾著罰停會試二科欽此○十二日奉硃筆良弼漙善長萃漙顧補授内閣學士兼禮部侍朗銜欽此　 
[釋菜上儀]  
　　初十日恭逢春季丁祭之期是日五鼓時浙江提憲馮軍門寍波道憲吳觀察各率屬下各員詣先師殿分班行禮佾生二十四人在大殿上演習籥舞至黎明禮成各員次第回署肅雍將事濟濟蹌蹌猗歟休哉美矣備矣 
[茶市近聞]  
　　淡水之茶堆積甚多而厦門德記和記嘉士義和協隆等五家洋行會齊將茶價抑勒較去臘議定之價每擔貶少七八元不等如每擔値四十二元者僅三十五六元據茶帮中人云正月初七開盤售茶總計虧折淡厦各茶商血本銀十萬數千元之譜然據西人言西國仙令價漲折銀購茶原不致如此貶價實因淡水之茶每年怕出太多外洋積聚躉壓銷售不開故耳淡水之茶若能每年不出四十萬擔之額則價値卽不致受虧業茶者流當知此弊勿再爲西商之抑而虧血本也 
[寗波火警]  
　　某夜寍波西門外航船埠頭李姓柴間不戒於火紅光高燭警鑼亂鳴幸麗安水龍近在咫尺聞警卽舁水龍吸水狂噴得卽澆滅僅焚去小屋兩椽並未延燒鄰居然四鄰已受驚不淺矣 
 
 

Page 2

 
 
[津城多匪]  
　　津郡西門内外街巷紛歧人烟稠密其中良莠不齊然西門以内究不若城外之納污藏垢且有中營以及四門千總駐紥其間故路刦之案向來未之或覯不料正月初竟有衣錦夜行者被　皮袍馬褂時表而去又有楊茂堂在紫竹林開張天盛居醬園因事出外星夜歸家手持旱烟袋一枝烟荷包上繋以銀練掛以銀鈎咫尺門閭居然在望忽後面有一人出其不意突以利刃劃其手背負痛回頭卽被奪取烟袋飛步逃𨓜此又一事也然僅被刼財尙未害命其尤甚者去臘杪中營及四門汛衙署之間大土堆之旁夜間刃斃一人兇手渺無著落據家屬赴縣報稱死者肩負現錢十餘千致被匪人圖財害命噫城廂之内匝月之間竟出槍案兩起命案一起不禁慨天荆地棘行路難矣 
[邗上官塲紀事]  
　　昨紀新任甘泉縣汪大令懋琨將次履任本署辦差胥吏擬假倉厫暫爲公侌兹悉大令灜眷現亦同來倉厫以及梵宇皆有不便須另覓民房辦差人等聞諭刻又攺賃舊城南門街某姓住宅一所備作公館鋪陳灑掃煥然一新聞大令在省因公尙小作逗留是以接篆之期亦須另諏吉日屈計雙　蒞止當在花朝前後也○代理甘泉縣湯大令疽發於背當初起時猶力疾從公住宿衙齋逐日升堂訊案現因實不能支始至府轅請假於初八日由衙署移居公館連日經諸名醫診視補托兼施聞已稍痊想吉人天相勿藥之喜當在指顧間也 
[初審謀害親夫案]  
　　甯波江東張斌橋地方謀害親夫一案前已錄報兹經鄞縣楊大令提集屍弟史才發屍子史幼良屍婦史王氏到堂研訊自四點鐘訊至八點鐘時史王氏供詞狡展不特不認謀害而且諱言通姦飭掌責二百下仍無實供大令飭差分别管押再行覆訊 
[賭禁森嚴]  
　　津城於燈節以前向弛賭禁非故示寛容蓋以爲承平點綴也惟今年則禁令森嚴除巨家大族外卽侯家後金迷紙醉之鄉向來牌九徹夜不休者今亦零落不堪且非有花旛高護無論北地胭脂南朝金粉莫不如　瞻小不敢坐抽什一之頭而十叚鄉甲局尤日夕梭巡紫竹林市肆雲連絶不聞牌骰之聲攪人淸聽賭最壞人品行且足蕩產傾家一年之計在於春有此賭禁高懸未始非地方之福也又城廂内外茶館每於新正招集術院中人傳粉施朱登塲度曲爲招徠茶客地步有色聲争最足打動春心少年子弟一入彀中爲害不堪設想今正由守望局總辦湯太守嚴禁一空保全子弟造福地方洵非淺鮮也 
[皖江春漲]  
　　安徽候補知縣楊𣕛堂明府客歲勷辦安設舒城廬州一帶電桿總辦電局憲咨請安徽撫憲飭將該員記超委一次已蒙撫憲照准明府奉至飭知旋卽詣轅禀謝矣○安徽候補巡政廳李少尹丙楠現奉臬憲員梧岡廉訪札赴皖北委提京控案件少尹奉札後隨卽詣轅禀安謝委聞不日帶領家丁束裝就道○皖垣爾來陰雨連綿以致江水日漸增漲開年以來漲至一丈有奇近水人見之無不疾首蹙頟 
[江右春箋]  
　　江省去冬十一月二十一日及十二月二十一日兩次得雪均列前報兹於正月二十六日夜半復見霏英徧地玉戲漫天至次晨簷瓦積厚二寸餘平野亦約寸許前後三次雪澤至優極渥且連日固陰冱寒不减嚴冬氣象而二十七日辰刻以後尙扯絮搓棉紛飛未已彼輕裘暖閣倚翠偎紅者猶復蜷伏蝟縮嗟我窮黎禦寒無術惟有賃衣沽酒狂歌起舞而已○江右各屬元夜前後天氣和煦路上行人汗涔涔下無不解衣磅礴田疇間油菜花開黃如散金見乾皆欣然色喜謂花盛子多出油必旺油價將跌矣乃近日雨淋之後繼以雪壓油菜受傷將來收成必形减色油價或且有漲無跌云○昔年沈文肅公撫江出示嚴禁厚葬免釀發塚巨案並勸諭查照閩俗附身附棺一律從儉中無可欲决無盜發其言深切著明愚夫愚婦皆易通曉後督兩江復申前禁再三諄諭苦口婆心江右厚葬之風一時爲之衰息乃近來惡黨太多姑息太甚竟有薄葬而亦遭發塚者亦世道人心之愈趨愈下也昨聞某邑舊臘底有新葬某氏塚新正初旬卽被挖開計有二起一係葬深丈許棺木又堅不能遽啓用刀斫棺旁成孔取屍手上玉鐲因鐲係死乾生前在手厥後身胖手大鐲細不能取下氏家從而殉葬者惡黨亦無從取出卽斫斷屍手取鐲而去次日氏家聞知往視初疑鄉鄰有弊旋見遺有畚箕一隻認係已物鄉鄰思索再三謂發塚者非其鄰卽其親不然何以有君家畚箕也氏家頷之追憶兩日始悉借箕者卽其鄰而親者某甲也卽向甲查問初尙堅不承認搜其身畔有當票一紙取贖騐視卽屍手玉鐲當錢二千數百文縛甲供出同黨乙丙丁戊五人某日晚刻用燈籠四隻同往發塚斫棺斫手一一不諱當將乙丙捉獲供無異詞丁戊倖逃已經報案矣一係葬用磚塊環砌棺外以代石槨頗稱堅牢亦被毁磚毁棺剝去屍身霞帔蟒袍繡裙綢衣綢褲銀玉手鐲戒指牙籖約當地三十串僅遺鳳冠脚帶並將屍身覆置棺中暴露一二日屍屬始知其事迄半月尙未得發塚主名不知將來如何結案也鳴呼一邑之間一月之内竟出此二案且一則同犯五人爲一玉鐲僅當錢二千餘亦作此滔天大惡一則同犯未悉若而人爲區區二三十串甘罹大辟則其人無惡不作均可想見豈非惡黨太多姑息太甚有以致之哉世道人心江河日下呵凍書畢不覺擲筆三歎○署新建縣何梅閣明府其坦於上月十九日履任二十四日點卯○客有自贑郡而至江省者據稱吉安某皮匠在贑營生鰥居多年人甚勤謹一日有外省推命看相之某婦來謂其有二貴子卽委身事之未幾果生二子幼卽聰敏適所居鄰近某菴有授徒者二子朝夕往讀好學不倦師見而奇之不較其束脩從遊數載皮匠夫婦則竭一生精力以勤舊業而供薪水嗣有某太史見二子文字精工以女許字其長者旋卽游泮補廪上届拔入成均授小京官現供職京都次子亦採芹香有聲痒序前程均未可限量而皮匠夫婦尙未衰老已棄舊業稱封翁命婦今日贑人士無不嘖嘖稱羡鳴呼芝草無根醴泉無源何地無才奚必專恃先業又豈推命看相之果有靈哉亦靈者見之謂之靈而已○瑞河贑河上下游千百里間自去秋水涸三老長年無不呌苦至臘月始漲尺餘新正又漲尺餘舟子皆喜不自勝近日復漲二三尺淺渚平灘皆化巨浸刻下再漲三四尺狹港荒已成洪流舟楫暢行無滯詠朱子詩向來枉費推移力此日中流自在行之句不覺别有會心矣 
[湓浦春聲]  
　　九江鎭周德泉鎭軍檢閱案卷忽見上年五月廿八日建昌縣屬塔水地方有刦去洋貨六十大包并拒傷事主一案遂面諭中衡府周梯山遊戎迅速派委員弁嚴拿務獲上月廿五日復委世職黃子陵千戎前往緝拿訪得該處有積竊張臘梨者實爲行旅之害又添派史把戎長發隨往協拿務獲眞贓正盜以靖道途而安行旅○某日暴風怒發江流驟漲船隻多有走錨斷練者龍開河口潑沈湖南裝煤炭船一艘又招商局碼頭潑沈裝甘蔗船一艘又廻風磯下首潑沈賣米空船一艘篷桅篙槳俱被洒伯收去惟餘船槽人雖無恙然不免沿門托　而歸又龍坪洲潑沈裝麻船一艘舟師五人沈涨惟二人得慶更生餘則葬身魚腹噫慘矣哉○初三日有湖北黃陂縣船一隻欲進泊龍開河因水流甚急一挽鈎不及卽流退數里篙師跌入波心隨波逐浪幸拉住繩索始得救起已如鼯鼠飲河矣○上月廿九日下午六點鐘時星慶班尙在城隍廟演劇德化縣薛明府以攷期士子咸集恐滋事端飭差押令歇鑼觀者各鳥獸散○督銷江西淮鹽總局江蘇候補道程雨亭觀察儀洛因公赴金陵謁見制府劉峴帥道出潯陽小住盤桓擬卽附輪東下 
[鹿城花信]  
　　新署永嘉縣沈子谷大令壽銘筮吉本月初四日已刻接篆任事牌示定於初八日考代書後隨卽閱城大約十八日放告刻因邵大令灜眷尙住署中權賃明倫里潘姓民房爲公館查大令前奉委辦西關釐局來甌已有數載適當鹽務攺章遂於客春接委督辦鹽政總局○前任永嘉縣卲補堂明府乘經蒞任在載於初四日已刻交卸擇於二十日附輪晉省核算交代刻下紳士之與有交情者紛紛赶製萬名傘德政牌以誌弗諼想届期祖餞者正復不少也○温州厘局總辦彭仁環太守之夫人在甌仙逝前報早經列登初六日已刻先扶靈櫬附輪遄回珂鄉俾正首邱其公子以及灜眷均披白在柩後送出朔門馬道各局委員曁陳鏡仁捕廉俱送殯出城云○卲譜棠大令因珂里密邇甌郡以故交卸後隨筮初八日先將灜眷附趁瑞記洋行之北京輪船送回梓鄉一切器皿衣箱均由女眷隨身帶去俾已則一肩行李晉省交代訖卽須 
 
 

Page 3

 
 
赴京引見歸知府班矣○舊臘越獄脫逃之監犯志林馬札福等三名隨時緝拿迄未弋獲兹卲大令因禁卒畏咎逃避嚴飭陳捕廉不動聲色密帶親兵捕役親往卒兄唐元烟館搜拿無著現已懸賞購拿未知尙克獲案否也○金乾順苎麻店因店屋坍倒壓傷老嫗前報已綴其略兹聞嫗傷甚重迭請西醫及傷科接骨醫治終乏返魂之術已於月之初二日撒手西歸矣○正月二十七日道前新橋頭左側有初生嬰孩呱呱而泣某甲過而見之抱孩解視乃載寢之牀者也適有某乙艱於似續以鷹餅二枚購是男以爲已子詎甲初允之而繼復悔之勒要四番始肯舉掌中珠以授之乙恚甚强奪諸其懐以致兩相口角不知如何了結也○兩旬以來陰雨纒綿春寒較甚至廿六晚蝶夢初醒魚更三躍驀聞鴛鴦瓦上淅𤁋有聲次晨則簷溜淙淙幾訝廬山飛瀑迨九點鐘豐隆君赫然震怒幾令大耳兒箸失筵前從此細雨沾衣直至初三日纔曜三足之鳥云 
[鷺島春光]  
　　外路流娼不獨江西檔子班以及汀州潮州之流妓而已近來輪舟利便往來迅速江蘇上海之娼妓亦有順道來厦爲皮肉生涯者有某校書自稱江蘇人爲海上名妓因赴淡水開設勾欄院車馬冷落轉至鷺江暫寓數月以待多情人評論風月厦人眼光如豆卽以爲此薛濤蘇小一流人物爭相招接爲之賃屋設帳於某巷中登徒子之輩趨之如鶩孰料忽於二十二日該娼院滋生事端地保差役均登門捉拿並言標封其屋擬將該妓捉將官裏去嗣有某署幕友以護花鈐自任爲之料理始得息事○推廣砲臺捐欵准作新海防例報捐實官翎枝請獎一案厦門於去臘暫歇兹擇於正月二十四日開局仍借小榕林地方逢三八日期厦防分府與本地紳商會議邀傳各途到局勸捐○大德國駐厦正領事官樊德禮君兼署大和國駐厦總領事篆務去春請假回國省親冬間返厦今正廿二日接德廷諭旨賞給紅鷹寳星同日又接到大和國寄賞獅子寳星以奬其勞一日之中田疊晉崇銜故厦門中西士商咸爲樊君慶賀 
[甬上雜聞]  
　　寍郡烟館例禁綦嚴近來靜街僻巷每交二鼓竟有明目張膽一榻橫陳設非有護身符豈能禁當頭棒耶○甯郡賭風終難盡絶通衢大街雖無呼盧喝雉之聲而天妃宮内以及新江橋上近有閩人以車馬砲繪圖任人猜壓以一賠十列攤以誘入其彀者非身憊力瘁不令脫身焉得賢有司嚴拿而痛懲之以安閭閻耶○寍郡南門内周姓小木作夥友王某懶惰性成周惡而逐之王因此挾恨屢往尋釁一日酒已酩酊手持利刃突至周處周見其來勢洶洶避而弗見王忿然入室見物便毁衆夥惡其兇橫羣起奪刀而毆之王遂倒地開花破面以圖詐擾當經地保調處勸令周出錢養傷始得寢事 
[邪術騙人]  
　　今年正月間有一湖北人行至越郡徧黏招紙大書武昌黃鶴山散人白水神符專治奇病有緣早遇幸勿錯過包好受謝無效還錢等字一時延請者頗衆其書符也先將令牌一方供於中堂點燈一盞杳一封命主人肅拜彼則在旁喃喃作咒焚黃紙數張取水一碗點香三枝向水作勅勒狀復命主人再拜乃將主人名姓年歲住址都圖及病者姓氏年歲并病源一一通疏祝畢將令牌響撃三下又焚黃紙數張用雄雞一隻舉香書符口含符水對雞頭一澆取長針一枚從雞眼中釘入懸於楹間又命主人肅拜隨取大錢一枚令主人用紙包好以左手緊握之口喃喃作咒書符一道然後紙包打開變爲藥粉卽向主人云此係天賜仙丹病可包愈須洋數元汝願出否其時主人雖明知受騙又恐妖法害人被其暗算惟有勉强應允如數付彼其洋之多寡亦視病家之貧富而施少則一二元多則七八元不等彼收洋後卽將藥粉傾入符水中又命取乾凈酒壺一把將水灌入外用黃紙封好囑將具藥供於中堂每夜須點燈一盞香三枝過地十七日後將水燉熱令病人服之服後卽有神人前來爲之袚除不祥病卽可愈倘服藥後不靈其洋如數奉還病家如法行之而藥終無效騐並無神人前來急往尋彼早已去如黃鶴矣因憶三年前杭城亦有一湖北人以術售欺其招紙及書符治病之法大略相同而名姓乃是廖保安到甫十餘日爲邑尊所聞以其妖言惑衆飭差驅逐而受騙者已有七八家彼黃鶴散人者或卽是人歟夫邪術蠱惑託名治病藉此騙錢實爲法所不宥僅與驅逐不足以蔽其辜此輩移名攺姓鬼蜮多端受騙者不知凡幾所願有識之子明燭其奸則彼自窮矣 
[明德惟韾]  
　　昨日係致祭文昌之期本埠道營廳縣各官均詣文昌殿行禮循向例也 
[靈柩過申]  
　　原任浙江巡撫崧振靑中丞靈柩將次過滬上海縣黃大令飭家丁在小東門外吳淞碼頭蓋成東西轅門及吹鼓亭并預雇南灣船俾各官於此休憇昨日上午八點鐘時遙見一角素旗臨風飄蕩急探之則靈柩及眷口分乘官舫帶以通源乘風兩小火輪船涉浪衝風如飛而至并有高吳地哨弁帶領内河水師湘軍後營砲船二艘護送少焉次第下椗若雁行然微聞隠隠有呼殿聲自遠而近則大令來此伺候也繼之者爲靑浦奉賢寳山諸大令及在滬各局委員相約呈遞職名由文巡捕蔣大令引至靈前見中懸中丞遺像一　前供賜卹上諭諸員一一叩奠伶工在前艙奏樂厥聲鳴鳴禮成復向公子慰唁數語然後興辭由中丞之介弟送至船首大令旣揖别卽傳諭辦差人等謂明日十點鐘時登舟公祭並聞靈柩須附招商局海晏輪船北上屈指尙有數日停留法捕房克捕頭特派各包探帶同探夥數人常川照料 
[公讌藩司]  
　　江寍藩司瑞茀俟方伯秉節抵滬以英租界廣肇公所爲行轅昨日本邑道營廳縣各官公請駕臨錢江會館觀劇午刻諸官畢集盛宴斯陳菊部妙伶掃眉掠鬢一聲檀板步上氍毺宋别駕恐閒人擁入圍觀派差小凡彈壓 
[良辰美景]  
　　昨爲百花生日豫園各處大啓重門以招游屐是日風和日麗纎塵不飛鬢影光往來如織某甲衣服麗都正在左顧右盼目注神移忽覺身畔似有人摸索立卽檢視所佩對時表及袋内之洋蚨三翼已不脛而走大呼捉賊早已蹤影全無惟有徒呼負負而已 
[火油已到]  
　　去年德商瑞記洋行購得浦東陸家嘴左近華棧馬頭東首洋涇地叚建造火油池鄉民以爲害非輕禀請華官照會善堂迭次往勘臘月工已告竣正初有某輪船運來火油若干箱連箱堆積昨晨又有某輪船運到暫泊吳淞口據云抵滬後或存怡和棧或存旗昌棧或存華昌棧尙未核定然觀昨報所紀上海縣黃大令謂兹姑任其存贮池中倘果有碍於民然後禀請道憲申詳通商大臣設法禁止則此貨恐未必另行存棧難免不置諸池中也 
[供認行兇]  
　　美租羃崇明路周阿四剃頭店夥姚再良因與同伴楊阿三口角突持鐵鍾撃傷楊之太陽穴醫治無效越日身死經黃大令相騐本報已記其詳前晚黃大令升堂命帶姚再良至案問何故將楊撃傷太陽穴從速供招尙可從輕擬辦姚稱小的於去年九月間進周店爲夥賓主素稱相得正月底周阿四忽將小的辭歇小的卽於二月初一日出外找尋生意初二日回店收拾鋪蓋忽失洋銀二元六角小的正在尋視楊阿三指爲索詐於是兩相口角後經人勸散各自安睡次日淸晨小的起身將鋪蓋收拾在楊阿三所睡屋内安放及進門楊已起坐大聲曰姚再良爾欲索詐不必多言我少頃給爾洋三元速速出去小的答以我自失洋與楊何干竟屢次以惡言相向愈恩愈忿見楊牀下有鐵鍾一柄遂順手舉起向楊猛撃一下不料悮中要害以致身死此係實情求大老爺開恩大令再三研詰矢口不移遂命釘鐐收禁外監再候鞫訊 
[詳訊毆斃]  
　　紡織局塡泥小工李銀堂等撃斃崇明人龔大朗一案黃大令相騐情形已錄前報前晚黃大令將一干人提案研訊小包頭丁晉山供稱係寳山人小的於去歲曾向大包作頭鍾阿紀包下塡泥工程計一百丈雇寳山人李銀堂等爲小工是日不知如何李銀堂忽與穿素之崇明人口角經人勸散有頃忽見龔趨出又與李銀堂打架龔被李將竹扁擔猛撃一下遽爾身死餘不知情李銀堂供亦寳山人在丁晉山名下挑泥是日小的挑空擔在前陳桂生挑空擔在後在小的等所管路上行走忽見一穿素之崇明人挑泥一擔橫衝直撞而來小的行卽避讓竟被將扁擔撞於前胸所受微傷請騐遂解衣袒胸請大令騐看大令審視之下果有微傷命傷命再供來李又供稱小的被撞後遂與口角旋卽分 
 
 

Page 4

 
 
散小的與陳又往挑泥及至將泥倒出又見龔大郎率領多人手提泥鍾向小的擲來致傷及手指小的心不甘服將竹扁擔還撃誤中頭顱龔被撃後以手捧頭而去比走三四步卽行倒地作頭見小的將人打傷立卽著人將小的與陳看管後聞人言龔傷勢甚輕將小的等放出嗣又聞龔大朗已因傷身死遂將小的與陳拘送案下大令問李阿根是爾何人現在何處供稱係小的胞兄當時小的與龔互撃時阿根相離二三丈遠並未動后陳桂供亦寳山人當時龔率領多人蜂擁而來李銀堂將扁擔撃龔一下小的亦撃一不知姓名人一下尙無傷痕大令研詰再三李等執定前詞大令又問丁曰兇器何在供稱在紡織局内共有竹扁担五六根李之扁擔實認不淸楚大令命差帶丁至局中將扁擔一併取來令李自已辨認李銀堂著釘鐐收禁外監陳桂生收所聽候覆訊 
[捕頭禁賭]  
　　賭禁森嚴前已見諸葉總巡告示矣而各賭徒肆無忌憚依然昕夕不体前日有某姓者在家聚賭抽頭事後帮閒人無錫阿二在綺園烟館中欲向分肥以致打架而後馬路某茶棧亦有開塲聚賭情事猶以爲地在租界非華官所能獨斷獨行是以喝六呼么岡知顧忌耳乃山家園某公館亦終年設賭座滿博徒此豈巡局所不能拘拿者奈何亦僞作不聞不見耶刻聞英捕房麥捕頭以妓寮倡室專慣容留狎客碰和义麻雀爲害無窮擬卽一律禁除違者拘辦若是則華官雖不能風行雷厲尙有西人代行其權賭風其或可稍息乎 
[訊明釋放]  
　　某號華捕拘見張和尙手持鐵練與女子吳小香在路滋肇解送英公堂宋通刺飭將張和尙押候覆訊前晚通刺升座訊問吳小香供稱蘇州人年二十八歲前曾爲娼今已嫁與孫姓孫現在某輪船爲茶房母親顧氏並無子嗣倚小婦人終老前日母親欲回籍掃墓索取盤費不遂將小婦人撻責以致爭執並無别故吳顧氏供女兒小香平日尙不違逆前日酒後向索川資小有齟齬張和尙供本邑人向爲書坊生意嗣因失業無聊在某捕役名下爲夥前日見吳小香等在路吵閙上前解勸並未行兇鐵練係撃犬所用不敢滋事通刺判將吳氏交其母顧氏領回管束以後不得吵閙張和尙非安分之徒本應懲責姑念原告稱並無行兇情事著具攺過結存案備查 
[姘識斷離]  
　　顧黃氏投英公堂控姘夫王文元不顧家用反向吵擾一案宋通刺於前晚提訊顧黃氏供稱本邑人年三十三歲丈夫逝世無可依賴由婆婆作主將王文元招贅在家生有兒女不料王心懹叵測將小婦人所積之貲陸續騙去另娶妻室置小婦人於不顧不得已出外傭工博取靑蚨供奉婆婆菽水王尙不滿意常至小婦人處强索工資爲此投案控告求請公斷王文元供本邑人年二十八歲向爲洋行侍者黃氏亦在行爲傭致與姘識近由父母作主另娶妻室不能兼顧所生兒女止剰男孩一口現被藏匿小的向之索還以致爭閙求請恩斷通刺判將黃氏掌頰百下並著將姦生之男孩交出王文元著笞責百板爲犯姦者戒 
[巨資助賑]  
　　陳餘慶堂節省酬神之費移助直省賑捐計規銀五百兩由謝君鑑泉交來恒豐錢莊票一紙當此仲春時節地麥未登千萬飢黎正苦靑黃不接得此仁漿義粟勝於玉液瓊膏矣謹綴數言代災民望風叩謝又前日潮州全泰成來劉冥記洋銀五十元趙辰記趙午記各五元天爵堂蔡四元合並聲明藉陳謝悃 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[積騙被獲]  
　　揚州舊城太平巷有某甲者不知爲何許人第見其年逾而立慘緑翩翩衣服麗都排塲闊綽本月初五日忽有公門中人驀至其家將甲曁甲妻一併掩捕立卽解至甘泉縣署投虒緝捕公文暫請覊禁蓋係省憲捕役奉令來掦緝捕者嗣聞甲本緑揚城郭中人聆其音則北調南腔問其姓則朝更夕攺或謂姓周或謂姓孫終年游蕩在外凡蘇杭鎭滬等通商大埠無處不至據聞邇因在白門釣魚巷冐充宦家子弟逐日花天酒地紙醉金迷將某少年誘入迷龍少年敗北所負甚鉅甲正自鳴得意不料是時適有識甲者將甲生平道破蓋卽滬上所謂牌九司務貝者中之老斵輪也事爲大憲訪聞立卽飭捕拘拿甲知廬山眞面已露不敢覊留濳携妻小嚢資而返差捕得聞消息遂亦跟蹤來揚不先投文蓋恐春光漏洩也署邑宰湯春舫大令適因政躬弗豫隨飭捕廉戴少尉暫爲看管尙不識若何訊辦也 
[巾幗丈夫]  
　　嘗閱本草綱目所載有五不女之說此乃造化之異陰陽之變女而不女者也新會城外泗冲林某之女許配本城莫某之子于歸之夕莫與定情奈桃源無路未可問津莫不免掃興亦姑待之遲之數夜莫問女曰卿女身耶抑男身耶女曰初本女身後不知其何以變男莫以娶婦得男不能復留女以大歸母家不免爲人所指且以女變男身駭人聽聞習晨乃以肩輿舁往胞姊之家潛以情曰於其姊遂在姊家薙其髪鬢爲男子狀解其弓纒易弓鞋以儒履變其嫁衣以爲雄服林女由是不爲雌伏而爲雄飛居然一裙屐少年也居久之姊以其昔雖爲妹今則爲弟姊與弟閨房聚處亦須避嫌因有不能久留之意林有中表向游於外洋者歸粤後復返外洋林自顧素以閨閣之身遽爲男兒之業難免鄉里多口因亦有四方之志欲從其中表而往中表許之至外洋無業可操竊計素在閨中惟操女紅目不識丁會計亦所未諳因以縫衣爲業蓋仍其所素習也此乃十年前之事林在外洋無有知其舊本女身者十年中漸精營運遂棄縫工爲他圖客嚢頗裕舊歲十二月中旬滿載而歸父母與姊亦經早世無識之者惟姊之子某甲已長憶童時曾聞前事邀而留之林訪問前夫近况尙貧而未娶因囑甥甲延之至家莫至林出與晤莫曰素昧生平何以見招林笑曰君不憶十年前數夕假夫妻乎莫始恍然細視之鬚眉男子非復舊時粉黛矣因翦燭開樽共話别後情事莫曰卿不甘雌伏遂作雄飛成此壯圖愧予落拓不堪依然故我誠空負男兒七尺　矣林曰予昔不能事奉枕席致君今仍未娶負君多矣别後恨無以報今幸歸裝少裕請以當日聘金加數倍歸之以助娶婦之貲因出白金四百兩贈莫莫喜出非望而受之臨别林囑其速爲　婦勿負所望焉 
[大閙酒樓]  
　　初八日下午蘇城有衣履翩翩之某甲偕友三人同至道前街恒隆酒肆樓上團坐暢飲酣呼拇戰其樂陶然二友醉飽之餘托詞他出僅剰甲乙在座飲至日馭西沈始大踏步下樓核算酒資須六百五十文甲傾嚢出之祗有靑蚨二百餘翼乙則不名一錢惟有瞠目直視甲乃大聲向櫃夥曰欠找四百文請俟異日櫃夥答以素未謀面不能記帳甲曰我乃某署房科某大少爺也無論此區區者卽花天酒地間亦皆慕我名譽聽我指揮鼠輩乃敢藐視耶櫃夥微哂曰果如所言則我輩小酒肆悉當曰送酒菜矣甲勃然大怒信手一揮將櫃上陳設及洋油燈掀翻於地火油旁溢延及他物途人聚觀者不少立卽施救得以撲滅於是櫃夥等共抱不平欲與甲乙爲難幸有祖某與甲相識經過此處竭力勸解計所毁之件連酒資約値洋三四元當經乙央祖某擔保約以翌日如數賠償事始寢今之金玉其外而敗絮其中者比比皆是其能免爲酒保所白眼乾幾希 
[上海巡局瑣案]  
　　浦東十四圖地方開設茶肆之錢培培昨投爛泥渡巡防局訴稱小的在鎭上開設茶肆有年矣突有吳達卿欲借茶碗數隻小的答以茶碗無多僅供自用難以借人吳佯爲弗聞也者自開碗廚取用誤將所放藥水一瓶撞翻潑於臂上登時潰爛吳卽向小的吵閙意圖敲詐請將吳傳案訊辦局員黃衡堂二尹立命局勇拘吳到案訊悉情由以吳强借物件意圖敲詐本應重責姑念業已受傷著交地　潘盈洲帶回如以後再蹈前轍定當加等治罪○洪張氏在浦東二十四圖地方開設小酒店昨扭張元海至爛泥渡巡防局控稱張寒同范叔癖類劉伶昨至壚頭沽飲陶然而醉不名一錢拂衣遽去小婦人追上向索非但不付反敢奮拳相撃心有不甘是以扭送案下張供本邑人昨至洪張氏店中飲酒帶有小洋一角飲畢向身畔摸索小洋已不翼而飛諒墮在彼店中點火找尋毫無蹤跡向之口角不敢毆打黃衡堂二尹以張元海不應酗酒滋事著掌頰三十下○滬南二十三七鋪地甲昨在靑龍橋地方見江北人所推小車裝載字紙舊帳簿甚多詢問何往支吾以對地甲遂將字紙扣留送往巡局局員劉穆亭二尹立卽備函將字紙送輔元堂字藏中焚化 
[英界公堂紀事]  
　　前日鴇兒徐姚氏扭龜傭王華氏至公堂訴稱小婦人家有娼婦王月香被王華氏誘匿無蹤請爲追究宋别駕諭候訊供核辦昨日王華氏之夫王錦生扭孫奚福到堂聲言月香匿在孫家請老爺著伊交出孫稱月香到過小的家中旋由宋姓狎客領去别駕仍諭候訊供核辦我見人家走失小孩有請善堂尋訪者矣未聞有娼婦被人誘匿而禀請地方官訊追者今竟有之亦可見滬上之無奇不有矣○陳阿三旣貧且病僵臥路旁由巡街捕雇車舁至捕房移送公廨宋别駕飭送請棲流公所留養醫治 
[法界捕房紀事]  
　　輪船支應局總辦某君函致葛同轉内開局中失去金表一枚價値甚鉅請飭探恊查同轉閱畢卽據情面諭各探○前日下午積竊某甲在護城河畔手持押票數張求售包探向之盤詰言語模糊旋又在身畔搜出十九張中有古銅香爐及銅錫燭臺水烟袋等物遂拘入捕房押候堂期解訊 
[浙省官報]  
　　二月初一日候補府郭式昌禀見銷塘工局提調差李襄國禀知本日接辦塘工局提調禀見署南塘通判葉禀見禀辭赴任浦江縣伍禀辭赴任○初二日代理餘杭縣關鍾衡交卸回省禀到禀見謝端黼禀辭赴嚴郡會算交代○初三日巡檢雷均鎔禀知二月初一日到義橋局司員差○初四日主簿鄭賢銘由京騐看來省禀到從九品王訓鏞禀銷冬防差○初五日通判徐樹淵西防工次回省禀至禀見蕭治輝禀知臬司委讞局帮審差候補縣李熾禀銷中城保甲差禀見禀辭赴義橋釐局府經歴程祥溥禀知藩司飭知咨補寗波府經歴叩謝禀辭赴海運津局差 
[卾省官報]  
　　二月初一日徐家幹奉委辦理保甲總局事務禀謝候補同知黃秩柄本日接辦候審所並銷交代局差會辦淸查交代局候補直隸州歐陽定果進局候補州伍佩欽接辦餉錢所事務署漢陽縣事李觀濤銷讞局候審所差署通山縣事葉熙錕禀銷餉錢所差藩憲牌示石石首縣典史員缺飭准補之張源赴任 
[江西官報]  
　　正月十八日建昌同知唐繼周補用縣黃嘉爾陳克愼羅毓椿許　蓮楊炤俱辦禮樂局馬肇修吳政修李克鑅吳寳鎔張維城徐嘉霖王易俱銷　廠差鄭輔淸委往吉安公幹方任棟禀謝拔委一次王書臣　辦新海防捐局許繹徐垚麟銷修花牆濠溝○二十日補用縣陳　由姑塘卡解釐來省黃嘉爾帮辦牙釐局務從九汪延礽回籍守制府經文杏林禀丁母憂請補東郷縣林履瑞奉部覆准飭赴新任南康營世職謝澤昌進京○二十三日州判盧來源往泰和公幹補用縣譚鴻基委解籌備銀進京楊炤馬肇修俱禀謝儘先約委一次委署瑞金瑞林司蔡純無力赴任以試用府經曹承忠署理○二十六日署浮梁縣陳永康禀謝委徐嘉霖辦春季禮樂局○二十七日署新建縣何其坦帮辦書局葛慶鍾解南字營餉由金陵回典史高普煦禀謝咨補崇仁典史行知長　哨官周志華解鹽餉由金陵回親兵前營張祖恩由金陵回 
[邦上官報]  
　　二月初五日運憲江都轉懸弧之慶各官商衣冠晉祝均令擋駕彭鹺尹家麒銷洪湖催趲差齊鹺尉汝庚由吳家集來海分司徐分轉赴省公幹○初六日� 
陸鹺尹寳解金陵餉起程○初七日韓鹺尹　委新城查騐○初八日江蘇糧道吳廣涵儲憲過揚北上淮揚鎭吳鎭軍公幹抵揚通分項分轉由鎭江回龍分轉澤鈞陳分轉維翰均辭回差次泰分司沈分轉由省回揚分發經　沈鹺尹學禮禀到 
[申報館恊賑所經收順直賑捐二月初一日至二月初十日止第四次淸戰]  
　　二月初一日延州來李子爲生母三十週忌資冥福洋三元揚州全泰洽來祝合家平安人求先慈新茔安祥洋六元萃記銅洋二元○初二日無名氏錢六百文合洋五角八分蘇州恊源來無名氏票洋五十元○初三日道墟正大來陳禹記十一户洋三元京口全昌仁來乘槎子洋二元漢口信和來養心齋二户洋七元福興祥銅洋二元恊興來嘉興總局無名氏洋六元張普源洋二元○初四日全泰盛來無湖同興六一元二角老恊興來浙紹會署强恕堂等廿一　洋二元薛昌記銅洋二元九江政大源來平陵天水氏洋六元○初五日魯惶童呼盧戚樾鄭碧雲閣叢桂軒計五户各花洋五角陳氏方子松各花洋一元瞿氏王氏各洋二角五分白雲外櫻花洋一元五角可娱軒等三户洋一元餘姚黃逢記求保平安洋十元吳宅洋一元○初六日隠名氏洋二元蘇州恊源來金高氏票洋一百元烟台杏園居士交來無名氏祈平安洋十元無名氏祈平安洋五元無名氏祈平安洋五元三槐堂福州票洋五元一善堂洋一元蘇州恊源來隠名氏洋二元明豐銅洋一元杭州順成來兪子元糧食洋一元無名氏銅洋四元○初七日陳餘慶堂洋十元中立堂無名氏張順合洋三元○初八日陳仲頤余中丁各洋一角杭州趙伯英吳興氏各洋一元匯臬氏求室人產平安并合家平安又一資移助洋四元○初九日康德蘭户洋十元殷裕泰户銅洋九元潮州全泰成來劉莫記洋五十元趙辰記趙午記各洋五元天爵堂蔡洋四元隠名氏求病速愈洋一元蘇州老正大來存愿生洋二元○初十日無名氏知足道人各洋一元浙東隷川氏求免災消殃銅洋廿二元救戒烟藥粉洋五角以上總共收洋三百三十元○九角八分花洋六元銅洋　十二元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十年正月二十九日京報全錄]  
　　宮門抄○諭旨四道錄前○内務府奏爲據實檢舉摺○大學士福奏遵旨查明覆奏摺○晉撫張奏查明儲濟倉實存榖石數目片○直督李奏請賞還已革知縣翎頂片○正月二十九日吏部翰林院廂藍旗値日無引見○長有謝原品休致恩○澤公請假五日○召見軍機壽蔭玉璋皇上明日卯正入座吃肉畢還海○○總管内務府謹奏爲據實檢舉事上年十二月初九日奉上諭内務府已革庫役董舒明冐領鉅欵勾串分肥著内務府按照原叅各節查明覆奏等因經臣等於本年正月十四日查明覆奏在案旋據吏部文稱正月十四日准軍機處交出面奉諭旨内務府奏遵查庫役叅欵一摺據稱董舒明捐納各案吏部咨覆册内有董舒明捐輪請獎户部覆稱捐名係舒明無董字該員各捐册内並未聲叙係已革庫役等語其因何册名歧異並有無朦捐請獎著吏部户部再行確查據實覆奏欽此欽遵咨查到臣衙門臣等檢查上次吏部原文實係舒明並無董字而臣等覆奏摺内多書董字係屬筆誤亦經臣等咨覆吏部在案虑等復檢查户部原文有該員捐册内併未聲叙已革庫役之語臣等伏恩該員旣有被革之案應於報捐時據實聲叙乃查各捐册内併未聲叙雖所捐銀數尙屬相符名字亦無更攺惟於被革之案匿不聲明難保無隠匿避就情事臣等旣經查出不敢稍爲廻護應請旨將舒明所捐各案一律撤銷臣等於覆奏時未經查出實屬疏漏應請旨將臣等交部議處至繕寫奏摺誤書董字之司員亦請一併議處所有臣等據實檢舉緣由理合恭摺具陳伏乞皇上聖鑒訓示遵行謹奏請旨○○經筵講官大學士管理户部事務臣宗室福錕謹奏爲遵旨查明覆奏事竊准軍機大臣字寄光緖十九年十二月初九日奉上諭有人奏書役把持勾串請飭懲辦一摺據稱户部縀疋庫書吏樊鈞等冐領庫欵被叅有案該庫書吏均係樊姓把持朋充並無外人更換工部製造庫匠役王東屏朦捐銜翎與工部太常寺書吏及内務府已革庫役董舒明等冐領巨欵勾串分肥等語著户部工部内務府照原叅各節據實覆奏毋得稍涉徇隠原摺均著鈔給閱看將此各諭令知之欽此遵旨寄信前來臣等查閱原奏各節除工部製造庫匠役王東屏等及内務府已革庫役董舒明叅欸業由臣部知照工部内務府分别查明覆奏外其縀匹庫書吏樊姓朋充把持各欸應由臣部查辦臣等當卽遴派司員按照原奏分别行查各衙門並提傳該庫經承樊常星及帮辦經承陳壽昌到案詳加研訊錄取供詞叅以各衙門奏咨案據謹將查明實在情形爲我皇上縷晣陳之如原奏内稱光緖五年十二月二十五日縀疋庫書吏樊鈞樊麗生勾串冐領庫欵三千四百八十一兩拉運至正陽門外被土棍搶刦當經報案刑部並未深究把持舞弊冐領被搶緣由等語當經行查刑部去後旋據抄錄光緖六年四月間奏案咨送前來臣查閱原奏縀疋庫貼寫書事樊鈞係獨自押運工程處工料銀兩希冀掉換成色得銀使用行至中途被搶旋經該庫經承樊麗生等湊借銀兩如數歸還工程處領欵三庫衙門因案情節支離當將樊鈞奏交刑部審辦嗣經該部審明定擬照一年完贓例於斬罪上减等杖一百徒三年奏奉諭旨允准查此案事隔多年早經刑部奏結且據樊常星供貼寫樊鈞業已病故應毋庸議原奏又稱十七年八月十七日御史慶祥奏縀疋庫書吏樊麗生私行开庫盜放並未送交刑部僅將樊麗生勒令告退等語據樊常星樊麗生於十七年八月間因被叅私開備用庫經本衙門查無實據奏結革退臣調閱三庫衙門奏案是年八月十九日有人奏叅書吏樊亨勾串庫官擅放縀疋奉旨查辦經管庫大臣查明備用庫所放係工部行取之三缐布並非縀疋書吏卯册之名亦無樊亨之名祗有現充經承樊麗生訊無勾串實據因該吏年滿已久當卽勒令告退原奏所稱御史慶祥奏叅想卽指此但此案旣經管庫大臣查明樊麗生尙無勾串盜放情事勒令退役亦足赤懲該衙門辦理此案並無不合原奏又稱樊麗生告退未及一年復有伊胞姪承繼子花翎同知銜樊常星卽永鐵又名長淸瞻敢揑取結文由部咨送江南道接充縀疋庫書吏等語查樊麗生於光緖十七年八月退役樊常星于上年九月接充經承丰距二年有餘並非不及一年查閱縀疋庫原案與常星所供均符樊常星接充經承曾經該庫移會江南道並取結咨送吏部均有案卷可憑如果揑取結文各衙門豈能接受樊常星雖係樊麗生胞姪據該吏供稱樊麗生故後並未承繼訊據陳壽昌供亦相同以上各節經臣部訊明均與原奏不符應毋庸議至樊常星卽永鐵捐銜翎一節該吏雖堅不承認惟查臣部十八年十月間覆准福建茶捐及順天賑捐案内確有樊永鐵一名報捐花翎及同知職銜亦係浙江山陰縣人核其年歲與樊常星不相上下是臣部捐案雖無樊常星之名至樊永鐵之捐銜翎已有實據原奏又稱由咸豐至今四十餘年該庫均樊姓父子叔姪弟兄互相充當併無外人更換等語據樊常星供咸豐以後充當經承有鈕陳周樊各姓臣等將該庫送到稿件細加查核自咸豐五年起至現在止該庫經承除樊姓外尙有陳源鈕榮黼周培生陳世煒諸人是原叅謂併無外人更換似係傳聞之誤原奏又稱勾串工部太常寺書吏内務府被革庫役董舒明等所辦縀匹絲繩等項冐領鉅欵夥同分肥等語據樊常星供該吏接充經承後併未辦過應放絲繩所放縀匹等項均有奏案可憑實無勾串冐領情事與工部匠役王姓素無往來亦不認識董舒明將陳壽昌詳加研鞫所供與樊常星相同臣等恐該吏等一面之詞未足憑信復片查工部内務府去後旋准片覆訊取該役等供詞均無與縀疋庫書吏勾串往來情事是原奏所稱冐領分肥殊無確據此臣部查明縀疋庫書吏樊姓叅欸之實在情形也臣等查樊常星在庫充當貼寫多年雖無實在劣蹟惟接辦經承甫及三月卽招物議應將經承樊常星卽行革退樊常星雖堅稱不名永鐵但臣部查出樊永鐵捐案籍貫卽同年歲又不相上下是原奏謂樊常星卽永鐵尙非無據應請將樊永鐵原捐花翎同知職銜一併斥革以示懲儆至樊麗生業經身故且三庫衙門奏結有案應與已故貼寫樊鈞均免置議除將原案供招分别咨送歸案外所有遵旨查明覆奏緣由理合恭摺具陳伏乞皇上聖鑒謹奏○○張煦片再山西省北各屬州縣常平倉榖額儲無多曾經前撫臣申啓賢奏请在於息榖變價餘年續收一半息銀内給價採買道光十九年欽奉上諭准在閒欵生息銀内將續收一半息銀挨次給價採買設倉收儲仍責成該管道府隨時稽查按季結報年終彚奏一次免其報部核銷等因欽此當經酌定購榖三萬石在於雁平道屬之朔平府代州甯武府保德州四處各設儲濟倉分飭存儲每届年終均經循例奏報在案兹查朔平府儲濟倉原儲榖八千石除出糶榖三千石外餘存五千石因右玉縣災民乏食於光緖十九年春撫案内悉數動用現在無存代州儲濟倉原儲榖一萬石除出糶榖三千石提運來省榖六十六石二斗賑濟動用榖六千二百二十六石一斗外餘存七百七石七斗寍武府儲濟倉原儲榖七千石除散賑動用榖三百五十石八斗五升外餘存六千六百四十九石一斗五升現均實儲在倉保德州儲濟倉原儲榖五千石嗣於光緖四年盤出霉變榖七百三十二石餘存四千二百六十八石全數出糶解省賑濟現在無存所有代州儲榖七百七石七斗寍武府儲榖六千六晨四十九石一斗五升均無虧短由布政使胡聘之取具該管道府印結詳請具奏前來臣覆核無異除仍督飭各該府州妥爲收儲責在雁平道隨時稽查按季結報勿任霉變私動來春察看情形應否借糶冉行酌辦並俟年歲豐稔卽由司庫籌欵如數買補以重倉儲曁户部查核外所有晉省儲濟倉實存榖石數目緣由理合附片具陳伏乞皇上聖鑒謹奏奉硃批户部知道欽此○○李鴻章片再據已革花翎知府銜前河南通許縣知縣謝立本呈稱本年順直火災民情困苦竭力捐助實銀三千兩以濟賑需呈請兌取散放不敢仰邀獎叙由籌賑局司道詳請核奏前來臣查順直災重且廣需欵浩繁正苦無從籌措該革員慨輪鉅欵濟助要需實屬好義急公於災區大有裨益查光緖十八年順直賑捐推廣章程各省官員因案被議除實犯贓私各欵照例不准捐復外其情節可原因公獲咎者道府以上報捐實銀五千兩同通州縣以下報捐實銀三千兩均准奏請恩施賞還銜翎等因通行在案該革員謝立本由進士卽用知縣補授河南通許縣知縣因疏防城廂刦案經河南撫臣裕寛奏叅革職獲咎本屬因公情節亦尙可原此次報効賑欵核與捐復銜翎例定銀數相符相應仰懇天恩俯准將該革員謝立本賞還原銜翎頂以資觀感出自逾格慈施謹附片陳請伏乞聖鑒訓示謹奏奉硃批户部議奏欽此 
 
 

Page 13

 
 
[光緖二十年二月初一日京報全錄]  
　　宮門抄○户部尙書煕等奏遵旨確查覆奏摺○給諫余奏請疏通小京官升階片○蘇撫奎奏查明鄉試未中年老諸生摺○湖督張奏甄别教職佐雜均未及額摺○閩督譚奏新海防十三次收捐請獎摺○晉撫張奏特叅庸闇不職各員摺○二月初一日推班○慶王等謝入座次序恩○蒙古王公回籍請安○良培等謝照舊供職恩○增潤謝授上駟院卿恩○朱琛謝原品休致恩○吏部呈進月官卷○召見軍機增潤皇上明日卯正二刻進内入座吃肉畢還海○○户部尙書臣煕敬等謹奏爲遵旨確查覆奏事本月十四日軍機大臣面奉諭旨内務府奏遵查庫役叅欵一摺據稱董舒明捐納各案吏部咨覆册内有董舒明捐輸請獎户部覆稱捐名係舒明無董字該員各捐册内並未聲叙係已革庫役等語其因何册名歧異並有無朦捐情弊著吏部户部再行確查據實覆奏欽此欽遵由軍機處鈔錄原奏片交到部臣等當卽督飭司員詳加查核查直隷順直賑捐第十一次請獎案内册開舒明係内務府正白旗漢軍鍾吉管領下人由俊秀報捐監生又直隷新海防捐輸第十八次請獎案内册開舒明由監生報捐道員雙月選用並取具内務府正白旗漢軍管領鍾吉圖片在臣部呈請捐免考試又直隷順直賑捐第十一次請獎案内册開舒明由雙月選用道員報捐花翎以上四案均經臣部於光緖十七年四月間核准又直隷順直賑捐第十三次請獎案内册開舒明由雙月選用道員報捐三品升銜又直隷順直賑捐第十四次請獎案内册開舒明由三品銜候選道報捐二品頂戴以上二案均經臣部於光緖十七年五六月間先後覆准並分别知照國子監吏部内務府各在案查歴次捐案内均係舒明並無董字上年十二月間内務府咨查董舒明捐案當經臣部詳細片覆此臣部辦理道員舒明歴次捐案及知照各衙門皆係舒明並無董字之原委也至舒明從前報捐花翎同知職銜及三代封典因案被革一節檢查歴次捐册圖片内均未聲明且舒明前次所捐花翎職銜係由催長報捐後次所捐道員頂戴係由俊秀報捐出身旣不相同其是否一人臣部無從查悉今閱内務府原奏始知前後捐案係屬一人其爲有意朦捐已可槪見再查臣部捐案山東賑捐第一百十一次請獎案内册開舒明由二品頂戴雙月選用道員報捐三代從二品封典臣部於光緖十七年十一月間核准又順直賑捐第九次請獎案内册開舒明由二　頂戴雙月選用道員報捐三代及本身從一品封典臣部於光緖十九年四月間核准以上兩案查此次内務府原奏舒明供内未經叙及合併聲明所有臣等遵旨確查覆奏緣由理合恭摺具陳伏乞皇上聖鑒再臣福錕立山係總管内務府大臣應行廻避是以未經列銜謹奏○○給事中余聨沅片再查吏部例載各項漢小京官俸滿内用者仍歸各原班論俸内升外用者應升主事之小京官以同知註册又記名外用人員論俸應升京職到班仍准升用其記名同知之小京官升任主事核其外用與原職不復相同者將從前記名查銷相同者均准帶於新任等語定例如是誠以小京官歴俸六年始得截取保送至論俸到班又不下十餘年其中多有正途出身人員學優而仕歴事已深故凡保外用者仍准内升所以叙資勞疏壅滯也乃臣聞此項人員自咸豐以後内升到班乾百無一二推原其故由月選條内雙月推升單月京升均止詳甄别内用班次而於定例論俸應升之正班轉未叙及伏思各項京官自朗中以下記名外用後均仍得論俸内升獨此項應升主事之小京官雖例有内升明文而選章幾成虚設因詳核例意呼項小京官合十五衙門數十餘員旣均以主事爲進階自係以論俸推升京升爲正班而别無甄别内用俸滿指揮應較奉旨日期乾爲一班特詞意簡渾未及詳爲分晰以致日久不察轉將正班遺漏與定例顯相鑿枘於銓法殊未平允現在各衙門人員擁擠雖疊經奉旨飭議疏通而小京官旣無題缺内外用又限以一途應如何申明例文俾不至於壅滯應请旨飭部妥議施行以符舊章而歸畫一謹附片具陳伏乞聖鑒謹奏○○頭品頂戴江蘇巡撫奴才奎俊跪奏爲鄉試年老諸生三塲完竣榜發未經中式循例奏懇恩施仰祈聖鑒事竊照鄉試年老諸生年届八十九十以上三塲完竣榜發未經中式例應詳查年歲開單具奏由部核明請旨分别賞給舉人副榜歴經遵照辦理光緖五年禮部議覆御史戈靖片奏鄉試老生恩賞請分别准駁案内奏准必須入學年分在三科以前者方准入單具奏其有甫經入學並入學在三科以内者雖年例已符概不准其開列等因奉旨依議欽昆嗣又咨准部覆該老生等入學後年歴正科恩科鄉試均應一併計算但已滿三科卽行奏請恩賞以歸畫一等因各在案今光緖十九年江南省舉行癸已恩科文闈鄉試經奴才入闈監臨榜發後查明應試年老諸生三塲完竣未經中式年届九十以上江蘇興化縣副貢生馮梯雲等二名年届八十安來縣副貢生朱雲瑞一名年届八十以上安徽黟縣附貢生王以誠等十八名各正草完全文理明順據外提調江寗布政使瑞璋行查諸生年歲均與單册相符取造册結詳請具奏前來伏維恩開慶榜作人徵壽考之祥典重引年造士啓文明之運該生馮梯雲等靑年勵學皓首窮經辛勤未懈夫風檐耄耋用登乎雲路洵屬藝林盛事宜荷聖世恩榮除册咨送禮部查核外謹會同兩江總督臣劉坤一安徽巡撫臣沈秉成安徽學政臣吳魯江蘇學政臣溥良恭摺具奏並將諸生姓名年歲籍貫另繕淸單恭呈御覽伏乞皇上聖鑒勅部核覆施行謹奏奉硃批禮部議奏單併發欽此○○頭品頂戴湖廣總督兼署湖北巡撫臣張之洞跪奏爲光緖十九年分甄别教職佐雜均未及額據實陳明恭摺仰祈聖鑒事竊查定例甄别教職佐雜各按該省額缺以百之二三爲率叅劾及數者免議如該省果無應行叅劾之員令該督撫學政切實聲明等因查湖北省教職一百四十缺每年應甄别去任四五員今光緖十九年分甄别佐雜未届袜次俸滿革職者一員計教職佐雜兩項僅只叅劾佐雜一員其餘均尙循份供職是以叅劾未經及額據布政使王之春按察使陳寳箴會詳請奏前來臣覆查無異除仍隨時察看如有衰庸不職之員另行叅劾並將已劾之員開具淸摺咨送軍機處吏部查核外理合會同湖北學政臣孔祥霖恭摺具奏再湖廣總督係臣本任應毋庸會銜合併陳明伏祈皇上聖鑒謹奏奉硃批吏部知道欽此○○頭品頂戴閩浙總督臣譚鍾麟跪奏爲閩省新海防第十三次收捐銀數懇恩獎叙以昭激勸恭摺仰祈聖鑒事竊閩省新海防捐自光緖十六年二月十一日開辦起截至十八年十月底止報捐官職貢監共收實銀五萬九千三百三十六兩八錢分案編列八次先後奏獎所收捐項遵照部行分别解赴海軍衙門及直隷省查收嗣因厦門購礮築臺援案奏准留新海防捐欵動用截至十九年六月底止收捐銀一十三萬四千九百七十七兩三錢六分照案編列至第一二等次奏獎在案兹自十九年七月初一日起至八月底止據王存善等五十八員名報捐各項實職共收實銀地萬八千五百七十四兩四錢先塡實收给領俟部頒執照發換所收銀兩留閩備用據福建善後局司道編作第三次造册請奏前來臣覆覈無異合無仰懇天恩俯准獎叙以昭激勸除册送部查覈外謹繕摺具陳伏乞皇上聖鑒敕部議覆施行謹奏奉硃批户部議奏欽此○○頭品頂戴山西巡撫臣張煦跪奏爲特叅庸間不職各員請分别攺降曁開缺另補恭摺仰祈聖鑒事竊照人之材質各有高下用溢其量則竭蹶時形或任事稍久斯懈弛漸生臣到任以來於所屬各員或隨時接見察其言論或披閱案牘考其治行卽需次人員遇事差遣觀其行止趨向亦漸知其梗概雖尙無貪酷惡劣不堪造就之員而其中始勤終惰才不稱職者亦不能盡無均未例稍事姑容查有右玉縣知縣蘇元愨疏忽優柔難期振作平魯縣知縣王巂頤不諳吏治未愶輿情興縣知縣程達天性情怠緩聽斷不明以上三員王巂頤係進士蘇元愨劉達天係舉人出身文理尙優鳳臺縣知縣恩端才庸識淺繁劇難勝候補同知李增光瞻徇遷就不知遠嫌據藩臬兩司曁該管道府層遞揭叅前來相應請旨將右玉縣知縣蘇元愨平魯縣知縣王巂頤興縣知縣程達天開缺以教職歸部銓選鳳台縣知縣恩端開缺另行酌量補用候補同知李增光降爲通判歸部銓選如蒙兪允所遺鳳台縣知縣係兼三要缺例應由外揀員題補右玉平魯興縣各缺晉省現有候補人員均扣留由外分别請補臣爲整頓吏治起見是否允恊伏乞皇上聖鑒訓示謹奏奉硃批另有旨欽此 
 
 

Page 14

 
 
[光緖二十年二月初地日京報全錄]  
　　宮門抄○諭旨一道錄前○皖撫沈奏請廣虹鄉文武學額摺○黔藩嵩奏報接印日期摺○黔臬唐奏報回任日期摺○雲督王奏道員請回籍修墓片○黔撫崧奏查明委調署州縣緣由片○又奏收到各省恊解軍餉銀數片○江督劉等○奏請將蘇州等屬冬漕分别本折酌定徵價收納摺○二月初二日廖部通政司詹事府八旂兩翼値日無引見○恭王謝賞神肉○恩○施恩榮雍和宮聽經覆命○恩景謝原品休致恩○孫家鼐請假五日○召見軍機煕敬壽昌○○頭品頂戴安徽巡撫臣沈秉咸跪○奏爲查明巡徽省虹鄉士民從前力保危城現在文風蔚起據情請廣文武學額恭摺仰祈聖鑒事竊據四川直隷州知州文輪詳據該州虹鄉舉人湘甲等聨名禀稱泗放舊治於康熙年間湮於淮水寄治旰山至乾隆四十二年裁虹縣爲虹鄉歸併泗州以其城爲泗州治所而其田賦學額仍循其舊歲科考試進文生十二名武生八名嗣遇軍興疊次捐輸助餉同治三年五年先後奏准泗州加廣文武學定額共各四名一次文武學額各一名虹鄉加廣一次文武學額各四名而虹鄉人於報捐軍餉之外自咸豐三年粤逆東竄籌捐欵項修城浚濠辦理團練防禦勤勞至民治五年始克　事其間髪捻各匪及苗沛霖逆黨相繼攻城助官固守撃退悍賊又奉札調隨前漕運總督臣袁甲三大軍克復五河臨淮鳳陽府縣等城其尤著者咸豐十一年三月署知州鄭沅督練出城迎勦巨捻頭號雷等戰於獐山等處力竭陣亡其時孤城無主人心惶恐賊復晝夜環攻賴紳士率同團衆効死力守城始獲全追維在事士民皆虹縣舊時土著蓋城雖攺虹爲泗而城廂内外及附城周圍數十里居民皆屬虹鄉版籍聞警立至敵愾同仇出力旣大異尋常捐資亦不下鉅萬按之廣東合浦縣力保危城加廣學額之案情事相同且虹鄉文風蔚起應試童生每届一千餘人淸卷頗多以限於原額爲惜亦與四川淸溪人文較盛酌加學額之案相符援照籲請詳辦等情禀由該州詳經臣批飭藩司查案議詳察核兹據布政使德壽詳稱飭州查明咸豐年間髪捻各逆竄擾泗州州籍人民在數十里以外離城較遠呼應不靈全賴虹鄉之人捐辦團防守城禦宼並隨官軍攻克鄰近呼城該前州鄭沅親帶練丁剿匪死事尤賴虹鄉人登陴守禦竭力保全事蹟昭然皆可徵諸奏牘實屬深明大義志切同仇近來虹鄉士風蒸蒸日起考童有志進取每試一千餘人較往昔數加倍蓰原額文學十二名武學八名未足以廣登進擬請酌廣永遠文武學額二名以順輿情而昭激勸詳請奏咨前來臣覆加查覈均係實在情形與廣東合浦縣力保危城及国川淸溪縣人文較盛於同治八年光緖十七年先後准廣學額成案亦復事同一律合無仰懇天恩俯准將安徽虹鄉永增文武學額各二名以下届歲試爲始用廣皇仁而作士氣除咨移禮兵部科查照外谨會同兩江總督臣劉坤一巡徽學臣吳魯恭摺具陳伏乞皇上聖鑒訓示謹奏奉硃批該部議奏欽此○○頭品頂戴貴州布政使奴才嵩昆跪奏爲恭報奴才到黔接印日期恭摺叩謝天恩仰祈聖鑒事竊奴才恭承簡命升授貴州布政使當將安徼臬篆交卸於光緖十九年六月二十二日入覲天顔仰蒙召見荷訓語之周詳實欽感於無旣陛辭後束裝赴任沿途風水阻滯於十一月二十三日行抵貴州省城奉撫臣崧蕃檄飭赴任於二十四日准前署布政使臣唐樹森將印信文卷學册等項移交前來奴才當卽恭設香案望闕叩頭謝恩祗領任事伏查黔省地當邊徼藩司職任旬宣舉凡理財裕饟行政用人在在均關緊要奴才自維檮昧懼弗克勝惟有遇事禀商撫臣妥籌經理以期仰答高厚鴻關於萬一所有奴才到任日期並感激下怳理合恭摺具陳叩謝天恩伏乞皇上聖鑒謹奏奉硃批知道了欽此○○二品頂戴貴州按察使臣唐樹森跪奏爲微臣交卸藩篆仍回臬司本任日期恭謝天恩仰祈聖鑒事竊臣於光緖十九年二月十五日署理貴州布政使篆務當將接任日期恭摺奏報在案兹奉撫臣崧蕃檄行新授貴州布政使嵩昆現已到省應飭赴任飭臣仍回臬司本任以專職守等因遵於十一月二十四日交卸藩篆准署按察使糧儲道黃元善將印信文卷移交前來臣當卽恭設香案望　叩頭祗領任事伏念臣署藩十月未展一籌恪守舊章慚無報稱廼外臺之復任益内念之維省本地界邊陲臬司爲刑名總匯雖觀風問俗不無故案之可循而激濁揚淸倍懍新猷之岡效惟有隨時隨事禀商撫臣加意爰書矜恤庶獄以冀仰答聖主刑期無刑之至意所有微臣交卸藩篆仍回臬司本任日期並感激下忱理合恭摺具陳伏乞皇上聖鑒謹奏奉硃批知道了欽此○○王文韶片再二品銜直隷候補道姚文棟出洋差滿因公來滇經臣等於光緖十七年六月附片奏請留滇差委欽奉硃批著照所請吏部知道欽此欽遵在案兹據該員禀稱自光緖七年隨使出洋先後計逾十年此次留滇當差復二年有半現接家信祖塋年久失修必須及時補葺現在並無經手未完事件懇請銷差離滇給咨回籍修墓等情前來臣查姚文棟經出使英法大臣薛福成委令查看印緬商情及滇緬界務遠涉重洋歴經烟瘴考核精細艱苦備嘗留滇以來歴次差委均無貽誤兹旣據該員禀請回籍修墓查無經手未完事件自應准其銷差離省除咨吏部查照外理合會同雲南巡撫臣譚鈞培附片陳明伏乞聖鑒謹奏奉硃批吏部知道欽此○○崧蕃片再前准部咨凡調署實缺州縣佐雜不得逾十分之二並將因何調署緣由及委署若干員按季造册詳咨又咸豐二年十一月二十三日奉上諭嗣後各省州縣無論奏調委署代理著每届三月彚奏一次由吏部嚴行查核如有違例更調等弊卽將督撫藩司分别叅奏欽此又准部咨候補委用試用人員除委署無人之缺及暫時代理無庸核計外如委署有人之缺擬請州縣與佐雜分計各不得逾十分之一以示限制又州縣佐雜實缺人員調署比照委署定章各不得逾十之一以示區别各等因歴經遵辦在案兹查光緖十九年秋季分黔省實缺人員並未調署别缺候補委用試用人員除甫經補准所遺之缺不計外亦無委署有員之缺據署藩司唐樹森造册具詳前來奴才覆查無異除册分送部科外謹附片具陳伏乞聖鑒謹奏奉硃批吏部知道欽此○○○崧蕃片再光緖十九年九月分收到各省解黔軍餉銀數業經奴才奏報在案兹查十月分收到浙江省本年分兵餉銀一萬兩又廣東省協餉銀一萬六千兩四川省鹽厘稅恊餉抵捐等銀二萬八千兩又協餉銀一萬二千兩共銀四萬兩分省恊餉銀五千七百五十兩又江西九江關恊餉銀一萬二千兩共收銀八萬三千七百五十兩據署布政使唐樹森申報前來除咨部查照外謹附片具陳伏乞聖鑒謹奏奉○硃批户部知道欽此○○○兩江總督臣劉坤一江蘇巡撫臣奎俊跪奏爲蘇州等屬光緖十九年冬漕擬請循案分别本折酌定徵價收納以期官民兩　恭摺仰祈聖鑒事竊照蘇州等屬徵收冬漕前於同治四年分議定完本色者每石加收餘耗三斗完折色者每石連同公費收錢四千五百文遲至年外加錢五百文迨五年分以後均因米價平减隨時酌量减收計自同治五年分起至光緖十八年分止歴届酌定徵價及餘耗攺收公費並睥外照加數目節經分晰奏明在案兹屇各屬徵收光緖十九年冬漕之際惟有循照歴届成案本折兼收聽從民便至折徵米價除太倉州屬之嘉定寳山二縣向例民折官辦鎭江府屬之丹徒縣留支旗營兵米並不起運未能與他屬一例徵收應行提出另徵漕折各廳縣本年入夏以來雨啺尙稱應時迨交七月正當揚花吐秀之際連遭狂風大雨以致稻穗稀疏棉鈴腐脫其濱臨湖蕩低窪之區積水淹浸禾苗間有生芽倧看秋成殊形减色目前市儈居奇不得不酌中核定以期官民兩便兹據蘇州布政使鄧華煕蘇松糧道吳阨潞督飭海運省局各員察酌情形仍照上年折價每石收制錢二千五百文隨收公費一千文完本邑者以抵石外循舊將餉餘耗攺交公費錢一千文遲至年外無分本折均每石加收錢五百文其减賦案内奏明抵補減缺南糧之隨漕脚費每石錢五十二文仍遵章按石隨正照收似此分别酌定無論徵收本折均與市價無甚懸殊不致藉口趨避再隨漕徵收公費錢一千文係抵支各州縣辦漕一切要需恐刁頑之户以公費爲無關緊要任意抗延則州縣公用無出勢必貽誤漕運前於同治六年分曾經附片奏明倘糧户交米而不交公費卽比照搞糧之例懲辦歴届隨摺聲明通行遵照今届徵收各漕應請循案辦理以期不致延誤等情詳請具奏前來臣等查核無異除飭司出示曉諭遵照定章無分紳民一律均平徵收有得稍有浮勒軒輊外理合會同漕運總督臣松椿恭摺由驛四百里具陳伏乞皇上聖鑒訓示謹奏奉硃批户部知道欽此 
 
