# 1906 - 176 - 4911926

 

Page 1

 
 
   
 
 

Page 2

 
 
[諭旨恭錄]  
　　五月初三日奉旨廕生信頤著以侍衛用吳昌濬著外用甘肅平慶涇固化道著熙麟補授福建閩清縣知縣著阮希元補授直隷寗晉縣知縣著傳鴻詔補授江西廣昌縣知縣著李慶恩補授湖北麻城縣知縣著劉炳南補授浙江遂昌縣知縣著陳秉衡補授安徽涇縣知縣著邱寳生補授福建永福縣知縣著高銘金補授廣東靈山縣知縣著劉墪補授截取舉人王芝田著以直隷州州同用鄭文彩著以鹽庫各大使用余祖昭著以直隸州同用張百均著以鹽庫各大使用徐廷麟著以鹽庫各大使用蕭昌世著以直隷州州同用蕭存誠著以鹽庫各大使用梅光鼎著以鹽庫各大使用宁文林著以鹽庫各大使用俸滿奉天開原縣訓導王樾著以敎職用兵部筆帖式著麟耀補授工部筆帖式著承紹補授吏科筆帖式著啓綿補授欽天監筆帖式著忠格補授都察院筆帖式著伊端補授翰林院撰文三缺著長紹周爰諏華學瀾補授湖廣道監察御史員缺著葉在琦補授山東道監察御史員缺著徐定超補授截取陜西道監察御史張世培福建道監察御史楊聖清俱著照例用保送分發山西補用知府萬理清保送分發四川補用直隷州知州阿勒精阿指分山東補用直隷州知州賈裕師俱著照例發往保送知府裁缺盛京兵部員外郎延彬著以知府分發省分補用保送撫民同知裁缺盛京禮部助敎增福著交部記名以撫民同知用保送知縣裁缺盛京户部筆帖式明安刑部筆帖式申福成瑞户部筆帖式景福融和兵部筆帖式蔭清工部筆帖式蔭徵俱著交部記名以知縣用期滿山西巡撫衙門筆帖式榮興著發往原省照例用京察刑部郎中王廷銓著准其一等加一級交軍機處記名以道府用卓異升補江西鹽法道文炳著准其升補並於知府任内每次卓異加一級開復前山西直隸州用遇缺儘先補川知縣趙之爕著准其開復原官升階仍發原省照例用擬補福建布庫大使趙裕春奏補吉林將軍衙門銀庫主事壽康俱著准其補授奏留吏部學習主事托普劉方岳俱著准其留部保舉吉林總站官印務處筆帖式常魁著照例用大政殿六品官員缺著銘恩補授欽此 
户部財政處會奏議駁商業模範銀行立案摺代論 
奏爲遵旨議覆恭摺具陳仰祈聖鑒事竊閏四月初三日准軍機處抄交商部奏籌辦商業模範銀行請准立案一摺奉旨財政處户部議奏欽此原奏稱東西各國除中央銀行外商業銀行林立中國商務渙散母財缺乏以致興辦農工路礦各項實業集欵爲難上年户部奏辦銀行實具中央銀行之規模而商業銀行除候補五品京堂林爾嘉候選道周廷弼禀請承辦外繼起尚未有人亟應從速籌辦籍資模範擬由該部籌撥官欵并招集商欵合銀一千萬元作爲股本收足三分之一先行開辦俾商有所取法以後漸次推行與户部銀　交相爲助實於中國財政　有裨益查有臣部右丞王清穆右參議熙彦均於財政講求有素擬請派充該銀行總理等語臣等伏查銀行者流通圜法之樞機維持商務之根本今觀東西各國有中央銀行復有普通勸業儲蓄各項銀行羅列全國考其制度約有兩端一爲國家銀行由國家盆令設立與以特權　通用國幣發行紙幣管理官欵出入擔任緊要公債皆有應盡之義務一爲民立銀行爲商民之所請立必由政府批准然後開設大旨皆與商民交易凡其集股數目營業宗旨以及一切辦法均當呈請於户部而欵項營業情形仍隨時報告以上各種銀行户部皆有統轄查考之權且各設專利以監督之誠以銀行爲通國財政所關實户部之專責也中國現當整飭財政之時凡劃一國幣鄉理公帑洋欵銀行尤關緊要若無管理之規條恐各項銀行必致自爲風氣則財政仍無整齊之日是以臣等參考國家銀行之制設立户部銀行上年開辦以來畧見成效正籌推廣以立中央銀行之基礎現在復遴選通曉銀行章程人員參考東西各國規則釐定各種銀行管理及營業專例勒爲成書恭呈欽定頒行嗣後凡國家銀行以及普通農工商業儲蓄各銀行銀號無論官立民立均應遵照辦理庶盡臣等管理之責而期與各國成法相符今商部奏請籌辦商業模範銀行意在提倡商務振興實業惟該行旣爲商人所取法自應照商業銀行辦理現今臣部商業銀行條例尚未告成未能與以定法惟查日本正金銀行條例内載正金銀行司理人就五十股以上之股東口選舉總理由司理人中互選應受大藏大臣之許可但大藏大臣有時得命日本銀行副總裁兼正金銀行總理或命正金銀行總理兼日本銀行理事等因比例參觀是商業銀行總理應由股東内選舉雖有可用官員之時亦因由臣部選派今商部於該銀行徑行奏派丞參總理不合商業銀行辦法所請立案之處碍難照准統俟專例擬定頒行後再令請設之商業銀行一切查照辦理以歸一律所有臣等遵議緣由是否有當理合恭摺具陳伏乞皇太后皇上聖鑒訓示謹奏光緒三十二年閏四月二十二日奉旨依議欽此 
本館接到革命黨謀不利於考政大臣專電初九日未刻到 
星加坡專電云得秘密消息攷政大臣澤公等將次到坡孫文羽黨甚多恐生變故（隱） 
本館接到政務處議覆直督奏駁路務議員之大意專電初九日辰刻到 
北京專電云日前直督袁宫保奏駁商部奏定路務議員一摺現經政務處議覆其摺中大意謂立法在部臣行法在疆臣商部原訂章程旣有不便請飭部酌加删改等語（兄） 
本館接到議淮唐侍郎改爲督辦鐵路一大臣專電初九日辰刻到 
 
 

Page 3

 
 
北京專電云前經商部奏請將唐紹儀改爲督辦京漢滬寗鐵路大臣現由政務處議准具摺覆奏奉旨依議（兄） 
[本館接到新城縣帮匪刦殺焚燬敎堂專電初九日亥刻到]  
杭州專電云新城縣幇匪前已蠢蠢欲動初七日擒斬匪目不意刦掠蜂起燬敎堂戕七人縣主急令閉城飛報省中請兵鎭壓（委） 
本館接到户部奏准通行紙幣并分設造紙印刷局廠專電初十日子刻到 
北京專電云户部奏請製造紙幣通行利用并分設造紙印刷局廠奉旨依議（心） 
本館接到趙軍帥擬將鐵嶺等處擴充商埠專電初十日寅刻到 
奉天專電云趙軍帥擬將鐵嶺新民屯法庫門等處擴充商埠現正籌畫經營不日具奏（次） 
[交戰國于戰後應有掃海之責任]  
　　文滙報云日俄兩國當道曾按照兩國在美國朴資茅斯海口訂立和約互相通告將兩國戰時在戰地布置之水雷設法撈除兩國曾各允從速掃清日本當卽在旅順口大連灣高麗附近設法清除故該處海面現已無害而俄國則並未一委辦理卽如海參威一帶之水雷實多未見除去輪船出入該口時有不測之虞且時有飄流至日本海高麗海者致輪船航行該處亦遭阻礙深盻海牙平和會開議時當論及交戰國于戰後掃除水雷責任一節云 
[滿洲俄軍己漸撤退]  
　　初九日倫敦電云滿洲俄軍其後隊已撤退回俄其定於一千九百零七年回俄者其數無幾譯文滙報 
[匪徒刺傷西人]  
　　初九日天津電云今早七句鐘時有一不知姓名之華人闖入高林洋行攫取該行西人歐哈辣君當團練兵所用之洋槍於其臥室以槍尖之刺刀猛擊歐君該行辦事人慕林君與歐哈辣君同事之狄克森君旣聞喧擾之聲急往救護始得將行兇者擊退至其行兇之原因不得而知歐哈辣雖受刺尚無大害譯文滙報 
[鐵路小工截刧鄉民吳淞]  
　　本月初六晚九點餘鐘時有殷姚宅姚姓鄉民四人由吳淞歸家行經老鐵路上突有二十餘人攔路將姚身畔鈔票洋五元現洋二元銅元百餘枚搜奪而去姚等回家告知房各（天津人名仁卿現充鐵路機匠頗有胆力）卽同姚等追至原處見有江北小工多人卽欲拘拿以衆寡不敵爲衆擊仆姚在後見勢不佳狂呼有盜鄰近鄉人聞聲而出週圍二十餘村亦皆嚮應黑夜之間傾刻集衆數千分持農其木棍遇外路音者卽疑爲盜鐵路管工洋人巡更印人等亦到場帮同華人拿獲小工九名其一旋卽斃命所獲八人由洋人於翌日縳解上海總公司旋卽轉解寳山歸案下午又有西鄉唐家橋鄉人解到一人亦卽轉解寳山縣其受傷天津機器匠仁卿則由洋機司送至上海仁濟醫院醫治初八日晨寳山縣王緯辰大令會同鐵路彈壓委員林夢吉大令副總工程師信克而等至張華浜騐視小工屍身曁各小工住處據工頭張某訴稱被拘及己死之人素皆安分此次肇禍係與機器匠在路口角互毆起釁並非爲盜搶刧求縣申寃云云至是日旁晚時忽大起謠言在客幇小工一面謂鄉民糾衆欲與小工爲難在鄉民一面謂有上海吳淞小工七八百人欲刧附近途家宅殷姚宅等以雪初六夜之仇両下猜忌以訛傳訛互相戒備小工則不敢居住原處遷居淞鎭鄉民則紛紛遷住内地當晚各鄉村居民遷徙一空鄉愚無知有悲哭失聲者淞鎭鋪户居民聞此謠傳異常驚恐經商董孫冠卿葛薌亭沈蓮生朱震初等邀同闔鎭店鋪各出棧司一二人或五六人分東西兩叚終夜梭巡廳尊景紀生二尹巡弁彭守戎汛弁周某亦皆率屬會董查夜並飭縣捕劉登率夥守住大橋不放行人往來以防匪徒遁入聞謠傳之因係是日下午有四人闖至張華浜機器房西首趙家宅由河泅水而過鄉人疑爲匪徒大聲呼喊附近機房工匠聞知轉告洋機司帶同華工追捕後至車站集議鄉人數百往探遂生此謠云（川） 
[日人與徵兵互毆蘇州]  
　　端陽日有征兵二人在盤門外二馬路喚雇東洋車車夫以早經是處要貨店主日本人某甲雇定不克應命征兵不知其故向之理論詎日人遽由店中躍出將征兵凶毆征兵受窘回營糾合百數十人擁至該店揮拳報復旋經日本領事飭人將征兵勸散一面由電話告知上憲請示核奪（康 
[外部照會俄使之大畧北京]  
　　探聞外部於日前照會俄使畧謂中俄條約中關於伐木開礦及收買土地諸問題尚未議定應飭令在滿洲之俄員將前項違理之舉動卽行停止其言頗爲强硬（吕） 
[丹國在漢口設立領事漢口]  
　　丹國在漢商務不甚發達僅有商行兩家茲由丹國政府按照約章在漢口設一領事官現暫由金龍洋行大班代理云（經） 
[湖南因荒米貴]  
　　初八日湖南辰州電云湘省西境米糧缺乏異常其價已漲至百分之三十分尚是有增無減民人蠢然思動地方官皆預爲防範本府亦允于救生船局欵項之存欵及耶穌敎會建堂欵内略爲捐助云譯字林報 
[贛撫嚴批飭捕倡亂匪徒南昌]  
　　撫州府駐兵緝匪各情己紀前報先是府尊王太守會同統領張太守會禀大軍到郡並會商辦匪情形奉吳仲帥批示云此次擊潰榮山鎭匪徒两次格斃生擒匪犯三十餘名實以鄉團團功爲多現在巡防常備各營均已到齊仰卽會督各管帶有鄉團並王千總所帶汎兵迅赴茅排一帶妥籌剿辦務趁此認眞圍捕痛加懲治以絕根株而除後患 
 
 

Page 4

 
 
切勿稍事姑息暫圖目前了事將來死灰復燃轉致重煩兵力時艱多故各屬伏莾甚多若不嚴治一二使遠近聞風知懼則一波未平一波又起相率效尤是陷民於罪本署部院所不取也仍將以後勦辦情形隨時飛禀查核辦理此等事件非消息靈通易滋延悮切切並候分行查照曁候督部堂批示此繳（田） 
[汴鄭鐵路開車河南]  
　　鄭州至開封支路（卽汴鄭鐵路）現已完工上月開行料車定於五月初一日票載貨（呂） 
[閩厦鐵路派工程師繪勘路線福州]  
　　閩厦鐵路總辦陳伯潛閣學前日派工程師來厦繪勘路線已有頭緒聞日内卽可派員來厦設局開辦矣（音） 
[界劃商埠車埠基址九江]  
　　九江龍開河地方鐵路車站及商埠今分定界限由紳董公請府縣孫太守嚴司馬濮大令蒞臨立碑商埠自鏡和園以至龍開河岸皆作爲商埠基址其餘之地盡作爲鐵路車埠基址云（於） 
[辦學人員奏予奬勵江陰]  
　　江蘇學使唐文宗以辦理南善學堂之章琴若庶常唐郛鄭部郎辦理學務頗著勤勞特具摺奏請奬勵昨聞己奉硃批著軍機處存記以資鼓勵矣（顚） 
江督會同蘇皖贛撫電奏稿（爲搶刦米糧並調員巡緝事） 
北京軍機處鑒閏四月二十日電傳上諭一道仰見深宫爲湘粤永災民生困苦宵旰焦勞薄海感頌查江蘇安徽江西等處本年雨多晴少上游水發江水日漲近仍無三日不雨沿江沿湖多係産米之鄉深恐水溢潰隄有損秋穫本年麥秋己屬歉薄因各省運米太多以致米價日見騰貴馥等前奏鎭江禁米出海内地仍照常流通而民間疑於來價太昻間有私禁出境之事俱盆宫妥爲勸導並諭各處購販振米委員與地方官妥商相機辦理不許圖速多購現查各屬尚屬安靜惟前日靖江東台出有攔搶米船滋閙米行之案己派員查明懲戒現鎭江蕪湖一帶米價每石六千内外除鎭江己禁出口外蕪湖不便再禁出口隨後體察情形酌辦惟恐米價再長貧民度日維艱情殊可慮現督飭州縣禁止囤積居奇或動公欵積榖辦理平糶或免稅厘招商販運或由州縣出示平價皆係暫時補救之計惟望江水漸落天氣多晴以冀轉歉爲豐馥等處此時艱不勝焦灼惟當竭力維持以期有備無患至沿江一帶向有票匪哥老會匪出没近來梟盜之案層見迭出前日謠言孫文黨羽有入長江勾引匪類之事馥現派員密訪未有蹤跡日前蘇屬紳董修撰張謇等二十人禀稱已革狼山鎭總兵李定明長於緝匪素有聲生熟悉沿江一帶情形公懇委用並據運司趙濱彦禀同前由擬調李定明來蘇帶領鄉團及巡警兵來往長江巡緝匪類另派善於緝捕員弁分路梭巡仰慰聖主除暴安良之至意謹會同陳夔龍恩銘吳重熹具陳請代奏（永） 
[贛撫電覆撫建匪平敎堂敎士無恙江西]  
　　贛撫吳仲帥日前電覆外務部云昨據撫州府縣禀報縣屬榮山地方有匪徒聚集四五百人希圖句結起事己由縣會營帶同兵役往辦懇請速派兩營助剿當卽飛調駐防建昌之巡防軍右營先行就近馳赴該處又由省派常備軍第三營刻日馳往會同認眞剿辦頃接據該府禀已經該營縣將匪擊潰頗有斬獲幸敎堂敎士保護無恙並准上海法總領事巨賴達電詢云己報知駐京法使除照此電覆外恐法使必向大部詰問謹先電陳以便照覆再饒州匪徒已獲匪首黄淑性訊明懲辦自餘所獲匪徒計有十二名現飭研究分别禀辦黨羽四散地方安靜亦幸敎堂敎士保護無恙仍飭嚴拿供出在逃各匪務獲解究俾絕根株並以附聞熹印（云） 
[侮辱英員之埃及人己分别治罪]  
　　初八日淪敦路透電云所有侮辱英國武員之埃及農民其己判定死罪之四人己絞斃其餘六人已加以鞭扑之刑英外部大臣愛華德格雷伯爵在下議院宣言允爲禁止英國武員不再在埃及打獵並查察鞭仆之刑 
[美總統派員查察煤油公司]  
　　香港日日報載倫敦電云美總統羅福宣言黨即派人秉公查辦斯丹達煤油公司之情弊 
[香港患疫]  
　　香港西報云香港疫症流行 
[斐律賓地震]  
　　香港西報云斐律賓羣島瑪尼刺地于西六月十九號二十號地震六次 
[郵船失火]  
　　初八日東京電云郵船亞美利加丸在舊金山海口失火當經竭力撲滅駛進船塢修理所　損失之數尚末查明然該郵船雖遇此險明日當照舊開行並不脫班云 
[俄國南境不靖]  
　　初八日倫敦電云俄國南境戌兵謀叛日見其盛 
[英法意商議約事]  
　　初八日倫敦電云英法意三國已將關于愛俾西尼亞約内之要點議定仍守均勢主義並施行開放門户政策云 
[瑙威國簡放駐日公使]  
　　東報云駐紮横濱之瑙威國領事立　君已升任駐日頭等公使領事舘已改爲公使署 
[日人受誣得釋]  
　　東報云前被俄人疑爲偵探在海參威逮捕之日本人均已釋出惟有一人尚在病院内一俟痊愈亦即開釋 
[天主敎監督逝世]  
　　初八日東京電云東京天主敎監督歐校夫己逝世定于明日出殯 
[英國旗艦駛抵神户]  
　　初八日東京電云英國旂艦丹登　己駛抵　户與英艦隊相連該處民政廳定于下月三號設筵相待譯字林報 
[俄國重定軍士服役年限]  
　　初八日柏林電云俄國陸軍服役年限己重行訂定步兵砲兵以三年爲限其餘兵卒以四年爲限海軍兵士則以五年爲限云 
[歐洲各輪船公司在靑島開會]  
　　初八日靑島電云歐洲各輪船公司在靑島開會大約爲抵抗日本輪船公司之事 
[斐洲戰事]  
　　初九日倫敦電云斐洲尼基利亞地方常有戰爭之事 
[美國暗殺奇案三紀]  
　　初九日倫敦電云美國紐約巨富曹哈富鎗斃營造工程帥懷　己定爲有意行刺之兇手輿論皆向曹哈富以懷德品行多可訾議之處故也 
[俄國民院長不允組織新内閣]  
　　初八日柏林電云俄國民院會長默洛姆敘夫君不允組織一新内閣因國民院會員之能勝任尚不及多數也 
[俄國兵變]  
　　初八日柏林電云俄國駐紮彼得霍夫地方之衛隊忽然兵變爲首之人業己被捕其第一隊之步兵所得衛隊之利權亦己削奪 
[俄國政府衰敗]  
　　初八日柏林電云俄國政府情形　卽衰敗譯文　報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江都縣陳其璟禀]  
　　（爲麥船被衆潑水沈没事）（前略）風聞大橋鎭地方因米價太昻聚衆與經過米船爲難隨卽馳往會同駐鎭委員朱倅勸諭解散當塲訊據船户曹衍進供稱小的船内裝有進麥四十五户偕曹恭善等船行抵此處全在厘捐局門首報捐因捐局門首水溜船不能靠是以開至橋口橋上有人詢問小的們船上裝的何物小的們告說是淮麥他們不信上船杳看卽將水潑入艙内其時又值大雨麥被浸漲現在船己沈没要求提究又據曹恭善萬春茂談福海等同供小的們船内各裝淮麥四五十石餘與曹衍進供相同又據李朝義曹垚升吳豐益等供小的們船各裝麥三四十石不等被人潑本麥漲幸船未沈並據地保韋淦等供小的們因見船户與岸上人口角阻攔不住又值大雨以致麥漲船沈各等供據此當卽拿獲爲首滋事之徐六郭連子二名查前奉督撫憲示禁運米係專指出洋而言内地仍准流通卽經遵照出示曉諭在案此次該麥船先後行抵該鎭天己昏黑米麥不辯正值該鎭米價騰貴居民缺米之際疑係米船船户不服彼此口角致有聚衆潑水之事又值大雨以致麥船沈没四隻幸未傷人其未沈之船隨卽派差護送出境已沈之船現已雇覔水手打撈起水將麥晾晒諭董代爲變價所有船隻損傷之處雇匠修理一俟修整善爲資遣從優撫恤不使該船户等失所並諭董設局平糶以濟民食現在該鎭居民店舖均各安堵如常惟内地運米本不在禁止之例况係麥船更不應聚衆滋閙除將己獲之徐六郭連子帶署研訊嚴究並　賞密拿其餘爲首滋事之人一併訊明詳辦（下略）（吉） 
[札調原問官會訊蘇州]  
　　六合縣幼孩葉光明被殺一案當經前署六合縣汪寳增大令嚴比差役趙海等緝兇乃趙海挾仇將夏志高夏大連子祖孫二人私刑逼供並串嘱刑書做供汪大令並不細訊含糊飭令畫供將夏志高等擬以斬罪詳解經江寗府審出差役敎供各情禀請提省審辦昨經蘇州發審局訊明夏志高年己七十有餘無辜拖累案需平反與原審官汪令有有關碍故特詳請臬憲札調汪令來省隨同審正此則廻護同寅之老套也（綏） 
[擇定常備軍營壘九江]  
　　駐潯之常備軍因無營壘借居各廟宇現由陳統領得龍相度南門内大敎場鄭徐涂湯四姓基地一叚由德化縣濮大令丈量計方圓四百餘丈繪圖呈送撫憲吳中丞批准給發地價並尅日興工起造云（於） 
[征兵訴苦蘇州]  
　　江震崑新四縣征兵業經編列成隊送入寶帶橋前常備軍所駐之舊營該營房屋滲漏潮濕異常且隊官排長等員均係湘楚人待征兵如奴隸而每日課程除操演外别無他課是項征兵大半爲書香子弟故皆受苦不堪因瀝情禀訴於撫轅及督練公所不知因何均不批示某日知北洋調到之陳錢二管帶來將閱營因擬禀訴前情詎看管營門之某某等數排長攔不准遞竟至拔刀恐嚇現該征兵等擬候至十二日如再無批示當繕禀投南北洋大臣處禀訴或援常昭二縣征兵案禀請賞給暑假再圖後舉云（康） 
[鎭郡征兵踴躍鎭江]  
　　鎭江地方續辦征兵經陶委員懋榛周副將德標聯合學界商界竭力勸募以故就征者頗爲踴躍現復添設支局二處一在丹陽鎭一在新豐鎭初設之日前往報名者頗不乏人各鎭市店鋪門首皆懸掛紅旗兩面大書恭賀兵士四字於上應征兵士并公定自治章程數條共相遵守云（再） 
[試砲不中湖北]  
　　鄂省近在日本購七生的半砲多尊以備秋操之用日前張虎臣統制飭砲隊官弁築靶演習連放四五十響皆不中靶（八） 
[趙都轉示期課吏揚州]  
　　閏四月課吏趙都轉因經費無餘停課一月茲五月分課試己牌示於初十日照常舉行（超） 
[丹徒縣注重牙捐鎭江]  
　　鎭郡舉辦牙捐丹徒縣郭大令恐鄉間董事先存意見不能與委員和衷商辦日前特親與委員周歷各鄉鎭廣爲勸導以期踴躍　將（再） 
[定期歡送征兵入營蘇州]  
　　蘇州府屬征兵業己陸續到省現經府尊孫太守筮期本月初八日歡送入營届期府縣各官及各學堂敎習學生均須齊集老郎廟歡送（康） 
[建昌府懸賞緝匪南昌]  
　　建昌府李大守日前出有賞格一道略稱前次會匪業已調營緝拿惟著名匪首尚未就擒如能訪查匪首唐心田熊柏俚卽熊八仔綑送到案者各賞給洋三百元拿獲爲從匪首彭掌才傅發郭雲卿胥廣元者各賞給洋一百元共有能查訪該匪實在下落到營密報願作眼線協同兵役拿獲者賞項與兵役均分惟須眞匪首不准挾嫌妄指云云（田） 
[拿獲走私烟膏充公吳淞]  
　　前日有走私粤人多名身藏鴉片烟膏數百両在淞口雇船渡赴三夾水郵船途中爲新關查私扞手獲見搜出充公又有同船裁縫匠五人携帶衣包五個亦被扣住嗣經各匠具禀稅務司從寛罰銀四十两原貨給還（川） 
[札飭保護典商蘇州]  
　　總辦商務局商務議員陸純伯觀察接奉商部札文内開本部奏派商務議員章程内載商人如有設立公司無論何項由部批准註册後札知商務議員應任切實保護之責茲查江蘇鎭江府丹陽縣潤源典匯昌典阜興典等遵章到部呈請註册業經本部核准註册給照合行開列名號札知該議員妥爲保護陸觀察奉文後己分别逕行給示保護並札行丹陽縣一體給示保護矣（矣） 
[誤拿機匠原因蘇州]  
　　初五日本報紀鎗傷蘇綸紗廠敎師一節茲悉所紀情節不符爰爲更正據云無錫北七房出一盜案頗失贓其多其地爲米姓飛划營駐紥汛地米卽四處探訪在江陰查得一李姓盜由無錫追蹤至蘇胥門外見盜入一烟間内知此烟間爲窩藏之所并見其人身軀雄偉遂出而糾集營兵前往掩捕適值一機匠在烟間内室吸烟人亦雄偉兵誤認以爲盜機匠誤認以爲索詐手執烟槍亂擊兵以爲盜犯拒捕致相毆打送至米公館米問之始知機匠適在窩盜烟間故被獲到因與絲廠費總辦有交面見費總辦立卽送回事遂了結前報言在絲廠吴拿傳聞失實也（南） 
 
 

Page 10

 
 
[禀商防勦梟匪鎭江]  
　　江督周玉帥前以淮北一帶梟匪衆多兩淮運司有鞭長莫及之慮特委胥鎭軍明德督隊駐紥淮北總統該處一切緝私軍隊以便就近勦撫無如梟匪聚散無常猖獗如故鎭軍特於初七日乘舟南下由鎭江換乘招商輪船駛赴金陵禀謁玉帥籌議方畧恐又須增設兵隊矣（再） 
[載米船户與騐補局爲難吳淞]  
　　淞口連日有寗波釣船三十餘號由仙女廟七濠口等處滿載米糧駛抵淞口因騐補局扞驗透加六成以致各船户大動公憤聯名具禀寳山縣商務會上海道求減加成嗣因不見道縣允准恐日久所載之米霉爛故於初八日下午有米船水手數十人擁至驗補局欲尋督扞司事周某爲難幸經人善爲解散不致肇衅然己混閙數時矣（川） 
[滬城官事]  
　　奏保湖北候補知府黄亶心太守厚成昨日由省來申住長發棧午後到道拜會○江西候補道李小薇觀察嘉德因公到申昨日詣道辭行遄返江西○本縣帮審馬午橋参軍洪勤近奉閘北開闢華界事宜候補道徐觀察滬道瑞觀察會銜札委辦理閘北馬路工巡局差昨至道轅禀謝○管戴江蘇劉防太湖水師副中營陳恆堂都戎三元到申舟泊豐記碼頭又北洋派習法政速成科學員通判張仲稼别駕濟誠到申住吉陞棧又江蘇候選縣丞鄧梯雲二尹吉靑昨均因公到道禀謁（合） 
[督練處覆知松江龍華兩廠火藥無暴烈之虞]  
　　松江韻華兩處火藥廠存放火藥太多近處居民恐防不測咸有戒心曾經松滬紳士環禀松府戚大守請爲擇地遷放當由府尊禀奉道憲轉禀督練處核辦在案茲接處憲覆文略謂火藥存儲處所前經勘定江陰黄古山空曠地方築房存放業己開工興造將次告竣所禀松江龍華兩處所儲火藥請爲擇地遷放實因現適天熱一經運動難保無意外之虞况本處曾倩日本造藥技師石籐豐太悉心考騐已將年久變性及製未合法不耐熱度之各火藥設法銷化至所存兩廠火藥均是質性純美騐無暴烈可保拁为得仰卽知照云云（宜） 
[尚賢堂定期放假]  
　　本埠法界石牌樓後尚賢堂爲美儒李佳白先生所創設規模宏大章程完善本報屢將該堂每月考案　登報端茲悉該堂定於本月十二日下午五點鐘舉行暑假散學典禮並照章於肄習經濟科學生内擇尤給以奬銀四十兩（此欵卽周玉帥端午帥諸公所捐助者）特請商約大臣吕尚書首座發給奬賞該堂學生之父兄親友均可前往參觀云（容） 
[法總領事刋發濟良所傳單]  
　　公共租界設立濟良所懲辦惡鴇虐妓及霸阻從良各事法總領事巨君聞而善之向該所取閱章程于昨日刋作傳單分派各捕房飭探向小東門外一枝春街及大自鳴鐘西首蘭芳里新街等處各蓊烟館按户傳發嗣後如有烟妓被鴇凌虐或霸阻一切准投該所或赴近處捕房控訴如不能親自出外亦可函致該所由所董轉爲禀究云（興） 
[滬道函陳警察事宜]  
　　昨報紀巡警部派令查辦三江兩湖警察之舒彬儒部郎向道抄取警察規則清摺一節茲悉滬道瑞觀察除將城内南市曁新閘巡警清摺致送外又將現辦情形致函部郎略謂南市總工程局城内警察各局開辦以來雖有成效不甚精益求精本道抵任迄今閘北西門外等處現欲推廣警章故派日本畢業敬察員梅祖培楊書森至局整頓一切俾資日有進步云（事） 
[推廣警察詳志]  
　　西門外推廣警察事宜屢志前報茲悉總工程局總董議在該處設立一駐防所派當值員一人盤詰一切案由隨時解至總局由裁判官審判並將局内當差之各巡士一律調至西門名爲西區分辦處昨由敎習派定地段准於今日午後兩時開辦其界址則自方板橋起至斜橋東社稷壇爲止至二十三七鋪地方警察聞定期于十二日開辦其駐防所名南區分辦處本擬暫假安瀾道院辦公旋以該道院房屋配壞故改設于商船會館内己向會館董事議妥矣（寳） 
[府憲示勸戒烟]  
　　松府戚升淮太守近日頒發勸戒洋烟告示多道到縣昨奉汪大令諭飭值差分發各鋪地甲實貼（嚴） 
[烟膏業定期會議興學]  
　　本埠烟膏業同人定于十二日假本城邑廟萃莠堂集議各烟館捐資興辦學堂昨日分發傳單邀請各店主屇時集議（事） 
[松府札查鐵路軌道丈尺]  
　　巡警部因鐵路行車頗涉危險必須預爲提防設立鐵路警察駐守與防營分别辦理咨請督撫札司轉飭各屬遵照在案昨日本縣汪大令奉到府憲來札略謂所有境内已辦未辦各路必須詳細開明軌道丈尺繪圖送部因撫藩各署並無存案爲此札飭各州縣一體開造札到該縣卽便遵照辦理母違（宜） 
[渡浦清丈佔地]  
　　昨日午後二下後二下鐘縣尊汪大令率帶書差丈手人等渡浦至曹家渡丈勘耶松廠圈佔民地一案以便丈明後照請拆讓（嚴） 
[永裕公司碼頭事將起交涉]  
　　滬南十六鋪永裕公司碼頭各小輪船前因專運漏捐貨物迭經貨捐局巡船查獲禀請道憲核奪奉瑞觀察一面出示嚴禁一面函請該管領事飭阻在案茲悉英總領事以此事有碍英商利權反對甚力聞有詳請駐京大臣核示將起交涉之說（宜） 
[飭匠估修碼頭]  
　　淞口善後局員何明府金凱奉道札飭估修去年風潮損壞大碼頭一節茲悉明府奉文後分飭各匠估計興修價值約六千金左右云（嚴） 
[法人爭修西門外馬路續志]  
　　西門外方板橋與法界相連近日總工程局派匠興修馬路法公董局忽欲爭修迄今多日尚未議妥故前日警務學堂考騐畢業各巡士時道憲與營縣蒞堂各董將情禀請核奪（嚴） 
[局批照錄]  
　　昨日淞滬釐捐總局督辦陳亦漁觀察發出黄端士禀批一道錄後案經由縣訊結詳銷自應遵縣斷各按帖載名目遵章生理不容妬業肇訟前據來局其禀王蘭等仍復出外混爭如果屬實何以該文生不赴縣控理輙卽來局越瀆殊屬不合姑仰 
 
 

Page 11

 
 
崇明縣卽速飭查明確秉公核辦具復母任翻訟此批（嚴） 
[閘北刼案]  
　　閘北上寳交界之孔家巷某鄉農家前日天將黎明時忽有匪徒十餘人撞門入内將事主毆倒任意刦贓而遁聞因該鄉農新近賣去田畝得價甚巨致遭匪徒覬覦幸銀錢及值價各物寄頓在外故祇失去布衣銀飾一切事主以爲數無幾並未報案請緝云（當） 
[流氓攫物又見]  
　　流氓曹漢祥前晚暗伏小東門城根突攫船婦某氏所携洋布及衣服零物並被持刀戳傷手臂而逸匪徒之横至此非嚴懲斷難稍戢也（尺） 
[照會提究屍屬]  
　　洽昌猪作主張阿二被同興猪作夥張毛毛戳斃其屍棺露歇街旁未經合蓋鄰人公禀總工程局請遷已志昨報茲悉總董得禀之下立卽照會縣尊汪大令昨日飭差將屍屬提縣訊究（尺） 
[禀請示禁茶館賭博]  
　　總工程局總董近因地方各茶館往往安設賭具誘人聚賭禀請上海縣出示禁止（尺） 
[上海縣案]  
　　楊景甫控金阿唐受曹賢君唆使誣控佔地前晚經汪大令提訊楊供小的之地與金相連两傍造屋中間留一出路此次小的翻造房屋並未侵佔地保曹賢君唆金滋擾請究金供　甫造屋雖畧佔地五厘小的因係表親並不與爭亦未囑保往論乞鑒大令核供之下飭　曹保至案惡其唆訟喝笞二日下叱退○計振豐控吳杏林霸奪箱物亦奉提究計供有江瑞卿之媳湯氏夫故無依由江許字小的爲室月初下鄉搬物被吳霸阻乞追吳供物由江之長　　令追回現父地保轉給江媳並未奪取大令判吳交保著計至家查明再核○張阿六由王阿海爲媒出洋六十元娶陳松之退妻周氏爲室過門後詎即逃去後在陳之家内尋見由陳送北新涇巡局判領未幾忽又走逸前日投縣喊控質之王供並無做媒之事該氏實係陳妻由張　估上月被張軋至署内串通捕役詐去洋六十元乞鑒大令以王旣未作媒並無不合豈任受許顯有不合喝掌責五十下押候冉訊○伶人三盞燈之妻張崔氏偕母褚氏到縣喊控該伶人虐待等情奉判發　在案前晚大令傳案畧訊諭令褚　將女從速領回原籍苦度○孫翰文喊控螟蛉弟阿文霸奪店業大令准詞升訊孫供母於四月廿一痛故遺下寳善街宏茂昌襪店被螟蛉弟阿文將賬目一切盡行取去并將經手人陳洪生辭歇乞侒阿文供取帳呈閱餘在店内並不圖奪大令判候飭差往查再核（嚴） 
[總工程局紀案]  
　　新北門内水作學徒陳阿和被師呵責逃出不歸巡士帶局奉飭暫爲留養候共師到案具領○十六鋪紫霞殿駐防所近因局董議造電燈公司不日卽須興工所有駐防各巡士議遷至小九華内旋以屋小難容議將比鄰張桂馨林老二兩家房屋三間讓出前日傳該房客到局由孫明府諭限初十日一律遷去○楊家渡開烟館之龔阿二近將店中生財盤與店夥王利合議價洋一百五十元付過洋八十元並扣除會洋三十元外尚欠四十元屢索無著扭局禀控孫明府判龔呈帳復訊○甬人秦阿南深夜至瑞祥米行棧房内圖竊被獲由行司毆打受傷秦因赴局誣訴提到行夥王阿順李光會等研訊始知因竊物被毆判戒責五十下（尺） 
[會訊案二則]  
　　勝業公司控奚朗如不付地租前日午後關司馬與英副領事會訊奚紅頂花翎到堂候質原告代表高易帮辦麥律師聲稱原告控追被告不付地租銀一千零五十两被告祇認三百五十兩盖因被告有地一處售于應仁山去年四月由應轉售于勝業公司該地上尚有房屋未能遷去九月間曾在英按察暑涉訟奚由通和洋行出而代呈租契該契載明是年十二月期滿查應旣將該地售與勝業已經過户則勝業卽可營理該地上之利益故請堂上將奚應付租銀照數追還質之應仁山供前者買奚之地因地上有義記産業不能遷動故又轉賣與勝業公司所有商人名下利益均應歸入公司請察被告律師愛理思君將各供駁詰一過中西官着原被暫退訂于二十一日下午再訊○謙和洋行愛文司控　保買辦之林　琴一案昨日上午由關司馬會同英副領事覆訊原告律師郝門到堂候示華商宏順洋貨號主蔣德槐邀同志大茂生两洋商到案作證並聲明鵬飛冒宏順之名定貨定　上所盖圖章實係私刻今將本行所有定單呈案請爲比對蔣德槐又將　章呈騐被告所延愛理思律師將原告供詞反覆詰問并謂陳鵬飛之宏順厚記公記等四家定貸均是僞託其騙取金鋼鑽首飾一安己經捕房　辦將陳管押西牢半年故現在定貨一節應向保人控追中西官判林蔣仍交原保訂期十九日再行訊奪（力） 
[公共公廨晚堂案]  
　　無錫人楊鼎釗控堂姪耀光吞没資本洋銀前晚奉襄讞孫明府提訊楊供在十六鋪開設米號計資本洋五萬元堂姪耀光總理行事上年小的至律收帳　耀光　用資本約四萬元曾允折償銀三千两近忽反悔爲此　究訊之耀光供詞支吾明府判押候備文送上海縣訊奪○吳國禎前控房東陸　翔吞没裝修銀两一案前晚復訊仍以两造各執判各邀公正人理楚復銷○吳春久卽春記控王　初陳潤生及股東李毓　潘菊生等出票串害求究前晚亦奉提訊吳供出銀六百两與李潘合開同裕錢庄以王祥初鄭翔記爲經事跑街詎料王潘私出莊上期票致奉華洋各　控　不　票銀求飭赶速清　訊之王供票係潘一人繕出約五千餘元現已　明二千多元餘求寛　潘供現常赶理不誤鄭供曾爲見議出票之事不涉李供由潘　生合與吳等開莊各出股銀三百兩餘不知情明府判吳退去陳潤生等五人均交原保限七天將票紙埋明禀復如違照律究處（力） 
[英美公廨早堂案]  
　　侍者朱阿香竊某洋人鈔票洋十元經洋東在身畔抄出票上簽有西　報探解究旋由該洋人投案譯稱被朱前後竊洋三十五元頃己如數賠楚應請堂上從輕發落展讞孫明府商之德繙譯師謀君從寛判押捕房兩禮拜○粤人李桂林向爲祥生廠鐵匠邇因　業掩至洋人馬醫生家竊　洋一百元之報時鐘一架冋押店質洋两元經押店主令經手之林春元報由包探獲案解究李延律師陸舌儒投案訴稱此鐘乃李在中虹橋拾著質票出洋两元五角贖出轉押明府以李係竊賊該律師不應辯護判李押捕房六禮拜贓給失主○俞紀生在郵政局送信剝竊信而郵票二十餘張經洋東查悉報捕解究判押捕房兩月○潘仁金岳阿傳藕端將沈阿處朱阿弟毆傷報捕解辦判岳押三禮拜潘押一禮拜○舟子毛銀富將污泥棄置馬路違章由捕解辦判罰洋十元○成衣匠李清祥陸續積欠祥和大綸源豐雲豐汪生在等十七家綢布貨洋報由包探徐阿華解究明府以案係錢　判改押本廨俟下禮非六訊奪○胡阿福藉端打破瞿和市頭額由捕解究判押候傷愈　訊○瘋子楊卿持刀將砍傷其頭額報捕解究判送棲流所覊禁○沈桂仙　竊由捐解究判押二禮拜○葉　廷藉端將徐阿四打傷由捕解究判押一禮拜○捕解顧阿榮因索欠將張寳福毆被頭額請辦判押一月○周李氏竊花由捕解究判押官媒五天○劉桂堂陳蔭甫打架違章由捕拘訊判各押一天○流氓王家昌陸　毛攫新記蛋行等洋元衣飾將張阿根卽小無錫戳傷由探拿獲解訊判押三年在案茲王供出有姚洪生帮凶昨由包探楊掌生拿安姚供實遭誣指明府以指證確鑿判押西牢三年滿期逐出租界○流氓孟金培王福生張阿福范阿德前經犯案逐出租界今又來滬昨爲包探王寳生解究明府判各押捕房一月驅逐如再至界定干重辦（當） 
[法租界捕房事]  
　　划船户陸春生昨晨在小東門外與賣魚之某甲口角甲被陸擊傷頭額鳴捕拘究捕頭察得甲受傷甚微斥不准理○擺賭攤之李鳳台前晚與同擺賭攤之唐姓婦口角被婦扭至捕房控李調戲捕頭以各有不合斥出○竊賊高金標前竊倪逢伯家衣服被倪之傭人擊斷足骨送案經陳大令判送醫院調治無效著發普育堂留養醫治在案昨日該竊傷愈發回捕頭飭押候解堂訊奪（興） 
[美租界捕房事]  
　　蓬路某西人家傭婦楊俞氏因事回鄉不遂昨將衣服運出又爲西婦所阻並將氏閉和三層樓洋房該氏即由後牕竹梯而下倉皇墮地跌斷左腿由西婦投報捕房飭探將氏送至同仁女醫院求治○前晚洪子根因事至兆豐路碼頭棧房棧門已閉攀援工部局所置救命箱而上偶不經心將箱上玻璃踏破由捕拘究捕頭詢悉情由諭令照賠了事○李福記張施氏蔡李氏等昨在西華德路傾倒垃圾違章由管理西人知照捕房轉知公廨出單傳罰○東洋車未李阿元拖車至四考脫路將塌車夫瞿阿二碾傷右足由捕一并拘獲捕頭飭李給洋一元養傷了事（似） 
 
 

Page 12

 
 
[曾少卿經收湖南振捐第十一次清單]  
　　程君匯新銀二百十四两七錢義務君洋二百元湧興裕號洋一百元章存德堂洋一百元隱名氏洋一百元仰蔭軒洋五十元王君詩諠洋三十元黄君廷軒小洋三百六十角杭州安定學堂職員學生洋二十五元小洋九十八角銅元三枚公記洋十五元蓉鏡氏求子病速愈洋十元揚州無名氏洋十元吳君鏞齋洋十元林君景園交下四明公所席敬洋八元黄君烈齋洋五元望春樓主求病復原洋五元陳君怡亨洋三元吳君慶珍洋二元嚴君富春洋二元徐州廣泰莊劉君仲良經募十四户洋三元錢九千五百文共收洋六百七十八元銀二百十四两七錢小洋四百五十八角錢九千五百卅文正用特登報以揚仁風 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
