# 1909 - 310 - 4913212

 

Page 1

 
 
   
 
 

Page 2

 
 
[宫門抄]  
　　九月三十日召見軍機曹汝霖 
[交旨]  
　　九月二十五日軍機大臣欽此 
　　諭旨會議政務處奏議覆内閣侍讀學士延昌等變通翰林院官制一摺又奏議覆李稷動奏變通翰林院舊制一摺均著依議欽此又奉 
　　諭旨學部奏僑民倡設學堂辦有成效請賞給匾額一摺著依議欽此又奉 
諭旨學部片奏舉人邱心榮僑居瓜島學習專門現經部試合格請以主事分部補用等語著俟廷試後再行降旨欽此 
論說 
[論中國今日之内情外勢（醒）（三）（續）]  
　　（六）生計之困難我國人民之生計。日益艱難。大有不能挽回之勢。推其原因。約分數端。（一）人口之繁殖。（二）實業之敗壞。（三）物價之騰貴。 
 
 
 

Page 3

 
 
（四）利源之外溢。（五）銅圓之充斥。（六）風俗之奢靡。積此數因。遂成今日生計恐慌之現象。巨室大家。不受影響。平民小戸。竭蹶已極。曾聞前輩云。人家日常之開支。在此三十年上下。相去幾及三倍。此猶就其遠者而言。即以近十年論中常人戸。毎年開支百餘千者。今則幾增倍餘而爲二百千矣。出欵漸增。而入欵如故。生計之恐慌現象。遂大暴而不可復掩。是常人戸如此。窮苦小民更可知矣。今約分數端而論之如下。農民終歲勤動。胼手胝足。所得能有幾何。自田收穫大熟。飢寒可保無虞。若爲人傭田則除還租之外。尙不能供其一歲衣食之資。而况天災時行。物價騰貴。故情形尤爲窘迫。此農民生計之苦况也。百工爲人服役。計工給資。毎日不過一二百文。父母妻子。嗷嗷待哺。以之量米數鹽。毎有入不敷出之歎。今再加以銅圓之價賤。物價之翔貴。度日維艱。毫無生趣。以故罷工之風。潮時有所聞。雖稍增傭率。亦無濟於事。年復。一年。伊何底止。此工人生。計之苦况也。商人爲一國貨幣之源。泉生計素稱充裕。而今亦不堪設想矣。試就東家夥友兩面論之。東家籌集資本。創一商店。招用夥友。相助爲理。固所謂交受其益者也。近年以來。因進貨吃本過貴。交易日見減色。加以銀銅貨幣價值之相差過遠。日常開双之浩繁。利息已極微薄。此在東家已暗受其害矣。而爲夥友者。毎月所得俸金。多者十餘千。少者三四千。邇來米殊薪桂。百物價昻。以之作爲家用。其何能支。於是溢支移挪之弊。層出不窮。東家以此而折本。夥友以此而失業。恐慌現象。日甚一日。嗚呼危矣此商人生計之苦况也。餘如軍學諸界之生計。何一無蕭索之氣象。於此不謀補救之法。則百年以後。吾民無噍類矣。 
　　（七）民情之恐慌人民之生計。旣不充裕。於是風聲鶴唳。遂起恐慌之現象。對於某地之水旱起恐慌。對於某地之收穫凶歉。米價增高起恐慌對於某地土匪之滋事亦起恐慌。絶無康樂和親之態。徒呈恐佈疑懼之象。人生樂趣。幾等於無。而其恐慌之尤甚者。乃對於國家之增加稅率是也。無論國家實行增加之稅率。必誓死以抗拒。甚至劃區徵兵。誤以爲將抽人丁稅矣。調查戸口。誤以爲將抽戸口稅矣。以誤傳誤。遂激成戕殺辦事人員之風潮。甚至結黨成羣。釀爲大亂。（如江西之調查戸口風潮。最爲劇烈。其餘各省。亦時有所聞。）愚民無知妄生疑慮。其事雖可惡。而其情亦大可憐矣。蓋皆非人民之好爲作亂。實因生機將絶。易生疑懼。遂昧昧焉而爲此鋌而走險之舉也。官吏不察致亂之由。動曰匪黨乘間煽亂不知匪黨造謡。必有可藉之把柄。而良民聽從。亦必有可信之原因在也。餘如各地之抽捐興學。加稅造路等。人人均存仇視之心。亦非人民故吝其。財不樂輪將也。實因自顧不暇。不能兼顧公家耳。本年春季江蘇徵銀解銀之議起。各地士紳哀痛呼號。紛紛電阻。亦非故與大吏爲難。不顧州縣之困頓也。實因民力已涸。不得不爲此呼籲之舉耳。使當時實行其議。則窮苦小民。無有不謀反抗者。年常粮櫃抑勒洋價。小民已有　嗟不平。之聲。而况頓改銀價。申足錢數乎。幸其議已寢。不然蘇省之民情。早已騷。動矣。夏季丹陽之民變。亦爲糧書抑勒小民。倍收賦稅而起。萬一我民堪肩此任。必不至聚衆滋事。一因强暴太甚。一因生計日蹙。迫不得已。遂爲此無意識之舉動耳。官吏不察。又歸罪於匪黨。抑亦寃矣。即使匪黨乘間煽惑。實非匪黨好爲作亂。亦因衣食爲難。藉此以謀生路耳。邇來實行印花稅之期將届。朝廷嚴飭各省依限照辦。直隷廣東兩省。首先發難。誓不承認江蘇浙江亦聞風繼起。於是直督面奏實行之爲難。粤督電請實行辦法。浙撫奏請改定章程。紛紜擾攘。莫衷壹是。度支部至今未有解决。亦可見印花稅實行之難矣。夫不將各項雜稅一律蠲免。而再增以印花稅。人民何堪擔此重倍之稅額乎。我國政府徒知倣效東西之新法。而不知革除我國之舊法。新舊並用。徒取紛擾。此舉行新政所以有害而無利也。吾民旣遭舊法之。苦又受新法之累。無怪其遇事恐佈。徒生疑慮也。當事者亦可知所返矣。 
　　（八）遊　民之衆多我國人口日蕃。實業不興。以故失業而爲游民者甚多。游民。迫於主食之難覔。紛紛而入邪途。遂爲乞丐盜賊而不知耻。雖有嚴刑峻法。亦不能使奸徒之絶跡。倘不爲之寛籌生路。則游民愈聚愈多實將來大亂之階也。我國之會匪帮匪。名目繁多。種種詭秘之舉動。莫可究詰。遷徙不常。蹤跡無定。平日所爲。者惟開塲聚賭而已。三五成羣。横行街市。强賒硬欠。肆無忌憚。調戲婦。女欺詐鄉愚。習以爲常。無所畏懼。此於地方之治安。人民之生命財産。尙無大害者也。時交冬令。則暗行荒僻之地。遇行人而攔路搶物者有之駕茅舟數艘。泊於幽靜之河岸。遇行船而闖入攫物者有之。會集黨伍塗面執械。於深夜之間。越登牆簷。而盜物傷人者亦有之。偏遇營勇逮捕。則開鎗抗拒。無所不爲。種種凶之象。殊足令人髮指。平日恃賭營生。臨時又爲搶奪之大舉。入欵繁多。生計充裕。較諸農下諸界。勤苦謀生。不能自給者。相去不可以道里計也。正當之事業。日益艱難。費盡心力。尙不足以謀生活。而旁出之邪途。竟有别開生路之樂人情無不舍難而就易。此後生計日艱。卽游民日多之漸。夫至一國之民。不務正業。惟相率而爲游民則後患何堪設想耶（未完） 
專電 
[電一（北京）]  
　　革樞臣奉攝政王諭各省督撫應與諮議局議員和衷共濟凡遇不便提議之案亦須詳告細情勿使懷疑 
 
 

Page 4

 
 
至生意見 
[電二（北京）]  
　　外務部左丞曹汝霖赴東省迎賓事畢回京今日（初一）召見時奏對東省交涉情形甚詳 
[電三（北京）]  
　　軍機處外務部連日與出使各國大臣往來電報甚多事極秘密 
[電四（北京）]  
　　貽榖案經法部紹署堂面諭司員調查綏遠城底案叅考詳讞擬定摺稿不日入奏請旨 
[電五（北京）]  
　　憲政編查館接館員陸宗輿電准初一日由滬赴寧叅觀諮議局 
[電六（東京）]  
　　華盛頓電稱美國陸海軍局决定以布哇比阿爾港爲海軍根據地以哀倫加波爲第二軍港而廢加比第軍港西歷十一月十二日已奉美總統塔夫脫贊許 
[電七（東京）]  
　　日本吉青納元帥改期於陽歷十一月十六日由東京啓行十九日離神戸寺内陸軍大臣定于十三日餞别十五日日皇賜午餐 
緊要新聞一 
[規定督撫行文諮議局之格式北京]  
　　憲政編查館致各省督撫電云上年本館通行各省文稱督撫行諮議局用劄係仿定例各部劄太常鴻臚各寺順天府並禮部劄各省學政之程式其劄文應首書爲劄行事末書爲此劄行諮議局查照須至劄者云云首不用札飭字樣末不用札到該局卽便遵照切切毋違此札字樣無庸原標與外省督撫札飭屬員文式須有區别特此通電以昭劃一希即查照並轉諮議局知照憲政編查館沁印 
[英使對於開平灤礦之意見]  
　　文滙報載三十日北京電云開平煤礦及灤礦問題已由外務部與英使力爭謂灤礦僅由地方官與英商訂約政府並未承認英使雖經當地紳士抗議必欲政府與以該礦開採權開平礦務英人似欲承諾中政府之意惟稍有異同並要求有新公司股份之權此後五十年須簡英人爲經理 
[黑龍江行輪之不自由北京]  
黑龍江行輪事務屢經外務部與俄使磋商俄使以該章程與俄人殊多窒碍堅持未允故中國雖將章程暫行宣佈仍難實行聞外部現又札飭濱江道與駐哈俄領事提議妥商俟於中俄兩國全無窒碍時始克通行云 
[閩省講求農業之進行北京]  
　　閩督松壽奏云閩省負山瀕海地土瘠薄農民復拘守舊法人事不盡地力未宣以致民多窮困自非亟興敎育無由開民智而拓利源上年五月因商同紳士前總理工藝傳習所現官四品京堂林炳章在於該所内附設農事試驗塲延聘敎員訂立課目招取學生一班六十名人塲講習意在先立基礎徐圖擴充嗣林炳章入都攷驗奴才照請紳士前福建師範學堂監督現官内閣學士陳寶琛總理其事當以農工事爲一堂諸多不便福州府立中學堂校舍甫經落成暫爲該生等借爲農事講習之地名曰農業預備校一面勘定西門外灃瀾閣一帶地方籌築校舍並於開化寺前租賃田地一十二畝闢爲試騐塲陳寶琛未及辦理就緒旋即奉旨入都復經改延紳士在籍翰林院編修陳培錕接充總理現在福州府立中學堂不日開辦因請該紳陳培錕卽在原勘灃瀾閣一帶基址尅日興工建築農業中等學堂一面在於開化寺前租地闢治試驗塲一區俾咨實習所需開辦　常年經費奴才已飭在閩海關稅盈餘項下酌量撥給惟是該學堂雖甫經成立而農業預備科開辦已及二年查奏定農業中等學堂章程分學科爲預科本科預科二年畢業本科三年畢業現擬添招預科兩班畢業後升入本科肄業預科課程係普通學聘請中國敎習已足資用至上年所招之學生原定二年畢業但所習科學與預科不同擬遵照奏定農業中等學堂附設别科章程定爲别科仍是二年畢業業成之後即派赴各府州縣設立試驗分塲以期全省農業一致九月廿二日奉硃批該部知道 
[江蘇諮議局三十日議塲總事南京]  
　　宣布　查許鼎霖築海清鐵路以工代振案報告討論議决此案已經上次會塲議决贊成以工代振交審查會脩正辦法今日因辦法有甲乙兩項（甲）海贛沭紳民擔任三百萬元分三十年繳清（乙）寗蘇議員認招一百五十萬元分勸本籍州縣附股儘二年内招足議員中有疑慮者反覆討論歷時甚久又有謂工振不能並行旣爲商業性質不當牽涉義務助振張議長言海清災情甚急以工代振刻不容緩卽諮議避不問亦必有人籌借息欵招股興辦不過藉議員之名義較爲正大而諮議局目視此百萬災黎亦不能漠然置之至三十年繳清不過爲借債之一担保立一清償之期限而已可無容疑沮後决議將乙條改爲（其餘一百五十萬元能向各州縣分頭招股約二年爲招足之期）至此有人請將淮揚水利案提前宣布者衆贊成遂宣布沈某等請議淮揚水利案此案所言皆不合現在地勢尙甲馮氏開河舊說决議此議題不成立又宣布實行勸學案决後交　務審查會又宣布寗省敎育改良案中分八節（已見 
 
 

Page 5

 
 
[第一張第五版]  
前報）第一條當塲議决遵照部章省視　由提學使選派將督轅所委之省視學裁銷第七條亦當塲討論言江楚編譯書局出書皆不合用而糜費甚巨最近調查毎年約二萬金非惟在寗之士紳足爲乾修領取之所卽學部叅議嚴復至今猶月領三百金議員中有言現當問編譯局之應辦不應辦若係應辦則雖行政官有意裁撤諮議局尙當力爭若不應辦則行政官且欲裁撤諮議局尙不提議何以謝詰問之人又如學部請嚴先生編書而不致薪使嚴先生遥領江楚編譯局之薪金學部不應沾江蘇之便宜如嚴先生實受學部之俸金則亦不應受江蘇之乾脩遂决議即日呈請裁撤其餘數條交學務審查會遂散會 
[廣東諮議局開幕詳情廣東]  
　　二十四日粤省諮議局建築粗成舉行開幕典禮先期由書記列禮單備答詞庶務員陳設一切頭門懸雙龍旗夾道擺生花紙花無數議堂掛大花籃一座有旁聽座有時别座有洋人來賓座十二點鐘各界來賓均到會約四五百人羣到議事堂登樓至旁聽座議員均衣冠肅坐議堂中無何禮生唱請衆議員列班迎督憲乃離位立議堂口袁督偕秦李兩軍門六司道一府兩縣籌辦處會辦王秉恩到議堂各三揖就位袁督坐議席中最上級水陸提坐其右左設將軍及左右都位正副議長主議席前爲發言台下一級爲議員席列如鳥張翼形台前設書記及錄事速記三席六司道及各代表列席於兩旁均與議員座相對執事捧開幕詞登議席立發言台左宣讀畢乃下執事分派二十六日提議事項單久之正議長起立發言台以手向靴取提議單隠約三數語復坐繼由邱副長登台言曰二十六日提議事項一爲禁賭問題二爲裁撤警保局問題三爲改良監所問題其事由已見議草請諸君預備乃下無何袁督起諸員皆起乃退各官羣到招待所約半小時乃摇鈴號召諸議員出局門前列坐照相照畢各歸駐室 
[師範學生反對議案杭州]  
　　浙江諮議局議員杜子楙提出統籌全省師範敎育議案爲沈鈞儒君贊成内有删减優級增添初級及限制充小學敎員各條師範學生全體反對昨舉代表向杜君詰問理由杜答此議案原動係貴堂監督之意見致學生愈憤歸與沈監督爲難遂於上月二十八日起一律停課並倡言擬用野蠻手叚對付發議者故二十八日會場傳令守衛隊嚴加警備按此事已略見前報專電 
[京師近事]  
　　政務處王大臣等日前集議度支部尙書澤公與軍機處各大臣又提議行用印花稅事宜已决議不再從緩擬請諭旨通飭各省督撫會同司道紳商詳晰討論良好方法以憑試辦 
　　攝政王以孫中堂屢次乞休政躬未愈擬派陸中堂暫供其　政院總裁之任日前召見軍機時曾以此事垂詢諸樞臣皆贊得人日内卽派署　　沈大臣近日呈遞封奏一件聞其内容係因法律館頭班學員畢業要求遵照原奏奬勵請予變通辦法可否遵照前奏奬勵以勵學業 
　　政府以庫倫伊犁恰克圖科布多察哈爾烏里雅蘇台阿爾泰等處邉防緊要交涉繁多久擬檢選熟悉交涉軍政人員派充各該處參贊以資襄助惟因經資難籌未能實行現擬變通辦法將各處冗員大加裁汰卽以此欵充設立參贊經費昨已將此情形電知各處將軍辦事大臣即行查核情形設法裁併覆報 
　　新撫聊中丞日前電商政府謂新疆地廣人多東南邊防最爲吃緊而新省人員較他省尙少眞有鞭長莫及之勢擬添設兵備道一缺駐北邉之吉昌卽名曰吉昌道交涉員一缺駐于迪化一俟政府議准電復即當奏請設立 
　　度支部擬用鹽商充顧問官一事早有此議聞日前又提議此事某堂官甚不贊成以各省鹽務積弊不專在官由奸商把持者尤甚倘實行此制則鹽商勢力愈膨漲流獘滋多於鹽務前途反致妨碍聞澤尙書亦然其說擬將前議作罷 
　　台諫諸公皆以資政院奏定選舉章程中有窒碍難行之處請飭核改以求完善現正擬摺俟奉移差竣即行出遞 
　　近日外間傳說外務部尙書梁敦彦有更調消息確否容俟續探 
　　郵傳部鐵呼傳習所准於十月初一日開辦聞所中聘有德文敎習一員英文二員法文二員其中惟德文開簡易科蓋以備津浦鐵路開辦後派往管理也 
　　前門外城墻東西兩旁隙地本爲小本經營者聚集之所今有商人朱姓余姓等具禀内務府願出租金建造市肆當由内務府行文民政部核准業已將地圈出不日開工從此前門市面當更形熱閙矣 
　　京師女學邇來日盛大者有二三百人之多惟其中大半男敎員功課雖皆認眞而界限未必清楚逢星期日至有男敎員偕女敎員及女學生入茶肆飲酒者（廊房頭條胡同第一樓茶肆有酒）謔浪笑傲無所不至敎育家固當如是耶 
　　學部編訂國語讀本迄今尙未脫稿該部堂憲以此事關於憲政之預備且應行頒布之期限已促曩者張文襄在病榻時尤自手撰略例若不速行頒佈不但不能符憲政之籌備且有辜文襄之素志故於日有面諭編輯各員迅速編輯有在廣化寺爲編輯所務期尅日告成以便頒布 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[桂撫奏報改良監獄情形北京]  
　　桂撫張鳴岐奏云竊維監獄立於司法行政之間必兼備防閑矜恤懲戒感化四義而後功用始全中國獄制見於現行律例捕亡斷獄諸條者類於防閑矜恤之道言之綦詳至於懲戒感化之方闕焉未講流失寖久法制益乖防閑者時復疏虞矜恤者轉滋酷虐道窮必變所當改不良者而進之良况監獄與審判相表裡省城及三商埠各級審判廳定於明年四月七月次第開辦非亟改良監獄無以備審判結果之執行惟桂省經濟困難人才消乏興作殊費周章臣督同布按兩司悉心籌畫就省城地方創設模範監獄一所以作提倡先就模就監獄附設監獄學堂一所以資作養謹將辦理情形爲我皇上縷晰陳之一制度各國獄制大要有四曰拘置監曰地方監曰假留監曰集治監有已决未决之分重罪輕罪之别現當欵項支絀各項監獄固難同時備設創辦伊始一所之内亦難并蓄兼收兹采集治監之制專收已决重罪人犯除距省窵遠之南寗太平泗城百色歸順上思等府廳州外其餘各屬軍流以上等犯隸之未建罪犯習藝所州縣滿徒人犯亦隷之各省發桂軍流等犯亦隷之或嚴标繫或役工作監有分房雜居階級三種制度之别卽建築所由分分房制最爲完全而需費過鉅雜居制稍資節省而流弊太多現在折衷於二者之間而取陛級制度共建分房雜居監各一百零四間分房監容囚一百零四人雜居監容囚四百一十六人重罪者分房次罪者雜居初禁者分房久禁者雜居雜居之中復分别罪名命不與盜伍拐不與姦儔以免互染惡習田女官常各犯尤嚴區别附設地方監假留監地方監足容百人專收監桂縣已决輕罪人犯假留監監房二十間專收各屬未决招解人犯二建造獄制旣定惟必建築得地營構適宜管理方能如法模範監獄坐落省城西清門内孔明台後東西七十丈有奇南北九十丈有奇雖傍城市頗類農村空氣旣饒防守復便監獄畫分三部第一部大門東爲警護室西爲值班室表門外之西設講堂一座講堂之西爲地方監用一字形足容百人表門外之東爲官舍第二部表門一座竪以鐵栅欄北爲事務樓扼全監之要樓上設會議室來賓室訊問室休息室樓下設典獄及四科辦事室看守室檢查室罪囚接見室小使室收發處事務樓之西爲儲材所炊事室浴沐室倉庫事務樓之東爲物置室病監醫務所及看護人休息所厠所浴室附於其側第三部設雜居監用十字形監分四翌毎翌兩向毎向監房十三間容四人四翌之交爲中央看守亭四嵎爲四暗室囚人之犯獄規較重者居之上建樓二層下層爲敎誨室上層爲瞭望亭十字監之西設工塲四座東爲運動塲後設分房監用扇面形分四翌計房一百零四間間容一人十字監之東北隅爲傳染病室及執刑塲屍室正東爲屏禁室設監房二十間囚人之犯獄規較輕者居之屏禁室之東爲假留監房二十間十字監之北爲苦工休息所一切工程以質實堅固爲主三員役制度建造固貴合宜員役編制尤宜周密必支配得法指臂相維在後可以百度俱舉法部定章典獄官以下醫官書記等員由督撫量爲增置查直隸章程典獄下分設書記會計考工看守庶務敎誨醫官等七項湖北之視直隷少會計一門奉天之視湖北更以庶務兼工業定爲三課兩所兹因地制宜設正典獄官一員看守長八員隷以看守六十人另分文牘會計工業庶務四科毎科設科員四人而以看守長分攝各科科長之事敎誨師二人醫官二人工手十人押丁二十人部長正典獄官秩從五品爲奏補之員奉天奏定章程課長秩八品所長秩九品爲咨補之員應請援照辦理看守長科長敎誨師定爲八品科員看守醫守定爲九品均作爲終身任用之官皆以監獄學堂畢業生練習試充稱職補授看守各職予以出身押丁雖事從前獄卒之事亦宜儕諸平民免其禁錮俾知自愛各項員役職務榮瑣升轉不出他途應定爲年功加俸供職勝任滿一年後按年加俸一成加至原俸額數而止并查奉天奏定章程罪犯脫逃如係故縱賄縱仍照定例處分偶爾疏脫處分稍從寛免看守部長及看守人等分别撤差勒緝以專責成而免畏避四經費監獄要政固非人莫舉尤非費不行况爲全省模範所關雖不宜侈壯觀瞻亦未可過從簡陋西省僻在一隅匠材多屬外求百物異常昻貴現在務求節省確加估算建造及開辦經費需銀五萬餘兩常年經費銀三萬餘兩監獄學堂一年經費需銀一萬餘兩犯人工業應須工本若干現時尙難預計年功加俸多寡不同亦難預計統俟臨時酌核支用監獄成立之後按察司司獄桂林府司獄臨桂縣典史三缺均可裁撤毎年節出俸薪各欵銀一千一百餘兩應請提充監獄經費查直隷章程罪犯口糧悉取之原解各屬兹擬仿辦飭各州縣毎解一犯毎月隨解口糧銀一兩不足之數由公欵支發所有經常各費飭由派辦處按期籌撥實用實銷年終造册報部查核此籌辦省城模範監獄之大概情形也計模範監獄須設官吏百名其事至纖至悉至威至仁未容以未經敎育之人濫竽充數當就模範監獄先建官舍議事廳警衛室一部暫作監獄學堂本年五月開工赶於七月告竣照會輪林 
 
 

Page 11

 
 
院編修顔楷充當監督遴派校員於八月開學分高等看守兩科高等科選生五十名一年畢業看守科選生一百二十名六個月畢業選生之法以慈善端正靜默清潔爲歸至監獄聚數百兇惡囚徒而以百十官吏防閑之非有禦侮技能不足以資鎭攝查各國監獄看守長看守日必佩劍以臨伍夜必持鎗以巡行現定高等學科十六門看守學科八門除監獄學亟先講求外尤注重兵式體操步法鎗法敎練周詳用備守衛俟届畢業考試及格分别等第派充練習看守長以下各員明年八月兩科均行畢業届時模範監獄全工告竣即行撤校以後監獄學堂即仿日本警監學堂辦法附設高等巡警學堂賡續辦理以期節用持久此籌辦監獄學堂之大概情形也據署按察使吳徵鼇會同署布政使王芝祥具詳前來臣維監獄學堂爲模範監獄之先聲模範監獄實爲各屬改良監獄之標準惟有認眞督率妥籌辦理俾速觀成期副聖朝弼敎明刑之至意九月二十二日奉硃批該部知道 
分類新聞政界 
[鄂省更委司道大員武昌]  
　　鄂藩李氓琛因烟疾未除自請開缺已經陳制軍據情代奏遺缺奉上諭以臬司楊文鼎補授遞遺臬司之缺以直隷清河道李樹棠補授陳制軍奉電諭後以李係因病引退亟須交卸新任李臬司遠在直隷一時不能來鄂特札飭楊臬司先赴藩司新任遺缺委鹽道馬觀察吉樟署理遞遺鹽篆委善後局總辦候補道金鼎署理除分飭外並附片奏報矣 
[飭屬依限速辦地方自治武昌]  
　　鄂督陳制軍據自治籌辦處詳稱現在時閱四月有餘各該廳州縣申報奉文日期者僅只三十四處其未申報者尙有三十五處查調查戸口表册係辦理地方自治劃分區域之根據似此任意玩延届期何能結束自非嚴定考成不足以示勸懲各該處於奉到此次文催後五日内務須按照該處前發表格趕緊申賫如有依限辦理完備者定卽記功給奬倘仍前疲玩因循不辦者亦即記過察看各該府均有表率之責務當加意隨時督催以免遲延至繁盛地方應設議事會董事會一節湖北以武漢三鎭及沙市宜昌爲繁盛之區各該地方官應卽先行籌辦以符定章 
軍界 
[禀請派兵彈壓礦工江西]  
　　贛撫馮中丞札兵備處云據豐城縣在縣趙峻禀稱竊知縣前叩崇階當以縣屬民情浮動遇事生釁非得靜以制動之法於地方行政多有阻碍禀經面奉憲台諭以袁州事定卽派營哨下縣駐紥等因在案現未奉到批示惟尙有未盡之言不敢壅於上聞者縣屬礦産煤最著稱尤以河西各鄉爲盛從前愚民無識類以土法挖取近來風氣漸開人人知煤之取用宏而獲利厚相率投資以從事於開採有本係已産而開之與並非已産而爭之於是控訐之案數見不鮮今則章程具備飭以遵照開辦則悍然不顧若從而封禁之文告置若罔聞往往以人多爲抗大率開煤之處不下數千百人其間品類不齊痞棍敎民勾串包攬聞亦有號爲正紳者染指其中大利所在人自爭趨而獘端即由此伏惟有飭令照章報勘由縣查無妨碍始准領照以爲執據保護在官約束在商權限分明或可不生他愚由斯以觀非先有兵力從容坐鎭决難辦到再四熟籌不得不重申前請上瀆憲聰伏願查照前諭酌量迅派營勇一哨到縣駐紥以資鎭靜敬再密禀者竊查光緒三十三年八月間經農工商部奏定礦務章程第十欵内開凡華洋商民禀請辦礦如犯下開各項者不得有此權利一中國人民曾違犯法律者二僧道及各敎會敎徒以其敎爲業者各等因奉此細繹敎會敎徒四字自係指天主耶穌而言若照定章是兩敎徒黨增不得有此權利縣屬天主耶穌兩敎夙有嫌怨久成水火而紳商兩界又與敎民習不相能往往因爭挖煤礦互訟不已知縣愚意如蒙憲台札飭洋務總局會同勸業道申明礦章明白曉示使兩敎之徒感知違禁自可稍戢互爭私挖之風等情到本部院據此除批能否抽撥營哨駐縣仰候札飭兵備處妥籌復奪大舉開控煤礦自應恪遵礦章辦理若零星習用土法掘取柴煤或傭工謀生勢未能與礦章盡行符合應如何明定章程不致滋生事端仰勸業道妥議詳復核奪 
[陸軍特别小學停辦武昌]  
　　湖北陸軍特别小學堂係張文廢督鄂時所創辦與陸軍小學稍有區别現因奉陸軍部來文以旣有陸軍小學亟應將特别小學停辦並飭將校講習所改辦講武堂另行籌設測量局以節經費而符部章當經鄂督札飭特别小學監督劉香逵觀察妥議籌辦聞劉監督以特别小學辦理有年今遽裁撤不惟前功盡棄且恐該生等藉口滋事爰禀請鄂督擬將將校講習所與陸軍特别小學歸併仍照舊章上課改名爲講武堂是陸軍特别之名稱旣廢而學生又不至中途輟業至測量局則就停辦之武普通中學開辦其經費則由特别小學裁節銀年撥六萬兩陳制軍以其規畫雖尙妥善惟部章裁撤學堂原因節减經費今所議用欵未能核减特飭令再行會同藩司督練三處善後局體察情形切宜减之又减俾歲有常需可以支持永久愼周詳合議禀復查辦 
實業 
[移商籌辦全省商業研究所之方法蘇州] 　 
　　蘇垣商務總會日昨接寗垣商會移稱查研究商業爲現今切要之圖而欲設一總共研究之機關似非得各處分會分所之贊成恐亦不能收集思廣益之效敝會奉到部札時卽行函知各分會分所調取表册籌議辦法現分會復到者僅五六處且均係依式照愼之册表而籌備方法概未置詞應俟各分會分所一齊見復後再行體察情形妥籌辦法至研究所附調之處以省會言 
 
 

Page 12

 
 
因宜附設敝會若以商務薈萃言則附設滬會似爲合宜應請貴總會核議定奪刻日見復以便會詳施行 
[農工商部咨查銀行與錢莊杭州]  
　　浙撫增中丞准農工商部咨開案據硤石鎭大通銀行股東内閣中書吳賡廷等呈稱總理楊鼎恩曾於光緒二十七年開設通源錢莊遵章在限期内呈請誩册嗣奉度支部批該莊先後添足股本一萬五千元呈驗有案詎勸業董道憲誤會錢莊補請註册爲同時設立又以銀行兼辦儲蓄疑與錢莊性質相同詳由撫憲以該莊資本併入銀行咨部核辦情節兩歧各商電京請聲明原委懇將通源錢莊另起註册勿另併入銀行以清界限前來正核辦間又據咨開硤石大通銀行與通源錢莊同時並設恐有一資化二之弊且同一人同一地旣設銀行又開錢莊設有挪移影射則銀行有限錢莊無限流弊不可不防等情各到部查通源錢莊於五月間由杭州商會呈請註册今該道所呈究竟是一是二令咨貴撫飭屬再行確查迅卽聲復 
雜記 
[體育會操員旅行紀略蘇州]  
　　蘇商體育會前日由正副會長魏敎習等率領全體操員七十六人赴常旅行兹聞該會各操員到常時已由武陽體育會操員備具軍樂先在車站迎迓當晚駐紥商務分會内翌立日舉行慶賀該府體育會成立禮宣讀頌詞該會於答詞之外贈旗兩面上書保商政策尙武精神八字事後至名勝等處遊覽一週即於日昨乘車整旅旋蘇 
[第八營勇閙事案了結廣東]  
　　粤省營務處司道昨將擬結第八營勇搶毁沙基米店案辦法具禀袁督當奉批示云本案因貨船壓斷沙艇竹篙起釁事本細微乃陳秀斌接充第八營管帶雖僅一日然當帮帶則已十年平時旣漫無法律臨事又約束不嚴致令勇丁反聽洋差主使分頭扣艇妄拿無關涉之同豐店伴復在隊長范彩用扇拍打合隆店掌櫃縱容勇丁打架傷人激成衆怒實屬糊塗荒謬該司道等擬將其摘頂撤去差缺外再行停委二年並將肇釁之隊長范彩所有武舉及拔補把總功名一併咨部斥革示懲應卽如禀辦理其勇丁梁福等五名雖經印委查明毁搶事無實証惟隨從營官彈壓竟敢在塲打架傷人幾釀事端非斥革重責足以蔽辜應仍分遞原藉地方衙門收禁半年充當苦差期滿再行省釋以儆藐玩至涌口船隻旣東西兩閘前據縣委禀稱已由羅管帶廷選與英法領事官議定啓閉時刻經據面允照辦並飭洋差遇事和衷該處旣核明尙屬妥協仰候照會英法兩領事並分咨查照辦理該處仍即移行轉飭遵照 
[佐員理替之一斑蘇州]  
　　蘇藩陸方伯以吳縣縣丞張星病故遺缺查有試用縣丞楊顯樞堪以酌委署理又長洲縣主薄孫逢陽請假遺缺醒有試用縣丞馮汝璋又署震澤縣縣丞周國均期滿遺缺查有試用縣丞陳福疇又署新陽縣巴城司巡檢陳其韶丁憂遺缺查有試用巡檢主起鑾均堪以輪委署理又署震澤縣平望司巡檢倪德培期滿遺缺查有請補是缺之黄慶元堪以飭令先行赴任 
[嵊縣馳報土匪竊發情形紹興]  
　　紹屬嵊縣城鄉各處山道紛歧匪徒最易出没現届冬令農民略有蓋藏以致宵小生心聞有外來遊勇及地方無賴賭徒勾結會匪乘機竊發兼旬之間各鄉搶案疊出以致謡言蠭起殷富紛紛搬家入城人心大爲惶惑該縣施榮復大令已蜜派偵探會營訪拿一面馳禀飛報各層憲略稱嵊邑西鄉一帶與金華之東陽接壤台州之天台爲鄰民情獷悍路逕分歧會黨土匪出没靡常本年拿獲巨匪裘文高之後匪風爲之一靖惟漏網者多隠匿山險乘時復出兹於九月十六日聞西鄉璚田等處有會黨潜匿知縣立即會營親督各圑兵馳往蜜拿因山深路險始於次日辰刻馳抵該處而匪黨等早已聞風逃匿雖督率兵圑奮往追捕業均竄越無蹤知縣伏思該匪徒黨羽雖衆尙不敢公然爲患而防範不容稍怠現届冬防惟有隨時設法購緝防堵俾免變生意外云云 
文苑 
[二老之絶命詩]  
　　伊籐公爵未至哈爾賓時。沿途縱覽風景。吟咏頗多。詩多識語。識者早知其爲不祥事矣。 
[辭家]  
　　秋晚辭家上遠程。車窻談罷聽蟲聲。明朝渤海波千尺。欲弔忠魂是此行。 
[途中二首]  
　　渤海灣頭新戰場。兩軍忠骨土猶香。恩仇原是非私怨。追弔當年轉斷腹。 
忠信涉濤遼海程。國殤感　暗吞聲。封侯食肉功成後。誰掩當年萬骨行。 
　　張文襄絶命前數日。有咏史诗一首。感慨蒼凉。聲情凄惻。文襄亦自知不久人世矣。 
[詠史詩]  
　　南人不相宋家傳。自詡津橋警杜鵑。辛苦李虞文陸輩。追隨寒日到虞淵。 
[雜著（茅東艸堂筆記）]  
　　出言輕議人非。見人文字好訾笑。皆輕薄之氣象。而長驕之病根當痛戒。 
　　天寒則貧者困於凍。然天不爲貧者之凍而輟其寒。天雨則刈者以爲苦。然天不爲刈者之苦而止其雨也。而人亦不以天之寒且雨訾天之不公者。以天之率其常道故也。君子苟率其常道。使人共諒其無私。即有不便於人亦不得已耳。 
　　學派中有墮入禪學者。往往有靜坐頓悟之法。我謂彼所云一日忽見心之眞體等類。人所不見。可以信口妄說也。乃自其徒著語錄以行。世人毎尊而信之。豈非怪事。 
　　言民生理道學之書。宋儒以後。亦已汗充棟。其實所言者不出前人陳言之外。作之者雖實有心得。語語皆至理。然在後人竟可不必讀篤守程朱之言而躬行之已足矣。 
　　。人議事。輕出已見。即是以才智先人之獘。需緩不决。固爲事之賊。貿然而行。亦足以害事。總之見理不明。閱歷不深。無適而可。惟有不自用其智。庶無大過耳。今日有事皆患此等獘病。甚用自悔。 
　　素行修潔之。人崕岸過峻。毎易叢詬。世俗之口愈可畏。涉世愈不敢忽矣。 
　　天下事之决裂。皆不能忍耐之故。凡遇盤錯艱難之處。明知其事必决裂。亦須稍稍耐之。以徐俟其定挽回當不少也。若一任血。氣是遠之敗矣 
　　人之患在好爲人師。其病在一好字。苟存一不自足之心。則敎人之時。隨在有反躬體察之功也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
[報告書]  
　　江蘇諮議局資格審查會報告 
　　議長交下邳州陳士髦一案 
　　查此案邳州應牧禀徐州府謂陳士髦係小學敎員又素行詭譎無端生事經徐州府電禀督憲及籌辦處停止陳士髦議員以候補當選人胡伯言遞補嗣經陳士髦具禀藩轅由樊方伯批示云本司調查得該生品行並無間言素行詭譎四字本司爲生削之惟辭退敎員一節無禀牘可據等因現據邳州敎育會會長勸學所總董商會總董具呈到局有地方三大圑體出爲證明則陳士髦並非本年圮上小學堂敎員似可憑信卽陳士髦並無不合當選資格可知查各處公立小學堂延訂敎員係堂長權限由其聘請敎員去京向不具禀地方官若以此層停止陳士髦之議員斷不能令人心服擬請仍將陳士髦作爲議員下届會期到會或即作爲儘先候補議員請議長交會塲公决至邳州應牧禀府一節不合訴訟章程失實之處應請呈明督撫與以相當之處分議員崇樸王嘉賓親赴江寗學務公所調查邳州本年上學期學堂一覽表尙未送到惟查據省視學之調查邳州報告公件知圮上小學堂確係公立合併聲明九月二十一日資格審查會員崇樸蔣士松凌鴻壽王嘉賓周虎臣高梅伯報告 
[江蘇諮議局議案]  
　　林可培提議試行普及敎育方法案 
　　今中國在危急存亡之秋矣欲從死中求生不外擴張陸軍與普及敎育兩途敎育普及則民智開士氣盛雖國破猶可復完法之於德其前事之師也敎育不普及則補苴新政而埃及卒亡於外債仇視統監而高麗終難於恢復殷鑒不遠可爲寒心兹按學部分年籌備事宜益以已所經騐舉其切實易行者條列方法以待公决一增設學堂（甲）股簡易識字學堂（乙）設半日學堂（丙）推廣兩等小學（丁）設蒙養院（戊）女學（已）附設宣講所二培養師資（甲）注重初級師範學堂（乙）設單級敎授法研究所（丙）設私塾敎育講習所贊成者沈臧壽潘鴻鼎張家鎭秦瑞玠張蔭榖金詠榴 
[顧忠宣提出釐捐由自治局聨合商會認繳議案]  
　　釐捐積弊深重業經訂約裁撤宜早實行而改辦統捐亦有不便惟由地方自治局聨絡商會各業認捐裁釐於國計民生内政外交均有裨益議請公决贊成者秦錫田朱家駒謝源深張開圻盛之驥 
[于錢兩議員提議革除官營商報案]  
　　一官報由官負責商報由商負責官冒商名行銷報紙查上年軍機大臣以暗通報館獲　現在官營商報歲支鉅萬明見報銷是否國家報律所許 
　　一報館營業非國家行政經費乃充人民强加負擔吾民不能承認 
　　一營業必有盈虧官營商報乃令民歲輸數萬兩比於天府正供是何法律　 
　　一外國報紙無論文字不同閱看者省卽官長皆能讀西文亦無强令閱看之理寗蘇兩屬官署局所勒派毎年萬餘兩之上海泰晤士報貼欵應即日停貼 
　　一上海各種官冒商名之報應即日退還商人停支官欵 
　　一上海各種官冒商名之報所有官入之墊欵應勒今提還若不能提還應即查明原經手之員賠繳 
[趙鉦鋐提議撫台整頓契稅方法修正案]  
　　稅契之弊端百出其損害及於公家而根源於稅書之需索官不投櫃稅契由稅書經手明明照數實塡必多方留難挑剔由是黠者巧變其術將稅銀分作十成以若干成載契以若干成飽稅稅書之槖積習相沿遂成通例此一弊也民間投稅未有不交現銀而一入稅書之手輒挪移私用往往時隔數年不見契還業戸故稅書家積壓未稅之契動以百計此又一弊也正項稅銀之外有契尾費有格紙費數目本有定章乃稅書浮收多或數千文少亦數百文浮費多於正項民因避浮收之繁多轉匿不投稅者亦有之此又一弊也積此數弊國家之收入焉得不虧小民豈竟無良稅書實爲之蠧敢擬整頓之辦法如左 
　　一設櫃衙署内令業戸赴櫃投稅隨印隨發不准稅書假手 
　　一格紙由自治公所承賣凡立契者向本區城内自治公所照定價領取違者其契約爲無效 
　　一投稅之契必由本區域内自治公所蓋有查無短時戳記方得收稅 
　　一自治公所於年終造報本區域内田房買賣清册以憑核對其有抗不投稅者得呈請按律懲罰 
　　行前二說則稅書無權需索之弊除行後二說則稽查易周隠匿之弊除稅數當日有起色也是否有當請付公决贊成者朱莘生周紘順張鶴第凌鴻壽王錫光 
[張鴻鼎提議補救淮北運河案]  
　　淮南淮北之運河上下相接受害略同而淮北之民之困苦更甚於淮南淮北河道之淤墊亦更加於淮南若不早爲疏通清江以北河道將廢邳州宿遷清河桃源沭陽海州等州縣水患且無已時爲目前計擬先挑河身使小水有所容納次開溝洫使大水有所宣洩庶將來之水患可以稍减而南北河流亦可通暢不至再有衝决之虞似與上下遊皆有裨益至需用之欵制台議案已允官爲借墊無難援請欵歸官發工歸民辦公推正紳爲之經理估勘照料劃分叚落各專責成乃能有濟不可再蹈前歲覆轍求益反損是否有當伏候公裁 
[謝源深提議官荒新漲充作地方自治經費案]  
　　各地方官荒新漲向無確定之名義無專一之責任蠧弊百出今擬請兩院會奏立案嗣後本省官荒新漲一律充作地方自治公産歸自治公所管業責成各該地方監督官廳主持經理逐年將升科轉則額數造册詳司彚轉報部於國計民生政治敎化均有裨益請公决謹議 
 
 

Page 19

 
 
理由書 
[江蘇議員段慶熙限制銅元修正案理由書]  
　　銅元之害至於今日朝野上下奔走號呼急圖補救然推原其始非爲補救錢荒乎昔日之補救曾幾何時其弊如此踵而補救猶不爲久遠之謀能保其愈於前乎昔之造銅元也借救錢荒之名因緣爲利已背初意今其弊如此非州縣日號於其側當事者或猶不知其所籌補救之微如各省停鑄如洋關查禁皆屬必不可易然僅治其標而未及其本非盡善也治本之法先定幣制此亦人所盡知然幣制何以能定幣制定而欲上下皆無所損聖人復起恐無此智無已則聽之乎聽之不可則終有必出之之途何也曰損上值司農仰屋之際以損上之說進必責以不識時務然試問國弊之通行非恃信用力乎失其信用不能操縱於國中而外幣羼入且將意爲軒輊此後之患恐更甚於今日欲求信用必先畫一畫一之道凡各省所鑄銀元銅元一律認爲國幣不以省界歧視至於元滿用元角滿用角此論固屬不磨以吾聞之中下之家有存銅元數十千者將盡棄之乎一邑之中有經年未睹銀元者能徧給之乎由前之說非收回銅元不可由後之說非多鑄銀元不可各省已鑄之銀元可以調查實數銅元不能調查實數驟語收回鮮不失驚吾謂無慮也國幣旣定銀塊不能通行準銀元之分兩以易足銀輕而易舉惟地丁關稅向以兩計者亦須通改國庫以足銀鑄九三之銀幣所餘已多以加鑄銀元之所贏抵收回銅元之不足或竟兩平卽有不足國庫鑄銀幣一元即鑄小銀元九角銅元十枚附以鈔票一元一本位一補助一代表兩虚一實永遠通行全國幣制從此畫一鈔幣營業之利且不可勝計幣非物也一國之幣斷不能互相交易聽其自爲漲落惟國家不失信用則轉輸無窮宗旨旣定一切辦法臨時詳訂總不使小民大受損害即政府亦不至多所虧耗或疑外債交涉全用銀元必有窒礙是又不然各國幣權祗能施之於本國鄉國交通或贏或絀恒視商業之盛衰彼豈眞用他國之幣哉受而出之也易則平等以受之受而出之不易則抑勒以受之而究以幣之主國爲尾閭今欲畫一幣制而先慮外界之阻是因噎廢食也且金幣終須鑄造而外債亦豈能久借若欲兼權美善恐終無此長策惟銅元以下尙須有小補助品從前之制錢分兩太重本末失宜擬請政府作爲銅斤收回不視爲幣而視爲銅方與另鑄小補助品無礙今日銀價以銅元準之貴矣若以金磅較之其賤已甚外人之抑我不始自今不早改圖終必大困或有以政府以七錢二分之銀元易銅元百枚受損過甚爲言者獨不思昔日固不待百枚而已取人之足銀八九錢耶且停鑄查禁兩者並行則彼此漲落亦必相去不遠目前以損上爲名行之旣久則上下均無所損至於執行機關端在銀行愚見如是姑舉大略以備甄採 
本埠新聞 
[鄉民集衆會議未果]  
　　上南川各處鄉人販運花衣到滬投行消售毎被驗水局以驗查濕花爲名多方留難如在行家查出亦必追究鄉人查拿嚴辦是以各鄉人及裝花航船戸齊集私議預發傳單定於昨晨在南市王家碼頭三鳳樓茶肆會議抵制之策嗣經驗水局委員訪悉立卽禀明滬道蔡觀察飭縣派差會同道署偵探並知照工程局一體飭探彈壓以免肇事迨工程局派探往查則僅有鄉販數人在彼啜茗並無舉動現本縣田大令仍恐若輩聚衆肇禍已密派差役防範矣 
[滬道派員開辦粥廠]  
　　滬道蔡觀察以時届冬令貧民乞丐饑寒交迫情殊可憐爰循曩例在南門外搭蓋蓆棚設立粥廠委候補知縣姚殿卿明府辦理已於昨日開辦 
[催造候補人員履歷]  
　　滬道蔡觀察昨出牌示云奉兩江督憲張札開照得本部堂前經札飭該道經所屬現任候補文武正印敎佐及鹽屬官員年歲履歷分别列摺呈送在案迄今尙未送到殊屬遲延札道卽便遵照迅速飭承赶造呈送以便查核毋再稽延等因除分行札催外合行牌示爲此示仰道屬候差在差候補各員一體遵照各將履歷照造三分刻日送道彚呈毋再稽延 
[私通竊賊續誌]  
　　寗紹公司碼頭探夥翁阿堯因包庇竊賊得贓分肥經工程局裁判員訊實嚴辦在案兹由局中知照該公司將該探夥腰牌弔回並請轉知包探陳金迅將在逃之探夥王連順送案併究 
[發見僞造鈔票]  
　　東方滙理銀行昨日查知該行五元鈔票有人僞造仿製頗精其所印水紋與眞票幾難辨别現已報知捕房查緝私造之人務獲嚴辦譯文滙報 
城内 
[虚應故事]  
　　昨日城隍出巡本縣田大令委捕廳趙少尉到壇代祭 
[循例給假]  
　　本縣田大令以昨爲下元令節循例牌示本署書吏差役給假一天 
[飛來横禍]  
　　竹匠朱全勝前日在街拆卸凉棚有竹墮下碰傷行人曹張氏之頭額血流不止由巡士將朱及氏解至一路巡局經游正巡官驗得曹張氏受傷甚重判移送縣署飭件驗明懲辦 
[私用公欵]  
　　姚錫山唐玉泉扭成衣行頭龔伯良至一路巡局禀稱小的等向業成衣龔伯良爲本業行頭所收公欵均歸龔經手現下查得龔將公欵私自用空向論延約曾由同業具禀控告今日同業在公所會議向龔追問反敢蠻横因此將龔扭案求鑒龔供認移用屬實判將龔等移送縣署訊究 
[道批三則]  
　　裕昌等禀批此案飭據常熟縣禀復以案經常昭分會節次邀集勸以七五折歸償了案即照元亨等原意欲歸八成相去亦屬無幾且周南岡另有虧欠本邑晉康莊欵祇斷七折請行知滬南商會傳知元亨等和平了結庶免拖延等情業已據情照會商務分會轉勸據禀前情俟商會復到再行核辦可也王司杜禀批此案節經批廨嚴切追償何以迄未遵辦仰公共租界會審官速遵前批辦理並於此次奉批限五日内將遵辦情形具復察奪毋得刻延恆興洋貨號禀批如果差保串弊亟應懲辦仰上海縣立即提究一面勒令限交戴八金押追給領具報毋任玩延 
[官事]  
　　補用縣丞謝硯池昨日到道禀見南市 
[違忤駭聞]  
　　住居寗康里之成衣匠馬金德與妻李氏將其母錢氏繫傷面部腰際由西區解至工程局經陳裁判訊實判馬戒責三百下氏責二百下一併收押一而飭探將錢氏异送回家醫治 
[乘間闌竊]  
　　寗波人蔣榮亭向業煤炭住居小南門外前日闖至北市郵政總局託詞訪友乘機混竊當被該局拘送捕房解廨派探帶至工程局至其家中查搜並無贓物即行帶回 
 
 

Page 20

 
 
閘北 
[拐孩眞相]  
　　婦人曹楊氏控同居賴玉照（即小廣東）拐賣其子小七三子一案昨經四路一區黄正巡官覆訊原告偕見証沈友林徐福生投案徐供賴之姘婦吳氏即老五前在租界迭犯拐案曾經公廨懲辦質之賴初尙不認經一再駁詰始供寄與趙三姑處後由姘婦吳氏領去出賣小的已被拘押故不知情旋提吳氏到案訊供不認喝賣手心二百下鞭背二十下始供此孩現由小鎭江帶往寗波判分别押候交出曹孩並補提同黨再行澈究 
[一婦二夫]  
　　江北人郭三昨投四路一區控嵇宗文誘拐伊妻趙氏經黄正巡官集訊嵇供娶氏爲室已經六載去年因家鄉荒歉來滬帮傭被郭姦佔是實郭供去年由氏毋主婚嫁與小的爲妻並有孫少雲郭少桐爲媒巡官以兩造供詞各執判嵇交保郭與氏分别拘留候查明再訊 
[欠租逃逸]  
　　新閘橋路恆泰和醬園經理人周孔雲昨至四路一區禀稱租戸粥店主張子忠欠租洋五十元逃逸故將店夥夥應桃扭案請追判王暫押候提張妻到案核辦 
[捕夥訛詐]  
　　余小寶前在火場檢拾燼餘之物被捕拘解公廨懲辦有案現在閘北推車被汛捕夥王生撞見將余軋至某茶館訛詐口角巡士上前詢問該汛捕即指余爲賊拘局請訊黄巡官因無証據斥釋了案 
[能否管束]  
　　范富保控史愛卿拐匿伊妻薛氏已紀前報昨范將妻送至四路一區經黄正巡官研訊氏供被史誘出同居兩夜判史笞責四百板具改過結交保開釋氏交范領回管束 
英租界 
[總巡回滬]  
　　英美捕房總巡卜羅斯君於上月赴京公幹曾誌前報兹已事畢返滬照常辦公 
[更換號衣]  
　　英總巡卜君昨日通諭各捕房華捕換穿冬季號衣並令於午後齊集泥城外跑馬場聽候察看 
[酬謝包探]  
　　總捕房探目李　福包探周志仁破獲僞造鈔票案犯江路清等分别懲辦已紀前報兹悉原告愿給酬洋三百元於前日送至總巡捕房昨經卜總巡將洋一百五十元分給李周兩探及一百五十一號西探餘洋充作游船經費 
[店夥串竊]  
　　張阿榮在山東路陸稿薦肉店爲夥日前與該店歇夥陸明奎串竊店主丁金生洋三百九十餘元小洋三千三百餘角匿居海口路陸之家内昨被丁偵悉報知捕房派探李阿三與四號西探恊同前往將張與陸並陸妻陳氏一併拘入捕房分别押候解究 
[妓女濳逃]  
　　西棋盤街四十二號門牌老王氓么二妓院妓女花媛媛竊取金飾等物濳逃昨由龜奴投報捕房請爲查緝 
[幸未傷人]  
　　昨晨太古洋行某西人之匯票馬車停於九江路詎馬忽驚跑逃至外灘經中西各捕赶至法租界追回幸未傷人但馬車已損馬亦受傷當由該捕等將馬牽入捕房留侯該西人認領 
[遺失手釧]  
　　昨有某西婦在南京路二十一號門首遺失金鑲珍珠寶石鐲一只立即投報捕房飭探周志仁與一百五十三號西探往查 
[革退巡捕]  
　　英美捕房華捕張正巡官查得總巡捕房九百二十一號華捕屢次在差　睡殊屬怠惰昨特禀知卜總巡立將該捕斥革 
[失火即熄]  
　　前晚十二句鐘北京路寶康里六百零八號葉永林家披屋内起火幸即救息未致爎原事爲捕房查悉恐有别情於昨日派探劉森堂往查核辦 
[雉妓拖人]  
　　雉妓沈二寶王桂洪均因在途拉客由捕禀奉捕頭於昨日派探沈阿岳查明請廨出單傳訊 
[洋人失竊]  
　　四川路一百二十九號某洋人家前晚失竊洋箱一只内存洋一百五十元昨晨投報捕房派探查緝 
[失竊衣料]  
　　江西路第三百四十四號陳桂泉成衣店前晚失竊衣料昨報捕房派探劉森堂孫鶴廷恊同查緝 
[火警]  
　　昨日薄暮時六馬路格致書院附近某姓失愼由救火會西人前往灌滅燬屋若干探明再錄 
美租界 
[拿獲流氓]  
　　流氓劉麻子吳錦成二人前在法界持刀攔刦行人案發後逃匿美界昨經法探陶金標偵知持票至匯三捕房禀請協拿當經捕頭允准特派中西探會同陶探將劉吳一併拘獲帶回訊辦 
[擊損包車]  
　　蓬路萬屋東洋雜貨店主某日商昨投捕房報稱有包車一輛停放路上被人擊碎車背捕頭允爲查辦 
[走失學徒]  
　　銅匠店主葛沈氏昨至捕房報稱前日走失十三歳學徒一名四尋無着請爲查緝捕頭允之 
[欠租封屋]  
　　住居西華得路之張芝生因欠房租三十餘元被房主控經英公廨於昨日派差恊探將屋發封 
[同居行竊]  
　　陳季生昨竊同居某姓衣箱携至華記路被捕查見拘入捕房押候究辦 
[圖竊未成]  
　　張生生昨晨圖入天潼路某姓煤炭店圖竊被店主拘獲交捕解入捕房押候究辦 
法租界 
[無獨有偶]  
　　客棧主婦金潘氏於前日早晨將病勢垂斃之庽客拖出被捕撞見將氏及王四拘捕解廨訊究氏稱死者生前有病由對門粥店夥王四同來借宿王云若有不測由伊担承詎至翌晨該庽客在便桶上大便勢將不起因招王四到來將病人扶掖至對門粥店安置不料甫出門口即已斃命並非有意移屍訊之王四供詞相同判氏罰洋兩元王開釋又某號巡捕前日巡至卜麟里口見有路斃一人聞係某客棧拖出因將該棧主婦陳范氏拘廨請究據供死者生前住過兩在於前日出棧翌晨倒斃里口並非由棧中拖出可請查訪聶司馬諭曰以後凡有患病庽客須報捕房安插此次姑念無憑從寛開釋 
[伊誰作保]  
　　南陽洋燭公司經理張長福控司賬繆惟生吞用帳洋一千餘元當由公堂飭將保人源通烟紙店主張登裕傳案審訊據供該店係向倪瑞康盤下加有登記字樣保繆之事係前店主所爲判令交保候查在案前日張又邀同前主倪瑞康至案稱源通紙店商人於六年前同張品生盤頂接開保繆之事商人亦未預聞不知究是何人所保判倪張一併交保候再查辦 
[彈壓賽會]  
　　昨係下元令節法捕房麥總巡以本邑城隍循例出巡經過租界恐有流氓匪徒乘間滋閙情事特諭包探分叚彈壓以保治安 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局議塲速記錄]  
　　九月二十六日記 
　　宣布請議審查會報告提出蘇路公司請議瓜清路綫應走東隄或西隄案（續） 
　　五十七號言頃言諮議局不當干預者一則於公司營業有關一則東隄西隄之利害實非空言所决若一時盲從議决反有大害於經濟民命均有危險應請議長於會議之暇集近隄各府人私爲討論以究其利獘之所在或可有益 
　　二十六號言現在欲决東隄西隄之路綫尙欲比較運費築費及以後種種之關係除鐵路公司之股東外均不甚清晰若成立後必求表决以不甚研究之人遽行盲决此其利害實屬不敢預决 
　　九十九號又爭須由諮議局議决 
　　六十三號言現在諮議避議此事實於公司有益上則可於部中加一重鐵案下則可於人民信用上加一效力 
　　議長即請贊成此議題成立者起立表决起立者七十六人多數 
　　一百十二號一百十三號等請交特别審查會 
　　五十七號伸說以後特别審查會須將東隄西隄圖說細加研究方可從事决議頃有人言寗屬蘇屬云云此事關於全省身命財産决不可存寗屬蘇屬之見前言不能盲决者實恐不知其細者恐反有危難耳 
　　張議長將提議議案請蔣副議長主席 
[宣布張謇提出籌興水昨公司爲諮議局基本金案]  
　　張君陳述意見略言諮議局之設爲興利除獘獘重者卽可爲害安有糜費五六百萬而傾命數十萬人而不謂之獘者今年淮海又災災情之重無法防衛者實經濟之困之也一災而經濟困之則諮議局種種興利除獘之事復將以何爲經濟之本若徒仰鼻息於行政官卽無欵不作正開銷遂可給我等議員常駐議員之衣食而已足乎他日如敎育機關言論在在需欵在在非行政官所能爲助力者豈可一無所備徒爲督撫之附屬品乎以兩事併一事以治標爲治本則惟有江蘇諮議局負江蘇水利之責而已年前卽有設立公司興水利之議數歲蹉跎至今未能成立悠忽之原因實非一端而當時測繪之草圖至今尙存也夫目擊數十萬人之斃命而不知振救者豈得謂有人心况此事之除獘即所以謀利乎至謀水利者不外收蓄宣洩二種而蓄水洩水之得法非從測量入手不可决不願苟且從事必求愜心歸當否則寗留以俟後之人也旣述籌興水利之辦法述畢又言測量水底卽爲治水之根基必實有把握而後可以從事故今日須請公决其實施之次第耳 
　　九十一號言導淮爲極正大之事設公司以經營又極正當而言河湖水利又切中揚州之地勢但揚州一年中有大半受水之利水小則收蓄之水大則宣洩之專恃三壩以爲收洩此當加入修正者也又上湖下湖爲揚屬命脈所關不能盡行開放尙須多留數成而導淮復河能斟酌地勢行之尤所深盻 
　　張君問揚屬之利害究竟以治爲利抑以不治爲利九十一號答以治爲利 
　　張君又問高寶湖墾田均有主否九十一號答大半有主 
　　張君言旣爲有主之田自當分别辦理且將來通洩亦欲先考究雨量洩程分少不離方可著手總之此事諮議局不負此責誰負此責者 
　　九十九號問九十一號是否恐治淮後提屬水利一洩無餘答不能洩又不能蓄 
　　九十九號又言可添築水隄數道如通州現築之閘則非惟有益農田且便於商運 
　　九十一號言議員之意實與九十九號同意揚屬一邊惟恐宣洩太過如能用閘則獘卽可除矣 
　　一百十三號言我獨贊成後一說要求督撫招集貧民以工代賑 
　　議長言如贊成議案成立者請起立表决全體起立 
　　六十三號言將來淮揚一面利害須細爲研究可將此案交審查會 
　　議長問有贊成交審查會者否贊成者數人　 
　　張君言此事决非一時即成現先從測量入手尙須研究測量之種種方法然後可論及宣洩方法再行研究各地情形自可按序而行 
　　議長言先請表决交審查會否 
　　二十六號言現從測繪入手當無不贊成此案但决大綱諮議局能决擔任此責而已 
　　一百二號言他項議案須有答覆文件故須審查今日此案已决成立而所有辦法皆在測繪之後是可於閉會時由常駐議員擔承規畫此事之責然後籌議公司之組織法可矣 
　　議長問如贊成一百二號之說者請起立表决全體起立 
　　遂决定俟閉會時將此案提出由常駐議員擔承籌議水利公司之組織進行 
　　七十號言應在會期内或星期先開一會籌議招股之法不能俱歸十數常駐議員 
　　一百二號伸言常駐議員擔承規畫之責非即辦公司之人將來組織公司固另有辦法 
　　九十九號又述意見甚多而以請督撫代奏爲始 
　　五十七號卽言可請九十九號補一議案衆贊成 
　　時已逾五時三十分遂宣告散會 
[九月二十八日記]  
　　議長先報告海州賑災情形行政官派員已到因賑災急迫由九十九號許君又須建議許君即日將赴滬調查擬將今日日表第十節移在第二項讀會之後請公决可否變更全體起立贊成變更 
　　宣布審查撫台度量權衡改制推行案報告討論應否開第二讀會五十四號言查前年九月初三日上諭專在商民受困一邊著想則此 
 
 

Page 27

 
 
事應在劃一幣制之後因度量權衡全關習慣欲改革推行其相關之事甚多非以一人改一式樣而卽可成爲制度也考之各國定制先由學理上考定而制此器之原質如一邁當尺皆以白金爲之中國現在無學理上之智識而同一頒行之式又彼此差參况竹木銅質歷久而蝕泐卽不能得正當之標準况徒事紛更爲利不足而爲害則有餘反滋吏役無弊而已故改正度量權衡决無反對之意但須問現在固有制定度量權衡之能力否現在改制固能理正當之標準否即令改正而有貨幣公爲之相當交易否抑改制於各國通商之度量權衡可以劃一否不此之問而但言改制則徒使糧田之伸其額數耳 
　　四十八號復發表法律審查會意見略謂頃五十四號言度量權衡不必提前辦理但度量權衡似比幣制爲急非惟内政應即急改即就外交上言往往因此而條約不能實行似當提前辦理方可整理去年八月間又曾有諭旨令赶速辦理其原章程將舊噐酌留一種漸易新器而民間換用須以十年爲期今撫台交案擬將提前改制且責之自治公所今又聞四川及直隷之熱河已經仿製推行江蘇爲通商大埠尤覺交涉繁多自當抱一提前改制之目的若於民生日用恐滋騷擾則當於辦理之法愼重而已至習慣固不可不顧然須設法以法律糾正其習慣方爲可貴 
　　五十四號質問四十八號現時部頒之尺視現行之度何如四十八號答照撫議案係十號十一之比 
　　五十四號言昔曾見有人上郵部條陳所製之尺視現行之木尺尤小若以之度田畝則於田賦土大有關係故議員特恐其不於學理上制度量權衡則未見劃一大同之效而先使民間以紛擾弊害也各審查員未調查新器與舊器之比較而遽言改革恐貽累甚鉅耳 
　　四十八號問五十四號之意是否主緩改抑主不改抑主近於習慣者而折衷之 
　　五十四號言度量權衡斷無不改之理又斷無不望其即能劃一之理但現須先問其比較如何中國欲求劃一之事甚多先從事於此竊不敢贊成實恐於事實上有碍耳 
　　四十八號言長短大小輕重現雖未能調查清晰但旣用新器則已有劃一之望可不必問長短大小輕重實無關係之事 
　　五十四號言譬之一門須視其戸之大小不能但知一門而不量其長短大小者 
　　四十八號又言一國之度量權衡無不整齊劃一旣有新器豈不用之乎五十四號言今非反對理論實恐於事實不合若定新器而一國之中先不劃一而於外交不能整齊反爲外國人所笑而已（未完） 
國外新聞 
[滿洲俄日鐵路接軌問題]  
　　三十日東京電云東京朝日新聞載稱滿洲俄日鐵路接軌問題因寛哈鐵路尙乏適當之部署故迄今仍未就緒該報倡議令俄人將該叚路線售諸日本歸日人管理又謂伊籐公爵之被害該問題或因而被拒惟目下仍爲應須解决之問題 
[英上議院定期解散]  
　　三十日倫敦電云毎日電報載稱英國上議院將於一千九百零十年正月十號解散 
[美國國防事務]  
　　三十日倫敦電云華盛頓電稱美總統塔孚脫已允海陸軍兩部之請將配爾港復威夷兩處作爲海軍根據地並决議在哇郎干浦營造暫時軍港前擬改良小吕宋軍港之議今已作罷而將菲列濱防務歸陸軍負任 
[印度將設新銀行]  
　　三十日倫敦電云現有人創設新銀行取名東方銀行歸沙遜洋行接濟其資本金約有英金一百萬磅該銀行擬在印度經營商業 
[匈加利政黨會議]  
　　三十日倫敦電云匈加利京城蒲達配斯脫電稱自由黨近開大會提議反對聨合内閣並要求政府須行普通選舉及設國家銀行贊成者一百二十票反對者七十四票該黨領袖商務大臣考蘇君力拒此議故已退出該會 
[英德仲判約延續]  
　　三十日柏靈電云英德仲判條約將近滿期已擬延續數年 
[土英合營航業]  
　　三十日柏靈電云土爾其政府已允與英合營宇拂萊斯及鐵格里斯兩河航業 
[土爾其擬設商部]  
　　三十日栢靈電云土爾其擬另立商務專部蓋目下係與工部兼合也 
[西印度羣島近災]  
　　三十日栢靈電云西印度島近遭大風潮水暴漲溺斃人口甚衆 
[澳洲礦工乞助日人]  
　　初一日倫敦電云雪萊電稱新南威爾斯罷工礦丁已電請日本礦丁協助一切 
[英國亂民之私刑]  
　　初一日倫敦電云美國伊里洛伊斯省卡洛地方有亂民聚集萬名内有女子甚夥將一强姦幼女之黑人焚斃旣而復擁入獄中轚開四籠將被控殺妻之白人罪犯一名刦出縊斃於電桿之上現仍滋擾不休已由地方官召民兵十一隊前出鎭壓 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
