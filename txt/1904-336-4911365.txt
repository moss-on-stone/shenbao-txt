# 1904 - 336 - 4911365

 

Page 1

 
 
[重印明季稗史發售] [  圖書集成局白]  
　　明季稗史一書搜採名人箸述十有五種所紀皆前明鼎革時事中間如廷臣門戶之爭疆吏撫宼之議以及庸好之賢官鬻爵奄宦之納賄擅權舉凡勝國之遺聞皆足爲盛朝之殷鑒惜坊間向少刊本本局曾用大號鉛字排印成書紙張潔白校對精詳每部六本僅售洋蚨六角定價尤極從廉以是海宇風行久爲有識者所鑒賞兹特重行付印以廣流傳售價仍照曩例海内士大夫之欲研究明季遺事者請臨申報館及各書坊購取可也續編葺華尤廣不日可以出書肅此佈陳諸維雅鑒 
[四書五經義大全] [  圖書集成局啓]  
　　坊間四書五經義汪牛充棟日互相　襲十九雷同本局有見於此特請名夙廣收古今名人經義之作彙爲一編題有未備埃次擬補共五十七卷爲文五千餘篇類皆獨運匠心詞嚴義正本屆鄕會試各題無一脫漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[閱本報紀妓女吳麗卿被騙事因推論祖租界讞員]  
　　吳麗卿妓女也妓女騙狎客之財物無足異也乃吳麗卿則反被狎客曹汝驥騙去財物斯不亦可異乎吾意吳麗卿之爲曹所騙必非無因必曹平日豪於揮霍結交要人爲吳麗卿所深信不疑以致受其所騙迨旣被騙矣而又以曹之勢力甚大無可如何不得己乃延律師控之公廨此事理之必如是可以懸揣而得者也觀吳麗卿供詞謂曹當騙銀時稱被某錢莊掯欵不付欲與涉訟須費洋銀一千元倩自稱與黄大老爺爲友之某甲說項再加差費一百元則五日内定可將某錢莊原欵取到商之小婦人將金飾金水烟袋質得洋銀一千一百元借綸與曹旋復來稱黄大老爺處之一千元業已送去惟差費定欲二百元旣而曹竟不將所借之一千一百元歸還是以控案等語夫吳麗卿之供必係當時實情斷不敢揑飾虛誣在公堂昌言無忌特不知曹所稱以一千元送與黄大老爺者是否屬實所不解者黄司用於得供後旣不以一語詰責曹汝驥而定於下禮拜三九點鐘時再訊則又屇期不傳是豈事出有因不敢訊理　質之黄司馬恐亦不能解嘲也雖然黄司馬以受賄之事被人上控道轅者亦屢屢矣卽如前者湖南人李春庭之次女被匪人誘拐至滬押入妓院化名林鴻卿李知之投廨控訴被告情急設法夤緣賄通黄司馬將李及次女提案管押復允所　吳阿狗之請欲將女斷與吳子爲妻事爲李之長女所知具詞投道轅陳控禀中有黄司馬親戚揚慶　及差役黄姓等日在四馬路萬華樓茶肆兠攬詞訟任情索賄此案被告卽托楊黄經手納賄云云道憲袁觀察閱之大怒從嚴批斥略謂擇配須擇良人不應配給門差之子貽人口實司馬先已探悉亟將林鴻卿改發棲流女所及奉到道批後又將林移歸上海縣訊辦所以避嫌疑而掩人耳目也凡此上控之案不勝枚舉此特所知之一事耳故今者署督憲端午帥亦有風聞電詢道轅有黄倅聲名甚劣字樣意者司馬實有不恤人言之處以致屢被含寃者所控發而上憲亦不能己於澈查耶或曰納賄之事司馬未必敢公然爲之惟其縱容丁幕聽斷無才怠惰因循事多廢弛則司馬或不能辭其咎嘗見幕中有黄某者恃爲憲幕謝小山之徒故歴年以來讞員迭更而彼終盤踞不去交結旣廣爪牙遂多日徜徉於四馬路各茶肆及某總會爲鬼爲蜮莫可明言道路皆識其人以此爲狗苟蠅營之門徑李女禀中所稱司馬親戚楊慶蘭及差役黄姓或卽是人殆以其常與下流無賴爲伍故誤以爲役而不知其固儼然幕也司馬清德或卽因若輩而累然余以爲司馬卽以廉隅自飭而不知若輩之在外胡爲是謂糊塗知之而不能屛逐是謂懦怯旣糊塗旣懦怯而司馬遂蒙貪吏之惡名矣嗚呼租界讞員華洋交涉外人屬目關繫匪輕一有指摘之行爲必爲各國所輕慢往者不復來者可追吾願上之委是差者愼選賢能毋貽外人之笑而下之承斯乏者亦當諸事謹飭免致自貽伊戚也其於大局或亦有裨乎 
[本館接奉電音]  
　　昨晚九下鐘時京師友入飛電傳來旨一道敬謹譯登○十月二十八日内閣抄奉旨荆州左翼副都統著隆斌調補所遺正藍旗漢軍副都統著額勒春補授欽此 
[俄艦測礁]  
　　英京路透電局來電云俄國波羅的海幂艦中有快盤三艘曰夫啞林氣納曰卡他利納曰愛美辣路獨刻已由蘇彝士河鼓浪而南環毬各邦人莫不心營目注聞之倫敦經理船務局中人言及夫啞林氣納及卡他利納二艦不知由何處借得此次奉有秘密命令爲諸艦前驅以意度之大約先赴紅海中測探水底暗礁之所在也 
[俄艦微行]  
　　英京倫敦來電云俄國義勇艦隊中有兩巡洋艦一名何賢洛内之一名耶洛司辣蒲濳將砲位隱藏艙底俟過紅海然後配置一切軍裝或曰何賢洛内之載有一濳行海底之水雷船未知確否 
[俄人舉債]  
　　英京倫敦來電云俄人向德國稱貸公債合英金四千八百萬磅以九十六磅爲一百其債劵約於西歴明年正月發行傳聞法人擬認籌若干其中一千一百六十萬磅籌自德京充製造軍艦之費 
[日論俄臺]  
　　日本東京來電云旅順俄人所築砲臺皆以磚石砌成其外圍以繚垣高至十五諾脫彎環如弓式頗極堅牢如欲摧而毁之須尋路攀登突然而入然所置尋常重砲毁之亦甚艱難日軍多以煤炸藥遙轟俄人相與憑牆死守且時以炸藥從高擲下一面擊以手槍鄰近各砲臺更發砲援應彈如密雪輒從頭上飛來使非日人勇敢性成恐不能次第破其堅銳也目下盤龍山東西砲臺鉢拳山砲臺已入日人之手松樹山二龍山東鷄冠山諸砲臺俄人亦已失守白玉山及大小鞍子山砲臺則早經攻破頺敗不堪惟黄金山老鐵山諸砲臺仍以重砲抗禦更時令步兵用格林機器砲反攻日人所得之地意圖乘勢奪回似此種殘破砲臺日人若以海軍所用大口徑重砲攻之烏能支拄雖有敗殘軍艦隱於白玉山下意圖禦我海軍亦逆料其終於殲滅而已矣 
[日占商利]  
　　英京路透電局來電云德國移民會董某夙以善於游歴聞某日在柏林當衆宣言白僕觀日本 
 
 

Page 2

 
 
商人之在中國者所到之處其行爲類皆敏捷非常邇來山東全省中我德貿易之塲事勢頗爲危迫諸君試一體察山東懋遷之利究竟日人占之乎抑德人占之乎還望悉心注目焉可也 
[比作調人]  
　　日本大阪某日報登中國京師來電云拳亂旣平議償巨欵兹者各國忽補索磅虧由比利時使臣艾夫賢君蹀蹤往來婉言排解唇焦日敝頗著動勞蓋以妖拳作亂之時比國並未派有一兵一艦中國政府深信其確係身居局外以故敦請秉公調停也 
[旅順客談]  
　　日本大阪某日報登中國烟臺來電云某日之夜有一華船由于家村駛抵此間聞之船中人言旅順火車站附近俄人所儲煤火高若山陵西歴十一月二十號日人發砲擊之火起煤中竟日而熄邇日俄帥時遣華人就歐羅巴街迤西白嵐子一帶穴地若干處瘞理兩軍所棄屍骸近五六日間日埋五六十具民間房屋計十分之六飽受彈丸有著火而焚者有中破而毁者 
[奏天客述]  
　　日本東京某日報登中國京師來電云自奉天省會以達旅順俄人所築鐵路刻已告成附近諸礦之煤取之無盡所築壁壘精密鞏固異尋常敵軍攻入其間未有不大遭損害者目下隆冬期近雪地氷天日人冐寒行師頗不便利俄人度地經營庫藏擬將軍中需用之物分别儲藏日來軍士急於禦寒暫用中華衣服一俟棉衣運到足敷發給各營卽須下令更換矣 
[沙河軍報]  
　　日本大阪某日報云頃有客歸自沙河談及目下俄軍之結營於三家子前適當我左翼某隊者相距約三百諾脫其前哨士亹則距我前哨士卒祇二百諾脫我軍窺測敵之動作如鐵條網砲兵營之類莫不瞭如指上螺紋敵人鐵道中間置有十五生的大砲八尊分列兩旁彼我步兵無夜無明一見敲人卽互相格鬥某日午前俄人濳師來襲入夜萬雷怒發戰皷齊鳴突如其來漸偪漸近所放者多係開花砲彈幸地勢寛闊我軍得以任意閃避每有敵彈陷地成井廣約一諾脫深至三十諾脫人皆戯以掘井砲呼之邇日俄人時升輕氣毬偵察我軍舉動一至黎明時節輙聞空中人語之聲其建築砲臺安置野戰砲昕宵汲汲幾平寢食不遑我砲兵每日發砲毁之若學堂功課然無稍閒斷刻下我左翼軍之左哨已進紥奉天火車站附近距省垣只四五日里之遙矣 
[伊犁近狀]  
　　日本大阪某日報登中國京師來電云伊犁各處漢回錯處地方尙覺平安惟靖寗及塔爾巴哈臺人心蠢蠶欲動其地俄人勢力日有所增政府留意邊防時虞靖北或有不靖其特命成安任伊犁副都統兼塔爾巴哈臺參贊大臣者蓋以其人曾爲駐藏大臣邊務素所洞悉久爲刑部尙書長庚所信任力薦材堪大用因之帝心簡在特賁給音也 
[北海驟寒]  
　　英京路透電局來電云日來英屬北海一帶暴風陡　浪駭濤驚商船毁壞甚多間有人口溺斃倫敦之北美芝獨蘭獨省天降大雪飛舞漫空咫尺之間莫辨人物電線因之中斷火車遲滯不前葡萄牙王方携同其后赴親藩迭文囂伊矮盛筵刻已暫留囂芝烏司省蓋以途中被雪所阻急切不能警蹕還京也 
[蒙民售地]  
　　日本大阪某日報云邇來中國督辦屯政大臣貽侍郎榖具摺奏稱蒙古人民之居於山西陝西甘肅諸省邊外者大抵貧困不堪每擅自將地售與俄人目下山西北口外荒地之在俄人手中者已逾四分之一欲向索返事實萬難等情刻下尙未悉朝廷若何處置也 
[美國聖路易博覽會考查品物章程]  
　　北洋官報云頃由赴美賽會商人報稱華歴七月二十三日美員公舉考查品物之人每國到有數百人者得舉一員中國人數不及五十而竟得舉七員可謂破格優待矣計京師工藝商局舉三人上海茶磁公司舉二人廣東榮昌公司舉一人與是役者均給寳星一枚其考查之法積分計算以百分爲額原定章程八條兹特照譯如左第一條考其物體價値及作法或手工或機器再考其用或關身體或關心思或關教育或關德行究於世上有何利益以二十五分爲足額第二條考其物創製之難易造不勃巧拙利用之廣狹以二十五分爲足額第三條考其陳設是否得宜裝潢是否華麗以十分爲足額第四條考其公司成本多寡聲名若何銷路若何以及前一年生意若干以十分爲足額第五條考其物之成色高低價値貴賤參合比較以價廉物美或價廉而物不甚美必以世間最有益之品爲上物雖美而價不廉者次之價昂物劣且於世間無甚關係者又次之以十分爲足額第六條考其裝修陳設是否迅速保守品物之法是否得宜以及打掃一切是否潔凈以十分爲足額第七條考其物用新法製成抑係遵守舊法現在是否己有進境以五分爲足額第八條考其曾否在他處賽會得受文憑金牌之類及得過次數幷須考其會之大小會之聲望是否優盛以五分爲足額至發給奬牌計分四等第一等積分九十五至足百分者給予超等文憑屬洋文原義作大彩第二等積分八十五至九十四分者給予金牌第三等積分七十五至八十四分者給予銀牌第四等積分六十至七十四分者給予銅牌以上係原定章程衆議以爲百分過於冗繁且所定分數多有未恊及用意重複之處議改爲凡在倫敦巴黎等處著名太會曾得文憑金牌者此次仍當照給倘工藝益進則當加等給予優奬如未經賽會但視其物足以相等者亦當議給文憑金牌以歸簡易現已議定大略一律開查俟查畢後報知會中總監督訂期集衆簽名作爲定論以便禀明政府發給奬牌 
[籌辦堤工]  
　　廣州訪事人云邇來興業公司商人請將官築全堤改歸商辦一切費用由商籌措幷願報効洋銀二十萬元田官准予承領堤内碼頭及行車各費以備將來修堤巡警曁創設自來水電氣燈之用一俟堤工告竣可得地價洋銀六百元以二百四十萬歸官尙餘三百六十萬歸商誠莫大之利也 
[驅逐難民]  
　　姑蘇訪事人云近有某處逃荒難民三百餘人擁至元和縣境陳墓鎭百般騷擾紳董患之特於本月某日聯名縣署禀陳縣主郭大令隨商請飛划右營管帶鍾光階明府撥派師船六艘驅之出境旋於本月二十五日回省銷差 
[蘇臺得雪]  
　　姑蘇訪事人云自入三冬天時燥烈居民多患咽喉之症醫家施治良難本月二十四日天方破曉時六出花飛扯絮槎綿灑遍大千世界惜未及片刻滕六君卽興盡而回然得此祥霙二豎兼亦當退避三舍矣 
[漢皋火警]  
　　漢口采訪友人云本月二十三日清晨漢鎭正堤育嬰巷某姓家焚化寓錢火延房屋轟轟烈烈頃刻燎原迨水龍聞警到來而左右鄰已悉化刧灰無從施救矣某姓所停靈柩亦被祝融氏摧殘身後之災殊爲憫已是夜鐘鳴三下新碼頭左近蕭家巷某姓家又兆焚如之禍風憑火勢火仗風威附近房屋二百餘椽盡付楚人一炬雖人丁獲保無恙然己狼狽不堪矣 
[蘇省官塲紀事]  
　　姑蘇訪事人云松江府川沙廳司獄胡參軍澄江署事期滿現經藩憲陸方伯撤回所遺員缺於本月二十四日牌示 
 
 

Page 3

 
 
委試用巡檢馬少尹祥元署理○靖江縣新港司巡檢汪少尹鳴鈞於本月某日在省病故遺缺經方伯輪委試用典史俞少尉尊度署理 
[宣南鴻雪]  
　　京師訪事人云此間客棧廟宇門首均於十月初經兵部張帖告示嚴禁本部革吏曁長班等在外招搖影射句攬公事撞騙外官銀兩俾外來武職周知如有赴部公事均親身至司務廳投遞公文隨到隨辦决不留滯○九月杪某夜二鼓後琉璃廠迤南華北譯書局紙棧中驟然失火經人取水旋救得卽熄滅迨十月初八日又肇焚如焚燬紙張値五六百金之譜語云星火燎原可不愼與○前報紀九月二十三日崇文門外凌遲逆犯索印一案嗣悉索印乃鑲藍旗人京西藍靛廠火器營食餉兵丁偶因小忿行刺長官未成被獲後送交刑部科以斬决罪名是日在崇文門外本旗地面行刑並非凌遲亦無戕斃母命之案 
[之罘近事]  
　　烟臺訪事人云日前有某甲者販得皮衣十七件毡帽二百餘頂乘某輪船赴奉天安東縣求售因未報稅被東海關洋巡查獲照章罰鍰○本月初九日亭午時忽朔風凛冽寒氣逼人旋卽六出花飛鋪瓊漏玉次日天氣晴朗雪深四寸有奇人皆謂爲來歲豐穰之兆○某日有輪船抵烟某鋪執事者以船上載有貨物特派渡船往運中途忽遇狂風一水手墜入波中他夥急欲救援勢已不及遂與波巨爲伍吁亦可憐已 
[邗江小志]  
　　揚州訪事人云近來各處賭博盛行邗上此風尤熾江都縣朱大令聞之立卽出示查禁略謂近聞城鄕牌賭之風盛行大都皆由無業游民開塲引誘深房䆳室無晝無夜少年子弟一入彀中無不蕩産傾家甚至喪其身命訪聞並有地方劣衿從中包庇此等澆風若不查禁爲害匪淺合亟出示曉諭仰諸色人等務各安分循法如再開塲誘賭一經訪聞定卽提案懲處○月之某日甘泉縣白大令公出回署瞥見有人在輿旁口出謔言不禁勃然大怒飭役拘住立卽升坐大堂從重笞責以爲不敬官長者戒 
[上海官塲紀事]  
　　湖北候補道宋芸子觀察育仁昨有要公命駕赴上海縣署拜會縣主汪瑤庭大令大令以禮欵之○昨日本邑太陽廟保甲巡防局委員章次荍二尹仲英因公詣縣署謁見縣主汪大令○昨日三品銜補用知府姚鏡波太守魁伍命駕詣松太兵備道轅拜會道憲袁海觀觀察觀察迎入廳事煮茗清談良久始别○南市二十三七鋪保甲巡防局員李伯屛二尹近沾清恙遺丁赴道轅禀請蘇松太兵備道憲袁海觀觀察給假五天以資調攝 
[准予免稅]  
　　日前蘇松太兵備道袁海觀觀察函致駐滬比國總領事方媲利君内開案照貴國建造華式花廳在滬置辦各項器具請免稅騐放一事前經電禀外務部核示兹奉外務部電諭准貴國駐京大臣照會運送華式屋物料出口第一次已經滬關免稅此次卽可運竣請再飭免稅放行等語除照准並令解飭開單送關查明騐水外請飭卽查照等因奉此除函致稅務司查照騐明辦理外用特奉布卽希貴總領事查照轉飭查明出口船名開單赴開報運一面將運送物料開單送道備案爲荷順頌日祉 
[飭爭女獄]  
　　前者英美租界總捕頭以新建女獄落成禀請讞員黄耀宿司馬大旨謂嗣後凡有判定管押半年或一年之女犯請卽發下以便押送獄中司馬據情禀詳蘇松太道轅道憲袁海觀觀察以洋涇浜設立會審公廨章程内向無此女獄名目飭卽據理爭執未便准行 
[嚴禁私押]  
　　上海縣主汪瑤庭大令近奉署理兩江總督端午帥札文著整理訟獄等因卽於昨日出示曉諭曰爲奉文曉示以杜私押事照得本縣審訊案件隨到隨審隨審隨結惟案内設有訊供未確或證佐未齊不能不管押候質無如各差役舞弊不一或提到而匿不禀明或私押而向之索賄甚有以扭交指交爲名原告串差私自管押隨後具呈以爲欺懦之計此種弊竇相習成風今奉札嚴行查禁合亟牌示爲此示仰諸色人等知悉嗣後管押人證本縣必先於當時曉示註明日期及至開釋交保亦必開載俾衆周知如示内無名以及登註交保開釋原差仍行私押者准該家屬人等喊禀以便查究不貸毋違特示 
[二尹出缺]  
　　上海縣縣丞蔣東南二尹陡於前晚患申風之症猝然逝世當由家丁飛禀道縣署蘇松太兵備道袁海觀觀察隨卽札委主簿孫立幹少尹兼攝鈐務聽候申詳上憲派員署理 
[帖摹爭坐]  
　　蘇松太兵備道袁海觀觀察創設師範講習所由掌院姚子讓孝廉延聘夏君琅雲教習算學月前夏君因航海赴日本游學另廷賈君季英教授賈君以别有工課程算學一席勢不能兼商之孝廉另聘邑紳項蓮蓀承其乏昨日所中諸生上堂時有寳山學生張鴻謨與本邑學生龔建綱爭佔坐位互相口角擊毁儀器若干俾當經各教習勸阻始免滋生事端 
[勒追兇犯]  
　　上月某日本邑南市二十三七鋪保甲巡防局勇丁張阿新卽張翔熊行至南碼頭被著名流氓羅平安及豆芽全發等人持刃戳傷禀由局員姚李兩二尹限令地甲緝拿日前將羅拿獲解送局中姚二尹研訊之下卽有阿大及王增壽者投局環保願將全發等人指交二尹准之詎料保出之後置若罔聞事爲保甲巡防總巡朱森庭明府訪知令二尹從速比甲勒追保人限交全發等人訊明重辦 
[彈壓貧民]  
　　本邑南市小南門外復善堂　章冬季發給糧米俾各貧民藉以充飢今届司董定於昨日給發竹籌示期十一月初二日持往領米深恐屆時人衆滋事禀請二十三七鋪保甲巡防局請派勇在彼彈壓以免喧囂 
[法員游越]  
　　法國駐京參贊賈君近在湖北商辦教案事畢來滬暫駐法總領事署中前晚乘法公司某輪船赴越南西貢遊歴大約聞異日仍須繞道滬上然後入都也 
[上海縣署瑣案]  
　　英美等國租界公廨讞員黄耀宿司馬移解妓女林鴻卿至縣前晚縣主汪瑤庭大令升堂研訊林妓供小婦人原籍湖南年一十有九當十歲時被父親領至上海賣入棋盤街鄧姓所開妓院得身價洋銀六百五十元後命轉賣與公陽里某龜奴身價洋銀一千二百元未久父親索加洋銀一百五十元胞姊前亦賣與鄧龜現已從良小婦人今已不願爲娼求恩超豁大令憫之飭發某善堂擇配○今年五月某日浦東張家橋寡婦朱張氏被夫堂兄朱阿順糾同寄子唐春泉包紀生曹五寳曹海生沈妙金等用强逼醮由圖董禀縣大令拘獲各犯訊供笞責禁押擬辦在案前晚飭提復訊各犯均供認搶醮不諱大令著仍還禁聽候解府勘訊 
[浦東保甲總巡局瑣案]  
　　流氓楊毛毛因事與同黨朱毛毛口角糾衆兇毆水巡捕所見拘解保甲總巡局總巡謝岳松明府升座研訊判令笞責數百板旣而江海關洋巡以辦理太輕拘獲解局禀請重懲明府允之○滬軍營哨長凌某在途查獲逞兇互毆之秦加郎等三名解至保甲總巡局總巡謝明府研訊之下飭分别笞責以示之懲○江海關水巡梅羅在浦江中查獲竊煤賊石阿公郁阿五二名押解至局明府研訊之下判各責二百板枷號示衆 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　十月十二日商部鑾儀衞廂黄旗値日無引見皇上召見軍機大臣○十三日吏部翰林院正黄旗値日無引見兠欽等謝賞廕生恩李灼華預備皇上召見軍機大臣堃公續假十日皇上召見軍機大臣及李灼華于式枚○十四日戶部家人　正白旗値日無引見裕中堂因伊予得保奬謝恩崑中堂因伊子得保奬謝恩恩公因伊姪賞廕生謝恩張振勳前往閩廣請訓皇上召見機軍大臣及張振勳○十五日禮部太常寺正紅旗値日無引見湖南學政支恒榮請訓植公續假二十日皇上召見軍機大臣及支恒榮 
[雲間寒月]  
　　松江訪事人云日前美員某君游歴至松因見美人華爾舊祠蕪穢不堪惻然動念請蘇省大吏籌欵興修署臬司朱竹石廉訪念及華爾爲國宣力有功於民飛札松江府田紹白太守迅速將祠葺治日來太守已札行華亭縣孫花樓大令派差恊保將祠中所寓流民一律驅逐並傳官匠頭施以丹艧予限十日告竣以崇祀典而表舊勳○府署書吏張懷德僞繕牌票至南鄕後岡鎮向潘某等人藉端索詐事發經府尊田紹白太守飛飭拘拿被逃未獲乃拘其父到案子限著交迄今仍蹤跡杳然太守大怒除札行華婁兩縣一體緝拿外連日復飭差四出跴緝務獲重懲○日前松江府田紹白太守命駕赴金山靑浦查勘秋成十七日事畢回轅十八日復勘婁縣各鄕縣主黎子新大令隨之而往○南匯縣境下砂鎭私鹽秤手李江龍近被鹽捕左營管帶吳福海參戎拘獲解送松江府署府尊田紹白太守研訊之下禁之獄中聞拿獲時起出簿據六本備載各私販姓名及所販鹽數諒不難按圖而案以除梟患而保鹺綱也 
[南市捕房紀事]  
　　積竊劉發祥屢在浦濱乘機竊發前晚被水巡捕查獲連窩贓之董老大解入捕房捕頭令押候轉解馬路工程局禀請總辦翁子文太守訊究○昨日協和豐洋貨店執事人王聚生扭汪松亭至捕房訴稱被伊欠去貨價洋銀若千元請卽解送馬路工程局禀請訊追捕頭允之 
[英美等國租界公廨晚堂案]  
　　前者天通菴巡防保甲局員某君函送鄧阿狗鄧馮氏哈趙氏一干人到廨讞員黄耀宿司馬飭哈趙氏退去及馮氏暫行管押前晚奉司馬升堂研訊鄧供小的係廣東人携妻來此賃屋天通菴左近紉製皮鞋前日偕妻乘東洋車赴虹口爭論車價與車夫齟齬哈趙氏助之恣橫扭住小的兇毆當時確見伊帶有金約指叩求明察鄧馮氏所供相同司馬判將鄧管押一禮拜鄧馮氏交人保釋○有楊鑫者遣其僕楊升控投案禀稱小的主人所雇傭婦張阿寳卽王張氏勾誘主人妾胡氏捲物而逃求提舉薦之范姓訊追司馬研訊之下楊升供小的在楊姓處供奔走之役本年九月經范薦張爲傭日與主人之妾胡氏乘車出外觀劇遊園致被玉仙茶圍伶人康月山誘令同逃向之理論曾允尋交旣而忽又改悔爲特控請提懲范供張由小的薦至楊家不知有誘逃情事張供丈夫王阿二在蕪湖操磁業小婦人傭於楊處九月十七日被小主人停歇胡氏至九月二十八日始逃去現匿　處蠻不知情司馬發交官媒收押范交人保釋 
[英美等國租界公廨紀事]  
　　前者志大錢莊王某甲控其夥穆子鋆穆奎元串吞銀兩等情讞員黄耀宿司馬訊取口供交人保出著商業會議公所調處禀覆在案迄今日久延不清理甲投廨呈催司馬著　人將二穆交案押候覆　　奪○前者盧樹春控次子求貴不務正業任情違忤等情司馬訊取口供判將求貴發押改過所半年今已期滿送回公廨司馬著押候傳盧領回管束○陳何氏控張嘉奎不償虧本銀兩等情前經司馬訊供押繳在案近日張在押所患病廨差據情禀明司馬著交人保出子限半月速向氏理楚○光裕洋行主控姚守臣冒收貨銀等情前經司馬訊取口供交人保出昨日著保人交到押候飭差查明帳目禀覆訊核○方世春控顧鑑亭騙借存欵等情旣而王駿生亦控顧圖賴借銀司馬訊取口供交保清理在案昨日查得顧延不料理著保人交到押候訊奪○日前上海縣主汪瑶庭大令移文公廨内開接准上元縣文開民人蘇永長携妻丁氏禀控伊女蒂牧被孫富春等誘拐來滬價賣與英租界平和里花小寳妓院内向贖不放請飭恊提等由准卽簽差協同包探張全林將花妓提至公廨交官媒看管候過堂後移送縣署核辦○靜安寺捕房七百十八號華捕送迷路男孩季鶴生到廨禀請妥爲安揷司馬諭令差役暫爲留養擇便送回○四百十二號華捕送瘋子李增雲六百十六號華捕送嚴妙隆三百八十號華捕送病氏薛金寳五百五十七號華捕送病婦尤氏五十號華捕送朱連生到廨司馬著送棲流所妥爲留養 
[英租界捕房紀事]  
　　前者謙和洋行主愛文司因被買辦陳鵬飛騙去値洋銀千餘元之金岡鑽鑲戒指報經包探李星福查得陳倩車夫李阿三質在三馬路豫昌質鋪因將李拘解至案讞員黄耀宿司馬會同英副領事德爲門君研訊之下著押候吊贜核辦昨日李探將陳提入捕房捕頭著押候解送公堂禀請訊辦○三百九十二號四百零六號兩華捕同解在途强曳狎客之流妓王阿玉至捕房捕頭著卽解送公堂禀請核辦 
[法租界捕房紀事]  
　　積竊王阿狗前由包探解奉讞員陳楚生大令訊取口　判發改過所收禁三月昨已期滿由管所委員某君送回捕房捕頭命押候解送公堂禀請發落○三十六個黨流氓甲乙丙三人行竊某肉莊上猪油數十斤報經包探查獲解入捕房捕頭命押候解送公堂禀請訊辦 
[美租界捕房紀事]  
　　前日薄暮時日本人某甲雇坐朱毛郎所曳東洋車至虹口平德路下車逕去不給分文朱向索取反被兇毆經二百六十五號巡捕一倂帶入捕房捕頭詢得情由令甲給朱小洋銀二角從寛釋去○昨日偷兒陳阿桂不知在何處竊得衣被等物持至西華德路某押鋪求質適爲懈探張才寳所見連贓帶入捕房捕頭令押候解送公堂禀請讞員黄耀宿司馬懲辦○昨日小竊傳金友潛入公和祥馬頭某號棧房竊去牛奶數瓶旋由包探張才寳查獲解入捕房捕頭令押候解送公堂禀請訊究 
[金陵官報]  
　　十月十六日商務局劉謝委兼總辦編譯書局候補道志鈞引預禀知補考出洋生畢知府崔鼎謝委銀元局提調差候補道蔣壽形銷朝陽門稽查差張庭杰凌盛熹均禀謝准徐向賑捐案内保加二品銜知縣馬枚專丁來省叩謝請補高湻縣牌示左杭周禀知今日開辦續添工藝准運通州吏目楊湛廣叩謝牌示十七日大河口厘捐知縣趙繼椿專丁來省叩謝奉飭留省内閣中書餞智允禀謝給南洋留學監督關防前淮揚中軍守備金作鼎禀謝留營差遣辭赴江陰十八日候補道劉能緝禀謝賑捐案内保加二品銜卽補道陳際庚到前舉墾務大臣貽奏調辦蒙旂墾務完竣囘省商務局劉師範學堂楊禀知二十日開學禀請憲駕前河南南陽府周鍼謝委銀銅元局料物庫差縣丞枕如九典史江太平叩謝奉委銀元局稽核差銀銅元局三廠總監工主簿單秉鈞又文案理問雲韶均謝委直隷州陳家榖交缷到銅元局庫差十九日從九徐葑之叩謝銀元局新廠總監工學務處司道禀知餞送出洋學生改設高等學堂二十日銀元局軍械所寗滬鐵路潘禀知今日開工候補道黄承雲禀謝奉飭派寗差委知縣余家叩謝甄别加考留省補用林介鈞禀知奉委銀元局新鎔廠舒士傑禀知奉銀元局西廠總監工通判夏秉忠禀知奉委銀元局東廠總監工均到差湖北知府金鼎奉委辦四城小學堂 
 
 

Page 10

 
 
   
 
