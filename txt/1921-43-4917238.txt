# 1921 - 43 - 4917238

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[財政與當局] [  冷]  
　　財政危迫至今日誠非盡屬今日當局之罪然今日之財政當局旣不能有整理財政之方而又肩此財政之任是不能不罪財政當局者一也財政當局亦列於國務員之一今日財政之危迫其故亦不盡在於財政與其他政治有聯帶之關係今財政當局不能糾正其他政治之紊而和同其間使財政因之而益入於難境是不能不罪財政當局者又一也且財政危迫之實現雖在今日而財政必至危迫之情形財政當局非不早自知之旣自知之而不於受任之初明白宣示使在政之人同有所警覺互相救濟而仍用彼移補挪凑之法以延歲月是不能不罪財政當局又其一也 
　　然則財政當局又烏得曰罪不在今日當局哉 
 
 
 

Page 5

 
 
   
 
 

Page 6

 
 
[命令]  
　　二月十八日大總統令陳悶司徒穎均給予二等寳光嘉禾章此令 
　　又令許承堯洪延祺均晋給二等大綬嘉禾章閻士璞晋給二等嘉禾章此令 
　　又令日下操給予三等文虎章此令 
　　又令周家琛徐德潤陳名豫均晋給四等嘉禾章此令 
[專電]  
　　北京電周自齊語人往年本國銀行借欵無逾一分二者今則最高者要二分且預扣利息因之本年鹽餘扣抵至年底然咎不在當軸因財部並無别項來源但對津漢特種財産押欵未吐一字 
（十九日上午十二鐘） 
　　北京電本年收入十抵八九今後解部欵每月平均不及二百萬破産在即（十八日下午三鐘） 
　　北京電褚其祥本人有下落在烏里雅蘇台西方鎭署參謀長范熙績同行褚部所剩無多派人由托羅幾斯克來電請罪（十九日上午十二鐘） 
　　北京電院巧（十八）電赤塔轉恰克圖探投陳毅奉黑兩省已派員赴蒙相機救濟褚旅及高袁兩團退庫時現抵何處所存實力若干限電到兩日内查覆（十九日上午十二鐘） 
　　北京電陳毅文（十二）電恰克圖危急盼員由俄携欵來恰（十九日上午十二鐘） 
　　北京電張口電砲隊等運輸不便請交部飭汽車處籌備大號汽車又范營行抵汗山遇匪激戰退至毛篤慶與馬支隊部合兵已開回叨林（十九日下午三鐘） 
　　北京電袁天順報庫役我軍血戰三晝夜傷亡甚多現退駐後地百彦臯地方（十九日下午三鐘） 
　　北京電院篠（十七）電張景惠撥二十萬於張口中交行請提用 
（十八日下午三鐘） 
　　北京電院篠（十七）覆張作霖寒（十四）電悉運輸困難係實情惟庫倫繫北鄙安危恢復愈早愈妙兵力不厚曠日持久非利執事復庫計劃乞速電示（十八日下午三鐘） 
　　北京電政府連日議復庫事請奉張帮助張迄無回示（十九日下午三鐘） 
　　北京電張景惠銑（十六）電府駐叨軍接到庫匪來函虚聲恐嚇已飭各支隊加意防範（十九日上午十二鐘） 
　　北京電赤塔訓令優林云庫倫爲恩琴所據俄華皆不利本政府擬派兵入蒙撲滅此禍根可向華政府聲明本政府不受報酬不需交換利益不發生條約關係事竣完全退出蒙古不留一兵優致意於政府僉以此乃華軍責任不勞代謀况中日共同出兵協定方解不宜再爲此類似中俄共同出兵行爲（十八日下午三鐘） 
　　北京電各督駐京代表各電本省報告張景惠兼任鎭撫使含注意味（十八日下午三鐘） 
　　北京電參陸處電楊增新前派入科兩營現駐何地新省能否再出兩營趕赴三音汗牽制庫匪速覆（十九日上午十二鐘） 
　　北京電新疆宰桑發現俄新黨仿造之新省官票塔城道張鍵請查禁楊督電院院令通電西北各省認眞檢查（十八日下午三鐘） 
　　北京電張作霖電院旅居莫斯科華僑代表吕同春等來奉面陳對俄通商事件所談甚有見地兹令入京面陳請飭部優待盼覆院覆着卽來京（十九日上午十二鐘） 
　　北京電顧品珍與靳有通候電往還尙未及時局（十八日下午三鐘） 
　　北京電劉存厚來電疏通熊克武無效請改任熊督川自願退職以避賢路中央復電不准現擬命劉熊派員來京解决川局 
　　北京電政府决向使團聲明不得輕允南方借欵及提用關餘同時並函銀行團切勿向南方片面投資否則中央不能承認（十九日下午二鐘） 
　　北京電安慶電局銑（十六）報警廳派員到局檢查電報凡延擱與扣留局負責（十八日下午三鐘） 
　　北京電政府對日使三十年無綫電權交涉主提國際無綫電公會公判（十八日下午三鐘） 
　　北京電史蒂芬電其友謂粤漢路修築後第一年即有千萬贏餘此次到粤視察對此路甚樂觀並謂此路若成可減中國南北隔閡不啻减少内亂（十八日下午三鐘） 
　　北京電昨午小田切訪外表談新銀團章程未及投資事 
（十九日上午十二鐘） 
　　北京電元債價大漲因改四折分十年抽籤辦法已議决（十八日下午三鐘） 
　　北京電財部爲維持元年公債信用擬對每百元票改發十年公債四十元（十九日下午二鐘） 
　　北京電王瑚查復戚揚被劾案認戚措置失當惟贛議會亦不免持有黨見（十九日下午二鐘） 
　　北京電蒙藏選舉方在着手居然有人懸價出賣不論參衆議員每名祇需三千元加包辦費九百昨經某資本家購得三名預付四月底期票爲定（十九日下午二鐘） 
　　北京電昨午後四點丹麥新使歐森訪外長述來華誠意下星　　國書（十九日上午十二鐘） 
　　天津電奉張保張勳援庫張又令長子來津巧（十八）晚赴京商援庫事 
　　天津電四百萬賑災借欵天津華洋義賑會分配七十一萬 
　　天津電日本電報通信社長光永星郎發起遠東新聞記者大會定四月庚（八日）在東京開會特來華聯絡京津滬漢新聞業巧（十八）早抵津晚宴華報由皓（十九）早赴漢 
　　天津電省署財政會議决（一）財廳出入欵不敷處應節儉整頓（二）裁員減薪（三）停止不急政務（四）各機關應將入欵支配出欵（以上十九日上午十鐘） 
　　漢口電川黑直魯豫蘇皖贛各督均派代表來鄂祝壽王督出巡未果（十九日下午八鐘） 
　　香港電旅京粤紳某等擔任調停粤事已派專員並携條件辦法昨抵省與某要人密議 
　　香港電軍府因劉顯世與黔各總司令不合擬將在非常國會提議取消其總裁資格 
　　香港電省會電各使各領協爭關餘 
　　香港電孫科篠（十七）日宣佈就市長職（以上十九日下午六鐘） 
世界路透電 
[德外相之賠欵談]  
　　十八日逹姆斯太電德外交總長西門士氏與希西亞邦政府會商之際謂倫敦會議如遭失敗協約國不致即對德施行懲戒條件此必須俟德國拒絶賠償委員會之要求時始能厲行蓋按照和約須賠償委員會主持一切也西門士氏固勸德人竭力贊助政府拒絶接受巴黎協定之條件 
　　十八日柏林電西門士氏在加爾魯希演說仍聲明德國不願接受協約國賠償辦法之意謂預料協約國代表在倫敦會議塲中必反對德國之答案此後時局將無異於巴黎會議未開以前而和約之條文將仍有效依此條文協約國必於五月一日左右將其賠償要求通告德國先必議定賠償辦法然後賠償委員會始可按時考察德國付債能力賠償委員會於和局成立時收受證券二十萬鎊此種證劵竟莫可變價不久將再發行同數之證券但世界任何國皆無此財力能憑此債券墊借現欵也故和約之條文不過爲永遠表明變遷不定之宣言書耳 
[德内部之賠欵態度]  
　　十八日巴黎電星期四日巴伐里亞邦議會討論政府關於賠償問題及解除國民軍武裝之態度多數派社會黨哈克滿氏質問政府對於巴黎决議有何辦法哈氏表明國民軍之解除武裝難免不發生危險且謂協約國非向柏林提議直下命令耳哈氏建議須將修改條件之請求提交協約國如協約國不加接受則彼等當盡其能力實行條件以避懲戒辦法之實施云巴伐里亞之反對柏林政府所持態度德國甚注重之殊以發生重大影響爲慮 
[美代表退出賠償會]  
　　十八日巴黎電美國半正式代表已退出賠償委員會美政府以牒文解釋此舉謂美國一再審愼考慮始有此决議美國旣未批准對德和約而乃以代表列席賠償委員會實屬前後矛盾况美國並未與協約國共同草擬修改和約之計畫故即在實行此項計畫之委員會中置一半正式之代表亦屬無益 
[意内閣之對德賠欵談]  
　　十八日羅馬電内閣會討論德國賠償問題時意國參與賠償會議之代表逹米里哇氏聲稱德國賠欵於最初數年内將付貨品百分之七十五現金百分之二十五現金之數將陸續增加至盡付現金而已 
[倫敦大會之議案]  
　　十八日巴黎電下星期在倫敦舉行近東大會之籌備刻將完畢土國與希臘國之代表皆於星期四晚到倫敦據菲加洛報云法總理白里安氏將偕外交總長於星期四日赴英翌日將與英相及意比日代表會晤俾於與土代表會議之前决定協約國之意見巴黎晨報謂討論近東事件之倫敦會議初未必即有何種甚速之解决比較言之希臘有占勝之點二一在僅請履行已簽定之和約一在駐兵十萬於小亞細亞而土人則團體分裂不易理論也會議之初期不專辦理土國事件且將籌備德國賠償問題之討論法國管理賠償事宜大員偕同專家屆時將往倫敦而陸軍總長與福煦統帥亦將赴英將於德代表未到以前就種種方面研究實施巴黎協定之方法 
[美日二國對於和約中之交涉]  
　　十九日倫敦電紐約電稱美國務院已非正式接到和會給與日本施於北太平洋前德屬諸島之託管權草案據紐約時報云官塲宣布美國以爲此項託管權不適用於雅泊島蓋威爾遜總統聲稱出席於高等會議者曾有不成文之協定允以雅泊島特别圈出日本託管權之外留待交通大會處置之也聞協約國代表對於雅泊島之地位意見不同聞英國曾贊助日本之要求而日人則謂美國關於雅泊島之反對日本可以讓步但須英國准日本人民在南太平洋前德屬諸島即現歸澳洲與紐絲綸代管者享有平等權利耳 
　　十八日華盛頓電日本所没收前德屬海電如何處置之問題今似與託管理問題互相混合星期一日交通大會復開時將再討論此事 
[英國之失業問題與工黨]  
　　十七日倫敦電工黨提出關於答詞中失業問題之修正案後喬治首相演說謂英國從未有困苦較今爲少之大失業時代其故以有失業條例及政府今年撥欵四千萬鎊以接濟退伍兵士也尙望工黨與政府提携而廢除職工聯合會之障礙並望銀行家冒一部分之非常危險以接濟商業金融下院於首相演說後遂於今夜拒絶工黨之修正文 
[英國之海外商業觀]  
　　十八日倫敦電英國海外商業科主任在魯頓演說英國商情表示樂觀謂就所接之各報告觀之潮流現將廻轉而帝國境内貿易之景象較世界他處尤佳澳洲市塲封閉數月今則有事勢不久將變之徵兆加拿大與南斐亦然印度雖莫可如是確切言之但對印貿易亦有行將起色之氣象英國貨本昻貴不能與人競爭此爲英商喪失市塲之一原因其故不在工資加高但在工資高而未得工人之相當報酬耳美國喪失值千萬鎊英金之定單因出口商家未能切實限定繳貨日期其所以然者以罷工風潮故也 
[徐泊林之戰中損失]  
　　十七日巴黎電據德人報告徐泊林飛船供役者八十三艘遇險者六十六艘僅餘十七艘得保無恙計爲協約軍擊落者三十四出入停駐所時損毁者二燬於火者十三降地時損毁者十機損而吹失者四觸電毁者一落沉北灣者一纜斷而失蹤者一 
[美國之郵件大刦案]  
　　十八日土里杜電郵件九袋内有六袋爲掛號者函有紙幣值美金四十萬元忽失所在此爲美國最大之郵件刦案警察刻在此間附近繳捕行刦者 
[各國近事記]  
　　十八日阿眞廷京城電阿眞廷政府不允徇從協約國之請阻止德國違背和約輸運原料至阿眞廷謂他國所訂之條約與阿眞廷無關 
　　十八日巴黎電波蘭外交總長薩比哈氏星期四日晚間由倫敦抵此明日將赴羅京小巴黎人報得悉薩氏之抵巴黎將簽定法波間所訂之政治經濟條約 
　　十八日巴黎電戈洛將軍回叙利亞之前在某會所演說極言彼所治土地内利源之豐富尤以麥棉絲三項爲最 
　　十八日林肯電白乃安氏擬改組民主黨現發表宣言書陳述新黨所擬行黨綱之大旨内有成就和平事業减除壟斷謀利阻止政府浪費恢復人民治權等計畫 
　　十七日巴黎電星期三日開整理奥國財政大會之預備會議由洛希爾氏主席奥國代表一員曾出席 
　　十八日紐約電格奇里爾摩披斯號郵船自意大利抵此所載搭客一千二百二十八人須經衛生官查騐有無患窒扶斯症者後始許登岸 
　　十八日巴黎電政府現正籌議續以利便給予出口業之各種辦法以便救濟現受商業墮落損失之各項實業 
　　十八日巴黎電巴黎雇員聯合會開會選舉理事極端共産黨復遭失敗 
　　十八日亞拉哈巴特電印度總督乘火車赴喀爾喀特行至此間時爲不輔助政府之極端派所阻不能前進乃折回德里續電云印督火車被阻之說經當道否認 
　　十八日紐約電各處染睡症者日多自一月一日至今共有二百起多屬不治 
　　十八日巴黎電今日巴黎交易所鎊價收盤爲佛郎五三·二七五 
　　十八日倫敦電一九○九年上海禁止鴉片委員會中之白倫雅德爵士已偕其夫人乘蘇丹號郵船啓程前任遠東 
　　十八日倫敦電糧食管理員宣稱英國管理糖業例自二月二十八日起取銷 
　　十八日哇太樺電美國參議院通過福德萊之稅則議案加拿大各報大爲反對惟謂此舉或可隠爲加拿大之福而表明加拿大不受迫毁其財政獨立 
　　十八日舊金山電海濱各城警察奉命查捕一種徒黨蓋洛斯安奇爾斯有華商二人被殺尙有一人受傷舊金山某屋有華人六名互相槍擊死一人傷三人受傷之華商首部中三彈但可望醫愈有三城之警察同時禁止華人新年慶祝且有多人被拘候查 
太平洋路透電 
[英國商務參贊这餞别]  
　　十九日北京電英使署商務參贊羅斯氏請假回國定星期三日啓程在京英人七十餘昨午由英商會發起設筵餞之主席韓寗起述羅斯之功績並陳述在華英商之需要羅斯答稱英人在中國之商業現無進步但保守不墜中國地位不改良則商業無進步之望中國須增多其出口貨然後始能吸收大批入口貨也云云英使艾斯敦總稅務司安格聯等要人亦在陪客之列 
[軍政府之通緝令]  
　　十八日廣州電軍政府司法部下令通緝岑春煊及其他前桂系官員二十二人 
[北方近事記]  
　　十九日北京電新任丹使俄伊森氏今日謁見徐總統 
　　十九日北京電外交部星期四日第三次致牒日使署請撤退間島日兵 
　　十九日北京電聞曹張二督將爲選舉及財政事於下月來京 
[遠東緩衝國]  
　　十八日赤塔電日本委員團主任語客曰吾人奉日軍司令之命赴赤塔探聽消息而尤注重赤塔議會日軍司令視緩衝國已成事實深望藉議會而聆遠東俄人共同之意見日本司令以爲謝米諾夫與加浦爾之軍屢 
 
 
 

Page 7

 
 
遭挫衂不能復振日本商人殊望得與俄人重行通商遠東緩衝國因無可恃國幣發生之困難其消除之法唯有以原料易日貨耳 
[日本養蠶聯合會]  
　　十九日東京電商業新報載稱養蠶社聯合會昨日開幕該會以發展全國養蠶業爲宗旨 
[旨電]  
　　南京皖同鄕會快郵代電上海申報館轉安徽旅外各同鄕周玉山李仲仙余壽平諸先生鑒敝會頃上政府一電文曰分呈北京大總統國務院鈞鑒倪督禍皖本以公益維持會爲造惡淵藪其姪道烺即該會之餘孽近乘倪督病退覬覦長皖以繼承未完虐政聞之駭愕用人行政本中央大權倘不顧民意任命非人是置皖民於水火皖人雖極愚懦亦不得不自籌防衛聞其巧言運動謂能代籌新安武軍餉並包辦選舉各條件務乞勿受愚弄皖事可免糾紛皖人同深銘感旅寗安徽同鄕會公叩 
國内要聞 
[庫倫陷後之各方形勢]  
　　據外交團方面消息佔據庫倫之俄黨共五千五百人砲十八門蒙黨萬餘砲二十四門係由活佛宫中地窖掘出者布里雅子四千係謝部潛往成軍者愛琴司令部設汗山庫倫排漢計畫出自女佛竉倖彭楚克楞林阿多爾等操大權以活佛爲傀儡八日已宣布全蒙自主庫佛等爲抵抗華軍起見已下令徵集蒙兵决於一月内編齊步騎一萬人以厚實力政府得此消息業電奉天張作霖曁察區張景惠囑令迅速進兵規復庫垣勿任羽翼完成益難收拾一面另電後地高在田飭即整理隊伍嚴守防地陸參兩部前日並開軍事聯席會議議决分爲兩路第一路用現在叨林集合之四支隊與在多倫之譚慶林兩團俟第二路至東蒙時即改作衝鋒隊向庫作極力之總攻擊第二路電黑龍江趕編兩師以上之兵力由滿州里出發車臣汗沿克倫河流域直趨汗山以拊庫倫之背聞已分電各路遵行 
　　昨有政界某君談庫倫失陷之因果云庫倫失守留心蒙事者皆知其關係之重大然究其内幕則知其影響之大尙有非吾人意料所及者在敵人方面所以能舉庫倫而佔領之者外觀所見知其大得某國之援助所有槍械俱爲某國式臨陣指揮者亦多爲某國人而某國所以如此盡力其目的蓋有兩面一面欲扶植俄國舊黨使與勞農政府爲難而遠東共和國旣已確立俄舊黨無復地盤可據遂轉其方向以外蒙爲俄舊黨之尾閭一面欲遂其包舉東三省及内外蒙之野心乘俄國兼顧不遑之際以舊俄國保護外蒙自治之特權轉移於自己自俄國革命以來某國人即百方煽惑外蒙令其獨立自治許以種種援助外蒙活佛王公等懲於俄國保護之有害無利不肯受其鼓惑直至最近仍無允從之意某國人乃不待蒙人同意設計擄去活佛挾之以號召蒙人用外蒙恢復自治之名義實崇奉某國爲其宗主如下無適當之地爲其根據今庫倫已入手中計第一步必爲外蒙宣告自治第二步即爲某國對於我國要求外蒙之保護權揭幕而出毫不客氣爲時當不遠矣至於我軍方面所以淪陷庫倫致後患且未知所止者一由於陳毅之只知大言毫無實力一由於援庫各軍之口惠而實不至自庫戰發生以來實在與敵抗戰者惟原在庫倫之褚其祥一旅高在田一團餉彈俱不甚充足而又無接濟援庫總司令張景惠駐在北京遙揮羽扇其所遣軍隊未至叨林即已屯駐不進所請奉天撥用之飛機旣一架未與而向時徐樹錚所置之張庫汽車一百輛自徐氏敗後後任者視爲犯罪物品任意處分甚至分贈朋友要人現已一輛不存以致雖有熱心前敵之官兵亦有不能奮飛爲憾在庫軍隊所以勢窮援絶而不能不棄地而去者此皆其最大原因也 
[潘財次之整理財政談]  
　　財政次長潘馨航氏昨對某報記者述整理財政之項目（一）整理内國公債（二）整頓鹽稅烟酒稅（三）清理各省軍費（四）各省應解中央之欵商議逐漸恢復（五）到期外債與外交團商妥善延期辦法其言曰本年度不可不償還之内債約有六千萬元政府關於此等内債之整理費愼重之考慮近擬設專整理内債之機關現正着着進行已發公債中最無信用者爲元年公債票面總額爲一萬萬元而市價不過約十分之一政府對此每年須支付六百萬元之利息甚覺困難現爲抬高該公債市價起見擬照中國銀行公會之建議提供確實之擔保且政府不問元年公債或八年公債等擬整理一切内債在銀行公會方面擬以關餘常關收入等充整理内債基金然政府之意見因銀價低落之結果關餘不足爲整理基金故若以鹽餘二千五百萬元充之每年償還二千五百萬元則五年後能償還一萬萬元約至民國十五年可以恢復政府之信用又若整理菸酒稅不僅能增加歳入且可以之爲内債之擔保即以關餘鹽餘等全部爲整理内債基金於政府對於將來内債發行之擔保亦將不覺有何大礙第二則節減中央之政費爲最少限度政府之預定擬減縮至每月五百萬元現均在着手中第三則酌還小借欵本年度須償還之國内銀行小借欵核計在三千萬元以上此等小借欵當於分别整理後應其緩急而講償還之法第四爲償還外債之問題政府當與外國商酌交涉償還之方法然本年度須償還之外債總額已逹一萬萬元以上至於裁兵問題中央軍費在陸軍部所管全部每月不過二百五十萬元海軍則年額僅四百萬元所謂裁兵一事非中央之問題如彼烟酒稅每年雖有約千二百萬元之收入然中央政府之實收入去歲僅不過三萬元其他皆係充各省軍餉故政府擬通令各省減縮軍費以期各省之解欵一律盡行解送於中央其他政府力圖增加歲入如烟酒稅亦以營業稅之形式更行加課諒可得四千萬元又决定實行裁釐加稅一面依産業政策促國家經濟之發逹已於農商部組織調查會現正由統計上努力進行産業政策之確立云 
[優林致外部通牒（續）]  
　　現就中國政府向敝團提出的各項問題逐條討論如下（一）黑河華商被刦與被竊事件這些案件如果實有其事自然是刑事的問題中國政府雖未曾在節略中將受害者的姓名與地址開出依據遠東共和國的法律當然要從嚴查辦並且認爲重罪不過此等案件無論在何國家都不能免除各國刑事記録可爲憑證至於照最近中國政府送來的節略（此節略照例並未簽字）中所說遠東軍隊漫無紀律行政組織不良等語也不能因此便算公正有理中國境内雖常常發生侵害遠東國民之事甚至危及於名爲受中國政府保護之遠東國民遠東共和國政府未嘗在任何案件上向中國政府有所要求例如阿穆爾省代表耶各列夫氏乘坐松花江中國輪船於一九二○年十月一日被掠哈爾濱藥舖街七號之中東鐡路工人僱員聯合會會所於一九二○年十一月十七日下午七點十五分忽有人擲入炸彈一枚去年十月十一月間庫倫秩序異常紊亂俄國敎堂全俄消費總聯合支部及俄僑私人住宅多處被搶凡此損失不但皆未賠償犯罪之人不但皆未逮捕中國政府對於吾人亦未作必按律治罪之聲明由此可見黑河案件實遠不如此項案件之重要由此也可見如果此項案件在黑河發生遠東政府必由法庭治罪人之罪而撫恤被難者敝政府近曾通知敝團云已切實調查黑河發生之案件（二）關於中國政府所說遠東境内有禁止華商貿易之事鄙人不得不聲明政治的及個人的自由與特權私人財産之保留以及對於外人的善意諸原則實在是遠東共和國立國基礎的一部分鄙人敢大膽說中國政府所得的報告全屬子虚遠東政府並未没收財産對於外人並無苛例也未嘗以不人道之待遇待遇外人假若中國政府以爲有具體的事實可以證明鄙人的聲明爲子虚鄙人敢請中國政府速將受害者的姓名及事件發生的地點與日請開出好去切實調查假若一切事件正和中國政府所得的報告相合受害者的權利自然立即恢復犯罪者自然立即處罰若干時以前這類意外之事或在後貝加爾省謝米諾夫的强盜制下發生過但是謝米諾夫至今仍受中國官憲極尊崇的待遇鄙人不勝遺憾之至（未完） 
[交通大學組織之内容]  
　　交通部北京鐡路管理·北京郵電·上海工業專門·唐山工業專門四校合併交通大學早經閣議通過現在大學草案業經籌備處議定大學校長亦已推出葉恭綽氏二月二十五日即爲該大學開幕之期兹將已經議定之内部組織學制及北京學校之改組辦法（上海與唐山未詳）並現在進行情形分述於后（一）交通大學之校址就原有之校址及設備暫將大學部工程各科設於上海及唐山大學經濟科設於北京中學各依其所屬之學校專門部各科及特别班各依臨時之需要而定（二）交通大學之經費以交通部育之經費及其他所籌得之欵充之（三）交通大學之學制分大學部專門部另設附屬中學及特别班（甲）大學部先設工程經濟兩科（一）工程科先設土木電機機械三科將來經費充裕時添設造船航空輪機諸科於上海（二）經濟科先設交通學科銀行學科兩科（乙）專門部先設商科·鐡路管理科·土木工科·電機工科·機械工科·共五科（丙）中學爲大學部及專門部之預科各依其附屬之學校分爲工商兩類畢業後升入大學或專門各科（丁）特别科因時事之需要得設傳習班及養成所（四）北京學校之改組辦法上海學校之鐡路管理科裁撤改辦機械科北京鐡路管理學校仍其舊爲專門部之鐡路管理科郵電學校之高等電氣班及程度較高之班移入上海學校其餘中等各班各察其情形或移上海或仍在京爲專門部之電機工科或特别科之傳習講習各班將騰出之地址暫爲辦理交通學科銀行學科交通學科就上海裁出之鐡路管理科程度較高者改編銀行學科將北京通才商業專門學校合併改編爲預科或大學初二年級（五）交通大學畢業年限（一）大學部四年畢業授以學士學位畢業後得專研究一門一年畢業授以碩士學位（二）專門部三年畢業給以證書（三）中學部四年畢業畢業後升入大學部或專門部各科（四）特别科畢業年限各依學科與需要臨時定之畢業後給以證書（六）交通大學校長及主任籌備處組織之臨時董事會於月之二日推出葉恭綽爲交通大學校長將由交通部呈請大總統任命之籌備處現即裁撤另在交通部内設立交通大學駐京辦事處上海北京唐山各學校及專門部各設主任一人由大學校長推舉經董事會同意聘任中學部亦設主任一人由所屬之學校主任推舉呈由大學校長聘任各特别科均各設主任一人由大學校長聘任所有主任現時尙未産出（七）交通大學之董事會董事會爲交通大學之最高機關是會之設蓋欲校務具獨立之精神免爲一部分人所壟斷（甲）董事會以下列之董事組織之（一）由臨時董事會推舉若干人（二）國内學術專家由董事會推舉者（三）捐助鉅欵於本大學而由董事會推舉者（乙）董事會董事不得過十一人（丙）董事會之權責如下（一）董事會有維持本大學經費之責（二）董事會有監督本大學財政之權（三）董事會有推舉大學校長之權（四）董事會對於本大學如發見弊竇有提起公訴之權上爲董事會之章程董事會已於月之十日組織成立（八）交通大學之開幕期北京上海唐山各校每校敎務事務代表各一人於十四日來京開始會議統一學制程度管理法並裁撤添科一切手續計旬日可以完事交通大學即於本月二十五日開幕令行各校遵照代表會議結果籌備進行組織評議會行政會議審訂一切規章呈由校長核准各校同時改名各學校校長改名各校主任由校長重行委任各部主任亦加委任七月新舊各校一律招攷九月一日各學校一律行開學禮即爲交通大學正式成立之期 
[京學界之急募賑欵大會] [  野雲]  
　　自旅京中外士紳發起全國急募賑欵大會後各界人士無不聞風興起共襄義舉於是都門學界乃亦有委員會之組織蓋根據於大會之議决且由敎育當局首負召集之責也本月四日爲該會組成之期先由敎育部函召部中重要職員曁京中公私立校長在部内大會議室開會一次到百餘人首由總長范靜笙報告兹事之緣起次議决通過簡章六條當經推范爲委員長以燕京大學校長司徒雷登副之其餘總務講演交際文書會計庶務六股主任均當塲由委員長分别派定計總務主任蔣維喬陸懋德講演主任張謹夏女士交際主任吳耀宗包女士文書主任蔣夢麟吳震春會計主任王家駒陳問咸庶務主任姚憾柯興昌並議定事務所暫設於敎育部五日復由委員長會同各股主任集議一次當將全體委員分别配入各股共同辦事七日遂開各股成立會由總務股提議修改簡章第三條改副委員長一人爲二人全體贊成爰推定敎育次長王章祜爲副委員長前由大會議定募欵期間爲二月二十日至二十八日學界委員會當然與各界同期舉行因此一星期來各股極行忙碌總務股則擬定募捐辦法五條（一）各敎育機關人員不拘多寡均應量力捐助即聽差人等亦應勸諭使各出銅子若干枚以喚起國人之同情（二）各校學生宜節省零費集少成多學生若能分任募捐更佳（三）各師範學校學生如能减膳助振以一星期或數星期爲度亦能集成鉅欵（四）各校所有工藝出品若能酌量提出若干廉價拍賣亦籌欵之一法（五）其他各方法請由各機關隨時隨地斟酌施行以上辦法業經委員會議决分行各機關請其照辦講演股則搜集災區狀况之報告並擬就各校物色長於講演才能之職員學生分别函約交際股則商定各方面活動方法以期引起一般人士注意文書股則將本京所擬辦法分寄各省呈請國際統一救災總會公布股送登中外各報會計股則制定收欵各種單據方式及手續庶務股則從事於各種設備各事均在積極進行之中現聞學界募捐日期已定於二十五·二十六·二十七三日業經委員會就各校所接近之地點酌量分定五十一處爲學生募捐所在地並擬定辦法七條以資遵守（一）時間每日上午十時至下午四時（二）地點劃城内外爲五十一處（三）學生人數定每處三人至六人爲一組每日三組輪流服務（四）勸捐之學生應於該處及附近之處張掛廣告及旗幟並得向鄰近舖户借用木桌安放集賑櫃廣告由國際統一救災會供給集賑櫃由庶務股製備（五）勸捐學生在指定地點守候收捐不必攔阻車馬行人遇必要時須加以簡單之說明收欵入櫃後須聲言致謝給與紀念章（六）每日下午四時由委員會會計股股員收取捐欵裝入口袋裝訖由學生及會計委員特加封識擇日啓封（七）勸捐學生由委員會發給特别徽章隨身佩帶連日各學校對於此舉紛紛籌備凡願任募捐之役者均已向校長室報名願任演講之役者多已預備出發至各省區敎育機關及華僑方面前已由范靜笙氏個人具名分别通電近復用學界委員會名義分電各地方敎育廳敎育會及各學校夫樂善之情人所同具兹有京學界提倡於先吾知繼之而興者必風起而雲湧也 
[湘軍最近之軍事]  
　　程系黨人之活動 
澧城戰事之近况 
　　程系黨人自去歲兩次在湘失敗雖勢力已剷除凈盡然其圖報復之心則無時或已故自李仲麟等被殺一月之間破獲黨人機關多至六起去歲舊曆除日省城又大起謠言謂各地軍人以本年應發存餉政府旣無欵發放即十二月及一月份餉銀亦無着落業經互相約定如本日不能發餉即將自由行動趙恒惕得此消息以謠諑之來於程黨必有關係爰立時嚴加戒備（一）駐省軍隊於除夕七時後非採辦物件佩有採辦證者一律不准外出（一）由各軍警機關加派部隊澈夜巡查如遇有未佩採辦證之軍人即須嚴行盤問如非隨從長官而携有武器者尤須立時帶究（一）非有特别口號者總司令部不准出入（一）各重要地點均密布步哨然除夕居然平安過去毫無影響至舊曆正月初二日忽由稽查曁在大西門某地破獲黨人機關一處當塲拿獲郭慶宜曁李某兩人並搜出三七密電碼一本佛朗林槍兩枝隨經該處提訊再四究詰據供係奉于應祥委派來省聯絡軍隊密謀起事並謂于應祥已與湘西之李（烈鈞）王（育寅）鄂西之藍（天蔚）等結合以厚實力張學濟舊部亦多投入于部省城方面聯絡已有頭緒但一時尙未成熟等語更訊以已被聯絡者究爲何項軍隊則任意牽扯語涉荒謬該處遂不再問將其收押現趙氏已密電駐湘潭之張輝瓚駐醴陵之陳嘉祐兩旅長及駐湘西之蔡鉅猷李藴珩陳渠珍各司令嚴密偵察于應祥之避匿處及李王藍等之行動並查明張學濟舊部除已改編者外有無大隊集合飭各詳查電覆一面仍飭省城各軍警機關密布偵探嚴行防範故日來省垣又在虚驚中矣 
　　至澧城戰事自王育寅突圍逃脫其部下之梯團長朱某接統其衆日夜鼓勵士卒據險死守因其勇敢善戰又於奪得澧城時曾獲有省軍所遺之大砲一尊槍彈數十萬粒器械充足抵禦有餘且澧城因防水患曾沿城掘有便河河面頗寬河身亦不淺省軍圍攻祗能在護城隄上射擊不能直薄城下又以城内居民無慮數萬投鼠忌器未便砲攻致王軍得以偷空布防據城死守故省軍以三旅之衆圍攻至匝月之久而不能下日來省軍以曠日持久不能再事因循遂四面猛攻砲槍齊下朱某亦時時回擊絶不畏縮隆隆之聲數日不絶頃得確實消息謂澧城現雖仍在包圍中然已有不日陷落之朕兆因王軍内部已起衝突一部主降一部主戰日前主降者方開南門出降者嚴予拒絶聞澧城以内商家積蓄之糧早已盡絶即縣倉所有亦將告罄何能再守至其所有外援後路各軍旣完全擊散張學濟部衆自張死後或已爲省軍收容或已四散逃竄尤爲不成問題據此以觀王部已内外俱絶包圍經月之澧城恐不出一星期即將爲省軍攻陷矣 
　　尙有要聞二及地方通信轉入後頁 
雜評一 
[趙恒惕否認取消自主電] [  默]  
　　政府之對川屢送秋波以媚之冀川之取消自主也初以賀電繼派代表終動以督長之利所以媚之者至矣而結果乃得一熊克武大罵之電政府之對湘屢送秋波以媚之冀湘之取消自主也初以甘言繼擬兵援終餌以軍餉之助所以媚之者至矣而結果又得一趙恒惕大罵之電然則統一委員之提案雖極忙碌調入疏通之條件雖極鋪張各方面活動雖極盡空中樓閣之能事曾不足當川湘之一哂政府縱無恥見熊趙之電亦必汗顔無地矣 
　　然而今日之政府不悟又欲送秋波於滇之顧品珍 
 
 
 

Page 8

 
 
國内要聞二 
[賑糶米糧免稅之截止期]  
　　十七日星期四國務院例會靳總理及各部總長均準時到院惟海軍薩鎭冰農商王迺斌尙未銷假仍由次長列席於十一時開議十一點三十分散由財長周自齊進府報告據院秘書所公布之議决案爲財政部提議運往災區省分米麥雜糧免徵稅厘之案計分賑糶米糧及商運糧食兩種現在商運一項已限定至本年二月底一律截止其賑糶米糧亦應立定免稅限期以免徒利奸商擬令各省凡正式賑糶機關所購米糧已領有護照者由發照官廳儘二月内將購運地點及護照號數通知經過各關局一面報部查照在三月份内仍予驗放至四月一日以後一概征收稅厘其自三月一日起續請此項護照者在外報由各該省長官核發在京報由財政部或賑務處核發此外各團體各機關概不得再發以示限制議决照辦 
[鄂高師代表團北上請願]  
　　國立武昌高師經費原定在鄂省國稅項下按期撥付年來因受軍事影響遂無着落該校校長談錫恩氏曾於前月二十八號扶病北上欲圖根本解决不意奔走京華十有餘日毫無效果日昨（九號）該校接談校長及旅京畢業同學會來函報告消息異常險惡學生維持會卽於當晚六時半開全體幹事會議對於進行手續籌有具體方法嗣以事體重大不能由少數幹事解决應付諸大會討論旋即開全體大會首由總務股趙士豪報告近日所得各方面消息及頃間幹事會議議决各項辦法並請同學發表意見以便進行當時發言者紛紛起立言辭極爲激昻僉以本校經費困難已逹半載有餘敎育部爲直轄本校機關並未籌有絲毫辦法值此一髮千鈞之際猶復坐視不理如此漠視本校同人爲國家謀敎育爲己身爭人格均應努力奮鬥庶不致敎育破産之慘禍先自我校受之云云嗣由趙士豪將各人所發表之意見付表决議决如下（一）由學生維持會公舉代表四人鄂籍學生維持分會公舉代表一人即日北上向各方面請願（二）上書府院及敎育部請速籌劃根本解决並聲明代表團即日北上（三）快郵代電各團體及各名流請一致贊助維持（四）快郵代電畢業生報告最近情形及代表團北上日期請發電襄助（五）由湘籍學生公函范總長（六）致函談校長（七）代表北上後若仍無結果即全體北上（八）由總務股籌備將來全體北上事宜表决後即投票選舉代表（分五次選出）當選者爲趙士豪蘇家祥温雄袁正僖張學運五君旋即散會次晚復開歡送大會學生發言贈别代表者多至不可勝數而代表亦有極長之宣言發表其要點（一）不得根本解决不能認爲滿意（二）代表發言勿稍顧忌有同學爲後盾（三）官僚說話不能深信承認事項須見之字據始能作憑（四）調查北京旅館以預備全體北上時居住最後全體高呼奮鬭成功而散代表團即於十二號下午搭京漢車北上現校内學生正籌備全體北上頗爲忙碌又據北京消息武昌高等師範經費十五日閣議已决定仍照民國三年原案由湖北國稅項下照舊撥發該校學生代表趙士豪等五君以此案雖經閣議議决而王占元依然不允照撥仍屬莫可如何且該校經費早經告竭目前已有倒閉之勢亟待撥欵接濟昨日（十六）上午九時該代表等特同赴國務院求見靳總理請其致電王占元疏通適因總理有事約於今日（十七日）接見一方面赴敎育部財政部要求派遣專員赴鄂與王督接洽妥協以免再有變更范廳長及汪次長俱面允會同派員前往並擬先由敎育部電商夏省長籌借小欵撥給該校藉以維持現狀 
[杭州快信]  
　　蘇總商會昨電杭總商會代電悉貨物附徵賑捐蘇省兼有已收之處業由財政廳電部請示並通令稅所另簿登記俟奉准後憑票發還蘇廣紗緞爲出貨大宗尙未遵繳暫行核數記賬敝省商會聯合會現擬請開全國商會聯合會協爭 
　　平湖縣屬胡沈兩族前因爭執老鴉嘴捕魚海界與蘇省金山縣發生管轄問題上年即經省長咨行蘇省派委會勘現尙未據覆到昨又經該邑紳商電呈催結 
　　杭州縣綢業擬組織銀行現聞先從集合五十萬金股本入手籌備進行 
　　杭州基督敎協會接全國急募振欵大會通告定期一致募欵並於二十日全國敎會一律爲災民祈禱現定是日午後三時在協和講堂舉行昨已通函各機關屆時蒞席 
　　武林鐡工廠上年陳請省議會息借公欵五萬元通過後咨請省署實行嗣因財廳無欵騰挪迄今未付開辦在即已由董事吳宗濬請求實業廳轉呈催撥 
　　此間某界要人集合巨股在新市塲組織大世界游戲塲振興市面相定錢塘春菜館近側地址從事建築現正在籌備中　 
　　海鹽經徵主任陶汝梅舞弊案杭地檢廳連日秘密預審聞供吐各情涉及歷任知事并就地官紳恐不免成瓜蔓之抄聞拿獲陶某之探線已奉省署給賞三百元 
　　歐海道尹林鐡錚電告於昨日返署 
　　紹興釀坊因米價昻貴停業日久各釀工生計將絶紛紛電省飭縣救濟 
[南京快信]  
　　北京民國大學總董張一麐函軍民兩長請仍將九年度補助費在他項敎育費内挪移匯京以免竭蹶之虞兩長復函略謂蘇省年來敎育事業日見擴張而經費未能增益九年度敎育預備費列數無多更無活動之餘地且年度已經過半各項用途均經確定貴校補助經費委難設法挪移匯寄云云 
　　選舉票紙已由官紙印刷所印就現各縣已派員來省請領三月一日爲衆院初選舉期江寗縣改在縣署及武廟兩處投票惟聞尙有十餘縣抽查未竣恐難依期辦理省署派課員翁燕翼調查江寗縣選舉情形 
　　省署昨接院電促依期辦理選舉 
　　兩淮運使文龢定本月二十五日赴京會議整頓鹽務辦法所遺職務派劉科長代拆代行 
　　蘇州市董商學各界續呈軍民兩署請撤消振興電燈公司兩長批俟轉咨院部核辦 
　　寗垣各敎會定二十日爲災黎舉行禱祝大會 
　　内部以地方警察關係重要特將各省員額限制規定劃一辦法昨咨省署查照辦理聞省會警察限制最多不得過一千二百名 
　　李厚基派顧問楊啓泰來謁齊督今日早車赴京與府院接洽又閩財政廳長費毓楷由京來寗轉車赴滬皖財政廳長陶鎔由安慶來轉車赴蚌 
地方通信 
[蘇州]  
　　令選道自治所學員蘇常道自治講所分所業經王道尹從事籌備力謀進行兹經通令所屬各縣選派學員以便屆時赴所肄業惟須具有下列四項資格者方能合格（一）年在三十歲以上者（二）曾在法政學校一年半以上畢業或生員出身或曾任薦任委任以上相當之資格者（三）辦理地方政務二年以上確有成績者（四）未受刑罰及宣告破産者 
　　農會巡行演講害虫吳縣農會會長陶惟坻丁鵬二君因鑒於縣境連年秋收迭遭虫傷雖由天時之不善而農民囿於積習不知種植改良亦爲一大原因故特敦請農校畢業生賈文英曁農校三年級肄業生范雲書等前赴各鄕鎭巡行講演預防虫患之法俾使農人增進農事知識已於本月十七日出發先至斜塘角直唯亭一帶轉至湘城滸關光福等處再從本凟横涇蠡野而返 
[鎭江]  
　　城區投票所已擇定丹徒縣歷屆省國會選舉投票所始在新河交涉署繼在城内舊萬壽宫現以萬濤宫内設立機關太多如敎育會醫學會圖書館等礙難遷讓聞已擇定城隍廟爲本屆投票所云 
　　電燈公司擴張營業鎭郡大照電燈公司上年營業頗見發逹今庚又竭力整頓派人赴滬購辦轉電機到鎭並將各路電線完全修好大放光明聞該公司上年所獲盈餘較前年不甚參差云 
[揚州]  
　　道尹與督辦同來淮揚道尹趙曾藩呈請省長核准晋省在浦乘坐帆船南下於十八日來揚勘騐公道橋工程後即坐原舟往鎭改車赴寗禀陳一切而運河工程局兼吳淞商埠督辦張季直氏亦於是日蒞止籌議治運事宜 
　　糧價近訊揚州米價自本月以還逐漸鬆落原因以四鄕來源湧旺加以省令禁運綦嚴已由八元五角跌至八元左右小麥以長豐麥莊購辦脫售者咸待價而沽致來路稀少山籽售價每石六元四角仍須看高黄豆一項因牛莊油豆運來内地者較多故無去路頂好山黄祗售五元四角其他之芝蔴紅豆與落花生均以廣帮停辦無甚漲落 
[嘉興]  
　　推舉選舉監察衆院初選爲期已近所有十七投票所之監察管理各員即宜尅日推定以便屆時履行職務現汪初選監督定於二十日召集九區自治委員推舉投票所監察員以便發給證書屆時監察以重選政 
　　學校消息彚誌雙橋區第三國民學校校長楊清標因車辭職遺缺由金學務委員物色張紹堯（第一中校畢業）接充業已呈請官廳發給委狀又城區育才校長陳國雄因有他就函請辭職所有職務卽由該校主任敎員曹玉由暫代又城北代理校長李宗堯以學生衆多舊有敎員不克分任特於本月起添聘周之德爲主任敎員助理敎務 
[廣東]  
　　軍府之國歌試演會軍政府司法部長徐謙前以北京敎育部頒布之國歌未臻妥善故有新編國歌之提議昨十日午後二時特先期函邀孫伍唐各總裁各部長次長局長及中外男女基督敎徒百數十人在軍政府大堂開國歌試演會是日演奏者有陸軍第一師軍樂隊及海軍軍樂隊二班預山徐君覓音律家將新編國歌製成二譜使海陸軍兩樂隊輪流演奏以備採擇兩樂隊奏演後復有天主敎劉牧師及胡宣明夫人將歌譜高聲演唱悠揚婉轉令人神往據聽衆所談多以第一章爲聲調雄壯可供進行曲之實用然尙須修改數字始臻完善兹録徐君所編國歌原文如左五色國旗兮飛颺復我漢土兮日月重光人民平等兮民族永昌共和肇造兮基民本以爲邦洪惟民國兮人民共有共治共享洪惟民國兮人民共有共治共亨（一章章六句）五色國旗兮高標還我民權兮天日爲昭人民自由兮民族强哉矯共和鞏固兮順民心以改造洪惟民國兮人民共有共治共享洪惟民國兮人民共有共治共享（二章章六句）五色國旗兮卓立裕我民生兮土地日闢人民相愛兮干戈永戢大同共登兮合世界以爲一洪惟民國兮人民共有共治共享洪惟民國兮人民共有共治共享（三章章六句） 
[北京]  
　　旅京甘人募賑消息此次西北地震以甘肅爲最烈該省旅京同鄕特設立震災救濟會向各方面募捐意在急賑頃聞陜陳樹藩劉鎭華來電已捐洋二萬元交白營長帶甘發放新疆楊增新來電稱已極力募捐一俟捐有的欵即直解甘肅此外陸軍部捐舊軍衣七百套華北賑災會捐洋一萬元桂譚浩明捐洋一千元吳子玉捐洋四百元該會已派人分投領取頗爲感激又上海華洋義賑會亦有捐助一萬元之說 
 
 
 

Page 9

 
 
   
 
 

Page 10

 
 
本埠新聞 
[納稅華人會復總商會函]  
　　敬復者承貴會轉到工部局李台爾君本月十七號來函申述對於顧問就職一節聲明並不意存阻止聞之不勝欣喜請貴會代向工部局述明感謝之意惟大部份華人對於此事以爲工部局蓄有阻止之意耳李台爾君來函第二第三兩節仍在誤會之中蓋敝會章程係屬華文而工部局董事大都未諳中文且於中文之曲折究屬外人何能了了若長此相持不特無益於華人且亦無益於工部局因如此辦理徒使華人於地方行政仍受完全無代表之痛苦又使工部局受含有阻撓顧問之誤會故敝會擬開納稅華人大會請其聲明當時通過章程第六條之原意因條文之解釋敝會固不能以獨到自稱然工部局解釋華文寗能獨具雙眼耶故現在正當辦法請由原訂章程之人親自解釋倘當日立法者之用意與工部局之解釋相符自可提議更改惟有一事請轉致工部局特别注意者即該局一月十三號之來信略及一種或多種之反對並不說明其反對之性質然大半注重章程第六條而於本月十七號之來函完全論及該條故使工部局而仍未取銷此項一種或多種之反對則敝會深喜將種種反對之點完全於同一時間告知敝會以便於大會中提出聽一般納稅華人之攷慮此意諒工部局亦必深表同情因使工部局不於此時將所有種種反對之點用明定之言詞儘數提交敝會深恐至有屢開納稅華人大會之必要更足使人深信工部局有意阻止顧問矣望貴會據情轉逹若能早日除去此項誤會愈足使華人滿意並信工部局必能及早答復也此頌日祉 
[五顧問之談話]  
　　昨日午後有某君在北河南路總商會内與納稅華人會所選舉之工部局五顧問相值當即向詢延不就職之原因紀其問答詞如下「某君問」究竟五顧問何故未曾就職「宋漢章君答」因工部局與納稅華人會對於該會會章之繙譯不能一致因之工部局不肯接受「問」此外尙有别種不能接受之理由否「宋君答」至今日爲止以吾人所知則章程之繙譯實爲反對最要之點雖工部局一月十三號來信曾稱一種或多種之反對但使字林報之記載而可信則工部局方面所存之爭點只有誤譯章程一事矣「問」所謂一種或多種云者究竟何所指乎「宋君答」吾輩不知因工部局從未說明究竟此項反對之性質何指也「問」然則爭持之焦點其在章程第六條乎「宋君答」當然（此時即取出章程）此即章程第六條鄙人誠不識此條章程之規定如何能使理事部有絲毫可以高出吾輩或管理吾輩之意味也鄙人言此實爲鄙人之同事亦即所以爲鄙人自己（宋君言時其他各顧問亦點首稱是）鄙人誠無從憶測工部局之感想何以吾輩之行動將受制理事部也君知章程係屬中文工部局之董事欲知眞正命意所在惟有聽憑繙譯者之譯述耳「問」理事部之規定假使有若何管理公等行動之處則......「宋君答」無所用其「假使」蓋事實無從發生也吾輩行動之自由正與工部局董事相等使此項章程或别種章程或别種任何規定足使掣肘吾輩行動之自由使吾輩而不能滿意者則吾輩早不願當選爲工部局之顧問矣「問」然則何以要有章程第六條乎「宋君曰」章程第六條祗是産生一種機關專門爲留意納稅會本身事務而設此係規定理事之責職並不規定五顧問應如何或不應如何也且綜計章程九條中事實上無一條對於五顧問有何規定只有第四條不過規定顧問之如何選舉而已故五顧問一經選出即與全部章程無論何條不生關係吾輩亦完全有自由之權可以判斷一切云云 
[總商會第四期常會議事録]  
　　昨日（十九）下午三時總商會開第四期常會由聶雲臺會長主席所提議案及議决情形如下（一）更改帶徵碼頭捐辦法案江海關監督來函以接稅務司來函議更改前清光緒二十五年帶徵碼頭捐辦法先經分函英法兩工部局商之該兩國洋商商會均以此項捐欵應照所徵稅銀數徵收百分之三惟須華商方面一致贊同據情函會查照見復等語即請公决「議决」公推穆藕初葉惠鈞二君往新關調查從前碼頭捐由百分之二加徵至百分之二五曁此次主張加徵情形得復再行酌辦（二）天錫生匯票案松滬護軍使函復以所稱此項匯票含有何種政治關係無從查考仍請按照商業習慣曁錢業規則妥議辦理經本會分函蜀商公益會轉詢天錫生號當時出票情形據四川楊前省長電發給渝號金庫劵已由熊督飭繳提去立票之時並未收銀亦非還欠等語昨又接熊督寒電飭將原票追回如何辦理即請公决「議决」凡匯票據批期及報期票支號未能承認兌付可向原出票之本號交涉本案應函復徐霽生向重慶天錫生號請其照付（三）提倡公讌案商務印書館函開請由本會聯合南商會登報發起集合全埠商界舉行公宴並附辦法六條略謂時日宜在元宵前後地點宜在商會餐費每份一元等語即請公决「議决」本會公讌業已舉行若合全埠商界則元宵爲期已迫擬俟明年陽曆新年舉行即以此意函復（四）商會聯合會在上海召集開會案寳應商會來電以本會否認本届商會聯合會在上海開會此案久經大會通過登報召集且此次名爲臨時會主要在裁釐加稅與定章尙無違礙請照案迅定開會日期等語即請公决「議决」此案前經議决應由全國商會聯合會召集開會爲應有之手續本會並無否認曾以此意函復蘇省事務所在案仍照此意函復寳應商會（五）攤認賑災公債案松滬護軍使函以接北京督辦賑務處曁内財兩部陽電蘇省攤募債額由全省商會聯合會電請全數包認墊解免加賑捐經閣議通過照辦請就近勸導勿趨極端轉函查照等語即請公决「議决」函復護軍使全省商會聯合會並無此項電文前經一致否認礙難變更 
（六）請協助稽徵所得稅案上海縣公署函以奉部令所得稅事在必行現由財政廳飭將全年稅收約數查報所有調查怙計方法請由會協助辦理等語即請公决「議决」維持否認原案拒絶協助（七）呈請免徵貨稅帶徵賑捐案農商部批略謂此事旣由財政部呈准通行并與外交團商妥復由稅務處呈准以三月一日爲實行開徵日期務各勉爲其難等語相應録案報告「議决」此案與第六條同無討論之必要（八）表决入會案許謙字輝芝年三十七歳江蘇丹徒人執業宏昶蛋廠由汪新齋倪文欽二會員介紹入會請表决何楳軒字葆春年四十六歲浙江鄞縣人執業瑞隆顔料號由陳文鑑會員趙會卿會董介紹入會請表决「表决」通過至是議案已畢遂宣告散會 
[縣商會年會紀事]  
 
會員曁各業領袖等查照昨日屆期下午四時開會到全體會董會員曁各業領袖等約共六七十人首由會長姚紫茗姚慕連等報告開會宗旨畢即將上年該會所有收支賬略並近日各機關遞來函件分别宣佈然後提議凡入會之各業行號牌名及執事之姓氏籍貫應照商會法施行於每年歲首調查一次編訂成册將各該代表有無更動詳細塡録以備稽考今屆宜卽實行將印就之表式分給各該代表携回照式塡就送會以待編列如未到之各代表亦當分别補給務請照塡送會即便彚集編訂俟編成後按號分給一册次提議所得稅加徵印花稅附加賑捐問題曾據各該業代表聲請須仍一致否認公同表示種種反對之意見僉云商家擔負之重已逹極點去年營業衰敗間有虧負難支因而倒閉者即幸而出險者亦皆勉力支持早已外强中乾若政府决意實行加稅商家無力負擔惟有相繼輟業或遷入租界以求安全當經會長竭力調停慰勸至再且待南北兩會會同開一聯合會議再將議案情形移咨全國商會聯合會蘇省事務所併案進行聽候解决惟不得輕啓輟業之念是爲至要云云旋據滬上猪行同業偕同業董並滬寗蘇三帮鮮肉業執事代表及猪客等數十人到會報告今日到吳淞之猪船十餘艘被該處稅務分所實行加征賑捐一成衆皆未願即遭扣住船貨請爲設法維持等情會長即與該業董等公同討論和平解决方法勸令各守鎭靜態度切勿輕啓罷市風潮俟翌日謁商該所所長面定機宜云云衆皆應允相繼退出至傍晚六點餘鐘時始行散會旋開會董會員聚餐會即在該會大廳設筵會讌直至九時始各散歸 
[昵絨公會致字林報函]  
　　字林報昨載本月十八日華商昵絨公會來函略謂前致洋商之函第二節第二段「已裝未到之貨」原稿貨字之上有「誤期」字樣繕時匆促致將此重要字樣漏脫未寫實則此段應念作」向章已裝未到之誤期貨本可不出」因此漏寫致生呢絨公會請求取銷定單之印象殊爲不幸其實華商所請求取銷者僅指此誤期未到之貨耳至於匯率以六先令作銀一兩計算之議華商非不知此舉將使洋商暫時損失貨價百分之四十五但若謂爲奉送性質則殊不合蓋華商願以興隆票賠償洋商按市價計算匯率之損失一俟商務起色華商即償付此票此乃中國通行之習慣也貴報披露此事實所感謝何者爲補救時局之最善方法意見雖或不盡同然市面之危迫則不生問題故必有一種行動以應付之貴報所稱訴諸會審公堂將無甚滿意結果各商會對於此事當有行動等語固吾人完全表同意者也 
[疋頭市情之西訊]  
　　字林報昨紀疋頭市情略謂舊曆新年後生意尙未全復此星期内呌莊復開但若干交易僅屬周旋性質大約尙須一星期生意方可完全進行也商人有回里度歲尙未來滬者故交易不無受其限制第所成交易較諸去年尙爲不少此乃一佳兆也價較年底高起百分之二三但此係匯率低落所致據英國孟却斯德消息照目前匯率上海售價猶低於英廠成本百分之二十故本地匯率亟望漲起否則商務不能全復而執有貴貨者將無以减其現所遭遇之困難也聞華人組織大公司以收買倒賬貨然後轉賣圖利爲目的就目前所知此公司並非志在接濟危局扶助商人俾市上不致盡是折本賤賣之貨但發起人似欲抑價收買使週轉不靈之商人脫售其貨而該公司得暫時囤積之待善價而沽耳洋商方面多不贊成此公司大約時局當不致竟逹折本賤售之地步本星期呌莊因年假之故在比較上爲量不大但生意則一致有活動之勢長江下游諸口岸及天津朝鮮各帮皆入市塲各項貨物皆有銷路云 
[去年米麥市之經過]  
　　江蘇大米春間尙屬平穏自夏至秋青黄不接之時奸商囤貨居奇致市價非常漲高當時曾到過十六元之外實爲從來所未有轉口秈米因米價之奇昻需要漸大故價亦隨之步步漲高及至新榖登場始得逐見回平然又經一度之漲昻其中厲階爲梗者則囤户之不顧民生積貨居奇而已 
　　去年年歲江蘇大米雖非十分豐饒尙屬中平秈米湖南江西安徽等省均屬美足浙江稍次亦有七八成之譜而直省荒歉故轉口秈米銷場大旺惟各路來源續有故若無意外之事發生價亦不致過昻江蘇大米因各産區存底枯竭鄕户有鑒於去夏米市之昻貴故非急需現欵者大都不肯輕價脫售且如滬錫青浦等處難免仍有打包私運出口等事今官廳懸爲厲禁與論攻訐甚烈深望奸商能從此歛跡則今春米價或不致十分漲昻苟不然者則今年之米荒恐更甚於去年亦未可知也油市到貨甚多銷路平滯且其原料之黄荳生仁市價平疲難望其市面過好也 
　　小麥以銷本埠粉廠及天津帮二處爲大宗統年銷數約三四百萬包當新貨初出之時因身分潮軟不能存儲市價曾經一度之低落及至夏末秋初之時身骨乾燥可以上棧堆積其時粉價亦逐步見漲且因今年各區收成統扯祇有五成以上七月間因北地歉收津帮購辦甚殷故市面高昻異常本埠曾有禁止出口之議近月來雖客莊停辦然存積不厚是以亦無過於鬆動之望 
[中國需要銀貨之外訊]  
　　譯經濟報倫敦通訊云世界銀市中國所處之地位極爲重要蓋以中國爲吸收銀貨之邦自美國辟德門條例通過後世界銀貨輸入中國者年不下四千五百萬盎斯前年一年銀貨輸入中國數額極巨一因歐戰之時中國有大宗銀貨輸往印度致國中存銀缺乏二因内地各埠信用制度尙未推廣故銀貨之需要極廣故中國目前所處之地位需要銀貨極殷即每年以五六千萬盎斯亦無足奇去年元月至八月歐美銀貨輸華者已逹五千二百餘萬盎斯矣 
[上海造幣廠將次開幕]  
　　上海造幣廠刻已佈置就緒約今春即可開幕聞裝置之費需逹五十萬兩之外又聞迨上海造幣廠開幕後南京造幣廠將相合併廠内鼓鑄辦法悉由西人管理惟須聽北京財政部及幣制局之指揮云 
[華僑菲木公司回國推銷]  
　　南洋菲律濱僑創設一菲木公司領有菲政府最叢茂之森林一區面積東西四十五里南北三十里其中千百年之大樹甚多若以最大最新式機器斫伐日夜鋸六十至八十千呎雖三十年不能盡該菲木公司辦理多年出木堅美近復加築林山運木鐡路十餘英里加置火車頭二架最新最大之拽木重機七座鋸木廠去菲京二百哩火車輪船通焉該公司總理因鑒祖國各處振興實業講求交通大興土木建築鐡路動多假手外人按之關册每歲我國於木材一項之漏巵不下千萬元心焉痛之今特遣派專員卽現在任菲木公司鋸廠之協理兼林山鐡路工程師李彦松君來滬擬在滬津各埠多設支行并木棧以廣招徠而通營業云 
[史蒂芬氏由滬赴杭]  
　　美國銀行團代表史蒂芬氏前日自粤抵滬即經交涉署通咨滬杭鐡路局預備花車招待史蒂芬氏赴杭當經局長趙燧山特飭車務總管楊先芬撥掛頭等花車一輛於昨日（十九日）上午七時三十五分快車赴杭當時除由趙局長派定代表楊先芬伴同照料往返外計同行者尙有海軍總司令藍建樞上海造幣廠籌備主任鍾文耀懋業銀行總經理沈成栻及其他銀行界多人大約明日可以返滬云 
[舊曆新歲之金融調查]  
　　進出口銀洋數二月十二日（即新正初五）至昨日止此數天中長江各埠及蘇州南京杭州無錫寗波等處共來國幣八十七萬元又大連運來俄角洋二百五十二萬角至出口者亦有四十四萬元惟銀兩並無進出口大條銀亦無到埠兹將此數日間之細數列下「十二」本街各錢莊長江一帶來洋三萬元又蘇州來洋二萬元「十四」中國銀行由蘇州來洋六萬元道勝銀行由大連來俄角一百八十八萬角「十五」交通銀行裝赴烟台去洋四萬元「十六」中國銀行由南京來洋十五萬元各錢莊從長江來洋十六萬元道勝銀行又從大連來俄角六十四萬角「十七」交通銀行由安慶來洋三萬元中孚銀行由長江來洋五萬元中國銀行由南京來洋八萬元又杭州來洋二十萬元麥加利銀行裝赴香港去洋二十萬元本街某銀行裝天津去洋十萬元「十八」中國銀行由蘇州來洋五萬元又無錫來洋三萬元又寗波來洋二萬元益豐錢莊由南通來洋二萬元 
　　洋釐自舊曆初五日開盤爲七錢一分四釐半收盤七錢一分四釐八七五之後逐步見高緣去臘之洋釐已小至極點以故今正有存洋之各商行號莫不預留地步均不易銀蓋恐三四月間絲繭茶上市時價必在七錢三分上下也且三月底期洋亦已做開價甚好於是現洋最高價昨日竟漲至七錢一分九釐期洋七錢二分七釐三七五據錢業中人云月内不致大漲因各埠元宵後有大宗現洋到滬之故云 
　　銀拆每屆夏曆新正各商業尙未一律上市而銀兩亦無必需之用度故此數天中祇有二分過燈節後銀拆必漲至錢外蓋屆時中外商業咸須發展也 
　　國外滙兌鎊價自七日（大除夕）改爲三先令四辦士後直至十四日改縮半辦士十五又縮半辦士至今未曾變更大條銀價此旬日間縮多長少昨日近期計三十三辦士八七五遠期三十三辦士半然較大除夕近期共縮二辦士三七五遠期亦縮一辦士其餘均有變動已載逐日本報商務欄故不贅述惟據一般對外觀察者云各國已將從前歐戰時代吸收之銀兩輸出將前昨兩年運華之金洋盎斯擬陸續收回以故銀價尙須續小鎊價恐難望長云 
　　查倉單昨日星期六調查中外各銀行共存倉庫及各錢莊計銀四千四百四十萬兩又洋三千三百四十七萬元又大條銀九百零三條較十二號多存銀九十六萬兩洋亦多存四十三萬元惟大條銀少存八百九十七條係由北市各銀爐熔化實銀應市矣兹將各銀行所存細數列下麥加利存銀二百六十八萬洋一百三十五萬大條銀七百五十二條滙豐存銀一千零七十五萬洋四百四十三萬大條銀一百條道勝存銀二百二十八萬洋七十萬東方存銀二百萬洋四十萬花旗存銀一百十萬洋一百三十二萬華比存銀七十七萬洋三十五萬和蘭存銀五十五萬洋九十二萬中法存銀一百十八萬洋一百二十六萬通商存銀六十五萬洋一百二十五萬中國存銀二百五十五萬洋七百八十萬各錢莊存銀六百九十五萬洋四百萬交通存銀一百四十萬洋五百二十五萬有利存銀五十萬洋五十萬大條銀五十一條菲律濱存銀三十二萬洋五萬友華存銀七十五萬洋五十萬滙興存銀一百三十萬洋十八萬懋業存銀五十一萬洋二十八萬安逹存銀一百十萬洋十萬大通存銀三十二萬洋四十六萬華義存銀三十萬洋二十萬尙有華商各銀行六十餘家之存銀存洋均不在其中 
[請勿公布開放繭行案之省批]  
　　上海錢江會館前爲蘇議會議决開放繭行案曾用快郵代電具呈江蘇省長公署請勿公布兹經王省長批示云代電已悉此案業經本省長聲明理由咨交省議會復議矣仰即知照此批 
[綢綾染業臨時會紀]  
　　議决加價百分之十五 
　　本埠綢綾染業於昨日下午二時在貴州路公所開本年第一次臨時大會同業各坊到者二十餘家先由董事葉志鏞主席宣布開會宗旨謂滬上米珠薪桂商業中人莫不受困難去歲食米與煤斤價格逐步騰漲顔料亦有增無减種種暗虧我業較他業爲尤重歲底各坊結算賬目能獲贏利者十無十二資本薄弱者幾難支持而間有少數加價我同業各坊已得有該業之通知一律增加是則將來成本益鉅獲利更難查顔料一項係屬舶來品去年因先令驟縮同業已隠受虧耗倘再加價其損失固不待言本主席負維持之責萬難坐視現擬將本節染價照去冬增加十成之一五庶幾稍弭虧損云云當經全體贊成通過並由文牘員擬稿分函綢業各代表通知各店號一律照辦次公議本月十四日起由各坊向公所領取行薄開始交易並假座復興園邇請各坊經理店員年宴以聯情誼議畢散會已六時矣 
[上海婦女會開同樂會紀]  
　　上海婦女會昨日午後四時假交通銀行三樓開同樂大會到會者除會員外有男女來賓百餘人先進茶點迨四時三刻由會長石美玉醫士宣佈開會秩序如下（一）會長致歡迎詞（二）聖瑪利亞凌筱嫦鋼琴獨奏女士長於音樂所奏之曲其聲調緩急高下無不中節殊能使聽者精神鼓盪情感暢舒也（三）吳玉芳女士以國語報告婦女會宗旨（四）女青年會體育師範學生跳舞（五）中西女塾唱歌當時簽名爲新會員者數十人交會費者亦不乏人到會者頗呈一種活潑氣象洵有聯絡感情之意義也散會時已六時許矣 
[西人比賽彈子會預誌]  
　　世界擊術最優之格來氏將往戲技 
　　上海西人所組織之抬球（俗名打彈子）公會成立已六年每年輒舉抬球比賽會所獲看資移充善舉計開戰以來共捐助歐戰中各慈善經費約五千元此外且津貼仁濟醫院經費今年該會擬舉行規模更大之比賽定於本月二十三四兩日舉行已租定南京路議事廳爲比賽之所與賽者兩人一爲連奪錦標四次之巴德氏一爲精於抬球術之布施氏適世界著名抬球家格來氏今在上海允於二十四日夜與上海今年新奪錦標者比一千五百球格來曾一次連打二千一百九十六球擊術之優世鮮其匹此次在滬表演其藝滬人定爭先往覩也該會决定將二日收入之費除去開支外餘悉移充北方賑欵會場寛大觀客雖多無妨座價分三等頭等五元二等三元普通二元頭等僅有百席須預先購定遲則無及華人近來亦頗嗜抬球游戲想屆時往觀一擴眼界者定不乏人也 
[分配衆議員初選名額之榜示]  
　　衆議院議員第二區複選監督程昨發布告云案查衆議院議員選舉法第三十一條内開初選當選人名額分配定後由複選監督於初選期十日以前榜示各初選區等語兹本複選監督將第二複選區各初選區應選出之初選當選名額依法分配合行榜示如左計開吳縣七十四名常熟六十二名松江五十四名吳江四十五名上海三十一名崇明二十七名青浦二十三名嘉定二十三名寳山二十三名崑山十九名奉賢十一名金山十一名南匯二十二名太倉二十一名川沙四名 
[籌備衆議員初選投票]  
　　上海縣沈知事昨致各市鄕經董函云敬啓者查衆議院議員初選舉投票法定三月一日（卽陰曆正月二十二日）距期甚近亟須籌備投票所以利進行惟此次選民人數較上屆爲多迭奉省令告誡實力奉行自應遵照依法辦理兹定於二月二十一日（即陰曆正月十四日星期一）午後一時開談話會籌議投票所布置事宜敬希貴經董凖時蒞署會商一切事關選政務請必到至爲盼荷再投票所監察員並祈預爲推定開單送縣以便委任 
　　又函云衆議員初選定三月一日（卽二十二日）舉行本市投票所分三處一在救火總會二在公共體育塲三在北市天后宫上海市陸經董因奉縣公署核發本市二十九圖通知單選舉單現時期將屆特邀各圖圖董於昨日午後二時齊集尙文路經董辦事處由陸經董將核發之單分别檢齊交由各董帶回分發以俾屆期蒞所投票 
[紀外洋輪船之進出口期]  
　　福來公司之愛溥斯號此次由美來申後進口貨已經卸清現定星期一開往香港在申裝出之貨有大宗麵粉一千餘噸餘爲烟葉又有英郵船公司之卡摩拉號自倫敦開出後現得電訊星期一可抵香港二十三日在港開出二十六日可抵上海又有南慶號將於本月二十四日從英倫開抵哥倫布下月十四日或可來滬尙有印度鴨家船丹逹號今日清晨從喀爾格逹開至香港約二十五日到上海又有芝鴨家號已於本月十七日在印度開出現行抵仰光下月十二日來申又上月二十八日離滬還印之德加大號於本月八號在日本門司開赴香港昨日已抵星加坡將於下星期二至檳榔嶼三月六號還抵喀爾格逹又有英郵船三角洲號自本月一號離開上海後業於十六日抵庇能明日可到哥倫布下星期日可至埃及之愛抵三月十日至法國馬賽又有怡和洋行經理美滿汽船公司之貨輪本年於營業上亦稍擴充大約每兩個月中可派駛一輪到華本月四號已派出一輪名開森介Kascnga號係從紐約出發取道巴拿馬到滬該船大約四月中旬始可進口又有花旗郵船公司寰行世界班貨船東方出口號係由美國新金山開出原定本月十五號進口兹因在日本及大連方面運貨穫遲故須展延至星期二進口來滬又有法國郵船公司之高爾提蘭號昨得來電已於本月十八日抵西貢十九號十一時開出大約二十六日可以進口船上載有上月十九日以前之法國郵件該輪來滬後仍停泊於楊樹浦南滿洲碼頭中國郵船公司南京號於本月十七日從舊金山開出約三月十三日可到上海 
[國内輪船進出口貨之調查]  
　　進口貨（寗波）招商局之江天輪船昨由寗波裝來之貨有棉花六百五十包蠶豆四百六十六包木屑二百三十袋冬笋一百六十四簍香粉一百包草蓆一百十件棉紗七十件下紙八十件蓆機三架色綢一件雜貨六十二件（長沙）太古公司之武 
 
 
 

Page 11

 
 
昌輪船昨由長江各埠裝來麵粉一千五百包黄豆一千二百五十二包礦砂一千桶紙頭二千六百零三件藥材八百四十九件舲板五百塊皮油四百二十桶夏布二百零五件生漆二百十八桶小麥一百五十五包棓子一百件鮮蛋一百五十擔檀香一百件紅棗一百零五包鋼條一百件烟葉七十七件銅元七十箱蠶壳六十三包栗子白菓六十四包皮蛋五十缸金李四十一簍青蔴五十二件黄絲亂絲四十三件又招商局之江新輪船裝來大米二千包小麥七百二十包機棉花六百三十一包皮油二百三十一桶菉豆赤豆二百二十五包土酒一百八十壜木耳一百九十件紅棗一百九十六包皮蛋九十缸生漆桐油七十桶白豆蓮子六十一包十連紙五十件黄絲綢子五件雜貨四百三十九件（港粤）招商局之新豐輪船昨由港粤裝來葵扇三千七百七十四件甘蔗二千九百九十件白米二千零四十包糖一千七百零八包點銅一千三百塊藥材五百六十八件香蕉六百零八件圓荔二百五十三箱沙籐一百五十一件銀子三十箱鉛粉一百十五包烟藥三十件檀香二百七十件雜貨六十六件又怡和洋行之裕生輪船裝來糖一千七百六十八包烟絲三百六十件蚶子三百三十七件紙頭二百九十一件生菜一百零九件水靛三十桶蔴袋五十件金條一箱雜貨十一件 
　　出口貨（寗波）招商局之江天輪船昨日裝赴寗波有白米五百四十三包機花二百五十包洋布一百六十四箱甘蔗一百七十件赤白糖一百二十包紙頭八十件蚶子七十五件鹹魚七十包水泥三十桶橘子八桶板五塊雜貨三十二件（福州）招商局之飛鯨輪船昨日裝赴福州之貨有豆餅七千塊麫粉六千八百包黄豆一千五百包白米一千三百包洋靛五十桶機器三件雜貨一百五十件（浙海）越東公司之永利輪船昨日裝赴石浦海門之貨有白米黄豆一千二百包麫粉四百包豆餅三百塊花衣二百包赤白糖三百五十包洋火一百二十聽肥皂一百五十箱生仁五十包玻璃三十箱洋釘五十桶鐡絲一百紥香烟十箱土布十件 
[開濬陸家浜河道動工記]  
　　滬南陸家浜河道曾於民國初年開濬一次現又淤塞不堪實因該處河面雖寛有六丈餘而因兩灘無木椿駁岸非特易積淤泥且兩岸泥土亦均坍入浜内殊實有碍水利經滬南工巡捐局查悉以上情形特於日前呈請松滬護軍使署批准除雇工挑濬河底淤泥外並於兩岸自斜橋起迤東至浦灘爲止一律加築木椿駁岸俾灘岸不致坍卸值此春令亟宜趕速開工除飭匠先將利涉橋地方築壩一道阻止潮水外昨並令工匠自斜橋起至利涉橋爲止開工安插兩岸灘椿木矣 
[海寧路聯合會關於錢米函電]  
　　海寗路商界聯合會爲合記米行徐春孫販米出洋電請省長嚴辦又輕質銅元日多於小本營生大有妨礙亦電請省長取締並致函各公團一致抵制兹將原函電録下 
　　（一）致蘇省長請懲奸商電兹閱報載上海合記米行徐春孫販米出洋業蒙查獲在案竊思米貴之原皆由奸商屯積居奇私運出洋而貧民受其毒害伊於胡底且於商場市上亦大有關係伏乞鈞座嚴重懲辦除惡務盡以儆效尤而利公益不勝待命之至海寗路商界聯合會叩皓 
　　（二）致蘇省長請禁鑄輕質銅元電（銜略）立國首重財政理財必定國法此爲自古至今及東西各邦所公認故能推行盡利歴久無弊伏查我國財困難國法紊亂俱逹極點微特騰笑友邦抑且貽害小民日形其烈在小民錙銖必較每因輕銅元此也挑剔彼也折減竟因是而爭執而毆國釀成風潮敗壞市面屢見不鮮近且輕質銅元日多一日影響所及於小民生計前途爲禍匪淺敝會同人目覩情形不忍緘默又無法制止爲特懇求省長轉飭所屬各製造廠不得再鑄輕質銅元其有私鑄者按律科罪重懲不貸曉諭内外從此認眞整頓其於國法前途大有裨益兼之加惠小民振興市面兩有關係素稔省長利濟爲懷培禾除莠定能俯順與情斷不致視同秦越漠不關心伏希鑒察是幸海寗路商界聯合會叩皓 
　　（三）致各團體請抵制輕質銅元函敬啓者近見市面輕質銅元日益充斥致洋價目長每洋換銅元一百四十餘枚而圖謀微利者大有妨礙因此懇乞貴會一致進行公同設法抵制輕質銅元以利小木營生不勝感禱云云 
[女界義賑會消息]  
　　女界義賑會日昨開緊急會議到會者會長盛莊德華總幹事孔宋愛琳辦事員蕭方秀珠陳卓寳文許黄丹芷盛宗紫玖劉沈淑貞盛蕭敏察吳盛似珠林盛關頤唐徐淑箴盛彭清淑盛孫用態盛吕姞秀盛非志誠陳顧想誠盛張靜蘭席黄鳳珠席嚴雋　陳兆光趙鋒雪朱琛華盛愛頤盛方頤盛鏡英孫邦堯廉紹華唐瑛等是日議事經過畧誌如云（一）王瑞嫻小姐音樂爲各界所欽慕且於義舉素具熱心本會公推唐瑛前往敦請於四遊議會日擔任音樂已蒙慨允（二）唐瑛提議宜由會函致南洋兄弟烟草公司營業部勸其捐助烟捲已蒙允諾（三）本月十九日華洋義賑會開聯合會募捐大會屬派代表前往討論進行方針公推盛孫用慧孫邦堯爲代表前赴該會接洽一切 
[黎天才之希望統一電]  
　　各巡閱使各省督軍省長護軍使鎭守使各師旅團長各法團各報館均鑒竊鄙人束髮從戎歷四十餘載轉戰萬里雖屢蹶屢起氣未稍衰至所駐地方對於人民頗堪自信竭力維持不忍蹂躪此次川省排斥客軍鄙人久經駭浪何畏獰颺適因足疾復作步履維艱加之連年以來南北各省作無謂之戰爭鄙人惄焉憂之而川中人民尤爲遭累目擊心傷故令部屬退駐鄂西鄙人赴滬就醫竊計鄙人戎馬倥偬奔馳南北背井離鄕歷有年所擬俟病愈即行旋梓拜掃塋墓藉事休養勿問時局然勢至今日險象環生每一念及寢食難安惟祈當道諸公各發天良力謀統一拯諸庶民登斯袵席是馨香以頂祝者也此後有與鄙人來往事件者再爲奉告特此佈臆順頌時祉黎天才謹上 
[胡家宅刦案嫌疑人開釋]  
　　楊樹浦平凉路胡家宅鄕民胡銀海家於夏曆去年大除夕被盜多人持械刦去值洋五十元之金戒衣服報經捕房當時查獲形跡可疑之張壽鵬解送公共公廨諭着押候查明訊辦在案昨由張襄讞會同義副領事費君提訊據中西包探設訴連日詳查並無證據可得是以解請訊核並據胡銀海與妻唐氏相繼上堂禀明當時被刦後見住居後面之張壽鵬躱在荒地由捕拘案云云訊之張供因在荒地上大使致被悞拘求察中西官核供以捕房旣無證據查出應即判案註銷被告開釋 
[新閘路發生搶案]  
　　前晚九時許有盜匪五人突至公共租界新閘路五百三十一號門牌郭耀章家敲門入内出示手槍利刀嚇禁聲張闖入臥室當被搜刦去值洋五百餘元之金珠飾物現洋逃逸迨該管捕房聞警立飭通班中西探捕往拿該盜等已早携贓遠遁遂向事主詢明盜匪年貌服式口音回訴捕頭業已轉禀麥警務長通飭各捕房中西探捕一體留心偵緝矣 
[瑞鎔廠控俄艦欠修費之訊判]  
　　英商瑞鎔船廠於去冬具禀公共公廨以俄國義勇艦隊駐滬之舊公司所欠修理船舶費銀應由新公司負責償還請將其船扣留等情業經公廨於十一月十七號給諭扣留該艦隊所屬之船兩艘在案昨晨新公司代表費信惇律師投廨聲請畧謂伊之當事人繼續義勇艦隊各船之所有權交涉公署已經承認今願交欵十七萬元於公堂要求將所扣之船發還云云原告瑞鎔鐡廠之律師則到堂聲明彼新舊公司現尙各自爭執彼等應先將該問題解决不然原告實無所適從云云而舊公司之律師未曾發言旋由李襄讞與英包副領事會同宣判曰費信惇律師代表俄國義勇艦隊請求將扣留之船兩艘發回等情該律師請求應即註銷此諭當審訊時已經我國政府明令停止待遇之俄副領事麥拉夫氏亦在坐 
[滬寗火車軋斃男孩之慘狀]  
　　住閘北梅園五十二間之揚州人嵇朋祥有子名網三子年十二歲前日在海昌路親戚某姓家賀歲某姓家住鐡路旁該處爲鄕民往來要道故滬寗鐡路建有鐡栅每於火車經過時關閉栅門暫阻交通以防危險是日下午四句餘鐘火車開行時管栅人陸俊清遵章閉栅不料網三子伸首在鐡栅中觀望以致軋傷腦部立即氣絶身死稽投四區控管栅人草菅人命請求伸雪顔署長諭令自赴鐡路局告發聽候核辦云 
[美盛公司棉市報告]  
　　中美新聞社譯美盛公司報告云自陰曆新年後本埠棉市頗穏固少有變動就今日現象觀之似無十分漲落之望棉紗出貨情形良好紗廠已多賣出因銀價大跌故一時不至有外界之競爭前途頗有希望市價不至跌落利物浦紐約市况均穏孟買堅定華棉出口自去年九月至本年二月共十萬四千九百七十三包 
[學校消息彚紀]  
　　廷佐義務學校北四川路横浜橋福德里精武第一分會内開辦廷佐義務學校額設二百名男女兼收學費及書藉制服等費一概免繳並留午膳一餐擬定於陽曆二月二十五日開學該校爲百老匯路商界聯合會會長益利號主許廷佐君獨力創辦由王漢禮君主任其事所聘職敎員皆係精武會員凡欲報名求學者均可收録云 
　　基督公學梧州路九九九號基督公學定於陰曆正月十六日開學本學期添請西人敎授英文會話并延在銀行富有經騐學識之敎員敎授日夜校英文簿記縮寫以期學生離校後可直接從事 
 
學者衆將在北四川路林家花園路敦禮里開設廣東女學一所專收十二歲以上二十五歲以下女子編制分高初兩等小學及中學科科目爲倫理·國文·數學·國語·歷史·地理·音樂·英文·圖畫·工藝·體操·及家事等并收免費生十人 
　　浦東學校浦東洋涇鎭進修小學校本屆寒假後添聘成培珏女士擔任敎務現定本月二十三日開學學生報名者逹五十餘名聞將添闢敎室以資擴充其他如育新小學校及縣立第二高小校洋涇市立各學校皆已開始招生二十三日一律照常上課 
[簡照南創設殘廢收養院]  
　　近有粤商簡照南君獨捐巨資創設殘廢收養院一所在西門斜橋地方專以收養老幼殘廢供其衣食住所爲事凡醫藥及應用物事等無不完備且合衞生主任爲王漢禮君現除該院直接招領外另設招領處四處（一）倍開爾路精武體育會（一）北四川路福德里精武第一分會（一）西武昌路中華全國工商協進會（一）西華德里七八號廣義錢莊等凡仁人君子如遇有老弱殘廢無依無靠者請逕領至該院或招領處可也 
[定海同鄕會開選舉籌備會記]  
　　定海同鄕會昨日下午三時在公共租界貴州路六號該會事務所開選舉籌備會約到八十餘人首由主席丁紫垣君報告會員已逹八百二十人現定陰曆二月十一日在法租界平濟利路定海會　　 
館開成立大會選舉投票於前二日截止經衆一致贊成旋討論投票開票地點及方法錢德潤與沈任甫二君略有爭點經主席以在事務所投票定海會館開票付表决得大多數舉手通過繼又由主席請錢逹三君指定管匭員四人檢票員四十人紀録員四人庶務員一人經衆贊成散會時已六鐘矣 
[福建同鄕今日開大會]  
　　福建旅滬同鄕會於去年十一月開會公决定期開大會修改章程選舉幹事并推定籌備員十餘人籌備各種事宜兹悉籌備員會業經集議十餘次擬定章程草案徵集同鄕入會均已就緒特定於本日午後二時在十六舖會館弄泉漳會館開同鄕大會聞旅滬閩同鄕新簽名入會者約有千餘人之多云 
[辦理綏遠獎劵之涉訟]  
　　曹蘭蓀王問梅延逹商律師代表抽投法公堂控稱原告等前與柯洛文倪則忠訂立合同開辦綏遠獎劵營業當時言明所得利益係屬匀分計開獎十次現已期滿不料被告等始終分文不給然原告等已經墊去川資及一切用費共計二萬九千元現因查得被告等意圖挾資離滬實犯欺詐行爲故以刑事起訴等語被告等由巴和律師代表聲稱原告並無墊去一切用費之事此案係民事性質原告不應以詐欺取財等詞起訴實係敲詐行爲原告非惟未墊銀洋且曾向被告等供有欵項有據可證被告等均有正當營業並無離滬之事後來定必反控名譽損失應請堂上着原告等亦須交保候核云云中西讞員會商之下判准予着原告等交的實妥保被告等仍交原保出外聽候展期再訊 
[泰西食品業交誼會紀]  
　　昨日泰西食品洋行招賣代表公會於上午十時開交誼大會到者四十餘家洋行代表正主任林炎夫主席李名昌紀録（一）主席報告本會成立以來將及一年各洋行已加入者有六十餘家本會發逹已可概見吾泰西食品一業佔進口貨十分之二去歲滙價跌落各業大受影響而本業未有大受損失泰西食品同業之穏健可見一斑此同人身居其間同受快樂云云（二）曹和卿報告利滋洋行代表李容福·先寗洋行王君未經人會在外兜貨實有違反本會章程衆議致函食品同業各號不得與其成交（三）主席提議本會應辦義務商業夜校衆贊成通過（四）潘江生介紹新滙洋行代表茅生源爲本會會員通過 
[濬浦局工程之進行]  
　　濬浦局開濬南黄浦自大碼頭起依起挖掘現已濬至永盛碼頭日内即須開挖董家渡一帶淤泥惟該處碼頭爲渡船所聚集且爲浦東方面航船彚泊地點船雙甚衆殊礙濬浦要工故由該局工程師除函致工巡捐局令飭船埠趕速驅逐遷離他處暫泊外並於前日起由該局工程處洋員親乘小輪分别督催各船户尅日遷移凡停泊浦中障碍各物亦已諭令各物主迅速移離矣浚浦局總工程師海德生氏日昨致函水上警察廳畧謂本局吊桶挖泥機現在南黄浦挖泥查該機前面距離約二尺之許見有木料一担埋於泥中爲此函請貴處知照該木主即於今日起在此一星期内將此項本科全數搬清以便工作云 
[香亞公司春宴紀]  
　　南京路香亞公司昨晚六時在東亞酒樓舉行春宴各界人士到者數百人由該公司鄭蔭森君等殷殷招待九時許始盡歡而散 
[調查糧食價格之縣函]  
　　上海縣知事昨致南北兩商會函云敬啓者案奉江蘇實業廳調令開案奉農商部訓令開准糧食調查會函稱查糧價漲落關係民生本會現擬調查各省糧價之情形以爲酌盈劑虚調節糧食之准備相應函請查照令行京師總商會曁各省實業廳轉飭各商會將各該地所有糧食價格按期報告本會等因前來合行令仰轉飭遵照此令等因奉此除分函并通令外合行令仰該知事轉知該商會一體遵照此令等因奉此除分函外合行函知貴商會一體遵照辦理爲禱 
[警廳長拒絶郵禀及匿名函件之布告]  
　　江蘇淞滬警察廳昨發出佈告云爲佈告事照得登聞有鼓所以鳴不平之言訴願上書於焉通隔閡之愫淞滬幅員遼闊人事日繁各署所處理事由容或有失當之處而五方錯雜良莠不齊其有假借名義魚肉良善者尤所難免本廳長蒞任八載於社會狀况早已洞悉無遺故於人民之具詞呈訴者無不飭科考核批查以示求通民險之意負寃者爲之昭雪黷法者予以嚴懲無偏無頗當爲邦人士所聞見乃近來儔張爲幻險惡萬端揑造他人名姓具呈者有之並不具名而由郵局遞送者有之摭拾浮言砌爲事實迨派員查復全屬子虚在狡黠者信口雌簧而實心任事之警員無辜被累之良民即由是而灰心棘手此風不戢將見魑魅魍魎靡所底遺毖後懲前用作剴切之曉諭須知匿名揭帖本無效力之可言凡有呈遞禀詞應得載明職業住址親至收發處面呈由收發員詢明情由再行登記呈閱聽候批示其郵遞呈詞匿名函件一概不予置理本廳長愛人以德嫉惡如仇倘僚屬果有違法行爲人民確有犯罪情事儘可具名告訴一經查明審實定必立予懲處以示大公其或控詞洩憤假名誣控亦必嚴究其人依法反坐勿謂言之不預也切切此佈 
[閘北醫院開診]  
　　閘北醫院因舊曆年節停診二十天兹定於二月二十日（即辛酉年正月十三日）照常開診 
[警官調差]  
　　浦東洋涇鎭三區二分駐所署員劉治民奉徐廳長令調升吳淞六區署長遺缺以游巡第四隊隊長趙玉珂調補昨已分别到差接事矣 
[憲兵司令定期校閱]  
　　京師憲兵秦司令現定三月一日校閱第三營駐滬第九第十兩連各士兵操法並考察學課業於前日令飭第三營汪營長妥爲預備矣 
[成德經租賑房失鈔票案之訊判]  
　　公共租界天津路九十二號門牌義豐洋貨號内附設之成德經租賬房於本月七號上午突來西人三名闖入賬房以租屋爲由乘間取去鈔票洋四百元逃逸報經總巡捕房飭探邵仁初與特别機關西探目壳羅香在虹口有恒路一號洋房内查獲跡涉嫌疑之俄國人姚克爾蘇禮一名解送公共公廨諭交四百元人洋並保候訊等情經紀本報昨由陸襄讞會同領袖領事特派員麥拉夫君研訊先由捕房代表費斯福氏上堂詰據西探目壳羅香聲稱得到原告朱杏生報告即與見據陳星泉同至有恒路一號西飯店内查獲被告當在其身畔搜去鈔票洋四十元將其帶入捕房向詰口供不認等語又據陳星泉供稱舊曆大除夕上午十一時被告與在逃二西人同至賬房内當因言語不通被告索取鉛筆書寫欲租房屋與我握手並邀我出外偕往山西路無錫路口分散我遂回去行至中途有一同事趕來稱賬臺上鈔票洋四百元被三西人竊去當乘黄包車追至盆湯弄觀見被告與另二矮小西人在前同行遂下車尾至有恒路見被告等同至一號西旅館内即用電話知照同事印心嘉訴由經理朱杏生報告捕房偕同中西包探乘汽車到來由我導至該西旅館内將被告指提到案是實又據印心嘉投訴得到陳星泉之電話後通知經理報捕得將被告拘獲云云又據義豐號司賬楊洪君到堂證明被竊鈔票情形訊之被告延律師到堂辯護否認原告所控案情並向案中人證逐一駁詰一過以此案原告並無證據請爲將案註銷中西官核供會商之下判被告存現洋三百元保出限一年内不犯刑事逮則提案併究 
[婦人供訴請求離婚之原因]  
　　婦人高蔣氏在公共公廨呈訴其夫合肥人高際堂寵妾將伊虐待請求斷離並追價值六萬餘金之奩資曁贍養費等情一案由廨給諭鼎新紗廠將被告股份禁止移動並訂期二月十九號開賬各節均誌本報昨晨届期雙方偕律師到廨候訊旋由李襄讞命同英包副領事升座首由原告律師述明案情次據原告蔣氏（名文斌）上堂訴稱民國二年陰曆二月初二在蕪湖與被告文明結婚以母家所有財産盡作奩資後即同回合肥被告家政係由其姊獨操其時我以尙須入校讀書而被告旣爲北京參議院議員又須入京供職故一切奩物無人執管被告囑由我允許將金飾等物七十餘件交伊變價以購其叔經理之杭州鼎新紗廠股份入都旋爲袁世凱逮捕至次年得釋回中在此期間我居家内被其姊凌虐曾吞金一次圖盡嗣聞被告來申我乃與母族中人到此向被告索討所購之鼎新股票旣不交出反肆兇毆從此遂成反目動輒毆辱而被告乃另納一妾其妾每致函被告皆自稱爲妻被我於紙簏中覔得原函今呈請察閱當反目之初由人調解令被告按月給我百金以作日用之資立有一摺係向其兄處支取甫給兩月忽然中止今我調查得被告所購鼎新之股票其户名用高際堂名義者八千元無名氏者五千元隨嫁之財産計五萬金亦由被告存於其叔處我之所以請求與之離異毫不存有另行嫁入之意思實緣不堪其虐如欲我與之同回安徽勢所不能苟彼此分居由其供給贍養之費並將奩資如數交還尙可允許等語復由被告之律師向該氏駁詰一過時已近午問官宣佈退庭改期續審 
[客棧内尋見逃妻]  
　　住居公共租界横浜橋地方徐和生之妻淡氏於上年十二月二十三日私行逃出匿居法租界發興客棧與姚掌生姘識現爲徐偵悉報告法捕房飭探韓邦逹前往將姚及淡氏一併帶入捕房昨解法公堂請究先由原告投訴私逃情形詰之徐淡氏供稱實被夫兄徐桂桂拐出所有飾物均被夫兄質去將婦人抛在客棧内人即不知去向幸由姚掌生見婦人啼哭故此撫養婦人與其同宿數宵是實質之姚掌生供民人前日至發興棧找尋朋友目見淡氏在内啼哭故由民人出資撫養並與伊同睡四夜不敢誘拐中西官判姚押西牢一月准予贖罪氏交伊夫領去 
[大南門外前晚之火警]  
　　滬南大南門外南馬路橋附近小弄中某姓染坊司家中前晚十二時不知如遺火頃刻冒穿屋頂延燒鄰居當經救火會鳴鐘報警俄由各區救火會馳往施救得即熄滅然已焚去平房四間當由該管二區二分駐所之派出所崗警將起火之染坊司拘解該分所問明起火原因飭暫拘留候查明照章處罰 
[引翔港北栅口火警]  
　　引翔港鎭北栅口文昌閣隔壁成衣店主婦趙張氏前晚夜半一句餘鐘將脚爐置於竈前燃燒積薪起火霎時冒穿屋頂延燒左右鄰居工部局救火會中西隊員聞警雖立驅皮帶車到場奈街道既狹自來水龍頭又距離太遠以致不能得手全憑入力施救遂被焚去平房十一間始行撲滅當火熾時楊樹浦捕房捕頭强生氏親自督同中西探捕在塲彈壓云 
[汽車撞翻人力車]  
　　福州人蔡德恒年五十有二昨日上午十一時乘坐人力車行經北京路被郵局送信汽車撞倒蔡從人力車跌出身受重傷當經另一汽車載送同仁醫院醫治事經老閘捕房得悉即飭七十九號包探前往調查受傷情形復候核示 
[開汽車碾傷行人之科罰]  
　　汽車夫余新桂日昨午後開駛一千四百二十五號汽車經過虹口百老滙路將行人朱和尙撞倒碾傷由捕查見將朱送院醫治余拘入捕房解至昨晨解送公共公廨請究經朱母上堂訴明其子受傷狀况由陸襄讞會同日副領事林出君向余質訊之下以其玩忽業務科罰洋三十元充公外再賠償原告醫費洋二十元 
[汽車撞傷女孩]  
　　前日下午有三千三百七十四號汽車駛經閘北寳山路將該處居民柴阿炳之七歲女孩撞倒磕傷頭面由五區崗警拘獲開車人顧阿桂解經杜署長研訊一過轉解司法科核辦傷孩送醫院療治 
[擲金錢砲肇禍案酌減刑期]  
　　林其彬與毛阿文毛金德因於辛酉元旦黎明時在福建路福州路轉角抛擲金錢砲擊碎王姓三千五百三十三號汽車上玻璃被捕獲解公共公廨經中西官訊明判各拘禁三月在案兹山林之家屬延代表律師於昨晨投廨聲稱被告係屬年輕無知悞犯要求從寛准予緩刑或請酌减刑期云云中西官核供姑念被告等均屬無知從寛判各減輕刑期四十五天 
[地方廳頒發烟土案獎金]  
　　上海地方廳譚檢察長於民國九年七月一日始至十二月三十一日止所有海關所屬水巡捕房解送到廳之烟土各案照章提出獎金共計洋二千六百三十四元一角於昨午備文飭警送交海關監督公署查收以便轉給辦公人員具領云 
[張永祥發監寄禁]  
　　海軍陸戰隊目兵張永祥近在外間招搖業奉海軍總司令部資怨將張提案發交軍法課審訊之下判處監禁八個月禀准海軍藍總司令於昨午派弁將張發送地檢廳請爲送監寄禁云 
[誌謝]  
　　昨承家庭工業神惠贈梅邊倩影圖十張日曆四組又老仁濟林記藥房惠贈美女畫兩張合併誌謝 
來函 
[中華美術專門學校來函]  
　　逕啓者敝校自上年春季添設中華女子美術學校以來雖稍有成效尙無至外省設立分校之必要不意本月一日貴報湖南通信詳載湖南省長公署批中華女子美術學校校長唐家偉云該校長慷慨捐資創辦美術學校擴充女子生計振興國家藝術熱誠宏願慰佩賞深惟查本省私人設立學校請予立案者須遵省欵補助私校單行條例開具設立事項呈經本署派員查明始能核准該校遠在上海核與省内設校情形不同姑予變通備案仰即知照此批云云不勝駭異查上海除敝校設有中華女子美術學校外並無第二中華女子美術學校如照所批明係有不肖之徒在外招摇揑稱敝校在湘設立分校等情以肆其誑騙之術爲此除函請湖南省長派員查辦勒令更正外並請實報將此函披露報端俾分涇渭而明眞相不勝感紉中華美術專門學校謹啓二月十七日 
雜評二 
[納稅華人會與工部局] [  老圃]  
　　近納稅華人會與工部局關於華顧問之事頗有所論辨納稅華人會謂工部局誤解章程工部局謂並未誤解雖兩方措辭均極和平然不能相下昨本埠英美各報對於此事皆有評判而納稅華人會又有覆書致工部局於是華顧問就職一事又生頓挫矣 
　　吾謂納稅華人會不必爭也納稅華人會卽維持其所定之章程而華人所享者仍不過被顧問之權利固未嘗有所增也反是而修改其所定之章程華人仍有被顧問之權利亦未嘗有一所減也華人所享之權利不過如此即守此兩條章程亦復何益故曰華人納稅會所爭者皆費辭也 
　　吾謂工部局亦不必爭也顧問之職不過顧問即使受意於二十二人其顧問之權不因此而擴張充極其量即受意於租界全體之華人其職權所在仍不能越出於顧間之外况旣爲華人隨時可與華人接洽即廢去第六條章程亦仍不能不採擇華人之意故曰工部局所爭者亦費辭也 
公布欄 
[上海地方審判廳]  
　　判决主文　（民一庭）一件判决曹頌美與吳子炳等因執行異團整訴一案主文本件控訴駁回本審訟費歸控訴人負擔一件判决邸金祥與那躍庭因債務糾葛一案主文本廳民國九年八月二十八日之即時判决廢案之原告人之請求駁回訟費歸原告人負擔（民二庭）一件判决周良甫與曹志昆等因租屋糾葛一案主文曹志昆應償還周良甫經租之丁德隆號房租洋八元應漢元應償還周良甫鹺租之丁德隆號房租洋七元周衣甫其餘之請求駁回訴訟費用除歸周良甫負擔二分之一外其餘歸曹志昆施漢元各半負擔一件判决李徐氏與范永康佃地糾葛控訴一案主文本件控訴駁回本審訟費歸控訟人負擔一件胡劉氏與許張氏爲婚約涉訟一案主文胡劉氏之女小連子與許張氏之嗣子許連順卽許連生締結之婚約准予解除訟費歸許張氏負擔一件判决馬志熊等訴顧鍉明等票欵涉訟一案主文顧鍉明顧鑑湯應還乾昌米號洋三千五百五十九元四角八分三釐又還黄祥吉洋八百十七元四角六分四釐分别繳由馬志熊黄祥吉具領訟費歸顧諟明顧鑑湯負擔一件决定俞滋昌與傅秉剛賠償損失私訴一案主文本件訴狀准予註銷　以上二月十九日 
 
 

Page 12

 
 
   
 
 

Page 13

 
 
   
 
 

Page 14

 
 
自由談小說特刊（第六號） 
論文 
[作小說之三步伐] [  張舍我]  
　　吾嘗論短篇小說之寂義矣以爲短篇小說者乃散文叙事用美術的手段表示一種競爭或錯綜中之人物而令讀者生一種單純的感想者也作者知乎此矣將從何說起耶吾謂今之作者多有不自審其小說之若何創作者唯覺其心中有聲曰爾作小說乃操筆爲小說之文不知作小說有步伐者也且爲逐漸的而不易爲之蓋易做之短篇小說不易令人讀不易做者則反是此大概之情形也吾人若將短篇小說之作法分爲三步則第一步爲設立情節Story第二步爲經營結構第三步爲發展叙事叙事之要素旣爲動作與人物則叙事之基礎自爲人·事·與情形有以人物爲起點者或則效法名家之著作然以人物爲起點者萬不可作傳記文以事爲起點者忌平鋪直叙而宜輕描淡寫最緊要者爲尋求情形Situationoo情形者謂人物之極點Climax或危急點Cirsis而産生戲曲的價值者也欲求好情形必有好思想思想平庸則統體皆壞安能作有價值之小說旣有情形亦須立意立意者小說之生命也立意不高尙其價物必爲廢文立意與現代之人生無關必非爲社會的文學亦非人的文學也有情形矣有立意矣則須求布置之法所謂結構是也小說有結構法他日當詳論之然先有小說而後有結構法之名故結構無定例無方程式吾之所謂法者皆過去或現代名家著作中所具之一格也故作小小說者宜自己經營其結構而不落常套今吾國人之作小說者其結構亦有未嘗落常套者然而不能稱之爲文學何也則以其不用科學的方法叙述之也作者無科學智識亦不知科學爲何物而望其創作有價值之文學與人的文學其可得乎有情形矣有立意矣能自出心裁以爲結構矣而獨乏叙述的方法科學精神的叙述法亦無濟也故吾謂此三步代爲不易爲而望有志於小說者之竭力研究之試騐之也 
軼事 
[說海珍聞録] [  瘦鵑]  
　　英國大小說家狄根司Charles　Dickens以大衛柯柏菲爾（即塊肉餘生述）奥利物吐威斯德（即賊史）二城故事諸傑作蜚聲世界名垂百䙫至今不朽幼甚貧居陋巷中十歲傭於一靴墨廠廠中製靴墨盛以玻瓶狄根司所司事則於瓶上粘以標貼辛勞一月得值甚微爲數僅二十四先令且用以贍家緣其父以債務繫獄不能養也得戚族遺産父遂償其逋出獄家境亦少裕狄根司年十八暱一銀行家女瑪麗蓓娜爾Maria　Beadnell情深一往有欲仙欲死之概後女赴法就傳有所誤會漸與狄疏去函或不報或答以冷語狄怒絶之然耿耿之心同猶不能一日忘女也其所著書中每道及女以誌相念之切而女卒别嫁傷已狄根司既成名倫敦士女皆爭與締交俱樂部中則爭延爲部員蓋上自王公貴人下至販夫走卒皆與狄根司爲友矣大詩人拜輪Byron之女公子緑芙蘭絲Lady　Loqejace尤善狄根司每臥病輒邀狄至其床次用慰苦痛時以氷塊納櫻口中嚼之而傾聽狄語須臾以忽受藥痛苦盡忘後此雖轉側數小時亦夷然無懟云狄根司每出與宴人咸注目宴畢則私淑者必爭趨座次攫其所遺之橘皮蛋殼而去蓋將什龔珍藏用爲紀念品也狄行於途有與一面交者恒止其步求一握手引爲殊榮其受人敬愛可謂至矣 
批評 
[小說閒評] [  吳靈園]  
　　拊掌録書原名Tlre　Skeich　Booko在一千八百十九年美國華盛頓歐文Washjngton　Iricmg箸譯本出自林琴南手筆歐文文藝原帶古典色彩與琴南主義適合故其筆墨雖多詼諧而譯本在在呈其感喟蒼凉之氣第一節爲記李迫大夢形容懼内可謂盡致余憶其中有天下人苟得閫敎檢束無不扶服如鼠蝟密帳温幃中之敎養較諸牧師之演說變化氣質爲倍十也數語余恒觀察余所蹴居之居停主人在滬上固執業律師頗負聲譽對質公堂言談侃侃而乃一旦回處房帷懾於獅吼扶服之狀不堪問聞而覺歐文之語誠切實情耐我尋味方今學者高談婦女解放謀欲去除女界痛苦不識彼懼内者亦有希望去除裙腰專制痛苦以解放男子爲運動者否一般手握軍符者外表觀之固威嚇臨民足比狼虎其内幕之扶服要又何如鼠蝟第二節題名睡洞寫一村塾師無異描摹我國十餘年前内地未與學校一般村塾内之冬烘童蒙每至夏中午時時聞學生讀書作倦聲欲睡正如蜂之間衙而先生嚴聲呼咤以戒尺觸几則又驅逐羣學生趲此學問孔道此數語情亦切合而旣賞其奇思并又私幸晚生若干年未被此等敎師驅逐趲彼所謂學問孔道以自没其靈明也中寫村童得放學消息而大聲疾讀旣得放學口令而人心大亂書卷竟不庋原處墨瓶遂翻坐椅亦顚倒無次一出大門聲如潮落錯綜跳躍而去一切喧雜狀况亦頗能活現紙上至所謂先生不善乘馬鐙旣高懸先生乘馬作抱膝狀膝與鞍齊二肘内屈如螽斯之動股執鞭迎面如古王者之執圭則借用鷺喻雖佳未免謔而過虐矣其他趣語如言先生情性大類象皮搯之立入而又立張又類鋼綫可屈爲關不能驟斷爲兩苟按其額先生立時鞠躬一釋手則先生昻頭引喻以見其人之頑性奇語如言抗聲和樂而歌覺肌肉縷縷皆騰起幾欲破窗而飛以見其人之極樂皆足啓迪筆思爲舊小說中所不具耶穌生日一節中余寒戀重衾不即起忽聞門外有童子靴聲似商略一事少須歌聲發矣甫歌曰今日佳晨兮救主生余竊起披衣立啓其扉見一羣天眞爛漫之童子畫師能狀不能肖也羣中一男二女每至一客之門必縱聲歌余開户驟童子愕然遂不能歌翹食指微微撩其唇狀至羞澀且偷眼觀余忽爾舉足同奔捷如飄風而去甫轉屋隅聞此三人者同聲言曰吾輩逃矣十數語曲繪神情勝於丹青筆墨輕靈幾疑仙化余最愛讀之末節從一蕭敗古寺上寫出智勇聲名之在身後不足恃感喟蒼凉極矣而後著紀功之碑亦不待人力推陷皆倦極而思睡於地一語更進一層見意愈深 
談叢 
[小說叢談（五）] [  寂寞徐生]  
　　武勇小說燕趙多慷慨悲歌之士緑林豪客市井武夫一言不合白刃相讐殺人越貨恬不爲怪此皆施公案七俠五義緑牡丹水滸等書爲之誘掖也（惜對外及海軍等著作絶少）今日中國之民風柔靡已極長槍大戟不足以奪其緩帶輕裘之故態（英國大小說家狄根司小影） 
酣睡漏舟之中痛飲積焚之上可謂危矣再不以此强健尙武之風振之欲不爲雅典之續也幾希故愚間嘗主張小學校當提倡童子軍師範中學校學生當應義務徵兵歐戰雖已告終吾國人不有武裝的準備和平之幸福不易享受也小說家果欲戕賊青年以亡國也則速輯黑幕等書可耳如其不然請卽放下屠刀急編軍事敵愾之小說以懺前過而救累卵之中國諸君其有意乎吾見近年西人之小說多從歐戰事著筆者卽言愛情亦以愛國捍敵爲前提而我國之著作家值兹國事惆搪之日興高采烈再接再厲大編誨淫誨盜之小說吾誠不知其何心也近今譯者確合此類說部之宗旨者甚尠如冷血之俠客譚生死權催醒術林紓之撒克遜刦後英雄畧技擊餘聞天笑蟠溪子之大俠錦披客傳周瘦鵑之緑衣女錢基博之技擊餘聞補等皆甚有價值也 
雜話 
[今小說家與古文人孰似] [  恨水]  
　　年來小說界沉寂極矣瘦鵑諸子苦心孤詣意在中興讀自由談小說特刊可知其志趣之一斑工作少暇因戲取今小說家之著名者學紅樓夢例與一古文人相比願以此補特刊餘白藉爲小說中興時代之紀念焉 
　　林琴南一代詞宗語有來鷹似杜少陵而其心懷故主寄託遥深則似吳梅村陳蝶仙一門風雅才華淵博小蝶小翠堪繼父業合其喬梓觀之似蘇家父子惲鐡樵寫情寫景千鎚百鍊絶似柳柳州李涵秋窮年累月著作不休似陸劍南而走筆疾書　不暇修飾文出於率時多語病則彷彿袁隨園葉楚傖才大如海心細如髮白話文言均超上乘似盛唐諸子而其意氣縱横假酒助勇則又似李青蓮周瘦鵑長於哀情廻腸盪魄語語傷心直似孟郊而詞華藻麗滿紙血絲則又似李長吉王藴章筆如游龍首尾相應其文絶似龍門小品包天笑語轉如珠活潑潑地似金聖嘆談老談游嬉三昧諧謔風生似東方朔姚鵷雛造意不凡喜闢奇境似黄山谷徐半梅善於短篇似歸有光王鈍根文取淺顯似白香山楊塵因新華春夢一賦得名似司馬相如程瞻廬文言似明七子白話似湯玉茗學林譯諸子似桐城古文派作新體小說者硬語盤空令人費解似人初學作韓柳文 
瑣録 
[說林拾雋] [  只菴]  
　　奴在身者其人可憐奴在心者其人迺可鄙（十字軍英雄記） 
　　凡人能容人樂乃無藝（冰雪因緣） 
　　人情於患難之餘以得安樂爲幸及旣臻安樂之境則又得隴望蜀不願復有些微之缺陷（劫花小影） 
　　富貴人之戀家多半爲爐冶之金調由是中長其情愛（孝女耐兒傳） 
　　戀家即愛國之權輿（同上） 
　　天下事果了了於心則世界安有趣味（脂粉議員） 
　　凡人須立業飯不能飛而入口必以力運之始至（滑稽外吏） 
　　聲之恭倨亦隨貧富而異（同上） 
　　爲貧士終身雖不造福於人亦不使人躬被吾禍（電影樓臺） 
　　天下美術之思想與科學之思想往往隔閡（同上） 
小說 
[醫院] [  梅影藉主]  
　　阿興是一個小工在他工作的時候不幸將他的右手跌斷了他的工頭送他到一家醫院裏去醫治這家醫院是私人設立的在地方上名譽極好 
　　他進去坐在待診室裏等了好久纔見有一個穿西裝的少年醫生慢慢地進來他那一雙極沉靜極冷酷的眼睛向他望了一望露出一種鄙夷不屑的樣子問道是你跌斷了手麽他急忙立起來一面强作笑容答道先生是的我····醫生不待他說完便厲聲道你們做小工的人做事這樣不小心快脫你那衣袖來讓我看 
　　他一疊聲的答應着去脫他那隻又襤褸又齷齪青布小棉襖的袖子可是他的右手壞了脫那衣袖很不容易醫生見了似乎厭煩走上前去帮他一拉　的一聲脫是脫去了不過他的壞手經醫生這一拉痛上加痛幾乎使他暈去 
　　醫生畧畧的看了一遍就拿兩塊夾板胡亂的將壞手夾了起來也不同他說一句話自管去了過了片刻進來一個看護婦向他說道醫生說你這隻手要過一禮拜才能好呢你現在可跟我來他隨伊到樓上一間病室裡這間病室鋪着八張牀都有人睡在那裡只有一張空的伊指着那張空的道你睡在這裡說畢將門碰的一闔去了 
　　他四下一望覺得這間房裡的光線很不充足空間中又佈滿了炭氣他的呼吸因此不期然而然的短促起來他想將西邊牆上的兩扇玻璃窗推開流通些空氣但這間房裡不止他一個病人别的怕開了窗受了風寒患的病格外要重都異口同聲的阻止他他無可奈何嘆了一口氣向他自己牀鋪上躺下 
　　天黑了電燈亮了看護婦拿夜飯進來他乘便問伊道這裏住一普通房間四角錢就够了他不覺吃了一驚他自忖他辛辛苦苦的做了一天只有二百四十文工資如今病了手不去工作工資是拿不到的那裡還有這許多錢來付這筆費呢他想到這裏便要求伊要出去伊冷笑道這事我不管你自己向醫生去說 
　　他獨自走上樓去這時候醫生正在待診室裏滿面堆着笑容恭恭敬敬的看一位貴婦人的病見了他把臉一沉道你不在病室裡到這裡來做什麽他哀求道先生没有别的事我怕没錢繳費特來求你老人家讓我出去醫生聽了立刻將他手上的夾板除去揮着手道去罷誰要你住這裡 
　　他謝了一聲出了醫院一步步的向大道上走去他那隻壞手仍隠隠的發一種奇痛似乎警告他要成殘廢了 
[自由談之自由談] [  鵑]  
　　小說之佳者其魔力不弱於美女子每令人傾心相愛不忍舍去予嘗以一夕讀狄根司氏之大衛柯柏菲爾David　Copperfiield頁復一頁終不覺倦時則長夜垂闌萬籟如死睡魔窺床莫能犯歛避而去雖損一侂之眠而中心殊快慰也 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
紀載 
[一週間世界大事撮要] [  圓]  
　　上月月杪巴黎首相會議告終而後其繼起之倫敦大會定於本月二十一日開會倫敦大會者倡議於英外相克松爵士而法總理巴理安首先贊成之其主要任務爲使德國當面接受巴黎會議决定之賠欵條件（詳本刋前期）爲解决最近發生之近東問題德國對於巴黎議决之賠欵條件既已决定將在倫敦提出答案故今方急遽爲此項答案之草擬其内容若何在倫敦大會未開以前當然未易測知至所謂最近發生之近東問題者一爲土耳其君士坦丁堡安哥拉兩政府之對峙一爲希臘舊王康士坦丁復國後之時局一爲對土和約之修改 
　　土耳其曷爲而有兩政府之對峙乎初土自休戰以後國中青年黨人物即不滿於政府種種屈從協約之行爲及一九一九年六月親英派領袖弗列特Damad　Ferid　Pasha爲首相Grand　Vizier青年黨益大譁僉稱此傖柄政土國主權土地從此不知又將喪失幾許矣乃相率潛往小亞細亞腹地亞拿刀利亞州Anatcliao在歐士倫Erzerun西凡斯Sivas兩城集議更黨名曰國民黨以與親英派政府抗其首領曰基瑪爾Mustapha　KcmalPasha者在大戰期中統軍多年一九一五年英海軍攻逹逹納爾海峽爲加利波利Grallipoli半島守軍擊退勞師無功卒受國會指摘當時統加利波利守軍者即基瑪爾也是以氏以軍略負盛名協約國亦憚服之與基瑪氏同執國民黨之牛耳者曰拉烏夫裴Raouf　Bry戰期中之海軍大臣也曰勒斯登裴Rusium　Bey前充駐美土使長外交才皆回敎徒中之俊彦也國民黨旣在亞拿刀利亞舉事即發布黨綱數則其大旨曰聯合回敎徒傳布大回敎主義曰擁護君堡之回敎法皇土國蘇丹毋令爲協約國擯逐於歐洲境外曰保全土耳其疆域之完全主權之獨立毋令爲協約國所蠶食黨綱旣定即對弗列特政府施行攻擊要求土皇免其職務弗列特仗英人之力雖内閣數易而終不蹶其時基瑪爾黨人雖據小亞細亞腹地而在表面上猶服事君堡蘇丹故尙未有政府之建設也及希臘佔據小亞細亞西岸士麥拿地方Smyrna遂亦舉兵以逐出異族爲標幟同時建政府於安哥拉城（Angora在君士坦丁東南二百五十英里小亞細亞之重鎭也）與君堡政府立於對峙之地位然猶祗反對其親英之内閣而不及蘇丹也一九二○年春夏兩季國民黨對於西面之希臘南面之法東南之英頻施攻擊西亞形勢幾無日不在砲火交閧之中蓋其時對土和約雖未正式成立而經兩次倫敦議會一次桑里摩議會各國首揆磋商以後西亞瓜分之局面已成國民黨安得充耳而不聞五月十一日土約交出八月十日正式簽字（是謂塞佛爾Sevres和約）於是而希臘得西海岸士麥拿Smyrna一帶地意大利得南海岸亞大拿Adana一帶地法得叙利亞英得美索波達米亞適與一年以前各方所猜測者無不刎合（參觀本增刋第四十八期拙作瓜分土耳其之新形勢）然土約雖成於八月而基瑪爾黨人之用兵則不始於土約成立以後終一九二○全年英國對於美索波逹亞之軍事費用雖以國會之質問而仍未能撤退法國之於叙利亞則竟派遣一九一八年西歐香檳Champagne戰塲上得名之戈羅將軍Gouraud督師鎭守希臘在士麥拿後衛地首當其衝交綏尤烈最近希臘軍竟以潰敗聞矣凡此皆足以見基瑪爾政府勢力之張盛而協約國之不敢輕視也洎乎歲杪而有基瑪爾與俄國過激派携手之風說信否固不可必而在協約國方面要不能不視爲極危險之事蓋過激派南下之路一開則回敎徒之離貳堪虞而地中海與印度洋之治安將不可保矣總之土耳其有君士坦丁政府爲協約國玩之股掌之上反之基瑪爾之國民黨政府則不甘瓦解號召回徒力抗協約前者孱弱後者崛强兩政府同戴一蘇丹而性質大殊明乎此則讀下週倫敦大會對於近東問題之議論不致格格不入矣 
　　希臘問題云何前王康士坦丁復國以後之時局也康士坦丁者德帝威廉之妹壻也一九一五一六兩年之交德軍聯土布覆塞門寖假而有席捲巴爾幹操縱愛琴海之勢英法患之說希臘助協約其相威尼齊洛欲從之而格於王康士坦丁威尼齊洛陰市惠於英法使得出兵於薩洛尼加（Salouica在愛琴海北瓦大河口舊屬土巴爾幹戰後割予希臘巴爾幹馬基頓之出海孔道也）英法以此而得收圖絶德奥南下之鉅功惟威氏則因是而去職矣去職後賴海軍之助起兵革命廢逐康王立王次子亞歷山大繼阼而自爲其相即宣布加入協約英法德之故威氏地位得以穏固希臘在兩年來和會中之國際地位亦因是日隆去年十月二日王亞歷山大嚙於猴而薨遂有所謂繼阼問題者爲兩黨爭持之焦點兩黨者威氏黨人爲一派而前王康士坦丁黨人爲又一派威氏經三次戰爭爲其國擴大領土收回主權（一九一三年希臘得馬基頓及西塞萊斯一九一九年得東塞萊斯士麥拿及愛琴海東岸諸島對土和約英法放棄對希保護之責）功高望重宜若可以得國人之擁戴矣孰知十二月初五日公民大會之結果得勝利者爲曩昔以親德而被廢逐之前王康士坦丁膺新希臘創造者徽號之威尼齊洛氏反被擯斥是知仰大國鼻息而爲迭克推多者縱利國福民矣而終不能逃國民最後之審判也威氏旣敗英法乃大恐非爲威氏一人地位之得失而恐也爲地中海東部無奉令承敎之人 
 
[美報爲吾國北部災荒呼援之插畫] [  紐約中國義振會製版寄贈] 　　 
國外通訊 
[美人之對華賑濟熱] [  通一譯]  
　　拉門德之意見書 
　　上年十二月十日威邇遜總統爲提倡中國賑濟事特發佈公告於全國並延請有聲望之男女一百二十五人爲賑濟委員會會員使於各都市奔走集捐其熱心熱誠良可佩也翌日美國對華義賑委員會會長拉門德氏以電通知被選之各委員其文如次總統命余爲對華義賑委員會之會長並令余謹告左右我公已被延爲本會委員之一我公素以熱心公益聞而對華尤以親善爲懷兹屆膺選諒必慨然允任至於詳細辦法一俟草訂就緒即當奉寄求察以公之資望勢力登高一呼應響必四起事之成功可操左券也貴支會未成立之前若有捐項送至尊處者我公可就地指定一銀行暫行存儲之是所切禱政府徇本會之請已令北京美使從速調查災事實况一俟得有復音即將詳情報告於各會員中國災况之散見於口報公文者已極詳盡然吾人現在所欲得者爲最近最確之實情令人聞之得鼓起其惻隠之心而　其解囊慨助之熱誠也拉門德又有意見書致該委員會曰今時間已迫待賑孔急駐華美人自應竭其能力餉吾以報告而國内人士之已被選爲委員會會員者亦宜急起直追於各都市設立機關互通消息以利進行於此余謹貢呈數端以資采納 
　　（一）在貴地被選爲委員會委員者若祇足下一人請於則英法勢力或將有動摇之虞而恐也塞拉斯士麥拿因威氏一人受寵之故而斷予希臘者也今威氏覆敗形勢變異則土約不妨修改毋令他黨食其報意大利根據一九一六年之倫敦條約本可獲得小亞細亞西海岸地及沿岸島嶼者也徒以英法之溺愛威氏遂致坐視禁臠中物爲他人强攫而去而莫敢誰何今威氏敗矣英法對希愛弛意大利食指乃大動此土約修改之又一動機也十一月二十六日倫敦唐林街十號之英法意首相會議不過提出一種對希覺書（詳見本增刋第六十六期一週間世界大事篇内）而未及土約之修改問題希臘接此覺書後前王之復國仍若也對於英法亦無何種復文之發表惟對於小亞細亞之兵事則仍繼續遣軍征剿以示不與基瑪爾國民黨苟且之態度顧一戰而潰敗凡此諸端皆所以引起二十一日之倫敦大會者也據本週所接電訊君士坦丁安哥拉雅典三方面之代表俱已於上週間出發赴英英法兩國開會之若何準備尙未接到電訊又本月二十一日爲國際聯盟行政院第十五次開會之期（即日尼瓦召集聯盟大議會以後之第一屆行政院集會）會址定在巴黎議題已由路透電宣佈本週爲在以上兩會之預傳期内故時局毫無發展 
接到此信後即慨然允諾獨任斯肩以會長名義即行組織分會開始進行若被選者不祇足下一人則請即與之聯絡集一會議公推會長而立分會各敎會之組織極爲完善普遍且對於中國賑濟已表示極深厚之熱誠若能與之通力合作收效當更見神速而洪大也據鄙人之推度被選會員中或有公私之繁冗而不克親自督理賑務者若果有其人望其能創立分會之根基而以進行之職務託諸素具熱心於公益事業之人則幸甚 
　　（二）祈即擇定銀行俾當地所集之捐欵即可儲入至於集捐標木等物已在置備矣 
　　（三）當地新聞界苟能與之聯絡當請其相助爲理而以總統之公告不收費用刋諸報端其他提倡之法可由當地分會相機施行收儲賑欵之處最宜明白宣佈俾願捐者無不知所從之憾 
　　（四）新聞界除請其慨贈廣告外更宜求其著論鼓吹並明白宣佈爲代收振欵機關之一蓋分會之勢力或祇限於一城一市若假日報以鼓吹則内地鄕村間亦能聞風而起也 
　　上述數則爲施行之大綱凡屬會員當加以注意此外願諸公垂察者尙有數點 
　　中國災民所急需者爲食物衣服工作與柴料若所集者爲現欵可直接匯去苟其所捐者爲食糧等物則或輸運至華或變賣而以其值匯華可相機行之 
　　邇來美國人民對於他國振務勤勞殊甚例如爲救濟歐洲被難孩童事現仍舉國若狂然神多動必疲力多用必竭故管理此屆中國振務者對於此點宜加以嚴密之審度萬不可輕舉妄動反致債事與已舉行之他項振務相衝突時尤當注意 
　　此次對華振務最足爲吾人助者爲各敎會現總部擬與各宗敎機關商請特聘一特别幹事專事聯絡各宗敎機關與各敎會以策勵振務之進行而收所期之美果對於各地商會亦擬特聘幹事一員 
　　籌振時最大之助力定必來自日報會集以及演說之壇牧師之座本會自草創至今所得振欵爲數已甚可觀深望是後收集之數逐日見增則幸甚矣 
[美國對華義振會委員會撮影]  
　　（一）李士衡 
　　（二）史悠明 
　　（三）Emil　Mautice　Schclz 
　　（四）J.　D.　Buoh 
　　（五）陳裕光 
　　（六）梅其駒 
　　（七）H.　W.　Thirkclod. 
　　（八）Rae　D.　Henkle. 
　　凡屬委員會之會員均宜囑其親友勸其大衆盡力以助中國災民然祇可動之以情說之以義而萬不可假組織之勢力以要索之也以此爲提倡對華振務之主旨則責旣輕效必大而覺爲善有餘樂焉 
　　總部現擬設一演說會以事鼓吹 
　　總部並將設一公告部專事享各日報各雜誌各宗敎印刷品以提倡振濟之材料若需小本書籍街巷標未屋頂廣告者亦可由本總部供給惟爲數恐有限耳並設一中國通訊部專事傳佈中國災地狀况某鐡路局已特派一運輸專家至本總部專理輸送賑物事宜本總部並已聘一食糧專家俾關心振務者可知本總部對於助振食糧之處理務極正確在華外人已設一華洋義振會一切進行甚爲合法美人聞之對於中國振務之信用必益鞏固矣 
　　代理國務總理本會名譽會計長台維司Norma　H.　Davis及會計員門羅君Vernon　Monrco囑余（拉門德自謂）代爲宣佈下文曰對華義振會之會計處設在紐約之聖經屋Bible　Houseo凡一切振欵交到該處後由其主任簽給收據而存諸銀行信托公司Bankers　TrusiCompanyo凡各州之銀行或信托公司皆可代收振欵每一星期將所集之欵及清單一紙寄至紐約總部會計處會計處收到後發給收據於各銀行並通知各捐户其所捐之欵確已收到各報餘代收之欵可交存於當地之銀行若該地並無銀行則可直接寄至紐約聖經屋會計處捐户之名姓則於紐約星期週報中發表之各敎會所集之欵可聽其直接寄於其在華之代表敎會本會極願得各敎會之助故特訂此例使其可自由行動而不受制於本會以掠其美吾人今此之舉以救中國災民爲惟一之主旨若災民可不經本會而亦能得助者本會極不願妄施集中政策以阻碍之也凡處理一切賑欵之手續委員會不敢負其責故種種分派方法仍當聽命於報行委員會雖然集捐時若能有統一之辦法而由一處主理之則最爲簡捷也此次舉行募賑費用務求其省主理各員大半爲盡義務者總部中之支薪金者爲數極有限紐約耶敎週報爲首先提倡對華義賑者現仍竭力爲本會助良堪欽佩中國此屆災象爲近今所僅見者吾人竭力以濟之恐猶難見大效然駐華美使嘗謂美金一元可救災民一命故望吾美人士觀其力之所能及以助此東亞友愛之人民而表示吾區區誠意則同人等馨香以求之者也（以上並爲拉門德語） 
[美人對華振濟熱之又一報告]  
　　二月六日定爲救濟中國災荒日 "China　Day "一月十五日本報紐約通信云救濟中國災荒運動在美之進步極爲神速其勢力所及已惹起全美人民之狂熱矣對華義振會之會長爲拉門德氏全會共有委員一百三十人皆聲望卓著之人而由威爾遜總統委派者也現在通國之耶敎會已起而相助又定二月六日爲救濟中國災荒紀念日是日將聳動舉國人民盡力輸將爲華北災民集捐云 
　　一月十二日對華義振會開會於紐約總部聖經屋内華人之與會者甚衆會畢後中國紐約領事史悠明君宣稱新簡中國駐美公使施肇基君不日到美於其未蒞華盛頓之前可請其在紐約逗留二日爲演說之領袖專事鼓吹振濟是會並决定旅美華人當與美國總部相助爲理此議一發僑居紐約華人領袖李君竭力贊成之開會時華人之登臺演說者有哥倫比亞中國學生會會長陳君中美人民聯合會會員馬君等本報駐美分館理事許爾司君E.m.Sciobz前北京導報主筆北京大學敎授白許君J.D.Bush等亦皆列席 
　　現除用文字鼓吹外復籌種種方法以策勵之總部近製一種木標上書費錢三分救人一命數字分售於各商號懸諸店前諒亦能收鼓吹之效又紐約將舉行一大游行會各大戲院現正在商議開演義務戲劇之辦法有中國學生四五十人將排演中國劇本於某大劇塲大游行與演劇等事一俟施公使到美即將實行紐約百老匯路四十八街之考脫戲院Cort　Theatre定於二月七八兩日（中國舊曆新年）由美國中國學生會爲募振事特作第一次之演劇 
　　美國商界對於中國振濟極爲熱心絲業界已組織一會開始募捐矣 
　　據一般人之推測以爲對華振濟運動在初期中其進行容或稍緩然一切手續規劃就緒後其一鼓作氣勇往直前之象定足令人滿意自各大都市匯至紐約總部之捐欵其確數雖未得然聞已匪小月前曾匯至中國三十五萬美金云 
經濟 
[一九二○年世界麥産之回顧] [  原頌周]  
　　去年全球小麥産量超過前年 
　　歐洲諸國食糧猶需仰給於他洲 
　　澳洲印度亦輸出大宗小麥矣 
　　吾國農家曷不急起直追 
　　余讀坎拿大農業雜誌得世界農産最近之統計於小麥狀况尤詳軫念華北災荒輒深痛惋斯民無食之底於斯極益覺小麥提倡之亟不容緩取遠譬近鑒往昭今敢與閱者有所商榷焉 
兩年來世界小麥産額 
　　　　　　　　一九二○年　　　一九一九年 
　北亞美利加洲　　一千英斗　　　　　一千英斗 
坎拿大　　　　二八八○○○　　　一九三二六○ 
合衆國　　　　八○九○○○　　　九四○九八七 
墨西哥　　　　　一○○○○　　　　一○○○○ 
　　　計　　一一○七○○○　　一一四四二四七 
　南亞美利加洲　 
阿根廷　　　　一六○○○○　　　二一四一四二 
智利　　　　　　一四○○○　　　　一二○○○ 
烏拉乖　　　　　　六○○○　　　　　五四一六 
　　　計　　　一八○○○○　　　二三一五五八 
　澳斯大拉西亞洲 
澳大利亞　　　一二○○○○　　　　四四○○一 
新西蘭　　　　　　七○七○　　　　　四○○五 
　　　計　　　一二七○七○　　　　四八○○六 
舊金山之旅館學校 
 
 
 

Page 19

 
 
亞非利加洲 
阿爾及耳　　　一八○○○　　　二○九六七 
埃及　　　　　二五○○○　　　三○一三七 
突尼斯　　　　　五○○○　　　　七三四九 
南非合衆國　　　六五○○　　　　六六三○ 
　　計　　　　五四五○○　　　六五○八三 
[亞細亞洲] 　　　 
印度　　　　　三七六八八○　　二八○○七四 
日本　　　　　　三○○○○　　　二九八一七 
高麗　　　　　　　七○○○　　　　七一四四 
波斯　　　　　　一三○○○　　　一三○○○ 
　　計　　　　四二六八八○　　三三○○三五 
 
[美國新發明之大飛機] 兩端闊三十二密逹内置二百五十匹馬力之摩托機四可載乘客十八人速力每杪鐘一百八十啓羅密逹　　 
歐羅巴洲 
大不列顚羣島　　　六九○○○　　　六九三四七 
挪威　　　　　　　　一○○○　　　　一○七一 
瑞典　　　　　　　一○○○○　　　　九五○九 
丹麥　　　　　　　　六五○○　　　　五九一六 
荷蘭　　　　　　　　六五○○　　　　六○一五 
比利時　　　　　　一一○○○　　　　九八九五 
法國　　　　　　二九六○○○　　一七七九八○ 
西班牙　　　　　一四四○○○　　一二九二五一 
葡萄牙　　　　　　　七○○○　　　　六四○○ 
意大利　　　　　一四八○○○　　一六九五六五 
希臘　　　　　　　一○○○○　　　　九六九三 
瑞士　　　　　　　　三○○○　　　　三五二四 
羅馬尼亞　　　　　三五○○○　　　五○七五五 
布沙利比亞　　　　　八○○○　　　一二○○○ 
捷克斯洛伐基　　　一五○○○　　　一五○五一 
巨哥斯拉夫　　　　　五○○○　　　五○九五六 
布加利亞　　　　　三五○○○　　　三四○二九 
奥大利　　　　　　一○○○○　　　　八○○○ 
匈牙利　　　　　　七○○○○　　　八五○○○ 
德國　　　　　　一○○○○○　　　七九七○二 
　　計　　　　　九九○五○○　　　九三三六五九 
全球統計　　　二八八五九五○　　二七五二五八八 
　　上列三十五國中其去年小麥産額較遜者僅占少數其較遜之原因或因農民改種較有利之作物或因棄農就工却從未有厄於旱魃致産量銳減者若在去年豐熟之國則其小麥産額之增加多至萬萬英斗以上新西蘭去年産額倍多於前年澳大利亞之增收亦幾及二倍甚至不以農業著稱之印度昨年亦增收小麥三分之一其他概可想見更録歐戰前五年之小麥産額以資比較 
[美國女子職業進步之一斑]  
　　美國女子大率有職業者對於生活技能競爭旣烈進步神速右圖兩幀右爲佛萊德曼女士Miss　Bessie　Friedman左爲渥痕女士Miss　Margaiet　Owon均爲打字能手佛萊德女士每分鐘能打一千零零三字無一脫誤渥痕女士能於一杪鐘内打一百七十字亦無脫誤並著有打字迅捷秘訣一書 
一九○九年至一九一三年小麥平均産額 
　　北亞美利加洲　一千英斗　南亞美利加洲　一千英斗 
坎拿大　　　　一九七一一八　阿根廷　　　一四八九○八 
合衆國　　　　六八六六九七　智利　　　　　一四○○○ 
墨西哥　　　　　八○○○　　烏拉乖　　　　六五一九 
　計　　　　　八九一八一五　　計　　　　一六九四二七 
　奥斯大拉西亞洲　 
奥大利亞　　　九○五○○　　新西蘭　　　　七○七○ 
　計　　　　　　　　　　　　　　　　　　九七五七○ 
　亞非利加洲　　　　　　　亞細亞洲　　 
阿爾及耳　　　三四九九八　印度　　　三五九○三五 
埃及　　　　　三四一二一　日本　　　　二四一六六 
突尼斯　　　　　六二三○　高麗　　　　　五九二二 
南非合衆國　　　六五二○　波斯　　　　一三六○○ 
　計　　　　　八一八六九　　計　　　四○二七二三 
　歐羅巴洲　　 
大不列顚羣島　五九六四○　希臘　　　　四三二○ 
挪威　　　　　　　三○六　瑞士　　　　三三一四 
瑞典　　　　　八一○三　　羅馬尼亞　　七七四二二 
丹麥　　　　　五三四四　　布沙利比亞　二○一二○ 
荷蘭　　　　　四八九六　　捷克斯洛伐基　二三五四一 
比利時　　　一四八九四　　巨哥斯拉夫　　······· 
法國　　　三一七六三九　　布加利亞　　　二九三○八 
西班牙　　一三○四四七　　奥大利　　　　一一○○○ 
葡萄牙　　　　七四四○　　匈牙利　　　一五○○○○　　　 
意大利　　一八三三三六　　德國　　　　一三○○○○ 
　　計　　　　　　　　　　　　　　　一一八一○七○ 
全球統計　　　　　　　　　　　　　　二八二四四七四 
　　歐洲諸國之缺糧 
　　歐戰告終物價奇漲各國政府莫不以發展農業爲急務各國人民莫不以增加農産額爲要圖急起直追惟恐後人故稍重農之國其小麥之産量無不比戰前增長其有反居人後者大都因農田之毁於烽火未能即復舊觀耳返觀吾國種麥面積年來曾否增加以乏確實統計不敢妄斷即增加矣而時時厄於水旱蟲病之災得不償失於民食曾有幾何實益哉更請參考世界不麥需要狀况如下表 
　　國别　　　　　一九二○年産額　　　　國内需要額　　　　　　不敷數額　　　　　入口約數 
　　　　　　　　　　　　一千英斗　　　　　一千英斗　　　　　　一千英斗　　　　　一千英斗 
大不利列顚羣島　　　六九·○○○　　二七六·○○○　　　二○七·○○○　　二一○·○○○ 
法國　　　　　　　二九六·○○○　　三六一·○○○　　　　六五·○○○　　　五○·○○○ 
意大利　　　　　　一四八·○○○　　二三七·○○○　　　　八九·○○○　　　七○·○○○ 
西班牙　　　　　　一四四·○○○　　一三六·○○○　　　　　　　　　　　　　　四·○○○ 
葡萄牙　　　　　　　　七·○○○　　　　八·○○○　　　　　　　　　　　　　　四·○○○ 
希臘及巨哥斯拉夫　　一五·○○○　　　　　　　　　　　　　　　　　　　　　　一○·○○○ 
比利時　　　　　　　一二·○○○　　　六五·○○○　　　　五四·○○○　　　四○·○○○ 
荷蘭瑞士挪威瑞典丹麥二七·○○○　　　　　　　　　　　　　　　　　　　　　　三○·○○○ 
埃及米索不逹米亞　　　　　　　　　　　　　　　　　　　　　　　　　　　　　　二○·○○○ 
君士但丁堡土耳其　　　　　　　　　　　　　　　　　　　　　　　　　　　　　　 
德國　　　　　　　　　　　　　　　　　　　　　　　　　　　　　　　　　　　　五○·○○○ 
波蘭奥大利　　　　　　　　　　　　　　　　　　　　　　　　　　　　　　　　　四○·○○○ 
　　　　　　歐洲各國合計　　　　　　　　　　　　　　　　　　　　　　　　　五二四·○○○ 
　　　　　　歐洲以外各國合計　　　　　　　　　　　　　　　　　　　　　　　　七○·○○○ 
　　　　　　全球合計　　　　　　　　　　　　　　　　　　　　　　　　　　　五九四·○○○ 
　　吾國增加農産額推廣輸出業之好機會 
　　上表足爲歐西各國缺乏小麥之表示其需要小麥之亟一因農田未盡復原二因工業倍爲發逹吾國農田未遭歐戰之牽累工業之演進亦未大異於前農産原料似可以豐足矣然竟演成北省絶粒之慘禍良可哀矣若吾國而稍勉力農事者耕三餘一不獨舉國無飢饉之憂且足以濟歐西之缺乏矣請閱小麥之供給狀况如下國别　　　　舊存小麥　　　　　一九二○年産額　　　國内銷費額　　　　出口約數　　　積存至下半年之數 
　　　　　　　　　千英斗　　　　　　　千英斗　　　　　千英斗　　　　　千英斗　　　　　千英斗 
坎拿大　　　　　五○○○　　　　　二八八○○○　　八五○○○　　一九○○○○　　　一八○○○　　　　　　 
北美合衆國　一五○○○○　　　　　八○九○○○　六一九○○○　　二四○○○○　　一○○○○○ 
阿根廷　　　　　五○○○　　　　　一六○○○○　　七五○○○　　　七○○○○　　　二○○○○ 
奥大利亞　　　·······　　　一二○○○○　　四○○○○　　　六○○○○　　　二○○○○ 
印度　　　　　·······　　　三七七○○○　三一七○○○　　　四○○○○　　　二○○○○　 
　　　　　　計一六○○○○　　　一七五四○○○　一一三六○○○　六○○○○○　　一七八○○○ 
　　坎拿大北洋合衆國阿根廷等國素以農業著稱其小麥源源輸出宜也若印度奥大利亞亦以輸出小麥著聞大有凌駕吾國而上之之勢吾國徒擁以農立國之虚號反瞠乎其後則吾國農業亦徒尸居餘氣而已矣 
余譯小麥統計表旣竟而有兩種感想一爲小麥之重要二爲吾國小麥之將來世界糧食以小麥爲最大宗用途亦廣故各國方汲汲然謀所以振興之道而以推廣種植增加産量懸爲鵠的觀年來産額之增進無非歸功於人力此可見小麥之重要矣 
　　吾國産麥原非少數而國内之需要亦鉅故當歐西倉廪告竭之秋吾國僅輸出少數麫粉供不應求於此可見若從此對於農事益事改良同時推廣銷路使農業商務俱爲猛進第吾國麥種不良種法窳陋去年北省災荒之餘農民蕩析離居今年之麥産减少固在意中矧今年氣候之順適與否尙在未知之數耶吾人宜預爲之計矣 
[記南通大有晋鹽墾公司] [  馮澤芳]  
　　南通敎育實業之發逹久爲中外人士所仰慕考其敎育之基石厥爲實業之發展而其實業之重要部分則莫若鹽墾事業兹篇所言即介紹南通各鹽墾公司之一也 
（一）歷史 
　　大有晋鹽墾公司創始於民國二年資本十萬元原名爲大有晋合資鹽業公司同年十月擴充股本爲三十萬元改名大有晋股分有限公司兹録民國二年十月股東大會時書記所宣讀之宗旨詞如左 
　　本公司於今春成立其内部事業有二一爲鹽業鹽法當過渡時期變而未變須以維持現狀堅持保守主義一爲蕩地草爲煎鹽命脈須以拓植吸收取開放主義（下略） 
　　又録總理張退庵先生述創辦之緣起如左 
　　大有晋發生之遠因在金陵公蕩是蕩前亦荒地耳清同治五年民灶爭樵交閧省發兵捕剿通餘東場咸被兵禍事平此蕩收爲公産查同治六年充公原案商添𪣿䥕則地歸商灶添𪣿䥕則地歸灶似共地本� 
無主有者惟時草不茸茂經理無人業鹽者率皆放棄權利灶頭長一手經理每年繳租不過百數十千文公家反若熟視而無覩矣光緒二十七八年間唐閘新育嬰堂經費支絀適其時清查地方公産愚兄弟據餘東人之報告以是項公産從事培養草息甚多經理非人殊爲可惜辛亥春乃由地方團體公議將此蕩草息所入以四成歸餘東自治費以六成補助新育嬰堂而所産之草悉數供煎去冬餘東垣商積豐順無力經營出售垣産由鄙人糾合同志三五人籌欵十萬元集此公司開始購辦此因金陵蕩連類而及者也後因餘東德長厚餘西裕和祥相繼併入不能不籌統一辦法而原議之合同及股本不敷分配故擬擴充股本改前議合資公司爲股本有限公司惟蕩地必須規畫培養其道不外開河闢渠築隄建圩則 
　　民國三年五月開第一次股東常會議决擴充股本爲五十萬元是爲本公司之基礎此後公司事業逐年推廣現有地二十四萬畝以開懇爲主業而鹽業副之 
（二）地域 
　　總公司在三餘鎭離南通縣城百零四里所管轄境域東至於海西與南皆爲民地北界大豫公司東西距約八十里南北距約十五里（據公司中人言如此）各區及全境面積如左 
　三餘區　一八八○一畝　廣運區　二三三六四畝 
　同興區　二二六七五畝　貢安區　一九二○○畝 
　恒新區　二二四○○畝　東餘區　一九二○○畝 
　海晏區　一九二○○畝　環本區　一九二○○畝 
　晋餘區　一九二○○畝　晋南區　一九二○○畝 
　大東區　二○○○○畝　煎　地　二二○○○畝 
　共　計　二四四四四○畝 
　　其中同興晋南二區因公司中工程進行需欵甚鉅股本不便擴充借債亦非得計故於民國五年及本年先後售出同興區每畝售價十五元晋南區每畝售價二十四元（皆股東分購故價較廉實價不止上數）共得銀八十萬元現三餘廣逹貢安三區已全數放墾環本晋餘兩區全未墾闢其他各區則已一部墾熟 
（三）行政 
　　公司行政可分四項述之 
　　甲辦事機關設總公司於三餘鎭統轄全公司一切事務内部事業分鹽業工程墾務三股鹽業工程二股各委專人管之墾務則每區設一事務所設職員數人管理放墾收租等事兹按其章程及辦事細則其系統大概如左 
　股東會　董事會　總理　坐辦　正副經理　鹽業一股　工程一股　墾務若干區 
　　乙保安機關　爲維持秩序起見由公司出資辦三餘鎭警察局雇警士四十名保護總公司及各分區辦事處名義仍屬南通縣警察所而經費旣由公司中擔負故完全由公司指揮 
　　丙市政三餘鎭本無市面有之自大有晉公司開辦時始民國四年由公司建築市房八十五間招商營業以後商店漸次加多余等至鎭參觀時鎭上有商店五十八家飯店佔多數其他如京貨雜貨藥材綢莊木行等無一不備警察局之旁則有小菜場蔬菜魚肉等皆在此販賣得受警察之檢查全鎭爲方形街道寬闊清潔縱横成井字式儼然新氣象也余等在鎭時市面尙不十分興盛據云秋季棉花上市時則熱閙異常如再過數年公司全境皆成耕土居民皆能富足而此鎭爲産物輸出之咽喉全境農民貿易之中心點且有小輪可直逹縣城則將來之發逹可斷言也 
　　丁敎育實業所至敎育隨之此爲南通實業之特色民國四年三餘鎭設小學一所今年有學生百二十餘人度運區亦有一小學去年秋季開辦現有學生六十三人名爲三餘鎭第一第二國民學校以後擬逐漸擴充以每區二所爲度（未完） 
 
 
 

Page 20

 
 
   
 
