# 1907 - 342 - 4912449

 

Page 1

 
 
   
 
 

Page 2

 
 
[宮門抄]  
　　八月十六日召見軍機澤公绍英陳邦瑞 
[論說] 　　 
 
 
 

Page 3

 
 
[聞俄户部大臣遊歷中國感言（公）]  
　　十二日本報要聞欄。紀『俄户部大臣希愽尖由西伯利亞火車來華先至東三省蒙古津滬等處遊稐歷然後溯江至鄂遵陸入京者察一切據其自言私家遊歷實則注意恢復中國商業』云云甚哉俄國經營遠東之野心。至今日而未嘗稍戢也。夫自朴資末斯締俄人在東省之勢 
力。受當頭之一擊。幾有不能復振之勢然以三。十年慘淡之。經營數百兆羅卜之縻費。不幸而一。蹶遂謂其甘白棄捐。不復。作焚舟。渡河。之想。寗有是理。故日本雖在戰勝之餘。亦未敢稍自滿志。使彼得有一𨻶之蹈。逐其報復之謀。而我中國獨於日俄一役。欣欣然以爲俄人經此一擊卽可以固我邊圉永消烽　。不知中日雖屬同種苟非自有剝膚之隱痛絕大之代價交孰肯披髮纓冠而救鄉隣之難者。卽此一方面之顴念。已足見我中國之無人矣。况乎斯拉夫。剛狽之人種哥薩克驍勇之兵隧。殲彼日軍則不足制吾中國則有餘覬東省則猶有掣肘之人。出蒙古則無殊破竹之。勢蓋俄人之在東省不過受日人之一。擊餘力猶足伸張我國之於東省。先受。俄人之一擊繼受日人之再擊。殘喘幾難再延。試顴經年以來。俄人經營蒙古之事。若陸軍若鐵路。　航運靡不探微極奥不屑擲數十萬數百萬之金錢以漲其國力而今日又有户部大臣遊歷中國注意恢復商業之一事其意豈在小哉。 
　　西國侵略家有言『中國者歐洲各國極大之銷貨塲也』夫以三十六萬萬方里之疆土四萬萬富庶之户口其容納百物之偉量誠足令人驚羡但以如。此之土地。如此。之人口旣不能經營。商業以供他人之取求復不能獎勵商業以供本國。人之。取求而反。嗷嗷烏仰給　他。人之供應問心。尸屬可恥立國豈不可危。不顴　入世紀之古埃及乎亦歐洲各國之大。銷貨塲也而卒。以蘇彝士股票制其命不顴十九世紀之五印度乎亦歐。洲各國之人銷貨塲也。而卒以。印度公司。覆其社。今二十世紀矣各國之。銷貨。塲漸推而。及於。遠東。而四國協約。又互相扶助互相援引卟以增長其。勢力永保其貲產則是中國將永永。爲他人之銷貨塲彼俄人。猶有可以。恢復在蓽商業之。希望而我中國殆無可以恢。復本國商業之一日矣。烏虖在中。國之商業。中國人不注意而俄人注意。之俄人旣注意矣。而我中國人猶不注。意俄人。之注意則我二十二省之中國。誠爲各國之大銷貨塲我二十二省推。戴之政府其亦可謂收受百物之大資本家。也哉語云大江之水。日一勺而能。盡狂傾之瀾。障一葦而不止。烏虖吾憂其竭矣專電 
[電一北京（十六日午後三點十分）]  
　　某宮保近爲言官叅劾（中有鐵路一欵）奉旨着南洋大臣查辦（來） 
[電二北京（同日午後九點三十二分）]  
　　政府擬召濮子潼來京陛見昨日（十六日）電致浙撫詢問願否入京（句） 
[電三北京（同日午後十點十四分）]  
　　袁宮保昨奉密旨飭電東督徐世昌速即來京叅議機密（天） 
[電四北京（同上）]  
　　法人要求騰越鐵路慎省士紳堅持不讓錫督電請外郵兩部主持（慕） 
[電五北京（同上）]  
　　内閣政務處傅知各部院衙門定十八日兩句鐘會議資政院權限（生） 
[電六北京（同上）]  
　　憲政編察館擬歸併資政院（民） 
[電七北京（）同上]  
　　保和會專使陸徴祥電稱中國公斷員任期各國政府已允酌辦可望爭回頭等（句） 
[電八北京（同日午後十一點）]  
　　昨日（十五日）有旨署宗人府速選王公世職秦請出洋游歷（臣） 
[電九奉天（同日午後十點）]  
　　東督徐世昌有補入軍機消息（之） 
緊要新聞 
 
 

Page 4

 
 
[外部電告烟膏專賣辦法北京]  
　　前　外務部度支部各堂官會議禁烟事宜大旨謂禁烟一事欲十年凈絕根株祇有專賣官膏一法惟官賣專賣須設法籌墊資本等語翌日外部據情電告江督言禁烟非從專賣官膏人手無以調查以憑遞减但專賣非預籌的欵不能周轉現本部已與度支部商議辦法俟稍有眉目再與英使提議至變通年限一節英旣允我十年之約自應抱定此旨切實籌辦似不必再議展限以免别生枝節云（之） 
[英俄恊約關繫中國之大端]  
　　十四日文匯報得栢林電云民政黨機關報發表英俄協約條欵數則據稱英俄兩國協定以波斯北部爲俄勢力所及之地波斯南部爲英勢力所及之地俄國與阿富汗外交之事將不得直接交際至在西藏中國之主權均需兩國保證無讑英俄兩國所遣之使均不准入西藏惟兩國之佛敎徒則准其入藏當一千九百零四年遠征事件赔欵未付清以前英國仍地據守西藏南方數處云 
[考試留學畢業生日期北京] 　 
　　學部秦定考試各國留學畢業生擬請於八月二十四日會同欽命考官在本部按照各生所習專科學業命題詳加考試所有各省咨送應考之留學生跟於八月二十日以前來京投到已照咨各省毋得再延日期致干百誤云〖子〗 
[政府提議改訂朝儀北京]  
　　現在政府王大臣因某大臣有秦請改訂朝儀之議擬叅酌日本遠規前代妥爲改良俟禀承張中堂再行决議具秦所聞如是未知確否〖丑〗 
[東督借用日欵仍議主駁北京]  
　　軍機大臣提議東督徐菊帥借用日本欵項一事實與中國財政有二大關係（一）現虧所扣成數及歷年利息其數甚鉅（二倘至應付之期欵難籌湊更不知有）何項要求反復推論仍議主駁着在本國設法籌辦方無窒碍之虞（酉） 
[特授東三省邊防大臣北京]  
　　吉林交涉司正使陳昭常近聞政府特授以東三省邊防大臣因東省改革之始交涉又繁故特簡是差使與各該督撫籌辦一切云（未） 
[外務部奏保出使人才北京]  
　　外部以出使大臣人員須預先選備以便臨時缺出請簡聞已秦保現在駐俄叅贊吉林知府劉鏡人駐荷叅贊分省補用道張慶桐保升知府前駐海參威委員李家鰲江蘇候補道吳爾昌駐英参賛候選知府陳貽範五人均請旨記名簡放〖申〗 
[嚴府請兵赴淳鎭攝民變杭州]  
　　嚴州府屬淳安縣令屠寄苛捐民憤刁徒煽惑哭於初八九等日聚衆數千搗毁學堂縣署被圍已請前報專電茲悉嚴府啓續除派員率兵馳救外卽電致浙撫請撥軍隊救援茲將啓太守原電錄右 
　　杭州撫憲鑒頃風聞淳安屠令因興學捐及清賦等事輿情未洽刁徒煽惑民衆於初八九等日毁閙學堂縣署連日被圍匪民等分守要路盤查出入不容官役走漏致府縣文報不通事甚危急淳地居嚴郡上游順流易下卑府坐鎭郡城防範調度未便擅離現派卞同知督带嚴協兵弁星馳往撫外並委員隨往會紳勸道總以從速和解爲主第恐兵力單薄不足鎭攝能否解散毫無把握應請迅委幹酌員带新軍一二隧馳淳查辦以遏亂萌並請電諭機　不勝盻切餘容查實肇釁情形再禀卑府續叩震（　） 
[大福丸失事餘聞鎮江]  
　　形迭紀本報茲悉鎭道榮星莊顴察特札飭水陸總巡周錦堂協我會同丹徒縣宗令雇划船於十一日起至十四日止共捞獲被難男婦屍身一百六十餘具均已照相棺殮暫厝千棵柳荒塜候各屍屬認領又聞該船失事約計搭客斃命者四百餘人獲救而受傷深重者百餘人連日遠近義紳聞風相率赴東碼頭失事處所帮同日清公司鎭江躉船洋買辦玻爾孫蓽買辦湯捷秋料理善後一切棺殮醫藥之費概從優厚（台） 
[張中堂入京後近事]  
　　○張中堂之寵卷據内廷消息兩宮以張香濤相國才長心細歷練老成極爲器重近日如見軍機大臣後迭次單傳入見密議要政每至緊要之處卽將近侍屏泿聞兩宮謂軍機大臣曰張某所秦立憲政體曁消除滿漢辦法改良政務事宜大致雖與袁世凱相同而其精到處則勝袁十倍故於日前面諭張相國云現在舉辦新政毫無成見務望当等詳愼 
[參酌隨時秦聞以便裁決施行云]  
　　張中堂之秦對日前張中堂召對所陳者三事一言宜速貫行立憲所謂預備立憲者預備二字不通今宜先開下議院並舉鄉官凡鄉官皆須由民公舉雖未必盡得其人究可拔　得五斷不能由官派充如鄉官均由官派卽非立憲之意二言大臣不可有意見三言近日之所指爲革命黨者大半係地方官吏邀切所爲其貫土匪之蠢動爲回來　聲常有未必盡係革命黨云翌日又蒙召見兩次爲時頗久慈宮言至時局艱難聲淚俱下後詢及立憲一事中堂秦稱我國立憲全球皆知雖有十　　 
 
 

Page 5

 
 
H>第五版 
　　五年之預備　時機已至萬不可緩至改良官制及一切立法事宜不可躁進惟有叅酌東西各國成法體察我國情形逐漸改良次第舉行方爲妥算慈宮深爲嘉納 
　　張中堂之氣度聞張中堂與鹿中堂言某日報所紀十條謂我與慶邸袁宮保反對此說毫無影響我之宗旨在調和大臣共扶今日危局我今日極力聯絡尚恐不及安有反對之理云云又聞張中堂到京時鹿軍機因係姻親交情最深親詣車站迎迓卽同赴幾輔先哲祠密談良久鹿主意極爲守舊與袁本積不相能故附張而疏袁但張中堂宗旨極其和平對於項城尤極意聯絡聞到京三日内已與袁會晤兩次推誠相待絕無以先達自居之見想以後辦事必能順手也 
　　張中堂之卓識日前鄂臬梁芬具摺秦叅慶邸袁宮保等十人張中堂聞之大不爲然謂梁不知大體其舉動類似瘋魔曾有長電至鄂申飭之京師官塲皆謂中堂此舉蓋有卓識云 
[歡迎新簡川督陳制軍電文蘇州]  
　　四川學界路界電蘇州陳筱帥鈞鋻讀電鈔敬悉榮膺簡命移鎭西蜀全川士民同深忭舞務望褔星早臨快沾庇蔭四川學界路界士民等同叩佳 
　　東京川路改進會電蘇州撫台鈞鍳公督川川福無量鐵路望力主持函詳川路改進會叩 
淞滬要聞 
[滬道復學部電（爲代禀嚴復婉辭襄校試卷事）]  
　　憲台鈞鑒奉陽電遵卽轉致據嚴道稱鈞部不遺樗散感何可支惟近抱肺疾且赴京襄校極早九月杪方能南旋時涉寒冬身體不任方今諸彥盈廷尚非難得其選囑婉爲陳情無任惶悚云合等代禀逹 
　　附學部原電本月考驗東西洋遊學畢業生擬調嚴君復來京襄校試卷聞嚴君現寓滬上請卽勸駕務望於二十日前到京來往川資用費均開支公欵嚴君見允後乞先電復學部陽印 
[閩學會電詢官紳阻止開會]  
　　旅滬福建學生會因閩省官紳阻止開會研究列强協約特馳電閩省敎育總會請極力維持茲將電文錄左 
　　福州敎育總會鑒聞鄉入因因時局阽危開會共圖補救竟被官紳勒阻諸公秦愛國懇力保全民氮維持大局勿任摧殘同歸於盡福建學生會寒 
[會議接造電車軌路]  
　　法人在蓽界西門外接　電車軌路經中西官往返駁商迭詳前報現滬道瑞顴察又准江督來電飭速籌欵自行開築以保主權等因當卽據情照請總工程局各董定期今 
日午後開特别人會片請各董反南西吾區長到局集議抵制之策（此） 
[派銷洋米問題]  
　　滬道禀蘇撫電撫憲钧鑒會道鑄函稱洋米派銷米店會報六元三四角可售近因浙路新稻登場日出日旺本省早稻豐稔此去無雨晚稻亦必有秋日前禀請派銷未　復示遲恐價跌　爲轉陳乞示遵 
　　蘇撫復滬道電文電悉洋米派銷米店六元三四角可售自可照行前接少卿函商昨己函覆　辦矣（的） 
 
 
 

Page 6

 
 
   
 
 

Page 7

 
 
   
 
 

Page 8

 
 
G> 
[廣東陳恒德堂馳名虎骨熊油膏]  
此膏專治男婦○五勞七傷○左癱右痪○逺年風濕○筋痰疼痛○四肢無力○中風中痰○痞塊癥瘕○肚腹偏痛○半身不遂○不能行動○腰膝酸軟○諸虚百損○以上各症無論醫藥不能取效一貼此膏立覺調和氣血舒筋活絡輕者一張包愈重者二張除根愈後非但病除且能培元固本屢試屢騐每張一元　鋪分上海英大馬路萬康醬園對門德仁里内石庫門 
[不愧毒門聖藥謝]  
余今夏道晉上海蒙至友不棄終日酒地花天初走長三么二繼戀土娼野妓不意野妓之毒染則甚身紅里後小便稍有淋濁日久滿易回班陽物腫爛且淫毒過染子妻蔓延不休幸購二馬路京都天寳齋毒門聖藥八寳化毒丹一料珠黄下疳散二瓶内服外敷不半月夫婦全好刻余飲水思源有意普傳奉勸爲客者土娼野妓切莫久戀并謝貴寳齋製藥果秘揚名萬里　杭州服藥愈姚氏子敬錄 
[大隆藥房化痰止咳奇藥痰化爲水]  
本藥房秘製半夏餅專治男女咳嗽哮喘痰飲吐血等症立服立愈奇在愈後不發無論虛勞咳嗽寒邪咳嗽痰火咳嗽夜半咳嗽及燥咳無痰行路氣急痰中帶血久咳失音産後虛咳老年哮喘傷風喉痛頑痰壅塞等症無不應效如神藥性和平携帶極便補肺不膩降火不寒滋隂清金補虛療損盛發之時隨意含服一二片立刻痰消咳止哮定喘平如不信將餅和痰入内立化爲水眞百試百驗之奇藥也每瓶一元小瓶六角順氣化痰丸大五角小瓶二角半上海望平街大隆藥房啓 
[上海文明戒烟社分設蕪湖]  
本社分設蕪湖寳塔根石庫門内擇於六月初七日開張凡吾蕪屬嗜烟同胞務請就近購服 
[召賣便宜房屋]  
本公所於光緒三十一年買得甬東八圖江北岸六二房李姓屋内樓面兩間樓底一間現在有人典住今因管業不便情愿出賣價値便宜合意者向本公所接洽可也如須觀看可函知本公所當託人陪往幸勿失之　上海鹹瓜街藥業公所啓 
[大隆藥房精製淋濁聖藥　立止五淋白濁三日永遠斷根]  
此丸得自獨秘其靈效之神速可以服推倒天下之白濁藥無論五淋紅白二濁痛而且腫一經服下立刻止痛清濁消腫利便眞有藥到病除之妙雖尿管被濁糊閉已成血沙等淋依法服之無不小便暢通濁去清來治愈者不下數千人咸推淋濁中最爲奇驗之藥且性味和平與市上純用尅伐諸品者不同故愈後氣體反强保不再發足見斯藥之妙哉無窮每瓶一元小瓶五角雙料加倍取效更速上海四馬路望平街口大隆藥房啓 
[上海華英大藥房啓]  
本藥房新到醫生傢伙牙科材料凡應用要件一概齊備又新到照相噐具材料甚多均是各國名廠所出式様新巧價値公道賜顧者請速來購取爲盼 
[影射假冒男盜女娼始創眞正戒烟呬噶仙草]  
達醫杰小像以此爲記 
　　此草只有本堂一家出售服洋吞便永無後患每包一錢廿每發簡十包批五公道賜顧者認明本堂土旁城字庶不受欺寄售北京前門外鴻聚廟内携子彤南紙局　上洋法馬路寳興里對門城濟堂恆記啓 
[永祥豐壽板]  
本號專辦香楠隂沉杪枋婺源獨幅上品夀噐如蒙賜顧仍在三馬路石路西曲江里便是 
[遺失匯票聲明]  
本年六月初五日由奉天官銀號開出奉字吉號匯票一帋向駐滬奉天官銀分號兌用本名下英洋一百元此票遺失已向該總號存案分號說明作廢望　各寳行寳莊切勿收用特此佈告　湖南歐陽春浦特白 
[瓣香廬氣急斷根丹]  
考哮喘氣急之症皆由寒邪伏於肺經以致偶感風寒挾痰上升氣喘不順呼吸不靈坐臥不安飲食不下從此偶値勞苦其發必劇元氣愈虧其症愈深人身百疾惟此最慘受累無窮至死方已本主人秘製此丹活人無算萬試萬靈無論新久哮喘氣急之症輕者一瓶即愈重者至多一料包可斷絶根株且能順氣豁痰療虚補損雖仙丹不能及也每瓶一元每料六瓶五元不靈包退　上海盆湯衖新橋南堍洋貨店轉灣約十餘家根德里崔氏瓣香廬藥室啓 
P>龍旗出售 
本莊專製中國大小龍旗兼製造國旗幟定價比衆公道躉批格外克已賜顧者請臨三洋涇橋南首德裕當内　和記莊謹白 
[日本郵船會社]  
啓者本公司博愛丸輪船準於八月十七日卽禮拜二正午十二點鐘開往長崎神戶横濱等埠小包收到禮拜一正午客票賣到禮拜一五句鐘止倘蒙　各寳號如欲裝貨搭輪者務祈　早臨爲幸郵船株式會社啓 
[上海德律風公司吿白　號六丁]  
啓者本公司開設漢口路即三馬路第十四號門牌辦理德律風事宜凡裝設德律風各公舘各行號每年不過費銀五十两即可與上海周圍二千五百餘字亙通言語如有意裝設者或致信本公司或親自降臨面商本公司可將詳細情形奉吿此外尙有各樣德律風及電氣箱龍頭一切俱全均可出售此佈 
[喇司勞士]  
英大馬路五百六十六號瑞祥茶號隔壁 
明晶　ＩＡＨＧＮＡＨＳ洋行 
天下頭等眼鏡無論年老年輕及各種眼光均可合用其玻璃白藍黑等色及眼鏡架金銀鋼銅各色俱有其價由洋二元起碼至洋一百元爲止自本行售出之各種眼鏡均包貴客合用如練眼光不取分文特此佈告 
[遺失支票]  
昨辰途中遺失第　號十六期五十　兩裕瑞豐支致和莊已向前途說明作廢祈各寳號切勿收用特登申報　慶記白 
[三茅閣橋歐源記告白]  
啓者小號與各寶號來往貨物送到小號盖回單爲憑恐未週知特此登報 
[遺失銀票]  
今遺失元成莊票兩張第二千二百九十一號元一百廿四兩六錢二分第二千二百九十三號元一百四十五兩九錢八分四厘又本支慶裕莊兩張第　號元十三兩第　號元十四兩二錢五分均是八月廿五期已向該莊說明作爲廢紙望各寳莊號切勿收用恐未週知特登申新兩報佈告同吉昌啓 
[八月十六日進口輪船禮拜一]  
江寬　又　由長江　招商總局 
安慶　又　由長江　太古公司 
南陽丸　又　由長江　日淸公司 
淡水　又　由靑島　太古公司 
塘沽　又　由膠州　美最時行 
金華　又　由東洋　太古公司 
新銘　又　由天津　招商總局 
吉生　又　由香港　怡和洋行 
[八月十七日出口輪船禮拜二]  
博愛丸　又　正午十二點鐘開往長崎神戶横濱　郵船會社 
新瀉　又　開往漢口　郵船會社 
淡水　又　晚往靑島　太古公司 
瑞和　又　晚往長江　怡和洋行 
塘沽　又　開往膠州　美最時行 
大利丸　又　開往長江　日淸公司 
愛仁　又　開往汕頭　招商總局 
致遠　又　開往香港省城　招商總局 
九江　又　晚往汕頭香港廣東太古公司 
蘆州　又　晚往烟台牛莊　太古公司 
樂生　又　開往福州　怡和洋行 
[八月十八日出口輪船禮拜三]  
金華　又　晚往神戶横濱　太古公司 
可貴　又　又開往穿山舟山石浦海門老公茂行 
安慶　又　晚往長江　太古公司 
江寬　又　開往長江　招商總局 
新銘　又　開往天津　招商總局 
北京　又　晚往寕波　太古公司 
[八月十九日出口輪船禮拜四]  
南陽丸　又　開往長江　日淸公司 
海定　又　開往温州　招商總局 
提督又開往膠州威海衛烟台天津美最時行 
[八月二十日出口輪船禮拜五]  
蒙古　又　開往直放海參威郵船公司 
築前　又　開往日本各埠　郵船會社 
讚岐　又　開往香港歐州各埠郵船會社 
北河　又　開往膠州　最美時行 
[八月念一日出口輪船禮拜六]  
大吉丸　又　開往長江　日淸公司 
永利　又開往舟山石浦海門　越東公司 
 
 

Page 9

 
 
   
 
 

Page 10

 
 
[畫史留學生狀况]  
專件 
[監察御史貴秀條陳化除滿漢畛域摺]  
　　秦爲敬陳管見以備採擇謹恭摺具陳仰祈聖鋻事竊方今時局艱危强隣環伺屬在臣民均宜志切同仇以禦外侮萬不可自分界限致蹈危機奴才恭讀七月初二日上諭朕欽奉皇太后懿旨我朝以仁厚開基迄今二百餘年滿漢臣民從無歧視近來任用大小臣工卽將軍都統亦不分滿漢均以量材器使朝廷一秉大公當爲天下所共信際茲時事多艱凡我臣民方宜各切憂危同心挽救豈可猶存成見自栢紛擾不思聯爲一氣共保安全現在滿漢畛域究因如何全行化除著内外各衙門各抒所見將切實辦法妥議具秦卽予施行欽此仰見聖德如天初無私覆凡有血氣者當如何力破拘墟之見結成團體以息内訌藉以仰慰宸厪奴才擣昧本不足與共贊高深然不能不卽愚者千慮一得之義謹就管見所及爲我皇太后皇上縷晣陳之我國入關之初分彊畫界原非偏重滿人只以佐命之裔從龍之胄不得不遵古聖親親仁民愛物之次第從滿人推行則官秩兵制遂積成滿人之所獨而界限以分時至今日深仁厚澤淪肌浹髓者二百餘年矣普天率土莫不尊親準天下一家中國一人之說滿人爲世僕漢人非世僕乎思欲化除畛域非滿與漢各劑其平不可尤非另訂新章以昭大同統滿漢皆範於其中不爲功（一）簒通禮前雖恭奉綸音准滿漢互相結婚而所以遲遲無效者良以滿漢嫁娶之禮絕不相同也禮部開辦禮學館議訂禮制請飭下該館訂定旗漢通行婚嫁各禮及取折衷歸於一是以聯絡之結婚實行而睦誼自敦矣（一）增姓氏滿入漢人就表面觀之所異者不過名稱上有姓與無姓之别耳查立意之初無非以滿文字多稱呼取其較便而喪婚等禮猶必綴以姓者所以嚴宗族之辨也况功臣賜姓史册維多滿洲本有老姓可擬照漢軍有姓之例各冠之於名字上與漢人無或異則以類相從自可泯猜嫌之漸矣（一）撤駐防國家定鼎之初伏莾未凈分派勁旅駐防各省以爲鎭攝猶古屯田之遺意也然猶示以限制不許與小民爭利雖有官田並不青以自爲耕種懼妨武功也乃承平旣久人不知兵器械窳敗己不堪用雖歲糜鉅欵僅以養成驕隋之姿殊失本意當此海禁大開商戰日烈卽匹共匹婦均宜自謀生計以進富强况此世僕尤當振刷精神爲漢人先何得專恃皇仁以爲衣食近則直省滿營均歸督撫節制似宜於徵兵退伍後聽其與漢人雜處爲農　商賈以謀生等是國民一分子一轉移間非徒不爲國家分利之人反爲國家生利之人則滿人猶有蹈坐困之病者哉（一）仿旂耤以辦軍籍也查入旂二十四固山自都統以至佐領以下各官雖係武職全滿洲之人皆歸其統屬各有衙署各列檔案非徒爲便於稽察也適以見國朝武功之盛邁什古而鑠來今卽民卽兵兵以外無民焉思與環球列强爭雄勢不能不行全國皆兵之制舉行徵兵請自滿始選菘合格者　照常備續備後備章程改訂踵行漢人亦仿照辦理迨至民盡爲兵國勢自强滿漢相習旣慣相處無猜自無排滿排漢之可言矣（一）改筆帖式爲小京官也筆政爲旗人異路入仕初基漢人固無此制也自改訂官制以來新立各 
 
 

Page 11

 
 
署不設筆政之缺所以實行滿漢不分之事也顧舊有各衙門曁直省將軍都統各署仍有筆政名目似不足以昭畫一惟有改爲七八九品小京官合京外與漢人一律登庸則取材旣寛自無偏頗之患也（一）各學堂添習滿文一科以保國粹而躋冋風也繙譯考試旣停滿文幾成碩果數典忘祖學士之羞近雖議添敎習要之爲滿人專科究難普及宜令滿漢學生皆相肄習與國文並重感情甄陶久焉自化尚有畸爲輕重之弊乎以上謹擬辦法六條恭呈御覽以效壤流　助焉雖然此猶有滿漢之界存也時至今日競言合羣保種矣中國之利害滿與漢共焉者也夫同舟共濟吳越尚且一家况滿與滿共載一君主共爲此國民衣服同制文字同形言語同聲所異者不過滿人旗分無省分漢人有省分無旗分耳宗室出自天演系本親貴原不可等於齊民其外若滿蒙漢均是臣子旗族何貴漢族何賤亦奚用軒輊爲耶如化裁存乎變推行存乎通或化漢爲滿或化滿爲漢風同道一納滿漢於軌物之中民莫能名是惟在執兩用中大而能化之聖人非奴才所能妄擬謹爲此恭摺具陳伏乞皇太后皇上聖鑒訓示謹奏 
分類新聞政界 
[新任鄂督定期履新武昌]  
　　新簡護督李少東方伯聞鄂督趙次帥定於中秋後赴鄂履新特派文巡捕袁渭村二尹武巡捕徐殿臣守戎率带戈什哈等八人往京迎迓（今） 
[批飭限制給獎人員南京]  
　　揚屬運河隄工總局以三十二年防汛出力各員名單呈請江督分别給獎當奉端午帥批示云上年十一月間據前辦該局王道禀請援照二十三年成案擇尤獎叙當批飭開呈尤爲出力各員銜名核明奏請立案茲閱單開各員多至九名與二十三年成案不符自應切實核減務以五員爲率仰卽遵照確查核减具復再行核辦至出力較次各員業准給予外獎今據請將歐陽丙元等十名一律咨部給獎隄工成案向來無此辦法未便據以轉咨仍應由局酌擬外獎具復核奪併卽遵照辦理（商） 
[詳復改用收發文件委員安廢]  
　　皖撫馮中丞前飭臬司核議裁革各屬州縣門丁曾記前報兹悉朱廉訪議定無論府廳州縣均改用收發文件委員以昭愼重昨已詳復撫憲察核示遵矣（若） 
[皖省官事]  
　　日昨皖藩牌示安慶府同知志瑞捐升開缺以試用通判王鏡涵署理鳳廬同知錢應豐病故以陳遠績署理（孔）交涉 
[督批會禀葡人强佔灣仔情形廣東]  
　前山廳蔣丞香山縣令以葡人陸續將漁拖各船拘澳並將各船户擬罰銀元又於灣仔埗頭置放水泡較從前設置海心徧西過數十丈並聞貼有告示稱在灣仔修整及銀坑燂油各船均須請領葡人人情紙并請撥營設防等因會禀省中大吏茲奉胡護督批略謂餉渡漁船兩事迭接葡領照會率引歷年侵佔情形爲澳門屬地之証據經本護部堂再三駁復在案來禀所稱訪聞各節如果屬實甚堪詫異惟該丞縣等於此等關係交涉重大事件並不親往查察僅飭丁役往勘究竟葡人拘近漁拖各船如何勒罰灣仔埗頭水泡何日置放修船告示如何聲叙應由該丞縣等尅日親往密查務將確情立卽逐一禀復並抄錄告示原文呈繳以憑核辦不得再事草率含混致千參咎至另禀所請撥營設防一節應俟察看情形再行酌辦希廣東按察司會同布政司轉飭遵照云（申） 
[德人千涉烟濰鐵路山東]  
　　烟台商人張德山等發起敷設烟鐵路會禀由農工商部批准立案茲德人曹州敎案所訂條約德國應享有山東鐵路利權要求合辦烟商能力甚爲薄弱自經德國干涉意存觀望原定優先股四百萬元中有早經認定今復欲翻悔者未知結局之若 
何也（子） 
[節領呈騐信據保護傳敎南昌]  
　　江西臨川縣人陳集生在義寗州租屋設堂傳敎一節已紀本報茲義寗州金牧報奉洋務局批云查條約旣無不准華民傳敎明文並有安分傳敎習敎之人均當一體保護等語據禀陳集生來州租屋劉祠設堂傳敎如果實係吳城巴牧師所派自應照約准其傳敎切實保護仰即函催吳城同知轉詢吳城特師巴蘭福查復一面飭令該華民陳集生赶緊領取領事或牧師簽字信據呈由該州騐明後方准懸牌傳敎該州一體妥爲保護（模） 
軍界 
[派員赴日驗收兵艦武昌] 　　 
　　鄂省前向日本川崎船廠訂造兵艦第一次楚泰等三兵艦湖鶚等二魚雷艇業已先後運鄂刻下第二次應交之兵艦亦已工竣經該厰電逹來鄂當由鄂督遴派前充金甌兵輪管带許山茂赴日本騐收仍飭該廠派匠駕駛來鄂（水） 
詳請派員續購軍馬安慶 
　　安徽督練公所日前詳請撫台札委王大令壽朋續購軍馬三百七十匹每匹約銀三十兩計共需銀一萬一千二百二十兩可否籌撥給領並請奏明立案分咨陸軍部度支部曁直隷總督張家口都統等處請將此項軍馬凡經過各關卡一律免税以免稽滞（賢） 
[開辦陸營巡警學堂安慶]  
　　皖省陸營操練廢弛現經城守協楊大章協戎禀請開辦陸營巡警學堂即於所屬營汛酌量捐助經費挑選年富力强之兵弁數十名入堂肄業其學舍卽就防江營守備署内擇於本月中旬開學云（美） 
[護兵偷鎗收押待質安慶]  
　　日前皖省常備軍二標二營失落毛瑟鎗一枝該營管带哲當飭弁目兵丁等通同密查旋有某兵禀稱該槍遺什西邊城墻垠空地上係本營護兵李某所竊該管带比即飭將李某傳到軍帳訙問李則呼冤不認及責軍棍千餘下仍未供實復行禀明該標統带張叅軍俊麒請示辦理現聞該統已禀奉上峯批示以竊軍裝情重未便含糊飭將該護兵交縣管押待質明確再爲核辦云（） 
 
 

Page 12

 
 
學務 
[批斥不諳學堂名義之禀詞長沙]  
　　湘省邵陽縣舉人李森雲等日前　禀提學司請將該縣愛蓮師範學堂改辦法政當奉吳子脩學使批示云據禀請將該縣愛蓮師範學堂改辦法政是否可行應禀由該地方官察核詳辦何得由該舉人等逕禀改設且所禀擬改法政而禀首則謂改良辦學公懇有案以保國粹等語是該舉人等並不知法政爲何種學問乃竟謂之爲國粹殊堪怪詫該學堂此次旣己畢業應否再行接辦抑須酌量改設之處仰邵陽縣會紳詳查籌辦具覆核奪（敏） 
[揚郡學務彙誌揚州]  
　　江寗陳提學以揚郡官私各學堂諸多腐敗特札飭揚州府親履查勘逐加整頓務須遵照學部定章統一敎法不得率意遷就其珠算習字尤係謀生之本亟應認眞敎授毌任因循安徽同鄉會公立兩等小學前因會中人阻撓以致停議現由程君善之等勸導妥洽議定校址暫借安徽會館業己出示招考矣江甘高等小學前奉提學憲准撥賓興存欵以資開辦旋因敎育會會員意見不合迄未成立現陳提學特諭飭力澤山孝廉速爲籌議以期早日開辦揚州府中學堂經費己奉江督批准於串捐項下撥用昨嵩祝三太守親臨校舍檢閲一切擬卽於日内興工兩淮八區小學每區定額四十名現於暑假後擇其程度較優者升入高等以致各區學缺額甚多現己出示招考矣（論） 
[太平廳𤍽心興學鎭江]  
　　新任太平廳同知李吉塢可馬日前會商紳董擬就三茅宮内設立初等小學堂一所俟辦有成效再將校士館房屋改爲高等小學堂所需經費均以校士舘舊有之欵撥充當將所議章程通禀各大憲核辦（射） 
實業 
[呈請試練礦砂武昌]  
　　鄂屬鶴峯廳蝦蟆塘向產礦砂日前由護施鶴道施紀雲太守派員前往勘騐并採銻礦樣十斤鉛礦樣十斤礦砂樣十斤銅砂六斤呈請礦務總局分别化鍊（日） 
[批獎刋印蠶桑淺說南京]  
　　宣城縣陳諤以求實小學堂刋印蠶桑淺說呈請江督鑒核當奉端午帥批示王生慰時編輯蠶桑淺說言栽桑飼蠶諸法甚爲簡明鄉民易隢黃紳秉鈞出貲刋印亦屬𤍽心公益均� 
堪嘉許仰安徽提學司轉飭該縣諭發各鄉研究如法改良並通飭各屬一律仿辦以期實業振興敎育普及是爲至要（商） 
[咨飭鐵路車站按照租界章程安慶]  
　　江督爲蕪湖車站事咨皖撫文云前據郵傳部外務部咨查蕪湖租界訂有專章無論中外官商均應遵守安徽鐵路設立車站在租界地内自應按照租界章程辦理（盛） 
[禀准遷移鐵路學堂武昌]  
　　鄂省鐵路速成學堂原設蒲圻廟内校舍極狹茲因前鄂督張中堂批准推廣學額一百名該廟更覺不敷寄宿日前由該堂堂長徐毓華廣文禀請提學司擬遷至舊日牙厘局内已奉黄仲弢學使批准照辦矣（今） 
[各商集議設立商務公會安慶]  
　　皖北正陽關爲商賈薈萃之區茲各業商人擬設立商務公會推廣土貨並公舉總理各員刻已據禀撫台懇予咨部札委立案（賢） 
[巴城鎭商會分所成立蘇州]  
　　蘇屬新陽縣巴城鎭職商盛嘉猷等組織一商務分會訂就章程公舉在鎭經董黄公槐爲會長呈由崑新商會總理李慶釗轉禀農工商部立案昨日己奉批照准（來） 
[批准花布免捐杭州]  
　　蕭山日新織染公司職商樓景暉日前赴省城釐餉局其禀略謂厚生織染公司運銷不省花布已蒙免捐日新公司事同一律亦應請免繳捐等情茲已由局批示准其免繳釐捐矣（靑）雜記 
[營弁以徐錫麟爲奇貨安慶]  
　　留洋東洋之高紳前次有寄滬粤函件悞入巡防營勇手當被拆閱索詐一節頃據高紳告人謂該函中有痛詆徐錫麟擾亂治安毫無意識等語營勇識字無多但見有徐錫麟三字便以爲此函奇貨可居而不悟詞意之若何此實營勇頓起梟心之原因也（爲） 
[港澳颶風紀聞香港]  
　　初六日下午香港風雨表降至二十九度五十分入夜風勁雨狂兩三句鐘時最烈天明始止此次幸不如去年之猛惡又幸先報警耗故損傷亦甚輕初七日迤北一带風雨表漸升颶風已經澳門而去故初七日澳門始見大風康公廟之後塌屋十餘間壓斃及傷者共十餘人他處屋宇亦有倒塌傷人者海面輪船沉沒一隻至初八日始止云（亥） 
[東湖門紀事紹興]  
　　餘姚梅溪地方向有東湖近年來開墾湖田數千餘畝由湖董胡龍章等二十二人經管東湖湖董胡蓉鏡與黄積仁二人與龍章　睦邀集附近農民欲將湖田剷去爲湖是月初七日下午胡蓉鏡聚集數千人插立旗號各持洋鎗檯鎗大砲并隨戴棺木内裝火油軍機等物到方湖内任家祝家等處先將一百餘畝田稻割去併將該處草蓬車具房屋焚燬初八日農户任立祥祝元海等二百餘人進縣禀求汪大令彈壓并有胡濟光等具禀到縣汪令當卽批示已會營拿辦首要毋得暴動云云（靑） 
[請收招商局棧保險費鎭江]  
　　招商貨棧堆貨極多昨歳商會總理吳澤民曾請招商委員李丙君按照貨之粗細分别由局抽收保險銀兩一則保險歸招商辦理可免利權外溢一則遇有火灾商人血本可以保全當時朱委員曾禀商總局再爲答覆詎其議遷延無成果於初十日招商棧間壁同裕米行失愼雖未殃及然已受驚不淺是以商會吳總理再申前請聞萬一招商局置諸不顧則惟有另籌保險之法云（八） 
[重懲偸宰耕牛蘇州]  
　　蘇垣近城農民所蓄耕牛屢被無頼偸竊送往日租界宰殺滅跡以致四鄉失牛者從未破獲事爲馬路委員訪悉特密諭巡街捕遇有耕牛牽過馬路須嚴加盤詰不准率爾放行前有吳雲生牽牛經過巡捕向之盤詰適有鄉人追尋而至由捕拘案吳雲生供薛姓專收贓牛囑我牽往日租界宰殺局員除照會日領事飭牛作不得收買贓牛外立提薛姓到案一并枷號游行示衆云（或） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
寫情小說幻邦奇遇錄（美國企格原林著十九） 
[第七章]  
　　數來復後。維金己逹於伯偉挪哀勒海口。時天色已昏黄矣。然皓魄當空。光明如晝。清風徐來。水波不興。衆乃定議。後自巴拉圭河而上。諸人縱談月下。絮絮不休。尼卡忒自聞利富頼所言。亦深信確有此奇異之地。未嘗以憑空僞浩疑之。翌日之暮。又復聚談於望臺之上。方瞻矚間而哥林刺在望矣。哥林刺之距伯偉挪哀勒。水程約六百有餘。自此而上。支水甚多。足以直逹於巴西國。迤北復行三十五里。有佩牟喬河在焉。河水發源於哥哀弟斯山。水勢浩蕩茫無津涯。利富賴於水程異常熟悉。卽水性亦所素諳。當日旣抵哥林刺境。乃出地圖展血置諸桌。詳視經緯之度數决議由佩牟喬河而前利富賴謂尼卡忒日。自此復馳四百里。有一印第安人村。名日俄蘭。前者至此時。吾曾入其村。小作　留。故與數人相友善。今亦當至是而停橈焉。尼卡忒日。試問俄蘭之地勢若何。利富賴日。俄蘭一隅哥哀弟斯山環繞於其外。山勢高峻。較之希瑪拉山。殆又過之。其間結盧而居者。舍印第安人而外無他族焉。高山兩翼舒張。南北各約三百里。佩牟喬之發源。卽在於是。此俄蘭大略之形勢也。自俄蘭而左旋。復行百里許。有一廣漠之平原。土人稱之爲大山岙。前余之行。足跡惟止於是。今當進而益上焉言次。舟已抵佩牟喬河。高山屏障林木參天。利富賴知水程中操舟禍福之權者。厥惟風。今旣有此天然之鄔澳。山立障峙。足禦颶風。維金正當及時而泊於此乃命駛者。悉取舟左所縳之鋼板。運而置諸望臺。一時駛者麕集於艙面往來携取。備極怱忙。蓋此板以紙鋼鑄成。小大短長。無乎不具。板之鬭筍處。配置各格其宜。合則爲舟。足以乘之而浮於水。分之則惟鋼板數片而已利富賴之備此板。所以便携带。巧製而亦創製也。 
國外新聞 
[波政府之昏昧]  
　　十四日倫敦電云波斯京城路透訪事來電謂波斯政府已接有英俄兩國協約之照會當將此約详細解釋送交議院蓋以釋瓜分之疑也 
[法坎關税條約]  
　　十四日倫敦電云法國與坎拿大政府所訂之約業於昨日在法京簽字約中内容皆關係兩國關税問题 
[法摩和議不成]  
　　十四日倫敦電云法國德路特將軍已允土族之請延長休戰之期諒土族於此期内必有修和之答覆十四日倫敦電云卡塞孛倫開土族議和事件業已决裂法將軍德路特遂復備戰 
[兇手解案訊辦]  
　　十五日香港電云前次箱裝女屍之兇犯愛的塞寺由呂宋起解禮拜一可到香港 
[火車肇禍]  
　　十五日倫敦電云墨西哥安卡内興有專車與貨車互撞死者四十一人傷者三十四人後又得電謂死者六十三人傷者四十三人 
[日皇太子之隨員]  
　　十四日東京電云日本皇太子游歷高麗隨從者爲野津伯東鄉大將及某某親王諸人 
[獎叙勳臣]  
　　十四日東京電云日本政府今晨封獎勞績各大臣伊藤侯山縣侯大山侯均晉封公爵并上伯松方伯野津伯桂伯均晉封侯爵東鄉黑木山本諸大將均晋封男爵小村子爵晉封伯爵他如陸軍省海軍省外務省大藏省遞信省各副大臣皆於戰時有功均授男爵貴族衆議兩院議長及副議長均按職授一二等旭日綬章其餘兩議院之議員亦均賞賜有差 
[海牙平和會决議事件]  
　　十五日倫敦電云海牙平和會全體議決設立捕獲品裁判所並議定八年後再開大會 
[舊金山大疫]  
　　十四日倫敦電云美國舊金山埠疫症已有三十五起之多因此畢命者二十人目下尚有二十人正在檢視 
[英報不滿譩於英俄協約]  
　　十五日倫敦電云倫敦各報對於俄國預示英俄協約内容之事件評議甚爲激昂謂此約果如預示所云與英國毫無裨益又謂英國不能保全波斯人民殊爲失算自由黨之機關報亦謂果有此舉波斯必將亡國 
[英國丅黨之不靖]  
　　十四日倫敦電云近日英國罷工之舉層見疊出全國因之惶恐如鐵路工人練麻工人船塢工人紡織工人鞋匠等皆相率罷工以施要求据此亦可以覩英國近來工界之不靖矣以上譯字林報 
[法西異言]  
　　十四日栢林電云法國首相克利蒙蘇通告統带摩洛哥海濱之法國艦隧菲立裵少將謂摩人因聞菲氏將運兵登岸衆情激動頗有怨言同時西班牙外務大臣聲言西班牙從未懷侵攻摩人之念惟常自防衞以抵禦摩人之攻擊云 
[美艦改換機輪]  
　　十四日栢林電云美京華盛頓海軍部命在美之滅魚雷艇五艘統行換裝栢宋氏之臥輪水車 
[德員慰問日艦]  
　　十四日栢林電云日本鹿島戰艦藥炸以後德國海軍部退璧芝大將當向日本海軍慰問以表其系念之忱譯又匯報本埠新聞 
[江南提督蒞滬]  
　　江南提憲劉華軒軍門於昨由松乘船來滬舟泊董家渡碼頭午後命駕進城至署投刺拜謁（哲） 
[預備歡迎美國提督]  
　　美國兵部逹夫提總統來華滬上政紳商學報各界擬於九月初一日在愚園開歡迎會當由沈仲禮觀察函請滬 
 
 

Page 19

 
 
道届時臨會主席藉敦睦誼等因茲悉瑞觀察以於國際邦交兩有所取現已預備頌詞届期擬带譯員前往以盡交誼云（恥） 
[參將公畢回轅]  
　　提右營叅將萬國棠前日爲慶賀提憲劉軍門壽誕專舟赴松刻已公畢於昨晨由松返轅（車） 
[示期換戴暖帽]  
　　道憲昨日牌示本月十八日換戴暖帽（車） 
[電燈公司宴飮官紳]  
　　昨爲南市電燈公司裝設電機電桿成立之期特由經理片請道縣曁總工程局正裁判各官及各董事於昨日午後到廠飮宴商議開點日期並燈光數目云（委） 
[巡士操塲易地]  
　　總工程局各巡士自暑假後操演仍在公益彩票公司空地嗣警務長以該地太窄己改在積榖倉警察學堂合班操習矣（比） 
[函請緝拿要犯]  
　　浦東美最時洋行福祥棧失竊洋布巨贜案内之要証倪丙南在逃未獲昨由税司派探陸阿九禀奉關讞員致函總工程局派探協往小橋北首將倪獲局著交來探带回訊辦（比） 
[因憤自縊]  
　　楊樹浦地方廿二保五十一圖前晚有某甲與其妻某氏口角被夫毆辱氏一時憤極至半夜遂懸樑自盡昨日該圖地保偕同屍母投縣禀求伸冤後由親族向氏之父母再三勸解令甲從豐棺殮旋卽允許午後該地保復令甲及尸母等到縣求請免驗大令准之（尾） 
[貪載遭覆]  
　　駁船户某甲向裝總工程局垃圾前日由城内滿載出城忽因潮漲船身過重竟致冲沒嗣經捞救聞船已損壞矣（委） 
[大令騐尸]  
　　上海縣李大令昨日午後带齊刑仵至香港路騐尸當據尸子朱紹昌見証朱吳氏投供昨日包車夫王孟春拉某銀行買辦程錦章之妾行經此處將母朱邵氏撞倒受傷身死今因年老求請免騐自行收殮王孟春卽由捕房請訊大令判王還押捕房候公堂訊斷（莊） 
[上海官事]  
　　奏派山西綏遠城巡警局總辦分省補用知府方龢廣東試用知府粤海關坐辦榮勳江蘇試用縣丞完太璞日本明治大學校警務畢業優廪生徐道周日本東京高等警生布理問董慶餘等因公抵申昨日均詣道轅　謁方孟石太守并呈綏遠城將軍貽留守公文一件新選嘉定縣知縣高蒸昨日到道禀呈履歷辭行赴蘇領憑（車） 
訟案 
[上海縣案]  
　　徐文晉控施榮福謀害長兄仲伯一案前經李大令關提施妻朱氏到案與原告母子質訊等情已詳前報茲經公共公廨將施榮福並奎榮郎即陳奎榮之船夥蔡銀狗陳掌初龔老虎及徐祥逹等五人奉大令升訊施供與伸伯爲官六年並無謀害之事蔡陳龔三八供奎榮郎于六月十七日逃逸不歸徐祥逹供即祥廷六月十二奉訊開釋十八日到捕房領取搜存錢洋復被管押至今改名祥逹解案大令判俱押候緝兇核辦○江北人張倫山前央馬德龍賒米五斗向索洋四元二角張诬馬拐伊侄媳當扭至閘北巡局解縣訊明判張交保還洋诬告從寛免究○李瑞林前將升科地出租地保陸云生到塲蓋戳該地近爲某其等盗賣陸亦爲之蓋戳顯係串同一氣被李控縣訊明判陸責三百板交差限速將事清理如延嚴懲（車） 
[閘北工巡局紀事]  
　　閘北四路一區巡官黄國華訪聞外間匪賴時有冐稱包探訛詐平民之事復恐本局巡士亦有不法情事特出示諭禁止並准受害者赴局控告惟不得挾仇诬告云（迭） 
[公共公廨早堂案]  
　　張彩香行竊洋東愛文思花草等物由廬三毛經賣得洋卅四元業經查悉　究等情已詳本報昨復訊張供係廿六圖内沈聚林等所罝不難吊查况洋東三個月前欠　的洋五十六元未付故將此價作祗求察帮讞王肇之明府商之英巴副領事判還押候弔贓再辦○趙阿生在郵政局充當送信夫已有　年私將收送各信在家焚化並不分送富經查出報捕拿究趙叩首求恩明府以照西例押十五年茲從寛判押西牢两年○沈榮華竊取洋人衣服毯子等物報捕拿獲供是沈時華所竊於昨解究判押候補提人証再訊○蔣福明在　昌京貨店内爲夥私下用　銀二百八十餘元經店東張禮堂報捕解究判押捕房六個月仍缴還洋二百八十元○花阿大竊取顧子信包車報捕解究供是王阿四所租判押候補提人証再訊○公共公廨女押所逃逸女犯一案迭詳本報昨由廨役福在浦東塘橋續獲逃犯陸鳳姐送入捕房轉解公廨訊究陸供實是　張氏爲首起意挖洞逃走現在左脚已傷不能行走求宥判加押半年○過犯王連生徐照生前經懲辦釋出茲又竊取李阿生等家衣服報捕解究判押西牢两年徐押捕房三月○張老大與陳老三等串匿王春溥之妾陳桂芬捲逃一案昨復訊王投案請追捲去发飾張陳同供並沒將衣飾呑匿明府以陳 
老二未到判還押候提到陳老二再訊○王孟春在某姓家爲包車夫前日香港路拉車將老婦朱邵氏撞傷送醫救治無救而斃經捕拿獲一面由保報請上海縣相驗昨解工請究屍子朱紹昌投案請示判押候上海縣相驗後再行解訊○湖北人羅裕林在美華書館相近駐紮巡防第十二隊内當勇昨因中秋節羅挨户向榮記等各牛肉莊索取節規口角由捕拘獲昨日解究太守判具改過結開釋○何七章李福林以鉛餅包成洋元式抛擲在地將祁苗元姚才元吳家卿陸植三等人英洋調換或數十元百元不等而逸報探陳金標拿獲解究判何枷十四天押三月李枷一月押六月滿逐出租界○信餘洋行控兪富記定貨不出昨晨由差將兪傳案兪延穆安素律師到堂交保清理王襄審商之英巴副領事判限二禮拜向原告理楚 
[法租界公堂案]  
　　袁銀坤前因假捉姦爲名將金利源彩票店學徒周成甫綑缚敲詐經公堂訊判周交保袁押候補提袁妻及妓女等嚴辦在案現因袁妻已逃避無蹤復將袁解案判押捕房二月○楊伯賓唐生榮等爲經賣陳和尚地紏葛涉訟捕房昨將陳和尚地保蔡伯良並梁沈氏代表譚文奎葛瑞堂等一併解訊旋據地保稱並非抗諭不肯蓋殺因有丈費銀　百两未收官設丈費自有得主給與會丈局與爾無干令卽當堂蓋戮答戮子在六馬路大吉廬棧内未带到案判楊蔡仍還押陳和尚唐生榮各交保候下期傳齊到堂簽押盖戮○任阿六前困肩挑無印猪肉經公堂判罰洋十元在案嗣因任在押無力措繳故於昨日解案判改枷號半月○逹具拿律師昨带同舌人投廨聲稱楊伯賓前延敝律師到廨代辦地皮涉訟案件許給律師費銀五百两詎楊忽藉詞本律師不到國藉不付請堂上究追中西官得禀判候下期訊核（舟） 
[美租界捕房事]  
　　沈金山在漢碧理路被羅春祥人力車撞倒碾傷左臂由捕带入捕房償養傷費三元○王順全在楊樹浦路被七十六號汽車撞跌受傷甚重由捕送入同仁醫院求治○王三竇王子祥鮑芝芳等串竊某洋棧金綫昨由竇包探一併拘獲押候弔　送究○婦人王陳氏控被張玉成在海寕路茶館拐去三嵗女孩捕頭准飭宋包探查辦○前晚有一酒醉西人在百老匯路扭住途人許金榮兇毆受傷報由捕房飭儌十四號西探查緝 
[來函]  
　　靑浦趙大令夙稱廉明讀初九日貴報通信一門登有靑署三老爺因充書辦索洋七百元之多閱之深爲詫怪此種無根之談固不值識者一笑但關箇人之名譽與地方之善舉未便稍安緘默以遂其含沙射影之私夏間稅契書吳某病故謀充者紛紛營求互相傾軋趙大令以公事爲重愼選其人當諭本署書辦某某接辦並將向有陋規一概裁去令捐洋三百元發交紳董充作戒烟善會之經费似此化私爲公實與地方大有裨益靑邑入士均知其詳貴報所登想係謀充不得者造言之所爲鬼蜮伎倆不辯自明應請亟爲更正以破其奸地方幸甚 
　　啓者已故百歲老翁沈壽康先生之靈柩擇於八月十八日巳刻發引由白克路脩德里一直朝東至三家園沿河朝北走新閘路朝西至平江公所停靈除俟領帖定期再行訃告外恐未週知請賜登來函一門届時祈紳商學界諸君同臨執紳爲幸 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
