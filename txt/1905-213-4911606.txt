# 1905 - 213 - 4911606

 

Page 1

 
 
   
 
 

Page 2

 
 
[電傳宫門抄]  
　　七月初八日召見軍機于式枚恩壽 
[論上海租界會審委員責任之重]  
　　自同治年間上海英美等國租界設立會審公堂選派委員辦理諭政租界中除命盜要案仍歸上海縣審辦外其餘錢債各事關涉洋人者由領事派員會審若華人與華人交涉則讞員可以獨自訊判夫中國於通商之幼旣無治外法權以管理各國在中國之商民則所以保租界之治安弭華洋之爭訟者其樞機皆在於會審公廨責之重面事之繁固不待言也獨是數十年來公廨章程雖無改易而於審判各事華員之權漸落洋員之勢增近來工部局及捕房尤時時出而干預公廨之事向時女犯皆押公廨者今則欲押至西牢矣向時發落各案當堂釋放者今則欲帶回捕房矣甚至公廨爲讞員所居之地而捕房竟派印捕以看守之咄咄逼人仰何太甚推原其故雖由西人之不循規則而歴任讞員之辦理不善亦有以致之請略言其故 
　　一由於公廨積弊之太深也内地衙署所以敗壞不堪者皆由於差役弄權舞弊公廨差役雖不及内地之多然每遇詞訟各案動輒向原告索賄彰明較著不卹人言西員耳目甚近豈無聞見至押犯之處汚穢逼狹與西牢之高廠軒爽者情形乎不同其中又有高鋪低鋪之分視犯罪者賄賂之多寡以爲位置女犯押入官媒種種流弊尤難以言喻西員有所藉口於是女犯欲押入西牢發落欲帶回捕房外人固跡涉干預　歴任讞員之不能善自治理亦難辭其責焉木必先腐而後蟲生此亦一定之理也 
　　一由於讞員不能深通西文西語也夫公堂旣名會審則中西官必須彼此聯絡且項深通其語言文字律例條約庶審案時成竹在胸判斷公允或遇西員固執己見可以反覆辯論務畐於理而後止乃歴任讞員非特於西文西語並未肄習且於律例條約亦多茫然雖訊案時西員能通中國語言可以互相商酌然或須用西律辯論之處在已不能貫通融會安望言必中理有以折西員之心且旣爲會審彼　通華言而我不諳西語亦不免爲人所輕視辦理一誤權卽墮焉此亦理之易明者也 
　　夫公堂權限日減之故其原因旣如此矣然則欲爭回其權非愼選精明幹練之讞員不可今者關網之司馬履新伊始首先裁汰廨役十七名公廨押所又竭力整頓幷禀明道憲在廨旁建造女牢以便押入女犯司馬又久充道署譯員於西文西語素所熟諳以此辦理讞政宜乎動中肯綮名譽日騰至襄理讞政之孫耳三明府每於訊案時　西員齗齗力爭不稍退讓而於捕房葭回發落人犯及女犯押入西牢之事尤持全力以爭之西員雖不以爲然而理屈辭窮亦不能不範圍之就找夫當此修改公廨章程之際而得此精明幹練之員以辦理讞政不特可以孚民望亦且可以振國權相得益彰此之謂矣雖然記者有不能不爲關孫二讞員慮者現在　役雖裁而未裁者尚不少苟非嚴加約束弊仍伏於無形至廨内胥吏家丁亦須愼别賢否處處留心庶外人無隙可乘盛名不爲所累南面者其倘以鄙言爲然乎此則租界居民深爲禱祝而不僅記者一人之私言也 
[南北水木作第二次抵制禁約傳單]  
　　本埠各業相繼開會集議禁買差貨吾業宜表同情爰於今日四點鐘請駕臨三馬路燕游别墅　會商議辦法務望准到爲感凡我同胞有血氣者諒勿借端他却也楊錦春　王松　　顧　州馮德基　馮泰興　石仁孝　鳴昌號同啓（外） 
[公忠演說會定期再開拒約特别會○]  
　　公忠演說會定於初十日午後一點半鐘　老關徐園外十二樓再關拒　特别會討論抵制之堅持辦法俾免爲浮言所動轉成無形之破　云（外） 
[彚錄抵制美約來往各函電]  
　　古歙鄭雨廬致曾少卿書僕新安人也雖僻處鄉隅而市鎭　貨亦屬不少僕擔責任遍致屯溪巖　等埠各號不購火油香紙斜紋布等物一面運動同鄉諸君勿用美貨並將抵　公啓美貨牌號分别寄去剴切詳明曉以大義似此辦法凡我同胞無不樂從（後略） 
　　漢鎭嶺南會館致商會函敝會館經於七月朔集議抵約公議道照上海商會辦理不用美貨但美貨牌號敝帮尚未盡悉並希貴會調查惠知（後略） 
　　曾少卿致商學界書賜書諸君鑒辱爲之曙貽者　日當此　疲智案不欲詞費以爭短長然有爲天下所具瞻於全球有影　者若不聲叙則空穴自然來風揚湯何能止沸初不因山膏善駡逐爾神茹氣奪也務本之會馬先生調查存貨止退未來之說僕未贊成查此舉乃蘇君所獻議馬君不過爲之提議耳若照僕意則定貨任他定貨不用由找不用各行其是正不必多此一舉觀簽允後定貨之家並未聲罪致詰便知僕意所在然而我數贊成占三從二僕又何心新聞　並非美商爲之登報汪君出示二十八年告白因而允之示公道也謂僕收受多金危詞聳聽未免擬不於倫僕誠不肖嘗有錢不自私儘有儘做之誓以故公益之錢年糜萬金若今年則提倡復旦萬金合已二萬金矣辛苦血汗之錢糜而不惜而讞肯受報館之錢乎至若來書未復多所誚讓有謂總持商會界限極淸者有敷衍聲望不採輿論者此則僕之過也然而理雖不合情有可原僕處並無書啓日行函牘胥僕一人鈔送各報亦不過一二學生爲繕治當此炎暑日鈔萬言亦已苦矣而激烈恐憤之言高遠難行之語必欲一一裁答登報試問能乎且每日各處來函多至三四十通洋洋灑灑有數千言者不容不稍加删節然後鈔送登報卽此删節亦費精神顧樂此不疲者何哉不過盡義務思欲稍盡天職云爾（中略）總排外釋難解倒懸而無所取者僕必不爲敬告天下可敬可愛同胞　貨退與不退不必顧問美約一日不改良美貨一日不買用抱定宗旨　極易爲敬告同胞人人爲長者折其一枝（後略）九江各幫公電商會曾公等鑒敝帮今日會議道照不定美貨實行抵制各業均籖允 
　　通州商會致曾少卿書抵制美約誠爲我國前絶後之大提議貴會大聲疾呼海内外同志無不響應以不用美貨爲和平辦法會議後函電絡繹尤見實心熱力欽佩無量敝會前亦電達願表同情旣將美貨牌號就各報所已載者輯印傳布兹於初二日會集各帮演說當時簽名承認不買不賣美貨者共有百餘人今將簽名店　彚錄奉覽店號列後）幷求隨時函示以便照辦敝會以實行不用美貨爲主議堅持共勉志不稍懈（後略） 
[實行不用美員各紳商姓名店號照錄如下]  
　　大生紗廠　生油廠大興麫廠阜生蠶桑染織公司大隆 
 
 

Page 3

 
 
燭皂公司大隆漂染公司翰墨林印書局大逹輪步司大達小輪公司澤生水利公司資生鐵治公司願生罐詰公司通海五屬學務公所通州師範學校通州小學堂通州各初等小學堂同仁泰鹽業公司墾牧公司大生紗廠匯兌帳房通州商團局大中公司六吉茶號永昌林號劉旭初九和莊吳奎卿豫豐莊姚景堂萬昌福莊顧一梅順康莊馬振廷道生布莊孫輔卿通源成號金松溪廣源號馬星逵聚源成錢澤春高隆吉高楚秋中和號蔣繁山源豐泰王與九祥泰號張秉淸晉康號許樵孫鼎泰號許松甫恒大厚唐茂如同裕號程輯之源泰和汪湧泉德泰恒盧德培恊昌祥徐子香大成和張佑卿大生號汪道榮明記程蓉波湧源號孫良卿同大號徐樂山恒大生蔣沼九源和號吳森浦江永記江杏斬永豐公仰玉符福新茶號增記莊趙子美　記布莊劉儀卿醒昌衣莊方仰陶廣懋興鄭季卿元昌永程復卿允懋興陳沐光同泰福程守之道生京貨許炳圃隆春永汪晉圃義順渚陸茂峯義隆雜貨陸潄蘭大通洋廣貨宋和齋張德隆張兆祥馬玉記馬玉其安和號孫松濤周怡昌周式如乾和號湯叔芙源記楊鏡湖凌德昌號凌殿元源大升汪子明源大典吳滌生黄　源　品榮仁源布莊錢培之安裕莊劉幼卿得記莊張靜甫林順成號林鼎才陳森源號張蔚庭電報局王晉臣永成昌薛爲源號顯文卿趙德記趙金墉黄允生號侯松然永泰典黄攀桂裕昌號程厚卿溪記程玉崗厚康號許景唐鑫記布莊程新齋益壽堂茅愼記茅怡九義隆號徐集齋永太源劉漢章升泰樹侯登良公益昌倪鏡人豫康號唐勳臣順壽堂陳稼梅瑞記陳寗久蔣天和蔣春華祥記欒瀛仙生記張九如森美憶錢樹榕錦泰樹徐正源徐達泉錦成鐄葛雲甫泰和徐愷鄉裕記布莊何以樹貞記布莊王志濤仁記布莊吳英甫順利莊韋伯祥森美樹（南） 
[杭州第四次集議不用美貨]  
　　六月二十五日杭州學界商界第四次開會集議抵制華工禁約商界則立誓不辦美貨學界則立誓不用美貨兹將　允各名照錄如下商界布業元利嚴少山舒德大汪春祥一元王炳智恒豐費逵漸開泰沈小樓人和劉晉三宏裕方竹卿宏大祝詩庵仁大蔡穗九同泰洪彩庭業董姚潤輝 
　　廣貨業恒順隆邵月耕恊泰亨朱春波方一大方坤泉怡和祥張松霞泰元昌田祿生程松茂洪霈安于天順于小炎大成謝耕耘成記王玉成聚源昌朱仁齋華昌襪廠余百叔升昌紙烟號施彩欽董事張肖堂丁采章洋油董事吳彝齋顧竹溪學界共　百餘人姓名不及備載（外） 
[鎭郡各大藥房决計不售美貨鎭江]  
　　鎭郡各士商抽美約已屢紀前報兹各大藥房定於初六日邀約同業公議决計不售美國所製各種藥料以表同情同業各家均踴躍簽允並將各號存貨調查登記云（此） 
[鎭郡各業合力抵制美約鎭江]  
　　美虐華工各埠士商共籌抵制之策日前鎭郡綢縀洋貨布廣貨藥業茶葉燭炭香粉油業南貨茶食紙業金珠手飾帽業錢業醬園銅錫筆墨染坊米業木業皮貨磁器等業公同集議凡售美貨之鋪一律不進不售美貨之鋪一律不用概已允洽藉表同情（此） 
[英人代表華人禁用美貨之問題]  
　　字林　云我人已　悉英議院曾由咸倫君致電北京英欽使囑代表於中國政府謂禁用美貨之事足以震勳此處各國商人之商業（蓋恐因禁用美貨而累及他國之事故云）並聞英國各商會亦有同一之電信逹于駐華領袖欽使 
[日俄和局於九日開議]  
　　初七日東京電云俄議和大臣己於初五日　美　統接見俄使隈得君有國書改美總統兩大臣會晤之期定於初八日聞和議則須俟初九日始行開議云譯文匯報 
[俄報論日本當退還滿洲]  
　　初七日東京電云莫斯科之佛獨莫斯梯報云俄國　在並未爲日本所戰服故不願勉强請詰議和之條欵但日本當退還滿洲歸華俄兩國妥定其善後　宜若日本欲駐兵滿洲以爲防護則必受萬國之恥辱云譯字林　 
[美總統接待兩國議和大臣]  
　　初七日東京來電云此　美總統宴會日俄議和大臣順具極榮譽之情狀兩大臣之坐船皆盛飾華美而受鳴砲十九下之招接美總統於席問極口視頌兩大國之和平並申明其有希望於相當之和議譯字林報 
[勸業銀行己由林公子接辦門]  
　　自承辦勸業銀行林侍郎維源逝世後說者講銀行恐須中止蓋無人能如林侍郎之家道殷實聲望素孚也乃林侍郎之公子爾嘉太守以侍郎賫志以終必欲克承先志爰　王參議電達商部聞該部大加奬勵已縱電復照佳責成太守承辦幷飭令即日來京云（夜） 
[江西鐵路舉定董事名單北京]  
　　江西鐵路公舉董事三十人由商部酌定十人分别札委已紀前報茲悉十人者係前江南提督李占椿内閣侍讀學士蔡鈞刑部郎中蕭紹棻廣東補用道周鵾翰林院編修黄大壎吏部主事陳三立候選　　部主事劉景熙工部員外郎程志和江蘇補用道歐陽霖浙江補用道劉矞祺（珠） 
[藝徒學堂將由學務處議妥覆奏北京]  
御史王金鎔於三月間奏請添設藝徒及初等中等各穿堂招募貧民子弟學習工藝所需欵項在順天府備荒經費崇文門稅務盈餘項下酌提一摺奉旨著學務大臣商部戸部會同議奏兹探聞已會議妥洽由學務處主稿會同商戸兩部不日卽須覆奏矣（光） 
[袁督奏留考取畢業生北京]  
日前直督袁宫保奏云此久考驗出洋學王蒙恩分别錄用仰見朝廷破格求才之至意欽服莫名查翰林院檢討金邦平向辦北洋交涉事宜該員本係法學專家凡關於公法　章者叅訂辨論深資贊助分部主事張鍈緒分省補用知府高淑琦向充直隷師範學堂教員並齋務張鍈緒科學之深首屈一指現擬改委該堂監督以專責成高淑琦辦事認眞明通學務且熟悉直隷情形以上三員皆本省不可多得之才其從前出洋游學時統由北洋貲遣合無仰懇天恩俯准以金邦平張鍈緒二員仍留北洋　差並免扣資俸高鍈緒一員留於 
 
 

Page 4

 
 
直隸補用無庸掣籖旋奉硃　著照所　（容） 
[端撫謁瞿尚書議出洋事京師]  
　　　日前端午帥面晤瞿大軍機磋商出洋事宜瞿云此次出洋大臣須先派澤公及中丞赴日本考察一切政汉情形而徐戴侍郎宜緩期啓程前往歐美等語端中丞亦頗表同情但政府大吏各執主見均不相讓故未知出洋大臣前赴之地果否如斯定奪並聞日内政府大員會同議定誰赴某國然後照會各國欽使請妥　保護云（閏） 
[端午帥電調出洋隨員京師]  
　　端午帥電致上海聘請前皖省大學堂總教習曹雲靑赶速赴京以備隨同出洋藉資臂助云（古） 
[增加出洋經費京師]  
　　此次出洋考查政治之四大臣經費原訂五十萬己紀前報兹聞又　加二十萬統共八十萬至續派之紹部堂聞作爲澤公之副使並專使云（月） 
[鐵尚書有入軍機之消息京師]  
　　鹿尚書將出軍機以　良代之聞不久可以揭曉　聞張仁黼亦有望云（日） 
[粤撫張中丞定期交卸廣州]  
　　廣東巡撫一缺業己奉旨裁撤兹聞調任晉撫張人駿定於七月初四日交卸廣東巡撫篆務（冬） 
[史念祖有補奉天府尹之說北京]  
史念祖由趙次帥奏保賞加副都统銜　往奉天帮辦振撫事宜己見明諭頃據政府中人云趙瀕行時與慶邸面商俟史到奉後自當留心杳看如委派襄辦一切果能措置裕如即可奏請授爲奉天府尹以資臂助並望鼎力贊成此舉實於公事有益等語慶邸已慨然允諾矣（火） 
[盛宫保有内用消息北京]  
　　盛杏蓀宫保造報　漢鐵路淸册諸多不符盛遂竭力運動思留内用政府諸公業經許可惟未悉能邀兩　兪允否（火） 
[政府擬改官制北京]  
　　近日政府議商擬將本國大小官制量爲更改以冀官無冗濫人人可展其才惟聞孫中堂頗不以此議爲然云（火） 
[軍機處考察章京京師]  
　　政府王大臣議商現值朝廷求才之際所有本處章京自應留心考察以收得人之效其有精通時政熟悉外交如果辦公敏捷才能早著者隨時記功擢用其才質稍次公事遲鈍者亦當分别記過並飭勤習政治以勵將來云云（官） 
[戸部裁吏確已作罷北京]  
　　戸部裁吏一事兹聞此　確已作罷因戸署稽核各省錢糧非熟手不能辦理擬俟計學館人員卒業再行酌定辦法云（　） 
[刑部擬加司員經費京師]  
　　刑部葛大司宼會同各京議及現當本部减輕刑律整頓政務之際自應力圖上進以收名實嗣後亟應考察司員總以懲貪勸廉留心律例爲要事惟欲杜絶　端必須寛　所入著在本部辦公經費項下提欵若干分别津貼使貪者知所感奮廉者堅守自持如再有徇私受賄情事卽行嚴參懲辦勿稍寛縱似此辦理想部務當日有起色矣（官） 
[飭查廟産撥充學堂經費鎭江]  
　　署丹徒縣郭子華大令曾奉憲飭淸查廟産撥充學堂經費後因各寺僧異常狡猾或多方趨避或隱混欺朦有司因事涉煩難頗形棘手且各廟田産坐落區址散漫難稽一經飭查地方刁紳卽出頭干預營緣關說百計彌縫但學堂經費係奉特旨籌辦事在必行萬難中止故邇來大　與府尊承大守禀商擬遴選公正紳耆者明未列祀典各廟傳集衆紳　誠布公剴切關導諭以時艱孔亟興學育材爲堂今急務惟經費不敷不得不藉資羣力該僧等坐擁厚資自應分其有　以輔官力之不逮應迅將本廟田産若干坐落是何地　　明四址據　禀呈聽候酌量提撥如可方便之處本縣等無不施恩　卹倘再舍糊希冀隱匿一經大憲查明或全數賜公歲料罪　辦後悔莫　云云（此） 
[常鎭道札飭嚴拿飄匪鎭江]  
　　常鎭道郭月棲視察日昨接奉省憲札開沿江一帶匪徒甚夥並關有山堂授有軍帥欽美大臣等僞職誠恐匪黨到處放　勾結梟匪　　不軌飭即嚴密查拿務獲盡法懲辦等因觀察遵卽轉飭所屬文武各官一體恊緝毋稍疎懈（常） 
[電請遴派專員保衞火藥局松江]  
　　吳淞火藥局因天時炎熱所儲無烟火藥無故自燃兩江總督周玉帥接電後以松郡藥局儲藏各式軍火倍蓰吳淞萬一有警全城灰燼因面諭督練處電致提憲楊鏡巖　門請遴派專員排日駐局專司防衞事宜每日黎明即需開牕辰正關閉下午六句鐘開牕戍正關閉倘遇風雷尤須加愼云云軍鬥待電後立偕中軍何雪門參戎前營余道生城守曾鏡亭兩遊戎親赴藥局逐一勘察當卽遵照辦理矣（竹） 
[提解貪酷縣令廣州]  
　　河源縣姚大令鍾璜因被控得贓案經岑督飭惠州府押解來省訊追嗣以由府提解恐不愼重遂密派委員卽日前往押解赴省又東安縣許大令福賡因押斃人命一案亦奉岑督飭堤　省以便傳集証人分别訊辦（谷） 
[批示職官姦佔傭杭州]  
　　署州臬憲　小夏廉訪於前日出轅時突有上虞縣農民王寶泉與母及叔同聲呼寃王復　入百獅池中經人援起供　其婦王石氏在湖州釐捐局賈某處傭工致被姦佔月前得悉赴湖領回詎被賈送縣笞責將氏藏匿幷欲將王　致死等語當奉顔廉訪准予具　澈究旋即批示云察閱呈詞似非虛飾職官違例妄作實屬大干法紀而歸安縣何以並不妥實查訊遽爾責禁殊不可解候行湖州府按照控情逐細查訊嚴切訪察務得實情據實禀覆察奪一面速飭歸安縣錄案具詳並將因何遽行責禁緣由明白附覆母許徇飾黏抄附（過） 
[江督電查己故製造局船塢督辦病情]  
　　江督周玉帥以滬南製造局船塢督辦葉軍門究竟何病故世未　詳悉難以出奏故於前昨等日連次致電該局著速詳細禀復　（近） 
 
 

Page 5

 
 
[英人贊成英日聯盟續約之踴躍]  
　　初七日東京電云續訂英日兩國聯盟之會　倫敦人心現已同聲贊成有異　踴躍之進步 
[各報館之歡迎法兵艦]  
　　初八日倫敦路透電云恭送　皇之法兵艦已於昨日駛抵卜兹墨斯大受各報館熱誠之歡迎尋文匯報 
[法兵艦恭送英皇]  
　　初七日倫敦路透電云英皇愛德華第七及皇后亞力聖德利已於禮拜六（卽初五日）再御艇行扺孝威斯法兵艦持由丘堡　地方駛往恭送譯泰晤士報 
[俄皇優待已成丁之俄民]  
　　初七日倫敦路透電云聖彼得堡訪事電信謂辯論選舉改革事宜當歸國會之問題現在彼得霍夫地方解决俄皇恐將來再有抵抗之亂事已允照所議准予已成丁者以寛厚之優得並望此議於是月十二日宣布云譯泰晤士報 
[志謝惠贈書報]  
　　心史○鄭所南先生爲宋季遺氏其著作至明代始發見然世少傳書上海廣署書局覔得原本付印且倩飲水室主人爲之序讀之者眺故國之山河感　平於疇昔滿昏淋漓初不知是墨是涙也初級英文範○欲通西國政藝非從語言文字人手不可然學之者非有淺近易明之書亦不易循序漸進是書爲廣智書局印行於尋常事　無不備列誠讀蟹行書之津梁也 
　　珊瑚美人○是書西國著名小說田日人譯成和文商務印書館又重行譯印書中所述珊瑚黨事離奇燮約讀之忘政治小說中錚錚者也 
　　第四期東方雜志○是册仍循異例首圖畫次社說次内政次軍事次外交次教育次財政次小說次雜爼搜羅極備選擇極精彚而讀之於近日朝廷新政思過半矣（顚） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄞奉鎭三縣會勘東錢湖詳禀寗波]  
　　敬禀者竊卑職莊於光緒三十一年五月十三日奉憲合札開五月初十日奉藩憲排單札開本年四月三十日奉撫憲案行光緒三十一年四月二十六日准步軍統領衙門咨幷送人犯忻錦崖一名著刻日通禀察辦毋再延悞切切計粘杪等因奉此卑職汝銓亦奉札同前因遵卽往返移商定於六月十一日在郡取齊十二日會同履勘並先照會各紳董查照是日卑職莊約同鄞縣在籍工部主事梁紳秉年等卑職汝約同奉化縣舉人江紳等卑職銓約同鎭海縣原奏紳士在籍翰林院侍講王紳榮商等由郡啓行至莫枝堰與濱湖紳士舉人史紳悠諴等會晤啣舟前進廣覽周諮當勘得東錢湖坐落鄞東鄉受七十二溪三水四碶七𥔌以溉鄞奉鎭三縣七鄉之田據稱約五十萬畝其中鄞縣六鄉鎭海一鄉奉化僅一鄉中之二圖舊志載湖周八十里自趙宋迄國朝未嘗疏濬居民侵佔湖界亦非一日葑菲叢生湖身漸壅港道少暢流之勢碶板多坍塌痕韓嶺稍深而風浪特大梅塘倍塞而滋蔓雖圖揆厥情形實有不得不濬之勢卑職等卽假湖上月波寺爲憩息之所與各紳悉心會議查該湖應濬之處計里甚廣而當務之急首在梅塘梅塘約長五里闊三里共得面積十五里葑草較他處爲多蒂固根深入泥已盈二尺必須爲拔本　源之計方可收一旁永逸之功通盤爵劃以該處十五里圓積計算濬深三尺非三四十萬元不可一時議論紛紜有謂宜照原議每畝捐錢二百文分年加倍攤收可得二十萬串便足舉事者有謂祇宜歲芟葑草修碶補漏禁制漁人倫　以期暫救目前者有謂湖水利于下游抽收畝捐宜先責鎭海次及鄞縣致各存私見互相推諉者有謂濬出淤泥難于安置作墩培塘于左近居民皆有窒碍者有謂湖外之河道已淤濬湖而不濬　南鄉各田未均其則派捐恐難盡從者甚且謂諺云寗波熟一頓粥寗郡地隘民稠所爭在漁業與專重農務之區有間物力維艱濬湖尚可從緩議者其中主濬者自屬激于公議主不濬者亦多習于因循因循固難與計遠謀而公議亦不可不孚衆論卑職等竊思兹事重大宜先籌欵所從出次求主得其人三謀衆允其議愼重于始黽勉赴公庶不致以利民之端肇擾民之政此中興作須合三縣城鄉紳耆統籌全局詢謀僉同無抑勒之情有樂輸之美如詩所謂經始勿亟庶民子來者庶使元明以降數百年未治之宏工復見于盛世藉以仰副列憲利濟生民講求水利之至意除將解到忻錦崖一名另由卑職莊查　明確擬議詳辦外所有卑職等會勘大略情形謹繪圖貼說禀祈大人察核轉禀並請照會原奏紳士王紳榮商來郡集議　便妥定章程再程呈請奏咨辦理以重要公實爲公便恭請崇安伏乞垂鑒卑職汝莊銓謹禀（　） 
[國子監奏南學添設科學摺]  
　　奏爲南學　設科學以符新章而　造就恭摺仰祈聖鑒事竊臣監於光緒二十八年奏定南學章程陳明續有更添隨時具奏又於三十年奏明學額攺爲額内五十名額外二十名各在案現在住學肄業諸生頗知奮勉用功其最優者經史掌故文詞中外時務各學均造就可觀足副正學資格惟於科學尚略自應遵服奏定章程參用各學堂辦法更添科學以期體用兼備除經史文詞中外時務等學有歸博士助教學正錄督課考試舊有算學仿照學堂教法上堂講授外現添設輿地畫圖外國政治歴史法律語言文字體操各科學業並增設總辦等官以資管理均由臣監　　分派充當其名科業有非臣監官員所嫻習者　行另延教習以期教授得力一切需用浩繁每歲恩賞銀兩實不敷支銷際此部庫支絀亦不敢率請添欵　由臣等於照費飯銀項下撙節用度釐剔中飽竭力籌措以資興辦必使學歸有用欵不虛糜其有未盡事宜逐漸擴增之處仍由臣　隨時具奏以期完備至將來學生出身及一切奬勵之法俟辦有成效再由臣等倣照各學堂章程酌擬辦法請旨裁定所有臣監遵照前奏章程續添科學各緣由謹恭摺具陳伏乞皇太后皇上聖鑒謹奏奉旨依議欽此（　） 
[國子監奏設立滿蒙文學片]  
　　再臣等　查滿洲文字爲國朝龍興舊制文學侍從諸臣雖漢人必習淸書矧在旗籍蒙古文爲撫馭北藩之大政現西北多事尤須嫻習蒙古語言文字之才以備任使查滿蒙文除大學堂業經設立學堂外各省均未識及似不足以廣儲才現擬由臣監設立滿蒙文學堂一面出示招考一面咨取八旗擇其靑年聰頴學生肄習　蒙文字其中最便者因臣監額設滿蒙助教多由考取而來尚敷教授之任先於臣監舊有西廂内開辦其總辦等官一切規制均　南學略同亦擇臣監屬官派充開辦伊始臣等督率屬官實力籌措不敢率行請欵俟稍有成效再行酌添科學逐漸推廣其有更添事宜隨時具奏臣等爲振興國朝根本之學儲才以備時需起　是否有當謹附片具伏乞皇太后皇上聖鑒謹奏奉旨依議欽此（露） 
[銅元廠開用新機杭州]  
　　杭省銅元新廠前於開辦時向外洋採辦片坯自行印花發兌已歴數月刻由某洋行如期運到鎔銅舂餅搖洗　機裝配齊全卽於月之初五日開機工作頗稱靈捷每日可出當十銅元五十萬枚加足馬力則出數可增至十 
 
 

Page 10

 
 
萬枚（　） 
[松郡相戒不用當念銅元松江]  
　　當念銅元創治於福建官鑄局然散之市廛不多覯蘇撫陸春帥到任後以本省當五銅元病商厲民風潮迭起爰嚴懲作俑之楊明府復札所屬各府縣清查留滯民間之當五錢一例收冋塡給執照俟鑄成當念銅元限六月初一日照數換發現已逾期官塲尚未照換而錢業中人由省垣運到此項當念黄銅紫銅兩種銅元業已不少兹悉春帥奏鑄當念銅元爲政府所駁見之報紙民己週知故幾視當念銅元爲私鑄之物且小民手持當念購買零星物件轉多不便故昨日西門外各店鋪相約不用當卄城内各市急起應之致城内各店所進當卄紛紛向城外大錢莊退還雖銅質純良輪廓完美天壤於當五然亦恐不能流通也（竹） 
[法領事己赴廬山漢口]  
　　漢口法領事蓋慕倫君刻己赴廬山避暑一切公事均由副領事代理（商） 
[蘇臬批斥僧人揑禀蘇州]  
　　上海縣僧持靜投臬轅禀修待渡亭經朱廉訪批云據禀上海縣頭圖有財神廟沿灘口有待渡亭被保拆賣鄉老羅鑑堂於二十九年十月來　禀經批飭迅速建復等情飭承檢查並無此案卷宗顯係揑飾自來僧人能守淸規者絶少而地方書差棍徒借端魚肉亦往往而有旣歴經在縣禀控幷由巡防移送有案仰上海縣查明先後原案據實錄詳察奪詞發仍繳（　） 
[撥解師範學費杭州]  
　　浙省前由學務處考取師範生百名派委樓歐荻主政率同東渡每生給發川資洋四十五元外另加治裝費四十五元專員赴滬一倂撥給至所需學費則按照楊星使函開各項細數歲分兩次兌解現將本年秋冬二季學資由庫如數撥出查照日幣市價申算核計匯兌使轅以備應用（必） 
[黄渡鎭盜案嘉定]  
　　初四日黄渡西鄉市鎭陸姓家被盜劫去銀洋衣飾等物約值千元當經計勇等兠獲八名送嘉定縣訊辦（　） 
[蘇郡長元吳三縣新生案蘇州]  
（長洲）吳允甲史良宗人驥王海祥章保世陳駿聲張廣純祝淮顧玉振汪樑孫蘇鏐謝瞿惠黄秉彝周國藩黄綱周之俊毛鏞貝祖燕吳南鼎丁士斌張斌毅顧賡熙倪錫祥周鍾彝王鳳瀛黄鏊（撥府）張子孝張廷曜盛世才沈世璜石承慶黄世傑張際平袁鴻鳳（元和）顧培吳潘光祖高尚志顧文光戴庚熙楊健育張澤霖蔣震元陶善欽吳傳紳陳雷王鼎宋乃賓嚴承基曹茂琮倪性初李恩灝祝淦汪之槐錢鍾藻宋日新沈禹襄唐華冕祝鑒朱受圻黄耀先（撥府）徐承穆蔣孝溎朱兆麟王允中洪安蔡增錫王承藩申彤　（吳縣）沈定表沈福元顧泰森張志俊錢祖濂王龍朱燦吳寳銘莊勤顧建勛劉傳奎王華章楊鼎曹掄元任德樞孔慶鏞陳叙玉陸承懋徐翀范培吳育智黄裳李銘盤黄樹霖管義華周增元葉慶褆蔣福穎周文俊高賡夔張文俊陳祖鑣雷學志朱祖基陳舒吳鼎鼐吳秉禧兪學琦錢人鴻朱惠先洪壽蔣福祺（撥府）宋緒家黄鳳翔盧祖望兪武章（受） 
[美儒演說杭州]  
　　美儒李佳白先生避署至杭晉謁各大憲自願爲課吏館人員演講條約浙撫聶中丞卽命杭崔　察接待於月之初三日在洋務局宣講聽者甚多聞初七日尚須續行演說去（容） 
[祁門賢令安慶]  
　　祁門縣胡梅軒大令興利除弊聽斷極明紳民愛之同聲稱許以爲近數十年來從未有如此賢令云（南） 
[松府招考師範學生]  
　　松賡田太守近日准華婁兩邑文生等禀將融齋書院改爲速成師範簡易科辦法擬於暑假後開辦合行紹考正課名附課生二十生二十名旁聽生二十名通飭各屬速將程度合格各生取具保証　　於七月初十取齊十二日　候考試分别去取本縣汪犬令奉文後昨經出示招考矣（近） 
[假地招考學生]  
　　江寍水師學堂前者派赴至滬招考學生之蔣超英現假高市製造局工藝學堂内招考諸生童以便就近投考（近） 
[電請預備學生出洋]  
　　滬南製造局會辦李叔偷觀察帶同督委李壽臣直刺及本局槍廠委員馮仁金二尹赴　考求製造後觀察先己返申馮李二員順道至江寗陸師武備學堂内須携學生來滬以便勞赴英德等國考　諸事前日該員等在學堂内携同學生十七名卽日啓程抵滬故於昨日先電局中知悉請爲預備出洋一切（近） 
[赶自來水管]  
　　英租界南京路所設之自來水管近因租界居民稠密汲取較多誠恐　小水微故由該行改換粗管惟南京路向稱繁盛往來車馬之多甲於他處務須早日竣工以此名工匠夜以繼日現在己換至浙江路西首雲南路一帶聞舊管未換時倘遇火警龍　射出之水計高十五丈將來粗管換竣可增至水高二十五丈云（見） 
[　　俄國兵輪水手施雨洲昨日偶不經心跌傷腦壳由船中同事送入虹口同仁醫院求治（古） 
[失火傷生]  
　　前晚二鼓前滬城　校塲中市永生祥京賃店小主某甲忽因遣火於火油箱中頓卽上炎　毁招牌雜物等　並傷甲之頭面等處幸爲時尚早衆鄰聞警赶救一面報由四鋪洋龍迅至灌熄然甲受傷甚重舁全醫院求治無效昨竟斃命（近） 
[西效小火]  
　　前晚十二點一刻西門外萬生橋北首某姓家不戒於火霎時冐穿屋頂瞭望合鳴鐘報警該處與租界毘連英法各洋龍及救火會西人各驅皮帶車至塲帮同救熄　焚去草屋三問鄰居未遭殁及（居） 
[木工累] 　 
　　嚴森泰木作近日承包北市德昌宰牲公司房屋係囑工匠陳　琴購料包造現己工竣所有找價指不付清致陳轉欠水木料各行貨銀屢案無著行中投縣具控陳　情急復　南市經理公司事務之兪石卿趙仲夫等索討依舊延宕陳畏　累前日寛欲吞烟圖盡幸經家人勸救得愈昨又同往索討幷擬具詞禀訴云（近） 
[暫押候訊]  
　　甬人馬生來日前投公共租界會審公廨控張翔源誘拐女兒何娥濳逃因阿娥前一日曾至同鄉顧氏家中略坐難保不知此事請將　翔源及顧氏一倂提案　究等情讞員顧司馬准詞飭差恊同包探邊槐洲將顧氏先行拘入捕房著暫押西牢聽候解　一面　獲張翔源究辦（見） 
[製造局紀事]  
　　滬南製造局船塢輪船廠後一帶平房近因損壞不堪奉督　　鎭車飭令一律拆去改造洋房於昨日開工興造○砲隊營督　徐嘉雯月前請假回湘刻己事畢回滬銷假（欣） 
[滬江官事]  
　　木縣汪大令昨因要公命　至學署拜會杜子煥廣文互商一切○本埠淸文局委員陳芳曜明府昨日因公到縣拜會又敬業書院董事汪季航孝廉竭增昨亦至縣拜會（近） 
 
 
] 

Page 11

 
 
[上海縣案]  
　張吉人遺丁羅福扭何桂生至馬路工程局　稱攙水盜賣米石由局函解到縣前晚經汪大令提質羅供家主張吉人開恒大米行上月初雇船五艘至無錫裝米來申四船依期抵埠米無短少惟何桂生一船裝米一百四十二石刻始到申非但缺米八石且被攙水求斷賠償何供初七日裝米初八在滸關塘上倐遇颶風桅杆折斷顧船過載多需時日舟中乏用以致寳米數石求恩斷减大令判保共賠米二十石將船交埠扣留俟賠楚給還如違變價理償○警察北局函送尚連貴連元兄弟到縣亦奉提訊連貴供安徽池州府人兒子忠平早　授室前因夫婦不和小的將子訓斥子卽離家不返迄今三載小的刻與胞弟連元來申昨日尋見命同回　忠平不遵被小的扭至北局禀控局　即交九鋪地甲看管後今日訊　因忠平在陳三所開作坊爲伙昨夜陳至地甲處抯保忠平回坊安宿今日交局今晨地甲往催詎被陳三藏匿小的兄弟到局申訴爲此送案請提連元供與相同大令判值差持堂單恊同九鋪地甲往傳忠平陳三如不交出先提陳三訊究○夥竊顧姓船上縀疋案内之李小弟訊明收押在案刻因患病出看役禀奉大令提騐屬寳判發善堂醫治○李厚德犯竊　押改過局期滿解縣發落供願悔過求恩大令判速自回甯波原籍不准逗留十辦（近） 
[各巡局瑣案]  
　　滬南高昌廟碼頭泰昌祥烟館　女前晚在附近泡水被某無賴等上前調笑並獲去挖耳一支　後回店訴知其母同至是處巡防局控請提究○婢女王桂珍私逃出外在途迷路由汛捕拘解二十三七鋪巡局經局員朱二　訊判留局候領在案迄今多日無人往認昨奉　尹諭飭暫發晋育堂留養核奪○南京人李某住南市柔園地方向販鮮魚前晚其家潑翻火油燈幾肇火災幸經衆鄰帮同救熄事後向論反遭辱駡名鄰心不甘服擬就公禀投二十三七鋪巡防局求請押遷以　不愼火　者儆（欣） 
[工程局瑣案]  
　　南市毛骨認捐公所司事陸永生前晚忽席捲該公司票洋七十餘元逃逸爲所中人李某所知當卽追獲片送工程局請究昨奉帮審黄二尹訊限三天著保理處○小販葉阿根張阿生前日向南市萬裕　頭合發水菒行購　鮮藕爭執互扭至工程局禀控黄二尹訊得葉張二人不合　向該行服禮丁事（欣） 
[會訊買地糾轕案]  
　　英商亞而皮馬海延律師高易投訪管領事署控華民史森茂佔地造屋英副領事德　門君照會公廨關司馬訂於昨　會訊十點一刻鐘德君蒞廨會同襄讞孫明府研訊原告高易　師及被告抯文幫辦雪門律師先後到堂由高律師聲稱此地係文昌閣廟産前曾有住持僧涉訟於上　縣將單繳案後由紳士德頌和等四人在縣禀請將地售銀充作學堂經費蒙縣批准經盛宫保處隨員王觀察出洋七千元買爲已産托英商馬海出名注入英册五千一百九十號轉契詎知此地已由僧入雲關等租與英商和孫造屋訂定二十年爲期現在有木作史森茂在地築籬堆料因請澈底訊　被告雪律師將案情略爲聲述且云史姓木作在此造屋是和孫所囑今和孫雖己作故具妻具在亦係英籍故此案馬海所控佔地史　停下退讓卽可了案如論干涉英商和孫之處當投英署控告王觀察時亦在堂聲稱該地去年五月奉縣批准出洋七千元買進是實至於僧人出租和孫並未知悉且聞租契保戳出保夥所蓋作中諸人如張順立等均甚聲名狼籍顯有串通覇持情弊請察地保錢永和供此租契上所蓋之戳非小的　手雲律師又傳訊史森茂供本年二月初與和孫洋人訂立承攬包造房屋惟尚未動工等語原被兩律師又辨駁良久明府商諸德君著各退去俟再訂訊（見） 
[英美公廨早堂停訊]  
　　昨日禮拜二　美等國租界會審公堂輪　美領事到堂會判各案兹因美副領事安立海君往館埠遊歴前二期請英副領事德爲門君代理讞政昨日德君自有會審之案故特咨照各捕房停解公事一天所有應訊各案統于今日會訊（見） 
[英美公廨晚堂案]  
　　婦人徐王氏前投英美公廨控高壽康之弟高阿根奸拐伊女顧徐氏即阿四逃避無蹤等情奉讞孫明府將高壽康提案研訊判令交保限交伊弟訊追在案前晚奉獻員關司馬覆訊徐王氏供蘇州人來申三載在梁公飽爲傭生女阿四十七歲時嫁於顧姓去冬亦來申就食於本埠英界之方公飽今年四月底忽然出外不歸訪悉係方之同居高阿根奸拐因此投求　追高壽康　胞弟阿根二月内旋里伊女是四月底逃避顯　寃誣求鑒司馬以前供具在豈容推諉著父妥保限半個月内尋伊弟交案違干提究不貸○婢女劉七桂迷路啼哭由捕送廨前晚亦奉關司　研訊供年十一歲揚州人自幼賣於四馬路某公飽服役前以被虐光　惟求超豁司馬著送棲流所留養（見） 
[法租界捕房紀事]  
　　陳氏控鴇婦夏老四縱容姘夫夏雲卿强奸十一齡幼女新　奉讞員陳大令訊供夏不承認商請蘇繙譯將新寳送至仁濟醫館由醫生驗明被姦屬實昨日大令至捕房發落此案判夏雲卿先責五百板枷號一個月期滿再責五百板夏老四責手心二百下令保開釋○流氓楊根生在護城河浜强搶途人牙柄摺扇又搶婦人手鐲當塲追獲送入捕房吊到原贓解奉大令訊供著先枷號二個月期滿責放○顧桂卿肩挑行李行至老北門外城河浜被流氓吳阿榮王阿二軋住蔣身畔所帶洋四元一倂搶去適爲包探所見拘獲贜洋己交同黨取去遂將二人送入捕房傳同原告解請大令訊究奉判吳王各枷半個月發犯事處示衆期滿賣放○流氓王士章在菜市街强搶途人銅角數十枚携至錢莊免換小洋爲包探查獲拘入捕房解奉大令訊供之下判先枷號十天期滿責放（居） 
[美租界捕房事]  
　　李文標竊蘇州河恊昌祥駁船上火油二箱並洋五元由包探孫阿星拘獲押入捕房送辦○某國水手飲酒過醉在蓬路一帶滋閙由西捕帶入捕房押候酒醒釋放（古） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
事竊照新約賠欵浙省奉派每年銀一百四十萬兩又騰出俸餉等項留抵銀一十四萬四千兩當因浙省　捐各欵驟難籌集而部咨騰出之加放加復俸餉又係無著之欵爰山司道關各庫合力籌墊計自光緒二十七年十二月起至三十一年二月止先後三十九期應還銀兩業經墊付分别奏咨各在案現值光緒三十一年三月分第四十次新約賠欵又屇期計應難原銀一十一萬六千六百六十兩留　加撥邊防經費及無著俸餉等項應攤銀一萬一千九百九十兩共銀一十二萬八千六百五十兩各項捐欵雖有收解而撥還前墊之欵尚屬不敷兹仍設法挪借免誤期限由藩庫借動正雜各欵銀五萬六千六百五十兩運庫籌動鹽斤加價銀四萬二千兩糧道庫籌動漕米折價銀一萬五千兩杭關道庫籌動稅欵銀一萬五千兩共銀一十二萬八千六百五十兩發交號商承領匯解江海關道查收歸總彚付所需匯費照案由各庫作正開銷統俟各捐收集再行分别歸補墊欵兹據布政使翁曾桂會同各司道具詳請　奏前來除分咨查照外所有浙江省籌解第四十次新約償欵緣由理合恭摺具陳伏乞皇太后皇上聖鑒謹奏奉硃批部知道欽此 
　　宫門抄四月初八日工部鴻臚寺正藍旗值日無引見阿公毓秀各假滿請安楊壽樞因伊子以内用謝恩召見軍機皇太后皇上明日辦事後　　頤和園駐蹕本日已刻皇太后皇上升皇極殿日國使臣賈思理覲見呈遞恭賀皇太后萬壽國書 
[山東巡撫周奏爲遵照部議撫輯窮民以工代賑懇恩准辦捐輸摺]  
　　頭品頂戴兵部尚書銜署理兩江總督山東巡撫臣周馥跪奏爲遵照部議撫輯窮民以工代振仍懇天恩准辦捐輸恭摺仰祈聖鑒事竊臣前因江南窮民過多亟應廣籌接濟擬請開辦振捐經戸部覈議謂江南冬振始於同治年間本非視爲常例近就食者至十餘萬口糜帑愈甚此正窮極則變之時非可踵事增加之時所請關辦振捐應毋庸議如有紳民願報効種植工藝等項鉅欵者亦准照例請奬等因准此伏查部臣意在寓教於養不欲導民坐食仰賑於官此洵正本淸源之計持論甚正陳義甚高微臣何敢再有瀆請然目前江南實在情形有不得不陳於聖主之前者查江南省城粥廠相沿數十年大江南北無業貧民往往倚此過冬視同成例舊習相沿旣成積重之勢頽波欲挽須籌改革之方若不豫爲籌畫遽行停撤婦孺飢寒必致飯殍盈路良莠混雜更恐激成事端臣本擬從今年冬季爲始先期示諭一面淸查省城實在貧戸編列册籍給予籖票分日分戸散給半糧一面札飭揚州淮城等處擇其擾貧孤寡就近撫恤不准移徙渡江其膂方强壯可任工作之丁男應責令自食其力不准游手好閑養成倚賴性質如此分别辦理冬振卽可漸次停止命意原與部臣覆奏宗旨大略相同大抵爲貧民籌畫生計不外農工兩端教以農業則有牛種開墾之需導以工藝則有設廠經營之費清查荒地講求樹藝現在正議籌辦斯事體大未易遽收成效惟以工代撫自謀口食尚易就理現在丹徒等處有開塘備旱之工江都無爲一帶有修堤禦水之工江寗有修城濬河之工百端待理均已豫　籌策第隨在需欵甚　不能徒託空言而江南歲入綜計抵解恊濟各欵近年尤爲異常支絀而興學練兵諸要政萬緒千端均苦無欵措辦賓無餘力再籌振欵蘇此窮黎撫此十餘萬嗷嗷待哺之民若不爲之代謀生計聽　目　流亡私心實有所　忍部謂臣奏請開捐意固非以例振爲然此誠洞見隱微之論特於外間無米而炊之苦成未盡知如蒙天恩俯念民情困苦工振非欵不辦暫准江南省援照直隷等處辦捐成案頒發部監各照派員分赴各處勸捐即以捐欵所入除酌留振濟外遵照部議兼辦苦工厰習藝所農務局蠶桑局將種植畜牧開懇等事體察情形次第舉辦俾令民知本計人罕惰游工作多一業戸則待振少一流氓俟一年以後察看情形如果民困稍紓再由臣奏明停止部議報効種植工藝鉅欵業已准其請奬查捐輸報効名異實同於朝廷名器並無出入第捐輸立時領照則羣情較易鼓舞可期踴躍輸將於小民生計受益更速　有江南工振捐輸仍懇准予幷辦緣由理合恭摺瀝陳伏乞皇太后皇上聖鑒謹奏奉硃批戸部議奏欽此 
　　宫門抄四月初九日内務府國子監廂藍旗值日無引見全福假滿請安崑中堂敬中堂專摺謝賞緑豆恩良泰續假五日内務府奏派廣仁宫髮髻山拈香派出醇王熙貝勒掌儀司奏十五日祭奉先殿洵貝勒行禮召見軍機 
[兩廣總督岑廣東巡撫張奏爲欽廉邊海交衝擬請添設巡道專轄以資控馭並將督糧道等缺分别酌量裁改摺]  
　　頭品頂戴署理兩廣總督兼管粤海關稅務臣岑春煊廣東巡撫臣張人駿跪奏爲欽廉邊海交衝擬請添設巡道專轄以資控馭並將督糧道等缺分别酌量裁攺恭摺仰祈聖鑒事竊維設官分職貴乎因時制宜今昔情形不同地勢變遷不一有不能不斟酌捐益設法變通者廣東負山濱海自來有控扼之要除省會而外推潮州瓊州爲重鎭乃自中法越事起粤邊定界之後則欽廉尤爲吃重查欽州距省千九百里地處極邊控臨海洋憑恃險阻西北與廣西接界西南與法越毗連巨浸重山深邃荒遠舉凡海防邊備中外交涉諸大端均關緊要是以光緒十四年前署臣張之洞等有請升欽州爲直隷州添設防城縣歸高廉欽道統轄之舉迭年又另派道府大員統帶防營專駐欽州督辦邊防事務誠重之也惟高廉欽道原駐高州府城距欽州七百餘里鞭長莫及邊防道員階秩雖崇究係差官與地方州縣不相統攝權分勢陽窒碍諸多賢者不能久任以竟其功不賢者更慮僨事以貽邊患比歲西匪不靖欽廉士匪與之勾合竄擾重煩兵力始漸敉平控制之難概可想見欲求久安長治自非專設道員定爲額缺不可擬請添設廉欽道一員加兵備銜駐紥欽州以廉州一府欽州一州歸其管轄高廉欽道轄屬旣撥出廉欽二處自應於附近各屬酌撥攺隷查雷州自法租　灣之後時有交涉要件雷瓊道遠駐瓊州與雷隔海緩急難資策應從前海南道本專治瓊州高雷廉道兼轄三府乾隆三年始改爲雷瓊道高廉道今考之輿圖雷之與瓊海洋阻隔雷之與高壤地相連似宜叅酌前規量爲移改又肇陽羅道所　之陽江直隷廳距肇慶遠而高州近其地自漢至元皆隷高晾明代始改縣治隷肇慶府我朝同治六年升爲直隷廳該廳水陸各路均與 
 
