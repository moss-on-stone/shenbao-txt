# 1882 - 13 - 4903129

 

Page 1

 
 
[論西字新聞述伊犁事]  
　　中朝與俄國議定歸還伊犁之後所有伊犁一切布置事宜及如何交還情形久無消息昨譯西字報類述伊犂近事內云中國現與俄人相商請將交還伊犁之事展緩六個月又云該處現出一事華人將俄國寓居伊犂之婦女搶去數口并及牛羊等物均爲劫去等語此信大抵的確由俄國傳聞至於歐洲再由歐洲刊　新聞紙者也惟該報中曾爲論說謂　緩交還之意大約係中國故爲緩局欲設法將伊犁全境盡數收回此則不知中國之政體而語意殊未諦當也蓋俄人踞有伊犂巳久中國簡泒使臣往復相商請其交還越一年而議始有成何等其難其愼其所以不能盡還中國而使臣卽已允議　朝廷如議准行者此中蓋自有故非特俄人之堅留此地而中朝所不敢爭也緣俄　有全境之後煞費經營糜耗帑項十餘年來居然日漸起色成爲邊庭重地其商民之居者亦旣習慣自然　爲土　且極北沙漠　土一城所隔動輒數千百里方俄人之來伊犁也亦覺安士重遷苦於路迢地方日有生色而後可以安居樂業商買者於此耕種者於此今以交還伊犂之故令其概從舍棄返故士而事謀生則俄人必非所願而况道遠且曠俄國旣無土地俄人卽無事業一旦舍去　僕道途其苦又不可勝言是以有萬不得已之勢而執意欲留數處以便居止俄民得以遂向來耕商之業詎俄人此舉竟有叵測於心以所願留之地爲將來窺伺計乎吾知俄國果有此意則中朝亦不肯允從遽如曾俟所與議之條約而兩相互換矣今旣成約之後而謂中國仍有全歸伊犂之想特請展緩六個月以調度取歸是豈中朝之體統乎中朝自與外邦通好事事講信脩睦互市之利日見加增所與外國議定和約間有外國苛求大失原約意義之處其出自中國人者則罕有見焉而况俄之富强又遠駕乎歐洲各國之上而我可以私心反復授俄人以　乎竊謂華官辦理伊犁善後名事現在需費需人兩俱竭蹶伊犂全境維千　里之廣大布置一切招徠民商欲其規模粗定氣象日新本非一二年所能見效之事而目前實不遑顧及其全旣願不能全顧則俄人或急于交遷彼之商民產業自應遷入所留地方之內而讓出應還界外以便中朝之措置然俄人一遷而地方冷落不殊從前未經俄人墾治之情形也而此俄之商民產業一日遷入所留之地而欲從新招徠安集創造耕作將俟諸保年何月而始有成效也目前雖則事事整頓定農田開水利置城堡設官員撥防軍招商買顧一片廣漠之地若處處並舉則頭緒紛繁而經費支絀若逐處辦理則事勢迂緩而速政難期故請諸俄廷特展六個月之約耳以云故爲緩局欲設法將伊犂全境盡數收歸吾决知其無是意也至於華人之在伊犂者與俄人不睦至有擄人刼物之事此可見華人俄人相處不能稱俱無猜故有此隙蓋伊犂之華人土著絕少大抵招而至者目下初行開墾正在爭奪基業之日而不遠沙漢數千里而來者其人之性情亦必强悍狡騺一有不合卽便尋隙鬥毆而彼俄人苟以寡不敢衆弱不敵强之故則至于聽其擄刦而不敢抵拒此固人情之常然事勢所必至也所願經營善後請君妥立章程詳定議約使俄人不致佔華人之便宜而華人亦不敢欺俄人之荏弱則　國家旣盡交隣之誼商民亦無畛域之分從此邊庭利益兩國均沾豈非大幸事哉蓋伊犁密邇於俄俄踞之十年其商民視爲習徑爭相趨赴此時雖則還地而俄人之往來在所不禁若華人挾一偏之見不肯相安此决非久遠之計竊謂此等案情理官將行兇據刼之人從重懲治戮一儆百然後可以謝俄人不然不幾令俄人竊笑於旁謂我雖還其地而不能自治其人也耶 
[恭錄　諭旨]  
　　○十一月初八日奉　上諭溥廉等奏防禦咆哮公堂請嚴加議處並請將總管翼長分別議處一摺防禦春齡因揀選翼長總管椿齡並不排列等次　行具禀呈控旋復咆哮公堂自請叅辦實屬行同無賴有玷官方春齡着交部嚴加議處以示懲儆總管椿齡翼長春霖於應行揀選官缺因值恭備要差遲逾日期尙屬有因惟各員內有應行斟酌之處並不預爲回明迨騐着後又不列排等次辦理拘執亦屬不合均着交部分别議處餘着照所議辦理欽此○初九日奉　上諭兵部奏各省朋馬驛站奏銷久逾例限開單請旨飭　一摺各省朋馬驛站奏銷竟有積壓數年至數十年之多前經該部於同治七年光緒三年兩次奏催迄今仍未題報實屬遲延卽着各該省自光緒七年起將朋馬驛站奏銷詳細造冊依限題報如再遲延卽由該部嚴叅以儆玩泄其歴年欠報各案並着各該督撫造具簡明總冊分年帶補併案題銷至積案多寡不同各省情形亦異應如何題銷之處並着該督撫奏明辦理單三件併發欽此同日奉　上諭李瀚章等奏拿獲滋事會匪就地懲辦等語湖北施南府所屬山羊溪地方有匪首楊登峻胆敢紏集不法之徒結會拜盟迭次遺黨刼掠燒殺擾害閭閻並與四川等省匪徒潛謀滋事實屬罪在惡極現經李翰章彰誼賢飭　擒獲將該匪　就地正法解散脅從並將山羊溪匪巢平毀仍着該督撫隨時飭屬查拿匪黨並着四川湖南貴州各督撫飭令毗連各屬一體嚴拿逸犯務獲究辦以靖地方此次出力之把總關發旺着以千總儘先拔補勇目龔應春着以外委補用餘着照所議辦理該部知道欽此 
[華人遭虐]  
　　○香港西字報言華人之傭工于秘　國者秘人相待甚爲苛虐每日限定作工若干有違限者立子笞責傭人有　逃者倘經捉獲備受毒楚該報從而論之曰前者曾聞秘魯虐待華人竊以爲現在可以稍改前轍何以仍復如此苛暴秘魯與中國立約曾言華人至秘秘國必加保護與待他國之人無異如有華人受侮訴諸秘官亦當按律查辦今乃大反前言豈和約中所言乃故作此語哄騙華人使之放心往秘傭工之計耶是亦未可知也然此或亦非出于秘國君臣之意蓋秘魯近爲智利所破竟至法令全無故該處黑人乘間爲亂前會仇殺華人約計千名因黑人性懶不若華人之勤能因此深恨華人而與之尋仇現在之虐待華人恐仍是此種黑人作惡耳且秘國刻下法制紊亂官無定職無人作主想亦無人願往該處近來該處食物等類價必昻貴所居亦不能安定誰復以秘爲築土之　若秘魯不與智利講和則私國　艱底定必俟秘智之交旣合而後可以潮臻安謐也然恐中朝亦當以此事詰之秘國矣 
[尋見僻壤]  
　　○新金山有尋訪僻地者尋至去該處惠利恒河東北六百餘里見一境產檀香甚多亦有黑人 
 
 

Page 2

 
 
生長其地無論男女皆裸體不掛一絲以樹根爲食言語亦不能通其人多懶而少勸且聞從來未見外人至此也 
[官眷抵省]  
　　○左俟相官眷過揚已列前報玆聞十五日憲眷已抵金陵上江兩縣早於奇旺街預備行臺因卽迎入隨帶親軍馬隊約有千名人城時均策騎前驅身衣恪靖親軍號掛下繫戰裙頭戴皮盔各執紅方旗一面洋鎗一稈旗幟鮮明軍械便利人雄馬壯紀律整齊望而知爲精銳之師其馬隊在小營駐紮云 
[唆訟准罰]  
　　○前報寧波府宗太守嚴提奉化訛詐一案玆悉奉化縣已將人卷解府宗太守知爲武舉杜光浩一人唆慫且查縣卷於初問之時有杜光浩甘結謂如有其事願革武舉繼則研訊明確本應革辦緣見其伏地堅求自願罰錢五百千充地方公用並具切結此後不敢再干訟事太守念其雖屬武舉功名亦非易得一革之後難再出頭且或不免因此愈人下流姑暫開一面之網于以自新因將該武舉認罰情由報明道憲並札奉化縣備案此外不得援以爲例罰欵十限呈繳聽候請示道憲撥充公用云 
[寍守晉省]  
　　○寍波府知府宗湘文觀察於本月十八日晉省叅謁新撫憲者中往來公文循例委經歴官代拆代行云 
[失竊類記]  
　　○章紅邇來偷竊之案不勝枚舉所聞經紀小戶尤多如日前小孝廠頭某甲以挑清湯擔爲業家祇婁及幼女夜四鼓甲負担歸見燈暗門開大爲驚訝急呼婁醒則牛衣一具暗中摸索已如銀杯羽化矣　火燭之室內筐翻篋倒祇存蔽體敗絮卽甕中餘糧亦無遺粒始知睡熟被竊相對瑟縮而巳又有某乙者作影戲爲業家住猪市左近因年來八音遏滅藉得利市三倍然兒女成羣衣食俱費旨蓄能有幾何初五夜亦有賊燒門而入席捲一空并其餬口盂鈢亦爲取去於是啼飢號寒之聲環集于前只得以一女賣爲人婢藉救燃眉此則尤爲可憫者矣 
[借書涉訟]  
　　○近聞江西新建縣署放告卯期冷明府親出收呈客有偶過之者駐足略聽則適訊弟告兄案明府詢其有無父母兄弟曾否分　其人答稱早已析家母尚存居兄處明府以如此情形顯見不守弟道喝掌四十下仍收其呈旣退則一金頂者口稱監生明府閱其呈詞隨詢汝借弟書多時曾否鈔出答言借閱一月餘鈔則實未今伊不肯收回勒監生必以三百緡向購竊思書僅三本何值許多錢是以不甘心也明府笑謂汝必家資富有不然伊何索此重價其人莫答站班吏又呼起上堂客亦遂去因憶古人借書一　還書一　豈該監生恃手足之分不稍破費至索酬如許厚歟觀於此事而知析產涉訟者猶屬常事也 
[疉出命案]  
　　○温郡西門處木行生意最爲大宗有司事分別經管而搬運上下亦歸班專辦本月十二日有某客同牙戶承買木植數千叚運至瑞安送交零拆木行水腳運費由班統包有甲乙段班兩人因分錢角口甲謂乙懶惰欲减少錢乙不服至於鬥毆適甲手執尖頭排釘致將乙目撬出血流滿面甲見乙傷危除卽吞洋烟而乙聞甲服毒亦卽赴縣喊控求騐晚間張明府坐堂騐視訊問甫畢而乙已身亡其妻又喊寃求辦現聞兩造隣人出爲說和不識能否了結俟有續信再錄又是日復有柟　巖坦地方甲乙兩姓因在山砍柴忽生　隙次日彼此聚族持械相門竟至開鎗聞毆死一人按其機鬥在前月念四日人死在念九日屍親以赫詐多錢不遂方由其妻入城報控查柟溪一帶素稱兇悍動以族大人多尋仇搆怨每因細微釀成命案故永嘉差役聞之莫不皺眉卽有賢宰官而馴化之亦非朝夕間能爲功也 
[馬逸撞車]  
　　○前日午刻本埠三馬路有工部局灑水之馬車行過馬忽暴跳馬夫不能控制直前飛跑適道旁有一東洋車停歇被馬撞壞俄而　定仍照常灑水而去被撞之東洋車則所損甚重全車皆碎未識工部局曾否陪償也 
[見屍報縣]  
　　○四明公所義塚圍墻內有無名男屍一口年約四十餘歲身穿元布馬掛藍布褲白襪草鞋該處屬二十五保四圖與法租界毗連故昨該圖地保報之同仁輔元分局復報法捕房堂中司事得信往視見屍頸有繩痕未便收殮故地保已協法包探投縣聲報矣 
[交保查竊]  
　　○昨日法公堂據德國商人某控稱有游船一隻停泊公司碼頭着張阿二看管今忽失去時辰鐘一架值洋八元又玻璃盃等值洋五元因在旁同停之遊船有張阿泰時到我船與張阿二閒談故將該兩人送案請究翁太守詰之張阿二據供與張阿秦爲友我兩人爲西人駕船多年均無錯誤今洋東謂失物件但我惟上岸洗浴卽回其間張阿泰亦在岸上彼船尚有一夥我等回時夥已睡熟今求容交保出外訪查倘無着落亦願賠償翁太守准請限於下禮拜二投案禀覆 
[售賣小錢]  
　　○法西捕在小東門外陸家石　上見有人擺小錢攤售賣因小錢犯禁當卽拘拿共有三人逃去一人獲到陳渭濱王阿三及小錢二千六百文一併迭法公堂請究翁太守詰其是否買自鄕人答稱向乞丐陸績收下者翁太守飭將陳渭濱王阿三及起到之小錢一併解縣請辦 
[交人集訊]  
　　○前報疉列清惟人韓汝榮失洋案情因成發客棧主林阿四稱小王與韓汝榮串通揑竊害彼翁太守駁其矛盾故着林阿四先繳洋三十三元交韓待尋到小王訊辦韓汝勞亦交保具領存案今林阿四巳將小王從引翔港尋到昨日交案訊據小王供稱名榮堂洞庭山人在成發爲棧司前韓客失洋指我行竊欲爲送案我自幼末見官長心殊憂懼故於十月十二日赴南翔寓大寺前棧房又因乏資到引翔港尋友借貸卽被拘住其洋倘由我竊似此天寒何至徧體藍褸求賜明察太守謂未竊被誣極應到堂辨訴何得逃逸今林阿四尚稱爾與韓串通害彼果如此否答稱實因畏懼而逃並無他故太守又詰林阿四稱彼等串通有何寶據林不能指出太守見林妻某氏亦在詰其何事答稱小婦人因事欲於後日回福州原籍去後誠恐見疑牽及特來禀報太守着令退去小王發押再子比追 
[現期理欠]  
　　○禮拜二法公堂據南市董家渡　康錢庄夥田雅堂　稱本年九月間經何開忠爲永安街同裕昌行徐彚庭關說與我庄來往初言明現兌交易今被欠銀二百五十兩訪知徐卽欲避匿是以投請傳追翁太守准詞於昨日傳徐審訊徐供欠銀屬實但早約於十二月初旬歸欵田執言其將逸太守着徐交保出外限五日清理 
[詐控辦]  
　　○英公堂據船戶史小四控稱裝載絲頭行至靑捕縣竟之朱家角有三人冒稱巡私向我訛詐未遂比船到上海又被扭至八仙橋鄉間毆打報捕緝獲秦金全王阿四二名尚有王阿巧在逃請究秦金全王阿四供認求恩陳太守以冒名圖詐情殊可惡判各責百板枷三月發頭門示衆 
[控夥侵吞]  
　　○英公堂據孫同祥倥稱開有西式嫁妝舖憑友轅保董永德來店爲夥却被侵吞帳銀四十八兩洋九十餘元及少物值銀三十兩合核銀一百五十兩光景向論支吾與薦保理追不答是以將董交捕送案請追董供並未侵吞容明白具訴太守准其呈詞候斷 
[三三詞用倉山舊主元韻並請二愛仙人高昌寒食生同政]  
　　○記從江北到江南不數名花信手探瘦較清　肥較俗姿容誰似李三三　銀燈斜背酒初酬半帶嬌羞半帶憨醉後消魂醒後憶風情雖似李三三　眉如欲語意猶含偶話前情便自慙同倚薰籠呵凍筆唱酬誰 
 
 

Page 3

 
 
似李三三 
　　霧裏看花客待刪草 
[三三詞奉和倉山舊主原韻并請二愛仙人霧裏看花客粲正]  
　　○謫仙遊戲到江南北里名花着意探除却憐才殷七七深情又付李三三　二愛仙人撰楹帖贈之云七七風神同好好三三姓氏　師師蓋以七七指情鄕姚七也　好花初放酒初酣半露嬌柔半露憨一樣梅花枝上月二分先照李三三　筍憐新粉籌猶含消受髯蘇句不慚讀到清平三絕句瑤臺應屬李三三 
　　高昌寒食生待刪草 
[光緒七年十一月初三日京報全錄]  
　　宮門抄○上諭一道錄前○發抄　旨五道○護陝督楊　奏請　恩准建專祠摺○皖撫裕　奏請再撥銀兩片○開缺湘撫李　奏請分別添設廩增名額摺○又　奏請改奬片○廣西撫慶　奏甄別知縣片○十一月初三日工部鴻臚寺八旗兩翼值日無引　見○長有謝授郞中　恩○尙宗瑞假滿請　安○誤公德福各請假十日○召見軍機○發抄　李鴻章奏保定省城四關設廠放米委員散放奉　旨知道了欽此○又借撥十家店駐防官兵一年俸餉修理兵房奉　旨該部知道欽此○又由津回省日期奉　旨知道了欽此○又辛志功補八溝營守備奉　旨兵部議奏欽此○又提督劉維揁回籍守制奉　旨知道了欽此○○頭品頂戴護理陝甘總督甘肅布政使臣楊昌濬跪　奏爲原任陝甘督臣政績卓著貽愛在民懇　恩准建專祠以治輿情恭摺仰祈　聖鑒事竊臣據甘肅善後局司道會詳稱案據甘肅紳士補用道曹烱總兵揚永魁主事張國常金文同等禀稱竊查原任陝甘總督琦善下車伊始訪聞民間疾苦諗知甘肅地瘠民貧因上年查辦水冲沙壓之區有無淤出復墾成地案內當事者率將山缺畸零不成塊叚之地及川原舊墾熟地賦額統行加重共計加徵銀一萬七千餘兩糧二萬三千餘石農戶生計蕭條大半流亡紳民　情　訴遂據實入告奉　旨豁免仍照原額徵收由是民因蘇而復業者衆黃河自塞外入中國經小積石過蘭州　寍夏支河灌注甚多每秋雨連綿輒苦漲溢道光三十年大雨經旬兩岸千餘里民田廬舍盡遭淹沒呼號之聱慘不忍聞賴故督捐廉率屬普加賑濟修濬甯夏各渠以殺水勢沿河居民始安耕牧不復以黃流爲患甘境入夏多旱儀饉屢告雖舊有社倉久爲蠧吏侵蝕殆盡經故督嚴飭各地方官查照原案如數補足值咸豐元年夏大旱斗粟數金出此穀平糶賴以全活無算甘雨普降歲復大熟而平日爲政於　寡孤獨尤加意撫恤疾則子藥歿則施棺散寒衣以禦冬增粥廠以食飢凡恤嫠局育嬰堂棲流所以及孤貧之糧或出自俸餘或另爲設法無不應時修舉髪逆初起粵西甘肅相距寫遠聞者不以爲意故督早爲未雨綢繆之計繕城隍蒐軍實捐廉鑄銅砲數十尊以備載守通飭所屬力行保甲團練丁莊城　內外每夜鈴忻達旦宵小潛蹤後來者雖其成法而咸豐年間東南諸省頻遭寇警惟甘肅晏然又因軍政懈弛漸形疲頓故督汰老弱簡精壯躬率督標名營出屯城外演武塲逐日訓練畫則騰山驀澗演習技勇夜則刁斗森嚴如臨大敵當是時旌旗爲之變色壁壘一新士氣孔揚材武輩出厥後勦寇揚州調以從征克城之日奮不顧身力戰陣亡如歸來王兆魁諸將弁皆其在甘所識拔也同治元年並二三四等年靈平河狄逆　肆行竄擾終不敢逕薄省城者以此軍先聲有以奪之隴右逼近羌戒西肅甘凉一帶尤苦番　擾害飢則宼抄飽則颺去出沒無定時亦無定向官兵防不勝防會擁河駐牧之至樹番族勾結野番入掠循化巴燕戎格駐牧之撒亦四出滋擾故督假巡視營伍爲名由固寍甘凉以　臨　至　中鎭兵防集夜半忽　令整　率之以行比曉抵黑城子黃喀窪等處突搗其巢賊出不意殲戳甚多首要各逆就擒餘黨震懾乞命乃俘而歸人始知此行爲剿寇舉也自此沿邊牛羊被野無番　患者垂十餘年甘士質樸有餘文采不足故督增建義學頒發書籍捐添各屬書院膏火治軍稍暇躬造蘭山書院進諸生訓以史傳忠孝之事性理五子之書歲首甄別及月課必扃門親試送院肄業者一出一入均立限期土於是皆喁喁向學辛亥壬子兩科中式人數幾與關中相將而所定書院條規迄今猶守之勿替故督律身廉謹馭下嚴明在官絕苞苴卸請託風節凜然屬寮謁見不敢一語相欺凡有所舉劾皆士民耳而目者一時吏治澄清民生康泰無論婦人儒子咸交口頌之至去任之日扶老攜幼涕泣攀留經數百里不絕綜計自道光二十九年莅任咸豐元年卸任三年中百廢具舉甘省士民追念盡猷感慕不已爲此聨名公懇轉清准於者城地方建立專祠歲時致祭以永驅思等情該司道等察核該紳等所禀事公紀實言盡由　相應轉詳吾請具奏前來臣查原任陜甘總瞥臣琦善在任並不甚久於整頓地主不貽餘力實心實政遺愛在人到今三十餘年　猶不忘自非威惠所加感人甚深何能動民間流連愛慕歴久不淪如此察該紳等所稟出於至誠臣未便壅於上　聞合無仰懇　天恩府准該紳等所請在於甘肅省城建立專祠以順輿情出自　逾格鴻施爲此恭摺具陳伏乞　皇太后　皇上聖鑒訓示謹　奏軍機大臣奉　旨着照所請該部知道欽此○○裕祿片　再各省歲徵耗羨不敷支用向於司庫他丁正頂內每年酌發銀五萬兩歸入耗羨支用歴經遵照辦理在案所有光緒六年分應撥銀兩前經劃撥銀二萬兩先後附片陳明在案今因耗羨仍不敷用請再撥銀一萬兩歸於耗羨頂下支用據布政使盧士杰循案詳請附奏前來臣覆核與例相符理合附片陳明伏乞　聖鑒謹　奏軍機大臣奉　旨知道了欽此○○開缺湖南巡撫臣李明墀跪　奏爲苗疆文風日盛請分別添設廩增各額以勵人材恭摺仰祈　聖鑒事竊照湖南省所屬鳳乾永三廳並保　一肢均屬苗疆自　定以後文童歲科兩試三廳谷取進新童四名保靖縣取進新童二名鄕試例中苗生事人一名雖有學額向未設有廩增從前文風　　各苗生並無取列一等者近來人文日盛逈非昔比各苗生多有考列一等者屬於向章未經准其補嚴食餼歴來歲科兩試考取苗童祗以　生作爲認派保與民籍有廩保者辦理本屬兩歧現據田字號舉人麻心佐右明山等公禀請將鳳乾永三廳各添設廩生二名看生二名保靖縣添設廩生一名增生一名分別循例出貢俾登進有階益加砥礪等情由該管麗縣轉呈府道移司查辦據藩司崇福臬司孫翹澤會核詳請奏咨前來臣查學歧全書內開順治十六年題准貴州各屬大學取進苗生五名中學三名小學二名均附各學肄業廩額大學二名中小學一名至出貢現在苗生新進尙少令附大學者三年一貢附中小學者五年一貢俟入學人多令照州縣例三年兩貢又順治十七年　題准貴州各屬苗生分大中小學定入學補廩額數俱另立一冊勿與府州縣民學額級相混又乾隆二十五年議准湖南辰州府屬之乾州鳳凰永綏三廳皆新蘭苗疆乾　二廳已於雍正十年間設學取士惟永綏未經設學該地民苗童生瑞在義學肆業堪以應試者實有三百餘人自應一體設學將辰谿訓導裁汰改設永綏廳學訓導照乾鳳二廳之例定額取進寍缺無濫俟十年後准其食餼補廩再十年後照例題請出貢初次考試令苗童互相保結　開考取進後卽令生員認識俟考歲科數次食餼有人照例令其廩保識認各等語　苗疆從前設學之始曾經議唯食餼補禦因昔年歴無考列優等苗生是以久未陳請添設廩　近年涵濡　教澤絃誦益多常有考居優等生員若不令其食餼出貢未免向隅且貴州苗學久已設有禦額湖南苗生事同一律自應照例添設以泉　舞合無仰懇　天恩附准湖南鳳凰乾州永綏三　苗學各添設廩生二名曾生二名保靖縣苗學添設禦生一名增生一名查照乾隆二十五年部議責令識認保考應支廩膳銀兩卽在司庫也丁頂下動支結領造報如無考列一等苗生寍缺無濫出貢年分亦請照附中小各學五年出貢一人仍各立一冊不與民籍額數相混除咨禮戶各部查照外所有鳳乾永 
 
 

Page 4

 
 
三廳並保靖縣苗學請分別添設廩增各額緣由理合會同湖廣總督臣李瀚章巷摺具　奏伏乞　皇太后　皇上聖鑒勅部核覆施行再湖南學政係臣暫行兼署無庸列銜合併聲明謹　奏軍機大臣奉　旨該部議奏欽此　○○李明墀片　再前升任撫臣王文韶於光緒三年奏保湘軍援黔肅清苗疆出力人員案內補用道候補知府湖南試用同知李惟內請侯歸知府班後加鹽運使銜經部核議以該員歸知府班後現官仍係同知照章改爲加四品銜嗣據李惟內禀稱已遵例捐過知府班復經臣彚案奏請仍照原保給獎旋准部覆令將該員過班之案係何處報捐於何年月日上兌查明聲覆等因又經轉行遵照去後玆據李惟內覆稱該員係光緒五年正月初十日在駐湘協黔捐局捐離同知任並遵照新章加倍報捐免補本班以知府仍留南省遇缺卽補專咨達部彚入四十四卯冊報又於六年五月二十三日赴部呈繳知府免保舉銀兩均奉戶部核准咨行在案禀覆核辦前來並查得該員續因勸辦晉省脤捐出力經前山西撫臣曾國荃奏保請加鹽運使銜已於光緒六年九月十二日奉　旨依議欽此是該員已於晉賑案內得保鹽運使銜所有從前肅清苗疆請奬加銜之案係屬重複可否改爲隨帶加三級相應附片奏請伏乞　聖鑒勅部該覆施行謹　奏軍機大臣奉　旨吏部議奏欽此　○○慶裕片　再查定例大挑學人到省後試用一年期滿該督撫隨時甄別堪以知縣用者卽以該員期滿之日作爲甄別日期又准部咨無論何項出身凡補缺應具　題者試用期滿由督撫甄別具奏各等因歴經遵辦在案茲查有大挑舉人分發廣西試用知縣廖如鵬業巳到省一年期滿例應甄別臣查該員才具明白年力精壯堪膺民社據潘臬兩司會詳請奏前來除將該員履歴咨部外謹會同兩廣總督臣張樹聲附片其奏伏乞　聖鑒訓示謹　奏軍機大臣奉　旨吏部知道欽此 
[蘇省撫轅抄]  
　　○十一月十八日通判夏曾傳禀知奉委現路總巡差　知縣張豫立辭回浙江絲捐差次　○十九日記名道張汝梅清江來赴浙卽辭　直州判呂　禀謝奉飭咨送松滬局　委　丹徒典史紀承源辭赴任　委署按司獄夏文熾謝委　○二十日知縣陳志銓禀知道府委赴吳江典當彈壓差 
[江督轅門抄]  
　　○十月二十日曾家　銷解黃革員赴都差　巡檢蔡樹勛禀知奉委上新河冬防差　○二十一日知州陸　禀知會估燕子磯船廠舊　板差　○二十二日通判楊和培銷石港騐補捐差　○二十三日　寧道成見辭　○二十四日福建　臺沈保靖到　知縣汪鵬　禀知奉糧道　　辦江北河運差　○二十五日知　曹明志銷河運差　江西游擊張祖恩均到　通判姚廷　奉委　黃革員赴都董堃臣　委辦桑秧均稟知　○二十六日同知阮祖棠辭奉府委解革員唐學塤赴浙　○二十七日　補道朱澂赴上海　通判李孟康解京餉　都均　　○帮辦下關掣騐王彥存禀知總辦顏培豫于昨日病故　○二十八日松滬厘局蘇元瑞見辭　○二十九日題補當　縣金糧奎由皖來　刑部主事王光　浙江來　○十一月初一日正陽關鹽厘湯　銘回局　知絲張　　湖北探辦木糖均辭　○初二日知州吳崇壽臬　准补邳州飭知　知絲楊激雲奉藩委赴湖北公幹　主簿　金　奉府委艱民廠差　○初三日直隸州汪承福禀知奉委辦善後銀錢所差　委署徐州府經歴姚澄之　委　澄慶兵船蔣超英辭送林山長赴閩　○初四日藩司牌示儀徵典史李德徵病故缺以試用從九父恩照署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
