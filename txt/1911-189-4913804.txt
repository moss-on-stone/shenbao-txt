# 1911 - 189 - 4913804

 

Page 1

 
 
   
 
 

Page 2

 
 
[宫門抄]  
　　六月十八日召見内閣總協理大臣文琦傅增湘 
論說 
[今日之大患政府色厲内荏國民外强中乾（希夷）]  
　　立憲國之政府。對於國家大計。必有確定不易之方針。立憲國之國民。對於保持權利義務。必有强毅不撓之政見。未有游移無定。上施一政策。而必多方藉口。下爭一國是。而又瞻顧不前。如前今日中國之現狀者也。政府欲行而不敢遽行。則技倆適爲國民窺破。國民欲爭而不敢遽爭。則手段益爲政府輕賤。其結果必至相持不决。上進一步。則下退一步。下進一步。則上退一步。相搏相激之不已。則口舌愈多。而紛紜益甚。大局未有不至糜爛者若。夫上與下各挾一强固堅忍始終不移之定見。相與周旋。則上之所欲。下必以政策之巳定。無可挽救。而不敢反抗矣。下之所欲。上必以民意之已固。無可壓抑。而不敢故違矣。故以表面言之。此種現象。似易惹劇烈之禍。而不知其於實際上。則解决甚速。風潮易息。蓋天下之大患。莫患乎色厲内荏。外强中乾。而政府與國民。猶各虚張其聲勢。互相呌囂。以 
 
 
 

Page 3

 
 
自鳴其能。作無謂之爭執。而卒至於交緩者。斯眞亡國之現象也。兹將中國近來上下之舉動演述之。 
[政府色厲内荏之事凡三端]  
　　（一）徵之於幹路收歸國有夫幹路收歸國有。亦未始非國家之政策也。欲收回則竟收回矣。乃其始也。内閣不敢毅然主張。郵部不敢决然獻議。而必運動他人。假石長信之口。以示其非出於政府之本意。及政策發表。而國民譁然抗爭也。則欲爲釜底抽薪之計而不敢。於是又假王世琪等之奏。以停止各省租股。租股雖停止。而風潮仍不息也。則又運動湘川等省京官。出頭贊成换領國家股票。然而國民之反對終不己。其計畫卒不售。於是或欲以格殺勿論之嚴諭恐嚇之。或欲以利息優厚之甘言覊縻之。或見辦理棘手。則歸怨於盛宣懷者有之。或見民氣固結。則欲卸其責於端方者有之。其左支右絀之狀態。亦可笑矣。國民見政府之中有所餒。而手續之不一定也。有不乘機以進者乎。 
　　（一）徵之於改訂資政院院章如以新官制己定。與院章稍有窒礙也。則略改軍機大臣之名詞。或略變秘書廳補官之辦法足矣。何必鄭重其事。而大加修改。夫其所以大加修改者。蓋深有懼夫去年開會時攻擊軍機大臣。之狀態。將復見於今日。又慮該院俯從各省諮議局之請。協以反抗督撫。且自該院請開臨時會不允而後。各議員胸中所藴積而欲待發揮者甚多。如預算。如借債。如收路等等。一旦開會。慮皆於政府有所不利。故不得不思一策焉以縮小其權力。限制其範圍。而箝各議員囂囂之口。是其改訂院章。實出於中有所餒。可斷言也。然又不敢遽援附章。以蹂躪法律。乃不惜假名於君上之詔旨。出其突然敏捷之手段。以乘議員之不備。以爲是固君上之所欲也。君上之命令議員不得反抗者也。夫而後可以任意變更之。削奪之。各如其心之所欲。而我輩可藏其身於煌煌上諭之後。議員固無如我何也。殊不知其慄慄自危。惕惕不自安之狀態。早已顯著於上諭之裡面。而路人皆見之矣。 
　　（一）徵之於駁斥聯合會力爭内閣之上諭此次聯合會再爭皇族内閣。政府之本意。始欲令都察院擱置不奏。而有所不能。繼欲仍照前法留中。而又懼其縀纒不己。於是不得不强顔假君上之諭旨以壓之抑之。然又慮無詞駁斥也。於是不得不假先朝所定之憲法大綱以籠罩之。初不問其憲法大綱之適用與否。聯合會未嘗干預用人權也。而曰不得干預。聯合會未嘗反對君主立憲也。而曰不得率行干請。以符君主立憲之本旨。彼初不問反對皇族内閣之與干預用人權。有何分别。我第以憲法大綱四字之大帽壓其頂。則渠必無詞自脱。又不問反對皇族内閣之與君主立憲。有何違背。我第以君主立憲四字之大題。目關其口。則渠必無法自解。此其倉猝情急而不知所擇之狀態。亦可想見矣。聞此諭初擬之稿。本尤嚴厲。其議論漸近囂張等語。係某閣臣所改。夫當時所謂嚴厲云云者。未知若何措詞。固可不必深究。惟其一轉念而又從輕删改。則内閣諸臣之對於此事。必其心有所怯。而不敢貿然與聯合會爲難。又不得不稍用尊嚴之面目。以杜後來。之再擾。此中進退失據之狀况。又可逆臆而得矣。以上三端。皆政府色厲内荏之明証也。 
要件 
[法部奏派萬國監獄會會員徐謙等考查司法制度報告書（二續）]  
　　第二節審判制度 
　　憲法成立。英國最早。其精義在三權分立。而所以維持國内治安。則在司法獨立。世界法理。趨於大同。是以歐美列邦。無論君主民主。莫不同歸於立憲。而司法一權。則因法系不同。遂有大陸與英美二派。大陸法派。法國爲之祖。德國則以後起駕法而上之。奥地利其流亞也英美法派。英國爲之祖。美國則去其貴族習慣而專伸民權。其大較也。以是之故。審判制度亦因之而異。法國則三級三審。一大理院。設於巴黎。法語謂之蓋塞興。譯言破壞故又曰破壞裁判所。蓋對於下級裁判所之判决。有破壞之之權。因以命名也院設刑事二庭。民事九庭。用五人合議制。審理全國民刑終審案件。是爲最高法院。二控訴院。用三人合議制。審理上訴案件。全國凡二十五所。巴黎控訴院。設重罪裁判所。審理重罪起訴案件。三地方裁判所。設於各縣。審理民事及輕罪始審案件。用獨任制。凡審判。不論民刑檢察官。皆蒞庭而重罪之始審案件。則用陪審制度。其審級。凡民事及輕罪案件。由地方起訴者。得至大理院終審。是爲三級三審。重罪案件。則自控訴院之重罪裁判所起訴至大理院終審。是爲特例。此外各鄉又設治安裁判所。用獨任制專審判民事案件。以不滿三百佛郎爲限。判决後。如有不服。卽由該裁判所送交地方裁判所。另行起訴。又有工業商業兩裁判所。工業裁判用六人合議制。定案以投票决之分五部。一職工二五金工三化學工。四各項工業五關於商務之工業。每部設總副理各一。五部陪審人員。凡百七十六。由工人選舉。商業裁判用七人合議制由商選舉凡工業商業案件。由該裁判所行仲裁裁判。判决後。如有不服亦送交地方裁判所起訴。此三種皆不隷司法審級故法國純爲三級三審德國則 
 
 

Page 4

 
 
與法逈異。一帝國法院。謂之爲塞那特。不設於栢林。而設於撒遜首省萊普溪。審理全國各聯邦終審案件。設刑事五庭。民事七庭。用七人合議制。另一特别庭。凡國事犯於此審理。之用兩庭合議制。二聯邦高等裁判所。設於各都會。審理地方裁判所控訴案件。及初級裁判所上告案件。用五人合議制。三地方裁判所。審理不屬初級裁判所民刑事第一審案件。及初級裁判所控訴案件。用三人合議制。四初級裁判所審理民刑事第一審案件。用獨任制。刑事檢察官蒞庭。民事則否。重罪案件。兼設陪審官。凡案件由初級起訴。得至高等終審。由地方起訴。得至帝國法院終審。是爲四級三審日本全採用之。（未完） 
專電 
[電一（北京）]  
　　監國奉皇太后諭着陸陳兩師傳先定皇上典學課程呈覽 
[電二北京）]  
　　新京官制所定三等九級之制各部均已賛成惟某邸對於俸給一層意尚不愜故緩發表 
[電三（北京）]  
　　改訂院章事在京議員决定俟九月開會提議某省議局有電極力反對故又擬開會徵取意見 
[電四（北京）]  
　　端督辦電内閣及郵部湘鄂抗路風潮現已稍靜股東多有願領國家股票者 
[電五（北京）]  
　　中央教育會巳定明日開會學部唐尚書飭司速將預備提議各案檢齊以便交會集議 
緊要新聞一 
[中國振興海軍談]  
　　字林報載十二日北京通信云中國重興海軍之計畫此後必將大有舉動故下述之言或微有關係也中國之海軍現分三隊其最重要而居第一位者爲巡洋艦隊計巡洋艦四艘及滅魚雷艇魚雷驅逐艇行海砲艇數艘不日并將加入巡洋艦三四艘至揚子江水師計砲艇十二艘專供巡江巡河之用又練習艦隊一隊計巡洋艦兩艘行海砲艇十艘現附於巡洋艦隊之内 
　　中國現有海軍學堂四所設於烟台南京福州廣州四處不日將改烟台海軍學堂爲初級海軍學堂並擬在三門灣設立海軍高等學堂中學堂地雷砲術水雷學堂及海軍營舍惟南京福州廣州之學堂均將裁去並擬在北京設立海軍高等學堂一所 
　　中國現向英國定造練習巡洋艦兩艘又向美國定造其他巡洋艦一艘滅魚雷艇一艘行海行江砲艇多艘其海軍所用之人擬全在沿海各省招募惟振興海軍第一阻力則爲經濟問題按海軍經費向由各省分任籌解然往往愆期數月始能解到故海軍處不得不常向度支部借隷以濟眉急據傳不日將借債以辦海軍事務然中國急應改革之事甚多均以乏欵束手深望中國勿爲此種不能生利之事而負債也 
　　又本館訪函云海軍經費無着本有借隷舉辦之議嗣因他事中止頃聞個中消息洵貝勒因時局日迫强鄰環伺海軍之成立實屬刻不容緩而連年預算虧額甚鉅是部欵已萬難憑恃日來又與閣部諸大臣提商擬借外債數千萬刻期編練成軍並在南北兩洋開辦海軍大學其意無論如何年内必須實行惟閣部諸大臣以鐵路借欵各處風潮甚烈故一時尚未敢允認 
[梁敦彦薦袁項城自代]  
　　政府近因各項外交逼迫益緊連次電催新任外務大臣梁崧生迅即來京赴任乃近得該大臣覆電仍須於出月初間始可回國並聞另有一電據稱現在外交困難崧生雖在外邦亦深憂慮惟自揣才能恐難勝此重任懇請特旨起用袁世凱自代庶爲有濟且稱現時中國外務大臣一缺蓋有非袁莫屬之勢 
[東省謀辦徵兵自衞]  
　　日前東督趙爾巽電致内閣甚爲密秘兹經探得内容係報告某某兩國近日又在吉黑兩省暗添兵隊情勢甚形危迫請速派兵前往防守並請官民合力舉辦徵兵以資自衞等語此電由内閣收到後即交軍諮府陸軍部公同閱看聞濤朗兩貝勒及廕大臣前日會議以派兵一事非但無益且恐轉滋外人疑慮至徵兵之舉但須妥商辦法使無流弊未嘗不可舉行擬俟商定一切即電復趙督通飭舉辦 
[北省學務成績之一斑萬事皆作如是觀]  
　　學部去年所派之北五省視學員常順等分省調查學務現已完竣於日昨回京交差聞其報告以直隸省學務成績爲最優然亦短中取長而 
 
 

Page 5

 
 
已山西次之山東最劣甚至該省初等小學有業在學部詳報卒業而實際至今尚未開辦者揑虚爲實敷衍了事各省學務成績於此可見一斑 
　　日前直督陳小帥專摺參劾辦學人員業見明諭聞此次參劾原因係爲學部所派之視學員到各屬調查勸學總董及各州縣官竟有將學款全數侵吞學堂門首虚懸一招牌而堂内並無學生者又有臨時招募學生以遮飾視學員之耳目者小帥恐學部見責故先擇其尤劣者彈劾數員以卸責任 
[預備改革幣制之手續]  
　　中國貨幣制度改革實行問題已於日前特開閣議其議决之結果實行地域本擬自東三省開始者現議先由直隸推行及東三省然後漸及各省其期限則本擬七月初一者現議由今年秋季至明年春季全國一律實行並聞盛大臣欲將貨幣速改爲金本位曾與奉天度支司朱鍾琪迭次電商云 
　　度支大臣澤公因統一國幣不日實行而各省塡報巳發舊幣數目迄今尚未覆到特面諭幣制局再行通告各省近京省分務須於月杪塡報其距京稍遠各省亦須於閏六月内報部以便覆核聞幣制局已於昨日電致各省矣 
　　度支部澤大臣曁郵部盛大臣日前曾邀請駐京各國銀行經理於幣制局商議實行幣制方法聞是日并將國幣化騐成色面交各銀行經理攷騐現各經理以成色甚佳均允撥交若干於各該銀行兌换以資信用 
[内閣體恤裁缺人員]  
　　自軍機處裁撤後所有前次攷取之章京大失所望惟承宣廳所辦各事除軍機處舊事外尚有各部會奏稿件及各部畫入文件政務殷繁較曩時增多一培滿章京除承辦滿文譯件政事向不與聞漢員僅二十人每日尚須分撥内閣發抄處實屬不敷辦公軍機處素無調員之例承宣廳又係創始若由各部奏調恐啟運動鑽營之風日昨趙廳長與閣丞籌商再四仍擬援照舊例於前次考取之章京陸續傳補藉資助理一俟禀商總理大臣後卽須實行 
　　吏部被裁各員不下五六百人初擬籖分各部委用後以郵度等部人員本己異常擁擠未便再添冗員只可擇部員較少者分别咨送已於日昨先擇資格較深之四十員咨送民政部差委其餘當依次咨送云 
　　此次各衙門被裁員司除派充各廳局奏任各官外約計尚有一千二三百員若非妥爲安置殊非朝廷體恤臣子之意况被裁之中不乏能者因由閣臣飭寳張兩局長妥擬安置辦法大約仿照工部裁缺章程分改内用外用二途不日卽可發表 
　　法制院參議已奉簡派而參事員額則至今未定閣臣特飭劉署使速行釐訂呈核聞劉院使意擬設參事員三十六員區爲兩類分别調用巳酌定草案呈覆閣臣矣 
　　初十日爲新内閣成立後之第一次驗放期仍由欽派大臣在舊内閣舉行一切規矩與從前無異是日騐放人員以法部爲最夥留部留廳及法官中免者補考者共有一百二十名之多其餘陸軍部學部各十員十數員不等 
[内閣接收吏部暫行章程（續）]  
　　一停止京外各項選班也查京官自司員停選後尚有小京官筆帖式兩項選班外省州縣鹽務官外均尚照常銓選辦理仍未一律自應將京外選班概行停止其道府兩項請旨之缺仍照例辦理應行咨選之缺擬請將特旨候選及以簡缺用並曾任實缺服滿起復等項應選人員一併開單奏請簡放其有願呈請分發者應准其分發至其餘停選各員應如何給予分發妥籌安置俟酌定後再行奏明辦理 
　　一陵寢各缺應劃歸内務府也查在京各部郎員主缺分業經吏部於光緒三十二年奏請停選分别酌序兩班補用陵寢郎員主各缺則仍由吏部按班銓選現吏部旣經裁撤此項人員爲典守陵寢重地及供應祭祀要差由行政衙門選用人員多係初任於一應祀典究非素習擬請將此項額缺劃歸内務府核辦遇有缺出由該堂官詳細查核奏明辦理以昭愼重未經出缺以前不得遽行更换致形紛擾至吏部册載候選人員應另案奏明辦理 
　　一丁糧等項處分宜定畫一辦法也查各省奏報丁糧之案有由度支部會同吏部具奏者有由度支部具奏後咨送吏部核辦者辦理未能一律擬請嗣後關於丁糧等項之案應由該部先行具奏俟奉旨後按照原册將巳未完分數及經徵任卸年月開具職名清單並標明正項雜項移咨到閣另行具奏以歸簡易 
　　一命盜彙奏案件宜暫行停辦也查各省命盜展參之案每月多至千數百件然所辦處分半成具文擬五月以前吏部移交未辦之 
 
 

Page 6

 
 
案仍照舊例辦理自六月初一日起暫行停辦俟各項官規頒布後再行遵辦 
　　一丁憂起復等項分别劃歸也查丁憂起復更名復姓歸宗過繼改籍向係吏部稽勳司專掌今裁併之後自應劃分承辦所有丁憂起復更名終養修墓五項併入叙官局辦理向例駁查事項無關弊竇者均行删除實缺丁憂人員並無庸每月彙奏以省煩凟至復姓歸宗過繼改籍事關户籍應俟奉旨後咨送民政部接收承管 
　　一封典廕襲等項分别劃歸也查吏部騐封司專司請封給廕世襲議卹並承辦查齋坐朝及書吏充補考職供事著役各事現旣設立制誥局所有封典廕襲議卹應劃歸該局承辦其書吏供事底册案卷併入叙官局分别釐定辦理其查齋等項事關典禮並文選司承辦大員吃肉牌册司員後管等項均應劃歸禮部又文選司所管之縉紳並篆擬印模應劃歸印鑄局管理以清權限而專責成 
　　一學治館宜併歸學部也查該館法政班原奏定一年半畢業復經吏部酌照法政别科章程延長學期改爲三年畢業並附設研究一班本年正月二十一日具奏奉旨允准在案現在研究班自當停止惟法政班學員七十餘人計至明年十二月始爲期滿畢業該學員等成績尚有可觀未便聽其中廢自應併歸學部並由吏部存欵酌提若干兩以便接辦（完） 
[陸軍部之加薪扣薪出納之吝]  
　　陸軍部裁汰人員大致己定酌加薪水一事即將實行俾各員認眞辦公計司長津貼三百兩科長津貼一百八十兩一等科員一百兩二等科員七十兩三等科員五十兩較之從前均各有增加有烏布各員因此無不欣然色喜 
　　又聞陸軍部供差人員薪水向例祗發八成而此項餘隷則作爲别項不正當之開支此次加薪其初並無八成之說乃某副大臣素性鄙吝仍主發給八成承政司某司長者某副大臣之内中軍也旣欲迎合意旨又恐身爲怨府因獻援例之策八成之議乃定聞每月可剥得五千餘金又以此爲取之於分外故不入奏銷之列亦不知究作何事說者謂近日陸軍部供張華麗花木殷繁亦卽此欵開銷之一云 
[京師近事]  
　　張家口至興和城鐵路非特利於交通且於國防問題亦關重要郵部前巳派員勘估全路經費并繪畫路線擬具說帖禀報惟因工艱隷鉅一時難以開辦現特咨商度支部請代爲籌欵以便鳩工建築鞏固國防 
　　前東督錫良於日韓合併之際准奉天諮議局之建議編成預備巡警分布東三省全境一以固國防一以防馬賊邇來着着進步奉省大半組織完成現趙督以此舉不惟難奏實效且分配多數之銃器於民間恐其間接供給馬賊故到任以後即停止銃器之分配聞現已咨行陸軍部撤廢預備巡警矣 
　　中央教育會開會在邇照章湏得會員三分之一以上之同意方能提出議案然此項會員有以其地位而得之者有以各省選送而得之者有以學部照會而得之者平居多不相習則臨時安所得三分之一以上之同意是以該會會員現正籌商互相聯絡以期開會時聲氣相通易於提出議案 
時評 
[其一（希夷）]  
　　片馬永租之議。非特身任軍事之濤邸反對之。即唐景崇亦反對之。非特身任總督之李經羲反對之。卽趙爾豐亦反對之。夫反對者之立說。必與贊成者之立說。大相逕庭可知也。然而竟有反對與贊成。同一立說者。則眞不可思議之事矣。 
　　趙爾豐之電奏曰。滇藏唇齒相依。倘允英要求。則藏地難保不變出意外。爲保全滇藏大局計。不可輕允租借。某大臣之奏對曰。滇藏輔車相依。倘實無可如何。則爲保衞滇藏邊防計。勢不得不出於租借。然則今日爲滇藏計。究以不允租借爲保全乎抑以允英租借爲保全乎。敢以問之身任國家大政之内閣諸老。 
[其二]  
　　内閣丞廳局之薪俸。因紛紛爭論二千與八百六百之多寡。迄未决定。嗚呼諸公。母乃太不知足乎。諸公盍一思舊内閣被汰各員之吞聲飮泣。與此次吏部裁撤各員之呼號無路。欲求一噉飯地而不得者。而諸公乃竟得意忘筌至此乎。 
　　夫國家之改設内閣。爲改良行政地也。非爲諸公爭多金地也。諸公亦思今日所享有之權利。爲何人之膏血乎。不問責務之若何克盡。而僅以爭吮國民之膏血爲快。諸公之心肝安在者。嗚呼内閣甫設。而現狀若此。我爲立憲前途放聲一哭。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[天津鹽商破産案之結果]  
　　天津鹽商破産案原計最累商十家次累商三十家最累商由官代償欠隷而收其引地歸官次累商則限期繳欵逾限不繳亦收引地歸官現聞最累商中歸官者只有九家其餘一家係華姓者則繳欵免扣次累商中繳欵者凡二十九家其餘一家無力清償現亦將其引地扣歸官有統計最累商十家免扣者一家次累商三十家入官者亦一家云 
[撫州閙荒起滅詳紀險些閙成風潮]  
　　贛省撫州府素爲産米之區奈販運絡繹不絕各鄉殷富貪價概經出售以致境内糧食反爲空虚自春夏以來米價高昻貧窮手藝之人竭一日之力難謀一日之食忍饑成怒於上月念六日早晨本地鄉民在城外購米見抬價太昻躇躊莫决越時人聚愈衆激成滋閙卽經臨川汎歐陽千總帶兵馳往彈壓會縣開導比經臨川縣倪令出示平價每小斗計米三升售價錢一百五十文各米行舖户因定價太低恐致虧折通行將米藏不出賣復經倪令諭將義倉谷做米出售由楊紳等公同在塲仍照前所議價每小斗一百五十文其街市米舖之價每小斗一百七十五文購者各從其便當時鄉民僉稱義倉積榖做米原所以濟民荒奚能照前議一百五十文由是羣疑楊紳素日經理義倉積榖伊又自開米店希圖漁利不顧民生一時互相傳論以致衆怒不平驟復糾衆往城外楊紳所開米店滋閙經都司周榮駿督同歐陽千總帶兵飛馳城外該紳店中切實開導登時解散不料該鄉民又以該紳家儲有多谷復經蜂擁進城逕往楊紳家内滋閙該都司與歐陽千總會集府縣同時馳赴城内楊宅竭力開導多方保護無如鄉民愈聚愈多一時烏合之衆聲勢洶洶勢且莫遏即再三開導均稱民不聊生務獲平價方能解散由周都司與歐陽千總偕至縣署商請倪令將義倉積榖做米以應目前之急每小斗更减至一百三十文即時出示布告而安衆心各鄉民始稱公允紛紛散去附近居民舖户纔得安堵無恐越至次日開辦義倉平糶在關城内外分設數處賣票後赴倉領米以免擁擠現在義倉賣米每日男婦老幼不下數千奈街市米店仍不敢出米售賣深恐復生事端而官商學界以及一切中等之户無從購米復經官紳公同商議擬在城外昭武會館開設代市售米總局仍由各行米鋪做米送局價分上中二則上熟每小斗一百七十文中熟一百五十文無論貧富均可購買已於六月初一日開辦每晨由歐陽千總帶兵馳往該局彈壓保護尚屬勤愼目下赴局購買者每日能銷四百石之多營兵各處彈壓賣米均稱安謐詎六月初七日該府西門外距城十五里之上頓渡地方又有鄉愚鳴鑼聚衆聲言閙荒搶米該處紳耆赴縣請兵彈壓保護於初八日經該縣倪令商之周都司派撥弁兵前往惟在城兵數無多兼之城内開倉平糶各處設局分派兵丁又城外售米總局歐陽千總每日帶兵馳往彈壓亦經倪令曁本城衆紳僉留歐陽千總不能遠離故派百總饒廷槐帶兵二十二名於是日兼程馳往彈壓保護矣 
[鄂省裁减行政經費情形（續）]  
　　現經督飭司道極力裁减綜計行政費一類共减銀六萬二千八百七十五兩有奇民政費一類共减銀三萬三千七百七十三兩有奇財政費一類共减銀十八萬五千三百九十五兩有奇典禮費一類共减銀一千五百九十三兩有奇交涉費一類共减銀九千四百八十六兩有奇教育費一類共减銀一萬四千四百六十七兩有奇司法費一類共减銀一萬六千四百九十六兩有奇軍政費一類除綠營驛站兩項剔除不計外共减銀三十六萬六百三十三兩有奇實業費一類共减銀五千五百一十六兩有奇工程費項下减銀二千五百兩官業支出一類項下共减銀二千九百一十兩有奇工振預備金遵裁銀四十萬兩共計裁减銀一百九萬五千餘兩又各級審判廳經費院議增銀一萬三千五百一十九兩有奇現因鄂省財政奇絀正在萬分爲難此項增欵暫擬緩籌仍照原案辦理二共裁减銀一百一十萬八千餘兩較之部院兩處核减之數已逾十分之七且其中督署職及各司道局所委員薪水本已奏奉諭旨緩裁兹特將所有應辦事宜量加歸併裁人而不减薪於撙節經費之中仍與辦理庶政無礙又如陸軍調查局經費部院僅减銀八千三百餘兩今實减銀八千五百餘兩計多减銀二百餘兩新軍臨時營繕經費部院僅减銀二千四百餘兩今實减銀三千三百兩計多銀八百餘兩新軍臨時操防費部院僅减銀一萬六千一百餘兩今實减銀二萬五百餘兩計多减銀四千三百餘兩新軍各項臨時費部院僅减銀三萬七千四百餘兩今實减銀四萬九千三百餘兩計多减銀一萬一千九百餘兩此皆臣再三考察百計搜羅故得减有此數其中毫無浮濫自在聖明燭照之中至所請免减之欵不過銀四十一萬餘兩内以新軍餉項及水陸防營薪餉等欵爲大宗共銀三十四萬有奇幾占十分之九其餘免减各欵共止銀六萬餘兩或關教育或關典禮或 
 
 

Page 11

 
 
與用人行政有關或與新政進行有礙臣督同司道切實審查委實無可再减現已分别詳叙理由造具表册分送内閣大臣及度支部查核至修正追加册内裁减各欵乃係由各廳州縣就近收支似應免議兹擬將各廳州縣歳出各欵於入欵項下列抵毋庸追加所有宣統三年預算應請以此次修减爲定數四年比較卽以此案爲準俾昭劃一而免紛歧五月二十七日奉硃批度支部知道 
分類新聞政界 
[自治研究會成立會紀事常州]  
　　武陽各鄉自治團體發起自治研究會於十四日開成立會己誌前報是日到會者計二十七團體會員三百餘人公定會章凡各鄉自治團體入會者年納會費一元董事議員職員均不另收會費以個人入會者須會員三人介紹全年會費二角是日投票公舉會長屠紳敬山當選副會長傳君越儕趙君誦平當選並每鄉推定調查編輯員一人以資進行 
[領照烟民觀望之原因鎭江]  
　　鎭郡烟民前因有停换牌照不准吸食之權羣起恐慌刻以洋土藥旣已加税土店照舊准開自無不准購買之理而一般無意識者因此生出一種妄想謂公家只顧加捐將來烟館仍有弛禁之日故禁烟公所雖製備忌酸補正兩丸無如領者寥寥大家觀望云 
[民政部關心皖北災民安徽]  
　　皖北一帶災荒自經振撫之後飢民得慶重生無如天災流行繼以瘟疫所有各處災民流離遷徙日有死亡不計其數更爲可慘日前民政部咨行到皖以現在一切災情如何撫恤辦理之處應請隨時報部以憑核辦聞朱中丞巳飭巡警道查明核實造報矣 
[蕪湖官吏禦水之忙碌蕪湖]  
　　蕪湖自端節後大雨時下江潮山洪同時暴發四鄉圩隄岌岌可危低窪之處盡成澤國大馬路一帶積水成渠二街陡門巷起至石橋港後花津橋止水深盈尺至二尺不等形似小河較之前年水勢尚大一尺有奇蕪邑朱繡封大令刻因水勢陡漲四鄉圩隄一日數警十四日親率差役下鄉察勘如有險王以便督同農搶救關道趙觀察亦札派巡檢唐棣按照磨婁岳書購辦樁木蘆蓆蔴袋會同朱大令督救圲隄巡防營統領李葆林參戎亦撥營勇兩哨自備火食下鄉帮同救護矣 
[審判學員不獲派充法官之抗爭武昌]  
　　湖北審判員養成所乃宣統元年冬間所組織開辦之初曾經咨報法部擬於畢業後派委各審判廳推檢等職故考試資格以本省候補人員爲限詎前月畢業將等第銜名咨送赴部部中忽謂該所功課與法官必具學科不合不准委充法官職任各員聞之大失所望日昨開會集議以該所成立在大部未頒新章以前原難與部章符合今肄業年餘毫無出路殊負向學之志爰公禀督院法司懇求電部力爭聞鄂督以恐難挽回已允飭藩司一體存記量才酌派他項差使以資成全各員因派差斷難普及現仍堅求力爭云 
外交 
[繁昌毁學案之風波未平蕪湖]  
　　繁昌縣横山橋鎭鮑紳擬壁與該鎭日新公學堂長翟彬平日有嫌刻因學捐事大起衝突殃及公學牽涉教堂一案日來蕪湖聖公會堂盧義德教士致洋務局牛谷臣大令函云横山橋鎭肇釁原由翟彬仇教先是本會於今春開設講道所翟彬阻撓不遂獨開日新小學希圖抵制朱大令恐翟彬藉學滋事不准旋由姚學淵桂子香爲之力保始准試辦本公會擬於秋間開辦小學鮑擬壁等願出義務捐翟心大不滿意五月初一日翟苛收學捐激動公憤翟之店舖學堂與本會講所均被毁壞翟與鮑向有積隙遂以此案牽涉迭經皖南教育會與本會所調查情形無異爰開會居間調解敝會長東渡回歸竭力贊成無如翟居心纒訟不願了結其平日刁狡好事已可概見且近又出傳單張貼該鎭昌言滅教語多汚衊敝會長素抱和平主義此番更不願爲翟彬個人私忿釀成重大交涉云 
軍界 
[荆襄水師改辦水上巡警武昌]  
　　湖北荆襄水路巡防隊原有舢板砲船百餘艘編作七營今春鄂督擬將其改編陸軍隸第十一鎭業有成議兹因接陸軍部文以此種軍隊考之部定章程旣無此項名稱按之軍隊種類亦無此等編制應全行裁撤騰出糧糈改練陸軍瑞制軍頗不以裁汰爲然現與巡警道及督練公所人員商議以軍隊所以禦外患警察所以防内亂華襄沿江一帶實匪徒出没之區若一旦防營盡撤又無水警以維持之其爲患何堪設想爰决意將該七營水師均改爲水上巡警將省城鮎魚淹水師司令處改爲水上譽務公所荆州爲第一分駐所宜昌爲第二沙市爲第三仙桃鎭爲第四金口爲第五天門爲第六樊口爲第七並擬以現充水師統領陳主事得龍爲水警總監仍由警道節制業已編定改制草案及服務規則咨請民政部酌核矣 
學務 
[箚派縣視學赴日考察常州]  
　　武陽縣視學伍君博純詳請學憲咨赴日本考察學務奉學使批奬該視學辦事頗著成績前據省視學報告該所辦理一切井井有條且能遍視鄉校不辭勞怨他屬所僅見等語實深嘉慰應即詳請撫憲給咨赴日考察並以普及教育注重單級另行箚派伍君詳細考查單級教授勸學所事宜責成劉視學旭暫行兼辦一俟事畢言旋再行照常接辦云 
[福音醫院畢業紀盛蘇州]  
　　本月十六日爲蘇州福音醫院醫科學生楊濟之君看護科學生周鏡明女士畢業之期由蘇撫程中丞親臨授憑蘇地官員自撫院以下皆蒞院觀禮雖是日大雨如注而來賓到者約四百餘人頗極一時之盛兹錄程中丞訓詞如下今日貴院學生畢業本撫院親蒞觀禮極仰貴院以仁愛爲主義以教育美善爲宗旨諸生在此卒業出而問世甚爲可賀本年東三省肺疫流行爲禍不淺不料二十世紀之文明尚有如是奇災幸醫術發明得以及時救治不致蔓延其功効之速令人感佩然醫術成績其根本在仁愛如奉天醫院載醫士及他醫士之捨身救人萬國防疫會代表之遠來研究及貴醫士之熱心教育無不從仁愛二字而來諸生出而涉世善體此意方爲不負所學諸生 
 
 

Page 12

 
 
其勉旃又聞楊君在院肄業七年醫學頗精平日就診者户限幾穿現將於念五日懸壺問世云 
實業 
[勸業道取締茶商作僞之手續漢口]  
　　勸業道高佑諸觀察以茶葉爲中國出口貨大宗近年銷路日疲亟應剔除弊端藉資挽救現准江漢關税務司函稱印度地方近因工人滋事錫蘭島亦多改製橡皮茶樹皆已减種而近來世界各國用茶日增價值飛漲是我華商擴張營業之絕好機會即在此時惟聞漢口茶商工於作僞貨樣不符以致失信外人於中國茶業前途大有關碍現督部札飭嚴禁一面會同武漢兩商會及茶業公所妥議防弊章程詳候督憲核飭遵守外特示諭漢口茶商人等須知華茶爲歐美各國所稱尚果能採選精良烘製合法銷路自然日廣獲利自必日豐嗣後入山辦茶務須加意選擇自顧名譽倘敢存心作僞貨樣不符一經查出定即從嚴罰辦 
[部頒添租小輪執照安徽]  
　　蕪湖泰昌小輪公司近以各埠行駛小輪於商旅稱便生意漸稱發達今復添租公慶等小輪行駛新通航線之小女廟等處禀由皖撫咨請郵傳部核准給發執照以便行駛經大部覆稱該公司所禀添租小輪與定章尚屬相符應即照准兹特發給執照希即轉飭該公司祗領並請將前領舊照呈繳注銷 
雜記 
[雲台山倒塌鎭江]  
　　鎭郡本月十六日天大雷雨時銀河倒瀉南馬路陳榮記瓦木作工人十餘名因雨不能工作聚於後進屋内不意雲台山坡忽然倒塌將房屋打倒幸經多人將山泥爬去各工人始得出險然己壓傷八人均舁送醫院敷治矣 
[江干水勢又漲鎭江]  
　　鎭郡江潮大漲已非一日大閘口一帶平地水深尺許行人不便惟沿江東馬頭各處居民均在水中紛紛遷徙並有以舟爲家者加以大雨連朝山洪暴發各鄉田禾多半淹没箍江大岸岌岌可危設一旦崩决非獨田榖不保民命亦遭大刦以是農家無不大事恐慌云 
[清丈局員帷薄之酸風漢口]  
　　漢口清丈局坐辦委員李大令益恭於清丈後湖地皮契税私受業户賄賂不少以故腰纒甚豐前歳以七千金納名妓花奇玉爲妾異常嬖寵遂置其妻於不顧花妓亦恃寵傲物目中竟無大婦其妻忿起酸風家庭之間幾無寗日近其妻因屢被李毒打爲親友唆使以寵妾蔑嫡等語赴督院禀訴瑞制軍以此事雖涉家庭曖昧然李令不應納妓爲妾爰札飭江漢關道兼充該局督辦齊觀察耀珊查明禀復核辦其差使恐難保全矣 
[張文襄靈魂化猴之奇談武昌]  
　　張文襄公之洞誕生於貴陽相傳太夫人曾夢一猿投入懷中次日即降世以故督鄂之時楚人咸暗稱之爲張猴子乃自公薨後抱冰堂祠内時有一巨猿出現窮追之即莫知所在以此人皆指爲公之靈魂所化前夜月色朦朧時有軍人數輩詣抱冰堂納凉（該堂依蛇山砌造絕頂處有十桂堂乃從前文襄公子文孫輩書齋堂之西端有石臺高可二丈西降約百步有茅亭風景絕佳）閒步休息於茅亭下東望石臺見一物蹲踞其上長近三尺餘窺之則一猿也於是退坐茅亭以瞻其變至三更之際猴乃起立對月拜舞者久之始下臺望十桂堂叢樹中而去諸人逐之倏忽遂渺此地雖係山林然絕無洞穴可以藏猴之身且不現於晝而出於夜斯訛言之所由起然殊侮謗文襄矣 
清談 
[學界今日人才輩出矣]  
　　向嘗謂中國無人才。今則畢業輩出。若東西游學生。若高等學生。若師範學生。林林總總。絡繹不絕。或法政。或教育。或格致。或實業。金榜題名。洋洋盈耳矣。 
　　雖然。人才何如。中國何如。嗚呼予欲無言。 
雜錄 
[各省優級師範全榜覆試名單]  
　　學部爲榜示事照得各省優級師範分類科畢業生及選科最優等畢業生前由各該省送部覆試經本部按照所習科目分場考試各在案兹各科試卷業經校閱完竣將各門分數平均計算併照定章核定等第除俟本部專摺奏奬以資鼓勵外爲此先行榜示各該生一體週知其原有官職仍願以原官用者務於日内將執照呈騐聽候核辦 
[江蘇優級師範第二分類科）]  
　　（最優等二名）顧光英劉驤（優等六名）姚人龍王夀綱史禮綬孫同康胡集雲朱曾福（中等六名）顧敦福張釗劉鍾瑛黄景虞郭熙許起儒 
[山東優級師範第二分類科（最優等五名）]  
　　李恆寳高槐卿宋鳴鷺錫琑郭葆珍（優等三十七名）秦少文王世棟姜莊然鞠承穎李英才劉毓芹李鑑紳于明信徐寳田于德恭胡維藩鄧樹屏沙明遠紀家騤李敦中蔣士侗李觀濤王殿楹王昭勛張光宸謝恩祐郝士琳方輪升沈枚王德亮發其瑶吳夢周范鶴齡張悦誥張仁鎔吳夢蘭馬焕奎戰銘勳胡增榮李麟卿石際良王如璋（中等十七名）孫培琪霖如孫聯慶趙德棟臧鸂臣戴存厚許繼廣潘一江李樹櫝胡學乾鳴鳳周仲昌薛維庸張風占劉玉珠王贊廷劉文瑞 
[直隷優級師範第三分類科（最優等三名）]  
　　靳永清黄德滋郭熙洽（優等十八名） 
謝家蘭張仲炎馬漳王憲章趙本蔭丁德合陳啓舜何世經袁清傑步以樳王澤敷王書亭高光奎安明張燦張肅尊銀鳳閣邵鵬舉（中等二十二名）趙心會郭景岱易彦心鄧耀南張榮先孫東鈞郭景恆張鳳翎崔士楨張毅堂宋克奂郝希曾姜風翥王培德劉統正宋廷蔚陳珩李洞明郭毓琳閻箴明高義方張福星 
[山東優級第三分類科（優等十七名）]  
　　王士楷史兆監鞏秉秋田象孚李方岳吳桂華李澤濱王居敬陳銘鼎曹學海趙同源鄭玉田胡承宣趙炳泰于守祝姚臨安李元亮（中等三十七名）胡承烈張德昌高雲慶龎信一崔蔭田朱國楨趙良瑛藍人份商銘德陳恩璞吳光李肇榮寳籙郝兆森盧登鵬喬尚辰竇培義馮延福宋春熙孫墨翊馬錦章宋黄閣邱尊之劉樹贇崔星符張永彬于焕章劉藍田訾蘭齋張硯臺張葆駒傅正方任履祥揭曰訓高繼曾竇亦貞劉寳植 
[江蘇優級第三分類科（最優等一名）]  
　　許楠（優等十二名）吳中望周商金沈潤洲王霈陳國俊壯琛蔣奎玢吳震澤宗曜汪洵李世傑巖維鏞（中等九名）茅恩炳劉君唐殷人鏡張國仁沈邦光申作霖徐文爛程安時汪增祚 
[兩江優級第三分類科（優等一名）]  
　　汪樹德 
[直隸優級師範第四分類科（最優等八名）]  
　　胡宗照吳椿康式咸張棣誠韓超萬劉洪山王尊德孫松銑（優等十五名）揭葆光劉錂峯吳佩鍔閻翰昇張鳴烈徐濤魏金聲戴止㻙王育才楊銓陳濟瀛張貽銘譚相先趙保申王潢哲（中等十八名）王卓午常秀巖崔圻劉基敬李希白李世鈞方毓琳李遇豐崔毓琨靳如淮陳韶鳴黄廷升趙國昌朱培松杜楨董景常馬靖宇張樹彬（下等一名）余師衡 
[江寗第四分類科（優等一名）]  
　　郭澄江 
[兩江優級師範歷史地理選科（最優等一名）]  
　　王家吉（優等十名）劉魯璜陳亦盧柳肇嘉狄昶棠程永成施保昌張國翰蔣貞金袁順湘潘兆瑞（中等三名）姚鵬錢振椿黄聖時（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[巡士與挑糞鄉人衝突]  
　　本城西門外挑糞鄉人於昨日午後肩挑空糞担進城被西區站崗巡士陳錦山查見以其不遵警章拘至局中其時鄉人甚衆羣起反抗將該巡士毆傷甚重西區巡官陳顯章即命巡士將受傷人抬至縣署請騐各鄉人亦即隨至大堂約有二三百人觀者亦甚擁擠一路一區德區長因恐肇事立派巡警數十名西區巡官亦帶巡警數十名齊至縣署大堂一面由田大令傳諭通班差役在大堂二堂分投彈壓三點鐘時大令升坐二堂傳西區巡官陳顯章至案詢問陳便服半跪立於案前訴稱局中站崗巡士因鄉人違章於午後進城挑糞向之勸阻詎鄉人不服竟將巡士毆傷今已抬至案下請騐大令騐得巡士陳錦山皮色青紫受傷屬實飭傳二三鄉人至案詢問情節各鄉人不允堅稱如欲傳訊須一齊進去正在紛擾之間二堂上各巡士遂一擁而出將各鄉人拘拿以致互相毆打被各巡士手持警棍擊傷鄉人頭額内有二鄉人竟被用刀砍傷血流不止時有木匠某甲亦被誤傷大令遂着家丁將封藥敷治問明受傷者係李炳榮甘炳生蔡福生葉少堂金阿瑞孔瑞高等諸人當塲諭令受傷巡士指認兇手並不在内移時再認含糊指出手持扁担之沈心安大令諭飭將沈管押旋據西區巡長上前禀稱巡士指認時甚屬含糊請將沈心安釋放其時各鄉人均俯伏稱寃大令開導再三以後毋許滋事嗣諭巡官將受傷巡士抬回自行醫治各巡士遂即抬至一區禀明德區長轉送上海醫院醫治是時西區各巡士即分班回局而各鄉人退出後則仍圍聚不散擁至道署控訴未知劉觀察若何處置也 
[全國醫學聯合會之發軔]  
　　本埠醫界中人以本年六月初一德御史夀奏醫學爲民命所託請設法提倡一摺奉旨民政部知道欽此爰於前晚在租界某處集議發起全國醫學聯合會邀請直省府廳州縣各醫學會於九月間公舉代表到滬集議開辦醫學堂豫備醫學人才並要求政府於中醫一科一體給奬俾得保存國粹挽回權利業已設通信處於上海醫學研究所矣 
[務本女塾添設文學家事專修科]  
　　務本女塾於本年七月開始添設文學家事專修科錄其緣起章程如下按部頒女子小學堂章程第二章第九節女子小學堂可於本科外設置補習科使已畢業女子初高等小學堂及有與之同等以上之學力者入學以補足其學力又本塾總規則第一章第三節得隨時體察地方情形及社會之需要酌設專修科等語今文學家事專修科之設即預備已畢業女子高等小學或有與之同等以上之學力者入學以補足其學力並體察地方情形及社會之需要實以文學及家事二端尤爲當今之急務夫家庭乃社會之分子文字爲應世之利器而學校又社會之小影也文學之根柢淺薄不足以應世家庭之知識幼稚即未易盡分子之義務合社會家庭二方面而溝通之其亦女學校之責乎章程列左 
　　第一條科目及程度列下文學科目國文（國語說文普通文應用文美文）行書（楷書）歷史（近世史）地理（本國地理外國地理大意）英文（話法文法習字翻譯書簡）家事科目家事理論（家事要領衣食住家計簿記家庭衞生及看護育兒等法）家事實習（裁縫烹飪及關於兒童教育之手工）補修科目算術（數學代數及幾何初步）理化（以切於日用者爲限）教育（以幼稚及小學爲範圍） 
　　第二條修業年限二年 
　　第三條學額四十二名 
　　第四條入學資格如下一年在十五歳以上者二有高等小學畢業程度者三家世清白體健無病者四有確實之保証人者 
　　第五條學費膳宿費書籍費等及其他一切規則依本塾總規則辦理 
　　第六條未盡事宜隨時修正 
[巡士擒盜得奬]  
　　法租界小東門外陸家石橋堍楊協興土膏店日前被盜搶刼之後曾由南市巡警帮同追獲盜匪陳大犇李昌宏兩名由裁判所先將陳匪送縣李匪則由法捕房索回候訊在案兹經警務長穆杼齋君查得八十五號一百五十九號兩巡士當時勇往直前得以獲盜且一百五十九號巡士被匪用刀戳傷頭額仍不畏怯實爲異常勞績自應奬賞除分别記功外各賞銀牌一面復着八十五號巡士每月加給餉糈一元一百五十九號巡士加給餉糈二元並着送往上海醫院醫傷以示奬勵 
[聲訴不交定貨之原因]  
　　德商魯亨洋行控掮客洪志勳不交定貨一案前日午後由廨會審原告投稱洪旣不能如期交出定花當時不應收取定銀四百二十兩應請飭追訊之洪供稱該貨係轉向大生紗廠定購嗣因該廠停車即向原告商請暫緩詎卽被控收押迨貨到滬復向原告商請墊付本銀不允以致貨被葉甘泉買去請察德襄讞商之德師副領事判洪交人銀並保限六禮拜交還定銀如違惟保人是問 
[孫耳山案今日覆審]  
　　曹瑞鍾與公共公廨前襄讞孫耳山因款糾葛一案業由公廨兩次集訊尚未理結兹定於今日午後二時半復審昨已由讞員寳大令照會陪審西官德副領事師謀君查照矣 
[屍妻急求伸寃]  
　　車夫趙長林被四路一區巡長陳啟南批頰兩下怨憤自盡迭誌前報兹悉屍妻趙陶氏昨日復至巡警總局喊控求請伸寃局長姚太守諭令退去聽候上海縣傳訊 
[禀請修治河道之批詞]  
　　巡警總局批職商徐惟岱禀云據禀虬江橋一帶汚穢叢集有碍衞生懇請清理所見極是查虬江橋浜本局正在集欵興築該令等旣知公益自必樂爲贊助仰候飭三路分局區長傳 
 
 

Page 19

 
 
知該令等商認欵項再行核奪 
[公立幼稚舍畢業式]  
　　昨日午後二時西門外慶安里上海公立幼稚舍行畢業禮順序如下報告授證書給奬來賓演說畢業生致謝唱歌畢業生姓名如下郁賽寳（女）沈文耀（女）羅孔昭（男）朱鴻傑（男） 
[冶坊股東纒訟]  
　　日商李輝東控戴琢章寗敬福等不交定製鍋子一案前日午後由公共公廨孫襄讞會同日副領事西田君研訊原告代表村上律師譯稱此項鍋子原擬裝赴臺灣銷售不料逾期不交且戴有往來銀八百兩寗有九百三十餘兩均不料理南市商會理處不明併請追繳訊之戴寗兩人同延福崗律師辯稱兩造均係臺灣立生仁冶坊股東因欵項糾葛已在該處涉訟李堅不遵斷復赴案下控告現有信據呈電中西官判各退去候商明再核 
[稽查濕花之佈置]  
　　城自治公所警務長昨日出示云案准棉花騐水局函開遇有該局司巡稽查濕花之時如有不服稽查彼此爭執情事請隨時代爲彈壓等因准此亟應隨時彈壓以免釀生事端合行示諭爲此示仰各崗巡一體知悉嗣後如遇有該局司巡到崗報告鄉販不服稽查濕花情事應即前往彈壓如有蠁抗不服者應即拘送警法當值處訊核毋得操切滋事是爲至要其各遵照毋違 
[公益研究會暫停會議]  
　　十七晚八時地方公益研究會開第五年第十二期常會請本會會員吳叔田君演講大旨謂國家成立存在之要素有三土地居其一欲求國家之發達必先求地方之發達辦理地方自治者不但求形式之完備尤必從精神上圖進步切不可稍存私見致違公益二字之名義末後又言地方自治當注重實業以增進人民生活之程度爲基礎會員全體鼓掌講畢由同人提議現在天氣漸熱應卽署假俟秋凉後再行開會 
[貧民半日學堂畢業考試]  
　　滬南大南門外中道橋南貧民半日學堂於十六日舉行第一届畢業考試是日上午由上海勸學所視學員李君頌唐主試國文下午由城南學董顧君翕周主試算學其舉行畢業式之期刻尚未經擇定 
[中日醫校放假畢業]  
　　愛文義路眉夀里中日醫學校定於二十一日放暑假並於是日午後一時舉行正科甲級生第一次畢業　及預科級生第三次畢業禮昨已柬邀官紳學各界届時前往參觀 
[謝贈]  
　　昨承蘇存德堂惠贈純陽丸蟾酥丸臥龍丹各四十瓶謹當代爲分送書此誌謝 
[城内]  
　　有恃無恐○浦東洋涇鄉人黄林全父母早故所有遺産單契錢洋等均立有合同交於姑夫傳順仁代爲執管今黄林全年已長大意欲成家自立向傳索回家産不允挽托親族理勸亦未允許黄因偕同伯父投縣控訴奉田大令傳提傳順仁到案訊究詎傳倚賴某圖董之勢覇阻傳提昨原奏已將情禀復田大令請示核辦矣 
　　道轅紀事○候選通判何紹先昨至道轅禀見滬嘉鐵路旱卡委員候補縣丞吳德培請假三天赴蘇公幹 
　　道批三則○職商朱葆三禀批仰會審官寳令速將此案訊斷情形錄案具詳以憑察核禀抄發合盛元禀批此案究係如何紏葛應如何清理仰會審官寳令照會錢業會商處秉公查明彙案理處原禀並發顧楨等禀批准立案並候分行上寳兩縣查照可也此批刋禀附 
[南市]  
　　何謂公益○花業商人查知近有買頭浦牧舟等數十人設立公益社會向販花鄉人每包抽錢二文並收濕花混賣業已查出賣給南市某紗廠濕花數百包爰即報告驗水局員及花業董事函請裁判所按名提究不知能邀准否 
　　誘拐女孩○住居閘北小菜塲之朱泳成因其表妹周寳寳年祇十一歳於本月十一日被拐後即自回云及在垃圾橋見有沈王氏即被誘至南市高岸頭寄於賣豆板之陸謝氏處朱向兩氏理論不服批控裁判所訊據沈王氏供該女在途啼哭云被伊母毒打逃出是以領至親戚家爲寄女詰之陸謝氏供詞略同裁判官以誘拐屬實判沈婦戒責二百下發押善堂三月陸婦押兩星期該女給朱領回 
　　女兒待領○蘇州女孩范竹英前隨叔父杏雲來滬擬至某紗廠做工旋於中途失散由巡士帶至警法當值處盤問據稱年十五歳係安鎭上塘人父母俱亡奉飭留候家屬認領 
[閘北]  
　　尚待澈查○吳光德控王麻子拐匿八歳男孩嗣又扭控王之同黨李實甫劉文友徐龍仁等至巡警總局昨經陳裁判提訊判分别還押候查再核 
　　勾引成姦○袁鶴泉控蔡王氏吳阿大串拐其妹二姑娘至法界小客棧與陳阿二女宿由四路分局解送總局在案昨經陳裁判提訊吳因患病判送庇寒所醫治王氏交保出外帮袁找尋 
[英租界]  
　　失火受罰○南香粉弄二百另四號門牌　　鴇婦朱劉氏所開之雉妓院失愼已紀前報昨由捕房將該鴇拘解公堂訊明判罰洋二十元充公如無力認罰改押兩禮拜 
　　和平了事○常熟婦人夏唐氏控領子夏夀根與妻偕逃一案昨經公堂復訊中西官以家事紏葛姑免深究判夏夀根與妻姚氏同隨夏唐氏回家了事 
　　押犯期滿○美商美孚洋行控陳鳳鳴出售冐牌火油一案曾於去年六月初八日由廨訊實判陳罰洋四百元充公嗣因無力繳洋改押西牢一年在案昨届期滿由捕房解案請示中西官以陳由閘北提來判送四路一區警局發落 
　　改傳爲提○滬北水爐公所首事兪俊臣控新閘成都路某老虎灶主王國卿（即陳國卿）僞造入塲劵舞弊吞洋一案昨復由廨傳訊陳不到案中西官諭飭提究 
　　横衝直撞○東洋車夫徐阿生因拉車不愼撞壞電車並損二百七十一號印捕號衣昨由捕房解廨訊明判罰洋兩元充公如無力繳洋改押兩天 
　　私用賬欵○江西路十七號門牌住户某西人控鄭升鶴徐四福私用賬洋昨由捕房將兩人拘解公堂請究判押候禮拜五訊辦 
　　雉妓拖人○雉妓王三寳在途拉客由捕查見拘送公廨收押昨由官媒將王妓解案訊明判押女所一禮拜以儆 
　　醫生交保○四馬路中和里醫生兪騰夫縱火圖賠一案昨經公堂復訊先由捕房代表侃克律師譯訴兪保險起火情形請爲訊究訊之兪延律師哈華托辯明失愼緣由聲請交保寳讞員商之美哲副領事准兪交保候示 
　　拐賣女子○江隂女子藍二郎被裁縫張某誘拐來滬串同馮榮甫王劉氏圖賣被探查獲昨將馮與劉氏並女併解公堂請究判分别押候提齊人証於下禮拜四訊辦又高阿根誘拐江北婦人張陳氏之女二寳圖賣於某花烟間被氏控奉捕房派探將高與女併解公堂訊供不諱判高押西牢一年期滿逐出租界女交其母領回 
 
 

Page 20

 
 
　　以僞亂眞○北四川路某押店主鄭開業控粤人劉阿光將僞金戒混質等情昨由捕房將劉拘解公堂訊係借來判劉開釋僞戒銷燬 
　　不安於室○甬人沈成章前年娶發堂婦人榮氏爲妻詎氏不安於室時常出外前日被沈在途遇見向論衝突扭控捕房昨解公堂訊知該氏已將髮結剪下妄肆要挾實有不合着押女所十天以儆 
[美租界]  
　　店夥肇禍○王喜高昨向西華得路張元興碗店購買碗盞論價不合被店夥毆傷倒地由捕併送捕房王送同仁醫院醫治再核 
　　西婦索賠○某西婦昨向武昌路洽順押店贖取金戒一只因被該店失去勒賠洋五十元店主不允扭控捕房捕頭諭令該婦自赴公廨禀控 
　　本可自由○曹文華之姘婦朱張氏日前逃逸昨曹在西華得路尋見扭控捕房捕頭斥不准理 
　　索欠衝突○趙阿四昨至漢碧禮路顧阿賣處索討欠欵無着扭控捕房捕頭命趙自赴公廨控追 
[法租界]  
　　方始定斷○鄭家木橋豐記桂圓店主張采峯張金林父子二人串同店夥顧鳴臯等縱火圖賠一案兹經公堂中西官一再磋商以是案旣經捕房研究明確所有各人供詞亦已詳載供車未便再任若輩串供狡賴爰將全案人証復又提訊判張金林押五年除已押半年外再押四年半張采峯已押六月着再補押一月顧鳴臯押一年張其江胡明章姑念已押半年從寬開釋完案 
　　拐案定斷○姚阿金之六歳男孩前被童阿三串黨拐匿經公堂提訊據供該孩係由藍姓帶往汕頭販賣兹因藍姓逃避未獲且原告亦已移居他處無從往傳故由捕房將童解案經聶司馬商之顧副領事判童押滿三年了案 
　　追邀房租○隆興客棧積欠精益公司房金四月計洋一百元由收租人陳永甫控奉公堂飭傳棧主婦朱趙氏到案據稱現已先付一月餘求寬限判交保限七天付清 
　　破屋何用○洋商巴吉控地保蔡恂成將在醬園弄十圖内之房地抵押洋八百元迄已數年本利不還請提究追一案經公堂判蔡交保限一月料理迄又逾限仍未理妥昨日又經傳訊蔡稱已託人向原告中人商酌再給小的洋四百元將屋推抵因無現洋可贖求鑒原告稱須追現洋不願收屋中西官以原告旣不願收産着候將産拍賣抵償如有不敷再行追找 
[海上閒談]  
　　巡警局之示文曰。合計官記長警。不下二千餘人。所有各區官隊官。均經本局遴選品正行端深通警學之員。始予任使然則竟無一二不肖。之官弁。濫厠其間者耶。 
　　又曰各官長之所以不辭勞怨者。無非各盡其心之所安。期與地方人民。增進幸福。其公正紳董。安分良民。公道在人。正深欣慰。然則苟有指摘巡警之失職者。皆非公正安分之人矣。 
　　夫匿名函禀。固可痛恨。然亦不可保護巡警太過。致張其驕矜之氣燄。而生作奸骫法之心。函禀即盡屬虚無。然亦不可信任官弁太深。致或者眞有不規則之事出。而亦不加查察。賢長官倘亦不以斯言爲河漢也乎。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[資政院改訂院章清單（續）]  
　　第七章會議第二十九條資政院會議時以總裁爲議長副總裁爲副議長議長有事故時由副議長代理第三十條資政院常年會自九月初一日起至十二月初一日止其有必須接續會議之事得延長會期一個月以内第三十一條資政院於常年會期以外遇有緊要事件由特旨召集臨時會第三十二條資政院議員於召集後應以抽籤法分爲若干股每股由議員互推一人爲股長第三十三條資政院會議非有議員過半數到會不得開議第三十四條資政院會議以到會議員過半數之所决爲準若可否同數則取决於議長第三十五條資政院自行提議事件非有議員三十人以上之同意不得作爲議案第三十六條資政院於豫算法律及其餘重要議案應先由議長交該管各股議員調查明確方得開議第三十七條資政院會議應由總裁副總裁先期將議事日表通知各議員並咨送行政衙門查照議事日表以特旨及奏請交議事件列前其因緊急事件改定議事日表者由行政衙門同意行之第三十八條資政院議員於議案有關繫本身或其親屬及一切職官例應迴避者該員不得與議應於會議之時退出議塲第三十九條資政院議員如原有專摺奏事之權者於本院現行開議之事不得陳奏第四十條資政院議員除現行犯罪外於會期内非得本院承諾不得逮捕第四十一條資政院議員於本院議事範圍内所發言論不受院外之詰責（其以所發言論在外自行刋布者如有違犯仍照各本律辦理）第四十二條資政院會議不禁旁聽者有左列事由經議員公認者不在此限一行政衙門咨請禁止者二總裁副總裁同意禁止者三議員三十人以上提議禁止者第四十三條資政院議事細則分股辦事細則及旁聽規則另行釐定 
　　第八章紀律第四十四條資政院議塲内應分設守衞警官及巡官巡警聽候議長指揮其員額及守衞章程另行釐定第四十五條資政院議員於會議時有違背院章及議事規則者議長得止其發議違者得令退出旁聽人有不守規則者議長得令退出（其内而紊亂議塲秩序致不能會議者議長得令暫時停議）第四十六條資政院議員有屢違院章或語言行止謬妄者停止到會其情節重者除名第四十七條資政院議員無故不應召集或赴召集後無故不到會延至十日以上者均除名第四十八條資政院議員有以本院之名義干預他事者停止到會其情節重者除名第四十九條資政院議員停止到會以十日爲限由總裁副總裁同意行之除名以到會議員三分之二以上决議行之第五十條資政院議員有應行除名者如係欽選人員應由總裁副總裁奏明請旨辦理第五十一條資政院有左列情事得由特旨諭令停會一議事踰越權限者二所决事件違背法律者三所議事件與行政衙門意見不合尚待恊商者四議員在議場有狂暴舉動議長不能處理者停會之期以十五日爲限第五十二條資政院有左列情事得由特旨諭令解散重行選舉於五個月以内召集開會一所决事件有輕蔑朝廷情形者二所决事件有妨害國家治安者三不遵停會之命令或屢經停會仍不悛改者四議員多數不應召集屢經督促仍不到會者 
　　第九章秘書廳官制第五十三條資政院設秘書廳掌本院文牘會計記載議事錄及一切庶務第五十四條資政院秘書廳設秘書長一人由總裁副總裁遴保相當人員咨會内閣請旨簡放第五十五條資政院秘書廳設一二三等秘書官各四人由總裁副總裁遴員資會内閣奏補第五十六條資政院秘書廳附設圖書室一所掌收藏一切書籍之事圖書室設管理員一人卽以秘書官兼充第五十七條秘書廳秘書長承總裁副總裁之命監督本廳一切事宜第五十八條秘書官承秘書長之命分掌各科事務第五十九條秘書廳分爲四科如左一機要科一議事科一速記科一庶務科第六十條秘書廳應設書記及速記生等員額由秘書長酌量事務繁簡禀承總裁副總裁酌定第六十一條秘書廳辦事細則由秘書長擬訂呈候總裁副總裁核定施行 
　　第十章經費第六十二條資政院經費其欵目如左一總裁副總裁公費二議員公費及旅費三秘書廳經費及守衛經費四雜費及預備費第六十三條資政院經費由度支部每年歸入預算按數支撥 
　　附條第一條本章程以奏准奉旨之日起爲施行之期第二條本章程未盡事宜由總裁副總裁會同内閣總理大臣奏明辦理 
國外新聞 
[土耳其展長休戰之期]  
　　十七日倫敦電云土耳其已准將阿爾巴利亞休戰之期展長二十日 
[英醫家查明肺勞病傳染原因]  
　　十七日倫敦電云英國欽派研究肺勞專員以十年之功查明病原己進呈最後之報告據稱人身與牛身肺勞之黴茵實無區别哺乳動物及人類均能互相傳病牛身之黴茵常由牛乳以傳入人身小孩之患肺勞者大半因食有肺勞茵之牛乳故也凡有肺勞黴茵之牛肉猪肉均爲傳病之媒介云云并聞各員請更訂嚴密之食物章程施行各岸 
[摩洛哥交涉近聞]  
　　十七日倫敦電云據巴黎電稱法德兩國交涉摩事頗形和平聞彼等當時僅述及一千九百零九年之條約至德國派兵赴阿干提爾一事則尚未提及十七日柏林電云德國各報討論法國外務部大臣之演說深讚該大臣維持兩國邦交之約言巴黎時報載德國外務部大臣與駐德法國大使談論之要點法使以德國派艦赴阿干提爾深以爲憾外務部大臣即言此事並無可憾之理由惟法德兩國於一千九百零九年所訂之條約竟無效力斯爲可憾耳法使已允重行和平磋商該約法國與西班牙政府現仍交涉西軍深入摩洛哥 
 
 

Page 27

 
 
愛爾克卡及摩軍迎拒西軍事宜巴黎某報所載美政府已向德國要求說明派艦赴阿干提爾之理由一說已由德國及美國宫塲聲明其誣 
[巴黎石工罷工]  
　　十七日柏林電云巴黎石工均巳罷工 
[埃及英員逝世]  
　　十八日倫敦電云英國駐埃及行政官總領事兼全權大臣戈斯脱君業巳逝世 
[英皇太子將行授權禮]  
　　十八日倫敦電云皇英后及皇太子等巳由特白林啓程赴卡堤夫行皇太子授權禮當時送駕者頗形熱誠皇太子行禮之卡那望宫現已豫備一切裝飾極爲華麗 
[日瑞條約調印]  
　　十七日東京電云日本瑞典新訂商務航務及特别税率條約已於星期三日在外務部調印該約全文業已宣布（以上譯文匯報） 
小說 
[殖民小說華僑涙（七十）]  
　　講到這裡。一口冷氣直。冲上來。一時間涙如湧泉。渾身亂顫。把衆人嚇得面面相看做聲不得。等了好一回。區輔華方才回過氣來。咬牙切齒的道。最可惡的是盧有才這個畜生。滿口。花言巧語的哄騙。哄得我借了五萬銀子給他。又把我害得生了一身毒。瘡又荐什麽醫生。和我包醫。拿了三千銀子去。倒把毒氣逼入骨髓。連我的性命。都給他送掉了。如今躱得影兒也不見。連看都不來看我一看。我只說他是個堂堂司道大員。斷不是什麽卑鄙齷齪的人物。那裡知道他竟是個天良喪盡的禽獸。說到這裡。早見一個醫士。輕輕的走了出來。見了病人和范鳳洲等講話。皺着眉頭。對范鳳洲等說道。你們諸位都請出去。免得攪亂病人的神思。范鳳洲聽了。知道醫院的規則。只要病人進了醫院。就要聽着醫士的號令。不能違背。雖然看着區輔華心上難過。恰又不能不出去。便同着衆人。一同走出。范鳳洲遲走一步。悄悄的問那醫生道。這個病究竟怎麽樣。那醫生把頭摇了一摇。也低聲回道。不中用的了。只在三四天之内。范鳳洲不覺。落下涙來。回過頭去。向區輔華道。吉人天相。病是不要緊的。你只顧安心養病。一切事情。總在我們幾個人身上就是了。區輔華只點一點頭。却答應不出什麽來。范鳳洲硬着心腸。走了出去。把他那兩個家人叫出來問時。方才知道這位盧觀察自從同着區輔華。到了上海。千方百計的哄着他。呌了一個妓女來。伴着區輔華。住在庽内。哄得區輔華在這個妓女身上。花了無數的錢。偏偏這個妓女。又是有楊梅毒的傳染了區輔華。區輔華着急起來。盧觀察又荐了一個醫生。說定三千銀子包醫。吃了兩三服藥。果然好了。區輔華十分歡喜。只說這個醫生是名醫。那知不到一個月。重又發作起來。盧觀察借了區輔華的五萬銀子去。就此不來。找又找他不到。没奈何只得搬到醫院裡頭來住。醫治無效。病勢日重一日。起先區輔華還不肯打電報給范鳳洲等。恐怕范鳳洲等見了面。要埋怨他。直到後來。看看病勢一天凶似一天。自己知道不妙。方才打電報來呌范鳳洲等。囑托後事。那兩個家人。把這件事兒的首尾。一一的細說一遍。 
來函 
[蘇州青年勸勉會同人來函]  
　　敝同人知識管細才力棉薄不任重大之務惟兹區區理淺而易明事輕而易舉者以期互相誥誡廣爲勸勉語云涓涓不塞將成江河每繹斯旨輙用兢兢惟敝會草創一切未能盡善夙仰貴館諸君熱心公益有善必登用特寄呈簡章伏望隨時指謬并希錄人來函一門是所叩禱簡章錄後 
　　宗旨以勸勉推廣國貨挽回利權 
　　規則（甲）少用洋貨戒吸香烟（乙）性　温良宗旨純正爲合本會資格（丙）本會以年假暑假爲勸勉實行期限（丁）本會事務暫由發起人代理俟入會者多再行投票選舉正副總理及各部職員 
　　職員本會分爲庶務書記調查幹事四部（一庶務）管理一切事宜（二書記）爲通信記載（三調查）調查一切事宜（四幹事）擔任本會應備事宜 
　　通信處大石頭巷十六號梁景杜經師巷二十三號帥公博 
　　入會由各處會員介紹外埠可以通信入會 
　　會費隨意捐助爲印刷紙墨等費外埠可以郵票代 
　　附則此係暫定草章如有不到之處請諸君子隨時函告本會發起人蘇州公立中學學生 
[敬謝中國公立醫院]  
　　友人徐望之住居華界南林里十一弄忽其子於五月十六日驟患爛喉痧並發紅痧未幾望之亦即傳染至十九日父子相繼致斃詎其幼子及女彩琴於十八日復染是症廿二日幼子夭殤望之妻周氏迭避兇難痛不欲生爰由其弟囑僕代爲照料俾返里門無如彩琴病勢益危篤日藥無效當於廿三日報明中國公立醫院立派醫生前往驗看察知彩琴之病已成不治但寗可救而不效不可坐視不救即用病車接取到院僕與周氏均隨往僕是日喉間已大痛身體發熱亦竟感染斯疾矣院中備有單夾新衣入院後即令沐浴更换其床帳被褥無不清潔異常飮食茶水通宵不絕起居適意招呼週到實難罄述惟彩琴一人卒以病根太深無可挽救至廿八日身故而僕則渥蒙柯師亨司德峨利生王培元諸醫生悉心診治而駐院喉光迪醫生更不分晝夜察看病情不辭勞瘁得以轉險爲夷日見痊可今且病體霍然康復如舊業於十五日出院虎口餘生莫名感激無可圖謝略述梗概以揚仁風並爲同胞之同病者告伏祈貴報賜刋來函藉供衆覽曷勝盻禱之至鄧金鰲謹啓 
 
 

Page 28

 
 
 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
