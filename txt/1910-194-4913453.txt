# 1910 - 194 - 4913453

 

Page 1

 
 
   
 
 

Page 2

 
 
[本館特别廣告]  
　　昨有人送來一函信面開（申報館陳旡我君收西門外王家闕路呂宅内徐寄）查陳君並不在本館辦事送信人一擲即去不及退還恐此函或關緊要望陳君或徐君來館領取 
[今日本報目錄]  
　　第一張　交旨　論說　專電　緊要新聞一　時評　　後　幅　緊要新聞二　分類新聞　清談　新樂府　稗史 
　　第二張　要摺　地方自治　本埠新聞 
　　後　幅　專件　小說　國外新聞 
 
 
 

Page 3

 
 
交旨 
[六月初九日軍機大臣欽奉]  
　　諭旨正藍旗滿洲副都統豐深著加恩免其帶領引見欽此又奉 
諭旨法部奏本年法官考試請派考試官一摺四川著派張丕基陳棣堂雲南着派何奏箎蕭之葆貴州著派林啓朱汝珍甘肅新疆着派李擢英蕭丙炎又奏請派襄校官一片著派顔紹澤銘亷靳錫蘭培元呂興周何賓笙萬之一惲福鴻又奏考官襄校官酌給津貼一片又奏派赴甘肅考官襄校各員於該省考試畢再行前赴新疆考試一片均著依議欽此 
[六月初十日軍機大臣欽奉]  
　　諭旨出使日本國大臣郵傳部左侍郎汪大爕着賞給二等第一寳星欽此 
[六月初五日經内閣奏]  
　　派王大臣驗放揀選一等截取揀選舉人陳元凱蕭德驊梁柏年陳海　李樹滋逢寳琛梁宗　樊文茲萬鈞顔覲棠周維宗均堪以知縣用揀選二等截取揀選舉人陳繼虞兪長齡張篤光劉方熾袁玉麟李本善温玉如沈奎光劉昭漢孟昭斌馬文繹程鑒光洪里仁任錦堂王道炳紀有堂張元祥梁榮恩孫瑗丁世佳郭象蒙趙丙爕趙錫源楊景時徐仁銓王室藩吳廷　麥植榮劉蘭芬楮式咨王諶謀李定瑩邱緼生梁蔭貽均堪以直隸州州同鹽庫各大使掣用截取内閣中書熊璧保舉山東候補知縣李鍾　林介鈺均堪以照例用奏留吏部學習主事春籲堪以准其留部初六日覆奏奉旨依議欽此 
論說 
[論各部大臣之權限與責任（續）]  
　　以上就我國情勢言也。自其性質言之。則行政之爲術也以綜核爲上。敏活次。之惟其有藉乎綜核也故責成不可不專。吾部臣尙書以外復以侍。郎二人夾。輔之謂爲責成之專一也得乎。惟其有藉乎敏活也故運用不。可不。神吾部臣。尙書以外。復以侍郎二人參預之。謂爲運用之神速也得。乎。夫爲一國行政總滙之中央官廳。當天下事變之衝。文書旁午電掣雲。馳此其事。機之交錯何如。或者於此。虞其叢脞。而姑就其議裁之一席。保存之以養其餘力。而收通合之功者。豈非至計。顧有不可不辦者。舊制之存廢。當以利害之所在爲衡。存焉而有益於大局。不必昌言改革也。即無益於大局而亦無所大害。亦不必昌言改革也。吾國侍郎之於尙書。其階級則猶次官。之於大臣也。然而二者無一定之權限。并無一定之職務。伸張其力於一部之中。各視乎主知之隆衰。與夫才腕之强弱。雖以侍郎之。地位。而權力加乎尙書之上。胥一部之人員而奔走之者往往有焉。因權限之未明。而充其弊之所極。或且自爭執而凌躐。自凌躐而傾軋。遷流益。無所底止要之皆未明官制之原理。而於行政官之性質茫然者也。 
　　明行政官之性質。而後得言長官與次官之權限及責任。何則長官爲一。部之長。次官乃佐之以治理一部之事者也。視其權力以爲行動。此必同。等之官廳。而無有長官與次官之别。如我國尙侍間之職權。升降乃復如。是則固行政法制之所未聞者也。行政官之性質必爲獨裁制。而非合議。制。故次官有服從長官之義務。據此以觀。則吾侍郎對於尙書之地位。有不可缺之兩要端。一侍郎爲尙書之補助機關。其在内部而執行事務。皆代尙書而執行之者也。二侍郎無命令其屬官之權。蓋一切屬官。皆承尙書之命而分理。其事司員。爲部中一科之事務官。侍郎爲全部之事務官。範圍或有廣狹之殊。而其爲事務官。則一也有政務官之資格者惟尙書。特侍郎爲全部之事。務官有佐尙書而整理其。部務之責故對於部内各。科之事務官。有監督之權。此次官建設之所由來也。要之各科之事務官。勢不能不分。分則按其事類而各列一科。以趨於分業之。勢而綰一部之。事務以總其成者。又利在於合。合則一事務官而措之裕如其性質之不。同然矣。 
　　抑吾聞之。人有恒言曰。吾國之大患在官多。夫以吾國地域之大事務之。繁。以分職設官之制。與各國較烏見其多耶。雖然蒞事之官。固不爲多。而柄政而無所事事之。官又安見其。少然則吾國之大患。在柄政之官多。蒞事之。官少而已矣。夫至一國之中。祇有柄政之官而無有蒞事者幹旋其。間。其患又安可設。想哉部臣一尙書之外。乃復有二侍郎亦柄政之官多。蒞事之官。少之一證。也有創制顯庸之責者。曷勿三復斯言。 
專電 
[電一北京]  
　　津浦鐵路續借德欵四百五十萬磅初九日由郵傳部簽字後咨照德華銀行從速撥欵一面電飭路局轉飭各叚德工程師立即動工 
[電二（北京）]  
　　外部電駐俄薩使中俄交涉不便電奏事件向濤邸面陳詳情以便回國代奏另商妥善對付辦法 
[電三（北京）]  
　　連日政務處奉諭加班會議俄日協約及東三省中日交涉事件 
[電四（北京）]  
　　監國召見廷尙書面詢查辦吏部舞弊案有澈底查究奏請嚴懲等諭 
[電五（東京）]  
　　日本議會議員多數贊成擴張海軍國民黨亦主張海軍較陸軍爲重要政友會謂日俄協約已成擴張陸軍已屬無用 
 
 

Page 4

 
 
緊要新聞一 
[胡侍御封摺留中北京]  
　　胡侍御思敬上月三十日呈遞封摺兩件其第一摺略謂治平之道九治亂之道五治亡之道六洋洋數千言其注意在財政一方面與王乃徵用意相同有憲政籌備本爲先朝權宜之計時當今日未始不可反汗等語其第二摺係參劾親貴大臣有朝廷如以臣言爲是請即實行等語此兩摺適與王乃徵條陳同日呈遞遂將王摺發表胡摺留中 
　　另一訪函云胡侍御所上第二摺茲聞政界傳言係參劾親貴及某某數督撫者略謂當此國步艱危親貴統握要權應如何小心翼翼靖共厥職以挽危局而救時艱不謂驕奢淫佚如私演戲劇濫用私人虚糜鉅欵任情好惡一時輿論譁然聞摺中劾各某督撫係指閩督松壽暨贛撫馮汝　黔撫龐鴻書諸人并聞胡侍御以前摺留中久未發表頗爲焦急有擬接續再上之說如不能感動天聽續奏仍歸無效則當奏請乞休决武江春霖後塵云 
[國會請願之後援北京]  
　　各省請願國會代表日前謁見各權要時曾請在資政院設一旁聽席許請願國會代表入座旁聽以示優待各樞臣答以此權應歸該院總裁主持我等未便與議請諸君直向倫貝子要求可也代表不歡而出 
　　各省代表日昨會議現在所議之件皆關緊要而政界又時時派遣偵探訪查吾輩舉動此後應各持秘密主義不露聲色以示鎭靜 
　　初七下午有某某兩代表乘京漢鐵路火車赴漢行蹤秘密異常據個中人云確係回某省諮議局有要件商辦者 
　　代表團頃接上海同志會來函云二次請願仍未蒙兪允而人民忠愛之忱固爲朝廷所素許尤宜持以毅力賡續籲請必達目的而後已此間於五月二十七日開會公議請尊處商諸諮議局俟聯合會開會時議定由本省諮議局向資政院要求列爲第一議案想諸君子亦籌計及之也 
　　又接大梁布衣來函云二次請願仍屬無效諸公現擬賡續請願極爲感佩我國國會遲開一日卽有累卵巢幕之危務懇堅持到底百折不回以達速開國會之目的鄙人痛哭流涕和血上陳伏冀埀察 
[碩學通儒聖眷之優北京]  
　　前學部參事江瀚憲政編查館行走勞乃宣均以碩學通儒被簡爲資政院議員並先後簡放開歸陳許道江寗提學使咸係監國特簡並諭每年資政院開院仍須來京入院議事故江觀察刻已到任俟至九月即須來京勞提學則以部署出京距開院爲日無幾故雖謝恩仍擬俟開院後再行出京 
[民部司員騙銀斥逐詳聞北京]  
　　民部司員騙銀斥逐一節略紀前報茲得京友詳函云沈寳瑢浙人由譯學館畢業獎給舉人小京官籤分民政部未得烏布今春有同鄉某因考舉貢到京素有烟癖旣無烟照又未呈報警廰被巡丁查明拘案沈適到某庽所詢悉情形聲稱照律必將發遣如代爲運動或可邀免但至少須費銀四百兩同來某君初次出門情形不熟信以爲眞電告某之家中電滙四百金到京轉交沈手收係源豐潤滙來者故即在源豐潤過付乃未幾某仍轉送總廳其同來者以詢沈沈云當爲設法詎不數日某照章罰金了事迨回庽得悉前情知係受騙向沈追索前欵沈不與某遂具呈總廳查明確實申部具摺奏參斥逐回籍 
[吏部司員得賄案九誌北京]  
　　吏部司員得賄案本分兩橛上半節爲頂冒難蔭下半節爲改選在吏部堂司之意擬全推在舊日書吏身上不意二十七年陳璧與如格奉旨清查吏部時凡官册文牘均蓋有陳如二人圖章故廷林二公查辦此案即抱定宗旨將來調閱官册中倘無陳如之章皆屬僞造其册中若有挖補夾行以及添註塗改者均屬舞弊此最顯而易見吏部中人探得此耗無不戰慄大恐 
　　黃祖詒案首要之王憲章外間議論均謂王已運動成熟故查辦大臣未曾提傳歸案頃得確實消息廷林兩大臣已行文吏部指調王憲章令該部速行解送法部又添傳二員一爲瑞至一爲隆惠由廷林兩大臣審問一日之久迨晚七鐘始解回吏部交司務廳嚴行看管勿得稍有疏虞大約查辦大臣日内必將奏請將該三員歸案番辦至於口供屬豫審範圍以内容俟公佈再登 
　　又聞王憲章爲鹿中堂要人此次由崇陵理事官進派監修全係鹿中堂之力當時監修官吳敬修回堂謂王憲章現在吏部有應行查辦之案奏派監修一節似應從緩鹿中堂曰他在我處辦事未有錯别處衙門的事我不管於是遂奏派監修 
[四國借欵擬再妥商辦法北京]  
　　英德法美四國承辦粤川漢路借欵一事屢誌報端茲聞四國代表據巴黎會議之結果昨日又請該國駐京各公使向外務部交涉要求仍照張文襄締结草約辦理外部據情轉商政府去後政府以此事已由郵部批准鄂湘兩省商辦此時如允四國提議恐兩省民心不靖與四國辦理該路有礙故擬飭外務部再與四國代表妥商辦法 
[濤貝勒改期回國原因北京]  
　　考察軍政大臣濤貝勒業於初七日行抵俄京聖彼得堡聞貝勒本定於本月十五日到俄嗣因太福晋以貝勒冒暑遍歷海外各國殊深厪念當傳諭洵貝勒電致濤貝勒考察事畢令其從速回國愼勿沿途逗遛以慰倚望濤貝勒接電後遂兼程赴俄僅留三日現政府接貝勒來電業於初七日由俄啓行二十 
 
 

Page 5

 
 
左右即可返京 
郵部展設魯粤等省電線北京 
　　郵傳部議展修粤魯川豫皖鄂各省電線一事曾紀本報專電茲探得該部原奏畧云廣東嘉應州轄有四縣爲閩贛往來孔道該處向未通電遇有要務動多濡滯自應展設電線以利交通飭據電政局總辦周道萬鵬禀稱嘉應屬之興寗縣物産甚富松口圩商賈輻輳而鎭平平遠兩縣又與福建汀州江西贛州交界現已派員勘估由潮州府城經松口圩小河口展設至嘉應州城復由嘉應州城分東西兩路東至小河口經鎭平分設至平遠縣城西經官塘分設至興寗縣城計應造雙線五十五里單線七百九十八里共線路八百五十三里於嘉應州設一子局興寗鎭平平遠及松口圩等四處各設報房應需木桿線料運費工資並施工器具設局機料曁薪水川資伙食各項統共估洋四萬五千三百五十餘元並據稱將來可由平遠與贛州接線於閩粤電務尤有裨益等情查核所禀各節尙無浮冒此項經費請在電政局報費内陸續撥用 
　　又片奏山東濟南至德州濟寗至開封四川瀘州至叙州廣東石龍至沙面及河南之鄭州湖北之老河口各該電報桿綫年久失修又安徽之六安州河南之武安縣尙未通電均應分别修理展設經臣部飭令電政局總辦周萬鵬遴員分别勘估現據禀報以上各路共計二千八百七十餘里應需各項經費估洋六萬七千三百餘元其工程到境之時應由各該省督撫轉飭所屬切實保護照料五月三十日奉旨知道 
[滇紳議廢七府礦約雲南]  
　　英法隆興公司所訂雲南七府礦約係光緒二十八年由外務部左丞瑞良右丞顧肇新與該公司總辦彈樂石簽押以六十年爲期并有七府境内無礦可辦則由公司另指他府州縣相爲互抵之語有損利權莫爲此甚現經留日同鄉會公函滇紳集議作廢業已廣佈傳單訂於六月初四日在敎育會開談話會擬公呈滇督集欵自辦不知能達目的否按七府爲雲南府澂江府臨安府開化府楚雄府元江直隸州永北直隸廳其範圍可謂廣矣 
[滇督桂撫催築滇桂鐵路雲南]  
　　修築滇桂鐵路一事早經滇督桂撫奏定并與度支郵傳二部往復磋商此路由部修築經費即由部籌集如必不獲已而借外債但非專借英法兩國更不以路作抵亦可辦到昨日李仲帥電商張中丞以此路關係邊防交通若不速自修築恐啓外人窺伺爰會同電催郵部從速履勘路線俾得早日開築至勘路費用則請郵部與滇桂兩省各認其半 
常駐議員有主謀毒斃人命者 
[江撫致憲政編查館電]  
　　憲政編查館鈞鑒查諮議局章程第四十條凡議員除現行犯罪外於會期内除得諮議局承諾不得逮捕等因至常駐議員非會期時被人控告案待傳訊與本條情節似有異同可否逕行傳訊請酌示樹模豔 
[又致憲政編查館電]  
　　憲政編查館鈞鑒豔電計已達覽查此項諮議局常駐議員非會期時被人控告關有主謀毒斃一家二命案情重大究應如何傳訊希卽電覆樹模東 
[憲政編查館覆江撫電]  
　　齊齊哈爾撫台鑒豓東電悉諮議局章程第四十條規定係專指議員在會期内而言常駐議員不能以在會期内論應照章傳訊卽希飭遵憲政編查館江 
粤督不欲常駐議員代遞呈詞 
[粤督致憲政編查館電]  
　　憲政編查館鈞鑒諮議局章程第十二條常駐議員於第二十一條第九第十二各欵所列事件若不在開會期内得由議長委任協議辦理惟須於次期開會時報告全體議員又按語必由委任必須報告則專擅之漸無自而開各等語是常駐議員之責任及權限止於委任協議及報告議員而止其在開會以後如收有人民陳請建議事件似不能僅由常駐議員表决卽爲代遞呈詞致啓專擅之漸且慮此端一開以少數常駐議員收受建議事件逕行表决代呈勢必日不暇給尤慮權利義務與局章第十四條抵觸細繹局章語意本甚明晰但於如何限制未經申說深恐常駐議員誤會致有逾越權限之事務乞明示以便轉行遵照樹勛勘 
[憲政編查館覆粤督電]  
　　廣州制台鑒勘電悉諮議局章第二十一條十二欵收受人民陳請建議事件在二十一條案語中係爲通人民情悃起見本無强督撫必行之理至常駐議員旣由議長委任協議應准其表决代呈惟此項代呈之件與諮議局議案不同應准應駁悉由督撫主持自不至啓專擅之漸毋庸再加限制此覆憲政編查館魚 
[東三省近事]  
　　奉垣巡警七局地面西塔大街北胡同内向有中國商户二家一春發園飯館一天德棧客店昨日竟有日巡查逼令換立日本店簿並聲言倘不更換必將房屋悉行拆毁當經該商等到七局報告即派弁長嚴加保護一面禀請警務局轉請交涉司據理與日領交涉 
　　日前奉天商會總協理及議員等會議以現在商業蕭條皆由利權外溢若不設法補助商業難期發達惟整頓商務須以通融地面接濟貧民爲先務現在中國當行僅有三五家而小本商人勾引洋商開設小押多 
 
 

Page 6

 
 
處擬禀請錫督以此種利權歸商會經理凡有商人欲開小當者須在該會呈請由會轉咨該管地方官立案並繳押欵若干元始允開設以免利權外溢俟將章程擬妥即當禀請立案 
　　奉省俄領事官之夫人初六日乘坐馬車瞻謁北陵四點餘鐘即命駕回寓詎料行至中途突遇胡匪數人上前用槍威嚇車夫遂將該領事夫人所帶金器手飾盡行搶劫一鬨而去幸未傷人刻下巡警局不知如何辦理 
　　江省愛琿道姚福升觀察日昨在省接到愛琿廳電報近日大雨如注又兼山洪暴發坤河水漲淹没十餘村屯災黎遍野請轉請大憲速行撥欵賑恤以免流離失所 
[京師近事]  
　　資政院憲政編查館兩處提調因資政院九月開幕時皇上親臨會塲或遣派親貴大員代臨其自總裁以及議員應舉何等禮式迎入會塲並院内聴議者曁所派守衞皆當如何佈置該提調等現已編成秩序約在月杪即可脫稿 
　　民政部郎中陸增煒其人本極柔弱由疆理司調用衞生司司長各員司皆狎而侮之堂官亦不以禮貌相待日前堂叅適堂官提及官醫學堂事謂該學堂總辦不甚行力陸言似尙勤愼堂官又言該學堂醫生强半懶惰陸言在所不免當時堂官甚不謂然以陸爲衞生司司長不應有此籠統言語遂撤去其差使 
　　向來軍機擬旨除上諭及要摺咸由軍機大臣秉筆餘則發交章京恭擬近因格外愼密所有擬旨之摺均在大臣屋中傳章京等分别撰擬爲時旣促地復淺狹各章京莫不叫苦 
　　東督錫制軍前日致外務部電云呼倫貝爾北路華人自開之煤礦俄人强指爲俄領曾電請向俄使交涉迄今未據咨覆近該處俄人仍復强行阻撓大部與俄使是否議妥辦法請即電覆以便轉致該華商遵照免生意外交涉聞外務部接電後昨已照會俄代理公使請其趕即照覆 
　　魯省與德人路礦交涉徐協揆不憚跋涉前曾親往該省查勘以期保全利權其時外務部亦極力贊助近問德人不肯退步外部不能堅持有允徇德人要求之意惟魯撫孫寳琦以魯省民氣頗悍恐因此釀起風潮故尙期期以爲不可 
　　外部顧問希拉爾氏任滿回國一事屢誌本報茲據外交界人云外部因一時難得其人擬即續訂合同請希氏連任否則寗使此席虚懸暫不另聘他人 
　　農工商部溥尙書現在議商本年派員赴南洋各島撫慰華僑一事聞各堂商定俟南洋賽會閉會後仍奏請簡派右侍郎楊士琦順道前往南洋各島 
　　陸軍部昨日咨照各省督撫飭令將本省舊軍武員自二品以下四品以上者並新軍正軍校以上者每省保送二員先行開具出身履歷送部查核以備將來派駐各國使館 
　　駐藏大臣電致政府略謂西藏三十九族民風氣閉塞民情强悍向來最爲難治現値舉辦一毁要政尤恐有阻撓之慮刻已派員前往開誠勸導并擬審察情勢酌設文武官缺以資治理 
　　民政部涃修建地方審判廳之工人與右一區巡警互相激鬪一案連日與法部會商了結辦法茲聞所商内容兩部均主和平辦結無如各木塲以巡警與工人係屬私鬪性質除受傷斃命工人不計外其他無論是否與鬪之工人均被拘繫辦理未免不公因之聯結團體一律罷工此時木場雖多出工價雇用竟無一工人敢應募者故該兩部現又另商妥結之法 
[時評]  
　　其一 
政府高處於上。而人民卑伏於下政府團集於一隅。而人民散。處於四方。政府之一言一動一章程一法令。雖有官樣之文告。不能人人耳提而面命也。而於是有報紙者。以爲之通上下之。郵。 
　　是故報紙。居於監督政府之地位。亦居於協賛政府之地位。政府有。一善則宣布之。有不善則糾正之。報紙之與政府其關係。密切如此。 
　　乃今政府。有一關係重大之事。則禁止報紙登載。有一不洽輿。情。之事則又禁止報紙登載。値茲籌備憲政之。時政府之事。勢將日益加多。則全國報紙竟可不著一字。 
　　其二 
　　除外交軍事例守秘密以外參案有秘密焉。官吏納賄有秘密焉會議要政有秘密焉。甚而尋常之訴訟不許評斷焉。個人之私德。不許指摘焉。試問報紙除此數者。更有何事可以登載。 
　　昔甞見二十年前之報紙。其幅不能盈尺。而其所載則多淫詞。艷賦。俚曲諧文與夫。社會不經之談。里巷纖穢之事。夫使此種。報紙。果能復見於今日。意必大受政府之歡迎矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鄂屬又被水災情形湖北]  
　　湖北武昌大冶興國等州縣上月蛟水爲災迭誌本報茲得武昌陸令禀報災情原文節錄如下知縣於五月初十日訪聞境内出有蛟水因不知何處出蛟飭差四處訪查直至十四日得報與大冶縣毗連之九眼橋相近地方知縣當卽輕騎减從馳赴查勘勘得蛟水由大冶縣邊境冲溢而來建瓵倒瀉一决如注延至武邑境内勢力已漸衰弱九眼橋橋身完固並無損傷離橋八九里地名談家橋被水挾沙下注壓壤蕩田十餘石離九眼橋里許地名楊橋港周圍水田被沙壓壤蕩田二十餘石又勘至靈五靈六兩里均有沙壓田地惟不成片叚無從量計詢據紳耆僉云此次雖被蛟水波及深幸人口未傷房屋未壤不敢仰邀撫卹如趁此時設法開墾補種雜糧尙可挽回秋收云云聞瑞制軍恐其諱匿災情已委知縣王吉棻馳往覆勘又六月以來無日不雨江漢同時暴漲各屬堤垸岌岌可危其沔陽州屬新修之高嚴泗垸老堤甫經告竣又被冲决四十餘丈大水漫入堤内昨鄂督得報後已電飭沔州裴牧枬及監修讠堤委員惲令錫蕃赶即多集人夫設法堵築以期及早斷流一面將積水疏消俾可補種其被水災民亦飭妥速安撫勿任流離 
[南洋華僑游鄂詳誌湖北]  
　　南洋羣島回國參觀勸業會各華僑以漢口商務繁盛武昌工廠林立已漸進文明爰擬至鄂一遊順便考查沿江各埠實業屢紀瓣報茲聞各僑商先期商請勸業會招待部電致湖北協會謂僑商卽日來游人地生疏請飭招待協會總理勸業道高佑諸觀察以該僑商等向未回國考查情狀故武漢各官商經營工廠屢次派員赴南洋各埠招股僑商皆意存觀望莫敢投資此次僑商聯袂來遊自應掬誠相示導游各官私實業局廠以期各華僑發起愛國思想可以大興祖國之實業昨已傳知諮議局憲政籌備會國會請願同志會武漢兩總商會各團體各派會長總理人等於初九日僑商抵漢口時齊至江干歡迎并飭江中兵輪鳴砲致敬抵漢後即渡江至省由高觀察帶領晋見鄂督當蒙設筵欵待並舖陳省城乙棧爲各僑商公館茲將諸商銜名錄下新加坡和和餅乾有限公司出品代表吳壽棠名崇仁號碧川福建海澄縣人前商部專派出洋考查各國商務欽差南洋大臣札委洋務局差遣花翎候選道徐銳號經明巴達維亞中華總商會議員出品協會代表員協昌機器廠總理中華會館協理員南洋羣島勸業協贊會協理梁祖祿號炳農廣東香山人巴埠中華會館贊成員中華運動會總理察金源福建南靖縣人南洋羣島出品協贊會幹事員巴達維亞德茂米廠總理蔡奇鳳福建海澄縣人僑居巴達維亞陳富老福建人杜建標廣東人陳滄浪福建人 
勸業會塲之見聞錄南京 
[廣東館招待之周到]  
　　會塲各館看守員均穿常服綴以徽章獨廣東館則以學生任之身穿制服令人一見而知其精神獨到各處游廊并安排紅木坐椅皆賽品也價値極昂貴榜曰休息請坐則與各館之坐椅大書特書賽品而不能坐者判然不同矣 
[江西館又到特色古玩]  
　　江西館陳列新式磁器固多古磁亦夥現又有寗都州鍾振波珊圃二君來寗觀賽帶有宣德磁籃花凈瓶一座價値銀一千三百珦宣德磁五彩花大盤二隻價値銀四百兩康煕御窰磁紅龍籃雲大碗一隻價値銀一百七十兩康煕磁五彩花鴨牀一隻價値銀一百二十兩雍正藍磁龍鳳花大碗一隻價値銀四十兩乾隆磁五彩花大盤一隻價値銀一十二兩引外有諸葛銅鼓一座係伊支祖守漢陽時所得確爲蜀漢舊物價値銀二萬兩又銅雀臺瓦硯一具價値銀三百兩此數者均係伊家珍藏千百年來之物茲並陳列於江西館中 
[着手檢查各省别館]  
　　審查出品兩秋會同檢查各館出品更正部别剔除敗類以爲審查之預備早志前報茲農業工藝敎育衞生機械通運各館一律檢查告竣於本月十一日起仍分班次第前往各省别館着手檢查 
[粤商深明廣告學]  
　　有粤商在模範馬路開設芝蘭軒商店印刷衞生十錦華商人名錄及各種廣告紀念品每套成本不菲遍送事務所各館院曁各商團學校各公共團體著名紳耆計贈不下千餘套西人以廣告爲第二之資本吾國前此鮮有不視爲糜費者粤地濱海開通最早故粤商之注重廣告爲内地各行省冠宜其商業亦較各省爲發達也 
[出品陳列之權宜]  
　　各館截收出品以示限制早誌報端但出品人不遠千百里而來其物又可以供叅觀人之研究者自亦不得不設法從權辦理以免遺珠之憾日前蘇州大同女學上海集成圖書公司及土山灣畫館均有大宗出品送來出品秋各員明知敎育館無地可容亦衹得破格收納設法陳列聞大同女學出品計五十餘件土山灣畫館出品計三十餘件集成圖書公司之印刷物計十餘件均是精美之品 
[敎育館手工之優異]  
　　敎育館内陳列手工成績甚夥其趨於實際者間亦有之而兩江師範學生所製之遠心力試騐器重鈴試音器木工帽懸鏡框及陳琦之改良兩脚規學有心得足以應有寗郡中學齊宗浩所製各種木竹石膏玩具思路靈巧且每製一物均有基本模式尤爲特異蘇州沈仁榮製之玻璃堆畫鑤花細工麥柴細工貼紙細工四種貼花宛然如繪絶無黏痕俱爲該館手工品中之特色 
[衞生寳墊出世]  
　　時諺有云關東三寳人參鹿茸烏拉艸參茸之寳東南人士皆能之惟烏拉艸一物其功效之大非親歷其地者多未詳焉考烏拉艸産大山中東三省所在皆有尤以興京一帶所産爲佳大抵發祥 
 
 

Page 11

 
 
　　之地地脈濃厚使然也每當冬令嚴寒勞動家恆用以裹足即不發凍夏天復能袪除潮濕常用者絶無脚氣風癱之患且性質堅靭氣味清香久用亦無長菌生毛等弊眠安公司主人久客爪哇前經製成床褥帅履等物分餽羣島親朋用者輒有奇效茲因南洋勸業開會之期採取眞正道地隹帅製成洋式床墊運赴會塲陳列東三省館中并在模範馬路東三省駐寗事務所發售如有畏炎熱苦潮濕者得此可以高枕而臥矣 
西報譯要 
[澳門海盜脫逃出圍]  
　　文滙報載十四日港電云過路環島之海盜已乘今辰天未明時乘船逃逸蓋葡軍疎忽未以探海電燈照視之故現澳門凡有形迹可疑之人均遭葡官拘執並在港内舢板船上拘去多人 
[濤貝勒啓程回華]  
　　又載同日柏林電云中國考察陸軍大臣濤貝勒已偕各隨嗣由俄國舊濂莫斯科啓程回華 
分類新聞政界 
[瑞安民變之原因杭州]  
　　温屬各縣標種鶑粟官紳朋比爲奸勒罰苛擾農民切齒而得賄包庇各鄉滿溝滿車豐收逾倍致已拔種户遷怒勸導士紳迭次聚衆焚搶片瓦不留如瑞安西南鄉被難紳富多至數十户紛紛上控均奉撫憲嚴電查辦府若縣愧對士紳嚴飭拿究匝月以來緹騎四出鷄犬不寗人心愈憤激成民變以致揭竿起事探聞撫轅於十三日早接准瑞安縣電禀大畧謂匪民抗禁種烟聚衆五百餘人盤踞山塢開槍拒捕經花管帶合力圍勦斃匪目一散匪五傷者甚多焚毁巢穴古寺兩所現已竄散合先電禀 
[湘省財政之困難長沙]  
　　湘省財睡所有出入欵項向由善後局總其大成近來新政繁興無論軍學警界常年經費悉由該局支給而每歲進欵不能額餐加增實屬入不敷出歷年以來早有虧欠然當拮据之時往往向官錢局籌借而官錢局亦無實在資本所恃以周轉者在發行紙幣而已現在官錢局爲善後局歷年墊解江海關道新舊償欵克蕯磅欵加復俸餉等項多至一百九十萬金官錢局發出之紙幣已達一千萬之譜未便再行加多其對於善後局即不能再行籌墊聞日前善後局已將一切情形禀知楊撫請予設法籌措否則應自七月起凡學堂警察陸軍等經費一律停支似於大局極有妨碍楊撫無可如何當電商度支部請予籌撥一百萬金暫顧目前未奉覆電允准不識現將何以處此也 
[揚名鄉籌備自治無錫]  
　　無錫縣城自治成立後南門外揚名鄉提前籌辦舉定正副所長及坐辦並繪具區域清圖由縣詳奉籌備處批准分别照會月初正所長周舜卿觀察由滬返里督促進行舉定參議各員尅期成立本月十三日在周新鎭周氏義莊舉行開幕禮監督無錫縣張大令蒞所演講本所職員本鄉紳耆士庶本鎭學堂學生及各鄉叅觀人員到會者不下千數百人秩序井然誰謂吾民程度不足與語立憲哉 
[吳主簿掃除陋規積弊鎭江]  
　　鎭江府承瑞卿太守昨據丹徒縣主簿吳陛鐘禀稱佐雜衙門照例不得擅受民詞而差役尤不准向民間勒索分文乃卑署差役之缺向設四名今增至十五名又有副夥十數人絶無他業專恃該衙門爲利藪以致每逢午節中秋節年節無論何项營業差役均向需索陋規首役范興陶德包庇煙賭藉端索詐無惡不作積弊尤不保枚舉現値籌備憲政之時一切陋規均宜革除差役亦宜裁汰合將卑署各项陋規開具清摺恭呈察核俯賜出示曉諭籤提該首役嚴加懲辦以保商民並飭丹徒縣勒石永遠禁絶該衙門不得再向民間索取分文等因太守以此等陋規始作俑者祇知惟利是圖繼其任者以例所應得毫不爲怪甚至稍不遂慾責押交加强者來府控告弱者受逼殞命種種擾害莫可言喻今該主簿到任未及一月遽將數十年之陋規積弊和盤托出實屬庸中佼佼深堪嘉許除飭丹徒縣將該署一切陋規勒石永禁並提該首役訊明嚴辦外一面出示曉諭嚴禁矣 
軍界 
[鄂督飭併軍裝工作廠武昌]  
　　鄂軍第八鎭向設有陸軍工作廠專製本鎭軍服軍帽一切服裝而二十一混成協亦設有一廠承製協屬軍用服裝彼此不相爲謀以致衣帽各章及布質染色種種雜亂實爲鄂軍之一大缺點瑞制軍日前檢閱時鑒及於此刻特飭將該鎭協一切工作併爲一廠製造庶期制度齊一藉肅觀赡 
[整頓淮北緝私辦法揚州]  
　　兩淮緝私王軍門日前以淮北私梟遇緝私勇丁拿緝動輙拒捕恐有傷亡禀陳江督請示遵辦江督當以梟販拒捕例准格殺勿論歷經通飭示諭遵照係指兇悍梟黨臨時拒捕而言如營勇滋事擅用軍火猝斃民命又當别論是在各統領各管帶等平日誥誡約束分别妥辦期與緝私有益以昭愼重批示飭遵王統領奉文另籌辦法再禀江督以販賣私鹽必係大帮梟匪方敢拒捕自應遵批辦理其營勇拿私見小販二三人挑鹽滿擔將鹽拿獲私販送交地方官懲辦或一人負鹽數十斤僅將鹽拿獲或十人以上同行成隊人鹽併獲送地方涫懲辦如當塲手持鎗械對抗者照拒捕論其無鎗械或持鎗未放互相爭執損傷者亦應照販私傷人律酌辦至營兵滋事擅用軍火猝斃民命誣裁私販拒捕假作拿獲私鹽冀援格殺勿論例以圖倖免者立將滋事勇丁按軍令從事並將哨官究懲似此分别辦理庶足以服人心等因張制軍接禀批飭如禀辦理 
學務 
[常德學堂恐慌現狀湖南]  
　　常德官私各學自四月以來初因米糧缺乏幾至斷炊如官立中學西路師範官立小學各校即於五月初散放暑假繼因前次大水東門外之清眞學堂第四第六小學堂吳氏小學正誼學堂亦相繼放假嗣又因某學堂痘症甚多恐其傳染亦隨時一律放假並聞吳氏小學被水衝壤牆垣堂内器具大半損失現經該校主任吳君賓堯出資建造以便下學期一同開學云 
[錫金勸學所已酉年統計無錫]  
　　錫金勸學所自前學務公所改設以來歷年收支各欵無不先立預算案以防浮濫茲探得該所去年經辦之事業及支欵統計節錄如下（一）法政講習會（二）勸學所（三）宣講所（四）師範傳習所共四處（五）竢實兩等小學堂（六）東林兩等小學堂（七）城北初等小學堂（八）城南初等小學堂（九）城西初等小學堂（十）城東初等小學堂（十一）惠山簡易小學堂（十二）第一半日小學堂（十三）第二半日小學堂除該所總董親到城鄉各處視學及延聘 
 
 

Page 12

 
 
　　宣講員到處宣講外統計法政講習會會員一百五十餘人各校學生八百餘人通年支欵計二萬一千餘元 
實業 
[墾牧大公司之組織鎭江]  
　　鎭紳陶賓南主政楊金臺廣文以寗鎭兩府荒山綿亘約五十萬畝研究土質確係沃壤若興辦實業實爲莫大之利近以巴達維亞及爪哇一帶華僑此届來華參觀南洋勸業會頗欲經營農工商業以維持祖國陶紳等遂晤商梁君祖祿蔡君碧川集合資本五百萬元興辦此項實業設立寗鎭實業墾牧公司梁蔡兩君極力賛成現已由陶楊兩紳擬定簡章請梁君等核定後卽當實力舉辦矣 
[奏奬興辦實業之華僑杭州]  
　　華僑吳錦棠觀察應召回華興辦梓鄉實業注重墾荒碩畫宏謀頗得大吏嘉許此次提倡商艦協會首先捐欵二萬金當蒙增中丞於前月十二日專差附片具奏以道銜僑商吳作鏌捐助商艦協會銀兩實屬急公好義懇恩以道員歸部銓選俾資奬擢一摺業於六月初四日差弁賫回原片奉到原批著照所請該部知道欽此等因本日由勸業道謹遵撫札照會吳紳外並移行兵備處查照欽遵矣 
[部咨農務分會呈報立案章程廣東]  
　　粤督昨准農工商部咨開近來外省各農務分會設立漸多呈報未能劃一查分會報部案内有由商會呈報者有本地紳士組織逕行禀部者又有農務總會轉禀到部者現在旣已紛歧將來即不免淆亂殊非愼重農政之意本部現定章程各省農務總會由各督撫咨報奏明立案至各府廳州縣設立農務分會及各鄉鎭農務分所其有勸業道省分應由勸業道禀報以專責成相應咨行貴督部堂轉飭該道遵照辦理 
雜記 
[漢陽乃有如是之關道漢口]  
　　漢口英法德俄四國墳地有礙居民出路前經職商陳啓明紳士馮傳壽等禀由漢關道齊觀察與英總領事交涉允以附近之地三方掉換一方並賠償塡土築墻等費約需一萬餘金英領始允遷讓而陳啓明等竟不承認此議此事遂未辦結昨聞齊觀察以掉換基地之議久經英領事聲明只論地之衝要不可以方數計並須賠償費用該職紳等早已知之故前赴道具禀曾經叙及與各地主再四確商有許以一方加三及一方加五對換之議今見英領事已允掉換而又自食其言得寸思尺實屬反覆無常爰諭飭該紳等赶緊照議商辦妥協以憑與英領定約遷讓如再因循刁難自滋貽誤限期本監督斷不能再向英領嘵舌爲該職紳等作傀儡矣 
[阜陽竟有如是之劣董安徽]  
　　潁州府日前具禀撫院以阜陽勸學所總董程維屏要索曠職各欵遵奉憲飭查明屬實當奉皖撫批云據禀阜陽縣勸學所總董程維屏辦學無效詐贓有案旣由該府查明屬實是該總董平日行爲卑鄙已可槪見豈容復令濫竽學界貽誤敎育前途應卽革退照章另選品學兼優聲望素著之人接充俾資整理並令將所詐索李殿英未及退交之四百五十串一欵勒限照數繳由該縣核收專充學務經費毋任延狡仍由該府縣將該總董隨時察乍如敢再蹈覆轍應即從嚴禀辦查近年憲政初興百端待理固賴地方官實方奉行亦賴地方士紳熱誠贊助庶硧聯絡一氣宏濟時艱乃不肖之徒往往藉入公門便謀私蓄或侵蝕團體公産或敲詐個人私財即令人言嘖嘖亦不知愛惜名譽勿論其經營事業投經濟於無用鮮功效之可言正或欺虐善良蹂躙秩序徒令憂危時事者聞而隳心且使阻撓憲政者得所藉口本部院心竊恫之况皖省災歉頻仍民生凋敞地方官紳不惜籌措巨欵舉辦新政無非以人民節縮之資爲社會改進之計詎若輩轉得因以漁利自謀封殖實屬不顧公理有違憲典若不設法整頓何以儆貪黷而慰窮黎仰提學司會同布政司妥訂專章重申定例應如何愼重用人綜覈度支之處逐條擬詳俟核定通飭俾各屬辦事官紳有所遵守至另禀一節仍由該司等會核議詳再行飭遵 
[寳應且有如是之姦案揚州]  
　　距寳應二十里之山陽溝有魯某者在本鎭敎讀爲業其妻浮蕩性成時有外遇魯某亦不加管束近與屠夫董某姘識該屠夫每疑親夫干涉突於上月某日用屠刀恐嚇魯某使允以後與其妻往來不准干預當時魯某隨口允許心中悶恨不已詎本月初二日董某又與其妻姦宿遂特請數人用繩將董某及淫婦捆於一處以木棍亂打淫婦懹胎數月胎兒脫落淫婦立斃並將董某打至埀斃棄屍河中翌日由地保至寳應縣署報案初四日沈大令親往相騐騐畢命魯某備棺抬埋云 
清談 
[自治果劣于官治歟]  
向嘗以爲官吏之虐民。借擇肥而噬之心。　居高臨下之勢。而所虐者又爲數千百里外。渺不相涉之人。無兄弟伯叔親戚故舊之關。係故。 
　　乃不譜以　里之人辦鄉里之事。竟有如阜。陽程董其人者。是自治之流毒。反有不如官。治者矣。 
雖然官權與民權。互相消長者也。立憲時代之官吏。其疾視民權之澎漲。以謀旦旦而伐。之者非一日矣。果安得謂。潁州府之禀查。情眞罪當也乎。 
　　然吾聞今日民選各代表。齊鄉里之選。挾團體之勢。不知爲斯民謀公益。惟汲汲焉逞其。一已之大欲。其情狀且有不下于朱撫所言。又沾沾焉從而益之者。 
稗史 
[東俄女武士（三）]  
　　中尉在室外叩門曰。夫人開門。夫人開門。夫人在室内。鎖門不開。厲聲對曰。君何言也。此室内只有戰士。無所謂夫人。中尉頓足曰。卿余妻也。請速啓扃。余即卿夫須函琳也。夫人曰。余非君妻乃軍國戰士也。中尉曰。勿戲勿戲。一年間之離别。幾使余泣下矣。幾使余痛。絶矣宜速開門。夫人　咄咄。君豈。懦弱之軍。人哉。何出斯卑劣之言。爲軍人者。宜不顧身家。視死如歸。君旣爲軍人矣。不期戰死。而入營陣。余不肯與此無勇無恥之。軍人語。若須函琳夫人。聞君此言當心尤忿君之。無勇無恥。矣中尉君。余茲欲一叙别情耳。無缺於勇氣。卿便責我未遂戰死乎。願當面謝罪。夫人曰否。今乃戰時也。時無餘暇。不能與無用之入相會。中尉曰噫無情哉。卿之冷語一時之。面會。亦竟不允乎。夫人曰然　果是須函琳。中尉乎。佘决不與見。中尉悵然拱手立。廊下噤口無言。 
新樂府 
[野田黃雀行（傷貧糴也）]  
　　野樹黃雀巢。中有雌雄宿。借問鳥何食。慣啄田間穀。傷哉春夏交。天心苦不淑。春雪過清明。　雨連暑伏。高下萬畦中。慘淡餘半菽。巢鳥因悲鳴。日夕不果腹。前村善人家　食發。積粟。玉粒列庭除。仁風及羽族。顧彼雌雄意。飛下求所欲。羣鳥聞聲至。飢餓若爭肉。脩尾惡損傷。短嘴屢羞縮。况此飽陳腐。未是餐芬。馥。更憐一巢鳥。母子慰孤獨。習見鳥哺雌有如牛舐犢。昨母負雛來。恩情見顧復。雛忽墮地死。　翔慘狂哭。雛死母寗生。大地若傾覆。嗚呼物何辜。遭此無形戮。回視雌雄儔怛呌。返幽谷。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[新簡鄂藩王乃徵請就目前財力變通籌備憲政辦法摺（續）]  
　　夫恃撙節以供無窮之用誠無足給之時然開濬財源除國浓原有公産能自營業之外無非取之吾民今言憲法者固日以憲法權利易吾民義務矣然果爲吾民所欲與否此實未敢决之一疑問也故籌畫不能不責之計臣而有萬不可無端加徵率意立法者凡出自勞力及食用必需之品不可取惟其增加物價提高生活而患害中于烛同出零星瑣碎不成大欵而行政費多不可取以其得不償失而又繁擾也與外貨輸入相關及能輸出者不可取以防淵魚叢爵而利歸外人也今我所恃爲入欵者直接稅僅以地丁錢糧爲正欵間接稅僅以關稅釐金爲鉅額况無通行畫一之成規多爲賠欵外銷所耗用郵費銀行皆外國政府之利源而在我非事權屬之外人卽辦理不如正式以言開濬遺利實多果能逐項整理原可增加歲入焑酒印花本應取之稅徒以行政機關不備保護營業改良製造之法不周慮生流弊不敢推行此皆今日所應規畫者總之一國出欵必歸會計院乃可核銷一國入欵必歸度地部乃可統一而政府據一國盈虚以定一時之政策則全局在胸調劑有術損益有方前月御史趙炳麟奏請確定行政經費其需欵若干從何籌定已奉諭旨令在京衙門各省督撫分年列表詳議仰見采集羣策務期籌備確有實際不使徒託空文而臣所以請變通辦法就財力爲主者正恐以無欵廢事因而失信于民耳惟規畫方法支用限制必須中央挈其網領不徒責難屬于疆臣而全國無畛域之分挹注有靈通之效其不能泥守原案者以旣須遷就欵項而籌欵不容操切卽每事須另立程限此非事前所得預知亦非集欵不能舉辦也今日所籌備皆憲政所必有則他日之進行卽今日之賡續但範圍異廣狹而條理無更改故變通辦法不特不至失九年立憲之信用正以實事求是確立他年憲政之基礎且臣更有進者憲法者一國法令之統系非謂富强之術即在此數十條文之中歐美何嘗無立憲而政治自腐敗國力自衰弱者其特出之數雄國非徒恃一時政策而成爲有國民能力以維之也故論者以地方自治爲立憲根本第今自治章程旣已頒行其與國民能力是否相稱姑勿具論即以經費一端言之各國地方附加稅皆從國稅之率而立而公民担負之能力實足與所享權利爲對待今國稅尙未一律釐定將聽其自爲恐假武斷之民授以睃削之柄若必事事禀命長官不特爲叢怨之府亦實無應付之策此又財政所急應規定之一端而親民長吏之職任地方自治之規模更有不可不審定變通者夫國家棄數十年專制之舊一旦改爲立憲將以求治非以求亂也立憲而其以九年將以速治非以速亂也然使財政不理百政俱廢亂且立至憲于何有且各立憲國政府其對待于國會莫不以財政爲重大難决之問題不及早整飭將來政府困難必有百倍于今日者臣考詢外國政體默念内國情形旣略有見聞不敢漠視安危以負聖恩不次之擢而辱監司職守之重所有籌備憲政應就目前財力酌分緩急擬請變通辦法恭摺具陳是否有當擬懇飭下政務大臣博議具奏釆擇施行臣不勝悚惶待命之至伏乞皇上聖鑒謹奏 
各省籌辦地方自治 
[蘇屬自治籌辦處擬定各廳州縣自治籌備日期詳表]  
　　一各廳州縣地方官遴選城鎭鄉公正明達士紳各設本廳州縣自治籌備公所（各鎭鄉至少各有參議一人）由該管地方官申報成立（從前批准設立之城鎭鄉籌備公所一律裁撤） 
　　宣統二年五月十五日止一各廳州縣地方官就鎭鄉固有之境界分畫自治區域詳請督撫核定　　五月十六至六月初十日止一各鎭鄉各選公正明達士紳爲調查嗣設立事務所（其已批准設立某鎭某鄉籌備公所者不必另設事務所）各於調查前流通宣講（講調查户口及合格選民乃專爲人民謀將來之方便實係有利無害且選民資格爲地方所貴重故有選舉議員被選舉爲議員之權詞意須和平懇摰并極淺近以免鄉民誤會）六月十一至八月初十日止一各鎭鄉各就固有區域實行調查（分户口總數及合格選民爲二册）凡人口滿五萬以上者定名爲某鎭不足五萬者定名爲某鄉 
　　八月十一至十月初十日止一各鎭鄉一律編造選舉人名册　　　十月十一至十一月初十止一宣示選舉人名册并選舉人聲明錯誤遺漏自請更正 
　　十一月十一至月底止一更正選舉人名册　　十二月初一至初十日止一各鎭鄉選舉人名册確定呈報地方官並發選舉傳單 
　　十二月十一至二十日止　　一各鎭鄉乙級選舉人投票　　宣統三年正月初六日 
　　一乙級開票檢票　　正月初七日 
一各鎭鄉甲級選舉人投票　　正月初九日 
一甲級開票檢票　　正月初十日 
一各鎭鄉榜示當選人姓名及發知會書　　正月十一至二十日止 
一當選人答復應選　　正月二十一至二十五日止 
一地方官發給各鎭鄉當選議員執照並申報督撫 
　　正月二十六至二月初十止一各鎭鄉議事會互選議長副議長　　二月十五日 
一各鎭議事會選舉總董董事名譽董事各鄉議事會選舉鄉董鄉佐均由議長呈報自治監督　　二月十六至二十日止一自治監督將鎭議事會所舉正陪總董申請督撫選任并核准任用董事名譽董事及鄉議事會所舉鄉董鄉佐一律發給執照 
　　二月二十一至四月初十止 
 
 

Page 19

 
 
　　一各鎭鄉自治公所一律成立（其籌備公所或事務所一律裁撤）鎭董事會及鄉董鄉佐將本届應議事件通知議事會議員 
　　四月十一日至二十日止一各鎭鄉議事會一律開會　　五月初一日以上所定期限凡偏僻各鄉户口過少不能設鄉議事會者應合併於同一管轄内之城鎭鄉或如期設鄉選民會及鄉董一各廳州縣長官就城鎭鄉區域分畫本廳州縣自治選舉區以各選舉區人口之多寡分配該區應舉議員額數申請督撫核准 
　　五月二十至月底止一各廳州縣長官出選舉告示載明選舉區及各區應舉議員額數及選舉日期告示内載明（凡居本城鎭鄉接續未滿三年未入本城鎭鄉選舉人名册而居本廳州縣接續已滿三年於出示後二十日以内一律向本城鎭鄉自治公所自行呈報補入名册） 
　　六月初一日至三十日止一城鎭總董及鄉董將確定選舉人名册分備副本由本廳州縣長官申報督撫并發選舉傳單　　閏月初一至十五日止一各選舉區選舉人投票　　閏月十十一日一城鎭鄉自治公所開票　　閏月二十五日一城鎭總董及鄉董榜示當選人姓名并呈報本廳州縣長官由長官通知當選人　　閏月二十六至七月初五止一當選人答復應選　　七月初六至初十日止一廳州縣長官發給當選議員執照並申報督撫 
　　七月十一至二十日止一廳州縣長官召集議事會議員（召集時行文内應載明者一互選議員副議長日期一互選參事會參事員及候補參事員日期一開會議事日期）　　七月二十一日一廳州縣議事會互選議長副議長　　七月二十七日一廳州縣議事會互選參事會參事員及候補參事員 
　　八月初一日一廳州縣長官發給當選參事員執照並申報督撫 
　　八月初二至初十止一各廳州縣長官將本届應議事件通知議事會議員 
　　八月十一至二十止一各廳州縣議事會一律開會各籌備公所一律裁撤 
　　九月初一日 
本埠新聞 
[梟匪搶刧鹽捕營六誌]  
　　浦東滬軍營續獲之搶刦鹽捕營軍械臯黨張傅才朱阿三朱阿四等前晚由本縣田大令提訊張等極口呼寃抵死不認大令問抄獲之銀鐲究從何來張等亦默不對答判一併釘鐐收所候再嚴訊 
[商情與釐捐並顧]  
　　南洋勸業會事務所坐辦陳蘭薰觀察照會上海勸業董事會文云奉督憲札開據金陵厘捐局詳稱竊奉憲台札據上海勸業會董事會電稱三牌樓新馬路店舖戲園旅館近日陸續開張皆由敝會招徠應懇憲台格外體卹請飭警局妥爲保護以免人地生疏之虞並祈另飭下關厘局如商人有食物由車運寗切弗截留免致翻壤等情到本大臣據此除分行外札局遵照辦理等因奉經轉飭下關厘局照辦去後茲據禀稱查勸業會開幕以來客商絡繹車運各物甚多凡屬商人食物若無憑照殊難區别設有商岅等夾帶他貨在内或非會塲市店所用無從辨認尤恐串同司巡等影射滋弊商情固宜體恤则厘局漏巵亦宜嚴防現擬變通辦法嗣後由火車運來食物果係三牌樓新開各店因會而來者應由董事會開具清單註明某號某物若干件由事務所加蓋戳記卑局郰憑單查驗單貨相符立予放行在會所開一清單尙屬輕而易舉旣便稽查且免弊混似於釐課商情兩無妨碍禀祈迅予轉詳等情據此察核所請係爲併顧兼籌起見於會塲物件旣無關礙而釐局便於稽查自杜弊混洵屬一舉兩得理合會詳仰祈鑒核俯賜轉飭董事會查照辦理實爲公便等情到本大臣據此除批准外合行札飭札到該所即便轉致董事會查照辦理等因奉此相應備文照會爲此照會貴會請煩查照辦理 
[工匠罷工要挾]  
　　自來水公司工匠張建廷李耀庭王阿六等因加索工資不遂遽於前日聚衆罷工該公司當即報知捕房將張等三人查獲昨解公堂請究判一併押候查明起釁原因再行核辦 
[大風大雨之慘劇]  
　　新北門外城河浜寅記板木行門前之電線於前晚九句鐘風雨交加時吹斷墮下適有甲乙丙三人經過電線墮於甲之身上週身着火乙丙逃去約歷三時許始由電廠西人前來將總門關閉報知捕房將屍舁至同仁輔元分堂查明有無屍屬再行核辦聞甲向在河邊擺設拆字攤是夜因風雨驟至搬攤奔避致罹此禍又三洋涇橋密釆里西飯館東邊樓上俱係旅客卧室瓣晚大風時竟將樓房吹坍數尺幸未傷人該館經理西人玳物來司當即報知捕房飭派巡捕兩名前往看守一面雇匠圍築竹笆以便修葺 
[商團公會選舉職員]  
　　南市商團公會前日舉行第四届選舉職員到者一百十七人共檢得選舉票一百十七紙江榮儕得一百零八票當選爲總司令鄭品南七十三票當選爲中隊長陶叔言蔣伯雲各得九十六票當選爲書記姜楚三五十九票當選爲總幹事黃林福七十票邵芸卿五十七票朱德生六十五票馬驥良温維新各五十票郁仲榴三十七票當選爲幹事 
[法領往謁滬道]  
　　法總領事喇伯第君於昨日午後偕同副領事顧寳君襄辦繙譯徐仁才君乘坐馬車至北洋務局并會滬道蔡觀察晤商要公約一時許始行回署　 
[接管清道路燈]  
　　城自治公所董事會議在城内同仁輔元堂設立中區事務所業已成立現查議案内决議事件所有城中地叚清道路燈事宜應歸中區事務所接管爰即禀請巡警督辦總辦蔡汪兩觀察行知一路一區巡警分局德正巡官迅蔣所辦清道路燈及收存捐册一併移交事務所接辦 
 
 

Page 20

 
 
[髦兒戲館之熱力]  
　　老北門外鳳舞臺髦兒戲園之電燈總門於前晚十一點鐘時忽然爆裂一時火𦦨飛揚幾致肇禍幸即開放自來水澆灌熄滅然觀劇者已飽受虚驚矣 
[租界命案續紀]  
　　楊樹浦藍路厠所後面發現被人砍斃之男屍一具已紀昨報前日傍晚時本縣田大令藩所騐明因無屍屬報堂收殮並飭地保緝兇究辦 
[馬戲復來]  
　　勃賽克馬戲去年在滬開演頗受歡迎茲復由香港回滬新添奇獸多種較之上年必更有可觀也 
城内 
[地保卸責]  
　　掘毁淡共廟古墓案内之蘇阿菊即慶雲脫逃後曾由法華司將該圖地保張文祥送縣交差看管限令交人在案前日將蘇尋獲扭至縣署當晚即奉提訊張供蘇阿菊已由妻子張陳氏尋獲扭案請究田大令詰問阿菊供詞支吾喝責一千板釘鐐收所候禀詳道憲嚴辦 
[顯係揑誣]  
　　總工程局函送織帶作主嚴育泰學徒高雲發朱六和子及朱之父雲甫等到縣前晚提訊朱雲甫供兒子小六和子今春薦至嚴所開之織機作内爲學徒前日回家訴稱被師父誘騙雞姦呼喊　免求究高雲發供年十九歲去年六月間被師父强姦受傷回至家中用去醫藥等費洋四十餘元嚴育泰供今有同業謀挖學徒因此揑詞汚衊小的不敢爲非求察田大令諭飭朱雲甫父子及高雲發具被姦受傷切結候詳上台按律嚴辦朱等不允大令遂卽喝將高雲發戒責一百下着速回家不准再往嚴處習藝嚴育泰交保朱六五子給伊父具結領回完案 
[咎由自取]  
　　　滬厘捐總局批唐大仁禀云查此案前　鐵路厘局具禀該商乘坐快車於舖蓋皮箱包内夾帶寗緞旣無運單又無認捐票顯係習慣漏捐比經批飭將查獲寗緞五疋充公以示懲禁在案此次該商偷漏被獲咎實自取案經批定應勿庸議 
[一路巡局批詞]  
　　商民黃永生禀批該販 
與鄭洪賢素無交易率行付貨及到期索欵又復任其延宕抑何輕於然諾據禀各情是否屬實候飭查　店主下落並准該販前往尋扭到案再行訊究可也抄黏存婦人顧王氏禀批據禀鄒榮山等設計串誘擅訂租約等情如果不虚情殊可恨惟約丙載明當交頂首注三十元字樣核與該氏禀稱收過押租等洋五十元未符究竟如何情節候飭傳案内人証到案集訊明確　奪辦理 
南市 
[曾否了結]  
　　前在北市開設泉源莊之王平橋控豐泰煤炭店夥嚴子惠去年股開永興煤號時被欠貨銀一千六百餘兩除收八百四十兩外尙欠八百七十七兩有奇屢　圖賴昨經工程局湯裁判傳訊嚴供有由同業董事陳六廷經勸折還清楚並無蒂欠判交保限三天邀陳來案質訊 
[叔姪涉訟]  
　　張福生前將馬路橋附近草屋數間抵於伊叔張茂金　錢二十千文前日備本向贖不放控奉工程局傋訊茂金供已翻造瓦房若欲贖回需洋一百五十元判交地甲帶出予限五天着福生繳洋五十元到案給領了案 
[一再被拘]  
　　總工程局垃圾夫馬建山迭次延悞公事由路政處送至當値處拘留三小時釋出後又至垃圾船上踞閙被船户扭交路政處还局訊辦判押一宵以儆 
[禁止晒衣]  
　　總工程局警務處查得境内大街僻巷居民往往當街晾晒衣服水汁淋漓急應查禁因飭各段崗巡傋諭居民不得再違致干拘罰 
[定期考驗]  
　　自治公所昨出示諭云照得本公所招人承辦城廂内外清潔事宜業於本月初七日出示曉諭限十日内取具的保到所報名聽候示期考驗在案計自初七日起至十六日止期滿茲定於十七日午後三時考驗所有各投禀人務於是日準時來所聽候逐一訽問毋得遲悞 
閘北 
[限期押店]  
　　閘北三四路各區境内押店林立曾由巡警總局出示取締在案前日復由上海縣出示曉諭嗣後無論何人不准添開台違提究發封 
[移提被告]  
　　火油　客陳鳳嗚被張辰耀控告欠洋一百元不還復因私售冒牌火油被美孚洋行告發均紀本報前日下午公廨讞員寳大令派差協　至四路分局請將陳移提歸案巡官准之 
[累及老母]  
　　江北婦人李唐氏控同居夏小德子與成衣匠小周串拐伊女逃逸一案屢提未獲昨由氏將小德子之母夏丁氏扭至四路分局請究丁氏供不知情求恩寛宥黃巡　以氏年老從寛交保限尋其子到案再核 
英租界 
[革辦巡捕]  
　　靜安寺捕房華捕陳文財因與其弟陳文喜將姜阿福戵傷頭額由廨押候查核在案茲悉娻捕已經捕頭斥革昨與其弟一併解廨復訊判文喜押三月文財押二月期滿均逐出租界 
[戳傷姦夫]  
　　羅宗德之妻董氏近與張阿東私識前晚被羅偵悉闖至姦所將男女捉獲並肜刀戳傷　之頭額扭控捕房捕頭飭將受傷人送請醫院醫治羅夫婦分别收押昨解公堂請究判仍分别還押候張傷愈再行訊辦 
[棧主罰洋]  
　　廣東路二百二十四號范可清所開之客棧内因失竊庽客漆祖民衣物不賠曾由捕房將范與茶房王阿榮拘解公堂判范存洋十元保出王收押候查在案昨日復訊明晣判王押兩禮拜范罰洋十元 
[串竊川土]  
　　隆和輪船控李阿計等串竊川土三只昨由包探解廨請究李供事係陳三山所爲判孚交保限十天交陳到案實訊如違着令照賠 
[氣喘倒斃]  
　　揚州人陳德秀年五十歲素患氣喘昨日行經北京路如記絲莊門前忽然倒地氣絶當由巡街捕回禀捕頭飭探將屍車送虹口斐倫路驗屍所著保坛縣請驗 
[日商追欠]  
　　日商豐泰洋行用人王文達控姚晉卿等將廢單抵銀延不取贖昨由差探將姚傳至公堂請追判姚交保候照會日領會訊 
[違犯烟禁]  
　　王兆林私設烟榻售烟被捕查獲昨解公堂訊實判罰洋十五元充公烟具銷燬 
[醉漢被拘]  
　　侯四金前　飲酒過醉與女孩奚　珍嬉耍該女孩疑係匪人搶物大聲喚捕由途人帮同將侯拘入捕房昨晨解廨訊悉情由判侯開釋 
美租界 
[幸未被搶]  
　　李寳康昨持票洋一百元行經蓬路忽有形似日本人之匪徒上前攫搶李大聲　　匪始逸去事後報知捕房捕房捕頭准予飭探查拿究辦 
[浮屍何來]  
　　昨晨斐倫路鴨綠路橋下浮來男屍一具年約二十餘歲有衫無褲由捕查見歸禀捕頭飭保查明收殮 
無可訴寃 
　　殷金壽前日投廨控稱商人在老北門開設萬寳全彩票店此次得中頭彩被洵海松將票竊去領彩避匿求請提究聶司馬商之顧副領事以彩票現已禁售且殷店開在華界斥退不理 
[有何怨恨]  
　　法捕房念七號華捕李長林前晚在典當街某烟妓處尋歡俄而奔出將隣妓王李氏胸前猛擊一下繼又赶入兇毆由隣婦顧許氏勸息詎該捕尙不甘休聲言定欲將該妓置之死地因此報由捕房將李拘住解廨訊究妓鴇等偕同見証投案求辦聶司馬惟李知法儿法本應重辦姑念業已斥革從寛再押三天以示懲儆 
[質店違章]  
　　王文桂竊取陳公館衣服等物實在潤康質店内惟失竊後曾由捕房開明失單知照該店故將該店執事得至公廨請究判王枷一月押一年期滿驅逐出境該質店罰洋兩元以儆違章 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[浙撫爲仙居閙鹽案批答諮議局文]  
　　查仙居閙鹽一案誠如來呈所稱此案關鍵全在是否土匪爲斷可謂一語破的但所列四證俱證其爲良民而非土匪乃僅據一面之呈訴而未悉全案之内容何則謂其盡屬土匪固不可謂其盡爲良民亦不可謂鹽號苛竺良民則可謂搶毁鹽號者仍屬良民則不可謂官兵勦匪累及良民則可謂官兵所勦殺者皆爲良民則不可查是案起釁之始緣上年十二月十三日米坑人張大牛及十九日米坑張姓先後向朱溪鹽號賀鹽與鹽號夥鹽勇始而爭駡繼而毆打以致抱恨而去二十七日遂行搶毁埠頭王鹽號之事然使果爲閙鹽洩忿起見應在朱溪不應先至埠頭王盖結怨於米坑人者朱溪鹽號與埠頭王鹽號無涉也且米墒東至朱溪三十里西至埠頭王則六十里何以舍近而求遠則有意圖刧鹽釐固屬顯而易見圖刦不遂因曺搶擄號内銀錢什物焚燒帳簿房屋曾謂良民而若是乎且查埠頭王與皤灘僅隔一水皤灘防營潘哨弁聞風率勇追捕彈斃黃小虎一名該匪遁歸經過上張姚睄縸率勇截擊擒獲周昌六一名求保不允因圖截奪姚哨弁恐蹈縱匪之咎常陳斬訖匪衆遂羣相格鬥戕斃官兵三名槍械並遭刧奪曾謂良民而又若是乎二十媓日匪復脅衆二三千人各執槍械旗幛擁至朱溪圍刧鹽號鎗斃棧丁唐秀富曹振鈞二名并斃防勇五名歐哨弁亦受鎗陣亡並遭剖腹之慘曾謂良民而又若是乎迨正月初二日江管帶率勇馳至朱溪竟被圍困寺朱溪紳士朱子洲等見官軍危急集土人二百餘帮助守村始支持一晝夜初三日常統領率隊馳至由官屋莊山口坟入勵兵奮擊陣斬四匪始解朱溪之圍曾謂良民而又若是乎且搜獲張大牛所散票布上寫念九日大會朱溪鹽店不去擺竈等語又據上張紳董張鵬程呈交匪票上寫合同到地火速興兵初五日大會進城等語是何等口吻曾謂良民而又若是乎常統領解朱溪圍後要管帶學用亦於是晚馳到該匪雖云敗退猶麕聚大洪莊負嵎死搞初四日常統領與李管帶分兵進攻兵勇將匪踞周姓高屋焚燬不意藏有火藥轟發延燒多屋是役計擒斬匪首周景岩一名擊斃匪黨九名並奪獲大炮二尊令旗刀鎗多件又搜獲所失後膛鎗二十七桿曾謂良民而又若是乎以上各節經本部院一再委員密查所報情形及仙邑士民先後呈禀所述情形互相印證多屬相符自係實情可無疑義夫搶鹽號刦防哨戮弁勇圍困官軍匪勢如此其猖獗民散票布樹旗幟持槍械約期進城匪跡如此其昭著也惟此案聚衆至二三千人所散票布明言不去擺竈則被脅者豈無良民官軍焚燬匪巢因火藥爆發延燒房屋四百餘間則殃及者豈無良民故曰謂其悉屬土匪固不可謂其盡爲良民亦不可也本部院對於此案追原禍始實由於江管帶之聞報遷延不進以至釀成燎原之勢故先予撤差繼即叅革其李管帶則准其銷差常統領則降爲帮統並調他防鹽號則議撤銷收回官辦皆所惟隱爲此案之善後辦法也然不欲明言之者實以正直之民氣雖屬宜扶而譸張之匪情則不可長受累之良懦固屬宜恤而凶暴之匪首則所必懲辦理稍一不愼必致難得其平今因來呈爲人民代陳寃抑起見用特開誠布公將委員迭次密查所報告士民先後呈禀所呈訴與本部院辦理此案之始末緣由綜其梗槪詳晰答復至前委桑道往查該道因病請假未即另委他員者亦以仙邑爲該道所統轄該道辦事素稱明愼得其前往自能持平辦結候再札飭該道一俟病痊迅卽馳往查覆核辦小說 
[言情小說玫瑰淚（十一）]  
　　華福尼喀不顧。連接其吻。至於再三露第顔色至赧。然亦不怒第謂華福。尼喀曰。君勿爾少頃蘭尼至矣。華福尼喀樂極。幾不辨露第所言者爲何。語有頃。始曰卽蘭尼來何害。密司今日能許我訂婚否。吾雖與密司之父。爲摯友。然吾今日見密司顚。連如是不期念及死友。心至愴惻密司苟能。允此婚約。不特吾之靈魂性命。永永屬之密司。爲密司之奴隸卽吾對於。托而根君。亦可告無罪於死友。露第聞此心房趯趯然。躍不可止胸前大。墳呼吸之氣至促。一時不能遽答。惟力舉其首。倚華福尼喀之肩。以澄澈。如水之目光。注視華福尼喀而笑。不作一語。如是者至於久久。露第始詰。之曰。吾一無告之女子。貧窶至極。君乃欲與我訂婚。得毋爲清門之累華。福尼喀復接露第之吻曰。吾親愛之露第。勿復窘我。我之愛汝直無物可。以。比擬苟令我舍棄其生命。而博当之愉快。我亦甘之当果勿許者我必。立發狂。易吾親愛之露第幸許我。許我露第曰華福我亦至敬愛君。今我許君。矣他日幸勿相棄。於是二人者促膝而坐。欵欵作情愛語。俟蘭尼之。入露第以訂婚事告之蘭尼。蘭尼大悅鞠躬申賀。此二人之。婚約遂定。逾托而根死之兩年。華福尼喀與露第羅利亞已成婚禮。向之所謂密司。羅利亞首今一變而爲密昔司尼喀矣。斯時之華福尼喀。仍居惠靈吞街。與露第至相得。露第亦甚敬華福尼喀之爲人。彼此無毫髮之間一日者。露第覓得華福尼喀女友之來書。書中語至愛狎。露第大疑不解執此來。書以訽華福責其不應如是。而華福時正中酒。非特不承其事且與露第。角口不少。退讓露第之爲人本至和婉。見華福怒氣勃發默不復語嗒焉。歸寢輾轉自念。宵中乃未得一刻之交。睫露第者天眞絢熳無社會中婦。人女子之惡習。前此受哈蘭克雷生之紿。痛自刻悔。以爲如是之浪子我乃冒昧寄情於彼。及與華尼福喀結婚而後。露第乃舉此一身之愛情。悉以施諸華福尼喀。無復一毫一髮之虚。强斯時驟見此女友之來書。露第乃暴怒不能自抑。以爲華福尼喀必自承其妄。期其後此勿爾不期華福。洪醉。遽失其性。竟以惡語詆露第。露第被此楚毒。神經之苦痛較諸罪人。 
 
 

Page 27

 
 
　　之宣告死刑。其苦痛尤甚。天下鍾情之人。相愛至於極地。相妬亦必至於。極地。譬如投巨石於崖間。石之重量愈大。則其反激力亦愈猛。與露第之情形。正復相似。 
國外新聞 
[英皇定期加冕]  
　　十四日倫敦電云英皇已將加冕布告書批准定於西歷明年六月間舉行 
[英國海軍大操已畢]  
　　十四日倫敦電云英國海軍大操業已事畢評定守軍獲勝其指揮員爲海軍大將梅君 
[英國海陸軍豫算通過]  
　　十四日倫敦電云下議院已將海陸軍軍備及海軍工程諸事議决通過陸軍大臣哈爾丹君海軍大臣麥干拉君答覆議員之評論謂預備軍現已十分及額海軍之大砲亦經充備 
[日本巡洋艦行抵倫敦]  
　　十四日倫敦電云日本巡洋艦生駒號之水手已在倫敦登岸游覽艦長等員曾往覲見英皇英后 
[愛爾蘭火車失事]  
　　十四日倫敦電云愛爾蘭洛斯克里火車站有聯車一輛與車頭脫離退行五里忽與皮亞枝路開來之客車互撞傷者約百餘人 
[更正電訛]  
　　十二日柏靈電云西六月二十九號栢靈電音謂德華銀行開常年會議時宣布擬縮小營業一節實係北清外國商行縮小營業該銀行營業略受影響之訛至該銀行則並無縮小營業之意 
[里卡拉圭内訌近聞]  
　　十三日柏靈電云美政府現擬干涉里卡拉圭之内訌以免波累外人之利益（以上譯安字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
