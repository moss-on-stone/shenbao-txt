# 1883 - 84 - 4903559

 

Page 1

 
 
[四書味根錄出售] [  點石齊主人啓]  
　　啓者本齋用石印照相法所印各收不特字樣縮小以便行篋攜帶並務求點畫分明俾閱者不費目力此固久爲海內文人所賞鑒無待贅言茲又將四書味根錄飭工照印其字雖較原本略小然仍縷晰條分無論童叟卽燈下亦堪披誦兼之紙色潔白墨光濃淡相宜裝潢亦極精雅現約於三禮拜後與二月二十外當可出書欲購者祇屆時至三馬路大禮拜堂南首申報舘間壁申昌書畫室購閱各外埠由賣報人代售此布 
[新印字畫出售] [  點石齊主人啓]  
　　本齋用石印照相法近又印得俞陰甫太更篆書春在堂銘出售計每堂十條價洋二角五分如欲巳裱者另加洋六角又印得王荟階先生着色散仙人物四尺單條每堂價洋五角裱好者另加四角五分又王芸階先生着色士女四尺單條每堂五角裱好者另加四角五分又王芸階先生騎　園四尺由堂侮張價洋二角裱好者另加洋三角上海售處在申昌書畫室各外埠悉照舊處 
[書工部局增設西捕議後]  
　　本埠英美兩租界所用巡捕西捕少而華捕多與法和界判然不同本報前曾屢論及之以爲巡捕之增當以西捕爲要圖亦若法租界之例且近來地方擴充房屋增廣人民益見稠密良莠愈覺不齊西捕之宜增元爲急不容緩之事固兾當事者探及葼蕘庶於租界地方人民大有裨益也乃昨閱西報載有正月十九日英工部局總議事之期董事義記洋行東與衆人反覆討論增設西捕一節崇論閎議殊有實獲我心者矣據述義記洋行東宣言於衆曰本工部局所有之西捕計共三十人而其中止有十人素稱熱手諸務悉爲諳練尚有十人則不過得半之道已不能事事熟諳其餘十人則全係生手且多係向在船上爲水手而後忽失業賦閒因攺就巡捕之職一或別有隹就則卽舍而之他此等人而用以爲巡捕其將何所用之卽此三十人中又有五人另司他事故西捕愈見其少近日地方遼闊屋宇增加巡捕之責更關緊要而但恃華捕以資分巡殊爲無益本局舊例本有存銀每年提存二千兩備西捕或有辭職回國之時以此項給之今請以今年爲始提銀五千兩核計十年可得銀五萬兩存放生息以爲資送西捕之欵如有退職之捕照其所得之辛俸按年發給勿使其有空匱之虞而西捕則議爲增設但所用西捕斷不可在上海招募仍用外行主手以致徒費無益必須往英國招選向爲巡捕熟悉情形規例之人以充斯職庶乎可也衆人聞言咸爲首肯有起而相詰者謂積存之銀以十年爲期衆董事有交替之時不能一律遵守或有未便義記行東曰是何患焉本局本有借銀之例譬如借得巨欵約期數年拔還接替之人亦應遵照然則此項提存逐年積儲又何不可之有反覆辨論其言頗詳厥後卒如義記行東之議衆情允洽輿論僉同其議遂定將來由倫敦招到熟手巡捕來此供職必將使巡捕氣象爲之一新而諸華捕亦皆有所矜式畏憚而益復認眞稽察實力巡邏租界居民從此可得高枕而臥居誠實政之及民者己夫巡捕一職實於地方最關緊要斷不可以生手爲之英界西補其熟手僅有十人何足敷用若招募水手之失業者充補此數則直與中國之招市井無賴之人當兵無異焉能得力觀於去年滬北械鬥一事中西巡捕出隊彈壓各執槍械以壯聲威而西捕中有數人竟不能持鎗盖此數人者卽係水手充補彼但知拉索登桅又何能執持槍械幸而禍嚴消弭不至釀成大事否則何以禦之今義記行東倉爲此議而又預存養贍之銀存放生息以備將來告退之捕有所用度則彼熟手巡捕自必樂於應召不至如水手暫充之視爲五日京兆無關痛癢吾知此議旣成租界居民受惠不淺也夫西捕而茍非熟手尚且不克勝任彼以華人而充此役更有茫無頭緒者而又何足深恃乎巡捕一職本亦與兵丁無異西國巡捕亦皆隨時操演不異戎行卽今法界各巡捕尚有屇時操演者獨英界則並無是舉殊屬　異竊願自是厥後認眞整頓亦加訓演以資熟諳俾匪類有所嚴憚乃爲無憾也已按義記行東名何理代向爲兵官去年爲工部局董事今歲本以某君接替嗣因某君捐館舍故仍其舊其於巡捕一事頗爲認眞建此議後復修函致字林西字報備言前事該報將其信登之報中惜昨日僅登其半後半尚須績後排出俟後再當補述然而何君之用心則已有可共見矣 
[諭旨恭錄]  
　　○初八九日奉　上諭畢道遠等奏神靈顯應請頒匾額一摺順天昌平州大崵山龍嶺口兩處龍神祠素著靈異每遇田疇望澤設壇虔禱無不立應實深寅感着南書房翰林恭書匾額各一方交畢道遠等祇領敬謹懸挂以答神庥欽此○初十十一日奉　上諭伯彥訥謨祜閻敬銘奏查辦要案牽涉前任總兵請旨辦理一摺據稱查辦東陸營房工程一案現據守備隋登第等呈稱前任總兵景瑞准向商人借用薪水並據商人呈出帳本原估續估兩次共應領銀二十一二萬八千七百五十八兩零供稱初次領銀十二萬八千三百七十六兩零內實領到革弁徐永興交給九萬九千七百五十六兩零欠領銀二萬八千六百十九兩零經前任總兵景瑞交泒商人令將徐永興虧欠銀兩成全辦理並有虧項甚多另爲設法等語此項工程前後撥銀二十三萬餘兩何以該商人供稱僅領過銀九萬九干餘兩此外虧欠甚鉅着景瑞按照各節所奏逐欵明白回奏不准稍有欺飾欽此○十六十七日奉　上諭御史劉恩溥奏近來陪祀坐班各員曠誤甚多讀飭整頓等語　壇　廟陪祀及常朝坐班典禮攸關豈容任意曠悮着禮部查明售例通行各衙門一體遵照嗣後如有無故不到着卽由查班御史照例奏叅欽此同日奉　上諭御史劉恩溥奏叅給事中張觀準內務府大臣俊啓劣跡昭著請旨懲處一摺着派廣壽會同都察院堂官按照所叅各節確切查明據實具奏欽此同日奉　上諭署都察院左副都御史張佩綸奏謹籌停捐善後之法請旨飭議一摺所陳停止分發　核保舉銍補裁併班鎰署事變通章程各條着該部議奏欽此○十八十九日軍機大臣面奉　諭旨御史梁俊奏　旌表節婦等語節掃衛李氏張金氏均着其旌表禮部知道欽此同日奉　上諭御史梁俊奏敬陳管見一摺向來地方遇有災歉各該省督撫奏請蠲緩錢糧無不立沛恩施原所以體恤民艱免致失所乃近來於蠲免錢糧年分民間先勒輸官者迨次年開征該地方官仍催令照奮完納不准流抵次年正賦致小民翰將盡歸中飽實属大干例禁着戶部嗣後遇有蠲免年分卽將同治三年所奉　諭旨於先行謄黃稿丙全行恭錄俾災黎周知定例以杜重征國家用人務拔眞　迭經諭令內外大臣保荐不得瞻徇情面徒採虛聲必灼見眞知方准列入薦牘朝廷庶收辦人之效嗣後知有所保非人 
 
 

Page 2

 
 
別經發覺定將原保之員嚴加懲處其各凜遵欽此同日奉　上諭　東陵營房工程一案據景瑞明白回奏當諭令伯彥訥謨祐閻敬銘提集前後各案嚴切根究茲據奏稱訊據該監督監修及商人等所供各節與景瑞回奏種種不符現據懿綿併稱上年十二月間因挂匾工程景瑞令懿綿先行湊交銀兩當經面交景瑞銀條一千兩商人收過等語此案工程銀兩現經查出虧短甚鉅景瑞前奉各節諸多不符亟應澈底根究以成信讞正黃旗滿洲副都統景瑞着先行解任迅卽前赴　東陵聽侯質訊欽此○二十四日奉　諭軍機大臣刑部尚書潘祖蔭在南書房行走二十餘年勸勞匪懈伊父四品卿銜前任內閣侍讀潘會綬迎養在京精神素健兹聞溘逝軫惻殊深着加恩這贈三品鄉銜並賞銀二千兩經理鉤喪由廣儲旬給發以示優眷欽此同日奉　上諭上年順天直隸各屬灾區節經降旨觸緩糧租並由該署督籌撥銀兩動用倉榖分別散放俾管接濟惟念文安大城任邱獻縣雄縣高陽安平安州新城靜海蠡縣博野等處積水未消麥未普種及深州束鹿地震被災村莊小民困苦情形朝廷實深厪系亟應特沛恩施量加撫恤着撥給本年採運漕米三萬石卽在天津就近截撥由張樹聲等詳查災區輕重及時分撥核實散放並以以代賑其隨漕剝船耗倉朱石及運通船價等項並飭解交直隸津貼賑需該署督等卽督飭所屬認眞經理務使實惠及民毋任絲毫弊混用副體恤民艱至意欽此 
[袁江錐錄]  
　　○前報淮属紳衿稟請科歲分考兹悉學憲飭交各縣會議各縣苦棚費無著已會同稟覆仍循舊章矣○湖北駁船尾號現亦一律開行北上督運胡觀察上月二十四解纜前進矣○清淮自兵燹後吳勤惠公卽以蠶桑之利導民屢興屢廢禾能克底於成其弊固由於蠶子不佳桑秧亦非美種迨黎簡堂中丞蒞任漕督時又委幹具採購湖桑數千株設局招領散種各鄕並刊種植之注示衆民間雖稍知蠶桑之利然未盛行今左侯相復購發浙桑　萬株分飭鄕農領種數年之後或當綠徧郊原也○涌上各布店去歲虧本或一二千七八百三五百不等故前報謂內有七八家將行閉歇近知有四五家重加整理掙札開鬥猶冀失之東隅收之桑榆其所閉歇者惟極老之店兩家所辭歇之店夥約七八十人謀事無方賦閑難耐均未免仰屋咨嗟也○補上設有牛痘官局數處每屆春日開局施種此固保嬰之婆心居民亦俱稱頌云○淮揚鎭章軍門於上月二十二日赴鎭江聞卽隨侯相察看沿江砲臺也 
[鄂省近聞]  
　　○向例鄂省院試先試德安而後試漢陽試黃州及至省垣則已六月中矣今聞高文奈因客歲沔陽州水潦爲灾諸生童等未免流離在外若照常考試或有不及赶到者遂議於德安試畢後接試黃武兩屬最後則試漢郡約計其時當在麥秋以後此信若碑沔陽生童有不額至稱頌耶○漢陽江邊有鸚鵡洲名勝之區也見於詠歌者屢矣此處皆泊木簰鱗次櫛比而其所泊之處各帮互有界限經官斷定不容踰越否則卽以械鬥聞近有益陽帮與衡州帮爭界起釁去年巳鬥一次彼此受傷該處委員爲之排解而各帮中均有會首一人帮中人　命是聽近聞益衡兩帮每一會首招集百人統計各帮不下千餘人約在鸚鵡洲相近地方持械相鬥以决雄雌此係上有二十一二日之信未識目下如何也又聞上月有厘局委員某君乘舟赴鄂船泊離省數十里之地方忽聞該處鄕民麕聚烏合持械相鬥俄而吶喊聲廝殺聲鑼鼓聲槍炮聲自遠而近至一小村落槍斃刀傷者均自二十餘人敗者抱頂鼠竄勝者則嗚金伐鼓振旅而還附近居民皆遠匿他所以選其鋒或謂此卽鸚鵡洲木牌帮中之事未可知也○鄂省風俗每値正月皆有出龍燈之舉而黃陂縣北鄕一帶聞又皆因玩燈爲名紏衆打架藉以發其平日之忿今年自元宵後該處鄉人日事玩燈不出句甘巳釀成命案四起約計受傷者十餘人因而致死者亦有數人均於暮夜從事使之不及防也惟其中有一起則於白畫根爭尢爲猖獗民情如此豈非治道之憂耶○漢皋布業昔時皆尚樸實雖貲本不鉅而措　裕如今則不然名爲誇多而鬥靡實則外強而中乾不出十年而添開之舖已有百數十家市面不可謂不盛而識者已心焉慮之逢去臘迄上月虧耗者不下十餘家剝復相乘盛衰相倚理或然歟 
[保相拜客]  
　　○左侯相蒞扈情形已詳昨報兹悉侯相於前日自金利源友頭登岸後卽至製造局該局總辦李觀察偕文武各官恭迓道旁侯相于是進局是晚憲節卽駐局中昨晨徧閱局中各廠於十點鐘時往北拜客一路儀付較之前日尤爲顯赫掌號者在前乘馬者衣之此後則有旗鑼傘扇鮮明無比又有銜牌十對馬聯之後繼以旗牌中軍傳宣聽事各官皆乘馬而行提標各勇次之而侯相帶來之兵官十二員一色紅頂並轡而馳大有威武氣象而帥字大旗砲字大旗令字大旗等又次之其恪靖親兵則各執鎗刀威風凜凜保相秉八座綠呢大轎道旁觀者肅然無譁此後則有武毅右軍淮勇二百餘各押隊者吳統領也又有撫標親兵二百餘名亦各執洋鎗　路程則由製造局起節迤邐至油車碼頭江蘇海運爲答拜王糧道卽進大南門至龍門書院又至蘇松太道衙門曁松滬厘捐總局出大東門由浦灘過十六舖橋經法租界復沿浦灘至英租界均有中西捕往來伺候北至新關稅務司處又至英領事公廨過老大橋至美領事公廨折而過大橋至日本領事公廨始至廣肇公所拜會前浙江正主考許少司馬又全陜甘權臺見胡雪嚴方伯晤談片刻而出由盆湯弄至英大馬路經河南路入三馬路沿浦灘至金利源碼頭而祥雲輸船已在碼頭伺候侯相遂登船各官皆鵠立恭送恪靖親兵亦陸續登龍虎電霆四錢甲船而馭遠兵船亦在碼頭發載兵士蘇松大道護勇數十名及江南提標前後左右中營兵及水師兵均列隊恭送迨五點鐘時四兒甲船鼓輪先發侯相之坐船則于今晨五點鐘啓行而馭遠捕船則在後護送云并聞昨晚金利源帳房設筵欵客內外燈火密於繁星觀者甚爲擁擠又前日憲舟抵埠時人皆在金利源碼頭引領而望不意北首之碼頭忽圯墮水者約有四十餘人云 
[庸醫殺人]  
　　○滬城有曹某者居於縣署相近地方近患痰疾勢其危險乃倩醫生戴姓診治迄未見效嗣有曹之親串爲言華姓者亦居本城近在尺尺且精歧黃之術盍往招之曹之家人卽遣人廷華至家迨診眿後華謂此係微疾祇須服藥兩劑卽可痊愈不必憂慮也其家人聞之無不欣喜以爲有名醫在不畏二竪矣卽至藥肆購藥煎而飲之乃至夜半則曹某屢嗽不止痰湧而斃曹之家人及親族等皆歸咎於華姓匿喪不發而遣人邀華詭言病人服藥後病勢果輕願先生爲吝妙手爲之易方也華不知其故貿貿然隨之而往及入門則曹之家人一擁而出闔屝留之同聲曰前者先生言服藥兩劑病卽愈今乃一劑而大愈先生眞妙手也華聞言心已了然而尚多方辨飾于是衆皆忿忿或欲其鎖於屍脚或欲　穿孝贖罪或欲其買棺成殮華至此百口莫贖唯唯聽命衆見其俯首受辱防爲稍疏不意華竟乘間逸去如鳥之出籠魚之縱壑一轉瞬間已無影響矣衆因無可洩忿遂至華姓家携其招牌而回或謂漢時有華佗爲人治病應手而效今之華姓豈其苗裔耶肘後方何在而竟速人之死受人之俏不亦有忝家風哉 
[狗命遇救]  
　　○租界內無主之狗工部局恐其病瘋傷人飭巡捕隨時拘獲如過二十四點鐘無人認領當卽槍斃或用毒藥毒死曾經南門外入牛局董事不忍稟請會審官照會工部局所有拘獲野狗惟由放牛局領去喂養永遠不再入入洋塲等情疊經錄報玆聞李君秋坪竭力賛成斯舉故英工部局業巳允許惟謂由放牛局來領路途較遠似稍不便須於租界內設一狗棚俾得隨獲隨交因是李君秋坪助屋一廛權爲 
 
 

Page 3

 
 
狗竇此屋在格致書院之西並不向放牛局收取租費聞於本月初一日起已陸續收到英美兩界野狗數頭惟法界尚無成議但聞法工部前會有言俟英工部局如何當亦照辦則是法界之狗或亦有生機也 
[踏破頭顱]  
　　○英租界泥城橋北首有寍人某甲自置馬車二輛載客餬口前日午後甲駕車出外及歸則見馬汗下如雨甲卽緩其控勒牽之而行而馬忽驚躍脫韁而逸逕奔甲之馬房適中妻在馬房口洗衣突見馬來不及避釀遂被踏倒前諦已過後蹄又落而甲妻之頭顱已破俄備甲尋見妻偃臥不起馬亦呆立不住乃一面擊馬一面扶妻上床急請傷科醫治已無可救藥不至一點鐘遽爾彆命銀瓶乍破水漿迸鐵騎突出刀槍鳴甲妻何辜而竟死於馬蹄之下嗚呼慘矣 
[斷案持平]  
　　○英工部局巡查街道之洋人查得四馬路西首南北一帶馬房林立每日清晨各於門口用水洗車以致捐壤陰溝遂知照捕房傳馬車行主共有八家餘送英公呇惠捕頭申訴前因請令馬車行以後不許在門口洗車陳太守謂種界中旣准開設馬房安能禁其洗車捕頭又稱工部局之所以不謂洗車者實以捐壤陰溝之故太寺謂爾將本分府所諭轉建工部局可也且工部局四季收捐卽使陰溝有損亦應由工部局修理又諭馬車行主曰爾等以後洗車務須謹愼不得損壤陰溝致有口舌各馬房主叩謝而退此亦見太守之持平矣 
[失火卽滅]  
　　○虹口某西婦其夫在船上執業婦與華傭男婦兩人同居前日半夜西婦超聞煙氣急爲查看則見客堂烟燄迷漫火先熒然隨卽喊救用水澆滅細查起火之由則見地毯上倒有火油隔壁房內毯上亦有油澆灌其油卽係本宅倉房內所儲者不知如何爲人由倉內携出倒於毯上以圖縱火然所用之男婦華傭實與無干故擬係前經停歇之傭人行此毒計也 
[醫館瑣聞]  
　　○江北婦人張周氏年三十歲旣喪所天又無子女向在虹口江北船上縫紉度日近因患病沈重該船戶恐有不測竟將該氏移置岸上解維而去後爲巡捕所見卽送同仁醫舘療治矣又虹口公和祥碼頭之小工張阿三年三十三歲係山東人也常日在輪船起貨立於梯級適有所謂拍大者掮物經過將張擠跌於艙底身旣傷而頭亦破亦雇東尖車送入同仁醫館其家屬見張受傷甚重卽往拍大家理論而拍大於昨日反糾其婿唐阿虎至張阿三家吵鬧指張婦爲拆稍於是衆皆不服共至鑫園茶館吃講茶未識如何了結也 
[更正]  
　　○昨報左俟相駕抵金利源碼頭浦中法美兩國兵船升砲致敬云云此美字實英字之悮盖前日美國兵船並不在滬放砲者乃英國兵船也 
[和州無爲等處圩工章程]  
　　○計開一工程宜分段也無爲州沿河隄埂綿長一百三十餘里擬分平工五段每叚泒委員正副各一人丈手二名親兵二名正委專司監理工程彈壓民夫之事仍由副委帮同照料副委專司稽核土方銀錢帳月之事仍由正委逐日核帳加章如此互相鈐束而仍各專責成一生工宜專叚也無爲生工專作一段和州生工分作兩段每叚委派兩員監視經理一須夯築結實一須純用膠土倘敢雜以鬆沙致使隄工不能結實者委員撤差民夫枷責拆開重做以免汛漲貽誤合肥生工亦照此辦理應用丈手親兵一切均照第一條民夫宜泒定也一叚之中分作若干估每估責成圩長圩董秉公泒定應將某估計長若干丈照佔挑土若干方由某圩認挑逐細造册由委員查詢本圩之人允協無誤取具圩董圩長甘結稟送結局照册榜示以免圩董圩長分派不公從中舞弊一工所宜就近也所分各叚每叚相距亦己甚遠應於每叚適中之地立工所一處以便委員丈手人等駐紥一期限宜明定也生工限五十天完竣平工限三十天完竣何日開工由總局分別酌　開工後設遇雨雪泥濘不能動工准其按日報明總局專册登記凡停工一天者准展限一天動工後總辦三人間　輪流巡查工程全竣先由總辦往驗再稟請撫憲遴派司道大員騐收仍由該叚圩董出具保固切結再由地方官會委加結送由總局彙詳備案報保固期內損壤惟出結之員董是問　一弊竇宜杜絕也每土一方價錢若干由總局核定刊版遍行示諭並將此次工程不經吏胥差保之手涓滴歸工更無攤派累民之事明白聲叙如有吏胥差保圩長圩董及總避工所書勇人等需索尅扣均准民夫赴總風喊控查實立卽嚴懲　一賞罰宜分明也如臨工人員不能認眞以致所做之工不能照估如式應立卽撤去差使另派幹員接辦果能不辭勞瘁始終動奮者准予詳請奏獎如圩董圩長中有敢惑衆把持種種弊端立卽詳革究辦果能實心辦事者工竣准予詳請酌獎一料物宜購備也木椿石灰等項應專派妥員於開工前一律辦齊存儲雍家鎭分局各段員預將應領之料開單是由總局核定札飭管料之員照發如無總局札文不准擅動　一壓地宜查明　此次生工所壓民地應於開工前由叚員確查共壓地若干畝某地向係某人管業每畝各按時價應給洋幾元報由總局核朋傳集業主按數給發仍取具該業戶契據送局備案一面由總局榜示周知照造清册詳請撫憲附　奏豁除丁糧頒示曉諭　禁圩長胥吏舞弊重征庶幾民免後累一骸骨宜掩埋也凡臨江沿河隄身陽脚每有窮民私葬棺柩一遇汎水衝擊棺木飄　壙穴被水搜淘日漸深關隄卽崩潰最爲隄埂之害且飄流之柩骸骨無存殊堪憐憫此次大興隄工慶請撫憲出示勒石永禁無論隄身隄脚槪不准再有私塟一面由總局專派誠心爲善之董事專管掩埋事宜凡私葬隄埂之棺有主者給本洋一元押令遷葬無主者卽由該董事雇伕遷出仍飭各該地方官先期出示曉諭催令有主者及早領埋由總局多購高燥地畝分設義塚數處將所遷棺木及骸骨均於義塚妥埋如有主之棺欲葬義塚亦聽其便用地若干畝由局詳請　奏明豁除丁種至下九連一帶做水之區冲場墳塚棺木漂露或屍骸狼籍慘目傷心擬乘此飭令董事查明無主之棺及飄零之骨併埋義塚其有主者給錢飭令自埋以安幽魂再向有不法匪徒每聞收骨善舉輙將已葬棺內之骨取出賣錢如此則善舉反爲惡舉應諄飭該董事必須目擊暴露之骨自行檢拾不得用錢收買以杜流弊 
[對月壬午秋末客丁沽作]  
　　○茜窗雨過眉月生瑤箏隔舍飛秋檠樓高夜迥容心獨銀河一片聲凄清對此茫茫紛白慮世問誰識凭闌處江湖落魄鬢影殘鏡裏忽悲靑春去去歲秋風上潞河江南有夢芳草多眼底公孫無王粲飄零燕薊徒悲歌冰天躍馬歧路出落日狂呼風蕭瑟　上荊高捧　來酒酣擊筑轟如雷丈夫失意但痛哭窮途阮藉非雄才雄心不死心愈苦白眼看天扼盃舞出門大笑氣吐虹揚船擊楫趨海東手指三韓白濟區足踏蒼鯨白黿背神仙海上妄　耳男兒快意有如此星峴山陡月尾黃　星峴山在朝鮮富平法國兵敗於此月尾島在仁川港漢水百折紆累航壇拈別樹冠裳會裙屐爭携晉宋裝逢山緲緲別草草滄海廻帆仍潦倒抱書還作津鬥遊驅車轉向長安道隨人竿木促登塲鎩羽鵾鵬傷損　吁嗟我身不及梗與萍遷流誰復計升沈霜啼一蹶羞再蹶短轅長策空好音昨者家書寄浦口　來魂夢依南斗鬢上霜新識病　陌頭抑老知愁婦玉繩　轉星漸稀闌干露壓虫語微塞爲結陣南天飛着翅恨不隨鴈歸怪事書空常咄咄書生安用封　骨　枯石欄天盡頭莫志今生此對月 
　　　穎樓鐙下錄稿茂苑賦秋生 
[贈朝鮮文中使衡堂二絕句錄奇賦秋生乞和]  
　　○雕鞍扶上早朝歸年正靑春賜錦緋番風年紀階賜二品　携得御鑪香滿袖臨池散作筆花飛能詩善書作擘窠大字尤妙○曾記南薰樂未央幾人前殿奏天狼近臣自有丹心在祇託葵　向太勝　南熏殿王避暑　也六 
 
 

Page 4

 
 
月　九叛兵圍王宮中使於出子實左右之嗣同避亂出宮其家貲臣萬皆刼於兵 
　　錢蘭詞客菡珵民脫稿於三埋軍次 
[李菡珵司馬朝鮮書來述文宦侍事并附絕句二首索種走筆報之嘉平下浣二日客金州之鐵山]  
　　岐王賓額李龜年炎漢文章司馬遷嘆息一般留恨事千秋缺陷更誰塡○意氣平生異俗流論交已得海東頭逢人愛說徐孺子冷臥虛堂閱五洲　謂機務主政徐秋堂相雨 
　　茂苑賦秋生草稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第三百四十一號]  
[光緒九年正月初八初九日京報全錄]  
　　宮門抄○諭旨四道錄前○直督張　奏爲請　旨飭下查辦摺子○閩督何等　奏爲甄別各員摺○陝督譚　奏借補遊擊摺子○正月初八日○伯都訥嚴都統恩光請　訓○大額駙嵩山各績假五日○長有續假二十日○順天府奏京師得雪八寸有餘○召見軍機　恩光○皇上明日卯正二刻至　太廟行禮○初九日○嵩申謝授　白旗漢軍副都統　恩○棍公泰公各請假十日○召見軍機○○太子少保署理直隸總督兩廣總督臣張樹聲跪　奏爲安州禁墾官淀突有奸民設計投獻公河泒員前來勘丈招佃收租顯違定制應請查辦恭摺仰祈　聖鑒事竊據藩安州知州嚴祖望稟稱本年八月間有三等護衛薩彬齊投京中質親王府奉恩鎭國公薄泰公文至州查辦公文內開民人王福祥路通焦元紀張金　王待利等赴府呈稱州屬端村鎭辛家莊楊家莊左近有涸出淀地西十八頃向由清河道葉伯英於水小之年計畝微租今葉伯英千任赴陝無處納租願將此地呈交公府該公遂援帶地投充之案准由府中徵租聲明先行咨明戶部立案續將徵租情形奏　聞並出示曉諭等情該州正在查辦間薩彬旋卽回京續於十一月十四日又據薩彬齋投該府公文並頃畆佃名租册至州查公文內開此地前因禾稼爲倉地畝又多水漫將去人喚回茲淀水凍結該公復遣人前來帶同王福祥等計畞清查招人認種曉諭該處人民投遞佃名令該州泒役照料會勘並云葉伯英徵租舊册上等地則收將至六千之多未免任意重歛該俊擬將租數大加核减等情該州告以地關係水道久已禁墾且未奉各衙門札文不能辦理乃薩彬帶領多人大張告示前往辛家莊一帶丈地州民疑懼必致騷擾滋事貽害無窮請核示等情臣查民人帶地赴王公處授充係指該民人自有之地而言且係遠年成案斷無禁墾官淀可任便投献之理此事核與定例成案均相悖謬當經批飭司道泒員前往速傳護衛薩彬及拿王福祥等來省交保定府查訊詳辦一面曉論州民照常安業不得妄聽浮言生衅玆據保定府知府恭鈞稟稱王得利係王福祥之弟查巳病故路通焦元紀聞信逃逸其薩彬王福祥張金謀由司道委員知府格洪額分別傳解至省該府查得安州境內西淀卽北洋淀界連任邱高陽爲上游瀦龍等河匯歸瀦蓄之區咸豐十一年係因夭時乾旱淀水漸涸淤有灘地遂有趙象賢等認墾領照旋因楊連山等爭墾迭次省控部控纏訟不休同治七年該前升府恩福以民間只顧小利亙相墾種勢必水無所歸泛濫爲害且係紛紛滋訟亦非利民經久之道請將淀地無論巳墾未墾一槪查禁巳給執照者追繳再有報墾者隨時查究不予准理詳由前督臣官文咨會戶部核覆照辦同治十二年有高陽縣紳士禮部郎中孟傳金呈請領種淀地並於光緒二年據趙象賢等復請領種淀地均巳駁飭不准嗣因該淀自生葦草經升件清河道葉伯英飭州收割作爲河工之用上年有州民於演邊表種涉訟又經現任清河道史克窮委員查辦暫將現種地畝收租充公將有碍河流從地申明嚴禁並無　伯英計畝徵租並上劉收之六千文案據當提王福祥張金謀訊間據王福祥供係安州人伊知淀地有碍河流早已查禁因伊弟王得利曾經私種稻禾被人割去遂起意商允王得利並高陽縣人路通焦元紀將淀地投獻公府收租求充莊頭藉勢壓衆於五月間同赴京城託張金蘇引荐門路許其並充莊頭張金謀帶領伊等往找在京之容城縣人李靜遠商量李靜遠聲言必須揑造四至頃畝地册方能投獻伊等回州約畧計算四至頃畝隨口混編佃名畝數復至京告知李靜遠揑造地册作爲前情清河道葉伯英徵租舊册赴溥泰公府投献漙泰先未允准經李靜遠轉求孟傳金赴府說合派護衛薩彬並孟傳金　姪孟廣志帶同伊等來州勘地招佃認報等語張金謀供係高陽縣人餘與王福祥所供相同據薩彬供該員係鑲藍旂滿洲質親王府襲次奉恩鎭國公溥泰門下三等護衛土福祥等投獻淀地溥泰先未允准嗣西孟傳金往言可辦並言其姪孟廣志深悉情形溥泰信以爲實遂派該員齋文赴州並賷諭孟廣志同往勘地收租先因水勢甚大旋卽囘京十一月間又奉派齋文前來張貼告示查勘又量王福祥等所呈原册現未帶來等語由該府恭鈞具稟並據藩可崧駿等詳請奏明提京審辦前來臣恭查乾隆三十七年六月欽奉　高宗純皇帝諭曰淀泊利在寬深其旁間有淤地不過水小時偶然涸出水至則當讓之於水言足以暢蕩漾而資瀦蓄非若江海河洲東坍西漲聽民循例　墾者可比乃瀕水愚民惟貪淤地之肥屬占墾効光所占之地日益增則蓄水之區日益减每逢潦漲水無可容甚至漫濫爲患在閭閣獲利有限而於河務關擊非輕嗣後毋許復行占耕違者治罪等因欽此安州西淀卽白尖淀爲上游各河匯歸瀦蓄之區關畿南附省各屬水道通塞民生利病雖間　淤出之地不過數頃並無四十八頃之多且漲涸不常變遷靡定若准墾種無裨賦課徒書河流是以迭次禁墾本係欽奉　聖諭辦理乃附近紳民只圖小利不顧大局屢欲報墾或乘間私種今王福祥等竟以官淀揑造頃畆租册設計長獻公府並欲全淀墾種任行泛濫爲害又揑造每畞六千文重則妄冀充當莊頭從中漁取厚利實屬胆玩不法此等奸民深堪痛恨定例軍民人等將爭競不明因地朦混投獻王府及內外官豪勢要之家應發近邊遠充軍受獻家長及管莊人亦應分別叅究治罪又查乾隆四十八年六月正藍旗都統奉奉恩輔區分差家人許鳴持往靜海縣私收馬廠地租一案恭奉高宗純皇帝飭交王大臣等審擬並蒙　諭曰直隸總督於旗民交涉事件最多必須秉公持正不避嫌怨方無負委任嗣後遇王公大臣等有因地畞一切事件與地方官交涉者不由戶部及本旗行文竟敢私自左人持諭無論其事之是非曲直該督卽行據實一面奏聞一面辦理毋得稍存瞻顧自于咎英等因欽此今此案飭查直隸各衙門均未接准戶部及本旂來文溥泰旣係公爵當知禁令何以於王福祥等投獻之後輒聽孟傳金可辦之言率行受獻私札安州並發告示論帖派員前來勘丈招佃收租以致州民疑懼幾釀事端孟傳金係禮部則中前次赴州呈墾淀地業經申明禁墾之案駁飭不准何以遽赴公府說合聲言可辦並令其姪國子監肄業生孟廣志同來均堪詫異查閱札文告示諭帖皆鈐用鑲聽旗住領圖記究竟讀衛薩彬及王福祥等所供是否属寶該護衛果否溥泰所派有無假冐情弊溥泰札州文內所言先行咨明戶部立案有無其事自應據實奏請查辦以期水落石出相應請　旨飭下宗人府戶部鑲藍旗滿洲都統迅速詳確查明辦理案關牽涉公爵部員並請提京審辦所有該州送到溥泰原文兩件册一件又追出原給孟廣志諭帖一件又在該州揭取薩彬張貼溥泰原告示一張卽由臣咨送戶部會同各衙門查核其王福祥張金謀二名已飭保定府發縣銷差並將薩彬在店看守候示在逃之路通焦元紀並供出孟廣志仍飭該州及原籍高陽縣分別拘傳備獲至安州淀地應仍照原案飭令禁墾以暢河流而免爭端謹恭摺具陳伙乞　皇太后　皇上聖鑒訓水施行謹奏奉　旨巳錄　○○閩浙總督臣何璟者理福建巡撫巨張兆棟跪　奏爲試用期滿人員甄別留閩補用恭摺仰祈　聖鑒事竊查定例捐納分發各官必俟到省試用一年後方准題咨補缺至准部咨嗣後分發人員給照赴省時令該督撫留心察看其才力足資差委試用期滿出具切實考語留省補用等因遵辦在案玆據福建試用知府李光第游普蔭試用同知羅承祖黃家鼎佘修梅平元煃試用通判袁學瀚先後一年期滿俱應照例甄別據藩臬兩司會詳前來臣兆棟到任未及三月例不加考經臣璟查該員李光第謹飭安詳游普蔭奮勉有爲堪以知府留閩羅承祖年壯才强黃家鼎明白穩當佘修梅志趨頗正平元煃辦事尚勤堪以同知留閩袁學瀚年少不浮堪以通判留閩分別按班序補除將各員履歷咨部外臣謹恭摺具陳伏乞　皇太后　皇上聖鑒謹　奏軍機大臣奪　旨史部知道欽此　○○頭品頂戴陜甘總督臣揮鍾麟跪　奏爲揀員借補要缺遊擊以稗營伍恭摺仰祈　聖鑒事竊熙百寗鎭属貴德營遊擊周家盛久未到任奉　旨開缺由外揀補查貴德營壤接邊番最關緊要非明白精幹之員難期勝任查有在甘省差委記名提督阿木巴凌武巴圖魯楊玉週穩愼歷練在甘年久前任巴燕戎格營遊擊於番務甚爲熟悉合無仰懇　天恩俯念員缺聚要准以楊玉週借補貴德營遊擊以裨營伍如蒙　俞允應請　勅部先行發給札付俟防務告蕆卽行給咨赴部引　見以符定制除該員屨歷清册另咨送部外謹會向甘肅提督臣周達武合詞恭摺具奏伏乞　皇太后　皇上聖鑒訓示謹　奏軍機大臣奉　旨兵部議奏欽此 
 
 

Page 10

 
 
[京報第三百四十二號]  
[光緒九年正月初十十一日京報全錄]  
　　宮門抄○上諭一道錄前○都察院烏等　奏爲遵　旨查明據實覆奏摺子○都察院　奏爲查明請　旨議處摺子○晉撫張　奏爲叅革知縣查辦夾片○又　奏請將勞績捐納兩項同通各員停止分發摺子○江督左　奏查明請分別改獎片○大臣富　奏爲請假省墓摺○雲督岑　奏爲恭革武弁查辦夾片○正月初十日○嵩崑謝授江晉督糧道　恩○志和請假二十日○關防衙門奏十五日　大高殿洋表瀅貝勒行禮○召見軍機　嵩崑○十一日○肅王陳蘭彬各請假十日○掌儀司奏十四日　奏先殿親行禮節○召見軍機　○○都察院左都御史臣烏拉喜祟阿等跪　奏爲遵　旨查明據實覆奏仰祈　聖鑒事光緒八年十二月初二日奉　上諭給事中鄧奉修奏巡視東城御史載彩聲名惡劣畀以城差必致貽悮地方請飭查叅等語着都察院堂官確切查明據實具奏欽此臣等遵卽特載彩撤去城差遴選戶科掌印給事中安祥禮科給事中孔憲瑴掌河南道御史榮桂湖廣道御史邵核誠會同京畿道御史松林梁俊額勒經額孫紀雲確切查明並以萬培因曾與載彩同城飭其速行詳覆旋於初八日奉　上諭御史萬培因奏職宮倚勢招搖據實糾叅一摺據稱御史載彩聲名惡劣異都察院候補都事楊希祖拜認師生招搖嚇詐楊希祖並有挾制司坊情事着都寮院堂官歸人前案查明具奏等因欽此臣等復囑科道等逐欵詳查飭令載彩呈遞親供取具東城司坊官鐘子明等曁都事楊希祖各供據原供載彩於派巡東城後楊希祖前往賀喜談及有人欲叅東城擬傳司坊到宅交派事件楊希祖山城適遇爾指揮楊樹藩令其溥傳指揮鍾子明史目汪廷揀一同到載彩私宅該員等先後前往未見載衫由載彩家人張姓交出信一件並傳載　口諭有人欲叅東城等語其信係查拿西倉花戶之事經漢巡城阻止未行詳閱各供大致相同臣等查載彩身居言路與廳宮往還已屬不知自重又輕　漏言被楊希祖藉端賣弄並令家人代傳公事諸各　頇以致聲名有玷疊被糾　復敢率響與原叅官對質　爲荒謬糊塗楊希祖雖查無與載彩拜認師生確據惟自供與載彩早年相好賀喜閒談文探聽載衫言語傳與司坊其爲遇事生風意在招搖不問可知似此不安本分之員若令久居京師必仍交通官吏擾累地方至楊樹藩赴宅回事亦所時有但與楊希祖路途相遇輒議及公事其平素交通可知在屬不合相應請　旨將掌雲南道御史宗室載彩卽行革職都察院侯補都事楊希祖卽行革職勒令回籍交地方官叢而管果東城副指揮楊樹蕃開缺另補以示懲儆所有臣等遵　旨確查緣由恭摺具陳再臣崇動般人奏叅應聽侯查辦是以未經列銜合併聲明伏乞　聖鑒謹　奏奉　旨巳錄　○○都察院片　再奉上諭御史萬培因片奏東城正指揮鐘子明冒銷練勇局經費延不造報等語着都察院堂官查明該員冒銷欵項勒限追繳並將鍾子明照例叅處欽此臣等查五城練勇局勇丁口粮係按日支發其開支也不能不以銀易錢以便散放其造報也又不能不按錢合銀以符部章出人之間易滋弊混今據萬培因奏稱鐘子明册開銀兩換錢一項與市價懸殊計每月換錢約計冒銷三百餘千等語臣等當飭東城將該員所開清册呈騐並揀派科道逐項查核旋據查得册內所開均係年例支銷之欵惟以銀易錢一項與市價相殊雖不至每月浮冒三百餘千之多而其中實有不實不盡之處傳到該指揮詳加詰向據供本年添置號衣冬令與勇丁更換皮襖等項共用一百四十三兩非年例所有不能報銷一時無法設措挪移應付今歲查問情願賠繳等語旋據將此項賠欵呈繳前來臣等騐明仍交東城作爲操演勇丁犒賞緝捕之費與萬培四原叅數目大致不甚相懸查該指揮挪移公欵雖未侵吞入已惟不將虧短情形回堂批准輒於以銀易錢一項將多報少希圖塡補實屬不應且被叅以後始行賠補呈繳仍宜科以冐銷應請　旨將東城正指揮鍾子明交部照例議處至練勇局支銷一項應由臣等札飭五城公同妥議晝一章程咨部立案永遠遵守以昭核實面免紛歧是否有當伏乞　聖鑒謹附片具奏奉　旨己錄　○○張之洞片　再陽城縣知縣裕厚性情謬妄習氣亦深官評素多不協玆經臣查出該縣於民間私種鶯粟者不惟不加禁止且每畞收稅錢一千愚懸恃已納稅於官從此廣　種植實屬違法罔利導民爲非並查出該縣於省城頒發緩徵荒粮告示有剜攺要字情事左雲縣知縣蔣濓辦事昏率前於署臨汾縣任內查災徵收不得其平深爲十民所惡至今怨憤不休相廳請　旨將該二員均卽革職以示懲儆其裕厚猶改告示　節仍委員切實查辦　陽城左雲均係選缺晉省現有應補人員應請扣留外補合併聲明伏乞　聖鑒謹奏奉　旨已錄　○○山西巡撫臣張之洞跪　奏爲晉省丞倅住雜鹽務各官近來人數驟多擬請停止分發三年以飭吏治而拯窮員仰祈　聖鑒事竊惟山西地瘠官貧經攺謂狹隘迫小今日猶然候補向無多員同治年間道府州縣尚不足百人同通佐雜不足二百人似較之東南各大省爲少然巳苦無差可委卽有差者亦　拮据緣東南軍興以後帳行關歇稱貸不通官塲大田自光緒三年前撫臣曾國荃以奇荒之故逾恒惠恤薪水而外加給夫價踵之者益肆浮濫省會局差增出數倍每月薪水夫價費至六千餘金局勢一變况當鹽捐前减之際正值奏停實官之時佐貳雜較捐納三班及分發指省不過一二百金至多者三數百金營議得差半年卽可取償於是宮幕之子弟流寓營員下逮市共駔儈少解囊槖盡化爲晋省之官正印以上來者畧少他項人員數年間驟增三百餘人蓋多於舊日者十之七矣計晉省同通計八缺候補者四十二員佐雜共一百六十六缺候補者四百一十二員河東鹽務共九缺候補者八十七員現以各省停發每月繳照到省者尚復雖遝而來闔塞無聊伊於胡底臣承晉省凋敝之餘惟務養民節用一切虛誕之例差濫竽之薪水無稽之局費凡昔之病民蠹國藉以周濟閑員而習以爲常者次第裁除差委日少人數日多該員等旣鮮讀　窮理之士又居不甚愛惜之官麕聚省垣專以告飢求差爲事謂之官吏則一無職可謂之四民則一無生計天寒歲暮顚踣相門而司道府縣見其貧窘又將爲之設法位置糜費帑金騷擾州縣夫以窮迫之人偶處差委官箴在所不恤雖曰閑曹其足以害政擾民一也蓋此問公私牧力止如蹄涔之水實不足以贍無數閑冗之官若不停止分發於澄清吏治旣有所妨其誤入東途亦殊可憫合無仰懇　天恩俯念晉省災後瘠區閑員困塞除道府州縣俟明年察看情形再行奏明辦理外擬請將勞績捐納兩項同知通判並府經歷以至未入流曁鹽務各官無諭指省改省一律停止分發三年于吏洽仕途均有裨益據灌臬兩司河東道具詳前來理合恭摺具陳伏乞　皇太后　皇上聖鑒謹　奏軍機大臣奉　旨吏部議奏欽此○○左宗棠片　再臣接准部咨講覆前督臣劉坤一奏修築運河工出力各員請獎案內以江蘇試用肥丞李道隆請歸候補班前先補用核與奏定章程不符應令另核奏明請獎江西候選訓導饒世垠南河試用同知蘍威汪鎭張懵謀南河候補未入流石印蘋五品銜江蘇候補從九品孫啓爕布理問銜侯選從九品李龍文應令分別查明官階捐案覆奏再行核辦光緒七年十二月二十日奉　旨依議欽此抄單知照等因當經轉行遵照去後玆據徐州道程國熙淮揚海道桂嵩慶查明分別改獎聲覆詳請核辦前來完覆核無異相應繕具清單恭呈　御覽仰懇　天恩勅部分別核准給獎以示鼓勵謹會同漕運總督臣慶裕江蘇撫臣衛榮光附　具陳伏乞　聖鑒訓示謹　奏軍機大臣奉　旨吏部議奏單拼發欽此　○○奴才富陞跪　奏爲懇　恩賞假省墓恭摺仰祈聖鑒事竊奴才係吉林滿洲旂籍於同治三年蒙　恩補授江寗副都統五年丁憂回旂百日孝滿後仍赴江寗本任光緒六年復荷　恩施調補盛京副都統計自前次回旂迄今十有六年祖父遺阡未經展省是揪馳念夢寐難安因思奉省與吉林壤地毗連往還甚便合無仰懇　天恩俯准除去往返程途　賞假一個月俾得回旂省墓稍遂鳥私一俟假期屆滿卽行回任供職不敢稱事躭延所有奴才祈假省墓下忱理合恭摺具陳伏祈　皇太后　皇上聖鑒再此摺係借用將軍印信合併聲明謹　奏軍機大臣奉　旨着賞假一月欽此　○○岑毓英等片　再臣據左營右哨千總孫　差操懶惰弓馬生疏兼有被控案件正撤任查辦間適准部咨該弁巳新推普洱左營守俻當此整頓營伍之際未便稍事姑容相應請　旨將儘先補用都司新推普洱左營守備雲甫撫標左營右哨千總孫紹先行革職歸案資辦以書營伍所遺普洱左營守備員缺應仍歸部推補至千總弁缺容俟揀合例員弁考核咨補並咨部查照外謹合併附片具陳伏乞　聖鑒謹奏軍機大臣奉　旨着照所請兵部知道欽此 
 
