# 1886 - 22 - 4904592

 

Page 1

 
 
[顧惠卿先生精繪山水衆師圖出售] [  申報舘點石齋主人啓]  
　　本舘向有山水衆神圖出售慕繪精工着色鮮麗早巳不脛而走惟神像尚未全備或以爲憾兹復不惜工七請顧惠卿先生燮别出心裁另　生西其中神像較前增至數倍山水則深深可愛諸像更奕奕有神工緻精雅有目共賞懸之堂中可以使敬神如在之意油然自生刻巳用照相石印成輔　日出售每幅着色者收回工本洋一元三角水墨者洋五角裱成者洋一元六角五分售處仍照襲例諸君幸卽賜顧爲盻 
[六十四號畫報出售] [  申報舘主人啓]  
　　法事敉平之後中國籌辦海阞不遺餘力近從英圖阿姆斯脫郎厰購到四十墩重之大炮八尊行將分置吳淞江陰等口以備外侮本齋特情畫工前往閱視按其大小短長尺寸照繪以供衆覽報首遺譜走獸兩圖爲任君阜長所繪後附淞隠漫錄圖說一則准於十六日出售此佈 
[古今圖書集成出書告白] [  申報舘點石齋主人啓]  
　　本齋開印古今圖書集成工程迅速擬分六期出書其第一期本可早出兹因石印事繁　畫不能速印故遲至丙戌年四月内始可出書六月終出　二期倘有因他故而第二次應繳之銀今年内未能繳到以致限滿罰去應歸本齋者無倫若干部均湏出售自丙戌年正月分起至六月底止　　　銀二百兩其銀交足者卽付六期出書之憑單如過六月則湏加至每部三百五十兩先付定銀一百兩尚餘二百五十兩俟書成之後繳銀取書　　 
[論提審法員]  
　　甚矣好務之心文飾之情推諉之事滔滔者天下皆是而泰西則尤甚於中國於何見之於法會議院審問諒山之敗一事見之夫諒山之敗法國之大辱也法國自以爲四洲之强國其視越南也固不啻可探諸囊卽其視中國也亦以爲可覆諸掌雖前此曾有拿破崙之敗而猶不攺甚初見作夜郎自大蓋亦　年而乃一遇劉軍帥殲兵盡大損從前之聲名厥後遷怒於中國無端肆擾欄入閩洋馬江之役在法以爲大獲勝捷而不知詭計先入乘和議未决而突然開兵其情寶爲偷兵自列國視之則殊有不勝齒冷者也而况孤拔身爲元戎與湯姆生等在船督戰揚武一砲湯姆生等主人并命孤拔亦傳間同斃而法人則僅言傷而不死顧卽使果不同死而已　天兵所傷則馬江之役法人雖勝猶不勝也中國於法人一事老師縻餉所喪實多而法人實亦無尺寸之利此固有欲好勝而不得者矣然蟠踞基隆澎湖不肯遽退彼盖尚欲爲强劫之計也迨諒山一敗尼格禮也重傷而轍亂旗靡無可收拾至於巴黎斯聞此消息人心惶惶各項股票立卽跌價大有似乎拿破崙之禍復見於今日之勢此則法人所深以爲恥而無可文飾無可推諉者也自是而法人不敢復横汲汲焉議和於中國我中國不欲多上人且以柔遠安民爲念遂俯從所請而和議以成中國有志之士聞失此機會莫不扼腕咨嗟撫膺長歎然薄伐玁狁至於太原君子多周宣王之不勤遠略則中國此舉固適足彰其大度初非示期於人矣法人旣敗於諒山然後知中國有人不敢再逞因卽行成此亦法人之見幾所　見可而進知難而退未嘗不出於萬全之計而獨於諒山一敗仍有掩盖之思則其好勝之心未忘也夫諒山之敗其元戎則爲柏里也其兩將則爲尼格禮也兹二人得固法國所寄閫外之責者也前以迷祿將軍與東京之法文員有意見不合之處以故　之回國而以重任畀之柏里也又以尼可禮也副之法軍之勝也二人之功法軍之敗也安得非二人之罪今柏里也之失律喪師並系問有應焉之咎而其叅劾者則又舍尼格禮也而委罪於赫爾冰架赫爾冰架不過尼格禮也之副耳尼格禮也身受重傷不能成軍而以兵事託之赫爾冰架固宜如何兢業以無負尼格禮也之付託而乃沈湎於酒毫不准備以至華兵一到立卽潰退其咎固無可辭然尼格禮也身爲大將何以輕身犯銳以至身受重傷見尚得諸爲無　乎卽使曰受傷出於不意其奮往直前之志尚有可取功過足以相抵而乃旣傷之後託軍事於酗酒僨事之赫爾冰架則其用人不當之罪其可逃乎如曰尼格禮也受傷旣重安能復顧軍事赫爾氷架權領其衆厥後之僨軍尼格禮也無與也然栢里也身爲元戎豈有不妥爲挑選行軍之道未計勝先計敗雖明知尼格禮也之可倚而亦安能保其一無挫　購以下之副將亦安可不愼爲抉擇以赫爾氷架於尼格禮也受傷之後諒山吃緊之時猶且貪杯中物至於誤事則其平日豈有不早露𣉟飲之跡者柏里也不知而悮用之是溺職也知而故用之是瞻徇也以中國之律律之則不但赫爾氷架之罪應歸於元戎卽尼格禮也之受傷其咎亦應歸於柏里也而乃僅委之於赫爾氷架不但栢里也免曠官之罰卽尼格禮也亦無失律之誅法國之軍律盖可知矣夫法國旣素稱强國則軍律豈有如此之不嚴者祗以好勝之心重因而爲此文飾之詞復因而有此輾轉推諉之舉并且重惜赫爾氷架謂其先曾爲學堂教習本領實加人一等此次之敗實悮于酒非戰之罪噫此等語豈足以自解也哉在明眼人觀之祗覺其欲盖彌彰耳夫好勝之心富不獨法國爲然各國或亦在所不免前者四人屢有言中國告敗多不盡言意存諱飾者余嘗力爲之辯迨後觀於豐潤學士之遺戌徐唐　撫之拿問監候潘撫之革職而後知我中朝賞信罰必無所推諉無所文飾以視法人之但知以好勝爲心而多方廻議百端掩蓋者其相去不啻霄壤也大學有言掩其不善而著其善人之視已如見其肺肝然吾于法人亦云 
[救生奇法]  
　　行船之法外洋最備卽其船上救生之術亦惟外洋爲最多蓋有巧思層出不可思　者錄之足以資中國之採用焉有比利時之帆船時裝空桶至美國紐約地方服火油以回往返巳不知幾次一日該船又往紐約行將近矣忽值大風陡作波浪掀天該處左近船隻遭劫者不知凡幾該帆船適擱於淺沙岌岌可危無所方計該埠沿海本設有救生局數處苦於風急浪高不能施救乃用火箭繫諸繩頭而納於砲中對帆船燃放火箭注射該船繩亦隨之以去船上人挽住其繩爾面繫定　後岸上人取一桶大可容人其底有兩孔可以插脚將桶繫諸繩上拽以至船令船上人坐於桶内復拽以至岸其桶議或入水亦不能沉如是者屢乃將船上二十三人悉數救起是役也該舶惟一人遭風刮入水内餘俱獲慶更生亦云幸矣此等救生之法可謂奇而不詭於正 
[預備行轅]  
　　前報劉軍門永福將抵粤省其公館行營業巳預俻于豪賢街一節兹聞該公館巳鋪陳雅潔氣象維新門外貼記名提督統領編字全軍依博德恩巴圖魯劉公舘字樣東西兩　門均從新結搆并在附近公舘之處增建木板營房以備福軍駐紥現已工程告竣初九日有辦差員弁親到看騐旌旗戾止可於旦暮遇之也錄香港報 
 
 

Page 2

 
 
[首善述聞]  
　　美欽差由君携友散步金鰲玉蝀圡蝀橋上眺望南北海風景閱時甚久始乘馬而去○皇城内步營瑞協尉每夜率領技男兵步甲人等持械由神武門迤西巡行該管地叚藉以搜拿竊盜誠哉竭力從公不辭勞瘁也○有劉姓老婦擕女至西安門内大由攔文鎭車之輿呈送伊子劉三詰訊之鍮供稱丈夫早故兒子赶車爲業女已出嫁仍在家中度日由兒子月給錢十五千爲獲飱之費刻已兩月未給巳前向索非但無錢反出言忤逆因叩求大人拘拿治以不孝之罪鎭軍諭該官廳解交衙門訊辦○八旗滿蒙漢二十四固山驍騎槍營拾鎗鳥鎗練兵於十二月初七日辰刻齊集兩黄旗教場預備專操王大臣會同閱看八旗合操○慶邸福晉仙逝後於上月二十八日淸晨發引柩用扛夫八十名上用黄雲罩前列各色儀仗執事轎馬咸如王制鼓吹雖設而不作前有四十八人舁大幡邸中包衣人等均穿孝執紼送殯出德勝門至柏林庄安葬○歲暮致祭東西陵例由宗人府開具王公等銜名咨送太常寺具題經太常寺繕單題請欽派奉旨派和碩親王載敦致奈昭西陵委散秩大臣光裕致祭孝陵奉恩輔國公榮頤致祭孝東陵奉恩輔國公溥豐致祭景陵和碩睿親王魁斌致祭泰陵奉恩轉國公載帛致祭泰東陵奉繼輔國公桂豐致祭裕陵奉恩輔國公溥齡致祭昌陵奉恩鎭國公榮毓致祭昌西陵奉恩鎭國公溥廉致祭慕陵奉恩輔國公奎瑛致祭慕東陵奉恩鎭國公載卓致祭定陵定東陵委散秩大臣麟嘉致祭惠陵奉恩轉國公意普致祭端慧皇太子國寢○上月三十日内恩豐倉放給内廷太監等應領秋季老米六百數十石越日又　放七百石有奇 
[開礦有期]  
　　山東登州蓬萊等縣所有各礦前經大憲奏請延聘礦師逐一察勘兹經泰西礦師勘得礦苗甚旺稟諸大憲大憲巳購置機器預備開采並撥派營勇前赴該處駐守藉以彈壓擬於明春試辦矣 
[浙捐展期]  
　　海防捐輸原議以來年二月爲限昨經户部片奏計自開捐日起截至本年八月止共收捐銀二百一十五萬四千餘兩届期各直省自應一體依限停止乃頃有自淛江惠我雙鯉魚者謂浙撫劉大中丞巳有展限兩月之請大意謂浙自鎭海設防用度支絀不得已派及商捐鋪桐商捐即絲爲大宗舗捐則酒爲大宗現在絲捐巳經蔵事酒捐則纔委員前赴紹興一帶勸辦爲期太促恐有志彈冠者未能踴躍卽各鋪持票待售者亦以請獎怱促懼票難售轉生吝惜王道本乎人情下情如是或者此請尚能邀准也又聞此項捐票如捐官上兌者可託杭垣錢鋪代爲購票上兌或九折或九五折不等若自詣杭收賈則六折七折卽可成交刻下已有人試捷足於山陰道上矣正不知麯秀才之報効何如耳或曰是各有等譬如執桓圭者欲執蒲榖而不得然乎否乎 
[總巡獲盜]  
　　昨有友人來簡云日前杭垣上城總巡過明府查得有匪類二人假冐總兵招搖撞騙當卽禀明杭府轉禀中丞飭管往拿無一漏網刑訊之下供稱俱江湖會中人江湖會者卽哥老會之變名也閱數日錢塘縣唐明府又拿到會匪水路大頭目丁大磨一名歸索井辦經此一番懲創省垣游勇一掃而空眞地方之福也又云初八日四鼓時有盜二十餘人擁至仁和縣屬彭家埠地方某染店桀石撞門肆行刼掠店主臥閣上蝟縮不敢動任其台取如携一夥欲從後門逃去被盜撳住以刃加諸頸餘夥屏息不言任其旣飽貪囊呼哨而去五更後上城總巡過明府查夜回局路遇數人神色倉皇見人躱閃飭差獲住二人略爲訊問知是彭家埠事隨飭巡丁將二匪押回自率巡丁分頭往捕又見二人從大井巷出知係同類急指揮巡丁拿住復親巡至城隍山在山椒又獲一人訊明情節卽令已獲之匪作眼綫在城外拿到三人訊悉内有一台匪頭目李姓餘盜亦俱係台州仙居黄巖等處人初欲刦大關某姓家因後帮未到川資用盡故先赴彭家埠行刼云本館正在泚豪綜紀又得他友手函云距艮山門五里之遙有地名龎家埠者鄉間小巿集也巿中某染坊向稱殷實初十夜店主聞叩門聲甚厲啓户視之十數人卽奪門直入各執利刃禁勿聲張黎驚惶失措匿不敢動任其搜掠一空打包而去次日店主入城報官求請踏勘乃官未動身而盜贜已破盖是日上午有撫標營兵數人在鳳山門内啜茗見遊勇兩名各負巨包至大學士　樓某典營兵中有一人似曾相識因追及之彼見兵亦面善問以何來此兵隨口答曰向典中查贜其人面色頓攺兵見而疑之遂招集同伴詰以包中何物答云棉綢粗布問長短若于則茫無可對爰將其人與布扣留然猶不知有染坊之案也迨午後始悉細情當卽會同縣差立將二匪拘案訊究按以上二說情能各有不同本館未經目覩不攺决其誰是誰非姑　存之以質深知其事者 
[府試題目]  
　　初八日初覆吳縣驅蛇崑山繫馬新陽食牛吳江舍魚震澤與鹿通塲經題傲不可長兩句詩題賦得日滿東窗煖似春得窗字○十二日二覆孟子曰五榖者種之美者也兩章宵爾索綯賦以三更燈火五更鷄爲韵賦得山色蒼寒雲釀雪得雲字 
[厦門紀要]  
　　丁禹廷軍門統帶定遠濟遠威遠鎭遠四兵船到厦駐泊軍令甚嚴船中水手無事不准登岸惟禮拜日循例放假聞該兵船等駐泊二三月就南校塲會操一俟東風解凍再赴北洋○厦泉永稅釐總局提調鄧别駕漳州華稅分局委員康明府周二尹均搭南澳輪船來厦分赴各局接辦而曹芷洗司馬交卸稅厘提調後卽往鼓浪嶼辦理通商事務○厦門洋藥自加厘後走漏日多致局中虧折八萬餘金於是湊集股分另易董事整頓以來走私者較前略少然終未能凈絶初五夜忽聞海中槍砲聲隆隆次日查悉係瓊頭鄉走私船來厦接運私土經局中哨船瞥見俟其去遠始開槍恫嚇以示有人啃船如此無怪走私之猖獗也○棍徒洪金鼠已於初二日經厦防廳訊得確供發入站籠擡在關帝廟前未衆數日未死盖有人私送高麗參數枝與之故得苟延殘端爲厦防廳查知飭將站籠移至廳署前其同黨之人亦令枷號示衆○船塢旁海山寺住持僧榮和六根未凈五藏不空慣與優婆塞參歡喜禪道憲飭廳拿辦現亦枷號示衆滿期責放勒令還俗寺中由紳士另招正經僧主持香火所有寺旁船塢地租每年三百六十元撥充兩書院經費○厦門商人慣行龍斷之計近以定遠等兵船來厦弁勇等不下千餘人上岸購物大都以銀易錢而英俄美各國兵船上買物者亦携朱提而來換靑銅以去各錢店居爲奇貨遂將錢價擡高且攙　鵝眼小錢巿面受　不淺所望地方官出示嚴禁亦便民之一端也 
[五茸話雨]  
　　丹徒某甲夙以販私餬口每由滬上運土至松狙伏蛇行卡中人無從查察近爲洋藥局巡丁偵知來松搜出阿芙蓉漿三十餘斤連人解送局員發落○自賭棍阿德裕被拿之後凡以花骨頭作生涯者一時稍知歛迹近　官府耳目所不及之處不免故態復萌曹涇僻處海濵此風尤熾且有少艾女子演唱花鼓淫詞浪煠狂蜂如水歸壑有地方之責者其亦有以痛懲之乎○郡城觀雪街爲烟花淵藪有戴二戴三者花關姊妹久噪香名近雖半老徐娘猶復高張艶幟又得柳營俠客蓮幕佳賓往來其家裘馬不絶以故鏡籨脂盝富冠靑樓日前灶下養見而垂涎串合妙手空空兒竊去皮衣十九襲嗚捕緝拿無從掠影爰往長生庫間之則原贜具在已被質去多金矣○靑溪某孀婦雙眉鎖黛秀過遠出鵠寡鳧單終年悒鬱有某武生者柳堤盤馬柘舘彈鶯鳴鏑張弓久馳妙技近以么弦中斷未遂求凰一日忽與婦目成相借　去婦族有知其事者獲而控之琴堂堂上人薄責武生將婦發母家收養孰料蠶絲未斷蠟炬難灰事隔多時又如萼緑仙人挈羊權而偕去嘻是豈三生石 
 
 

Page 3

 
 
上未了夙緣歟何靈藥未偷竟效常儀之奔月也○東門外某甲農家者流也爲佳兒納媳童養在家兩小無猜固不虞春心暗動也傭工某乙思欲染子公之指屢○游詞入之女不覺墮其環中携手偕遁甲明查暗訪得悉二人卜築嘉興某鄉一對情蟲儼若伉儷乃具情控之吳邑尊關提到案乙知事已敗露反誣甲賣婦與已曾出身價洋三十元邑尊以狡猾游供命鞭背數百下收禁待懲 
[秃子匿孩]  
　　本邑人全全向在縣署西首開設成衣店其子於光緒六年冬間驀然失去迄今六載音訊杳然至十一月十六日突來一小僧直呼全全爲父全全不解所謂詢之僧稱我卽爾之親生子也全全駭甚細加盤詰則稱大歲時由家出外甫至三牌坊左近突遇西門外淺井廟住持僧宏開誘至寺中禁閉數日卽將我剃度終日令他徒看守不使脫身邇日安開犯案脫逃始得乘間逸去全全聞之且喜且怒前日尋見宏開卽欲扭至上海縣喊控宏開以縣中有案頗覺驚惶遂挽人出爲調停願給全全番佛若于尊事遂寢息 
[累及高堂]  
　　瞽人金丹陽籍隷甯波以賣卜爲生僦居本城黑橋左近膝前一子不務正業屢經訓斥毫不攺悛金妻氏見金素性暴悍誠恐釀巨禍時時爲子掩飾前日金失去銀洋五十餘元詢之該氏該氏明知必由伊子所爲不敢直對金大肆咆哮欲飽該氏以老拳該氏忿極擬購吞阿芙蓉膏畢命各烟舘皆婉詞却之該氏無奈回家吞服靑條水烟盖傳聞靑條中有砒霜故欲以之自盡也少頃家人見其形色有異倩醫施救得甦 
[衅由啜茗]  
　　前日有某宦家丁至本城大東門内某姓茶爐啜茗因事口角繼以互毆家丁受傷沉重卽訴諸火神廟巡防中局局員章君詰訊之下准提茶肆主到案訊究 
[肇禍續聞]  
　　昨報拾黄肇禍一則兹查得並非硫黄亦非小孩放鞭炮攬燒實係乞兒拾得破蒲包内有自來火梗上所用之藥料待至中巷某烟舘前在階石上細視不識爲何物又携入煙舘乞兒方欲一榻横陳領取烟霞滋味而烟館夥惡其齷齪喝令將蒲包抛在垃圾堆上少頃有人見葡包内濃烟縷縷舉足撥看火勢隨卽上騰其人鞋襪立時焦灼地上藥料一齊然著不啻萬砮俱發燒傷五六人内有淸音班小孩拾得藥料一蒲肚兠内一藏胸前以致受傷尤重各家爭取水澆灌火卽熄滅迨藥水龍趕到則已無庸施救其受傷之小孩已舁送仁濟醫院　治而乞兒則逃遁無蹤捕房尚須緝拿也 
[誘奸可惡]  
　　浦東周浦鎭人張坤培與高橋婦人陳范氏爭毆一案由羅太守飭分别押候補傳同安祥棧主婦大阿寶覆訊嗣據該氏夫兄陳全全投訴弟婦被張誘拐太守將張笞責該氏掌頰各情均列前報昨據姜雲卿投案稱與大阿寳股開同安祥大阿寳現已回鄉太守飭將張及該氏帶案各執前詞陳全全及該氏夫陳慶慶到案各訴前因太守　姜雲卿將逐日留客帳簿呈閱見張坤培祗住二夜該氏夫兄陳全全及陳竹溪等住一月光景該氏雖無名氏惟旁寫一又字逐日皆有可見卽是該氏太守問陳全全爾與弟婦住棧日久何得指張坤培誘拐再問陳竹溪是何人答稱係族叔在棧找尋弟婦張坤培又稱來滬住該棧由大阿寳說合姘識該氏用洋八元該氏曾夫已故由夫兄陳全全作主轉醮伊欲嫁我我尚未允及再來滬上路遇該氏卽被爭扭太守謂姜雲卿名爲開客棧實則與臺基無異且較臺基更爲可惡喝笞姜三百板押令將大阿寳交案候辦又喝掌該氏四十着交夫男陳慶慶具領回籍如再逗遛定干重辦陳全全從寛斥釋張坤培嗣後不得妄爲致干咎戾斥退說者　滬北小客棧往往逆旅而作陽臺如同安祥者正復不一而足鄉民受害良多安得盡如太守之執法嚴懲使若輩稍知歛跡耶 
[解回人証]  
　　前報背夫潜逃一則昨由羅太守俻文派差將劉明昌韓富榮余封氏余文良送歸錢塘縣訊理封德桂及同來之傭婦着隨同回籍候訊費柴阿松卽沈阿松仍押候發落余文良前巳交保該差奉諭押解立卽着保交人余情急無計潜夻洋煙該差覺之送至陳君竹坪處救治可保無碍矣○陶忱氏家之妓女陶秀卿被吳錦榮認爲表妹解訊各情已列前報昨日由羅太守俻文派差將該妓送歸原籍秀水縣訊辦 
[法界公堂瑣案]  
　　捕房昨解潘成功季嘉生請訊原告崇明人宋大郎訴稱小的與妻同住八仙橋附近有人荐小的爲季家車夫旋以無力推駛而止曾陸續借季錢六千五百文立有筆據潘爲中人後季囑小的將妻賣去遂被伊賣在洋港地方潘供亦崇明人與宋素來相識確曾荐至季家爲車夫至伊賣妻之事實不與聞後經宋妻信知賣在洋港是處係寳山縣界離滬三十六里太守將季詰間季供宋由潘引來欲借房屋我以無空屋對遂借住對門之屋每月租錢六百文我曾將錢借與後伊欲賣妻由八仙橋西巡防局勇袁春山經手陳渭堂張硯洲等爲中我並不相干太守聞宋賣妻時可曾同去答稱小的確曾同去季與妻先動身小的與蔣姓後去經伊賣與洋港王姓家得洋九十五元小的分文未取太守問現在要洋抑是要妻答稱要妻太守問爾妻年歲若干是何姓氏答稱王氏今年廿一歲小的今年廿三歲太守謂爾年紀輕輕將妻賣去先應笞責復詰季曰爾若將人交出尚可從輕發落季仍執如前太守謂旣不實供着將三人一併送縣嚴辦包探將三人帶出始稱可以將人交到太守着復帶進季供情願同宋前往將人交到太守問究在何處答稱寔在羅店相近包家橋王姓家該處有朱姓相識太守着將潘季兩人交保宋斥退○捕房解曹七寶請訊通事傳言此人在太古洋行宜昌輪船竊取馬褂一件被人見而獲到贜已領去失主急欲赴寗不能投案曹供稱珠家角人在靑浦爲木匠因生瘡被匠頭逐出欲回家鄉苦之川資因之來滬行竊求請從寛并求給錢二百文以便回籍翁太守謂行竊例應懲辦姑念年輕着管押兩日然後送交該處航船帶回○前月十三日本報列拐孩又見一案係包探孫寶生等在新關河獲到江北人鄧立銀并所拐女孩送案後傳到孩父徐四逹訴稱向爲皮匠住滬北山家園孩名龍女閒立門前被匪拐去太守着將該孩給徐領去鄧押候嚴比事隔月餘昨捕房復將鄧送案太守判枷號二月期滿責二百板○新北門外板棧婦人汪湯氏前曾投案訴稱下午三點鐘時有人買板未成乘間竊去鋼香爐追赶之時經捕獲住搜出原贜并質票兩張解案請訊翁太守着將香爐給該氏領去竊兒洪阿金供押票係水烟袋及鞋子均是已物太守問烟袋從何處買來是何牌號答稱在蘇州買得牌號呂豐金太守着暫管押待吊到贜物再核昨日包探將水烟袋及鞋十吊到太守見牌號不符復爲研詰洪供實在吳家取來太守着將物留存捕房俟失主來領洪貴一百板○本月初二日本報所列獲到拐匪林阿珠觧送公堂翁太守着交保出外限半月内將孩及輾轉經手之人一併交案再核前日林將徐勝蘭扭到捕房昨日解案林未到來太守研詰之下徐供孩由奚姓轉託新北門外羊行中石姓交小的轉交與林由林交與銅作中人再由木作内託吳江人吳姓賣與德泰行太守謂似此已經八人之手可曾得過錢洋答稱小的得洋一元錢五百文代伊等費去錢九百數十文八人各得洋元太守着將徐交捕帶回俟傳林到案再核○前期公順油行葉成記遞禀控萬生油坊徐梅園買油欠銀二百數十兩向索不認昨萬生夥沈靜山投案遞禀并呈帳簿一本據稱店中從未買過公順行之油是日共買一百八十餘簍内有同順油二十簍據帳及發票可憑現同順倒閉前來收銀未付而公順又來收銀但未買伊貨如何付銀况我等正經店户豈有不付銀兩之理太守謂現在可將銀兩付出否答稱不曾付出須有收條發票方可付銀葉稱與徐親手交易今徐不來案明係情虚太守調銀兩旣未付出可卽繳到公堂復令葉將同順之人邀來以憑詰訊○旅邸捉姦一案究辦等情疉登前報昨日捕房將在押之趙陳氏 
 
 

Page 4

 
 
解案翁太守傳趙寳福詰問並將吊到之豔夏布帳子一頂脚爐一個給領趙稱兩件均非我物我爲兒子納媳買得江西夏布花帳子現媳婦不願收回叩求發落太守詰問至再趙堅執不要太守着將趙陳氏發堂擇配趙叩謝退去○本月十五日本報捕房瑣事中有潮人某甲住押店贖洋稱被掉銅洋向之擲石云云昨捕房將甲卽陳阿大解案德祥押店蔡德湘訴稱陳於二十六日將洋一元質錢三百文少頃卽來贖去逾時又來稱洋巳被掉銅質勒令賭咒小的卽對天立誓至二十九日晚忽擲進石片初五日又擲進一石致玻璃及洋燈俱碎當時報過捕房捕頭着將人送案十三日伊又來擲石因之拘押陳供賣檀香度日被伊將洋掉去心有不甘太守謂贖洋在二十六日爾至二十九日前往尋仇實係訛詐着責八十板陳願賠還毁物太守謂不必賠償并諭蔡如伊再來尋事可卽拘來重辦 
[謝賑粤公啓]  
　　竊聞吉人之爲善胞與每切乎懷來博愛之謂仁施濟無分乎畛域此盖慈祥在抱要皆以救世爲心况當飢饉猝乘未有不恤隣恐後者也念自我粤颶風作患洪水爲災數百里之桑田悉成滄海億萬家之烟户半没波濤死者旣身葬江魚生者更悲深澤雁哀號遍野倍切啼饑飲泣呼天幾於待斃夫何驚報之初至忽承厚惠之先施夏間已蒙在滬籌賑諸公念切　瘝情殷挹注紛投圖册勸來衆善奉行各解槖囊深　同仁共濟或捐廉而頻頒鶴俸或量力而慨助蠅頭廣集巨貲俾成善舉惟念災連兩粤西省尤深又得嚴君祐之邀同葛君士貞顔君聯吉舒君南池郭君漢卿嚴君小武周君問靑梁君資卿諸大善人自備盤川遠來濟涸始則布施錢榖繼而招撫流亡幾費經營妥爲安置迺值賑災之告竟更思善後之宜興於是請開典以貸貧寒擬修隄而防水潦諸般籌畫極力維持不憚辛勞兾埀永久從此災黎存活無非仁者生成得延浩刼之餘生實拜如春之厚澤矣僕等誼聯桑梓德荷山邱旣篆竹以銘恩益銜環而矢報惟有平原繡徧家家遙熱心香願將范蠡鑄成世世同深頂祝爰登報牘用表諜忱無任欽馳伏祈垂鑒[  兩粤同人頓首拜啓]  
[來啓照登]  
　　敬啓者所有上海西門外晏公廟内寄停之柩奉上海縣出示卽令家屬速行領回埋葬限以大寒節起至明年淸明節止如逾限不領卽歸善堂照無地無力章程一律就地掩埋凈盡等因敝堂等恐該家屬未盡周知特此登報請速來領回不能轉票當毋自悮上海同仁堂輔元堂果育堂普育堂同啓 
[浙省撫轅抄]  
　　十二月初九日候補縣丞康逹兼禀辭赴松陽釐局差未入流李寵桂由京起復騐看來省禀到○十一日委署温處道唐禀謝禀安○十二日通判徐光瑩禀銷摧秀水匠粮差回省禀到候補府經歴龔栻中交缷雙門厘局回省禀到 
[蘇省撫轅抄]  
　　十五日從九陳彤華禀知奉委押解官犯陳雜新赴皖省 
[江警轅門抄]  
　　十二月初九日雲南直隷州周政雲南來候領軍火○初十日知府殿錦康起服閱回省兵部眞外郎程立敬禀辭赴廣東 
 
 
 

Page 5

 
 
   
 
 

Page 6

 
 
   
 
 

Page 7

 
 
　　長發其祥 
　　本行按月運售呂宋夏全張半張條頭價照大市收兌紅　格外公道蒙仕商信購認上洋棋盤街北不悮 
　　英二月票出售 
　　本行由吕宋分設來申開張有年　辦按月呂宋票批發門售均可並　呂宋烟兼收彩票格外公　　公光顧函購指明投交當班回件上洋四馬路 
　　保德蘭四門町泥出售 
　　才倍齊利惠脫喃勃勒特四之四門町較别種均高久巳馳名今運銷中國如欲購或定辦者請移玉來行面議可也經手中國各處義記洋行啓 
　　英二月票巳到　 
攺章額設二萬五千號頭彩仍得三萬元每張六元半張三元裁條足洋七角小行等並無出外抖銷及分枝别處遠客函購祈指明投交當卽回件細認　印信封不悮老廣豐新廣豐萬福來萬寳來仝啓 
　　造炮臺及打小樁木料 
　　啓者造炮臺及打河邊小樁如用般鳥硬木最爲便宜本行現有此等木料九百根每根長三十尺欲買者請來本行面議可也馬立師洋行啓 
　　英二月呂宋票新攺章程 
　　額設二萬五○頭彩仍是三萬 
　　全張原六元分半張三元分條七角○責客賜顧意程隨票附閱上海法大馬路新開億中票行啓 
　　夾舨往長崎 
　　前有龍華船子十九日開往長崎尊客倘欲附　請至本帳房面議此佈馬立師啓 
　　三大彩喜報 
　　接呂宋本公司電報英正月份頭彩第一萬九千八百零五號二彩一萬三千八百四十七號三彩二萬一千四百廿八號其頭彩由呂商必得行售出得主居址對號到申再登此佈乙呂商恊記廣和萬有利同必得立發天祥盈利天成同得利啓 
　　香港分設呂宋票行 
　　在上洋大馬路抛球塲南首有運呂宋票及呂宋烟批發兼零沽專收紅票英二月份粟全張半張分條均照市遠客信購當班回件兼售廣東臘丸馮了性藥酒 
　　二月份票出售 
　　英二月份呂宋票出售全張六元半張三元分條七角開期華歴正月十三日在呂宋開彩三大彩卽擬有電音到申頭彩三萬元二彩一萬二千元三彩四千元設票二萬五千號另刊章程單隨票附送此佈大呂宋公司分設各行列後立發天成必得同廣和天祥萬有利盈利恊記同得利啓 
　　榮泰洋行 
　　啓者僕本在些　公司現自開榮泰洋行代客辦理外國各貨運以入口本行開約在蘇州路三號門牌賜顧者請來面議可也 
　　新義豐鄭榮記煙膏 
　　本號開創以來蒙四海諸君見信精製淸膏每洋一兩四錢陳膏二兩二錢公膏二兩七錢冷籠三兩一錢還灰六成平頭外加比衆公道凡紳商惠顧請至上洋吉祥街淸芬堂南首便是庶不有悮 
　　杭州大井巷德記 
　　本號開設有年蒙　賜顧交易　當外埠信購原班寄奉不悮並有外國各種藥水戒烟藥粉代售貢　藥水 
　　大英公司英二月票出售 
　　本公司自向呂宋運　發財要歴巳有年名　中外久　紳商信　無不願　爭購因近有不肖之徒　效各　　印各處抖售爲此　集仝業合登報章以杜假冐現售英二月票全張六元半張三元分條足洋七角頭彩得洋三萬元二彩一萬二千元三彩四千元其餘小彩另刊　單隨票附呈進於華正月十三日開彩號　約遲稱禮拜可到有志者祈　卽來購取得彩諸翁如　　名悉　尊便遠處信購　明各行　記庶不致悮天源發記萬利大陞億中大寳來大有　大福來廣生　老泳記 
　　招保火險 
　　本公司承保火險在德國數十餘年今分設上海由興隆洋行經理無論房屋貨物欲保請至帳房面議此佈二洋涇橋興隆洋行 
　　怡和洋行 
　　廣東保水險有限公司派息 
　　茲者本公司歴年于英正月分派利息其息今巳由港寄來祈請諸股友携股份單到來本行收領是望此佈怡和洋行啓 
　　參茸坤順丸 
　　易曰乾健也坤順也乾健而坤順化育之功效是在矣本堂秘有良方　　成乾健丸能使男子益髓固精今又製就坤順丸并令婦人獨經受孕經云男子以固精爲本婦人以調經爲樂二者相　爲用奚難一索而成世之乏　者問津及此又何慮乎種子之無良方也大　婦人不孕之故皆因月信不謂赤白帶下子宮寒冷憂思怒　所致其人必面黄體瘦四肢無力夢寐不寗　　呑酸咳嗽潮熱服此丸則功效如神未孕之前卽調經種子旣孕則保産安胎産後則扶元固本倘欲求其神速加之男服乾健男女交濟隂陽合德則一索可占夢熊之祥而老年更得蚌珠之　矣小丸每兩錢三百文大丸每盒四個洋一元○一分寄九江廣泰源洋貨店○一分江西省城磨子巷羅春台○一分　慶小南門内羅春台照相店○常熟寺前街張崇德號○湖州府城　和坊申昌　畫室發兌棋盤街北首廣東梁愷悌啓 
　　上洋鶴齡堂藥丸發兌 
　　本堂向在粤東開張巳歴年久精製鎗上戒烟四香淨藥膏名馳遠近購者甚衆今悉外埠銷路日　有此癖者苦於託人採辦不便有人力勸本堂分出一店在滬以便四方客商就近購辦誠利益均沾也○四香凈藥膏每兩足錢二千四百文凡每日吸烟一錢者需膏二分和入調匀仍裝鎗上照常燈吸癮漸自减期在一月其癮除根且無後患亦無心癮更可延壽種子其中减烟用法仿單載明並可包戒外埠託信局寄上洋三馬路中畫錦里口外西首便是廣東鶴齡堂啓 
　　輪船往福州 
　　茲有南司登輪船准于十九日開往福州凡貴商欲附貨搭客者請來本帳房面訂可也此佈十二月十四壳件行啓 
　　新議章程 
　　一議明歲延請華文敎讀如院中肄業諸童有願讀　文者準其半日學習西文半日學習華文庶華文不至抛荒並有進益其有仍願全日誦讀西文者悉聽其便書金每月槪收五元一議所延華文先生必屬北方士人所操皆係官話京話讀書供以正音并敎以官話以歸一律庶不致各處言語不同一議諸童前來院中肄業其有路途遙遠者午時回家食物未免跋涉今擬館内飭備午飱以便諸童在院就食無勞往返其費仍在五元之内並不加取其有不食者亦　其便一議諸童在院肆業每月書金五元卽於月初到院之日交與敎授西文先生以期按月淸楚如不訂期一年者槪不錄取一議在院肆業諸童於敎授西國語言文字之外敎以算學其有聰頴者一年半載之内學有進境卽請華若汀先生再敎以深奥諸算法以期得臻算學之大成施諸實用以上章程必須待有學生二十名方能照辦格致書院經理書　董事謹啓 
　　始創龍涎斷根哮喘丸 
　　凡患哮喘每服十四粒喘則立止再發再服數次斷根每瓶錢三百文並有雙料哮喘洋金花裝在烟筒作烟呼吸喘則立止每包錢一百文一分寄九江廣泰源洋貨店○江西省城磨子巷羅春　○安慶小南門内羅春台號○常熟寺前街張崇德號○湖州府城泰和坊申昌書畫室發兌棋盤街北首　愷悌啓 
　　隨票敬送名家山水神軸 
本行分設上海歴蒙遠近紳商源源惠顧日增月盛漸推漸廣本行亦格外鄭重以副諸公惠顧之意今不惜重資購取名家顧惠卿先生眞本山水衆神軸仿照相法延請名手繪摹卽日印成隨票隨送俾賞識家共覩丰采焉裱則可以懸諸書齋不裱亦可供置案頭今售二月大票全張六元分條七角遠客函購原班回件如無此軸卽是假冐此佈 
　　尋子 
　　前壬午歲寓京香爐營胡同失子年十六乳名小慶原名　章攺名琳章號汴生身中面圓口操河南土音余去秋來浙隨侍金華府署敢告四方君子將其伴送來署除川資全付外謝洋三百有因送信而尋得者謝洋一百决不食言乙酉大興陳孟樂啓 
　　滿期當貨出售 
　　本當滿年衣服等件存貨極多因此暫借西棋盤街泰和館隔壁石庫門内發買新舊原衣粗細皮貨珠玉首飾　錫器皿俱有其價照市格外减價照本七折售洋劃一不二凡賜顧　速來購買可也擇子十月十一日出賣恆記啓 
　　上海大馬路老德記 
　　起首藥房 
　　本藥房於道光二十二年上海通商之初首先開創所有出售各藥皆係極貴料品格物製鍊無論内外病症按病給藥靡不見功復承中西仕商嘉許信任温語褒揚誠恐遠地賜顧未得調詳僅摘試騐靈藥循序刊報開於後其餘無數樂味不能盡載於茲倘如遠處可托局携帶决勿遺悮欲杜假冐認本行招牌庶乎近焉計開退油濆藥水無瑕白玉露薄荷淸凉油瑪精香糖漿玫瑰胭脂水秘製止痛水脫拉煞更露諸瘡拔毒膏神效益兒餅止咳嗽藥水光面淸香水克賴匙藥露治疔瘡藥膏吃哮養金花寗神安眠水白玫瑰香水開蜜呆藥露淸香固齒膏傷風氣鼻烟車舟發暈水最高花露水上品魚肝油靈威香糖漿頂好香藥皂發四日藥水止肚痛藥水玫瑰妙香油小兒淸毒漿四美令所四治吐血藥水治白瀉藥水上上檀香油上海英大馬路老德記主人謹識 
　　呂宋票 
　　英二月分票全張六元半張三元分條足洋七角遠近賜顧請至四馬路口老巡捕房南首便是呂商必發啓 
　　復成煙膏 
　　在上洋棋盤街中市精製淸膏每洋一兩三錢陳膏還灰洋一兩九錢公膏二膏二錢冷籠二兩五錢熱籠三兩二錢平頭外加此衆公道凡仕商賜顧者請認招牌爲記 
　　新開誠生號 
　　開設上洋法馬路與聖街口坐北朝南石庫門大洋房内提選原庄公班聘請海陽名司監製淸陳公膏發兌格外克己擇於新正元旦開張賜顧請認明招牌不悮 
 
 

Page 8

 
 
   
 
 

Page 9

 
 
[英界公堂瑣案]  
　　高易洋行經收房租西人稱張萬成租房開設老虎灶每月租洋六元被欠五個月連前結欠三十餘元請爲傅追張萬成供租房已二十餘年伊謂積欠五個月房租係算至年底者今於三日内先付二月房租餘俟二十七八日付淸羅太守商之易繙譯姑准所請逾限不交押令搬移○西婦稱欠縫工吳榮堂工洋五元有頂好法蘭絨十六碼交彼未做衣服向索不還然此衣料值價洋二十餘元請爲傳追太守傳吳到案則稱被欠工洋十元零一角五分法蘭絨伊交我變賣得洋九元六角柢欠工資此係今年三日間事何以今始控告西婦又稱並未欠伊如許工資法蘭絨交伊做衣至今始知被賣兩造辨論至再易繙譯謂料價除欠工資外再應向吳找洋十六元羅太守謂據吳供言明抵欠了事且事隔已久未便聽該婦一面之詞易君又一再辨說太守衡情酌斷着吳榮堂找還該婦洋六元完案○開酒店之王定高稱有二人扭毆到店被碰碎椀盆等件交捕送案李東生供挑賣蛤蜊任裕高論價不合將我毆打踏壞蛤蜊　少與論逞蠻碰碎酒店傢伙任裕高供問伊價則言每斤四十八文我還伊二十四文不肯原作罷論詎伊詈駡不休致與爭扭羅太守隨判任裕高繳錢五百文以二百文賠酒店三百文賠賣蛤蜊者○三百三十三號華捕稱毛金亭與張阿福因算賭帳在路擾毆拘案請訊毛供向張索欠洋一元並非賭欵張供從木欠伊銀洋羅太守以毛張均非安分之人押候各笞五十板○三百十號華捕稱津人馬者桂陳兆豐在路打架拘案請訊馬者桂供在陳兆豐所開饅頭店内帮夥被欠工洋一元零今已辭歇向索不付以致爭毆陳兆豐供與馬同鄉相識從未用伊爲夥前被借錢昨向索不還反誣我欠工資羅太守以兩造均難憑信飭值日差押往饅頭店查問馬才桂曾否在陳兆豐處爲夥及究竟何人欠錢禀候核斷 
[上海三馬路與昌絲棧陳竹坪經募山東江寜沙州賑捐棉衣十二月十二三日第一百八十六七次淸單]  
　　漢口有恆典經募昌字四伯三十六册有恆當隨綠氏兩户各 
　　錢二千文徐慶茂葉志雲黄逹五仰承武長房後人延陵居士同吉開七户各錢一千文福泰隆錢五百文以上十户共來洋十元硤石蔣芑笙善士經募昌字三伯四十八册金少屏洋一元退思居土洋八角陳賦笙恆茂庄無名氏大有庄裕大庄五户各洋五角乾泰庄洋三角仁裕師善堂二户各洋二角以上十户共來洋五元○張幼亭翁經募安昌鎭利泉德昌兩庄合助銅洋三十三元甬江吳嘉昌甬江嚴道人兩户各銅洋二元以上四户共來銅洋三十七元○知足長樂人因除母服移懺資助賑祈資冥福洋六元絳梅館舊主求一家平安洋四元○朱靑蔾先生書潤移助洋二角○湖州春星帶艸堂銅洋五元○英租界會審署帳房交來姚阿三憤用銅洋案同堂諭將洋入賑銅洋六元又徐阿良控姚阿三等專用銅洋將洋入賑銅洋四元又汪順甫犯賊搜出銅洋撥入賑捐銅洋一元又戴阿仁煤車碰撞馬車罰款助賑洋一元又夏阿根徐方林林等犯賭搜出錢洋撥歸賑捐虚對洋一個小洋一角錢四千二百文又祝祥祥犯　搜出錢移助錢一千文以上六户　來吉洋一元銅洋十一元虚對洋一个小洋一角錢五千二百文○本宅門口桶捐黄帋包銅洋一元散銅洋三元英正月份第六千二百七十四號一條丁陳氏新署領洋三十元具結帋一張○積記錢五百文呂亮夫錢四百文顔筠笙沈壽峰二户各錢二百文以上四户共來洋一元錢一百九十文○有心無力子祈父病及本身病速愈洋五元又祈母冥福洋五元合來洋十元○溧陽寶昌典經募昌字六百零三册寳昌典寶泰典二户各洋二元一概求化人錢七百文源生錢莊錢四百文以上四户共來洋五元錢十五文○俞德昇洋十元朱記洋一元○漢口電報局寄申由文報局交來漢口蕭怡豐經募昌字一千一百七十九冊淮鹽公所洋十元又漢口中和經募昌字一千一百五十册淮鹽公所洋十元又日盛新經募昌字一千一百七十一册淮鹽公所洋十元又吳煥記經募昌字一千一百五十八冊淮鹽公所洋十元以上四册共四户合來洋四十元○敦實堂救生局寄來馬人和經募昌字一千九十四册湖北通省鹽茶牙釐總局錢二十千文漢口牙釐局錢三十千文漢口洋藥局漢口藥士局二户各錢四千文署湖比崇陽縣正堂馬錢二千文馬人和洋二元春生鑑馬春和天吉號三户各洋一元以上九户共來洋五十五元○朱儀和綢緞庄交來寓甌金思補軒經募昌字二千二百廿二册無力氏金德山劉品山連官生劉培之五户各洋一元人和園孫春秋巖日順嚴淸泉陳嘉水五户各洋五角聚慶錢三百文應永順錢二百文陳師道堂玉陳祿房二户合錢五百文思補軒金求恕堂無福賴人新安氏同順號王福泰無名氏求慈安保安氏康記壽記梓記耽記東記莊記肋記南記郊記金記　記一記謙記公記莊記益記三記念六户合助洋一元五角錢四千五百文以上四十户共來洋十四元○兩日共收英洋一百六十二元銅洋五十七元虚對洋一個小洋三角錢五千四百零五文英正月份第六千二百七十四號呂宋大票一條具結帋一張合併聲明 
[上海四馬路涌灘文報局内恊賑公所經收賑捐十二朋中旬清單]  
　　十四日催單晋生莊交來常德李潤德堂求母益壽延年常平銀一百兩合收申規元一百另六兩八錢又交來常德義源泰常平銀十兩合收申規元十兩另六錢八分天順泰棧交來福建福寗右營恊署林募爐胚洋二十五元虚對開洋一个現銀一錢申報舘交來陳芝階五角東秦氏三角陳魁官二角○申單安慶電局交來思貽居募威靖五營官英洋五十元又交來沈叔唐善士募英洋三十一元錢八十六文又交來徐韶甫善士慕本洋十二元合收英洋十二元錢四百○本日共收英洋九十四元爐胚洋念五元虚對開一个現銀一錢規元一百十七兩四錢八分錢四百八十六 
[上海四馬路浦灘文報局内恊賑公所經收賑捐十二月中旬淸單]  
十五日說册鄭榮記茶號交來河口釐金分局憲介手福建崇安縣勸募河平銀五十三兩二錢合收英洋七十元雲間朱脩耕翁募郁野人善士三元○催單乍浦公昇號交來泉州晉江縣船户吳捷春善士二元○金閨福幼冊平湖同裕莊募八元愼和生募錢一千文厦門電局葉亮卿翁募爛印洋七十元○高氏求病速愈二元申報舘交來福州衣錦坊詹事府陳募規元廿六兩一錢六分○本日共收英洋八十五元爛印洋七十元規元廿六兩一錢六分錢一千文 
[上海北巿絲業會舘籌賑公所施少欽經收兩廣沙洲賑捐十一月二十八至十二月初九日第一百六十五至七十一次淸單]  
　　王吉人由協同慶票號來二七庫紋二十六兩合九八規元二十六兩六錢四分求安居主人偶患微恙求速愈二元○南通州康發祥典侯錫彤先生募福壽堂求病速愈原典棉衣二百件餘慶堂一百件均助沙洲以上二十八日○本埠小東門恆順寶號因鄰居失愼幸獲無羔以酬神謝友筵　移助十元另有助山東○崇明浜鎭龔朱氏爲求姑大人身體安康自病速愈棉衣洋二十元趙潤記棉衣洋十元均助沙洲以上二十九日○盤記棧來遵義無名氏二十元又二十元又二十元以上初一日○南通州厚德堂由同茂棧來棉衣一百件又不求聞氏五十件均助沙州以上初二日○浙省恊募粤西賑捐公所第五批募來淸宜士助古畫洋十元無名氏五元吳庚元求病愈完願人四元秋水居士容保堂王鑑宏求聰明玲巧三户各二元靜宜主人漫園居士無名氏鹿門隠者陳兆麟嘉鈺氏稻香室主入半閒居士德潤堂錢公舘自求康健人錢公舘求姑康健人奏正誼十二户各洋一元陸藹人陳門劉氏二户各對開洋一元徐裴如錢二百廿文○湖郡仁濟堂經募金子暉嚴履安宋叔蘭温壽萱齋莫秋濤金之涵傅元勇老無名王樹增金穉春劉光顯姜海晏楊上財十三户各洋一元蘇琢臣對開洋一元王運增錢一千文應美堯應美壽合錢一千文金王氏張榻氏合錢一千文張懋圃葉世忠二户各錢七百文陳大岳王全有魯智顯彭阿二四户各錢五百文恆昇店錢四百六十五文宋大發錢四百文又十一月在十日止共收桶併銅洋一元錢一千一百三十七文眼鏡一副共合來洋五十七元對開洋元銅洋一元錢二百九十七文眼鏡一副以上初三日○吳中繼眞堂由西唐家衖李君順之交助沙洲新棉衣四件以上初五日○邗上祝親平安人由揚州全泰洽局來洋一元劉佑之助棉衣五十件折來洋三十元均助抄洲以上初九日 
 
 
 

Page 10

 
 
[光緒十一年十二月初二日京報全錄]  
　　宫門抄○諭旨三道錄前○發抄旨四道○署晉撫奎奏據實覆叅各員摺子○護豫撫孫奏揀員請補省會要缺知府摺○江督曾奏請更正武員名字夾片○十二月初二日工部鴻臚寺廂黄旗值日無引見○穆圖善謝賞福字等物恩○錫珍由福建回京請安○延煦等各謝授署缺恩○果勒敏等謝回俸銀恩○崇光續假十日○工部奏派管理火藥局之大臣派出潘祖蔭○召見軍機錫珍○發抄卞寳第奏邵陽令孫儒卿等署善化等令奉旨吏部知道欽此○又岳常澧道崔穆之等署藩司等缺奉旨吏部知道欽此○又勸辦晋捐出力之同知翟秉樞攺獎奉旨吏部議奏欽此○又虧空錢漕之酃縣令陳有鑫等勒追奉旨着照所請該部知道欽此○○頭品頂戴暫署山西巡撫調補直隷布政使臣奎斌跪奏爲晉省淸查案内未結交代各員已逾半年期限未能完繳據實覆叅仰祈聖鑒事竊臣於光緒十年九月十一年正月兩次查出晉省交代案内應交銀米榖豆各員先後關具細數淸單奏請照限追補在案嗣准部議虧短數在三干兩以下者均暫行革職限半年全完開復逾限不完及不足數者現在候補丁降告病人員革職監追查抄備抵已革已故人員一律照例叅辦並聲明自光緒十一年三月二十六行文之日起作爲到省起限日期等因轉行去後除原叅虧短銀三千兩以下之已故太平縣知縣勞文慶告病嵐縣知縣任之騮丁憂五寨縣知縣張若暘已故遼州知州祝如濂等四員均於半年限内全完業經專案奏請開復外其原叅之巳故五台知知縣孫汝明應交正雜欵銀二千六百七十一兩零已故署應州知州福蔭應交正雜欵銀二千五百八十兩零已故交城縣知縣李正芳應交雜欵銀三千三百八十五兩零已故遼州知州玉山應交正雜欵銀二千二百四十五兩零另補知縣前大同縣知縣許貞元應交正雜欵二千五十七兩已故永甯州知州李英年應交正雜欵銀二千三十九兩零已故垣曲縣知縣沈道濟應交雜欵銀一千九百八十兩零降調五台縣知縣章貴誠應交正雜欵銀一千九百三十三兩零已故左雲縣知縣謝德鎔應交雜欵銀一千九百二十五兩零已故署榆社縣知縣樊恩煦應交正雜欵銀一千八百七十八兩零已故署嵐縣知縣黄家楨應交正雜欵銀一千七百七十七兩零已故淸水河通判色勒應交正雜欵銀一千六百八十八兩零丁憂臨縣知縣黄廷賛應交正雜欵銀一千千八十兩已故盂縣知縣胡德本應交正雜欵銀一千六百七十三兩零已革陽城縣知縣裕厚應交正雜欵銀一千六百四十兩已故甯武縣知縣樊瑜應交正雜欵銀一千二百三十兩零又續經查出虧短銀二百五十五兩又豆六百三十三石零降調托克城通判賡熙應交正雜欵銀一千三百九十九兩零已故另補知縣前調署陵川縣知縣李楨應交正雜欵銀一千三百二十三兩零並續經查出虧短銀四分四厘已故署山陰縣千縣陳誠應交正雜欵銀一千二百九十五兩零已故革職署隰州知州李春熙應交雜欵銀一千二百七十四兩零已故繁峙縣知縣王德昭應交雜欵銀一千一百四十七兩零已故署榆社縣知縣張植初應交正雜欵銀九百五十七兩零降調山陰縣知縣李國玠應交正雜欵銀九百三十四兩零已故代理五寨縣知縣李銏應交雜欵銀八百八兩零已故山陰縣知縣李桂山應交雜欵銀七百七十六兩零已故署興縣知縣葉煥昌應交正雜欵銀五百七十五兩零又米四十九石零巳革代理偏關縣知縣余作霖應交正雜款銀五百一兩零降調寗武縣知縣蕭樹藩應交雜欵銀二千三百九十九兩零又豆四百二十八石零已故甯武縣知縣陳肇傑應交正雜欵銀二千一百五十一兩零又豆一千二百石零已故河曲縣河曲城巡檢陳勲應交米價銀二百二十二兩又米一百三十三石零休致興縣知縣王毓雯應交榖一千九十石零米八十六石零巳故河曲縣河曲城巡檢盧綬生應交米七百八十二石零以上三十二員虧短銀米榖豆已逾半年期限未據分毫完解自應照例叅辦以儆效尤查孫汝明係順天大興縣人福蔭正藍旗覺羅崇福佐領下人李正芬四川銅梁縣人玉山廂紅旗滿洲多秀佐領下人許貞元河南祥符縣人李英年吉林廂黄旗漢事人沈道濟順天大興縣人祖籍浙江章貴誠浙江會稽縣人謝德鎔順天宛平縣人祖籍山東福山縣樊恩煦奉天府錦縣人黄家楨江蘇上元縣人色勒正紅旗滿洲恩銓佐領下　黄廷賛安徽舒城縣人胡德本正黄旗漢軍蘇尚順佐領下人裕厚廂紅旗滿洲瓜爾佳佐領下人樊瑜湖北咸寗縣人賡熙内務府正黄旗滿洲裕興佐領下人李楨貫州銅仁縣人陳諴奉天府錦縣人李春熙順天大興縣人王德昭陜西韓城縣人張植初山東觀人縣人李國玠河南鄭州人李銏廂紅旗漢軍全國佐領下人李桂山内務府正白旗漢軍毓漙管領下人葉煥昌順天大興縣人余作霖直隷承德府人蕭樹藩貴州遵義縣人陳肇傑直隷元氏縣人陳勲浙江山陰縣人王毓雯山東膠州人盧綬生順天涿州人據布政使高崇基會同淸源局司道請覆叅前來臣覆查無異相應請旨將暫行革職之另補知縣前大同縣知縣許貞元降補五台縣知縣章貴諴丨憂臨縣知縣黄廷贊降調托克托城通判賡熙降調山陰縣知縣李國玠降調甯武縣知縣蕭樹藩休致興縣知縣王毓雯等七員卽行革職與先巳另案革職之陽城縣知縣裕厚署隰州知州李春熙代理偏關縣知縣孫汝明等二十二員現已身故亦應一併革職以上三十二員相應請旨將其省京資財分别查抄並敕下各旗籍省分將軍都統督撫將各該員家産律查抄備抵其其原叅勒限一年以上各員仍照案嚴催能否完繳届限再行分别叅辦除咨部查照外所有淸查交代案内已逾半年期限未能完繳各員理合據實隤叅伏乞 
皇太后皇上聖鑒施行謹奏奉旨巳錄○○護理河南巡撫布政使臣孫鳳翔跪奏爲揀員請補省會要缺知府以重職守恭摺具陳仰祈聖鑒事竊照開封府知府鞠捷昌升補開歸陳許道於光緒十一年八月十八日奉上諭河南開封府知府員缺緊要着該撫於通省知府内揀員調補所遺員缺着文悌補授欽此應扣至十一年九月初七日接到部文之日爲開缺日期查例載自府缺出於通省正途人員内揀選調補又省會知府缺出奉旨於通省知府内楝員調補擇其人地相宜者無論缺項是否相同及歴俸巳未滿年限俱准調補各等語兹查開封府爲省會首郡管轄十六州縣政務殷繁時有交審案件且濵臨黄河協防責重必須才識練逹之員方足以資治理臣與藩臬兩司在於通省實缺知府内逐加遴選非本任緊要卽人地未宜惟查有歸德府知府李廷簫現年五十四歲湖北黄安縣人由咸豐壬子科本省鄉試舉人應三年癸丑科會試中工貢士簽分户部告假回籍措資因在籍辦團剿賊出力保以本部主事儘先補用加員外郎銜並戴藍翎六年銷假到部學習期滿奏留傳補軍機章京補山西司主事同治元年三月丁繼母憂回籍守制因在籍剿賊出力保換花翎三年五月服滿起復到部補陜西司主事保俟補員外郎後以本部郎中無論題選咨留卽行奏補升江西司員外郎因捻匪肅淸保加道銜記名以御史用十一年八月保俟截取知府得缺後加鹽運使銜並以道員在任歸候補班前補用十二年補雲南司郎中光緒元年補陜西道監察御史保經部議俟得道員後賞加二品銜並加隨帶加二級捐免歴俸截取記名以煩缺知府用巡視西城北城四年九月十一日奉旨補授開封府遺缺知府是年十一月十七日到省奏補歸德府知府五年二月二十五日到任九年大計保荐卓異該員才明守潔辦事實心以之調補開封府知府人地實在相宜其歴俸已滿三年與例亦屬符合相應仰懇天恩俯念員缺緊要准以歸德府知府李廷簫調補開封府知府實於省會要缺有裨如蒙俞允該員係現任知府請調知府銜缺相當本案毋庸送部引見亦毋庸核計叅罰其大計卓異之案另行給咨赴部至所遺歸德府知府員缺遵旨卽以文悌補授爲此恭摺具奏伏乞皇太后皇上聖鑒飭部核覆施行謹奏軍機大臣奉旨吏部議奏欽此○○曾國荃片再開濟南琛南瑞三船前在鎭海口當將出力員弁開單奏奉恩准分别獎叙業經恭錄轉行欽遵在案兹據管帶南琛輪船記名提督袁九皋禀稱軍功張兆貴請以把總儘先補用前次該船請獎單内誤寫施兆貴請予更正前來臣覆核無異理合附片陳明伏乞天恩俯准飭部查照更正施行謹奏軍機大臣奉旨兵部知道欽此 
 
