# 1934 - 18 - 4908535

 

Page 1

 
 
[石印五彩衆神圖發售] [  申昌書畫室啓]  
　　時逢餞臘節届近年無論居家店鋪皆須祀神此亦風俗之使然有倩畫師繪成圖幅者則工費較貴苦　不能皆備本店因倩妙手繪成用五彩石印顔色鮮明價亦甚亷裱成每軸售洋一元六角賜顧者請移玉三馬路申昌書室發兌可也 
[四百七十二號畫報出售] [  點石齋啓]  
　　本埠六馬路有向販雜貨之陳得桂年老無子家中略有儲蓄其妻爲購一難女納爲侧室及陳入房見女畷泣詢知係家世書香幼字某姓子陳慨然退出函招某姓子俾令領回圑聚不追身價是眞所謂好行其德者也不圖於晚近見之其餘各圖亦均有可觀即日出售此佈 
[辟以止辟論]  
　　執筆人觀於昨報所紀上海光棍張桂卿伏誅一事而不禁深服吕鏡宇觀察之辟以止辟爲得寛猛互濟之宜焉夫張桂卿誠惡棍也迹其擄掠婦女持刃詐財結黨拜盟横行市肆種種罪狀皆在萬無可恕之例顧歴任官吏從無有聲其罪而置之重刑者獨吕觀察蒞任未及月餘即賞格高懸嚴拿務獲不辭勞怨反覆推求迨己訊實口供則抱牘而赴省垣親自白諸大憲幸大憲亦以除惡爲念始得就地正法懲一以儆其餘是固觀察鋤暴安良之苦心而亦足見惡人必底滅亡暴戾恣睢斷難持久天道不爽夫固確有明徵矣或疑張棍惟在鄉曲横行耳既未嘗越貨殺人亦未見刧財縱火於此而竟使其身首異處則彼緑林暴客肝人之肉刦人之財嘯聚江湖結納亡命者將以何等刑法處之則正告之曰子豈未讀大清律例乎謹案大清律例凡恐嚇取人財者計贓准竊盜論加一等綽號棍徒如係屢次行兇滋事者即照棍徒擾害例發邊遠足四千里安置威力制縛人及於私家拷打者杖八十凡異姓人聚衆至四十人以上序齒結拜兄弟無敮血焚表事情者爲首者絞監候今張棍之强指鄔阿桂誘拐婦女兩次詐去洋銀即恐嚇取人財也其罪一去年七月因分遺産與趙雲林口角糾令多人將趙兇毆與鄰里一言不合即聲言欲挖去雙晴高坐茶肆中羽當兩旁站立喝令行刑即綽號棍徒屢次行兇滋事也其罪二徐炳咸之子被張棍羽黨陳子山弔於柿樹恣意兇毆即威力制縛人及於私家拷打也其罪三糾合八十個黨及七十個黨以藍辫線爲記號借屋開筵拜盟結義即異姓結爲兄弟聚衆至四十人以上也其罪四既己犯此四罪即使盡法懲治在張棍當亦俯首無詞然所犯者惟杖責軍流極而至於絞决而己照此辦理似猶未足以蔽張棍之辜其所以至於斬立决而不稍寛容者實由强搶蔣銀大一案按之律例聚衆夥謀搶奪路行婦女或賣或自爲妻妾奴婢及被姦污者審實爲首者斬立决情罪重大實在光棍亦斬立決今者張之行事實與光棍無殊而蔣銀大即顧蔣氏固己嫁與顧松泉矣及由絲廠放工而出突被張棍硬行拉入撳住强姦非己被姦污乎洎乎本年二月銀大方在塲上揀花驀被張棍强搶而去藏諸密室迫令同宿非自爲妻妾乎當强搶時糾合二三十人同往非聚衆夥謀搶奪乎按之例而疑義全無核其情而甚於强盜然則立時正法固屬罪所應得無一毫寃枉於其間况又私藏軍火洋槍犯近年奏定新章立决梟示之罪乎我因慨上海之匪棍日多而治之萬不可稍存姑息也回憶咸豐時潘小禁子之禍始亦惟聨盟結黨爲暴市廛既而羽翼漸成反萌微露官斯土者己禽而治之矣祗以一念之仁僅折其脛而未制其命遂致既出圄囹即揭竿斬木戕官據城幾費經營始克底定今兹張棍僅一鄉曲無頼子而恃强不法竟能糾黨至百餘人爲患於楊樹浦一帶地方致令婦女不敢出門行走若不及早殲滅我恐黨徒漸衆其害將有不忍言者然則吕觀察之果斷精明爲民除害誠滔滔宦海中所謂寡二少雙之彦哉書曰辟以止辟不禁斷章取義爲觀察頌之至於餘黨賣糖阿大陳見山等人若何懲辦諒劉康侯觀察既綰道篆亦必能折中至當無枉無私惟是目前尚未讞成日報中例不得先叅議論所望張棍既正其罪之後凡類於張棍者咸懾於刑法自知革面洗心庶幾棘地荆天悉化而爲康莊坦道吕觀察聞之殆亦爲之喜而不寐歟 
[本館接奉電音]  
　　昨日午前京師飛電傅來上諭二道敬謹譯登○十二月二四日奉上諭御史楊崇伊奏請釐正文體以端士習一摺著禮部歸入御史孫賦謙釐正文體摺内一併議奏欽此同日奉上諭鹿傅霖奏特叅庸劣不職各員等語四川龍安府知府楊福萃疲弱多病辦事粗率茂州直隸州知州長清病體支離難膺邊要均著開缺另補候補同知柳宗蘧試辦礦務開支浮冐著暫行革職勒限清繳倘逾限不交即著嚴叅查追興文縣知縣倪錫庚讞獄草率難膺民社著以州判降選候補知縣熊廷東聽斷輕率玩視倉儲著以縣丞降選試用巡檢黃克寛委辦土税分卡巧於營私著即行革職驅逐回籍餘著照所議辦理該部知道欽此 
[甯郡火警]  
　　甯波訪事人云月之十三夜三鼓時甯波老城隍廟前瑞源銀樓不戒於火紅光高燭警鑼亂鳴 
遠近水龍以及洋龍皆聞警馳救文武官員均到塲彈壓坐南者東至集賢樓酒館店墻西至公墻下南至戒香庵墻下坐北者東至空房西至公墻下北至郡廟墻脚爲止約焚一點餘鐘燒燬太和南貨鋪戴永茂耍貨店老同昇糕餅店福慶樓包菜店及水菓店等約計樓叉房十餘幢不可謂非大災也 
[臺疆新語]  
　　循環日報云臺灣全土割歸日本由日本政府稽查全臺殷户業己查得臺中殷户凡百萬以上者有十家打狗有三家四十萬以上者臺南有一家三十萬以上者打狗有一家二十五萬以上者嘉義有一家二十萬以上者嘉義有一家十五萬以上者新竹有二家嘉義有二家十萬以上者新竹有一家嘉義有一家臺南有一家八萬以上者臺南有二家七萬以上者新竹有一家臺南有一家六萬以上者新竹有三家北斗有一家臺南有一家五萬以上者新竹有二家北斗有一家四萬以上者新竹有五家北斗有一家臺南有八家三萬以上者新竹有一家北斗有五家臺南有三家二萬以上者基隆有二家新竹有五家北斗有一家臺南有十二家一萬以上者基隆有四家新竹有六家臺南有二十五家其餘多未查悉兹録聊見一斑耳○臺灣全隸日本版圖所有租界章程應遵照日本通行條約辦理不得各分疆界准各國通商埠頭開有五處曰基隆淡水臺南臺中大稻埕 
[吾妻鏡影]  
　　日本友人來信云富山縣屬莊川附近陰雨連綿水勢漲溢柳村隄防之被衝决者綿長四十餘間附近鄉村受害不淺○政府查核日人之留寓朝鮮京城者計男一千二百二十三名女七百二十五口所購房屋四百九十三所留寓仁川者男二千三百六十四名女一千五百九十九口房屋七百八十所○日本與西班牙國所議通商條約己於本年正月二號議妥簽印施行○日本前倩英國宜由客之路埠押木斯篤禄固鐵廠新造兵艦一號命其 
 
 

Page 2

 
 
名曰八島近己告竣政府接得電信即遣海軍小佐武井氏大尉高橋氏率同各將校下士等人計二百十餘員名於陽歴七年十二月二十四日由東京乘火車至横濵附郵船會社鹿兒島丸前往騐收駛回本國○陽歴正月三十號爲日本孝明天皇三十年祭典日前日皇太后尚未薨逝時擬於二十五號携得日皇后赴西京拜祭近日各處己豫備火車以便恭迎鳳輦矣兹者忽遭變故不知祭典依舊舉行否 
[文星蒞潯]  
　　江西學憲黃吉裳大宗師科試九江府官舫於初八日己刻抵潯郡伯尹西庚太守江防廳曾葆農司馬德化縣梁蔭南明府暨文巡捕蔡次眉林輔臣二尹等均出水迎接中衡遊擊兼管選鋒左營周梯山遊戎後營遊擊兼管選鋒右營周席珍遊戎新勁營管帶劉清泉叅戎各率所部隊伍在江干迎迓鳴砲申敬鎭臺宋珮珍軍門道臺誠果泉觀察均日成登　　會語談片刻興辭回署各官次第謁見畢文宗即登岸德化縣己早飭令貢院灑掃潔净矣文宗端坐緑呢大轎前導有翰林院編修日講起居注官四川大主考詹事府正堂内閣部堂兼禮部侍郎銜等牌泰山北斗之望棫樸菁莪之來就珊網者莫不瞻仰惟謹尹郡伯以職司提調遂札委蔡次眉二尹林輔臣少尹爲内巡黃藻濵叅軍董梁生少尉爲外巡朱明齋少尹爲搜檢王紫綬少尹爲彈壓方茂齋少尉爲龍門啓閉馮萃如少尹爲巡查街道宋鎭軍亦委某千戎爲武巡捕云 
[閩事雜記]  
　　訪事人手畢云福州趙若仙搶女一節己登前報現署臬司周子迪廉訪於前日親提訊責後趙押入木籠站立轅門前示衆時觀者如堵無不額手稱快其被搶之楊家二女公子能不爲强暴所污當下心恐趙暗放迷藥因此茶水不敢入口至三日之久可謂人中佼佼前經侯官李大令掛綵送回現臬司周廉訪又親製匾額文曰以禮自守飭差鼓吹舁送其家一字之褒榮於華袞閩人士聞知咸稱頌臬司嫉惡如仇愛民如子眞轉移風俗不可多得之慈父母云○南臺狀元埕後月清厝妓院主人綽號思潮開張己久姊妹花約十餘人前夕初更後有羊城人劉姓者年二十餘是夕邀同洋人前來訪艶該洋人年約而立口操中土官音自稱在大法國後門居住時雛妓因係洋人皆閉門不敢出爲酬應滋閙良久主人怖甚旋有黃十二者訟師也貿然而來令麗人阿梅開門延入洋人一笑而入先索酒飯酩酊盡醉逡巡不肯去勒索鷹餅二枚主人急以臺票一圓給之該洋人始乘輿而歸主人因此係劉姓帶來幾乎肇禍十分遷怒摩拳擦掌欲擒毆之幸經旁人勸止吁福州時景不堪即勾欄中亦頓形减色每有無頼輩入門索擾如上海拆梢等事不料外國客人竟亦效顰如此殊出意料之外○有積慣漏私著名地棍林番仔尚幹鄉人前因犯案拘禁己久現保釋出外依舊怙惡不悛手下黨羽數百人奉爲盟主仍前包漏厘金歲以十萬計誠厘務中一巨蠧也此次因同氣相殘初四之夕伊帮内遣人到局來報云曰琳茶片航海而來經林番仔販運載入二塊石福茂元茶棧可速拿送等語南臺税厘總局聞報立派門丁高江二紀率同幹差多名悄然而去嗣又有人來報該私茶己挑七包入棧局著遂發給印封數道遣人隨後踵至時高江二紀到棧該私茶己陸續載運二紀遂喝令局差將私茶悉數拘獲林番仔時猶膽敢拒捕幸伊同帮自行將林擒住交局差即時押解回局督緝文案委員羅莊甫二尹聞知飄然而來甫至半途見犯己獲亦即退回是役也高江二紀將所獲私茶送局祗有三十二包及天明經哨丁在船又搜出九包統計不過四十一包之譜據茶帮人云此次林番仔所走之私係有九十餘包所繳僅四十一包其餘恐爲棧所存匿次日羅二尹將林番仔提訊一堂發交海防廳管押一時各私販及太豐各棧平日與林有暗昧情事者皆恐林妄播株累僉議鳩貲爲之開銷衙費以箝其口吁狼狽相依互相受制其是之謂乎 
[花埭探梅]  
　　廣州采訪友人云鹹魚行坐厘大憲飭改歸補抽厘局帶抽并令該商將所領札諭及欠餉如數繳還日前商人陳錦成等赴厘務總局禀稱所領札諭業經押與西人未能呈繳局憲批示云查條約中國商人欠洋人債欵中國官只有代爲嚴追並無可將中國札文諭帖押與西人之事此案現經英領事照請督憲札行番禺縣查追應即按照條約辦理至該商等有無欠繳梁廷修坐釐應赴縣質證明確秉公核辦○前月督轅差役有私收白鴿票情事督憲聞之大爲震怒立飭中恊帶領勇丁將各房書吏差役四十餘名押發南皮番禺兩縣訊辦聞憲意擬將書役盡行革去另外招人充補云○花縣土匪一聞大兵雲集即棄其巢穴退入吴德縣屬某山中鄭恊戎剿撫兼施意存解散許投誠者作爲眼線指引兠拿小醜跳梁蕩平在即矣 
[隋隄衰柳]  
　　揚州采訪友人云兩淮鹽運司江蓉舫都轉之第五公子去歲忽抱故盆之戚絃僵寳帳繐帳凄其近經冰上人傅言文定無錫秦宦之女公子諏吉本月初十日行合卺先期秦宦送女公子抵䢴上賃居埂子街某姓宅張燈結彩陳設一新既届吉期公子端坐筍輿排導赴坤宅奠雁至午後兩點鐘許新人盛服登輿繞行多子街銀定橋地官第而抵運轅報時鐘方鳴四下一時鼓吹大作儀仗煥門本郡紳商印委諸人次第躬往道賀詠羅昭諫細看月輸還有意定知青桂近嫦娥之句覺風情美滿勝於璧種藍田矣○兩淮泰州分司所屬劉莊塲某大使出缺後運司江都轉查有新海防先候補大使李鹾尹紹基例應請補當即照章詳由督鹽憲劉峴帥咨補在案現奉吏部核覆准其補授峴帥遂轉行到司都轉隨於本月初九日牌示轅門檄飭遵照○本月初五夜得雪之後即風風雨雨昕夕連綿日來更陰霧迷漫對面不辨人物意者滕六君餘興未盡欲驅玉龍三百鏖戰於瑶天銀海中乎誌之以覘其後 
[持刀索詐]  
　　蘇垣訪事人筆云安徽人張錦山渾號張胖子曾在某統領處當號房本年拿獲著名巨梟盛長子經韓古農觀察賞給洋銀五千元張陡然富貴摇頭擺尾日徵逐於花柳塲中兼之賭博闊大自以爲從此圑面翁可縦身老是温柔鄉矣不料不數月間腰纏揮霍殆盡遂窄思極想期以敲詐爲生財之道上月十五日糾合著名賭棍陳八即自稱李軍門者及安慶帮首陳標即陳煥卿等二十餘人至中街路仁茂祥烟館向前常州府知府吴太守道中之公子大聲喝曰汝欠我銀五千兩今日可見還否公子駭然曰我與君素昧平生何來此語張突上前一手揪住公子髮辫一手出利刃加公子頸上大喝曰若不以三千金爲乃公壽請嘗此物公子年幼性弱登時嚇得魂飛魄散蝟縮不敢動時身畔帶有金條三根厚生錢莊摺一扣悉被攫去並勒令同往厚生取洋銀二千元勒令繕立此項金銀係繳還前欠之欵筆據公子恐有性命之虞不敢違抝只得一一應允如所欲而散事後公子因驚成疾醫者爲之束手太守查悉情由不覺勃然大怒既思年近八旬祗此一子不覺涕泗交流爰於本月初十邊繕就禀函飭家丁持赴元和縣署請李大令查辦大令見禀中情詞懇切不禁惻然遂飭差至各處查訪一面飭拘張等究辦刻因此事各大憲皆有所聞意在必究想兇惡之徒不能逍遥法外矣 
[失竊疑竇]  
　　蘇垣道前街恒德錢莊於本月初十日忽然關閉旋自稱初九夜被賊竊去洋銀四五百元逕投地方官衙門報案翌日各官　勘據店夥等禀稱賊從隔壁某焑館跨屋而至有帳簿一本遺於屋上吴縣項大令謂爾等何以知賊從該處來且是夜天降大雨帳薄遺落屋頂豈有不濕之理該夥語塞大令爰飭將店夥及學徒三人帶回縣署訊究 
[遵示照賠]  
　　沙市訪事人函云沙鎭紛線街有長生庫牌號立生歴有年所當粤匪竄擾時各典停歇以避賊鋒時地方官見窮民無以爲生勸諭立生獨作便民之舉該典遵示適比歲豐稔四鄉麕集架貨隨存隨下以是大獲其利現雖鎭上典質林立然牌老本厚仍推立生首屈一指冬月廿一日天明未幾忽兆焚如水龍急馳赴救李和齋少尹及巡街委員到塲彈壓幸人手衆多移時撲滅計燬去正屋一重首飾房正罹其刧焚失號件約十股之三共計二千餘號詢悉起火之由緣巡更者於五鼓時遺火樓上所致典執事山西監生王化信具禀縣署乞請勘騐張 
 
 

Page 3

 
 
雲生邑尊詣勘屬實又禀請停典十日俟查明被焚號件再請示期擇地照數賠償邑尊乃大張告示懸挂該典門前飭差保日爲巡查保護無論己焚未焚之票概令不准於停歇期内向典索取如敢不遵定即扭懲不貸自示之後典門寂閉悄静無譁矣本月初一日限期己滿乃將廿一年廿二年被焚號次詳細開列令持票者以便查對另有賠償告示一通照録於後欽加同知銜賞戴花翎在任候陞本任麻城縣正堂署理江陵縣正堂紀録五次錢糧加三級大計卓異張爲出示曉論示期賠償事案據沙市監生王化信禀稱緣小典於本月廿一日五鼓失愼焚燬號架十股之三家駕頒勘在案遵諭查明號架實燬去衣飾當本一萬數百串零詳載另册黏電小典應遵定例按原當架本扣利賠償竊念荆江襄水疉遭湮没小民困苦流離仁憲在沙設局籌濟皆因此次水災爲百年所未見小典不幸失愼適逢其會且被燬號件約計僅十失其三勉可支持因東夥公議均以此次奇荒不敢拘於成例仍扣利息應請讓除應扣之利並非見好鄉里聊以少恤灾祲日後各典質設遭不測自有例在不得援此案爲口實懇即俯准立案出示泐石以杜典質後累今將被燬之號開列懸榜以便照認伏乞明諭限期在沙城隍廟認票照賠俾償原本但恐賢愚不等有己經過期滿當之票仍强令賠償者不得不豫先禀明即乞剴切示諭所有小典當收衣飾照例以二十四個月爲滿如滿期未取者貨即變賣件本票即作爲廢紙凡示内未列之號不得認賠其存留貨架一面仍在典中照常取贖即以認賠之日爲始惟是小典甫經失愼房屋未修安架無所祗得暫停取贖所有被焚號件據實造册黏呈叩懇賞准給示限期賠償了事則感恩無既矣上呈等情查該監生王化信前經報明該典被焚號次己經詣勘並出示曉諭示期分别賠償贖取在案兹據前情查例載凡典質當收貨物自行失火燒燬者以值十當五照原當票本計算作爲准數按月扣出利息如數賠償該典實係天災流行偶爾失愼並無别項情弊應准扣利賠償乃該典東夥現因江陵地方兩次被淹窮民萬分困苦實從來未有之奇災情愿讓除利息如此體恤窮民實屬好義可嘉兹定於本月初六七八三日在沙市城隍廟查照被焚號次照原當票本如數賠償除將該典開呈被焚號次用印貼示外合行出示曉諭爲此示仰該處居民人等知悉爾等即行查照開列被焚號次務於期内持票赴沙市城隍廟令該典照原當票本賠償錢文如己逾二十四個月之票不得藉此勒索其有被焚號内未載者衣物尚存亦即於認賠之日起仍在該典照常取贖如有過期不取者聽該典變賣作本自出示之後倘有不法匪徒妄行訛詐許該商按名指禀以憑懲辦如逾初六七八以外延不將己經列榜被焚之號票持來取贖者其票即作廢紙不得再向索賠其各凛遵毋違特示此示與號次由牌貼出一時持票來查者肩摩轂擊又所編之號字密小撩亂眼花幾於盡日不得近身一閲更有目不識丁男婦在人叢中呼請代查喧嚷之聲鬨成一市行路爲之不通該典見事不了乃將號牌分懸四處一文昌宫一文廟卷一帝主宫一涇太會館又總懸一牌註明某年某月某字號懸挂某處於是人始分頭四散非若前次之擁擠不堪云 
[白門臘鼓]  
　　金陵訪事人云前報載省城由廣東裝來新錢數萬串己經官府飭發江義和各錢鋪令平錢價通行市面一時市上各業咸謂錢價當可稍鬆不料錢商得錢後依然據爲利市兑出之價與領出之價從中竟大懸殊以洋銀入市者據稱較前數月反加昂貴二七寳銀每兩僅兌錢一千二百數十文本洋每元僅兌錢一千一百餘文英洋每元僅兌錢八百六七十文加以城内外各色鋪家生意清淡居民因天陰日久謀生不得食力之儔倚閭終日皆苦柴米之騰貴幾乎無以爲生現在蘆柴每擔需錢二百七八十文熟米每石仍需英餅四枚有奇比前此秋成未告之時不大上下似此析桂炊珠錢獪又從而剸刃於無形嗟我窮黎將何處訴此困苦耶○江甯因每年例有冬賑須於秋收大有時預辦積穀其事向由藩憲主政委員購辦本届松方伯因前任轉展交代勢如傅舍未暇購買此項官米以致倉儲顆粒無存而各善舉碍難中止特委員赴蕪購米連日江于一帶米船絡繹於途抵省後據通判李别駕宗似禀知頭批收訖又接收二批矣 
[潤州雪浪]  
　　鎭江采訪友人云臘月八日釋家謂爲地臘之辰各處僧尼煮成八寳粥令香工分送諸檀越謂小兒醊之可以却病延年道家則又别開生面挨家餽青菜一盤符籙一道愚民相率以錢酬之○義渡局後爲乞丐棲息之所鳩形鵠面者無男無女羣萃其中本月初九日有一丐子年四十餘病骨支離凍餒交加幽魂一縷漸漸隨風飄散中頭乃以藁薦裏而瘞之是亦慘矣○西門外某木器店主某甲之妹荔支年紀楊柳腰身婉約丰神曠世無兩本月初九日上午赴親串家喜筵回至南門大街忽遇醉漢三人捱近身邊意欲一聞薌澤甲妹懼而閃避蓮鈎瘦削幾於弱不禁風醉漢見其荏弱可欺益復胡言亂語甲妹羞怒交集喃喃絮語效紫燕之駡東風適甲蹤跡而來見此情形按醉漢於途擬以老拳從事不虞醉漢頗有膂力甲反被其兇毆直至鄰里聞聲出而圍住醉漢始不敢用武旋經訴諸地保言欲扭送水利廳署請懲後經旁觀者竭力調停罰令以香燭鞭爆服禮甲始隠忍不言扶妹而歸○章某年方弱冠家在二十四橋邊向傭於邵伯鎭某酒家滌器當壚效相如故事今秋忽悄然響寂音沈其老母念切掌珠迤邐至鐵甕城中尋訪逢人輙哀哀泣訴並云老身門哀祚薄僅此一子意欲倚以終身倘竟消息全無老身亦將轉於溝壑矣聞者皆爲之酸鼻噫山之顚耶水之湄耶蓋歸乎來俾慰倚閭之望耶○鴇兒王三娘當三五少年時亦曾齲齒嗁妝傾倒三河年少近己垂垂老矣自問雞皮鶴髮不足以引蝶招蜂僦居三年巷中以樓屋租與流倡桂寳築香巢己則就樓下開設臺基撫某女郎爲養娘藏鴉門外柳色迷人客若擲以金蚨則洛水神光即可薦宓妃之枕顧性毒甚女郎或稍忤其意即放出斫柳摧桃手叚鞭鸞垂鳳狼藉不堪鄰人某甲見而惻然時以婉言解勸三娘恨甚串得某署隸役誣甲竊衣向南面者顚倒其情逮案研訊官不欲深　飭令自行調處不知以後如何 
[築路傅聞]  
　　中國仿行西法舉辦鐵路己簡盛杏蓀京卿督辦兹聞京卿擬在吴淞至上海一帶先行舉辦其由何處經過年内尚須勘定插標爲識云 
[輪船遇霧]  
　　入臘以來天時燥熱連日大霧輪船往來頗形不便日前有江天輪船由甬來滬歴時一晝夜始行抵埠在船各搭客只嘗一飯無不飢餓難堪云 
[人棺並没]  
　　崇明人蔡新郎才郎兄弟也在滬爲車夫新郎於上月某日自縊於法界升和里門樓之下翌晨爲司閽人所見報知捕房捕頭飭探查問有無親族旋據才郎自投捕房聲明並無别情實係自縊身死自願備棺成殮求請免騐捕頭准之飭具切結存查即日棺殮暫厝本月初八日約得同鄉十餘人扶柩雇舟回崇明原籍甫出吴淞口適遇甯波釣船進口蒲帆高掛行駛甚疾不及避讓全船盡遣僅救起二三人其餘均己與波臣爲伍屍棺亦不知去向聞者皆爲之惋惜 
[押逐小竊]  
　　前日小竊陳阿大撬毁馬路旁裕祥米行之户捱身而入意圖胠篋探囊事爲行夥程逹卿所知覺喚起同夥諸人將陳拘住至天明解送十六鋪巡防中局究懲李蘭史二尹判令笞責三百板押送出境 
[吞烟不救]  
　　大王廟左近某姓家有一女郎破瓜年紀姿態可人鄰近某米行夥涎之己久雨逗雲挑漸與結露水因緣近由女之母窺破私情向女詰責女無顔立於人世暗購紫霞膏吞之及母察知則服毒己深返無術矣哀哉 
[英界紀聞]  
　　滬北天后宫側行轅爲各大臣來滬駐節之所自應肅静乃每有小本營生之輩江湖賣藝之流麕集於此并有賭攤淫畫以致游手好閒之人終日溷跡日前伍欽使拜客回轅時竟有多人不肯避讓與執事人等争閙不休後經天后宫住持出爲喝阻亦不肯依昨據住持劉慶安具禀英公堂請爲出示禁止並飭捕房派令探捕隨時驅逐以免臨時吵閙等情未識能邀允准否也○賭匪李少亭蔣甫亭陳芸谷 
 
 

Page 4

 
 
黃梅溪等被霍朴雲等在道轅指控李等僞造郭善臣軍門信函以致被誣覊押等情牽涉同黨之王大有己由英公廨將王拘獲至李少亭等多人均己逃匿蘇州昨己由屠别駕飭將己獲之王大有一名移送到縣歸案訊辦矣○日前英公堂送一迷路女孩至滬北樓流公所留養近因該女孩感患風寒經所中醫治無效於前日逝世昨由所中司事函請英公廨查訊該孩有無尸屬以便入殮業己飭差查明該孩並無名姓年僅五歲遍查並無尸屬故己由所中棺殮矣○前蘇松鎭總兵王軍門衍因病來滬寓居新閘醬園弄地方日前軍門之妾兄弟李茂生李炳堂身帶寳銀被包探趙銀河拘獲解送英公堂後經車門之公子文炎投案請免究辦保釋在案詎軍門於十月十九日去世昨據王燮文將二李扭至英公堂稱軍門係是胞伯所有家資均妾兄串匿向索不肯交出故扭請究追等情值日差據情入禀屠别駕著一併送縣辦理○昨有徐品山扭吕金桂到廨喊稱有十歲甥女毛愛卿被童友山誘拐價賣與吕處爲娼現己尋獲願備價將甥女領回詎吕不肯故扭請訊究值日差禀知屠别駕著押候訊奪○紹興人徐世泉曾憑媒娶同鄉戚天壽之妹爲妻惟過門後時常回家居住習以爲常日前戚氏又復歸寍至今未回徐屢屢住喚不肯回家天壽亦出霸阻以致互相争閙後由二百五十四號華捕將徐戚及戚氏等一併拘入捕房轉送英公堂屠别駕著押候訊判 
[法捕房紀事]  
　　積竊陳阿桂周金福枷號一月期滿鄭大令莅捕房發落命提到案開枷照原斷各笞三百板送改過所監禁英包探趙銀河遣夥張和尚投案請將該二竊帶回捕房研訊各案大令著該探自行投案逾時趙探到案向大令長揖大令怒謂爾何人斯該探禀稱係充英捕房包探趙銀河大令謂爾既爲包探應知規矩見本委長揖殊屬藐視官長拍案大怒該探跪下禀稱小的當差僅二年不知禮節請大老爺息怒大令飭將該竊還押命該探持信票前來方准帶去遂揮之使出○前晚二點鐘德銘里某姓被賊挖開窓格劃碎玻璃入内圖竊爲失主知悉當塲拿獲送入捕房押候堂期解訊○偷兒某甲在江天輪船竊取棉被又某乙在八仙橋某車寓撬竊照會均被失主當塲拿獲一併送入捕房捕頭命押候堂期解訊 
[正悮]  
　　昨日本報所登户部奏牘悮户爲尸光棍伏誅一則内新簡蘇松太道劉康侯觀察句脱落觀察二字滬南剩語内悮入美界捕房瑣事二節緣手民怱促以致不暇加詳諒閲者自能鑒及也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者縣署捕役在曹家渡緝獲形跡可疑之李國發王小妹二人解至案下黃大令借帮審委員蔣剌史訊供候辦前晚背堂覆訊二圖地保朱聖祥禀稱小的所轄圖中有朱李氏者向開雜貨鋪李借住鋪之樓上後因事遷移氏遂將樓另借與某姓開設小烟館未幾烟館又閉歇小的訪聞小妹時至氏處至伊等結姻之事小的實不知情惟聞李係小工氏之私夫向爲蟻棍前曾犯案經英界讞員屠大老爺訊懲李供稱小的年二十有三在工頭何福元處當散工去年借住在氏家樓上距朱李氏約五間門面小妹供稱小婦人與李生同年歳李前曾借居小婦人家對面洪姓餘屋朱李氏並不開設臺基小婦人時至伊家閒坐當小婦人來時帶有銀臂釧等物現均留存婆婆處邇者母親忽欲將小婦人另嫁與放印子錢之某姓小婦人不允因己許字與李故也何朱氏供稱女兒何小妹即王小妹自幼時許字小婦人之姪子爲妻於十歲時收受茶禮若于由姨母作伐近日小婦人函招姪子來滬成親矣何張氏供稱本年十月某日李移住在朱李氏處至朱李氏有無開設臺基情事小婦人實所不知惟聞李與小妹時時來往而己朱李氏供稱丈夫去世己歴一十六年前住臺灣後來滬上賃屋虹口開設雜貨鋪生有兒子年方一十有七小婦人並未開設臺基實被何朱氏誣控剌史判令將李笞責二百板小妹掌頰五十下連朱李氏發某善堂留養候查明訊辦○黃浦司巡檢陳少尹寳濂函禀縣署略稱日前秦榮光函稱該處三林書院租户唐永明累次欠租甚巨請即提案訊追前晚黃大令倩蔣剌史升堂訊鞫唐供稱小的年六十有四曾租沈姓田四畝耕種每年租錢七千五百文現在沈將此田歸入三林書院小的祗欠一年租值計錢七千五百文不敢抵頼容緩日措交剌史予限五日將所欠繳案如敢延玩帶案比追○朱祥和呈控王鑑廷争充地保前晚黃大令倩蔣剌史升堂研訊朱禀稱小的年五十有四前曾充過地保圖中計共四捆頭捆姚芝亭二捆王鑑廷三捆即小的四捆顧姓每年七月初一日交接辦公不料王串出開設牛奶棚之姚元正自稱圖董保伊承允小的以其不將議單交下是以控告請懲顧秋堂稱小的與朱同捆王串令姚朦混保舉其實朱輪應充當地保秦再廷禀稱小的在頭捆内帮同辦事本年正月伊等争充地保設筵請客以致涉訟公庭王禀稱小的身充八圖地保圖中計共四捆姚爲頭捆小的爲二捆朱爲三捆顧爲四捆輪年供役立有議單迄今己有二十年矣每年七月初一日期滿即禀請給發諭單今年輪應朱承充因有丈量升科之事故由姚保小的供役小的己奉諭接辦不料朱在外揑造謡言致累小的不能將錢糧收取現　　的願讓與伊等充當剌史謂今年輪應朱充爾等不得争執著各具遵斷切結而退 
[美捕房紀事]  
　　崇明陸增善向在漢壁禮路李姓家爲車夫今秋辭歇賦閒後殊形窘迫前日復溷入李姓屋内竊取羢毯棉被等物事主控　捕房昨晨經包探洪阿寳併獲拘解捕房押候吊贓送廨訊究○甯波人袁茂生曾充大英醫院出店停歇後屢屢潛入竊取築丸及雪茄烟等物現爲院主查悉據情訴諸捕房昨晨捕頭飭包探竇如海將袁拘獲解入捕房押候送廨訊辦○偷兒張錦春由吴淞鎭殷姓竹器店内竊得烟鎗衣服等件負至租界求質適爲包探倪順泉緝獲拘解捕房詰問之餘知其顚末因令押候傅失主到來然後解送英公堂究辦○乍浦路六十二號洋房庖司某甲陸續賖欠漢壁禮路小菜塲牛肉攤主某乙之牛肉計洋十餘元屢索無著前日午後甲在途爲乙所見向索數語之下乙將甲送捕房禀請追還甲稱所欠牛肉錢實由洋東尚未交出捕頭　乙暫緩數天俟洋東付下交還乙遵諭而退○甯波人某姓僑居英界大馬路小菜塲附近生女三長己嫁夫賃居虹口伯頓路西華里女欠母氏洋銀若干前日下午母遣次三二女至長女處索取前欠一言不合大肆雌威姊妹三人互相扭入捕房控訴捕頭以事屬繁瑣兼又女流置之不理諭謂爾等既欲興訟爾自投公堂喊控可也○前日下午有甲乙丙丁船户四人在百老匯路外虹橋附近小知何故互相兇毆經四百三十四號華捕一併拘入捕房捕頭路詰原由姑免深究先後斥釋○前日下午江北人其甲奔至元芳路公義局後同鄉人某乙家告貸青蚨若干甲以婉言却之乙大肆咆哮　碎碗將面部劃開鮮血淋漓意圖嚇詐乙出喚四百九十四號華浦將甲拘入捕房捕頭詰問原由甲稱現居法界八仙橋並非訛詐與甲因係同鄉向來認識實因拮　向之借貸是實捕頭見甲果薦窮　别乙給甲青蚨若干一併斥釋 
[江督轅門抄]  
　　十二月十一日知府錢松年辭赴上海騐收修　　船補昨日知縣胡鈺銷江北措　假補初八日運判梁世禮辭回揚○十二日首府柯禀知今日考吏治藩轅牌示署准安府經歴程榮病故繳委遣缺查有試用縣丞同銘署理補初九日新綏號　慶府遺缺知府陳文騄辭赴安徽 
[䢴省官報]  
　　十二月初五日永豐壩程分轉　港總巡吴分轉均公幹　揚○初六日吴　尹劃節委解金陵餉起程○初七日海分司徐分轉到揚○初八日姚鹺尹場煦辭赴寳帶橋差次郭　尹曾尚由界溝來李鹾尉保昌解海分同餉銀到揚 
[上海虹日元濟善堂十一月份經收施粥捐清單]  
　　前上海道黃幼農六人捐洋一百元嚴筱　大人捐洋一百元葉樹德堂捐洋七十元唐茂枝大人捐洋五十元譚幹臣翁捐洋三十元潘鶴琴翁捐洋二十五元全亨號麥桂潤堂周蓮塘翁韋文圃翁四户各捐洋二十元謝桂樍捐洋十五元務本堂麥卓然翁大豐號甘翰臣翁張祥和源和號陳善亭翁同泰號不留名春華祥敦怡堂十一户各捐洋十元吴也鄰翁捐洋七元張堯初翁捐洋六元永安號隐名氏永餘成華彰號老悦生魁盛隆仁和長元興長隐名氏全信質廣泰祥廣惠和李愼遠堂厚記關植生翁張明之翁宜隆號耀華號黃杏林翁十九户各五元陳全志翁捐洋四元乾秦興接元堂黃毓齋翁介福號昇記號廣有餘九章號廣楊興德義生泰和館珍記光裕金普仁堂十二户各三元李少田翁廣元昌泳詠號春記盛致寳長杏花樓陳蘇惠堂袁梓文　粹經絲廠鄭崇階翁無名氏李楝臣翁恊安號十三户各二元招力田翁葉幹之翁招玉田翁譚滿元翁梁文廉翁陸良澄翁梁氏董氏全半竹居永興隆　興洪吉如翁唐培　　妻梁氏蘇氏子吴仲生楊宅十五户各一元瑞和行無名募助洋九元一角瑞和行葉琢棠翁募二一元祥泰行傅志桂翁募助洋二十元五角客利行　阿大募肋十五元華　行朱三才翁募助一元五角南通州萬隆典捐洋四元一角是月合共收洋八百三十元二角 
 
 
 

Page 10

 
 
   
 
