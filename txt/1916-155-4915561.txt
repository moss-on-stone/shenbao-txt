# 1916 - 155 - 4915561

 

Page 1

 
 
   
 
 

Page 2

 
 
時評 
[人心（冷）]  
　　我今復以當世諸公言人心矣方帝制派之興高彩烈也我常言人心有至大之勢力决不能以他種勢力戰勝之其後卒至帝制不成而當事者且憂鬱以殁人心勢力之可畏固如是也　 
　　今日之人心何如乎稍有體察者人人能知也生靈塗炭民窮財盡國基之危方如累卵同心協力以事補救尙恐不暇此乃今日淸白其心者所具之公念也故苟反其道而行之者必爲人心所不許 
　　古人有言天視視我民視天聽視我民聽人心之謂也 
[命令]  
　　六月七日大總統申令元洪於本月七日就大總統任自維德薄良用兢兢惟有遵守法律鞏固共和期造成法治之國官吏士庶尙其共體茲意協力同心匡所不逮有厚望焉此令 
　　又令　現在時局顚危本總統驟應重任凡百政務端資佐理所有京外文武官吏應仍舊供職共濟時艱勿得稍存諉卸此令 
　　又令　民國肇興由於辛亥之役前大總統贊成共和奠定大局苦心擘畫昕夕勤勞天不假年遘疾長逝迫懷首績薄海同悲本大總統患難周旋尤深愴痛所有喪葬典禮應由國務院轉飭辦理人員參酌中外典章詳加擬議務極優隆用符國家崇德報功之至意此令　 
　　補前總統六月六日策令特任章宗祥兼署農商總長此令 
　　又令　兼代奉天巡按使張作霖署吉林巡按使郭宗熙兼黑龍江巡按使畢桂芳署安徽巡按使倪嗣冲兼署福建巡按使李厚基署湖北巡按使范守佑署四川巡按使劉體乾均特别委任監督各該省財權事務此令 
　　又令　劉棎均給予四等文虎章此令 
　　又令　顏經武給予四等文虎章王鴻猷蔣三餘羅宿李璧瑞傳相高劉紹溥張治箕均給予五等文虎章此令 
　　又令　莫俊蒲杰甘績鏞魏象乾伍湘臣雷雨霖唐季畢顏愚祿 
均給予五等嘉禾章此令 
　　又令　張建功車震均授爲陸軍中將唐之道授爲陸軍少將並加陸軍中將銜陳實龍曹樹桐均授爲陸軍少將周子寅加陸軍少將銜此令 
　　又令　張紀閣永勝均授爲陸軍步兵上校並加陸軍少將銜孫積孚田經年王永壽葉光華張德峻口富興均授爲陸軍步兵上校王佐才授爲陸軍騎兵上校趙普陰王錦堂石輝玉劃虎臣均授爲陸軍砲兵上校石總明授爲陸軍工兵上校此令 
　　又令　李國珍授爲上大夫此令 
　　又令　財政部呈請將本部署僉事鍾　祥叙列五等應照准此令 
　　又令　兼署鹽務署督辦周自齊呈請將署場產廳廳長朱文鈞叙列三等應照准此令 
　　又申令　據蒙藏院呈准科爾沁札蕯克和碩博多勒噶哩親王阿穆爾簧圭報稱生母逝世乞轉呈請假百日回旗治喪其都翊衛使暨參政　藍旗漢軍都統各職並請簡員署理等語該都翊衛使夙承母敎爲國宣勞大故驟遭殊深愴念阿穆爾　圭著賞假百日特給治喪銀五千兩並由該院查例預備祭品轉行奉天巡按使派員賚文就近前往致祭以示優異該都翊衛使假滿即行回京供職母庸派著此令 
　　又令　近歲以來水旱頻聞瘡痰滿目人民生計負擔較前加重敬收吏役不免需索其地方苛細雜捐名目尤多動滋擾累每念民間流離困苦之狀况時時觸於心目不爲謀減其何以堪除舊制賦稅釐金暨各項新稅關係大宗入欵者仍照舊徴收其餘捐稅收數無多跡近苛細者著財政部會商各省地方長官各就地方情形查明呈請分别停緩以紓民困此令 
　　又令　據財政部呈請獎贛省徴收得力人員祈鑒等語江西省前辦修水統稅局局長劉達權稽徴稅欵額外增加洵屬得力著給予五等金質單鶴章以示鼓勵此令 
[專電]  
　　北京電某要人以袁爲國勤勞其家屬儗加優待並妥爲保護 
　　北京電新大總統救國方針第一倚重責任内閣已與叚相當面籌畫第二召集舊國會速訂憲法第三救濟北京市面即日籌欵開兌 
　　北京電袁告令彌留時囑内史草就昨夜發表 
　　北京電各省軍巡來軍賀總統表示贊助者已有多省 
　　北京電黎大總統今日就職一切申令明日（八日）可下 
　　北京電袁定明日（八日）大殮其冠裳服飾均在彰德已派專車往運 
　　北京電袁臨危除親屬外東海段相王士珍等均在前送終躬受遺命惟國務員入内已噤不能言 
　　北京電國院昨開緊急會議（一）維持京師治安由段對軍警長官面授方畧願各負完全責任（二）維持金融已商允丁恩轉商五國銀團先撥鹽欵五百萬 
　　北京電昨午後一時叚親到外部與外交團會晤各公使齊稱對於黎公繼任各國一致贊成京市治安既由總理負責本使等極爲滿意並願一致贊助 
　　北京電政府專員赴津約熊秉三李仲軒諸要人來京相助並電促陸子欣速回會議要政按以上各電係七號發八號午前到 
[譯電]  
　　北京電今日黎總統行正式就任禮宣讀誓言略謂前總統倏爾病逝余依據民國臨時約法暫時執行大總統職權自念經驗不足國事多艱深望國務卿等共同襄助以盡對國對民之重責本代理大總統當完全依據憲法行事維持共和始終不渝謹此誓告云云（七日） 
　　北京電全國統兵大員皆來電贊成黎就總統位惟張勳尙未發言北京安靖當道力保治安戒備方法多已施行（八日） 
　　北京電鹽稅餘欵交付中政府一事頗有希望大約鹽欵交後停兌令即可撤銷（七日） 
　　北京電梁士詒避入東交民巷聞匿居法人家内（七日） 
　　北京電馮國璋倪嗣冲及其他各將軍皆電賀黎總統馮電内有黎總統遵照前總統遺言依據憲法而踐元首之位等語（八日） 
　　北京電黎總統决計暫住舊邸將來再遷入總統府（八日） 
　　北京電袁殮服將用前祭天時所穿之禮服及平天冠徐世昌奉命籌備喪事京中各學校停課兩日（八日） 
　　北京電模範團將開赴保定其餘軍隊將由段國務卿諭令暫卸武裝（八日） 
　　北京電内閣特别會議决定政治犯帝制派一律免究今日將見明令（八日） 
　　北京電黎總統政見在建設責任内閣恢復民國二年國會制及挽回金融設法使中交銀行繼續兌現國務院空缺將另簡人（八日）德文電 
　　北京電法使知照寓東交民巷外之法人移入使署他使尙未有此戒備衆意今可無庸恐慌惟使署衛隊各司令今晚正開會討論防亂辦法目下僅協約國公使稍有舉動惟英使昨曾遍謁各中立國代表請協籌保全公共利益應有之方法（六日）（遲到） 
　　北京電馮國璋電賀新總統並表示贊助之意魯晋將軍亦有賀電到京旦夕將發表命令三道一宣布政策二諄告各省官員維持政務三宣布籌備前總統葬事（七日）以上字林報 
　　北京電今日國務院開特别會議各高級軍官均表示願贊助黎大總統聞段祺瑞曾與拱衛軍商妥合力維持北京治安故亂事恐慌爲之消釋協約國各公使於農間會議後即於午後一時往謁段國務卿段諭彼現長陸軍故已設法維持治安黎元洪將繼大總統任獨立各省今後當復効忠中央革命黨中激烈分子或尙繼續作亂一時不能盡免云國務院各員終夜留居公府黎副總統昨夜入公府袁死時黎與國務院各員及袁之家屬均在側（六日）（遲到） 
　　北京電梁士詒行極爲秘密聞昨將眷屬及貴重物品送往天津現信梁亦於今日赴津（七日） 
　　東京電此間聞袁前總統噩耗不甚驚詫蓋早已聞其病篤也消息靈通之人皆信黎既出 
任大總統大局可稍光明其他有勢力之諸人向因反對袁氏而引退今似將出而任事各官員皆謂日本之利益如不妨及則擬維持不干涉之態度（七日）　 
[東方通信（日本人組織）]  
　　東京電袁世凱逝後馮國璋段祺瑞等之中間勢力採如何之行動日本朝野甚爲注目日本固甚希望中國迅速收拾時局然此際並不取何等之手叚但倘起有動亂日本對華經濟受有打擊危險及於内外人性命財產時則當講適當之方法以保護日本國民財產並予外國人以滿足此日本政府之方針也日本此際並無獲得利權之野心惟希望中國之人心眞能了解日本俾中日之關係益益强固一般輿論咸以增進中日親善爲幸福云（八日） 
　　東京電黎元洪不惟依據約法有大總統之資格且南方亦甚希望黎爲大總統是以日本政府决定以好意對黎氏（八日） 
　　奉天電奉天將軍張作霖依會議之結果通電未獨立諸省略謂此際務當一致擁護中央召集國會選定元首極力維持治安等語（八日） 
　　奉天電張勳以袁氏死後收拾時局除復辟外無他法宜共努力遂行復辟已將此意電致張作霖勸誘其贊同（八日） 
　　東京電大隈首相就中國之時局語人曰袁氏之死殊堪惋悼惜該氏治國之要道缺乏誠意綜其一生之治績未見統一大事業之蹟中國今後依據約法當然由黎氏繼大總統之任若不能治除開國會問民論外無他道日本今日並不取何等之方法倘中國之擾亂擴大阻礙列國之商業危害及於外國人則當講求適當之方法云云（八日） 
　　東京電石井外相對日置公使因袁氏之死關於激成擾亂之虞並關紊亂秩序之應急處置特發訓令（八日） 
　　北京電六月六日之告令謂依據約法第二十九條以黎副總統代行大總統職權都中議者以該條項係國會解散後受袁氏之意而成即所謂新約法之條項該約法未經國會之同意當然依據舊約法第四十條辦理聞黎大總統亦不承認新約法故一般人對該告令頗有非難且以政府當局果有開國會尊重舊約法之眞意否頗懷疑慮云（八日） 
　　北京電北京外交團因袁總統逝世於七八九三日及行葬儀之日均下半旗（八日） 
　　濟南電今日（七日）傳到袁總統突然死亡黎元洪代大總統之報商民一同懸旗以表祝意（八日） 
　　濟南電擬關於山東軍事外交職權之段芝貴接袁世凱病故之報於今日（七日）正午蒼惶入京（八日） 
　　奉天電日本前駐義國大使林男爵今夜（七日）乘急行列車道出奉天歸東（八日） 
[戰電（英人路透電）]  
　　倫敦電英皇命陸軍軍官自明日起爲吉靑納佩喪章七日（六日） 
　　倫敦電首相夔士葵暫行兼任陸軍大臣（七日）　 
　　倫敦電陸軍部宣稱擬日在聖保魯敎堂追悼吉靑納貴族（六日） 
　　倫敦電據丹麥京城電稱基爾地方第一次非正式估計德軍於巨特倫一役共死八百人失蹤四千六百人傷一千四百人（七日） 
　　倫敦電巨特倫一役英艦除沉失者外共死一百六十二人傷一百三十八人失蹤五人（六日） 
　　彼得格勒電俄軍在泊里貝爾河至羅馬尼 
 
 
 

Page 3

 
 
亞邊界間乘勝進攻迄今已俘軍官四百八十員兵二萬五千人獲砲十七尊機關鎗五十餘枝（六日） 
　　亞姆斯特丹電法將薩拉伊爾要求希政府召回希軍官三員因彼等干涉軍務之故希政府所持態度甚爲强硬希首相斯柯洛狄斯昨日謁見英使大約即爲此事（七日） 
　　亞姆斯特丹電德國豫算案及新戰費議案英金六萬萬鎊之議案已成立社會黨議員反對新戰費議案（七日） 
　　芝加哥電共和黨及進步黨同時在芝加哥開會共和黨大會臨時主席哈定君展其雄辯之才諄勸黨員固結團體並抨擊威爾遜總統之戰爭政策謂其重飾辯而少决斷該員主張擴張國防恢復重稅進步黨之領袖爲羅斯佛君此次開會由羅平斯君主席謂準備爲有至大效果之物羅斯佛實應時之人物　芝加哥一般人士之意此次會議之結果將舉高等裁判所長許和士爲共和黨候補總統許和士因所處地位不便發表政見故不允與客有所討論（七日）　 
[公電]  
　　梁任公致護國軍電杭州呂都督肇慶岑都請令並譯轉陸都督龍都督湯都督陳護督李總司令雲南唐撫軍長並譯轉劉都督蔡戴兩總司令川陜兩陳都督鑒項城奄逝局勢銳變請卽分電叚速奉黎大總統即日就職宣布中外仍電未獨立諸省曉以大義使一致奉戴勿生枝節再爲厲階仍用軍務院名義電各國使館聲明意嚮以免驚疑收拾北方惟段是賴南省似宜力予援助毌令勢孤更不可 
懷彼我成見致生惡感即對袁似亦不妨表相當之哀 
悼以示洪童而攬同情國家存亡間不容髮願共敬愼宏濟艱難超去歲在津曾與蔡戴二公約言謂袁朝倒則超夕隱比在桂粤亦屢爲岑陸龍三公述此意天降鞠凶先考見背兩月始聞萬死莫贖前已電請解去兩廳都參謀軍務院撫軍領政務委員長諸職俾得伏塊思哀稍報罔極今大難漸平先靈略慰超前既有成言今復遘大故伏乞哀其慘酷曲予矜全此後國事非棘人所忍與聞惟茲苦衷願執事勿加罪責善後萬端羣公攸賴伏維努力勉副時望越禮陳情諸祈矜鑒啓超稽額虞 
　　北京黎大總統通電本副總統依法接任中華民國大總統職權於本年六月七日就任特此電告黎元洪虞印 
　　外交部通電本月六日已刻袁大總統因病薨逝午間駐京外交團即同來部會晤國務總理及外交總長聲明對於袁大總統及家屬暨中國政府極表哀悼旋詢及繼任總統當告以依約法由副總統黎元洪接任大總統職權察副總統已定於七日上午十鐘就大總統之戰各使均謂如此甚滿意各國政府必均表同意特此通布 
　　北京國務院電一六月七日副總統依約法第二十三條接受中華民國大總統之戰權宣言内遵約法外輯鄰邦所有各處軍隊均暫駐原有防地不得稍有擅離合五族爲一家唯民意之是聽除通電商榷大計外特先電告共維秩序以安人心 
　　電二魚日疊電諒違下旗誌哀升旗敬賀各節應即遵照辦理軍警各官佐士兵左臂並應纏裏靑紗惟値此事出非常務應嚴飭所屬維持地方秩序不得稍有疎忽至各該處如有僑居外人其生命財產尤當妥爲保護以重邦交並望轉各駐在防軍各長官知照 
　　電三袁大總統堯逝所有關於喪事禮節擬訂八條照錄於下（一）各官署海關軍營下半旗二十七日自六月六日起出殰日下半旗一日（二）文武官吏停止宴會二十七日（三）民間輟樂七日出殰及國民追悼日各輟樂一日各學校均停課一日（四）文官左臂纏黑紗二十七日（五）武官及兵士於左臂及刀柄上纏黑紗二十七日（六）官署公文封面紙面用黑邊寛約五分二十七日（七）官報封面用黑邊寛約五分二十七日（八）各省及特别行政區域與駐外使館自接電之日起擇公共處所由長官率僚屬設案望祭凡七日希即查照國務院虞印 
　　黎大總統致康南海電天禍中國變　相尋本月六日元首因病薨逝元洪依法接任大總統於本日正式就職當此風雨漂搖財殫力竭自維薄德何以克堪先生識貫中西望齊嵩岱民風國憲洞燭無遺念國事之艱難憫民生之凋耗尙冀擁護國命時賜敎益凡百庶政俾循軌道全國蒙休匪獨私幸黎元洪陽 
　　又致梁任公電天禍中國變竃相尋本月六日元首因病薨逝洪依法接任大總統於本日正式就職當此風雨飄搖財殫力竭自維薄德何以克堪執事洞悉民情精研法理宏顯　識海内同欽念國步之艱危憫民生之凋耗尙冀斟酌國情時賜敎益凡百庶政俾循軌道全國蒙庥非獨私幸黎元洪養　 
　　尙賢堂李佳白致北京電北京黎大總統鈞鑒側聞總統中外臚歡丁此時艱願公奮勉所望統一現局正國本而絕弊源克荷天麻繫苞桑而安磐石是爲祝尙賢堂李佳白叩齊 
　　孫洪伊致北京電北京墾大總統鈞鑒我公繼任中外屬歡盛德豊功曷勝欣幸當此大變倉皇人心惶惑亟宜力避還轍確遵法律以收人心　饜衆望第一要善急須明令宣布嗣後一切政令均以民國元年參議院議决之臨時約法爲根據庶全國上下有所遵循孫洪伊叩 
　　又電北京段芝泉先生鈞鑒項城代謝七皀無驚毅力宏才曷勝欽佩當此大變倉皇人心惶惑亟宜力避覆轍確遵法律以收人心而饜求望第一要着急須明令宣布嗣後一切政令均以民國元年參議院議决之臨時約法爲根據庶全國上下有所遵循孫洪伊叩 
　　陳素子等致北京電北京黎大總統鈞鑒我公依法繼大總統任全國人民歡聲雷動咸恭頌中華民國前途大發展於東半球與西半球之美洲並峙爲兩大共和爭光全球永奠國基於萬斯年浙江旅滬陳素子王恭禮梅禹封陳達夫潘春波劉玠羅備等千三百人叩庚 
　　上海紅十字會總辦事致北京電黎大總統鈞鑒欣聞電傳鈞座繼任大總統本會全體戰員咸深忭舞從此大局奠安國基鞏固億兆蒙福中外臚歡敬祝民國萬歲大總統萬歲中國紅十字會總辦事處沈敦和鑒全體戰員 
叩庚 
　　上海總商會致北京電北京農商部鈞鑒欣聞黎大總統接任商民歡悅謹此仲賀請代呈上海總商會叩庚 
　　浙江旅滬學會致北京電北京黎大總統鈞鑒天佑中國項城逝世我公就職謹賀謹賀請恢復國會以定大局浙江旅滬學會全體會員叩陽 
　　黎宗獄等致北京電北京黎大總統鈞鑒欣聞電傳我公依照約法繼任大總統振共和之精神出斯民於水火國基鞏固遐邇歡騰恭祝民國萬歲大總統萬歲黎宗漱張漢江家珩王元震廖翊恢朱嶽詢光變叩庚　 
　　上海王豊鎬等致北京電北京段芝泉先生鑒商民陷於水火之中久矣今天福民國黎大總統正式受任得我公碩畫贊助早定國是商民一致同伸歡祝上海王豊鎬鄔卓然趙錫恩等庚 
要聞一 
[黎總統就任後之希望]  
　　大陸報社論曰黎元洪昨就中華民國大總統位記者於此願掬誠遙賀祝其成功且爲中國慶得人焉黎總統受職於四境騷亂之際施行新政一時固難免困難然以就任初之氣象觀之黎總統定能收拾殘局展佈新猷阻碍較輕收效較易有非前總統所可比擬者蓋黎素無仇怨出而任事不若袁氏之多仇敵黎人望所歸南北信任其德性品節爲國人所共信不若袁氏之失信任黎縱如袁氏不能免於過失然黎之宗旨及其忠愛國家擁護民國之忱昭若日星毫無疑義不若袁氏之受嫌疑此黎之所以當視袁氏易收事功也當帝制運動熱達於極點時帝制派銜袁氏命往謁黎公勸其贊成帝制威脅利誘被以武義親王之貴爵動之黎聞言不置一詞拂袖而出其節操若何已可於此窺見一斑矣黎鄂人也鄂爲中國之中心繫全國之安危居南北之交點故以籍貴而言黎與時局亦有關係外人之曾與黎公交接者皆信仰其爲人評其德性曰穩健曰務實可恃曰事理明白性情沉着曰决斷緩而稔一經决定不復游移黎辦事經驗雖不甚久然在政界已得若干閱歷且已表示其足以應付時局之能力辛亥革命以前黎之學術職務純爲軍事性質武昌起義軍隊奉黎爲都督聽其指揮以拒淸軍蓋深知其人也而黎指揮軍隊能不負其委託當漢陽失陷漢口不保時民軍諸領袖多逃避他去黎獨屹然不動與袁前總統磋談一切卒開和議於上海唐伍二公乃得定議民國於焉告成黎之功可謂偉矣淸室退位後黎被選爲副總統兼領參謀長坐鎭武昌其握重要治權也已將五載黎行年五十有二正値年力富强之時吾人就種種方面觀察之確有極佳根據而抱黎必能治理國政大著成效之希望興信任也今記者所期望者中國各政黨領袖當袪其意見合其羣力以贊助民國之新總統如是庶不失愛國之本旨矣 
[孫文宣言（二）]  
　　文歸國既以用兵之原爲父老昆弟告曰吾儕與袁氏非有私怨爲其壞約法叛民國是用討之以懲不義而奠我國家今袁氏則既自斃矣凡百罪孽宜與首惡之身俱盡繼茲以往其遂可以罷戢干戈與民休息耶抑猶有所待聖愛人以姑息自偷遺患有志者不爲而億逆不信薄視天下失亦如之此文所以不敎自安於緘默也文生而篤愛和平亦漂寮我大多數國民無有嗜殺好爭之性故辛壬之交兵甲滿地彼是相持幾若敵國而卒也以北方將帥贊成共和使淸帝退位而戰事以解始義者不多其伐滋事者能共其勞使無袁氏則五年以還吾民將不一見流血之禍矣夫人類必至不平而後有爭挾羣以爭尤必有其職志其爲國爲公則天下從之其爲已爲私則天下棄之今茲獨立諸省暨夫拔戟自成之軍揭　約法犯　而行文敢表證其心理曰是皆爲國家也非爲權利也至乃未獨立之省　牽制於事勢謀人軍師不欲遽爲轉移其心亦不無可諒然今茲戎首已逝既不能以獨立諸省爲非義而鬭之則亦宜有所以表示其爲國非私之行動俾坦然相與而無疑庶幾戰爭之禍可立止抑文非徒爲一方之人言之也自袁氏有心撓亂民國恒謂民主必爭假是籌安行其纂逆其實中國宜於民主創制以來爲讓非爭已昭證例今若舉國人遵由神聖之約法泯絕内訌詢可爲百世之模範其反是者則國本替而禍不忍言且昔覘國者之警言謂非袁莫見統一即非袁中國且亂前此正以袁氏大亂中國今若袁死而民國以底定此尤我民族之光中國之福也袁氏凡百罪孽皆由其以天下爲私之一念而來殘暴專制既無不爲而又以金錢詐術濟之以至於敗今求治無他一言蔽之曰反其道而已庶事改良或難驟舉至於規復約法尊重民意機關則惟一無二之方無所用其躊躇者於此時期而猶有怙私懷僞不顧大局之流則國人疾之亦將如疾袁氏吾輩固甚不願見此不祥之人至更遺吾國不祥之事也董子曰正其誼不謀其利明其道不計其功今第卑之無甚高論吾國人亦當知功利有其大者遠者而不在一身之權位蓋億兆人民繫於國家國家繁榮則吾子子孫孫實利賴之君子之澤無過是者若計量目前瑣未得失爲穴中之暗鬭斯智者所竊笑吾國有六千年文明之歷史有四萬萬之民衆地大物博大習勤勞加以尙慈善好平和善服從之諸美德苟見發揮而光大之則民生日遂國度日昌可操左劵而獲當民國初元五族一家由彼之時咸致力於建設推究成績必有可言而袁氏一人爲梗五歲所由使人太息痛恨而不敢稍自暇逸者也吾人爲國匪獨除暴撥亂而反之正則屬有事權及夫一國優秀之分子之所任於憂虞爲國之際懸絕大之希望於前途則人人奮勵激昻勉進不已所志既閔而末俗苟偷之弊乃眞息矣文志在共和終始不貳曩昔以袁氏叛亂故誓爲民國翦滅鉅凶今茲障礙既除我國人當能同德一心共趨政治之正軌文亦將盡國民一分子之義務爲獻替之蒭蕘若矣曩日宣言所謂袁氏未去當與國民討賊之事袁氏既去當與國民共荷監督之責不嫌謀危民國乾復生於國内則今猶是志亦願與國人共勉之也 
[項城死耗到𡩋之情形]  
　　停戰展期又滿南北籌備繼續宣戰正在積極進行吾民方隱憂戰事之無已時軍民兩署忽接項城逝世之院電此電到馮華甫將軍猶信疑參　當發萬急電至今探詢尙未得復忽又接黎總統正式就任之通電此電並請馮協力勸阻南軍行動待議善後辦法七日上午軍民兩署軍警行政司法各機關及各國駐寗領事署停泊下關中外各軍艦一律懸掛全旗慶賀黎大總統新任喜期下午改懸半旗誌哀海陸軍警一體臂裹黑布惟一般人民心裏以爲袁氏一死滿天雲霧消散南北可無戰事從此永享和平幸福皆喜形於色馮將軍以全國治安政治統一及一切善後辦法請齊使於下午二時到署會議後即電請段内閣妥速設法維持並以於袁在生時曾電勸退位力任保障袁氏家族善後事宜特一面電商張倪兩將軍籌議一切 
[鄂湘戰機漸動]  
　　五日英文楚報云鄂省戰機漸動由湘境退出之皖軍今已奉命復行開往湘省先取岳州小火輪十五艘拖帶許多民船裝載兵士已向上游進發官場向外人輪船公司商僱船隻當被拒絕後向招商船局商議船局中人婉詞謝之但軍隊竟以武力强取立派兵士登快利江裕兩船而强留之快利昨裝兵二千開出江裕本凖備開往下游貨客俱滿詎兵士將貨推往岸上並逐去船客旋逼令江裕開至下游十基羅邁當處裝上皖兵三千已於昨日開行某船自長沙來謂長沙安靜商業如常該處有砲船三艘與北兵老干聞湘省獨立即行離境桂軍已到刻方迅速出發以期迎敵回湘之皖軍故鄂省邊界不久當有戰事云近日謠言謂鄂省爲避去戰禍起見日内將宣告獨立但獨立能否見諸事實難必也 
[楚報述陸建章去陜情形]  
　　英文楚報五月二十九日西安通訊云五月十七日陸將軍與陳樹藩開會議决以全省讓交民軍且擬定合同由陸簽名並由英敎會之歇洛克君與楊醫士作證其條件之一乃保全陸之生命財產俾得安離秦省陸以此故請許携皖兵千人俾術並請陳護送至潼關歇楊亦當同行陳於第一節允如所請於第二節允派其弟護送楊醫士因不能離其病人故由歇洛克君許與偕行五月二十六日爲啓程之日晨間有人一大羣離城甫至東郊忽起事端蓋陸兵携有炸彈甚多至是抛擲一枚炸死陳兵數人桑信擲此彈者志在斃陳因陳時亦在場也於是陳兵大怒乃與陸兵交戰陳兵悉奪陸衛兵之軍械且刧其行李多件陸大懼現携妻拏與歇洛克夫婦同居其結果未能得悉惟陳樹藩仍遵守約言送陸出省聞北兵今來秦攻陳但望此信不榷庶可免刦殺等事也 
[南京快信]  
　　撤聞前此熱心擁護袁氏派中有人現擬以他策進（即復辟）將電某某商榷消息極惡 
　　軍署昨日（七日）午前十時開軍事大會議各機關長官均親自蒞會密議至午後四時散會聞所議係關於項城逝世布置本省防務維持地方秩序各要案 
　　省城秩序如常軍警加緊戒嚴揆之現狀似不至有何變動 
　　段芝泉昨日來電邀馮將軍入京共籌善後　馮以南京關係東南大局未可輕離已去電婉拒 
　　王襄武李昌武昨均來電探詢馮將軍意旨關於項城逝世之善後事宜段内閣昨特通電來寗向馮將軍徴求同意 
　　黎總統正式繼任此間警廳已飭各商懸掛國旗以誌慶祝頃聞警廳昨晚又知照各商將國旗下去 
　　交通銀行活期現欵現展止付一星期聞某派人出京至徐州者甚衆李昌武派來顧問劉麟昨已回贛兩淮運使劉文揆委張肇達（張勤之承繼子）充西壩口運棧正局長許造時充副局長 
編輯餘談 
[二十九條與四十二條（默）]  
　　總統因故去職或不能視事時由副總統代行其職權此舊約法之四十二條（東方電謂爲四十餘誤）與袁修改之約法二十九條其文同也故告令據二十九條而不據四十二條箋可謂爲援引差誤或謂爲差誤在修改而與繼任總統之身則絲毫無關係不能因其差誤而遂稍有異議也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[黎總統就任前之箇中會議]  
　　項城去世黃陂正式就大總統任已早成爲事實惟當未行宣布之前個中人對此問題之解决頗費一番周折初項城患病時適値南京會議未有結果某兩將軍一再密陳主張武力北京又有某派要人作同一之助力以致段内閣欲求和平解决之主旨無從取决而本月四日項城病遂復重無此精神分對各方面内閣乃於五日會議取决大計如有結果即當從退位一方面着手預備且因項城之病日漸加劇馮將軍等多數軍政大員主持甚力雖有不贊同者亦恐於此際難得勝利又據政界傳言袁氏病勢增重之際所有維持現狀及收拾大局辦法均關重要聞公府業將各要案提出詳加討論初四日召集會議時特將會議時間延長兩小時對於各案精細研究如宣慰軍隊保衛安寗政權移交内閣以爲目前統攝以及防範其他意外之劇烈風潮等以上各件其間有關係現狀者有涉於將來者均須預籌辦法以資解决是日各人員係專就大體討論其詳細節目尙待繼續協商始可規定並聞某派人頗於會議時主張項城病勢既劇似可先行請假一切由内閣代攝惟段氏力持不可乃勉强作罷當晚公府又開軍事會議畢會曾頒布密令於京内各軍警機關其内容曾分普通特别兩項計拱衛軍模範團者普通三件特别二件京衛軍禁衛軍第一師第十二師者普通三件特别四件步軍游緝隊警察馬步隊京兆警備隊者普通二件特别五件各機關奉至後當晚各相會議表面上似此舉即爲内閣兼理京師戒嚴之基礎其實項城病勢不佳故叚氏預爲臨時應變之凖備蓋不如此則不能於袁氏死耗傳布之頃立即應付裕如以呈此適合法律之結果也 
[北軍到贛後之危機（南昌通信）]  
　　湖南獨立後贛省防務又吃緊一層昌武將軍李純之態度人所共知無如財政支絀軍事棘手而民黨又一再投函要求宣布獨立日前軍械局忽有人縱火發見炸彈兩枚附近居民遍經搜檢皆無違禁物品且該處防範異常嚴密乃竟發生此等事件是危機之伏已可概見且中央又紛派大軍來贛意在以武力解决惟李始終以和平主義昭告贛人從無主戰之宣即此次南京大會議江西代表之意見亦不主張武力不謂唐天喜既奉中央命令率軍來贛駐紥萍鄕劉躍龍又將撥隊前來並指定永新寗岡遂川三縣爲該軍駐防地點李審察大勢頗不以爲然擬以一去爲兩全之計是以日前特電請辭職聞中央已復電慰留勸勿遽萌退志一說謂並令藍天蔚督師來贛帮辦軍務未知確否贛南戰禍恐即在目前現聞駐防梅關粤贛兩軍已小有衝突並各擊傷一二人省城近日河下船隻已被封盡甚有裝戰者亦令卸下當差日内將有大隊開往吉贛一帶駐防今日裝有陸路過山砲兩尊出發并在城外定製草鞋四萬雙蓋贛州上游萬山崇阻石路崎嶇非草鞋不能馳驅也贛西鎭守使馬克燿前因湘事吃緊移駐萍鄕近因唐天喜駐萍將於日内調回宜春本署贛州吉安袁州三府屬居民近日皆在風聲鶴唳之中富户多紛紛遷避廬陵夏道尹眷屬亦於昨日抵省各處土匪又有蠢蠢欲動之勢刦案頻聞附近省城各鄕近日亦連出大搶案皆持有鎗彈利器莫敢攫鋒故一任其橫行無忌也今日（六日）又槍斃黨人張坦然尹海等兩名因潛入警察廳瞭望臺上窺探將軍行署形勢被該廳消防隊警士擒獲邀功圖賞惟黨魁石玉卿已聞風遠颺矣 
[湘桂之攻贛與聯贛]  
　　桂軍攻湘前敵司令官貢克蛟君以湘省已經獨立與各省一致北伐該軍隊無須再事攻湘現在最急者爲鄂贛兩省故擬先攻江西江西得則鄂省即受圍困不難入我範圍特告奮勇自請率所部攻湘之兵（現駐房郴一帶）改道攻贛以殺北軍勢力而期速定大局特電告陸湯二公查照核示以便出發陸榮廷都督極表贊同當將該軍改爲桂軍攻贛前敵先鋒隊仍以貢君爲司令官率軍由郴州入桂東進攻江西南安一帶一面電請湯都督派兵由萍鄕進攻江西袁州各地以期盡得江流各省會師中原並請將派定湘軍與出發期先行電知湯督當以贛湘已有成約李純允嚴守中立兩不派兵犯境勢不能遽爾加兵故擬先行勸告李將軍自行宣布獨立如李拒抗再行進攻已電商由陸公認可遂聯名電告李將軍立予答復以定行止李恐軍隊進逼致生戰端特派代表黃國藩來湘磋商兩省聯盟辦法該代表係由九江搭輪來湘前日（一日）下午已抵省垣現寓大西門外迎賓館昨晨已進謁都督面陳一切矣 
[倪毓芬返岳之和約]  
　　前駐湘倪毓芬之軍已退至漢口中央忽命其返戈犯湘倪始不允並要請和平解决嗣袁又一再電促倪無法推諉遂分水陸兩道來湘陸路軍現駐適山蒲圻境水路現駐新堤倪之司令部設此並將一部分調駐岳州湯督查悉先期派李右文統領率師往岳防堵一面詳述法律上時勢上斷不能再擁護全國共棄之袁氏各理由請倪反省勿自貽伊戚倪毓芬當以此次返戈原有不得已之苦衷且對於中央已聲明僅擔堵湘軍之北上並不攻湘現願與湘省單獨定約暫行兩不相犯特電請都督查照如允予訂約卽請派員指定地點電復以便委代表與議湯督對於倪之主張亦即贊同當指定湘陰爲會議地點派定李右文旅長與李介春知事爲湘政府代表電復倪司令查照派員來議外一面電告李君等所有和約務以暫時爲條件倪得電後立派該處副官長黃霖生偕衛兵八人乘小輪抵岳與湘代表會商一切於一號早各自磋商單獨議和條約兩方人員擬定後即日電由湯都督與倪司令核准令各委員代爲簽字互相遵守茲將和約内容錄下 
　　（一）湘倪兩軍暫時各守防線不相侵犯（此條所謂暫時以停戰令未變更以前爲限）（二）黔桂軍隊由湘政府擔任暫不出湘境北上至於北軍則由倪司令擔任亦不前進（三）此項和約如經他人破壞時湘倪兩軍仍不會戰（四）此約以南北政府正式宣佈再閔戰端時失其效力 
[湖南獨立後之進行觀]  
　　獨立政府之組織湘省既經獨立改組政府刻不容緩今已逾數日而尙未有端倪者據云係因各方面種種事宜尙未商議就緒昨日下午七點鐘湯都督特召集劉建勳陳裕時舒禮鑑胡瑞霖黃凱元等數人開重要會議結果於湘政府之組織極有關係一二日内即將布置之種種事宜全行發表又謂湘政府將來成立軍民分治之說頗爲的確其秘書處一部分已經就緒茲將其章程錄下一秘書處設於都督府内掌全省軍事民政機要文書負編撰保管之責二設秘書長一員總管秘書處一切事務三秘書無定額分掌軍民文書編撰事務四設管卷員二員掌保存案牘歸當調案事務五設續寫數人掌譯電繕文事務六秘書處對於本府參謀長暨軍務廳外交處均須隨時接洽以免隔閡七秘書處無直接對外之權但調取案卷暨承都督命令參考事務或通知事務得發處縅八本簡章自都督核定日施行 
　　學生北伐之請願湘西自軍事發生後地面大擾辰沅永靖四屬學校早經停課學生星散茲由第十三聯合中校學生黃世灜等商由乾城黨軍司令官張君核准召集湘西輟業學生組設護國學生軍以厚武力一切鎗彈由晃州黔軍王司令擔給至於餉欵則由黨中擔用黃君等布置完全後遂通告湘西各地具有軍人資格之學生如熱心國事贊成是舉者請於五月二十日前齊集乾城共同編辦一切各地學生往應者届日到有二千零五十七人由黃等在縣學宮城隍廟關帝廟等處設立招待所分别居住旋於二十三號開大會議於縣學宮由全體學生議决定名湘西護國學生軍暫設司令部於乾城學宮公同推舉張學濟君爲總司令李平民爲副司令張君即照陸軍編制將該生等編爲一梯團内分三營每營爲四連每連三排中下級軍官俱以在湖北陸軍預備學校或保定軍官學校等處曅業學生充當一律練爲步隊各學生俱係省年志士特盡義務不受餉金且素曾習兵式體操故軍容極爲整齊該軍成立後日夜敎練茲因湘中已宣告獨立亟宜率師北伐故特改名爲湘西學生北伐軍電告都督願爲湘軍先驅湯公深爲嘉許特電派湘西鎭守使署參謀長李君就近前往考驗矣 
　　民黨條陳之實行湘省民黨代表唐蟒廖漢吟等以湘省既舉義旗擁護共和自應删除虐政與民更始特將現時急不可緩應即進行者數事條請都督分别籌辦（一）規復省議會以徴集眞正民意（一）關於行政上妨害共和之制限一律開放（一）籌辦地方自治以樹共和政制基礎（一）編練北伐軍以促國事之早定（一）閘於稅則之苛細條件宣布分别减免（一）在帝制期中之民刑事如含有柱法意味雖法定手續終了仍應宣告平反（一）關於人民原有公私契約在袁政府期中因非法而損失效力者應分别宣布繼續有效湯都督以該代表建議各項洞中綮要應照准施行惟省議員如何召信北代軍與自治如何籌擬進行其他一切應如何分别審定始免偏弊特發交諮議顧問各員討論現正籌組參事會以備臨時諮議之需湯督昨已委任民黨代表唐蟒廖漢吟劉武鄭人康文斐五君參議一切並擬設一民黨招待所於小東街前第三國民議員招待所内以爲民黨住集之所 
[中交停兌之廣東影響（特約員平生）]  
　　粤東爲交通要地華洋交易甚繁金融機關關係最要自去年中國銀行開行以來兼代辦金庫職務信用甚著所出鈔票社會上頗爲流通挽回利權不少及今歲廣西獨立時廣東受其影響曾發生兌現風潮一日間兌出現金百餘萬然該行用全力以對付多設兌換機關三日間遂恢復現狀而信用力益厚然經此大打擊該行内部未必不生一恐慌及廣東獨立人多注視該行惟見前度兌現風潮 
竟能隨到隨換故信用初無減損當時官廳文告亦聲明該行爲中國之公產非袁氏之私產並召集商會共同擔認維持故無發生意外之事詎知海珠慘殺案發見後該行不動聲色遽於即日閉門託言暫行遷港待大局安定再行復業此時各省中交兩行均未停止兌現而粤省先已實行有知其内容者已竊竊然議之以爲此舉爲北京政府之一手段决非僅行於粤省不過借粤省爲發端耳粤行初停止營業之時該行手段非常敏活先行買收銀業機關允爲兌換不至過於低折而財政廳金庫收入猶收該行兌換劵其他鹽關稅廠電局郵局一切收入均以中劵爲本位故毛子劵行用略有低折而大元劵則尙不至牽動也乃自全國停止兌現之令下商民震驚盡將鈔劵推出而用途遂多滯塞繼而消息愈傳愈緊稅關鹽館郵局電局凡與外人有交涉者皆拒却中劵不收改收大元或港紙而廣九鐵路亦宣布改收現洋不收紙幣由是電燈電話自來水各局收費俱索全毫不用紙幣於是金融上大生恐慌矣方獨立宣佈之初財政廳曾正式布告金庫收入不必如從前辦法限收大元劵其以銀毛及毛子劵繳納者准免補水自此布告出後大元劵乃降而與毛子劵同一價値近又布告自六月一號起凡稅驗契及田賦釐稅一切徴收均半用銀毛半用毛子劵此令行後將來必益見現金之可貴而毛子劵之低折更不可思議矣又况近來銀根吃緊異常因歐戰影響生銀價及煤價均異常飛漲造幣廠既無飭本復因所鑄之幣不敷鑄費於是銀元銀毛均已停鑄伹鑄銅元此爲銀根不敷周轉之一粤東絲業每歲輸出外洋金額甚巨原屬一大利源故城西銀店不下數十家皆以此爲生涯每當四五月間新絲上場即銀市活動惟今歲粤省獨立土匪乘間竊發南順兩縣如西樵九江容奇桂洲等地向爲蠶絲最盛之處今皆爲盜賊窟穴絲業失敗銀業因而凋殘此又爲銀業不敷周轉之一積此兩因銀根已非常吃緊加以金融機關復從而停止故紙幣之低折更有愈趨愈下之勢茲者警廳已出示維持其文云現奉都督函飭中國銀行紙幣日漸低折亟應維持等因查中國銀行關係全國信用凡屬國民均有維持之責况所出紙幣前經陸續收回現行市面爲數甚少而錢糧稅課均照常收納即兵餉政費亦沿舊使用市面何得任意減折其中必有不顧大局之徒操縱市價以回漁利亟應嚴行查禁除飭區派探嚴密查究外合行示諭各商民遵照對於此項紙幣毋得低折致干究辦切切此示此爲一空空洞洞之官樣文章紙幣發行之總行既嚴行局閉停止兌現則所謂維持者亦徒屬空言而已　 
[廣西之金融狀况]  
　　兩廣聲息相通廣西省未設立中國銀行廣東中國銀行劵行於廣西亦尙通用惟不甚多故雖停止兌現而於廣西亦無何等關係惟廣西金融機關則有廣西銀行自前淸設立以來以迄於今頗見信用從前在廣東造幣廠搭鑄銀毫頗足以資周轉自歐戰後生銀價漲西省停止搭鑄銀根已稍吃緊迨獨立軍興兵費浩繁銀根益爲牽動梧州爲交通要埠與廣東商業關係最多前銀業中人忽操縱市價以圖私利曾爲蒼梧縣知事呂一鑄查出嚴罰其後陸都督亦頒發文告嚴禁紙幣低折惟文告之力量有限不得不切籌維持之法前曾限制人民帶銀出口不得過百元之數茲又再加限制每人帶銀出口不得過五十元倘有逾額一經查出即行充公此乃政府强制之方法至梧州商會亦曾經會議廣西銀行紙幣之事决議如下（一）廣西銀行於此數月内不出新紙（二）每行店一間要存銀紙在夾萬至若干數該銀紙須要包固由商會蓋印不能發行市面俟至復回表面價値方能行使（三）生意交易收支規矩須用銀幣百分之三十五銀毫百分之六十五不得折扣（四）以上規則由商會監視實行此爲官商協議之辦法蓋於無可設法之中而勉力以維持者矣 
[都司令部成立後之肇慶]  
　　聞參謀部自都參謀梁任公去粤後部蓩皆由副都參謀李印泉總理如籌餉籌械計畫出師設備交能運輸諸機關以逮佇備物資蒐計軍實振肅軍紀等事駢集輻輳忙碌異常 
　　今之都司令部設於肇慶中學校前時之端溪書院規模宏大堂宇寛敞地藉可百餘畝門前駐曠地建蓬廠五� 
座駐桂軍任守衛入門正中廳事四大庭三爲辦事會客會食之處兩廊廡舍數十辦事人下榻焉後院有池一亭一宿舍數十間約可住兵一團莫師長榮新行營在此庭中多古木修竹頗靜雅部内秩序甚整佩白襟章者可自由出入若機要之地非佩藍襟章者莫入焉西林任公與重要來賓同座第四座廳事右爲秘書廳左爲會客室各部廳局處辦事處及人員居室均在兩廡及後院兩廊各以類别參謀部居右廡秘書廳員居左廡機要處財政廳在後院副官處在外廊另有客室及新聞記者招待處部署整整賓客到訪可按圖索驥門前投剌請謁者日必數十人部中上下人等都可百許駐兵二千餘秩序肅然 
　　肇慶爲軍務及兩廣都司令部所在地近日各獨立省分代表人（雲南徐之琛林攝張仁普貴州蕭堃等是）雲集各方面軍政界要人聯翩而至羽檄紛馳電音四出遂一躍而爲政治中心駐屯軍隊驥增三四萬人鄕間居民不堪綠林之擾者多移家於此有志之士欲乘時飛躍者亦紛來投効故肇城客機旅館寺觀祠堂房屋皆爲之滿機租陡增二三倍房租陡增一倍有奇物價陡增二之一商賈小販轎夫舟子多自廣州梧州二地來集一平平無奇之府城不出一月而閱閱喧　肩摩穀擊一脫鄕鎭之風說者謂二百年前之肇城爲兩廣總督駐剳地時其殷繁之度亦遠不屬焉 
　　肇慶原駐李師長耀漢之粤軍繼來莫師長榮新之桂軍李總司令烈鈞之滇軍又加以林師� 
長虎程旅長子楷張團長習孔將校團長昭度所部都數萬人益以警兵數百故日來戎裝者充塞衢次往來不絕然商買不驚閭閻安堵一月以來雖小衝突亦未嘗發生一次惟都司令爲軍隊衛生起見先將一切娼樓妓館停止管絃之聲一時歇絕 
　　三十日下午有滇軍三船由梧抵肇尙未登岸聞其� 
數約四百人船中軍實甚多聞都司令部人稱六月七八等日卽爲北伐滇軍開㧞之期故令該軍駐船暫候不必登岸聞各軍出發後岑都司令仍駐肇慶决不遷移 
[浙省軍用公債兩票之利弊談]  
　　日來杭報載有軍用票及公債票等事聞已在籌備印行之際浙人趙志戎爲此特上呂都督書一通論列其利弊大致略分三段一公債票面之額其數宜大最少以十元二十元爲限蓋必生計較裕之人始能購買既非可作貨幣之用自無取於普及若如前此吾浙之公債有少至一元者月入較少者亦被波及殊乖政治體面此有待於商榷者也二軍用票之票面額其數宜小在西洋諸國如此次戰爭時所發軍需雖有至十元五元者然其情形與中國大異一則其票之流通力遍及全國效力殊大與吾浙之票僅行於一省者不同况一省之中如對外關係開稅鹽稅等尙須另籌他法乎二則其國民愛國之心極强國家危急時人民競出其現金以供用願易此不兌之紙幣故不待勸而自行三則其社會之生計較高貿易之單位較大故票函可與金鑄之 
 
 
 

Page 7

 
 
數同行不如吾國之鄕材甚至以錢文爲單位也竊意西洋之法不適於吾國不如仿照日本爲便日本於日俄戰爭時在東三省所發行之票自二角五角至一元流通之易信用亦著收回之時至有加成者此加成之支出不必另籌别欺蓋票數愈多票額愈小則散失亦愈多發行者不利此散失之所得以之加給於最後收得之票概於賞罰之原理相符而公家信用益著其法實良此次吾浙定印之票有多至十元五元報載兩種之票値銀至八十萬核之吾浙社會情形殊多窒擾人民普通交易常以元爲單位若以一二元之買賣令他人轉我此其困難殆可預料鄕村小肆豈必滿貯一元之票以待找還苟使受者稍有厭薄之情則持票者已不勝其苦轍轉推卸價値自低况發行之時此等大票惟交於文武各機關耳各機關待此票後勢不能貯而不用然用之於市場實有種種不便苟專恃機關之勢力以逼人换兌則小民之隱恨寗有窮耶苦小額之典則找兌既少得票者計較之心亦薄故流通亦較易鄙意宜悉改十元五元之票爲一元五角二角之票以仿照日本之法若以檢數困難爲言則現洋出入本以一元爲最大夫以無所不通之現洋尙須按元作計今以輕而易挾僅行一部之紙幣乃欲駕而上之官中發票之人員苟能多用其一舉手之勞而小民無形之益已受惠不淺不然鄕村小鎭時起爭執當非社會之福也後雖悔之已無及矣况初次光復時復時亦未嘗有十元之票發行乎三軍用票於各項捐稅照例收受外至洋關等稅欵亦宜設法通融查洋關抵借洋債不肯承受此票惟苟派人與洋員接洽許其收受後照數向指定之處兌現洋人亦何樂而不收以上略貢所見以冀千慮之一得伏候尊裁 
地方通信 
[蘇州]  
　　機工風潮未息蘇城機工因要求免減工價聚衆罷工經警區拘獲爲首滋事之工匠十餘人解縣訊究已紀前報茲悉此事迄已數日尙無正當辦法日昨又有婁門外之機工糾集城中機工多人至北街某茶肆聚議欲往某姓賬房鬨鬧一時人多聲雜議論紛紛旋有人告知某姓轉報該處警區立派田巡官率警隊到場拘捕當場拘獲曾榮生陸康興朱保生薛金生王連生顧長全郁祥雲七名解廳轉送吳縣知事署訊究 
　　飭查違章繭行無錫絲繭分所經董章振揚等以鄒嘉材無廠無灶違背定章開設恒德興繭行請吊銷登錄憑證以符定章等情經無錫縣知事派員查明即飭將鄒嘉材之恒德興登錄證繳銷鄒嘉材卽具禀巡道二公署聲辯謂民國四年七月間在絲繭分所未經頒布取締定章以前至　繳費請領恒德興牌號繭行登錄證故不得謂爲違背定章經巡按使批飭蘇常道尹派員邀同該絲繭分所經董隨同前往查明詳復核奪 
　　避越官中之訴訟大儒巷丁紳價買汪姓房屋未用官中契據經東路官中韓濟恩查悉禀縣核示經孫少川知事批示云據禀丁樹善價買大儒巷汪叔平房屋避越官中倒塡年月等情已悉查蘇州總商會報結同盛和醬園虧欠欵項一案汪姓契據於五月十六日發還原主揆其立契年月當在官中成立之後如果得主倒塡年月固屬不遵定章辦理惟該官中於認定區域内賣買房屋當時毫無覺察六屬稽查不力除飭知稅契處將丁樹善户暫緩稅契外仰速查明丁氏立契日期如果確在五月分内應即轉致該業户另行換契再行投稅可也此批 
　　採阾　陽案上訴皮市街蔣廟巷工姬弄錢子淵之妾居榮珍控錢子淵採陰補陽有乖人道等情業經吳縣知事署承審員迭捉人證研訊以居榮珍所控採陰補陽一層無憑證實而錢子獨所控居榮珍捲逃一節訊悉居榮珍係回母家亦不能謂爲捲逃刑事罪皆不能成立遂將公訴撤消判居榮珍仍交錢子淵傾回詎該女號哭不已寗死庭下誓不再跟錢子淵堅求發濟良所得以苟延餘生若再至錢處不伹酷　甚於前且有性命之虞同官遂判居榮珍收押准其上訴居榮珍即具上訴狀由縣將全案解送高等檢察廳核明起訴高等審判廳刑庭沈庭長於六月六日傳集兩造人證開庭審理因此等案件攸關風化禁止旁聽迨審畢將居榮珍交保釋回聽候定期公判 
[松江]  
　　慶賀新總統今晨政界以接奉省電即會同政軍警商各機關高懸五色國旗並掛綢綵以慶賀黎副總統繼任爲大總統既而復下半旗以吊袁項城軍警官長多臂繼黑紗至下午四鐘始撤去商會用紅色紙書明黎公繼任各應伸賀之理由飭人擺牌鳴鑼入市報告歸時改用白色紙述袁因病辭世之原委通告各商家地方人民以爲此後可免戰禍故無不色喜走告云 
　　寗紹帮把持駛划寗紹帮在松地各村鎭行駛划船生涯頗盛松隱土著因購一快划自行開駛詎寗紹帮以在警局收捐人處納捐領照意圖把持不許行駛松隱土著亦願納捐而警局堅不肯給照乃向縣公署禀訴划帮駛抵之洙涇張堰錢圩等多金山縣界松隱亦在金境現土著宣言謂如果警局不允給照不能駛走松城則此後划帮亦不准駛行金端刻正在相持中也 
[南通]  
　　火警通城西大街市面繁盛商店林立爲人烟稠密之處昨夜（五日）芝蘭室香粉店因洋燈傾覆遺火樓上之貨物堆内一時烈燄飛騰火勢燎原延及貼隣香粉店梳子店銀樓共計七家損失約値數萬金當經水龍羣集消防隊聞警馳救始行撲滅救火夫陳某因施救將腰骨跌斷只存奄奄一息已舁送醫院療治矣 
[鎭江]  
　　嚴查夾帶禁物鎭郡軍警各機關接奉軍巡兩署電開迭據探報有某黨魁業已派人冒充商旅携帶貨件内夾危險品物由水陸兩途分赴各屬希圖起事亟應嚴查夾帶以弭隱患云云駐鎭要塞掩護隊葛司令奉電後昨特密飭火車站稽查各分隊嚴密檢查凡遇捆紥物件無論扛挑背負手提尤須逐一解視毋稍疏忽警局章局長亦飭江邊大小各輪埠檢查員留意檢視復恐督察難週特委城外第五第六兩警區派出所巡官兼輪埠檢查督察員分赴各輪埠督同原有員警詳愼檢查藉免夾帶云 
　　麵粉市仍無起色鎭郡麵粉廠市面依然疲滯不靈刻下祗有零星交易並無客帮大批生意各廠銷場淸淡存貨壅積不得不貶價脫售故現市價比之上星期每粉一袋又跌落洋一角五分或一角不等 
　　委員調查稅務齊巡按使風聞蘇省各屬釐務有需索情事面飭胡財政廳長派員赴蘇屬各稅所詳細調查秉公詳復核辦等因昨已派王委員於前日至鎭屬各縣調查矣 
　　軍隊南下日昨有第五混成旅兵士二營由淸江拔隊南下道出鎭江當即改乘火車至寗垣駐紥以資防禦 
[嘉興]  
　　葉市風潮近聞嘉興北門合盛靑葉行倒閉已屈一月股東張愼之逃匿不出僅將金子文拘押至今仍不淸理各債務人咸以該行吞蝕巨欵釀成命案該行牙帖係源豊醬園擔保當負完全責任特於前日借座北門外落帆亭開會集議到者百餘人議决與作保之源豊醬園嚴重交涉公推葛君爲臨時主席報告該行經過情形並由胡蔣張孫等提議對待方法先設會議處並電禀都督飭縣發封源豊醬園嚴提張愼之到案又函知袒護該園之許錢等請其體恤農民勿違輿論至散會時已鐘鳴六下矣 
　　機織傳習所開辦桐鄕濮院鎭機織傳習所已由所長王遠如君將房屋機器組織告竣業於日前開幕所需開辦經費及樣綢等項早經王所長造册詳報在案茲悉王君用人頗苛内部監工員遴選其妾錢氏充任俾内外免於隔膜以杜弊端云 
[寗波]  
　　不得浮報獨立費寗波商埠警廳昨奉民政廳長飭云奉都督飭開查浙省獨立以來一切行政照常辦理所有維持秩序保衛治安奉行政令和輯軍民均屬於普通行政之範圍除有支出譯經本都督府核准支銷外其他一切經費均應照章開支自不得假口獨立之名任意開報致滋紊亂昨據甌海道詳稱所有關於獨立各項特别用欵茲已查核淸楚開單請領等因業經本都督批駁不准其銓各官署離免再有此項情弊除分飭外合亟　仰該廳長查照轉飭各警佐一體遵照云 
[安慶]  
　　皖垣軍政零拾馬統領聯甲日前隨倪幼丹來皖小作勾留前日又奉挸電令迅速赴鄂故昨已同李參謀長乘輪上駛矣蕪湖道尹祝從恩以時局不靖防務吃緊該署僅有衛隊四十名不足以備緩急曾電准倪使添招衛隊十名共成百名編爲警備隊按照安武軍第六路營制餉章設置隊長排長等名目所需軍械則在蕪湖商會暫偕快鎗百桿以濟急需業已成立昨特詳報省吏查考矣 
[湖北]  
　　倪嗣冲在鄂近狀倪嗣冲因督師撫湘問題連日與王將軍接談並由王將軍設筵招待席間倪曾請王撥鄂軍若干以社聲威王答以鄂防爲重未允所請本月三號王又召集軍事大會議營長以上各軍官均出席會議並派員赴漢請倪將軍過江劉署自早十點開議至午後兩點半鐘議畢散會後倪卽赴漢口至如何討論及解决情形甚爲秘密無從探悉 
[廣東]  
　　潮汕現狀潮汕自獨立後地方甚爲鎭靜日前莫司令因聞海軍總長劉冠雄到厦派有北兵數千駐紥詔安江西李將軍亦派軍數百將攻梅縣將委劉連長玉亭率兵到紥黃岡容連長聯三率兵駐紥梅邑以備防守現北軍已退回漳厦等處江西李軍亦無舉動民心遂定外間所傳平和永定尙紥北兵各處土匪乘機搶掠等種種謠言均不足信 
[天津]  
　　警區代兌銅元天津警察廳自令各警區兌換銅子以來持一元中交鈔票取換銅元者甚多每洋一元掉換銅子一百三十三枚隨到隨付並無遲延以五元十元之票須到中交銀行批成一元零票後始由各警區換給銅元云 
　　保市銀行消息天津商務總會議由紳商集資組織保市銀行以維市面刻已議有端倪並定四日下午二鐘開全體董事會籌議商界入股事宜惟聞商會協理卞廕昌已提出辭職書中有云鄙人忝列商會數載於茲毫無建樹當此時艱孔亟力不從心事與願違惟有知難而退等語又亂保市銀行董事函云鄙人承諸君不棄推爲銀行董事惟鄙人無力入股且於銀行營業素多膈膜請另行推舉云云不知各董事能聽其去職否也 
雜評一 
[黎總統之宣言（一子）]  
　　黎黃陂依法任大總統段國務卿首先表示贊助中央之軍警各長官亦開會表示贊助外國各公使亦致詞表示贊助未獨立省如蘇魯晉亦已發電表示贊助已獨立省則早已正式推戴贊助自不待言此外爲帝制引退之人將相繼出山而人民更竭誠歡迎是全國人表示贊助矣黎總統處此多助之地位其着手也易爲功苟能本此内遵約法外睦鄰邦庶政悉聽民意之宣言事事身體力行則中華民國將一掃從前沉霾晦塞之象而日進於光明非我國民之福耶雖然人心難得而易失吾甚願黎總統之三復斯言也 
[尙欲以他策進耶]  
　　帝制派心擁護袁氏爲政策袁死而其政策已與之俱死矣擁護之心亦與之俱死矣苟其心不死而欲以他策進者則其人爲愚之又愚何以故以前所擁護之人違於全國人心理故事不成若易一人擁護而更違全國人心理失敗又何待言况乎今日全國人已擁護一名正言順之黎總統又已同心壓亂故凡稍有異議而别生枝節者必羣起共擊之天下尙有敢犯此不韙之人耶然則今日之所謂以他策進者吾知其决不見諸事實也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[黎大總統受任之歡祝]  
　　黎大總統已於七日上午正式受任滬上行政軍警各機關及南　兩市學堂商號浦江兵艦商輪均於昨日上午高懸國旗以伸慶祝各國領事署及各捕房亦懸旗致賀表示睦誼又聞黎大總統受任後昨日又有通電到滬由楊交涉員照會駐滬領袖領事云本年六月八日奉本國新任大總統虞電開本年六月七日本副總統依約法接受中華民國大總統之職權等因奉此相應照會貴領袖總領事即希查照 
　　按滬上各機關昨日所接各處通電及發出之賀電均載第一照公電欄 
[再請取消現洋出境之禁令]  
　　江蘇地方維持會致馮上將軍齊巡按使函云敬啓者奉魚日覆電内開限制現洋出境原所以維持中交兩行紙幣兌換貴會如能籌集大宗現欵流通市面自應即日弛禁等因敝會查限制現洋出境徒使運金來省者聞而裏足即省城原有之現金聞此禁令亦必不敢流行市面據報近日情形不惟於維持現金絲毫無補反使商民多一重困苦商務多一重阻碍且省城如此萬一各縣相率效尤全省成何景象敝會即欲遵令籌集現欵試問從何籌措蓋維持金融首貴流通斷無以閉塞爲維持之計因現金之缺乏而禁止帶現出境何異於因準備金之缺乏而禁止紙幣兌換敝會同人再四研究猶慮所見未確特邀經濟專家反復討論僉以此爲非計惟有將此中利害關係各地危險狀况再陳鈞座仍請俯恤民艱即予弛禁庶幾於維持金融上轉有萬一之裨益云云 
[西報紀孫中山携資來滬之損失]  
　　大陸報云五月初孫中山乘日輪由東赴滬隨帶日幣八萬圓未露眞名姓惟同船日人多識其人迨 
抵滬時海關洋檢查員四人登輪搜查當時聞有一日人告以孫君乃大革命家洋員即向孫君搜檢從其腰際搜得日幣八萬圓疑爲僞幣詳細察視初非僞物乃退還之但八萬圓鈔票已缺少二萬圓而入於洋員衣袋中矣洋員得此巨欵任意揮霍飲香餅酒坐馬達車非常得意惟不義之財理難安享忽來一日人大約即當時在場或聞知其事者摩拳揚聲而語之曰汝等當分若干爲余壽否則余本良心之主張當公佈此事使汝快活無窮者飽當管獄滋味也彼此論價良久日人卒如願以償投資袋中一笑而去未幾該日人揮霍既罄續來需索而其他日人之知此事者亦爭來訛詐聞共分去數千元之多孫登岸後以失欵事告知同輩咸欲從事追究不願將巨欵擲諸虚牝於是託某要人轉告稅務司立即調查稅務司查知實情後通知孫君如能出而控告則海關當盡力贊助務使攫資者受刑事裁判孫君雅不願業質公堂乃辭謝之據洋檢查員云檢視鈔票後即全數交還孫君當時孫頗惶恐大約慮人識其眞相知其抵滬故以二萬圓相贈意在使其勿聲揚惟檢查員本無干預孫君行動之權而孫君又未携帶違禁或漏稅之品更無行賄之必要是以孫君之慨贈巨欵乃爲慮人知覺致有暗殺起見故此資在職務觀念上言之不得視爲賄賂檢查員無必須拒絕之理由乃受而謝之彼此分用云云孫君則謂二萬圓由檢查員自行取去並非由孫君贈與斷無以如是巨資贈與素不相識者之理稅務司因孫君不願到堂乃自行發落撤去檢查員四人差使而追取尙未用盡之餘資送還孫君聞二萬圓鈔票得以歸趙者僅有半數左右云 
[道屬敎育行政聯合會籌備議案]  
　　滬海道尹通飭所屬各縣知事云據道屬敎育行政人員聯合會會長余沅顧有容等摺稱竊查道屬敎育行政人員聯合會簡章第六條常會每年一次於暑假時行之現値暑假伊邇亟應及時召集惟各屬提交議案尤應預爲籌備除爲籌備除確定會期另文陳報外茲先摺陳仰祈鑒核通飭各縣知事飭知所屬敎育行政人員將應議事項先期預備以便送行等情據此合亟飭仰該知事即便轉行遵照　 
[馮軍督飭設稽查機關]  
　　馮上將軍前日分飭蘇常滬海各道尹文云現値地方不靖防務吃緊匪徒到處煽惑圖謀不軌兼利用休戰軍官及閑散學生託同袍研席之誼爲勾結軍警之媒介各現職軍人或早共戎行或與有故舊舉發則碍於情面依違則墮其狡計殊不知匪徒本無實用志在擾亂秩序借軍警之武力塡彼輩之貪囊事敗遠颺豈復尙有情理而我軍偶被煽惑一經發覺名譽全隳玉石難分終身廢棄利則歸彼害則在我何從何去利害昭然在我軍警忠勇性成深明大義固知决不爲彼所動惑特慮匪徒詭計多端或則以金錢爲媒介或則藉故舊爲夤緣偶一不愼爲所朦蔽際茲胥動浮言亂謀思逞亟應嚴密偵查防患未然蘇省爲水路通衢東南重鎭匪徒匿跡較易注意尤切除省垣上海二處輪船火車埠頭暨旅館往來客商旅行軍官學生業經加派軍警愼密稽查並資行楊護軍使參酌地方情形辦理外特隨發稽查試行辦法一份惟各屬地方情形不同應由各該長官酌量變通辦法擬具條并此項稽查機關限文到三日内一律成立備文具報爲特飭行該道尹等轉飭所屬軍警一體遵照并抄發稽查試行辦法九條迅即試辦（稽查辦法條例續錄） 
[南北市米業之芥蒂]  
　　本埠南北市米業公所前因維持營業重整行規通告各同業一律遵守嗣因閘北某米行多讓回扣經衆公議罰洋五十元充公乃日前南市發米行又有三家多扣回佣被調查員查出報告公所經所董邀集南北同業於舊曆四月二十九日開會公開因該三家不認違章與　市董事錢貴三日頭衝突致未解决本月初七日重行召集公同討論南北同業蒞會者共九十餘家錢董因事去到特致函南市董事張樂君請其秉公判斷　董乃按三家犯情節之輕重以示罰欵之等差决定中行罰洋三十元乙丙兩行又罰二十元南市同業對之尙無異議北市各同業則以該三行所犯與前此閘北某行事同一律今罰欵減少未免徇情多不滿意茲覔錢董致張董原因函照錄於後敬啓者昨日會議非伹並無結果而且立法自弊查本年重訂行規希圖維持全體損失起見會經南北各同業一致贊同是此項規章爲全體同業議定之律法爲全體同業應守之規則北市前此查出違犯當經開會公决照章罰欵此次南市違章三行若不照章辦理則前次北市已罰之行如何對付遵守定章各同業之損失如何解决今日北市同業均已紛紛詰責鄙人實覺無辭以對務望大才運籌必使就範而後可否則各同業重蹈故轍危險堪虞况當時訂立此項規章該三行均經蓋章承認並非出於個人私意似難容其出爾反爾取巧自利究應如何解决貴董自有權衡鄙人既有一得之愚用敢冒昧直陳統祈卓裁再昨日會場形色諸　紊亂有舉動粗暴者有言語野蠻者殊失會場體例竊恐貽笑大方並乞貴董速行規定俾資整肅而壯觀囑專肅奉達鵠候惠復無任企盼 
[恐嚇圖詐之假炸彈]  
　　新閘派克路修行呈一百七十一號門牌徐修竹家被人將形似炸彈之洋鐵罐一只及恐嚇信一封棄於門首由其傭婦抬取交徐閱看後報由新閘捕房派令中西包探協往察勘並將該罐帶回捕房留候研究在案茲悉前日由麥總巡率同五十號西探總目安姆斯脫郎等令將該鐵罐帶往虹口靶子場隙地開鎗向擊試驗炸力詎連開數鎗並不炸裂詳細察看内儲黃砂並無炸藥始知匪徒設計嚇詐遂乘車而返 
[要求開棺驗屍]  
　　工人蔡國樑被小茶館主管福慶等因睹起釁糾合董阿毛等將蔡凶毆致斃並毆傷周澤福管等知事不妙急向屍母蔡金氏等賄通和解事爲閘北四區警署訪悉飭將管福慶等一併拘獲候究在案昨午由屍叔蔡源偕同屍弟蔡國柱等至上海地方檢察廳具詞探訴略謂民等係阜寗縣籍來滬多年現住閘北長安路地方素與胞姪蔡國樑等同在紗廠爲小工本月初五日因値端陽各廠停工休息是日上午國樑因事經過潭子灣附近不知如何被小茶館主管福慶糾合伊弟管四和並董阿毛徐步灜唐金生吳阿林陳杏生等扭住凶毆國樑因傷致斃旁有周澤福者亦被打傷當爲巡警查悉立將管福慶等凶手七人拘押警署嗣有自稱探夥之崔長勝並二十七保十二圖地保姚建卿以及姚夥薛慶堂等出場向我嫂即死者之母蔡金氏恐嚇賄和逼令即日棺殮查國樑現年二十七歲屍棺厝在江淮公所該氏究屬女流不知得害惟國棵既遭毆斃未便含糊了事爲此來案請求開棺相驗以雪沉寃未幾四區警署亦將管福慶等七凶手並私人命在場經勸之姚　卿　慶堂等一併押解到廳歸案訊辦當　檢察官提案預審之下判令分别收押候定期前往開棺相驗 
[拿議疑盜犯]  
　　有爲新關生意之陸　向住城内　遷閘北陸家莊地方本月六日晚間忽被匪多人毀門而入刦去金飾衣服等物當經四區一分駐所長警聞警趕來拿獲嫌疑犯薛國强郭阿五馬阿石三名押候解科訊辦 
[盜黨提回租界]  
　　盜匪廖錦成迭次糾次糾黨在公共租界内持械搶刦匿居戈登路捕房附近平屋内被新閘捕房探目陳雲忠查悉率同探夥葛阿毛（即曾阿毛）前往拘拿廖竟拒捕開鎗將葛擊傷即經陳探將廖拿獲解送公共公廨訊知廖之同黨高玉太高慶榮高慶恩等匿居閘北四區轄境經陳探協同警署偵探將高等三人提獲寄押業已禀廨出票於前日將高等三人提回昨日連同廖錦成併解公廨經關讞員曾同美郭副領事略訊一過判均押候查明解案併究 
[中華書局股東會紀事]  
　　本月八日中華書局在靜安寺路新建總廠開第六次股東常會共到一百七十餘人計一萬三千餘權推舉范靜笙君爲臨時議長由局長陸費伯鴻君報告營業狀况理事戴劼哉君報告帳略董事會提議增加股本一百萬元各股東頗日討論或云公司基礎已固將來營業確有把握主張全歸舊股東添附或主張舊股東新股東並附或主張舊股東認附有餘有集新股當經議决先收八十萬元以一半儘舊股東分認一半另集新股收股期限由新董事會議决執行並報告本届盈餘二十五萬元提法定公積二萬餘元特别公積三萬元官紅利共派二分選舉董事十一人施子英唐少川范靜笙梁任公周扶九陳促瑀陸費伯鴻朱幼宏陳筱石廉惠靑蔣 
孟蘋監察二人潘憲臣郭亮甫至下午六時餘各股東遍觀各工廠盡歡而散 
[英國取消夜間查驗商船之辦法]  
　　六月三日江海關監督出示云爲再行曉諭事前奉交通部飭知英國擬定搜檢商艦各種特别辦法聲明有查驗搜檢權之軍艦懸掛大紅長旗同時放狼火一次商船即應攏近所放小划之旁無論軍艦是否離去小划均應照辦夜間辦法與白盡無異惟用紅光兩個作爲通信商艦駛近小划之令或軍艦能用探海燈其光便射於小划之上倘天氣不佳不能派員考查軍艦即放綠光兩個該商船即應停待日出請中國口岸内之商船照辦等因即經本監督示諭遵照在案茲於六月一日又奉交通部五月二十七日飭知准外交部咨以英館准本國外交部來電敵國擾害之巡艦或潛水艇抑或冒用前擬光號編令商船至此危險之地是以夜間所用特别查驗辦法准本月二十日取消等語請轉飭貴國船隻由本月二十日以後如遇此項夜用光號不必着意咨飭出示曉諭等因除咨明滬海道尹暨分致稅務司並輪船招商滬局外合再出示曉諭中國航海商船知照爲要 
[請派師船駐防分卡]  
　　上海稅務所吳所長查得吳訟江之泗江口爲來往蘇滬要道該處分卡向有水警槍船二艘駐卡保護茲因該輪船已爲水警廳調往他處該卡無船駐防恐有盜匪刧掠稅卡情事故於前日咨請水警第一專署長迅撥師船二艘駛往該分卡防駐以重稅課云 
[馬巡經費端賴中資]  
　　上海縣公署昨備各市鄉經董文云案照縣警察馬巡隊常年經費於招充官中每中資十元收官中費一元項下提半數開支此項常年經費逐月開支自應按月提用議各市鄕尙有未舉充官中之　如閔行三　曹行三鄕無　中而由官契分辦　帶收此費又如墉灣馬橋陳　三鄕則不　無高中並此費亦未帶收官中名　不齊致與官中成立之各市鄕辦法不一現應一律規定所有未舉充官中之處應　速行　充未舉充以則應均將官中費先行收撤不得因噎　食官契局爲官契總滙之處塡用官契既由官契局按月　核列表　項官　費與契價互相表裏亦應由官契旬按月彙核列表各市即收數即交自契局照　支撥　解所謂支撥凡應支出之官中薪津無一不由官契局核收而後支撥所謂繳解凡除官中薪津之外應列爲官中費餘欵者由局送公欵公產經理處绽存　列爲馬巡隊經費者由局解縣撥用上月之欵定於下月十號爲官契局報解到縣之期限不得稍有遲誤事官中定章關係全省不能或有或無應繳營業稅數前奉部飭修改曾飭已領憑證之各市鄕除已繳稅銀外應補繳營業銀十七元五角並四釐手數料銀七角將前領憑證繳縣更正由行發給其餘未領各市鄕亦經迭飭選舉妥人照章納稅各在案並即由官契局切實催收繳解除行官契局並分欵公產經理處外爲此仰該經管董即便遵照辦理毋違 
[再誌干涉小茶館内之閒談]  
　　南市陸家浜某茶肆因容留形跡可疑之人高談闊論涉及國事被護軍使署探員程鍚卿報由楊護軍使飭知第一區一分駐所派警查明事實以憑核辦在案茲聞該探員已協同崗警至該茶肆福興園内查檢並　其他證據旋將該店主湖北人馬錦標帶至該所由劉警佐問明報告徐警廳長奉飭覓保出外安分營業並諭以後不得再留可疑之人羅　地方違干嚴辦云 
[頭批新麥上市]  
　　前日（本月七日）本埠到有頭批新小麥係常熟彭隆鎭所出由船户王二寳運來計共一百七八十石每石　一百三十斤當由新閘行大公米行經手售於福新麫粉廠每石計銀四元據云蘇省各地本年小麥收成因春雨連綿生機未暢統計全境僅有七分年歲云 
[老婦酒醉嚇人]  
　　海寗路四百九十四號門牌老婦李朱氏前晚飲酒過醉僞爲吞服洋烟其媳陳彩鳳聞之情急報捕將氏送往醫院醫治　醫生驗得並未吞烟送留公廨昨由官媒將李朱氏解堂訊明中西官諭令開釋 
[匿名信中之賭場]  
　　公共總巡捕房捕頭前日接到揑名西文郵信一封内云浙江路新中華菜館後面棺材店樓上有人開設賭場日夜聚賭抽頭輸贏頗巨請爲拿究等情捕頭得信後卽於晚間十二時密飭本捕房西探與老閘捕房西探乘坐汽車不動聲色協往查拿及至該處祇有王阿壽等數人聚又麻雀並無别種賭具當向王等盤詰數語而出業已據情回訴捕頭核奪矣 
[季吾氏烟膏店又被檢查]  
　　潮縣人范季吾曾在廣東路九江路分設季吾氏烟膏店兩家廣東路之季吾氏因將禁止進口之烟土波斯與料子煎膏混售被洋藥公所查悉抄獲前項烟膏化驗屬實將范傳至公共公廨經中西官訊明判范同銀五千兩並將照會吊銷在案茲經洋藥公所查得九江路之季吾氏仍將此種烟膏出售票廨出單於前日由該公所代表穆安棄律師協同老閘捕房中西包探前往搜獲烟膏數缸及裝洋鐵盒内之烟膏數百盒一併帶至捕房存候化驗再核 
[女子私逃之波累]  
　　滬南裏鹹瓜街大王廟舊址附近罷設熟貨繼之甬婦于陳氏有一女兒年方十八貌僅中人上月杪忽然私逃出外杳無蹝影該氏以其女在家時該處某藥材行夥某甲時常來家秘密開談恐即被甲誘匿當向該行執事人葛世鈞探詢一切葛允於三天内代爲招尋仍無下落昨日扭控第一區警署請爲究追葛供舉該　 
 
 
 

Page 11

 
 
氏之子向有交誼至夥友拐逃伊女則並不與聞董警正飭送警廳司法科訊核 
[侮辱五歲女孩續紀]  
　　老北門内南獅子弄口小烟紙店主婦張莊氏之五歲幼女小連弟被武帶作十四歲學徒汪郎勤侮辱受傷由警解送地方廳判將該女交母領回醫治汪則押候究辦在案昨日上午由該廳刑庭長趙君與樓檢察官提訊之下姑念汪郎勤年未成丁有此猥褻行爲判處拘役一個月以儆判畢飭令還押午後該氏聞信到廳肯稟聲稱丈夫張春宣係四川人前淸時在各署爲幕友光復後改爲經南現在雖開店舖仍不敷用所以丈夫仍在外謀事尙未返申此次女兒被汚已發信前去昨日女兒受傷之處頗爲紅腫兼有寒熱飲食不進其勢極爲危險爲此來案稟陳諭令退去候再核奪 
[木箱當作貓棺材]  
　　前晚十一時法大馬路吉祥街口裕源恒洋布店外忽有木箱外用報紙包裏一時聚觀者甚衆羣指箱内定係危險物口當爲巡捕查知報告捕頭立即前往將木箱抬入捕房用鑿攤開詎箱内並無别物祗有死猫一只捕頭以不應將死猫裝箱抛棄途畔飭探查緝抛棄之人到案訊辦 
[夏家池發現浮屍]  
　　西北鄕諸翟鎭與華漕鎭地方爲上海嘉定靑浦三縣交界之處前日華澶鎭附近夏家池河中忽有無名男屍一口該處係在上邑界内經該圖地保張吉雲查無家屬且恐該屍生前有遭人暗殺情事乃於昨日投報上海地方檢察廳禀請相驗林廳長委派劉檢察官毛檢驗員等下鄉相驗 
[魚販受傷殞命]  
　　前日下午一時有無賴數人將賣魚之寗波人善林軋至法租界朱家橋西寗福里口凶毆致傷内部由捕雇車送院醫治因受傷 
過重旋卽斃命刻兇手尙未緝獲云 
[小工跌斃]  
　　前日午後五時有一江北小工肩負貨物運至太古棧房偶一不愼從樓上跌下旋即氣絕由捕將屍舁送輔元堂報請相驗收殮 
[旅館出店因傷身死]  
　　靜安寺路某西旅館出店夏阿六於上月二十七號晨代旅客出外兌換小洋中途被某號汽車撞倒滾入車底受傷甚重由二百八十號站崗印捕到來將夏送至仁濟醫院醫治延至前日傷重身死屍體送驗屍所前日午後由公共公廨中西官王唐二君蒞所驗明委係腦部受傷致命旋將屍妻夏葉氏證人倪瑞生並乘坐汽車西人等一併傳案略訊一過判令屍妻具結棺殮候定期傳訊核辦 
[死於道路續誌]  
　　某甲雇坐黃包車至華特路西牢相近甫經下車倒地身死捕房將尸送至驗尸所候驗各節已記昨報昨由公共公廨關郭二讞員蒞所驗明委係病死並無他故嗣有屍母丁高氏到場禀稱死者即丁金榮年十九歲向在海寗路俞姓鐵店爲學徒本有疾病中西官判令具結自行收殮 
[虐待學徒之薄懲]  
　　虹口鄧鐵路三百四十二路門牌柴爿店主許阿壽因將學徒陳杏根痛黃被探目劉森堂查見以許不應虐待拘入捕房昨解公共公廨經中西官訊明姑念初犯從寛判許罰洋三元充公　 
[鐵店主打傷鐵匠]  
　　鐵匠胡銀發前日向閘北大統路興隆里鐵店主裘阿富索討工資洋一元錢五百文無着反被裘毆傷面目由四區崗警拘解警署轉送司法科候辦 
[崗警干涉賭博]  
　　夏家弄某踏布坊夥友朱永和薛蒲生潘金榮魏長生等前日歇工賭博被四區崗警查見一併拘入警署押候懲辦 
[混用鉛質小銀圓]  
　　婦人王林氏昨晨持鉛質小洋至虹口小菜場混用當被察出鳴捕拘入捕房轉解公共公廨經中西官略訊一過判氏押候查明來歷再行訊核 
[圖售祖產之窮思極想]  
　　吳仁章至法公堂控稱前淸光緒二十七年間母親亡故時曾將祖遺田產憑親族作主與胞弟廷章分開各得一半共有田單四張均存胞弟處現因民人欠人債務欲將應得之田售去還債胞弟不肯將單交出無奈請求訊追廷章供祖遺之產並宋分過現胞史欲將祖產出售不遂所欲故投案誣控呈案之分家據實係揑造求察聶讞員察閱呈案之據並無分產子樣列名各人據原告聲稱均已亡故顯見所控不實遂判將案註銷堂費着原告繳出 
[追索土價之艱難]  
　　土店主陳德凱前至法公堂控稱有朱其章前來交易烟圭結欠洋六百元當時因乏洋交付倩伊胞弟朱其昌立據作保到期仍分文不還請求追繳判其章押追其昌交何帮理後祗繳洋四十六元故一併押追在案昨日原告投稱朱等兄弟兩人原籍置有田房產業並非無力繳還須請嚴追朱等同供雖有房產均已抵 
去無力籌措判還押限繳 
[飾詞圖賴之無益]  
　　李棟前至法公堂控稱我有房屋兩間轉租於熊子輝開設作場被熊虧欠租洋三十三元今已搬遷向收不付請求追繳熊稱早已退租作場現由彭有餘開設與商人無涉判候查明核辦在案今由捕房查明該作場前係熊子輝所開虧欠房租屬實昨復解至公堂請訊聶讞員以熊不應飾詞圖賴判罰洋五元充公再將 
欠租洋三十三元限期措繳 
[夫婦均受科罰]  
　　李森泉前至法公堂控稱朱家瑞前將房屋副契託王李氏爲中抵洋五百五十元後又情商另立憑據將副契取去允俟售去房屋歸還抵欵詎房已售去向索不還請求追償朱供並不抵借判李交代筆毛金奎朱交證人陳品山到案再行訊明核辦昨日毛金奎投稱憑據實係商人所書朱供陳品山不在上海故未到案判朱交人銀兩保限七天繳洋並以前堂不應圖賴應令罰洋五元判畢李與王李氏出外忽被朱家瑞之妻周氏鈕住毆打爲中西官所聞飭捕拘案着罰洋兩元以儆 
[店夥虧空太多]  
　　南京路泰昌木器店夥吳實卿因虧空賬洋三千五百零二元被店主樂俊寳查悉前日報告捕房將吳提獲昨解公共公廨請究中西官判押候下禮拜二解訊 
[成衣匠吞没木器]  
　　丁葉氏控浙江路二百四十四號門牌成衣匠俞阿培吞没値洋四百元之紅木器具昨由捕房將俞傳至公共公廨請究中西官判俞交五百元人洋並保候訊 
[米店請追失贓]  
　　浦東花圖石橋仁泰米店失竊白米六石報由三區拘獲竊賊朱金發王福生等解送警廳究辦昨日午後由該廳備文將朱王兩犯押送地方廳訊究仁泰執事張慶祥亦投檢廳禀請追究曆來被竊各物經檢察官預審一過判朱王收押張着退去候示 
[工人串竊電線]  
　　中國電話局近來時常失竊電線曾報告淞滬警察廳飭派偵緝隊留心查緝王案茲經該隊士查得此種電線實爲該局接線工人王金生蕭必富等串竊遂　昨日告知該局將王蕭拘獲吊出原贓電線四件解送到廳奉諭函送地方廳收押候辦 
[竊賊分贓之衝突]  
　　小竊李金根在十六舖碼頭上竊得黃魚六尾携至中途因被同黨楊阿五强欲分贓頓起衝突李持小刀戳傷楊之股際血流如注由崗警帶至一區署問明飭送地方檢察廳訊究 
[滬海道公署批示二則]  
　　梱民徐廷卿陸海榮等禀爲奉批已外迄未核辦再行環求檄縣嚴究由禀悉仰候再飭上海縣知事查案核辦此批禀發 
　　松江縣民人張榮廷禀爲檄縣飭拘串匿人夏士襄到案遵照縣批勒交由　禀黏均悉仰候再飭松江縣知事勒限領傳夏粟良等到案訊辦毌任匿延此批稟發 
[氣候報告（上海徐空滙天文臺天氣測候報告）]  
　　已過者之報告六月七日浙江及福建雨上海以北至天津陰南方晴中國大陸氣壓微升低度在東海之南　八日天陰而有烟霧　八日下午四時前二十四小時内上海氣候温度至高六六至低五九．二去年同日至高七四二至低六八．四 
　　未來者之推測八日下午四時三十分豫測緯線三十五度南有北凉風天氣陰晦北有無定向之凉風海濱一帶烟氣甚濃 
來函 
[蘇石痴來函]  
　　敬啓者今見貴報登載民與社蘇石痴弄蛇被咬並無此奉特奉寸函請爲更正 
[女子同義學校來函]  
　　敬啓者敝校頃閱貴報聆悉前總統袁項城已逝世而民國第一元動黎公元洪於昨日十時依法任大總統位外交團一玫承　各顯要傾心贊翊中外歡忻民國復活凡我男女同胞不禁額手相慶從茲兵戈諒可永熄小民得以無憂而奄奄一息之義務敎育藉大局之轉安又能得甦也夫爰於今日午後一時敝校全體恭詣禮堂行慶祝新總統　公元洪就任之喜肅向五色國旗行三鞠躬同聲一致高呼民國萬歲禮畢由雄飛以簡單語言演說前總統病故原委及今大總統黎公元洪接任大旨使　生腦筋中留一紀念以上云云可否懇請斧正登入貴報來函欄内以彰敞校對於新總統謹表歡迎之忱不勝待命之至　中華女子同義義務學校陸胡雄飛謹啓 
雜評二 
[監督與協助]  
　　欲望一國之政府善良而鞏固則國民不可不有兩種之觀念一爲監督政府有不合法者即起而糾正之一爲協助政府有危難事即起而援救之有此二者則政府有動目不致出乎軌道之外而其勢力亦必不孤使不先爲匡救而第於事後爲無責任空言之責難於事毫無善補也 
[希望與憂慮]  
　　時局定而人心亦爲一定於是種種希望　生其他且緩論卽如最近所感金融擾亂之痛苦今已有撤消停兌令與維持市面之消息此後利民之政接續而來此樂觀之說也又懼黨派之意見不一紛爭不能遽息則國家前途仍屬危險所抱希望將來仍歸泡影此悲觀之說也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
塵餘觚剩 
[天涯客話] [  胡寄塵]  
　　孝盜 
　　孝盜姓汪氏曰牛幽燕士人子也父爲村塾童子師年三寸而生牛牛孕十二月命　者卜之曰男也惟他日破家者必此子未幾果得男是歲爲癸命之曰牛云牛稍長性蠢而有力喜與隣里童子嗣關必勝父禁之不可笞之不改父授徒所入不足以蓄妻子又値歲歉斗米錢一千益困頓無以爲生時牛年十四輒慷慨嘆曰一貧至此讀書何益哉曷不爲盜父亟捫其口不使盡言牛愈跳躍曰寃哉今人孰不爲盜彼爲官爲商者奪小民之財而剝窮人之利無盜之事而有盜之心有盜之實而不居盜之名也夫孰不爲盜不爲盜者塡溝壑耳父固迂謹聞牛言大懼又億　者言嘆曰他日覆吾宗者果此子耶於是思棄之以杜後忠一日同行縣崖上其下爲絕壑深可十丈父紿之曰下有雲起將毌龍乎兒曷視之牛果往視足外垂二寸猶不少却父自後推之乃墮父號哭於祖墓曰非某殺子爲世除害耳父既失牛久之頗自悔然無如之何越十年愈衰老困頓奄奄待斃一夕大風雨忽少年跨馬來扣門徑入投拜於地曰某牛也父識之乎老人驚喜泣下急揉老眼視之猶豫不敢遽認少年曰吾父苦矣然兒歸父無慮指　中曰此區區之物足一生衣依矣解囊而視纍纍然皆珠玉黃金問所自來曰無間要之非不義者不取耳父於是知其爲盜復問曰當年墮絕壑竟未死耶曰是何能死兒然當日父既厭兒兒歸何爲遂去江湖行刦十年所得揮霍殆盡一夜思父母切急策馬歸自今以往願待父母以終矣於是力改前行不復如少時頑劣事父母十年以考聞於鄕里後老人相繼疾終營葬畢挾餘貲至山陜間爲商數年所獲甚富人不知其當年爲盜也然牛談少年事無諱曰我俠盜也豈尋常胠篋者哉嗚呼牛也自許爲俠吾說曰孝 
劇故 
[耕塵舍劇話] [  瘦碧]  
　　社會生計程度日高戲資亦日昻昔人杖頭日柱百戲即可往來優游坐銷歲月今何可復得溯自前淸季年外城文明園以地位較寛暢藉口加徴戲資后此風漸熾繼長增高作銿者當推俞振亭氏矣元年坤伶入都戲資大有變遷要以劉喜奎來京后爲最喜奎以絕世之委受人崇拜圖主遂利用之座價之昻竟突遇男伶較之嚋昔幾倍而於此又關一例爲各國作倡導者則喜奎每逢演擅長之劇如新茶花等必須例外加錢是也於是此倡彼和脚色拿加份由此而起第一舞台成立則伶界之新紀元當局者預操勝籌故戲資奇昻中華舞台戲資之昻可接武第一台然於富際上均無當也（第一舞台惟閉歇則中華關藉以來生詎殊不佳）主持者奈何多不之畢耶 
自由譚屑[  楊雛]  
　　墊角巾乘欵段焉悠悠入東門或牽黃犬歸華亭九峰滴翠相與俯仰或　樂聖盃冠避腎冠觀魚濮上豈不樂哉身殉名利而不悟此不學之故也 
　　事權最可懸也尊榮最可懷也當此之時人生百年殆如無窮盡者焉春去夢空惟有可憐而已 
小說一 
[郤瑟繞梁錄] [  王汝鼎編譯]  
　　情戰（續） 
　　苟得我愛密枊目成而心許者庶幾足以償之語未已派來盟特出其前數之曰不義之哀沙今無逃矣汝也我同氣之親而誓盟之律士也乃仍堅愛我千辛萬苦中之愛密枊不釋至於隱汝姓名欺汝事主彼佳人除我外孰則可以復愛之者今非我死汝則汝死我我派來盟爲汝情敵吾雖力越獄無武器然兩者惟汝所擇不則棄去愛密柳不則死哀沙憤極據劍吼曰神明在上我非以汝情　發作及手無武器者我不令汝生出此林中矣孰則記汝盟者筌伯！今再告汝戀愛者自由者也我則愛彼惟汝爲武士又出貴系願與汝决鬭明日其仍會於此處裝束武器吾爲將來選擇由汝不寗惟是今日一飲一啄今夜棲恩之地吾將爲爾代謀苟詰朝我於此見戳美人卽屬於汝派來盟稱諾翌晨哀沙乘騎復來兩人相見裝束訖爲狀大類　人挺劍以待熊獅之出林莽而中心則自念曰吾情敵其在乎必殪之毌忽否者吾卽失吾命 
　　齊瑟思半生戎馬倥傯今値四海晏安英雄無用武之地每於晨興牽獵犬追逐於平林綠野間以爲至樂是晨率王后伊波風美人愛密抑攬曫來至是林聞林中似已有行獵者在乃繞林而行瞥見劍光閃鑠出於林間急馳馬其間喝曰孽哉乃一雙死士邁司（羅馬軍神）乎若曹更擊者罪死汝曹速言何故不有公判而 
在是血鬭派來盟急曰君乎吾輩已整備一死吾輩皆天之僇民君來乃爲吾輩絕妙之公判員其先戮我後戮彼人或先戮彼人者尤妥困彼人者哀沙也 
小說二 
[俠情小說紅蘩蕗别傳] [  天虚我生]  
　　第四十三章 
　　時道途益入崎嶇泥濘滑足馬乃不前而海風撲面猶挾雨意向晚之陽光作黯紅色隱約透温雲而出萬物均現死氣令人視之無歡其左密樹陰森复不見天而潮聲如吼時復隨風送入耳鼓則知去海近矣其右則爲曠野一片遠接窮蒼枯草未茁作黯黃色間有焦黑如墨者則野火之爐餘也諸人僕僕長途至是已越四時之外此四小時内無刻不在狂風驟雨之中人馬乃盡搖天既向暮所經之處益沉　如壚墓伹有野狼饖號聲時雜風聲而至慘厲無偷諸人乃咸起厲粟則立策其馬袄早出林得以望衡投宿特是車行轆轆殊不能如其速度而泥途如濟鐵輪又時復陷入滯不能行既而天氣益沉黑似上帝展其衣袂將世界人類盡裝入袖底諸人乃銜枚疾走都無聲恩久之馬忽停頓人聲亦起騷動舒勿林一驚自車中探其首曰奚事者時乘馬之騎長正在車次即归前行騎兵已巡哨而歸欲見國民舒勿林曰召之前言次回顧亞猛及馬克格尼爾作徴笑然馬克格尼爾殊弗覺彼於此時生死已置之度外故一切都弗崗間 
 
 
 

Page 15

 
 
   
 
 

Page 16

 
 
 
 
