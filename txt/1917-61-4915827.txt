# 1917 - 61 - 4915827

 

Page 1

 
 
   
 
 

Page 2

 
 
時評 
[保障（默）]  
　　叚總理之回京以得外交方針必通過於國會之保障也議員之承認此外交方針則亦欲得協商條件之友邦保障因此兩重保障而外交之局勢以成 
　　雖然保障之意義權操於人者也保障之根據依乎時勢者也時勢雖至不得巳之時而有權之人以爲未可則不能生保障之效力有權之人雖欲盡力而時勢又因變幻而牽制則亦不能生保障之效力是故今日而欲問保障之效力若何非特被保障之人不能自主即保障人之人亦不能自信以後之必無阻礙也 
　　然則以保障相責者其所得之保障果可恃耶抑不可恃耶 
命令 
三月八日大總統令任命李夢彪爲陜西政務廳廳長此令 
又令陜西省長李根源電呈陜西關中道道尹兼辦全省交涉事宜陳友璋呈請辭職陳友璋准免本職此令 
又令任命井勿幕爲陜西關中道道尹兼辦全省交涉事宜此令 
又令甘肅省長張廣建電呈安肅道道尹潘齡臯因病呈請辭職潘齡臯准免本職此令 
　　又令任命楊丙榮署安肅道道尹張紹烈署渭川道道尹此令 
　　又令李景曦黃倫蘇均授爲海軍少將此令 
　　又令全國水利局總裁谷鍾秀兼署湖北省長王占元呈湖北水利分局局長王爲毅因事呈請辭職王爲毅准免本職此令 
　　又令全國水利局總裁谷鍾秀兼署湖北省長王占元呈請任命胡俊采兼署湖北水利分局局長應照准此令 
　　又令兼署内務總長范源　呈准河南省長田文烈咨請任命劉金柏試署河南省會警察廳警正廳照准此令 
　　又令司法總長張耀曾呈請將安順縣民人孫明高等共同殺人案内之姜士生情節較輕擬請減刑等語本大總統依照約法第四十條將姜士生原判死刑減爲無期徒刑此令 
　　又令沈成鵠陳復晋給三等嘉禾章孫士頣給予三等嘉禾章余晋龢給予四等嘉禾章此令 
　　又令茲制定廣西補選參議院議員日期令公布之此令 
專電 
[北京電]  
　　有明日全體閣員出席國會報告對德方針說 
[北京電]  
　　昨各政圑代表到院談　　話者八十餘人閣員全體均列席先由段總理報告外交經過情形及現定方針諸議員均謂政府果認是項政策爲適宜能得各友邦確實保障國會自當贊同惟馬君武白逾桓等數人表示反對結果段總理復邀兩院全體議員於今晚八時在迎賓館再開茶會爲二次疏通 
[北京電]  
　　外交消息我國加入之　　權利義務其權利方面㈠修改關稅當戰期内先由值百抽五改爲值百抽七五戰後增至值百抽十計可每年增至一萬萬元㈡戰時停付庚子賠欵㈢修改所有國際約章並廢止庚子條約改定即履行關於義務㈠招華工無限制㈡購買軍需戰品無限制㈢防範德人在華有何舉動 
[北京電]  
　　英報載我國加入後與　　協商各國交換條件㈠修改關稅戰時先增二五戰後再增二五㈡戰時停付庚子賠欵㈢修改國際約章並廢止庚子條約㈣約章修正後各國即遵照履行中國與各國享同等權利至協約方面要求中國者爲無限制之招工及購買軍需戰品 
[北京電]  
　　陸部訓令全國軍人謂　　中德問題未解决之際各軍隊應靜待中央命令不得輕發議論稍軼常軌 
[北京電]  
　　馮副座今日（九日）答訪　各國駐使明日招宴兩院議員有十一起程回寗之準備 
[北京電]  
　　美商圑昨由京商會引　　謁元首宴於春藕齋宴畢導游三海三時更謁副座欵待甚優 
[北京電]  
　　美商圑昨上午謁黎總統下午謁馮副總統 
[北京電]  
　　昨日外部在迎賓館正　　式爲汪特使餞行外賓有日代 * 
使參贊靑木顧問等 
[北京電]  
　　許世英决計辭職昨交部次長及參僉等員赴津力挽堅執不允 
[北京電]  
　　昨日國務例會决定要案㈠上海道改易王賡廷徐元誥遷山西河東道㈡所得稅法地價增加稅等法案决定提交國會㈢議赴國會請求同意之手續等 
[北京電]  
　　海部長程璧光辭職不准現擬請假一月 
[北京電]  
　　馮河間定眞日（十一日）回寗 
[北京電]  
　　陸榮廷六日自粤赴港訪港督後即日北上面陳粤政 
[北京電]  
　　五日晋省大同得勝口　　兩處兵變當局巳派隊往勦 
[東京電]  
　　新任駐箚中國兼日本之智利公　　使留亞斯氏及其隨員等昨日抵此擬謁見日皇後再赴中國據云日本爲令人驚服之國今日以前巳有種種事業之成功亞細亞大陸之事業將來由中日兩國之活動必足令世界驚服是以隔太平洋而相對之智利國所最希望者智利産鐵甚富而缺煤故以智利之鐵日本鍜鍊後再輸至智利爲有利云云 
外電 
[北京電]  
　　今晨内閣開會議决以與德絶交問題交兩院會合會議　求同意聞决議案擬透澈說明俾一經通過即可應付以後一切發展（八日）字林報 
[北京電]  
　　日政府以商船設備武裝事正式照　　會中政府請通告有關係之各省當道以免因誤會而生糾葛（八日） 
[東京電]  
　　日本已預備歡迎中國專使汪大燮　　擬待以大使禮日皇定十二日回京召見該使並將設宴饗之（八日）以上路透電 
[北京電]  
　　北京日報載段總理明日擬赴兩院報告中德絶交問題（九日） 
[北京電]  
　　段總理今夜請國會議員在迎賓館茶會（九日） 
[北京電]  
　　外交總長伍廷芳復上辭呈（九日） 
[北京電]  
　　馮副總統大約將於星期六日離京回寗（八日） 
[漢口電]  
　　武昌商會今日步漢口商會後塵致　　電總統内閣反對與德絶交略謂中國旣抗議德國無限制潛艇戰略巳盡其力之所能爲中國經滿清末葉及數次革命之後民生艱困財力支絀今方漸有生氣對外態度尤當格外謹愼且宜先行注重本國利益云云（八日）以上德文電 
[東京電]  
　　日本設立中國内蒙古赤峰領事館巳於二月二十七日開館（九日） 
 
 
 

Page 3

 
 
[漢口電]  
　　王督軍因時局急迫加派第二師步兵二營分駐京漢鐵道沿路守護鐵道 
（九日） 
[南京電]  
　　齊省長本日通告省議會各議員江蘇省改選參議院議員投票定於本月二十日午前九時在省議會會場舉行（九日） 
[漢口電]  
　　武昌督軍署昨日以來頻接北京密電其内容雖不明其爲外交問題緊迫可知武漢之警戒亦非常嚴密（九日） 
[漢口電]  
　　武漢兩商會會長晉謁王督軍詢問外交問題當局之意見並就商民之地位有所陳述王督軍慰以外交問題信賴中央之方針等語（九日） 
[東京電]  
　　美國駐日大使加司利氏八日在哥　　爾夫俱樂部游戲之際猝然昏倒至午後八時遂爾逝世大使之死日本官民無不深表悼惜之意（九日） 
[東京電]  
　　海軍省得電云日本汽船眞盛丸（　　二千八百三十七噸）二月二十八日駛抵希臘庫利特島海面爲敵潛航艇擊沉死者四人（九日） 
[東京電]  
　　貴族院書記官長柳田國雄氏今日奉　　命赴華不日卽當首途赴華視察（九日） 
[東京電]  
　　倫敦電云英國政府以調節船腹之目的計畫將英國之船舶悉歸政府管理按此計畫船主仍可照舊營業惟其運費如過政府所定之上多獲利益應歸政府所得（九日） 
　　以上東方通信社電 
戰電 
[巴黎電]  
　　今晚公報宣稱凡爾登陣線之法排砲阻止瑪蘭柯爾叢林北邊之敵兵枝隊向前進發愛巴爾巨叢林之德軍防務曾受猛轟香巴業邸及安貝爾末尼境有活動之砲戰（七日） 
[巴黎電]  
　　今日午後公報宣稱瓦斯河與愛恩河間摩蘭沙土凡境有活動之砲戰及斥堠隊戰事法兵枝隊攻入勞蘭安貝爾末尼東北德軍戰壕加以重創且俘敵而回亞爾薩斯之敵軍在塞波瓦勒化附近進攻一次完全失敗被俘者若干人法兵偵察隊在希爾桑菲斯方面加重創於敵軍（七日） 
[倫敦電]  
　　英帥海格將軍今晚戰報云戰局未變英軍炮隊轟擊美細萊西面敵軍戰壕英飛行家偵探敵軍蹤跡效果甚佳（七日） 
[倫敦電]  
　　公報局宣稱前星期駛抵英國各港之輪船共二千五百二十八艘駛離者共二千四百七十七艘一千六百噸及此數以上之船被沉者十四艘一千六百噸以下之船被沉者九艘遇敵而脫險者十二艘漁船被沉者三艘（七日） 
[巴黎電]  
　　公報宣稱本月四日止一星期内駛抵法國口　　岸之商船共八百五十九艘一千六百噸以上及不足此數之船被沉者各一艘漁船被沉者十六艘 
（七日） 
[巴黎電]  
　　公報宣稱驅逐艦加細尼號上月二十八日在地中海中魚雷軍火庫爆炸於兩分鐘内沉没溺斃軍官七員兵百名救起軍官兩員兵三十二名（七日） 
[倫敦電]  
　　德人咸以美國發覺德國致墨牒文爲異國會中質問此事者頗多外相齊末滿博士謂此文乃以密碼發出不知美人何從得而譯之此事固不幸然因美國宣布而使日本知之彼並不以此爲憾云（六日） 
要聞一 
[戰後之日本與中國（續昨）]  
　　茲有不能不先爲一言者戰後中國爲國際政治戰及經濟戰之一大中心夫中國之爲世界政戰中心在昔旣然惟戰前中心不僅中國而巳中國之外西有巴爾幹半島東有中美南美總計凡三及今次歐戰結果世界政治戰之中心乃大變矣良以歐戰遠因在乎巴爾幹半島而導火線亦爲巴爾幹半島故熄戰和平俱以解决巴爾幹半島問題爲維一條件此之不决戰爭之目的未達即使苟安戰將踵至今固不能斷言本問題如何解决解决至如何程度然鑑夫此次戰爭之目的則當然有相當之解决是則戰前東半球之世界政戰中心巴爾幹半島至戰後而中心意味漸稀薄矣於西半球之南美中美如何其結果與巴爾幹等其爲戰後世界政戰中心之意味亦必漸減河以言之世界政治勢力以歐戰而移動極爲顯著如戰時歐陸資金沛然隨大西洋而流入美國美國遂一躍爲世界債權國戰後世界之經濟中心將自倫敦移至紐約勢力多隨金力而行故戰後政治權勢中心亦有自歐洲移至美洲之說焉卽使不盡如此說然自政治與經濟二點觀之戰前之歐美與戰後之歐美相較其勢力之移動有必不能已者今姑不論美德是否交戰然戰後之中美南美勢必自英德人之手授於美人蓋歐戰之前中美南美在經濟上爲歐洲之保護國卽自政治觀之英德權力時有凌駕美國之勢往者美人常以經濟的孟羅主義及大阿美利加洲主義相號召厥效蓋徽歐戰旣始美國以爲時機不可逸頻取南下之策如去歲二月以尼加拉瓜共和國三月以海地共和國公然置之美國保護之下未幾又以二千五百萬美金買收丹麥領土西印度美墨交涉時遣軍攻墨雖不得利然因是斷行擴張陸海軍無非爲南下計也總而言之戰後之中美南美非復戰前之中美南美戰前之中美南美或與英有關係或與德相結託或則竊通美國故美英德三國之政治經濟勢力在彼如成卍字形戰後則此種關係動摇終入美國勢力範圍矣是以中美南美之爲國際政戰中心者今後成歷史上之事實而巳頃不云國際政戰有三大心乎巴爾幹及中美南美旣以歐戰而失其爲中心有如上述所餘者中國而巳從此戰前世界勢力之分注於三處者戰後迸及於中國易言之戰後世界各國養精蓄銳培植國力必以中國爲獨一無二之舞台德國某報有言戰後必爲割取中國權利之時代德國須先致意不怠云戰後中國之地位從可知矣 
　　上所云云所以明中國爲世界政戰獨一無二之中心也其次說明中國復將爲世界商戰之一大中心理由凡三戰後經濟同盟計畫之結果其一也戰後盛行商業保護政策其二也美國輸出工業增多其三也夫戰後世界商戰之較前爲烈絶無疑義永遠平和云云限於政治方面言之經濟則反是也卽使戰後不即實現商戰則僅時間之差以非商戰不足償戰時損害且各國自今次戰爭得絶大之敎訓即國家不富不得爲眞强國國民精神不興奮不能久持國家於不敝是也各國國民因此激刺而自覺對於戰後經濟戰爭之準備不容或怠職是之故戰後經濟戰之劇烈不難想像抑又有進者戰後經濟戰必適用國際合縱連横之法卽戰前國與國爭戰後則數國結合圑體而與他圑體爭是也以現狀推之宇宙間各國將分三大圑體各據一方而現三分之勢所謂三大圑體今所旣成者有二其一同盟軍方面之中歐關稅同盟計畫其二聯合軍方面之經濟同盟計畫此二者相互抗衡者也其目的各自約束與國彼此扶掖共圖工商業之發達其方法則在關稅政策即分關率爲三級對於敵國圑體之商品稅率最高對於友國商品稅率最低介乎二者之間者則無所好惡之中立國商品此二圑體旣巳形成二者之外或更有對抗二者之關稅同盟或經濟同盟此即第三圑體也將來是否有第三圑體固未必盡如吾人所逆料然可有之事也茲姑不問其爲二分或三分總之旣有圑體之後或受排斥或逢歡迎後者以歡迎而商工業易於發達前者受激刺而益自奮勵由是雙方移其經濟上之鋒銳努力向中立巿場發展而關稅低廉之中國適當其衝矣夫中國而外固尙有中美南美等中立巿場然與中國較則嫌人口稀薄購買力不充且關稅制完美商品入其境者有如崇峯峻嶺之險阻非可銷售自如自由貿易如中國者也不特此也中美南美入美國勢力範圍之勢至戰後而尤益明瞭即使美國不率全美洲各國組織第三圑體以禦外暴然形勢上自相糾合爲一亦未可知耳容或不然中國及中美南美終不免爲歐洲諸國之商戰場也雖然余非深信戰後關稅同盟及經濟同盟之成立也良以戰時言此實敵愾心有激而然一旦和平克復人心亦歸平靜則此超越於經濟利害之計畫能否成行猶是疑問上所云云假定戰後繼以經濟戰爲前提耳然前提未必不成立中國終難免爲國際商戰之中心此即第一理由戰後經濟同盟計畫之結果也（未完） 
[段總理回京後之政局]  
　　叚總理於前晚回京種種情形已誌昨報茲聞段君前晚回京卽歸府學胡同邱宅昨晨九時蒞國務院照舊辦云至上午十一時出院以後未再到院昨日爲禮三例無國務會議惟昨早適爲段君甫旋京視事之晨故各總長齊集國務院謁見叚君商議各項問題午後又隨赴公府至昨日政界各重要人物晋謁叚君者甚多議員來訪者亦甚夥但皆以個人資格奉謁非代表各政圑也六時半美國芮公使來訪亦經叚君延見叚君對來賓略言出京實爲引責出於不得巳旣荷元首堅留副座諄勸國家利害所在不容卸辭自不得不勉任艱鉅云云各來賓則均不外道候起居與以後政局之種種希望下午四時叚君偕馮副總統王參謀總長在居仁堂謁見大總統此歸 
京後之第一次會見其情形若何政界異常注目茲探悉段氏見總統後首稱巳年輕性躁前日之事諸多冒昧深望總統見諒云云以至撝謙之態度表示陳謝之意繼述及外交問題曰此次外交關係國家者甚重大總統凡有所見務望相示某等斷不敢漠視此後外交情形若有發展仍當謹遵大總統之意尊重民意以爲指歸云云馮王兩氏從旁進言曰總統總理對於國務皆異常忠實故偶有意見不合之事然又互能相諒爲民國前途計誠可慶賀大總統則言己本無成見對段君慰勉備至談至五時半段氏等始興辭趨出自叚君赴津之日起各省來電詢問及挽留者計有二十餘通叚君昨再通電各省述總統誠意與外交事情重大情形且言政局大定國務依舊進行務希各省軍民長官凡事靜候政府解决且須抱定一致對外之精神並聞馮副總統昨亦有電告某某等省宣布中央政局復歸安靜狀况段君回京以後頗有人進言乘此改組内閣聞叚君以此時當外交急待進行之日閣員不宜時有動摇且萬一改組而閣員不能即行産出豈非使内閣反呈不固之象故决計暫緩實行改組之說即如伍外交總長辭職其情甚摯而政府以一時未有替人亦惟有暫請支持時局俟國會方面疎通已有頭緒再行提出新外長 
　　爲此次政潮原力之致駐日章公使電報其内容昨報巳述大致茲從外人方面聞得該電係令章公使先與日本政府商酌之件爲第二步或第三步進行之準備與其保障前晚巳照發矣㈠關稅問題先從改正評價表入手更分三層辦法定有進行之年限而加稅與裁釐逐漸並進對於出口物稅則有更改處詳細完密㈡庚子賠欵原定辦法有二一爲於戰爭期内停止交付二爲延緩十年該電所商問採第二種辦法㈢某項條約某項條約中國在國際間受極不平等之待遇現聞所商者係先將欲實行第二步及第三步時將其窒礙之點盡行删除如某處數里以内本國軍隊不能駐紥又如運兵至某處反須先知照他國等條若欲實行第二步或第三步則非删除不可㈣此外即定我國將來應盡義務之範圍總之我國此次舉動純爲維護公法盡國家在世界上之責任絶無要求權利之見者也又此電本擬發致章公使者然其中内容並非對日本單獨有所協商當時之意以爲日本最近故較先接洽至昨日則時機巳晚聞巳一律發致駐協約國各公使矣 
[參院組織法原案又否决]  
　　昨（七日）午後一點憲法會議關會議長王家襄主席兩次延長時間至兩點議長宣告延長時間巳滿坐定計查人數計參議院出席者百八十三人衆議院出席者四百零二人報告議員請假在七日以上者參議院二人衆議院十四人均無異議惟衆議員某君因母病請假三星期有人提起疑義表决多數褚輔成提起表决疑義反證表决少數遂開議憲法案第二十二條審議報告審議長王正廷報告審議結果謂修正案均未成立仍照原案通過議長謂現有衆議院孫君鐘提出之修正案請提案人說明孫鐘登臺說明其修正之點其條文云參議院以左列之議員組織之第一款省議區議會選出之議員第二欵蒙古靑海西藏選出之議員第三欵其他選舉圑體選出者第二項其選舉名額别以法律定之第三項前項所列之議員於本届議員任滿之時選出三分之一說明之後陳銘鑑亦提出修正案其大旨謂本員提出之修正爲參議院以左列之議員組織之（一）由省議會選出之議員（二）由未設省之地方議會及選舉會選出之議員（三）由其他各選舉圑體選出之議員參議員之名額不得過二百名其選舉及名額之分配别以法律定之伹第三項之議員選舉不得過三十名說明後附議者在三十人以上馬驤又提修正案條文與陳君之條文相同惟其第二項謂惟第三項之議員名額不得過前兩項議員總數十分之一云云王侃亦提出修正與馬驤之第一二兩項相同惟加入第三項前項所列之議員俟現任參議員任滿之時改選三分之一以爲保障云云說明之後並聲明非就馬議員之案而加修正乃别立修正案因爲臨時動議之修正議長當諮詢附議者在三十人以上王玉樹首先發言以爲中國地大人稠代表地方人數不能過少此本員對於陳議員修正案之意見至於馬君與王君之修正案本員則甚爲贊成李含芳則主張維持原案湯漪嵵謂本員極力反對原案其理由久經說明至於修正案則本員贊成名額之規定而主張人數較現在爲少云云龔政復主張維持原案呂志伊則贊成馬驤之修正案褚輔成亦贊成馬驤及王侃之修正案而主張名額不必減少如馬議員之修正案不通過本員當犧牲意見贊成原案牟琳提起討論終局附議者在五十人以上表决大多數議長謂本日修正案凡四因馬君驤與王君侃之修正案合而爲一現在只有三個修正案現在在場總數五百九十六人先以陳君銘鑑之修正案付表决贊成陳君之案者請起立時在場人數五百九十六人四分三應有四百四十七人起立人數二百七十二不足法數又以孫鐘之修正案付表决在場人數仍五百九十六人起立人數八十三人不足法定數又以馬驤及王侃之修正案合付表决時在場人數五百九十六人四分三應有四百四十七人起立人數四百六人不足四分三之法數又以原案付表决在場人數五百九十六人四分三應有四百四十七人起立人數四百三十四人不足四分三法數衆呼有疑義議長宣告反對表决令反對原案者起立時現場人數仍爲五百九十六人四分一應有一百五十現在起立者一百六十二人在四分一以上足以證明亦不足法定數時巳三點四十五分議長宣告休息二十分四點五分繼續開會至四點四十分仍不足法定人數計參議院少七人衆議院差十一人議長謂現因請假者過多以致不足以後請假務要在本席處聲請無得將假條交與秘書或他議員現在宣告延會 
[南京快信]  
　　王鎭守使昨由鎭江查勘砲臺事累回寗 
省署通飭各縣知事迅速塡報禁煙表册以憑考核烟酒聯合會請願代表陳良玉昨由滬來寗沿津浦車北上 
　　十九師長楊春普昨由鎭江乘車來省面晤師參謀長聞商榷象山焦山添設過山大砲事 
江寗砲臺前日巳添配砲械子彈以固江防 
印花稅處長李湛田准日内赴蘇滬視察銷行印 
花稅情形 
　　倪嗣冲昨又調所部三營赴蚌聞倪不日即由阜 
陽回蚌 
　　聞張勳前日曾派陳英楠赴津謁見段總理詢問府院異議眞相並敦勸段氏回京 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[抱一通信（十）]  
　　美國治非之兩大主義 
　　　經濟主義與精能主義 
　　記者以攷察敎育圑名義來非立賓忽忽兩週餘日則奔走參觀拜訪敎育家與行政當局晚則酬應宴會復逐逐於被動的歡迎演說與自動的登高臨流留連風景　無餘晷與讀報諸君通信今者耳目所接較多且深請以抽象法先報告非立賓概况然後斷續爲具體之報告可乎 
　　今世界一切學說大都歸納於兩大主義曰經濟主義曰精能主義美國者夙以精研此兩大主義聞者也天蓋奬借其國中學子研究此兩大主義致力之勸與心得多特假非立賓行小小之試驗一般學子乃盡出其平日之所得草爲一切制度而施行之又值非島困於西班牙三百年腐敗之政治其政府久爲人民所厭棄飢者易食其島民生活素簡單又無複雜之歷史與慣習堪爲刷新之障碍恰如一幅素紙聽憑大畫師揮灑雲烟寫出莊嚴燦爛之新世界於是不二十年小小非立賓大爲亞東生色今則以寄人籬下之生涯且駸駸乎爲獨立之活動矣 
　　凡一國政治必有其素定之方針爲一切行政所從依據覘國者必先探得之然後尋流溯源如指諸掌否則東搜西訪雖勞何益余旣探悉非立賓施政之要點即爲美國向日所大聲號於當世之經濟主義與精能主義於是任觀其一局所行其一區域察其一學校均足考見其精神所在試述其一二 
　　非立賓一切施政皆取集中制譬如衛生行政分全島爲四十五區各區設區長隸於該省之省長而直接受指揮於中央中央則設衛生局有局長及各員役爲獨立之機關負指揮全島衛生行政之責而於總督府以副總督兼衛生部長規定衛生行政之方針而稽察其報告至實施之權完全由局長操之其效果之所見則死亡率十五年來減四分之一即從前每年百人中死者三十五六人今僅二十五六人耳 
　　美人旣得非立賓其下手先辦兩大要政曰交通曰敎育蓋交通暢達則軍政警政敎育實業與一切行政乃得從而展布其展布也迅速敏活可減少時問減少機關而增多效果中央發一命令派一視察人 
員不數日間可巡徧全島非島從前幾於全部皆荒地今巳墾者得二十四分之九其進步之神速與富源之發展皆得力於交通余坐摩托車行其各省者數日所至道路皆闊二丈餘河之小者上架平而闊之石梁其所鐫建築年月皆在一千九百年以後河之大者蓋木橋一律可用車馬而徵取其稅以充經費蓋他事或可由社會舉辦惟交通 
非政府以統一之力舉辦不可政府舉辦其所必要者爲社會立之始基而社會可以自力經營之事業若商務若墾務若其他實業從而蒸蒸日上矣其敎育行政吾當專函詳之 
　　若農務行政之農産若商務行政之商品若衛生行政與其他專門敎育皆須行科學試驗需相當之設備非島乃於中央設一科學局掌科學上研設備非島乃於中央設一科學局掌科學上研究審查檢定等等事務較之每一機關分别設備旣省經費又取敏活凡巿上食物若菜蔬若肉類若井水皆在此試驗公共井水逐日一驗飯店用水隨時查驗凡開井者須先將水及土質送騐米則驗其成分是否合於政府規定之標凖不合者不准充種子因食白米易致脚氣病與他病凡政府機關均不准食白米 
以爲之倡（吾國巿上之米競尙精白頗爲科學家所憂講衛生者宜注意）驗麻用何物使之白可適於製帽驗水泥用何法使之耐久製造各種血清應用於醫學每日海關送驗進口輪船帶來之藥品試驗各種寄生菌與植物之關係試驗各種鳥與農事之關係試驗各種有毒植物與藥品之關係檢定度量權衡設攝影部凡政府機關攝影集中於此圖書室藏書十萬卷精要者四萬卷藏南洋各島及中國産植物標本無數僅中國産植物已有一萬六千種此偉大完備之科學局苟分設之不知須增耗幾多倍經費與幾多倍人才 
　　凡此皆爲美國人在非島施政實行其經濟主義精能主義之一斑願以暇日更道其詳 
[西報記者與梁任公談話]  
　　　　　　　　　　外交問題内情 
　　昨日英文京津時報云中國因外交問題至使府院之間發生意見而中德邦交絶裂之時機則益加緊急矣本報記者昨日下午特往訪梁啟超君探詢中國加入問題之内情梁君云前者彼居京十日進謁總統者凡六次總統於對德問題意見猶欵迭次變更最後則主張保守中立梁氏因向總統聲明内閣負責之說而總統亦不爲之動段氏處此進退維谷不得巳舍辭職外别無他法又云事雖至此然非絶無希望使總統信任閣員用其政策大局必無何種之阽危現國會至少有五分之四贊成中德絶交而後繼之以宣戰北京有九大政圑幾全體一致主張加入勢旣如斯總統雖欲不許亦不可得云云 
[汪大燮赴日之宴會]  
　　赴日贈動專使汪大燮氏巳定於本月十一日上午八時三十分由京奉早車啟程駐京日本代理公使芳澤氏於昨晚（六日）八時在使署設筵宴請汪使及隨員諸人國務員中陳錦濤谷鍾秀張耀曾三氏參議院副議長王正廷衆議院副議長陳國祥皆列席外交部秘書司長亦有數人與宴惟外交伍總長及劉次長正在請假之中先期辭謝席問芳澤氏與汪使皆有演說互述兩國親睦之誠意直至十一時始盡歡而散前日正金銀行總理小田切氏亦設筵招宴汪使並聞明日外交部亦部將招宴爲汪使餞行汪使此行於調帶隨員六人外復調駐日使館三等秘書官郭左淇及主事陸宗翰襄助一切巳咨致駐日使署矣 
　　日本太晤士報云中國政府巳特派汪大燮來日遞送勳章大約本月中旬可抵日三日後當與中國駐日公使章宗祥同赴日本皇宮呈送中國勳章及黎總統手書日皇必先召見汪使而後賜以宴會駐日中國公使及寺内内閣與諸 
閣員必皆與會日皇亦必於斯時賜給汪使寳星汪 
氏曾爲駐日中國公使此來必受日人歡迎云云 
[路電郵五年份收支]  
　　交通部路電郵各項收入年有增加茲聞該部巳將五年份政支總簡表造齊呈送國務院察核據該部報告計民國五年路政項下收入共計六千一百九十九萬四千九百四十二元二角二分比較四年約增四百八十三萬一千六百元零零五角二分支出共計二千九百六十七萬九千二百二十七元四角六分比較四年約減五十三萬零二百八十元零八角四分收支相抵比較四年實增五百三十六萬一千八百八十一元三角六分電政項下收入共計九百零五萬一千六百六十三元比較四年約增一百二十七萬一千九百二十四元支出共計四百七十五萬二千六百九十元比較四年約減四萬六千一百八十五元收支相抵實曾一百三十一萬八千一百零九元郵政項下收入共計七百六十三萬一千元比較四年約增八十三萬二千四百十九元七角二分支出共計六百七十二萬三千元比較四年約增十六萬三千一百三十五元四角四分收支相抵實增六十六萬九千二百八十四元二角八分總計五年份路電郵三項比較四年份共增七百三十四萬九千二百七十四元六角四分 
[衆議院六日開會紀]  
　　　　　預算案與國務院官制案 
　　昨（六日）午後一點衆議院開會副議長陳國祥主席延長時間至兩點始足法定人數開議報告議員請假在七日以上者郭涵等十二人否决者二人允許者十人議長又謂二百二十五號動議變更議事日程開外交秘密會衆紛喚無開此秘密會之必要遂按議事日程開議第一案五年席總預算曁五年度路電郵航四政特别會計預算 
案大總統提出初讀政府委員逐節說明後褚輔成謂五年度預算本年會計年度將滿之時方始提出巳甚延遲且預算案關係行政方針甚爲重大應由全體閣員負責任而只派委員來院說明尤爲輕忽但政府旣已提出本院不能輕忽職權本員主張以爲應付審查而令財政總長到審查會說明陳蓉光亦謂不惟精神上不甚適合即形式上亦不完備當然由閣員全體說明云云鍾才宏又質問政府委員克希克圖以爲應交審查審查之時請財政總長出席質問王乃昌則謂非財政總長出席不能開議馬驤亦主張交審查秦廣禮反對之以爲當詳細質問不然限期審查報告不得要領誰負其責蕭晋榮亦反對交審查彭允彝則謂隨時可以質問呂復亦主張付審查董增儒則以爲不能付審查吳宗慈張伯烈均主張先質問明白之後再付審查王源瀚亦不主張交付審查應請政府補送書面說明必須詳細如只將此總册交付審查三十日之期將從何着手劉恩格等提起討論終局之動議表决多數議長宣告王君葆眞之提議係本案暫緩審查俟總說明書到時由財政總長說明後再付審查贊成此說者請起立起立者多數時巳三點宣告休息二十分休息之後復行開會延至三點四十五分始克册議第二案國務院官制案大總統提出初讀政府委員說明理由畢秦廣禮謂本案乃根據於袁政府時之國務院組織令並非根據於臨時參議院議决之法律案現在只可付審查大加修正王乃昌則謂不能付審查呂復則謂當然交付審查毫無疑義蕭晋榮又主張不付審查褚輔成主張一方面交付審查一方面駁回其咨文不承認其理由蕭晋榮又聲明贊成褚議員之主張嗣經褚君聲明當然先交審查蕭晋榮又謂本員以爲應全部退回議長以退回付表决少數遂宣告交法典股審查李肇甫又以爲不當付表决衆大譁議長以褚輔成動議付表决贊成者少數議長又謂李君動議以爲本案交到本院應用覆議手續主張仍與退回克希克圖謂不付審查之表决已少數此種動議當然不能再提出某君動議謂本院外交委員並未受本院委託擅向政府表示本院外交態度提議交付懲戒先以變更議事日程付表决多數議長宣告事關懲戒應請旁聽者退席時四點四十五分 
[北京會源號刦案續聞]  
　　北京安定門内會源銀號附設鳳舞銀樓被搶及破獲各節已誌昨報茲又聞此案正犯爲王九　疸亦被京師警察廳偵緝隊拿獲歸案訊辦王九　疸年三十歲係奉天新民屯人家計宣饒廣有田産曾充某營連長年十餘歲時即好馳馬打鎗結交鬍匪常率人在舉天一帶刦殺擄掠無所不爲在王九　疸初尙自以爲一種游戲而年復一年搶案纍纍地方軍警搜索益嚴王知彼邦不能久居遂隻身携鎗來京到京後並無一定住所時與奉天流氓等往還警察廳偵緝隊見其形跡可疑當即報告督察長李達三隊長侯松泉二君奉派隨時注意偵察此案發生後李侯二君急派得力幹探四出跴緝尤對於王九　疸等特别注意而該匪等自是舉動失常神經錯亂花天酒地中揮霍異常前日在王廣福斜街將該匪等誘獲帶隊訊據供稱搶刦會源銀號正犯不諱並於三道栅欄地方王姓院内起出藍包袱一個計金絲一捆銀絲三捆現銀鈔票等物甚多昨日有人在吳總監宅弔唁見該廳偵緝隊將拿獲搶刦會源銀號案内首先進門持刀割斷電線之正犯王某起出贓物正在呈驗唁客多得寓目當經監賞給原辦探警洋銀一千元並聞步營拿獲鄧某江統領亦欲加以重賞云 
[鄂省對德聲中之陸海軍]  
　　（甲）海軍海軍部前以對德問題發生國防頓加吃緊特將原有三大艦隊分别改編武漢扼揚子江上游門戶第二艦隊自應集中湖北以固江防巳擇定漢口諶家磯組設司令部進遴委温朝貽上校（粤人北洋水師學堂畢業前充艦隊統領及海軍學校敎練等差）爲鄂司令處籌備員當即領札來漢着手進行此次部編湖北艦隊係以楚太楚義楚豫楚謙楚有楚信六艦編成聞主督軍曾咨南海部請於六艦中掉換一艘將楚材號提歸鄂用俾資驅使現部覆巳准業飭該艦長趙銳遵照矣 
　　（乙）陸軍湖北陸軍雖有數師而駐紥省内僅北洋第二師尙未完全駐省餘則散布各縣祗緣時局未寗萑苻不靖各地土匪不時竊發非駐有軍隊不足以消隱患現在清匪期限行將届滿各縣保衛圑巳將次第成立昨聞王督軍以外交風雲緊急時事多艱整頓陸軍爲當今急務况鄂爲南北之樞紐當水陸之要衝更爲規畫國防所注重因與何韻珊參謀長商籌擬將駐縣各軍隊除荊襄重鎭必須駐紥外其餘統行調省舉行春操藉此以驗官長目兵成續之優劣庶軍隊多一番歷練即增一番精神又上星期六督軍署特開軍政會議各師旅圑營官長均齊集軍署由王督軍親至議事廳主席會議至三點半鐘始行散會其會議概略多關於整飭軍紀大致如下㈠關於客軍留省於商民交際務要謙和融洽㈡軍人出防保護商民之責任㈢軍人之權限與地方警察行政均宜盡清不得稍有踰越㈣軍人操課之責任㈤勸誡軍官勿染奢華㈥嚴禁軍人目兵冶遊 
[鄂省春疫之盛行]  
　　　　　　　　　　白喉天花 
　　鄂省近日白喉與天花二症盛行男婦老少以及幼孩染此死亡者日以數十計大率卑濕之地 
傳染最盛省垣漢陽門外筷子街前臨江後濱湖旬日間死者有五十餘人内有一戶死至八人之多聞其病情初時發熱頭痛繼以喉腫或頭亦腫大遍身發熱省中人民不信西醫（據中醫謂係濕瘟症）庸醫輩又亂投藥故患者每多不起警務處長崔玉甫以白喉症爲八種傳染病之一易於蔓延難於醫治查前年北京警廳曾因此疫流行配有對症藥品甚奏奇效特電京代配若干料發交警區布告居民有患喉症者赴署報領此藥一面函請各善堂提前施種牛痘傳漿以期減少花症並命各警署於衛生勤務愼重辦理頒示辦法數條於清潔街道便池厠所監視淘凈水井等項之外凡居民有疫斃者須督同妥爲棺殮迅速掩埋施行相當之消毒法以免傳染聞王督軍亦極注意疫症以軍人萃處一隅最易傳染巳訓令本署軍醫課長金振中集合各師旅圑營軍醫官士陸軍病院長議定製配防疫丸散藥末查驗軍人已未種痘如未種者立即點種其有發生疾疫者立送病院診治不准在營雜居以杜傳染至漢口地方喉症流傳亦盛天花尤烈巳由江漢關監督兼管工巡處委員循例設立施種牛痘所十餘處分日輪流傳點而喉症則概聽命於醫者不聞有何救治恐其勢將日益蔓延也 
[鄂財廳改革百貨稅之意見]  
　　湖北財政廳附設賦稅研究會自開幕以來關於改良各種稅法時有建議近該會又議决改良百貨稅意見書一件以備中央財政會議之研究茲錄 
其大致如下百貨稅各省辦法不一稅則不等各省於單行慣例不特此省與彼省異（如鄂省值百抽三浙省值百抽五）即同在一省中亦有相異者（如蘇省寗屬辦釐捐蘇屬辦貨物稅是）紛歧糅雜全國曾無劃一之規宜乎爲世詬病長此因仍終非善策况近年洋貨之報子口土貨之領運單亦旣日增月盛避重就輕畏繁趨儉人之恒情觀現在以宗將來釐金之有衰無盛可以預决在鄂言鄂若四川運進之桐油若太古運進之洋糖或領運單或報子口僅舉一路一貨言之其中損失釐金已覺不少今籌補救之法宜縮小釐金範圍酌辦國産稅集中於製造者及販賣者就出産大宗之物品以爲國産稅目調查其産地之産額産價擬具說明并詳述巳往之歷史參照各國國産稅課稅方法之簡易可行者酌定稅法草案彚編各種物品單行稅法提交國會議决通行各省分别試辦使釐金無形消納於國産稅之中行之一二年國産稅之收入略有把握然後議决裁釐加稅而固有之收入庶不至受重大之影響一面將國産稅外縮小範圍之釐金確定辦法（或改辦入巿稅或别訂營業稅規則）劃一稅率重則減之輕則增之瑣細者免之全國一律以爲抽釐之標準至於從前估本之輕與現時貨價多不相符修正稅率誠爲要舉惟海關稅率尙多照數十年前之時價往往更輕於釐金欲修釐金稅率尤須與改訂海關稅率同時着手應由政府根據約章先與通商各國協議實行切實值百抽五否則稅輕稅重趨子口而避釐金不特無以增加收入抑將減削收入矣故宜酌辦國産稅以樹裁釐之先聲改訂海關稅率以植加稅之基礎此對於百貨稅根本漸進之議也 
[建昌通信]  
　　建南一帶土司之勢力雄厚者首推安姓次則嶺姓又次則都姓安姓絶嗣嶺姓以血統兼承享有安姓夷民土地權遂爲土司中之最有勢力者襲者係土婦頗識時務并不恃其强大稍涉抗違反正之初當事者曾借五族共和之說以愚騙土司金錢該土司等後遂有與漢人抗衡之勢都土司竟不時率夷侵漢爲患至今屯殖例張午嵐氏到寗後兼漢軍統領事曾於日前馳令限嶺土司於一月二十七號赴轅參見嶺土司果於是日親率隨從數十人贄以雞鴨羊酒各二張使却其禮物戎裝列兵堂見該土司匍匐入叩如禮因厲詞責其服從該土司唯唯稽首然後命諸應事賜以小座婉詞以慰其遠來隨復勉以嚴率土民不得阴碍屯殖等語均一一如命卒乃以統領像片一及酒物等賜之該土婦遂歡躍而退 
　　土司都龍光去歲率夷匪數千燒殺小麻柳漢民二十餘地共四百餘捆摟八百餘人搶刦財産無數自知罪大曾於張使未到屯殖任以前赴張投川使亦經收錄故都土司到省時屢經收禁屢由張使保 
 
 
 

Page 7

 
 
　　釋迨張君授任屯殖屬督軍將　土司交　使押解回寗張使雖暗爲嚴禁而表面則仍優待之欲其知盛速將摟去難民財産繳出收不勞而治之功乃該土司狡猾性成竟乘機越逃旋被軍圑拿獲張使憤其狡許當重責軍杖八十交西昌縣嚴爲監禁限期繳出難民再爲論罪昨嶺土婦叩見張使亦述及都土司行爲并請剿辦云 
寗屬昭覺縣至雷波僅有四日途程爲夷巢盤踞商旅不通其間五鑛豐富土質甚厚此路倘一開通雖數千萬人可以致富而出産足供全國之取求上年漢軍統領趙南森曾籌請欵項開辦未久交卸其工遂停其欵亦爲僉壬侵蝕一簣之虧甚可惜也現聞屯殖使署已派員調查路線其路甚爲簡直大致一二萬金即可開通刻正請欵起修將來寗昭昭巧亦次第培修化險爲夷以便商賈不似前此之崎嶇阻碍由叙到嘉由嘉到雅由雅到寗盤桓周折動需二十餘日矣 
自都土司就擒監禁以後一時黑白諸夷尙無大變寗地人士乃組織邛都茶園於南門外禹王宮資聘名角唱演改良新劇一切布置均仿照省垣辦法又值陰曆過年之際紅男綠女遊織如梭云 
[杭州快信]  
　　齊省長昨飭水利會派員覆勘諸曁麻車江開放案詳審利弊核實具報 
　　外海水警廳長王萼昨已卸任遺缺委陳常益代理前傳葉煥華接任之說不確 
　　胡軍司昨電温嶺陳知事及督銷局飭查閙鹽風朝案内潘藻等戶損失詳情緝兇報辦 
瑞安縣知事李藩撤任委楊拱笏署理長興縣知事魏蘭請咨赴川委王吉檀署理 
　　杭縣清理沙地分所長趙杰詐欺鄉民衛松順得賊二百元現奉省長撤辦 
　　前玉環知事於振越因胡姜琪案判處死刑減免（徒刑十五年）發禁臨安原籍屈映光去任時朦混保釋齊省長昨令該縣知事迅予緝案還禁 
[江北雜誌]  
　　淮揚道尹左杕周第一混成旅代表參謀長朱冏淮陰縣知事趙邦彦以及浦中紳學各界於三月五日上午八時在玄帝山下公園内舉行植樹 
聞泗陽宿遷兩縣交界地方有魯省潰兵數百人竄伏海州鎭守使白寳山將派軍隊往剿 
由清江至鎭江之招商揚子戴生昌泰豐天泰利通六公司小輪每日開駛并減水脚以利行旅 
　　上游運河工程局巳令清江等汛堆積牛土以防桃伏秋三大汛搶工之用 
　　月初宿遷開往泗陽之信船在距宿遷二三里之某潭縴斷舟覆溺斃搭客三四十人内有浦人殷姓李姓已由家屬前往認領 
名立第三農校擬添招養蠶練習生若干人 
地方通信 
[松江]  
嫌疑犯逮案　陽曆三號晚間縣轄天馬山鄉發生盜刦巨案帮匪至四五十人之多刦後從容逸去隔日泗涇鎭即來有陳雨生韓吉生聶年生劉國卿范啓魯劉小雲張也愚等七人該處警探以其形跡可疑上前盤問詎陳等形色惶張語更支吾因將該七人逮解縣署詢究茲據供稱彼此俱不相識經人僱往天馬山採石因尙未開工故趁船到鎭擬由鎭步行到滬與新發生之天馬山盜案俱不相涉云云縣署司法員以其未携贓物不能指實爲本案盜犯伹形跡究屬可疑未便遽予開釋即令暫押看守所聽候續詢 
中校添設攝影術攝影一術爲用極溥於學校之旅行及採取動值礦標本等時尤爲需要省立第三中校因之添設攝影一科俾資練習所有購置器械藥品等費概由學生捐集巳由理化敎員許棟材君主稿訂定專章每人年捐二元各得四寸影片八紙一俟器械購到後即當實行練習 
[鎭江]  
發起改良風俗會鎭郡東鄉大港鎭敎育會會長王子良爲改良風俗計特於日前開會提議發起風俗改良會全體一致贊成業經擬定章程呈報縣署核准定於十號開成立大會 
敎育行政會議丹徒縣敎育行政如籌備公共體育場案辦理縣立學校聯合運動案及增加敎育經費預算案整頓屠宰稅附捐案官中所收中資捐案等均須將進行方法妥爲議定又所有各校長提出之關於整頓學校計畫案亦須逐一討論業由第三科主任定期十號假城内萬壽宮邀集縣立各校長及十七巿鄉學務委員與自治委員等開會商榷一切矣 
[楊州]  
台營繳價又開會議日前商民在商會内會議台營繳價照定數七折繳納外尙須退讓店面并變更規定五等地段公推駐揚王海波分局長請省示辦理日昨省垣總局孔局長來文不准所請王分局長乃於今日（七日）邀請商會總理周穀人於午後在商會内召集各商民開會討論江都周知事亦在座僉議照定章六折繳價不讓店面周知事則允許七折然須俟王局長到省面禀允准方可定奪也 
盜犯訊供不認日前朱仲和家被盜之要犯現巳由偵探在鄉間緝獲潘田人嚴士洪周立橋唐三王庚興五名解署今由承審員訊問該犯堅不供認現押拘留所候訊 
修志徵訪員聘定江蘇省修志局江都縣徵訪員日前已由周知事擬聘凌仁山等十三人爲徵訪員尙未實行現聞巳下關約聘定焦汝霖凌鴻壽湯寅臣朱嘉楨姚蔭達張念劬周樹年吳紹峰周挹芙郭麟珍徐廷瀾王仕良朱德恒任桂馨丁文瑩余起東陳延韓沈廷銘孔慶鎔李伯樵厲月鋤等三十一人并陳報省署備案 
[安慶]  
繁昌知事新頭銜皖省六十縣知事皆有軍法誤長銜名頃聞繁昌縣知事吳克俊昨奉定武上將軍委飭云照得繁昌縣地方衝要時有軍隊往來以及駐防巡緝等事茲委該知事兼本軍隨辦營務處銜俾與本軍遇事接洽藉資鎭懾軍隊免滋事端合行飭委飭到該知事卽便遵照 
蠶桑講習所被控皖省蠶桑講習所設於北門外南莊嶺地方早巳開墾試種昨有懷甯縣民人柯寳珊等以該所强佔擅掘抛棄遺骸實於墳墓大有妨害特赴安慶道尹署禀控懇請嚴禁徐道尹已批飭懐寗縣知事親往南莊嶺履勘矣 
協商疏濬東河皖南士紳陳維彦余誠格等前因疏濬宣城東河一事呈請省長撥給圩工經費奉批准撥四千元在案日前余特因此事前往宣城與該縣知事協商一切務期早日動工以興水利 
[湖北]  
實行檢查印花辦法本年上半年實行檢查印花稅業經財政警察兩廳會同規定於本月十五號實行茲張崔兩君復會訂檢查辦法五條㈠將城廂分爲八區同時舉行檢查㈡每區由財政廳派委檢查員一人各本區警署派委巡長一人巡士二人會同　戶檢查㈢檢查期限半個月完竣㈣檢查時須和平愼重如發現漏貼等事立帶警區罰辦不得自行發落㈤檢查情形逐日由員警會同呈報一次聞財警兩廳長又以檢查印花事務極繁特公同商定在財政廳内設立檢查印花稅委員會以財廳總務科長爲委員長再由財警兩廳各派委員一人常川駐會專辦檢查進行事宜以檢查完竣後三日爲該會消滅之期巳定於本月十號成立所有檢查委員會以及各員實地檢查廳需經費在印花罰金内提出三成充用以資辦公昨已呈報省長與財政部知照矣 
[嘉興]  
縣署中之新人物嘉興縣知事自張昌慶接篆後將署中各科人員大加更動除管卷等照舊外餘均悉數更易茲將新委人員錄下政務主任陳襄政務助理陳牧香顔鑄財政主任吳式通財政助理武蔗遠蔣碧揮房善甫敎育主任譚新加視學葉志翔沈季璋雜稅曹載春警捐孟廣文譚新潤驗契胡振雄追租王尙球鄭巖收發羅雨時萬世蕃 
敎育會定期開會嘉興城區區敎育會會長張季萍等擬於春假後開一高初小聯合運動會以覘成績特先於本月十一日（星期）下午開春季大會時公决進行方法並勘定會場籌備一切聞經費一項由會呈縣撥助如再不敷則由各校分任 
[廣州]  
炸彈案破獲詳情西關十三行德棧之炸彈强刦案經警廳稽查員全部出動奔走數日竟於昨一日下午七時由六區分署將本案破獲先有線人某甲向六區分署報稱此案係由某某及黃金等所爲現寓三聖宮街第四號當由該分署長曾光派出區員劉國基警長高釗林汪中等十餘名前往搜查當場將黃金拿獲其餘兩犯聞風先逃查黃金原係香山綠林當被拿時姓名縣分答廳極爲支梧因在屋内檢查犯事證據搜獲炸彈形圖一副製造炸彈器具一箱大小犯人相片四張黃金僞稽查員委任狀一張犯人手摺一本内載各地址人名木印一個又犯人衣衫亦有火燒痕跡因即在分署略爲訊問隨解警廳審究審時該犯初尙狡展後由線人當堂指證將其連日陰謀指出如數家珍該犯語塞始認本案實在搶得西紙三十五元我祗分五元餘俱爲别犯某某等所得又訊其抛擲炸彈情形答謂初時祗施放一彈太不欲再放但留此物殊覺無謂反恐爲人察覺故再放之警廳得此遂於翌日再派警員到該犯家内將其妻陳氏及製彈者之父母工人黃佳共四名口一併拘案解廳押究聞該線人因曾在六區當警察又與該犯相識故能盡知其秘密云 
雜評一 
[特别預算（一子）]  
　　會計年度已過其半而始提出預算於議會其從前之遲延誤事吾姑勿論也提出預算之時適值外交急迫將來或　竟 
至需及非常臨時費者如何籌備吾亦勿論也第就目前之財政以論預算則有一理應注意之點焉卽特别預算是也夫預算之所以有一般預算與特别預算之别者以凡特别需要必待特别費用支配未便準據一般會計法規而失其行動敏活之故所以示變通也然苟非必要而漫焉開列則國費亦將失其共通之便利蓋郵電路航等之種種官業雖適合特别會計以便易於經營而其大體仍屬於國家行政苟幸而有巨額之收入即不得不歸於一般收入以補歲出之不足若盡舉其所入託名於留供擴張本業之用浪支濫費而一切兵戎饑饉絶不許取給於是則殊乖特别會計之原理中國官業之收入固屬無多經營本業猶憂支絀然亦不能不通盤籌劃且浪支濫費爲中國官場通有之積習尤不可不嚴爲稽覈此其關係不僅存各官業之前途抑且影響於普通財政爲議員者宜於一般預算外特别注意於此點也 
 
 
 

Page 8

 
 
   
 
 

Page 9

 
 
[驥製加味萬應散斯真情殷保赤]  
驥雲先生有道僕南徐人氏旅滬經三十載矣膝下三男一女均先天不足屢病驚悸長糼兩子不幸殤亡今春次子名多壽亦患急驚四肢抽搐目睜不語與前兩子病狀相同於是舉室驚惶急迫中夫妻痛哭手足無措鄰家子音朱君聞聲來視切屬至北巿瓣香廬購小兒百病無憂散或可挽救當時即再至尊處不意倉猝中忘帶銀元承蒙貴友見予涙浪滿目慨然在瓶中傾少許相贈予心嫌太少然不敢啓齒持歸用白糖調和撬開牙關用水灌入約十分鐘吐出痰涎不少四肢頓然和暖一點鐘後笑容頻作病巳霍然矣區區之藥能奏如此大功誠出意料之外予感先生相救之恩特於前日門償還藥資並親筆書此情登報以告育兒之家寓上海花衣街陳思聰率子多壽同啓附價大瓶洋一元小瓶五角○上海盆湯弄寗波路口瓣香廬總發行所抄登 
[財政部愛國公債第一期償本辦法通告]  
一此次愛國公債第一期抽籤　本係按照發行債票總額一百六十四萬六千七百九十元抽還五分之一計共三十三萬元所有中籤各票碼分别列表登載政府公報並登京津滬豫各報紙兩星期俾衆週知二此次愛國公債第一期中籤　票所有經理償本機關仍照歷次付息辦　由北京天津及河南中國銀行經理償付三此次愛國公債中籤債票所有償還本金應遵照民國五年十二月六日本部呈奉大總統批准京師收入公欵搭用中鈔交鈔五成辦法即以北京中國交通兩銀行鈔票各五成償付四此次愛國公債第一期中　　票應限於三年内由持票人向經理償本機關領取本金過期不再償付五此次愛國公債第一期中籤債票其附帶之第十一號及以下各息票須由持票人於債票領取本金時連　繳還各經理機關以便註銷否則須將所缺未到期之息票銀數於應付本銀内照數扣除六各經理償本機關俟本金付出後即將巳還本債票連同第十一期及以下之息票彚送本部並造具决算清册報部核銷不得延誤七此次愛國公債第一期中籤債票所有應付本金定於二月二十日起由上列各經理機關一律照付 
中籤號碼 
（五元票）（號碼）3204-3523　4324-4483　36464-36623　37744-37503　38704-39183　41904-42383　42794-42863　43824-43983　44304-44463　45104-45253　45584-45933　50427-59626　51627-51826　52227-52426　52227-52426　52227-52426　58887-60000　79001-79207　79501-79879　80220-80559　81320-82209　83960-84979　 
（十元票）（號碼）8413-9252　11373-11772　14293-14712　17683-18072　20173-21432　41071-42500　75001-75460　76301-76720　79421-79660　80501-80920　82601-83020　83861-84700　88801-89200　91201-91600　92401-92800　94001-94400　98401-98800　101056-101455　105726-107875　108306-108735　110456-110885　113936-114325 
（百元票）（號碼）873-882　1083-1122　1363-1102　1683-1722　1923-2042　2723-2842　2623-2962　3233-3242　3323-3362　3523-3562　3643-3722　4173-4222　4473-4522　4623-4672　4823-4872　5373-5422　5623-5672　6123-6322　6363-6　　2　6536-6602　6803-6922　 
（千元票）（號碼）23-24　30　37　45　51-53　71-73　76　83　86　91　94-95 
[威斯汀好司廠製]  
七千五百盞燈頭新式透盆發電機全圖 
W機長一丈八寸 
W機闊四尺三寸 
W機高四尺八寸 
W機司匠極易管理 
W機用時並無危險 
W機用煤極省 
W機用燈時無暗亮之患以上各端皆爲本廠之特色而省煤一節實無出其右者如蒙 
各界惠顧無任歡迎 
上海美興電器公司 
西華經理史斗飛厲汝熊 
黄浦灘四號洋房 
[耀華照像]  
照像所貴在修飾純潔黑白分清而不失本人之天真者此昔年李傳相贈耀華之榮譽也耀華價廉物美之名昔與今同欲照好像者非耀華不可耀華現在英大馬郵政分局西弄内　王宣甫沈鼎臣仝啓 
[拔毒止癢癩疥瘡藥]  
此藥無論何種疥瘡小孩黄水瘡濕毒一搽止癢頭尾三天便無痕跡大盒半元小盒角半 
上海抛球場北首廣東杏林軒啓 
[快來戒烟]  
祝由科蔣韻淑女醫生能用神符替人戒烟（另有靈丸）且能醫治百病效驗如神寓法大馬路八仙橋首安里四弄内 
[只折有本數售天現]  
兹有大批美國聽頭食物削價另躉售現倘華人中有嗜好者請駕至虹口百老滙路七百七十六號克本德洋行賬房面議可也 
[上海抛球場德康參號廣告]  
敝業交易向在南巿顧客往返殊嫌不便本號爲便利顧客起見特在英大馬路抛球場口開張交易發兌人參鹿茸高麗野參東西洋參毛白官燕銀耳等品貨真價實包退回換如蒙賜顧請認明坐東朝西三層樓洋檯門面便是特此佈聞　電話四千零四十八號 
[四十餘年老店第一靈藥珍珠牛璜解毒丹]  
花柳乃危險之症稍一不慎誤服僞藥必致毒入骨髓輕則絶嗣重則致命可不懼哉本館特製此丹專治新久各項花柳輕者一二瓶重者三四瓶包可全愈愈不復發如宿娼後預服數丸保無梅毒之患尋常之人月服三四次能將濕毒積滯一掃而空於身體衛生極爲有益講求衛生及患花柳者祈勿輕視每瓶洋一元廣東鹿芝館分設上海河南路三馬路口　蘇州閶門内 
[老白濁]  
弟初起白濁剌痛出血東看醫生西吃丹方毫無見效至今四年身體苦得骨肉如柴承俞兄上海小花園對門永壽大藥房汪家田醫生買來立好白濁丸一盒計洋一元當日服下五天斷根故而登報感謝介紹徐兄白濁亦買得補體失調丸一盒二元立好白濁丸一元日夜吃下十二天好痊　江海榮謝 
[象頭牌]  
白蘭地把淂温爲四格花旗為四格舍利啤酒各洋酒等 
ELEPHANT　HEAD　BRANDY　BEER　SCATCH　WMISKY　RYE　WHISKY　SHERRIES　PORTS　ETC 
象頭牌白蘭地把淂温爲四格花旗為四格舍利啤酒各洋酒等 
[國産天然珍珠]  
珍珠出於蚌中俟其天生成而採取尋覔匪易故物少價貴今本號研究得物理新法擇取肥大湖蚌蓄養於清水大湖歷數年之久得人助之力而培養其受日月之精華易自生成採取則易價值則廉現頭批巳運到無多先用真金鑲就彈簧耳圈一應全備價值公道劃一不二如蒙賜顧速臨是荷上海跑馬廳二馬路西口分號蘇州閶門外馬路全昌號啟 
[三和合牌]  
HIBNOYOKO　NANKINGROADSHANGHAL　HIBINOYOKO　 
本行現有新到日本名廠最新發明三和合牌羣青顔料顔色鮮濃比衆不同兹因初次到貨故特登報奉告其價格外公道如蒙惠顧請駕臨敝行可也總發行所上海英大馬路虹廟弄口日商日比野洋行電話二千七百二十一號 
[印刷家注意]  
本行由美國分設在滬資本充足所出鉛印石印各色油墨巳久爲社會所歡迎且價目公道滬上及外埠各大報舘 
書舘印刷店等多用本行貨品如蒙惠顧當格外克巳 
上海廣東路三十七號利達洋行啓 
[胭脂豔]  
冶遊秘本不是小說精製精印每册二角郵票函購不折不扣代售處南京碑亭巷楊宅 
[立成公司卜蘭醫士發明戒烟補體丸]  
本號經理强種百補丸辣克紅色補丸批發公道 
上海五馬路棋盤街立成製葯公司發行 
[上海順亨洋行]  
啓者本行經理那威國著名電機廠專門製造各種電話器具及電話應用各式材料兼售高等海立森乾電貨真價實與衆不同久巳馳名中國各大城鎮近年以來京津粤濟南長江蘇浙電話各局無論内地新設公司等均向本行購買應接不暇極蒙各埠同聲贊美有口皆碑上海均歸本行一家鋿蒙軍政商界賜顧者請至上海黄浦灘十號本行華經理傅榮慶君接洽無不格外歡迎 
[各寳號注意]  
南洋製藥公司各種戒煙靈藥 
如欲經理必獲大利 
本公司發行各種良藥性質和平靈效快速荷蒙各界歡迎同聲贊美遐邇信用兹因欲推廣普及起見故特招請 
各埠經理今將各種丸片列後以便各界購辦焉再者現因巿上辣克紅　補丸假冒甚多購藥諸君恐受其愚故自丁巳年二月起歸本公司獨家經理特換五彩洋鐵盒並有硬印以爲真僞之别祈購藥諸君必須認明上海棋盤街三茅閣橋堍南洋製藥公司庶不致誤特此佈告 
本公司出品 
參茸第一丹人參精力丸 
補身青年丹三隂瘧疾丸 
海外真仙丹黑色人參片 
第一真靈丹紅色人參片 
一粒金丹衛生參片 
參茸龍涎丸戒烟精水 
强身補精丸淨白呬噶草 
特約總經理代售批發 
辣克紅補丸廣昌丸 
强種百補丸魁靈丸 
[一瓶全愈立止白濁丸]  
本窩秘傳良方不惜工料精造丸散專治三淋五濁等症立服見效每瓶半元十寳搽疳散每瓶五角花柳解毒酒每瓶一元婦女白帶丸每瓶四角　上海二馬路晝錦里口廣東仙壽窩啓 
[陞官發財王嶠崧養子不存受屈能伸]  
男女走失拐帶出外生死不明終身結局求子財壽大圓鏡水光治病紫竹算命不報能知八字庽四馬路東首杏花樓對門滙中旅館後進十一號看三世果報圓亡魂問事答話王鳳珠請仙神算小兒邪驚病法符摇會 
 
 

Page 10

 
 
第三張 
本埠新聞 
[滬人發表對德問題意見]  
　　　　　反對現政府政策 
唐紹儀温宗堯等電北京參衆兩院議員均鑑外交問題關係至大儀等初不敢輕爲贊成反對歷經審察知隨美行動事屬不可能加入協約國有損無益故敢瀝告美國雖與德絶交並未宣戰在美德人均由美國管轄不虞騷亂我國則受領事裁判權之梗絶交以後仍無法以轄理在中國之數千德人卽欲託之他中立國亦難望其有此管束之實力則我國中秩序何以保持旣不能保秩序則開戰乃屬絶交之必然結果故萬不能取美之絶交不開戰爲範也若開戰而加入協商方面卽必誘起各地方之不靖終至乞援外力坐喪主權此又事勢之至明者也今日我國因被戰爭所受之害無過在法船華工遇害一事然華工自乘交戰國船赴彼險地正猶飛蛾赴火各本在蛾况協商國於該國婦女等非戰員概有乘船制限而中立國人在彼工作則不在禁令之中招我工人乘彼危船在招者赴者均不能無罪豈可以此便擬以一國爲孤注尤有異者謂隨協商國後便可博得頭等國地位試問中國領事裁判權曾否撤廢勢力範圍曾否解除二者猶存何以自躋頭等之列政府受國民重託不能以一國外交視同貨物酬贈掉以輕心而兩院爲國家最高之機關挾有最後决定之權能以决全國生死存亡之問題不可信虚渺之利益輕主開戰尤不可以爲絶交未至開戰便稍含糊事迫機危切盼堅决唐紹儀温宗堯 
[姚文棟電（其一）]  
　　北京大總統副總統國務院參　　衆兩院賜鑒中德斷交非全國民意所願未必有理徒好事耳未必有利徒惹事耳潮流雖緊把舵宜牢何得輕徇游說之士違反全國中立不偏倚之民意願當軸察之姚文棟叩佳（其二）北京大總統副總統國務院參衆兩院賜鑒外交風雲頃刻千變中國無靈敏手腕無眞實力量并無四照之目光墮入陰謀强援盡斷苟離中立二字即成附庸小邦凡力請加入戰圑者悉數驅令出境聽其自赴前敵俾遂壯志勿得牽動全國貽笑萬世文棟又叩 
[謝强公等電]  
　　北京參議院馬君武轉呈大總統總理曁兩院鈞鑒歐戰劇烈加入尤險内政自歧危亡立見堅守中立人民一致伏乞大總統總理俯念國基民命捐除意見保障和平利誘勢迫勿爲所動一致主張國民願爲後盾上海策進地方自治會會長謝强公王柱國張翰紳鄭漢文高深夫王海慈盛漢卿周容魏寅等泣叩佳 
[金價逐漸加漲]  
　　遠期標金因兩日間先令縮去六二五故昨日上午收盤三百零二兩五錢下午先令改縮二五遠期標金又加增至三百零四兩一錢銀樓飾金每兩亦加至四十六元據業此者云中國如加入協約國　價尙須看縮恐標金即須漲至三百十兩云 
[最近存銀之調查]  
　　昨日（九號）中國銀行由靑江浦來洋七萬元道勝銀行裝俄公司輪船往海參威去銀四十八萬兩現各銀行及南北錢莊昨日止共存銀二千五百五十四萬兩洋一千七百四十一萬元大條銀一百三十五條拆票照前比較上星期五之總數多存銀十三萬兩少存洋四十五萬元少存大條銀一百九十 
九條 
[上年滙豐銀行獲利報告]  
　　上月二十四日英商滙豐銀行開常年會議於香港巿政廳之内先由該行總經理宣布開會次由董事會會長報告營業情形略謂本届第一○一次（卽一千九百十六年全年）之賬略已於數日前分送諸君諒已瞭然是年淨餘之數上届結存之洋三○二七二一九元八九共得洋一○一六五六六五元一六實爲可慶去年八月間每股巳分派二鎊三先令共付二五八○○○鎊合洋二四六四四七七元六一現今除已派之數及酬勞董事洋三○○○○元外尙餘洋七六七一一八七元五五分派如左 
　　每派本届綜結官利二鎊三先令並加派餘利十先令提洋五○○○○○元加入銀公積提洋七五○○○○元歸入該行房産戶提洋六○○○○○元以備各種證劵或有虧耗等情分派後尙餘洋三一六六五七八元八五當滾入下届賬内此項餘數上届共有三○二七二一九元八九本届比較又溢出洋一三九○○○元之多當經在場各股東一致贊成通過更由各董提議花紅按每人全年薪水十分之二分給各行員以資奬勵亦經股東贊成通過此届每股共派得官餘利四鎊十六先令較之往年多派餘利五先令云云 
[招商局去年營業之盈餘]  
　　招商局上年營業狀况甚爲發達計純利達八十萬之多現該局正籌備股東大會以便報告上年賬略及重選董事云 
[絲綢出口之暢旺]  
　　絲綢出口邇來頗形暢旺聞業絲者言數月前絲巿冷落並非洋商不收緣航路梗阻船隻稀少且船期往往愆誤不能依時抵埠之故茲英公司郵船拿滿號於日前由日本來滬八號出口開往倫敦印度及蒙其司脫而等埠共裝去絲綢及他項土産甚多所有各洋行裝運包數及絲綢等類調查錄左老公茂洋行棓子一百九十一件福興洋行山東府綢三十件克昌洋行河南府綢八件伯興洋行河南府綢二件隆茂洋行苧蔴一百七十八件生羊皮八十件兎皮十二件百利洋行絲頭下脚六十包筆喇洋行絲頭下脚一百五十三包三井洋行湖絲二十五包黃絲五十一包平和洋行絲頭下脚一百包高倍洋行黃絲四十一包河南府綢四十件山東府綢八件美大洋行黃絲十五包山東府綢二十二件中和洋行湖絲四十八包有餘洋行黃絲六包灰絲二十五包集昌洋行湖絲十包固益洋行湖絲十包百多洋行湖絲二十五包河南府綢十件三星洋行黃絲五十七包泰和洋行湖絲三十五包山東府綢五件怡和洋行生羊皮六十七件老沙遜洋行揀淨鴨毛八十三包安利洋行猪鬃三十件槐米九十三件卜和莫而洋行山東府綢一件河南府綢二十七件沙咪洋行山東府綢五件祥利洋行河南府綢四件畢爹釐洋行山東府綢十四件大昌洋行黃絲十包公安洋行湖絲十包黃絲十包彚昌洋行河南府綢八件浙絲一件通順洋行湖絲十包森茂洋行河南府綢五件 
[花邊行銷海外之發達]  
　　本埠浦東一帶花邊營業逐漸興旺去年出品 
運往美屬行銷計得資二十餘萬元均係女工手製産額不可謂不鉅近日外洋來函催辦之信尤夥是以專辦花邊之愼昌洋行業巳將該處文明等三莊買歸巳有顧君少也所創辦之美藝公司亦將改組擴充現巳訂定招股章程定名爲東亞花邊公司將所分南滙陸行高行各莊盡歸統一并欲在奉賢境内添辦分莊以期營業擴張顧君曾於去年冬間托興華貿易公司駐美經理楊君携帶各項貨品樣子赴美兜銷昨楊君由美來函謂此項纍司（花邊譯音）深受彼邦人士歡迎惟裝潢須考究尺寸稍未符合亟宜改良所有帶往各樣均可配銷惟美商深喜與華商直接交易若能自設公司直接運美或做押滙前往祗須到期信用不失吾國凡百商業均可暢銷今特將合銷尺寸裝潢式樣開單繪圖函請查照云云顧君接閱後大爲欣慰擬將東亞股欵招齊後實行設立一駐美經理以便將各項應銷貨品直接運美推廣國外貿易云 
[浦東洋廠之狀况]  
　　浦東一帶洋商廠棧林立自歐戰發生營業多 
受打擊近日德國實行潛水艇政策以來各國商船來華者較前尤形減少茲將各洋棧最近狀况調查錄左 
[太古公司]  
　　洋涇港口太古公司之藍烟囱　　碼頭建築工程最爲堅固爲本埠各碼頭之冠實轉運舶來品之大機關也此項藍烟卤輪船由倫敦繞道來滬所載貨物舉凡機器材料五金雜貨等百物咸備自歐戰發生輪船之來滬者雖逐漸減少然每星期尙有一艘抵埠乃上星期來未見進 
口公司中人曁訂購定貨之各洋行均非常盼望聞此次該輪進口尙需時日舶來品之價格勢必因此飛 
漲云 
[光裕油廠]  
　　英商光裕公司係專做各種　　車油行銷各埠自歐戰以來此項車油進口者頗形缺乏該公司乘此時機力謀推廣特在居家石橋地方建築碼頭廠房謀久遠之基現正鳩工營造一俟 
告竣即行招工製造 
[和豐鐵廠]  
　　八埭頭之英商和豐鐵廠開設巳歷　　二十餘載從前營業極形發達自歐戰以來因航路阻隔各項船隻入口修理者日見減少目下該廠入塢 
修理之船均已告竣故小工亦大加裁減所存者惟零星工作而巳 
[木料近日之巿價]  
　　自德美斷絶邦交消息傳入本埠以來花旗松一種居爲奇貨價遂增漲尙有新加坡之紅板因水脚陡增每尺價格巳自七分漲至一錢有零安東紅松亦因來源稀少價亦增至四分三四釐白松三分二三釐東洋白松價仍須三分一二釐惟廣木一項銷場甚呆蓋滬上建築家多造洋式房屋不用廣木以致其價大跌其餘木料則均有增無減云 
[國民禁烟會之進行辦法]  
　　法租界白爾部路新民里國民禁煙大會事務所於前晚八時開職員會討論進行辦法僉謂本月末日即爲烟禁如約禁絶之期自本會通電各省反對收買存土後各省巳紛紛響應開會演說大有舉國一致之概惟禁絶之期瞬息即届若不克期再爲開會演說誠恐國民不能堅持到底則爲山九仞功虧一簣殊非國民之所屬望擬於下星期日擇地再開第二次國民禁煙大會並撰擬泣告全國國民反對收買存土意見書印成册本分致各省機關圑體學校一面派遣演說圑員隨時隨地演說務使國民堅持到底不達煙禁如約禁絶之目的不止且擬創設國民戒煙醫院以期黑籍無告貧民脫離苦海云 
[靑年普益社反對買土電]  
　　本埠大東門外靑年普益社日前開春季交誼會時曾由萬國改良會駐滬代表徐維繪國民禁烟大會黃奠華等演說國民反對收買存土之必要并擬發起靑年禁烟大會曾誌報端茲悉徐維繪即係該社社長已用該社名義拍電政府及參衆兩院電文如下北京大總統段總理參衆兩院公鑒收買存土辱國殃民乞速設法取消合同靑年普益社徐維繪曁同人叩 
[縣知事又以查烟委鄉董]  
　　上海縣公署昨訓令各巿鄉經董云奉省長公署快郵代電開各縣知事覽英員會勘在即該縣地屬沿海恐荒場葦蕩各地尙有烟苗遺　務須特别注意嚴切搜查以期一律肅清等因到縣奉此合亟訓令仰該經董遵照於境内葦蕩各地特别注意嚴切徧查是爲至要 
[自治研究會將開大會]  
　　上海地方自治研究會昨日通告各會員云警啓者本月二日開會敦請孫伯蘭王文典兩先生演說以時期匆促未能討論惟本會成立至今幾及五月以立案問題諸多阻滯茲奉内務部批准亟應着手進行故擬於四月初續開大會特請執事預備議案發表高見須於三月二十日以前交到本會以便印刷無任企盼一俟開會定期再行奉達專此警頌台祺 
[錢業公會巳正式成立]  
　　上海南北兩巿錢業以原有之會商處合併改組定名爲上海錢業公會設會所於上海總商會内現巳組織成立舉定會長公訂會章呈請官廳正式備案所有會長一席初有人提議以商會會長坐辦兼理嗣因職務殷繁且須於錢業董事中公推現已正式舉定正會長朱五樓（福康莊經理）副 
會長魏靜菴（彚康莊經理）秦潤卿（豫源莊經理）由會函請擔任矣茲將該會章程披露於下 
上海錢業公會章程第一章總則（第一條）本公會定名上海錢業公會（第二條）以聯合同業固結圑體協謀營業發展爲宗旨（第三條）本公會應行之職務範圍如左（甲）議訂同業規則（乙）提倡合羣保護同業不令受非法之損害（兩）凡同業有事理之爭執本會向雙方評斷或和解之（丁）凡關商事行爲得代表同業請求總商會轉行官廳或各埠商會非關商事範圍者概不與聞（戊）本公會成立後函請商會轉呈行政司法各公署存案第二章職員（第四條）本公司會以南北各錢莊經理皆推爲會員由會員中推舉正會長一人副會長二人（第五條）本公會聘用書記一人庶務兼會計一人由會長函聘（第六條）本公會會員會長副會長均爲名譽職不支薪水（第七條）本公會函札公文統由會長蓋印或簽字如會長告假副會長代理之第三章會議（第八條）本公會常會以每月初二十六舉行特别會無定期臨時召集之（第九條）會議事件須會員三分之二到會得到會會員三分之二以上同意方得决議（第十條）凡會員有他事或回籍時得委代表到會惟須負全權責任第四章任期（第十一條）本公會正副會長任期以二年滿期滿期後照章選舉被選者仍得連任惟不得過三任第五章經費（第十二條）本公會經費由南北會館擔任並不另募第六章會所（第十三條）本公會在上海總商會樓上（卽錢業會商處舊址）爲會所第七章 
附則（第十四條）本公會章程如有未盡事宜得隨時公議條正之 
[又有恐嚇索借案發現]  
　　九日字林報云今日侵晨白克路前清某員住宅有 
華人手挾小包叩門求見主人迨知主人巳出即謂擬候其歸且將小包置下轉身出外給付車資良久未回僕人拆視小包見係餅乾二匣另附一信索借洋三千元限兩日内交出並誡主人啟匣須愼因中有一匣藏有炸彈故也三人旣歸即命以二匣送至新閘捕房啟其一滿盛餅乾復啟另一匣亦盛餅乾惟中有紙煙罐一覺甚 
沉重大約裝有爆裂品故未啓視即投諸水中云 
[研鞫抛擲炸彈案]  
 
 
 

Page 11

 
 
　　英租界九江路一百七十五號門牌洗清池浴堂内近來迭接揑名恐嚇信函向之勒詐鉅欵上月二號夜半有人抛擲炸彈圖害炸燬玻璃窗數方幸未傷人當由巡街捕查見追獲安徽人張楚萍拘入老閘捕房詰問供出同黨住址派令西探目依克華探王寳生等前往法租界將北京人姜子棋江北人張筱子奉天人李河等三入提回捕房至翌晨併解公共公堂訊判押候查明澈究各情已誌前報前日午後由捕傳集人證將張等四被告解廨請究由關讞員會同美博副領事升座刑庭研訊先由工部局刑事科代表牛門律師上堂譯稱洗清池浴堂主接有被告等恐嚇信四封索詐不遂復又將炸彈抛擲圖害幸未傷人當由巡街捕瞥見一人携帽圖逃當場追獲被告張楚萍拘至捕房供出同黨故將姜子棋等三人續獲抄出小圖章一方與原告所接之恐嚇信第二封所蓋之圖章相同今將信函譯成西文呈案請究被告張楚萍延代表斐斯律師到堂辯護繼據見證李紀生上堂供稱向在洗清池内爲剃頭近因店主迭接恐嚇信函當即囑我雇用四人看守門戶以免意外訊至此被告姜子棋忽然身患痧症氣急呻吟當由西探目依克與駐廨西捕頭惠勒將姜扶掖出庭灌食藥水施救但一時不能救愈遂由中西官宣諭退堂判張等各被告還押候再復訊 
[偵獲深夜搶洋之船夥]  
　　住居滬城老北門内之本邑人全某於舊曆上月杪雇華阿大之小舟前往安亭鎭附近將祖遺良田出售得價二千數百元至本月初二日携洋乘原舟返申詎華之夥友丁小毛子見財起意深入艙行竊爲全知覺攔阻被丁用刀砍傷手臂等處遂被搶去洋四百五十元丁即鳬水逸去全抵滬後連日協同華阿大徧往各處找尋無著嗣據有人報告謂丁匿跡南翔鎭遂於前日前往將丁拘獲抄出贓洋一百數十元就近扭送該鎭警署暫押候辦 
[賬房誆騙巨欵之敗露]  
　　清末上海道台劉某向居滬上去冬有現銀五萬兩以二萬囑賬房某甲存於中法銀行尙有三萬甲佯稱存與北巿某花廠執事史某處不料甲存中法銀行祇二百兩將存單 
上數目塗改爲二萬交劉收執劉收劉初不之疑前日劉與史某遇於某處席間談及三萬存項史茫無頭緒劉返家向甲詢究對答支吾始知有異爰持中法存單向該銀行核對當時該銀行西人並不說明此單巳經塗改暗中報告法巡捕房派探將劉拘入捕房詰詢始悉劉係前濟道台實受賬房之騙旋爲法讞員聶君所聞至捕房將劉保釋一面派探緝拿該賬房已聞風逃遁矣聞甲共挪空主人現銀有八萬兩之巨並明甲之欵項實被美租界洪吉里某某等用翻戲手段騙去云 
[内務部催送各縣圖志]  
　　省長公署訓令各縣知事云案准内務部咨全國圖志卷帙恭繁本部守在職方自應廣事搜羅俾資應用查民國元二年間曾經由部通行調取在案嗣以事變迭更不無延擱現綜計本部所有各地方圖志兩項有僅送舊有志書而地圖尙未繪送者有僅送地圖而志書尙待編簒者有僅送舊有通志而舊有府廳州縣各志尙未征齊彚送者有圖志均付闕如者殊不足以昭明備而資攷核及此文獻可徵搜求較易應請貴省長轉飭所屬查照迭次通行成案將未經送部之各項志書曁最新最近之地圖檢齊彚送其關於此項之私家著作足供參考者並祈甄採送部藉資集益相應通行查照等因查此案前准内務部於民國元年二年來咨業經飭據先後呈送輿圖彚案咨送旋准部咨以各縣如有新製新測地圖仍應隨時徵集陸續送部並經通行在案茲准前因合亟令行該縣知事趕將此項志書及最新最近之地圖曁徵集私家著作呈送以憑彚咨母延 
[函請改變檢查印花辦法]  
　　淞滬警察各區署所警正佐前奉徐警廳長令飭舉行印花稅大檢查一事迭紀前報茲聞此事各商家以其不免苛罰騷擾故特請求南北商會正副會長函請上海縣沈知事轉詳省公署請將每年六月十二月兩次由警大檢查印花稅一呈改歸縣公署會同商會各派專員從事調查以便隨時勸導解釋印花稅之意義方免騷擾苛罰之苦痛并使一般手藝工民亦能明晰此理云云 
[警廳會議洋商車照問題]  
　　淞滬警察廳長昨日會議以近來每有洋商所乘馬車入華界境内者並無按季捐照若使當時扣留恐啓華洋交涉如竟免其照捐則華洋不能一律現應呈請交涉員照會租界領袖領事飭令洋商凡乘坐馬車而入華界者務須照章捐照以符定章 
[尊孔會之消息]  
　　本埠各省公民尊孔會自去臘組織以來各省及華僑會員已達三十餘萬茲該會擬推主張定孔敎爲國敎之各省督軍省長曁衍聖公孔令貽康南海等一律舉爲名譽會長現該會駐所副會長張仲屏以現設辦公處甚爲窄小不敷辦公故巳擇定法租界霞飛路仁和里口之大洋房内爲尊孔會總事務所定於本月底遷移 
　　又尊孔會總部陳煥章張藩曹曾涵等昨致衍聖公孔令貽函云敬啓者國家多故危及邦本國敎未定日月失明舉國嗷嗷呼聲四起敬維我衍聖公德繼聖祖請尊孔以張國維道冠寰球聽天命而持公論仁風所播萬衆歡騰凡我同人羣深欽敬茲當憲法審議二讀將畢轉瞬三讀在人民方面苟不能聯絡誓死力爭爲一般尊孔議員之後盾將來反對者有所藉口敝會同人因聯合各省同志及國外僑民在上海組織各省公民尊孔會總部商承康南海先生通函全國各縣設立分會協力同心務達目的業於陰曆二月十一日開初次成立會選會長職員敬公舉我衍聖公爲敝會名譽會長之職除將章程表册呈請鑒核外務請俯賜敎言至爲感切云云 
[工商研究會仍設陳列室]  
　　工商研究會會長楊小川以國貨陳列所雖巳决定設立勸業場内然會中時有華僑及各屬人員到會參觀若無陳列室不足以資觀覽而便考察故於日前商准總務部於會中騰出餘屋二間作爲陳列室巳於前日起雇工裝飾並置備橱窻榏架等件現巳工竣不日卽可將各界所送貴重樣品分别天然人工機製各部佈置陳列矣 
[鎗斃盜犯之罪狀] 　　 
　　松滬護軍使署昨發布告云爲布告事宁據上海縣呈解拿獲夥刦常熟金山南滙等縣境典當案内盜犯陳萬興即陳聾　王秀松即虎頭阿三金錦生錢阿二沈阿寳等五名到署經飭軍法課訊明陳萬興即陳聾　一犯先後夥刦常熟東塘墅金山縣呂行鎭南滙縣魯家滙等處典當共三次王秀松卽虎頭阿三一犯先 
後夥刦常熟縣東塘墅南滙縣魯家滙等處典當共二次金錦生錢阿二兩犯聽糾夥刦南滙縣魯家滙典當各一次沈阿寳一犯聽糾夥刦常熟縣東塘墅典當一次各等情查陳萬興王秀松二犯均係觸犯刑律第三百七十三條之强盜俱發罪兇惡昭著法無可貸應照懲治盜匪法第三條第五條欵一併判處死刑以昭炯戒其金錦生錢阿二沈阿寳三犯亦係觸犯刑律第三百七十三條之强盜罪惟均犯案一次且係被糾前往情節較輕應依刑律本條處以徒刑分别發回南滙等縣按照通常程序辦理以示懲儆業經呈奉副總統兼領江蘇督軍馮復准照辦除將金錦生錢阿二沈阿寳三犯分别發縣辦理外應將陳萬興卽陳聾　王秀松卽虎頭阿三兩犯依照軍法執行鎗斃爲此布告軍民人等一體知悉此布 
[法租界捕頭獲匪得奬]  
　　法租界大自鳴鐘捕房捕頭兼西探長阿而風西善鐘路捕頭脫雷沙克四十二號西捕段盤意等前因協助巡防獲匪有功由交涉使詳請部中核給奬章現已頒發到申送請法領事署轉給當經法領事分别轉交阿捕頭等領去矣 
[創辦露天學校之先聲]  
　　本埠少年宣講圑近議創辦露天學校招集貧苦失學之子弟授以普通知識以補學校敎育之不及其組織辦法已由職員會議决擬擇滬西盧家灣閘北資山路等處開辦果爾實行裨益敎育前途誠不淺也 
[取締崗巡苛待苦力]  
　　警察廳長查得近來各處站崗巡士對於苦力車夫人等違犯警章動輒以鎗柄或警棍毆擊未免苛待自應通令各警區正佐各警官嚴諭各巡士嗣後無論對於何等人民不得毆打以重人道而符警章 
[婦人在押病斃]  
　　四區一二四各分所日前緝獲大帮匪犯男女九名口經司法科李科員一再研訊迭誌前報茲悉其中有婦人李楊氏係該犯等同黨李某之母李在逃未獲故將該氏逮捕收押詎前日該氏忽患寒疾送往紅十字醫院療治不肯服藥據醫生察得病勢尙輕仍由法警解回收押詎至晚間病忽加重身死昨飭十一圖地保投報地檢廳請騐委係病死報堂收殮 
[細故釀成命案續誌]  
　　婦人龔陳氏偕船夥丁掌生控同業船戶施林寳徐資生等在太古碼頭紏衆兇毆以致伊夫龔炳華墮浦溺弊丁亦受傷一案業將龔尸撈獲經地方檢察廳派員相騐候緝兇到案訊究等情已紀昨　兹悉該氏家居老白渡前日傍晚時有人向氏報告謂徐寳生避匿浦東朱家宅地方該氏遂邀齊親友報告該處警署派警指拿 
[汽車撞斃老婦續誌]  
　　住居法租界北褚家橋之郁斌（即郁鈞侯）於星期日午後自駕汽車在北海路廣西路附近前格致書院門首將老婦王孫氏撞倒碾傷左脇身死業巳由捕將尸車送斐倫路驗尸所報請公共公廨會審員王肇之君會同美白副領事蒞所驗明谕令尸屬棺殮聽候傳證訊核在案昨由老閘捕房派探將郁與尸屬併傳到解仍由王白兩君升座傳訊據郁斌訴稱伊於星期日午後五時自駕汽車駛至六馬路由西而東死者由北而南已在汽車前走過旋復回身往北以致碰撞當即停車察看並無傷痕惟面色轉黃因其不願至醫院醫治即給伊洋一元僱乘黃包車自回醫治繼而由三百十二號華捕到場告明住址姓名至次日聞氏受傷身死曾到驗尸所給尸子棺殮費洋五十元等語並據三百十二號華捕張德古到堂證明當時向郁詰問肇事情形又據尸子王阿壽投訴伊母被撞受傷後即至西新橋附近鷄毛弄四百四十三號門牌伊姊孫王氏家内至十四日午後三時因傷身死是實中西官核供以此事兩不經心以致碰撞且郁巳給尸屬撫恤費制令將案註銷 
[汽車夫罰洋四十元]  
　　汽車夫余阿法因開車不愼在英法交界之愛多亞路將尤阿金之九歲小孩阿根撞傷由捕查見將余傳至公共公廨訊諭退候傳證質訊在案昨晨由廨復訊據尤阿金與子阿根及見證王阿狗上堂證明被告駛車不愼將阿根撞傷並指明肇事地點確在英租界等語訊之余阿法供多推諉中西官核供以尤孩傷無要碍遂判余罰洋四十元充公示儆 
[粤妓院之兇劇]  
　　向在美租界華記路泰記行爲庖丁之鄧阿秋前晚與祥發源報關行跑街夥崔阿芝在乍浦路同德里四百二十五號門牌粤妓院妓女瑞珍處冶遊因爭風起釁鄧突出利刃將崔戳傷小腹倒地血流如注兇手乘隙兎脫當由該妓報告美捕房立飭中西包探往將受傷之崔阿芝車送同仁醫院醫治經西醫察得崔受傷甚重恐有性命之虞該探即歸禀捕頭諭飭跴緝兇手到案究辦 
[養媳取洋私逃]  
　　住居南巿萃豐弄某號門牌崇明婦人沈王氏之養媳秀清年十四歲於前日私取洋二十元逃逸該氏昨投第一區署請爲跴緝 
[小拐子判押三年]  
　　常熟孩子顧培關因與在逃之某甲串拐愛而近路居人周寳和之五歲小孩阿媛被周偵悉報捕將顧與周孩一併獲解公共公廨訊判阿媛先行交周領回顧押候補提同黨併究在案昨晨由廨復訊先由中西包探上堂禀明前情繼由原告抱孩到堂證明被告串拐情形訊之顧孩供詞支吾會審員王肇之君核供商之英白副領事以顧串拐屬實判押改良所三年示儆並飭緝提在逃同黨解究 
[火燒蔴絲店之物料]  
　　前日午後南巿潮惠會館附近順昌蔴絲店門前所堆之物料内被比隣某鐵店打鐵時火星飛入一時烟霧迷騰不可嚮邇當由近段救火會之皮帶龍到場救熄僅焚去蔴絲等物後由崗警將店主吳金榮拘入一區署問明情形着罰洋三元充公 
[匪徒攫取金耳環]  
　　匪徒張阿二前日在新閘山海關路攫取王陳氏金耳環圖逃由捕追獲昨解公共公廨請究經中西官訊實判張押西牢九月以儆 
[竊案彚誌]  
　　丹陽婦人張陸氏與在逃之甲乙兩人串竊北四川路一百二十七號門牌粤人陳寳珍家值洋一百四十二元之衣飾由探將氏查獲昨解公共公廨請究經中西官質訊一過判氏押候函請丹陽縣知事移提人證到案併究 
　　劉松年在虹口百老滙路滙豐分行門前竊取某西人所置值洋四十元之脚踏車一輛價賣與人經該西人報請捕房飭探將劉與牽涉之包金生一併拘解公共公廨訊供收押在案昨晨由廨復訊據中西包探上堂禀明前情以劉前曾犯案請爲澈究訊之劉供所竊脚踏車托包賣與他人計洋十二元我得九元包得三元是實質之包金生不認代賣中西官核供判劉松年押西牢一年期滿逐出租界包無干省釋 
　　張根興因竊七浦路六百五十號門牌韓章榮家衣物又王阿六竊取姚金林所堆北河南路之呬　叮均經捕房查獲昨由探併解公共公廨經中西官逐一訊明判張王二人各押西牢半年　　王小四子前晚因將蓬路二千三百八十號門牌洪記號之玻璃窗擊破入内竊得值洋六十元呢布一疋携贓圖遁被捕查獲昨解公共公廨經中西官訊供不諱判王押候查明另案於下禮拜五併究 
　　甬婦倪張氏住居閘北新民路協志里唐何氏家樓上前日因事出外將房門扃鎖比及歸來見門上之鎖已經脫落檢視雜物失去值洋三四十元之衣飾因向二房東唐何氏交涉唐察得牆壁開有一洞竊賊由隔壁空屋而來遂將該里管門人趙再桐扭控四區警署押候訊明究辦 
[販烟土人之行賄]  
　　崇明人黃友江前日在滬購得土藥四十三小包土皮一包又新印花土藥六包附乘大達碼頭之朝陽小輪回里巳將挾帶之土藏在行李内軍送上輪詎被巡邏警察韓寳卿偵悉當即上船搜查黃遂將銀洋八元賄給該警乞免拘解韓警不允當場連同賄洋私土一併拘解第一區署請爲訊究經董警正詰問屬實飭一併解送地方檢廳預審擬辦 
[西班牙公使來滬]  
　　駐京西班牙公使巴斯托君現來滬小游寓滙中旅館 
[酒行出售美酒]  
　　象首酒行於本年一月一日開張其經理寳賚君係富有經驗之酒商該行所售之酒以五心牌最爲著名銷場甚旺據寳賚君聲稱此酒頗有益衛生味亦甚佳且永遠不變該行所售之酒均貼有象首商標殊易辨别行内僅躉批出售惟各雜貨肆均有零售雜評二 
[查烟與買土（庸）]  
　　前此英員之會勘旣因銷土合同之影響而中道折回今三省銷土之合同時效巳轉瞬即滿而英員之會勘又將於下月再來江蘇禁烟之生死關頭已在今日其爲重要又何待言乃省中以荒場葦蕩之查烟責成知事而知事偏不屑勞駕轉而責之鄉董如鄉董亦如知事所爲責諸圖保圖保又轉而委之副役副役則問諸三家村之牧童一紙空文查烟巳畢斯不亦兒戲之甚耶 
　　兩院議員前此質問收買存土裝槍上馬冀與國務員舌戰其能代表人民之心理吾亦稱道乃自二十七日之會國務員二次避不出席卽一變其態度淡焉若忘雖參議院有閣員自行定期出席之咨會而實際上則不啻借此過渡以爲無期之延期豈數千份說明書之發布竟有不可思議之效力耶嗚呼國民禁烟會欲編印反對意見書分送内外其活動之策略固不讓於當局然而人微言輕果能再邀大議員之一顧耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬鳳凰訓誡百鳥詔] [  濟航]  
　　蓋聞鳥官紀於少皓鳩職有分爵祿頒自天朝鴻慈普被同心翼戴孰非列鷺序鴛班有志雄飛自可躋鸞臺鳳閣旣巳榮膺鶚薦宜如何奮翼雲霄倘能績著鷹揚何患不蜚聲海内乃近聞寒鴉乾雀屢起喧爭去雁來鴻頻傳消息欲謀飯碗時或鳩占鵲巢爲攫金錢不惜鷸待蚌殼鸚鵡偶遇主人之寵則借巧語以逢迎鷦　不得一枝之棲則奮猛力以暗鬭甚或花雕暢飲徵逐於花叢麻雀頻叉盤旋於賭窟衣翻翡翠千金之羽爭誇裘炫　鸘一襲之衣足貴一任梟匪充斥未能緝捕而來鴉片公收猶下禁吸之令哀鴻遍野不肯施撫恤之仁白鶴乘軒只知有玩物之好植黨則如連雞之勢治民則鮮馴雉之風大都逐逐營私鶯隨燕侶孰是卓卓可表鶴立雞羣似此鳥類頻起惡聲羽族殊爲減色本羽長起自湘南飛來冀北昔也營巢阿閣早鳴盛於中華今雖未到蓬瀛久來儀於上苑須知鷹鸇逐鳥雀烏臺之職本嚴明　鳩笑大鵬雀角之爭將平復凡屬雞鶩之類勿效鴻鵠之飛欲得單鶴之章須擅雙鵬之技天空巡視蒼鷹宜勤奮擊之功海上遨遊白鷗漫訂同盟之侶况此時燕巢幕上居處本非案寗爵逐叢中情形尤爲危急畫眉瑣事豈可因之以誤公反舌善言勿得借之以諂諛倘具冲天之翼鵬程自可飛升欲爲驚人之鳴鷙鳥須能奮厲甚勿鈎輈格磔妄發禽言允宜飲啄飛鳴属遵鳳詔㈣ 
聯話 
　　某理學家其母死爲之建壇設醮自製一聯榜於門曰聞說有天堂盡吾心聊以報吾本明知無地獄從其俗不忍儉其親又一短聯云讀東魯書那知西域奉北堂命即念南無詞旨正大可以破除迷信矣予友桂味秋代人作脩齋聯云非惑於浮屠家言向佛告哀眞信有地獄獄人母不過守先王禮訓設尸致祭庶幾用孝饗饗吾親亦與上聯同一意旨猶記吾鄉洪綬珊夙以滑稽聞適隣家做齋請其作聯伊即信口念十二字云供道士幾天飯盡孝子一片心直截了當造語亦雋 
無錫鄒壯節鳴鶴初授廣西桂林知府洊擢巡撫以髮逆之亂罷歸掌敎東林書院偶因細故與諸生齟齬一日突見廳事題一聯云部院難爲爲掌院桂林不守守東林公曰是不可一日居矣遂出而從戎後殉難易名壯節並開復原官人謂諸生一激之力也[  素公] ㈡ 
短篇小說 
[自殺黨（司蒂文遜著）] [  常覺小翠合譯天虚我生潤文]  
第二章（三） 
　　時方與黃髮之少年並肩立以美目微睨少年作嬌笑少年曰此無不可何以必云索債旑芙林嗔曰予自有理在何苦苦詢問爲明日當告汝也言次以纎臂授少年相挽而去雪朗斯目送其遠念更歷數分鐘者己亦有一女郎以其繊臂挽己其人或更較旑芙林爲美或且爲貴爵夫人亦未可必思至此中心不禁奇樂顧一念及其書法顛倒謬誤興致乃復驟滅念如其人果爲貴爵夫人則安有不文至是哉然猶自慰曰否此書或其女僕代筆耳忽聞時鐘鏜然鳴十一下雪朗斯之心乃復大動木立良久始徐徐向門次而行似欲出室旣復退至原處倚壁而立其初意本欲自返其居顧又恐爲朋儕笑其膽怯欲往踐約則又覺不敢痴立良久始力鼓其勇氣至所約處視之噫異哉其地未嘗有所謂女郎者在也因思其人殆以不耐久俟故自去矣然我固巳來此其人當不能責我爽約旣忽恍然曰日矣此必吾友僞作此函以戲我者若我膽怯而遁歸者彼等必且用爲笑也因自幸未墮其計外史氏曰嗟夫天下最無用之物實無過於少年人之心矣雪朗斯思不竟而其肩巳爲一纎手所拍即有一嬌婉之聲笑曰汝何　姗其來儂待汝久矣雪朗斯回顧乃一頎美之婦人 
長篇小說 
[絶塞奮椎記（七）] [  野鶴]  
　　明天清晨柳娘便偕着毓忠同到西山墓所毓忠一瞧果有墳山一座墳旁山徑犖确茅葉飄蕭遠有一大羣哀鴉比翼而啼非常悽戻似乎天君特地造下的悲哭的場所對此茫茫誰能遣此不覺失聲大慟一面從懷際取出一張做就的詩稿來當場焚化那詩道 
　　紅霞嶺下哀鴟啼紅霞嶺上荒雲齊鈞天無語萬象醉我來　慟古營西憶划烏岡作遠客詞華武技迭稱伯酒半歌呼徹碧霄茫茫兩界忽秋色聯裾幾輩度津門月黑悽悽動莫喧一夕繁霜寒古道三年淚眼看中原嶆嶆羗嶺試霜刃湛湛長江遞遥信小聚初忻舌尙存誓天願矢誠常耿是時君輩正興皇愴擊奇寃意未降張祿變名犇日夕伍君遯楚顧悽惶萍飄流轉歸荒塞擊筑高樓一相見毗騫册合注因緣結客詞成遺貴賤 
十月朔風　荒死撫劍一鳴天地紫凄戾心懐亂馬蹄餘生情志誓江水羽書雪片朝夕飛連營萬騎迎風嘶高牙獨舉黃塵動碧槊初横敵馬隤八千萬里摇鵬翼素纛丹旌坐萬客兜鍫亂影犯星辰廣袂展秋張羅弋羅弋茫茫空自張魚網鴻麗太荒唐一朝翻中夫巳氏千仭初捐一簣荒傳筵列帳誰賓主絳燭輝輝共延佇舉玦先成亞父謀鎩鋩難作冥鴻舉坐令英姿委草萊殘陽古月共徘徊　宏碧化三年血趙氏孤成一片灰我來瑟瑟荒江道清淚盈襟爲君弔一慟瑯琊王伯輿蠻烟蜓雨長相照隻雞斗酒尙來歆别有悲懐各未伸塡海移山餘後死他年還矢告幽神 
　　毓忠焚罷那邊柳娘也已哭不可仰毓忠正要上前勸解祗聽得遠遠地起了一片馬行車駛的聲響慌忙縱目一看忽地低呌道你賊丐恨煞我也正是 
　　荒徑細林成一慟寃家狹路正相逢（第十三回完） 
栩園雜綴 
[答北京高希武九問（續昨）] [  天虚我生]  
　　第七問　符號之解釋若何如（六五仩　五伬仩）當如何 
譯西譜又『·』··』『　』符號之解釋若何 
　　（答）『　』之符號系歌曲上之表示猶言以仩字而帶起五字也如所舉一例可譯作（５６１６２１）至『·』及『··』則爲頓挫在風琴或鋼琴上可以指尖點之使成顫動之音又『　』與『　』適成反比例蓋一則系向上帶一則系向下　帶均系指　上之關係風琴譜中未有此例可作疊字而加以　八拍或十六拍之音符以爲區别 
第八問一板一眼與一板三眼速度比較如何左式何者爲正四（Ｘ○Ｘ○　Ｘ·○·Ｘ·○·Ｘ）乙（Ｘ○Ｘ 
　（答）一板一眼猶皮黃之原板在風琴中爲八拍子一板三眼則猶皮黃正板在風琴中爲四拍子所舉二式均非應作（ 
Ｘ○Ｘ○　Ｘ·○·（ 
第九問南泣顔回（見女子世界第二）中深（工六工··尺）譯作（３·５３·２）閨（上尺Ａ工··尺）譯作（１２３３）２丨）有無矛盾之處抑抄寫之訛 
（答）所舉之（工六工工尺）譯作（）３·５３·２）並無錯誤蓋３字旣有延長音符即可用指略點而成頓挫若更加註兩個３字則兩３字須註三十二拍子矣又（上尺工··尺） 
　譯任（１２３３２丨）亦無錯誤如譯作（１２３２丨）則２３之 
音似爲平均殊不適用蓋（尺）實占四拍子中一拍四分之二而（工··）則合占四分之二換言之則（工··）即不啻兩個工字各占四分之一耳（完） 
更正昨日工尺旁所注之　均係　爲刻字者誤刋又更正第四問答案第七行十一字原係（淺誤爲詳）乃又誤淺爲識至益不解又第三問Ｄ誤Ｌ合併更正 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
　　四十年前之國防 
　　述鎭海砲台事（見本報甲戌年九月二十七日） 
　　昨有友人自寗波來滬者告曰鎭海炮臺仍然未行整理惟該處現屯紥有營盤二座並曾購辦有十八磅子彈之炮八九尊然其砲亦尙未曾布置於架上並聞有華人呈請大憲願包辦整頓該砲臺之工估價不過約番銀一千五百元之數而官憲猶踌躇而未决也 
尊聞閣筆記 
　　記日人打擂（見本報癸酉年八月初四日） 
　　日本旣有擊劍會之設於是糾糾武夫見獵心喜好勇關很者咸擊摶以分高下焉今設一臺高逾三尺旁樹旗幟疾足先登謙遜一回先打四門作拱拳架勢或猱升或鵠峙揷花蓋頂嬌健絶倫巳而顧盼自雄上前致詞曰顛倒一身殊覺冷落倘個中人盍惠敎我以博當場一笑旋有聳身上臺者互問姓氏里居對問作禮循循然如君子焉巳而奏技則中畫一界其直如繩各就界旁政繫許負者退勝者不得而前與我朝軍令以進不以退者兩相反也而其擊法不許加拳毆亦不能用脚踢惟許如出塵之鷹隼廻旋天外舒五爪以攫鳥雀者然得卽擲之臺下易人而前倘退出界旁勝者卽歛手就範意以爲懦夫不足與議也臺下之嬉笑怒 
駡視被擲者人聲較煩殆以知難而退不若擲下者之困獸猶鬭也將及浹旬有長不五尺兩脇下塗白油幾滿者進跪立台上喃喃致詞待敵登臺昂跪如故若敵人作擒拿狀伊即欠伸敵手在其脇下牢不可脫尙有一手若尙攻擊則脅法如前隨以手舉腰際若抱孩提而擲之於地屢試皆然於是俯視一切武人無敢過而問津者是役也如梨園劇本之所謂打擂臺者焉愈出愈奇日本近於見戲矣 
[京口異龜（見本報甲戌年七月初七日）]  
　　前數日鎭江熱閙異常是日一點鐘時或見黑物順流而下鱗鬣奇異不知何物旗昌碼頭有舟子四人即垂駕一葉飛摇趕之四人及見其物即聞呵呀雜搠一人舉竿一呌撲落一聲黑物已沉入水底逾兩刻有西人搭小船以過者又見仍淨水面浮至漩洄之地復轉近旗昌之船於是西人招集舟子乘小艇往趕及近始知爲異龜云然龜似不覺也西人志在生擒乃用繩鈎繞其尾龜覺被繩繞乃始怒摇而下以繩制之仍浮水面而跳躍更猛張巨口欲齒繩而不及卒之牽至水賓拉之登岸則身長六尺四寸重二百磅而盆口牙床巨長可懼查係　集或又謂蛟龜也按此龜在埃及國頗多口頰有四餘尾之長幾能吞人實醜怪可懼之水獸也得之長江内更爲異事或傳曰昔年有西人以二小者賜金山僧僧繫以放生今遂長大如是然亦不能决也聞此龜西人尙養之不知以後作何安置耳 
文苑 
[申江行（見本報壬申年六月二十九日）（琴岡居士）]  
　　春申江上波濤濁中外商民相角逐一片洋場白骨多昔年荒塜今華屋華屋重重連狹斜一羣鴟鳥擁嬌花珠娘矜寵頭蒙帕絞女含羞面障紗東錦里連西錦里豪家巨賈窮奢侈跑馬路遥騎似雲抛球場外車如水梨園子弟奏霓裳個個如花欲斷腸從來玉笛推南部自古胡琴屬北方胡琴玉笛朝還暮碧檻紅闌不知數镫鐙火驚從地底來笙歌疑自天邊度别有尋芳舊院樓千金刻賭纏頭香飄錦帳圍羅袖花拂珠簾動玉鈎玉鈎羅袖消魂易此間舊是傷心地却敎隋苑讓繁華竟使長安偷艶麗艶麗繁華豈久長古今世界幾滄桑富豪消歇威權盡會見樓臺變北邙 
[募設路燈小引（見本報壬申年十二月初四日）]  
　　泥塗缺陷之場風雪飄摇之候濠上書燈方資夜課寺中佛火難佐宵行望木末以高懸照街頭而有矅危橋傾側皭火猩紅野渡崎嶇短繁耿綠光明當岐路之衝潛伏屏宵人之蹟况夫膏焚寒夜候已三冬火爇下弦時剛半月一年則所費無多四照則清光早被更殘月暗紅到雞鳴巷冷霜濃煖烘人影異元宵之風景勿敎競賣金錢同復旦之光華共慶關和玉燭功同束纔免窮途顧覆之虞惠類分燈仗同巷吹嘘之力謹啓 
花叢談屑 
[三百金（見本報甲戍年六月初九日）來稿]  
　　申某者夙好狹邪游在寗城戀一女奉令承敎惟謹冀得其歡心顧女屢却之申詢其故女曰午節巳近逋負纍纍君能以三百金來則惟命是聽申卽慨然贈之是晚申意甚得笑謂女曰汝平日曾言誓不從申郎今將何如女乃張目睨視曰君姓申耶余惟知臥榻上有三百金耳曾未知爲何人也申聞之始悵恨欲絶卽披衣而出斯亦足爲冶遊子之棒喝也 
[珍珠（見本報甲戍年六月十八日）]  
　　珍珠錢江妓也小字毛頭從假父姓陳氏舟自桐江西來年十八名驟噪面微豐修短合度清秀之氣溢於眉目性淡泊故富商大賈輒遠之所與遊者類文士間解吟咏余前年曾作品花詩珠和之朗然有音節亦善音律月滿江心風敲蓬背唱盤夫廊會諸齣　笛而倚之清聲發水上隨晚潮往來聞之蕩心然亦不輕弄喉意似不屑也壬申之夏余與花癡方徵逐於江上日至其舟是時蓮蓬人耐翁之江一客輩亦日策馬而來而珠傲睨之故諸人亦遂舍而之他而余與花癡則始終無間同時有鄭君者黔産也曾令吾山陰與珠善珠方屬意花癡鄭頗不懌花癡乃謂珠曰鄭君可從也家毁於三苗孑身就官偶之當不以妾膿齒越年花　返曁賜繼又來江上視珠力勸之珠意乃决由此不常爲治游俾珠得專志於鄭而余亦斂斂絶趾矣今年夏鄭君握黃巖篆爲之脫籍携去年二十有二余喜珠之能識花癡而又重花癡之能全鄭君之所以識珠也珠左頰近鼻處有黑痣如駕了白璧之瑕爲相者所不取然以石灰　粉點之則應手而落特未　鄭君能知其方否也 
神話 
[白日遇鬼（見本報癸酉年十二月二十日）]  
　　羣玉堂有金寳者女校書也自遭兵燹流落爲娼其家世未以告人口操吳音隸籍無從考究羣以爲蘇常兩郡人而已本月十六日晨重衾未起解鳳頭鞋帶自縊喉格格作聲爲侍兒所見披幃解救得不死鎭日喃喃譫語然甚不了了至夕陽西墜時忽大言曰妻孥一舸舉家從嘉興來可從速焚帛爲舟資叩以姓氏曰族　西也時復手自扼喉作擠踊狀所談各語渺無倫類正不止如刀山劍樹牛鬼蛇神巳也無何其假母至曰秦樓楚館不可久居盍去休假母言時金寳扼項如前且孔武有力兩人挾之幾不能勝金寳之至羣玉堂也有胡某妻爲之介紹至是邀之來胡媪曰凡人莫不惡死樂生又孰不欲其子之得生不死金賣實母之所自出而故促其生以致之死於心何安母曰伊前以身質阿毛迎門賣笑我即欲挈之同歸特以阿毛母老子幼不忍其以百十金錢付之烏有耳胡媪曰旣不忍於彼寗獨忍於此哉易地則皆然耳今與母約如能貸金寳一死則所有逋負惟妾身任之且將來必使金寳得一快壻不令其東張西李迎新送舊爲門戶羞言已鬼即遽應曰若是則老身情願向胡相娘娘叩頭矣胡媪素有聲於章台上故龜鴇多以相稱之鬼亦作此稱謂實爲奇異且言時其音蒼勁不類平時隨又作咳嗽聲痰涎纍纍如貫珠則寳之祖母上身也曰汝父母故後我待汝自信十分今汝正當得意之時幾曾見汝一陌紙錢半杯水酒酧我墳上哉旣流落爲妓又債負如山寗尙有生人樂趣盍歸乎來寳是時以掌披頰無算經旁人力勸並多焚錠帛且允爲之擇壻力醒寳甦後叩之均茫然不解惟　隸嘉興則直認而不諱且云一門皆登鬼籙惟一族系隴西者不知與該鬼是何瓜葛云 
雜錄 
　　治一切紅症方（見本報甲戍年六月初十日） 
　　滙報中述及杭省四條巷内平陸程公館施送之仙鶴草凡有患吐血者祗須將草二錢紅棗七枚同煑去草連湯服之無不立效不知此草兼能治腸紅便血虚勞等症也余曾歷歷試之均效新安延陵子述 
 
 
 

Page 18

 
 
   
 
