# 1898 - 64 - 4908941

 

Page 1

 
 
[杭州趕先發報] [  申報館主人啓]  
　　本館前將蘇州及長江一帶報紙趕先排印早日發售彼都人士皆樂於先覩以致銷路日增兹復將杭州報紙趕先印寄此之往常當早一日於售如有仍照舊日送到者卽係賣報人之遲誤請閱報諸君子卽向追究可也此布 
[另延訪事] [  申報館主人啓]  
　　本館所延紹興采訪友人不甚得力擬另延他友承乏如有世居蘭亭禹穴間熟悉官塲事宜民風土俗性情誠實文理清通者請郵寄新聞數則并詳示住址姓名合格則卽當修函訂定不合恕不作答此佈 
[珍物待購] [  申報館協振所拜啓]  
　　本舘協振所曾經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各員珍玩羅列於下倘蒙仁人君子慨擲廉泉旣能廣積陰功且可增輝藝圃誠一舉而兩得也計開朱漁珊帖一部高澹游山水一幅 
[湖南開通商口岸得失評議]  
　　天地有自然之利不可深藏乾坤有漸闢之機難以久窒中國自皇古以迄元明最嚴中外之限閉關絶市各守巖疆利源無自流通聲教尤難遠訖自本朝與泰西各國立約互市江海各口商賈雲集貨賄星繁彼此往來益形便捷惟由地各省界限尙嚴洋商之以貨物販運者例不准越雷池一步前歲中日和議告成日人於賠償兵費外復請闢通商口岸四處嗣是蘇杭等府皆開關設埠竭力經營中外商民咸稱利便至於湖南一省鍾毓富厚土産充盈外人垂涎已非一日無如衡嶽間民風剛勁且素著守舊之名以是未敢輕於嘗試邇者英國因貸欵一事索增口岸中朝已允開埠於湖南沅州惟以湘省風氣未開須遲之二年再爲籌辦竊嘗論之通商者彼此以貨流通並無損益於其間也惟利源未闢土貨不多則外人得以彼之貨物易我之銀錢滔滔漏巵誠不可不塞若湖南則出産之富久已擅名三湘七澤則所出米糧除本境自用外向皆銷售各省煤炭一項所産尤豐洞庭湖中運煤炭者帆檣如林終歲不絶近來講求開獲更日精一日前由總局礦師查勘芷江一處之煤當産三百萬墩常寍鉛礦自前歲始每日可出砂八九百石或千餘石不等又安的摩尼一宗經亨達利洋行訂就合同每歲銷售三萬墩至新設之和豐火柴公司寳善成機器製造公司均次第開廠工作日興夫貨産之多廠肆之盛旣已蒸蒸日上若不及時設法流通則貨棄於地未免可惜竊查英國近年來製造日衆需煤甚多英倫三島開採漸有告竭之虞而兵艦之在東方海面者用尤不貲日前本報轉録香港循環日報云英國水師官員由歐洲至東方沿途所經各口岸凡有上等煤卽行攬買别國戰艦之奉命東來者亦須添賜以是煤價飛漲新加坡每墩貴至洋三十二元夫彼之相需也如此其殷此之待沽也又如此其盛若使互相流通則利益何可言喻顧或者曰湘省民氣之剛迥非他處可比泰西傳教士蹤跡幾遍天下惟湘中則無人敢於問津前者議設電桿亦爲土人毁壞雖大吏亦無如之何今若大張曉諭闢爲通商口岸恐居民之仗義而起者動與外人爲難將交涉之事自此日繁而外人更欲藉詞要挾此在朝諸臣所以徘徊審顧而不敢遽爲應允與則謹應之曰此實謀國者之過慮也夫湘人守舊之習固較他省爲深然其一意孤行悍然不肯稍變者亦或有所激而然今者曠觀時變知氣機之開有非人力所能阻遏於是幡然思變竭力從事於西法此實深得古人以通爲塞之論倘使商埠之闢果成竊意湘之人士必壹意經營留心商務思何以廣土貨之銷塲思何以杜洋貨之來路漏巵不致外溢而利源藉可挽回是則湖南通商實中國之利而非西人之利也嗟乎中國至今日疲弱誠不忍言矣與鄰國稍有釁端輒以添索口岸爲辭中國亦若萬不得已委曲隠忍而姑從其請廣西梧州之通商英人旣已如願而償矣兹又覬覦湘省思擅利權外人屢逞無厭之求中國難却不情之請躊躇滿志莫可如何然亦思通商者非奪我土地刦我貨賄不過彼此以有易無而已中國但使土貨日多製造日衆則不特可籌抵制抑且可獲盈餘吾知數十年後中國咸以通商爲利而斷不以通商爲害矣西人雖狡其亦奈之何哉 
[諭旨恭禄]  
　　正月廿八日奉上諭禁門清嚴之地咫尺宫廷該值班官兵等各分叚落晝夜巡查立法至爲嚴密前因閒雜人等任意出入迭經諭令該管各官申嚴門禁至再至三乃近來日久懈生仍不免有疏於稽察之處周廬梐枑幾同虚設實屬不成事體著前鋒統領護軍統領總管内務府大臣步軍統領嚴飭值班官兵各照所管叚落認眞巡邏其並非當差之人不准混跡入内以昭嚴肅倘再仍前疎忽定予嚴懲决不寛貸懍之欽此同日奉上諭巡視北城御史忠廉等奏請續發暖廠米石一摺京城梁家園百善堂暖廠收養貧婦前經發給粟米三百石本年來京就食者衆多不敷支放加恩著再賞給粟米二百石交該御史等督同紳士妥爲散放餘依議該部知道欽此○二十九日奉上諭户部奏恭親王報効庫平銀二萬兩不敢作爲借欵亦不仰邀議叙等語恭親王懿親重臣因國用不足捐備巨欵用意正大洵足矜式百僚其忠欵之忱朕心尤深嘉許惟現在甫議開辦昭信股票一切章程尙未奏定恭親王首告報効宜將此欵歸入户部股票一律辦理庶幾天下嚮風繳銀領票更於大局多所裨益該部卽遵議行欽此同日奉上諭理藩院左侍郎綿宜由翰林改官部屬洊躋卿貳宣力有年克稱厥職前因患病賞假調理兹聞溘逝軫惜殊深加恩著照侍郎例賜卹任内一切處分悉予開復應得卹典該衙門查例具奏欽此○三十日奉上諭胡聘之奏丁士彬呈明與張汝梅係屬兒女烟親例應廻避一摺丁士彬著調補陜西督糧道山東兗沂曹濟道著姚恊贊調補欽此同日奉上諭御史胡孚宸奏經濟歲科生監請嚴定録送章程等語著禮部議奏欽此同日奉旨左翼監督著恩壽去欽此同日奉上諭理藩院左侍郎著清銳補授欽此○二月初一日奉上諭兵部奏遵議委散秩大臣處分一摺委散秩大臣世襲一等公爵裕興著照部議應得降二級調用處分折罰世職半俸六年並著開去委散秩大臣差使以示　儆欽此司日奉上諭户部代奏殺虎口監督恩長差滿回京齎交盈餘銀兩一摺所得盈餘等項銀五千九百九十九兩零均交廣儲司恩長著毋庸賞給該衙門知道欽此○初十日奉上諭給事中榮陞等奏已故大員應還借餉並未清還請旨辦理一摺已故哈密辦事大臣明春前在任内借用商欵内有商人袁永豐經借銀二萬兩屢索未還現經該商之妻袁趙氏呈控明春之子侍衛志興仍復狡賴自應嚴行追究侍衛志興等暫行解任交刑部傳訊以成信讞欽此○十一日奉上諭前據劉樹堂奏叅河南藩司額勒精額納妾一事當經諭令確查兹據奏稱該司所納尙非部民之女等語此等瑣屑之事該撫不應率行入告劉樹堂著傳旨申斥欽此 
 
 

Page 2

 
 
[德藩抵滬]  
　　昨日下午香港傳來電報云德國親王亨利刻已由新加坡行至香港船旣下旋卽命駕登岸小駐行旌 
[户部奏覆招信票摺]  
　　户部謹奏爲速議具奏事軍機處交出右春坊右中允黃思永奏籌借華欵請造自强股票一摺光緒二十四年正月初九日奉諭旨户部速議具奏欽此據原奏内稱時事孔棘庫藏空虚舍借欵無以應急舍外洋不得巨欵前已種種吃虧近聞各國爭欲抵借其言愈甘其患愈伏何中國臣民如此之衆竟無以借華欵之策進者若謂息借商欵前無成效且有擾民之弊遂不可行此誠因噎廢食之說也在外洋與在通商口岸之華民依傍洋人買票借欵者甚多不能自用乃以資人且搢紳之私財寄頓於外國洋行或託洋商營運者不知凡幾存在中國之銀號票莊者又無論矣小民不足責應請特旨嚴責中外臣僚激以忠義奮發之氣先派官借以爲民倡合天下之地力人力財力類别區分各出其餘以應國家之急似乎四萬萬民之衆不難借一二萬萬之欵聞外洋動輙以萬萬出借非其素蓄不過呼應甚靈每股百兩且有折扣甲附股以售與乙反掌間卽可加增以爲恒産傳之子孫者不願歸還卽輾轉操縱亦有贏餘股票勝於銀票故舉國信從趨之若鶩每得中國電報借欵議成卽由銀行造票登新聞紙出售雖萬萬銀之多尅期立盡中國風氣若開豈難漸收成效擬請敕下速造股票先按官之品級缺之肥瘠家道之厚薄酌定借欵之多少查照官册分派漸及民間亦仿西法每百兩爲一股每股分期收繳還以十年或二十年爲度每年本利共還若干預定準數隨股票另給票據十年則十張平時准其轉售臨期准抵交項蓋分期寛則交欵易交欵易則股本方肯多入歸欵亦不爲難出入皆就近責成銀行票莊銀號典當代爲收付不經胥吏之手無詐無虞確有憑信可售可抵更易流通抑或能借鉅欵給獎叙以資鼓勵亦是一法臣非空言請先派籌借若干兩定限繳齊逾期請治臣罪其力數倍於臣數十倍於臣者如恒河沙數聚沙成塔祗在人爲惟懇皇上宸斷令出惟行則頽風可振衆志成城轉弱爲强之機反求卽是等語臣等伏查日本償欵數鉅期迫原擬息借洋債以應急需乃需用愈急息借愈難成甫有頭緒而不免紛紜或已立合同而終成反覆計自去年以迄今日借債一事其旋議而旋停者蓋不知凡幾矣現在期限日緊洋債仍無成說臣部正議息借華欵爲補救萬一之謀今中允黄思永請特旨嚴責中外臣僚激以忠義奮發之氣先派官借以爲民倡並請速造股票先按官之品級缺之肥瘠家道之厚薄酌定借欸之多少查照宫册分派漸及民間亦仿西法每百兩爲一股每股分期收繳還以十年或二十年爲度每年本利共還若干預定準數隨股票另給票據十年則十張平時准其轉售臨期准抵交項等因自屬籌欵之一法第缺分肥瘠家道厚薄一時旣雖周知且按官之品級以定數之多少亦恐迹近抑勒窒礙難行臣等會同商酌擬令官紳商民均量力出借無庸拘定數目先由臣部印造部票一百萬張名曰昭信股票頒發中外隨後再製造息摺給予本人收執每部票一張註明庫平紋銀一百兩銀圓亦准折合抵交凡中國富民領取部票繳納借欵或在部庫藩庫兌交或寄存某字號票商但使無誤提廢均聽其便此項借欵照洋欵辦法周年以五厘行息計用二十年前十年每年還息一次後十年本利並還期以二十年本利完訖在京由部庫發給在外由藩庫發給斷不准絲毫需索延誤平時股票准其轉相售買每屆還期准抵地丁鹽課厘金以冀通行而昭大信夫商民食毛踐土各懷忠義之心而内外大小臣工受國厚恩際此帑絀時艱尤當熟計安危出家資以佐國用况朝廷不責以報効不强令捐輸一律按本計息分期歸還誰無人心誰無天良斷不忍觀望遲回一任大局之潰裂該中允原奏先派官借以爲民倡所論誠爲扼要擬請降旨飭令在京自王公以下在外自將軍督撫以下無論大小文武現任候補候選各項官員均領票繳銀以爲商民之倡在京大小官員出借銀若干應領票若干由該旗該衙門開單報部請領轉發在外大小官員出借銀若干應領票若干由各省將軍督撫開單請領轉發至地方商民人等願借者亦復不少在京卽責成順天府府尹在外卽責成將軍督撫將部定人概章程先行出示隨卽揀派廉幹之員剴切曉諭勸令紳商士民一體量力出借仍不得苛派勒捐致滋紛擾一面由臣部將印票分别省分酌量給發一面由地方官將出借銀數隨時報部聽候撥還日本償欵無論何項不准挪移動用惟此項借欵待用孔亟各直省應自奉旨之日起限兩個月内將籌借辦法及已借銀數赶緊電報不得稍有遲逾如派辦籌借人員多方勸諭能借巨欵十萬以上准從優獎五十萬以上准破格獎以示鼓勵除將息借華欵給發股票息摺詳細章程另行核議外所有速議緣由理合恭摺具陳伏乞皇上聖鑒謹奏按此摺於正月十四日具奏當日奉旨著依議行前已明降諭旨通飭中外矣嗣於二十日户部復咨文通行京城文武各衙門一體遵照辦理 
[沙汰武弁]  
　　温州采訪友人云邇日各省欽奉諭旨裁併營伍以節餉需温州鎭劉吉園鎭軍初擬將左營裁柝中軍胡遊戎星貴以國裁左營未免抱向隅之憾以會同四營遊擊議將各營老弱武弁秉公沙汰以免集枯集菀之分此正月晦日事也兹將所裁諸弁銜名無録於左左營遊擊馬士興千總魏德昭把總許得龍林佑功外委毛維斌盧殿揚陳翊中營千總蔡殿華把總王作臬鄔震雷右營千總潘錫清外委趙恩鴻董立青城守營把總孔繼昌外委姚文斌張得龍以上共十六員聞鎭軍業已核轉具詳未悉上憲能俯如所請否 
[盜刦釐局]  
　　鎭江采訪友人云本月十一日之晚有盜黨多人持械擁入泗源溝上游厘捐分局將櫃内洋銀搜括一空呼嘯而去巡役某甲與盜撐拒以致身受重傷迨事後喚令汛捕四出追尋已杳無無蹤跡矣翌日赴縣署報案縣主親詣履勘飭捕緝查未知能卽破案否 
[另緝正兇]  
　　天津訪事人來函云海大道樂生錢鋪被刼一案由四門千總任弁裕并獲犯三名解經天津縣吕秋樵明府迭次研訊矢口不承蔡其情形實非案中正犯明府不敢失入寃及無辜已擬交保釋放另緝正兇矣 
[京師火警]  
　　京師采訪友人云正月二十八日午後崇文門外上三巷稅課司署官店草垛中忽然火起烈燄四竄回回熊熊是處與南營花市汛守備署只隔一墻幸無封家助之爲虐經本汛兵丁竭力保護火遂得免蔓延計焚燬柴草二垜房屋八椽 
[津門火警]  
　　天津采訪友人云本月初十晚八點鐘後河東新鐡道旁某柴廠不戒於火所存柴草悉付焚如至五更時東門外襪子胡同又罹火厄火由魁興義錫鋪焚起延及鄰右富有齋紥彩鋪明目散鋪張姓宅某嫁妝鋪某骨董鋪火復飛越至街南燬去集升齋鞋鋪某米麪鋪德和裱畫鋪萬興德花轎鋪某畫鋪某賃貨鋪樂壽堂藥鋪某水鋪某骨董鋪某首飾鋪某烟館闔津水會中人飛奔救護水源噴激幾如萬斛銀濤而遭刧者已有店鋪十七家住宅一家共焚毁房屋五六十椽起火之家焚斃鋪主及其婦兩口并子女各一口學徒一口其鳴經救火者從墻頭曳出幸得保全然已家破人亡不啻如覆巢之燕矣十一日午後過其地者猶見烟霧迷漫敗壁頽垣景象不堪入目地保從灰燼中扒出屍身五具報請地方官相騐不特焦頭爛額情狀堪憐且腹部裂開流脂成赭祝融氏之燄誠可畏矣哉 
[堇山火警]  
　　寗波采訪友人云本月十三日黃昏時郡城西門外大街麻行弄口某竹器店忽肇火災紅光燭天照耀遠近警鑼鳴處各水龍及寗防局洋龍皆飛馳而往督以在城文武各員萬道寒泉四圍飛灑未幾火延至對面勢益猖狂救者急將火路拆開始得漸漸衰熄然已焚兩點鐘許共燬面北之平房十餘椽面南之樓屋五六椽矣 
[蘇垣火警]  
　　姑蘇訪事友來函云胥門外官馬頭左近沿城有草屋數椽係江北人某姓所居本月十三夜因晚炊不愼遺火於積薪中霎時間烈焰狂飛不可遏抑立卽鳴鉦告警辛爲時尙早居人皆未就寢聞警之下屬集施救祝融氏始斂威而退僅焚去草屋四間餘皆無恙迨城内各水龍馳至早已火滅烟消矣 
[蘇試五誌]  
　　姑蘇采訪友人云本月十四日江蘇提督學政瞿大宗師考試長元吳三縣文童長洲首題天下固畏齊之彊也今又倍地 
 
 

Page 3

 
 
元和魯之削也滋甚若是乎賢者之無益於國也吳縣先生以利說秦楚之王秦楚之王悅於利通塲次題邦有道危言詩題賦得有鳥司氣得官字 
[示期甄别]  
　　松江來信云恩詩農太守定於本月二十三日甄别融齋書院平令上年肄業諸生照章備卷此外投考者須先期赴監院婁學報名並註明經史性算諸學以便分别造册給卷 
[鴛水柔漪]  
　　嘉興訪事友來函云郡尊宗太守月初占弄璋之慶石麟天上忽入塵寰試聽啼懲知係英物洗三之辰筵開場餅喜溢門楣屬下各員之往賀者車水馬龍頗極一時之盛○秀水縣金邑尊日前乘舟赴省面謁各大憲商禀要公兹已事畢於初六日回署矣○月初以來雨絲風片鎭日不休料峭春寒較三冬爲尤甚衛生者稍一疎虞卽易致疾而田間二麥亦恐凍傷所望大放晴曦俾杲杲春陽一散陰霾之氣也 
[直省官塲紀事]  
　　天津采訪友人云長蘆鹽運使景都轉星升授山西按察使司遺缺以俸滿奉錦山海關道廷觀察雍補授已見邸抄但廷都轉到任需時而景廉訪亟需入京陛見爰由制憲王夔帥奏請以現署直隸按察使司方勉甫廉訪暫行署理而以清河道晏觀察振恪署理直隸按察使司所遺清河道缺則札委余澄甫觀察昌宇署理日内已將次履新矣 
[北通州官塲紀事]  
　　北通州訪事人云正月二十五日坐糧廳寳湘石部郎因有公幹起程赴都○漢坐糧廳李馥亭部郎留任六月扣至二月初六日期滿照例先一月報部以便咨取六部一等記名郎中六員預備帶領引見恭候欽定大約二月初十日前後卽可簡放矣○石壩州判何州刺率同經紀頭役赴馬莊一帶採辦袋布前曾列報燈節前已陸續運到三百餘卷向餘百餘卷當於二月上旬運齊○清運通判夏薇卿别駕奉倉憲委辦裏河五閘河淤等工已於正月十七日呈報開工○山東督糧道桂觀察上屆到期交納糧米最爲乾潔倉憲頗深嘉獎因此觀察於今屆冬漕尤爲認眞提前赶辦一俟氷開卽行督運北上限三月内全帮到壩 
[浙省官塲紀事]  
　　杭州訪事人云浙省鑄錢局委員徐别駕樹淵奉藩憲委署東防同知缺涓吉二月初十日接印所遺鑄錢差務由朱司馬敏文接辦亦擇於是日到差别駕將局中事務赶辦清楚初九日起停爐二日以便移交○海昌厘捐總辦現奉牙厘局憲札委候補府孫太守濬接辦○寜波閩貨捐局委卽用縣黄大令葆初辦理○臨安縣孫大令病故後禀報到省已奉藩憲札委卽用縣張大令介禄接署其未到任以前由杭州府林太守委餘杭縣關大令鍾衡暫行兼理○張子厚大令曲縣丞過班知縣留省補用刻因請咨赴部引見藩憲特委管解頭批京餉入都交納本月初九日兌銀釘鞘寄存外庫不日卽當起程矣○藩憲牌示鄞縣縣丞缺現飭准補是缺之吳書燾赴任 
[鄂省官塲紀事]  
　　湖北訪事人云督銷鄂岸淮鹽總局江蘇補用道劉彞亭觀察前因要公赴金陵謁見劉峴帥業經公畢旋漢矣○調辦漢口牙釐局施鶴笙太守紀雲由寳塔洲交卸後卽來省禀到刻下已馬蒞漢皋進其任事矣○李廣侯大令自回漢陽任後仍兼攝漢口官錢局總辦一差邇聞大令因力難兼顧擬請另委人辦理○前任漢陽縣薛誠伯大令福祁自陞補沔陽州後方擬料理履新不料遽抱沈疴醫藥罔效初九日晚遽爾溘逝驥足未舒鳬飛忽杳宦海浮沈亦可傷矣 
[上海官塲紀事]  
　　本邑城廂内外保甲總巡鍾受百明府於上月晦日之晚大蔡關通家捉賭以差勇毆辱邑紳賈企雲直刺之文郎遂互訴道轅現而明府禀請辭差本報已詳紀其事兹者關道憲蔡和甫觀察以明府旣請辭擇始候另委所遺總巡一差札委候補同知戴司馬運寅接辦○辦理南市沿浦灘義渡局委員汪雲伯明府於本月初四日病故已紀本報兹悉所遺義渡一差經道憲蔡和甫觀察札委前辦改過局委員馬明府接辦明府奉札後行將到差視事矣○江蘇海運總辦舒太守因有要公於昨日命駕至縣署拜會黄愛棠大令晤談良久然後興辭而出 
[二尹到差]  
　　本邑楊樹浦巡防局委員李葆初二尹經江海關道蔡和甫觀察札委襄理上海縣署讞政所遺楊樹浦巡防局一差江南市二十三七鋪巡防局員姚殿卿二尹接辦遞遺二十三七鋪巡防局差另委候補縣丞盛二尹澍霖辦理昨日盛二尹到差視事同僚咸往局中道賀禮也 
[會訊改期]  
　　昨禮拜二英界讞員張賡三直刺因須會審臬憲所訪之空票案内何沈孔諸革探及革役姚竹亭卽渾名要一百一案故特知照美繙譯官及各捕房停解訊案謂意上海縣黄愛棠大令另有要公不及莅廨遂遣家丁禀知改於今日會訊 
[會訊主筆]  
　　蘇報館主筆鄒翰飛卽鄒弢被館主辱侮斥逐登報開除鄒遂投控英界公廨讞員張賡三直刺知蘇報館係日本婦人生駒悅出名開設因照會日領事請爲會審昨日午後三點半鐘日本署理總領事小田切君蒞廨與直刺升座會訊胡鐡梅生駒悅均未投案惟據鄒翰飛供在蘇報館主筆所司者爲筆墨之事至於各事之應登報章與否均由館主胡鐡梅作主卽議論是非亦係胡所授意脫稿後仍須交胡寓目然後登報卽如駡各小錢莊董事一節初胡命晚生涉筆後歐陽蕚設席請胡卽於去年十一月二十二日登整頓錢莊及錢莊續誌等語如此類者不勝枚舉去年十一月杪胡囑晚生作論一篇駡衙門管押人多差役舞弊等事晚生不允遂囑另一主筆作之今年胡聽信旁人傳述謂晚生得新衙門及各包探之賄卽被辭歇胡遂自作雷厲風行新聞一則毁謗新衙門以爲從此晚生所得之賄必然吐出咨叚報章均有存稿請飭胡將稿交出便知何人秉筆至訪事人鈔來之事亦由胡作主主筆之人惟略加删潤而已後胡臥病晚生不與館事僅供繙譯之職至辭館之日向領薪水生駒悅謂薪水要扣除因須送東洋領事及新衙門兩處之禮晚生在館向未見有婦人今忽有婦人出面未知此館究係何人所開當晚生臨别時曾向生駒悅言館事須留意以免風波生駒悅謂領事亦無權管我蓋我館係日本外部大臣處來我雖平常人曾由胡鐡梅在日紳日官前保舉爲館主查中國律例夫在從夫則此館應由胡鐡梅出面未知應歸何處保護但主律係斯文中人辭歇則可若言開除未免心有不甘如以前詆毁人家之處由晚生作主何敢挺身而出尙求深究至於薪水十七天應否飭交亦求作主直刺與小田切君有商之下著鄒明白補詞再行察奪 
[丈量馬路]  
　　本邑十六鋪橋迤南舊馬路向用石塊鋪砌兹者新馬路告成後江海關道蔡和甫觀察申請兩江總督劉峴帥擬照新馬路之式一律塡以黄沙俾王道蕩平如砥如矢日前上海縣黄愛棠大令照會紳董曹寄耘定於今日午刻督帶亭耆文手會同工程局員前往丈量 
[飭役提犯]  
　　戳斃滬南萬裕錢莊出店人馮阿長案内之逃犯姜松華由差夥在虹口拘獲解送英界公堂管押旋由原差連陞至縣禀報前晚黃大令飭差持函赴英界公廨將姜犯帶回歸案訊辦到縣後諭交差役收管候示 
[火警續聞]  
　　英界火警昨已紀諸報端兹悉起火之家爲河南路第八十一號門牌恒發元藤器店店中人某甲劃取自來火偶不經心以致肇禍旋卽冒穿屋頂延事南隣八十號廣惠和吕宋票店七十九號醉六堂書坊北隣八十二號鴻順綿綢莊至龍威閣書坊雖未殃及而所有書籍已被水沾濕醉六堂雖僅焚去樓上而樓下之書已燬去不少其焚餘者亦已淋漓盡致簡斷編殘矣當火熾時祝融氏東奔西尖稅不可 
 
 

Page 4

 
 
當幸捕房近在咫尺間急卽鳴鐘救火會西人澆灌得力得卽告熄是役也共計焚去門面六間樓屋十二幢至青蓮坊内房屋均慶無恙然亦受驚不淺云 
[美界火警]  
　　昨日黎明三下鐘時虹口百老匯路第三百四十一號門牌某姓家忽然失火紅光滿目烟霧迷離五百五十一號巡街捕見之竭力灌救火遂熄滅僅焚去一屋椽然附近鄰人已受驚不淺矣 
[反目輕生]  
　　滬城老北門内有邢金高者去年憑媒娶浦東六里橋農民某甲之女爲室前日清晨忽因細故致占脫輻之爻氏見夫他出遽萌短見私購阿芙蓉膏背人吞服迨至毒發邢適歸家見其神色有異知係吞烟急卽覓藥施救得以一吐而愈誠幸事也 
　　吾豈好辯哉 
余世傳岐黄嗜菒玄脩訪道至申平時以醫濟世得聞有道之士卽便拜訪苦求口悉是是升提回觀印堂作眞玄關吸閉爐火煉工毫無貳際所費資財巨萬　無效騐但常佩吕仙葛仙未有不苦求而得者舊臘幸遇新安汪東亭先生訣破重玄指示愚昧眞姐撥雲霧而霍然貫通焉余昔知氣要用活子時而不知精與神亦要用活子夫先天一氣固然是吳奉告同好若未煉己丹元何還必不知時不知風火必不凝聚此有鉛無　有陽無隂安能成造化乎况不知黄婆匹配先通兩家之好追一家於黄道何會三性於元宫乎再櫜籥二字老子道德經云天地之間其猶櫜籥乎能解說猶字者則知邪正矣如果女鼎是道與江海大盜有何别乎刧奪他人益我身　諸般醜態九　冥中大哭盖男旣用女則女亦必用男然上古女仙豈用男子過氣乎罪孽彌天回頭是岸賢者能依夫子大學聖道勤脩上可超玄拔祖實無德脩不成者此工亦可長生延年如有同志者卽可請余舍面談大學叅同玄理也四馬路平安里候選同知徐鑫啓 
　　獨秘真人参必孕丹　 
　　新昌人參號發兌每粒一元無扣○此丹孕子最速天下無出其右者統治婦人百病誠絶世聖藥也　海馳名本號獨秘其餘假冐購　留意竊惟售藥除古方以外謂之秘方者　宣之稱也爲衣食計豈肯輕洩旣不洩焉旁人安得而知　有效尤者無非隔靴搔癢何足道哉人參必孕丹爲本號獨得之秘人　共知而其種子靈效敏捷絶非尋常好在出售七載之久是否靈效難逃公論不必自述也此丹孕子功效妙在王道取勝躉得眞人參之力迥非巿上專用燥藥宣淫者比無論體質素虧久不受孕者只須服丸六七粒足設懷孕或十丸不等統治婦人百病一切胎前産後雜症輙服一二丸其應如響誠婦科中不可多每之秘寳也謂余不售盍請一試便知虚言欺人罪我惟天每丸定價一元不折不扣開張法馬路東首永興里口小泉洋行對門問存濟堂亦知 
　　上洋怡順和記綢縀抄 
本號開設英大馬路中巿天保棧對門己歴數十年今因九章盤豐大各色時花紗羅綢緞均歸本號代格價目各色頭號杭蜜緞四錢六　各　時花縐四錢花西紗每尺二錢三分定價劃一减價售現格外克己承蒙仕商賜顧請認明本莊招牌庶不致悞特此告白 
　　新輯西學富强叢書大清一統志凡五百卷 
　　新出石印書籍上洋棋盤街平和里富强齋書局啓 
 
務之大觀富强之寳帙矣去秋是書甫出業巳不脛而走海内爭傳至於搜輯之精包羅之富是非尋常西學諸書可望其項背者且每類卷首必繪圖說以冀閱者一目了然印以問世不特僅備塲屋之需若能家置一編揣摩純熟輔國經邦道在於是今奉諭旨　開經濟專科而鄉會策論兼問西學則是書之成裨益儒林良匪淺鮮近來購此書者幾如道入山隂應接不暇惟所存無多諸君子如以先覩爲快者望卽早　　置遲　須俟重印焉每部八函實洋十二元大清一統志每部一箱實洋十六元在棋盤街點石齋分局及各書坊局零躉發兌 
　　匯豐銀行告白 
啓者本行收足資本洋一千萬元公積洋七百萬元另議定備兩股本洋一千萬元縐行開設在香港分行　倫敦厦門遷編包　　亞孟買加拉吉打古隆北福州荷蘭溪口神　長崎意陸伊　禮容吕宋紐約檳榔冷宫西貢蕭金山新如坡蘇拉巴啞天津北京横演其上海行與各商往來暫存本行之銀每日結娱者其息長年二厘存至二十萬兩爲止存一年者其息照長年四厘算存六個月者其息照長年三厘半算存三個月者萬息照長年二厘半算代付本埠匯票並辦理銀行一號應辦事宜　票可以匯至倫敦吸歐洲印度新金山美國中國東洋等處大通商碼頭特此佈聞 
光緒二十三年十二月月十二日 
　　古今算學叢書啓 
　　石印古今算學叢書一千零八卷共三百本本年五月出象數一門共三百廿八卷八月出樂律兵法格致三門共二百四十卷臘月出天文經史三門共四百四十卷先　票者每部洋三十五元從五月起買票者五十元决不减價局設英界跑馬廳對過○售票並發兌處○上海製造局方言館點石分局後馬路公估局○京城國子監南學管學言官　局　　厰修文堂○黑龍江通志局○山西商務局○廣東點石齋○油頭　茂行○　　點石齋○江蘇官書局江隂南菁書院○清江猶龍經舍○蕪湖福成號○江西新奏厚　號○九江同順號○湖南思賢書局悞大茂號○漢口祥記號○四川點石齋○杭州付簡齋○單買叢書條目洋六分○古今算學書錄隨出○本局代辦湖北賑揚當發　收不取局用　捐隨寄○算學書局告白 
　　京都天寳齋人参鹿茸靈芝野术海狗腎扶陽種子衍慶丸 
　　種子仙丹○靈騐非凡○鋪設上海二馬路中巿西鼎新里石庫門内交易○謂余不信一試便知虚言欺人罪我惟天 
本草云海狗腎一物名曰　胸　其性大　扶　　腎養精堅固一切諸虚百損五勞七傷夢遺滑精　酸骨軟四肢疼痛乏力服則立騐本齋獨秘良方用眞正吉林老山人參　東鹿茸海狗腎並各種滋　貴品上藥君臣佐使相配製成惟藥性和平不燥不熱四時可服耑治男子陽痿不舉舉而不固旣舉未久或精薄如水精冷如氷或未交精泄泄而不射雖年輕損傷體弱之人服之轉弱爲强白鬚老翁服久陽足宛如幼年時也任意歡樂之事久戰久勝屢試屢效立能扶陽種子功效神速常服補侖門益丹田開間煖脾壯筋活絡培元固本養精鳥鬚黑髮返　還童却病　角多子多壽此丸扶陽種子因十分彚騐敢稱第一絶非是詩口矣每料雙料念兩卅六元每兩雙料二元單料减半○另有始創秘製參茸海狗腎壯陽　身種子衍　　大紙四元中瓶二元功效同上此酒如　十瓶照巿九如○壯陽煖腎種子膏每張一元○扶陽第一海狗腎每條洋六元○貴客信資自匣近有叚　甚多　　　　七三　 
 
 

Page 5

 
 
　　初印舊書出售三元書局啓 
　　　板朱子大全洋十六元京板朱子全書三十元朱子異同條辨十元明板白紙性理大全四十元竹紙性理大全十元性理纂要二元白紙禮書綱目十六元上諭内閣三十六元大板刑案匯覽十四元白纸西湖志八元隸辨十元尚史十二元西漢紀年六元日下舊聞廿四元白紙古今聖賢圖贊三種十六元汲古閣隋書六元梁書二元陳書二元明板白紙　文清公全集廿元明板白紙王陽明全集二十元陳眉公集六元蕭碧堂集六元劉忠肅倊集三元白紙杜工部集十六元陳定宇集七元大本協紀辨方八元王右丞集注七元沈講愚全集三十元眞西山文集四元精抄東坡文集九元曝書亭詩集注六元精抄天文志三元精抄四書字義三元明板百將提衡六元皇明從信錄七元皇朝今文定六元朱墨本皇明將略六元東部事略八元尚書後案七元儀象攷成三十元儀禮節略六元宋名臣言行錄六元批校本周官精義八元左傳彚輯六元　嚴經四元讀律佩鐫三元尚書古文疏證四元名物集覽三元草聖彚辨三元寳顔堂秘笈九元歴代小史廿四元事物異名錄元元博古國十二元原本綏冠紀略四元四六纂紹三元法華文句三元苦雨堂詩一元半歴代　彚十六元文苑華選九元詩經補禮一元二汪氏四書大全九　顧文端公遺書四元稽古錄二元譯書二元草堂詩餘二元以上每種一部寄存上海四馬路古杳閣代售 
　　無名氏昭信票詩 
　　紓難不毁家思原由飲水吁嗟昭信票昨己奉廷旨伏讀甫终篇泪下不可止本朝浩蕩恩久浹人肌髓魚相忘江湖曠代罕倫比今乃爲此舉誠萬不得己且略分吉情予以劵一紙五公　附親日近天顔喜同輸夾輔忱非余言敢擬自樞臣以下紆靑而拖紫各各思報恩恩實難殫紀文起家毛錐武出身弓矢離蔬釋屩來大半蓽門士全家脫寒餓不官胡能爾况乃境益上頗有亡等移或以納粟進或因薦牘使或乞閒居身成食舊德氏顧己一循涯疇不蒙帝祉周急有仁人河潤到鄰里如何君有急乃褎如允耳朱門酒肉多惠且逮僕婢如何君有急而忍行路視開口人人忠誓將　命委君曰姑徐徐觀票可知矣受票詎云忠其端或在是頭痛手捍頭齒寒脣護齒戴天履地人壹秉生初理君臣五倫一大恩等怙恃謂物寄瓶中孔融心蚤死人心苟不死應者必雲起早晚捆載來睹表可測裏戴神山者鰲馱粒米者蟻畚土千億手俄頃五岳峙　聽及海外聊洒中國恥俾知孔孟教衰極猶有此方今朝多賢焉有肉食鄙賢不仕而商相率隠於巿欲善誰不如請從吾黨始作此歌　哭敬告百　　 
　　公平洋行保險 
　　啓者本行保險向例多年信實而行今告者現下加保號棧生財貨物保價格外公道望欲保者祈請至本行面議可也特此佈告甲 
　　我永安保人險公司者乃首次承保中國人之一公司又適出華文新譯章程之一公司也兹有告者本公司必欲使盡人皆知平日與他公司之顯有區别者微特辦法異而交涉無且尤有莫惑於聽睹者因近查有他公司中辦事之人嘗聲言該公司與本公司如出一轍甚有　本公司新出章程又一若爲彼先路之設也有種種淆混殊不知本公司現所派出辦事之人皆持有華英文字爲據内書特派人之名姓末又如以本公司中總理人漢密登監理人朱葆三之簽字故凡有欲向天下至大且舠之公司投保人當先認明上海黄浦灘第六號門牌便是庶免差错否則設有其人以假亂眞甚或冐稱本公司中辦事之人在外招摇過巿諸公可詳加審視或問以果持何據而至是如是則其人苟無據之可呈者卽屬子虚斷不可以輕信噫嘻秦鏡温犀在此一舉閱者察之 
　　新出皇朝經世文新編 
　　此書順德麥君所輯梁君卓如爲之序分二十一類曰通論君德官製法律學校國用農政礦政工藝商政幣制　則郵運兵政交涉外史會黨民政教宗學術雜纂皆從繙譯中輯出餘爲通人偉論新理新法無不搜括與正續各編迥然不同誠講求維新之要書也有志者一觀此書則中外强弱之原瞭如指掌每部二十四册洋三元五角又新印南海先生五上書記指陳時事與前上四書更爲痛地俄土戰紀曲盡俄人隂謀　術春秋中國夷狄辨破千古中國夷狄之惑孔子改制考則詳攷孔子改制之故與後世中外制度皆無出其範圍南海先生日本書目志分眼類目日本譯泰西各國書數十萬卷具皆見之每類之下南海先生擊之以辭可攷日本强盛之由文通辨明中國文法極便蒙學梁卓如先生讀書門徑七種分别學者所應讀所不應讀之書凡此數者皆極要之書也中有一二中旬可以印出大馬路泥城橋兩第四家大同譯書局啓 
　　寳華礦務有限公司收第一期股本銀啓 
　　啓者本公司自上年開辦浙東奉化之銀岡繼購鎭海之豈亭兩礦山原定集本二千股每股規銀一百兩分四期匀收當經收過掛號銀每股五兩現在次第開採需費浩繁今自二月　一日起每股收銀二十兩合掛號共二十五兩爲第一期隨給股票一張息摺一扣章程一本於二月底截止遠處展退半月卽將收條隨同股銀送交本公司帳房或四馬路愼裕帳房倒换股票倘己掛號者不將銀於期内交到本公司未便久待應將收條作廢俾得另招　股而便截數其詳細情形載明章程兹不贅及伏希公鑒 
　　拍賣償租 
　　兹有三馬路石路中恊興祥記衣莊上年歳底關閉貨物搬空人亦走脫兩月租金無處向收悉該莊經手沈某住在城内曾函問兩次置之不理故特登報聲明限一禮拜如再勿來理值抬賣生財抵償房租此佈惇利經租帳房告白 
　　西學財務縂纂大成中西時務策學纂要 
　　是書求志齋主人所輯分十九門天算○輿地○兵學○法學○化學○礦學○汔學○電學○　學○聲學○光　○鐵路　共九十卷皆極精要彚而緝之推爲西學中必不可少之書分訂二十四本價洋四元策學纂要是書精選各書院及考試中試策凡　入時　者彚集成　無不詳究　試策必備之書也分訂六本價洋　角寄在上洋三洋涇橋焕文書局漢口新街鴻文昌　山東省城三德堂藝德堂烟台膠州成文堂山西省城書業德書僕昌各書坊均有發售寄售舊書　印汲古閣本洪北江硃筆加批元　山詩集初　江聲尚書集註音　附尚書經師系表在煥文書局仕售 
　　　太和始創戒煙一粒金丹批價格外公道 
　　此丹乃本號始創戒脫萬人巫功之速其法之妙久爲海内馳名矣但邇來冐效者頗多不特外省人冐效卽吾粤藥家亦多依樣葫蘆是誠魚目混珠有眞僞之難分焉諸君賜顧者尚希認明本號　記庶不致悞是丹品性和平不燥不熱每瓶百粒計重三分能戒烟一兩可是藥小勝多丸小方大服後不但癮除患消且能補元益氣種子延年誠戒烟之金丹幸勿輕視○每瓶價洋一角如批發者此别家格外公道○分鋪蘇州紹興京都江西汴梁○分設金陵蕪湖常州杭州湖州常熟仁川○上海棋盆街高大洋房廣東普太和丸藥店啓 
 
 

Page 6

 
 
　　丹桂茶園 
　　二月十七日演 
　　定中原李密投唐磨板斧大閙霸王莊南天門玉玲瓏吊金　芭蕉扇 
　　十七夜演 
　　草橋關燈戲洛川陽橋卅六行黄金臺九件衣伐子都燈彩戲大戰善遊惠南王斗牛宫長生　 
　　天仙茶園 
　　二月十七日演 
　　戰馬超探寒窰六部大審玉玲瓏大捉妖靑石山狀元譜打沙鍋　　球 
　　十七夜演 
　　伐東吳花蝴蠂打嚴嵩取洛陽賣胭脂黑風怕烈女傳瞎子閙店 
　　天福茶園 
　　二月十七夜演 
　　光武興海潮珠失街亭空計斬馬謖五老聚會一捧雪新排全本戲大香山奇巧燈彩 
　　天華茶園 
　　二月十七夜演正廳一角 
　　取恪忠孝陽　普球山天水關三怕反延安雙沙河二龍山全家福 
　　天仙茶園新戲告白 
　　請看新　連檯第十本文武新戲 
　　九美奪夫 
　　本園前廿九美奪夫演過九本承蒙諸公讚美稱善諸公無不思觀其後故此小園挑選頭等又武名角枉緊接排第十本新戲並添各色綾維綢絹燈彩較前更勝其中關節難以細述諸公觀者自知現己習熟准於十九二十　登檯起　届期務請諸公　臨賞鑒是荷園主謹啓 
　　禮拜三拍賣　　 
　　准於十七日兩點半鐘在本行拍賣仁記色羽毛義　八四三脚布茂生三馬車元羽綢元素寗綢美最時色帳沿公平人槍　細布公茂龍牌斜文花色貨元在寗綢公信魚槍斜文印度棉紗　貨不計此佈瑞和行啓 
　　欠租拍賣 
　　房客去去逃避至今不來理楚所　剩巟伙拍賣償租貴客行意得面拍可也在盆湯弄橋堍十七日二點鐘拍　公記扄啓 
　　禮拜三拍賣 
　　准於十七日十點半鐘在三馬路四首胡家宅第十一號　宅内拍賣書樓大餐間房間廚房洋琴東　車以攷上等洋畫銀器料器　器木器　家用另星什物不計　佈瑞 
　　禮拜三拍賣 
　　准十點半鐘 
　　本行於十七日拍賣鵝牌人馬色羽毛虎圈馬頭虎牌　　雙鳳綠嘰單鳳紅藍雜色呢七磅紅荷花八　四黑瓶荷花黑花　黑瓶紅獅紅六美紅瓶藍人藍鐘　原布十磅紅五　綠五福藍花盆巿布洋房３ＸＹＺ　彩　ＥＯ蝠桃巿漂布七磅紅瓶　鷄心標十二磅藍蓮花藍花盆細布花旗猪頭熊頭雙兎十　布十磅蝠鹿藍獅粗斜八磅　松細斜等貨此在怡和行告白 
　　禮拜四拍賣 
　　准於十八日下午兩點半在本行拍賣老沙遜十支金盤新沙遜十支三星十六支紅能　漬印度棉紗等貨不計此佈安得利行啓 
　　禮拜四拍賣 
　　啓者禮拜四卽八月十八日十點半鐘拍賣　船路　九老羽毛輪船牌九老羽　荷花　元　三多雙路燈羽綢十一磅彩三元十　十二彩荷花彩人槍十磅彩八士　紅四美　三　紅人槍紅萬　圖巿布八磅四十八子五子在科天姬圖紅萬壽綠僧帽紅三元烏金三元藍彩人槍藍三元藍四美藍人槍洋房雙　錄九獅七磅藍四美蓄人槍　布八磅　三元七磅藍僧帽　三元紅彩人搶藍二元挺　洋　八磅雙松　細斜　十五磅老人頭租布十二磅荷花　　　人梒九獅綢布狀元荷花　　圖彩四美紅五　紅　星七十二　　雙　燈紅二　金三元六十四線烏金三　藍雙路燈藍洋房　毛巿漂布等貨物此佈聞元芳行啓 
　　乾泰洋藥煙膏 
　　本號創設己歴年自運大小洋　督　各種烟膏貸美國亷久己馳名零售躉批比衆克己以廣招徠清膏每洋八錢久陳公　　灰　五宿膏兩九陳　　兩三公膏一兩七　　三兩二仕商　顧請移　趾上海四馬　東薈芳里口朝南門　便是乾泰　啓 
　　　　拍賣棧貨 
　　本棧　設有年爲因客貨年年存棧勿出甚多今春三政年前存棧各貨日華木器生財又　記麻袋　花又寅泰裕春祥椿記均存次花又信成長又　記又王竹記均存絲頭又存南棧絲頭雜貨等均限本月二十日二點鐘拍賣以抵棧租如貴客欲　來出或認至本棧面言如過期莫怪本棧一概甘　拍賣所存棧單作廢誠恐未週故特預先登報聲明此佈沙遜　棧啓 
　　告示 
　　大西洋國欽命駐紥上海總領事華爲曉諭事案據江寳鑑前來　呈伊生　澳門乃江同樂之子向歸西洋官吏管轄今願禁入西洋籍等情爲此出示曉諭自第三次出示之後限三十日内准所有不知名各關涉等於限滿後開堂時赴案聽候審判此諭西歴一千八百九十八年三月五日示 
　　告示 
　　大西洋國欽命駐紮上海總領事官華爲曉諭事案據梁念　前來禀是伊生長澳門乃梁亮明之子向歸西洋官吏管轄今願隸入西洋籍等精爲此出示曉諭自第二次出示之後限三十日内准所有不知名各關涉人等於限滿後開堂時赴案聽候審判此諭西歴一千八百九十八年三月五日示 
　　告示 
　　大西洋國欽命駐紮上海總領事官華爲曉諭事案據李英前來禀呈伊生長澳門乃李亞乾之子向歸西洋官吏管轄今願隸入西洋籍等精爲此出示曉諭自第二次出示之後限三十日内准所有不知名各關涉人等於限滿後開堂時赴案聽候審判此諭西歴一千八百九十八年三月五日示 
　　藥房召盤 
　　　因　東　見　合另就　業願將　財裝修一切藥物等件照本减價欲盤者請移玉四馬路望平街轉角惠濟藥房内　議各股東啓 
　　上洋後馬路興仁里口 
　　華聚玉啓 
　　本鋪專辦元彩石印洋綿紙各據錢　　請名家繪成　綱畫邊數十種或隨意指點畫資不取洋印套板五色全金　絲洋布绵紗仿帖中西月份牌鉛字牌版書籍發兌珊瑚八實印疤定造暗字票紙　印一切紙貨發客小店貨物之高低光顧過者　己洞悉無庸誇口贅述 
　　楊萬興土棧 
　　本號在上洋寳善街石庫門　開設有年馳名遠近自運大小洋　川西雲土法製各種烟膏零躉發客比衆格外認眞克己以周招徠爲圖久遠諸公光顧者請認明本號招牌庶不致悞 
　　失薄聲明 
　　今　失丁酉年附戊戌年藍簿面送銀簿一本在途遺失倘有人拾得者送還南巿花衣街本莊謝洋一元義昌莊啓 
　　登報聲明 
　　寳善街中味益佳茶食店今盤與稻香村成記號管業與前味益佳往來各行等帳及存項私帳莊票一切均向味益佳理楚與稻杳村成記無涉恐各户未及週知特此登報聲明稻香村成記號 
　　遺失送銀簿 
　　十五旧午後在十六鋪地失去四號送銀簿一本拾得無用送還謝洋二元不食言南巿花衣街寳餘錢莊 
　　盛店聲明 
　　老北門外新街泰和豐　酒號前東宓姓另　别業將全副生財一應盤與同和豐號開張生理倘有前項銀錢往來會務及燭票酒票一切均向前東宓姓理喧　後東同和豐號不涉恐未周知特此　明同和豐號主人白 
　　遺失船票 
　　福建舉人偷秉文搭海琛十六抵申失去由滬赴津招商公　船票一紙票内註明俞秉文三字己向招商局報失該票作爲廢紙 
　　盤店聲明 
　　啓者城内太平街天生藥鋪生財貨帳底經中盤與德記開張倘有往來與德記無涉天生德記告白 
　　留心騙賊 
　　兹有無業棍徒在外私刻小號圖章向各號冐取貨物現在查拿如有持小號字條取貨務將其人扣　通知小號以便送捕究辦决不寛貸刻小號如向各號取貨須送小號蓋印爲憑倘未蓋印者與小號無涉己登申新兩報特此佈知裕源昌全記號啓 
　　京都天寳齋 
　　除毒八寳丹珠　下　　 
　　珠珀五淋白濁丸 
　　淋濁一症夫因酒濕熱毒而成或花柳塲中傳染以致小便剌痛溺管閉塞點滴不止步履艱難　痛不堪大受其累服此丸立刻消腫利便止濁定痛清火化　去濕輕者一瓶重者二瓶能可包痊不但病除而且身壯體健培元養精治淋濁之妙藥也每盒洋一元八寳化毒丹每瓶二元珠黄下疳散每瓶七角專治男婦楊梅結毒横　下疳小　腫爛等症服則立愈永無後思上洋二馬路中西鼎新里石庫門交易 
　　京版七政經緯己到 
　　榮錄堂堂季摺紳 
　　白帋一元竹帋八角文武一元單文八角孔洪駢體八角德國練兵要法八角所到無多如欲購速向申北掃葉房 
　　寳成煤礦公　 
　　啓者本公司在英界廣西路寳安里第四百九十五號門牌 
　　只此一家老 
　　英三月份大票批發雙　十二元正單張四開照算分條六角半函購上海椇盤街北首石厦門内原班帶　不悞 
　　ＳＹＲＵＰＳＯ　ＩＩＦ 
　　福累忒糖樂水 
　　啓者此種樂水專治人家睡不　枕服之卽可安眠或頭痛哮喘　嗽渾身疼痛心緒不　天氣炎　用此種藥水治之實爲最妙服　　平時更可酣睡藥中並然　　及悶藥蒲加得醫生云此種藥水並無危險于身子斷不妨　此　藥水由德固巴黎施雅各路十　號門牌弗來累製前由　金山　蘭國法國考覽後給以金後　　現在各埠均有分　上海庄大英　　寄　此　 
 
 

Page 7

 
 
　　上海鴻福來○又送月月份牌二月號單到 
　　鴻福來 
　　本行彩　中外咸知今售吕三月票雙張洋十二元附送彩票一雙張單四　算○分條大洋七角彩票照送小洋加水批發照吕紅票例兌函委卽奉指四馬路留神假冐 
　　批發克己　獲大彩四　　　 
　　本行批售　月吕宋大票收兌紅票並　匯兌吕宋香　粤東銀兩經歴　年屢獲大彩邇遐咸知現　　英三月份票兼售澳門新章彩票價皆大巿如蒙諸尊欲奪錦標請早惠顧函購原班何咎不悞此佈上海廣揚興謹啓 
　　第一確騐龍涎戒　丸 
　　龍涎戒烟丸 
　　夫海内戒烟方樂林立欲求　方實難其選或暫止癮终不能斷脫癮或素無病戒則反生他病戒之不脫服之無其患更深焉本館精考此患搜求醫言不用烟膏烟灰○積烟之困秘選良方良藥以除烟之害若服此丹不卽思吸烟無庸戒口自然癮除不寒不燥無苦無艱更覺身體將健開胃精神戒絶後永無弊病倘不見信祈試小瓶所費有限便知靈效確非誇言欺世也大瓶半元小瓶洋二角半廣東鹿芝館分設上洋老巡捕房對門 
　　京都天寳齋 
　　中外第一耳聾丸 
　　耳聾丸一藥巿上售者雖多祗存稍瘥之功寳無復聽之方惟本齋選藥以騐而知靈覔方以試而知效秘製是丸廣濟世人無論男女老幼遠年重聽服丸一料當能轉聾爲明患者請速試之始信中外第一也每料一觔洋四元每盒洋一元鋪在上洋二馬路西鼎新　庫門 
　　批發人道 
　　一长金　 
　　戒烟之有金丹創行己久本藥房純用王道正藥不猛不燥亦補大瓶百粒重三分價一角小五十粒價五分丹十粒可戒烟一錢藥寡而力彌大丸小而效彌宏脫癮甚易無口吃喉燥等想藥石之靈久己馳名問服者自　批發躉賣價更克己認明上海棋盤街鐘鷹爲記中英大樂房啓 
　　新開昇和號 
　　本號開張在老閘橋北堍專辦官禮品物南北雜貨山珍海味閩廣洋糖浙寗茶食椒木檀降貨眞價實童叟無欺如蒙賜顧請認投牌不悞今擇於二月十七日開巿 
　　請看楠木 
　　松江西門外超果寺塌毁己久無從修理查鴛鴦殿雨花臺萬　閣内有大楠木五六尺圍圓三四丈長約司三四十顆其小者不計其數今擬搬舊用新倘有主顧看定面議可也寺董公白 
　　新式八音琴 
　　本行新到大小八音琴内敲鐘皷其音甚以及筒戰皷洋笛洋簫等各色樂器俱全　價格外從亷凡貴官紳富賜顧者請駕至芙大馬路三號便是謀得琴行啓 
　　茂生經理火險 
　　啓者本行經理皇后及倫敦崙格西火　公司代客保火險事務其費格外公道如有不測迅速賠償不必函問外國總局此布華正月十一日三馬路茂生洋行啓 
　　聲明冐騙 
　　今有歇友在外私刻　章冐充小號之名誑騙洋行客號貨物等查明禀官究治蒙各寳行客號往來須要認明小號圖章爲憑以免悞騙特此申明福昌號主告白 
　　耀華照像 
　　上海第一等照像號價亷物美在臘球塲東亨逹利對門 
　　杭州萬利源 
　　三月份吕宋票全張十二元分條六角函購卽奉住上珠　　 
　　二月廿五開彩 
　　老協記 
　　英三月吕宋大票全張十二元分條照算外埠信購原班回件紅票伸足批發格外公道棋盤街北 
　　張秉衡先生 
　　惠科秘法 
　　世傳專治痔凔名著海内有遠人及婦女就診頗難今將秘製靈藥减價濟世每料二元辨症治法悉詳仿單號在金陵信府河寄售上海三馬路逢源里對門雲路三房啓 
　　萬有利專吕宋大票 
　　有一本萬利 
　　本行開設最久得彩最旺現售英三月份票雙張十二元單張四開照算條頭六角五分遠處信購原班回件抛球塲　　遺失派司 
　　今失去裕康花寗綢派司十一箱共五百三十一定Ｋ　　７２８２己向海關聲明作爲廢紙望各寳號切弗收用特此聲明元記號告白 
　　遺失提單 
　　兹者去歳十月十三日富順五次由港進日　藥材一件祈提單遺失己向招商局說明作爲廢紙特此登報芳記啓 
　　告白 
　　本江新到外國四文聽英溝瓦泥火磚吕宋麻纜等項貴嘀賜顧者請到本行面議其價格外克己二洋涇橋新旗昌洋行啓 
　　推店聲明 
　　大東門内太平街吳姓所開天生堂樂店於前月出盤與葉姓爲業以後一切往來及盈虧等情均歸葉姓自理不涉吳姓之事特此佈聞吳姓白 
　　洋棧出租 
　　兹有老旗昌東面萃慶里内有棧　一所　租如欲意者請至小行　房領看可也業廣公司啓 
　　金陵錦石啓 
　　蔣亮卿知悉初九問樵抵蘇晤庚生兄知梗概無礙但家中刻刻盼念寢食不安望爾速速回家以安親心切囑切囑 
　　戒烟如意參片聲明假冐 
　　本堂增製戒烟如意參片迄今五載餘矣片上印成靈芝爲記故人名之曰如意靈芝戒旣玲瓏不用土皮　灰而性更和平味亦甘美服之芳香適口無異出世仙丹食烟一錢服葉三片數日之後精神自壯體氣亦强不月餘而癮亦　矣以故消售日　遠近爭購乃人心不古冐效漸多今見巿上又有靈芝爲名仿本堂之大盒二百四十片者致買客悞受基其戡欺恐因魚目而减夜光之價不得不聲明判報以别眞僞特於乙未四月爲始加印牌記買者留　大盒二百四十片價洋一元中一百十片價洋五角小二角五分批發躉買照格外公道附送石印月份牌以免假冐兼戒烟一粒金丹批發上洋陸家石橋南外　瓜街口同慶堂謹啓 
　　茂生香烟公司 
　　本公司自向美國選購頂上烟葉並不惜重資製備此烟新巧機器在封品上海浦東地不用方起建厰屋自運美味香果以烟數月以來機器蒙諸君品自然評吸食均稱軋成香味俱佳實眞之較各老牌爲永保勝今在四馬無患路中一品香賜對面設立分顧者行經理零躉認明批發各實洋文號欲躉批者請至本分行庶不面議兼售各致悞色洋貨新式金邊彩花磁痰孟琥珀烟嘴手照錢等一俱應全 
　　遷移聲明　 
　　本號在法界三德里設立有年自運外洋名厰白銅藥水銅上等玻璃牌靑白鉛東洋各銅紅黄白銅絲各種五金等貨克己發兌如蒙光顧請移玉三洋經橋南　臨平里内便是佑昌德謹啓 
　　輪船往長崎等埠 
　　啓者今有德國輪船公司火船一隻約三禮拜内開往長崎神户横濱等處各寳號如有貨物其水脚格外公道以後每月有盤聞往特此佈聞禮和洋行經理亨北公司啓 
　　盤店聲明 
　　兹者今有胡茂春茶葉店現己生財貨物一應盤與裕元泰茶號接手倘有前途各户往來帳目均歸胡茂春理直與本店無涉恐未週知特此聲明裕泰店主人謹白 
　　英文夜塾 
　　舘設上洋者閘　家橋西首中巷　謝弟教授英國語言文字算學地輿等藝每夜七點鐘起至九點鐘止如願學者請至本塾報名可也謝橋惜隂居士謹啓 
　　東洋布雜貨批發 
　　本號專辦東　絲可棉布縐布絨布七巾洋傘肥皂各式　貨業己有年今又新到各貨零　批發格外從　以廣招徠賜　者請到棋盆街平　里内載亨號啓 
　　出售空靑石 
　　空靑之石形如鵝卵中藏精水用治眼疾其效如神不徒　可治多年宿患卽瞽目亦能使共復明眼科至寳素不易遘今特登報聲明如有想得此寳者價須千金法界永安街利泰昌内王子渭啓 
　　杏花樓 
　　啓者兹本樓翻造一新擇於本月十三日開巿謹辦大　包辦酒席專製中外茶點各色糖果罐頭食物廣東臘味天津各色美酒一應俱全士商賜顧請祈惠臨乃盼四馬路杏花樓啓 
　　聲明 
　棠隂别墅從前來往銀錢等項歸馮雲萬經理還給所有生財一切現招得張益記承頂三面交清毫無轇　自二月十五日以後歸引益記開辦以商各事概無十涉特此申明 
　　紡紗織布機器出售 
　　啓者伯拉挩兄弟公司開設在英國法面亨地方專製编紗織布機器其貨係頂上之絲故價較他家昂貴現在上海經理者係怡和洋行特此佈 
　　失票 
　　因爲朱阿大二月十四日在四馬路順風樓四點鐘吃茶身邊失落皮交代一個皮夾内有借票　倘有仁人君子拾着送尚仁里一顆印兩訓洋五元决不食言朱阿大告 
 
 

Page 8

 
 
　　明治火險 
　　三　經理多年賠欵迅速如有房屋貨物傢私均可照保價極克己如蒙賜顧請臨四川路十七號面議 
　　東京水險 
　　專保中而各口洋面平安水　均照英國章程接辦設有不測立卽賠償無論禮拜夜深均可盖印賜顧者請送交三井帳房 
　　　海頭等 
　　美昌機器打米局 
　　啓者本公司歴年以來所打白米早經風　寰海遇儿行棧店鋪居家日用之米爭先恐後中外紳商貴客共稱精美素許本局機器之妙可爲粒粒明珠共然鵲起聲播遐邇如蒙貴商豪客惠賜教益自當格外愼選上上頭等機車精益求精以廣招徠而昭鄭重致副雅教以彰敝局之名望矣 
　　名醫來申 
　　李君儀章先生湘南名下士也　源家學兼精岐黄向在金陵求醫者車馬塞塗遇危症隨手奏功僕有友人病入膏肓醫樂弗效請來申調治旬沉疴立瘳舉家額頌現寓高昌廟巡防局左近僕存心濟世用登報章　介彭徐秋濤告白 
　　盤店聲明 
　　盆湯衖北恆豐祥烟間一切生財裝修今盤與中洽盛管業與前恆豐祥往來各項等帳及存欵莊票恆豐祥理楚與中洽盛無涉恐各月未及週知特此登報聲明中洽盛　號告白 
　　外科告白 
　　世傳鮑國　耑治外科毒門限日全愈兼秘丸散膏丹按症用藥門謬一洋出診四元包醫效原洋奉趙門診二點鐘起在四馬路西兆貴里内 
　　兼批老發記股票 
　　亦中 
　　英三月票全張十二元分裁照算條頭六角半　發公道兼兌紅票上海　馬路 
　　輪船往長崎 
　　兹者本行有厦門輪船准於十七日開往長崎各　號如有貨物裝運及 
搭客等請早來行而訂水脚此佈寳源洋啓 
　　廣東延春閣精煉 
　　戒烟人參丸此丸捷法戒烟易如　掌每癮一錢吞丸三粒癮重照加每粒六文○順氣化痰丸每瓶洋三角儿痰之所致雖有風寒暑溼熱及酒食生冷之不同而　皆由於氣此丸治痰先治氣氣順則痰　除矣○調經雙料坤順丸每丸洋一角二角半耑治婦人月經不調子宫寒冷久不受孕緣此本號秘方　乾健丸方俱不傅出外爲種子第一良方○神效白帶丸每　洋二角半此丸耑治婦人赤白帶下服之卽止○扶陽乾健丸每兩洋二角半此係本齋秘方與坤順丸並行不悖相濟爲功男服乾健女服坤順自能受孕屢試屢效所謂乾　健行坤以順受物目自然之道也○代針太和膏每張大角　二角小二角此膏自秘傅統治　内　般症效爲用不一照單按照穴敷治奏效如神○四鞭壯陽種子丸此丸壯陽固腎盆髓塡精行痰　溼開胃提神專治陽虚氣弱踵腰酸夢遺夜溺精冷火衰陽事不舉服之卽晚見功久服自然生子各項丸散膏丹發售鋪在上洋棋盆街中開　 
　　鄭福蘭堂 
　　正獅馬老牌嗎啡批發格外公道 
　　嗎啡以獅馬老牌爲正近有以新牌冐充者價雖稍亷而功力遠遜本堂運自英京歴廿餘年久己貨與價實公平批拆零售無攙之虞立可試騐 
　　新鮮到貨 
　　白金紙 
　　十二張每間洋四元六張每筒洋二元一角耀華號光繪樓仝啓 
　　拍賣貴重産業 
　　啓者定於禮拜二卽華二月二十三日下午二點半在四馬路第六號門本行内拍買貴重産　皆在上海美總領事署掛號計開地一方掛號第五母九十號工部局圖樣二百八十一號照道契量見一畝九外零四毫二六又地一方掛號第六百卅號工部局圖樣第二百七十八Ａ號及二百八十Ａ號照道契量　二畝一分九釐八毫又地一方十掛號　六百卅四號工部局圖　第二百七十八○號照道契量見畆六分九厘毫又地一方號第六百卅八號工部局圖樣第三千三日五十三號照道契量見九分　釐　毫又地一方掛號六百卅九號工部局圖樣第二百七十六Ｂ號照道契量見四分九厘九毫其地皆坐落虹口將造鐵路站相近從前打靶處之旁極合建造住房之用倘預期有人買定則到期不拍欲知一切詳細情形者請至本行面問可也此布光緒二十四年二月十四日錦名洋啓 
　　奉江海諭拍賣江寗輪船 
　　兹於三月初四日兩點半鐘在船拍賣江寗輪一只舊名公和關墩七百五十七墩貨墩九○八十八墩於英一千八百七十九年在祥生厰造鐵質暗輪長二百另四尺闊廿六尺一寸前因在浦遇險現己撩起泊在第叚抛獞船身機　爐子鐵猫等件統歸一莊拍賣拍定卽付現銀貴客欲意者届時請至小行同趁小火輪前往面拍是荷壳件　啓 
　　延請英文司帳 
　　　　本大英聖書公會今欲延請一位能通英文帳自之中國先願小是務者請至本公會而議二馬路十三號房屋 
　　種德園馳名藥丸 
　　竊思戒鴉牌烟之法亦不少但叅究戒斷癮永無後患必　服藥矣盖王道藥以龍涎　犀牛黄爲最各家名目雖同此二味極貴重之品龍涎與魚涎犀牛黄與牛黄其功力差天淵之隔製藥者自問存心買者未知無從分别本園主人志在濟人非圖射利實事求是選用正龍涎香犀牛黄配合麗參鹿茸苓草於术沉香貝母桂心佐以良藥挑選上等道地精工監製吞服此丸功力甚大除頑痰化烟癈開胃潤顔寗神壯體不寒不燥戒後翻覆食烟無傷身或遇病不便吸烟服此　頂癮亦如食足烟一般倘心胃氣痛痰喘瘧疾吞服兩三粒立能見效大　洋五角小瓶洋二角半另有　茸戒烟丸每瓶洋一角上海老巡捕房對面廣東種德園各項膏丹丸散藥酒藥油發售 
　　石印五彩錢票仿單 
　　新到東洋皮紙另躉批發 
　　本莊專精石印五彩套色各件機器自向外洋運來工作均請精明熟手所印圖　樓臺人物花鳥虫魚曁各樣時新花邊蠅頭楷字蒙各寳莊號委印錢票仿單久爲識者鑑賞矣兹因精益求精特聘專門套印洋師駐局理套色愈多愈覺鮮明雖一圖而飾十餘色絲毫不疊界限不紊兹特登報如遠近各莊號商有錢票仿單湖絲棉紗月分香烟顔料等　子各樣底稿圖式墨色比衆出色賜顧請移玉至上海弟一樓後理文軒　莊經理印務人戎文彬商議其價克己華英書局盛書局仝啓 
　　拍賣貴重地基 
　　啓者今定於禮拜二卽華二月二十三日下午二點半鐘在四馬路第六號門牌本行内拍買坐落吳淞貴重地基一方其地靠黄浦照契共十七畝倘預期有人買定則到期不拍又是日須另拍地一方坐落楊樹浦之西虹口迮家浜之旁在英總領事署掛號第一千九百四十八號工部局圖樣第一千三百世五號照道契量見一畝九分六釐三毫又地一方在英總領事署挂號第一千一百世九號工部局圖樣第八十三號照道契量見一畝一分八釐二毫其地坐落虹口北河南路四至北至周浦路南至未挂號之地東至工部　　樣第八十二號地西至第八十四號地上者屋二十幢皆己出租與人欲知詳細情形請至本行而問可也此布光緒緒二十四年二月十四日錦名洋行啓 
　　至寳流傳 
　　錢唐黄氏小　萊閣藏拓漢石經尚書論語殘字久己著名寰字同治初先中書公以重　購得珍秘殊甚近海内諸鑒家欲一覩　山眞而咸來借觀應接不暇因用照相法將黄本照出神氣宛合毫髮無遺所照十二寸片並不縮小裝潢成册公諸同好每部售洋廿元如躉購預定五部九五折十部九折三十部八五折在上海大馬路泥城橋寄觀閣二馬路恩慶里倪公館望平街玉聲堂出售漢石經　主人白 
　　大阪商輪公司　 
　　啓者本公司天龍川丸輪船准於本月十九日晚卽禮拜五常川開任長江等埠該輪走水極快買辦司事等都係華人茶飯應酬一切無不週到倘蒙各實號貴客欲裝貨搭輪者請至本賑房面議是荷郵船株式會社 
　　二月十六日銀洋並匯票行情列左 
　　新匯劃收巿七戲　分八六二五 
　　銀拆六分洋找頭七錢四分九錢找頭八百二十文巿錢一百二十千文卞錢一百十九千文衣牌九日十文足赤四日零一兩遠期標金無巿現貨標金三百五十四兩五銀行電匯銀票二先令王辨士八之四銀行現銀票二先令五辨士八之四銀行三十五期票二先令五班士八之五銀行四個月期票二先令五辨士八之五 
　　二月十六日進口輪船禮拜二 
　　德興輪船由長江鴻安公司萃利又由長江麥邊江孚又由長江招商局 
江天又由寗波招商局新裕又由天津招商局豐順又由温州招商局海琛又由福州招商局盛京又由天津太古公司承平又由天津開平局 
　　二月十七日山口盤禮拜三 
　　德興輪船晚往長江鴻安公局萃利又晚往長江麥邊行承平又晚往天津開平局厦門又開往長崎寳源行鄱陽又晚往長江长古公司永生又晚往汕頭杳港省城怡和行新裕又晚往津招商局抱　圖又晚往長崎華友行北京又下午往寗波太古公司 
海琛又晚往福州招商局盛京又晚往天津太古公司 
　　二月十八日出口船禮拜四 
　　美富輪船晚往香港省城招商局　順又下午往寗波温州招商局 
江天又下午往寗波招商局江孚又晚往長江招商局 
　　二月十九日出口船禮拜五 
天龍川丸輪船晚往長江郵船株式會社忌連希匣又晚往長崎神户　　濱怡和行益利又晚往長江鴻安公　 
　　二月二十日出口船禮拜六 
　　長門丸輪下午一點鐘開往長崎郵船株船神户横濱釜山仁川式會社 
益臣又開往長崎神户老木古　 
　　二月二日出口船禮拜一 
　　長安輪船晚往長江　安公司 
 
 

Page 9

 
 
[白門甄别]  
　　金陵訪事人云鍾山　經兩書院例於二月初二日由督憲甄别本屆適逢初三日上丁致祭至聖先一口書院提調江寗府劉嘉樹太守需會同學官督率諸生習禮爰禀明督憲改期初六日甄别初八日又值文正書院甄别之期與考各生再接再厲文戰興豪鍾山課卷約一千六百本尊經一千二百本文正僅及尊經之半鍾山文題臣聞七十里爲政於天下者一是也未聞以千里畏人者也詩題賦得安得猛士守四方得方字尊經又題鑿斯池也築斯城也興民守之詩題賦得漢文帝思廉頗李牧爲將得思字文正文題及是時明其政刑賦題昆明池習水戰賦詩題爲韵新亭懷古不拘體韵 
[絲烟漲價]  
　　漢口訪事友來函云近來漢上海價甚昻而閩有皮絲烟又日益加漲凡操是業者大有貴入賤出之虞因此　　　　　　　　福建會館集議漲價如後有私行賤售者立卽罰鍰 
[]  
　　　　訪事友來函云小兒無知好作劉西駡人而於異言異服之人尤肆行無禮刻經被駡之西人禀知英國　　　　　　　　　　　　　　略謂英國新租界每大道現爲西人出入之區查有無知童淮海向西人肆口　　　　　　　　　父　其子兄勉其弟毋蹈前非倘或不遵當提其父兄治罪 
[]  
　　　　籌餓貨揚解巡丁在浦江中查獲陸海榮所駕駁船裝紙貨二百餘件並未赴局報捐因卽將船扣住禀知總辦戴星禀太守太守喚十六鋪地甲至諭令將陸拘押船交渡夫頭目看守限日將貨主交案訊罰紙貨暫存局中 
[西婦溺斃]  
　　前晚鐘鳴十一下時西婦某　醉眼瞢騰行至虹口公和祥碼頭失足入水各船户見而援起則已魂赴泉　矣旋經一百九十八號華捕赴捕房報知請捕頭傳屍屬收殮 
[破鐘重圓]  
　　浦東人金某農家者流也其妻王氏年三十餘椎髻孟光虀鹽自藥紙以御窮乏術遂於前年傭於南市某姓家浣濯縫紉月司得青蚨數百翼篾作街無賴胡阿金涎之與其黨王毛毛串通誘售與浦左船户胡木秀得身價洋銀七十圓金以失此牀頭人西出偵求杳無蹤影日前始訪知董家渡謙益烟館傾堂人莊阿六朱記生與聞其事遂扭赴二十三七鋪巡防局控訴情由局員姚殿卿二尹升堂研訊莊朱同供稱金東實由胡王售去現居十六鋪所轄某街二尹飭地甲持函至十六鋪巡防南局請局員鍾偉臣二尹拘解歸案而胡已聞風遠颺祗將王解局研訊供認與胡誘售不諱二尹限日將金妻交案訊辦未幾卽交到局中二尹覆訊之下飭地甲將証人金少香傳案對質木秀供稱小的因中饋之人久思求偶某日胡王言及有一幼婦早喪所天不甘苦守柏舟意欲擇人而事小的卽與之議定繕立婚書交付身價洋銀七十圓王卽送氏至小的處今旣事發但求恩斷可也金妻供稱丈夫以家中老幼數口日用難謀囑小婦人來滬傭工前年忽被胡王誘往浦東賣與木秀小婦人旣入其彀祗得將計就計苦度光陰二尹令王將身價洋銀如數繳出王自知無力一再哀求二尹遂斷令繳洋銀五十圓著木秀當堂具領金妻著少杳具結領回又以王不應將金妻誘賣離人骨肉罪無可逃飭移送改過所覊禁王籲稱小的自後當痛改前非求大老爺超豁二尹謂爾旣能改過須覓的實人來案具保遂叱令重笞四百板具呈改過切結交人保釋 
[英界晚堂瑣案]  
　　周崔氏扭控陳夏狗王吳氏等由拐幼孩前日晚堂張賡三直刺升座提訊周崔氏供本邑人在西門内楊姓家傭工生有男孩今甫五歲因無人照顧寄養於虹口母屬應被鄰居王吳氏隣夏狗串拐圖賈嗣在陳夏狗家尋獲故特扭案請究陳夏狗供寍波人孩由王吳氏抱來稱係親生兒子暫寄一夜小的不知拐來求恩鑒察王吳氏一味支吾直刺怒判將王吳氏掌頰一百下陳夏狗重責二百板分别押候枷號示衆孩交周崔氏當堂具領○蘇子松呈控顧文明圖賴借洋前晚直刺升案訊問蘇供寍波人前被顧文明欠洋一百五十元立有借票另有買賣付交巨康莊票二紙計洋一百元小的已將票據呈案求請一併究追顧供本邑人在虹口開水果行去年有王慶和者托小的向蘇將票貼現嗣因慶和逃匿小的代立借據載明洋銀一百元分六期歸還今被控追求恩寛限四日當設法料理直刺飭具限狀存案准於四日内繳洋一百五十元給蘇具領 
[英公界廨紀事]  
　　英界四馬路迤西胡家宅一帶爲野雞淫娼翔集之所每見有衣服整齊者任意拖拉罔知廉恥前晚劉譚氏黄陳氏王二寳周巧林諸雉妓均因在路拉客爲包探所見先後拘入捕房捕頭令轉送公廨張賡三直刺飭交官媒管押候訊○某包探解疑竊物件之邵王氏至廨直刺著暫發官媒管押○前晚有陳阿毛者携徐周氏至花烟館意欲價賈氏大聲呼救爲三百二十三號華捕所聞拘送至廨直刺著押候訊尊 
[法界公堂瑣案]  
　　舊花業司董蔡衡山因借銀糾葛爲邵中才具控公堂讞員鄭大令訊供押繳蔡兄雲巖倩西人埃地亞司繕寫狀詞投法總領事署控訴俞某插身涉訟大令以蔡誣控判罰銀一百五十兩禁押捕房一个月昨禮拜二堂期蔡友姚某呈繳票銀一百五十兩俞姓所延之律師慕爾弄到堂代俞伸訴請將罰欵分别充公大令與何繙譯會商以五十兩充淮徐賑欵一百剛交慕律師領回著具領狀存查蔡雲巖著具改過切結當堂畫押交保釋出○英界四馬路碧露春茶館主章香山因貼票糾葛爲洪明山具控大令著交人保出勒限清理章避匿不見原告屢次求追昨日堂期大令飭傳保人陳小寳到案著押候覓保限卽日將章交案訊追○公館馬路易中發財票行開設有年近因售費德商美西根華來賜國票爲捕房查悉以此票不准售賣飭傳行主羅福卿到案訊究羅供代德商售賣旣違禁令以後不售可也大令著罰洋銀三十元充公繳案之票存候銷燬○邵中才控舊花業司董蔡衡山趙銀濤等借銀一千兩圖賴不還大令提案訊供押候繳銀旋據同業之張又瀾張桂春張學恩濮銀海四人呈繳票銀二百兩請將蔡趙交保出外理處現經同業理勸向原告商懇折償銀五百五十兩除繳到現銀外以邑廟桂花廳房租按月拔還錢二十千至滿數爲止原告首肯昨日偕張文瀾等四人呈具銷案切結請將蔡趙保出大令准之○陳文彬禀稱在南市某米行爲夥與吉祥街開設粥店之湯長生往來積欠米洋廿九元四角向索不還扭案請究湯供陳父在日收過洋二十元僅欠九元四角求吊帳簿查核大令著押候原告呈到帳簿覆核○包探禀稱女孩陳阿四王阿秀迷失路途經巡捕帶回捕房捕頭命送請安插陳阿四供十四歲常熟縣人趁航船來滬擬至老北門　姊王阿秀供十二歲蘇州人父名阿毛在帶鈎橋某麫館爲夥大令著暫留捕房飭包探查明再核○包探禀稱積竊張仁英屢次犯案甫經釋出又至某船輪竊取衣包内有公文一封解案請訊張認竊不諱大令判責四百板枷號一月發碼頭示衆○包探禀稱偷兒顧阿四竊得香爐燭臺等物解案請訊顧一味含糊大令判責二百板 
[美界捕房紀事]  
　　昨日楊樹浦恊隆紡紗廠女工周周氏乘間竊取棉紗數磅携之而遁五百二十一號華捕見之連贓解人捕房捕頭令押候解送英界公堂禀請讞員張賡三直刺究治○前晚泰西男婦八十餘人在禮查酒肆歡飲歌舞藍副捕頭特遣二十及十四號兩西捕前往照料○昨日船户傅永法載垃圾至蘇州河任情傾棄工部局某西人見之拘入捕房捕頭令押候解送公堂禀請究辦 
 
 

Page 10

 
 
[金陵官報]  
　　二月初六日候補道阮祖棠由蘇回統領親軍等營劉城守恊臨署蕪采營叅將張本生交卸回下蔡鹽釐分卡知縣聶培新請蔭知縣詹宗祐均見推南局文案運判俞志善到知縣黄在福由通州措資回蕭營都司龔錦標辭壹壺輪船周國祥辭送難民赴清江藩轅牌示清河縣縣丞汪鎧期滿遺缺查有候補布理問吳　池文沛縣教諭潘志詢請咨會試遺　查有試用訓導就宣傳又沛縣訓導葉夢熊請咨會試遺缺查有候選訓導李鳳章均堪以署理○初七日兩江營務處　補道楊見辭赴沿江公幹候補道范德培見謝委總辦商務局江寗氣禀知赴下關彈壓難民知縣劉燡劉德元唐澍均傳見○初八日陸師學堂候補道錢赴通州調署東臺　韓愔知縣趙榮章赴廣東勸捐均辭五阿鹽釐知府柯逢時到知縣梅長元陳理問英鳳池謝委署清河縣丞均見湖口鎭許雲發辭理事同知崇謝委代理南捕通判知縣奉基奉銀圓　委赴公幹回漁雷艇船把總饒懷文林占熊葉大俊均辭赴滬首府劉禀知點鍾山尊經兩書院考畢督樓牌示饒州營叅將萬昌喜署事年久應行改委查有本任袁州營副將李榮發調署又江西襲州鎭標中營遊擊熊得勝廳行調署九江後營遊擊所遺員缺查有江西候補叅將吳世修堪以署理○初九日湖北候補道劉世所辭同知劉卓栻請　　郵州湯華袞准補邳州　　　　案劉廷　　　　游毅之龍璋禄德劉德无張壯彩戴光陳仕揚均禀知閱卷又吳錫官由當塗丈勘普育洲産差回又芳鎭辭赴皖南公幹督左營千總袁子和叩謝准　　　　　　　　　　　○初十日五河鹽釐知府柯逢時知府吳炳仁又徐炳倬奉示察看副將何品忠謝委隨員管帶江勝前營陳煦亮　帶中營周逢春均辭赴鎭江遊擊　　　　　　　　　　　　　　　　　　　　　府軍械通判通判丁邦榕林廷墉知縣王毓江奉示察看界口釐捐知縣顔濟時到卽辭柘林營司朱　詠辭世職朱成榮祥　　　　　　　　　　　　　　　　　　　　　　　　　施道　元錫辭赴蘇見撫憲知縣鄧炬禀知奉司委提前署如臯縣龍令應解盈餘欵頂府照磨朱炳辰致由蘇來　　　　　　　　　　　　　　　　　　　　　　更有以南昌通判閻賡良調署署寗都州事凌祖榖期滿更替以候補直隸州柏齡署理補用府林祖炘繳照典史張橒官　　　　　　　　　　　　相禀謝免騎射樂業策巂俱解捐欵京回吳國珍樂安提案回劉樹奎缷辦烏石門釐卡回准補上饒鄭家司潘琦泰和典史張廣樻均飭赴新任候　　　　　　　　　　　鹽修南昌圩堤宜黄棠蔭司錢應顯禀知捐升鹽大使指發山東補用司徒瀾解地丁京回徐信鱗解餉京回准補新喻孫策巂加級紀録與慶錫提前　委優解九江鎭宋朝儒九江道誠勳俱禀到從九藍康陞往瑞昌催墊欵陳爲棣監修南昌府圩堤署雲都興仁司鄭承志期滿以正任斯缺曹建勳回任 
[邗江官報]  
　　二月初七日新興塲陳鹺尹到揚陳鹺尹懷清辭赴省通公幹○初八日劉鹺尹琪委泰州南門掣騐差華鹺尹鴻儀銷南掣監秤○初九日如皋縣單大令儒紳過攙高鹺尹崧彼回新河口卡○初十日豐利塲陳鹺尹禀辭韓鹺尹賑多鹺尹褘均辭回差次 
[申報館恊振所經收順直山東川東鄂省淮揚賑捐二月初一日至二月初十日止第四次清單]  
　　二月初一日萬記洋一元○初二日幸消災子洋廿元○初三日程魁元洋五元羅居寳順局來秋聲館主求子平安洋五元棉力居士洋廿元○初四日春風座主人求身體安康洋三十元無名氏求三兒關煞開通洋二元電報滬局遞來左迦厂孝亷洋五元蘇州鴻源局來王奎本求父親及小兒合家平安洋十元○初六日揚州松興公來皖港乘槎子洋十元○初七日張啓珍張啓俊各助洋十元○初九日蘇州老正大來徐清卿十元章友湘洋二角五分許鳳基洋二元勉力子洋一百元瑞春號銅洋二元○初十日椿記洋二元無名氏銅洋一元以上總共收洋二百四十二元二角五分銅洋三元 
[壽儀助賑第二批照登]  
　　啓者鎭江招商局總辦朱煦庭先生函請各親友將壽儀移送敝會館協賑所收助賑已將第一批收欵刊報布聞兹又蒙陸君雨生邱君子候率子孫各移助洋六元胡君維高周君小蓮金君雅泉吳君瑞棠邱君畫堂林君友梅陳君挺芝周君鴻孫同弟緯孫各移助洋二元金君紫雲金君逸亭各移助洋一元金君友卿移助洋四角以上共計洋三十元零四角卽作爲第二批列收之欵謨鈔乞登報奉揚仁風並告世之與朱煦翁有姻世誼者[  上海北市絲業會館籌賑公所制施則敬謹誌]  
　　　　　新印鉛板各種書籍照碼折扣出售三馬路申報館申昌書畫室發兌 
聖　記六角○小五義三角五○分類尺牘五角○快心編五角○蟫史二角五○耳郵一角五○薈蕞編三角○東征集一角五○閩雜記二角五○澆愁集二角○東槎記一角五○春融堂二角○靑樓夢五角○小豆棚三角五○薑露菴一角五○香咳集二角○新增宦鄉要則一角八○曾侯日記一角○使琉球紀一角八○東池草堂八分○禀啓零紈一角五○瀚海尺牘四角○三岡識略三角○夢園叢說二角○文海披沙二角○饔牖餘談二角○四夢彚談二角○和約彚抄二角○中東和約五分○中俄和約五分○瀛寰瑣記三十○寰宇瑣紀三十○四溟瑣紀三十○紀載彚編一角五○訂譌雜錄一角五○藝林伐山二角○靈檀碎金三角○景船齋雜記一角五○正續水滸四角○雲間據目抄一角○讀史探驪錄二角○騙砭軒質吉一角○尊聞閣試帖二角○硯云甲乙編三角○螢窻異草初集二角二集二角三集二角○尊聞閣鄉會墨八分○有正味齋尺牘一角○六梅書屋尺牘一角五○詩句題解四集一角五五菴尺牘一角二○籌每初集二角○戊子直省闈墨一角○曾文正公家書四角又大事記一角五又求闕齋日記一角五又書札一元一角又白紙家書五種六角○海上羣芳譜一角○妙香室叢話四角○東藩紀要一角五○啓矇眞諦七分○紅樓夢補四角○名賢尺牘七分○歴下志游八分○西洋記四角○　軍紀略二角五○淞南夢影錄八分○息菴尺牘一角二○籌　初集二角○戊子直省闈墨八分○嘯亭雜錄四角五○道聽塗說二角○三異筆談八分○漫遊紀略七分○中西紀事四角○壺天錄二角五○蕉軒摭錄二角五○滇南雜志五角○夜雨秋燈錄初集四角五又二集四角五○續綏冦紀略七分○尺牘初桃二角○音註小倉山房尺牘二角○思益堂日札八分○三借廬贅譚三角五○瓜廬尺牘一角五○十粒金丹七角○醒睡錄三角五○欣賞齋尺牘二角五○風月夢三角○集錦尺牘一角○外科全生集八分○　註知愧軒尺牘一角五○筆耕齋尺牘七分○粤屑一角五○篤素堂文集一角五○通問便集二角○諭旨六分 
　　上洋怡園清陳宿膏新開清華鴻福茶楼　 
　　本號今己裝修工竣擇於本月十二日開張精製遠年烟膏各種花露名茶凡蒙　紳商光顧者請至寳善街東首洋式石庫門内交易認明招　　　瑞樂辦理機器行 
　　啓者本行開設上海四川路第四號門牌代客辦理鐵厰及答機器局内所用之物料傢伙及各種機器又代客查察各種機器　路車大小輪船駁船汽鍋等又精知各客所需紡織機器造紙機器春米磨麥各種機器等物又代客由外國著名各厰辦兵商輪船行海行河　船又代客辦理活動小鐵路上所田機器車架等物如有人欲知一切者請函問可也此佈 
　　甯鎭壓　堰陳氏修譜啓 
　　竊　我　宗譜自有叨萬　年閒二十世祖國仁公增修以來己越十餘世矣今年春族人味箴畇蓀等創議重輯亦旣設局開辦除本處外淮遷徙於異地者不可勝記　能遍事采訪一此登　告白儿我族人宜將名號職銜生座年月日時並遷於何處葬於何地以及祖父行諱母妻姓氏生子幾人生女適某姓俱　一開明以一年爲限或寄寗江北岸招商局或奇寗東早泰紙行或直寄本局以　　依　編毋延毋　倘有來歴未明衆論不符慨不收入以杜假冐而昭愼重至此次修　時代遥遠編輯殊難稿成之後擬用活字板排印多備數　　垂久遠故費用較大如遇同志者慷慨樂助則幸甚矣局設鎭邑西管鄉壓賽堰陳明房書館内光緒二十四年二月　陳氏宗房長柱首謹啓 
　　上海老九章綢縀顧繡抄莊 
本號開設以來歴年己久精選各機超等各　四遠馳名素蒙紳商賜顧　信己久兹因放大門面添設櫃檯今己　竣　於本月初八日　牌所有　年剔落次色底貨今託英大馬路天保棧對面怡順和號代售緣因數十年來謬叨馳譽不敢以僞亂塡恐貴商未及週知故特聲明倘荷惠顧　不　外克己　此告白 
　　海利洋待請看容易發財 
　　本行新到美國著名電師創製之雷利毛士壳機器一副該機器能將各畫照　如生内有李中堂遊歴美國片數種儀仗車馬之走動中西各官之相貌均鬚眉畢肖令閱者如親歴其鏡　中國千載難逢一大　也貴客購買此機遍　内地演放則其利誠如本行所言　財如拾芥也一切章程請臨本行　看方　本行言之不謬餘外各種金銀打鐄等錶及寳石首飾不及細載價此别家格外克己新到留聲機器式甚多價由六十兩至四百兩不等　時均可臨本行細看 
 
 

Page 11

 
 
　　洽昌土棧洋葯煙膏批發 
　　在上洋三洋涇橋南堍坐東朝西石庫門自運大小洋藥精製 
清膏每洋八錢○陳公烟還灰每洋一兩　錢○　膏一兩七錢○老陳膏二兩二錢○陳膏二兩錢○公膏二兩八錢○冷徿三兩二錢收衣 
六成平頭外如蒙紳商賜顧祈認牌號 
　　老太古告白 
　　倫敦崙格西火險公司啓者本行謹理以上叭喇定火險公司四保險公司事務現可代客保房屋棧房及各屋内所存衣服生貼貨物等保費格外公這本行更設經理處在寗波鎭江蘇湖九江涣口宜昌蘇州湖州沙巿烟臺天洋牛莊等　貴客阿德來火險公司欲保者請臨而議可勞尙愛司異火險公司也特此佈啓 
　　重刻遵生八箋 
　　前明高深甫先生清閒富貴陸地神仙著　　生八箋一書自起居頤　　及日　飲食調搢藥餌評　晝畫精刻晶玉章法辯别眞僞古帖種花養魚等類莫不詳備並載經　良方製煉丹丸要訣誠遵生之秘笈怡情之鴻篇也每部十六本定價三元六角寄上海千頃　及各舊坊發售 
　　興李葆楨賞格 
　　江蘇候補知縣李葆楨號平甫弟　州寗波人氏歴年在濟陽里　安里假照騙捐前年六月被控破案發　看管由縣裏挖洞而逃僕等被其騙去　項甚鉅了無結局今顧重出賞格購線緝拿如有能任其事者請來面商是荷寓仁智里六衖二百零六號薛問梁啓 
　　絲厰招租 
　　大豐絲厰前　馬路後通河埠内有　房兩座住宅帳房十四幢棧房揀繭房絲同烘電一切從屋絲車三百部鍋爐引擎烟通地　水檻水池及生財物料自來水火俱全如有貴商租辦請向杉板厰一號祥房领看面議 
　　敬告游人 
　　仕育邊　如有專　超華　　者遇此春兩連縐或爲所阻殊不知我　華聚光庸大且　快片快　兩更佳四日或件 
　　頂上美國　粉 
　　啓者本行常有上等白洋　粉到售其　格外公道貴客光顧請移玉至本行樓上進口洋貨寫字房處面議可也二馬路看記洋行具 
　　義　洋行保險 
　　啓者本行於英一千八百九十六年二月六號起經理盂皆司德火險公司計存本銀一千五百萬兩正在上洋承保各家房亷住帳房貨物等件其保費格外公道遇有賠欵極其迅速如欲保者請至本行面議可也主人謹白 
　　上海華英大藥房白製廣東蠟丸 
　　本藥房之西藥遐邇稱效今剔選地道藥材監製各項廣東蠟丸膏丹藥酒方用神騐藥出精良　症投之如匙之擘鎖况乎丸藥功冠湯藥旣行旅易帶以備調攝又可隨處與人方便誠一舉而雨得焉 
　　拍賣車糖 
　　本行准於每　禮拜二五早十點鐘在本行拍賣Ｂ唛四呍車糖拍定卽收定銀限兩　拜出清如過期不出將定銀同去下期另拍特此佈聞老太古帳房啓 
　補身牛肉汁業菜大药房補身牛肉汁 
　　凡蒙　發格外公道　 
　　咪吔不行 
　　啓者本行僧帽老牌火油産自囒　由唻吔噠　公司製煉頂上煤油燃燈耀極其爘朗且無黑烟繞室與衆炎不相同兼之價亷物閏油性甚良舠固無危卽偶爾傾瀉亦無霎時騰炸之慮黄昏豪光散射格外光明更非别家可比可見此油之佳購者無不稱善業經中外馳名蒙各紳商皆有捷足爭先之望是以銷路甚廣　有轉運不及之勢故特在　購地監造火油池棧數椽親自督灌　听以爲轉運之便每箱兩　計凈油十七磅比别家格外加重並用上等白鐵爲罐目置機器軋就焊口堅固異常定無滲　之弊嗣後精益求精以廣招徠倘蒙仕商賜顧認明本行僧帽老　爲記庶不致誤 
　　庚興水險公司 
　　專保各口洋面平安水積章程均照女概辦程設　不測立卽暗鑜血蒙紳商賜顧請至法大馬路蜜采是對門本帳房而議可也庚興洋行經理人啓 
　　棉花子出售 
　　今有美國木棉花子出售欲買者請至小行面議可可　恆豐洋行啓 
　　燕製補丸 
　　此丸專治肝病膽汁不和胃不消化大便閉結身熱腦筋不費痔瘡膀胱與内腎等症無不統冶凡各症宜用經瀉者此丸洵推第一小盒洋一角大盒二角五分此藥各大藥房發售 
　　大英醫院 
　　山米多司固本肉液粉 
　　此粉用化學法取煉飲食精華而成功力頗大效騐迥别蓋人賴飲食以養生必藉身體强壯脾胃消化得宜庶幾無病此粉性味平和不燥不熱一經入胃卽成津液無論男婦老幼無病有病寒體熱體服之皆宜故凡先天不足隂損陽虧或年老嗣續维艱購服此粉定許精神充足固本扶元延年益壽功難盡述每瓶售洋二元二角五分每打洋廿五元大瓶每瓶洋四元每打洋四十五元歐州託上海香港天津順全隆洋行代售并上海大英醫院及各處藥房均有發售 
　　移悞須知 
　　本堂開張十餘年藥正道地配製良方無不靈效近有無恥之徒影他者務祈當心愼之愼之此佈上海英界老逼擔房對門趙同春堂謹白 
　　塞門德坭出售 
　　塞門德坭爲要工所必需考其性人水易堅者敗亦易遲久而堅者歴久如石堡得蘭購水坭著名中外久邀仕商鑒賞務認此脾爲記免致貽誤又本行專運舉凡五金顔料一切　貨以及玻璃火石煤紙等貨皆可代爲經辦物料必求其佳價值務取其亷倘蒙賜顧請　玉英四馬路義記洋行面商可也 
　　新到天平 
　　兹者本行出售美國名厰好厚牌天平己歴多年早己馳名遐邇今該公司專託本行經售中國各口座平每隻四百磅起至二千五百磅止並有絲厰紗局所用檯上擺平兩數起碼至十六磅爲止無不俱備其價批發格外克己望各貴商賜顧是荷英大馬路晋隆洋行啓 
　　萃泰銀爐 
　　本號專收金　舊售佈底湖條金各路沙金兼兌赤金標金凡　 
貴客賜顧　至上洋　碼頭　興里内便是 
 
 

Page 12

 
 
　　萬國公類時務大成 
諺云識時務者爲俊傑方今風氣大開朝廷汲汲焉以時務爲重海内之士　　　　惟　今通行西學各書門類繁雜靡所折衷本局主人不惜重資聘請名流輯萬國分類時務大成一書共　大綱四十類分一百八十餘條依次彚編有條不紊每部廿八本實價洋五元寄各書坊　　上　鐵馬路抽海山房啓○計開目錄卷一各國天文攷○歳時○中西年　卷二○歴法　○　三○卷四各國疆域○卷五地球攷○地理方物○各國山川○附城郭○都邑○街巿○山　○　林○古蹟○河道○附關津○橋梁○卷六各洲邦國○各國　國○島早○封建○卷七各國鎖記○各國治亂○興衰○卷八○各國國君○附誕辰○土妃○統系○家　○　　卷九各國官制○爵祿○寳星○卷十各國官　○議院○權臣○卷十一各國選舉○附推薦○升降○卷十二各國政治○附時事○愛民○沿革○風俗○卷十三各　　口○賦稅○財用○附國債○卷十四各國刑罰○附赦宥○聽訟○　房○盜賊○律例○水師律例○郵政○電報○附日影報○卷十五各國商務○錢幣○附銀肆○卷十六○卷十七公法○卷十六各國會盟○交涉○卷十九各國邦交○附柔遠○交通○游　○會議○附會院○　臣○附朝貢○游歴○卷二十各國學校○文字○附理學雜學○文會文藝○繪事○外教○繙譯○卷二十一各國書院○學館○附女學館○書籍○附書庫○　學攷○聲學攷○卷二十一電學攷○光學攷○卷二十三各　武車○衷　○附武備學堂○防堵○附弭兵○礮臺○卷二十四各國兵制○武庫○卷二十五各國永師○附水雷魚雷○卷二十六各國　軍制○卷二十七各國礦務○物産○卷二十八　國農政○附民産○紡織○附蠶桑○卷二十九各國製造○附機器○工藝○卷三十各國船政○附船塢○航海簡法○卷三十一各國鐵　○附　道○卷三十二各國　　○附燕會○拜會○喪葬○墳墓○禮制○附婚嫁○朋友○樂律○公會○附善舉○卷三十三各國飲食○服飾○游戲○附　館○技藝○游覽○卷三十四各四人材○附首　○遺愛○遺蹟○卷三十五各國人物○附醫士○漁業○言語○身體○奇異○流寓○卷三十六各國教務○附教堂○卷三十七各國宫室○附宫院○公署○扁　○附博　院○養育院○習正院○技藝院○醫院○瘋人院○啞人院○瞽人院○卷三十八各國器具○附珍玩○鐘表○舟車○肩輿○水龍○電燈○燈塔○卷三十九各　　　○　族○附昆蟲○卷四十各國植物 
　　陸地神仙 
去臘二十三日長發棧一號有湘南異人道號衞衡山樵挾石室書負照妖鏡雲遊訪友來遊滬上榜其門曰相驚天下聞者以爲衞上之狂言初不介懷旋經劉愼初觀察延視所决吉凶旦夕歴歴不爽旣而鄭陶齋觀蔡變服往試燭幽探　亦覺神乎其神觀者駭然致令太史公汪夢泉與余易齋方伯聞之到館索相勲筆若寫生平事開言如見肺肝然昨又有蘇州李子華天津趙小山兩司馬偶遇片言句句驚人非徒心悅口贊之不暇且以陸地神仙目之館中有某製軍贈對聨云相天下士另具隻眼讀古人書别有會心斯言誠不趣也近日其門如巿英賢豪陜之士所宜爭先快睹一决终身出處如何 
　　時務報館告白 
啓者本館應寄蘇州之報今年己改歸臥龍街墨林堂書坊代　并議定報寄到後由該書坊卽日分送决不遲延亦不須閱者向取庶較從前更形便捷諸君子願閧者請卽向該書坊掛號可也 
　　俾衆週知 
　　住申北三馬路西晝錦里蘇恆泰京緞莊告白啓者今因敝夥靳安巿於今正月歇出所有往來緞疋銀洋概由小號自己經手不與彼相千如靳姓私自來申一切等等與小號　無干涉務誌各寳號留意是感特此佈知蘇恆泰謹啓 
　　新開協康錫箔莊 
　　本號向在杭省武林門外賣魚橋開張今分設上洋四馬路正豐街丹桂茶園北首專辦伉紹锡萡錠坯冥洋格外公道定價劃一童叟無欺蒙仕商賜顧認明本號招牌庶不致悞恊康主人告白 
　　機器紡織新局告白 
　　丁酉年官息餘利定於二月二十日起月杪止在濟陽里源記號内本局帳房付發請各股東執持股單意摺如期往支勿悞此佈 
　　現售雜花價目 
　　頭號飛花每擔十二兩五錢二號飛花每擔六兩五錢上統油花每擔六元五角皮棍花每擔十一兩油脚花每擔一兩華盛白 
　　醒迷山人 
　　相命 
　　寓寳　街中巿新椿記棧内第七號候教 
　　遷移 
　　本號向在棋盤街中開設有年今移四馬路南首靑蓮坊口照常交易如蒙貴客惠顧祈玉趾是處爲盼永昌洋廣貨號啓 
　　失物 
　　今被前歇出司務竊去爐栅木樣一副倘有人收得切勿翻出如將此原樣送來當謝洋四元决不追究三茅閣橋北德潤白 
　　梁溪李澹平遷移 
　　本寓由西門外文元坊遷至法租界帶鈎橋南堍壽康里第一庫門内每日午後一點鐘起四點鐘止在寓門診五點鐘出診特此布聞 
　　上海協安 
　　本號開張十有餘年專批發吕宋票屢售大彩遠近馳名收兌紅票格外公道并收廣東全省文會試闈姓特此佈聞 
　　告白 
　　在四馬路中巿祥春里東首有堅固洋房一所上下大小房間十四披屋一帶上下大小八間又花園一個地大一畝四分三釐道契　棧俱全今欲出售倘仕商欲意者請移玉至本宅經理人伊君面談價值除禮拜每日上午十點鐘至十二點爲度過時不候或諸翁有餘地在英界靜落處對换亦可特此聲明四馬路三十三號門牌伊稏德啓 
　　遺失田單 
　　兹有本縣二十六圖服字圩六百八十二號業户朱振英田一畝八分一毫六百五十號業户陸元益田一畝六百二十一號業户徐國方一畝五釐三毫因昨晨遺失今己册房註明遺失倘有抬得者送至南巿沈立興蒲包行願謝洋四元特此登報 
　　告白 
　　啓者本行新到香餅巴德混白蘭地爲司格鷹牌皮酒價亷物美名馳中外倘尚惠顧務祈移玉至本帳房面議兼辦五金洋布大呢雜貨并紗厰應用雜件章程價值一切統容面訂白渡橋堍中庸洋行告白 
　　怡和洋行 
　　經理火險公司 
　　啓者本行承保岸上火險　房屋生財衣服貨物等俱可代保倘有不測立卽賠憤貴商欲保者請至本行或二洋涇橋南本分行面議可也上海經理　仁士香港依士噸火險公司怡和洋行啓 
　　日本郵船會社 
　　啓者本公司長門丸准於本月二十日卽禮拜六下午一點鐘開往長崎神户横濱由長崎接續本公司輪船轉運釜山仁川小包收到十九日十一點鐘客宗賣到二十日十二點鐘止倘蒙各齎號欲搭客裝貨者務祈早臨爲幸郵船株式會社 
　　吕宋發財大票 
　　英三月份批　雙張公道分條六角正月份二彩本行售出財臨旺地遠近信購今移三　路源大當對門錢運來 
　　瞽目重明 
　　老堂目疾己瞎多年葛上海老閘黄昇醬園西首程梅卿茂才先生名望報明病由購得空靑眼藥一點立明爲此登報以告同病者嶺南　政啓 
　　快請發財 
　　每張計洋二角兹分 
　頭彩得英月洋三千七百五十　　自運逐月吕宋票此衆格外公道 
　　本行新到華來賜國家大票零躉批發是票國家督員議集重资初次創辦皆充善舉起見所以秉公無私亦不得禁賣等情非他項之小票可比倘有不肖之徒將他票朦混立卽送官究治若中大彩均由銀行電匯來滬對號單約遲三禮拜到申對號立兌現洋决無遲悞兹售英三月份票全張四元得洋六萬元單張半張照算得彩章程另附仿單票壳詳明小張洋二角五分批發格外公道外埠信購原班回件酒資自理紅票十二個月爲滿過期不用○賜顧者至三洋涇橋北五馬路或至棋盤街北均可上海德商北順泰○得利甡○得彩洋行同啓 
　　壽康烟膏 
　　本號開設棋盤街中自辦大小洋藥川　　土零躉照批並精製各種烟膏獨出心裁與衆不同今將價目開列於左九徿清膏每洋九錢正宿膏還灰二兩二大土清膏每洋一兩正陳膏還灰二兩六陳小土膏還灰一兩三公膏還灰三兩正陳雲土膏還灰二兩五冷膏還灰三兩六　　土膏還灰三兩二川膏還灰二兩九　　仕商赐顧者請認壽星爲記庶不致悞上洋　康土機主人　白 
　　雙十一元八每條五角九 
　　英三月愼安堂吕宋大票單四照算函講立奉上海鐵馬路　順里對門 
　　華盛告白 
　　本厰今年正月起購辦物料油煤器具食用一切花衣花各件均係實支實發並無明扣晴回各寳號與本厰往來務宜貨吳價寳如有本厰同事需素等情可於每日下午三點鐘到總厰寫字房指名何人　　　　　 
 
 

Page 13

 
 
[光緒二十四年正月二十八日京報全録]  
　　宫門抄○諭旨三道録前○越學政陳奏爲接印任事日期摺○閩學政王奏爲交卸日期摺○又奏爲請假回籍修墓片○閩督邊奏爲委署知縣片○又奏爲同知知縣短交地丁銀兩分别革追片○閩學政戴奏爲接印任事日期摺○齊撫張奏爲檢舉片○又奏爲甄别府州各員留省補用片○越撫廖奏爲年終甄别教職佐雜人員摺○總兵崧奏爲到任謝恩摺○正月二十八日吏部翰林院廂藍旗值日提督衙門引見二十九名正白漢十一名兩翼二十九名○奎公由東陵回京請安端王續假十日裕興續假十五日○兵　　派查齋派出阿東丹善耆志公定昌福森布敬昌祥普官祥○召見軍機裕德廖壽恒○○户部右侍郎新授浙江學政臣陳學某　　　　　　　　　印任事日期叩謝天恩仰祈聖鑒事竊臣荷蒙恩命視學浙江兹於十一月二十八日行抵浙省二十九日准前任　　　　　　　　　　　　　　　　　　　前來臣恭設香案望闕叩頭謝恩祗領任事訖伏念臣楚北庸才學識淺闇迭承校士之　　　　　　　　　　　　　　　　　　　惟有益飭廉隅愈加勤愼謹遵聖訓嚴密關防固不敢刻核以失士心亦不敢因循以叢故咨　　　　　　　　　　　　　月嘉仰答高厚鴻慈於萬一再臣經過直隸山東秋收豐稔江蘇淮徐宿遷一帶頗形荒歉浙江杭嘉兩　秋　　　　　　　　　　稼秣　下二麥布種望雪甚切經地方官分别撫綏民情安謐堪慰宸厪所有微臣接印任事日期並感激下忱理合恭摺具陳仰祈天恩伏乞皇上聖鑒謹奏奉硃批知道了欽此○○翰林院侍讀學士福建學政臣王錫蕃跪奏爲報明微臣交卸學政篆務日期恭摺仰祈聖鑒事竊臣於光緒十九年二月間恭荷天恩簡放福建學政到任後矢愼矢勤不敢稍鄰疏懈業經將歲科考試及舉行選拔情形先後奏明並遵例報滿恭疏具題在案兹新任福建學政臣戴鴻慈業已到閩於十一月二十九日經臣飭委福州府學教授歐陽銘將福建學政關防及案卷册籍辭件齎送新任學政臣戴鴻慈接收任事臣卽於是日卸事所有微臣交卸學政篆務日期除恭疏題報外謹繕摺具奏伏乞皇上聖鑒謹奏奉硃批知道了欽此○○王錫蕃片再臣現已交卸學政篆務敢籌經手未完事件本應卽行回京恭覆恩命惟臣多年未回原籍近接家書知臣祖塋有須加修葺之處伏念臣籍隸山東黄縣與烟台相距甚近如由閩省航海取道烟台就近回籍路途甚爲順便合無仰懇天恩賞假一個月由臣自備資斧順道回籍修墓一俟假期屆滿卽行回京供職不敢稍涉遲延所有微臣請假回籍緣由謹附片具陳伏乞聖鑒謹奏奉硃批着賞假一個月欽此○○邊寶泉片再署仙遊縣知縣李夢斗調省差委遺缺查有本任厦防同知張兆奎老成練達堪以調署據藩臬兩司會詳前來除咨部外理合附片具陳伏乞聖鑒謹奏奉硃批吏部知道欽此○○邊寳泉片再已故雲霄同知彭廷樞前於光緒二十二年奏銷案内短交徵存地丁銀兩經臣附片奏叅革職提屬執追勒限完解欽奉硃批恭録轉行在案兹查該故員交代案内計尙短庫項正雜並外結各欵共銀一千五百五十五兩零糧米二十四石零又前署歸化縣知縣羅德聰短交徵存光緒二十三年地丁銀一千八百兩零均關造報節催未解由該管道府揭請叅追據藩臬兩司督糧道會詳前來相應請旨將已故前雲霄同知彭廷樞併案革職提屬訊追前署歸化縣候補知縣羅德聰革職均勒限兩個月照數追完如再延宕或查有虧挪情事另再從嚴叅辦除咨部查照外謹附片具陳伏乞聖鑒訓示謹奏奉硃批著照所請該部知道欽此○○福建學政臣戴鴻慈跪奏爲恭報微臣接任日期叩謝天恩仰祈聖鑒事竊臣蒙恩簡放福建學政謹於九月初六日跪請聖訓仰承訓誨周詳莫名欽感隨卽束裝就道十一月二十五日行抵福建省城二十九日准前任學政臣王錫蕃委署福州府教授歐陽銘將學政關防曁文卷册籍齎送前來臣恭設香案望闕叩頭祗領任事訖伏念臣嶺海小儒草茅寡識自早歲而備員芝館應忝文衡由大考而晉缺芝坊洊參講幄涓埃莫補夙夜增漸兹復渥荷鴻施俾司閩學政一職在於廣厲學官整飭士習必敦崇踐履乃可以勉純修必嚴密關防乃可以端始進况閩省士多聰頴地控海濵尤當守正誼以杜歧趨迪英才而儲實用臣自維持昧曷克仔肩惟有時惕氷淵恪遵矩矱矢公勤於校藝申董勸以型方庶無殫竭其愚庸或冀少酬乎高厚再臣經過直隸山東江蘇浙江等省惟徐州一帶收成較形歉薄業經地方妥籌賑撫餘俱大率中稔以上民情亦皆安謐堪以仰慰宸厪除將接任日期恭疏題報外所有微臣感激下忱謹具摺叩謝天恩伏乞皇上聖鑒謹奏奉硃批知道了欽此○○張汝梅片再臣於光緒二十三年十二月二十一日奏調開缺前河南南陽鎭總兵崔廷桂一片内有同治四年該員帶隊防河一語將同治四年誤寫咸豐四年殊屬疎忽應卽聲請更正並請旨將臣交部議處謹附片具陳伏乞聖鑒訓示謹奏奉硃批張汝梅著加恩改爲交部察議欽此○○廖壽豐片再准部咨道府州縣保歸候補班人員應於到省一年後察看考核分别補用歴經遵辦在案兹查有候補知府陳文璣候補知州閏楨候補班前補用知州趙福康均試看一年期滿據藩臬兩司分案會詳前來臣查陳文璣安祥穏愼閏楨從公謹飭趙福康年壯才明均堪留省照例補用謹會同閩浙總督臣邊寳泉附片陳明伏乞聖鑒謹奏奉硃批吏部知道欽此○○頭品頂戴浙江巡撫臣廖壽豐跪奏爲年終甄别教職佐雜人員循例恭摺仰祈聖鑒事竊照每年甄别過教職佐雜人員例應於年底彚核具奏兹查光緒二十三年分浙江省俸滿教職共七十一員未據赴騐留入下年甄别者七十員騐明保薦者一員又未屆俸滿本年甄别革職者一員定海縣訓導王壽杞計通省教職一百七十六缺按額應劾四五員本年僅劾一員計不足數又俸滿佐雜共六十六員内未據赴騐留入下年甄别者八十四　騐阿保薦者一員甄别革職者一員仁和縣縣丞張澄又未屆俸滿本年甄别革職者一員蘭谿縣典史高煥計通省佐雜二百九缺按額應劾　　　　　　　　　　　　　據藩司惲祖翼臬司丁峻查明會詳兩來臣覆核無異除仍督飭兩司認眞查察如有衰庸不職之員隨時據實　　　　　　　　　　　　　　　　　　摺具奏伏乞皇上聖鑒謹奏奉硃批吏部知道欽此○○署湖南綏靖鎭總兵印務沅　　　　　　　　　　　　　　　　　　　　聖鑒事竊奴才於光緒二十三年十月初五日接奉湖廣督臣張之洞檄署綏靖叙總兵張士　　　　　　　　　　　　　　湖北仍山恊師將文漢章前往署理惟文副將由竹山久未到鄂誠恐多需月日第綏靖設處苗巢邊温安鎭　　　　　　　　　委以資控制等因行知到沅奴才遵卽星馳兼程於十五日行抵鎭城准兼護總兵署中軍遊擊易煥章將湖南綏靖鎭總　窮關防一顆及卷宗文册等項齎送前來當卽恭設香案望闕叩頭跪謝天恩祗領任事訖伏念奴才漢軍世僕樗櫟庸材於光緒十一年八月由叅將升補沅恊副將到任視事力圖報答警惕時深十五年五月仰沐殊恩簡委署理鎭　鎭總兵印務聞命自天悚惶無地接篆後凡職分所當爲心力所能盡者無不益矢靖共用効犬馬之勞十八年三月内交卸仍回副將本任兹復渥荷鴻施委寄專閩愛恩愈重報稱愈難查綏靖地處苗疆界聯黔蜀總兵職司控轄訓練士卒巡緝彈壓均關緊要奴才檮昧性成懼弗勝任惟有殫竭駑鈍勤加整改隨時禀商督撫提臣敬謹妥籌辦理以冀仰酬高厚於萬一所有奴才感激下忱理合恭摺叩謝天恩伏乞皇上聖鑒謹奏奉硃批知道了欽此 
 
 

Page 14

 
 
[光緒二十四年正月二十九日京報全録]  
　　宫門抄○諭旨三道録前○江督劉奏爲洋火藥局添備修理各項經費摺○盛京將軍依奏爲籲恩將記名簡放總兵開復原官片○雲督崧奏爲揀員請補烟瘴要缺知縣摺○江督劉奏爲修理長江水師船隻用過工料銀數核實報銷片○正月二十九日户部通政司詹事府八旗兩翼值日無引見○綿文請假十日○八額駙續假十日○緜宜遞遣摺○召見軍機溥良張蔭桓○○頭品頂戴兩江總督臣劉坤一跪奏爲洋火藥局添備修理各項酌撥經費恭摺具陳仰祈聖鑒事竊照金陵洋火藥局除額定常年經費之外如須添購機器修造廠屋一切用欵均經隨時酌定飭撥歴經奏明在　兹據該局道員蔡世傑詳用洋火藥局自光緒十八年冬同購修之後迄今已閱五年各廠屋瓦墻柱經機器逐日鼓盪震動已多欹側損壞廠内引河日漸淤墊駁岸日漸塌卸明河共有木橋七座經各廠裝料車輦往返推送各橋上板下柱均漸杇廟若非及時修理日久益難收拾通廠汽鑪前經換舊配新尙堪適用其餘各鑪經煤火煆煉鐡質消磨日薄而現以中廠爲尤甚若不豫爲添　○旦破裂貽害匪輕此外磺鍋硝櫃炭桶藥節篷布以及壓樂廠之冷熱水鍋總木箱並各廠出進水管一切機器應用銅鐡各料均須分别添　以備鹽時配換計修理廠星河橋等項工料需銀四千數百兩添　鍋鑪機器應用各料需銀五千數百兩統計實需湘平銀一萬兩應請照案由金陵防營支應局撥給應用等情詳情具奏前來臣覆核無異應准其照案動撥以資應用除飭將動用細數造册報銷並咨部查照外謹會同江蘇巡撫臣奎俊恭摺具陳伏乞皇上聖鑒敕部查照謹奏奉硃批該部知道欽此○○依克唐阿片再查已革頭品頂戴撫督銜記名簡放總兵果勇巴圖魯耿鳳鳴前派統帶奉軍正副後中等營因提留公費與營宫林蔭桐互相禀訐經奴才一併撤差派委營務處查明實有派索公費並於該營裁餉遣費亦有不實不盡等情禀經奴才於光緒二十二年二月間附片奏恭奉硃批耿鳳鳴著革職歸案審辦該部知道欽此欽遵當將耿鳳鳴與營官林蔭桐一併交部審處澈底訊究去後兹據發審處委員協領裕書等禀稱此案傳集要證三面環質緣耿鳳鳴於光緒二十年奉飭招募奉軍正副兩營以及文案貼寫差官一切辦公所有正營公費不敷開銷又有帮辦一員薪水無出商允營官林蔭桐由副營公費夫價銀九十兩以資津貼共留林蔭桐營内銀一千四百五十五兩三錢一分二釐又酌提高登科管内夫價銀九十七兩一錢三分共留銀一千五百五十二兩四錢四分二厘嗣二十一年九月各營停止夫價銀兩辦公愈形猖獗林蔭桐當問耿鳳鳴借銀五百兩墊辦一切意在案還前項津貼耿鳳鳴允諾未給適十一月奉文裁撤二成兵夫於是月初十日截止計林營應領十月正餉一月遣餉共銀五百一十餘兩經耿鳳鳴　帳入陳傳裕將銀如數交林蔭桐轉交隊兵携去行至大門外與營官張奎元相遇兩相問答所領銀數各散當林蔭桐領銀時陳傳裕並未索要印領亦未關單告明係何項餉銀林蔭桐因與前借銀數相符誤會所領係屬借欵遂將應發正遣各餉另行籌欵墊發迨耿鳳鳴飭補印領以致互相禀訐此耿鳳鳴因辦公之欵酌留公費夫價而林蔭桐復將所發正遣各餉誤爲借欵之實在情形也不特兩造供相脗合且有經手辦事人張泰陳傳裕並在門遇見之張奎元各供可証似無遁飾惟耿鳳鳴所留公費夫價銀細核開銷帳目銀二百三十五兩六錢應准開銷外餘欵悉作雜項雖非入已仍應令其賠繳請核辦等情據此並據耿鳳鳴將應核銀一千三百一十六兩八錢四分二厘措齊呈交前來查各例載官員有先叅婪贓革職提間者如審無婪贓入已止擬因公科歛罪在杖一百以下交部議處分别降罰其先經革職准予開復又被叅革職訊間之員審係無辜卽以開復定擬不得稱已經革職無庸議題覆等語此案已革總兵耿鳳鳴商允營官林蔭桐等由副營月留公費夫價銀共九十兩　資津貼迨後發放正遣各餉内有借欵　　致與林蔭桐互相禀揭核其情節兩造均有不合查原叅耿鳳鳴情節重在裁餉遣費今旣訊無扣餉情弊而所留公費夫價係因軍務急緊無項辦公與營官商允通融劃撥旣非婪贓入已亦與因公科歛不同且查該鎭昔年殺賊立功此次扼守要隘並未疏失不無微勞若因微青褫職未爲情法之平相應援例請旨將已革記名簡放總兵耿鳳鳴原官頂戴原銜勇號悉予開復並籲恩施格外免其交部議處遊擊林蔭桐已領遣餉等爲未領係因借欵誤會所致亦請免其置議除將耿鳳鳴撤到銀兩撥充練餉造具報銷外謹片附具陳伏乞聖鑒訓示謹奏奉硃批鳳耿鳴著准其開復原官仍交部議處餘依議欽此○○頭品頂戴富貴總督臣崧蕃雲南巡撫臣裕祥跪奏爲揀員請補烟瘴要缺知縣以裨地方恭摺具陳仰祈聖鑒事竊准吏部黏單咨開烟瘴題調要缺雲南寗洱縣知縣韓作霖修墓開缺坐光緖二十三年八月初五日行文等因按照部中行文坐日照限减半計算扣至九月三十日五十五日限滿歸於九月底截缺係屬烟瘴要缺毋庸掣簽業將截缺日期咨部在案查定例知縣以上官員如遇例應題調缺出及烟瘴地方俱准升調兼行又現任人員保舉以何項官階補用如遇所保指定之項缺出祗准歸於候補班内補用概不准仍行請升各等語今寗洱縣知縣地處極邊幅員遼闊漢夷雜處素稱難治且烟瘴最盛水土惡劣非精明幹練熟習邊地夷情能耐烟瘴之員不足以資治理臣等督飭藩臬兩司於通省應調應升人員内逐加遴選非現居要缺卽人地未宜實無合例堪以升調之員惟於應補人員内查有勞績保舉在任補用知縣普廳塘經歴和羹年六十一歲係正白旗滿洲長壽佐領下人由監生遵籌餉例報捐州吏目指分雲南分缺先補用同治九年四月經欽派大臣驗有堪以發往領照出京於十年四月突滇十一年三月聞訃丁父憂因先於克復新興州城池及大小東溝案内出力保奏同治十一年四月二十六日奉上諭分缺先補　　　張目和羹著免補本班以府經歴補用並賞戴藍翎欽此十三年十月請咨回旗守制服滿起復於光緒二年十一月回滇遵章考試取　　　　署江那縣丞甄别留省補用請補巧家廳經歴奉文覆准於十四年八月初四日到任因勦辦披沙蠻匪在事出务保奏光緒十八年　　　　　　　　　　　　歴和羹著在任以知縣儘先補用欽此十九年五月實歴夷疆五年俸滿調省騐看保薦奉文入於卽升班内升用　　　　　　　　　　　　　　　　　　　十一年十月初三日到任雲南布政使湯壽銘到任未及三月例不出考惟前在臬司任内日久　　　　　　　　　　　　　　　　　　　　　　無叅將案件合例應升知縣因該員係保舉在任候補知縣例不請升今請以補授寗洱　　　　　　　　　　　　　　　　　　同按察使興禄詳請具奏前來臣等覆查該員和羹才識穏練辦事老成合無仰懇天恩俯念　　　　　　　　　　　　　洱縣知縣實於地方有裨如蒙俞允該員係保舉在任候補知縣普廳塘經歴應俟奉部覆准照例給咨送部　　　　　　欽定所遺普廳塘經歴係烟瘴要缺例應在外揀選調補至該員夷疆俸滿保薦升用之案應請查銷所有揀員請補烟瘴要缺知縣緣由謹合詞恭摺具陳伏乞皇上聖鑒謹奏奉硃批吏部議奏欽此○○劉坤一片再江蘇省留防水師各營修造船隻動用經費業經截至光緒二十年十二月底止彚入江蘇留防第二十四案内奏銷在案兹據船廠委員將二十一二十二兩年分修整留防水師勇營船隻等項用過工料銀數分别開報由江蘇防營支應報銷處核用造册歸入江蘇留防第二十五案内專案詳請附奏請銷前來臣覆加查核共辦銷銀九萬二千二百八十六兩有奇均係按照長江水師船工准銷成案核實支給並無浮冒除將清册分别咨送户部工部核銷外謹會同江蘇巡撫臣奎俊附片陳明伏乞聖鑒勅部查照謹奏奉硃批覽欽此 
 
