# 1896 - 161 - 4908316

 

Page 1

 
 
[繪圖隋唐演義出售] [  圖書集成局代啓]  
　　隋唐演義一書久已膾炙人口雖裨官小說而皆摘取正史策法清新旣無齟齪委瑣之句洵爲稱俗共賞之書因坊本漫漶故賞奇齋主債本局錢鉛排印板旣精工紙尤潔白每部碼洋一元二角欲購者祈至本埠各書坊取閱可也此佈 
[新印萬國近政考略] [  圖書集成局代啓]  
　　通海以來談洋務者雖不乏人然往往人各其說多盧浮襲取之詞難誇心得梁溪鄒翰飛先生時下通才喜習經世有用之學平生與中西名士交抗談經濟凡有心得輙筆記之内成洋務叢談全部此書其一種也凡天文地與及泰西各國沿革風俗兵刑禮律敎化盟會編年新政之涉於考據者備載其精瞭如指掌兹託本局代印每部實價洋七角託鎭江文寳閣上洋申昌文瑞樓寳善分局各書坊寄售 
[論勸戒婦女纒足宜先廣設女塾以清其源]  
　　本館於上月初五日曾作振興女學校說憫中國婦女之不學也此說誠行爲益於中國婦女者不少匪特可爲女醫而己卽纒足陋俗亦可由此而除考中國古時並無婦女纒足之事自唐末五代濫觴至今國初曾懸厲禁旗民至今遵守之獨漢民不能遵禁雖各直省府廳州縣間有不纒足之處卽江浙繁華之地鄕間婦女亦不盡纒足然總計中國四白兆人民婦女居其半纒足者當不止半中之半誰生厲階而令百餘兆小嬌生墮斯惡趣終身有如坐廢况乎前代己往後世未來罹此酷者以恒河沙數計又豈僅目前之百餘兆而己哉西國女教士因痛癢之相關作現身之說法爰剏天足會竭誠立說大聲疾呼以爲天之生人畀以手足完好無缺而中國婦女獨戕賊其兩足焉是棄天也祖宗血脉父母毛裏所謂身體髮膚不敢毁傷者男女當亦同之髮膚且不敢毁傷而乃毁傷其肢體焉是悖親也皇皇國典之所禁奈何棄若弁髦士大夫之家且然更何責乎庶人是蔑制也五洲之上萬國婦女無有纒足者中國以聲明文物之邦獨以此事貽遠人笑是違衆也瘦如新生月翹如解結錐杯置鞋中身經掌上是誨淫也幼卽呼號宛轉瘦損而或致夭亡畏覯兵火流離蹀躞而無所逃避是殃身也其說大旨如此顧於此事受病　源曁何法以清其源鮮有籌及而或且别持一說以難之謂中國古時婦女固己纒足大雅之稱姜嫄日日履帝武敏歆非足小之故何能以一履當一指孟子所稱小屨殆卽今市肆所售之弓鞋固不特妲巳鳥趾西施響屧見於别籍者爲可徴也古尺一尺當今尺八寸雜事秘辛之八寸今爲六寸四分猶非不纒者比唐人詩六寸圓膚光緻緻今於四寸八分則更非不纒明矣中國男女之别甚嚴卽纒足亦其一端何容輕攺况以國初禁令之嚴薙髮與不纏足同例乃一法行而一法卒不果行者殆亦以順人情而存古禮也夫以國初之時而不果禁何論於今爲謂纒足所以誨淫則貞淫本乎性生足小者不乏名媛足大者豈無蕩婦卽今娼妓之弓鞋半由僞飾不若良家之多眞小足且纒之得法終身並無所苦彼呱呱而泣乃小兒女之常情豈必纏足而後然卽云痛楚究少以此而傷其生者若謂繊足不能避兵火則又事之變而非其常也以上所云幾似纒足本不必禁且有不可禁之勢不當禁之理其言辯則辯矣然而皆曲說也前所附會者不必諭若去良家多小足則妓家亦未嘗無之固不以目足小者爲皆淫亦豈能保足小者之皆貞乎至纒足痛若當時雖未卽傷生實己隠伏終身之害諺云小脚一雙眼涙一缸夫涙爲肝夜幼時多涙傷肝長大必患肝疾中國婦女十人而九倘能立法禁止豈不使千餘年之大害如距斯脫而顧勢有所不能者雖有明理之家長明知纒足之無益無如此事之權操之婦女非夫男所得預其母與妻皆纒足之婦則生女烏能不纒其姑爲纏足之婦則娶媳亦斷無不纒娶媳之家旣必求纒足則養女之家又孰肯不纒婦女無識卽或諭之以理必不能聽要知西國女教士之意以爲男女敵體中國女子不出閨門旣錮蔽其聰明殘廢其肢體而又不令讀書識字致終身不知道理爲女子者何不幸至是竊謂中國男女有别非西俗可得而同若不學之弊則爲害極大誠能振興女學校令女子幼而入塋凡男子有用之學皆可擇宜而學十年以後天下無不讀書識字之女子卽無不知道理之女子巳身所纒之足悔莫能追他日生女詎肯尤而效之將見不令而行二十年後中國永無纏足之女子所謂清其源者此也倘不此之務而惟以勸戒纒足爲詞恐徒託空言而巳矣 
[本館接奉電音]  
　　昨日午前京師飛電傳來上諭一道敬謹譯登○五月初一日奉上諭王文韶奏請將道府等員留直並調員差遣等語分省試用道張雲路分省補用知府陳守淑雲南補用知縣陳時福均著准其以本班留於直隷補用開復原銜前四川石泉縣知縣葛起鵬著准其調赴北洋差遣該部知道欽此 
[遷地爲良]  
　　張香帥開府兩江時創設自强軍就金陵度地爲營禮延德國諸武員勤加訓練上月二十日德員格老司君被護軍營鄧管帶麾下健兒毆辱當時格老司君束手受侮並未向之放槍事後劉峴帥以諸西員作客省垣諸多不便擬將自强軍遷至吳淞口俾離上海非遥飲食起居較爲舒適庶他日練成勁旅足備我國家干城腹心大約須先將營壘建成然後筮期移調至鄧管帶則己掛名彈章矣 
[再述織工肇禍]  
　　有客自蘇州致函本館云機匠肇禍一事實緣加捐起見向係每機一隻每月捐洋一元五角而各機户總不肯如數確報每有一正一副或二副之弊兹經六門厘捐總辦馬蘭村太守玉田與牙厘局總辦朱竹石觀察之榛會商攺變舊章重立罰約照向例每機加捐四成併令砲船數艘派委員帶領巡勇分投駛往各鄕鎭常用梭巡挨户稽查如查出私機一張罰捐十六倍每戳綢縀除充公外再罰十五倍各機户以由繭而絲由絲而經己莫不節節增捐兹又立此新章則嗣後業此者勢難覓利且各絲行本擬於四月初一日開秤聞亦因捐欵過鉅且今年絲價昻貴是以遲至如今尙未開秤各機户屢次會議無計可施曾於前數日禀求織造憲轉向觀察太守緩顂木允乃於四月二十二日槪行停歇各將放出之經悉數收回因此各機匠無以餬口糾集同業二三千人於二十七日聚會於元妙觀中將機捐局先行打毁當將司事某甲拖出飽以老拳旋復擁至劉家浜六門厘捐局併力攻入欲得總辦而甘心一時聲勢洶洶人如潮湧時馬太守幸在無錫查繭未回得免此禍司事人等皆己避匿瀛眷驚慌無措向若輩懇求幸有解事者日此事不干太太小姐等事請卽避開於是一哄而上將數十間房屋内之器具裝飾及樓上箱籠等一切盡行擊成虀粉室内之牀帳箱内之衣服亦皆裂碎惟略不取携公事房亦未動憂若輩旣將釐捐局毁壞接踵而至桃花塢牙厘局時牙厘局己得信息預將大門局閉并用局勇護衛局勇見若輩擁至卽上前持棍么喝斯時若輩官且不欋何况區區勇丁當被一齊打散併力撞開局門且毆且入朱觀察聞而大怒步出喝拿詎若輩非但不懼反以磚石從事觀 
 
 

Page 2

 
 
察重復入内衣冠出而勸諭不料亂磗飛至頭面皆受重傷若輩猶聲稱欲將觀察咬死幸經左右扶觀察從後門逸出始免觀察之瀛眷亦從後户登舟以避時地方官皆己得信吳縣凌大令呵殿而來竟被若輩亂揮亂毆將前導打散輿夫遂舁大令返長洲縣王大令至半途與凌大令同至吳縣署商議適元和縣葉大令下鄕未回惟總捕府劉司馬喝令輿夫併力上前突圍而入甫入門巳有巨石飛下擊中額骨又一石傷及左眉登時血流如注幸有人將司馬扶出用布包紥護送出圍司馬翌日因傷勢沈重飭丁詣撫院請假十天其時闔城文武官員及三營兵弁整隊前來若輩己閧然散去當時吳縣差拘獲十四人元和縣差拘獲十三人聞皆係看客並無機匠在内是以當夜卽行保釋至二十八日若輩各執飯籮一隻香一炷扶老携幼約有千人麕集於元和縣署前俟葉大令院上回署時排跪於輿前口稱靑天大老爺救命小的等因增捐之故致各機東盡皆歇業小的等一日不做卽一日不活是以來轅懇求大老爺賞賜活命則子子孫孫永戴不忘也大令諭日汝等苦况本縣己盡知今姑暫退候本縣代爾等求撫憲大人免子增捐勸各機東仍舊開張俾爾等仍舊工作三日後自有章程曉諭爾等少安毋躁諭畢飭差咨照帳房按名賞給飯食錢若干一時歡聲雷動叩首謝賞踴躍領錢而去一霎間共發去靑蚨數百千文 
[松江府試十四志]  
　　茸城采訪友人云松江府陳蓉曙太守示期本月朔日午前九下鐘時發闔屬七縣文童正案届期升坐試院大堂卽飭　齊執事並鼓吹手等將全案標硃畢供置彩亭舁送府學明倫堂東廊黏貼計華亭共取二百七十五名奉賢一百五十九名婁縣二百四十五名金山一百二十五名上海二百六十名南匯二百五十名靑浦二百八十七名今將上海全案暨各歩有列諸君名姓照錄左方上玉建善劉鍾龢任晉康高翀黄慶瀾沈樹埜會澤霖李鍾瑛江紹陞厲温楊葆恒黄公錫陳洪範張文瀚土遵善曾澤民沈含章賈豐芸張國維徐善祥黄肇瀾王銓運陳昌鳳宋人傑張秀峰黄虯王樹功高耀蔣宗詡黄申錫倪道源尤彭熙金宇文陳德清謝永炘尤彭泰徐偉楨沈毓才瞿慶銘施人傑蘇廷驤嚴恭劉錫祉吳熙昶顧視清陳元錄莊謙吉夏廷棟葛尚迪周鴻銘胡宗瑗汪寳亨葛士釗張仁龍黄錫福吳灝吳家頴王監棨喬慶璜沈元齡朱樹棫李希晳程宗鵬張韜徐文鏞張士琳沈嵩齡趙斌杰光本鎏丁熙咸將家鳳王纘善徐慕賢張士文瞿璋何銓劉瀛蔡恭保毛熙徐元炳曹鍾祺徐紹甲艾惠清徐琳江宗藩曹永逹李景星王成旦朱濟清王遹張成桂張友棠曹永恭張逢時侯紹袓陳師咸董召南徐寳璜楊振文錢樹琮喬棠金潤章曹永敏顧鏞張介福韓鴻藻張本機孫鑄錢端履毛恒遇吴時棟劉灝金履堅陳希亢顧光焕張作霖賀上壽潘浩周士金聲振謝允悌鈕永康胡祥翰張慶熙龔海周漢章錢樹奎朱壽愷丁光弼周炳文梅祖修潘光耀賈豐臻張本謙陸元龍程樂山辟紹銘丁上鑫陳文熙錢允祥潘逹汪迨林本立何其超曹浩楊汝銘孔祥百錢希鳳張汝鑫韓國華周淞朱華全文杰張景福游之屏費思明丁祖蔭宋人瑞毛恒受葉繼昌曹濟清張維濟王章朱光煕凌紀勛張祖欣曹堅秦錫祺劉欽勵何鏮金保樂唐祖堅梅祖耀郁惠培劉文彬玉照臨王恩江紹墀黄志謙孫其秀金權龔鳳苞王成綱吳繩伯將偉陳言永郁萃吳宗繼唐祖綱陳時夏唐祖寅周士清朱昇梅夢清沈慶保陸增禧祁祖廉孟迺釗邵懷清楊元燿秦錫芝衛聲勛周家泰丁文龍顧增朱黻洪兆庚顧鈞湯福謙張楚枬朱耕萃潘鴻鼎王成梁張拱端陳觀光姚寳森唐祖滋朱有常張履和侯念清唐鴻藻許廷楨徐寳仁瞿榮林祖浩徐樹玉楊洪魁張光豫胡信昭張文廉談耀堃楊書瑞朱雲焯唐書紳孫見賢陸宗璠張鏐王乘龍曹鳳儀喬慶琪王承羲蔡雲鵬丁光宇王銓祁祖章徐瑗士釗功楊以興喬世德張嘉德王增壽馬斯作張士琴周文熾汪韶美王鎭功徐紹杰趙龍光凌希曾華孫家相周紹康蔡樹藝趙駿昌顧增耀顧永澂王淇宋樹藩楊志萬耿葆淦胡毓臺雷瑊徐超凡廖傳書張廷荃周宗髀夏建寅耿善勛陸本曹姜保華奉莊禮柱奚萃光張時芳蔣道宏顧汝霖孫心敬曹欽鎬沈漣顧儀洛胡德薰翁詒孫鞠爾壽何芳體楊士芬李乃福夏鳴雷阮尚敬屠寳璜朱良翰秦鴻飛婁陳醉經侯功偉俞廷坃龔銘德周鑄姚膺福胡昶陸文鑑王開甲嚴天貴沈保章金郁蓀居承德陸祥雯楊山淵吳景雲褚士謙棄宗龍馬寳瑩李修齊金董晉良徐兆荃沈慶芳王平衡褚瑞姚獄降陳公珩徐龍光高堪錢潤庠孫念霄陳葆琪黄時龢何錫琛張貴庠何錫圭曹駿猷張焕翁業駿黄中傑南瞿光史陸景羲陳士良俞嘉謨黄鎭廷蔡人迪盛世鎔于鬲王其壽顧漢章丁祖望盛昌祚陳世熊盛文蔚鍾景昌張應桂黄景福周鵬朱元吉朱增濬青姚文澂孔慶齡姚文渭許藻才姚文江沈培源方益謙徐徴榮諸侯光徐徴華李春粲吳有聲沈鵬振熊宗佑徐瑨李家驥郭慶鏞高藴輝戴克寛姚文源 
[流氓遊街]  
　　蘇州訪事人緘云著名流氓鐵膊脖王德小天王馬上海荳腐阿水銅首飾桂曉等向在太伯廟左近茶肆中結黨横行無惡不作前月十二夜三鼓後糾集黨羽八九人擁至桃花塢某婦家排闥直入大呼捉奸當將婦剥衣綑縛婦日爾等聲稱促好奸夫何在僉日素有奸夫今何云無婦畏兇不敢較任將牀頭洋銀二十五枚及衣飾等盡數攫去越日總捕府劉少峯同馬訪悉以此風斷不可長立飭幹役按名密拿當獲到六名提訊直認不諱司馬命各重責三千板荷以巨枷飭地甲掮牌鳴鑼押游六門示衆牌之示照得閶門一帶竟有流氓滋擾無故夜入人家恃衆詐財分鈔綑人剥衣搶物兇横直同强盜實爲地方之害良懦莫敢控告現巳拿獲六名按名重責枷號鳴鑼徧游六門務令家喻户曉嗣後有犯必懲須知其尤莫效一時所經之處觀者密若堵牆 
[扛鼎開社]  
　　揚州訪事友人來函去揚州府沈碧香太守以廣陵書院諸生之文頗有佳搆而竟無出色之字向來應試以廷對爲最難須寫作兼擅方可中選若不練習於平時豈能爭長於臨事因與本城諸紳籌議擬創設一社専習殿卷諸紳欣然樂從運憲江都轉亦頗爲嘉許太守遂一面籌議條欵一面出示曉諭其示略云照得士子應試以廷對爲最要必須練習居恒臨事方能問鼎昔粤西楊處伯中丞設立試課己丑壬辰連得鼎元是其明效揚城爲人文淵藪科第聯翩國朝時得鼎甲者指不勝屈道光庚戌後卽繼起無人亟宜及時振興以期希軌曩哲本府因與郡城諸紳士一再籌商擬仿照粤西辦法創設社課専習殿卷家數以七開半爲率卽取名曰扛鼎社當卽設立條欵呈送運憲旋奉面諭舉辦卽行開課本府卽將四月初六日書院課期未取之舉　生員列册作爲投考入社一面懇請運憲將梅花安定兩書院肄業諸生中文筆高華者發府本府亦將廣陵書院之五貢生員遴選一併發交府學教民按照條欵辦理卽擇四月二十一日爲開課日期合亟出示曉諭爲此示仰入社之舉貢諸生知悉仰卽先赴明倫堂報名塡册届期均須親往領題給卷須知此舉運憲及本府培植儒林爲一郡振元燈絶續之緖務各踴躍奮興敦行勵學俾簡練揣摩颺對從容試萬言而魁多士運憲曁本府有厚望焉等語見者咸日太守此舉裨益士林誠匪淺鮮聞第一次開課之期入社報名者己有一百餘名之多惜外省外府不與焉 
[析津雲影]  
　　天津訪事人竹簡云總統老湘福壽等營陳舫仙方伯去歲入關駐節於南斜街淅江糧道行轅頃因久歴關内外積勞威疾兼之年過六旬之人氣血己虧四月初旬病益增劇初八日竟撒手西歸其公子親視含殮聞開吊後卽扶柩回湖南原籍該軍有劉毅吉軍門接統之信然未見明文也○新任順天府府尹胡雲楣大京兆聞將入京陛見請訓新任制憲王夔帥以及司道於四月十八日祖餞於浙江會館水陸畢陳東南盡美大約虎拜揚休鴻猷式焕當在榴花開後○江浙沙寍糧船前以海河水淺不能入津兹悉沙船在楊莊寍船在河莊一帶停泊不能久候遂由江浙海運委員開艙監兌仍由河駁船連逋交納楊莊距津水程十餘里河莊則三十里以外四月十七日某駁船承連浙漕一百石由河莊開口津滿擬連檣折入通州交兌詎朱十里到陳唐莊轉灣之處悮被貨船將駁船撞沈河駁船例帶家小於是滿船眷屬水手糧朱悉行入水幸在日間人知水均慶更生惟一婦一孩載沈不復載浮云○俄羅斯與我國西北兩邊境毗連幾及萬餘里　不同文同倫 
 
 

Page 3

 
 
而繡壤牙錯久己一視同仁其國都向有聖廟宏規鉅製崇奉宣聖孔子緣其國子弟例得在京帥官學讀書因是載在大清會典然近年來西學盛行甄陶化育此調幾如廣陵散現在新皇登極深知中國尤爲親厚遂一意以昌明中學爲務現擬於國中設立華學十塾搜羅書籍延聘華人之無三家村冬烘習氣者充當教習其樂育人材如此他日中俄有交涉事宜俾此軰熨貼入微當不至差之毫厘謬以千里矣刻下購書籍約費萬金巳由津捆載而去新皇殊加人一等哉然而語曰鄰之厚君之薄也環顧地球之上惟俄與我如輔車之相依今新皇處心積慮迥不猶人雖屬可欣而亦可懼何我國之於西學尚如隔十重簾幙哉○今春三月以來居然有十雨五風氣象四月初亦好雨知時禾半菽粟欣欣向榮地上生機異常蓬勃現在麥皆纍纍垂穗不日卽可刈割秋麥雖未深耕其結實亦纍垂可愛想前後隴覆黄雲豐登可預卜也 
[上海官塲紀事]  
　　江南鹽巡道胡芸臺觀察日前由蘇返滬將次回金陵己列前報觀察於昨日午前十一點鐘命駕進城赴各衙辭行定於昨晚起節至縣署時黄大令飭家丁擋駕○松滬釐捐局督辦福和笙觀察金昆福觀察康殁於安徽差次前日靈櫬過滬回旗本埠各當道皆登輪吊奠昨日午前福和笙觀察乘坐緑呢大轎往各衙投刺謝步至縣署時黄大令飭家丁擋駕 
[輪船失事]  
　　怡和洋行之廣利廣生兩輪船由福建裝運貨物來滬於前月二十九日傍晚廣利先駛至吳淞口外白茅沙洋面偶不經必致觸礁沈没船中水手搭客同遭滅頂溺斃人口若干尚未詳悉當日晚八點鐘廣生鼓棹駛進亦與此礁碰撞船身受傷一時人聲喧沸東奔西突互相爭逃幸船尙無大碍而搭客二人及該輪司帳一人火夫一人因忙亂間墜入水中同赴蛟宫廣生昨晨經某拖船帶至虹口怡和碼頭倩耶松船廠修理廠主得悉之下卽遣工頭沈長福帶領工匠數十名前往設法將廣利拖進入隖修理 
[輪船遇險]  
　　昨日大戢山電報局來電云刻有一輪船前艙忽有水入在此懸旗求救船隖中人聞之急派一小輪船載戽水機器前往旋訪知求救者係招商局廣利輪船四月二十九日由滬開往廣東不知因何遇險大約無甚傷壞一經將水戽去卽可回滬興修也 
[西教瞻禮]  
　　昨日爲天主教聖心瞻禮之期虹口南潯路天主堂亦於是日瞻禮江南教主倪懷綸主教駕至該堂由諸神甫迎入駐宿昨日清晨六點三刻鐘主教身披祭服舉彌撒禮男女教友到堂瞻禮者約一千餘人分跪兩旁一時西樂齊奏甚形熱閙迨事畢己鐘鳴十下矣 
[縣示照登]  
　　欽加鹽運使銜特授江蘇松江府上海縣正堂黄爲嚴禁流氓兇横事照得上海五方雜處流氓最多往往聚集多人自成一帮各爲一黨拜盟結會恃衆逞兇或帶短刀或携鐵尺遇人稍有短處卽便挾制拆梢與人稍有微嫌卽便尋仇報復以致釀成傷人等案不一而足再或見有婦女任意調笑見有孩童任意騙拐甚或攫搶首飾衣物毫無顧忌良善受欺鄕愚被害風俗之壞莫此爲甚興言及此痛恨殊深兹聞二十四保十五七圖唐橋鎭等處有一百零八將名目又據地甲裘鎭禀稱浦江一帶各碼頭有小船帮互相結會拜盟連爲頭以萬聚碼頭爲最萃豐吳淞等各碼頭次之一有口角微嫌或在浦中或在深夜恃衆兇毆尋仇不息持械横行無日不有禀請嚴禁等情除飭差查拿外惟不忍不教而誅合行出示嚴禁爲此示仰合境軍民諸色人等知悉須行人生在世必應安分守法方能保全腰領况上海地大物博一應貧民以力營趁足以謀生何必輕性命如鴻毛視刑章爲兒戲其愚至此誠所不解自示之後凡有流氓黨類務各洗心革面痛攺前非尚可寛其旣往子以自新倘仍前結黨拆梢仇鬥終不悛攺則是甘陷法網自外生成定即飭拿到案盡法懲辦其情重者定即禀請上憲立予處死示衆决不梢有寛貸本縣爲整頓地方起見令出惟行愼勿以身嘗試致貽後悔其各凛遵毋違特示 
[准移恊緝]  
　　法公堂接到上海縣移文内開據金陵城外保甲總局袁移咨稱金陵土商震泰昌向上海德興信昌兩行批發洋土兩箱雇船户王洪寳裝運交缷時祇收到德興一箱當向船户及夫頭根追知被挑夫高四串同不識姓名之挑夫開箱竊去洋土十七包赴鎭江上海等處銷售除飭勇捕嚴拿外煩貴縣飭捕一體恊緝等情黄大令接閱來文恐該挑夫匿跡租界移咨法公堂轉咨捕房飭探捕會同會捕局線勇恊拿解縣以憑轉解金陵保甲總局歸案辦理計開高四一名年約三十歲身材中等面黑 
[滬南瑣語]  
　　昨日上海縣黄大令飭差至十六鋪巡防局恊同地甲將滬南所有生意清淡閉歇之各烟館門牌限三日内一并吊銷○昨日午前七點鐘時黄大令會同督憲派來查勘馬路工程委員許太守寳晝及馬路委員朱森庭明府並滬南各局員等由集水街起一路丈量地叚本擬早日興工緣馬路原議祇寛三丈現擬加寛五尺又添造輪船馬頭三處並沿江小馬頭七十餘處皆歸工程局一律造木馬頭核計須費銀十一萬有奇大約不日卽當興工也 
[上海縣案]  
　　前有楊錦山投上海縣控妻唐氏於光緖十九年逃逸無蹤今訪悉被西門内龔阿六藏匿求提訊究一案前晚蔣剌史提訊楊供蘇州人年四十一歳務農爲生後來到申在招商局篩糧米娶唐美根之女唐氏爲妻十九年八月小的在申妻由原籍逃逸尋緝無蹤忽於今春正月廿七日行經治下西門内入鋪見唐氏在龔阿六門前慌張逃避卽訴知地保據稱有人擔保不肯交人不得己投案求追質之沈裕供稱在案下現充八鋪地甲楊妻唐氏在西門外賣菜蔬之王姓家不在小的鋪内楊來訴知小的同到該處查問有周姓出爲　保令楊出洋數十元卽可交還後來唐氏又逃往蘇州刺史問龔阿六與周姓作何事業答稱做扇面生意周刻下亦往蘇州去矣司馬飭沈甲領具限狀限半月内尋到周姓再行訊追○昨報總巡鍾明府移送楊樹浦流氓錢法生原告奚炳炎等一案前晚蔣司馬提訊奚炳炎供本地人年四十三歲家有老母年七十六歳小的有一男一女女廿四歲己許人家在洋布局做工上月廿三日我上放工回歸途中被流氓調戲小的兒子慶祥在後喝散次早流氓糾合二三十人蜂擁至家將慶祥拔去吊在樹上肆意毆打局勇王得隆前來各流氓始一哄而散奚慶祥供是炳炎之子年廿五歲亦在織布局爲小工與妹回家被陳金山將爛泥抛在妹子面上以致口角次日又糾同高橋阿生徐逹山金德等四十五人來將小的拽出先到蔡聚生茶館中評理後拖出吊打司馬日爾在茶館中欲他等罰酒十席每席計洋五元可有此言否答稱說過伊等因指小的拆梢故而吊打失去對時表一只官謂爾是鄕民何有銀表爾父說有二三十人爾又說四十五人可知爾父子亦非安分之徒奚稱不敢謊供求鑒王得隆陳桂華潘在卿同供小的等均本地人奉道憲大人派往楊樹浦巡防局鄭老爺案下當勇前月廿四日奚炳炎來局喊禀流氓行兇當奉鄭老爺派小的等前往彈壓詎各流氓力拒用鐵尺擊傷腰脇等處求究辦錢法生供本地人在茶館内啜茗但見伊等蜂擁來吃講茶伊等打架小的在帝觀看並未帮毆蔡聚生供本邑人在織布局前開小茶館上月廿四打架之事小的適往引翔港挑物店内由母親照管據母親說有三十餘人泡茶三十餘碗後來打架茶錢均未付給餘均不知情司馬日爾在總巡局爲何受責爾母見伊等來時帶有兇器否答稱小的一時供詞含糊是以被責一百板未聞母親說見兇器司馬得供命將蔡聚生錢法生兩人交保王得隆陳桂華潘在卿三勇斥退奚炳炎奚慶祥交差候補提陳金山等到案再訊 
[英廨晚堂案]  
　　彤源銀爐經事傳肖岩廪控德豐洋行買辦王範航等以掉票往來陸續墊付現銀六千八百餘兩並有洋貨等抵借銀五百兩共計被欠銀七千二百餘兩屢索無歸求究追旋據王範航扭徐乾麟到案以徐侵吞銀一萬九千餘兩請究追值日差禀知别駕飭分别交保捕詞訊奪前日由原差高陞傳集人証解訊傳供職員係彤源執事止年起與德豐買辦王範舫以期票掉换莊票現銀往來陸續被欠及貨物棧單抵借共銀七千二百兩之多屢向催追推諉無還上年七月職邀同王範航徐乾麟在四馬路某酒館理索王自愿立據限期料理王大有 
 
 

Page 4

 
 
等爲中及期仍然延約爲此具控乞追王供蘇州人德豐買辦墊銀一萬兩以五千兩存銀行五千存本行因職不通西語請徐乾麟爲副帮辦一坊詎徐明欺職不知西語從中舞弊被陸續侵銀一萬九千餘兩向論推諉請求大老爺訊明究追徐供上年王範舫承接德豐洋行買辦請生帮向辦事行中司帳人等均王與生商派非生一人専主且洋東處尚存銀兩若干惟王與生帳未算清今求大老爺恩准飭王將帳算明再行禀請訊核别駕得供判著王範舫徐乾麟各　公正人並派差役眼同算帳各毋偏袒並令王徐當堂具結存查其傅肖岩控追銀七千二百餘兩無論洋東處有無存銀惟王範舫歸楚不得藉詞推諉 
[美捕房三則]  
　　昨晨有和尙某甲手持黄紙簿一册在蓬路各店鋪募捐有弗允其請者相與口角經三百九十三號華捕拘送捕房捕頭謂募捐雖屬善舉然租界向無此例况捐欵由人自願爾之所爲何異强索押候解送英公堂訊核○頭壩路陳生泰客寓有偷兒某甲溷入攫取布短衫一件奪門奔逸寓主阿四得悉窮追經某號華捕截獲人贜一併拘解捕房捕頭詰問之下姑念事屬細微贜給物主領回甲禁半天開釋○偷兒方長根由某處竊得棉被一條昨午後持至西華德路某押店求質經包探張阿五查獲人贜一併拿解捕房押候查明失主然後解送英公堂究辦 
[行善必報]  
　　本館恊振所接奉裕和公交來大坂海濵孫氏助山東湖南振捐洋一百元綿力氏求父病速愈捐振洋二十元華陽子求萬事平安助廣西振捐洋十元當此籌振維艱之日蒙諸善解囊俾本館多收一分之捐卽災民多受一分之惠爲祝諸公災消福集迭獲庥嘉莫謂施振之無憑也書此以代災黎叩謝 
[大發慈悲]  
　　廣西饑饉洊臻縱横數百里奇慘難言屢接急電至申廣爲勸助幸蒙諸大善士源源助賑如沈劉諸君傾囊槪助施惠不可謂不厚矣敬請登諸報章代災民叩謝計沈吉臣翁五十初度以酬酒筵資代賑助洋二百元劉問芻翁助洋五百元無名氏助洋一千元無名氏一百元無名氏五十元牛莊遠來主人助洋一百元以上賑項槪由韋文甫翁代收業己電匯香港彚解災區矣廣肇公所謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨瑣案]  
　　近來時有匪類僞向各銀樓兌取金帥偶　不愼彼卽乘圈攫　而逸上月楊慶和楊慶雲尤後被攫金約指五枚雖均報捕房尚未緝獲前日午後又有一匪至大馬路方九霞銀樓兌金戒三個手中持有洋包一個正在計算價值匪又欲添購金挖耳一支店夥一轉身間匪己不知去身店夥見櫃上洋包急解看視内係鑿柄一個當有曾爲探夥之朱阿狗在旁並不追赶店夥據情報捕由包探沈金隆往查將朱拘詢朱始答不知繼欲取茶碗向頭自劃沈探回復捕頭昨晨解案請訊朱供實不知情别駕商之薩副領事著將朱阿狗仍交捕房帶回查明復訊○小車夫王二昨在平和洋行前裝貨有碍街道四百八十號華捕喝阻詎王竟扭捕入行意圖毆打幸來有四百七十八號華捕帮同拘解　究王二府首無詞别駕著罰洋一元以儆○包探孔阿才拘解王阿榮禀稱此人昨在途中糾人聚賭故拘送究王供本地人不敢賭博求恩别駕著管押三天○包探顧阿六禀稱朱義坤在泥城橋迤西開投牛奶棚用陳度卿施錦華陳阿六等爲夥前日朱由外歸查知矢去木箱一只内有洋銀九十元布衣等件報捕後經小的往查並無痕跡疑熟人所爲故將陳等拘解請訊朱義坤投案甲訴陳度卿等同供向來安分不敢行竊别駕日三研詰矢口不移遂判令仍交捕房帶回查明復訊○羅沈氏昨至大馬路菜市買鰣魚一尾因與魚攤陳英其口角爭毆致傷氏指經一百八十四號華捕拘解公堂請訊羅沈氏投案申訴陳英其一味求恩别駕惡其蠻横判責一百板○包探倪順泉禀稱洋人大他令遣侍者章渭卿　　鳥籠一去不回由小的往拘送訊大他令投案求爲究追章供因有事不得分身故未將洋送還求鑒别駕著罰洋一元 
[捕房發落瑣案]  
　　昨禮拜五鄭大令蒞入仙橋捕房會同謝副捕頭發落各案命提竊取江天輪船花旗洋布之陳明喜照原斷笞責一百析從寛斥釋○三河樓弄内烟鴇顧五寳卽王五寳因凌虐倡婦林風寳爲巡捕拘解訊供吊到筆據昨日命照原斷顧鴇鞭背二百下具攺過　結勒令回籍不准逗留姘夫陶金富卽趙金富供係新北門外楊順記舊貨店夥大令以其與鴇姘識非安分之徒包探禀稱此人前犯案責過二百板大令著重責一百板具攺過結交保林鳳寳發普育堂留養待其父林德金領回○長江著名巨竊徐金標又名字龍彪有獎札一副冐充職官在江孚輪船行竊爲包探拘解訊押昨日提案研究獎札何來尚有白金葉子何在徐一味支吾大令著拖下重笞二百板問何處人供稱江西著還押覓保○家丁張海亭誘逃主人之妾由廣東來滬將寄存老義和棧皮箱六只賺去逃逸無蹤現又潛來爲家主偵悉扭送捕房解經○大令吊到田房契劵存候具領昨日原告遞禀求追命提張研訊以其不應誘主妾潛逃著先行笞責張供前在北洋水師袁統領處得有保舉係有職人員求免責大令問何時所保供稱光緒九年海軍衙門保舉守備前在廣東帶過虎威砲艇大令限三日内呈騐獎札並將主妾一并交案如違定予嚴比○倪李氏控郭月堂欠洋五十元押候追比兹以在押日久昨日提比郭連連叩首求寛限五月底歸楚大令著還押如逾限再重懲不貸 
[粤垣官報]  
　　准補廣粮庫劉傳林飭赴本任准補儋州知州賈敦忭飭赴新任臨高縣張延飭回本任鶴山縣虊逕司缺以烟瘴俸滿巡檢祝廷傑詳補英　縣洸　司缺以新海防先用巡檢羅緒丞詳補南雄百順司缺以廻避卽用巡檢陶壽焌詳補准補潮陽縣丞王堃元飭赴新任封川縣典史缺委候補主簿張瀚署饒平縣訓導缺委　　敎職傳秉堅署理 
[安徽官報]  
　　指分安徽新海防試用巡檢艾文明到湖北人長江五省提督彭楚漢到候補通判鄧瑜轉假十天庫大使楊納謝奉行知題補五河縣從九黄壽昌奉委解秋審發回人犯赴合肥皖南總鎭李占椿到委辦上游緝私府經王開甲奉委代理宣城縣朱本南陵縣孫鳴臯調署廬州府事太平府方連軫均辭委辦山東賑捐候補府經羅鼎華知奉道憲委辦洋務局文案候補知府許以增由京引見回帮辦大通督銷江蘇候補道曾紀壽到湖南人候補直隷州鄭淑璋委辦歙縣街口釐卡調辦運漕釐卡候補知縣張文灝署蕪湖縣李家澍解案來省均辭直隷州王大慶由蕪湖提案回知縣石成之辭解餉赴甘肅新選歙縣易華俊知奉委嚴審局清理案伴委署太平府文翰知缷辦鹽河釐卡候補知府杜恩榮知接辦鹽河釐局本任懷遠縣主簿湯潔奉調來省巡檢黄焯奉委解秋審人犯赴蕪湖典史范守正解秋審發回人犯赴銅陵布經歴張守誠到由摩天嶺湘軍差竣奉咨回省 
[申報舘恊賑所經收順直山東廣西湖南賑捐四月廿一日至四月廿九日止第十一次清單]  
　　四月廿一日無名氏洋十元中西大藥房銅洋九元○廿三日隠名氏洋四元○廿四日閩巖謝黄氏患吐血病默禱速愈除根助洋六元○廿六日會稽錫養堂洋二元頴川居洋五十元○廿七日綿力氏求父病速愈洋廿元○廿九日寅氏洋五元以上總共收洋九十七元銅洋九元 
[上海陳家木橋電報總局内籌賑公所自光褚二十二年四月二十日起廿九口止經收湖南義賑第七次清單]  
　　　　　二十日翠竹山房洋五元廿三日閩省林趙氏規銀九十八兩九錢○以上共收洋五元規銀九十八兩九錢 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
