# 1918 - 144 - 4916267

 

Page 1

 
 
   
 
 

Page 2

 
 
時評 
[出戰與督軍（冷）]  
　　欲軍人出戰必以督軍之位置相易此亦所謂交換條件也 
　　張敬堯欲爲湘督故出戰而佔湘今張敬堯之督湘定矣故不肯再行出戰如欲再行出戰則須俟第一路之吳佩孚而吳佩孚之出戰又欲以湘督爲酬品然則督軍之位置有幾果能一一酬此赳赳之武夫耶 
　　夫兵士之出戰則以金錢易之將領之出戰則以督軍之位置易之是以市人之交易視戰事也他且不復論所謂軍紀果安在哉 
[命令]  
　　五月二十九日大總統令交通總長曹汝霖呈請任命張罀光爲秘書應照准此令 
　　又令司法總長朱深呈直隸天津地方檢察廳檢察官俞登瀛署奉天藩陽地方審判廳推事程謙久病未痊署湖北第二高等檢察分廳監督檢察官阮武仁迴避本籍另候任用均請免去本職應照准此令 
　　又令司法總長朱深呈署江蘇上海地方審判廳推事陳淘湖北高等檢察廳檢察官孫景賢因病懇請辭職均照准此令 
　　又令司法總長朱深呈請任命吳文郁爲湖北武昌地方檢察廳檢察長應照准此令 
　　又令莊環珂晉給二等嘉禾章此令 
　　五月三十日大總統令陸軍總長段芝貴呈請授馬鍾綸爲陸軍砲兵中校李福光爲陸軍三等軍需正李先知爲陸軍三等測量正均照准此令 
　　又令陸軍總長段芝貴呈准管理西陵承辦事務衙門毓璋咨請以吉鍾陞補泰陵總管應照准此令 
　　又令史悠明給予四等文虎章此令 
　　又令司法總長朱深呈浙江鄞縣監犯馬子驥帮同看守阻止暴囚反獄情堪嘉尚請宣告減刑等語本大總統依照約法第四十條將馬子驥原判徒刑四年又五月減爲三年又四月以昭激勵此令 
　　五月二十四日大總統令陸軍總長段芝貴呈請授張柱爲陸軍憲兵中校周樹榮王純士劉長海李華棠國復恩南國深王寶善劉恢榮章德雲趙根善張基蘭王丕顯張樹林劉堯庭孫德明吳光樂高冠南萬長清爲陸軍步兵中校周書銘董富禮王毓奇徐陞庭梅殿臣李福功李維新爲陸軍騎兵中校李瑶囗爲陸軍砲兵中校孫雲鶴李東洲爲陸軍工兵中校張廣熙爲陸軍憲兵少校鄭達有崔鴻賓關穎凱張會卿記矩臣何秋霖祁祥徵王鎭洛封春良郭之禎黄鑑池沈金魁劉駿昌牛應辰孫國壐傅春麟張敏陳文義于志謙沈鳳池李尚德虞得勝楊茂亭鄭壽康李汝桂陳佐廷沈德玉劉永祥王宗和關增榮唐建功王占元文和許晟蔚李兆剛李殿祥陸敬德任鼎臣魏實祺周克寛曹錫林霍有濟張玉林張鴻義李俊傑鄧家魁張英元劉玉宸楊椿胡煒文劉明瑞張振山鄧雲錦張玉山王殿魁宣令傅李慶昌姜顯宗孫玉文劉懷珍李鳳祥傅嘉鈺孫臣叔張若寛趙繼文張輔廷閻振聲吳瑞祥張果年劉鳳洲程舞墀林紹彭孫炳勳韓同凱爲陸軍步兵少校王得功王西雨田瑞興王茂材楊壽口張樹青汪長剛鄭萬春孔祥林沈漢章陸興龍潘鑑清盧守連張繼武王瑞麟蘭榮宗爲陸軍騎兵少校張時英齊鵬大郭文清盧春芳楊秀亭葉芳林暫坤成王宗叔封金鑾爲陸軍砲兵少校王殿元鄭廣升朱錫榮祝培林爲陸軍工兵少校田連元陳興邦賡音泰劉祖光張金田爲陸軍輜重兵少校劉世英楊得山馬瑞元張連城金啓泰許義陞王秉印李長春陳希賢李得功胡錫德劉錫齡朱瀛山霍立斌傅占魁加陸軍步兵少校銜孫良才加陸軍騎兵少校銜吳鴻勳方誠修鄧汝爲劉錫麟趙鳳洲爲陸軍二等軍需正馬鈺曹景思王金誠宫兆麟戴懋棠黄旭東古崇祥王玉亭吳慶繁楊家鈞寇賡瀛劉學衡金文稀朱玉山李鍾英任聨康爲陸軍三等軍需正彭鍾靈徐嘉琳王道望劉謙李子明陳囗爲陸軍二等軍需正杜毓華爲陸軍三等軍醫正並加陸軍二等軍醫正銜王蘭頫陸鴻書張忠森全濠魏嶽衡周斌梁兆全康訓張祝封雷本豫高向陽馬漢懦孫樹田爲陸軍三等軍醫正魏元賞爲陸軍三等獸醫正郭增原陳士佳邊玉清蘇明典爲陸軍三等司藥正孫灝加陸軍三等司藥正銜陳鼎五加陸軍二等軍法正銜均照准此令專電 
[北京電]  
　　日來大局形勢又有調和之望昨長江督軍團聨電到京痛陳不堪再戰均從事實立論段意稍稍活動擬召各省區代表會議取决（三十一日下午一鐘） 
[北京電]  
　　曹錕怱怱回津政府曾電阻無效張懷芝請以王占元代曹聞張亦於今日起行歸魯（三十一日下午三鐘） 
[北京電]  
　　曹錕不俟政府復准即於昨夜還津第一路司令部全體撤回（三十一日下午一鐘） 
[北京電]  
　　曹於感日急電請歸張使王督聨電乞准馮交院辦理段不得已准之（三十一日下午三鐘） 
[北京電]  
　　徐樹錚密陳親赴長衡視察第一路主力在吳佩孚准曹歸無妨但聞吳要求督湘始戰張敬堯位置尚有問題 
（三十一日下午三鐘） 
[北京電]  
　　日使昨下午三時半往外部與陸總長會同雙方交換兩國政府承認軍事協定之公文書於是新約正式成立 
（三十一日下午一鐘） 
[北京電]  
　　烟酒借欵經日館員與財部聲明否認但日人西原銓藏往來京聞爲此事 
（三十一日下午四鐘） 
[北京電]  
　　財部密議改全國烟酒公賣局某公使派人到部請問但言無成立之事（三十一日下午四鐘） 
[北京電]  
　　段頃接濟劉丰厚三十萬交奉軍帶往（三十一日下午一鐘） 
[北京電]  
　　龍濟光電粤省軍事複雜定日内來京面陳（三十一日下午一鐘） 
[北京電]  
　　吳光新報告敵分三梯團向鶴峯施南前進我軍正籌抄擊巫山方面暫取守勢 
（三十一日下午一鐘） 
[北京電]  
　　參陸處復贛督招撫張開儒軍應愼查防反側 
（三十一日下午一鐘） 
[北京電]  
　　京畿間日大雨寒暖不和發現時疫傳染甚速 
（三十一日下午一鐘） 
外電 
[北京電]  
　　中日間往來之公文關於出兵西比利亞事者雖已發表然仍不能釋明時局公文中聲明日本軍隊在中國境内者日本允俟戰事終了後一律撤回中國對於此條將沾沾自喜但中日兩國軍事委員近日協定之約即引起公共詰責者竟無所布告也今華人之所求者乃欲得一保證擔保協定之條件非至實行共同出兵時不能履行迨至共同出兵停止之時即爲無效華人之所恐者乃在日人利用此機會以干涉中國海軍陸軍警政兵工廠船廠礦産而握取若干管理權且恐雖未有共同出兵之事實而日人已操有此項管理權或在共同出兵已畢之後而日人仍不歸還此項管理權也上海商會近已致書日使林權助有所陳述以日本對華商業上之危險日本爲自己利益計亦當取條約若干内容而發表之以釋華人之疑 
（三十日）字林報 
[北京電]  
　　據秦省消息宜川洛川韓城等處均復栽種罌粟（二十九日） 
[北京電]  
　　順天時報載稱段總理命審計院減少各部費用其總數共銀三千三百七十六萬三千七百兩（二十九日） 
[北京電]  
　　南軍入閩者共有萬人（二十九日） 
[北京電]  
　　二十五日赤塔電稱德奧人二千名於二十三日過赤塔後已抵哇拉法尼亞（二十九日） 
[哈爾濱電]  
　　隊商載金二百浦特（每浦特約三十六磅餘）陛道蒙古安抵哈埠此金乃存於西比利亞未爲過激黨所得此間某俄報接有消息過激黨之兵一隊 
 
 
 

Page 3

 
 
渡鄂倫河攻擊謝米諾夫之哥薩克兵爲砲火轟退據海參崴電稱俄民曾聚衆示威反對解散市政局尼柯爾斯克難民聲稱過激黨已任一俄將統帶大軍（二十九日） 
[香港電]  
　　政府提出强迫軍役議案規定凡英人年在十八歲以上四十歲以下者均須於戰時盡役於香港外之英軍中該議案已由議會一讀通過 
（三十一日）以上路透電 
[北京電]  
　　據國務院方面沙息曹錕藉口養病未得中央允准忽回天津政府方面莫能如何甚爲焦慮因之主戰派大起恐慌 
（三十日） 
[北京電]  
　　徐樹錚由長沙前往衡州面晤吳佩孚聞徐意欲以吳爲第一路或第二路總司令若吳承允徐將向政府拍電推薦云（三十日） 
[北京電]  
　　林公使對於外交部正式提出要求因南北戰爭在留長沙重慶成都之日本人所受損害之賠償英國公使亦有同樣之要求（三十日） 
[漢口電]  
　　兩湖宣撫使曹錕不待北京訓令昨日突然出發北歸因起種種風說曹頗不悅徐樹錚率領多數之奉天軍其狀有總司令之概故向政府致電辭職旋即起程又第二路總司令張懷芝亦欲歸任山東已準備京漢列車之說其幕僚衞兵之一部亦昨日由湖南來漢徐樹錚聞曹錕北上今日由湘來漢 
（三十日） 
[漢口電]  
　　張懷芝昨夜忽然出發率同隨行員二十名衛兵二連由鄭州轉乘徐線向濟南（三十日） 
[哈爾濱電]  
　　最近此間暴露德國對極東政治的陰謀規模頗大該機關與勞兵會連絡以伊爾庫克爲根本地赤塔哈爾濱海參威布洛哥耶斯其耶斯克哈巴洛夫斯克各地設立支部其使用人勿論德奧俄中國朝鮮並猶太波蘭人其他之歐美人等而其目的之所在（一）力圖於極東日美間之離間（二）煽惑中國人之對日敵愾心（三）嗾使馬賊敵對日本人（四）爲備日本軍之出動迅速完整德奧俘虜之武裝此等德探或在俄領各地奉天連天津北京上海等處旅行又表面屬過激派其實受德國之買收從事德探者及德奧俘虜入過激派軍在參謀副官之職者其數甚衆此間中國及聨合國官憲對之非常注意 
（三十日） 
[東京電]  
　　東京政界之一部近日發生一種運動擬將國民黨新政會清和俱樂部三派謀聨合之策興起此運動之中心人物爲後籐外務大臣事之成否雖無把握然頗聳人視聽 
（三十一日） 
[東京電]  
　　歐美報界對於中日軍事協約之成立其態度略如下德報谷崙該什忒表示失望之態度其詞曰德國從此在中國將無事可爲矣倫敦泰晤士報之時評示歡迎之意美報之論調多謂此係東洋之事與美國無涉法報歡迎之希望此舉即爲出兵之動機（三十一日） 
[東京電]  
　　今日此間各報皆揭載關於中日協約之論文表示满足之意茲摘錄如左時事新報曰本文之交換已於三個月之前行之後以敵國勢力益蔓延於俄國境内侵害遠東之安寗之危機日急於是乎此項協約遂不得不由空言而入於事實矣國民新聞曰中日協約從中日之關係及中國參戰之結果發生實屬當然之事或謂中國内部現在南北之爭今雖與北京政府締結協約但將來能否獲得其效果未可知也殊不知今日中國南北之爭與一八六○年時代北美南北之爭逈異實南北兩黨互爭政權而已由局外人觀之殆夫婦口角兄弟鬩牆之類其妥協之所以未成立者即因其爭鬭未臻於極點也是以列國皆視中國爲一體不認有南北之差别即大多數之華人其見解亦復如是東京朝日新聞一方面欣喜此舉之告成一方面引用上海字林西報之言提及中國軍隊之實力其結論則謂不得不加入新發生之憂慮云云（三十一日） 
　　以上東方通信社電 
戰電 
[倫敦電]  
　　海格將軍今晩報稱今日侵晨法英軍回攻恢復狄克布施湖東面之陣線原狀俘敵若干人今悉二十七日德兵戰於該處以達洛克之南者共有四師所受損失甚重協約軍陣線未稍移動昨日天氣晴而多雲瞭望不便但飛機仍頗活動英飛機擊落敵飛機十五架又逐走三架英飛機失蹤者兩架（二十八日） 
[倫敦電]  
　　今晨海格將軍報笛英軍在亞拉東南襲擊獲勝俘敵若干人又在美爾維勒西面俘敵數人英軍於奇文希至拉巴塞間敗襲擊之敵軍又在伊泊爾至柯米萊運河南敗攻擊哨營一座之敵軍今晩報稱英軍在波芒哈美附近逐走夜襲之敵兵一隊法軍在康美爾北面敗敵（二十九日） 
[巴黎電]  
　　今晩公報云蘇瓦松境左翼大戰異常猛烈法軍已棄該鎭蘇瓦松西面與東南之高原大戰仍在進行中央公貝業境敵軍進逼甚力協約軍已棄地若干惟協約軍更東之陣線現仍固守未動右面掩護萊姆之軍已退至該鎭西北愛恩運河之後又半官公報云德軍損失甚重屢調生力兵助戰協約軍生力兵陸繼開抵數日内必能出戰恢復戰局之均勢（二十八日） 
[巴黎電]  
　　今日下午公報云德軍得生力兵之助夜間進逼益力蘇瓦松與萊姆方面之兩翼尤甚左面之協約軍且戰且走退至蘇瓦松鎭東邊該處刻有惡戰右面之協約軍力守聖帶愛里高地後今緩緩退至高地東南與南面扼守凡斯勒河與愛恩運河間之地中央凡斯勒河濱之戰事仍在進行雙方時有進退協約軍今扼守該河南地至爲勇武芒第第愛西面之美軍在康蒂尼敗回攻之敵軍兩次末斯河兩岸及華愛佛境砲戰甚爲活動（二十九日） 
[倫敦電]  
　　德國公報謂德軍已得俘虜一萬五千人 
[倫敦電] （二十八日） 
　　法軍中美國通信員某氏謂德軍在愛恩河進攻之前其隱匿準備爲前所未有所調之兵僅告以乃往代守第一行防線直至星期日夜間始悉將作攻繫德軍並未增其軍火且未設一醫院未建一飛機營以表示其有進攻之意甚至運兵皆取迂道力避爲敵注意進攻前之數日内任令法飛機飛過其陣線不加阻遏免令生疑（二十九日） 
[倫敦電]  
　　法軍大本營路透訪員今日電稱敵軍擴張其兩翼後其右翼距蘇瓦松甚近其左翼繞萊姆成一半圓式昨夜防守陣線右面極端之協約軍所處地位殊爲困難三面受敵轟擊故今須應付東西北三面協約軍刻正處大戰緊急之一幕惟衆仍鎭靜以待戰爭之結果協約軍之後備軍今方兼程而進士氣絶佳德軍固能擇定進攻點以大軍破兵力單薄之陣線然吾人今可擇定抵禦有效之陣線大戰刻正蔓延於瑪恩河大戰原地敵軍前曾於此轉勝爲敗今將重演故事云 
（二十九日） 
[亞姆斯特丹電]  
　　柯尼斯施民報基夫訪員謂桐省庫班省及其他哥薩克兵聨合北高加索之叛兵俄國東南部斯台泊斯人民成一聨邦國與勞兵政府交戰柏林來電否認尼古拉大公由克里米逃出之說（二十八日） 
[莫斯科電]  
　　德國向俄國建議以末满海濱西區割讓芬蘭使其得一通海之路芬蘭則以伊洛砲臺與萊伏耳特歸還俄國惟俄國不得於此二地設防俄國覆文建議開會討論該問題是不啻已承認也（二十八日） 
[莫斯科電]  
　　政府致文中國略謂謝米諾夫所率匪黨匿跡满洲肆行不法請容勞兵會之兵與華兵合拒之（二十八日） 
[莫斯科電]  
　　土軍估據亞力克山特羅波爾現向胡爾夫進發亞米尼安人大爲曹殃土政府前請高加索政府許假道運兵至波斯以抗英軍高加索政府未允聞土軍已佔據伊里凡（二十八日） 
[倫敦電]  
　　俄國無線電報云芬蘭工黨中央幹事會因芬蘭白旗軍肆行殘暴已提出抗議謂平民七萬人現被監禁大受虐待其中社會民主黨居其大半芬蘭兵且開始屠殺囚徒德兵亦助之行虐拉蒂一處一日間殺死女四千一百五十八人紅旗軍中之看護婦亦多遭害内訌雖息而白旗軍司令仍從事以大批囚徒置之死地芬蘭勞動社會現以人道名義請文明各國阻止白旗軍之狂亂行爲（二十九日） 
[莫斯科電]  
　　加桑車站載軍火之火車失愼延燒終日毁满積商品之貨棧七所及貨車三百五十輛損失之數約盧布三十兆枚（二十八日） 
[倫敦電]  
　　薛西爾貴族今日在下院答覆某議員之質問謂政府一再宣言願助俄國刻正與協約國會商助俄之妥善方法（二十八日） 
[巴黎電]  
　　今晨德人復以射遠砲向巴黎轟擊其彈較前爲巨似用新砲擊射（二十九日） 
[倫敦電]  
　　波拉勞氏今日在下院宣稱政府目下不欲於對付愛爾蘭政策有所宣布（二十八日） 
[倫敦電]  
　　每日紀聞杜白林訪員聲稱司馬慈將軍建議將愛爾蘭自治問題交帝國會議核議國民黨與統一黨漸有贊助之者（二十九日） 
要聞一 
[東京通信（心危）]  
　　日本西伯利亞出問題復活 
　　邇來聨合國對於日本出兵西伯利亞問題頗爲注意日政府於中日新協約成立後出兵問題重復提起而俄之現政府遂有反對之言辭據此間所傳俄國中央執行委員會機關紙之論調對於聨合國之干涉西伯利亞頗有㣲辭其大致謂聨合國當局者至今對於俄之革命黨仍抱一種抱絶態度實爲聨合國所不取近來俄國與聨合國之關係愈形險惡屢有佔西伯利亞之威嚇實爲雙方至悲痛之事也夫反俄國之意思而欲以聨合國全體或以一國之武力佔領俄領一片土地者是不啻與俄爲敵對行爲也今雖有以助俄防禦德國侵略爲解說實不足減其敵對行爲之意味蓋吾人自身之利益吾人當以自己之力防衛之苟無吾人之承諾而欲侵犯神聖之權利終不能釋吾人之疑念也聨合國如斯行爲俄國國民惟有以嫌惡怨恨之情報之而已若今後各國之帝國主義者對於俄國仍不能脱其固有之侵略抑壓等言語則更可悲矣何則革命主義之俄羅斯斷不某心爲帝國主義之奴隸也幸聨合國三省之云云此種論調純爲日本出兵西伯利亞說之反響又報載俄國革命黨執行委員中有贊成日本出兵者爲革命黨大會所反對致被拘捕是俄國國民之態度已可想見矣俄國今日政權尚握於過激派之手一時似無顚覆之虞初聨合國之所以逡巡不前者惟恐俄民之反對耳美國近來頗與俄政府結歡其對俄政策則以財力援助爲言據東報二十三日倫敦露透電云美國之對俄政策須視勞兵會對德態度如何而定蓋美國勸誘俄國復行參戰而中日協約之成行如何須視俄之勞兵合果有要求聨 
合國援助意向與否苟俄國勞兵會有正式之請求則美國將率先承認過激派政府矣又華盛頓電云美國技師若干名助修西伯利亞鐵路現正與俄民商議一切籌備進行於此可見美國對俄態度未嘗認有出兵之必要而以財力援助之日政府出兵政策其人民有反對之者將來未知何如也 
　　美國五月OutLock雜誌記者茂森與寺内 
首相談話一則係寺内之對俄政策寺内與其輿論界每嚴守秘密主義而對於美國記者則不　詳述焉美記者問德日之同盟如何寺内答以戰爭終局後形勢如何而定蓋日本不能孤立無援惟戰爭中對於協商國當無變化又問日本有干涉西伯利亞之企圖乎苟有此个圖爲單獨行動乎抑與聨合國共同行動乎寺内答以日本對於過激派政府之將來如何頗爲疑慮而對於俄民决非敵對行動惟德國之勢力苟侵入東洋則日本不得不預防其危機蓋爲維持和平而已至於日本之行動極欲與聨合國相共惟英法今日正集中於西部戰場恐亦不能遠征於東洋至若美國現亦已出兵於歐洲恐亦不能派多數兵隊於西伯利亞也復問然則日本欲美國之援助者何耶寺内答以日本果有事於西伯利亞所希望於美國之援助者爲物質的與財力的耳云云據此談話而觀日政府已有出兵之意最近英國報紙盛傳日本西伯利亞干涉論頃復聞下月中旬將與某國有開始重要協議之說美國現下似已稍緩和其從來所執之方針據東報言美國亦將承認日本之西伯利亞行動惟日本之贊成出兵者除軍閥以外政黨實業界言論界皆甚反對如外交調查會委員之原敬犬養毅等均有意見表示蓋以爲出兵之效力不大而運輸機關亦復備不如自重爲愈云云寺内前曾爲輿論所動而近日復欲應軍閥之要求東報以爲出兵問題一方面或可維持現内閣之壽命一方面或適足促其瓦解蓋由後之說因内閣與軍閥得以提携而外交調查會内部或將動摇故一般觀察出兵與内閣問題頗有注目之價值也 
[敎育部對於在滬留學生之布告]  
　　敎育部對於回國留學生一再布告勒令回校已見前報茲該部又有第八號布告云此次留學日本各學生因中日軍事協定事件先後回國者數百人業經本部明白布告諭令從速返校本月十六二十二十三等日據回國各生代表阮湘王希天王兆榮劉滌歐等迭次來謁見均經剴切告諭該生等疑慮各節反復譬喻詳加解釋一面介紹該生等與當事各方面一再接洽並由各當事告以此次協定始末與條件範圍該代表等曁在京各生亦旣瞭然於事實内容當不至復有懷疑之處已由部布告諭令尅日東渡照常就學所有滯留滬上及已回原籍各生等務各幡然憬悟尅期赴日於六月中旬以前仍回原校繼續就學本總長爲愛惜青年時日保持學界風紀起見誠不願該生等廢時失學復蹈干涉政治之咎自經此次布告之後該生等如仍不遵訓令遷延觀望則是顯踰常軌自荒學業本總長惟有嚴行查察開除學籍以示懲戒除訓令留日學生監督外特此布告 
[將以煙酒公賣抵借外債]  
　　政府專恃借欵爲生所有方法俱已用盡能抵押及便於抵押者早已抵押無餘最近因財政難關無法渡過又不得不交涉新借欵昨聞財政部與某國正積極交涉借欵一宗係以烟酒公賣作抵按烟酒税本已抵過外債一宗殆以抵押所餘者又重新指借至其額數如何尚未探悉 
[湖南大水之警電]  
　　湘省又有大水災情奇重湘督張敬堯有電報告政府云大總統國務院參陸處鈞鑒湘省於本月二十四五日大雨如注滂沱不止山洪暴發陡然成災省河泛濫一片汪洋省城四關水深八尺餘低窪之區遭滅頂者指不勝屈二十六日雖放晴光而房屋陷沒蕩析號呼已成巨災大兵之後繼以波臣爲虐小民困苦言之酸鼻災民之無衣無食來省求救者日有五千人之多堯已飭水陸警廳會同長沙縣知事搭蓋棚屋俾災民得以棲息一面設立粥廠賑救以免流離失所查長沙株州醴陵寗鄉湘陰湘潭各縣均已成災其他各縣尚未據報到惟省垣倉榖空虚小民待哺嗷嗷惟有仰懇大總統總理速頒急賑救此窮黎無任迫切待命之至湖南督軍兼省長張敬堯叩感印 
[南京快信]  
　　中央選舉權列入張謇韓國鈞名現聞張韓日前均通知該會願放棄選舉權 
　　昨日（三十）下午省議會開審查會江北各商會代表及財廳委員均出席改釐爲税案辯論甚久多數主張由省會議員商會代表與財廳切實協商修改税率以蘇商困揚屬議員某主張回復舊日釐金多數議員反對謂前之改釐爲税亦係議會要求今又要求改税爲釐出爾反爾成何事體遂議决由商會公推代表二人面謁財政胡廳長後再至議會磋商修改 
　　省議員江上悟提出武進縣知事擅用附税預備金質問書由會咨請省署於五日内答復 
　　廣西省議會以中日新約關係國家前途甚大昨電詢蘇議會對此存亡問題作何主張立盼惠示 
　　水利協會連日上午開審查會審查議案四十餘件江北職員主張以導淮治沂爲最要江南職員主張以治太湖爲要緊審查結果組織測量隊分道實勘研究員多有水利學識及精於測量之人將來收效必速也 
　　李督日前電中央探詢和戰意見茲得復電謂中央原不願延長戰事若西南服從中央則戰事即可消弭云云 
　　各屬初選風潮甚烈齊省長昨通令各縣知事妥愼辦理免釀事端 
　　江蘇僑工事務局六月一日成立 
　　七年度公債昨由財廳函知各屬商會設法勸募以濟國用 
　　徐州鎭守使張文生電告匪首史光照孫厚青已於勘日（二十八）執行鎗决 
　　寗垣近日發現喉疫傳染甚盛 
 
 

Page 4

 
 
魯意師摩洋行 
始創自同治十三年即英一千八百七十四年 
准于廿七日下午四時在本行拍賣地産列下○第一方坐落楊樹浦路底ＢＣ九千二百六十號工部號頭二千二百五十二二千二百五十三六千二百三十二七千零八十七花旗號頭四百八十七到楊樹浦路五百尺到河八百尺在楊樹浦路方面一百六十七尺北至凉州路南至楊樹浦路東至黃浦路西至花旗公館註册二千一百廿八計地三十三畝三分二厘五毫○第二方在臨平路之東ＢＣ二千四百五十九號在ＢＣ九千二百六十門前其地後面靠河沿河邊八百尺但其地在水之下面均有有權衡可以升科之利益○第三方在善鐘路杜美路之北ＢＣ三千九百三十三號計九畝二分另五毫倘造房屋極好○第四方狹地皮靠善鐘路一百四十五尺ＢＣ五千七百八十七號計八分另四毫○第五方在善鐘路杜美路南角一畝二分另七毫北靠杜美路南至江産東亦至江産西至善鐘路○再拍者注意第一方第二方近黃浦第三方可作住宅至租界極便地圖詳細一切可問本行此佈　魯意師摩洋行啓 
[禮拜四拍賣貴重房産地皮寶和洋行]  
准于念八日下午三點鐘在本行拍賣威海衛路念八號計地一畝五分道契英册五千零九十號上有四層洋房一宅屋頂花園内有會客廳大菜間房間浴間廚房以及草地汽車間屋内裝有自來火電燈電鈴自來水一切俱全如貴客欲知詳細者請駕臨小行帳房領看可也此佈　　寶和洋行啓 
[遺失棧單]  
今遺失内外三四廠陽歷一九一七年十二月十五號蔣福記户第七十四號小屑飛花五十一包棧單一紙已向該廠聲明掛失另補棧單將貨提出如有中外人等拾得作爲廢紙恐未週知特登申報聲明 
蔣福記白 
[高田商會]  
敬啓者敝行分設上海十有餘年營業性質係經理日本泰平公司軍械及軍需用品並專辦進口各種機器電燈材料鐵路材料測量紡紗織布採礦諸器械五金雑貨洋布疋頭呢絨毛毯水門汀文明利器無一不辦價廉物美久蒙貴國社會共知亦爲貴國人士所歡迎也倘蒙賜顧祈駕敝行不勝歡迎之至如遠地不能面談請以函詢當爲奉覆不悞 
上海博物院路八號 
合資會社高田商會支店 
電話寫字間二四七二天班專用三二零二 
[波典司老牌麥精乳粉]  
ＢＯＲＤＥＮＳ　Ｍａｌｔｅｄ　Ｍｉｌｋ　ＵＡＳ　ＮＯ　ＢＯＵＡＬ 
優等補品　四時宜服　各藥房洋貨店食物店均可買　中國總經理上海公利洋行 
[爲六百元本票止兑]  
小號前與九江袁啓興往來磁貨今復查帳有不符所有出與該號分期本票除兑之外當有本票六百元一律止兑望各寶號切勿收用並請袁啓興老板見報速來當面算賬面找特此通告裕和源白 
[翻砂廠招盤]  
上海南市滬軍營後滬杭車站東首從前申昌底子現改愼和今因廠東無暇兼顧故欲招盤或出租或合股均可商酌如有意者請至本廠與帳房陸文起接洽可也 
[京都天寶齋嫩面玉容散]  
此散專治男女面上黑氣雀斑烟色酒刺油膩暗晦等患每晨搽擦自然嬌嫩滋潤淸秀眞整顔妙品也每瓶大洋二角每洋照拆六瓶雙料每瓶四角每洋三瓶舖設上海二馬路中市西鼎新里口 
[遺失聲明]  
遺失恒豐公司金洋執據一千一百元已向公司接洽作爲無效特此聲明　祝銓啓 
[招聘國文教員]  
某校擬聘國文教員一位願就者請隨帶自薦信即日至寶山路頣福里八十號接洽一切 
[受盤聲明]  
今於四月念一日接盤小南門外朝陽路丁元興慶記鐵店生財貨物盤與石記繼續營業以前往來諸事均歸慶記自理與石記無涉恐未週知特此聲明 
丁元興石記啓 
[一匣包好痛瘋丸]  
痛瘋一症風濕頑痰入於筋骨肩背手臂足膝作痛其病之原因皆是痰血阻滯使筋骨血絡不能運動本醫生研究此丸消除風濕頑痰服之令人血脉活動治風先治血血行風自滅不論症之輕重一匣見愈每匣洋一元外埠函購郵寄妥速三馬路浙江路口認明德法製藥公司程鳳生醫生啓 
[滙票遺失]  
十七寄與申信元莊恒和上久和一千二百另一號廿票元二千兩長有上王星南一百念五號念票元二百五十兩又上劉敏之一百廿二號念票元二百兩又上王鏡仁一百念六號念票元一百兩又史麗卿一百十九號念票元二百五十兩又一百念一號念票元二百五十兩建鎰上安記行十九號過期票元一千兩恒和順上祥茂十九號念票洋三百元以上八票因在途中遺失已向各家止付如有中外人等拾得作爲廢紙特此聲明　杭州謙泰莊白 
[諸瘡一見消皮膚病靈效]  
專治乾濕癩疥瘡○惡癬○脚疰○繡球瘋○坐板瘡○黃水瘡○一切風濕毒水浸淫沿爛成片掻癢難熬之症將此藥搽擦之一見便消立刻止癢適意非常每瓶大洋二角不效還洋雙料四角　二馬路石路西首衛生旅館對門 
誦淸堂醫藥室啓 
[靈丹]  
完全國貨　名曰靈丹　論其功效　厥有多般　能治痧氣　吐瀉不安　暈船暈車頭痛心煩　胸腹飽悶　酒食傷殘　作噁發倦　觸暑冒寒　如法呑服　立愈諸患居家備此　大小安然　旅行自衛　偑帶非難　社會交際　贈答往還　製法精妙透鼻香攢　壓倒外貨　大衆喜歡　（價目）　大盒角半　中盒一角　樣包五分 
總發行所上海中央大藥房外埠各本分號各大藥房均有發售 
[一匣包好小腸氣]  
疝氣一症肝經受邪寒氣伏於厥陰之中陰嚢時發脹大難忍此丸專治小腸疝氣能散肝經寒氣使陰嚢縮小脹痛亦平輕者一匣痊愈重者二匣斷根每匣一元上海浙江路三馬路口時芳照相店隔壁認明德法製藥公司 
[遺失派司]  
今遺失東方紗廠１９５８號ＯＣＳＷＯＯＺＺＯ　中國棉紗派司一紙計二十五包除報過十六包尙多九包又怡和紗廠５５８１號ＥＷＯ　中國棉紗派司一紙計三十一包除報過十七包尙多十四包以上兩紙均已遺失除向海關掛失另補新派司外特再登申報聲明如有人拾得作爲廢紙 
瑞記茂新號報　匯行白 
[遺失聲明]  
在途失去申儉源莊八百五十號卅期本票一紙計元一百兩已向該莊聲明止付以作無效請中西人士切勿收用特此聲明公裕白 
[遺失莊摺]  
今遺失彙康莊摺子一扣已向該莊掛失無論中外人等拾得一槪作廢特登申新兩報聲明瑞泰號啓 
[雲紗拷綢]  
籐椅籐床籐席草蓆正嗎　蓆全皮枕頭皮　喼籐箱銅灶皮箱洋廣雜貨批發五馬路 
上海萬安祥披露 
[聲明保單作廢]  
逕啓者小號于甲寅年間曾向長沙太古車糖公司躭保衡州怡慶德分銷車糖事務當立保單一紙交與太古車糖公司收執計保洋例銀四千兩分銷至今頗守信用惟近來時事多變自顧爲艱特于本年陰歷二月間敦促分銷經理劉介爾來長與太古車糖公司將一切手續面爲接洽所有以前來往帳目毫無蒂欠自此退保卸責倘後繼續分銷事務與小號絕無關係惟書之保單日後尋出作爲廢紙深恐中外各界未咸週知特此登申報聲明　長沙禮和館啓 
[遺失派司]  
今遺失陽歷一九一七年十一月六號船名ＰＡＮＧＡＮ（板安）由星架坡進口船號第一三九三莊春成報關ＣＳ秤桿四千四百四十八支内遺失Ｇ第１８８３２　７８８３８　１８８３４　派司三紙每紙計一千支共三千支現已向海關聲明掛失另補新派司倘有人拾得作爲廢紙恐未週知特此登報聲明 
裕記號啓 
[遺失聲明]  
今遺失蘇省鐵路證劵張麓蓀地字第三千八百八十一號三千八百八十二號三千八百八十三號三千八百八十四號又另户第四千一百七十七號共五張每張廿股計洋五百元除已向公司聲請掛失外合再登報聲明如有人拾得此項股單槪行作廢 
松江張安素堂謹告 
[新屋召租]  
英界新閘橋南堍存義里有兩幢兩廂一宅合意問晋安租處 
[遺失聲明]  
茲於陰歷四月十六日在途遺失公益轉運公司錫字一百九十一號牛油提單一紙計七件刻已登報聲明作廢特此預白顧源興白 
[失票聲明]  
鄙人十八夜在路遺失小東門天眞寳號四月十六期之憑票英洋四十五元如有拾得者作爲廢紙不得支領特此聲明 
余楚齋披露 
[化州橘紅寄售]  
余宦遊浙省道出申江帶有消痰止咳平喘順氣眞賴家園橘紅百餘盒托上海抛球場北首杏林軒寶號代售每盒一元如係假貨包可退换廣東化州李文治啓 
[王嶠崧新春算命陞官發財傳授符咒]  
男女走失拐帶金銀生死不明終身結局求子財壽大圓亡魂光治病紫竹算命不報能知八字寓四馬路東首杏花樓對門滙中旅館後進土號看三世果報上看天堂下看地府王鳳珠請仙神算小兒邪驚病符法搖會 
[健陽多子衍宗丸]  
古方五子衍宗丸乃健陽種子之聖藥本堂秘法泡製性質和平功力偉大久已風行遐邇茲更精益求精另以人參鹿茸海狗腎貴重之品用化學法提精取液煉合成丸使進服愈學靈便功效愈形神速所最顯著者服後二時許即能焕發精神保持身體之强固以增愛情○主治○命門火衰○腎關不固○色慾過度○虚弱陽萎等症○每瓶一元每打十元服法另詳仿單○外埠函滙郵票通用外加寄費一成 
上海二馬路石路西首衛生旅館對門 
誦淸堂包醫花柳藥室啓 
[祖傳王蓮初]  
祖傳專門鐵打刀傷鄙人醫法比衆不同貧乏無力槪可相就如不全愈分文不受醫所設在上海江西路寶善里聚源號 
[凡雀斑粉刺烟容湿瘰一切面孔上皮膚病惟沈製鏡面散統能治之请看保证]  
果然名稱其實 
（上略）僕前在招商局時素聞○貴主人創製沈氏羊脂珠粉鏡面散靈效且有多數友人試過均謂神效無四僕嗜洋烟二十餘載去年購中法藥房天然丸烟癮雖已戒凈惟面色黧黑未能還原五月初由寗至申寓鼎新棧差茶房去買鏡面散四瓶臨行不細察回里後始知誤購别種僞藥用後毫無功效繼託戴生昌輪局買來尊製六瓶洋二元半用未二旬非但烟色退盡竟然滿面白嫩引鏡自照與昔判若二人口碑載道果然名稱其寶也（下略）杭州觀音閣西靑蓮巷北側楚靳李公館駿八氏頓七月初八郵發沈製珠粉鏡面散專治男女面上烟容酒刺雀斑粉刺油光等類售價雙料治遠年重症每洋二瓶每料六瓶二元五角單料每瓶二角半每洋五瓶人壽醫藥室在上海盆湯弄大街二百廿五號惟市上假冒者多必須郵寄上海總行妥而便捷切切注意 
[沈製生髮膠]  
不論男女老幼髮黃髮白病後産後脱髮等患均可秃髮重生係生毛髮唯一之良品烏髮出髮靈效非常自本醫藥室行消以來治好已不勝計不靈包可退回售價每瓶大洋五角每料六瓶二元五角○又有一種咬髮癬靈藥驗異常每瓶大洋四角每洋三瓶　上海盆湯弄集 
益里對門人壽醫藥室 
[自来血樹皮丸海波藥]  
救貧血病絕對的良藥凡有心虧血虚破金吐血腎虧耳聾手足酸軟胃弱脾薄及婦女經水不調五癆七傷服之均有奇效　大瓶洋二元小瓶洋一元二角 
健腦固精壯筋增力助腸胃消化力滋潤臟腑專治遺精及神經衰弱病素著奇效每飯後開水呑服一丸每瓶一元 
淸理血分善治梅毒及一切皮膚瘰癧疥瘡等症患花柳病者服之能掃除污質久服不致遺毒妻女小兒胎毒熱瘡尤見功效服法詳仿單　每瓶二元 
呼吸膠　肺萎咳嗽的病不論輕重新舊一經此膠入口立能痰消咳止喉嚨滋潤口角生香如能常服可免全家肺病服法詳仿單　每盒二元 
女界寳　婦女體虚血少痛經冷經白赤帶下手足浮腫腰腿痠軟服此丸諸病立消旺血調經女界無上聖藥　每瓶一元 
月月紅　婦女憂勞肝鬱致傷血液經期不准生育難艱服此丸功能通經活血平肝消鬱淸淨瘀血百試百驗　每瓶一元 
總發行所上海五洲大藥房　分發行所　各省各埠各大藥房 
[治療男女陰病]  
治療男女陰病夫欲以老大之軀體求保少壯之精神人盡同情矣乃自銧泉發明而後世之懸壼問世者始克奏其反老還童之功蓋歐洲佳泉飮之而長春不老難以枚舉馴至今日始知其功蓋在有銧質也查銧之爲物具有扶乾寗坤之功男之陽痿女之經亂生殖機關尤爲重要無論男女老少飮之無不靈驗歐美各國皇后因飮銧泉而享大年終於耄耋者指不勝屈至今日而此銧水竟可以賤價求諸滬上而由兆康洋行得之焉是 
亦吾國人同登壽域之幸也 
[會審公廨諭]  
爲通告事案據日商新大洋行訴曹永敏擔保湯世明立約定購生鐵付過定銀一千八百兩以曹永敏已産上邑二十五保一區十五圖已字圩二百七十五號則田二畝四分八厘五毫爲擔保品貨不交足湯即逃避致原告受損洋五千九百六十九元二角又定銀一千八百兩請查封擔保田産等情迭經飭傳該被迄未到案茲據原告律師福岡請求登報立限缺席判决應即照准爲此登報通告着該被曹永敏於十四天内到案如再逾限不到即照原告所控缺席判决合行通告此諭　西歷一千九百十八年五月　日 
[包愈勞傷咳嗽順氣化痰吐血斷根]  
吐血一症皆由身體虚弱或咳嗽而傷肺而其病原尤在憂鬱思慮過度日久不愈致成癆瘵性命攸關本齋利濟爲懐皆得祖傳良方不惜工本秘製此膏專治一切吐血之症以及痰傷咳嗽無論男女老少雖十年二十年老症服之立刻見功屢試屢驗重者二大盒斷根輕者一大盒包愈永不復發妙在滋陰潤肺止咳化痰眞治吐血天下之第一良藥也若有虚言神明共鑒每大盒四元小盒二元每料六盒洋十元大盒每料念元先試二元亦可惟假冒甚多購者認明○遠埠函購原班回件信力自給　另有咳嗽順氣化痰丸立服立止每瓶洋五角另有小兒救命丹名曰萬應保赤散專治小兒百病服下馬上見功每瓶洋一元如不靈驗包退還洋以昭信實　 
●舖設上海二馬路西鼎新里内京都天寶齋啓 
[會審公廨諭]  
爲通告事據日商久竹二訴王志良欠洋二千元不還一案迭經傳提未到茲准原告代表福岡律師所請合行登報通告限被告王志良十四天内到案如仍不到即照原告所控缺席判決毌再自誤此諭 
[中國商業函授學校第四年招生]  
本校開辦四年成效昭著受業者徧天下莫不嘖嘖稱美許爲商載時代之後學津梁有志嚮學者不論遠近均可隨時報名不取學費只收郵費講義費每半年計正科三元預科二元函索詳章卽寄如索講義及課藝樣本須附郵票五分校址上海派克路益壽里 
[方湖許壽彭六代老女科遷移廣告]  
茲因英大馬路逢吉里修理房屋移至貴州路北首寗波路永平安里一弄第二家石庫門内照常應診抱病諸君移玉永平安里就診可也許壽康咽喉内外科仝移該處此佈　掛號處啓 
[大餘德洋貨號仍遷英大馬路石路西首餘興里口]  
四月念三日開張特别放盤 
[信昌仁現银收買珍珠鑽石]  
上海三馬路中美仁里對門專收各種精圓珍珠新光老光金　鑽石上等翡翠寶石等件出價特别從豐並發兑各種珍珠新光老光鑽石等件　　　　　　　　　　　　　　　　　　　 
[陶檀之牙科醫學士]  
專用美國最新無痛治療術醫治骨槽牙癰牙疳盤根爛牙種種疑難牙症善鑲金銀象皮籜牙赤金橋牙電氣種牙赤白金粉補牙磁料牙補庽上海跑馬廳新世界西首十一號洋房候診時刻十點至六點 
 
 

Page 5

 
 
   
 
 

Page 6

 
 
要聞二 
[二十八日之中央政紀]  
　　公府情形馮總統二十八日午十二時二十分至辦公室披覽盧永祥馬玉仁孟恩遠曹錕諸要人拍來要電七八件於二時十分延見陸外交總長曹交通總長談論閣議經過情形至一小時之久聞陸總長面陳外交要政甚多三時四十分又見長江巡閱副使王廷楨（王氏日内卽須南返）王副使出府時已五鐘魯紳夏繼泉進府請見未邀延見六時元首始進内宅用晩餐又聞馮總統於二十八日至居仁堂辦公室諭發曹使要電一件先後接見來賓多人及報告閣議之閣員復與惲公孚秘書密議良久即回私室又聞是日午後三時章行嚴奉元首延見密談所談何事據府中消息云係對於陸幹卿前日由南寗來電有所諮詢章氏自言時局苟有和平之途士釗願再供奔走即聲嘶力竭亦所樂爲云云張季直二次來電請總統宣布中日協定條文一節探聞總統是日拍去復電解釋謂此項交涉並無喪失主權之處且相伯利亞無出兵事實該協定則等於無用云且復電中並謂此種協定性質與普通條約不同並非由兩國元首蓋印交換等語又聞府秘書廳於二十八日通電各省區長官原文略謂中日共同防敵新協定因外交手續未備暫時不便宣布稍緩即當披露所訂各條互有利益者可以先行告慰國人者也云云　　國務會議二十八日國務例會段總理曁各總長均於十時左右到院惟因段總理約晤日人有所躭擱故遲至十一時半始行開議首由段總理報告某項外交問題無甚討論次由段香岩總長報告參陸處連日所决定之各項軍事計劃亦無甚討論遂按照議事日程開議（一）中東鐵路某項問題已籌有辦法對於郭督辦辭職一節則仍主張慰留（二）各項財政案除閩督扣留鹽欵問題照例否决外餘均交財政部核撥（三）邊防計劃按照參陸處所議者毫無變更（四）任命官吏均無討論照例通過散會時約在下午二時三十分左右并聞段總理曾向傅總長諮詢留日學生回國問題傅總長謂業又發布訓令一次各學生可望回東就學云云又聞二十八日國務會議第一案即爲討論某項重要外交問題其次議案分紀於後一電覆李閩督請准截留鹽税案（該項議决否淮）一張旅長電請撥欵賑濟醴陵災民案（由財政部速籌二萬元賑濟災黎）一龍巡閱使自向瓊州商民商借鉅欵案（以此事關係彼此感情作用故照准）一西北邊防案（無結果）一張甘督電請准其招兵五營案（交陸軍財政兩部核辦）一閩軍海軍聨防案（通過照准）又其次如任命官吏案及普通議案數件均已通過遂散議由外交陸子欣交通曹潤田兩總長進府晉見總統報告一切至曹銀電陳進攻郴州與肅清湘南湘西計劃及兩湖清鄉辦法雖提出國務會議並無具體的規定閣議臨散時經總理將該項重大問題封交參陸辦公處從詳討論又據某當局消息日人倉知氏因某項重要問題二十八日上午十一時特晉謁段合肥總理於國務院段總理比即接見倉知氏於内院客廳密談半小時之久關防異常緊密并聞談話時僅外交部劉崇傑參事一人列座爲段總理及倉知氏擔任繙譯職務 
　　參陸例會據可靠消息參陸辦公處二十八日上午九時靳段廕師陸張諸人全體齊集會議廳照常會議各項軍呈問題約兩小時之久至十一時以後始由段香岩總長將會議詳情報告閣議全體閣員均未加以討論即照原案通過下午二時左右曾由專電將會議時决定之辦法分電湘新閩贛各督等語另一報告謂參陸辦公處會議時關防異常嚴秘但聞對於新省之邊防問題題曾有最詳細之討論又據某要人消息謂參陸辦公處是日散會之後因關於邊防之某項問題曾覆新疆督軍楊增新氏重要密電一件内容因關軍事秘密未便宣布 
[北京政界瑣聞]  
　　參戰處擬成二師現聞某要人提議謂中國旣經參加歐戰又復協定防敵不有表見歐戰終時協約國所得利益難望共同加入蓋利權非徼幸可致須先有所犧牲以購之此項播種時也爰擬由參戰處先成二師以爲出兵預備已由該處提出議案咨行參陸辦公處籌議通過後再行提交國務會議議决實行云云至師長之最有希望者爲曲偉卿魏海樓二氏當局者已早有所屬意矣 
　　借欵未來行撥盡據財政某當局消息二千萬之電信借欵經曹潤田總長費盡心力始允續行交欵但此區區之數在欵項尚未交清之先已劃定爲接濟某省政費某路軍費之用故此項借欵即完全交到仍不能稍解財政部窘狀之萬一云 
　　馮氏電覆陸幹卿政府方面消息云馮總統現因陸榮廷來電懇請中央棄戰謀和該電措詞倍極段懇特以個人名義電覆陸氏詳述中央不願延長戰事之隱衷爲西南果能服從中央政令則南北競爭不難立刻平消云云但此仍係河間一方面之意見不能認爲政府已贊成息兵也 
　　岑陸電勸李主和聞蘇督李秀山近又迭接岑西林陸武鳴之來電促進和議仍欲以李督爲中堅陸電與致總統之義密電大略相同而岑電更有足下前以惻隱之心倡和平之議全國人士屬望方段近日乃噤若寒蟬前功盡棄夫豈賢者初志之所忍出尚望本其熱忱毅力仍舊積極進行等語李督接此兩電後頗有感動恐或因此而有重提和議之動機亦未可知也 
　　秦晉長官與烟禁得陜省消息陜省宜川洛川韓城等縣人民乘土匪猖獗官廳不暇嚴禁之際到處播種烟苗並有毁麥種煙情事又口外及陜西匪徒擬定本年大種鴉片運入山西售賣希易金錢購買鎗砲以圖兼擾鄰境查陜西與晉省壞地毗辑若不及早設法勢必滋蔓難圖聞太原閻督以此之故已咨請陜西省長嚴飭陜中發現烟苗　　各縣一律勒限犁鋤矣 
　　張仲仁代表祭袁項城祭期將届馮總統業已派定府秘書長張仲仁届時代表致祭茲據公府某要人傳出消息張秘書長此行約有一星期之躭擱公府秘書長職務將由總統臨時指定惲公孚秘書完全代理 
　　津學生與外交案天津新書學院等校學生對於中日共同條件要求曹省長轉請政府迅速宣佈頃聞津埠前此要求政府宣佈中日新約條件之各校學生現已罷課並擬推舉代表八人來京要求政府早將新約内容宣佈全國 
　　日議員團已出京日本議員團濱田國松等來京觀光聞該議員團濱田等十三人已於二十八日上午九時二十分由西站出京赴漢中日方面送行之人士頗衆日使林權助氏亦曾親至車站送行 
　　甄用合格員之分發國務總理據銓叙局呈稱本届甄用合格員續有報到呈請分發曁准各該長官咨請分發各員計簡任職張有埰等十員薦任職丁奎聨等三十八員核與定章相符特開具名單呈請分發當即轉呈總統照准矣名單如下丁奎聨馮廷立沈賦城（以上三員擬請分發財政部）陳維禎張樹芳陶孝華陳大炘沈壽霖林珪蕭乃賡（以上七員准直隸省長咨請分發）許鎭藩熊潤玉楊美湘洪長紱（以上十一員擬請分發直隸）侯蔭昌錫昌可書蒲（以上三員擬請分發山東）李人鏡沈祖恒趙楷年（以上三員江西省長咨請）林驥（以上四員擬請分發江西）郭星五吳繼彪王毓芳張鐸查錦樅李光第劉璧蔣錫曾袁思古（以上九員浙江省長咨請擬請分發浙江）馬朝棟李潤霖馬汝紳伍鈞（以上四員熱河都統咨請擬請分發熱河）孫懋銓張金鑑高豪吳恩溥（以上四員察哈爾都統咨請卽請分發察哈爾） 
[關於戰事之最近京聞]  
　　張敬堯之三電張敬堯督軍二十七日發來三電致參陸處首一電係對於長沙兵工廠計畫上須請中央迅發鉅欵第二電係報告第七師補充第二團已令其赴長沙四鄉實行清野剿除餘匪以第六團調省城代行巡警之責第三電係報告田樹勛旅二十五由羅山攻四望山於二十六完全克復 
　　徐樹錚之行蹤徐樹錚抵鄂後即赴長沙茲聞徐氏於二十六日晩間到長沙二十七日在長沙城内開一前敵軍界懇親會凡在前敵之直魯奉湘鄂各軍領及以次各級軍官一律與會其不能直接到會者亦均派有代表徐氏曾當衆宣言此會具有大宗旨一聨絡各軍感情固結團體一請各長官嚴申軍紀實行約束散後旋即返漢并聞徐將於二十九日親往衡永一帶視察軍情又據漢口電云徐樹錚於二十三日偕奉天二十七師長孫烈臣一同來漢張懷芝當即力勸其速往前敵就任並表示自已回魯本任之决心 
　　十萬元之激勸參陸處日前電令前敵各軍長官内稱湘南郴州關係甚重特借十萬以與攻克軍隊之賞金云云據某當局言郴州爲湘南通廣州之大道如郴州攻下則目下在湘東之民軍自必潰散湘東一帶可期肅清且贛邊軍事正急將來郴州攻克正可南出粤邊以攻韶州之背云云未知重賞之下有無勇夫也 
　　趙恒惕之不死張敬堯致電政府略云大總統國務總理鈞鑑據吳總指揮佩孚宥電稱趙恒惕被我軍戰死一節誠不足信頃得前方探員報告趙率軍五千反攻耒陽除電知張旅長學顔切實防範外特電達等因（下略）長沙附近地方尚安適堪紓厪念謹聞張敬堯沁印 
　　施從濱之復振魯軍第一師師長施從濱日前由長沙赴醴陵茲聞公府軍事處二十八日致施師長一電略云執事兵額漸就恢復軍械多經損毁可否飭由漢陽兵工廠就近撥給望速覆 
　　吳光新之索欵據某方面要人傳出消息吳光新司令二十八日午曾致中央萬急密電一件對於鄂西宜施一帶之防務情形陳報極爲詳盡并請續撥本月份之特用軍費并聞此項電報經段芝泉總理披閱彼比交參陸處核奪矣 
　　葉荃軍之東下滇軍師長葉荃率師東下一節據某交通機關二十八日午所得之漢口電訊謂滇軍師長葉荃業已率兵進犯鄂西其先行隊確於漾日行抵咸豐鶴峯）均施南附近縣（一帶并聞已與吳光新司令所部之某旅接戰數次云云 
　　李厚基之出巡福建督軍兼攻粤第三路總司令李培芝宥日由厦門致電政府略云武平被敵軍佔據後雲霄等處軍防異常吃緊特於本日二十六日親往海澄龍溪漳浦雲霄等處視察佈置防宜戰事 
[湘鄂單隔最近之局勢]  
　　湘中戰事瀟湘戰訊言人人殊難得實在眞相據由湘省來鄂第三師軍需官所述前敵情形北軍頗佔勝利謂第三師長吳子玉以衡陽爲根據地分兵一半屯集常寗直軍第一旅長王承斌首陷祁陽第三旅長閻相文現由祁陽進攻零陵戰鬭激烈勝負未判蘇軍張宗昌率一旅衝入安仁南境會合耒陽直軍第五旅及常寗第三師三面抄襲永興戰事頗爲得手距離目的地　不及百里之遥凡永興北岸石盤高背蓮花港等處現時俱在惡戰中惟北軍迭佔優勝南軍自衡山不保連失要隘多處雖其中偶以奇制勝無如實力不充旋進旋退聞譚浩明扼守零陵兵逾萬餘馬濟駐永興亦有二十營林修梅紥東安韋榮昌駐新田程潛駐酃縣充游擊隊四處策應聞粤桂知湘事危急續調援軍二十營兼程馳至永州接應自陳復初敗退常德失守後湘西一帶半屬南軍勢力範圍現均爲北軍擊退二十四日由第十一師會同奉軍及馮旅長之一部會師圍攻常德周則范迎戰所部不過數千難當萬衆當被北軍擊敗北軍氣熱大振刻已將常德包圍日内可望克復云云惟據南軍方面言則又似利於南軍聞近日醴陵方面突有粤軍五千餘人恊同湘桂聨軍四向混擊皇圖嶺茅平市均已爲所陷落刻又圍攻醴城甚急施師與戰頗爲所創張旅宗昌雖已馳抵泗汾舖暫時能否得支持尚未可知現株長恐爲敵軍所侵犯即醴陵東北一帶亦仍在危急之中云云兩方所言懸殊究未知其眞相如何也 
　　鄂西戰事刻據北軍界消息巫山興山巴東等處確又由緩和而變爲紛擾前由興山退至巫山之王安瀾近且以全力反攻興山而顧品珍所部之滇黔聨軍現復改易常度易守爲攻冀謀牽制新鶴北軍之攻擊其黎天才一部潛謀反奪巴東者勢亦大振朱旅廷燦趙旅榮華王旅汝勤等部幸皆奮勇與戰刻尚不致發生何種變化惟禡日巫峽一役北軍不能支持先是顧（品珍）部各軍時以一部突擊巫峽正面之北軍前線迨北軍與戰則又引退北軍以其力弱可乘遂於禡日逕攻巫山不圖滇軍主力軍隊乃竟抄過北軍右翼　　襲擊巫峽右側以拊北軍之背適困北軍於重圍之中北軍抵死迎戰經一晝夜之久始克破四而出保全巫峽於無恙然而官兵則已重創矣又聞吳光新司令自克復秭巴進攻施南後大有擁兵封鎖襲萬進征蜀域之概迺因湘西戰事緊急不得不分兵應援故第十六混成旅及第八師王汝勤一旅各調所部移往津市以致鄂西原有兵力因之減少茲吳司令僅於施南一帶仍主續攻以達廓清目的而於蜀東則暫取守勢湘俟事平定再實行前項計畫焉 
[湘省慘刦之又一報告]  
　　大陸報二十四日湘潭通訊云湘事慘極岳州醴陵株州皆付祖龍一炬北自洞庭南至寶慶其間城鎭多遭搶刦良民死數雖不能詳然必甚衆北軍對於外人亦不知尊重醴陵外人居屋兩所與美敎堂一處皆燬於火而美敎士禮門氏且受鎗傷幸未殞命北軍蹂躪地方之舉動言之令人驚悸寳慶雖未焚毁但亦飽受北軍之摧殘矣若受苦者僅爲參戰之人則他人儘可置身事外緘口不言以待戰爭之結束無如此種無謂之内訌遺害民間無微不至誠不能令人無言湘省商業完全停頓商人存貨旣已被焚而又不敢添辦新貨密願朿手停業坐待兵禍完畢秩序稍復而不願購入貨品致再遭掠刧也兵士任意妄行似無人約朿之清白婦女受害尤深南軍臨退時間有搶刦惟姦淫情事則罕有所聞北軍不然凡其蹤跡所及之處輒有汚辱婦女之報告一經調查事皆確鑿北兵荒淫無道慘不忍言湘潭一處婦女之受汚者爲數頗衆居民無奈乃籲請北軍司令妥爲保護司令發給印成之諭單粘貼各家門口上書此係民家兵士不許擅入字樣並禁止兵士持械游行於是閭閻稍安惟此司令去他司令來此隊兵去他隊兵來來去不定時常易人軍隊散漫不相統屬指揮此隊兵士之司令無權約束他隊之兵士前司令之命令對於後來之軍隊不復發生效力故終無永久有效之辦法雖高級司令頒發煌煌示文諭令人民安心營業勿改常度第兵士搶殺姦淫如故視示文若無物無怪人民目示文爲官樣文章而不能安謐也記者屢見田中農夫一覩北兵近前即狂奔而逃慮被拘充夫役今湘人方呻吟於戰禍之下苟能息戰言和則湘省受惠不淺矣 
[鄂中軍事紀要]  
　　奉軍之出發奉軍第三混成旅步隊由鮎魚套車站陸續開往長沙兹悉二十六日上午又運去該旅第二團步隊一營機鎗隊一連子彈三十萬午後又見該站預備轉運奉軍車二十輛惟軍隊彼時尚未到站按奉軍到站均係隨到隨開其渡江多在黎明開車時約在上午九十點鐘故連日城内並無奉軍蹤跡其到站上車時由招待處各給點心數枚又聞奉軍準備南來者係新編之六個混成旅每旅約七千人其已抵湘者爲暫編第二混成旅連日運送赴者沙長爲第三混成旅赴鄂西者爲第一混成旅尚有半數未到大約以一半入湘一半暫駐沙宜爲吳光新司令攻川之後援又聞徐樹錚氏昨亦由漢往長沙矣 
　　傷軍之奬勵湘戰傷軍運回鄂省臨時病院療治者頗多茲經調查第三師病院在相國寺第十一師在蓮溪寺第七師在長春觀第八師在豆腐巷大工廠魯軍安武軍在寶通寺各司令以該傷軍第血戰數月勞苦功高除派員宣慰外并製銀質奬章分給各傷軍以勵其勞而資觀感 
　　新軍之改編王子春督軍前因鄂省客軍雖多而戰局未定調度無常本省防兵尚嫌單薄特擬募編新軍兩旅已將編制計畫招募區域餉械支配晰呈中央惟參陸處以國地兩庫同處困難地位軍費浩大萬難供給閣議否决昨已咨覆到鄂王督軍以募編新軍乃鞏固防務之要圖特再合盤籌畫就原有師旅改編擴充擬以近幾二師第三旅改編鄂軍第一師師長一席聞以劉鼎成（第三旅長）升任至該旅空額亦擬定以二十一混成旅塡補其第二師長一職王督無暇兼顧擬以孫傳芳旅長遞升以孫嫻熟戎機專案力保堪膺斯任又衛戍司令南元超之三十五旅原屬十八師範圍現擬改編鄂軍第五混成旅負鄂防專責胎離該師性質歸鄂督節制此僅名義與權限之關係並無繁重手續王以如此通融改組名實相符軍費亦無大出入故復呈請中央 
 
 
 

Page 7

 
 
備案施行矣 
　　兵艦之商調海軍司令杜錫珪頃因鄂境江防吃緊前暫停泊浙江之淺水艦江犀江鯤拱辰建忠四艘亟應調回武漢藉資協防電商督軍贊同後當致文湘督核復即日調回四艦蓋四艦之駐湘江前爲所請故不得不求其同意也又聞鄂西戰事尚烈宜沙防禦吃緊寄椗上游各艦軍火煤炭亟應充足以備不時之需昨由第二艦隊司令杜氏備齊子彈煤斤一大批借用總兵站部差輪鄂通號拖帶海軍第三號大駁船上駛 
[漢冶萍炸藥被竊之可疑]  
　　鄂省漢冶萍公司大冶鐵鑛廠採挖鐵砂專用炸藥轟破山門方可取出鑛苗此項炸藥係軍火中之最暴烈品按日施用派有技師監察其來源呈准軍署在軍儲局購領運至鑛廠封藏存儲庫派隊防守以昭愼重乃日前發現炸藥庫被竊之事經管庫員開庫盤查已失去二十四箱之多細勘全庫門窗天井絶無盜竊形跡儼同不翼而飛惟此案關係最鉅即由坐辦徐介甫廠長吳潤之飛電磋商一面電請大冶知事陶繼貞派探密緝一面電請黄州謝團長超喻水警署長化龍飭令駐防鄂陽大等處水陸軍警一體協緝該局廠則派員司四出於石灰堡下陸盛洪莊鐵山舖四分站檢查行旅大施戒嚴能否破案尚難預卜也 
[陜民籲懇停戰]  
　　爲民食計奈陳督不准何 
　　陜西此次糜爛之慘狀遠過於前清之回亂三輔精華蕩然無遺如臨潼本陜西大縣已成空城渭北各屬糜爛尤甚陜督陳樹藩率師親征乃相持兩月不見效果而最近郭堅部下且進至華陰與潼關兵隊激戰一方面樊老二變兵一團正蹂躪商州各屬是陜亂益有擴大之虞絶無消弭之望陜民苦於匪苦於兵苦於横征暴歛農事全停商業早歇最後之一粟一粒已岌岌不保其困苦情形有不可以筆墨形容者最近陜西各縣耆民上書陳樹藩請設法停戰兩月陳批駁謂指日可望肅清不許其請哀哉陜民其眞將靡有孑遺矣原禀錄下具懇禀涇陽縣耆民劉成章三原縣耆民楊煥富平縣耆民杜仲清高陵縣耆民雷震春蒲城縣耆民李慰農大荔縣耆民郭文選朝邑縣耆民張光祖臨潼縣耆民張星藩華陰縣耆民史子照長安縣耆民王治源咸陽縣耆民杜保田武功縣耆民張廣盛扶風縣耆民李長年乾縣耆民羅大章醴泉縣耆民張伯年淳化縣耆民趙天財等爲懇恩權停戰爭俾農得安心收麥種秋以蘇民苦而裕民食事竊思國以民爲本民以食爲天吾陜自反正以來連年荒歉糧價騰湧每斗動輒千餘少亦不下六七百文如是者七年於茲矣憶當前清道光丙丁午未之際號爲大荒彼時適值林文忠公巡撫吾陜請帑勸捐施粥賑麥急行救濟日昃　遑究其糧價每斗不逾七百前後亦祗年餘當國家承平二百年富庶之餘家給人足一旦荒旱而林公乃焦勞如彼今日吾民之困備較彼幾倍矣矧自去冬以來戰爭不息三輔之民輸將恐後倉庾罄竭筐篋傾倒加以兵馬蹂躪盜匪搶刦囊槖俱盡盆盎皆空老弱婦孺東逃西奔强壯男丁供應軍旅晝夜不寗所幸上天哀憫好雨知時二麥盛長可望有秋第恐戰事日棘兵馬往來鎗林彈雨南北山割麥之人必不敢出山即本地農民驚惶之際亦不能安心收穫即穫而人少麥多吾陜土地乾燥二麥旣熟三日不收則籽粒散落僅餘管稭矣加以棉豆秫稻糜榖亦值播種之期方當戰爭亦不能安心耕種此六者不種則衣食之資又失望於秋冬矣麥不能收秋不能種民爲餓殍兵亦乏食彼時欲戰恐亦有所不能况我公仁養久著桑梓關懷當必有遠邁林公者可否俯念民依權進戰爭俾三輔農民得以及時播種收穫庶小民衣食有資而兵亦可望飽騰焉彼時或戰或否在督憲自有權衡非小民所敢預知也民等爲衣食起見用敢合詞公懇伏望上體天心下哀民窮停戰兩月以育羣生則三輔小民激感圖報忭頌督憲大人恩准施行 
[粤軍對贛之防邊計劃]  
　　粤報近發表李督辦之邊防計劃其文如下贛軍南侵後廣東人咸慮其長驅直進惟近日仍毫無發展而李督辦自接粤贛湘邊防任以來懲前張鎭守使委棄梅關之失察知其縱線延長之軌跡點必由南雄而始興由始興而韶城也於是應急發策豫於其軌跡所經險處派兵截阻故始興之上五里山等地世稱爲一夫當關萬夫莫敵者則遣成桄領兵駐防爲第一重戰線復於始興之下江口之處世稱五馬歸槽崎嶇巉叢者遣趙德裕統兵扼守作第二重戰線爲前敵之桴鼓爲後路之應援然猶慮其未周且密更於韶關去不數里之牛頭山天塹略紥兵隊作第三重戰線以防備於萬一質言之有險必守以堅厚防禦之力而應敵人縱線揳攻之勢然猶慮贛南突入粤境鄰接翁源防其另選精兵由此側出以取英德截我後路又防繞道湘南攻我左翼仁化則上設各險亦無所用故於南雄堵禦敵軍之先早已謀及此着一面於南雄方面擇要扼守一面又對於翁源方面命將出駐小梅關進贛之南一面於仁化方面出師繞湘東窺贛之右且於南雄方面以守爲攻取作戰正策翁源仁化方面以攻爲守取作戰變策其所規畫甚爲縝密加以後方鐵道直通省垣於交通運餉輸械救援無一不便云云大約經此布置後即將開始交戰以奪還南雄爲第一着矣 
[蕪湖快信]  
　　皖軍援湘皖南鎭守使馬聨甲爲總指揮其計劃係撥安武軍第一路兩營第六路兩營第七路一營第八路兩營新安武軍六營砲兵一營共十四營　駐　入三營本月上浣已開赴九江其餘軍隊仍未出發馬聨甲尚在蚌埠因出發費三十萬中央尚未撥出故耳停頓刻聞業已就緒馬聨甲六月初旬即可來皖先開隊贛省再行相機前進皖南鎭守使事宜暫委該署參謀長儲莘代拆代行 
　　皖省此次衆議員額十八人參議員額五人業經倪督軍派定衆議員皖北六人皖中七人皖南五人參議員派定皖北兩人皖中兩人皖南一人非有公益維持會黨籍者難以應選聞有應選參衆議員資格者二十三人之名單早經由蚌埠指定已發交省皖公益維持會如法辦理皖南各屬一般有議員熱者仍在多方運動殊爲可憫 
　　衆院覆選之期將近凡蕪湖道尹所屬皖南二十三縣之初選當選人將次來蕪省皖公益維持會刻電蕪湖警廳速爲預備潔靜旅館五處爲各屬初選人之招待所該廳已指定華旅館大方棧鳳宜樓公安棧岳陽樓五處 
　　省垣實美廳已革科員陳傑民刻串同劉錫九將涇縣某礦私賣與某國人得洋二萬元經人控究蕪湖檢察廳昨接實業廳來電當派法警將陳傑民捕獲 
　　皖省赴蚌埠祝倪督軍寗夫人之壽各長官悉於二十九日乘江華輪過蕪回省　 
　　在蕪美國人刻發起美國紅十字會募徵歐戰救傷繃帶由此間中國紅十字分會幹事贊助進行二十七日假烟雨墩開茶話會各界對於此舉頗具熱忱 
　　安豐兵艦满裝軍火於二十九日由蚌埠過蕪赴安慶聞係發給此次出發各軍 
　　蕪湖明遠電燈公司二十九日開常年股東會報告上年營業聞除煤炭漲價暗虧萬餘金外尚有盈餘二萬餘金 
[浙實業銀行濫賬案之咨覆]  
　　浙江省議會議員駱瀛等提出之浙江實業銀行濫賬事項質問書經省議會咨行省公署要求答覆等昨得省長公署咨復云案查前准貴議會咨送駱議員瀛等提出關於浙江地方實業銀行濫賬事項質問書一件咨請查照答復由當經令行財政廳飭查報告一面先行答覆在案茲據該處長呈稱奉令後遵經轉飭該銀行將各項賬目曁節次清理濫賬追索欠欵情形尅日詳細報告去後茲據覆稱查前浙江銀行於民國四年六月底改組當時未轉入實業銀行之濫賬共有四十餘萬元自改組實業銀行以後竭力清理截至上年四月底止計收回現洋三萬六千三百五十七元七角八分八釐認爲有著轉入實業銀行賬内洋一萬四千六百元其無著之欵在公積金項下削除者二萬七千五百七十一元八角九分在五年分盈餘項下削除者二千四百零五元六角零四釐在特别公積金項下削除者十七萬二千二百二十五元零七分二釐均於上年列册呈報其懸而未結之賬屬於杭行者二十九注屬於申行者十注本行逐注清理設法追討或已經涉訟了案無可再追或以不動産抵押驟難變價或人已遷徙無從蹝跡或景况窘迫一時實難收回一年以來舌敝唇焦僅將都易戶下銀三萬兩合洋四萬八百十六元三角二分五釐王錫記戶下洋三千元如數收回其收不足數者晋益鹽棧欠洋六千七百餘元收回三千八百五十元金潤記欠洋五百元收回三百元黄式蘇欠洋二百元收回一百元崑新公司欠洋四萬九千餘元收回八千九百零一元二角六分二釐虞伯卿欠洋二千元收回六百六十七元此外又有已在特别公積金内削除之陳培生戶下即温州分行又一部分内洋一千零六十元年來與之交涉上年七月十一月兩次收洋五百元仍歸入特别公積金項内其有田地房屋可抵者酌估價值轉入實業銀行賬内徐圖變價以外難收之欵時閱四年絶少希望未便聽其久懸轉使賬目混淆因於五年分六年分結賬盈餘内提洋七萬元將各賬陸續削除不足之數二萬餘元並在餘剩特别公積金項内削減所有前浙江銀行懸而未結之賬至此作一結束惟削除舊賬係銀行内部分之事而銀行對於債權仍不敢稍事放棄遇有可追之欵仍當隨時追索以重股本本行至放欵嗣後益加愼重將來營業如能發達公積暫增所削特别公積金二十萬元自當陸續提還官股以符原案所有遵查清理前浙江銀行欠欵情形分列簡表及說明書並檢同六年分上下兩届營業報告呈請核轉等情（未完） 
[江北通信]  
　　魯匪首領史殿臣自由邳縣竄入泗陽後該縣之史家三莊金鎖鎭兩處之人民幾遷徙一空蓋匪去兵來同一蹂躪現史匪全部經淮軍痛剿擒獲數名當時斃於砲火者十餘名復又竄入邳縣之花山寨七十四旅旅長陳調元隨卽派步兵一營前往兜剿鏖戰兩晝夜生擒十餘名惟匪勢並不因之稍挫盤據該寨如故邳縣知事復派警備隊一連並檄附近鄉團會同營兵合力兜剿以期净絶根株倘不於此時肅清則轉瞬青紗幛起愈不可收拾矣江北各縣有一種旱田爲當初設立衛所時給與軍人耕種歷年久遠衛所旱經裁撤該田則展轉賣買不知經過若干人手現在省署特派委員前來清查其辦法尚未宣布此間各農會已召集有軍田之田主擇期開會集議相當之辦法以便對付 
　　自去歲繭業條例公布以來淮屬之開繭行者名爲十餘家實則皆係綸華公司所獨有去歲營業頗爲發達故今年前來繼續辦理淮陰爲出繭之總滙地方故該公司營業亦以縣城爲重要其他四鄉與偏縣如漣水泗陽等處則由清江派人往收此刻新繭已見惟因初眠二眠時天氣甚寒恐收數不能增旺現訂價目每石約二十四五元左右其他各絲線業亦同時開秤收買矣 
衆議院複選在卽清江爲選舉區故淮揚各屬有議員熱者紛紛來浦運動預議票價每張二百元恐届時尚不止此數不知運動當選諸君視宜興初選當選人儲南强等電報其感想爲何如也 
[蘇省會請修新税之動議]  
　　江蘇財政廳之裁釐改税案爲今日商界力爭之第一重要問題蓋以其有裁釐之名而病商更甚於不改也茲悉關於此事之省議會議員之提議如左 
　　蔡議員寶善提議案裁釐改税江北人民望之久矣本會亦經先後議决迄未實行今幸於本年五月一日開始變更豈不甚善乃財政廳長聽從征榷科擅改税率病商殃民莫此爲甚同一省也分寧蘇以兩税同一江也越南北而重征致令貨物税之美舉成爲陷害我江蘇數千萬人民之坑於是百貨停滯商務摧殘而財廳猶以議會請求爲答復上海總商會之推諉不知各處商人非反對貨物税之行使所反對者借貨物税之美名而江南已税江北又税寗省一税蘇省又一税且同一貨物江南則輕税江北則重税種種弊害人人知之豈財廳獨不知之窺其居心有不難令人揣測者財廳署中無願改江北之釐者而乂迫於公議於是借改税之名定不良之税必使人人請其照舊捐釐夫而後議會亦可不請其改革人民亦可不怨其紛更矣不知江南貨物税行之已久並無有議之者江北早有請求行税者今而人人反對豈貨物税獨不宜於江北歟抑江北人民一改貨税即當格外受害歟本會對於此處應請注意抑有進者財廳此次加增税率藉口抵補果使涓滴歸公人民即受何等痛苦當可隱忍須臾惟税率雖加而比較反縮短開支反增大實有百思不得其解者寶善泰興人就泰興一縣言之本有界口泰興兩釐局現界口歸併靖江比較年僅六千元泰興比較定每年一萬七千餘元並准開支一萬五千餘元是實解國庫之數不過二千餘元綜比以觀加增税率國庫之收入有限徒豢養無數之征收員司耳嗟吾小民何不幸而生於江蘇更何不幸而生於江蘇之江北此種不良税率一日不停止即吾民之生機日蹙一日可勝慨哉不知此乃江蘇單行法應由本會通過務使省不分寗蘇江不分南北適中定率一律通行江蘇之人民幸甚鄙見如斯當否仍請公决 
　　任議員桂森提議案釐金之病商盡人知之年來江北商民爲改辦貨税事奔走呼號曁本會兩次議决可謂千呼萬喚財廳始有五月一日之實行乃觀其所訂章程税率謬點極多其害較釐金爲尤甚名爲江蘇省統一税法實則分江南江北爲兩省畸輕畸重固　不成政體其尤爲窒礙難行者在土産土銷之貨類如米榖一項人民所倚爲生活者由本邑鄉間運至市鎭其數不過十餘擔或二十餘擔其路程不過十里八里或三里五里未出縣境一步絶非販運可比竟令其比照販運商人即在本地徵收機關預納半税試問此種辦法其何能行從前江北各商會曁本會議員所以同聲要求改辦貨物税者實因沿途設卡節節留難希冀改辦税所將沿途所有各卡一律裁去減少商民困苦今則名爲改辦貨税而各卡依然存在不過改一名目加重税率更加沿途扦驗換單名目尤爲絶大病根其弊害較前更烈自該章程税率公布實行後江北數十縣一致反對各縣商埠均有罷市風潮各縣商會致有聨合會之提議蓋此種章程商民實有切膚之痛斷難一日存在現時各縣商會紛紛來省赴本會請願修改章程税率本員以此種章程税率認眞修改期有於裕課便商本會期爲日無多非可草率從事擬請變通辦法先由本會逕咨省公署飭廳暫照釐金税法徵收一面由廳即行召集江北各縣商會來省公同籌議重行修改章程税率裁併局所俟得各處同意然後實行庶可一勞永逸應請提交大會公决 
地方通信 
[蘇州]  
　　公賣局之改革江蘇省烟酒公賣局長一職仍由前局長彭淵恂回任凡殷局長改組之各分局坐辦名目均須撤銷仍照舊只設分局長一員以符定章此間第三區分局長本係蘇州電話局長錢道訓兼攝凡局内征收稽核等事概歸坐辦吳琪主持茲聞彭局長以坐辦旣須裁撤則錢分局長兼任兩職不無顧此失彼之虞擬另擇賢能繼承其乏以故外間盛傳前任分局長吳禧泰有回任希望 
　　律師公會會長之競爭上海律師公會會長一席本由律師蔡倪培充任本年春季任期届满由會遍發傳單定期選舉維持蘇州律師以會中每年收入會費不下數千金蔡會長並未將出入各欵逐項報告以致各會員嘖有煩言必欲另選他員接替於是蘇地一部分律師預舉陳則民承乏並要求繼任後必須編輯司法雜誌月刋不意開會後檢查票數以蔡爲最多於是各會員有主張代表到會不能認爲有效者有主張須令蔡倪培報告去年出入各項帳目者有主張將歷年會欵存莊息摺交閱者嗣因議無結果公决再行定期召集重選不意第二次開會而到會者僅十餘人核與三分之二以上會員出席之數大相懸殊未能開會茲蔡會長以會長一席延未選出恐被人指摘擬改爲信件投票惟此種辦法是否可行已電請司法部核示 
[松江]  
　　選民警告當選人有松江選民張芝者刋布印刷物略云傳聞上海有人到松收買當選票而當選人中將有賣票團之組織經手有人介紹有人言者鑿鑿果如所說捫心自問人格何存猶憶民國初元舉行第一屆參衆選舉松縣當選人縱有少數不肖實行其拜金主義尚不敢公然表暴貽笑於人用念諸君旣非貧無聊賴藉此謀生决不愚弄選民作爲營業當仁不讓見義勇爲竊有望於諸君子矣愷切陳詞無任禱盼云 
　　初選當選人籲請停戰自宜興衆議員初選當選人儲南强等倡議籲懇當道先停國内戰爭再辦國會選舉後本邑衆院初選當選人閔獻錢策陳粤等已先後致函儲君聨合一氣茲又有初選當選人朱慶咸續於二十九號加入儲君等團體並聞朱君尚在糾合同志一致進行藉厚儲等聲援云 
　　試騐電氣栽培植物法縣公署奉實業廳長訓令略稱據吳縣農事試驗場場長陶鎔呈報吸收空中流電栽培植物情形謂自試用以來卓著成效應由該知事轉令農場試用云云縣署奉文後當將省令及陶鎔所著之說明書等轉行縣農會聞該會長吳步蟾現擬在農會後方之瓜畦内擇地建築雷桿先行試用以覘功效云 
　　確定參院初選投票區本邑參院初選人共一千一百五十餘人縣署初擬在縣立圖書館設立初選投票區令各選民届期往投旋因圖書館地宇過小不敷分佈票匭改以縣署大堂爲初選投票區矣 
[鎭江]  
　　推廣夏布銷場江西萬載夏布自上年旅鎭贛商運來銷售頗受歡迎今夏贛商運來之貨銷場更形暢旺本城布商現正設法添進此種細粗漂白夏布廉價出售以敵洋紗云 
　　軍艦過鎭赴滬游弋長江上游一帶之聨鯨兵艦一艘於日昨上午十時駛抵京口下椗江心維時象山焦山各砲台升旗歡迎少頃展輪赴滬 
　　警局嚴禁撲克鎭郡警察近來對於查禁撲克極爲嚴厲凡小洋廣貨店售賣撲克牌者亦守秘密非熟人不能購取因撲克輸贏過鉅且各業中青年學徒多數喜打撲克故有此雷厲風行之舉云 
[杭州]  
　　省議會不足法定人數浙江省議會三十日下午一時振鈴開會秦副議長因赴西湖宴會由朱副議長代理主席議員出席者六十六人待至二句鐘仍無議員續到按照法定人數　差十一人（全數一百五十二人須七十七人過半數）朱副　長遂依本會暫行細則第六條之規定宣告延會散後省議員許祖謙致秦代議長函云立法機關非兒戲場也决算讀會非兒戲事也乃昨日下午（此昨日謂二十九日）議場時而五十餘人時而六十餘人並不足法定人數經本席一再聲請貴代議長維持遵照暫行法及議事細則辦理貴代議長置之不理一任催請秘書長快快讀下去之聲喧於耳鼓大有急急顧影朝不迨暮光景夫以决算之重大而草草以求了事若此究竟暫行法及議事細則已否廢止此項讀會可否生效本席無從索解希有以答我來此請議安 
　　省會覆選之分區第一屆省議會復選係分四區本届則分爲十一區因元年參議院議决省議會選舉法覆選區域第一届暫以道區爲區域自第一届起當以舊府屬爲覆選區云云故此分區係查照規定辦理惟如此分區各舊府屬之議員分配不無稍有吃虧便宜之處也 
　　浙路八期欵行將開付浙路第八期證劵計洋九十餘萬元現已由交能部滙付到申惟仍係交通京鈔此間清算處葉處長屢爭付現不獲如願聞已於三十日派人赴申點領一面籌備開付事宜如果此項鈔票今日可以領運到杭卽准於六月一日實付開付矣 
[武昌]  
　　王督軍赴漢會議二十六日上午十一時王子春督軍乘車出署至兩湖師範參謀處檢查公務躭延半小時即乘楚信兵輪至漢陽查防由橋口至劉家廟點驗防軍事畢因徐樹錚司令電邀磋商要政午後兩點鐘復乘馬出文昌門坐楚義輪渡漢直赴曹宣撫使署會商一切山東督軍張懷芝聞亦在座直至晩十一時始行過鄂返署 
　　鎭守使夜巡漢口鎭守使杜錫鈞於二十六號之夕携帶中級軍官四名乘馬自橋口至劉家廟巡視一週直至天將破曉時始行回署 
　　商會請欵維持大比期陰曆端陽節爲商界往來歸結之一大比期商會新舊總理俞清臣王芹甫以值此戰期市面清淡恐難平穩渡過二十六號特渡江面請王兼省長撥給現銀十萬兩接濟漢口市面已蒙王督慨然許可日内即由官錢局存儲項下撥解來漢 
[濟南]  
　　張鎭守使將來魯剿匪徐海鎭守使張文生電致府院略謂魯匪猖獗迄未平靖文生現擬統率安武軍十營開往兗州等處協同魯軍堵剿匪黨敝軍刻已枕戈待命務乞速電指示俾有遵循云云一說張鎭守使來魯協助剿匪係張帮辦日前特派員赴徐磋商已爲張鎭守使同意故有此電云 
　　諸城釐雨爲災近聞諸城縣日日大雨山水暴發以致勝水雨城潮水公勝夏河昌城逢哥莊等處均被水災共倒塌房屋千餘間淹沒地畝數千頃雖被淹小麥尚有一半收成民間房屋倒塌過多棲止無所流離情形殊爲可憫日前該縣知事已將詳情呈報公署矣 
雜評一 
[正式宣布（默）]  
　　中日兩政府對於此次新協約鄭重商决作同樣之宣布所以解釋人之懷疑也然而所宣布之四件早已披露於京外各報紙則所謂宣布者僅就前次非正式之宣布而加以正式之宣布耳此外並無所宣布焉未知國人之懷疑能否從此銷釋乎 
[實行休息]  
　　曹張之不待奉命而相繼回省所謂實行其休息主義也曹張雖休息而徐樹錚之奉軍尚在主戰派仍可昌言主戰今何爲而大起恐慌乎且所謂主戰派僅徐樹錚等二三人耳徐果恐慌則前之大言安在哉 
　　或曰徐樹錚尚望吳佩孚爲期効力今猶未至大恐慌也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報對於江寛失事之評論]  
　　字林報論江寛事略謂中國各商會致北京長電兩通其一爲招商局要索江寛船本一百二十萬元其二估計損失財貨約現洋十萬三千元貨銀十萬兩至於遇難者約三百名應如何優恤家屬尚未計算在内吾人讀此兩電頗以得覩中國商界具有要求江寛一案審判是非不許隱護之决心爲快也以言生命損失則江寛船長與二機師皆罹是刧外人亦將有所要求商會兩電皆謂罪在楚材此事當然由審判而後定第政府已將楚材管帶革職固已明白承認責任矣在吾人觀之商會未必抱必得政府賠欵之希望故此兩電之作用乃欲將此案在上海歸適當官吏開審耳肇事情形吾人不欲遽下斷語惟政府態度始終不能令人满意則爲吾人所不能已於言者江寛於四月二十五日撞沉當時漢口敎會西人洛里博士與李志立君適在江寛艙面目覩各情據其報告則楚材駕駛違法釀成巨禍他日開審時大可傳集此二人到堂作證至逃生者爲楚材兵士刀刺鎗擊一說吾人不欲深論惟衆口喧騰此事之有無誠須根究到底江寛被撞後外人小輪猶能於雷雨交作天色黑暗之時奮力救生保全多命而楚材與總理所乘之艦獨不設法救人此乃事極顯然者且段總理坐艦停待約二十分鐘迨見楚材不能隨時行始鼓輪直接下駛一若毫無所覩者然閱數日段始電致招商局承認賠償生命財産損失之責任但此空言有何效果遲至五月十六日距肇事日已三星期總統始發着海軍部審辦之命令推想政府所以遲遲辦理者蓋不欲有所舉動也嗣見中外報紙批評指摘衆憤莫可遏止始有此審辦明令聞審辦令發下五日後楚村管帶始行革職果爾則政府辦事亦大不認眞矣統觀各情吾人雖欲謂政府不事隱護不辭責任不賴賠償亦不可得招商局電呈總統及交通部前後五次北京對於賠償問題迄無切實答覆此案如由北京審辦將來未必有美满結果故此案之宜在滬或在漢開審毫無疑問蓋滬漢可得深知長江航務情形者之協助也尤要者此案宜絶對公開以明是非爲政府計尤當如此否則鎗擊墜水者之說終難消除北京於此時須付一百四五十萬元之賠欵固感不便但若任當軸縱令所屬殘害良民之說傳佈於外竟同事實則與北京尤爲不便今中國當軸爭權攫利遺害國人至深且鉅内訌之中平民損失莫可賠償萬一而江寛案則不可與此並論使楚材而果錯也則當估計損失全予賠償政府秉公辦理此案其有益於政府本身者較諸戰勝南軍之捷報爲多多矣 
[郵票寄入美國之禁令]  
　　本埠美國書信局局長接有訓令謂美國陸軍部現禁止以已用及未用之郵票寄入美國如經查得均須沒收蓋因敵人近嘗藉此暗傳消息也 
[日本議員視察團抵滬]  
　　日本議員團十二人游歷中國南部者已於昨日由香港乘某日船抵滬聞旅滬日人之前往迎迓者頗不乏人云 
[工部局增加華捕工人辛資]  
　　大陸報云租界華捕每月薪水在二十元以下者自六月一日起均將增洋一元工程處與衛生處所用工人之工資將增百分之十一至百分之十四不等其每月得工資十元以上者亦按十元之數增加其每日給資者則以五百文爲增給之基礎此爲公共工部局與法工部局近今會議所議决者 
[福州商務大受影響]  
　　法租界洋行街閩帮某商號昨接福州聨號快郵謂該處現因粤軍由潮汕大埔侵入閩境防禦非常嚴緊商業凋零市面衰敗凡富有身家者莫不鑒於湘省之蹂躪咸以遷地爲良省城入暮軍警林立阻絶交通大有風聲鶴涙草木皆兵之概所有在滬代批之貨請勿多運俾得隨到隨銷免有危險云云 
[萬國商團華隊之十二週年紀念]  
　　上海租界萬國商團華隊公會隊長隊員因五月三十一日爲該會成立至今十二週年紀念之期在總商會議事廳舉行典禮預請本埠各官長商董蒞臨參觀並備茶點以昭誠敬昨日届期下午五時各隊員均戎服荷鎗到會由會長虞和德等率隊站列然後舉行典禮均向國旗行鞠躬禮禮成後紛紛演說並互致頌詞至傍晩七時後始行散隊而歸會場設有軍樂聲韻悠揚頗極一時之盛茲將總商會會長朱佩珍沈鏞頌詞錄下兵衞爲國家前驅强權後盾泰平之世耀德不亂兵是故以德行仁者王以力行仁者覇治亂異軌軒輊斯分吾華商自古尚文積羽之點殆基於此今華商體操會列入萬國商團十三年矣在租界中得領有鎗械與各國僑商享平等權利實隊員平日操演當仁不讓之左證志趣奮發足以媿旣往勵將來倘人人有振弱圖强之志隊員之增進無可量也本日在本會議事廳開十二週年紀念會鴻文鉅典後來國乘必有記者僕忝任商會會長謹上數言以伸頌禱 
[美紅會今日之大會]  
　　美國紅十字會今日午後二時起至晩十二時止在大世界開大會一天除各種游戲照常一外美紅會特演前日遊行大會之影戲片（按此片從未演過）活人畫片美國司密司女士唱歌美國商務參贊美紅會長安立德王正廷等演說及啓秀幼稚生遊戲等等跑氷場有紥綵花車啓秀女塾徐婉珊女士宋銘黄女士各有一部美國方面已由美領事介紹勝家縫紉公司協隆洋行卡爾登吉時洋行康乃爾洋行各有花車一部葡萄牙領事介紹葡人雪兩浮二人卜脱爾一部其他各國均有花車與會羅辦臣洋行借與洋琴一座貧兒院孤兒院全隊樂隊均盡義務各童子軍均來助興按此舉美領事葡領及周大倫宋銘黄徐婉珊諸君均竭力贊襄云 
[聲明天洋丸郵船之行程]  
　　本埠東洋汽船會社昨晨接有海電謂報載天洋丸郵船將不復駛於太平洋一節絶對不確該船於五月十一日駛離舊金山昨日已抵横濱豫計赴小吕宋後六月二十五日可以抵滬仍將照常開往美國云 
[損壞火車切勿勉强行駛]  
　　滬寗鐵路管理局昨出通告云爲通告預防危險事自今以後凡各列車在途行駛之時遇有車輛損壞及遭逢危一險情事應即就最近之站停車設法解下報告車務總管及本局長機務處切勿勉强行駛致蹈非常危害特此嚴爲通告仰各關係人員一體遵照爲要 
[浦江發現包藏女屍之鋪蓋]  
　　救生局三號巡船昨晨在楊樹浦浦江中撈獲鋪蓋一個外綑麻繩數條帶至南市薛家浜該局門前碼頭邊當衆開看中有棉被一條内藏女尸一具該尸身着藍布衫褲小足秃頂頭髮全無面目糢糊難辨年歲被褥内附有鐵板一大塊形似謀殺後加入鐵板使其沉入河底者因無家屬來認由輔元堂函報地方廳委派賀檢察官毛檢驗員等於昨日午後前往驗明該女尸委係生前被人殺害因傷致斃死後抛入河中當卽塡明尸格判由善堂棺殮發封厝壇候召家屬認領 
[牯嶺路暗殺案揭露眞相]  
　　新閘牯嶺路十七號門牌監棧經理所雇之辦事人鮑效卿於去年八月二十八號夜半被人謀斃後由新閘捕房將跡涉嫌疑之該棧用人梁金川程元董大顔正山卽阿四）沈聽意等拘解公共公廨迭經訊供不認分别交保開釋後復由屍屬禀經護軍使署令行公廨轉飭捕房將董大梁金川程元顔正山等重復提案併解軍署請俟訊供明確再行送回公廨核辦在案茲悉梁等自解軍署後業經軍法科訊明於前日派警送回新閘捕房押至昨晨併解公廨由新閘捕房西探目斐司戤潑與專查特别事件之西探目壳羅香華探目李星福相繼上堂禀稱本月十五號軍署審訊此案包探等均往觀審當時被告等供認因鮑吞沒伊等應得之欵是以將鮑謀斃程用棉絮將鮑撳倒梁在鮑之臥房外望風由阿四即顔正山用繩勒斃云云質之阿四供稱我在軍署供認上前撳鮑時鮑已身死又據程元供稱實因鮑吞沒我等應得之利益是以將鮑謀斃又據梁金川供此事實不在場因在軍署熬刑不過且問官宣言爾如不供可憑見證口供定案况已經顔程兩人供明言至此堂上問梁曰爾受刑時西探等是否在場爾身上有無傷痕梁稱當受刑時西探並不在場現在身上並無傷痕云云又據包探投訴軍署審訊命盜重案亦頗文明並無恐嚇之言該被告等在供單上逐一簽字係出自願等語旋經張襄讞商之英白副領事判顔正山梁金川程元三人仍解送護軍使署按律懲辦 
[愛多亞路命案又訊一堂]  
　　公共租界愛多亞路一千二百七十六號門牌木匠店主夏阿虎與妻龔氏於三月十四號被人將砒礵暗置粥鍋内食後毒發相繼斃命一案曾經公共公廨迭次訊問已屢誌本報前日午後又届復審之期由捕將全案人證併解到案經張襄讞與義羅副領事會開刑庭研訊先由公堂選任之被告代表柯理瑟律師上堂譯稱前次庭訊曾由押犯邱阿新吳子培供指被告與彼等同押之時被告自言伊之師父母被伊購買砒礵置於粥内謀害等語此事實係挾嫌誣指應請堂上注意問官即命被告王二寳上堂由柯律師詰據供稱現年十七歲通州人在死者夏阿虎木匠店内學藝祗有三個月餘每日清晨起來經管掃地開門炊粥等事有時師母白炊出事之上一夜我吃晩膳因粥味辛苦難食祇吃半碗旋即腹痛水瀉睡至次晨起來因腹瀉未愈出外登坑回來工作未幾又欲大便復出上坑迨至回來見鄰居多人在店並見師父師母倒地聲喊我急向詢問據云食粥後忽然腹痛當由二房東囑我雇車將師父母送至仁濟醫院醫治當時由師父囑我回店小心看守物件並未說我將毒藥害他旋見中西探來院向我師父母詰問數語即將我拘入捕房西探問我你師父母是否食继倒地我答是的别無他問即行管押後見一華探手持香烟食物來給同押之馬夫邱阿新吃食有十一次之多該包探敎唆馬夫供詞囑其到堂作證該探將我兩手反銬有時恐嚇攢毆並有一次不給飯食受苦甚多至邱阿新到堂作證妄供一因受包探之敎唆二因三道頭管理押所巡捕命我洗掃地板房鋪之時邱曾阻止不准洗其所睡之處將我毆打被我訴知三道頭將邱斥責以致挾嫌妄指供畢由捕房代表牛門律師逐層駁詰良久後經中西官會判被告王二寶與邱吳兩見證一併帶回還押候再續訊 
[浦東謀殺親夫案之宣判]  
　　謀斃趙才元案内之兇犯王兆福並趙妻施氏及牽涉之婦人施陳氏等男婦三人曾經地方審檢廳辨論終結聽候宣判在案昨日下午三時審廳劉推事官會同沈檢察官特開第五庭宣判命提王兆福趙施氏施陳氏等至案略詰數語以王兆福糾合在逃之邢季氏江玉林等謀斃趙才元供證確鑿案無遁飾判處死刑趙施氏事前與人商妥將夫謀害惟實行時尚未加功判處無期徒刑又判施陳氏監禁五年判畢飭令分别還押並諭如有不服之處儘可於上訴期内聲請上訴云 
[上海縣境並無烟苗發現]  
　　上海縣沈知事昨上齊省長電云前奉省長敬電開以據東台縣知事呈報英員陶樂爾不日到境會勘煙苗各該縣境有無毒草復萌迅即查明具復等因奉經督率警佐王師曾前往各市鄉區調查去後茲據復稱警佐奉委立即親赴閔行陳行楊思三林高行陸行浦東曹家渡徐家滙以及英法各交界處仔細搜查全境確無寸株煙苗發現惟英員陶樂爾迄未到境亦未將會勘日期函告來署不無疑竇除飭該警佐再行詳細復查聽候隨時會勘外合將查明全境委無烟苗發見情形電陳備查至英員陶樂爾已未到省伏祈訓示祗遵 
[探報黨人招兵往浙之影響]  
　　浙省楊督軍自奉參陸處電令抽調浙軍第一師赴閩援助會攻粤境後業已抽調第一師軍隊由童葆暄師長親自督率開抵閩邊助戰未能得手而粤省南軍現又議分四路攻閩該省軍務益形吃緊楊督軍又失據探報謂有匿居滬地浙籍黨首擬乘此時機密招退伍軍等潛赴該省協助請即加意嚴防等情楊督軍得悉後除飭駐甬軍警嚴密偵防外並飭稽查處加派探員隨車偵察所有原駐各車站之探警亦令留心偵查一面電商盧護軍使加派探警於江浙水陸交界處所會同查防是以滬杭各車站近日防範甚嚴凡遇旅客稍有形跡可疑乾搜檢偵查非常周密故連日搜出藏匿私土之人亦實繁有徒云 
[總商會今日常會之提議案]  
　　上海總商會因今日（六月一日即陰曆四月二十三日）爲第十一期常會之期特將交議各案由列入議案以便當衆公决茲將提議各案列下（一）客帮來滬分莊及滬商往他埠他莊向商會註册案（二）商團華隊請撥經費案（三）商品陳列所建築案（四）改釐爲税問題南京總商會函請遴派代表案（五）報告入會 
[五誌華人購買英公債之踴躍]  
　　英國在滬發行戰事公債已經四日昨爲第五認購者爲勞敬修君五百鎊胡耋蘭君五百鎊趙灼臣孫衡甫李輯瑞堂興業等各一千鎊薛文泰問桂笙二君各五十鎊吳壽社温新甫二君各一百鎊錢淮之（新記）徐君善二君各二百鎊顧仲平君四百鎊壳件東代華人購買五百五十鎊丁民山君一千鎊震升恒木行一百鎊邵晏卿君五十鎊梁福堂君一百鎊項松茂君五十鎊其總數已達七萬四千九百鎊 
[東亞書院仍須建築艇房]  
　　東亞同文書院前擬在龍華百步橋租賃民地建築艇房事經前任交涉員准駐滬日總領事照會後令行上海縣知事查復嗣據市經董陸文麓具復窒礙情形卽經婉詞拒却在案茲聞交涉公署又接駐滬日總領事照會以該書院建築艇房萬難中止要求轉飭地方官代覔適當地點以便進行該署中人擬俟陳交涉員回滬後再行酌核答復云 
[捕獲審檢廳將次開庭]  
　　上海地方捕獲審檢廳自在上海地方審檢廳後面組設以來爲時已久廳長一職由蘇州高等審判廳林少旭兼辦茲經林廳長詳准司法部委派評事各員南下會同林廳長等於昨日由蘇來滬即詣捕獲地方審檢廳審查受理各案已有數起林廳長等當卽申詳松滬盧護軍使定日内假上海地方審判廳第二法庭開庭審理並函致地方審判廳長陸逹權與之接洽現陸廳長已飭公役預備一切矣 
[衆院覆選監督設立辦公處]  
　　江蘇齊省長昨委候補道尹田寶榮許炳榛來滬爲衆議院滬海道屬第四第五兩區覆選監督昨晨田許兩君特往道尹公署與王道尹會商覆選進行事宜並帶有隨員人等暫於覆選事務所（即也是園）設立辦公處 
[雜貨店主途遇暴客三誌]  
　　浦東龍王廟雜貨店主翟建山由滬購貨回鄉行至塘橋被匪攔刧曾由三區三分署緝獲趙珠勝等四人解送警廳請訊已紀前報茲悉趙等四人於警廳司法得提訊時不認搶刦惟稱口角扭毆故業已取保省釋昨日翟因趙等欲與尋仇故又禀求徐廳長究辦據謂趙珠勝趙全林高阿炳朱洪生等向以摇船爲業每見過渡孤單客商携物赴鄉者若輩往往紏黨刦掠行旅屢受其害今因所搶之物僅有洋線團二打飾詞口角爭毆被其朦蔽省釋且敢揚言定欲報復尋仇等語自行禀請提究云 
[舉行第六次華人英語禮拜]  
　　六月二號星期日下午五句鐘爲本年第六次英語禮拜之期是日特請英國開橋大學及香港大學駐滬主考薩也門君演講聖道届時無論男女學生凡能諳英語者皆可往聽會所仍在二馬路望平街警鐘樓下聖保羅堂 
[青年會續演影戲]  
　　四川路青年會定於本星期六晩（卽今夜）八時續演黑心黨後集影戲八大本爲全戲一大結束精華薈萃較前更增趣味與尋常影戲大不相同欲廣眼界者盍往一觀入座劵聞售小洋二角 
[杭州新絲開秤之報告]  
　　前晩本埠中旺街錢江會館接到杭州來電報告新絲今日（三十日）已開秤生貨絲每兩四百五十文熟貨絲四百九十文細絲五十文洋價作一千一百文該會館當即通告各杭綢莊以備核算綢貨大盤云 
[恒孚銀樓錫號開幕之紀念]  
　　蘇州元妙觀東首恒孚銀樓創設至今已歷數十年嗣又在閶門内西中市及上海英大馬路集益里口先後添設分號今又分設於無錫北門内大街打鐵橋地方定於前日（陰曆二十一日）正式開張自煉上字赤金條金葉金廉價出兌故近兩日間本埠恒孚銀樓赤金亦較他家每兩讓去洋五角或一元不一以爲無錫分號開幕之紀念云 
[兩路運輸總管之通告]  
　　滬寗杭甬鐵路運輸總管通告云爲通告兩路聨合運貨規則實行事查此項規則内載有（一）之貨規則（二）貨物等類表（三）擔價噸價車價祗滬寗鐵路有表以及各項商品牲畜等之特價准自六月一日起實行現已發各站各轉運各商號在案並自是日起兩路舊有之運貨規則著卽作廢查新貨章之内容較舊貨章頗有更改仰各關係人悉心研究爲要此布 
[緝私各隊之成績]  
　　緝私二營薛營長查得五月下半月内由各隊緝獲私鹽二十餘起計達二萬五千餘斤另有獲到私鹽船只數艘自應分别充公 
 
 
 

Page 11

 
 
除將拿獲之鹽船二艘備文解送檢察廳照章罰辦外並將私鹽二萬餘斤一併解請緝私統部充公給賞 
[緝私營長接收師船]  
　　駐滬蘇屬緝私第二營營長薛政卿近又奉令兼帶租界緝私師船五艘故於前日午後二時親至十六舖各關橋浦面點驗接收各船士兵花名及鎗械各項旋即當衆演說略謂巡查緝私不得疎懈有功自當升賞有過亦必懲罰絶不稍徇情面致誤鹽務爾各船長等均宜自　謹守本分云云衆唯唯聽命而退仍令駛赴原防地點勤愼巡緝 
[退伍兵士因何圖盡]  
　　昨日黎明有三十餘歲之退伍兵士不知何故在金利源碼頭躍入浦江希圖自盡經某駁船瞥見救起交由華捕帶送小東門捕房報告今晨轉解總巡捕房經施總巡略詰情由諭送本城新普育堂留養安插 
[車站臨時巡警今日上差]  
　　滬杭路局長任　珊以繭市期内浙省各處新繭稱收運滬者甚多存於車站時恐有被竊情事故飭南站警區添招臨時巡警二十名定於六月一日上差以兩月爲限以資防護現因届期所有該巡警之制服二十套自行檢發昨已發交南站警局王巡官分别給領矣 
[影畫演說紀要]  
　　本埠北四川路中華基督敎會前晩（三十號）開影畫演說會特請廣州基督敎青年會幹事吳仙鸞君將由粤帶來之珠江夜景白雲晩望及龍濟光督粤時軍事會議之海珠程璧光長海軍爲國捐軀之堤岩西關則商賈如雲新堤則車龍馬水觀音山五層樓之千年勝蹟青年會新會所之傑閣巍樓並其各部畫片一一影出吳君隨影隨講益人智慧不少是晩係由中國總青年會幹事陳維新主席馬文衡禱告云 
[警廳派員發餉點名]  
　　昨爲五月末日淞滬警察廳徐廳長委派各員分赴各區署所隊點名發餉清晨九時徐廳長在廳親自將保安隊及水巡遊巡第一二隊點名外其第一二區署及各分駐所委張桂榮往點届時會同該管署長署員待分别將各棚長警按名點驗畢卽代徐廳長傳諭（一）禁止長警毆人（二）指揮車輛（三）注意迷路小孩須問明確係迷路方准帶回候領（四）注重衞生將飲食臥室衣服等潔淨（五）鎗械隨時擦磨保存惟鎗内萬不可有子彈以防危險諭畢向衆誥誡一番分隊而歸 
淞滬警察廳徐廳長昨日上午一時委總務科科員沈維杰至閘北四五兩區各署所點名發餉並傳諭各長警現在國家多故凡我警察以保護地方治安爲天職毋怠毋忽云云 
[建築董家渡碼頭之意見書]  
　　浦東在滬紳學工商各界人物籌辦浦東公所進行不遺餘力日前開同鄉會時又有某君擬具建築董家渡碼頭意見書提出交議照錄如下一工巡捐局規定築法如大碼頭式樣本不便於上下因浦灘必須留出以爲浚浦挖泥之計即使集捐照築似不利便一宜就工巡捐局規定碼頭闊狹宜築活落碼頭至挖泥時可移開挖畢移回原處但狹小祗可過渡船隻上下仍屬便利一就規定闊獗右邊加闊似可無須加捐在邊左加闊每年必須認繳常捐然非大碼頭左右可比聞捐可略小惟須工巡捐局之核准出照一倘捐欵難集或工巡捐局不能核准宜就現在所架跳板再加數條約闊一丈之數如此挖泥之時即時拆去此係遷就之法工巡捐局諒不阻止究應如何築法吾浦東西商民及本會同人即應約集捐數預計工料規定築法提議人决呈請工巡捐局核准給照建築以便來往而利交通 
[同名同姓之錯悮]  
　　南市陸家浜豆腐店主鄭海泉之胞弟阿根於十餘年前被流氓嚴阿九等尋仇刃斃正兇逃逸惟帮兇小福壽由前清上海縣拘獲訊實收禁旣而在獄病斃日前阿根之妻母張姚氏偵悉正兇嚴阿九已來滬地避居租界長浜路當至地檢廳起訴請爲移文公廨飭提歸案訊辦等情已紀前報茲悉張姚氏近以長浜路之嚴阿九名姓雖同實與此案無關業已徵實面貌自知錯悮不願累及無辜當即赴廳聲訴請將控案撤銷俟訪明眞兇下落再行請示辦理昨經該廳批示云狀悉該氏並未探明輙行請緝殊屬荒謬已據聲明錯誤應准撤銷此批 
[拐匪分别定罪]  
　　江阿裕之叔連寶串同陳老七及輪船茶房繆阿高等誘拐江女招弟（年十四歲）賣在漢口張姓妓院得受身價錢二百四十五千文由救濟會偵探將在案各犯先後獲解來滬解送地方審檢廳訊明判將招弟交伊父江阿裕領回江連寶等押候宣判在案昨日午後該廳堵賀推檢各官開庭飭提各犯至案略詰之下以陳老七又誘拐二十一歲女子阿銀被賣無蹤兩罪俱發判令監禁十年若將阿銀交案准予減輕刑期江連寶監禁五年繆阿高監禁一年判畢飭令還押候上訴期满送監執行 
[拐案人證未齊]  
　　北河南路三百零四號門牌石生産指控胡開陳胡氏串拐其妻石陳氏等情由捕將胡與胡氏一併拘解公共公廨訊供分别收押在案昨晨由廨復訊原告投案禀明前情請究中西官以人證未齊判被告男女分别還押候再訊核 
[撤銷女伶捲逃之控訴]  
　　女伶周硯亭（即周李氏）近在北京挈同九歲女孩招弟捲取值洋一千五百元之衣飾潛行來滬與周三和（即周尚文綽號磨房三和）周居北浙江路被夫周連甫偵悉控請北京地方廳懸賞洋二百元移文來滬請由公共公廨轉飭總巡捕房將該女與周三和並女孩一併提獲解至公共公廨訊供分别押候原告偕證來案預審再核在案昨晨由廨復訊據中西包探禀稱北京地方廳並無來文原告亦未到案等語並由被告代表律師辯稱被告等在押已有一星期之久今日開審原告仍不投質應請將案註銷王襄讞商之英卓副領事以北京旣無來信應將控案註銷遂判被告一併開釋 
[婦人凌虐買女]  
　　庽居虹口西華德路一千七百零二號門牌之婦人王陳氏前日將買女阿鳳凌虐遍體鱗傷經隣婦李王氏陳葉氏目覩訴由四十六號三道頭西捕前往將氏連同阿鳳一併帶入捕房經捕頭察驗屬實諭飭將女送院醫治氏送公廨押候解堂請辦 
[無賴攫取布衣]  
　　無賴藍紀寳昨在虹口鴨綠路攫取小車夫史老五車上之布衣一件圖逃被一千二百八十七號華捕追獲帶入捕房禀明捕頭諭飭押候解廨解究 
[蘇州河中之鬭毆]  
　　駁船戶王阿六陳阿二前日駕舟經過蘇州河與胡順洲鮑慶寶之船碰撞致起衝突互相鬭毆鮑用竹篙擊破王之頭顱旋由水巡警到來一併拘獲昨解司法科訊辦 
[攫取金環被獲]  
　　住居閘北華安坊之甬婦汪王氏前日扭無賴嚴春生至四區一分所控稱伊女耳上帶有金環一副被嚴攫取而逸當經追獲在身畔搜出原贓請爲究辦經楊署員質訊一過諭解司法科訊辦 
[扭控流氓敲詐]  
　　鞋店胡松壽江北人住居閘北樂安里十二號門牌娶妻孟氏該氏前在母家曾與流氓倪鳳來姘識日前倪糾同黨羽多人向胡敲詐洋三十元胡應允如數照給惟須倪出一收據日後不得再生枝節倪允之前日下午雙方銀據兩交胡取到憑據立即出外鳴警將倪扭控四區警署請爲訊辦 
[匪徒攫取金挖耳]  
　　匪徒楊子祥前日午後在南京路攫取魏顧氏金挖耳圖逃由捕追獲人贓帶入捕房昨解公共公廨經中西官訊實判楊押西牢六月贓交原告領回 
[禁錮花會賭棍]  
　　無賴周全生周伯昌鄭阿二張永林在武昌路六百四十一號屋内私設花會機關被捕查獲昨解公共公廨經中西官訊實判周等四人各押西牢二月花會紙張焚燬 
[雷厲風行之捉賭]  
　　法租界殺牛公司附近有一賭窟係賭女棍温姓（呼爲温家太太）所開輸贏甚鉅所有與聞此事之各賭棍已莫不積資累萬聞自設立以來所獲頭錢約略計之當有二三十萬之鉅茲爲法領事所聞大爲震怒當即面諭法總巡施美德君嚴密偵緝務期破獲而除賭害施君奉諭後立卽帶同幹探乘坐汽車前往查察詎各賭棍消息靈通早已停止該賭場祗剩空屋一所未遭破獲故前昨等日法大馬路同樂茶樓後面弄内某號中及大世界南面弄内某客棧等處各賭場亦皆停止想經此次雷厲風行之後滬上賭風當可稍息矣 
[理髮業又起衝突]  
　　本埠理髮同業向有一定行規取價劃一嗣以華租界不能一致每有參差上年秋間曾經罷業議加由該業領袖湯世斌聨集各帮首　議遂得一致閘北上寶兩邑各店亦在新民路陸家莊裕壽里設立事務所集議加入現經上海同業查悉閘北各店仍有私自跌價侵害行規情事遂向各店理論致起衝突故於昨日報各湯領袖邀集同行擇芿開會共議處分 
[爭充蘿夫頭目]  
　　東北鄉引翔港鎭與租界毘連商業日見繁盛茲有沈永和吳四福等因爭奪該鎭籮夫頭目難以解决雙方於前日同投上海縣署具呈求充沈知事諭候查案批示飭遵 
[冒用商標之懲處]  
　　英美烟公司控山東人李志信冒刻鷄牌戳記將次貨混售漁利等情昨由捕房將李拘解公共公廨請究原告西人偕證朱桂生陸錫榮等上堂證明被告冒用商標情形請爲訊究訊之李　信供詞支吾中西官以李不應冒用商標判押西牢九月僞戳記銷燬 
[混用僞幣類誌]  
　　新閘大沽路大豐永烟紙店學徒單榮生指控清江人孫德勝混用鉛質小洋等情昨由捕房將孫拘解公共公廨經中西官研訊不認判將控案註銷被告開釋 
　　小販周祥生指控林東生在百頓路小菜場内混用鉛質小洋昨由捕房將林拘解公共公廨原告投訴前情請究訊之林延律師到堂代表請將被告交保展期研訊中西官判林交五百元人洋並保候下禮拜五再訊 
[腦威人請追欠欵]  
　　百祿洋行腦威國人卡爾白立克在公共公廨呈控秦履雲不理欠欵銀一千四百二十餘兩昨晨由關讞員會同腦威領事嚴君傳訊據原告代表律師譯稱被告於西曆一千九百十三年在原告處爲式拉夫時私用滬南製造局賬銀一千九百七十兩六錢經原告查出曾由被告償還銀五百五十兩其餘另立借據每年拔銀二百兩今將借據呈案請追訊之秦履雲認欠不諱中西官判秦於第一年還銀四百兩其餘於第二第三兩年内還清兩造遵諭而退 
[車租如數追繳]  
　　亨利公司經理李耀龍前至法公堂控武棠春理承放黄包車租洋六百四十三元請爲訊追等情武供民人已於去臘將車交還照民人核算祗欠該公司洋二百餘元求察判候查明再核在案昨又傳訊先據包探魏志餘禀稱前日至亨利公司查得去臘被告並未將車交還確欠租洋六百四十三元今將賬簿呈請鑒核詰之武仍執前供聶讞員問曰爾有無簿據爲憑武答並無簿據中西官以證據確鑿豈容抵賴着交人銀並保出外銀一月内如數繳還 
[棧單暫存公堂]  
　　周實甫周玉友兩人前在法租界小東門外洋行街開設捷與糖棧騙取信成益豐寶豐茂豐等莊欵項爲數甚巨旋將糖棧關閉人卽逃逸經各債權人具控法公堂飭傳去後迄尚未經逮案昨又由廨傳到各債權人經聶讞員向之詢問曰現有人遞禀公堂謂捷興棧内有山芋粉二百七十四包係伊所存是否爲爾等擅自搬去即由信成莊陳紀生答稱該棧閉歇後由棧中雇傭陳銀生前來通知謂店主已經逃逸速請搬貨是以派人前往將山芋粉搬往英租界内堆存豐記棧房棧單呈請察閱中西官判將棧單暫行存案候再訊核並諭原各等如或遇見被告准予扭案訊追 
[保人賠清欠租]  
　　馬良功前因虧欠吳小生房租洋四百餘元被吳控經法公堂判將生財拍賣作抵餘欠交保限繳後因迭次抗違房東受損甚巨故又判馬償還損失洋一百元一併限繳嗣經還過若干尚少二百餘元馬又置之不理且於保出後抗傳不到故將保人李松年傳案責令如數賠償詎李亦置不問爰將李所開之店發封拍賣抵還餘欠昨由原告投稱李已將洋如數賠清請求銷案中西官准如所請遂判將案註銷 
[顔料業已拍賣]  
　　謝國昌前至法公堂控稱邱開鍾曾將顔料向商人抵押銀一千一百餘兩有邱之親筆押據爲憑迨至届期延不贖回且避匿不面請求提案訊追等情中西官因飭傅不到判將顔料車送捕房俟拍賣後再行核奪昨據捕頭投稱此項顔料現已拍得銀二百九十四兩請核中西官判將拍賣所得之銀先交原告領去餘欠俟被告出面准予扭案訊追 
[西人失竊花瓶]  
　　前夜一時許法租界霞飛路第三百四十六號西人馬朗（譯音）住宅花園内爲竊賊數人越牆入内竊去大小花瓶五隻價值頗巨今晨由事主開單飭人投報總巡捕房請爲查緝 
[圖竊被獲]  
　　粤人梁生昨晨闖入虹口招商局中棧碼頭輪船上圖竊物件經巡街捕查見拘入捕房押候解廨請究 
[工巡捐南局批示]  
　　滬南工巡捐局批商人方榮茂禀爲呈結繳捐分别諭咨由禀曁呈送各結均悉預繳三月捐欵已飭令税務處照收仰候諭飭遵辦並函知警察廳查照此批結存 
[介紹新刋]  
　　文明書局發行之小說大觀小說畫報兩雜誌爲包天笑君所編文彩事實均有可觀現小說大觀已出至第十一期昨承惠贈一册書此介紹並達謝忱 
來件 
[美紅十字會徵求成績]  
　　今日共得二萬三千二百零一人計銀八萬九千一百三十七元名譽會員瞿老太太等三十一人永久會員貝潤生夫人奚萼銘夫人許兆豐任筱珊汪漢溪等一百六十人朱少屏隊仍是第一名 
來函 
[曹宗昌等來函]  
　　頃見報載許君協揆涉及戴案云云查許君爲人品學兼優已早往南洋其文字已累見星洲各報報載各節殊非事實應請更正爲感 
雜評二 
[江寛之賠償問題（訥）]  
　　以戰事全國損失言之則此區區一船之生命財産誠不足當政府之一盼然而此一船之損失非如戰事無可呼訴實有負責之人在也故此負責之人而苟返諸良心自應迅速公平處理乃何以遲遲至今日那商民这不欲由海部特别審判而欲在滬另組機關者正恐政府審判之不公平耳政府果不存心偏袒則宜允許其請以略平憤憤之羣情何尚計不及此耶 
　　雖然普濟被難案今且未了則江寛案又焉足以稱延宕哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[碧繼翁傳] [  振]  
　　碧繼翁者越之鏡湖鄉人也隱其名杜牧嘗吟其先人有遠映碧山之句因自號曰碧繼翁翁之先本露姓後分二族一朱氏善翔舞楚威王時偕其羣至漢興作樂象功制短簫鐃歌二十二曲徵善音律者列諸鼓吹而朱氏之族弁焉魏晋以來世守樂官至梁武帝著新曲廢漢舊曲罷免朱氏族遂無聞一白氏族大而望隆元魏初有遠望者仕爲侯官司伺察警暴詰姦號爲白鷺實爲翁所自出白氏世居三山門外之洲渚隋唐之主聞其族美儀容能飛走制屬車鼓吹車以象之已而石尚書雄討回鶻劉稹軍行射殺其一以卜成功士卒喧耀於是白氏之族聞而潰散或遷齊魯或遷遼東樂浪有自金陵來遷於越者則爲翁之先人云翁之生也不知其歲月貌頎而癯霜衣而雪髮口如青玉一足拳然能臨風軒舉故人多以風前公子目之性好潔嗜魚遂隱於漁涉淺水撩之嚴寒無所憚宋徽宗卽位耽玩好領花石綱欲仿明皇故事張臨光宴設轉花燈其中詔徵水鄉居士州郡或聞翁賢欲舉以　其友阿蘇兒杜薄州入籠書生碧海舍人皆勸之行翁泊如也族人或被徵懷黄綰白接武龍夔承花趺藉華蓋舉欣欣然有喜色翁皆鄙不與伍惟同郡篁栖叟道同志合稱莫逆常相　往來芰荷中嗣以年老又戒先世石氏之禍遂殫精神仙術凡猿公越女薊子訓東方先生梅福之書無所不窺久而有得能隱見出沒不令人接近以故崇寗政和而還環鏡湖三百里居民尠有識其蹤跡者後剡人賈傅遊其地嘗一見翁舟而逆之接以禮不答與纂栖叟羽化而去賈悵然爲賦李德裕也知只在秋江上明月蘆花何處尋之句云 
　　論曰巴東有道士入屋燒香會風雨至騰而去錢塘杜姓行舟雪中遇一素衣女子欲載以歸女子忽飛昇翁之事類二人何白氏之多仙耶梁簡文帝云塵清世晏蒼兕無用其武功運謐時平鵷鷺咸修其文德北宋之際國步艱屯欲宣文德難矣顧翁之才果足羽儀王國振鷺於飛何爲靳之以視遠望愧矣（五） 
　　附白百弊叢譚自本月起一律止刋仍以遊戲文章爲主間刋泰西名人傳凡投稿被選者仍分六等酬潤以每千字計算 
家庭常識 
[曬青竹布衣] [  沈非我] 　　 
吾人所穿之青竹布長衫洗後再穿每有白色之圓斑殊碍觀瞻若將洗淨之衣陰乾於日影下可免此患（乘英）不包圓將青菜切成細屑復加豆腐干鮮笋共切爲丁浸入好醬油中乃取豆腐衣（因豆腐皮太厚）數小方逐件包裹入鍋加水或投入線粉煎之熟後取食味頗鮮美 
[乾電池復用] [  冠宇]  
前某君集益錄云乾電池電力用盡時浸之以水電力即可恢復僕如法試之殊不盡然因雖有電流然甚弱小燈光只發微紅并不能照見路途不足以供實用歴經考究始得一法將乾電池每個之上端封漆上穿一孔注入鹽化錏之溶液左右施轉使徧電流即可恢復與原來電力無異較浸水法爲完善用完後仍可如法爲之至鋅筒薄蝕不堪再用爲止 
　　栩按鹽化錏譯名殺拉摩尼電燈材料店有售每磅價不過四角如向儀器館購則四兩起碼價須三角有奇又乾電池上本有玻璃小管露出者可以毋須另行穿孔 
[栽文竹法] [  塵俠] 　　 
盆栽文竹欲其短長則無趣若於初春未發芽時將根起出拍去泥日中曝六七日然後種之則短而美觀 
[染拷香雲紗] [  塵悏]  
玄色拷香雲紗衫穿舊則斑剥不雅觀可購醋一大碗將銹爛鐵器浸醋中一夜傾於桶中取衣反復染之令匀以清水漂過乾後即烏黑如新 
工業須知 
[製照相鋅板法（十四）] [  冠宇]  
　　（十八）目製印架法鋅板旣成即可開印但機價昻即手印者亦復百元左右有心試驗者每苦無力購辦未免遺憾余今發明一法可以自製法令木匠製一木架上承一木盤盤有槽嵌於架之兩旁可免脱落盤下承以滑車四個可以自由推轉往來船上安一白鐵皮製摇窗係活動可以翻上放下架之中部定一横梁係用頭揎揎緊如欲高下可以增減其揎頭全部之形略與手印機相仿但全體爲木製且無螺旋虎尾摇手爲異耳至小者無脚可置於桌上用之其價每製一具小者不過數角大者不過數元較諸購之市肆其廉不啻天淵（未完） 
長篇小說 
[氷山奇俠傳] [  常覺小蝶合譯天虚我生潤文]  
（原名HANOFICRLAND）法國囂俄著 
　　第四章夜宿（四） 
　　雅谷又曰隊長身畔汝嘗搜得何物史芘格囁嚅曰此乎吾實無之雅谷曰吾意罕恩當有所得史芘格顔色大變然仍不敢實言曰貴人鑒之小老何敢有誑語且吾敢立誓罕恩之事吾實無與聞之權也雅谷哂曰汝即知亦未必以實告此人吾自能訪之然汝旣爲同黨則其住址必能知之史芘格亟曰天乎此人形蹤飄忽大似飛隼吾何從知其居處且公貴人奚可探身虎穴以我勸公弗可往也然雅谷知隊長爲罕恩所殺必欲究其根柢乃不容史芘格之不答而史芘格再四規避卒不肯言且呼曰貴人鑒之我安能與此怪物同黨吾語或不信然一視死尸狼狽之狀若果爲同謀之人又安肯以此巨禍貽之者吾恐明日陽光一出官中伍伯早牽我以去矣雅谷曰汝旣自知此身已入罪綱尤不宜匿情不報須知我即官中之人汝果抗者吾劍即加爾頸若汝能從我則猶可出汝於罪此間尤有多金足以供汝衣食汝視之此不較汝一年所入者多耶著者曰嗟乎天下惟金錢之魔力實偉難史芘格膽小如　畏罕恩如猛虎而一見雅谷手中燦然之金錢其心乃不禁油然而動伸其瘦長之身目灼灼然以視雅谷之掌曰貴人汝所言者誠類金玉吾今自思所處之地勢亦甚危不如從貴人往以覓罕恩然而語雖如此其事實難方今官軍數百密布海隅以捕罕恩猶且不得如公之文弱者又豈其敵耶雅谷撫劍曰史芘格此無所用絮絮從我從賊一言可决從我則明日即當棄此守厝之業往覓罕恩從賊則我今晩即縛汝赴官史芘格乃跽而言曰貴人我從貴人行矣此後馬策西柬皆有我史芘格之影爲汝追陪左右雅谷曰佳但汝言須守信史芘格乃正色曰我苟失信上帝鑒之史芘格生平其他不敢自詡獨此信字則堅守有如黄金雅谷曰佳蓋吾刃之利亦且堅逾黄金也今試告我罕恩平日匿於何處史芘格曰罕恩未嘗匿也彼終日行於人叢未嘗或避即如今日亦在厝所人自不之覺耳雅谷曰毋作空談汝但言其棲息之所史芘格曰以吾所知冬星南部軍隊方日夜通緝其人其人當不至野猪島或司茂生湖當爲其托足地也雅谷曰汝亦識其地乎曰略約辨之雅谷曰然則即以明日往史芘格曰可今已平明待至傍晩吾當遲汝於冬星公園之次其地有石像曰公平之神吾即竢於神影之下言至此屋頂吼聲又起其聲乃如驢鳴史芘格大駭幾欲逃匿雅谷亦驚曰樓上何聲得毋有人耶史芘格顫聲曰然殆卽吾副之鼾聲耳雅谷曰鼾聲乎若其爲罕恩者則吾當與一决雌雄言次遂掉首出曰史芘格毋失汝信傍晩待汝於石像之下汝若不至者　吾劍當往覓汝汝無悔也（第四章完） 
　　徐勵吾清白吏子孫鴛仙潭居士朱鴛雛血血警世人韜盦瘨生徽州朋友阜寗人河影默仲赤霞仙客癡珠半佛左丹陳麟書獨幅閱壓子塵俠協余一海省吾吳澄鑑　　楊幻空成安琴庵崔蜀江壽千冠球乘英辛丑韓鐵岩寳林無我振回萼樓睡仙鄭　齋談良熹蘇滌新振鐸魚行孤舟芰隱汪海北冠宇李建侯饒安女盂城不平常覺小蝶毋民吳靜媛痴膜沈非我文粹衣谷諸君鑒上月投稿應得酬潤已具清册送會計處請各具條蓋章開明住址函致本館營業部支取卽當寄奉不誤編緝部啓 
硤石吳　鑑君鑒足下答集益錄問顔料製法及鐵着黑色法兩則係抄前中興書局出版現中華書局代售之胡超然所編化學應用工藝品製造新書又答電池製法係抄商務印書館出版毛福全所編之日用工藝品製造法均與原文盡同並無參加意見故將酬潤取銷至五月七八號所笞鹽化錏及五月二十號二十一號所答電石未經有人檢舉應仍照章給潤請自函致本館營業部領取可也編輯部啓 
　　投稿諸君鑒游戲文章現仍徵稿潤例仍照舊章特此附白 
 
 
 

Page 15

 
 
   
 
 

Page 16

 
 
   
 
