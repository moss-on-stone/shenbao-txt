# 1919 - 84 - 4916564

 

Page 1

 
 
   
 
 

Page 2

 
 
   
 
 

Page 3

 
 
時評 
[告假（冷）]  
以前中國大吏以辭職爲最後之武器今則更有進焉不必辭職而以告假爲最後之武器 
中國大吏之迭爲消長也由來已有日矣見可而進知難而退古之兵法也今乃用之於仕道故中國大吏之辭職也非眞不願爲官也特應時之一手段耳今日辭職他時又可任職與爲官主義無傷也然而一辭一任之間究費時日又勞運動是尙非萬全之策也故今乃易辭職而爲告假其法更簡捷而便利 
專電 
北京電自彈龔案提後安福系明對已未系宣戰昨由光雲錦提出彈錢案列四欵一措置乖方陷時局於不可收拾之境地一國院麻電不啻認西南護法爲正當中央自立於非法地位一募集公債以敎令公布蔑視國會一烟酒棉業督辦均爲現任官制所無何以不交國會議决提出後徐命兩議長調和現彈龔案已撤回劾錢當可弭惟靳忽告假錢亦消極（一日下午三鐘） 
北京電龔昨由靳徐勸同回京並未到部提出三條件（一）此後財政應量入爲出（二）陸軍總長不能在國議席上詰難（三）軍費不行來部催索第二項并須總理擔保否仍引退（一日上午九鐘） 
北京電龔心湛昨午回京本日照常到部視事並出席閣議辭職之說已打消（一日下午二鐘） 
北京電一日閣議敎育部專門敎育司長沈步洲調任歐洲留學生監督遺缺秦汾簡任 
北京電敎育部因直轄各學校經費數月無着現與財部商明向花旗銀行息借美金五十萬元由美使介紹（一日下午二鐘） 
北京電蘇李齊電告已在浦口設禁運蘇米出省查騐處委王毓弼爲主任（一日上午九鐘） 
北京電院電熊克武云劉師長奉軍政府令充籌邊督辦川邊關係重要尊處計畫如何劉與陳使職掌權限有無抵觸務希詳晰見示中央厪懹邊局亟思開誠商榷迅籌辦法以固國防北京電張錫元稱自張瑞璣劃定防線業於沁日撤駐後方各守防界（一日下午四鐘） 
北京電管金聚電王團叛承派劉田兩使查辦因職病未將要證檢呈茲派劉文華楊金龍賚呈請核示（一日下午四鐘） 
北京電庫倫電謝氏煽惑内外蒙獨立有一部外蒙反對甚烈北京電哈爾濱電禡（二十二）晚有美兵千餘經滿洲里赴俄戰綫香港電林葆懌莫榮新李烈鈞呂公望方聲濤李根源二十九日通電稱北方密使擬來離間南方領袖故特宣誓抱定本旨堅守到底以期和局成則獲公正結果不成則可自保 
香港電當局接唐繼堯通電維 
持一致政策庶不授隙北方 
香港電國會議員二十九日非正式會議（一）計論南方分治我數不贊成此問題慮國家分裂卒全塲議决通電反對分治（二）討論選舉總統决定時機未熟擱置不議（三）討論催促議員回粤制定憲法（以上三十一日下午三鐘） 
香港電沙面電局因舊局長經廣州當道撤易故暫停業現電信收發移交廣州局 
香港電軍政府答覆各團體陜事一經切實解决和會卽可復開（以上一日下午二鐘） 
各通信社電 
天津電華北明星報接華盛頓電據云華盛頓輿情對於天津美日衝突事仍抱疑團日人空言謂其咎全在美人官場對之不加批駁據場稱尙未接到完全之報告（三十一日） 
運城電曾古權（譯音）將軍不　停戰命令已圍困陜省之邰陽逼起戰爭（三十一日） 
以上大陸報 
漢城電最近兩日内漢城共有集衆行動三十起韓人死傷不少山上烽火之舊制今已復用鐵路員役罷工者千聞反對獨立運動之新黨現在組織中此外時局愈見嚴重商舖閉門停業已及兩旬（二日） 
哈爾濱電今日哈埠第一次集議討論設立萬國禁烟會支部事主席爲法領事其他領事均有代表中俄官場亦到會法領事致開會詞略謂辦理滿洲疫症才力著聞之伍連德醫士今亦來埠與會故此會定可獲最良之效果云云伍醫士演說聲明此會目的不僅爲中國亦爲全世界利益並追述禁烟事業之由來謂十年前即已着手辦理成績尙佳惜關於運土入口之條約尙未取銷故當時禁烟事業頗受阻碍今列强均贊成中國掃除鴉片貿易之志願事勢較前進步中國希望列强允於自已國境内各自禁種鴉片若中英日三國締結禁絶鴉片之約則禁烟問題即可解决英國在和會中對於鴉片問題之熊度頗起人美滿效果不久可得之希望哈爾濱與滿洲之人民夙有毅力尙望　　 
其奮力於他種致富之途如種麥等事而勿再從事於鴉片云云中東鐵路代表阿發那細夫將軍稱以渠十年來之經騐而知當地官場苟無萬國禁烟會爲之褒助不能禁止鴉片貿易今日此會爲禁烟會在此聯合官場與鴉片决鬭之第一步云云當即舉定傳道尹爲會長阿發那細夫將軍爲副會長此間衆人對於設立哈埠禁烟會支部一舉極贊成之（二十九日） 
以上路透電 
華盛頓電赫斯特氏所辦之報紙因聞日人某銀公司現擬在墨西哥覓取田地之報告故發起反對日本之運動紐約美利堅報及其他報紙現均載有令人惶駭之新聞（二十八日）華北明星報 
北京電政府電張瑞璣要求南軍在劃界前後對於土匪須負完全責任 
北京電張瑞璣電關於停戰證明决同陳樹藩于右任聯名通電唐總代表已首肯（以上一日） 
以上中華通信社電 
北京電邊防軍擴至八旅除原有四旅曁加入閩王陜鮑并龍軍各一旅外祇須增編一旅旅長一缺李如璋有望（三十一日） 
北京電張瑞璣三原來電報告與于商洽情形定東日劃界并云已發密電致滬 
北京電院電朱啓鈐張瑞璣昨電聲明梗有宥電均親自拍發頃又由三原電告已發密電致唐望即敦促開議（以上一日）以上中孚通訊社電 
北京電陸軍總長靳雲鵬稱感冒請假三日在私宅靜養據總統府方面消息云靳雲鵬之請假可謂辭職之前提其原因爲支取蒙古出兵費事與龔總長相衝突也錢總理昨日派國務院秘書長郭君向靳慰留靳答以支到蒙古出兵軍費余即取消請假政府現正研究措置方法（一日） 
北京電錢總理昨日訓令駐法公使胡惟德云伍朝樞亦充中國媾和委員（一日） 
北京電徐總統最近語進謁之某外人云南方於陜西問題解决後又主張非先將參戰軍及八年公債問題解决後不開會議測南方之居心無非欲竭力遷延時日以待北方財政上之破綻耳（一日） 
以上東方通信社電 
東京電日本郵船會社謀改善中日間之交通已决定建造高速力船舶計畫以三十四五小時連絡日本及上海間而至少可隔日開行一次定期航行其航路之起點若在長崎則須輪船二隻若在門司則須三隻若以連絡航路之理想置重於距離之縮短則以長崎吳淞間之連絡爲最便日遞信省當局亦切望其能成功（一日） 
東京電德國諸報紙對於講和問題之論調一般皆指摘巴黎會議之趨勢對於講和條件逐漸增加苛酷有背威大總統十四條休戰條約基礎之精神一致主張德國勿簽字於牴觸十四條精神之平和條約此與匈牙利之與俄過激派同盟同爲最近之重大變化(一日)以上共同通信社電 
 
 
 

Page 4

 
 
   
 
 

Page 5

 
 
   
 
 

Page 6

 
 
法國無線電 
三十一日里昻電星期一日晨十時摩洛哥事務委員會集議十時三十分經濟事務委員會及賠償損失第一副委員會集議下午二時三十分海關制度經濟委員會及航空委員會開全體大會三時波蘭事務副委員會財政第一副委員會賠償損失第二副委員會集議波蘭事務副委員會於星期日下午集議應聆行抵巴黎之波森協約國國際委員會委員二人之意見其中鐵西中將係義國委員伍特氏係美國委員法國國務總理克勒滿沙氏於赴四代表會議之前與孟琴將軍討論一切孟將軍於星期日晨赴陸軍部 
三十一日里昻電威爾遜總统於星期一日晨接見行抵巴黎之美國國會代表十二人代表等對於國際聯盟草案發爲數種簡單之疑問代表中屬於共和黨者六人其他六人屬民主黨代表等向威爾遜總統宣稱美國大多數人民均贊成提出於和會之草案惟爲避免此項草案不致在衆院引起何等之攻擊起見對於們羅主義之必要防衛須予以充分之保證三十一日里昻電塞爾維亞京城消息維克斯大佐及英法塞三國委員團委員在匈京恩特朗西路之别墅内覊禁五日後現已行抵塞京 
三十一日里昻電亭台消息法國駐西班牙公使阿拉裴蒂脫氏道紅經亭台前赴巴黎 
三十一日里昻電馬賽消息丹麥汽船米托號於今日由英國駛抵此間該船將由馬賽裝載暹羅軍隊三百五十人運回仰光 
三十一日里昻電瑞典京城消息瑪里恩堡方面我軍在比蒂意村莊附近激戰破毁化明哇夫及南爾克斯之産業軍隊仍向前進馬隊已行抵瑪里恩堡湖奪獲惠斯蒂克及福洛頓之産業向瑪里恩堡進發戰事仍在繼續中 
三十一日里昻電三月三十一日巴黎倫敦間匯兌率英金一鎊合二十七佛朗八五法國公債券市價如下三釐公債六十三佛郎一九一七年四釐公債七十五佛郎○五（有疑義）一九一八年四釐自由公債七十二佛郎九二一九一八年五釐自由公債八十五佛郎二五 
美國無線電 
三十一日華盛頓電美國參謀總長馬奇大將今日宣言云匈加利近事與美國軍務政策無關不致有改變蓋自法國調回之美軍較前加速已超過原定時期途中毫無阴碍計三月内調回之美軍共二十四萬四千預定祇二十萬人馬將軍又云陸軍部已着手組織全國軍隊仍依承平時之基礎定額爲五十萬人計分五大師團總共二十師步隊一師馬隊各師名目一槪不更所有團旅營等組織悉依舊制惟戰時新添之軍章仍必續用云馬將軍末云已下令命兵士於行抵解散營地後除非有特别原因四十八小時内實行罷遣今已遣散者共逾一百五十萬人云 
三十一日華盛頓電陸軍部通告美國工程隊一千八百八十七人於三月二十五日安抵麥内司克前往瓜代俄北美軍此項軍隊專事開海岸之交通且妥備退兵後路 
三十一日華盛頓電美國全境於三月三十日清晨二時各鐘撥早一小時直至十月二十六月爲止依舊撥慢一小時 
三十一日華盛頓電菲列濱島之獨立委員代表團將於四月三日晉謁陸軍總長佩扣氏 
三十一日華盛頓電美政府通告戰時拘留敵僑 
共四千人其中六百人因不致生事已准暫時釋放九百人仍收禁恐謀不軌餘者槪行遣回云 
路透電 
[德國與和議]  
三十一日丹京電柏林消息德政府决議將一九○一年在北京所奪之天文儀器交還中國現正籌議裝運赴華 
二十六日丹京電柏林消息赴凡爾塞之德國財政委員團内有亭堡銀行家兩員狄斯康土公司與佛蘭克福特五金公司之經理及著名實業家一人又德意志銀行代表兩員及休戰委員兩員亦加入 
二十七日柏林電德國財政委員團明日赴巴黎據委員宣稱彼等有撥欵交付糧價之全權彼等預料尙將辦理更大之事業故擬久駐凡爾塞 
二十六日丹京電柏林消息德國議和之陸軍代表將由普魯士陸軍部之里斯堡少將爲主任斯巴休戰委員團之軍事主任亦將加入此外尙有陸軍參謀部之軍官及代表巴伐里亞.蕯克遜.韋丹堡聯邦陸軍參謀部之人員 
二十六日巴黎電外間詆責和會討論海底電線及界綫問題枉費光陰延緩和局英國某要員關於此事曾語人曰此二問題甚關重要必須於和約訂定前解决之所須解决者德國海綫應否歸爲國際公有抑卽屬於奪得之國蓋海電光通其重要居於處置德國殖民地之次也至於界綫問題新國之與德奥毘連者必須速定其疆界匈牙利已因此成爲過激黨此項問題苟不速加考慮必將發生其他事變云 
二十六日倫敦電波拉勞氏今日在下院答覆議員之質問謂巴黎和會所訂之條約將不干涉英國及殖民地稅務管理權 
三十一日巴黎電福煦上將將於星期四日赴斯巴以協約國提出關於丹齊之條件交與德國休戰委員歐士白格氏 
[匈俄之近狀]  
二十六日巴黎電巴爾消省匈京革命紛擾之際諸外人均被拘禁雖奥人亦不獲免 
二十六日丹京電匈京消息革命黨政務議下令設立革命黨裁判所專辦政府移往之案件此種法庭隨地隨時可以開審甚至在露天亦可所下判斷秘密决之宣布死罪須一致同意受判者不得上訴 
二十七日丹京電維也納消息俄國里寗氏致無線電報與匈國外交總長皮那根氏詢問有何眞正之保證知新政府乃眞屬共産主義而非僅屬社會主義以爲社會之賊者里寗氏並戒皮氏匈俄情勢不同匈國革命如事之效法俄國實爲乖悞 
二十六日倫敦電哈姆斯韋斯氏今日在下院答覆議員之質問謂過激黨政府去年十月間曾逮捕高加索之英國委員團今仍拘禁於莫斯科過激黨聲稱彼等待遇英員全視英國如何待遇所捕過激黨人員定其優劣現正談判交換過激黨拘禁之英國陸海軍人員與平民英政府且照會過激黨領袖如有虐待英俘情事當爲彼等是問 
二十七日倫敦電路透電社得悉俄迭薩大局漸有轉機過激黨在比里索夫加敗協約軍前鋒後仍向該城進攻今距城四十哩惟協約軍司令安塞爾末將軍或能固守該城過激黨之進逼使城中各黨化除意見合而爲一該處現無英國陸軍或有海軍陸戰隊 
二十六日倫敦電波拉勞氏今日在下院宣稱彼悉過激黨現由在瑞典之委員散播巨資運動世界革命英政府即將設法驅逐境内之俄國過激黨政府得悉俄國過激黨所撥在外國運動之費爲數甚巨今將從事調查此欵有無用諸英國俾取相當之對付舉動二十七日倫敦電今日巴黎電稱衆院最有力之急進社會黨通過决議案申斥俄國過激黨之恣　主義謂過激主義以暴力阻止民選國會之集議實誤解民治尊重個人自由與國民自治權利之必要基礎該决議案並反對派兵入俄 
二十七日巴黎電外交總長畢勛今日在衆院否認政府向德宣戰之說並謂政府未達三月以前衆院所贊成之政策所派之兵並不干涉俄國内政僅藉俄人之助恢復治安過激黨破壞法律占有大權法兵與戰非與前同盟之俄國爲敵乃在遏滅蹂躪人道之人也畢勛氏承認俄迭薩之地位殊爲阽危蓋此爲八萬人之生活問題也台斯泊萊將軍已統籌大局以便應付一切事變烏克蘭大局殊爲混沌過激黨已占據加爾柯夫任意行暴畢勛氏又言各協約國解决俄國問題須得同意之必要此事必由和會决之末引俄國社會黨薩文柯夫氏之言曰協約國如不出助嵵俄國他日甦醒必與德國聯合(衆歡呼)畢勛氏宣言時社會黨議員紛紛大呼斥駡 
二十七日巴黎電畢勛氏今日在衆院宣佈駐東主協約軍兵數如下英法西比利亞兵各十四萬人羅兵十九萬人意兵四萬人希兵二十萬人俄迭薩有法兵四聯隊希兵三聯隊羅兵一支隊現正派援前往該處亞昌格爾有協約軍三軍五千人内有英兵一萬三千人俄兵一萬一千人柯爾恰克海軍大將部下有俄兵十萬人協約軍十一萬八千人内有捷克斯拉夫兵五萬五千人波蘭兵一萬二千人日兵二萬八千人英兵一千六百人坎拿大兵四千人 
三十一日巴黎電瑞典京城消息過激黨領袖里寗氏向彼得格勒人民委員團宣佈俄國糧食缺乏之現狀載運旅客之火車於三月十八日起停止開駛 
二十六日瑞典京城電莫斯科發見西比利亞疫症七起 
[英國之經濟演說]  
二十六日倫敦電昨夜克萊芒氏在倫敦銀行公會演說英國經濟地位及前途希望殊抱樂觀據謂英國目下財産值英金二萬四千兆鎊其入欵有英金三千五百兆鎊其債項佔財産百分之二十戰後之預算案佔入欵百分之二十二克氏之意英國於後十年内每年可於國内用金四百兆鎊以營建設事業及用於新機道路等事又可於海外每年用金五百兆鎊姑爲分配如下印度一百兆鎊斐洲連埃及一百兆鎊澳大利亞三十兆鎊坎拿大五十兆鎊其餘英國土地二十兆鎊各外國二百兆鎊彼精察世界經濟之發展因戰爭之結果至少曾增速進步兩代有奇英國商業將入於前所求有之興旺時代英國利源溥大力量雄厚國民性堅毅而辦事有條理故吾人苟採納勇敢之政策施行戰時所得之經濟敎訓則無庸慮及經濟前途云云 
二十三日倫敦電孟卻斯德指導報建議派商業委員團赴華一事現正在進行中現議委員團中應列蘭加希爾棉貨製造家一人孟卻斯德航業家一人棉業貿易聯合會領袖二人海外商部官員二人該委員團大約尙將赴印度一行 
[各國雜事]  
二十七日倫敦電全國社會黨現籌備於全國各工業要區施行特别文字鼓吹以彰過激黨之惡而戒薰染該黨主義下院社會黨議員亦有加入此舉者 
三十一日巴黎電外間盛傳勞蘭號載運軍隊被撞此說已由當道否認 
三十一日歇爾波電德船三艘已抵此間將裝運糧食赴歐日内將有德潛艇三十二艘駛抵此門 
要聞 
[東京通信（心危）]  
日人對於克勒孟索辭職之觀察 
改正關東官制與我國之關係 
講和會議議長克勒孟索嘗有辭職之說其原因若何不可不詳述之克氏爲極端排德派且傾向於軍國主義其被無政府主義者之襲擊亦由於此也東京日日新聞云克氏辭職之說雖表面上由於二問題而其實美法意見之相左原因至繁要之即兩國對德態度寬嚴之隔太殊（一）對俄政策（二）對德停戰條件（三）對德食糧供給問題（四）對德償金要求（五）美國主張講和條件與國際聯盟爲不可分問題而法則反是（六）徴兵撤廢問題爲美所主張而法所反對（七）萊因西岸割讓爲法所要求而美所反對（八）德與德系奥大利合併爲美所贊成而法所反對上列問題皆兩不相容之點克氏辭職原因基於是矣然奥國國民會議於併合問題已經三讀會通過英義亦復贊成則法之獨力反對似非容易今所爭者在萊因西岸割讓問題克氏果能免於辭職否尙不知云 
二十四日日本樞密院會議改正關東都督府官制已正式可决其所致云何不可不知也蓋舊制係純粹軍政獨立於外交行政之外就實行上言純爲憲兵政治以之施於滿洲不惟惹起滿洲華人之惡感卽歐美人亦以此疑日本之野心於是有人以改正之說建議於寺内内閣乃以軍閥關係未蒙採用原内閣以來即謀改正意欲廢者督之名稱改爲關東廳長官向之以武官任之者今改用純粹之文官其他關於軍事則以守備司令官專任而絶不許干預政治樞密院當初尙有前内閣系統之人反對經特别委員會審議四次始得通過南滿鐵道會社今亦由關東廳長官管轄不得有别項之行動外交事務則均由其个務大臣直接指揮不如以前之獨立並以奉天總領事兼該廳外部部長另設庶務警務兩部以統一事權不復如曩者都督滿鐵領事之三頭政治矣首任關東廳長官林權助伊集院彦吉均有希望而守備司令官則以立花小太郎呼聲最高云 
[龔心湛辭職赴津一怒而去]  
自龔心湛入掌財政後捉襟見肘毫無辦法二月份因窮於應付乃向各銀行銀號撥借小欵利息之巨條件之苛爲從來所未有且此種小借欵多係短期將來到期之日財部必無以應付而各銀行銀號安得若許流動資本供財部之挪欠亦勢必羣起恐慌不可收拾况三月份軍政各費更屬不名一錢并前此辦法而無之金融社會必大受其影響可斷言也昨星期六日（二十九）龔心湛又於國務會議席上與陸軍總長因軍費無法籌措大起衝突幾至揮拳龔心湛回部卽時提出辭呈隨搭昨車赴津表示决絶之意旨當龔氏晚車瀕行之前錢總理曾託傳沅督並派郭嘯麓先後前往挽留龔未之允昨晨（三十）錢又託田煥亭持龔氏辭呈到津璧還并面促返京徐樹錚亦赴津堅勸龔氏回任龔之來不來尙未可知頗聞東海對於靳龔在閣議席上大閙頗有不懌之意如龔氏堅辭擬卽准其頗屬辭去另畀以高等顧問位置將來繼財長後任者東海意於李思浩所遺財次一席另任方碩輔（方曾任魯鹽運使）承乏昨因此事特召錢總理進府密商聞錢氏主張宜設法調停靳龔之惡感并謂背後必有人挑弄是非如果至無效地步再准龔辭職以維暫局然聞張弧日來運動財長甚烈有不達目的不止之勢 
據某政客所談龔仙舟減政計畫不行接洽借欵無望本已四面楚歌又因八年公債問題飽受各方面之攻擊由七號俱樂部脫胎之已未俱樂部近且因此問題對龔提出彈劾案彈劾案之成立與否雖尙在未定之天然龔以怏怏之餘又經此種風波已有不得不行之勢在龔本爲安福派人物以安福派偉大之勢力爲後援原在至如此蹭蹬惟安福派對龔意見不一根本上業分爲擁護反對之兩派而龔以金錢不充不能滿足他人之慾望其擁護之一派近亦持袖手旁觀之態度龔氏遂陷於孤立無援之地位矣故龔氏辭職雖蒙當局慰留而結果仍不免下台之一途也 
又據亞東新聞云龔仙舟減政八成之主張念念不忘時人呼爲龔八成蓋輕視意也龔爲人頗强崛堅持已意非達到目的不已不幸機不凑巧偏偏議員方面演一齣全武行激成杜棣華之彈劾案又在閣議席上與靳翼青鬭口龔至此覺已水窮山盡遂走馬辭職已於昨日提出辭職書當晚奔往天津以示决絶惟當局礙於面子照例派員慰留此慰留中龔八成能否再作馮婦不得而知惟靳翼青總長頗希望龔氏不再回頭並云有他没有我其决心可想而知錢總理正費躊躇或者讓龔掉頭而去亦未可定惟聞八年公債提出之初國務院全未與聞龔率爾提交國務會議各閣員相視不語龔見其默然恐有他變急起謂此案已經通過自當照辦各閣員仍然不語散後回宅靳總長電龔稱日間八年公債案我不通過龔以其不在國務席上說話置之不理龔靳交惡自此始矣此亦事後之趣聞也 
[英使請申陜省烟禁]  
前日星期六（二十九）駐京英使爲陜省禁烟事宜有一公函送達外交部函内大意稱中國各省禁種鴉片一事在一千九百十七年時曾經中英兩國委員實地查明宣告禁絶不料關中各處不但未能十分取締且自去歲以來更由官府之力提倡不已查其原因則係藉此以圖徴收烟捐而置禁烟成約於不顧本使迭據中外人士函電呼籲衆論所同莫不謂陳督樹藩實尸其咎本使對於此事以陜中亂事方殷甚不願以此强難貴部以解决但至近日陜中戰事已停貴政府倘能加以　禁管必易於處置所以本使爲貴政府果欲恢復治安計不敢不請有以處置之也云云外部接收此項公函後聞已分呈府院預定於本星期二（一日）閣議時提出討論研究查禁辦法 
[俄激黨與外蒙]  
俄邊過激黨滋亂百出近又與一部韓僑混合聞吉孟督昨電政府呈報據偵報俄境韓僑激黨秘議向黑頂子經過直抵朝鮮京城活動等因查黑頂子係伊犁屬境爲吾國領土若彼黨擅行假道竊恐詭謀叵測致啓釁端除嚴飭迅行阻止並派警隊密防外倘彼不服以武力抗拒我亦不得不以武力抵禦究應如何對待應付之處統乞密示方略俾有遵循 
日昨政府接烏里雅蘇台電稱距烏北境帖斯河到有俄激黨數十人並有我國華工在内刻恩詠春都護已飭蒙古卡倫留心盤查是否來烏照常生理抑係入境鼓吹社會主義並令隨時報告以維烏城治安 
在俄華工受過激黨之利用回國傳播激黨主義一事政府得訊後已於前次提出閣議議决通飭各省嚴加防範當卽有電密囑各省電文略謂現有華人二千餘人曾投入俄國境内過激黨中近有三百餘名將行回國回國後難免無煽誘軍警工黨情事亟宜切實防範如果查有實據即應查拿從嚴究辦以維治安 
外蒙接連俄境俄新黨到處竄越隨機肆煽刻下新疆及烏里雅蘇台阿爾泰等處與蒙邊接壤現狀均極吃緊該處者護副使恩華昨日電呈政府略稱烏新阿三處地方若消息相通彼此策應則一旦有事三處均可應聲防禦方不致有誤軍機烏新之郵路雖通但須繞道阿爾泰山是以延緩異常擬請將該處郵路改由迪化發遞約十日往來彼此均可直達其阿爾泰一路另作通常郵路云云政府得電後已卽批准電覆 
駐庫倫探員報告政府略謂外蒙哲布尊丹巴日來迭與某國要人連開秘密會議據悉刻已决定以蒙地所有各礦作抵承借外欵並購用某國軍火由四汗部共練陸軍四萬人至六萬人已將分設之外交内務陸軍財政交通農商等部組織就緒一俟外蒙王公會議後卽向内蒙推廣勢力 
[蒙事緊急中之奉訊]  
内蒙各處匪患未平而外蒙又宣言獨立張奉督爲消弭禍患注重治安計特於日昨召集總參謀長張作相副官長俞沐潭軍事顧問馮麟閣湯玉麟及軍界各要人大開會議聞已决定先令黑省鮑貴卿督軍派遣司令巴英額及騎兵團趄李夢庚帶隊五營前往外並令二十九師五十八旅旅長石得山前往防堵 
使署昨接鮑督加急密電略稱據密探報告呼倫貝爾都統勝福近日情形較前大變日前派財務處某委員偕通譯俄人某氏經過滿站西上行止難測又該處與庫倫亦時常通信但往來均由俄國郵局最近更有增加蒙兵之决定等語已電滿站巴司令派探追查云云但政界方面尙否認有此電報 
張奉督對於收撫外蒙昨又向政府條陳數事（一）毘連外蒙各地域積極進兵以資彈壓（二）對於主動之謝米諾夫宣佈立於戰爭地位以促其反省（三）對於外蒙全境亟須宣佈改爲行省以資統一 
[馬可尼公司承造電台契約（續）]  
第四條上述經費二十萬鎊之付還應以英幣分作四期按年歸還自全部機器交到上海之日起二年半起付但政府有權得於應付日期以前將上述經費二十萬鎊之全部或還欠若干提前歸還惟須於付欵之日三個月前用文書預行知照公司說明政府將提前還欵第五條上述經費二十萬鎊分别如左六萬六千鎊係在英國海口交貨之機器價欵十三萬四千鎊係墊付於政府爲機器運輸及裝設之用六萬六千鎊之利息爲年利八釐係以英幣於所購機器支到上海之日起滿六個月後起算至十三萬四千鎊墊欵之利息亦年利八釐由十三萬四千鎊内墊付若干其利息即照所付之數自墊付之日起算所有上兩項利息自訂合同後均定每年十四月九日以英幣支付 
所有本利均應經由將來公司指定之北京銀行支付或經由倫敦地方倫敦郡惠斯民銀行支付第六條爲管理三台機器建設起見公司允　給材學合格對於裝設此項電台富有經騐之無線電報工程司一員定期三年由政府每月給該工程司薪水銀洋八百元自該員抵上海之日起至從上海回國之日止并支付應領各項川資旅費自受顧之日起至回倫敦時止該工程司自本合同執行之日起五個月内即應在中國聽候政府之指揮以便在建設以前對於地位之選擇及材料之購買等項政府官員得與該工程司商酌 
第七條該管理建築工程司對於政府所派各助理建築工程司應有全權但有事須報告於政府所派之交通部在京官員并對於該官員之所命須負責任政府有權派一查賬員隨同建築核證該管理工程司爲政府方面購買材料及支付欵項以上關乎雇用工程司各項條件應集入雇用合同内此項合同與交通部向例聘請洋工程司相仿俟該工程司以後即行簽字第八條公司允將三台内各種機件自簽合同之日起六個月以内由英國海口預備裝運公司之廠因受協約國緊急戰事命令被阻者不在此例第九條公司允爲政府由雙方協定認可之經理處擔保以防公司對於本合同第二節所定喀什噶爾迪化蘭州間之通信有失敗時得賠償政府此項賠欵數目不逾本合同内政府應給公司之數此項擔保應由第三方面於前詳物料未到上海之日以前繕寫擔保狀支付政府保存第十條政府允趕緊辦理各種運輸事宜購買各種必需之建築材料並選擇最可靠而有經騐之工程司以便所購之三台機器可及時裝設免除不正當之遲延第十一條本合同用華文英文二份簽字施行如解釋上有疑問時以英文爲準本合同執行後應由外交部正式通知駐京英使本合同在政府方面由交通部簽字蓋交通部印章公司方面由有權代理者簽字以昭信守交通部總長馬可尼無線電報公司代理人親視買主簽字親視賣主簽字 
[北京通信（冷眼）]  
票價日落之原因 
中交兩行票價自客臘漲至七折以後每票一元可易銅元一百十餘枚市民舉欣欣有喜色而以各署官吏爲尤甚以月得俸薪大半多屬鈔票故也不意時局變動日來票價又復跌至六折左右前星期内最低價格竟跌至五九八上下市民大失所望而錢商市儈則以爲極好機會又可施其倒把手段以大發財源中交兩行無法維持任其自然而财政部日事借債爲生活亦無維持之能力票價之漲落操諸錢商之手掌握全國金融權者反處於旁觀地位斯亦北京一隅特别之怪現象也但京券之所以日跌其原因半由於時局不定半由於中交兩行之自相搗亂茲述其近狀於下而嘆京師金融日趨於悲觀之域也 
（一）南北和議之中止北京商界素少鎭靜之能力時局稍有變動人心即因之恐慌此種心理固不僅北京商民爲然而以北京爲尤甚北京商界作鈔票賣買事業者均係投機者流平日賣空買空皆屬虚訂空盤並無實在之能力視票價之漲落以卜獲利之有無如遇票價見漲則各人將鈔票搜存視若無價之寶以致市面流通額愈見減少而票價愈見　高舊臘新正票價之所以能漲至七折以上者實因市面流通額減少之故非中交兩行從事收買也若遇票價見跌則各銀錢號紛紛將其存票羣相賣出市面上流通額過多遂致供過於求價值日跌苟中交兩行能隨時維持偶見票價稍落即從事收買提高其價格亦何致愈落愈低而中交兩行平日視同秦越素不顧問任其自升自降以致一落千丈莫可救止月初因上海和議停阻總代表辭職都中謡言一日數起各銀錢商無不將其存票一賣而空頓時票價由七折而降至六折不數日間每元相差至一角有餘近日聞上海和議將開漸增高至六五有零然欲恢復原狀恐非易事也 
（二）中交兩行不能互結團體中交兩行互相水火由來已久同爲國家銀行同屬於財政部範圍之内而積不相能頗爲可嘆其遠因在前年中國銀行單獨開兌置交通於不顧近因財政部劃撥欵項互有多寡又復大生暗潮幾欲不與中行往來對於中行爲財部墊欵比量多少稽核甚嚴從前財部規定兩行收支各欵中行佔三分之二交行佔三分之一而交行恐中行墊欵 
 
 
 

Page 7

 
 
不及其數或收欵過多往往旁聽轉詢惟恐財部有優待中行之處而對於中行鈔票界限甚嚴偶有中票存欵立即還付中行一若中行鈔票信用不如交行者財部開寫付欵支票不分中交而交行必付領欵人以交鈔决不代用中票其實中交兩行京鈔現在市面流通價格相同並無高下之區别今因感情作仍顯分畛域彼此均抱疾視之心同行中不能互相維持無怪乎票價之日跌也交行於前月間忽呈大總統單獨開兌而東海以交行先行兌現則中行票價愈壞批令交行與中行同時開兌以交行目前能力而論現金固無慮不敷然於金融恐慌之際倡言單獨開兌實欲報復昔年之宿怨使中行無以存立其實中行破産於交行有何利益哉故中交兩行不能和衷共濟票價永無增高之日可以斷言能漲至七折已爲京師市民之幸然以近狀而論即六折亦不易保守也 
日昨衆議院開尋常會議提議維持中交鈔價案請財政總長出席安福系議員鄭萬赡欲打銷此案聲言表决人數不足被鄂籍議員周棠大起反對幾致用武以無結果而散說者謂王議長欲袒庇龔氏故使此案中止而北京人士對於中交京鈔無維持之决心亦可略見一斑矣 
[京中之陜西現狀消息]  
政府方面昨得確訊張瑞璣於二十六號晨八時離西安向興平進發二十七抵興平與許蘭洲會晤郭堅樊老五亦派人與張相見聲明西路自行解决效果極爲圓滿張於二十八即自興平前赴三原與于右任接洽陜省長劉鎭華出駐盩屋分防日久現因戰事已停防務可鬆劉經於二十七號由盩屋起程回省 
政府前派赴陜調查之宋聯奎早經抵陜現因張瑞璣到陜分向各方接洽效果極爲圓滿宋氏調查事竣擬於二十八九自西安起程回京前日有電至京陳報 
張瑞璣過渭南時曾經面商南北軍統各將所部退紥五里以免接觸聞直軍張錫元昨即有儉（二十八）電到京謂本軍於二十號已按照張瑞璣所擬辦法率前方隊伍退紥田市華次油房街之線後方則分駐大吉鎭上漲等處南軍亦同日退至小青河以西之線云據政界某君所談張瑞璣之赴陜以劃界爲專責一俟劃界終了即將離陜現政府已在籌議若張離陜之後恐雙方軍隊不免偶因誤會發生衝突已預擬辦法俟劃界竣事後令由兩軍組織臨時軍事聯合會所有越界違法情事均由該會公判以免將來於和局又生阻礙至陜省劃界原定二十六日起着手現因張瑞璣與各方面接洽尙未妥協改由四月一日起舉行劃界劃界之時雙方軍隊各由原防退却五里 
某使館前日曾得陜西電訊謂陜省西南方面如興市岐山鳳山石門關等處仍有劇戰其盩屋郿縣等處亦時有戰事發生惟政府方面則稱陜境已完全停戰否認此說 
[正金墊欵合同之附件（續廿九日）]  
七年一月分墊借總統府衛侍武官及翊衛使六年十二月經費三萬二千五百零二元總統府軍事顧問諮議六年十二月薪俸二萬一千三百二十元總統府政治顧問諮議六年十二月薪俸三萬一千三百二十元國務院法制局六年十二月經費一萬一千九百八十六元參謀部六年十一月經費三萬三千三百二十元參謀部陸軍大學六年十一月經費六千二百六十元參謀部測量學校六年十一月經費四千二百七十六元參謀部航空學校六年十一月經費五千三百二十元參謀部測量局六年十一月經費六千七百元參謀部水路測量所六年十一月經費一千五百元參謀部駐外武官六年十一月經費一千元農商部六年十一月經費三萬三千三百四十元内務部綏屬防疫費一萬九千九百八十元外交部六年十一月出使經費十一萬三千三百二十三元審計院六年十一月經費二萬七千元内務部六年十一月經費四萬零八百元六角籌備國會事務局十月經費四千二百十元陸軍部六年十一月經費五萬一千二百六十一元九角一分臨時參議院六年十一月經費四萬元外交部六年十一月經費二萬五千七百六十二元參謀部製圖局六年十一月經費四千零二十元印鑄局六年十一月經費六千元阿爾泰五年十一月協欵二萬元庫倫公署六年十二月經費三千八百元司法部法律編查會十月經費六千元財政部平市官錢局兌換虧耗二萬元國務院統計局六年十二月經費七千七百十元國務院銓叙局六年十二月經費五千九百八十元阿爾泰六年十一月協欵一萬三千三百元北京大學六年十一月經費三萬二千二百三十元法政專門學校六年十一月經費五千六百三十元農業專門學校六年十一月經費五千一百六十元醫學專門學校六年十一月經費六千三百二十元工業專門學校六年十一月經費六千九百八十元平政院六年十一月經費四千四百元蒙藏院六年十一月經費一萬三千七百六十元將軍府六年十月經費二萬八千零十一元九角三分海軍部六年十一月經費二萬三千元司法部六年十一月經費一萬八千元司法部法律編查會六年十一月經費六千元大理院六年十一月經費一萬二千二百九十二元六角司法部總檢察廳六年十一月經費四千元司法部高等審檢廳六年十一月經費六千一百元司法部地方審檢廳六年十一月經費一萬六千七百元司法部各監所六年十一月經費一萬二千二百九十七元蒙藏院六年十月分喇嘛錢糧六千六百六十元蒙藏院六年十一月分喇嘛錢糧五千四百七十五元九角七分蒙藏院六年十一月分王公廪餼一萬一千三百三十八元七角六分大總統七年一月分年俸公費交際費六萬九千四百元大總統衛侍武官及翊衛使處一月分經費二萬一千元百零二元大總統府執事人員一月薪俸一萬六千元大總統府軍事辦公處一月經費一萬三千三百元清皇室十一月經費六萬六千六百六十元稅務處修改進口稅則委員會各員旅費一萬五千三百四十元敎育部分設機關補助地方學務六年十一月經費二萬八千四百八十三元敎育部六年十一月經費八千九百三十三元敎育部北京女子師範學校六年十一月經費七千五百元八旗各營七年一月分經費四十一萬六千五百八十元五角六分總統府指揮處七年一月經費八千七百三十六元共計銀元一百四十九萬四千八百八十二元三角三分總計民國六年十月至民國七年一月共四個月共墊銀元六百七十九萬零八百三十四元六角六分 
[京華短簡]  
陸子欣專使於二十一日自瑞士抵回法京即有電入告昨日復來一電報告會議情形並就詢國内近日和議有無進步當局已飭將近情詳復 
參戰處參謀長徐樹錚於三十日早車出京赴魯便道並往徐州一行外傳有赴蚌埠之說確否未詳 
二十九日龍烟鐵礦公司開股東成立總會已舉曾雲沛梁燕蓀盛恩頣徐緒直曹潤田爲董事靳翼卿楊臨齋爲監察員督辦陸宗輿會辦丁士源全體承認共收到官股一百二十八萬元商股二百十二萬五千五百元四月起已可日煉生鐵二百噸當爲中國北方惟一之鐵礦公司矣 
司法部現爲保障外縣承審職守起見特訓令各省高審檢廳云各縣之設承審管獄各員名義上雖爲縣知事之補助實際上要爲審檢廳之分司職責匪輕關係至鉅乃比年以來任斯職者往往隨縣知事以爲進退推其弊之所極必至視職守如傳舍匪惟弛責任之心抑恐啓奔競之漸而於司法獄政前途亦不免因之受影響嗣後各縣知事於交替之時現有承審管獄各員仍應繼續行其職務不得無故更換隨知事爲轉移以資保障而重職守 
宋案要犯洪述祖由滬移京曾經高等廳判處無期徒刑旋由檢察官上訴大理院業於日前改判死刑二十九日移送西六民巷京師分監暫爲　押一經總檢廳呈請司法部核准即將執行絞决 
國民外交協會昨日（三十）下午一時在北河沿北京大學法科内大禮堂開第二次講演大會到者頗形踴躍首推林長民主席次由陳介報告一切復次由美人福開森演說題爲（外交之利害關鍵繫於内政之得失）范源濓演說題爲（民主主義之敎育與國民外交）葉景莘演說題爲（撤廢在中國之勢力範圍）辛博森演說題爲（中國疆界關係）賓玉瓚演說題爲（國民與外交）頗極淋漓盡致之槪演說畢已近五時矣 
[西南應付時局之計劃（平）]  
頗有備戰消息 
和議中斷險象環生北京對於南方之要求迄未有完滿之答覆實非誠意言和故西南方面已一致爲和議破裂之準備以免臨事張皇爲敵所乘蓋此不和不戰之狀態决難以持久騎處之勢有進無退如北方果無悔禍誠意惟有抱定决心努力奮鬭舍此亦無自衛之方也茲將各方面情形彙誌如下（一）軍府之會議自陜事發生軍府迭接護法各省函電多以主戰爲請者惟蘇督李純極力幹旋和局與軍府文電往還幾無虚日最近並擔任勸止陳樹藩勿再進攻請軍府顧全國本極力維持免戰釁再開致釀亡國滅種之慘因是迭開會議主張陜事不宜遽與决裂但昨又接唐總裁繼堯來電以北方實力操諸段派徐錢在彼包圍中目前之參戰停戰各問題必難得完滿解决吾輩雖怵於國勢切望和平然段派一意孤行和議將有破裂之日望西南迅速備戰免受敵制云云經開軍事緊急會議關於用兵計畫準備一切矣（二）海軍之籌備數月來海軍態度頗近沈寂現海軍總長林葆懌以和議將裂海軍不可無正確之表示昨特通電宣言謂北廷如不覺悟不幸和議無成戰端再啓海軍祇知本護法初衷與全國同胞共伸天討一息尙存此志不懈等語（原電已見前報）又以李厚基蓄意禍閩不可不早爲之備特組織海軍陸戰隊兩營以鈕永建充任司令聞已開始編練爲將來援閩之助大約戰事一開海軍即向閩省出發矣據粤報消息林氏近以李厚基破壞和局增加兵力進逼南軍擬即整飭艦隊開赴閩海爲粤軍援應已函請軍署委任鈕永建編配海軍陸戰隊并請令飭沈鴻英督率所部協助進行當經莫督軍准如所擬辦理此項陸戰隊擬先照陸軍營制編就步兵兩營衛隊一百名現已組織成立暫分駐兵工廠附近一帶由鈕氏督率訓練（三）武鳴之會議陸榮廷本主張和平最力近以時局日迫當籌應付方略特在武鳴開大會議西省督軍譚浩明省長陳炳焜師長陸裕光旅長李祥祿及各高級軍官均藩會聞所議者關於湘南及廣東方面之事爲多蓋以和局若破此兩省實當其衝也（四）前敵之狀况近日前敵情勢之危迫者莫如閩陜軍署昨據某方面探報李厚基近接段派密電以和議難成飭令積極進取故李氏在尤瀆等處增兵迫近粤軍防線等語當即電令潮梅各軍一律加緊戒嚴并聞滇軍第八旅參謀長吳安伯亦因接到此項警告已於昨日午車赴港轉輸回汕以資策應而川滇黔援陜軍總司令顔德基昨亦電請軍府飭援陜各軍嚴爲防範如敵軍不守劃防前令則各路一并出增援助以資接濟似此則北軍如逼人太甚則戰禍必啓自閩陜兩方亦和局前途之悲觀也 
[舊國會中之總統問題]  
廣東一部分國會議員鑒於陜戰之延長知北京政府並非誠意言和倘不覺悟及早預備勢必爲其所欺遂即擬議提出組織選舉總統會建議案據該議員等之計畫至遲三個月以内當足三分以上之法定人數即擬於本年六月内舉行在此三個月内以便招集在滬及散在他省之議員從速返粤至將來所舉之人物亦曾有所擬議據某方面所傳此事實發動於旅滬國會議員該處前日拍來急電主張定期組織總統選舉會以便選舉總統自此電來後廣州國會議員羣起討論雖未提出議案而各方已視爲目前至大問題據聞國會議員中對此問題略可分爲數種（一）急進派此派略謂上海和議已由停頓時期轉入破裂時期旣不能和便當備戰西南爲對内對外計不可無正式政府以辦理一切故宜作速選出總統再由總統提出閣員通過國會則正式政府成立對内旣可以統馭西南大局對外可以要求友邦之承認此在照霞樓一派議員皆如是主張或即於日内提出此種議案亦未可知（二）緩進派此派以爲時至今日驟行組織總統選舉會實有種種之困難爲事實上所必不能行故主張從緩辦理其所謂困難情形（甲）和議形雖甚險惡猶不可謂無幾分轉　之希望若於此時組織總統選舉會是無異和議自我破裂戰事由我發生對内將失國民同情對外將失友邦之好感此其困難一（乙）國會自月餘以來久久未能開會日前兩院曾開會一次又以人數不足終至延會以過半數之常會都不能開則三分二以上人數之總統選舉會何從組織此其困難二（丙）武人總統歷年來年效旣已如斯則西南護法時期選舉總統猶爲武人常爲國會議員所不願而論功行賞又不能舍元勛碩望而不舉更進一步言之護法要人不相統屬誰是涵蓋一切之人物足備總統之選一時難得其人此其困難三更有一部分議員反對西南自治之說謂將開南北分離之漸若舉出總統組織正式政府和議無復再開之望戰事勢必久延則南北分立或竟演成事實故對於選舉總統一節根本上即不贊成云 
[安武軍運無米出洋詳紀]  
某國人採購皖米先由倪督軍呂省長允准五萬石雖經省議會抗議蕪湖民食維持會電爭均屬無效是以眞盛丸輪船在蕪裝米二萬大包計米二萬八千餘石已於三十日出口直往外國矣聞此次米糧確由王郅隆與督軍第七子倪幼忱合向天津外商某洋行承攬議定機器熟米在蕪交貨每百斤價洋六元稅釐歸該洋行自理客臘特派安武軍軍需張鼎臣來蕪採辦張寓長安棧某洋行亦派該國人某來蕪監視寓新田旅館張來蕪後卽囑託寗帮福成祥米號及同興益發盛祥兩米行代辦南陵宣城兩縣糙籽米六萬數千石分交各碾米公司碾熟云係安武軍軍米歲底如數辦齊打包堆存各碾米公司聞每百斤米價及碾費成本合洋四元較之與某洋行所訂之價可賺洋二元六萬石可獲利十二萬元財政部騐照放行公事蕪關監督王守善早經奉到比即致函新關稅務司查照此次眞盛丸係由天津某實業公司代雇該輪於二十六日到蕪新關稅司因未奉到總稅務司來電未准裝運後由該軍需張鼎臣連發京津電十七次至二十八日新關稅司始奉到總稅務司允准放行三萬石之電該輪於二十九日結關三十日開行其餘之米仍須俟總稅司來電照准方可裝運查呂省長前月復蕪湖商會電云皖省僅允五萬石而所辦則係六萬石不知何故或謂藉軍米之名而影射出洋者已非一次云 
[蘇議會記事（十一）]  
三月三十日上午十時爲江蘇省議會第二届第一年第二次臨時會開會之期先一夕發禮式單如左（一）督軍省長議員入禮堂（二）督軍省長議員向國旗行禮（三鞠躬）（三）督軍省長議員行相見禮（一鞠躬）（四）督軍省長議員入議場（五）督軍省長就席（六）議員就席（七）主席致開會詞（八）督軍省長致頌詞（九）主席致答詞（十）主席宣告散會至期督軍委參謀長劉玉科省長委政務廳長蔡寶善代表均於十時前到會財廳長敎育廳長警察廳長及各科科長科員到者二十人左右待至十一時而議員到者不過二十一人只得勉强行禮而散至晚間發出預算審查員名單此項名單係由地方協進蘇政商榷兩會各開半數並由議長請各屬推舉參酌而定協進商榷各得半數並定於三十一日一時開談話二時開預算審查會預算審查員名爲朱積祺張肇炘鄭巽徐堃錫屠宜厚孔昭晋朱毓賢周積偉徐宗鑑凌恩錫周嘉詠張念劬劉文輅羅毓桐徐庭啓陳大中王鴻藻薛鈞培章紀綱陸以鈞沈惟賢黃申錫葉理封盛元音錢銘銓黃守孚金其源龔滌瑕江湛徐瀛鄭立三榮宗銓張援錢鼎奎于樹深王詠梅胡允恭朱翼雲王撰曾瞿名川沈貞壽王達祝光樾張福增朱際雲王大鰲陶鍾箎胡毓彬陳錫榮黃次山蔣培元趙錫棻董仙衢朱子愚王師曾劉伯昌夏宗翰秦炳章王發蒙葛錦城三十一日一時開談話會至二時到者二十九人由錢議長主席談話結果聞决先辦預算後辦决算至預算審查員在寗不過三十人公議由議長委任代理以便自四月一日起開預算審查會一星期云今日晨間會中發出通告定一時起開預算審查會至請假議員朱毓賢凌恩錫周嘉詠羅毓桐陳大中王鴻藻錢銘銓于樹深黃申錫陸以鈞王撰曾王達瞿名川秦炳章等十四人則由議長依法委任屈嗣奎田震東居保第朱德恒王贊臣金樹芳周承基袁國藻華彦銓孫劍虹戴鐵齡黃其彦張達材楊東爰爲代理聞有此補救之策大約今日審查員可得半數以上預算審查會不難成立云 
另一訪函蘇省會第二届第一次臨時會期三十日僅開大會兩次半審查會一次第一次爲米禁案第二次爲加薪案第三次甫將加薪案審查報告通過卽一閧而散其一次審查會即爲加薪案也餘皆不足法定人數詎加薪案通過後加薪派謂每一臨時會可得二百四十元每人每日合洋八元較優於每月一百元故接開臨時會咨文一到各議員以爲二百四十元有着卽紛紛回里過清明節掃墓在省人數不過三四十人三十日行開會式到場者僅二十一人錢議長以寥落晨星欲不開會無奈行政官已經到場面子難下遂草草開會對空棹椅演說一番而已 
[杭州快信]  
杭州絨經料房全體罷工要求加價現經綢業觀成堂開會議决酌量增加計雙經每對給工十元八角合經每百兩凈分給工六元七角合絨五元九角單絨每兩毛分錢五十二文搥絲二十七文照常開作風潮已靖金融評議會提議革除匯水經杭總商會召集錢業前日會議多數反對以非先定國幣爲本位不可已詳情財政廳察核辦理 
政界確息全國稅務督辦孫寶琦業已携眷南下抵滬明後日准可到杭 
省垣各機關上月二十一二等日郵遞金衢嚴等屬公文中途被水淹没現已一律補發 
永嘉第一高等分廳監督推事楊樹猷金華地審廳長鄭汝璋奉司法部呈准以荐任職分浙任用 
警務處昨委任遠充定海岱山警佐吳聲充江山鳳硤警佐鄒鼎充武義東臯警佐郭城充衢縣嶺頭警佐 
第七團第一營向在杭充師司令部守衛該團本部在嚴州現舉行校閱由胡團長委團附鄭薑焦忠祖副官戴鴻渠來省校視 
地方通信 
[蘇州]  
電燈公司挽回剪線市民公社停用電燈函致振興公司剪線後公司即刊印公啓派人分赴已蓋章各商舗遊說先詢以此章是否寶號之章並告以本公司現在實力整頓燈頭即日來換定可明亮懇請照常燃用暫勿剪線各商舗等答以此次停燃爲公憤所迫並非爲燈光不亮之故該公司又商懇試用一月燃費奉送止須在公啓上蓋章爲憑各商舖咸婉詞謝絶故剪線之舉有不得不行之勢矣 
反對選舉所董主張由縣委任吳縣二十八市鄉公同組織貧民習藝所經費則由本縣滯納罰金欵内支撥日前由各市鄉董開會選舉以郭巷鄉董錢鼎當選爲正董湘城張世璋横涇張震生黃埭楊政爲副董發長後城市公民以該所正副總董完全爲鄉區所得頗有煩言温知事得悉欲從中調停另添副董一人以城市中人充之正在籌商間潘邦俊等遽電省署請求將此項選舉取消略云貧民習藝所開辦在即惟正副董事理宜由縣　委城鄉之公正士紳任之乃市鄉聯合會旣非法定團體竟由各董事互選正副董事加倍開列選出呈縣核定公民等並非反對所舉人員之合格與否實碍難承認此違法選舉爲特請求飭令吳縣將此項選舉取消並遴委城鄉富有資格之公正士紳任之以免擅攫 
[松江]  
派員勘騐命案縣署據山陽人楊勝全報稱伊弟楊少山在該鎭何阿木飯店内被曾充鹽勇之平湖人夏蘭仙仇殺請求蒞勘緝兇各情經縣派員前往騐得楊少山腰際受有力傷一處刀尖復從腹上透出因而傷重斃命當即塡明屍格飭將楊少山先行棺殮靜候緝兇究辦 
育嬰近狀略志本邑育嬰堂田産旣巨積欵尤多舊時僅　乳母數十人及分設接嬰堂數處近年來於堂之東西先後設立廣育院幼稚園各一處廣育院專收貧家子弟敎以竹木縫紉等工辦理以來卓著成績幼稚園則延請保姆專事敎養内容亦頗可觀自有此兩處機關之添設而該堂常年收入亦所餘無多矣去歲田租歉收該堂損失頗巨加以鄉民因頻歲荒歉不能自育其子故去歲一年中該堂收撫嬰孩至一千三百餘人較之往年幾多三分之一因之育孩費亦隨之俱增聞該堂因歉收及孩數增多之故致耗去歷年積欵四五千金云農校地址已定勸學所長張彬士以松縣全境悉係農區擬在尙浦一帶辦一農校以期灌輸農學智識現已擇定南外官紹塘鄉黃耳寺爲校址並已呈請縣長委任省議員盛競生先行籌備聞黃耳寺有寺田數十畝均在寺外四周環以小流地形極勝辦理農校尤屬相宜 
[鎭江]  
揚中縣警告巡警　揚中縣李知事通令各警區略謂巡官巡記各有專司内勤外勤不容越職各區巡官有擅用刑訊巡記有搜查烟賭任意妄爲情事殊堪痛恨嗣後如查有此項情事除將巡官巡記隨時撤懲外該區長督率無方亦應記過令仰遵照 
棉紗最近市况本廠棉紗因内地客帮交易頗形敏捷以致價高而無貨昨日開盤十六支紅龍紗每包已漲至一百八十兩左右 
[嘉興]  
衣業公會成立嘉興衣莊林立不相聯絡每因價格之高低時生齟齬茲有該業同人徐某陸某等仿照嘉善平湖辦法組織衣業公會以資聯絡於日昨在陸宅（即祥泰衣莊住宅）開成立會到會人數頗多當即推舉董事曁各部幹事並推定陸端臣爲會長當塲由該業同人認得一千餘元作基本金會址暫借陸宅俟有成效再行建造公會房屋業已擬具簡則呈縣立案矣 
[安慶]  
警備附稅改購八年公債之呈請皖省議會前議决丁漕帶徴警備費七分嗣經提議以時局平定安武軍回防警備隊可停辦附加統以七年份丁漕爲限自八年上忙始一律停徴其已收附加之欵應准抵完八年份丁漕惟各縣如有辦理全縣公益無法籌欵者得由該縣財政局會紳議决呈明留用現財政廳以徴存及溢收之欵應令掃解金庫留辦公益須定一限制辦法以免虚耗擬將徴存及溢收捐欵儘數購買本省八釐公債每年所得息金及將來抽還債本槪留辦本縣公益呈由省長通飭各縣遵行 
[杭州]  
金融界近聞上月杭縣金融評議會奉令會議消除滙水名目錢業方面要求各市以國幣爲本位滙水自可消滅經財政廳特令紹鄞兩縣縣知事轉飭錢業悉以國幣爲本位旋由紹興縣知事呈報遵令轉行錢業開會集議張廳長復令杭縣知事召集評議會景知事即轉函杭總商會云甬紹滙水前經貴曾開會互相討論僉云甬紹一律改照杭市以本國國幣爲本位則甬滙紹滙不絶而自絶今紹莊謂杭莊所定紹滙名目即是現升之化名究竟是何原因應即邀集各錢業開會磋議杭總商會於三十一日下午開會錢業同行准函先在本公所會議僉以匯水問題關係全局浙省之有蘇滙甬匯紹滙亦猶外國銀行之有先令隨銀根多缺爲升減不能如郵局滙欵固定其手數費而革除滙水名目已將會議情形函復總商會轉呈財政廳云 
雜評一 
[蘇省議會（邠）]  
蘇省議會本年第一次臨時會以否决開弛米禁案大獲社會之歡心甚至有歌功頌德者較諸上年提議加費受各方面詬詈之時幾乎出九淵而升九天方謂議員諸君見事之敏而晚蓋之速將於是徴之焉乃歌頌方來而相持不出席恒不足法定人數矣忽焉而追加預算案通過矣加費雖不如所預期然竟實現矣預算旣追加而第二臨時會請求召集矣迨至召集而議員諸君長揚竟去僅餘二十一人矣我不知今後社會之心理將對於諸君而歌頌歟詬詈歟諸君將自處於九天歟九淵歟我殆無說以於此 
雖然我不暇爲議員惜也蓋惟分子健全者其團體乃有力量苟其分子雜　而窳惡人且以輕視其分子者輕視其團體而其團體之意思行爲人亦將不復尊重之夫社會之所以歌頌者歌頌此法定團體之意思行爲也苟此種意思行爲淪於無足重輕之數我又烏知可歌可頌之所在豈惟是社會之意思亦幾於無可附　矣我將奈此毁壞團體之分子何哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議停頓中之消息（三十一）]  
平和通信社消息今日下午四時南代表均至愚園辦事處照開例會决議對於北京政府昨下促和令通電駁詰大致係謂和會爲南北兩方政府協議組織非北京一方之政府所能以命令形式催促者此項通電稿正在起草中 
國民通信社消息今日（一號）愚園南代表辦事處按時開會和局旣因陜戰未停福建方面又時露不靖岌岌可慮聞李厚基來電有令童臧各前敵將校與南方接洽等語南代表以李前旣對於五條辦法不甚贊同陳炯明恐又蹈陜西覆轍因引申五條旨趣增爲七條辦法李曾表示反對矣令派童臧接洽是否能圖滿解决殊難懸揣饒代表子和體察福建輿論擬仍申前請由雙方各派一人前往（如南派林葆懌北派薩鎭冰是）並將以此與朱總代表協商後再定乃先以電話通知朱總代表約面談各節隨後南代表全體至德華銀行與朱會晤首由胡漢民饒子和二君相繼發言略述南代表希望分派薩林前往福建一層請北代表同意朱總代表答謂福建情形與陜不同似不必派如此重大人員前往以免各方面發生誤會至李厚基處當另電請其妥愼辦理和議續開雙方自能諒解想不至更發生别項糾葛也談畢彭代表允彝即詢近傳北京烟酒借欵是否確有此事朱云此項借欵决不能成立日前北京某機關以公債向美國財團代表阿卜脫抵押三十萬元阿卜脫猶鄭重其事且來電商問是否與和平有碍據此則小欵尙如此困難而大欵更無希望可斷言矣明日（二號）五十三團决定開聯合大會南代表恐其對於南北會議經過情形尙不能洞悉已議定將會議中前後函電文件彙齊交該聯合會參考矣 
唐總代表致朱總代表函（其一）敬啓者閩省劃界事迭准函開已由童葆暄臧致平與陳炯明直接商辦業復請電京飭李厚基依據五條直接與陳切實辦理在案茲查童葆暄臧致平軍隊均駐厦門方面尚有閩省上游各地非童臧權力所及即令其遵照商劃亦不過局部解决枝節爲之孰如統籌全辦之爲愈相應再請台端電京嚴飭李厚基依照五條逕與陳炯明省長劃防并希見復爲要（其二）敬啓者頃奉准軍政府政務會議感電開頃據湘西公民團篠電稱張敬堯派曹典球等將水口山鑛地與外人抵押借欵誓不承認乞主持等語除原電已分達尊處不錄外特電請查照辦理爲盼等因相應函請台端電京飭張停止以免橫生枝節而開國民公憤即祈查照辦理見復爲荷 
（其三）敬啓者近接江西省議會哿養敬三電稱王揖唐徐又錚李盛鐸等以九江城門山鐵鑛密押外欵助長内爭請電政府撤消原案並請轉電各公使一律阻止等語查北京主戰派屢以國家權利押借外欵希圖達主戰目的該鐵鑛亦在其中報紙早有傳聞該省議會所稱事出有因即請台端轉電北京政府將王揖唐徐又錚李盛鐸等所請領辦九江城門山鐵鑛權根本撤消以免密押外債致爲和平之障碍如王揖唐等密與外人訂約業經成立亦應請北京政府負責轉向外人取消以息陰謀而弭戰禍除將原電三件抄呈察核外特此奉達（其四）敬復者頃准一百○五號函開以接錢幹臣艷電據陜西郃陽公民稱有高匪峻先率匪黨趙步蟾等在郃之黑池同定村等處拉票索財姦淫婦女又親率馬步兵在澄郃交界王村等處轟擊晉軍守地未動請轉電于右任妥爲約束勿令肆行擾害良民爲盼等語並以滬局所得西安電局與三原通報電信見告囑電于君從速制止等因查以上各節是否屬實自應急詢于總司令以明眞相至三原已可通電一節迄今未據于總司令直接所發密電尙難證明姑照發電去詢俟得復再行奉告再錢電所稱郃陽公民來電有勿任土匪肆行魚肉字樣而錢電末尾亦竟有請轉致唐總代表迅電于右任妥爲約束勿令肆行擾害良民之語究竟誰何任匪魚肉任匪擾害良民如高峻先果爲匪類則在于總司令兵力所及之地當然負剿除之責豈惟約束而已今錢電於虚實未判明以前乃滿紙匪類字樣並謂妥予約束勿令肆擾則竟視于總司令有縱匪殃民之意耶如此措詞用意殊難索解峙附以奉復 
朱總代表昨致唐總代表函敬啓者頃准北京來電内開接陜督艷電開頃據王旅長鴻恩篠電稱據徐營長保和報稱查熊軍一師師長但懋辛所部之一團駐安樂河廣平河大灘與我川軍二十一師駐陽平關營子偏大竹壩之孫團長震所部對峙但部李團又警衛團駐七盤關敎場壩與二十一師駐閔家坡黃壩驛之范團長世傑所部對峙熊軍五師之騎兵團駐斷頭崖江防軍第三路鄧司令所部駐曾家河與駐關口壩毛平溝二十一師之工兵營對峙職營駐甯　警戒二十一師工兵營左翼之敵再探得彭斗勝刻率所部退駐廣元後之磊巴敵軍近日運來子彈頗多等情謹先電告等語復准劉督軍篠電開據團長范世傑自黃壩驛電稱兩軍陣地相去太近該敵時向我兵射擊迭據探報稱熊克武聲言和議難成已積極準備戰鬭十日前後由省開來廣元之兵約有兩團以上四鄉民房均被川軍佔據并隨運子彈百餘駃等語除飭前敵各部嚴防外特聞等因查川境南軍乘此停戰期間運械增兵并無故開槍射擊殊屬有意挑釁破壞和平劉督軍張旅長旣按照元電辦法五條直接與熊克武王安瀾等迭通函電協商停戰辦法而熊王等均置之不答其居心叵測毫無誠意不問可知擬請轉朱總代表嚴詞詰問等因應請轉致唐總代表轉電熊克武於劉督軍分劃界線之電迅即核復以便彼此商定地點各任防務免起爭端不得擱置不復陰令前方圖謀攻擊以妨和局並希速復爲盼能訓三十一又電開據南鄭鍾師長電稱據唐旅長廷牧報稱防守西河口之李余兩連得確探報告敵軍有進攻消息沙壩碑壩開來軍隊甚多篠日正午有約一營之敵向我風堊子防地進攻勢甚兇猛業傷我軍士兵二名當經派隊增援等語查敵軍不遵停戰命令來攻職司官兵異常奮激除飛令恪遵鈞諭固守原防不准軼進開衅外擬懇電詰西南等因應請轉致唐總代表電告熊克武嚴電前方不得啓衅妨和爲要能訓三十一各等因相應一併函達即祈查照分電制止并希見覆爲荷 
李述膺與朱總代表函桂莘先生鈞鑒敬啓者膺昨接張劃界員三原密電祗稱到原正與右任密商一切辦法並與伯生交涉各軍及自由通電一事等語關於完全實行停戰與否並未提及又接于總司令二十三日理函稱乾縣戰事仍甚激烈據該縣守軍郭英甫王玨兩支隊長報告陳部張鴻遠對人宣言非攻下乾縣决不停戰日來地雷時發已將該縣南城樓轟毁敵軍日事猛攻登城已四五次均被我軍擊退刻下異常吃緊等語知關鈞注特茲奉聞即頌時社李述膺謹啓四月一日 
于右任致南北總代表函少川桂莘總代表曁各代表鈞鑒北京院參陸部篠日覆陳氏删電對於我軍並有轉告此間各節遲至二十一日始由陳氏照抄原文差人送至而對於停戰一事並無何等之通知故電中所開事理亦即無查照辦理之必要陳氏删電措詞若何無由得悉但如覆電所云其爲計之狡展實有不能不駁斥者用是引據事實逐次辯明惟代表諸公一覽是幸（原電）興市東北及澄屬附近發現匪蹝（駁）查興市澄城兩處向爲我軍駐在地第四路第四游擊隊駐興市第五路第一支隊駐澄城並無何等匪蹝且屬我軍區域陳氏何由知發現更何由知其爲匪（原電）應飭劉旅長愼守防區勿任滋擾（駁）查劉世瓏防區向係大茘前以違令進兵襲取荆姚轟克史家坡進逼軍寨圍攻興市旣飭愼守防區應即撤回原地不應仍據荆姚史家坡一帶肆意滋擾反以誣我（原電） 
唯進剿一節應從緩俟張瑞璣旬内到陜再與面商酌定辦法（駁）查我軍駐紥區域以内發見匪蹝自應遵照覃電第五條辦法我自擔任剿匪衛民何待劉世瓏之侵越區域違約進剿又何待張瑞璣旬日内到陜再與面商酌定辦法（原電）並望轉告于右任迅飭高峻等各撤回原地以待區分（駁）查高峻爲我軍第五路司令澄白兩處即其所部駐在地也前因劉世龍抗令違約急圍興市故調該司令親率所部馳往解圍今興市之圍雖解劉氏所部尙據荆姚史家坡一帶何以不令其退守大茘原防反命我軍撤回原地且現在駐紥地點即其原地今日旣無事撤回將來更何待區分統以上各節觀之北京政府與陳樹藩旣不欲於停戰明令屢下之時通知我軍後不欲於停戰明令屢下之後大張旗鼓自取違約抗令之罪日以藉口剿匪以欺國人百方狡賴毫無理由則陜戰迄未停止眞相可以見矣現在監視員張瑞璣已於今日抵省諸公試電詢之知鄙言之不誣矣此頌議安愚弟于右任啓三月二十三號 
張季直與北京往來電（去電）北京大總統錢總理均鑒並轉段督辦陜事未决滬議已停代表辭職似聞南方亦有加兵於閩之事是舉國鏡花水月之望已虚而陜閩山崩鐘應之禍方始昨見和平期成會聯合會貢答麻電其所詰難殆亦天下之公言也顧謇個人之意則猶有進者停陜戰旣有政府之命令陜仍戰必有一人之指揮是否此一人可以蔑政府蹴全國是否可露布此意此意是否爲世界公理所贊許此一說也以戰促和昔之對敵有此辦法顧我則南北猶一家也北乃自居戎首可乎設以力征爲雄威廉何嘗不武即以名將爲法韋叡亦有怯時此又一說也段督辦决非殘民以逞之人其所任恐有大道未聞之輩竊謂意氣之爭已極刦棋可收子矣否則孟子所謂以所爲求所欲盡心力而爲之矣後將如何督辦何爲而必出此此則懹念故交不能嘿爾者非第國事利害所系而已亦願總統總理愛人以德致此惓惓也謇馬（來電）馬電悉具見關懷時局至深心佩滬議停頓藉口於陜事問題現陜省確已一律停戰張瑞璣自陜來電亦述及停戰情形足資證明中央渴望和平迭經敦促開議斷無以戰促和之理更無以戰促和之事合肥胸襟坦白所部亦皆洞明大局昭然共見能訓尤所深知來電所云多屬誤會恃在至好用以質陳諸希亮察能訓有 
熱河姜都統自毫州原籍來電唐少川朱桂　兩先生鑒和議停頓險象環生兵事未戢財源枯竭若兩方各走極端焉有妥洽之日兩公當代偉人萬流宗仰此次代表議和全國託命務望主持大體早定糾紛民國前途惟公是賴題遠戎邊陲無裨時局刻下乞假旋里屢閱報章危亡所關杞憂倍切特布區區尙祈賜敎姜桂題三十 
[商業公團之近訊]  
商業公團聯合會昨發通告云昨日本會接朱代表來函邀請本會推舉代表於今日午後三時至辦公處面談一切當推定虞洽卿鄒靜齋湯節之張讓三四君届時前往經朱總代表略述經過情形並稱唐總代表擬俟張瑞璣三原來電訴明停戰即可開會并謂三原電報日内可到等語據此想開會日期當不遠矣合特通告本會各公團請轉致各帮各業希暫靜候諸維公鑒福建帮泉漳會館見和議久停商情益困陜戰旣未停止閩省又警耗頻來自非羣策羣力不足以謀和平而銷戰禍昨特致函商業公團聯合會請願加入并推舉曾少坡爲代表接洽一切 
[江西旅滬學界反對賣礦電]  
其一江西省議會鑒報載李盛鐸等盜賣城門山鐵礦閱之不勝駭異此礦於民國二年經李前督烈鈞購歸省有是採礦之權屬諸全省何得由一二私人呈請開採且李盛鐸實與王揖唐徐樹錚等勾结以此礦抵借外欵作征南及安福部經費是不徒斷送礦權兼以延長戰禍貴會連日開會一致反對洵足代表吾贛眞正之民意尙望始終堅持務達打消目的使奸人不能逞志一面對於沆　一氣之夏同和提出彈劾以懲官邪則不徒吾贛之幸中華民國實利賴之江西旅滬學界全體公叩 
其二南昌民報館轉各報館各學校敎育會商會農會均鑒報載李盛鐸等盜賣城門山鐵礦（中與上同略）兼以延長戰禍省議會連日開會一致反對足微吾贛眞正民意尙望諸公起爲後盾組織保礦會誓死力爭務達打消目的使奸人不能逞志不徒吾贛之幸中華民國實利賴之江西旅滬學界全體公叩 
其三北京江西會館同鄉諸先生均鑒報載李盛鐸等盜賣城門山鐵礦（中與上同略）兼以延長戰禍同人等已電省會及各界請其誓死力爭勿稍退讓諸艙位亦大半包去故本埠購定該公司船票者昨已接到通告取銷所定艙位該公司昨始接電據稱定期四月八日開行之蒙提格爾號五月三日開行之俄羅斯皇后號五月七日開行之日本皇后號五月三十一日開行之亞細亞皇后號皆由英政府指定裝運兵士他家輪船公司尙未接英政府收用其他船隻之電信衆意坎拿大兵士之由英法回里者將運至香港然後由香港乘興昌公司之輪船赴温哥武云 
大陸報云中國郵船公司南京號原定下星期由滬開行茲已展期該船星期六日可從香港開出星期二日清晨可抵吳淞下午卽須開赴舊金山 
[茶商對於英國加稅之恐慌]  
公共租界中旺弄茶業會館現接洋商華茶公會函告近聞英政府因爪哇茶進口日多有碍印度錫蘭茶銷路擬抽特别優先稅華茶亦擬連帶并徴等語並接總商會函同前因各茶商接函後大起恐慌特於前日邀集各同業開緊急會議僉以華茶頻年受歐戰影響損失不資今雖大戰告停而俄亂未已輪路阻滯未能暢銷若英國再加重稅茶業前途將陷絶地爰特公同議决分電北京農商外交兩部懇請轉電駐英公使詳細調查如果確有其事請卽設法向英政府交涉務求取消是議免碍華茶銷路云 
[洋商提早辦公時間之消息]  
大陸報云上海商行若干家於四月一日實行提早辦公時間之辦法午前八時至十二時午後二時至四時其他商行則定於本月底照此辦理昨據太平洋商務電報公司云美國英國與愛爾蘭之掛鐘已於三月三十日夜間二時撥早一小時 
[商會蒐集赴歐與會材料]  
北市總商會昨致各業領袖各議董函云徑啓者頃准北京王世澂金紹城吳德潤三君電開比京開萬國議院商業會電致我國外交部請派員與會在案世澂紹城德潤現經兩院公推赴歐候船即發所有我國國際商業與比京會議有關係者應請預先蒐集材料俟到滬時趨謁台端面商辦法等語事關國際商業兩院旣已推員赴會我商界自應格外注意除通告各業請即查照於一星期内條陳到會以便轉交遲恐不及 
[西報紀改良滬港之必要]  
大陸報社論云改良上海港之計畫不一其端孰優孰劣衆論紛歧惟改良之必要則固衆口一詞也如上海在商務世界中欲佔其應有之位置則必有較佳之港而後可就若干顯著之事實而言上海爲亞洲大陸之大門上海與漢口兩處當爲亞洲裝卸世界商品之總區使上海履行此項職務而無遺憾則其口岸當在十五英里以内今商品與行客須從吳淞由小火輪或駁船轉運至滬其經濟上之不便利已有目共覩無待批評而將來歐美與中國間商務之必日臻發達亦無待贅言故今之問題純爲改良滬港之方法而已報章所略載濬浦局之計畫並非欲中政府或中外商界爲任何義務所束縛但不過爲透澈調查起見俾察各種形勢與夫提議各法何者可行耳苟不調查永無進步一經調查吾人即可確知何者可能庶可依此根據向中政府與有關係之商界切實請其襄助矣發表改良滬港之意見以供討論者不止一人目前濬浦局之辦法不僅在調查此項建議且或將採集衆說另有提議凡此工程上之計畫非精於工程學者不能討論之吾人不必强作解人惟望從速調查庶可决定切實之進行以趨向發展上海之偉大前途耳 
[會議改良上海風俗預誌]  
上海各團體昨日接進德會會長樂靈生君公函云敬啓者上海風俗之腐敗達於極點有心人莫不心焉憂之敝會係中西七大團體組合面成專以調查租界上種種不規則不道德之事業設法挽回風化現當工部局年會之期爲此定於四月二十號即星期三午後准五時假座青年會邀集各界領袖到會共同討論以便聯合具名請求工部局立入議案嚴行取締以靖地方而正風俗事關公益務乞光臨賜敎爲幸 
[推銷戰勝紀念畫之部批]  
内務部批第一六九號原具呈人項世澄等呈爲印製戰勝紀念畫先期發行紀念畫兌換券請予通咨推銷由據呈已悉查閱原呈所擬辦法係擬印製一種戰勝紀念畫發行出售所有收入之欵除提去成本外概充休戰後各地慈善之用於此項紀念畫未出版時特先發行一種紀念畫兌換券俟紀念畫出版准予憑券兌換以期事歸有益欵不虚糜各等語本部查此項紀念畫係爲表揚戰績起見旣足鼓勵國民敵愾之精神更足表示協約公理之勝利實於國家社會均多裨益所餘欵項充作戰勝後各地慈善之用熱心公益惠我同袍其志其行尤堪嘉許所請通咨之處應即照准除通行勸購外合亟批示尊照此批 
[捷克國將設領事署紀聞]  
捷克斯拉夫共和國係由波希米亞。麥勒維亞。西利西亞。斯拉夫紀亞。四省組織約計一千五百萬人現正與我國磋議條約聞將於滬設立領事公署並在北京設立公使館並聞駐哈遠東代辦哈司將來卽任爲公使有恩傑爾者已奉該國政府委派爲駐滬代表該國有兵七萬現在俄西伯利亞正與過激黨鏖戰 
[圖南輪船上查獲烟土續誌]  
江海新關在招商局圖南輪船破獲私運大土一百八十隻起存關棧候飭傳船主查究私運主名以憑嚴辦等情已誌昨報茲悉威稅務司昨已將該船主飭傳到關詰詢據該船主稱伊實不知惟此事發生後全體火夫十餘名均逃避無蹤情有可欵當係火夫所爲威稅務司遂司該管火艙之老貴西人傳詢亦稱不知威稅務司除飭圖南照常開行外特將該老貴西人交保責令尋交火夫到案以便嚴究 
[澈究烟土之來歷]  
浦東人陳金泉前日帶有印土兩包行經河南路被包探婁寶生查悉將陳與土一併帶入捕房詢係東棋盤街八十號門牌泰豐土棧内買來當經捕頭諭令婁探協同西探堯克往將該土棧夥陳芝樵拘至寫字間准存洋五百元保出昨晨出廨提訊即據中西包探上堂禀明前情並請補傳該土棧主到案訊辦訊之陳芝樵延律師到堂代爲辯護經中西官核供判陳金泉還押陳芝樵仍存洋交保候補傳該土棧主到案澈究 
[日本金谷少將由京抵滬]  
盧護軍使楊交涉員等越昨均接江蘇李督軍齊省長陷電略謂日本金谷少將由京來寗准東日（一日）上午七時由寗趁特别花車赴滬至時希派員警妥愼保護優爲招待等因昨日（一號）下午二時十五分金谷少將抵站當由盧護軍使楊交涉員王道尹淞滬徐廳長各派員警軍樂隊等在車站歡迎駐滬日總領事有吉明君亦親往迎接金谷氏於下車後往日領署而去 
[海軍部令撤汕頭偵探機關]  
北京海軍部前因第一艦隊各艦艇護法附粤恐在厦各艦艇響應故由海軍總長劉冠雄飭在汕頭設立偵探處派海軍軍官劉義寬爲坐探以事預防現因南北媾和此項偵探無存在之必要特電令海軍總司令將是項偵探機關即行撤消以節經費該軍官劉義寬則令暫歸司令公署差遣聽候委用藍總司令奉令後已遵照辦理矣 
[奉賢公團注意浦東電車事]  
奉賢縣敎育會農會商會爲浦東敷設電車事呈交通部文略謂欽公塘建築電車軌道一事久已喧騰衆口近復實地丈量似將由言論見諸事實查欽公塘襟帶上海川沙南匯奉賢諸縣如欲該地發展何項事業沿塘各縣桑梓所關自應首先鼓吹樂觀厥成然自此事發生以來沿塘居民轉滋疑竇以爲報載建築經費達八百萬元何以沿塘各縣無一人附股即曰事由官辦不需民股加入何以又無大部明文究竟此項事業何人發起股本若何是否禀准大部立案市虎杯蛇羣疑羣起神經過敏之徒轉謂係外人計畫礙於條約故表面以華人組織而内部實權悉操其手竊按侵略政策其道滋多而路政亦居其一任何地方其路政藉有外力侵入即横生外交上種種糾葛山東關外足爲殷　今日因小利而受之他日覺大害而欲絶之難矣事關主權未便　默懇請大部决獨斷之明狗人民之意暫 
 
 
 

Page 11

 
 
緩核准并迅飭地方長官澈底清查以維主權而弭隱患不勝迫切待命之至 
[粤僑演劇籌辦梓鄉平糶紀]  
粤僑商業聯合會此次演劇捐助粤東東糶假虬江路大戲院開演前晚爲演劇之末日七時開幕往觀者三千餘人由陳會長炳謙宣佈謂諸君亦知今夕演劇之所由來乎非由吾粤之米荒而來乎此次米荒爲數百年來所未有自前月中旬以來米源斷絶斗米千錢貧者多爲溝吉瘠富者亦數米而炊嗷嗷之民遍地皆是吾粤頻年來水火兵燹相連而至敝會同人覩此情形爰特籌辦平糶蒙諸同鄉慷慨解囊數日間集得借欵四十餘萬元捐欵九萬餘元適粤垣南洋烟草公司簡照南君亦發起糧食救濟會首先認捐八萬元後陳廉伯君與各紳商陸續襄助又集得借欵五十餘萬元捐欵十餘萬元當由簡照南陳亷伯等電邀同人聯合辦理復得穗生源號何少莊慷慨願盡義務由蕪利源長聯號在蕪購米當於本月中旬由圖南船運米二萬六百餘擔到粤昨復由惠順等船源源輸運接濟惟災區廣闊户口繁多深恐車薪杯水不能普及所以仍思廣爲籌欵茲承一喈俱藥部諸君關懷桑梓願爲演劇籌欵補助平糶今夕各界諸君踴躍來此謂爲行善可謂爲行樂則不可謂爲軫念桑梓之苦楚而盡捐輸之責任則可謂爲廣眼界暢心懹以消此良夜則不可等語次由楊小川黃式如周清泉歐鏡堂彭桂航等相繼演說畢由一喈俱樂部同人登台開演白話新劇至十二時始散又函云粤憍在上海在戲院演劇籌欵救濟廣東米荒計兩晚所收門票約五千元另有楊小川楊仲綽等當場捐助約六百元云 
[華僑學生擬入滇省習武]  
華僑學生會致雲南電云雲南唐督軍鈞鑒僑生先後到滇均蒙培養實深感謝此間有十餘名擬入講武懇預留額爲幸華僑學生會東 
[學生會第十四次年宴餘記]  
三月三十一日寰球中國學生會年宴女賓聯袂偕臨實爲該會從來所未有計是夕女賓到者爲南方總代表唐少川女公子北方總代表朱三女公子淞筠女士楊錫珍金永清陳曼雲丁文愛沈韞芳張蕙生錢素君劉少璧陳勁王雅儒孫瓊英孫粹存令妹宋春舫家庭徐甦生麥克尼翟藴玉諸女士曁狄芝生張孝準畢雲程李觀森諸夫人等男賓到者美法領事周詒春刁德仁楊錫仁羅泮輝許鴻翥任叔永李松泉郭仲良史良才張竹坪張　甫張興之張叔良許兆豐俞希稷彭濟羣吳永珊吳藴齋劉士木周越然周子建郭虞裳王引才顧祥麟諸君等田賓由李登輝朱少屏諸君出任招待女賓多由金永清女士欵接云 
[張祖培被拘續誌]  
江蘇特派交涉員楊晟前准駐横濱領事電拿廣東巨匪張炳經楊交涉員函請盧護軍使派稽查員會同中西探日探等於春日丸到埠時截獲張祖培一名解廨訊判押候調齊證據再行復訊在案茲悉此事係廣東軍政府電請横濱領事署飭拿曾經電致横濱領事旋據復稱張炳是否張祖培抑另有張炳其人尙須電詢粤軍政府云 
[商界電留徐國樑]  
本埠商界聞悉淞滬警察廳長徐輔洲有將調任魯省警務處處長兼警備隊總司令之說僉以徐警廳長任事多年對於地方防務不遺餘力現當遣送敵僑手續未竣且南北會議將有繼續之希望一切防護事宜俱關緊要未便遽易生手是以由總商會縣商會會長會董先後電呈北京内務部陸軍部南京軍民兩署請爲暫緩更替以重防務 
[大場鎭大閙尸場案三誌]  
寶山縣境大場鎭巡警毆斃葛杏元一案釀成大閙尸場之風潮經知事張允高詳報高等廳令飭上海地方廳派員往騐嗣經得悉尸場上聚集二三千人故林檢察長商請警廳撥派游巡隊前往協助業經徐警廳長具詳上台請示等情已兩誌前報茲悉此案昨經林檢察長據情詳報高等廳略謂大場鄉附近一帶鄉民素多野蠻自此案發生後匪徒混入其中造謡播弄勢所難免日來纠集數千人抵制官長蒞場如果派員下鄉覆騐非偕軍警持械同往不可等語至下午尚未接高等廳回電惟葛杏元屍身暫飭地保照料 
又函云自此案發生後滬海道王道尹以警民肇禍案情重大除轉報督軍省長外昨已派科員顔邵兩君馳往查辦據實呈復以憑核辦 
[滬杭路紀事四則]  
砲兵兇毆票員南火車站於昨日下午二點三刻杭班慢車到站時有駐滬砲兵第四團某營兵士十餘人不知因何起釁將旱橋上之車站收票員二人兇毆站長及稽查員等因恐釀成巨禍飭車站偵探及鐵路警察等竭力解勸始行釋手聞二收票員受傷頗重現該收票員以無端被毆心不甘服立即禀知局長要求致函該上官查究 
重訂大菜合同滬杭甬鐵路之在餐車向歸一枝香包攬承辦上月底期滿後仍由一枝香繼續包攬承辦惟將合同辦法重行改訂自本年四月一號至民國十一年三月底爲止昨由車務總管通飭全路各站長云本路現與一枝香番菜館繼續包辦業已改訂合同承辦本路餐車事務期爲三年自本年四月一號起並規定下列各規則着各車務人員嚴爲約束（一）無論如何情形茶房人役概不准將蒸熟手巾在車内售供旅客仰各巡察員站長及騐票員見有茶房不遵守者隨即報告（二）車上小販僅准在三等客車内售賣不准其裘天寳新屋攝影 
入貧民車（三）本路發給該公司所僱用人役之免票已經註明可行用之列車號數並於免票背後均粘該役之照片由本路蓋印其上（四）凡該公司僱用人役於未上車之前必須由車務巡察或站務巡察或出發站站長檢騐并須在輪流表上簽名不能疏忽（五）各茶房人役若不着整潔號衣及佩帶茶房號章并隨帶揩巾者均不准其上車各車務人員須於該役之輪流簽字簿上註明一面將情形報告本公事房核辦（六）每列車上之管事人珵或一號茶房必須爲其所僱用人役負完全責任并須隨時察看各役是否遵守各項規則及各種食用器具是否潔淨無毒（七）餐點價目已經印就遍貼各客車内如有不按該所定價目故意抬高者各車務人員須立即報告又各車上大菜及茶點水菓香烟糕餅等由一枝香番菜館承包後轉包與施阿福李少平二人每月包費一千一百六十元再由施李二人以一千三百七十五元再包與各車内之茶房近施李二人又欲增加包費各茶房以無利可圖擬於昨日全體罷工不願貿易嗣由站長及稽查員等勸諭仍行售賣如施李二人欲增包費則爾等當向該菜館聲明云云各茶房始各照常營業 
快車添掛客車滬上士女際此春光明媚景物新妍作西子湖游者連翩而往故滬杭甬鐵路往來杭州之列車搭客日見擁擠前經該路添掛三等客車於快車上仍屬不敷昨日（三十一日）該路車務領袖人員電致滬杭兩站自四月一號起每日上下行之一百零三號及一百零四號早快車又一百零九號及一百十號之特别快車上各加掛車二等客車一輛至四月底止以免乘客擁擠該路兩站站長得電後已經照辦矣學校春假旅行城東女學校趁此春假時候赴杭旅行特函滬杭鐵路車務處請售與團體減價票當經准予單程票價購來回票已於本日（四月一日號）乘一百零四號早快車赴杭學生人數約二十人又嘉興師範學校學生等共七十餘人亦趁春假前往蘇州當由滬杭車務處准予半價於一號乘杭州一百零三號快車來滬轉乘滬寗車赴蘇 
[烚赤市况之近報]  
今正以來烚赤市面以上月初爲最佳當時道勝銀行售出沙子金二千六七百兩價格開過二百九十六兩五錢嗣因中國銀行運到大宗沙子金二三萬兩迄今雖未開盤而一般有底貨者咸抱恐慌以致市價頻跌昨日上午烚赤開過二百八十二兩旋聞中國銀行之沙子金不日開售故烚赤價又見疲弱欲開二百八十兩尙無應者 
[裘天寳新屋落成開幕]  
裘天寳銀樓向設公共租界大馬路五福弄口現爲擴充營業起見在公共租界大馬路香粉弄擇地自建洋房現已落成於昨日開幕所有各種金銀飾物於此數日中格外廉價以廣招徠昨日自晨至暮顧主粉至沓來至夜間十二時收市結算共計售出各項金銀首飾等件價銀十五萬餘元是日間壁寳成裕記銀樓亦售出貨價五六萬金而恒孚泰亭源永豐餘生涯亦不惡聞恒孚共銷去足赤金一千四五百兩泰亨源永豐餘各銷去飾金三四百兩尙有楊慶和久記寶成德記新老鳳祥費文元方九霞等是日亦有二三萬元交易云又該銀樓間壁新開之德新祥洋貨號爲甬商某某等所設亦於昨日開幕凡各種洋貨綢緞布疋及陳設玩具均從廉出售故自晨間五時開市起至夜間十二時收市統計一日間營業收入達一萬數千元云 
[水警來滬緝盜]  
蘇省水警第二廳近據線人報告行刦常熟縣屬西蕩市鎭指紳家案内盜匪有竄匿上海梵航渡地方情事故特派淺水兵輪管帶陳隊長帶同探役黃玉林等及原報線人駕淺水快輪來滬於前日午後查至梵航渡南馬家廠地方緝獲匪船一隻盜匪金福生小二郎陳毛狗等五名並手槍二桿連子彈等件朱贓金戒某綢皮衣服等物金盜臨拘開槍拒捕圖逃陳隊長督探追獲訊據供稱此次行刦西蕩市某紳家一案計有同夥二十一名分駕三船行刦後兩船已分得贓物竄往蘇州等語陳隊長得供當將人贓一併押解回蘇禀請警廳歸案訊辦 
[逃婢被人姦佔之偵獲]  
皖人汪煥文家使女海玉年已及笄前年被人誘拐無踪茲爲汪查悉海玉在青浦縣地方被宋七弟姦佔爲妻遂控經上海地方廳飭派法警前往將海玉關提到案訊供一過判令收押候究昨日宋之叔父維清入第一看守女所探望海玉適爲汪　文撞見即將維清扭送到案由檢察官訊供之下判令交保出外着將牽涉各人交案訊辦 
[和誘犯尙犯拐案]  
前充巡警之吳承明因勾引吳陳氏之女大妹乘輪逃逸爲救濟會探員查獲押送地方審檢廳訊明判决吳大妹交伊母領回吳承明監禁八個月在案茲悉此案判後尙未執行爲淞滬徐警廳長得悉以吳承明係已革巡警曾在閘北一帶犯有他案迭經飭革未獲現旣在押法庭亟應移提訊究是以備文飭警於昨日至地方廳聲明前情已將吳承明帶回警廳訊辦 
[甬婦凌虐婢女]  
甬婦徐陳氏住居閘北虬港橋家有一婢名林榮年十歲該婦常施凌虐前日又將該婢毒打適爲五區一分所崗警葉恩漢查見上前勸阻陳氏非惟不聽反將葉警辱駡致被拘解警署經孟警佐訊明判解司法科核辦 
[攫取女工金圈]  
無錫婦人陶周氏之女杏弟在閘北某絲厰作工家居錫金公所附近昨早進廠上工行經新民路被流氓周小五子攔路攫去耳上所帶之金　一副當由四區崗警帶同將周追獲解入警署收押候究 
[巡警查獲逃婢]  
閘北五區二分所崗警昨在境内查獲某姓家逃出之婢女一名帶所詢問據稱名秋菊年十歳當解司法科段科員命送慈善團留養候查核辦 
[妻妾同時捲逃]  
住居尙文門外中華路之劉姓向爲布莊經理家資小康去年冬間納清和坊妓女惜花爲妾入門後與大婦極爲和睦上月二十七日惜花偕同劉妻金氏出外託名赴親戚家一去四日未返劉檢點箱　被取一空計值六千餘金當即四出尋訪音信毫無不得已於昨日將妻妾串同捲逃情形遍託相議之人追尋未識能否尋獲也 
[妻子失踪之追究]  
吳海生昨至法公堂控同居之浦東人徐文炳於本月二十五日乘民人出外時將髮妻誘拐出外找尋無着報捕後始將徐拘獲惟妻子不知被徐藏匿何處請求追究見證彭王氏供婦人亦與吳同居吳出外時伊妻與婦人同床睡臥本月二十四日始與婦人分呼至深夜時祇聞徐與吳妻互談良久次日下午四時偕同出外是　又據瞿阿四供民人亦與吳等同住一屋民人祗知二十四日晚徐下樓坐在吳妻床上聞談餘不知情是實詰之徐文炳供民人向做木匠雖與吳同居一處惟原告妻子究被何人拐去並不知悉是日民人在某木匠店工作可以證明中西官判徐還押聽候查明核奪 
[騙取洋行定單之懲辦]  
杜銘初於去年九月十五號起至本年二月一號止冒漢口恒昌肥皂廠及本埠鼎豐恒兩家名義向受雇之英商信記洋行騙取洋碱一百噸之定單兩紙希圖漁利被該洋行大班西人察破控准公共公廨出單發交總巡捕房派令中西包探將杜獲案訊押迭詳前報前日午後經俞襄讞會同英卓副領事將杜銘初提案復訊屬實判押西牢九月以儆 
[押店舞弊案補提店主]  
南市新碼頭成發押店因收質城内某象牙作學徒龔川富所竊主婦某氏之金挖耳一支僅給當本洋三角賬簿上混書銀挖耳後由該作主尋到該逃徒帶往成發内備本取贖該店夥黃善達託稱物已贖去以致扭控究追由一區一分所申送警廳後迭經司法科長預審將黃及押店學徒一併拘留並經該押業全體開會公函縣商會轉請徐廳長飭科嚴訊將黃治以舞弊之罪予以處罰在案茲聞此案業由黃等供明當龔來質物時實由店主蔡姓自行書票等語是以劉科長於昨日清晨飭警前往該押店補提蔡到案以便質訊核辦 
[鷄鴨販猝斃]  
南市十六舖合美鷄鴨行内江北客販王步海日前偕友李登奎由鹽城縣販運鷄鴨等貨乘輪來申暫寓該行不料偶患時疫醫治無效延至昨日午後逝世經該行偕李登奎報告第一區警署由趙墨林署長飭地甲投報地方檢察廳請騐經林檢察長諭飭該地甲妥爲看守候派員蒞騐 
[巡警因公身死之給卹]  
上海縣第五區警察所巡警蘇則　因在鄉間巡　被瘋犬咬傷醫治無效而死曾由警所主任王警佐呈請沈知事轉請省長咨部給　昨奉指令以該警因公身死應給一次卹金一百元年金五年每年五十元沈知事當即傳知蘇警家屬赴縣具領矣 
[漆號主控追經理欠欵案訊結]  
公共租界天津路汪源泰漆號主汪友青控經理即福建路已閉源泰衣莊主王仰之不理欠欵一案業經公堂訊判被告管押在案昨晨由捕傳同原告將王仰之從押所提至公共公堂續訊先由原告代表律師上堂陳明案情繼據原告投稱被告之父向在我號經理故後由被告接充迨至去年十一月間我查閱賬簿計被共欠去銀二萬五千七百九十三兩二錢六分五釐請追詰據被告王仰之供稱原告控數内有二萬在千七百五十五兩九錢七分六釐應擔任歸還但現在實屬無力其餘三户係代人擔保所欠難以賠償並延律師到堂代辯聶榕卿襄讞核供商之英卓副領事會判着被告王仰之償還原告銀二萬三千七百五十五兩九錢七分六釐 
[妓院容留幼女]  
公共租界浙江路小花園七百零四號門牌妓女彩雲樓因容留九歲幼女三媛在院學習戲曲經人函告老閘捕房前日派探陳維坤往查屬實當將鴇婦周王氏與女一併帶入捕房分别拘留昨解公共公廨請究據中西包探上堂禀明前情將郵遞之中西文信函呈案請察並稱據三媛聲稱父母均亡被人價賣與被告爲女住居妓院學習彈唱云云訊之周王氏供詞支吾經中西官核供以周鴇容留幼女違章屬實判罰洋四十元充公三媛發濟良所留養 
[竊賊禁押六星期]  
竊賊張阿裕日前在法租界大世界游戲塲内摸竊游客身畔之大洋二十五元而逸現爲法捕房包探陸海林等偵悉將張拘獲惟贓洋無從吊案帶入捕房昨解法公堂請究先據該探上堂禀明前情詰張供詞圖賴中西官以經包探證明屬實且查得張曾在公共租界犯案辦過豈容抵賴着押六禮拜以儆 
[竊案在途發覺]  
向在楊樹浦路九十號日商上海　二紗廠作工之浦東婦人祝陶氏因陸續竊得洋紗一百二十六隻得洋一元價賣與小販瞿祥林携至中途被該廠用人張阿福瞥見鳴捕將瞿與氏一併拘入捕房奉飭分别押候解究又崇明人陶瑞卿因竊得九江路五號洋房内之電燈線一圈持至美界海寗路圖售被探陸連奎查見詰悉其情將人贓帶入捕房禀明捕頭押候查明失主解究 
[串竊案訂其研究]  
匪類楊金生與婦人金王氏串竊虹口愛爾近路二百九十二號門牌居人王知榮家錫器等件業由滙司捕房包探王桂亭將楊拘解公共公堂訊押在案昨晨仍由該探與一百九十號西探將氏續獲解經中西官訊判金王氏押候本禮拜六日領堂期併案解訊 
[連獲攫物匪徒]  
匪徒王根福前日因在新閘梅白格路攫取楊王氏金押髮一只又崇明人陸三郎亦在北海路搶取行人呢帽圖逃均經包探攔獲人贓拘入捕房昨解公共公廨請究經中西官逐一研訊判仍分别押候查明另案併究 
[黃包車夫乘機行竊]  
住居新閘路婦人顧陸氏上月二十九號下午雇乘黃包車經過垃圾橋北文極司脫路被匪攫去嵌鑽挖耳一支氏即下車喊捕詎有内貯值洋一百五十元之金香烟匣金鏡子之銀絲袋一只遺於車内該車夫亦乘間携贓逃逸經氏報捕請緝在案前日經老閘捕房包探張天林居阿巧將該車夫楊阿林及匪徒曹榮生查獲搜出原贓一併帶入捕房昨晨押解公共公廨請究據張居兩探偕事主顧陸氏上堂禀明前情並稱楊阿林尙有贓物賣與北京路某舊貨店内應請飭傳該店主到堂訊究關讞員得禀商之美丁副領事判被告兩人押候補傳人證到案質究 
[淞滬警察廳批示四則]  
黃梓慶批據呈已悉查該商店被竊銀洋金飾各物前據該管警所呈報後業經通令查緝在案查追贓緝竊本爲警察職務所當然據呈前情應再飭派偵緝隊查期勘嚴究可也 
王運市批據呈陶佐庭訛借恫嚇各節如果屬實殊爲不法已極准即於滋擾之時隨時報警拘究可也 
葉陳氏批據呈媳婦楊氏傭工在外被人誘拐旣經偵悉事爲不識姓之阿二等誘准即隨時報警拘究以憑訊明嚴辦可也 
周士俊批據呈已悉查該民失竊庚帖等件如果防有後患儘可知照媒妁向女宅報明初無備案之必要所請應毋庸議着即知照 
[誌謝]  
昨承商務印書館見贈第一百八十三期英語週刊一册内容有國内和平會議日記等等書此誌謝 
雜評二 
[大場鎭案（庸）]  
寶山大場鎭之命案旣由高等廳電令滬廳就近相騐爲進行本案消弭風潮起見自以迅速勘騐爲要義蓋此次風潮雖不免有地痞流氓之煽惑而究其主因實緣鄉民憤警察之蠻横怨勘騐之不公因而激成反動苟能秉公相騐依法解决衆憤旣平不逞之徒自無從施其播弄也 
吾謂目前較妥辦法似宜由當地公正士紳出而開導曉以此案旣歸司法官廳辦理必能秉公處斷决無袒庇警察之理長此相持不特聚衆騷擾顯觸刑章且使本案難以進行死者寃無從雪轉於被害家屬不利鄉民雖愚苟得素所悅服之士紳善爲勸導利害所在何至迷於一往而甘聽不逞之播弄乎 
若如滬廳所主張必臨以軍警之威使之懾服無論淞滬警廳以不在所轄範圍之内躊躇未决就令照辦而當鄉民怨憤之餘羣情危疑之際忽覩大隊警察武裝而至儼有剿辦土匪之聲勢竊慮謡諑愈滋鄉民之疑憤亦愈甚萬一因誤會而再生意外固非地方之福亦豈所以彰司法官之威吾甚願滬廳請求警軍恊助一節出於誤傳而非事實耳 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（五十八）] [  一之]  
世界列强凡假人才政策籍旅美僑民爲彼國家之後盾者單如上節所述兩端已覺令人望而生羡若舍（政策）而言（學衛）亦有種種可資利用之處其利用之方法尤屬隱約不易窺測其第一種　大學敎授之互換也美國各大學對於遠東之文學語言及歷史大抵設有專科每科聘任專員任講席每員年薪約五千金日本東京第一流大學校亦嘗於西方文理哲工醫兵各課聘任美國敎育界名流從事種種之演講焉兩國政府間常可互約指聘俾雙方各有所得如日政府每年預備的欵五萬金言定訂聘美敎授十人美政府同時亦以同額之欵訂聘若干之日本敎授需求供應互劑其平斟酌損益悉盡其利兩國間之學衛自不患不融會貫通識者當之必無不樂從也 
其第二種即專利局登錄法之勵行兩國學者苟製造上有所發明一經國家准予註册盈篇累牘之報告書彼此即須互相交換記者嘗游美京之專利局即一月前日本新發明諸要項已覺不難按圖索驥而致之矣其他歐美諸文明國諸特别語文之發行品報告書朝達美京而抵夕已全篇譯述爲英文尤視日本文報告之　員另譯爲神速也論者每謂我國工業不發達或坐人才缺乏之弊而不知即有其人即有其發明品國中無專利局亦皆湮没無闻又安能與域外諸學子較量一日之短長也雖欲如他國之交換其報告書已屬萬無可行况乎逐日報載之所取材者歟他國報紙學術工藝諸關洵足助其營業之發達也若在我國自身旣無新資料可揭登外來陳本又大抵有明日黃花之憾旣不足以資研究復無從以定比較徒令讀者對之增其煩悶耳 
老申報 
[杖下斃人（見光緒二年正月十七日）]  
字林報云上海西人鋪築火輪車路至吳淞先前自已商酌是否要從吳淞直至寶山縣聞去年寳山縣主經請西官直築至寳山縣爲止此言本有憑據本館知之後風傳大憲前往閱視地方情形出令萬勿使火輪車路直築至寳山縣必以吳淞内河爲止此時西人已將吳淞各地買妥後經上海官憲聽見大憲之令意在吳淞河對面與車路相迎之處買地五六十畝則比如西人要買地築路有此官地就難成功矣但大憲未經下令之時寳山縣商肯直築至縣爲止之時經有鄉人將河路相對之處小地一塊計一畝零賣於西人因西人此時已議定火車路不築至寳山縣故於對河買此小地以便造橋使寳山縣人可以趁車後來官憲買地五六十畝以爲地經全買初不料此一畝零已經賣與西人寳山縣主查知大怒立提該鄉人審訊當堂責處據言皂班將鄉人責至三百情形已慘不可言官未息怒皂班不敢停手後將被責者留署醫傷豈知傷重肉爛紅腫異常不能調治日漸潰爛看其將斃乃傳知該親屬領回甫經扶出大門未及到家而殞此去年臘月事也字林報載之本館查犯事之人定案笞杖者亦必待詳轉始行責治然縣堂撲責積久成風往往被笞杖而並無罪名者居多但有兩種人可以任官擅責一則竊賊一則差保若平人犯事斷無此理况至於杖下斃人耶此案各情如果屬實則鄉愚無知枉受責斃固已寃無可訴而大憲聞知又不知何以彌縫也容俟探明再行續錄 
新知識 
桃核油桃及其他果實之核於歐戰前處置乏術殆同廢物今則德人用桃核榨油爲浸漬食品製造罐頭物品之需其於鰮魚罐詰應用之尤爲善良遂引起罐詰製造業者之注意謂該油能得大宗之産量吾　當永久爲魚類罐詰之用矣始用該油於饂魚罐詰者爲羅斯阿柴蘭司地方之　衣羅其軋廠商曾先以小形鰮魚半切之每罐納入四分一注該油少量又混橄欖油若干而使用此新方法製造者今將遍普於多數製造塲中因其品質優良無以爲加矣如最近北美之加利福尼亞州産出鰮油漬罐詰運輪至英國大受彼邦人士之歡迎印度之毒魚印度地處熱帶故於陸有多數猛獸毒蛇等之危險物而於水中又産幾許之毒魚據外麻懷羅客買斯氏曰曾於印度地方偶爾以簡單漁法釣得若干條奇魚如在買拉辦羅地方之淡水中産者魚口兩側各有一棘體長達四尺七寸餘麟間分泌毒素人體觸之先一二日作痛而反膚接觸部遂生赤色腫起此腫起裂破後流出異臭之濃汁治愈極呈遲緩非二三星期不爲功也 
 
[奉天城内先農廟（古蹟圖四十九）]  
雜錄 
[世界小新聞] [  陳恨石]  
○洋葱可以補身英名士薩茂爾君投書某雜誌力言洋葱爲補身之妙品自謂素有胃病食物每患不能消化自前年起朝暮各食洋葱一枚竟不藥而愈云並引美巨商海的格林夫人事以證其說略謂夫人平生酷嗜洋葱四十年來盡瘁商界未嘗偶攖小極當其八十誕辰有某新聞記者晋謁夫人方持一洋葱咀嚼記者大咤夫人筦而日君得毋笑我陃乎然我頰輔上血澤明斃實此之功也須知洋葱爲世界第一補身之品我不可一日無此君也 
○警犬懲罰章程德國警犬學校已畢業之犬計有三萬七千餘頭其未經卒業者尚有二萬餘頭該犬學校種類甚雜馴者固多而　惡者亦不乏數至　後奮勉確能任其職者與冥頑偷惰之犬大相懸殊警犬敎員特爲之定懲罰章程以資鼓勵而警頑情聞勤奮者有美食呢衣及金牌一方上書良犬之旌忘棄及侵侮同類者有减食禁錭及永遠監禁之處分云 
○食蘋果之趣史英國少年法蘭克亨斯性喜食蘋果一日偕友赴市過一鮮果肆見所陳蘋果色頗鮮艷法謂能食一巨補而不厭友果好事遂以十金鎊爲注限十日中食盡脫不能者當輪十鎊法蘭克允焉此十日中有過而知其事者皆相與下注届期蘋果果盡法蘭克遂獲勝利而身量驟增至十七鎊新發明之照相器法人新發明照相器一種靈巧異常重量　一兩半可藏之衣袋中或帽中人不能見若遇風景幽勝或美麗婦女欲攝其影則脫帽置胸前出其不意即可映入其像其手腕誠　妙矣然尙不及高拉君衣鈕照相之靈巧其相器嵌於衣鈕中旁以橡皮球貫之用時將手中之球一按其鏡自能開合而相則已攝入矣 
小說 
[市車秘手] [  雄倡]  
柏徐徐言曰足下固可自効吾將語君以故君且歸爾治事之所馳書亞蘭德延之立至而見訪旣至則直叩以苟歸此牘當索價幾許此等事膽愈壯者則事愈就君試與婉轉議價故延宕其時刻百計牢絡其人秘書曰何也意將何圖彼索價必昻吾力胡復能任柏曰其故則以吾須獨踞其房室可二時許而不爲人擾今事當如是部署彼一臨蒞爾部中幸即令爾屬吏傳電話於予此傳電話事君幸勿自爲君未可獨留彼於室中果爾彼且生疑君明吾意矣曰然吾已明矣柏曰甚善君亦知彼屋中曾設電話機乎曰然其號數尙在吾日記本中柏曰如是更佳然則波將行時亦幸見示吾得君第一次電示將立時直赴其居加以搜檢君勿誤會吾亦初非自期其能索得此已失之公文然或别有所得足用以爲要脋之具君第二次電示當直達彼之屋中庶吾未及其歸先自引去今君行矣愈速乃愈妙吾固未敢自必其有濟聯復竭盡其綿薄且爲時尙有一禮拜之延幸自寬慰勿憂懣自窘言已遂送秘書出秘書旣去逾時未見來示柏累堪則喃喃自語焦煩不可耐往來蹀躨於室中私念彼秘書官未卜其復僨事與否方馳念間電話機上鈴聲忽動則時已逾四句鐘矣柏累堪急趨至電話之次手執聽器應曰然然吾爲柏累堪爾云何者幸稍高其聲吾乃未能聆悉也曰亞蘭德方外出就食歸故適方得讀吾書柏曰唯今彼尙在其屋中乎曰復出已三分鐘矣柏曰良佳彼告行時幸更振鈴呼我吾當在其所居矣語後柏累堪即取冠携杖並鑰匙一握復取一純鋼之短梃納入裏衣囊中怱怱遂出須臾已行抵阿笨尼覔得亞蘭德所居則爲一平頂之小樓屋柏累堪昻然直往叩關久久乃寂無應者知屋中無有厮僕等足梗已事乃大喜愈望未一分鐘已以術啓其扃入門爲一小甬道更進則臥室二澡湢一大客座一與客座通者爲餐房形制較小屋中陳設咸精美然頗幽黯而陳舊柏累堪游目四騁以觀各室中孰宜先加搜索者已而心中計决遂先搜其空曠之一臥室旣無所得乃轉入其第二臥室搜覔久之亦仍無得方迴身將出時瞥見臥榻之下牀幔微似弗整入手探之則指觸堅革引出視之則初非公文之箱特一垂敝之衣笥舉之則内有物𥒐然作楊響顚墜於側外加雙鑰扃鐍至固屋中他物初未有如是嚴扃者乃大異歷試諸匙均不能啟乃以鐵杆抉其蓋俄而𥒐闢矣其中所藏初非他物即已失之公文箱也箱中已空絞紐均已抉破柏累堪見之妆未深駭此衣笥中初似别無他物然柏累堪則於其空格中逐處探索已乃於一小格中似本備儲小鏡者發見一小束之楮内有書數封及簿記等皆無關重要尙有一信封緘封者面印八七二字頗清晰 
[自由談之自由談] [  不冷]  
世人之心地狹窄故不知世間有並行不背之理其實世人無日不在並行不背之中如人各於並行之處求之則事無不相容矣如人必相生相克之中求之則事無並行之日矣並行則人自和相生相克則人易戰 
 
 
 

Page 15

 
 
   
 
 

Page 16

 
 
   
 
