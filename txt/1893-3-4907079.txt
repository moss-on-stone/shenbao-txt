# 1893 - 3 - 4907079

 

Page 1

 
 
[三百二十二號畫報告白] [  點石齋啓] 　　 
　　日本山形縣村落間有異人焉卜居十年不舉烟火近始爲人所見縣知事船越君聞之親造其　僅得数語而返越日已不知所往是亦可謂海外之桃源矣他若靈禽能呼救侖怪獸别具奇形妖術以紙刀刺人座船以　朽脱底催科者肆行騷擾假捐者忽被拘懲命案有不刑自承之奇戲塲有一網打盡之刧及新附點石齋叢抄並中西大藥房等圖說准于十六日出售再本齋畫報自一號起至三百號止現已補印齋全請早購取可也 
[專利論] 　　 
　　古之爲市者以其所有易其所無有司者治之耳有賤丈夫焉必求龍斷而登之以左右望而罔市利故從而征之征商自此賤丈夫始矣此子輿氏之言也又曰子不通功易事則農有餘粟女有餘布子如通之則梓匠輪輿皆得食於子由此言之織也者固女之工也婦女以織爲業故雖以魯季孫敬叔之母自勤紡織孔子聞而贊之曰季氏之婦不淫矣婦女以織爲業則其所成之布非盡以供一己之用也其必抱布貿絲以有易無然後可以使匹夫匹婦各得其所乃觀於粤省城西打銅街某布店驅逐賣布之婦及奪取其布一事而竊不解今日之巿道何竟大異乎古也彼其所以驅之奪之者則有辭矣曰布行向有厘務不得私行販賣今該婦等自行喚賣則是攙奪其利也故公然將其布約二十匹悉數奪下指爲私販交布行會館議罰夫私鹽之禁可謂嚴矣然而肩挑背負百十斤鹽沿街喚賣者則不之禁蓋憫其貧老殘疾婦稚之流故於法外施仁也今之賣布者係婦女其布又止二十許匹此正與背負食鹽以求售者無異而該布店必欲屏而去之强而奪之藉厘金以爲題目而施其强暴以冀遂其龍斷之計是其居心尚可問哉布業公所董事不聽該店之妄言將布交還該婦猶屬辦理得法而令其以後勿得再賣則是猶有袒護之意焉婦女晝夜辛勤織成布匹以待沽而或地處偏僻絶無收買之人則將令彼婦抱布而餓斃乎如令其男子挾以求售則設令該店見之必更指爲私販而益肆其魚肉不得已抛頭露面入巿求售此其情亦殊可憫矣試問該店夥友其家中亦有婦女否其婦女亦有勤於紡織與夫另執他業以牟利者否設其婦女亦以其所業出售於人而受人驅逐强奪其心能無忿忿否何以因自爲布業而竟欲除己之外更無一人業此者天下之飯天下人之所食也倘欲舉天下人之所食而一人獨吞之則恐侏儒飽欲死矣况彼婦侃侃而談殊中情理謂婦女輩祗知藉紡織度活不知有甚布厘織成則必發賣此係一定之理終歲鳴機軋軋未見官府示禁爾何突來强佔乎數語理直氣壯不但布行董事無可置答卽以之上逹九閽亦將旌其直言盖耕織二事爲朝廷所講求正欲敦區罡民俾無一夫不勤於耕亦無一婦不勤於織然後深宫之厪乃釋豈有禁婦女不得紡織之理旣不能禁織則豈有禁其織成而不出賣之理國家當軍興之時不得已而抽收厘金以濟軍實至於今軍務旣清而各省大憲又托爲善後需欵不肯遵旨議撤其實則所以善後者永無了期而國家所入亦殊有限不過藉以爲位置閒員之地然卽曰弊政究亦未嘗征及於婦女而該店乃藉口釐金欲借此大題目以壓制諸婦女又豈可得哉彼以爲我但知勤我婦職不知何者爲釐金此語正如食哀家之梨爽脆無比顧吾則以爲如該店之所爲正無異於越人而奪貨而藉辭釐金是又不啻借釐金爲護符而肆其刼奪也闈姓爲賭博向所嚴禁今以前此法事需餉不得已而弛禁令其認繳銀兩以助軍餉今法事早了而闈姓之賭依然此正與釐金之有舉無廢相類幸而近年來尚無軍旅之事設或有之則又將於賭之外再籌餉需或者盜賊之殺人刼財者亦可禀請大憲每年認繳餉銀若干准其殺奪天下事尚可問乎釐捐不除至於害及婦女該店之敢於作惡者有所恃而不恐也夫國家量入爲出一時裁去入欵自不免於支絀然亦視其財之可取與否且曷不計及於多取不如少用之說乎因論廣東布店藉口釐金奪取婦女布匹一事而縱論及此兾以苦口爲藥石知我罪我聽之悠悠之口可也 
[本館接奉電音]  
　　昨由京反電傳上諭一道敬謹譯登○十一月十五日奉上諭福州副都統富森布由步軍校出征直隸連鎭打仗出力洊升京旗副都統調補福州副都統在能稱職兹聞溘逝軫惜殊深加恩著照副都統例賜卹任内一切處分悉予開復應得卹興該衙門察例具奏欽此 
[鹿耳寒潮]  
　　臺北淡水縣屬桃仔園向有鹽館一所歸商人俞姓包辦歴時未久忽具禀唐微卿方伯前告退方伯著改爲官辦以專責成除批示外卽遴選妥員前往接手並鐫發鈐記一顆文曰桃園鹽館委員鈐記○驛站投遞公文大都皆便捷無誤乃現在各省驛站往往有意外之事一經上游逐叚查究小則薄罰記過大更貽悮前程日前臺北府龍吉銘太守准陳前府移交本年九月二十一日臬道憲顧札開奉臺撫憲邵批據福臬司張詳遵將閩縣詳報三角堤腰站遞送公文遲延一案取結遵批核詳緣由奉批據詳閲悉仰臺彎道核明移遵並飭全臺各郵站所有公文務須按時遞送不准遲延切切仍候督部堂批示繳結存詳抄發計抄詳等因太守刻已據文轉行屬下各縣一體遵照辦理想經此番整頓若輩當可守法奉公矣○有銘字三營駐紥基隆海口藉以彈壓匪人日前邵大中丞委現辦金砂總局黎伯蕚司馬兼充營務處蓋以司馬有督辦金礦之責凡外來淘金貧戶良莠不齊若非以重任畀之恐不足以示觀瞻而資鈐束故有此舉也○九月十一日藩轅牌示鳳山縣教諭馮拱辰俸满遺缺查有教職吳鴻賓堪以署理委署苗栗縣訓導王元穉因病請假遺缺查有教職蘇學海堪以署理澎湖北投巡檢汪塏病故遺缺查有試用巡檢章寳基堪以署理○總辦臺北磺腦局翁子文司馬秉鈞經藩司委署理淡水縣事所遺局務以現辦滬尾海關之程玉堂大令森接辦遞遺海關事務以現辦大稻埕府聚鹽館之邵君文彬接辦遞遺府聚鹽館事務以現當發審差之徐二尹家幹接辦遞遺發審差以現當撫轅文巡捕之羅二尹汝澤兼辦日前皆已赴轅謝委分别到差司馬則擇於本月初八日接篆前署斯篆之葉縵卿大令卽飭赴新竹縣本任○日前南臺府屬安平縣獄中忽逃脱要犯十數名邑令以事關重大不敢稍事隱瞒據直電禀邵大中丞中丞限三月内緝獲究辦典史邢少尉有司獄之責一旦疎忽若是咎實難辭卽撤任以儆官邪遺缺委徐少尉源接署○此次斯美輪船由上海開回臺北裝載寍波勇丁二百名聞由管帶定海右營袁佐清都戎奉憲招募來臺以補勇額者 
 
 

Page 2

 
 
[廣州火警]  
　　本月初一晩四鼓初敲廣州河南龍導尾黄姓家炸烈火油燈致兆焚如之禍威生赤帝勢甚炎炎各水龍聞警馳來吸水噴救宛若鑪峯懸瀑一瀉千尋火熄騐之則房屋六椽悉已化爲瓦礫至初三晩更魚初躍河溪某姓家又因晩炊遺火以致回祿弄權一霎時玉石俱焚無異崑岡之燄登時救滅幸不禍及比鄰然亦已受驚不少矣 
[金陵火警]  
　　本月初十日午後三點鐘時石頭門外某姓油坊疎於防範致兆焚如警鑼亂鳴水龍畢集得以應手撲滅僅焚燬瓦屋七八椽 
[續述金陵試事]  
　　溥玉岑宗師案試金陵已登前報某日忽牌示云江寍縣潤字十七號童生於提覆面試之塲卷内夾有紅紙說帖文似對聨而語多難解細閲雖無干請及通關節字樣然風檐寸晷之中不努力作文而閒情逸致一至於此其不敬事已可概見姑念文理尚優黜爲佾生以示薄懲云云說者謂此童怱忙時誤將此紙夾入致令功名得而復失豈非命耶越一日考試武童鳴騶至江寍府署箭道内校射有一武生衣冠齊楚立於布鵠之旁應試者疑係當差人置而不問生見子弟中有箭未中的者手内潛携一矢就近揷入紅心高聲言何不擊鼓鼓手相去較遠見有矢巍然在上想係本童有穿楊之技而淵淵之聲作於階下矣宗師危坐堂皇見一人手舞足蹈情有可疑立飭巡捕下堂驅逐甫欲傳呼不料生復施舊技種種弊端盡爲巡捕覷破遂呼人執赴公案前縷禀一切宗師大怒立諭兩首縣訊供枷責示衆各武生環跪求發提調帶回署中懲辦免致當塲出醜良久始俯如所請交江寍府李小軒太守帶去尚不知如何發落也 
[烟臺近事]  
　　歲云暮矣宵小叢興辦理冬防實爲要務烟臺各堆卡常年有兵駐紥故不事改絃更張惟當永夜更長風霜著體巡邏查察格外加嚴云○粥廠於本月初一日開放較往歳早數日貧民得此勝於海錯山珍矣○河西崖某油作用駱駝載豆粒正在卸載時駱駝忽然驚逸將某甲撞仆碾道中骨碎肉糜宛轉而斃亦慘矣哉○本月初三日有某善士施放棉衣貧民之百結鶉衣者一旦温生挾纊歌功頌德遐邇聲聞○水仙花開於冬時其香甚清一塵不染品花者比之仙子凌波焉向年由南海運來價不甚貴目下到者寥寥無幾以致物以罕而見珍寒士案頭購致大非易易矣○潮帮諸商重整行規擇於本月初八九兩日在會館演戲數晝夜時當雪霽泥濘盈途而裙屐釵鬟趨之如鶩嘻何好事者之多也 
[蘇臺小誌]  
　　時屆隆冬宵小易於竊發江蘇臬憲陳廉訪有見於此嚴諭各叚巡防局員略謂省會之中人烟輻輳良莠不齊於編查門牌時務須捱家逐戶細心體察務使匪徒絶迹良民得以安居各叚委員奉諭之下皆能仰體憲意故於編查門牌較往年格外認眞云○邇來辦理冬防極形嚴密每當夕陽西下皎月東升時各叚委員已帶領兵勇在大街小巷往來巡察蓮漏三商夢回枕畔猶聞嗚嗚然畫角聲轆轆然馬蹄聲逹旦通宵不絶於耳○某煤炭鋪主某甲年逾耳順别無所好惟酷嗜杯中物每與麴秀才游輙流連忘返必至接䍦倒著玉山頹倒而後已本月某日行至閶門内虹橋左近某酒肆呼酒獨飲不覺酩酊信步出門行至虹橋足力不濟翻跌波心經人援以上岸頭顱已破腦漿迸出詢其居址口不能言遂置諸橋上當經相識者飛告其家人奔至已魂赴泉壤矣長醉不醒當不减中山千日也○本月某夜有著名流氓成羣結隊擁至某妓院强借銀錢不遂所欲揮拳用武將室中雜物擊毁一空燕燕鶯鶯東奔西竄各避兇鋒後幸查夜官至若輩始一哄而散翌日總捕府惠司馬訪悉爲首者係屢次犯案之費惠川吳心柏湯善敏陸心寳等數人當卽飭差如數拘案司馬提訊之下飭將費重責二千板吳湯陸各責一千板荷以聨枷交地甲帶往六門游行示衆○自上月下旬起火災疉見居人咸有戒心而查起火之由則皆以誤碎火油燈所致懲前毖後不可不預爲計也相傳十一日傍晩胥門内白禪橋居人見一火球大如碗自空而下及地卽滅翌日又見之一如前狀然此或係附會之談總之時交冬令風乾物燥易於惹火所望居家者愼之又愼庶可相安無事也 
[蘇省官報]  
　　初六日候補道福盛通知勸辦十六年順直賑捐蒙直隸爵閣督部堂李保加二品頂戴同知華鼎元銷同里釐局直州克昌上海南匯理問趙善培儲憲委赴金山嘉定寳山均催提漕項差辭如皋縣童辭知縣蔣一桂交卸署震澤縣事回鄧復興解硝磺上海回何啓綬車坊釐局來從九張開溥專差來省均禀知委津局差知縣許慶春禀知委河運差龍璋鎭江木厘分局來主簿卓觀榮均委滬局差候補鹽巡檢江清駒運憲委解蘇餉來巡檢鄢致忠辭回江陰保甲洪鏛謝本年秋審解犯給予委署一次典史劉炳服满回省禀到初七日翰林院庶吉士夏孫桐辭行回江陰籍陳金錫赴寗見制憲何啓綬回車坊厘局龍璋赴滬均辭陳德喆盛澤釐局來縣丞何福䙫奉委閶門旱關差吳德輝本年押解秋審人犯蒙記大功一次典史吳志敏從九文煒迮世輔津局潘友成滬局各位奉委海運差曹貽禧謝上年冬防給予勞績班署事記功各一次二品頂戴督銷長蘆預岸遇缺卽選道嚴信厚辭行赴滬通判楊和培常昭崑新知縣蔣子蕃華婁金青張租綸上海等縣均奉委抽查保甲差初九日通判楊和培崑新常昭知縣林鈞澤禀知奉臬憲委赴長元吳江震太湖蔣子蕃華婁金青汪壽年武陽宜荆均抽查保甲差辭莫鎭疆金陵解餉回巡檢李約禮催提吳縣金壇溧陽漕項差辭俞侃工程局委派昭文塘工差典史胡長慶謝上年冬防蒙給予記功三次初十日通判林步瀛松滬局委解餉來省知縣莫鎭疆禀知奉委海運津局差傅維祚臬憲委兼督審局陳德喆辭回盛澤厘局姚梮生銷查鋪兵差回從九潘友成辭赴滬局差藩轅牌示試用巡檢聶炳彤十一日清晨來轅新草考試辦理各省閨閣賑捐局安徽舒城縣方外信女孫明義由杭州來蘇 
[鄂垣官報]  
　　候補縣蔡國楨禀知赴荆門州一帶督側並查潛沔水道見辭候補縣龔瑞清禀辭赴沔陽州會審案件准補黄陂縣灄口巡檢蔡禀辭總辦善後局候補道恭進見卸辦宜昌川鹽局候補通判胡子斌解三批京餉試用縣丞潘其恕奉織布局委赴蘄州廣濟收買洋花禀謝署武左衞守備郭武英禀辭赴屯催徵候補典史史悠森奉委赴興國武昌大冶收買洋棉花赴二院禀辭候補縣劉綬青方朝佐俱禀辭解七批京餉並委赴兵部請頒勘合調辦鵝公頸釐局候補府喬聨寳禀辭赴局署理江陵縣李九江奉藩憲委解荆州餉銀赴二院禀知蔡紹昌奉督撫憲委帮辦應城膏税釐局赴二院禀謝 
[匡廬晴旭]  
　　江西學政盛大守師按臨九江於初十日講書放告十一日考生童經古十二日考各學生○星子縣鄭蘭堂明府季春由餘于縣調署斯缺於上月二十七日接印任事○初十日有鄉民牽剛鬣公一頭入城求售牙戶索取行用致相爭吵適考生經過見而勸解牙戶反遷怒於彼遂被扭至捕廳沈幼泉少尉志炘升座訊問牙戶出言挺撞立責小板六百始行釋放諭以如再怙惡不悛定行送縣重懲考生始　呼而散 
[申明定例]  
　　欽加三品銜賞戴花翎特授九江府正堂加五級隨帶加六級紀錄二十次崇爲遵札出示曉諭事光緒十八年九月廿四日奉學憲盛札開照得控案例應遵用狀式及代書戳記乃江西赴學院其控呈詞不惟不遵用狀式且匿名揭帖者層見疉出現屆按試該府合行札飭爲此札仰該府於本院將次按臨時出示曉諭凡有關學校者須赴府代書遵用狀式蓋用代書戳記其不關學校者不准妄凟卽責成該代書預備狀呈號簿一本註明具控事由其紅呈除報節孝及年例改名准用外該代書亦逐一登號凡請壽匾及不用狀式之紅白呈詞概不准掛號於放告時由内巡捕官按照號簿核對明白禀請本院升堂呈投如代書刁難需索及將不用狀式呈詞妄收者查出定行提究毋違此札 
 
 

Page 3

 
 
等因到府奉此除飭府代書遵辦外合行出示曉諭爲此示仰闔郡生童軍民人等知悉爾等於學憲按臨時除係舉報節孝准用紅呈外其控關學校案件必須先赴府代書遵用狀式蓋用代書戳記俟登號送簿後聽候學憲升堂放告呈投若不關學校者不准妄瀆該代書亦不准留難需索併干重咎各宜凛遵毋違特示 
[粤東瑣述]  
　　河南龍尾導西南約有地名龍船崗民居林立多以木板支架作屋西秦舊俗恍於此間見之月之初一晩有某媪招邀隣婦數人抺牌以消寒夜迨四鼓後向廚下煮茗偶失檢點遺火於木屑之中轉瞬間火勢蔓延勢如摧枯拉朽數婦方欲撲救詎已燒過隣家板壁隨卽冐穿屋頂光燄燭天警鑼一鳴水龍咸集城西各水龍亦有渡江而至者約一時許烟銷火滅計焚去屋宇八九間以斷火路其時南洲局勇及纜路尾汛弁勇均赴災塲彈壓防有乘機搶掠之虞當火熾時有附近居人黄炳因素染瘋癲之症瞥見燭龍吐焰萬道光芒炳卽投身火宅中手舞足蹈經旁人冐險拖拽以出而四體已被焚傷際此隆冬嚴寒被災之家遽嘆瞻烏誰止其苦緒爲何如耶○前月三十日南邑官瑶渡由鄉出城風正帆懸有如鴻毛遇順迨行抵文滘海面忽有扁舟一艘風馳電掣而來舵工知是賊船卽欲拒禦奈火砲未備不得已斂手待命遂爲海盗蜂擁而過將衆客所有行李財物席捲一空時適三江渡由省旋鄉賊遂一矢中雙乘勢將三江渡行刦卽饜所欲然後鼓棹遠颺聞官瑶渡所失贓亦有數百兩之多傳聞是日官瑶渡有搭客某甲携帶現銀六百餘兩欲到省垣清結帳目先被賊匪偵悉至是搜括靡遺又有某乙素染阿芙蓉癖是日附渡後鋪陳襆被吐霧嘘雲忽見緑林豪客突如其來卽佯作病重情形呻吟不輟賊欲取其行李見乙再三哀懇始留回棉衣一襲棉被一條俾作禦寒之具以視諸客之被奪一空畏寒瑟縮蓋不啻另眼相看矣又有某丙手穿玉釧一隻賊徒逼令脱出以獻因應命稍遲幾受折肱之禍慢茂誨盜出門者可不愼哉○開平長沙鄉之輪拖渡船於前月三十日由省旋鄉是晩約九點鐘行經新會上淺　海面該渡循照向　略爲停頓住近會城之搭客由此捨舟登陸者頗不乏人有十餘人轉趁駁船回家各將行李紛紛搬運卽而一聲欵乃容與中流突來强盜一羣駕舟而至盡奪諸客所有呼嘯而遁諸客面面相看徒呼負負無敢與之作對者聞該處海面强徒出沒行旅咸有戒心前數年刦案頻聞辦經官憲撥營駐紥以資防護嗣後不知何故又將該營遣撤至是而狐羣狗黨復逞其探囊胠篋之能想大憲聞之必有以杜絶其患也○城内福恩里尾有地名馬度門烟花之窟穴也然雖紅瘦緑肥盡屬惱人春色其中傾囊買醉者亦半爲販夫豎子之流有某甲素與一妓誓海盟山悮無金屋藏嬌得作並頭佳侣悵悵者非一日矣該妓以望穿青眼難期好月團圓遂於前數晩與客同逃乘夜深人靜之時潛由瓦面逸去該寮鴇婦翌晨知覺察看天窓等處遺有香痕艶跡始知脱籠鸚鵡卽爲拂瓦鴛鴦然錢樹子已不翼而飛追蹤莫及惟有連呼晦氣而已 
[巴山寒色]  
　　孔學憲試事已竣本擬於初四日起馬後因欲往施南考試俟事畢回宜度歲遂於初二日已刻起馬是日天氣晴明合城文武官員及新進文生均在河干相送城内外營兵站隊鳴砲以伸敬意○新任宜昌鎭蔣鎭軍接印以後尚未進署前任羅鎭軍眷屬並未遷出約於明年二三月間扶櫬回籍俾安窀穸○江水稍退河下赶生意者尚不敢逕造茅房擬俟水勢大定方敢擇地結茅也 
[盜刼可疑]  
　　上月之杪姑蘇人某甲携眷往吳江舟出盤門距厘卡二里許迎面來一巨艦峨峨若官舫然突出匪徒二十餘人一躍過甲舟將舟人絪縛艙中聲言若不將銀物敬乃公請試我刃甲大懼不敢聲張以致行李箱籠任其刼取臨行復以刃擬之甲長跪哀求若輩遂挾一船夥去旋將物付諸長生庫以質票交船夥携回甲受此驚慌臥牀不起噫清平世界匪徒竟敢如此横行未知當軸者亦有所聞否以上皆　事人函中語本館意匪徒旣刦物矣何必將質劵交還甲旣被刦矣何以不控官請緝此中曲折不無可疑究竟如何請還質之身親其事之某甲 
[履端集祜]  
　　前日西歴元旦適逢禮拜之期昨日各國領事署及海關工部局均停公一日以慶履端各洋行前悉以冬青柏枝紥成花樣浦江各兵艦懸掛國旗五色陸離臨風招展西商之乘馬車往泥城外靜安寺徐家匯遊玩者絡繹於途各酒肆亦線蟻新醅履纂薈集午刻江海關道聶觀察提右營傅叅戎上海縣黄大令法讞員葛同轉道署繙譯徐司馬齊集英公廨由蔡太守欵以午餐然後排道至英領事署拜賀正刑司兼總領事韓能君副刑司兼正領事美哲森君總領事郝思義君副領事佩福來君新禧旣而以次拜法總領事微席業君副領事剌伯弟君繙譯官祁理恒君美總領事易思麥君副領事易孟士君德總領事兼瑞典哪喴領事施妥博君副領事勒爾君繙譯官福蘭君俄總領事聶鼎君奥總領事夏士君副領事狄思雅君繙譯官魏聖取君日本總領事林君權助副領事内田君定槌繙譯官加籐君華南日斯巴尼亞領事俞倆禘君繙譯官魏聖取君意大利代領事計細君繙譯官鄧君文道葡萄牙總領事華德師君繙譯官畢禮納君和蘭領事赫玻德君丹墨領事李機嘉君比利時領事古貝爾君會審官浦袻君新關税務司裴偲君副税務司阿岐森君洋藥税務司甘博君造册税務司葛顯禮君副造册税務司穆麟德君天主堂主教倪君懷綸院長谷君振聲蓋華歴元旦西官皆投刺道賀故爲此先施也惟松海防同知劉司馬因請假不到 
[滬濵瑣語]  
　　著名地棍姜和尚迭次犯事由縣署懲辦仍不悛改復與姚富郎等成羣結隊遇事生風前日與湖南人某甲口角姜突持利刃將甲刺傷旋爲廿三七　巡防局員李二尹所聞立傳十二圖地保到局研訊著笞一百板限將姜等交案訊辦○捕役某甲前日午後行至北門城根見某乙肩負大門一扇形跡可疑上前盤詰初尚支吾後詰之則稱在城内竹素堂地方馬公館家竊來甲卽帶乙前往查問據公館中人言以前曾失去數扇甲復向乙盤詰乙直認不諱並言售與南門舊貨店中甲遂將乙帶回以待解案訊辦○盛阿毛者横涇人也在姚醫馬弄汪某家習業上月杪阿毛忽然走失汪屢尋不見阿毛之母某氏思子情切遂於前日至汪處索人汪以實告而該氏尚不深信一味吵閙未知阿毛卽能尋獲否也 
[滬南火警]  
　　前晩三點鐘時滬南三泰碼頭坐西朝東之蔡合和麻繩店披屋中不戒於火烈燄熊熊冐穿屋頂延燒祝洪泰窰貨店紅光上燭無異赤城之霞廿三鋪地甲立卽鳴鑼報警江蘇海運局及董家渡天主堂洋龍近在咫尺首先馳到竭力施救俄而錢業木業萃秀堂並十六鋪保安會以及城廂内外各善堂洋龍星馳電掣而至分投汲水灌救廿三七鋪巡防避邱王李三局員並十六鋪中南北三局員各帶局勇地甲臨塲彈壓關道憲聶觀察一聞警報策騎當先率同道轅護勇親自照料極爲周到是處離水較近救火諸人異常踴躍得以源源灌注至三點三刻鐘祝融氏始捲旗息鼓各洋龍分道馳回上海縣黄大令正欲出救而地甲已報火熄是役也共燬房屋十間草棚三間查起火之由因遺火積薪不及覺察致遭此禍二　 
[僅受虚驚]  
　　某甲者在滬南十六鋪北叚洽興弄口開設天寳樓老虎灶藉謀微利前晩九點鐘時烟囱内火星亂迸爲鄰人所見大聲呼救甲卽督同各夥設法灌救始得火滅烟消鄰人已受驚不淺矣 
[勘地述聞]  
　　英租界讞員蔡太守詣虹口踏勘地基已登昨報兹悉日前有周恒昌者控稱在自已地上建竹笆被奚秀發拆去太守傳奚研訊供稱有管業之地與周地毗連今被築笆以致侵佔太守以兩造各執碍難臆斷因命駕而往勘得周之篱笆建至奚地上小樹爲止奚稱理合築至大樹爲止因地有曲折處故也兩造各自聲訴斷斷至爭論不休太守命地保原差用長繩兩邊牽直知兩姓界址在大小樹中問隨斷令將大樹歸周小樹歸奚中問爲界兩造均唯唯遵斷又因馬立師洋行控租戶若干人各欠租地銀若干兩其間有甲乙兩人租地六畝有奇按 
 
 

Page 4

 
 
年納租錢二十千丙乙兩人租地四畝有奇按月納洋銀二十元均稱用以種菜深恐丙丁在地上聚賭故租價如許之昻因順道往勘見其地並未種菜亦不造屋傳問地保初時一味支吾及駁詰再三始禀稱伊等想發財大約太守尚須澈底根究也 
[飭提候訊]  
　　本邑英大馬路廣興失火延及比鄰順直徒揚賑捐請奬局焚去文卷等件英讞員蔡太守傳訊之下局中家丁投案禀稱廣興係何桂芬所開用吕芬當庖丁太守遂飭差提何吕候訊 
[减資被控]  
　　本邑法租界中清潔局例由公董局擇人承辦以一年爲限期西歴一千八百九十二年本由俆姓包攬徐將挑糞工資裁减數月内省去洋銀一百三十餘元挑糞夫咸敢怒而不敢言道路爲之側目兹屆期满另由某甲承充挑糞夫遂向徐找取被扣洋銀紛爭數天未能了結日前有挑糞夫二十餘人聨名具禀公董局想須費局董調停矣 
[法界捕房紀事]  
　　泰昌洋行出店人某甲陸續竊取香餅酒積成兩箱藏諸新出店人某乙臥榻下前日乘洋人不在令乙肩挑而出往洋涇浜小貨鋪售錢西捕見之一併送入大自鳴鐘捕房管押昨晨謝捕頭著將甲乙押候送公堂訊究○前晩同春園主某丙扭成衣匠某丁至大自鳴鐘捕房訴稱曾屬丁製皮馬褂綿袍等衣三件被丁典押請卽押追昨晨謝捕頭向丁研問丁願將衣贖還捕頭允之○天津人劉三在某公館當輿夫暇時每喜問柳尋花與新街某烟娼有舊娼夫某龜子賦閒日久衣食不周懇劉爲之推轂劉允之卽薦至某輪船當茶房自此竟鵲巢鳩占堅不許娼接客竟欲携以回家娼不以爲然劉遂將室中鴉片烟槍携去娼無奈投報捕房昨日捕頭令將劉拘獲向之詰問稱烟槍等物已交與山東人胡老何典錢矣捕頭著押候解請葛同轉訊究 
[女屍待認]  
　　同仁輔元堂分設救生局至堂報稱三號巡船在寗波碼頭撈得女屍一具年約三十餘身穿藍棉綢襖黑布棉襖白絨短衫藍洋布棉褲藍布單褲尖頭棉鞋頭揷刻花貢揚木簪罩以網絡餘無别物現經堂董飭人騐明棺殮埋塚隨函告本館本館因據情登報俾親屬得以見而認領焉 
[壽儀移助]  
　　謹啓者葛君蕃甫同轉樂善好義勤政愛民仁孝性成清廉卓著不特上游器重抑且四裔欽崇昌國韓君山曦司馬慈祥敦厚向與葛君善善交孚非惟同志而又同庚兹於臘月吉日爲葛君六秩壽辰德配張夫人年正五旬合成百一雙慶某等忝屬世末擬爲壽星西母含祝遐齡葛君謙懷儉德一再固辭且謂比來各直省災祲未已非吾人稱觴行樂之秋第旣荷厚意殷拳敢請以嘉貺移作善舉經費還祝諸君子福壽無量韓君懸弧之日親友視嘏一概心領亦請以所饋分金移助善舉某等敬聆之下仰見二君慈心宏願欽佩交深想與二君夙敦雅誼者定亦欣然許可因念四明清節堂建造方新經費尚絀韓君協力勸募厥功居多而葛君情殷桑梓軫念災區功德尤非淺鮮某等仰承德意無論助賑助堂總仗善緣廣結用敢布告遠近同人各視交情或專迭或合送或助清節堂捐或助賑濟均請以所饋隆儀逕交滬北六馬路仁濟善堂出堂代葛韓二君具柬恭謝外並掣奉收照分登申滬兩報以昭徵信將見主賓同善立功並垂不朽之三福德雙輝天爵奚啻逹尊之一壽火壽世俟其褘而施善昌徐士愷經元善楊廷杲錢徵席裕祺曹驤朱佩珍黄省三同啓 
[助賑摭要]  
　　朔風旣冽惕仁者以隱憂晷日剛長資吾人於爲善張均善士募郭多太太爲夫求子由彤源莊來規元八十兩潤病愈願助由春生鑑來規元五十兩崇明縣署刑席嚴巽怡先生募七戶計龔大善士洋四百元倪榮郎倪和尚各洋五十元候選道費洋四元候選道嚴聚奎堂官鹽局三戶各洋二元宏度求孫平安洋二百元琴川壽萱室求母項痰速愈由厚康莊來洋一百元憶福順記求保平安由益記號來洋八十元漢口敦實善堂募寡過未能人由恒福油號胡紹庭先生來規元一百廿兩崇儉堂規元三十兩京江信女陳蓮芬因病許願未愈現轉求冥福洋五十元盡心氏奉父母命節省湊助求母病速愈由彚康莊來洋一百元河南吳秉義堂篤記還願由萬成莊來洋二百元湖南永州府署菊隱善士助棉衣欵湘平足銀五十兩批見規元五十一兩八錢四分七厘或情殷式榖祈降石麟或願切含飴謀貽翼燕或保平安而獲福或徵勸募之多方求愈病者室喜樹萱樂隱名者人淡如菊更有貞媛慕義身後留恩益使災庶銘仁心中戴德用亟臚舉以誌弗諼上海北市絲業會館籌賑公所施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海六馬路仁濟善堂經收减有一德施醫給藥一文愿册捐十月初一至三十日止清單]  
　　三多堂大善士二次共助洋十二元徐義卿病愈完愿劉克來二戶各五元沈性兹唐和庭王陶菴三戶各四元無名氏求母病愈隱名氏宿愿子梁益鐘根五戶各二元程德潤堂莊崇訓堂姚伯欣郭節記張渭記五戶各一元周渭川蔡國蕊朱學昌陳錦華四戶各五角彭梁氏二角宿愿子分報人二戶各銅洋一元莊永裕堂莊王照堂二戶各錢七百二十文莊安堂莊任記仁記三戶各三百六十文忱侻向　二百文以上共收洋五十一元二角銅洋二元錢二千七百二十文 
[上海北市絲業會館籌賑公所施少欽經收順直山東河南賑捐十月十七至廿日第三千三百八十四至九十一次清單]  
　　十七日金匱徐文杰　　災延生洋一百元常熟管辰　求血症全愈由沙溪寄來洋十元無名氏三元保安居士二元無名氏求父病速愈二元漢口不具名二元隱名氏一元會稽營懋德堂三角○十八日福田佃者由甌海新關李希程喜士託壽康莊來洋五十元溧水八詠後人求母病速愈由硤石沈公信寄來洋五十元王詠淇誠求室各十元太倉延入齡黄吉甫爲郎跌傷漸愈八元鹹瓜街久康參號爲隣居失愼幸獲平安席資移助五元銅洋五元鄭伯華求病除根洋四元川沙署陳榮續　還願四元南匯無名氏求無災無恙合家平安四元無名氏求病愈二元寗紹信業法界同行公異爲相泰局友越界招接生意罰酒筵移助二元蘇垣同泰亨隱名氏求見平安二元揚州劉隆薄劉隆濟劉隆　三戶各一元　存恕堂錢三百六十文無名氏十角趙姓銅洋二元○十九日太傏穎川氏求媳産後平安乳患速愈洋廿元孫鏡湖移六句　　泰　資洋廿元蘇州孫怡　爲慈李氏求病速愈洋十元京口愼德堂二元又募稽慶堂至德堂無名氏三戶各一元無名氏二元○二十日古黟明經胡氏由晉和莊來洋十元豐江陳　元一元嘉定無名氏一元○高邱武　丁玉軒募睦容三請符病愈長生安各一元林九牧　錢二千文共三戶各洋四元○寗波鼎和醬寓募象山集成洋一元吳家媚錢嘉德王方鉅湊數四戶各五角共五戶合洋三元○廿一日皖省同看典趙太太由惠泰莊來洋一百元揚州清秦室洋五十元當湖隱名女子洋三十元秀水無名氏病愈先捐洋廿元思補堂逐日節　由如臯恆隆興寄來洋十元王蔚卿由如臯申昌老德記寄來五元常熟同源義移年例誦經資五元時逢泰祈次男病愈還願二元旌邑含貞書屋程紹德　各五元鳧山吕孤立二元旌邑宋炳南一元芝傳楊傳仁旌邑方萬　各五角漢鎭均安和廣東求平安子二元○廿二日高陽不留名由泰源莊來洋三十元九江愼泰棧吳冠軒洋二十元内毛病洋一元嚴馨吾洋三元武穴心餘力絀人一元○廿三日吳鳳洲求妻病速愈洋十元虔求母病必愈洋十元茸城太原氏因妻産平安洋五元蘇州隱名氏三元四角無名氏三十二月洋三元錢五十文嘉定　履安堂紙灰售價求資冥福洋三元蘇省怡和茶行無名氏爲兒祖培繼名聖帝費移助二元無名字還符願一元海昌寄跡苕溪榮陽氏爲女瘧愈一元泰州集裘主人一元常熟裕和祥洋五元○日四日三山清河氏洋十元章正堃求病愈十元巢祥生病愈完願三元史景記求子病愈二元懋德堂愈二元崇明沈正大二元研經蔣一元無名氏四角力不足齋香燭資移助日本爛板洋二元鎭江楊氏銅洋十二元胡祝記銅洋一元無名氏銅洋一元○寳和莊來金陵上新河木厘局汪吉卿募積厚堂洋六元無名氏四元又三元又三戶各一元○漢鎭怡甡莊募不記名洋一元求母康健人六角郭瑞記敦仁堂義成氏消災氏無須名劉村居士六戶各五角六安居士四角共九戶合洋五元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
