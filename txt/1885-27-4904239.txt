# 1885 - 27 - 4904239

 

Page 1

 
 
[二十七號畫報出售] [  申報主人啓]  
　　親迎爲大喜回祿爲奇殃兩事而並出於一家賀者未離吊者接至不獨袍帽欹斜舉止失錯之可歎亦可笑也圖之以博　者一粲再法人聘娶　人不用媒妁彼此致書約期聚會於一室以花骰子置器中輸摇核色占多者爲奪標焉事屬創開故圖之以新人耳目兩圖俱編入此次二十七記晝　准於初六日出售後仍附淞隱漫錄圖說一則閱者鑒之此布 
[訪購殿板康熙字典啓] [  點石齋主人啓]  
　　本齋創行石印書籍以來荷蒙海内君子同聲許可年來精益求精故消售之數日益加廣現因需用康熙字典一書藏書家如有殿板　印紙張潔白字畫深黑願從割愛者務請寄至上海點石齋或議值或酬書均無不可尚祈不吝賜敎爲幸此啓 
[論滬尾旣敗法人援師正可乘勢而進]  
日前由厦門訪事友人發來郵筒業經登錄初九日報内謂法人以全力攻擊滬尾爲官軍所敗死者百餘人錄竟不禁爲之浮一大白盖知此消息固中國薄海臣民所共樂聞者也法人自佔距基隆而後華人莫不惴惴焉患宼　深馬江之戰明知中國水師不敵法人所可恃者陸戰非法所長耳卽曰法國亦有陸隊之精悍者且其軍營所用機器車炮霍司盖司極爲利害而以法人遠來之兵與我中國之熟於内地者相敵則賓主之形殊勝負之機卽可預决矣而孰意基隆之地誤於淺識者之一言劉爵帥拔隊而去以致猝爲法人所乘至今尚未能恢復此最爲可惜之事夫基隆而爲法人所踞則彼已有立足之地而將來恐有逐漸侵人内地之慮彼旣欲入内地則必將添調陸兵或招阿非利加之黑兵及客兵等羣聚而肆其滋擾而華兵之所長者或將與彼共之矣此其所以最可慮也乃今者法人果有增兵之信其已到之新兵雖未悉其爲氷師爲陸軍然觀其一到之後卽在其隆登岸就土人之空屋内居住似此情勢必係陸兵無疑法人旣有陸兵添來故亟欲載至滬尾以逞其志是固必然之事彼法人狃於基隆之役以爲苟一登岸華軍必亦望風而遁或先不作準備可以肆其披猖而孰知其爲華軍所算也劉無帥以老成宿將獨力當臺疆之衝　章諸軍門俱係謀勇兼優能征慣戰之將合力而據險自守前者有基隆之捷後者有淡水之勝法人固已不敢正眼視華軍特以基隆僥倖一勝而地爲所占乃又有輕視華兵之心謂不難惟我法人所欲爲故值此新兵旣到之後而遂欲以全力相摶調集兵船至於十五六艘之多以張其聲勢而以小艇載陸兵上岸以乘華軍之不備亦如前此取基隆之故智蓋在彼亦謀定後戰非輕舉妄動者比也兵船之集於口岸者多則登岸之法軍贍氣益壯意此行也其所謂霍司盖司機器車炮未有不携之以去者而孰意遭此大敗也華軍先以故作無備者紿之旣而蒼頭突起伏兵齊出法人乃倉皇失措彼此不能相應首尾不能相顧至於被殺百餘人則此一大創也法人之氣已餒法人之志已奪矣雖然氣雖餒志雖奪猶不肯遽爾心降也竊料法人狡焉思逞之謀尚將乘隙而動防臺諸軍縱屢獲勝捷而孤軍無援究難待久及此時而亟以援兵應之法人不足平矣近日南北洋援臺之兵船已聞有開行之信雖以軍情秘密末由知其辭細卽知之亦不敢言之然卽其已有可知者而揣度及之則或者已知滬尾捷音故將以是爲策應乎左侯相入閩之後布置一切十分周匝算無遺策楊厚菴制軍亦已溯江而上日内亦已到閩近日閩中軍容爲從來所未有此豈專以耀外觀哉度必將陸續調往臺灣以驅醜虜數日前左侯相發出八百里排單催督援臺水師南北洋兵船卽日迅速赴援限以晷刻急如星火聞者或疑臺事恐有緊急之勢故催督援軍如是其急今而知此次之催督援軍者正兵法所謂見可而進之意當此滬尾捷音報到之後屈指法人於淡水一區敗北者已有兩次而小挫更無論矣法人此時新到之兵業已受此大創則必有心膽俱碎者於此時而援軍畢集兵船會萃水師由外而攻入陸軍由内而攻出法人雖有水師之可恃要亦不能兼顧前後夾攻區區數千法人何足一剿而猶遲遲吾行又將何待耶左侯相見機而作急催援軍速赴卽此意也倘再失此機會俾法人得以從容而去或飄忽不定東奔西突擾及他處則我華軍且將疲於奔命其爲患將無已時矣彼管帶援軍諸統領大員其亦能仰體侯相之意而從速進兵也歟 
[諭旨恭錄]  
　　十一月二十一日奉上諭巡視中城御史韞德奏遵旨拿獲著名匪徒請交部訊辦一摺所有此次拿獲之劉延祜卽劉六石老小胡二李王五王三巴均着交刑部嚴行審訊按例懲治其未獲之魯七等仍着嚴緝務獲送部究辦餘依議欽此○二十七日奉上諭總管内務府大臣廣順由司員升任上駟院卿洊授今職當差勤愼前因病給假方冀就痊遽聞溘逝殊深軫惜伊孫嵩祺着加恩以主事用欽此 
[本舘接奉電音]  
　　昨午本舘在京訪事人發來雷信内有十二月初九日諭旨五道敬謹譯登○十二月初九日奉上諭潘鼎新奏官軍進剿獲勝一摺法人自船頭敗後在越南紙作社沿江一帶添兵爲壘十月二十八日經潘鼎新飭派將士分路設伏復令提督陳嘉帶同營勇於二十九日前往接仗伏兵　勢齊出　斃法官四名法教一百八十餘名奪獲槍械甚多敵兵敗入紙作社屯堅守不出在事尤爲出力各員自應優予奬勵記名　督貴州安義鎭總兵陳嘉雖據聲稱不敢再邀奬叙惟迭著戰功深堪嘉尚加恩着賞穿黃馬褂遊擊彭清章着免補遊擊以叅將儘先補用並賞　副將銜都司張開成着免補都司以遊擊改留壙西儘先補用千總文上貴等均着免補千把以守俻儘先補用軍功張華書着免補外委把總以千總儘先拔補並賞戴藍翎知縣才茂政着免補本班以同知直隸州知州仍留廣西歸候補班儘先補用並賞換花翎典史劉榮眉着免補本班以縣丞主簿仍留廣西歸候補班補用其陣亡之副將蘇王標都司陳福隆把總張元鴻顧玉芸均着交部照陣亡例從優議卹餘依議該部知道欽奉慈禧端佑康頤昭豫莊誠皇太后懿旨着發去帑銀五千兩賞給尤爲出力兵勇欽此該撫務當激勵將士同心　侮共奏膚功渥膺懋賞欽此同日奉上諭湖北漢陽府知府員缺着逢潤古補授欽此同日奉上諭文緒等奏副都統因病懇請開缺調理一摺湖北荆州左翼副都統穆克登布着准其開缺調理欽此同日奉旨湖北荆州左翼副　統着瑞興補授欽此昨晚京友又發專電因爲時過晏僅節大端云初九日奉上諭都察院代遞山西從九品李昌振奏劉錦棠金順張曜明敏侵 
 
 

Page 2

 
 
蝕軍餉習氣驕募一摺微末人員輙敢奏劾疆臣實屬胆大妄爲着卽行革職遞回原籍管束欽此電音僅此數言一俟接得全文再當恭錄于報 
[日報補譯]  
　　此次朝鮮經變中日高三國先後立約修好業據電音節次登報昨日接閱日本報所載各條皆係前事雖已爲明日黃花然亦可見當日情事故復譯而存之該報云此次日本井上外務卿與朝鮮政府商辦内亂一案聞議定條約五欵一曰朝辭政府遣使至日本謝罪二曰機林大尉被匪徒殺害限二十日以内捕拿兇手嚴處三曰要朝鮮政府建造公使館及日本屯兵營房四曰兵民遭難者應由朝鮮政府出恤金十五萬元限於三个月内交清五曰日本人民之財産被燒毁者悉數由廟鮮政府賠償○薩磨輪船二十一日由上海駛到馬關所有海軍省侍郎樺山陸軍提督高島帶同員弁二十餘名同坐該船而回○日本政府擬派陸軍一千五百名駐紥漢城○相模輪船由仁川裝熊本鎭標陸軍兵士一大隊於十八日回抵馬關同日扶桑艦由馬關開赴横濵尚留兵一大隊于漢城保衛便署○十七日并上外務卿同竹添公使及駐高叅賛官島村等坐近江輪船由馬關開回東京復命其駐高公使之缺已派外務省司員近籐署理○此次朝鮮兵亂後麻浦揚華鎭等數處砲台安置大砲三十門分爲東西南北每處設兵數百名以衛之其名城門亦多置大砲并密召各道兵入觀中國軍士之在高京者已有二千五百餘名○美國駐紥朝鮮佛公使之夫人前坐水師提督兵船至長崎暫避朝鮮内亂今朝鮮事定佛公使卽於初六日下午坐美國兵船到長崎將挈其夫人赴任云○英國總領事亞司頓派駐漢城此次因患胃病十分沉重井上外務卿乘回國復命之便載與同至神户現在送入病院調治云 
[厦事摘要]  
　　吳春波總戎鴻源奉旨援臺所帶兵勇皆由民船裝渡總戎乘輪至澎湖于十一月十三日渡臺當有四船在澎同時開駛不知如何被法人偵悉派船攔截幸總戎之船駛行甚捷早抵臺疆惟林都戎宣羅之坐船鼓輪濡滯竟爲法人掠去船中兵弁水手約共四十餘名至今杳無音信數蟲胆都戎家屬接得淡水郵音舉家哀哭未知能生入玉門否也○稅厘提調委員曹芷沅司馬于本月初六日附爹利士火船來厦定期初八日接辦局務署厦防分府丁朝臣司馬同時到厦亦于初八日接篆賴灼山司馬則仍回通商局任事云○前管駕波兵輪船之已革遊擊吕偉堂遊戎文經日前由臺灣來厦聞不日卽當請咨前往軍臺矣 
[法報譯登]  
　　法報載西歴十月二十八日議院中核定飭令孤拔移師北犯嗣于二十九日將軍迷祿自東京回國外部大臣斐禮即以此事就商該將軍答以此計不甚合算斐禮乃命將北犯之事作爲罷論 
[研鞫革撫詳述]  
　　已革廣西巡撫徐延旭解交到部奏派大學士軍機大臣會同刑部審訊旋經刑部軍機處内閣派委承審之刑部廷副郎杰等十八員會同訊究該革撫呈遞親供語涉狡辯司員等以案情重大又經潘琴軒中丞鼎新查叅各欵遂令該革撫逐條聲復嗣經司員等披閱聲復各欵語近搪塞因復逐欵詰駁查潘中丞原叅徐延旭所派前敵各軍大半吸食鴉片見敵輙退猶復携帶婦女逃潰入關等情詰之該革撫據供關外地方因嘉慶年間有廣西土民流寓各處者甚夥此次前敵各軍駐紥斯地流寓土民咸藉防軍爲固衛紛紛避至營中及前敵潰敗士民婦女亦尾隨其後避入關内再將原奏株守諒山坐悮機宜等情詰之該革撫據供帶兵出關時聞關内土思州有土匪意欲蠢動以作法人内應是以駐紥諒山離北甯二百四十里之路居中調度坐鎮内外司員謂扶奶砲臺已開戰事關内土匪蠢動未起維時理宜先其所急而仍株守諒山此咎奚歸該革撫供稱實由延旭識見昏闇貽悮事機又將原叅黨敏宣係由張樹聲奏叅奉旨驅逐出境之員徐延旭擅將該員留營派令前敵重用等情詰之該革撫據供延旭出關時黨敏宣舊部早經遣散只有親兵二百人赴營懇留以贖前愆因知其人尚善戰遂經留營發交黃桂蘭趙沃前敵差遣並切囑黃趙二統領黨敏宣雖善戰不得撥給勇營統帶惟令其只帶親兵派作巡察之差不料黃桂蘭趙汰撥給勇丁四營及至法人攻撲扶良砲台黨敏宣怯敵不前當經黃桂蘭趙沃迭飭迎擊孰意仍不前進革撫得聞此情星發令箭飭其帶隊擊法實不料仍退怯不前延旭昧於用人難辭其咎雖有恢復城池之舉不敢贅陳惟乞聖恩從嚴治罪而已該司員等復以聖朝有功必賞有罪必懲旣謂有恢復城池之功何妨一一聲叙該革撫供稱延旭部下陳德朝夙稱勇戰惟因性情備執往往負氣詈人與延旭所部將領不睦恐誤大事未曾撥赴前敬令其隨營差遣陳得朝一聞扶良被攻怒不可遏急欲與法一戰嗣聞北甯開仗未請軍令只帶親兵二百人馳往迎擊適該員至北寗時前敵已紛紛潰敗該員力爲堵勦旋被法人炮傷左臂尚復裹創招集赴死者三百人往援通化與法相遇鏖戰數時之久法人力怯而退該員裹創力戰將通化城恢復司員等微哂而詰曰以畏葸無能奉旨驅逐出境之黨敏宣派赴前敵而以勇敢善戰裹創挫敵之陳得朝投置閑散誠如所供識見昏闇貽誤事機隨卽退堂聞司員等不日將回明堂官據情定擬請旨施行矣又聞上月杪刑部以唐炯屢次詰問仍執從前親供矢口不移經三處司員等回堂此案係屬承審大員未使刑訊遂繕錄親供附奏請旨定奪原摺留中未發由軍機大臣口傳面奉諭旨俟徐延旭到京後一併懲治欽此恐唐徐二革撫終難得脫大譴云 
[日下來函]  
　　京師之西饅頭溝建造鐵路一節屢經錄入報章兹聞醇邸延聘開平礦師某西人到京察看煤苗查得該礦煤色佳而不多建造鐵路殊不合算因之此路之建又成畵餅所有已經運至津沽之鐵條將移往他處興築矣○馬眉叔觀察入都引見一事早已筆諸報端近得京友來函云觀察素習法文精通西例入京拜謁各當道時議論風生于一切交涉事宜幾如燭照數計各當道極爲歎賞惟在吏部所報履歴内有某年入法國學塾某年中法國秀才某年法廷賞幾等寶星數語遠近傳聞爭相詫異迂儒高張才士無名不誠可慨也夫○外洋戰船每日如臨大敵一切無不預備一聞命令卽可啓椗遄行且立法之善尤爲我國所宜學步據聞各戰船悉隸水師大臣管轄每　自其國開行時必受該大臣密信數百封信而標明號數信中備載機宜迨船抵某國該大臣欲令某船駛往某處辦理某事卽電飭船主某日啓輪向某方進發約歴數點鐘後當衆讀第幾號信于是合船之人始曉然于船將何往將辦何事斯時船中水手卽畏死欲逃亦有所不及且軍機亦不致洩漏我中國援台之軍各處傳播業已四海皆知卽法人亦早有備此皆由不立水師部以專轄不備密信以調遣之故也有專閫之責者當其勵精圖治振刷精神哉○聞法臣該不儂以近來主戰者多兵連禍結正無已時因欲潔身以去毅然辭職該大臣識見眞有高出尋常者矣此信由電傳至京都係在十月二十二日○京師當道聞法添兵增餉餘力不遺且兵部大臣又以意見不洽自行辭職因此名雖靜鎭内實不免旁皇云 
[請减捐成]  
　　臺捐詳細章程本舘已由京友傳來錄登報牘昨又據京友來函言有某御史奏請滅成以廣招徠之路旋於本月初九日奉旨交部核議不知部臣若何議覆也 
[大臣乞免]  
　　劉南雲方伯連捷原籍湘鄕係曾沅團宫保舊部前隨攻克金陵厥功甚偉歴保以藩司記名簡放此次奏調來江與陳舫仙方伯同被信任倚之如左右手遂得委帶南字全軍駐防江隂砲臺方伯自聞陳方伯被劾之信居恒常鬱鬱不樂屢乞解組歸農均經宫保作 
 
 

Page 3

 
 
函慰留云○上海關道邵小村觀察以時勢艱難具禀乞退觀察向在總署當差索還伊犁之役又賴觀察之力居多故論辦理洋務之才必於觀察首屈一指現法人肆擾正當多事之秋上游倚方深恐未必能俯如所請也 
[雲津要信]  
　　周軍門盛傳總統盛軍馬步廿三營駐札小站乃兄盛波現已到津禀見傅相後令暫駐前日欽憲行園同業已奏請邦辦北洋軍務如蒙俞允不日當啣恩命矣○援臺之揚威超勇二兵輪旣回旅順又赴朝鮮援臺之說似成畫餅不知傳相老成碩畫實未須臾忘却臺灣日來各軍已陸續渡臺現又派銘軍一營盛軍一哨務令設法潜濟以固臺防如火如荼軍威壯盛法人當此有不旗靡轍亂者哉○德人李滿由該國應募來華充當練軍教習軍營馬匹馴良者固多而野馬之不受覊勒者亦復不少李君馬夫張三者偶因試馬趺傷旋卽斃命商之營官得撫卹洋五元李君亦自給卹洋五十元且許以嗣後月給五元俟張子成立給以差事始止噫李滿亦祗餬口四方者耳而存心惻怛忠厚侍人凡我華人對之當滋愧恧矣○北洋防堵兵力之厚日見前報現小站駐有馬步兵丁廿三營大沽七營馬廠馬隊五營軍粮城兩營新城歸大名鎭管轄亦有馬步數營就海道毗連之處而論已有馬步四十餘營矣法雖强亦安敢奮其螳臂哉明春倘圖北犯眞所謂自取敗亡矣 
[靈輀回籍]  
　　前任兩廣總督張振軒宫保捐館後長公子自粤扶櫬兼奉太夫人南歸日前舟至江西省城換船南下沿途各官紳皆設路祭宫保之次三四公子先在蕪湖守候靈櫬本月初六日抵蕪灣泊開弔兩日蕪城文武印委各官咸陳設祭儀恭申弔奠同鄕紳庶亦衣冠濟楚恭詣靈舟藉伸祭悃江于觀者密若堵墻咸謂宫保生榮死哀一時無兩至初八日晨揚帆下駛進裕溪口由巢湖回合把原籍云 
[芝罘防務]  
　　自興辦海防以來登州城外共築小砲台四五十座台下有地窟可容兵數十人如遇敵舟至此以備設伏狙擊之用砲台高五尺牆厚四五尺均以沙土塡築論者謂是處佈置殊欠周密台低砲小離海又太近且沙土甚鬆難禦巨砲恐守禦未易得力然乎否乎○烟台山後共紥坐營十二座統其軍者爲某廣文逐日訓練鎗砲聲極震亦北防一支勁旅也○法人詭謀叵測屢有北犯之謡所慮人心易惑或致土匪蠢動陳雋帥諭飭東省沿海各府州縣均辦團練駕馭頗爲得法聲威爲之一振○向在北洋教習之英水師總兵琅斐理現已辭職在烟台小住擬明春携眷回國云 
[金閶火警]  
　　初九日晚十二點鐘逾一刻蘇城泰伯廟橋下塘某棕榻鋪起火霎時烈燄滿天火星亂迸警鑼傳集各路水龍紛紛奔赴文武印委亦前來彈壓火勢極盛飛至對門某紙紥店亦同歸一炬計上下兩岸焚去房屋十餘間其毗連之曹信義紙號幸未延及殊可賀也 
[欽憲復臨]  
　　孫文起星使蒞滬查案畢卽起節赴蘇已登前報刻接蘇友來信悉憲節已於初九日午後由官輪拖帶坐船安抵省垣省中除無憲差弁持帖迎謁外司道以下均抵胥門碼頭迎接謁見有差星使仍在舟中並不登岸駐節府縣等進見時所談甚爲秘密兩司均屏退從人中丞並不往拜聞擬於初十日在怡園設讌云 
[宜昌近事]  
　　羅鎭台在演武廳閱看兵丁操演奬賞有差六軍之士無不歡騰挾纊○重修攬勝樓自前年興工至今尚未完竣聞當日城鄕紳耆向各户捐寫錢文不下三四萬串雖未能收齊其費亦不少何一樓之工猶不能完竣近經各大憲檢閱底册查得某紳名下寫捐收過一千七百餘串只有七百餘串充公餘則盡歸吞没若此類者不少府縣業將多人押追底册以次核對明晣或賠或補是侵是挪不難水落石出現在該樓暫停工作俟清出捐欵再行興造也○前江西兾寗道王定安東湖北門外人因案革職近聞已沐聖恩准其効力贖罪未知然否○彝陵輪船抵宜貨客寥寥近已展輪赴漢在英員謝君附輪而去 
[圍剿土匪]  
　　前報所載駐紥温州大荆之楚軍左旂於前月共四夜會同黃巖楚軍副營以及黃巖縣歐陽邑尊所帶之團勇並大荆營之練軍以會哨爲名直搗桐樹坑四面兠拿詎意次早卽爲土匪所瞭望當卽四散逃遁而各營兵勇不分晝夜分投搜緝迨至廿七八兩日管帶楚軍左旗鄧軍門突與匪遇當獲匪黨一名窩匪兩名火藥四桶洋鎗數桿救出遭擄黃巖紳董李位父子二人旋據購　探稱該匪逃聚太湖山中盤踞隘要以備與官軍接仗各軍復行計議進勦楚軍副營由太湖山後進攻歐陽邑尊從山隘兠擊大荆練軍同楚軍左旗前哨自小坑包抄撲擊鄧軍門督率中左兩哨由銀坑山直搗太湖山中路該匪等見官軍四面圍勦卽從小徑竄逃其時雪積尺餘各營勇奮力尾追鎗斃土匪一名拿獲著名首匪蒙坤四一名大荆練軍同左旗前哨拿獲逃匪項君崇一名其餘各匪仍復四處散逃該處山高路雜樹密林深以致逃散之後無從追緝所幸被擄之民以及孩子等均已拯出水火兼之蒙坤四等皆係黃太樂三縣縣貼賞格之重犯曾奉撫憲批飭嚴拿今果天網恢恢疎而不陋人皆快之現聞居民求將該匪等就地正法但不知各憲能否允其所請也 
[嫉惡甚嚴]  
　　寶山縣吳子佩明府自蒞任後整頓吏治凡事必躬必親日前訪聞吳淞大塲一帶有某甲二人串同綽號夜明珠等在鄕里藉端索詐劣跡甚多是以簽差將三人拘案當堂笞責發枷着差協同遊示以儆刁風明府之嫉惡可謂嚴矣 
[浙藩抵滬]  
　　升任浙江布政使前任江蘇臬憲許星臺方伯由蘇乘坐民船用利川小火輪拖帶來滬於昨日午後兩點鐘時抵埠舟泊珊記碼頭本埠關道憲邵觀察松滬總局蘇觀察均往拜會海防廳及上海縣則在碼頭呈遞手版方伯隨乘輿登岸至廣肇公所小駐襜帷聞欲附輪前赴金陵云 
[示期送學]  
　　本年科試新進諸生已由莫邑尊出示定於本月十五日迎送入學肄業想屇時鼓樂喧天旌旗蔽日櫺星門外定必觀者如雲也 
[海運局示]  
　　總辦江蘇海運滬局爲出示曉諭事奉蘇粮道王札開照得各屬徵運白糧梗糯米石爲天庾玉粒例應愼選圓潔好米加意舂辦備雙套加重蔴袋按石裝儲縳緊袋口加貼印花僉派誠實丁書屬剥運赴滬交兌歴經通飭遵照在案卷查同治十一年分各屬曰粮麻袋疎薄不　滬局監兌委員並不詳加查驗到津交兌米粒狼藉致形短缺殊非愼重白糧之道今將光緒十年分冬漕提前赶辦前項麻袋務須加厚嚴密不得虚應故事現運滬兌裝時騐不合式有干駁換除通行各屬遵照愼選舂辦備用緊密雙套加重寛大蔴袋照例裝盛依口用繩緊縳黏貼印花運滬交兌外合並飭行札遵照嚴飭監兌各員于各屬白粮交兌時詳加查騐如不合式卽令押回易換毋稍遷就等因到局奉此除移行監兌各員遵照認眞查騐辦理外合行出示曉諭爲此事仰各屬解米丁書人等知悉爾等管解白糧應卽挑選雙套加重緊密　袋按石裝儲緊縳袋口黏貼印花一候到浦報明請騐倘若裝運麻袋查有疏薄以及袋口並不黏貼印花用繩緊練情事定卽押令易換飭提玩誤丁書從嚴究辦决不寛貸各宜凛遵無違特示光緒十年十二月初九總局實貼 
[船帮涉訟]  
　　公義碼頭所泊山東帮船裝載鹽魚等物日前該船頭目朱才榮向張子來周二福陳幅友等每船欲索洋十三元張等不服于前月念八日投縣控訴朱聞知旋於本月初六日糾集多人將張等三人扭往浦東張家浜毆打後又扭至周老大船上鎖閉一宵無奈付洋 
 
 

Page 4

 
 
十七元始得放歸張等又投上海縣署喊控並請騐傷莫邑尊升堂訊問張等伸訴前因騐得陳福有受傷屬實張周兩人略有微傷邑尊着令退出飭提朱才榮並帮毆之王德發王德有周老大到案前日午堂集訊朱供張等欠我錢文屢索無着以致口角互扭並未糾人毆打求恩明察二王同供伊等扭毆我出爲解勸並未帮兇求恩超豁周老大供張朱二人在浦東口角我船適泊在該處因卽上岸解勸後伊等均附我船駛往浦西並未有鎖押情事邑尊謂張曰現據朱稱未敢索詐爾等務須各自守業免致涉訟答稱我等現欲遷入淮陽帮可否叩求恩斷邑尊又向朱謂伊等現欲遷入淮陽帮爾日後有翻悔否答稱聽憑遷往小的並不攔阻又問張淮陽帮頭目何人答稱沈掌發邑尊遂飭原被一併暫行交保候傳到沈訊明兩造曲直再核 
[遞禀受斥]  
　　南匯職員某姓以前邑尊陳明府曾捐廉俸五百千文發交周浦萬緣善堂存典生息以作鎭中善舉嗣經前邑尊顧明府移作别項善事前該職員遞禀道轅昨經邵觀察懸牌批示云陳前令捐周浦萬緣善堂廉錢五百千文息欵光緒六年由顧前令移作城局恤嫠之用同係善舉不容妄爭事閱數載該職以不甘爲詞遽行禀瀆殊屬不合仰松江府轉飭南匯縣查明陳前令捐項息欵歴年如何支用據實具覆一面卽將該職員申斥可也違式特飭 
[隣封騐犯]  
　　昨報列汪益元在獄病斃一節兹悉上憲已委婁縣臨騐今日當可蒞滬矣 
[捕房瑣事]  
　　法捕房昨據某甲報稱有水烟袋一支質於老北門外某押店俄持錢往贖已被折斷此物買時曾出洋三元今僅質數百文向伊索賠置之不理爲此鳴捕將押店夥扭送請究捕頭詰訊該店夥據稱烟袋本有斷痕捕頭着兩造于今日投公堂候示 
[宛轉開導]  
　　黃來富毒斃隣孤一案經莫邑尊疉次刑訊詳登前報聞日來黃錫夫婦候莫邑尊出署時屢屢投禀求辦是以莫邑尊於前晚飭將黃錫夫婦傳進署内謂錫曰爾數孩據稱被黃來富　斃本縣已將黃來富屢次刑訊現實無可用刑下且現在來富及婢美土身上亦均起黑色水泡爵亦當自諒爾旣欲控寃本縣自有權衡須出外靜候毋庸屢屢遞禀黃錫夫婦遂遵諭而退 
[惡鴇宜懲]  
　　小東門外某花烟館二妓女被鴇婦凌虐不堪私自逸出雇船至蘇該鴇偵知追至許墅關適與妓船相遇遂率同暇兵蟹將等將兩妓扭至已船關役等以事屬曖昧一併送交吳縣辦理該鴇竟敢揑稱二妓係滬地某姓家閨秀挽人保出囘滬依舊勒令爲　噫七十鳥之毒惡甚于虺蛇荏弱小女兒何堪受其權折所望良有司盡法嚴懲俾得稍除毒燄則火坑中現一朶青蓮較之恤寡存孤其功德尤爲無量矣泚筆之餘不禁爲姹紫嫣紅稽首請命 
[覷破詭計]  
　　虹口一帶田地産業咸豐五年經上海縣勘丈明確塡給方單收執爲憑五年以前方單作爲廢紙嗣後洋商購地不用方單只須業主報明地保由地保轉禀請給道契交洋商收執爲憑則前給方單仍在業主手内近年來各業主以並無實在田地之方單輾轉出售或向親友抵押銀兩至追本求源毫無把握以致控案重重經年累月不能清理是以近來賣買抵押等事均須實有田地出賣後須將方單交出以免轇轕詎料裏虹口某甲曾以田數分出賣與某乙乙卽過户辦糧别換方單嗣甲備原價向乙贖回乙卽以所換方單給押而甲復以善價售與某丙因當時無須方單遂卽請領道契執業而日前甲又以乙交出之方單向友抵錢幸被人覷破不能遂其詭計耳 
[竊衣破案]  
　　包探陳阿九至英公堂稱住儀和棧之馮德順到捕房報被隔房寓客龔某乘伊出外時竊去珠皮馬褂縐紗夾棉襔等件前往察得房門有鎖被龔用洋烟扦開鎖入内將衣箱之鎖扭下查得珠皮馬褂押在長泰押鋪計洋兩元及錢四十文縐紗夾衫寄在閬苑第一樓堂倌屬阿毛處知照馮同往認贓無錯先自備本取贖珠皮褂并吊夾衫及問龔則認向馮暫借衣服等語今將人贓一併送案馮申訴前因并稱除起到衣服二件外尚少二件龔是同寓前幾日曾向張姓言欲向與我借洋如不肯定欲取我衣服不料竟被竊衣張供與龔相識聞果有借洋不遂取衣典押之說長泰押舖夥陳阿福稱珠皮馬褂確由龔來質洋葛阿毛供是第一樓堂倌龔來吃烟寄放夾衫已被包探查吊解案龔供與馮爲友今向借洋作爲回籍川資因馮無洋故暫借衣翟副領事謂龔竊馮衣已經吊贓見証鑿鑿豈容飾詞抵賴請發捕房管押三月黃太守再四辨論欲暫押本署班房再行發落翟君不允仍令捕房將龔帶去太守令馮領衣 
[挾刃行剌]  
　　華捕至英公堂稱昨晨杭州人周兆伯闖到石路肇貴里内妓女王秀林房中時該妓尚臥床上周持小尖刀剌妓亂旁等處共戮五刀由傭人報知我卽往拘周及兇刀一併解案該妓曾送仁濟醫院據醫生言傷不甚重大約七日可愈今妓由飰人舁在外而候示周俯首無詞黃太守商之翟副領事飭將周兆伯交捕帶囘命將該妓仍送醫院　傷痊再訊 
[展限理欠]  
　　呵咖喇銀行控劉禮亭用空銀兩保人卽係該行買辦鮑金華由翟副領事照會黃太守飭差傳劉鮑訊供限日料理等因已列前報兹因延不料理由洋東投催昨又傳劉鮑到案各執前詞太守商之翟副領事限七日着鮑料理劉管押候示 
[英界公堂瑣案]  
　　潘德茂稱因韓阿福之母貧苦無依收留我處韓阿福糾同陳德春前來尋釁訴捕拘案黃太守判韓陳各責五十板○梅福林稱失竊狐皮馬褂一件現在隆興押鋪查得原贓據言押洋五元報捕將皮褂吊出押鋪夥張德齋稱狐皮褂旣稱是梅之失贓然無竊賊質對未便任其吊贓請追押本黃太守隨着梅給償押舖半本始准領贓○包探秦少卿稱拿獲竊犯張阿三起出自鳴鐘一架脚爐一个係粤人李阿得陸王氏之失贓今將人贓解案失主亦投案陸王氏稱所失脚爐甚大現在起案者較小非我之原物黃太守判張管押一月鐘交李領脚　旣非該氏失贓暫存捕房俟失主認領○東洋車夫張阿生稱李阿常醉後雇車不給錢文向索被毆由捕拘案太守判李給償張洋半元○開烟館之張阿三稱董順隆徐德華同來吃烟兩相優毆致失洋烟商不肯賠償報捕拘案董徐二人同供我等因算帳齟齬烟館矢竊實不知情太守以張控失無憑　准惟董徐不應肇釁各罰四開洋一个○捕頭稱鄕人周阿元到捕房報被沈阿林沈阿六等拉至德興樓茶館訛索洋四元四開洋二个當派捕往獲二沈至捕　沈阿林疉犯拆梢今特解案太守商之翟副領事判沈阿林管押三月沈阿六減押一月○包探陸柏林稱拿獲積竊趙軒林有許多綢縐衣服押洋十一元一角詰得從衣莊竊來押洋尚未用去當即吊賜傳失主到案席月泉稱在衣莊爲夥門前叫賣衣服買客　多賊從背後竊去架上之衣實不知覺幸由包探緝獲人贓特請給領押舖夥請給還押本太守隨判趙阿林發捕房管押三月贓交席領所有銀洋給還押鋪 
[江督轅門抄]  
　　十二月初四日通判趙延珍禀辭赴汜水○初五日從九余丙曦禀銷浦口欄截難民差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年十一月二十一日京報全錄]  
　　宫門抄○上諭兩道錄前○缺單○蘇撫衛奏審明定擬摺○江撫潘奏委署府篆片○大臣色等奏循例委員代巡營伍邊隘摺○將軍文等奏擬請脩理船隻摺○大臣謙奏同知俸滿委員接署夾片○十一月二十一日刑部都察院大理寺廂紅旗值日無引見○恩公續假十五日○召見軍機英煦○○光緒十年十一月分缺單小京官翰林院典簿劉正思改教直隸州四川忠州吳炳麒故通判江蘇松江府管粮戴有恒故鎭江府糧捕陳熙故知縣直隸曲陽于長逹湖南醴陵薛振鈺俱回籍修墓福建福鼎李汝南故四川廬山嚴用勲終養縣丞廣東番禺于奎故巡檢江西廬陵劉克相丁典史四川大邑劉士逹廣西馬平賈文光俱近吏目雲南霑益覃東升革○○頭品頂戴江蘇巡撫臣衛榮光跪奏爲審明已革守備毆斃人命按例定擬恭摺具陳仰祈聖鑒事竊據六合縣驗報儘先守備王九即王兆熊毆傷朱載之身死一案先經督臣左宗棠將王兆熊等附片奏叅革審奉旨着照所請該部知道欽此欽遵轉行飭府親提訊辦去後兹據署江寧府知府宜森審明擬議由臬司許應鑅審轉解候勘奏前來臣親提研鞫緣王九卽王兆熊周玉林卽周雨霖余秀圃卽余瑞葵均籍隸六合王九卽王兆熊由營伍出身曾補浦口營把總因軍務出力保升儘先守備並未分標當美周玉林由監生加捐衛千總職銜余秀圃報捐監牛加州同職銜均因本案斥革已死朱載之係六合縣文生兼襲雲騎尉世職與王九周玉林素不相識余秀圃係疏遠親戚並不往來余秀圃曾贖娶妓女小翠仔爲妾王九家有住房一所曾將後進東首房屋和給余秀圃同妾小翠仔卽余林氏暫住堂屋公用光緒九年二月十八日小翠仔在過路不識姓名舊貨擔上買得竹牌一付適有舊娼愛香乃已經從良之魏大脚卽魏葛氏並隣居民婦逹王氏前往閒談小翠仔邀同在堂屋看脾並無輸贏王九因均係婦人偶然玩戯亦未理會時周玉林前往係因素與愛香往來亦卽在塲隨同余秀圃分坐桌旁觀看均未同賭是日朱載之因妻生産尋覔醫生周姓未遇聞常至王九家閑坐經過王九門首進内探問余秀圃等回復未來朱載之欲尋王九查詢入其住室王九以不應闖入臥室之言向其喝阻並將其拉出房外朱載之舉拳向毆王九用拳回毆致傷其右耳輪耳根朱載之混駡王九順勢將其推伏椅上用拳連毆傷朱載之脊背朱載之在椅上滾轉王九往下一撳致墊傷其左後助余秀圃等近前勸阻王九當卽釋手走進房内朱載之復向赶毆被滑失跌在門檻上致　傷胸膛及心坎左右朱載之起身大聲喊駡仍向王九撲毆王九閃避乘勢舉脚嚇踢適傷朱載之右腰眼蹲地喊痛又經周玉林等攔阻將朱載之勸走至朱陳氏家門首不能行動進内倚歇其堂弟朱逢晉路過向朱載之問明情由倩人抬回醫治詎朱載之傷重移時殞命報縣騐訊禀經批府親提研審據供前情不諱再三究詰堅稱委非有心欲殺亦無窩娼聚賭情事案無遁飾查例載鬥毆殺人者不問手足他物金刃並絞監候又例載賭博不分兵民俱枷號兩个月杖一百各等語此案王九因朱載之闖入内室喝阻不服致相爭毆輙用拳脚毆踢傷朱載之身死自應按律問擬已革守備王九卽王兆熊合依鬥毆殺人者不問手足他物金刃並絞監候律擬絞監候秋後處决該革弁雖保舉儘先守備未經分標當差第曾任浦口營把總將來秋審時似應仍入官犯册内辦理聽候部議余秀圃卽余瑞葵係屬職員娶妓女小翠仔爲妾小翠仔邀人同賭並不禁止周玉林素與妓女愛香往來亦復隨同觀看雖訊未在塲同賭均屬行止有虧按照官吏娶妓爲妾及宿娼挾妓俱律應杖六十周玉林卽周雨霖衛千總職銜余秀圃卽余瑞葵州同職銜均已叅革應准其開復所得杖罪免其發落小翠仔卽余林氏魏大脚卽魏葛氏及愛香訊止偶然看牌並無輸贏及經旬累月聚賭抽頭情事其自幼被賣爲娼亦與犯姦有别應均依賭博不分兵民枷號兩个月杖一百例各枷號兩个月杖一百係婦女依律收贖追銀册報小翠仔係屬妓女經余秀圃贖娶爲妾律應離異惟現已生子且自幼被賣無家可歸免其離異案結卽交余秀圃領回嚴加管束魏葛氏愛香飭縣分别遞籍給屬領回失察賭博之地保田維珍照例笞責革役担賣竹牌之過路不識姓名人免其查究竹牌供棄免追朱載之所遺世職飭縣查明支派另行承襲逹王氏緝獲另結屍棺飭屬領埋王九周玉林余秀圃報捐奬札執照追繳送銷無干省釋所有失察賭博職名係六合縣知縣吕憲秋開報附叅除供招咨部同各執照分别咨銷外謹會同兩江總督臣曾國荃恭摺具奏伏乞皇太后皇上聖鑒勅部核覆施行謹奏軍機大臣奉旨刑部議奏欽此○○潘霨片再廣信府知府董兆奎接准部咨議以革職所有該府印務應行委員署理查有現在代理廣信府事候補知府許善長老成穩實堪以改爲署理據藩臬兩司會詳前來除檄飭遵照外謹會同兩江總督臣曾國荃附片具陳伏乞聖鑒謹奏軍機大臣奉旨吏部知道欽此○○奴才色楞額奴才崇綱跪奏爲循例委員代巡後藏三汛營伍邊隘恭摺具陳仰祈聖鑒事竊查後藏江孜定日三汎營伍邊隘本年輪應奴才色楞額前往查閱時屇秋收事竣正擬出巡適據掌辦商上事務通善濟龍呼圖克圖禀稱本年夏間雨澤失時入秋霜雪過早後藏協噶爾沿邊居民所種稞麥均歉豐登兼之牛瘟遍行各牧廠牲畜倒斃甚多番民異常困苦懇請暫緩巡閱等情奴才等查該呼圖克圖所請洵屬實在情形不能不稍加體恤至巡閱營伍邊隘原爲愼重邊防未便因之廢弛自應循例委員代巡查有記名總兵駐防西藏遊擊陳順理久歴戎行留心邊務奴才等檄飭該員輕騎减從前往後藏三汎認眞查閱以抒民困而重邊疆此次該員代巡所帶官兵較少仍查照向例由西藏糧庫動用減半巡費其恩賞縀疋等項亦一併發交帶往分賞除俊該遊擊旋藏銷差再將巡查情形奏聞外所有循例委員代巡後藏三汎營伍邊隘緣由理合恭摺具陳伏乞皇上聖鑒謹奏軍機大臣旨知道了欽此○○奴才文緒祿彭跪奏爲去冬守凍粮船今春江解突遇大雨冰牌湧撞致將船隻擊壞擬請重修並將駕船不力之佐領請旨交部議處恭摺仰祈聖鑒事竊照前據黑龍江副都統咨稱上年由吉林新造大船九隻渡船二隻歴赴呼蘭帶粮回行至富田河地方江水結凌不能前進經駕船佐領伯勒恭阿同造船官六品宫庫克吉布將粮石卸岸窖囤請來春冰泮再行起運等因咨報當經轉行咨部等因在案本年六月十一日據該副都統咨據該佐領報稱四月初二日起天降大雨江冰突解冰牌湧急竊恐船隻被揭帶領兵丁人等趕將各船錨纜牽拉近岸冀圖保護不期疾風暴雨氷牌隨溜奔騰人力難施頃刻之間將船纜撞斷船身無守隨波冲擊當卽冒險搶獲大船六隻渡船二隻被冰牌撞壞三隻連鐵錨亦併沈没造船官六品官庫克吉布因警得病身故報經該副都統飭委接船防禦巴彦布驍騎校吉爾嚘善往查船隻實係被冰牌撞碎當將撈獲板片焚燬檢拾釘鐵一百七十斤並將糧石分船載運回城入倉存庫等因結報恐有不實不盡隨委協領色凌額據實覆查據報與原報相符復行加具印結前來查例載船隻在停泊之處委派官兵防範若遇暴風磞壞船隻斷纜漂失該將軍委官確騐實係風力猛勇難以收泊並非看守不愼者仍免其賠補等語今此船隻雖經各該委員勘騐結報實被氷牌撞斷錨纜損壞例免賠補第該佐領係管駕之員漫無防範咎所難辭除承修官六品　庫克吉布業已病故外相應請旨將佐領伯勒恭阿交部議處以示薄懲所有損壞船隻自應委員前往另行成造所需物料仍委員赴部請領以資應用並飭取職名咨送兵部查議外所有奴才等爲新造船隻運粮被冰牌撞壞另行修理緣由理合恭摺具奏伏乞皇太后皇上聖鑒謹奏軍機大臣奉旨伯勒恭阿着交部議處餘依議該部知道欽此○○謙禧片再圍塲粮捕同知李天錫現屆三年邊俸期滿例應撤回内地另候補用所遺粮捕同知未便久懸自應委員前往接署以專責成兹查有揀發知州李鴻猷堪以委令接署據署熱河道富華具詳前來除檄飭該員　照外理合附片陳明伏乞聖鑒謹奏軍機大臣奉旨吏部知道欽此 
 
