# 1880 - 4 - 4902402

 

Page 1

 
 
[縮本汗簡出售] [  㸃石齋主美查啓]  
　　汗簡一書爲周朝散大夫宗正丞兼國子書學博士郭忠恕所製見於宋史　文忠書中所集古字蹟凡七十一家而以古尙書爲始以石經說文次之而終之碑記觀厥源委深有自察其分部別類則悉依許氏說文自一至亥不相間　而每一古字之下以今字註明幷記其出處觀者一目瞭然誠小學之善本也　之書法古茂可摹可法攷究篆　者自宜人置一編卽專　今體者亦常俻此於儿案聞以資查考故本齋特爲訪購以照相石印之法印成縮本而訂爲一册字蹟分明裝潢工整卽日在申報舘申昌書畫室發兌每部收回價洋二角五分正他埠亦俱有發售諸君賜顧請仍舊處可也此佈 
[照相石印詩畵舫出售] [  㸃石齋告白]  
　　前明隆萬諸公取古來詩句之可以入畫者細意揣摹而描繪之計分六册曰山水曰人物曰花鳥曰草蟲曰梅蘭竹菊曰扇譜卽以詩句冠其首而總名之曰詩畫舫雕鏤工細大可娛目卷首有唐寅林之盛吳翰臣汪　謹陳驢　諸先生之序書法各極整齊願華人皆未之見而其書獨盛傳於東瀛經本舘郵買來華暇則取而閱之見其畫山水則烟雲氧運明晦　現莫可窺　畫人物則貴賤窮通冠裳面貌儒雅風流各有意度畫花卉則四時景候斜正向背各見生發畫　獸蟲魚則筋力毛骨飛鳴　啄神采如生畫　殿宮觀則軍飛　軍時　時於木末　表不徒竹　茅舍之掩映於一邱一壑　也廻環循覽不敢終　亦就點石齋以照相石印之法印成　詩中有畫畫中有詩舍此書其誰與　也今卽日訂竣發兌分爲六册仍其舊也而另用夾板以垂不朽每部價洋六角五分正諸君賜顧請向申報舘申昌書畫室或託送報人代購均無不可外埠則仍歸經理報務人發售此啓 
[精印琴條對聨出售] [  本館告白]  
　　點石齋所印各字畵久爲名流所鑒賞今又印成若干種合卽開列於左賜顧者請就本舘申昌書畫室可也○計開行書小屛六條計洋八分○行書中屛四條計洋一角裱者合計四角○任伯年翎毛花卉眞蹟屛條四張計洋二角着色者五角裱者加工洋四角五分○陸芝祥七言對計洋二角色紙二角五分裱者另加工洋二角○行書中屛四條計洋一角 
[論毁卷交爭]  
　　小試爲士人發軔之初基功名雖小亦出身之始與試者宜何如鄭重其事以求入彀古去爭名於朝爭利於市塲中亦爭名之地也乃有不此之爭而至於口舌相爭拳脚交爭是則可謂爭之奇者矣於此見士習之不端而教養之失其道也昨報載蘇垣府試有甲乙兩童互相戲謔旋至因戲成眞鬥口不巳繼以鬥手遂各將卷子扯毁乘卷而出誠可笑而亦可恨者矣學人讀書數年朝吚唔而夕佔畢由四子書而五經九經十三經然後其師教以破承起講由漸而加以至完篇其父母之培植者幾何年其師長之訓迪者幾何年無日不殷殷然望之以爲庶幾提籃入塲列名招覆不負父師期望之情而功名之梯階於是乎在爲子弟者亦復平時自勵孜孜矻矻夜以繼日挾卷吟哦揣摩簡練以冀僥倖於一試當其赴試之時其父師或從而送之辦考具置考食若何其殷勤藏懷挾見廪保若何其周密也斯時之意中舍塲務無他圖矣迨夫㸃名接卷魚贯入塲題紙旣不莫不伏桌構思無暇他顧脱稿之後再加删潤以期精益求精謄淸之後恐有訛誤則更看而又看此入塲者之情形大抵皆然也卽或有素所熟識之人不期而遇共在一處則相與商酌硏究問題目之意義理解之是非評文童之瑕瑜句調之諧否雖在平時稍有一面之人至此時而更加親𤍠矣而孰意某童之大反乎是也此等風氣不知開于何時而近日則愈趨愈下嘗於書院中見有紏約同好共坐一桌互相談謔愈唱愈高卽題目巳出各欲構思而若輩談興益高笑聲益厲或有從旁勸止彼則笑之以爲無與乃公事迨至夕陽西　紅燭高燒方皇皇然求人代作一詩或求人代作兩股始得完卷而出心竊惡之然猶以爲書院考試無關功名之出入前列不過多得錢榜末亦無所損故忽略視之若於功名有關則必較爲鄭重兩孰知其於小試而亦爾也大抵人之習氣自幼巳然子弟在書塾讀書凡遇文期則互談題旨羣相講究先生或不之禁日久習惯漸而雜以詼諧漸而繼以嘲謔半日之光陰坐耗至下午而始以潦草塞責其有館規之寬者文期不限當日繳卷則且以文期爲遊嬉之日至晚間而始開手者有之其甚者則作半薦而遂輟至有後期巳屆而前期尙未繳卷者平日旣習惯自然至入塲而亦仍故撤又何怪焉故吾謂此等習氣大半由於師長之失教使然前者小試方册必塡寫其業師名姓其有塲中不循規矩悉意讙謹者則不特本童必遭嚴飭而父師亦受其　故平時約束不敢不嚴臨傷諄嘱不敢不聽今則此等皆虛應故事官府於考試之時患其人多易於肇事致于罷考處分故不肯認眞整頓但求無事爲安而考童益復肆無忌憚竟有藉考以挾制官長者尙復成何事體耶謹聖賢　所學何事而於發軔之始巳若是其不知自愛則卽僥倖得售　國家安用此躁妄輕浮之士爲哉聞蘇府憲知甲乙兩童毁卷之事欲行懲辦人有謂府憲失之遇嚴者吾以爲辦之誠是也但辦之之道則必爲懲一警百之計不可假手差胥使得上下其手以從中取利而於士習文風仍無所裨則考童旣知炯戒而將來訓迪子弟者亦不敢不嚴此則挽回積習 
 
 

Page 2

 
 
之大槪不禁於蘇府憲拭目俟之者矣 
[阿事畧平]  
　　○印度電報云今印度至阿富汗京都之兵路業已通遠惟細情尙未得悉傳聞阿富汗京卡婆而事略就平定此英之佳音也 
[火車落水]  
　　○英國電音云有一載客之火車路過退河之橋車忽落水客因是而死者九十人 
[核計戶口總數]  
　　○字林報云一千八百七十九年中國各通商口計有寄居之外洋人三千八百十四名此內英國人則有一千九百五十三人洋行三百五十一家此內英二百二十德四十九美三十五俄十七法九丹二荷蘭瑞典西班牙奧各一日本九 
[寄美華人總數]  
　　○舊金山海關册云自一千八百五十二年至一千八百七十八年此二十七年中從中國去之華人共二十三萬零四百三十人或死或回者共十三萬三千四百九十一人今尙在者九萬六千九百三十九人 
[查辦會匪續聞]  
　　○江西武寍會匪一事巳列前報兹復接續信知省垣派往會辦之武管卽江軍水師統領萬軍門刻下向未回省惟聞其始由於催科過迫兼有浮收之弊鄕民蓄憤思競適有通城某甲煽惑遂幾肇禍頃經軍門蒞止導以利害事卽平復云 
[知府自盡]  
　　○江西候補府吳太守逹亨聞以禀到將近兩年欲謀一差終不可得而省會之居非易致衣物悉入長生庫中藴結無聊日前以差事稍有萌芽旋又爲捷足者先得憤懣之餘竟呑烟自盡眷属在寓歸計頗難按太守本以乙榜出身人品魁梧年正强仕而乃坎𡒄殞於非命亦足見宦途之艱難矣 
[縣試二覆案]  
　　○本埠縣試其題目己列昨報今邑尊定于二十四日統覆計通案共一百名特將前列名次抄錄于左　○童汝福　莊容敬　姜承烈　鄭元炳　范　崧　顧釗熊　王廷奎　張學詩　史錫福　顧鴻達　汪廷弼　徐　嵩　耿光覲　楊振錄　史　瑞　趙承勳　聶孝賢　宋章濓　戴鳳昌　徐　揁　王豐鎬　沈悅翰　方文基　朱淸淪　張成憲　馬昌炳　徐本衿　章本立　華堯封　徐　樞 
[前撫過滬]  
　　○前任浙撫梅小巖中丞前奉　諭旨來京另侯簡用等因欽此兹悉中丞交卸撫篆後於前日午前由杭抵滬船泊金利源碼頭聞卽日換坐江　輪船赴九江暫囘原籍安息一俟春融再行入都候　旨云 
[武試定期]  
　　○本縣莫邑尊歲試文童已將竣事現悉卽須接考武童知擇定於月之二十八日爲頭塲惟考武必請就近武員會同定期較閱想俟王叅府應允後卽可出示曉諭矣 
[設宴籌捐]  
　　○陳司馬重建棲流公所現巳竣工擬於今日設宴所中敦請在滬贸易之各帮司董閱視與捐者固可藉以致謝餘則亦得議籌捐費想惻隱爲懷者不乏仁人君子當可善其後而成此無量之功德也 
[車夫苦累]  
　　○上海法工部局近設一新例於西正月一號起將東洋車每輛捐洋加至一員以濟修路之需巳列前報昨日爲收捐之期各車戶不約而同會於英租界萬象春茶館議以英美二租界地方寬闊屢次加捐然每月亦不過一元至法租界行車之地惟八仙橋新北門小東門等處且近有野鷄馬車沿途載客東洋車生意大减較之英美兩界不及十分之一卽便照界論捐法界亦祗可捐洋半圓今捐至七角半巳属偏重再欲加增實難支持不如法界槪不前往遂議派數人看守英法分界之各橋知照車夫不得擅入法界法捕頭知此消息急令西捕及包探察看情形及至中洋涇橋見有數人知照車夫巡捕隨過橋拘拿看守者答以我等無力捐領法照恐車夫冐昧故特候在英界關照並未違碍况卽使犯法汝輩如何越界拖入法捕隨令同至英捕房英捕頭以旣已拘獲卽令帶去法捕房隨將馬寳發吳阿才宋晉才等四人解歸法公堂又據各車戶公禀請諭張司馬略爲訊詰並閱禀帖則以各戶具名不載名姓司馬與繙譯官阿君商酌謂須商諸領事核辦一面着赴注工部局董事處求减所有解送四人暫爲管押再當辦理詎東洋車各戶仍在各橋把守於十二㸃鐘時有某姓車夫偶過打狗橋甫至橋面卽別車戶拉回毒打一時哄動觀者羣至雖曰車戶因捐受累然似此情形亦宜懲辦也 
[包探被告]  
　　○昨日法公堂據胡慶卽春福禀稱素在製造局爲銅匠前日有蔣士龍王大有馬夫阿林王雨亨左才及法包探等共七人挾我至紫來街眠雲閣吸烟聲稱奉法會審委員捉汝必須賂我等洋四十元方可了結自十二㸃鐘至六㸃鐘始獲放出然巳將金戒指兩个交王大有質得洋六元八開洋三十三元約於今日再交洋三十一元方始完結不然則同進捕房至所吸煙資計有百九餘文又脫身上之馬甲交馬夫阿林質錢付給比至今日又向我索錢爲特詣案請示張司馬與西官商酌着於禮拜二傳到該衆人再爲察辦查胡慶綽號爛冬瓜素在法租界與阿慶趙小老虎等人設局誘賭曾經法公堂責懲有案又在花煙館局騙受欺人曾赴公堂請訊當時因未獲其人案遂擱起今被蔣士龍等在眠雲閣將其軋住包探等似宜卽禀捕頭拘辦不能狗情插助今反受其控正不知如何辦理也容再續探登報 
[抗查私硝]  
　　○昨報列縣差被押一節其間畧有小誤兹悉廣料泡業祥和號在縣控稱業等皆集同行按月應用官硝苦干俱各投縣具結不得擅用私硝在案兹有英界東棋盤街福昌榮料泡店掛法商廣泰洋行牌號抗不入行具結遵用官硝故經莫邑尊移文至 
 
 

Page 3

 
 
英會審公廨初則派差查覆是否掛名洋商迨據原差覆稱查問廣泰洋行並不知有福昌榮料泡分號是以復由莫邑尊備文照會英會審員飭差協同來差地保令福昌榮店主唐廷彬投縣具結豈知唐與具夥王少亭謂租界拘人必須巡捕以致互相爭執當卽同至捕房巡捕頭令原差地保被控人等一倂投公堂候訊昨午前原差地保申訴前因唐王二人同供祥和號主欲令我等給入行規費云云夏繙譯商之陳司馬謂須俟原告投案硏詰缘由司馬隨備文覆上海縣着令祥和號主於下禮拜六投英公堂候訊 
[戲園虧閉]  
　　○小東門外迎桂軒戲園本孫鳳祚所開後因資本竭蹶復紏劉長泰入股無如看客寥落終難敷衍致虧工部局捐洋四十餘元經局控於法公堂當傳劉長泰管押劉以有煙癖恐在捕房失癮特情其甥馬某代押然該戲舘負欠纍纍向索者踵接其戶因於十八日閉歇舘中有着衣大鏡一面云是方鈺艮借與孫鳳祚者巳被該舘打鼓板之卜阿二押在協元質棧得錢十二千八百文方鈺良投控法捕房亦將卜阿二管押昨解法公堂訊理原告方某供明前由質之卜阿二則稱與方素不相識因舘主未付我名下各久戶錢文不得已將鏡質錢張司馬知該館負欠不少當卽派捕守門一面將卜阿二及馬某放出着尋到孫鳳祚劉長泰再爲核辦 
[小賭受懲]  
　　○巡捕解送沿街聚賭之周阿金一名幷賭具請辦周稱以後不敢再犯陳司馬判將周發捕房管押三月以昭炯戒賭具當堂銷毁竊謂此等小賭或無甚大關係而巡街捕時有擒獲以解案者若虹口地方日夜開塲大賭而破案之件反覺寥寥無幾抑獨何歟 
[竊鎗被押]  
　　○昨日法公堂據原告小東門外烟館夥楊阿五禀稱徐阿林來店吸烟竊去烟鎗一支當場搜出爲特送究張司馬見被告人尙老實判將煙鎗着原告領去將徐阿林暫押俟其父來領當卽釋放云 
[展限追洋]  
　　○公昌洋行買辦沈炳順兼理彈子房收洋事務轉用顧朗亭經手被侵呑洋三百二十八元向保人王牧堂追賠洋五十五元餘仍躭延無着特將顧交捕解送英公堂禀悉前情被告禀稱尙有應分花紅銀洋未付陳司馬隨令顧淸理此已列諸前報兹又據原告投案催追夏譒譯商之陳司馬令將顧朗亭交捕房轉交原保王牧堂限期十日淸理司馬允之 
[西歴一千八百七十九年七月分起至年終止所有法公堂收付充公銀洋列左]  
　　○收張阿保　捕罰洋兩元收吳秦氏繳賑洋卄八元收李　氏私賄罰洋十元收復興信局攺　罰洋十元收蘇浩卿失火罰洋十元收張阿才拒捕罰洋一元收許金生私行吊打罰洋兩元收吳張氏吵閙罰洋八元收吳前寳收　罰洋四元收韓小福打閙罰洋一元收許鳳才逼娼罰洋三十元收陳福私行綑绑罰洋兩元收周勝林賣假播　表罰洋四十元收陳阿丁買贓罰洋廿元收胡阿五竊茶罰洋四十元收王阿喜消贓罰洋三十元趙小順收押手鎗罰洋五元收翁永興收押手鎗罰洋五元收陳文亭賣假船票罰洋十元收莊阿聞買贓罰洋十元收王玉蘭主使詐索罰洋十元共收洋二百七十八元　○付鄭德茂做公堂風扇價洋十七元付王永和川資洋一元付巡捕房造枷買鎖價洋三十元付殷船麗亭六日分拉風工洋三元付水手特拉活川資洋兩元付法人巨郎度資洋三元付殷麗亭七月分拉風工洋三元付楊趙氏夫婦度資洋八元付法婦特來矜䘏洋九元付吳德　車傷䘏洋兩元付法人汝恩川資洋兩元付法婦特來矜䘏洋十三元付英人矜䘏洋兩元付巡捕房製棉衣棉被洋五十九元付榮茂順賣瓶戯價洋兩元五角付鄭德茂修公堂走廊洋卄五元共付洋一百八十一元五角付法人高來里飯資川費洋二十元二角七分付孀婦德來矜䘏洋七元七角三分除付尙存洋六十八元五角如徵撥交同仁輔元堂分局以充啓舉 
[光緖五年十一月初二日京報全錄]  
　　宮門抄○諭旨六道錄前○御史文　奏自請議處摺○御史阿等　奏據實具陳摺○皖撫裕　奏請優叙片○浙撫梅　奏叅革鹽大使片○將軍銘　奏叅革佐領各員片○漕督文　奏委署河工同知摺○直督李　奏知縣捐修　文閣請加級片○又　奏大員仍歸原籍片○府尹梁　奏爲奏　聞摺○十一月初二日工部鴻臚寺八旂兩翼値日無引　見○禮王假滿請　安○徐桐由　西陵回京請　安○文澂奏請開缺○召見軍機　恩承　○○山東道監察御史奴才文敬跪　奏爲自請議處恭摺奏　聞事竊奴才於十月初四日奉　命泒允武鄕試列字圍監試外塲完竣後卽入內塲遵例將事宜舉辦奴才未能敬謹將事將夜字十四號一卷漏印好字實屬疎忽相應請　旨將奴才交部議處伏乞　皇太后　皇上聖鑒謹　奏奉　旨己錄　○○江南道監察御史臣阿克敦湖廣道監察御史臣鄔純嘏跪　奏爲恭摺奏　聞事竊臣等奉　命派充武闈鄕試內簾監試於十三日入闈十四日准外簾移送各武生試卷內有夜字十四號一卷漏印雙單好字樣當移文至公堂查明辦理旋准查覆係列字圍監試御史漏印單好字樣查鄕試大典理宜愼重該御史文敬將卷面漏印好字實屬疎忽相應據實具奏伏乞　皇太后　皇上聖鑒謹　奏奉　旨巳錄　○○裕祿片　再本年閏三月以後安省壽州懷遠定遠鳳臺宿州靈璧六安穎上宿松繁昌滁州全椒來安盱貽天長和州等州縣先後據報復有蝻孽萌生多寡不一經臣及護撫臣傅慶貽嚴飭各該地方官督同汛弁民夫會合附近各營防軍盡力搜除定價收買並經傅慶貽於月報雨水糧價摺內附陳在案臣回任後查核各屬辦理尙屬認眞秋稼賴以無損其滁州來安和州盱貽定遠等五州縣蝻孽最多該處與江蘇接壤士曠人稀地多荒山湖蕩夏間亢晴日久農民正當戽水灌漑之際日不暇給本處兵役民夫深慮力難兼顧値督臣沈葆楨飭令統領慶軍之直𨽻正定鎭總兵吳長慶督隊分赴各處帮同撲捕以濟民力於炎暑之中在於各州縣督飭隊伍晝夜奔馳計一月有餘陸續報繳蝗蝻四十四萬餘斤蝻孽得以殲除未致蔓延爲患除本省防營及地方各官均屬分所應爲核其尤爲勸奮者由臣量予奬勵外惟查該總兵吳長慶所部係江蘇防軍不分畛域帮同搜捕保全農事甚大九未便沒其勸勞查文武員弁搜捕蝗蝻有能應時撲滅去害利稼者例准請給議叙合無仰懇　天恩　勅部將統領慶軍直𨽻正定鎭總兵吳長慶照例議叙以示鼓勵而資觀感出自　鴻慈謹附片具陳伏乞　聖鑒訓 
 
 

Page 4

 
 
示謹　奏軍機大臣奉　旨吳長慶着交部議叙欽此　○○梅啓照片　再鹽塲各官經徵灶課錢粮如遇交代例應後任憑同監盤委員查接淸楚不容稍涉延久致啓虧挪之弊兹查淸泉塲大使盛燝因俸滿奉部調取卸事其任內經手灶課正雜錢粮尙有徵存未解銀一千七百餘兩迭經嚴催未據父解現在查無蹤跡尤属胆玩巳極若不嚴行叅辦何以重庫欵淸交代今據該管分司寍紹運副季綸全詳由運司王化堂詳請先行奏叅革職前來相應請　旨將正任淸泉塲大使盛燝暫行革職一面行司督飭該管分司查明該員下落提省追繳以重庫項謹附片具奏伏乞　聖鑒訓示謹　奏奉　旨已錄　○○銘安等片　再地方庶務之廢弛半由於因循半由於姑息上司以含容爲寬厚旣司遠怨而避嫌屬下因玩泄而欺蒙遂至管私而骯法以作奸犯科之事爲故蹈常習之端吏治日倫民生因之日蹙矣奴才等恪遵迭次　寄諭遇事破除情面認眞整頓每於接見僚風披閱公牘留心考核茲查有花翎協領銜伯都訥正紅旗佐領雙保差使懶惰聲名平常花翎叅領銜鳥槍營正黃旗佐領佛銘性情貪鄙怙惡不悛雙城堡正白旂雲騎尉德升居心險詐緝捕無能伊通阿正黃旗藍翎驍騎校索成操守不謹妄拿無辜以上四員均屬劣蹟昭著未便稍事姑容相應請　旨將佐領雙保佛銘雲騎尉德升驍騎校索成一倂革職以肅營伍而儆效尤其所遺佐校世職各缺俟奉到　諭旨再行分別揀補請襲謹附片具陳伏乞　聖鑒謹　奏請　旨奉　旨巳錄　○○摺運總督奴才文彬跪　奏爲河工要缺遵員署理以重修守而專責成恭摺仰祈　聖鑒事竊照河工同知缺出例應在外遴選　題明試署俟一年後經歴三汛果能勝任保　題送部引　見恭請實授歴經循照辦理在案查堰旴同知于贊於光緖四年正月十四日丁母憂經奴才恭疏　題報在案接准部文卽以丁憂本日作爲開缺日期係　題調要缺行令照例序補等因前來奴才伏查堰盱同知管理臨湖石工及各壩河事務殷繁責成綦重非精明幹練熟悉河務之員不能勝任南河同知一項前巳用至試用止例應接用先儘人員現在無員可調亦無裁缺廻避及新班遇缺先新班遇缺應補之員應以先儘本班人員序補查先儘班前補用同知蔡鎭前丁父憂於光緖五年正月念三日接到吏部咨文核准起復是該員起復係在于贊丁憂開缺之後未便擬補奴才於先儘人員內逐加遴選查有現署斯缺之運同銜知府用先儘補用同知錢寳常現年三十三歲浙江嘉興府嘉善縣人由監生遵籌餉例報捐主事並免保舉於剿平西捻案內同治九年四月初二日奉　上諭着以同知直隸州知州分發省分歸候補班補用並賞加運同銜欽此十二年五月報捐指項同知分發南河仍歸原班補用八月十二日引　見奉　旨照例發往欽此十一月初二日到工嗣因兩屆安瀾出力奏保俟補缺後以知府用經吏部核准覆奏奉　旨依議欽此該員才識明練熟悉工程上年六月委署是缺節宣修守悉合機宜以之試署堰盱同知實屬人地相宜並無違碍叅罰案件及應賠銀兩合無仰懇　天恩俯准以錢寳常署理堰盱同知仍照例試看一年經歴桃伏秋三汎果能勝任再行保　題實授送部引　見以重修守而專責成謹會同兩江督臣沈葆楨合詞恭摺具陳伏乞　皇太后　皇上聖鑒　勅部議覆施行謹　奏軍機大臣奉　旨吏部議奏欽此　○○李鴻章片　再據署藩司丁壽昌詳稱河間府城　文廟　文昌廟等處房墻前因年久失修多有坍塌經知縣陳誥捐廉修竣共用工料京錢九千一百四十餘串委員勘騐明確咨部在案查定例知縣捐銀九百兩給予加一級銀數多者核計遞加今前任河間縣候補知縣陳誥獨力捐修工程用錢合銀二千七百餘兩應請准予加三級以昭激勸等情具詳前來理合附片具陳伏乞　聖鑒　勅部核覆施行謹　奏軍機大臣奏　旨該部議奏欽此　○○李鴻章片　再據委用副將承襲一等海澄公黃懋澄禀稱該員原籍福建平和縣咸豐八年其父黃慶春在京病故該員年幼不能回籍經順天府尹奏請編入大興縣今該員己由承襲世職當差期滿保舉堪勝外任以副將分省委用自應仍歸原籍等情請奏前來臣覆查無異應請准其仍歸福建平和縣原籍將寄籍大興縣之案註銷以免岐異理合附片具陳伏乞　聖鑒　敕部查照謹　奏軍機大臣奉　旨該部知道欽此　○○文彬片　再奴才奏請將本屆黃河催漕各員擇尤奬勵奉　旨准其酌保數員毋許冐濫等因欽此伏查渡黃入運乃漕行取要之區亦挽運極難之境凡到運遲滯不及回空大率皆　於此本年漕船抵黃汛水未漲奴才深慮坐待失時必貽悞督飭各員竭刀催提不任片刻停留於五月二十九日一律渡黃六月十六日全帮入運乘坡水之接濟迅抵通埧及早囘空現據山東臨淸州禀報囘空漕船已經渡黃南下者五百餘隻各該員等於重船北上之時出入風濤晝夜催儧不辭艱苦不避險危俾得往回迅速實屬著有微勞所有尢爲出力之二品頂戴山西按察使前任江安糧道松椿　政使銜山東候補道吳秉權均請交部從優議叙統帶銘軍　記名提督劉盛休　記名提督唐宏成均請以提督總兵兼用山東補用副將謝金詰請　賞加總兵銜山東侯補知府張士智候補知府裕慶均請　賞加三品銜知府用江蘇補用同知直𨽻州知州蔡添祿同知銜江蘇候補知縣丁仁澤均請　賞給隨帶加二級合無仰懇　天恩俯准給獎以昭激勸出自　逾格鴻慈理合附片具陳伏乞　聖鑒訓示謹　奏軍機大臣奉　旨松椿等均着照所請獎叙該部知道欽此　○○臣梁肇煌跪　奏爲恭摺奏　聞事竊臣奉命派充武闈鄕試監臨於十三日進闈總理內塲事務十四日各武生進塲默寫武經收卷後交彌封官彌封遴外簾御史各照原箭册印明雙單好字號移送內簾旋准聚魁堂移稱內有夜字十四號一卷漏印雙單好字樣無憑錄取等因當卽查係列字圍御史漏印單好字樣移覆在案查鄕試大典理宜愼重該列字圍監試御史文敬將卷面漏印好字實屬疎忽相應據實奏　聞伏乞　聖鑒謹　奏奉　旨已錄 
 
 

Page 5

 
 
[浙省撫轅事宜]  
　　○十一月十六日藩司德差人禀知飭委會辦綢鹽局差　杭州府龔禀知送前藩司回　補用府戴爕元厘捐局委提調事務禀見陳瑪辭赴海　驗同驗收承修塘坥等工差　通判秦福霖交缷烏鎭同知回省禀到　正任鎭海縣于萬川甯郡會算交代回省禀到　補用府經歴袁培辭赴金　公幹　縣丞吳書　禀知臬委員属稽查班舘叩辭　梅厚修禀奉粮委海運解經費赴滬叩辭巡檢胡紹祥銷上三叚保甲差典史劉家駿禀知海運局委津局差　○十七日子時大堂供奉月宮設香案　禮金　齊鳴救護月食畢掩門　工部都水司郎中陳祺沅甯郡差人來省請安　都司熊才實辭赴塘工補用府陳乃瀚嚴東關厘局來省禀見汪元詳禀見辭回湖州厘局　大章禀見傅斯偉禀　謝步俱辭赴滬局　李景曾　谿厘局來省禀見銷金　審案差　甘炳紹興厘局來省禀到　署仁　二縣俱禀知本日開倉　縣路來省叩見前署　昌縣楊鍾俊禀知壽昌任內交代銀兩掃數解淸並謝給咨回籍守制　工部主事董禀謝委辦庚辰年　文監院差 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
