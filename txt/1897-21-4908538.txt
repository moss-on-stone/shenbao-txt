# 1934 - 21 - 4908538

 

Page 1

 
 
[石印五彩衆神圖發售] [  申昌書畫室啟]  
　　時逢餞　節届近年無論居家店鋪皆須祀神此亦風俗之使然有倩畫師繪成圖幅者則工費較貴苦於不能皆備本店因　妙手　成用五彩石印顏色鮮明價亦甚廉裱成每軸售洋一元六角賜顧者請移玉三馬路申昌書室發兌可也 
[醫林指月出售] [  圖書集成局代啟]  
　　醫林指月一書爲胥山老人王琢崖先生所輯計書十二種曰醫學眞傅曰質疑錄曰醫家心法曰易氏醫家曰芷園　草存案曰敖氏傷塞金鏡錄曰痎瘧論疏曰逹生編曰扁鵲心書日本原崇原曰侣山堂類辨曰學古診則集前明及國朝諸名醫箸述彚輯成編誠醫學之準繩後人所宜奉爲圭臬者也原板久巳模糊兹本局承傅文書局之囑排印成編錫購者請臨上海博文書局揚州點石裕記選取可也計　八册每部價洋一元六角 
[馭吏說]  
　　自衙門有吏胥之設而官之治民難自官不能馭吏而官之治民愈難幸而得一賢宰則一邑之民非不受其福然或三年解組五載陞遷民雖受其福而民不能常受其福也不幸而宰官不以斯民爲念則民無不受其禍然亦有陞調解組之時民雖受其禍亦不致常受其禍也至於吏胥類皆土著民情較官爲熟悉公事較宫爲明白一衙之吏胥非但類皆土著且有以父傳子以兄傳弟所以聲氣皆通把持較易苟遇精明强幹之官滑吏尚知忌憚雖不能弊絶風清而上下其手之事可以冀其欽跡若官而弱則吏愈强官而昧則吏愈滑官而愚則吏愈狡官而貪則吏愈酷甚至官之權吏操之而官不敢問官之事吏行之而官尚未知吏者佐官以治民者也乃反藉官以欺民瞞官以詐民不肖之官與吏狼狽者無論矣蘇州馮林一先生有易吏胥議謂吏胥之事可併之於幕而名之曰幕職略仿唐制與以入仕之途不得以游閒之人爲之由郡縣學山長擇諸生中有才行而文學中平歴三試不中式者送郡縣充選兼準應試錢氏大昕曰元時士人皆樂爲吏而吏亦知自重此其明證也策非不善無如積重難返况現在士習日偷以之爲吏未必皆有才行且今之吏胥之中安見無士人充當者然則官不能舍吏以爲官又不能併吏以吏幕吏胥之弊將伊於何底乎昔人以天下有三害吏居其一可知吏之弊不自今日始吏之爲害亦不自今日始爲今之計欲整頓仕途須先絶吏弊雖官之耳目寄之胥吏而胥吏之黜陟仍操之官者也官誠能隨處留心隨事考察雖蒙蔽在一時而終不難盡發其覆是在上者馭之如何耳本報紀黄堂懲吏一則據金陵訪事友人云署江寗府柯太守因書院發給膏火爲蠧書某某上下其手其中不盡不實有不止如肄業生等所禀云云於是卽將慣於舞弊之禮書袁某父子革退不准易名復充雷厲風行多士莫不額手稱快詎該書根深蒂固又恃革卯而不革缺依舊陽奉陰違仍在禮房行走公事把持近忽被人告發太守赫然震怒立帶幹役跟隨徑叩禮房之門時已二鼓内聞剝　聲有人啟户而出太守視之則已革袁某之子詰其何爲在此以查理案件對太守怒謂案牘要件何得革書理查把持公事可想而知飭差將其父一併押收外所翌日提訊據袁子供稱係江寗縣學生名袁霖太守憶及前日老生恩課册卷内亦有是名立時根究始知乃父與禮書王某通同作弊以新生而冒領老生恩課銀兩已四五年更查得劣跡多端乃飭發學照例詳辦其父亦侵蝕書院膏火及地方善舉經費等情咎尤難逭禮書王某亦产任革退之吏膽敢入署攬權舞弊俱經告發聞太守將從重懲辦　署書吏無不心驚股慄云閱之不禁佩太守之精明强幹不肯稍假吏權深夜查察可謂得馭吏之要矣夫禮書一缺猶屬清簡之科侵吞者僅善舉膏火之費冐領者僅生員恩課之銀其權尚小而已無所不爲若此若繁劇之科詞訟之出入賦稅之盈虚當必有把持之愈大侵蝕之愈多者一科如此而别科可知以外府科房而論承上啟下亦屬清簡之缺若内而六部外而督撫藩臬以至州縣吏皆無不有權吏一有權卽無不可以爲弊非官之權眞吏能操之也吏能援例以爲權卽可因權而生弊人謂天下不患無好官而特患有滑吏吾謂不患有滑吏而特患無好官官雖卑無不可以治吏者也吏雖滑斷無不畏官法者也世之欲爲好官者當先從馭吏始 
[火警彚錄]  
　　天津訪事人云南門外草廠毗連蘆柴山積直接至西城根下前經升任天津縣蕭太守勒令遷移以重城垣而杜火患嗣後蕭規曹隨宰是邑者於冬初秋末必標差出票查騐有無違犯情事有則驅逐不貸無如空文無補不過如告朔之餼羊該處草廠久巳如岡如陵較之未禁以前有加無已上月廿五夜張姓草廠失愼一經著火摧枯拉朽遂兆焚如火光熊熊照耀霄漢幾疑孫興公天台山賦所謂赤城霞起而建標者不啻爲當時冩照水會中人急卽鳴鉦報警無如柴草係引火之物轟轟烈烈此尚未熄而彼已延燒牽連附近傅姓馬姓兩家均付一炬且有拖草大車五輛騾馬數頭亦皆付諸灰燼遠近水龍聞聲馳至汲水狂噴正如倒瀉釻河滔滔不竭移時始得救熄然草廠已被祝融收盡矣又紫竹林葉某住宅於上月廿七夜吳回氏忽然戾止幸紫竹林巳有水會而馬家口五局又近在咫尺之間警鑼一鳴水龍畢集祗焚去房屋兩間又上月廿九夜四更時劉某木作以煤油燈炸裂以致起火延燒木屑一時不可嚮邇突肇飛災聞作係華姓人所開設後連爲其住屋又有餘房乃一張姓者居住當火勢蔓延時木作門面一間先　　灰幸人手衆多華張兩姓住宅均由水會中人救熄亦云幸矣 
[二訊解案]  
　　蘇州訪事友人云上海縣舉人童迥訐控學師宣廣文一案童等假省後經蘇州　發審局提訊二次已紀前報兹悉府尊桐太守復於中旬之某日仍倩莫司馬在發審局升堂提集童等七人詳細研訊司馬問姜承烈趙光第二文生曰汝二人與宣學師有無仇隙答稱並無仇隙司馬曰旣無仇隙何得列名控告答稱皆出童迥主見問當時何不推辭姜稱與童有師生之誼礙難推却趙稱與童朋友之情不能固辭司馬謂然則如今有悔於心乎二生同稱一時糊塗今巳深悔情願具結司馬遂飭二生當堂具悔控切結司馬飭差將二生改押待質公所俟覓保開釋旋訊童曰汝言所控各節皆有証據今試言之童稱非宣琴山到案不能水落石出一切証據須俟對質時始可和盤托出司馬問汝所控掘骨一節証據何在童指王小二曰此卽掘骨之實証也司馬得供仍飭將一干人分别管押原處諭畢退堂此案現經府憲桐太守禀請上憲將宣廣文撤任歸案訊辦聞上憲業已備文至上海請道憲將廣文卽速假省候訊想宣廣文不日卽當抵省歸案矣 
[東瀛寒鯉]  
　　日本訪事友人來函云臺灣中部各處土匪甚屬猖狂時常出没以致人心惶惶昨據總督乃木氏禀報日政府云前月十三日混成第二旅團長特派第四聨隊長太田中佐率領第四聨隊六中隊第三聨隊二中隊 
 
 

Page 2

 
 
又砲兵一隊併大砲四門於十四早晨分左右軍往剿甫至太平頂附近與匪相遇對敵數時而退是役也大田中尉受傷頗重下士負傷三人兵卒生死未明者數十人查匪徒聚集地方係在太平頂山上該處周圍約二十里地勢險惡故難進擊匪魁姓　名鐵爲首領云○基隆地方自前月以來謡傳土匪再欲謀反擾亂故該處日官關防甚嚴○一月十一號上午東京來電云日皇太后忽染重症勢甚危急日皇同后親赴青山皇宫請安十二日上午又電各府縣云皇太后於昨日午後六時駕崩享年六十三歲一切殯葬擬在西京本日起停朝五日貴衆兩議院亦停止會議七日帝國學校及各府縣大小學校均停五日全國囚徒停工五日頒行全國人民歌舞音曲一切宴會停止一月其戲園藝妓停止半月宫内國喪一年在京各國公使館及各領事館均下旗三天是日各公使均赴外務省弔慰各親王各大臣及文武百官貴衆議院長等均進宫内弔慰日皇又發電通知各國政府○前月二十九日下午七時相模國律久井郡吉野驛地方失愼計焚去房屋百五十三家棧屋十五家均歸烏有燒死者十三人負傷九人因風勢猛烈遭此巨灾也○露國駐劄丁抺國公使名木臘里葉里氏此次特授外務大臣○孟買地方時疫仍屬延蔓該處紡績各廠等一併停工云○一月八日英國倫敦電報云南部濠洲逹烏衣地方忽起颶風以致全島均受損壞 
[吕宋近電]  
　　小吕宋來電云波拉更逆黨現巳次第投降加維底逆黨則倒戈相向自相攻擊觀此情形彼衆酋長或降或叛意見各有不同也有地名波數多者中一酋長姓尤捨表經日斯巴尼亞官兵俘獲隨處以銃刑計目下巳膺顯戳者大小酋長多至二十餘人是以逆黨有所恐懼皆不敢跋扈飛揚露布之書請計日以俟 
[天上行車]  
　　官書局彚報譯彼德保時報云美報稱近有某巧手人新創脚踏車能令騰空駕駛旋轉自如乘之者可無跌落之患車之兩旁各有大翅一具其運動類如泰西風磨齒輪以鎖鍊之與陸地脚踏車無異車之上面安小氣毬以便騰起其氣毬如烟捲形長徑約得二十邁當圍徑二邁當一 
[失事船隻]  
　　官書局彚報譯當國報云一千八百九十五年各國失事船隻業己刊報商船共一千二百三十七隻載重八十萬六千二百七十八墩百墩以下不在數内其中輪船三百十隻共三十七萬二千餘墩帆船九百二十七隻共四十三萬三千餘墩失事惟觸礁者多此項沉溺四百九十五隻每百佔四十其餘駕駛誤者每百約二十碰沉者每百約十六飄没者每百約十五計是年失事較前多一百十七隻重十二萬四千餘墩謹將各國失事船隻墩數分别每百佔多少之處詳列英國船三分墩數二分四英屬船三分四墩數三分七哪喴船七分四墩數六分五其餘則美德法等國船居多二 
[盜匪拒捕]  
　　天津訪事人云十一月杪有京城番役數人至津訪案投縣掛號訖廿五日查至某處飯館適見案内盜犯三人正在狼餐虎嚥番投卽上前捕獲盜與格鬥被傷番役一人餘捕奮勇而前始經獲盜兩人餘一人已被兎脫聞受傷番役勢頗沈重未知得免性命之憂否 
[潯郡院試二誌]  
　　九江訪事人云黄大宗師考試九江已將生童經古及生員正塲各題錄登前報兹悉宗師於十二日覆試生童經古十三日考試德安瑞昌彭澤三縣童正塲諸題均紀於後生員賦題無逸圖賦以先知稼穡之艱難爲韵詩題賦得雪後園林纔半吉得林字五言八韵詩經解五紽解爾雅說肇敏也說史論潁川四長論算學西法弧三角粗義說童生賦題梅雪爭春賦以梅雪爭春未肯降爲韻詩題賦得隨月讀書得書字五言六韵勾股代數開立方簡捷法德安童正塲題其子弟從之則孝弟忠信不素餐兮孰大亽是王子墊問曰士何事瑞昌童正塲題焉用牛刀子游對曰昔者偃也聞諸夫子曰君子學道則愛人彭澤童正塲題秋省歛而助不給夏諺曰吾王不遊吾何以休通塲次題一日而三失伍詩題賦得詩清都爲飲茶多得清字五言六韵 
[竹林啟釁再述]  
　　竹林啟釁一案巳兩誌報端矣初由縣宰集訊被告崔文炳卽崔承武當認欠銀屬實邑尊卽限令上月底交清旋據訴稱願將涇縣地方合開之匯濟典股本歸併邑尊又批令請中調處嗣據原告崔有泰卽崔星使之長公子聲稱匯齊典股成本二萬兩職父外存一萬兩今查典中架本共祗二萬餘串專返原股及外存已屬不敷尚復何股之可併遵於僊源會館邀中理論文炳父子始終不允另措因又遣抱赴太平府控告被告見其業已府控亦卽就蕪湖道轅鳴冤云欠銀雖立期票每届必仍換票展期今顯因挾嫌做傷圖害袁觀察批以存欵取歸與否應聽存欵之人作主謂届期仍可任聽展緩則亦何必立此期票是爾之届期理短已不待言至崔紳國因經縣騐明有傷豈得任意指爲做傷圖害是爾之經縣管押咎由自取總之崔紳持　取欵期於得歸原本耳斷不至平空害你轉致原本懸虚無著之理乃爾不自知其過反控崔紳圖害遇事生波亦大可概見惟念兩造均係有體面之人旣式好於前數十年何忽一旦兇終於後本道爲持平之論亟應自邀族戚循理情商早備歸欵息訟乃是正辦如有悖理固執始終不悟族戚中亦豈遂無公言仰蕪湖縣轉飭知照毋得恃老一味刁狡宕延自貽後悔此本月初三日道轅懸挂之批也刻聞仍由縣宰另下諭單委令僊源會館諸首事及同里店友調處並諄諄開導諭以欠數甚鉅須知崔文炳非無身家之人如仍恃老狡騙則父債子還不難詳請著追該紳商等務須秉公排解爲崔文炳保全後患仍將如何查處緣由據實赴縣禀復以憑核辦該首事人等毋稍袒延亦不必引嫌避怨致滋纒訟云 
[五茸臘鼓]  
　　松江采訪友人云婁縣所轄七堡鎭有三善堂焉堂中由產不甚豐腴全賴各善士慷慨輸捐辦理恤嫠保嬰埋棺惜字諸善事行之數十載人無閒言邇者司事蘇姓已作古人遂公舉李姓承其乏想亦能奉公謹愼欵不虚糜也○郡城西關外徽州會館爲黄山白嶽間人寄柩之所在郡土著亦得以桐棺三尺暫寄其中邇者棺木日漸增多幾有實不能容之勢董事章君思有以擴充之去歲就白龍潭附近購得隙地數弓鳩工庀材建造平屋八大間每間可容頓屍棺八具命其名曰同安堂未及期年停寄幾滿不得巳於今歲夏秋之際添造十大間其費由章君爲之捐募合邑士商咸贊賞　君之勇於爲善勞瘁不辭○今歲春初海洋銀一圓持以入市可易制錢九百二三十文厥後逐漸貶抑尚可得九百文迨至十月十一月間忽跌至八百八十文府縣了示通衢嚴禁錢僧龍斷限以每圓九百文爲準未及半月仍跌至八百八十文近奉藩憲諭令不得不得再行跌落無如市儈性情狡獪藉口於年關將届竟任意居奇日内更每圓减去十文貧困小民受虧正不知伊於胡底也 
[法界火災]  
　　昨日鐘鳴七下天已大明陡聞鯨鐘怒鳴訪知法界二洋涇橋河濵順泰洋棧不知如何火起登時烈燄熊熊烟迷霧鎖法界捕房皮帶車首先駛至繼而英美各洋龍及救火會西人亦皆聞警而至帮同救熄僅焚去房屋二幢不致蔓延亦云幸矣 
[幸未成災]  
　　虹口百老匯路下海浦地方祥和機器鐵廠前晚九點鐘廠後安置爐灶之披屋内不戒於火一時烈焰飛騰火心四射幸廠中人手衆多吸水噴救得卽息滅然受驚已不淺矣 
[壩阻賣地]  
　　鄕人王全全下居虹口胡家橋附近今春物故家况艱難其妻某氏因將王所遺基地數分央中出賣事已成議於前晚書契成交詎有王之甥鄒阿狗者霸勒不准以致齟齬鄒突將王之刘主攫之而去意圖勒索氏情急訴諸地保將赴縣署控告 
[毆勇被]  
　　外馬路某小酒肆昨日有唐阿虎等數人在内沽飲不知爲何始而口角繼各毆打適被十六鋪北局巡勇瞥見進店彈壓唐等胆敢將局勇亦加毆辱局勇大怒立將唐等一併拿至局中究辦祝翼雲二尹略訊數語判各責一百板以示薄懲 
[滬城瑣事]  
　　昨日上海縣署捕役柴樛徐文及英界公廨捕役凌振趙勝等人召天仙戲園子弟至城隍廟演戲一日蓋以拘拿楊樹浦 
 
 

Page 3

 
 
著名光棍張桂卿一事曾禱於神前故於正法復演戲以伸酬謝也○上海縣主黄大令勘視凉行淡水溜河前日勘畢已命駕而回矣 
[滬南賸語]  
　　江蘇海運局續到漕船二十四艘總辦舒太守飭委員到船騐看畢然後諭令運至局中收儲○董家渡碼頭爛泥碼頭永盛碼頭公義碼頭均係天主堂產業現因開築馬路樁木巳經打齊馬路工程委員朱森庭明府前已函致天主堂中欲於今冬將碼頭拆去昨堂中司鐸函覆明府略謂年關在邇來往商人及起卸貨物甚多倘卽拆去殊多不便俟至明年爲日無多於工程亦無大碍故請明府略緩數日至來春然後開拆三 
[會訊案彚詰]  
　　英商裕康洋行控泰昌公洋貨號主臧漢卿定網不出當由英副領事薩據情照會英公廨請傳臧於昨日早堂會訊裕康洋東投案供稱臧曾在行中定購洋貨四項共計銀五千餘兩日久不出内有稅銀九十餘兩共約虧銀五百餘兩之譜請飭速將各貨出清臧漢卿供各貨均由該洋行買辦黄姓代定現在黄不在　加之年關在邇實在無力出貨願償虧銀惟不滿三百兩鄭大令與薩領事互商之下著臧漢卿賠償虧銀三百兩所有定貨歸洋商自行出售盈虧與臧不　償銀分期於明年正二月内如數繳清不得施延于咎臧遵諭而退○祥利洋行控劉占奎積欠租洋二十四元屢索不還昨晨傳劉至案祥利收　人投案請追欠租劉占奎供爲才本營生　欠租洋實在無力拔還大令商之薩副領事判令還洋十元速卽搬移不得遲玩 
[英廨晚堂瑣案]  
　　婦人麥吕氏來沈氏黄李氏與陳阿文等在路爭閙被捕拘案請究屠别駕飭令分别管押前日午後倩帮審委員鄭大令在花廳提訊麥吕氏訴稱小婦人原籍廣東寄居美界沈氏是　婦兒子在上海病故媳婦陡起歹心將衣物背地移去與東安里黄李氏同住小婦人訪詢之下知爲該氏所誘前日至黄家中尋見媳婦爭論之際鳴捕送究訊之沈氏供廣東人嫁麥子爲妻已有數年不料小婦人命薄早喪所天丈夫在時本與婆婆分居兩處兹遷移在東安里與同鄕之黄李氏居住　指度日並未搬取什物婆婆硬欲令氏回去因被送案乞鑒質之黄供沈氏轉租小婦人房屋居住兹伊姑忽誣爲氏所誘心不甘服求恩明鑒訊之陳供與黄李氏鄰居因見彼等口角出爲解勸被捕拘案餘事不知求鑒大令得供判令一併釋出如果沈氏搬有姑物著卽歸還毋得再肇釁端致于咎戾麥等遵諭叩謝而出○時届年關娼婦之避債無臺隨客逃走者指不勝屈龜奴吳阿全妓傭華沈氏吳江氏扭狎客張文才至英公廨愭别駕亦倩鄭大令提訊華供蘇鄕人與吳江氏夫婦在娼婦林雪春處爲傭共掮帶擋洋六百餘元言明三分利息然未取分文從八月至今林妓生意寥寥有汪其明者係林娼之恩客現因歲除在卽汪與妓以坐馬車爲名串同逸去四處找尋杳無蹤跡張文才乃汪之好友時來妓院玩耍因思汪客逃走張必知情是以扭案請爲究交吳供與華同訊之張供蘇州人向在上海做洋貨生意汪其明本來認識雖同作狹游林妓處不過同去數次今此逃匿何方實不知其底藴被龜鴇等將小的扭案奉押實遭冤誣乞鑒大令訊得林妓與汪姓逃避與張無涉判著一併斥釋自行找尋理追○捕送在路相扭之陸錦堂沈永康楊保林等到解前日午後亦由陳大令提訉先據陸錦堂供在開泰號爲執事前有相識之錦記洋貨號主楊保林在號内以期票取去現洋銀二百五十元及别項往來共被欠洋五百四十一元有零屢次向索至前月初六日楊忽避匿四處尋找直至廿一日始行緝獲追詢洋元一味游約無奈扭案求追訊之沈供被楊保林掉票欠銀一百廿一兩六錢零錦記閉歇後楊則潜逃今始扭案求追質之楊供在沈姓所開之錦記洋貨號爲經手實非店東今沈因虧空閉歇避匿無蹤容小的出外找尋求恩寛限大令廉得其情以楊旣非店東然掉票取銀有經手之責判著從寛將楊還押覓人保出赶緊理楚 
[英界公堂瑣案]  
　　水巡捕唐寳榮拘解冐險接客之杉板船户及客棧接客夥毛阿二趙阿土關瑞慶鄭阿來吳阿標王阿高馮阿龍張阿龍關汝在陸阿林楊阿興李阿洪馮阿六朱阿法王阿狗等十五人到案禀稱昨有某輪船進口尚未停輪伊等冐險爭先駛上有違新關所定章程故拘送案下請究質之毛阿二等同供均是廣東人一時冒昧以後不敢再犯鄭大令據情商諸薩副領事判令各罰洋兩元以儆○包探何瑞福禀稱昨晚有張仁卿在四馬路青蓮閣茶館啜茗因茶客衆多張卽乘間竊取水烟袋而逸適經小的查獲送案請判青蓮閣遣夥投案請領失贓質之張仁卿供天津衛人來滬尋親不遇以致流落當此飢寒交迫不得已而出此求恩寛宥大令判責五十板贓給還失主○包探竇如海禀稱工頭葉愛寳托陳阿渭丁裕仁方長生等包做填泥工程言明洋一百二下元先付洋七十元詎付洋後陳等卽各避匿形同拐騙報捕後經小的拘獲送究葉愛寳投案聲訴前情請爲究追被騙之洋陳丁方同供葉之填泥工程却由小的三人包下惟所付洋銀係魏金緒陸小方二人所領小的等並未收過分文大令問葉曰爾洋是否付交魏陸兩人答稱却由魏陸轉交大令以此事旣有魏陸二人經手著押候傳齊再行復訊○包探施奎江禀稱顧阿華在楊樹浦地方開設小烟館時常容留婦女開燈日昨又有婦人王徐氏在内吸烟經小的查知故將烟槍等一併送案請判王徐氏供偶爾腹痛入内過癮並非時常開燈顧阿華供適因出外夥伴不知規例以致悞犯求鑒大令判將顧阿華罰洋十元烟槍充公王徐氏無知斥釋○包探張阿五禀稱吳兆林雇坐張阿東胡阿二之船由蘇來滬被二人串竊珠花一只值洋百餘元向詢不認後報知捕房由小的往查已將原物交出是以送究吳兆林投案請領失贓質之張阿東胡阿二同供實是貪小所致求恩饒恕一遭大令判將張胡各責二百板贓給失主○包探石金榮禀有耶松船廠工人梁阿桂竊取廠中抖水機器兩個經小的查獲起出贓物送案請究耶松遣管門之印度人到案請將梁重辦以儆質之梁阿桂供粤東人有人托取出外一看卽當送還不料被包探查獲求恩大令判枷號十四天發犯事處示衆○包探黄四福禀稱徐竹亭專慣竊取人家豢養之雞昨又身藏活鷄一只經小的拘獲送究大令判責五十板○包探趙銀河禀稱王阿六竊取祥春里李雲卿家銅吊零物等件經小的查獲送究李雲卿投案請領失贓質之王阿六供認行竊惟求恩典大令以行竊有贓判責一百板贓還失主 
[法界公堂瑣案]  
　　昨日禮拜三鄭大令蒞捕房命提上禮拜六陳阿慶控行竊鮮魚之劉如心至案著笞責一百板從寛開釋○前日車夫王殿卿控同業陸阿寳竊取油衣油布等物已由大令訊明昨日著照原斷笞責五十板○偷兒陳阿二混入大羅洋行圖竊經行中人當塲拘獲送入捕房解經大令訉供判令笞責一百板從寛開釋○偷兒吳桂榮在寳興里門樓下竊取桌子經包探拘獲解案大令訊實口供判令笞責一百板驅逐出境不准逗留○坤元號陳仰軒投案訴稱同昌泰煤炭店主徐松堂禁押後現在有人盤頂其店然估得只值一千餘金以之抵欠不敷甚鉅聞徐藏匿銀兩在餘姚置買房產其子又將棧單私匿潛逃目下年關在卽請卽嚴追大令著提徐從重比責徐叩首求恩大令謂本委格外從寛屢次免責爾竟一味頑延實屬可惡徐稱打不得大令謂本委因何打你不得徐稱廉恥攸關願赶緊理處可也大令著改爲掌頰一百下還押再比○潘承遠東洋莊主潘同照遣夥曹玉鑑投案呈遞禀詞大令閱竟問爾主是何功名答稱由監生加捐户部額外郎中大令謂爾所控張炳輝欠銀三千餘兩現在張已上控道轅稱並未欠債其中情節究竟如何答稱所控的係實情大令著將張送縣辦理一面諭令原告帮同司帳人投案併送○前者屠友芝扭馮文榮至英界公堂控其吞没皮絲經屠别駕移解到堂大令著押候訊供昨日飭提至案馮一味狡展大令著從重掌頰一百下聲稱屠欠小的銀八百五十兩英界公堂有案可稽大令謂英界公堂並無憑據徐一味挺撞大令著再掌頰一百下謂此次本委責爾不遵規矩徐忽稱職員不敢違諭大令謂爾恃有功名竟敢在本委前挺撞乎著押令將捐照呈案再核○乾和莊丁芳瑞控張錫球欠銀二百四十兩旋卽講明禀求銷案大令著具銷案結存查○曹榮富吳桂榮二匪人相約守候於蘭芳里口搶奪行人風帽經巡捕拘入捕房解 
 
 

Page 4

 
 
至案下大令訊悉情由著押候覓人保出兹以無人具保因之帶案開釋○竊犯王德富吳阿福枷期已滿大令命將枷疎去各笞責三百板釋之使出不准逗留并諭令如再犯事到案定送改過所監禁○陳與昌收租人王爕齋投遞禀詞聲稱同昌泰主徐松堂積欠房租規銀一百十二兩現已因案封閉所有改造石庫門及圍墻共需銀三百餘兩附案請追大令謂以前何不請追王不答大令著卽退去准其附追○張蘭生控邱寳林買定粉乾延不提出迭經大令訊供巳詳前報昨日原被告同投案下訴稱此一業巳講明求大老爺銷案大令允之○唐鳳儀控源泰豐麻袋店司帳人姚琪香串同船夥袁毛狗吞没所存洋銀七百五十圓迭經大令訊供飭吊帳簿並諭令各邀公正人理算禀覆昨日原被告均投案下候示大令著公正人禀候核奪○陳阿桂周金福二人皆積竊也前經大令枷號目下枷期已滿正欲責懲後判發交改過所監禁適英界包探趙銀河禀請帶回捕房盤詰向大令長楫大令怒其無禮驅之使出昨日英界公廨差役凌振遣夥役蕭三持信票投案請將該竊帶回大令准之 
[美界捕房紀事]  
　　吳某携妻胡氏卜居外虹口老街第三百九十四號屋内日前被同鄕人某甲將氏拐去吳遣人四出偵尋杳無蹤影昨日上午吳在元芳路與氏不期而遇當卽將妻扭住詰其致逃之由正在難解難紛適包探石金榮巡至將兩造拘入捕房吳伸訴前情捕頭准吳將工領回管束○崇明人吳竹筠前晚深夜溷蹟漢璧禮路形若偷兒三百二十八號華捕見之拿解捕房禁押昨晨捕頭飭包探倪順泉查其是否偷兒再行核辦○偷兒陸阿煥昨晨由打靶塲地方竊取某姓家鍋灶等物經過吳淞路爲四百五十一號華捕緝獲解入捕房立傳事主到案將原贓領回飭將陸禁押一天釋放○昨日午後有粤人鄧阿順在西華德路某北貨店購買食物突被流氓陸瑞心攫去洋銀三角鄧隨後窮追經九十二號印捕截獲解入捕房押侯送廨訊究○昨日上午有密勒路某洗衣作之馬車一輛行至蓬路將三千四百六十號東洋車撞壞車夫喚三百八十號華捕將馬車拘入捕房捕頭飭給小洋銀數角爲修理費了事 
[鄂災電音]  
　　接奉嚴佑之先生電開頃接鄂電云宜屬七州縣七月川水徒注瀉水田廬盡遭淹没雜糧一律霉爛灾户飢饉相望甚有全家自縊者奇慘實不忍聞現在城巷平糶遠鄕山僻米不能到雖蒙大憲籌放拯卹無如灾區太廣勢難徧給伏懇迅籌鉅欵派人援救七州縣民命懸於呼吸謹爲九頓首以請宜屬官紳同叩公電如此乞兄設法接濟並請登報是否候速復霖叩曾代上海北市絲業會館籌賑公所制施則敬子英甫鈔登 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前有常州楊宦投函縣署内開某日婢女蘭寳忽被匪人誘去聞現已帶至上海請飭差訪　等情黄愛棠大令立飭差役訪拿差役奉諭之下將拐匪等一干人提到前晚親自升堂訊鞫周子山供稱小的係松江府屬川沙廳人向在治下新北門外開設小客棧妻子甘氏同住　中本年十月楊大人家婢女蘭寳由伊父領來寄宿計共九天後經伊父帶至陳阿坤所開小烟館中聞售與倡院爲倡其時小的適在烟館吸烟見阿坤說合售入陳松泉家并倩小的居中言明身價洋銀一百餘圓由伊父親書契據小的及阿坤得酬儀四圓陳阿坤供稱小的係本邑人向在新北門外某小烟館中伺應烟客周前來吸烟言及有常州某姓女郎欲賣入倡家商令小的向松泉說合議定身價一百十圓由伊父出立筆據交松泉收執小的等得受酬儀四圓甘氏伊稱小婦人亦川沙人年三十有六嫁周爲妻開設客棧蘭寳由伊父挈來借住小婦人並不知賣入娼家之事松泉供稱小的年二十有八尚有母親阿坤向在小的家傭工後因母親抱病無人服事阿坤遂說及有一女郎欲賣入娼院母親聞之甚爲合意議定身價一百十圓買爲義女當由伊父出立憑據趙雨林卽趙蘭亭供稱小的係本邑人松泉是小的之妻舅當買此女時由阿坤書立筆據蘭寳供稱前被周等誘來賣與松泉家大令諭令將甘氏開釋蘭寳暫行　　俟送請楊宦收管周及阿坤交差看押候覆訊核辦○釐婦朱陸氏控張瑞卿掯贖田畝前晚黄大令倩帮審委員蔣刺史升堂集訊朱陸氏　　小婦人年已五十從叔陸掌奎於咸豐二年將田三畝活賣與張之故父得錢六十千文厥後並未加找去年小婦人央人備本贖回豈知張已將是田另賣與人得洋銀一千二百圓小婦人聞之向張理論張許將所餘之價給小婦人一半小婦人信以爲眞後向索取分又弗給此次伊所呈禀據均係王姓繕造小婦人據情訴知地保王鑑廷從中調處無奈伊只允洋銀一百二十圓小婦人心有不甘是以控請訊斷張供稱小的年四十有匹務農爲業家有三子父親早世朱陸氏所控之田原係小的家產早年抵與朱陸氏家後朱陸氏家將此田退還小的家去年陸爲之介紹售與某洋人共得洋銀一千六百圓小的實收一千二百圓尚有四百圓被王保等人取去現求大老爺公斷可也王保禀稱朱陸氏所控之田究屬何家產業小的不知底細去年張將田售與瞿董得洋銀一千二百圓早已收清立有收票小的並無分用四百圓之事後朱陸氏以此事來訴小的卽向張婉勸令出洋銀一百二十圓張不允陳供稱朱陸氏是小的之姪女此田於咸豐二年抵押與張得錢六十千文以後並未加找刺史著張給朱陸氏洋銀一百圓各具切結呈案○奚元良控北永泰鼻烟店小主人金肯堂借銀不還蔣刺史屢次訊比限繳前日命將金提案嚴追金供稱小的押在所中無從借借爲之奈何然欠銀終非了局是以信致家中設法求再開一線之恩刺史限十九日繳案如再延不措繳定行嚴比 
 
 
