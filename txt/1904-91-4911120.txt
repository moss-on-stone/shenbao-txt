# 1904 - 91 - 4911120

 

Page 1

 
 
[九通目錄出書啓] [  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分仵繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊購取可也 
[重印正續時務通考出售] [  圖書集成局啓]  
　　時務通考一書正集編目京津諸名士其時朝廷上下多以不達時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行　摩家咸奉爲圭臬續集則由吳下通儒采輯近三十年來時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克已此佈 
[撫梟善後策]  
　　梟可剿乎曰奚爲而不可剿也梟可撫乎曰剿而後撫使之畏其威而懷其德可也若未剿先撫則是示之以怯而梟遂玩視官長暫時就撫不久即復嘯聚爲梟矣奚其可者或曰今者梟之黨衆矣梟之勢盛矣梟之力足以駕官軍而上之矣剿而勝固足收摧陷廓清之功苟敗也反足長若輩之燄而民生益不能一日安故不若撫之使歸誠收諸麾下層層節制在在防維使之以梟攻梟立功自贖是蓋以撫爲勦之術而非一味縱宼養奸也噫梟果能用以剿梟乎哉我嘗見歴年就撫之梟矣其最大之頭目貴爲二三品武職大員統率師船數百艘手下健兒以數千計高居處幄養尊處優暗中仍縱令黨徒興販私鹽坐收其利官苟嚴加緝捕則嗾使將地方騷擾俾牧民者因是撤參其次或爲遊擊或爲都司頂戴煌煌冠飄翠羽而其行徑仍與宼盜無異殺人越貨爲患江河以致民間疾痛咨嗟謂欲爲大官必先爲大盜盜愈大則得官之路亦愈易官愈大則爲盜之心亦愈雄彼林得勝沈小阿妹者特此中之雛耳烏足以稱桀黠嗟乎撫梟之害如此其深而謂梟可不先勦而遽言撫哉且梟亦非甚難剿也彼林得勝沈小阿妹之蟠踞浦左亦旣有年我嘗見其聚衆以抗官軍也其所持者皆廢棄無用之前膛槍其所糾者皆烟賭逍遙之無賴漢步伐旣不整肅技藝又極生疎薙而洗之正自易易特官軍皆與若輩通同一氣猫鼠同眠用是敢跳刀　張爲患鄉里苟有精練之士卒督以威武忠勇之員弁不難一鼓作氣聚而殱旃奈何竟懾其虚聲望而却步貿貿然以撫之一字欺朝廷而害閭閻哉今者撫梟之局已成撫梟之詔已下林沈已具結繳械一旦忽欲舍撫言剿恐不足平其燄而戢其心計惟有熟籌善後事宜使暫得平安無事耳善後之事奈何一宜將林沈調離本地分隷西北各防營陽與　階陰加鈐制有違抗不遵調遣者卽繩以梗令之罪梟首軍前毋使得近東南水鄉致如貴至二三品及或爲遊擊或爲都司之諸降梟暗中仍勾結黨徒爲患至不可收拾一林沈所糾嘍囉大都皆士著痞棍應訊明籍隸何縣家中尙有何人分别責成本管地方官轉飭本圖地保交與家人從嚴管束一或仍前出外恣意爲非官則撤任候參地保家人則與犯事者一併嚴行懲治庶黨以散而勢孤此後卽不能糾結爲患一日後如有梟匪作亂應愼選防營往剿不可再派水師彼太湖營飛划營鹽捕營各項水師大都與梟匪非故舊卽同鄉平時入營食餉卽爲兵入帮作亂卽爲匪一旦欲其踴躍鵰剿惟有兵匪互相廻避否則脫巾而譁耳要知梟匪雖以船爲家日來往於河港洲渚而販鹽則須登岸開賭則須登岸殺人劫財掳人勒贖則又須登岸但使就岸上擇要駐紥見其奮力誅鋤則若輩必無地存留銷聲匿蹟若慮出没於江海汪洋之處如昔之蔡牽郭婆帶其人則祇須兵輪船二三艘已足制其死命而烏用此非兵非宼亦兵亦宼之各項水師爲哉今者林沈降矣而林沈之黨羽猶在散錢滿地無人挈領提綱以致刼富紳劫典肆盜案疉出地方益不能平庸詎非悞於撫之一字哉抑同一梟也鄧海靑以被獲而受戮林沈以納降而得官賞罰不公莫此爲甚姑無論旣降之後仍結黨爲盜與否卽此功罪顯異已足令若輩藉爲口實而日後梟患更無窮期僕故熟籌善後事宜貢此三策當道者苟不以斯言爲河漢也東南澤國此後或不至羣盜如毛而棘地荆天行者咸足爲之裹乎 
[俄廷命將]  
　　旅順俄文報云西歴三月十三號俄皇以軍旗親授西伯利亞東部第三十四五六游擊隊統帥令馳赴東亞宣布軍威至苦洛拔托金將軍已由木司科馳抵利耶利司苦幾利而親王則於本月十五號馳抵旅順 
[俄使責言]  
　　日本大阪某日報登中國京電來電云俄國駐京使臣查知日本軍艦下碇山東榮城灣外因向外務部嚴加詰問外務部急電山東巡撫令日艦迅速開行 
[俄編義勇]  
　　旅順俄文報云旅順要塞總統下令僑居旅順之衆俄商自俄歴三月八號爲始編爲陸戰義勇團歸守備誇路純統率用以抵禦日人刻已由電奏　俄廷矣 
[日求美護]  
　　英京倫敦來電云日前日本駐美使臣高平氏求美政府轉商駐俄美使馬之誇米之苦以目下西伯利亞各處凡日本男婦之與戰事無干者不下五十名口生命危險幾難旦夕苟安可否請俄人送赴德京柏林以免兵燹之禍蓋以柏林亦有日本使署可以暫時容留也 
[阿王中毒]  
　　日本大阪某日報云頃得俄京聖彼得羅堡矮司卡拔之毒日報閱悉阿甫汗王忽於某日服毒薨逝按阿甫汗王哈皮埔拉係前王矮埔獨洛拉門之子幼研新學精通英語年未及壯頗習政治家言今俄人方萌 
 
 

Page 2

 
 
窺伺之心而國中突遭大故恐此事於英國大有關係正未可視爲等閒也 
[暴徒受創]  
　　高麗元山來信云西歴三月十九日午後四下鐘許突有東學黨暴徒三百餘人嘯聚咸鏡南道咸興地方擾紛紛四出爲亂翌日夜半日人興師往剿至則羣不逞方殺人縱火恣意横行鏖戰移時殪暴徒五人傷二十六人俘獲三十六人内有渠魁二人暫時拘繫餘則釋之使歸日兵傷一人彈丸貫其大腿訊之同稱欲廢高王另立賢主俾將日人及各國教士剿洗無遺云 
[海盜披猖]  
　　有客歸自高麗語日本下關某友曰有地名光德者距木浦約二十東里向爲海盜出没之所一日有一韓船載榖二百餘石下碇其間船中藏有手槍及皮司秃爾等物突被海盜蜂擁而上槍斃附船之某客一名彈傷水手三名劫去榖一百二十石木浦警察署聞報急向日本領事借得手槍六枝派令巡兵馳往援救 
[記俄將捐軀赴義事]  
　　頃見俄國諾烏愛苦拉伊日報記俄統帶捐軀赴義事雖情遷境過已同明日黄花然譯而登之其義膽忠肝亦足泣鬼神而動天地也其言曰西歴二月十一號俄國水雷艦愛尼耶伊在靑泥窪沈設水雷慘罹災厄砉然爆發幾疑石破天驚艦之後身炸成巨穴艦中統帶司鐵拔諾夫見海上浪如山立無可救援急命水師將小艇放下如將沈没則可入艇逃生水師深感司鐵拔諾夫厚恩臨發頻頻回顧苦勸同逃司鐵拔諾夫神色自若慨然曰我之守此分也汝等戀戀胡爲者其速遠離不從我言是梗令也言已出手槍擬之水師感德懷恩終躊躇不忍去司鐵拔諾夫遂離席而起從容躍入海中瀕死猶疾呼曰汝等誠厚我然我志已决誓當與船俱亡汝等毋依依速避難可也其聲蓋出自波間云嗚呼其眞忠君愛國臨難不苟免偷生者哉如事鐵拔諾夫者蓋我見亦罕矣日本大坂某日報譯之如此并書其後曰我輩雖與俄爲敵然聞此壯烈之舉亦無不敬爇心香矣敬告司鐵拔諾夫英魂尙其來格來享乎 
[赫鷺賓宫保籌餉節略]  
　　竊維現在東方兵釁已開固由日俄兩國各違所願然實由於中國積弱所致該兩國日後如何結局或須二三年或或須五六年正難逆料惟至結局之日中國之大難即作矣若欲彼時不受人指使反能令人聽我之言自非乘此機會力圖自强不可惟自强之道首在練兵練兵之要先須籌餉中國每年關稅鹽課地丁等項統計不過八十餘兆兩而還欵賠欵去其大半是非另籌的欵不可近日論籌欵者亦不少畫策之人而鄙意則總以整頓地丁一事爲較有把握查中國地方寛長可謂各四千里註新疆蒙古東三省地方未計在内　則統計面積卽有十六兆方里每方里内應有五百四十畝卽按五百畝計之則十六兆方里内應有八千兆畝若令每畝完二百個銅錢之賦按二千個爲銀一兩計之則每十畝應完銀一兩八千兆畝即應完銀八百兆兩惟不能每年按此數計算緣年分有豐歉地土有肥瘠又兼各處山水按當日李文忠公曾云可完錢糧之地有三分之二現卽以一半計之實徵應有四百兆兩之數一日有此地卽一日有此欵較之他項進欵確有把握確可經久國家憑此定大計應辦各事之欵有盈無絀而百姓亦不受絲毫擾累若蒙允行則此事辦法應另備節略呈奪按照首節所計應得四百兆之鉅欵是地丁錢糧一事不可不力爲整頓也向來此事辦法莫患於取民者多爲公者少擾累日甚弊混日增今旣亟圖整頓則此等辦法必不可行然心中國之民納中國之賦則中國之官熟悉情形擬定辦法似較勝取法於外人惟以本總稅務司之意揣之若照後開各節舉行必可期有成效至於經辦之詳細章程竊以爲章程愈密則開辦愈遲反不若先行著手得步進步其詳細章程積久自成兹將大略辦法隨列於後一若請旨通飭各省同時一體開辦勢必各自立法反致紛歧不能劃一難求實效今擬先自某省某府内之某一縣地方起手此縣辦成推之鄰縣自可漸推漸廣一若擇定某縣開辦卽請選派明幹候補人員十員隨同該縣辦理以儲日後遣往他處辦理此事之材一應由該縣將本管境内分作東西南北四大叚隨卽出示明白曉諭居民凡有地之家限一月内該業户應將有地若干畝坐落某叚曁四至方向開列一單並另具一圖親赴本縣衙門内呈核該縣接收後應卽在某叚新立之册簿内照原呈編號詳細註明一告示内應有一警戒之條云現在本縣不派人各處丈量任聽各業户自行開報倘查出有未經赴縣呈報之家或日後丈量時查出有以多報少者卽將未報之户曁匿報之地科罰等語一業户各自呈報縣署立妥册簿後應由該縣發給業户編號之諭帖各一張令其於每年十月初旬親持諭帖赴縣按照帖内畝數交納錢糧每畝二百個銅錢至所發諭帖應另備一簿留其存根以便對查[  節略未畢容俟續登]  
[製甲禦彈]  
　　廣州訪事人云民人歐陽勳近以所製禦彈鋼甲禀呈兩廣督轅請爲試驗旋奉督憲岑雲帥批示曰查西人製造火器日益精利防禦之法爲行軍所必需誠宜講求考查以資捍衞該民人所稱仿照美國製造鋼甲禦彈之法用金山鋼線三十斤截去零碎實重二十八斤如法製造鋼甲一件又擬改良再造一件内外皆用細線爲甲中加密髮一層輕重與現成之甲相若先將製成一件呈請飭局查騐等情講求禦戎具見有心自强惟是否適用尙須試騐再核 
[委辦軍需]  
　　金陵訪事人云兩江總督兼南洋通商大臣魏午莊制軍現以俄日搆兵防務不容稍懈而省垣軍械局所存軍火爲數不敷爰札委某大令携欵赴上海某洋行訂購槍彈砲子及無烟火藥行軍電線各若干亦備豫不虞之道也　　 
[鎭軍蒞鄂]  
　　漢口訪事人云日前湖北鄖陽鎭總兵鄧鎮軍正峯因公至省謁見兼督憲端午橋制軍小作勾留俟張香帥回抵鄂垣然後遄歸任所 
[豸旌過潤]  
　　鎭江訪事人云本月十一日正任兩淮鹽運局升任江蘇按察司恩新甫廉訪由刋上乘舟過鎭暫泊大馬頭翌日乘招商局江裕輪船赴滬江折赴姑蘇謁見撫憲恩藝帥 
[文星照越]  
　　寗波訪事人云浙江提督學政陳兆文大宗師按試甬江現已事畢本月十四日秉節赴紹興甬上文武各官咸乘輿至西門外郵亭臨歧相送禮也 
[道轅通電]  
　　鎭江訪事人云常鎮通海道兼鎮江關監督郭月樓觀察邇得各處官塲電報類由電局譯出送呈不特時刻稽延且恐機關漏洩因飭駐電報局員陸大令添設一線直達道轅日來大工將次告成其線由署後越北水關經大校塲荷花塘迤邐至城外電局　　　　　　 
[江門警務]  
　　廣州訪事人云江門土產向以油豆麻葵諸貨爲大宗現旣開作通商口岸商務必益見起色各高近在商務公所會議擬將舊有之團通留强汰弱編爲巡警一切規制均仿照香港巡捕章程　 
[烟海春濤]  
　　烟臺訪事人云客臘俄日搆兵海戰伊始靑泥窪順發工程局將貴重物件由德和輪船運至烟臺途中被水手竊去甲乙二號皮箱内儲房地文契等物事後順發屢向德和追索未知能合浦珠還否也某日福山縣役解首級　顆至大關馬頭懸竿示衆旁有東海　　　　　 
 
 

Page 3

 
 
關道何觀察牌示云海盜張某杜某迭次糾夥在洋面執持槍械行劫船隻得贓分肥現奉撫憲批飭就地正法梟首示衆○德領事署得律風線屢被匪人割斷前經東海關道何觀察札飭福山縣某大令派捕晝夜　巡某夜匪人又施其故智報經巡檢崔少尹親臨勘騐將緝捕不力之捕役二名笞責枷示以示之懲○有某甲者至某日妓處作狎邪遊適有日人深入醉鄉盡情羅唣甲略通日語向之作申申之詈日人怒拔刃將甲面部斫傷幸經人竭力救援得不殞命然亦險矣 
[嶺南插柳]  
　　廣州訪事人云去冬粤民之由香港往新加坡及暹羅日里者統計一萬八千六百八十餘名爲數亦可謂多矣○革員裴景福自願報効廣西軍餉十二萬元前曾繳到三萬元尙欠九萬元現已如數繳足當可欵叚出國門不必負戈邊塞矣○粤東石灣一帶向以陶器爲貨物大宗分售各處每歲可得百萬金去歲較之往年幾少其半此中盈虚消長之道誠有不解其所以然者殊可異也○肇慶府屬　姓舞弊控經善後局委左大令樹修丁大令文瑜彭大令聰孫黄大令繼釗分投查察各商人隨將八子廠字底呈繳四大令飭開所中頭彩號　注明得彩處聞應充公者不過數千元連外埠計之亦不過二萬元日内可將彩銀照派矣○潮州府屬所產之鹽以潮陽爲獨多近日大憲以　　中人辦理不善委員前往稽查以資整頓 
[上海官塲紀事]  
　　江南機器製造局總辦沈幼彥觀察昨有要公命駕赴蘇松太兵備道轅拜會道憲袁海觀觀察晤談良久而别○昨日川沙廳撫民同知陳桓士司馬因浦東鹽梟仍未安靖乘舟來滬謁見蘇松太兵備道袁觀察禀陳一切旋至上海縣署拜會縣主汪瑤庭大令○新任奉賢縣縣丞徐二尹履新在卽昨日由省垣來滬趨詣道轅晉謁蘇松太兵備道袁觀察面陳履歴○已故上海縣知縣裴浩亭明府之眷屬因事來滬假寓錫金公所○日前駐紥本城九畝地之道轅親兵滬軍營管帶鐵松巖太守偶抱微恙遣丁投道轅請假二天昨因尙未痊愈續假二天以資調理 
[聖節祭禮]  
　　前日爲天主教中耶穌復活之期本邑南市董家渡天主堂司鐸竇君先期陳設祭品至晚九點鐘時江南主教姚大司牧登臺行彌撒禮凡華人之肄名教籍者咸到堂助祭虹口南潯路天主堂則於午前十點鐘時由司鐸登臺誦經至十二點鐘禮成而止 
[請防誨淫]  
　　前者旅滬商人宋維翰金清鑣祝大椿榮瑞馨吳承傑趙用廷干鑄包曾汸石承時潘作楫沈嘉順胡受福何恭壽張麟魁薛翼運陶棟袁煥章周荃葉泰來趙文瀚沈顧承高昌麟馬紀祥曹驤殷步堃席庭勛陳爕均程鍾杰朱樹卿沈元愷馮增元季孝榮文萬甫馮翰藻劉之艇倪淦郭士傑曹邦安裘　韓鄭伯蕃陳蔚杉韓文誼費秋屏嚴錫光倪佩卿沈念岵倪小圃方子明等四十八人鑒於蘇商祝承桂卽祝少英之妾胡麗卿被伶人墠芝草卽丁劍秋誘拐無蹤一案聨名具禀英美等國公共租界會審公廨略稱著名淫伶李春來趙小廉夏月潤吕月樵趙如泉小連生郭蝶仙等七人專事引誘良家妾媵壞人名節罔知天理王章請卽提案究懲以殺淫燄等情時讞員關絅之司馬以交卸在卽未及提究迨新任讞員英耀宿司馬查閱接管卷卽援筆批其牘尾曰查租界地方藏垢納汚久爲風俗人心之害其浮薄惡少馬夫優人句引婦女無惡不作言之實堪痛恨然被誘者或係下流娼妓或係小家蕩婦本屬寡廉鮮恥又無家主約束以致相習成風甘心比匪若如所禀是良家妾媵亦被若輩賄通誘惑更爲法紀所不容商民所共憤本分府目繫澆漓亟思挽回惡俗以維風化查祝承桂控告丁伶誘佔伊妾一案現正認眞研究一俟訊取確供卽當照例嚴辦不稍寛貸至所請將李春來等訊辦一節現在未據指控若憑空提案若輩恃無質証必多狡賴應候飭查明確再行核辦可也 
[滬壖火警]  
　　前日午後三點鐘時本邑西門外江涇廟附近某姓家不戒於火頃刻濃烟密佈光燄熊熊幸經鄰佑救援得卽熄滅僅燬草房三間至晚十點二刻鐘時祝融氏又稅駕於西門外白雲觀後柴姓家霎時冐穿屋頂殃及比鄰數家後經各洋龍馳往施救始得火滅烟消 
[分發人員騐看名單]  
　　新海防例掣籖分發員外郎葉登第直隷主事左宗澍湖南張黻清江蘇内閣中書楊建綸江蘇道陳君耀福建新海防例指省分發道黄恩煥安徽江蘇劉安濤浙江江蘇林世燾廣西江蘇知府滕梅江西湖南潘宗儒安徽江西通判花翎提舉銜榮勳廂黄甘肅楊崇萱福建河南遲恩煦山東河南知縣邊嘉燡直隷山東常松壽山西四川郭世選山西甘肅蔣濬安徽湖南龔藩雲南四川王朝賀安徽江西張家駒順天江西姜德遠安徽山西任煥枝浙江湖南廖葆眞貴州廣西布庫大使黄厚焱湖南湖北鹽大使五品頂載富忠廂藍山東州同方頣懃江蘇廣西按經歴唐熙年浙江江蘇直隷州州判徐鉞安徽江西府經歴汪岳壽湖北山東王翊辰貴州湖北晉湘廂白湖北潘行坊江西湖北王晉英四川貴州楊紹武四川甘肅縣丞石汾直隸四川王耀庚福建四川錢國儉順天山東林蔭靑湖北四川周緒昌山東河南徐家棟湖北山東許本愷湖南江蘇劉毓楨山東陜西賓鳳陽湖南四川易作霖湖财甘肅李嘉謨浙江四川潘世孝陜西甘肅吳翯皋河南江蘇蕭奉璋四川湖北田應昌貴州四川伍秉鑑湖南雲南鹽知事　冕順天兩淮縣主簿張傳祺安徽北河州吏目再松四川貴州府司獄劉國蔭四川山西[  此單未畢容再賡續]  
[萬國紅十字會電文]  
　　啓者本會疉奉豫魯滇浙各省督撫憲曁南安府尊並吕大臣抄元蘇撫憲各復電奬勉殷拳并允籌鉅欵仰見各大憲與賢太守振救同心切實提倡之至鄣聞命之餘曷勝欽感謹鈔乞登報惟祈公鑒十五日豫撫陳小帥來電吕大臣盛宫保吳大臣曁諸君子同鑒元電悉俟函册到遵辦龍咸同日東撫周玉帥來電元電示紅十字會辦法謹卽力勸官紳商民籌捐恊助望卽將函册寄下弟前因旅順大連灣華民難逃屢飭東海關雇船往救竟無船敢往因請外務部北洋轉商俄使迄無成議近聞海參威華民亦極困頓弟日夜籌思正苦無法幸滬上中外諸公創此善舉薄海同欽惟聞兵過地方民不堪命其願逃者設法救出就近安置尤徵大惠如係在戰場施醫惠仍小也乞與中外諸公商酌馥望十六日雲督丁巡帥雲撫林贊帥來電欽差吕盛吳曁善會諸公同鑒元電敬悉已遵諭轉行容俟册到捐集若干再匯呈電聞鐸年咸同日浙撫聶仲帥來電吕盛吳大臣各寅好公鑒元電悉紅十字義舉獨吾華不與上冬曾與程道恩培談及本屬缺憾此次尤萬不可緩公等鼎力倡議仁風廣被造福無涯捐欵敝處早經籌畫由緝槼捐銀一千兩以爲之倡因無眉目尙未電達倘需急用請先代墊一萬兩以應急需准一月内籌足匯滬緝諫印十四日蘇撫恩藝帥來電吕尙書盛大臣吳侍郎曁諸善長均鑒悉日俄開戰之地華民被難方虞救護鞎難得諸善長創議合在滬中处官商舉辦上海萬國紅十字會實爲難遘之機緣經外務部商明承認已在營口開辦俾被難華民獲登袵席造福無量頂祝深之俟奉到捐册必竭盡心力之所能至廣爲勸集用副雅望並誌同心壽願同日南安文太守來電列憲垂鑒元電謹遵南安知府文炳謹禀鹽[  上海萬國紅十字會同人謹錄]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[弑夫正法]  
　　重慶訪事人云正月二十日午後江北廳同知唐蔭庭司馬接奉大憲轉行之刑部釘封文遵卽由獄提出犯婦黄蕭氏喝令如法綑綁押赴市曹凌遲處死蓋氏實犯弑夫重案也　 
[淫僧入獄]  
　　姑蘇訪事人云省垣靈鷲寺住持僧銘洲藏匿蕩婦恣意姦淫隆慶寺住持僧炯菴聞之唆使無賴往拘得賄了結旋以爭奪寺產輾轉控諸元和縣署縣主金苕靑大令飭拘銘洲研訊銘洲合十南不吐一語大令喝上天平架良久始自認與巨商汪姓家二女有染時　　　　　　　 
或出外奸宿時或入寺宣淫雨約雲期已逾一載寺中產業現均被炯菴把持等情大令飭卽釘鐐收禁一面簽拘焹菴務獲究辦　　　　　　 
[楊稊兆禍]  
　　揚州訪事人云某甲向在城外開設米行家道小康時抱鄧攸之戚因於數年前撫某姓子爲嗣到上年枯楊生稊甲竟一絫得男由是嗣子之愛漸衰近更視同陌路肆行鞭撻苦不能堪因於本月某日逃至新河灣左近某村村民某乙留宿一宵翌日送交與甲甲夫　　　　　　　 
婦忿甚綑縛痛毆傷重斃　隨購薄棺殮之厝諸荒郊事爲本生母所聞邀約族人掘視傷痕遍體慘不忍觀遂將屍舁至甲家向之理論擾擾紛　　　　　　　　 
紛尙不識作何了結也 
[邗上官塲紀事]  
　　揚州訪事人云新任江都縣知縣朱大令枚於本月十三日午後抵揚隨命輿赴各憲轅禀到假新城萬壽寺爲公館隨發出紅諭涓吉十四日辰時接印○兩淮運司恩新甫都轉蒙○○恩簡授江蘇臬司正擬料理交卸赴蘇履新忽聞兩江總督兼鹽政大臣魏午莊制軍以鹺務正在整頓之時奏請暫行留署某日已奉旨兪允矣　　　 
[漢水春波]  
　　漢口訪事人云本月初六日清晨有英國兵輪船一艘由下遊鼓浪而來小泊英界一碼頭蓋以保衛商旅也○鄂省銀圓局於去臘停工近日始經善後總局撥出鉅欵交總辦齊太守領受定於本月十二日開爐○本月初七日之晚七點鐘時謝家巷某姓家不戒於火熊熊之勢延及板壁一時濃烟四布禍等燎原幸左右鄰人帮同救熄不致成災　　　 
[茸城小志]  
　　松江訪事人云月之某日巢湖帮著名梟目孔姓率同羽黨駕槍船至東門外華陽橋鎭擇地開設賭場紳董聞之馳禀華亭縣署縣宰陳仲陶大令急請城守營某遊戎發出兵士二十名馳往驅逐至則孔梟巳率黨他去矣○城東校士館屋宇宏敞惟終年錮閉草滿庭除近聞新任松江府田太守將次來郡遂由華婁兩縣派辦差丁役糞除俾得襜帷暫駐　　　　　 
[上海縣署瑣案]  
　　胡燿奎控徐增甫抵屋不贖等情前晚縣主汪瑤庭大令提徐質訊胡供徐於昔年將房屋一所向小的抵錢一百八十千嗣因久不取贖租與陸清卿開設烟寮迄今已歴兩年並無租金交納求向究追徐供現願備齊本利向胡取贖陸供小的前租此屋開設烟寮後因生意清寥隨卽閉歇所欠屋租二年有頂首洋銀一百元可抵大令判令胡還陸洋銀五十元收回房屋限徐於兩月内付價贖屋不得違延○陳三觀在某處竊得眼鏡鞋子芙蓉島之類賣與漕河涇某店經縣捕查獲帶往吊贜前晚解案請示大令判從寛開釋速卽回鄉如敢逗留加等重辦○前有王某者控姚錫堂　贖房屋等情大令訊究之下姚抗不遵諭因之收押所中前晚帶案復訊姚供王姓所抵之屋實由母親不肯放贖叩求明鑒大令開導再三姚供求恩交保出外央母舅轉向母親婉勸定可遵依大令准之諭以如再抗延定將此屋發封然後給王具領 
[南市捕房紀事]  
　　朱家角航船户丁祥甫泊舟南市王家馬頭被泗涇航船户徐旋英將纜割斷以致漂泊中流幾瀕於險向論不睬因遺湯阿小將徐夥余芝田扭入捕房捕頭令押候解送馬路工程局禀請總辦翁子文太守訊究○前日午後屠夫錢采生驅豕過馬路適爲工程　　　　　　　　 
局總辦翁子文太守所見飭巡街捕拘入捕房押候訊究　　　　 
[英美租界晚堂瑣案]  
　　某姓家丁兪升控劉墨仙吞没已故家主撫卹銀二百兩等情經前任讞員關絅之司馬訊明押追在案旣而英美和各國商人復以劉欠銀圖賴等情分投本管總領事署控告讞員黄耀宿司馬接准照會出票提劉前晚升堂研訊劉供所欠各欵今已浼人理勸請交妥人施可九保出次第淸理决不違延司馬准之諭令赶緊理楚違干提案比追○有高某者以家丁方升行竊廣行烟槍一枝送案請究前晚司馬升堂研訊方升供今年正月初六日小的由林姓推至高大老爺處服役除隨侍出門外每日專事裝烟初九日主人過癮後小的取　　　　　　　　 
槍出灰置諸門房之内俄而主人由友邀至四馬路某娼寮宴會小的卽深入睡鄉至天明庖丁購物而回小的奉命取槍已不知去向旣而姨太太囑小的速逃并言遲恐被主人送官追究小的以並未行竊自候如當迨台差來提小的卽自行投案司馬以高控竊無憑著將方暫行管押聽候飭查○董羉氏扭控顧李氏拐賣伊子仁法等情前晚司馬升堂研訊董羅氏訴稱小婦人生有一子小名仁法年甫六齡去年九月某日忽被人拐去嗣由陳阿東來稱目見顧李氏所私之浪子舊貨老二將孩求售向之詰負一味推辭爲特扭案叩求追究顧李氏供董羅氏之子實被南市裏鹹瓜街某參號主郭姓買去計身價洋銀二三十元曾分給小婦人五元小婦人未敢收受叩求原宥陳供小的目見舊貨老二將孩抱去　馬著將顧李氏還押候吊回仁法然後訊核○朝鮮人李仁文控日船江陽丸賈辦吳山芝卽吳榮甫吞没張履安託寄之高麗參及洋銀五元等情前晚司馬升堂研訊李供去冬同鄉張履安托吳榮甫寄來高麗參五斤六兩另洋銀五元囑購小土不料吳悉行呑没向論不理叩乞訊追吳供前者張寄有木箱一口稱係雜物囑帶往普陀山交李收取嗣轉浼不知姓名之茶房某甲寄往中途遺失兹願酌賠洋銀二三十元叩求明鑒司馬以李稱所失約値一百八十元之多著給還八十元翌日照繳取具兩造遵結存案備查 
[英租界捕房紀事]  
　　甬人王阿二與同鄉人黄野格積不相能前日相遇于途口角之餘繼以毆擊正在固結不解之除適八十二號印捕偕四百六十號華捕巡邏至此一并拘入捕房捕頭著押候解送公堂禀請讞員黄耀宿司馬訊究○匪人王亞金狙伏松江路乘間攫取　富順所載之帽經五百九十一號華捕追獲送入捕房捕頭著押候解送公堂禀請訊辦○賊犯章元發竊得倪某等家所畜雞三頭經巡街捕拘獲　　　　　　　　　　 
送入捕房捕頭著押候解送公堂禀請究辦 
[法租界捕房紀事]  
　　去年靜安寺左近居民嚴阿春戳斃劉木林一案牽涉都料匠沈小桃上海縣主汪瑤庭大令飭拿未獲旣而沈匿迹天津偵知此案業已定爰書爰附某輪船回滬前日在法界某烟館過癮適爲地保某甲所見扭入捕房捕頭命押候解送公堂禀請讞員陳楚　　　　　　　　　 
生大令訊究○法界工部局董近以新拓租界地方遼闊時有流氓聚黨横行甚到挾刃遑兇欺凌鄉懦以致人皆望而裹足爰定於西歴四月一　　　　　　　　　　 
號起添雇巡捕六名沿途乘馬梭巡以戢匪燄　 
[美租界捕房紀事]  
　　昨晨偷兒顧月卿撬毁海寗路孫裕昌成衣店後門行竊衣物携之而出適爲包探倪順泉所見連贓帶入捕房捕　　　 
 
 

Page 10

 
 
頭令押候轉解公堂禀請讞員黄耀宿司馬懲辦○昨晨陳西榮掩入西華德路某姓家行竊衣服携至某典求　被包　錢榮堂拘入捕房捕頭令押候轉送公堂禀請訊辦○日前甬人王伯林投捕房訴稱伊女秋桃被胡利根誘藝藏　捕頭令四十三號西包　前往查　並　其事遂　兩造一并釋出 
[金陵官報]  
　　二月初三日准補　揚道楊徐州道李謝飭赴任厘捐局兪將弁學堂陶侯補道李鎭邦席啓華葉兆　由蘇回知府王運嘉韓汝元　委南城保甲　　查同　　承伯候選知州余昌庶准補豐縣王之全辭赴蘇見楊顯燾奉委赴滬交兌無烟火藥及水雷電線定銀主　　道敏叩謝帮辦將弁學堂工程朱文炳辭赴江甘公幹内閣中貴汪鍾霖到見初四日准補淮揚道楊保申局龔將弁學堂陶禀知今日考試徐州咨送學生知府傳增　到　範學堂提調差初五日内閣中書汪鍾霖赴上海淞北　徐傳　姜泰厘捐　補溧水縣陳知縣崔作　銷厘　稽核兼會辦認捐赴運北總局差從九杜春榮奉委龍潭穬務辭周用成由鹽城來一初六日保甲局龔候補道黄承乙張于彩　叩經總統楊均見副將劉淸和調由湖南來新選東　縣何元泰禀由北京領憑來省准補蕭縣劉洋務局汪傳見初七日藩轅牌示海州直隸州王茂中撤任　缺查有特用　隸州知州章邦直堪以委署將弁學堂陶營務處夏傳見左念眙遊府李統領常備右軍陳五河縣陳崇謨均見陳應綬　巡道委赴句容公幹 
[上海虹口元濟善堂正月份經收助醫藥一文願捐淸單]  
　　傅瀛州洋二元湯秀山李雲松姜家杰無名氏四户各洋一元陳森通李壽松孫耀台無名氏李滋然李沛如續寶成七户各洋五角廣州無名氏善度陳忠謀三户各洋二角潘翁均安高氏丕卿蕪城子壽氏夏氏七戶各洋一角 
[上海虹口元德善堂正月份繼收助施醫藥捐淸單]  
　　虚裕甫隱名氏二户各洋廿五元禮和帳房洋廿元孟亷甫張季園二户各洋十元雪耕氏洋八元竹安堂無名氏二户各洋五元陳　周洋四元洪吉如害培　　民董宅四户各洋三元虚門譯氏洋二元范門廢氏洋十二元安蘭軒勞　修勞瀚崇黄景村唐小女五户各洋一元靜女東梅洋六角曹　茂洋五角楊文修助杜仲廿斤共收　藥洋一千三百三十三元廣成合銅洋六元六角合珍　洋一百三十二元　六宅銅洋一元沈氏銅洋十二元寗波四明樂亦軒銅洋十元 
 
 
 

Page 11

 
 
   
 
 

Page 12

 
 
升允片再准户部咨新定各國償欵陜省每年奉派及户部騰出的欵並旗兵加餉加復俸餉曁加平等項每月應解銀五萬九千六百三十兩五錢五分九釐赴江海關道衙門交納等因計自二十七年十二月起至二十九年十二月止節次應解前項銀兩均經先後匯抵移解隨時奏咨在案兹値應解三十年正月分償欵之期飭司在於鹽斤加價等欵内如數籌撥銀五萬九千六百三十兩五錢五分九釐備具文批發交大德通大德恒等商號具領迅速解赴江海關道衙門交納據署布政使許涵度詳請奏咨前來奴才覆核無異除分咨查照外謹附片具陳伏乞聖鑒謹奏奉硃批該部知道欽此 
[陜巡撫升奏爲還俄法英德兩欵陜省每年認還銀兩籌解片二十七日]  
　　升允片再前准部咨應還俄法英德兩欵奏派陜省每年認還銀二十二萬兩籌解江海關道照收嗣又接准部咨英德借欵磅價昻貴原撥　數不敷陜省每年加撥銀三萬兩自光緒二十六年起隨同原撥銀依期匯解各等因歴經遵辦在案兹屇三十年二月分應還英德借欵之期計原續奉撥共銀三萬七千五百兩由司備具文批照數發交匯商蔚泰厚等號承領匯解江海關道衙門交納據署布政使許涵度詳請奏咨前來奴才覆核無異除分咨查照外謹附片陳明伏乞聖鑒謹奏奉硃批該部知道欽此 
[江西巡撫夏奏爲江西省振捐懇恩分别奬叙片二十七日]  
　　夏峕片再江西各屬連年災歉工振兼施需欵甚鉅三次奏請展限接辦振捐均奉硃批允准並將所收捐項列爲十次造册請奬續准户部咨奏定各省振捐銜封貢監均收五成實銀各項翎枝仍准按振捐章程上兌等因又將所收五成捐銀列爲第十一至下五次造册奏咨各在案兹據籌振捐輸總局司道詳續據各處造報收捐𧴨監等項三千二百八十九名共折收實銀二十一� 
萬五千九百三十五兩四錢悉數解存藩庫陸續轉發被災各屬修築圩隄及歸還挪借之欵列爲第十六次遣具各捐生姓名年貎籍貫履歴三代清册同副實收詳請奏咨奬叙等情到臣覆加查核所捐銀數及請奬各項均與例章相符合無仰懇天恩俯准分别奬叙以昭激勸除將清册副實收送部外理合附片具陳伏乞聖鑒敕部核覆施行謹奏奉硃批户部議奏欽此 
[直隷總督袁奏請藍翎守備留歸直隷補用片二十七日]  
　　袁世凱片再據統領淮軍先鋒馬隊等營四川建昌鎮總兵張勳禀稱隨營員弁守備張繼善於同治六年投効銘軍出力經前督臣李鴻章賞給六品軍功光緒十七年辦理海軍在事出力咨奬外委是年冬剿辦熱河教匪肅清又經彚奏保免補千把以守備儘先補用並戴藉翎奉旨允准在案二十年七月初八日在銘軍馬隊充當左營後哨哨官九月二十七日在虎耳山與日本打仗因奮勇陷陣身被數槍血戰至暮被敵砲轟折左腿當場昏仆不省人事遂彼俘虜身帶文劄等件全行遺失二十一年欽派大臣候補侍郎臣胡燏棻驗收奏報當因繙譯錯誤將該守備名字繼善訛作起山嗣經查知前在虎耳山受傷仆地時本營弁兵不知下落卽經代報陣亡旋因投効軍營未及赴部呈報惟查前由日本還國官弁兵内有張奉先等亦係誤報陣亡之員業經奏請復用有案該員事同一律請具奏聲明前來臣查該員前因打仗受傷被虞誤報陣亡若令廢棄終身未免可惜合無仰懇天恩俯准勅部將該員前次誤報陣亡之案註銷仍心藍翎守備留歸直隷補用以昭激勸理合附片陣明伏乞聖鑒訓示謹奏奉硃批兵部知道欽此 
[江西巡撫夏奏爲游勇用藥迷竊照例處斬監禁片二十七日]  
夏峕片再邇年各處游勇甚多行蹤靡定往往生事擾民又訪聞近有匪類用藥迷竊貽害行旅均經通飭各屬認眞查拿旋據風陵新喻兩縣先後訪獲王𢤽𢠺朱茂盛林得勝三名訊供禀經批飭提省發委南昌府審辦兹據委員南昌府知府沈曾植訊明議擬� 
錄供禀由署按察使汪瑞闤覆審解勘請辦前來臣親提研鞫緣王𢤽𢠺朱茂盛林得勝分隸湖南淸衡泉陽新儀等縣先在剛字續備左軍等營當勇誤操革退在外游蕩王𢤽𢠺由湖南郴州人廖松齡卽得勝朱茂盛由同縣素識革勇王細潤各傳授迷人方藥和入食物人卽昏迷自用甘草可以解毒王𢤽𢠺發朱茂盛各在不知姓名攤上買藥製配暗藏身畔王𢤽𢠺於光緒二十八年四月十� 
一日二十九年四月歴在不知縣各湖東地方聽從廖松齡迷竊趙姓客人又在不知縣名果花洲地方聽從素識瀏陽縣人劉芢山鍾荿一　竊不知姓名路人又在江西不知縣名廣福司地方起意夥同廖松齡何雅岸迷竊謝姓行客各分得贓洋元衣服多少不等經廬陵縣知縣鄭恭訪聞拿獲到案朱茂盛於二十九年六月路遇毒識革勇林得勝告知藥方邀允同夥是月二十一日在新喻縣屬石岡地方飯店與過客敖祿發熊福大共餐朱茂盛一時將藥末放入　湯敖祿發嫌苦不食熊福大與朱茂盛等食畢朱茂盛林得勝私　甘草解治敖祿發與林得勝先行熊福大挑擔與朱茂盛落後行至中途熊福大昏迷倒地朱茂盛竊取包内洋元衣物正欲逃逸經新喻縣知縣石長佑訪聞同林得勝一併拿獲起贓給主據各該縣先後禀經提省發委審明飭將藥末自行試服屬實議擬解勘由司審轉經臣親提覆審無異查王𢤽𢠺朱茂盛迷竊得贓照例已應斬决且均係革勇在外游蕩爲匪未便稍事姑容自應照章就地正法當卽飭令綁赴市曹處斬以昭炯戒其林得勝一犯訊未下手分贓罪應擬遣第亦係革勇且已習知藥術應酌攺爲永遠監禁藉免發配之後故習復萌貽害他省惟訊據各供此等　方傅授已有多人深爲道途之害除通飭各屬曁咨會湖南撫臣及各鄰省一體查拿防範以安行旅外理合附片具奏伏乞聖鑒謹奏奉硃批知道了欽此 
[江西巡撫夏奏爲清丈蘆洲摺二十七日]  
　　署理江西巡撫陜西布政使臣夏峕跪奏爲淸丈蘆洲恭摺仰祈聖鑒事竊照蘆洲地畝例係五年一次委員清丈造册具題查光緒二十九年届當清丈之期前經遴委道員督同該管廳縣清丈去後兹據署布政使陳慶滋詳稱准委員廣饒九南兵備道瑞澂移據九江府同知將南昌九江二衛及德化湖口彭澤三縣應造具丈過實在坍漲地畝陞除課銀圖册移送到司查各縣衛今 
 
