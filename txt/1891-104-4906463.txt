# 1891 - 104 - 4906463

 

Page 1

 
 
[廿四史全書告成] [  圖書集成局啓]  
　　本局所印廿四史第一第二批出書經己布告同人早邀鑒及兹第三次亦巳告竣計宋史明史一百本校讐裝釘精益求精盛以木箱尤爲古雅連前出者共計三百九十二本裝成三箱每箱收回價洋銀六角敬告有股諸君及早持票取書俾得先覩爲快焉 
[重印曾文正公家書] [  申報館啓]  
　　曾文正公家書本舘屢經排印購者爭先恐後遂致積篋爲空兹復用新鉛字排印校對精詳紙以潔凈每部訂成十二本價洋四角卽日出售諸君子有欲謴公遺書者乎請向本埠申昌書室外埠申昌及售申報人購取可也此佈 
[新印左文襄公奏疏] [  圖書集成局啓]  
　　左文襄公以名孝亷贊襄張駱兩大司馬幕府一時箋疏多出其手雖未筮仕朝端而奇才偉略固己傾動中外矣有赭宼猖狂中原鼎　撥亂需才朝廷破格擢用公亦感激　驅不出十年位躋封疆任隆師傳分茅胙士異數酬庸遭際之隆伊古以來所未有也迄今讀其遺疏未嘗不想見其爲人公生平所爲奏疏質而不俗醇而愈肆陸宣公蘇文忠之流亞也本局特用排印廿四史之新鉛字以上等閩製潔白連史紙印成計初編二編三編共訂成二十本每部定碼洋四元卽日出售有願讀公遺書者請向三馬路申報舘及申昌書室外埠申昌汲賣申報人購取　 
[游龍華寺記]  
　　麥生日其宿值昂爲西人休沭之期乃約伴游龍華以恣消遣是日也輕寒薄煖微風扇和麥浪低翻麴塵不起時加己乘薄笨而往沿路桃英己落菜花遍布芳畦誦古人黄花如散金之詩當不致悮爲科菊也旣抵寺見癃者瘖者跛者𪔧者匍匐山門外持篚筥乞一文錢不覺惻然者久之旣而紅裙翠袖熽　香車携香燭寓錢向蓮臺祈福者擠擠擁擁幾不可以僂指數不禁喟然而歎曰嗟乎天下佞佛之徒何若斯其衆哉夫佛生於西方淨土足跡固未嘗至我華也其教惟是清淨無爲卽空卽色無所謂矜奇吊詭更無所謂作奸犯科自漢帝夜夢金人遂漸漸流入中國亦越五代信奉甚深甚至位居九五之尊亦願捨身寺中皈依彼法以致頽波日下苦難挽回雖有唐昌黎伯曾大聲疾呼闢其紕繆至欲人其人火其書廬其居而沈痼難除終空言之徒托至於今而此風愈熾凡屬愚夫愚婦無不藉諷經禮懴以贖前愆梵唄之聲聞於四境噫佛固聰明智慧不可一世之人豈竟任無惡不作之徒以經懴消其罪業哉豈旣己誦經禮懴卽無惡不作死後亦可免地獄沈淪哉况今之爲僧者其惡尤難以擢髮數吸烟宿妓無所不爲最可笑者日前本報記有捕役見某僧竊取一雞詰以出家人烏可茹量則曰小僧欲至某寺挂單適因囊内空空故擬售雞以巿香楮耳噫僧而如此其亦彼教中之罪人矣卽使佛果有靈可藉經懴以　夙孽然使若輩口中諷誦佛當亦見而生嗔夙孽雖輕安能消去奈何世人瞶瞶依然信而奉之哉斯時日巳晌午有友邀至其家具鷄黍款之豪飲狂談脫略形迹酒半有笛師翩然而至主人倚而作歌其聲可裂金石林中倦鳥振翅飛鳴旣復爲飛花之戲得花字者罄一蕉客有醉而逃者座中皆笑不可　及席散復至寺前則鬢影衣香益覺如雲如水仰視浮屠七級高出層霄人多躡梯而登憑闌遠眺九峯三泖如在目前蓋幾幾乎作列子御風之想矣有扶婢徐行嫣然淺笑者眺之則爲北里某名娼娼以芳譽著於時去年悅某少年脫籍從之去旣而少年以放浪罄其貲斧娼乃棄之不慮復墮烟花障袖倚門依舊朝秦暮楚客指而唾之曰從良豈游戲事哉旣己脫離火阱乃又自墮惡趣是直賤骨頭耳何紛紛逐臭者猶趨之如鶩舉國若狂哉予曰道學先生烏識此中三昧子雖足不入綺羅隊裏子亦嘗見梨園乎試觀勸故一齣中言妓女有眞從良有假從良有得意而從良有不得己而從良其或心倦烟花思效良禽擇木識英雄於未遇從名士以倡隨椎髻布衣詩賡偕老此眞從良也至於青樓賤質艶羡金夫蜜語甜言安排香餌當其指天誓日嚙臂盟心亦謂集菀集枯願同生死一旦牀頭金盡羞澀阮囊卽反目時占下堂求去楊花水性到處顚狂此假從良出若夫郎君早貴正室尙虚　諾旣諧名分卽止芝泥誥下被服輝煌得意之緣風塵中傳爲佳話此誠始念所不及者也更有鴇母貪錢昕宵凌偪售歸巨賈置諸閒房而又大婦兇殘聲同獅吼覊身犴狴啼笑俱難此則不得己而從良其苦有難以言狀者然以上四者情形雖别要皆可以從良二字槪之至前報所紀某校書則是以從良爲口頭禪仍不免飄茵墮溷矣事緣有客召校書侑酒驀送至英公廨呼冤謂小婦人志切從良無奈被蔡姓龜子所　阻蔡太守見其志節可嘉飭提龜子訊問乃龜子謂從良甚屬美事小的無不遵從惟知有無頼之流思以此妓爲魚肉意欲代爲拔出依舊賣娼云云及問校書欲從何人果以未得其人對嗚呼如校書者其眞從良乎其假從良乎直以從良二字朦長官以便另張艶幟較是娼之因家主一身落魄不得己而重尋賣笑之金者更爲下作然則是娼者其反覆雖可惡其飄流尚可悲己客日吹縐一池春水干卿底事我與子惟偷得半日閒來此玩賞耳刺刺詞費胡爲者子笑而不答卽驅車而返則夕照巳銜山矣 
[白下官塲紀要]  
　　寗垣官報局搜津沾電報據稱劉峴帥業於初九早由津起節乘兵輪航海來陵履新約在吳淞口會晤蘇撫剛子帥面商要公後卽鼓輪啓行擬不繞滬上停輪等因瑞茀俟方伯得電後當卽會同王友圭協戎選派文武巡捕及戈什哈號房等准於初九日乘祥雲差輪前赴吳淞迎迓帥旌云○沈仲帥擬交缷督篆後並不請假省墓卽再皖撫本任　涓吉於月之二十日起節其德配誥封一品夫人嚴夫人靈輀擇於月望後由少公子等先行扶回姑蘇以便吉卜牛眠榮安窀穸也○金陵接吳淞電稱俄儲業於初八日辰刻由吳淞口内啓輪上駛初九日經過下關聞逕赴漢口游玩後卽行東下約十八日可莅金陵云 
[示禁登城]  
　　金陵城隍工程前經沈仲帥札委王友圭協戎督率所部親軍四營分段補修協戎自興工後隨時親莅城上督工不辭勞瘁各營兵丁亦均仰體憲意通力合作尅日成功業于上月抄一律告竣協戎因念城隍垜口之倒塌半由於藉口游玩城頭私拆城磚之所致非先出示嚴禁恐日久玩生無賴之徒又復私拆售賣以圖漁利協戎遂商同城守邱雨亭恊戎會同出示嚴禁張貼各城門告示錄左記名堪勝提鎭統領督標親軍等營兩江督中協鎭誠勇巴圖魯王奏留兩江記名簡和提督軍門署理江寗城守協鎭繼勇巴圖魯邱爲先行出示曉諭事照得金陵省城城墻垜口均有損壞前奉督憲諭飭本恊鎭督率所部親軍營勇迅速修砌等因遵經赶緊修理堆人力尚易磗料是 
 
 

Page 2

 
 
難本恊鎭不憚辛勞親督認眞舉辦刻己工作告竣查得損壞之由因民間游城遠眺三五成羣有等無頼之徒乘間私拆城磚藉圖漁利而所管弁兵又疎於防範以致城垣損壤日甚一日殊不知城磚原非民間所宜有一經拿獲罪有應得且城垣爲一方之保障自應鞏固整齊民間何得私拆本署恊忝膺城守責有攸歸亟應申令嚴禁嗣後無論男婦老幼一概不准擅自登城該軍民等亦須互相勸勉勿得以身試法累及家長後悔莫及除嚴飭弁兵各分地段認眞巡防倘再有不法之徒擅自登城偷拆情事卽行拿送來轅以憑移縣重辦如弁兵等仍前疎懈一經本恊鎭等密查屬實定當叅革以示懲儆决不稍有寛貸外合先行出示曉諭爲此示仰軍民人等一體遵照毋蹈前轍致干咎戾本恊鎭等言出法間勿謂言之不預也其各懔遵毋違特示 
[嘉賓式燕]  
　　金陵下關於上月二十七日未刻到有德國兵輪三艘泊於江心次日午刻其總統水師提督倭軍門樂望聞副戎次諾及駐滬副領事官福蘭格等共六人隨同入城　見劉治卿觀察於南洋洋務總局叙譚旣畢觀察遂偕德提督等晉謁南洋大臣沈制軍於行臺先期制軍傳諭三大營齊集隊伍各持洋鎗鵠立轅門内外站隧整齊嚴肅德提督等卽由洋務局各乘緑呢大轎直入行臺制軍出迎於煖閣後加冠門旁延入花廳行禮畢欸以佳茗旋命設宴於東花廳制軍親陪讌飲其陪坐者爲劉治卿楊誠之二觀察及同文舘英法兩教習當經法教習龔渭琳二尹將制軍深願中德二國和好之意譯作法文頌詞一篇於筵前宣誦一遍又由英教習吳小王少尉傳話通情一時禮逹中西樂奏外洋主賓欵洽各盡其歡約有兩點鐘之久始散席辭出仍回兵輪三十日辰刻制軍命駕出轅率同劉楊二觀察及龔吴兩敎習乘坐小火輪至下關答禮德提督兵輪上升十九砲以迎制軍中國南琛兵輪亦升十九砲以答禮不意霎時間狂風大作白浪翻天黄沙蔽日兼以兩岸站立水陸各營隊伍鎗砲震天濃烟若霧下關江邊竟至對面不見人因此制軍未上德船惟遣龔吳兩教習丧詣兵輪上逹誠致意而巳而德提督亦以辱營帥駕歉然不安遂轉托兩教習代述華文頌詞一篇以答制軍盛意制軍遂鼓輪進口返駕旋轅聞德提督等擬仍在金陵小住俟俾儲蒞止時卽隨同俄儲前赴漢口游玩云 
[五茸春草]  
　　有地名馮家渡者距茸城南門約五六里村落間有某姓屍棺一口覆以稻草幾易星霜月初某日其子若婦携冥鏹前往焚化不隄防一陳狂風紙蝴蝶紛紛飛墮搉枯拉朽勢己燎原急擬覔水灌救奈村孤人静上流相隔較遠束手無策霎時間己付一炬見者慘目聞者傷心停棺不葬者可以爲鑒○松郡西關内有某甲者弱冠年華素性佻㒓喜狎邪遊而多醜行里人咸呼之爲十八旦日前正值合𨚡良辰踵事增華揚揚得意居然紅其頂花其翎蟒服朝珠先期行預告禮觀者忿忿不平羣相喧嚷日何物狂奴膽敢濫竊名器至於此極乎若來日迎聘仍是這般模樣且試乃公手叚甲聽諸人說長話短便不敢摇頭擺尾將紅頂易爲晶頂花翎易爲藍翎親迎之日除尋常旗鑼傘扇外尚冐用銜牌數對遮人耳目然知其與末者謂乃祖爲醬園經紀乃父作錢店生涯溯厥由來不啻如數家珍絲毫不紊聞者無不掩口而笑○某甲跛一足不務正業染阿芙蓉癖遂以此作生計開設烟舘於府橋之南無如生意寥落貧不聊生與試院西街某乙有隣誼熟識其門徑某日乙偕婦女赴鄕掃墓家中僅留一老嫗着守甲知之以其年邁可欺逕於傍晚時乘間摸入内室乙本充營中百總時適放餉領得衆兵口糧銀五十兩寳三隻又自置金壓髮二枝銀珠首飾都藏箱篋中甲西翻東倒一倦而空正擬從容而出嫗適入内携取物件甲大窘將嫗猛力一推奪門逸去嫗且追且喊鄰里聞之奮力赶去幸甲趨步較緩待卽拘獲所竊金銀珠寶並未遺失遂將甲捆縛樹端且待乙回再作計較有某丙聞甲被拘遽於是夜逕向甲所開烟館中將什物竊取一空諺云强人自有强人手還有强人在後頭其此之謂乎 
[蘇臺柳色]  
　　蘇城五方雜處良莠不齊闤闠之間每多無業游民擾害閭閻或以尋釁爲事業或以嚇詐爲生涯至於欺侮鄕愚魚肉良懦猶其餘事兇鋒惡燄楮墨難罄近爲潘臬兩大憲訪聞札飭總捕六總巡三首縣會銜出示曉諭通衢諄諄訓誡無非一片婆心勉爲良善若至待罪公庭悔己晚矣若輩見之尙其洗心革面無負憲恩也可○齊門某氏婦與甲有嚙臂盟香巢另闢奉色暗藏意洽情投不啻伉儷也孰意甲厭故喜新又與某烟間女有染婦終目偵尋蹤跡欲興問罪之師以洩其忿一日清晨尋至烟間内室見甲與女春夢方酣不啻玉樹交枝瑤禽接翼不覺忿火冲天酸波掀地以性命相拚三人扭作一圑鄰媪見之恐釀事端竭力解勸令甲矢以重誓永不再至始携手同歸醋娘子眞神威哉○鼠竊之輩愈田愈幻向來胠篋者惟男子爲然而今則婦人亦有效其伎倆者胥門内某宅於昏黄時聞内室有窣窸聲急燭之見一婦繫伏如蝟自陳追於飢寒實出無奈主人欲鳴保送辦宅眷以物無所失代爲求俸麾之使去婦乃叩頭而逸○胥門某甲向以錢業餬口近則賦間己久日與紈袴相徴逐每至蓮漏三下始歸眷屬　剥啄聲携洋油手照啓門慌忙之際字照落地燃及蚊帳竭力撕下身上又漬　油滿身皆火在地亂滾甲聞驚喊聲急不能耐將門掮開入視則牀頭人己焦頭爛額傷勢甚重未識能延殘喘否居家用火油者可不格外謹愼乎 
[彝陵櫓唱]  
　　荆宜施道向例春秋兩季巡閱各府去年道憲因公事繁多暫緩巡閱現聞方觀察訂於本月初旬駕臨宜地城内預備行臺氣象一新又在兩旁搭蓋鐘鼓僂以壯親瞻而崇體制○自四川重慶設埠通商宜地生意大有起色現有立德復記洋棧等代客商包攬子口並可代完釐稅因房屋尚未定租　在招商局門前懸掛復記招牌近聞立德欲設保險公司取名利川惟不知房屋租在何處耳○往來宜昌埠者招商局則有寶華固陵彝陵等輪船太古洋行則有德興輪船各船中惟德興裝貨甚多然上貨多而下貨少至商旅搭坐輪船者則　華固陵彝陵三船爲多而德興則寥寥無幾云○春來晴多雨少人多患喉痛亦氣候燥烈所致也江水近日又漲數尺春水船如天上坐鼓楫中流飛花片片誰謂仙源不可尋耶○從前有虐斃兒媳一案本報曾紀崖略兹聞母女二人尚在監中時時比責受苦難言女之夫家以女助桀爲虐有玷閨範遂下離婚壽將葛藤斬斷嗟乎王法難逃公論具在逞凶作惡者亦可回頭猛省矣 
[撥欵賑災]  
　　壽州止陽關離皖省數百里於二月下浣猝罹火災焚去民房數查椽州尊聞報立卽命駕往勘情形一面飛禀上憲懇請撥欵撫卹大憲軫念民瘼籌集銀兩委朱明府壽慈清查户口核實賑撫俾風餐露宿者不致流離失所云 
[邗江官報]  
　　三月初二日江蘇知縣陳大令元鑄由京引見回初三日彭鹾尹甲祉委解清江餉銀申鹺尉汝齡委解南京餉銀洪鹺尉堃委本城巡查差初四日同知朱同馬宗澄奉江寗潘憲委赴揚州公斡新委石港場韓鹾尹禀知赴任 
[西人搶親]  
　　搶親之事在中國江浙諸省最多旣而此風流至北省亦間有之不意時至今日卽歐洲亦有爲之者可見人情之所發天下莫不皆同矣頃接英京郵　言倫敦附近之不力賓地方有少年名若申者先世遺資頗厚年踰弱冠未賦關睢因與隣鎭忌里底維地方一女子名希利者游女家亦擁多資然尚待字閨中春風未嫁若固翩翩顧影女亦楚楚宜人故兩小無猜相歡相愛于是約爲夫婦遂於一千八百八十七年時同往該處禮升堂以成婚禮時女之戚眷則尙未及知之也詎至結褵之日若不知何故飄然出游卽赴倫敦再轉而往新金山等處時女以其夫忽然遠出並不謀商荏弱無依不得己復回母家居住大抵受人奚落之處亦不能無女亦自悔孟浪適人惟有吞聲飲恨而己時若遠游異域居至三年迨至一千八百八十九年始動鄕心言旋故里詢女蹤跡始知尚在母家於是欲接女回時女方恨若之溥倖寡情今聞其歸不禁更爲壽忿因决意與之相　竣拒伻者誓不再回夫家若固無如之何然情終難己也遂於是年七月間赴該處臬案報明此事并請有婚姻憑 
 
 

Page 3

 
 
照欲强女歸惟女終力却之數年於兹無計可施不得己與友人謀及而作搶親之計待至西本年三月八號保值禮拜之期知女必至忌里底　教堂中誦經祈禱於是約同二友溍余馬車一輛俟諸教堂之外未幾果見女偕其妹并女伴數人出若卽突前將女抱登車上諸女伴欲上前爭論卽爲二友揮退時女之妹不知何故見姊被他人搶去不禁驚極而暈諸女伴乃掖而救之時若之馬車卽己轔轔而去矣迨抵不力賓宅内若乃扶女下車挾之入門二友隨之卽嚴杜其牗户正擬舉酒相慶而追者己至女之母族紛集於門外并帶有狀師偕至撾門索女若作不聞也者一時鄰近諸人畢集未幾女之姻戚鄕鄰繼至又未幾該處之巡差亦至於時一片人聲喧嚷圍而觀者如堵如牆女之家人在門外盡力撾門索回其女若乃登樓呼曰遠勞諸舅送親至此本擬啓門延納無奈寒居隘陋恐不勝容長者之車請先歸異日負荆請罪可耳諸郎得問此語益　忿怒咆哮跳擲狀師復以危詞恐嚇謂再不啓門卽將拆汝之居言畢卽呼諸人動手諸人方欲上前詎爲諸差所阻曰君爲狀師豈猶不知律例彼犯何罪乃至拆其屋宇若一動手汝罪恐有難逃矣諸人聞語不　復動時若憑欄得聞此語乃向狀師呼曰汝果欲拆吾居請卽動手若言而不能行者非丈夫也時狀師聞若之語且羞且怒然終無可如何因共邏守終夜不行意以爲彼在家中無從得食必將出而購買若守而不去何患其不啓門不知若家中固設有德律風一具以逹德律風公司故若在家中卽發德律風至該公司中託其代向酒店購取酒殽搬至其家從樓窓縋入邏守諸人竟無可奈何若於是與女及其二友在樓中暢飲一任門前紛噪置若弗　時該狀師復至公堂請票謂若與二友毆女之妹蓋欲以官票賺若啓門得以奪還其女也詎官票雖至而若終不啓門但將此事與司票者言之且曰俟諸人退後四行對簿公庭可耳於時坊隣之衆談論紛然咸　女爲若之髮妻今乃搶親原非别故以故司票者亦不至逼之過甚於是女族諸人嚴守門前者兩晝夜竟無奈之何時女在若家己　兩宵爲若再三請罪一片温存故女心亦回復與若相歡好因念門外諸人不散終無了局乃在室中自發德律風至巡捕署請爲曉諭諸人不必尋仇現吾巳願在若郎家住矣巡捕官聞女所言因卽出將此事遍諭諸人衆至是始覺興趣毫無紛紛各散翌　若與二友乃遵票傳至公堂對簿時女家以女心己經屬若故亦不爲之証實而案遂注銷云說見叻報 
[藉瘋索]  
　　粤東痲瘋惡疾最易傳染是以國朝厚澤深仁設院留養給以餉糈使有所歸以免貽害閭閻兩露宏施至周且渥居斯境者理宜安分守己仰副皇仁乃竟有藉端勒索者亦殊可惡矣候補某君居於城内前數年購有一婢以供使令將有二載婢面忽泛桃花隠約可辦遂覓　院頭人爲之看騐果痲瘋也問婢何以得此則言父母家貧種痘不愼以致傳染非由家傳得者主人遂欲將其送院豢養有阿福者亦個中人也衆以其强横遂號爲霸王福性最狡展偵知此事遂求某君將婢交其作育女以免淪爲乞丐主人信之交　同去星霜數易婢巳長成而螓首蛾眉莫辦廬山眞面福貪念頓萌串合鴆媒將婢嫁於　山某甲爲妻此去年事也甲嘉應州人旣娶婦後琴瑟甚敦福欺其孤客無依前月恊同院内患大疾者數人買櫂到禪謂甲己患此症須遵石勒憲示入院居住毋得在外逗遛甲孤掌難鳴被其牽縶回院勒索數十金然後釋於婢知阿福所爲卽自行來省哀求舊主泣訴緣由主人震怒着人氏婢具禀南海縣旦以婢夫無蹤責令交人福知干未便匿不敢出前日當發給春季口糧福亦不敢到領傳曰多行不義淞自斃其福之謂乎說見循瓌報 
[華亭合邑紳民禀]  
　　禀爲民力拮据環求緩追事竊維田房契稅例無額征儘征儘解民間置買田産隨時報投每逢一六年按圖查完兹於光緒十六年分前奉憲　廬飭書保起卯查追派數比繳在案當經逐漸投納　如限數巳及七八成尚虧二三成幸邀仁憲洞悉民艱緩至今春補繳現奉憲諭再行起卯查究自當遵行　因該處地瘠民貧殷富頗少前年偶被水災秋成歉收去年天雨失時因旱薄收荷蒙大憲慈念民瘼借撥籽種得能敷衍此次攸　賑務要欵尙未繳還兼又各漕尾欠現届起卯急不可緩一時疉起民力實有不逮際此東作方　正當鄕民措資　種情形掣肘竭蹶萬分殊雖顧及稅事紳等本敢千預冐　實緣民力拮据爲地方起見一再會商瀝情懇將稅事停止以舒民力是否有當爲此聨名環求公祖大人俯賜鑒察下情格外體卹恩予停止批示遵行萬民咸戴上禀 
[制憲紙淞]  
　　兩江總督劉峴莊制軍由天津乘開濟兵輪船南下於前夜三鼓時抵吳淞江蘇巡撫剛子良中丞及江海關道聶仲芳觀察提右營劉叅戎松海防同知劉司馬上海縣知縣陸邑尊預在江干跑迓及憲舟己近砲臺上卽升砲示敬剛中丞登舟與峴帥晤談一切使卽辭出其餘各官次苐呈遞手版施經制軍諭以閱過砲臺後卽换鈞和輪船望長江進發並不來申蓋恐勞地方官供帳出至接篆之斯則定於本月十六日昨日英公堂暫停訊案因蔡太守亦在吳　也 
[招買房屋]  
　　欽加同知銜正任江寍縣調署松江府上海縣正堂陸爲出示召變事准江南通州直隷州裴移以敝州前在上海縣任内奉前升道憲龔札以新老北門内豬作麕集有碍行路飭於西門名城濠造房一百四十七間後又拆移廿五間　建東城脚下分别押令各猪作遷任開設當經遵飭籌墊建造共用工料洋五千零六十七元嗣據各猪作以西門路遠不便自行遷徙東門浦灘開設所建東西門房屋工價現在急待收歸濟用移請照數召變歸墊前來除詳明道憲外合行出示召變爲此示仰諸色人等知悉爾等如有情願承買前項房屋者務卽照數備齊價洋呈繳來縣聽候分别給照執業並備文移還前任查收備案毋稍觀望遲延是爲至要至該房地基裝前任原向城守營賃租歲繳租銀五十兩以抵營糧之用爾等如經承買之後仍將賃租基地一事自行赴城守營呈明領照繳租司出其各遵照特示 
[窮途病斃]  
　　蘭溪人徐阿春落魄申江惟藉拾荒餬口晚則蜷民興聖街公興小客寓旣染烟癮復患沈疴前日午間匍匐至吉人樓茶寮忽然痰塞咽喉不省人事經人以烟泡和水灌下始稍艄甦隨扶回寓中令其安睡至晚上氣絲不屬一命嗚呼昨晨寓主投報捕房捕頭飭某包探查明滬上並無親族卽報知同仁輔元堂給棺收殮 
[劣子慘死]  
　　本邑人王晉發家住滬天紀家弄内生有一子向習錢莊生意爾來賦閒在家前日下午向其妻某氏索取靑蚨二百翼其妻以出外傭工所得工資無幾不肯給付並向翁述明前情晉發以子不肖忿恨難堪遂於晚間乘子熟睡時突持鐵錘向頭上連擊二下腦門破裂登時斃命至昨日午後王草草備棺收殮諺云虎毒不食兒子雖不肖爲之父者自應以理訓斥不從施以夏楚夏楚不服則送官懲辦庶不矢爲父之道乃竟出其不意施以毒手抑獨何心 
[縣署瑣案]  
　　林義控賭掍林阿薛糾人聚賭陸邑尊提訊之下將阿薛笞責枷號發十六鋪示衆前日枷期己届由原差將阿薛帶案帮審委員宋莘樂二尹提訊之下阿薛俯首求恩二尹卽羞開枷收所備文遞解福建原籍○吳晉卿者混名小徽州前與同黨買丫頭向人訛詐行兇爲巡防北局所聞飭勇將吳賈兩人拘獲送縣陸邑尊訊取供詞懲責枷號發東馬橋左近示衆前日由原差將該犯帶案經宋二尹升堂研訊吳晋卿賈丫頭同供小的等業己知悔情願安分營生不敢犯事二尹謂本應嚴辦姑念苦求從寛疎枷交保吳賈叩謝而退 
[英界公堂記事]  
　　胡瑞生扭控妓女金文蘭借貸不還並邀中人陸蔣氏到堂呈劵請斷蔡太守諭令明白具詞金妓交人保出静候訊追○瘋人張見如羣根山前經蔡太守送交城内普育堂辭治現病己愈送至公堂太守查得張係浦東人章係松江人均有家屬因飭差分别送往○甯人方子能扭控岳母陳方氏舅岳方田順掯匿其妻陳氏陳方氏亦投案剖訴蔡太守着各具禀詞呈候訊斷○范雖　扭控顧萬峯借貸 
 
 

Page 4

 
 
不還　以被范在没田單禀訴蔡太守着各覓保人保出具　巠候訊斷 
[法界捕房紀事]  
　　天津礁頭運糧小工阿根與同業之甲乙兩人口角驀持木棍將甲足擊傷乙忿不能平將阿根扭住大呼巡捕經捕將三人一併拘入捕房○某晚三點鐘時有兩無賴潛入某處小弄中東張西望門者見而詰問無繡竟與之爲難門者無可奈何據情告知房主房主惟令小心防範並不虞其有他也不料閱數晚門者正在提燈鍵戸突由某甲家擁出數無賴及寗波婦多人擊毁大門并與門者爭閙鄰人間聲而出扭獲一寗波婦送入捕房捕房念其初次喧囂從寛釋去告以嗣後不得容留無賴滋生事端 
[上海絲業會館籌賑公所三月初九日接到山東靑州工賑局嚴佑之大善士來電照登]  
　　少欽善長各賑所諸君鑒初六七陰雨停工兩日多署京錢二萬串乞公再求上蒼默佑六萬人夫在工多停一日卽多費大錢一萬串霖前托杏憲寄奉一亟代災民求救曾逹到否現在進退兩難乞鑒援手速解兩萬金救民命卽救弟命嚴作霖百叩○當發覆電嚴佑翁電悉昌遵代具疏叩求上蒼默佑天晴以公之誠必獲感應今日先行湊解規銀萬金電致盛杏憲専解靑州以應急濟餘俟籌有成數再行赶解施善昌等叩 
　　附啓者接到嚴佑之大善士在靑州今春奉憲委開小靑河工帶查高博樂齊四縣春撫以工代賑託杏憲附來之信尙未接到今來電悉該處待欵急迫同於救命各公所勉力先行湊解文報局三千兩高易公所一千兩申報館五百兩仁濟善堂一千兩絲業會館賑所四千五百兩湊成規元一萬兩匯到烟臺另備公函託盛杏蓀觀察専解靑州工賑局以應急濟現在山東工賑兩項需欵之急刻不待緩所短甚鉅萬分吃緊無如滬上恊賑各所籌欵勢己弩末爲特刊備報章大聲疾呼仰求各省大善士解囊接濟源源而來以救山東垂斃之災黎並慰嚴估之大善士之慈念敬爇心香九頓百叩不勝急切禱祝之至[  施善昌等謹啓]  
[善念格天]  
　　語云禍福無門惟人自召又云一念之誠天必佑之近來以助賑而愈病者時見報章可見感應之理固自歴歴不爽也昨有祁小安大善士投函本館恊振所述其哲嗣偶發水痘將次平復赴友人之招飲酒過量痘復大發兩唇腐爛勢甚危險束手無策因思助賑愈病者放效昭然於是暗中默禱如蒙解靈庇佑轉危爲安願助賑濟洋一百元病勢果有轉機日漸减輕迄今巳占勿藥敬將英洋一百元託友寄交彚解災區云云似此胞與爲懷痌瘝在念固宜上邀天佑下裕孫謀豈特玉樹瓊蘭交輝並茂而己哉好善者具有同情其亦可以聞風興起己 
[勇於爲善]  
　　兹承堂熟翁大善士以京都梁家園圓通歡捐册七頁募得英洋九十九元銅洋一元託愼和錢莊滙交敝所拜登之下感佩莫名當此强弩之末捐輸寥落仰蒙多方　畫勞瘁不辭是眞勇於爲善香矣爰書崖略藉逹謝忱[  上海文報局禢賑同人謹誌]  
[浙省撫轅抄]  
　　二月三十日候補道鄒禀奉憲札委署金衢嚴道進見禀謝亟安縣徐懋簡禀銷督審局提調差大挑縣蕭治輝禀知臬司委督審局提調差禀見叩謝候補縣龔廷玉禀知呆司委督審差禀見叩謝新選桐鄕敎諭謝延泰候考驗給憑赴任○二月初一日山陰縣唐董巖縣蔡仙居縣宋俱禀見卽辭赴任知州郭文翹大挑縣樂桂榮俱禀知臬司委讞局正審差叩見夏先楫候補縣郭文塏均禀知臬司委帮審差禀見金廷揀禀奉臬司委發審差禀見夏献鋆禀見禀知本日務辦防軍局收發公文差潘金甡禀見専知今日到厘捐局差遣謝念祖禀知藩司委署平陽縣丞禀見叩謝浦江典史邱景山禀辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[申報舘恊賑所三月初七至初十日經收順直山東第一百零三次賑捐清單]  
　　同七日金菊主人求父小便通利洋十元無名氏銅洋五元無名氏洋二元隠名氏洋二元張丁氏洋二無名氏洋五角○初八日林子鶴香港鈔票洋五元折見英洋四元八角五分阿三九才春興洋六角東興洋五角唐德甫洋五角無名氏洋十五元徐培德九八元十兩無力子洋五角溧陽洪瀠軒求子病愈洋二百元不留名洋一元陳居氏洋五角馮居氏洋二元隠名氏洋五角于居氏洋五角袁宅洋五角辦香居洋五角馮大德洋三角黄善士洋五角運記洋五角夢梅居士洋五角松隠書屋洋五角無名氏洋五角存心氏洋五角力不從心洋二角○初九日天長氏一元子澄氏洋十元大豐洋布號洋一元甬夢氏洋二元又次銀二錢六分無力子銅洋一元三位善士洋三角李徐氏求復病卽愈洋十元○初十日無名士洋一元翁己蘭旨書對聯二十副祇修洋一元湘西補過居士洋十元無名氏洋一元總共收九八元十兩英洋二百八十四元七角五分次銀二錢六分銅洋一元對聯二十副 
 
 
