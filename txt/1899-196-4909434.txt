# 1899 - 196 - 4909434

 

Page 1

 
 
[法書助振] [  申振所謹啓]  
　　齊東皖北屢告年饑迭蒙海內諸大善士或以奇珍或以名畫助入振欵藉結善緣兹又　　君慶龍以所書　　百幅交本館協振所發售計七言者四　八言者五角所得筆資卽屬本協振所彚解災區藉佐善舉周君籍隷山　　源家學書法之妙久已名重士林今者移貲助振結良緣於翰墨寓實惠於解推仁術慧心深堪敬　諸君子有同　善念者當不吝廣沛亷泉襄此義舉也 
[廣學會譯著新學彚編中國度支考英興記正續中東戰紀本末文學興國策時事新論出售望罰]  
　　明詔迭下實學浡興吏治儒脩乘時交奮不英新籍曷豁靈襟上海廣學會諸君洞燭外傳　知華故著書十載信　　　　而杞　言天下大同此其左劵合括宏旨藉貽通才○新學彚編四卷裒西瀛旅客名篇開東土兼師先路理明法　言簡意賅入角○中國皮支考二者詳稽奏報臚舉出納言外深其惋惜使君於此不凡一角半○英興記二卷英后在位花甲一周政通人和　　　蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一圓半續編七角文學興　策二角三書併售二圓均與先譯之秦西橷史攬要時事新論等書傳誦士林無勞述　○時事新論六角○上海廣學會總局申報館及各書坊出售外埠書坊及敢士售書處亦可向　　書幾成局　 
[整頓捕務以安閭閻說]  
　　今之爲害閭閻者統言之曰盜賊顧愚謂論其罪則盜重而賊輕核其情則盜固難原而賊尤無可輕恕何以言之　之聚也必在山深林密及水泊叢雜之所糾結死黨如虎負嵎及其出而行刼也明火執仗　門直入稍與抵　則救人招捕愍不畏法其盜睢暴戾情形固屬王章所不宥然其所刼者皆係富紳巨賈坐擁厚貲而一畝之宫環　之室從未有緑林豪客惠然肯來者若夫竊賊日間潛蹤於烟館賭塲一俟夜靜更深居人熟睡則肆其深　　篋技倆上至金銀珍寶下及衣服器用盡情搜括巨細無遺更有茅檐蔀屋中竊無可竊而范丹之釜孟敏之甑如取如携不肯稍留一物夫富者之被盜也雖所失較巨然珠寳羅綺皆係飾觀之物卽有虧損亦不過如九牛亡一毛若寒素之家一經宵小所算雖零星雜物所值無多而事畜之外旣無餘貲重置卽亦不易故愚謂盜之强刼賊之巧偷其跡雖有不同而民同受賊之害比盜爲尤甚或曰國家定制一切盜案旣責成縣官而每縣又特設典史一員專司緝捕盜賊凡民案被竊者一經報案必親自詣勘嚴比捕役勒限緝贓除暴安良用意未嘗不美不知捕役無一不與賊通同每季旣有常規而賊人竊得贓物又向之瓜分坐收其利以故竊賊愈多則若輩之利愈厚倘遇搢紳之家報官求緝雖循例笞責亦未必有剌膚之災勒限虛文尤難免於掩耳之誚坐是賊勢愈熾竊案愈多歴觀本報所紀幾於罄南山之竹書不勝書而合浦珠還者實屬絶無僅有是非捕與賊狼狽爲奸亦何致如是之肆無忌憚乎竊謂欲除竊賊之弊其要在責成保甲團練而緝捕章程亦須嚴加詳定蓋城市之竊賊大半係本地無業流氓烟賭之餘遂爾流爲匪類其事前必有窩留之處其事後必有寄頓之方故所竊贓物得以從容銷售事主無從稽查倘保甲紳董果能實力整頓則孰爲良民孰爲莠民平時辨别綦嚴若輩自無從匿跡卽有外來積竊旣有團丁嚴密巡查亦何至任其黑夜潛行俸閭閻不得高枕至緝捕之責查定例凡捕役兵丁地保等項如勾通豢養竊賊及搶刼各匪坐地分賊或受賄包庇窩家者俱實發雲貴兩廣極邊烟瘴充　倘地方員弁平時不行嚴究止以借端責革照不實力奉行稽查盜賊例交部讞處國家立法本極森嚴今更宜仿盜案四參限滿之法由上憲檄行各屬每月地方竊案幾起分别已獲未獲從實祥報有隱飾者察出嚴　倘逾限人贓無獲立卽予以撤任處分如此則有緝捕之責者必當自顧考成斷不肯故從寛弛捕役亦必嚴加跴緝不至再行包庇自取愆尤匪徒旣無所恃庶能稍稍歛跡乎或又曰若輩旣入下流雖暫時畏法不敢違犯然欲其洗心革面化爲善良竊恐勢所難能則又應之曰若輩頑梗性成不知廉恥笞責固所不懼荷校亦屬徒勞治之之法惟有一經犯案立卽拘入化莠所責以各項苦工豢之終身不得輕予釋放是則補弊救偏之策或亦可姑備一脫乎若徒掩飾因　暫子寛縱則恐盜賊必接踵而起而良民益受害無窮矣在位君子盍亦採此芻蕘哉 
[本館接奉電音]  
　　昨日午前十下鐘時京師飛電傳來上諭一道旨一道敬謹　登○六月十二日奉上諭御史年承纓奏昭信股票按糧攤給省分請照銀數酌加官額一摺著户部議奏欽此同日奉旨此案著交崧蕃丁振鐸督同臬司親提人證卷宗秉公研訊確情按律定擬具奏原告從九銜夏文烺該部照例解往備質欽此 
[擬買鐵路]  
　　天津國聞報云傳聞俄國擬向中朝購取由山海關逹京師之鐵路其法卽將路工借欵歸俄國代償日後將此路如獲利則每百圓提出二十圓歸中國 
[意員公論]  
　　西字報云上月某日意大利國外政大臣維納河司脫男爵在議政會宣言曰我國如欲估取他國口岸實與時勢不合惟當在中國設法推廣商務方爲時務中之最要者以余意見必將公司事業竭力擴充容當咨照駐節中國使臣公平布置必不令政府藉兵力以要求償欵也軍機領袖配落司氏曰外政大臣所言實屬賅括詳盡余已無可贅詞矣魯廷第侯爵曰余頗喜聞公等所言蓋實與余意深相脗合也其時國會中人以爲是者二百三十八人違者一百三十九人 
[新艦來華]  
　　新加坡來信云五月二十六日有極大巡艦一艘由歐洲行抵本埠艦上高懸英國商家水師旗號聞係中朝定裝之艦鼓浪東來交北洋大臣騐收以便配入艦隊者也 
[招募日工]  
　　日本報云有人擬招募日本工役一萬五千名於今秋赴火奴魯魯執役現已募得五千七百零八名由各處招工公司與之訂立合同聞日本招工公司承募二千八百名東京招工公司承募七千四百四十名神户招工公司承募一千四百六十四名其餘則由各商分任其事第一次所募者已於本月初三日由神户横濵分附輪船前往矣 
[日製戰艦]  
　　西字報云日本朝廷前在英國鳥嘉素城定製頭等鐵甲戰艦四艘訂明每艦載重一萬五千二百四十墩每一點鐘時須行十八海里中有一艘已於西歴六月二十七號試水尚須配置機器及各項軍械大約來歲西三月方能東指扶桑也 
 
 

Page 2

 
 
[請留教習]  
　　武昌采訪友人云湖廣督轅接奉總理各國事務衙門電開目下庫儲支絀各省防營延聘西國教習糜費甚鉅擬仿照江南自强軍之例將西教習概行裁撤以節餉需由户部入奏奉旨允行應卽遵照辦理等因督憲張香帥以鄂省各防營惟護軍營練習洋操曾延德人充教習現在訓練漸著成效似未便惜此小費以致廢於半途况訂立合同尚未期滿所需薪水未可短缺分文應請暫准留營俟期滿後察看情形再議裁撤刻已電請總署代陳想可仰邀俞允也 
[烏哺情深]  
　　武昌采訪友人云荆宜施道俞幼萊觀察因太夫人春秋已高禀請開缺歸田以便終養經湖廣督憲張香帥再四慰留是以欲行又止日前又具禀督轅重申前請婉約懇摯情見乎詞香帥以其孝思肫篤未便固留因商之于次棠中丞允爲據情代奏所遺荆宜施道要缺請旨迅賜簡放并檄調安襄鄖荆道朱少桐觀察先行接署以便俞觀察早日交卸得遂烏哺之私遞遺安襄鄖荆道篆務委善後局總辦札鳳池觀察署理刻已分别檄飭遵照矣 
[示催繳欵]  
　　揚州采訪友人云兩淮昭信股票銀前奉部文撥抵鄂皖釐餉應由運轅籌解銀十五萬七千兩業經江蓉舫都轉陸續報解旣而金陵支應籌防等局議就鄂湘西三岸所收商繳昭信票銀項內各撥三萬兩歸還運庫未幾西岸督銷局員咨稱本岸現已停收應撥之銀請在揚就近飭商呈繳歸墊都轉正在籌核又奉督鹽憲劉峴帥札同前因遂飭淮南局員立卽示催西岸商人如數在揚呈繳以應要需並分别催令鄂湘等岸以及皖商並塲食各商一體迅速繳呈毋任再延局員遵去查得西岸運商認領昭信票銀自本年五月初二日起以迄目下僅在揚呈繳六千八百兩綜計在揚在岸共繳元萬九千餘兩其餘未繳者尚有十萬四千餘兩之多刻下西岸旣已停收統歸揚繳塲商自無從推諉現已分别示催矣 
[維持風化]  
　　鎭江訪事友來函云日前常鎭通海道長久山觀察發出告示一道黏貼通衢其文曰爲出示嚴禁事照得窩娼賣姦大干例禁誘醮孀婦作惡尤深本道訪聞城廂內外有等不法之徒蓄置淫娃倚門賣笑以致不肖子弟多入迷途蕩產傾家不可枚舉又有青年嫠婦失寵侍姬託跡荒菴冀圖懴悔乃被奸猾妖尼鼓如簧之舌百般煽誘使之盡入牢籠不能畢志甚至以清淨之地作幽會之所種種胡爲大傷風化除移鎭江府並飭丹徒縣及保甲局一體查拿驅逐外合行出示嚴禁爲此示仰娼家人等知悉爾等須知窩娼賣姦業之最賤上羞父母下辱子孫自示之後務各另覔生涯别謀衣食所有房主亦不准將房屋租作妓館至尼僧一項尤應謹持戒律不得預人閨閏並不准菴內容留婦女煽誘再醮撮合通姦本婦親族人等亦應力爲勸阻倘敢故違除將本犯從嚴懲辦外其知情租給賣娼之房主與縱容婦女住菴之親族察出一併究處决不寛貸其各凛遵毋違特示 
[黌宫被火]  
　　姑蘇采訪友人云本月初十日清晨長洲元和二縣學宫不知如何火起管門人立卽鳴鉦告敬各叚水龍夫聞聲齊集吸水狂噴長洲元和二縣主及在省文武印委各官次第臨塲督救尚幸風不甚大約閱一下鐘許卽轉危爲安然頭門及東西角門已悉被祝融氏摧毁矣 
[厦門患疫]  
　　厦門訪事友人云時疫流行民生日蹙棺太鋪幾致應接不暇鼓浪嶼各西人惄然戞之爰申前禁不准人自染疫之鄉行經彼處並於各碼頭派西捕嚴密稽查如有婦女乘輿來此者必先騐明無病方可句留否則一概驅之使返以免傳染地方官亦軫恤民隱示禁屠宰八日冀感天心而召休嘉好事之徒更舁關聖神豫出游謂可驅除邪魅至六月初一日開屠天忽大雨霹靂一聲天驚石破大約疫氣似可濳消矣然往來各港之輪船仍恩患預防過厦時皆不載客如　附載必由西醫生騐明實無疫氣給子憑照方允登船且每客需水　洋銀十五元必坐上等艙位不能携帶跟丁如赴上海則每人竟需洋銀四十五元 
[潯上官塲紀事]  
　　九江采訪友人云天久不雨農民盼津孔殷德化縣吳儀生明府出示禁屠竭誠齋戒定於本月初九日起日赴縣城隍廟虔祈惟願碧翁翁早沛甘霖庶得慰農民之望乎○前九江關道調補浙江甯紹台道誠果泉觀察交卸後已於某日携眷啓行○前者路礦督辦盛杏蓀京卿札委候選知府解太守及九江電局汪盛二委員赴德化縣屬城門埠購取礦山已有成議現在紳耆忽又狃於風水之說聨名赴府署稟阻未知府尊若何批示也 
[皖省官塲紀事]  
　　安慶訪事友人云新選和州州同鄭　駕洤現經藩憲湯小秋方伯檄飭赴任不日卽當前往履新矣○查鶴年少尹前經藩憲委署奥龍司巡檢嗣以襄辦皖北振務一時不克父卸禀知藩憲湯方伯改委候補巡檢陳少尹和鈞前往署理○靈璧縣學訓導夏廣文病故遺缺經藩憲湯方伯委試用訓導劉廣文從元署理○署理建平縣知縣韓大令澤埏患病遺缺經藩憲湯方伯委候補知縣汪大令錫麟署理 
[吳下官塲紀事]  
　　姑蘇采訪友人云本月十一日署蘇松太兵備道兼江海關監督曾經郛觀察因公至省泊舟胥門外官碼頭地方文武各官均往迎迓觀察接見後卽乘輿赴撫轅禀見德中丞拜賀鶯遷之禧旋復詣藩臬兩轅拜會一面飭丁至府縣各衙門投剌○東路保甲總巡鄧司馬文堉現經上憲札委總巡松滬釐捐各卡因於本月十一日赴轅禀銷保甲總巡差辭赴上海差次遣差由上憲遴委候補縣薛大令葆楹接辦 
[西泠爽籟]  
　　杭州訪事友人云德清俞甫太史主講詁經精舍已二十餘年春風化雨士論翕然去歲因年老力辭前撫憲廖榖帥一再挽留太史乃薦瑞安黄潄蘭大銀臺自代本年五月大銀臺忽歸道山撫憲劉景韓中丞以此席不可虛懸仍擬禮延太史主講本月初六日特命監院曹小槎孝廉持函赴蘇敦請未識太史能慰杭人士山斗之望否也○自上月下浣以來雨澤過稀鄉民咸切雲霓之望迨本月初五日午後忽大雨傾盆至晚始息入夜又得甘高原下隰無不沽足早稻大可豐收是以市中米價每石已減二角次者僅售錢三千文今而後米珠之嘆其可免乎 
[東甌帆影]  
　　温州訪事人來函云候補縣丞王蔭齋二尹經上憲委辦瑞安土藥局事務奉札後擇吉本月初一日到差○温郡制錢缺乏洋銀每元僅兌八百六七十文小民受虧匪淺幸有小銀圓流通於市得以稍補錢荒無如市儈故爲區别致江南福建浙江等省所鑄者概不行用惟廣東湖北兩省小銀圓得以流行於市近復多方抑勒卽兩省小銀圓亦須貶價或作九八或作九五狡獪不等推原其故皆由糧櫃釐局不肯一律收用所致但國家鼓鑄小銀圓原以濟制錢之不足所望有牧民之責者准予完糧納稅庶市井九三之徒之敢故意壓捺民生受益豈淺鮮耶○永嘉縣所轄馬橋地方與河西犬牙相錯馬橋人某甲著名拳棒師也横霸一方人皆畏之如虎近日某乙從紙山遷住河西設壇教習拳棍甲謂臥榻之旁豈容他人鼾睡糾集黨類與之爲難乙亦嘯侣命儔各携槍械定期本月初三日互决雌雄幸鄉民羣起阻止并勸乙贈以花紅竊以爲風波可以稍息矣不料甲之徒侣復口出大言自矜驍勇乙聞而忿甚仍洶洶然欲與鬥毆說者謂此事若不及早敉平恐將來終不免一塲惡戰也 
[薇旌將至]  
　　江蘇藩司聶仲芳方伯因有要公須赴江寗謁見剛子良中堂及督憲劉峴帥擬於日內至上海轉附輪船前往縣主王欣 
 
 

Page 3

 
 
甫大令得悉特派差役整備郊迎觀此是星使來申尚須稍緩數日矣 
[監司回滬]  
　　日前署理蘇松太兵備道兼江海開鹽督曾經郛觀察因公赴蘇晉謁各大憲兹已事峯昨日午刻乘舟返申旋卽排導回轅視事 
[禀稿照登]  
　　前者上海縣王欣甬大令以滬上前　著多擬設化莠學塾兹復改爲嘉矜公所通廪各犬憲核定其事本館得其禀稿爰卽照録於後其文曰謹禀大人閣下敬禀者竊卑邑華洋雜處風俗之敝視他處更劇其最爲地方患苦者莫甚於流氓而流氓名目又有大小之分大流氓結黨成羣沿街滋閙無所不爲城廂內外法禁所行卑賊力　能制租界遼遠人烟稠雜雖巡捕綦嚴其力亦有時而窮又有一種小流氓大率無業下户幼童往往鎭市荒僻之處數十成郡遇與馬及孤客婦女强索錢文抛擲泥石不惟行者戒途卽洋人遇之亦以爲無理可喻　因大流氓肆行於前故小流氓效尤於後其膽愈大其黨愈多　不設法防閑日甚一日將有滋蔓難圖之慮卑職竊以爲猛虎可馴鴞音可變此輩恣爲不法之事推原其故皆由於旣無教訓又失生抛無植　者無恒心此亦未嘗非牧民者之咎也然則欲求民不失所先在官不失教卑職因與邑中公正紳董及洋商領事人等悉心籌議擬於城外　　中之處起建房屋名曰嘉矜公所所分南北海所專收大流氓略仿西法教朁手藝北所專收小流氓有藝院又有義學其能讀書者延請教習令入義學其不能讀書者購置器具令入藝院俟其各有一藝之成始行取保放歸如此則各有執業卽各遂生機多一工藝之人卽少一遊閒之人泰西各國所以日進富强者由於學堂林立無不入學堂之人故人無失業之患此卑職私心願望欲仿其法而小用之也但經費必先寛籌舉辦乃可持久卑職竊計近日火油一項愈推愈廣若於此項中酌提分毫積少成多無損於民間有益於義舉因與德領事及華洋各商會同妥議擬於進口火油每箱酌提銀一錢統計每年入口火油約六百萬箱歲可抽六七萬元內以一半作嘉矜公所經費以一半歸租界醫院義學等項之用其提存之欵歸洋商經收存息按季提交公所董事收支年於册報榜示卑縣但總其大綱吏胥概不經手欵由腋集則取不傷廉存歸洋商則虧挪弊絶設使日後經費有餘仍可擴充善舉現在德領事及華洋各商均欣然樂從嘉矜公所有開辦之期卽大小流氓有自新之日卑職愚見如是理合據實禀陳仰祈大人鑒核是否有當伏祈迅賜訓示祗遵候奉批准再行會董妥議建置章程禀呈鈞鑒謹肅恭請勛安伏維埀鑒 
[遊街示衆]  
　　日前英界公堂移送惡婦施張氏至上海縣署縣主王欣甫大令訊係開設臺基之虔婆爰判令遊行各城門示衆前日午後縣差以鐵練鎖氏之項牽之而行前導者手執小銅鑼時時敲擊沿途觀者擁擠不開皆謂其自作之孽 
[仍准售圖]  
　　文匯西字報館控字林滬報館翻印新闢租界地圖一案已紀報章兹悉當文匯報館繪成新界地圖時曾費銀二十五兩故英美租界公廨讞員翁笠漁直剌及會訊之西員斷令滬報館如數付還旣而文匯執事人聲請直剌判罰直剌不依至地圖則仍准熩報館出售蓋以此圖頗有益於華人也 
[幾釀命案]  
　　浦東人張慶華與同鄉人王阿星爭攬工頭積成仇怨前日各糾流氓多人持械互鬥聲勢洶洶如臨大　土以寡不敵衆被張擊傷倒地一息奄奄勢甚危險張黨知已肇禍始一哄而散嗣經王之同類舁送同仁醫院求治醫生騐得傷勢甚重恐不免有性命之憂云 
[法界公堂瑣案]  
　　太倉州屬寳山縣境吳淞鎭人各寳瑞與崇明縣舉人蔡霽峯因售崇寶沙新漲沙田涉訟牽涉工部局首董信孚洋行主蒂羅迭經讞員朱森庭明府與西員會訊著交保出外　同原中理處迄今案懸日久尚未了結昨日明府會同何繙譯升座後蒂羅訴請究追明府飭傳信孚洋行買辦方省三到案間各寳瑞將沙田柢銀之事爾知之否方稱不知其細惟四月某日有裘姓者來行言及此案囑爲排解因轉告蒂羅並出立自願帮同理勸之據嗣因理勸不明已作罷論明府謂谷向蒂羅抵銀一萬兩是否現銀或係鈔票爾可詳　陳明方稱付欵時並不經手請問蒂羅方可明白明府遂　何繙譯　之蒂羅並謂蒂羅係工部局首董遇事必能秉公辦　何君與蒂羅各　西語　笞移時商之明府限谷於二禮拜內先將銀一萬兩如數繳案延干押追蔡所呈禀詞當堂擲還諭方曰嗣後蒂羅　費時　須隨之到堂以　傳述言語○前者太古洋行司帳人袁榮生控李謝氏誘拐使女雲仙明府訊知此女已被賣與天后宫後徐公館得身價洋銀四十元因飭探帶同李　氏前往將雲仙帶回捕房昨日解案請訊徐公館主徐定康遣茶　安麗生持名片投案禀稱此女由李謝氏領來聲稱是伊　生故主人出洋銀四十元購之以供服役改名蘭花今令小的將筆據呈閱明府見據係哈氏出名因謂李謝氏曰爾變易姓名出立賣契實屬小玩李謝氏供此女　由鄭桂領來囑小婦人認爲已女及售去後小婦人分用洋銀十三元鄭係寳應人現已逃匿無蹤明府飭將李謝氏押候交到　桂將身價洋銀如數繳案以便給還徐姓雲仙交袁榮生領回飭具保單領　存查○杭州輪船買辦楊翔雲虧欠水脚洋銀六百餘元　太古行主送案詩追楊供出帳房孔慶豪侵用各欵孔不服與楊互相訐訟明府諭令交保出外理算帳目禀覆核奪迄今限期已逾行去迭次函　　日明府著保人交案謂本委前諭爾先將太古之欵理還再訊爾等互控之案何以玩延至今抗不遵諭著押候嚴追孔交原保人保出○大成　　　　執事人王録卿控自稱洋務委員之曹維善串同行內歇夥洪仁貴吳子方取出進貨簿及碼單藉端挾制勒索銀六千兩明府訊明口供禀　江海關道　曾觀察核示昨日接奉道憲批回著曹繳呈洋務委札因命將曹及洪吳帶案謂曹曰今奉道憲大人批示著爾將委札繳案不　虛詞搪　　銀本應送縣辦理因何繙譯官尚欲禀明領事官故得從緩諭舉著仍　押○前者徐錦如控永泰絲線店主彭友甫　　備欵二百零七元明府　令交保出外限十日理楚兹已逾限原告投案求追明府著保人交案以其任意玩延押候嚴追○丁周氏控聚賓園徽館主　雲伯欠洋銀一千六百元明府飭探提薛未獲將其妻許氏帶回訊供准予交保出外限十日內將其夫交案兹已逾限著保人將許氏交案腐限五天如其夫再不到案定卽押追○久康錢莊執事人控李生甲借錢四百五十千文圖賴不還明府諭令交保出外理處迄今無人具保昨日飭提至案著押　笞責一百板○金利源六號棧房司事人陳三元投案禀稱張桂山冒充某號出店人至棧房扦樣致被扦去白糖五十斤幸卽目見將原物扣留送案請辦張供小的在某報關行執役並非冐充明府判令枷號一　拜發棧房門首示衆期滿再責二百板○包探禀稱偷兒邵　林竊取某成小　燈七十二盞經小的搜獲原贓六盞解案請究明府判責三百板○包探禀稱偷兒王榮才竊取某藥行之　材被失主拘獲送案請辦明府判　一百板 
[美界捕房紀事]  
　　昨日清晨賊犯錢阿狗混入頭　弄某姓家竊取衣服適爲包探劉阿炳所見拘入捕房捕頭令押候解送公堂票諭讞員翁笠漁直剌訊辦○昨日午刻甲乙二賭徒至北河南路天后宫前設攤誘賭適爲巡街捕所見因卽拘入捕房捕頭令押候解送公堂禀　究辦○昨日亭午時跑灘賊胡阿二竊取公和祥碼頭所堆舊鐵適爲管碼頭之印人所見拘入捕房捕頭結知所竊甚微令管押乞丐牢半日從寛釋出 
[壽儀助振]  
　　王君春洲六十初度友朋戚黨咸願餽送隆儀登堂祝嘏王君以各處災荒迭見惄焉傷之囑將嘉貺悉數移助振捐而　本館恊振所代司收解其第一次所收洋銀三十一圓已紀前報兹將第二次代收惠儀續登如左梁溪賀紫綸洋四元王漢槎洋四元徐士　洋四元郭懷澄洋二元嚴兆澄洋二元胡友薌洋二元顧坤洋四元以上計共洋銀二十二元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者王茂榮控蔣桂庭朱笛洲　吞存欵縣主王大令斷令將生財存貨　王收管由王棧　　朱洋銀一百五十元兩造雖經遵斷迄今數月彼此未將銀貨交割清楚前日蔣復訴請判斷王大令遂於當晚升堂訊鞫蔣供般　漢　山香粉店王控案後蒙斷令伊付給洋銀一百五十元生財存貨歸伊收管王旣不照付洋銀亦不將生財存貨收管維　令伊母至小的另開之店內盤踞滋擾至今未去求爲究辦王供蔣在店之東西兩邊開有兩店小的雖奉諭收管店業生財而生意已盡被佔去且查得蔣帳目尚不相符是以不將洋銀付給求鑒大令謂今著蔣付爾洋銀一百五十元將生財店底歸蔣收管爾可願否王答稱願大令因著王領母回家以後不得再至蔣店多事飭差於兩日內協同兩造交付洋銀生財各具遵結呈案○已閉之福裕錢莊執事人周績謹虧欠銀一萬餘兩被莊主蔣姓控追事已多時分文不繳前晚王大令飭提至案謂爾欠巨欵置之不理現奉上憲札飭整頓商務嚴追虧欠如有久欠不繳者立卽解省究追諭畢叱令將大帽除下周叩首若崩角稱銀被他人所欠一時難以收回監生刻方患病求恩交保清理供畢呈上藥方一紙大令擲下諭曰今姑從寛暫發縣丞看管子限三日措繳銀三千兩違則血比○全盛信局主婦陳王氏控虞阿炳謀奪生意縣主王欣甫大令提訊之下氏供寍波人故夫於同治二年在治下股關全盛信局計共六十股丈夫得十股向在局中經管各事虞阿炳之父虞瑞泰在局爲夥瑞泰故後卽由阿炳接辦擅自專主將夥李姓停歇謀吞產業求恩核辦倪鳳洲供文生由岳母陳王氏倩爲抱告敢來案候訊虞阿炳供小的年二十有七寍波人故父向在全盛信局管理事務有資本一股半應得兩年餘利被李吞没因此將伊停歇並無圖吞產業之意陳王氏供虞並無股分實係爲夥大令諭令陳王氏速邀李姓局夥來案聽候質訊判斷 
[馬路工程局瑣案]  
　　前者杭省某機坊主秦某倩划船户馬阿二帶綢料若干交滬北某綢莊抵埠後有李阿木者自稱貨捐局巡丁責其偷漏拘至捐局由馬繳捐認罰事已了矣李以爲奇貨可居旋又串同王阿七黄富雲等藉端需索逼令將綢質得洋銀一百零三元除去繳局之欵外其餘彼此瓜分秦心有不甘躡跡至滬遇馬於南市揚家渡報知捕房經包探黄量海等將馬李等人拘獲解經工程局會辦司徒貽芬司馬訊明口供判令分别笞責四繳賊欵彰晚司馬提案覆訊時有顧長霖者投案供稱小的操岐黄業與李素識今知李因事逮案已蒙笞責求恩准交小的保去俾令改過自新李供小的自知不合今已將所得洋銀如數繳案求恩免辦此後永不敢作奸犯科矣司馬謂此案馬已報捐認罰爾何得逼令將貨付質任情勒索按之律例厥罪非輕未便遽邀寛典李一再哀求司馬始准交顧保去王黄身無腰牌瞻敢隨同索詐情殊可惡著照原斷各枷一個月發犯事處示衆馮阿四供稱小的管理划船與此事本不相干曾由馬囑令將洋銀分給李等是以投案聲明馬一味求恩叩首如搗蒜司馬謂曰爾係船户代人帶運貨物不應擅自付質今爾願罰願責本委網開三面聽爾自擇馬堅不肯言乃交地甲帶往調處繳案之洋銀先給秦具領候覆訊再核○前晚司徒貽芬司馬升座訊案時水巡頭目陳向榮投案禀稱四十一號三道頭巡捕黄某平日恃勢横行人皆畏之如虎今水巡丁阿四初次上差不諳規例被黄扭住連掌其頰小的聞知向之理論黄竟一味恃蠻膽敢口出穢言任情污衊是以投案陳明司馬聞之大怒以黄捕不法已極立諭捕頭解案訊辦 
[南市捕房紀事]  
　　前日午後三點鐘時二十八號巡街捕巡至新馬路見周老五鬆辫高領故態依然惡其顯違禁令拘入捕房捕頭令管押兩點鐘時將領褫去從寛開釋是日傍晚七點鐘時包探黄量海見林阿三裝束如前亦卽拘入捕房捕頭令褫其領管押兩點鐘時麾之使去○前日教民錢福卿與船户李和仁在途扭毆由六號巡街捕一併拘入捕房捕頭以事起細微斥不准理○昨晨有流氓十餘人在馬路中高唱淫詞揚揚自得十號巡街捕見而欲拘若輩見機逃逸祗獲朱杏生一名解入捕房捕頭令禁押一點鐘時從寛釋出 
[英界晚堂瑣案]  
　　陳王氏與李朱氏張元之三人在途扭毆經二百三十四號巡街華捕一併拘入捕房轉送公廨前日之晚讞員翁笠漁直直剌倩襄讞委員張柄樞司馬升座提訊陳王氏供原籍蘇州生有一女小字秀寳年甫十齡前年由徐王氏金陳氏爲媒許字李朱氏爲童養媳得茶禮洋銀二十元詎料未幾李朱氏卽串同姘夫張元之將秀寳帶來治下押入某妓院內小婦人得悉後於本月初八日邀同徐王氏金陳氏至李朱氏處理論李朱氏反令張元之勒令小婦人繕立賣身筆據是日小婦人與張元之在途中吵閙由巡捕一併拘入捕房轉解案下叩求著李朱氏張元之將秀寳交出并照例嚴辦徐王氏金陳氏供前年陳王氏之女秀寳由小婦人等爲媒許字李朱氏爲童養媳上月某日陳王氏至小婦人處譚及伊女被李朱氏押入妓院遂與小婦人等趁船來此查問明白投來案喊控求恩究辦李朱氏供陳王氏之女秀寳許字小婦人爲童養媳被張所騙押入妓院得洋銀八十元小婦人受其愚弄叩求鑒宥張供秀寳由李朱氏倩小的領至日新里第二家朱四姐妓院內押洋銀八十元實非小的主謀司馬著將李朱氏掌頰一百下交官媒看管張元之重責二百板押候提秀寳至案復訊核奪○興勝成鞋店主朱聨興曾控夥友倪春亭串同顧德章虧欠店中洋銀一千一百四十元除收到若干外尚欠八百四十元張司馬判令倪折償洋銀川百元限十日內繳案至顧德章欠朱洋銀五百餘元亦著將帳算明禀復核奪倪逾限已久延不繳呈顧亦不禀復昨日命提至案訊追倪春亭供小的曾措得洋銀二百餘元尚少洋銀數十元已央人向原告說妥求交保出外寛限付清顧供所欠朱洋銀並無五百元之數刻下帳未算明求再寛限兩天禀復司馬飭將倪顧二人一并還押著顧赶緊將帳算清傳原告到案復訊核斷 
[英界公堂瑣案]  
　　夏慶桂向在老順記行爲式老夫偶與胡桂生賭博輸去洋銀一千五百餘元致所收行中之欵不能歸償老順記執事人某甲據情投報捕房請將保人施金生拘送公廨訊追捕頭立遣包探竇如海將一千人拘入捕房昨晨解案請究老順記執事人投案請追夏慶桂供稱小的一時糊塗被胡欺騙以致輸去洋銀一千五百元求卽究追胡桂生供小的雖曾與夏同賭然輸贏互見並非小的獨贏求鑒施金生供確曾保夏今願帮同料理讞員翁笠漁直剌據情商之白繙譯官以胡誘賭可惡判重責五百板發回捕房管押三月著施金生出外帮同清理○包探顧阿六禀稱寍波人陳阿生前因犯案遞籍今又潛來經小的查見爲特拘案請辦陳阿生供雖曾犯事業已改過叩求恩鑒直剌判責一百板再行遞籍○包探陸阿九禀稱積竊陳寳金曾經犯案此次又在某處客棧中竊取旅客張春法之布夾被一條夏布長衫一件經小的拘獲起出原贓送案請究張投案請領失贓陳供認行竊惟求恩典直剌判責二百板管押一月贓給還失主○包探顧福其禀稱賊犯陳仁寳竊取顧沈氏家夏布一疋報捕後捕頭令小的緝獲人贓今特送案請究顧沈氏投案請領夫贓直剌判將陳責一百板○包探張阿五禀稱竊賊張阿金不知在何處竊得衣包一個內有布衣七件經小的拘獲向詰失主不肯說明故特送案請究張供衣包係在途拾取實不知何人所失求鑒直剌判責一百板 
 
 

Page 10

 
 
[皖省官報]  
　　五月三十日巡檢孫雲騫謝超委行知註册李鑒辭解平餘等銀赴金陵○六月初一日知縣趙儀年到赴江蘇直隸勸辦賑捐回○初二日候補縣　恩奉委發審局帮審石寛奉委發審局學習升補無爲州吳雲濤引　回○初三日指分安徽試田典史熊光德到江西人知縣朱郁荃陳麟瑞均到起服來省周德興辭赴六安訊案與史鍾厚重巡檢李耀璣鄭欽均謝超委准補桐城縣丞尹耀庚謝行知准補○初四日江蘇太倉直隸州吏目方矩騐看巡檢章宗俊謝超委一次邱樹恩祝　均而試○初五日改發安徽卽用知縣蔡世信到江西人號宏菴戊戌科進士夥縣局憲章辭候補知縣陳守先知奉委東門外　河口帶丈量漲灘地通判王德壽知奉委辦灣沚釐卡○初六日知縣　維傑知奉委送吉安洋船赴上海修整江承祖知奉委勘估曾公祠工程差王子銘辭奉批准赴皖南一帶就醫府經侯雲瀚知奉臬憲委查大南門城門差縣丞王榮昌謝奉批准賞換五品頂翎○初七日直隸州英華到由太平府回候補知府許以增又祺厚知縣趙元熙均見 
[邗江官報]  
　　六月初六日韓鹺尹秉忠禀辭赴省李鹺尹兆凱辭赴三江營卡○初七日汪分轉覲潮委高溧句督銷○初八日林鹺尹景禧委西　局戴鹺尹其厚辭赴許坎關卡○初九日葉介轉爲楨赴淮北總巡差葛鹺尹培源銷蘇州餉何鹺尹乃升辭回十二圩差次 
[上海北市絲業會館籌振公所施子英經收山東淮徐皖北賑捐四月十四至廿九日第五十九次清單]  
　　十四日俞鴻元由崇餘莊來洋一百元湖郡横塘錢隱名祈病速愈洋五十元章堃記十元失世瀛求諸病痊　四元○十五日清芬堂洋三元○十六日吳興滌盒太守仲春抱孫命其子迪純明經將親族所贈鈴鐲等儀及彌月湯餅筵庸　洋一百元風塵俗吏求慈親嗽疾痊愈耳目聰明洋五十元無名氏二元○十七日寗波府學署無名氏求延母壽洋十元松江起鳳堂許爲次媳錢氏求病痊愈十元滸浦裕通炳記六元六合堂一元○長鼎思補主人募不書名九户各小洋五十角又一户五十角土板洋一元不書名鏡一百零三角不書名程大洋一元小洋十角不書名王五角又補助小洋十二角銅洋六元四角銀皮十二片○十八日黎里張顧侯募覲我氏佩仙氏求安健洋四元○十九日老甡元絲莊周仕元子懋照懋功懋德洋十元隱名氏求媳產後病愈二元馮興發馮新發各二元隆元一元○二十日李十宗求病速愈先助洋八十元固本堂三十元嘉定祥泰顧培卿募顧徐氏五元蘇城元裕易隱名子二元○廿二日朱陳兩善士洋廿一元寗波府學署俞葆生二元補過氏一元二角○廿三日萃豐衣莊楊慶桂機器洋廿元○廿四日耕餘堂周洋十元心願氏二元○廿五日寄寓興化無名氏洋十元杭州恆豐順孫子　寡孫門沈氏洋五元又濮汪氏二元又周門花女陳濟舟雷方氏謝孫氏幼孩耕官五户各一元○昇昌鐵號募張鴻彬洋十五元費太太十元無名氏八元又六元瑞源莊二元共五户合大洋三十五元小洋六十角○廿六日隱名氏爲子節生日質洋一元○廿七日江西黄雨生募鄧善餘洋二元源泰盛同豐號嚴守約堂德大號劉永裕五户各一元福興號劉深柳堂劉履道堂全義號涂致美堂五户各足錢一千文共十一户合英洋三元二角內銅洋一元又爐洋九元兌見英洋八元五角七分○南匯張春槎募鞠雨芳洋五角張森柏三角王蓮松二角共三户合洋一元○廿八日掦州無名氏三户一求合家清吉學生子嗣一求病速愈合家清吉一求老母壽康遇事順手全家清吉無恙由義善源來三共洋五十五元合規元四十兩無名氏洋三元○廿九日蘇城陶菊臣洋廿元杭城任景荃募四元平湖方　琴潤資先助英洋一元龍洋四元高郵丁玉軒募無名氏銀價分助洋三元又澤記一元又培根堂小洋三十角嘉興錢公館放生室主人求卻病延濤洋二元○四月分共收規元八百十二兩二錢洋一千三百廿六元扯七四四五合規元九百八十七兩二錢零七釐　器龍洋三十元小洋七百六十一角七分扯七一四合規元七十五兩八錢零五厘以上共收規元一千八百七十五兩二錢一分二厘土板洋一元銀皮十二片銅洋廿三元四角連前共收規元十萬零二千五百廿一兩一錢四分七厘土板洋一元銀皮十二片銅洋五百七十六元八角測量機器一副 
 
 
 

Page 11

 
 
   
 
 

Page 12

 
 
   
 
