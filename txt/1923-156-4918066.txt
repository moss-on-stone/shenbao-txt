# 1923 - 156 - 4918066

 

Page 1

 
 
第一萬八千零六十六號;中華民國十二年 西曆一千九百二十三年六月十三號
星期三 * *   
 
 

Page 2

 
 
第一萬八千零六十六號;中華民國十二年 西曆一千九百二十三年六月十三號
星期三 * *   
 
 

Page 3

 
 
第一萬八千零六十六號;中華民國十二年 西曆一千九百二十三年六月十三號
星期三 * *時評 
[做總統又如何] [  冷]  
　　此次北京之政亂爲做總統也欲做總統未得故用此卑劣之手段雖然此卑劣之手段姑勿論能否得做總統即做總統矣又如何 
　　假使曹錕做總統曹鋭邊守靖輩當國孫文張作霖趙恒惕劉成勳唐繼堯等豈以曹錕爲總統故而能不分爭而成統一耶我知其必不能也即問之曹錕曹鋭邊守靖輩亦必曰未可知也外債豈以曹錕爲總統故而得借内債與國庫劵等豈以曹錕爲總統故能有信用而得發行我又知其必不能也好問之曹錕曹鋭邊守靖輩亦必曰未可知也以前所欠之外内債豈以曹錕爲總統故而可以不索内外官員以前及以後之薪水經費豈以曹錕爲總統故而可以不發京中軍警及外省軍費豈以曹錕爲總統故而可以不索我知其必不能也即問之曹錕曹鋭邊守靖輩亦必曰必不能也各地之土匪亦决不能以曹錕爲總統故而不刦人掠物如臨城者各地之交涉亦決不能以曹錕爲總統故而不進退維艱如長沙者各國之外交更决不能以曹錕爲總統故均相尊重而不失望嘆息如今日者然則曹錕即做總統矣又如何 
　　賢者爲國謀利益不肖者爲己謀利益而亦不敢有害於國更不肖者即爲害於國亦必爲己謀利益今之欲做總統而謀此次政亂者除毁國以外寗有利益之可圖耶不過證實中國之有權力者無賴無聊無意識如是而已不過證實中國除此無賴無聊無意識之有權者外中國無人而巳不過使中國之名譽日毁不過使人謂中國人不能自治中國不過使侵略或干涉中國之人得所藉口而巳嗚呼斯誠中國之無人耶抑誠天之怕廢而人莫能興耶何令此輩猖獗如是也 
國内專電 
　　棗莊電今日八洋票已完全釋放 
下山（十二日下午九鐘） 
　　棗莊電今日下午八西人全釋出六點至峨山口王團備酒欵待並派步隊護送九點至棗莊并釋出華票四（十二日下午十鐘） 
　　棗莊電張繩祖洪錫麒頃已放出（十二日下午十鐘）　　 
　　朿莊電西票人名愛理斯佛萊德氏金士柏氏蘇洛芒氏品格爾氏羅萊特氏佛里門氏穆安素氏鮑威爾氏華票人名張繩祖鄭熾洪錫祺謝三寳（十二日下午九鐘）　　北京電今日申刻公民團包圍黎宅至八點鐘未退（十二日下午八鐘） 
　　北京電馮玉祥王懷慶辭職黎派張懷芝慰留（十二日下午八鐘） 
　　北京電今日軍警索餉會未開成因衛戍及馮部軍官未到（十二日下午八鐘） 
　　北京電文㈩㈡公民價高有大衫者一元集四千人（十二日下午八鐘） 
　　北京電文㈩㈡黎宅會議顏不允組閣要黎先聲明何日去職黎答候國會但兩院今日流會（十二日下午八鐘） 
　　北京電今日名流王家襄等函馮玉祥徴求黎地位意馮答請黎聲明何日出京方能調停（十二日下午八鐘） 
　　北京電此次政潮原定由馮（玉祥）王（懷慶）分投進行以張閣總辭爲第一步軍警罷崗爲第二步其後軍警復崗乃因王（毓芝）主急進吳（毓麟）主緩進保派内部不一致所致王（克敏）吳（毓麟）連日聚議决以索餉手段困黎現正進行顏顧組閣决難成聞馮王（懐慶）王（毓芝）吳四人意見亦不一致（十二日上午十鐘） 
　　北京電王家襄張國淦勸黄陂先辦咨文請衆院開緊急會將總統任期解决然後再招人組閣饒漢祥言總統早有辭職咨文在議院不肯出辦（十二日下午三鐘） 
　　北京電王懷慶與高凌霨爲一氣意欲以高代閣馮玉祥主張紹曾復職此馮王意見不同處有人提起辭職黎言予已六十歲决不再活六十歲但未有正當辦法以前予未便糊裏糊塗一走了事（十二日下午三鐘） 
　　北京電王懐慶云本人處境比黎尤爲困難只有維持本人部下守秩序馮玉祥云本人不問京城事黎於此形勢下暫留本宅但公民團巿民團便衣團仍在僱用中現在形勢最高問題疆吏不肯領銜軍警長官不肯出頭所定九日下午六點解决及二十四點鐘辦妥兩策已成陳跡今所倚重者僅公民便衣政策（十二日下午一鐘） 
　　北京電今日兩院聯合會本擬討論維持黎法律地位但吳邊默契恐難成會（十二日下午一鐘） 
　　北京電兩院推温世霖赴保請放棄非常手段改法律手段昨夜李倬章赴保亦將進此言（十二日下午一鐘） 
　　北京電高凌霨與吳毓麟主張稍異吳又㈩㈡晨赴津（十二日下午一鐘） 
　　北京電張紹曾昨語心腹已斷復職之念因疆吏觀望某派功則歸己過則歸我二語一説此數語是張紹曾扶乩占得來（十二日下午一鐘） 
　　北京電兩院有人建議組委員制由兩院舉出九人或十三人爲臨時執政互選一人爲臨時攝政以俟正式總統產生交出并擬主推孫文黎元洪曹錕段祺瑞盧永祥齊爕元章太炎蔡元培唐繼堯馮玉祥張作霖岑春煊等爲執政以融洽南北問題再解决總統問題及憲法問題一方國會先憲後選但拜金派以利益太遠不贊同（十二日下午一鐘） 
　　北京電政潮由急性變慢性乙方仍以索餉爲手段送黎爲目的甲方以依法爲手段國會批准爲目的黎一再聲明元首不負直接處理政務之責此理至明何得以索餉爲名踞守住宅更何得以政治不良爲辭率逼退位議員住宅均有乙方保護並有某派議員五十人每人分擔監視他派十人故議員出京復阻回（十二日下午一鐘）　 
　　北京電十一日下午四點黎宅會議孫寳琦顏惠慶顧維鈞王正廷屈映光吳景濓王家襄湯漪福開森等王正廷提議黎須表示本身地位方釋各方誤會表示方法㈠聲明國會准其辭職時卽當去位黎曰此節已向保洛電告㈡聲明新總統選出時卽去㈢聲明新總统雖未選出亦决定某日去位如此則總統不戀棧初衷已可大白於世王家襄贊成請向國會聲明黎曰選舉法規定任滿去位應請國會解釋任期吳景濓云國會如開會討論任期係受挾制不能留此污點饒漢祥曰元首亦不能留此污點當時爭論約定今午再議并加邀汪大燮熊希齡 
（十二日下午一鐘） 
　　北京電眞㈩㈠使團會議某使云中國南北紛擾各國商務皆受重大損失長此下去列國不好在華經營應照華會原則八國共策鞏固中國秩序辦示又云以非法而繼任總統實行迭克推多政治者决難承認馮玉祥因之向外交界聲明本人不干政治并將其部下召回南苑（十二日下午一鐘） 
　　北京電彭允彝三日未入府黎實厭彭已告敎職員决不使彭再入閣（十二日下午一鐘） 
　　北京電邊某在興隆大院今甚灰心（十二日下午一鐘） 
　　北京電李倬章昨日來京有人往詢此次政潮洛吳如何態度李日不知所以派予來調查（十二日下午三鐘） 
　　北京電眞㈩㈠日混成第十六旅曹士杰在京招新兵十八歲至二十五歲入選（十二日下午一鐘） 
　　北京電農部昨發薪五成（十二日下午三鐘） 
　　北京電皖匪由桐柏竄正陽關之張家棚淮河南岸被搶六十里（十二日下午八鐘） 
　　北京電丹使照會外部中日青島佐世保海缐聞將開會此與丹國大東公司合同有關須先得丹國同意（十一日下午一鐘） 
　　北京電東三省運雜糧由安東出口展限一年（十一日下午一鐘） 
　　北京電德政府函告派辛慈愽士爲海牙公斷員（十一日下午一鐘） 
　　北京電英法日三使眞㈩㈠日爲魯田扣留鹽税八萬餘元向外部提抗議（十二日下午二鐘） 
　　北京電日代使吉田向外部催開膠濟路沿綫商埠（十二日下午二鐘） 
　　北京電昨使團决議催救臨城外僑又派武官調查中國鐵路（十二日下午八鐘） 
　　棗莊電昨晚鄭請紳商入山今晨商代表江經沅孫福基焦錫生魯代表管象坤紳士金方遠劉子幹李麟閣高祿田陳家斗劉玉德同往 
（十二日上午十鐘） 
　　棗莊電陳昨在山宿温安宿峨山口今日候紳商同進山簽字（十二日上午十鐘） 
　　棗莊電軍衣欵項黄德本今日携帶入山（十二日上午十鐘） 
　　棗莊電安特生温世珍同西人出山陳調元黄德本及紳商代表今日俱在十里河宿議善後（十二日下午十一鐘） 
　　天津電省署接交部電近來經營非營業之無線電報電話外僑實居多數現訂規則取締請先飭屬禁阻無缐電機進口（十二日下午三鐘） 
　　天津電津人對日本伏見艦槍斃巿民大動公憤省會亦於佳日通電全國力爭外交（十二日下午三鐘） 
　　天津電昌黎日人綁票案由中日兩方面派員至該處調查眞相（十二日下午三鐘） 
　　天津電日武官於眞（十一）日代表日皇致祭庚子在津陣亡之軍官兵士當晚由吉田總領事主席假日本花園公會堂開歡迎會租界要人畢至（十二日下午三鐘） 
　　天津電總商會呈省長令造幣廠收回輔幣重鑄免商民受殃（十二日下午三鐘） 
　　天津電津浦路規定全路警備計劃十二項責成該路警察處長申士奎督飭總分叚實力奉行（十二日下午三鐘） 
　　天津電陳策密電報告河海工程局對面河沿停泊義國軍艦一隻預備運械赴粤煩密查禁阻（十二日下午三鐘） 
　　長沙電日領艦長眞日回拜趙趙卽交涉撤艦日領以無命令卽撤慮獲讉允與艦長會銜電逹東京北京述可撤艦意趙囑日商復業日領謂稍遲再説（十二日上午十鐘） 
　　漢口電黎派賈可興眞㈩㈠到鄂與蕭商内閣問題（十二日下午七鐘） 
　　漢口電袁祖銘改任援川分司令袁部四旅集夔州現楊森電庚（八日）率一部赴安岳應援僅留一營駐夔（十二日下午七鐘） 
　　漢口電湘訊湘西情勢不明蔡劉均電省報告溆浦防兵更調係防匪並未越防一步所有出發益陽安化之謠顯係奸人播弄請勿誤會但宋鶴庚魯滌平葉開鑫李塗文等灰（十日）眞（十一）先後赴湘潭並電約謝國光吳剣學同來湘潭會議似與湘西事有關（十二日下午七鐘） 
　　漢口電女師代表十餘人眞㈩㈠赴省議會質問議員何炬新所提查辦女師校長案有關女生名譽請面示證據經李副議長接見謂何議員係根據報載多不實可函報館更正何亦可將查辦案撤回（十二日下午七鐘） 
　　漢口電漢口日人藉口我當道取締排日運動不力恐華界日人受危險定明晚在日人俱樂部開準備委員會又華界日人機關之親睦會與日清商妥將貴重物品寄放日清第四號倉庫三月不取租金至必要時卽離漢（十二日下午五鐘） 
　　漢口電日領要求陳介援湘例解散武漢外交後援會陳未允只允切實取締並保護日僑（十二日下午五鐘） 
　　漢口電常德日華洋行日人三名三井二人東孚三人庚日乘順和輪到岳換湘江輪灰日到漢尚有高橋男女四人庚日搭民船下駛尚未到埠（十二日下午五鐘） 
　　漢口電湘訊趙又函日領謂請貴伏見亦未撤退繼續此種現狀未識貴方是何用心至我方保護設施業經表現貴方若對本案全不重視則事件擴大責有所歸日領眞回拜趙有允卽撤艦意外部來電稱日以華軍官能保護僑民爲撤艦條件各公團代表質問李省務院長解散外交後援會理由李允卽恢復原狀（十二日下午五鐘） 
　　長沙電日領偕安宅艦長眞㈩㈠謁趙談甚久僅允曾電東京參加可撤艦意又聲言安宅非由六一案來上部份議員以交涉無進步且不執行該會請卸日艦武裝議决案將提不信任楊宣誠案（十二日下午七鐘） 
　　長沙電潭常日僑均來省日商不肯復業便藉口拖延撤艦事（十二日下午七鐘） 
　　長沙電財長袁華選自滬來電辭職趙委陪選之周子賢代（十二日下午七鐘）　 
　　蘭州電陜西駐榆林軍屢次擾害榷局此間派兵保護（十日下午八鐘） 
　　蘭州電日安巴嗎番匪率衆搶掠野哩哇地方（十日下午八鐘）　 
　　香港電前粤軍戰報謂生擒許軍旅長王懋功不確王已同許崇智 
 
 

Page 4

 
 
第一萬八千零六十六號;中華民國十二年 西曆一千九百二十三年六月十三號
星期三 * *　　張文逹許濟邱鴻鈞等到愽羅聞許部沿途被林虎追擊僅餘千餘人（十二日下午九鐘） 
　　香港電兵站部佈告悑羅方成連日進攻泰尾甚得手龍華之敵連日被攻甚烈有竄北江消息（十二日下午九鐘） 
　　香港電許崇智灰（十日）抵愽羅是晚孫由石龍乘電船起愽與許會晤（十二日下午六鐘） 
　　香港電滇軍旅長朱世貴昨由北江返省行至西濠口突被蔣光亮之副官李全藩拔槍擊傷左手李亦被朱之衛隊槍傷已將李解公安局發落（十二日下午六鐘） 
　　香港電林俊廷命李忠仁部取道鬰林愽白進窺高雷（十二日下午六鐘） 
　　香港電聞林虎率兩旅取道紫金河源援惠洪兆麟亦派李雲復部兩旅取道海陸豐赴援昨抵距惠七十里之平山地方林部前鋒已到惠州昨惠城内粤軍分路出擊相持半日聯軍却粤軍追至龍潭仔三聖宮等處聯軍現駐守水坑（十二日下午六鐘） 
　　香港電楊希閔灰（十日）戌電告本日率隊進攻於沙口與敵遇敵約六千北軍兩旅餘係沈軍激戰至午敵退大坑口我軍追擊肉搏數次午後六時將大坑口佔領敵向烏石馬壩潰退斃敵數百人 
俘百餘奪砲二機槍三槍百餘明日繼續進攻（十二日下午六鐘） 
　　香港電聞西江沈軍已進佔悦城將分隊經廣寗四會赴清遠與北路沈軍聯合（十二日下午六鐘） 
　　香港電鄒魯眞㈩㈠舉行就財廳職禮惟原任楊西巖因經手借入墊支各欵共數十萬籌還無着不允交印楊是日赴石龍謁孫請示（十二日下午六鐘） 
　　香港電葉恭綽擬日間就財長職（十二日下午六鐘）　 
　　香港電大本營飭米行眞㈩㈠起每日解米三十萬斤應用七月交欵米行拒已電港停辦米石（十二日下午六鐘） 
特約路透電 
[北京政局未變]  
　　十二日北京電政局未變現信連日之事變由曹錕之黨與鼓成曹則頗不爲然據消息靈通者稱曹黨現謀由國會解决最高問題俟黎總統任期滿後國會將選舉曹錕繼黎爲總統大約將以張作霖副之　 
[臨城被擄諸人之釋放期]  
　　十二日棗莊電陳調元等星期日赴霧加厚至今未回但時與營救團通訊據稱合同已成將於今日簽字被擄諸人當可於明日釋放諸事之延宕乃因匪首意見不一致之故 
[川中戰訊]  
　　十二日京電楊森二次圖占成都復遭失敗楊在隆川大戰七日後已退至資州是役雙方各死傷二千人 
[英議院質問華事]  
　　十二日倫敦電自由黨議員湯姆森氏在下院詰問英政府際此中國通商口岸以外各處時局甚爲嚴重之時現採行何法以保護在華英人生命利益外部次官麥克尼爾氏答稱自停剿臨城匪徒以來所行方法頗堪滿意英政府已准北京駐使主張編制鐵路警備隊增加外人管理鐵路入欵之權俾路警餉銀有著並訓令駐使會商各有關係國公使共同行動英政府未有理由可責北京政府破壞信義云 
[英報論東方事]  
　　十二日倫敦電晨郵報開始登載某特派訪員游歷中國日本新加坡及遠東各處近始歸來者所著關於遠東新問題之論文著者表示意見謂日本將以中國爲開拓之地中國人民雖庶尚能吸收頗多日僑而日本過剩人民目前無事者亦可利用於日本國内賴中國原料供給之實業英人應注意者日本已在中國各處有顯著之進步尤以揚子流域爲甚其地前乃英人勎力圈也日本乘種種機會以發展其在華經濟利益英人似未可以此責備日本西方諸國如不有聯合行動以恢復中國已墜落之命運則適開門使東方人爲之耳云云 
[英法對於德牒之見解]  
　　十一日倫敦電内閣今日討論德新牒及法國意見聞駐英法使已將法政府意見照會英政府路透社得可恃方面消息法總理普恩賚凾欲英國等恊約國立即牒告德國要求停止魯爾消極抵抗聞普恩賚視此爲恊約國開議賠償問題之條件但英政府似以爲應先行開議 
[魯爾佔領地之流血]  
　　十一日柏林電昨夜道特芒有平民五人中彈内有傷勢甚重者一人副警察長及副巿政長皆被拘以前日法國下級軍官二人被德人槍擊故也聞德人被拘者逾百駐道特芒之法兵現已加增又據道特芒最近來電平民被槍斃者五人熄燈時法兵向仍在街中行走之平民開槍轟擊巿政局前置機關槍兩架 
　　十一日柏林電道特芒電稱法人在城内外宣布戒嚴令拘重要德人爲質並厲行執照條例法人喝停街中及電車之人搜查軍器昨晚全城寂無生氣居民慌恐不敢出門商店餐館悉閉門電車停駛聞法人現仍拘留百餘人 
　　十二日柏林電星期日夜間里克林化森有法哨兵一名爲人槍斃該鎭已宣布戒嚴令自晚間九時至晨時五時不許居民出外並禁止四人以上之集會警吏二人已被拘爲質 
[魯爾煤照近狀]  
　　十一日巴黎電德國消息稱佔領當道前所頒布運煤先須領照之命頗遇反抗今則反對聲漸減呈請領照者已漸多上西萊西亞工人大會一致决定宣布全　罷工工團領袖勸告無效 
P>布國革政之評論 
　　十一日蘇菲亞電布政府任命伏爾柯夫氏爲陸軍大臣嘉洛夫氏爲外交大臣革命黨佔領京城時軍警互戰共死警察四人兵一人此外無流血事外省因農黨反抗間有無統系之騷擾除前閣員及若干行政員被拘外尙有農黨數人被捕新政府將控以破壞之罪内務大臣已諭令地方議會勿干涉國會權利及出版自由戒嚴令並未宣布電報電話交通亦未斷各處秩序如常　　十一日倫敦電倫敦之熟諳巴爾幹事者指布國革命爲令人不寗之事件蓋革命黨與德土俄接近洛桑會議或將受打擊也聞政變原因爲馬其頓人大不滿於布塞兩國政府恊定壓抑塞屬馬其頓境内布人活動之辦法 
　　十一日巴黎電巴黎微言報論布國革命謂臧柯夫氏爲鞏固自已勢力起見必將大增陸軍而小恊約國必因布國擴張兵力而有抗議故新時局或將有種種變幻土國能否不爲利動此殊可疑布國新政府之人物即前主張布國附於德國方面加入戰局之人云 
　　十二日捷克京城電聞布國前相史丹波里斯基氏己被自已衛隊所拘　　 
　　十二日巴黎電塞京消息布國農黨刻在北方籌備反抗鄉農已將數處鐵路拆斷聞某數處已見戰傳説布國現徴集前依約遣散之軍官並召集新軍塞政府甚注意此説時局可視爲嚴重塞王亞歷山大游歴羅京現兼程返國 
[俄瑞之暗殺案交涉]  
　　十一日里加電齊吉林氏致牒瑞士政府謂俄國對於伏羅夫斯基氏之遇害願得滿意文内又謂瑞士政府未能拘獲兇手之同謀犯在道義上實爲參與此兇案者 
[英美發行奥公債]  
　　十一日倫敦電在英國發行之奥政府六釐息債劵英金一千四百萬鎊實收八折已於今晨截止 
　　十一日紐約電摩根公司宣稱昨日發行之奥債券已於十五分鐘内售罄 
[英國之預算案]  
　　十一日倫敦電今日下院討論預算案時通過决議案許政府於本年置還債基本金四千萬鎊明年置四千五百萬鎊此後年置五千萬鎊自由黨議員胡維氏建議取銷一九一九年預算案中之帝國優待例氏尤注重　　 
茶務謂匪特所需經費較原計爲大而用茶者所付之價仍與前同工黨議員巴恩士氏謂此間商家皆反對茶葉之優待印度種茶者在外國巿塲並無利益可得保守黨議員格里登氏則謂優待例施行尚未充分海外商務部國會秘書希克氏縷舉優待例施行後帝國商品出口增多之種類且否認印度種茶者不願受此優待之説該修正文卒以二百五十五票對一百五十票否决工黨議員郝斯東氏提出取銷茶税之修正文希克斯氏以此税年收一千一百萬鎊不允取銷工黨議員繼又提出將今税減半之修正文二修正文均由太多數否决繼續征收茶税之條文經二百三十九票對一百六十票通過 
[美國海上禁酒案]  
　　十一日紐約電英船二艘法船一艘今日抵此其所載之酒均經税關封起英船船員對於新例似皆不以爲意法船亦未反對奪其飲酒之樂聞巡緝船於黑夜追擊私運酒品船時曾誤中英法船 
　　十二日紐約電當道否認巡緝船追擊私運酒品船時誤中英法船之説 
　　十一日華盛頓電法使署請對於六月十日前由法國開出刻在紐約之法船法蘭西號免施禁酒條例財政部官員匆遽開會後已加拒絶 
[各國近事記]  
　　十二日東京電日本已派定參與墨爾邦聯太平洋科學大會代表多人 
　　十二日東京電俄日問題因莫斯科政府之訓令未到暫時擱起 
　　十一日倫敦電殖民次官今日在下院答覆質問時謂帝國無線電問題將先由帝國經濟會議討論如有須需帝國大會注意之原則問題將移交該會决之 
　　十一日美國康薩斯城電大雨三日康薩斯州哇克拉化瑪州台克柴斯州之低地均成澤國損失約値數百萬金元康薩斯州無家可歸者共有三千人 
　　十二日倫敦電有隱名氏助帝國癱疽醫方經費英金二萬鎊 
公電 
　　黎黄陂通電各報館均鑒虞電計逹本月六日張揆辭職赴津七日派劉金兩次長前往謝過極力挽留據敬輿言此次政潮藴釀極久原因複雜個人力難消弭只得遠避等語辭意堅决無法挽回八日即有軍警官佐數百人佩刀入新華門圍居仁堂藉口索餉經當面再三開導始各散去夜商議長勸顧少川組閣業經應允卒以形格勢禁合作難期謝不肯任同時向國務院詢取張揆副署空白命令兩紙亦未交出九日清晨城郊警士一律罷崗領袖公使來宅質問天安門前復有數十人號開國民大會散放傳單虚搆罪狀新華門外及東廠住宅守衛盡撤比午住宅數處電話不通查係軍隊派人監視不許接傳軍警當局推薦顏駿人組閣促先發明令並詢是否政權即交新閣當答組閣並無成見至個人來去一聽國會正在約駿人商籌而十日午後京畿各師旅軍官數百人闖入住宅包圍索餉三時後復有自稱巿民請願團公民大會接踵圍宅將近千人手執改造政局總統退位總統戀棧等紙旗呼喝之聲響震屋瓦百般勸喻均不見聽傍晚並推舉軍官代表二十餘人守索不退駿人初似肯相助嗣因座中商議元洪曾表示守法之意亦不敢擔承此日來元洪困難實在情形也竊念元洪津門伏處與世何求旣已依　　 
法而來自應依法而去接淅可行成言具在六十老翁飽經憂患身命弗恤豈戀其他若專爲一己計安全遂致爲後來開惡例海内健者相率效尤國紀不存亂源曷已京師首區元首住宅演此惡劇成何事體直魯豫巡閲正副使爲畿輔長官本日已電詢辦法一面仍物色閣員以維現狀特述始末用告邦人元洪蒸戍印 
　　北京來電各報館均鑒頻年政爭循環不已近復以府院齟齬閣員辭職中流失楫覆溺堪虞乃又推波助瀾牽及軍警巿民爲羣衆行動有無作用不得而知當茲人心浮動更値節關逼近横流所極不堪預測値此危急萬分之時宜以寗息爲懷以秩序爲重以法律範圍萬彙以道德維繫人心方期政治漸循正軌若竟中樞瓦解不但變生不測且惡例一開後繼者亦失綱維之能力國將不國權於何有本會痛樞軸之中頽羣倫之失馭立法行政同流合污所以隱忍至今無非以國家爲重冀解糾紛徐圖建設乃擾攘經年沉疴益癘不得不進扶危定傾之謀爲披髮攖冠之救諸公重膺疆寄復維輿情愛國之誠昭若日月務希即日電京主持正論俾京畿秩序危而復安藉保外交信用而民國萬年之基實賴之矣政治善後討論會眞印 
　　長沙代電各報館鑒閲省議會通告巳閉會矣而對於吾商人千呼萬喚之改辦統税竟未聞提出議决殊爲駭異不知　金之爲害直接屬諸商人間接即屬諸人民誠恐議會諸君或未週知特於前月魚日將釐弊及商人苦况印刷代電一百六十餘份分送各議員意謂從此可以澈底明白拯溺救焚不俟終日即可通過不料至閉會期間雖有二十餘日而對於統税一事依然置若罔聞眞令吾商人夢想不及百思莫解據外間傳聞一説謂鑒於扜子團首領　光前之請願欲將巳定之税則按貨加重仍事脧削見好政府一説謂鑒於統税處主任陳君謨之函陳欲將編訂之章程再加修改永杜錭弊如前之説則吾商人惟有趕速歇業留此殘生如後之説則吾商人尚有一綫生機之希望二者尙未知孰是用特電乞貴報體念商艱將上月魚日代電併此電登 
諸報端俾促進行至爲感荷各帮商團代表　潢濱彭冬生蕭炳照陳叔傑劉振羣嚴楚湘熊光培賓耀東潘力逹龔俊卿等公叩支　　 
　　安徽烟禁監察會來電申報轉旅外皖同鄉鑒本會監察烟禁不涉政治凡有他項電報無人署名槪作無效安徽烟禁監察會洪鼎等叩 
　　蕪湖來電申報轉全國同胞鑒日人殺我同胞野曫已極慰死復仇務希一致蕪湖國民對日个交後援會青 
國外要聞 
[東京通信] [  興公]  
　　社會黨之勃興　 
　　年來日本社會黨之勢力日漸澎漲其中人物多新　一流學者如大杉榮·堺利彥·片山潛·福田狂二·荒畑寒村·山川均·高津正道·近藤榮藏·高瀬清加藤一夫·巿川正一·及伊蕂野枝女史等數十人夙爲彼政府所注意然除彼等有具體的運動被政府干涉如去年堺利彥之婿高瀨清等下獄外平時以思想及研究自由之故政府亦不敢十分壓制恐惹起輿論之不平也但對於彼等之言論及著作則常加干涉如彼等於演説中途每被警察加以注意或勒令停止者彼等所經營之雜誌所有原稿常須受嚴厲之檢查且發行數月每被禁止然彼等運動之方法常向軍隊學校工場礦山及一般集會用傳單雜誌演説等宣傳其主義後以此種運動易被政府干涉故常用極秘密的個人談話聯絡大學敎授軍隊長官工場頭目等藉爲宣傳之門徑其運動之烈可想而知也此等黨人大别爲二派一無政府主義以大杉榮爲領袖二共產主義以堺利彥爲領袖其中又有勞働運動總同盟建設同盟赤旗社曉民社熱民社無產同盟農民同運動同盟突破社水矅社種蒔社等數十團體近此等團體欲謀横斷的聯合組織極東共產黨將爲大規模之運動乃事機不密竟被政府覺察於是而黨獄興矣 
　　逮捕之經過四日下午八時東京警視廳之特别高等課長外事課長勞働課長智能犯課長内鮮（日本内地朝鮮）課長等秘密恊議之結果於五早五時特召集私服警察二百餘人分乘二十輛汽車前往逮捕在東京之共產黨員并搜查早稻田大學之佐野學猪股南雄兩敎授及慶應大學敎授野阪三二等之住宅又至早稻田大學恩賜館内搜查佐野猪股兩敎授之研究室是日共逮捕二十七名此外山川均在岡山縣已由東京電知該縣警署看守其餘佐野學·近藤榮藏·高津正道荒畑寒村等行踪不明現正在嚴探中 
　　以秘密結社罪起訴黨人被逮捕後日政府方面以去年提出議會之過激社會運動取締法未經通過又不能構成内亂罪故只能適用治安警察法於六日以秘密結社罪起訴（查日本治安警察法第二十八條凡組織及加入秘密結社者處一年以下六個月以上之監禁）運動同盟）橋浦時雄（北方自治會）上田茂樹（赤旗社）野阪三二（勞働總同盟）田所輝明（建設同盟）杉浦修一（勞働新聞）西萬茂（赤旗社）仲宗根源和（熱民社）巿川正一（無產同盟）渡邊萬藏（勞働同盟）及吉川守邦等是也 
　　各地之搜索自東京此事發生後各地警署亦同時開始活動對於各該地平時所注目之人物嚴加搜索及看守此二日中如横濱神户下關方面則極力檢查出口輪船防黨人之潛逃也大阪如關西大學敎授律師小岩井淨等之家屋亦被搜查他如八幡巿廣島縣岡山縣朝鮮之京城等處均在極力搜查中已被拘留者亦不少最烈者搜查京都無人在宅之勞働總同盟本部及大學敎授律師等住宅但昨日以來當局方面對於搜查大學敎授等之事實均極秘密不欲令新聞發表然聞京都之日本勞働總同盟本部已以破壞器具不法侵入家屋爲理由提起訴訟向檢察廳起訴警察廳之各課長及關係人員云 
　　輿論之態度此事發生以後一般輿論均譏政府爲失策蓋平時輿論對於政府之干涉人民思想研究之自由及檢查著作等雖不敢如何反對然其不平之念則未嘗或已此次政府竟搜索至大學校内敎授之研究室實屬僅見政府對於國家惟一之尊嚴學府無相當之信用此舉未免太爲率爾蓋國民思想原則本應隨時代而變遷斷未有保有歷史上之思想而足爲新時代之國民者英帝國對於共產黨創設敎授共產主義之日曜學校尚且不加干涉今日政府居然羅織此獄殊屬失策　　 
之極不特於共產主義毫無損害且足助其宣傳此日本輿論之大概也至滯日之俄國代表越飛氏聞知此事曾顧其左右曰「此事眞得麽我想不至怎樣」若當局持之愈急則愈足使此主義提高其聲價越飛之言蓋逆料日政府不至出此下策也又越飛氏之秘書日人田口氏對於此事曾謂「政府此舉實不啻爲共產黨登廣告使我而爲其黨人者則無論如何犧牲均　受之云云」其輿論之態度可知矣 
 
 

Page 5

 
 
第一萬八千零六十六號;中華民國十二年 西曆一千九百二十三年六月十三號
星期三 * *   
 
 

Page 6

 
 
第一萬八千零六十六號;中華民國十二年 西曆一千九百二十三年六月十三號
星期三 * *國内要聞 
[北京特約通信] [  非爭]  
　　罷崗前後之危險政局 
　　在此總統内閣兩問題之紛擾中忽有軍警罷崗之一幕滑稽劇亘十餘小時恢復原狀就表面觀之昨日上午四時換班之際即舊者去而新者不來而保安隊上街巡邏而偏僻小巷站崗如故各機關之門崗如故新華門前空無一人而軍警團坐兩旁屋内東廠胡同黎宅之衛隊早晨亦罷崗數十分鐘雙扉緊閉某總長往大説了一頓話重復開門站崗（黎無自招之衛隊此衛隊係楊以德撥與者）黎宅電話五具皆商電上午十鐘許忽然不通至晚六時始復原狀而上午總商會開會派人與軍警界接洽請恢復原狀願任籌餉竟有某氏答以不是這回事軍警當局至黎宅聲明非其本意下午軍警當局又至吳景濓宅聲言非彼自動乃他方壓迫出於不得已且言對地方治安仍負全責對兩院議員擔任保護則因何而罷崗因何而復上崗此其故可深長思矣 
　　自張紹曾赴津後第二日軍警界中下級官三百餘赴府索餉第三日開國民大會皆未逹其目的而第三日下午即有軍警行將罷勤之風傳外傳原因有謂張英華張廷諤所爲者有謂邊守靖前日來京在毛家灣開一秘會定此辦法者又有謂馮玉祥實爲爲主動者昨晨所聞進行之步驟警察罷崗以後斷絶東廠黎宅之交通十三師及步軍一律退至四郊由馮軍入城有所動作又有一説彼輩豫計由不隸於馮之某軍隊重演壬子年正月十二日之故事然後馮軍入城平亂即於其時電請曹來維持秩序者而另一派人即兩張之流則主請張紹曾來京總之無論如何皆欲乘此將黎氏轟出以解决總統問題而彼等倉卒舉動内部意思極不一致除擁曹入京之一説外保派諸人則欲先以高凌霨代閣張紹曾部下則欲迎張回京皆注意黎出京後之代行職權且聞馮王二人雖聯銜發出通告而意見亦復參差大概馮於表面不肯發難但肯於鬧糟以後出而收拾殘局王則以在京歷年之根據不肯爲人犧牲自被惡名人收其利至於下午彼輩預定之計畫已因此種種不能遂成遂得灣便轉以夜十一時發餉辦法從而收篷然而野心未死荆棘正多今日迄正午止雖未聞有何動作而前途究未敢樂觀也 
　　昨日天明黎在東廠胡同私宅即知有罷崗之事即召吳景濓李根源彭允彝往吳迄未至而國會中如褚輔成章士釗王正廷等諸人已多有聞信往視者黎當閉門之頃未必一無驚慌然大衆都到羣認爲走不得黎亦知斷無因此一嚇而走之理乃决以鎭靜處之一面召財次籌欵一面召軍警當局訓話一面派人赴南苑去一面又令王章往訪顏惠慶勸其組閣晌午·商會及商聯會代表又至黎氏是日以三海無守衛不能前往辦公而電話忽斷亦與外間汪通消息然對人表示則謂無論如可非有國會方面之表示來去明白則任如何相迫决不出京且旣爲法律上總統則在職一日即盡一日之責及財次報告無錢商會代表自任籌餉黎且諭以補一呈來批交財部及南苑使回轉述馮語謂馮維持治安擁護國會除非城内秩序紊亂總統有令方率隊入城否則决不入城一步（參看前段）公府方面亦漸放心下午三時後尚派人訪吳毓麟詰問電話斷絶事電通以後居然又進行内閣問題但以張廷諤匿張氏副署之空白令向索不與特留彭允彝李根源二人在府以便援民六任命段祺瑞例由伊二人署名而二人本屬府方亦以共患難之態度電囑私宅送行李來陪黎過夜矣 
　　馮王二人旣有通造致外交團而外交團方面又聞種種可驚可嚇之謠言並得種種陰謀之報告下午一時開一緊急會議以地方秩序問題具一公文由領袖葡使親至東廠黎宅謁見黎氏對於城内現狀提出質問謂中國政府是否尚有維持治安之能力如其不能則外僑有生命財產之關係不能坐視將有自衛之策以代維秩序黎氏答以罷崗索餉是一時現象現正籌欵即晚可復原狀葡使又問此中是否含有政治問題黎氏否認之且曰今晚决可恢復葡使乃退而在京外人與馮相習者又多打電話至南苑以種種謠傳向馮詰問馮氏悉以不干政治負秩序責答之今日外間所傳謂使團所議如昨晚崗位不復即將出而代之則此種情形險將主權自失矣 
　　此事眞因旣爲總統問題而三日來之紛擾迄不能有正當之解决其正當之解决方法且不能不經國會昨日吳景濓之不入府也有人詢之吳謂我以議長資格對此法外行動竟無從置辭且亦想不出好法故昨日兀坐私宅並憲法會議亦未往主席然直籍議員如王觀銘等昨夕竟有一種活動主張即日兩院開一解釋任期之會議或解决黎氏辭職書之會議將此事解决免生紛擾此説也在提出總統案及連署總統案之二百人當然同情且力促進之而此外則嘖有煩言制憲一派當然不變其主張必俟憲成乃能選舉其比較讓步者亦謂須定一日期在九月内先儘憲法如届時憲法不成始可按期選舉而最激烈之言論則某某等省議員開會則謂旣可以非常手段去黎即可以非常手段自作無須我們再用非常手段爲之正名不妨聽其所爲者逆料國會方面尚不無問題而雙方相持非另生其他枝節即入於不生不死之途矣 
　　今日黎氏之苦在無内閣顧氏前夕之謝絶聞係受人激烈之警告然兩日以前忽顏忽顧忽顧忽顏亦不免有舉棋不定之譏昨日馮氏對黎之來使表示仍主留張然聞去電話一次竟未覓得而王懷慶在府則言張决不能來不如死心塌地勸顏惠慶出來於是决以顏組閣而留高留吳又加入張國淦王懷慶且親至顏宅勸駕顏昨晚已有活動意將决定於今日下午二時顏氏之入府然聞高吳二人昨夕已出京而外間所傳則仍有人警告顏氏不使擔任羣料内閣組成希望絶少北京政局直將無法維持變故如何尚難豫測而黎氏終歸必走之説又爲道路所紛傳惜愚迫於付郵時間不及待顏氏入府後之消息矣（六月十日下午二時） 
[北京通信] [  修]  
　　九日一日間之惡潮 
　　九日上午五時北京軍警罷工游緝隊及普通警察均經撤退而以保安警察巡行街巿事出非常而一班人尚未覺極端驚懼者蓋明知此爲保系徒黨之陰謀欲重演去年故事以迫走黄陂近日已飽聞此種風説也内閣之形勢在八日傍晚以前本已决定顧維鈞不料保派閣員聲言顧之組閣係以吳景濓爲靈魂則彼等當同時退出同時即有交通愽物館密議仍以非常手段逐黎之説顧氏遂正式謝絶此八夕十一時之事次日並東廠胡同守衛巡警亦經撤退黎氏自覺異常焦灼王懷慶等與商會長同時入見黎請商會代墊軍餉王竟阻之謂商會已墊餉多次此次非根本解决不可黎問軍警撤退是何人所發命令衆相顧不能對黎因言我本無所留戀但我亦决不走云云衆請以三日爲期黎云籌欵固愈速愈妙但三日不能則汝等意將若何衆又不能對是時黎知事勢緊迫非覓資望較隆能示鎭定之人不能支拄危局乃急派人仍向顏駿人勸駕其奉使者則湘人某學者也 
　　津保派之人物對張紹曾個人雖無好感而其同爲曹錕力謀進行則未嘗歧異亦未嘗懈也九日之軍警罷工半出於張紹曾之嗾使半出於高凌霨吳毓麟邊守靖等之密謀而在京之某某高級軍官雖表面亦欲作乾凈人而内容確亦與聞其計畫軍警方面主要負指揮之任務者爲王懷慶自邊守靖於八日來京與以上諸人聚議後晚間遂傳出明日不用站崗之命令實則軍警毫不知所爲何事也若輩本欲以九日一日間之力逼走黄陂其最後威嚇之手段至於截斷東廠胡同之電話與水管而黄陂亦表示最後之態度非有合法之人寗死亦不交出總統印若輩見已相持竟日知原定計畫已不能實行而外交界之空氣亦足以警懾其横暴之野心（外交）團九日有緊急會議大致鑒於暴亂行爲之足以危及大局當致嚴重之警告於政府且有非正式之宣言中國數年來之紊亂曹錕以北洋軍閥領袖之資格實當負大部分之責任若曹以此種手段取得總統則列國當撤銷北京政府之承認云云）遂改變方法容黄陂再組一内閣而以國會立即解决辭職咨文爲條件王家襄吳景濓皆表示可以擔保而王懷慶即入府告黄陂謂如顏組閣即可無事在此條件之下而軍警遂又恢復出蘍矣現在顏已允明日下午二時入府會商中間有無變化仍未可知而逼宮一劇則姑告一段落也津保人物之卑劣而又滑稽無意識如是如是此時論所爲深惡而永慨者至黄陂臨變而能鎭定不屈自屬可稱惟惜其不能早以明快之手段成立新閣而徒自陷於糾紛耳（九日夜半發） 
[北京軍警奉命罷崗]  
　　實行驅黎手段 
　　近數日來北京政局之千變萬態其内幕無非津保兩派欲實演其驅黎捧曹之一劇自邊守靖入京而局勢又急一步邊於八日抵京是晚即在交通愽物館議决三事㈠由王懷慶於次日六點起將街巿軍警一律撤退以欠餉問題爲藉口㈡收買數千苦力在總統府外游行示威㈢藉恢復秩序爲名馮玉祥率兵入城實行驅黎而九日上午四時迄下午七時之軍警大罷崗遂以軍警當局指揮之下而實現矣此事實行以後除津保兩派以外無不憤慨即保派中之穩健者亦嫌其鹵莽而外交界尤不直其所爲表示嚴重这態度據確實消息九日上午外交團得軍警罷工訊後即召集特别緊急會議談話大旨均以此事顯爲一部分人之陰謀欲以促成最高問題之發動此種踰越軌道之行動實足爲中國政治毫無希望益趨危亂之表示除籌自衛方法外决定對政府先下嚴重之警告一面仍傳播一種輿論空氣謂中國近年紛亂之現象當由握有實力之軍人領袖負其責任此責任旣毫未解除若竟欲以非常手段入據最高位置則列邦决當撤銷北京政府之承認至下午三時保曹忽有電報來京致王毓芝謂非常舉動决不可爲如仍進行本人不願與聞云云自此電到京後而軍警當局乃藉索餉兩字自行轉舵一天風雲漸漸消散茲將十日北京各報中消息彙錄如下以見一斑 
　　㈠罷工之經過北京軍警最爲負責而昨晨（九日）内外城二十區巡警及提署所屬之左右翼五營游緝隊忽然罷工實爲從來未有之舉動據警界中人云此次軍警罷工爲索薪而起警察之薪餉自三月起積欠到今警察廳向財政部催索至七日各警士始領二成現欵各警士又向警察當局請清積欠藉解倒懸適張閣總辭職財部無人負責薛總監雖極力安慰然空言無補遂有罷崗之醖釀至前日（八日）下午八時薛總監遂邀集王懷慶司令·聶憲藩統領·及京師警察廳行政處長·兩翼總兵各要人在廳開會討論維持方法迄昨日（九日）上午三時無辦法而散而餐風宿露之警士因生活所迫遽於昨日四時實行罷崗索餉凡交通街衢均一致罷崗偏僻地面之各小胡同恐匪人乘機妨害地面秩序則仍照常服務各派出所亦酌留一人照料薛總監見事機已迫於是由廳内派出自行車一隊分赴東四西四東單西單及前門一帶偵探地面情形隨時報廳又派出便衣警士五百人在各地彈壓一切保安隊各警士昨日上午六時全部武裝出發分作四十組每組官長一員警士四人分布内外城巡查京歸憲兵司令部亦派出乘馬憲兵二十隊每隊官長一員憲兵四名在滿街緩步徐行東交民巷各街口均有武裝保安隊一小排輪班駐守故昨日地方治安一如平常各商號亦仍照常營業毫舞驚恐狀態至昨日下午七時内外城罷崗之軍警一律復崗執行勤務馮玉祥本擬派遣陸軍十一師入城因未實行計由昨晨四時起至下午七時止共罷十五小時此昨日軍警罷工之經過也 
　　㈡復工之原因昨日軍警罷工之原因外間多謂由於索欠而起惟據神州通信社昨早所發之號外則認爲係張紹曾破壞北京治安之一種陰謀據云張紹曾日前忽忽辭職出京其預定之計畫第一步不副署繼任内閣警全體索餉第四步召集流氓式的國民大會第五步全體軍警罷工其後第一第二第三第四等步之種種陰謀完全失敗遂不惜犧牲一切爲最後五分鐘之决鬭此軍警罷工之遠因但據另一消息則謂此次軍警罷工與最高問題頗有關係蓋某派欲用非常手段迫走黎元洪也然據罷工之軍警對衆表示均謂此次罷崗之舉祇爲索薪完全不含有他種之意味至昨晚復工之原因其説亦不一有謂由當局籌付中行支票二十萬零二千元此數足發一月之餉故即復工者有謂由黎元洪私人墊付二十萬元者又有謂由商會方面暫爲籌墊者總之昨晚軍警復工由於得到二十萬餉欵實爲惟一重要之原因也 
　　㈢馮王之活動據外交團消息外交團方面昨晨接得馮玉祥王懐慶聯名信函一件大意謂本日接有報告北京警察業已罷工此種消息之來實屬充人詫異現已派員調查藉明眞相矣至外間所以有如此之消息者想無非因警察欠餉已逹數月情形困苦難以生活不能不出此停止職務之舉現已派員與警界接洽藉以安慰並一面設法恢復其職務惟恐不法之徒利用時機散佈謠言從事煽惑擾亂治安則吾人不能不負維持秩序之責故關於北京地方治安吾等自必設法維持免生意外所有駐京外國僑民可保無虞尚祈貴公使轉逹貴國僑民安生樂業對於外間謠言萬勿輕信免生驚懼云云同時馮王兩人又函知銀行公會並會銜發一布告其原文如下「布告」爲佈告事據本日報告京師警察忽有罷崗之舉聞之殊爲駭異當即詳查原委此事確係警察以欠餉多月生計難支屢屢呼籲迄無以應情急勢迫遂致不能應勤現正派員分頭宣慰設法消弭惟恐奸人散布謠言乘機滋擾危及秩序本檢閲使本總司令負有保衛地方之責不得不以軍權暫維現狀所有京師治安以及各國僑民僑商之安寗自應擔負完全責任爲此佈告各界人等務須各安職業照舊營生毌得輕信謠言自相驚擾倘有不逞之徒藉端煽惑希圖擾亂治安者一經查獲定以軍法從事决不寛宥勿謂言之不預也切切此佈「公函」逕啓者據本日報告京師警察忽有罷崗之舉聞之殊爲駭異當即詳察原委此事確係警察以欠餉多月生計難支屢屢呼籲迄無以應情急勢迫遂致不能應勤現正派員分頭宣慰設法消弭惟恐奸人散佈謠言科乘機滋擾危及秩序本檢閲使本總司令負有保衛地方之責自當竭力維持所有京師治安以及各國僑民僑商應由本檢閲使本總司令完全負擔保護責任相應函逹貴公會即希查照通知各銀行照常營業毌得驚疑是荷此致銀行公會 
　　㈣商會之决議京師總商會得大罷崗消息後即於昨日上午七時在珠巿口召集五十七商行董開會討論辦法由孫學士鄧子安二人報告各情形略謂京師治安關係重要亟宜請求當局設法籌欵作根本解决當議决（一）推舉代表二十人晉謁總統及軍警要人請設法維持（二）由商界自動的收回崇文門税關由商人自辦以之作京師軍警餉項此議各方面均極贊成誓必逹到目的至十時始散會旋由鄧子安孫學士高金釗張炳南二十人代表全體商界往謁薛之珩王懷慶聶憲藩各氏均未遇遂轉赴東廠胡同謁見總統鄧等相繼發言請黎設法維持京師治安並謂若政府無法維持商人等將起而圖謀自衛之法黎氏允與薛總監張財次等籌商當有良好辦法以慰商民之望各代表始興辭而出 
　　㈤議員之態度昨日京師軍警罷工後外間多知此事與最高問題有密切關係江蘇等省中立議員特在某處開特别會議討論此事席間有某議員起立發言略謂聞某方欲以非常手段迫走老黎以便急進最高問題今　　 
日軍警已實行罷工大有實施非常手段之勢若老黎果爲逼走異日假手國會解决最高問題吾人稍具人格萬難投票選某方爲總統蓋總統之應去應留當聽立法機關解决若總統之去不要國會解决則後繼總統之產出亦不必由國會選舉况某方若能用非常手段趕走總統亦可用非常方法做非常總統吾輩實不必投非常票代某方負非常責任以貽笑中外後世爲中國國會史上留一萬刧不磨之污點依總統選舉法須兩院議員三分二之出席始得投票得投票人數四分三之票額方可當選吾輩苟能約同二百人以相抵制則某方之總統萬難產出更有進者假使老黎逼走以後某方急欲進行最高問題吾輩即退一步亦須使黎回京始可投票否則惡例一開非特目前冒非常之危險蒙不可思議之損失恐貽中國前途以無窮之隱患云云時在塲各議員對某君言論頗表贊同日内或將有所表示又昨晚京中多數政團皆有會議討論此事 
　　㈥外報之記載日人某報云京師警察假藉欠餉問題已自昨晨六時起一律罷崗關於該問題之裏面據某方面密訊云後繼内閣雖已决定由顏惠慶出面組織嗣以王克敏之長財未得王氏之承諾致顏亦不肯組閣八日因吳景濓之推薦而顧維钧内閣之空氣又極濃厚府方亦無異議前晚原可望明令之發表不意此訊到保後激起直系最高運動急進派之怒於是衆議决定除以非常手段將内閣最高兩問題一齊解决外别無他策故邊守靖啣該項密令於八日晚由津入京即在吳毓麟宅召集直系重要人物爲最後之集議當决定於九日晨令兩院直系議員二百數十名自僱備苦力每名給銅元十枚假稱公民團齊赴東廠胡同黎邸詰責總統之侵權破壞責任内閣制强迫其去位離京並慫恿衛戍司令王懷慶警察總監薛之珩步軍統領聶憲藩等軍警長官自昨晨六時起至是日午後六時止一律罷崗結果昨日京中遂發現前未曾有之罷崗事件而黎總統方面對於保系之威壓手段遂亦在黎私邸召李根源彭允彝　　 
關於退位一節因已將辭職公文咨送議會故只有候法律的解决此外若以私情進退是爲違法故據觀測保定派倘不出最後之手段則總統棄職離京亦難實現又京師治安問題雖有馮玉祥所部進城擔任之說然馮部暫觀形勢之推移臨機或將獲漁人之利刻下似决持愼重態度又總統對於前晚保派之計畫已擬通電全國然因電局奉有實力方面之命不肯接收該電故未能拍發惟對於保定可自由發電是以前日曾致曹錕一電略謂余非戀位者任期之解釋已咨國會故尊處籌備一切亦不可急進宜任國會法律的解决等語又聞前日反對保定系政團各領袖集議之結果决定黎總統果眞離開北京則須將國會遷於適當之區以期國會之安全再電報局關於此次事件扣留外國通信員所拍之電報殊爲不宜刻下非難者已甚衆倘不速改方針則日後必難免發生問題也 
[張閣總辭後之大政潮（三）]  
　　顧閣説又變爲顏閣但顏亦尚未敢擔任 
　　張内閣藉口府院權限問題提出辭呈政局風雲陡然變色中樞空懸三日於茲人心惶惑如禍將至京畿軍警罷崗雖已解决而新閣組織仍難實現且有不逹驅黎目的不止之勢張閣之去確係津保預定之計劃日來京津道上時有潘某邊某張某踪跡此中消息不言而喻據京中路透社消息云前晚邊某復潛行來京在潘宅召集革派人物密開重要會議夜深三時始散其决議事項有三（一）以治安問題恐嚇黄陂（二）召集流氓冒稱公民逼黎出京（三）請馮玉祥入京維持秩序現在此三項計劃已有兩項實現雖馮軍因某種關係入城未果而後此事變亦正難料總之内閣遲遲不决則勢必牽動全局不獨京師一隅在在可憂即此後之政治局面亦將起無窮風波吾儕回顧過去十年之政史能不爲之怵目驚心政無常軌則國必亂行不守法則身心敗殷鑒昭昭無能倖逃此吾儕今日所急欲大聲警告此政局背面之陰謀家也 
　　新閣問題府主本擬勉徇保派之意請顏惠慶擔任此七日晚十二時以前所决定也不幸吳景濓從中作梗意欲連絡比較漸進之津派與長江某有力者擁出顧維鈞以與急進之津派及與府方失感之保派一致進行最高問題故顧維鈞一時突形優勢此八日晚十時以前之情形也顧維鈞以時會所至頗欲一試初不知吳及漸進之津派有此一段計劃遂極力拉攏王克敏欲挽其出爲邦忙俾財政上得一臂助則過節或可不生問題即今内幕顧始恍然大悟彼固一機械也乃急趨府辭謝舉　　 
顏自代而顏因府方對己旣不十分信用徒以時勢所迫不得不請其帮忙亦姑持不就態度此九日上午十時以前之情形也現時府方所認爲可以救濟時局祇有顏顧二人彼等均不肯來内閣問題自歸停頓不幸於閣揆飄搖未定之際適有軍警罷崗之事風聲鶴唳謠 
 
 

Page 7

 
 
第一萬八千零六十六號;中華民國十二年 西曆一千九百二十三年六月十三號
星期三 * *　　諑繁興乃不能不急謀解决之方咋晨（九日）九時總統復召饒漢祥金永炎彭允彝李根源王家襄張國淦等在東廠胡同密議衆以軍警罷工雖未必如外間所傳含有或種意味唯餉項積欠太多自不能不亟求發放而閣揆人選尤應從速决定以安人心而維大局今顧維鈞旣絶對不來則舍再敦勸顏惠慶外别無善策同時復有國會議員當殷等來邸求見亦主顏閣總統意乃大决遂派人訪顏而顏預囑家人以外出辭時適東廠胡同黎宅電話不通故對外接洽益感不便一面復派王家襄往訪王克敏勸其爲顏帮聞王克敏以本人此時决無入閣之意無論顏顧皆難答應因過節一層固易打算而此後之某項經費究竟需欵若干尚難預見何能貿然擔任且保派態度尚未明瞭此時尤未便承諾下午五時總統復派人往徴吳毓麟意見並代逹總統之意謂彼自身决無戀棧之念特以合法替人未至不得不勉撑大局藉藉維現狀極望吳高諸人和衷共濟以救危急且提出三項意見㈠顏惠慶組閣㈡吳高仍舊㈢張國淦入閣聞吳對黎之使者云（時高凌霨亦在吳宅）顏閣彼極贊成望總統從速發表張國淦入閣亦不反對唯彼自身能否帮忙則此時恐難做得到言下意頗决絶高凌霨神色亦現無可商量之概黎之使者不得結果下午七時乃轉赴紅羅廠往見張國淦時顧維鈞適亦在張宅使者陳述來意張自極表贊成顧聞訊亦謂彼願促成顏閣使者復命總統大悦昨晚八時派王正廷章士釗往求顏同意先是顧維鈞自張國淦宅出後即走訪顏報告總統最後决心勸其勿再堅執己見顏意已動王章又至顏對府方雖有芥蒂唯見勢已至此似難堅辭乃作半推半就之語以敷衍來者王章知顏非絶對不幹者徒因財政一席難覔適當人物頗爲躊躇耳乃回報總統謂如先發表及代覔財長則顏不至不來總統得此消息喜出望外唯以發表之前非當面與顏一談不可且閣員分配尤待磋商故以電話促顏即時來邸會商而顏則以茲事須與以相當考慮之時間約今日（十日）下午二時相見是新閣問題之能否解决須看今日下午二時矣至新閣閣員一時尚未决定高吳有引退之説且昨晚有人謂高已出京吳亦將於今晚八時赴津後經調查高尚未行吳亦未必即走但入閣問題則似難承諾此亦顏閣成立之一大障礙也　 
[馮玉祥助曹態度之外訊]  
　　字林報十一日北京電云時局瞬息萬變一電發後情勢又異往往第二電報告即與前電矛盾黎元洪此次堅定不屈頗可驚異保定手段令人齒冷昨日下午二時議定顏惠慶組閣王克敏長財公佈手續俱已辦妥馮玉祥忽持異議公然帮助曹錕謂不贊成黎氏在任時另組新閣宜勸張紹曾回任趕辦選舉王懷慶反對張回任聲稱將歸北苑不再維持京畿治安馮謂渠部將來京於必要時保持秩序此皆國會中立派議員所言並稱黎氏爲武力逼走後勢必舉曹錕爲總統但用此種方法可爲浩歎國會中約有二百人不爲賄動然津派人數可以辦理選舉現津派中人到處宣傳黎始不退蘇齊將宣佈獨立惟官塲消息殊不能證實是説續電云前電所告馮玉祥態度觀於總統及他要人告領袖公使之言可以徴實星期六葡使謁黎黎坦然謂渠信王懐慶必能維持治安但馮玉祥或他人入城則未可必今王已回北苑馮兵將入城以故人心甚爲浮動 
[憲法會議中之民八問題]  
　　又鬧一次 
　　昨日（九日）下午二時爲憲法會議開會之期吳副議長請假由衆議院副議長張伯烈氏代理主席延長時間至三時五分出席議員六百零四人報告楊繩祖·鄭江灝·賈庸熙·萬鈞·克希克圖·鄭萬瞻·周學輝·錢崇愷·温世霖等請假畢宣告繼續討論憲法起草委員會所提修正地方制度章第二條省憲問題依報號席次應請贊成省憲者發言當有參議院議員李文治動議請繼續上次會討論竇應昌之提議竇應昌登台發言略謂繼續民八廣州議案乃憲法會議根本上最關重要之事件如先將此事解决則本會議一切紛擾均可迎刃而解劉榮棠王茂材等請主席按照議事日程開議主席依號數次序請籍忠寅發言籍未到依次請駱繼漢發言李文治突登上演壇大發揮其國會正統之議論略謂國會被迫開會廣州猶是古人公在乾侯帝在房州之義名分所在正如吾人作八股文章脈絡要清自民國二年以來國會祇是一個無所謂民六亦無所謂民八廣州合法集會其議案當然有效此事如不解决憲法會議可以不開語畢下壇衆呼請按照議事日程開會時籍忠寅已到登台發言甫數語彭養光等羣起大呼要先解决廣州議案問題呂志伊登台發言主張維持廣州議案會謂今爲速成憲法起見民八民六問題可以不談即國會亦不生問題但已經在廣州表决之議案不能推翻彭漢遺同時登台主張調和謂民國已届十二年尚無憲法省憲問題討論多日要有一結束語甫出李燮陽等羣奔上演台推彭下去秩序大亂李載賡張端等大呼散會李燮陽就台上大呼廣州通過議案不能廢棄亦不能作爲修正案當有褚輔成登台主張調和略謂民八民六原案現在均不適用語甫出要爕陽王湘李文治王澤攽等即起而大鬧有呼褚君係廣州憲法審議長正宜主張維持原案者有呼褚君係廣州所舉副議長不應出爾反爾者人聲嘈雜塲中秩序大亂遂宣告散會時正下午三時四十五分 
[臨城案編匪將告竣]  
　　黄德本陳調元已携軍裝欵項上山 
　　十日棗莊通訊云昨日上午情形消息甚爲惡劣因　　來一匪報告謂山上改編尙須三日後方能竣事因之官擬入山點名遂亦不定期各方推測遂皆謂匪情又已變化改編事項恐又翻議迨至昨日晚間褚思振并同一山外匪首侯某到棗見陳調元消息始轉佳言山内土匪　同受編侯某一股約二千餘人器械齊全有長槍一千五百枝盒子砲七百餘枝聞山内槍數大概亦與山外相等綜計山内外土匪器械齊全者不下五千餘人侯并連名册亦俱造就帶來此股土匪稱爲湖匪因土匪中口號在山上者稱之爲山碼子在平地稱之爲湖碼子侯之一股現俱散在山東这滕嶧及江蘇之邳州等處侯係學生出身曾在吳大洲部下當過軍職故雖是匪首而談吐亦尚文明今日（十號）上午十時陳調元黄德本已同褚思振及侯某携帶軍裝欵項一同入山編制如　　 
何情形下午當有消息傳出 
　　此次土匪起初極爲强硬現又極易收撫前後情形至爲不同不能不一詳述蓋山中初有土匪時本來皆烏合之衆以刦掠爲目的及孫美瑤郭其才等充首領土匪始漸有組織孫爲嶧縣人郭爲滕縣人皆當地之世家孫之外祖係嶧縣從前最有名之巨紳崔翰林孫有良田數頃嚴被匪蹂躪（當初匪爲大高小高之一股）不能耕種報官請勦官不之理孫氏兄弟有五人美瑤其幼也其長爲美珠能文學好任俠以官府無能遂與匪通匪甚重之救票無算凡官與匪不能説者得美珠一言匪即立能釋之時美珠猶爲地方紳士故地主亦甚德之久之官府忌美珠甚乃以美珠通匪欲捕治之美珠乃大憤以非爲匪將無所歸乃變其家產購買槍械遂實行爲匪匪甚歡迎之推爲首領美珠爲匪時其二三四三弟皆不從遂另分業惟其季弟美瑤從之入山去年美珠爲何鋒鈺誘殺美瑤時欲爲其兄復仇故去冬今春之間此間土匪鬧之最烈然孫實不願爲匪者（孫在匪中有世家土匪之目）故此次招安孫氏在内主持最力此其一因又郭其才之爲匪亦由爲官所逼郭父爲滕縣巨紳治匪最嚴嗣爲匪所殺郭氏一家父母叔伯兄弟被匪殺者十七人報官官不爲捕治郭不得已乃投身爲匪故此次招安孫郭皆力主投誠匪中力量亦孫郭二人最大起初强硬者係恐官軍進擊近以陳調元開誠相待故即翕然就範陳等今日進山孫郭等并召有戲班大會諸頭目以歡迎陳氏并宴欵此次車上刦去之中西肉票大開慶賀此間人俱謂此係意想不到者官塲如對收撫始終推誠匪方當可無甚變卦矣 
　　至釋放中西票消息西票列爲招撫條件改編定妥即可釋放已不成問題惟華票一層匪僅允先釋老弱有無别項問題尚未可知匪首昨有函致陳調元并請約温世珍安特生及商會代表江湘浦馮少山同去温安擬遲日前往馮少山已回上海江湘浦已表示暫不進山因恐與土匪見面對華票或另生枝節官方對江表示似亦甚贊成惟必要時或邀江等再往亦未可知 
　至官方與商會代表意見現已由李竟容疏通無甚隔閡商界主面并不以鄭士琦阻其入山爲存有意見惟謂鄭阻止送接濟華票物品上山及不許紅曾醫隊進山治病此層深對國民不住華票在山備極困苦而各處熱心家所接濟之物品鄭俱不令人送去鄭每日所接濟華票之食品一爲陳饅頭兩蓆包一爲鹹菜兩串此等食品送到俱已風乾華票不能下咽有接濟等於無接濟此種手叚實太虐待同胞故各方對鄭至今無一滿意者 
　　又聞官方所携去之五萬元即包贖華票在內菲方能否認可尚是問題因孫百萬亦係招撫者至今孫百萬部所架肉票尙有百餘人未釋以此例推之此次招撫即成功欲土匪將新舊票數百人完全釋出恐非易事新票與洋票同出已爲大幸官場現以各方督責對華票已宣言竭力拯救一兩日間當即可見其結果也 
　　前傳土匪范明新一部已與此間土匪合併現聞尚非事實范近在曹州其部有兩千餘人器械齊全最爲强悍宣言非與貪官劣董作對到底不可其志不小自前抱犢崮圍急時此間諸匪曾求救於范范實未來此山東當軸所應注意者 
　　十日棗莊通訊云飛機隊奉鄭士琦之命停飛兩天之期已滿八日上午十時許又在棗莊空中廻翔計三架絡繹向抱犢崮方向前進適田中玉派參謀長李鏡蓉偕上海總商會代表馮少山北京商聯會代表江湘浦同時來棗故外間又議論紛紛以爲談判或又决裂而主剿否則何以重令飛機示威昨日因親往飛機隊訪隊長蔣逵與沈德燮詢其飛至何處是否又主剿據云前奉命令停駛二天現旣期滿故又航空至於主剿與否不得而知問其曾否至抱犢崮據云是日飛行甚高曾在抱犢崮之上攝有一影惟因距離太遠故不甚清楚言時即令其部下出所攝之抱犢崮相片見示雖不十分明白然該崮高出其他諸山已隱約可辨旋同赴飛機場因天明時曾下大雨故各兵正在拂拭飛機蓋臨時所建之蘆蓆棚不甚堅固雨仍傾入苟不拂拭即易生銹而損壞時上海總商會與紅十字會及北京商聯會諸人咸來參觀並集合而攝影在飛機場者共有飛機四架建蘆蓆棚二以遮蔽之屬於中央航空隊者一係二十九號一係三十三號皆英國所造曰愛佛樓式馬力約百匹左右價値計四五千元屬於直隸航空隊者一係四號亦英國式之愛佛樓也一係五千三百四十七號曰克狄斯則購自美國也馬力約九十匹色以錫箔色居多深灰色者僅一架據云車上尚有二架較此四架稍大咸小維梅式馬力三百五十匹最快時可增至三百六十匹價須三萬左右亦英國所造現因此間飛機場係臨時置備地狹小而不平坦故小維梅咸未裝配（玉如）　　十日濟南通訊云昨聞臨匪招撫辦法蘇齊已覆電認可俟保曹電到即可簽字但截至昨晚保曹電仍未到安迪生大爲焦急蓋此次土匪雖然受撫然鑒於田中玉之屢殺降人故不得不要求安氏爲担保安氏自恃爲保曹顧問遂滿口應允及三日未得保曹覆電不惟安氏著急即田中玉亦慮有他變且餉項一層保曹交吳旣互相推諉魯之田熊又莫名一錢無米炊大是難事昨日（九日）會議時安迪生大駡官僚亡國鄭士琦等皆面面相覷不登一語凖此以觀則所謂迎接外票三轎已上山今日（十日）即可完全出險者恐仍可望而不可即也 
[長沙通信] [  華]  
　　交涉撤退日艦之詳情外交後援會停頓之内幕 
自七日伏見日艦折回後湘政府以全力交涉撤退（伏見艦未撤退之前正在交涉撤退安宅艦乃一艦未退一艦又回此時無暇交涉撤退安宅艦矣）七日交涉楊司長至日領事署舌戰至四小時之久日領詞窮理屈始允於八日與艦長察看情形再行答覆八日電詢數次日領均支吾其詞是日武陵丸忽又駛回内載日人米糧等件將在長沙卸貨另載日人赴漢乃該輪抵埠之時學生在江岸游行路人以此輪肇事頗形忿忿但實毫無舉動該輪要運夫下貨運夫不理納以重金置之於地不顧而去日人甚窘乃泊於江心不攏江岸不意日領即以此爲由謂日僑未逹安全地步不能撤艦楊氏與之辯論謂華政府已派兵守護江岸如無人爲日人服務可由我方代辦差夫學生舉動文明並無暴動何謂不能安全矧有安宅一艦足資保護是不撤伏見艦絶無理由日領至此無詞委爲未奉艦隊司令命令領事無權撤艦如必欲撤可於明日（即九日）再行察看情形認定日僑决無危險本領當以此情電請司令撤退楊不得已祇好又候一日今日上午楊又電詢日領日領云頃有僑民報告各商店不售食物於日人據他們说怕受學生之打是貴民廳仍無制止學生之方况外交後援會派人四出捕捉服役日人之華人因此日僑傭役爲之一空如華官無力取締不能撤艦楊司長擬於晚間再往交涉此本日上午之情形也 
　　省政府因日人屢次借口僑民不能安全乃於八日下緊急戒嚴令下午四時許城内外即站滿步哨步哨最密之地成外爲日清公司碼頭及日本領事署城内爲繁華街巿及各團體各大學校並下戒嚴時期之禁令四則㈠不得阻止日人購買煤米油鹽㈡不得擅捕日人雇用之工役㈢不得張貼無意議之廣告㈣華人不能經過日領事署附近因此特别戒嚴乃有人疑及内政蓋近日有湘鄉軍事會議之喧傳（衡陽鎭守使謝國光與寳慶鎭守使吳劍學以祝宋太夫人壽爲名同往湘鄉宋師長則於昨日前往魯師長今日啓程葉賀劉三旅長及李軍務司長亦有日内啓程之説）此事之起由係因湘西沅陵鎭守使蔡鉅猷態度不明軍官有主張勦辦者有主張疏通者意見兩歧故將於此會議討論一致對付辦法而昨今兩日戒嚴説者遂疑湘西業已開火又有謂政府借外交戒嚴實行軍事準備者此皆不甚可恃蓋湘鄉會議尚無結果此時未免言之過早也 
　　今不作節外生枝之談仍請歸入正題學生之舉動多由外交後援會主持外交會發號施令儼然無形政府官廳雖宣布戒嚴而學生熱度不減有人謂外交會含有過激性質官廳已稍稍畏憚之及公團聯合會發現政府遂認定公團爲正團體對於外交會擬加惟取締八日之政務會議屏退侍從討論處置外交會辦法軍務司長李右文内務司長吳景鴻均認定外交後援會一日存在日人即一日得以假口非封禁不可交涉司長楊宣誠則言外交會之分子多爲青年學生工人氣燄甚張如予封閉必有反響不如由戒嚴司令部根據戒嚴條例勒令改組則該會不難無形消滅各省務員甚以爲然遂於八日下午由戒嚴司令部執行該會現已完全停頓在官廳未執行之前該會主要人物已問過激黨赤色经之嫌疑紛紛稱病辭職近兩日該會名存實亡惟九日學生不明眞相以爲官廳封禁對外團體甚爲憤激聞將開會反對事爲戒嚴司令部所聞故街上之步哨今日（九日）上午仍不撤退且加密焉各學校門首步哨尤多蓋防學生與巿民暴動也記者作稿時聞官廳查獲數十激烈青年刻在捕訊之中詳情不及調查留待明日續誌 
 
 

Page 8

 
 
第一萬八千零六十六號;中華民國十二年 西曆一千九百二十三年六月十三號
星期三 * *自由談 
[一知半解] [  懺因]  
一九○四年美國中央勞動局之報告·勞工中有七年始入浴一次者· 
[繡餘談屑] [  陳家慶]  
　　臘尾春初屢患寒疾醫戒養疴首在節勞大好韶光以是坐廢而此𫍾陋凌雜之繡餘談屑遂亦與讀者諸君漸闊别矣如流歲月又届暮春遙望江南草長鶯飛深閨病起偶學爲文典籍都忘墳索莫辨彌足自笑也因成一絶以自嘲云惆恨深閨病起遲等閒辜負好花時秦墳漢典都忘却欲寫新詩怎措辭級姊睹而笑曰近人盛行語體詩匪特故典可無須用即字句問稍䆳奥者均可一概抹殺目爲老腐敗妹又何患之有哉嗟乎文獻沈淪古義胥泯國之將亡其在斯乎不禁相與太息者久之 
　　伯兄漢圍於花朝前數日赴湖南留日早稻田大學畢業同學會於中央公園有感今昔偶賦七律分贈同學云廿年三島五逋逃曾造東方革命潮白首無成人易老青燈有味夢難消同門珍重二三子國恥毌忘廿一條草綠湖南情萬里戀賒京酒作花朝女侄日生次韵云安有桃源作避逃萬方多難釀新潮陳侯豪氣今猶在杜老詩懷尚未消滄海横流誰砥柱河山大好漸蕭條明年此會知何處記取聯盟第一朝大氣滂沱雛鳳清於老鳳聲矣余亦得幾年塵夢情難遣三月鶯花魂易消之句 
　　天梅先生嘗作搖頭詩和者衆余笑曰都中搖尾乞憐之政客至多先生何不編一政客搖尾錄大徴題詠以爲袍笏諸公寫照耶聞者粲然　 
　　北地多鴉千百成陣凌晨爭噪於屋瓦間其令人憎惡正不減此間諸政客之終日喧鬧也吾友慧文有弱妹方九齡能作歌謠嘗詠鴉云都門烏鴉一般黑好似紛紛諸政客誰有長長一枝槍打盡他們顯角色余笑語文曰他們二字不知是鴉是人未免唐突諸公矣不禁相與大笑（自北京寄） 
[滬諺新詮] [  姚鞏甌]  
　　照會滬俗謂臉兒照會廂記張生初見鶯鶯便道分明打個照面是以現在青年男女社交公開戀愛自由一會面便心心相照也 
　　壽頭俗駡人不解事而戇者曰壽頭夫壽考壽母皆尊人年高之意何以壽頭獨異是或謂豬頭多皺紋狀如壽字以此駡人猶曰豬頭三也 
　　瘟生瘟生之徽號意略如壽頭而直駡之曰畜牲也蓋畜牲所生之傳染病俗皆曰瘟故瘟生亦可作瘟牲　 
　　寡老滬諺稱女子曰寡老按禮老而無夫曰寡謂五十而無夫也顧十七八妙齡女郎可稱曰小寡老而所指非盡孤鸞寡鵠似係别有所解説林有寡女獨宿不寐傍壁也中視鄰家蠶離箔明日繭都類之隱然如愁語蔡邕見之厚價巿歸繅絲製絃彈之有憂愁哀怨之聲問其女琰琰曰此寡女絲也滬上風俗頽　禮敎蕩然其以此譏之歟或曰寡係自護之詞如言寡人寡君老老婆也謂爲寡老猶言寡德之老婆實討便宜也 
[學校諧乘] [  履冰]  
　　中國人口 
　　敎員問某學生曰中國人口有幾何答曰四萬萬零一敎員訝然問故曰昨天母親產一小弟弟耳 
　　中美華美 
　　敎員問曰美國在中國之下有何法可證明之某學生答曰中美華美聯用時美國皆在中國之下 
　　反叛父親　　 
　　學生問敎員曰秦始皇何以欲禁民讀書敎員曰因恐讀書後智識開通易起反叛學生曰然則父親命我讀書豈非欲我反叛他麽 
　　熱漲冷縮 
　　敎員問曰試舉例證明物體之熱漲冷縮某學生曰我夏天睡在牀上總是四肢伸展到冬天睡時便縮做一團這豈不是熱漲冷縮麽 
[我不解] [  許士騏]  
　　虔心念佛姬妾盈前我不解 
　　擁資百萬不肯拔一毛而利社會我不解 
　　妓館娼察揮金如土慈善事業不擲一錢我不解 
[空前之奇觀]  
　　偷香獵艷輒曰戀愛自由我不解 
　　假公濟私猶曰熱心服務我不解 
　　一味媚外羣稱外交能手我不解 
　　糧窮餉竭猶復擁兵挑戰我不解 
　　割讓借欵而曰整理國庫我不解 
　　身居要津弁髦國事被人唾駡靦顏不顧我不解 
[顚倒語一朿] [  碧影]  
　　母親和他女兒説門外賊呌恐怕有狗呢他女兒説我點了門去看看燈兒好不好那偷兒在門外聽見了笑着説有這樣的女兒才生出這樣母親來呢他一壁説一壁逃不防一脚踏在陰溝裏他又接着説到害我的陰溝落到鞋瑘裏去了 
　　妹妹和他姊姊説不要聲張你看老鼠要捉貓兒呢他姊姊笑着説妹妹你不要瞎説只有老鼠會捉貓兒那裏有貓兒也會捉老鼠的理 
　　甲乙二人在那裏談論他們父親的年紀甲説我死的時候我父親才五歲乙説我父親生的時候我已經四十二歲了弟弟和哥哥相駡弟弟哭着去告訴他母親説哥哥打我他哥哥辨着説我打了亿他没有打我呢他母親聽着笑説弟弟你不要哭過一下我去拿脚骨打他的捧兒 
　　父親和他兒子説你去開了月兒看看窗子亮不亮我們明天好拿太陽去囇在倉糓底下去他兒子開了窗一看説爸爸滿天的月兒一顆星亮得很呢 
社會小説 
[人間地獄（九一）] [  娑婆生]  
　　第五十回别具肺肝香車迎老妓推翻嫡庶𦊽子喚親孃 
　　究竟這一夜洪彩雲是否在一蘋香陪著單夷英權宿一宵未曾回去暫且按下不提且説孫桐耘因爲陪著單夷英鬼混了半夜回家甚遲他的妻子見他回來獨晚生怕桐耘有什麽不端行爲便嗤嗤叨叨的追問一番孫桐耘老老實實的將如何陪伴單夷英那番情形和他妻子説了可是仍不甚相信逐一盤詰孫桐耘被他妻子再三逼供苦痛非常直到天色大明那一番交涉方纔告一結束正想安睡不提防門外有人冬冬冬敲門其時孫桐耘家的粗做娘姨早已起來忙去開門只見一個氣象雍容白面烏鬚的人手裏拿著一張名片對娘姨道這裏可是孫桐耘孫先生的公館嗎娘姨道正是那人便將手中名片遞給娘姨説我姓江我是牛司洋行買辦和你家孫先生有話説娘姨也不識字聽見他報名是洋行買辦曉得决非歹人於是拿著名片走上樓來孫桐耘向來每天起身甚早這時候早應起來娘姨上樓進房一瞧見桐耘尚臥床未起但見桐耘剛纔聽得有人敲門早已醒著未睡瞧見娘姨在門口探頭探腦忙問何事娘姨遂將名片呈上孫桐耘一看是江浩源心想他來定是爲了華逹銀行入股的事關係甚重不能不當面與他一談忙吩咐娘姨下去先請江先生在樓下客堂裏坐自己趕忙起來換去睡衣著了長衫鞋襪下樓接見走至扶梯口又回進來推推他的妻子道杭州的龍井茶葉你放到那裏去了孫太太因爲和他吵了半夜疲倦非常這時候正是香夢連離朦朧未醒忽的被他推醒心中老大的不願意問什麽事這樣大驚小怪孫桐耘又重説了一遍問他龍井茶葉放在那裏孫太太道這清早你問龍井茶葉做甚你要帶出去送昨天晚上陪你的那婊子嗎孫桐耘道不是不是樓下來了一位貴客我們平常喝的那種茶葉末萬萬不能進嘴如何可以泡出來敬客你趕緊找一找那龍井茶葉叫娘姨泡一碗下去找的那碗就用茶葉末泡泡好了孫太太聽了方始不嚮又問道樓下的客人是誰 
三言兩語 
[人傑地靈] [  NC]  
　　人傑與地靈有相互之關係自古已然於今爲烈古者吾人且勿具諭請一言今世之人傑地靈黎元洪人傑也乃有黄陂之地靈孫文人傑也乃有中山之地靈段祺瑞人傑也乃有合肥之地靈此就生者而言至死者則有鼎鼎大名之袁世凱而項城遂亦以地靈至未來者尚有曹錕與吳佩孚其人則傑矣而地尚待靈也雖然此均就諸人傑之生地而靈而最近人傑之與地靈竟在臨棗之間非異事耶何也請披閲地圖孰不知臨城與棗莊爲無關重要之地而今竟靈矣臨棗何由而靈非受孫美瑤諸大匪徒之賜耶由此觀之地不必先人傑而靈然則臨棗之於匪徒豈非别開生面之人傑地靈耶 
 
 
 

Page 9

 
 
第一萬八千零六十六號;中華民國十二年 西曆一千九百二十三年六月十三號
星期三 * *   
 
 

Page 10

 
 
第一萬八千零六十六號;中華民國十二年 西曆一千九百二十三年六月十三號
星期三 * *國内要聞二 
[六紀湘省日兵槍殺華人案] [  幹]  
　　要求伏見艦退出之交涉交涉司長楊宣誠於七日晚九時携帶省長公函親赴日領署要求仍將伏見艦退去其交涉情形已詳昨函茲尚有爲昨函所未及者特補誌之當楊司長與日領會晤之後詢以伏見艦何以再來日領答稱爲保護僑民楊謂近來並無妨害僑民之事日領謂前晚有學生多人携至水陸洲税務司日帮辦住宅捕捉所雇華工三人學生手中携有短刀使當時日帮辦未曾外出必出而阻止學生旣携有武器則帮辦必受危險無疑艦隊司令聞此故仍令伏見退回以資保護楊謂此未必即爲事實使果有須保護之處有安宅在已足勝保護之任何以必令此肇事之艦復來激動衆憤日領語塞久之始允電艦隊司令請示繼又謂請示退出必有理由明早當親赴河于視察使情形已趨和緩即據以電逹司令伏見當可退出云云談判至此楊司長又提及遭日兵槍殺之小孩情形甚爲可慘日領謂當日之擊石者即爲此等小孩楊問何以證之日領謂昨日曾目擊有小孩在領署門外向署内擲石警察並不干涉楊謂旣係小孩擊石則力量有限彈力不遠必不至逹傷害日人之程度當日水兵何故竟行開槍日領又語塞楊謂我方所提條件第五項要求日政府擔任以後不再有此種事實發生是否可以承認日領謂安宅艦長與閣下交情甚深且感謝閣下保護日僑現下學生巿民之舉動尚是間按妨害日僑並非直接妨害當然不至有前項事實發生楊請以書面答覆日領允之 
　　伏見艦退出事件之翻悔據七日晚間之交涉結果伏見艦原可於八日退出故楊司長即於八日早電詢日領究竟是否於今日退出湘境日領答稱頃偕安宅艦長乘舟至河下視察適武陵丸自漢開駛來湘將抵岸時有一划夫代武陵丸取繩索學生多人竟坐划追趕追之甚遠竟將該划夫捕去游街武陵因之不敢登岸似此情形伏見實難退出楊謂此事尚待調查但政府已派多數軍警在河干保護武陵儘可攏岸不得故意不攏岸藉爲口實嗣又聲辯再三日領允報告艦隊司令請示並請楊司長亦電北外部轉告日使凖此以觀日領於七日晚間之談判结果竟又藉口學生舉動全行翻悔實則七八等日日清碼頭等處均有軍警多人保護學生亦無他項行爲武陵之故意不前殆另有作用故交涉司即以十萬火急電致北外部云晨電計逹撤退伏見艦事日領已允就商艦長酌辦詎午間因武陵輪抵埠藉口河岸人多仍指爲妨害僑商語意又變謂已電請艦隊司令核示查本日該輪駛到我方已派軍警有塲防護該輪貨客絶少自泊河中實未發生妨害事實日領辭涉支展請即切催日使迅飭允撤兵艦宣示各界感頌同深惟以伏見艦去而復來益增憤忱若不速撤恐更糾紛務懇主持迅覆爲叩 
　外交後援會解散之原因湖南外交後援會雖爲各公團發起然各重要法團均未實行加入此次慘案發生該會種種行爲均甚急激政府且訪聞該會不良份子甚多有另含他種主義及政治上作用者因决計勒令改組已令由戒嚴司令部執行該部即於八日傍晚將該會解散並布告該會門首略謂外交後援會曾函致警署請將該會送往之洋奴等暫行代押有聽候該會處置之語實屬目無政府故奉令將其解散云云 
　　八日特别戒嚴之情形戒嚴司令葉開鑫因免日人藉口並維護公安起見特於八日下午特别戒嚴河干自日清碼頭起至新河止滿放步哨並每一碼頭派兵一排守護禁止一切檢查逮捕等事戒備極爲周備城内則街頭巷尾俱由戒嚴司令部所轄之第二團兵士武裝放哨而以省敎育會及青年團等處之兵爲尤多一至晚間更爲嚴緊蓋該兩處爲各學生巿民時常集合之地而外交後援會又設在省敎育會也現在日僑一切行動均已回復原狀從茲以後日人當再無所藉口矣 
[鄂省檢查輪船日貨之風潮]  
　　沱江輪拘禁日貨檢查員 
　　行駛漢河之沱江輪船上次開往仙桃鎭時曾有日人兩名剃去鬍鬚喬裝華人乘坐該輪押運日貨往仙桃鎭抵埠時被學生查出當斥該輪不應搭載日人裝運日貨該輪水手不服致起衝突學生會遂紮兩草人標明該輪售票人並在草人身上大書亡國奴字樣竪立河邊并勒令該輪認罰該輪亦承認放鞭陪禮詎前日該輪二次往仙桃鎭時又載有大批日貨到岸時即將日貨搬上躉船學生會又派檢查員十餘人上該輪檢查乃該輪不惟不受檢查且將檢查員十餘人拘禁艙内於急促之間鼓輪開駛當時該鎭各界人士以該輪究往何地檢查員性命有無危險莫不疑懼激憤一面電請江漢關監督署調查檢查員下落一面又派員下行沿途探詢直至八日始有人在漢口商界外交後援會報告前情並報告檢查員十餘人現尙在漢陽水警二署因該輪當行抵漢陽時該檢查員等恐遭該輪毒手大聲呼救爲水警所聞始得脱險上岸同至二署暫留全省商界外交後援會聞訊後立即召集會議當决定一面由調查股主任趙典之電知水警二署請該署保護優待一面由呂超伯派調查三人即日乘專輪往仙桃鎭調查聞仙桃鎭商學各界對於此事極爲憤慨擬將提起訴訟云 
[浙議會開會紀]  
　　審查會通過三案大會流會 
　　浙議會十二日上午十時各股開審查會財政股審查浙省抵補金酌减帶征省地主税案由張鴻材主席公决每石帶征六角列入預算臨時門以後每年遞减一角特務股審查施行新學制省立各校改組辦法案由朱章賓主席公决原案第九中校附設森林科應改爲森林學校原案師範講習科限於各道區各校茲擬各校普設法律股審查會浙江地方銀行條例草案由張韞主席公决完全省辦資本定一百萬元將來發行鈔票須得本會同意是日下午一時開第五次大會議員出席五十八人不足法定人數由沈議長宣告延會該會議員施旋因賄買營差案於六月十日下午由永嘉縣知事張濓奉命逮捕即於十一日由温起程解省尙有議員鄭邁 `　 
或云在杭或云在滬或云赴日究不知潛匿何處也 
[蘇省長官公讌議員紀]  
　　調和意見之演説 
　　蘇督齊燮元省長韓國鈞於十一日午刻公讌省議員於軍署議員到者約七十八人軍署方面如江寗鎭守使憲兵司令副官長等民政方面如財政敎育實業各廳長金陵道尹江寗縣知事以及省署各科長均陪讌先在會議廳撮影紀念次入席酒三巡齊督軍起謂前次曾與諸君在省署共聚一堂迄今不覺數月今日得此機會再與諸君一談中國政局近甚不寗外人所以仍未行最後之一着者未始非因江浙地方尚能維持現狀以地言江蘇居全國中樞水陸交通甚關重要以人言江蘇人民之知識見解多爲他方所不逮人民所希望者安居樂業諸君亦嘗表示此意鄙人即本此意抱定保境安民四字宗旨始終不渝如有辦理不善之處深望隨時見敎還有一層欲謀地方安全鄙人與省長固當和衷共濟議會與官廳尤當和衷共濟議會自身之當和衷共濟更不待言云韓省長繼起謂鄙人出長省政於今十月事變之來較甚從前年力已衰惟望諸君隨時匡正諸君爲本省六十縣代表有所賜敎莫不樂從江蘇地方治安端賴督軍維持鄙人謹隨督軍之後亦即以督軍之宗旨爲宗旨云云次由徐果人答謂本會同人今日承督軍省長第二次讌會聽見兩長演説非常欽佩鄙人却不無感觸本省旣得賢明長官何以省政尚未能改進其間或難免隔閡大概彼此雖能開誠而相見時尚少甚望自此以後做到開誠相見四字云云其他隨意談話賓主盡歡而散近數日間外間本有某有力方面將出而調停議會某派與韓省長衝突之説今日之讌殆含有此意觀齊督演説詞已可概見但某派重要份子如王某劉某吳某等並未與讌究未識是何奥妙也 
[杭州快信]  
　　一師慘劇案地審廳現定十三日下午開二次預審　 
　　賄賣緝私營長案内之鄭邁章肇修一係律師一係推 
　　事杭縣律師吳某等已擬提出議案請將章交法官懲戒會鄭交律師懲戒會俟十七日大會公决 
　　警務處昨委王秉圭充吳興第一分所警佐傅鍾麟充第二分所警佐凌偉充於潛渚警佐王逢化充寧波警聽候差員 
　　財政張廳長昨委宗書年黄雋等分赴嘉湖各縣查催舊欠賦税均已出發 
　　省署昨委季寳忠余文淵充本署諮議浙沙灶地墾放局昨委陸天澤爲本局諮議 
　　浙江暑期學校聞定下月二十日前開課 
　　昨午後官巷口大火共焼商店一百零五家中以小攤肆居多起火爲迎記雜貨店店主朱某因保有火險已被拘此次火災損失在二十萬以上 
[南京快信]  
　　省議會昨開審查會因人數不足改於今（十二）日上午十時再開預算審查會請省立各校長出席説明預算内容聞各校長已相約不到下午一時開第三次大會不知能足法數開議否 
　　齊韓兩長昨晚七時赴海軍杜總司令宴散席笔密談時局至十一時始返署 
　　節關已迫各税所縣署認解税欵陸續解省上月份軍政費已發半數聞節關可穩度過 
　　省署召集催徴欠賦會議縣知事及清理田賦委員到寗者已有十餘縣約一二日可到齊 
　　旅寗湘同鄉會再電湘趙及省議會請對日嚴重交涉 
　　馮少山偕救護隊員昨（十一）由棗莊到寗當謁齊督陳述撫編就緒票客將次出險情形旋轉車返滬　 
　　敎育廳昨奉部令惟學校系統改革案業已公布當此新舊學制變更過渡期間宜有一定之標準茲特先訂關於實施新學制中小學校進行及補充辦法六條以資遵守 
　　省立各校四月份經費省長諭財廳儘端節前撥發 
　　滬海道屬縣敎聯合會前請令中等以上學校添設減費或免費學額以恤寒微而宏造就茲奉省批應照天才生免費辦法以杜流弊至嘉惠寒微學生辦法應由各校察奪本校情形自行酌定 
　　省署昨通令禁止運酒赴美 
派赴參與萬國警務會議代表王固磐電告兩長已抵倫敦刻正考察該地偵探制　 
　　江蘇省通志局聞將遷至上海便馮夢華就近編輯　　 
　　駐寗美副領事時美施昨偕美滿公司經理工程師二 
人於下午四時晋謁齊督有所交涉 
　　揚屬旅寗七縣同學會昨推代表曹芻雷家駿劉啓文等九人晋謁韓省長請添設第四女師範於揚州當由敎育吳科長代見吳允於十三年度添設十二年度先行派員籌備 
　　省署前公布本省户籍條例通令各縣限一個月内妥爲籌備茲聞各縣多因經費無着紛呈省署察核祇遵 
　　省立第一中學定本月十七日舉行十週紀念自十六日至十八日止柬邀各界到校展覧晚間於公共講演廳開游藝會刻已遍發請柬及展覧觀禮游藝等券 
　　江都朱德恒等呈請省長撤消忙漕帶徴補助貧兒敎養院經費成案以紓民困當經令行財政廳飭縣查明復奪 
　　馬玉仁昨電省報告著匪金螃蟹已在漣水章家集地方被官兵擊斃 
　　軍用飛機昨（十一）晨八時許又在空中試演　 
地方通信 
[松江]  
　　公共衛生會成立益德會發起之公共衛生會於十一日下午五時召集紳商學界領袖四址餘人在城内體育場開會警佐承遠軒及第一第四區巡官亦均被請到會公推勸學所長張彬士爲臨時主席先討論本日是否爲成立會主席付表决全體起立認爲成立會乃將楊繩武翟健雄草定之松江巿公共衛生會章程提付討論逐條表决至第九條會員須納會費時有主將此條删除者有主分等徴收者有主一律收費者爭論頗烈卒經表决照原草案須納會費其數目由衆定爲每年小洋一角其他條文均略加修改通過章程議畢有翟健雄報告益德會願捐開辦費洋二十元衆起立致謝是日本擬尚須選舉因時已七點半鐘乃定於十六日下午二時再行開會而散 
　　電請反對重行檢定松江巿小學敎員聯合會十一日代電南京松屬省議員文云南京省議會松屬議員諸先生公鑒此次敎廳辦理檢定敎員事增加敎員之負擔侵奪敎員之地位受學閥指揮爲將來推廣師範生位置用心叵測聞者心寒茲特略舉數端爲我賢代表陳之此次重行檢定辦法凡得民國七年後省視學兩次優良評語始得無試騐檢定資格殊不知此五年中省視學視察能否普徧全省即普徧焉全省小學敎員是否能獲省視學評語縱觀事實勢所不能則此次檢定敎員直欲假此淘汰第一届之已受檢定者爲一般師範生代攫飯碗計耳且中學大學及敎育機關之辦事人員未聞有若何檢定獨我小學敎員故嚴資格揆諸情理豈得謂平即蘇省檢定敎員委員會辦理檢定事宜亦未必澈底澄清光明磊落若第四届滬海道屬受試騐檢定　 
之松江敎員金端𤀹等四人甫經檢定旋即撤消其資格者宣佈理由則以書記舞弊了之此種鬼魅伎倆手段不意竟出諸我蘇省檢定敎員之辦事機關則檢定委員會委員可想而知檢定敎員資格不値一文矣故簡言之即剝削小學敎員之汗血金錢侵奪小學敎員之固有地位已耳敝會爲松江小學敎員代表不得不代抱不平茲特請求諸先生提出理由向敎育廳質問並請聯絡議會全體一致主張拯小學敎員於山窮水盡中倘一缐生機得先生等挽回之則全省小學敎員感激無旣矣松江巿小學敎員聯合會叩眞 
[奉賢]  
　　逃犯已獲一名奉賢監獄前日逃去監犯十七名茲　　 
悉竊犯徐阿桂近匿南匯縣新塲鎭適被童敬華）奉賢人）所見即回奉報告會同署警前往捉拿現已解送奉賢矣　 
[嘉定]  
　　小學敎員抗議重檢記聞嘉定學校敎員職員會於本月十日下午二時開臨時大會到會甚衆公推總務委員戴峻齋君爲臨時主席對於重檢一事認爲輕敎員人格徒然加增紛擾無益於敎育一致反對議决公推起草員發表宣言表示態度一面函致上海小學敎職員聯合會會同發起組織全省小學敎員聯合會以便一致進行逹到抗議重檢目的爭回人格一方又通知各縣敎育界並請求省縣敎育會主持公道轉請省廳撤廢重檢而利敎育云 
[蘇州]  
　　蘇軍十二年度省預算江蘇省長公署昨令財政廰略謂頃准督軍署咨送蘇省十二年度軍事各機關軍隊預算各欵數目飭廳自七月份起查照攤解等情茲悉蘇垣軍隊機關列入預算者爲蘇常鎭守使朱兼師長琛甫所統率之駐蘇陸軍第二師全師官兵自本年七月份起至明年六月底止應共支洋七十二萬九千三伯九十六元蘇常鎭守使署全年應共支洋二萬元 
　　人力車公會訴願發還城内人力車業初因反對城外人力車入城而罷工繼因要求公司減少車租而罷工嗣由人力車公會允將每車每日車租七角一百文減至四角三十文各車夫始願復業一節均已迭誌前報茲悉城内人力車公會現因不服蘇警廳及吳縣公署銜布　　 
告城内外通車一事日前特在蘇常道尹公署呈遞訴願書副本請予依法辦理等情道署昨已批示云副本悉查訴願法規定人民不服官署處分者提起訴願應向原决定之行政官署呈遞副本今該訴願人旣稱被訴願者爲蘇州警宗廳吳縣公署則此項副本本署未便受理應即發還仰即知照此批 
　　第三監長遷易人本城司前街第三分監長曹應麟現奉司法部令調豫小典獄官江蘇高等檢察廳周心約廳長奉令後即委第二監獄第二科長朱剛充任遺缺 
　　後援會之四議决案本月九日下午四時半外交後援會在青年會樓上開職員會到宋友裴趙鏤洪汝驥等十餘人李楚石主席議决四件㈠通電聲援長沙日艦槍殺巿民案㈡函請總商會請將各業報告調查情形轉告本會㈢省欵學校學生會提出對湘事之表示（甲）通電全國（乙）遍發傳單通過照辦㈣通函各校定十七號分頭演講題分二十一條·旅大·湘事三種 
[無錫]  
　　各界反對皖米在寗打包皖米在寗打包實則偷運蘇米無錫舊縣議會議員秦昌源同仁育嬰堂堂董侯祖述縣商會會董王煜鎭地方自治恊進會幹事陸志超無錫恊會理事周含茹石清麟中醫學會員馮國鈞等以事關民食不容坐視爰覓得浙省米商來鎭銓·鄭寅生在南京匯源米號致浙省通裕等各米行報告寗地米情之油印信函及南京下關糧食號新增條規之印刷品等兩證物各用照相攝影一份並繕具呈文於昨日分呈督省兩署籲請取消皖米打包嚴禁偷運並請澈究以維民食而儆奸商云 
[常州]  
　　商會反對貨附税省議會前以省公署交議增收畝捐及貨税彌補預算議决徴求農商會意見武進商會昨日函復該會表示否認其函云接奉大函以省署交議十二年度敎會預算增收畝捐及貨税加徴一成公决徴求名地意見等因茲錄原咨到會敝會當即邀集各商公議僉以此項附捐商民始終堅拒並非承認釐金病商中外皆知釐尚言裁何來附税前之短期惡例今反列永久徴收違反民意莫此爲甚萬難承認等語貴會關懷民困據呈垂詢惟有另籌相當抵補仰或設法縮减以求適合預算此項附徴務望澈底取消以除秕政而愜輿情至於農田畝捐增收亦多窒礙並祈賜察云 
　　組織敎育欵產委員會縣署前奉省令限一個月内將敎育欵產委員會組織成立昨以期迫特函聘士紳中名望素著具有敎育經驗之陳研因·莊中希·劉佩衡·胡寳英等四人爲會員從事組織不日即須開成立會云 
[揚州]  
　　高郵匪勢披猖高郵湖西地面寛闊毘連盰貽各縣 
近來匪勢披猖人民枕席難安軍警兵單恐難剿滅已由縣知事胡維藩會同舊駐防陸軍某連長電請駐揚黄旅長派兵前往恊剿聞已派定步兵一團之兩機關槍連即日開拔矣 
　　電請查辦私梟通州通崇海泰總商會南通農會敎育會等聯電淮運使以通如一帶私梟充斥官引疲滯此項私販介乎兵匪之間不獨税收减色亦且擾害地方乞飭緝私統領嚴飭紮防水陸軍隊加意查禁務絶根株國計民生均沾維護云云丁司長據此已飭緝私齊統領轉飭遵照矣 
[南京]  
　　蘇四女師近訊揚屬旅寗士紳及江都地方各公團行後呈請省署於江都設第四女子師範昨日七縣旅寗同學會代表曹蒭·雷家駿（江都）劉啓文（寳應）李慰祖（泰縣）黄同義（儀徴）李成謨（高郵）喻兆琦（興化）朱申官·周國動（東台）等又晋見省長面遞呈文當由敎育科長吳士翹接見吳科長詳叙增設女師案經過情形與現在的計劃决定十三年度於江都設第四女子師範十二年度先行派員籌備并謂轉逹省長後行文敎育廳必有滿意之批示以慰揚屬人士之期望云　　新式菜塲開巿寧商梁渭川等現集合股金在貢院新巿塲適中地點建築新式菜塲一所名曰寧中編列數十號以供物類之陳設空氣流暢設備精潔已於今日（十二）開巿見者咸謂其陳肆辦物井井有條洵爲有裨巿政炎營業云 
[靖江]  
　　繭汛紀聞靖邑居江陰北岸逼的江濱土地肥沃適宜蠶桑乾繭產額每年約有一千數百擔之多該處鄉民對於育蠶一項向稱研究且育户因去歲獲利頗厚本年飼養更多自四月十二三以後次第上簇各繭行亦於十六七日之間一律開齊放價收買所出之繭色潤質堅貨身優美超過往昔現在各行已均收秤計裕記恒泰共收乾繭在千擔以外鮮繭買價通扯每擔八十元稍外烘折均在三百斤以内試車繅折祇近五百五十斤各繭商極爲滿意云 
[嘉興]  
　　縣署焚燬烟具禾邑地接蘇境烟土販售甚易每月破獲烟案不下數十百起官廳除將烟案人犯按律懲判外其烟證一律没收封禁存儲現因積貯已多故於十一日午後將所積烟槍烟膏烟土烟灰烟具等數百樣陳列縣署大堂前當衆焚燬以重烟禁　 
　　衛生會定期開會嘉興衛生會自去年夏間組織成立辦理衛生事宜頗著成績刻下該會已開始徴求會員並因時交夏令各種衛生事項即行分别施行俾個人與公衆兩有裨益現該會已决定六月二十四日借座敎育講演廳舉行大會以便提議各種重要事件督促施行以重衛生刻已通告各會員週知矣 
[長沙]  
　　演講國恥殞命之烈士湘潭縣敎育會勸學所議會敎職員聯合會學生聯合會十七區學務委員會聯合會農會工會商會林業總會學欵經理處育嬰堂保節堂暨不忍堂財產保管處東日代電云各報館公鑒日本肆虐脅迫二十一條八載於茲矣今者旅大租期已滿又復抗不交還奇恥大辱國人莫不憤極敝縣敎育會演講員蕭學綸愛國熱忱出於天性近在姜畬一帶演講國恥聞者均爲感泣乃以國貨維持會拿獲大宗劣貨蕭君聞之即徒步奔城到時適商學各界議將劣貨搬至文廟前坪焚燬蕭君獨先勇往向前手挽劣貨數百觔直抵焚所猶復當衆宣講言詞慘切聲與涙俱恰演至日本不肯交還旅大一節竟嘔血數升倒地氣絶比延西醫至謂血氣兩管俱已爆裂無可救矣此五月三十日黄昏時事也鳴呼蕭君年甫二十八血氣方剛乃因痛國勢之凋殘憤强鄰之辱侮拚命一死以冀喚醒同胞其志可嘉其情可哀特電佈聞願海内諸公同伸哀悼表揚烈士用以警告國人母任盼禱 
來件 
[湘籌賑會訂立永寳路工合同]  
　　袁家普述湖南華洋籌振會與上海亞洲建業公司訂立以工代賑墊　欵承包永寳路工合同之經過云近日旅滬有一部分湘人發出 
快郵代電對於湖南華洋籌賑會與上海亞洲建業公司訂立墊欵　包工合同一事不無誤會之處謹將此事原委詳陳於下以明眞相湖南自七八兩年以來大兵之後繼以凶年九年秋間醴陵安化新化寳慶湘鄉湘潭瀏陽芷江麻陽晃縣古丈永順保靖龍山桑植等計二十餘縣均遭旱災顆粒無收十年春各縣逃荒者至於十數萬人或數萬人不等叢集於省城者亦不下六七萬人是年五月間由省政府召集各界大會設立湖南急賑會公推家普及雷君飛鵬田君應詔爲該會籌備主任其時適熊秉老因事回湘建議謂欲籌湘賑非合中外人士力量不能得到大宗賑欵乃於六月初旬復開各界大會組織湖南華洋籌賑會公推中外幹事各六人家普亦幹事之一又公推趙省長熊秉老爲會長駐湘各國領事及謂組安聶雲臺兩先生爲名譽會長其年所得賑欵約三十餘萬元救活飢民甚夥餓死之人尚居少數不料天不悔禍十年夏秋之間中路如醴陵新化安化寳慶武岡新寗城步臨湘岳陽平江·西路如芷江麻陽晃縣沅陵瀘溪辰磎溆浦鳳凰保靖永綏·南路如零陵東安永明桂陽桂東宜章永興郴縣衡陽衡山耒陽祁陽等計共五十餘縣皆赤地千里顆粒無收八月間鄙人與謝君國藻由會派赴北京一面籌欵收東本年會務一面報告本年旱災 
情形抵京後曾在湖南南館開旅京同鄉大會議决十年份湘賑籌欵辦法（一）請北京賑務處及財務委員承認湖南爲一等災區撥給海關常關附税及賑欵票欵以資救濟（二）請湖南政府將張督敬堯與太平公司訂購軍械定金日幣五十餘萬元全數撥作賑欵（三）請省議會議决將交通部到期之米鹽公股証券九十餘萬元撥作本年賑災之用（四）派人至北京與美國華北救災恊會交涉請其捐助大宗賑欵議定後家普與謝君回湘即請政府召集各界大會將旅京同鄉會議决四條當塲報告各界均一致贊成並議决湖南華洋籌賑會繼續辦理將會章會長制改爲理事制除上年會長及名譽會長均改爲理事外並加省議會敎育會總商會慈善總公所駐湘外國敎會團各推派理事一人中外幹事十二人仍均留任十一月間即將會務開始積極進行所議四案均分别辦理第一案所獲效果得現金約四十餘萬元賑欵票三十萬元第四案美國救災恊會由胡美君交涉首先承認中幣二十萬元繼由熊秉老及愛德數饒伯師韓理生諸公交涉復承認美金二十萬共計中幣五十六萬餘元並派代表伯克君赴長沙與本會及省政府訂立惟工代賑修築由湘潭至寳慶汽車馬路契約第二案由會間接直接與太平公司交涉兩年尚未得有結果（未完） 
 
 

Page 11

 
 
第一萬八千零六十六號;中華民國十二年 西曆一千九百二十三年六月十三號
星期三 * *   
 
 

Page 12

 
 
第一萬八千零六十六號;中華民國十二年 西曆一千九百二十三年六月十三號
星期三 * *   
 
 

Page 13

 
 
第一萬八千零六十六號;中華民國十二年 西曆一千九百二十三年六月十三號
星期三 * *[臨夺被擄外票昨日已盡釋放]  
　　中票祇釋四人 
　　昨晚十時各路商界聯合會（美倫里）得代表潘東林由棗莊來電云晚七時外票均出中票釋四餘兩三日可釋云 
[總商會慰勞赴棗代表] 　　 
　　全體會董均與會　　總商會於昨日下午五時開會慰勞赴棗代表馮少山·聞蘭亭二君並請前代表董杏蓀君列席與會者爲全體會董首由主席椒伯致慰勞詞略謂本會爲臨城刦案除電請當局核辦外迭派代表魯營救被擄人士承代表諸君不辭勞瘁跋涉長途同人等極爲感謝應請在座諸君起立致敬以示慰勞茲請冯·聞二君報告經過情形藉明臨城案眞相云云次代表馮少山報謂鄙人此次繼董君等赴魯營救被擄人士愧乏成績深負本會委託之意自至棗莊後觀察各方情形大失所望蓋官長派别旣多事權又雜就魯中言已分田熊二派餘如蘇派·交通派·以及政客派·西人派同辦臨案而辦法不同作用不同其對臨案如治絲愈棼且官廳方面又嫉妬國民代表予等屢訪鄭帮均遭擋駕官商之隔膜又如此其甚故予知如欲與官廳合作頗不容易繼乃轉與京會魯紳組織全國救濟會分任辦事得蘇之温陳二君介紹得與濟劉二匪首在棗車晤面予謂匪首「汝等此舉大悞」而匪首怒目答曰此是何言此種官話非予主張平等主義者之所欲聞予乃告之予並非官乃商會代表此行專爲人道主義營救被擄人士予等携有藥物振濟難人苦無機會送入山中君等旣知平等主義當表同情並請從速受撫釋放中西各票匪首謂君言甚是容入山商議至所有振品儘可送入山中云云此後予等遂得將各項振品源源送山又據予等調查所得匪窟豹子崗上設有燈桿有事即升紅燈爲號事愈大則燈愈多事先此項標燈屢被官中奪去可知匪中舉動非絶無凖備者予等在棗備受種種感觸最可笑者津浦鐵路稽查周琴芳揚言滬商代表備欵千元接濟土匪時予適在座當即加以質問又中興煤礦公司總經理胡君告予謂匪中將以一百萬元之代價綁予凡此種種要皆政界嫉妬商人代表而以此恐嚇吾人耳查魯省匪多之原因在乎民間貧富階級之懸殊與夫官長平時之壓迫致人民挺而走險故治匪之道首重生計目前此案於招撫雖有終了之望然根本上尚有考慮这餘地自聞君蘭亭到棗後因官廳於營救方面仍重外輕内乃相與三訪鄭帮辦又遭擋駕於是决意於七日往濟南謁見魯督請其設法速救華票魯督之詞似尙冠寃略謂此事發生備受攻訐業已整裝預備下野然予在魯一日招撫營救之事自當完全負責於中外旅客决不有所歧視云云予等翌日回棗報告京滬各代表後即與聞君起程回滬即晚蒞寗往謁蘇督由副官長接見予亦以設法從速釋放中西各票爲請該副官長允爲轉致而出總之予等此行備受種種感觸今日（十二日）新聞報專電欄中尚有頗可注意之一電『半官消息十日匪軍編制就緖票將放惟日人傳出消息商聯會代表馮少山·江湘浦從中阻撓』云云查予等於九日由棗動身而該電十一拍出謂十日阻撓云云顯見此電另有作用至其用意何在則不敢妄揣也願本會諸君注意之次聞蘭亭報告加謂一切在魯經過情形均經馮君詳細報告而馮君赴魯時官匪正在吃緊之際馮君冒險前往深致欽佩及予往時其事已入平靜時代然予曾與馮君相約而良心上之驅使又不容稍緩故决意啓程至予此行可爲諸君告者即予在棗臨行時曾向各界鄭重聲明吾滬商代表營救人士之大綱有二㈠確實運送救濟品信山㈡不用經濟營救被擄人士云云馮聞二君報告畢葉惠鈞建議討論對報紙誤載不確專電之辦法討論畢散會 
[臨城案内幼票之營救訊] 　　 
　　皖省慈善會願爲募助 
　　昨日本埠國紅會總辦事處接棗莊救護隊報告云曾接皖小慈善聯合會來電云報載臨匪舊擄華人内有數十童孩奄奄待斃至爲憫惻乞速設法營救以重人道如需欵贖敝會當竭力募助祈迅電復當即復電云安徽慈善聯合會鑒來電敬悉山内華童尚未提議價値一俟探明確數再行詳告此復云云 
[商總聯會議董會紀] 　　 
　　各路商界總聯合會（江西路六十號）於昨日下午三時開議董會趙南公主席討論要案如下㈠馮少山報告赴臨救濟被難人士案（詞錄後）㈡滬西四路代表提議每届端節多有流氓假借包探名義沿門勒收節欵託名保護騷擾商業應由總會致函捕房究辦經衆議决照辦并通告各路商會一致拒絶㈢陳其熊提議長沙日人槍殺巿民案發生多日交涉毫無結果而湘長趙恒惕竟解散湖南外交後援會摧殘民意以示媚外應由本會嚴電湘趙限其即日恢復否則通電全國一致聲討衆贊成㈣報告吳興雙林鎭商會山東提倡國貨研究會來電對長沙案均主厲行經濟絶交誓雪此恥公决覆電贊同㈤漢壁禮路商會議董朱舜臣·沈重廉·張賢芳三人聲明該會早已加入本會外間傳言幸勿輕信議畢散會茲錄馮少山報告該會詞如下 
　　鄙人此次承本總會派赴棗莊從事救護到棗後即聯絡各地代表并就地紳商組織全國公團臨時駐莊救濟會與土匪代表濟鎭江·劉梧崗兩人接洽允先釋放華洋票數人現外票在山中者尙有八人而華票共計有三四百人譜新票約五十餘至老票約三百多名俱係歷年所被擄者匪代表與各代表在車上談判時態度從容服裝頗適時且彼等謂爲國政腐敗軍閥專横民不堪虐故激爲茲舉倘政府能允其編組軍隊則圓滿解决各票可全數釋放除各方面擔保外並須由各公團代有簽字保證云云現大體已就緒茲因要事先回俟必要時當再行北上云 
[外僑巿民大會後之使團覆函]  
　　字林報云本月一日上海外僑巿民大會决議案自四日由主席唐納爵士錄呈北京領袖公使符禮德氏後昨接符使八日覆函略謂接奉四日大函並六月一日上海外僑巿民大會議案一件敬聆種切來件即於本日送交使團會議各使於巿民大會若斯重大一致之表示極爲重視而於會衆所抱之憤慨尤表同情云云 
[關於長沙案之兩電]  
　　淞滬駁船公所致外部電淞滬駁船公所昨致北京外交部快郵代電文云北京外交部電鑒此次日本伏見號水兵兩次無故登岸尋衅旣在宜昌兇毆巿民復至長沙慘殺吾愛國人民羣情惶駭中外震驚消息傳來無不悲憤竊以對日經濟絶交爲吾人自衛之惟一方策日人不肯取消種禍之二十一條而反變本加厲唆使艦兵登陸殺吾人民蔑視國際公法破壞世界和平應請大部嚴重交涉以平衆憤而維國權迫切陳詞即希鑒納淞滬駁船公所叩文 
　　甬商會復滬公團電本埠總商會暨寗波旅滬學會等前爲長涉日人槍殺學生案特電寗波總商會探詢意見昨得復電云上海總商會寗波旅滬學會均鑒電悉宜昌長沙迭遭外侮以我國統治區域外人敢驅使武裝艦隊傷斃多人辱國殃民莫此爲甚噩耗頻傳悲憤交激除分呈政府暨湘省當道嚴重交涉俾雪沉寃而保主權外務祈毅力堅持一致進行無任翹企至商埠近日進行狀况學界則盡勸導督促之責商界各業悉已翻然覺悟互相紏察各籌具體辦法正本清源其將來成績當較五四爲完美知注併聞附錄本日致北京國務院外交部湖南省長公署湖南省務院電「湘省爲吾國完全領土外人依約通商初不容法外行動此次宜昌長沙日人敢驅使駐守艦隊肆虐殘殺日領不加制止官廳不及救護哀我華胃何辜遭此蹂躪國權喪失危殆何極海牙和平定有公例據理力爭時不可失爲此電呈均座仰祈尊崇主權愼重人命嚴正交涉毌稍氣餒臨電迫切翹首待命寗波總商會寗波商業聯合會叩蒸」　 
[日艦今日駛往長江上游]  
　　將赴蕪湖九江一帶 
　　日本新派驅逐艦柳·桂·樫·桃·四艘業於前日抵滬茲聞其中三艘定於今日啓椗赴長江上游大致係往蕪湖·九江·漢口等處云 
[日總領派員赴長沙調查]  
　　上海日本總領事署因長沙事件特派領事館在勤高等課課長山根石太郎於昨日乘大福丸赴長沙調查預定一個月歸滬又本埠之櫻楓會備罐食兩大箱亦由昨日之大福丸送去謂爲供給湘省居留日人之食料云 
[十公使電訴辭職回國之苦衷]  
　　交涉公署昨接駐外十公使來電屬譯轉各團體云上海交涉公署昨接駐外十公使來電屬譯轉各團體云上海交涉公署七年新十碼轉全國商會聯合會·歐美同學會·各銀行公會公鑒閲上海報載貴會對於出使經費事熱心主持至爲感謝使費積欠一年前兩次電催外交部空言搪塞後兩次電催迄今一月竟置不理同人等一年以來困苦支持委曲挹注聲嘶力竭勢難自存與其淪落異域玷辱國體不如早日回國固知去留之際對於國際關係至巨然救援已絶實逼處此非敢放棄職責乞鑒諒苦衷是所至懇微祥·徴祥·廣圻·宸祖·在復·陳霖·籙·崇傑·榮良·景岐·兆莘·九日 
[中歐歸客之德國近况談]  
　　孫少荆君成都人前在日本習政治經濟歸或即任四川法政商業兩專門學校敎授并從事新聞事業九年往德國入佛郎克福大學經濟科研究銀行學及巿政去年入銀行實習現因期滿由德歸國先抵本埠日内即往北京本館記者昨往詢以德國近况茲將其談話撮紀如左 
　　㈠「馬克與物價」德國生活在前三年雖較戰前增高但物價變動尙有一定範圍至前年冬馬克驟跌物價初則每週漲價一次繼則每星期一·星期五·變動二次及去年九月馬克更大跌物價便每日增漲且以金馬克爲標凖而以紙馬克照當日巿價折合故目前德國物價如食品衣服書籍等價値均較英法爲貴 
　　㈡「生活費情形」此層可分爲二（甲）「外國人」德人自戰敗以來一變其昔日驕傲氣習爲憤悢態度對外人異常排斥與外人交易均照本國人加價五倍或十倍故外國人在德生活當然較德人爲貴於此尚有一注意之點即德人對外人加價概係言明此物定價若干賣外國人加若干倍頗自以爲理直氣壯應當如此也至公共游玩及交通對外人亦特别加價如柏林之舊皇宮德人觀覧費爲五十馬克外人爲一千馬克國家戲園頭等客座德人八千馬克外人七萬數千馬克（以上均指今年三月問價値言現在當然不同）外人乘坐電車加六倍火車對外人早已提議加價惟尚未實行學校學費德學生繳納馬克四萬餘外國學生則以美金計算今年新學期吾國學生學費有實騐費者每學期一百五十元美金無者一百元美金較英日學生均貴當孫君行時正由留德學生請公使交涉減少現在不知如何房費亦照德人加十倍或二十倍尚有城巿外人居住須納居住費入境納之境費總之現在在德生活困難吾國同學均日日爲生活的恐慌（乙）「德國人」現在德人生活之美滿者爲尚工業家及工人官吏與學校敎習均不充裕而昔之中產階級以銀行存欵息金爲生活者今日大都一貧如洗因昔日係金馬克戰爭起後停止現金支付昔日所存之現金今一變爲紙馬克昔有十萬金馬克之富家翁今則一月所收入之息金以紙馬克關係不足供一人一餐之費故此等人生活最苦因生活艱難而不滿意共和政體者亦以此等人爲最多 
　　㈢「我國留德學生情形」我國留學生現在在德者約二百五十餘人其中學習醫科者居十之四習工科者居十之二學數理哲學文學政治經濟者居十之二其他調查補習又居十之二有一留德學生總會在伯林CharlottenburyKantstrape122去年冬因受德報　刺改組現在辦理較前進步會長爲王剛君云 
[留東學生紛紛歸國]  
　　近數日以來留東學生之歸國者甚夥若明治大學之李雲翹神户高商之王天禽東亞大學之徐雲奉又有韓雁秋·江宗漢·崔宗文·張錦城·俞少成·俞學竣·陸瑗慶應大學生郭利源東京大學生吳祥京都大學生竺華雲明大生袁紹英·袁子英·李德昌·張益洲·及高等專工學生黄邦憲日本大學生崔鳳運·熊恢·易建勛·王天森·李亮等等數十名云 
[接收青島日本電局之滬聞]  
　　中國電局派人學日文 
　　我國自爭還青島後所有一切機關均已接收惟電報一項因缺乏从才且以政潮方烈無人顧及故迄未接收青島中國電報局爲急於收回起見於前月特指派電員多人暫停辦公專習日文每月除原有薪水外另　　 
加津貼十五元練習三月即可從事接收聞七月一日將實行以日局歸併中國電局云 
[電池廠長虧空逃匿]  
　　交通部駐滬電料管　局向轄三廠即機器·印刷·電池三廠是局長杜逢時（杜錫珪之兄）自接任以來欲究積年弊端切實調查電料機器廠陳廠長曾先自檢點各項材料按照帳目所開有餘無缺足見該廠人員向無舞弊惟查電池廠長宋奠邦（前局長姚啓賢之内弟）私用各項材料及公欵逹二萬元以上昨已避匿不見杜局　　 
長聞訊大爲震怒立將詳情報部請核云　 
[汕頭敗兵運滬遣散]  
　　自汕頭發生戰事以來許崇智軍失敗其軍隊及降兵等　　 
統由汕頭商會及善堂磋商解散辦法第一批之遣散軍士計四百餘名由商會善堂每兵各給小洋三十角並船票一張（約三元）另給麵包數枚商准本埠怡和洋行分批載運來申遣散此次由裕生輪載來者計一百五十餘名由永生輪載來者計二百五十餘名該二輪同於前日到滬當永生輪駛入吳淞口後其遣散兵士中有一兵早已染病死於輪中幸船已進口否則永生輪將扣留於港外矣本埠怡和洋行得訊立即派人至同仁輔元堂代領棺木一具將死兵收殮押送該堂瘞埋其餘兵士則上岸遣散而永生輪遂舉行燻船三天聞尚有第二第三批之遣散兵將續到上海云 
[譚延闓電解湘省内爭]  
　　謂勿隳壞湘軍十餘年歷史 
　　旅滬湘人昨接譚延闓東日自粤來電云頃致長沙趙省長各師旅長一電其文云湘以甌脱自居保境庇民或尚爲人所曲諒若通欵南北引致敵兵自殘同類則是甘與正義爲敵後有千秋保以自處此間發見洛吳致鄂蕭一電有湘趙總司充擬以四旅兵力解决湘西陳渠珍·蔡鉅猷所部甚願我方援助將來作戰區域當在桑植·大庸·慈利·鳳凰·辰州·溆浦一帶即希密飭荆沙·宜昌·施南·鶴峯軍隊嚴行準備届期相機援助炎午成功是爲至要等語見者皆爲齒冷兩年以來國有大事湘皆無以自見猶可諉爲力不從心若効順則以無力自居助逆則殘民以逞天下其謂之何湘西蔡陳諸　　 
將擁護元首服從命令世所共知無故稱兵自相殘殺遂以此開南北之戰端以桑梓爲孤注揆之良心豈宜出此湘中明逹必不謂然諸公身在局中利害與共若有其事何可雷同務望合力打消切勿輕舉蓄力待時以圖利國延闓在外與有榮施否則自相煎迫各走極端湘軍十餘年歷史因之隳壞弔民伐罪海内豈無健者素托深交勿謂延闓不言也延闓東印云云請爲一致主張以固湘局云 
[納税華人會年會續訊]  
　　函請新理事就職 
　　上海公共租界納税華會前日舉行大會并選出新理事簡照南等九人已誌昨報茲悉該會理事部舊任理事長方椒伯等均新擬有會務進行大綱等對於改革界内巿政頗有意見擬於本年内分期進行故昨由該會分函各當選新理事敦請早日就職俾再推選華顧問五人出席工部局茲錄其公函云敬啓者本會於本月十日舉行第三屆選舉大會改選滿任理事九人十一日邀請許交涉使及各團體代表等當衆開票結果台端以最多數當選爲本會理事具見長材碩畫衆望攸歸用特備函敦請即日就職無任企禱云 
 
 

Page 14

 
 
第一萬八千零六十六號;中華民國十二年 西曆一千九百二十三年六月十三號
星期三 * *[航業消息彙紀]  
　　漢口敎會由美國運來來福槍一箱又子彈一箱昨日由約菲遜輪運至上海即日轉運往漢 
　　提督公司之約斐遜總統號昨日到滬停於中棧載來有三井及安和洋行等購入之美紫銅三萬四千六百六十一方大半轉往漢口聞係製幣用者又汽車及附件二十一箱五金鋼板及鋼條等六千三百九十五件麥粉一千六百包骨頭四百五十七件牛奶七百十五件餘爲雜貨 
　　大英公司之雪西利亞號與納加卜號從孟買裝運大批花衣洋紗來申昨日該公司得電謂十九號及二十一號該兩輪均可進口所載來之印花紗在四萬件左右又有從澳洲初次調航中國之特級郵船麥爾惠號昨日亦有電報到來該輪於十六日之六時可從香港開出十九日進口船中載有大批英郵件及大條生銀至上海云 
　　日輪熊野丸出口上海運往東洋之貨有花衣一千四百件牛骨粉五百件棉子餅末九千件菜子八百四十三包牛皮七百三十六件蠶荳五百九十九包蔴布二百五十件 
　　怡和洋行因浦口有大批花生仁待運特派和生輸往裝一萬二千五百包至廣東該輪刻已往運矣而昨日接得香港總行來電謂有廣東華商須租用和生兩個月專走港粤線内裝貨刻已議妥故今次和生由滬往粤後便須撥入承租者使用不再來上海矣 
　　維昌洋行之摩托輪臺灣號由瑞典開出昨日來電該輪現將由南洋各地至港十八日可以到滬來貨以機器及紙頭爲大宗云 
[英公司調船加入遠東班]  
　文匯報云大英輪船公司近以英國與遠東間搭客營業日見發逹擬調較大船隻加入遠東班航行聞不久將有新船一艘往來上海船名那兒特拉號有烟囱三枚馬力一五三○○匹載重一六○○○噸頭等艙四四○間二等艙一五○間大小與俄后號等相埒將於明年二月來滬此外如航行印度與澳洲班之麥爾瓦號（一一○○○噸）美西度尼亞號（一一○○○噸）·孟託哇號（一一○○○噸）·支那號（八○○噸）·印度皇帝號（一一四○○噸）莫利亞號（一一○○○噸）諸輪或將一一改航遠東班云 
[二團體邀集之茶會]  
　　學生會與各界聯合會 
　　全國學生會及各界聯合會二團體啓封後於昨日午後三時假寗波同鄉會邀請各界開茶話會到各團體人士五十餘人攝影後即由各界聯合會代表周霽光報告該兩會被封原因及交涉啓封經過並致謝各團體殷殷援助之意次學生聯合會代表楊文炤起立報告首述感謝之意末聲明學生會宗旨並非專欲鼓動風潮提倡過激主義如官廳所言者惟覺中國今日地位已感於徒爭外交之無益故此後於内政方面視能力所及當圖改革次徐季龍演説大意发三層首述中國治安警察條例懲治匪律之應當廢止次述中國今日國民不應再作混統之論須有一明確之主張末言救濟現狀必須召集和平會議實行行政委員制次葉楚傖演説謂北京政府罪惡胥由輿論助數攻擊多數及不明一事之性質所造成二會在輿論界素持正論此後　益求發皇末有崔𤀹等相繼演説而散 
[省議會議决恢復縣議會電訊]  
　　昨據南京來電江蘇縣議會省議會本日議决恢復已逕咨省長執行云 
[省欵積欠如何抵補之諮詢案]  
　　積虧二百八十萬以上 
　　江蘇省長諮詢省議會欵積欠應如何抵補案文云爲諮詢事案查十一年分省欵收支報告截至十二月底止共積欠二百零四萬餘元另有簡明清單本年一月至六月年底終了應支數爲二百零八萬餘元而實收省欵祇一百三十萬左右是又虧短七十餘萬合之舊欠省庫結欠之數實在二百八十萬以上（已令廳陸續編印報告）此横虧之約數也查省欵頻年支出皆依預算撙節動用向未溢支祇以歲出逐年增加而歲入止有此數乃於預算册内虚列收入强謀適合年復一年積少成多加以災歉短收又數十萬馴致欠此巨額此積虧之總因也夫省欵全年僅二百數十萬元而積虧之數幾與全年收數相等支付之難可以想見在一二兩月以前尚可以發欵通知分交各縣知事代爲設法借墊以濟一時之急二月以後各縣借墊積至二十七萬元都已計窮力竭三月分經費完全無着延至上月始以國庫名義代借商欵十三萬元勉資應付自茲以後借欵能力旣已𨥏破舟沉貸方面亦復山窮水盡索債者接踵而至竟無可避之臺任事者枵腹以從久斷爲炊之米省立機關數十處在事人員大都食力之士一旦經費告竭必至立見恐慌情勢如斯萬分危急事屬積欠旣無節流可言而　源之權操諸貴會本公署再四籌思以爲確可收入之農商捐税旣已列入本年預算之中而可以重税之捲烟又有外交及部令爲之障礙即使合衆力以抗爭而時間早遲收數多寡均難預定鮒已陷於涸轍而水尚待於西江瞻念前途朝不及夕貴會統籌大局廣益集思値此司農仰屋之時當有　舟共濟之策究應如何籌措抵補之處相應備文諮詢貴會請煩查照核議見復此咨（清單從略） 
[閩同鄉會往來之兩要電]  
　　前日旅滬福建同鄉會會長沈次裳　爲閩省省長問題上黎黄陂一電云閩局俶擾薩鎭冰雖無駕馭之材然尚爲一方之望足資坐鎭劉冠雄久爲閩人所共棄近乃利祿薫心四出運動力謀奪薩之席劉之人品道德較薩如何當在我大總統洞鑒之中萬懇顧念閩人公意閩長一席勿輕予更動不勝禱盼之至沈琬慶叩又前晚十時沈氏接福州王永泉復電一通云高昌廟轉旅滬福建同鄕會沈會長次裳先生鑒庚佳兩電均悉黄炳武盤踞閩清攔截河道屢刦我軍用品實屬有心挑釁擾亂治安迫於不得已而用兵旣承尊囑自當從寛辦理以副雅誼鼎老治閩輿情允治已電阻勿輕更動請釋遠注尊處能主持公道通電維護尤有裨益弟王永泉叩蒸 
[閩同鄕會護送難民返鄕]  
　　閩省難民一百數十人日前由汕頭來滬經旅滬福建同鄉會公推劉介臣等妥爲照拂茲悉該難民已於昨晚趁招商局海晏輪船回鄉由泉漳會館三山會館等惠給船　　 
票外又由同鄉會發給每人到閩後之返家路費一二元視路之遠近而分别多寡該難民被此厚惠非常歡忭當臨别時均大呼敬謝云 
[財部派員勸銷鹽餘庫券續聞]  
　　財政部特派陶湘來滬勸銷特種鹽餘庫券銀行界因總稽核未簽字不允承銷已誌本報茲聞陶氏接得京訊鹽務總稽核韋爾敦氏雖不願簽字擔保已允另行設法或由鹽餘項下月撥三十五萬元以備按期還本陶氏遂向銀行界述明前情並聲明鹽餘與關餘不同不在外人保管之中無須總稽核簽字中政府可自由動撥云惟銀行面以此次庫劵如外人不允負責祇允月撥若干恐係發放鹽餘之變相仍難贊成云 
[聯華總會中紡織商之宴會]  
　　前怡和經理克福氏演説中國紡織業狀况及期望字林報云怡和華經理潘君昨夕假座聯華總會宴請前怡和洋行紗廠部經理克福氏·及中國紡織界要人二十餘人席間克氏演説中國紡織業狀况及將來之期望略謂四年前鄙人辭去怡和紗廠部職務時辱承潘君　别鄙人曾謂中國棉業之前途繫於三大要件一爲有智識有效能之勞工一爲價廉而有相當供給之棉花三爲廉價之煤今此三者不僅毫無進步事實上反有　　 
今不如昔之慨一九一九·一九二○及一九二一年之三年各廠獲利甚豐未曾别提公積爲敎育工人及廠中職員之基本金深爲可惜今中國紗廠工人較之工作於他種機器者智識最低倘各廠能創行一種敎育計劃如英國廠中幼童工作半日·讀書半日者實無異一良好之投資也一九一七年設立紡織專門學校之議廠主未能實亦一大錯近四年來中國各廠錠子已兩倍於前而棉花產額依然未有增加故今日要務首在改良植棉倘能選擇良種不數年後就現有之棉田區　　 
域產額必能大增而棉質亦可較優際此世界棉荒之際中國爲產棉之國盡力求產額之增加乃其天職花價愈廉則棉業愈發逹今日各廠之不能獲利胥由花貴所致一九一九年上海煤價每噸六兩今已漲至十兩而煤質又不如前以此江蘇各廠成本綦重至於今後棉業照目下情形直魯豫晉鄂諸省棉花·人工·煤價·三者均廉較易獲利而諸省四年來新增之七十餘萬錠子皆奪去昔日上海各廠之銷路者也以故上海各廠今後需别求巿塲鄙人通盤計算各廠所用棉花大約一半須輸自國外竊謂此後似以購賈印度美國上等花衣用以紡織較爲合算此時上海紗廠情形正與十年前印度紗廠相似當時印紗在中國銷路日减各廠多改事織布莫不獲利高厚而其固執舊業者一久悉陷於經濟恐慌之境棉業中尚有一端未經注意者即爲利用廢棉以製布疋云云嗣由聶雲臺等相繼演説盡歡而散 
[日商議製棉花貿易契約標準]  
　　本埠日本棉花會社等前曾要求外人聯合商會從速製定棉花貿易契約標準之樣式俾有依據前日日商會代表井藤幸次郎·岡田原太郎等邀集本埠棉花同業（日商）在虹口俱樂部議定具體辦法繕就意見書於昨送交外人聯合商會定於第二次特别委員會提出討論取决公意云 
[絲廠開工繅製新絲]  
　　江浙兩省繭巿均已結束連日新繭運滬爲數甚鉅華租兩界各絲廠均已開工繅製新絲現計開車者計永泰等五十餘廠至新添絲廠計有豫豐文記一家係寳克·美信·兩洋行華總理邱毓庭黄吉文二君合股開設計有絲車一百八十部今屆新繭身骨以杭紹兩屬爲最優常錫兩縣所產之繭甚爲惡劣繅折須七百四五十斤云 
[竊絲案日人將控工部局]  
　　文匯報云四月二十八日失竊價值二萬元之鉅額華絲後由虹口捕房華探在無錫路三十四號日商棧房查出業於日前給還原主等情迭誌前報茲據日報紀載該日人以工部局探員未得日總領事之認可或拘票擅入日商棧房及洋行搜查並於該案審判未結之前即將貨物自日棧房取出給還原主將延律師控告工部局云 
[交易所視察員嚴厲履行職務]  
　　致金業交易所函 
　　部派交易所視察員俞鳳韶昨有公函致本埠金業交易所其文云逕啓者接六月八日函開昨奉大函以敝所第一二屆報告有價證券項下列有本所股字樣顯與公司條列不符等語按前項股票係認股人認股之後迄未將股欵交來敝所不得已將股票暫代保存旣非買進亦非收作抵押現已將前項股票另行售出等因閲悉之下更爲疑異查公司條例一百十四條董事及監察人應調查左列各欵報告於創立會其第二項爲各股第一次當繳之股銀已否繳足第一百十六條有未認定之股份及已認定未繳第一次股銀者應由發起人連帶擔任其已認聢定而由原人撤銷者亦同照條文義絶不容有公司成立認股人認股未交致有股額缺少之弊果有此等情事是公司根本不能成立貴所開創立會報告股東會及陳報農商部立案時當然股銀已經繳足忽有此五百餘股未交之事查公司條例第二百四十九條第一次對於官廳或股東會之陳述不盡不實　科十元以上至一千元以下之罰金還希貴所明白答復免有冒法之嫌是所至盼此致上海金業交易所 
[漢冶萍查賬昨訊]  
　　檢查永和礦收買事實 
　　漢冶萍公司查賬日來檢查員李徴五·孫愼卿·徐愽泉·秦聯奎·吳應圖等均逐日至公司查閲茲聞現有該公司收買永和煤礦一案前有股東嚴書記等致函孫慕韓·及盛老太太質問現查得該礦係由技術科科長周有坤經手未經董事會通過即行簽訂合同後再追認者現據外間報告於收進價日上倘有疑義故股東檢查代表現正設法偵查以定虚實云 
[巿民大會募集經費]  
　　上海對日外交巿民大會前經委員會常會議决開始對外募集經費藉資持久而謀發展推定委員二十人昨晚八時開募捐委員會議决辦法㈠月捐分一·五·十·二十·五十元四種特别捐無定額㈡各委員出發募捐時應由文牘股備正式公函以昭愼重㈢界認定捐數時不必當塲以現金繳付但在簿册上注定數目俟後由總務股蓋章派會計股往收㈣公推二人爲内外基金監㈤募捐期以二個月爲限㈥委員人數不足時由大會補推㈦募捐簡章由文牘股起草提出星期三（今日）下午八時常會通過再行定期出發云 
[南京路查貨完竣]  
　　南京路商界聯合會前曾發劣貨調查單分請各會員商店照實塡寫並隨時施行調查昨該會已將調杳單完全編齊另行造册具報如南洋烟草公司各項材料早已用國貨替代並設廠製造先施·永安兩公司除將舊存劣貨收藏或標明公賣外一律不再購進各呢絨洋貨店亦多能犧牲精神將劣貨收藏並停止再進其他如模範工廠·粹華藥廠·大東·大北·各草帽公司·中華皮鞋公司·精益·明明·中華·各眼鏡公司·及南雜貨店等向無劣貨故無須再查云 
[邊藏債券籌備處撤消之通知]  
　　松滬護軍使署昨通知邊藏債券總籌募處文云爲通知事案准農商部咨開案查邊藏勸業專員危道豐呈請辦理邊藏勸業債券一案前經本部令准備案並咨行内務部查照在案現在該危道豐奉派日久未赴川邊先行開辦債券殊滋物議前准備案之處自應即予撤銷除令該員遵照外相應咨請查照可也等因准此查前據該員等呈報在滬設處籌募當以案經奉部核准應准備案等情批示在案茲准前因合亟通知該員即停辦可也此知云云 
[呈請劃分會計師與律師職權]  
　　上海律師公會呈司法部文略云據本會會員羅傑建議會計師一職在社會上居甚重要之地位與律師相同而社會對於會計師之需要亦幾與律師相等且會計師之職務與律師之職務範圍雖有不同關於每成密切然兩者法律上之權限對外必須明白分别乃始責有攸歸者一定不易之理查會計師每有人爲人代辦保管財產執行遺囑證明契約等之法律行爲俱爲律師之權限非會計師之所得侵越若任其越俎代謀不特有紊亂委託人正當法益之虞轉恐世人不察因非難會計師而對律師或亦减其信仰此甚可慮也應請司法官廳出示公告凡會計師當嚴守其範圍不得侵越律師職權等因本會第二十二次評議會議决應行備文呈請大部轉咨農商部迅予將會計師職權範圍與律師職權劃分清楚以維持其良法美制云云 
[監犯不准施用脚鐐之通令]  
　　江蘇高等檢察廳訓令各監獄所文云案奉司法部訓令開查監所人犯施用戒具曾經本部令飭審愼辦理在案現在各監所漸次整理完備其中看守人等亦漸增加關於戒護事項儘可施以相當人力如果防守周密自無取桎之嚴嗣後各該監所除重罪人犯及有逃走暴行自殺之虞者外其餘各犯一律不施用脚鐐以昭矜愼爲此令仰該廳長轉飭所屬各監所一體遵照勿違切切此令等因奉此除分行外合應令仰該監獄長遵照辦理毌違切切此令 
[水警與海盜劇戰之續訊]  
　　前日在淞審訊 
　　江蘇水警趙廳長前派艦巡弋洋面在海洋北頂山與海盜劇戰曾獲嫌疑犯四人已誌九日本報茲悉趙廳長於前日派司法科長汪友竹到淞審訊又此次劇戰并獲釣船三艘并有福建船一艘該四舟四犯均先行解淞前日各船夥友稱有難民三十餘人亦由虎威巡艦送淞當經司法科長與宣督察及張稽查等在水警四區詳細訊問據釣船户金賓鴻·老大王阿法聲稱其船駛在洋面被海盜連人擄去是日在山海盜拒敵巡艦盜約有三四十人之衆即晚駕舟盡行逃逸釣船在山時尚有船夥二人被擄現金寳鴻一舟由釣船公會傅姓及恒隆祥·恊成豐等向區作保領去外二釣船亦由商作保惟福建船一艘係裝氷塊遭盜擄刦由滬上閩商設法保出又難民中有朱信良者籍隸浙江定海石作營業於三月初八日趁某釣船在洋被盜擄去云云訊畢當經司法科長將預審情形呈報廳長再行發落云　 
[金其照被控案之澈查]  
　　凇滬公民徐家昌呈請院·部·省長·護軍使·張督辦等查辦吳淞商埠局坐辦金其照一案内·農兩部接呈後即會咨江蘇省長澈查省長已訓令滬海王道尹許交涉員會同逐欵查明具復聞現已向與案内有關各機關查調案卷以憑查辦内有關於淞濱公司一事交通部並已另派部員黄某來滬詳查原案矣 
[沈永山身死不明將開棺檢驗]  
　　屍母舅賀錫堂出首告訴謂被屍兄因姦謀斃 
　　馬橋鄕民沈永山身死不明爲北橋縣警第二分所董所長查明將屍妻沈楊氏·屍父沈金堂屍嫂沈陳氏等一併拘送上海縣警察所前日轉解上海地方檢察廳請辦本案告訴人爲死者之母舅賀錫堂昨午投廳具狀聲稱外甥沈永山身死不明據鄕間傳述遭大外甥沈根山等因姦謀斃要求伸雪嗣由鄭檢察官開庭研訊賀錫堂投訴前情質之沈金堂供稱兒子永山如何斃命民人實出不知沈陳氏供稱丈夫根山在外所爲之事氏在家毫不知情現在逃匿何處亦不知悉沈楊氏供年十九歲於十七歲時嫁與永山爲室此次丈夫於四月二十日忽染寒熱延至二十一日氣絶次日棺殮餘語支吾問官得供判將沈金堂沈陳氏開釋沈楊氏收押賀錫堂着回鄉恊同該處十八保十一圖地保預備屍塲候本月十三日（今日）下鄕開棺檢驗 
[寧滬敎員一致反抗檢定消息]  
　　上海小學敎員自發出反抗重行檢定宣言書後各縣小學敎員深表同情茲悉敎職員聯合會對於反抗手續再接再厲昨復電請上海省議員黄申錫由省會提出質問務逹取消目的又該會接江寧小學敎職員聯合會來函主張聯合蘇屬小學取一致行動云茲將往來函電照錄於後 
　　上海小學敎職員聯合會致省議會快郵云譜衡先生轉請諸議員先生公鑒現在小學敎員除師範畢業生得免檢定外其餘或以學校畢業或以成績優良於上屆舉行檢定時照章納費領有許可狀方謂取得敎員資格與永免檢定者同一待遇乃檢定委員會藉口於敎育趨勢未必適合遽予取消資格重行檢定是重誣非師範敎員不能與時俱進試問從前優良成績從何得來敎員服務首重成績今成績不足憑而必斤斤於出身是重虚名而輕實際也同人雖懦萬難承認業已提出抗議一致進行貴會爲全省立法機關敎育乃地方重要政務應請主張公道提出質問無会激切待命之至上海小學敎職員聯合會又江寧小學敎職員聯合會致上海小學敎職員聯合會函云貴會諸先生鑒連閲報載貴會反抗檢定敝會深表同情現敝會連日公同集議擬將議决理由通告六十縣屆時請貴會主稿聯合蘇屬小學上書敎廳修正檢定規則不得用五年期滿字樣所有敝會議决情形容再續布（下略） 
[吳淞中國公學舉行畢業式]  
　　吳淞中國公學創立已十有九年現分大學中學兩部學生共約在蚕餘人今年大學部商科分銀行·會計·貿易·秘書·四門自下學期改行學分制不再分門中學部則實行道爾頓制本學期大學部商科畢業一班共二十二人定於本月十六日舉行畢業典禮已函請董事長熊希齡·王家襄·及董事梁啓超·袁希濤·夏敬觀葉·葉揆初·張君勱·張東蓀·胡石青等來校參與畢業生姓氏如次劉昕·楊肇遇·吳惟頣·王振高·趙憲迴·黄慶文·楊紹震·曾邦熙·李炳衡·黄兆升·侯世蔚·䣝根敏·張國珍·魏慶藩·周祖稷·張彥逹·葉德餘·沈祖興·何心漢·張興讓·徐世模·吳心水　 
[沈知事薦敎育局長]  
　　上海縣勸學所改組敎育局等情已誌前報茲悉沈知事推薦李宗鄴·沈仁·潘寳書·三人可長該局已呈請江蘇敎育廳核委云 
　　尙有本埠新聞等轉入後頁 
 
 

Page 15

 
 
第一萬八千零六十六號;中華民國十二年 西曆一千九百二十三年六月十三號
星期三 * *本埠新聞二 
[閘北各公團籌備歡迎張謇]  
　　地點在止園日期未定 
　　閘北三十餘公團因南通張季直來滬對於閘北界址問題有所解决擬聯合開一歡迎會聞地址已定止園路止園惟日期尚未定奪已備柬送請張季直自定俟有回音即行定期舉行云 
[碾米業開會紀]  
　　上海機器碾米公所昨日爲議浚蘇州河事召集同業開會由會副會長報告謂吾米業各團體組設之米業聯合會籌集經費贊助吳淞江水利恊會之進行現已與總商會接洽議定每年認繳數目惟米業聯合會集捐辦法訂定無論廠米船米每石均扣洋一分由經售行家廠家代扣每月由司月會同會計向行家抄數收取彙總存在會長處由會長保管除水利恊會經費及一切開支外如有盈餘另摺存莊生息昨日接總商會來函吾米業聯合會常年認繳一萬二千元不日將開會選舉委員長各職當將函交衆閲看經衆商議之下以開浚河道與吾米業有利應得輔助次議因近來廠家在巿出售之米買主不顧定章延遲日期斛貨但本公所前次訂定於售出日起不得超過十天經衆議决以值此米價變遷不定如被拖延日期營業上大有關係由公所函知米業各團體請轉知同業照辦議畢散會 
[友華銀行滙巿報告]  
　　昨日友華銀行滙巿報告云十一日倫敦大條銀價近期長零六二五遠期長一八七五紐約銀價長至六角五分一二五倫紐約間滙價長至四元六角一分三七五今日此間滙價掛牌僅佛郎落至一千一百十五枚農間開盤巿况硬旣而稍平某時英鎊成交價六月份三先令一便士八七五七月份三先令一便士六八七五八月份三先令一便半美金成交價六月份七十二元八七五遠期七十二元六二五照此價購入者頗夥午後巿况大平收盤時英鎊售價不能過六月份三先令一便士六二五七月份三先令一便士四三七五八月份三先令一便士三一二五美金最佳售價六月份七十二元半七月份七十二元三七五遠期七十二元二五日金售價近期六十七兩七五遠期六十七兩八七五午後銀行滙票定價英匯三先令二便士一二五美匯七十四元法匯一千一百四十五枚昨日倫敦銀巿印度中國均購入收盤巿况穩定紐約巿况亦然 
[上海商業巿况彙錄]  
　　金融 
　　昨日銀幣早巿之價爲七錢一分九釐二毫半午巿又高爲七錢一分九釐六二五此較前日收盤大三毫七忽五中國銀行無錫運來現洋十萬元又杭州運來現洋十五萬元各錢莊往漢口洋十五萬元 
　　銀拆午前巿價一錢八分午巿收盤息價一錢六分比上日略小二分現銀無甚出入交通裝去杭州大條一百九十一條 
　　昨晚止中外各銀行查倉庫存現銀二千二百零七萬兩現洋三千三百七十二萬元大條無 
　　公債票 
　　昨（十二日）各種公債交易略見清淡是以各票巿價均無劇烈增减金融公債現貨千元票前巿成交價常盤旋於七十一元七角左右後巿僅做開一盤價計七十一元八角比前日大一角六月期最高價爲七十二元二角收盤退去一角較前日縮小五分七月期跌一角收盤價七十一元九角整六現貨存底不豐故巿面甚爲堅俏開盤五十二元七角五分入後步步遞漲收盤大至五十三元二角較前日好起半元六月期晨間開盤時無受主迨十點鐘後略有成交價由五十三元一角逐盤增至五十三元五角收盤雖縮去五分較前日尚提高六角七月份最高價曾到過五十三元七角收盤回縮至五十三元五角五分比前日只漲高一角整理七釐結果比前日小一角收盤價爲五十八元七角償還八釐計二十六元六角比前日小三角七年長期全巿祇做開二盤價計四十八元四角五分計漲一角五年大票好起四角價爲五十五元八角嗣後因無繼續成交故價未變動云 
　　國内滙兑 
　　昨（十二日）京津銀滙依然不動洋匯則續跌七角半北京公　爲一千零五十三兩五錢銀元爲一千零七元半天津行化價計一千零六十一兩五錢銀元爲一千零六元五角濟南濟平仍爲一千零三十五兩銀元則退去二元爲一千零七元青島膠足亦無升降價爲一千零七十兩銀元小去二元五角爲一千七元半漢口洋例爲一千零三十三兩錢七分半計小一錢二分半銀元反漲七角五分爲一千零十元餘滙均無升降 
　　外幣 
　　昨（十二日）各項外幣交易大致平常故價格仍無起色英港兩票受主雖不十分清淡面存底尙厚是以巿價繼續趨疲計英票比前日小去四分買價爲八元九角六分港票跌一釐計買一元零一分四釐美票仍計一元九角日票買九角在玢半荷票爲七角二分坡票計價一元零二分五釐德票買一元五角法票爲一角二分半羅卜大票計二兩另票買價爲五兩五百元老票計三兩五錢二百五十元票買一兩二錢中外各商進出之數無所懸殊是以各票巿價均鮮增减云 
　　金巿與匯價 
　　昨日星期二大條近遠期均長六二五標金開盤三百二十六兩二錢較前日收盤小去四錢後即高至三百二十六兩六錢先令揭曉非動祇有法匯小五法郎餘滙均不動斯時標金爲三百二十五兩八錢先令等巿况較上日爲平銀行賣出八月份先令價三先令一辦士四三七五買進三先令一便士半又賣出八月份美滙價七十二元三七五買進七十二元半又賣出八月分東滙價六七八七五買進六七六二五雖較轉平而人心甚好故標金反高至三百二十六兩八錢後即略小數錢價爲三百二十六兩四錢嗣後巿况仍復稍軟銀行賣出八月份先令價三先令一辦士三七五買進三先令一辦士四三七五又賣出八月份美滙價七十一元二五買進七十二元三七五又賣出八月份東匯六八分買進六七七五因而而標金亦漲至三百二十七兩一錢再小數錢價爲三百二十六兩八錢至收盤時八月份先令祇有三先令一辦士三一二五可結所以標金最高漲至三百二十七兩五錢後爲三百二十七兩四錢收盤午後標金金開盤三百二十七兩五錢高至三百二十七兩六錢先令弗動標金賣出爲我故其時標金最小跌至三百二十七兩二錢銀行賣出八月份先令價三先令一辦士三七五賣進三先令一辦士四三七五又賣出八月份美滙價七十二元二五買進七十二元半又賣出八月份東滙價六八分買進六七七五其時標金毫無上落仍爲三百二十七兩三四錢嗣後先令美滙價仍與前相同惟東滙較緊銀行賣出八月份東匯價六八一二五買進六七八七五所以標金最高至三百二十七兩八錢後爲三百二十七兩七錢收盤 
　　棉紗 
　　昨爲星期二棉紗交易仍平常客帮辦者四川萬縣帮曾買進二十支五福牧羊價一百五十五兩五錢十四支大中華價一百四十八兩十支孔雀價一百三十五兩五錢十支金鷄價一百三十六兩共買一百二十五包其餘如天津牛莊烟台江西蕪湖野鷄等帮買進本紗二三百包日紗三百餘包公會小包成交金城二三十包各貨巿價均與上日相仿午前稍好午後略回各廠皆無開出大阪三品紗來電小去七八角美棉電報現期好八十個磅音遠期　七十五個磅音印棉朋搿而好九羅比奥浮辣好七羅比白洛處好十羅比棉紗形勢因花價甚高一時難小或過節客帮活動尚有轉機也 
　　絲巿 
　　昨日洋莊絲巿依然清靜交易仍不見輰新廠絲僅美莊購成中等貨二十担絲價較前頓跌百外兩人心益疲輯里絲經昨無成交巿况仍靜黄絲經亦銷路交易寂然惟八繭灰弳昨由法莊購進近期本月份貨三十四担巿價因貨枯而邀增較前逼漲二十兩巿勢已轉堅俏云 
　　繭巿 
　　昨閘北緖昌永購進杭屬臨平貨乾繭一百担價二百十七兩繅折在五百三十斤又百司廠進紹興西鄉貨一百五十担價扯二百五十兩繅折四百九十斤以上均上海交貨約繭本一千三百二十兩之譜加繅工合近來之絲價尚有利可沾也 
　　茶巿　 
　　昨日湖州平水綠茶交易仍旺花旗巿塲續有來電購買巿而漸呈穏固大帮成交五千零三十四箱係由怡和錦隆惠利等行購進高莊售盤三十四兩五錢中莊售盤三十兩較前日巿價稍堅祁門紅茶昨巿略形清淡成交一千零三十九箱全是祁南之中低莊貨成盤自四十兩至五十五兩較前日無漲縮至寧紅售盤三十八兩温紅售盤二十六兩較前雖未回高亦未挫跌兩湖紅茶巿面仍無重大發展華洋商人均趨觀望路莊綠茶珍眉貢熙珠茶均無交易惟針眉鳳眉秀眉略有少數成交售盤針眉二十六兩鳳眉二十二兩巿價未能見佳云 
[五日間浙屬運滬之茶與繭]  
　　茶滬杭甬鐵路車運浙屬箱茶來滬運銷外洋業由茂順泰轉運公司由閘口站陸續裝運來滬其數已迭誌本報茲將本月八日起至十二日止（五日間）逐日由閘口裝來箱茶計列如下（八日）由閘口運到箱茶五百九十二箱（九日）由閘口運到箱茶三千六百八十箱（十一日）由閘口運到箱茶六百五十六箱（十二日）由閘口運到箱茶五千五百九十八箱以上五日間由閘口站運來箱茶共計一萬零四百六十六箱先後運抵上海南站卸車由海關洋員查騐後華運公司即逐批送往蘇州河元記洋棧存儲再行報關出口云 
　　繭滬杭甬鐵路滙轉運公司車運浙屬鮮繭來滬至要月七日止來數已逹三萬二千六百四十包茲將八日起至十二日止（五日間）由閘口·嘉興·楓涇等各站運來鮮繭詳列如下（八日）振源繭行運交上海豫康棧鮮繭三百二十包大生運交上海豫康棧鮮繭三百二十六包天昌運交上海鴻記二百八十五包同裕和運交上海中國銀行二百十交包萃源運交上涨謙益二百二十二包恒豐運交上海豫康棧六百七十包恒源運交上海謙益二百二十七包同泰隆運交上海大陸五百十三包恊和運交上海豐記五百三十四包永太和運较上海中國銀行三百二十八包綸章運交上海豫康五百八十七包（九日）恒和運交上海中國錢行鮮繭二百四十四包復大隆運交上海中國銀行二百四十五包同亨昌運交上海中國銀行三百三十六包（十一）同康運交上海中國銀行鮮繭一千二百零二包公茂運交上海安記五百七十五包興業運交上海云成一百五十包興業運交上海豐記一百二十包大成運交上海承記二百八十三包同茂運交上海豫康四百九十一包同和運交上海中國銀行三百十包恊和運交上海中國銀行四百六十七包（十二）仁太昌運交上海中國銀行鮮繭三百零一包恒義公運交上海昇記一百九十八包恭永和運交上海中國銀行三百七十五包以上五日間由浙屬各站運來鮮繭共計九千六百二十六包連前晚統計鮮繭四萬二千二百六十六包均運至上海南站卸車由海關洋員會同稽查繭捐員查驗後分别送交矣 
[大生第三紡織廠股東會紀]  
　　大生第三紡織廠於十二日繼續在本埠華商紗布交易所開股東會由董事長强退庵君報告營業情形監察人報告帳略後股東公推張嗇庵君爲臨時主席提議股東聯合會交議之查帳及委員會案經主席報告一二廠大會通過情形並由盛竹書君説明股東 
監察人以劉聚卿·吳南浦兩君得最多數當選遂散會 
[嵊縣匪徒判候引渡]  
　　駐紮巡捕房之特别機關探目鍾星南·包探王長根·白忠祺·姚阿生等在大沽路二百六十六號屋内拿獲嵊縣著匪張漢良·俞昌復·徐鋆標·呂卓人·買祥卿·五名解由人公共公廨押候浙省來提已誌本報茲悉浙省官廳已有公函致松滬護軍使署請附近向公廨引渡昨晨軍署派委雷蔭春　文到廨而捕房亦將張等五名帶案經關讞員預審一過商之美領阿君判候備文將張等五人呈解護軍使署歸案訊辦 
[榮大號沙船被刧續聞]  
　　榮大號之劉榮和沙船於三月間在銅沙洋面遇盜傷船夥五人未滿一月劉通泰沙船又在銅沙洋面被盜已誌昨報茲悉劉通泰所裝北巿敦餘號之花布値銀四萬六七千兩被盜刦去土布三十餘捆現敦餘號向榮大號索賠榮大允賠四千兩所有未曾搶去之貨昨由該號雇小輪拖駁前往出事處將貨駁卸拖帶來申聞榮大號一月之間兩船遇盜損失約二萬餘金而兩船这人塢修理費亦頗不資被盜毆傷船夥十餘人傷輕重不一受輕傷之于金林三船夥昨已搭船來申 
[旅客爲車夫毆斃之慘聞]  
　　本月七日上午有甬人鄭祺繭自甬乘輪來滬轉車赴嘉興嘉禾布廠作工在輪埠雇人力車往滬杭車站言明車力二角待到南站車夫爭索車資不遂糾集其他車夫將鄭祺蘭毆打傷及要害在松江站疾發當即由甬人汪孝壽道經松江瞥見即請松江醫院醫治並述在滬被人力車夫毆打情後因醫治無效卒致暴斃當由松站用電話告嘉興車站轉知嘉禾布廠飭其妹前往備棺收殮現該柩暫厝於松江寗紹會館其妻鄭羅氏聞耗由甬來滬開具節略投寗波旅滬同鄉會請求向該管警局交涉云又聞鄭某在嘉禾廠爲木工頭目家有七十餘歲瞽目老母家况清貧情况極慘云 
[滬杭路保護莫干山遊客説]  
　　滬杭甬鐵路近爲保護行旅起見由該路巡官派員隨車往返已誌本報茲悉該路所辦之莫干山避暑旅館目下正爲中西遊客薈萃之區日昨該路局長曾接武康縣署來文略謂莫干山至三橋埠本距三十餘里道路畸嶇時當炎夏西人往往破曉而出暮夜乃歸負笈担箱炫人耳目恐有宵小之徒乘機攫取自非切實保護不足以昭鄭重惟武邑警力單薄不敷調遣所長由路　指撥路警若干名隨時保護上下之西人以期周密等因當經路局長任小山轉飭全路巡官吳永魁籌議具復以憑核奪施行並聞滬杭甬全路警察向無槍械該路警務處現擬請該管局長轉　　　　部轉咨該省上級機關暫爲借撥槍械若干以便保護云 
[最近到滬之學校參觀團]  
　　計有四校 
　　日來來滬之學校參觀團調查如下（一）由東第二甲種農業學校學生十八人由職員夏繼禹率領於八日來滬擬在滬勾留一星期約十四日前赴南通（二）安徽第三師範學生三十一人同行職員爲王作賓·楚圖南二人於前月十六日由穎州動身經南京·無錫·蘇州·杭州於九日到滬前日參觀尚公學校及商務印書館印刷所昨日參觀萬竹小學校今日參觀旦華學校後即搭車返穎（三）北京女高師敎育參觀團團員三十人由職員艾一情·劉漢卿偕由杭州來滬參觀各學校畢後將赴青島（四）武昌高師敎育參觀團四十七人由指導員孫振率領於十日由杭來滬分日參觀中華職業學校·尚公小學·吳淞中學等處定明日返鄂云 
[銅沙洋面撈獲鐵錨]  
　　吳淞口外銅沙洋面距燈船三英里地方發現舊式鐵錨一隻約重二十擔昨由盪錨泥船撈獲送至張華浜新關聞河泊司暫將錨保留限本月内扣人認領如過期則作無效云 
[四鄕廣告税之開辦]  
　　上海縣知事兼縣警察所所長沈寳昌以上海南巿閘北兩處廣告税自經商人同華公司投標承包後常年收入之數大有可觀而四鄉各處廣告税尚未開辦常年漏巵爲數不少故沈知事現定陽擬訂徴税簡章令飭所屬六分所照章辦理一而刋刻張貼廣告許可證圖記以便發交各分所應用此時暫由各分所兼辦並不招商承辦云 
[南區救火會募集經費函]  
　　作購置消防器具之用 
　　上海南區救火會爲籌募添置消防器具經費一事分致商業各公團函云敬啓者敝會前以遵照併區辦法於南巿一帶自十六舖迤南至滬杭車站等處將原有之各救火社統籌規畫併爲五·六·七三區嗣因每區籌建龍所添購各種救火器具各需經費三萬餘元三區合計共需十餘萬元需費旣鉅措籌不易遷延日久迄未告全爰於前处冬間經救火聯合開會重行提議公决將本區全巿火政改爲東·西·南·北四區南巿五·六·七三區改爲東·南兩區以大碼頭至董家渡爲界第六區及未經開辦之第五區併爲東區董家渡至高昌廟爲界弟七區爲南區如此辦法不獨事半功倍易於措手抑且地方擔負亦可稍輕現在東區會所建築工竣業經開會成立而南區居滬南與兵工廠造船听及滬杭車站等處相關密切兼以貨棧工廠櫛比星羅消防關係甚爲重要是以本會函請滬杭甬鐵路局呈准交通部劃租南站東首餘地匹畝覘定工程雇匠衛　紀承造會所房屋五幢下層儲放各種救火車輛上層爲辦公室並建餘屋三幢以及圍牆·廚房·水門汀·地而等一應工料約計銀一萬八千兩並由英商祥興洋行經理向英倫賚綸廠定購最新式每分鐘出水五百茄倫四輪馬特救火機一部馬特扶梯車馬特皮帶車各一架並出水皮帶等件約計銀二萬兩以上共合計銀四萬餘兩費鉅欵絀深　弗克應念千楹之履非一木所能支九仞之山集衆擎而易舉夙仰執事宏抱熱忱樂善不倦對於地方義舉靡不盡爲贊褒矧茲事關火政策力進行不容或緩而南巿一帶尤爲貴業所在地消災弭患諒有同情爲此不揣胃昧備具捐册專函奉懸敢請台端顧念籌備火政實爲地方當務之急慨發慈祥量予援手同舟共濟樂輪仗義之財曲突無驚咸享安居之福祈迅賜德音宏頒鼎惠云云 
[南巿兩路商聯會職員會紀]  
　　本埠黄家闕兩路商聯會於昨開第一次職員常會議案如下（一）推派朱企周等三人向本路商號實地調查日貨（二）樂樹滋辭職公决挽留（三）月捐先由交際員沈介福等三人向本路商號疏通至舊曆四月底挨户徴收（四）馬路漉水案前次議决由文牘科再函工巡局催詢（五）下星期日午後二時全體職員至半淞園攝影云 
[各區救火會舉定評議及糾察]  
　　南巿各區救火會改定爲東南西北四區並投票選舉各區正副會長及各區主任等情已誌前報所有各區評議員及糾察員等業經先後投票選舉結果計東區（評議員）吳葑魚·吳臣笏·黄炳權·（糾察員）胡祥生·徐錦松·田九餘錢杏蓀南區（評議員）姜駿八·沈詠青·余裕基·（糾察員）黄雲卿·張文才·羅嘉賓·張德榮西區評議員）顧長浦·王海慈·易炳奎（糾察員）陳金元·沈玉麟·丁筱卿·沈兆熊北區（評議員）陸景星·瞿九○·張菊生（糾察員）黄燦章諸海泉·孫桐生·劉桂生等昨由救火聯合會據情呈報各官廳請爲立案矣 
[紗税所長定期履新]  
　　上海紗税所長袁光裕因病辭職由財政廳先後委派李令先黄迺牧接充巳誌前報茲悉業經財廳委任李國琦接辦定本月十六日到差接事刻正預備交卸云 
[奉賢縣越獄犯拘獲一名]  
　　奉賢縣監獄於上月二日逃去監犯十七名迭誌前報茲悉竊犯徐阿桂近匿居南滙縣新塲鎭被童敬華撞見回稟報告經該縣知事備文派警會同該鎭警署拿獲當即押解奉賢縣公署歸案訊辦 
[科罰北四川路燕子窠主客]  
廣東人余壽在北四川路一百五十一號屋内私售燈吃洋烟被探目蔣阿林查悉往將余及烟民康保青周岳等拘獲連同証物帶入虹口捕房昨解公共公廨中西官訊實判余罰洋三十元康等各罰三元一併充公烟具銷燬 
[閔六子被人擊破頭顱]  
　　江北人閔六子找抬爲業昨晨八時許於新閘橋塊被二湖北人將木器擊破頭顱骨腦漿外流氣存一息經新閘捕房一千五百五十六號華捕到來將二湖北人拘入捕房一面車送受傷人往仁濟醫院醫治昨晚經西醫用手術將麵靈蓋碎骨鋸去聞生命頗危云 
[和尚被人毆傷]  
　　自稱在某寺出家之和尚僧華昨晚八時在法界典當街雉妓院前徘徊爲無賴尋釁痛毆并用刀戳傷頷部腿足等處經大自鳴鐘法捕房一百七十一號華捕到來拘行凶人入捕房一面車送和尚投醫院醫治取西醫所簽傷狀單呈報捕頭候示 
[車夫猝斃]  
　　昨日午後三時半有拉包車約三十餘歲之某甲拉空車至九江路西民豐里口形色慘淡力不能支當即停車坐於踏脚上体息據伊自言因感受風寒勉强出來由牯嶺路拉主人于福州路後囑伊回去言時已氣短舌强奄奄一息當由熟識者聞知爲之挑痧施救未數分鐘已氣絶倒臥車内其主人係在南京路望平街口某紙號爲夥經人前往報告得信而來已由捕房飭印捕將屍車送驗屍所後由死者家屬趕往捕房請求免予報騐自行備棺收殮矣 
[逃犯王金生巳緝獲]  
　　常州人王金生因　竊案被逮在押哈爾濱捕房聽候查辦詎王竟乘隙越獄脱逃經麥警務長通飭緝前日被包探葛祖元偵悉王匿跡於斐倫路騐尸所附近遂即稟明捕頭馳往將其拘獲昨晨解送公共公廨經陸襄讞會同美白副領事畧一質訊諭今嚴行收押展期七天再訊 
[破獲德安里販土機關]  
　　人未獲 
　　有人報告滙司捕房謂北山西路德安里一百五十三號門牌係一一販土機關以故捕頭於前晚派華探戴學祥恊同三十五號西捕密往至則屋内閲無一人乃詳細檢查抄出鴉片烟土烟膏頗多帶回捕房昨晨送請公共公廨發落中西官問明原因諭將起案要之烟土等物没收 
[强搶皮箱之押懲]  
　　吳祥日前手携皮箱兩只行經法租界黄浦灘地方　突被陳少　王阿福兩人强搶圖逸當由事主大聲喊捕適有包探陳之林等聞訊趕來將陳王一併帶入捕房昨解法公堂請究先由原告投訴被搶情形詰之陳少山供民人與原告素來相識因其欠民人舊欵不還是日途遇向索爭吵有之不敢强搶王阿福供民人在旁觀看並無非法行爲聶讞員商之法正領事德君判陳押一個月王押七天准贖罪 
[落魄圖盡之獲救]  
　　湖北人傅海青於日前至法租界黄浦灘碼頭投浦圖盡當爲船户瞥見設法救起鳴捕到來傳帶入捕房昨送法公堂請訊先由捕頭稟明前情詰之傅海青供民人向來當兵度日解散後在申貧病交加不得已而出此下策等語中西官判送湖北同鄉會安挿 
[煙案之罰鍰]  
　　王阿炳邇在法租界李阿正家私設烟榻容人在内吃食洋烟事爲法捕房探目沈德福·唐云卿查悉以其違背禁令當即稟明西探同至該處抄出烟具帶入捕房諭令交保昨日傳至法公堂請究赞上捕頭稟明前情詰之王供認私賣燈吃中西官判王與二房東李阿正各罰洋三十元充公烟具没收 
[嗜賭婦人祈夢溺斃]  
　　閘北指江廟中有井一只該廟住持在廟門口貼廣告上書看井求財四字並書寫日間往看取錢六十文夜間往看取洋一角如購花花先看井必得彩一般喜購花會者咸趨之若鶩有寳山縣江灣鄉殷家弄販賣菜蔬金浩楨之妻沈氏平日喜購花會稱貨典衣均不足惜每購之後必往看井夜間又赴荒郊野墳上求夢前晚該氏又出外求夢不知如何在中興路錫金公所後面小浜内溺斃昨晨屍身發現由巡警報告五區警署當時不知死者爲誰乃命金二圖地保張葆瑩查無家屬投上海地檢察廰稟請相騐旋有金和尚投廳具狀聲稱年二十二歲爲小本餬口死者金沈氏年五十二歲係民人之母昨晚不知如何溺斃現願棺殮請求免驗車檢察長諭飭候示施行 
[成衣匠私販手槍之科罰]  
　　虹口東百老滙永成里八百十七號門牌紅帮成衣店主何阿順因從外洋夾帶手槍兩支來滬被海關查出由水巡捕房將何拘解公共公廨判交五百元保候訊巳誌本報昨晨由關讞員會同美阿副領事提審由海關洋員到堂證明五月二十三號有花旗公司輪船進口見被告携一大包由船登岸因命將包出視則有手槍兩支云云旋由被告代表海德禮律師詰據何阿順供稱爲成衣船有一外國水手與我大衣一件囑代送往禮查飯店酒排間故我將其大衣打入包裏實不知衣内附有手槍等語並邀倪阿原上堂作證中西官核供以何阿順私販軍械屬實判罰洋二百元充公手槍没收銷燬 
[汽車撞傷行人案併紀]  
　　昨日上午十時有二百十四號汽車駛經閘北恒豐路將住居恒通路口十三歲甬籍女子沈桂寳撞倒左臀右腿等處受傷迨四區二分所崗警信到來車已飛馳而去該警將受傷女子解回警所聽候核辦又汽車夫張金生昨在吳淞路靶子路附近開駛一千四百七十六號汽車司機不愼將黄包車夫張和尚碾傷當經六百二十七號巡捕查見抄錄汽車號碼將受傷人送院醫治並　　 
將西醫傷單呈報捕頭核示云 
[小孩被拐幸即追回]  
　　住居閘北煤屑路之江北人楊文明有三歲男孩前日在門外嬉戲被婦人時許氏誘拐同行爲楊之二房東遇見恐係楊之親戚不便攔阻歸家後告知楊文明立將該氏追獲已距離一里之遙扭控五區一分所經王署員質訊原告請求將該氏嚴辦以戢拐風奉判轉解司法科押候懲治小孩給楊具領 
[扭控誘拐表妹]  
　　興化人邱了川住閘北太陽廟業電話匠前日見其表妹仲吉弟在王家宅同鄉姜吳氏家當向盤問始知被該氏從原籍拐來因即鳴警拘入四區告發經劉署長質訊姜供據女自稱被人誘姦若被父母知情性命難保故願隨來上海云云判解科候訊 
[警廳通令嚴緝賭徒]  
　　淞滬警廳徐廳長以北四川路華界境内之崇業里東一弄三百五十二號門牌前有粤人聚賭抽頭中外賭徒均有曾經派探往拿該賭徒等四散沈逸或避租界致未就獲當將該房封在案詎料日久玩生該賭徒等近復敢糾集大帮棍徒仍在該里設檯賭愽通宵逹旦毫無顧忌若不查辦實與風化治安均有妨碍除令飭該管警區查辦外並於昨日派令偵探多名密往恊警緝拿務將該賭徒等獲案懲辦云 
[電車撞斃塌車夫]  
　　昨日（十二日）上午十點二十分六路十七號電車自北站開出行經北京路口時適有裝繭之塌車一輛方在電軌道上向西而行不及避開塌車先被撞倒塌車夫某甲亦即撞倒登時碾斃死者似爲江北人年在四十左右後經站崗印捕一而抄錄電車及司機人號碼一面將死者車送至斐倫路驗屍所云 
[婦人迷路待領]  
　　淞滬警察第四區第二分駐所昨由崗警帶進迷路婦人沈徐氏一口年二十一歲常州人面麻垂辮藍布前柳條白布褲白洋襪青布鞋據稱丈夫名金生作裁縫住址不明因出外剝繭迷途等語現送閘北慈善團留養倘該家屬得悉可速往領回團聚云 
[北工巡捐局批示兩則]  
　　均爲房屋事 
　　滬北工巡捐局昨批華興坊居户李桂有等呈請令業主收回通告以保安全由呈悉查華興坊後披翻樓前據業主遵章繪圖领照業已發給在案業主通告翻造措詞未免含混候函致瑞康業主詳細解釋至應否遷移一節是另一問題雙方自當和平辦理仰即知照此批又批三德里居户張泉原等呈爲房主修理無任逾期由呈悉查該處業主請領修理執照在工作未完以前照例可予轉期工竣以後所圍竹笆當然折除所請應毌庸議此批 
[公共公廨訊案彙錄]  
　　昨日公共公廨訊理之民事案併紀如次（一）中茵地毯公司經理范幼山爲該公司聲請破產案股東葉山濤延佑尼干帮辦施乃德律師訴追欠銀並反對破產案結果葉山濤之請求不准該廠仍着清理候理賬員具報再核理賬員函請將該廠生財變賣應予照准（二）高欣榮訴周晋記欠欵案此係地審廳來文移傳結果周晋記交審判廳來吏當堂帶去執行（三）裘子山訴正和莊經理夏品川等久欵案結果原告請求改期應付今日到庭各造律師費銀十兩准改期十四天再訊（四）席友漁訴吳耀庭賣買股票糾葛案結果改期訊理（五）張星橋訴陳韶欠欵案結果同上（六）朱吳氏延朱斯芾律師訴朱毛官租地不還案被告延甘維露律師代辯結果請求復訊不准限被告於十四天内遵照五月十七日堂諭履行（七）盛大公司訴王惠迪欠貨欵案結果改期兩禮拜再訊（八）楊福慶訴朱　民欠房租結果原告不到應即將案註銷 
[誌謝]  
　　昨承商務印書館惠贈第二十卷第六號「東方雜誌」及第二卷第九號「小説世界」各一册朝此誌謝 
來函 
[姚福慶來函]  
　　謹啓者閲貴報來函攔内載靜安寺谷雲來函一節其中所述均非事實緣該僧之接管靜安寺住持（中略）該寺嫡系徒孫僧志汶等投赴公堂提起反對聲明異議請求公堂撤退並具狀送逹該僧於未判决前不准移動寺中物件出外已奉公堂訂期六月十四號開庭審理尚未解决是該僧雖名爲住持尚不正當亦無主權移動品物如果有道塲亦應守訴訟拘不不能擅動且於夤夜裝車尤足啓人疑惑當由寺僧投報捕房派捕攔回並非該僧之報捕亦無聚衆入寺之事其中眞相有捕房之眞實記錄登簿可稽非局外人所能揑造也貴報紀載所訪非虚乃該僧揑情函請更正誠恐傳聞失實特此剖明務請貴報照登是荷靜安寺附近地主公衆保安會姚福慶等公啓六月十二號 
[三廉學社來函]  
　　啓者昨有一廣東人來敝社略坐即去遺失一皮夾内有緊要文件數紙恐渠不知下落請將此函登入貴報俾該廣東人見之即　　 
來敝社取去是荷上海北車站南首克能海路三廉學社啓六月十一日 
公布欄 
[江蘇高等審判廳]  
　　民庭判决陳文彬與張廣元爲田畝涉讼上訴一案（判决主文）本件　上訴駁斥周正榮與方鏡鎏因田畝涉訟不服第二審再判决上訴一案（　　 
判决主文）本件上訴駁斥第三審訟費由上訴駁斥第三審訟費由上訴人負擔 
　　刑庭判决嚴順福竊盜上訴一案（判决主文）嚴順福褫奪公權全部身訴訟費用由嚴順福負擔（以上六月十二號） 
[上海地方審判廳]  
　　刑庭主文一件陸阿六鴉片烟一案（判决主文）陸阿六吸食鴉片煙之所爲處罰金十元未决覊押日數准以二日抵罰金一元如無力繳納罰金以一元易監禁一日森盤一只炳燈一蓋烟挖栆烟攝了一只烟久一只烟扦一只没收一件袁李氏鴉片烟一案（判决主文）袁李氏吸食鴉片煙之所爲處罰金二十元未决覊押日數准以二日抵罰金一元如無力完納罰金以一元易監禁一日烟燈扦盒勺淋子竹籃各一件烟挖烟盒各二件烟灰少許烟土兩小包没收一件沈楊氏等共同營利略誘一案（判决主文）沈楊氏共同營利略誘蓉弟之所爲處二等有期徒刑五年褫奪其爲學堂監督職員之資格終身未决羈押日數准以二日抵徒刑一日吳阿二共同營利略誘蓉弟之所爲處二等有期徒刑五年禠奪其爲選舉人之資格終身未决覊押日數准以二日抵徒刑一日一件朱文記竊盜一案（判决主文）朱文記侵入竊盜之所爲處五等有期徒刑二月並褫其入軍籍之資格終身未决羈押日數准以二日抵徒刑一日一件虞雲來因詐財罪上訴一案（裁决主文）本件上訴駁斥一件顧世珍侵入竊盜一案（判决主文）顧世珍侵入竊盜之所爲處五等有期徒二月籧奪入軍籍之資格終身未决覊押日數准以二日抵徒刑一日一件陳孝忠殺人一案（判决主文）陳孝忠傷害陳陸氏致死之所爲處四等有期徒刑二年未决覊押日數准以二日抵徒刑一日一件曹阿毛行僞幣一案（判决主文）曹阿毛意圖行使收受他人僞造外國貨幣之年爲處五等有期徒刑八月决覊押日數以二日抵徒刑一日一件顧利生竊盜一案（判决主文）顧利生侵入竊盜之所爲處五等有期徒刑三月並褫奪入軍籍之資格終身未覊押日數准以二日抵徒刑一日一件檢察官聲虞雲來易科罰金一案（裁决主文）本件聲請照准以上六月十一日 
[上海地方檢察廳]  
　　批示韓泰學狀悉仰即來廳候訊此批殷永富狀悉所係是否屬實俟尋獲王某後再行核辦毌庸先行立案仰即知照此批周祥林狀悉應候值查此批徐　馥狀悉案經起訴仰候同級審判廳訊辦可也此批沈趙氏狀悉仰爾孫沈伯英迅速來廳候訊毌許躱遲致千罪戾切切此批謝高氏狀悉仰即恊同尋獲送廳訊辦所請不准此批張石氏仰即邀同王　二來廳候訊此批以上六月十一日 
 
 

Page 16

 
 
第一萬八千零六十六號;中華民國十二年 西曆一千九百二十三年六月十三號
星期三 * *   
 
 

Page 17

 
 
第一萬八千零六十六號;中華民國十二年 西曆一千九百二十三年六月十三號
星期三 * *本埠新聞三 
[中法藥房今日廉價期滿]  
　　漢口路中法大藥房自上月二十五日起舉行廉價以來營業甚發逹茲悉刻届期滿祇有今日一日不再展期預料今日往購者必較前日更多云 
[瓷器廉價亦於今日截止]  
　　南京路建華瓷業公司自廉價以來今日爲最後之一日各顧客近聞廉價期將滿均爭先購用日來較前一星期更爲踴躍如茶壼·茶杯·飯碗·菜碗·調羹·酒杯·大小菜盆·以及痰盂·帽筒·點心缸等銷去甚夥云 
[惠通新添飲冰室]  
　　南京路日昇樓轉惠通雪茄烟行由魏君頌平經理專銷各種呂宋雪茄烟·以及罐頭食物·水菓·糖食·諸類每屆夏季除經售原有各種營業以外復添設飲冰室茲又逢其時該行已將樓上佈置京緒美觀而清雅该飲冰室一部由麥君檀星爲主任督理全部職員辦理甚爲周到飲冰室中冰花露每去云盃洋一角半鮮牛奶蛋露每盃洋三角冰凍荔枝每客洋一角半鮮檸檬梳打每盃洋三角冰凍波羅每客洋一角半鮮檸檬水每盃洋二角美國葡萄汁每盃洋一角半鮮牛奶露每盃洋二角半屈臣氏汽水每盃洋一角半奶油冰其淋每客洋三角老德記汽水每盃洋一角半巧克力冰其淋每客洋二角衛生冰其淋每客洋一角半冰其淋梳打每客洋二角半正廣和汽水每盃洋二角淨素冰其淋每客洋一角鮮牛奶每盃洋一角美味消暑露每盃洋一角以上一概均售小洋近已開巿並備有券可隨時往該部以代現金施用云 
[恒興號又到大批雲紗]  
　　虹口天潼路恒興洋貨號日前運到各種雲紗拷綢繭綢皆係粤東老牌廠家織造門巿頗形熱鬧現第二批新貨又已到滬云 
[夏令衣帽之新貨]  
　　長源呢絨洋貨號開設三洋涇橋門巿售出者以蔴紗等爲最多如全白蔴紗每尺三角四分各色絲條蔴紗每尺二角五分淡色嗶嘰每尺七角八分·至九角半又新運到派勒麥帽多種顏色鮮明每頂十元至十四元不等云 
[棕欖香皂之催運應巿]  
　　四川路棕欖公司之棕欖香皂久已暢銷各埠昨日該公司接得天津分公司來函略謂上次由滬通州輪船運津之棕欖香皂八百箱津埠因缺乏現貨故每箱照原價二十六元外顧客咸願多出二元俾得出售故八百箱一銷即完足見津埠棕欖香皂之暢銷而本埠近日亦日有大批定貨該公司已電致美國總公司趕緊續運來滬云 
[祥豐廠新設發行所]  
　　嘉定祥豐草織工廠創製黄草新式男女凉鞋·拖鞋·提包·錢袋·各種物件銷場甚廣現爲便利滬上顧客計特於四馬路麥家圈轉角設立發行所門巿批發均廉云 
[華美綢布印花公司之新組織]  
　　年來印花之綢布銷路甚廣尤以輪舶通逹之埠爲甚即以上海一埠諭每年至少在一百萬金以上考其貨品皆來自國外而尤以俄日二國所製者居多内地婦女以其美觀而價廉故多好購之不知漏巵之大年斥百萬現聞中華眼鏡公司經理新自外洋運到各種最新式繪綢機器專印綢緞紗羅夏布蔴紗等五彩金銀花卉顏色鮮明經久可洗該公司定名爲上海華美綢布印花公司云 
[普益公司兼保繭險]  
　　南京路十五號普益銀公司保險部華總理爲戴君玉珊·營業主任爲黄君相翰專保水·火·盜等險營業頗爲發逹現値蠶汛結束各埠繭子陸續運滬在該公司投保火險者連日頗形忙碌云 
[新到直貢呢及嗶嘰]  
　　廣東路棋盤街口華新公司開設有年近日新到有直貢　呢及嗶嘰多種如榮泰頭號直貢呢每碼五兩五錢半新頭號者每碼四兩九錢和豐頭號白直貢每碼四兩榮泰白嗶嘰每碼三兩二錢半魯麟頭號灰嗶嘰每碼三兩五錢云 
[嗶嘰紗等貨運滬]  
　　棋盤街興昌祥號新到有人字嗶磯每尺八角胖嗶嘰每尺四角嗶嘰紗線每尺六角半條子嗶嘰紗每尺七角安利頭號直貢呢每尺一元五角半榮泰頭直貢呢一元七角連日門巿頗形熱鬧云 
[各項油墨之運售]  
　　泗涇路美商恒豐公司專運售各種油墨如印報黑墨一百三十九號新聞墨大桶每磅二角半中桶者每磅三角一分中小桶者每磅三角七分小桶則售四角四分半及五角九分云 
[雲石公司代售賽拳觀覧券]  
　　長浜路南成都路口巨籟逹路競武塲擇於陽曆六月十五號即本星期五晚九時半開演第四次大比武藝此次因有耐脱海五生及美的司密師兩君登場大决賽並訂生死合同請律師作證入場券分售處在南四川路三十九號美商雲石公司云 
[醫學書局新出青年叢書]  
　　靜安寺路三十九號醫學書局印行各種醫書已有數百種近日又印刋青年叢書十種均爲有益青年之作書名如下新青年之模範學生之模範青年之醫學觀青年之作書年最危險之一問題結婚與衛生讀書指南胎產必讀精神病一夕談不服藥之自然療法松禪手書叢帖凡關於進德修業衛生各項均甚詳備定價亦廉内有青年最危險之一問題專述個性衛生青年尤不可不讀云 
[罐頭食品又添一種] [  鬆豆] 　 
　　無量壽佛牌鬆豆係黑皮綠豆年製成現在添裝罐頭頗合餽送親友之用先施公司及各游戲塲茶食糖果南貨店均有發售云 
[小影戲機繼續運到]  
　四川路百代公司前次運到之青年影戲機銷路甚旺未及二星期已售去五百餘府此種影戲機專備家庭中消遺之用機件靈巧婦孺皆能開映影片分偵探·滑稽·愛情·等演員亦著名如羅克·卓别麟等皆有影片取價頗廉每券僅售一元六角昨聞該公司又到大批影片及此種之小影戲機售價仍照舊云 
 
 

Page 18

 
 
第一萬八千零六十六號;中華民國十二年 西曆一千九百二十三年六月十三號
星期三 * * 
[名女伶雷麥之小影]  
　　雷麥女士爲近世電影界著名女伶之一生平傑作極多如「三剣客」 
（"TheThreeMuskoteers"）「盧宮秘史」（"ThePrisonerofZenda"）「花情蝶義」（"OuincyAdamsSawyor"）及「風流債」（TriHingWomen"）等片皆名貴而尤以「風流債」一片尤佳該片昨日開映於上海大戲院觀客極爲讚賞云 
[羅克笑片映於滬江影戲院]  
　　明日起...連映「祖母之兒」五日 
　　近年羅克之影片最能閧動滬人士者如「風流水手」 
"ASailorMFadeMen"「祖母之兒」"Grandma'sBoy「做醫生」"Dr．Jack等片已皆現映於愛普廬影戲院"惟此種滑稽片與專重蠻打之偵探長片不同苟一再觀看亦不覺爲厭聞滬江影戲院因「祖母之兒」一片新由外埠運回故特向百代公司租映定明日起將連映五日座價較在愛普廬戲院開映時低五倍云 
[卓别麟新婦之新影劇]  
　　今晚映於卡爾登　 
　　吾人聞卓别麟之新妻名巴賴鼐葛雷PolaNegri者久矣又稔巴賴女士亦爲現今美國電影界著名女伶之一但見過其影片者尚付缺如故巴賴女士美至如何程度滬人士實不能臆測今聞卡爾登影戲院映演巴賴之影片矣熱望一覩卓别麟新妻者或欲知巴賴女士演戲之技能者可以如願矣片名Passion爲巴賴早年之作品計長九本由美國第一影片公司攝製該院譯爲「皇后末路」内中情節大致演法國之路易十六在朝時昏淫無度不修國政後娶小家碧玉緋麗姑娘爲后終日沈醉於温柔鄕中緋麗苟有所求允之猶恐不速以是苛税横行民不聊生緋麗有一情人曰季蘭眉宇英俊胸懷落拓愛緋麗甚摰後保護緋麗與一軍官戰卒爲其刺死於是囚之於獄幸由緋麗懇路易王特赦任以顯職但季蘭志懷甚高因知路易王赦其死罪並授以職權皆出緋麗之力羞憤交集怒而去職且煽民衆排斥路易王並欲殺緋麗和之者甚衆後路易王以荒淫力衰患急病而死在朝大臣因含恨緋麗甚深故路易死後即上逐客令緋麗出皇室後仍爲民衆捕獲禁之於獄以待判决季蘭時爲革命軍中之有力份子以懷念前情卒至獄中晤語緋麗不意爲民衆所見誣其爲間諜舉槍擊之適中季蘭要害緋麗抱首悲動但爲時已不及季蘭臨死時仍含笑視緋麗蓋情猶不死未幾民衆擁绯麗至斷頭台就刑時绯麗已爲盡人可欺之物 
故雖婉轉哀哭亦無人顧惜緋麗之首斷後台下數千人皆爭奪其首意欲食之而後甘心至此革命軍大唱凱旋歌而此片亦告畢焉 
　　巴賴女仱在此片中飾緋麗初爲小家碧玉時憨笑嬌嗔天眞活潑便人一見而生愛後爲軍官以利引誘竟墮入魔窟迨獻至路易十六前時眉宇間已變爲蕩婦矣但有時亦愁眉深鎖頗示鬱怒之色可見巴賴表情之入微虞處不肯失落後至路易王臨死時欲入觀而不得倚門痛哭之一段演來非常悲慘至在斷頭台上臨刑時則玉容憔悴珠涙如雨其一種慘象實非筆墨所能形容記者當該院試此片時尚一覩之惟已不能盡憶故僅取要言之聞該院欲連映一星期今晚爲第一晚云 
[著名偵探影片今晚開映]  
　　紫金盜 
　　虹口東鴨綠路梧州路口中國大戲院前三日開映「黑籍寃魂」·「莊子劈棺」·「荒山俠客」等片今日之日戲除應映之「黑籍寃魂」·「莊子劈棺」·兩片外加映「國五選妃」一片夜戲則映偵探長片「紫金盜」四大本以增興趣並不加價云 
[觀「荒山得金」影片後之評論]  
　　商務印書館所製之中國影片名「荒山得金」昨晚開映於恩派亞影戲院金往觀時甫七點鐘已座爲之滿七時一刻起先映「呆婿祝壽」之中國滑稽影片結處頗能引人發笑繼乃映「荒山得金」劇中情節已略述於廣告中茲不復贅統觀全劇弊端甚少殊可爲吾國影戲前途之樂觀基結構亦佳宋金郎容貌剛勁行動敏捷颇有俠義之氣概船户劉有泉及其妻頗似此業中人其表演亦有可取其女劉宜春容貌端謹舉動不苟表演夫妻間之愛情頗佳金郎被棄即以死挾父後金郎三月不返守節不嫁均不惡以後至金郎夫婦重圓而全戲告終今將余個人懷疑之點略寫如下 
　　㈠金郎啓視皮夾將夾中之物一一取出閲之蓋欲使觀者知爲何物但銀元數封不必持之翻閲過久 
　　㈡金郎性情素稱俠義一旦得金成富其寄居旅館受下人服侍之狀不免形容過甚甚至穿衣亦須人代持此不類俠義及自貧苦出身者所爲 
　　㈢金郎上船訪妻時有一人穿白長衫直立其旁愚若木雞其狀似不甚注意於金郎者觀者多不知此係何人 
　　總之此片不但以愛情·尙武·風景·爲特色且爲我國社會人情之寫眞絶非卑劣之影片所可及也（温祥夫） 
[同德籌建病理學院]  
　　麥根路同德醫學專門學校自經校董担任籌募基金以來校務進行甚力日前該校曾召集敎務會議議决建設病理學院一所以便學生實習現已着手籌備暑假後當可成立又該校學生組織暑期學生募金團分投勸募學校基金期與學校方面通力合作刻已訂立規程舉定職員云 
[巿北中學部添設免費學額]  
　　閘北永興路巿北公學中學部下學期起添設免費學生半費生學額除在校一學期以上之舊生考列全校第一者免費考列全級第一者半費外如經該校年捐百兩以上之校董介紹·及曾捐巨欵於該校之校董介紹均可免費或减收半費新訂校章業已添入專條由校務會議通過施行云 
[昌世中學運動會紀]  
　　本埠昌世中學昨日下午一時在青年會操場舉行運動會由總幹事朱諳律指導開始表演直至下午五時許始攝影而散其運動分數如下 
　　個人分數最多者乙組爲宋啓瑞共得二十一分獎小銀盾一座各級分數最多者推正科四年級共得四十一分獎大銀盾一座其他均奬以絲帶甲組成績如下（百碼）第一姚崇光（四年級）時間十一秒（二百二十碼）第一姚崇光（四年級）時間二十仿秒（四百四十碼）第一顧子讓（四年級）時間二分三十秒又五分之四（八百八十碼）第一顧子言讓（四年級）時間二分三十秒又五分之四（一英哩）第一朱啓動（四年級）時間六分一秒又五分之一（低欄）（四年級）第一黃德培（半英哩替換跑）四年級第一（跳高）第一馬大動（一年级）四英尺八寸半（跳遠）第一王以敏（預科三年級）十七英尺五寸（撑高跳）第一黄德培（四年级）八英尺半擲鐵球）第一黄道新（四年級）二十八英尺六寸半 
[北區公學將開懇親會]  
　　海寗路北區公學創辦七載學生逹二百五十餘人定 
於七月八日假座愛爾近路紗業公所舉行第十三次懇親會上午展覧成績下午表演游藝云 
[時宜校友會已成立]  
　　肇嘉路魚行橋·時宜國英文專修學校創辦已歷二十餘年近由校友汪履年洪錫麒等發起校友會業於本月十日假座姚家衖朱氏宗祠開成立大會到會者五十餘人主席黄頌瀾宣告成立繼由亞喬書院校長蔣君瑞演説修正章程推定臨時職員如下正會長葉理君副會長葛叔莊書記兼文牘員徐敬軒會計員周範九幹事員張星海朱藢孫張涵如屠靜　張綏之吳壽康陳葆亮陸修之陳幼青陳緖良等十人日内尚擬召集臨時職員會籌商進行云 
[青年歡送副總幹事]  
　　費吳生本月回國 
　　青年會副總幹事費吳生將於本月二十三日乘彼而士總統號輪船例假還國假爲一年昨日下午四時半該會董幹二部職員特在會議室舉行茶話歡送會主席李登輝君代表贈以該會之銀製風景畫一幀·及董幹二部之銀杯一隻而散費君之略歷如次 
　　費君爲美籍自幼生長蘇州在華對於公益事業極爲熱心歷任華洋義振會委員導淮會委員全城音樂會會長扶輪社董事上涨盲童學校總董聯太平洋會書記青年會　幹事美國大學同學會會長萬國拒土會執行委員美國商會慈善股委員此次返美將籌欵一百萬在本埠創辦一西人青年會會址在跑馬廳白克路轉角爲美國前駐華公使克蘭所捐助佔地極廣共有八層樓計有房間二百五十間此次返國後將往見火油大王洛克反爾如能早日籌集則六個月内即可來華云 
[平民自治會議設閲報牌]  
　　平民自治會昨日下午開會到者十餘人其議案如下（一）設立平民閲報牌（二）設立施茶亭（三）平民學校設暑假補習科（四）擴充國語專修科分面授函授兩部由主席説明各種應設之理由一致通過依次施行議畢散會 
[家星足球隊比賽獲勝]  
　　家星足球隊上星期六下午與沈方震君發起之同志足球隊比球家星戰勝聖芳濟球隊則未嘗爲家星隊所敗云 
[普益社乒乓隊及打字班消息]  
　　南巿普益社乒乓隊於十一日晚與南巿志成義源兩錢莊合組之乒乓隊比賽雙方隊員均十分精勇該社訂於本星期六下午二時將與青年會之乓乒隊比賽 
　　又該社繼續籌設暑期補習學校特添設打字班已定七月九號開學至八月二十二號爲止云 
[全城音樂會歲暮定開游藝會]  
　　全城音樂會爲提倡音樂起見每年舉行音樂游藝會已歷數載今次决定十二月二十一二十二兩日開會地址仍在南京路議事廳擬加入各種極有價值之音樂昨日各職員等又在青年會西餐部會餐商議游藝會詳細辦法云 
[京票友來滬後之酬酢]  
　　北京著名票友蔣君稼日前因事來滬各劇場得此消息爭相延聘前午有人邀遊半淞園晚間亦有人公讌於宴樂園陪座者有譚小培父子等數人頗極一時之盛云 
[笑舞台改演潮州戲]  
　　汕頭路笑舞台自新劇停演後迄已多日刻有人赴潮聘來老寳順興班全班藝員來滬開演此班前曾在各埠唱過角色極全笑舞台去歲亦曾由潮州班演過多時非唯旅滬潮人頗爲歡迎即非潮州人亦極樂往因説白唱做均有特别佳處音樂亦頗可聽云 
[今日天曇而暖]  
　　徐家匯天文台昨日下午四時三十分氣象預報云天曇而暖此間沿海有東風台灣之東北及中國海俱爲低壓區域風向不定日本海中亦有低壓經過向東北進行故天氣惡劣本埠温度在下午三時前之二十四小時内最高八四·六最低六八·九去每同日最高九○·○最低六三·○ 
 
 

Page 19

 
 
第一萬八千零六十六號;中華民國十二年 西曆一千九百二十三年六月十三號
星期三 * *常識 
常談 
[無賴之政爭] [  箴]  
　　政權而至於爭奪巳失共和國之本旨矣然其始尚藉口於法律愈趨愈下乃至借重於黄包車夫此其手段之惡劣恐全世界無出其右矣質言之則無賴之行爲巳耳 
　　夫此無賴之行爲其目的安在乎或曰爲最高問題也嗚呼使最高問題而可以最卑之手段解决也則乞丐竟可乞得燕窩魚翅妓女竟可懸神聖不可侵犯之招牌而全國之奇恥大辱眞掬盡太平洋之水而不能洗矣藉日能之今日之借重黄包車夫者他日亦必至爲黄包車夫或其他無賴之所困出爾反爾不過遲早之間寗可逃此循環之天理乎 
　　最可慨者此等無賴之舉動適發現於臨城刧車案之後中華民國之顏面眞爲此輩削盡矣我全國人其永誌勿忘 
經濟 
[車中所聞] [  奇]  
　　日前余由常赴滬車中有甲乙二人談及贖路儲金事某乙以極誠懇之語言勸某甲移端節糜費充贖路之用余佩某乙本其愛國熱誠勸其友人贖路爰濡筆記之 
　　某甲說道光陰過將眞快端陽節又在眼前了生活程度一天高似一天此次端節我除掉平日各商店賒欠還賬外親戚的送禮家庭裏各種糜费以及種種牢不可破的俗例又非數十元不辦這樣已是省無可省了某乙説道我國人的通病就是墨守舊法不肯革除俗例因此每年間無謂的糜費總在幾千萬元以上雪恥雪恥的聲浪國人提倡鼓吹頗不乏人但是切實去雪恥的人百不得一去年今日贖路的呼聲沸騰全國提倡減薪贖路呀節婚嫁費贖路呀移宴會筵資贖路呀減省各項用途贖路等等不到幾個月以後熱度低減到了今年現在竟沒有人提及這贖路兩個字了外人譏笑我們五分鐘熱度眞是一些也不差啊你爲了端節種種俗例就此糜費許多有益的金錢眞屬無謂極了我勸你還是移充贖路儲金的好將來路權收回你個人得益國家光榮豈不好嗎某甲又道在我個人節省各種糜費是很容易的但是區區之費對於國家有什麼影嚮呢某乙道我們中國四萬萬同胞每人節省銀圓一角總數已在四千萬元之譜我從去年四月間起積儲各項糜費到了現在已經有五十餘元之數可見聚沙成塔集腋成裘國人倘能同心恊力積極進行無論何事都有成功的一日...某甲道我聽了你一番忠告不禁把我的迷夢驚醒了從今以後决意痛革社會惡習節省各項糜費移作有益的事情此次端節就把各項用費所需的欵子存儲銀行充贖路之用（乙種酬） 
衛生 
[臨產須知] [  鼎]  
　　婦人生產的最妥當法莫如先期送入醫院非但產母可得到種種好處就是家中的人亦省事不少無如普通人家拘泥舊法不信醫院情願把產婦生命完全交托無智識的穩婆這種牢不可破的習慣一時狠難解除鄙人以爲窮苦人家一定要他進醫院生產一切費用究嫌太大不過在家生產須要曉得下列方法 
　　㈠產婦膓部少有酸痛不必驚慌先去按他脈象如其一分鐘内脈跳或有停頓即是分娩預兆應即整理床褥使產婦安睡一方面喚穏婆來家 
　　㈠緊握產婦中指查騐有無指脈大凡產婦到臨盆時候一定中指先有脈現脈過三關小兒下地所以當指脈透過二關時候應囑穏婆坐床邊靜心伺候 
　　㈠穩婆接生之前應令翦除指甲再用肥皂洗淨手指 
　　㈠臥床生產比較坐溺器生產爲穏當 
　　㈠捉包最是危險事前應叮囑穩婆嚴禁動手 
　　㈠產房切忌人聲嘈雜凡旁觀不做事的人一概禁止入室以上六條最關生產緊要吾家每逢產事照此辦理從没有發生危險還有一層吾家婦人每產一次即飲安茄脱（西藥係麥精專下淤血以及收縮子宮）一匙或匙半不用益母膏產婦照常平臥覺得非常適意不過不喫益母膏親友中反對人狠多閲報諸君如其贊同鄙人辦法可於產婦指脈透過一關時候速諸西醫來家商量進藥自然再穏當也没有了（乙種酬） 
道德 
[愛國之不易] [  權]  
　　予前日詣上海某大公司購草帽一頂翌日至友家戴之而往友人見之謂予曰此劣貨也並譏予平日以愛國自命何竟甘心購買劣貨原來某大公司以近來抵制聲浪又高所進劣貨不能脱售故改換牌子冒充國貨以欺同胞予乃受欺者之一也 
　　近年來國人對於劣貨莫不共誓抵制而受某大公司之欺招人不白之譏者想不止予一人而已 
　　吾國商人本不足以言道德滬上各商店之以僞品欺人者豈獨某大公司又豈獨草帽一種敬告同胞果欲實行其愛國主義於購物時當愼所擇焉（乙種酬） 
法制 
[占有財產權人取得所有權之要件] [  正之]  
　　一個人占有他人的財產權這是事實上常有的事情所以民律上也把他規定起來但是依照律文上説占有人想取得他的所有權一定要備着幾種要件方才能夠取得咧那麽是些什麽要件呢第一種要件就是要依照取得時效的規定已經繼續占有三十年以上第二種要件就是要占有的人是用那和平的手段占有的第三種要件就是要公然占有有那事實上的確切證明第四種要件就是要那種財產權他人没有登記過的假使不曾完全有着上面的四種要件那占有人是不能夠取得他的年有權的這是因爲缺乏了上面的要件就是侵占他人的財產權在法律上是不許的緣故所以占有財產權人要想取得所有權一定要備着上面的要件咧（乙種酬） 
敎育 
[在戲臺上演講之小學生] [  從周]  
　　前星期日余四事返鄕值賽會事畢遂同王君敏生張君燮炯至張家橋觀劇因該處每年此日必演戲以敬神余等將至目的地聞嘈雜之聲浪中有清脆可聽之聲音余等因一時好奇心遂近前一觀究竟抵其地祇見一年約十三四歲之童子在戲臺上説『今日中國旣這樣懦弱我們做百姓的終要想一個極好的法子去抵當這個野心國諸位叔伯兄弟們呀這個法子只有不用他的貨物想諸位這句話　　 
已聽得熟了但是能實行的没有幾個諸位如再不振起精神去抵制他的劣貨恐亡國奴三字要加到我們頭上來了』童子此時其聲愈説愈厲有一個立在我們左邊形似商人的説『咳劣貨只要價錢賤怕没有人買麽』還有一個鬚髮花白的老人説『這個小孩子倒這樣熱心國事我們年紀這般大倒反不及他』此時臺下人議論紛紛這個童子尚在臺上説『諸位速醒速醒』余以此童子年紀雖輕而見識遠大誠可爲學生中之模範矣且在戲臺上演講一則引起鄕人之注意二則可省號召之手續鄕村各學校學生如能羣起而效之不患鄕人之不開化也後聞張君説此童子張其姓益吾其名與我同族現在附近高小學校將畢業矣（乙種酬） 
禮俗 
[送禮標準] [  家庭日新會]  
　　至多不得過一圓 
　　家庭日新會六月十日開會蔡式之君值會提出節省人情費用問題到會男女各會員對此皆抱同樣之感想就各人所發言論記其要點如下 
　　㈠現在婚喪喜慶所送禮物相競以豐其奢侈將無底止於家庭生計大有妨碍必須設法挽救　 
　　㈡曲禮云貧者不以貨財爲禮老者不以筋力爲禮比兩語最合禮之本意蓋賀吊慶祝重在申其意思不在多儀量力而行即使稍從菲薄於情誼上决無虧損 
　　㈢吾人深知一般家庭皆以送禮太繁耗費太鉅不勝負擔爲苦祇爲風俗所拘不敢立異倘有人提倡節省必有聞而取法者實爲維持生計造福社會之一端 
　　㈣提倡此事最好由團體中人彼此相約實行則影響較大推行較易且得以服從多數之意見抵抗流行之風俗 
　　㈤此事在提倡之初不宜矯枉過正應斟酌人情風俗立一平易可行之標準由本會同人首先實行 
　　根據上列各條由到會會員公决如下 
　　自今以後凡吾家庭日新會會員所有婚喪喜慶無論對於會員或非會員其致送禮物之價值或致送現金至多皆不得過一元 
　　按此一元之標準爲上海中等社會定之若内地則尚可從儉漸 
家政 
[王君之家庭組織] [  嘯也]  
　　摯友王君謂余曰「家庭之組織關係於社會之文野國家之强弱至重且大今之談改良家庭者輙不在方法上着想而曰打破大家庭也組織小家庭也一知半解昧然盲從是舍本而逐末矣余有鑒於斯得家長之同意感弟妹之激勵將舊有房屋煥然刷新内部組織重行規畫家具設備旣整且潔外交内政有條不紊改革以來已王月于茲矣精神形式兩感美滿今日適值星期（本月三日）願君駕臨敝舍加以批評則感佩靡旣矣」余聞言喜甚即從王君往覺聞見所及頗有價值故特從詳記之以爲家庭改良之一助 
　　㈠房屋 
　　臥房三曰靜心休憇去病客廳二曰三槐堂迎迓居藏書樓一曰學海樓自修室一曰獨坐軒娱樂室一曰闢愁處僕役室一曰亦人子居雜作室一曰糞土間洗衣室一曰擣聲浴室一曰健身房園一曰養性圃塲一曰潇洒里都十四處各有牌幟異常醒目 
　　㈡人口 
　　祖母父母兄嫂弟妹及王君八人（儆王君自稱以下同）　 
　　㈢事務　 
　　（甲）評議部由祖母父母兄四人組織之凡衣食之採辦兒童之就學房屋之建葺田產經費之出入均由該部評議之 
　　（乙）理事部㈠祖母爲家主指揮全家事務凡節祭掃墓暨公親來往等助理之㈡父爲家督整理全家事務並掌外交之職㈢兄爲文書長掌藏書文牘諸事㈣母嫂爲家助料理烹飪洗掃縫紉等内務並各雇婢僕一人助之㈤弟妹合掌日用簿記㈥王君寒暑假歸助兄文書科事務 
　　（丙）會計部父兄各以全年租息薪水所入分爲十衣食占其三會欵酬世占其二敎育占其一慈善占其一預備占其三且全家每人日蓄一文薪水所入亦扣一成儲之統歸家主管理 
　　㈣娱樂 
　　（甲）日常娱樂每日於晚上合家至娱樂室作樂半時或一時 
　　（乙）星期娱樂每遇星期日上午十時至十一時開茶話會一次並有親友等加入 
　　（丙）節關娱樂良辰佳節略備酒餚團坐會宴飽享天倫樂事 
　　（丁）新年娱樂年初五日停止職務隨意作絲竹猜謎各種游戲若一切世俗賭具則絶不寓目云（乙種酬） 
問答 
[潘秉道敬問傳戒烟良方之湘君]  
　　本月六日常識欄載有足下所傳鴉片斷癮良方一則謂每吸烟一次即食生鷄蛋三枚即可去癮云云惟所云之生鷄蛋是否須用開水泡浸數分鐘抑係完全冷食尚乞湘君仍於本欄詳細説明俾患者得依法戒絶而良法得以流傳幸甚 
 
 

Page 20

 
 
第一萬八千零六十六號;中華民國十二年 西曆一千九百二十三年六月十三號
星期三 * *   
 
