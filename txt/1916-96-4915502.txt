# 1916 - 96 - 4915502

 

Page 1

 
 
   
 
 

Page 2

 
 
時評 
[議和與停戰（冷）]  
　　北京屢傳議和之電而各省亦傳停戰之條自不識眞相視之疑爲其有關係矣不知議和是議和而停戰是停戰北京所傳之議和是僅有此說而未嘗有此實事各省所傳之停戰乃各省自相接洽而與北京無關也各省之停戰如滇之與川桂之與粤各有所議議不成則再戰議成則執同一之態度而宣告獨立桂之於粤旣成議矣滇之於川則在將成未成之交自此以後勢必桂與湘議湘與鄂議鄂再與鄰近之小議停戰之議遍於全國則獨立之省亦遍於全國迨其結果則北京之議和不必實行而早已解决矣是故北京之議和說與各省之停戰說表面似出一途而實際乃係背道也 
命令 
　　四月八日政事堂奉策令特授周炳文以勳四位此令 
又令特授盧金山以動五位此令 
又令特授李福林以勳五位此令 
又令杜錫珪給予二等嘉禾章此令 
又令甘聨璈給予二等文虎章此令 
又令王陵基給予二等文虎章維樹榮給予三等文虎章劉啓盛給予四等文虎章陳舉賢給予五等文虎章此令 
又令方維因給予三等嘉禾章此令 
又令郭世榮口寗生均給予四等嘉禾章此令 
又令趙師聘王國裕均給予四等文虎章此令 
又令王國柱給予五等文虎章此令 
又令任命萬德尊爲將軍府參軍此令又令王麗中加陸軍將軍銜羅樹榮加陸軍步兵上校銜此令 
又令李芳補授陸軍步兵上校此令 
又令趙師聘授爲陸軍步兵上校此令 
又令農商部星請將本部參事夏循愷叙列三等僉呈吳鍾鱗技正章祖繩均叙列四等應照准此令 
又令財政部呈正任廣東財政廳廳長劉慶鏜假期久滿病尙未痊請予免職等語劉慶鏜准免本職此令 
又令財政部呈請任命周丁紳爲歸綏財政分廳廳長應照准此令 
又令參謀本部呈稱察哈爾都統署中校參謀靳煥文現因祖母病故回籍治喪並請兇職等語靳煥文准免本職此令 
又令參謀本部呈請任命周連康署察哈爾都統署中校參謀應照准此令 
又令陸軍部呈請將馬萬魁加陸軍步兵中校銜馬繼德授爲陸軍步兵少校並加陸軍步兵中校銜毛成學馬顯誠均授爲陸軍步兵少校李德有孟繼成均授爲陸軍騎兵少校應照准此令四月九日政事堂奉策令黎天才給予二等嘉禾章此令又令呂公望給予二等嘉禾章夏超王桂林均給予三等嘉禾章此令 
又令張載陽給予二等文虎章徐則恭汪鎬基均給予三等文虎章此令 
又令楊得錫高德翼均給予四等文虎章此令 
又令平政院呈請將評事程明超肅政史史紀常均叙列二等應照准此令 
又令財政總長兼鹽務署督辦周學熙呈請任命吳用咸署鄂岸榷運局局長王其康署西岸榷運局局長應照准此令 
又令陸軍部呈請將汪炳錕授爲陸軍步兵中校口得雲授爲陸軍步兵少校應照准此令 
又令司法部呈請任命沈承漢署大理院書記官應照准此令又令司法部呈請任命兪鍾禮署山西高　檢察廳書記官長應照准此令 
又令蒙藏院准請昭烏違盟長奉曼旗扎蕯克和碩達爾罕親王蘇珠克圖巴圖爾咨請以德瓦喇克巴拉在扎布補放扎魯特左翼旗協理應照准此令 
專電 
[北京電]  
　　昨奉交查四項要案（一）川湘有沿邊地域現在有無戰事（一）各軍駐守地有無移動（一）各將領有無更動（一）各軍官對和局意見若何限三日内呈覆 
[北京電]  
　　軍處定各軍防護法四端（一）租界（一）商埠（一）交通機關（一）軍儲要地 
[北京電]  
　　交諭陸交兩部凡遇軍士乘車至十人以上即當詳查隊號及上下車鐘點電告軍處 
[北京電]  
　　奉魯直三將軍迭請展　　覲昨飭統處電阻 
[北京電]  
　　交部奉飭添電站四十八處以通消息 
[北京電]  
　　昨部飭扣發各省與粤往來電報 
[北京電]  
　　楊度上辭職書中云以畢士麥之覊才治墨西哥之亂國即令有心救世終於無力回天流言恐懼竊有比於周公歸志浩然頗同情於孟子 
譯電 
[北京電]  
　　熊希齡致書政府謂梁啟超答覆北京之建議詞稍和平惟蔡鍔之態度强硬如前彼意雙方如能各再讓步則可望得和平解决云云昨日中國政界皆以熊書爲討論之材料（十日） 
[北京電]  
　　陳宦蔡鍔互允自本月十二日起展長休戰期限一月陳宦已請政府允准此舉（十日） 
[北京電]  
　　英文京報載稱駐美顧公使與美國波斯盾里希基森公司訂定借欵美金洋二十五兆元已由該公司交付北京政府美金洋一兆元（十日） 
[北京電]  
　　中俄鐵路借欵英金五百萬鎊昨由道勝銀行先交盧卜五萬元（十日） 
[北京電]  
　　公府新設調和處以陸徵祥蔭昌段祺瑞三人充辦事員（十日） 
[北京電]  
　　楊度辭參政（十日）以上德文電 
東方通信社電（日本人組織） 
[北京電]  
　　廣西獨立及取消帝制之舉蜀湘前敵之北軍已漸知悉出征軍因此受至大之影響士氣沮喪無進戰之勇惟惴自危投降南軍或懼戰逃亡者日有所聞潰亂之兆已不可掩故政府當事者對於前途甚爲夏慮（十日） 
[北京電]  
　　政府於廣東獨立之前數日接蔡乃煌急電調派在上海之第十師赴粤旣失其時機矣而交替第十師之第十二師已由津浦鐵道陸續輸送南下又因現在北方之形勢亦不可忽乃又將該計畫中止特發命令着已出發之一部急返北京（十日） 
[北京電]  
　　前由徐段二氏具名電致雲南貴州廣西三省迄無回電故又由張一麐以個人名義急電梁啓超徵求意見亦杳無回答（十日） 
[北京電]  
　　傳聞段芝貴與陸榮廷氣脈相通有可信之事實不久將見東三省之獨立云（十日） 
[東京電]  
　　海軍總長劉冠雄現留塘沽有决不南下之電報（十日） 
[東京電]  
　　據由北京來電謂袁政府曾電蔡鍔容其提出條件全部惟據此間人之推測以爲此係袁氏懷柔南方及預留妥協之餘地不過爲一時彌縫之計而已按諸今日之狀况袁尙未至退總統之位且袁氏之眞意必力固守現在之地位云（十日） 
[北京電]  
　　據政府關係某要人云護國軍主要人物近曾懇切函致北京及各省主要文武官員經由安南外國郵便投遞略謂諸君均爲中華民國之官非袁帝國之官吏護國軍因袁氏有帝制自爲破壞道德違反憲法之大罪故以武力究懲此外别無他意至維持眞正民國期望諸君之處甚多　君今後勿爲袁氏之欺瞞手叚所迷務以公　　事努力速拔禍根云云各地方官接到此函漸抱不安之感紛紛向在京之各官詢問北京近况及其眞相（十日） 
戰電 
　　（英人路透電） 
[巴黎電]  
　　今日下午公報云德軍停止進攻法軍仍在杜哇芒要境得有進步法軍在杜哇芒南面交通戰壕前進奪獲西南方面之德軍戰壕一百五十邁當勞蘭有短兵戰事德軍大受損失（九日） 
[巴黎電]  
　　今晚公報云末斯河西面自亞伏柯爾起至庫米愛萊止法軍全陣線大戰終日甚至延及該河東岸昨夜法軍棄白桑柯爾凸角俾得沿三○九山西面茂林之坡列陣自亞伏柯爾炮疊起至化柯爾東北福巨小河南岸止而與白桑柯爾愛恩及白桑柯爾夏丹柯爾十字路南面法軍陣地相接全陣線曾受猛攻法軍亦奮勇抵禦摩爾化末至庫米愛萊陣線之德軍攻勢已大遭失敗敵軍由庫米愛萊叢林衝出密集進攻爲法軍機關槍及砲隊撃散委棄死屍數百具德軍攻摩爾化末者均被撃退大受損失同時德軍且進攻亞伏柯爾與福巨小河間之法軍陣地經法軍力禦後處處失利而退後乃進攻亞伏柯爾東北法軍防禦工程暫在法軍戰壕得一立足地即經法軍回攻逐出末斯河東面敵砲隊甚爲活動敵步軍欲出攻者爲法砲隊所阻（九日） 
[倫敦電]  
　　法人依據德國各軍團等凖確之人數估計德軍於凡爾登一役至四月一日所受損失至少當有將士二十萬人其從戰之步兵二百三十九大隊工兵二十三大隊内有有八十大隊已遣往陣後重行編組餘則均以援兵增入故德國步兵從戰者共四十五萬人其中有十五萬人在陣前及衝撃時撃倒此外如砲兵預備兵及交通戰壕之兵莫不受有損失聞德國參謀部曾估計凡爾登之價値足抵二十萬人之生命今德軍所受損失已逾於此而距其目的尙遠（九日） 
[巴黎電]  
　　半官報云德軍新又改變戰略適以證明其前計之失敗德軍於攻撃法軍兩翼後今忽折回轉攻末斯河之東西兩方面目下末斯河左岸惡戰正在進行法軍在白桑柯爾東南仍有進步（九日） 
[巴黎電]  
　　柏林公報謂法軍在化柯爾因兵士有奸詐之行爲致受重創云云實則德軍以重兵攻撃法兵一小隊因法兵奮勇交戰遂指爲奸詐之行爲而殺之不留一人德軍在凡爾登香巴業及俄境皆用一九一六年之新兵有數隊中此班新兵竟佔百分之五十（九日） 
[羅馬電]  
　　今日意公報云全陣線砲戰活動敵軍集其砲隊以攻意軍在拉志柯非爾新得之地位意軍退出外防線免使兵士受無謂之損失意軍在尼洛山撃敗奥軍奪機關鎗一架俘敵兵七十六人伊森沙中部陣地奥軍外防線一道已爲意軍所得（八日） 
[羅馬電]  
　　意公報云意軍在摩士里與伏狄爾之間攻敵俘獲一百三十六人敵軍整隊來襲大受損失（九日） 
[彼得格勒電]  
　　今日公報云俄飛船一艘在里加境以炸彈擲撃敵營敵軍在拉洛區湖北面進攻失利土軍三次進攻特里比崇特東面加拉第爾河一帶之俄軍陣地均未得利（九日） 
[彼得格勒電]  
　　俄軍戰於里加特文斯克及湖境者已獲隹果俄軍陣地現大礙軍德北陣線且使旭爾士與洛安斯丹二將之軍不能相助俄軍並佔據湖境要地數處拉洛區湖境之俄軍在白里士尼基獲勝後使佔守摩 
克里察之德軍不能活動俄軍若再得進步則德軍有與東北隔絶之虞（九日） 
[彼得格勒電]  
　　公報稱俄軍在伊魯克斯施放地雷四枚轟毁德軍壕線若干與防舍一所奥軍在斯特里巴有重要之攻勢已爲俄軍撃退（九日） 
[雅典電]  
　　德國警告希臘謂德布旦夕將在馬其頓取攻勢希臘財政大臣特拉戈未已辭職雖經同僚挽留卒未見允其辭職原由聞因國庫空虚且被人抨撃以馬其頓財產若干歸還土耳其主人之故（九日） 
[倫敦電]  
　　今晚公報云昨有敵飛機一架降落英軍陣線駕機人未受傷已就擒今日沙歇與化漢索倫砲疊等處有砲戰敵軍化在漢索倫轟發地雷一具英軍固守上月二十七日所得聖台洛瓦土地之大部分内有地雷陷穴三四處（九日） 
[紐約電]  
　　各報謂德國不承認蘇塞克斯號在英吉利地峽被魚雷轟撃之責任（九日） 
[倫敦電]  
　　法國國會議員若干人今晚抵維多利亞車站大受歡迎蓋以答英國國會議員近今游法之舉也（九日） 
公電 
[旅英商學兩界來電]  
　　申報館轉伍廷芳唐紹儀二公及各報館鑒旅英中國商學兩界同人極力贊成國民要求項城退位之主張並力請立即選舉合法之總統俾可迅速恢復秩序以饜民望 
[廣肇公所電]  
　　北京政事堂轉前總統袁慰亭先生鑒帝制發生四海騒然士失其業農輟其耕工泣於廛商愁於市少壯膏乎鋒鏑老弱塡乎溝壑困苦顚連莫可名狀倘再兵連禍結哀此黎庶將靡子遺前淸數百年之天下不忍生靈塗炭遜位民國明達如公當不忍擁一人之尊榮戕無窮之生命或者爲左右僉壬利祿之蜚妄思攀龍附鳳以自誤者誤公邇者各省士庶海外僑民紛請我公退位固爲國民生命計亦爲我公身名計也務祈俯順輿情迅即退位以息兵禍而安羣生四海同胞不勝延頸跂踵之至上海廣肇公所全體粤僑同叩 
要聞一 
[日俄協商中之重要條件]  
　　字林報云四月六日大阪日報載有五日東京消息惟未述明得自何處茲以關係重要特錄載下方俄日已商定得要條約之條件此項談判由俄外相與駐俄日本大使在彼得格勒進行東京現亦進行談判事關日本供給俄國軍火之限數一俟議决則上述條約大約即將在彼得格勒簽押該約之條件如下 
俄國應將東淸鐵路自長春起北至某點（哈爾濱南）讓與日本 
日本應於歐戰進行之際供給俄國軍火戰品以不妨日本國防計畫及能力所及爲限度 
俄國應惠待在東淸鐵路區域及北庫頁島並東西伯利亞境内居住及從事商務與農工實業之日人 
俄國應將海參威作爲商港及不於該港建造可起日本誤會之軍事工程 
俄日應互相尊重兩國在蒙滿之利益當此戰事之際俄國勢力範圍（在中國者）之秩序如被擾亂俄國如請助於日則日本應出助之日本如因保全和平維持中國土地完全與均等主義之必要而取自由行動俄國應加贊許日本如需俄國出助以拒反對日本 
　 
 
 

Page 3

 
 
自由行動之第三方面則俄國應與日本取一致行動 
[英報論總統退位之理由]  
八日英文京報社論云一星期前記者曾表示北京或可與南方調停保全袁氏地位之希望今詳察南方所以要求袁氏退位之觀念記者不敢復作此希望矣南方抱此態度其原因不一記者不欲詳言伹有一事可以確然無疑者南方以爲袁氏在位 
則其治法之與國家安寗全然反背者必賡繼不絶或事後復生雖欲阻止之亦苦無適當之保障此袁氏退位之要求之所以發生也獨夫政治爲中國萬惡之根袁氏以其固有之性質所受之訓練與夫所得之經驗而秉大權則雖欲求其不蹈前淸糜爛國事與今日釀成革命之覆　亦豈人力所能爲今欲使袁氏爲不背憲法之元首則必先從根本上變更其心目中之觀念而後呆顧袁氏老矣老則狃於習見不能改變其思想由是言之北京之所欲者不獨不能調和政見之參差且有心理上莫可解决之困難焉南方主張袁氏退位之理論若是然則南方所以反對袁氏並要求其退位者與其謂爲由於個人仇視不若謂爲山於有情理的慮之得其眞相也今之解釋南方要求者偏於私見適生惡感　增解决上之困難若一涉思此乃明理者所提出之合於情理的要求則惡感自可六減而可爲愛國之心所驅使立即解决國家危局不復以感情用事矣南方之指斥袁氏性質與其行爲固有許多理由惟記者終信袁氏爲愛國之一人以某種情節而言袁氏乃中國之偉人爲世人所公認記者竊謂袁氏之　以爲偉人者實因有愛國心也若謂袁氏乃政客只知爭權奪利不顧國家幸福則未免爲偏激之言論非記者所願出此記者寗信袁氏志在利國苟有可以救國救民者袁氏悉願爲之使記者此言而不誣也則不難預料袁氏爲愛國心所驅使而行之事矣今南方之徑直爲國民促袁氏引退之命令以主義言今日南方之態度與辛亥年無少區别淸室擁有戰爭而得之天下猶以退位讓步爲必要袁氏於此定可憬然大悟而知其尤有必須步其故主後塵之理由蓋以憲法言袁氏在今日　國民之公僕而淸室在昔Ｂ則爲國民之主人以主人　格尙須服從南方規定之要求况公僕資格之袁氏乎在國法上袁氏有同一服從之必要而在名學上袁氏服從民意當較淸廷更爲迅速無所用其猶預也 
以記者所觀察於袁氏乾而言記者確信袁氏必能根據較淸室更爲廣大之愛國理由而行事袁氏多一日在位即國家多一日之危險此種情狀袁氏寗不知之故記者度袁氏於淸室俯從民意即行退讓之位必不有所留戀也或謂袁氏留位乃政治之必要與前淸往事不同然袁氏退位武人必變之說全不根據事實記者前會言之凡深知時事者皆不信袁氏退位後可有亂事聞者疑吾言乎則盍觀陳宦與川中北軍司令之行爲陳爲四川將軍且爲袁氏之心腹而川中北軍司令又爲北方武人派之花今且與南軍罷戰言和矣明乎此則抱杞憂者定可不復存袁氏退位武人必變之謬念惟袁氏去位北京地方或有擾亂秩序之舉動然此乃喪心病狂者之謀適足損毁袁氏之令名與其歷史上之地位袁氏之權力尙能及於此輩約束警戒是所望於袁氏否則一生大事業而以暴動强刦之慘劇　其結幕則大可悲矣 
[日人之觀察廣東獨立（飄萍）]  
　　廣東獨立而後日本報紙載某消息家之談曰廣東旣於本月六日宣告獨立該省將軍龍濟光曩昔並非與革命黨同其臭味然亦無不可不始終忠於北京政府之因緣惟計廣東省之平和與一身之安全乃出此耳一方彼與廣西陸榮廷有姻戚之關係廣西獨立以來兩方屢　交涉或因陸氏之斡旋緩和彼與　黨之關係加以南韶連欽廉兩鎭守使之獨立潮州　頭各處之獨立龍濟光即不欲宣示其態度亦爲四圍情勢所不許惟向之躊躇不决者龍氏於獨立以後仍思握該省軍政之實權與革黨之主張不　　　關於比點如何可以妥協尙在不明觀於此次以龍濟光與張鳴岐之名宣告獨立大抵革黨已容龍氏之主張因龍氏之　起中原形勢爲之一變固南軍非常之成功也 
　　龍濟光與其兄覲光共握廣東省之兵權其部下之二萬人皆其舊黨且多爲雲南籍者龍亦雲南人家族居於雲南似爲質於南軍彼之崛起不僅由於革黨之逼迫殆亦因部下之要求不難想像而知也龍氏曾在岑春煊之部下先任廣西省左江道以至廣西省陸路提督第二十五鎭統制廣東警衛軍副司令等第二革命之時爲廣東都督其後遂改廣東將軍以至於今日其狀貎魁梧有豪放磊落之概然却爲精通利害關係之一人 
　　廣東省之面積十萬方英里人口三千一百八十六萬五千 
計一方英里有三百十八人西南諸省中人口最稠密者也貴州廣西雲南之三省地味旣瘠人口又稀合三省之面積爲二十五萬方英里而合計人口則僅二千五百餘萬以三省比之廣東一省竟少一千餘萬故廣東之獨立加南軍以莫大勢力自不待言且自地理上言可以利用廣東之海岸線輸入軍需於作戰計畫受非常之利益更自外交上言廣東一獨一立則可以置設臨時政府對於列邦求其承認其餘影戀所及湖南首當其潮流湖北江西福建以及四川皆將呈一大變態固與北京政府之前途有莫大關係云云 
[粤省獨立之關係重要]  
　　八日英文京報論粤省之重要乃未接粤省獨立消息時所撰者略謂粤省獨立乃必不可免之事潮汕欽廉紛紛獨立外縣皆不解餉廣州勢成孤立雖不欲與中央斷絶關係亦不可得且觀於滇黔軍之倐然退出湘省即可知粤省之必即宣告獨立何則北軍雲集湘省若南軍一退自必深進以攻黔軍之背故必桂省能分兵以阻湘省北軍之進行而後黔軍始可退出湘境以攻四川然若粤省態度不明桂省必不能以重兵助黔而黔軍亦必不能離湘今黔軍竟離湘而赴蜀省西南然則粤省之態度可以知矣粤旣獨立閩必繼之於是南軍得極有價値之海岸他省人民之傾向共和軍者亦必相繼而起而外洋軍火亦可自由輸入海外華僑且可以其金錢源源接濟矣南方屢有在粤省加入後即行組織臨時政府之說當此報紙方盛傳和議之時組織臨時政府一舉實爲全局中最重要之發展某國或將承認之此爲北京所當知之者再四川向滇軍自行停戰言行他方面亦將踵行而帝制報猶揑造謠言謂滇黔乞和惑人聽聞誠不植識者一笑也 
[南京快信]  
　　張勳到京說恐不確昨得之秘書某君由徐來言張並無入京意 
馮將軍已電辭和議代表 
軍隊索發雙餉中央恐各省相率效尤昨特將預防辦法電飭馮將軍遵行 
聞昨日中央又來極長密電一道列舉護國軍最近所要求各條件仍徵集各省對待意見惟須於武力外籌解决辦法限三日内電復 
倪嗣冲昨由蚌埠乘車來浦旋即改乘利濟　 
兵艦赴皖聞倪出發之期當不遠矣 
江蘇當選議員現尙逗留在省入京（原定二十五後來電改期）尙遙遙無期 
學績試驗江蘇尙未舉行聞將作廢 
馮將軍因外間傳有南軍方面提出有被選總統資格者四人已列名在内昨特電京力闢此說 
北京向無安電交換現亦照各省辦法逐日通電各省報安 
張軍之第一路統領陳德修昨由徐來寗今晨 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[粤警到京時之情狀]  
　官場之秘密廣東獨立之耗於七日早到就公府中開會集議後一切秘而不宣惟官場中人多帶有張皇之形色官眷出京者雖經前番禁止而車站中仍絡繹不絶劉冠雄總長本定是日邮京轉又臨時中止都人對之不免多所疑慮次日英文京報登載其事文云昨晨（七日） 
廣東當道有重要電報到京宣言暫與中央政　脫離關係公府接閱之後即時召集國務卿左右丞及軍要人密開軍事會議過午方散詳情待訪又同日駐京某國使館亦曾得有廣東獨立之電報同日順天時報之要聞亦載廣州電云廣東龍將軍已於月之六日下午七鐘宣告廣東全省獨立市民翕然歡呼共和之聲與爆竹連綿之聲沿街充巷徹夜不絶云云於是都人乃知廣東獨立已成事實驚惶之情較前次貴州廣西電報到京時尤甚然而官場中人則又散布一　傳說謂廣州龍將軍因維持該省秩序起見聞己電逹政暫時府宣布中立云云其實京中固已無人信之矣 
　宣布之情形據京中某機關接到警電云廣東將軍龍濟光近於四月一日傳集當地各文武大官及七十二行商家領袖等復有該省有力之巨紳多人在公署協議可否獨立之問題恰於斯接到北京政府密致蔡乃煌之電文略謂政府决定派北方軍隊二師由海路運往廣東該軍隊到粤以後所需之軍費可否能由阿片專賣稅金等項下支撥特此照會等語當時龍將軍等接此電文對於獨立計畫頗有躊躇不决之態然嗣復探知現時北方軍隊業已不多調派二師開赴廣東之事實難辦到惟僅擬將現駐上海之第十師抽撥一部分軍隊派往汕頭耳於是龍將軍知南下之北軍實力已如强弩之末决無足慮且鑒於各方面情勢斷無容一刻稍事遲延遂於月之六日復開軍政諸界大會議决定獨立全體贊成即於是晚七鐘發電宣告遐邇又據駐京某外國公使館接到廣州來電云廣東龍將軍濟光已於六日宣告獨立同時用廣東都督名義知照駐粤各國領事略謂本都督聽從軍政學紳商各界主張爲保境安民計宣告獨立所有境内僑寓之外國人生命財產均一律完全保護望即通諭僑民爲盼等語又據電言廣東全體居民以全省一日不宣言獨立則必一日難保寗靖故咸極力酷望速行宣布獨立此次　獨立之宣言各地歡呼之聲極形景盛云云　　獨立之影響海軍劉總長定期七號啓行赴粤已誌前報劉氏原定是日午後二時乘京奉鐵 
路專車起程直赴大沽口乘海折艦南下先　委定該都參事劉傳緩管理海軍行營一切事宜　派部員十人爲十艘運兵船上之照料員此項軍兵船原擬向招商局借用以備由吳淞將第十師全軍載赴廣東不意昨晨忽接廣東獨立之電情勢又已大變此軍去已無用劉總　遂傳諭取消原定行期立即知照所備專車軍艦無庸伺候惟將軍府參軍黃培松氏亦係奉命偕劉冠雄氏同往廣東黃氏已於昨日早乘車出京矣又據某日報載稱廣東乃著名消鹽之地故收稅甚稱浩繁每年所收之鹽稅額不下一千萬元今全省旣與中央斷絶關係則將來此項鹽稅獨立政府方面自將扣留已用不解送中央是則鹽稅餘金中央政府不但失却收入且此項鹽稅乃係拳匪賠償金及五國借欵之第一擔保每月舉其收入交付於各國銀行者也若從此收入不足其波及於各國利益之影響亦大是以日前關於五國銀行團所保管鹽稅餘金五百十萬元提議交付中國政府之問題日本擬從緩交付其故即在於此云云 
[川事有歸陳蔡商辦說]  
　　政府近日對於西南軍事辦法以四川將軍陳宦旣力主張停戰則川事止得由陳宦與蔡鍔商辦一切置不再問惟仍欲竭力維持廣東湖南兩省不使再有變動故决派劉冠雄率同海軍及第十師到粤一面復决派察哈爾都統張懷芝率師往湘然今廣東旣告獨立形勢一變劉冠雄暫不往粤而張懷芝往湘之說亦未知何日實現也又據公府人云政府於近日以來曾連接四川將軍陳二安萬急密電報告最近川中地方騒動及川南前敵失利各情形並請中央迅定切决辦法其情形均極緊迫昨聞中央曾以徐世昌叚祺瑞名義聨電密覆字碼甚長大致第一電所示者係爲維持目下川中地方防務及前敵戰機之各要略責成陳將軍變通辦理力負完責任第二電所示者係爲中央目下所擬議之和局辦法及預定最後解决之各手續並另有特别商榷徵求之密要意見至於第七師師長張敬堯死耗大致已迭紀前報茲聞中央亦有行將公布之消息蓋張氏之死尙非近數日之事大約在上月二十日以前係第三師師長曹錕親自督師與滇軍會戰地理未熟致被賺入重圍張師長一時急憤督師往救力戰頗久雖曹師長得以救出而張師長腿部腰部均受有彈傷甚重大約醫治無效遂至殞命至曹師長亦曾受有重傷或尙不至有何危險外間近傳有因傷身死之說恐尙不確 
[佈置京防與派兵南下]  
　　政府前因近畿一帶兵力單薄防務空虚擬招募新兵二萬名專司保衛責任詳情已迭誌各報現聞刻已在直魯預等省招足一萬二千人編成兩旅命名曰京畿混成第一旅第二旅日昨（七日） 
已以大元帥名義特派陸軍中將張錫元少將吳佩蘭充任旅長一俟布置就緖再以明令發表並聞新編陸軍第十二師之調派上海原定自一日起拔隊旋因經費支絀以致遷延不得已適五國銀行團將鹽稅餘欵撥付政府僅得濟眉急該師亦自初四日起拔隊其第五十四團步隊一營將校以下五百餘名於四日下午六時拔隊乘車於五日下午二時過津又該團步隊一營於五日上午十一時拔隊乘車於六日早十時過津又該團步隊一營於六日拔隊乘車日昨過津南下其餘各隊又將次南下全師齊到上海後即調第十師由海路派往廣東但粤省現已宣布獨立未知第十師行止如何又據某報消息日前有一政府要人秘密托人帶有鉅欵五十萬元出京南下其目的所在尙難懸揣 
[時局推移之各省關鍵]  
　　馮將軍之關係公府消息七日上午政府當局者會有首冠親譯二字之極長密電一道特致江密宣武將軍馮國璋其内容聞爲與商總統地位問題大致聲明爲維持北方安寗秩序以爲絶難勉允退位之理由徵其政見全電都五百餘字電末署名詳情尙未深悉璩云自民國二年以來當局者與各小電除與王　運康有爲再君署名外此爲第三次觀此則知馮將軍關係於今日大局之重要矣 
　　某派人之主張調停之說終難有何希望而總統位置當局者刻尙不能斷然拾捨去適於其時廣東惡耗又突如其來當局者之應付爲難不言可喩茲聞某派人昨已秘電政府親信各大吏請各電呈中央挽留袁公否認辭職一面组織臨時國民會議公决袁公退位意見當不致有失又聞此種挽留退位文章刻已到京者爲蚌埠倪將軍山東靳將軍蔡巡按西安呂巡按黑龍江朱將軍歸化潘都統數人云 
　　各疆吏之狀態雲南宣布獨立時各省自告奮勇或通電斥駁者甚多貴州獨立則已漸少廣西獨立阮忠樞等往返多次始勉强拍發寥寥數電而告憤忠者竟無其人多方籌畫好容易方散布出一廣西取消獨立之說而不凑巧廣東又立即宣布獨立以爲反襯因此種種中央各省間之熊度乃又大變茲聞近來非獨立各省疆吏對於總統去留問題與中央意見上頗有極大牴觸且狀態亦與常逈異甚有主張分權者當局者頗滋不悅深恐此事成爲事實致釀將來有中央號令不能行使於各省之危局因於初六日密令徐國務卿召集會議妥籌駁議方法並將其主張此項用意之所在一律密示 
[請封閉某帝制派報之趣聞]  
　　日前京中因拱衛軍有兵變之謠以致讓成恐慌其時官僚眷屬之出京誠不爲少面亞細亞報對於某總長某次長等尤大肆其攻撃據英文京報所較則謂此次謠言　爲帝制派之要人所散布此言而　則散布者帝制派攻撃者又爲帝　派　紙已爲可異茲聞某某要人於公府開會時竟提邮封閉亞細亞報之議而某次長尤爲着力聞内務部已有行將着力實行封閉之說八日該報乃以譏訕之筆調將此事登出其文曰某部次長兼某局督辦某氏即政界所傳携眷出京大老之一也某氏自報章登載其家眷出京事後聞於日前列席某項會議之際竟向各大老聲言報章登載其事爲不合並謂若不將該報封閉我是再不上衙門的某大老敷衍之云報章登載不合敎其更正就　君又何必與報館鬧意氣耶更有素好詼諧之某總長且　揄　云報章一次登載公事公使大動其氣亦可謂太欠挨駡之經驗者矣若我則常被報章譏誚均能笑駡由他笑駡絶不絲毫有動心也滿座爲之粲然說者謂某氏於報章記載一事乃特於重要會議時提出之者非不知爲小題大做實以其　眷出京事政界傳之殆徧特欲藉此於各大老前一爲聲辯以自掩飾耳不知欲蓋彌彰各大老於會議散後無不笑其假惺惺云云或謂帝制取消津貼帝制報之費停止故有此反噬或　否否其攻撃者如周龔等固非極熱心帝制之人物此中或另有他故兩說未知孰是 
[獨立醖釀中之湖南（長沙特别通信）]  
　　湖南獨立之說喧傳已久然至今旁皇不定令人莫測其端倪茲探得此中内容追紀如下 
　　湘省自滇黔事以來即有人倡獨立之說醖釀旣久逐有一部分之軍人環請湯將軍實行宣布獨立湯因時機未至姑以且緩兩字答之　何黔軍大舉入湘半月之間芷江麻陽等十餘縣相繼入黔軍之手而入川滇軍亦甚爲得勢於是前此請願獨立之人再申前說正當　商辦法之際適第一路司令官馬繼增率領全師來湘分駐寳慶常德辰州等處岳陽城内亦有多敷北兵駐紥此時遽爾宣布必至腹背受敵　立之說遂不得不暫行擱置及至二月中旬黨人來湘起專雖　完全失敗而另有一部分人又趁此主張獨立惟此一部人因意見稍有不合以致分爲兩派即湘人之所謂保湯派潑湯派是也保湯派之主張則以湖南不能再行破壞必得一素有威望且熟悉湖南情形者坐鎭其間始足維持現狀故擬即以湯將軍爲湖南都督再以都督名義宣布獨立潑湯派之主張則謂湯將軍素無定凖人民多不信用非另行推舉不足以孚衆望而服人心因兩派互相齟齬故久無結局至湯將軍一面則甚覺左右爲難對於保湯派旣不能不有所籌商而對於潑湯派亦不能不稍爲酬應且當此之時又不能現出絲毫痕跡致使中央益發見疑惟有極力　停以期相安無事自後兩派仍對峙省城以圖相機行事及廣西獨立之電到湘前此之主張獨立者又頗爲活動惟其中有最難解决者二端（一）北兵之來湘着已有四師以上各統兵大員對於湖南獨立能否一致承認尙不可知（聞承認獨立者僅有某司令官及某某兩旅長某團長其餘各員均尙徘徊觀望迄無何等表示）（二）湖南原有之兵僅一混成旅一模範營而混成旅又已陸續開赴前敵一時决難調回在省城者僅一模範營　二月初間曾在湖北新募數營然成軍未久訓練未熟不能作用加以器械不多餉項不足有此數端故獨立之舉又不敢遽爾發表此中波折誠有非外人所能深知者也 
湯將軍之贊成湖南獨立多有不肯信者以湯素殺戮黨人者也不知湯之贊成獨立亦自有故當帝制發生未久時湯即以種種原由大受中央之疑忌因此遂將湯將軍兵權逐漸削減湯乃益發不安進旣不能退亦不呆日夜徬徨無以爲計忽爾一電飛來竟以倪毓棻帮辦湖南軍務矣倪氏之來名爲帮辦實則監軍此盡人皆知者湯獨立之心因而一决其時正在預備一切而從中忽生阻力不特獨立未能實行且請願獨立者反有數人被殺今則倪氏業已抵省且帶有軍隊二十五營分駐岳州長沙等處似此情形則湖南獨立尙不知在何日也而近日外間謠傳又有四月五日宣布獨立之說且謂已在某處開會一次業已議决一切並已推定舒某（曾被任爲某關監督）爲民政長王某呀梅某（均曾任湘省師長）爲都督前任湖南某司長陳某爲財政司長前任湖南某廳長程某爲軍務司長云云此則風說而不可信者也 
[戰事鱗爪（三）（楚客通信）自沙市發]  
　　連日川湘兩方面均無確實消息惟局勢已日緊一日官中所懸懸恐滇軍之猝至也 
　　宜昌已於日前出示令沿郭草廬悉　拆毁出發之兵士甫抵巴東又急令調回專爲守城之計並聞巴東以上兵士已難越過入川之軍已有東下轉防施南者人心惶惑商業疲弛前日滇軍由酉陽入鄂之說聞已確實矣 
　　沙市軍隊兩連昨已悉數調紥公安以堵滇軍之由湘而鄂惟荆沙只有石鎭守使軍隊一團均分布於各鄕鎭沙市之兵旣去遂不得不調回沙洋之軍士然亦只三四百人蓋軍力單薄已至極點軍士去時頗有不良之行爲而平日則聲名尙佳午後各質當俱相率不敢開門其情可知沙市人心尙不甚搖動惟市面極蕭條昔日之大疋頭店日售一兩千串者現只一二百串鄕民愓於北軍拖人之苦相率不敢入城市一步倘再無轉機商業將不堪設想 
　　前月二十五日有客自常德來者云該處尙未發現滇兵惟人心恐慌已極商業更無論矣北兵來者頗衆城外居民房屋均已拆毁大有不可終日之勢詎今又將十日如何情形尙不可知連日謠言極衆有謂某省大員因軍士逼變自裁者有謂華新小輪因裝載軍火被匪撃沉者有謂長沙湯將軍已離城内者　檢查嚴偵探密眞情旣無所知謠諑反因之愈熾 
　　北軍入川湘其拖人之害言者屢矣然北軍之因此而受創者亦甚深蓋北軍所過鄕農率不敢家居棒客乃喬裝鄕農徘徊於道左北軍旣得人爲之服役其樂無極乃并鎗械授之使負詎意行至中途忽然鄕農皆成仇寇僉舉所負之鎗以繋之卒之鎗械失而死亡枕藉北軍近日聞棒客兩字幾爲破膽若湘西情形又與之稍異盔皆良民而非棒客矣湘省退伍軍士據悉軍事者計之幾二十萬人又與蔡鍔有鄕誼故其仇北兵之深幾入骨體而北兵之來者仍復擾害不已良民遇之怯者逃亡黠者則嘯聚千百人爲之服役而所以處之者一如棒客甚有出其妻子亨以酒肉乃歡樂未終而身首異處矣 
[紀汕頭獨立之經過]  
　　香港消息云汕頭獨立潮循鎭守便馬存發逃亡時所有行李銀兩盡被其部兵掠去計値三萬除金另存署烟膏一千餘兩値銀二萬餘亦被掠盡其眷屬存在署中之衣服復被護兵搶去聞每人分得女服三十餘件可謂多矣聞獨立之前於舊　二月二十四日馬使接莫團長獨立電立派朱藍兩分統馬營長開映出隊到楓溪二十五早馬營長出戰陣斃雷連長亦被鎗斃馬使又於二十七日派陳團長馬營長騰　（號鵬程卽馬之長子也）接應督戰不料朱藍陳均表同情於共和軍不肯進兵馬鵬程遂回署禀告馬使問計於陳副官長陳云人心已去軍心已變不如一面宣佈獨立一面將情形　禀將軍馬使頗以爲然詎參謀長張培善力阻而副官周華軒（名宗藩）且僞言龍小楷今早由省到汕言廣西確已取消獨立漢黔軍亦已停戰龍將軍在粤待民極厚今竟欲背主獨立實爲忘恩負義如潮州獨立吾必挺身與戰雖打剩一顆碼子亦不干休萬萬不能獨立云云張副官瑞書亦不贊成馬使遂决意不獨立二十七晚警報頻頻衛隊輜重營均有變意馬使欲率眷往兵輪副官長諫曰逃跑罪名重大或獨立或死戰兩條路可行逃則商場糜爛人民受害遂止至夜一句鐘署中上下各員均已走盡商家開議亦無辦法而警報連至鎗聲已聞馬使遂率眷往海籌兵艦令副官長守署後各兵士俱勸其出署一時鎗聲隆隆大肆搶掠莫團長到汕竪旗所缺者兵勇無紀律藍朱兩分統之行動又不免稍欠文明耳現張參謀長已割鬚棄袍而逃至香港周華軒不知去向現汕人懸賞五千元購緝 
　　南洋坤屬山口羊等埠前次提倡救亡捐極爲得手已將大宗巨欵分匯各處以助共和軍之餉　茲聞坤甸山口羊邦戞汶島泥三發勿里洞龐吃等埠又行第二次救亡捐比前更爲踴躍聞有義士多人起而擔任共籌巨欵以濟滇黔桂各省共和軍之用 
 
 
 

Page 7

 
 
[蕪湖快信]  
蚌埠安武軍悉於本月八日出發倪將軍十日當可過蕪 
　　倪毓棻所統安武軍十營刻已由岳州開往衡州此次倪將軍之軍隊係塡駐岳州張巡閱使將遙兼皖將軍事刻所添募之定武　十營其餉聞皖每年認二十萬餘歸中央擔任倪將軍有調補湖北將軍信淮泗道尹黃家傑亦有鄂巡按使消息 
　　蕪湖江面八日下午江裕輪過此滿裝安武軍隊此間第一路統領亦有軍隊一營上該輪往鄂宣武將軍前日派委曹翰卿來蕪採辦軍米 
蕪湖模範監獄基址已勘定警察一區署所建築費估二萬金高等廳刻派書記官平震之來此與費警廳商遷一區手續 
[倪軍出發中之皖防務]  
　　安徽倪將軍近因將次出征已令馬統領將安武軍各路軍隊悉數調赴前敵聽候命令皖省則留新招之第八第九兩路軍隊駐防至督理安徽軍務由張定武將軍兼護雖未見明文然張上將所統之定武軍確已有兩營到皖駐紥東門外由蔡寳善統帶聞日内尙有數營來皖皖省前江口　江磯兩處砲台所駐軍隊已經倪將軍調往前敵所有該兩處砲台防務責令貴池縣知事就近添派衛隊駐紥刻聞該縣沈知事以該兩處砲台爲皖省上下游重要地點非衛隊所能鎭懾昨　禀呈巡按使轉請將軍飭銅陵防營派兩排軍士前往駐紥以資防範 
[山東黨人之活動]  
　　山東近日風聲日見緊迫省外各縣之匪勢如肥城等處暴動目前雖暫時鎭壓然暗中之聨絡進行者仍未稍已至黨人圖謀山東之謠亦愈傳愈盛聞有黨人吳佐洲等近由上海運往靑島有步槍一千六七百枝子彈二十箱軍衣二千套並鼓旗等物甚多又有呂子仁召集苦力七八百人以藍字紙條蓋有小谷字樣戳記爲證秘密散布此種傳說爲當道所聞故連日濟南軍警之戒備更覺嚴密而人民見之亦不免暗生疑懼云 
地方通信 
[蘇州]  
　　測量隊春季出張蘇州滄浪陸軍測量隊此次實行春季出張實地查測三角地形兩課經局長高君鏡派令該隊地點爲蘇常道屬之吳縣常熟崑山江陰等處定期兩個月竣事於四月十二號分班出發每組委派三員各給軍巡會銜護照並先通知　縣境駐在地軍警通行保護 
　　尋逃媳搜人住宅閶門外馬路古鏡樓照像館主潘康伯之媳和氏忽於八號晨捲物潛逃潘康伯率子找尋毫無蹤跡不得已至素相過往之莫敎女家請爲偵訪詎該敎女竟至苦兒院後面寺福　憲兵第三營長王少　萬所追詢潘媳蹤跡時王君　赴鎭守使署寓所内祇有女傭二名當向回售素不相熟等語未　莫敎女竟偕古鏡樓主潘康伯父子强行入内至樓上樓下四處搜查斯時兩女傭情急遂電報王君王營長聞悉之下以與潘媳素不相　奚能强行搜查即派憲兵爾名會問區警將三人一併帶到　　盤區請董輔臣警正兼公審訊據該敎女供稱不知係王公館住宅寳受某某之愚等語現王君以名譽攸關必欲究出原由云 
　　報告炮彈遇境浙江興武將軍解送北京之最大子母彈二百五十顆開花彈二千粒由朱介人將軍會商馮華甫上將合給護照經過蘇關驗明放行當經省軍署特電楊關監督士　知會稅務司妥爲保護並將入境出境日期電省備核現此項砲彈楊君已據稅務處報告於七號經過蘇關遂於八日詳報寗垣矣 
　　宣慰大員來蘇陸軍少將方咸五本日帶隨員二人由寗來蘇經車站施檢查員電報　廳長迎迓入城聞此次係奉政府諭派來蘇宣慰駐蘇軍隊暫以惠中爲行台當由殷鎭守使朱師長等偕赴西園設　歡迎 
[鎭江]  
　　警局集議防務鎭江警察局章局長以時局艱危防務戒嚴特於日昨午後召集各區長巡官等到局會議當議定辦法敎條面諭各員對於地方治安須嚴加防範對於外人來鎭游歷元須特别注意保護以固邦交云 
　　知事請兵駐防鎭郡東南鄕新豐一帶素爲盜匪淵藪昨章知事特函請駐鎭要塞掩護隊龔靑雲司令分撥兵士若干前往駐防俾資鎭攝聞龔君已准如所請矣 
[江北]  
　　緝鹽梟添置鎗划江北緝私營統領季光恩以鹽阜食鹽滯銷鹽商營業大受影響其原因以該處鹽梟甚多居民大半食私所致雖有一二防營人數太少不能將梟匪肅淸因於日前親往鹽阜查察一週議定辦法擬添置槍划五十艘以便分駐要隘而淸匪源聞已詳准財政部撥欵趕造矣 
　　新河壩工程告竣江北運河下游甘江汛瓦　舖新河壩於農田水利關係甚鉅前經萬立鈺坐辦詳准省憲撥欵堵合當由該坐辦鳩工興築並親往督察刻已工程完竣昨特詳請省憲派員驗收 
[安徽]  
　　五知事獲匪加俸李巡按使近以毫縣知事李維源桐城縣知事劉啓文阜陽縣知事宋毓衡當塗縣知事宋燦六安縣知事劉鴻慶等緝捕勤能對於地方發生命盜案件均能立時破獲洵屬可嘉昨特援例呈請將該知事等每月加俸一百元以酬勞勸 
[湖北]  
　　舉行植樹節禮舊曆三月三日爲淸明節中央爲提倡森林起見飭定是日爲植樹節鄂省巡署指定以洪山爲植樹地點是日十點鐘警士警隊佈置於賓陽門至洪山一帶所有山　農林場及寳通寺内外亦派有警隊不准游人出入十點半鐘甲種農業生制服整隊入場繼知事吳本　到場農校長率學生在洪山腰部之植樹　點將一切應用物品等件佈置周妥十一點半鐘段巡按胡政務廳長范道尹張財政廳長周劉兩高等廳長均先後到植勺庭中學生亦排隊來場參觀十二時農校長場長導巡按　名官臨植樹處監同要生栽松柏各百株并立紀念碑初植時各生向各官行三鞠躬禮植　再行三鞠躬禮各官均如禮答之段巡按並對衆演說說　攝影茶點次第入城時已三點　　　　尙在拘拿黨人初五日下午武漢總稽查處稽查　數人　解靑年二名形狀似中流社會人物年均在二十許口操土　兩手反縳據云係在漢口某處破獲黨人機關云 
[山東]  
　　肥城淸賦風潮之善後肥城鄕民因淸賦而起風潮焚署燬屋靳將軍蔡巡按得報立即會派楊道尹慶　呂副官鵬　等率后前往鎭壓并調查起舉及擾亂情形覆候核奪今日楊道尹已回省垣將關查　情報告於當道據稱肥城共焚去局署及紳屋七十八家學校四十三處農林試驗場之樹木一萬餘株鹽局及烟酒猪羊牛捐專買包捐等局二十餘所當擾亂時縣知事周振儀竟跪求衆民立城下之盟書寫永不徵稅之筆據致有人在南關設立事務所登台演說山東種種虐政等舉及兵至始各逃散往隣縣及四鄕而去故未捕獲一人現雖平靖已滿目焦士難以善後云云又聞此次風潮倡首者爲王遐籙蘇式盛等六人業於五號由楊道尹詢明就地正法其他拿獲之附和愚氓六十餘人均已釋放現地方秩序雖已恢復如常而善後問題頭緒紛繁著手非易軍巡兩署已飭財政廳速籌巨欵妥爲撫卹并以該前知事馬振儀昏瞶糊塗釀成巨變自應撤任嚴懲現一切善後須特簡幹員前往方足勝任聞遺缺以現軍法課課長鄭國橋爲最有希望云 
[天津]  
　　北京謠言中之影響近因京師發現謠言以致津郡商民異常惶恐雖經行政官竭力維持然人心仍不甚安穩昨經警務處長楊敬林特發給五大總署大令各一枝飭各署長分派查視倘有造謠騒擾者准予就地懲治並聞昨日上午有北區警察西區警察編制成隊各荷槍械由各該署官長帶同游行街市以資鎭攝又天津體育社游行隊每日夜間游行向分八隊近因街市謠言紛紛又加增兩隊分路游行其游行路線較平日展長又天津商團事務總怕於　曆初二日開開議决初四日起每早七鐘各團員全體到東門内操場操演昨已函知各商號舖長督飭各團員每日准時入場矣 
　　各區巡警合操紀警察廳楊廳長前由各區巡警内挑選精壯及保安隊共數百名連日分班操練現已操練純熟於昨日下午一鐘假南開體育社操場合操揚廳長及各科長督察長各署長均經到場並請中外各界人士到場參觀操畢由楊廳長對衆演說警察對於地方之重要關係繼由來賓雷司鐸演說詞意懇切演說畢全隊俣照一影而散 
[早與晚（一子）]  
　　天下事見幾須早决心須早幾已見矣心已决矣則實行亦須早不可稍有所徘徊也若必迫於無可奈何而爲之則人已疑其非本心矣是故作事兪需滯者啓人之疑必愈甚廣西陸將軍之獨立雖後於滇黔然人翕然無間言以其獨立尙早也廣東龍將軍之獨立已有去龍留龍南方之爭以其獨立已晚疑非出於眞心也今湖南尙未獨立而保湯派潑湯派之暗潮甚烈便再遷延則保湯派勢必　變爲潑湯派矣獨立同而早晚功效之不同如此 
進而言之取消帝制太晚之結果其理亦何獨不然乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再紀滬濱戒嚴情形]  
　　團練戒備原因字林報云北兵兩火車已於星期六日淸晨　滬車中載馬甚多故人數較少聞是日所來之兵並未携有鎗械北方出發來　之兵其有萬人聞除已抵滬者外除已止於中途大約因廣東宣布獨立不能照預定計劃運往之故昨晚（九日）上海團練隊奉命凖備調遣但此　純爲戒備起見並無别煮其故實因星期六日夜間徐家匯曾拘獲一人得悉黨人擬向製造局示威此種示威舉動似僅爲政治上之原因欲使中國其他各處知上海今亦趨於共和軍一方面上海團練隊爲謹愼起見特發此令實則並無可起恐慌之事也 
　　法界堆築泥城法捕房石總巡因斜橋民國路十六舖等處均與華界毘連已飭通班探捕分往各處嚴行巡防並以斜橋十六舖兩處尤關緊要華界内設有變端逃敗之人易於竄入故又用大號蔴袋裝盛泥土在各要隘堆築泥城以阻逃　面保租界治安 
　　注意水陸防務本月八號晚黨人圖襲淞滬警察第二區署軍械未成軍警各署對於水陸防務尤爲注意陸路自龍華灣起至徐家匯華法交界止由軍署派出機關槍隊二連步兵二連馬隊一排扼要分紥巡防龍華子藥廠亦加派步砲各兵四連馬隊一隊協同保護並以徐家匯設有敎堂關係較重加派步兵四排會同該管二區三分署所派巡長二名警察十名騎巡隊八名分防保護至水路則由防護製造局之各兵艦各派小輪一艘砲兵水手十二名在南黃浦一帶巡哨淞滬警廳水巡隊及江蘇水警第二廳第一專署亦各派小輪巡船分段巡防龍華灣港口由海軍所派之淺水小兵輪二艘巡查防護入夜八時後如有商輪民船在彼進出均須驗明方能通過 
　　分劃江防區域淞滬警察廳昨奉楊護軍使通飭云爲傳知事頃准江蘇水上警察第二廳趙廳長會鵬咨陳以現任浦江防務部署成立計調駐上海製造局浦江一帶鈞和兵輪一艘巡艦兩艘第一專署第三分署曁臨時編製歸由第三分署兼轉舢板巡船十艘分在江面江岸扼要巡防並將浦江上游揚思港龍華港以南劃爲廳屬第一專署管區下游白蓮涇自來水廠以北劃爲淞滬警察廳管區除將部署成立接任該叚江防情形分别咨詳外理合備文咨陳鑒核等因查所分地段詳明處置亦屬周妥應即如擬辦理合行傳知該　長查照協防並飭所部一體知照此飭 
　　閘北軍警嚴防閘北所駐軍警自滇點桂三省相繼獨立以來本已嚴加防備每晚十二時後遇有行人形迹可疑者均須搜查方准通行及至前日外間忽有閘北獨立之謠四五兩區　姜二警正曁各分所警佐均奉徐警廳長通飭於上　後各要道加派雙崗檢查行旅亦更加嚴密陸軍十三　馬步兵士亦出隊巡邏通宵不輟至新由北京來滬之第十二師兵士一營先擬在盛家宅　姓空地上紥營嗣因該地不甚合用暫以共和路防軍操場爲駐軍之所 
　　官兵冒雨出巡前日（九號）夜七時許狂風猛雨相率　來上海防守司令王如見因恐黨人乘此時際突然起事特飭　紥製造局之十三十四兩團馬田二團長督率所部各營官兵冒雨出巡如見稍遠之處發現黑影即開撃之以防意外 
　　馬兵分班巡邏防守司令王君於九號夜起飭令馬兵第四團第一營長着將所部馬兵匀分四班自夜間八時起至十二時止各由連長督帶兩班乘騎持械分往南市十六舖内外各馬路至製造局及自斜橋迤西至龍華馬路等處巡查再有兩班於夜半一時起至天明止輪調撥巡以補巡警之不逮 
　　保衛護軍使署楊護軍使以龍華軍署距離法租界甚近且有新築各馬路交通甚便恐有黨人潛來攻襲業已責令砲兵第四團馬兵第四團各撥馬砲士兵一營通宵撥巡並在軍署附近安設機關鎗二架以資保衛 
　　請發鎗砲子彈防守司令部以步馬砲各團營槍子砲彈亟宜備足以便遇有緩急不致缺乏聞已於昨日致函製造局李總辦請即檢配槍砲子彈各四百箱迅速備　以便發交駐滬各軍濟用 
　　鄕鎭亦頗衝要本邑西鄕漕河涇地方警察第四分所所長　治因漕河涇爲自滬至龍華必經之路地關重要防範未可稍懈故連日督率所屬長警會同防軍澈夜巡防亦頗忙碌 
　　防範割斷電線淞　警察廳長徐輔洲昨日又得探報黨人起事擬割斷華界電線使無電燈電話請爲防備等語徐君當即派遣遊巡隊二十名至電燈電話各公司附近妥爲保護一面並飭各區所一體加意防範以免疏虞 
　　維持地方公安本邑各紳士連日會議維持地方公安之策務使滬地不至再受兵災業已預備具禀軍警各機關請爲　力保護並請約束軍警及各隊士勿因細故激生事端以盡保衛人民之責云 
　　匪類趁勢說謊英美總巡麥高雲君以日來又有黨人起事之謠因特通諭各捕房中西探捕日夜分班按段巡邏以資保衛前晚八時許總巡捕房華探目李星福奉命協同二十七號西探目彭山及六十二號六十九號兩西探至所管區域内查巡查至福州路（即四馬路）一百零三號門牌桂香茶居内見有形跡可疑者四人向之盤詰言語支吾遂將四人帶入捕房經捕頭詰據聲稱一名李桂堂一名易建侯一名張和泰均湖南人現居法租界一名戴金山寗波人住居浦東當在李身畔搜獲老式手鎗一支又在易處抄出鎗珠五粒及已故前淸鄂督瑞　在滬道任内所給巡警文憑一紙據稱伊等即晚預備奪佔閘北天保里警局起事等語捕頭諭飭一併收押即用電話知照　司捕房派令通班中西包探協往閘北天保里警局附近察看並無動靜守至深夜始回業經中西包探查得李等實係匪類所言奪佔警局盡屬子虚已禀明捕頭候解公共公廨訊究 
　　搜獲手鎗炸彈淞滬警察第二區署　日在徐家滙茅家墳山西北寗杭火車接軌處查獲一人身穿作裙形似小工在伊身畔搜獲手鎗一枝炸彈六枚當即逕解松滬護軍使署訊辦按昨報所載八日晚間黨人圖襲二區警署時曾經捕獲伏匿田中之周某一名逕解軍署訊辦與此事頗覺相類究未知是一是二 
　　僅有洋刀當票前晚八時許松滬護軍使派出巡邏步兵一排巡至西門外林蔭路查見一人乘坐黃包車疾馳而過形跡可疑當經排長上前詰問據稱係湖北人餘語支吾搜檢身畔僅有洋刀一柄質票數紙並無别物遂就近帶至淞滬警察第二區派出所收管囑爲查明發落 
　　紛紛遷地爲良日來軍警戒嚴謠言　起幾有草木皆兵之　前昨等日城廂内外居民遷移家室者觸目皆是雖經警廳禁阻毫不見效南洋中學各學生因該校適在防線以内故昨日亦均出校 
　　失物徒喚奈何前日下午有住居大南門地方向在滬北某洋行執業之姜某將家中細軟衣箱等物雇車往北及至西門外華法交界處換車之際被匪徒三四人上前攫去皮箱兩只値價六七百元事後報告警局請爲查緝聞局員以其輕舉妄動搖惑人心此次失物實屬咎由自取非但不允查緝且大加申斥云 
　　改換通行憑證製造局李總辦以各廠工匠夫役共有一千數百名早經給發印布以便稽查現當黨人躍躍欲試之時深恐前發印布或有僞造是以特製銅牌鐫刻某廠工士字樣聞此項銅牌各廠形式不一業已造成於昨日發由各廠委員轉交各工人一律佩帶並將各廠銅牌形式繪圖送請駐局各營長諭飭守門衛兵一體知照 
　　電車公司爲難華界電車公司昨由軍事機關派人知照所有滬南某方面之電車至晚須提早二小時停駛聞該公司因行駛　車定有次序一處提早他處亦與有關係故頗費躊躇云 
[沮尼北軍之函電]  
　　江蘇公民再致南京電南京馮將軍鈞鑒黔粤等省聨翩獨立江蘇得公必能保全地方治安而無藉乎外力不圖日昨又有外至之兵滬地商民益形警震西人注目一若巨亂將發全埠人民寗能安謐吾人平昔所仰望於公者豈忍有此賴公威信請迅電北京撤回後來新兵並遠爲我江蘇定策以維人心而慰民不勝迫切之至江蘇公民馬玉書陳乃昌張人俊許翼吳翔孟鏞趙震朱琪同上 
　　旅滬浙人致杭州電（一）杭州朱將軍屈巡按使鈞鑒北軍赴粤不成轉而移浙羣情惶駭不可終日二公保障桑梓歷經四載迭遭變亂風鶴無驚此次西南事起吾浙長城有賴安謐如恒一旦北軍無端入境主客齟齬禍不旋踵川湘慘劇可爲殷鑒乞速設法拒絶以保地方浙民幸甚虞和德田世澤毛雍祥同叩蒸（二）杭州朱將軍屈巡按使鈞鑒滇黔風雲天下鼎沸吾浙獨慶安謐實賴二公保衛有方長城可恃今北軍無端移浙人民鑒川湘已事惶惑遷徙舟車爲滿乞設法阻止弭禍機靖人心浙江旅滬學會虞和德等蒸 
　　華僑聨合會致招商局函自帝制發生大局　危千鈞一髪北軍南下日有所聞川湘兩省蒙其禍姦淫擄掠無所不至近又有用貴局輪船運兵赴粤（近招商局不允運兵赴粤已有切實聲明）赴閩之說果爾則川湘所受之痛苦又將延及閩粤間矣敝會同人籍隸閩粤者爲多瞻念鄕　殷憂莫釋敢乞貴局尊重人道勿助桀爲虐則閩粤人民免罹兵禍受惠實多况貴局以營業性質本無代政府運兵之必要以商辦之輪船服責任以外之兵役傷同胞之威情與營業以損兵明達如諸君子想亦不願爲之也臨頴不勝盼切之至華僑聨合會謹啓 
[編製臨時軍探]  
　　本埠某機關以現在各處軍事吃緊特電商北京政府擬編製臨時高等軍探分赴各緊要省分偵探軍情旋得復電准即尅日編製就滬出發等因聞已選定此項軍探五十人敎以一切手續分赴湘鄂閩粤等省隨時偵查報告 
[急風暴雨之災害]  
　　前數日天氣燠暖與初夏無異九日午前熱度竟升至八十餘度至下午四時許忽風雨大作入晚未止浦江中波浪掀天勢甚危險時有寗波八掛船一艘滿載烟煤國往浙江駛至龍華灣遇風覆没船主陳夏生及　七人同時落水五人遇救二人溺斃又松江米船一艘在白蓮涇口亦遭風激沉溺死船夥一人此僅就見聞所及者言之此外之猝然遇禍　或尙止此 
[棉紗與絲茶之近况]  
　　棉紗本埠各紗廠前因棉紗滯銷價疲原料棉花價　又昻紡紗出售不敷成本已將出品減少乃近又因粤省獨立各路客帮均觀望停辦上星期内惟漢口帮略有購進生意異當沉寂據該業中人云市面淸淡雖辛亥光復時亦不至此現二十支紅財神紗每包跌至九十八兩半十六支福島九十八兩二五水月（小包）九十二兩半各廠家因銷路停頓銀根奇緊大局平定尙不知在何時出貨存留殊不合算故均擬暫時停紡候市面復活再行開辦以免虧折成本 
　　絲滬上各繅絲廠以繭絲向可新陳繼續不致有靑黃不接之虞上年度各地　繭收成尙佳各廠所有乾繭本可繅至本年新繭上市乃近來洋莊辦絲出口者頗爲踴躍各廠趕繅出絲以致乾繭用罄而新繭上市爲期尙需一月各廠因無繭可繅故半已暫停等候新繭到滬再行開繅 
　　茶浙省所產龍井茶葉行銷歐美各國頗受歡迎常年採摘總在穀雨以前淸明以後現在淸明已過茶已採摘本埠各茶棧現接杭省來信龍井茶已經各茶商公同議定於舊曆三月初六日開市故各茶棧遇有洋商訂購此貨者業已開始承接矣 
[勸用國貨會預備歡迎華僑]  
　　四月九號勸用國貨會開會集議本埠各出品家到者數十人首由陳良玉君報告去年新加坡賽會陳列滬上各貨均稱完美僑商跡躍爭購國貨發　於此可見近日南洋華僑聨袂而來採購國貨其熱心祖國令人欽佩現華盛貿易公司中華書局中華國貨公司等均須設筵公宴本會亦定於十二號（即陰曆三月初十日）午後二時在本會事務所開會歡迎僑商吳紫山李柳友黃則登王　喬諸君並請各出品家於是日上午各帶貨樣到會俾陳列參　互相研究衆皆　善末由謝復初君演述南洋僑商愛用國貨情形聽者動容散會時已六下鐘矣 
[演講童子軍之組織]  
　　寰球中國學生會夜校校長徐紉蓀君於八號晚請靑年會李啓藩君演講童子軍之組織略謂童子軍於一千九百零七年爲英人培騰泊惠　所創設後乃流行美國近年我上海亦有童子軍之發起漢口北京金陵廣東等處相繼仿行其數共達千人而上海占其半去年遠東運　會開會童子軍亦與其列頗爲社會所稱許童子軍有應守之訓三條乃愛國救人及恪守規則是也其所受之敎育爲簡單之普通敎育及尋常應用之技能如烹飪之類均須實習其敎練法必先察童子心理而利用其天然特性以陶鑄之務令樂於從事其不適合於心理者雖歐美良法亦無所取法也入軍年齡以十二歲至二十歲爲限以此時爲人生思想純正而亦最活潑之時故訓練最宜云云 
[小學生之懇親會]  
　　立基學校學生乘春假之暇於四月八號下午二時半開懇親會於該校逼請該校敎員與學生父兄等相與赴會學生黃富榮主席宣佈開會理由饒有興趣并請敎員來賓演說校長洪潤聲敎員蘇愛南來賓西牧羅使徒等相繼演說僉以愛羣親善爲　勉敎員譚子欣來賓温星潮均與各生播濱各種游戲演畢欵以茶點散會時已四句半鐘矣 
[閘北火政之進步]  
　　閘北二叚救火會開辦以來已歷五稔前緣困於經濟未有進步自去歳更舉會長職員後積極進行成績頗著先後製辦扶梯傢生車並添購皮帶馬匹等項已支付三千餘金茲又以閘北地方遼闊非用汽車不能迅赴事機故特於昨日邀集全體會員在會討論籌欵方法午後三時會長鄔彬生周肇詠陳賢慶會董甘燼初鄧雨農文秉朝陳維澣竇耀庭洪文廷逃佩蘭李珪有尹村夫隊　徐少棠虞廷愷等相繼到會討論先由鄔會長甘會董等當場認欵遂議决添購抽水汽車一輛其欵設有不敷再向本段各舖户勸募 
[焚燬屋頂]  
　　前晚八時許美祖界西華得路第二千六百六十八號工部局所設之施種牛痘分局樓上失火當由皮帶車駛往救熄焚燬屋面一間並殃及比鄰周源大挑膏店之屋頂一方 
[楊交涉員無晋京消息]  
　　昨日本報京電有邀江蘇交涉員楊小川君晋京之耗茲聞昨午有人在洋務局以此事叩諸諸楊君楊君謂中央並電招入京刻仍照常視事所有一切大小公務隨到隨辦云 
[頒發赴美賽會監督處之臨時報告]  
　　上海縣公署昨奉滬海道尹公署飭開奉江蘇巡按使公署第一四二二號飭開准赴美賽會監督處咨開案查會場自閉幕以來瞬逾兩月迭奉農商部以各省催促賽品飭會從速結束裝運回國等因業經凛遵辦理並電復詳陳各在案惟以九館事序同時畢舉美關手續旣　非常繁瑣部省人員又多先期遄回人少事冗已難應付兼以歐戰不已郵船停業噸數奇昻漲逾五倍鉅欵虚懸進退兩困惟有督飭在事各員朝夕趨公恪共厥職務期無一物之含混無一文之浪費以昭國信而慰商情除運費不敷一節業經電陳農商部轉切籌商務達從速運回之目的以維商信外相應將閉幕後情形另編臨時報告茲特檢出二十份備文咨請察核飭由協會分别轉交各商會登報宣布藉慰羣望實紉公誼等因並附單到署准此除分飭外合特抄單飭仰該道尹分行所屬各縣知　轉知各商會曁各出品人一體查照此飭等因計抄單奉此除分行外合就錄同抄單飭仰該知呈遵即轉知各商會曁各出品人查照等因沈知事奉飭後已抄錄報告原文送請商會轉知各出品人查照矣 
[並無犯案實據]  
　　匪徒孫少春王意成身藏手鎗一支子彈五粒在虹口途中被捕拘送公共公堂轉解護軍使署經軍法科訊得孫王兩人雖携帶鎗彈並無犯案實據已於昨午備文飭警送至地方廳按照通常程序訊辦當經檢察官預審一過判令管押鎗彈存案 
[捕房續獲搶匪]  
　　匪徒衛德富因串黨剝取麥倫書院敎習董文卿之皮衣銀表由探將衛拘解公共公廨訊押候究在案前日又經捕房獲到衛之同黨　時高一名押至昨晨解送公廨經中西官略詰一過判蕭還押候禮拜六德領堂期與衛解案併究 
[剝衣案證據不足]  
　　某書局主陸一雷偕證林　生等指控王金連李竹卿在長滇路攔路剝衣等情昨由捕房將被告兩人一併拘解公共公廨經中西官訊供不認以原告所控證據不足遂判將案註銷校告開釋 
[串同搶物之懲戒]  
　　韓運喜李二前日在界路串搶王鼎臣皮夾内現洋由捕拘獲昨解公共公廨經中西官訊明以韓係過犯判押西牢一年半李押三月示敝 
[攫取金挖耳]  
　　張阿三前日在四馬路攫取施姚氏金挖耳圖逃當被包探追獲人贓昨解公共公廨請究原告偕證上堂訴明被搶情形訊之張供認初次犯事並稱伊在新北門内正興泰匣子作爲學徒向來安分中西官判押候移傳正興泰主人許雲春到案證明再核 
[匪徒强搶銀圓]  
　　昨午有婦人陳劉氏手持銀元行經南門外馬路橋附近忽被匪徒沈壽卿將洋攫去六元奔逃該氏大聲喊救經二區二分駐所巡警追獲抄出原洋解由該所轉解所方檢察　訊辦一面着令該氏自行投廳候質 
[私和人命案人證未齊]  
虹口西華路寳和里八十六號門牌陳寳壽之八歳女孩阿娥被鄰近張三和尙木作内所堆木植坍下壓傷身死經包探查悉報官請驗後即有黃某出場令張出洋一百六十元給陳一百元了結捕房以其不應私和人命將陳拘解公共公廨訊押候究在案昨晨又由捕房解究據中西包探禀稱所有應訊案證尙未傳到請爲展期王襄讞商之英卓副領事判陳寳壽帶回捕房候補傳人證於下禮拜一質訊核辦 
[驗明因病身死]  
　　本邑西鄕華漕鎭附近侯家角農民謝玉明於上月二十四日見有左近鄕民張阿毛在伊田内竊取蠶豆當即扭住理論張與之力辯以致揪扭當時經人勸散詎張回家後延至前日身死阿毛之祖雲淸及父少溪等以阿毛被毆受傷致斃偕同見證周俊邦並三十保六圖地保同至上海地方廳禀請驗究而謝玉明已由警廳飭警拘獲解由警廳轉送地方廳歸案訊辦昨日上香由林檢察長委派宗檢察官沈檢驗員等下鄕相驗屍屬伸訴前情堅稱阿毛被毆致死務求伸雪宗君等驗得已死張阿毛實係揪　後因病而死並無别故當即塡明屍格向屍屬一再關道諭令自行棺殮候示 
[婦女以賭消遣之掃興]  
　　本月七日午後滬南集水街安泰報關行内有婦女聚又廠雀突有駐紥附近古雲台内之淞滬警察第二潡巡隊巡官陳某率同隊士入内捉賭聲言須罰洋二十元該行中人即向之懇情旋有天津人王九出爲排解付洋五元而去旋由該行夥周阿根至古雲台調查始知游巡隊與本段區署無關當即投報第一區警察署經董警正派警查明事實詳報徐警廳長即飭該警正將該行夥周阿根同王九等傳集送廳以便由司法科訊明核奪 
[捕獲花會航船續紀]  
　　姚阿大李榮章王發榮史元奎等在閘北永盛里糾人購買花會由四區長警查獲已記前報茲悉此案業經姜警正訊實已連同抄出之證物一併解送司法科究辦 
[烟犯分别科罰]  
昨日午後上海地方廳端木賀推檢兩官開庭飭提由香港私帶烟土七磅之王連三又私帶烟土三兩之朱靜田又私帶烟膏之王全等到案逐一研訊明晣判王連三罰洋三百元朱靜田罰洋三十元王全罰洋三元均着押候繳洋開釋起案土膏一併没收聽候焚燬 
 
 
 

Page 11

 
 
[債務人繳洋了事]  
　　陳諸寳前至法公堂控瘳恒元不還代墊捐照洋三百元廖稱實係唐文彬所欠訊供屬實判唐交人銀兩保限期交還在案今已届限陳又求追唐將洋繳淸判給原告領去完案 
[拍賣田產抵債]  
　　楊介山前向蘇鶴山借得田單一紙托沈裕嘉向卲立坤抵押洋銀後被蘇控經法公堂將單吊出給蘇領去應還卲之抵借本利洋七百餘元着楊繳出在案後楊亦控稱所有抵押本利均已交於沈裕嘉被沈私自用去亦求訊追判各淸各疑一併押追迄仍未繳嗣由卲查明楊尙有田產惟已向人抵押禀請核示又判登報聲明着受抵楊介山產業之人於今禮拜内投案聲明逾限不到將產拍賣現已逾限多日無人投案聲明因又飭傳原被到案由聶讞員將情向兩造說明候將田產拍賣作抵 
[揑控刑事之無效]  
　　卜金火至法公堂控稱有坐落法租界之墳地一方被王仁生楊顯華將棺木掘出屍骨抛棄無存向論恃蠻請求訊究王等延律師到堂辯稱卜前在上海審判廳及蘇州高等廳先後起訴均係民事性質不應再赴公堂揑控刑事况原告住居内地尤不應至案越控請堂上鑒察中西讞員遂判將案註銷 
[支票來歷不明]  
　　李成章胡金利前日先後持來歷不明之支單至虹口百老滙路滙豐銀行分行冒領現洋當被察出鳴捕拘押昨解公共公廨請究原告投訴前情訊之胡金利延朱斯芾律師到堂代表聲請展期並准被告交保會審　王肇之君商之英領康君判胡交二百元人洋並保李押候訊核 
[婦人追索女兒]  
　　瓜州婦人劉徐氏生有一女名蘭英年十一歲近被該氏之姘夫皮匠陳友才引誘出外寄於小東門外烟妓洪寳處聞洪寳即陳之髪妻昨日該氏在途將陳尋獲向追伊女一昧支吾當喚巡警拘送警廳轉送地方廳經檢察官預審之下判陳收押限即日將蘭英交案 
[揚州小孩迷路]  
　　四區崗警前日在大統路果見迷路男孩一名帶入警署經姜警正訊據供稱姓梁名大奎年十三歲揚州人奉諭暫行留養聽候出示招領 
[小孩神經錯亂]  
　　法捕房昨解男孩王友庭至法公堂聲稱王竊取鐵攔杆若干條拘入捕房後供認行竊銷贓某店不諱迨帶同前往吊贓又言售於某處未經吊到解請訊辦旋由該孩之父元康投稱兒子友庭素患痴病鎖在家中乘隙逸出求恩免究判交伊父帶去以後不准縱放出外如違干究 
[兩賊各押半年]  
　　王桂生串黨竊取湖北路三百三十五號門牌某洋貨店内値洋十九元之羅緞一疋又沈阿榮行竊新唐家弄一百六十二號門牌毛金鳳家塌車上鐵車心均經包探查獲昨解公共公廨經中西官逐一訊明判王沈各押西牢半年示儆 
[車夫不認串竊]  
　　四川路德商禮和洋行控車夫蔡聚岩串竊値銀八百兩之白蠟昨由捕房將蔡拘解公共公廨訊據供稱推車度日係有人囑伊車運並非串竊中西官以原告係是德商判蔡押候查明於禮拜六德領堂期解訊 
[英郵政司回國]  
　　本埠英郵政司凱俠君現届任滿交缺職務於前日乘英郵船回國 
[明明眼鏡公司贈品揭曉]  
　　明明眼鏡公司昨日假座十六舖新舞台揭曉二週紀念大贈品二時許來賓到者五百餘人松滬護軍使代表田鶴睥君滬海道尹代表楊子永君夏念先君淞滬警察廳代表董希賢君均蒞場監視當由寰球學生會會長徐紉蓀君宣布開標秩序翕濟學校校長謝强公君演說該公司物品之優美及挽回欋利之熱心與此次贈品之公溥三時許開標由諸代表將彩球百枚及號碼二千枚一一檢視入筒陸續揭曉頭等○一三八號爲蘇州唐家巷楊誠孚所得二等一○九三號爲法租界永安街福新公徐質如所得三等○九七七號爲香港路徐名鈞所得事畢已五時許聞是日警廳特派巡警三十人護軍使亦派軍士到場保護故秩序甚爲整肅 
[閘北淸潔稅招人投標]  
　　工巡捐局昨日出示云照得商人朱福年承辦閘北淸潔稅本年舊曆三月底期滿現在閘北市面推廣居户稠密此項捐稅自應逐年整頓另行投標招商承辦茲規定投標辦法於陽曆四月十日起十五日止即於是　下午三時當衆開匭以最長之數爲得標如有情願認辦閘北淸潔稅者仰即遵照後開各條到局投標爲此出示曉諭仰商民人等知悉特示計開一閘北淸潔稅數目至少每月以一千三百元爲合格一按月繳捐自本届起收以陽曆計算以歸一律一投標日期四月十日起一開標日期四月十五日下午三時一投標人開具姓名年籍住址並隨帶最近三個月地方稅票呈驗一投標人隨繳保證金六百元由局掣付收據　一投標人於標内載明認包數目親目封匭届日由本局長監視開匭以最長之數爲得標一得標人應自開標之日起出具認包切結加具殷實商舖保狀並預繳三個月捐欵到局聽候給諭承辦逾限不遵即將保證金充公歸次多數接辦一次多數保證金於開標三日後發還以下不得標者保證金當場發　收據均即繳銷 
[誌謝]  
　　西人種痘必任醫生法至穩妥我國種師多不知醫往往誤事茲有珠街閣名醫陳蓮舫君之高足葉鑑淸君以其經驗著牛痘一得一書出版後頗爲當世歡迎昨承惠贈二册書此誌謝 
[氣候報告（上海徐家滙天文臺天氣測候報告）]  
　　已過者之報告四月九日揚子及黃河流域間之低度相繼前進取向正東與東北東當揚子低度進行時有雨甚猛且隨以北狂風氣　在此低度過後上升甚速十日天氣晴面不朗空氣乾燥凉風甚微以西北爲向十日下午四時前二十四小時内上海氣候温度至高六四二至低四三去年同日至高八一至低五四五 
　　未來者之推測十日下午四時三十分預測中央及南方天晴北方天氣惡劣且有霧 
雜評二 
蘇浙拒兵（訥） 
　　兵所以衛民者也然而中央之兵各省無一不畏之如虎其故非特恐如川湘之滋擾也尤恐主客之間起有衝突蓋中央之所以派客軍來　必有不信任主軍之意故主軍對於客軍每易起猜疑此猜疑之心即禍之所由伏也中央之派兵屢矣前此派兵赴黔而黔之士民電拒赴桂而桂之士民電拒赴粤而粤之士民非特電拒且以促起獨立派兵之無補於時局其效果不已彰彰耶今又派兵赴蘇赴浙而蘇浙亦紛電拒兵民心所懼而不欲者而中央屢以强之於民此豈中央之利哉 
　　惟據外電謂南下之兵已令中止且命出發者返京矣然　中央或已悟其非計歟 
來函 
[上海縣警察所來函]  
　　閱四月七日報載西鄕漕河涇北陳家宅鄕民陳錫桃家被盜一則並經失主報告上海縣地方警察所查緝等語查近數月來敝所管轄各區並未發生盜案亦無漕河涇鄕失主陳錫桃報告被盜情事想係傳聞之誤敬請更正上海縣警察所謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲代京内各大員籌避亂法] [  燕子]  
　　讀四月九日報載某某大員等紛紛携眷出京被警廳所阻後受極峯呵斥怏怏而嫁退戲　避亂妙法以博報閱者一粲 
　　一借宋代五虎平西小說中狄靑銅面具戴之念一聲無量壽佛則警察失其神志倒臥於地揚長出都門雖舊交决難認識 
　　一借宋代七俠五義中柳靑之鷄鳴還魂香於深夜焚之使軍警一齊昏迷即可收拾包囊混出城去 
　　一學唐代西游記中孫行者七十二變幻術跳入南海伏於水深處泥窪中以延殘喘 
　　一學明代大紅袍中莫奈何輕身夜行術遍偷内府珠實藏之八寳囊中聳身跳出城頭逃往極樂世界萬年吃用不竭 
　　一學宋代水漩傳中神行太保　宗神行術扎雙套甲馬於兩足奔馳出城雖馬警亦追之勿及 
　　一請唐代征西中梨山老母下凡施移山倒海障眼法術將都城移往西牛賀州逍遙法外豈不甚快 
　　一請周代封神傳中瘟神呂岳約會四友赴神州　雲空中　　五包瘟痘使軍警官僚一齊瘟倒隨同呂岳出京庶無阻止者 
　　一請淸代團匪時大師兄下凡捻訣念咒請將召神收爲門下不怕槍砲一擁出城逃入十八　寃桶地獄免受陽民刑法 
海外摭奇 
[海中鐵道] [  蓮]  
　　美國自弗羅里達半島之東海岸直達古巴之哈威拿建築百二十八海里之鐵道内中自意威斯德越克威斯德迄哈威拿皆在海面全線中間有七十五海里皆用浚泥工事一海里之工費約十五萬萬弗其計畫者爲海里布蘭克拉氏監督之技師爲克　莫氏 
[新發明之卷髪光線]  
　　德國光學家琴密氏研究光學有年矣近在柏靈科學研究會中發明一種光線特别作用初因其堂姪女頭之内部染恙延醫診治無效琴密氏獨在會中攷得紅色光線以之治病良已惟頭上之髪皆卷曲作浪紋　者奇之更有一般年輕男女並無疾病而亦來　診治蓋求卷髪也西俗以卷髪　美日必以烙鐵熨髪使卷殊嫌不便遠不　琴密氏新發明光線卷髪之易也 
[不中]  
　　水底沉没之破船以及各種沈於水　之金屬欲收用之至爲難事故只得放棄不用最近德國基爾一工　家發明一稱水中冾金爐即　金屬之箱爲之兩部滿盛灰掻酸素與壓榨水素混合爲一自細管中吹出水上以電氣燃燒此細意之熱觸於水中之物即融解斷絶會經試驗此細管能於三十秒鐘將二寸厚之鋼板化出一寸寛七分深之洞穴若爲一寸寛之鋼板不過一分三十秒融解之矣 
[飛機送客]  
　　最近於紐約有一乘客附輪舶不及即乘水上飛行機追之船已經出港僅數分鐘即已追及乃自五百尺之空中下降水面竟得附小艇登舟蓋舟行一點鐘當飛機之數分時也 
海上瑤琴 
[論譚呌天] [  鶴打]  
　　昔日汪譚並立之時呌天演於京滬名譽遠不及大頭迨大頭物化呌天漸　聲價一躍而執此中牛耳觀者覩其貝勒排場無不曰呌天　好其實呌天此時技藝又遠不及與大頭並立之時蓋呌天當時所懼者惟大頭凡於大頭所到之處無不聚精會神母敢稍怠及大頭已死以爲勁敵已亡一無所懼唱做於是漸漸疏懶漫不經意每一劇中　有精采之處不過七八句致京人有要錢又要命之誚迨至近年其藝益退其名益高則又遠不及大頭故後矣故識者僉謂呌天十五睥前戲劇好十五年後名字好呌天畢生未會有名實相符之時觀其無論京滬兩地出台戲　門前必爲其置辦特别商標傳單之揄揭報端之鼓吹無日蔑有於是京滬人士於呌天之聲音笑懇不問優劣一律目爲絶調若使其改名易姓而來　旗息鼓　唱前六齣碼子而能使人一樣歡迎方信其戲劇果有眞實本領不僅以名字爲呌座之具也然而呌天則何能焉 
自由譚屑[  鶴雛]  
　　濡緩近乎鎭定　詐乎幾智觗滯近乎木訥專愎近乎剛毅一幾之差毫釐千里矣 
　　祖宗不足法人言不足恤未必非大丈夫特視其所志所行何如耳今人并無荆公志行所近以荆公者僅人言不足恤一句頗能身體力行 
小說一 
[社會小說漢恩士傳（續）] [  小草]  
　　乃紛紛歸室整飭衣裝漢恩士亦如之頓飭已完乃入面爵主勳爵曰若可省家主母曰若可往面汝母太夫人曰若爲忠誠之僕若初隸余家未沐恩遇且若來此後乃爲第一次之省家余當賫若以增若之光榮言已命總管於庫中捻一至巨之銀塊給予漢恩士此銀塊之大小一似漢恩士之　漢恩士謹謝太夫人曁爵主主母　恭棒銀塊退歸私室 
漢恩士取巨縳一方舒放於几復取銀塊置縛上卷傳藏之肩負而出邸思仍雇一街車以返其家顧以來時甚迅距家似不甚遠且車値奚若復不省得乃向家緩步而行行無多時見一人乘騎而至其疾如電爲狀甚得漢恩士羡之不禁大呼曰呵乘騎而得快樂無遇於是旣無磚石碍足皮靴亦不致受損余未　余何時始能得此也騎者聞漢恩士之呼　　　　　　　　　　　　　　　　　　　　　　　步行漢恩士曰余有銀而無馬安能以銀作馬乘之而行騎者以其　　故調之曰與汝互換何如漢恩士卒然曰可可惟君乃戲我且騎者曰余安敢戲汝漢　士曰若然則請速速實行母潤我致空費我朝母之時間騎者笑應曰諾乃脫𩍐下騎更詳視漢恩士之貎辯其誠僞旣知其無他曰趨以銀授余余即以騎授汝漢恩士略無躊躇意即取銀於　慨然慨授者騎者取銀後扶漢恩士上騎並以韁授漢恩士且向之曰君欲疾行　　以兩膝膝馬　　退由君意旨也漢恩士諾之攬韁而行失騎　　者狼顧逸去 
小說二 
[俠情小說紅蘩蕗别傳] [  天虚我生]  
　　第二十八章（續） 
一秒鐘後白拉根内已下榻伏於室之一隅以二指探入壁縫摸索久之馬克格尼爾默然佇立頗以爲訝頃之白拉根内忽起立則手中已拈有三函封面皆已摺皺以授夫人曰此三函即以致安特魯諸人者汝輩可依書百行吾爲此書實至艱難蓋吾於數日以前曾允彼等以嘉蓓見還彼等乃授紙筆於予令作書致吾同伴且許我以一刻鐘之自由吾於此隙遂作三函藏之壁縫以待卿來其後彼等見予未當作書乃大辱駡然亦無可如何也白拉根内言至此乃展頰而笑實則因此一事白拉根内所受窘辱已至不堪言狀甚且絶其飲食三日來水米均不得沾唇特不願使夫人知耳於時即以第一函置夫人手中曰此以致安特魯其中蓋言所以救護太子之事汝今夜即當與之令依吾言而行夫人急曰然則君又如何白拉根内曰我耶我則須俟十日之後始能决定故此一書或即視爲我最後之遺囑亦無不可夫人變色曰柏爾西此何語哉白拉根内低聲曰吾撃愛之卿汝豈不知太子尙在法國邊境耶今海龍諸人所以隱而不發者徒以有我在以爲但須嚴勘我即不難得太子所在我若遁則海龍輩不免竟出下策爾時邏騎四出自在意中誠恐我猶未遁而太子且已就禽故吾意必俟十日以後太子已平安出法境我乃更圖出獄事當萬妥否則吾寗坐死獄中必不願太子重及於難蓋救人不終非君子所忍爲也夫人大慟曰柏爾西汝豈能再耐此毒刑以至十日之久白拉根内决然曰否吾居此尙無所苦蓋凡人患無堅忍心耳苟能决意一往直前則天下何事不可爲即有苦毒亦能忍之吾　愛之卿汝當知嘉蓓性命其貴重實加　萬　 
 
 
 

Page 15

 
 
   
 
 

Page 16

 
 
   
 
