# 1921 - 268 - 4917463

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[簽票（冷）]  
財政困難之十年間其始則以政府之簽約而爲人反對於今則以政府之簽票而爲人反對反對簽約也則恐失國家之權利反對簽票也則恐受持票之爭鬧所簽者範圍愈小而財政之窘狀亦愈難堪矣此其次第正與敗家之子弟無異也始則簽押以尙有產業之可抵可售也繼則簽空頭之票以法律論已人於欺詐之範圍而將受人控訴矣今以政府之故不控訴而僅僅反對銀行公會之待政府可謂優矣獨惜政府以後將復何所聳哉 
嗚呼今之政府中人其祗顧目前之情形可謂已至其極空簽期票致人反對其餘復安論哉 
[專電]  
　　北京電昨夜靳宅會議（一）魯案因閣議靳未列席故閣員與靳面洽結果删修多語增加吾國希望無條件交還苟不能如願則另取相當辦法卽含提太議意遂决（二）内閣問題靳以財政無辦法向曹張商定以曹銳爲財長汪士元財次爲留任消假條件此會亥刻方散　　北京電某使電國人反對直交政府應當順從縱提太議失敗亦可見諒政府答覆日本案遂决 
　　北京電二日各界聮合大會在公園舉行主召集國民外交聮合大會於滬拒止魯案直接交涉爲太平洋會議後盾（一日下午八鐘） 
　　北京電銀行公會因財部此次風潮由於發期票且持期票至行爭鬧者更不僅一次巳開會决請財部停簽免再發生事故（一日下午一鐘） 
　　北京電鈕次長言毅軍欠餉共一百八十餘萬節前由部允給百萬實發三十萬内十萬現金二十萬期票中交各半交行因中行生問題到部交涉難望墊（一日下午一鐘） 
　　北京電本月放還鹽餘四百萬應撥還明華百五十萬財部失信滬分行電京交涉未决（一日下午三鐘） 
　　北京電曹銳代財部向津華法借二千三百五十萬法郎五法郎合一元凑四百萬整數逕撥曹錕名下此種不出大門借欵又開一先例（一日下午三鐘） 
　　北京電奉張派許蘭洲到京接洽察熱綏三區各問題今晨到又奉天新兵一批昨到西苑由李萬春率領歸入十六師（二日下午一鐘） 
　　北京電奉張派許蘭洲來京卽接洽援贛奉軍支配今日吳佩孚來電不需奉軍援贛故尙費磋商 
　　北京電院電張作霖中日對巡辦法應作局部契約中央不加遥制茲依閣議結果全案移奉 
　　北京電吳佩孚覆院贛防宜調二十六師曹部不需奉軍 
　　北京電院電吳佩孚暫勿離宜欵巳由曹使撥漢（二日下午九鐘） 
　　北京電蕭耀南劉承恩陷電王家營修隄費需百五十萬請撥百萬卾自籌五十萬如不撥請展期附加振欵一年（一日下午八鐘） 
　　北京電段芝貴病重電津趙毓銘來醫趙今日赴日兵營診斷言危極（一日下午八鐘） 
 
 

Page 7

 
 
　　北京電今日午後四時國民外交聮合會决拒魯案到五十三團體計五百餘人結果推代表蔡元培王家襄李家鏊張耀曾李石曾趙志澄張魯泉李治東鍾少梅顧澄赴外部請願（二日下午九鐘） 
　　北京電院覆田中玉魯案駁覆下星期送出（二日下午九鐘） 
　　北京電靳因潘借欵不着消假又展緩潘借不到欵係指定鹽餘之欵爽約故有兩合同昨臨時破裂　　北京電某訪阿卜脫言烟酒借欵决不增加新資但要求舊債有適當辦法有人欲勸美人投資辦烟酒續借欵美商不願居名已謝却　　北京電清攝政福晋今日死溥儀今日出宫到醇宅送終原因係溥儀與瑾妃爲升降御醫口角瑾妃召王公開御前會議一次福晋氣急痰厥致死（一日下午八鐘） 
　　北京電優林昨下午五時見外長願在京交涉中俄懸案（一日下午三鐘） 
　　北京電姜桂題謁徐謂毅軍散駐各省區擬全部開拔入闗請速指定地點駐紥徐諭院部核辦東縣各團體電拒毅軍駐東免與奉軍衝突（一日下午五鐘） 
　　北京電陸部函姜桂題毅軍一律開拔入闗請迅電阻俟籌定駐紥地點再開拔（二日下午九鐘）　　北京電陸洪濤眞除甘省長馬麟翼將發表（二日下午九鐘） 
　　北京電探報謝米諾夫有久居上海意外部電滬交涉員偵謝動靜　　北京電吳俊陞電部赤塔政府要求美日兩國於太平洋會前承認遠東共和國願將黑龍江全省金鑛採掘權及後貝加爾省鑛產森林權分别讓與美日請注意 
　　北京電新楊電阿山恢復後俄舊黨向科布多逃竄現科約有俄黨三千餘向烏梁海徵集糧草已飭各軍堵剿又電布爾津河已恢復　　北京電二十六師曹鍈所部將開贛何恩溥赴津接洽此事 
　　北京電今日閣議國際法庭公約法制局主以元首指令批准又謝米諾夫到滬法領不令在法界居住結果吾界亦不許謝居住例案爲奉天闗督兼交涉員闗海清免職佟兆元繼（一日下午八鐘） 
　　北京電財部會計司長朱延昱請二星期假省親以金兆蕃暫代 
　　北京電齊督報泗碭等處股匪經馬玉仁剿平獲四百七卜餘人惟韓恢在逃覆令嚴緝務獲 
　　北京電駐美使署報大戰後美減正規軍增護國軍戰時得編九軍團每軍團係以正規軍一師護國軍二師合編總兵力爲正規軍九師護國十八師現實數爲正規軍十五萬護國軍十三萬正規軍將校一萬四千（與大戰時同）下士卒步五萬九千騎一萬一千野砲一萬九千工七千航空一萬海岸砲兵一萬八千其他三萬四千護國軍原定至一九二四年完成十八師每年逐增至本年九月止已成十分之六將校六千一百二十八下士卒十二萬四千 
　　北京電陳炳焜到京住燈巿口 
　　北京電顧使電印度代表在聮盟會控吾鴉片增加且言統兵官庇煙等情巳預備與彼舌戰若政府不實力禁絶使者在列國前擔保者將何以間報反對之口徐諭速令查煙委員認眞實行 
　　天津電張懷芝因發薪無欵爲部員所迫來津避居義界本宅不敢到部 
　　天津電倪道烺託警廳代散安徽災情報告書以買人心 
　　天津電港紳何東北上數月向各種實業投資甚夥近復受聘爲公府及華府會議顧問現巳啓程南返（以上三十日下午十一鐘） 
　　漢口電宜昌英日各領提出戰時損失交涉案吳冬（二）（日）急電召陳介赴宜辦理陳冬午後乘車赴岳轉輪赴宜（二日下午八鐘） 
[公電]  
　　粤軍總司令部來電各報館鑒現接南寗行營東日捷報我軍已於九月陷日正午佔領龍州城得砲及機闗槍各數十門子彈砲彈數千箱等語特聞粤軍總司令部冬 
　　武昌高師來電各報館鑒敝校經費年餘無着中央棄置不顧卾省接濟亦窮不得已於東日全體北上求根本解决否則誓不南旋臨行泣涕懇賜援助國立武昌高師全體學生叩 
世界路透電 
[國際聮盟會記事]  
　　二日日内瓦電國際聮盟議會昨日開會時南斐代表薛西爾氏提出減輕軍備報告並促請聮盟會會員羅致全世界之助力以逹減輕軍備之目的澳洲代表白魯斯氏宣稱議會對於華府會議具有極大希望並質問如華府會議失敗則議會將否進行此事法國代表諾白勒美爾氏宣稱各國靳望和平之切莫如法蘭西蓋法國受戰禍最烈也吾人願與德人和好相處精神上之偃武法國業巳告成法國唯願求賠償之保障英國代表費歇氏聲明英國贊助國際聮盟之眞誠並稱法英意見雖不一致但皆以奠定歐洲及世界永久和平爲目的薛西爾氏復雄辯之演說以結束此事之辯論於是議會乃一致通過薛西爾氏之報告 
[印度之反對政府者]  
　　三十日印度加拉基電回敎徒領袖阿里克氏兄弟及其他抱（不與政府合作）之主張者星期四日由地方審判官提訊阿里氏供詞頗長謂印度民國之問題現漸發作但不認與聞散出傳單分致陸軍中回敎兵士事阿里氏又謂印度回敎徒觀政府對回敎國之態度如不踐戰時所允尊重回敎聖地之言縱容土希問之戰爭等而知英政府之仇視回敎如印度回敎徒有更精練之軍隊定將與政府一决最後之結果蓋回敎徒在今日已當遵回敎律而向政府宣布神聖戰爭矣 
　　二日加拉基電阿里兄弟與（不與政府合作者）已被收押待審被告諸人之供詞皆與阿里之言相同無不言及近來政治但地方審判員不許其涉及政治 
　　一日印度西姆拉電内務大臣在議會聲稱據最近報告摩浦拉族聚衆作亂查共有一萬人其反抗力視前更强而其散戰方法勢將延長戰事故未能預定戒嚴令之撤銷 
[德國總理之反對國民黨]  
　　三十日柏林電國務總理今日在衆院痛詆德國國民黨謂彼等之運動非志在國家之幸福其旁觀態度殊礙德國之對外政策復古陰謀甚至較預慮者尤爲重大近已於各處發見秘密機闗志在推翻憲法其總部近嘗圖謬行加浦氏之叛亂總理不肯宣布詳情因此事今仍在調查中總理懇請德人保護民國之傾覆 
[留法學生之困境]  
　　一日巴黎電歐戰之後中國學生由華法學會慫恿來法求學者爲數甚衆其中　半曾受良好之敎育但因資斧不足故入工廠服役一　作工一面求學相安無事但邇來商業疲滯各工廠　停止工作於是中國學生生計乃絶學生聮合　　　　於華法學會該學會即竭力維持第經費有限未幾即無以爲應學生聮合會於是乃通告會員謂里昻有一華法學會不日將收容學生一批會員聞此消息即有百人左右至該會請加收留會中告以不日有學生一批自馬賽至故難應請諸生堅不肯退後由里昻警長出而干涉暫將諸生覔地安插以待報告中國使署及外交部翌日將諸生送芒特吕克砲臺暫住勸慰彼等靜待辦法里昻副領事里志朗氏及胡菲氏現正辦理此事此事固應受當局之調查也里昻巿長赫里哇氏聞頗有意就華法學會另組一部收容中國學生百人所苦者經費無着如不能籌得必要之欵則唯有遺送諸生回國北京與巴黎刻正進行談判以求解决辦法衆望當局能竭力商妥此事 
[各國近事記]  
　　三十日華盛頓電哈定總統出示勸諭國民於休戰節日午時作兩分鐘沉默之祈禱而從法國掘出之美國無名英雄屍身將於是時安葬於哀林頓國家墓地 
　　一日倫敦電保護實業法今日實施某種製造品須照值徵稅三成之一計貨物之適用此新稅者其有六千種 
　　一日倫敦電倫敦商會之裝飾品商人决議呈請商部將樟腦丸一物勿列入依照保護實業法應徵重稅之貨名單蓋以英國欲設立製樟腦丸廠須從日本輸入原料非數月可能爲甚或須數年之久也 
　　一日華盛頓電失業會議巳通過中央政府州政府與巿政局立即振濟失業人之辦法 
　　一日巴黎電公報載有命令於十月十八日召集參衆兩院非常會議 
[太平洋路透電]  
　　一日宜昌電湘江輪船星期四日由重慶抵此據稱未於途中受轟僅於江濱見兵士少許美大輪船聞此消息以爲川軍業巳全退乃於今晨起椗開往重慶隆茂輪船繼之但駛至大通塘（譯音）地方受排槍轟擊二船乃均折回 
　　一日東京電伍特將軍等定十月四日入謁日后國外要聞 
[美國特約通信（續）故有]  
　　改訂入口稅則與中國之出口貿易 
　　滑石每磅四分之一分 
石墨每元十分 
磁器每元三十五分 
無名異鑛按所含錳質計算　每磅一分 
鏌礦按所含鏌質計算　每磅七十五分 
鵭砂按所含鵭質計算　每磅四十五分 
銻每磅一分半 
水銀每磅三十五分 
亞鉛每磅一又八分之三分 
金銀器或鍍金銀器每元四十五分 
亞鉛砂含亞鉛百分之十以下者免稅　百分之十至二十者按所含亞鉛質計算每磅半分　百分之二十至二十五者每磅一分百分之二十五以上者每磅一分半 
烟草每磅四十五分至二元七十五分 
牛·羊二歳以下者每磅一分　以上者一又四分之一分 
牛汕每磅半分 
猪每磅半分 
猪肉每磅四分之三分 
猪油每磅一分 
猪腸·筋·皮每元二十五分 
鷄鴨每磅二分已殺者四分 
雞蛋每打六分 
全蛋·蛋白·蛋黄·鹽蛋·皮蛋每磅四分 
全蛋·蛋白·蛋黄（乾者）每磅十五分 
騾·馬價值一百五十元以下者每頭三十元·以上者每元二十分 
蜂蜜每磅二分半 
玉蜀黍每斛十五分 
米每磅二分·（現行稅則一分） 
落花生每磅三分·去殻者四分 
核桃每磅二分半·去殻者七分半 
栗子每磅半分 
　麻子每磅半分 
麻仁（即胡麻）每斛二十五分 
葵花子每磅二分 
杏仁桃仁每磅三分 
冬菰每元三十三又三分之一分 
蔴菰每元二十五分 
荳每百磅七十五分 
乾豆·豆餅每百元二十五分 
茴香每磅二分 
荳蔲每磅十分 
桂枝每磅二分 
丁香每磅三分·已研者六分 
桂皮每磅二分·已研者五分 
花椒每磅二分·已研者五分 
胡椒每磅二分·已研者五分 
雜和草香每元二十分 
麻每磅一分麻線二分·麻絨四分之三分 
次麻已續成線者每磅一分半 
草席每方碼三分 
羊毛·駝毛每元二十八分 
地氈每方尺五分 
漿絲每磅五十分 
纺絲未漂染者每磅四十五分·已漂染者五十五分 
料珠每元二十五分 
草帽辫每元十三分·已漂染者十七分 
豬髤每磅七分（已揀淨漂染者） 
爆竹每磅八分 
各種絨毛每元二十分·已梳染者四十五分 
皮貨（除狐皮）每元二十分 
狐皮每元四十分 
飾帽用羽毛每元二十二分 
扇（除葵扇）每元四十分 
頭髮每元十分·已揀淨者二十分 
髮網每元三十五分 
花編每元四十五分 
繡貨每元三十七分半 
象牙器每元三十分 
螺鈿器每元三十分 
銻砂·藕粉·硫化砒·石棉·硼砂·豬毛·　·棉花·葵扇·生皮貨生牛皮·牛角·鐵鑛·熟皮及製革品·油滓餅·桐油·廢絲·繭·生絲·（未絞者）·硫黄·茶·錫人錫石·蠟等·均免稅 
自前數月美國金融恐慌以來輿論譁然莫不亟亟焉討論經濟上財政上之問題近則改訂入口稅則問題又成美國輿論之焦點矣主張者固大有人在而反對者亦時有所聞然皆以各人自身之利害爲本位殊無是非之可言如禁酒條例雷厲風行民間亦翕然從風及至反對禁酒運動旣起而紐約巿民參加運動者又輒達三十餘萬是非固難言也惟改訂稅則案着眼於以出售地之價值爲抽收之標準在稅務上杜絶短報便利調查而於國家則期其增加稅課保護工商業果保其通過之後見諸實行容或有一部分之工商業大受其益然國内過剩之生產全賴國際巿塲以資交換而國際貿易之形勢猶犬牙交錯相爲消長我若故爲杆格使彼不能自由售貨於我以隘其巿塲則彼之購買力亦必隨與俱隘而不能多求於我之貨我之銷路且因此而受相當之反應矣是受保護者爲一部分之工商業而中其弊者則幾爲對外貿易之全體也而稅課之增減又與貿易額之增减成正比例貿易額旣有退縮之可虞則稅課是否能如預期之增加亦爲疑問至若歐洲諸國對美之兵債英法居其大半苟非用貨作償亦遥遥無歸還之期是增加稅則德日諸國固被擴而對英法亦無異自塞其索償之路也記者於此輒不勝其深感而滋大慮焉感政治上經濟上種種政策之無當而慮列國將羣以中國及西比利亞爲競爭之巿場致世界第二次大戰之機之隠伏於太平洋方面也 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞 
[北京通信（吹萬）]  
　　内閣問題中之三條件 
　　内閣局部改組至今日（三十）而大定據接近奉系者言奉天方面由王迺斌携回之條件凡三（一）中央財政完全公開直奉兩方對於中央財政互相諒解（二）請任命張勳爲蘇皖贛巡閱使（三）財長易人奉天方面保薦張弧以是王迺斌到津即欲曳張入京前日在王氏私宅開直奉兩方之會議直隸方面對於第一條表示贊同第二條則不以爲然謂此舉必招人民反對徒勞無補王迺斌說明奉直有互助之必要現時南方盛唱北伐贛南吃緊吳子玉大有顧此失彼之憂當由奉直分任防禦吳防川湘奉防贛南兼爲湘助定武爲贛人贛人往贛必能保其鄉里至於人民方面亦但須奉直兩方面同意後即可不問云云張景惠與秦華等態度異常强硬大有非逹目的不可之概直隸方面知徒爭無益乃亦提出對案請以趙玉珂爲直魯豫巡閱副使張福來爲兩湖巡閱副使以爲交換奉天方面似已表示贊成第三條對於易潘一事兩方同一表示贊成以此本爲公府方面之要求故奉直均不反對惟對人問題雙方又各不同奉主張直主邊徐主張壽齡姚煜王迺斌說明奉天所以推張之理由謂張係前次天津會議時曹三爺所提出之人而此次援助財政部辦理答復外交團闗於闗外鹽餘之責問又爲大帥所欽佩故主推之初非奉天之私云云他人則多偏於一方面對於第一條或不易履行反證財政旣公開則此席亦無爭之必要結果奉直主一致推張乃於昨日向靳提出靳對第一條當然極表贊同以該條固有利於中央者對第二條則仍反對張勳蓋與張本不相洽故也對於第三條靳尙有商量餘地約今日下午答復王趙等今日上午訪張弧阻其出京王復借端將張之汽車開去至下午三時各要人集於棉花胡同靳宅靳氏對衆演說即發表自己對於三條提案之主張第一條爲勢所不得不然第二條爲慎重起見主張先徵該三省長官同意得其諒解然後發表免致另生變故當從長計較意在擱置以爲後圖對於第三條表示可以犧牲潘大體已商妥俟明日一度商榷即可解决惟張弧今日尙對王表示願助潘辦理鹽務主不易潘此或爲其門面語而姚鈕二人亦在進行中究竟鹿死誰手未可知也奉天之提張勳直隸固極反對然以現時直系内部空虚不敢公然表示但望蘇皖贛人起而反對耳并聞奉天主張如果張不起用則主以王承斌當直魯豫副使蓋王爲奉人此中亦有作用焉 
[魯案覆文將提閣議]  
　　魯案自日使屢到外部催促答覆後我國覆文確已由外部擬就底稿前日國務院特别會議已將覆文底稿詳細討論稍有修正昨日送府閱定定於今日（星期六）國務會議再行提出討論俟閣議决定後下星期再延各方面要人徵集意見大約下星期二三或可發表聞内容仍係逐條駁覆發表時並通告歐美各國 
北京各團體國民外交聮合會二十九日在中央公園水榭開第二次代表會議由李景龢等報告與外交部接洽情形李君云當日各代表旣至外部先將聮合會議决條項面交顏外長顏外長逐條回答第一項主張拒絶直接交涉及預備提出太平洋會議一節顏稱此案數月以來早有準備擬提國際聮盟會現在太平洋會議業已開會自以提出該會議爲是至拒絶直接交涉一層各團體先後來部主張拒絶本人亦不反對惟手續上似須考慮第二項限五日答覆顔稱五日一層必辦不到至答覆時自當宣布全國第三項聲明巴黎條約拒絶簽字及此次拒絶直接交涉之根本理由顔表示贊成之意聲明不提對案惟主張擬逐條駁覆並叙述我國希望條件李君等與顏外長討論復文中所應注意之點大致代表方面主張但叙根本理由顏外長主張逐條駁覆並提出希望條件之意辯論頗久不得結果嗣由顔外長將駐歐唐顧汪王各使來電及駐美施使來電面交閱看此時顔外長尙有數言闗係外交秘密李君亦有所質問雙方約明暫不宣布討論許久適墨使來遂興辭臨行李君詢顔外長代表問題並詢其自己能否出席顔稱自己才力不勝大約擬派顧施王等出席云云李君報告後並言總括談話情形不能不疑惑政府無絶對拒絶直接交涉之意並且更欲造成直接交涉之空氣即駐歐各使及駐美施使來電亦近主張直接交涉此中更不無疑竇務請諸君特别注意云 
[京中國民外交團體之活動]  
　　北京各團體國民外交聮合會二十九日在中央公圜水榭開第二次代表會議到會者計三十二團體茲將是日會議情形記下（一）開會時按照規約輪流主席之規定推國民外交協會代表魏昱斯君主席（二）公推李君景龢報告與外交部接洽情形後議决認外交總長之談話未能滿足仍推前次代表李景龢史熙敬羅正緯何玉書四君加推王家襄俞誠之林天木陳懋鼎吳鼎昌王毅郭引源羅正誼八君爲代表再行訪問外交當局仍申前說（三）徵集各團體對於宣言書及通電之副署計聲明副署者二十八團體議决旣經二十八團體之副署應即日宣佈（四）提議推舉執行委員議决由各團體各推一人（五）提議組織審查委員會議决推舉十一團體組織之十一團體如下（一）各界聮合會（二）國民外交協會（三）太平洋問題討論會（四）華盛頓會議中國後援會（五）國民外交共進會（六）第二届國會議員太平洋問題討論會（七）北京敎育會（八）國立專門以上八校敎職員聮席會議（九）學生聮合會（十）女界聮合會（十）（一）京兆同鄉聮合會（六）議决招待新聞記者（七）議决籌備召集全體大會手續 
北京太平洋問題各團體聮席會議昨日（三十）下午三時又假宣外大街江西會館開第四次常會到共十團體代表十四人衆推文羣主席主席首先諮詢大衆對於國民外交共進會請求加入有無異議衆呼無異議次報告九月二十八日本聮合會議執行委員談話會擬定之辦法五項經衆議决照辦次由葉景莘代表國際研究社提出中國在華盛頓會議應有之主張逐條均加以說明葉演說畢彭一湖亦提出其個人新近所撰之（中國國民對太平洋會議應有之表示）之論文經其本人說明畢俞誠之提議略謂此項團體或個人所提出之意見大會上恐無時間討論應組織審查會先付審查爲妥衆議决如下（一）設立審查會每團體推出審查員二人（二）各團體或個人及提出意見書限於本月六日交到本會此外又討論與上海敎育會總商會聮合會聮絡之辦法衆略有討論遂議决通電表示本會議之主張不必派遣代表赴滬最後又議决本聮席會議之各團體加入國民外交聮合會與否應聽各團體自由議畢散會茲將國際研究社所提出之中國在華盛頓會議應有之主張各條列後（一）在尊重中國主權及領土完整主義之下實行開放門户及工商機會均等主義以解除東亞國際之糾紛而免將來之戰禍（二）爲排除開放均等之障礙以免徒託空言起見各國及中國各應承認下列各項（甲）各國應承認實行者（一）各國宣告取消其對於中國勢力範圍特殊利益及優先權專利權等各種要求（二）各國以租借地歸還中國開放爲國際商埠鐵路附屬地同（三）中東南滿膠濟滇越九廣各鐵路聽中國向新銀行團借欵贖回照中國政府鐵路之以外資建築者一律辦理（四）各國駐紥中國軍隊巡警一律撤退其爲辛丑所訂定者定期撤退（五）各國在中國境内所設電信郵政機闗一概交還中國（乙）中國應承認實行者（一）裁撤釐金整頓闗稅以便貿易（二）改革幣制以便金融（三）推廣鐵路以利交通（四）改良司法以爲内地雜居之預備（五）裁減軍備以維持治安（六）整理外債以固信用而保護債權（七）自行聘用多數外國專門名人以補助上列各事務（三）中國更希望各國退回庚子賠欵作爲敎育基金以增進中外之感情友誼 
[赴美代表團出發後消息]  
　　我國太平洋會議專門委員秘書廳人員七十三人於前晚（二十九）九時乘津浦專車出京赴滬法部專門委員羅文幹前日未能成行高等顧問梁如浩有昨晚出京赴滬一同放洋之說屈映光可作罷論汪大燮則以年老多病難堪跋涉辭不赴美願在京帮忙因是前晚亦未同行 
聞顔惠慶於秘書廳出行之先日以秘書長刁作謙現已起程赴美前晚秘書廳人員出京途中闗於一切接洽之事不能無人負責二十八日以部令派外交專門委員張煜全暫代秘書長便於途中照料一切 
至出席代表前經確定爲王寵惠顧維鈞施肇基伍朝樞四人王顧施三人現均在歐美至期赴會當然無問題發生惟伍氏現爲粤政府外交次長北京政府命彼爲代表即伍氏本人應允粤政府是否贊成尙有問題且闗於代表名次之先後及以何人爲首席代表迄今仍未確定而外長顔惠慶是否前往亦尙在游移未决之中但聞顔氏昨曾派員赴滬向俄皇后船預定艙位四所該船約在十四五號由滬啓航是顔氏固在準備出發中也又此次代表團出發川費財部方面僅撥到十萬圓幾不能成行嗣由東海面諭周自齊設法向四家銀行借到三十萬圓始凑足四十萬圓得以勉强出發至其餘經費目前仍無着落 
[日俄長春會議中之中東路]  
　　長春中日兩路會議係爲中東鐵路與南滿鐵路圖運輸之聮絡已於二十六日舉行預備會二十七日開正式會議中國方面無人列席按中東鐵路原爲我國主權日本恐與中國磋商生出種種不便遂首由日本報紙宣傳中東鐵路俄國應有種種利權即已預爲此次會議之地步迨至二十七日之正式會議竟將中國排斥於會議之外由日俄雙方直接交涉東報且名之曰日俄會議是日會議之情形自上午九時起至午後一時方告散會日本方面提出議案十九條中東路方面提出議案六條共計爲二十五條在中東路方面之主張謂中東鐵路之運費政策已歷十四年從未變更其方針投資數千萬元皆爲集中貨物於海參崴而起此種主義絲毫無移動餘地而日本方面則謂鐵路乃世界交通方法日新月異應隨之而進步發達今值世界大戰之後猶固執前十餘年之制度而不改是爲矛盾之最甚者彼此各堅持一主義紛爭不絶因而第一議案亦未解决預料其細目之協定非費一星期之時間莫能終結至此次會議之用語中東路方面主張用英俄日三國語而日本則主張用日俄二國語爭執之餘遂决定用日俄兩國語言其議長則决定爲日本代表南滿鐵路運輸課次長大藏公望男爵並决定此後闗於雙方之提案以絶對的共守秘密爲方針又闗東廳長官山縣氏亦於二十七日午後一時行抵長春特向阿斯托羅摩夫表示敬意其用心之周到可見一班現在雙方旣實行直接交涉不邀請中國方面加入會議蔑視中國之主權已甚復絶對嚴守秘密其闗係自非淺鮮但中東鐵路旣爲我國主權之所及而此次日俄竟敢秘密直接交涉在法律上解釋此種交涉是否爲有效並我國是否可以提出抗議抑應採如何之政策甚望國人起而研究之也 
[財政部最近成立之借欵]  
　　潘復代理財政部部務之初曾以不借外債自爲標榜實則變本加厲東塗西抹無不與外債有闗係最近因爲各軍閥需索不滿影響於靳内閣疏通結果有以犧牲潘氏爲條件而留任靳雲鵬之議潘氏急於固位於是拚命張羅外債以應酬軍閥其巳經成立者計有兩起一起爲匯理銀行借欵共内容（一）金額三百萬元（二）還本自民國十一年十月起分一年攤還（三）回扣九一（四）利息按月一分八釐（五）擔保鹽餘（六）預扣一年利息又一起爲哈連忒公司借欵（一）金額一千五百萬佛郎（二）還本自民國十一年三月起分六個月攤還（三）回扣九四（四）利息按月一分八釐（五）擔保鹽餘（六）匯兌五佛郎八十生丁折合一元此兩項借欵用途之分配决定先撥奉直兩方各一百萬陜西索餉三十萬江西索餉二十萬亦須酌量應酬其餘豫備撥充近畿各軍欠餉欵未到手早已一錢不名此外尙有永大銀行借欵五十萬佛郎已作中央臨時開支八九兩月政費尙絲毫無着據政界人言鹽餘已抵押至民國十三年六月今匯理哈連忒兩欵又以鹽餘抵押則鹽餘已耗至十四年矣鹽務署可謂已經典盡賣絶而所得之欵不過一時的僅足敷衍轉瞬又是恐慌然而潘氏則只顧眼前好過來日方長殆非所計也 
[許世英長皖之經過]  
　　許世英之安徽省長已以明令發表皖人迎拒如何今尙未能明瞭然事前最有省長之熱望者則爲李國筠氏當李兆珍被逐後江朝宗與李國筠同時入府報告東海向江索可以爲皖長之人江即面對謂皖人公意對許雋人（世英字）無異言徐氏遂允發表許氏赴皖李當時頗難爲情出府後李即至靳私宅謂江朝宗力保許世英長皖但恐皖人尙多反對靳謂内閣我已不幹此事自有府中主持我自不必過問江等得李氏向靳聲愬之消息後亦恐皖長問題或又生波瀾即又推人赴段祺瑞私宅爲許世英疏通段謂我已謝絶國事且係内閣本身權限我尤未便過事干預嗣江以皖省係桑梓之義嬲之並代許世英說許多好話更謂只恐内閣方面有何難處請公鼎力主持叚不得已乃電約張志潭譚話叚云皖省長令一李兆珍去胡鬧又激出打學生之惡果前次安慶死的學生尙無辦法今又加禍豈不專和安徽人作對麽張即說明此事不僅内閣主張更反問段是否有贊可之人主持皖政段即以許世英對張志潭因返告靳謂老師對於皖事對君甚不滿並保許雋人爲省長靳云此事自有府中主持且有江朝宗推薦我對此本無成見靳氏旣有放活之口氣由是許世英長皖之命令遂於内閣擾攘中發表矣 
二日上海日報載東京三十日特電美政府有於華盛頓會議提出中國東三省鐵路中立之意向 
[東三省巡閱使署門房之土]  
　　張作相反唇相稽居然搜出三千兩　　東三省巡閱使張作霖氏於九月二十三日在署與第二十七師長張作相會談張巡閱使謂張師長曰（據所聞君公館之回事處存有鴉片數千兩不知確否）張作相答之曰（敝寓之回事處决無鴉片惟巡閱使署之號房内確存有烟土）云云張使聞言即派副官帶同衛兵前向號房搜查竟搜出烟土三千餘兩當將署中有闗之人員十餘名立予免職並嚴戒各員所有犯人等目下在茂林賓館亦深爲懊悔據云此項鴉片爲與新任熱河都統汲金純氏之長公子汲叙五有闗係於九月二十日午後七鐘之京奉火車運來計裝五皮箱重約三千兩從錦州發送擬在本宅公館販賣云 
[吉林與太平洋會議（隠）]  
　　吉垣省敎育會省議會省工務會省農務會總商會同志俱樂部同仁俱樂部士紳聮合會回敎俱進會紳董公所旗族生計會等十大團體以太平洋會議爲我國存亡生死闗頭國民自當爲政府久交後盾當即徵求全省人民意見併設討論會於省議會内專議我國應行提出之案件九月二十三日十團體開全體大會討論進行方法並仿奉天舉代表赴京與各方面接洽原定由省議會舉二人各團體舉二人嗣總商會要求獨自加入一人經衆贊成遂舉定王伯康（省敎育會會長）馮竹士（選舉事務所所長）爲各團體代表張節濤（總商會董事）爲總商會代表二十五日省議會推定劉家蔭（吉林縣議員）袁子仁（東寗縣議員）爲本會代表即於二十六日出發晋京併悉各團體對於太平洋會議提案之意見已先期由省敎育會提出十條經衆議决附加說帖三份分送北京外交部太平洋會議籌備處·及太平洋問題討論會曁太平洋會議後援同志會等處其内容如下（一）取消二十一條（二）山東青島應爲無條件交還（三）吉省延邊鮮民入籍問題（四）各國不得在中國駐兵設警（五）各國不得在中國販賣鴉片嗎啡及其他含有毒質藥品（六）中國入口貨稅率須與各國一律（七）各國國際間應一律平等不得有國家階級之别（八）凡從前有兩國或兩國以上所訂之密約有害及第三國之主權者均應一律解除且此後不得再有此種密約發生（九）人種宜平等（十）凡闗於侵略中國之主權權利應悉予交還上述十項意見與别處所提者無甚大異現在五代表晉京與各方面接洽者即本斯旨進行也又聞政務廳長王維宙亦擬預備說帖上之政府現正在起草中聞此項意見書注重於民四中日新約中之滿洲日僑註册·商租警令·課稅·滿蒙界限·及第八條與中韓圖们江條約韓民入籍等各問題云 
[紀天津之販賣人口案若冰]  
　　天津逼近畿輔輪軌交通爲販賣人口之總滙地闗於此類案件之發覺雖日有所聞究未有如日前警廳破獲者之足以駭人聽聞也若輩販賣人口以旅館容棧爲中心旅館客棧之主人即爲此中之主動人物且互相聮絡多至七八家而以北營門外之忠義棧俄界老車站之新豐棧天津旅館爲淵藪被害者尤以年輕女僕爲多其誘致手段有三（一）忠義棧主人張如山等恒赴各遊園戲館以吊膀伎倆將女僕誘至旅棧爲日稍久遂與私逃帶往大連等處售賣（二）張如山之妻張李氏新豐棧主人曹芝舫之姘婦妓女豆腐七喬裝大家眷屬雇用年輕貌美之女僕或貧家女子爲使婢誑言主人在東三省作官函催眷屬赴任如該女僕等有不願同往者以月給工資二十元紿之一俟誘至東省後即售諸妓館（三）利用災祲携欵赴各縣屬鄉村物色少婦幼女始以欵項濟其困繼以重利盤剥爲數愈多償還愈難即迫令以婦女作婚寫立字據其運輸方法陸路火車水路輪船均有佈置故從未有人發覺據人調查每年被販賣者平均約有四百名六年大水災九年大旱災此兩歳數逾千人今年被販賣者將近三百人此次破獲之原因先是有某姓女僕被張如山張李氏誘至大連售於妓院本月半後逃回天津訴其被賣原因於人經人爲之設法並代繕書信於二十三日晨赴南闗下頭警察廳長楊以德私宅喊寃楊閱信後召至内室詢明被拐始末情形楊即以電話派偵探張筱山帶同保安隊四人先赴忠義棧搜出販賣烟土合同及買賣人口字據信件一束灰色軍衣兩身並當塲拘獲張如山張榮山王育三張李氏等四名警廳審訊極嚴密恐消息走漏同黨聞風脫逃也張如山等以證據確鑿勢難隠諱當即滿口供認惟避重就輕張如山僅承認曾販賣兩個張榮山王育三各賣三個張李氏則供專司運送之責並供出同夥新豐棧主曹芝舫椿元棧主陳七·天津旅館主人喬六李某等問官得供即於次日派警赴俄界各該棧拘捕時曹喬李已聞風携眷遠颺僅獲陳七與曹之姘婦豆腐七管事人黄老二曁庽居新豐棧之拆白一名另一消息警廳於審訊後料必有尙未運走之婦女在各該棧藏匿遂密囑往拘警察分赴各棧先以四人把守前後門在新豐棧查出販賣人口之肩客十四名業巳賣妥尙未運走之幼女十七名由滬拐來之婦女各一人椿元棧拘獲販賣人口之肩客函名被拐來之尼姑一名使女一名自買學戲之幼女兩名天津旅館搜出拐來之幼女三名總觀上述各節其數必已不少矣 
[湘議會與趙恒惕]  
　　湘省長趙恒惕迭向省議會辭職省議會協議之結果雖經决定挽留惟以未經大會通過故迄未正式咨覆昨趙氏以省會久無消息復函致該會催其於三日内選出替人否則即將省長印信送交議會云云省議會接此公函後復開協議會决定於二十四日提出大會取决至期由議長彭兆璜主席報告趙氏辭職原咨及兩次公函後即由李容巨吳性芳唐芳蕙胡邁盧振鵬伍坤嚴國楨王風雄戴丹誠吳靜等先後發言僉以湘局如此棼亂皆由趙氏之措置乖方來咨請辭本屬咎有應得惟湘事糟至此極試問誰肯繼任查趙氏自任省長一以擴充軍隊爲事民財各政則任其日趨窳敗洎援卾失利在本會協議會報告痛哭流涕並揭　數事許將軍民各政整理至八九分斯時悔禍之心溢於言表使能言行合一則尙有可爲乃跡其近事以言裁兵則實行裁去者僅祗一連於一再誠懇辭職之張旅且慰留之不暇以言撤回軍官所薦人員以整理財政則且新委一四旅旅長劉鉶爲造幣廠長是本會對於趙氏原無挽留之理徒以湘事之亟須整頓而又無肯出繼任之人不得不出於挽留之一法因一致决定咨覆挽留惟文内須聲明政事太糟無人願幹務請勿遽缷責限期辦理裁兵及整飭民財各政要知人民固痛恨政府而本會不能監督政府行使職權亦已爲人民所指摘此後貴省長如能照所定辦法做去固所甚願如不照做則豈惟貴省長辭職即本會亦當總辭職以謝湘人再查貴省長左右之人不少明達之士祗以委託不得其人以致如此以後凡屬民政事件務請簡任文治人員又凡屬種種捐稅在本會開會期内未得本會同意不能再行自由施行云云議會雖决定挽留然尙未有正式咨覆發出趙氏以現在三日已經期滿因决於二十六日將省長印信派員送往省會以示對於民政此後不負責任之意 
[湘省將實行裁兵]  
　　湘省自驅張成功兵額即逐漸推廣援卾之際全省兵額共及兩師八混成旅三步兵旅此外尙有所謂湘西巡防軍·鄂軍團·衛戍團·憲兵營等等總計殆不下十數萬人湘民月以百餘萬之餉銀豢此數十萬兵卒而其結果則到處搜搶放火殺人以匪盜方之殆又過之湘人於痛恨之餘遂無不以裁兵爲善後第一要義省議會旣咨請於前各公團復催促於後民意激昻莫可止遏政府見此情勢不容再事支吾遂於昨二十二日發出萬急通電云各師旅長各鎭守使陳統領鑒前於蒸日以裁汰軍隊徵集同意通電各軍長官先後迭接覆電莫不共表贊同言之懇切且多有自請辭職以爲倡導者深識遠謀至堪嘉慰夫軍隊一日不裁即軍費一日不减軍費一日不减即民困一日不紓此在國中已成輿論湘當凋敝尤爲要圖然欲期裁兵之實施首在軍人之自覺我湘各軍長官類皆服戎數載轉戰頻年備歷崎嶇飽嘗艱苦或有功而未及賞或雖賞而不逮勞乃能本愛護桑梓之心爲敝屣權位之舉憫湘民之疾苦圖補救於將來毅然决然與爲一致私衷佩仰非可言宣惟是内安外攘所貴兼籌並顧若任備禦全弛亦於措施未宜用是酌量裁編權衡情勢旣求减輕負擔復足捍固邊陲庶乎精不貴多設而非廢事歸核實欵不虚糜其或矢澹泊之懷篤林泉之志勞謙自牧讓爵不居維縶未能挽救弗得者旣難過拂雅意惟有勉遂高蹈恒惕原本此衷與諸兄相見徵之衆意期在必行現决定各軍裁减辦法另電飭知務望分别查照刻日實行仍將辦理情形隨時具報庶裁汰非託空言民困稍得蘇息初心大白誠信弗渝奠湘局於苞桑固國家於磐石實於是乎賴恒惕願與諸公共勉之恒惕禡午印至其裁兵辦法尙未能全行披露茲將其訓令財政廳文内所載者照錄如下（一）裁兵計畫第一期按照前次咨達議會軍費年須一千二百萬預算案所定之軍隊裁去一半酌留一半此酌留半數之軍隊每月經常臨時各費約需五十萬元（一）爲整理財政統一起見以後嚴禁各軍隊在各征收機闗提撥欵項但須預先籌定撥 
 
 

Page 11

 
 
發各軍隊之月餉一月（以此次酌留軍隊之數爲標準） 
統計約需五十萬元（一）此次被裁汰之各軍隊須發給欠餉一月約需洋四十萬元（一）此次被裁汰之各軍官兵夫須發給川資約需洋十萬元（一）此次遣散各軍須派監視隊伍執行遣散以免糜爛地方此項執行遣散費約需洋五萬元以上共需一百零五萬元限財政廳於三日内擬具籌欵辦法呈覆核辦 
[山西通信（端端）]  
　　平遼支路之竣工 
　　兩年以來山西竭全省之力以修築通省數千里之省路其經過情形愚將爲有統系之詎載茲請先言平遼路平遼路者自平定至遼縣之省枝路也起點於平定屬陽泉村直南經縣城及昔陽和順而達遼縣凡茲四縣天產均富而未闢陽泉適居正太鐵路之中心中國有名之保晋煤鑛公司在焉去歳晋饑平定最重旅居之美人憂之時美紅字會方工賑於中國北數省平定友愛會醫院院長美人王普樂醫士·因請於紅會得交通部顧問兼代表美紅會貝克氏之認可遂以欵襄助山西路工總局修築此路路長二百四十餘里逐日工作者二萬五千人用欵共五十六萬經半年餘而全路始成路旣成路工總局乃舉行全路落成紀念大會先期由總局柬請在京之歐美聞人·及本省各機闗長官於九月二十三四兩日參與此會閻督因事不克躬往臨時改派代表乘正太車至陽泉省中人士之偕行者數十人車至站平定各界之到站歡迎者多至數千人旌旗耀日掌聲震天由京來晋之歐美士女亦同時下車均改乘摩托車前進沿途每間一二里必有學生或公團列隊歡呼復有設案焚香以慶祝者凡十五里約半小時而至平定之東門外會塲設於女子小學備極莊麗觀者如壻軍樂雜奏祝砲時鳴中外人士相繼演說貝克氏曾鄭重聲明此路主權之純在中國續行通車禮汽車多輛滿樹國旗連續前進經昔陽和順而至遼縣每至一縣開會一如平定凡三日而禮畢 
　自平至遼皆山地居太行之中境萬山並峙工程最巨故山西省政府所規定之（山西全省修路計畫大綱）原未及此路和昔兩縣交界之松子嶺尤高高出海面幾五千尺陰崖中暑月猶有積雪此路乃繞山而過千丈險壁一線蜿蜒此等道路工程不特東亞所無即在歐美亦不多見路寛二十尺左右鋪路材料隨地取用有碎石細沙及鑪渣等種種橋梁工程尙不甚多山泉經處均備石槽車行其上至爲安適每過村落必有列隊歡迎者晋省全境多通騾車獨此數縣則以路窄無車山民亦從未見之今忽覩摩托列隊而來其驚異之心不異西印度人之初見哥倫布之帆舟也車至和順屬之西任村村民羣相呼曰待公等十數日矣來何遲耶旋白頭村長携杖而來問吾等之姓名告之則曰久聞之矣素知君等均勤勞事業之人也復問年齒則詫曰君等皆年少眞英雄也又問吾等以何至此指以摩托而請其同乘彼復大樂山民樸質可見一斑彼等平生從不知有階級更不知有官吏純乎桃花源中氣象車行所見花木成蔭溝洫條列多近年所經營道旁路表遍列上刻閻督之訓言深山小村中亦不復覩留髮之男裹足之女煤鐵之苗桑麻之地處處可見明駝清驢三五成羣山鳥野花欣欣迎客輕車疾馳瞬過千山數月遐思至此若失壯哉此行此二百數十里之山道昔需數日今則數小時而過之矣此等新式之道路方將遍見於山西之全境如此盛會亦將陸續舉行平遼支路尙其小者也方吾人登松嶺之絶頂揚國旗歡呼之時正皖民逐李蘇民苦水之日也何處鄉闗不堪問聞矣（孔子誕日發） 
[粤中之出師北伐聲（平）]  
　　自湘卾戰爭起後吳佩孚戰勝粤政府對之非常注意從前北伐之聲甚高猶不過一種宣傳性質近則經巳决定必將實現日來籌備極爲忙碌前日國會開非常會議曾議决宣布徐吳罪狀其電文已由起草委員長高振霄·理事張鳳九·報告大會廣州報紙亦已將該電大意發表但今仍未正式發出或謂因林議長病不能召集大會此屬揣測之詞其實因北伐之軍出發籌備尙未完全不可過爲鋪張故暫行從緩也或又傳孫陳各有意見未能一致此則局外借爲挑撥之詞實非眞相邇來北方政客欲暗行離間者確不乏人聞香港方面喧傳吳陳暗中聮合吳佩孚派有使者到港即由港赴桂意欲說陳與之相聮以圖解决國事而梁士詒又借祝父壽爲名業已回港此君在政海中頗有策士之名其舉動每與粤局大有闗係且與陳總司令亦略有淵源故近來謡言甚多大抵皆由此而起而據某機闗所言北伐之議陳總司令亦非絶對不贊同但以平桂之師未能結束若驟然北伐倘桂孽死灰復燃實非常危險同時果發見陸榮廷作戰計畫以龍州爲大本營由馬濟韓彩鳳輩約合各部返攻南寗並約沈鴻英在湘聮趙恒惕派陳炳焜入卾乞援吳佩孚其計非常狠毒陳氏旣窺破其謀不得不於龍州先行猛攻以杜後患惟粤軍自圍攻龍州後雖有小勝並未大捷即粤報中亦無正式捷電發表近有自桂省歸來者云武鳴之戰桂軍反攻戰事非常劇烈粤軍曾大有損傷大抵因萬山交錯進攻未易得手現在桂戰方酣陳總司令對於北伐之舉自不能不加以審慎然在粤省方面則總統府認定北伐爲不可少之事李烈鈞一師已在桂林候命滇黔亦已組織聮軍由顧品珍盧燾電商北伐時應經之路線在西南各省固已重新聮合一致行動而兩湖方面程潛周震鱗輩早已回湘有所布置湖北要人孔庚吳醒漢曹亞伯等昨二十五日又偕居正由滬抵粤隨即入謁孫氏面述湖北近狀催促北伐並云蔣作賓亦將來粤又陳樹藩亦於南方援卾極表同情已由國會議員凌某致電介紹某君爲代表向粤當局請示進行方略其軍隊之開始輸送者則爲許崇智一師已向湘贛邊境進發刻下省中出發之師仍陸續不絶雖無正式討伐令實已著著爲北伐之預備或者即如胡漢民之所謂戰而不宣惟其實現之遲早仍在龍州方面軍事得手如何耳 
[澳門中葡兵衝突案近訊]  
　　澳門中葡兵士衝突一案連日經粤政府與駐粤葡領迭開交不步並由李交涉員派委員陸敬科前往澈查惟葡領不肯同往大有曲在華兵不必調查之態度現粤中人士以葡人屢次侵佔我國主權今復故意挑釁異常憤激咸主張粤政府應取必要手段不能輕易讓步而澳門官民方面亦已汲汲備戰所有澳門各華人旅館均派警察嚴密稽查其在政府服務之華人警察亦已辭退不用全澳之私家汽車盡爲政府徵作軍用上海葡人近復電告澳政府謂已募集義勇隊二百人即日回澳加入國防軍澳督更恐勢力不足復致電駐京葡使求助似此空氣緊張如無轉圜之術恐兩國國交上或不免有所缺憾也當此事發生後省署一面飭水警廳長龍榮軒派艦赴銀坑界内守衛一面電告南寗陳總司令請示辦法時魚雷艦雷震號奉命後即已駛赴肇事地點投錨於灣仔華界詎葡政府竟通告該艦長限期六小時内駛出該處否則開砲轟繫該艦長不允後由拱北闗稅務司前往調處該艦長亦以未得省署取何態度之訓令故遂駛往馬驑洲外之海岸暫泊未幾省署已得陳總司令復電謂葡人如侵害吾國主權確以非理相加應取强硬手段對待不必畏縮孫中山及伍秩庸兩氏亦主張此說故昨二十四日遂由省署飭令龍水警廳長派艦三艘前往前駐地點分段灣泊以備不虞復由總統府令海軍總司令林永謨酌派軍艦前往梭巡香山一帶海面以爲示威運動聞粤中各界今已通告澳門華僑令一律退出澳門以免有保護不周之虞（附陸委員調查中葡交涉報告）竊委員奉派往澳門調查九月十六日中葡兵衝突事十九日午起程之際得悉前山委員來電謂葡國軍士有特别舉動請兵協助防軍等情二十早抵澳門即往各要地并闗閘等處察看見局面如常未有特别戒嚴舉動詢諸澳中有名望之人據云十七日上午十點以前澳兵果由水師營運砲至兵輪等事至有大砲一尊澳兵未諳放偶爾失慎有兵士一名爲砲之勢力扯下水中溺斃十點以後則各處安靜如常居民多有不知其事者前山委員來電所述諒亦因十七早所見面發至於中國灣仔銀坑各防兵自十六日衝突後亦如常安靜未有特别舉動也查十六日中葡兵衝突之原因葡國巡河警輪時有巡至貼近灣仔銀坑兩岸逼令船户取照然後到銀坑灣仔　船甚且有將各船由銀坑灣仔拖回澳門令其取照然後許其到銀坑覃船巡河小輪與我防軍彼此口角已非一日此皆澳門巡行小輪之華人每有狐假虎威恐嚇我防軍不許其干涉所致此次防軍於保護船户頗爲勤能故不受其恐嚇澳門巡河小輪遂鳴號召武裝電船直到追逐致生衝突又據駐銀坑簡運長云十六日上午九時有船户報告謂有澳門巡河小輪到銀坑左邊覃船之處迫令船户領照方能覃船力求防營保護簡連長遂偕武裝軍士六人乘長龍艇到燂船之處禁止葡輪不得干涉葡輪不服即鳴笛號召武裝電輪二艘到助長龍各人見其來勢兇惡且聞其放槍二響迫得棄艇登岸伏於山石之後還槍批抗電輪遂發快砲轟擊至有炸裂山石之舉山邊之泥亦有彈孔甚多防軍因伏於石後幸無損傷葡國電輪被防軍擊斃司機一名傷三名均皆華人受僱於澳門政府者然澳門理船官云所傷之三人均非要害無性命之虞惟流彈所至另斃稅務司舢板夥一名但遍查問船户并各人是誰發槍在先則均未有人能證明者後訪諸衆論均云葡兵往日追逐華兵及船户每有放槍示威已成習慣簡連長謂其首先發槍亦與輿論相合也查此次澳門巡河小輪逼令華船領照覃船之處距離銀坑之岸約一百餘碼電船追逐長龍之處距離銀坑之岸祇五十碼左右該處海面闊度間於銀坑與澳門兩岸實千碼過外二十一下午見有中國魚雷艇一艘名雷震寄碇於灣仔前面約離灣仔二百碼左右澳門總督請艇長與委員同到督署相酌欲令該魚雷艇灣泊澳門所定軍艦寄碇之處該艇長謂奉令灣泊該處不敢擅行移往别處請其電廣州葡領與當道交涉葡督謂旣奉令不敢移動亦不足怪惟請委員將此事報明省長電令該艇於二十二日下午六點以前移泊别處以免復有衝突事發生六點以後仍不移泊軍艦寄碇之處則職守所在不得不設法使其退出此地云云應如何辦理之處合將調查此案始末情形列摺具復伏乞察核科長陸敬科謹呈 
[杭州快信]  
　　省議會原定昨午後開談話曾臨時忽又改變聞因紹屬二沈亦在運動議長尙未妥洽故 
　　杭嘉湖三屬議員發起組織議長選舉監察團已成立　　司法次長余紹宋即日蒞杭高等廳昨日下午五時開全體職員會决定高地審檢四廳推檢以上各員一律詣站迎迓並以高審廳新屋爲行轅一切供應由廳籌備再訂期開歡迎大會 
　　本日戊祭上午七時在水亭趾舉行盧督親往行禮　　財政廳長陳昌穀昨（一號）柬請各機闗飲讌聞有大批統捐局長更動 
　　各法團聮合會二日在法校開理事會 
　　餘姚黄山附子湖開墾案經沈省長派員會縣訂期召集紳民會議表决原請墾人陳雪舟等日前先在歷山廟開會演說並給各鄉農每名川用洋兩角令於開會時一律承認反對派昨又遣代表來省謁見軍民兩長力請維持 
　　省農會定本月九日開評議會 
[南京快信]  
　　省議會簽到議員已有一百二十六人昨日行開幕禮時初推江陰吳廷良（八十一歳）爲臨時主席旋經吳說明實祗三十二歳省署當選議員册悮書爲八十一歳全塲莫不哄笑繼推朱德恒（六十一）未到始推張肇炘（五十八歳）行禮畢主席宣告二日開談話會顔作賓·龔廷鶚·屠宜厚·朱積祺謂二日係星期列須息休乃决定三日開談話會協商選舉議長問題 
　　馮夢華前日先赴滬籌辦賑務嚴財廳長張實業廳長因省議會開會昨日（一日）晚車始往定四日在滬宴請紳商界要人 
　　金陵闗監督兼江寗交涉員温世珍奉令赴太平洋會議所有闗監督職務由秘書兼科長王桐代拆代行交涉員職務由南京電報局長徐秉鈞暫行兼代 
　　警界定四五六三日開籌賑遊藝大會 
　　張南通有准國慶日來寗消息 
　　江蘇省地方物品展覽會定十月十日開幕現各處解來陳列物品己有五十七縣 
地方通信 
[蘇州]  
　　警廳更調巡官蘇州警察廳長李明遠近將各區巡官大加更調茲彚誌如下東區警察署外勤巡官宗厚祺調任該區第二分駐所原第二分駐所巡官張德山調充東區第六分駐所原第六分駐所巡官馬麟閣調任東區警察署外勤巡官又北區警察署外勤巡官任炳榮與間區第九分駐所蔣巡官對調該區第二分駐所巡官李錦鐸撤差遺缺以間區第四分駐所劉清寰調充遞遺第四分駐所缺以警廳稽查楊某升充昨均分别令知一律交替視事矣　　省委查勘水災吳縣水災經縣署及地方士紳迭呈省長派委查勘昨聞省長已委任用知事謝任辛來蘇當即謁見郭知事晤談良久遂由郭加委東西山行政委員陳珍劉澍陪同省委分付二十七巿鄉按區調查矣 
[無錫]  
　　縣農會開會無錫縣農會於本月一日開第三届常會到者三四十人下午四時振鈴開會由正會長孫如山主席提議事項如下（一）上年度提議創辦縣農事試騐塲是否急宜進行所有欵項已於本年度領到洋五千元存莊生息擬從何項爲着手議决先從購地着手餘項再議（二）接實業廳來文整理農會會員每年會員須繳會費以作開支不領公家欵項經主席報告此事本會碍難實行已備文呈覆現尙未接批示公决待接到批示後再議（三）接武進縣農會來文徵求對於武錫兩邑之芙蓉圩被淹田禾救濟方法主席報告武進縣農會業經議决辦法兩項先從調查被淹田畝實數報縣請勘並請轄免錢糧善後從戽救田禾並向公家借費徵求本會是否同意業經本會將情呈縣已得縣批令與地方紳董商議妥善辦法本縣無欵可借等語公决函復縣署請照會該巿董事及該圩圩董籌議辦法（四）報告龔吾頌所辦養鷄場因龔已去世其家屬擬將該塲捐入本會公决由會長與原紹介人接洽後再議現無討論之必要（五）接中央農事試騐場來文徵求吾邑有無特别農家種籽請到會諸君留心訪求（六）青城巿董事介紹吳起鳳吳承圭爲會員主席報告畢時己五時餘即振鈴散會 
[鎭江]  
　　學界游藝助賑鎭郡學生聮合會以此次沿江各洲水災極重哀鴻遍野待哺嗷嗷擬於雙十節開游藝大會或演文明新劇售票助振以救災黎 
　　監督定期放洋鎭江闗監督兼交涉員賈士毅現奉政府之命派爲太平洋會議代表隨員聞定於本月五日由鎭赴滬轉輪放洋 
　　馬鎭守使返防淮揚鎭守使馬玉仁日前赴寗晋謁軍民兩長面陳淮泗剿匪情形茲已事畢已於日昨由省過鎭聞小作勾留即須回浦 
　　茶樓倒塌傷人鎭郡西門橋下福源茶樓於一日早九時樓上房屋忽然倒塌壓傷茶客二十餘人有頭破血流者有手足折斷者常經併送醫院敷治聞有王吳二人受傷甚重恐有性命之虞 
[南通]  
　　勸戒買　空盤本縣聮合交易所開幕以來營業頗形發達每日不下數十萬元一般少年終日在該所買賣空船危險殊甚張嗇庵爲防患未然計特通告各實業公司同人云交易所買賣現貨而外全做空盤有　即有虧有利即有害利未必可持而害不可勝言滬巿因貪交易所買賣破家荡產甚至殞命者不一而足今南通交易所甫經成立乃有一般無知少年終日營營舍本逐末幸而赢則視錢甚易散巿以後三五成羣相率而行非吃即賭賭必有癖日積月累迷失本性漸入下流一朝失敗累及家庭累及薦保自身至不可收拾雖至懊悔亦無及矣此愚兄弟對於普通少年之忠告其隸吾實業範圍者今與諄約不得營交易所之買賣如不聽勸戒無論何人概予解職此皆防患未然即所以愛諸君之處幸無疏忽 
　　測量隊出發測量本縣水利會近日組織測量隊兩班專測河道·圩堤·縣路繪製新圖爲將來建設石閘涵洞·開濬河道·補築江陽之標準其路線屬於圩岸者（一）老洪港至絲魚港（二）劉海沙（沿江一三）大有晋至通海墾牧公司屬於河道者（一）淮委河牧圩河（二）六甲河餘吕河界沈灶河（三）遥望港濫港北河屬於縣道者（一）北幹路（二）東幹路（三）巿縣支路已於本日分班出發開始測量矣 
[清江]  
　　運水來源尙旺據江北河務機闗傳出消息日來運河之水仍不暢消緣上游山東邳境水誌日長無已來源尙旺致全河之水一時不能消動若長此增長或過形漲旺其患不堪設想况湖水雖見稍殺倘或一遇西北大風東岸危險堪虞深望河務當局預爲注意也 
[嘉興]  
　　呈請截留振捐嘉興今歳水災較清季光緒十五年爲鉅現禾邑士紳陳枝萬岳廷彬盛沅等具呈官廳請將振救北省災黎之一成附捐及絲繭所徵之五分·曁鐵路郵電所收災振欵項一律截留以振本省災黎所有徵收期限仍照原定期限爲止不再展延以輕災區負擔未知官廳如何批示也 
　　籌備國慶祝典本年三十節國慶紀念日昨第二中校學生特邀集各校學生在中校籌商慶祝秩序公决是日上午九時各校學生齊集公共運動場開慶祝會並整隊游行晚間舉行提燈會以誌紀念刻已通告各校籌備一切矣 
[南昌]  
　　借徵丁漕作罷財政廳前因省庫支絀有借徵民國十一年全年丁漕之說第三屆新省議員以此舉闗係民生至爲重大當公推吳寳田擬函分送軍民兩長請亟打銷借徵之議以恤民艱二十六日省議會開談話會時吳寳田即將財廳借徵之議及函請打銷各情宣布請共同討論王議員文山登臺說明謂今日偕譚君振謁省長詢及借徵之事據稱已完全打銷不成問題於是經衆討論决定所擬函稿暫緩繕發 
來函 
[旅滬浙人來函請辦賑工]  
　　敬啓者曩者北方旱災滬上諸慈善家除籌辦急賑外更辦工振拯救無衣無食之災童安頓於滬上鼓吹各業工廠收充藝徒旣可使被災之户負擔減輕更可使無數兒童將來謀生有術法良意美無逾於此今者吾蘇浙二省不幸忽遭水災諸大慈善家已羣起謀救濟施衣給食業已着手進行惟於此救濟災童之策未聞有人創議竊以爲此次災區距滬較近辦理此項振務較易爲力尙希諸慈善家亟起圖之災民之幸抑亦國家之福歟旅滬浙人一份子上 
雜評一 
[巡閱使之門房（默）]  
　　欲知官吏之賢不肖可觀其衙署之三房奢侈與否觀廚房貪黷與否觀賬房而一切官箴之飭否則觀門房小之一縣之知事大之巡閱督軍省長觀其門房之門風即可以知其主人家之法度 
闊哉張作霖以一身而兼巡閱督軍省長之職則巡閱署之門房不啻兼巡閱督軍省長三門房於一門房其模規之闊可知昔報載某督署之門房牌聲丁丁日夜不息道尹知事稅員營旅長有進謁者則屏息伺於側俟其竣始敢和顔婉懇彼門房賭適赢有喜意則一爲通報否則叱使退不復有他言夫以督署之門房尙如此則張作霖之門房宜乎百行皆備萬能皆具區區三千兩之土何足道哉 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[上海將築最大無線電臺]  
　　大陸報略云美國聮邦電信公司自與中政府磋議無線電臺合同後迭遇外交上之難題及反對方面之阻力今幸此種困難業已解除經辦此事者摩斯氏遂能於今日發表築臺通電儘兩年内完工之消息摩西氏定星期六日乘金邦號輪船赴美按此項事業爲美商在遠東所未前有之大舉據其計畫上海所擬造之電臺規模宏大超出美國現所有者之上可與世界最大之法國波爾多電臺並駕齊驅而就設備言之器械皆用最新發明之物雖波爾多電臺亦覺遜色現各處築臺地點業已擇定工程專家現將由美來華上海電臺將有電塔六座高各一千零六呎機力極爲有力能與世界各電臺通電定十八個月築成各種消息皆可收發除尋常商電外兼傳遞新聞電於中美之間每日約三千字從此由美間不致有消息遲滯之感聞於一小時内可電達舊金山而得其覆電其便利商業亦可概見此項新計畫包括建築電臺五座上海除造一過海大電臺外另築一較小電臺而哈爾濱北京廣州三處亦各有同樣較小之電臺云 
[太會代表團抵滬後消息]  
　　我國派赴華盛頓會議代表第一批人員於前日抵滬已誌昨報昨悉各該代表到滬後行色忽促故對於星期一（今日）午前何護軍使許交涉員等七機闗假大東西餐館公宴一節經梁蔡羅等各代表婉謝作罷惟聞今日（三日）上午十一時馬玉山糖果餅乾公司與中華國民製糖公司由馬玉山嚴直方兩君代表假座大東旅社三樓大廳設席歡送該代表團並函商界報界人士列席昨日各代表除購物外尙有延見親友及接洽要公者故頗形忙碌又聞外交司長吳葆誠亦已於前晚出京昨上午抵滬許交涉員派楊念祖汪煜到站迎接送至大東旅社下塌 
又此次代表團赴美經費最初估一百五十萬經閣議通過由財部撥八十萬交部撥七十萬迨外交部太平洋會議籌備處成立曾由財部將德國俘虜費欵項洋十萬元撥用以五萬元匯美作租定旅館等費以五萬元留存籌備處由處匯宗艙位者一萬五千元又置辦物品及雜用三萬餘元迨至代表團由京出發時交部始撥出十萬元除發給赴會人員治裝等費三萬元尙餘僅七萬元帶滬應用此七萬元以之付船費（赴美船價需十餘萬元）尙有不足加之由舊金山至華盛頓之火車費及到美後之開辦經費需欵甚鉅更屬不敷支配代表團總務處處長吳君臨行時即因欵項問題稽遲一日然此一日中往見顔外長潘財長銀行公會仍未領到最後顔外長謂當於最近一二日内竭力設法續匯云 
[全國商會聮合會臨時會紀（十）（一）]  
　全國商會聮合會臨時會定於本月五日開正式大會已誌本報茲悉該事務所已將通告辦就今日可以發出昨日續到代表有浙江林文琴君號子和代表武義縣商會（寓四馬路振華旅館十五號）朱椿熙君號丹晴代表海寗硤石商會（寓三泰棧三十二號）江蘇胡嗣垓君號惠兼代表泗涇商會（寓寳善街來安旅館）收到議案二件（一）土布免稅案常熟縣商會提出（二）整頓銅幣劃一價目以杜濫鑄私鑄影響金融事全國抵制金幣借欵聮合會上海分會請議又接到公函三件（一）河南全國商會河南事務會報告會長因公離省一俟回省當即兼程來申出席（二）安徽蕪湖總商會推定吳興周姜少庭二君爲代表刻已啓程（三）兆京敎育會舉定邰蘭坡侯光陸二君爲商敎聮席會議代表又吉林總商會電稱僻在邊鄙不能如期蒞會深爲抱歉茲已催代表趕速赴會云云昨以星期日休息談話會未開而蘇民生馬炎文諸代表仍相繼到會又江西省敎育會代表吳梅叔君號樹枬·桂仲覺君號汝丹（均寓大新街孟淵旅社三　樓）及省議員龍荃蓀君號欽海·（寓西藏路一品香十號）辛壽恒諸君均以商敎聮席會議事先後到該事務所訪問云 
[太平洋外交商榷會開會記]  
　　本埠各公團所組織之太平洋外交商榷會於昨日（二日）下午三時在法租界三益里十七號開成立會到者五十餘人代表四十二團體開會秩序爲（一）報告上次事項（二）討論章程（三）選舉或推舉幹事（四）臨時提議先由主席喻育之報告上次開會議决三電文請各團體加蓋鈐記以便照發次討論章程十三條（一）本會定名爲太平洋外交商榷會（二）本會以商榷闗於中華民國在太平洋會議之正確主張及行動爲宗旨（三）本會以各界團體組織之（四）凡贊成本會宗旨之團體均得加入但以正式公函爲憑（五）本會開會時以有本會團體過半數以上之到會爲法定人數議决時以有到會團體過半數以上之表决行之（六）本會會議時每星期日舉行一次但於必要時得開臨時會議由幹事部召集之（八）本會議决事件除由幹事執行外並以書面通知各團體（九）本會開會時臨時推定到會代表一人執行主席職務（十）本會設文牘交際會計庶務四科文牘科幹事四人交際科幹事若干人會計科幹事二人庶務科幹事四人執行本會職務其各科辦事細則另訂之（十）本會經費由各團體分擔之（十二）本章程經本會團體四分之一以上之提議到會三分之二以上之議决得修改之（十三）本章程自議决日施行當由主席逐條提付討論一一表决五時餘舉定職員並略有提議而散 
[菸酒業反對菸酒借欵]  
　　北京菸酒借欵消息傳至滬上以來各團體及菸酒聮合會紛紛通電力爭滬上紳商學各界亦誓不承認查滬上以菸酒爲業者不下數萬人現聞决定聮合各省一致反對如竟借約簽字同時停業誓死力爭爲有統系之表示并聞各菸酒商人紛紛至菸酒聮合會要求會長即開緊急會議該會陳會長因衆情甚爲憤激允於即日開各業代表會議聞已通告九同業每業各推代表三人先行討論辦法而本埠各商業中重要團體亦紛推代表一體出席云 
[逆倫案高等廳判决書]  
　　三林塘張欣生逆倫一案自上海地方廳判决不服上訴移蘇經高等廳疊次審理判决等情已誌本報茲將闗於此案之判决書錄下 
江蘇高等審判廳刑事判决十年控字第二三七號判决控告人上海地方檢察廳檢察官控告人張欣生年三十二歳上海縣人住三林塘鎭業米商委任辯護人蔡倪培律師費廷璜律師控告人朱潮生年三十八歳上海縣人住三林塘鎭業茶店委任辯護人潘承鍔律師湯應嵩律師控告人朱健臣年三十九歳上海縣人住閔行鎭業醫生委任辯護人張尙律師夏喆兟律師控告人趙杏仁年三十八歳南匯縣人住上海西門外業米商委任辯護人俞晉陶律師右控告人等爲殺人鴉片烟賭博藏匿罪人及詐欺取財案不服上海地方審判廳民國十年六月二十四日所爲第　審判决聲明控告經本廳審理判决如左（主文）原判闗於朱潮生部分撤銷朱潮生敎唆殺人之所爲處死刑開設館舍供人吸食鴉片烟之所爲處四等有期徒刑一年二月併科罰金一百元聚衆開設賭場營利之所爲處四等有期徒刑一年六月併科罰金一百五十元應執行死刑并褫奪公權全部終身骰子盆兩只烟灰一包没收張欣生朱健臣趙杏仁控告駁回（事實）緣張欣生混名蠟燭上海土語即無主意之稱）素有烟癖與朱潮生素識朱潮生開設龍泉園茶店店前樓設有烟舖供人吸食鴉片烟後樓開設賭塲藉以抽頭營利朱健臣住在朱潮生茶店對門以醫爲業帶售鴉片烟膏常至朱潮生茶店前樓吸烟因與朱潮生相識民國八年舊曆三月問朱潮生邀約張欣生賭博張欣生因父駕雲籍束甚嚴平日無錢到手當以實情相告朱潮生即向張欣生耳邊私語毒殺老子就有錢了張欣生并未介意同年舊曆六七月間張欣生自往朱潮生茶店後樓看人打牌潮生候人散去復邀張欣生賭博張欣生仍答以無錢朱潮生又將張欣生拉至樓梯上復說毒殺老子就可有錢張欣生遲疑不决　　舊曆九月十三日朱健臣在朱潮生茶店前樓吸烟朱潮生私託朱健臣代買毒藥朱健臣允從朱潮生即命其女秋林喚張欣生到茶店前樓當朱健臣面前告以託朱健臣代買毒藥并即取出預擬張欣生立與朱健臣六百元許據草稿一紙（詞詳繼據項内）給張欣生看張欣生因見據上朱潮生列名作中即照草稿繕寫一通簽名畫押交與朱潮生轉交朱健臣收執同年舊曆十一月不記日期朱健臣購得含有嗎啡毒質白粉一包交與張欣生携藥回家藏在空火油桶内同年舊曆十二月二十左右張欣生經過朱潮生店門潮生趕出扯住張欣生之手密催下毒張欣生答以再說而去後隔三日朱潮生在太平橋遇着張欣生復催動手同月二十七日晨張欣生在灶屋間正見其妻張徐氏煮好其父張駕雲所食燕窩粥即趁張徐氏出喚學徒吳闗大來取粥之際私將所藏白粉毒藥放入粥内吳闗大將粥捧至店堂張駕雲食後頓覺腹痛嘔吐不止張駕雲之妻張康氏聞聲趕出即扶駕雲至樓睡下張駕雲吐瀉仍不漸止漸至皆迷不語隨請醫生診治無效延至夜間九時毒發身死死後所遺家務均由張欣生之妻張徐氏接管張欣生無錢使用如故朱潮生朱健臣見張駕雲死後屢向張欣生索取據上所許之六百元張欣生無以應付民國九年舊曆二月二十四日朱潮生探知張欣生到滬辦貨趕往滬上尋着張欣生邀至白玉樓茶店硬行索討張欣生無奈將其所携鈔洋一百六十元現洋一百四十元盡付朱潮生朱潮生得着銀洋即邀朱健臣至第一春酒館取出二百元交與朱健臣要其寫立過據（詞詳證據項内即係不准再要其餘四百元之據）朱健臣應允寫就過割據連同張欣生出與許據並交朱潮生作爲了清許據一事朱潮生即將許據過割據藏在身邊要挾張欣生續付據卜其餘之三百元張欣生始終未對民國十年一月十日即舊曆十二月初二日三林塘一帶居民見朱潮生屢向張欣生索欵因生猜疑朱潮生深恐事露即將張欣生親善許據毁去另行抄錄一紙改換中人爲孫慕賢親赴上海警察所告發該所即行票拘其時張欣生正在姊文許進仁家祝壽致未拿獲同月十四日即舊曆十二月初六日張欣生之友趙杏仁風聞其事立僱小船密接張欣生來滬送至其友董德林家藏匿并向詐稱代其設法寢事陸續騙去二百四十五元嗣經上海地方檢察廳准由上海警察所解送全案前來即行訪獲張欣生傳集案内人證開棺騐得已死張駕雲委係生前中毒身死填單附卷依法偵查起訴以上事實據左列證據認定之（一）騐斷書略載騐得張駕雲屍身右額角微帶青色額顱骨微青色上口骨左右裡骨均青黑色上齒所存九個牙根完全青色微紅黽子骨裡骨微青色左手掌二三四五塊本節均青黯色微紅左指尖骨一二三四五指均青黑色右指尖骨四五均微青色左股骨微青色右附骨二三四節均青黯微紫十脚指骨左小節一二三指骨均青黯色右小節三五指骨均青黯色合面兩肋骨仰面由上第二根起至第八根止均青黯色右肋骨由上第八根起至第十根止均青黯色委係生前中毒身死等情（一）公立醫院屍體鑑定書略謂化騐所得嗎啡毒質之反應陽性得二陰性得一該屍體生前似中嗎啡毒質等語（一）抗告人張欣生供稱朱潮生開設龍泉園茶店對面即是朱健臣看病處所（見原檢卷十年三月二十四日供）宋潮生茶店前樓住家眷并設烟舖兩三張後樓設有賭桌三四張麻雀·骰子·牌九·摇寳·都有并是一年賭到頭的（見原檢卷十年三月二十八日供）前年三月間宋潮生喊我去賭我說没錢朱潮生在我耳邊私說毒殺老子就有錢了六七月間我去看牌等到散了他又要我賭我說没有錢他將我拖到樓梯上仍說毒殺老子就可有錢的話九月十三日朱潮生命他十餘歳之女（即小姑娘秋林）把我呌到茶店前樓無人房間朱健臣没有說話他說我已帮你託好人了（即指託好朱健臣）手拿一張六百元稿底（即是許據）要我照寫（見原檢卷十年三月二十四日供）據上是寫朱健臣並無立臣之名孫慕賢并無其人中人我寫的是朱潮生（見原檢卷十年三月二十二日供）我簽是十字並非如意兩字（見原檢卷十年三月二十一日供）去年十一月裡還是小姑娘呌我到他樓上把我一包白粉如銅元大口說哪哪我携回後放在空火油桶（見原審卷第一次預審及原檢卷十年三月二十四日供）並不敢出門怕他問我要錢十二月二十邊我向他店經過他出來拉住我手問我所寫筆據明白否我說是你要我寫的他說如再不做我不放你過門（即不饒你之意）我祗答他再說後隔兩三天又與他在太平橋碰頭他說把我即是毒藥没有說出何種毒惟說你再不做不能過門（見原檢卷十年三月二十八日供）十二月三十七日我在灶間趁我妻去喊學徒吳闗大即將毒藥放在我妻所煮燕窩粥内吳闗大（現在逃避無蹤）送去我父吃了就吐吐後即唾中飯晚飯都没有吃夜間九時死了（見原檢卷十年三月二十二日及屍塲之供）去年六月間朱健臣到我店内藉口討索烟賬其實烟賬不多據其十年三月二十八日在原檢廳供稱聽人說朱健臣中閔行鎭帶來烟土價錢便宜向他買得一兩多烟膏約洋十餘元他開賬一百餘元經朱潮生王子才張安臣解勸出洋三十元了事節語後由朱潮生呌去次日朱潮生到我店内說朱健臣没有錢用你把他錢他好走了我當時無錢未與後來我到上海帶三百去辦貨在南巿闗橋路中與朱潮生相遇他邀我到自玉樓茶店硬要我拿出錢來我說道錢要付賬的他將我現洋一百四十元鈔洋一百六十元連同手巾一併拿去我交洋後問他收還筆據他說還要洋不肯把我（見原檢卷十年三月二十四日供）十月初一邊（或稱十一月十一日）在合佛廟遇到朱潮生他因爲帮我說好三百元了事他就自己向我要那其餘三百元後來在民興旅館碰到朱潮生朱健臣没有說話我同賬房盛質君一同出來坐黄包車到趙杏仁家去了（未完） 
[新康里房客全體大會]  
　　推舉代表向房主磋商 
　　昨日（二日）上午十時本埠新閘新康里房客爲要求免加房租在西新康里第一衖内空地開房客全體大會到者八百餘人公推李傳耕爲臨時主席首請蔡濟平報告經過情形略謂本里房客自接到經租賬房通告自十月分起又須增加房租每幢五元當以新康房租今年春間已增過一次現在生計困難謀食維艱實難再加負擔即經多數發起全體簽名决定拒絶今日開房客大會即討論進行方法云云次李傳耕報告謂此次進行手續非常繁重苟無負責之人難免散漫之弊因議公推正會長一人副會長二人全體贊成當塲推舉蔡濟平爲正會長姚韻清祁亦文爲副會長辦理本會一切事務又議進行方法僉以第一步手續應先舉代表向新康洋行磋商並陳述理由公决請蔡濟平蔡競平戈公振嚴諤聲祁亦文姚韻清丁君才龔雲林張慎初馮經逹李傳耕施長生爲代表赴行要求又議經費問題主席謂會中一切進行在在均須費用將來如第一步不能達到目的則積極進行尤需經費當時塲中有人大呼情願擔任全體掌聲如雷遂公决暫時每幢擔任會費一元雙幢者兩元即日交會以備應付至保管經費由王肇成擔任又次民康里房客代表鼎元里房客代表民厚里房客代表均有演說大致均謂互助進行誓達目的當塲羣情異常憤激云 
[反對加租聮會之動議]  
　　因反對增加房租應時而起之房客聮合會在公共租界内成立者已有數處名稱雖同然皆各謀各是不相聮絡茲以加租之庭日見其多凡不允照加之租户大有人同此心之概故有某路房客聮合會擬通告各會嗣後對於籌議抵制加租問題最好互相研究俾臻一致而團結旣力進行亦較爲易以期達到所希望之目的云 
[閘北增加房租之壓迫]  
　　司賬手段强硬署員擔任勸解 
　　閘北天保里及北南林里兩處房屋現歸粤商趙姓愛記管業收租該房屋於去冬十一月加房租一元（煦記名下）本年五月北南林里沿街十餘户每户用去小租洋十元以期久住至七月二十二日愛記賬房特發通告令各租户每幢加租三元自來水另加各租户大起恐慌公推代表某君等數人向愛記賬房陳說此時生計困難已極商請從緩加租·或酌减加數·兩項辦法詎賬房中 
人絲毫不肯讓步代表等無結果而返七月念九日該賬房委羅傑律師出面又發通告限各租户於八月底一律遷出至前日（八月底）期限已滿愛記司賬劉某偕同房土之妾某氏帶同竹匠多人到來欲　該里二百零七家租户四面用竹笆圍住阻其出入因是衆租户大動公忿投四區一分所報告署員劉延年聞信馳來當面勸告劉某謂各租户均屬商民並不拖欠租金加租一層宜和平商辦萬不可用偏激手發致生意外劉某等始各　諭而退現劉署員已允將此事公平處斷務以房主租户雙方各得其平或謂房主即趙灼臣擁有多資向來熱心慈善加租一事或非其本意云 
[國慶紀念之軍民兩面觀]  
　　軍警消極商民積極 
　　本埠軍警機闗近奉長官訓令以本届雙十節國慶紀念本埠仍在戒嚴期内除各學校各會所舉行慶祝紀念典禮外此外概不宜有所舉動或開會游行以免匪徒乘機滋生事端仰該管軍長妥爲預防云云各機闗巳曉諭軍警知照矣 
東北城商業聮合會於昨晚六時爲籌備國慶紀念開職員會到者六十五人公推馮秋心主席趙紫垣紀錄首由主席宣布開會宗旨繼由陳覺初起謂本會應推舉國慶籌備員八人以便有人負責經衆推張瑞生爲籌備主任姜昌年趙紫垣陳天生朱柏如陳仲良蔡明正朱筱田等七人爲籌備員次瞿廉卿提議討論慶祝辦法公决如下（一）國慶日由會分發通告請範圍内之各商店一體懸旗掛燈（二）是日請本會附設之義務學校校長陸彚泉轉令全體學生於上午十時在會舉行慶祝禮並唱國歌以重典禮（三）十二時職員齊集舉行致祭巳亡會員禮（四）下午二時在會備茶點恭迎來賓（五）六時全體職員在會齊集後一律提燈出發參與各團體提燈大會（六）提燈畢即舉行職員聚餐大會所需費用歸聚餐人公攤（七）請本會交際員於是日出發分向各團體道賀以聮感情（八）所有國慶日一切會塲用費統由公欵支撥作正項開銷（九）會塲布置必須美麗以壯觀瞻其如何佈置之處歸籌備員擔任（十）提燈時之軍樂隊及沿途照料員臨時再定之此外復有出席各團體代表陳天生報告交際情形畢即由主席宣告散會又函云本屆雙十紀念閘北救火聮合會發起函約各團體組織提燈會共同游行 
[秋祭闗岳紀]  
　　昨日爲秋祀闗岳之期清晨滬南陸軍三十七團當派步兵一連會同淞滬警察二區二分署所派保安隊士一隊在西門内外闗帝廟一帶往來梭巡以資保護至六時許松滬護軍使何豐林·參謀汪慶辰·淞滬警察廳長徐國樑·上海縣知事沈寳昌·公共租界會審公廨副會審官俞應望·縣警察所警佐熊烈·滬北工巡捐局局長許人俊·及陸軍三十七八團團長劉永勝·王保安·上海縣勸學所長李宗鄴·縣視學朱贊·第一區學務委員賈豐芸等先後蒞止入客廳稍事休憇旋即更換祭服魚貫入殿謹敬致祭主祭官爲何護軍使東廡分獻爲劉團長西廡分獻爲徐警廳長陪祭官爲王團長·俞副會審官·態警佐·朱視學·許局長·姚明善等糾儀官爲汪參謀沈知事執事爲曹瀚亭金松甫徐靜安曹頌孚徐顯亭沈丹丞錢紳齋王稚眉李頌唐俞元爵林問之等按照禮節行三跪九叩三獻之禮一時雍雍穆穆頗爲誠敬祭畢已七時餘矣當致祭時英副領事包君到塲觀禮禮畢與各官退入客廳略用茶點即分道而回 
[中華金銀交易所創立日商之投機熱]  
　　日紙載日人近欲在中國爲金銀交易而投下資本組織一與中華交易所巿塲股份公司爲姊妹公司計劃現將大定名稱爲（中華金銀交易股份公司）設籌備事務所於東京京橋區川口町六番地在上海四川路五十三號設臨時籌備事務所其目的則在中國重要地方匯兌金銀貨幣並投資於其他交易所及特種商業機闗資本總額一千萬元每股額面五十元第一次繳十二元五角保證金繳付期限限九月三十日第一次繳股期限十月十五日股數共二十萬發起人爲岩崎清七·石田莊七橋本信次郎·遠山芳三·荻野芳藏·帶谷傳三郎·大島實太郎·太田光熙·神谷忠雄·川又貞次郎·加島安治郎·武内作平·根岸鍊次郎·村田虎之助·前川太兵衛·櫌本鐮七郎·炎志米吉·森平藏·森崎茂樹·錦木圭之·鈴木久五郎等共一百四十名以上股份並不招募由發起人及贊成人擔認云 
[一週中洋布運往各埠之調查]  
　　此一星期中洋布運往各埠者其花色以原色巿布爲最多其他白布及花色布亦均有共計三十一萬零一百十九疋計運往寗波一萬二千五百四十疋鎭江一千六百七十疋南京五千四百十六疋蕪湖四千零五十九疋九江四千八百八十四疋漢口四萬一千一百四十九疋宜昌重慶一千零九十疋高州二萬四千五百七十四疋烟臺三萬八千六百四十六疋天津四萬九千三百六十三疋牛莊二萬五千三百八十四疋温州四千五百六十疋大連一萬六千六百十六疋福州三千四百二十八疋香港九千二百六十三疋日本一千七百八十一疋蘇州四千一百八十五疋本地二萬七千五百七十疋其餘别處三萬三千九百四十一疋云 
[花衣最近之巿况]  
　　花衣自遭兩次大風潮之後巿價飛漲致本年新花非手中有實際現貨者咸不敢預行抛賣通花自日前怡和廠買進後未有交易本花衣前日由各花行售與内外廠價三十三兩南巿各花行門莊收買三四百擔價四十五元原乾價聞以後尙須看高云 
[洋糖北雜貨之巿况]  
　　糖巿因各號家抛出遠期嗬白嗬赤等價極廉致申行大受影響現统巿由高價買進者計七兩外之嗬白次粗砂及八兩外之白粗砂共有七八萬包九兩外之東洋糖八萬包後跌價買進者尙不在内故各行家手中計存十五六萬包際此各省時勢不靖銷路難暢巿况頗覺疲滯云 
北貨天津新栗子開價時漲至每擔二十四元茲已陸續到貨不少現價已小至十四元魁栗每擔十元今年收成尙佳 
川產白蠟米心巿價飛漲銷路仍少惟來源不繼米心現價二百五十兩統占二百三十兩 
[滬杭路近事彚紀]  
　　羅基菲勒赴杭美國煤油大王之子羅基菲勒氏昨日（二日）下午乘滬杭路由滬二點五十分鐘開行之特别快車赴杭 
　　車内查獲烟士昨日（二號）由滬開杭之一百零六號慢車駛至龍華站時經該路段長陳君上車檢視發現烟土一大包約計十餘兩價值千餘元當查夾帶之人無有承認者立由陳段長將該烟土原包帶回上南站辦公室保藏因昨係星期日路局休息之期故於今日備文繳呈該管局長核辦 
　　運來新幣新花昨日（二號）由杭開滬之早快車在杭造幣廠裝來新幣八萬元分裝十六箱係上海日夜銀行三萬五千元中交鹽業三行各一萬五千元又硤石保大運交上海同泰現洋五千元又運交上海福康現洋五千元以上共計現洋九萬元均運抵上海南車站缷車昨日滬嘉貨物車在新橋裝來新花衣二百十三包明星橋裝來新花衣一百四十四包莘莊裝來新花衣五十七包均運抵上海南車站缷車當由運送處儎送滬南協興昌花行云 
[美艦隊司令之行踪]  
　　大陸報云美國亞洲艦隊司令史特拉斯氏昨乘旗艦休倫號到滬當即改乘驅逐艦阿爾登號赴漢口新任長江巡哨艦隊司令布拉德氏刻可到馬尼剌俟伍特將軍所乘之軍艦紐卾倫斯號由横濱抵馬尼剌後即將乘該艦來滬云 
[美領署越獄犯行將解津]  
　　大陸報云天津美兵司令已派二員來滬擬將逃兵諾爾曼與孟西二人解回天津交軍法課審訊查此逃兵二人犯有破獄脫逃之罪而孟西且有騙取白銀表之控案現暫覊押厦門路英監獄本定星期二日開審茲聞委員星期六晚到滬後與上海美當道接洽擬於星期一日午前解犯北去云 
[暴客潛入新房行刦刦去飾箱兩隻]  
　　南巿尙文門外大新街住户趙姓係在海軍部當差前日爲伊子完婚塲面頗闊汽車馬車賀客盈門至晚新婦新郎送入洞房後親友各散詎料夜半時突有暴客 
 
 

Page 15

 
 
自樓窗中潛入新房袖出手槍禁嚇聲張刦取首飾箱兩隻内有金珠飾物值洋數千元携贜而逸事後巳經趙開單報告淞滬警察廳派探勘緝矣 
[水警防務之加緊]  
　　江蘇水警趙廳長奉江蘇王省長令略開本年入秋以後霪雨過多河水盛漲各縣鄉　農田　行淹没禾稻均已朽爛收成必致顆粒無望災荒已成則貧苦小民爲飢寒所迫難保不爲匪徒煽惑勾結入夥發生搶刦情事近日米價日漸增漲各處河道運米船隻防有奸徒中途搶刦自應責成所屬各隊多派師船分泊各河港妥爲保護一面加調遊巡船隻在於永汛各要道嚴密巡邏以重防務特於昨日分令所屬内河外海各區隊迅即轉令該管各員警一體遵照辦理矣 
[護軍使調回工兵爲冬防之預備]  
　　松滬護軍使署以滬西之龍華路斜橋路及閘北之倪家浜並軍工路等處修築馬路工程前爲節省經費起見皆以兵力代爲工作在案茲因轉瞬舉辦冬防且本年地方防務更形重要所有前調修築馬路之步兵三十九團混成旅第一第二兩團各營兵士均應一律調回以備聽候差遣而資操練業於昨日分令張劉王三團長已將築路各兵士一併令調歸隊矣 
[百老滙路聮合會常會紀]  
　　百老滙路商界聮合會於昨日下午二時開常會由會長許廷佐主席報告略謂會經開會議定本月八九兩日開交誼大會現因本里總衖房屋街道工程米竣應如何辦法由公衆討論改本月十五日請各界參觀十六號開交誼大會惟雙十節仍於是日舉行慶祝會并行開幕禮繼由周紀發君向衆研究俱樂部進行事宜復由周榮奎劉仲英介绍任矜蘋余鵬姜維良陳緒良爲本會顧問全體歡迎議畢散會 
[小學敎育研究會開會紀]  
　　上海小學敎育研究會昨日上午在尙文路勸學所開會上午九時起到共二十六人由李頌唐主席報告會内收到各小學校送會提議案互相討論議决如次一件議研究理科種類及分期研究辦法議决本學期研究化學五種如洋墨水·電鍍牙粉·火柴·洋漿糊等應於每次開會時依次研究一種一件報告收到縣立一高乙農巿立和安養正梅溪朝宗農壇倉基貧民崇正比德引溪　橋閘北第一等十四學校送來現行國語讀本調查表議决推定隆德學校樊君伯　宋君雄才整理後再行發表一件議國語作法科取材標準議决如左（一）國語作法取材應顧到兒童能够盡量發表並且歡喜發表的（二）國語作法敎材應多取鄉土科或其他各科資料不使獨立（三）國語作法取材形式方面應注意兒童容易仿效的（四）國語作法取材必須注意語法以簡明合理爲最要一件議國語作法應用新式標點·符號宜如何規定進行順序議决先徵求各學校現行次序再行研究議畢時已逾午就所午膳而散 
[體育塲與澄衷比賽籃球]  
　　昨日下午上海公共體育塲籃球隊至澄衷中學作友誼的比賽上半時比賽時内爲四與十一之比體育塲方面負下半時爲二十與四之比體育塲方面反敗爲勝結果爲二十四與十五之比勝利屬諸體育塲體育塲方面現擬於十月十日函邀澄衷學校諸君到塲比賽云 
[童子軍浦江游泳]  
　　南巿中華職業學校童子軍昨日由教練員張君壽仁率領八名至高昌廟海軍司令署旁入江游泳約歷一小時之久張君在最高之木柱上作種種跳躍法時有法國商船水手多名見而鼓掌殆游泳畢即由法水手導至該船參觀而返 
[中華盃第十六次之比賽]  
　　租界中華義勇軍於去年六月間贈與萬國賽槍會銀盃一架定名曰中華盃以備該隊已入賽槍會各華員作月射之奬品凡勝一次者得刊名盃上另贈銀匙一枚留作紀念能連勝四次或共勝五次者該盃完全獲勝得勝一次者減讓二分二次以上者減讓四分班次悉照賽槍會規定低者酌加分數以期利益均匀茲悉第十六次比賽已於上月三十日星期五上午六時三十分起至下午六時在靶子場各賽三百碼十六響用最小牛眼靶結果分數最優五名如下（一）隊員陳如松七十四分加一分共七十五分（得盃）（二）排長郝伯陽七十五分讓三分淨七十二分（三）排長陳景塘七十五分讓四分淨七十一分（四）隊員平衍慶七十四分讓四分淨七十分（五）隊員方液仙七十一分讓二分淨六十九分 
[大哺同鄉會募捐消息]  
　　大埔同鄉會近因會務日加發達特籌議向同鄉捐欵建置會所應募者極形踴躍除楊虎臣劉經九李韙人揚采庭藍雲臺藍壁如楊紹臣李玉書丘楚香李亮星羅雲樵楊惠廬劉文卿劉後我楊鼎卿楊翰丞楊蓮塘楊潤初各捐巨欵外頃聞兩廣鹽運使鄒海濱又助臺洋五百元上海　裕釀酒公司又助三百元張裕公司總理張秩捃又助五百元江西督軍署諮議楊富臣又助五百元楊實夫又助五百元云 
[普善山莊辦理善舉之成效]  
　　閘北普善山莊經辦善舉尤以醫院掩埋兩項爲最繁茲悉八月分西醫院施診給藥六千七百六十二號中醫院一千三百八十九號收葬大材二十具小材八百零二具施出小材二百七十四具其實心實力爲社會謀公益誠難得也至西醫院一切經費皆由董事奚蕚銜君獨力檐負云 
[慈善副劵開奬記]  
　　慈善副劵增　新章後購者更多昨在南巿開奬塲開奬上午九時起中午十二時止開出五大奬號碼如下頭奬一萬零四百五十一號本埠萬利發經售二奬二萬零七百八十六號本埠萬寳源經售三奬二萬二千八百八十號本埠善利全經售四奬二萬零三百二十四號硤石大興恒經售四奬二千一百七十八號蘇州快得利經售五奬二萬三千三百五十一號天津萬寶源經售五奬四千八百七十八號寗波華美利經售 
[大發改組日巿股東會紀]  
　　大發公司大世界股票自夜巿交易所拍板以來因經董事會提議擬將大發公司改組爲大發日巿物劵交易所股份有限公司於昨日開股東大會股東到會者二萬五千二百三十五股經衆决議改組並將股本擴充爲一百五十萬元分作十五萬股洋十元所有股本由主任人及組織人如數認足籌備進行云 
[川沙知事赴任過滬]  
　　前崇明縣知事調署川沙縣知事嚴森晉省稟辭赴任前日道經滬上當詣上海地方檢察廳並上海縣知事署拜會事畢即赴川沙新任 
[法租界火警續誌]  
　　法租界帶鈎橋堍即麥底安路一百二十三號門牌協興昌衣店樓上於前晚七時餘失慎已誌昨報是晚計延燒右鄰錢源興衣店協和烟紙店等樓面三間後由捕房飭探楊順生前往查得該店保有火險銀一千兩當將店主帶入捕房聽候查明起火情形核奪 
[火燒羊棚]  
　　前夜十一时三十三分虹口救火會接斐倫路與鴨綠路附近失火之報告當即馳車往救則見工部局所設留養牲畜之草棚火勢熊熊雖極力灌救然火起於棚之中段故未能保存多數牲畜致燒死羊二百七十九小牛三十四東角看棚人之住房及西角一部份棚屋皆未被燬起火原因刻在調查中 
[招領漂流浮筒但須赔償輪埠]  
　　水警第三隊王隊長昨日布告云案照闗港輪埠前被漂流浮筒損壞經將浮筒拘留備抵函請本隊先後限期召主認領議賠在案詎今多日並無承認之人案闗交通迭據該輪埠催請處分前來爲此再行佈告仰該浮筒主權人務於一星期内邀同的保前來本隊聽候核辦毋再任意觀望冀以不了了之此告 
[改晒臺爲臥室房租境漲之結果]  
　　美租界唐家弄福慶里有數家二房東近因大房東加增租金無力抵抗而又不甘自重擔負乃將屋頂晒臺用鉛皮或木板四週圍定上面亦蓋鉛皮隔成臥室每晒台約可分隔畧小之房間兩個召人租賃以資減輕負擔 
[張知笙君作古]  
　　前任上海總商會公斷處處長·現任輪船招商局及漢冶萍董事·江蘇銀行經理張知笙君於九月三十日因病卒於滬上寓廬聞張君爲蘇之洞庭東山人有八子九孫曾任錢業董事及商會公斷處處長有年遇事秉公處理咸得其平爲衆悅服其於梓鄉興辦學校力謀公益尤具熱心故昨午（二日）大殮各界往弔者逹數百人無不歎君德望並隆而深爲滬上商界失一要人惜云 
[門差華捕對調]  
　　哈爾濱捕房五百六十四號門差華捕李阿毛昨奉華捕正巡官毛鼎君諭與美捕房門差華捕王阿卿對調辦公該兩華捕業已分别到差矣 
[嚴查烟土之影響吸烟者大不易矣]  
　　近來公共租界烟禁事宜益加嚴厲在此三個月間捕房破獲大宗烟土案計有四起（兩次在棋盤街兩次在北四川路）搜出烟土價值不下百萬而棋盤街山東路一帶售土之家大都係假設字號故曾傳諭中西探捕人等嗣後對於該處此種字號如露有售土痕跡立即報告以憑禀請公堂出票前往搜查至一般販土者以土旣被抄且又罰辦土少而成本多不得不將此種損失轉嫁於吸鴉片者故日來土價已大增漲云 
[窮無所歸之俄賊押滿後不准留滬]  
　　俄國人苛梯斯·於八月十二號在匯豐銀行兌現處竊取某輪船主英國人衣袋内之鈔票洋一千元案發被捕解由公共公廨判禁錮西牢九月在案茲悉該犯係於八月間從海參崴來滬一身之外毫無所有在滬亦無正當營業彼前曾供妻子住居北京等語茲由總巡捕房刑事稽查處調查之下均屬子虚若刑期屆滿任其留滬難保無不法行爲故捕房律師前日到堂據情稟准原審官俟苛梯斯押滿後滬地不准逗遛即行遺送回國國云 
[法公廨刑事案彚錄]  
　　賭案法租界霞飛路捕房探目徐阿東包探任坤揚蔡連根偵悉流氓范書根羅老二等在八仙橋德順里十六號門牌内組織花會聽筒雇用無賴四出糾賭前晚稟明西探前往將范羅兩人拘獲抄出花會字據大小銀洋銅元一百餘元一併帶入捕房管押昨日解至法公堂請究先由西探上堂稟明前情並將花曾字據呈鑒詰之范羅兩人供認私設花會不諱中西讞員會判范羅兩人各罰洋六十元充公以儆抄案之花會字據銀洋一併没收 
　　烟案住居法租界小東門閔行路之王光賢邇將餘屋轉租與陳紀袁私設烟榻容人在内吸食洋烟現爲探目沈德福債悉以王與陳串通違章稟明西探同至該處搜出烟槍烟具連同陳王及烟客三名一併帶入捕房諭令烟客薄罰斥退陳王兩人交保出外昨日傳至法公堂請究先由西探稟明前情陳供認私賣燈吃王供實不知情中西官判陳罰洋三十元王罰洋四十元充公以儆烟具没收 
　　土案天主堂街某號門牌賈凌記家前因私藏值洋一千餘元之烟土帶入捕房解經法公堂奉判再核在案昨又傳訊賈由巴和律師代辯稱此項烟土實係被告自己吸食被告向業府綢生意不敢私販求察繼由二百五十一號華捕稱前因巡捕上差該處目見被告家中出入之人甚多故此稟明捕頭前往搜查是實中西官以訊得被告並無私售情形着將案註銷 
　　竊案洪實祥日前在法租界黄浦灘地方竊陳阿祥之自由車一輛旋爲原告得悉鳴捕將洪拘獲昨解法公堂請究先由原告投訴前情洪供認行竊判押西牢三個月以儆 
中華職業敎育社通訊 
　　社址上海西門外方斜路三四八號 
[職業學校出品展覽會之先聲]  
　　本年八月本社集合全國含有職業敎育性質之學校組織聮合會以期交換意見聮絡情誼一時加入者有三十餘校鑒於年來職業敎育異常發達學校藝術亦多進步不有比較何以資觀感而策將來因又發起職業學校出品展覽會就通商大埠徵集各校學生製作品分别陳列一以引起社會之注意一以供敎育家之研究推定章伯寅（江蘇省視學）劉鐵卿（武進巿立職業學校校長）鄭紫卿（江蘇省立女子蠶桑學校校長）陸規亮（上海貧兒敎養院主任）顧蔭亭（中華職業學校校長）黄炎培（本社主任）諸君爲籌備委員嗣於前日開籌辦委員會集議僉以此事體大非倉卒可以集事因議决分全國爲四大部（一）江蘇浙江安徽江西爲東部以上海爲集中地（二）直隸山東山西奉天吉林黑龍江爲北部以天津爲集中地（三）湖北湖南貴州四川河南陜西甘肅新疆爲西部以漢口爲集中地（四）廣東廣西福建雲南爲南部以廣州爲集中地各部分年舉行旣畢再視時勢需要舉行全國展覽會第一屆先就東部舉行但他省已加入職業學校聮合會者亦得送列出品就徵各校限於男女職業學校甲乙種農工商學校中小學附設職業科以及其他含有職業敎育性質之機闗如藝徒學校孤貧兒院等就徵出品分　產·工藝·女子工藝·以及圖案設計圖統計圖表等四類展覽地點定在上海期間定十年一月底二月初即舊曆壬戍之新年其場所及日期待確定後同時宣布現先從事通告徵集約分二期十月二十日以前徵求各校應徵與否及出品種類之報告十二月二十日以前徵求各校出品件數與應佔面積之報告至各校送到出品以十一年一月二十日截止展覽完畢當再由本社延聘專家研究刊發報告一面爲各種出品介紹銷路云 
雜評二 
[投機閥（旡用）]  
　　擁兵而跋扈者爲軍閥挾資而把持者爲財閥借政治以摀亂者爲政閥驅學生以紛擾者爲學閥閥云者有擅作威福之意也與平民主義適相反今之上海交易信託舉巿若狂試一窺内幕問多不足爲外太道者諡若輩爲投機閥誰曰不宜 
交易信託余非絶對不贊成也惟必本法律之眞意而用最公平最光明最正確之精神以爲之庶幾巿面呈活動之機金融袪呆滯之病縱有一二失敗亦或時會所趨一時過失衡量利害猶可原恕乃投機閥不然絞腸索腦創新奇之名目以驚炫當世村夫蠢婦聞而羡焉如蠅附羶擲其血汗資冀博蠅頭利不知胡然而漲至九天之股票胡然而落至九淵初主其事者至是則滿載而飄然竟去别闢世界以營其第二第三種之投機事業滬諺所謂（濕布衫）早已脫缷在後來者身上噫但見去者笑那管來者哭投機閥之作孽亦至矣盡矣蔑以加矣 
公布欄 
[江蘇高等審判廳]  
　　民庭判决錢獻卿（即錢戲紹）與錢光烔爲承繼涉訟聲請再審一案（判决主文）本件再　之訴駁回再審訟費歸錢獻卿負擔吳寛夫與吳華氏（即邵華氏）爲離婚糾葛控訴一案（判决主文）原判撤銷被控訴人在第一審之請求駁回本案訟費歸被控訴人負擔許八仁與許徐氏爲承繼涉訟控訴一案（判决主文）本案控訴駁回控訴審訟費歸控訴人負擔（杭錫綸等爲召買之公示聲明抗告一案（决定主文）原公示撤銷羣英旅館及聚興樓房屋兩所應即停止召買顧翠林與吕根生爲同居涉訟控訴一案（决定主文）本件上訴狀應予撤銷本審訟費歸控訴人負　 
　　批示時劉氏一件呈爲遵諭請求發還印紙費由據呈遵照本廳九年二十八日决定請求發還印紙費等情核案相符抑即撤銷原收證繕具領狀來　以憑發給此批以上十月一號 
　　民庭判决黄土林爲經界涉訟不服泰縣知事批示提起抗告一案（决定主文）本件原批示經原縣更正應母庸議陳　堦（即陳清）與王　堂等爲區書涉訟控訴一案（决定主文）本件控訴管轄錯誤駁回本案發交上海地方審判廳調查裁判沈樂唐等與穆湘瑶爲選舉涉訟一案（判决主文）原告人等之請求駁回訴訟費用歸原告人等負擔楊董倫爲濟源典債項糾葛不服武進縣知事批示提起抗告一案（决定主文）原批示撤銷本件聲請應中武進縣知事公署另爲適當之裁判林元生爲債務涉訟聲謂救助一案（决定主文）本件聲請駁回崔芷圈爲執行抗議不服上海地審廳裁斷提起抗告一案（决定主文）本件抗告駁回徐味熊爲遺產涉訟不服奉賢縣知事堂諭提起抗告一案（决定主文）本件抗告駁回諸葛張氏爲家產涉訟不服如臯縣知事命令提起抗告一案（决定主文）原執行令闗於案照賬表找還勃房三千零八十四元二角一分四釐部分撒銷應由原縣查照本廳元年五月二十日確定判决執行其他之抗告駁回戚啓華爲欠欵涉訟不服江寗地審廳决定　起抗告一案（决定主文）本件抗告駁回　　批示單士信呈爲南通縣知事不照判執行謂吊卷核辦由呈悉究竟實在情形如何仰候訓令南通縣知事查覆核辦此批劉芳遠呈爲延不執行聲請督飭迅速依法辦理由呈悉仰候再令原縣迅予依法判結勿再延宕並具報辦查此批鄭金氏呈一件爲鄭文等延不遵判繳租請飭縣封屋備抵由呈悉已令行青浦縣知事迅予依法辦理仰即知照此批以上十月二號 
[江蘇高等檢察廳]  
　　批示徐闗炳狀悉准予撤銷上告此批鄭忠山狀悉准予上告此批吳忠瀾狀悉候調卷核奪此批黄金標狀悉准予撤銷上告此批張晏狀悉本案第二　業巳劉歸江北第一高檢分廳管轄該民如有陳述　就近逕赴該　請求核辦此批黄菊初狀悉　已令交第三分監照判執行所　發　原縣之處應母庸議此批張翰臣狀及粘件均悉前據武進縣知事呈送卷宗到　當即查核該案審理尙未終結業將發還原卷該縣依法正式判决在案該民如有申訴事實仰即逕赴原縣訴請核辦可也此批王寳生狀悉本案第二審業巳劉歸江北第一高檢分廳管轄該民如有陳述就逕赴該廳請求核辦此批吳承圭等不服高審廳决定提起抗告呈遞一　馮　甫對於趙子卿案委陸立人辯護及代理私訴呈遞一狀袁文化等對於馬心忠抗告聲明一切呈遞一狀以上三狀業經本廳查閱函送同級審判廳核辦仰即知照此示以上十月一號 
[上海地方審判廳]  
　　判决主文（民一庭）一件判决俞立三輿廳士女因債務糾葛聲明　　一案主文本件　碍之聲明駁回一件判决單湛　與程春　產權確認涉訟一案主文　湛　所有在　家渡　街房一所計樓房十　平房大小十間並隨　基地坐落二十五保十六圖長字圩二十二號單榮照户則田一畝三分三釐一毫有自由收益使用處分之權程春霖不得干涉本案訟費歸程春霖員擔一件判决顔順與陳　林借欵涉訟一案主文陳貴林應　　頗順洋四十元訟　歸陳量林負擔一件判决程志嘉與沈錫郎米欵涉訟一案主文沈錫郎應交付原告人米欵洋三元五角五分原告人其餘之請求駁回訴訟費由沈錫郎與原告人比例負擔一件决定李宗建與陳如堂因房租糾葛一案主文本件訴狀准予註銷訴訟費用歸原告人負擔一件判决朱純甫與吳柏眷爲墊　涉訟一案主文吳柏春應償還朱純甫九八規銀一千國如吳柏春無力償還應由吳炳南負貴代債本案訴訟費用歸吳柏春吳炳南負　一一件决定楊舒臣與吳嘉猷因股欵涉訟聲請再審一案主文本件　　照准一件判决朱琴林與葉殿卿貨欵更審一案主文原判撤銷葉殿卿廳償還朱琴林貨欵洋三百六十八元九角二分本案訟費歸葉殿　負擔（民二庭）一件决定陶秉麾與周文俊等因貨欵糾葛一案主文本件訴狀准予註銷訟費歸原告人負擔一件判决陳葆笙訴王茂林貨欵糾葛一案主文王茂林應償還新和柴炭行洋九十三元一角繳由陳葆笙具領訟費歸王茂林負留一件判决吳　泰與秦聮奎等因追還和約涉訟一案主文原告人之誚求駁回訟費歸原告人負擔一件决定邵阿金聲明窒碍一案主文本件聲明窒礙照准 
　　批示一件孫周氏狀請開釋由狀悉　即將孫訪梅交案再予訊辦此批　　一件金劍卿然領保證金洋由淮領此批一件朱大章狀領賬簿票據由准領此批一件曹承久狀領營業證據由准領此批一件奚朱氏狀請給領由狀悉本案業擴奚紀生提起上告所請應從緩議此批一件董冕齋狀請繳保由狀悉巳函鄞地審廳派吏迎提矣所請　難照准此批一件順秋生呈爲立約析產請求備案由呈悉爾與紹良爲分析遺產已憑親族訂立合同自無再請備案之必要抄件發還此批一件陳福興狀請執行由狀悉候派吏執行此批一件張志林狀請强制執行由狀悉候再傳案訊奪　批一件　李氏狀交損失費由准交此批一件姚子讓等狀領欵洋糧串由准領此批一件楊桂千狀領欵洋由淮領此批一件沈映泉狀請估價拍賣由狀悉仰候傳案訊辦此批一件沈映泉狀交鑑定費　准交此批一件查鐄狀領訟費並租摺由淮領此批一件何月泉狀領欵洋由准領此批以上九月三十日 
　　公示送逹（全文在本廳揭示事公布）第一三三號（民一庭）一件陳大賓與蔡耕全爲欠租涉訟一案（判决主文）蔡耕全　償還丁三聚堂房租洋四十二元限判决確定日繳案給陳大寳具領本案訴訟費用歸蔡新金負　右仰被告人蔡耕全知照第一三四號（民一庭）一件忻自康等與林如械因貨欵涉訟一案茲本廳續定於本月十一日上午十時爲公開　理日期仰該被傳人林如械依期來廳候訊母違特示右仰被傳人林如棫遵照 
　　判决主文（民一庭）一件判决張肇鎭與胡伯仁等貨欵控訴一案主文原判闗於駁回主發記之部分撤銷王發記廳償還同豐鐵廠四百九十八元六角五分張肇鎭其餘之控訴駁回本審訟費歸王發記負擔一件判决袁　良與金葉江貨欵糾葛一案主文金葉江即金阿江應償還袁光良貨欵洋六十七元俟判决確定日繳由袁光良具領本案訟費歸金葉江負擔一件判决金顧氏與袁祐方借欵糾葛一案主文袁祐方應償還金顧氏原洋六十一元利息洋十二元本案訟費歸袁祜方負擔一件判决施肖梅　周小郎租屋糾葛一案主文被告人應償還施肖梅欠租洋十二元並所租承德公司施肖梅　租之房屋一間應即遷讓交由施肖梅收領訟費歸被告人負擔一件判决沈理生與沈英標佔地涉訟一案主文沈英標承認出賣與沈理生之住屋西廳問半着即立契成交沈理生其餘之請求駁回訟費歸兩造平均負擔一件决定秦心之與孫德福爲貨欵涉訟一案主文本件訴狀准予註銷訴訟費用歸原告人負擔一件决定徐慶文與葉樹華貨欵糾葛聲請再審一案主文本件聲請再審照准一件决定汪振煒與潘一飛簿據涉訟聲請撤銷和解一案主文本件聲請駁回（民二庭）一件判决奚隆金與丁天龍等因贖田糾葛控訴一案主文本件控訴駁回本審訟費歸控訴人負擔一件判决徐惠平訴沈季璜因賠償棧租涉訟一案主文沈季璜應賠償徐惠平自民國八年舊曆四月初一日起至出貨日止每年四百元計算之棧租損失訟費歸沈季璜負擔一件判决葛起倫等與葛彭青等因退田糾葛控訴一案主文原判撤銷被控訴人應將所種控訴人之田一千四百五十步如數退還控訴人管業本案訟費歸被控訴人負擔以上十月一日 
[上海地方檢察廳]  
　　批示沈聘之狀悉仰即來廳候訊此批果三狀悉候獲案後再行核辦此批姚占先狀悉業予票傳仰即知照此批顧金珠狀悉此批蔣蘭洲狀悉仰即來廳候訊此批王子仁狀悉案巳起訴候送同級審判　核辦此批劉得才狀悉前已明白批示矣仰候判决可也收藏手槍一節并未起訴毋庸多瀆此批陳鹿鳴　訴各節是否發生刑事闗係殊欠明瞭惟查爾與唐文才固債務涉訟一案旣經向同級審判廳提起控訴即應靜候核辦所請自毋庸議此批顧顯周仰　遵　來廳候訊此批沈福根狀悉限七日内補具控訴理由書以據核轉此批以上九月二十九日羅維美狀悉查本案私訴已送同級審判廳核辦矣仰即知照此批馮蘭洲狀悉此批姚懷喜查爾妻田氏巳於本年九月二十七日宣告相姦　拘役二十日　候確定後執行完畢准予領回此批單金龍據訴與刑律第四十四條之條件不合所請碍難照准此批游海清狀悉爾女旣爲洪阿五誘去自應聽候將其獲案核辦何得牽果多人所請未便照准此批謝鄭氏狀悉案正偵查所請將爾夫保　之處應毋庸議此批劉福海狀悉靜候偵查此批張李氏狀悉候訊奪此批鄭孫氏狀悉此批羅金海狀悉案經起訴仰候同級審判廳判决可也此批周田元狀悉案經起訴俾候同級審判廳判决可也此批唐有寛狀悉候飭警密批此批朱賢林狀悉案正偵查所請不准此批王銀寳狀悉本案事實并非虚搆自與誣告憲旨不符所請應毋庸議此批　楚臣等狀悉仰來廳候騐此批李光　等狀悉候傳案訊奪此批宋邦　狀悉候傳案核辦此批以上九月三十日 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
遊記浙皖旅行記 
[新安江之觀感] [  風塵餘生]  
　　一點二十分輪過中埠遥望居民農樵謀生是處松木亦盛四十分至塲口二點二十分至東梓該處居民亦以播種爲業稍進至横山窄溪梂樹頗多三點二十分已抵桐廬此處爲輪船終止之地而不能上駛矣 
桐廬實爲新安江之一要邑與汾水合流範圍雖不甚大而形勢甚險要桐君山屏障於前排門山倚圍於後水陸交通頗爲便利商巿亦頗發逹居民約五六萬云 
八月十九日由桐廬換快船向橷安江上駛山林漸緊人烟稀少草木青翠巍峨盛郁抱山挽水林泉之樂趣固别饒風味漢時嚴子陵隠逸林泉即於是也嚴先生釣魚之台猶名垂不休其地距桐廬三十五里名曰七里弄稍上即見釣台山勢峻險曲折崎嶇然因年久荆棘叢生當屈映光浙省長時代損資興修故今可直逹其臺臺石天然矗立臨江又據漁夫所說釣臺以下之鰣魚其目珠白凡魚一經釣臺其目珠色紅惜乎余雖親蒞其地而不得見實情爲憾不第此也而旅客倘携孩童過其地禁談嚴子陵以及釣臺之古事蓋因嚴子陵隠逸故耳由此處再上至東闗爲嚴詶府之要口與蘭江會集之處船抵此問尙早即登陸游玩略購食物惟嚴州由嚴子陵而聞名故城垣猶梅花形建築甚精地形亦佳而嚴州之口有二高峯曰南高峯曰北高峯每峯有高塔一座其水道之出入即銜於兩峯之間店舖約千餘家居民約三萬有餘顧其地雖爲名勝古蹟而一入嚴州街道齷齪不堪牛糞盈道坑厠雜陳觀膽固弗論其如公衆衛生何 
筆記 
[慘别記（六）] [  側帽逃禪]  
　　慧姑大駴旣念彼旣知之余又胡隠事已至此不妨爲其一傾衷曲乃曰余入情網矣萊青且驚且喜心中怔忡勉曰我心碎矣讀者識之情人自罄其情爲狀大樂爲事則絶險成敗利鈍俱基於此時一生幸福亦將隨之慧姑旣又赧然萊青曰女士吾舅氏曾爲我向爾家論婚伯父言女士病遂以中止慧始訝曰先生舅氏何人也曰沈大愚也慧姑曰即沈丈耶如此事易爲第我乃不知之何也萊青曰此亦有故或尊堂因女士病故靳不一告耳頃之欲逹其地慧姑曰我且返晤君滋慰君亦宜去以人言可畏也語畢返其首曰願爾珍重此心隨君去矣萊青曰數日來或有好消息毋以我爲念二人遂别 
秋深矣萬物俱現蕭條垂楊漸黄西風尤緊慈姑校旣開學逾一週嚴翁欲固留之亦不可乃任其負笈赴京師須行之日姨氏之姪小筠來送　姑亦置之不稍假以顔色姬假獻殷勤祝慧姑康健慧姑遂從此去矣嗟嗟慧姑北上郭意竟與乃翁長别哉慧姑來京師未及一月與萊青每週必晤首尤以以汽車游湯山爲最樂時郊外草黄楓葉舖地如錦晚霞堆綺燦爛可觀萊青曰他年吾與門灣逭署波士頓其勝游之樂當千百倍於此也一日慧始持電慟哭來訪言父以疾革即須返里萊青亦哭送之登車車行時慧姑鳴咽不能成聲勉言曰吾去矣願君珍重萊青黯然歸校意此别何慘耶七日后得一快函函絶重余不忍多寫僅摘其一節曰 
嗟嗟尙何言哉抵家之日紙灰滿地桐棺長眠姬氏下堂夙產悉去此尤不足惜最可駭人聽聞而必欲死者厥爲吾父之遺屬父言以我嬪小筠字跡極類無可疑處吾知父必不爲此然無人摘奸人之奸又復若何清夜悄思涙流盈枕感君之情憐我之命嗟嗟此事不能雪白我終死耳刻環我左右者俱遠戚我心巳碎我更何言嗟嗟我死矣我死不足惜獨如君之悲悼何雖然人誰不死爲情自裁爲樂孔多茲以小艇一隻奉贈 
逾半月消息續至慧姑已玉碎香消矣萊青不言亦不哭翌年遂渡美后事余遂不得知且亦不暇爲人悲已 
 [Ｌ劇談 
[小劇談] [  劉豁安]  
　　翠屏山之石秀獅子樓之武松俱令人可敬以血性中有正義 
清風亭打花鼓夫妻時好時歹時好可見夫妻之情畢竟牢不可破 
太白醉酒正平擊鼓足使才人吐氣奸雄忍能 
三姓家奴雖三國之匹夫而轅門射戟爲人排難解紛亦是英雄舉動况能忍張飛辱而負當時重乎 
雜載 
[秋思錄（二）] [  禹鐘]  
　　竹林七賢論曰阮咸字仲容與叔父藉居道南諸阮居道北北阮富南阮貧七月七日法當曝衣北阮庭中爛然莫非綈錦咸時方總角乃以長竿標大布犢鼻棍於庭中或怪問之答曰未能免俗聊復爾爾可謂自安其貧矣今人見人錦繡輒深艶羨充是一念紛相尤效初不自問其能力之如何窮極奢侈以相誇炫此時俗之所以日敝而生計之艱難實亦以此今綢緞每尺必一二元而服之者特衆余友小仲近語余曰吾人苟不服綢段以布衣相倡則亦救奢挽靡之道也余頗善之吾願世之有心人勿復以　華相尙須知　會之　落直一奢字致之充其極行覆人國而有餘也 
嘗見異聞集載後周上柱國沈警奉使秦隴過張女郎廟酌水獻花彈琴作鳳將雛吟曰靡靡春風至微微春露輕可惜闗山月遂成無用明遇夜俄見二女郎具酒肴歇咏極歡小女郎曰澗玉因執警手曰昔　二妃游於湘川見君於虞帝廟讀湘東王碑此時慊念頗切不謂今日有此佳會警亦記嘗所經行因相叙嘆不能已已小婢麗質告夜分致詞曰姮娥妬人不肯留照織女無賴已復斜河警遂與小女郎就寢此事情節奇艶神人之合殆亦闗緣渺渺余懷令人不復念塵土中人矣按此事不詳時日惟觀小婢麗質言及織女當是秋夜耳 
小說 
[劇賊胠篋記（十六）] [  一圭]  
　　第三節珠寳箱 
　　八月十日這天是星期一我们到密吉司脫禮拜堂去還未走到那裹見路旁有一家旅館旅館外而的酒室裹有一個紅臉的人正在那兒喝酒穿了一身很華麗的衣服我们本也想到這旅館裹休息一回但辣茀里司望了那人一下就不走進那旅館去後來冒雨回到車站他說那人身上有一股陳皮酒的氣味很爲濃厚幾乎把他衝倒他所以不願意走進去了你道密吉司脫禮拜堂是個甚麽所在呢原來是一所灰色方形的大屋正坐落在業林之中有一排很　齊的窗户原來這時屋裏的人正換進一餐的衣服我们的車子到了那裹當即停住我们跳下車來走過球塲上的布篷和旗竿這個球場就是辣弗里司將要在上面比球的了但是主人設下的筵席却在屋裏我们就走了進去祗見已有許多客人到了當中有一位米希小姐人品很出衆他是個總牧師的女兒他和我一見如故把這許多的客人一一指示給我又和我大爲攀談那時我本很寂寞得和米希小姐談談就很覺熱鬧所以我很高興又很感激他但當我正高興的當兒又使得我十分詫異他忽然低低問我可能替他謹守秘密我回答他或者可以他就問我道你可怕强盜麽我聽了這强盜兩個字很吃一驚直着聲音道甚麽强盜米希道正是强盜但你不可這樣高聲我以爲這個必須守着秘密否則我就不敢告訴你了 
餘瀋[  吳秉恬]  
　　天地間磅礴鬱結之氣必有所鍾鍾於物則爲干將莫邪鍾於人則爲奇俠爲烈士鋒銳所至幾於無堅不摧然此猶匹夫之勇一人敵非萬人敵生今之時居今之世内憂外患環起迭興安危誰是出羣材不禁感慨係之也 
 
 

Page 19

 
 
   
 
 

Page 20

 
 
常識 
常評 
[敎育實業與政治] [  隨]  
　　政治敎育實業爲立國之三要素今政治紊亂極矣而敎育實業團體能念及外交之重要開聮席會議於上海將表示　實之民意以謀對外一致之方鍼不可謂非我國一綫之希望也 
今世界盛行職業代表制若我國之全國商會聮合會全國敎育會聮合會誠職業代表之有力者若能乘此時機解决糾紛之政治調和南北之感情救民生於水火奠國家於又安則美國之費城會議不得專美於前矣 
若各省之省議會有結合之能力以政治團體與敎育實業之團體相携手共同挽救時局則其效力之偉大必更過於函聮合會之聮席會議矣吾知各省議會中不無愛國之士必當有起而圖之者吾甚願兩聮合會之聮席會議於表示外交意見外更進而爲内政之根本計畫則即各省省議會　能利用時機與之携手而所得之效果亦必有可觀跂予望之 
衛生 
[呼吸必須用鼻的理由] [  江東山]  
　　呼吸的目的不外把體内的炭氣和體外的氛氣相交換說到氣體出入的路雖兼有口鼻兩腔然而正當的道路要推鼻腔因爲空氣中間難免種種混濁物質所以鼻腔就有下列的裝置來防禦他 
黏膜可以辨别氣體的性質常常分泌黏液使氣體冷的變成暖乾的變成濕此種作用在深呼吸時最有效力 
鼻毛毛端向外生的上面染着黏液塵埃吸入立即被他阻止不過有些人倒把他剪掉眞是不可解 
微血管鼻腔裏的微血管特别豐富更以（沙鼻）爲最多因此吸入的空氣可以隨時調攝和此外的各種器官都有間接直接的影響 
嗅神經這是鼻子裏的總司令如吸到臭惡的空氣便閉塞鼻道阻止他清凈的便張着鼻道容納他 
上面是吸氣要用鼻的理由說到呼氣也要用鼻因吸氣時候黏在鼻腔裏的塵埃或停留的惡氣可以靠呼氣衝出否則藏垢納污作用久要滯鈍毒物仍舊不免從此流入肺裏更有夜問張口呼吸空氣擊動縣舌（小舌）就要牛呌似的發出鼾聲體弱的竟或釀成氣管加答爾或　加答爾一類的危病症都是不用鼻子呼吸的害處（乙種酬） 
[瘋犬咬之說明] [  鳳賓]  
　　上海公共租界工部局局局台未斯醫士於九月二十九日發表瘋犬咬之說明足以增進吾人之衛生常識故亟譯之如下 
瘋犬咬又名瘈咬病亦作恐水症乃一種急性之危險病也患者治不得當必致殞命人之染此每由犬或他獸之患是病者囓傷所致其涎沬沾及傷口已足令人感疾矣 
獸類之可染此症者不僅犬類即貓羊牛馬等畜亦可罹之故經畜類嚙傷者均宜注意也 
病犬之涎沬可以媒介此疾故豢養之者若爲其繫縛口套或箝出鯁骨或喂飲藥料每可沾著涎沬於不自知覺中而同攫其疾也 
顧犬之涎不僅在患病時含有毒質即其疾未發以前一二日内涎中每已沾毒故犬之貌似康健者亦當慎防囓咬也犬之染瘈咬症者可分二類 
甲類狂怒性之瘈症病之初起犬忽外逸至數里之遥一二日後始返舊宅而其軀幹異常瘦弱或身有傷痕舉止則異乎尋常逢人便咬至他種動物凡經其所見亦欲仇視而噬之即其同類往往亦被相殘性度好動不能自己恍悄惚惚若懼禍患之臨有企圖逃匿之態 
乙類呆啞性之瘈症病之初起即有下顎麻痺之狀麻痺必日甚一日吠聲迴異尋常神經易感剌激 
犬之患瘈病者有時貌若温馴而忽然發狂嚙人犬之死亡約在三日至六日以内 
凡有類似瘈病之犬宜囚之不令外出延請獸醫診斷或逕送工部局待驗 
病犬宜活擒若有狂嚙衆人之勢不能活擒斃之亦可惟驗查活犬則一二日内即可斷定其有無瘈症驗查死犬則須十四日而始得證明 
囓傷之患無論爲犬貓牛馬或他獸所致無論爲巳瘋或未瘋宜就醫生洗滌傷痕徒恃消毒液尙未足以弭害須用腐蝕藥或燒灼法施諸傷痕之淺深各處而後再至工部局中請爲檢察倘有施行巴斯德氏療法之必要當依法施行以杜後患倘被瘋犬所嚙則巴斯德氏之療法自有特效非此不足以救命也此項療法在上海工部局中可以實行治療一人約歴三星期始可藏事其費爲五十兩如有减費之必要亦得商榷而定之 
道德 
[自省語] [  高鵬起]  
　　不要笑忠厚人没有用没有用正是他有用不要　聰明人有用有用正是他没有用 
凡聞人私語切勿傾耳竊聰凡見人私室大忌側目旁觀處人不可任己意要合人情處事不可執己見要合事理議論多成功少 
体道别人之短休誇自家之長 
言人的私就是自己的私言人的過就是自己的過 
我打人也打依然是換手自打我駡人也駡分明是換口自駡 
使口不如自走求人不知求己 
量大要似滄海任百川灌而不滿立志須像泰山憑萬人推而不摇 
靜坐常思己過思己過則過日少閒談莫論人非論人非則非日多 
反覆無常者必不能立志 
在生一日須做一日好人處世一日須行一日好事 
聞人之善如佩芝蘭則日日聞香聞人之惡如負荆棘則時時防剌 
青年之心宜多收歛不宜豪放老人之心宜多豪放不宜鬱抑 
人生一世草生一春 
有權力而不濟人則辜負權力有聰明而不讀書則辜負聰明 
事非忍耐不足興業（乙種酬） 
[西方格言（一九七）] [  謝介子遠]  
　　義務之途即安樂之途（英吉利諺 
風不專從一方來（德意志諺） 
母各珍其子（英吉利諺） 
空囊令人智但已遲矣（葡萄牙諺） 
命運不能勝德行（白魯達克）（Ｐlutarch） 
能步行者得馬乃樂（富蘭克林）（Franklin） 
胃亦可使人成盜賊及兇犯（德意志諺） 
譽詞有益於智者而有損於愚者（英吉利諺） 
病者猶可高臥債務者不能安眠（意大利諺） 
職業愈重當愈謹慎（英吉利諺） 
經濟 
[生計恐慌] [  武廷琛]  
　　房租層加米價飛漲乃至菜蔬薪炭布疋原料舉凡衣食住之必需品無不同時並漲爲老於滬上者所未聞此滬上巿民最近之恐慌也吾人旣感受困難當然思設法解除顧欲解决此問題當分二層觀察其原因起於偶然的其來也浡焉其去也忽焉潮流一過會當平定其原因由於共同的則中外旣同現窘狀上海豈能倖免由後之說則自歐戰以後元氣未復勞工神聖罷工時聞購買力與生產力同時减縮上海之進出口業勢難恢復原狀百業當同受影響由前之說則自各省多事避地寓公視爲樂土而信交各項投機事業又各如雲而起房屋即因需要而加租不幸加以内地水荒食物又因缺乏而漲價緣因會合致成今日之現狀此則大勢所趨固非一手一足之烈所能挽回根本救濟要非整理内政疏通人口振興實業激增生產不爲功特非一時所能收效吾人爲自身計而爲個人之力所能爲者不外老生常談曰勤儉而已正業而外加以輔業一切消耗費固須拼除即生事必需品亦必忍痛撙節庶足勉應時勢之壓力若手壓平米價求减房租此則視各團體之毅力與夫資本家之天良個人能力固無贊否之餘地也 
科學 
[燃燒之說明] [  禪航]  
　　燃燒爲尋常之事故燃燒之理爲吾人應有之常識凡二種物質相接觸起劇烈的化學作用致發生熱及光者均謂之燃燒但燃燒物質之一種必爲含有　氣之物如吾人燃油燈則爲油與空氣中　氣作用而發光與熱並非油自身能燃燒也故燃燒在化學上屬於　化作用之一種電燈之發光與熱爲物理作用不得謂之燃燒 
各種物質燃燒有一定之温度不達一定之度不起燃燒作用此温度謂之燃燒度燃燒度之高低因各物質而異例如煤油之燃燒比菜子油爲易因前者之燃燒度比後者低也又吾人燃燈必用火柴吾人放爆竹則用微火已足蓋因燈油之燃燒度比火藥高也 
又同一物質因其形態之不同而燃燒亦有難易大抵氣體狀態最易燃燒液體狀態次之固體狀態最難（乙種酬） 
問答 
[答馮汝標君治面油法] [  長沙羅元亮]  
　　面部多油最生煩厭於燈下讀書時尤甚治療之法用生白果數枚摀匀（忌鐵）於每晨及飯後遍擦面部再以冷水洗淨拭以乾巾如不問斷則十餘日而生奇效矣 
[古艶尺牘]  
　　搜集古來艶情尺牘彚爲二编每篇情文兼至字句皆香茶餘酒後取而玩索之不第有益文辭且勝讀詩詞小說數倍也 
正編一册定價三角 
續編一册定價二角 
上海棋盤街文明書局發行 
各省中華書局代售 
 
