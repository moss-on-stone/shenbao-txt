# 1888 - 59 - 4905343

 

Page 1

 
 
[新印曾文正公書札出售] [  申報館啓]  
　　曾文正公勛業文集章彪炳　字觥觥大集久付　製本舘前將向未刋出之家　一種印行海内鴻　爭先購致兹又經景賢書屋覓得公之　札以新鑄鉛字印成中皆致名公鉅　之函　講戎獵或　理學或詳漕政或考鹺稱　皆確切精詳原原本本而校對之心細印釘之工良尤爲有　　臻衆目共賞計二十七　都二千八百四十一首又　紗六卷都二百九十二首現已出售每部分裝二十本價洋一元六角諸君子有先覩爲快者至本埠申昌耆盡室各　坊及外埠各申　購取可也　欲　購則請至本舘帳房面　 
[硃批雍正上諭全書印成發兌告白] [  點石齋主人謹啓]  
　　憲皇帝御極十三　手批章奏無閒宵旰天縱之明如日月天威之赫如雷霆而極之屬精　治之心則本天心之仁愛一天道之裁威庶　　已　至本齋知是書之有功世教也從事於此書者數十人歲紀一周始獲告蔵其初每過一　必校兩次層層遞進校益嚴密及至書成復又通　遇有出入重印面止其所以不告勞不辭費者蓋以聖人經世之謨與臣下効忠之悃俾世之讀是書者無官無商無士民聞風興起皆油然生忠君　　之心焉分裝六十册外加文木箱子定價四十元准於本月十五日由本齋帳房三馬路申甚書　室清遠里新來絲棧發兌至於紙張之深白字　之湛精猶爲此書餘事有目共賞不自　也已此佈 
[直行康熙字典出售] [  點石齋主人啓]  
康熙字典一書自本局創印以來久已風行海内而直行本銷售尤爲最夥前所印者早經售罄惟書中分行直線易於混目　者嫌之今本局將　中直線槪行剔除重加描潤一再校勘毫無遺憾矣準於是月出書每部仍裝六本外加紅木夾板價洋兩元八角售處在三馬路逢源里愼記書莊及南北申昌各外埠申昌此佈 
[新印尺牘初桄出售] [  申報舘主人啓]  
　　尺牘初桄一書門分類别縷析條分初學旣便於取資成才亦易於翻閱本舘特用新鉛字排印眉目清晰校對精詳准於卽日出書每部四本價洋二角半售處仍照　例 
[書本報述臺灣創行鐵路電燈兩事後]  
　　臺灣自攺設省會以來經劉省三爵撫認眞整頓凡事無不日新月盛日前郵來信息謂電氣燈已在臺北府試燃將來尚擬推廣則是不夜之城長春之國當不僅在上海一隅矣又聞鐵路一事將次開工則是上海前時之已成而復毁者今將於臺疆重擴奇觀余聞之不禁喜之深也或有難余者曰治臺之法亦多端矣僅有此兩端亦何足深喜况乎鐵路之成所以便商旅之往來通貨財之出入俾内地之貨轉運也甚易外路之客經行也甚捷皆足以便民而取利固屬盛舉若電氣之燈則不過用以作游戲三昧之具卽使光明達旦亦不過焜燿人間若必藉此以便照夜以利行人則設心左矣上海電燈先時試行常有倐明倐暗之病近年以來試勘精詳此病始覺少見然猶不能免也具費則較地火爲大其用亦似不若地火之便然則臺灣現在新造當擇其至要之事而行之又安用此不急之務爲哉余曰不然此其所言固亦快論然不免於拘墟也臺灣自劉省帥設治之後凡其所行皆有次第可按若網在網有條而不紊先之以撫番番旣就撫而後繼之以清丈清丈之後然後招墾招墾旣熟而後升科其於商務則專責之熟諳之人外有可招則招之内有可取則取之建巿房以安商旅備館舍以來歸客必使商賈雲集估帆輻輳而後規模旣大局量愈宏命人在外洋購製快船以通商運前報曾經述及現已定於二月初二日委員由滬啓行前赴英國船廠接取來華其中所用外洋之人則卽在外洋延　而應用華人則皆由張叔和觀察在滬挑選觀察熟於船務且深悉商情其所挑選者必期其能勝任愉快而後已不徇情面不存私見聞所用之侍者管事以及庖人均係挑取頭等之人以求其能在船伺候商旅俾登其船者色色適意事事妥貼乃克收賓至如歸之效此其成效將來必　可觀總辦商務局者爲楊藕舫觀察則亦深明商務諳練老成觀省帥之於用人如此其得當則亦安有以不急之務爲先務者蓋以中國人情喜新而厭故好奇而惡常臺地新開生番甫能就撫若一無新奇之舉則不但不足以廣招徠而且不足以聳觀聽凡人之情得所未見則必喜喜則人人樂從輪船鐵路皆臺人所未見者也然雖未常見而亦易得暫見則久之而視爲尋常獨於電燈則眞爲生平所未見忽焉而大放光明炫人耳目則將驚之異之歎賞而羡慕之謂西法之妙固如是也則人人皆有慕效之意而我乃順其情以爲之導而從之也不難所謂因其勢而利導之其勢順此其用心亦良苦矣一知者謂電燈視鐵路爲輕而創而行之者則且以爲此二者當並行而不相悖天下之事有民可使田不可使知者此類是也大都爲治之道不外乎順人情所謂順人情者非必其隨波逐流而已也子輿氏曰所惡於智者爲其鑿也禹之行水也行其所無事也如智者亦行其所無事則智亦大矣禹之行水何以能行所無事哉瀹濟漯而注諸海决汝漢排淮泗而注之江尚得謂之無事乎第濟漯勢順於海則注之海汝漢淮泗勢順於江則注之江雖有事而見之者則以爲無事斯則所謂能事而斷不至於僨事今之爲治者往往自矜其智不知順人情之道于是任情縱恣而拂乎人情顚倒後先而乖乎人情否則不敢措施因循苟且而絶不知體察乎人情卒至衆情不治不但不能奏治績而且因而誤大事若此者往往而有旁觀者或責以才具不足智慮不深而不知其所以誤事初不在此也今劉爵帥之治臺也專以順人情爲先務卽此電燈一事已足見其作用之方由是而有快船以通商賈有鐵路以速營運商民旣集百貨雲屯荒地漸開而漸廣出產日出而日多可以升科之地旣增則　國課不患其不足可以墾種之地日闢則番族毋慮其負嵎蓋我但自治其地自修其政自聚其民而番人見之聞之已不敢復生覬　番有畏心而更有歆羡之心積而久焉生番皆將化爲熟番熟番將自𨽻乎漢籍於是乎興文教設學校拔眞才以資國任用數年之間臺灣之地有不與中原諸大省齊驅而並駕者哉 
[鹽商集捐]  
　　河南鄭州决口工賑需欵甚鉅經部議請開鄭工新捐奉旨俞允各直省現均設局收捐惟部定章程内當商鹽商均須捐輸故兩浙運使德靜山都轉札飭四所甲商會同商人妥籌禀復現經四所甲商公同籌議集捐議得浙東浙西綱鹽引每引捐銀四錢一分五厘平海蕭會等處各肩地認額不定額者每斤捐錢二文至各處醬功每缸捐　一兩統計綱引認額以及醬坊缸數准以現定捐銀彚總共可得捐銀二十萬兩統以一年爲限捐作鄭州工賑兩甲乙需已禀明撫鹽院衛靜帥運使德都轉批准照辦并蒙憲批十分嘉許聞此項捐章係照上次海防捐章辦 
 
 

Page 2

 
 
理故肩販售鹽亦自光緒戍子年元旦日起每觔准加收捐錢二文德都轉並出示曉諭一體遵照矣 
[趕修考棚]  
　　杭垣三書院自上年攺章後每逢官課均在學院考棚局試去臘今春疉次下雪城中房宇壓坍極多學院考棚本已失修一經　壓遂致東西兩帶壓坍棚屋四廠下面卓桌凳亦盡壓壞須由仁錢兩縣承修現距甄别之期不遠杭府吴春泉太尊欲令於二月初一以前將考棚修竣桌凳備齊以便靜帥定期扃試不知能尅期完工否也 
[杭城賽會]  
　　杭垣撫院之旁有紫微宮每歲於元宵奉神出巡周歴社下地方而止若逢大比之年則須满城巡行今歲雨雪連綿直至初九日天始放晴而道路依然濘滑至十四日方見乾燥會中人興高采烈添備各物以備迎賽好事者又造言此會須戊子年始出六十年一見之盛會也於是城廂内外一齊哄動是日天又晴明大街小巷幾於轂繫肩摩辰刻紫薇會出前導頭亭一座黄傢伙半副黄亭一座銜脾十二對德　牌八對大金鑼兩面鼓樂一起紅傘羽扇各一柄馬上三檐傘一柄鎗馬八匹蜈蚣旗馬八匹香亭一座鼓樂一起龍燈一條龍燈鼓一起尖式綵旗馬八元張弓背箭馬十六騎清音一堂勅印官馬二騎提燈香盤提爐各一對神像坐五嶽朝天頂暖轎神像甚小似温元帥之先鋒俗稱雲仙師塑像相仿神後擁馬四匹由大街經各憲轅門先歴東南西南兩隅後歴西北東北兩隅回宮已在掌燈後矣 
[袁江雜錄]  
　　河工開辦以來浦上生涯大有起色新歲演劇賣藝賭　謎社龍燈獅燈𤍠閙非常幾至目不暇賞云○積雪迷漫不辨路徑有某姓婦彳亍而行誤蹈溝洫經人援起早已魂赴九泉矣誠无妄之災也○某甲之弟於客臘二十七日背兄而逸蓋以債臺百級無可支排也甲求之急偵騎四出至今尚無蹤影○去歲之杪土價陡增每兩需加錢五十文 
[照錄總理衙門與法國恭星使續議商務專條]  
　　大清國大皇帝大法民主國大伯理璽天德行此欲令兩國通商來往倍加興盛又欲將光緒十二年三月二十二日天津所定和約彼此保固切實施行酌定續約商攺數欵爲此兩國特派全權大臣會同辦理大清國大皇帝特派管理總理各國事務衙門多羅慶郡王總理各國事務衙門大臣工部左侍郎孫大法民主國大伯理璽天德特派欽差大臣下議院國會參　曾任吏部尚書駐紥中國京都總理本國事務恭思當各將所奉全權文憑互相校閱妥協立定條約如左第一條除今約所攺之欵外光緒十二年三月二十二日在天津所定之和約換約後仍卽逐欵切實施行第二條按照光緒十二年三月二十二日所定和約第一欵珦兩國指定通商處所廣西則開龍州雲南則開蒙自緣蠻耗係保勝至蒙自水道必由之處所以中國允開該處通商與龍州蒙自無異又允法　派在蒙自法國領事官屬下一員在蠻耗駐紥○第三條現因中國北圻來往商務必須設法作速振興所有光緒十二年三月二十二日和約第六七欵内所訂稅則今暫行攺定凡由北圻入中國愼粤通商處所之洋　卽按照中國能商海關稅則减十分之三收納正稅其出口至北圻之中國土貨卽按照中國通商海關稅則减十分之四收蒳正稅○第四條中國土貨按照光緒十二年三月二十三日和約第十一欵第一節完納進口稅後過北圻到越南海口者除中國之外如係前往他國則出口之時應照法越稅則納出口之稅○第五欵中國允准中國土藥由陸路邊界出口入北圻此土藥每担卽一百斤應完納出口正稅銀二十兩法國人及法國保護之人只能在龍州蒙自蠻耗三處可以購買此項土藥中國商人所應納内地釐金等費每担亦不過銀二十兩之數中國商人由内地運土藥者將此土藥交與所賣之人時卽與收釐憑單而所買土藥之人納出口稅時將憑單到關呈騐繳銷再此項土藥不許由陸路邊界通商海口再入中國作爲復進口之物○第六條除兵船及運載兵丁軍械之船外所有法國及北圻船隻從諒山至高平復由高平至諒山經過龍州至高平並高平至龍州之河此二河一名松吉江一名高平河此項船隻每次路過卽每墩納鈔銀五分惟船内所載貨物一槪免稅運入中國貨物可用此二河其貨物並可用旱路及諒山至龍州之官道俟中國在邊界設關之時此項經過陸路之貨物在龍州必須完稅後方准銷售○第七條日後若中國因中國南境西南境之事與最優待之友國立定通商交涉之和約條欵章程等類所有無論何等益處及所有通商利益施於該友國此等約一施行則法國無庸再議無不體照辦○第八條右各條經會同商定後大清國欽深王大臣及大法民主國欽派大臣將此約條欵原文譯出漢字畫押用印共二分○第九欵此次續約並光緒十二年三月二十二日通商和約經兩國欽派王大臣互換後此續約與該通商和約並載一體施行○第十條此約現由大清國大皇帝批准及大法民主國大伯理璽天德批准後卽在中國京城互換○附開今按照光緒十一年四月二十七日所議由大清國大皇帝及大法民主國大伯理璽天德各派官員親赴中國與北圻交界處所會同勘定界限業經兩國大臣親自履勘竣事現經大清國大皇帝特派管理總理各事務衙門多羅慶郡王總理各國事務衙門大臣工部左侍郎孫大法國大伯理璽天德特派欽差大臣下議院國會參議曾任吏部尚書駐紥中國京都總理本國事務恭思當將該處界務會商定議永遠遵守所有商定辦法開列如左一將兩國勘界大臣之節略並所繪界圖均親自畫押者現在互相校閱各無異議○一所有兩國勘界大臣意見不合之處及光緒十一年四月二十七日和約第三欵未節所載攺正之處照以上所開三條辦理○一廣東界務現經兩國勘界大臣勘定邊界之外芒街以東及東北一帶所有商論未定之處均歸中國管轄至於海中各島照兩國勘界大臣所畫紅線向南接畫此線正過茶古社東邊山頭卽以該線爲界茶古社漢文名萬註在芒街以南竹山西南該線以東海中各島歸中國該線以西海中九頭山越名格多及各小島歸越南若有中國人民犯法往九頭等山按照光緒十二年三月二十二日和約第十七欵由法國地方官訪查嚴拿交出○一滇越邊界第二叚從小賭咒河南岸狗頭寨照圖上甲字起由狗頭寨自西直抵東計五十餘里北邊聚義社卽聚美社聚美社美肥社卽義肥社歸中國南邊有朋社歸越南至圖上乙字處從乙字至丙字亦由西抵東中越邊界路經二河其二河並歸一河入大賭咒河又名黑河從丙字往東南約十五里至丁字以北之南丹地方全歸中國從丁字往東北至猛洞下村卽圖上戊字處按圖上所畵從丁字至戊字界線其南之南燈河慢美猛洞上村猛洞山猛洞中村猛洞下村全歸越南其北全歸中國從猛洞下村戊字起經清水河入大河之處卽圖上已字以河中爲界從已字至庚字以大河中爲界河西之船頭歸中國河東之偏馬寨歸越南南從庚字往北至辛字經老隘坎至白石崖計老隘坎白石崖兩處中越各有一半白石崖老隘坎以東歸越南以西歸中國由辛字往北順偏保卡北保中間入大河之小河東岸直往北至高馬臼卽圖上壬字卽接第三叚勘界大臣所畫定之處○一滇越界邊第五叚自龍博寨雲南越南邊界經龍愽河到清水河入龍博河之處爲止此處圖上甲字由此界自東北往西南至線水灣入賽江河之處爲止卽圖上乙字按照畫界則清水河綿水灣河歸中國自乙字中東直抵西過藤條江在大樹脚以南爲止此叚界線以南歸越南以北歸中國圖上丙字自丙字處起到金子河入藤條江處爲止以河中爲界圖上丁字從丁字起經金子河計程三十餘里又由東至西抵圖上戊字處此界過在猛蛙渡以東入黑江之小河圖上已字從戊字至已字以河中爲界從已字往西以黑江之河中爲界照兩國勘界大臣畫定界圖並照以上所畫界線由大清盛地方官及大法民主國欽派駐越大臣遴派官員前往會同辦理安設界牌事宜現畫定界圖二分每分三張乃兩國欽派大臣畫押用印者圖上新界以紅線爲界雲南界圖並駐有法國阿等字中國甲等字以便易於識認 
按此約章本報前曾登其大略惟轉輾傳抄字句間小有訛誤兹由京友寄到一通較爲詳細合亟照錄左方[  本館附識]  
 
 

Page 3

 
 
[豸節來申]  
　　江蘇臬憲陳少希廉訪於昨晨抵滬道憲以下各員咸詣金利源碼頭迎迓 
[法員更調]  
　　法國駐滬總領事德尚廷君聞有升調之信所遺駐滬總領事缺聞派前駐日斯巴尼亞領事某君接辦下次法公司輪船抵滬卽當乘之而來德君俟新任領事抵滬卽當啓行也 
[神父出殯]  
　　法國某神父逝世昨晨出殯至八仙橋西國墳山路經英租界大馬路送喪之西學生有二百餘名之多 
[演劇酬神]  
　　去冬亢旱異常上海縣裴邑尊設壇邑廟中虔求甘澤閱日卽上格蒼昊渥沛祥霙兹擬于二十五日雇天仙部伶人在廟演劇一天以答神貺想届時紅氍展處粉墨登塲必有一番𤍠閙裴大令及馮蓮士直剌深恐人多易於生事先期派差以資彈壓亦防患不然之道也 
[飭丁查訪]  
　　昨報列引翔港人陳某謝某等索酬不遂搬取花衣經周子青送請究辦云云裴邑尊本擬親自下鄉查勘旋因别有要公乃飭家丁帶領差役前往查明禀候訊辦 
[傳諭代書]  
　　昨日上海縣裴邑尊懸牌放告一時來堂具禀者紛亂如麻邑尊諭令代書如有情節支離不盡不實者不准爲其代繕俾免誣控等情亦息訟安民之意也 
[誘賭被控]  
　　法界恒源酒店主陳某於昨晨投法捕房訴稱兒子陳新甫被人誘去局賭輸洋四百數十元今查得係被做假牌九之顧姓招去顧住德順里七號房内請爲飭提法捕頭卽飭包探李雲發帶同陳某前往將顧拘到並獲滾鉛牙骰兩粒據顧供亦爲賭客曾經輸洋現爲招商局海宴輸船買辦豈敢作不法事捕頭詰其然則何人所爲在何處賭博頭供在四馬路裕泰行内賭博係著名賭棍羅啓揚及唐質夫引誘前去唐在英捕房釋放未久今又犯事法捕頭謂雖有人引誘若遇規矩之人堅持不去若輩亦無所施其技着將顧管押於今日解訊聞陳新甫與胡開甫相識前次密采里西飯館洋東控收洋人胡開甫收去洋九百六十二元一案胡避匿後將陳傳　昨日胡開甫扭某甲進捕房稱中亦在密采里爲煞拉夫被伊用空洋五百元值班捕頭卽將甲管押原告正欲退出適備捕頭瞥見以胡開甫兩次未到公堂密采里之事尚未完案今雖爲原告亦應交保着卽押候覓保 
[申禁續述]  
　　英租界婦女有人烟館及至佛唐燒香等事英會審蔡二源太守意將重申禁令已列前報兹悉蔡太守及英捕房之麥捕頭已繕成告示送工部局簽字盖印局董尚須集議說者謂禁止婦女吸烟進香實是美舉惟法租界事同一律亦須議禁木識王雁臣司馬亦曾計及於此否 
[補提薦頭]  
　　前報列賣娼宜究一節已由包探戴金寳將金氏卽阿金拘案徐楊氏同媳某氏投案聲稱蕩口人向在滬上帮傭媳亦來滬去年十月間托現在法租界醬園弄中爲薦頭之陸氏薦媳爲傭言明每月工洋一元及領去後問媳下落陸不肯言及我自往尋見己患毒瘡究詰之下始知已被阿金將我媳賣娼現住我主人之空屋中不能久住欲醫則無力某氏供與同并稱自到阿金家二個半月只得工資二元蔡太守　何不告知爾姑爾豈情願　娼乎某氏答稱我本不願阿金言若不依欲將我抛擲浦中不得已允　太守謂爾今悔已晚矣金氏供伊自願接客麥總巡禀訴前因并稱此種惡習言之殊堪痛恨許包探稱金氏住在虹口廣福里及往提已避居别處太守又問某氏接客幾何得洋幾何某氏俯首不答俄稱所得之洋盡交金氏太守又問金氏家尚有何人且爾仍是鄉間農婦裝束爲娼之衣服何　答稱金氏家尚有夥妓一口衣服均由金氏給我穿着及被姑尋見衣服均被取去太守謂本由陸氏荐爲傭　豈可賣良爲娼可惡已極飭徐楊氏領媳暫退金氏交官媒收管再行補提陸氏到案質訊以便重辦按租界地方用年輕婦女爲傭暗中使爲娼妓時有所聞荐頭人有知情者亦有不知情者今由麥捕頭訪查請太守重辦以快人心亦懲一警百之道也 
[英界公堂瑣案]  
　　吴瑞林稱虹口地方有葉仁忠之房屋一百零八間居民鋪户之糞　由鄉人住倒今房屋已售與西人馬立師我爲糞頭另雇人逐日挑運　料鄉人懷恨糾衆將我與兒子錫昌拔至公水廟地方拉碎衣服打失票洋二十元大洋七元小洋八角且欲逼立任彼挑糞之據幸捕房知悉派中西包探巡捕拘獲行兇之董炳祥等四名尚有爲首之董炳千董多多未獲其子錫昌供與同董炳祥董松寳楊永全顧春郎等同供鄉民挑糞種田奉有縣示因被阻挑是以口角不敢行兇麥捕頭以租界中糾衆拔人此風斷不可長請爲究辦蔡太守深以爲然飭將董炳祥等交捕房帶回再行補提　首之董炳千董多多究辦○包探顧阿六拘獲積竊胡小古起到衣物共有失主六户據報之贓尚未齊全昨將人贓先行送案該包探申訴前情失主江榮茂錢子堂馮良才楊錦川熊良福陳衡田等各呈失單并各聲明缺少衣物蔡太守隨飭該包探將人贓帶回再行查吊餘贓訂於禮洋三覆訊○　清福稱友沈德富自將鋪盖典押反報捕房妄訢被我處之李德金押去已由捕房查明沈德富自已質押請免究辦李德金供沈德富向我借錢不遂挾怨誣告今旣查明我念同鄉之誼求免究誣沈德富俯首求恩蔡太守謂旣由原告求免姑准寛宥着沈德富自行贖取鋪盖○包探秦少卿稱吴艮祥將僞銀錠向押鋪質錢被獲交我送案僞銀錠呈騐翁阿嘉供開押鋪吴將每錠約重兩許之僞銀錠押洋一元後來始知每錠實銀錢許餘是銅質吴又來押因之交捕周義卿稱亦開押鋪被將僞銀押錢九百文吴艮祥則稱實係受人之愚尚乞施恩蔡太守判將吴艮祥連僞銀送縣重辦○七十六號華捕稱見余阿燕乘馬飛奔有違租界章程爲此拘案當時尚有三十三號巡捕帮同追　余阿燕稱乘馬徐行並未飛奔蔡太守飭余阿燕交保并　捕房傳三十三號巡捕同七十六號巡捕投案質訊○包探顧阿六稱陳雲甫曾被積竊陳阿金摸去袋内之洋八元有唐雲壽冐充探夥分用陳阿金之洋有沈元遂爲証此係前事今唐又欲向陳勒索口角爭毆由我抗拿續傳各人一併送案陳雲甫申訴前情陳阿金供竊陳洋八元當被據稱之探夥唐雲壽所見將洋盡交伊手祗給我洋一元有零今唐又要索賄致被包探拘案沈元　供訴前因唐雲壽供不敢冐充探夥向陳索欠口角是實蔡太守判竊犯陳阿金管押四月唐雲壽冐充探夥吞贓勒詐尤爲可　判管押三月期满笞實二百板 
[法捕房瑣事]  
　　前日有溜韁馬車一輛奔至二洋涇橋南堍適與轎子相撞轎班登時倒地手被碾傷當將馬車拉住俄而馬夫亦至同入法捕房轎班手骨已斷情願自行醫治捕頭着將馬及車暫爲扣留再行送案核辦○積竊王友德聞是安清道友中人去歲底放出後又竊江天江寛華利上海等輪船上之水烟袋皮掛均經報失在案昨日經包探將王獲到押候嚴究 
[賀柬資助振]  
　　周浦夏君史青好善士也頻年憫波災鴻慨施赤仄屢捐巨欵嘉惠良多兹者讀禮家居諸友之具柬賀　者未便裁箋作答因以此項積洋三元委本館送絲業會舘交入豫振雖事同杯水難救車薪然其好善之　實屬無微不至行道有福豈虚語哉因樂得而記之 
[烟海慈航]  
　　余等久困烟霞欲戒無術兹有醉蓮堂李雲航先生精用中西合法戒烟三日除根余等皆癮斷身安毫無他患同人公議爰集洋蚨二百元協助貧乏乃蒙李君樂從今暫在寳善街同春棧内擇定新正望日開局先行送戒二百號若戒烟入多再當另行設局拯此時 
 
 

Page 4

 
 
艱不啻救人於水火之中貧苦早戒一日得早除日之害是生民之幸以上錄武林徐杏圃吴縣番玉如來信 
[銅陵章午峯先生傳]  
　　余初識午峯先生於京師在同治甲子歲時先生館於家硯耔侍御處余亦在今中丞沈公秉成處授讀兩家相距里許間數日必一見見必談藝往來切劘　得也先生年方壯以文章意氣自豪嘗曰今世不行選舉三年大比科目是重土不由　進身者非正軌也於是肆志墳典凡六藝有用之書靡不討究一日諸文人讌集先生背誦山海經琅琅可聽高談博辯率常屈其坐人初曾文正公督師皖中見先生時務策賞其才委以采訪忠義事將薦用矣而先生以有故去今合肥相國李公開府三吴聞先生名委以松滬榷務未幾以赴京兆試又辭去時以平捻功同列之人皆膺薦剡登膴仕使先生少委蛇其間小則百里宰中不失爲二千石大且監司方面層纍而上矣當事者方挽留先生而先生若將浼已也者毅然舍去退而求其不可必得之科第至南北奔走一歲而兩試其勤如此而竟不獲償其一日之遇卒窮以老悲夫先生志守端方平居深默不苟言笑及遇大事决大計毅然卓見而有爲與人交面折人過必使之勉於善使其身列朝端汲黯魏徵之侃直將折衝於千里之外　試之大官大邑亦必能卓然樹立異乎俗吏之所爲故聞先生跧伏山中皆抱斯人不出之憾懷寗江海門太守作二老圖貌先生之象與同凡席所心折者惟先生一人其見重如此余自甲子秋與先生同試京兆先生經藝策對皆有根柢已爲主試激賞乃以首塲四書文小疵遭𢷤是年冬先生歸應江南省試余留京師越十年癸酉重遇先生於金陵逆旅顔色憔悴握手嘘嚱　猶慷慨論文志雖衰而昔時意氣尚在也比歲余　筆滬瀆先生家居箸書得其手札云吾弟以官兼幕因客爲家雖不必如晏嬰之辭富亦不至如宣子之憂貧鼓腹才人披裘居上此境良不易得奬慰兼至余深愧其言然亦可見先生磊落之胸境雖困而文章宋衰也孰意凶問猝來善人遽隕回思金陵之别竟成永訣檢觀遺札感喟久之余旣不能走位哭思欲以平生聞見傳其崖略學荒筆澁不能舉其辭故他不具著著其大者先生諱邦元午峯其字也銅陵諸生於光緒乙酉正月十一日卒於家年六十有一子家祚邑庠生鴻森曰余旣獲交於先生垂三十年近復與先生之子錫卿相見於海上錫卿者家祚字也兩世紀羣之交益相親善矧爲一本之宗乎錫卿篤實有氣節質厚而志貞與余述先生遺事言必哀戚久而不衰嘗手抄先生遺箸數十卷謀付剞劂以傳先德於無窮卽此亦可知先生之教矣[  吴興宗愚弟鴻森拜撰]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海三馬路與昌恊賑公所陳竹坪經收山東隷河南皖北賑捐十一月十二日第八六十二次清單]  
　　慈航普濟册蘇州曹吴懋雲二元○又珊楊大吉三角鄧瑞　一角○靈册德字九百五十一號杭州留畊草堂求母延年益壽二元○救命摺本埠昌記紙棧募永祥美蘭劉元興衷垣元四户各四元李日初昌記號各二元維新氏徐坤和盛寛廷周貞甫四户各一元以上共廿四員○又册嘉定外岡周遷來合順號合義堂義盛洽三户各一員○漢口德大　來陳介生節省酒費一元松江顧九思銅洋二元○如　祥泰庄陳奎北　十募來陳克明鶴山隱名氏劉如川四户各一元散收無名氏錢二千四百四十三文陳鏡湖陳草堂祝三王久源吴希白五户各四百陳信元三百十七六户各二百胡一山一百八十九朱積和子陸氏合八十以上共十元○○另收可南賑○復昌恆報關行交來仙源吏隱前因次子患病禱神許愿助賑遂卽轉危爲安特此完愿洋一百元十六鋪巡防局交來王家嘴角馬姓烟舘罰洋十元又潮惠會舘前金姓煙舘罰洋十元以上二十元袁壽生因十月初五日家人不愼致受盧驚幸賴神佑得保無恙將蘸資移賑以保平安三十元釋男勤泰求母身體康健二元無名氏三元銅洋一元有心無力人銅洋一員售出前來舊飾銀一兩八錢兌見二元四角半正和局交來李逸仙將兒餅果資節省移助三角○行道有福册徽州全泰盛局來江右楊恕堂先生募江右銀城輙生十元○又册無名氏蔡餘初一元○又册本埠源遠不留名名無名氏三户共十二元○又册　伯棠湖四求軒主人募五户合一元二角○又册裕昌木行交來怡怡居三元二角○又册浦左杜家行來泰伯後裔一元渭卿氏四百趙氏三百聽濤齋二百四十文補遇子勉力子力不從心人三槐氏胡氏五户各二百文席氏一百以上合三元○又册楊州和莊來安豐塲立本堂洋四元○又册蘇州恆興永和愧氏來朱不留名力漱子又愧氏和愧氏四户各一元李子記八角半廬江門殷氏七角半求莊不留名周國記求安蔣恭甫求安四户各五角姜全記三角王伯衡滋　紀翁廬江氏蔣小子龔西李朱不留名思儉堂翁朱不留名十户各二角半王景記劉阿大各二角鞋記湊數各一角以上共十一元○救命第二摺大吉樓交來無名氏七角周季雍二角相杏泉一角以上共一元○又册本埠義和銀樓二角○又册大昌順記十元利城信四元節省子一元月中桂銅洋六元一角以是共十五元銅洋六元一角○常熟道生四元由蘇州來以上共收河南賑二百十八元銅洋十二元一角小洋十三角半○○本日共收英洋二百五十八元銅洋十四元一角小洋十六角半合併聲明 
[攖錄十月十七日陳與昌恊賑公師清單]  
　　崇明縣正堂吴交來揚字册陸仿古西宅龔承和禮胡時和沈同盛源盛黄子福龔合源十不留名黄承休張其淵朱遺德十二户　二元李宏軒朱萬茂西榮興方德茂蔡夑卿五户各一元半顧登厚陳應堂楊萃豐邱永順廣恆顧致和堂天德張同豐汪献庭合茂季仁隆楊萃豐和記朱恆豐沈裕春成富廷揚湯學　王源　陳積善陸餘慶念户各一元懋記排口稅署王淡加德盛禮章子原三槐　生富記楊硯記五户子成天茂大成陳裕和廣茂天成秀升宗　裕成泰來源泰德和昌裕記童寳成吴象之來　錦齋沈恆茂加元永隆榮庄老龍洽源胡正泰致泰祥同泰排口捐局無户王萬陸春信記萬盛泰盛恊恆豐泰柳同春張公茂永吉祥連升稅署恆泰和齋　復泰施德盛陸心存源盛子貞子華藍生義成盛昌乾豐泰俞萬豐萃豐勤馮仁壽宋占記占學徐長豐黄邦範鶴汀德盛龔全記張耀昇潘振綱戴萬茂張芝蘭施正成永盛曹洪茂張國相孟生胥于生雲舫鄭長順雙仙局朱丕然隆茂泰山和　源泰九十一户各五角陸恆德八角隆忠恕七角黄務本成啓華各六角大成恆記三角沈樹玉二户石渠二户陳鳳池五户各五百范公興季恊隆丁恆豐錢公和黄錦昌孫益泰泰合源七户各四百沈裕春裕泰裕春昌記同裕公興虞萬泰吴元昌　豐季元宰伯全施文表張貴福文明沈履豐十四户各三百文以上共七册計一百六十户合來洋一百十三元錢二百五十文正 
[上海三馬路陳與昌協賑公所收解十月十一月總數第三十一二次清單]  
　　九月底止第三十次清單上結存河南銀六百廿二兩九錢四分九厘銅洋九十五元又結順直存山東銀一百十八兩七錢另一厘銅洋一千七百廿四元四角銅銀十六兩六錢九分今自十月初一至三十日止共收銀四十五兩七錢三分四厘英洋一千九百九十八元足對二個虚對三個花對一個小洋一百七十四角錢十五千四百十六項合規銀一千四百七十七兩另三分五厘以上本月共收規銀一千五百廿二兩七錢六分九厘又收銅洋二百三十二元二角銅銀一兩另四分又十一月初一至廿九日止共收規銀四十五兩五錢八分三厘英洋五百廿三元虚對三個小洋一百十五角錢六千四百另五文四項合規銀三百九十三兩一錢另三厘又上存三月初一至十月底止共收銅銀十七兩七錢三分銅飾一兩五錢九分銅洋二千五百廿八元八角内除退回全銅洋七十二元鉛洋五十五元共羊見規銀六百八十九兩二錢一分四厘以上十一月共收規銀一千一百廿七兩九錢又收銅洋一百十四元九角○又河南十月初一至三十日止共收規銀二千九百八十二兩八錢二分九厘英洋六千四百念九元虚對七個花對二個小洋二百四十八角五分花洋五十一元錢念八千九百六十六文六項合規銀四千七百四十七兩八錢另五厘以上十月共收河南賑規銀七千七百三十兩另六錢三分四厘又銅洋四百七十七元二角又十一月初一至念九日止共收規銀七百三十一兩三錢七分八厘英洋六千三百十六元虚對念一個小洋一百八十一角半花洋六十六元錢五十九千三百八十五文小錢六右折錢三百五項合規銀四千六百八十八兩九錢三分九厘以上十一月共收規銀五千四百念兩另三錢一分七厘又收銅洋三百六古三元二角○連前自乙酉年六月初三日起至本年十一月底爲止共收進規銀十三萬五千五百六十兩另五錢二分三厘○十月解河南第四批規銀三千兩又撥高敦洋一百元合規銀七十二兩六錢五厘十一月解河南第五批規銀五千兩又解河南第六批規銀五千兩○自乙酉年六月初三日起至本年十一月底爲止統共解出規銀十三萬二千零八十九兩九錢零三厘外結存河南規銀七百另一兩二錢五分又結存山東規銀二千七百六十九兩三錢七分又銅洋六百零五元一角其餘物件巳　日登報兹費 
[上海四馬路文報局内恊賑公所經收賑捐十一月中旬清單]  
　　十二日河南捐本埠立發洋行交來湯餅禮洋四元○招商曹務南棧謝倫甫交來何　卿洋一元○王心翁交來平安堂洋十元○又交來德善求身健洋二元○本埠潤昌棧交來石麟堂洋二角無名夏純卿卞存古光豫堂陳一齋張厚安季步洲無名八户各洋一角○九江迷悟山房募補過氏洋一元蓉棠氏汪無氏培修堂撫榮堂無名氏五户各錢一千尹聲氏汪有名二户各二百著經堂一百　收洋陸元一角錢十七文○嘉興吴貞甫翁募蔣雲記倪　溪二户各五百程渭卿三百陳祝三職思二户各二百陳根山吴貞甫拜禹王小子三户各一百寳收洋二元○福興潤信局交來清江億源錢莊募交富春堂洋五元無氏洋一元力　　王維馨二户各錢五百無氏大麻子力薄人蔣匿氏汪繆無氏無力人吴包子壽旭初務本堂嚴無氏隱名氏勉力人十二户各錢四百無名氏趙三百共　收洋十二元○本日共收河南捐英洋三十八元小洋一角錢十七文 
[上海四馬路文報局内恊賑公所經收賑捐十一月中旬清單]  
　　十三日招商滬局交來安慶洋棚梁醴泉翁募大順廣盛合長泰永和祥汪元無名氏求病愈樊記求病好大户各洋一元源源江有餘二户各洋五角恊茂祥錢六百十四文公記錢六百廿文有記錢二百共實收英洋八元錢四百三十五文○本日共收東賑英洋八元錢四百三十五文○又收河南捐葛逸安先生交來湖南慶記大善士十一月份月捐洋十元○王仲甫先生交來興化姚慕元仇募祥泰諸同人洋十元不留名洋二元經手不留名錢六百五百不留名余氏錢五千不留名諸位錢二千五百不留名錢二千四百不留名汪氏錢二千不留名貞女不留名節婦不留名不留名易氏不留名六户各錢一千不留名六百趙手不留各不留名黄不留名不留名黄不留名不留名六共十户各錢五百不留名三户各二百不留名二户各一百不留名四百以上共實收洋四十二元○常州詩酒生涯人募楊於氏洋一元孫文彬三百毛叔英高才甫高彩洪曹金順友郎金賢金德宜興盛善登朱彩林胡承詔胡忠達芮加寳彭傳寳黄福揚曹鄒氏曹富大朱加茂戚德友蔡芝山周煥許紀順李迺銓南火嚴培根鄭懋芝毛齊昌袁陸氏陳淵珍曹信義李宏良芮金寳徐茂德金方田　培大汪禹範許仁興陳連希芮裕祥雲開毛許氏姚金美陳顧氏許錫康查順寳錢梅軒潘錦卿　雙慶陳永清不留名蔣永興薛李記楊煥文王福生何女氏韓榮甫鄭祥發裕德祥曾祥芝廷卓倪元泉六十二户各一百文無名氏三百陳許氏二百共實收英洋八元○蕉湖自省道人募赤心人洋二元九角棣花舘主程淦亭無名氏最糊塗人四户各洋二角涉屺生崇實堂隱名氏代慈人育麟堂五户各洋一角○本埠復昌恆行胡瑞卿兄交來陳陞階募常德府善士福慈子六千松鶴軒四千無名氏陳秀亭陳忝泰陳聚源毛輝廷五户各一千崔永和梁鎰升無名氏永茂福甘天福夏大興唐曉初周炳堂無名人興盛泰楊瑞廷余焯記吾記黄大興十四户各五百陳耀堂六百嚴山堂七百汪百順興發元無名氏百忍堂無名人無名隱名无名藏名九户各三百共錢念六千文實收規元十七兩二錢八分○崑山　峰衆善姓洋一元又河間郡錢四百文○本日共收河南捐洋六十五元規元十七兩二錢八分不洋二角錢四百文 
 
 
