# 1885 - 215 - 4904427

 

Page 1

 
 
[四十七號畫報出售] [  點石齋主人啓]  
　　中法和議旣成之後兩國各退防兵仍歸於好乃越南阮氏兩夫人恨法人無道糾集義兵攻法人於北寗從此女子知兵婦人赴敵古人不能專美放前矣圖之以供衆覽報首畫譜兩圖均係任君伯年所繪其筆墨之妙賞鑒家自能辨之淮於廿六日出售後仍附淞隱漫錄圖說一則此佈 
[請留遣勇以興水利說]  
　　自去年法人内覆以來各直省之沿江沿海者莫不赶籌防堵兵士不足以敷調遣因廣行招募以補其缺所募之勇計亦不少刻下中法已成和局海氛頓靖亟應爲節省餉源起見所招募之勇自當漸次裁撤其或有緊要之處宜乎添設重兵者或當酌留數營而其餘則概從遣散此亦理勢之所必然者也顧招勇易遣勇難自古爲然此等所招之勇大都游手無藉之人居多一經遣散或且流爲匪類並有已遣之後逗遛不去滋生事端者故大憲於此事頗費躊躇卽曰辦理得法撤遣有方而各勇多係招自他方今一旦遣之使歸亦必量給川資俾得成行則其所費亦不貲矣今有一策於此邇來水災疉報約計不下五六處而以兩粤之災爲最鉅各處之水雖由於春夏之交雨水過多并且蛟洪猝發湍流迅急以至成此懷山襄陵之勢然亦因隄防崩潰宣洩無路故水之來也勢驟而其退也不速平地變爲澤國人民蕩析離居然則天災之流行未嘗不關乎人事之疏失今而已成不可敘藥之局而所以善其後者則終不得不稍盡人力凡於隄岸之被冲刷者利用修下流之不易宣洩者利用浚此亦亡羊補牢之計不容稍緩者也然而各處被冲之隄不知凡幾苟欲修之使完不知當費人工幾何各處之下流不易宣洩者又不知凡幾苟欲浚之使通不知當用人力幾許縱使此時籌賑議蠲所費不貲而此等應脩應浚之工程曾不可以置之不問則於此時而議及此事亦覺十分棘手矣或者曰各處灾民之無家無室無衣無食者正不可以計數倘創議以工代賑則畚挶齊施成功自必易易况彼嗷嗷之衆不能不有以養之今不徒有以養之而且可以借力施功爲一勞永逸之計在災民顧念後患亦斷不忍袖手旁觀一則藉此以濟目前一則因此而弭後患誠哉一舉兩得之良策也顧鴻嗷雖曰遍野而大都老弱婦稚貧病饑餓者居多其中精壯之人能有幾何除去老弱婦女以及病羸之輩卽本地之災民用之恐一時難期迅速集事則不如將　行裁撤之勇汰去老弱挑選精壯使之舍干戈而持畚鍤卽以應給之川資攺作工食之費與災民等同力合作凡於隄防瀦黄之地見有壞者完之决者堵之崩裂者重加掃築而鞏固之滲漏者隨處補苴而整治之必使一律堅實永無後慮至於窮其水之源竟其水之委則又當察水之去路宜導者導之宜寛者寛之宜深者深之或有故道可尋則循其故道而疏水之路其有支流可分則多開支流以殺水之勢隨機應變因地制宜亦以行軍之法治之所謂齊力者事易成也夫各處防營無一處不招新勇至目下則防務已鬆其額兵固不能卽撤而勇則不得不撤若因治水故而留之不遣在被水之區則固兩得其便若未曾被災之區則將奈何竊以爲防勇之撤本爲節餉起見餉源不能有盈而無虧卽防勇斷不能但招而不遣在奉令裁撤之勇苟非若温郡某甲之行賄入册當亦無由生其後言故凡未曾被水之地所有防勇仍當照章撤遣倘大憲而念其退無所歸厚加資遣固屬大德或附近有應作之工程而因利乘便藉資役使俾得仍有餬口之地亦屬恩義兼盡若在被災之區則正可乘此機會使應遣各勇與災民同事胼胝一則仍無碍於以工代賑之舉一則各勇可以暫留不遣迨功成之後徐議撤遣之法庶幾兩有所裨亦兩無所損　爲策也不亦善乎且被災之區正不可輕議遣勇也被水之後顚播流離十室九空壯者散之四方老羸輾轉溝瀆其一片荒凉之氣象已可概見若忽焉撤防散勇彼勇之能自謀生者或汲汲言旋别圖事業然其中良莠頗甚不齊良者之數恐不敵莠者之數彼雖領到川資而仍逗遛不去溷跡其間者當必不乏其人若輩習於營中之强武又懷被撤之怨乘此居民惶惶之時安保不從此生心滋生事端肆行不法爾時地方城汛文武各員辦理賑務招集安定正在日不暇給又何堪加此一事擾亂其方寸吾知其患恐有不可設想者矣雖官憲智珠在握辦理不難得法顧與其事後而補苴罅漏何如事前而先爲綢繆乎區區末議請當事諸公一審度之如何 
[德國添兵]  
　　閱西字報稱德國近忽增添炮隊步兵等止不知是何命意也姑先述之以告留心洋務者 
[高事續記]  
　　高麗與意國去歳立約今已一年聞又將换約矣○金允養告假數日代之者爲徐相雨叅判所辦諸事未能如曹叅之較若畫一國人頻有訾議者○内妃聞大院君之將回也以爲必不利於己思出家爲尼以過之○魚允中久辦洋務亦當今不可少之人近忽因事褫職論者謂終當起用云○漢城府出示通衢以各國之人凌侮其小民初不知民之奸詐詭僞實有取侮之道也同責人厚而責巳薄哉○各道現辦牛皮以練車之餉不充故也○金曠仍有採辦之說去歳怡和洋行所採之處未曾得金今則金苗甚旺豈貨生于地遲速自有定數乎○國王現設濟衆院延請西醫有來就診者須先掛號到時挨次而進每日來者多人惟掛號之處及看門等役每人索錢數十或數百貧民有望而裹足者尚不能惠澤均霑也○有一婦人去歳爲洪逆織造黄袍事發擬斬先梟首而後凌遲令人不忍目覩○外道數處有匪徒數百人嘯聚成羣劫奪行旅甚有被殺者星星之火可以燎原何可不早爲之計○日本新任使臣爲開平修五郎業巳任事○德國商人在漢江修盖房屋聞係製造洋火也○德公使與朝鮮君臣頗相欵洽出一言語朝之君臣亦深信之○李傅相派辦電線事者一陳姓一謝姓一毛姓并帶德人一繙譯二寓商務署内少住五六日卽赴邊門一帶查勘地勢 
[津郡雜聞]  
　　英人旣據巨文島俄人亦在該島對岸屯兵築壘岌岌乎有交閧之勢李傅相因命丁禹廷軍門前往查訊英人謂係不得巳而爲之且向高麗暫假並無長據之意俄人謂此係英人導我先路英如捲中休兵我亦當偃旗息鼓軍門回津後業將情形禀覆傅相矣○江漕共十帮於十九日黎明蟬聨過津每帮五十號另立一旗以示區别行時每船相去約二三十丈晚間灣泊則首尾相接妻孥一舸夜靜納凉每與鄰船互相笑語亦足樂也○水師營在直督行轅之東前面臨河堤身多被沖刷不能完固傅相爰命中軍用三合土將堤築固現已工竣矣 
 
 

Page 2

 
 
[武林遺事]  
　　邇來匪徒縱火之事層疉如山舖户居民幾致寢不安席上城石牌樓毗連薦橋章家橋爲閙市之處其東則許衙巷福緣巷迤邐出清泰門地稍僻靜上月初十日天甫黎明忽報失愼各集水龍聞風爭至奈酷暑逼人不能近火一轉瞬已焚去民居十餘家店屋兩三間幸兩洋龍噴水不絶祝融氏始捲斾而回聞此火係一汀北人所放更夫親覩其人其時適在五更前後云○杭垣小户人家往往隨路傾潑糞穢日積日累高若岑樓穢氣薰蒸觸之卽易致疾近保甲局新定章程派令各叚民更董事督率更夫日給工資挑潑遠處連日城廂上下掃除凈盡頓覺眼界一空又每一更夫先給仃軍散兩瓶預爲防身之其誠可謂綢繆周至矣○去臘至今吕宋票頭彩俱經售在杭垣一時嗜利之徒聞風興起爭購小票希獲巨資城中售票者向僅三四家一月中陡增至三十餘家而後來者猶指不勝屈卽以衆安橋一隅言之已開者五家將開者又有三家云○后市街巷有高廟南巡時之行宫在焉是處門對吳山面臨淛水黄墻回繞璧水環流殊有萬國衣冠九天閶闔氣象赭宼肅清後卽其地爲萬夀宫正殿供奉聖牌每逢年節聖夀爲百官朝拜慶祝之所宫門外有萬福來朝牌坊坊外一灣流水來自西湖因舟楫不通水面滿舖萍藻日前有乞兒過此見荇藻交横之内微露一髮辮戱以竹竿撥萍葉視之則一男屍植立水中丐大驚奔告地保當卽雇人撈起屍身帶有洋跃十餘元舁置河干無人認領閱半日始經一酒保言死者爲清河坊某縐紗店夥夥本紹人家惟一兄一母年逾而立尚未授室今春以鏡臺已下合卺有期不意好事多磨佳期忽阻自此抑鬱終朝寡於言笑頗有殷深源咄咄書空光景同居者見慣紅空不以爲意每日至晚歇工後該夥必至酒肆小飮數杯早晚微醺自覺煩熱因脱去大衫夾襖寄存酒家由惠民巷怱怱而去迨次日酒店中怪其不來取衣令酒保送去乃縐紗店中方因該夥一夕不歸正在猜度及聞酒保言愈加疑惑急往行宫前查看及見該屍果係無誤但不解其酒後何事竟至該處其爲有心赴水耶抑係失足墜河耶推原其故不得而知嗣由該店主飛函催取屍親一面製備棺衾眼同該保成殮然所費巳不貲矣 
[載胥及溺]  
　　錢塘江雖稱天險然渡江來往千百成羣無不視爲坦途失事者罕聞焉今年自梅雨後江水盛漲舟行頗危近則秋汛將臨兼以風雨愈覺風高浪險是以九龍頭以上日有覆舟之事廿一日有處州之雨旱差與一同伴搭一小船而來行過富春地界忽被退潮之水一激舟卽翻身該差以鳬水逃得性命而同伴者巳葬身魚腹矣上月二十二日有富陽縣差勇押解雜項税銀二千餘兩至藩庫騐收富陽離杭僅四十里乃舟行未及十里卽覆幸在淺港人皆救起當卽逃回縣中報信富邑尊親自督同各役募善水者至該處打撈銀兩盡數撈起邑尊大喜卽賞錢十五千文其銀則另選幹役解省云 
[赴水自盡]  
　　杭省武林門外之寳慶橋畔有賣卜者垂簾設肆前日來一外省人短衣窄袖似是河北健兒自云爲某大帥隨營親兵現因告假回籍訪一故人不得爲拆字卜者將字拆斷謂所尋之人定不在世不可得見矣然觀君氣色早晚卽有大運因相其面復　其背談論多時索其相金此人遂取一英洋兌取大錢使用先以百錢酬卜者爰卽背錢至錫箔店中買得銀錠一千冥洋數百元尚有零星紙張等一齊携至寳慶橋河干席地而坐點火焚燒人問之一言不答踰時解足下之雙屨投之河中順流而去未幾又將雙襪脱去仍向波心一擲衆人方相驚愕不料其人聳身一躍高逾數尺但聞撲通一聲已身入水底兩岸之人爭先撈救杳無蹤跡直至一點鐘之久始見其屍從上流浮水而來水僅及額身亦不仆然其人則已氣絶多時矣聞其身畔尚有洋十餘元及營中文憑一紙嗣由該里置辦棺衾承殮云 
[更夫繳籌]  
　　杭垣近以縱火者多現由保甲局紳董新定章程凡城中各叚更夫每人給以竹籌一根各由該叚之民更董事給發此籌須日出後見該段有一二家店户早起開門卽將此籌交與店中之人方可歸臥故雖五更已畢仍須在段中行走若見有放火失火等事卽可鳴鑼呼救如此則匪徒無隙可乘而居民亦可高枕無憂矣 
[清溪談助]  
　　秣陵省城嵯峨萬仞固若金湯不意六月十九日金華門城墻忽崩　五丈有奇幸該處冋係僻靜之區人迹罕逢尚無被壓受傷之事現用木栅攔住想不日卽須興工也○某甲才高倚馬望重雕龍固翩翩好書記也前日偶偕友人爲狎斜游至秦淮金二子家招妓侑酒因事紛爭　家不知其爲諸侯上客飽以老拳狼狽而返乘輿赴河北叚保甲分局商請懲辦委員以龜黨毆辱斯文法所不宥立卽出簽提人嗣有人出爲調處擬肆筵設席服禮了案不識和事老人能掉三寸粲花舌平此風波否也○水西聚寳兩門素稱熱閙之區每日轂擎肩摩來往者不維於道上月十八日有海州侉子某乙挑柴入城誤撞某甲甲亦江北人大聲叱駡繼至用武兩造頭破血流猶復不肯住手後經地保喝阻始各忿忿而去可見好勇鬥狼若輩本屬性成固不在事之大小也○江浦縣在江甯府之北岸濵臨大江素稱瘠苦自遭兵燹元氣至今未復人煙寥落遍地荆榛致錢漕每多蒂欠春間梁午莊明府征收稍急幾至釀成事端幸各大憲深知民隱從寛訊結闔邑士民同深感戴入夏以後淫雨爲災加以各處山洪勢如建瓴直下河集費家圩等處均已宛在水中秋苗悉遭淹没現已據實呈報想明府履勘之後必能爲民請命薄賦蠲租也○中往事起市面蕭颯異常卽平日最爲熱閙之處舖面亦多閉歇現幸和局已成且學憲業已按臨科試轉瞬又屆秋闈市景得稍形活動各店東夥無不欣欣然有喜色惟坊口大街向稱寸金地至今尚有關閉市房並無主顧過問云○六月以來天氣暢晴洪流漸退惟秦淮河中明漪一片依然拍岸平堤上月廿二日定更後忽有大風自西北來拔木穿林勢極猛厲河中各艦均恐走錨赶緊加樁防護人聲嘈雜之中有某船夥失足墮入河内惟時月黑風狂無從撈救次日午後屍始浮起當由船主備具棺木通知其家自行收殮○數日前有數人口操湘音籠裝死虎七八頭在評事大街求售内有花豹二頭毛色斑斕尤爲可畏好事者詢之據云由楚北山中得來共費兩月工夫聞下江此物甚少兾得善價而沽云 
[槜李雜聞]  
　　平湖彭邑尊日前往新塍鎭提獲賭徒數名帶冋押禁以憑嚴辦○上月十九日文武各官均至協署恭賀侯太夫人夀辰雀翎猩頂滿目輝煌見者無不稱羡○徽州人某甲躭擱南門外魚行橋堍某麫坊中偶於夜間出外更衣不知如何落水次日始見浮屍同業爲之棺殮并召親屬來認人生如朝露良然○火神誕期香市甚盛城内外蘭若香烟繚繞鐃鼓喧闐人海人山如赴龍華會上而南湖烟雨樓尤爲游人麕集之所秋水菱花夕陽畫舫風物自清絶也○秀水縣屬庄船圩地方有張阿七者誤聽人言疑其婦與隣近施湘波有染一日相遇於途突出利刃將施刺斃當卽報縣經朱邑尊騐得刀傷四處惟小腹一傷最重阿七畏罪遠颺邑尊乃將阿四阿五收押俟緝獲凶手再行辦理○市面寥落加常絲價亦無起色 
[甬東瑣錄]  
　　甯郡西鄉大西壩之史家齊梁山伯廟之沃姓經堂西門外之接待寺等處近有違禁給牒情事聞有某署差役視爲利藪並不禀明本官串同劣紳私向該住持處百般串詐此風何可長也○上月二十四日雷祖誕期南關吕祖殿北郭佑聖觀等處游人絡繹以午前計沿途香燭等攤密如棋布似較往年繁盛也○近屇秋穫之際農人腰鐮入隴大約四五日内早禾可盡登塲新榖每百斤價洋八角左右故日來米價已跌至二元零云○西門外筱墻弄王姓婦者其夫向開小店酒食徵逐不善經理店以虧折歇閉仰婦針黹以度日婦精女紅每日可得百藪十文每有盈餘其夫輙挾之去以供酒食婦屢戒之勿悛也由是入不敷出益以債逋皆取給於婦上月望日婦赴某姓家曾泣謂夫曰得此 
 
 

Page 3

 
 
尚可度日不然恐難相聚比晚歸來竟不得彩乃將所作營生存項開示其夫約計數十千文曰將此了子有餘無不足也夫問其故婦默不復言未幾見其神色有異始知吞服洋烟倉皇延救不及而死乃將所開各項一一收取得集資而殯焉若婦者可謂遇人不淑矣○甯郡近多竊案而破者寥寥前夜有賊竊得城中王姓家衣箱兩口將從南水門而出守城兵目張桐見其形跡可疑截住去路賊卽棄箱而逸王姓聞贓有着落卽行領歸酬　兵洋四元中營鄧叅戎聞其擅收酬洋卽提該兵到營責革以儆傚尤人皆服叅戎之嚴明 
[維揚近事]  
　　二道橋鄉間有三婦人於六月十五日同作葉子戲忽聞雷聲大震將一婦殛斃一婦驚死一婦昏而復甦又便益門女牆被雷擊成一缺當時見有濃烟一縷自下而匕凝聚移時始滅又元女鎭某廟棋杆擊折一支○前數日有甯波沙船七八艘至六七濠購米該處行棧圃積無多轉至元女鎭裝運米價爲之驟漲小民戚戚憂之且十二圩被水後待哺甚多安得賢有司倣皖省太平府示禁米榖出境也○某觀察近於東關街置新屋落成之日特於京江招菊部演唱二日左右鄰人欲擴眼界者閽人並不攔阻於是欣欣然頌觀察之仁厚焉○十七日揚州府宜太守拜客道經缺口大街見某帽舖櫃放緯帽紅頂瑩然卽喝停轎將該店夥唤出諭明頂戴乃國家名器汝係帽店賣帽可也何必預安紅頂以後　准再擺夥唯唯而退乃太守甫過店門該夥依然復擺太守在輿内回首見之勃然大怒立將該夥提至街心喝責二十板以爲藐視官長者戒○灣子街某南貨店之子某甲年逾舞勺性喜遨游一日與乙丙兩人至徐氏妓寮評量花月妓見其年稚且舉止亦不大方遂以白眼待之甲忿甚遂聳乙片送府經廳金二尹立卽出差拘人該鴇惶急無措率帶蝦兵蟹將擁至甲店持香詬詈潑悍異常甲父畏事願以孔方兄作和事老始得了結鴇之力亦大矣○某氏婦素有胭脂虎之號每逢香巾强佔山前隙地擺設香攤今屇有某甲亦欲於此售香然不敢作鵲巢之佔預以青錢兩貫向氏熟商氏允之及至十八日氏見甲生意甚旺隱有悔意遂於十九日挺身逐甲正在攘奪間適甘邑尊巡查至此詢悉情由將氏批頗數十仍令將原錢還甲並諭甲安靜貿易倘有人與汝齟齬准卽扭禀從此虎威頓殺聞者拍手稱快○十八九兩日揚州天甯門外遊船絡繹徹夜笙歌誠有如白石道人所謂不到天明亦不歸者有某甲預雇某舟約二鼓時解纜比至則一片烟波畫船何在甲卓立以俟直至東方旣白始聞欵乃聲則所雇船至矣蓋舟子旣受甲雇又貪某乙價優遂致爽約甲至此忿極不作一語逕登船艙將各物搗毁無遺殊有踢翻鸚鵡洲之勢用力過重船底忽裂水卽泊泊而入甲餘怒未息後將舟子片送城外保甲局懲責並荷校三日在舟子固屬咎由自取而甲之洩忿亦太不留餘地矣 
[欽憲行程]  
　　欽差查辦江蘇事件大臣錫席卿大司宼請訓後卽於六月二十日出都南下約計孟秋初浣星軺可以蒞止聞此次滬上官塲早經接有京電並不駐節蘇台實係逕詣滬江故日内已由邵道憲委派供應委員預備一切其行臺暫設海運滬局據外間擬議之詞謂滬上並無應杳之件或者仍如去冬孫欽憲所查故事當時孫憲覆奏尚未擬結現在京員將舊案重登白簡故又特旨交查否則關係蘇省之案必不簡派本省督撫會同查辦也此亦揣度之臆說究之密旨宣勅外省豈能預聞耶並聞衛靜瀾大中丞已定於七月初四日起節來滬旌斾飛揚冠攖薈萃海上商民無不願瞻憲範五百里德星聚司記載者濡筆以俟之 
[酒國揮拳]  
　　前日有一下等西人至虹口東洋客寓中沽飮并招一阿洲黑婦爲酒糾該婦素爲西妓作蜂蝶媒盖卽滬俗所云拉皮條者也飮至晚不知因何事故西人搥檯拍凳大肆呴哮寓中一東婦出面窺視西人怒揪其髮拳如雨下東婦狼狽不堪幾至花殘玉損寓主不能忍奔告捕房請二西捕將該西人拘押昨係安息日西署不理刑名想今日當解送該管官研訊矣查阿洲婦甚黑而西人則皆稱之爲白瑪里亦名不副實歟 
[棍徒免責]  
　　本邑引翔港踏布坊工人與流棍趙咸元周晉山等打架由莫邑尊提集訊供交保並訪拿羽黨各情前已屢詳本報日來由差續獲唐少卿褚寶寶趙裕亭趙小桂四人前晚邑尊升坐三堂飭提研訊四人同供安分營生不敢犯事邑尊謂爾等在鄉不法本縣早已深知現旣訪拿到案何竟尚敢逞刁爾等究有黨羽若干四人堅稱實未犯事盤詰至再各執如前邑尊謂本應從重究辦姑念適逢萬夀卽期從寛免責着各具攺過切結分别交保完案 
[嚴詰拐徒]  
　　本邑北鄉人吳金林扭控堂弟吳阿狗拐賣伊姪孫應林一案經莫邑尊提訊押交并追蟻黨在案前日原差在虹口緝獲爲蟻媒之粤婦馮王氏下午邑尊升堂研訊金林伸訴前因阿狗供當日將應林領匿後託馮王氏代爲價賣當由該氏給洋十六元至將應林賣於何處小的　不知情邑尊飭提馮王氏詰訊據供傭工度日並未拐孩邑尊謂阿狗早已供明爾何尚敢抵賴究竟應林賣于何處從實供明本縣恩施格外再三盤詰堅執如前喝令用刑始肯供認邑尊飭將阿狗及馮王氏分别管押俟交出應林再行核辦 
[烟客逞强]  
　　前日下午有一外路人貿貿然至靜安寺左近某烟館吞雲吐霧不名一錢店主於其出也向索烟資其人竟口出大言且將店主毆倒店夥　出爲攔阻亦被拳毆旋有好事者詢以爾何人斯到此何事其人言馬永貞係我師弟言畢怱怱而去店主見其强横恐釀禍端遂不之問 
[盜犯發回]  
　　盜冒鹽捕案内之李文明等各犯由莫邑尊訊供解府各情早登前報兹悉時太守未將該犯提訊卽飭發回前日押解來申須經莫邑尊覆訊再解郡中云 
[履新伊邇]  
　　黄芝生太守赴金陵謁見曾制軍聞日内卽可回滬赴川沙廳新任矣 
[收殮浮屍]  
　　昨午前有年約四十餘歳身穿青布衫之浮屍一口汆至英租界蘇州河中當由捕房傳三圖地保馮錫昌查無屍親承認卽報保安堂派司事騐得該屍並無傷痕卽行備棺收殮矣 
[騙貨報捕]  
　　昨據長豐瑞豫等綢莊投捕房報稱被在洋涇橋北堍瑞生和號騙去綢縐縀綾等貨計值錢四百餘千并金表一只該號各人現均避匿房屋空閉等語當由包探陳阿九緝獲該號執事及司帳者二人帶至捕房詰得内有元縀皮衣等已經質押立卽吊貨去後又有各鋪報被該號騙貨者連前共有十七家聞尚有五家未報云 
[協保領銀]  
　　前報列金利源碼頭小工頭目蔡調順虧銀逸去等情前日翁太守飭捕頭備德祿函詢旗昌果有結存銀汙遂將洋票繳案林阿金親投公堂請領太守着覓的實保人具立保狀因蔡未到案恐日後另有别情也昨晨林請泉漳董事作保由老義和烟舘主汪子田加盖圖章遂恊保將洋領去 
[法督欵賓]  
　　聞今午法水師提督李士卑士邀請本國駐滬總領事葛君副領事白君曁法工部局各董打樣西人及俄國駐滬總領事聶君至浦中法兵艦宴飮飮畢李士卑士卽乘小兵艦至吳粉换坐德利用芳鼓輪前往天津然後起旱晉京會晤巴使云 
[小車給領]  
　　前報列程星奎控董六成在捕房冒認小車一案當日董由顧子榮保去昨未到案翁太守蒞捕房時將車認明給程領去 
 
 

Page 4

 
 
並飭禮拜二着保將董交案核辦云 
[文報局籌賑叢譚六]  
　　江寗藩憲梁電復上海道憲邵云奉宫保面諭敝署籌銀一萬兩宫保另捐西賑銀一千兩揚州電局巢盟芷先生函云兩淮程都轉許分尊諭由吳輝漢梁宇文梁文俊盧文英四君勸到揚州廣帮鹽商合捐規銀二千兩程尚齋都轉另捐二百兩前款均已交到敝所憲恩至厚悉體聖上一夫無失之　災民有知尚守餓死不敢爲非之志草莽下士拜手稽首爲諸仁憲瓣香尸祝曰德星聚牛斗閒主人夀年豐○盛澤施君擁百來函云老僕陳鬍句容人也粤宼之亂予家避難鬍爲守産屢經烽火敝廬賴以無恙歴年來予分募賑欵鬍必節省已資以助曰功德事也去秋九月老病死夀七十有九遺衣數襲估之得洋十二錢七百爲之助賑鬍死有知當不願以經懴易也　　義僕是爲明主懿歟休哉○紅塵不逮子函云余傭人作夥出息微而食指繁解囊無力因思店中向有月規剃頭洗澡略可有餘同人湊助得洋兩元惟願名寶號執事仁翁踵而效之積少成多救命消災等語如此存心無量福德○敝所仰荷諸善士賜函每因信班立待僅付收條不及函復又因賜函不載地址碍難補寄而一片感激欽佩之心實蓄洩而不能發歡甚罪甚敬識數語以代災民叩謝并祝功德無量 
[上海文報局兩廣賑所匯解嚴梁諸君第二批賑欵三萬兩啓]  
　　啓者嚴君佑之往邀查賑同事現接來電准于七月初二日一同趕到上海卽行赴粤爰懇麥加利銀行韋君文圃代爲匯出規銀三萬兩是爲起解嚴梁諸君第二批業旣成行卽需接濟七月以内非湊三萬金不能接手查放務祈各處仁人君子飛速募集千萬叩禱[  同人公啓]  
[廣東愛育堂復函彚錄]  
　　文報局諸位先生大人閣下連日迭奉賜函并數單一紙匾額一分讀悉尊處匯來自第一批至第九批共賑洋一萬七千元兵米七百五十四石均已領到核實散放其收條當交經手願號奉呈矣承示廣西被水所有懷集廣甯等處敝堂亦已往賑其桂林等處因相距數千里緩不濟急且敝處被災自顧不暇勢難舍己耘人辱承關垂并以奉聞承示擬請嚴佑之先生來粤商辦賑事倘蒙惠然下顧指教一切不特各處災黎之幸抑亦敝堂同人之幸也復請臺安[  愛育堂同人頓首]  
　　右信三函于六月廿五廿七等日接到兹特一氣彚錄原函所載奬借語實因受之有愧概從删節仍歴年舊例也[  同人附識]  
[來書照錄]  
　　謹啓者今閱貴報欣悉詠霓茶園主人慨發善心以七月初一日至初三日三天戱資一半助賑非急公好義安能不避炎暑如此踊躍我知往觀者當必聨襼而來前讀報章有設想勸募一日捐者兹茶園願助三天實屬逾格倘各業聞風興起灾民幸甚不勝禱祀求之矣[  竹坪陳煦元謹啓]  
[來信照登]  
　　申報舘主閣下敬懇者竊緣本年日本國各處地方水災頻仍所有慘狀筆楮難宣刻蒙四方善士俯賜垂憫捐助賑恤之欵已屬不少幸感奚似用特懇請諸書士惠賜賑款希卽送交駐滬日本總領事署並駐滬美國總領事署兩處領存以便轉　該地方頒給罹災窮民爲荷並諸善士芳名日後彚集載登各報藉伸謝悃等情敢煩貴報館代將前由揭登貴報俾便關照内外稔知爲禱爲盼專　順頌暑祉惟照不備[  日本領事官安藤太郎美國領事官席莫爾仝具六月十八日]  
[上海三馬路與昌絲棧陳竹坪經收廣東廣西賑捐六月二十八日第二十六次清單]  
　　平湖悟雲齋洋五十元長義行高交來洲錢祈祈福消灾子洋五十元○致大信局由太倉寄來龍西裔曁諸同研洋十八元○大浹江樓李門趙氏祈病速愈二户各洋十元塗昌仁公平洋行三户各洋五元毛成記洋四元私平洋行錫山　　　保堂　助保赤藥資二户各洋三元林秉之洋二元湯姓李姓雙桂書屋李子卿宋瑞麟彚泰升號王明卿無名氏唐媽沈志雲元裕庄十一户各洋一元福來糟坊洋一元五角盡心求嫂朱氏用病卽愈洋五角有心樵子錢四百文○與字一百四十一册趙鑑齋翁募來徐裕泰洋五元何虞卿洋三元源隡昌洋二元夏蒼記喻介夫二户各洋一元○永和局由海鹽寄來求放心子洋十六元知不足齋洋十元養心居士洋十元思補過齋洋十元者益壯人洋四元○與字三册朱潤氏翁募來秦友三張公舘二户各洋一元矮周媽媽洋七角五分丁源昌洋二角五分劉長生郁先生二户各洋五角○共收英洋二百四十四元錢四百文合并聲明 
[浙省撫轅抄]  
　　六月二十日朱敏文禀知藩委鎖提樂清丁庫並折價米石差禀見叩辭前署分水典史屬海榮交缷回省禀到○十一日前江西候補縣張銘自江西來省禀見○二十二日程熙璔禀知杭府委赴餘杭公幹差禀辭○二十三候補布經歴江鳳藻禀銷催新城余令前署油江任内交代並追徵存銀差○二十四日候補道劉仁溥禀明　都通判陳夀祺禀知藩臬二司委暫行兼理遷善所差○二十五日通判郁晋培下城知縣陳汝霖中城俱禀知臬委科場總巡差俱禀見臨安縣趙禀見禀辭赴任候補府照磨鍾松禀辭赴台州差遣 
[江督轅門抄]  
　　六月二十四日代理溧水縣楊文熙辭赴任上元縣陸禀知東北鄉查勘被圩水情形回 
[蘇省撫轅抄]  
　　六月念五日藩轅牌示照得元和縣縣丞賀金相調補元江青縣丞已奉部覆准遺缺查有候補班前縣丞李廷枯堪以請補又嘉定縣諸翟司巡檢朱潤調補小河司巳奉部覆准遺缺查有候補從九品王承烈堪以請補○二十六日委署溧陽縣朱緗禀辭赴任○二十七日候補縣徐錦華松江公幹回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[袁江官報]  
　　　上月初七日海州運判項晉蕃自浦赴塲監督新鹽事務十二日代理清河縣許佐廷赴憲轅禀知交卸篆務候補縣張愚溪奉漕憲賞給目疾養贍候補同知汪鎭奉漕憲委辦理藏家碼頭厘捐候補同知蕭受元奉漕憲委辦理洋藥厘捐候補同知吳用保奉漕憲委辦理沙溝厘捐候補縣徐福增奉漕憲委辦理衆興厘捐候補縣周士鈺奉漕憲委辦理子嬰閘厘捐候補通判屠作倫奉漕憲委善後局收支 
[江西官報]  
　　六月十二日藩憲牌示靖安縣梅雨田分宜縣丁毓琨吉水縣林嵩堯永甯縣謝若潮德安縣賈鉅均調簾差所有靖安縣印務以拔貢知縣劉至健又分宜縣印務以候補縣黄錕又吉水縣印務以候補縣麻瑶又永寗縣印務以候補縣馮永年又德安縣印務以候補縣劉書畬均代理○新授山西臬憲前任粮道署九江關道嵩書農廉訪已卸道篆於十五日回省○刑部主事劉秉楨工部主事蔡玉璠赴撫轅拜會○候補縣張鳳齡奉委勘估劉猛將軍廟工程○新選廬陵縣富田司王令望來省禀到 
[捐賑延夀]  
　　松江蔣默齋忽思霍亂命在呼吸其父竹村卽向竈君前禱告願捐粤賑洋二十元以後見善卽行復延醫診治當日卽見轉機越三日其病若失竹村卽以洋二十元寄滬助賑眞求夀之靈騐方也世之康强者宜捐賑以保夀抱恙者尤宜捐賑以延夀　哉不可失所望遠近善士及早圖之[  籌賑公所啓]  
　　寵九仁兄屬貺新詩深心厚誼抗手前賢古詩所謂多謝諸少年相知不忠厚讀寵翁詩者將必服其雅道之未墜而默悔其待人自待之近薄於是皆相勸勉期於規過稱善挽可末俗則寵翁之詩藹如仁義之言不但加人一等也謹賦一律爲報伏惟教鑒旬日中必親叩齋 
[閣覩面知心曷勝慶慰]  
　　萬頃驚波一葉身信於天偶屈於人略憑目論占賢佞每訴衷言叩鬼神風雨雞鳴終不已雪泥鴻爪自相親君狂似籍予康懶計日經過議結鄰[  乙酉六月二十日滬寓純常室作西川小弟李士棻拜呈]  
[感舊]  
　　酒量泉般湧金資土樣揮悲來豪氣盡事去壯心違客散家俱散春歸夢不歸支持無限瘦怕說舊腰圍玉琴仙侣作於風塵抱病樓 
[和太痴偕夜游靜安寺作錄呈夢畹曁諸大吟長教政]  
　　垂楊院落夜凉天裙屐參差最可憐芳草馬嘶人語外粉墻燈冷露華邊半簾荷露花香暗一榻茶烟月影圓底事倚欄轉惆悵依稀風景似當年[  石橋生求是草]  
　　柬申左夢畹生癸未冬訪瘦鶴於徐匯得晤夢畹揖見傾談風懷卓犖嗣以天涯浪跡遊轍分馳不通音問者已三易星霜矣然每於各報紙中讀其鉅作鴻篙未嘗不神駛千里今夏奉李仲僊觀察委赴都門道經滬瀆公餘走謁俚語偶成殊不足以言詩亦聊誌景仰之意 
[耳卽希哂正]  
　　相逢客裏記怱怱浪跡頻年類轉蓬羡煞牛花一枝筆才名卓著大江東來從申左仰名流華國文章孰與儔慷慨直書天下事一紡已自足千秋[  平陽醉玉仙吏淵如氏牟文漣艸]  
[避暑露香園書壁專索夢畹仁兄政和]  
　　牢落塵波客頻年此地來滄桑留古跡風月足餘哀深柳鳴蜩亟平蕪牧馬回勝游渺難繼悵望一徘徊縹渺層樓上隂森萬木中避人聊復爾望古欲何窮衰艸先秋色流萍起夕風一番臨眺意愁思落遥空古寺鐘聲起林端戀夕暉幾時重到此小住欲忘歸空殿隂靈走荒臺鳥雀飛邱園容守拙終老永相依○野眺野眺意無盡躊躇空自悲瞑烟沉古戍秋草兀豐碑人事紛奄忽天心數轉移飄飄身世感愁絶祇成詩[  紅豆詞人俶稿]  
[上海四馬路浦灘文報局經收廣東廣西賑捐六月下旬清單]  
　　廿六日收蘇城記墓義大信虚對開一个大有成虚對開一個無名氏祥發行二户各四百文趙畏三錢三百文湯夀山小洋二角六户共收洋一元虚對開二個小洋二角○直匯草香堂洋四元不留名洋二元承志堂洋十元○盛川塵舫主人募申字一百十九號單平陽氏森玉堂周王仲威無名氏無名氏無名氏無名氏七户洋各二元塵舫主人洋十元餘慶堂周眉夀堂嚴仁和堂沈德新堂陳四户各半元○敦裕堂周三槐堂王留耕堂華王立夫無名氏無名氏無名氏無名氏八户各一元共收洋卅四元○鹿川鹿舫主人又募申字一百十九號單簡安主人六六老人二户各十元凌定甫續捐洋四元王紫封王介候二户洋各一元共收洋廿六元○鎭江有心無力人洋一元○杭省程省修募申字一百廿號單興高公記五千文方怡遠堂洋三元平昌明慶洋一元又錢一百四十同人氏錢一千五百文程省修錢一千三百四十五文伊殿英苦中苦二户錢各五百文補過山人錢六百文樂安氏有心無力人二户錢各四百文汪禹錫錢三百文元豐氏錢三百十五文隱名氏汪永茂福蔭堂吳美如吳裕春苦遇山人無名氏胡修敷不留名孫如意無名氏十一户錢各二百文勉力人錢二百三十文廿四户共收洋十六元○太倉錢信泰程善昌募滬字五百零七號册錢恆隆無名氏二户洋各二元李永興潘仲英二户錢各四百文陸泰和力不足陸信盛陸益卿四户錢各三百文楊全盛樓恆昌需萬順楊永興同慶豐王利堂萬泰祥震昌沈益泰汪正興三伐保和陸同泰張森泰張元記胡小三浦天祿王衍德陳正興胡益茂胡合順方子安許恆茂許厚山張老仁蔡義和章瑞豐夏裕源陳合成徐恂夫汪成之三十一户錢各一百文朱萬隆洋一元合盛丁信茂徐恆益三户錢各二百文楊正興顧公盛二户錢各一百四十文義盛陸義泰張榮輝錢各一百五十文程幹卿錢二百六十文共四十九户共收洋十一元○槐綠山房王洋十○元崑山兪仰夫募敏事達言洋十元淵泉洋四元林琭瑾合洋三元邱仲履洋二元隱名氏述不留名沈裕德堂金夀萱堂四户洋各一元八户共收洋廿三元○金山脱悔生洋十元金山陳君洋一元○漢口益記茶棧募江右旌記益記茶棧禺麓布衣三户洋各念元番禺徐俊記洋十元吉安李寶山湘鄉蕭雲峰瀏陽羅湘泉相潭陳汝霖南海吳鏡記番禺馮殿記六户洋各五元十户共收洋一百元○内有銅洋一元常州怡和號墓申一百廿一號莫怡和號卞炳耀張厚培屠洪記蔣訓榮五户洋各一元顧炳記兪德記余永隆恊記坊張燦全陳漢山沈夀根張俊記王耀記沈炳記沈道記無名氏十二户洋各五角共收洋十一元○楊菊生洋一元數友無名氏洋四元有心無力人節省酒戲洋十元○德泰庄募申字一百廿二號單無名氏凝翠居二户洋各十元潘姓仁夀廬兆昌裕昌四户各五元無名氏沈寍善孫蔓生惜花道人養素書屋包瑞卿六户各一元吟禖山人保平安知足子蔭玉書屋四户各五角春暉堂耕心堂二户錢各五百文新士居錢四百文顧劉合錢三百文不列名無名氏沈木作三户錢各二百文共五十元○常熟同福義募無名氏洋五元柏記振記二户各兩元水記洋一元共收洋十元○裕和祥洋四元程達記洋六元錢錦記洋二元○無錫智仁莊募孫策記洋十元又募孫經舍洋二元○鎭江吉盈豐來耋齡氏規元一千零七十五兩五錢合二七寶廣西平銀一千兩○武穴鑑記募滬字四百十九號四百廿號册劉益書王樹仁陳子良鄭添夀張樂山陳連盛張先發宓黼庭劉同德塘記十户洋各一元徐靜夫金純齋無名氏三户洋各兩元恆怡洋三元劉玉軒陳子厚二户洋各五角永裕祥雙和號全聚慶大道生四户錢各四百文共二十户共收武平紋銀十五兩○京都粤西下士古林兹髯現銀四兩正○松江席孟則募金字二百十八號册病愈還愿眉記仲記鞠隱月尹五户洋各二元泖蜂擊壤生求己兩户洋各四元金記古照二户洋各一元九户共收洋廿元○嘉興盛愷華程鍾騏募係一百八十四號册康廉泉廣恩氏四箴書屋程廣義記鶴夀堂岳五户洋各一元又募省悟書屋雙溪草堂二户洋各四元不留名思過齋隱善居課桑子樂善居士聽雨軒不留名求病愈六户洋各兩元蕉隱居有心無力子雙溪勉力子不留名祈平安省過居士耕餘子隱名氏雙溪漁隱雙溪棉力人德馨書屋十户洋各一元共三十元○思永堂洋一員○本日共收英洋四百十四員銅洋一員虚對開二個小洋二角紋銀十九兩正規元一千零七十五兩五錢 
[上海絲業會館籌賑公所施少卿經收兩廣水災賑捐六月十八九二十日第廿三廿四廿五次清單]  
　　隱名氏一百五十元隱名氏又捐助廣西一百五十元山東進修堂孟求子一百元竹禪大和尚書件移助一百元江右吳城鎭叚俊卿父病愈完愿規銀五十兩求是子四十元不署名三十元孫焕文求病速愈二十元遼東子祈母康健秀水憶梅書屋完愿裘春茂求子風疾速愈人周茂檉求姪病速愈五户各十元朱敦厚懺資移助八元茹經居士六元周朱完愿五元程少安求要病速痊五元童子邱世楠求讀書聰頴四元修頤堂節省西瓜資四元葉康濟三元雲龍山人求妻康健三元祝去病兩元宋怡仁二元孫聰訓堂求合家安吉兩元勉力軒完愿求病痊合助一元嚴天生余杏村余藜卿吕蔭庭永夀堂史孫趙氏求目疾全愈六户各一元劉棣堂畫家潤資移助錢四百四十九文又四開洋一元○同仁昌魚行銅洋一元○雙林蔡𧅁白磚塔銘拓本八本○力不從心子經募賑捐啓運納堂舊表一只四美堂陸同德勉志人隱名氏求安子贖愆氏伍集成力綿子八户各一元共九户共來八元表一只以上十八日○武林貽燕堂一百元黄吉曜十元滎陔榮記十元槎溪保赤氏六元單門蔣氏求病愈五元仰德堂王爲目巳瘦弱肚痢祈兪轉健兩元徐敬齋兩元降巖無力子移香資求痰疾除根翁敬傅求病愈李子青求病愈張和卿代友求病速愈四户各一元○青浦縣署帳房錢君伯英經墓瑞蘭室二十四元芝　居士四元蕭鎭麟一元杭鶴夀一元四户共來三十元　本埠泰源仁號王君濟泉募胡聲揚前雙目失明許愿漸愈兹特完愿十元三常熟永益珍記經募賑捐啓常熟鄒恩誥廿元李信大錢四百文信號二百文二户來洋廿元錢六百文○嚴募泰和典經募賑捐啓泰和典二千一百文武林王夀門洋一元各友省中秋席五千文朱雩江三百文錢笏山錢三百文祁門饒時蹭秀水心無力人休寗張發乾小莊氏覺非子秀水章氏吳興日南潯王敬記錢唐王氏九户各二百文太原氏補過子發記不書名鴛湖任杏庭讚武氏子明氏無名氏青溪菉氏震澤邵金奎小記隱名氏華圓氏皇甫恆德烏程邵次乾十五户各一百文共廿九户合來十一元○黄大豐棧元之兄募賑捐啓黄鳳輝堂二十元凝瑞堂凌三元趙淮思堂兩元沈衍慶堂二元瓶守齋主一元五户共來廿八元○鄭不留名捐助廣西金彌勒一尊重一錢二分二厘銀夀星一個銀八仙四個銀字四個銀麒麟一個計重一兩九錢一分以上十九日○延陵氏蘇曹平一百兩由蔚泰厚交來規銀一百零七兩五錢蕭邑庭音老人洋二百元雲間竹隱五十元世蔚堂姚子求母病速痊五十元姚小園求病卽愈一十元吳蘭亭二十元胡陸氏十一元吳門隱名氏求病速愈十元金陵章貽五求保兄弟出門在外俱得平安十元二是記孫求雙親康健十元洞庭西山無名氏祈母病速愈父母病康健十元胡同泰油車减省西瓜錢移助十千文合來九户黎里無力子五元朱仰記經募賑捐啓九户五元五百六十文張叔堅四元邵蓉姑二元安徽臬署睫巢寄客祝子病卽愈二元陳李氏保身平安二元尤泰記二元路仲無名氏二元吳學餘求合家平安一元邵棣元一千文無名氏銅洋三元○高郵丁君鏡齋經收廣東賑捐第一次不留名陳二元餘慶堂一元寺上人本洋一元共三户合來洋三元本洋一元○唐錕華兄募程紫章二元吳佑生二元唐澍二元衛吉人一元高先記洋一元虚對開一元高先振洋一元虚對開兩元共六户合來洋九元虚對開四元○金壇溥源典募賑捐啓利記筠記心復力絀氏三户各六元殷得之求足疾愈寅記二户各二元眞無力六人合一元二角溥源典無名氏德雲記墓善無力子恕書名不書名義記吉儀無名氏義磻記春記范成衣潘邦記謝克昌無名氏叚無名氏謝安之無名氏曹馬培元堂燭記鴻記二十一户各一元泰裕姜如山孫萬元暉記倬記怡盛裕記鍾福盛步記瀛記幹記史振泰曹昆記十三户各五角公記三角以上四十一户合來洋五十一元以上二十日 
 
 

Page 11

 
 
[光緒十一年六月二十二日京報全錄]  
　　宫門抄○諭旨四道錄前○發抄旨四道○滇撫張奏知府尚無侵蝕情弊審明擬結摺子○又奏准補各員飭赴新任並委員署各缺夾片○陜督譚奏副將各員留省序補片○又奏新授道員到省飭知赴旨片○都統杜奏期屇杳邊擬請展限摺○又奏蒙員患病派員查騐給假摺○閩督楊奏請飭部更正原名摺○將軍穆奏續解經費銀兩摺○晉撫奎奏委員護理城守尉篆務夾片○六月二十二日工部鴻臚寺八旗兩翼值日無引見○伯王明安各假滿請安○嵩山續假二十日○召見軍機○發抄曾國荃奏部議開源節流各條内有關江南防營各欵分别配擬奉旨户部知道單併發欽此○又江甯至鎭江添設電綫經費數日奉旨户部知道欽此○又請將記名道馮邦棟分發江蘇補用奉旨吏部議奏欽此○裕祿等奏請將經徵錢漕掃數全完之通城令舒恭夀等奬叙奉旨着照所請户部知道欽此○○雲南巡撫臣張凱嵩跪奏爲知府經收厘銀尚無侵蝕情弊審明擬結恭摺仰祈聖鑒事竊查前辦思茅厘局委員補用知府張邦傑經收茶釐銀兩前由藩司唐炯查其匯省與解局銀數懸殊詳經前撫臣杜瑞聨會摺奏叅先行革職審辦光緒九年六月十八日奉旨著照所請該部知道欽此當卽欽遵行司飭提發委審辦去後兹據委員雲南府知府鄧華　等提同人証審明議擬由藩臬兩司覆審會詳前來臣覆加查核緣張邦傑藉隸安徽桐城縣由軍功遞保知府留滇補用光緒八年委辦思茅厘金因局所距省窵遠收存厘銀解運不易查有商號光裕豐省城亦設有此號卽按月託其匯解九年春間夷匪滋事商貨阻隔收數較减且時有由善後局撥解邊防用欵餘只畸零故解省局之數甚微二月分厘銀徐提撥外應解總局銀四兩七錢零正備文册匯省適有安徽商人李聚昌等販運南貨到彼與該革員同鄉認識因收得貨銀二千五百餘兩以夷匪不靖恐有疏失知該員厘銀係由商號匯省央其一併匯寄該革員應允遂同釐欵及支得薪水併交光裕豐號匯省分别解局交收其本聚昌等之欵提出另存嗣李聚昌等到省已自赴號取用當匯項到省時經司訪聞銀數甚多解局無幾委員赴號查取簿據核計銀數大相懸殊詳請前撫臣將該員張邦傑奏叅革審兹據委員提同省號查明懸殊之數實由内有李聚昌等託匯貨銀簿内曾註明提出另存並非厘欵亦非革員私項核與調到該局出入銀數總簿及鄰局截繳尾單並善後局提撥票據均屬符合收數偶絀實由夷匪滋事委無收多報少任意侵蝕及另有别號匯銀情事應卽擬結此案已革知府張邦傑於委收茶厘現已調齊簿據核對收解相符且濔當整頓厘務積弊已抉剔無餘檢查　任所收與該革員亦不甚懸絶則前項之爲商人託匯自屬可信惟以收厘委員結交商買並代　銀兩致公私混雜自啓嫌疑實屬闇於政體不知檢束旣已革職應毋庸議商人李聚昌早回安徽原籍案巳訊結並免提實除供招咨部外所有審明擬結緣由謹會同雲貴督臣岑毓英恭摺具陳伏乞皇上聖鑒訓示謹奏軍機大臣奉旨該部知道欽此○○張凱嵩片再准在東川府知府黄紫誥准補安平同知凌應梧准補南關同知花城准補順甯縣知縣胡政舉新選㠄峨縣白琨文任縣知縣朱桂錄均應飭赴本任以重職守又中甸同知缺前委補用同知謝聨慶署理該員尚未赴任因病請假自應另行委員接署查有在省差姿之彌渡通判趙光壁才具穩練堪以署理又署他卽通判楊繼震調省遺缺查有試用同知恩綸年壯才明堪以署理又署永善縣知縣樂理瑩調省遺缺查有署恩安縣該縣知縣安寳辰應卽飭回本任遞遺恩安縣知縣缺查有補用知縣董毓鸞　愼老成堪以署理又署楚雄縣知縣龔化龍調省遺缺查有本任恩安縣知縣榮昭勤敏有爲堪以署理又署新平縣知縣金元勳調省遺缺查有另補知縣鄧瑞珍明白安詳堪以署理據藩臬兩司先後會詳前來除分檄飭遵外謹會同雲貴督臣岑毓英附片具陳伏乞聖鑒謹奏軍機大臣奉旨吏部知道欽此○○譚鍾麟片再查在營武弁材堪任使迭經臣隨時奏明分别攺　以俻差遣業經奉旨允准欽遵在案兹復據陜西固原提臣雷正綰署提臣沈玉遂甘肅提臣周達武陜安鎭總兵余虎恩咨呈查有花翎副將銜儘先班前補用遊擊陶正國藍翎補用游擊李心維花翎儘先補用都司沈福坤儘先補用守俻胡弼英花翎儘先補用守俻陳高亮等五員均隨征陜甘歴有年所熟悉邊防營伍若以原官原銜留於陜甘按班補用實於營伍有裨先後呈請奏咨前來臣覆核無異合無仰懇天恩俯准將陶正國李心維沈福坤胡弼英陳高亮等五員留於陜西甘肅各按班序補出自逾格鴻施除陶正國李心維沈福坤胡弼英等四員履歴清册先行送部並陳高亮履歴册俟查取至日另咨送部外謹附片具陳伏乞聖鑒訓示謹奏軍機大臣奉旨着照所請兵部知道欽此○○譚鍾麟片再新授平慶涇固化道程鼎芬現已到省别無委辦事件應卽飭赴新任以專責成除飭遵照外謹附片陳明伏乞聖鑒謹奏軍機大臣奉旨知道了欽此○○奴才杜嘠爾跪奏　期屇查邊擬請展限以紓蒙困而恤灾　恭摺具奏仰祈聖鑒事竊查烏城本屬津吉里克等處各沿邊卡倫例於三年之期將軍親往查閱歴經遵辦有年原以愼邊防儆懈弛也前於同治九年間經前歴任將軍福濟等以親往查邊所有應需駝馬烏拉均係向由各蒙部助俻或因各盟頻年災沴疲憊已極或因邊防差務增倍難支每遇巡閱之期均各據情奏請展限奉旨允准在案計自八年起至本年已及三載現屆查閱之期例廉查閱以符定制惟查　盟連年災祲元氣未復自去冬徂春時災迭見較前尤甚若再令應付查邊烏拉勢實有所難堪再四思維惟有仰懇天恩俯念藩部困憊災區宜恤仍請展限一次俟下屆相度情形再行奏明親往巡查庶得以恤蒙衆而蘇災困現經奴才嚴飭各該卡倫侍衛令其督率卡兵認眞戍守斷不准稍有懈弛致于重咎所有期屆查邊擬請展限以紓蒙困而恤災區緣由理合恭摺具奏伏乞皇上聖鑒訓示謹奏軍機大臣奉旨着照所請該衙門知道欽此○○奴才杜嘎爾車林多爾濟恒明跪奏爲蒙員患病照章派員查騐給假調理恭摺仰祈聖鑒事竊據三音諾彦部落盟長公吉克濟特多爾濟呈報本盟紥隡克多羅貝勒額林沁忠鼐呈稱素患四肢疼痛兼之腰疾近又加以心跳神迷等証漸劇延醫罔效實難力疾辦公呈請轉呈照章給假俾資調理如准所請將紥薩克印務可否派委協理台吉車賁管理　生駝廠事務恊理台吉瓦齊爾綽克圖管理察克達官兵事務以管旗章京邦遜等管理伏查該貝勒旣有欽指管理駝廠差使卽應照章派員查騐以杜揑飾而符定章是以派委筆帖式文哲渾前往查騐屬實具印結禀覆前來奴才等覆查該貝勒患病旣經派員查騐屬實自應照章奏請給假兩個月令其調理所有該紥隡克印務以及兼管各事宜卽如所請飭委協理台吉車賁等分别署理以重職守除將取到印結存案俻查並檄覆遵照外理合恭摺具陳伏乞皇太后皇上聖鑒謹奏軍機大臣奉旨該衙門知道欽此○○臣楊昌濬跪奏再浙江試用縣丞黄漢澄隨同前臺灣鎭總兵張其光剿服臺灣番社並開山出力案内經前辦理臺灣海防臣沈葆楨等奏准以本班仍留浙江歸候補班前補用並加六品銜惟該縣丞原名黄登漢與所保黄漢澄名字不符經浙江撫臣劉秉璋咨准吏部覆稱黄漢澄是否卽係黄登漢無從查核由浙咨閩核辦經前督臣何璟一再飭查兹據原保統將現任浙江温州鎭總兵張其光禀覆該縣丞黄登漢確係原保之黄漢登當時營官開保繕寫錯悮比因該縣丞患病離營就醫久而始痊原營官盧爲霖復因病身故以致查禀稽延並無别故飭取奬紥繳騐相符由閩省善後局司道核明詳請奏咨更正前來臣覆查無異合無仰懇天恩俯准勅部將黄漢澄前案保奬作爲黄登漢更正註册以昭核寔除咨吏部曁淅江撫臣杳照外謹附片陳請伏乞聖鑒謹奏軍機大臣奉旨吏部知道欽此○○穆圖善片再奴才承准軍機大臣字寄光緒十年十一月十五日奉上諭户部片奏光緒十一年内務府經費擬撥閩海關常税銀十萬兩飭請依限完解等語並該將軍等務於來年開印後陸續徑解内務府交納先將起程報部仍限六月前解到一半十二月初間掃數解清不准稍有蒂欠等因欽此欽遵奴才伏杳閩海關奉提内務府光緒十一年分經費爲内廷供應之需先設籌赶解業於本年二月二十七日提撥銀五萬兩　京投納附片陳明在案尚有應解銀萬兩現當内府用欵浩煩亟應先於常税頃下赶先籌撥匯解以應要需循案發商匯兌謹卽塡具文批給交號商協同慶承領定於四月二十八日由省起程前赴内務府投納清欵並咨户部查照外合將解清光緒十一年分内務府經費緣由理合附片具陳伏乞聖鑒謹奏軍機大臣奉旨該衙門知道欽此○○奎斌片再太原城守尉宗室鴻蔚遵旨入都陛見所遺城守尉篆務自應委員接護以專責成查有廂藍旗蒙古防禦阿木塘阿老成謹愼前曾委護斯篆指置裕如堪以護理除檄飭遵照外理合附片陳奏伏乞聖鑒謹奏軍機大臣奉旨兵部知道欽此 
 
 

Page 12

 
 
   
 
