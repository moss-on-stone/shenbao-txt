# 1909 - 82 - 4912984

 

Page 1

 
 
   
 
 

Page 2

 
 
上諭 
　　監國攝政王鈐章　閏二月初八日 
　　上諭榮慶奏查騐續經報到荐舉各員分别加考開單呈覧一摺所有開復原銜前湖南候補道金還着查騐大臣榮慶等帶領引見前署江西提學使汪詒書調補江西吉南贛寗道俞明頤存記海關道留直補用道李德順升用道廣西平樂府知府徐宗蔭著自本月初十日起按照名次先後每日二員呈遞膳牌伺候召見如是日未經召見仍於次日預備欽此 
　　上諭墨麒奏懇請開缺終制一摺内閣學士墨麒着准其開缺終制欽此軍機大臣署名奕劻世續張之洞鹿傳霖那桐假 
交旨 
　　閏二月初一日奉 
　　旨趙爾巽電奏悉四川按察使江毓昌署提學使趙啓霖均着迅赴新任趙啓霖毋庸來京請訓欽此又奉 
　　旨陸徵祥電奏悉著賞假兩個月欽此 
　　同日軍機大臣欽奉 
　　諭旨領侍衛内大臣奏一品廕生榮齡或作爲三等侍衛抑或作爲四等侍衛　旨一摺榮齡着作爲三等侍衛欽此 
　　初二日軍機大臣欽奉 
　　諭旨清明令節致祭　奉先殿後殿着派貝勒載潤恭代行禮欽此又欽奉 
　　諭旨吏部奏恭遇恩詔應否給廕各官開單請旨一摺其曾任實缺應給廕者著准其給廕餘均毋庸給廕欽此又欽奉 
　　諭旨吏部奏遵議兩淮鹽運使趙濱彦處分降一級調用公罪可否准其抵銷一摺著准其抵銷欽此又欽奉 
　　諭旨吕海寰等奏濟南黄河橋空加寛派員核實勘估一摺着該大臣等隨時體察情形妥愼辦理又奏改派直隸公司總理協理各員一片又奏援案請將回籍籌商路學各員免扣資俸一片均知道了欽此 
　　初三日軍機大臣欽奉 
　　諭旨欽天監奏選擇崇陵興工吉期一摺着於閏二月十七日敬謹興工欽此又欽奉 
　　諭旨都察院奏代遞吏部員外郎黄允中條陳立憲期近學務有關憲政敬擬管見呈一件着學部知道欽此又欽奉 
 
 
 

Page 3

 
 
諭旨都察院奏代遞廩生趙榮章等移墾實邊條陳一件着農工商部知道欽此 
論說 
[論今日選舉之弊（酉陽）]  
　　諮議局選舉之開幕非我國民參政之第一日乎。非國民出黑暗而放光明之第一機會乎。顧江蘇之初選舉。今已蕆事。而證以輿論之所騰布。與吾人之所觀察。則見有數種新發生之社會狀熊。驟見之雖以爲異。其實無足異也。如過渡然。未達彼岸。而簸蕩於波浪之中。如萌芽然。未立骨幹。而附着於泥土之上。其不能遽有正當之効果。固其宜耳。今日國民之對此事。尚無知識。牽率而來。强作解人。而積慣武斷之土豪。與貌托熱心之俗士。遂得覊麋籠絡。以遂其借公濟私之伎倆。誠哉國民程度之不足也。雖然。國民勿以爲叢垢也。凡憲政之成立。必需此經歷之初步。而後逐漸進行逐漸改良以抵於完善之境地。吾之所以揭其弊者。乃欲國民研究進步。而非伺瑕抵隙。以寒熱心任事者之胆也。 
　　（一）投票人之不到也。此種人約分兩等。一則愚民彼於新世界。從無聽覩。但知向來官場交涉富民。必是勸捐。今先查財産。其爲勸捐無疑。雖經通人解釋。猶以爲選舉其名。勸捐其實也。此爲下等之觀念。一則介士。平日痛恨於官紳之朋比。新舊之衝突。束身自好。不與外事。雖明知憲政之理由。猶以爲國民程度不到。多一作爲反多一紛擾。不願置身於此種旋渦。此爲上等之觀念。下等者什之八。上等者什之二。下等者。雖卑陋可笑。然亦政府之素無信用致之。上等者。品格誠爲可貴。然知私德而不知公德。若人人如此。則舉世將無盡義務之人。此今日選舉之病也。 
　　（一）選舉人之無識也。紳界學界。城中必占多數。而各不相下。意見紛歧。其勢最爲渙散此自舉甲彼自舉乙票數以分而見少鄉間紳衿較少但小有功名。稍有家世。略通世故者。即爲人望所歸。親誼世誼。牽藤附葛。互相攀援。其勢頗爲團結。選舉專注一人。故得票偏多。試以城中選舉失敗之人。與鄉間選舉獲勝之人。比較才識。恐有不可同年而語者。彼來自田間毫無學識之人。尚不知選舉爲何事。鳥知選舉人之孰爲勝任。但就所知親友與吾最善者。即貿然塡票以塞責。而此種人一唱百和。偏居最多數此又今日選舉之病也。 
　　（一）被選舉人之運動也。各屬當選人數發布。清議譁然。有毫無人望而得多數者。有劣迹昭著。而得最多數者。有鼎鼎大名。馳譽法政。而落孫山外者。叩其内容。則得多數者。或從運動來。人非大不肖。皆有密切之親友。而且最善把持者。必最能鑽謀。東奔西走。以丐二三十人之選舉固易易耳。彼等亦自爲解嘲曰。歐美選舉。盛稱運動。原非不正當之辦法。且運動在吾。允不允在彼。但彼肯允吾運動。即吾之信用。而其眞有學問。自負品格者。鄙之而不屑爲。雖有親友推崇猶以嫌疑却之則竟知已寥寥矣。雖不敢謂各縣如此。各人如此而如某某者。固如司馬昭之心事。路人皆知。此又今日選舉之病也。 
　　總之。國民不知法政。驟然而命之選舉。譬如大海撈針。何從而選舉之。非妄舉即私舉耳。其結果與前日之城董鄉董無異耳然而無害也。吾得斷之曰。彼選舉者。必粗通文義也。必稍有身家也。必略有知識也。人之才幹。皆從歷練而出。人之品格。亦從愛惜而來。今無論初被選舉者之非即議員也。即果爲議員。實地練習。自能集思廣益。自顧名譽。亦能革面洗心。果如此。則將來之所成就。安知其不如今日之鼎鼎大名者。古人所謂人之欲善。誰不如我。即此謂也。若謂某人定可爲議員。某人定不可爲議員。則仍拘墟之見。亦即朋黨所由來。即舊政界中。亦以爲戒。况憲政新機。詎可有此謬點乎。夫君主立憲。先有德意志。後有日本。德意志行之於戰勝之後。日本行之於覆幕之後。其選民之傑出者。經無數之締造艱難。而各有所表見。獨吾國則安坐而得之。選民之雜處儔類。猶之涇渭同流。非有分水之犀。不能劃其清濁也。但望此後法政學日益發明。國民程度日益高尚則下届選舉。必得美滿之效果。以今日爲嚆矢可也。 
專電 
[電一（北京）]  
　　昨又寄諭駐藏大臣趙爾豐達賴喇嘛秉性暴戾存心不良回藏後宜善爲籠絡暗加管束藏衆素無學識愚而自用且逼處强鄰甚爲可慮該大臣向來辦事認眞亟宜振起精神力任艱難將前次奏定各項切實辦理母稍畏葸誤事行抵何處隨時奏報 
[電二（北京）]  
　　直督楊電告樞府前遵旨未經叩謁梓宫現直境爲蹕路所經差務重要可否准臣來京恭聆聖訓 
[電三（北京）]  
　　郵傳部奏新易鐵路歳須虧三萬京奉鐵路總管調度不靈請改由京漢管理 
[公電（南潯）]  
　　各報館昨見初四報登曹纉明一節投票日職員因照料乏人均監察員臨時商派與曹無涉至串塡泄漏並無其事合亟辯正震五區監察員 
緊要新聞 
[民部整理廳區司員之章奏]  
　　陳明核實整頓廳區辦法　民政部奏稱竊臣部前於宣統元年正月二十一日具奏整頓京師警政酌改廳區制度並限定額缺一摺奉旨依議欽遵到部臣等當即督飭内外城巡警總廳廳丞按照奏定各節次第 
 
 

Page 4

 
 
實行先將内城中左右三分廳外城左右兩分廳一律裁撤一面就總廳僉事各員内揀員調部分司練習而將裁缺发廳各知事及臣部司員内之通曉警察曾經遊學畢業者分派兩廳署理僉事各缺所有廳區差缺即責成兩廳丞曁署僉事等就原有實缺候補各警官及廳區行走委員内按照此次奏定額數妥愼遴選分别派充旬日以來迭據内外城兩廳擬具員名申送核奪前來當經飭令暫行試辦以免曠廢廳區職務一面公同商榷酌定甄别去留辦法擬先將此次未經點派差使人員定期傳集試以警察人員應行通曉之學科試畢後再將現在派差各員一併傳集如法試驗俟兩次考試一律完畢即由臣等評定甲乙分别等差將考列優等者留廳任用考列中等者叅照吏部奏定裁缺司員筆帖式改用章程酌擬辦法分别安揷考列下等者即行開去差缺或送入臣部巡警學堂内肄業或任聽自謀生計一切詳細情形統俟届時奏明請旨辦理正籌議間復於本年二月初七日承准軍機處交片奉諭旨御史張世培奏京師警廳裁併宜覈實辦理一摺著民政部按照該部原奏覈實整頓具奏伏查此次臣部奏定整頓辦法意在淘汰閒冗力求實效裁廳减額較之原設員缺多寡懸殊約計兩廳應裁人員不下一百餘名之譜在臣部綜覈名實撙節糜費實具不得已之苦衷而廳區不肖之徒或自揣平時學識行能當在淘汰之列譸張爲幻胥動浮言始而密議阻撓繼且大言恫嚇匿名函件紛至沓來臣等正在密飭兩廳嚴行查辦乃首要之主名未得而言官之抗疏先聞查閱該御史原奏竟與臣等連日所收函件之語多有足相印證之處此中情節早在聖明洞鑒之中毋庸臣等贅述唯臣等籌定甄别辦法原擬俟端緒粗竟之日再行詳列上聞現旣奉旨飭令覈實整頓具奏自不得不將現辦情形及豫定計畫先行擇要臚陳用昭鄭重 
　　酌定司員補缺輪次章程　民政部奏稱竊查光緒三十二年十二月吏部奏定各部司員補缺輪次摺内開改設添設各衙門一律改爲題缺由各堂官在各本衙門分别奏補以一缺按照官階班次酌量才具擬定正陪以一缺揀資俸較深曁勞績保舉之員分班輪補均先咨部查核各等因維時臣部及内外城巡警各廳創設伊始需才孔亟所有新設各缺均係遴擇奏補不限酌序班次擬請俟部廳各缺補齊時再酌照吏部新章辦理於光緒三十二年十二月二十三日附片具奏奉旨依議在案伏念臣部職司民政事務紛繁光緒三十二年十二月改訂官制遵設兩廳五司所設額缺均經遴選試驗得力人員先後奏請補用現查廳司各缺除營繕司所設之六七品藝師各一缺衛生司所設之六七品醫官各一缺尚未擇有專門人員奏補外其餘額設之叅事郎中員外郎主事七品小京官各缺均已補齊自應遵照吏部酌補序補新章辦理以昭畫一兹經臣等悉心叅酌按照酌序班次擬定郎中員外郎主事七品小京官補缺輪次表附列章程七條並經咨行吏部查核相符謹繕具清單恭呈御覧如蒙俞允即由臣部移咨吏部遵奉施行至内外兩廳額缺現已奏定並聲明專用法政畢業人員應如何補用由臣等隨時奏明辦理 
[度支部派員清理財政之預備北京]  
　　度支部議定派程利川管象頣二員爲南北洋正監理官其餘丞參以下亦已擬定三十餘員 
　　日前度支部尚侍三堂預備召見奏對清理財政事宜請分派各省監理官擬由該部丞參及郎中員外内請簡並奏陳清釐外債預算償還各關鍵奏對約一小時 
　　政府諸臣昨與澤公會議清理財政辦法擬俟將調查各省財政人員選派後首先赴各邊省詳細調查虧累確數繼則調查他項財政 
　　度支部澤尚書現將奏定設立清理財政處章程通飭各省督撫各就本省情形商酌悉心釐定果否適宜速行報部以便按照部定章程開辦並飭各該督撫飭藩司將本省年内出入各欵逐條詳錄册簿勿得稍有遺漏以備本部派監理官調查 
　　按度支部奏清理財政局處章程錄今日本報第四張 
[度支部請飭核減廣西諮議局經費北京]  
　　廣西巡撫張鳴岐奏創辦諮議局籌辦處情形一摺奉旨該衙門知道兹經度支部指駁其奏略云原奏内稱查照憲政編查館來咨先行設立諮議局籌辦處於九月初八日開辦至籌辦處經費預算截至明年八月底止約共需銀九萬六七千兩請作正報銷等語臣等伏維籌辦處爲諮議局之始基規模固不容簡陋費用尤不可虚糜近來各省次第設立均請作正開銷當經臣部隨時咨令撙節動支不得過事舖張致涉糜費查各省諮議局籌辦處已報估需數目之案山西年需經費一萬二千兩山東年需經費三萬七千餘兩今該省設立籌辦處所有一切辦法核與他省大致相同而經費加至九萬六七千兩之多數目懸殊其中恐不無浮濫况廣西素稱瘠苦籌欵不易其仰給於部撥及鄰省協濟者爲數甚鉅而待舉之新政又不僅諮議局一端尤當核實動支以重帑項相應請旨飭下廣西巡撫迅將諮議局籌辦處經費比照山西等省大加删減報部核定並將辦事人員公費薪金等項數目造具清册送部以憑稽核 
[籌辦海軍近聞]  
　　聞此次極力組織海軍之故係因保和會三次開會祇有六年之限務於下次與會時先將重復海軍之事一律完備並聞本年駐使各國大臣電奏此事者共七員皆以三次和平會時務將海軍成立爲請 
　　南北洋水師提督薩鎭冰昨蒙攝政王召見詢問現時水師訓練情形該提督即將在南北洋之軍艦及練砲擊射各事詳陳復詢　查　黨私運 
 
 

Page 5

 
 
軍械等事該提督答稱現已嚴密防範又詢澳門海界該提督答由某處至若干海里界限分明斷不容外人强佔攝政王以該提督啟對明晣當諭該提督盡力籌畫海軍其南北洋水師提督一缺不再另簡仍令薩提督統轄 
　　籌議海軍處王大臣日昨飭令海軍處將肅邸奏摺内所有興復海軍之關係及籌畫各項緊要節略詳細頂備以備一二日内與薩軍門會議刻已將海軍之册檔檢查齊全矣 
　　直督楊蓮帥東撫袁海帥曾於去年冬間會同咨報陸軍部勘查軍港情形計堪用考四處（一）榮城灣（一）桃花島（一）大沽（一）烟台請各擇一港以便布置刻聞肅邸鐵尚書等會国議擬用大沽烟台二港 
[憲政進行之種種]  
　　現行法律之修行　法律大臣因現行法律尚未修訂齊備前已奏調安徽知府謝宗成爲編訂現行法律委員現擬將其大綱釐定再行詳加核議以備發交各省簽註 
　　修訂年鑑之新章　憲政編查館前令各直省編訂要政年鑒按年咨報一事已誌前報惟所定章程於第一次表式應查外交重要交涉尚未辦竣者應守秘密不得宣洩特擬定新章咨行各省請按照章程切實辦理編内應列外交各事只將辦竣交涉文件摘要塡註餘悉毋庸塡列以昭愼重 
　　攷騐外官之飭催　憲政編查館現因頒布各省考騐外官章程第三條内開凡各省之當差人員俱應造具詳册咨報等情現已逾期尚有咨報未齊者殊與定章不合故已再行飭催速即咨報以備查核 
　　有請緩辦地方自治者　政府以地方自治爲開通民氣之本輔助憲政之基關係重要誠恐各省督撫藉口風氣蔽錮民氣未開等情希圖延緩擬通飭各省督撫無論如何應即凛遵十年十二月二十七日上諭實力奉行不得藉口延緩貽誤要政聞此舉係因某撫曾有緩辦之請故也 
[外交之種種]  
　　間島問題　間島問題迄今尚未解决現聞日政府已承認間島爲中國領土而其統治權則仍操自日政府故外務部尚未贊成此議 
　　銅官山問題　皖省銅官山礦務屢次交涉迄未解决現在皖省紳商力請外部主持廢約梁尚書已决意奏派楊杏城侍郎回籍專辦此事 
　　上海租界擴展問題　日前外務部梁尚書曾電飭上海道力爭某領事要求擴展租界一事不得稍讓尺寸現聞此案已移京由外部與領袖公使直接交涉 
[京師近事]  
　　監國攝政王日前面諭樞臣着將所欠各國賠欵以及屢年所借國債逐項列表咨發各省督撫印頒各屬榜示署前俾軍民人等一體周知聞已咨行各省矣 
　　江督端午帥日前電商郵傳部擬建築自江寗至蕪湖鐵路名曰蕪寗鐵路欵項由本省籌集可否核准請即電覆聞郵部擬卽議准 
　　京漢鐵路總辦鄭清濂觀察前奉郵傳部堂諭前往京保一帶查看路政一切應行興革事宜現調查　畢於前日回京禀見李尚書面陳一切 
　　吏部内閣政務處議覆某御史奏諭欽定舉劾失實章程以防濫荐枉參倖進被抑之弊聞此項章程係由吏部主稿會同覆奏刻已擬定分呈各大臣鑒核日内即可覆奏 
　　内閣京察過堂之日經諸樞臣擬定一二等各官員聞有一等之望者一典籍廳掌印侍讀連兆一侍讀陸嘉晋一侍讀吳烱其餘各員未悉 
　　謝侍御遠涵現以丁憂回籍開去御史官缺聞政務處某相國以人才難得丁憂人員向准派充散差特與各大臣商議擬調歸本處行走以資臂助 
　　自攝政王監國以來台諫條奏民政部提署兩衙門合併之摺共計五次而攝政王則意在緩併故將各摺留中未發近聞又有御史修奏此事其摺大意以撙節國用爲言請首先裁併以爲天下倡 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[洙昭路線允交湘路公司承辦]  
　　湘路公司呈張中堂郵傳部電　北京督辦大臣張中堂郵傳部堂鈞鑒洙昭路線蒙中堂派李道寳洽等會勘早已禀覆查此四十里萍局如必自造原可另取一線惟如白鶴仙石璧嘴數處則别無路線可取勢必匯爲一線各造一軌已形偪仄不惟粤漢幹路將來永無可建雙軌之地即目前亦必將幹路已定之線分别讓偏萍局方能容軌一線之中彼此各自爲軌旣爲環球所無雖曰各有專運兩不相妨而過線交關究多窒碍乂况幹路購用田畝佔地已多民間已屬不願若萍局又另購地亦頗爲難如蒙中堂轉商大部仍予發交湘路公司承辦俾利交通全幹萍局可免再購基地多所周折且可省大部建築經費數十萬現當帑項支絀似亦不值耗此巨金至公司股欵雖尚無多而以之辦理此路尚可敷用一切如何程督稽核並如何嚴定期限之處無不唯命是聽即萍局已購有料件公司亦可一槪承受事關粤漢幹路全局全湘喁望綦切招股視此爲通塞公司視此爲利鈍竊謂萍煤不歸幹運實爲粤漢之缺點萍局宗旨惟在不繞弧線工速運利八字今本公司一切擔任似可毋庸顧慮矣大部統籌全局一秉至公知無不曲體輿情俯如所請也不勝惶恐待命之至先謙肇康匯湘等同叩庚印 
　　北京王京卿曾觀察覆電　長沙王閣學余參譏席觀察鑒庚電敬悉業經相座致函郵部商定將洙昭路線交幹路承辦但務須劃留雙綫地位備煤貨並盛時令湘省添築應用已據部復允請由中堂主稿領銜會奏矣特先復慰厪念孝繩廣鎔號印 
　　郵傳部復公司電　長沙湘路公司總協理鑒庚電悉查此段路綫前因貴公司决議繞築弧綫本部爲煤礦利運起見所以奏明接築直綫專運萍煤兹貴公司旣議舍弧就直籌有股欵並請稽核定限及承受萍局已購料件復准盛宫保來電亦云請飭由湘公司兩頭即日開工限八個月告成運煤經費悉照萍洙合同按里科算各等因本部當以此路若只造單軌他日幹路接通必致擁擠殊非全策督辦大臣張中堂來函意見亦復相同並謂現在總須劃出雙綫地位以備煤貨並盛時即令湘路添築云云本部統籌大局並無成心貴公司倘能按照以上所稱兩頭開工亦限八個月告成預留雙綫地位日後即行添築及萍煤運價悉照萍洙章程萍局已購料件公司槪承受各節切實聲明照辦具復再由本部會商張中堂據情會奏定局郵傳部箇印 
[浙省蘇杭甬借欵准由鹽觔欵内提撥北京]  
　　浙撫增子帥前奏浙省認墊蘇杭甬鐵路借欵虧耗請由鹽觔加價欵内提撥一片刻經度支部覆奏略云伏查蘇杭甬鐵路借欵虧耗浙省每年認籌銀三萬兩前經郵傳部奏准咨行在案兹據浙江巡撫增韞請由鹽觔加價一半欵内動支查鹽觔加價一項前經臣部奏定以一半劃歸産銷省分勻撥濟用今該省每年認墊前項借欵虧耗銀三萬兩旣據奏明在於該省鹽觔加價一半欵内提支自應准如所請辦理以濟要需 
[清查江南種煙地畝簡便辦法南京]  
　　江督准度支部電云本月初四本部奏派方京堂查勘各省禁種情形須得以簡馭繁之法希電飭各州縣將去冬至今查禁實在情形各按向來種烟村名註明坐落城之某方先行開具印摺移送近處部局分卡已禁絶者一律註明其禁而未絶者聲明緣由但按向來烟村分註有無多少不註户名畆數以歸簡易印摺限閏月二十日到卡並一面另報該省分局如届期未送即以規避論 
[日人對於滿洲交涉之竟見]  
　　字林報載初七日東京電云日本駐京公使伊集院照會中國外務部聲稱日政府不欲將中日交涉爭端移交海牙和平會公斷並謂以鄙見觀之無庸多此一舉日本各報深信兩國若能進前協議自可和平了結並望中政府先盡其外交之手叚云　又接美京華盛頓來電稱美國對於中日爭端殊不欲干涉其間　泰晤士報載初六日紐約電云中政府已照會美政府謂已請日政府將間島鐵路各問題移交海牙和平會公斷 
分類新聞 
政界 
[浙江石門官紳籌欵防盜要電]  
　　石門縣上各憲電　撫藩臬憲鈞鑒近會集城鄉紳董公議弭盜策以設栅塞路置鑼懸賞爲急因經費無出公議借動積穀存欵帶徵歸還知縣復查所議實爲急務蠶事在即懇電准餘禀詳知縣莊凱叩鑑 
　　紳董曹元朗等公電　撫藩臬憲鈞鑒地方多盜邑尊邀城鄉紳董公議以設栅塞路懸賞置鑼爲弭盜策擬借用積穀洋二千元隨漕征還不足官紳籌貼係公欵未敢擅動事應蠶汛前赶辦特電請示石門縣紳商學界曹元朗馬昭夀馬昭祥等公叩 
　　石門城鄉紳董公電　撫藩臬憲鈞鑒縣尊會少數紳董議提積穀欵 
 
 

Page 11

 
 
充弭盜用紳擅允民蹰不服欵僅萬一千餘兩照額短缺甚巨備荒專欵未便挪借請飭縣另籌再郵禀石門縣城鄉紳士吳觀周徐乃宣陳宗爽等四十二人公叩東 
　　經管積穀紳士電　撫藩臬憲鈞鑒縣尊會紳提積穀欵充設栅用議冬漕帶征歸還輿情不洽未敢擅動請示石門積穀紳士魏昌裕楊廷傑方岳等公叩東 
　　附撫憲札兩司文（上略）查備荒弭盜均爲地方切要之圖察核該縣曁各該紳士等電禀情詞互異究竟該縣積穀存欵能否挪作設栅塞路置鑼懸賞等用事關籌備治安動及地方公欵應由嘉興府體察情形酌籌至當妥議復奪除札府遵辦核議外合亟札飭札到該司立即查照會議詳奪 
交涉 
[因東沙事與日領交涉廣東]  
　　日人違約寄居東沙島一事最惹粤人注意兹聞日領事已接到粤督照會云現查惠州海面有東沙一島向爲閩粤各港漁船前往捕魚時聚泊所在係隸屬廣東之地近有貴國商人在該處催工採燐擅向經營係屬不合應請貴領事官諭令該商即行撤退查明辦理至紉睦誼爲此照請查照 
[盜賣坟地之交涉福州]  
　　橋請查照南馮巷鋪鄒允新公房有本鋪菜園山地方祖坟一座前與洋籍辜某糾葛經前閩邑宰祁李二大令親詣勘驗並會同英國星領事官存案永遠保護去年四月間其族匪徒鄒朗朗串翁和尚翁媚菲程其豬王鑑鑑盜賣與英國醫館經新公房發行英文傳單華文廣告並稟英領均云此墓係鄒氏公房祖墳永遠不願出賣不可被匪朦混等語且呈控閩邑署經堂訊斥朗等喪心昧良實堪痛恨斷令該處墳地永遠不准出賣兩造俱已遵依具結存案乃於上月二十四夜朗率程其豬等多人毀掘該墓左右骨殖三具二十五日醫舘忽致新公房函云朗倔將骨骸起遷請本醫院管業並留價四百元待領等語故鄒姓子孫又將大啟交涉云 
軍界 
[南贛剿匪奬案未逾定章江西]  
　　江督端午帥等奏江西南贛剿匪案内所保武職各員未逾定章請仍照原保給奬一摺奉旨該部議奏兹經陸軍部覆稱查光緒十九年臣部會同吏部奏定章程内開各省勞績請奬奉旨准其酌保數員之案近年間有保至十數員或數十員者實與諭旨不符嗣後凡奏准酌保數員之案每案文武合計至多不得過十員等語謹按定章原意旣以十數員爲不符自係將全案文武合而計之至多不得過十員若按照文武各計是文武共二十員與定章數員之意殊未脗合故臣部近年核辦酌保之案均照合計辦理至吏部於光緒二十年奏定酌保之案祇言文職不得過十員以至文武辦理兩歧即各省請奬亦自不能一律今南贛剿匪一案所保武職各員並嗣後酌保數員之案應否仍照臣部成案文武合計抑或比照二十年吏部定章文武各以十員爲限之處恭候欽定 
[克復河口保案尚須核减雲南]  
　　雲貴總督奏保滇邊克復河口等處曁搜剿餘匪在事出力各員一摺奉旨該部議奏兹由吏部覆奏略云臣等詳察此次滇邊匪亂事起倉猝幸該督指授機宜將士用命卒能斬渠殲醜尅日剿平在事出力各員自宜同膺懋賞惟此案於去歳克復伊始該督已電保多員均經奉旨允准此次彙案奏奬文職各員統異常尋常計之又有三百三十餘員核其人數未免過多現值嚴核保奬之際自未便稍涉遷就應請飭下該督將全案列保人員詳加删减另行奏奬 
學務 
[部咨調查學務經費安慶]  
　　學部咨行皖省以辦理學務經費其報部只有總數究竟動撥官欵公欵籌捐何項常支若干活支多寡部中無從查悉兹特刋定表式咨行安省飭屬查明無論官立公立民立各學堂務須詳細塡列於六月以前報部核辦 
[模範小學之發達山西]  
　　晉陽模範小學堂自開學以來頗形發達肄業諸生已有百名之譜而報名願學者尚陸續不絶該堂現議推廣學額惟是教室坐席早滿非展擴地址不足以容留多人當經决定於堂之西偏增築教室一所並蒙學憲籌撥公欵三百金聞已擇吉興工 
[考試自治學員揭曉晉陽]  
　　山西諮議局附設之自治研究所於上月二十二日考試學員刻已評定甲乙特取錄耿熙臨等一百六十人於日昨揭曉此外未收諸員則一律咨送教育總會附入法政講習所肄業該所已定於三十日午前八鐘行開學禮 
[一班師範生之可憐安慶]  
　　皖省師範學堂畢業生方國屏等具稟撫憲懇請飭司錄用等情當奉撫憲批謂求爲可知尼山爲已之學志爲人師鄒嶧警世之言今該生等不思待價而沽急求表暴旣違漆雕未信之旨不免毛遂自薦之嫌本部院心甚惜之尚願閉門講學力圖進步鼓鐘于宫聲聞于外該生等宜靜以俟之仍候一面檄飭提學司會商該學堂監督留心察訪擇尤錄用可也 
實業 
[咨請設立出品協賛會安徽]  
　　皖撫朱經帥准南洋大臣來咨以南洋創設第一次勸業會官商合資試辦業經端午帥會同蘇撫奏明在案並訂於宣統二年四月朔開辦九月晦閉會惟各省天然製造各品素稱富有非廣羅搜集用資比較不足以壯觀瞻特咨請皖撫轉飭各屬並商會設立出品協贊會搜集各品務於會期前解寗陳列 
[續請開闢廢湖組織農學杭州]  
　　紹屬上虞紳民嚴曾銓等聯名具禀省台云該邑西溪湖地方廣亘數十里浮淤千餘畝歷年荒廢棄利於地現在敷行新政注重農桑紳等擬將該湖疏濬開墾浮荒集欵創辦墾務公司一面組織初等農業小學堂講求農桑新法並擬呈試辦簡章 
 
 

Page 12

 
 
環請恩准飭縣出示保護等情到院兹聞增中丞以事關墾荒創立農學足以興實業而濬利源惟此項湖地與地方水利有無關碍即日札行藩司會同農工商礦局轉飭地方官確查議詳 
[粤路股東共濟會傳單廣東]  
　　公啟者粤路内容腐敗董事把持勤輒箝制股東不使開議昨上海共濟會代表吳君寄塵到粤各股東舉充念八日股東會臨時主席又有多數股東提議始得復還我股東查帳之權惟各董堅要憑票投筒舉人方准查帳其意蓋欺我股東散處四方無從糾集彼坐擁股票數十萬將盡舉其私人以充當查帳圖塞我股東之口而盡制我股東之權隻手遮天再難啞忍本會前經鄭枚叔陳竹溪諸君發起刋有章程藉爲上海股東響應適粤路公司開股東會之日又蒙張良許健生羅少翺李少廷陳均石等數十同志在座上簽名贊助務在必成現租定寳源街許宅爲辦事所定期開幕凡我股東如欲維持大局者務祈於此十日内到會掛號並繳交每股一仙小費取閱章程每日均請於下午一點鐘到會議事事關大局各有責任幸勿吝玉先此佈聞閏二月初一日廣東粤路股東共濟會同人公啟 
雜記 
[利漢小輪鍋鑢爆裂之慘聞漢口]  
　　漢口某公司利漢小輪向走黄州府等埠本月初四日辰八句鐘時滿載搭客由漢開往黄州甫鼓輪行駛離江岸不過半里忽轟然一聲勢若雷鳴鍋爐炸爲粉碎船身顚撲所有火艙附近之搭客水手四五十人均被炸死船身旋即入水欲沈幸離岸甚近各划船紛赶往救將受傷與未受傷之人搶救出險詳情俟探確再紀 
[黨案牽連再誌杭州]  
　　浙省搜拿革黨牽連學界巡警功滋擾等情迭記前報惟兩級師範學生要求監督王孚川三欵呈由學司轉詳經中丞駁斥不准全體學生責監督担任在前羣向詰問方在進退維谷之際突聞母訃即日奔喪回籍師範一席决意辭職兹又聞路校校長魏伸吾君亦以此次學生無端被辱巡警勢熖日張警學兩界勢成水火全體學生公憤未伸時有悻悻之色决意向湯總理辭職 
[鄉民鬨入縣署兩誌常州]  
　　武進縣安東鄉民因漕糧原定二月杪繳清本年旣有閏月鄉民擬延至閏月繳清縣令徐怡堂以該鄉逾越定限卽票提保正到城責比覊押鄉民以縣尊不應責押保正糾集多人擁入縣署鬨閙徐令當邀惲紳北生到縣排解寛至閏月十七繳清原押之保正即時釋放　又德澤鄉前因糧書薛國昌飛糧重灑吞没漕糧控縣嚴辦經前縣令袁潜之斷令罰洋四百元充公了案兹鄉民復稱有已繳漕糧尚被薛吞没糾集數百人鬨入縣署要衆復提薛國昌嚴辦徐令允如所請鄉民始漸散去 
清談 
[孔廟之最長夀者]  
　　吾嘗遊孔廟。數兩廡人物。以爲享用冷肉輩中。最稱長夀者。必推口授尚書之伏生今知否否。盖猶有三朝元老之眞德秀在。 
　　德秀仕宋端平間爲宋臣曩我所知如是云爾乃昨有指爲明臣者豈其克享大年於趙宋爲遺臣。於胡元爲逸民。直至朱明代興。中原有主。而又出仕爲明臣歟。不然自宋迄明。中經八十餘年之元祚。何明廷諸臣。猶有眞氏其人也。 
[舊書之新發見者]  
　　德秀嘗著大學衍義四十三卷其所發揮以齊家爲止本報初四日載進講大臣擬講宋臣眞德秀大學衍義盖講臣以此書首述帝王爲學之序。終言齊家之要。於聖學或有裨耳。昨有謂擬講　臣眞德秀大學講義者豈德秀所著。除大學衍義外。另有大學講義一書歟。抑衍義存諸四庫。而講義則。四庫所未收。目錄所漏載。而今日始經發見者歟。抑或以衍義太舊。面講義之名詞則新。從而改易其名歟。或曰德秀旣享大年。安知非仕宋時。著大學衍義。而仕明時。别著大學講義。 
[初選瑣談]  
　　我蘇人爲選舉之元勛 
　　此次初選。舉係數千年來第一次創舉。其間種種不合規則。與失發現種種奇怪之現象。固意計中事。如前報所載松郡某縣之情狀。特普通病爾。諒他屬亦不能免。本無庸深諱至若昨報震五區投函所云。乃眞所謂特别之怪狀。記者於此事。必盡情揭載者。非好翹蘇省人之短也。第以今日初選爲第一次。將來二次三次之接續而起者無窮。我蘇爲首先舉。辦將來近省遠省之接踵而行者尚多。不得不將辦理困難之處。宣示當世。以便後人之改。良而供他省之借鑒。然則我蘇人其勿怒記者之暴其醜態。我蘇人之醜態。正我蘇人之功也。昨今兩日本報所載長洲縣初選情形之通信。亦大足供當世之研究者。願世人注意焉。 
小說 
[初選舉之醜歷史（續）]  
　　一名哭松江 
　　廣演說令子赴鄉。　暗運動請友吃麫。原來這個少爺姓黄號呌鵬子。名代璵年約二十餘歳。腹中空空一無所有。惟幸博一衿。慕新學界人物亦曾開過一個女學堂。但其目的在什麽地方。至今令人摸不着頭路。其父名增廣號大鵬。黑籍中人物也。年約四十餘歳。在那　查選舉人名的時候。曾經審查員剝奪他的公權。大鵬怒甚。至初選監督處請驗。公權得以恢復你看。這種縣令。也會認認眞眞驗麽。不過成全他的公權就是了。其實到現在烏烟雖或不吸。而夾袋中的戒烟丸。還是少不來的。一日大鵬坐在書房中。獨自歎了口氣道。大鵬呀大鵬。爲什麽當日去吸上了烏烟。至被他們剝去了公權。雖至初選監督處　驗。幸與監督稍有交情。得以恢復。到如今令人戒又不可。不戒又不能。使我如何是好說畢又歎了口氣倒了一杯茶從袋中掏出了一盒丸藥。連茶吃了數十粒。恰好鵬子適從外歸看見其父有些悶悶不樂。便問道。父親你爲何這幾日悶悶不樂。不知爲了什麽事情大鵬一想雖在父子之間也不好直說爲了剝奪他公權。有些慚媿。便假語道。我兒你不曉得我的心事。現在將届初選舉的時候。他們因我吸烟。剝奪我的公權。這個我自有手叚恢復。倒不打緊。但他們剝奪我的公權。我偏要運動一個諮議局議員來做。方洩我胸中一腔悶氣。即使無議員資格。議員是萬萬運動不到的。就弄着了一個初選當選人。也是好的。但如我這樣無人格的人。又如何想得着。說畢呆呆的對其子望着。其子哈哈笑道。父親這個倒不是孩兒誇口。由孩兒看起來。倒是三個指頭撮田螺輕而易舉的事情。 
 
 

Page 13

 
 
   
 
 

Page 14

 
 
   
 
 

Page 15

 
 
　　專治小腸氣立刻見功 
　　廣東彭壽堂神藥到申 
　　小腸疝氣之症治藥紛紛如欲立刻見效實難其選惟本堂所製小腸疝氣膏藥力大效速與衆不同專治七種疝氣無論陰囊腫脹陰　偏墜諸醫束手痛楚難當但將膏貼於膀胱之處陰囊立刻縮小其患若失氣鳴脹消步履如飛雖數十年老疝無不藥到病除屢試屢驗百發百中誠治疝之絶世妙藥也每張一元如内服神效疝氣丸可　膀　寒濕之氣一掃而空愈後保不再發一試便知每匣一元中匣二元大匣四元賜顧認明上海棋盤街廣東彭壽堂室懸上海縣告示爲記 
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[舉行初選舉開票]  
[江蘇蘇屬（常州無錫）]  
錫金初選舉第一次當選人業已揭曉其中以鄉董爲多數甚至沾染嗜好者大率濫竿充選邑人士大譁紛紛聚議孫某陳某等刻已自行禀辭賈某亦擬聞風踵繼矣 
[舉行初選舉投票]  
[福建]  
　　閩省諮議局初選舉投票之期業由閩侯選舉事務所交有投票須知并日期場所一單由原調查各員分置各處以便届期赴局應投　投票日期　閏二月初一起至初三日止　投票塲所閩縣城内區在東街文昌宫　侯官城内西湖區在西門街萬夀宫　投票須知（一）本人須親到投票不得倩人代投（二）所選之人要爲本縣人（如閩縣不得選侯官人侯官不得選閩縣人） 
　　閩縣議定分設八區凡選舉人投票須按其所寓之處投入某區以憑選舉兹查南臺下渡黄山鄭氏祠開作區所由官派委專員在區督辦區長某孝廉日昨在該祠大開演說會届期各鄉民前往聽演者約有數百人其宗旨先以婉勸鄉民息訟爲本各鄉民擁有田産者什居八九往往因山地園池田畆或與隣鄉或與同族小則爭口大則兇毆甚致持械釀成命案控官涉訟牽纏不了不如先存退讓以候族長理處不下准其具稟到局由區内委員持平了結尚不得下即代移縣判斷可省許多訟費不爲不美不特無傾家蕩産之患亦受免衙署書差許多魚肉是日聽演諸人均聽至閉會時始各稱善而返 
　　按投票前演說宜說明選舉權之可貴與其不可放棄不可濫舉之理由該區長云云與選舉了無關係殆未明其性質者 
[官長設立]  
[貴州]  
　　貴陽府調查選舉事客歳由謝秀山太守將府屬親轄地劃分七區以蔡家關里爲第一區四司上里爲第二區四司下里爲第三區麥西里爲第四區水邊里爲第五區巴香里爲第六區養龍司爲第七區按區傳集各鄉團首借法政研究所派員演講復開會議於勸學所太守親臨演說又將調查事宜指示大槪就各區派出之員各赴本區實行調查第一區調查員陳鼎三陳祝三漆季光張子安第二區調查員趙簡侯趙以巽周宗鎰第三區調查員韋夀南劉廷美第四區調查員宋彦夫宋澤宗余金山第五區調查員宋廣源劉興昆劉增第六區調查員羅輔周陳德炎第七區調查員李作之馬錦榮蔡朝炳等聞已將選舉人名草簿陸續呈遞矣 
[山東]  
　　日前夀張縣因新舊交接迄未將草册告成日期電報籌辦當由兗州府電請將新舊任各記大過一次並飭將舊任閻令離任留辦旋據閻令將名册由驛申發到處即由處請帥示准閻令赴新泰任矣惟將清册誤作草册尚須發還重造兹將往復各電照錄如左　撫帥至兗州府電據諮議局籌辦處抄呈兗州府知府潤守昌遇陽兩電夀張縣籌辦選舉調查如此玩延前任閻令逾期不報新任何令接電不收殊屬荒謬已極應如來電飭司將該令等各記大過一次並由兗州府遴派幹員前往會同何令赶辦儘本月初十日電報人名細數查考院庚邱　泰安府二月初九日來電　清南諮議局籌辦處憲鑑庚電謹悉平隂草册告成已由縣電禀新泰閻令已到郡夀張任内草册是否報到應否令其赴任請示遵行知府搆禀　撫帥致泰安府電　泰安府玉守頃據籌辦處抄呈來電並閻令電均悉閻令交卸之時不將此項選舉事宜告知新任及該管本府致該府電請記過咎由自取且據籌辦處稱該令將清册誤作草册並未按照清單辦理尚須將來册發還飭後任重造亦屬孟浪姑念名册已成准其赴任所有閻令請免記過之處毋庸議祈即知照院蒸印　籌辦處致泰安府電　泰安府玉守昨電已請帥示准閻令赴任矣籌辦處蒸印　籌辦處致兗州府電　兗州府潤太守夀張名册閻令於二十九日申發昨已到清册誤作草册須發還重造昨接泰安玉守電已請帥示准閻令赴任矣籌辦處蒸印 
[福建]  
　　閩省永春州去臘派調查員數名分區調查遲延至今尚未將選舉人名册送署州牧前日特札催彙齊繳署毋处延貽悞以致干咎 
　　厦門嘉禾山皷浪嶼三處應得選舉票千餘張至二月底尚未派出同安縣亦無告示但就報中閱悉二月廿八至三十日係投票期以致有選舉權之人俱延盻若渴彼之操初選監督權者何昧昧若此 
　　按閩省籌辦處前定閏月朔投票而永春州如此同安縣如此玩忽極矣欲不延誤得乎 
[湖南]  
　　湘省諮議局籌辦處通飭各屬札文略稱本處開辦以來旣將原頒章程逐條註解並擬定各種詳細規則通飭遵照乃考察各屬情形在一二開通處所固不乏明白曉暢辦有秩序之人而懵於事理穿鑿錯謬者亦復不少蓋由事前旣未講求臨事遂茫無依據現在調查尚未告竣而覆查造册投票開票等事方興未艾查各初選區均設有選舉調查事務所應即一律附設選舉事務研究所調查事竣即改爲專所俟本届選舉辦畢再將該所撤銷其各複選區亦即一律設所研究由各該監督會督士紳將先後奉發規章細心體會集衆討論如有疑義准直接通函本處隨時質問並由該所遴派已經研究有得之人分詣劃定各投票區所廣場集衆詳爲演說俾各曉然於利害所關不至歧趨冥索庶於選舉前途不無裨益除詳明督撫憲並分别咨行外合行札飭札到即便遵照限文到三日内設立選舉事務研究所妥議規條呈賫查核隨時會督各紳遵照文 
 
 

Page 19

 
 
内一應事宜切實辦理仍將奉文設所日期及所紳職名先行禀報以後並按旬將所辦各事報查 
[江西]  
　　贛省諮議局籌辦處以初選區計八十區以四十員分配每員司選兩區於閏二月初一日起程分赴各屬辦理選舉事務兹將派定名單錄下　 
　　南昌府　南昌進賢王廷獻　新建豐城熊熙纉　義寗武寗黄光庭　奉新高安胡獻璵　靖安建昌吳大疇　瑞州府　上高新昌胡賡虞　南康府　星子安義劉璜　都昌德安楊士亮　寗都州　寗都瑞金陳燾　吉安府　廬陵安福王植楠　永新蓮花彭熙龍　吉水永豐賀乃釗　泰和萬安周鎭西　永寗龍泉蕭紹唐　撫州府　臨川宜黄周繼昌　金谿東鄉程夀祺　崇仁樂安陳炳榮　建昌府　南丰新城劉孚恭南城濾溪吳士材　廣昌石城吳樹枬　贛州府　贛縣興國張周垣　雩都會昌黄鎰　龍南定南賴兆經　長寗安遠方巽山　信豐虔邱　廷瑞南安府　南安大庾董福開　上猶崇義黄厚暄　九江府　湖口彭澤高祖賢　德化瑞昌高巨屏　袁州府　宜春萬載張開沂　萍鄉分宜李任庚　廣信府　上饒鉛山張宗杰　弋陽興安童爕和　玉山廣豐凌大暲　貴谿安仁邵致祺　臨江府　峽江新淦楊濟溥　新喻清江孔憲章　饒州府　鄱陽餘干王慈　浮梁萬年程豹　樂平德興鄒恩瀚 
[浙江]  
　　省垣諮議基址已借定總職局曠地備用嗣因地狹不敷復圈用左近官民倉地業經仁錢兩縣勘定界址現聞該處各地均有房屋各户已陸續領價遷讓將舊有房屋一律拆卸並聞總職局内向有泥堆一大座現亦有人包定搬挑計價洋一千元 
　　湖州歸安縣第一區調查選舉業已告竣計有選舉權者共三百六十一人兹初選監督吳繼彪又遵照籌辦處章程第十條呈請更正須於宣示榜後與第十二條之閏二月初五日前如有選舉者本人以爲錯悞遺漏准取具證書呈請監督更正兩節出示曉諭略謂二月十五至又月初四爲呈請更正之期兹第一區業已查竣如有選舉權之人以爲錯悞遺漏等情仰本人速即携取證憑赴初選事務所更正切勿遲延云云又示諭案奉諮議局籌辦處更正章程第三條第一項規復選舉人名正册造成後應由監督擇各投票所所在地方公正董事責令保管每日午前九時午後五時仍陳列投票所内以供衆覧嗣因陳列一事事實上有種種困難處業已由司選員商詢籌辦處人名正册可否繼續存在於保管董事所在地該董事仍須應公衆之求俾得閱覧業蒙核准自應遵照辦理兹第一區本城選舉人名册已定郡内沈紳承煊保管但本城住民仍有閱覧之權利該紳士即有呈出之義務事關公益特再通諭以符定章云 
來函 
[長洲縣投票開票情形（續）]  
　　三得票當選者潘承鍔朱祖暉二人外不敷十一名應挑次多數二十二人再選之其中除章鈺係兩江督署文案王季烈係學部專門司員外郎均無選舉權及被選舉權外尚有元和生員王鳳池係列入元和縣選舉人名册事前並未呈請改歸長洲縣選舉（按元和附生莊鴻耆朱鋆二人皆以住居吳縣轄境先經呈請改歸吳縣選舉奉准移知補入吳縣選舉人名册並於元和選舉人名册内註明剔除有案者）無案可稽迹近取巧當與未被選之葉昌熾（係長吳兩縣册内並列）一併扣除則再選之前應再就得五票者之中抽簽推補一名以足二十二人之數 
　　四某鄉區有挖補票一紙開票後作廢者夫旣監視寫票何以尚有此弊在寫票者可謂好整以暇在監視者難道一瞑不視乎 
　　按學部專門司員外郎並非本省官吏不當以此爲停權之標準 
試觀局章第七條自明[  本館記者誌]  
[無錫第四區初選投票情形]  
　　監察員孫某於選舉期數日前由其弟某到某鎭初等小學堂囑託某教員（亦當本區投票所監察員者）運動伊附近各村人合羣投舉又於選舉前一日將洋式小名片親送至各圖董處囑其運動至投票日竟有某圖董持其小名片在孟里茶店教人照寫者又某鎭有確有資産資格之某於投票前一日接到字條一紙大略云某無藉乎此足下即書舍姪某（亦當本區投票所監察員者）名可也某至期欣然而往乃以調查遺漏名未列册廢然而返 
　　按選舉運動原無足諱唯無公正可示之政見而僅以被選爲目的適見其居心之偏私手叚之卑劣而已本報采錄類此之函稿非惡其運動實以警社會之營私者願投稿者勿先存一挾私圖快之心則本報所厚望也[  本舘記者誌]  
本埠新聞 
[商務總會上蘇撫稟（常屬五縣養蠶腐敗請示嚴禁）]  
　　竊職會接據上海繭業公所商董楊兆鏊章鈞周廷弼薛翼運孫鳴圻楊建綸吳慶堂顧夀嶽葉晋紳等聯名呈稱常州府屬之武陽錫金江隂五縣土産向以絲繭爲大宗光緒三十年間因鄉民養蠶日益腐敗於春繭之中攙雜夏繭當經禀縣通詳出示嚴禁有案乃日久玩生較前尤甚竟於春繭夏繭而外多一秋繭又有所謂洋種者實即春蠶與夏蠶交合而生俗稱夏夾季繭質甚糙臆鄉民貪其易養相率效尤每夾雜於春繭之中使收繭者不爲識别近來上海絲價非不昻貴各絲廠之折蝕無盈餘者良由繭質之混雜暗受虧損日本養蠶繅絲日精一日且日多一日吾國絲業已大受影響况復甘自敗壞以後更難爭勝浙江之紹興育蠶售繭原較錫金優勝現在嘉興湖州以及長江一帶産繭之區均日益詳　絶無常府五縣前項各弊使各絲廠日後收繭成舍此就彼不但常府五縣千萬利源日就消滅即釐金賦稅因亦短絀届時雖欲挽救恐已無及董等目擊情形不忍坐視除由公所另編淺近文言遣人分往各鄉廣爲勸諭並知會武陽江隂分公所一體照辦曁呈請各該縣出示諭禁外所 
 
 

Page 20

 
 
有上開常府五縣養蠶積弊懇卽稟請蘇撫憲頒給示諭札行釐捐總局曁常州府轉飭各縣一體出示嚴禁以維商務而挽利權等情據此查育蠶爲貿絲根本前數年意大利人條陳搜剔病蠶辦法至精至細可見外人於養蠶一事競爭不遺餘力若春夏夾雜祇圖近利則此事何堪持久據呈前情除分移外理合禀呈俯賜察核准予給示札行牙釐總局常州府轉飭各縣一體出示從嚴申禁以保利源而裕賦稅實爲公便 
[請禁鄉民棉花攙水]  
　　英商老公茂洋行在崇明縣橋鎭地方開設花行收買棉花後因鄉民將花攙水曾由該洋商函商該前縣示禁在案兹該處鄉民仍有售賣攙水棉花情事特禀由英總領事照會滬道飭令該縣照案示禁現蔡觀察已札飭崇明縣查復核辦 
[打毀染坊物件之糾葛]  
　　道憲蔡觀察復法總領事函云查葉汝隆等打毀倪錫卿染坊各物並將店夥沈阿福送縣一案嗣據印花染業公所司事蔣子春及工幫勞慶堂等來禀以倪成發即錫卿在法界創開大成染坊雇用外帮司務跌價招攬革除染司酒資向理恃蠻十六日在西門外遇見外幫司務孫祖富扭控到縣禀請飭訊等情又經飭縣查明確情妥爲辦理去後兹據上海縣將訊辦情形具文詳復請將染業酒資循章酌給以免偏枯詳請照會飭遵前來除批示外合亟抄詳函布即祈貴總領事查照飭遵見復 
[城内]  
[騙妓女數日夫妻]  
　　張少卿誘騙妓女華雁容爲室言明代償還洋三百元約於初七日在城内湖心亭交付華妓先與張進城借屋居住及期開設同春坊妓院之龜子陸海山公陽里妓院之李談氏阿金阿大阿寳等向張索付張分文無着以致口角被巡士將張等七人一併拘解一路巡警分局審訊以編騙娶妓女本應重懲從寛判罰洋四十元華雁容發堂擇配龜鴇等五人一併斥退 
[娶繼室三月伉儷]  
　　廣東人鄭廷槐控妻高氏同母串竊等情經李大令親審鄭供去年出洋一百二十五元娶高氏爲繼室三月之後招伊母高張氏來家住宿串竊衣物求恩斷離高氏供前夫朱桂生死後夫家無人由母再醮母祇得洋七十元料理前夫葬事高張氏供同大令判准斷離高氏交伊母具領了案 
[道批]  
　　裕昌榮等禀批前據劉徐氏具禀已飭據廨員查復案係口角互毆驗無實在傷痕且據捕房所呈醫生驗單劉添不過受極大之驚恐劉徐氏於兩造互毆時並未在場隣証尤未指出正兇何人萬連青僅係順興源店主並未在場毆打因車夫等在伊店内毆人亦有不合劉添貧苦堪憐故判罰萬連青洋二十元給予等情足見劉徐氏控詞失實殊屬可惡爾等事不干已更何得插訟扛帮母再混凟干究懔之　王在欽禀批此案迭據貨捐局來詳已函致英總領事飭禁着靜候局示再理毋躁　王引貴禀批爾荐人不愼致被并押應候上海縣訊明核辨毋得率請飭釋不准 
[官事]  
　　補用參將吳鳳翔奉調駐法使署書記生周丙炘昨均到道稟見　小輪救生局委員同知陶鳳威禀知小輪修茸工竣已由黎令驗收　本縣張浦司巡檢徐宗一禀知第十區投票選舉管理事竣 
[南市]  
[興高彩烈之商團]  
　　商團公會昨有商學補習會滬城體操會新畢業生第一次入會舉行歡迎禮會友到者百餘人新會友到者五十三人目七時起合操至十時散隊觀者如堵 
[窮兇極惡之母舅]  
　　小工劉星源扭伊甥女徐高氏至南區控稱在高郵州原籍背夫私逃住在虹口與金奎私識現將同至他處求究當由區長移至工和局訊明劉因借錢不遂與金奎一併斥退該氏候傳伊親戚祝伯初來案具領 
[閘北]  
[難釋私捲帳款之同謀者]  
　　裕通紡織公司前控司帳劉秉欽私捲帳欵逃逸一案已經公廨將同謀之薛三樵李雲甫拿獲訊押在案兹因薜李二人擬請開釋現爲該公司經理朱觀察訪聞因特函致滬道蔡觀察請飭廨員務將薜李二人嚴加押追切勿准予交保 
[道憲允准賠償損失]  
　　金永利沙船由滬裝運沙布價值十一萬餘於上月廿三駛至吳淞三夾水洋面突被江海北關流星輪船攔腰撞斷以致船貨沉没現由該船主尤心柏等具禀滬道請爲追賠業經蔡觀察允准函請新關稅司查明賠償 
[追收自來水公款]  
　　内地自來水公司現已改歸紳辦所有用水各户所欠正月以前水價應歸新公司查明帶收兹因新公司將正月以前所欠水價置之不問爲道憲蔡觀察訪悉以與公款有碍特函致經理諭飭收帳司事迅將水價赶速催收毋任延宕 
[英租界]  
[提匪人誤拿無辜]  
飛划營兵李余山候俊傑指張少卿爲匪人吳少卿一案昨日復訊張延律師上堂代辯判仍一併押候查明實情於禮拜五訊奪 
[欺小娘混用銅洋]  
　　江生邦在徐小娘紙烟店混用銅洋當被察破扭送捕房昨解公堂請究以江所供支吾判押候查明住址於禮拜三訊核 
[開釋匪人]  
　　匪人劉長根被寳山縣捕役王根劉玉拿獲解奉公堂訊送寳山縣核辦在案兹奉胡大令訊得劉長根並非盜犯押送公堂訊明劉無别案開釋王根劉玉兩捕役現已押滿十天著送回寳山縣管束 
[不出定貨]  
　　日商武林洋行控羅松林之子燦廷定貨不出一案兹燦廷已死昨由差探將羅傳案請究官判押候訂期會訊 
[途迷粤婢]  
　　粤婢王瑤春迷途昨解公堂據供住居虹口廣東街附近主人王姓餘語含糊判王婢暫留濟良所候核 
[容留幼女]  
　　山西路百福里雉妓院容留幼女王寳珠由探查獲昨解公堂請訊據供徽州人住居鎭江今歳來滬母在妓院爲傭判仍留濟良所候禮拜五傳妓院鴇母訊核 
[美租界]  
[美領游歷回滬]  
　　美總領事田夏禮君上禮拜乘滬寗火車往蘇寗等處游歷昨日仍坐火車回滬 
[德員來申接任]  
　　德國新簡駐滬郵政司斯美德君於昨日乘輪來滬暫寓客利旅館 
[斃人命兇手過滬]  
　　山東人汪二前在香港斃毆人命逃往威海衛被該處捕房拿獲派探解回香港昨日道經上海將該犯寄押美捕房候有香港船出發解往訊辦 
[求倖福香客失竊]  
　　昨有周姓老婦自南京來欲往晋渡山進香船到碼頭時被該山接客僧某甲騙去行李鞋籃值洋二百餘元當遣永益公客棧夥某乙投報捕房請緝 
[便宜何在]  
　　　日本人昨乘張阿二人力車不給車資向討反遭毆打由捕拘入捕房捕房命該日人給小洋五角了事 
[法租界]  
[售牛乳更攙糖水]  
　　宰牲公司獸醫生查知公和牛奶棚售與西商之牛乳和以糖水報由捕房將棚主陳福元傳至公堂請究判罰洋二十元充公 
[管監牢自投羅網]  
　　一百六十三號華捕李阿巧前晚在八仙橋捕房牢監值差因送遞食物與押犯爲管監總頭查知解案請辦判押捕房一月以昭炯戒 
[賣水菓兼販小孩]  
　　前在南市賣水菓之沈榮寳拐騙茅家弄王慶東之女孩名金林 
並沈忠謀之男孩名和尚二口至英界六馬路某小客棧内寄匿後經沈孩在中途逃回始知爲榮寳所拐前日爲鄰人羅子春張阿四在途與沈遇面旋被軋住勒令將孩交出送入捕房昨日解訊原告契同見証投案禀訴中西官以事在南市判送工程局究辦令原告自行投質 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[度支部奏定清理財政處辦事章程]  
　　第一章　總則　第一條　清理財政處遵照奏定清理財政章程第三條所定職任專辦清理財政事宜 
　　第二章　設員分職　第二條　清理財政處設提調幫提調總司清理財政事宜設總辦帮辦分管清理財政事宜一切呈由堂官核奪　第三條　清理財政處分科如左　一總務科　掌稽核各項清理財政章程頒發調查條欵彙錄各項說明書及各處預算决算報告册編成總册　二京畿科　掌核辦在京各衙門各旗營順天府屬及直隸熱河察哈爾等處出入欵項之接年按季報告及預算决算報告　三遼瀋科　掌核辦奉天吉林黑龍江三省之報告　四江贛科　掌核辦江蘇安徽江西三省之報告　五青豫科　掌核辦山東河南兩省之報告　六湘鄂科　掌核辦湖南湖北兩省之報告　七閩浙科　掌核辦福建浙江兩省之報告　八粤桂科　掌核辦廣東廣西兩省之報告　九奏晋科　掌核辦陜西山西及庫倫綏遠歸化烏里雅蘇台科布多阿爾泰等處之報告　十甘新科　掌核辦甘肅新疆及伊犂塔爾巴哈台西寗等處之報告　十一梁益科　掌核辦四川雲南貴州及西藏等處之報告　十二收掌科　掌收發公文呈遞摺件管理案卷編輯目錄並經理雜務　以上十二科各設總核一員坐辦行走無定員分理本科事務　除收掌科外各科總核坐辦行走以通曉算法及熟悉所管省分財政情形者爲合格其在總務科者以明曉財政學理者爲合格　第四條　清理財政處設書記員無定員　各種繕寫事件以善書爲合格　第五條　清理財政處設諮議官無定員以明達財政學理及熟悉各省財政情形者遴選派充以便諮詢籌議　第六條　清理財政處遇有重要事件由提調會同幫提調總辦等邀集諮議官協同妥商辦理　第七條　清理財政處提調總辦幫辦各科總核應以每星期六爲會議常期有要事則開臨時會議會議時以領銜提調爲議長由議長約訂二員爲記錄提議事件以多數賛成爲議决議决後記錄員退擬節略以備核奪如遇領銜提調因事不能與議即以其次提調幫提調爲議長　第八條　清理財政處應分别各員差事酌給公費以資辦公提調帮提調總辦幫辦諮議官原係有公費者槪不再支其各科總核坐辦行走及書記員如係原有公費人員兼充者照章减半支給 
　　第三章　職務及權限　第九條　清理財政處應辦事項以奏定清理財政章程第三條所定職任爲範圍凡不在所定職任範圍内者仍由各司辦理大要如左　一凡關係清理財政一切新章均由清理財政處核訂　二在京各衙門及各省清理財政局送光緒三十四年出入欵項報告册曁宣統元年以後出入欵項按季報告册及說明書均由清理財政處核辦　三自宣統二年起京外各處造送次年預算報告册又自宣統四年起京外各處造送上年决算報告册均由清理財政處會同各司核辦　至奏定章程第七條所稱自光緒三十四年至宣統二年年底止各省出入欵項現行案報銷册應由各司辦理册到時即行移知清理財政處按照清理財政處所管各季報告册彼此核對以免歧異各省清理財政局未成立各局報告册未送到以前所有光緒三十四年現行案報銷册業已到部者由各司先行核辦仍於核覆後知照清理財政處備案 
　　第十條　清理財政處附查各司事件各該司應於五日内聲覆如有欵項較多應詳細核算者於十日内聲覆其必須酌展期限者商明清理財政處酌量辦理仍不得逾二十日清理財政處應行實核各司事件亦同 
　　第四章　附則　第十一條　清理財政處於開辦之初事務尚簡應暫行先設總務收掌二科總核各一員總務科坐辦四員收掌科坐辦二員行走無定員書記員六員其京畿等科均俟事務加增時酌量派員至該科未經派員以前所有各處造送之報告册均暫由總務科核辦　第十二條清理財政處於宣統五年試辦全國預算案成立日再行酌量情形奏明裁改　第十三條　清理財政處辦事章程未盡事宜應隨時酌量修改 
[度支部奏定各省清理財政局辦事章程]  
　　第一章　總則　第一條　各省清理財政局遵照奏定清理財政章程專管清理各該省財政事宜由度支部會同各省督撫督飭辦理　第二條　清理財政局有稽覈全省出入確數改良收支方法及調查該省財政一切沿革利弊之權 
　　第二章　設員分職　第三條清理財政局設總辦一員主持該局一切事宜以藩司或度支使充之會辦無定員協同總辦管理該局一切事宜以運司關鹽糧等道及現辦財政各局之候補道員充之　第四條　清理財政設正監理官一員副監理官一員稽察督催該局一切應辦事宜由度支部遴員奏派以二年爲任期任滿後亦可酌量留任　監理官在任期内該省不得派充他項差事期滿後該省督撫亦不奏留　各衙門局所出入欵項有造報不實而該局總曾等扶同欺飾者並該局有應行遵限造報事件而該總辦等任意遲延者准監理官逕稟度支部覈辦　度支部於各省財政遇有特别事件經飭監理官切實調查如各衙門局所有抗延欺飾者照清理財政章程第九條辦理　第五條　清理財政局分科如左　一編輯科　掌編訂各項收支章程及各項說明書並各項簿式票式册式　二審覈科　掌稽覈各衙門局所所送各項出入欵項清册及各項報告册並彙編全省按年按季報告總册全省預算决算各報告册　三庶務科　掌該局一切出入欵項及公牘案卷各事宜　以上三科各設科長一員科員無定員禀承總辦會辦監理官辦理該科一切事宜由該局遴派該省曾習法政人員充之　第六條　清理財政局應設書記專司繕寫由該局按事繁簡酌定名數以舉貢生員充之不得参用胥吏　第七條　清理財政局設議紳無定員以備諮詢由該局遴聘通曉該省財政情形之公正紳士充之　第八條　清理財政局會辦須有一員常川駐局監理官及科長科員書記均須常川駐局監理官如由部派各省分銀行總辦造幣分廠曾辦等人員兼充不能駐局者須常川到局其不駐局之總辦會辦應隨時到局會同駐局會辦及監理官考察辦事人員賢否勤惰曁商榷該省財政一切興革辦理　議紳不必 
 
 

Page 27

 
 
常川到局但須隨時聲覆清理財政局諮詢事件並陳述該省財政一切事宜其於各衙門局所出入各欵確知其中情弊者得隨時指實具報候局查覈　第九條　清理財政局總辦會辦監理官應每月會議數次每年開特别會議數次以總辦爲議長會議時總辦會辦監理官均須與議但會辦各道之駐紥省外者可於特别會議時到局　第十條　清理財政局於左列事項須經總辦會辦監理官議决後由總辦執行　一議决該省財政一切應興應革事宜　二覆核各衙門局所各項按月報告册及按年出入欵項清册　三審訂一切財政新章　四審訂全省預算决算報告總册　五核辦各議紳陳述具報各項事宜 
　　第三章　職務　第十一條清理財政局應遵照清理財政章程第八條將該省光緒三十四年各項收支存儲銀糧確數按欵調查編造詳細報告册並盈虧比較表送部查覈　前項調查條欵由度支部開列綱要其詳細條目應由該局酌量辦理總以確實詳明爲主　第十二條清理財政局應遵照清理財政章程第十一條自宣統元年起造送該省各季出入欵項報告册其清理財政局未成立以前各衙門局所出入欵項一律查明遵章造册補報　清理財政局開辦時應由督撫督同該局總辦會辦及監理官親蒞司道局庫盤查一次將存儲實數查核明確造册報部　第十三條　清理財政局應遵照清理財政章程第十條將該省財政沿革利弊編訂詳細說明書送部查核　第十四條　清理財政局應遵照清理財政章程第十四條第二十三條造送全省預算决算報告總册依限到部　前項預算報告册應遵用度支部頒發册式並須於每類附上年出入數目以爲比較　第十五條　清理財政局應遵照清理財政章程第四條第四項擬訂該省藩運道局各庫及旗庫收支章程並各項收入流水簿式支出流水簿式收入總簿式支出總簿式收支對照表式及各庫收支票式丁漕鹽課關稅厘金各種雜稅征收票式　前項收支章程及各項簿式票式由局擬訂後送部覆核咨由督撫頒布施行　各項征收票除存該署或該局及給納稅人收執外應以一聯繳存清理財政局備查　第十六條清理財政局應調查該省各項征收慣例擬訂丁漕鹽課關稅釐金及其他雜稅等項改良征收章程　清理財政局擬訂前項征收章程應斟酌該省情形逐條詳加按語送部核定奏請頒布施行　前項征收章程得由清理財政局酌量該省情形分年辦理　第十七條　清理財政局應照部頒預算决算報告册式分别編訂各項出入欵項册式呈由督撫發交各衙門局所按式塡送　各衙門局所按年塡送各項出入欵項清册須於每類附上年出入數目以爲比較　第十八條　清理財政局應遵照清理財政章程第二十七條調查各衙門局所公費等級表並附各項規費多寡表送部查覈 
　　第四章　權限　第十九條　清理財政局遇有重大事件除隨時詳報該管督撫外得由總會辦會同監理官逕禀本部　第二十條　各衙門局所對於清理財政局調查事件有抗延欺飾者按清理財政章程第九條辦理如遇應行報局事件任意逾限者按清理財政章程第三十條第二項辦理　第二十一條　各衙門局所造報出入欵項到清理財政局如查有虚揑情弊確據由局將該管官員詳請督撫從嚴叅處 
　　第五章　奬叙及懲罰　第二十二條　清理財政局如辦理確有成效該局總辦會辦由度支部會同督撫奏請從優奬叙局中辦事各員亦得分别異常勞績酌量保奬其部派監理官由度支部按照異常勞績奏請奬叙各局辦理成效以出入欵項調查明確造報事項無誤限期者爲斷應遵籌備憲政年限於宣統三年度支部彙查全國歳出入確數後將各該局辦事人員保奬一次再於宣統五年試辦全國預算案成立後保奬一次　第二十三條　清理財政局於應行造報事件任意逾限者除遵照清理財政章程第三十條將總辦之藩司或度支使由部據實奏叅外其會辦司道一併叅處若監理官督催不力輕則撤換重則奏叅　第二十四條　清理財政局造送各項報告册如有不實者查有確據由部將該局總曾會辦據實分别叅處若監理官扶同弊混查實嚴叅 
　　第六章　經費　第二十五條　清理財政局辦公經費由該省司庫籌撥准其作正開銷　第二十六條　清理財政局總辦會辦及議紳均不支薪水監理官薪水川資及出省調查費用由本部給發科長科員及書記生應給薪水由該局於辦事細則内自行酌定 
　　第七章　附則　第二十七條　各省清理財政局辦事細則由該局擬訂呈請督撫覈准施行報部備案 
國外新聞 
[巴黎郵政人罷工之恫嚇]  
　　初六日倫敦電云巴黎郵政辦事人聲言如政府實行將罷工張貼署名之人按名拿辦將復行同盟罷工較前益烈 
[澳洲對於海軍之意見]  
　　初六日倫敦電云澳洲西南維爾斯首相維特君研究貢獻奪雷諾脫式戰艦事宜謂目下祖國並無危急無庸貢獻擬將澳洲聯邦每年海軍津貼加至英金五十萬磅同日又電云澳洲雪黎市長已發捐啓勸募英金二百五十萬磅購買奪雷諾脫式戰艦一艘貢諸祖國 
[美國修改稅則之激爭]  
　　初六日華盛頓電云美國上議院决議自行草訂修改稅則議案而拒駁裴萊君所呈之案同日鈕約電云美國國會近討論裴萊君所呈修改稅則議案時大失議事規則米西高宓省議員貝爾特君宣言該議案實屬偏惠木業脫拉斯密其干省議員福特萊君旋起痛駁當兩議員激辯之際貝爾特君欲揮拳毆擊福特萊君幸經衆議員禁阻而止 
[近東大變局百二十三誌]  
　　初六日倫敦電云倫敦泰晤士報刋登論說謂德國力逼俄國承認奥國歸併巴斯利亞與赫在戈維拉而並不使之就商各國實屬有意阻撓各國和平設不永加遏制則各國已爲驅入危境今盱衡大局旣有此舉必不能長慶安謐英人觀於此變急宜設法維持英國海軍唯一之優勢初七日倫敦電云俄國各報評論俄政府懾於德國之威權帖然俯從其請大爲嘆息謂俄國放棄素持之政策致令該國巴爾幹之威名頓然降落初六日柏靈電云奥國外務部大臣要求英國將各國干涉塞爾維亞問題之公文更改數則大約今日可以 
 
 

Page 28

 
 
允准此請該文將於星期日呈交塞政府塞爾維亞主張和平之意見現復大變陸軍界之人皆不遵守此旨近且有倡議謀舉太子執政者恐將釀成革命之舉　初七日柏靈電云奥政府已接英政府照會允將致塞爾維亞之公牒照奥國所示更改塞爾維亞現已開始撤兵塞爾維亞太子已將拒絶嗣位書畫押初八日倫敦電云塞京伯爾格萊特電稱塞國議院已允塞太子喬治放棄嗣位　並命宣布塞王彼得次子亞力山大爲嫡俄國各報仍痛詆俄國外交之 
伊斯華克將有辭職之說 
[英國軍界之垢案]  
　　初八日倫敦電云小吕宋路透訪事電稱近有陸軍員弁自澳大利亞取道曼爾塔私運鴉片及麻藥料至埃及售賣現擬俟地中海總帥康洛脫公爵回抵曼爾塔後澈底詳查且已拘獲下士官數員及兵卒數名 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
