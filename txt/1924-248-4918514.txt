# 1924 - 248 - 4918514

 

Page 1

 
 
1;第一萬八千五百十四號;中華民國十三年 西曆一千九百二十四年九月十二號
星期五 * *   
 
 

Page 2

 
 
1;第一萬八千五百十四號;中華民國十三年 西曆一千九百二十四年九月十二號
星期五 * *   
 
 

Page 3

 
 
1;第一萬八千五百十四號;中華民國十三年 西曆一千九百二十四年九月十二號
星期五 * *時評 
[非停戰說（冷）]  
　　兩軍勝負尚未大分而又有請停戰之說此誠無益而有害也第一不能勸止於未戰以前而能勸和於旣戰以後此必無之事第二不澈底之停戰終必仍至再戰而止名爲救濟人民痛苦而實則使人民痛苦增加而延長 
　　故眞欲救濟人民痛苦者惟期軍隊中人速戰力戰決戰能分最後之勝負使此一戰之後不復再戰則雖忍痛苦於須臾而可得平安日後 
[國内專電]  
　　北京電使團息滬領事團會議已决 
 
 
 

Page 4

 
 
1;第一萬八千五百十四號;中華民國十三年 西曆一千九百二十四年九月十二號
星期五 * *定對於上海附近之中立當堅爲維持並將通告雙方在短期内務速結束以免持久戰徒令中外人民蒙重大之損害（十一日下午一鐘） 
　　北京電使團聲明對於蘇浙兩方並無偏袒及干涉之意但條約上賦予列國之利益列國不能絲毫放鬆 
　　北京電現在外商集資收買金融六釐等公債惟市上現貨甚缺 
　　北京電使館得滬電蘇浙兩方均允不在黄浦開戰（十一日下午一鐘） 
　　北京電政府對國會决維持至議停會十日已打銷因議員有力者告政府浙盧非難國會辦大選國會對直系究有前功若停會是使同人喪氣某秘書長因主維持國會並聞有若干議員願爲政府拍通電詰責浙方 
　　北京電前月鹽餘昨已疏通就緖匯理匯豐正金道勝全放計洋二百二十萬元四行應扣欵允特别通融正金九六債扣二十五萬匯豐扣華比借欵十二萬道勝扣懋業借欵本金匯理扣中法實業德華房産等押欵共餘百十萬元凑發節關軍政費其兌換流通劵第八期利息亦照付節關軍政費元（十三）日開支票成數與以前一樣軍警因曹諭從優故補發一次（十一日下午一鐘） 
　　北京電賠欵用金案本月四日有解决動機尚未定案外傳已得千五百萬未確因法政府及班樂衛主張在内戰時期不免有助軍費之嫌宜稍俟故法使聲明金法郎案並未解决 
　　北京電王克敏以日使催靑島公産利息本月應付九十二萬元實因無欵託張競仁與岸田參贊負責接洽頃聞日使已允分期緩付（十一日下午一鐘） 
　　北京電王克敏連日牢騷因籌欵難並示退意但府方决不允王欲罷不能（十一日下午一鐘） 
　　北京電正金匯理德債欵經數度疏通由張嘉璈出面並由財部致兩行公函一切交付及兌換手續均委託張辦該行亦照例函復請通知稽核總所今日開始交欵（十一日下午一鐘） 
　　北京電軍政費眞（十一）發支票文（十二）取欵惟數不敷照原定成數一律再打七折（十一日下午八鐘） 
　　北京電十五師招輸卒五千名 
　　北京電津電話盧小嘉并未來津已由奉返滬（十一日下午八鐘） 
　　北京電王承斌令財廳再撥四萬協濟胡景翼師餉需（十一日下午八鐘） 
　　北京電陳士髦提查辦前鹽署總務廳長吳晋夔營私舞弊案（十一日下午八鐘）　　北京電衛戍司令布告以軍權維持地方治安（十一日下午八鐘） 
　　北京電王克敏日在私宅與泉幣司長晝夜辦公尋常事由次長代行 
　　北京電蕪湖行營蒸（十日）電云皖軍加入溧陽一團（十一日下午八鐘） 
　　北京電馮軍每星期照例有精神講話一次集合目兵外間誤認爲開拔 
　　北京電滬書業商會電農部請預防洋商將普通姓名書名用作書籍商朦混註册（十一日下午一鐘） 
　　北京電楊增新電新俄局部商約俄方迄未簽字據鄂代表繙譯函樊兼交涉員請恢復哈什迪北伏寗塔城阿爾泰五處領事增新以新俄局部未簽該代表有含混適用前俄陸路商約之意未免與恊定第一第三等條精神抵觸有以國家對外貿易政策壟斷新疆商業之嫌且華僑在塔什于安集延閽拉木圖斜箝帕拉庭斯克宰桑五處有數十萬亦應設領保護以符平等相互原則請斟酌盡善示遵（十一日下午一鐘） 
　　北京電農部定中秋招待實業代表游農事試騐塲西山實業代表組織聨合會元（十三）開成立會 
　　北京城眞（十一）實業會四次會議到七十人惲寳惠代主席各股報告四一案除保護工廠禁工人結社兩案否决施行勞工法一案無結果外餘如促進關稅籌設農業銀行維持絲業麥粉業庚欵興路請禁兵匪擾商召集實業物品賽會等三十八案俱通過（十一日下午八鐘） 
　　北京電暗盤玖陸二三二五整陸現六二一（十一日下午八鐘） 
　　北京電虞洽卿電顧勸阻承認金法郎案勿以德發債票向外銀行借債 
　　天津電據華北新聞載奉天已下動員令主力軍確集錦州 
　　天津電商品陳列所今午開幕賽品數十種極佳賽期一月由所批貨出口價額三十兩以内免稅觀者甚踴躍　　天津電蘇聨政府委派塔印尼夫爲駐津領事約月底蒞津視事 
　　天津電直王令財廳分電陝軍第一師駐防各縣凑撥該師節費四萬元 
　　天津電據訪段者言段述江浙之戰純爲誤認國體苟能了解民國二字之義戰爭不難立止（以上十一日下午六鐘） 
　　哈爾濱電陽（七日）俄人抗警案違治安法七人罰一人刑嫌三人釋 
　　哈爾濱電庚（八日）晚哈西發見飛機懸綠燈 
　　哈爾濱電日紙載華官在長春購糧 
　　哈爾濱電哈取引所决解散存欵共四十九萬元禡（二十二）開股東大會理事齋籘删（十五）回哈關於九州銀行之債權甚糾紛 
　　哈爾濱電撫順日婦視察團十八名昨來哈（以上十一日下午一鐘） 
　　哈爾濱電張煥相蔡運升均回哈朱有日内回哈說 
　　哈爾濱電西比利亞報載蘇俄派共産黨員來華組赤化童子軍嗾與警察衝突並主華官應嚴締 
　　哈爾濱電黑河北岸俄建拘留所備押偷渡江之華僑 
　　哈爾濱電赤塔路八三號站鼠疫已滅滿洲里防疫所東鐵西南兩路檢查行旅均撤消（以上十一日下午七鐘） 
　　哈爾濱電前伊爾庫次克商會長王會卿等在哈恢復伊商會在萬福廣設臨時機關淸結善後 
　　哈爾濱電各銀行停滬京津匯 
　　哈爾濱電波蘭人逹馬拉唄基來哈招俄女帶滬入某戲院作業警處防醜業電滬工部局查覆 
　　哈爾濱電埃斯披尼亞國人住特區應領居留照（以上十日下午七鐘） 
　　濟南電總商會長張肇銓指令員役毆傷會員孫寄雲案刻經省議員向熊提出質問態令實廳切實查辦 
　　濟南電駐東昌田旅長張建功駐濟寗中央一旅長潘鴻鈞均於灰（十日）晚來濟謁鄭報告防務 
　　濟南電益都學生會檢貨演成商店罷市風潮現已由敎廳派員調停了結（以上十一日下午四鐘） 
　　漢口電劉佐龍帶衛隊一連及行軍用品佳（九日）晚由蒲圻專車來省當謁蕭報告一切准灰（十日）赴黄州集合所部開赴武穴聞田家鎭所駐二十五師砲團奉令聽劉指揮 
　　漢口電漢商會佳（九日）晚六時大會周星棠報告已向銀團籌有五十萬兩如各帮需欵可將流通貨品向會押借僉以欵少不敷請再籌五十萬周允設法當推萬澤生等二十人爲抵押貨品審查員 
　　漢口電甬帮萃豐錢莊倒三十餘萬經理司賬均逃 
　　漢口電袁祖銘電向漢廠訂購快槍萬支備回黔用 
　　漢口電省議會定删日在漢開正式會　　漢口電蘇齊在漢借去小輪六隻又向軍署調去交通隊十名 
　　漢口電敎育基金第一組代表佳（九日）晚有鄭强等六人自京返鄂報告交部除付支票二萬元允於京漢南局月撥四萬元（以上十日下午八鐘） 
　　重慶電渝埠新聞業近頗發逹計有日報九週刊二通信社十四 
　　重慶電敎廳長賀孝齊奔喪辭職當道有薦沈宗元或李鐵橋說 
　　重慶電渝埠銀根奇緊月利漲至三分大銅幣充斥每元易三千四五百文申漢匯水每千兩貼水百四五十兩（以上十日下午八鐘） 
　　長沙電趙訓令財實兩司德債賠欵專作振興公礦之用 
　　長沙電洛吳以據某等報告省議長歐陽振聲不盡力修改省憲案特電請某要人代疏通（以上十日下午一鐘） 
　　香港電東莞灰（十日）電軍團衝究和平調處暫告解决商店有一部開市惟劉震寰仍未撤防 
　　香港電灰（十日）市民維持會派代表到報界公會調停排字工潮報館允取消要排字工人賠損失及停工不發薪兩條惟堅持不能加薪代表允向工人疏通官廳定眞（十一）召雙方集議調停排字工人擬組漢文報惟派報工人不允代派民國日報因係市黨部宣傳機關容納工人要求眞（十一）起發出臨時特刊 
　　香港電孫派葉恭綽爲駐浙代表 
　　香港電民國日報載李烈鈞奉孫命日内赴日購軍實 
　　香港電省署令各縣急解北伐費 
　　香港電孫灰（十日）赴黄埔旋回府 
　　香港電吳鐵城决率警衛軍隨係北伐已將公安局職務交潘歌雅暫代將由李朗如繼任 
　　香港電廖仲愷將調任北伐軍兵站職　　香港電聞孫科删（十五）隨孫出發俟民選市長産出即交代 
　　香港電吳穉暉昨抵港聞吳將往海豐謁陳炯明勸不可在後方搗亂阻粤北伐（以上十一日下午七鐘） 
　　福州電孫部抵建甌後孫旅赴崇安盧旅赴浦城謝旅赴松溪惟張旅長俊峯仍駐甌爲閩北留守司令 
　　福州電熊夢飛灰（十日）下午由厦押解抵省交地廳訊後收押聞係侵佔公欵確有證據 
　　福州電傳盧興邦派盧興榮率朱詹葉各團趨淸風嶺下道菖蒲洋有窺延平襲某軍後意 
　　福州電周善後借欵又减爲四十萬元節内交（以上十一日下午四鐘） 
　　厦門電洪兆麟派代表楊文彝赴福州與孫周接洽已妥其條件爲㈠張毅月撥洪餉三萬粤軍不再帶兵入閩㈡維持粤贛軍龍巖平和永定原有防地㈢孫周接濟粤軍械彈粤返攻廣州餘甚密 
　　厦門電高義部旅長陳慶雲又來厦 
　　厦門電聞周擬以孔昭同兼汀漳鎭守使改編王獻臣部爲獨立旅 
　　厦門電通濟艦佳（九日）赴省聞奉調轉赴吳淞助戰通濟艦長饒涵昌原代行警備司令職奉杜錫珪令厦門防務着由馬坤貞完全主持饒頻行函各機關（以上十一日下午九鐘） 
[國外專電]  
　　巴黎電萬國童子軍大會中華代表團九月十日離巴黎十一日上船（十一）特約路透電 
[戰事中之浦東]  
　　十一日上海消息路透社探悉英艦隊司令安德森對於保護浦東一事已有極美滿之辦法現有軍艦數艘泊近浦東過必要時即可派兵登陸防衛其地當局又决定將浦東所存炸藥明日移去計炸藥共五十噸内有四十五噸係開灤煤局之物明日將移送開灤煤礦以上辦法可鎭定一般人對於浦東之恐慌而浦東兵險價率奇昻之原因似亦可銷滅 
[俄署問題解决]  
　　十日北京電加拉罕接收俄使署之問題現已圓滿解决 
[聨盟會記事]  
　　十日日内瓦電聨盟議會今日辯論去年行政會事業時中代表唐在復聲稱如不以公道之原則爲基礎則無眞正和平云唐在復演詞中稱頌美國及發起國際聨盟會之威爾遜總統又謂苟不先在道德上解除軍備則恐無眞正之裁减軍備云 
　　十一日日内瓦電聨盟議會英代表在辦理裁减軍備問題之第三委員會發言謂如德國不加入聨盟會服從聨盟會之約束並享受聨盟會之利益則裁减軍備之計畫終莫能完善俟時機成熟時英國將提出特别議案以供考慮云 
　　十日巴黎電聨盟議會英代表巴摩爾提議組織一種機關以行使在各國調查裁减軍備問題之權法内閣今日討論此提議 
　　十日巴黎電英代表巴摩爾稱懲戒問題應予考慮以此爲公斷之輔助云法報頗以巴摩爾此言爲重要小巴黎人報云據現象觀之法國此後如遇戰事其所處之地位將與一九一四年七月適同云晨報稱如英國果决定以其大艦隊扶助被攻之國則英法眞可合作云 
[澳洲近聞]  
　　十日墨爾邦電勞魯島辦事大員向國際聨盟會報告該島情形謂華人加拉加人及勞魯人皆安居樂業渠並未接有轉呈聨盟會之請願書 
　　十日墨爾邦電澳政府派往前德屬紐奇尼地方調查其行政之委員安斯威氏向澳政府報告主張組織顧問會以助行政並主張容許亞洲人入境 
[英前相之演說]  
　　十日倫敦電前英相喬治今日在本滿麻演說痛斥英俄條約指爲滑稽愚妄謂首相已爲社會黨急進派所把持俄國乃發起無政府者今英國担保大宗借欵以供其用豈非病狂自由黨如退縮不爭則將喪失國民之敬仰現政府若以此約訴諸國民則必失敗云喬治贊助政府之愛爾蘭政策並贊同白根海爵士致貝爾福函中所言邊界條欵意思僅使邊界委員會整定無關重大界線一節 
[各國近事]  
　　十一日華盛頓電美水兵百名在洪都拉斯北海濱登岸赴台拉保護該處美領事署 
　　十一日西班牙京城電政界承認西軍已委棄摩洛哥米特及無關重要之陣地又稱西軍不日將重取攻勢痛擊叛徒 
　　十日巴黎電阿眞廷政府以阿眞廷與委内瑞那兩國所訂公斷條約送交國際聨盟秘書處紀錄阿眞廷以條約送交國際聨盟此爲第一次 
　　十日巴黎電内閣今日開會考慮生活價貴問題而尤注重麵包肉食與煤斤三項 
　　十一日香港電美孚油行之船德肯塞號由舊金山載油赴新加坡日昨駛入香港裝取燃料今晨霧中誤觸礁石水入船艙但現正缷貨潮漲時當可浮起又電德肯塞號業已浮起 
　　十日倫敦電倫敦俄使署今日牒致德總理赫里歐嚴重抗議拍賣前俄將藍格爾氏所有破冰船兩艘及其他船隻之議謂此項船隻係俄國之産業俄政府已屢次聲明决不承認變賣之合法如此項船隻不交還合法所有人之俄國則俄政府定採行保持此項船隻完整之辦法云 
　　十日倫敦電英國紗廠總聨合會書記丕爾斯氏現在美調查棉産孟却斯德刻接其美京來電預料美棉最後收成約爲一千二百五十萬包 
　　十日倫敦電八月份進口值英金一○二一九六○○○鎊較去年同月增一三四五三○○○鎊出口值六六二八八○○○鎊較去年同月增六一八四○○○鎊而復出口值八七九○○○○鎊較去年增二八四一○○○鎊 
　　十一日馬尼刺電馬尼刺郵局决定禁止上海萬國儲蓄會之郵件因該儲蓄會發行奬劵也 
　　十一日神户電五月間日本航業公司四十七家代表所組合之運費會議以期固定運費價格者現已决定立即解故據會議主席稱此次會議甚有成績 
 
 
 

Page 5

 
 
1;第一萬八千五百十四號;中華民國十三年 西曆一千九百二十四年九月十二號
星期五 * *特約路透電二 
[美國之富家子謀殺案]  
　　十日芝加哥電芝加哥大學學生里白及駱波特均芝加哥富家之子年均十九被控誘殺芝加哥著名商人之子十四歲學童佛蘭克斯且向該商要求贖欵萬元被告供認犯罪各稱他一被告擊斃佛蘭克斯律師請法庭判以徒刑免處死刑因被告有神經病之故今日宣布判詞警察戒備甚嚴因有人主張以私刑處死二被告也夜間法庭置有特别衛隊保衛裁判官開佛麥氏開氏審訊十分鐘後宣稱姑念被告年幼謀殺罪判終身監禁誘拐罪判監禁九十九年至監禁九十九年者罪犯於三十七年内不能具結開釋若僅判終身監禁則可於約二十年後釋放法庭囑公共幸福處永遠勿許二犯具結 
[公電]  
　　長興陳樂山電各報館均鑒曹逆賄選僭竊北京穢德彰聞普天同憤乃復師襲奸雄之故智陽示和平陰相挑撥授意强藩嗾使其互相殘殺已則坐收漁人之利所謂司馬昭之心路人皆知之也豈念國勢阽危民生凋敝干戈紛起四境嵬危我浙滬聨軍盧總司令爲保境安民起見出師應敵大義昭然迺本月七日報載北京僞政府内閣特議有以樂山爲松滬護軍使之說雖未徵諸事實然必有人慫恿僞政府頒此亂命以爲離間之謀迹近滑稽譸張爲幻樂山奉盧總司令之命統帥第二軍直取宜常會師金陵現在兵薄宜城所向克敵江蘇敵軍或不戰而嚮風慕義或交綏而轍亂旗靡人心如此天意可知矧樂山束髮受書粗知大義古人英雄成事豈有利用人之部曲而謀其主者此種伎倆只可施之於反復無恥之小人乃不擇人而施之徒見其心勞日拙而已嗚呼人心已死國幾不國僞政府不知悛悔猶用此卑劣手段以奬反側之徒豈欲舉四萬萬人之人格天良悉舉而湮没之然後爲快耶磨盾書櫓熱涙塡眶薄海賢豪敬希共鑒傳檄中外咸共聞知第二軍總司令陳樂山眞印 
　　北京通電一各省衙門均鑒本日令李濟臣加陸軍上將銜岳維峻馬燦林張廣瑞曹世英楊承杰周錚孟廣隆白鋆李瑶河劉炳森均晋授陸軍中將吳文鎧金尊華均加陸軍中將銜丁炳芹譚家駿張樹霖王汝楷楊朝黼徐壽椿陳文釗王喬閻曰仁周炳昌張志遠楊茂亭岳官平安錫南鄧甯珊李雲龍李紀才萬金聲彭玉逹馬文德李鴻翥王石淸田聨會均晋授陸軍少將蔣世傑加陸軍少將銜蕭玉淸晋授陸軍砲兵上校並加少將銜王祥生陳又新郇國楨詹憲章杜慶傑均晉授陸軍步兵上校楊鳳五晋授陸軍軍法總監劉紹曾晋授陸軍軍需總監劉國慶晉授陸軍軍醫總監閻瑞淸晋授陸軍軍需監劉子波晋授陸軍軍醫監此令京靑（九日）印 
　　北京通電二各省衙門鈞鑒本日令特任賴心輝爲正威將軍此令特任陳德麟爲敬威將軍此令特任胡忠亨爲蔚威將軍此令特任錢秉鑑爲同威將軍此令特任趙月修爲樸威將軍此令特任李炳之爲祐威將軍此令特任張佐民爲展威將軍此令張有貴授爲陸軍少將高鳳亭張勝魁張成麟均授爲陸軍步兵上校李炳南授爲陸軍輜重兵上校此令范德全授爲陸軍騎兵上校此令京灰（十日）印 
國外要聞 
[加拿大通信] [  （體榮）]  
　　參觀都朗度恩打利塢皇家博物館記 
　　都朗度Toronto,　Ont.　Canada爲北美加拿大之第二大鎭城市壯兩以潔凈稱沿Lake　of　Ontavio之北岸凡坎美及外人之游奈加拉瀑布者多駐足此間一游而游此城者必一觀皇家博物館始無遺憾 
　　都朗度之恩打利塢皇家博物館Roual　Ontario　Museum設於一九一二年經恩打利塢省議會通過設立以蒐集自然界及人類文藝之精華爲宗旨 
　　博物館設有董事會其董事爲省長及都朗度大學所委任至全館之創設費及經常費則由全省各地分擔之館中大部分陳設物舊爲大學所存有此外私人所有亦多列其中蓋館中目的亦以代私人保存古物爲旨館址設在大學附近爲三百四十英尺及六十英尺東南角突出爲六十英尺及四十英尺共分四層樓面積總爲九萬一千二百方英尺凡此面積大部分用於陳列物品惟底層三分之二用以儲存及擴充 
　　全館之分配可書之如下底層地質學部第一層第二層古物陳列部第三層礦物部古體及化石部動物部 
　　（Ａ）古物陳列部人類之進化循序而來衣食足而後求案樂凡各項藝術物品其間之進步多有事跡可言故考求古史者類於古物中蒐求陳蹟該館之古物陳列部蒐集自最初石器Palaeolithe　Period經Neolithicperiod而入金屬時代至靑銅物品包含自刀斧以及精細之扣針若中國物品則該館因屋宇不敷僅能將克洛佐治氏所蒐集者陳列一部分然已足自豪蓋所列繁多間有吾國所未曾見者也 
　　該館第一層北面三房間陳列巴比倫與埃及之農器其中尤有可稱者則Nebuchadnezzar之圓柱及磚塊皆有名氏刻其上此外之埃及磁器·畫品·銅器·及珠寳則自七千年以前以及羅馬時代另有一小房間陳列木乃伊其南爲希臘陳列品大半爲各種磁器及畫品靑銅器·甲胃等至羅馬陳列品部分多爲Walter　MasseyCollection蒐集品大足以證明當時羅馬個人生活及當初敎堂之狀况至其他埃斯豈蒙Eskimo族及墨西哥波斯等均有足觀 
　　中國物品之陳列爲該館最重要之部分亦爲世界之有名者各種物品難以枚舉自數千年前之石器以及近代之細磁莫不俱備秦漢魏之磚瓦及唐代墳墓中之磁人磁馬等至宋明之色磁前淸之紅木景泰藍石刻鋼鐵玻璃象牙水晶刺繡衣服等中有取自熱河避暑山莊者大抵古代磁器多採掘自墳墓吾國人不能保存乃致流落外洋由外人蒐集而保留之曷勝傷感然吾國文化得藉是而流傳一二於海外俾外人知我國爲先進之邦此猶不幸之幸者也日本物品之陳列多爲木材雕刻油畫及金屬物品等至該館甲胄之陳列頗有興趣與研究之價值種類繁多各國古代之武器均備 
　　（Ｂ）地質學陳列部此部所陳列大半爲經濟的地質學蓋多陳列有用於人類之礦品至礦石之化騐亦有模形此外則爲冰山火山及地形構造並地文學等關於地形搆造及冰山部分該館陳列有奈加拉瀑布NigaraTalls,之模形及說明蓋都朗度與奈加拉相近而該瀑布又爲世界之有名者也此外加拿大著名出産之礦石亦多陳列如雲母　銅金銀等等 
國内要聞 
[北京通信] [  （景文）]  
　　江浙開戰後之所聞 
　　據府方確訊蘇齊自江浙問題起後即迭電政府催頒討伐令乃府曹初以未得洛吳同意僅照例將電交院核辦而顧維鈞則以關於軍事之重要密命曾面奉曹諭一律由府主持而此電反獨交院可見府方自有用意且洛吳旣毫未表示本人在代理期間更不願爲自動之副署以冒首先破壞桑梓和平成局之不韙此事因以擱置院中外傳純由顧氏從中阻梗者亦未盡悉個中眞相惟蘇齊以戰端旣啓若無正式命令不足以鼓士氣力請洛吳代電催促吳以義無可却當於昨（六日）夜電曹催下明令曹接電後隨即决定交院照辦故今日雖係星期而顧宅仍因此召集特别閣議對於府中所交之件自然全體通過照辦（此亦可證前此擱置於院實由府洛主意未定）當即辦就令稿送府奪核發表此討伐命令决定頒發之經過也至於頒發後之效力如何恐須俟戰爭之結果而定吾人此時殊未易率下斷語耳 
　　至此次戰事洛陽名爲援蘇實則仍不過師其援鄂之故智耳自陳調元離徐州時洛陽即命楊淸臣部之二十四師抽撥一旅赴徐塡防比齊燮元赴前綫督戰吳又命靳雲鶚率其十四師之全部南下浦口並相機進行據路局消息日來洛方軍隊之經過隴海津浦道上者絡繹不絶且輜重極夥即傢具火鍋等零用物件亦隨帶一空 
　　東南戰事旣啓東北形勢遂日益吃緊（據某使館消息奉張現已積極爲軍事凖備）而身擁重兵五混成旅之馮玉祥遂有舉足輕重之勢連日洛吳迭電請曹命馮擔任榆關防務惟聞馮以奉直之役勞苦功高卒不能見容於洛此次雅不願捨去京師地盤與崇關餉源以重尋疆場生涯故迭次入府面曹均以餉絀爲辭要求須先撥開拔費二百萬方可成行蓋亦明知德欵已罄之際政府决無如此應酬能力也 
　　值此東南鼙鼓喧天之際都中新聞界提心吊膽格外愼重而當局仍厲行極端干涉主義而各軍事機關並奉府諭凡洩漏軍事消息者一律送交軍事處以軍法從事有某機關之值班譯電員因犯洩漏電文嫌疑被拿送軍事處迄今數日未見釋放各通訊社絶對不敢再發浙方勝利之稿件辛博森所經營之東方時報本裝有自用無綫電台府方恐有洩漏消息情事亦已命外部照會使館請其轉飭即日撤銷惟未知能否辦到耳 
[旅京蘇人對於戰事又有表示]  
　　當江浙風雲初起旅京蘇人即已奔走會議向各方有所表示最近惡耗傳來知兩方業經正式開火日前並接到蘇省崑山士紳李鍾鈺等由上海拍來一電痛陳兵隊到崑拉夫刦掠等慘狀因此特於四日下午召集同鄕會幹事會臨時緊急會議到者六十餘人僉謂此次戰事與江浙兩省有何關係旣非根據人民公意而戰直無異一荒僻鄕村之械鬬最可憐最可痛者我們江蘇人太無自衛能力會商良久卒以無實力可以制止惟有用空言表示以期喚起輿譣工激發人心議定辦法三條㈠致電齊氏請其尊重民意㈡電蘇省各公團㈢擇期約同浙省同鄕開聨合會議茲將該會致各公團電文錄下南京省議會總商會上海總商會省敎育會並轉六十縣各公團均鑒江日接李君鍾珏等冬電稱崑山大兵雲集佔據民房拉夫搶刦慘不忍聞居户商民哀痛遍地泣告諸公苦勸督軍嚴加約束以保生命等語又報載省當局向各縣攤派軍餉千餘萬查蘇省今年江北苦水江南苦旱天災不足益以人禍哀我小民何以堪此除由本會電請本省當局尊重民意和平息爭外敬希就近環請當局取消攤派軍餉辦法並嚴申紀律禁止拉夫以安人心而紓民困江蘇旅京同鄕會叩支 
[東省布置海防情形] [  （冲霄）]  
　　注重葫蘆島與營口 
　　五日晚九時張作霖召楊宇霆·沈鴻烈·張學良·李景林·郭松齡等軍官十餘人開海路防務會議討論幾及三小時大體計劃已經擬定蓋陸路防務已經計劃妥協故開始籌備海防又因近日京洛軍探密報如果奉軍向西發展彼方即由陸海兩路同時進兵而洛吳尤特别注意海路擬令渤海艦隊長驅直進襲葫蘆島·及營口等地雖渤海艦隊窳敗無用惟旣言之鑿鑿未必無因則亦不得不防故奉當軸對葫蘆島營口兩地防務亦特别注意昨晚所規劃者可分爲兩事㈠海陸軍勢力之聨絡㈡海口上完密之設備關於第一項因東省海軍雖已充實然仍須借助於陸軍以收聨絡之效此項責任擬責成二十七師中之一旅由連山灣迄葫蘆島扼要駐守沿岸多設重砲及機關砲敵軍來窺海陸兩軍協力夾攻而最注重者則在砲兵擬由二十七師軍隊外再撥砲兵一團或兩團駐島附近以厚勢力據某國軍事家言葫蘆島形勢最佳依天然之形勢作完密之設備實有一夫當關萬夫莫入之勢關於第二項擬在緊要處依天然形勢設置大砲·機關砲·探照燈· 
飛機仰射砲·無線電台·水底電線·軍用鴿·水上飛機兩架（已有一架於上月底運去第二架已由某國起運現在途中一週内准可運到）陸上飛機四架緊急時日夜輪流在海線上廻翔偵察最緊要區域爲葫蘆島迄連山灣一帶沿海各縣亦命各知事分布警察保甲日夜巡察以補軍隊之不足至營口方面暫將鴨綠江水上警察調去兩營形勢緊急再調吉黑江防海軍一團前往防守陸路一方則與第九旅軍隊相連絡九旅防地去營不遠臨時防線一經開展即可與海軍聨絡不必另行布置現更擬撥大砲·及機關砲數尊探照燈一架由哈爾濱調巡洋艦四艘緊急時更擬由航空處撥飛機兩架沈鴻烈擬於日内赴葫蘆島布置一切就緖後赴連山灣一致妥協再赴營口依决定辦法積極進行海上防務布置完備則海陸防務即告結束然後即觀察江浙戰鬬情勢乘機向西發展（九月六日） 
[外報所記之奉訊]  
　　大陸報七日奉天通訊云此間接有消息北京政府已向法政府提議迅速解决金佛郎案現北京旣急需現欵應付南方戰事其條件乃多利於法但法政府不願乘中國内亂有所自利並不欲以金錢助北京延長戰事致引起全國之反對故逕行謝絶張作霖接訊深喜法政府之明决立致無綫電於霞飛將軍請其代向法政府致欽感之意並稱法政府此舉深合中國大多數民意張氏更從某方面得可靠消息吳佩孚新聘一德國軍官其人於歐戰中頗著戰績據稱此訊即由代吳齎聘儀致德軍官者所傳出此人並奉吳命請德軍官迅速赴洛以環境相處甚殷云云奉張得訊即命奉天交涉員向德總領事抗議並請其告誡德軍官勿參加任何戰爭否則將有絶大危險聞張將告南中同盟倘該軍官過境即予阻止張氏曾語記者吳佩孚倘派兵助蘇渠將助浙此時暫按兵勿動料盧足以自保倘有兵士侵犯渠境渠將盡殺毋赦倘有人侵入三省而仍能生還者渠將引爲已咎云云此間安靖如常人民亦不若京津人士之好談戰事數家報紙皆詆直系之所爲而奉張亦自信爲民意之所歸也 
　　東方通信社十日北京電云觀奉軍現狀東三省之全軍隊有三師二十一混成旅及騎兵四旅與其他張作霖之直轄軍隊有二師十一混成旅（共計步兵三十七團）騎兵及其他約十一團砲兵四團奉天之駐防軍爲第二十七師與第一師（師長李景林）山海關方面則有綏中之第十六旅（旅長齊恩銘）省城有第四旅（旅長裴春生）新民有第十二旅（旅長趙恩臻）彰武有第十四旅（旅長楊德生）北部有鄭家屯之第一旅（旅長闞朝璽）通遼之騎兵第一旅（旅長穆春）此外有第二旅（旅長郭松齡）第六旅（旅長電文不明）第二十七旅（電文不明）及騎兵第三旅（旅長蘇錫麟）又有游擊軍於西豐輝南一帶有張宗昌之第三旅與蔡平本之第二十五旅於鳳凰城有湯主麟之第七旅就中以第二第六兩旅及第一師號稱最精銳 
[南京快信]  
　　探報浙方擬由高淳溧水乘虚進攻軍署已飛調駐浦口軍隊分紮雨花台各要隘佈置防綫 
　　軍民兩署據探報阜寗漣水沭陽等處土匪將乘機起事發見僞軍官旗號立時電令留駐各部隊及江北各縣知事嚴行防範 
　　宜興戰電浙軍向香山及靑石嘴陣地前進 
　　航空署續派飛機四架來寧由駕駛員顧榮昌即日駕往前綫 
　　淮北緝私營昨（八日）開兩營過江由鎭江開專車運赴前綫淮南緝私團亦由團長王莘華率領巡船二十六艘赴太湖助防 
　　下關煤炭港備有空車百餘輛係由津浦路撥用者候運各路援軍加入戰綫 
　　三日上午十二時半江蘇航空隊在小營操塲演習駕布里蓋特式飛機一架由停機場駛出在該塲西南隅傾斜向上飛行高入凌雲機聲隆隆忽響忽輟頓時黑烟迷漫直充霄漢機身向下徐墜仍落原處掌柁員坐位在後未被火害神志淸爽機落地時即由機中躍出開機員坐位在前火光直向面部撲射飽受虚警幾至不省人事由掌柁員從機中拖出始行脫險機中所裝爲蛤牌煤油火力甚强燒半時許火燄始息所有機件焚毁無餘該機昨由南苑運寗今晨趕裝試演即遭此刼 
　　鄂軍第七十四混成旅九日下午三時由江順輪運輸到寗四時許滬寗路特開專車十餘列運赴前綫 
　　駐寗各領事署關於蘇浙戰事每日有上海無綫電報告二次消息頗爲可靠韓省長特委吳惠範逐日前往接洽隨時報告 
　　戒嚴司令部省警廳派員在各車站輪埠稽查對於軍政界來往要人均將姓名及起訖地點逐日報告於軍民兩署 
　　下關江口督署運輸碼頭每日有搬運夫役數百名扛送各處運來之軍用品至總兵站儲積自朝至暮絡繹於途 
　　沛滕兩縣因爭微湖水利發生重大糾葛現山東省長已令濟寗道尹南運局派員會同該兩縣知事復勘韓省長特令徐海道尹江北水利局委員切實勘辦具復察奪 
[宜興快信]  
　　（七日）上午警備隊第一團一二三營在二十三灣嶺防守浙軍偵得豫軍一團調往崑山張渚白寳山部亦有一部份調動即於晨三時半先向二十三灣攻擊同時由太湖水師襲擊白寳山防線兩軍距離祗丈餘槍砲甚密警備隊係舊式套筒九子槍據險死守傷亡甚衆十九師七十三七十四兩團在警備隊左翼守一山嶺戰鬬亦甚劇第五混成旅於山上架重砲士餘尊發砲不絶山下密布電流網地雷 
　　下午一時警備隊死守險要不能支持傅統帶請示楊春普可否退下楊以該隘口一失浙軍即可出宜興直撲常州特下嚴令如退却者團營長概處軍法一面立調機關槍隊一連駛往助防前敵防線始得站住 
　　上午蘇軍飛機一架飛至前敵助戰晚十時兩軍又在險塹之山嶺互抗十二時後戰鬬更劇 
　　（八日）自晨起兩軍戰鬬未息四時浙軍於山谷擊斃蘇軍二十餘人浙軍亦傷數人八時蜀山望見浙軍乘十餘舟由太湖衝來蘇軍發砲轟擊浙船未能前進浙飛機於上午飛至蘇軍陣地擲炸彈蘇軍頗驚 
　　蘇軍又由寗調來豫軍一團上前線調防至晚砲火仍未息兩軍已相持三十六小時 
　　上海紅會救護隊長焦錫生所派支隊由隊長方菊影率隊在前方救護甚辛苦 
　　宜興縣知事呈文云爲呈請事案准中國紅十字會第二救護隊隊長焦錫生函開頃聞風雲日逼是以特派第一支隊到宜辦理救濟事宜所有醫生救護員及伙役等到時尚請貴縣長轉呈前敵司令部一律放行隨時保護幸勿留難至級公誼等因准此並據該會第一支隊隊長方淡救護長李耐霜面稱即日前往湖汊等處理合具文呈請鈞長鑒核俯賜保護實爲公使謹呈江蘇陸軍第十九師司令楊又呈陳司令調元文亦同 
　　宜興飛機塲初定於南倉校塲以地面小不敷用現改向深溪橋南孫家圩地方計占地一百四五十畝純係稻田已在將收之際合村男女均向縣長持香跪求縣長再三開導擬每畝給予損失費二十元左右 
[崑山通信]  
　　（五日）今日蘇軍前線仍在距黄渡一里許之地方自侵晨至傍晚砲聲隆隆不絶在下午二時許砲聲又急子彈運往前綫者絡繹不絶又聞張福來兵亦有一小部份開赴前敵至勝敗如何傳說不一惟據各方面情形觀之蘇軍不甚順利又聞齊燮元已離崑 
　　（六日）今辰八時許據太倉紅十字會支隊傳來消息謂蘇軍於黎明時又恢復原防地城内除有多數之難民外尚稱平靖並由該隊收接之傷兵甚多 
　　（七日）安亭方面之戰事據自前綫來者云蘇軍仍無進步槍砲聲亦較昨日稀少惟北來之生力軍開赴前綫者共有四千餘人晚間又有一百五十箱子彈運往前綫今晨浙軍飛機一架在崑山城上投擲炸彈一墮車站附近　墜小西門内土山廟北稻田内陷深二尺許周圍約三尺幸皆未傷人該處附近即爲齊燮元駐紮之總司令部 
　　美國使館參贊一員到崑觀戰與某外報記者及百代公司攝影者同住圖書館總司令部派外交諮議冒景瑋招待 
[崑山紅十字會救護情形]  
　　（五日）前日（三日）上海紅十會總會運米五擔至崑以交通斷絶特雇用小火輪一艘過靑陽港時爲蘇軍所阻幸即示以護照卒得放行該小輪現用以載之傷兵因太倉支隊所收之傷兵皆須運崑駐崑救護第一隊更由火車轉運至蘇惟崑山兵站以輸運後備兵及子彈糧食等故對分撥車頭運傷兵事殊形束手致前綫運來之傷兵往往因擱置數小時重傷者皆不救而死 
　　救護情形今日除照常派員至車站偵查傷兵外又特派救護員張丹卿前往陸家浜附近接收共携歸傷兵十八人傍晚又因軍醫處派楊課長至該隊駐紮所要求撥派數人至前綫收接傷兵故至晚九時一刻該隊全隊人員携帶藥品棉花等物帶同工役六人先至車站偵查旣滬救護員三人工役三人搭兵車直至陸家浜至次晨二時始返駐紮所共救傷兵三十八人此外由該隊察視之傷兵先後共有三十餘惟所有傷兵除少數由該隊包紮外皆由陸軍野戰醫院自行救護現陸軍野戰病院中所容之傷兵已逹三百人左右内有一部份已運至常州軍醫院安插矣 
　　太倉支隊消息今日下午三時該隊本擬坐總會派來之小火輪至太倉察視各種情形後以爲時過晏未往至晚六時太倉支隊任培天醫士忽以電話告崑山第一隊謂傷兵甚多 
　　（六日）今晚由太倉運崑之傷兵共有七十八人聞尚有二十餘人因小輪不能容積留在太倉當傷兵抵崑後駐崑紅十字會救護第一隊倪隊長本欲以之搭火車直送蘇州　傷兵因不耐坐候輕傷者蜂擁上岸有自投第六師軍醫院守院兵士詢知若輩係第二師傷兵拒不許入各傷兵乃擁至紅十字會救護隊駐紮所會堂室文牘處以及空關之課堂（駐紮所係浸會堂原址）等皆爲傷兵佔滿謂二日夜未睡且未進食因索粥駐紮所辦事員即命厨役煑茶水一面又命工役先分發餅干每人四塊傷兵中之粗莽者嫌四塊不敷間有重傷者將 
 
 
 

Page 6

 
 
1;第一萬八千五百十四號;中華民國十三年 西曆一千九百二十四年九月十二號
星期五 * *所携之被褥舖於地上横臥呻吟内中輕傷者居多數携有槍械子彈者七八人一時因不滿意譁聲大作該所職員無法勸阻祗能苦口安慰幸未幾總司令部軍醫處楊課長忽至乃由其勸導譁聲稍息在紅會駐紮所擾攘可一小時仍勸之返小輪未能舉步者用抬架抬之是晚太倉運來之傷兵本欲以火車送蘇後因兵站司令部無車供用仍以紅會救護隊小輪運蘇離崑時已次晨一時矣今日又在東門外見被槍傷之鄕人二名一名張仲香年三十四傷右腿骨折一名宋錦田年二十四傷左脚骨亦折抬至紅會駐紮所後加以包紮即送車站搭兵車送蘇州醫治晚間又由陸家浜安亭方面開來之傷兵百餘人内中重傷者僅三十餘人由軍醫處楊課長將輕傷者留在崑地其重傷者則由紅會救護隊張丹卿坐火車押至蘇州 
　　兵已安臥艙中無法呼出且空車僅一輛不足裝運故祗能分二路輸運耳 
　　今日上午晨起駐崑紅十字會救護隊隊長倪君與任醫生及書記潘君等相討論救護傷兵之妥善方法結果衆以組織臨時療傷所爲上策其原因乃感昨晚太倉傷兵之擾閙須設法租覓較大之房屋以便收容下午該隊又與紅十字會分會衛序初君等共同商議結果由衛君具函要求知事設法當即允許假崑山醫院爲臨時治療所又假寗紹會館爲收容傷兵之用所有置備稻草及雇用扛夫等事皆責任分會辦理衛君當即允許故預料明至後日即可成功下午三時總司令部軍醫處楊課長紅十字會救護隊駐紮所討論救護傷兵事該隊隊長倪君以臨時無車轉運傷兵之苦衷告之楊課長當即一口允許負責代爲設法又以傷兵之有槍械者須即解除給以收條如有抗不從命及擾閙等事即可報告楊課長由其設法阻止昨晚由崑以火車送蘇之傷兵共三十餘人死亡者共五名内有一名名劉玉榮尚有四名無名字皆由六師十二旅二十三團八連八棚副目張萬福收騐刻下蘇州方面容積之傷兵計有縣立三十八福音八十七蘇民九省立二十五博習二更生十一内有八十七傷兵係由第四混成旅野戰病院軍醫尹聲濤君由太倉直接送往傷兵之携有槍械子彈者已繳付醫院 
[湖州快信]  
　　長興浙軍七日向前進攻傍晚息戰蘇軍潰退三里翌日激戰竟日結果浙軍又獲勝陣線進展三十里 
　　浙省航空訓練所將撥飛機四架飛翔來湖助戰昨（八日）經督令軍事執法官預在楊家莊航空塲四週立椿絆索以免觀者接近並令注意機身之特别標識兩旁爲太極圖形尾爲五色國旗與此合符者隨時飭軍保護 
　　城内所紮之軍隊悉已開往前線現由警備隊開到維持安寗朱統帶移設司令部於城北府學 
　　間諜顧仲禮昨在雙林鎭爲警備隊探獲今日（九日）解往長興由聨軍陳司令親自詢究 
[浙軍長興方面消息]  
　　浙省長興方面第二軍攻宜興係分三路進行東路由第十四團長鍾士秀率同第一營長薛連枝第二營長張中成第三營長俞英華由夾浦沿太湖進攻至烏溪關西路由第十三團長方先聰率同第一營長梁如寳第三營長張善儒由袁脚嶺進攻至宜興附郭中路四十五團長王國樑補充團長范奪魁聨合進行均由水上警察爲之引導又砲兵第四團長王銳率同第一營長汪錫曾第二營長梁有諒第三營長王居章按山駕砲射擊業已奪得烏溪關距宜興祗十二里并聞盧總司令赴前綫觀戰後已於十一日午刻由滬乘車回杭 
[外報紀嘉湖戰訊]  
　　大陸報八日湖州通信云昨日下午得悉離浙境二三英哩之江蘇盛澤地方業爲浙軍佔領今晨復得長興來電稱昨日雙方軍隊業於長興北十二英哩地方開火前方傷兵將即運長商請湖地紅會派隊協同前往救護今日下午又得消息浙軍已將蘇軍擊退旅湖外僑自當道宣布負保護外僑生命財産之責後極見寗謐盧將軍並令本地官員查明外僑數目切實保護當道語人如有危險發生當先告知如需衛兵亦可照派惟現在留湖外僑不多各敎士則因交通阻斷暫時不克離城軍興以後拉夫之事甚盛有力工人均紛紛逃避下鄕聞商會已允代軍隊招致夫役故此後當可無須恐慌矣 
[寗波軍事消息]  
　　寗台王鎭守使前擬添招新兵六百名卒因經費無着刻已無形打消然當茲時局緊急防務萬分吃緊王鎭使茲特改變方針擬改辦游擊隊以資防衛昨特召集鄞奉慈鎭象定南餘八縣知事在鎭署討論人此事議决辦游擊隊六百擇要防守臨時調防經費由各該縣知事先撥借四千元尅日匯至鎭署以便從速組織 
　　鎭海砲臺司令部本定舊曆十三日試砲茲該台司令張伯岐昨（九日）特親自察看見機械均極精固深恐一經試放居民謡傳益形驚慌故將印就試砲布告毁棄决意打銷前議又外海水警廳長現因添設水警三百名原有槍械不敷應用昨呈請省署撥發快五響五百支子彈二萬粒已奉令照准派員進省領回笑 
[調動中之靑島中外艦隊]  
　　靑島通信江浙開戰業經數日捲入戰事漩渦之閩蘇艦隊固已部署準備一切即駐華之各國艦隊亦大事調動停泊烟台之美艦於江浙未開火前即派艦數艘赴滬頃據某外人消息美艦隊司令因恐戰事延長美僑亟應保護又於日昨派艦三艘赴滬同時又派驅逐艦三四三號率領魚雷艇二艘來靑謡傳將於日内赴滬但另一消息云該艦係奉命來靑擔任無線電勤務因美艦隊之無線電馬力極小電報不能直逹美國必須由烟遞靑由靑遞申由申轉至門探拉厚門等處再轉美國該艦來靑專爲傳遞無線電之用云日前由靑開往烟臺之法艦二艘頃因江浙開衅已分别調動一則開往秦皇島一則仍回靑島來靑之法艦原與本埠中華體育會約定今日（七日）競賽足球嗣因該艦忽奉駛滬電令遂於昨晚怱怱赴滬頃據某領事館消息即駐秦皇島之法艦亦將赴滬保護法僑又據日人消息日本决加派駐華驅逐艦五艘不日當可折滬至中國渤海艦隊情形據某方消息温樹德電令海圻即日返靑聞該艦長接電後即裝添大米六十包煤一百二十噸現已凖備啓程約三兩日内即可來靑又據日報載稱洛吳密令温樹德三五日内即率艦南下（九月七日） 
[戰雲中之靑島金融與糧食]  
　　靑島通信自江浙事起申匯不通靑島商業受其影響金融非常緊迫茲據靑埠商界某君云東南戰事突起本埠與上海平時交通又繁影響所及商業頓呈一種冷落狀况緣本埠金融界之活動全賴申匯通融調劑現申票已不通數日各土産客商均將收莊倘戰事延長則所受損的必至不堪設想即如各棉紗商號率皆無巨大資本終年之營業惟恃由紗廠買進之貨立時轉賣於紗客藉謀蠅頭之利並不敢買存賣空以創後來之市近因申票銀元不成交易凡從前紗廠賣出之貨現已屆期屢催紗商繳欵提貨而紗商因紗客所用申票不能流通無法繳欵因此紗廠與紗商之間常起糾紛而紗價之漲落與生銀之伸縮早晚行市互異將來相差愈多則虧累必愈巨即此一端已可見本埠商業受戰事影響之不爲不大矣而在此時期中某外銀行竟連日大買其現金以冀操縱市面截至今日聞已收買五百餘萬元故日來市面流通之現洋日少銀根頓覺吃緊聞其收買之緣因實以該行在本埠爲信用極好之銀行中外商家存欵至多自龍口銀行倒閉後中國商人對外國銀行信任心即不如以前濃厚且存入硬貨提取紙幣在平時猶無甚關係值此各處金融緊迫銀行擠兌之時人人均生戒心故商家凡有存欵者均提取現金自行存儲因此該行不得不及早預備以防萬一但因此而市面上銀根乃大受其影響矣即如濟南各銀行兌換劵在靑島係一律通用近數日來竟成九扣且有拒絶使用濟南鈔票者因此又多一重障碍其中原因固由於本埠金融吃緊關係而濟南勸業銀行擠兌亦實足以顯示濟南金融界之弱點故各家分換劵皆不能通行於靑島也 
　　靑島糧食全持外埠供給本埠毫無出産小麥來自海州大米除少數之朝鮮米外多半均由上海運來其餘各項雜糧蔬菜亦均由内地運來自戰爭起後糧價驟昻上海米進口者甚少現每包已漲價四分之一各米商因存貨無多復又居奇不肯出賣故行市仍有增無已小麥一項因新近由海州運來一萬餘包内地亦有來靑銷售者故麵價尚屬平穩且内地雜糧亦源源而來中下階級生活尚不至爲難高恩洪爲維持金融糧食起見特於日昨招集本埠官商界要人在公署會議辦法已議定禁止現洋出口旅客每人至多不得携帶現金逾二百元現已通令各機關并佈告商民一體遵照因此市面上無形中已略爲鎭靜關於糧食一項則責成商會與各銀行共同設法凑墊現欵若干趕速購運以資接濟而免缺乏之虞云 
[魯省議會臨時會開會紀]  
　　擬請當局通電表明對於時局態度 
　　魯省省議會中人對於開大會時多數不願出席以致演成一時常流會之現狀本年大會能成會者皆須議長備大餐大請特請即於讌會後人未散時順便開會然後始勉强開成其他則流而已矣故大會期間所有一切議案大半置之高閣即最關重要之省預算案亦求能全數通過不得已再召集臨時會而議長不讌客會仍開不成又復再一流再流今日（八日）省議會以議長名義讌請全體議員結果報到者七十二人出席者六十九人下午四點開會正議長宋傳典主席向衆報告云今日大會請大家對於省預算案加以注意即有議員朱名焯臨時動議謂前此大會預算案未能全數通過大半由於同人多不出席此次臨時會如對於不出席者不定一種懲戒辦法則恐是一如往日以本席意見以後議員無故不出席者每次罰洋二十元崔少文起立贊成然以數太多請改爲十元主席付表决多數通過郝鳳城請主席宣布議决條文并請省略二三讀會宋議長宣讀後又付表决通過議員王雪安臨時動議謂泰安縣知事楊兆庚劣跡多端經該縣公民來省控告楊不知悛改反派警來省逮捕呈探公民此種横暴應請省長加以制止附議者五人以上顔承瀚主張應付審查再討論王雪安謂逮捕事急不能再事延宕仍請從速制止李天倪謂宜嚴令制止主席以付表决通過議員郭庭訓臨時動議謂江浙開戰本省軍隊有整飭待命消息應請當局爲保境安民計不得從事調動萬光煒謂軍隊不調動外猶懇請當局通電表明態度主席以此議付表决多數通過聶澄澤臨時動議省預算案以法則言須由省署再行交議以事實言可以賡續前議以本席意見雙方兼顧有三項辦法請大家加以討論㈠咨請省署將十三年度地方預算案另行交議以符法定手續㈡仍以前此審查會人員負審查責任不再另推人㈢前次議决各一案一律有效主席以此議付表决通過議員李長德國進修臨時動議謂預算案由省署再交尚須數日應停會一星期再行開會主席以付表决多數通過四點半時遂相率散會 
[潯埠人民之恐慌]  
　　九江通信潯陽江頭及琵琶亭畔近日客軍過境足使潯人增一度之恐慌昨日（七日）有招商江裕輪船運來河南兵士一團過潯赴寗惟抵潯時兵士紛紛登岸購物一般小民以爲係運來九江駐防者皆相驚以伯有至琵琶亭畔之火車站於三四兩日裝運孫軍第二師之四千新兵以後前日（六日）又有周蔭人十二師之補充新兵數千由招商船轉火車站即開兩列車運省赴閩故在此數日内自招商碼頭至龍開河一帶各軍官督運新兵早晚不絶於路潯民不識此兩批運兵來原去路亦相率驚惶恐懼於是本地奸商從中造謡皆傳玉山業已開火竟將各銀行省劵每元擠跌至一千七百文較現洋减兌二百四十文一方面隨將所收省劵進省採買食米每元能作一千九百四十文一轉手間不獨屯米居奇即此所嬴錢價已不在少數而倒懸未解之災民眞成餓殍矣本日得一較好消息即北京内務部派來查災委員詹鴻逵呂日東朱賡禹三人抵潯委員原本四人内有盧企賢一人因事稽留鄂省未到九江水災急賑會准明日歡迎詹呂朱三君聞三君不日將往省調查内地災區情形並與蔡氏有所接洽（八日） 
[時局變化中之西南問題（孤憤）]  
　　川軍内部之黨派離合觀 
　　萬目睽睽注意之東南問題業已兵戎相見以供吾人許多之新聞材料矣惟吾人所深慮者不僅在於東南問題率一髮而全身已動今後將更恐影響及於西南此固人人意料中事也 
　　雲南唐繼堯夙掛聨省自治招牌與浙盧暗中如桴鼓之相應熊克武以新敗之餘遠道奔投滇唐當此江浙戰雲旣起西南自必認爲絶好題目月前方盛傳唐繼堯由越南購得快槍一萬餘枝撥交熊克武者亦七千餘此種欵項聞由熊氏從上海提撥舊存川鹽欵西南旣有此利器詎不思與素擁漢陽鞏縣利器者一决雌雄萬一東南戰事方殷東北之奉直問題相繼而起川滇黔乘機加入則艱難締造之民國又將四分五裂不可收拾矣目前所最堪注意者厥爲川省古人說「天下未亂蜀先亂天下已治蜀未治」此在古人不過是一種觀察經騐而後批評之預言然數千年來四川一省終不能逃此兩句名言之公例四川内部情形極爲複雜大小首領亦患其太多正惟其内部複雜首領太多所以各方面皆欲利用之熊克武但懋辛黨業已逃出四川寄居黔境在川中當然暫無實力可言現在川中之有實力者第一當推劉湘其次則袁祖銘復次則楊森再其次則鄧錫侯楊森與鄧錫侯均比較後起資望不足與劉湘袁祖銘爭一日之短長目前四川之亂不亂但看劉湘袁祖銘之表示如何亦視吳佩孚對付劉湘袁祖銘之得失如何楊森之爲人剽悍善戰因其輕舉妄動苛碎擾民久不爲川民所喜近得督理以後剛愎自用全川將領幾被其開罪以盡以楊之蠻幹任性對滇唐目不至附和然楊若循此不變决不逾年月終必引起川省内部戰爭而予滇唐川態以反攻可乘之隙此蜀事之最可慮者也袁祖銘在四川本有可靠之兩師五旅人惟彼與劉存厚素不相能對楊森尤銜之次骨其部下常駡「我黔軍替楊蠻子挣得江山他爬上台去就反臉不認人」其平日之不相洽已可想而知袁對鄧錫侯因其平日奸滑過火亦殊不甚滿意袁常謂川軍將領可與共事者惟劉甫澄（湘）一人因此袁劉遂深相結納劉在川中實力遂超諸將領之上因劉平日爲人比較和平實在亦肯爲老百姓做事以故深得民心彼對主客軍將領一秉誠意故各軍均樂與之周旋劉湘自家有直接部隊爲唐式遵李樾森潘文華三師費東明郭汝棟白駒何金鰲四混旅黄胄楊海淸楊國楨等五個獨立旅賴心輝一師三旅人早歸劉湘管轄劉成勳原有部下如藍世鉦張成孝兩師藍文彬劉國孝鄭世斌三旅亦通電願受劉湘節制至於川軍中立派如劉文輝陳洪範劉眷藩各師則固夙聽劉湘之指揮故目今川局之安危端視劉湘袁祖銘之辦法如何彼楊森鄧錫侯爭防内訌範圍當不至擴大將來長江上游能不如長江下游之捲入戰事漩渦未可知也（九月一日） 
[宜昌通信] [  （歐滄）]  
　　鄂西東川湘西形勢嚴重 
　　日來江浙和平决裂照雙方形勢觀之旣成不可免之事實其足以影響長江上游如鄂西東川湘西等處固必然之勢也熊克武自竄據遵義以來殆無日不萌恢復四川地盤之夢想態雖非軍學專家然用兵已經十三年亦可謂有相當之經騐其規畫亦殊非漫無佈置現在全川軍隊密佈進攻却不容易且值新敗之後反攻尤覺困難彼若從叙府瀘州永寗一帶返戈未免單純而無意思熊蓋深知夫吳佩孚積極圖川野心特注意下川東一帶交通楊森袁祖銘輩有所恃而不恐亦全仗漢陽兵工廠槍彈之源源接濟扼咽喉以殺全軀下足使武漢根本上動摇上足使成渝首尾不相應老態蓄謀詎不知此此并非記者鑿空之論也觀其本人近日由遵義進駐銅仁漸次向川鄂湘三省交界諸地方捷足發展其最近一方面派其參謀長前東川道尹李郁生到重慶分向川黔軍各首領表示親善疏通意見謂熊克武决定不回四川將向湖南發展趙恒惕夙號蝙蝠式的自治兼統一平日與熊尚有多少暗中之聨絡熊固未嘗不可以當日愚弄王占元手段愚弄趙恒惕然今日之趙恒惕未必似當日之王占元熊亦未嘗不知故其所謂圖湘不圖川之說不足信也再觀其下令命余際唐喻華喻趕率所部向四川之酉陽秀山交界邊境上進駐命楊莘友趕辦一軍官養成所命但懋辛孔庚赴雲南接洽唐繼堯命石靑陽赴廣東報告孫中山種種舉動均非無意於復仇者實則其暗中布置留周西成扼駐赤水與瀘州合江近在咫尺足以牽制川軍之上游派湯子模賀龍逕奔湘西與田應詔聨絡賀龍雖本湖南桑植人彼與熊克武已結不解緣何以忽扯川軍槍枝子彈投奔湘趙湘趙决不相容此正人人意料中事而近日湘趙忽有收容改編之耗此中神秘亦足耐人尋思至湯子模湖南雖其祖籍然彼已久爲川人其部下號稱五旅亦未免虚張聲勢尚率有康聚五羅覲光兩步兵旅則係一種事實熊上下均有策應已可以居中指揮而以銅仁畢節爲根據昔楊森凋羽鍛翎遠竄宜昌而以施鶴爲攻川開宗明義之第一步破題兒得手居然全篇成得意文章前事不忘後者之師熊克武亦欲效楊森之故智其目光炯炯率注意在施南常德萬縣夔府宜昌數處所謂建昌會理州滇軍華封歌入蜀及熊克武决計不返四川者皆聲東擊西塗飾耳目之計長江上游如果没有戰事發生則已萬一不幸重以武力解决則鄂西東川湘西必首當其衝可斷言也 
　　雖然吳佩孚亦豈有不注意及此其編制長江上游艦隊旣以防川軍之反覆兼以備熊克武之挾滇報復新近更將國軍第十八混成旅于學忠所部及國軍第二十一混成旅王都慶所部一律調駐施南鄂軍第三五兩混成旅宋大濡張允明所部均由重慶江北下調改駐涪州萬縣一帶以備萬一總之湯子模賀龍之入湘正如臧致平楊化昭之入浙大中吳佩孚之所忌將來揚子江上游全武行開幕我輩老百姓凖備從鄂西東川湘西看熱閙可矣（九月三日） 
[湘省金融界之大恐慌（粹）]  
　　湘省金融界在舊曆上月底即起恐慌之現象然當時拆息每比每千元尚不過十八九元也其後以本省之常德衡陽各埠爲維持其本地方市面計紛紛禁運現洋出口省城現貨遂缺來源省城之流動金於上月底比本已全行應兌漢票而去於是愈形恐慌而滬漢到期之欵仍須一一應兌滬漢復逐日來電頻頻催交故本月初二三等日本比拆息每千元即突漲至二十八九元漢票突漲至一千五百兩以外國幣每元可易雙銅元二千五百六七十文非錢業中人則雖出三十餘元之拆息亦無應者市面情狀岌岌可危雖經官商迭以文電維持絶無效力商會以此種現象爲自來所未有若不設法調劑則危險將不忍言因呈請政府先行通令各屬現金在省内務須流通以免來源斷絶一面嚴禁現金鈔票出口並由交涉司通函各領事轉知各僑商查照協同維持一面商同綢布洋貨各業即日分電申漢各莊停辦進貨政府則除照上列各項一一施行外並於三日下午宴請金融界全體籌商維持方法席問政府向各銀行提出維持方法請即贊成㈠已經放出之欵請於節前丛數免予收回㈡請各行繼續放出現欵各銀行討論之下以兩點均須請示總行但爲維持目前市面計允將放出之欵節前祗收回半數後經當局一再與之協商於第一層完全容納第二層則仍須請示總行辦理於是政府及商會均即日急電各該總行請准各該駐湘分行繼續放欵能否有效尚不可知刻下情形仍甚險惡糧食一業於此新榖登塲之頃竟全行閉盤其危殆殆可想見據老於商界者言如節内維持不能得法或不能制止奸滑錢商之操縱則商店之擱淺者將比比皆是故總商會又特召集錢商董事請其申儆同行庶免危及全體也 
　　尚有要聞及地方通信轉入後頁 
 
 
 

Page 7

 
 
1;第一萬八千五百十四號;中華民國十三年 西曆一千九百二十四年九月十二號
星期五 * *國内要聞二 
[粤省東莞軍團衝突案（二）] [  （毅廬）]  
　　省港人士調停無效四日再戰後之情形 
　　粤省東莞駐防桂軍與商鄕團衝突發生戰禍已見前報自戰端開始後三日軍團雙方各增厚援西路軍業於三日下午由省調第二師覃德一旅開赴石龍而東莞石龍鄕團亦大爲驚戒設辦事處於新塘以號令一切即遠至增城縣屬之商鄕團亦同時戒備并派隊赴東莞助戰西路軍率所部四百餘人被困城中無法突圍而出即不莞縣長楊森（係桂軍派）僅由城内德國牧師保護出城同時該牧師繆嘉禮以形勢日趨險惡會同粤軍旅長王體端（東莞人）挺身出而調停惟東莞商鄕團以莞民飽受防軍之禍已非一朝一夕此次犧牲身家性命起而謀自衛實不得已之苦衷此回若非撤退防軍以紓地方之難則寗同歸於盡立意極爲堅决旋由王體端根據雙方意思擬定三種調停辦法（一）駐防軍隊再不創立名目開抽捐項（二）駐防軍隊須將非省政府舉辦之捐項一概取銷（三）人民不能再反對駐防軍隊即日回鄕照常營業但軍團雙方意見仍走極端三日香港東莞商會已因此事開特别會議咸認防軍爲害鄕閭非撤防不可隨即擬就一電致省中各機關請將駐莞防軍撤退其電云「萬急刻據邑城難民來港報稱東日西路軍第二師長嚴兆豐率隊入城佔住民居姦淫搶刼全城騷然恐釀鉅變萬乞速電制止飭即離防以遏亂萌地方幸甚駐港東莞商總會會長吳天保副會長孫兆平曁全體同人同叩江印」同日又分電京滬及歐美非南洋各埠俾知故鄕慘狀速匯欵賑濟難民并先由駐港該會撥出四千元派人回里發賑至於省方調停之事連日已由省中東莞公會及旅省人士奔走運動并請滇軍第二軍長出任調停由范致函軍團勸諭雙方不得暴動四日早即由東莞公會派員賚該兩函由新塘轉遞莞城（東莞交通刻已斷絶）但一面雖調和而東莞戰雲愈趨緊急因東莞各屬商鄕團聞風而至者日衆連日雙方尚有衝突駐城外紅樓及王屋街王氏家祠之西路軍與商團接戰後已被繳械於是蠔劙及周屋街之西路軍已乘夜入城閉門而守商團方面連日集合已逾萬人聲勢浩大并有綠林首領袁蝦九及袁帶兩部加入聞三日晚二袁部下曾用木梯攀城而攻後爲守城西路軍七八百人合力抵禦始將袁部擊退城内防軍即派員到石龍乞援第二師旅長兼總指揮覃德在石龍聞耗藉口商團招綠林自衛以勦匪爲名即於四日十二時率全旅士兵分數路與莞城商鄕團决戰雙方激戰極烈死傷甚衆昨得消息聞覃旅已將抵莞城云事勢至此日前范石生勸和已歸無效而王體端所擬之調停辦法又成畫餅矣蓋西路軍之駐防東莞藉收入賭餉稅捐以爲活若一旦撤離則其飯碗立即打破故不得不力爭因此與商團之堅决要求撤去防軍實處於絶對相反地位故此回戰事實極難調停也聞四日之戰東莞附城民居舖户爲砲火所燬者已百數十家難民哭聲載道死於流彈者不計其數五日以後因東莞至石龍之交通完全斷絶戰後之情形難民之慘狀及雙方之現狀均無從查悉東莞公會會長王伯枬等數人於昨日聨謁西路軍總司令劉震寰請緩派兵到莞以便調和劉答稱本部頃接石龍來電知東莞城東北兩門一帶已被火焚嚴師長楊縣長及所部數百人被困城内（按一說謂五日戰後桂軍第二師長嚴兆豐已不知下落）現正派飛機前赴調查予對莞事極望和平解决昨日韋師長（韋冠英爲西路軍第一師長）等來請命攻擊仍未遽允甚望東莞商鄕團與敝軍一致行動逐去土匪再行解决其餘問題云云各代表答謂戰事火警係在我們第一批調和代表未到之前發生逆料該代表今午可到今日本會仍加派代表回莞調和希望貴軍以地方爲重勿輕於動兵云云各代表返公會後仍進行調停辦法省署方面日昨又請東莞士紳容詠甫·倫學圃·鄧章興·張景韓·何振·等出任調和但此事進行仍極困難蓋現在軍團兩方意見已走極端商鄕團迭次來電均以要求撤退防軍爲前提茲將來電附錄如下㈠（新塘來電）嚴師所部因騷擾市場激動公憤聨團勸解遂生衝突近竟視人民爲仇敵逢人開槍斬斃小孩慘無人道若不從速調防難保無亂黨乘機摻入危及大局務懇大元帥劉總司令以地方爲重速將該師撤退以保公安涕泣陳詞乞垂矜察東莞全屬聨團總局·商會·商團·五善堂·曁學界同人叩江㈡八月初一日接廖省長電槍枝經已佈告週知初二日適嚴師長帶兵又到各紳商議决定初三日十打鐘一律罷市不料初二日三打鐘有兵士多人沿城内至城外驛前各街搶刦一空民間鼓噪鳴鼓請援各鄕團紛起排解遽被兵士槍斃數人各鄕團聞變紛起與防軍激戰兩方均有死傷商團祗閉守市廛無從調處務乞大元帥劉總司令調軍隊離防以免糜爛地方實爲德便莞城十二坊商團副團長黄衍枬叩江（九月七日發） 
[鄂學團援助基金代表續紀（召）]  
　　續推代表北上 
　　省敎育會援助之函電 
　　湖北全體敎職員連日因援助在京基金代表向省署請願續推援助代表北上各情曾迭誌本報省敎育會於昨日（五日）上午八時在會召集此次續推北上代表李步靑等十人在會開緊急會議會議結果李步靑藍芝濃二人當夜先行北上其餘八人大約三四日内即可續行其故有二一因旅費一時不能領得二因在京代表孫雲裳等電致蕭使准於日内先回數人面呈一切是故其餘八代表須得尚待數日并一面用電話通知武漢各校請於是日下午六時在江干送行屆時往江干送行者約三百餘人因夜間武昌關城不能全體過江乃公推十人代表全體送至車站漢口送行者亦數十人臨别之時頗現一種慷慨激昻之態度省敎育會於會議之後即擬具各種文電均於昨日發出（按該會連日拍出各電均係交由省署代拍蓋恐被電局扣留又可免費敏捷）茲將文電錄下㈠北京西城紅羅廠張總長禮路胡同傅治薌先生轉旅京同鄕諸先生鈞鑒交部毆傷代表蹂躪吾鄂債權曷勝憤慨蒙大力維持主張公道愛護鄕邦同人至深感激茲續推代表李步靑·藍芝濃·吳士崇·唐義精·王益昶·彭寳謙·劉榮· 
福·徐子珩·（按尚有女師校長周敏因周不願去故未列名）兼程入京協助尚祈貫澈初衷俯賜指導力予贊助俾收圓滿效果同人雖弱願爲前驅蹈湯赴火不敢辭也湖北省敎育歌㈡北京大總統國務院參衆兩院鈞鑒此次卾省敎育界公推十代表入京要求一次債還米厘公股原以米股本息湘鄂同一債權湘早發還鄂獨不與是政府對鄂已失其平前歳派員交涉始獲定案又不蒙按期履行是政府對鄂已失其信（中略）經於江日召集全省敎職員緊急大會公决㈠請蕭巡使飭路局備車不日全體北上待罪㈡電懇中央依法懲辦吳薛兩禍首並通電全國一致聲討㈢請蕭巡使實行截留交部在漢各局收入此外並先行赶派李步靑藍芝濃等代表尅日入都向前代表及京同鄕表示正當主張最後决心一息尚存誓不返顧義憤所激理合籲懇大總統俯賜威斷明令懲辦禍首並懇兩院主持正義速予提案查辦以維國法而平士氣臨電不勝屏營待命之至伏維鑒納是幸㈢武漢各團體函云敬啓者頃接敝會旅京代表周鵬程等萬急來電（中略）除敝會直接請府院懲辦禍首吳毓麟外相應檢同原代電稿一紙函逹貴會務乞一致聲討並請隨時協助以伸公憤而雪奇辱云云 
[浙省校暫時停課之省令]  
　　浙省各學校本因戰事關係於九月一日起展緩兩星期開課現在期限將屆戰事尚未結束所有敎育經費因一方軍糈浩繁一方徵收短絀籌撥爲難張省長昨特訓令敎育廳張宗祥廳長文云現值軍事繁興金融枯滯敎育經費旣難按時支發各該機關勢必辦理爲難所有省立各敎育機關應即暫時停止進行其房屋器具圖書儀器等件應由各該機關主任酌留員役督同保管應支經費在各學校應於各該校預算項下先予月支三百元圖書館及公衆運動塲應於各該塲館預算項下先予月支一百五十元以資開支除回復進行時期隨時察酌情形再行令遵辦理並分令財政廳外合行令仰該廳查照令遵再縣地方敎育機關應否暫停進行應由各該縣酌量情形辦理仰併查照此令 
[蘇省選派留學生之爭執]  
　　蘇省前接敎育部行文有不論各省區留學經費存欠情形如何所有歐美官費統行停止選派一項等語韓省長審察蘇省年來高等敎育因限於經費不能推廣致應需各項專門人才動見缺乏蘇省旣非欠費省分若以他省欠費牽連停派無異因噎廢食本年蘇省惟有自行派遣以應需要當飭本署第三科訂定蘇省歐美留學官費生選派暫行辦法令行敎育廳核擬選派需要科目定期舉行考試一面將蘇省近年缺乏專門人才實有選派之必要情形連同辦法咨請敎育部查照備案部復雖碍難備案蘇省已實行考試詳情業誌本報毋庸再贅近聞敎育部擬於秋間舉行選派試騐以蘇省非欠費省分自在應行選派之列咨省查照部定規程錄送覆試其原咨云查選派留學本部前爲辦法一致考核便易起見特頒布選補規程迭經辦理在案近年來因欠費省分過多欠解經費甚鉅一方在外學子流離堪虞一方駐京公使責難已甚特於上年暫行停派一次本届正在調查欠費省分缺額多少擬於秋間舉行選派試騐江蘇非欠費省分自在應行選派之列但前准第二一○號咨送江蘇歐美留學生補選暫行辦法與部定選派規程未合本部碍難備案仍請查照部定規程舉行第一試加倍取錄送部考試再行選派除試期俟决定後再行咨逹外相應咨請查照辦理韓省長咨復云准大咨以前送江蘇歐美留學生補費暫行辦法與部定選派規程未合碍難備案仍請查照部定規程舉行第一試加倍錄取送部考試再行選派等因本省長紬繹之餘殊深惶駭查上年十二月間准貴部寒電開所有本部及各省本年度選派留外學生應暫行停辦一次等因又據敎育廳呈稱奉部令有論各省區留學經費存欠情形如何所有歐美官費統行停止選派一次等語本省長以蘇省敎育雖逐年改進不遺餘力但高等敎育因限於經費不能推廣即國内專門大學各種科目亦復缺而未備蘇省近年應需各項專門人才動見缺乏以故歐美留學中央雖可停止派遣而蘇省實有自行派遣之必要且蘇省旣非欠費省分若以他省欠費影響連累停派無異怒甲而遷及於乙因噎者之廢食而併欲不噎者之俱廢按諸事理未可謂平又歷届部試派遣向無特定目的各生所習往往與其本省需要科目不能相應經費則由省擔負而効用則與省不侔旣非事理之平抑亦經費無益本此兩點是以本年一月間援照前次本署咨准貴部之留日官費支給學費暫行辦法成案有前項辦法之制定隨將辦理情形咨請貴部查照備案乃當時旣未准貴部咨復直至半年以後前項辦法第三條規定試騐期間已發生效力時忽准七月三十日咨開前因本省長實所未喻且一年度中忽而統行停派一次忽而重復舉行選派同一暫行辦法於日則許暫執行於歐美則礙難備案不特使省行政方面無所措其手足即有志應試留學者因精神上之不安定轉與以堅其向學與信仰政府之心恐非貴部提倡敎育之本意也除將本屆考試錄取各生姓名成績表另文咨報外相應將本省制定留學歐美暫行辦法及擬請查照留日辦法成案暫予執行各緣由備文咨復即希查照見復施行云云未識部復准如所請否 
地方通信 
[金山]  
　　戰爭中金山消息㈠八日縣署接松江防守司令令文令募水夫五十名扛夫百名每日除供膳食外尚給工資五角應募者不甚踴躍㈡九日午後一時許突有浙方新招之便衣兵士三百名分乘大蓬船四艘駛至朱涇領袖馬某先至縣公署接洽聞兵士共計六百餘人本住泖港鎭因該鎭狹小難容故分三百人留朱現住上塘邑廟内候令開拔該兵等所穿衣服頗不齊一所帶行裝亦甚簡單秩序頗好並無强賒硬買等情事然一般居民已恐惶萬狀矣㈢朱涇基督敎循環司嚴濟寛並地方人士聨合組織婦孺救濟會已選出會長二人幹事六人負責籌備收容處所除基督敎堂外尚有同仁堂及縣一高縣一女高淑新明强仁存五校㈣朱涇自衛團招募團丁四十名現已足額該團敎練員爲松人姜璜總司公則爲本邑軍界先進林近三先生 
[松江]  
　　十日松江雜錄縣令法警嚴諭全縣地保將本年上下忙銀按田畝多寡每圖派三百元至五十元不等限十三日前繳解到櫃以供防務之需商會擬募民夫百名備臨時輸送之用昨因此事集議刻正商訂辦法紅十字分會醫院已宣告開院以便療治傷兵俾分吳淞醫院之勞即各地方受傷民人亦一律收容醫調十日下午該分會又開職員會籌商領費問題金山嘴新兵一千五百名十日由松赴杭市公所商會備茶點犒勞保安會十日下午亦開會議商募捐事赴南鄕避難之中下等社會因不耐鄕居且亭林張澤葉榭等處已有人滿之患往往有一小屋而居十餘人者故多遷回松城究其原因大半迫於生活所致城内外小本經營之眷屬因受經濟壓迫竟有餓斃之說而城中某姓之老嫗亦因斷炊多日已加入餓鬼道矣所以人民方面均望戰事之速了也 
　　懸賞緝拿沈子祥松防司令部昨出布告云照得匪首沈子祥糾集黨羽在松靑一帶圖謀破壞電線鐵道擾亂地方當經本司令緝獲黨羽吳阿弟一名訊供由沈子祥糾邀逸匪吳得標許金標等謀毁鐵道電綫意圖截斷滬杭交通屬實除將該匪吳阿弟執行死刑外所有在逃之沈子祥吳得標許金標三名合行抄錄年貌懸賞購緝仰軍警人等一體知悉如能將沈子祥一名緝獲解案騐訊無誤者應即賞洋一千元吳得標許金標二名緝獲到案訊騐無誤者每名賞洋一百元知風報信因而拿獲者給以半賞儲欵以待其各認眞緝拿務獲解究 
　　紅十字會職員會紀事中國紅十字會松江分會十日下午開第二次職員會議案如下㈠經費議决向各會員暫行借墊俟領到公欵後即行歸還其所借之欵每員十元至二十元爲度如有慨借鉅欵者本會尤爲歡迎㈡議决援照紅十字會章程武裝軍士不得入内探望應由本會呈請松滬護軍使給示曉諭㈢議决本會經費尚未着落非傷兵飯食概不供給應呈請松防司令核辦㈣議决傷兵身故應如何收殮掩埋呈請松防司令核辦㈤各職員除向外埠聘請醫員酌送酬金外一律暫盡義務 
　　靑浦安謐之松訊昨（十一）日下午二時有輸送隊夫役自靑浦回松者言靑城前日（十日）起已不聞砲聲故靑浦業已安謐惟城内居民極少碼頭街商店祗有「别有天」「第一樓」兩茶館照常營業 
[無錫]  
　　紀前州鎭之防務會議靑城市前州鎭市董唐以成·市民華聨芳·唐鳳九·唐鳳曾等因地方防務事宜特假某茶店居開一防務會議到會者五十餘人討論終結對於防務事宜各界均目爲當務之急全體起立贊成所有團名經費辦法等情概待籌辦會中表决惟對於總敎授一額擬聘靑城十四校校長鐘英擔任全體通過議畢散會 
　　傷兵過境之慘狀無錫於十號十一號等日連日有裝載陣上死傷之兵車過錫該兵在車間之坐臥情形厥狀可慘有炸去手足者有傷去半面者血内糢糊慘不忍覩最後一輛全係亡兵穢氣觸鼻觀者咸畏避不迭最可慘者在車縫下面之血水沿途瀝漏不絶 
[鎭江]  
　　派員來鎭查覓飛機下落七日上午七八時有藍色飛機一架由司機人蔣魁米嘉禾兩人駕駛開放崑山迄今未到不知遺失何處現督署參謀處業委呂振先來鎭向縣署接洽一面由縣長訓令各鄕董迅速查報一面由呂委親向航空經過路線沿途查覓下落 
　　軍醫官調往前線駐鎭第七十六混成旅前在城外公善堂組織軍醫病院以便療治軍人之用該院於日前奉到前線緊急命令囑派醫官兩人赴崑山診治傷兵該院奉令後即於（九日）派錢宗彝朱亞新前往履行職務 
　　縣委護路名譽稽查十三名丹徒縣護路警備隊事務所前因路防重要曾經委任稽查多人以資協助茲於日昨（九日）又委出楊良驊·趙惟淸·謝念叔·車丙炎·田疇·李宗海·趙思忠·李書黄·趙步衢·邵震樓·邵東橋·戴銘純·李春門等十三人爲名譽稽查 
[揚州]  
　　揚地雜訊㈠揚滬電線截斷後往還兩地商官報頗形阻滯其原因須改由鎭江·南京·北京·烟台轉遞最短時間非八小時不克云㈠淮南緝私水師步隊計有十營統領齊寳善此次擔任揚屬守備司令兼戒嚴司令即以緝私軍隊支配計江都轄境内駐第二團步兵第六營及一團步一營之第三連步二營之第一連儀徵轄境第一團第一營第二團水師第二營高寳兩縣第二團步兵第四營之一連及第一團之第三營第一連㈠商團前以時局不靖集議招收第三班新團員額數爲一百六十名並於八日下午集各業董共籌經費斯費連服裝等約二千元當塲由錢業擔任四百元典業一百二十元米業一百元金珠七十五元布業八十元廣貨業·藥業·綢業各六十元油業·電燈各五十元南貨槽醬各三十元燭炭二十元鞋業十元所缺之數定次日補請未與會之各業董擔任所有團員訂十日上午七時上課一面分呈齊司令·曹知事備案矣㈠湘岸爲運銷淮鹽區域該岸商人近因江浙戰爭呈請當軸借運蘆鹽五百票已得洛吳首肯揚州濟南七公司大德等通泰塲商公恒茂等聞訊已分呈官廳呼籲冀逹打消目的㈠捲菸徵收局長任玉岑於九日委朱逹哉徐漢周沈葵臣充任菸棧調查專員並又委各區調查牌照委員每區三人計一區唐積餘·鄧味春·張厚生二區戴有懷·陸希圃·沈少泉三區王楚仲·高瑞芝·朱步州·四區季維周·張少餘·曹瑞如五區程掄三·任恕哉·孫志平㈠鎭江天泰輪船公司添組雪記名義於八日始添開寗鎭短班以便行旅 
[平湖]  
　　第四師招募新軍浙江第四師司令部前派委員劉文德（字敬亭淮安人）至平湖招募補充兵至六日晚止應募者共九十六人遂於七日淸晨開拔赴嘉現劉委員又奉司令部命來平續招新軍一千名劉委奉命後即於九日下午帶同書記等蒞平進謁羅慶昌知事後即至孟家橋東邑廟懸旗招募應募者有十餘人當晚寓小街漢水橋西大豐旅舍十日遂在該旅館招募並悉劉委已分電乍浦新倉新埭全公等處警察分所在各該地代募新軍又聞劉委擬於今日下午親赴乍浦協同當地士紳招募未識能否足額也 
　　紅會籌備處成立當四省攻浙之戰謡成爲事實後隣縣嘉興等地先後成立紅十字分會藉救兵禍本邑士紳計賓文等爰步後塵組織分會一時入會者逹六十餘人遂於小街德愼錢莊舉行籌備處成立大會公推計賓文爲會長徐聲甫副之胡謹修理事長計詠芝議事長莫叔怡資産委員並已呈報總會矣 
　　江浙開戰後之平湖雜訊乍浦電話駐乍砲兵連蘇占魁前電司令部領軍需頃由嘉禾輪運到子彈六十箱機關槍二架縣諭緝私兵隊三百名庚晚過境暫宿現悉尚未齊集須二日後開拔縣署訪聞有人借名封船拉夫造謡惑衆已飭警團嚴查士紳有組婦孺收容所說商家議决中秋節賬照例收取惟用放任態度 
[嘉善]  
　　彚誌救護與虚驚紅十字分會現設於邑廟内殿救護隊正在籌辦婦孺收容所已由議事會議决先辦七處㈠益善女校㈡一高女校㈢秉義學校㈣啓東學校㈤三高男校㈥同昌盛繭行㈦寗紹會館舉定聞榮升爲輸送隊長雇船八十四隻爲輸送難民之用拉夫仍未停止商號棧司俱自製布條針之衣上以便識别十號有輸卒兩車經過有一逃夫從車躍下受傷殊重前晚（八日）有鹽梟載鹽經過楓涇相近地方被缉私營所見當即追捕雙方鏖戰甚烈幸衆寡不敵斃匪六人獲船十一只爾時槍聲獵獵乘風遠播羣疑王江涇兩軍已開戰惶駭不堪現經證實人心稍安又聞由嘉興運來陸軍二連往西塘塡防 
[嘉興]  
　　槍决滋擾商市匪徒嘉興王江涇鎭日前有匪徒多人滋擾該鎭商市當由該鎭警佐吳峨飭警拿獲該項匪徒三人送請軍法懲辦當將爲首之匪徒王錦仁（係台州僑民）一名就地槍决以昭炯戒刻正嚴緝從犯以保地方治安 
　　軍事聲中之禾邑雜訊㈠紅卍字會·白十字會均已呈准當道通令所屬依法保護㈡白十字會前向永濟公司租定之淸揚汽輪前被扣留現由會商准當道於十日放回㈢連日天氣悶熱居民發現痧症者頗多㈣居民仍有移徙鄕間者致各鎖店營業大佳㈤禾地著名中醫都已他遷致病者感苦㈥米價因到貨稀少每石又漲二角㈦一般肩挑負販近因無處營生生活受窘㈧王江涇·盛澤防務嚴密此間居民因之安心㈨各商號已分送中秋節賬以冀屆時收取然各欠户多以缺乏現金咸抱觀望 
　　紅十字分會會員督促進行紅十字嘉興分會會員朱劍芙·陸初覺·沈培之·黄桐生等十餘人以該分會成立多時對於會務進行事宜未曾有所討論乃已於十日午後面請該會辦事人尅日召集會員大會對於下列五項有所討論㈠會址應否遷移（該會現設南堰之緯成公司交通欠便之故㈡本會應辦事件如何進行㈢宣佈收支㈣本會進行事件應公開討論㈤本會成立經過事件若何 
[杭州]  
　　之江大學開學有期杭州之江大學第二次考取新生業已評定成績分别棄取揭曉現定於十三日上午爲學生報到期十三日正式開學聞此次該校考取之新生計大學一年級三人高中三年級四人高中二年級八人高中一年級三人 
[紹興]  
　　江浙開戰中之紹興平民生計紹興工業以錫箔及華舍之紡綢爲大宗男女工人賴以生活者數萬人查此項箔塊及綢疋並不全銷本地都係運往外埠自江浙戰爭起後交易即行停頓滬上客帮即略有添辦爲數亦復寥寥而轉運又殊多不便倘戰事延長舖主坊主所受損失固不待言而數萬失業工人恐不堪設想矣加以紹興食米平日全仰給於蘇之無錫皖之蕪湖自戰事起後來源斷絶米商從中壟斷價遂逐日提高每石較未開火前約已增漲三元平民生計因之益覺爲難 
　　戰爭中各鄕紛謀自衛紹興各鎭鄕商務繁盛地方現均籌議創辦保衛團藉資自衛現聞下方橋保衛團總韓迪周除督率團勇盡夜梭巡防維小宵外又擬舉辦民團其計劃照新編户口每牌壯丁五人計該鄕三十三甲共三百三十牌計有一千六百五十人互相巡查以輔團警之不足通力合作以維治安候各紳商贊成舉辦又聞東關地方士紳任葆全以該鄕爲東區要隘雖辦有保衛團及警所際此時局不靖尤宜加厚自衛實力俾能維持地方治安昨（九日）已邀同紳商開會决議再行添招團勇十餘名經費由各商家平均負擔併聞富盛名人秦某等亦鑒於該處僻在山鄕難免嵊匪竄入擾亂治安現擬籌集經費創辦臨時保衛團以資鎭攝 
[寗波]  
　　盜案彚誌鄞縣西成鄕新石地方張寳法家於七日夜突來盜匪七八人肆行搶掠事後檢查損失百餘元又鎭海北鄕湯家地方有醫生湯福生者向在鎭海城内懸壼因此次風雲緊急挈眷返鄕并携去現洋二千元及貴重物件多種不料日前晚間忽來匪徒八人將現洋及貴重等件一併搶去計損失三千餘元又鎭海縣公署日前在城區緝獲匪徒四名本擬八日槍决後不知何故暫緩取决又象山著名土匪張光陶等二十七人昨在西鄕寒山歇宿被西周警備隊汪哨官探悉當夜率領全哨兵隊前往該地掩捕至則果見該匪等在該處熟睡汪哨官即下令開槍射擊匪首張光陶等二十七人皆遭格斃無一倖免 
[台州]  
　　警備隊二營調防駐紮臨海塗鎭警備隊三區二營刻因統部哨兵移駐海門深恐匪徒乘機混入特奉統帶黄繼忠令調駐台城統部及海門百步三處茲悉該管帶陳文猷奉令後即準備一切除第二哨半數兵士於前日首先駐防海門外餘則均於昨（七日）開駐統部及百步 
來函 
[西塘自治事務所來函]  
　　逕啓者九月九日見貴報嘉善地方通訊攔所載第八隊借餉一節事屬子虚且西塘並無商會用特函請更正即希照登來函攔内以昭實在此頌撰祺西塘自治事務所啓九月十日 
 
 
 

Page 8

 
 
1;第一萬八千五百十四號;中華民國十三年 西曆一千九百二十四年九月十二號
星期五 * *   
 
 

Page 9

 
 
1;第一萬八千五百十四號;中華民國十三年 西曆一千九百二十四年九月十二號
星期五 * *本埠新聞 
[蘇浙兵禍紀（九）]  
　　昨日各方均無劇戰陣線仍舊...惟宜興方面聨軍已佔湖汊 
　　昨日蘇浙兩軍各方陣線一如前日因終日並無劇戰之故火車輸運兵械來往因亦較稀黄渡紀站長前晚受傷後昨日路局已派張某前往代理觀兩軍形勢似均在預備大戰至宜興方面軍署得電謂已進至湖汊似頗占優勢茲分錄昨日消息如下 
[㈠各方戰訊之彚報]  
　　昨晚九點半所得之戰報昨日九點半得護軍使署消息昨日瀏河·嘉定·黄渡·靑浦·各方陣綫皆無變動宜興方面浙軍（軍署下午五時接電報）佔據湖汊 
　　黄渡方面之調查報告黄渡方面戰事連日滬上盛傳有浙軍已退至南翔之說惟本報每日得確實報告知此種謡傳之不可信昨日上午七時記者並親至前綫調查實况適紅十字會張卜熊醫生與宋子良君亦赴黄渡調查傷兵情形因偕往焉車抵南翔因交車停留乃下站站台滿駐兵士搬彈運糧狀甚忙碌鎭上尤形寂寞惟田間農夫工作如常街上十室九空門皆嚴鎖頗爲安靜並未見驚擾形狀市面全無祗見一烟紙店門上開一小孔授買雜貨此外食物舖米舖等皆閉歇聞有因不得食而餓死者連日已有三老嫗該三嫗均極貧苦死後欲覓一棺材亦不可得殭攤已數日亦云慘矣記者更於九時搭一鐵篷車赴黄渡見該站職員悉前晚十一時二十分由安亭方面飛來一砲彈穿墻二層落於站長室門口站長某爲落甎擊傷面部及手臂等處此砲彈幸未開花否則黄渡站早已瓦碎矣該處於昨晨天微明時停火此時尚未作戰聞近二日來雙方於白天皆不動一至晚間則交戰頗烈惟聨軍祗取守勢陣綫至今未退蘇軍因人數較多現已將陣綫展開分左右正中三路進逼三路所展開之陣綫離黄渡約各十餘里完全成一弓形黄渡站則在弓之中心點上昨日自天明時停戰後至十時始續戰記者適在黄渡站上隱約見白烟起處砲聲隆隆惟祗在一隅且火力甚小半小時後即停停後數分鐘又續開一斷一續若無誠意作戰聞連日白天終日如此故浙軍祗須默守足矣晚間雖戰甚烈雙方陣地卒未見如何移動故連日上海談何方勝何方負者實則皆謡傳也以記者半日之親歷敢作以上之確實報告也 
　　昨日之瀏河戰訊昨日瀏河兩方軍事晨間平靜一如前日惟下午三時半起兩軍復接觸於西北市梢一時槍砲聲並作遠至霜草墩亦可聞得至五時始各休戰陣線未有變動聨軍由張團長及楊振邦營長司令是日浙方運往瀏河子彈約五列車云 
　　瀏河前晚之戰訊十日晚七時三刻蘇軍從西路進攻浙軍在萬茂弄及老鴉浜橋等拒敵其時星月皎潔鏖戰甚爲劇烈八時半浙軍於滬太站發砲七響蘇軍槍聲稍緩九時浙軍又連發機關砲數次蘇軍亦開回砲至一時許陣勢漸移於西北槍砲之聲連綿不絶浙軍死守皇殿北石橋顯佑山龍王廟一帶一時半天忽下雨蘇軍退至昨晨並未有何變動 
　　嘉定難民口述之戰訊昨晚有自嘉逃來之難民云四五日由太倉開來之蘇軍數千人到嘉即行開火砲火最劇兩軍接近城牆子彈横飛西門一帶房屋被彈之處大類蜂房人民飲彈而死者時有所聞六七日後戰勢稍衰楊部兵士勇猛異常逐日開到生力軍爲數至多蘇軍不支漸向西退刻聞蘇軍已被逐至葛隆鎭附近聨軍大占優勢計日内可取太倉然後兩路攻打崑山故城内所聞前綫之砲聲已隱隱甚微矣 
　　嘉定近况之又一報告昨日下午五時嘉定城内有避難來滬者述及城内尚平靜戰爭已較和蘇軍確在西門外約十里浙軍力守並未爲蘇軍進逼如滬上所傳說者惟九日晚間大雨時浙軍因人少不敵幾爲蘇軍逼至西門城門内後力持至天明楊化昭部開到始又擊退至昨日下午止蘇軍仍在離西門約十里云 
　　兩軍在嘉定戰况之經過遠東通訊社云嘉定自本月四日江浙兩軍開火迄今業已八日夜時勝時負無重大變化茲有該地某君逐日記其情形爲錄如下四日晨五時四十分北路有槍聲十時城廂一帶特别戒嚴各户閉門下午二時餘南路槍聲大作三時西北朱家橋附近槍聲亦作終夜不絶晚間三時半槍聲益形緊急機關槍聲更連續不斷流彈甚多五日晨五時許稍見輕鬆及至八時起雙方又起戰爭槍砲聲終日不絶三時許槍砲聲愈逼愈近細辨之似在當昇橋以外機關槍聲通宵逹旦六日槍砲聲忽斷忽續途中居民絶跡兵士絡繹七日自早至午槍聲並不激烈午後間斷四時至五時半槍砲大作聲震屋瓦流彈咻咻作響一砲彈降於東郭屋面烟火四射居民知戰事逼近恐慌異常四時半後槍聲漸稀但隆隆砲聲仍終夜不絶八日六七時間西門外戰鬬之劇更甚於前槍砲及機關槍聲連續不斷流彈狂飛至八時半稍見平靜九日兩軍雖仍在交戰中然尚不激烈十日兩軍均取守勢時用大砲互轟晚間高陞橋戰事變劇至十一日上午止蘇軍已退出外岡浙軍節節前進第二防綫已駐竹簫弄云 
　　聨軍有昨晚實行總攻擊說浙江督辦兼聨軍總司令盧子嘉氏自日前來滬後曾往各前線視察一周並面授各軍官防守機宜即晚回滬後曾在軍署開重要軍事會議决定於十一日晚（昨日）總攻擊除密令前線外并電調駐杭某師某旅（約計三團）迅予開拔來滬以便分撥前線助戰云 
　　宜興蘇軍將退常州說公平通信社云聨軍第二軍向宜興節節進攻勢如破竹蜀山爲宜興城天然屏蔽山頂俯瞰全城已被聨軍奮力奪得於適當之處安置砲位城垣已轟毁一部分蘇軍將棄城向常州退却 
　　聨軍進佔宜興之外人消息據外人方面確息昨日（十日）宜興方面浙軍陳樂山部節節進攻頗占優勢昨日上午三時許經十三團團長方先聰督率各營奮力進攻急戰至破曉蘇軍無力支持連戰連退浙軍已占宜興城外云 
　　蘇軍附浙之外報湖州電上海泰晤士報九日湖州電報云此間曾接官報昨有蘇軍八百人叛附長興浙軍未幾又接官報續有蘇軍五百人叛附浙軍 
　　大晚報之戰訊大晚報戰地訪員甘朗氏今日下午一時半黄渡來訊云昨日（十日）終日小戰至晚九時兩軍忽激戰澈夜未停傷亡甚衆電報局屋頂及牆壁之一部份爲砲彈所毁鐵路南二哩黄渡鎭上之房屋亦大半毁於砲火今晨六時停戰雙方陣綫大致未動上午降雨不止 
　　大晚報云據龍華軍署昨夜所接戰報宜興蘇軍烏溪關及靠澗野兩要隘俱於昨日下午爲聨軍第二軍左右翼所得兩隘俱在宜興六哩内爲該處聨軍第一目的地蘇軍現在宜興挖濠爲守抵抗力殊弱宜興之下即在旦夕間聨軍此次取包抄式先以左右兩翼佔據宜興東西要隘然後總攻擊此路聨軍之目的地實在常州據報齊氏已將崑山之兵調回一部並將湖北生力軍迅速調赴常州鄂省援軍係蕭耀南所部已用船運至鎭江刻正乘車趕往常州至此項軍隊是否將開往宜興猶無所聞又據陸秘書長言黄渡嘉定陣綫俱無重要變化聨軍現在嘉定外二三里處挖壕固守昨日下午曾乘雨奪取蘇軍戰壕兩道瀏河陣綫今日亦無變化該處僅間聞槍聲並偶有一二砲聲而已聨軍刻正乘時鞏固戰壕盧總司公係今晨九時乘專車離滬已於下午二時安抵杭垣段系要人馬良刻已來滬寓龍華軍署其所負使命未詳但馬氏素有知兵名於此時來滬頗堪注意　　國聞通信社之戰訊「聨軍西路九十兩日戰况」浙滬聨軍西路宜興方面本取攻勢自六日進攻以來迭獲勝利昨日本埠某君接到長興司令部友人十日發來電訊報告九十兩日戰况甚詳其文云聨軍右翼佳（九）日激戰將蘭山嘴攻下今晨（十日）向蜀山鎭進攻中路今午已得湖滸鎭戰况函詳再敵軍楊春普所部三營在前綫贊成正義不戰而退故聨軍安然回蜀山鎭進取云云「瀏河方面」昨日下午記者往閘北共和路滬太汽車站訪紅會臨時救護所醫士探詢關於瀏河方面之戰事消息據云自淸晨至午未有戰事因蘇軍之在瀏河者業已後退至後退原因或係受後方軍隊譁變之影響至該處運送天津路海格路醫院之傷兵則已逐漸減少據該醫謂在最初兩日間爲多但受創大半爲槍彈所傷迨後傷兵漸少而受傷情形轉重此則因前數日兩軍僅用槍射擊近數日來每有戰事輒用大砲轟擊故受傷者遂較以前者爲重至滬方運送彈藥之汽車則仍有數輛開向瀏河此係預備戰事所用外間謂瀏河尚在激戰此說殊不可靠云又據本社别一消息云十一日淸晨二時半有浙盧部之衛隊一團由閘北新營調往瀏河前線共同防禦又昨日（十一日）晨八時運赴瀏河前敵計槍子一百箱午後由前敵運回格林砲一尊聞將修理應用十日六時後蘇軍繼續進攻忽戰忽停相持至十一日淸晨蘇軍始稍退却日間小有衝突並無重大戰事 
　　蘇軍軍官陣亡與失蹤中國新聞社云九日午後四時十五分正值大雨雷震時瀏河蘇浙兩軍摶戰甚劇蘇軍第六師二十四團團長李鉞第二營營長潘白涵均陣亡李爲河南延津人潘爲直隸南皮人十日上午六時聨軍進攻陸家浜蘇軍防線時蘇軍第二師第六團第一營營長王念祖第三營營長朱尚義均失蹤第二營營長張中立彈中左肩 
[㈡兩方軍事當道之行蹤]  
　　齊燮元回寗說遠東通訊社譯上海日報云齊燮元前日由崑山退至常州昨日據可靠消息已回至南京云　　盧永祥昨日返杭浙滬聨軍總司令盧永祥於九日下午八時抵龍華站下車至次晨（十日）八時半偕同臧致平前往南翔·黄渡·瀏河·等處察看前敵軍隊並慰營各軍事畢即於下午一時十五分至上海北站迨至龍華使署已二點十五分臧致平·盧小嘉·於下午五點二十分由黄渡返滬亦至使署盧氏原定當夜回杭因是夜八時有軍事重要會議故在使署勾留一宵至昨日（十一）上午九時一刻由龍華上車計掛花車一輛頭二等客車各一輛同行者有鐵路局長任小珊·憲兵司令馬鴻烈·及參謀副官等十餘人並衛隊憲兵三十餘人隨車返杭當有陳總司令及上海縣沈寳昌以及使署副官參謀等均在龍華站恭送聞該專車至杭時約在下午二時左右云 
　　盧小嘉返滬臧致平又赴前線十一日上時九時許臧致平由北車站乘軍車赴南翔前方視察戰地情形至下午四時已由前方偕盧小嘉乘軍車返滬旋乘軍用汽車直赴龍華護軍使署報告前方戰事實况今晨一時半臧致平又乘專車赴黄渡前線 
[㈢戰爭中之水道消息]  
　　兩方海軍之消息杜錫珪令第二艦隊司令李景曦統率長江艦隊來淞擬由川沙方面掩護蘇軍登陸襲取高昌廟以斷瀏河浙軍後軍蓋師襲癸丑北軍暗渡川沙之故智（癸丑之役吳淞砲台爲民軍所據北兵不得由吳淞正面上岸乃改道潛由川沙九洞口直抵高昌廟）量據有軍事學識者言該處距離高昌廟計程雖不及七英里而河灘濘滑不易厲揭癸丑一役北軍得由此路出奇制勝者實因當時海軍助北故能暢行無阻現在聨軍方面旣有滬海艦隊相助又於陸地扼要安砲注意預防蘇軍雖知用此奇兵抄襲恐亦未必能佔勝利云當閩艦開抵淞江之時滬海軍司令周兆瑞即率海籌建康永績三艦出口布防迄未返節茲因有緊要軍機事宜須與林領袖面商特於昨午由防次回滬本日下午又率同辰列兩雷艇前赴淞口矣（查列字雷艇係於九日由松江開回云） 
　　江順船運兵抵寗訊字林報云昨有人自長江來滬述招商江順輪船運兵三千抵寗皆自漢口以下各埠登輪者致該輪甲板上亦擠滿兵士又昨日本埠有楊化昭爲蘇飛機所抛炸彈炸斃之謡又有楊已入居醫院之謡茲經證明俱非事實蓋楊氏滬寓鄰居某姓有人病故舁入一具鉅價之棺材外間遂有此棺值洋一千三百元爲楊氏置辦之訛言云 
　　滬甬輪之現狀此間寧紹公司之寗波班輪若新寗紹號甬興號等均停泊在華界碼頭自經租界戒嚴後旅客在該輪埠上下及貨件裝缷輪舶者均異常困難該公司現已决定補救辦法即於本日始新寗紹輪之碼頭商准招商局改停在江天碼頭該碼頭係在租界之内使旅客之上下者得資便利而甬興輪則已議定自星期日返滬後入廠修理停止開班俟時局稍定後再行復航 
　　浦中停輪過多日來各路航業受戰事之打擊及中秋節之影響故更覺一落千丈至昨日止查得浦江内所停泊之商輪共有一百零三艘各國船舶均有爲近年浦江内停泊商輪之最多數云 
[㈣外人方面之保護治安]  
　　美艦繼續調滬今次江浙戰事發生以來美國之駐亞艦隊内調來驅逐艦十艘分駐浦江内外藉以保護僑民及航路前數日此間美當局爲增厚實力起見又電至靑島再增調驅逐艦兩艘及砲艦一艘加入上海艦隊内至昨日所調之驅逐艦兩艘已先從膠州灣趕到上海於上午五時四十分駛抵吳淞而砲艦保露羣號則在中午十二時至滬到滬時未即入港即在吳淞航綫區域以内停泊又該隊之温披爾號薄里伊號等驅逐艦原派在浦江法海軍浮縹處者今已於昨日調至吳淞駐守矣文滙報云美巡艦湖綸號今日可駛抵本埠 
　　英國上岸海軍消息此次英國海軍上岸者有三百人設司令部於福煦路新跑馬總會内紮營於兆豐花園内派崗在極司非而路·愚園路·福煦路·鐵路交界處每崗一棚九日晨有浙軍數人沿鐵道而行經過極司非而路海軍誤會禁阻後護軍使派陸秘書前往交涉已經了解以後不再干涉總司令恐言語不通難免再生誤會故商請中華隊商團派隊員四人前往傳譯茲聞已委王志仁·張延祥·馬伯樂·韋純會四人輪值又聞該海軍並有汽油船一艘往返在蘇州河巡緝云 
　　公共租界召集特别警察文匯報云聞公共租界中之特别警察將於今夜召集 
　　租界風聲已不甚緊急自八號夜至九號晨滬西一帶因聞前敵槍聲居民頓起恐慌公共租界當局爲保衛境内治安乃下令戒備各國海軍及萬國商團紛紛出防巡捕亦全身武裝十號風聲稍寛昨日防務雖仍嚴厲然表面上已不若九十兩日之緊急站崗於新署門首之印捕僅荷槍而不佩刺刀其他各處之巡捕亦一如平時裝束商團昨仍未繼續出防但各隊員則以未曾解嚴故皆穿制服時至總司令部聽候調遣云 
[㈤路局最近之消息]  
　　昨日車運槍械之消息昨日（十一）上午八時零五分由滬杭鐵路由滬開杭之三號早快車有機關槍四架子彈三十箱至新龍華轉運至北站運往黄渡又九時零五分由滬開杭之六號慢車裝有新兵三車約計一百三十餘人至拱宸站下車開往長興·太湖又上午十時由南站運出機關槍二架又十一時又運機關槍二架子彈五十箱均運至北站轉至黄渡又十二時由北站運來損壞機關槍四架送廠修理又下午三時四十分由南站運出排機砲五架子彈二十箱亦往北站至黄渡 
　　滬杭車昨均脫點滬杭甬鐵路昨日（十一）由嘉開杭之二號杭嘉區間車駛至筧橋時分路忽損壞約一小時修復照常交通所有杭滬各客車昨日（十一）仍照常開行惟各車抵站時仍各脫鐘點云 
　　滬寗路最近之設施滬寗路局以江浙戰事交通被阻該路洋總管於前日請准該路局長任筱珊擬仍行開車至近火線處茲譯其辦法如下逕啓者本總管現與局長商准暫行開車辦法凡開行列車隨行軍隊居在車前之車守車内本路車長居於機車號上仍昭平時開行倘戰爭已至安亭以先則該車即開至黄渡爲止餘類推至黄渡一帶軌道被毁處已責成該路養路工程師麥凱君辦理各得軍隊允許即行前往修理云又一通告謂凡於戰爭期内各站職員在外工作者一切居處飲食等費於停戰後得憑旅館單由路照給惟烟酒等不在此内上二通告已頒發該路副總管段長站務巡察等一體知照矣 
　　路局被扣車輛之統計據路局消息自奉何護軍使命令預備大批空車開赴閘口候用後曾經通盤籌畫計自開戰以來寗方扣留空車約有三百輛之譜浙方祗留二百輛之譜（此係滬寗路）至滬杭路方面所有車輛除留各站運輸貨物外所有空車留杭居多聞浙方現擬裝載大批軍隊來滬應戰云 
[㈥吳淞之昨日消息]  
　　吳淞人心漸定吳淞自寗閩海軍駛進崇明所轄之七滧洋面停泊後吳淞南北兩石塘及獅子林等砲臺防守十分嚴緊且各國兵艦源源而來或駐泊口外或逕駛上海日有所見加之謡言時起以致淞地居民頗爲驚惶而尤以九十兩日爲最留淞居民均有憂色迨至昨日未見寗海軍動靜而砲臺上防守頗爲嚴密故人民已稍釋憂慮矣 
　　砲台灣軍醫分院所收傷兵吳淞砲台灣中國公學軍醫分院於昨上午二時由瀏河等處前敵開來專車三列内載傷兵七十餘名迨至天將破曉時又來專車一列内有傷兵三十餘名均入療養所醫治 
　　吳淞救火會之加倍注意吳淞救火會因戒嚴期中遷家者甚多但恐看守房屋者用火不愼故極端注意晚間全體隊員三分之二輪流遲睡以資戒備云 
　　航船誤入吳淞砲台防線致被轟擊吳淞前晚十一時許有某寗波航船誤走入砲台防線於是吳淞砲台開十數砲向該船轟擊吳淞居民初猶不知實情非常驚慌及昨晨明瞭開砲眞相人心始定 
[㈦各地情狀之函告]  
　　重固完全無恙之確訊日前報載有重古鎭被蘇軍砲燬等語茲據該鎭紳士來函悉該鎭仍完全無恙原函述經過實情頗詳爲錄如下八月二十七夜由靑浦派來浙江衛隊第二團三營安進奎到重古四天即調回靑浦初四夜護軍使派到第六混成旅二營於初五夜勿奉命開至白鶴江六日午後與蘇軍接仗開火翌晨即有五六十人餘人陸續退回過鎭鄕董何某及商會爲保全治安起見對於來往及僱人喚舟處處代爲設法故營長兵士極守紀律秋毫無犯八日七句鐘松江陸續到來直逹黄渡約二營步砲兵約有十二時過完將至黄渡適遇蘇軍雙方開火約二小時鎭上居民胆小者遠避不少全鎭治安完全無恙刻下鄕董等恐有匪類乘機生事已設立保衛團日夜巡察以保治安至於鄰鎭章堰舊靑浦等亦因虚驚逃避一空 
 
 
 

Page 10

 
 
1;第一萬八千五百十四號;中華民國十三年 西曆一千九百二十四年九月十二號
星期五 * *　　宜興來客之談述蘇浙兩軍在宜興之戰事情形據前昨消息聨軍已過烏溪關進佔犒澗裏昨有宜興來客係於本月八號由宜興首途爲述戰事開始之情形如下客云平常由宜興到滬皆係由宜興乘輪至無錫然後乘火車到滬至爲迅速現在當然不能如此走法余（客自稱）因託人設法附搭某公事船由宜興到常州然後繞道鎭江乘江輪來滬八號以前宜興方面之蘇軍爲第三四五混成旅總司令陳調元第九師白寳山右路司令第十九師楊春普左路司令第一師步兵兩團第六師馬兵兩營先鋒爲常州警備隊傳團長前哨爲駐防宜興營長史玉庭全軍共計約四萬人飛機隊隊長爲宜興周鐵民所領飛機共十架飛機塲百十六畝在宜興南門外深溪橋蘇軍總司令部則設在蜀山鎭潘宅潘宅在該鎭房屋甚寛大故蘇軍逕行駐入新由美回國之潘序倫即係該宅之子弟序倫現任滬某大學敎務聞此消息極爲悲慨蘇軍已由蜀山至宜興至常州裝設軍用電話蘇軍扼守懸脚嶺作戰本月七號午十二時宜興蘇浙二軍開火宜興人士早已遷出者已極多七號未分勝負余係八號即離宜興故八號以來之戰訊無從知悉也 
　　靑浦之近况本館昨接投函云靑浦自江浙戰事起後雖風鶴頻驚地方幸尚安謐自初七日居民之力能自顧者遷避一空地方秩序因之大亂所存者多編氓小户典質無門飢餒無告之輩雖有紅十字分會散放麫包及收容婦孺但該會限於經濟不能普遍未免有向隅之憾現下城中秩序尚好惟一般避難者以急遽離靑致家中多無人看守致宵小覬覦白畫撬門層出不鮮軍事主面惟見軍隊來往砲聲雖亦有所聞然近郭一帶被燬之說則並無其事崧澤村及北簳山駐有軍隊四鄕棉稻早已成熟本可收穫無如農人四散委棄田中甚可慨也 
　　靑浦章紀綱請速組旅滬同鄕會函靑浦省議員章紀綱昨致旅滬同鄕函云靑浦旅滬同鄕鑒時局糾紛靡知底止爲地方計現在惟有竭力維持希圖將來尚可收拾務希從速組織旅滬同鄕會共策安全以資聨絡而利進行章紀綱叩 
　　瀏河土匪乘機搶刦瀏河蘇浙兩軍相持已有八日之久初尚無掠刼之聞近日來該鎭土匪乘機而起刦十餘家商號如陸鼎和·義茂·嚴益大·黄三陽·震豐裕·裕泰·平民·怡記·錦豐·萬和號等居户則有倪恒昌宅·徐孟河宅·同昇昌·朱叔湄宅·姚德成宅等云 
[㈧戰事中之希望和平]  
　　南京鄧邦述等函請要求停戰南京鄧邦述等來函云上海申報館史量才先生轉盛竹老張仲老曁和平會諸公均鑒江浙不幸今竟以兵戎相見矣當齟齬之初諸君子奔走呼籲亦旣舌敝唇焦兩省軍事當局卒不見聽必欲一戰以爲快今戰矣寗復有從容討論和平之餘地顧邦述等仍欲煩諸君子向兩省軍事當局再爲和平之商榷者非不知火已燎原無可撲滅也紙以兩當局均一時賢者前此狃於睚眦之怨未睹戰時之害故不惜拂民意以爲孤注之擲今兩軍旣相見矣勝負未分而兩省人民之生命財産直接間接之犧牲於此役者已不可以數計若再相持恐兩省人民無噍類矣盧齊二公若非賢者則不必向殘民以逞之人作虎口乞生之舉二公而賢者也則請其爲兩省六千萬人之生命財産稍一注念也邦述等管見所及擬請諸公根據緩衝劃綫前議分向兩省軍事當局要求停戰實行一面即請兩當局直捷痛快提出和平條件由兩省和平代表斟酌損益向兩當局磋議同意後公同簽訂庶可救兩省人民於垂死之中而齊盧二公之令名亦得以永保矣是否有當仍希尊裁此頌公祺鄧邦述·甘鈜·蘇民生·張汝芹同啓九月八日 
[㈨各方之救濟難民傷兵]  
　　紅會救護消息中國紅十字會昨日由瀏河運到傷兵三十一人黄渡四人嘉定三人人民之受流彈者瀏河方面五人又小孩二人某姓婦尚有小孩吮乳爲流彈傷及臂部爲尤可憐云 
　　各醫院之傷兵數目茲將紅十字會各醫院昨日所有之傷兵分錄如下㈠時疫醫院五六人㈡總醫院八五人㈢時濟醫院一五一人㈣公立醫院一七人㈤新普育堂六七人㈥商務印書館俱樂部二三人㈦同仁醫院三一人並聞昨日因傷重身死者計有五人云 
　　紅會救護瀏河兵民訊紅會第三團昨日由瀏河運到傷兵十五六人並受流彈擊傷之難民五人由隊長任積餘及韓世民等分别醫治該會近爲愼重團務起見凡外間紅十字會非經該團及總會蓋章者不得任意救護否則送往護軍使署懲辦又悉昨日吳仲裔張士佳江子文韓夢九郁谷臣等自上午起乘滬太車十餘輛往瀏鎭救護難民來往者四次共救出難民五百餘人内中因傷重死者二人重傷者二婦及未滿三歲之男孩聞受傷已越二三日故傷口起腫厥狀甚慘云 
　　各地組織紅分會訊中國紅十字會總辦事處昨有丹徒高資鎭紅十字分會籌備處代表焦爾昌·李方成·等到處要求備案成立分會當由該總辦事處准予正式成立分會又嘉善西塘紅十字分會籌備處亦派員到處接洽一切云 
　　瀏河救護隊消息前晨（十日）瀏河基督救護隊出發救護計有一百二十餘人被護送陆火線以長涇橋爲限並乘軍隊運輸車空車回滬之便乞載難民至申至傷兵亦由該隊抬送運往前敵衛生隊自行送滬醫治死者即就地埋葬下午三時瀏河槍斃土匪一名亦已代爲埋葬該隊並要求滬太公司於昨日起逐日開專車以便護送難民與傷兵云 
　　又昨晨（十一日）該隊又送難民三百八十餘人出火線　　瀏河雜貨店被炸並斃兩人之慘聞瀏河方面戰事昨日已稍和緩鄕民多有回家查看情形及接取家眷者有邢家振向在瀏河新鎭開設邢三陽南北雜貨店初開戰時尚開門營業至第三日因戰事吃緊流彈時有飛至邢遂將貴重衣箱現銀衣物以及一妻一子一女僱車逃避來滬寓居新閘寳康里友人家店内留一堂弟邢芝生及店夥蔡姓等二人看守昨晨因聞戰事稍趨鬆懈邢即乘車回鎭意欲探視堂弟等偕同來滬詎至已店因在東市稍已遭流彈擊燬東偏一角堂弟及店夥等二人均被炸斃在房内地板上手足不全屍已腐臭店内雜物擊燬大半店堂内貨物狼藉邢見之慘痛異常遂於午後回滬備棺前往殮埋矣 
　　濟生會救濟南翔避難婦孺中國濟生會自白十字隊鑒於南翔方面避難之婦孺頗多昨特出發救護隊赴翔運載來滬俾免於流落該隊於昨日上午十時半在四馬路外灘乘金和小輪出發另掛拖船三艘隊員爲夏小谷葛雄夫君等數人云 
　　白十字會之救濟中國濟生會白十字救濟隊昨由大塲陸續運到避難婦孺五十五人計崑山籍者二人寳山八人滙城一人瀏河二十五人嘉定十九人而該會尚有救濟隊分乘汽車在羅店等處救濟俟到會繼續發表云 
　　安亭同鄕之救濟難民此次江浙戰事安亭受禍甚烈丁壯富有者大半已避難來申老弱貧苦者尚留滯不能行該鎭來滬紳商鑒於彼輩無辜受苦心殊不安因於本月十日召集同鄕會公同議决請嘉定同鄕會項朱顧諸君介紹加入紅十字會雇舟往安救濟留安者來申即日啓行計程約五六日可抵上海日來該同鄕會會員每日集議收容留養等善後事宜並聞現已假老閘橋堍蘇州路瞿復泰號爲問訊處一切討論或問訊等事均可前往接洽云 
　　同仁輔元堂組織難民收容所江浙開火以來本埠各慈善團紛紛組織難民收容所迭誌本報茲悉同仁輔元堂董事會議决擬在法租界東西自來火行街兩義塜地設立分男女收容所兩處業已禀准法總巡不日即可動工搭蓋蓆棚俾於緊急時收容難民該地地位寛大可容數千人之譜云 
　　新閘九路商聨會設災民收容所新閘九路商聨會於昨今二日由正副主任項惠卿胡鑑人王茂卿吳去思曁職員吳子卿等四人每日親蒞所設收容所中視察災民經費一節亦由主任分别擔募現已有災民百餘人每日供給粥飯三餐災民安適聞該所地占三畝許能容七百餘人云 
[㈩軍警之嚴厲查防]  
　　車站檢查處盤詰加嚴滬寗杭甬兩路局北火車站軍警聨合檢查處因邇來蘇齊派有大批間諜來滬陰謀雖由軍警機關迭連拿獲防務不得不嚴因之昨日起該站加嚴防備所有搭乘滬杭淞滬兩路客商進站時務須詳細船詰並將行李等件逐一檢查俾免夾帶危險等品云 
　　嚴密查防毗連租界地段一區二分署·三分署·二區一分署二分署·楊魏王生四署員均奉淞滬警察廳陸廳長令飭略謂目下正當江浙戰衅時候所有各該管區域以内地方治安亟應保護商民爲天職况該署等又與租界毘連自即日始無論晝夜親出查防以安閭閻等因該署員等奉諭後連日晝夜僵同巡官率同長警分詣各崗位查察對於華租交界之處調查更嚴凡遇形迹可疑手携笨重物件者必須檢查一過並無危險物品方准放行 
　　警廳長巡查防務淞滬警察廳長陸芷汀君於前晚十一時許率同保安隊劉隊長·偵緝隊郝隊長·等乘坐汽車分詣所屬城内外巡查一周並詣各區署警所稽查各區長各署員在差與否直至二時許始行返廳 
　　警廳長取緖戰謡印刷品淞滬警察廳陸廳長訪聞租界内近有蘇齊密探揑造戰地消息刊印傳單雇用無賴在市喊賣謡言惑衆有礙治安特行通飭所屬崗警及派偵探等嚴禁並咨請租界當道協助取締故昨日華租兩界售賣此項印刷品者已不多見云 
　　商界函請何使究辦造謡昨日五馬路商聨會致公函於何護軍使請究辦造謡其文云敬啓者鈞使仗義興師衆所歸迎功成奏凱指日可期惟值此軍書旁午地方應如何鎭懾上海爲五方雜處良莠時虞不一比來宵小不逞之徒在華租兩界類多散放謡言好談軍務播弄是非揑造號外虚搆事實甚至印製畫報分售市上種種鬼怪不一而足此等謡諑紛繁料係對方嗾使長此以往微僅妨害軍事抑且有礙治安際此戒嚴期間豈容任其逍遥商等爲大局計爲地方慮不得不據情詳逹仰祈鈞座雷厲風行嚴行究辦以懲奸狡而保治安不勝迫切待命之至此上松滬護軍使何上海五馬路商界聨合會謹啓 
　　陸壽卿被拘之昨聞護軍使署偵探齊夢春前日在滬太長途汽車站查獲嫌疑犯陸壽卿一名寄押閘北司法科昨由軍法科派兵探前來迎提歸案訊究昨晨有陸之家屬閱報知陸被拘來閘北探聽據云陸壽卿在瀏河開設陸和泰石灰行此次因送家眷來滬避難彼因時值中秋節函回瀏河歸理帳目身上並無違禁物品不知因何被拿等語但事關軍務無從探問消息該家屬遂怏怏而去 
[㈩㈠商民之熱心自衛]  
　　南市保衛團積極進行南市保衛團因時勢急迫連日在救火聨合會開會籌商進行各事到會者爲姚麟書·朱匡時·吳志靑·何永壽·夏國樑·正壯飛·俞元爵·等·由姚麟書主席議决各案照錄如左一件保衛團名稱議决總事務所定名爲上海保衛團總事務所各區定名爲上海保衛團某區駐防所一件保衛團團址議决西區毘連法租界以斜橋爲止南區望道橋爲止東區以黄浦爲止北區以毘連法租界爲止一件董事會報告何護軍使允准本團立案即日起始募團員招募手續㈠登報報名㈡檢查體格㈢立具志願書㈣審查志願書一件所擬團部細則·團員須知·各一件稿件送交董事會審查刊布一件請董事會規定駐防地點及本團團部地點一件東西兩區檢查體格推定吳志靑·夏國樑·俞元爵·朱匡時·王壯飛·何永壽六君擔任一件請劉鳳麟君擔任敎練吳志靑調任南區團副王壯飛君兼任團部書記 
　　又聞該團因急欲組織成立已於昨日起在東西兩區設立招募團員報名處開始招募東區設在大碼頭救火會西區設在西門外中華路救火會昨日應募團員赴所報名者非常踴躍名額聞已無多不日即將截止云 
　　曹家渡商聨會組織自衛團曹家渡商業聨合會會長姚榆關·副會長俞紫標·等鑒於江浙戰事日益吃緊現已召集各職員議决組設自衛團每一商號選派强壯夥友一名約有百餘名每十二名爲一隊即以正副會長兼任隊長業已從事設備並擬文呈請華租當道要求准予備案云 
[㈩㈡人民所受之影響]  
　　船隻稀少之恐惶内地船隻日前風聞到處有拉船運兵之舉多畏懼不敢來申故滬南一帶船隻頓見稀少稻草一項因之價忽增昻每洋祗可購百斤左右皆因來源不旺市間貨甚減少且農民對於裝運肥料一事亦因戰事影響不出裝運各區淸潔夫役每亦延至數日始來傾倒皆藉口無船裝糞無處囤積祗得暫囤於居户免却周折云云以故人多之家惟有將糞汁暗傾在陰溝内以免溢出云 
　　城内典當營業半日本城肇嘉路瑞昌·同生·等各典當因時局不靖連日營業祗有上午半日下午起即行收市並各在大門口貼有告白謂昔日各户所當衣飾各物本典等已代爲寄存北市租界同業當内云云 
　　華商電車提早進廠華商電車自高昌廟方面限至每日下午六時爲止不得通行之令後其由十六舖至滬杭車站之長路電車本限每夜十時後進廠現因華界方面一則因交通上不能利便二則居家之遷居租界者十有八九即大商號亦多北遷故一般中等商店無不提早收市至九時後道路上人已絶跡乘客已無是以該公司將各路之車提早至九時一律進廠惟聞民國路則仍以九點零五分爲止云 
　　爛泥渡居民聞槍聲受驚昨日上午十時許浦東爛泥渡洋涇廟東首忽發生槍聲數響一時居民大起驚惶紛紛出外探視旋見有兵士二人肩負槍械向東行走聞此項兵士係駐防其昌棧陸軍第六混成旅一團二營所屬其開槍原因實係誤觸槍機然居民已受驚不淺矣 
[㈩㈢糧食平價之昨訊]  
　　潮惠會館食米平價局之昨聞滬南潮惠會館内之食米平價局近因拉夫風潮已經平息地方人民及四鄕各處貧民俱無憂慮故日來平價米銷數陡增每日可銷出三四百石之譜聞此次售出之平米色甚潔白故購者頗形擁擠惟日來銅元跌價該局規定每洋作抵銅元一千九百文市間能易銅元一千九百四五十文乃購者均以易就銅元往購每洋能便宜四五十文云 
　　糧食維持會麵食平價之昨聞昨爲淞滬糧食維持會舉辦麵食平價之第八日該會各職員昨以米麵兩食物現均供不應求特於昨日午後五時召集臨時會議討論辦法情形如下㈠平價秈米平價麵粉來源旣虞有限而購者紛至沓來稍一不濟頗負初心公决地處租界應請余壽平正會長主稿函商上海總商會虞方兩會長轉函麵粉公會會長顧馨一君對於本會平價糧食予以格外通融并公推虞洽卿·方椒伯·顧馨一·葉惠鈞四君爲本會名譽會長藉資隨時請益㈡購米購麵者多半貧苦每有欲返長江一帶請給船票者目覩傷心公　推孫幹事長速印貧苦乘輪證書有力者或減少半價俾旅客早返故鄕藉杜影射欺朦圖利之弊㈢滬太汽車各站及北火車站一帶難民扶老携幼面現飢色設身處地慘不忍聞公推周元林葉級三蔣榮夫胡伯陶甘善餘主任其事先暫由會趕緊製麵包五千只至一萬只酌予分散再商善後辦法議畢散會 
[㈩㈣關於戰事之拾零]  
　　海關充公軍火拒絶提用海關歷經查獲充公之軍火共有二十七起爲數頗鉅前經淞滬何護軍使函商稅務司將軍火移歸軍署存儲應用等情曾經賴稅務司電請北京總稅務司核准惟須繳納充賞通信費銀二萬數千餘兩昨滬稅務司接北京總稅務司來電現江浙交戰之際此項軍火無論何方不得携取等因賴君昨已函逹何使知照矣 
　　警廳長通令所屬繳還餘槍淞滬警察廳長陸榮籛現奉何護軍使令飭以各區巡長等及一切差遣内勤巡長均家佩帶實彈手槍爲便利除已遵照撥給外所剩下之毛瑟槍每區署所着即各檢出十餘支一律繳廳存候應用云 
　　浙兵一隊逃避租界之不確文匯報云昨日外間盛傳有浙兵一隊約數百名由火綫逃入租界且謂泰半繳械後避居北河南路某敎會文滙報曾派員前往調查虚實及至該處始知事屬子虚 
　　浙軍士之勇烈聨合通信社云昨據瀏河羅店鎭來滬鄕人言羅店警察局日前忽有浙軍四人來謂在戰線已兩日未食因戰事激烈不能至後方就餐蓋恐蘇軍乘虚襲擊也當由警局備飯該四兵因餓不能下咽復進以粥食畢神態頓舒中一兵士將右臂脫出則大膀中一槍彈深入肉内該兵自拔刺刀將肉割開用牙將彈咬出血出殷然復自割軍衣由同來者代爲裹縛該兵一若毫無痛楚者該兵遂與同來者携槍而出並相顧語云「好飯吃飽了咱們還到老地方去上呀」觀者莫不色變贊爲勇烈 
　　餅店製餅之忙碌聨軍第一司令部近以靑浦方面兵士驟增數倍所有兵食乾糧需要甚殷連日管理糧台官分派差遣前往華租兩界之大餅店訂購大餅及包子爲數甚夥鄭家木橋街燕魯居天津包子店·曁新老北門·民國路·西門·等處各大餅店承製此項大餅（每個重約四斤）及實心饅頭等異常忙碌已逹三日三夜隨製隨裝均係運往靑浦及南翔各軍充飢聞大餅價每斤已增至二百文云 
　　漢口等處禁牲畜出口上海泰晤士報云某輪船昨由長江抵滬稱漢口等處之地方官均禁牲畜出口據謂因當地人民不日須需此物之故 
[又一批留歐學生放洋]  
　　本月份赴歐學生七人已於四號乘合里杜號出發其姓名擬習科學等均誌本報茲悉尚有留歐學生六人於昨日乘法國郵船公司寳勒加號於上午十一時放洋聞放洋諸君之護照均係由卡德路寰球學生會游學招待部襄助辦理開船時并有該會幹事在船照料一切茲將乘此船放洋諸君之姓名籍貫擬入學校等錄左 
姓　名　籍貫　母校　　　　　　習何科　赴何國何維灃　福建　中法工專　　　　政治　　法沈家詒　　　　震旦大學　　　　政治　　法俞樹樸　江蘇　中法工專　　　　工業　　比皮應麟　江蘇　四川外國語學校　工科　　比金其毅　江蘇　中法工專　　　　工科　　比辛樹幟　湖南　武昌高師　　　　博物　　英 
[旅社内破獲私藏手槍案]  
　　前晚總巡捕房包探孫德福·錢慶長·西探福庚同在浙江路六百八十八號門牌某旅社三十八號房内抄出手槍一支子彈一百零六粒連同富於孩室之袁變喜·余阿林·劉阿三·徐昌成·王長生·等五名拘入捕房昨晨起訴袁等私藏軍火於公共公廨余·王·兩人各延律師辯護中西官判被告各交三千兩保改期下禮拜二再訊 
 
 
 

Page 11

 
 
1;第一萬八千五百十四號;中華民國十三年 西曆一千九百二十四年九月十二號
星期五 * *本埠新聞二 
[銀行公會十五日改選]  
　　各行仍堅推盛竹書會長 
　　本埠銀行公會定期本月十五日開會改選董事聞該會董事共計九人每三年改選一次本屆董事爲中國·交通·鹽業·中南·興業·中孚·金城·實業等行本屆將仍於會員銀行互選董事仍可連任再由董事互推會長聞會長一職各銀行仍擬推盛竹書君連任但盛君則以業務繁忙已先期固辭對於經手辦理未了各事則仍願繼續辦理但各銀行當未允盛君辭不應選云 
[中華隊年賽鎗大會紀]  
　　全隊總分...干庭輝第一 
　　婦女彩...殷企成夫人得首奬 
　　本埠萬國商團中華隊第十八屆年賽大會訂期比賽迭誌本報茲聞該隊業照預定日期在本月六日下午及七日全日在虹口靶子塲次第舉行其課程分九種計遠·近·快·慢·共十二墩較前届爲嚴密是二日天氣炎熱而到塲賽員竟有一百四十餘人且秩序井然軍容嚴肅並不因火蓋而現倦態比賽成績亦優美可觀商團總司令部特令小校史丢華德與徐通浩大尉到場監察亦頗滿意比賽結果推干庭輝一六九分爲全隊冠而第二排各邑得標最多云茲將全隊得奬人錄后 
　　（甲）總分賽　足分一九五分不分班次 
　　㈠干庭輝射一六九分　㈡王者香射一五三分　㈢陳如松射一五三分　　（乙）分班比賽每班一奬已得　分賽者須讓次多數 
　　特班李玉書勝　一班姚良甫勝　一班鄺福龍勝　三班張延祥勝　　（丙）第一種比賽　足分四十五分十人一奬 
　　特班　㈠王者香　㈡陳文龍　㈢翁樂之　　一班　㈠姚良甫　㈡殷企成　㈢宋良才　㈣邊定遠　㈤顧晉康　㈥徐少明　　二班　㈠陳良瑜　㈡張乃斌　㈢黄菊生　㈣張金德　㈤姜維良　　三班　㈠張延祥　㈡陳忠立 
　　（丁）第二種比賽　足分四十五分奬例同前 
　　特班　㈠干庭輝　㈡陳如松　㈢周昌善　　一班　㈠陳志祥　㈡唐秉春　㈢茅漢卿　㈣季輔政　㈤江輔臣　㈥莊悅如　　二班　㈠鄺福龍　㈡韋純曾　㈢何淸翹　㈣趙勇昭　㈤黄菊一　　三班　㈠陸子淵　㈡沙兆昌 
　　（戊）第三種比賽　足分四十五奬例同前 
　　特班　㈠朱壽林　㈡張鑑淸　㈢鮑九思　　一班　㈠鄭益溢　㈡沈觀寳　㈢張廷榮　㈣鍾文耀　㈤虞伯瑛　㈥張廷桂　　二班　㈠黄少安　㈡陳紹麟　㈢錢理瀛　㈣章旭東　㈤屠宏勳　　三班　㈠饒宗漢　㈡蘇榮堦 
　　（己）第四種比賽　足分六十分奬例同前 
　　特班　㈠李玉書　㈡鮑九思　㈢陳時俠　　一班　㈠方液仙　㈡汪春淦　㈢鄭應時　㈣陳貴生　㈤陸振廷　㈥王德明　　二班　㈠胡卓田　㈡莊椽甫　㈢宋良才　㈣李應南　㈤黄自强　　三班　㈠張延祥　㈡陸子淵 
　　（庚）排比賽　第二排勝　排司令郝伯陽　排長陳如松 
　　（辛）棚比賽　第八棚勝　棚長鮑咸鏘 
　　（壬）婦女彩　本次報名者計一六五號比賽課程二三四五百碼慢槍代射賽員在五日公佈茲將得奬婦女及賽員錄後 
　　婦女姓名　　奬品價值　代射賽員　婦女姓名　　奬品價值　代射賽員殷企成夫人　二十元　　干庭輝　　莊如悅夫人　八元　　　李玉書周德新夫人　十八元　　干庭輝　　陳迎童女士　七元　　　陳如松俞逸仙女士　十六元　　鮑九思　　陳文龍夫人　七元　　　朱壽林吳鳳瑛女士　十四元　　黄菊生　　陳綺霞女士　五元　　　翁樂之王嘉祥夫人　十二元　　王者香　　胡學儉夫人　五元　　　楊仲綽吳鳳珠女士　十元　　　王者香　　朱秀娟女士　五元　　　楊仲綽洪星垣夫人　九元　　　郝伯陽　　代射賽員各奬銀匙一只價值二元　　月杯比賽　九月份　特班干庭輝三十六分勝　甲班陳志祥卅一分勝　　　　　　　　　　　乙班鄺福龍三十二分勝　丙班張延祥廿六分勝　　　　　　　十月份　特班王者香三十六分勝　甲班姚蕚庭十八分勝　　　　　　　　　　　乙班黄菊生三十五分勝　丙班張延祥廿三分勝　　月射總分　　　　　特班郝伯陽二○一分鮑九思二○○分　干庭輝一九六分　　　　　　　　　　　甲班鄭益滋一六八分殷企成一六一分　邊定遠一五六分　　　　　　　　　　　乙班宋良才一三八分何楚翹一二二分　黄菊生一二一分　　　　　　　　　　　丙班張延祥一四二分陸子淵一一三分　金舜夫四十二分　　月射棚賽　九月份　第十六棚一五七分勝　 
　　賽員　菊菊生　陳志祥　陳雨田　汪士明　王志仁　龔雷同　　　　　十月份　第八棚一五○分勝 
　　賽員　鮑成鏘　江輔臣　姚事庭　茅漢卿　錢理瀛　周冰心　　棚射總分　一　第五棚共八○九分　棚長翁樂之　　　　　　　二　第一棚共八○五分　棚長干庭輝　　　　　　　三　第三棚共六六四分　棚長楊文卿 
[大東西庽客售械被拘案判决]  
　　判被告監禁三月或罰二九○元 
　　寓於南京路大東旅社一百三十九號房間之無領事管束西人司坦拿依爲去因私販軍械被捕解由公共公廨諭令押候訊究已誌本報捕房破獲此案頗費心機先是老閘捕房探目黄潤甫於九月一號得報謂有西人在該旅社販賣手槍遂禀明捕頭於次日協包探李天才·邵景範·西探挺克拉·前往至則命西探在外暫候黄假作江蘇高級軍官李充僕從邵充三十六號西崽在該旅社大菜間與司氏會晤操京語與之談論交易議妥價格即付給鈔票洋一百元該鈔票號碼則預先抄錄留底司氏得欵旋偕黄等同入一百二十九號彼之臥室向衣袋内取出手槍三支交付黄旣得證據乃遣邵出外購買香烟邵會意遂導西探入室將司氏拘獲所付鈔票搜出連同手槍帶回捕房昨晨爲此案續審之期該探等尚被告解廨禀明權作軍官逮捕被告各節質之被告供稱在中國已有二十五年是日有吳姓繙譯假冒我友克浦吞名義包我購買手槍數支吳並稱克氏係奉杜錫珪委託購辦我乃向日本人購得手槍三支吳給我一百元槍由渠置入衣袋内同乘人力車至大東旅社一百三十九號房間其時已有數人在室吳將手槍取出置於桌上一華探命我試扳槍機適西探到來遂被逮捕實受人愚弄云云又據一西人上堂供稱伊名克浦吞代表杜錫珪杜氏並未委託伊購軍火云云經陸襄讞得供商之美領雅君以被告私販軍火證據屬實判决監禁三月或罰洋二百九十元手槍没收抄獲之洋一百元發還捕房 
[檢查逃逸被捕案註銷]  
　　流彈傷行人兩名 
　　新閘捕房一百四十五號·一百五十五號·等西捕前晚八時半在新閘路檢查行人適有理髮匠甯波人鄭德豐經過該捕等正欲向其檢查鄭忽奔跑遂起槍聲數響時有新閘橋路三百十六號門牌荳腐店主某甲及大通路一千零二十四號半門牌荳腐店夥王成倫均因經過被流彈擊傷倒地而飛逃之鄭德豐仍被捕追獲帶入捕房兩受傷人則送仁濟醫院醫治昨晨將鄭解送以公共公廨經中西官質訊之下以捕房訴鄭之案證據不足判着註銷鄭開釋 
[楊樹浦前晚之刼案]  
　　當場擊傷二盜獲二盜 
　　前晚八時有盜匪五名突至楊樹浦路二千六百二十九號門牌老慶和銀樓兩盜在外把風五盜擁進店堂各出手槍嚇禁店内諸人聲張將橱倉内所罫值洋七百元之銀飾搶刦而逃該管捕房聞警由捕頭强生率同華探程海彪及四十五號西探並華捕四人馳往兜拏追至平凉路附近盜匪開槍拒捕西捕頭亦開槍遠擊彈傷劉端生·楊化余·兩盜胸背等處立即倒地旋復擒獲李照·有孫根山·兩盜餘匪逃逸嗣將傷盜送往同仁醫院醫治李·孫·兩名則押至昨晨解送公共公廨請究據中西包探上堂禀稱所有贓物已向被告詰問供被在逃之盜携去請求改期以便跴緝云云李襄讞商之美領貝君判被告均押侯傷盜醫愈再訊 
[法工部局撫卹方和尚家屬]  
　　法捕房探夥方和尚於陽曆七月二十九號因捕盜被匪放槍擊斃各情迭誌前報現降法會審公廨聶正讞員商之法領事在罰欵内提出一百元撥給方之家屬外又由法工部局董事會議以方奮勇可嘉着給方之家屬撫卹洋五百元以資激勸云 
[米船在太湖被刦]  
　　北帮米船姜全元在無錫裝載上海穗元米號購辦之白米一百九十石來申本係行駛蘇州河因江浙四戰故改走太湖從南黄浦來申前日在太湖吳江縣地方突來盜船三艘盜匪二十餘名將姜船攔住各匪手執洋槍大刀蜂擁上船搜抄在稍艙抄得現洋四十元悉數搶去繼將所裝之米刦去七八十石一哄從蘇州而去當時姜與盜抵抗被盜用刀擊傷背部手足等受傷頗重昨日開行來申報告穗元號姜即投紅十字會醫院醫治滬地各米船得悉頗爲驚惶以盛永秀米船搶刦未滿旬日現姜全元又遭盜刦若不防備日後危險堪虞云 
[護軍使昨日槍决盜犯計十一名]  
　　松滬護軍使署於昨日下午二時許槍决盜犯十一名茲錄布告於下爲布告事案據公共公廨曁法公廨先後拿獲盜匪朱阿六·張德生·陳康林·陸寳郎·姚阿三·周阿福·魏成章·金一·韓億德·李芳·王華·等十一名分别錄供呈解到署當經發交軍法課迭次提案研訊茲訊得朱阿六一名夥衆持槍侵人郭謝氏家行刦財物又張德生一名攔刦萬馮氏金鐲並開槍拒傷印捕又陳康林·陸寳郎·姚阿三·周阿福·四名迭次持槍夥刦德順祥烟紙店等家又魏成章·金一·兩名夥衆持槍行刦同福祥烟紙店得贓又韓億德·李芳·王華·三名迭次夥刦豫豐祥烟紙店等家并開槍拒捕殺人供證確鑿無可遁飾當此軍務倥偬地方不靖之際此種盜匪亟應分别按照懲治盜匪法第二三兩條一併處以死刑除飭提該犯朱阿六·張德生·陳康林·陸寳郎·姚阿三·周阿福·魏成章·金一·韓億德·李芳·王華·等十一名騐明正身依照軍法綁赴刑塲立予槍决以昭炯戒外爲此布告俾衆咸知此布 
[漁業協會之進行訊加推職員籌辦事業]  
　　沿海漁業協會立以來已開董事議事會數次加推張審陳蔭成庭·葉惠鈞·徐可陞·于楚卿·林質茂·蘇敏·謝光明·張維鏞·馮光九·戈公振·吳約三·漆樹芬·等入董議事部以期通力合作聞該會張維城以華大開學業已離滬回京協會事務將山董議事李華堃·彭華英·季毅生·等辦理彭君並擔任創辦漁業公司及銀行負責進行刻已聨絡華僑林羅諸富商籌備一切云 
[宜樂里訟案昨開調查庭]  
　　閘北宜樂里各租户陳聚星·余星北·楊松松·鄭伯照·等四十八人曾聨名在上海地方審判廳稟控房主及經租人周聚記無故迫遷等情一案前奉開庭審理而被告周聚記與房主洋商白蘭等邀請秦聨奎·林榮慶·二律師提起反訴請求再審奉諭核准定於陽曆九月十一日開庭被訴人陳聚星等委王開彊律師爲代理人鄭伯照一户往直不明無從送逹所以官廳選任陳霆銳律師爲特别代理人本案本由第一庭陳庭長經辦時適陳庭長請假故由簡推事承辦昨已屆期上午九時簡推事會同魏·鮑兩推事開庭審理白蘭不到委任代表洋商威德投案陳訴律師王開彊亦不到陳聚星等各租房相繼投案伸述問官謂本案今日不開辯論乃開調查庭即向兩造審理一過諭令退去候定期再開辯論 
[汽車碾斷小孩足骨之控究]  
　　男孩葛阿三年十四歲父已故世母在某姓家帮傭將該孩寄養寳山路常熟老嫗黄林氏家前日有一千一百九十七號汽車駛經該處將阿三撞倒碾斷左足踝骨由黄林氏投報五區警署拘獲駕車人奬當泉轉解司法科阿三送同仁醫院療治 
[汽車撞傷男孩斃命案訊結]  
　　汽車夫郭長林本月八號在平凉路開駛汽車將楊林春之子三英子撞倒碾傷斃命業經公共公廨騐明飭屬棺殮候訊在案昨晨提審郭堅稱是日係該孩穿過馬路不及避讓所致中西官訊畢判被告斥釋 
[地方物品覽會展期開會]  
　　本埠中華工商研究會昨接江蘇第三次省地方物品展覽會來函云逕啓者查本省第三次地方物品展覽會徵集規則第十一條原定應徵物品應於八月二十日後九月十日以前裝解到會現巨限期已近各縣因時局影響送到物品尚屬寥寥所有前定本年十月一日開會日期已奉省署電令展至本年十二月一日相應函請查照爲荷專此佈逹順頌公綏云云并聞上海總商會商品陳列所同時亦接有此項函件云 
[行人跌傷身死]  
　　本月上號晚上九時有年約五十左右之某甲往法租界敏體尼蔭路愛多亞路口不知如何失足跌傷頭部血流如住由捕查見車入捕房轉送醫院醫治無效於昨十一時身死由院通知捕房將屍車至同仁輔元堂騐屍所下午三時經聶獻員蒞所騐得委係跌傷頭部致死查無家屬諭令拍照由堂棺殮候家屬認領該甲身穿黑洋布棉馬甲白洋布短衫 
[天通庵路鐵軌旁之男屍]  
　　前日天通庵路鐵軌旁溝内廢舊黄包車下有不知何來之男屍一具山五區崗警查見歸報李署長飭地保王金福報請檢廳委員蒞騐騐得該屍係患病身死當有通州婦人吳周氏投案認死者是其胞弟年五十三歲素有烟癮等情奉檢察官諭看該氏具結收殮 
[老嫗自縊身死]  
　　法租界天主堂街五十三號門牌陶正元之母陶張氏年八十歲於前日爲所住房屋發生糾葛該老嫗忽萌短見於昨日解帶自縊身死當由屍子報告大自鳴鐘捕房飭探將屍車送同仁輔元堂騐屍所下午三時經法公廨聶讞員蒞所檢騐即據屍子投案申訴其母自縊情形請求免騐並請准予將屍車回家中棺殮聶君准之 
[瘋子病發斃命]  
　　日前有年約三十餘歲赤膊穿靑布袴秃頭赤足之某甲自投法新租界金神父路廣慈醫院療治神經病不料在院病發胡閙不休昨由該院將甲送至盧家灣法總巡捕房收押旋即氣絶身死將屍車送同仁輔元堂騐屍所下午三時由聶讞員蒞所騐得該甲委係因病身查無家屬拍照由堂收殮厝塜召屬認領 
[警廳招領女孩]  
　　淞滬警察廳昨日收有女孩一口名根弟年六歲長臉操本地言語身着藍夏布衫紅格布褲赤足藍舊布鞋頭有四週短髮口音重濁現暫置普育堂昨特發傳單俾家屬得信前往認領云 
[公共公廨訊案彚錄]  
　　昨日公共公廨訊理之民事訟案併誌於下㈠萃昌當舖訴黄湘侯欠房租洋案原告前以祗須被告出屋欠租允爲免除迨黄遷移之後又延甘維露律師訴追黄亦延楊國樞律師辯護堂諭被告已遵判遷移所請應毋庸議㈠通惠銀行延樊克令律師訴張調梅欠銀案堂諭被告臨訊不到原告呈堂簿據屬實應着被告償還原告銀三千一百十五兩八錢四分並息堂費被告負擔㈠戴炳奎訴王三小姐欠借洋案堂諭被告避匿不到原告呈堂證據屬實應准缺席判决着還原告洋三百元並提被告到案交保堂費被告負擔㈠孫永泉延朱樹楨律師訴王榮堂欠欵案堂諭限被告三天内遵判履行㈠協記興號訴徐潤洲欠房租洋案堂諭候飭傳大江東到案訊奪㈠張俊卿訴徐金星欠欵案係城内審判廳來文移傳堂諭飭提被告到案再核 
[誌謝]  
　　昨承中華書局惠贈第十四卷第一期「敎育界」一册謝謝來函 
[上海華商證劵交易所來函]  
　　抄致北京電稿一紙請登載北京銀行公會總商會證劵交易所均鑒閱申報載北京專電以債辦法有援滬例二百元結束等語查敝所並無前項辦法但以追證問題曾限市價漲落勿過兩元近已改爲四元每日照常開做交易恐有誤會特此奉聞上海華商證劵交易所眞 
[閘北十一路商聨會來函]  
　　今日貴報本埠新聞載稱閘北十一路商聨會發起組織之保衛團昨奉發勃郎寗手槍六十支子彈六千粒由四區劉署長傳該會長佘錫品到署具領云云查敝會並未收領此項槍彈想係傳聞之誤務祈即日夏正以明事實閘北十一路商界聨合會會長佘錫品謹啓 
[靑浦項仁葵致旅外同鄕函]  
　　啓者七日（夏曆初九）報載靑浦正在激戰並非事實鄙人身住靑城見尚平靜惟以遷徙者衆街巷較爲寂寞日來市面如醬園藥材及其他需要各店仍照常營業惟收市稍早耳附近各鄕聞亦無事餘無多言敬以此告九月十日晨七時發 
公布欄 
[江蘇高等審判廳]  
　　公示送選（全文在本屬牌示處公佈）一件劉章氏與劉榮康因分産佈訟上訴一案（主文）上訴駁斥第二審訟費由上訴人負擔 
 
 
 

Page 12

 
 
1;第一萬八千五百十四號;中華民國十三年 西曆一千九百二十四年九月十二號
星期五 * *商業市况 
[洋厘下降]  
　　昨日洋釐早市七錢二分九釐七毫五午市小一釐半收盤爲七錢二分八厘二毫五市塲買賣成交數約七八十萬不甚熱閙幸人心平定厘價漸漸轉疲若無意外消息市况暫可平和也出口計寗波去洋十萬元 
[銀拆鬆動]  
　　昨日銀拆早市二錢七午市二錢一分較前日小七分各銀行收解寥寥錢業除贖取押欵收束往來外交易亦屬淸淡市况平穩往後銀拆仍看鬆動云 
[上海銀行國内匯兌行市報告]  
　　昨日京津電銀滙續漲四兩滬市掛牌京銀爲一千零六十三兩津銀爲一千零七十一兩今日似仍有續漲之勢洋滙亦漲起四元京爲一千零零七元津爲一千零零六元漢銀無市洋無變動仍爲一千零零五元蘇路各屬及濟南靑島不通滙浙路祗杭州甯波可滙少數徐州亦祗可少數如逾二百元以上即不能滙其餘各處雖有行市但當此軍事之秋瞬息萬變不能一定也 
[英美日匯電訊]  
　　倫敦昨日倫敦大條銀價近遠期均無變動計仍掛三十五辦士匯兌市英美跌一分六二五計四元四角三分日英跌零六二五計一先令十辦士一八七五 
　　紐約紐約電訊銀價長二五計六角九分二五滙兌市美英跌六二五計四元四角四分一二五日美勿動仍爲四十一元一二五 
　　神户神户午前電訊日美買賣價均小一二五計四十元零七五買價四十元零八七五日英賣價一先令十辦士跌零六二五買價無市正午電日美賣價不動買價小零六二五計四十元零八一二五日英賣價不動買價爲一先令十辦士零六二五 
[外匯平平]  
　　昨日星期四先令開出弗動餘有印滙大一羅比香滙小二五東滙亦小二五法美嗬新等滙均未更變各匯内盤市况先令初時見硬後仍回平美滙平平東匯初時見鬆後亦回緊計銀行賣出十二月份先令價三先令五辦士○六二五買進三先令五辦士一八七五又賣出十二月份美匯價七十六元一二五買進七十六元一八七五又賣出十二月份東匯價五錢三分七五買進五錢三分半嗣後銀行賣出十二月份先令價三先令五辦士一二五買進三先令五辦士三七五美滙與前價相同又賣出十二月份東匯價五錢三分六二五買進五錢三分三七五嗣後先令復軟美滙仍相同東滙仍鬆計銀行賣出十二月份先令價三先令五辦士○六二五買進三先令五辦士一二五又賣出十二月份東滙價五錢三分半買進五錢三发三七五美滙未更至收盤時交易淸淡英美兩價平平而不滙復緊計銀行賣出十二月份東滙價五錢三分五六二五至五錢三分六八七五買進五錢三分四三七五至五錢三分五六二五成交數東滙有百餘萬之譜午後市况英美見軟東滙復振計銀行賣出十二份先令價三先令五辦士買進三先令五辦士○六二五又賣出十二月份美滙價七十六元買進七十六元一二五又賣出十二月份束滙價五錢三分七五買進五錢三分半嗣後銀行賣出十二月份先令價三先令四辦士八七五買進三先令四辦士九三七五又賣出十二月份美滙價七十五元六二五買進七十五元七角半又賣出十二月份東匯價五錢三分八七五買進五錢三分六二五至收盤時英美價無更動東滙則略疲計銀行賣出十二月份東滙價五錢三分八一二五買進五錢三分六八七五 
[標金略漲]  
　　昨日星期四大條銀來電近遠期均弗動十月份標金毛盤漲銀五錢爲二百六十二兩三錢先令揭曉時金價爲二百六十一兩七錢初因東匯見鬆金價乃跌至二百六十零八錢（全市最低價）後東滙復振銀行進胃亦多致金價回高至二百六十二兩二錢收盤價小去四錢爲二百六十一兩八錢烚赤現貨交易淸淡而來貨頗旺銷路磓少是以價格步跌計做開三百十五兩至三百十四兩九月份登賬價格二百六十三兩十月份二百六十二兩補水二百六十六兩午後開盤仍爲二百六十一兩八錢先令揭曉時價爲二百六十一兩七錢緣東滙仍見俏勢故各金號扖進頗多金價即漲至二百六十三兩二錢收盤價爲二百六十二兩六錢較上日漲銀七錢全市最高低相差爲二兩四錢補水二百六十七兩 
[外幣價益鬆動]  
　　昨日各項貨外幣交易愈趨愈滯價格如美日荷港坡票等又見疲落坡票減去一分半價買九角一分半日票縮小八釐價買七角四分二釐美票小一分爲一元七角九分荷港兩幣同降五餘計荷票買價爲六角五分半港票計九角六分餘如德俄法英數票市上存底不豐人心尚佳故市價均能站定 
[公債大致高翔]  
　　昨日各種公債票市况平淡如前惟現貨售户則不若日前之踴旺兼以前兩日跌落之反動市價已見回高期貨市况仍然穩固票價除整六現期略低外餘均繼續增漲茲將情形述下 
　　金融金融大票現貨全市祗做出一盤價計七十四元較前日提高一元四角九月期開盤七十五元六角此後受主不多價稍回落最後價七十五元四角比前日只改大二角十月期（除息）開盤七十四元四角其後逐漸高至七十四元七角最後價雖回落一角比前日已高三角 
　　整六整六現貨買賣相等各盤成交價常爲六十元零五六角最後計六十元零五角較前日好起一元六角九月期開盤六十二元漸即高至六十二元三角比前日最後價只縮一角此後雖稀有上落結果則仍未改變十月期成交價初時由六十三元半跌至六十三元三角嗣後受主較多價格回穩最後價六十三元九角比前日反漲高四角 
　　七長七長現貨及十月份期貨買賣旣稀且緣價格不合致全市一無做開九月期亦祗開出三盤價由五十五元四角高至五十六元比前日又高二元 
　　九六九六公債開盤二十一元四角比前日最後價改大半元其後各商均欲乘價高謀脫致市價步步改小最後價二十一元較開盤時减去四角 
　　整七整理七釐略有做開價計六十一元半與週初行市相彷 
[紗花微跌]  
　　現紗現貨棉紗昨日星期四客帮買進仍無躉數不過零星交易而已計四川帮買進二十支五福牧羊本廠紗五十包烟台帮買進日廠水月仙桃等日紗七八十包廣東汕頭蕪湖野鷄等帮共買本紗五六十包日紗一百餘包市價平疲日紗小去五錢至七錢五市面各紗廠均無開出 
　　期紗期紗標準本月份較上日小去九錢遠期小去七錢三品紗電本月份小去二元遠期十一月份小去六元六角美花現期跌七十個磅音遠期跌六十八個磅音印棉朋搿而小五個羅比與浮辣小七個羅比白洛處小八個羅比 
　　現花現貨棉花仍有姚花做開市面平平日本横濱帮買進現貨棧交二千包價四十五兩 
[三品大勢趨疲（十一日大阪電）]  
　　三品市塲一二日前現貨交易本極暢逹今晨因美棉跌風頗厲名古屋方面銷胃忽大形减退即近期貨亦轉賣續出行情跌去五元内外假令美棉再跌三品遠近期價又必縮小云 
[大阪紗市疲軟（十一日大阪電）]  
　　棉紗現貨因名古屋方面買氣稍衰期市趨疲美棉續跌中國時局不靖買方人氣益形疲軟行情又跌去四元中等二十支現貨叫價爲三百四十七元次月期爲三百三十二元成交四百包 
　　合同　　　十二支　　　現貨　　　三○七·○○　　扇面　　　十六支　　　現貨　　　三一三·○○　　鐘紡　　　二十支　　　現貨　　　三五三·○○　　攝津　　　十　支　　　現貨　　　三一八·○○　　金魚　　　二十支　　　十月期　　三三二·五○ 
[大阪布市毫無交易（十一日大阪電）]  
　　棉布市况因紗市挫折輪出杜絶人氣委靡逹於極點市面上毫無交易各貨行情跌去五分乃至一角不等 
[粉市續趨疲滯]  
　　昨日粉市益呈疲滯之象市塲交易僅有了結新賣買絶無發展各帮因銀根明鬆暗緊外埠滙兌仍未回復客家之購買自然停頓不前交易所處此時局嚴重之下對付各方不得不處愼重現金買賣追證遞增業已議决實行藉免恐慌故經紀人不敢冐險前進即業外之投機家際茲江浙戰事日緊驚魂未定之時當然亦減少其興趣此爲交易疲滯之主要原因也昨日交易所上午開盤市價尚能立定迨後客帮略動本月及九月份期粉價二盤主回好二厘半十月十一月雖各開拍一盤而價均見疲午後開盤因申大賣出現粉二萬包又福新數萬包係杭州與津帮購進故本月份尚能立住四分半關口迨後市氣漸趨疲勢現期曾跌至一兩八錢三分七五交易寥落遠期更甚收盤結果本月份價爲一兩八錢四分較前日收盤跌半分九月份爲一兩九錢零二五較跌七厘半十月份爲一兩九錢五二五亦較跌七厘半十一月份共開三盤價由一兩九錢七五跌至一兩九錢七二五較跌二厘半標準粉成交上午七萬六千包下午九萬包收盤五萬七千包共二十二萬三千包綜觀此後粉市如戰事日趨緊迫銀滙通行無期則市面之不振難望回復也 
[絲市仍淸]  
　　昨日洋莊絲市仍然淸淡緣歐敾中莊對於廠絲期貨需胃已足交易又無七里絲經惟法莊進上等大經十包價尚堅定英莊進上等白絲十包絲價略疲魯黄廠經昨由歐莊談成三十包價頗堅挺沔陽黄絲亦由印莊購進十包絲價仍舊灰絲經亦寂無交易 
[横濱絲市回跌（十一日横濱電）]  
　　生絲現貨行市忽跌二十元尚無人問津期絲市場趨勢亦疲買户吃價反小去五十元恐難成交 
　　絲屑市况因各莊微有進意正在交涉行情漲起十元亦未談成僅歐洲帮買進八千斤 
[茶市仍無變動]  
　　昨日星期四本埠洋莊茶市仍無變動路莊綠茶珍眉大帮等項仍趨暢逹貢熙去路亦略爲見活但市盤仍未見回高針眉秀眉蕊眉等貨英美兩莊昨市頗多需求無如近來運輸艱阻到貨不多尚有供不應求之勢祁甯等路之紅茶俄莊新泰洋行進胃仍殷祁紅成交三百十五箱售盤自四十兩至四十三兩五錢市價較前尚無漲跌甯紅成交二百四十一箱售盤自三十四兩七錢五分至三十八兩五錢較前亦無高下甯花香片一項怡和洋行又復開辦成交四百八十八箱價十一二兩較前略爲見低 
 
 
 

Page 13

 
 
1;第一萬八千五百十四號;中華民國十三年 西曆一千九百二十四年九月十二號
星期五 * *自由談 
[餐櫻廡漫筆] [  蕙風]  
　　沈文肅（葆楨）夫人林文忠（則徐）之女公子以八月十五日生八月十五日卒其卒　有某公輓聨云爲名臣女爲名臣妻江左佐元戎錦鏾夫人參偉業以中秋生以中秋逝天邊圓皓魄霓裳仙子證前身蓋房幃奇傑非尋常珈服比也咸豐丙辰文肅守廣信時賊氛甚惡連陷貴谿等縣郡城危如累卵文肅以籌餉赴河口歸恐弗及夫人力持鎭靜刺臂血作書乞援於總兵饒廷選城賴以全夫人此書即令幕府能文者爲之其嚴正可及其光摯不可及也將軍漳江戰績嘖嘖人口里曲婦孺莫不知海内有饒公矣此將軍以援師得名於天下者也此閒太守聞吉安失守之信豫備城守偕廉待郎往河口籌餉招募但爲勢已迫招募恐無及縱倉卒得募而返驅市人而戰之尤爲難也頃來探報知昨日貴溪失守人心皇皇吏民鋪户遷徙一空署中僮僕紛紛告去死守之義不足以責此輩只得聽之氏則倚劍與井爲命而已太守明早歸郡夫婦二人荷國厚恩不得藉手以報徒死負咎將軍聞之能無心惻乎將軍以浙軍駐玉山固浙防也廣信爲玉山屏蔽賊得廣信乘勝以抵玉山孫吳不能爲謀賁育不能爲守衢嚴一帶恐不可問全廣信即以保玉山浙省大吏不能以越境咎將軍也先宮保文忠公奉詔出師中道齎志至今以爲心痛今得死此爲厲殺賊在天之靈實式憑之鄕間士人不喻其心以輿來迎赴封禁山避賊指劍與井示之皆泣而去太守明晨得餉歸後當再專牘奉迓得拔隊確音當執爨以犒前部敢對使幾拜爲七邑生靈請命昔睢陽嬰城許遠亦以不朽太守忠肝鐵石固將軍所不吝與同傳者也否則賀蘭之師千秋同恨惟將軍擇利行之刺血陳書願聞明命云云相傳夫人歲未䈂侍父文忠兩江節署所居一樓樓前有樹某日妝竟失金耳環一徧尋弗獲夫人意弗措也其後文肅開府江南夫人之任所偶登舊所居樓時秋深葉脫憑闌俯瞰樹枝閒金環在焉則嚮者所失也蓋環墮匜水侍婢傾水而環罣樹枝至是夫人復自見之中閒閱歲幾何他人無見之者若爲爲之孰爲秘之是亦事之至奇者矣 
[萬航渡頭的一瞥] [  許窺豹]  
　　横跨在蘇州河上面的一條鐵橋狠壯嚴沉寂的聳立着到江浙各處的小火輪必須要在他跨下經過帆船走近了總須放下桅桿如同向他行了一個敬禮以後才好過去火車在上面走過的時節總是發出一種隆隆的聲響......唉這一條鐵橋在那小小的萬航渡頭也足以自豪睥睨一切了江浙戰禍閙開了以後那蘇州河上面鐵橋下面往來的船隻差不多已經絶跡橋上按時開行的火車也是不能凖點經過並且還添了許多裝滿的丘八專車在上面時常來往鐵橋兩旁站了不少武裝兵士日夜在那裏梭巡着膽心的鄕民那裏還敢走近呢戰事一天緊似一天除護路的軍警外現在又添了不少外國兵隊這鐵橋的四週憑空加了這許多點綴品可憐頓時呈着慘淡氣象黯然無色起來這鐵橋眞好像早晚要受那彈火之危殺身之禍想不到昔日雄視一方到如今也無可如何呢 
　　舒舒的一面外國旗下站着三兩個外國兵士他們碧眼炯炯奕然有神滿身裝滿軍火直挺挺還背着一枝實彈槍一色的服裝穿得多麽整齊呀他們抱着保護同胞生命財産的宗旨就大家毅然决然的肯在這交界地方防護着從精神上形式上他們的一種眞精神眞愛國性在不知不覺當中格外顯露出來了 
　　鐵軌那一邊也站着三四個穿灰色制服的中國兵袖臂上有一個加上一方紅布兩個穿的是皮鞋兩個穿的是布靴多已經開花張口露出似乎要吃人的樣子鈕口有好幾顆也不見了身上背了一枝槍手裏拿着油條大餅懶洋洋已是好像力不勝任的模樣這一面外國兵士朝着他們看的時節他們就不約而同的低下頭去呈着一種慚愧的神氣就慢慢的踱開去了 
[談談當代名人之同名同姓者] [  天言]  
　　自報載山東第七混成旅第一團團長吳毓麟因吞没餉欵被撤差懲辦一事後國人乃知當代之姓吳名毓麟者有二人焉一爲現任交通部總長一即該被撤懲之團長是也予好奇竊思當代官紳之姓名相同者當不乏人因於最近出版之報章雜誌中窮蒐多日僅得同名同姓者五名焉合吳毓麟共六名凡十二人其祗同名而不同姓者不錄或雖姓名相同而非軍政學商界上稍稍知名者亦不錄六名如左 
　　馬良㈠直隸人字子貞曾任某邊防軍第二師長㈡江蘇人字湘伯曾任北大校長與憲法起草委員 
　　王桂林㈠江蘇警務處處長兼南京省會警察廳廳長㈡浙江寗台鎭守使 
　　馬秉鈞㈠駐粤滇軍前敵總揮指㈡四川省長公署秘書長 
　　陳策㈠衆議院民憲同志社議員㈡廣東海防總司令　　胡若愚㈠黔軍第二總司令㈡奉天省長公署諮議 
　　吳毓麟㈠交通部總長㈡山東第七混成旅第一團團長已撤任 
　　他如參議院議員名何畏家長兄（日本商國大學學生）亦名何畏此其一皖歙縣人國會議員名徐謙（安季龍）而甘肅人亦有一名徐謙者（曾任喀什噶爾道尹）此其二諸如此類不勝枚舉因其一人知名餘一不甚知名也故不備載 
[不太平話] [  陳積勛]  
　　江浙戰事起後我們小百姓便不太平了 
　　軍士奮勇向敵軍主面衝去不幸吃着一槍便不太平了 
　　一有拉夫的聲浪穿短衣的人便不太平了 
　　戰地人民避難到上海來囊空如洗舉目無親便不太平了兵士沿户搶刼居民便不太平了 
　　偵探正在窺探敵軍的行動不料被敵軍拿獲便不太平了到塔上去觀戰被軍士看見疑是敵軍偵探連開幾槍那便不太平了 
　　土匪乘戰爭的時機擾亂地方上便不太平了 
[海上蜃樓（一○二）] [  釧影]  
　　第十一回輸産毁家植才興廣處澹妝靚服媚藝有名花 
　　這時有一位學生站起來說道把手工帶到課堂裏來先生不說我們也知道不好的現在我們已經和同學們商量好了除了手工課外無論那一課都不許帶手工上來這是學生和王師母兩人向同學們說好大家同意的祖書城道如此那就好極了這是你們學生能自治勝於師長誥誡什倍你道這站起來的學生是誰姓吳名壽萱也是蘇州人氏他的兩位哥哥都是日本留學生一位是學的理化名字喚做印章一位是習的醫學名字喚做雲書都是好學之士和祖書城也是老朋友吳壽萱同他一位嫂子喚做王嫻年的同在城南女學肄業這位王嫻年便是吳印章的夫人是杭州人氏從前和梁公任同開時勢報的王康年便是他的堂兄他們姑嫂兩人甚爲相得這時吳壽萱被舉爲本級的級長所以他站起來說這話只是祖書城却不知道他所說的王師母却是何人當時没有問得廻念下了課一問楊白蘋便可以知道了那天祖書城下了課便問楊白蘋道我們學生中有位王師母的你知道嗎楊白蘋道怎麽不知道這便是王紉佩的夫人因爲王紉佩也在這裏擔任敎課這些同學對於紉佩夫人都不以姊妹相呼一概稱他爲王師母王紉佩并且還有兩位令妹也在這裏肄業你怎麽不知道啊祖書城道我委實不知道的楊白蘋道那王師母名字喚做王思綸他的令妹一位喚做王冰淸一位喚做王玉慧都是你這兩級中敎過的祖書城道原來如此我常常點名點着却没有知道是王紉佩先生的夫人和他令妹看官們我今趁此空隙把這位王紉佩略叙一叙原來他是上海川沙廳人也是一位孝廉公才識高邁很熱心於敎育事業在靑年時代就覺不凡那時候江蘇的惡官僚勢力很大地方上倘然有一二位有志之士他們總想鋤而去之以爲快或者便說他是個革命黨因此靑年中被害者也就不少這位王紉佩不知如何忽爲官僚所注目說他是個革命黨和他幾位同志一同捕入縣衙門裏去了那時地方上人也没有人去營救却閙動了一位熱心的外國敎士姓惠的說這還有公道嗎他們本國的地方上人不說一句公道話出來營救志士我們以博愛爲宗旨的信徒能坐視不救嗎因此這位惠敎士極力營救王紉佩方始得免於難 
三言兩語[  鵑]  
　　某公使說得好江浙當局均有捷報得勝因知戰敗者是江浙之人民唉是啊江浙開戰了一星期江啊浙啊仍還雄糾糾氣昻昻的在那裏火併惟有我們小百姓却焦頭爛額一敗塗地了我們且豎著白旗向江浙當局涕泣請命請看我們可憐的小百姓分上大家息戰罷 
 
 
 

Page 14

 
 
1;第一萬八千五百十四號;中華民國十三年 西曆一千九百二十四年九月十二號
星期五 * *   
 
 

Page 15

 
 
1;第一萬八千五百十四號;中華民國十三年 西曆一千九百二十四年九月十二號
星期五 * *[阜昌增設分號]  
　　南市鹹瓜街一帶參業林立阜昌參號現在江西路念四號設立分店生涯頗盛現值人參鹿茸出新之際該號到貨甚多云 
[各項呢帽發售]  
　　虹口天潼路恒興號昨由外洋運到各種新欵呢帽甚夥顔色齊備每件由二元七角半至四元四角不等尚有廣東顧繡帶心多種花樣雅緻底質分緞子·縐紗·紅絨·緯紗等每條四角五分至一元九角兼有大帮木棉花每元仍售兩磅云 
[玫瑰龍眼葡萄到滬]  
　　貴州路七號南洋種苗公司由浙江農園運到玫瑰龍眼葡萄二種果料之大風味之美異於尋常爲該園特産之一亦爲滋養妙品饋贈禮品尤爲雅緻每元四磅 
[自動號機運到]  
　　勞合路南京路聨益貿易公司刻自美國各廠運到大批SECO牌最新式自動打號目機該機可打六位數目機身甚小每具洋十二元現减售洋十元二角五分云 
[匹頭新貨之運銷]  
　　先施公司匹頭部近日顧客仍衆其廉價貨品如下絲條法蘭紗每尺二角因存貨極少每客限買一元新式條子線呢每尺二角四分絲條夕法每尺二角現將售罄中國條子線呢每元三碼香港布每元六碼新式印花洋緞柔軟非常花樣甚多每尺三角二分美國特式不脫色花標每元四碼各種電光綢每件六尺估洋一元什色洋紡每元七尺 
[新製國産信箋]  
　　永安公司文具部信紙信封大减價近又新出中國信箋一種用上等中國紙張製成二號每本八十張售洋一角八分每元可買六本三號每本一角半一元七本其餘用外國紙製者有共和箋美術箋愛國箋統一箋跳舞箋多種每本五十張售一角五分一元七本五彩色同價如購一打作十一本計算云 
[出版界消息]  
　　露珠程紫鵑劉次鵑二君合編之露珠文藝刊創刊號家明日出版程小靑君題眉内容甚豐富云 
　　賽馬必讀因預約超過定額故添印千本改至十一日出版分售處爲南京路别發·棋盤街民智·北四川路一八五四號金發書局·東武昌路一另七號廣生利云 
　　柳絲楊君笑笑將歷年精心之作彚　成册名曰柳絲封面三色版係胡亞光君所繪陸澹盦君題眉每册大洋三角預約期内減收二角約期年底截止約劵函索即寄約處爲西門内先棉祠街永餘坊三十一號碧社出版部該部出版之碧玉文藝刊暫行停版並擬改組編制縮短出版期該社歡迎各界男女同志加入詳章函索寄云 
[電影會將選舉職員]  
　　華英電影會本星期日（十四）開會已誌前報届時尚須選舉各部職員云（狂） 
[紀新片「狗請客」]  
　　月之十日偕友往中華影片公司參觀先由杜君壽祺引導觀覽各部繼開映新片「狗請客」該片爲畫家黄文農君所主繪費時四月始告該全片長千餘尺映演時間約半句鐘情簡殊堪發噱動作異常敏捷片中有眞人物二一爲女郎一爲小販以眞人與畫片並攝更覺有趣說明書中之文字甚爲奇異含有滑稽意味該片祗有三本租與影戲院取價甚微現又趕製一片將來兩片同時陆租庶不致虧本原有助繪者四人又添聘數人云（宇靑） 
 
 
 

Page 16

 
 
1;第一萬八千五百十四號;中華民國十三年 西曆一千九百二十四年九月十二號
星期五 * *[婚禮紀聞]  
　　王君桂發及其新婚夫人郭夢曇女士定於本月十五號乘麥底遜總統號輪船赴美自費求學王君今夏畢業於天津北洋大學士木工程科到美後擬入支加哥大學另習經濟科郭女士今夏在直隸第二女師範畢業擬入支加哥大學預備學校敎育科此次二人赴美求學之費全爲郭女士之父鳳洲君所供給云 
[技擊偶談]  
　　滬上各游戲塲皆有人表演拳術以使天下人盡知吾國之國粹前晚與友至新世界南部三層樓觀九十齡童之　　淞社藍光普社員之滑稽說書（本館製版） 
　　技擊先爲十齡童表演名曰「風擺荷葉腿」及「鳳凰三點頭」身腰柔軟觀者莫不叫好繼而其弟九齡童連拍幾個左右飛腿頗覺可觀精采異常後演各種器械如十齡童之棍打山門九齡童之六合槍又二人對打如空手奪刺刀對刀破槍三節棍進槍末爲大刀對大刀打來尤覺出色二童之技擊其父宮裕榮君親授云（章塵俠） 
[大世界排連臺本戲]  
　　大世界京劇塲因時尚所趨本獻號召力較勝舊劇爰由該場領班郭某廣延名角特排狸貓換太子以資號召開演以來演者聚精會神觀者座無隙前内中名角如客串郭即曾在第一台爲檯柱之郭張揚武藝絶倫精神飽滿飾宼承御之客串杜以坤伶飾烈女女兒本色恰到好處爲他園所不易見者白叔安之陳琳尤屬老到蓋天紅以七八齡小孩唱作出神尤足博人憐愛彩聲四起闓座歡迎該園主爲該劇生色起見所費添角包銀及彩景一切耗去五六千金始克得此盛况又該場前因角洋大賤改售二角八十現因小跌已於初十起仍售小洋二角而該劇塲等均不另行售票云 
[羅小寳董俊峯之「捉放曹」]  
　　羅小寳演捉放曹摇板「行人路上馬蹄忙」運腔簡潔有味「見一位老丈在道旁」句唱時能表出當時邂逅情景聞呂伯奢指認曹操頓生驚疑繼知爲孟德父執轉爲欽仰表演入微就坐時整衣拂履形容風塵乍缷如分而止無過火之弊唱「老丈休把美言講」一段快板流利簡潔同時並表出慷慨仗義之意入後見曹操思親流涙温語相慰表情懇摯及曹操聞磨刀霍霍起疑陳宮初亦動心旋即鎭定力勸曹操愼重語語表出忠恕待人血誠其後曹操絶裾而去同時表出驚恐憐惜態度唱「他一家大小誤遭殃」音近悽楚二塲在廚房覓見綑猪一口已得確證冷笑指示曹操表出忿恨鄙夷不忍三種心理刻劃盡致蓋已揭破曹操假面具矣然此時尚冀其追悔魯莽復歸於善及見怙過不悛更欲舉火焚去莊院乃斷然知其不足有爲表情與前實有差異俗伶多不諳此小寳庶近之矣唱「你殺人還要火燒房」等句表出胸中又恨又急又怕甚佳「背轉聞來自參詳」一段急板一氣呵成非常動聽（待續）（樂陶陶） 
 
 
