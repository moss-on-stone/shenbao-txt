# 1891 - 289 - 4906648

 

Page 1

 
 
[新印通問便集告成] [  申報舘主人啓]  
　　是書爲南沙子虚氏所輯盖亦尺牘之流亞也首列家族禀函次爲外戚箋簡由是而通禀尊長友朋贈答門分類别井然秩然凡持身涉世之規慶贊弔唁之節以及信面格式行輩稱呼羅羅清疏無體不備又恐初學家于書中典實未能一覽而知因復博攷詳稽逐加註釋人苟悉心披覽則飛箋染翰自能右有左宜本舘因取而印之以公同好每部分裝四本祇收碼　兩角諸君子有欲以箋素　長　認明本埠申報舘申昌　室或各外埠申昌及分售申報處購取可也 
[絲茶末議]  
　　絲茶二者爲申國出産之大宗從前運往外洋銷路暢旺業絲茶者　不大獲其利厥後作僞者衆貨色漸低連往外洋銷路漸形壅滯而外洋諸國則孜孜以種茶養蠶爲務效中國之長而奪中國之利茶則印度西郎日本出産日多烘焙亦極講究色香味俱佳故有盧仝陸羽之癖者咸嗜洋茶而棄置華茶遂致洋茶銷路日見其盛華茶銷路日見其衰此中盈虚銷長往復循環雖曰氣運使然抑亦人事之未盡也近有友人自英國遞來消息言目下英國茶巿甚覺减色華茶銷路疲滯虧耗不少而華茶之連往俄國者大半因炒焙有潘氣不合銷路復運至倫敦貶價出售折耗更多卽此觀之可見華茶運往外洋日形疲滯已有江河日下之勢前此西商來華購茶英國爲多近年英商購華茶漸少方謂有俄商踴躍爭購可以稍彌缺陷今觀來信所云則不特英國不喜購華茶卽俄國亦不　喜購此誠盛衰之一大闢　也至於絲從前亦惟中國獨擅其利近年法國意大利日本日事講求出絲日莊剔選極精繅製得法日盛一日駸駸乎奪中國之利而華絲運往外洋日减一日當同治初年每年出口者有六七萬包迄今每年出口者不過二三萬包　今較昔其數已减去三分之二以致業絲者動多折閱雖欲彌補而無從此盱衡時事者所以咨嗟太息而不容自已也夫　　之所以日壞者由於採摘之失時烘焙之未善而又加以攙雉以致色有味三者未　　　反護洋茶以出人頭地絲巿之所以日疲者由於餉蠶之未合其宜繅絲之未得其法與洋絲比較未免相形見絀遂使西國之效我者轉得挾所長以勝我若不及早圖維亟籌補救中國固有之和必致爲外洋諸國盡奪而後已本館有見於絲茶二者之日就衰頽　著論說勸飼蠶種茶之户精益求精華商之以絲茶爲業者悉心挑剔勿以僞物欺人以致利源日塞反覆開譬幾致唇焦舌敝而卒無如言者諄諄聽者藐藐也雖然商人固當早自爲計而國家整頓商務拘回利權尤當爲商人代爲之計夫所謂代爲之計者何也則减輕稅額是也絲茶出口抽稅不輕從前絲茶銷路暢旺售價甚昻取稅雖重而販運絲茶者尚有厚利可獲近年絲茶銷路疲滯售價愈貶而所抽稅額仍不减於從前商人旣受虧耗又遭剝削　怪其日就困憊一蹶而不能復振也夫絲茶爲中國自然之利旣見奪於外洋國家必當籌所以挽回之䇿當此銷路日絀商力大困之時惟有减輕稅額俾商力得以稍紓或可補救於萬一且外洋諸國之權稅也或輕或重各有權衡於其間於别國貨物之進口者抽稅不妨從重盖謂别國貨物暢消於本國則銀錢之漏出者必多重抽其稅所以拒之也本國貨物之出口者抽稅務必從輕蓋謂本國貨物暢消於别國則利源之開濬者愈廣輕抽其稅所以助之也商人之一舉一動或損或益在在與國家休戚相關惟爲之竭力維持　商人受其利而國家亦享其福保商卽以保國此固不易之理也中國則不然於别國進口之貨應取重稅者反從其輕於本國出口之貨應取輕稅者反從其重輕重倒置抑何待别國之商人獨恕待本國之商人獨刻乎雖曰中國冋來重農而賤商未可與泰西諸國之重視商務者相提並論然自開關互巿以後以有易無梯航畢集其勢有不得不變者若猶沾沾焉墨守成規視商務盛衰如越人視秦人之肥瘠漠焉不加喜戚於其心吾恐商人受害而國家亦無所利也而况業絲茶者延至今日已有筋疲力盡之勢國家若不量予體恤必且潰敗而不可收拾此則願與司摧政者借箸而籌也 
[蘭臺佳話]  
　　本年秋審人犯照例勾决所有京外各直省應入本年秋審各犯經覆核朝審各堂覈定緩决情實案情將應入本年情實各起斬紋各犯按省各繕黄本分期恭進候旨勾决現經内閣將應進京外各省曁新疆東三省各勾到本章日期繕單具奏請將京外各省恭進勾到本章日期鈐定奉硃筆圈出九月十七日二十三日二十四日十一月初三日初九日十六日欽此遂由内閣照咨刑部等衙門查照辦理○某日午後有一人年逾而立身穿灰綢夾袄藍呢馬褂至正陽門外西月牆高明遠茶館倚北廊啜茗風生七椀其樂無涯突有一人事步營官役多名蜂擁而入指之曰是矣是矣言未旣官役趨前出鐵索擊之揪拉而出　入車内簇護而去一時觀者如堵莫悉緣由有謂甲係廂藍漢某庫兵之跟丁夙有渾名現被人告發云○宣武門内騷逹子營店人志某廂紅旗宗室也上月之杪因病而亡擇於本月初八日發引雇用三十二人大　杏紅寸蟒棺罩前導全分執事出皮庫胡同沿大街向北行至廿石橋廂藍旗頭甲廳前突有一人迎面而來指謂汝棺内屍身無頭我特來爲汝安之否則赴廳涉訟以便官斷舁者見其似瘋非瘋不可理喻只得將槓暫停當有好事者出爲排解其人言我姓玉行五有子一人自襁褓卽由志撫以爲子近已娶婦當志病篤其族戚欲謀家産將此子夫婦逐出不令居喪理論之餘伊等僉以宗室不能抱螟蛉爲言詰以事經二十餘年何不早說伊等强詞折辯無可如何迨志死子婦往哭更不准入門反令其住守靈今竟敢舁無頭屍棺發引乎其時送殯女客甚多志之妹亦言與玉有無數情節呼槓大落槓俾得與玉對簿公庭雖有多人與之調停而兩造各執一詞相持不下廳官以旣有屍首無頭之語虚實均應禀官核辦未便令其舁回旋由恆裕　房取木凳二條將棺停廳前甬路上　夫執事一哄散歸刻已由廳官將兩造解送提署矣 
[鹿耳秋潮]  
　　前者欽奉上諭各省知縣無論奏調委署均由該督撫每三個月奏報一次俾部中有所稽查臺地各州縣缺出業由大府奏報至十七年春季止所有夏季三個月内始署嘉義縣包大令容以委署臺南府遺缺將雲林縣李大令聯珪調署所遺雲林縣缺以保舉知縣候補縣丞龔二尹子廉代理前淡水縣吳元韜因事撤任以本任福建永春州州同孫司馬漙袞代理均由唐薇卿方伯申詳護院沈吉田中丞循例奏報○隘勇左營向駐五指山是處番民雜處撫馭極難管帶官顧芳廷總戎近忽因事撤差由沈吉田中丞另委留閩儘先補用協鎭陳副戎尚志前往接帶副戎奉札後曰赴營次接篆視事○新署恒春游擊黄新圃游戎喬寓城内迎賓館奉劄後方擬擇日履新一日衙　 
 
 

Page 2

 
 
回偶邀二三知已登樓小酌座中有東門外定海正營營官劉某席間不知何故與他客忿爭始則口角繼卽揮拳游戎從中解勸出其不意竟於樓面墜下身被重傷事爲中丞所聞以劉平日性情浮澡舉動乖張已覺有玷官箴今復釀成此事實屬咎有應得立予撤差以爲武員之不知約束者戒○月前臺北通商總局接准臺灣布政使司唐栘開奉護理巡撫部院沈行開准欽差出使日本國大臣李咨竊照光緒十七年五月初七日准日本外務大臣榎本照會内開案照現以盤谷麻剌甲等處霍亂疫傳播應於長崎口按照查騐由有疫地方駛來船隻章程辦理等因准此本大臣查此項騐船章程前于光緒八年黎大臣任内曾准日本政府照會允行在案此次復因預防疫病擇行簡易辦法事關保全生命各國公使均允准照辦自未便獨持異議除照復允將簡易辦法按照辦理外相應照錄章程漢洋文各一紙咨請查照轉飭海關出示曉諭等因到本護院准此行司希卽轉行遵照出示曉諭并飭臺南北通商委員知照等因計黏抄漢文章程到司奉此合就移知爲此備移貴局請煩轉飭遵照計黏抄漢文章程一紙等因准此除移行外刻已由局轉飭所屬各縣一體遵照辦理矣○大稳埕江干近大龍洞建有鐵橋以便火車來往計長十數丈江邊落日倒映虹腰儼然一幅天然圖畫時有西瀛裙屐來此閒游或乘小艇蕩漾於緑波碧靄中浣盡塵襟使人翛然意遠誠佳景也○定海正副兩營前因龜崙嶺一帶鐵路工程緊要由管帶官率在營勇丁馳往建築刻已次第告竣督隊回防早晚在兩校塲操演洋槍及各陣式 
[鎭江近事]  
　　會匪蔓延所在多有各大憲心存惻隠不忍不敎而誅旣三令五申於前始密訪嚴拿於後日前郭軍門統帶兵輪船屯泊鎭江南北岸訪得湖南人李矮子潛蹤海安鎭開設烟寮暗中出售紅布僞據每方得錢六百六十文妄稱此布收存將來可保全家性命所費小而其益大愚民信之因飭密拿至案嚴訊數堂尚未供認又瓜州鎭吳鎭軍亦拿獲一陳姓匪小頭目也謂能操生殺之權時於蘆灘隙地升堂問事目下亦未成招皆拘禁丹徒縣獄○前報列各旗犯因追贓故供出沙大扣陳小元子二人積都護提案委訊皆未供認遂將陳收入丹徒縣獄沙則禁諸本旂公所旣而劉制軍委劉張二君來鎭會同王可莊太守辦理太守委某員協同旗官赴各興鋪拔認旋在城外豐豫典尋得女花衣綢袍各一襲緑洋縐女套褲一雙送交善協領家屬認明實是眞贓遂立飭該旗佐領押沙至府聽候提陳集訊交委員解省嚴懲○五條街富春堂藥鋪開設多年玉札丹沙牛溲馬勃羅列滿店搜采無遺本月十一日下午時突有華姓回人沿途呌駡而來謂病人服汝之藥症益加劇是必爾等粗心舛錯所致且指定某纅誤用某藥以致大肆咆哮店夥詰以是何証據渣滓在否華如狂如醉不可理喻竟將簷外招牌摘去街隣再三婉勸令姑回再說而華臨去猶忿忿不已店主邀衆與之理論事經數日曲直未明不知以後若何了結也 
[電傳江南鄉試題名全錄]  
　孫多捷壽州　陳希濓元和　魏家　江寗　薛臨正武進　沈維賢華亭　陳樹屏望江　夏日琨嘉定　王承藩蘇州　魯泮林江寗 
　聞溥清河　周尚忠天長　金翊連望江　沈厚忻江寍　顧祖彭上元　鄔堯春婁縣　孫鳳林長洲　朱寳善清河　李炯懷寍 
　龔心鏡合肥　張燦奎宿遷　孟鎔陽湖　德厚駐防　沈志賢常州　張士賢婁縣　于長慶江都　費樹藩常州　李堅甘泉 
　洪思齊懷寗　朱應杓上元　陳杏樹涵寗　馮誠戢嘉定　王愼本吳縣　汪開祉新陽　吳礪金宿松　吳翊寅陽湖　翁綬祺吳江 
　陳厚植無爲　王士棻常州　朱其鋆寳應　童益升望江　張汝礪華亭　莊瑞儀陽湖　薛俊太平　徐善寳無爲　孫汝霖通州 
　王邦鼒夥縣　鞏懋熙金匱　鄧嘉禾江寗　檀百熙望江　王衡金匱　徐正鈞石埭　黄炳元昭文　鄧邦述法寍　史悠瑞陽湖 
　吳燕陽湖　童文梓望江　江朝銘旌德　彭褆庠元和　延年駐防　王英冕丹陽　朱學曾涇縣　孫國楨蘇州　孫傳鼎壽州 
　洪鐘儀徵　王仁俊吳縣　蔣懋熙吳縣　涂性成潛山　惲啓森陽湖　鄭光熙常州　董毓蘭宣城　楊尉高郵　徐品涵常熟 
　程松生徽州　鄧邦逹江寗　馬占元寳山　項舒翰太平　潘志洵吳縣　黄恩洵青浦　汪煌太平　舒廷禮太平　劉盛第合肥 
　翁烱孫常熟　吳繼盛合肥　汪賛綸陽湖　胡玉縉元和　王鴻池州　洪恩焕安慶　錢振榮寳應　王祿孫溧陽　黄以霖宿遷 
　吳朓陽湖　葉文翰江寗　孫志脩太平　龔鴻揆五河　馬永煃如　余型來安　莊鼎彝常州　吕成憲蘇州　章定嚴荆溪 
　沈長華江都　曾樸蘇州　童起詩桐城　沙元炳如　姚鵬圖鎭洋　吕志元宣城　程先甲江寍　吳學廉廬江　劉鍾琳寳應 
　姜　　　　翁子孫常熟　鮑文鑣蕪湖　龐元啓震澤　程承澍徽州　吳鴻藻鎭江　郝秀觀懷寗　申濩元元和　程正樞太湖 
　朱世徽泰興　鄭嘉銓元和　陽培駐防　王錫綬盱胎　胡炳益昭文　金振猷合肥　李灼華霍邱　陸爾奎陽湖　孫多鑫壽州 
　劉驤雲寳應　汪聲玲寍國　蘇東培吳縣　胡嘉銓夥縣　賈思愼高郵　董繩壽宣城　吉亮工揚州　孫傳綺壽州　戴光祖元和 
　鮑鴻徽州　葉增濤吳縣　江慶極夥縣　郭寳珩江都　胡遠濬懷寍　傳成霖陽湖　徐旭望光　李組紳武進　程輔墀太平 
　汪文溥常州 
[副榜]  
　鮑鳴謙池州　厲蓉青儀徵　沈宗奭鎭江　韓之錦懷寗　莊藴寛常州　謝慶麟新陽　宋乃鵬懷遠　朱學周寳應　胡濟宜興 
　張慶庚太湖　徐孚吉海門　蘇城石埭　沈嚴元和　趙思源太平　童復武進　胡調燮安慶　顧存章武進　唐致隆廬州 
　惲祝三陽湖　王宗鎣金匱　鮑亮宣歙縣　劉邦霖如 
　江南鄉試於今日放榜本館特託金陵訪事友人迅發專電來申譯登報牘選佛塲開登科記織想諸君子當必以先覩爲快也惟由電碼譯　出姓名籍貫容有小誤俟接到官板題名全錄再行悉心校正[  本館附誌]  
[一死一生]  
　　漢口福興潤信局開設有年人皆以老福興呼之局夥毛董二人俱隸籍寍波頗稱莫逆毛年未而立早已成婚其母殁已多年繼母三五年華父嬖之特甚枕邊燈下時有潛言此亦兒女之常情全賴爲之父者權衡在握耳不料漸爲所惑視子媳如仇宼指桑駡槐苦難忍受毛遂私將妻之衣飾運赴漢囑妻乘隙附輪船前來同住本月初七日局事早畢邀董上酒家樓炒螃蟹煖紹酒倚窓對酌各道苦衷董半百之年鵾絃早斷上有老母茹苦含辛聞毛所言不覺愁腸頓觸急欲覓鴉片烟吞食冀魂赴黄泉與昔之並肩人詩賡偕老適同局夥烟缸器具在側董　挑取數錢嚥之毛見之鼓掌大笑曰兄旣欲登極樂世界弟願相隨因亦挑而吞下盖醉中情態幾不自持也當夜兩人皆和衣而臥次晨局主呼夥收信則毛已氣息奄然口角猶烟痕狼籍董因吞後曾經嘔吐故猶能自言其所以然局主急延西醫救之毛殞而董得更生 
[藉屍圖詐]  
　　寍波某氏婦本寍海人年約三十餘其夫早逝生有一子留養在家已則依郡中某甲爲傭終歲或一返鄉或竟不去其子亦不數來人問之則曰貧苦人衣衫藍縷恐人疑爲串竊也主人以爲謹愼可靠一切家事聽其主持某日晨起婦房門緊閉破扉入視則腥穢觸鼻血跡淋漓僵臥在床身如冰冷衵衣猶握在手内知其生兒也秉燭尋之果於床後得一男孩口塞敗絮舉家張皇不知所措聲聞於外哄動隣里觀者盈門甲本手藝中人卽飭學徒呼婦之子來甫及門卽被地棍誘出藏匿之不令見甲又串同差保以報官請騐相惆嚇旋有人向甲解勸甲進退維谷不知所之繼念多事不如省事只得給以洋銀百餘圓婦子始出面領回棺殮 
 
 

Page 3

 
 
[崎陽會景]  
　　日本長崎諏訪紳社每屆菊花時節必行大祭迎神遊歴伊勢宫大神宫八坂神社至大波行宫而止越三日乃送神回本年定期陰歴九月十五日舉行是日長崎縣知事中野健明親詣行宫叅謁神像並請中國理事及紳董往觀其會向歸七十二街輪值每次十二街今屆由寄合町本大工町今博多町爲會首所用大傘神輿龍船釣船及藝妓所扮雜劇與昔相同惟有燈龍一架仿華人所製擎者皆改作華裝頭紥黑巾盤以假辮身穿緑綢袄外罩京式馬甲導以華樂挨次至相識人家投剌請觀又有以松香製成烟火放時突出蜘蛛一個其大如輪正旋轉間忽蛛壳中開中一美人作婆娑妙舞三開三閉再燃松香則蛛與美人忽又不見嘻斯亦奇已 
[東報雜譯]  
　　本月十六號朝鮮駐紥辦事大臣金君嘉鎭由東京回國途次大坂遵朝鮮政府命向太湖輪船會社購取第一等船票乘之就道所雇大三輪長兵衛氏與之同行○東京日日新聞大行整頓改換章程查日日新聞向由澁澤榮一合十數人而成現經井上伯將各股株劵悉行買取此後社事當由伯一人主持矣○本月十四號西京來信云日皇太后向駐京都兹下諭於十五號午前九點鐘時出宫幸官幣中社北野神社及二條離宫還時在清水暫憇○邇者日本内地疫症流行是以長崎口所設檢　所尚未裁撤凡輪帆各船之來自上海者其人皆由所申小火輪船接登岸上用藥水洗其衣服薰乾而後衣之船上各船亦遍灑藥水其氣甚惡本月初由牛庄來崎之夾板一艘滿載荳餅等貨所中人强令就浴忽焉狂風大作夾板船竟因無人照顧以致覆没現在須向所中索償也又和衆公司某輪於初六日進口查出船中有一病人扣留七日始准入港 
[解犯銷差]  
　　會匪陳金龍由滬解至金陵明正典刑已列前報兹悉押解委員劉玉衡二尹等已於前　乘輪　滬當赴道轅銷差云 
[學徒自縊]  
　　倪慶祥者在南巿紫霞殿左近開設成衣店三日前領嘉定人張小弟爲學徒前夜張忽私自出外至張華浜坑厠中自縊身死昨晨倪始覺察解救不及當卽知照張之母舅金泰康姊丈金瑞卿一面協同十六鋪地甲投上海縣報請相騐矣 
[虐媳可恨]  
　　凌虐養媳最是忍心害理滬南倉橋北首洗帚弄内江北人某氏已喪所天遺下一子於去年聘定同鄉人某姓女爲童養媳已過門矣該氏悍潑性成常將養媳凌虐前晚媳因事又觸某氏之怒氏竟用　繩將媳梱縳並用竹扞剌其手足媳痛極血流滿地大呼救命鄰人聞之均往解勸無如某氏兇横異常迨勸者散歸依舊横施酷楚隣人代抱不平暗告媳父某甲甲聞信馳至見女腿上腐爛不堪遂冋某氏理說議論紛紛不知能釋怨修好否也 
[烟館罰鍰]  
　　前爲野雞流妓今當女堂倌之淫婦沈寳珠違禁至法租界南誠信烟寮經法包探孫錦榮拿解訊押情形已詳前報昨晨捕房傳南誠信夥張培恩及寳珠解案有强壽山者自稱寳珠之夫投案候質繙譯官魯鼎安檢閱公董薩君所立章程條欵一一告之代理讞員朱森庭明府明府詰張曰婦女入烟館久干例禁爾旣在南誠信執役豈尚不知乎答稱自奉禁令小的卽飭各堂棺不許婦女　内吸烟是日寳珠獨自入門堂倌見之立卽驅逐不料適有包　到來　入捕房管押明府問强曰寳珠是否爾之姘婦答稱小的與寳珠實係結髮夫妻請大老爺訪查可也冋寳珠旣是爾妻因何任其出外淫蕩現已拘押多日爾爲何不早到堂供稱小的本以不律爲生涯本月十三日在家與寳珠反目隨送筆往吳淞張老爺處小住數日未知被拘管押情由問爾與寳珠爲何反目答稱生意清淡不敷家用以　勃谿明府卽商諸魯繙譯官　寳珠私入烟館者當笞責荷枷姑念有本夫認領格外恩寛判令掌頰一百下可乎魯君曰可明府復謂强曰爾任妻淫蕩豈甘帶綠頭巾耶强不答遂判合掌頰二十下南誠信主人罰洋十元着張呈繳諭以此後須謹愼小心再犯則尚須重罰張遵斷繳洋而去 
[悞傷免治]  
　　本邑鄉人朱小弟肩挑竹筥行經虹口正在將另易肩頭忽有西洋人擎雙門洋鎗自後得得　來擔碰洋鎗墜地觸動機關轟然一嚮彈驀迸出由上墮下從朱耳旁擦　朱卽受傷某號巡街捕見之舁朱至捕房聲訴捕頭命送至同仁醫院醫治　西洋人言從鄉間獵鳥回洋鎗藥彈早巳放去一門設或二門並出恐不堪設想矣捕頭以事出無心且朱傷無甚妨碍准西洋人回去不予深求此數日前事也至前日下午朱甥某甲聞而往探　朱血衣奔投　公廨喊控宋二尹飭差往查宋以傷巴將痊不願涉訟甲亦不知何往矣 
[上海縣署瑣案]  
　　馬榮山陸芳連投縣訴稱有周金堂者與小的等合股在大東門外開設隆興館飯店雇用顧才卿爲司帳周自在店中爲經事邇來周忽稱店因虧本閉歇小的等查閱帳簿應贏餘錢四百餘千竟遭吞没求恩訊究哀大令提訊之下因兩造各執着候覆訊已見前報昨日午堂由大令覆訊馬陸二人投案伸訴前情周金堂供稱店中生意共做二十　月因巿面各貨昻貴致虧一百七十八元有帳可稽求恩明察顧供稱小的在隆興館爲司帳餘供與周略同大令察閱帳簿衡情酌斷令馬等再折償洋十五元給周具領兩造均遵斷而退○鴇婦蔡陳氏在寗波凌虐養媳陳夏妹致女遁跡滬上在法公堂涉訟該氏復串出寄子馬錦榮赴案冐領葛蕃甫同轉屢次訊供夏妹訴稱該氏在寍波開設花烟間威逼小婦人爲娼並被用藥墮胎同轉以該氏下此毒手情殊可惡着與馬錦榮一併送縣訊辦陳夏妹發堂留養此已詳登前報者也昨日午堂復經袁大令研訊該氏及馬同供寗波人現已知悔求大老爺恩施格外大令喝將蔡陳氏脫去棉衣從重鞭責一千下馬笞責四百板分别管押聽候備文遞籍 
[英界公堂瑣案]  
　　包探孔才稱天津流氓陳流山在界租中屢次季事遞解回籍現復來滬遊蕩爲此拘案請辦陳流山供現已改過自新不敢犯法宋二尹判陳流山管押半年以儆○包探徐雲湘稱張阿炳朱三寳在廣東路火焚基址扒竊小鐘二架及洋傘手巾等物拿獲人贓其贓已由方廷安認明今將人贓送案方廷安稱被竊各贓巳由包探查獲請恩給領張阿炳供蘇州人朱三寳供寗波人偶犯行竊惟求施恩宋二尹判張阿炳朱三寳各押十四天贓交方廷安領去○一百八十三號華捕稱昨見陳阿福在吳淞路擺設小賭攤拘案請究陳阿福供杭州人偶擺小攤猜一本萬利四字以後不敢再犯宋二尹判陳阿福笞責五十板賭具銷毁○包探張九意稱費阿南至英公司輪船上將流蘇　印度人掉换白銀已將印度人拘獲送英按察司署訊辦費阿南是華人特送憲案請示費阿南供寗波人以後不敢再做掉貨之事宋二尹判費阿南管押五天以示薄懲○包探沈金隆　積竊張阿三行竊楊阿順家水烟袋拿獲人贓送案楊阿順投案求請領贓張阿三供浦東人疉犯行竊自知咎戾後當改過宋二尹判張阿三發捕房管押二月贓交楊　順領去○張舟雲稱江北人推小車餬口有拖東洋車之趙登可從後面奔來碾傷小的脚背由捕拘案請爲騐傷究辦趙登可供無心悞碰惟求恩宥宋二尹騐得張舟雲略受皮傷判罰趙登可洋三角給張養傷○徐瑞芝陶維朝張友漁等各報失竊衣物已由包探緝獲人贓請爲給領王裕山供南京人如今不敢再犯行竊宋二尹判王裕山笞責一百板勒令回籍贓交失主分别認領 
[法界公堂瑣案]  
　　金利源棧房小工劉三河盜賣某客寄棧之高麗參除追到價銀外尚缺二百八十餘兩朱明府飭包探提劉之荐保人王子修訊究此已屢列　章矣昨晨捕房將劉解案明府商諸魯繙譯官以劉挺押日久判令重責一百板枷號一月發金利源棧前示衆○通事稱日前東洋車夫王小明載西客至英界拜經堂將所遺鐵箱藏匿前日欲圖配就鎖匙開箱取物經某包探查知人贓並獲查坐車之西人身充四條金兵目現因公幹往天津曾電逹捕房言箱中均係紙據内有功名執照一張朱明府問王曰此箱究竟如何　得供稱是晚兩點鐘時小 
 
 

Page 4

 
 
的從蜜采里載西客往北時適下雨未及細檢以致將箱遺在車中明府謂坐客遺失物件例須通報捕房爾竟敢藏匿不交乎遂判令押候笞責四十板箱暫存案候失主認領○龜子王福堂訢稱寄女王徐氏於本年四月至治下吉祥街某弄某姓花烟館賣娼目下已去邪歸正　日其生母病死鹽城擬於前晚附輪船回去小的先在碼頭守候　料狎客李阿泰竟將王徐氏中途扣住藉端索許小的聞知扭李請究朱明府問李曰爾爲何向王徐氏滋詐李供稱當王徐氏在花烟館賣娼時因欠鴇婦洋銀冋小的借去金約指一枚抵洋十一元以償欠欵目下私下動身回去故小的欲追還金約指價並非索詐錢文明府轉問王徐氏供稱小婦人並不借伊金約指明府問李曰爾與王徐氏如何相識供稱曾有枕席之情謂爾旣與氏有枕蓆之情些些洋銀卽可作纒頭之贈且並無証據烏可究追復謂王曰爾現爲烟妓之寄父卽係龜奴胆敢呶呶然瀆訢公堂實屬混張判令押候掌頰二十下王徐氏旣不認欠叱令退下常熟婦徐屈氏携九歲孩子徐仁厚卽徐和尚訴稱小婦人來此傭工前日至城中萬源昌珠寳店爲乳嫗將孩寄在珊記碼頭船上旣而孩登岸小便陳紀生誘至租界中幸經包探查知務乞將陳究辦朱明府問陳曰爾欲將孩誘往何處陳供稱小的行經珊記碼頭見孩在途中號哭并問小的曰新北門在何處小的適欲至新北門因順便將孩帶去連問幾家不見其母問爾住何處答稱小的躭擱三馬路友人家明府令孩將陳誘騙之事一一供明孩稱小的登岸小便陳問來由小的卽告以母親傭工之事陳云我送爾至母親處好否小的允之因偕至新北門外明府謂陳曰此孩之言爾可聽見陳一味抵賴不肯直供明府商諸魯繗譯官判責陳一百板　號一月孩交徐屈氏領去○包探王榮培禀稱娻了頭在城中彈棉花店内竊得棉被一條送案請究朱明府訊問之餘陳直認不諱遂判令笞責四十板贓存捕房待領○通事稱楊桂記竊得小東門外大街某號庖丁錢四百文拘獲人贓送案請究楊供稱小的踞在地上有人竊錢抛在坐處悞被指拘求恩寛宥朱明府謂姑念原告不來從輕發落判令笞責二十下錢存捕房候領○浴堂主羅萬法訴稱小的雇工修整浴堂池由水作頭紀小記承包計洋三百五十元當卽付楚立有承攬筆據目下工巳及半忽然申止冋之理說言欲添價洋四十五元小的以議定在先不肯加付伊卽停工不做其夥復携去四門町一桶朱明府閱得承攬上有中保邱德榮楊小園等人將　傳人詰問緣由楊稱紀停工不作反敢行兇明府判令將紀押候傳邱訊核○趙鐵樓訴稱家住小南門内同仁里有屋坐落湳東周湳鎭由王炳全賃住每年租洋十元後王以地板舊爛將租扣去四元作添買地板之費目下王已遷去尚欠租錢六千有奇并將岳母靈柩寄存日久不肯遷出王供稱岳父向開麻油作膝卜無子故而招小的贅在家中後岳父母皆病亡小的於本月初一日到申在余和源南貨店中爲夥靈柩因岳父之侄尚未來申且已擇定今冬瘞埋是以目下不能遷動朱明府謂爾岳父旣有侄子何用贅爾爲壻答稱姪于萬難依傍故將小的贅在家中問幾時可遷靈柩答稱十月初卽可遷栘明府着押候交人保出具結限期將柩遷去復謂趙曰王若逾限不遷准爾來案控告可也趙稱謝而去○小東門外某麵筋鋪主黄茂卿訴稱烟妓龔大寳借居樓上每月連巡捕捐計洋十元目下積欠租洋廿八元送案請究大寳供稱去年四月遺失　摺卽與黄說明另立一摺仍先交後住到今共　十八元黄將摺改過日期以致疉錯一月兹將手摺呈閱朱明府見摺上確已塗改詰黄因何改冩日期答稱此摺非小的所冩小的另有底摺檢呈明府問大寳曰憑爾計算應欠若干之數答稱十月初止共欠廿八元明府着黄居期收洋廿八元再行定奪 
[苦海青蓮]  
　　謹啓者滬上黄三寳校書系出良家流落平康業已得人而事脫離苦海軫念災嫗爰將江右朱君所贈釵釧資洋四百元移賑山左函囑敝堂代爲彚解救人一命勝造七級浮屠了塵世之繁華憫蒼生之飢溺心田善果頗有夙根火坑青蓮同登彼岸較之茹素燒香奚啻霄壤附綴報牘以誌善緣[  上海六馬路仁濟善堂籌賑公所施善昌等謹誌]  
[靈藥濟世]  
　　謹啓者兹有本城老泰山堂　鋪陳杏園大善士憫江浙喉症流行特將家傳秘方喉風樂一千服交敝　轉寄金陵杭州等處代爲分送仰見心存濟世藥到回春消戾氣於陰陽躋斯民於仁壽照收之下欽佩　名遵卽代寄以副雅　陳君素擅岐黄尤精喉症自願門診概不取酬具見濟世之心樂行不倦　并附誌以廣善緣[  上海六馬路仁濟善堂芊事施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
纒脚藥五十六爛脚藥七十文雞眼藥七十文生髮油五十六痛經丸洋兩角安胎丸洋五角白帶丸洋兩角防小產丸兩角可壽盤香兩角肺露三百世六頭皮屑水三角梅蝶肥皂百四玉容散八十四咳嗽丸洋一角心氣痛丸五角胃寒丸洋兩角狐臭藥洋三角肝胃氣痛三角小腸氣痛三角四馬路晝錦口　 
 
 

Page 10

 
 
[光緒十七年九月十一日京報全錄]  
　　宫門抄○諭旨三道錄前○發抄硃批四道○陜甘督楊奏爲已故大員治績卓著請准分别追卹附祀摺○東撫福奏員外郎服滿回工片○粤督李奏飭總兵赴任片○直督李奏修理駐防官兵房屋籌撥銀兩片○又奏道員捐助鉅欵請破格優奬片○江督劉奏甄别道員片○川督劉奏請准建坊片○九月十一日刑部都察院大理寺侍衛處值日無引見○陸寳忠張百熙各謝在南書房行走恩○儘先副將張志春謝恩○升補叅將楊通純謝恩○吉恒請假十日○召見軍機鳳秀○發抄張之洞奏武穴教案辦結情形奉硃批該衙門知道欽此○又請將被控之寳慶恊革訊奉硃批詹定邦着卽行革職交張之洞提案嚴訊按例定擬具奏餘依議該部知道欽此○卞寳第奏儘先叅將熊世鰲補泉州營叅將奉硃批兵部議奏欽此○又請將延不交審揑報連鹽失水之鹽大使丁寳恂革職奉硃批着照所請該部知道欽此○○太子少保頭品頂戴陜甘總督臣楊昌濬跪奏爲已故大員治績卓著籲懇天恩俯准分别追卹附祀以彰藎勞恭摺仰祈聖鑒事竊查前浙江鹽運使朱孫詒江西清江縣人咸豐初年由刑部主事改官湖南任湘鄉縣知縣時粤宼方張境内戒嚴會匪奸徒勾通擾害該員勤求民隠厘剔吏弊不憚勞怨捕擒匪衆盡法懲治積年巨案數月悉清裁革錢糧浮收酌定章程至今遵守無異舉行團練擇紳士爲都總區總選練壯士並募湘勇三營堵禦髮逆以羅澤南王鑫等爲營官防守縣城及各卡隘咸豐二年七月賊犯長沙先遣奸細赴各縣貼示有賀姓者至湘鄉索貢朱孫詒訊明立斬以徇故隣縣湘潭寗鄉先後失陷湘鄉得以保全者朱孫詒之力也復率隊出境禦敵所向有功咸豐三年赴援江西力保南昌省城前湖南　撫駱秉章深加器用前禮部侍郎曾國藩在籍爲團練大臣募練湘軍分道四出用能削平巨宼百戰成功究其實湘勇之立軍先自朱孫詒開之公論自在有不可没者旋經駱秉章調辦四川營務由道員擢任浙江運司請假開缺未幾遽以軍營積勞病故聞者嘆惜而湘人感頌至今弗衰又布政使銜前江蘇淮揚海道王加敏浙江山陰縣人由佐雜指發湖南前撫臣駱秉章委辦軍需局務其時軍務緊急派軍分援各省一切軍械糧糈悉取給於湘該員任事多年製造軍器帳棚火藥等物獨爲精善利用轉輸籌撥措置裕如胡林翼曾國藩所統各軍均資得手荐保道員歸湖南候補辦理善後籌勸捐輸簡募士卒撫恤傷亡無役不從迨左宗棠率師由江復浙旋由浙入閩調辦浙軍後路糧運浙省蹂躪之後該員悉力經營諸臻妥善同治六年左宗棠調任陜甘督辦軍務以糈械最關緊要仍派該員駐紥湖北辦理粮台前後十餘年經年餉糈緩急足恃涓滴歸公毫無貽悞新疆旣定左宗棠移督兩江奏調總理營務補淮揚海道缺該員廉正自持力袪積弊於所管河務尤能切實講求防守高寳運堤各霸以保下游知葦營樵兵之苦力裁耗規在任數年始終如一奉命護理漕督亦能謹守成規軍民悅服旋因積營致病陳請開缺卒於原籍臣維朱孫詒王加敏二員雖非殁於任所而朱孫詒治湘政跡偉然可傳首創湘軍引用賢才卒平巨難王加敏力籌軍食備極艱辛均能宣力國家勳績卓著惜未竟其用遽以病殁核與軍營立功後積勞病故例實屬相符臣於該二員深知其詳未敢壅於上聞合無仰懇天恩俯准將前浙江鹽運使朱孫詒布政使銜前江蘇淮揚海道王加敏二員均照軍營立功後積勞病故例從優議卹生平事跡宣付史館並將朱孫詒附祀湖南湘鄉縣名宦祠王加敏附祀湖南江蘇浙江左宗棠專祠以彰藎績謹恭摺具陳伏乞皇上聖鑒訓示謹奏奉硃批該部議奏欽此○○福潤片再工部員外郎濟澂前於光緒十六年由部奏明派往山東學習河務是年十二月二一日在工次聞訃丁父憂隨經前撫臣張曜給咨回旗穿孝俟百日服滿仍行回工並經具奏在案嗣據呈稱該員自聞訃之日起扣至本年三月二十一日業已百日孝滿由旗領咨仍回山東河工學習請分别奏咨等情前撫臣張曜未及核辦因病出缺留交前來奴才覆查無異除分咨查照外謹附片陳明伏乞聖鑒謹奏奉硃批該部知道欽此○○李瀚章片再新授廣東瓊州鎭總兵滕嗣林現已到省應卽飭赴本任以專責成除檄飭遵照外理合附片陳明伏乞聖鑒謹奏奉硃批知道了欽此○○李鴻章片再准察哈爾都統咨獨石口千家店駐防官兵房屋因上年大雨坍漏不堪請借俸餉修理經臣飭委宣化府知府汪守正會同防守尉勘明共屋三百六十間委係坍塌滲漏難以淒止由藩司具詳前來自應援照光緒七年成　借給該駐防官兵一年俸餉銀四千六十一兩照章官俸七成兵餉八成合實銀三千一百八十八兩三錢在於藩庫扣存未歸口北道庫預備軍需項下撥銀一千兩藩庫節省馬乾項下撥銀二千一百八十八兩三錢分給該駐防等領回由都統督飭核實購料興修所借銀兩卽在該駐防應支俸餉内分作八年按季扣還清欵理合會同察哈爾都統臣奎斌附片具陳伏乞聖鑒勅部查照謹奏奉硃批該部議奏欽此○○李鴻章片再據籌賑局司道詳稱滿洲正紅旗隆順佐領下人候選道榮森前以順直災重工賑需欵竭力籌措實銀一萬兩解局助賑據稱世受國恩情殷報効不敢仰邀奬叙等情詳請核奏前來臣查該道榮森由筆帖式吏部員外郎補授盛京禮部員外郎内倉監督捐升候選道今以畿輔賑撫要需慨捐鉅欵洵屬急公好義力顧大局上年部定捐賑新章凡士民捐銀一萬兩以上准其專摺奏明請旨破格優奬該道年壯才明講求吏治在奉天服官多年於該省地方情形最爲諳練堪備任使核其所捐銀數按照新海防捐例由雙月道員捐足三班指省分發已加至兩倍之多惟奉天省向應由特旨發往例無捐指之條應如何破格奬勵以示優異之處出自恩施持沛非臣所敢擅擬理合附片具陳伏乞聖鑒訓示謹奏奉硃批榮森着發往奉天以道員補用欽此○○劉坤一片再前准部咨道府州縣等官無論何項勞績歸入候補班人員卽以到省之日起予限一年奏明分别煩簡留省補用等因歴經遵辦在案兹查有江蘇卽補道王詩正年四十一歲湖南湘鄉縣人由難廕知州投効軍營光緒四年於攻克烏魯木齊逹嚕城及吐魯番各城案内保以直隸州知州分省補用並戴花翎五年於新疆南北兩路一舉蕩平案内保以知府分省歸候補班前補用七年新疆南路諸軍五次剿平邊宼案内保以道員分省無論應題應調應選之缺儘先題奏八年正月經前督臣左宗棠奏以原官留於江蘇歸候補班儘先補用直隸相馬永定各河工案内保加二品頂戴是年因案革職十一年正月奉調赴臺灣在事出力五月奉旨賞給五品頂戴十四年在海軍衙門捐備軍裝八月二十五日欽奉懿旨准其開復原官翎頂仍以道員歸江蘇卽補欽此旋經呈請分發十月經吏部帶領引　見奉　旨照例發往欽此領照起程十一月二十五日行抵江寗就近繳照到省加扣赴蘇州程限六日以十二月初一日作爲到省日期試看一年期滿例應甄别據江寗藩司詳請加考具奏前來臣察看得江蘇卽補道王詩正明幹勤奮胆氣亦優堪以繁缺留省補用謹會同江蘇巡撫臣剛毅附片陳明伏乞聖鑒謹奏奉硃批吏部知道欽此○○劉秉璋片再查定例士民人等捐助地方公歀銀至一千兩請旨建坊遵照欽定樂善好施字樣由地方官捐給銀三十兩聽本家自行建坊如係有力之家免給建坊銀兩各等因遵行在案兹據金堂縣知縣王用綬禀稱縣屬趙家渡至新都縣交界地方一帶概係土路每遇天雨泥濘雖行大爲行旅所苦經成都府知府汪鑑飭屬勸修石路旋據職員孫國治獨力捐助銀一千兩尅日繳縣興工現已告竣併稱該職員已在順直賑捐同知職銜呈請移奬其曾祖母孫張氏照例建坊等情請奏前來臣查該職員孫國治獨力捐助修理石路經費銀一千兩洵屬樂善好施核與建坊之例相符合無仰懇天恩准予孫國治之曾祖母孫張氏自行建坊遵刊樂善好施字樣以昭旌奬而示激勸謹附片具陳伏乞聖鑒謹奏奉硃批着照所請禮部知道欽此 
 
