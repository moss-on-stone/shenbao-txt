# 1937 - 237 - 4923107

 

Page 1

 
 
[敵迭次進犯浦東失敗昨礮戰猛烈聲震全市]  
　　我射擊凖確燬領署傷敵艦　吳淞肉搏戰已驅敵至江邊　羅店敵四面受困殲滅在即 
　　自戰局外移後、在最近一週間、滬市似已不聞槍砲聲、乃至昨日、浦江砲戰開始、方衝破上海沉寂之局面、我軍大砲聲威、震驚全市、一般民衆、又恢復極度緊張興奮之狀態、憬然覺悟上海亦在最前綫也、茲將昨日各路戰况、摘要提述如次、㊀浦東砲戰結果、以我軍砲手射擊準確、日領事館命中三彈、炸燬甚重、敵艦運輸艦之尾部、亦被我射中受傷、晚間敵又向爛泥渡偷渡、亦被我守軍、立時擊退㊁吳淞方面、敵軍因前日全綫總攻失敗、損害奇重、昨日我軍乘勝節節進逼、敵已潰退江邊地帶、又在大中華紗廠附近之敵、昨圖衝過楊家宅、被我集中機搶掃射、不支潰退、㊂羅店方面之敵軍、仍在羅店鎮東北面約二三里處、被我層層圍困中、又曾在瀏河東岸之敵千餘人、二日中午、已被我壓迫向川沙方面撤退、㊃二日晨起至黃昏為止、敵向我三官堂陣地、攻擊五六次之多、均被我軍擊退、㊄楊樹浦虹口及江灣路八字橋一帶、雙方均守原綫、未有變化、 
[敵圖進犯浦東浦江昨終日砲戰激烈]  
　　自戰事重心移往沿江沿海各口岸後、租界之內、殊為平靜、未聞重砲聲音、迄巳旬日、惟敵軍在沿江海各處登陸以來、迭遭我軍之痛擊、絕無展開之機會、乃於昨日復向我浦東進犯、並以海軍砲轟擊、我軍亦以重砲還擊、砲戰終日、其激烈為滬戰爆發以來所未有、我砲兵目標凖確、彈無虛發、外白渡橋北堍日本領事署、被我擊燬、浦江中敵運輸艦一艘、中彈重傷、其餘敵艦、亦大受威脅、外灘各外商大厦屋頂、西人觀戰者甚多、對我砲兵標的之凖確、贊美不置、租界居民、一時又極度興奮、茲將詳情分紀如下、 
　　敵軍登陸被我殲滅 
　　昨日上午十時十分許、敵軍百餘人、分乘小艇多艘、在敵艦砲火掩護之下、突由浦東陸家嘴春江碼頭登岸、我浦東方面之駐軍、立卽以機關槍密集掃射、並以手溜彈向敵襲擊、敵軍以立足未穩、蒼皇應戰、傷亡奇重激戰至上午十一時許、登陸之敵、除少數退登小艇、得以生還者外、幾已全部被我殲滅、旋於午後二時起、又有小艇四五艘、滿載敵軍、游弋於陸家嘴一帶浦面、企圖再度登陸、我軍俟其逼近之時、卽以機槍掃射、敵軍雖亦以機槍還擊、然無法傍岸登陸、直至晚間、敵艇尚在游弋、但以我軍戒備嚴密、敵軍企圖、迄未得逞、 
　　又訊、日軍第一次、謀在春江碼頭上陸未遂、至下午又放小火輪一艘、載滿身衣便裝之敵軍約一百多名、各帶軍械並放火器具、從楊樹浦方面開來、船上用篷布扯下、掩沒輪中兵士、偷偷向陸家嘴轉灣朝南、乘雙方砲戰正烈、而又有日機一隊、在浦東投彈、輪偷過陸家嘴向十六舖而去、其時四點二十分鐘、比輩敵便衣隊、擬在十六舖偷上浦東、意在到爛泥渡等處揭亂者、乃該船甫到新開河江面時、為駐在該處之美國軍艦所見、立卽由美艦放舢板一艘、派兵若干、卽行在該日兵輪前繞行一圈、並用旗語警告、禁止此大批便衣隊偷渡、該日兵船經美艦之警告、又不能開往南市十六舖、仍原船退回楊樹浦、第二度偷渡上陸、又告失敗、 
　　砲戰終日至為激烈 
　　當敵軍昨晨在陸家嘴登岸之時、停泊於浦江中之敵艦、卽以密集之砲火向我浦東方面轟擊、精作掩護、我口口方面之砲兵陣地、亦立卽以重砲還擊、砲火集中於浦中之敵艦及楊樹浦方面之敵軍陣地、迨至午刻、敵方以在陸家嘴登陸之部隊、幾已完全被我殲滅、於是惱羞成怒、敵司令艦出雲號卽命令浦中全部敵艦、集中砲火、向我浦東猛轟、砲擊之密、連續不斷我方為報復計、卽以迫擊砲向虹口方面敵軍陣地射擊、敵方無奈、乃於午後二時許、命令敵機兩隊、飛往浦東偵察我方炮兵陣地冀圖加以矗炸、惟敵機在浦東上空盤旋歷一小時許、絕未發現我炮位之所在、僅胡亂投彈十餘枚、卽行廢然而去、我砲兵俟敵機離去之後、繼續發炮轟擊、敵方狼狽不堪、急調原泊淞口最新式之六號軀逐艦三艘、駛進浦口、當於午後四時許到達、停泊於日總領署北首之日本郵船會社碼頭、同時發炮向我浦東方面轟擊我方亦繼續以重炮還擊、砲聲隆隆、全市皆聞、雙方砲戰終日、直至晚間七時許、砲聲始漸停止、 
　　又圖在爛泥波登陸 
　　敵軍又於昨日晚間十時許、以飛機飛往浦東爛泥渡轟炸、同時此滿載敵軍之小艇四五艘、卽乘黑夜駛入南黃浦、至爛泥渡浦面封鎖綫附近、企圖在敵機掩護之下、由爛泥渡大古碼頭登陸、我軍當以自動步搶及機關槍密集掃射、敵艇難圖逼近碼頭、均經我軍奪勇擊退、約歷半小時許、敵軍以傷亡衆多、不支而退、登陸企圖、完全失敗、 
　　我軍砲擊標的準確 
　　昨日我軍之砲擊、標的異當凖確、初時我以重砲向楊樹浦方面之敵軍陣地轟擊、敵軍陣地當有多處著彈起火、受損頗鉅、旋我復以迫擊砲轟擊虹口方面之敵軍陣地、北四川路·崑山路·吳、淞路·乍浦路·天潼路·及北蘇州路等處、著彈頗多、敵軍傷亡奇重、損失尤鉅、日本總領署附近一帶、着彈共達十餘枚之多、日總領署亦被我擊中三砲、當卽爆炸、毀損甚鉅、並死傷多人、巡査部長西尾清·松下實·及上海每日新聞社記者川添一等、均受重傷、日方狼狽不堪、急將總領署內之重要物件、倉皇遷出、昨日正午、曾有砲彈兩枚、落於浦中二號浮筒附近、距離敵司令艦出雲號僅二十餘碼、水濺高飛、及於艦上、敵方頗為慌亂、午後四時四十分至五時許、又有砲彈多枚、落於日本郵船會社碼頭附近爆發、距離敵六號驅逐艦至近、該艦曾否受損、未能證實、惟郵船會社碼頭泊有敵方驅逐艦一艘、則於昨日午後一時許、被我擊中尾部、受傷甚重、艦上敵軍、亦死傷多人、此外尚有敵十六號驅逐艦一艘、亦被我擊中受傷、至於敵方之砲擊則又漫無標的、我方並無損失、僅陸家嘴鴻興船廠·祥生修船廠·以迄墤山碼頭·及齊江碼頭一帶、着彈起火、延燒甚烈、自上午十一時二十分起火、迄晚未熄、尚有停泊於春江碼頭之鹽船多艘、亦均焚燬、 
　　砲戰激烈流彈甚多 
　　昨日砲戰之激烈、實為滬戰爆發以來所未有、公共租界及南市各地、流彈甚多、昨日午後二時五打分、有一砲彈落於北京路外灘、炸死華人三名、傷四人、尚有俄籍商團及印捕各一人、亦均受傷、又昨日下午二時砲戰最烈時、北京路外灘怡和紗廠辦事處門首、曾落下小型砲彈一枚、以適值該辦事處正在發放工資、故有工人七名、行人十二人、當塲被創、內中除工人一名小麻子、年十二歲、已慘死外、其餘十八人均經用救護車送往仁濟醫院救治、此外尚有萬國商團外籍團員人、印捕人、華捕一人、亦被波及、已送公濟醫院救冶、其他各處流彈調査如下、㊀靜安寺路斜橋弄內、曾落下高射砲流彈一枚、擊傷行人六名、（一說死傷廿餘人）旋經救護車送醫院救治、㊁又南市中華路德順昌煙兌店、於下午二時許亦有流彈飛人、擊傷該店主婦、已送醫院救治、勢甚危殆、㊂南市州南門中華路滬南區救火聊合會對過這小石橋口泰昌煙紙店、於昨午十二時許、為砲彈流片削過、樓上屋面、當場被燬、㊃該處有一警察派出所之屋角、亦被燬去一角、當時有行人數人（其中有一老嫗、被瓦磚墮下受傷、中西區救護車將受傷者、車送仁濟醫院救治、㊄水神閣附近之王大有香號附近屋垣、亦被燬去一隅云、㊅停靠陸家嘴浦面有帆船多艘、於昨午四時許、為砲彈擊中、當場着火、均成灰燼云、㊆當我軍砲中日領館並起爆炸時、因勢巨力大、曾有北京路仁記路中國銀行大厦五楼上、出店一名正在擦刷玻窗、竟被震力抛出窗外、墜於仁記路上、腦漿迸裂、當場慘死、㊇至於迫近戰區之乍浦路橋及北蘇州路河濱大厦等處、亦均有流彈墮落爆炸、㊈南市南倉街施家弄附近、擊毀電綫、傷及該弄十七號居民王小寶一名、為男性年十六歲、傷及腦部頗重、㊉浦東××地方、被出二彈、將二號內居民無錫人榮載昌之妻高氏、（傷左乳胸部足部已斷）及其戚王氏、與女孩王文德）年甫二齡）等擊傷、戚王氏傷及腦部甚重、女孩王文德之父亦已同時被炸身亡、為狀至慘云、 
　　猛烈砲戰開始一瞥 
　　昨日上午九時半許、浦江中有一小舢舨、由一婦人操櫓·載形似難民者五六人、由北京路碼頭對浦、擬渡江來滬至新關碼頭登陸、當駛至浦江中心、突然被停泊浦中之敵艦開放機槍掃射、頃刻彈如聯珠、各難民祇得坐以待斃而敵人猶不甘心、復派小汽艇駛至春江碼頭、企圖登岸、探我軍情、當被我駐軍擊退、但相隔未久、敵人另駕小汽輪艘、載士兵數十人、再度駛往浦東、仍被我軍迎頭擊退、敵輪倉遑逃返、而敵艦當卽用平射砲向浦東射擊、浦中船隻被擊中者甚多、同時並有飛機一架、升空偵察浦東、並發信號、至十時一刻許、泊於虹口日清公司碼頭之敵方第十六號驅逐艦、卽瞄向浦東轟擊、我軍立卽亦用大砲還擊、於是激起猛烈之砲戰、 
[吳淞昨晨肉搏戰]  
　　敵軍砲火完全失其效用　已乘勝追擊驅敵至江邊 
　　退守吳淞鎮之敵軍、昨晨六時許又向同濟大學北泗塘方面進犯敵艦先發大砲轟炸　繼以步兵衝鋒、我軍扼守堅固陣地、不為敵軍砲火所動、俟敵軍迫近時、以機關槍步槍掃射、惟敵軍抱破釜沉舟之志、蜂湧而來、我軍亦愈戰愈勇、一聲喊殺、士卒均躍出壕溝、以手溜彈向敵投擲、並裝上刺刀、向敵衝殺、形成壯烈之肉搏戰、此時敵艦不敢轟炸、砲火完全失效、我軍勇氣百倍、佔絕對之優勢、搏戰至十時許、敵軍卒不支、向吳淞鎮潰竄、是役敵軍傷亡極重、我軍犧牲、亦相當壯烈、 
　　收復泗塘河昨晨一時許、我軍砲兵○○團突向吳淞泗塘帶敵軍陣地猛攻、轟擊三小時、敵方死傷千餘人、上午七時半、我軍繼續淮擊、敵方正在整理殘兵、收拾屍體之際、祇得倉卒應戰、故兵士已無門志、相持至午刻、敵終不支、退入吳淞鎭泗塘河沿鐵路河岸、仍圖負嵎死守、當時黃浦江面敵艦向岸上頻頻開砲助戰、卒因標的不準彈落自己陣地、致敵兵陣綫紊亂、我軍乘勢挺進、收復泗塘河、敵被逼已退至蕰藻浜路、 
　　驅敵至江邊中國紅十字會第二救護醫院、昨日下午四時、送來傷兵二十一人、均係曲吳淞万面救護來者、據傷兵云、近二日來吳淞方面時有激戰、今日（卽三日）更形激烈、自晨至暮、未稍停息、下午二時許、吾軍奮勇衝鋒、敵不支而退、敵方死傷甚衆、吾方死傷較少、吾軍萊勝追擊、已將敵驅至江邊、吾軍現距江邊約一里餘、雙方現均蹲伏在小河邊激戰、敵方時用排砲轟擊、砲火甚烈、吾軍固守陣綫、毫無畏怯、未稍後退、該兵士等亦於此激烈戰爭中均被敵砲擊傷、 
[羅店殘敵四面受圍]  
　　羅店區戰事、運日至為激烈、敵軍雖負嵎頑抗、作最後掙扎、但我軍推進壓迫、頗著戰績、前日佔領孟宅等處後、復繼續挺進、至前晚已將羅店戰區全面積、佔領三分之二戰事仍澈夜未停、至昨晨我軍復出奇兵、以一路由小川沙西北隅抄敵後路、完成四面包圍之形勢、殘敵苦戰旬日、糧彈兩缺、情形至為狼狽、 
[我機擊落敵機三架]  
　　「南翔一架」二日下午五時、我空軍與敵機兩架在南翔附近上空遭遇、當擊落敵機一架、另一架受傷逃遁，「羅店兩架前日（二日）下午三時許、敵機一小隊、於江灣羅店一帶偵察我軍陣地、並投彈轟炸、適有我機多架、由西南飛來、雙方遂發生遭遇戰、我機卽將敵機包圍、用機關槍掃射、敵機不支、其中二架、被我機所擊中、一架墮落於羅店附近、一架墮落於江灣附近、尚有一架、則倉皇遁去、 
[我軍砲擊虹口敵陣]  
　　昨晨八時許、我口口方面之砲兵陣地、以重砲向虹口方面之敵軍陣地轟擊、約歷小時有餘、敵方受損至鉅、狼狽不堪、 
[敵犯閘北重創潰退]  
　　昨晨零點三十分、敵軍集中兵力、向我北站方面猛攻、我軍沉着應戰、俟敵軍逼近時卽以機關槍密集掃射、同時並以迫擊砲向敵軍陣地轟擊、激戰約半小時敵軍傷亡重大、不支而退、 
　　昨日午後四時許敵軍又向我閘北及北站方面進攻、當經我軍奮勇擊退、同時並以迫擊砲向敵方陣地轟擊、予敵重創、 
[敵機昨在浦東投彈]  
　　昨日敵犯浦東、當砲戰激烈時、日機三架、復飛赴浦東各地紛紛投彈、佔計日艦所發之砲、至晚六時止、約有七八十響、而敵機所投之彈、亦有二三十枚、其浦邊所泊之木質釣船亦被火熖波及、焚燬十餘隻、（鴻翔興火焚說不確）陸家宅內亦中彈起火、焚靈巧房屋二三十幢、而其砲彈之集中點、係在沿浦各街市、故轟燬之民房、各入合計、約共一百餘間、敵機所擲之炸彈、則以浦東火道一帶為多、無辜民衆、死傷頗衆、砲聲稍稀之後、浦束後方醫院救護隊紛紛出動、救護傷人三十餘名、其受傷原因、或係炸彈、或係砲彈、或係飛機上機槍彈所傷、有數人手臂擊斷、情極可慘、 
[敵方援軍彈藥紛來]  
　　前日駛滬之敵運輸艦一艘、於前晚停靠招商北棧卸去大批軍火後、已於昨晨駛出淞口、招商北棧有敵軍約百人、工作甚為忙碌、匯山碼頭停有敵商輪一艘、於前日起卽開始起卸彈藥、迄昨午尚未終止、在該商輪上有白色制服之日軍約百餘人、大阪碼頭有敵軍約四百人左右、尚有商輪一艘、亦停靠於該碼頭、裝載敵軍約計八百人、察其情勢、此商輪上這八百人、似亦預備機續登陸、俾便增援虹口及楊樹浦一帶、另黃浦碼頭亦停有敵商輸一艘、上有敵軍約百餘人、亦有凖備登岸模樣、 
[西報論敵作戰困難]  
　　上海泰晤上報云、昨日（星期四日）本埠得悉日本大批援軍已在淞登陸、聞登陸軍隊、今已達六萬人、（譯者按此為外報懸猜之數、究覓幾何、外人莫由知也、）中立觀察家謂此足證日軍將取大攻勢、惟日方對於將來之戰略、則守絕對之秘密、昨據可靠方面消息、日軍登陸者、為第六師團第十一師團與至少第三師團之一部分、故在最近三日中日軍登陸者、至少似有三萬人之多、又據前昨兩日在淞觀戰者稱、曾見日運艦將馬匹起岸、大約及供曳砲之用、日軍指揮是否以為三師團之兵力、已足取總攻勢、此為另問題、惟據中立觀察家之意見、日軍進攻愈遲、華軍機會愈佳、日軍所取任何大攻勢、今必須在此較短狹之陣綫為之、華軍因陣線短狹僅能以有限之兵力抵禦之、而上海方面華軍衆衆、足以牽制日軍、中立觀察家、皆以為日軍攻擊華軍固防之陣綫、其事匪易、一則因華軍已將陣綫修繕鞏固、一則因華軍曾於日軍在吳淞羅店四周登陸時軍創之、又據某氏聲稱、日軍難將趁早取大攻勢、以求自固、而因華軍堅强抵禦、此後進取、將益艱難也、 
[浙江省府派員勞軍]  
　　浙江省政府主席朱家驊、以暴日侵滬、我前方將上、無勇殺敵、備極辛勞、因特派保安處長宣鐵吾代表省府、購辦大批應用物品、赴前方各軍慰勞、宣氏業於昨日親赴前方、分別慰勞、定於近日返浙、並聞其他各省府、亦紛紛購辦物品、以備繼續前往慰勞、 
[鉅大起重機入敵手]  
　　英文大美晚報云、據可靠方面消息、英商瑞鎔造船廠之平底起重機一架、能起極重之物者、已落日軍之手、聞本埠祇有此機兩架、日軍現擬用以在吳淞將其運船上之重坦克車與其他重軍備起至岸上、日海軍當局取得此機、是否與該廠商妥、現未能探悉、 
[日方播送謠言謂我空軍飛日轟炸]  
　　用意在刺激人民感情　俾擁護軍閥侵略政策 
　　中央社日本在國內及在滬之廣播電臺、昨日播送兩次離奇消息、一謂我飛機八架、於二日飛鹿兒島及朝鮮一帶轟炸、一謂蘇聯飛機七十二架、三日飛滬轟炸日軍陣地、昨日下午我國招待外報記者席上、發言人曾將此項離奇消息、提出報告、參加者對日言無端造謠、莫不哄然大笑、據一般觀察、日方所以播送此項離奇消息者、蓋以日本臨時議會卽日開幕、藉以刺激人民感情俾擁護軍閥侵略政策、通過二十億新特別預算、並鼓勵人民向政府獻金及應徵入伍、此外日政府於過去數星期內、迭調大軍來滬、原期於一週內將我淞滬一帶戰鬥力完全消滅、詎我軍奮勇抗戰、敵卒不逞、軍心日漸動搖、此項廣播、殆亦所以激勵敵軍士氣之一種拙劣企圖、至蘇聯飛機飛滬轟炸云云、更不值識者一笑、綠自日軍犯我國領土以來、除敵機在各地肆意轟炸非戰鬥員及文化機關外、任何人均未見有第三國軍用飛機入我領空之事實、此種卑鄙宣傳、顯為日方挑撥國際糾紛、移轉世人耳目之一貫技倆云、 
 
 

Page 2

 
 
[津浦綫我軍左翼抵小站鹹水沽一帶]  
　　右翼沿運河突擊敵後方　平緩綫敵軍進犯柴溝堡 
　　［徐州］軍訊、津浦綫近日激戰頗烈、敵我兩軍、仍相持於唐官屯·陰學屯·間、我左翼已到達小站·鹹水沽·一帶、襲敵側背、我右翼沿運河向敵後方突擊、敵軍以飛機大砲、向我正面壓迫、並轟炸我滄州後方、死傷人民頗多、我軍陣地堅固異常、新增加之某師生力車、亦已到達、預料短期間、必有新發展、敵機兩架二日午由蚌沿津浦綫北飛、至徐冪三堡東駛、向海州飛去（三日中央社電） 
　　［南京］交通界息、三日午津市可聞砲聲、聞我軍正向小站方面推進、（三日中央社電） 
　　［保定］平漢路支綫橫流水陳家台附近之敵、已經我軍擊潰、向溝北東莊子一帶退去（三日中央社電） 
　　［北平］據此間所得消息、平綏綫日軍、二日晨西進侵犯柴溝堡附近華軍陣地、雙方激戰三小時久、日軍不支潰退、（三日甲電） 
　　［南京］據關係方面接前方消息、津浦綫日軍前昨二日、雖以大批坦克車作前驅、屢攻唐官屯附近華軍陣地、但均未得逞、華軍陣地屹然未動、日軍傷亡奇重、華軍大部援軍、已開抵前綫、日內將猛烈反攻、（二日電） 
[駐察偽軍反正]  
　　井得泉團抵尚義　並派員接洽連絡 
　　［南京］國府三日接駐察僞軍井得泉團長等電稱、率全部軍官佐士兵、脫彼樊籠、適我故國、現已到達尚義縣、（按卽大靑溝在商都之東四十八公里、（迤東四台缸房駐紮、並派員與新編某團接洽連絡、用表百折不回之衷等語、三日中央社電） 
[敵艦砲轟厦門]  
　　經守軍還擊敵艦逸去　敵機並兩次投彈轟炸 
　　［福州］敵艦一艘、今晨抵厦、水兵圖登陸未遂、竟卽發砲、向我方射擊、守軍予以還擊、敵艦旋卽逸去、至八時半、敵機十二架飛厦轟炸、經守軍以高射砲擊退、下午一時半、敵機二次犯厦、在胡里山投彈數枚、我軍開砲猛擊、歷一小時、敵機不支、向東南逸去、現金門方面到有敵母艦一、但我厦防鞏固、敵絕難得逞、（三日專電） 
[靑島日領館昨日關閉]  
　　［青島］日本總領事大鷹今日發表公報稱、今日下午一時起、關閉領館、大鷹本人則於明日乘船返國、（中央社三日路透電） 
　　［青島］日巡洋艦天龍三日離靑開門司、現泊靑日艦祗餘一艘、四日可全部撤盡、（三日專電） 
[青市府各機關行將改組]  
　　［青島］靑市府爲節縮經費、決將所屬各機關改組、並裁撤大批職員、日內可實現、三日專電） 
[敵大批贋造我國國旗]  
　　［南京］據報、敵近令滬吳淞路住居之日商高橋、僞製我國國旗多幅、並將已製就之我國旗一大包、送敵司令部使用、吾人猶憶敵艦不久以前、曾迭次冒用英美國旗、以為掩護、今復大批贋造我國國旗、足見敵人用心詭譎、無所不用其極（三日中央社電） 
[旅美僑胞組義捐總會]  
　　［南京］駐美國總支部聯合全僑八十團體、組織旅美華僑統一義捐救國總會、前經匯十五萬元回國、茲悉該會三十一日晚議決、續匯三十五萬、聞該款均直接匯交財部云、（三日中央社電） 
[本報記者視察吳淞前綫]  
　　鍾旅長暢談我軍各綫戰况　敵軍前夜總攻均慘遭失敗 
　　本報記者於昨晚下午四時、由童子軍救護隊隊長潘君引導、前往吴淞方面前線視察、一路夕陽返照、淸風拂衣、敵機雖不時追隨偵察、幸未投彈、嗣在□□□區附近陣線、巡視一過、入夜後復往□□□訪晤某某旅鍾旅長、鍾氏係在虹口吳淞區奮勇殺敵威名大震之健將、態度謙和、發論誠摯、為吿各線戰况如次、 
　　羅店方面 
　　敵人自上月二十三日、先後登陸、冒百死以入據羅店附近各地者、捕其俘虜、察其番號、并佐以共他確息、總計人數、不過四聯隊而已、但經此旬日來之劇烈戰爭、其傷亡數、至少當在三分之一以上、現羅店東西南北四面、均有我精銳之師、分據優勢陣地築好堅固之工事、將敵軍重重圍困、指日可全部解决、日前敵軍某旅團長、擬率部突圍而出、未抵曹王廟、卽被我軍射擊陣亡、餘部狼奔豕突、仍紛紛退縮原地、 
　　吳淞方面 
　　登陸敵人、約計千餘、因陣地極其侷促、無法發展、且我軍步步進逼、敵部頗現不攻自退之勢、餘如跑台‧寶山‧獅子林一帶、均無敵踪、惟張華浜尚有殘敵數百人、亦毫無出路、每作困門、徒有傷亡而已、 
　　虹口方面 
　　困守公大紗廠·滬江大學之敵軍、與我陣綫僅距二三百公尺、每夜除我軍略與攻擊、使彼不得安息外、敵皆深溝高壘、不敢輕舉妄動、今日（三日）下午一時後、滬江大學敵軍、尚從樓窗中、頻頻曳取泥土、似作上部防衛工作、以圖久守之計、匯山碼頭敵人、雖可隨時上岸、但出路被我封鎖、無法聯絡他綫、敵軍登岸、亦徒增死亡率、故近日並無繼續登陸之息 
　　閘北方面 
　　敵軍因屢次失利、傷亡日多、陣綫萎縮、頗呈日暮途窮之勢、竟異想天開、迭請虹口抽調援軍、無如閘北與虹口敵軍聯絡自被我軍截斷以後、敵軍不惜重大犧牲、屢欲衝破、均不得逞、昨夜（二日）九時起、虹口花園敵部、復提勁旅、在飛機大砲掩護下、再向我軍猛衝、仍受重創而返、今日（三日）該方面槍砲聲、仍時斷時續、蓋亦不外敵人妄作此種企圖耳、但我防守陣地、日加鞏固、同時敵人傷亡日多、士氣益餒、以前旣屢次失利、以後更將一蹶不振矣、又羅店及沿江各口敵軍、昨夜（二日）總攻失敗、今日（三日）截至下午十時止、除飛機略事活動外、餘皆沉靜無聲、顯有消聲匿跡、抱殘守缺之概、雖日彼有援軍、然我亦有援軍、故逆料敵軍全綫前途命運、蓋亦不外一蹶不振之歸宿也、談至此、因電話頻至、因興辭而返、臨別並承鐘氏為本報題字、以作紀念、歸途中於某司令部副官處、得悉敵人屢受重創、企圖最後掙扎、預料一二日內、必再有一次向我總攻、我乘屢勝之勢、自必嚴陣以待、惟前綫需要粗蔴繩·木椿．鐵絲網．洋釘·蔴袋數物、希望後方民衆、踴躍捐助、由地方協會收轉、以應急需、 
[張垣漢奸組偽治安維持會]  
　　組織法與平津偽會相似　已於本月一日正式成立 
　　［北平］據此間所得消息、張垣自華軍退出後、該地一般無恥漢奸、卽奉日軍念旨、組織所謂地方治安維持會、其組織法與平津之僞治安維持會組類似、已於一日正式成立、（三日電） 
[許世英臥病東京]  
　　病勢有相當沉重　楊雲竹代辦館務 
　　［南京］駐日大使許世英臥病東京、相當沉重、正在醫治、館務由楊雲竹代辦、（三日專電） 
[港風災損失慘重]  
　　廣九路遭水淹暫停通車　風力速度幾破世界紀錄 
　　［香港］昨日香港所遭之船多艘、爲風吹覆、漁民死老颇衆、風過後、罹難者之家屬、四出覔尋屍骸、為狀甚慘、輸船安利號當渡海時、間觸及英巡洋艦蘇福克號之艦身、又與英驅逐艦公爵夫人號互撞、損其艦首（據非正式消息、蘇福克號須入塢修理十日之久、該艦除艦身受損外、其所載之飛機、亦吹落一架、英巡洋艦鑽石號前桅曾被吹折、廣九鐵路因風雨後遭水淹、損失達五十萬元、在兩星期內恐不能通車、（中央社三日路透電） 
　　［汕頭］汕粵港電綫被暴風摧毀、刻正由電局趕修中、（二日中央社電） 
　　［香港］昨日暴風過境當風勢最猛烈時、其速度約為每小吋一百六十五哩、此殆為世界紀錄、（三日中央社路透社電） 
[豫省兩河漫溢]  
　　［開封］新蔡洪汝兩河漫溢、縣城三面被圍、村落被淹者四百餘處（三日專電） 
[蕪江水大漲]  
　　［蕪湖］上游大溜湍急、如建瓴而下、蕪江漲至二十九英尺、較低街市均淹沒、（三日中央社電） 
[五團體電王正廷感谢美海員]  
　　深信必能引起廣大同情　盼美人繼續為正義努力 
　　上海市商會·地方協會‧銀行業公會·錢業公會·輸船業公會‧等五團體、以美國海員公會、對中國抵抗侵略、表示同情、特電駐美大使王正廷、請代向美國政府表示謝忱、電文略謂敝會等聞美國海員議决、對中國人民抵抗侵略、表示同情、要求美國商輪、照常停靠中國各海口、否則亦不駛往日本、並請政府宣布對日經濟封鎖之議、實為世界伸正義、爲國際懲兇暴、美國人民、以崇尚自由、愛好和平著稱、深信此事必能引起一般民衆廣大之同情、為政府所接受、敝會等謹以至誠向美國政府表示深切謝忱、並盼美國人民繼續為正義而努力、 
[留滬美僑尚有二千]  
　　暫時不離滬 
　　淞滬抗戰後、一部份美僑業已撤退、茲據美駐滬領事史丹敦談、上海已撤退之美僑婦孺、約一千名左右、目下留滬美僑、尚有二千名、以男子估最多數、女也約二百名左右、餘均為男子、是否繼續撤退、由美僑自行次定、日內本尚有一批、約二百名左右、擬赴馬尼刺、但因胡佛輪被炸事後、大來輪船暫不來滬、故暫時不能前往、此外南京之美僑、已赴漢口、蘇州美僑、已赴浙江莫干山、江浙·皖·三省內之美僑、除上海外、目下共約有五百名左右、 
[明日由靑起程法大使卽抵滬]  
　　法國駐華大使那齊來、因奉法政府電令來滬有所公幹、特於日前由北戴河啟程南下、昨據本埠法總領事館息、法大使離北戴河後、預定今日可轉濟南抵靑島、法砲艦一艘、日前由滬駛靑、今可抵靑、法大使明日卽可由靑搭該砲艦駛滬、 
[某公法學家談中蘇不侵犯公約]  
　　兩國解决懸案大網協定　並不因此受影響或變更 
　　［南京］中蘇兩國已於本年八月一十一日簽訂不侵犯條約、該約之意義與內客、業由外交部發言人詳細說明、茲又有某公法學者再就原約條文加以研究、發表其論點如下、 
　　某公法學者謂、中蘇不侵犯條約之條文、祇有四條、其形式之簡而含意之深正如該約所一冉申述之非戰公約相等、是約起草者殆已遍查各國不侵犯條約之內容取其精華去其糟粕、製成此維持和平之重要約章、惟邇來論者每謂、是約並未提及侵略之定義、全文並無領土字樣、倘蘇聯對於外蒙有何侵略舉動究竟是否認爲違約、又他國不侵犯條約、間有禁止與本國所持主義不能相容之宣傳、而中蘇不侵犯條約於此未提隻字、究竟我方以後是否准許反三民主義之宣傳乎、此爲一般人士閱讀中蘇不侵犯條約後所發生之疑問、而亟欲求其確答者也某公法學者之意、認爲上述疑問、實由於未嘗澈底明瞭原約第三條之故、原約第三條規定、一本條約之條款不得解釋為對於在本條約生效以前兩締約國已經簽訂之任何雙面或多邊條約對於兩締約國所發生之權利與義務、有何影響或變更一、此項約定、原係根據多數國類似條約中之規定、譬如國聯盟約第十六條、載有會員國於某種塲合、對於某國得採取軍事制裁、現於不侵犯條約中、旣說明此項多邊絛約所發生之權利與義務並無影響或變更、則將來中國對蘇聯或蘇聯對中國因國際之决議而採取軍事制裁時、自不得謂爲侵略、此幾爲多數國不侵犯條約中之一種共同保留、惟中蘇不侵犯條約與多數國所簽訂者微有不同、即除多邊條約外、中蘇二國間已經簽訂之條約、亦不受影響或變更、目不論多邊或雙面條約、必須中蘇兩國均曾簽字者、始在不影響不變更之列、而中蘇兩國間在簽訂不侵犯條約以前、僅有一約、即民十三年在北京簽訂之中俄解決懸案大綱協定是也、中俄解決懸案大綱第五條第一項載、﹁蘇聯政府承認外蒙為完全中華民國之部分、及尊重在該領土內中國之主權﹂、依照中蘇不侵犯條約第三條上項、關於外蒙之規定、並不因簽訂不侵犯條約而發生影響或變更、換言之此項規定仍屬有效、故外蒙當然仍爲中國之領土、顯在不得侵犯之列、又中俄解決懸案大綱第六條載、﹁兩締約國政府互相擔任在各該國境內、不准有為圖謀以暴力反對對方政府而成立之各種機關或團體之仔在及舉動、並允諾彼此不為與對方國公共秩序社會組織相反對之宣傳、﹂中蘇間旣早有此約定、此次簽訂不侵犯條約時、又明言以前兩國間之約定所發生之權利與義務、並不影響或變更、是絲約國之一方不得在對方有任何不利於政府之組織或舉動、或與對方政治與社會組織不相容之宣傳此種義務不啻在不侵犯條約中重言以申明之、總之、中蘇兩國於簽訂不侵犯條約時、除明提非戰公約並提及國聯盟約外、又重申中蘇間現有唯一之雙面條約中已經規定之一切權利與義務、茍吾人不作如是觀、則中蘇不侵犯條約第三條殊無意義矣、（三日中央社電） 
[日本國內反戰運動益明顯]  
　　東京發現打倒軍閥標語　宇冶火藥製造廠突爆炸 
　　［南京］消息靈通方面接滬電稱、日本陸軍省二日發表、京都府宇冶火藥製造所、一日夜爆發、迄次晨二時火始撲滅、共死傷三十餘人、並悉東京市神保町一帶、遍貼有反對帝國主義侵略戰爭、打倒軍閥一類之標語、足證日本軍閥之窮兵黷武、已引起其國內一般民衆之反對、此後侵略範圍愈大、彼方反戰運動亦必愈亦明顯、此次宇治火藥製造所之爆發、聞卽係日本反對侵略者之所為云、（中央社三日中央社電） 
[美國遠東政策與英顯屬一致]  
　　船隻倘不再受損害　美中立法不欲實施 
　　［华盛頓］今日據權威方面消息、英國發言人屢次表示、英美兩國對於遠東時局如能採取聯合行動、當能轉移日本之態度、美國對於此項建議、雖不甚重視、然亦頗覺難於應付、因美國遠東政策、不願與英國意見相左、惟美政府亦知若干方面以為英國對於團際關係另有見解、故反對美美兩國在中日問題上採取聯合行動、據悉羅斯幅總統及閣員多人咸以為英國處理國際間事較之美國之外交政策、關於英國所建議由英美法三國聯合保護上海租界外僑生命財產、並請中日軍隊離開上海附近兩點、美國官方暫時不擬决定態度、蓋認此項建議未必能使中日雙方接受云、（二日國民電） 
　　［華盛頓］國務院人員表示、希望因美船之遠離上海、卽無需援用中立法、該員又稱、倘美船遠避危險區域、而免受炸彈砲彈之戰事損失、則總統或亦不覺有宣吿中日間戰爭正式存在之必要、（二日中央社路透電） 
　　［華盛頓］國務卿赫爾、頃向報界發表談話稱、關於上海方面本國僑民與商船之保護問題、政府業以便宜行事之權、授予亞洲艦隊司令雅納爾中將、俾得參酌該處情形、相機採取必要措置云、查美國商船、目前仍在軍艦護送之下、駛入上海、海軍部以為亞洲艦隊旗艦"奧葛斯脫"號、暨所屬各舊式驅逐艦與砲艦等、已敷護商船之用、以故苟不發生意外情事、卽不擬加派軍艦前往中國、藉免新式軍艦滯留中國海面、而日後難以調動云、（中央社二日哈瓦斯電） 
[英駐日新大使昨抵橫濱]  
　　［橫濱］英駐日新大使克萊淇爵士、由本國來日履新、今日行抵橫濱、（中央社三日路透電） 
[德陸海空軍定期舉行大操]  
　　試駝聯合作戰力量　白倫堡將軍任指揮 
　　［柏林］德國陸海空軍行將在波麥拉尼省梅克蘭堡及波羅的海舉行秋操、藉以試驗陸海空三軍之統、指揮及聯合作戰、按大戰以後、德國陸海空軍舉行天會操、尚屬第一次、屆時當由陸軍最高司令卽國防總長白倫堡指揮全部操演事宜（中央社三日哈瓦斯） 
[戈林演說]  
　　充實戰備　發奮圖强 
　　⊙斯突迦脫　德國航空部長戈林、今日向德國海外代表二萬人發表演說、稱德國現已不復為戰敗國、而係在希特勒領導下、保持和平之强國之一、但文化之復興、軍隊之改造、以及四年計劃之推進、均有賴於海外德僑之努力與合作、非少數駐外使節之力量所可達到、戈林繼稱、希特勒元首對於世界和平、極為渴望、而德國圖强計劃、亦必須在絕對和平之環境中、乃能成功、其次論及四年計劃、稱德國絕不欲在國際貿易上自陷　　孤立、而係欲與各國保持相互貿易關係、但同時不容許外國加以拑制、最後弋氏鄭重聲稱、自今而後、猶太人不許在外國代表德國商務利益、如猶太人對海外德僑加以抵制、則德國國內之猶太人、將被加賠取償德僑在國外所受之損失云、（三日國民通海電） 
　　⊙德國斯都加脫　德國航空部長戈林將軍、今日在旅外德人第六屆大會中對聽衆二萬人演說、謂﹁吾人欲和平、但若他人不欲之、則吾人必須充分備戰、他日吾人新戰艦來視君等時、君等必引以自豪、余遣派余之艦隊來視君等之時日已不在遠、此間外國新聞記者或將謂戰神現又怒吼、余欲為諸君吿者、世界諸國深知戰爭者莫德國若、德國將在可能範圍之長時期中避免戰爭﹂云、按參加此次大會者、有來自西南非洲遠東與南北美洲之德僑、（中央社二日路透電） 
[蘇聯國防公債]  
　　已認購足額 
　　［莫斯科］頃悉蘇聯七月間開始發行之鞏固國防公債四十萬萬廬布、業已募足認購之數、超過原額九千一百五十八萬零七百盧布、此項公債之發行業已截止、（中央社三日路透電） 
[韓革命黨復國運動]  
　　組織統一陣線 
　　［哈爾濱］據關係方面消息、韓國各革命黨、决於最短期間內、在韓國國民革命黨領袖金九領導之下、組織統一陣綫、進行抗日復國運動、同時將派員與東北抗日救國總會聯絡、進行組織中韓抗日同盟軍、（三日快訊社電） 
[地中海保障安全]  
　　法提議召開會議　英政府予以賛同 
　　［倫敦］外相艾登·樞密大臣吟立法克斯上海軍大臣古柏·財相西門·陸軍大臣倍立夏·海外自治領大臣馬爾康麥唐納本日舉行會議、討論地中海安全問題、當決定續派軍艦前往地中海、并對於法國所提由地中海沿岸各國相互諮詢、藉以確保海上安全一項建議、加以贊聞、此外又決定英國船舶今後在地中海上、倘再有遭受任何艦艇襲擊情事、不論何時何地、本國軍艦對於各該艦艇當立卽加以還擊、並追逐而擊沉之云一般人以為國聯大會不久在日內瓦開會、（本月十三日）屆時地中海沿岸各國卽英·法·南斯拉夫希臘·土耳其·埃及各國代表、或當乘機討論此項問題、至黑海沿岸各國包括蘇聯．羅馬尼亞在內、是否一併參加會議、則當由地中海沿岸各國加以决定、會議結果現雖無從推繼、但預料關係各國艦隊定當相互合作、以保護各該國商船安全云、（中央社二日哈瓦斯電） 
　　［倫敦］法政府提議在日內瓦召集地中海沿岸各團會議一事、已由英政府加以接受、消息靈通人士以為英國接受此項提議、不能認為英國已接受法國所提出訂結地中海公約之計書、蓋一則就法國本意、此項計書非立即可见諸實施、二则英國認為地中海沿岸各國間之關係、目前尚非十分明切、倘在最近時期內簽訂地中海公約、殊難有成功之希望、職是之故．訂結地中海公約之擬議、雖不至完全摒棄但在最近將來、斷不至實現、（中央社二日哈瓦斯電） 
[俄商船一艘中魚雷沉沒]  
　　⊙雅典　七千噸之﹁伍特福﹂號油船、甫在西國海岸外為不知國籍之潛艇所擊沉、乃事隔數小時、又有商船一艘在地中海中魚雷而沉、此次犧牲者、乃蘇聯商船﹁摩菜基夫﹂號、其沉沒地點在斯凱羅斯島之外、而發魚雷擊沉之者、聞係懸掛西班牙國民軍旗之潛艇、船員被炸死一人、餘則安然登陸、查本星期內蘇聯船隻之遭擊沉者此為第二艘（中央社三日路透電） 
時評 
[尊重友邦的旣得利益] [  禹]  
　　造謠和挑撥原是敵人的慣技。最近他們因為戰事失利的綠故。造謠挑撥的手段也就無所不用其極所謂﹁中國軍隊將以武力收回租界﹂的風說便是最惡辣的謠言之一。其用意顯然是在傷害各友邦人士對於中國的同情心。 
　　我們相信較有識見的友邦人士是不會相信等無稽的謠言的。可是政治限光稍差的普通的外國商人却不無因上述謠言深恐自己的財產沒有保障而錯覺到中國的勝利會於他們不利。我們對於那些輕信謠言的友邦人士。不得不感到十分的遺憾。 
　　請友邦人士張開眼睛看看鐵一般的事實吧。究竟誰破壞了你們的財產。威脅了你們的生命六年以前東北四省是相當安靜的在那里中國跟各國間的貿易。正常地發展着。而所有友邦人士的生命財產。又受着中國好好的保護。待到九一八砲聲響了。授着東北四省相繼給敵人强佔去了。一切友邦人士的利益就全被排斥。到現在。試問在那里還有你們立足的餘地嗎。再說華北。英國在華北的利益很大。我想英國人。一定知道他們的財產到底受誰的破壞。他們的生命到底受誰的威脅。更移近眼光瞧瞧當前的上海一帶。聲明封鎖中國海口。阻滯中國跟各國的貿易的到底是誰。明明知道是英國車子。又明明揷的英國旗。而尊嚴的大使竟橫遭飛機上機關槍的掃射。受了重傷。試問這凶手又是誰。火便尚且沒有生命的保障。其他就可想而知了。 
　　老實說。在日本帝國主義者的心目中中國是日本所要獨佔的。在中國領土上日軍所佔領的地方也就是各友邦人士原有利益完全絕滅的地方。 
　　中國的抗戰是為了自衛。為了爭取民族的生存。當前威脅中華民族的生存的。就只是一個國家---日本。所以中國唯一的敵人是日本。我們對於其他友邦不但沒有絲亳的惡意而日各友邦人士同情於巾國的抗戰我們還覺得萬分的感激各友邦在華的旣得利益以及一切生命財產中國政府和中國人民當然是盡可能的予以尊重予以保護。上海如此。上海以外各地方也全如此外交部發言人曾經發表談話說。"中國陸軍在上海作戰。除對於日本的攻擊施行自衛外。別無其他目的。中國政府的願望。正和共他關係各國相同。對於上海公共租界及法租界的正常狀態。極願於可能範圍內鮮有驚擾。且從速加以恢復。"這番談話。就明確的表示着現今我全國上下一致的意志。 
　　我們願竭誠的敬告各友邦人士。中國政府和中國人民是尊重友邦的既得利益的。唯有中國抗戰的勝利。纔能保障友邦一切利益的安全。 
 
 

Page 3

 
 
   
 
 

Page 4

 
 
   
 
 

Page 5

 
 
[字林西報社論崇揚我抗戰精神]  
　　泛論三星期來之上海戰局　日方已承認遭逢猛烈扺禦 
　　字林報昨載社論、題曰﹁三星期、略謂中日軍在上海四周作戰三星期中國全部之局勢、益見在戰爭基礎上切實發展，日本之宣布意志、已使此事顯明矣、上海之戰事、雖足令人特別注意、但長此進行、或將為全面戰局中之偶然事件、總之，此次戰爭、乃中國自衛之戰爭、日本在中國境內、以大軍進攻、中國軍隊則力圖保衛共國土、日方發言人已承認其軍隊在滬遭遇猛烈之抵禦、且稱讃華軍之勇武、故前者所抱關於上海毆域內戰事進行之某種推想、今須加以更正、始為公允、日軍之行動遲緩、顯為日軍欲避免輕敵之錯誤、但彼等不絕以言行施其侵略、恐徒足堅强華軍之抵禦力耳、無論數星期前中國之地位若何、而中國今日已團結一致、此非僅僅為矯揉造作之熱誠、實為確切重大之因素、而團結華軍之抵禦力、在新時代中、中國從未若今日之一心一德者也、華軍上自司令、下至士卒、皆堅决抗敵、而不求宣揚、半因知公布稍有不愼、危險實甚、半因彼等已獲有證據、知國家之精神、今無需以誇張勝利之消息、作人工之鼓勵、彼等謂若戰而不勝、則公布勝報、不足自慰、若長期抵抗日軍之侵略、而獲勝利、則事實足為鐵證、較之煊染事聞之宣傳機關、更足動人也、中國男女平民之需勞於國家奮鬥、此在中國、亦屬創見、此以平民對軍隊之救傷慰勞等擧、可為明證者、總之、中國今日已堅决作多月之長期抵抗、皆覺在此初步中、誇揚勝利、無濟於事、而中國平民亦不欲與贊助對方者、作口舌爭、華軍各指揮亦然、皆不欲求人共知、而孳孳以發展其軍防、打成一片為務、此將以其所獲之結果評判之、彼等希望以此結果保全中國獨立之完整、而成不能以雄兵侵略、使之屈膝之國家、假使此為鼓勵中國領袖與其所統軍隊抗戰之精神、則當為日軍所須計及、且確將加以尊重之精神也、（譯者按最近倫敦泰晤士報論中日戰爭、謂中國此次若不抗戰、則將失其國格、今日抗戰之故、已提高其地位至若十年所未有之程度、譯者之譯西報、已閱三十年、從未見字林報稱揚中國如今日者、蓋國格旣高、外人乃咸刮目而視也、竊願全國同胞處此千載難逢之機會、各就人力或財力之所能、輔助國家、求得最後勝利、庶上不負祖宗在天之靈、次不負前綫將士奮戰之忠勇、再次不負友邦人士勗勉之誠意、） 
[救國公債中央銀行暨同人認二千萬元]  
　　內中央信託局認五百萬元 
　　自全面抗戰開始以來、政府為厚集則力、持久制勝之凖備、發行救國公債五萬萬元、各方激於愛國熱情、凡公私團體及機關服務人員、認捐極為踴躍、茲聞中央銀行暨全體同人、總共認募該項公債二千萬元、分配如下、計中央銀行總行一千萬元、中央信託局五百萬元、總分行同人一百萬元、南京·漢口·杭州·厦門·南昌·重慶·等行二百萬元、靑島·濟南·蕪湖·開封·長沙·成都·等行·百萬元、鎮江。蚌埠·徐州·安慶·等行五十萬元、寗波·洛陽·石家莊·萬縣·武昌·等處五十萬元、一俟彙齊、卽將照繳救國公債勸募委員會、該行等認募踴躍、各界均極感奮、五萬萬元面額、不難於短時期內募足也 
[社會局等擧辦防毒救護]  
　　師資訓練班 
　　本市社會局、中國特種敎育協會及上海市學生戰時服務團、鑒於戰時服務人員智識技能之需要、特舉辦防毒救護師資訓練班、以便輾轉敎練民衆及學生、而牧普遍之效、科目定防毒及救護兩種、每日授課為二小時、二星期完畢、防毒由同濟大同等大學化學敎授擔任、救護由費昆年醫博士等擔任、敎學用具由中西藥房等供給、第一期分設二處、兩特區各設一處、同時開班、完全免費、凡中小學教員、均可由原校保送、但每校至多保送三名、聽候圈選總辦事處設於辣斐德路五百號、即日起可由各校通訊報名、報名時應寫明姓名、年齡性別、籍貫學歷、特長技能、通訊處及電話號碼、開學日期即在日內公布、 
[經募救國公債獎勵辦法]  
　　救國公債、自勸募以來、各方認購者、極為踴躍、茲聞政府已訂定獎勵認購及經募救國公債之辦法、成績優異者、將分別頒給匾額及各種等級之獎章、此項辦法、不日卽可公佈、又交通銀行對救國公債、現時先行認購六百萬元、將來仍將繼續認募、 
[虹口戰區刦灰補記]  
　　看不盡的斷垣殘壁　馬路上血漬與腥臭 
　　本報記者，昨叉遇甫山滬東逃出的另一難民，承他見吿他所目覩的虹口戰區刦後情况，現在持將他的自自記述如下，也可補充昨報所載的不足。 
　　他是在齊物浦路開設烟兌店的小商人，戰事爆發以後，他的老母妻兒因為不勝日兵的威嚇，就隨同他的店夥，離店出走，至今生死猶未可卜。他因不忍捨棄多年經營的店舖，所以留守在店，最近因日軍運裝軍火及輸送登岸日兵調防等情，不欲吾國人知其秘密，下令驅逐吾居留平民，故他直至前天才被萬國商團的運輸車接救出來。因為該團的車子繞道放送，隨處接救之故，他在中上得以看到沿途的慘景，但因車輛開駛過快，一瞥即過，未能詳盡觀察，不過據他所見的一切，與昨天本報所載的大半脗合。地說沿途燒毀之處，以熙華德路公平路一帶商店房屋為最甚：斷垣殘壁，觸目皆是。百老匯路及楊樹浦路除沿浦廠棧如大康紗廠，申新七廠，瑞鎔鐵廠及各碼頭房屋仍完好外，靠北面房屋多斷續焚毀，南洋烟草公司兩旁廠屋，僅剩鋼骨空架，其餘如大連灣路·華德路·昆明路·塘山路·舟山路·匯山路等處，亦頗多經過火災，或被砲彈所毀。匯山花園門前，馬路內陷，似曾中砲彈，其北向之門，現猶有鐵絲網，木板，沙袋等杜塞。其未燬房屋，就記憶而能廻述者，如榆林路榆林里一帶，塘山路新民鐵廠及對面普志小學一帶，其他如大連灣路世界書局，華成烟草公司，華一印刷廠及念華小學一帶之屋均完好；惟念華小學對面大中國菜館等則完全焚燬。華一印刷廠及寗國路聖必醫院等高建築物，其向北窗戶墻壁均有槍彈痕跡，密如蜂窠，想見當時吾軍攻擊之烈。至所見日軍行動有可記者，各處形似日浪人及徒手便衣隊者三五成羣，日兵則有戴軟帽之靑年陸軍及鋼帽之海軍，惟所見不多，想都藏匿戶內。如華一印刷廠對過，內有日兵甚多，或為其小隊司令部之一。各馬路間防禦工程不多見，僅平涼路以北，寗國路底及桂蘭路等處有少數日兵在沙袋內面把守，塘山路底及周家嘴路以北均不準通行。百老匯路直至楊樹浦橋以東，則馬路如洗，並無沙袋等項，且見御紅背心之工部局路工沿途打掃，並修復電綫。又外行橋以北，通狄思威路·嘉興時·吳淞路·沈家灣等處之路，亦杜塞不通·經外虹橋招商局中棧時，則見日軍運輸車陸續內開，（據聞招商局棧內堆存貨物己被日兵運去，而改堆軍火。）橋堍堆置沙袋鐵絲網，有日軍及日籍特別巡捕駐守，難民卡車經過，均須嚴密檢查，如有可疑，即被扣留。又見元芳路等處，路上包袱箱籠，隨處皆是，近旁血漬，猶隱約可見，蒼蠅麕集，腥臭不堪，於此可見國人之遭日軍慘殺者，必不可勝計。又見里弄街房未燬者，幾家家門戶洞開，室內凌亂異常，其餘種種，一言難盡。 
[救濟會掩埋隊出發前方]  
　　連日前方戰事激烈、火綫之上遺屍壘壘、加以天氣炎熱、腐臭堪虞、不僅情狀可慘、抑且有碍衛生、上海市救濟委員會有鑒於此、昨特組織掩埋隊一大總隊，共三百七十餘人、各帶乾糧用品由總隊長陸蔭初君率領，於下午五時齊赴楓林橋先行集合、於悲壯熱烈之空氣中、由救濟會主席委員潘公展親加訓話、勉以冒險工作、詞多悲憤、全體隊員莫不感奮動容、旋於下午七時黑夜深沉乏際、分乘卡車十餘輛、共冒敵人砲火、出發前方、聞此去預定工作二天、至多三火、將前方殉難遺屍掩埋工竣、即於六日或七日回滬、前方經此大規模掩埋以後、對於衛生上亦稍資裨益、 
[李烈鈞病愈日內晋京請纓]  
　　中委李烈鈞氏、於月前在大塲寳華寺突患腦充血病、入廣慈醫院療養、經該院月餘來悉心診治、業已漸吿痊愈、茲悉李氏已决定於二三日內出院、出院後卽日晋京、向中央請纓殺敵、湔零數十年之大仇、 
[陳濟棠救濟粵難民]  
　　陳濟棠氏　昨托李揚敬由港　電致上海廣肇公所　主席溫宗堯代租輸船二艘、運輸廣東難民回籍、一切費用、由其担任、 
[僑胞鄭玉書愛國輸將可佩]  
　　認購救國公債二萬元　慨捐自備之汽車一輛　又長期按月捐助房租 
　　菲島僑胞鄭玉書、字祟瑞、原籍福建永春縣、係天津醫學堂畢業生、民初曾任閩軍軍醫正陸軍醫院院長、及厦門道尹等職、嗣在菲島經營進出口業、在港厦各埠、均設有分號，近鑒日商棉布南洋銷路之盛、决斥鉅資、在滬創設大規模之紡紗廠織布廠各一所、擬將出品運銷南洋各島、以與日貨競爭、不料大業始創、滬戰重開、鄭氏慨於國難日深、救國不甘落後、爰於前日（二日）致函與其舊好本市財政局局長徐桴、認購救國公債二萬元、並以自備汽車一輛、（租界照會一八五二號）託徐局長轉助後援會駛用、此外復將其在滬所置九江路湖北路轉角華萼坊全部房産每月所收租金三千七百九十四元、在抗戰期內、按月掃數捐助政府、接濟軍需、昨徐局長對入表示、鄭氏素性慷慨、樂善好施、對於方善舉、無役不從、此次長期捐款、益徵愛國熱忱、所望全國地主富商、激發天良、聞風繼起、踴躍輸將、共濟時艱、母讓鄭氏專美、 
[集訓學生鑄劍獻王師長]  
　　並慰勞全體將士 
　　本市集訓學生戰地服務團、自成立以來、在國民軍訓會主任委員兼該團團長李驤騏氏領導之下、從事戰地各種工作、不遺餘力、成績卓著、頗得軍事當局及祉會人士之嘉許、茲悉該團學生以本屆集訓總隊總隊長王敬久將軍、此次率部來滬抗戰、迭樹奇勳、為國宣勞、同深景仰、特由學生發起醵資鑄劍、定期由該團副團長羅克倫·率領學生模範大隊長王平若·及學生代表王明暢·金無病·馬嗚鳳·沈師光·等一行六人、赴前方向王將軍呈獻、並代表該團慰勞全體將士、聞該劍係用金銀合鑄、價値千元、頗為珍貴、 
[難民激增]  
　　慈聯會國際會　均增闢收客所 
　　連日自羅店至寶山吳淞等處我軍與日寇激戰之後、各地民衆均紛紛逃避來滬、每日擁擠於六馬路慈聯會門前請求救濟牧容之難民、數以千計、且該會僧侶救護隊連日在虹口楊樹浦一帶救出之難民為數亦衆、致牧容所方面、發生困難、嗣由該會遴派幹員、分向各界商借房屋、茲覓得巨厦數幢、組織收客所四處計孟拉納路護國寺、石路大觀樓、法公館馬路鴻運樓、跑馬廳路一元飯店、所有新收難民、均已分別安頓、 
　　國際救濟會、自蒙兩租界當局及各團體參加、不分國籍、積極進行以來、除設有三處難民收容所、收容人數已達六千餘人外、茲鑒於戰區未及逃出之難民頗多、特再設第四收客所、地址在延平路、專為收容楊樹浦一帶難民、並於昨日起、辦理未逃出戰區難民登記、以期積極救濟、 
[廣佈戰區失散難民姓名]  
　　慈聯會假航　業佛音電臺 
　　上海慈善團體聯合救災會救濟戰區難民委員會、鑒於戰區難民、在逃亡途中失散甚夥、一時無法尋訪、致遭骨肉分離之苦、特假航業、佛音兩電臺、於每日上午播送走失難民消息、凡有人口失散者、可逕至六馬路仁濟堂內該會調査股報吿、當卽代為播音、以便按址探訪、得以闔家團聚也、茲將兩電臺播音時間探誌於下、航業廣播無綫電臺、上午八時至九時下午三時至四時、呼號XHHZ週波一一八○、佛音電臺、下午一時三十分至二時呼號XMHB週波九八○、 
[前方急需棉被三萬條]  
　　據地方協會得前方消息、吾前綫將士、急需棉被三萬條、希各界人士熱心捐輸、收件處分晝錦里棉布公所及牯嶺路淨土庵兩處、 
[南北洋航綫恢復航輪相繼出口]  
　　新新社云、南北洋航綫、自英商太古怡和兩公司决定復航後、太古已有盛京輸駛往靑·津、濟南輸駛往厦港·粵·等處、怡和除利生輸已駛往港粵外、昨（三）日復有定生輪繼駛華南、今日（四日）阜生輪駛往靑島·大連·天津、兩公司行駛兩綫船隻、計有十一艘、大致每星期往來兩次、各輪出口、因戰事關係、貨運有限、搭客較平時梢多、一切運費水脚、統須付現、並將運率酌予提高、 
[法租界公私立學校秋季延期開學]  
　　一九三七年八月三十一日法國駐滬總領事署於上月三十一日佈吿云、為布吿事、茲根據法公董局組織章程第十三條、特决定如下、㊀法租界內設立之公私立學校、秋季入學暫行延期、㊁本令由警務總監執行之、法總領事鮑黛芝、 
[三十八期航券昨日開獎]  
　　頭獎○○一二九七號　獎金仍照常兌付法幣 
　　國民政府航空公路建設獎劵第三十八期、於昨日下午二時　仍照常在法租界亞爾培路逸園當衆開獎、各法定機關到塲代表、有財政部張壽鏞·地方法院勵平·俞市長代表林子峯·地方協會杜月笙·市商會王曉籟·銀行公會林康侯·開奬委員薑延芳·及監察院代表等、各界前往參觀者頗衆、由奬劵辦事處處長陳洪主持一切、下午二時、正式宣告開奬、經監視代表檢騐珠球後、依法舉行開出號碼、並由在場特設之電臺廣播外界、大奬如下、頭奬、○○一二九七號、由大運公司批與公館馬路大福來售出、二奬、○五九○二六號、由大運公司批與南京四同公司售出、二奬、一二九二九○號、本期中奬奬金、定本月十一日起、照常由中中交三行兑付法幣、絶無變動、至第三十九期、仍定今日照常發行、十月八日開奬、 
 
 

Page 6

 
 
   
 
 

Page 7

 
 
[敵機轟炸閘北被我軍機槍擊落一架]  
　　機身在空中爆炸碎片飛舞　敵機流彈兩租界死傷多人　吳淞羅店方面敵突圍不成 
　　今晨五時起、大批敵機四出活躍並在閘北投彈、轟炸我軍陣地、同時亂開機關槍、爲無目的之掃射、兩租界流彈死傷多人今午敵機三架、又在閘北投彈、被我軍高射機關槍擊中一架、機身當場焚燬、黑烟縷縷、碎片飛舞、竚立街首之市民均目睹其事、稱快不置、又敵軍在飛機掩護下、拂曉復向我閘北陣地進攻、我軍沉着應戰、兀不爲動、敵終不支而退、關於吳淞方面、經昨晚澈宵激戰、我軍包圍陣綫、續有推進、羅店方面敵被我軍四面包圍、無法衝出、今晨五時、又展開最猛烈之肉搏戰、我軍浴血殺敵、激戰二小時、敵仍退回原綫、我保持絕對優勢、擄某軍事家觀察、登陸之敵、初擬抄襲後路、終以羅店被圍、無法打通出路、瀏河之敵本遙為聲援、至是乃不得不退出、另謀活動、同時又圖由吳淞打通至羅店之連絡、茲亦爲我大軍堵塞、種種計劃、悉歸泡影、且各地登陸之敵、均爲我軍切斷連絡、以零段殘敵、陣地狹小、人數擁擠、曠日持久、其全部崩潰、可以預卜云、 
[兩租界流彈橫飛]  
　　平濟利路死傷十餘人　萬國商團團員亦受傷 
　　今日上午六時三十分法租界奧禮和路江南小客棧後門口突有炸彈爆炸傷十餘人、均送廣慈醫院救治、而同時平濟利路停雲里墻根亦發現手溜彈爆炸、有一業舊貨之盛某、當塲炸斃、傷十餘人、現捕房正嚴査該項爆裂物之來源、又九時一刻、有小砲彈一枚、落於林德路電車公司停車場、但未爆炸、又南市和平路新華銀行門口·小南門附近·城內梭子弄·及靜修路合與里等處亦有流彈、並聞該項子彈據說係由敵機低飛時所擲云、現本市各警務機關均正嚴密調查中、一面絕密防範戒備、以防漢奸混入搗亂、昨日租界中所落砲彈高射砲彈及彈片等、爲數頗多、工部局救護車會出動三十二處、經運往各醫院之傷者、計有四十六名、其中大半均爲流彈所傷、救火車亦頗爲忙碌、又昨日中午後五時四十五分、高射砲彈一枚落於跑馬廳、萬國商團團員W　G　Nicholls及M　P　Doyle等兩人受傷、又昨日午後二時十分、商團團員（俄國隊）Kosnyreff在北京路外灘爲彈片所傷、 
[敵機肆虐到處死傷]  
　　特區方面橫遭波及 
　　日機連日在閘北南市浦東一帶濫施轟炸、對於非戰門人員之難民、以及慈善團體、救護人員、亦以機槍掃射、實屬慘無人道、今日上午、竟於飛經租界區域時、投下小型之手溜彈、致同孚路靜安寺路口·及甘肅路·開封路口·馬霍路·等處無辜人民、慘遭死傷者甚衆、今晨六時至七時、又有日機一大隊飛經公共租界區域、當該機甫飛過各處、即有炸彈等爆裂物墮下、復有多處、則爲機槍掃射、致各地受傷死亡者人數又極可觀、以致救護車紛紛出動、仁濟·寶𨺓·等醫院、幾爲之滿、茲就調查所得、分誌於下、其末及查明者、當亦不在少數、一浙江路寧波路口傷五人、二天津路浙江路口傷一人、三南京路雲南路口同昌車行對面傷二人、四淡水路死二傷三、五靜安寺路國際飯店附近傷多人、六海格路電車公司冩票亭傷查票一人、七南成都路同孚路大中里口死孩童二人、一名沈仁、十四歲、嘉興人、住大中里一四○號、一名周培根、九歲、住新閘路六三八弄一○七號、兩孩均係中敵機之機關槍彈、以上五七兩處係受機槍掃射、餘均屬小型炸彈所傷、亦可見日機之漫無顧忌、慘無人道也、又成都路巡捕房之屋頂、於今晨六時五十分、亦受流彈一枚、僅燬建筑物一方、幸未傷人、又據工部局情報處發出消息、今晨六時三刻、日本飛機兩架、飛往北站一帶轟炸、華軍開機關槍掃射、六時五十五分、高射砲彈一枚落於成都路捕房僕役住所屋頂、損害頗微、無人受傷、七時、有砲彈一枚、墜於靜安寺附近、離該處捕房不遠、華人一名受傷、又今晨日機往北站轟炸時、聞有二十五人在新閘區受傷、六人在老閘區受傷、成都路區域內亦有傷者數名、九時十分、日機一架在麥根路鐵路接軌處上空投彈、十時五十分、日本軍用機在北站附近投彈四枚、其中一枚墜於愛而近路、地點距租界甚近、另一枚似末炸裂、 
[敵機焚燬]  
　　為我機槍擊　頓時白烟冲天 
　　今日上午六時起、敵機三五成羣、不斷在閘北各處投彈轟炸、不下三五十枚、我方除民房被燬外、無大損失、不料正午十二時一刻、有敵機三架、自租界上空北飛極低、正在恒豐路共和路口投彈時、第一架連擲二彈、第二架將投彈時、爲我軍高射機槍擊中油箱、頓時落於麥根路荒塲上、轟然一聲、但見白烟冲天、鋁質機翼直上雲霄、片片作蝴蝶舞、機師兩名、火葬機內、第三架依然投彈兩枚、飛繞數匝、始悄然遁去、 
[吳淞殘敵退處往濱]  
　　進攻月浦寶山之說　已完全證明不可能 
　　（本報特訊）吳淞之敵、被我大軍進迫後、已向江濱潰退、結集江濱一帶、昨晚浦江敵艦、在吳淞附近、發砲向我陣地轟擊、掩護其步隊進退、我軍後方砲隊、當卽子以還擊、雙方交轟、直至今晨、砲聲方息、我軍陣地、雖在敵軍密集砲火之下、仍追踪敵跡、向前衝殺一積極進展、敵軍企圖進攻寶山月浦之計劃、已吿完全失敗外傅日軍進攻月浦之說、顯屬爲不可能之事實、退入江濱吳淞鎭鐵路區域、尚在負隅作戰之敵、如無援軍開入、被我解决、當亦時日問題耳、 
[羅店殘敵不戰將退]  
　　糧食接濟已發生恐慌　後方歸路將被我截斷 
　　（本報特訊）羅店戰事連日以來、異常劇烈、被困之敵、雖屢圍衝出、皆被我軍擊退、我軍從三方面同時猛攻進展殊速、敵軍陣地、更形縮小、被圍之敵、約計尚有一旅團之衆、蓋連日作戰、已傷亡大半、昨晚我軍向小川沙口進攻之一路、頗爲得手敵之歸路、殆完全截斷、羅店鎮三分之二、全爲我軍控制、敵人站足之地、僅僅三分之一耳、在此狹小之面積中、敵已毫無迥旋餘地、今晨被圍之敵、會有若干次猛然之衝出、雙方發生極激烈之肉搏爭鬥、戰至今午、敵已在我軍衝鋒肉搏之下後退、被圍之敵、不久卽可完全解决、羅店之敵、已發生糧食不足之恐慌、在此種狼狽之情况下、不戰亦將盡成餓殍矣、 
[登陸敵軍己無鬥志]  
　　各路均被我軍包圍　僅石洞口尚有殘敵 
　　（本報特訊）今晨□□師部參謀某君、自前綫來滬、記者經友人介紹、訪之於寓次、承以前綫最近各路戰訊見告、並繪圖說明、備極詳盡、除關軍秘以外、所可披露者如下、一敵軍前晚（二日）開始各路總攻、直至昨日午時止、經我軍强烈抗禦、敵軍不特毫無開展、抑且損傷浩大、陣綫凌亂、士卒己無門志、二敵在前綫旣受重大損失、於是大發獸威、轟炸後方、殘殺我無辜民衆、但看今日上午閘北一帶、敵機三五成羣、彈如雨下、其殘酷可見一斑、三敵軍現所盤據之處、除虹口滬東以外、祇張華浜蕰藻浜以至吳淞、砲台灣沿江一帶、成垂直綫形、均在我軍包圍中、決不許其超越雷池一步、四吳淞之西、自寶山起至瀏河止、祇石洞口一角、尚有殘敵若干、已如翁中之𪔀、無甚發展、五羅店之東北及西北方面、尚有兩大股殘敵、亦爲我軍包圍、致首尾不相接、不久可以殲滅、總之我軍早有詳密計劃、敵無論如何頑强、必無進展可能、此堪為我同胞告慰者也、 
[今晨敵機又窺浦東]  
　　投彈數枚我方毫無傷害　昨日大火今午已漸熄滅 
　　昨日上午、日軍在春江碼頭圍窺浦東、經我軍擊退後、對方復由兵艦開放大砲、飛機亂擲炸彈、意圖破壞我方陣地、我方亦頻頻開砲還擊、雙方激戰至晚間七時、始漸停止、至十時許、日艦僅開砲二三響卽止、嗣後除敵機不時偵察外、直至天明、並無動靜、今晨僅有日機二三架、不時在浦東上空盤旋、並擲彈轟炸、但我方並無損傷、浦江日艦懼我砲轟、現已移動若干地點、己無聲無臭、據一般觀察、昨日敵軍之動作、純係試探浦東我軍兵力、一經交戰之俊、始知我軍力雄厚、難以進犯、野心已戕、浦東陸家宅外英商泰同煤棧、昨日浦江砲戰之際、於午後一時、被日艦砲火擊中爆炸、繼春江碼顯之後、發生大火、因各棧房內所堆盡係煤炭、故焚燒熾烈、黑烟弥漫空際、歷久不熄、至晚间始衰、今晨九時、死灰復燃、濃烟蔽天、至近午稍見衰減、該棧無端遭此浩劫、損失甚鉅云、 
[虹口殘敵反攻未逞]  
　　中央社云、今晨三時半許、虹口方面敵軍又圖反攻、突用小鋼砲機關槍、向我陣地猛烈攻擊、吳淞敵艦亦以重砲助戰、我軍嚴陣以待、僅以野砲還擊、一時砲聲𨺓𨺓、密如聯珠、但敵軍見我有戒備、終未敢來犯、故砲聲旋卽停止、當時租界匯司區域內、墜落彈片不少、 
[虹口浦東今晨起火]  
　　工部局報告、今晨七時許、麥倫中學後面起大火、浦東方面之大火、經延燒、一夜、至今晨方熄、八時海勝路及歐嘉路一帶均起火、八時至九時間較爲平靖、周家嘴路與麥倫中學之間有五六處起火、靶子路與赫司克而路附近亦有一處起火、火勢頗烈、又九時至十時間下列四處起火、一愛而近路與北江西路、二北四川路海寗路、（上列兩處、已有租界救火會人員奔往灌救、三麥根路車站房屋（因轟炸所致）、四浦東安利貨棧附近、 
[冀北邊境敵凝强行我軍克復鎭邊城]  
　　先頭部隊己越長城綫　截斷平綏線敵軍呼應　平漢津浦線敵未得逞 
　　［保定］平漢綫三日來陰霾密罩下、戰况現沉寂、敵近在固安縣楡垡龐各莊一帶、似有沿公路綫南犯企圖、該方我早置重兵、陣堅如壘、敵難得逞、又冀北邊境、我克復鎭邊城後、先頭部隊、已越長城綫、進遠某地、與該地某軍完成聯絡、截斷平綏綫敵軍呼應、居庸關一帶敵軍、已陷前後被擊地位、我反攻軍事、極抱樂觀、（三日專電） 
　　［濟南］今唐官屯正面無變化、匯豊橋我某師某旅、已進至堿河北大莊洋閘與朝宗橋敵激戰中、（三日專電） 
　　［保定］敵最近又以步砲連合兵力約二千餘、向我津浦正面馬廠以北二十餘里之陳官屯陣地猛撲、經我軍奮勇抵抗、敵末得逞、刻仍在相持中、又進犯朝宗橋方面之敵、經我守軍猛烈打擊、血戰結果、斃敵中隊長黑田一夫一名、及兵士甚多、我軍並奪獲敵輕機槍六挺、步槍四十餘枝、（三日中央社電） 
　　［保定］三日下午二時半、敵機九架、沿鐵道綫南飛行抵容城、因雨中阻返、（三日專電） 
[敵凝強行接收平綏平漢各段]  
　　［南京］交通署息、海鐵及敵軍交通隊多人、现已分赴平津、擬逞强接收平綏平漢各段（三日中央社電） 
[美對中日戰事採取獨立政策]  
　　否認與英共同行動 
　　［華盛頓］國務卿赫雨頃發表談話稱、政府業有新訓令寄交美駐華大使詹森、着其勸告美國僑民、利用現有遣送回國之機會、善自爲計、嗣談及報載英美兩國將在中國海面合作一說、謂美國政府現仍採行獨立性質之政策、不以任何他國政策爲轉移、特美國當局與其他各國負責當局處於同一地位、而保有同樣利益者交換情報、並相互磋商、則固屬事理之常、"抑此種合作事業、未可與共同行動混爲一談也"云、（中央社三日哈瓦斯電） 
　　［華盛頓］美國務卿赫雨今日宣稱、國務院在最近努力之中、已向美僑發出不能再强硬之警告、勸彼等遠離上海及其他戰區、關於外傳英美兩國對於遠東事變密切合作之說、赫雨告新聞記者、謂政府之外交政策、係分別獨立而行者、但有時則亦有從權變更之處、再則美國紅十字會宣稱、不擬派遣紅會人員赴華、或舉行全國募捐之舉、但願代表中國救濟工作接受各團體及私人所願助之捐款、此項捐款應匯交中國紅會及其他救濟機關、美國紅會會長克萊森復稱、日本紅會己拒絕外國之補助、（中央社四日路透電） 
[全國員生購募救國公債]  
　　王世杰電宋子文 
　　［南京］王世杰三日電宋子文云、（銜略）救國公債、先生近正極力推行、聞之佩慰、弟意此事各學校員生尤當盡力倡導、以期發行定額早日募足、查全國各級學校敎職員約六二餘萬人、中等以上學校學生約六十萬人、小學生約一千八百萬人、敎育部現正詳訂辦法、務使有力者各自購買並勸募一定之額、無力者亦各負勸募若干定額之責、並擬責成各敎育廳局及校長、切實負責辦理、倘辦理得法、當不難募集鉅數、關於繳款換券以及其他諸事、如已訂有詳章、敬祈早日見示、以便轉發爲荷、（三日中央社電） 
[敵機襲興和擊落一架]  
　　襲粵被擊退 
　　［歸化］二日下午五時、有敵機五架、飛與和縣附近上空、窺察轟炸、當被我軍擊落一架、其餘四機、在空中急以機槍掃射施救、該機擬復啟飛、我軍急將該機炸燬、旋復有敵機十二架、自張北飛來、亦被我軍奮勇射擊、狼狽竄去、（三日中央社電） 
　　［香港］敵機三日晚襲省、我早接報、派機在郊外驅逐、未入市內、（三日專電） 
[濟美領赴京]  
　　［濟南］濟美領奉大使命、今早赴京、（三日專電） 
[廣田外相對外記者談話]  
　　［東京］廣田外相昨在官邸招待外國記者發表談話稱、日本對華用兵目的、在維護旣得權益、並建立東亞永久和平、並謂日本政策仍願與列强合作云云、（九月四日電） 
[瑣評] [  相]  
　　"克叮"是世界最害人之物。亦是至寶貴之物。沒有"克吁"。則做賊。做强盜。便無所不極其至。但一有了"克吁。"則"千金之子坐不垂堂。"於是處處爲保全其生命着想。處處爲保全其"克吁"着想。故凡有方法足以增加或保全其生命或"克吁"者。便不惜正義人道大吹大擂。出頭露面而號召之。若一遇到稍帶危險性或不穩固的事。便深藏若虛。避之惟恐不及。恐有害於"克吁"和生命也。個人如是。國家亦何獨不然。 
 
 

Page 8

 
 
[同濟大學被燬後翁校長談復校運動（附圖片）]  
　　敵人僅能破壞吾人之物質　將再接再厲以圖最後勝利　另擇地址先開學照常上課 
　　吳淞國立同濟大學校長翁之龍博士、昨向往訪之中央社記者發表此次該校被暴敵摧燬情形及今後計劃之談話如下、記者首詢以該校此次被燬經過、據談、該校向有醫工理三院、為一 
　　完全實科大學歷屆造就之技術人材、咸均參加政府新興建設、並以醫工理各院完善之設備、對於國家工業及衛生事業多所裨助、敵軍注目由來已久、一二八之役、卽巳構遭破壞、數年以來、戮力經營、除於恢復舊觀之外、更多所擴充、此次華北事變發生以後、上海日軍、迭次藉端啟算、蠢蠢欲動、木校凜於 
　　一二八之往事並日軍在華北之專事破壞文化機關、經秉承教育部之指示、為必要之措置、常將重要機械儀器圖書案卷、陸續裝運安全地區存置、洎至八月八日以後、日軍以大批軍艦、開滬威脅、形勢岌岌、至十二日、因敵海軍在上海大批登陸、威迫益亟、 
　　淞滬鐵路交通阻焉於斷、顧留校員生尚有二百餘人、釁端一開、吳淞隨時有被襲擊可能、故一面仍飭趕將應用校具擇要搬遷、先行在滬賃屋為臨時校址、一面支配員工、布置留守事宜、並將留校學生由航道遣送赴滬、各事布置就緒、本人於戰事爆發俊、率同各教職員設法由航道離淞、以後於砲火聲中、復經 
　　前往幾次視察軍日則飛機、巳盤旋偵查不息、並以軍艦砲火、不斷轟擊、至二十三日以後、乃以飛機集中轟炸、除各項建築、均遭破壞外、所有不便搬移之機械等設備、亦均炸燬無餘、估計損失、當在數百萬以上、記者至此、復以社會人士對於該校此後恢復、極致關切、詢以 
　　今後計劃若何翁校長乃以極沉毅之態度謂記者日、敵人之砲火、僅能破壞吾人之物質、終不能毀滅吾人之精神、吾人將再接再厲、以圖最後之勝利、政府長期抗戰、需才扎殷、本校醫工理各科、關於非常時期技術人才之補充、末可一日停頓、關於 
　　本校復校運動敎以現育當局之愛護及全校師生之迸力經營、頗具確切之把握、現在所可奉告者、過渡辦法、刻已决定、九月二十日先在上海地豐路二十九號開學、並定十月四日照常上課、至永久辦法、現擬在其他地方、擇定 
　　適合於重工業環境、交通較便之安全地區、建設新校、本校全體同人、當秉承敎育當局之旨意、决以全副精神、蘄求此新事實之實現、甚盼國人及輿論界、加以督飭贊助、末記者以該校德籍敎授、聞有已經返德者、訽以是否確實、據云、該校德籍敎授 
　　現在並無返德者、惟均於暑假期間同往各處避暑、現仍暫留居國外及國內各地、至德籍敎授存置學校之私人物品、亦均於戰事爆發時、急電德籍工學院長某氏返滬取去、故尚無若何損失、 
[屈文六吿佛敎徒]  
　　應以智慧寶劍實行慈悲　藉世法之威權以殺止殺 
　　救濟戰區難民委員會屈映光、以現在全世界殺機彌漫、羣倡以殺止殺、爲發揚佛敎大慈大悲、從事救護衆生事業起見、昨特發敬吿全世界佛敎徒書、首謂全世界皈依寶七衆佛子們、世界到了來法時候、衆生業重、弱肉强食、我們學佛的人、以普度衆生為主肓、應如何發心、如何工作、方可救護衆生、繼指出菩薩以菩提心爲因、大悲為根本、方便為究竟、三法皆吾佛子應機應時應有之工作、未謂我們担負救護衆生重任、在遭嚴重的關頭、我們應當以智慧寳劍、實行慈悲、不容有所顧慮藉世法威權、以殺止殺我佛慈悲、必能滿我佛子之願用應如嚮也、 
[神福輪船員被砲彈擊傷]  
　　本市寗波同鄕會、會同工部局辦理之遣送難民輪神福號、係英商怡隆洋行之船、昨日下午三時半、該輪從寗波開回上海、船至吳淞口、有日本艦多艘、正在濫開大砲、為無目的之射擊、我砲兵間亦回放一二砲、神福輪當通過吳淞口時、船上被中流彈一枚、彈內鐵片四射、致二副面部、亦為裂傷、又有法捕兩名、亦受此流彈擊傷、幸船係放空來滬、並無乘客在輪、故未波及他人、該輪原定今午再載大批難民赴甬、自發生此流彈擊傷船員後、已不敢再行開駛出口、惟難民多已上船、現正在交涉、命該輪照常赴甬、 
[各同鄉會繼續遣送難民]  
　　滬戰開始後、戰區難民紛紛避入租界、各慈善機關團體設所收容　爲數極多、供養浩繁、爰由各同鄕會設法造遷回籍、茲分誌如次、 
　　台州旅滬同鄕會、業巳遣送三次、一由內河赴杭轉台、一乘外國商船赴甬回籍、聞預期在半月內、全數遣完、登記處在法租界東自來火街口該會、 
　　寗海縣舊屬台州府、故該同鄕會負實人員、對於收遺難民、均與台州同鄕會通力合作、無分彼此、聞該會會址在虹口戰區、如有事接洽、臨時通訊處在法租界蒲柏路四百二十號、 
　　吳江旅滬同鄕會、自在白克路同春坊三｜一號成立救濟會辦理登記、遺送同鄕難民以來、截至今日止、已達八批、人數達七百餘人、前昨兩日、又續送出第七八兩批百餘人回籍、 
　　無錫江陰旅滬同鄕聯合救濟會、先後遣送難民一萬三千餘人、現留收容所內者、尚有二千餘人、近因天氣炎熱、時疫流行、深恐傳染、於昨日（三日）起、施打防疫針、 
　　常州旅滬同鄕會、自抗戰發生以後、立即舉辦難民收容所、先後水陸遣送回籍者已達七千餘人、絡續至靜安寺路斜橋總會對面收容所、及同孚路一0二弄六號會所者、日必數百人、惟因雇船隻困難、已電請武進縣商會派定輪船專事拖帶、亦經到滬、安全迅速、兼籌並顧、惜乎該會經濟拮据、雖荷各同鄕善士先後捐助、其中尤以夏君奇峰、移送蔣光堂先生等壽儀資助意義深長、但逐日供應給養、需費浩繁、亟盼熱心同鄕善士、踴躍捐助、俾是項善舉得以爲繼焉、 
[商會通吿各業禁止壟斷居奇]  
　　上海市商會、昨通吿各業公會云、為通吿事、本月二日、案奉社會局訓令、特字第二四一號開、查本市戰事發生以來、據報有少數商人、壟斷居奇、高抬物價情事、以致日常用品、價值飛漲、影響平民生計、殊屬非是、全面抗戰、現方開始、最後勝利、端賴前方將士奮勇抗戰、後方民衆、遵循常規、安定市面、各業商人、自不得壟斷居奇、高抬物價、以致擾亂市面、除出市布告外、仰該會剴切曉諭、一體遵照、如敢故違、一經查明屬實、定予依法嚴懲、决不寬貸、仰卽遵照、並轉飭一體遵照、此令等因、奉此、查戰時不許抬高物價、本會業經通函勸戒在案、茲奉前因、合再通吿、卽希查照、轉知所屬一體遵令、勿自壟斷居奇、致擾市面、是所至要、龍山輪已於昨晨開駛出口、該輪共載有甬籍難民四千餘人、除半數均由甬同鄕會各收容所送往者外、尚有半數　則均係麕集碼頭上之寗紹兩籍難民、當該輪開駛前、寗波旅滬同鄕會委員長虞洽卿氏、特親赴碼頭、照料難民云、 
 
[隔江遥望春江碼頭大火] [  （張啟昌攝）]  
[華租界電話照常通話]  
　　各項建設暫為擱置 
　　自滬戰發生以來、本市閘北吳淞等處電話、因在戰區之內、綫路毀壞、修復不易、致江灣及市中心區等處閘北分局轉接者、亦完全斷絕通話、而南市浦東龍華等處之電話、由租界內打出呌接者、仍可通話、惟華界呌接租界者、時斷時通、現由代理局長郁秉堅、督率員工照常工作、遇有發生綫路受阻時、立卽派匠冒險出發修理、以維交通、至該局原預定擴充電話台、增加綫纜等工程、建設甫半、驟遭戰事爆發、是以各項工程、因此擱置、將來視情形如何、再行繼續辦理云、 
[市聯糾察隊已確定路綫]  
　　各路負責人亦推定 
　　本市第一特市民聯合會、為領導市尺、共同維持秩序、經决議組織糾察隊、廈經工部局洽商後、茲悉該會先舉辦南京路·虞洽卿路·福州路·廣東路·福建路·新閘路·愛文義路·梅白格路·浙江路·愛多亞路·靜安寺路·同孚路·勞勃生路·天津路·山東路·等上五路、俟有成效再行推廣、各該路負責人亦已推定、並定今日下午時集商分段辦法、並揀擇隊員人選、 
[來函]  
　　逕啟者、本月二日貴報第二張載有新聞一則、閲悉之餘、不勝駭異、查鄙人等經營牛業、歷有年數、顧操業雖微、然愛國之心、實未敢後人、鄙人等前因營業塲所、適在虹口區域、且均在吳淞路三角小菜場、設攤出售、致與日商發生貿易往來、惟既無契約締結、更無合同規定、乃完全一種通常交易性質、但蘆溝橋事發生之後、鄙人等鑒於國難日亟、即與日商斷絶往還、此事實極易證明、不容諱節者也、鄙人等爲自身及闔家生命計、爲免始羞祖宗子孫計、用特函懇貴報充賜更正、以正觀聽、專此奉達、無仟感幸、此上即頌撰安、張木金·費紹金·胡小龍·張富金·龔家祺·唐祥和、 
　　敬啟者、閲五月二日、豈報所　登記難民歛財　内云　竹筠等組織常熟臨時救濟會、向難民勒收捐歉前事、查本會負責人係馬樂鳴、盧暴琴等、所　勒收捐款、　非事實、刻正分别　　中、相應函請更正、以正聽　、此最申報臨時夕刊、　　　　同鄉臨時救濟會、 
[察覺巨彈落下應即匍匐地面]  
　　印捕伏地不死　可為顯明之證 
　　滬戰開始以來、租界區內常有炸彈波及、罹難者頗多、租界當局及各慈善團體、除在肇事後努力救護外、並希望人民於察覺有巨彈落下時、應即避至相當地點、匍匐地面、切勿恐荒奔逃、查十四日南京路外灘之慘案發生時、路口指揮亭上之印捕、發見炸彈落下、卽抬級而下、伏於地上、倖免於難、而站立其身旁之警捕、則已粉身碎骨矣、此爲顯明之例、但當局尤盼人民、不必要待勿在將閒蕩或衆立兩頭觀望、 
 
