# 1884 - 43 - 4903896

 

Page 1

 
 
[招請賣報售書] [  申報舘主人啓] 　 
　　廣東爲極大省會仕商雲集本舘刑欲請一友人在穗垣代銷申報及點石齋申報舘兩處所印之書籍如有粤友願辦此事祈來本舘面議一切維　　上海覔一殷實大鋪作保方可訂定也此布 
[書河内西人郵信後] 　 
　　宣泰失守之役爲時已久本報有聞必錄而事由傳聞不免異詞昨述河内西友郵來信息謂親至宣泰目擊情形深以華兵不助黑旗使其孤軍獨戰致爲法人所乘爲之惋惜此說前者所登信息亦有述及惟中國調兵赴援如何布置節經登錄去年諭旨原有北寍回駐防兵若法人往攻北寗惟有與之開仗等云是中朝保越專以北甯爲重苟法人未攻北寍則華兵可以不必出境與法軍拒敵宸算如此則統兵大臣亦必欽遵諭旨以北寍爲界畫而不敢輕易越過可知矣故謂華兵而助劉圑不特北甯卽宣泰應亦共守劉圑得勝長驅而下凡越南之地已爲法人所得者漸次收復直至西貢驅走法人毁其埠頭絶其通商劉軍什前官軍在後以共成此大功亦屬中朝分内之事然謂保護邊疆扼要踞險使法人不得竟收全越卽不能窺伺滇疆則專守北寍於勢已足原不必以規復全越爲事也華兵旣僅駐北寗則宣泰之無華兵不問可知何助劉不助劉之有哉雖然諭旨專指北寍以向來駐兵而言不必拘文牽義以北寍爲界畫也法人圖取全越目前已成不能中止之勢中朝决不聽其所爲而劉圑又相持一年屢敗法軍更屬無從歇手盖劉永福心爲越南正非旦夕之經營一發難收銳氣方　中朝旣不能以劉之爲越爲非禁使勿與法戰而又難從法人之請遽檄劉軍安置於滇邊隙地助劉有不得不助之勢卽保越有不得不保之理然則與法人開戰無疑也旣已决計於戰凡法兵所在劉軍所到中朝皆當遣兵隨之安得宣泰而無華兵駐守乎前聞華兵共有二萬數千皆歸劉永福節制竊謂旣聽節制於劉無論何時何地劉均可以調遣雖北寍門户獨見其重華兵盡屯於此而劉與法兵戰於宣泰安得坐視不援故决知宣泰有華兵也信中言宣泰所築士壘砲臺與西法無異特置炮不甚合式不能及遠疑司砲係籌南華兵倘亦用黑旗之兵則宣泰不至失守是時華兵與黑旗不合因其早退故劉不能支揆厥情形是宣泰固有華兵大約劉軍猛勇當先突陣血戰而華兵在後遥爲聲援因意見不合臨時速退耳夫以意見之故而退軍以陷劉則是有心不助劉也幸而劉眞知兵操縱合宜進退有度孤軍挑戰猶得全師而退不至爲敵軍所糜爛雖失宣泰之城而於大局尚無妨碍否則敗續矣此華兵者誠不知何人統之而如此失計也成或者以諭旨專言北甯故必待法人來攻而後與之戰今尚未至北寍中法和局尚不决裂若遽助戰殊非出師之本意故不與劉合力然亦未免太拘矣試思劉之爲越卽爲國家法人蠶食狡啓亦旣多年今犯及劉境而後出而阻止考核輿圖北甯宣泰相去二百里上下雖滇省邊疆皆在五百里以内劉固奇人地亦天險但相隔不遠劉或有失則瓦解土崩前功盡　故不助劉則已助則惟恐不力而乃於北寍宣泰之聞猶有此疆爾界之分烏乎可者夫劉之善於用兵或者中朝諸將皆所不及且其兵教練有年熟悉地理臨陣之勇爲中西古今所未得見槍林彈雨之中而能肉薄相逼執短兵以取勝難乎不難法人雖强吾恐當此勍敵未有不披靡者故以華兵接戰原不如劉軍之白戰然軍火器械彼實資中朝之接濟何以聽其獨戰而并軍火亦至於不繼也噫劉軍之力但得華兵爲之聲援而時其接濟不特宣泰不至失守卽法人所踞之地節節收復不難不意華兵有助之之名而竟無助之之實也信中并言由河内至宣泰禾黍依然竹木葱籠廟宇民居與未被兵時無異法兵入宣泰城之後見其倉厫儲米甚多製造局雖極狹小亦有規模並城内房屋鱗次櫛比此爲黑旗所守之地而軍務倥傯之際猶有若是情形可知劉永福不惟善治兵抑亦善治地方誠越中之砥柱也有人若此而顧助之不力使至於敗嗚呼越事其尚不可知也然吾甚願守北寍之華兵無再與劉車各存意見焉爾 
[諭旨恭錄]  
　　二十日奉　上諭曾國荃着署理兩江總督兼辦理通商事務大臣裕祿着毋庸署理欽此 
[兵船遭損續述]  
　　法兵船雲龍損壞一節此已列報兹閱杳港西字報知該船於初七日抵新加坡機器稍有損壞須在坡修理擬略　擱數天其船上所載之兵計有一千三百名現均換米多輪船載往東京矣又云該船有統帶阿洲第六隊兵之軍官名伯創爾行至各冷北地方因病身死云 
[法兵續述]  
　　前報列法兵之往越南者合計有二萬三千人兹閱法國報言法兵陸續到齊之後共得三大隊統計洋槍步兵一萬三千二百名又馬兵六十名炮兵十隊内有攻城巨砲又有一千人乃管理軍中他事不與行伍之列者兵船則計有十二艘共計砲念八尊其調往東京之洋鎗隊則多係水師兵客兵阿洲兵及法國自願投管効力之兵也 
[聘請美員]  
　　英國泰晤士日報登有美國發來去臘初二日電報言中國在美國聘請兵官六員并專司造橋 
之人一名來華　人者已於嘉平初一日由紐約地方啓行前來矣 
[簡兵來華]  
　　葡萄牙國爲保護商局起見現已發兵船來華以資捍衛云 
[西班牙近耗]  
　　西歴正月三日倫敦電音言西政牙國人現皆蠢然思動潛相煽誘謀爲不軌復有遣戌犯人寄書回國約其友人同謀舉事黨陡頗衆遠近響應西廷甚厪殷憂焉 
[英國電音]  
　　港國載有英都倫敦電音言德澳意三國前同盟　共託復心依爲唇齒立有條約藏在盟府俾昭信守以圖恤　稷之難兹經刊諸各日報中以遍告遠邇惟其條約有云意大利國雖與同盟然德國若與法人失睦而以兵戎相見意國可不助德以攻法也 
[德國郵音]  
　　港報譯倫敦氈拿報云德國巡歴太平洋之水師後隊提督高魯士現經德廷派爲水師總管以 
 
 

Page 2

 
 
補水師提督李和紐十之缺蓋李和紐十以在外宣力日久禀請解職俾得歸家優游泉石也 
[法船起程]  
　　倫敦報云法國水師提督李士卑士所乘坐之銕甲戰船經於西歴正月初二日由柯連埠啓行聞李士卑士將來中國海道統帶其國兵船俾資節制而一事權此銕艦名剌加理臣尼亞乃一千八百七十二年裝造工料頗爲堅固船身之鐡厚有六寸每點鐘可行十二諾士云說見循環報 
[商務局論舟山事]  
　　去年十二月初七日倫敦報云香港商務局專發電音以與倫敦商務局之司理人請局員竭盡所能詳禀外務衙署按一千八百四十六年爹庇士所立之約照會中國言舟山一島非各國所得而覬觎倫敦商務局已據所言詳請於外務衙門矣維新報載有此說然則舟山一境豈法人所得希兾哉 
[電線未成]  
　　西貢日報謂由海防以逹西貢之電線甚難安設因海防水淺之處漁船易得而毁壞之也現在再圖善法務使完妥云云噫以人巧而奪天工亦徒費心力而已　 
[事屬訛傳]  
　　西貢法字報謂宣泰之役當兩軍對壘之時有中國大員偕劉永福提督親出陣前以觀軍士傳戰見有奮勇向前者卽勉以同仇　慊早　大功用邀懋賞此大員　見法國水師提督離約一百五十篾逹之遥因對黑旗隊長言曰敵人在前胡不奮勇以取其渠帥詎語未畢而大員與隊長均被鎗轟斃矣按法報此言蓋夸其戰勝之功而所謂中國大員究不知何所見而云然也夫兩軍接仗鎗炮之聲有如霹靈何從得聞對陣言語是固不待辨而知其言之謬也然必譯而錄之者非以駭人聽聞蓋欲卽此以得法人之隠情耳閱者勿以辭害意可也說見香港循環報 
[侯相行程]  
　　昨早本埠官塲中接有電音謂左侯相行旌已抵瓜洲口行將來吳淞云是以吳淞口炮台下現已搭蓋篷廠以備左侯相閱操昨早虹口大橋下蘇州河等處各漁圑亦俱鼓櫂前赴吳淞矣 
[江甘撤任]  
　　本月初六日左侯相過揚州當卽開行北上初十日卽有淮揚道徐札知江都縣謝甘泉縣劉一併　任候叅又云調省察看江都縣缺着朱緗署理甘泉縣缺著周十釜署理皆定於十五日接印周卽保甲局總巡之仲豐明府也據聞兩縣之撤因資遣難民未臻妥善是以立卽撤任郡尊黃太守再三婉求幾漕申飭現在揚城各官營弁無不人人自危公事爲之一振云 
[增設電線]  
　　前聞金陵至武昌擬設電線兹悉查工程之委員已於正月初十日抵九江入城拜謁文武印委各員後旋卽沿江上溯矣 
[武林近事]  
　　台匪金满自受撫後早有誓不至省之言至嵗底奉撫憲之召心懷疑懼不敢登途聞有某紳願以全家眷屬相質保其無事始肯輕裝就道聞其初謁撫轅時劉　帥謂之曰汝知道我殺汝不殺汝乎金满叩頭乞命仲帥諭之曰汝已改邪歸正當思力圖報効封侯偑印轉瞬事耳金满唯唯受命而退當其進謁之時曾不許隨帶一人迨其出也則隨身有兩少年簇擁欣喜踴躍而出兩人年俱二十左右身軀皆短小精悍一人身藏七門洋炮兩桿一人則利刃兩把皆薄如紙而軟如帶者衆見其於茶肆中取出故得　觀詳細但不知憲轅嚴密戈戟千重二人於何時預先混入爲金满之護身符耳 
[都門近事]  
　　正陽門外仁元長號洋貨士局東人劉某素知錢攤及燭舖以現錢換票可獲厚利早已垂涎適值官憲出示禁止錢攤等均已改業劉思此時可以獨擅其利遂購私錢攙合成串亦作憑票換錢之生意凡來該局換現錢者每票一吊加給現錢百文原冀銷售私錢藉以漁利也詎爲本城憲訪聞便服親臨該局以票換錢劉先許加八十争論再四仍按百文相加而不知其爲城憲也去後移時卽有差役將劉縛至中東司審訊遂被笞責數十枷號該局門首示衆劉婦在家聞信大驚當卽昏絶醫治無效須臾斃命一念之貪遂被刑辱並喪其妻後雖悔之尚何及乎○去臘初九夜三更後有賊五人劫打磨廠得贜出走當爲練勇所覺跟蹤追逐其四賊棄贜脫逃一賊携贜落後爲勇所獲並得賊穿窬之摇山動踰垣之蜈蚣梯各件一併送交南城　當經堂訊該賊不言本姓有識之者謂是積賊名賈和尚賊卽俯首無詞或謂白川通被竊之案與該賊有涉然供多遊移牽出同夥六七人業經派捕嚴緝矣○去臘京師市面甚緊銀價每兩可換當十錢十一吊七八百文現各當典質衣物素給十吊者今亦不過五六吊而已○向來正陽門每至夜十二點鐘時尚有啓門之例以便外城官員進内入值及投遞緊要文件也而居人之被閉城外者亦得乘夜趕入去冬經廷臣奏請嚴申門禁内外各門無不認眞稽查閒雜人等不准於黑夜出入矣○江蘇人某甲年將而立狀似仕宦中人不知因何欲尋　見於去臘十二夜至南城坊署門欄繫繩將自縊幸爲巡夜者瞥見驚詢何爲據云飄泊窮途生不如死畢命官署庶可得一薄棺不勝填溝壑耶聞者憫之迨禀官審訊卽將甲笞責三十判枷七日薄棺未得而枷責隨之此誠申所不及料也○某宦車夫王二性家鳥豢一紅頦鳥其羽甚豐其聲甚洪實非凡鳥所及王晨夕把玩愛若拱璧有某内寺見而好之屢欲以百金相購加至一百五十金而王終不忍割愛内寺亦未嘗一日忘此鳥也王會失業囘家食贫居賤　被床頭人所剌不得已將此鳥賣與内寺得價二百金持歸薄置田産自此以後王之得免交謫者孰非鳥之賜也歟 
[客官過境]  
　　前任廣東巡撫裕澤生中丞乘坐招商局之富順輪船於昨晨抵滬船泊該局北棧憲駕登岸暫以小東門外招商局金利源棧爲行轅聞在漉小作勾留卽當乘輪北上云 
[男扮女妝續聞]  
　　前報侍者阿福男扮女妝在詠霓戯館看戯經人覷破由華捕帶入捕房據供女衣服向吳買辦家借來旋由包探等再四研詰始稱實從表姊妹處借到以上各情均經錄報兹查得阿福之所以男扮女妝者實因與友人賭東道起見且係初次以前從未扮過至衣服實非買辦家之物確向其表姊妹借來特年幼無知以致有此話柄耳 
[私帶軍裝]  
　　一百五十九號華捕至英公堂稱前日午後在路見廣東人李阿順挑火油箱兩只向之盤詰稱係火油及搜查内有大小手鎗六門雙門單門等四十六杆又在身畔搜出二悍共計四十八杆帶至捕房送案請究新關辦公之西人投案稱此人私販軍裝本于例禁且未報關納稅亦可照漏稅規例訊明來源將手鎗交關充公質之李阿順供粤人向在鎭江輪船包各水手之飯食因有水手十一名積欠我飯資無著均將手槍作抵我於去年十一月間辭歇卽將手槍搬歸見住虹口前日擬將手槍運至洋涇浜舊洋貨店銷售詎遇巡捕拘案黃太守問爾之手槍旣稱由鎭江輪船水手抵押能否將諸水手姓名報明俾可傳訊李答稱鎭江船已於今正初二日觸礁沈没水手人等生死未定太守禍爾私販軍裝漏報捐稅豈容狡賴答稱實不知手槍例應報稅賈副領事請將手鎗交新關洋人領去充公再科李阿順之罪太守謂查照本公堂向章凡有夾帶軍裝私販圖利而獲案者卽將軍械解道候示賈君曰該洋人將手鎗領去亦須禀明稅務司照會道憲太守然之隨將手鎗四十八桿交新關洋人領去李阿順交捕俟申詳道憲再行發落 
 
 

Page 3

 
 
[英界公堂瑣案]  
　　申源洋行東控侍者鄭惠世冒寫西字條向位司洋行收銀據鄭稱字條係由位司洋行之侍者鄧阿永所交黃太守飭將鄭忠世押候補傳阿永到案再訊已列前報昨據包探陸子雲禀稱申源洋行東控鄭之事奉飭傳阿永到案并由捕頭命我查明實情始知該洋東所控尚有傳述之誤鄭則將錯就錯含糊强辯其實申源行東命鄭至位司洋行購買花絨計洋十六元四角給有西字發票一紙鄭思舞弊加寫洋數諒該洋行不允特向位司行之侍者索取空白發票一紙另囑友人毛桂生加寫西字計洋十八元八角蓋多加二元四角交與洋東冀將來付洋仍經鄭手再可扣給詎被洋東所知將鄭交捕今將阿永并代寫西字之毛桂生一併傳案鄧毛供與包探同鄭始俯首無詞俄而又稱洋東尚應給我工洋申源洋東稱工洋原欲照付賈副領事謂鄧阿永給空白發票與鄭並無不合毛桂生旣識西文與人代寫西字發票亦係常有之事安知鄭姓從中舞弊鄧毛均毋議處惟請判押鄭一月應得工洋俟開釋後向領太守允之○包探仇金水稱著名流氓殷阿裕前曾同木生等强剥陸姓皮馬褂送案懲辦今又向徐關寶剥去棉馬褂報由捕房拘案又有王阿雲投捕房稱殷阿裕等前剥陸姓皮褂時適王撞見當將所持之燈火一照詎後殷到案笞責枷號期满出外向王饒舌欲借洋十元無着惠去烟鈔洋一元錢三百文今將殷解案徐王均亦投質徐王均供與包探同殷阿裕供父開柴行我做銅匠徐關寶係業挑糞因去冬竊取隣家周媪洋三元扭住毆打徐卽央我與别二人作保限期還洋向之催促詎被誣指拆稍現有周氏投案可証更無向王强借之事周氏供與同徐稱並未竊洋惟向周氏借過布疋布裙質錢需用今確未還黃太守謂殷阿裕殊非安分之人判押三禮拜以儆至徐借該氏之布疋布裙着自行贖還 
[上海陳家木橋賑所催收捐欵解順啓] 　 
　　啓者敝所於正月十五日起解嚴佑之諸君銀五千兩二十日起解潘振聲諸君銀四千五百兩又鎭江張廉翁托解銀五百兩後因念東賑欵已另承絲業會館大善士施少欽封翁籌解銀四千兩順直尚宜續濟現定於月杪月初趕解順直賑欵如蒙各處善士委爲代解務祈以速爲妙敬爲災民引領望之[  同人公啓]  
[上海陳家木橋賑所聲明闌省代收賑捐各善士處所啓]  
　　啓者敝所於去秋懇托各省代收賑捐業經詳登告白時閱半年諒邀公鑒兹因閩省各處稍有增改謹再臚列刊登以塵公鑒○福州華稅局盛衔山觀蔡○電報局王君廼亭○招商局唐君英齋○莫裕昌洋行莫君澹如○城内登俊里普安堂曾君伯厚王君子耘○厦門招商局王君淵如○臺灣招商局王君脩五○海東書院全臺恊賑公所○鳳山縣學王君少樵○建甯電報局袁君衣谷○浦城電報局胡君千里如有善士助賑幸乞就近交付功德無理[  同人公啓]  
[上海絲業會館籌賑公所往來電音]  
　　濟寍施子英發來電報男則敬電禀八號示收到請中丞墊二千五百兩領到濟陽冬賑放畢回省擬接辭利津春賑至少七八千兩請速籌來赶早接放一切安禀仍請撫憲排遞十二月二十八日發○利津賑局施子英知悉大除夕來電今到排遞人號信並悉濟陽賑畢接辦利津今解第四批公　銀四千兩另電禀陳中丞先行墊撥利津則敬領放四千兩餘俟續解號信著程紡槎象三姪連賑銀一同來東帮辦上海絲業會館籌賑局施正月十九日申刻發○濟寍電禀東撫憲陳新禧卽日由招商輪船解第四批東賑銀二箱計公砝銀四千兩裝運烟台仍托方佑民觀察轉解到轅請先墊撥利津賑局兒子則敬公砝四千兩具領查放附電並賜飭知上海絲業會館籌賑局施善昌上正月十九日申刻發 
[上海陳家木橋賑所來往電音]  
　　正月十六日寄天津籌賑局苕戟公仲冬望五千臘望源豐票到否今寄匯票公砝五千兩到乞交佑翁十六○天津籌賑局復報銀五千相諭照墊十三來電已致佑翁苕○十八日寄濟寍陳中丞報十二月請墊五千已解東關兹　墊發　施紳五千念一解還東關内計滬三千五揚一千鎭五百附電求飭發○施潘兄除夕信到念一日准解五千已請墊發會館另復十八○同日天津籌賑局來仲冬欵源豐信到電局千五到昨匯五千相准照墊曾棨○念一日蘇州公所來今由慶和交公大解賑銀一竽柳○同日復蘇所報一竿歸直附啓者直隷助賑公所嚴佑翁來函賑欵已竭先查安州等語敝處於十六日接信後已曾起解五竿僅寶抵不敷之欵此時安州查户將竣不能不急切起解現除蘇州許解千金外尚無可解之款務祈好善君子從速設法爲禱再三之凟欲言囁嚅矣[  同人拜啓]  
[初三雪夜花竹安樂齋主人招飲吳秀卿家]  
　　半窗雪影半廉花銀燭高燒賞嵗華愁破千杯知已酒魂銷一曲美人琶麝蘭香裏春心煖絲竹燈前笑語譁難得長良宵佳約好消寒倚玉醉流霞[  西河生求是草]  
[人日大雪偕諸友訪鄭桂卿詞史]  
　　春風門巷舊櫻桃冒雪人來興正高玉盞急温花上露笙琶先聽鬱輪袍揚州杜牧狂難减北海元 
龍氣倍豪行樂靈辰須記取一撙酒满醉花曹裙屐翩然顧盼雄消寒有約喜相同花含冾艷清光色人在瓊樓玉宇中詩酒情深金石契繁華心醉綺羅叢風流漫說詞壇老誰識尋春句尚工謂浣花傭最憐絶代一嬋娟蘇小聲華碧玉年勸客熏寒移寶鼎泥儂呵凍寫銀箋缾梅香暗傳春訊次日立春燭蕊紅摇落暮筵笑指樓頭風景好萬花齊舞素光天衝寒不負者回行蘭麝氤氲風雪清　幄低圍花解語雕欄閒倚酒初酲香薰寶鴨芳心煖裘缷金貂俠氣横似此客中度人日道衡鴈早忘情[  西河生未是草]  
[次韻酬王三敬俟]  
　　回首春華愧昨非風塵誰念計頻違苔岑密翼心徒感雲海前程志已微老我窮途餘傲骨憐君亮節燿清暉繁華過眼千金送　得江花繞筆飛滄桑聞道事皆非如此生才志未違司馬破家纔宦逹阮郎舊族豈窮微漫緣壓線傷今日自司揮戈反夕暉萬里南溟終有待歸心休向五羊飛[  逹之林雲衢求是草]  
[贈東山高臥客並請聽桐逸客政之]  
　　久耳人中驥風流逈絶倫嶺南推望族海上寄吟身落拓應憐我吹嘘欲藉人聞君歸棹急何日許重親[  吳趨瘦狂生少海氏呈草]  
[上海官銀號浙紹賑收解公所正月初十至二十經收第廿四單]  
　　雲南鹽法道鍾英洋五百元○補登厦門周華泉翁轉託漳郡釐金總局張曉舫太守經募豐盛杉鋪銀二兩吳藝芳齋一兩二錢綿成杉鋪一兩慶豐號七錢二聨益長榮兩户各六錢以上銀兩均於客臘蒙周華翁早經寄下并華翁前後募寄四批共銀六百兩有奇應需匯水及補缺數共銀十兩零華翁自願暗助足徵好善之至欽仰欽仰○福建周少華公三批經募邱餘慶堂番洋六元泉州府正堂徐敬畏齋胡兩户各五元梅石山房黃全郡宏遠堂貽穀堂朱吳興徐張郭氏求夫病全愈五户各四元中正齋莊鋤經草堂莊陸振麟范淮生馮文卿五户各兩元無名氏保母平安一角周王氏求夙病全愈錢五千文如願子先三千文以上連錢折作英洋八十二元○福州普安堂曾伯厚翁經募來鶴山房番洋三十元小師山房十元燕翼堂星德堂姚味經堂俞三舍居松如氏懷德堂姚錦江堂王六户各五元貽穀堂嚴樹德堂陳修竹山房五經堂龔祥源紹德堂蔡陳興隆七户各三元安硯山房静修堂吳兩户各兩元友竹梅書屋雙木居養雲堂友菊居念本堂隴西郡樹芳堂樹芳堂加頴川堂一耐軒鄭元　行同善行萬盛棧陳振　詒穀堂晉畊堂采順號詹霞江逢源號善信堂語德堂蔡蔡萬興廿二户各一元以上計匯來規銀七十九兩八錢三分七○無名氏十五元耕心居士十元無名氏手談得彩移助兩角○以上除周華翁早經匯來外共收規銀七十九兩八錢三分七洋六百零七元二角○再客臘第廿三單上漏登恆豫莊經募廣永誠洋四元合併聲名 
[上海北市盆湯衖絲業會舘主施少欽經收順直山東江浙等處正月十八十九二十日第一百九十二至九十四次賑捐清單]  
　　浙紹王鴻章祈益壽延年洋五十元緼袍生元　添丁擬備湯餅親友樂勸移助由浦東高家巷顧貭生兄交來关十五元魚行山人洋五元董潘氏由九江乾大茶棧寄來洋十元南潯錢寶經求病速愈洋一元○浙西吳少豫司馬助銀鑲三色京料碧霞扣帶一付估併助賑彩票册内○第三十八日出售助賑彩票郁姓三百八十九號一張計洋二元以上十八日○寗波趙姓求妻病速痊洋十元乞求老健人由嘉定王姓寄永義昶局來洋十元福建尤溪　征席吕萬生翁經寄采芝閣主由全泰福局來建印洋十元元亨洋行帳房鄭桂峰兄向例敬神用全燒猪今特移資助賑洋十元蘇 
 
 

Page 4

 
 
州朱錫康爲子連生病求愈由吕春濤兄交來洋五元力不足人求母病體卽愈合家康健由嘉善莫正興號寄全盛局來洋一員吳德記足對開洋一元○吳三省堂洋三十員烚記七元同記興記德記仁記和記長記福記厚記謙記瑞記志記愼記義記十三户各一員以上　十五户由漢口華記洋行經募祝同心先生富貴源頭同字五千三百七十四號册寄太古北京輪船帳房袁介堂兄來○電報滬局代發山東撫憲賑務報費捐助掣回收票計洋十五元四角○第三十九日出售助賑彩票雲隠舘三百九十號一張計洋二員以上十九日○進思退補生規銀二十兩承德堂規銀二十兩周志忠洋三員三户由公平洋行帳房交來幼童吕鳳瑞將年終長者賜壓嵗錢及新年賀節洋積助由上海道署房科内交來洋十員會泰源移助公醮資洋六員鹿城隠名氏洋五圓崑山新安漁隠洋三圓三户由崑山鴻源春信局來三惜堂爲子痰症漸愈續助洋五圓嘉定朱菊玻求病愈洋五圓常　惺齋洋二圓張　益泰典友同人元宵折席資錢三千八百文程怡樂居節省新年酬應錢一千零八十文杜容間居錢二百四十文休寗東里季子錢二百八十文四户由張堰益泰典寄順成局來以錢合洋共五圓○　源無名氏祈佑老母清吉洋四圓由漢口永吉庄黃君小舫代募捐册交江孚輪船帶來○蔣銘三兄轉募李玉生錢隆盛洪成華三户各四開洋一圓吳興施子恬虚對開洋一圓刑少甫瞿愼卿陸少珊馬馥卿朱金鑑戈少溪金大敦莫念卿八户各助錢一百文共十二户由雙林李蓉汀兄代募捐册來○嘉善戴文雋祈祖母病痊延年由袁含齋太守交來廿尖馬掛統一件懶皮風毛一張安吉吳家駿少山氏爲次子跌傷向升神前立愿助洋二十元一時難措今將藏書托售助來通鑑綱目一部計一百二十本子史菁華一部計二十四本唐土名勝圖一部計六本英字指南十部計共六十部統行估價　併助賑彩票册内○第四十日出售助賑彩票楷氏三百九十一號一張冀氏三百九十二號一張印氏三百九十三號一張渭氏三百九十四號一張吳少山三百九十五至三百九十九號五張正義堂四百號一張免過人四百零一號一張盛澤鄭鴻藻堂四百零一號一張共售十二張計洋二十四元以上二十日合併聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
