# 1916 - 143 - 4915549

 

Page 1

 
 
遊記 
[海雜誌（二）（十）（七）（生入）]  
　　九月八日起至十二日墾户分五起入關派隊護送十三日余始得行十四日早乃還西甯時警報不時飛來某公持余泣苦留守城余謂西寗一城主客兵勇不下三千餘人兵力不爲不厚足資防守留余何益余仲父靈櫬未還故土家屬猶滯　州諸季一在阿拉善音書隔絶（寗夏係隴北咽喉據邊牆之衝匪首李劉等擁衆四萬據城滿城堅守未破蘭垣援兵馳至一戰敗之城内外客民慘遭屠戮幾無子造先是匪徒入城相戒不擾閭閻迨兵勇北來居民方慶更生乃匪黨踰黃河竄入草地兵隊擁入城不問爲匪爲民搜殺數日寗城皮莊之盛甲於天下商民向以殷富稱至此滿街火燼數百年菁華殆盡此事余另有筆述）一在甘州督防務一赴涇州前敵骨肉離散蘭州寓所乏人照料勢不可以久留而老親遠在江南伯兄覊留燕北東望歸雲肝腸寸裂陳迦陵詩有云一門骨肉抛三地萬死悲哀迸九秋余此時情况抑又過之乃將局務營務淸理交代某公之戚有陳某者起身營伍來寗投効軍隊余言於總兵張公定邦賞以末秩臨事頗强幹余原深愛之時或倚勢凌轢同伍又遇事裁抑之後因需索番民馬匹折扣䭾價幾釀大事懲之不悛漸不可制余又言於某公請着其回籍某公囑余勿狗情余方有待而陳某又奉差在丹噶爾强奪商民快　爲衆所縛余聞信疾馳至丹以軍法痛懲之勸衆息事陳恨余次同屢思他遁均爲同伍所覺不數日全隊回寗陳在某公前日夕媒藥余短揚言余將有變軍隊不宜入城余聞之先輕騎入見備言始末某公怒曰言今滿人失勢伊猶與漢人爲難耶捉陳某來械之余代爲緩類而某公執不可臨行某公携余手而泣曰吾知君决不余欺也嗚呼 
 
 

Page 2

 
 
時評 
[相持（冷）]  
　　歐戰其何日已乎何以若是相持之久也中國事其何日解决乎又何以若是相持之久也雖然同一相持歐人以久戰而相持中國以不戰而相持此歐亞人之所以相異歟是故久戰之相持戰之力有限一日不戰則相持之局解而和平如故矣不戰而相持則不戰之力無限永遠不戰則永遠相持而和平亦永遠無望也故同一相持而解决中國之時局實較解决歐戰而更難 
　　試以病喻歐戰若風火症而中國殆瘵癆也風火症有望而瘵癆則難痊 
[命令]  
　　五月二十五日大總絶策令孔鈞張秉衡陸世菼王保授吳夐均給予四等嘉禾章張蔭鍾陳昭彥會端張世榮石英陸忠佑程傳琪張玉崑徐焌均給予五等嘉禾章此令 
　　又令剌希敦都布布林巴雅爾均給予四等嘉禾章此令 
又令馬登瀛給予四等文虎章此令 
　　又令財政部呈請將署次長兼署鹽務署署長李思浩叙列二等應照准此令 
　　又令任命王陵堂爲重慶鎭守使此令 
　　又令陸軍部呈請任命楊念祖爲陸軍第十三混成旅步兵第十一團團附聶斌啓爲陸軍第十三混成旅步兵第一團第一營營長秦毅爲陸軍第十三混　旅步兵第一團第三營營長應照准此令 
　　又令陸軍部呈請將殷本浩李香元張鶚翎授爲陸軍步兵中校李鳳鳶授爲陸軍騎兵中校陳嘉謨劉端裳授爲陸軍步兵少校應照准此令 
　　又令陸軍部呈請將解恩桂瞿世淸授爲陸軍步兵少校應照准此令 
　　又令陸軍部呈請以王夢周充任陸軍第二師步兵第四旅少校副官應照准此令 
　　五月二十六日大總統策令戴楨給予二等嘉禾章陳和融鄧康給予四等嘉禾章蕭應銘文道心給予五等嘉禾章此令 
又令敎育部呈請將署次長李國珍叙列一等應照准此令 
又令任命權量代理交通次長此令 
又令黑龍江龍江道道尹何煜著免去本職此令 
又令任命張壽增爲黑龍江龍江道道尹此令 
又令任命朱文鈞署理鹽務署場產廳廳長此令 
又令河東鹽運使饒昌齡着免去本職此令 
又令署財政總長兼署鹽務署督辦周自齊呈稱吉黑榷運局局長陳惟庚調京任用請免去本職等語陳惟庚准免本職此令又令署財政總長兼署鹽務署督辦周自齊呈請任命董士恩　吉黑榷運局局長應照准此令 
　　又令陸軍部呈請將張凌閣授爲陸軍騎兵中校並加陸軍騎兵上校銜厲殿元張萃然均授爲陸軍步兵中校劉之恩授爲陸軍步兵少校魏秉銀靳海勝均授爲陸軍騎兵少校應照准此令又令陸軍部呈請將趙乃裕授爲陸軍步兵中校郭葆貞授爲陸軍砲兵中校應照准此令 
　　又令陸軍部呈請將袁長岳加陸軍步兵少校銜應照准此令 
[專電]  
　　北京電中央昨接曹錕張敬堯電陳旣獨立川滇携手無防務可辦意在回鄂 
　　北京電周駿擬死守重慶以曹張不甚表同情頗憂慮昨聞有電報告危狀 
　　北京電昨又急電山西閻將軍速注意蒙邊 
　　北京電電阻張勳派兵赴魯告以魯事複雜未能專恃武力 
　　北京電趙倜請撥軍隊赴豫段准在第一師内調往 
　　北京電段致任公電求三事（一）南北協商已漸融洽前此爭點勿再堅持（一）國會召集和定實行南軍代議機關請先取消（一）中央於戰事已作緩圖南軍攻取方畧亦請緩辦均速覆 
　　北京電昨開財政會議提出案畧（甲）商提鹽務餘欵（乙）豫防外人監督財政（丙）停兌案内對外辦法决否未詳 
　　北京電交部飭由郵務局通告暫停全國郵滙通口（電碼不明） 
　　北京電議添軍府三將軍定王芝祥張紹曾徐紹楨將發表 
　　北京電馮聘饒漢祥爲秘書不就 
[譯電]  
　　南京電獨立各省覆電不肯派代表議和故南京會議業已解散各代表陸續離此 
（二十六日）字林報 
　　北京電華字報載稱陸宗輿已於二十五日奉命赴日辦理某項外交（二十六日） 
　　北京電北京日報載稱曹汝霖昨日入覲請示對付日本關於魯事抗議之辦法曹言如不承認要求則日本將在魯省自由行動 
（二十七日） 
　　北京電秦晉均有事變駐汴第一師陸軍之一部分奉命開往以上二省（二十七日）　　北京電南京會議閉會後張勳倪嗣冲均將來京討論遣派代表至滬議和事宜據中國政界聲稱南京會議之代表多數贊成袁總統應至民國七年滿任而退 
（二十七日） 
　　北京電北京中國郵電二局自昨日起不收國家銀行紙幣一切欵項均須付現或外國銀行紙幣（二十七日） 
　　濟南電昨夜黨人復圖攻擊將軍府爲官兵擊退商埠德人之屋數所大爲來福鎗所損（二十六日） 
　　重慶電蜀省官軍現正凖備抵禦南軍聞瀘州已開戰曹錕仍在重慶成渝郵電不通故省城現狀無有確報（二十六日） 
以上德文電 
　　廣州電龍濟光之友請岑春煊阻李烈鈞之兵開入廣州城岑覆稱粤省軍隊之行動槪歸其指揮此足表明岑在南方之軍權岑之權力日見增大各黨現正聯合贊助南方政府龍濟光初未熱心擁護共和今亦逐漸偏於排袁方面（二十六日） 
　　北京電陳宦宣布獨立後曹錕所統之北兵淪於危境滇軍在蜀者顯已佔據揚子上游各城曹軍三面受逼現信惟能向重慶 
退走北京聞蜀省獨立消息不甚驚愕　此舉早在意料中也（二十六日） 
　　北京電自路局宣布收現三成後北京商民對於停止兌現之院令已大變態度米商議仿行路局辦法各商謂彼等運費旣須付現則售貨亦應收現交通部因商情激昂故已宣布自六月一日起凡由四路運米麥麵粉至京津者減費百分之五以二十日爲限（二十六日） 
　　成都電馮玉祥今日在靑年會演說請其部下之兵一旅擬竭全力保護人民遏除匪患（二十六日）以上路透電 
[特約路透電]  
　　倫敦電泰晤士報北京訪員電稱中國之眞正困難在於政治之頓挫繼總統位者應爲何人雙方迄無同意之解决一月前成立之所謂袁任内閣今已分裂盜風日熾商務大減金融愈窘伹外人利益尙未受損政務尙未崩潰（二十六日） 
[東方通信社電]  
　　日本人組織　　東京電北京政府有令梁士詒與美國財團協議大借欵力圖進行之報日本政府亦已接到此報且謂係屬事實日本政府對此事之意向以該借欵之性質係爲政費之需竟不通告五國財團遽開商談則此處置中美兩國均屬不德蓋美國財團脫離五國財團之時曾經言明脫退之後將來仍當尊重財團之規約與權利今有此舉實係言行相反此借欵團與當時之美國財團實 
有關係此借欵如成立五國團斷難默過而同一之義務中國政府亦當直接擔負故此借欵若成五國必有抗議云（二十七日） 
　　北京電梁士詒等帝制派之中心人物各出其私有之財產稱爲美國借欵投入交通中國兩銀行再發紙　以充軍費而擁囗囗（電文不明）聞有以直隷山西陜西河南山東及滿蒙等組織一政府定以武力解决以决最後之運命云（二十七日） 
　　東京電濟南中國官兵暴横已極旣經日本政府提出抗議猶復如此恐或將至要求其撤兵現在日本之被害依然續出（二十七日） 
　　東京電日本海軍第十一次戰勝紀念會於今日在水交社開會皇太子亦親臨誠盛會也（二十七日） 
[戰電]  
　　英人路透電 
　　巴黎電今日下午公報云凡爾登戰事仍甚劇烈三○四山摩爾化末庫米愛萊陣線炮戰甚烈法炸彈手夜在柯米愛萊東面灌木中進攻得有進步德軍在化特洛芒鑛區北面猛攻在一戰壕中得有立足地杜哇芒境兩軍仍在互轟甚爲猛厲今晚公報云末斯河左岸敵軍之砲隊轟擊三○四山更形劇烈右岸之德軍猛轟後於下午五時在化特洛芒叢林與錫哇芒田莊之間連攻多次均被擊退大受損失償於一處佔據戰壕一段杜哇芒境之　戰進行甚爲劇烈法飛行家在伏村北擊落敵飛機一架法飛機隊與敵飛機隊戰於愛台境敵機兩架受重損降落 
（二十五日） 
　　巴黎電法軍佔據杜哇芒砲臺後德車即奮力猛攻但德皇太子之兵激戰三日在庫米愛萊與杜哇芒境所獲之勝利不能視爲確有法軍陳線今未損壞而德軍用力雖巨仍不能修復其陣線戰事仍在進行德軍所受損失遠逾所獲之效果（二十六日） 
　　彼得格勒電今日公報紀各陣線之小戰土軍在摩蘇爾取攻勢爲俄軍擊敗公報又謂哥塞克兵於二十二日開抵美索波台米亞之英軍大本營（二十五日） 
　　彼得格勒電波斯俄軍與美索波台米亞之英軍彼此會合實有政治關係蓋此舉足以表明兩國進行同一計畫也但與軍略上亦有利便因可藉此緊圍貝格達使俄軍易向摩蘇爾與加斯里希林進發及保護英軍右翼不爲土軍襲擊也（二十六日） 
　　羅馬電今日公報謂前敵兩軍多以鎗砲互轟惟敵軍曾於數處猛攻受挫敵軍在波爾山隘進攻失敗爲意軍追擊意軍奪回山隘東南之小山（二十五日） 
　　羅馬電半官公聚云意軍激戰一星期加重創於敵後已退至總防線以待敵軍續攻意軍因敵軍克隊甚爲逼近及因陣後地勢險阻不便抵禦故棄主要陣線一段意軍今駐陣後高山足以控制敵軍（二十五日） 
　　倫敦電海格將軍報稱昨夜魯斯凸角地雷戰事甚爲活動利於英軍今日各地兩軍砲隊交轟甚烈（二十五日） 
　　倫敦電萊克將軍報稱敵軍仍守底格里左岸桑萊雅特附近之地右岸英砲隊猛轟左岸土軍交通線（二十五日） 
　　倫敦電聞巴黎經濟會議已定六月五日開會（二十六日） 
　　倫敦電救濟比難會刻擬於七月十日在帝國各處舉行兒童大會已分請各學校組織學童音樂會遊藝會或運動會移會場所入之餘欵以救仍在比境之幼孩調查比國環内尙存十六歲以下之兒童二百五十萬名泰半衣食不周賴中立國慈善會日給食物若干僅得免於餓死救濟會盼望南斐印度等殖民地亦於七月十日襄助此舉敎育部大臣漢德森已批准此議許其在英國及威爾斯各學校舉行（二十五日） 
　　倫敦電愛爾蘭警察長尼維爾張伯倫氏在杜白林調查會稱新芬黨事之重要渠早有報告且嘗條陳辦法但當道不採用之 
（二十五日） 
　　倫敦電今日下院異常擁擠爭欲聞首相愛士葵關於愛爾蘭之宣言愛爾蘭總督温邦恩氏亦坐於旁觀席中首相起言政府對於愛爾蘭亂事之第一責任在於恢復秩序阻免亂事之復作就種種證據觀之愛爾蘭人民多數不向亂黨表示同情此可爲樂告者也戒嚴令仍未取銷但希望不久即可完全解除目下不可不組織愛爾蘭臨行政部此次赴愛爾蘭得有兩種大印象一爲愛爾蘭行政部之傾覆二爲愛爾蘭之輿情全境輿論深摯有力皆以爲今日乃解决難題之唯一機會愛爾蘭各宗敎各階級之人旣爲帝國流血他日戰後斷不容有慘殺戰爭否則直自認無政治手腕無愛國心耳故愛爾蘭各黨派各方面應有同意之辦法此爲最重要一着喬治氏應閣員全體之請求將竭其能力以期獲取同意辦法今喬治已與各黨接洽深鑒喬治所擔負調和合羣之使命得告成功凡有關於愛爾蘭事之議論或可損害調停者請各勿發表云云（二十五日） 
　　倫敦電英皇批准强迫軍役案將於六月二十四日實行（二十五日） 
　　倫敦電英皇下詔曉諭國民略謂余循國務大臣之請以召集國内壯男年在十八歲以下四十一歲之上者一律從戎爲必要之舉俾國家在此大戰爭中得以組織更有强力之軍隊以達保全文明之明之目的自戰事開始以來國民自應募者不下五百零四萬一千人爲歷史上同一情形之國家所未前有之偉一舉且可爲後世永久不滅之尊榮吾國民忠愛國家犧牲一已之精神余敬之愛之此余於此所欲掬告國民者也余深信國民在此兇險戰爭中　驗困苦之優美精神定能再接再厲續受今日所加之犧牲余深信賴上天之默佑吾忠勇國民定能使吾國與協約國爭得保全歐洲自由之勝利（二十五日） 
　　華盛頓電今日曾有數人赴白宫與威爾遜總統討論時局旣而出謂總統對於議和問題乃主中立態度須待兩交戰團於議和條件彼此了解時彼始能出而斡旋（二十五日） 
　　倫敦電星期銀市報告謂銀價暴落乃因無 
 
 

Page 3

 
 
　　人競買及因印度市場忽急欲售去倫敦所有少數存貨並售去數星期後始能提出之大批現貨之故報告又謂銀之產數尙佳美國當道估計一九一五年美國共產銀六千七百五十萬兩上一年則產七千二百五十萬兩（二十五日）　　海牙電荷蘭因商船白克爾斯特盧號沉失事已向德國提出抗議（二十六日） 
[公電]  
　　山西李素致陜西電陜西護國軍陳總司令鈞鑒袁曰縣國皆天同憤北方首義實唯我公飛電傳來距躍三百惟望速率關中豪傑早出函谷以摀幽蕪國家幸甚晉雖不武當約同志敬效前驅遙瞻義旗曷勝引領李素叩 
要聞一 
[李烈鈞入粤之軍事關係]  
　　李烈鈞由滇抵肇其情形迭登前報惟社會間對於此事非常注意曾由商會善堂等電阻其入境當由岑梁二公復電解釋商會等又旋致電申請前議蓋連日浮言甚大僉謂李氏此行全爲解决粤事而來而前省會議員之上書詞語尤足惹起世人注目茲將各函電彙錄於後以供觀覽 
其一各團體再聯懇李烈鈞改途入贛電云分送梧州陸都督肇慶岑都司令梁都參謀鈞鑒電悉諸公愛粤具感同情會師中原誰無公憤李司令大名百粤夙欽昨電所陳勢所必至粤中頻年災患商業凋殘現人心甫安元氣未復果使客軍猝至言語不通供憶旣恐未周瑣屑皆滋誤會萬一禍起　牆推刃同氣厲階戎首責必有歸反之諸公救國愛民之盛心詎忍出此且由粤至贛與由桂至贛路程亦屬相等乃必舍西來東商等庸愚竊所未解外間不諒復疑諸公假道求逞商等亦知其非事勢相阻人情浮動長者行爲不使人疑諸希諒察惟懇我公速達李總司令改途進行以定人心而安粤局盼禱無已廣州商務總會自治研究社維持公安會商團總公所九善堂救火公所同叩 
其二莫豐儲述雲桂軍隊情形函云報界公會諸位先生鑒昨閱省報得知商會及各善堂電阻李司令烈鈞軍隊來粤恐與粤軍衝突或有騷擾情弊曾經岑都司令電釋羣疑而鄙人對於粤中軍政素爲關切對於粤省治安更爲注意故特往肇謁諸要人並親行觀察各軍隊得知此項軍隊一經到肇齊集即行編師入贛並不來省目下到肇者已二千餘人各皆精壯觀各軍士態度至少亦曾受過六閱月以上之敎育者現每日仍操課各一次可見其平日之敎育程序矣聞說各軍隊在途多宿旅店凡有軍士在寓之客棧一經入夜八時即已鴉鵲無聲沿途經過草木無損軍紀嚴明秩序井然更可愛者鄙人途與各軍士相遇知鄙人爲軍官者莫不敬禮有加即與一般人民相接亦未見有驕暴態度此種軍隊我應歡迎之不暇不知商會善堂諸公何所見而致疑或者舉此例彼懲前毖後焉耳茲將雲桂各軍隊實在情形約略函告望卽摘錄登報以釋羣疑莫豐儲上 
其三省議員致李烈鈞函云恊和先生大鑒敬啓者天不佑漢袁氏弄權癸丑以還帝燄遂熾滇黔登高一呼桂浙相繼響應龍濟光因懾於南寗都督之威力與夫各路民軍之聲勢被迫獨立實非本心故前者海珠慘殺輿論早已譁然連日築壘招兵熊度仍未少變岑公則主張和平解决龍氏竟不與切實磋商粤局如斯調停無望比聞我公抵肇不勝喜躍再三夫袁氏未除宜急圖難豺狼當道安問狐狸敵兵聞將入寇於南雄今日似無討龍之必要惟是現有一重要事件所應與我公商榷者北伐兵餉能否自由活動軍用槍械應否在粤東運輸如不必藉廣東都督之權力自能策應靈通揆諸與民休息之初心不妨暫時隱忍自非然者以態度不明之都督握軍財兩政之實權進則以接濟愆期者悞我戎機退則以盤踞要塞者絶我歸路此中危險寗待贅言若兩廣都司令雖爲兩省北伐之機關有統轄龍氏之名義乃餉項則仰其鼻息未有籌欵專權軍械要購自外洋未有工廠製造如此牽製焉能出師爲今之計應着龍氏交出石井兵工廠以爲鑄械討袁之用並讓出廣東財政權以爲籌欵北伐之需如龍氏確非附袁能以此堅國人之信雖暫時准其留粤亦不憂有意外之虞倘仍拒絶故意爲難是阻我義師之進行即爲袁氏之奥援自應聲其罪狀無任以似亂眞抑更有請者今日之所謂出師討袁非盡與袁氏直接開仗蓋月兵江西則討李用兵福建則討劉龍旣作僞飾奸究與李劉何異我應就近痛剿先除袁氏爪牙須知對外必先對内討龍卽是討袁並非内部之紛爭請勿宗旨之認錯當機立斷呼吸存亡敬頌義安惟照不備廣東省議會副議長羅曉峯議員宋以梅譚仲達林中靈劉佩書等啓 
[陳樹藩兵抵三原情形]  
　　上海泰晤士報五月十日三原縣通訊云半月來三原多事二日淸晨盜匪由北山來距城數里旋向西北而去三原有兵六百而盜匪則號稱兩萬兵不敢與匪交綏必俟盜去兩日後始奮其勇氣追逐於後但正如剿白狼時雙方相距至少必有一日路程也官場恐盜匪之偵探等混入城中特緊閉城門不許出入惟外人可以自由記者寓東關外從警察之言移家屬於城内但並未發生眞正之危險城門不開約一星期之久八日富平附近陳柏生之軍隊與皖軍交戰皖軍敗北向三原退走是日午後記者醫治皖軍傷兵十九名 
次日午時土匪至三原由東門入城先是東　紳士曾請英敎士三人登城與土匪商議　約定在東門警察署聽候回話三敎士如命而行距城數分鐘後敎士回至管察署時一般勇敢之紳士早已逃避僅剩一人矣土匪架梯登城開東關之門一擁而入城内有陳柏生防兵若干彼等開門迎匪旋擁往皖軍駐紥處皖軍未曾惡戰陣亡約十人後即投降繳出軍械每兵各得錢一千麵包五枚奉命解散遂向西安而去土匪從商會索取三千元又在中國支銀行搜獲約三萬元是日土匪分赴涇陽（距三原三十里）高陵（距三原四十里）佔領其地十日陳柏生率軍至三原鎭壓土匪查土匪與陳軍皆反對陸建章部下之皖軍而對於陸建章反對尤力蓋陸惡稅虐民民皆怨之且陸來此兩年妄殺無辜不計其數故民尤切齒也陳柏生到三原後接陸建章來函允以都督一職讓與陳氏並願宣告秦省獨立陳即傳諭土匪停止戰事聞西安有兵五千陸不願與陳交戰陳拘陸子爲質苟陸不接受其條件或將鎗斃其子土匪在三原確未掠搶亦未傷害平民彼等起事　爲反對陸軍起見也陳柏生到三原後即召見土匪首領二十人若輩欣然來晤以爲定可得高位矣詎知陳責以盜竊鄕民馬匹之罪匪首亦自認不諱陳遂飭兵士曵出鎗斃之記者自星其一日起從事療治創傷不論其爲兵爲民爲匪也陳柏生對於記者之事業似頗感激郵電兩局爾停止辦公二三日目下已照常辦事矣 
[衡州響應南軍後之湘訊]  
　　英文楚報五月十九日衡州通訊云十七日夜間倪司令率北兵乘船開往下游是否赴岳抑赴長沙不能知之昨夜衡州響應南軍主事者曾出示安民並聲明遵守條約保護外人生命財產當地有兵約五百人任巡防之責内有若干携新式來福鎗足資鎭懾衡陽縣知事在任數年治死黨人多名故黨人欲得而甘心現由道尹庇護惟南軍抵者數如衆多則該知事或將逃脫否則恐難保其頭顱也交通銀行紙幣十五日停止兌現後市上不通行者兩日今雖仍可通用而每元須折錢百文據該銀行辦事員聲稱停止兌現僅暫時事耳當地人民多謂此　乃政治上之作用非全由銀行金融窘困之故近兩日内曾降甘霖農民喜形於色秧苗甚佳茶枼收成亦好惟運至城中者甚寡有李某者在此創辦電燈廠其機器購自日本發電機乃美國所製韋新登舊式聞曾費去洋八萬元而廠屋未竣機器暴露日久受濕而銹李爲一少年資本家毫無工學經驗今資產悉盡且負債纍纍窘迫幾欲自裁設有初出任事之機師欲自表蒼則宜乘此機會出而援手也京津泰晤士報五月二十四日北京通訊云據湘省電稱近奉政府命入湘之皖軍已由湘西退至衡州取道回皖湘省西南之皖軍亦退走由湯軍代之 
[開封最近之恐慌]  
　　字林報二十三日開封通訊云停止兌現令頒佈後人民大起恐慌爭至中交兩行兌現此種情形前函已言之今事勢已照常鎭定不若預料之危錢舖深信本地中交兩行之可恃兌換鈔票槪不拒絶即他省之鈔票亦可收用但仍須折扣耳中交兩行亦皆開門凡持票來兌者每人以十元爲限如金融恐慌繼續存在則内地外人於匯兌支票事頗感不便因此間銀行中人謂豫省與外省之財政往來今已中斷吾輩通商口岸之支票不能收兌也豫省官場聞秦魯兩省傳來之消息深爲焦慮警察檢查行客與行李較前認眞傳說星期六日天未黎明時有罪犯（大約係政治犯）約二十人秘密處死每日騎隊巡邏各街循環不思開封地方尙安多數人民僅欲乎安度日而已 
[湘西兵禍實錄（志俠通信）]  
　　滇黔畢義而後中央欲以武力壓服勢有未逮乃始取消帝制然而西南之兵連禍結人民之横遭蹂躪其顚沛流離之狀實不忍言誠數百年來末有之浩刧也茲將湘西各縣人民被災最重實况分述如左 
　　其一常德常德爲入黔門户商務繁盛自大軍道過以還人民之被騷擾莫可數計本月四月某日晚間城内法院左側有回民哈澣羅純武等家被北兵十餘人夤　破門入室强刦財物約在二百餘串次夜三板橋商民徐瑤階家又被口操北音軍隊多人假查奸細搜去銀錢衣物亦千有餘串又瑪瑙巷毛崑源家寓客四人亦被磕詐多錢逾日孀婦陳趙氏家又被口操北音軍隊腰繫剌刀身藏手鎗之二人强搜去金銀飾物約値數百串當軍人用剌刀撬箱折斷刀尖事後該氏拾獲執證報案卒未懲辦嗣因搶刧疉起一夕數見居民惶惶莫可終日經熊宣慰使力爲維持一再咨請司令派兵巡邏並飭道縣淸查户口加練商團搶刦之風方得暫息當總繁埠猶且如此其他近戰線之區慘禍更可想見矣 
　　其二芷江芷江縣城已爲戰事爭點人民受禍固不待言而該縣之士匪亦乘時蠭起肆行刦掠最可慘者爲該縣民姚祖森家居邑之北鄉五郎溪又於麻陽邊界蕭家坡購　田產莊屋由其長子本誠及四子本元居之此次兵起合家避難同聚蕭家坡莊屋糾合莊丁佃户七十餘人相爲比鄰以爲捍患之計距於四月中被匪首龍嗣祥統黨數百携帶鎗械子彈圍攻該莊竟將本誠夫婦及本元二女及莊丁人等共七十餘口同時遭刦屍骸狼藉並據去本元之妻併本元一女一妾其餘什物捲洗一空約値六千餘金所存房屋契約榖米等未被刧去者則又被匪付之一炬匪去而復揚言索款萬兩以贖女眷否則姚之其他住宅亦將以此對待姚雖遍奔地方官及軍營處告訴迄無着落熊宣慰使雖咨飭地方官軍剿捕又因兩軍劃地相拒不能兼顧而龍匪等則已逍遙法外矣 
　　其三麻陽麻陽縣城開戰以來城守時南時北地方秩序已無可言軍隊在鄉之燒殺淫擄無所不至如該縣上南約之田羊牯本周良民因避　遲回即被目爲偵探殺於縣城又官村甲之田某因在八里橋地方檢埋南兵尸首亦被目爲姦細而殺之又姚家莊張光先之子及塘二冲聶鎖喇之子均只十五歲因撈魚酣睡於路隅當三月六號南軍退時官軍要功求賞强作敵人殺於蔣城餘如祖冲之被擄掠則砲斃男婦二人大龍㘭則剌傷田伐昆此北兵逞殺之狀况也其於二月二號南軍退兵之後焚高村藍家等處二月六日又焚滑石江藍江坪姚家莊天鵝塘塘二冲官莊曹家坪十餘村數逾萬户此北兵肆焚之狀况也而該兵等每又藉放哨爲名擅入民房擄入銀錢劫人衣物違則刀脅與則勒送即如强牽官莊張盛麟之耕牛桐油坪張盛玢之馬匹以及張龍龍田窄亞之猪隻郭老牛劉風風之銅元各數百串其他之途刧路奪載不勝載至於姦淫則更駭人聽聞不忍詳述種種慘狀暗無天日訴之司令置之不問告之長官視若罔聞嗚呼麻民洵慘極矣 
　　其四嚴谿陰曆二月中旬北軍在芷麻戰敗逃回辰谿竟　夥同地痞將該縣城商店居民槪行搶刦破屋毁器不留完物如米鹽等食之未盡者則攙入糞泥種種虐毒罄竹難書計城内外被害者四百七十餘家損失銀錢物品共十萬零九千餘元之譜人民流離慘狀不忍忽卒覩幸今湘西熊宣慰使趕辦急賑人民始漸歸息云 
[湖北恐慌之近况]  
　　漢口因炸彈案迭起領事團恐波累租界生命財產特提出交涉所有租界内之官署局處除會審公所外皆須遷往内地鎭守使署因毘連租界亦在應遷之列刻杜鴻賓鎭守使已於日昨遷往前漢防營舊址之新造營壘中規模陋隘因無合宜官房只得遷就之至江漢關監督丁士源因兼有交涉員職務特再三向領事團婉商暫緩遷徙其餘如電報等局則正在相宅中 
　　湖北各屬近日警耗頻聞茲聞沔陽縣新溝汛漑關等處前有曾隸軍籍之土人二千餘人圖謀起事經知事李啓人會同防軍擊散現又重行聚集風聲甚緊李知事刻正會同防軍團保設法抵禦該知事前因興當道意見不洽曾托疾請假由前巡按段氏改委卸任京山知事白坻署理茲因地方紳民紛紛禀留范巡按亦以其治績尙好現在地方多故不宜更易生手已將白坻署任之命取消飭李留任其與沔陽接壤之漢川天門潛江京山各縣糜爛聞較沔尤甚防軍因其聚散靡常幾疲於奔命 
鄂省陳正發洋鐵舖恆豐米舖俱因黨案牽涉被軍警搜捕聞洋鐵舖主係涉製造炸彈之嫌疑曾在軍法處供出武勝門内積玉橋胡崇新廣貨店有爲黨人私運炸彈入城情事故該店主胡厚卿刻亦被拘押至恒豐米店係因店東張某與一退伍軍官楊姓相識楊近以運動軍隊被逮遂牽連及張所搜出張之指揮刀等項係張前充軍官時所有亦不能據以爲證未知如何判决又有大冶縣黄石港警察所長陳宏祉者亦涉黨人嫌疑經巡按使電飭該縣知　關繼貞押解來省訊辦 
[南京快信]  
　　連日馮將軍與中央往返密電仍日必數起聞皆關於代表會議後籌備某項問題陜西四川宣告獨立已成事實晋魯兩省又將發生問題甘新兩省亦已有變動之　以上種種問題均與此次代表大會有密切關係故馮將軍昨特電張定武探詢意見俾好一致代表大會各代表多已星散無消息可紀蚌埠消息倪嗣冲日前晋京祇帶隨員一人差弁二名 
　　倪嗣冲委第一路統領馬聯甲代表駐寗李純因贛防吃緊昨電張馮倪三將軍乞援政府密派李雀赴閩督師攻粤聞因接廣東李耀漢隆世儲兩鎭守使密電允許内應李隆久通欵於北京政府往返電文均由李凖間接轉遞此消息係北京某有力者傳出聞劉冠雄亦有赴閩指揮海軍攻粤之說聞湘潭之安武軍已全部開抵岳州 
政界人云中央借欵不日可望到手武力已有把握 
　　皖使倪丹忱咨請馮齊兩使飭屬蘇皖兩省中交兩行紙幣不分畛域互相流通津浦滬寗兩路局奉部令貨客票祇准搭收中交兩行紙幣半數 
　　今日（二十七）在水西門外鎗斃盜犯二名 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[代表會議與段内閣命運]  
　　近日南方民黨對於北京之游疑觀望手段仍極端反對已决召集現在會合上海之前次國會議員正式開會中央甚爲注意擬亦設法組織地方代表會議以爲封待已經開會數次其中仍有困難之處一則爲表面敷衍必須略有民意氣味二則慮南方佔先必須以少數日内成立三則爲實際上求有利於北方必須仍爲政府所素信者於此三項而欲兼求完善殊屬不易最後經一般帝制系之要人主張擬仍以第三項爲最重要將於各省國民會議當選人中各省擇選三人來京開會然聞叚國務卿及各國務員中均極不以爲然以所謂國民會議及立法院等名稱已早不成問題目下應無庸提起否則不惟徒費手續於實際上亦决無效力大致恐難望通過也 
　　當新内閣成立之初外間頗有望其收拾時局之意不意成立未久各閣員紛紛辭職幾有瓦解之勢其原因雖多而當局不肯交付實權亦一端也段氏見此情形以政事之進行旣不能展其懷抱故咸持消極之態度一切政務惟求維持現狀閣員之求退者極力挽留以支持此數旬并常向人云俟時局稍定仍當交卸政權歸隱林泉云又自國務院開幕以來規定每星期二四六三日開國務會議藉資政務之進行據日昨探聞近來政府内部頗有一種暗潮互相背馳并有提出辭呈未獲允許者院内分子全失調和是以國務會議每届開會各部總長多托故缺席不願與聞其事段國務卿處此難境大有孤立無援之槪 
[北方注意南京會議之結果]  
　　官場傳述中央因現接江寗馮華甫將軍先後密陳南京會議對於從緩退位恢復舊約法改爲任期五年俟本年年終再行退位年内先行召集國會各等情曾於二十四日上午在居仁堂再開聯席大會議一次審核辦法議經兩小時大旨以上項所議恐南軍未必允諾是否另籌變通方法以免再興軍事據聞是日所議雖未得有若何之要領惟諸閣員陳述之政見仍不外請項城先爲請假即行通告南軍雙方速派代表在滬接洽從事協商先召國會分將雙方提案交議取决另一消息謂是晨會議後當局旋封交段内閣手諭一封大旨以江寗所議頗爲適宜令開閣議討論通告南軍辦法待其電覆另請裁奪或謂中央前議退位與請假之兩說均恐　見事實矣 
　　某京報云刻據某方面確息南京馮國璋將軍在南京會議開會以前曾與北京當局暗訂密約暫行維持項城之地位然未幾北京政府竟未與馮將軍協商突然停止兌換紙幣因而馮將軍鑒於斯種以爲北京政府遽出斯謀是專欲繼握各地現金而暗懷與南方誓用武力解决之野心其中用意旣經窺破馮將軍遂翻然勃起反對之决心矣嗣届本月十七日南京會議之開會在邇北京履行原訂之密約於是日發出雷報諭馮以决心辭退總統之意而馮將軍已變初心接電後竟不提出於南京會議（原約該電到後由馮提出於議會慫各代表同主留袁以維大局）立時將中央所發之電文徧行通知各省於是北京政府之企謀遂全然破露無計挽救矣馮將軍之態度至此又爲北京所疑故特致電列席南京會議之海軍總長劉冠雄告以馮之態府可疑若該總長列席於此次會議或有關係生命之慮務宜急速歸京等語劉冠雄接電後遂不敢出席即由吳淞乘輪北來二十三日夜間已抵大沽口二十四日早遂歸京矣云云又英文京報云自南京會議開幕後政府方面頗流布種種消息謂十七省代表已通過項城留任問題其實諸省旣未明白宣布獨立則不肯積極主張退位者宜屬多數通過留任亦意中事昨聞蔣雁行有電致段祺瑞王士珍二氏報告開議後情形謂現雖主留之省較多但如山東等代表反對頗力若竟以多數壓倒少數將來恐無效力尙須從事疏通詳情俟入京面陳云云吾人今日所注意者亦在該會議之如何有效如何無效而已 
[國有鐵路不遵院令之因果]  
　　日前京漢津浦京奉京綏各國有議路共同發出二種通告其一聲明貨票客票一律搭收三成現洋其二聲明各路收入以各該路所經過大埠之交通銀行鈔票爲限綜此兩啓事觀之其結果可分爲四點一中國銀行之鈔票一槪不收二非各該路線所經過地方之交通鈔票一槪不收三各該路線所經過各小地方之交通鈔票一槪不收四各該路所指定之交通鈔票在票價三分二以上者一槪不收上項廣告實爲一種最奇怪之廣告蓋就法理論國務院令明言不收紙幣者應按國幣條例施行細則第九條辦理今該鐵路等首行拒絶國幣公然違背院令以國家之鐵路竟不奉政府命令實爲千古奇聞就事實論政府旣禁止人民兌現人民自無處可得現洋今鐵路不收紙幣其結果與斷絶交通禁止人民往來無異當各路局發出此項通告之初人民並未周知日昨出行各旅客持紙幣買票車站不收又無處可兌換現洋欲行不得有悵悵而師者有據理爭論者有哭泣者有怒駡者紛擾情形不堪言狀又聞道路相傳謂各商家擬聯名上書政府質問第二號院令是否有效如政府不答或所答不得要領將一律仿照鐵路局辦法登搭收三成現銀之廣告若政府用强力壓制即行罷市但此消息是否屬實尙未探悉至於此事發動之原因據京邦所載蓋謂梁士詒主張停止兌現付現其目的原在吸收各省分行所存現銀以爲將來背城一戰或捲欵借逃之計不意各省分行紛紛宣告獨立並不送欵來京而政府發放軍餉又非現欵不可意圖自肥者轉以自縛故復另出此策由各鐵路吸收現洋並聞此策實行後更擬發一命令各項稅捐亦皆搭收現洋如是則政府所收入皆爲現銀所支出者均爲廢紙始足達其最初之目的又一說謂各該路人員均欲得現洋之薪金故慫恿當局出此函說未知孰是 
　　又聞段内閣昨有非公式之密函一封遞致交通總長曹汝霖據聞係爲該部直轄各鐵路現均分别通告收納車資自定分成核收紙幣現洋及行使區域等情雖聲明爲免收支困難起見究與第二號院令不無牴觸此應預先由部提出院議别頒明令方合法律手續云云未識　總長若何答擾 
[川陜豫之獨立消息]  
　　四川獨立已由北京命令證明當其將獨立未獨立之頃頗經過多少曲折命令中亦略及一二茲擬某處接軍慶電云四川將軍陳宦曩者曾勸告袁總統退位兩次項城對於其第二次之勸告覆電略謂此退位問題已委付南京會議解决等語陳將軍接到覆電立即發電於南京會議告以務必使袁總統退位之言且一面整頓本省軍備若南京會議不肯使袁退位則獨立之决心愈不可遏矣刻下駐紮叙州之馮玉祥旅長爲援助陳宦獨立起見已躬率大軍撤退於成都此外復有駐紥叙州之雲南軍隊二營亦拔隊向自流井前進北軍總司令曹錕曾電請中央政府撤退北軍竟未蒙中央允許現時川省形勢已陷於危機曹司令鑒於南北兩軍衝突之戰事必不可免業經派兵一千向前綫進發矣 
　　陜西陳樹鴻之宣告獨立業已成爲事實政府曾特派張鳳翽將軍及蔡寶善肅政史前往宣慰以冀和平了結據政界近息張蔡奉派後尙未敢遽行入陜先在潼關地方以電報探詢意見昨聞曾電告政府略謂接到陳樹藩覆報不惟措詞極不恭順立意亦甚堅决大致非元首退位後無和議之可言恐决非口舌所能勸慰等情未識政府有何繼續辦法又聞政府因陸建章以愛子陷敵竟輕棄職守而去均大不滿意有擬將從嚴查辦之耗又聞北京政府以秦晉爲京師右臂毘運甘蒙一有動亂不唯危及京畿並恐牽動西北邊陲昨日延爽閣特别軍事秘密會議即係對於晉陜兩省籌議迅速鎭定之辦法列席者各要軍職約十餘人會議至三小時之久始散 
　　陜西獨立後北京即派豫軍前往潼關迎敵獨立軍一面出關與豫軍接戰一面電達豫省將軍促其獨立茲聞公府日昨（二十四）上午接得河南德武將軍趙倜氏密電一件略云該省毗連魯皖鄂秦晉等五省防務異常緊要且近日秦晉兩省局勢岌危日甚一日倘波及豫省其禍何堪設想挺請袁公速派勁旅分駐要隘以防意外項城披覽之後擬派拱衛軍兩營陸軍第一師一團前往該省擔任防務俟得段内閣同意後即能實行又英文京報云將軍府參軍張鈁前次往河南運動趙倜獨立事發解回北京拘禁於執法處未釋張氏之往河南運動係奉某某兩要人意旨蓋有一種機械作用所謂奉旨獨立者近似但因事機不密被人覷破故連將張氏拘解來京軟禁於執法處中舉動頗極自由所以尙未釋出者蓋恐張氏在外再將内容合盤托出故也張氏亦可謂晦氣矣 
[陜西獨立之函述]  
　　五月十八號陜西來函云秦省已於本月十三號宣告獨立陳伯生爲護國軍總司令各界歡迎昨由陸將軍請出紳商九人與陳締結和約雙方簽印陳軍於今日至省駐西關明日晉城肆市無擾較之辛亥尤爲文明也伯生前來電文主張聯邦自治政體凡一切用人行政之權均不妄行干涉云云吕巡按前在公署邀集紳商舉周石笙爲臨時代表如我秦民有福者將來實行票舉得一公正而有經驗有學術之人展其抱負以救時局則幸甚矣渭北一帶土俠編入軍伍荒旱之後竟以無擾以視川湘人民失所之甚者秦人似尙有造耳 
　　秦省此次獨立陸將軍不與吕巡按和衷共濟前者富平之役陸公子名承武者一戰被擒精銳盡失陸遂爲之喪氣邀請紳商多人說合英國邵敎士保證雙方締和是以十日之内獨立告成不戮一人城中戒嚴之際監犯破獄奔逸不分首從全行正法無識而自　擾者寃殺亦多然亦自取其各也護國軍編成二師（第一師長曹士英白水人第二師長李岐山河東人）計勝兵共有八十營將來如何分佈尙未籌定陳軍内之參贊人物何達夫爲舊屬郭希仁李子彝均在幕府商會會長郭蘊生贊成獨立不久卽以禮聘之也事前驚擾軍界有葛光廷（陸之參謀正長）官界有王采臣（敎育科長）紳界有宋聯奎（前巡按使）均鼠竄而去不値識者一晒耳宋伯魯由京旋陜紳界紛紛揣測擬渠爲覬觎省長而還故頗有物議 
[倪軍離湘時之獨立聲]  
　　倪司令軍隊奉命離湘已誌前報茲聞倪司令隊伍已由衡州抵湘潭今明兩日即將回省昨晚將軍署曾派小火輪五隻民船六七餘隻前往湘潭裝運並派有副官寗文祺在湘潭招呼一切唐旅長天喜前亦奉命離湘回省聞唐旅長意欲回河南前曾電達中請示昨據個中人云中央已有覆電命唐暫不北上並有調往江西信息刻正在火車站預備一切 
　　岳陽所駐倪軍周分司令接奉倪司令轉中央電令即商請王光燮知事就地封訂民船三十艘以供裝載一面電請湯將軍撥派軍事小差輪南升南豐兩艘赴岳以備拖帶下駛岳陽駐紥倪軍雖名五營而實駐紥岳城内外者僅三營餘二營則駐紥城陵磯蓋該磯爲揚子江上游之鎖鑰總川湘之門户當行軍轉運之要道也此次退回係先將城陵磯二營分載九帆船由南升拖運赴漢轉輪回皖再由岳撥二營赴磯俟駐衡倪軍抵長即將移磯二營開運赴漢駐岳一營赴磯騰出岳陽營地以駐由衡開下之軍隊二十號第二批即已開動昨已有電到省矣惟岳陽爲全湘門户軍事重鎭現倪軍分路調出防務勢難兼顧湯將軍昨已電飭駐臨湘湘軍潘營長全部調赴岳陽駐防至臨湘防務則就近由駐平江湘軍孫營長抽調防守此次倪軍之調出原根據桂湘和約現已爲第十步之調動湯將軍昨已將倪唐兩軍調退情形電告桂永兩軍司令知照希即將覆行相約情形電復矣 
　　一衡陽北軍實行退出望軍亦已允回永湘中大局將定之際忽應靂一聲而衡州獨立之警告已至先尙以爲係望軍進據嗣經衡山縣羅知事查明實係黨人乘虚襲據蓋因駐衡之倪軍已於十八號全行離衡至湘潭駐紮以便陸續退出該城内向設有黨人機關多處遂於十九號上午十時乘接駐之軍隊未到時集衆五六百人分撲道縣衙門得手後卽以湘南鎭守使署爲湘南護國軍總司令部宣告獨立其司令官獨立通電與文告俱未署名故不知主名特於下午三時飛電來省聞該黨人撲攻縣署時警儆隊長曹新階卽率隊拒擊因寡衆不敵被擊傷死多人餘俱潰散曹隊長與縣知事朱景霓俱未走出被黨人扣留不知如何發落由潰警李祥逃至衡山報由羅良經知事電省衡陽道尹兪壽璋當黨人撲攻時正在署内一聞警耗即由側所易服走出立即乘輪至衡山暫駐電懇省長與倪司令趕速赴援湯公即電令駐紥耒陽之七十七團全軍趕速回擊外一面電請倪毓棻司令就近派兵會攻倪君當派馬帮統率皖軍二營於十九號下午四時溯流至衡湯公復令兪道尹偕倪軍回衡趕辦一切善後聞當魁爲劉少民起事後即舉劉爲衡陽護國軍臨時總司令全城商民是夜雖略聞槍聲祗以其聲斷續並無可等驚恐翌晨瞥見布告多表示欣慰之色劉司令奠安人心起見乃會同朱知事函請城内各紳商二十餘人赴司令部商議一切由劉司令報告獨立宗旨並設防進行計畫請轉達商民務各安心執業母　驚擾本司令負完全保安之責云云故地方秩序如常計一日間即招足一營劉司令恐各路軍隊來攻新軍難資抵禦特電請零陵望司令趕撥步軍二營砲兵一營刻日至衡以備進戰並敦請望司令親身赴衡行指揮一切又在衡陽之來河磯地方安設退管　一尊　步砲軍各一　隊扼防下路軍隊入攻一面復在衡山寶慶入衡要　各駐兵兩隊以重防守並發貼安民布告布置已略定矣　　二耒陽耒陽獨立一事早有所聞茲悉事前即有戕官攻署之謠全城大受驚恐搬移出城者絡繹不絶范知事即於是晚下戒嚴令然城中兵士不敷分布故密於城内而疏於城外革軍是夕均由祁陽寗遠而來集合於縣屬桃源村一（距城二十里）地方夜十一點鐘時即抵該縣南關外將警察槍枝槪行搶去十八日天甫曉革軍即警隊進城高掛護國軍旗幟臂纒白布沿途大吹洋號分隊攻擊陸軍吳營長即率全隊抵禦酣戰二小時吳倉皇逃去軍士亦驚懼亂竄革軍遂從大街道攻縣署與警備隊開槍相擊該叚各商店門面多被流彈擊壞及至縣署頭門革軍遂登縣署照牆之上居高下擊最爲得力官軍及警備隊乃漸次敗走縣署遂爲革軍完全所得城内各行店於事起之後均不敢開門惟售賣食品各小販半開店門以便交易街巷栅門皆閉僅存一小門以通行人途中之負米者絡繹不絶米店勢將缺乏頗有恐慌之狀下午一時街中及各城外均粘貼布告大書湘南護國軍總司令王棟柱字様令商家照常貿易當革軍攻樸縣署時署内寂無聲息該知事眷屬均踰垣而逃知事亦隨同逃至北門内白泉古刹藏匿迨下午一時始經尋獲勸令仍入署視事以資鎭攝該知事亦出安民示諭革軍則設司令部於縣署西側學宫内電報局雖派有兵士防守各商電俱仍照舊拍發部署旣定即竪白旗於司令部門口書願投誠者即給恩餉一月等字様並設集賢館招兵處二所於城隍廟内革軍又因城内各貧巨多小貿營生或以王自食者恐事變之後無以生活遂提出現銀五百元交由商會煑粥施放以濟窮黎 
　　三郴縣郴縣於本月十七日被望軍佔領宣布獨立已詳誌本報聞該軍旣佔領城後恐官軍進攻特在南門内前禁烟局内設立招兵處凡有持鎗械投効者每名每月給洋八元無鎗械者六元縣商會正副會長李嘉澤凌振華等以望軍此次來郴舉動甚爲文明商民得以照舊營業頗爲感戴特在會内糾集各商家量力捐助聞商家共捐錢五千七百餘串各富紳捐欵者亦有王千餘金均繳入臨時司令部以作軍餉此外捐助榖米者亦屬不少顧尹圻知事當望軍入城後即勸令照舊借職並委任該知事爲司令部政治顧問十八日晚顧知事乃連發密電一則來省經望惲偵知以爲居心險詐派員監視并不准出縣署一步該處人民以爲知事被害實屬傳聞之誤 
[和局决裂後之魯聞]  
　　山東和議旣行决裂　　復現　黨人果與軍隊决一雌雄戰禍必及濟南故各紳士等累日奔走苦心調和今旣無效則此後風雲變幻殊爲危險欲免波及除避地外無他法故邇來有作泰由遊者有作天津行者整理行裝非常忙碌 
　　紳商學各界聯合會宣布調和决裂之通告書已錄前報靳將軍亦已預備戰計茲錄其示諭如下爲出示曉諭事照得東路一帶土匪猖獗昌充民軍攻奪城池搶刧殺焚無所不至地方糜爛民不聊生百姓何辜遭此茶毒本將軍不忍生民塗炭特遣大隊分路進攻殲彼凶横以安良善軍到之處紀律嚴明購物悉秉公平决無强勒情弊爾商民人等各安生業勿涉驚惶尤常交易持平不得抬價居奇致與軍需有礙並不得潛通非類窺探軍情如敢故違定以軍法從事倘能捆縛匪徒獻送行營究　或知匪 
 
 

Page 7

 
 
徒確實蹤跡報告到營定即酌核情形予以相當重賞孰得　失當知所從合行出示曉諭仰各懍遵切切特示 
　　中央特派陸軍十二師之二十旅及第一混成旅來東駐紥一節已誌本報茲間是項軍隊業已全部來濟即駐紥第五師營垣其分配駐紥地點洛鎭二營黄合橋小淸河一帶駐紥二營其餘均駐紥西關商埠一帶 
　　駐　第五師長張少卿與居正所訂停戰之期至日昨（二十三號）午前十二時已滿届時如無續約當然在開戰期中惟連日音問絶少公私各方面均無確耗據聞居正部之馬海龍已赴諸安一帶吕子仁已駐屯高密趙忠豫率三百餘人赴日照馬吕趙三人悉爲居正之司令旣均他適則　戰想不致卽日發現也 
　　據周村來信云吳大洲部前來時本以司令名義近聞由張魯泉建議應以司令改稱都督故自前日出示張貼均以都督冠首矣其内部亦從新改革一仿泰武將軍行署制度内設參謀秘書副官處等部 
[東三省之金融]  
　　十九日奉天函云奉垣中交兩行接停兌令後即經當局竭力維持並由銀行團定期十八日午後在日本商業會議所詳細研求辦法探聞是日會議表面上係由商界主持故政界中人並未到會其列席與議者中國方面爲省城商工兩會總協理中交兩銀行長日本方面有正金銀行長商業會議所長三井藤田各洋行主任約計二十餘人並各邀中日繙譯人會議時發言最多而有力者首推正金銀行長因此舉關係中日兩國商民之命脉故熱心協助彼此意見經其接洽始定有辦法聞其大致爲日商手中所存該兩銀行紙幣如遇必需現貨時准其先赴日本商業會議所陳明理由經該所員核定後即在紙幣上加蓋該所圖記然後持赴兩銀行兌現中交兩銀行見有圖記即當照付數給不可短少如查有無圖記之紙幣則令其赴該所聲明理由至於中日商民交易仍當收受兩銀行紙幣不得拒絶云云當時兩銀行長并磋商於每日兌現之總數定一範圍日商方面尙未反對議定此項辦法以星期六（即五 
　　二十二日長春函云中交函行奉電停兌後經裴鎭守使柴道尹在商會提議維持市面禁止現洋出境現鎭守署道尹復會銜佈告商民限制兌現勿聽謠言致失利益云云自布告之後赴行兌取現洋者已日見稀少矣 
　　十七日龍江函云黑龍江庫欵奇絀除軍餉飭由中國銀行擔負按月發放外各界薪餉三個月未發財政廳連日電飭各稅局限以十日速將徴存各項稅捐解省今又奉令停止兌現商民恐慌異常當道刻正設法維持 
[蘇州]  
　　四年於債付息辦法　縣公　接財政廟胡廳長飭文云奉内國公債局函開四年公債前因將第一期利息改爲預付曾通知上海某印書館將債　第一期息票一律打洞作廢並經公布在　　近閱交通銀行送交本局之收回四年第二期息票内有千元一種連繳第一期預付息票尙屬宋經打洞自係設印書館當日手續之遣漏考厥原因該館當口印票除百元以下者均於出版時連帶打洞　無遺漏外惟千元票一種於交票時陸續打洞匆促之間疏漏在所不免幸此係千元大票照章應持原票取息不能自行剪下故付息時尙不致有重誤之慮惟恐京外各經理付息機關不及詳察或有逕待第一期未經打洞息票希　　混取息者自應時加注意以免疎忽除函知中國交通銀行外相應函達貴廳查照即希轉飭各經理付息分機關一體知照可也等困奉此查四年公債第二期付息前經通頒表式分飭各機關查照前發付息辦法說明書按項函辦在案茲奉前因合再飭仰各該縣遵照須知此次第二期付息凡百元以下債票應將第一期息票連同第二期一併剪下持取息銀設但持第二期息票者以無效論如此則第一期息票即或漏未打洞自不致朦混取息本廳爲鄭重公債起見務各格外注意俾免疏忽云云 
　　撤調二巡長吳縣湘城市第七警察所田涇派出所巡長章守杰因事辭戰經仲良澄分所長核准轉詳吳縣知事署即以巡長毛潤芝調赴田涇接充又太平橋派出所巡長王恩基因日前梟匪到鎭滋擾時該巡長適不在局現經仲分所長詳請撤差示懲逍缺聽候縣署派員接充尙未奉批云 
　　軍隊出發先行傳知近日蘇屬各處梟匪猖獗迭經飭派水陸軍警分投剿捕惟大隊軍警經由各處地方鄉民未悉底　不免恐慌昨有吳縣甪直董事宋資善　同崑山董事戴文　具禀鎭守使道尹署擬請嗣後凡有大隊軍警出發何處先行傳知各地方官曉諭人民知悉以免誤會等情經朱兼使趙道尹允准並已分飭吳縣崑山二縣知事一體遵照矣 
　　警報黨人圖蘇朱代使昨得省電一道略稱黨魁韓某近來一意圖蘇其輪軍炸彈炸藥等危險物品係由用大宗表芯紙内中空圓穴將各種炸烈品藏匿中間或用洋貨布疋亦如上項辦法　確報業已運裝兩次到蘇并約定在一星期内起事韓已分派羽黨至太湖内與各梟匪接洽令彼等先事搶掠以分蘇城軍警實力然後棄機動手攻奪城池以期内應外合等語朱使奉電後即經電召各軍警赴署會議籌防辦法并派軍警至萬人碼頭嚴查船隻以免混入内地矣 
[松江]  
　　盜匪正法劇盜王福生即　鴣阿生潘和尙兩名於民國三年先後搶刧縣境四十保六圖吳才昌及二十二圖陳少泉陳儀亭三家並拒　行兇刀傷事主報經李知事飭警捕獲訊實依照治盜新章擬定死刑詳請軍巡兩長核准本日上午由獄提出正身綁赴城北校場槍决示衆 
　　學生歸家近日保定軍官學生畢業後紛紛南歸據聞各生凡隸河南山東直隷山西等省著均發回本省錄用其長江以南及餘省諸生均不能發歸本省因是稳健諸生咸願乞假歸家云 
[南通]  
　　黨人定讞日前來通圖謀起事之黨人周瑞麒陳春生曹吉等六名業經鎭署軍法科訊明　實已分别擬定徒刑詳諸馮軍督核奪 
　　縣署遷新縣公署本偕居舊縣會爲辦公地點今春招工承攬將舊州署翻造現已竣工聞盧縣長已擇於二十八日遷新署辦公原有之舊縣署蘇軍張旅長欲將旅部遷入警察局亦欲與城區劃開遷入現正磋商未定 
[常州]  
　　安武軍駐常此間自天寗寺駐軍開拔回寗後馮上將又調安武軍數百名來常仍駐東門外天寗寺内以資防範現已多日紀律尙嚴每日上午必進城至小校場操演以資熟練 
　　三河口居民被盜大寗鄉三河口鎭市面素稱熱鬧日前忽有大股匪徒荷　來鎭行刧攀王成等數家損失頗巨當場並鎗傷二人内有一人已死翁知事聞報已委陳一諤承審員前往履勘矣 
[鎭江]  
　　交通紙幣之近况鎭江交通銀行紙幣近雖依舊流通然各商號對於該行外埠紙幣除揚州外現均不敢收受昨有持交通外埠紙幣之軍人向西城外魚　某布號　布迫令店夥收票找洋　店　以係軍人祇得　强收受 
　　擬添瓜揭鎭守使淮揚鎭守使馬玉仁此次更名情淮聞其原因實由　　軍擬　設瓜揚鎭守使以駐揚七十六混成就張錦湖旅長兼任之故姑誌之以觀其後 
　　警餉困難鎭江警察局自本年三月分店捐成立後預算足數月餉不　各獨立　地商業大半停滯警局雖每日派員分往各街市收捐而各店均以生意淸淡爲辭故目下五月份將終而三四兩月份捐欵尙未收及一半警餉亦因之不能按月照 
發云 
[嘉興]  
　　王江涇大　嘉與王江涇鎭毗連江蘇且港分　素爲浙省要隘詎前日該鎭某水菓舖失愼一時施救不及一里街之巨商號如鼎隆　園萬盛米行協泰碗店公太和南貨店等二十餘家同遭火刧　計焚去房屋四十餘間損失不下五六萬金同日南堰　曹莊圩小木家橋楊姓農民因蠶室燃炭遇熾竟延燒山　頓時冒穿屋頂幸經各坊義　竭力救熄計焚去房屋六幢約計損失千金云 
[安慶]  
　　皖垣金融現狀自中交兩銀行奉令停止兌現付現後卽經倪使撥欵維持並派淮四道尹黄家傑來省與中交兩銀行籌商一面出示通告謂兩銀行本省紙幣照常流通財政廳又派員在兩銀行監視兌現並通飭各縣徵收機關一律照收惟未知一紙文告能否發生效力也至各學校因停撥經費大爲恐慌如省垣法政學校第一第二班政治科曁第三第四班法律别科連日加授功課趕辦畢業已於本月二十五日在該校舉行畢業式矣 
[山西]  
　　晉垣未受紙幣停兌之影響中交兩銀行停止兌現令到晉後太原總商會會長渠本澄當開會議議决暫不宣布一面禀商軍民兩署變通辦理當蒙允准飭令該兩行照兌並出示曉諭故晉省市面並無絲毫驚擾云 
　　太原總商會改組時之選舉太原商務總會現依商會法改組爲總商會本月一號開會選舉由金巡按使派實業科員余君紹庚蒞會監視旋由會員選定會董六號由衆會董推定特别會董復於八號由會董互選正副會長當選定渠君本澄爲正會長魯君奎儒爲副會長當選後經各會莆特别餘董開會歡迎并請余科員登台演說其餘會董特别會董亦均商界翹楚云 
[天津]  
　　劉總長北上過津海軍總長劉冠雄率同參謀官及護衛隊等三十餘名於二十三日晚間十點半鐘由塘沽乘坐專車直赴北京並聞劉總長　閩抵滬擬由滬再往江陰鎭江南京各口調查砲台佈置各要端乃於日前在淞口行次接奉中央來電令速回京以便磋商閩浙邊界防務辦法故劉總長於次晨即由淞仍乘海圻軍艦北上惟起節之時因聞黨人現在長江各埠圖謀其急故電飭長江下游各要塞司令妥愼戒備 
雜評一 
[告美資本家]  
　　國際之間所謂公理人道友愛扶助等名詞本爲外交上一種應酬品吾未見視人國之利害同於已國之利害者也然縱不顧人國之利害而所交接之事苟涉及已國利害者則安有不顧者乎貸欵於人國爲有利於人之國家仰有害於人之國家固可不問然債權者於已資本之前途有無危險國民交際上所生感情若何牽連而涉於他國者影響又將若何則未有不預爲研究者也今中國之時局尙搖搖不定而美資本家遽投以巨欵將來國人果能承認乎所謂抵押品者果盡可恃乎中美雖遙隔而我國糾紛之内情早已　露於世界自借欵之議起我國民輿論若何鄰國報紙之論調若何當亦已有所聞矣美民國也以民意爲重者也彼資本家供給借欵雖以利益爲目的然而友邦之民意亦安可不稍稍顧及之耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[兩路接軌工程告竣]  
　　滬寗滬杭兩鐵路接軌工程自開辦以來經該局長督同工程司積極進行現已一律完竣議定於陽曆七月一號開始售票惟滬杭一路直接通車一事雖經兩地商民迭次請求軍界各長官以防務有關遲疑未决故至今尙無確期 
[華界並無事變]  
　　二十七日字林報云昨日外間盛傳製造局附近發生事變又謂星期四日夜間有黨人在西門附近進攻兵士與鬭雙方各死多人此說全 
屬子處製造局當道及中國軍官並法捕房均稱毫無事變此次謠言之起大約因華兵巡邏者輒喜於夜間無故　鎗以致悞會耳 
[西報紀中國銀行之助力]  
　　字林報云茲得官　消息中國銀行如遇有必要之輔助時外國銀行可以出而維持外國銀行今已將此意通告該行矣就目前情勢而言該行自停止兌現令下後雖經受擠然其自已之財力似足應付取兌而有餘云 
　　大陸報云昨間本埠得有消息知各國已贊成上海外國銀行願助中國銀行之舉動昨日外國銀行各接駐京本國公使訓令繼即以願助之意通告中國銀行此項通告不啻表明各國完全贊成中國銀行不遵院令之舉也 
[維持交通滬行之電音]  
　　蘇省各官商因國務院令停止交通滬行兌現提存搖動市面有失財政信用迭電政府請爲設法維持已詳前報茲悉本埠各機關現接齊巡按使來電謂中央對於滬行極願維持現向某國籌商借欵二百萬兩業已成立准撥五十萬兩爲維持交通滬行之用一俟此欵滙到該行卽可訂期開兌照常營業云云 
[殖邊銀行風潮十三誌]  
　　本埠殖邊銀行因農商部派員來滬稽核賬目故將收兌鈔票日期重　展緩已屢紀前報茲悉部委吳在章業於昨日抵滬當即往謁楊交涉員周道尹及南北商會各機關互商維持辦法頗爲忙碌大約不日即可宣佈確期照常營業又聞昨晚國務院亦有電致該行徐總理略謂殖邊銀行受擠農商部曾提付國務會議議决仍令楊交涉員籌足欵項以五十萬元爲度交行應用并由部派員駐行監視規畫整理一切辦法以昭愼重而圖補救云云是以該行辦事人等已不似前此之蕭索惟外間尙有乘機折價收買該行存摺鈔票藉圖漁利者事爲該行所聞已託部委吳君商之商會設法勸阻矣 
　　又聞滬海道尹周金箴君因恐殖邊展戎兌現滬地商民易滋誤會雖經該行登報通告或未盡知昨特致函南北商會請即轉知商界各業領袖一體轉知一俟賬略理楚即便開兌云云 
[陳其美被害十誌]  
　　字林報云陳其美被害案内已經拘獲之人將解法公堂審訊法捕房現正從事調查證據開審日期雖尙未定大約爲下星期六日現有多人已爲法捕房傳訊所述情節多相牴觸預料此案開審後研究眞相歷時必久且至有趣味云 
[甬人尙多恐懼]  
　　寗波商民因海軍部索還浙江護國軍扣留之甘泉軍艦恐起衝突金融驟緊嗣經商會請准浙督將船發還一切情形已誌前報茲悉甬埠商民自此事發生後凡稍有身家者即携眷來滬暫避凶鋒現在甘泉軍艦雖已放回象山防守軍港而甬地謠言仍未止息故商民仍紛紛遷徙前日（二十六號）寗紹公司之寗 
紹及太古公司之新北京兩商輪自甬來滬所載男女搭客多至九千餘人比諸往日驟增數倍亦可見甬地人心之不靖矣 
[商帮協會請定國是]  
　　旅滬商帮協會係駐滬十數省各商帮所集合而成上年籌安會發生以後該會抱在商言商宗旨忍耐不言茲以國事不定商情困苦忍無可忍乃函懇全國商會聯合會代表全國商界電請速定國是藉蘇商困茲將函稿節於後國事弗定兵災不弭影響所及商業爲最計自滇黔起事以來兵連禍結民不聊生各埠商情一落千丈凡我各帮商人竟有坐以待斃之勢加以中交紙幣停止兌現全國金融突然阻滯同人籌思正欲作呼天之籲忍見滬商會二十二日有請當軸以元首所願犧牲者而敦促之以定國事之電觸目驚心祖鞭先着伏思貴會爲全國商業唯一之機關與各省商會時通欵洽擬請登高一呼徵集全國商會意見或逕由貴會代表全國商界電請元首速定國事藉謀民福而蘇商困明知我輩無發言之必要然事類切膚即難避杞人之誚貴會軫念　帮苦况當不河漢斯言 
[恐嚇勒索案定期宣判]  
　　陳忠直鈕克明周雲龍時芝恒等同寓公共租界福建路級陞客棧内用護國軍名義之信函囑令茶房韓蘭生先後送至福建路六百六十六號門牌廣泰烟膏店主金達三及王吉卿處商借巨數軍餉語多恫嚇由金報告老閘捕房派探沈阿岳將陳等四人拘解公共公廨訊供押候補提人證再訊在案昨晨復由王襄讞會同德副領事師宓兩君研訊先由中西包探禀稱所有被告供出爲首之人尙未提到繼由王金兩原告相繼投案訴明陳等用恐嚇信函圖詐情形訊之鈕克明等供稱此事實係在逃之湯明爲首求恩寛宥中西官判陳等四人帶回捕房候會商堂諭於下禮拜六宣布 
[閘北之現狀]  
　　近來閘北商市因受紙幣停兌影響各業均爲減色紗廠停工已將匝月賴以謀生之男女工人日盼廠中開工頗爲急切惟詢諸該業中人據謂各廠存貨擁積時局未解决之前斷無開車之希望云云至各絲廠則因鮮繭刻已上市故協和復錩等廠業已陸續開工而軍警兩界之防務亦較前稍覺鬆動晚間檢查行人已展至十二時以後地方尙稱安謐 
[護軍使飭掌工人]  
　　松滬護軍使楊君訪悉湖南人湯聚侯曾在南市某廠充當工匠茲受黨人運動希圖内應當於前日將李拿獲解至龍華軍署收押候究嗣又查得李聚侯向居高昌廟五百六十三號門牌係與同廠工作之曾慶餘同居恐有串通同謀情事特派偵探吳振球前赴高昌廟警區會同派警前往曾麇餘寓所搜出信札多件連同曾慶餘一併解往龍聽候研訊究辦 
[私販紅土之懲罰]  
　　法捕房探目黄錦榮包探方福林華春林在法租界公館馬路西德順里八號門牌李和生家中抄出紅土烟膏値洋四千餘元昨解法公廨詰訊李和生供向爲洋貨生意此項烟土係朋友陳安山携來暫寄實非目已私販西探目阿而風西禀稱前往查抄之時李和生與伊妻將烟土坐在身下希圖掩飾請察聶讞員問陳安山住居何處李供雖是朋友實不知伊家在何處聶君與法副領事德君會商之下以李和生私販紅土屬實本應禁押姑念初犯判罰洋一萬元充公並將起獲之烟土烟膏一併銷毁以後再犯定須禁押西牢 
[製造僞洋之刑期]  
　鬆　鬆匪徒王子祥在閘北地方製造鉛質小洋囑令成衣匠楊杏生婦人楊王氏陸楊氏持至公共租界内各小菜場向小販張桂生等混用被張等察悉報捕將王等男女四人一併拘解公共公廨訊供分别收押在案昨由捕房將王等解廨經中西官復訊明晣判王押西牢三年楊與兩婦各押一年抄獲之僞質小洋一併銷燬又錢文怡前日持鉛質小洋在虹口小菜場混用被探查獲搜出僞小洋十五角昨解公廨經中西官訊明判錢押一月僞小洋銷燬 
[通緝黨人與逃犯]  
　　江陰戰事發生後黨人尤民生死未明曾經官場飭緝在案茲悉江陰縣知事郝增祺已將尤民併入盜匪案内詳請馮上將軍通飭查緝昨由護軍使署轉飭各機關云爲轉飭緝拿事案奉宣武上將軍行署第八四一號飭開案據前江陰縣知事郝增祺詳稱查民國三年十二月二十三日縣屬黄泥港事主兪元興家被刧一案於是月二十五日准方旅長更生獲送案犯陳文章一名又任志國（即任三）一名當經謝前知事訊供收禁未及核辦交卸知事任内提訊該犯陳文章供詞游移任志國供不知情押候研訊確供擬議詳辦又查四年十二月二十四日縣屬丁桃沙事主陳邦富家被刧一案報經謝前知事緝獲案犯劉啞子（即劉小有）一名當時被格傷重未能訊取確供收禁候訊嗣於本年四月間因有黨人尤民吳亞秀等佔據砲台一役以致脫逃理合查明詳請軍督通飭各屬將該逃犯陳文章劉啞子（即劉小有）及黨人尤民吳克秀等四名一併嚴拿歸案訊辦等情據此通行遵照等因奉此合亟通飭勒限加派幹探嚴緝務獲解究 
[江海常關重訂民船進出口新章]  
　　江海關稅務司於五月二十二號出示曉諭云照得各項民船進出口本應一律報關聽候查驗放行惟習例相沿久 
未切實辦理因而弊實叢生稅無起色茲經會商本關監督重加整頓明訂掛號章程十一條定於六月一日開始實行合將該章程開列於後出示曉諭爲此示仰各商人等一體遵照母違特示計開 
　　一此後各民船等須在吳淞關報請掛號隨即由關在其船桅編號烙印另再每船發給掛號簿一册以備查考 
　　一除氷鮮魚船准其逕駛上海外其餘由海道進口之船均應在吳淞暫停立卽赴關投報一無論何項船隻均應將掛號册簿船牌艙單及已未納稅之各種關單呈閱存查 
　　一各船欲收吳淞駛進上海須經淞關在該船掛號簿内塡註抵淞赴滬日期發還該船收執 
　　一各船一經抵滬應即將掛號簿呈請常關存查其冰鮮魚船一項並須連同艙單一律呈候核辦 
　　一各船抵滬後應立即赴關報請查驗進口貨物一凡進口船隻須將應徵正稅一律完訖至卸淸貨物之後方可由常關發給落貨單准其裝載貨物 
　　一凡出口船隻須將應徵正稅一律完訖之後始可准予離滬 
　　一凡出口船隻開行　常關即在該掛號簿内塡註進出口日期發還船收執 
　　一凡民船及冰鮮魚船出口時應在吳淞暫停即將該船掛號簿呈請吳淞關查核 
　　一凡民船出口時淞關即將所呈之掛號簿如法塡明連同船牌關單等件一併發還該船隨即放行出海 
[無錫米市消息]  
　　北市米商昨接無錫快信謂近日到貨甚多銷場略疲故每石跌價一角數　今日早市售開高糙便每石洋五元九角次五元二三角糙洋秈五元三角糙大子秈五元三角糙客秈四元三角次者四元 
[兩家爭奪一婦續誌]  
　　侯管氏偕子順林與張阿毛以及謀證等至地方檢察廳訴稱李金海之妻張氏即阿毛之女爲我家四年前逃出之未婚童養媳即順林之妻月囡而李金海則稱候等爲上海人我妻張氏係南京籍且有趙炳榮爲媒實係認錯等語檢察官因兩造各執判令管押候核在案茲經林檢察長查核案情係屬民事當於昨日午後飭將在押之趙炳榮及李金海之妻張氏即張月囡等分别提案諭令交保並着侯管氏母子等各赴地方審判廳以民事起訴 
[女子遇見仇人續紀]  
　　拐匪周三胡月林串拐鄉女王阿秀王阿巧帶往長春販賣阿秀乘間逃出函訴上海總巡捕房探目李星福轉請救濟會設法將阿秀送滬至北京路某姓家爲傭適周三乘坐黄包車經過被阿秀瞥見擾控捕房詢知胡匿跡地點將胡尋獲一併解送公共公廨訊押候究在案昨經中西官復訊屬實判周胡各押西牢三年示儆 
[誘拐並無證據]  
　　揚潤山代表其戚李某控小販吳金寶誘拐李之一十五歲婢女飄香至坆山路四十六號屋内同宿等情由捕將吳拘解公共公廨訊押在案昨經中西官復訊仍不供認以無實在證據判吳開釋飄香送濟良所留養 
[偵緝隊查獲拐匪]  
　　住居新閘撟之毛根寶有一男兒名洪福年六歲日前被匪徒施澤林范炳南陳洪生張國祥等拐賣於小北門内某粤人家得洋三十四元昨由閘北偵緝隊查獲押候解科訊辦 
[探夥藉端索酬]  
　　新閘愛文義路二百四十三號門牌陳宗朝家之十三歲婢女被張單氏誘拐無蹤陳卽報告新閘捕房請爲查緝迨由包探陳維坤將張單氏查獲後卽有探夥李阿三朱榮桂劉義大沈德陳榮盛向陳宗朝索酬洋一百元事爲捕頭查悉昨將張單氏與李等各探夥一併拘解公共公廨經中西官略訊一過以包探陳維坤亦難辭各判與李等分别押候到期研訊 
[夫婦扭控拐子續誌]  
　　住居閘北大統路之朱瑞卿偕妻鄧氏將汪贊廷扭至四區警署控汪誘拐伊子友根已記昨報茲悉此事實因汪連日至朱處以銅圓給於朱孩爲該氏覺察是以扭控到區暫行收押前日經姚警正預訊原告不到姚君以汪雖有圖拐嫌疑尙無犯罪事實故已將案註銷被告開釋 
[不認誘匿少婦]  
　　江北車夫周德銀住居滬南南碼頭其媳沈氏年二十一歲平日在外爲人縫紉朝出暮歸相安無異不料本月初八日沈氏一去不歸周偕其子仁才四處找尋查無蹤影旋據其同鄉人孔進才密報沈氏係爲新碼頭餅師蔡長保子所誘匿周即偕同證人前往追問蔡堅不承認互扭至一分駐所控究蔡稱實被孔挾嫌誣指飭送警廳司法科訊究 
[串賣婦女之敗露]  
　　浦東川沙縣界顧家路口鄉民沈梅生張順生前因家務起釁沈與妻劉氏張與妻周氏（即周金鳳）等口角吵鬧當時沈劉氏張周氏均極忿恨彼此商通於今年正月初八日私逃來滬與住在滬城九畝地之婦人王劉氏相遇托伊代荐帮傭王劉氏遂串通同黨將沈劉氏賣於靑浦縣珠家角王姓家張周氏賣於嘉定縣南翔鎭陶姓家得洋瓜分嗣沈劉氏知已受愚私逃來滬函知伊夫沈梅生於前日禀控二區一分駐所由杜警佐飭警將王劉氏拘獲並傳到沈之母舅周海生連同沈梅生夫婦函送地方廳昨經檢察官研訊之下判將沈劉氏交伊夫領去王劉氏留候備文派警押解南翔指提張周氏到案再傳伊夫張順生等來廳訊究 
[新軍尙須訓練]  
　　駐防松滬等處之陸軍第四師由楊師長委任安參謀等前往天津馬廠添招新兵一團曾誌前報茲悉安參謀已在北地招募成軍現就馬廠地方訓練步槍各操須三個月方能嫻熟聞安君昨已報告楊師長查照矣 
[鹽捕統領飭拿梟匪]  
　　鹽捕緝私統領蔡和林以金山之張堰及靑浦之澱山湖一帶時有梟匪聚衆秤販私鹽查以上各處係屬所部第三四兩營管轄區域業於昨日分飭該二營馬徐兩營長配齊軍械迅往查緝矣 
[巡按使挑選警界人員]  
　　南市第一區警署警正董希賢吳淞第六區警署警佐張錫純警廳行政科長沈海觀司法科員劉紀正等各員現由江蘇齊巡按使委辦省署機要事宜各員奉委後當即遺丁赴省禀謝嗣經淞滬警察廳徐廳長得悉以現値滬地防務吃緊之時該四員正宜輔助進行未便遽易生手爰特電詳齊使請爲暫緩一俟地方平靖取銷戒嚴再令該四員赴省候命云 
 
 

Page 11

 
 
[製造局更換關防]  
　　　南製造局向用關防有督理字様近因改爲總辦已不適用故由總辦李鍾岳詳請陸軍部另換印信昨日已由陸軍部頒到關防一顆文曰總辦上海製造局之關防當卽啓用分函軍警各機關一律查照並將舊關防繳銷以本月二十六日爲換用之期云 
[召買車輛之文告]  
　　淞滬警察廳長徐君工巡捐局長朱君會銜出示云照得本廳局現經查獲行使假照之東洋車除將原有車號磁牌四十六件由廳送還英工部局並查拘僞造及知情行使之人按律究辦外所有車輛一併照章沒收充公業已詳報在案此項沒收車輛應卽招商投標如願承買者查照後開各條來局投標繳價承領可也合行出示曉諭爲此示仰各該商民一體知照此示計開一象皮輪黄包車一百十八輛鐵皮輪東洋車十八輛以二千元爲最低價格一訂陽曆本月二十九三十兩日准由各商人隨時至本局稅務處接洽看驗車輛一訂陽曆本月三十一日上午十時至下午三時爲投標時間即於四時當衆開標以最多數者得標一投標人須開具姓名籍貫住址職業一投標入應於投標時先繳保證金六百元由局製付收條不得標者當場憑條發還一投標人應於標内寫明認繳數目親自封函投箱一得標人即於三日内繳齊價銀領回車輛逾限作爲無效並將保證金充公 
[逃馬踏傷苦力]  
　　華商電車公司之裝線馬車昨日午後在高昌廟砲隊營附近接裝電線馬忽驚跳斷去皮帶溜韁奔馳撞損人力車一輛踏傷拉車之周懷玉左臂及胸腹等處當由崗警將受傷之周懷玉及接線工匠帶入警區李巡官諭將周懷玉車送上海醫院醫治着令該工匠回報公司酌給撫恤 
[賭場内之兇劇]  
　　小南門外小閘橋地方王阿發新開車木作夥鄧瑞郎昨日糾合同事李和尙等賭博李因輸負過多向鄧借洋不允李一時氣忿持取利斧將鄧左腿砍傷血流不止旋有巡警到來拘獲解由一區三分駐所送至地方廳經檢察官驗得鄧受傷屬實判令發堂醫治李收押候辦凶器存案 
[旣罰又賠]  
　　唐阿王控被錢福生在虹口小菜場内用鋸擊傷頭面手指昨由捕房將錢拘解公共公廨原告延律師上堂代表請究訊之被告供詞推諉中西官以被告不應行兇判罰洋十元充公再賠原告醫費洋五元留候繳洋開釋 
[賭棍施用騙術]  
　　錢富金施用賭術騙取孫冠時値洋十三元之金戒一枚被孫報告捕房昨派包探將錢拘解公共公廨經中西官訊實判錢押西三牢月示儆 
[註銷串騙烟土案]  
　　僑居靖遠街四十六號門牌之粤人簡福控同鄉人梁狄（即梁秋）與梁才李錫串騙値洋一萬八千三百五十元之大小烟土各一箱由捕將梁秋拘解公共公堂訊供押候補提人證再訊在案昨晨復訊先由原告偕代表律師上堂聲稱此項烟土係婦人王唐氏托爲代售現此事已和平解决請爲銷案訊之梁秋延魯定格律師到堂代辯梁才亦延馬斯律師辯護兪代襄讞商之德領斐君判將案註銷被告開釋 
[收贓亦有理由]  
　　竊賊蕭必富王景生等於陰曆正月間竊割吳淞天通庵等處之電話綫售於新閘路金長林燈籠店内前日由閘北偵緝隊查獲傳到收贓人詢據供稱當時蕭等因執有該廠工頭夏金奎之銅牌故敢收下當將一干人解送淞滬警廳司法科訊辦 
[收買失贓之處分]  
　　英美工部局與怡和洋行同控北京路大順木器店主劉培村及附近某舊貨店主沙春全收買失竊之打字機器昨由捕房將劉沙二人傳至公共公廨訊明判劉罰洋二十元沙免罰斥釋 
[竊賊趨之若鶩]  
　　太古洋行金陵輪船焚剩船底現在下海浦船塢中設法修理詎有竊賊王桂卿等三人前去竊物已送地方檢察廳訊辦昨晨又有竊賊胡紀川混上該船竊取被火焚過之銅元十餘千又王大富王阿林二人串竊銅鉛鐵管珔欲攜贓逃逸爲水巡捕房偵探何阿春查獲禀明梅捕頭併送地方檢察廳訊究 
[竊賊禁錮西牢]  
　　任阿揚係竊北無錫路八十六號門牌范大才家衣物由探查獲昨解公共公廨經中西官訊供不諱判任押西牢一年期滿逐出租界 
[禁錮攔路攫物之匪徒]  
　　匪徒沈阿和與在逃同黨二人先後在湖北路福建路等處串搶鄉人胡靜山現洋十二元及許咸和値洋十一元之金戒一枚由探將沈查獲昨日傳同胡許兩原告將沈押解公共公廨經中西官質訊屬實判沈押西牢二年示儆又李鳳舉王桂生李仁柏在平橋路漢口路等處先後搶取女子周招弟金耳環婦女邵何氏陸沈氏金挖耳均經包探查獲昨晨　廨經中西官逐一訊明判李仁柏押西牢一年鳳舉桂生各押九月 
[須俟親屬證明]  
　　婦人周吟香（卽陳周氏）與小周潘氏產業糾葛一案前日由公共公廨關讞員會同美副領事郭君復訊由兩造代表律師互辯良久中西官諭令原告代表斐斯律師再行具禀候周氏親屬到堂證明核奪 
[查明被告產業]  
　　兪錦德前將洋五百五十六元托船户壽華福帶往盛澤鎭被壽私自用去察知後出立憑據約期歸還到期仍不料理嗣又有吳新傳亦因托壽帶洋三百零九元魯永淸托帶二百元亦均被壽用去具探法公廨提訊壽供認私用兪等洋銀不諱利令先押九月如能繳洋核減押期並着各原告查明被告有無家產禀覆核辦在案現經兪等至壽之原籍紹興縣查明壽置有田二十八畝大小樓平房十二間並有航船一艘停泊盛澤鎭河内暫交地保看管兪等於昨日回滬補詞到廨請求移文該縣將產查封備抵中西讞員諭各退去聽候批示 
[聲明不付房租之原因]  
　　德和收租人至法公廨控稱房客蔣雲記虧欠房租洋一百零四元又陞來棧主王李氏欠租洋七十八元向收不付均請追繳等情蔣稱房屋破舊不堪窗上玻璃均已脫去我因房柬延不修理故將租洋暫時停付判王李氏交保限七天付租蔣交尋常保出外限七天將租洋繳存公堂並限房東於十四天内將屋修理完竣再行給領 
[牛販催償欠欵]  
　　丁金常前至法公廨控稱商人陸續販牛來申售於牛肉店主華老五其價除收過外結欠洋二千九百餘元向索不付有往來摺子爲憑請求追繳判交人銀兩保出外料理迄今尙未保出分文不理當奉堂諭着原告查明被告有無家產禀覆候核昨日丁又禀稱華原籍鎭江有無家產難以查悉惟華開有店舖並非無力籌還仍求嚴追華供前已有人理　先還洋八百元尙覺爲難如欲全還實難措置聶讞員判華還押限一月繳淸 
[美國軍官過滬]  
　　駐紥非立濱之美國軍宫柏立君現往台灣參觀博覽會前日乘輪來滬定於今日起程赴會 
[工巡捐局批示二則]  
　　南市押店同業禀請删改章程由據禀已悉此項章程係根據舊章酌量修改並無窒礙惟所請每日開市提早一時事屬可行吊贓取物須有官廳蓋印之正式憑照係爲防弊起見均准如禀辦理其餘各條屬母庸議仰即遵照並候咨行上海縣會核飭遵可也此批 
　　承辦浦江船捐商人邱志祥禀請核減捐數由禀悉捐欵關係重要碍難核滅着將本月份應繳捐欵趕緊如數繳納以資應付母得藉詞延宕切切此批 
[氣候報告]  
　　上海徐家滙天文臺天氣測候報告 
　　已過者之報告五月二十六日中國北境有深低度成於遼東大陸全　有旋螺風上海午前晴午後陰雨二十七日晴但多雲而有烟霧二十七日下午四時前二十四小時内上海氣候温度至高八五四至低六五二去年同日至高九一。四至低五九六 
　　未來者之推测二十七日下午四時三十分預測抵度將過高麗向日本海進發本區天熱有雷雨北方有旋風天氣不佳南方有無定向之涼風 
雜評二 
[吾觀其後（訥）]  
　　前次有人假冒商會聯合會發電主張擁護中央經報紙揭載而該會即投函更正之其嫌疑固可解釋矣 
　　然僅僅聲明其無此通電亦祇能解釋此事之嫌疑而該會眞正之主張究竟若何仍未表白於天下也主張未白於天下則嫌疑雖釋而仍未滿一般人民之期望 
　　是故該會而不欲副人民之期望也則商帮協會之請求固可擱置不論如欲有以副人民之期望而表白其眞正之主張於天下也則時機已至請退之舉又安可緩哉 
來函 
[顧無爲來函]  
　　觀無爲出獄紀念戲諸君公鑒無爲出獄吾民嗚社假座第一台演劇三天爲無爲出獄之紀念辱蒙各界君子聯袂惠臨每夜座爲之滿無爲榮幸極矣後此敢不更自加勉以仰副愛我者之雅望然無爲何人僥倖出獄有何紀念可言無他蓋無爲入獄之由帝制勃興也出獄之由共和重建也因此之故不得不有紀念耳邦人君子當能鑒之三天已過今後承敎之期當在民嗚重整旗鼓之時暫别暫别謹謝謹謝伏乞垂鑒顧無爲謹啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[自由譚編輯部之内容] [  泗濱野鶴]  
　　編緝主任時飲烏有大藥房之止笑藥水緣各投稿員所投之稿類皆奇　異彩足博一笑稽久恐笑斷肚腸不能喫飯故飲藥水爲綢繆未雨之計云 
　　編輯主任緣鎭日埋頭嫌太悶損故時就自由女子閒譚自由女子所攝芳影甚夥盡以奉贈主任主任即一一揭諸報端或　自由女子不見即展卷把玩爲望梅止渴之資云 
塵餘觚剩 
[靑楳館筆記] [  遇春]  
　　周太僕 
　　周太僕中　字子振浙江山陰人也志氣豪邁能任事工辭令不屑屑爲規矩步少時已才名藉藉初試崇明縣丞故事縣大細惟令尉少任事假權丞中　唯主唯諾一如無官公振舉網理刻意爲治民問懇　事令時不　理爲之代决崇明故重鎭坐甲千人欲預取軍食於官不獲曹激　刃縣中官吏咸噤　公聞曰事若此孰却禍耶挺身前爲宣布順逆利害衆感動投械曰吾屬　　未曉護從公言久之令我華亭華僻處海隅夙多盜公擒誅魁首餘黠亡屏地壤又安雍正甲辰秋會大淫雨以風鼓海驟溢巨防盪蹴數百里民半爲魚稻穫盡沒民艱輸秋租乃約吏無煩追求死者爲之　埋又力爲謂賑以恤生者由是多所存活未幾以歲賦不中常律法當罷百姓　轅者數千上官爲保留原位踰年擢守松江浚海塘事獨任艱鉅旣而上命興江南水利而難其人相與謀是資强敏吏要無出周刺史遂舉畀公公旣受命計畫規度以冀績成底休吳民浚江自王渡至野鷄墩六十里又三十里陳家渡地尤近海而洪濤汹涌公以爲非堰殺其怒終不可施旣塸石能土當之再場再漬念迨夏役久且妨農功趨召衆力赴躬前指揮所乘船當險或懼危不測請遷公曰其敢避王事先難退卒揮之築未幾風潮大作遽覆舟會昏暮吏士擾亂倉卒不得救遂卒於江中年四十九事聞於朝詔贈太僕卿士民頌公之惠政爲之立廟邵城歲時致祭焉 
[魯烈婦]  
　　烈婦姓張氏其父爲魯氏屏養子負屏錢因乞爲女長及以妻其子祥居　涇鎭之西街後枕秀州塘爲江浙孔道商賈麟集羣娼錯處其間祥之母沈嫗故娼也陰與子計誘烈婦載之楓涇鑛迫　爲娼不可則痛加鞭笞絶其衣食積三四歲不改烈婦日夜涕泣以死自誓一日其夫復刧之他往烈婦知不免潛啓後户赴水死河流迅疾即吾郡水險所稱萬安橋者里人求其屍　得越人日即其故　獲焉顏色不變衣上下百結完整觀者千百　驚以爲神間有泣下者烈婦年　二十有一聞其未死之前數日語其父母曰夫以貧故至此我必死死命也愼勿抵夫罪是其心固安於死者也里人爲之塟於橋左復立祠墓旁一時能文之士作爲詩歌以發　光此康熙三十六年三月初九日事也 
滄浪餘韻 
[小鹿樵室詩話] [  遇春]  
　　張芬紫藝滋蘭從妹著兩而樓詩　其中佳什不少秋葉和淸溪家姊韵云幾樹胭脂散遠空一番惆悵賦飄蓬閒情何必隨流水秋思無端任晚風梧影漸消明月下蟬聲猶　冷烟中攀條遙憶尋芳日綠葉成陰又不同咏卓文君云錦江山色歛眉痕藥擲由人早斷恩何必白頭吟寄怨夫君自解賦長門虎邱竹枝詞同席姊耘芝作云埋玉名山艷一時素馨花下種相思年來不到眞娘墓紅豆靑衫弔磬見自注姚磬兒秦淮名妓也葬虎邱吳中名士多作詩弔之 
劇故 
[耕塵舍劇話] [  瘦碧]  
　　自宋人爲詞間用俚語金元以塞外蠻族入據中華不諳文理詞人更曲意遷就雅俗雜陳而曲作矣金之末世董解元作西廂記是爲北曲開山祖后主實甫關漢卿馬致遠喬夢符鄭德輝白仁甫諸家相繼而起后先輝映及元之李世以北曲之不便於南乃有高則誠出而作琵琶記遂爲南曲鼻祖則誠此曲貼體人情描寫物態皆有生氣聞其旣卒有以此曲進者上覽畢曰五經四書如五穀家家不可缺高明琵琶記如珍羞百味富貴家其可缺耶其見推許如此自是南北曲二者並盛其歌也皆用弦索迨明嘉隆間崑山魏良輔出始備衆樂器而劇場大成南曲一變而爲崑曲於是崑曲興矣自宏治以後顧曲者日衆北曲擅長者若李空同王浚川等南曲擅長者若祝允明唐子畏鄭若庸等而王敬夫之　陵春徐文長之四聲猿湯若士之四大夢阮圓海之燕子春燈均驚才絶艷笙歌種盛淸初沿其風李笠翁有憐香伴風筝誤比目魚玉搔頭等十種曲孔東塘有桃花扇小忽雷之作桃花扇一劇描寫南渡諸人尤能面目畢肖后鹽商排演其砌末共費數十萬金亦可云豪畢矣顧天石繼聲云亭山人有南桃　扇一劇令生（侯公子）旦（李香君）當場團圓願天下有情人都成眷屬識者稱之康熙中洪昉思以長生殿一劇膾炙人口乾隆時蔣心餘以藏園九種曲名世書味盎然駕笠翁而上之與昉思並稱洪蔣當時百官殷富揄揚昇平士大夫文彩風流徴歌選舞故笙歌弦索幾突過前代惟崑曲　興原本南曲詞句古雅意旨邃深但足取賞於少數審音文人殊難爲淺見寡聞者道所以自亂彈興而崑曲　廢迄今不可問矣嘉慶時都中四喜班編排桃花扇蜚聲遐邇都門竹枝詞云新排一曲桃花扇到處鬨傳四喜班知嘉慶時崑曲之聲價未減於前由斯以降乃漸不振半亦由於時會使然夢華瑣簿云道光初京師有合諸名輩爲一部曰集芳班皆一時敎師故老大半四喜部中舊人約非南北曲不得登場般演庶幾力返稚聲復追正始先期遍張帖字告都人士都人士亦莫不廷頸翹首爭先聽覩爲快登場之日座上客常以千計聽者凝神攝慮雖池中育育羣魚無敢譁者蓋有訂約四五日不得與座者矣於時名譽聲價無過集芳班不半載集芳班弟子散盡蓋道光時亂彈已盛與崑曲　問互奏顧曲者多厭聞崑山曲每經出場軌摳衣外出故一時譏崑曲爲車前子云四喜諸人思出而祗柱中流力振墜　雖並世不乏知音然勢之所趨卒亦莫支吳中舊有集秀班其中皆梨園父老切究南北曲字字精審識者歎其聲容之妙以爲魏良輔梁伯龍之傳未墜不屑與後生子弟爭朝華夕秀而過集秀班之門者但覺夭桃郁李鬭妍競豓兼葭倚玉惟慚形穢矣 
詩選 
[題哲夫畫] [  芷畦]  
　　酒作精神詩作胎槎　肝肺鬱將開是何狡獪横江鶴又入東坡夢裏來 
[即事]  
　　　牛蠻觸　多時跂脚北窗夢未知小院落花人悄悄閑門芳草日遲遲書來遠道少雙鯉酒借鄰家多一　細雨長橋采蒓去江南愁唱亂離詩 
自由談屑[  鵷雛]  
近日盛傳不兌換紙幣之說鵷雛念政府果採用是策當多製鈔票種類自一元以下至於錢分釐毫無不畢具乃至銅元亦印紙幣從此萬紙風行易金本位銀本位而爲紙本位豈不直截了當而尤能掃除一切困難之問題也或者曰此說可行是直與幽冥無别則奈何鵷雛曰今日之事自昭昭而墮幽幽人也而幾於鬼者何止此區區紙幣一端亦復何害 
小說一 
[滑稽短篇我有髯之我愛] [  泗濱野鶴]  
　　紐爾司格蘭痕司曰余自巴黎歸旣抵故鄕克洛格邨去家僅百碼矣轉興越鄕井之悲余行縱疾心中猶憾其濡不若昨在輪船中距萬里之遐反不致若是之戚戚此情凡行征者類具之特余此歸視老母及姊妹猶不妨稍緩獨我梅梨芳心中固嵌有吾人之小字者晨夕延盼正復可憐故余之急乃倍乎尋常也不圖余慮方苦而余家門已觸余目前余乃亟趨入庭紫櫻桃一樹爛漫着花見余若嫣然微笑似兒童之得錦　頗自　復欲有以眩人也及入内則我老母方坐檻次而後園雜果有所思聞足音蛩然乃返視余亟侍問覺我老母面色腴過平時大忭老母亦驩甚移時余乃入寢室則所陳一一等疇昔而去歲所攝之影縣於户鏡之旁者亦依然在特一轉視間覺鏡中之影與所攝之影乃絶異覯鏡中之影覺所攝之影爲稚余乃不楚悄焉自悲蓋年僅歷一載而蒼老二字之進步竟若是跋涉風塵厥苦無限矧吾人年方十九正宜如所攝之影爾今若此不將爲我梅梨所憎耶 
小說二 
[俠情小說紅蘩蕗别傳] [  天虚我生]  
第四十一章 
時有小隊一簇方自門房獄之前同法院中出東北風大作雪片如掌直撲人面而凝結之雨點則又散如雹珠竄入領袖凍徹骨髓亞猛自人叢中策其贏馬面色沮喪手指且僵幾不能製　舒勿林則乘高頭之馬監視其旁意態至得其後則有馬車一輛形式甚小兩軍入乘馬夾侍車後距二十步又有數騎尾隨車中人探首外望露其獰醜之面有類惡煞冠圓頂之敝冠目　烔似出兇燄此人非他蓋卽海龍是也同坐車中者尙有一人則讀者亦必知爲紅蘩蕗矣海龍以不善騎且恐紅蘩蕗逸故躬自監之舒勿林與亞猛雖接近然自門房獄中出時實未嘗有一言但於小隊起行時發一動令耳而兵士亦皆銜权疾走第聞革履之聲與車輪馬蹄相應心中但思此車中因抑何鄭重乃爾旣加鐐鎖乃必使海龍國民與之共乘以視尋常罪犯直判霄壤 
 
 

Page 15

 
 
   
 
 

Page 16

 
 
   
 
