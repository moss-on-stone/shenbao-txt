# 1921 - 151 - 4917346

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[宜昌之軍變（冷）]  
　　今之國人之漸注意於時事者每日國權國權政府中人為敷衍人民計亦每日國權國權所謂國權國權云云者大抵以旣失之國權欲謀恢復之也而不知政府與大吏之舉動適與此相反於未失之國權往往引而使之藉口迫而使之干涉不但不能恢復且不能保守而斷送之其於國權之義謂何耶國權非快意之事非可以過屠門大嚼之法行之也 
　　宜昌之被軍隊焚刦一而且再矣人民之受其荼毒者自歎生命之不尤隱聲飲泣而已而外人之受害豈肯默而不言又豈肯聽其一再有之而無已然則今之軍隊誠害民害國之蠧矣而政府大吏乃不為計反以之為業國權之失罪有攸歸矣 
[命令]  
　　六月六日大總統令　闞朝璽加陸軍中將銜王隆魁授為陸軍步兵上校此令 
　　又令　陸軍總長蔡成動呈請授張玉魁黃震王守中為陸軍步兵中校劉吉魁為陸軍騎兵中校丁中月為陸軍砲兵中校程廣文為陸軍步兵少校並加中校銜張珪權加陸軍步兵中校銜趙海珊為陸軍砲兵少校並加中校銜裴英賢祝大同李玉山為陸軍步兵少校郭瀛為陸軍騎兵少校劉元貴加陸軍步兵少校銜李士名為陸軍一等軍需正吳恩鎬為陸軍三等軍需正並加二等軍需正銜劉廷琳為陸軍三等軍需正楊斌焦增祺為陸軍三等軍醫正李家騏加陸軍三等軍需正銜均照准此令 
　　又令　內務總長齊耀珊呈請任命鄧宇安景林汪鴻翰年德濬張厚田為京師警察廳都尉孫秉璋祝瑞霖楊立德于英熙彭望恩吳保鋙惠恩濟湯綸程立為京師警察廳警正周之潤試署京師警察廳警正均照准此令 
　　又令　柴得貴晋給二等大綬嘉禾章此令 
　　又令　陳九芝姚清和均晋給三等文虎章高傳符邵季虎于鳳林均晋給四等文虎章此令 
　　又令　董樹屏陳嘉謨高欽均晋給三等嘉禾章蔣燿奎給子四等寳光嘉禾章王志珍何其章項惠年陳樹楷均晋給四等嘉禾章此令 
[國內專電一]  
　　北京電　使團對宜昌兵變六日午後四點集議結果英日兩國先派艦赴出事地點鎭壓并命漢口領事圑公推兩員赴宜調查列國損失某使報告上年宜昌兵變中政府曾有今後保證不再變紀在會晤錄中今又變則吾列國宜執自衛態度領袖公使言俟詳細報告到再向華問責任（七日下午三鐘） 
　　北京電　昨午後四點英使艾斯敦偕巴爾敦見顔外長詢阿富汗與華通商外長謂此係阿王希望我政府并無表示繼言宜昌兵變顔艾均露焦慮意因變方詳報未到無討論（七日下午三點） 
　　北京電　　政府對教潮態轉強硬必欲將八校改組嚴懲教學兩聯會首席代表頃陳寳泉徧訪在野名流出任挽救並商承馬教次轉達當局對以後教育費予以切實保證果此層辦到諸名流願任調解（六日下午八鐘） 
　　北京電　　教潮政府有决用前四月三十日閣議之三條辦法以為緩和說至傷人事則任法庭處理對教員將以妨害公務罪起訴　　北京電　　學校醫院警察現經某名流抗爭允酌量撤去（六日下午八鐘） 
　　北京電　　頃財次語人端節開支尚短兩百萬現向私家銀行凑集難關勉可渡過（六日下午八鐘） 
　　北京電　　滬上代財部辦到借欵四百萬係揚由關督陶瑗經手 
　　北京電　王瑚電徐靳言赴鎭晤西林彼對時局不願再聞惟謂討伐廣東兵連禍結徒苦吾民當告齊督約岑來寗面晤岑為遠嫌由鎭轉揚（七日下午三鐘） 
　　北京電　　浙盧豪（四日）通電後政府電王占元請派員疏通（七日下午三鐘） 
　　北京電　航空署派趙天豪為天津站長吳新振為濟南站長 
　　北京電　陜公團續電請留陳延期半年勸閻暫緩來陜否則兵戈必見縱能武力解决其如陜民何 
　　北京電　范其光電部愛斯唐國原有駐崴代表一名參加領事團今崴政變該代錶請移北京為愛國代表應否允許請示（七日下午五鐘） 
　　北京電　　昨那威公使米賽勒見劉次長介紹津滬兩新領事 
　　北京電　桂陸電德慶前防第一火線有悅成方面粤軍哨兵迭來窺探意圖乘機攻入進取德防查該處防軍子彈缺乏交手可慮請速電令閩贛就近接濟以厚軍備　　北京電　　據報東西烏旗東西浩特八旗王公均已投降庫匪錫盟長亦已附和查錫盟十旗現僅存東西蘇尼兩旗察境危極（六日下午八鐘） 
　　北京電　吉電謝米諾夫三十一日抵長春卽晚換車赴崴聞帶有炸彈二十餘箱（六日下午八鐘） 
　　北京電　黑吳電滿站俄黨密赴呼倫泰來鎭購糧輸送外蒙經布告商民禁售違以私運處罰惟前項食米起運均日人押解應如何交涉請示機宜（六日下午八鐘） 
　　北京電　　鄒芬電烏叨敵匪後路力增我軍力薄難進匪如突至不易應敵請開始履行征庫計畫俾資調動國軍（六日下午八鐘） 
　　北京電　　庫匪俄黨自聞經略令下懼我大張撻伐為先發制人計節節進攻前鋒已侵入內蒙日來援庫司令部告急之電雪片而來政府除鈔發張使查照外惟有戒飭各路統將加意防守（七日上午十二鐘） 
　　北京電　　恰克圖蒙匪五千圖攻臚濱同時俄親黨缶蘭率騎三百到八六號小站别林煤礦向臚濱進發見我有備卽退回（七日下午三點） 
　　北京電　院復贛陳電粤軍圖謀贛南早為各界所知旣由執事派陳旅長光逵統兵設防實為守土應盡之責希速轉飭各軍守衛自有中央對粤解釋倘粤軍仍謀圖贛係出局部進行卽以武力對待勿稍姑容（六日下午八鐘） 
 
 
 

Page 5

 
 
   
 
 

Page 6

 
 
國內專電二 
　　北京電　部電荷使王廣圻速與荷政府商修領約將原約附件取消方能談判本文查附件係曩陸子欣訂內載一九一一以後華僑生孩依出生地主義歸入荷籍關係甚大故部電義使唐在復徴求使得同意（七日下午三點） 
　　北京電　吳新田電分三梯隊每隊約兩混成團由樊城淅川入陜第一二隊歌（五）（日）魚（六）（日）由隨縣德安開㧞第三隊陽（七）（日）庚（八）（日）由德安開㧞所遺防線王使已派劉佐龍旅到德接替（六日下午八鐘） 
　　北京電　　陳樹藩密保瞿壽禔補陸軍中將加上將銜井岳秀張寳麟劉世瓏等升授陸軍中將似有借以轉圜意（六日下午八鐘） 
　　北京電　　奉張許任葉恭綽充征蒙總參謀經略行署决設張垣將派員布置（六日下午八鐘） 
　　漢口電　　宜亂損失千二百萬兩長電劉道仁等妥籌善後並滙賑洋五萬盧金山魚（六）（日）自武穴來省俟餉到手卽率軍赴宜駐漢日艦嵯峨陽（七）（日）曉赴宜聞宇治艦亦由重慶抵宜（七日上午六鐘） 
　　香港電　　陳炯明辭陸內兩總薦呂程兩次自代 
　　香港電　　市廳雜捐百出商多反對　　香港電　　聞柳府懷遠河池皆有粤商軍出現司令為謝莊桂軍多與携手（以上七日下午七鐘） 
[國外專電]  
　　倫敦電　　顧使近屢赴外務部勸勿續訂英日盟約交涉結果秘密不知新加坡學校註冊事顧仍爭執甚力昨晚顧夫婦在署宴待駐英美使哈維夫婦陪客為朱爾典爵士夫婦瑙威公使伏特夫婦外務次長竇萊爾夫婦美使署海陸軍隨員法使署頭等參贊與王寵惠朱兆莘等（四日） 
[公電]  
[南京學生聯合會電]  
　　北京國立專門以上學校教職員學生聯合會女學界聯合會均鍳示悉北京首都呈此怪異之現象不特教育前途之不幸抑且世界罕聞中外鮮見言念及此曷勝浩嘆今欲謀教育問題之解决計惟有一方宣布政府摧殘教育之罪狀訴諸國人一方激勵羣衆學校自辦謀教育之獨立同人等一息尚存惟力是視臨電憒激諸維鍳察南京學生聯合會叩麻 
[蕪湖職教員學生電]  
　　北京國務院陸軍部教育部蚌埠張督軍安慶聶省長省教育會商會鈞鍳安慶各校學生因省會延宕教育費案不予開議近又借口往蚌慶祝倪嗣冲生祠落成典禮意在將此案無形打消學生代表前往請願副議長趙繼椿議員劉碩等仰承倪道烺意旨嗾使皖南鎭守使馬聯甲縱兵用武死學生二人命在旦夕者二人重傷者八人傷者四十餘人士氣民命不可終日務懇哀我皖人主張公道現聞省蕪交通均被軍警監視此電由寗發並聞蕪湖職教員聯合會學生聯合會叩 
[北京京報通電]  
　　申報時事新報民國日報轉余廖兩代表鍳頃接三州府華僑聯合會議主席黃肖岩自新嘉坡發來東電言註冊再展期一月半昨大會議决不註冊並舉鐘樂臣赴英京請願特聞北京京報邵振青麻世界路透電 
[上西萊西亞之新交涉]  
　　七日栢林電　　協約國國際委員團致德將郝佛之哀的美郭書命上西萊西亞之德軍退至萊斯志尼資與杜爾拉間之陣線此兩地則歸郝佛將軍管轄郝佛答稱彼為顧念德民計不能且不願召回保護各地之自衛隊並請委員團存義俠之念勿實行撤退實業區域內各鎭協約軍之恫嚇蓋此舉不啻直接鼓勵波蘭叛黨且將使彼不能約朿其部下之自衛隊也 
　　六日倫敦電　駐英德大使致牒外交部抗議協約國國際委員團以哀的美敦書致德將郝佛命其停戰否則協約軍將退出實業區域內德人各村之舉文內謂德軍若遵從此命令則所棄之地將大受波蘭人之蹂躪委員團恫嚇擬施之計畫將令廣延之內戰無止日云 
[加拿大首相之英日續盟談]  
　　五日葵倍克電　　加拿大首相已起程赴英參與帝國大會聞將建議目前大會所可切實辯論之事件為一特別憲法大會之籌備二帝國外交難題之回顧而尤注重與殖民有關係之問題三英日續盟適宜與否之問題四預議一種辦事方法俾對於關係帝國全局之外事得有共同之了解此層為將來憲法大會之初步聞加拿大首相對於英日續盟問題必附以此約可為美國滿意之條件始願贊成續盟但加相願聞續盟有益於英之說加拿大國會議員大多數贊同首相見解蓋亦主張規定此約必不可妨害美國或損礙英美間之友誼也加相尤欲暫緩提議海陸防務留待憲法大會以為加拿大目前財政地位未能辦理大海軍計畫 
[美國之意大利移民]  
　　七日抱斯盾電　　意人千名乘開諾搜克號輪船抵此要求登岸新移民取締例已於上星期實行僅許任何口岸於一月內容三百人登岸此間移民官員對於此事頗覺為難據移民委員聲稱彼將許其中年老者及婦孺登岸餘人將安插某處由船公司供給費用候開諾搜克于於六月十七日啓椗時載之回意 
[英礦工之談判]  
　　七日倫敦電　昨日煤礦罷工事之談判絕少消息傳出惟聞是日未提及全國利益共同分配一字目下已有平順之進步衆視解決爭端之希望　佳 
　　六日倫敦電　　礦主與礦工之會議現正在進行中預料礦主之建議將提交礦工代表大會而由該會決定第二步趨礦主聯合會會長韋　士氏在雙方會議（該會已延會至明日）席上聲稱礦主今覺須擔保工資最低之工人獲能糊口之工資並擬將每班減資三先令之舉以六個月以上之時期實行之藉以利便工人 
[英紡工之談判]  
　　六日倫敦電　　蘭開夏紡工已接受工部大臣之請書於明日在倫敦會同僱主與該大臣協商以期重開談判僱主已展緩決定對付工人辦法 
[國際聯盟財周年慶祝會]  
　　六日倫敦電　　本月二十五日倫敦各團擬於海特公園慶祝國際聯盟周年紀念將以美飾之汽車載衣其本國服裝之各國代表到會各省原擬派參觀團到倫敦但以勞工風潮未已故已作罷而將在本地集衆慶祝届日康特白里大主教及薛西爾貴族將接見加入聯盟之四十八國公使及項內閣閣員國會兩院議員殖民地大臣並教會中之著名人物歡迎會設於公園入口之棚帳內內有演說壇十二座其一為國際演說壇將以十二國語言發表演說 
[日太子蒞法記]  
　　六日巴黎電　　日太子將於今晚在日使署宴待米勒蘭總統駐巴黎紐約導報訪員謁見日太子日太子稱彼此次游法獲益匪淺獨惜目下不能游美但望他日能有此舉日太子並希望美日兩國常能為公道正誼而相合作 
　　六日巴黎電　　今晚日大使署之宴會到者除米勒蘭總統與其夫人外尙有總理白理安氏及其他閣員多携眷屬 
[各國近事記]  
　　六日倫敦電　　貝爾法斯今日宣稱英皇英后已暫允克萊柯爵士之請於本月二十二日執行愛爾蘭北部國會開幕禮英皇英后將乘游船赴貝爾法斯以海軍一支隊為護首相喬治氏或將扈從 
　　二日泊萊格電　　捷克斯拉夫京城之泊萊格報載有社論謂英法兩國密切和諧之維持乃金世界至要之事蓋唯此始能定永遠和平之鞏固基礎也 
　　六日倫敦電　　今日下院有人質問英國顔料公司藉口已在遠東設有售賣機關不允以人造顔料供給出口英商行事海外商業監督格里姆氏答稱供給中國市塲之商人皆可在中國向該公司駐遠東經理人覔取供給品　　六日倫敦電　　路透電社得悉英美熱帶病症大會不日將在殖民部舉行美國羅克菲勒醫學基本金部近曾以消除西斐黃熱病試驗事務商諸殖民部該部乃與提携經營一切現復將以大規模協力遏治熱帶殖民地各病症 
太平洋路透電 
[宜昌兵刼續聞]  
　　五日宜昌電　昨夜本城有叛兵四出刦掠商店多家被捲一空中國銀行商會及其他房屋多所均被焚燬日領事署日商店數家英人住宅數所及希臘法國商行數家被刦一部分華人死數名傷多名 
　　五日漢口電　　太古公司之洞庭輪船於兵變後開離宜昌據稱岸上來福槍聲連續不已四處火起日領事署亦遭殃及英砲船格萊特號已奉命駛往宜昌據華人方面消息中國銀行庫房堅固火不能燬庫中之物均無恙 
[奉軍征蒙說]  
　　六日北京電　聞張作霖將派兵四師參與征蒙之役第二十七師及張景惠所統之第一第十六師均在被遣之列熱河姜桂題將出步兵二十營綏遠馬福祥將出騎兵一旅據駐京奉軍司令接赤峯電稱該處華軍已擊敗蒙匪 
[南方近事記]  
　　七日香港電　　香港電聞報載稱粤砲船拘獲桂軍摩托船一艘桂兵死者十名 
　　七日香港電　　廣東銀行行長因反對廣州政府之財政態度業已辭職 
　　七日香港電　　廣州時報載稱廣州將設證券交易所一所定資本一千萬元今已籌備告竣將於九月間開幕由廣州香港上海巨商若干人主持一切 
　　六日重慶電　　劉湘今日被推為四川督軍 
[東俄近事記]  
　　七日海參崴電　　臨時政府已設法與藍格爾將軍互通消息農科委員會紛紛通告政府謂政府如維持正當代表制國民議會則農民願輔助政府赤塔政府現派柯奇夫柯夫氏至海參崴充新緩衝國中之赤塔代表格羅台柯夫因領事團決議禁止謝米諾夫登岸已向提出抗議 
國外要聞 
[夏威夷將開世界報界大會]  
　　火奴魯奴為夏威夷羣島即檀香山之首都素有太平洋樂園之譽近人以太平洋之四叉路稱之今年十月間將舉行世界報界大會自十一日起至廿五日止預料各處報界代表齊集於火奴魯奴者當有五百人左右主席為美國米蘇里大學新聞學專校主任威廉博士夏威夷羣島人民現已著手籌備招待報館代表事宜佈置頗為周到務使有賓至如歸之樂現擬會議時期以四天為限餘日則游歷各島觀看風景集會地點在火奴魯奴之　宮此宮為夏威夷羣島未與美國合併以前夏威夷君主所居美國各處未有歷史上之皇宮有之則惟此島耳歷時雖久然昔時皇室之富麗今猶保存未廢水晶燈臺玻瑙巨鏡歷代帝王之像奇異之器尙置宮中而夏威夷立法議員且以此為集議室焉大會委員會現已組成分別辦理各事招待股以火奴魯奴廣知報經理蕭思登氏為股長擬租專輪載送各代表赴外島以覘火山之遺跡聞聯太平洋會亦將盡一日之招待夏威夷議會已撥欵美金二萬五千元為招待費民間現擬自行籌集二萬五千元合為五萬元大會籌備員刻正發函分請世界各處報館遣派代表與會云 
[國內要聞]  
[北京通信] （直言） 
[北京國民大會之流會]  
　　北京各界為（六三）風潮於今日擬開國民大會於天安門外以議維持教育事昨日閣議曾議決取締不准開會於是由院傳令警廳禁止警廳遂應用袁世凱之治安警察法條例禁止開會於天安門貼有第五十六號布告文曰（為佈告事本日據署名北京各界聯合會呈報擬於明日下午三時在天安門外開各界維持國內外教育大會等情查治安警察法凡結社集會均應由主任人或發起人呈報該管警察官署該北京各界聯合會未經呈報本廳立案官廳方面不能承認聯合會為社會上一種公團該聯合會即不得冒用法人名義為主任人或發起人來廳呈報開會又上年曾奉大總統令年來學潮迭起各處煽惑工黨隱患尤深應由各省區軍民長官督飭所屬嚴行取締如有學生聯合會及各界聯合會等非法機關一律勒令解散等因是該北京各界聯合會依照明令應在解散之列何況事前並未呈請立案遽爾妄揑名義來廳呈報開會除由廳另行查究該北京各界聯合會係何人主持務得主名依法懲治外為此佈告人民勿得輕聽蠱惑盲從開會致干查究）云云然教育果當維持否人民究尙有集會結社之自由否此則當問我全國國民者北京各界聯合會成立年餘其會中分子皆北京各公團如北京教育會報界聯合會滿族同進會回族俱進會等皆警廳所認為合法之公團者也餘如學生聯合會女學界聯合會教職員聯合會警廳所不認為公團者也為學生教職員而遂無組織團體之資格此法律究適用於民國否此則我國民不能無疑者也警廳自發出（五六）號佈告後於天安門左近佈置警察數百荷槍而立如預備臨敵者然各界聯合會以警廳不準開會寳藉口於其團體之未經警廳承認乃由其分子之已為警廳承認者再具名請開會一面并預備如果警廳不允在天安門開會則移於公園開會亦可警廳因是復出第五十七號佈告復引用治安警察法文云（為布告事案查治安警察法第一條載行政官署因維持公共之安寗秩序及保障人民之自由幸福對於左列事項得行使治安警察權同條第三項載政治結社及其他關於公共事務之結社第四項載政談集會及其他關於公共事務之集會第五項載屋外集合及公衆運動游戲或衆人之羣集又同法第六條載政治結社須於該社本部組織之日起三日內以主任人出名按照左列事項呈報於本部或支部事務所所在地之該管警察官署曁第七條載關於公共之結社雖與政治無涉行政官署因維持安寗秩序認為必要時得以命令令其依前條規定呈報第十條載政談集會須於集會十二小時前由發起人出名按照左列事項呈報於會場所在地之該管警察官署第十一條載關於公共事務之集會雖與政治無涉行政官署因維持安寗秩序認為必要時得以命令令其依前條之規定呈報第十四條載屋外集合或公衆運動游戲須於集合二十四小時時前由發起人出名按照左列事項呈報於集合所在地之該管警察官署各等語是人民結社集會均須先期呈報警察官署經核准後方能認為正當之結社集會許其依法開會迭經遵照辦理在案乃查京師近來各种結社集會往往於未經呈報之前即行開會及經警察官吏查出詰問方補行呈報或於呈報未經核准時間即行開會均屬不合茲本廳為維持公共安寗秩序起見佈告人民知悉嗣後無論何種結社集會均應依照治安警察法各條之規定先行來廳呈報以重法規若有未經呈報而即行開會者查出即以秘密集會論仰即一體遵照特此佈告）并於十二時在天安六增派軍警相距五步即有一人巡警游緝隊警察隊之外尙有警察馬隊駐在天安門西邊平日車馬喧闐之中央公園門前昨竟雙扉沉沉時有熱心之公民尙往來不絕不意警察馬隊忽向行人面前直衝嚇得大家向西狂奔於是交通斷絕矣各界聯全會見此情形即開會亦未必有結果於是遂於下午一時以電話通知各團體取消該會請各團體勿復到會致干警廳之查究并在報上發布一啓事展期開會而國民大會乃無形消滅矣公園至五時復開 
另一報載云是日禁止開會後並由該管區署及保安游緝偵強馬步各隊各機關便衣偵探分别密布於東西長安門內外及中華門前將中華門至天安門間交通斷絕只准行人東西來往不准久立中央公園亦停止售票嚴閉其門時至下午二時以後即有赴會者自東西城陸續而來並有學生結隊到長安門者因受軍警限制大呼亡國萬歲三聲旋即啓攔人長安門內其後步軍統領京師警察軍警督察長官等均親昂巡視天安門外樹陰處並設座椅若干為軍警官員休息處軍警等則奉命執行其職務赴會者及行人僅能在樹陰往來即所貼佈告亦不能立讀學生到者亦祗得逡巡於兩長安門內外至下午六時仍無動靜據聞各界聯合會因政府禁止其開會有將在京外開會之說 
[武力下之京學界]  
　　政府對於三日之暴舉究持如何態度至昨日始漸明瞭其由國務院致各省區之通電業由警察廳照錄佈告大要以此次風潮屈在教職員而就教職員中　罪於馬叙倫等數人從前日午後起首善醫院門前已由多數警察嚴守有往探視受傷諸人者俱被拒絕昨有人因事往訪該院院長方石珊在門前與巡警反復申明係來訪院長並非探視受傷之教職員者最後在名片上寫明拜訪院長字樣始得傳達延人據該院執役者向人述說受傷諸人住室大槪昆連室外均有警察監視不容接見外人有某君以官司吏資格前往慰問僅得見面略談數語惟於見馬叙倫時警察要求在旁坐聽否則禁格不許其餘有關係之人前往探視須指出所探視者之姓名候警察審定可否大概除馬叙倫外有時尙可通融而對於馬氏則絕對不許人探視外間因此遂有王家駒因傷畢命之謠傳據聞尙無其事惟政府已決定以教職員代表等為刑事被告而馬叙倫為重要罪人觀其借首善醫院作事實上之看守所　實毫無疑義北大教職員因軍警監視醫院昨日午後三時特在某處開緊急會議議決兩種辦法（甲）派代表與外國醫院總會接洽詢其軍警包圍醫院是否正當若該會亦認此事為不正當便請其設法援助將受傷人移住外國醫院（乙）派代表與警廳交涉請撤去把守首善醫院之警察又法專校長王家駒醫專校長張黻卿昨特致函教育次長馬鄰翼質問其監視理由茲錄原函如左振五次長先生閣下敬啓者頃間電詢貴恙知己漸痊甚慰家駒等自入首善醫院後近已略能行動惟飲食起居諸多未便擬回家靜養不料為警察所阻不許出院親友家人之來探問者亦均被阻止內外交通完全隔絕家駒等對於此事始終盡力維持早邀洞鑒無辜受辱已屬難堪似此剝奪自由更不知根據何種法律竊以為國家待遇士人不應如此無理若果有罪則應下之獄病院非拘留之所若果無罪則不應視同刑犯國之生存以法為主蔑視國法甚非所宜教育不足惜如凡百政何個人不足惜如國家前途何家駒等無故被拘是否出於政府之意抑係巡警誤會懇即迅達總理詢明眞相有罪無罪速為解決伏枕上言立候回示無任感盼之至 
[京學界痛創中之呼號]  
　　前日下午五時京師中小以上學校二十六校代表在女高師開關席會議討論對付此次學潮辦法當由女高師代表劉靜主席經議決三事（一）通電全國（二）散發傳單（三）函請某報更正對於北大代表曾青雲請願之紀載議決後即舉高師代表起草電文內容如左自靳雲鵬再握中樞時經兩載凡所措施違民意前以私見致興直皖之戎後復因循卒召蒙疆之寇日言議和南未合而北愈紛日言理財源雖開而流更濫施令不出都門固位有如磐石三使到京進退委蛇揆席再座淫威是逞我學生於五四運動痛懲曹章原因雖多總其要則在於大借日欵喪失國權前者靳氏就職申明不借外債信誓旦旦耳目昭昭乃自最近內閣改組財長易人祈提擬張弧繼則竟任李士偉以親日之聞人擢度支之重任司馬之心路人皆見吉會借欵又復喧傳惟私利之是圖棄主權若不惜沉迷猖獗一至於此國家前途良可痛哭乃於斷送國權之餘竟為斵喪國脈之計北京國立八校自三月十四日罷課幾及三月靳氏初則甘言誘餌虛與周旋繼則高遠堂廉不相聞問終則指爪牙大肆搏擊至演成六月三日新華門前之大慘劇北京公立中小學校近見政府之無心維持教育不忍坐視一致罷課援應八校爰於六月二日集合先後罷課專門中小學校學生代表十八人赴國務院請願要求實行國務會議通過維持教育經費待至三日正午代表未出各校學生千餘人乃集隊前往適値大雨如注衣履盡濕院中言教育次長馬鄰翼已蒞任負責有人可往接洽學生因派代表四人詣教育部謁馬次長時學生等植立大雨中多時乃留代表六人大隊學生往教育部値國立八校校長及教職員代表亦到遂由馬次長率領同往國務院甫至新華門則鐡柵之內軍警林立舉槍上刃如臨大敵未及交 
 
 
 

Page 7

 
 
　　言門豁然啓兵士多人衝鋒而出槍托剌刀紛至沓來自次長以至學生無不遭其痛擊馬次長頭部受槍柄傷隆然高腫醫專校長張黻卿法專校長王家駒體無完膚血如湧泉頭骨破裂昏暈在地兵士猶復不息淫威賈其餘勇以致其他教職員如北大馬敘倫沈士遠高師馬裕藻黃人望女高師湯璪眞劉興炎醫專毛咸學生如法專何玉書美術封挺楷女高師王本懿陳激梁惠貞劉英明趙麟華等均受重傷其餘受傷較輕者不計其數軍警正在毒毆次長校長教職員學生代表間有人指認馬次長軍警遂將馬次長挾入國務院轉向大隊學生襲擊捕打男女學生紛紛跌仆泥雨中呼號求援無人敢應軍警仍不肯息追出數百步之外始行回首過者酸鼻聞者寒心教育界何罪學生何罪受此古今中外未有之凌辱凡我國民平心一思政府養兵害民耗費億萬而不惜興學育材較量錙銖而不與損失三月之光陰為害已非淺鮮傷我同道之師生居心尤為叵測眷懷國命不寒而慄諸公卓識宏猷熱忱至性對此風雨飄搖之教育流離宛轉之學生當有同情必加援手尙祈郵傳電報騰播橫暴之惡聲正義嚴辭申明公道之所在挽國本於萬一拯教育於沉淪臨電哀泣不勝迫切待命之至北京公立學校學生臨時聯席會叩魚 
　　同晚八時開校長教職員及學生聯席會議由北大教員譚熙鴻主席當即決定與學生取一致行動通電全國並決致函東海歷數摧殘教育之不當一面通電法國請取消徐氏博士學位同時並舉何鴻基等四法律專家專研究一切法律手續旋據臨時報告政府對於此次學潮已決定懲辦六代表准許校長辭職並有槍斃馬敘倫之說衆均憤懣異常僉以此次代表等係為公事不能獨令受苦應羣策羣力為最後之解決至晚十二時散會茲錄教職員全體致徐氏書如下菊人先生閣下先生就職即以文治號召於國人國人遂亦不能不以昌明文治之績業期望於先生今也首都教育先受摧殘師懦學子橫遭凶毆國民高等文化之中心竟自消亡於先生文治旗幟之下文治之效旣若是矣先生猶復恬然自居於文治之魁領而不辭外則引友邦文學博士之崇徽以自夸重內則收集所謂名流者立四存學會四存學校以顔李之學為海內倡夫顔李為河北儒宗其學以言行合一為主而四存之說尤重存學先生受國民付托之重坐視閣僚之摧殘教育並縱兵殺傷校長教職員學生等而若無覩此誠國家之不幸而民族之大辱國人將無以為先生恕矣敘倫等惟有揭其事實宣布於國人並即致電於法國大學請其撤消先生之博士學位蓋先生提倡文治而不能為國家存教育且復坐視閣僚之縱兵慘殺士類即與顔氏言行合一之旨相背且度先生之學亦何足以受博士之崇徽國人亦安能坐視而不言哉直愚之言幸垂察焉北京國立專門以上八校辭職教職員代表全體上 
　　報界聯合會前日開會曾由晨報記者臨時動議討論對於此次學潮應持之態度當經通過四項辦法昨日因中央公園園門關閉禁止出入水榭報界聯合會未能賡續討論惟通電全國之電文業由起草員擬就交會拍發其原文如下各報館轉各團體均鑒政府不公不誠致首都教育瀕於破產非但不自引咎反用武力摧殘六三之事軍人暴舉確係受有指揮教職員學生等通電宣言并無溢詞同人等會集此地見聞親切敢對國人為切實之證明應如何速籌對待以維教育而抑暴政我輿論界與國人共同有責望即急起直追勿令教育界獨當其虐至急至急全國報界聯合會歌 
[英日續盟與我國]  
　　英日同盟續約問題我國人士近已漸知注意連日外交當局正與駐外各公使文電往還交換意見而各省疆吏亦有聯電抵京陳請嚴重抗爭聞該電係由曹張王領銜原文略云英日續盟行將實現聞吾國已向兩國政府鄭重聲明未悉有無結果查該同盟第二次係以對俄為目的第三次則以對德為目的今俄德敗衂目的已消又續訂第四次當然為對我無疑比聞印度曾向英政府表示不得將印度問題列入續約文中吾國為完全自主國與印度之為英屬地又不同更無默爾聽其支配之理應請切電顧胡兩使據理力爭務達目的 
　　又聞顧維鈞公使東日（一日）復政府一電詳述英國各屬地及列強對於英日同盟之態度並日英兩國最近之提議略謂關於英日盟約之賡續英各屬地之主張頗不一致查紐絲綸態度仍不明瞭澳洲方面分贊成續盟與否認續盟兩派印度以不將印度加入約文中為要求否則反對坎拿大主張改訂約條至列強對此亦大為注目美法瑞士皆嘖有煩言原日人方面深恐於該約前途頓生窒礙近向英政府提議從新磋議詳細討論辦法並承認坎拿大之改訂約條為適當主張英政府亦鑒於各屬地及列強之情勢對於日本提議頗表贊同以為必須加以修改但仍以不牴觸英美之睦誼無妨礙遠東利益為主旨是該約將起極大變化除特别加以注意切實偵察其內幕眞相外特電奉聞 
[宜昌兵變之外訊]  
　　文匯報云宜昌兵變昨見路透消息此後未有續聞英砲艦木雞號刻在宜昌美艦巴洛斯號今日可到宜昌而長江英艦隊司令現已上駛今日可抵蕪湖決定辦法大來與安利兩洋行今日未接到宜昌或漢口關於兵變之消息大約因電線中斷之故 
　　大陸報略云宜昌軍隊餉銀聞並不缺乏此次譁變原因何在現無從知之有一消息謂兵士販土被查至生此變 
　　上海日本某通訊社得漢口消息云宜昌兵變確為事實四日夜十時混成第二十一旅殆全部皆與其事中國主要官廳銀行商店商務總會以及其他大小商店皆被刦日本人方面則武林洋行倉庫以及其他亦似有若干之損害此次兵變似較前次尤慘中國人之死傷者據云有一千餘名第二十一旅者即孫傳芳之舊部兵變之原因雖尙未明然似非僅為欠餉王督已命孫傳芳火速赴宜並命湖北混成第三旅出動鎭撫之又續得消息云四日晚間十一時宜昌駐兵再起大搶刦全市惟聞槍聲忽見東西北街起火火光燭天狀極悽慘至午前二時有兵士十餘名來襲日本領事宿舍川村書記生遠藤巡查之私有特及銀錢等皆遭搶刦惟草領事尙無恙日本居留民方面亦有所損失至黎明槍聲始寂王督已於六日午後電致中央政府為此事請予處分並請將第二十一旅長王都慶革職查辦據督軍署員云此次兵變之始乃第二十一旅之兵聲言將赴武昌迎孫傳芳先行發砲繼以掠刦傳聞實因不滿意於王都慶而起碇泊此間之日艦嵯峨依宜昌日本領事之請求將於七日黎明駛往宜昌 
[皖學界之大風潮] （三） 
　　今日各學校已全體罷課省立學校聯合會已發出宣言書云（此次議會嗾使軍人毆擊學生釀成吾皖空絕之慘禍受傷學生血肉糢糊肢體斷折多至五十餘人氣息僅屬危在旦夕者且四五人路人慘目言者痛心嗟乎彼獨何必下此毒手此天眞未鑿之青年何辜遭此橫禍議員獨非吾皖之人學生中獨無議員之子弟戚䣊故舊軍人豈皆亡其天賦則隱之性夫何以至此很毒也夫增加教育經費非同括取民財叩閽呼籲非同呌囂作亂攀留議員非同暴動威脅議員不圖所以蘇地方之困軍人不圖所以紓國家之憂而必思膏其吻於青年之學生此誠百思而不解也况所加經費仍不出地方稅範圍未嘗不可以挹注議員之去為賀倪前將軍生祠落成未嘗不可以稍留學生之來為求達其目的明白宣示剴切勸喻未嘗不可以退就令不退三十長警已足維持秩序何必喝令毆擊徴調軍隊如臨大敵坐令學生流血居民驚慌奇禍卒成不可收拾嗟乎地方選舉議員將為製造民福國家簡練軍隊將為安穩國防及其為用也乃若是是誠可痛也已矣學生之屈學生能言之惟念地方何用有此議員國家何用有此軍隊舉人而以自賊養人而以自戕彼固不惜伐其國本殺其子弟以趨媚於少數之強權職教員等為地方負教育之責受父兄委託之重寗忍率人之子弟盡覆之於湯火而不惜且也此風不戢將至糜爛地方遑論學校流毒四民遑論學生吾皖選政本可寒心本届省議員多出某系包辦尤足令人齒冷一切屠沾悉參與會席傖父盡列為議郎烟酒賭博是其生涯戲館娼已死學生姜高琦 
僚為其窟穴今則游魂如縷思附勢以重甦大樹可攀將竭澤而供獻尤可惜者桓武之軍人不惜為流民作爪牙暴徒作鷹犬因緣勾結日謀蹙此國家一線之生機父老有心寗不為之痛恨太息除籲請大總統各部院曁本省軍民長官嚴懲禍首以正法紀外應懇全國父老兄弟諸姑姊妹共申討伐力予維持職教員等惶迫無狀停職罷課以待此惡不除何必更言教育其幸諒之）各學生亦發出罷課宣言宗旨如下一要求政府將摧殘教育蹂躪人權之馬聯甲裭職懲辦二要求司法界將嗾使軍官殘害學生之議長趙繼椿議員劉碩王藎臣王積中等依法懲辦此兩問題一日不解決一日不上課 
重傷學生戴文秀 
[浙人擬停辦省會選舉]  
　　浙江省憲期成會七日上午九時開評議幹事兩部聯席會議到者張羽生王孚川方述齊胡墨仙許漢章樊震初等五十餘人公推張羽生主席報告編纂幹事胡逸交際幹事朱鴻達宓敬身辭職事件公決照准由候補當選人遞補次由毛養先說明停辦第三届省議員選舉理由宓敬身以旁聽資格發言反對經樊震初方述齋鄧哲明姜赤忱先後說明創造省憲係政治改革問題若言法律則省憲期成會之設立已屬不合今本會成立以後人民均表贊同可見民治潮流所趨本席等對於停辦三屆省議員選舉認為於省憲之成功極有關係非停辦不可衆贊同次議表示停辦方法王卓夫鄭哲明李次九陸佑之主張派代表向軍民兩長陳述停辦理由當推定杭屬顧乃斌陸啓嘉屬顧宗況金變湖屬李次九蔣玉麟寗屬盛偑蔥周鈞棠紹風阮性宜童學琦台屬張翅王犖金屬王廷揚姜恂如衢屬周正杼戴志南嚴屬方孔修胡炳旒溫屬陳蔚楊梯處屬劉鳳威毛蒙正等二十二人為代表定明日（八號）上午九時晉謁軍民兩長請願停辦選舉乃宣告散會 
[蘇議會紀事] （十） 
　　本日（六日）午後開會三時半以前議員簽到者祇六十餘人疑雲四布幾有不能開會之勢遲至四時有自滬寗車趕回者始足法數鮑貴藻主席依程宣布議題一預算審查會審查本省地方十年度預算案報告盧瀚蔭因總冊尙未印發起立質問審查長朱紹文登臺擬說明經過情形盧瀚蔭大聲謂旣無總冊又何必說顔作賓屠宜厚龐振乾等羣起和之一片聲響朱紹文欲說不得祗得退回原席王撰曾張援鄭立三等請先讀內務行政費分冊免虛費時間盧瀚蔭等堅執不允結果將第三案省長交議發行江蘇省公債條例變更日程提前討論財政廳長嚴家熾出席說明省欵收入偏於冬旺五六月間困難萬狀為經理省欵支配逐月內務教育實業各費免除困難起見不得已擬募集公債一百萬元全數存儲江蘇銀行充作省庫基金專供週轉省欵之用云云王師曾提出疑義主張不成立張援謂根據議事細則第四欵此案必經三讀會第一讀會對於重要之議案當交審查會審查之結果交財政股審查是時預算總冊已發出遂由秘書逐條朗讀計未數條一片聲響又起盧瀚蔭等與朱紹文互相辯論相持不下者約半小時時已五句半鐘多有顧而之他之意迨主席檢點人數果祇剩六十餘人不足法數矣兩方爭執之點一則主張增列貨物附稅俾可擴充教育行政費一則反對之結果如何借用舊小說一句套話且聽下回分解 
　　蘇議會開制憲規程成立紀念會情形已略誌前報茲錄該會祝詞如下（民國十年六月三日本會應時勢之需要議決江蘇省制憲規程慰三千萬同胞之渴望樹五大族聯省之先聲謹於制憲規程成立之翌日開會慶祝藉表紀念并為之辭曰神州日暮風雨凄哀國民自決詎費疑猜亟起直追時不再來根本大法編製需才鍾山之麓大江之隈精神磅礡氣象崔巍一編脫稿萬彙胥賅百世允賴惟茲胚胎江蘇省議會）又致各省議會各法團各報館函云（各省省議會各法團各報館均鑒本會於六月三日大會議決江蘇省制憲規程一案謹電馳聞並將法案附上即希察照為盼江蘇省議會叩支） 
[蘇議會請撤巡閱使]  
　　蘇議會魚日致北京電云北京大總統國務院鈞鑒蘇皖贛巡閱使一缺三省一致否認中央迄未裁撤以官制言巡閱使署設民政廳是以軍人于涉民治以財政言際此借債度日何必以重利之債豢贅旒之官況蘇省困於兵餉元氣凋殘倘再率師戾止餉何由出一省之中於督軍護軍使外更添設一巡閱使軍權紛擾後患堪虞應請迅予裁撤以慰羣情江蘇省議會叩魚 
[南京快信]  
　　南京學生聯合會昨日（六日）下午三時推代表男女學生十八人赴軍民兩署請願先至軍署齊督於西花園接見學生代表遞呈請願書一英日同盟問題二吉會借欵問題請電北京政府反對三北京八校問題請轉電院部設法維持四華僑學校註冊問題請電政府轉電英政府取消五馬聯甲摧殘安慶學生請電中央依法懲戒齊督閱畢允即轉電中央惟第五項未便干預各代表辭出復至省署謁王省長遞請願書畢各代表始各回校 
　　前日由揚解省之朱琨甫盧劍龍及由滬解來之劉張兩犯聞均係安福派密遣來蘇謀亂之要犯朱劉張係各路僞司令盧係朱之參謀長朱前曾充兩淮緝私營長與季光恩最莫逆此次潛至揚州煽惑軍隊聯絡鹽梟帮匪希圖起事被駐揚旅長黃振魁察覺電稟齊督令飭拿解來省訊辦朱盧現押軍署衛隊營劉張係江北匪首日前赴滬向機關部領欵購械齊督電令淞滬警廳派警拿獲現押軍事審判處齊督擬不日親自審訊 
　　城南各商舖因電話局安設地線問題昨假城隍廟開會到二百二十八人議決公推代表謁省長曁電話局長改移路線如不允所請另籌辦法對付 
　　斐列濱教育會長奧西亞君不日由滬來寗垣教育界現預備假高師開會歡迎 
[地方通信]  
[蘇州]  
[省委來蘇查案]  
　　吳縣係舊長元吳三縣合併轄境遼闊一切行政司法案牘之繁為全省各縣冠縣署承審員僅止兩員是以民刑訴訟案件往往積歷延擱日前有人赴省公署呈控該縣積壓民刑訴訟各案有一千餘件請求派員澈查清理經王省長特委丁君來蘇會同蘇常王道尹詳查復奪聞丁委已於前日到蘇謁見道尹後即至縣署逐細調查尙未決之民刑訴訟案件共有二百數十件已開單回寗復命矣 
[農校落成紀念]  
　　閭門外下津橋省立第二農業學校前因校舍湫溢經該校校長王企華就原有隙地估計工料呈請教育廳列入十年度預算於該校積聚金及預備費項下撥欵建築此項工程於本年春間動工現已事竣定於六月五六兩日舉行落成紀念並由學生表演化裝游戲以誌慶祝昨已印發入座證遍請各界觀禮 
[馬玉山開設分店]  
　　富商馬玉山近在蘇地觀前大街設立糖果分公司於昨日開幕先期束邀各界前往參觀故鎭道縣警等署均派代表往賀上海國貨維持會長王文典亦有頌詞寄到自晨至午已售得洋五百餘元下午營業尤盛南區第五分駐所深恐宵小混入特派巡士六名在場彈壓 
[鎭江]  
[繭行被刦鉅欵]  
　　丹徒東鄉朱張圩地方同裕繭行前夜忽來盜匪三十餘人手持利刃肩負怏槍蜂擁而入刦去現洋五千八百餘元並砍傷繭客一人呼嘯而去當由該行主報請丹徒縣張知事勘明情形回署後立派幹役四出跴緝一面咨請各防營一體協緝 
[各業紛紛漲價]  
　　鎭郡近日麫店·燒餅店·各浴堂·　頭店·茶食店·筷子店·包子店·素茶館各夥計約有二三千人以銅元日賤米價日漲所得工資不敷食用一律罷工要求店主加薪均已圓滿解決昨日又有瓦木工亦印傳單同盟罷工要求加增工資各廟宇和尙放燄口亦有漲價之訊 
[嚴防偷運米糧]  
瓜洲水警趙署長因近來米價逐步增漲難免不有奸商由水路轉運昨特通令駐泊沿江各口師船隨時查察堵截以杜偷漏 
雜評一 
[宜昌兵變] （默） 
　　湖北兵變屢見而此次宜昌兵變搶刼焚殺之慘狀尤為前此兵變所罕見內以戕賊地方元氣外以引起鄰邦責言其果何人負此責任耶外訊變兵為孫傳芳之舊部孫以跋扈著稱不滿於鄂人已久而王督獨加信任力排公意而重用之今乃釀此巨變孫固不能逃責王督亦豈能辭其咎耶巡閱使唯一主義在擴充地盤然地盤愈大愈失其統轄之權今王親信之部下尙無力約朿一省之內尙不能使其軍隊畏懼而有此非當之變則又何能行其權於省外哉 
　　今日之兵變則擾害商民不變則如皖省與教育為敵戕害學生嗚呼養兵之能事如是而已 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[京學生受傷後之省教育會電]  
　　江蘇省教育會昨致北京電云北京大總統國務院財政部教育部鈞鑒近日報章喧傳京校教職員學生赴院請願橫遭衛兵毆擊頃據京函報告是日被毆重傷者竟至十餘人之多輕傷者不知其數衛兵以槍柄毆及教育次長尙欲嫁禍學生與論大為憤激查此次學潮起於京校欠費輟課倐已數月而政府蒼黃反覆專事敷衍迄無解決今更加以武力致使國務院衛兵野蠻之笑柄鷹播全球竊為政府羞之回溯八年學潮軍警之壓力成效可覩前車旣覆後軫宜戒應請從速容納京校教職員學生之請求一面即將肇事衛兵依法懲處免再激成巨變江蘇省教育會虞 
[皖學界代表來滬後之談話]  
　　皖省此次學界與議會發生巨大風潮疊詳本報昨日該省學界推舉代表來滬特來本館詳述此案之原因茲紀其談話如左皖省此次學潮近因雖為力爭教育預算案而遠因實為社會問題政治問題直接殺學生者雖為馬聯甲而內幕中牽線者實為倪嗣冲之姪道烺志在恢復乃叔在安徽政治熱力而彼所坐不安席者惟在教育界故欲借馬氏之槍以殺異已之勢此其一安徽省議會議員一百八人十九綿為倪氏所豢養其欲恢復倪氏之熱力而因以遷怒於教育界亦勢所必至此其二安徽本無教育可言近兩年來受外界潮流所鼓盪青年學子亦稍稍易其舊日（天地君親師）之思想對於政治問題社會問題皆非常注意前次省會欲通過（一五加徴）八分米釐）案以見好於軍閥也學生出全力以反對之致起各界非難因而打消此其三張文生與倪氏雖交歡然以張之為人懵然無知道烺以其易與也事事假手於彼以誅鋤異已其實貌合神離其欲取而代之之心未嘗一日去諸懷彼有安武軍五混成旅所慮者惟恐學界揭破其陰謀遂與馬聯甲訂約使張文生有離皖之日則以馬為督軍而已為省長故馬氏不惜冒天下之不違以剸刃於學生之腹總之吾輩皖人現姑於弱者地位對於彼等慘無人道之行為不願訴之於政府因政府方以身為彼殺人者倡亦不願訴之於法律因法律絕非對於強者保護弱者之具只得以其眞象訴之於社會訴之於輿論社會與輿論若有有力之制裁則彼耽耽武夫或有稍戢其凶燄之日此則所望於海內仁人君子之注意者也 
[電請嚴辦皖省學潮禍首]  
　　柏文蔚孫毓筠等因皖省慘殺學生事電致該省長官請速嚴辦電云蚌埠張督軍鑒皖垣學生被兵慘殺死傷狼籍公為吾皖軍政長官竟任教陖犯倪道烺執行犯馬聯甲蓄意破壞教育經費致釀此變之趙繼椿劉碩等逍遙法外是何居心佇盼裁復柏文蔚孫毓筠等陽又致安慶聶省長電文同 
[宜昌兵變之滬訊]  
　　字林報云本埠大來洋行接五日宜昌來電據稱昨夜宜昌焚掠殊甚大來辦公處完全被毀僅保存賬簿買辦盡失其所有云云上海大來總經理已於六日晚上行調查此事怡和洋行聞亦被殃及但本埠怡和洋行僅接一電謂華人商舖多被搶刦惟怡和房屋未被擾害云 
[旅滬閩人電爭廈門公路海灘]  
　　旅滬福建同鄉會上海泉漳會館昨致北京電云北京外交部鈞鑒英人在廈門我國自築之公路豎界縣牌儼欲據為租界太古洋行乘交涉未了復在公路前面海灘強築碼頭當地官廳曁各圍體迫於公憤經與駐廈英領力爭尙無結果似此侵我主權藐我國體應請鈞部迅與英使嚴重交涉以保國權無任迫切旅滬福建同鄉會上海泉漳會館歌又致北京福建同鄉會福建旅京各縣同鄉會旅京福建學生聯全會北京同安會館電乞協力共爭文略 
[換香水開槍擊斃兩命案三誌]  
[各團體均開緊急會議]  
　　四川路　四川路商界聯合會於昨晚八時開會到三十餘人會長陸文中主席報告今晚為楊喬二人被英屬新加里人（即錫蘭）彼得斯彈商要害相繼殞命一事開第二次會議此案之終始情形已披露報端諸君諒已閱悉茲將昨晚總會開會議決應辦各事情形一一報告至延聘律師一層由致遠號劉子榮延畢士華大律師辦理此案以期伸雪又將上次議決所擬公稟宣讀一過主席云所擬公稟諸公諒亦明瞭有無意見請公決祝東生謂此案重大須從速進行主席又報告來函中華工商協進會來函今日開會推周幹臣出席廣肇公所來函開會推劉子榮出席海寗路開會推俞銘巽出席又接南京路豫園聯合會等來函均於明日開會應推定出席當推虞延黻周幹臣為南京路代表祝東生朱雲伯為豫園代表尙有總商會華僑聯合會愛克界武昌路首飾工業會十數團體來函亦云不平適劉俞周三代表到會主席即請三君報告開會情形劉子榮云鄙人出席廣肇公所將始末情形報告後該會諸公極端公憤公決函請上海交涉使與英領署嚴重交涉外並延律師推定代表湯節之盧煒昌陳公哲三君云周幹臣云鄙人出席全國工界協進會其辦法三種一印發傳單二延請律師三推定幹事六人專任其事俞銘巽報告海寗路聯合會討論結果分二種一先印通告各商號會員二俟英署判斷後如有不平等事再行召集開會一致進行云云張鱣堂又云劉俞周三君之報告均係眼前一種對付方法鄙人之意此案終須根本解決西人平時備帶軍器務要嚴重取締陸文中云取締西人平時備帶軍器昨總會開會早經提議本會請母庸再議陸挺生云所有三百十三號印捕不帮同拿獲兇手反猛掌劉君之頰理應控告究辦主席云此事已訴在公稟內請陸君察閱末由本路之願作見證人等數人均當場報告捉拿時實在情形並願於開審時為見證衆贊成遂散會　 
　　南京路　南京路商界聯合會昨為北四川路外人槍殺華人兩名案特名集緊急會議重要職員一律到會四川路聯合會特派劉子榮到會報告八時開會公推陳惠農主席蔣夢芸紀錄首由主席報告總聯合會開會情形次任矜蘋報告寗波同鄉會開情形四川路代表劉子榮報告肇事情形報告畢由主席發言略謂此次外人因掉換香水細故竟槍殺店夥兩人殊屬不法已極非嚴厲對付并謀善後辦法則此後我中國商人何能立足應請諸君詳細論倪念先提議推派代表聯合上海各團體另組會議專門討論此案余華龍附議通過此後議決各項（甲）議定函促總商會開會討論此案（乙）推舉代表赴廣肇公所寗波同鄉會聯席會議（丙）推舉倪念先余華龍陳惠農卓樂生四人為代表員倪念先提議北京教育界受軍警摧殘演殘演成流血慘劇應予以援助經衆議決請本會出席代表陳惠農君出總聯合會討論辦法議畢散會附致總商會函云四川路致遠商店店夥楊喬二人因掉換香水細故為外人槍殺身死慘無人道殊屬不法已極敬不謀嚴重對付善後辦法不足以慰死者吾中國商人嗣後更將何以立足貴會為上海商人集合機關應請即日召集緊急會議討論對付事關人命務乞一致毅力對付無任公禱 
　　山東路　山東路聯全會開會情形已誌昨報兹錄其致總聯合會函如下敬啓者本會因北四川路致遠商號喬楊二夥被外人無辜槍殺斃命一事於今日下午四時特開緊急會議僉謂似此不畏法律實屬世所罕見我們居處租界來日方長若對此漠然視之不加援手將來設有不幸之事臨諸已身則人必以今日我之如何待人者而待我也茲將本會議決辦法條列於左（一）須盡法懲治兇手以慰死者寃魂（二）設當局對於某外人或有他方窒礙不能行使職權吾輩須羣起力爭至達目的為止（三）函告總聯合會咨請華人納稅會致華顧問及滬上各公團加以援助（四）由本路發起追悼請各路贊同（五）如果死者身後蕭條所遺家屬不能自給除本路酌貼恤金外再由各路代為籌募恤金以免生者之苦以上各條為本會議條陳請各路出席董事共同討論無任感禱此致上海各路商界總聯合會正副總董曁各董事均鑒云 
　　河南路　河南路商界聯合會昨晚七時開第三屆第四次職員常會到者二十餘人邵促輝主席李衡石紀錄當由主席報告四川路致遠號夥友被外人槍殺之事由祝志純張葭冬史久成唐伯羊李衡石諸君先後發言提出討論公決致書總會函請許交涉員向該管領事嚴重交涉依法懲兇其印捕毆辱劉夥一節尤應提出確證要求懲儆并决議對於死事兩夥酌募賻贈以盡友誼而表哀悼當場一致贊成表決通過議畢散會其致總會函云前日四川路緻遠號夥友兩人被外人槍擊斃命一事同人聞耗憤懣同深昨日適為本會職員會開會之期當即提出會議僉以此案自以嚴懲兇手為第一義應請總會函請許交涉員嚴重交涉咨請該管領事盡法懲治務達殺人償命之目的不得以解回本國治罪之語籠統了事又據四川路會員報告當時有印捕將追拿兇手之劉君掌頰一節敝會同人以此層尤關重要崗巡原為保護商民而設擅肆毆辱已屬非法何況商夥奮勇追兇為最可欽佩之舉乃反加以非禮陰追袒兇詎能容忽尤應提出確證要求相當懲儆辦法以冀商民免遭非法之蹂躪想總會諸君亦必早見及此云云又漢壁禮路海寗路文監師路滬北五區等各聯合會及紹興七邑旅滬同鄉會等均為此事開會所議辦法大致與以上各團體同 
[航業消息零拾]  
　　昨日招商局之新濟輪船裝赴福州有現洋五箱　　日本郵船會社去冬賃用之沒收德輪開里司得號本月二十七日可從歐洲回滬下次由黃濱開出係在七月二十二日歐洲班增加旅客水脚即於是日實行該輪赴歐時有日本實業家資本家二十人組織一日曬本人世界一週團乘該輪出發先來上海次赴香港小呂宋再往英法比等國該團目的在考察歐戰後之各國現狀云　　英文滬報云青島發現疫症怡和船隻暫不開赴青島 
[昨日車運來往之現洋與寳銀]  
　　昨（六日）滬杭路同和運銀公司承運現洋十一萬元至杭州六萬二千元至嘉興六千元至長安一萬元至硤石昨日滬寗路大通運銀公司承運中國銀行寳銀五百四十只交通銀行五百四十只鹽業大陸二銀行二百四十只裝至南京交造幣廠至運來現洋計由鎭江裝來五萬元由無錫裝來六萬元由常州裝來二萬元 
[昨日洋釐之變動]  
　　銀洋市價昨日上午忽然升漲一釐左右至七錢二分五釐三七五際此繭市結果之際理應跌小聞昨因甬江匯水增漲每百元貼現四角由中國銀行匯去甬江現洋二十五萬元俾平市面致洋釐頓大午後得杭州繭市用剩退回洋二十萬元故市價仍回小至七錢二分四釐五 
[各錢莊盈餘之分派]  
　　滬北匯劃各錢莊向例每三年終其盈餘於明年三月底分派此屆該業營業獲利甚厚惟壞賑略多茲悉永豐泰康信裕大德愼益信成等六莊此屆盈餘因北蘇州河大火各洋棧被燬絲繭押欵正在結束保險賠欵故展延至四月底分派永豐莊計資本二十萬各股分派每股有五萬六千兩之多泰康資本十二萬每股派元六千兩信裕資本十二萬每股派元五千兩大德愼益信成資本各十萬每股派元五千兩云 
[錢業公會之會議]  
　　昨日錢業公會在蓬路會館開第七期常會其議案如左一舊曆四月分拆息二加入萬國銀行團各國為強固金融界地位組織萬國銀行團我同業旣處於金融界亟應表示同意旣許加入請派代表於六月七日午後四時半前往預議應請公推代表數人三報告承造公會屋宇現決定以價格最低之陳新記承造計造價銀四萬一千六百六十八兩聲明不央保人俟建造完竣再領造價原有舊屋作價銀六百兩新造屋宇由公平打樣監工訂明按照造價取費五釐合行報告請接洽四銀行公會發起經募實業債券該債券以南通四處鹽墾田畝為擔保品年息八釐九五扣繳欵分五年攤還後按債欵每千元另給墾田十五畝每畝約値銀二十元作為酬品同業如欲認購是項債券請酌認確數否亦聽便五劉午橋君請整頓同業銀找六范壽臣君請整頓放欵欠息 
[屯溪綠茶到滬]  
　　昨日（星期一）洪源永茶棧運到吳怡和綠茶一百七十一件內計第一春蝦目十八件又珍眉六十二件又針眉三十六件美最香貢熙五十五件恒記茶棧亦到有賽天香珍眉六十二件又貢熙五十五件當即出樣送與洋商評看惟尙未有盤據茶客謂今年年歲祇有六七成出數甚少故山價頗高此等茶價較去年新盤當須提高云 
[關於米店領照之種種]  
　　上海總商會昨復滬北經售米糧公會函云接准來函以米店領照一案囑由敝會轉詳交涉公署據約抗爭等由查此事先經嘉榖堂及機器碾米業函陳領照弊害多端當經敝會兩次函致交涉公署請其與領事團磋商辦理嗣以交涉尙無結果而七月一日實施期限轉瞬即屆並又去函切催請其迅與領團切實談判無令遷釀變復將此項抗議領照理由編成西文說帖一面由敝會會長親訪該工部局局董向之陳述一面轉請新近選出之五華顧問居中接洽將來此案結果如何雖難預料惟敞會旣承公衆委託自當勉執奔走幹旋之勞相應具函奉復即希察閱為荷 
　　上海機器碾米公所於昨日下午因公共工部局令界內米店領照一事特開評議會正副會長及評議各員皆列席緣此事已接到總商會函復經聶會長親訪工部局董將種種窒碍情形陳述外並已轉請新選之五華顧問居中接洽故公所亦推舉曾影毫朱安生會同嘉榖堂會長奚賡處黃潤康於八日（今日）下午二時赴總商會參預商議並將為難情形向五顧問述告經衆決定而散　　南市豆市街南帮米商公所现因公共租界米店領照一案米商均有密切之關係昨由嚴少泉莊桂清兩君訂於八日（今日）下午三時在公所開會商議一切俾為嘉榖堂之後援業已分發通告請各米客屆時蒞會　　昨日南帮米商公所駐滬常熟米商公所均函致上海縣商會云前閱報載租界工部局藉口米貴決於七月一號實行給照取締米店限制存米尙須隨時檢查以致各米店驟起恐慌深慮身命俱絕不得不疾聲呼籲以冀達到取消新章目的為宗旨竊思米店本正當營業中外咸知有何取締之必要若謂米貴祇須嚴查各關口偷運出洋則米價不致過昂至於米店一方面資本有限所儲之米專供本埠民食且斷無此魄力廣為囤積私濟外人絕無疑義今工部局不加研究誤解甚多貿然取締旣無裨於民食實損失於主權若不嚴厲力爭將來工部局勢必得隴思蜀藉以為例漸累各業影響貽害無窮因思貴會商界領袖言重泰斗敝公所同人等痛癢相關不忍旁視用特代為竭聲呼籲合詞函懇貴會俯准據情轉懇交涉公署照會領事團迅飭工部局取消新章以重主權而恤商艱同深　戴 
[請議改良閘北水電廠]  
　　閘北救火聯合會請願江蘇省議會提議改良閘北水電廠案云呈為請願事竊查上海閘北地面日新月異人烟稠密自來水電燈兩項均仰給於閘北水電廠飲料溷濁電燈黑暗日間火警竟至無水接濟至下午十時後方能出水火警猝發不限時間白日火警無水供給以致延燒多屋已非一次多數居民有鑒於斯以生命財產之關係不願主權竟接租界水管不獨飲料清潔即預防火警亦可有備無患該廠之營業是以斷難推廣向無水管之處固不肯裝水管即向有小管之馬路不察民房數倍於前亦不肯更換大管居民請求置若罔聞即使再四情商先講貼費而後興工總之該廠惟利是圖不言而喻查該廠蓄水池之缺少無可諱言戶口增之數十倍不聞添辦一池宜乎供不應求且出水渾濁大礙衛生日前橫浜路俄羅斯教學間壁之方浜間（即儲電處）無故燃燒可知該廠主辦人員旣無專門學識又無相當經驗昆連租界貽笑外僑且電燈黑暗負重者互撞受傷無日無之救火車輛行駛迅疾燈光黯淡開車者前路茫茫以致車輛不時損壞修費不資職是之故蒙古路一帶電燈線似蛛綱然究其所以該廠祇圖自己省費不顧公益然而非常危險此等地方一旦失愼救火人員冒觸電之危險而盡救援之義務該廠非從澈底改革萬無改良之望為此具呈請願仰祈貴會公議並懇咨請省長令飭該廠竭力改良以保主權而免危險地方幸甚謹呈又閘北自治籌備會亦有請議案請議整頓閘北水電廠文略 
[法水電改良擴張之定議]  
　　法公董局與水電公司之交涉現由雙方讓步磋商結果甚為美滿公司允從公董局之要求實行擴張水電計畫以應合法租界之需要公司擔任施行必要工作俾明年七月後自來水之供給得與需求相應併從速籌畫擴張程序且研究濾清衛生等改良方法至於電燈一層公司已擔任於明年底以前裝置四千九百五十基洛瓦特電力並從事擴張公司桑允於明年自添置新電車與新式拖車各五輛並推廣電車路綫 
[東南大學校董會開會詳情]  
　　東南大學校董會於本月六號假座江蘇省教育會開會已誌昨報茲悉該會詳情於是日下午二時開會各校葷公推籌備員郭秉文主席遂按照秩序開會如下 
　　（一）報告籌備經過情形 
　　（甲）大學之原起與高師之關係主席謂南京設立大學教育部原有此項計畫去年范源廉先生長教育部時張季直先生等擬具南京設立大學意見書委託黃任之君及秉文赴京接洽范總長與部中諸君極力贊成初意擬將南京高師併人大學經討論後以現行學制之關係未便歸併且高師為造就中等學校之師資而設看社會需要情形一時未可遽廢惟高師現有之設備與人材與校址之寬廣可為大學之基礎因決定東南大學先就高師校址開辦徐圖擴充商料設在上海最為相宜現已租定尙賢堂房屋將來另行購地建築故組織大綱第二條有並得設分部於其他適宜地點之規定 
（乙）籌備中之事實自去年冬間教育部委任秉文為東南大學籌備員組織籌備處擬訂籌備處簡章呈部核准所有襄助籌備各員委託高師教職員兼任自籌備迄今純屬義務所有籌備事項其大端如下（一）擬訂校董會簡章當經教育部批准（二）推定校董已由部一律函聘（三）草擬大學組織大綱（四）擬訂招生簡章及署假學校辦法（五）編製預算（未完） 
[業餘運動會消息]  
[成立後各團體之將加入]  
[新舉在滬之職員日內舉行會議]  
　　中國業餘運動會之組織及草章已見前報該會於本月（六月）四日開成立會於四川路之青年會如華北運動會（內有南開匯文各大學等）華南運動會（內有廣東各學校等）東方八大學及福建方面學校等均將加入即江浙之公共體育場省立學校聯合運動會江蘇童子軍聯合會等亦均有加入之動機當開成立會時會長及職員已選舉確定如下會長為天津南開大學張伯苓君副會長為南京高等師範郭秉文君秘書為上海青年會全國協會麥克樂君司庫為復旦大學阮志珍君執行部幹事為香港劉福基君保定克拉克君蘇州東吳大學司馬德君北京清華學校馬約翰君上海青年會郝伯陽君遠東運動會中國代表為王正廷張伯苓劉福基三君該會執行部幹事總代表為王正廷君通信一切事宜統由麥克樂君辦理並由麥克舉李松濤卜德三君起稿訂定該會中英文臨時章程以備九月內實施聞日內該會職員之在滬者將舉行第一次會議商辦種種云 
[法總會之網球戰]  
[今日尙須比賽雙網球]  
[地點在斜橋總會]  
　　昨日下午四時十五分上海香港兩網球組在法國總會比賽網球中西人士往觀者約數百人中國方面如牛惠生凌道揚朱庭祺諸君均與會場中設球場二其一為奧村與羅文惠比賽場其一為吳仕光與司密司比賽場奧村君善猛擊用力極強羅君殊非敵手結果第一次得八與六之比第二次得七與五之比第三次得六與一之比三次皆奧村勝吳君與司密司堪稱勁敵雙方皆甚敏捷其初互有勝負吳君善於隨機應變往往一於絕處逢生轉敗為勝觀者無不贊歎遂佔最後之勝利結果第一次為六與一之比吳勝第二次四與六之比司密司勝第三次六與二之比吳勝第四次四與六之比司密司勝第五次六與四之比吳勝六時半散會今日尙須比賽雙網球地點在靜安寺路斜橋總會時間仍在四時十五分亦取公開主義任人參觀比賽者為卜威廉司密司與吳仕光羅文惠卜威廉君昨曾經委員會延請參與單網球比賽未得卜君同意（昨報所載略誤）今日參與比賽雙網球則又添一健將雙方能力銖兩悉稱想屆時必有一番劇戰但未知鹿死誰手耳中國網球如北京天津香港等處均有第一手西人中亦有之（如卜威廉為上海美人中第一司密司為上海法人中第一）獨上海中國網球則付之闕如上海亦不乏能手是在社會提倡鼓勵有團體之組織庶幾傑出之材有顯現之一日也 
[女青年會社會服務部歡迎會]  
[歡迎由英新來之勞動幹事]  
　　昨日午後四時半女青年會社會服務部在崑山路十一號半開會歡迎由英新來之勞働幹事韓勵生女士（missAgathaHarrison）到會者中西四十餘人先茶點後於五時由主席陳景韓夫人報告開會並介紹韓女士於衆次請女士演說略謂今日承諸位歡迎不勝榮幸茲因來華僅三星期之久中國情形尚未洞悉故此刻不敢預述嗣後對於勞働方面欲作之事甚望諸位時時指教是所至幸現略以英國勞働服務（WELFARE　WORK）GK 
業述之數十年前英國各廠中工人狀況大概有不滿意之處是時有一般富於慈善心之女子為工人等設班或俱樂部等以期減少工人苦況數年後從事者以為此等浮面舉動於資工兩方面終無完滿之利益於是勞働服務之事出現焉勞働服務之意義須當先加解釋蓋此語常為人悮解故也勞働服務之意為何即工廠中聘一勞働幹事（該幹事須有此項問題之學問）專在廠中設法使資工兩方面各得其益如為工人置各種於衛生一方面之設備最要者即注意工人個人之生活以每一工人為人為著想也於資本家方面則如各工人旣有身體上之適意精神上之愉快工作自然勤勉出品因之增加工資兩方之感情自然因之較好矣由　人本身之經驗言之凡廠中有如此勞働服務者莫不有良好成績也演說畢由來賓中數人以關於勞働之問題起問韓女士一一答之後由主席代表會衆致謝散會時已六時矣 
[水木匠罷工六紀] 上工者已十之六七 
　　水木兩作工人罷工要求加價迭紀本報茲悉此事相持數日並無工人方面代表出而解決但各工人停工數日損失不資昨日始各營造廠十之六七業已開工其仍不上工者結合數十人於昨日午後聚集於水木公所一帶不散事為一區二分駐所警署查悉當由 
 
 
 

Page 11

 
 
馬警佐率警到場向衆開導迅速上工以免損失如果爾等擬假公所開會須稟准警廳許可方能辦理否則糾衆在此往返亦屬無益應即解散該工人等始紛紛散去 
　　前日午後　有泥匠張連生張富生張阿福錢阿荗郭阿五等聚衆擁至滬西田豐路洽生記木作塲內勒令罷工不允致與工匠經金生冲突並將小包作頭胡嘉貞毆打當經該管靜安寺捕房捕頭得悉立飭華探沈崇禮西探堯克協往勸阻不服遂將張等五人一併帶入捕房昨晨解送公共公廨先由中西包探上堂稟明前情以被告五人邀衆覇阻他人工作妨碍治安是以拘案請究繼由胡嘉貞經金生投訴當時情形訊之張連生供稱是日在附近周瑞記作場內工畢歸家適經是處致被誤拘求鑒而張富生張阿福錢茂生郭阿五四人均供詞推諉經關讞核供商之美約副領事以被告等不應聚衆要挾阻止他人工作殊碍治安判張連生押西牢三天其餘四人各押二天分彆示儆 
　　前晚十點餘時有水木兩帮工匠在法新租界愷自邇路某茶館內集議一言不合互相毆打當時警笛四起後由巡捕聞悉到來將該工人甲乙等數人帶入捕房聽候核奪 
[商會加選代表參與工程師會]  
　　上海總商會前因浚浦局擬於本年十月間為改良港口問題特開萬國工程師會議曾選任美國工程博士霍而恩特君到會列席茲聞總商會鑒於英美荷日各國均選派代表二人故於日前又復先任瑞典工程會技術師好奈爾君屆時與霍而恩特群偕同列席會議聞好奈爾君與海工程師同隷瑞藉并有親誼前於一九一八年與海君及李格三人共為著述改良上海港口意見之一云 
[查獲大批川土案六誌]  
　　自稱四川第七師陳國梀師長之代表徐建動帶同目兵趙泉私帶烟土四百五十八斤來滬為海關洋員查獲押送地檢廳訊辦並據師長來電聲辯問官提徐研詰詎徐狡展不認是以稟明譚檢察長函致水巡捕房請傳當時破獲本案之海關洋員旁立斯來案作證對質云 
[眞茹鎭刦案盜黨之訊供]  
　　搶刦寳山縣屬眞茹鎭居民張子經家之盜犯王有才經公共公廨屢次研訊後並在楊樹浦一帶績獲其同黨顧文炳嚴開順（即嚴瑞生）沈裕發（即孫二）馬其貴即馬德勝）等多名先後起獲原臟綢布衣服及各色棉被解經公堂訊判將各人並臟物申送護軍使署訊辦嗣奉軍法課訊得一切手續尙未完備爰於前日將各人及贓發交警廳訊明再行請示辦理昨午先由偵緝隊郝隊長飭提各人到隊研詰據顧文炳供年二十五歲淮安人嚴瑞生供年二十七歲清江人馬德勝供年三十歲宿遷人孫二供年四十二歲清江人並同稱民人等向在鐡路為小工或為小本生意來滬已久近來因各物昂貴度日維艱彼此各道貧苦有素識之梁二等為首發起聚衆行刦可以發財即於舊曆三月十一日在小矮子家吃飯會齊於當晚往張子經家行刦得贓後在梁二家內分　贓現在梁二等逃往何處民人等實出不知郝隊長得供即將各贓錄明然後往傳失主來案認領顧文炳等判令分別押候稟明徐廳長辦理 
[鐡路任局長履新]  
　　新任滬寗滬杭甬二路局長任筱珊於昨日（七日）上午十時接任已通電致蘇浙軍民二長及交通部矣 
[英副按察使履新]  
　　英文滬報云新任副按察使格萊恩氏七日午前就職英美律師特在英按察使公堂歡迎之格氏致詞答謝 
[友華銀行銀市報告]  
　　中美新聞社譯友華銀行七日報告云昨日倫敦銀價近期漲一二五遠期漲二五紐約銀價跌至五七又八分之三倫敦紐約銀價三七七又四分之三今日定價金洋六○又四分之一日洋漲至七七金磅開盤三先令四辦士七五金洋六五但生意成交金螃高至三先令五辦士一二五金洋高至六五又半收盤金螃六月交貨者價為三先令五辦士遠期三先令四辦士八七五又存買金洋者近遠期均為六五又四分之一據聞倫敦銀市甚形穩固因中國將購銀之故故一二日內銀價成無變動云 
[景昌公司絲市報告]  
　　中美新聞社譯景昌公司七日報告云橫濱絲市堅固需求以美國為多新絲銷數較老絲為多運往美歐二洲之數目逐年記之如下一九二一年（自上年七月一日至本年五月二十六日）一五○○○○一九二○年（日期同上）二三一○○○一九一九年（日期同上）二一○○○○上海中國機器絲市面仍無定蠶繭市面亦然七里絲因國內需要甚多市面甚穩固惟受禁止出口之影響美國買戶則甚沈寂灰經絲因日本限制購買市面復漸見堅固市價如下中國機器絲特別大號一二五○兩特別號一一五○兩中號一○五○兩七里改良絲七號八七○兩市號八二○兩灰經絲上號五一○兩市號四九○兩 
[男孩跳浜跌斃]  
　　陳連正家十三歲男孩陳阿三前日下午偕同伴陳阿毛至某紗廠工作途經楊樹浦路沿途擲石為戲被一百四十八號印捕所見上前驅逐致阿三情急越浜圖逃詎偶不經心失足落河跌傷當經行人帮同援起已受重傷僅存一息由捕車送醫院醫治無效旋即因傷身死捕房得報立飭包探將尸舁入斐倫路騐尸所昨晨傳集尸屬見證人等報請公廨關讞員與美領約君於午刻蒞所檢驗明白塡寫尸格升座公位先由尸父陳連正投稱死者係彼之子要求伸雪繼據見證陳阿毛供年十六歲昨同阿三至紗廠做工在途玩耍被印捕瞥見上前欲打死者飛奔逃逸該印捕在後追趕致阿三跳浜跌傷落河身死云云又據見證陳昌林供海州人在自來水廠做工昨日工畢而出途經楊樹浦路目覩死者跳浜跌傷落河殞命訊之一百四十八號印捕譯稱昨在楊樹浦路巡邏見死者在路拋擲石子我上前驅逐該孩跳浜而逃以致跌傷落水迨我車送醫院求治業已不及云云中西官得供會商之下即判諭曰騐得已死小孩陳阿三委係因在路擲石被捕驅逐越池跌傷身死即着尸父領尸棺殮應由捕房調查實情證據正式起訴此判 
[汽車撞斃人命判撫恤七十元]  
　　汽車夫楊根泉於上月二十七號下午七時許駕駛一千九百九十一號汽車經過虹口斐倫路將在該處二百零九號門牌協興昌銅店內習業之十七歲甬人蔡生華撞倒碾傷斃命業由該管捕房報官騐明諭令尸屬蔡汪氏領屍棺殮聽候訊核在案昨晨捕房將一干人證傳解公共廨由李襄讞會同美副領事奧君升座第二刑庭集訊首由車主西人上堂聲稱是晚伊乘於該汽車內司機人開車甚緩其速率不過三四買云云次據楊根泉供稱當時我開車甚慢且揑喇叭實因死者與另一幼孩肩荷水柿從一黑暗之小弄內突出由西向東意欲穿過馬路其時我車係從南往北遂即將車停止於是前行之小孩乃橫穿而過死者則不及避讓撞倒於地我當將其從車下拖出車入醫院等語又由協興昌出店唐公華到堂證明出事之時伊與司賬倪正生同在門口目覩汽車由南往北開駛甚速並未鳴放號筒死者係由店內步至河畔傾倒米湯倒畢轉身返店乃為被告洗車撞倒其時路上行人極少並無小孩與死者同行故死者之被撞實係該汽車夫錯行路線蓋其汽車旣屬由南往北照章應走西首不應駛至東面河畔惟出事後該汽車夫確即將車停止死者係從車下拖出云云又由倪正生上堂證明當時情形所言與唐畧同並據尸父蔡仁琅投案訴稱伊子被撞身死之時伊在原籍並未看見嗣接店中電報始行來滬我家三房祇此一子等語中西官司核供復向兩證人詳一過乃磋商之下宣佈判詞著車主撫卹洋七十元完案 
[汽車撞斃女孩之蒞騐]  
　　住居西嘉興路一號門牌婦人徐陳氏家六歲女孩徐紀亥於上月三十號下午四句餘鐘在嘉興路被汽車夫王桂友駕駛五百六十三號汽車撞倒碾傷由探葛祖元與一千一百四十二號華捕將傷孩車送同仁醫院醫治無效延至前日下午因傷身死當即知照該管捕房派探將尸車送騐尸所昨晨傳同尸母徐陳氏見證俞連生稟請公廨關讞員會同美約副領事於午刻蒞所檢騐屬實塡明尸格升坐公位略詰一過遂會判曰騐得已死小孩徐紀亥委係汽車擴傷身死即着尸母徐陳氏領尸棺殮車夫王桂友押候下禮拜二解廨研訊並車主酌量撫恤 
[中國大學派代表歡迎新校長]  
　　北京中國大學自董事會聘請王儒堂先生為校長後曾由董事會專函聘請學生今來函歡迎現復由全體學生派代表蔡咸章丘咸兩人到滬歡迎並說明該校學生對於王校長之渴望希王校長即日到校履新以圖校務上之進行云 
[滬南工巡捐局常會紀]  
　　滬南工巡捐局於昨日午後三時開常會到者有該局名舉董事莫子經姚予讓陸崧侯朱志堯等首由局長姚石蓀報告開會宗旨畢即將該局最近進行事宜各議案提出當衆交議計審查上海市中區總圖並議米業仁榖公所擬在南市沿浦地點建設停泊米船之碼頭以免受他船之擠軋云云公決俟擇有相當地點後再行商榷辦理迨議畢散會時已値薄暮矣 
[證劵物品交易所消息]  
　　上海證劵物品交易所市場揭示第二百九十七號云六月十日即舊曆端午節本所定於是日休假一天又第二百九十八號云第三十九號經紀人葉景樵君來函請求廢業業經本所承認自六月八日起第三十九號經紀人停止雜糧油類買賣　此通告 
[洗衣同業公所今日開成立會　　洗衣同業公所定於今日（八日）星期三下午二時在四明公所開成立大會 
[利濟與義賑兩獎劵開獎紀]  
　　昨日為第八次利濟有獎正劵開獎之期在久大碼頭總發行所舉行自上午九時開始至午刻十一時半始竣茲將開出之五大獎號碼及承銷各票號錄下頭獎第四萬零九百八十七號本埠大善元轉漢口吉祥春二獎第二萬三千八百七十八號嘉定正鴻三獎第一萬一三百零八號蘇州源濟四獎第一萬四千五百十六號流口振華公司又四獎第一萬五千六百三十六號杭州協記公司五獎第二萬四千九百三十四號杭州協記公司又五獎第三萬四千六百五十號本埠有利源 
　　昨日又為第四次義賑獎劵開獎之期在西門外方板橋共和影戲園內舉行自午前九時半開始至午後一時始竣茲將五大獎號碼及經銷各票號錄下頭獎第二萬九千六百四十九號北京義賑會二獎第二萬零七百五十九號本埠大利元三獎第一百三十六號河南分所四獎第五千七百三十二號江西分所又四獎第七千六百四十九號山東分所又四獎第一萬零零八十號本埠萬利發又四獎第二萬一千二百二十七號漢口振華公司五獎第四千一百十號本埠善利全又五獎第一萬一千二百十六號江西分所又五獎第一萬五千八百九十三號東三省分所又五獎第一萬八千五百零三號束三省分所 
[上海大戲院映演寳蓮長片]  
　　電影劇以寳蓮女史為最佳惜其長片不可多得虹口虬江路上海大戲院連夕映演寳蓮從軍記是劇乃歐戰時在戰線實地所攝其境地之危險可知而寶蓮演來尤復情節離奇技勇卓絕以是觀者罔不歎賞現正每夕蟬聯續映愛觀電影者不可不往一觀也 
[無錫男孩迷路]  
男孩岳金根身穿白洋布對襟衫袴禿頭無帽在法租界迷路啼哭為捕查見帶入捕房昨送法公堂請究詰據該孩供稱無錫人家中有父母於五天之前被人拐來上海在途失散等語中西官判送錢金公所資遣回籍 
[豆餅壓斃小工之騐判]  
　　滬西勞勃生路大有榨油廠小工某甲被荳餅壓傷車送仁濟醫院不及醫治斃命已誌昨報旋經該廠報由戈登路捕房飭控吳柚生前往調查得郭生前係臥於荳餅堆上後因荳餅坍倒致遭壓傷要害而死遂將郭尸舁往虹口斐倫路騐尸所稟請公共公廨開讞員於昨午會同美副領事貿君蒞臨尸場騐明尸體飭吏塡就尸格升座公位由吳探稟明前情將尸弟郭雲卿傳案據稱其兄因何被荳餅壓死伊不知情等語問官即在騐訊單上判日騐得已死郭慶三委係睡臥荳餅堆上受壓身死即着尸弟郭雲卿領尸棺殮並由廠主酌量撫卹此判 
[同衍德藥店被焚]  
　　滬南商船會館前同衍德藥材店於昨日午後一點餘鐘時忽然火起頃刻冒穿屋頂救火聯合會鳴鐘告警俄而各區救火會均將救火器具馳往施救因火起於該店後進樓上勢甚猛烈幸四周均有圍牆不致蔓延約歷一小時許即行熄滅計焚去中樓屋面三幢餘未殃及其外面店堂内所陳藥材均延水漬當由崗警將店夥願秋江帶入一區一分駐所由牛署員問明前情據云承保火險銀若干牛署員以前數日該店廚房內亦已失火幸即撲滅有無別情應候查明起火情形再行核辦旣而有人請求具保願先繳呈　金洋五元牛署員准即保出候查 
[汽車傷人三則] 　　 
　　虹口平陽路大連灣路口昨日下午三時許有一千五百三十三號洗車駛過撞倒江北人五歲小孩陳小六子背部跌傷由提籃橋捕房八百三十二號華捕瞥見前來押令汽車載送受傷小孩往同仁醫院醫治旋即帶該汽車夫入捕房稟候捕頭發落公共租界北京路貴州路口同時有工部局裝柏油之五千一百二十號汽車駛過撞倒鎭江人張長彭（六十二歲）頭部等處跌傷由老閘捕房五百六十四號印捕到來抄錄汽車號碼呈報捕頭一面雇車送受傷人往仁濟醫院醫治又公共租界長浜路馬立師路口昨日傍晚六時許有寗波人洪林生在路行走被某號汽車撞傷腿足跌倒於地由新閘捕房一千三百五十一號華捕到來另雇車送往仁濟醫院醫治一面抄錄汔汽車號碼呈報捕頭請究 
[續誌婦人控夫謀害之反訴]  
　　婦人劉嚴氏誣控其夫劉世祺以楓茄花毒藥草謀害性命當因證據不足案不成立劉世祺即詣審廳具稟請求離婚奉諭候判在案茲悉劉世祺探悉其妻嚴氏係信劉善夫唆使揑詞稟控因此不甘復於前日又投檢察廳具詞請提嚴金元劉嚴氏父女並劉善夫等到案訊究誣告之罪奉諭候提齊一干人證來廳訊究 
[查獲拐匪及被拐女子]  
　　住居虹口嘉興路瑞康里之泰縣人竇德鴻竇德昌兄弟有姪女名玉巧年二十五歲近被同鄉曹長模由原籍拐來上海匿居閘北大統路長興里內昨由二竇報告救濟婦孺會派偵探陳漢卿查獲將該女及曹解押四區候辦 
[虛設慈善會騙錢之拘究]  
　　揚州人朱少甫（即朱伯滋）又名朱兆松近與鎭江人朱了公在公共租界老閘橋北唐家弄一百三十五號屋內盧設北省災區慈善會假慈善團名義向美國舊金山聖法蘭雪司奇處勸募華僑振欵甚鉅前日被本埠華洋義振會得悉以朱等不應假用慈善名養騙財用電話通知總巡捕房即飭西探目薩拉文華探梁寳森與西探目開協往將兩朱拿獲昨解公共公廨先由中西包探上堂稟明前情繼據繙譯謝培德投訴昨日得到華洋義振會報告謂有人在唐家弄虚設慈善會向美國華僑騙取振欵惟此案尙須調查請為展期研訊云云中西官得稟判兩朱還押候查明下禮拜二解訊 
[私用捐欵押一年]  
　　工部局捐務處西人指控收捐華人鍾毓俊私用捐欵洋三千零五十一元等情昨由捕房將鍾解廨請為訊追先由西人上堂譯訴案情訊之鍾供所有私用之欵悉還債項前日曾將洋六百元交與保人代為料理求宥經中西官核供以鍾不應監守自盜判押西牢一年如能將洋繳還准予酌減刑期 
[昨日公共公廨訊案紀]  
　　昨晨公共公廨民四庭由俞襄讞會同英包副領事訊理民事訟案三宗（一）孫秋堂訴葉和尙侵佔地皮冒認組墳案據原告律師稱前因被告供墳內埋有　字之磚塊可以掘開辨認故原告嘗得被告同去掘墳詎被告謂須先將原告定罪而後彼始肯去足見情虛云云旋據被告代表甘維露律師聲稱掘墳須公堂派員前往監視原告邀被告往掘墳墓之日適値星期公堂例不辦公無人派往故被告遂亦未去云云（結果）限七日內將所爭墳墓開騐若有一造不允作為情虛並由檢察處派員到場監視（二）永成花廠訴顧應伯用空賑欵案前經判决償還無欵將方單過戶與原告作抵茲顧之代表朱斯芾律師到堂聲明現有人願保顧出外料理過戶手續應請准予保釋（結果）王長生旣願保顧應伯出外候本廨交保處查明辦理限被告於九月間將方單過戶交與原告（三）婦人王陳氏訴其夫王福根納妾將伊虐待靖求離婚案先由見證王毛大等上堂證明曾見被告毆妻情形次由王福根供從未將原告虐待不願與之離婚我所納之妾並非姘婦等語旋由原告律師與被告之甘維露律師先後向以上人證盤詰一過（結果）展期續訊 
又午後民二庭由際襄讞會同美約副傾事訊理美商聚豐洋行訴江述之違背所訂認銷肥皂合同貨到不出請追損失案先由原告律師聲述案情次據該洋行西人訴稱被告係由買辦李姓介紹訂立此項合同載明被告每年認銷肥皂五萬箱詎第一次運到之一萬五千箱存棧已久尙不出去殊屬述背契約云云旋經被告律師將原告呈出之合同察閱之下知訂合同之雙方及擔保人均未簽字蓋章因向該西人反覆盤詰訂立此項合同之情形良久（結果）展期續訊民四庭由俞襄讞會同日林副領事訊理（一）金元高訴關根泉不理借洋案（結果）本案已經和解應即註銷（二）周錫泉訴周老伯周三兄周佛生　　基地案（結果）改期由原告邀其母到案質證並着被告提出證據再訊（三）陸伯林訴任慶稼不還欠洋案（結果）准任慶稼具結出外有力時拔還（四）周仰高訴吳錫祥不理竹價案（結果）限被告於一個月內償還原告洋一百七十二元並繳堂費 
[藥房私賣鴉片之重判]  
　　湖北路清和坊口華商中義藥房因私售鴉片烟彼捕房破獲業將夥友趙金安及其主莊行者（即張瀛洲）出店殷子生（即應子生）先後提解公共公廨訊判趙金安押西牢一月再罰洋一百充公張應兩人各交人洋並保候訊在案昨晨由廨復訊先由十五號西探目依克投訴被告藥房私賣鴉片烟故違禁令並將抄獲煙膏一皮箱計四千八百聽呈案請察訊之張瀛洲否認私售烟膏並延律師到堂代辯而應子生供認個人私賣烟膏不諱經山西官核供以趙金安無干判趙開釋應子生押西牢一月而張瀛洲　為主人應負責任着罰洋二百元充公如再出售烟膏查出併究不貸 
[違犯煙禁分別科罰]  
　　法捕房包探苗永興日前巡緝至菜市街某弄口瞥見王金生手携盒頭烟膏一大包形甚慌張當由該探上前抄獲連王帶入捕房又錢福生日前身藏洋烟三大鐡　行經法租界小東門外為某號華捕查出拘入捕房諭各交保候究昨日傳至法公堂請究先由該探捕等上堂稟明前情詰之王金生供認在途兜售煙膏不諱錢福生供此烟膏由外埠帶來治病不敢私賣中西官判王罰洋一百五十元錢罰洋三十五元充公烟膏銷毀 
[誌謝]  
　　昨承銀行週報社惠贍第二百零一號銀行週報一冊又小世界贈五月份遊劵二十紙誌此併謝 
雜評二 
[省公債與裁兵] （訥） 
　　省當局應會財政之困難誠實情也欲解除財政之困難第一須從軍政方面着想能商之軍政當局裁減其兵額節省其軍費則一切政費即可應付裕如若專從人民方面著想如何籌措以彌補其難關則雖年年借債而仍不免年年在困難之中人民縱能深諒當局之無他亦實苦於無力為繼也是故今日省當局欲彌補財政之法當轉其洋射人民方面之眼光以移於軍政方面 
　　人民對於本省之財政不當以不借債而遂可一切不問也軍隊不裁軍費不減終是我人民之負擔從不借債亦必以他種方法取償於人民故人民亦當助省當局以爭裁兵減費我蘇人微特不能再負巡閱使額外之軍費即原有之軍費亦無力負之故蘇人於爭廢巡閱使外當進一步以爭裁兵 
公布欄 
[上海地方審判廳]  
判決主文（民一庭）一件判決　龍蓀與許陳月娥遺產料葛一案主文陳漢池所遺住宅及基地應由被告人贖迴分給一半與原告人管業原告人其餘之請求駁回訟費由兩造平均負擔　一件判決王顧積與孫淦票欵控訴一案主文本件窒礙駁回聲明窒礙後訴訟費用歸控訴人負擔（民一）庭）一件決定褚掌生訴衛玉堂為贖田涉訟一案主文本件訴狀准予註銷訟費歸原各人負擔　一件判決盧東溪與盧企望因田產糾葛控訴一案主文原判除令盧東溪將盧文煥所遺服號第三十七　列字圩內田三畝交盧企望管業及訟　部分外撤銷盧東溪其餘之控訴駁回本審訟費歸虚東溪負擔 
　　批示　　一件　愛堂　請報行由關悉仰使傳案訊辦此批一件盛礪甫聲請發回原卷由狀悉本案前據陶錦堂聲明上告　將兩審卷宗呈送高等審判廳核辦在案末奉發還所請暫毋庸議此批一件沈根興狀保陳芮氏由准保此批一件顧金標狀請查封由狀悉着即來廳候諭此批一件王化瑩狀領章程曁保證書由准領此批一件胡錫南狀請執行由狀悉查本案已據姜元亭提起上告矣此批一件孫茂盛狀請執行由狀愁准予飭吏依法執行此批一件陸蔡氏狀請傳案追繳由狀悉查劉福房與蔡氏租地糾葛一案卷宗未奉高等廳發回所請暫毋庸議此批一件徐阿洪狀領　簿由准領此批一件龔金桂狀請銷案由狀悉着即來廳　諭此批上六月六日 
[上海地方檢察廳]  
　　批示　喬金奎等狀悉該被告果有栽贓誣陷情事書區定予送案法　詎有諭令自行赴訴之理所稱殊難置信不准此批劉三狀悉候送江蘇高等檢　　　轉此批果三狀悉侯能榭到案再行核辦所請不准此批周趙氏狀悉案已判决仰即知照此批朱福成狀悉所請於法不合應毋庸議此批侯江氏等狀悉傳案核辦此批　　江狀悉本案業經同級廳决定矣 
此批李𢗝福等狀悉仰即遵傳到案候訊此批以上六月六日 
 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[旅歐觀察談] [  中實]  
　　表示法蘭西美妙之眞精神實當屬之茶花女茶花女法文名Dame　aux　Camelia似可譯為（茶花夫人）其眞姓名為（柏來西）（安捧心）Alphonsine　Plessis其墓在巴黎市北第十八區古來故橋下之北園Cimetiere　du　Nord（一名貂山墓園Montmartre）Avenue　rachel降階入寒林灰敗淡日無光兩旁隆起如土阜界以鐡柵皆塜墓也道左柵盡處即可望見茶花女墓之白石墓門上懸磁質花圈數事其墓在墓園屬第十五區由進路上數為第四排第十二墓穴墓右一樹雙岐挺立墓門上四角刻花甚清雅白石墓碣瑩潔如玉七十四年來完整無缺其題字有云（此中長眠者為柏來西安捧心生於一千八百二十四年一月十五逝於一千八百四十七年二月三日）墓前黃花一握想為遊客所貢獻片土尺地儘足動人留戀可憐之狀殆亘萬古而不易也得詩一首 
　　冉冉寒林道　萋萋下北邙一坏哀怨土萬古鼎彝香法曲　　傳刋遍奇情舉國狂空前留艷史勝似丹王 
筆記 
[苦孀記（一）] [  汪珠]  
　　清末政壞國濱亡矣志士憬悟磅礴鬱積之氣末由披豁蓄為革命革命者以身貸國之死靡餒漢陽一役兵火並發隕者萬人有黃生焉青與焉裹革無屍遺燼有骨第莫由指辨其遺骸故其孀營虛壙於武岡風雨之夕縞裾綷䌨埋淚於此不數年國士安魂之穴復為苦孀埋玉之地噫筆之事彌慘耳先是士青為越之舊族豐於才駿邁自　不尙苟同早歲出嗣例蔭襲忽嗤曰滿國仇也食仇志何卑益懟先人之以官有家家散萬金身留一劍有心報國非一日已妻黎美絕迫於父母命而總其姻會婚之夕傳武昌敗耗氣湧如山亡去黎得別書云（余大抵是死家事卿屬矣畢椿萱天年後之事聽無定河邊健骨未認鏡中盡影可瞻郎也）黎閱之似罔覩低黛斜眸注攝影久若飽慰者雙撐盼睫穩俟凱傳矣第云戰者畏死自巧避多方百戰無一死比之章綬纍纍金印如斗者殊多畏死之徒拾他人之死功耳心欲死之身始前趨終之必死士青坐是一戰遽蹶形踪胥渺可憐花締駢枝鴛悲孤宿纔百日耳獨念左君賦孀抑異雲英未嫁聞耗怨驗偷回啼痕頻拭顧畫影鏡中何遂能恣作悲啼僅默誌敵帥梁璧之名有靜會之者人前一哭終靳之不察者目笑而指之曰麗質端負怨銜爾許矣 
劇談 
[歌臺閒話] [  舍予]  
我之劉小衡觀 
　　新天蟾之新角中有劉小衡者係名凈劉永春子以古裝梅派頭銜現色相已數日矣採諸輿論謗譽參半予旣為喜觀旦劇之一人豈得毫無表示乎 
　　野驢君一篇似近於袒緣劉藝雖非羗無故實特喜滲雜錯用即如奔月之採花舞鐮時近乎膩身叚亦非且含武性故少娬媚氣是蓋於劇理上尙少研究以言姿色祇能媲美前來滬之崑旦白玉田耳 
　　依吾眼光論斷此子未始非可造之材必愼選名師而後可成以目下之藝則距劇之重點本體尙遠尤不可使胸無成竹之綠牡丹往效若所謂小翠花應有自嘆弗如云云亦視劉為太高矣 
嗓音雖圓潤板槽乃欠精到現在天蟾祇可以歌喉勝翠花若置之亦舞臺中較白牡丹恐亦遜一籌焉 
詩選 
[和章雪村先生哀令郎士敦原玉] [  陳淡園]  
　　哀惋成底事父子各參商教育非易易辛苦已備嘗我勸雪村氏師丹老善忘（用袁隨園語）修短皆由數水月映滄浪牙牙初學語便希辛棄疾誰知誤聰明令父成悲臆夢夢問天公相煎何太急（用曹子建語）起死與回生於今已乏術讓梨分棗時其餘給同類稍長人董帷業師驚　異同學肯相規析疑敢自秘大椿病初垂悲痛隱腑肺 
　　人生如蜉蝣新陳均謝代天機意預知不遠心更會碧落恨無情光陰今不再寂寞遠鄉關瓦全玉已碎 
　　士敦不死後社稷有完人橫流看滄海誰復殷勤青眼　吾子明月賸前身支持無砥拄此恨終未泯 
　　澆愁長借酒酣然人醉鄉吐氣知何日顚倒着衣裳而翁猶未面神交天一方（予居漢口五彩巷慶壽里文耀學校）斯文同骨肉感嘆故應當 
新聞拾遺 
[求神失物] [  丕承]  
　　寓山海關路某里之某甲有雪張氏素迷信前日氏因甲之生誔特往邑廟星宿殿內燒香家中祇剩傭婦婢女二人後傭人因有同伴來相偕出游家內僅一婢及傭婦回家則見後門大開心知有異急至臥室察看則所有衣包棉被均已不翼而飛迨氏返家經傭婦訴告氏大怒除將該婢申斥外亦祇能徒呼負負而已 
[逃債遺帽] [  立德]  
　　昨日午後三時許南京路某茶社有一某甲在樓啜茗突來二妓向甲索錢甲謂明日飭人送來二妓不允爭論良久甲忽借小便為由遺下草帽一頂一去不返二妓待久不見甲返始知逃遁信口大罵即將草帽携之而去 
小說 
[小說社會衆醉獨醒（三四四）] [  瞻盧]  
　　第五十三回　路迢迢休談別怨　欲逐逐未戢邪心 
滬寗路上的三等車座位都用縱列式中間留著尺許寬的空地以通出入便是鯽溜人物尙且要側着身體螃行蟹步才能往來無礙何況這怪東西的身體本來累堆　腫不合程度自在劉公館裏坐館半年享用了鮮魚肥肉把身體發酵了許多現在也要揷身在狹路裏行走摩腿擦膝惹得一般搭客老大的厭惡他打從女客身旁經過腳步兒故意移得緩緩的兩隻眼睛釘住在女客面部上雯都不肯一雯生怕一雯了眼眼睛上的便宜打了一個折扣那些持重的女客別轉了頭不理他也有潑辣的便劈口罵道你瞧我做甚老娘不用你來相面他便涎臉答道我正善觀氣色慣會替人家相面咧一路打扯漸漸的走近錦心的座位所在色眼裏面的邪光從探豔法寳裏起射出來行路更自不規則一歪一扯只向錦心那邊捱將過來錦心本來垂腿坐下見他來意不妙趕把身體側坐隻腿提上座位抱著膝別轉了頭只向窗外看風景他走到身邊郤又不走了乾欬幾聲嗽想把錦心的面龐賺將轉來在這當兒火車上的小販恰在他的背後見他站一不走便發話道快走快走人家提起了脚讓你走你怎麼不走這是往來出入的所在誰容你釘住了脚跟說時便把他一步一推不由他不走青嚴走後錦心才轉身坐正了放下雙腿理一理裙裾他娘道方才這個人好不惹厭走近人前臭氣直嘖虧得我掩住了嘴要不是隔夜飯都要嘔將出來我本意要買二等車票座位也寬綽搭客也整齊偏是你要坐三等車 
餘瀋[  泗濱征鴻]  
積瘁之士鮮有壽者人恒惜之顧實大謬不然蓋自古聖賢其能立言立德而流傳不朽者莫不自積瘁中得來否則老死牗下淹沒無聞雖壽亦不壽也故人當患名之不立不患壽之修短 
　　更正　　頃據宜興縣立第一女校來函、謂本月二日新聞拾遺（怪）一則、並無其事、特為更正、 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[說獎] [  覺]  
　　獎嗾犬厲之也本作獎从犬將省聲其本義爲使犬猛進專制時代視臣民如犬馬故其所以勉勵臣民者亦曰獎於是引申為獎勵之義 
　　今獎勵之義習用已久幾盡人而忘其本義矣國體雖改共和而人心則無一不沿專制之習慣有功則獎有勞則獎獎之者不啻比人於犬也甲以請獎為榮乙以得獎為幸請之得之者不啻自比於犬也不明字義者之動貽笑柄如此 
攷之經傳以名予人曰褒以物予人平等者曰贈不平等者曰賜曰賞曰賚罕有稱為獎者獎勵之盛行必自不學無術者濫竊政柄始而國民虛榮心盛比之於犬而不以為恥自比於犬而不以為恥其尙有能知孟子之所謂良貴者哉 
國民常識 
[遠東運動會之觀感] [  蔣介民]  
　　夫遠東運動會在我國上海虹口公園開開第五次之運動會其時期自陽曆五月三十日始六月四日止計共六日今已過去矣記者於此屆大會中無一日不參觀然論逐日情形早詳報端亦母庸余贅述但我之欲貢獻於邦人士之前者固別有觀感茲錄於左 
　　（一）興趣　遠東運動會係合菲律濱日本中國互相比賽其興趣固較本國人與本國人比賽尤為濃厚則其熱鬧因是而起非第本外埠人男女學生紛紛與會即遠近士女亦咸來觀看誠有萬人空巷之槪 
　　（二）特色　此次遠東運動我國雖不能盡獲錦標而却有特殊之點足增榮譽即足球籃球隊球童子軍武術會等已詳本報遠東運動特刋號不贅 
　　（三）成績　遠東運動成績我國較遜於前其所以較遜於前則因愛國運動而疎於練習然吾人已獲此教訓期望國人趨重體育之研究培養精神鑒其已往勵其將來 
　　（四）會場　遠東運動五屆於茲加入者不過菲律濱日本中國而已菲日兩國可暫勿論余獨對我國不無遺憾以我國之地大物博而一區區之運動會場尙欲乞假於他人受人種種之干涉實於國體有關吾人亦應當勉其未來期下屆大會我國有完全自有之會場幸勿再蹈前轍貽羞他國　　（五）預備　此屆遠東運動不過三國而已下屆運動諒必有其他若印度爪哇等加入則其人數必較前尤衆為未雨綢繆計當及早預備有一完全之會場其範圍之大設備之精固宜應有盡有令無缺憾為止 
　　（六）進取　足球一門已見此屆之特色但吾願有志足球者切勿以此為止境更宜再求深造日本因鑒此屆足球之失敗已有下屆不達勝利不止之決心吾願我國人亦當以此決心為決心 
　　（七）注意　吾人與會觀賽對於言語舉動斷不可輕忽予細察此屆運動場中日本人之言語舉動頗可耐人尋味日人每在歡呼之際不作單獨之歡呼且歡呼有秩序即如五項運動中為第一菲為第二日為第三則其歡呼先中後菲最後日本以勝負之次序定歡呼之前後旣可表示其國民程度之高尙又可引起他國人之美感其用意也深不僅令人無從求其瑕疵更使人不　不追隨其後此種地方足證日人之外交手段故吾人不可不注意焉 
　　（八）盡職　遠東運動菲日中俱有職員并代表然余於菲日兩國之職員代表更為欽羡蓋職員與代表皆為便利與會諸選手而設吾於此六日間觀菲日選手所達諸地該職員與代表無不隨之其舉止殷勤和譪着着爭先不讓人後咸能盡其職责於此已可槪見他國人之勇於任事莫怪乎外交之着着勝利焉 
　　上為余六日中之觀感欲吾人之能注意於此切勿存遇事出風頭之想而疏忽其緊要者也 
經濟 
[端午節禮當贈與窮苦無告之人] [  楊晴康]  
　　吾國習慣以請人宴飲及贈送禮物為聯絡感情之具請宴多出於男子贈禮多出於婦女其為無益之酬酢一也 
　　官場中以贈禮為納賄之路固無論矣即尋常社會上凡金錢愈多勢力愈大者其所得之禮物亦愈多良以此類人之感情最有聯絡之價値也今屆午節社會上富者所得之禮物有上等紗料首飾及珍貴之食品等類其次焉者亦有鰣魚枇杷等應時之物品唯窮苦無告者節關緊逼饔飱不繼最需人扶助而絕不聞有贈以禮物者 
　　富人所得之禮物雖極珍貴大率皆力能自辦無庸他人之周濟其交遊廣者所得物品重見疉出且有過多之嫌是禮物無益於受者明矣凡勢力平均者恒互有贈送交易而退各得其所徒浪擲金錢兩方皆未嘗有所得益至於有勢力者對於無勢力者之餽贈且視為當然之報効有來而無往受之即為賞臉豈有感激圖報之意是贈禮之無益於贈者明矣 
　　凡贈物當使受者與贈者皆得最大之利益本屆端節凡欲贈禮者可將購辦禮品之錢全數周濟窮苦無告之人若此則受者旣獲實益贈者亦造福於無窮也（乙種酬） 
 
 
 

Page 18

 
 
法制 
[認可許可特許之區別] [  迺頌]  
　　行政法上有認可許可特許之名詞自字義之表面觀之似無甚分別而就其性質言之則大不相同認可乃有民自由之行為經國家認可後始發生法律上之效力例如設立學校無論何人皆得為之然欲有法律上之效力必呈請教育部立案許可乃普通所禁止之行為而獨許特定之人為之例如律師欲執行業務必須經司法部之註冊得其許可始得為之非一般有法律學識者皆得自為律師特許乃對於特定之人政府予以特種之利益例如工業家獨出心裁發明機器經農商部審查合格特許專利若干年是也三者之中惟許可有人與物效力之不同關於人之效力祇能限於本人關於物之效力則可傳於子孫例如許可執行律師業務是以人之資格為條件僅本人得為之而其承繼人無此權利也又如許可建築娛樂場乃以物為條件不特本人有此權利即其子孫亦有此權利也（乙種酬） 
衛生 
[癆瘵之傳染與共食問題（下）] [  鳳賓]  
　　余之摯友王君日與同事者共飯一日余見其獨坐而分食余訝同其故答曰因患咯血此後擬用分食制矣余敬之佩之以其常識之富且能知行合一不使其同儕沾染咯血疾也 
　　在家庭之間辦公之所及學校工場之內凡有供給飯食之處宜行分食制或每人二副箸匙一副運肴於飯碗一副納食於口際不使紊亂則傳染之患自可防免矣 
　　若其食者有患癆之人其人當深自覺悟竭力預防不使共食者有所傳染亦為公德心中所不可少者倘患癆者不自覺悟則同席之人宜自謀防衛之法切勿因情誼之關徒自因循卒蹈危境也故深冀對於癆瘵傳染問題苟不能執行分食或兩副箸匙之法則不如另起爐竈獨供飲食之為愈也 
　　抑又有進者無論行分食與兩副箸匙之法在每次食畢以後宜將各人所用之箸匙置入沸水中務使所沾細菌或病毒盡行消除否則徒有表面之潔凈而實際仍未得其當也某年余過扶桑飯於逆旅見所用之箸有皮紙包封啓封抽出乃半連半劈之竹竿二食者自行分開使用用舉拗斷而棄之故每次用新箸不致有傳染之患可見該地人民衛生常識之一斑矣 
家庭常識 
[裝電燈者須知] [  修正]  
　　近來電燈事業極為發達故我國各處大都皆設立電燈廠而裝用者徧地皆是以其價廉物美也然電燈危險品也偶一不愼每致肇禍故裝有電燈之家不得不稍有電學常識今略述於後 
　　電氣有交流起流之分交流可改變電壓（Electromotiveforce)而起流則不能 
　　電氣通入人家有一定弗打（Volt俗名磅數）普通皆二百二十弗打或一百十弗打故購電泡亦宜照此弗打若用較大弗打之燈泡則燈光黑暗不明若用較小弗打之燈泡則燈光雖加倍明亮然燈絲易斷而耗電且多不甚經濟也 
　　電燈泡有一定之壽命約一千小時若過此時期燈絲雖不斷然泡內發生一層黑膜點時非但光度不足且用電較平時大四倍故燈泡至此時期不若換之為經濟也電線切不可裝在天花板內及各種不見之處以為美觀蓋若裝在隱僻之處則其包線之物每易被嚙破而致走電 
　　凡裝電燈之家在總開關或電表之傍必有保險機以防不測若忽然因事而保險線燒斷則速將電流關斷以　鉛絲將保險機接好則燈復明矣不致浪費時刻以待電燈匠也（輭鉛絲電料行有之售價不貴）（乙種酬） 
道德叢話 
[西方格言（一四七）] [  謝介子選譯]  
　　欲勝當耐（德意志諺） 
　　懦夫少機會（英吉利諺） 
常注意目標者其射必佳（荷蘭諺） 
疑生則愛失（英吉利諺） 
因材器使最佳（季立克）(Gaelic) 
佳品受沽易（勃勞突）（Plautus） 
外科醫須有鷹之目獅之心婦人之手腕（英吉利諺） 
巨災每起於星星之火（丹麥諺） 
太多與太少均劣（英吉利諺） 
今日能節省少許明日斯有之（荷蘭諺） 
問答 
[李樹元問]  
　　前閱本年五月二十四日（申報）常識欄內有草帽洗白法一則萬濬君謂洗白之法即以大蘇打一成溶於四成之水中加屈里沒林少許（即洋蜜）和勻以海棉蘸而擦之復以清水洗之帽即漸次變白云云此法樹元初疑其太簡單後請精於理化者如法試騐而帽色漸變為深黄遂棄去不戴究屬如何無從推測 
　　右間應請萬濬君答復如不能答取銷酬貨　箴註 
識字捷法 
[應用字] [  濟渝]  
　　闖　馬出門貌從馬在門中本丑禁切今讀若窗去聲引申為突兀驚人之詞 
　　聯　連也從耳從絲從耳耳連於頰也從絲絲連不絕也又合也　又行文用偶句者曰聯如對聯聯語 
 
 
