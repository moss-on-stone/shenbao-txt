# 1895 - 37 - 4907831

 

Page 1

 
 
[募捐小引] [  申報館九頓首拜啓]  
　　奉省諸軍現與倭兵奮力交戰計受傷者不計其數忠義之氣殊屬可　本由西國善士及兵船上醫生陸續舁歸醫治茲以醫藥資不敷行將中止特函請滬上大牧師慕維亷先生出爲勸募其情形已錄入今日本報内惟此欵自應多多益善是以本館願效微勞帮同辦理務祈遠近諸君共切同仇敵愾之心溥施起死回生之力尅日佽助多寡不拘本館當立掣收條一俟集有成數卽交慕維亷先生彚解奉省此非尋常善舉可此切勿遲延觀望盼甚讀甚 
[第四百號畫報告白] [  點石齋啓]  
江右某孝廉多文而富尤工書法人皆目爲玉堂金馬中人孝廉亦頗自負因于今正人日後製成狀元遊街　憕彩使人舁遊城巿以徵其瑞不知者以爲孝廉之豪興也其知者以爲孝廉之熱中也茲繪爲圖並倭酋好鴨等事共九則後仍附叢抄册　卽日出售此佈 
[勸助行營醫院經費說]  
　　甚矣軍士之苦也當夫荷戈執戟列隊而前道路崎嶇日行百里熱則塵砂被體汗血淋漓冷則雪窖冰天膚坼指墮有寃不得訴有苦不得號在稍有仁慈者已見而惻然心有不忍及至戈矛林立砲火喧天肉薄血飛赤地千里每一鏖戰屍體縱横斷脰殘肢烏鴉爭啄卽幸而不死而瘡痍遍體鮮血交流藥彈及身深入筋骨倒臥於路痛不能行輾轉哀號慘難入耳無論戰而敗受傷兵卒固必累百盈千卽使我武維揚全獲大勝而當奮不顧身之際安保不中槍著彈痛苦淹煎此西國紅十字會中人所以必不避艱危爲之療治也紅十字會者皆各國好善之士或精於醫術者糾集同志製備刀箝藥餌之屬隨營前進遇受傷者則醫之其人裝束略如武員腰佩長刀手執小方旗旗上書一紅十字衣之右袖亦如之背負小藥箱出入於槍林砲雨中人見其爲行善之人不之禁阻一有兵士中彈而仆卽舁歸施救敷以妙藥飲以美酒維持調護備極周詳昔年英醫梅威令君曾設是會於臺灣招集學生悉心指授數年之久技術已精乃航海至申江北赴津郡謁中國某當軸願將學生分布各營當軸者笑而却之梅君無可如何廢然而返噫使當日而重用梅君得以大展其長廣集生徒授以奥妙何至今日而受傷兵士皆借助於各西人哉日前接營口來函悉中倭開戰以來有 
教士及兵船上員弁八人湊集貲財就營口設一醫院凡兵士之傷而未死者皆可入院求醫　蓋州失守時傷者甚衆或雇人舁至或匍匐而來或載以車輛雖相距八十里而來者多至數百人類皆血肉模糊鱗傷遍體西人盡心施救留養院中後以經費不敷醫藥罔　乃函致滬上　維廉教士請廣爲勸募匯至營口以免半途而廢之虞慕君一面苦口勸捐一面商請匯豐銀行代爲彚解此其實心行善畛域不分誠哉可嘉而敬焉本館向從諸君子後籌辦振捐行之數年集欵不少兹見兵士受傷之苦更甚於飢民因列小啓於報端遍勸諸君佽助顧或以爲營口醫院旣設自西人自必用西法施醫恐與華兵不甚相合殊不知西法之靈效實有精妙入神者華醫從師一二年略讀方書數本卽可懸壺市上藉以生財西醫必由大醫院栽培學之旣成者列上等給以憑照方可行道濟時故必心地明敏之人加以勤學好問始得學成出考名列醫林而其傷科外科更有神妙不可思議者他事不必論卽如日前本報所紀同仁醫院主文醫生等割治石淋之症實爲人所共見共聞夫石林生在膀胱中欲用藥化之頗非易易文君乃爲之割穿海底穴將石箝出用藥綫縫級據云一二十日中卽可痊愈曾謂華醫而有此驚人妙技乎則以西法而醫受傷兵士不可信其著手成春乎或曰泰西紅十字會中人當兩國交兵不論何國之人凡有傷者一律舁回醫治今勸華人捐助而倭人亦蒙其恩在捐者恐心有所不願則告之曰前日報上已略言之矣倭人自設慈善會由倭后爲首糾約女醫生及閨閣中之好善者歴年節衣縮食積得金貲存儲東京鹿鳴館中以供臨戰時醫藥之用而赤十字社施醫之局其立法亦復相同西人以爲倭國旣自有行善之醫生廣療兵士故營口所設醫院不復療及倭人卽或舁來亦必揮之門外若是則華人及西人所捐之欵祗以療治華兵人何樂而不各解腰纒以紓兵士之痛楚乎且倭人之兇悍蔑理亦已極矣其兇惡殘忍之性幾同化外頑民矣慈善會中人尙能各出貲財拯人之苦豈有我堂堂上國聲名文物照耀寰區而不慷慨解囊以救目前之慘刦所望寰中義士海内仁人憫兹刼運之難回大發慈悲以濟世或輸布帛或助金貲隨分輸將不遺微末俾早日彚解前去以應急需則本館固不敢居行善之功而諸君子之大發善心其食報豈有涯涘哉又聞日内寓滬各西人之捐助者或數百金或數十金集腋成裘爲數已屬不少而威海之戰傷殘兵士約有千百人刻已載至烟臺求爲療治所苦烟臺祗一醫士雖有他人輔助終難遍應所求勢必推廣善緣玉成斯舉想領袖者自必熟籌良法而尤望我華衆善士之及早解槖毋任西人捷足先登也 
[本館接奉電音]  
　　昨由京友電傳上諭二道敬謹譯登○正月十四日奉上諭自正月十四日奉上諭自上年軍興以來朝廷每念從征士卒冐險衝鋒勞苦情形時深軫惻著各路統兵大臣嚴飭各將領等於所部兵勇務當優加體卹以期踴躍用命倘有　扣軍餉虐待兵勇經朕訪聞或被人叅劾當執法嚴懲决不寛貨該統領等其各凛遵毋忽欽此同日奉上諭前任靑州副都統德克吉訥由叅領簡授烏魯木齊領隊大臣在塔爾巴哈臺布倫托海科布多等處征剿多年洊升副都統前因病准其開缺賞食半俸兹聞溘逝軫惜殊深加恩著照副都統例　卹任内一切處分悉子開復應得卹典該衙門查例具奏欽此 
[大將星沈]  
　　威海警信本館已屢接電報譯列報章昨晚十一下二刻時又接派赴天津專訪軍務之友人來電云昨日威海各兵船又與倭奴鏖戰其中有被轟沈者丁帥已盡節有一魚雷船駛到烟臺因已受傷亦卽沈没李傅相聞此惡耗爲之痛哭流涕噫何兵氣之不揚見至於此耶然本館猶望傳之非眞也 
[倭未占島]  
　　昨日上午烟臺來電云劉公島並未被倭人占據惟定遠來遠威遠三兵艦則已用水雷擊壞 
[倭人殘酷]  
　　昨接禁烟新學會人來函云嘗聞日本悉遵西法兩國交綏不妄殺人其佈告奉天商民亦云如是不料言而無信得旅順攻登州據榮城凡經過之處非砲臺營壘是田舍村莊俱亂放炸彈四圍轟擊焚燒民房鎗斃婦孺不計其數最慘者是榮城鄉民爲鎗砲傷斃者數萬流離失所凍死餓死者二十餘萬嗚呼如此殘虐豈尙得得謂之遵公法教教化之國所爲乎况榮城登州鄉民坐守家園手無寸鐡豈禦敵者胡爲嗜殺至此也 
[威海餘聞]  
　　威海警信前已屢列報端兹復得確實電音悉倭酋之來侵者爲佐久間氏名左馬大係男爵現 
 
 

Page 2

 
 
任僞陸軍中將之職所部倭兵約共八千名其中三千名中大連灣調來頗爲兇悍餘則新自倭邦運至所謂後備兵及國兵皆烏合之徒不足以備戰陣云 
[王叔病故續聞]  
　　十四日報登倭主之叔某親王病斃一事兹悉病斃者爲有棲川親王華歴去年十二月二十二日因患熱症以致不起或曰實被仇人所刺　主秘之至二十九日始發喪蓋以防國中内亂也按有棲川爲故一品大勲位熾仁親王之長子生於彼國天保六年卽　中國道光十五年在世六十一歲現任陸軍大將之職其僞宮在東京麴町區永田町二丁目 
[臺撫奏稿]  
　　奏爲續布臺防益求完備摺密陳仰祈聖鑒事竊臺灣自聞倭警所有增營設備情形歴經前撫臣邵友濓奏明在案查倭人雖鴟張於北而志不忘台六月以來時有倭船游弋測水故臺灣設防與臨敵同南路於霜降後湧浪漸乎與澎湖並形喫重恒春縣自大港口以迄鳳山枋藔百有餘里昔爲倭人盤踞半載有餘蹊徑先諳舊奸猶有砲臺未設海岸易登該處防營尙單又無大員統率誠恐敵人乘虚就熟不可不加意嚴防帮辦防務南澳鎭總兵劉永福與臺灣鎭總兵萬國本並駐南路郡城遙顧恒春鞭長莫及兹商以萬國本專防安旂一帶劉永福專防鳳山東港至恒春一帶該兩鎭臣相去僅百餘里間事機則仍可互商部曲則不妨劃守庶幾各有責成惟劉永福僅帶兩營不敷展布商囑派員回粤增募四營恒春至東港防營均歸節制以一事權酌裁疲弱藉抵新募餉需此續布南路防務之情形也從來爭臺者必首爭澎蓋以澎湖可泊數十艘踞之是爲巢窟我能保澎敵難寄椗游行洋面勢不能長困孤台而難守者莫如澎媽宮西嶼兩島對峙中隔海程二十里現止練勇八營斷難兼顧兹調駐紥滬尾候補知府朱上泮率帶四營並募砲隊前往協防又開水旱雷一營擇要分置該地不產薪米一切糧餉軍裝非及時妥爲儲備臨警則接濟無從現惟竭力源源運往此續布澎湖防務之情形也中路臺灣府爲南北樞紐港口深者約二三處該處民情浮動舊有勇營分紥僅敷彈壓地方必須有堅整之軍方可扼守海口兹將現有四營汰弱補强併散爲整調取福建候補道楊汝翼以爲統領董新壁壘用壯聲烕不欲使臺島中權稍留罅漏此續布中路防務之情形也以上皆近日陸　籌辦海防輪稀物缺措置艱難至速亦須兩月方能就緒基滬爲臺北門户臣與提臣楊岐珍遇事會商先以鼓舞士氣固結人心爲第一要義　近整飭尙屬不難惟臺灣港口林立防營合計則多分布猶薄又不能以財力有限遂昧遠圖至於砲臺欠密軍械欠精雖非目前猝能增易亦應隨時力爲籌購惜有形之財必愈靡無形之財節平時之備必重勞臨時之備則非微臣之所敢出也所有續布臺防銀兩謹繕摺密陳伏乞皇上聖鑒謹奏 
[批駁巴山輪船向臺灣索費全文]  
　　据署江南蘇松太道劉麒祥文稱竊照臺灣截獲英國巴山輪船起出彈槍三箱將船送滬詳查一案當經職道查無軍火遵照憲電准予放行於九月二十八日展輪開往東洋不謂英領事於十月十二日平空備文照會以巴山船經理人禀違例扣留索償之事有辦法兩條一係給銀三萬兩了事一係將受損各項開單邀請公正人核算職道以該經理人索償原委係憑何條公法復請開示旋接回文以飭据禀復巴山船被中國南琛兵輪帶進基隆致遭擱淺並被扣十四天船貨横被搜查顚倒錯亂受損甚重又押滬詳查及入塢修理綜計延誤日期不少該船實無端被扣照復前來又經切實駁復仍令指明憑何公法索賠去後現尙未接復文所有該船抵滬查騐曾否延誤除函詢新關稅務司查復外理合將情形禀報察核飭查示遵等情据此除批查前奉電旨截拿濟倭商輪當派南琛斯美等船出洋巡查旋据南琛翼長袁九皋電稱八月二十一日在白犬山相近洋面遇見英船一艘名曰巴山據該船主聲稱並無軍火在船及查貨單有運往日本之彈槍等件因與該船於二十二日同到基隆口外等情當派員弁與稅司赴船於二十四日開艙查騐基隆口外風浪時作該船不肯進口起駁甚難據馬稅司電稱倭貨均在下槍其上半艙均係運往上海之貨搜查節節爲難至二十七日該船主又將艙門封閉不肯啓查二十八日馬稅司始商令該船駛進口内該船主不肯借用起重機器又將已起之貨旋卽翻入無法可查適馬稅司稱奉總稅司之電先將英人發審船貨應一倂扣留等語於是與稅司商定九月初三日傳巴山南琛斯美船主人等到案由巡撫派員審訊領事稅司觀審將船上英人交領事收管奈英領事不肯觀審不肯收管遂於初四日復行開艙查騐是夜卽准英領事函請釋放赴上海查問當於初五日停搜初七日申刻該船出口赴滬此臺灣查騐巴山之情形也查局外之船載有濟敵禁物無論多寡戰國有搜查之權卽英領事亦稱歐公使兩電囑將所獲軍火歸中國取保往上海查問等因是巴山之應查毫無疑義若謂彈槍三箱所値無多何以指爲軍火試問槍與彈不謂之軍火何物謂之軍火旣可少載豈不可以多載當日南琛在洋面旣見巴山軍火確鑿有据焉能不帶至基隆聽候查騐該船旣無違禁之件何以先不進口何以一經查至下艙卽封閉不服查騐所稱延誤乃其自取至先後起騐之貨不及一艙何至受損且受損者究係何物當未放行之先何以不指明請騐兹於放行之後平空稱物受損何足爲憑又該船進基隆口時衆目所睹絶無擱淺之事該船船主亦無擱淺之說其因何入塢修理與中國無涉總之此案考之公法中國旣有應查之權卽無違例之處更無認償之理也希卽查照辦理 
[閩督巡臺]  
　　閩督譚文卿宮保於去臘廿四日往長門巡閱各處砲臺二十五日始行回轅城中文武循例迎送大橋上遍揷旗幟頗形熱閙 
[火藥傷人]  
　　私購火藥有干例禁閩有豐井營高某因新正多暇欲爲花爆流星之戲遣丁買火藥三斤以石臼重研之不料敲出火星霎時轟發大聲驟起驟起幾如山崩地裂屋内紙窓悉行延燒高被藥焚灼頭焦手破霎時昏倒鄰右人等悮以爲屋倒爭先問訊後查係研藥失愼咸來救滅方保無虞又有火藥庫地方趙某年逾大衍因藏有火藥斤許被水浸濕趙急於用藥持放鍋中以火炒之立使之乾未逾時水氣方退熱氣驟透熊熊上熾趙面目俱被焚燒卽時昏倒屋宇幾被延燒吁險矣高趙二家先後延醫診治投以方藥報已日漸告痊矣　 
[乞丐投軍]  
　　杭垣每逢新正丐者之沿門求乞者絡繹不絶今正稀若晨星僅有老弱婦女以及殘疾者或謂去冬募勇時少壯者均往投効遂致巿廛絶跡云 
[教匪收禁]  
　　金陵信云去年底由江西撫憲飭弁解到著名教匪二名一爲張玉林一爲張啓華聞係前兩江督憲劉制軍密令訪拿之犯旣解到張香帥卽飭江寗府唐太尊發交江寗縣趙小帆大令釘鐐收禁二匪皆係江右名族一年六十餘一年五十餘均頤頷豐滿身中面白一鬚黑一鬚微白　 
[漕帥抵寗]  
　　前接電音知松漕帥約於初十日到江寗經上江兩縣飭令差弁將行　打掃潔凈鋪張一新懸燈結彩並於旱西門外接官廳陳設整齊屆期署藩司胡方伯鹽巡道李觀察江寗府唐太尊並城内保甲總局章觀察城外保甲總局鍾觀察上元縣陳大令均至接官廳鵠候惟江甯縣趙大令已往南鄉馮村相騐團勇擊斃四命一案並往他處勘視地址尙未回署故未恭迎迨鐘鳴五點漕帥坐滿江紅船由下關而來當聞砲聲隆隆護軍營兵鳴鎗致敬各官投遞手版以次晉見略叙寒暄卽行辭出時已將暮漕帥在舟次止宿一宵至十一早八點鐘由旱西門進城館於行臺旋赴督轅　會張香帥籌商防務 
[方伯將臨]  
　　正任江寗布政使瑞茀侯方伯去秋進京祝嘏已於去臘請訓出京近接電音知方伯約於十二日可抵江寗上江兩縣差卽於十一日在旱西門外結彩懸燈預備迎迓 
 
 

Page 3

 
 
[委署臬篆]  
　　江蘇藩司鄧小赤方伯交卸署漕督篆務後於元月十二日午刻回蘇已登前報兹悉方伯回轅後卽筮吉十五日卯時接印署藩憲黃幼農方伯現奉撫憲奎中丞委署臬篆黄方伯向在滄浪亭行轅駐節現署臬司韓古農廉訪則假通河坊湖南會館行轅辦公並未遷入臬署自陳舫仙廉訪帶兵北上後其瀛眷又遷往金陵是以臬署内迄今無人居住現聞黃方伯擬於十五日交卸藩篆後卽當遷入臬署筮吉接篆 
[幸未成災]  
　　十四日淸晨蘇州臨頓路之横街内有羣孩聚集於某姓門首嬉戲旋以然放鞭爆爲樂不料火星由門縫中射入延及稻草堆登時烈焰横飛不可遏抑某姓家人見之駭極狂呼一時鄰右畢集設法施救幸時在日間不致蔓延僅焚去稻草一堆餘皆無恙亦云幸矣 
[觀察仙逝]  
　　前辦金陵下關掣騐局候補道胡香久觀察廷玉偶染沈疴醫藥罔效於初八日仙逝觀察以翰苑起家介弟亦木天淸望其二公子去歲應省試已中副車不愧閥閱名家一旦老成凋謝其哀痛爲何如江寍府唐太守上元縣陳大令保甲總辦章觀察皆往弔唁公子匍匐叩謝哀慟旁人擇期分訃開弔 
[羊城春樹]  
　　楊巷晉泰洋貨店於除夕掌燈時突有盜匪數人闖門而入手執刀槍向衆恐嚇遂將櫃中所存現洋千餘元刦掠　空呼哨而去店中夥伴畏其凶暴不敢聲張迨盜遠颺始鳴鑼喊捕然已無及矣又十三行怡心餅店及觀瀾街米店均於是日被盜持械入鋪刼去多贓似此盜賊横行毫無顧忌彼有緝捕之責者其將何以爲情耶○客歲各項生意均極淸淡而米巿尤甚緣米價高翔無利可獲故各米店皆形虧折歲暮米埠所收帳項不及七成竟有數家貲本盡空先行逃閉者除夕城廂街市寂靜異常不似年關景象街上之擺賣年貨者幾無人過問無不仰屋興嗟云○老城新城各城門向例於歲除竟夜開放以便民間往來去臘大憲因盜賊猖狂　加防範諭以老城限二更新城限三更一律緊閉不准擅開○去臘杪北風大作海中波浪翻騰勢同壁立有一小艇内載數人駛至海珠寺前被風吹覆幸得救生船赴援將溺水者悉數救起未與波臣爲伍○元旦黎明文武各官均詣萬壽宮行朝賀禮禮成之後復齊集廣雅書局團　威儀肅穆翎頂輝煌書局内外皆懸燈結彩異常華麗冠裳之會極盛一時 
[羽葆增輝]  
　　迎春之日閩中地方官咸出萬民衣傘執事之屬一路相迎以多爲貴侯官鄉約局紳董許豫生陳子雄因侯官縣張翼臣司馬功德在民公製萬民傘一柄於初八日鼓吹敬送入署司馬下階欵接十分欣慰閩縣方大令去冬亦有　尾鄉民公送萬民傘一柄以誌恩德俱於迎春之日鋪張揚厲務極一時之盛誦庾開府落花芝蓋楊柳靑旗之句此時情景彷彿遇之 
[三山淑景]  
　　閩縣鄉間某乙之婦有女年甫十三許字某甲之子爲婚有丙婦以其女方襁褓時已議與己子爲姻平日遇有冠昏喪祭等事均以禮相往來已有年矣兹聞乙婦頓翻前議忿忿不平卽赴閩縣禀控彭大令提訊之下因丙婦一味游詞毫無確據殊難憑信著乙女　配甲子爲室緣甲有婚書爲憑也丙婦尙敢刁狡大令大怒嚴加斥責麾之使退聞者快之○南臺有私梟綽號洋布幫積慣漏私近爲水亭厘局委員楊司馬訪聞已飭司巡哨丁多方偵緝均被兎脫日前密會保甲局勇在鴨姆洲岸上該私販番仔細妹樂樂等正駕小舟運貨上岸有挑夫林鏡鏡兄弟挑洋布一擔幸被獲住連日水亭局楊委員會同保甲局梁明府嚴刑拷訊挑夫供出私梟多人卽時籖差拘辦○劉故鄉王姓有蜆埕一區被本鄉某甲恃强霸佔無如之何該鄉人挽洋嶼鄉某乙出與之爭果將此業由官斷回合浦珠　無不同聲　慶詎某甲心懹叵測串出義嶼鄉人某丙等於上月間糾率數十人皆面塗粉墨手執兇械直摀劉故鄉任意倉奪幷將珠玉簪釧盡行攫去該鄉民遭其荼毒已禀請地方有司乞大憲移營懲辦想爲民上者必有一番懲治爲去莠安良計也○土娼名亭頭四者靑樓中之翹楚也田鐺黃某與之往來十分欵洽幾於願老是鄉地棍綽號濟濟者素無賴每到娼家任意恫喝稍不遂意輙作叱燕嗔鶯之舉娼無如之何哭訴於黃居然有漢賊不並立之勢黃惑之前日糾同團勇多名偵知濟濟在家卽破門而入濟濟倉黃無措踰店而遁娼以爲拔去眼中釘洋洋得意是夕捧觴爲黃壽綺席春生自詡風流美滿特不知有情人果致眷屬否耳○田鐺鴇婦寳成嫂有名花二三枝臨風搖曳每惹人憐地棍番薯壽壽在伊家保標已歴多年所謂保標者殆與又桿披蓑名異而實同也去冬有綽號嫩嫩者闖入伊家一言不合遽起爭鋒將娼家器具擊毁一空番薯壽壽聞之引以爲辱立糾數十猛漢前來報復幸嫩嫩已兎脫否則又有一場惡戰耳○南臺保甲局近來詞訟頗繁門丁鄭姓私收規例往往有侵吞情弊同事咸不滿意總辦梁明府亦不喜其爲人斥令出局○南臺二塊石地方有某甲者以賣糖爲生新安橋某乙向買十餘斤堅不還錢甲遣人往索被乙携去私刑吊打幷打失票洋五六元甲不肯于休後經乙拘人調停情願賠償失票並延醫代爲調治甲亦不欲多事遂免雀鼠之爭○初九日十二點鐘福州府唐太守閩縣方大令侯官縣張大令海防廳唐司馬均排導出署行迎春禮各官執事先行萬民衣傘約有十餘柄書胥差役咸執春花或跨駿馬或徒步而行絡繹不絶其時大雨如注各官不能坐亮輿祗可乘煖轎閩父老夾道踵觀頗形熱閙○下渡鄉某甲生理中人也因欠某乙債無力償還去冬被乙索討一言不合遽起爭鋒拳足交下彼此均有損傷翌日赴閩縣禀請騐視 
[靑龍會P ] 
　　杭垣每逢燈節賽靑龍會鈎心鬥角踵事增華客歲倭奴犯順人心惶惑各業生意淸寥現届放燈時候個中人興會闌珊聞說僅有兩起一爲織造署中一爲藩司署中而助會者亦不甚多惟杭嚴衛某差馬燈仍照常出行云 
[禾中瑣語]  
　　初九日嘉興府宗太守率同嘉秀兩縣舉行迎春禮兩縣先後赴府隨同宗太守起行時在八點鐘適値大雨淋漓仍設全副儀仗六房書吏三班差役皆冐雨以行太守及兩縣仍乘暖轎經東大街出東城門就東碼頭官廳行禮畢遂由原路回轅○王分府於客冬奉撫憲札委稽查往來杭滬小火輪拖帶各船商客並禁止夜行王分府已設局北門外端平橋外大王廟内遵諭舉行○嘉興縣劉邑尊奉宗太守札飭詳准會同電報局增設電線接至乍浦海口以便傳報軍情商賈亦當稱便聞已沿路查勘至平湖再由平湖接至乍浦俟查勘畢卽使動工也○北門外塘匯鎭對河鄉間有徐王廟供奉巢河福主每年正月初八日有換元寳之舉禾城各店鋪及居民等相率買舟前往並有少年好事之輩雇覓畫舫蕩漾中流金管玉簫悠揚入聽不讓西子湖頭游船似織時○秀水縣寗邑尊據雙橋鄉吳姓禀報半夜時遇盜搶刦並傷男傭邑尊得禀卽於次日帶同刑仵差勇乘舟下鄉踏勘被刼情形幷騐受傷工人幸無大礙所失之物一時尙難核計聞當夜被刼時吳姓有江北客民數十人係雇以舂米者見盜行刦急欲鳴鑼集衆以該匪持有鎗械不敢與敵各顧性命紛紛逸亦可見盜匪之兇横矣 
[督辦到差]  
　　松滬厘捐局督辦福和笙觀察於昨日到差視事午後各當道咸往道賀 
[千戎捉賭]  
　　前晚本城小東門下江北人王某所設老虎灶糾人聚賭正在興高采烈經城汛李采臣千戎聞悉帶勇破門而入拿獲二十餘名喝令將王棍責五十下其餘或責一十下或責三十下諭以如敢再犯定行送縣重懲各賭徒叩首而退 
[水手索資]  
　　臺灣糧臺局吉安輪船失事一案迭經公堂質訊昨晨忽有該船水手多名與曾經干涉此事之某甲索取工資互相吵閙旋由各水手將甲扭住聲言欲送局中請爲裁奪紛紛擾擾約歴一時許始各向南而去後不知所終 
[小工折臂]  
　　江北人馬生挑年已十九向以小工餬口前日在吳淞口停泊之某輪船工作至午後偶一不愼從艙頂失足墜至艙底致將右臂跌損經人舁至同仁醫院求治未識能免作新豐折臂翁否 
 
 
] 

Page 4

 
 
[賭禁重申]  
　　虹口迤東下海廟殿前塲地極廣每値新春卽有無業流氓及近處土痞齊集廟塲糾人賭博或搖攤或牌九或二十一門種類甚繁去歲經工部局設立界石廟基已在租界之内昨遇元宵令節黎副捕頭恐若輩不遵租界章程依然賭博故於淸晨飭華捕數名前往彈不壓不許違章 
[學徒自盡]  
　　法租界興聖街開錦元珠花作主收趙蘭生爲學徒前日因事出外及歸見趙神色有異細視口角黑沬交流知係吞服生烟盤詰再三始知受其姑丈所呵以致自尋短見乃卽舁送仁濟醫館求醫醫生告以受毒過深無法施救延至六點二刻身死作主卽投報捕房捕頭以事前未經來報未便准理著自行計議可也 
[佳節停訊]  
　　昨爲元宵佳節公堂例應停訊宋通刺飭丁持片至德領事署知照今日又係禮拜所有公堂案牘須於明日解訊 
[美捕房紀事P ] 
　　偷兒混名小廣東者前日午後混至美界吳淞路第八十五號門牌某姓屋内竊取紫銅銚一只衣服數件正欲逸出爲失主所見當卽拿獲喚交某號華捕帶入捕房捕頭命押候解送英公廨究辦○二百八十一號華捕巡至北河南路見砲檯浜内沈有棺木一具卽回捕房報明捕頭飭傳頭圖地保孫順和於前日下午雇人遷至義塜掩埋 
[顧卹瘡痍]  
　　昨日承天馬山莊主人陳君惠函云頃閒閱報得悉關外受傷軍士絶脛陷　呻楚可憐此皆大淸三百年祖宗養育之忠臣義士也家母郭太恭人聞之悽然下淚擬節縮衣食以救難人幸得泰西各善士設立紅十字會爲之醫治生死肉骨恩德無量比聞就醫者多欵將告竭僑居貧窘斥變衣飾得鷹銀四十八圓乞察收購藥解濟關東爲家母乞四紀之壽仍望海内仁人君子　前功德勿　解囊又願主之慶積善子助醫費洋銀五圓如此慈祥愷惻顧卹瘡痍不惜傾囊以資佽助較之古人毁家紓難實尤過之欽佩之餘謹書此以代嗚謝　 
 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[縣案]  
　　張文炳扭控金瑞興金張氏竊取首飾箱前晚翁明府提訊之下張訴稱母親以　爲家　　　　　　一　小的　另在某沙　役　年十一月二十九日母親病篤函追小的到船交下枕畔小箱一口内有洋銀八十五圓金耳環一對小銀錠二枚一百圓 
禀一紙　十二月　　一日母親逝世小的約金同往買棺金妻張氏在船照料迨小的回船收殮則小箱已烏有向張氏　　　不承　二十三鋪居民銅匠阿珠　令細細查訪至正月初七日張氏佯　　尋抛還洋銀七圓用緑色布包裹所缺尙多叩求追繳金及　　　　　張母逝世後小的及小婦人帮同辦理並　竊取首飾箱卽小婦人亦無　還七圓之事不料忽有冐充水利廳差役之某甲來船　　　　　　　　及小婦人不允唆使張誣　明　储張所控無憑金夫婦旣稱並無此事何得有人索賄其中顯有不盡不實之處著金夫婦帮　　　　　　差役　明禀覆○織布局司事楊甲因事傳楊樹浦十三圖地保姚倐生不到遂禀請提案懲儆翁明府訪悉該保尙有庇賭　　　　　福立提到案大加申斥判令枷號一月○前日二十三七鋪巡防局委員戴二尹移送竊賊陶阿五到縣至晚翁明府飭提到案謂失主　　　　　　　　　　速繳出陶供稱小的在某篾繩店爲夥與張家比鄰新正賭輸萬不得已將樓上墻磚挖去伸手入張氏房模得首飾小匣質錢　用並無田　　府曰田單乃至重之物爾竊去又屬無用何不繳出　矢口不移明府喝令笞責二百板諭以若不繳到永不開釋○積竊　　　　廿三七　　防局拘獲解由西門外巡防局員蔡二尹轉送到縣翁明府訊以所竊陳家尼庵贓物窩囤何處供稱在外日暉橋　阿　　　現在烟館　　　亦不知去向矣明府謂爾面上已經刺字尙仍行竊乎供稱小的係湖南人前在砲隊當勇後因母親病故而回以致　　　　難堪不得已而行竊　府喝令笞責一千板收入自新所 
[英廨瑣紀]  
　　昨有王九如鄭懷遠二人互扭至英廨據王言曾被虧欠銀洋鄭則言所有往來帳目早已算淸並　　欠正王九如所　俱　虚誣値日差詢明情節禀知宋通刺著將原被暫行看管聽候堂訊○王顧氏不知何許人昨晨獨坐路隅放聲大哭據言　此本　　　　　頻遭顚沛生計蕭然目下孑然一身了無生趣故欲覓死等語一時觀者甚衆適爲一百七十六號華捕所見當卽拘入捕房　　　　　　　　　　送至英廨由値差禀明宋通刺諭送至棲流女所留養○金阿四與唐阿寳不知因何口角在路互毆經二百十五號　　　解　英廨　　差據情入禀宋通刺著暫行看　聽候訊奪 
[法界捕房紀事]  
　　有徐子蕃者在滬北某善堂當司事兼充善鍾馬房收草之役其叔在日因抱鄧攸之戚撫他姓子名春生者爲螟　業已娶妻生子矣旣而復娶某氏爲妻以春生游蕩性成不務正業於去年倩人繕就禀詞赴琴堂備案縣主批以螟蛤之子不務正業　　　　　以無人照顧商諸親族將所存業產及養贍費槪　子蕃經理春生卽以霸產匿母等情控訴縣署縣主未經批示春生竟　守侯　途　子　飽以老拳幷用穢物塗其口昨日子蕃偕善鍾主人　甲　　捕房捕頭以此事旣縣署有案候　提春生解送公堂請葛　　　供　　　　　○八仙橋西者甲乙二銅工相約入楊聚興飯店　膳飮酒過多與値堂人口角擊毁碗蓋等物估計値錢五百餘文値堂　　　乙　人　　　　克捕頭令甲乙如數賠償卽行開釋○江北某皮匠之子年甫十餘齡前日偕同類在四明公所左近閒游適某號巡街西捕至遂以野巡碼子呼之捕怒拘入捕房捕頭以年幼無知禁押一宵　　送至其家收管 
 
 
