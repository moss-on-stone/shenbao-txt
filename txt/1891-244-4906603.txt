# 1891 - 244 - 4906603

 

Page 1

 
 
[訪事訂定] [  申報館啓]  
　　本館招請九江訪事人今己訂定深恐遠方逖聽尙未周知或勞下問特此布聞卽希垂鑒 
[招請鎭江訪事] [  申報館啓]  
　　本館所用鎭江訪事人業經病故現擬招人承乏須長駐此地而又事理諳練文氣通順者方能勝任如願俯就望先郵示新　數則開列姓氏住址以憑選擇合式者專函奉訂不合式者概不作覆祈諒之此布 
[二百七十三號畫報告白] [  點石齋啓]  
　　　屆大比之年士子赴省應試孰不謂攀桂之右期不知登科必由櫝　中來姑錄道光庚　年張孝亷軼事一則亦可見報施之道如　期應矣至若名士之大殺風景校書之巧脫樊籠旁觀懲潑悍而肆毆無賴得彩銀而旋失天竺有蝙蝠之迥孕婦產烏龜之胎大臣爲點弁所欺蒙少年得老嫗爲元配及所附山水人物各册頁並輿地圖等准于初六日出售 
[論日本邀中國兵船前赴東瀛]  
　　有客問於余曰日本之於中國與泰西孰親余曰日本爲中國同文之國雖近來改從西法競尙西文而其國中尙皆習漢學善漢文日本以書晝名家者殊不乏人或有時來至中國中國人皆禮重之中國之能文者偶至日本日人中之又人學士亦多樂與之游蓋言語雖不能盡通而文字悉從其同可以筆談也日本自有省筆文字爲華人所不識而日人見華人不恒書之專冩漢文以故意思尙能彼此相通泰西則不能矣以是知日本與中國較泰西爲親且卽其地而論日本近同亞洲　船三日卽逹其界非眞如海上三山之可望而不可卽此又近而易親者也夫是以琉球爲日本所夷而中國不加詰問非中國之不能詰實以爲因區區琉球一事而失日本之親爲可惜耳彼泰西諸國遠隔重洋殊文異俗又豈日本所可同日語耶客曰吾子所言者爲文字僕則與子言武備前報言當旅順船塢未經告成之時中國北洋鐵甲兵船曾赴東洋修理無端啓釁致我國水手死傷數十人事平之後中國政府毖後懲前遂禁止兵輪不得前赴東瀛以免辱國體而傷鄰誼如是者有年至去冬日本外部移文中國總理衙門深以前嫌爲歉略謂亞洲諸國惟中國與日本實爲唇齒相依自曩者愚民無識開罪以來貴國兵輪卽未辱臨敝境敝國君民殊抱不安望敦舊好務釋微嫌仍以兵舶惠臨爲紉等語總署接到來又當咨北洋大臣李傅相傅相遂飭水師統領丁禹廷軍門督率鐵甲鋼中各兵船於夏間就道旣抵東瀛日本文武官咸待以優禮至七月中旬日本復派大兵輪兩艘來津勞謝其統帶官晉謁傅相傅相亦待以殊禮次日答拜備極殷勤此一舉也其中日玉帛之會敦睦之情乎余曰然盡釋前嫌重敦舊好禮讓相接猜忌全無此固亞洲大局之所關中日兩國人民所聞而欣喜者也客曰日本之於中國向來常存狎侮之心卽前此兵船赴東修理而無端肇釁卽亦蔑視中國之意况朝鮮一役幸而機事不密得以先事預防申國占得先着方能不失全盤否則不但高麗爲琉球之續而中國亦將爲日人玩諸股掌之上卽此觀之日人狡獪有餘誠實不足國中有興亞之會顧何以據琉球圖朝鮮以暗肆其鯨吞蠶食之計而猶欲亞之興也其可得乎日人旣有狡謀則此時之欲中國兵輪至彼安知不另有深算其云藉釋前嫌者恐未必其眞心也余曰不然子之所慮雖亦不可謂不深且遠然以鄙意度之前此日本之敢於藐視中國者日人尙不知中國之虛實也傅相之卽令丁統領督率諸兵艦前赴東瀛者正深知日本之虛實者也日人數年以來狡焉思啓己非一次而其所謀卒不得遂反以致辱國體而壞邦交君若臣亦旣悔之因而念及一人之陰謀究不足恃兩國之交情究不可失前此以修理兵船之故而開罪於中國彼時中國若力與之爭則日本反於心無所不安乃中國大度容之絶不欲多上人而於是日人之心愈抱不安見中國兵輪絶不東指皇皇然自愧於厥心必求一釋其嫌而後安故傅相之如其願以償之正益以見中國之胸中絶無芥蒂前此之禁勿使往者祗以自約其兵丁今此之竟令前往者乃以善全其睦誼也子又何疑之有哉客乃避席而起唯唯而退 
[上林秋雁]  
　　漢倉差記名各員己綴前報所有各衙門保送滿倉差各員經戸部於七月十九日帶領引見奉硃筆圈出常清等十員均着記名以滿倉監督補用欽此兹將記名各員遵照圈出名次錄左太僕寺員外郎常清翰林院典籍澂厚宗人府副理事官宗室肇肅吏部員外郎覺羅譜逹兵部堂主事普英刑部主事雙奎内閣中書恩明國子監助教音德賀戸部候補主事常安工部候補主事鍾元○管理太常寺事務禮部尙書臣宗室崑岡等謹題爲請旨遣派事案照本年八月十五日秋祭奬忠祠查臣寺祀典内開應由散秩大臣中請遣一員讀文致祭等語兹准侍衛處開送銜名到寺臣等緒八題本進呈恭請特遣一人俟命下日卽由臣寺知照屆期往祭伏乞聖鑒謹此題奏於七月二十一日奉旨遣委散秩大臣承恩公德壽行禮欽此○右翼前鋒護軍馬隊專操大臣祥爲呈報事據本隊帮操乾清門頭等侍衛依勒洪阿呈稱現在請假回籍搬取家眷援案借銀二百兩俾作川資等情請卽轉報總理營務處核辦前來爲此據情附送原呈一紙呈報貴處查核辦理○吏部爲示傳事所有俸滿四川梓潼縣知縣朱錫番本部於七月二十六日帶領引見相應示傳該員務於二十四日辰刻赴部演習口奏腹歴二十六日子刻赴四苑門外六項公所吏部公所内書到聽候帶領引見勿違○内閣侍讀奎華謹稟中堂爲禀聞事侍衛處送到清字諭旨一道皇上明日辦事用膳召見後出德昌門福華門三座門西安門阜成門紫竹院少座走蘇州街六郎庄進頤和園東宫門至樂壽堂皇太后前請安侍膳畢玉瀾堂少座用晚膳畢出東宫門走部郎庄蘇州街紫竹院少座進阜成門西安門三座門進承光右門還畫舫齋卯初二刻伺候欽此○山東巡撫張朗齋中丞於七月初間背生一疽日漸腫大延醫調治樂餌無靈遂自河干回省請假醫治詎天不假年疽勢益劇延至七月十八日己刻溘然長逝當由家屬備棺含殮一面電奏入都一面電訃公子福方伯己將巡撫提督各關防取出封存　庫卽將張中丞病故出缺曁口述遺摺照繕加緊五百里馳逹九重嗣奉恩旨飾終典禮至優極渥早己恭錄報端矣○步軍統領五城御史於七月廿一日接奉軍機大臣繕發廷寄一道聞係某侍御以倉匪把持倉面遇事生風海每託故以敲降爲生大半係脫逃軍徒 
 
 

Page 2

 
 
人犯潜匿京師公然生事請飭查拿嚴懲以靖地方等語原單所列綽號匪徒一百廿餘名現僅拿鎖十餘人其餘尙待跴緝云○宗室玉茂在宣武門内大街設賭數處坐收漁人之利地方官念是天潢一派不敢過問一日右翼海捕官兵往象房胡同拿賭未獲行至安福胡同口外見有人擲骰賭錢立卽圍捕玉尙抗拒弁兵不由分說拿獲十一人連賭具錢文一併解往公所錄取口供詳解提署訊究○内閣侍讀奎華謹凛中堂爲禀聞事侍衛處送到清字諭旨一道皇上明日辦事用膳召見後出德昌門西苑門走北長街進景山西門由西山道至壽皇殿○仁宗睿皇帝聖容前行禮内廷行走王隨從行禮畢出景山西門由北長街進西苑門德昌門瀛台少座出德昌門進承光右門還畫舫齋卯初二刻伺候欽此○吏部爲移咨事文選司案呈本部議覆湖南巡撫張奏以湖南候補知縣趙宜琛請補湘鄉縣知縣等因核與例章相符自應准其補授一本於光緒十七年七月十九日具題奉旨趙宜琛着依議用餘依議欽此欽遵到部合將原奏黏抄分咨湖廣總督湖南巡撫查照辦理 
[袁江雜錄]  
　　浙江主考官李費二文星於七月二十日抵浦江南主考官金李二文星於廿四日抵浦均易舟南下矣○翁邑尊自二十六日移進衙署後續訪青皮任三丁五雙三復行出示嚴拿并出嚴拿訟棍賭徒等示高揭城廂若輩庶知所歛迹乎○兄弟鬩於墻自古有之不足異也乃某甲者骨肉相殘竟制其兄於死命嫂不依鳴官檢騐至其起釁之由容俟探明續錄○某公館之婢大者十八歲小者十六歲於上月廿五日黃昏時出外閒行杳如黃鶴刻下四出偵尋迄無卜落有謂携手同行出自東門者不知姊妹花果攀折誰人手也○京班班頭自抵浦以來搜羅錢財腰纒頗富而外面則負欠纍纍東挪西補右絀左支近因同班逼索包銀遂避匿不見越數日潛行來浦收拾行裝遂如申公巫臣之盡室偕行索欠者未免望洋興歎矣○新米己經上場入巿易錢每石可得二千七八百文○甲爲柴牙乙謂其素慣使水下錨包石等弊甲力白其無互相口角繼以手搏乙悻悻而去翌日乙之　偵甲他出入甲家尋閙毆甲之妻并及其妹適甲施施自外來扭之赴縣邑尊訊悉情由將乙與兄痛加笞責 
[浙闈瑣話]  
　　今年杭垣考巿頗覺清淡青雲街巿屋尙未一律出租稅者謂應試士子較上科僅得十分之七八云○貢院點名時之擁擠皆由送考人等夾雜其中遂致擦背摩肩東衝東撞崧振帥深知其弊多派撫標以爲城守兵丁代考生肩負考具所有送考家人至貢院東西兩橋一概不准混入界限旣清自無叢雜之弊矣○崧振帥於七月十五日閱視貢院復循例於八月初一日大閱各項工程均己告竣大小行臺及聚奎堂各處陳設一新近又添設洋燈洋器光怪陸離鮮明奪目使者見之當詫爲得未曾有○　繹琴宗師考試遺才抉剔甚嚴凡文理荒謬者概不錄取附生正塲不錄者寥寥惟俊秀與考者計五百餘人至七月廿九日覆試僅得一百四十人錄取少而擯斥多眞才於是乎出矣○正副主考李費兩星使己抵下碼頭崧振帥曁文武員弁詣武林門越城鋪設香案恭請聖安俄而呼殿進城兩星使乘坐綠呢四人轎至察院行臺暫駐文旌○崧振帥大閱貢院各營兵勇自左右牌樓直至天開文運兩旁站立旌斾飛揚刀槍烜赫誠盛舉也○運水鐵管每一號舍均有關庭啓閉從心有某甲者混入貢院戲將關鏈旋轉用力太猛鐵榦幾折爲兩斷爲管事者所見卽扭送總捕府枷號於貢院頭門外以爲懲一儆百之計○天開文運大栅闌至二門點名處分作五路路旁均用短栅闌彼此可以觀望崧振帥恐士子越境而入兩旁用松板隔斷分門别戸只能直進直出不得左旋右轉四逹不悖矣 
[浙省廉單]  
　　現任十一人鄞縣徐振翰奉化縣夏經鎔縉雲縣陳其昌東陽縣路履祥餘杭縣吳士愷富陽縣周學基浦江縣善廣會稽縣俞鳳岡准補孝豐縣楊大令調補嘉興縣王壽枬題補松陽縣劉大令同知四人莊人寳余顯周余乾耀姚景夔卽用縣十三人李蟠根李棻朱德澤陳作儀謝福慶紀鑲何士循陳敬脩何　瀾汪清麒黃福元黃大華葉南金大挑縣十一人樂桂榮陳宗器趙登詒謝端黼范澤溥施榮鼎葉延壽吳炳修柳商賢夏先楫馮炳奎候補縣四人顔曾沐禤鑑光張縉雲唐繼勛 
[主試抵漢]  
　　湖北正主試劉太史啓端副主試張太史嘉祿將次抵卾大憲遂委巡捕官兩員一係候補按司獄史賡盛一係候補典史陳廷芳先期赴信陽州官站　接漢陽地方官在浙寗公所預備供張本月初一日兩主試渡江直抵省垣督撫憲恭請聖安後相與排道入城暫駐行臺翌日迎入貢院 
[交替紛紜]  
　　南昌府崔第春太守國榜升授廣西右江道江省早己接到電音近日接奉部文藩憲方佑民方伯以秋試在卽首府有督辦科塲供應之責崔太守旣爲客官未便委以繁劇卽牌飭現署瑞州府事正任九江府曹朗川太守秉濬調署南昌府所遺瑞州府篆以候補府李萃三太守嘉賓者理又以曹太守急須交缷來省并飭高安縣錢俊卿明府寳昌暫護瑞州府篆而李太守原派文闈内監試未能兼顧遂又派許子笠太守承家爲内監試曹太守己於七月二十四日到省定於二十六日接南昌府篆崔太守擬交缷後料理行裝於中秋節後由水程馳赴廣西新任 
[鴛浦菱歌]  
　　嘉興於七月廿八夜二鼓時陡起狂風聲如虎吼屋瓦欲飛加以猛雨如注四鄉草屋坍倒不少杭州塘有一考船遭風吹覆船夥皆得救起而者各則己赴水精宫裏向龍王府下獻　矣又某信局蘇班划船己抵埠矣忽然翻覆舟子大呼救命經人援手得慶更生而物件己付東流沈者自沈浮者自浮又蹈洪喬覆轍矣○某宦瀛　日前赴郡廟拈香拜罷聖賢到處隨喜金蓮貼地得得行來見一處房闥精幽陳設古雅一人雲帔鶴氅道貌仙風一人翠羽明璫濃妝艶裹相對列坐作葉子戲見客至傲不爲禮一若行所無事也者宦眷怒歸訴主人官符飛下差隸偕來道士遂不能逍遥目在恐將雲游遠地以避官威也當道士之未出家也己有游蕩之名獵艶漁香嗜飲愛賭以此傾其家遁而在此香積廚中居然饒有積蓄積習未忘遂攝魔女於别齋藉以徧施法雨卒以事機不密兒逐於官玷辱清規沸騰物議是誠道陵之罪人也夫 
[江西官報]  
[江西官報]  
　　代理南昌同知杜曉徵西路點名補用同知翟惟賢中路點名更替縣丞朱賡榮巡查貢院二門道庫陸桂森看送生儒飯食從九鄭承志貢院外東路栅欄李雋才闈内醫務未入龔鏡清照料袁州府屬士子入闈候補府王寖長闈内搜查阮貞瑞東路點名趙子密闈外巡察同知劉家棣龍門巡察胡繩祖閻賡良搜查號舍蔣啓昌中路點名更替史廣善查接談換卷知縣馮學澧巡查水梘薛銓楊炤西路點名曷榮貴賈壽頤王祖蔭賀運隆搜查塲内閒人洪範東路頭點更替縣丞狄渭孔廣生邵作賓孫世忠陳體堯張照榮唐印庚殷承慶宋鵬程戴筠新王又正各執事差張承暄往廬陵辦保甲張善鐸准補建昌縣丞 
[廣省官報]  
　　七月初十日試用縣祥林禀知委往連州查勘水災未入流劉元麟奉臬司委西關冬防保甲差十二日分省補用道楊樞禀辭進京十三日候補直州唐鏡沅奉委讞局專審差記名提督徐生德禀假回籍措資十五日候補通判李浹棠奉委下基張步澳分卡差鹽運同吳敦蔭稟知設局開辦山東河防賑捐十六日記名總兵唐士貴禀謝奉委署理水師提標右營遊擊缺十八日鹽知事胡子勷禀知奉委昭平緝私差鹽大使周志端禀知調辦省河東到騐艙蓋印廿一日試用縣吳志道禀知由京領憑到省廣西桂林營遊擊刁經裕飭赴新任廣寗縣缺以迴避卽用縣劉思敏題補博茂塲缺委候補鹽經歴鄭道墉署大洲塲缺委候補鹽知事沈駿譽署 
[刑訊積匪]  
　　前獲積匪周大娘子周阿青業經寗波府胡太守審訊以該二犯作惡多端置之站籠頭門示衆旋經道憲吳觀祭查木站 
 
 

Page 3

 
 
籠一項刑律所無諭飭府憲將該二犯嚴加刑具發交鄞縣收禁監獄前己錄報兹聞鄞江橋耆民王孝豪等公叩鄞縣經楊大令飭提該二犯審訊未得確供又於初一日下午在縣署大堂嚴訊多時該二犯仍然狡展不肯吐實耆民王孝豪等聞知該二犯狡猾異常恐釋放後必遭毒害於是又聨名具禀到道所有批示照錄如下以供衆覽此案前據該耆民等聨名公禀卽經批行寍波府迅飭鄞縣從嚴訊辦保甲捕務亦飭妥籌實力奉行均毋稍任玩縱疏懈干咎嗣據鄞縣具禀又經嚴行批府飭縣確查勒拿逸犯並飭先行通禀在案現獲之周大娘子周阿青卽周阿春二犯係多年積匪且有率衆拒斃捕人情事亟應究明照例嚴行懲創以示儆戒而安閭閻其木站籠一項查爲刑律所無此次該府飭遵例用置之頭門示衆係因該二犯作惡多端從權一用一似急欲處死以寒匪胆其實應斬應絞自有刑章該府因鋤惡而略事權宜於先自不能於犯供狡展轉致姑息於後初何嘗旣欲其死又欲其生耶查各該犯罪名科條具在若謂法寛民玩試思國家律令孰非詳愼平允寛嚴悉當臣民均宜遵守豈照例辦事卽謂之寛乎今之公禀列名内有職監生員不乏讀書明理之人或未詳悉情形以致有此說也本道前己諭飭該府縣先將該二犯嚴加刑具收禁監獄以防脫逃斷無釋放之理並飭一面通禀由縣出示招告務令訊明確供照例嚴辦本道嫉惡如仇爲民除害要必上遵國法未敢曲　輿情該耆民等當知此案必有一定不易辦法無庸鰓鰓過慮也至馬得意等犯係何情節以及匪窩產業實有若十本道衙門亦均未據訊供禀報無憑察核又禀叙其餘各案並飭分别訊明飭查照例詳辦一面嚴拿餘匪總以法當其罪均毋稍貽地方之害爲要着卽一體知照仍候抄禀錄批飭寗波府督飭鄞縣認眞遵辦可也黏抄附八月初二日 
Ｓ三雅園觀劇記 
　　前日之晚爲廣東丁財貴名班開演第一日園主人折簡來招余遂偕芙蓉山畔客聨　而　時袍笏猶未登塲也而檯上門帘　圍等物金光閃爍簇簇生新耀人耳目座上之客幾如孔文舉在北海時殆無虛席無何鑼聲鏘然如敲雲板者三下繼之以招軍聲鈸聲鼓聲管絃聲聲聲相應一洗京徽班閙塲習氣而優孟衣冠己列隊而出歌喉嘹喨響遏行雲袍幟鮮明光奪杲日所演者卽所謂慶太平也繼此而出塲者爲蘇季子六國封相故事其中情節人皆習知無庸記記其脚色之整齊行頭之煊爛串揷之綿密布置之緊簇而己如六國之君各有將將各有兵衣服則蔪然煥然步伐則井然秩然旗幟則羅然赫然其間車馬之喧闐軍容之整暇可謂有聲有色如火如荼而最足動人憐者則尤莫如各旦脚或掌蓋或推車或執扇或馳馬身如弱燕聲似流鶯設令作趙飛燕掌上舞當舞多讓蓋不僅體態輕盈品格風騷爲足使游蕩子心迷目醉也末後一齣爲惜婢緣情節之離奇變幻可泣可歌亦復出人頭地時鐘鳴己十一下半矣余與客遂興辭而出 
Ｓ禀請騐屍 
　　趙黃氏昨日投上海縣訴稱小婦人家住浦東廿一保廿圖沙家橋地方丈夫姓趙名玉堂日前與同村人談　堂談桂卿爭產互毆文夫受傷後延至前晚斃命爲此來案求請詣騐袁大令飭傳該處地保到案訊核 
Ｓ上海縣署瑣案 
　　益順盛參號黃曉坡控行夥徐月珊竊去高麗參五十斤託吕松泉銷由英公堂送縣訊斷情形疊列本報前日由原差將收買是貨之益泰號徐子清同吉祥號吕玉峯久康號謝霖等到案大令請帮審委員宋莘樂二尹升堂提訊黃曉坡投案求追並稱此貨值銀一千餘兩求請訊斷吕松泉供稱我行素與徐月珊往來此次徐携來高麗參不知其是竊贓遂售與益泰等三家徐子青吕玉峯謝霖同供我等行中收買此貨計四十枝一起每斤出價十三兩五錢三十枝一起每斤出價十九兩七錢均照巿價並不賤買求請明察葛榮江供稱徐之生意確由我荐現在不知去向惟求寛限尋交二尹得供判令兩造仍照原斷各自認虧措償一面俟徐月珊到案再行訊究○姚馮氏控姊丈祭松茂覇吞契據等情旋據蔡投縣伸訴該氏不守婦道並與孫二私識袁大令飭差將孫逮案於前日午後升堂提訊祭投案訴稱職員之妻弟姚錫奎於前年病故遺下妻馮氏及二女孩一名大星一名二星旋因該氏身患瘋病卽將大星二星寄養我處嗣因該氏不安於室與隣人孫二私識至今春私產一孩孫孫竟敢至職員處分送喜蛋當時職員欲與理論第念該氏身己殘廢隠忍而止不料該氏竟聽孫二唆使來案朦控實出情理之外現在帶同大星等到案求恩與姚馮氏一併發堂並求將孫究辦所有契據經摺一併呈電姚馮氏供稱文夫逝世後小婦人卽患風病一時錯悮與孫二往來現在叩求開恩孫二供稱籍隸金陵作小本生意不敢唆訟求請鑒察大令訊得孫二誘佔寡婦罪不容恕判令掌責二百下枷號一月發頭門示衆姚馮氏姑念殘廢從寛免責卽發善堂安置大星二星交蔡具領完案○王阿三控法界興聖街開設花烟館之梅林氏卽林王氏及伊併夫小揚等將妻貴林覇匿一案袁大令訊供之下以兩造各執一詞著候覆訊在案前日薄暮時大令升堂提訊王阿三供稱小的係廣東人向爲小本經紀前年出洋一百二十元娶貴林爲室近日貴林忽然逸去查訪之下知在龜子小揚姘婦家内欲向領回被伊覇阻現在反敢串出徐金章爲貴林本夫意圖朦混求恩訊斷小揚俯首無詞惟求恩典貴林供稱小婦人嫁與徐金章爲室並未嫁過王阿三徐供籍隸嘉定餘供與貴林略同大令得供以此案林王氏並小揚開設花烟館己屬不合及到案時尙敢飾詞搪塞殊屬可惡判將小揚笞責二百板林王氏姑念有病卽發善堂醫治俟病痊帶案補責貴林及徐金章均屬無恥之尤喝令將徐笞責三百板貴林掌頰五十下押候備文遞解王阿三亦有不合着笞一百板從寛斥釋 
Ｓ英界公堂瑣案 
　　工部局稱自租界至徐家匯馬路其間橋梁數處近有歹人將橋梁毁壞並將磚石拆去抛置路間有碍行人與馬車等情請傳該處地甲訊問蔡太守據情傳到該處地保王少園稱毁壞橋梁一節前此未有近來竟數見之内有三座三二十七保八圖卽據管理工程之某稱近來己屢修屢拆不止一次現在祗要地保將毁壞之人查出不但可免失察之咎且有奬賞太守將情轉諭地甲著令緝查一面傳廿七保八圖地甲到案候示○包探何瑞福稱二馬路花烟館妓朱寳林於去年五月間被嫖客王金福偷去衣服三件卽逃全蘇州昨日遇見將王拘住搜其身畔有洋六元首飾一小包據云係蘇州乾泰銀樓竊來内有四元係以舊飾三兩兌來者爲此傳同朱寳林至案請究蔡太守質之王金福認竊不諱花烟館内所竊之物爲時己久早經用去太守商之富副領事六元丙四元係蘇州乾泰贓洋餘二元交朱寳林領去起　之戒指銀指甲等存案候失主認領王金福判押四個月以儆○涌東旗昌棧洋人稱向住浦西四月間遷往浦東居住僱唐金海駁船載物後檢點失去皮鞋二雙孩衣數件玉镯一雙其約值洋三十餘元刻查得物實係唐金海所竊己將原贓皮鞋二雙認　求追餘物西崽王阿五稱洋東失物之後因無實據亦無可如何日前小的欲回寍波在洋東處告假洋東謂必須將前次所失之物查到方可動身小的無奈各處打聽後往駁船中見唐所穿之皮鞋實是洋東之物詢其餘贓又說出有皮鞋一雙售與烟間内得洋一元己取回交洋東矣尙少玉鐲衣物等請究唐供並未偷竊該鞋二雙係在花旗公司門首從舊貨担上出洋一元買來轉售與烟間得洋一元蔡太守謂唐曰　所撐駁船是自產抑係租來唐稱初係借來七月間己出價購買矣問現在船泊何處答稱被王拘入捕房後亦不知所之王供船上之櫓是小的所取船則停於怡和碼頭蔡太守着役同唐王至浦東尋到船隻禀覆核辦○包探王阿二稱施小谷金富榮有五元鈔票一張被盛文華搶去迨索回時己變作一元之票小的詢其票從何來據云在石路馬祥順鞋店爲學徒於初四日竊得洋十四元小洋三十八角鈔票一紙計洋五元己爲盛掉去是以邀同原被請究據馬榮德稱在石路開馬祥順鞋店該學徒甫進店二日卽竊物逃逸求請恩斷蔡太守詰之施小谷竊取洋元究屬何人指使施供有陳金郎者與小的說以爾年紀輕輕何致做此鞋子生意爾可竊取洋元出外同爾到南京去做小師爺將來吃着不盡小的誤聽伊言遂爾竊取迨尋陳時陳己避匿不 
 
 

Page 4

 
 
見致小的受此賊名又被盛文華掉去票子隨托金富榮去討回被包探獲住陳盛金三人均供詞狡展太守廉得其情先將原贓給馬領去施小谷不應聽人指使着責一百板待其父母來領陳金郎教人竊物輒思事後缷身着責一百板盛文華金富榮見財起意形同拆梢格外從寛各責五十板以儆審畢將荐保沈洪春斥釋○包探王阿二唐寳榮江阿三稱住居虹口地方之婦人陳阿仙於前日報失金鐲一雙金鈕三粒英洋五十元金八吉二個又七月十三日失去法藍壓髮簪包金壓髮簪銀耳環等件小的等查得爲同居之婦人王來連所竊起到原贓金鐲一雙金鈕二粒洋三十四元金八吉一個再七月十三失去之銀器己被質洋亦將原贓吊到請究詎王麥連子未破案時將箱上之鎖捩去作被竊狀亦稱箱内失去洋四元此係有意害人原告陳阿仙稱與王原屬姊妹行何得心昧不良質之王麥連供自幼嫁與西洋人名披杜者己回國四年餘矣音信全無不得己出此下策但陳自己心内亦明白又據包探稱起初查問時伊稱銀飾是一殺拉夫拿來及將殺拉夫拘到實係薙髮匠張長和係該婦之私識人亦在案下其各贓物藏於母家地板下但其女並不知悉旋經其母投案稱麥連自嫁披杜後不安于室常與披杜反目諒披杜亦不要渠矣竊物之案任憑大老爺恩斷蔡太守得供後商諸富副領事著將贓交失主領去王麥連管押六個月張長和斥釋○包探沈金隆稱工部局洋人倍葛夫雇用之西崽趙阿坤曾將該洋東洋傘一柄銅表一隻借用過後傘表俱失洋東以趙曾用過要趙賠償洋七元刻下該洋東因要渠作事故祗扣渠洋二元以爲儆戒而趙以洋東要扣渠辛俸卽要辭出洋東不允爲此送請究追原告洋人禀訴如前並稱扣渠二元原不足以抵償失本倘渠能帮同查出原贓扣存之二元仍舊還伊如不肯做可將失去之件理明蔡太守着交保查理失物 
[法捕房紀事]  
　　甲乙兩人皆年輕選事之徒仼居法界新橋附近爲父母者不甚管教任其終日閒游爲非作歹乙之姐不知因何被甲毆辱乙知之忿火中燒昨日在茗香園茶寮中向甲理論甲不知其爲姊弟行也反以乙爲多事忿爭之下竟將茶碗擲破乙之臂膞頃刻間血流標杵觀者如堵牆適巡街捕至當將兩人一併拘送捕房捕頭以兩下均非安分之輩着押候送廨究問○某丙昨晨至三茅閣橘□鷄鴨担買鴨兩頭因有别事將鴨暫寄某肉庄内突有口操湘江音者順手將鴨携去適被店中人瞭見隨卽尾追人贓並獲送入捕房管押○法界三河樓茶館弄爲烟花叢集之所昨日某烟妓潜自出外邀同其父某己向鴇婦索取寄存之鷹洋等物鴇婦以該妓行同串詐四出鳴捕當將女父扭送捕房押候解案請究○居住睦和里之某庚積欠有恒洋行房租洋廿二元七角昨日經收租人扭送捕房管押 
[鉅欵賑濟]  
　　謹啓者頃捧到求實善大善士洋一百元囑解山東賑災際此籌欵弩末乃蒙慷慨樂輸實心爲善適當其稱行見仁風廣佈災氛永息恩波所及苦海旋填作善不吝於解囊隆祥自同乎操劵再拜祇領九頓叩謝臚陳報竟布昭公鑒上海六馬路仁濟善堂籌賑公所施善昌謹誌 
[江督轅門抄]  
　　七月二十一日候補道胡常亨赴蘇○二十二日南捕通判裕恆親到禀知督收上江試卷北捕通判劉文澈親到禀知督收下江試卷均禀知今日開局知縣張義澍禀知奉委赴蕪湖公幹卽辭○二十六日徐炳偉謝委荷花池厘捐差○二十七日知府陳鍾齋交缷川鹽厘提調回知縣范桓邵伯顔濟時口岸謝委厘捐差○二十八日候補道蔡鈞由蕪湖回傳見巡檢蕭澤春奉府委普育堂收稻租差 
[浙省撫轅抄]  
　　七月二十日葉元芳由寗專丁來省禀知十一日交缷洋廣閩捐局□足氣假龍泉縣畢禀見禀辭赴任分水縣劉專丁來省禀奉藩司札飭調署瑞安縣事叩謝新選慶元典史孫禀奉藩司飭知赴任禀見叩謝○廿一日通判錢銘鍾由京領憑來省禀到海寗州曾禀知藩司飭知赴任並奉賑捐局札飭籌賑安内蒙保從優議叙禀見叩謝 
[蘇省撫轅抄]  
　　七月二十四日知縣沈佺禀謝委署長洲縣事縣丞徐揚植禀謝奉委帮辦宜興縣保甲差○二十五日縣丞徐揚祖禀辭赴宜興縣保甲差典史楊世輔禀調奉委寳山縣保甲差○二十六日通判陳鎬禀知奉委代辦中路總巡差提舉銜試用通判濮子滇服滿回省禀到崑山縣葛培義吳江縣李汾均禀謝奉飭赴任同知銜補授阜甯縣武麟蒙古正紅旗人由江寗來禀謝奉飭赴任理問銜候補縣方廷鴻服滿由京引見回省禀到指分江蘇試用縣丞俞軾巡檢李應庚均浙江人由京騐看來省禀到○廿七日阜寗縣武麟禀辭赴任○二十八日崑山縣葛培義禀辭赴任吳江縣張嘉言專差來省禀謝飭回靖江縣本任藩轅牌示照得元和縣主簿江永清病故遺缺查有侯補前主簿趙光瑜堪□請補○二十九日太湖水師正前營哨弁華陞禀知護解淮餉赴揚州卽辭○八月初一日知府用截取江蘇試用同知王庚年山東人分發來省禀到陳文藻禀知奉委嚴家橋厘捐差卽辭藩轅牌示照得江陰縣典史員缺前以海防先典史浦冠英咨補現己奉部覆准補在案照章自應飭令該員前赴新任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邦江官報]  
　　七月二十五日鄧司馬復昌禀辭廿六日分發大使孫肇炘知事劉鍾祥巡檢蔡起龍李錫康均禀到廿　　孔陸尹憲埰祁鹾尹喧同　北鹽差 
[去不良]  
　　揚城某氏婦素稱賢淑其夫有嵇康之癖而又有烟霞之好重廉不惓留香久短笛無腔信口吹終日睡昏昬幾　却開門七件事日用之資皆仰給於女工夫復子取子求稍不當意輙以老拳奉敬由是篋笥衣空循環債重禦貧無術仰屋徒嗟不得己央人荐至臬宅哺乳冀得工資以資彌補其夫不以爲恥反以爲妻有工資可以供吾呼吸矣由是間日一至每至索取甚奢日前又索番餅數枚婦曰昨己將數月工貲預付與汝何不旋踵而又至耶夫大怒將婦拖至街心痛毆之且出汚衊語婦至此忿甚遂互扭至虹橋某巡防局喊冤局中人告以不理民事汝欲控訴盍赴有司衙門婦聞之向西號哭而去後遂不知所終夫以堂堂男子仰食裙釵可恥孰甚焉况更誅求無厭鞭撻橫施全不念香火情乎好烟緣變惡姻緣不能不憾天公之缺陷也 
[上海大橋盧益堂内籌辭順天賑捐公所今將六月初一日至七月三十止經收賑捐清單並附各處桶捐清單]  
　　凉州興盛店樂助凉平銀一兩二錢吉慶堂有餘齋蓉卿氏廣濟軒信昌忠記承啓堂凌各一兩退省堂攻錢德順店天成店興順店各八錢安樂堂立盛明和盛店恆　興同積永三和玉福順西福順泰逹泉湧隨善堂永興玉黎照堂萬眷厚周芸生長盛令平安堂陳蓉江翁羅諭德堂各五錢以上十戸恊同慶票號交來共凉平銀二十兩正張和卿翁經募洋廿七元五角二分五福建　治居士二元雲書王氏無名氏來無名氏千太平孫王蘭溪江夏萬孚溪王氏各一元蘭　電報局經募靜好山居三元公和二元養心書屋二元恆大慶安怡和無名氏蔡氏葉鄭氏樹德堂恊太信局各一元費鴻生募來二元一角次洋一元乾亭晉泰黎以炤以輝以銘玉畏各五角楊宅求平安淮安公所大錢六千文又經收廣利輪船桶捐洋三元虛對二元小洋七角錢三十五文豐順輪捅捐洋七元虛對一元小洋十一角次洋六元錢一日廿四文安慶輪桶捐次洋七元錢四千八百五十文江天輪洋一元次洋一元小洋一角錢一千一百六十六文虹廟桶捐小洋五分錢五十一文西門巡防局杼捐小洋一角錢五十二文天后宫捅捐錢二百七十文江永輪桶捐錢七十二文海昌輪桶捐錢三百八十九文新裕輪桶捐小洋一角錢十四文海琛輪桶捐小洋一角錢一百五十二文高陞輪桶捐次洋二元小洋二角鎭東輪小洋三角錢五十六文重慶輪桶捐小洋四角五分錢二百文富順輪插捐錢七百三十文海晏輪桶捐錢六百十四文新盛輪次洋三元錢九文致遠輪桶捐小洋一角錢十四文日新輪捐錢一百六文海定輪桶捐小洋一角錢一百文宜邑輪桶捐　一元次洋一元小洋五角錢四十二文萃利輪桶捐錢三十三文[  戴嗣源等謹啓]  
[上海六馬路仁濟善堂籌賑公所施少欽經收山東賑捐七月廿一至二十九日止清單]  
　　山東吳興補過軒祈佑合家平安洋五百元蓬生氏洋五十二元五角曾王氏求錫麟兒並佑胎元平安洋三十元無名氏求保合家平安張維翰求平安二戸各洋廿元寳善街東公醮用餘助賑洋十五元九角錢一百十五文吟秋氏洋十四元朱　卿求孫順林病全愈李拱辰求妻病愈汪鈇　吳厘峰合請李公酒資移賑依仁堂無名氏五戸各洋十元黃海釣徒洋八元程士隠求妻病速愈敬之氏求祖母病速愈揚州榮　　合家平安桔換樓應母　節省移賑梁繼成求妹寒熱驚服符速愈五戸各洋五元海陽隠名童子病愈完愿頴子求諸事平安程禾求兩兒身强力壯徐保生求母病速愈四戸各洋四元李繼堂病愈完愿包鑒清求妻病愈張沾江求病速愈任憩亭求病全愈經手補過氏王泰源李樓裕七戸各洋二元郭學銓求母病愈力不從心子張景康三戸各洋一元章禹平知音子二戸合洋一子祥記銅洋十一元陳鳳翔洋三元共收洋七百六十九元四角銅洋十四元錢一百十五文 
 
 
 

Page 10

 
 
   
 
