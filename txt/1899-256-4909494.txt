# 1899 - 256 - 4909494

 

Page 1

 
 
[廣學會新譯李傅相歴聘歐美記每部三角五○又出售新著富國眞理說教雪] [  圖書集成局代啓]  
　　前年李傅相奉使至俄旋歴聘歐美各與國衆皆以傅相本中國偉人充外洋貴使爭見顔色自幸光榮各報館更遣人日伺行臺記動記言歸登報簡廣學會林藥知先生以爲中國關繫之大莫甚於此爰與蔡君芝紱詳譯華文藉作星軺日記更博選西報論議附譯於後是皆華人不可不知之事卽屬不可不讀之書今託本局以鉛字印成筆畫分明圖點允當卽在棋盤街老巡捕房對門廣學會總局豐各省西士售賣處分别出售○富國眞理爲前任厦門英領事賈君所著中國今正患貧誠取是書而仿行之朝野上下間吾知其必有合也每部三角○說教雪爲王君煜初所著盖惜彭君光譽說教之誣而雪之也每部一角半○附售學古堂文集二角售處皆同前 
[新印大字本讀史方輿紀要天下郡國利病書兩書告成] [  圖書集成局代啓]  
顧祖禹讀史方輿紀要後附輿地總圖顧炎武天下郡國利病書二林齋主人藏有精抄稿本一部友人歡付石印以公同好首自預定三百部原期工省成速嗣見印出樣本字跡太小瀏覽刺目難以翻閱復商放大字體改托本局用大號新字排印廣延名齋悉心校對方輿紀要三月間早己成書郡國利病上月工竣用上等連泗紙印訂精緻准於八月初七日出書共釘六十本外加椐木箱每部售洋十二元賞鑒家認明封面後有二林齋校本庶不誤購仍存上海文瑞樓蘇州緣蔭堂蕪湖河南文苑山房均可購取二林齋售出股票請諸君憑票找洋向經售處取書 
[論本報紀懲儆劣妻事]  
　　自古以来百年無不變之政事百年無不變之風俗禮樂因時而盛衰兵農亦因時而損益惟倫常之道歴久常新自堯舜禹湯文武以及孔孟歴聖相傳道統如一聖人之所以教人者不外乎此人之所以學聖人者亦不外乎此人卽不能學聖人而不敢自外於聖人之教者亦初不離乎此所謂君臣也父子也夫婦也昆弟也朋友之交也五者天下之達道也當雍熙之世人不必深求君臣父子夫婦昆弟之道而自能君明臣良父慈子孝兄愛弟敬夫義婦順所謂王者之民皥皥如也降及後世繁文愈重本質愈漓諂諛甚則君臣之眞失矣且勢利起於家庭傾軋及於結繀則夫婦昆弟朋友之眞亦失矣然君臣父子夫婦昆弟朋友之眞雖失而君臣父子夫婦昆弟朋友之道究未盡亡故雖窮鄉僻壞之間至愚極賤之輩手未嘗執卷目未嘗識丁於君臣父子夫婦昆弟朋友之精義固未之前聞然亦無不知君之當尊父之當孝夫婦之當恩愛昆弟之當和睦卽朋友之酒肉徵逐亦必相加以禮貌而斷不至漠然置之此皆與生俱来爲人性之所固有聖人復因而導之遂致淪肌浹髓而不能忘豈非天地自然之理有不期然而然者乎然猶慮倫之哉斁也故國有忠臣必錫以爼豆家有孝子必旌其門閭卽義夫節婦亦不欲没其遺行上之所以勸民者可謂至矣至不忠於君者君得而殺之不孝於父者父得而治之昆弟夫婦朋友之不相得官亦得而化導之至閱八月初十日本報紀懲儆劣妻一事而不禁爲之歎息不置己事爲李厚珪控妻周氏於英界公廨云素性凶悍時時忤逆其母并於本月初二日潛取衣箱棄子領女而逃初七日反同母族到家尋釁致母被毆受傷其妻周氏則稱丈夫因乾没嚴仁甫中英藥房股本致嚴吞烟斃命經其妻嚴居氏控諸案下丈夫懼而避匿將家務置之不顧向索家用致遭誣告讞員判責手心四十下厚珪曾由嚴居氏控告飭提未獲飭差嚴加看管候訊使厚珪不控其妻雖經嚴氏控告而至今尚逍遥事外使周氏不申明其夫吞欵斃命之事官或未之憶及亦可暫時漏網且前之致人吞烟斃命卽經控告亦不能指爲確據乃經周氏一供而不啻爲之佐証矣或謂周氏不過欲訴明其夫之不顧家用因及其避匿之由並非欲陷夫於縲絏不知周氏若無此心則必不捲逃且必不率母族来家吵閙矣今觀所供己恨夫刺骨一若必欲置夫於縲絏者然其心之險惡眞不堪問矣然厚珪不能化導其妻致受其妻之挾制則其平日所爲亦可想見禮云臣弑其君子弑其父非一朝一夕之故是則厚珪之身投羅綢雖爲周氏所累究亦平日之治家無術有以致之惟周氏若律以七出之條似不能以輕輕一責了事僅責四十手心不亦太覺便宜哉 
[本館接奉電音]  
　　昨日午前京師飛電傳来上諭一道敬謹譯登○八月十三日奉上諭本日召見之廣西補用知储方占鼇加恩著交軍機處存記欽此 
[會議要求]  
　　厦門士民因日人在虎頭山上建旗聚衆凌辱本館己屢登報牘且於昨日箸論以發明之兹閱日本大坂每日新聞云此事旣肇之後道塗傳說類皆迂繆之談至東歴九月十三日卽華歴本月初九日憲政黨領袖大石大東神鞭鈴木山田諸大員設席九叚偕樂園互相商議或曰當效顰歐洲諸大國之所爲向中國要求利益或曰是宜體同舟共濟之誼導以文明之化使愚頑得以漸馴祗以是夕到者甚稀從違難决大約越二三日尚須再行聚集議定一切事宜也 
[日艦東来]  
　　日本大坂每日新聞云日本海軍省倩英國定製一等戰鬥艦命其名曰敷島東歴八月十一日由薄之麥烏司埠啓行九月十二日抵東京灣海軍大臣委中佐井手氏充艦長其下有士官十二員準士官六員下士以下二百六十七名聞之艦中人曰此艦與朝日初瀨笠原三艦規模一律西人戯以姊妹艦呼之製於倫敦鐵磨司廠載重一萬五千墩配置十二斤砲四眼十五珊砲十四門水中發射管四具水上發射管一具水雷艇二號船中能容九百人今之分執各事者僅三分之一歸途繞道好望角是以多淹滯二十日云 
[俄艦將成]  
　　天津國聞報云俄國兵艦名别拉達者目下方於内谷造船廠製造計容積六千六百噸馬力一萬一千匹速率每一下鐘時行二十海里係二等巡洋艦此外尚有一戰艦俟别拉達竣工後由政府嚴飭廠中限西七月内興工核定容積一萬三千六百噸速率每一下鐘時行十八海里與頭等戰艦茶列維濟同式 
[各國時刻表]  
　　天津國聞報云日本東京大學教習某君算定亞歐美各國正午時之差異頒示學生其法以日本東京正午十二點鐘爲基根自東徂西以欠開列如下日本東京正午十二點鐘卽中國北京上午十點鐘二十六分五十六秒波斯堞蘭上午六點鐘六分四十秒俄京聖彼得堡上午四點鐘四十二分四十秒英京倫敦上午三點鐘三十分四十秒德京伯靈上午三點鐘五十八分三十二稍法京巴黎上午二點鐘五十分二十秒意國羅馬上午三點鐘三十二分五十六秒荷蘭安特提上午三點鐘二分三十二秒奥國維也納上午三點鐘四十六分八秒西班牙馬德里地上午二點鐘二十六分八秒希臘雅典上午四點鐘十六分埃及改羅上午四點鐘四十六分三十四秒美國華盛頓不午九點鐘三十二分四十八秒南美智利國三的牙高下午九點鐘五十八分二十八秒 
[軺車過叻]  
　　南洋新加坡叻報云七月十七日中國駐法大臣裕朗西星使庚率同瀛眷及叅贊隨員由滬上 
 
 

Page 2

 
 
乘法國公司某郵船出洋二十七日清晨七點鐘時行過新加坡南洋總理事官羅叔羹觀察先期接得電音届時偕署内繙譯等員登舟禀見未幾星使命駕至理事署報謁觀察假座禮佛大酒肆速星使午膳至四點鐘時卽展輪西渡按星使之夫人娶自美國是以與女公子皆作西裝是日亦欣然入座酬酢盡歡可謂開風氣之先者矣至星使所調隨員初只九人嗣又添調二人及武弁一人其中惟浙江候補知府張詒孫太守紹祖因病不能行其隨同使節出洋者中西文武共十一人計候選知府李嘉德號少薇湖北候補知縣余裕蕃號文岑府經歴余炳忠號紫廷候選祖同程世濟號未詳刑部主事鳳凌號瑞臣繙譯宫直隸州知州勛齡直隸州知州馨齡號均未詳洋員一人亦未知姓氏續調二員一爲孫世訓一爲聶汝魁武弁一人丁占鰲聞勛君卽星使之次公子馨君卽星使之四公子聶君則爲直隸提督聶功亭軍門之公子濟濟多才皆一時之選也 
[星使抵粤]  
　　廣州訪事友人致書本館云欽命查辦廣東事件大臣剛子良中堂由滬上附招商局安平輪船就道本月初三日之晚行抵香港初四日清晨乘省中派往迎接之廣亭兵輪船蒞省旋卽乘輿入城駐節八邑會館登岸時各大憲均趨詣日近亭恭請聖安禮也 
[贑學出轅]  
　　南昌訪事友来函云江西提督學政李伯虞大宗師科考南昌府屬事畢接考寗都州屬定期八月初八日取嗣經署理寗都州鮑印亭直刺禀稱原任柏直刺州試有期因病出缺代任者亦未及舉行卑職甫經署篆赶緊料理試事尚未告竣請暫緩按臨大宗師俯如所請批准展期十天定限八月十八日取齊先於初八日由省起節 
[粤東火警]  
　　廣州訪事友人云本月初五日之晚省垣油栅門直街時昌雜貨店不知何失火一時毒烟四射勢若燎原幸得近處機器水龍併力灌救吳回氏遂掃興而回是役也僅焚去店屋一間右鄰璋香麫食店與對門吉鋪均未波及然己險矣 
[奉天官塲紀事]  
　　實任營口廳同知劉鳳来司馬朝鈞七月十二日捧檄蒞營擇吉二十日寅刻接篆視事届期各房書吏以及三班差役代書人等皆到署伺候司馬謝恩接印一切如儀○署營口廳同知咸迺臣刺史交卸廳篆卽往各處辭行旋於七月二十二日午刻由署起程前赴岫巖州本任 
[保定官塲紀事]  
　　直隸臬轅牌示撫寍縣典史侯雲亭定於七月二十六日當堂騐看獻縣人新選豐潤縣學訓導馮士烜定於八月初二日當堂出題考騐天津縣人新選任邱縣學教諭徐維域定於八月初二日當堂出題考騐○協署牌示八月初二日在内箭道考騐該營等呈送考補省提塘之武進士郭增嶺武舉辛祥堯崔鴻儒王瑞恒霍廉正魏占元李玉魁七員箭枝○順天學政張振卿大宗師於八月朔日請訓初二日由京起節定於初六日按臨刻下貢院内外己懸燈結彩一律整齊應試各生童亦皆負笈擔簦待及鋒而試矣 
[天津官塲紀事]  
　　直隸藩憲廷方伯因有要公面禀督憲裕壽帥於本月初八日由省至天津地方官在江蘇會館預備行轅茶座則設於火車站清晨司道各官均赴車站迎迓○清河道高仲瀛觀察有不日来津之信○日前督憲裕壽帥札委慈航輪船管帶陸守戎孝旺仙航輪船管帶王守戎承露護送孫尚書靈柩回籍由内河抵臨清刻己差畢回津赴督轅禀見矣 
[粤省官塲紀事]  
　　廣州訪事友来函云調任江蘇巡撫鹿芝圃大中丞於本月初一日交卸粤撫篆務後初六日附安平輪船赴申江臨行時督憲以下文武各員均至天字碼頭恭送如儀○新任廣東藩憲丁愼五方伯擇吉八月初六日鶯遷入署所屬文武各官均趨轅叩賀○廣西提督蘇子熙宫保奉命往勘廣州灣界務定期本月初五日陛辭出都聞抵滬後尚須赴江寗一行約計中秋節後帥節可抵粤東矣○廣東補用道楊昆垣觀察樞去歳經某大憲保薦人才應召入都陛見前月中旬某日由京回粤大憲以粤省製造局需員督辦特札委觀察承其乏 
[閩中官塲紀事]  
　　福州訪事友来函云升署福建藩司正任鹽巡道余晉珊方伯自奉旨調任江蘇蘇松太兵備道兼江海關監督卽於本月初六日交卸藩篆及總辦營務處差使本任臬司周子迪廉訪卽於是日交卸臬篆升署藩司所遺臬篆由現任糧道胡節之觀察升署遞遺糧道篆務由督辦南臺稅釐總局何觀察碧鎏署理而以候補道陳次旌觀察辦理稅釐局務○統領福勝全軍孫靜珊觀察係原任福建陸路提督孫庚堂軍門之哲嗣禀承家學韜略素優邇經督憲許筠帥札委辦理閩浙營務處本月初六日親赴督轅禀謝大約日内卽須擇吉到差視任事矣○督標水師協領一缺向由中恊王佐臣協戎兼署現届一年期滿督憲另委署理右營叅將賴叅戎金華改署刻己涓吉接篆矣○南靖縣和溪巡檢黄少尹維崧丁憂遺缺藩司擬以候補巡檢尹少尹承緒咨補○尚幹鄉保甲局委員鄧大令慶光現奉上憲調委閩安北嶺釐卡并 
[蘇垣官塲紀事]  
　　蘇州訪事友来函云陽湖縣知縣高承惠經欽命查辦江南事件大臣剛中堂奏叅革職所遺員缺現經署藩寗陸春江方伯牌示以軍功候補班前知縣翁大令延年酌量請補○署長洲縣典史兪少尉侃署元和縣典史卓少尉煊署吳江縣典史王少尉紹燕現均期滿本月初九日陸方伯牌示以儘先按司獄林少尉委署長洲縣典史分缺間用巡檢陳時夏委署元和縣典史試用從九品陳其恕委署吳江縣典史日内均己奉到委札行將擇吉接鈐矣 
[沙渚禽言]  
　　沙市訪事友人云白廟子人朱昌秀農夫也犁雲耡雨之餘賃屋設小烟寮藉博蠅頭以補仰事俯畜之不逮同村劉光榮家頗小康夙有烟霞癖近己戒除上月二十七日之夜醉後至昌秀處開燈昌秀謂君癮己除何必復開此戒且今者缾己罄矣容日後與君一遊芙蓉之洞何如光榮聞言大怒詬詈不休昌秀有母年逾花甲久病在牀恐致驚悸禁使勿譁囂光榮突出白丸洞其胸大踏步而去昌秀輾轉呻吟須臾卽斃其母匍匐投地保擬報請騐屍地保向光榮詰問情由光榮宿酒方醒以地保爲戲己也一笑置之地保歴言恃酒行兇狀始瞿然色變浼左右鄰出爲調停粥田宅以備棺衾延僧齋醮并湊成青錢八十竿爲其母養老資事始寢息吁古来以杯中物亡國敗家者不可僂指終此大禹所由疎儀狄也糟邱在望可不愼旃○有友自蜀中来述及奉節縣徐大令現奉大憲札開無論大小烟館均須至縣領有憑照方准開燈并分上中下三等抽釐上者每户抽錢八吊中者六吊下者四吊分兩季繳呈如有新設　寮者須浼同業五家具保否則卽以私開論許同業扭禀究懲業己出示通衢遵照辦理矣 
[漢江泛棹]  
　　漢口訪事友人云本月初八日爲鄂垣武備學堂漢文教習開課之期題爲漢文武詔邊吏以不拘逗留法論桓公九合諸侯論○金陵人蔣壽山向在鹽船司事近日乘人不備竟敢私報淹銷當經鹽總派人在船底搜出若干包想須從重究罰也○漢陽鹽倉人高某籍隸下江出身微賤近因薄有積蓄令其子肄業詩書思博一衿以爲門第光寵本届縣試之期擬卽蒙混冒考事爲諸童所悉鳴鼓而攻事遂中止○漢陽府余堯衢太守以縣試瞬將蕆事定期九月初二日舉行府試○新設夏口廳卽就清軍府舊署改造應用左近各地業己劃清奈各户安土重遷故昻其值廳尊陳少石司馬以事難相强親向各居户善言開導俾就範圍大約旬日内當可定奪也○某日漢陽縣境十里埠倪姓家被盜匪數十人破扉直入刦去衣飾爲數甚巨並將事主刃傷事後投報縣署刻己拘獲匪首解縣訊懲矣○大智門外一帶蒞烟蔓草爲匪徒匿 
 
 

Page 3

 
 
跡之區每至夜深時　　身負重物者卽突出肆刼以致行人視爲畏途相率裏足不知地方官亦有所聞否○日前學轅懸有批示云陳元章禀批仰武昌府卽將該縣訊斷情節錄覆核辦黄初呈批該學訓導有無貪婪實跡仰漢陽府刻日查覆勿稍袒狥案由田土起釁一面仍著赴縣呈求速予訊結以解訟累杜鴻儒批呈批所呈難免揑飾惟該生妄控長官與該令擅責生員及差丁不法情事均應切實澈究仰荆門州尅日查覆勿稍袒狥 
[蜀岡秋眺]  
　　揚州訪事人云揚州府沈碧香太守前經大憲登諸薦剡因於月初某日赴省垣叩謝初九夜回抵馬頭新河灣圑練等局勇丁均出隊恭迓太守隨命駕回轅○郡城圑丁早經挑選足數每日由管帶官督領至萬壽宮興教寺旁擇空地操演旣而沈碧香太守查得駐防城外三义河等處之南字營現己調紥西門外以致要隘空虚因將圑丁分作四棚一棚駐新河灣一棚駐荷花塘一棚駐七里店一棚駐鈔關外俾聯絡策應聲氣相通○上年郡城绅士陳六舟閣學之文孫文定沭陽程紳之女公子爲室現擇吉八月初八日完姻坤宅暫賃缺口街南矢口某大厦爲甥館届期親迎繞道多子街轅門橋車馬喧闐觀者如堵○揚州府沈碧得太守自接辦保甲圑練卽飭江甘兩縣凡見有高領鬆辮短衣窄袖結黨横行騷擾良懦者隨時拘拿照所議章程辦理婦女頭上罩元色線網者辦亦如之兩邑宰遵卽出示曉諭並陸續拘獲多人　號示衆某日邑宰行至運司街見一少婦貌雖平常而裝飾備極妖治因飭帶回縣署立卽升堂問以向操何業供稱小婦人姓陳家住城外日爲人剪花樣以餬其口問頭上元鬏何得顯違禁令供稱因小婦人髮多之故大令令散其髮騐之則義髻頽然而墮不禁拍案大怒立喚薙髮匠至將髮薙光僅留左右兩綹令官媒梳就雙牙髻每日由差保押赴新舊兩城遊街示衆見者無不絶倒 
[中丞報謁]  
　　昨晨新任江蘇巡撫鹿芝圃大中丞接見屬員後命駕至垃圾橋北首北吳淞路黄姓家調任廣東巡撫德靜山中丞行轅拜會茗談片刻卽至長清里鼎陞棧長裕里昌記棧北河南路周公館等處投刺蓋報謁也 
[入謁撫軍]  
　　昨日午前招商局總辦顧緝庭觀察製造局總辦陶榘林觀察先後命駕至美租界北河南路天后宮側星使行轅謁見江蘇巡撫鹿大中丞茗談良久而出 
[議清界址]  
　　滬北推廣各國公共租界前雖經上海縣王欣甫大令偕兩江督憲委員余瑞雲司馬將四址勘明然尚未竪立界石昨日司馬由金陵到滬與大令及英租界讞員翁笠漁直刺商訂日期會同英總領事前往立石以清界址大約須俟德靜山鹿芝圃兩中丞起節後方舉行也 
[勘設水管]  
　　中國内地自来水前經督憲札委總辦楊唐兩觀察来滬會同上海縣及在滬紳董再四籌商在南市十二圖包家宅購地一區雇匠興造廠屋開築水池前日董事曹寄耘偕總辦前往察看以便按叚裝設水管俾居民得以食德飲和亦美事也 
[飭緝匪人]  
　　江海新關稅務司雷樂石君照會江海關道轅内開浦東洋涇口炸藥局被匪人結黨毁門進内撬開藥箱並攫取看門人衣物請卽札縣飭捕嚴緝等因道憲曾經郛觀察立卽札飭上海縣派捕查緝縣主王欣甫大令以藥局重地匪黨膽敢糾夥肆刦皆由巡緝懈弛所致因飭捕役上緊跴緝一面傳到地保汎捕血比 
[鶯遷停訊]  
　　英美租界會審公廨擇於本月十八日喬遷讞員翁笠漁直刺以尚須部署一切因擬停訊三天定於二十一日卽禮拜一升座會訊業己照會英德美三領事及英美租界各捕房查照辦理矣 
[邑牢騐屍]  
　　去年七月某日法租界某包探在某輪船上查獲扒手陳得勝陳有明等八名經讞員洙森庭明府訊明情節派捕役押送上海縣署其時黄愛棠觀察方官縣篆訊明笞責發改過局覊押二年至本年七月某日有明在所患病管所委員陳二尹飭丁舁送普育善堂醫治無效延至昨晨倒斃堂中堂董曹寄耘報知陳二尹陳二尹函致縣署請騐縣主王欣甫大令查核接管卷知此案曾詳禀上憲爰於午後帶同刑仵書差人等赴普育堂由堂董迎入升坐公案傳訊堂丁朱景元地甲金茂供稱此犯原籍湖南進堂以来並無親戚探望所患者係痰喘腹腫等症旋呈上藥方大令閱畢飭仵役騐得週身無傷委係因病而斃隨離座親騐一周飭卽棺殮發封交地保厝諸義阡候召屍屬具領並取具地保收管結以便詳報上憲 
[賭棍行兇]  
　　前日賭棍王阿二張富華因爭奪賭攤互相兇毆王突拔刀將張腹戳傷以致大小腸流出經五百五十九號華捕拘獲昨晨解送英界公堂請訊張倩人舁至案下禀稱小的腹己劃破難保無性命之虞叩求大老爺嚴辦王供小的江北人與張本有嫌隙此次恐張暗中傷害故帶刀防衞不料無心悞傷求恩明察讞員翁笠漁直刺著張赶緊投縣禀請騐傷 
[罰鍰未定]  
　　某洋人赴英界捕房訴稱益大馬車行主高姓及馬夫王海仁虐待馬匹尅减食料並將傷馬駕車捕頭命二十號西捕將馬夫王海仁解送公堂原告哈華托律師聲稱西例重視畜類今益大東夥如此苛待馬匹殊屬不合且以前曾因違章科罰應知儆戒今又重蹈故轍務請從重罰鍰王海仁供稱行主因事未到今己延博易律師到堂代辯矣讞員翁笠漁直刺與署繙譯嘉君互商之下判罰洋銀三百元甫經判定博律師卽到堂聲稱此案曾由哈律師詳問各情旣知被告亦延律師不應于本律　未到之前卽行斷定哈律師與之辯論良久直刺許其改期再訊 
[誣控受懲]  
　　日前劉王氏與張桂華在虹口武昌路與潘順寳爭閙經五百三十七號華捕一併拘入捕房轉送英界公廨讞員翁笠漁直刺訊得兩造　詞各執諭令押候過堂復訊前晚倩襄讞委員張柄樞司馬重復提究劉王氏供小婦人係淮安府屬某縣人因故鄉荒歉携幼女洲兒来滬尋訪表兄張桂華邁姑某氏先於上月来此現在四出訪問不知下落據張稱被素不相識之藩順寳用繩勒斃前日小婦人同張行至虹口適與潘順寳相遇向之責問致被巡捕拘入捕房轉解案下求恩訊斷張桂華供向在滬上拉東洋車度日表妹王氏嫁劉姓爲室伊姑某氏於上月某日来此旋因患病沈重欲赴揚州潘順寳意圖姦佔王氏頓起不良之心用繩將伊姑勒斃隨由小的正欲告知来案呈控適於前日途遇潘順寳向之理喻　出言兇横正在口角經巡街捕一併拘送案下洲兒供年十二歳潘順寳供向與張桂華相識張圖佔小的之姘婦王氏不遂其欲唆使王氏誣指小的勒斃伊姑事關人命務求大老爺澈底追究以洩寃誣張司馬謂張桂華所控並無証據著重責二百板當堂具誣控結准順寳劉王氏分别看管候備文遞解淮安 
[名花得所]  
　　妓女謝文娥投巡捕房訴稱鴇母楊二姐逼倡凌虐經捕頭飭探送至英界公堂昨晨讞員公笠漁直刺訊究之下供小婦人原籍嘉興年十六歲曾欠中尚仁里鴇婦楊二姐洋銀七百元無從歸楚致於前年五月逼令至伊處爲倡迄今二年有餘所得纒頭資己不下數千金現在小婦人意欲從良被楊鴇勒住又因積欠各帳數十元横被逼索小婦人無奈於前晚至長裕里出局時乘間奔投捕房聲訴乞恩超拔直刺商之英副領事嘉福祿君飭送棲流所擇良婚配 
[添註]  
　　本月初五日本報所登上海縣署瑣案第一則内大令謂張曰爾縱容女兒違忤實有不合之下係喝令將掌發重責二百板怱促中遺漏將掌發三字以致詞意紕繆合卽添註於此并以明張係監生不應賞以兩部肉鼓吹也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[]  
　　廣州訪事友来函云張　　師　試陽江將次告竣署廣州府陳太尊接奉牌行隨　　示曰爲曉諭事現奉廣東　　　師院張牌行現　按　　　廳屬歳　建考計期八月初旬卽由陽江廳起馬回巡該府　科　　　遵照迅速通催府屬各縣　　童務必先期齊集省垣聽　回巡示期開考等因除行各學遵照外合就諭知爲此示諭各縣　　知悉卽便遵照於八月初六日齊集省垣聽候學憲回巡示期開考愼勿自悞特示 
[洪都客述]  
　　南昌訪事友来函云撫州府屬某處釐卡司事某姓素以貪劣著凡遇貨物過卡格外明索陋規商賈無不側目近有某商運榖一百二十石以所索不遂責令照一百五十石輸捐某商忿不能平邀集各紳赴省垣各大雲衙門指控大憲批准委員查辦○省垣内外四十八廟每歳端午前後例必迎神賽會所費不下二萬金又各店令丐頭包驅流　　費亦不下萬金丐頭得錢後每月僅給發乞丐百數十人餘盡乾没以是厚資坐擁居然揮霍任情至各店工藝之人皆性喜練習拳棒每日工畢往往出外遨游到處滋事近有人倡議將賽會及丐頭陋規提充圑練經費禀請地方官飭各叚首事與各店管　議定章程公舉圑紳若干名招集工人之有膂力者寓兵於工藉以衞梓桑而免游惰逐日分班操練精益求精各街巷貧苦乞兒則由各叚圑紳逐月按名給發 
[溺斃可憐]  
　　本邑人錢阿美在南市馬家廠左近開設櫓店日前其妻某氏往浦東周家渡親戚家家中只留一十齡女孩傍晚至河畔沈衣失足墮入浦中時值暄色蒼茫無人撈救以致幽魂一縷深入鮫宮傷哉 
[上海縣署瑣案]  
　　虹口賭棍曹阿大卽殺牛阿大及瞿姓廣東阿黑等人毆斃人命棄屍滅跡事經縣主土欣甫大令訪聞拘曹到案訊供刁狡飭卽收押限二十三保二圖地保范全楨及副役徐如義指獲屍棺迄今無獲曾由襄讞委員馬清渠明府飭將曹阿大提案詰問堅不供認前日又訊徐如義供稱小的刻己查明死者實被曹等各賭棍謀斃不知將屍掩埋何處明府喝令將曹重責一千板仍稱不知乃諭令還　徐則交差收管著查出屍棺再行核辦至瞿姓確係何人訪事者始終隱諱誠不知其是何居心也○製茶食工人曹順堂向各茶食店夥勒派月捐創設公所本城陳市安橋華成興茶食店各夥不願山捐以致互相爭閙各有所傷投縣請騐馬明府訊知一切將曹收押諭令繳出前縣所給公所告示以後不准派捐以免滋事兹者曹將告示呈案稱以後不敢多事求恩開釋明府著具改過結從寛釋去○鄉婦歸金氏投縣控被姪媳藩氏毆傷馬明府提訊之下金氏供夫姪歸甲自幼由小婦人撫養成人爲之娶妻藩氏近来夫婦不理家事小婦人向之訓斥潘氏膽敢將小婦人毆傷後田親族理勸忍而未控詎料潘氏又糾同伊父潘老鶴父子姑媳四人將小婦人擊傷面部務求提究歸根甫供小的係金氏之子年二十　歳餘語與母相同明府飭仵役騐得金氏額上雖有微傷然所控殊不近情姑候飭差查明禀覆核辦 
[英界公堂瑣案]  
　　包探洪阿寳拘解徐木生至案禀稱此人竊取趙發茂家綢布衣服三件洋銀八元小洋銀二百十六角報捕後經小的緝獲起出原贓尚少小洋銀二百十六角先行送案請究趙投案請追餘徐供稱小的確曾行竊惟小洋銀業己用盡讞員翁笠漁直刺判令笞責二百板押候繳到小洋銀再核○包探沈阿鶴禀稱積竊朱信太送次犯案受懲今又行竊馬福生家綢布衣服六件水烟袋一枝報捕後經小的查獲起到原贓送案請究馬投案領贓朱供無錫人實因失業無聊以致作此無恥之事叩求大老爺格外恩寛直刺判令笞責三百板管押一月○包探胡瑞龍拘解小工陸繼生到案禀稱此人竊取耶松船廠中機器銅件售與陳秀利經小的查悉送案請辦耶松洋人投案申訴前情陸認竊求恩陳供不知　贓以致悞購直刺判責陸二百板管押一月罰陳洋銀二十元○張正英僞寫匯豐銀行支單冒取銀三十八兩事發曾由直刺訊供昨日復訊律師哈華託將張交案供稱所取之銀己由哈律師交還小的在春和洋行貿易素来安分此次實因酒醉悞犯求恩寛宥直刺判管押兩月○包探金阿三禀稱瑞記紡紗廠軋而回及山格生二洋人失去鈔票洋銀七十元報捕後經小的查悉小工李小寳所竊寄在蔡子卿處故特解案請究軋而回及山格生投案請追失票李供小的並未行竊實被誣指蔡供小的並無寄贓情事直刺著押候查明於下禮拜一復訊核辦○五百號華捕解送陸發全到案禀稱此人在路調戲陳元山之妻經小的查見拘案請辦陳投案聲訴前情並請嚴究陸供實是悞撞不敢調戲直刺判令笞責二百板枷號翌月 
[法界捕房瑣案]  
　　流氓王夏春在火塲搶刦皮箱失主報捕後經包探查獲人贓解送至案讞員朱森庭明储著枷號一月發火塲示衆期滿責釋○三十六個黨唐阿寳夏阿新在小東門外某小客棧肇禍由棧主扭入捕房昨日解案明府著各責四百板○侯阿大王玉生在某輪船行竊由包探拘獲解案明府著責土三百板侯一百板一併釋出○偷兒王阿金周洪元經包探拘獲解案明储著各責一百板從寛斥釋○王東海前控王順發欠洋銀二百元經明府訊供交保出外迄今延不到案因著保人交出押追昨日先繳一百元明府准交的實人保出限三日内如數繳清○前者周敬堂控楊伯英吞没地價銀一千兩經明府訊供之下楊稱單地不符未便照付昨日明府飭提至案准交的實人保出限三日内將地價銀如數繳呈○理　烟館值堂人秦掌華朱硯香將生財質錢使用控經明府訊供交人保出諭令如數贖還昨日飭提至案限三日蚋贖出延于比追○湖北人鄧雲方曾充招商局巡丁斥革後私刊圖章繕就字條至海琛輪船冐取貨物經買辦察出送案請究明府訊供之下判令枷號半月昨日期滿明府命帶案開枷笞責四百板然後釋出 
[美界捕房紀事]  
　　昨晨某號巡街捕巡至黄浦路見江北人王阿庚東張西望形跡可疑因卽拘入捕房捕頭令押候查明曾否犯竊然後解送公堂禀請讞員翁笠漁直刺訊究○昨日清晨划船户戚小毛在北蘇州路與同業人某甲互相口角繼復扭毆戚力不能敵致被甲擊破頭顱血流滿面奔至捕房呶呶聲訴捕頭見傷勢尚輕揮之使出令自行敷治甲則管押乞丐牢一日以示薄懲 
[福以德基]  
　　鶴記大善士因减求速愈慨助振欵洋三百元雲怡壇女弟子知愼大善信求病愈洋一百五十元又龍洋五十元潄芳居士唐爲子家福病愈還願洋五十元錢鄒民率子翰臣第榮孫曾貴求全家清吉洋五十元錢紹起求子合家康健洋五十元回生有術不　苓术之功仗義輸財頓慰雲霓之望推恩無間拜賜實多九五福一日壽我爲諸君子演箕疇焉可也上海六馬路仁濟善堂籌振公所施則敬等謹誌 
[蘇省官報]  
　　八月初八日同知吳源禀知到工程局差新選松管糧道通判劉興基禀辭赴滬見道憲五品銜指分江蘇試用通判陳德宣順天人由京領照来省熏到委署荆溪縣注鳴鳳禀辭回震澤縣捐局知縣錢國還禀知到南路總巡差委署望亭司巡檢丁方榖禀辭赴任飛槎靜平聯飛靖鯨輪船管駕徐嘉林簡傳斌孫鴻年浦榮新均禀知送德撫憲赴滬並迎接新撫憲○初九日藩轅牌示照得陽湖縣知縣高承惠現奉奏叅革職所遺員缺查有軍功候補班 
 
 

Page 10

 
 
前知縣翁延年堪以酌量請補又署長洲縣典史兪侃署事早經年滿應行數回所遺員缺查有儘先司獄林守廉又署元和縣典史卓煊署事年滿還缺查有分缺間用巡撲陳時夏又署吳江縣典史王紹燕署事早經年滿應行撤回所遺貝缺查有試用從九品陳其恕均專以輪委署理城守叅將曾管帶飛划水師新中營副將歐陽成松均辭行送德撫憲赴滬遊擊許和生禀知交卸管帶留防太湖水師正前營差卽辭赴寗調署鎭江府海防理事同知恆垣禀知交卸蘇海防同知印務又顧元亨禀知赴滬接新撫憲卽辭理問張振榮禀知遵例過知州班○初十日同知鄧文增禀辭回松滬局巡卡元和縣兼理吳縣陳禀知下鄉抽查荒田委署靖江縣朱禀辭赴任崑山縣諸禀知交卸任事回省知縣胡調元禀謝　委東路保甲總巡差又何紹聞由瀏河厘局来同知銜措分江蘇試用知縣蕭策勳江西人由京領照来省禀到縣丞傳錫璋禀辭回涸　山絲捐局 
[皖省官報]  
　　八月初四日卽用知縣于鳳閣知奉委發審局學習馬文　到赴太湖訊業知州蔣師轍直隸州判謝必達均面試府經吳鵠年辭赴徽州措　巡檢　世勳辭回蕪湖關差遣典史王崇鈺謝超委從九張錫慶知奉委催同鄉官結○初五日卽用知縣干鳳閣知在户部報捐本班儘先補用巡檢劉加薰謝記大功一次領運皖北營務處軍火委員黄史三音阿辭○初六日候補典史有亮請補全椒縣典史卸辦中梅河厘卡直隸州王詒善到潛山縣薦風梧謝奉飭知調補懷寗縣帮辦保　副總巡　補合肥梁園司包昌鴻謝奉臬臺加札留辦知縣童寳善知奉撫憲委辦蕪湖保甲典史鍾厚重謝趙委○初七日縣丞吳良楨到由　州探辦硝回典史龔思沂謝奉行知註册過儘先班補用○初八日委辦烏溪釐卡知州譚祖綸辭卸任鳳合縣李師沆到交代清楚縣丞凌雲翼辭赴鳳陽府差遣巡檢　英祥辭奉徽寗道咨調差遺從九毛砦霖由淮北牙　解餉来省○例尤日寗　縣岳山司李經畬俸滿騐看知縣趙元熙辭奉臬臺委赴貴池訉案石寛辭奉委解鹽銀赴金陵萬祖恕至由皖北公幹　　照磨黄承祿辭奉營務處委赴上海探硝磺價巡檢麟桂謝超委○初十日　應局提調候補知府准補廬州府同知石辭赴湖北卽用縣周捷三到赴湖北探磺價回委辦蕪湖　　知縣童實善辭指分安徽遇缺先補用縣丞唐春雲到廣西人 
[江西官報]  
　　　候補縣胡欽委兼辦省城外石灰窰釐卡魏碩輔往湖南查探禮樂祭器葆相錀委厘卡次倪鍔拔委厘卡一次候補通判彭承先知州尹葆衷知縣馮用霖史立蕃王同文鄧貞林　齊祿均赴撫轅　試鉛　典史雷文　據報病故以王　安署理知縣王正煇山泰　等縣　積　回方恆帮辦讞局道庫應汝榮禀謝酌委厘差一次沈乾元委辦河　十史　　　澜審公所署臨江額外態卓斌　事回贑後營守備江　　　回省飭　本任知縣黄秉湘委辭清江堤工邵作賓在直隸措賣署新建縣江召棠禀任事引鼎銘委解籌備　　　京賀義行代新建下鄉相騐張紹良委解贑關餉銀進京知州連級禀謝儘先　委知縣一次行知吳春鑅帮辦牙厘局務前廣東開建縣黄祖徽禀辭進京新選南康通判安鍾愷禀到奉新縣鍾體志因病乞假所遺該篆務　章輪委大挑縣孫啓瑞署理 
[上海六馬路濟善堂籌賑公所施不英經收山東淮徐河南江西紹興賑捐七月初一至三十日第五十五次清單]  
　　初一日陳　介善上洋五十元龔變臣小洋五百角吳維衡洋三元小洋十角○初二日隱名氏洋一百元無功食祿人八十元積善堂朱龍洋二十元英洋十元積　堂求合家平安二元無名氏一元○初三日程芷庭洋二百元懷十六元客皖嘉定人　洋三元趙子英求父　愈愿服符病愈人各二元鄒應侯銅洋十二元四角○初四日太倉知過克非子爲長子求病愈洋廿元太湖　竹笙十元丁松亭求慈親康健妻產後瘧疾求愈三元子木氏一元四角補過齋銅洋六元○初五日補過氏洋四十元陳少彭求病愈張詠唐張蓮記三户各十元瑞清八元吳下善笑道人五元恆孚銀樓桶内另户四角不留名三角○初六日宋佳錦佳祥洋二伯元海門力不若　人十元南通州鼎元烟號求　業順利銅洋十六元○初七日達順坊龍洋五十元惜蔭居士龍洋廿八元英洋廿二元天津廉厚堂十元會稽生一元四角○初九日安徽崔桂坪合　平安王惠全各洋二十元譙國氏求小兒病愈四元○初十日南通　徐肇浦洋三十五元壽箕翼室主人孫病求愈蔣仲京二十元李文元求病愈五元○十一日姚文菊　一百元梅伯山房鄭求合家平安八元鄭孝曾求父康健又求資　　顧氏冥福各六一○十二日寳和莊交来安定氏求母病愈洋廿元常熟裕記愼號来隱名氏求是疾速十元○十三日嘉定戴品如洋五十元過顏氏求增福延壽三十元　觀顏求　門　健不書名求子平安各十元癸記求　腦恙全愈方葉氏求病愈各五元汪寳彝求外孫女病愈二元○十四日求速速病愈人洋二百元譙國氏求妻顧氏　愈　元莊　五　有心無力子爲子病愈求　體强壯復原五元龔清棠求妻病愈二元隱名氏銅洋廿元○十五日何恆昌號来不留名洋五十元隱名氏產平安　　元　影氏三　陳傳　　許產平安愿二○十六日隱名女史洋五十元不書名求妻病愈廿元綿力子孔求平安　齡童　陳求　愈各洋五元○十七日慈谿顧紹鏞爲弟病求愈龍洋十　○　　日達　莊来不書名還愿雙林厘局来梁夏氏求生產順達各洋廿元無名氏女病求愈十六元龍洋四元三巖寓客祈合　平安妾病速愈隱名氏爲小孩驚風吐瀉求轉機任安原記亦名是齋四户各　十元沈少記龍洋三元英洋一元洙經不留名洋四元顧一桂傳桂龍洋三元○十九日鍾席儒洋一百元徐兀祝五元○廿一日餘慶堂洋廿元　姓十元　江朱　　妻產後求母子平安五元○廿二日無名氏洋廿元楊粟齋張病愈五元趙義記銅洋一元○廿三日　周氏求病愈洋廿元周四寳十元○廿四日毛　銈錫　爲慈親顧太　人十　年經　　移振求資冥福龍洋一元小洋九十五角仙鎭仲經氏祈平安五元　秀書生妻產平安湯餅二元○廿五日王　敏求父病愈洋四十元李鍾惠求父病愈十元○廿六日柏文　爲三媳婦病求愈愿洋一百元博藝生五元南大生號錠捐餘欵洋二元一角○廿七日味雪居注人洋廿元存仁堂十元憶梅記五元楊繼嘗慈親病愈還愿三元○十六日無名氏洋十元○廿九日劉正泰銅洋五十元○三十日楓經葉姓洋十元○七月份共收洋二千零八十三元扯七四申元一千五百四十一兩四錢二分　洋五元龍洋百廿二元小六百廿一角扯七一五申元一百卅五兩二錢零六厘以上共收元一千六百十六兩六錢二分六釐銅洋一百零五元四角連前共收元九萬七千四百七十四　　錢九分七厘除解各振元外凈存元四百七十六兩七錢九分半銅洋一百零五元四角 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年八月初八日京報全錄]  
　　宮門抄○諭旨四道錄前○贛撫松奏爲本年冬漕驟難起運仍請循舊折徵摺○都統色奏爲職員捐輸鉅欵懇恩賞收摺○將軍增奏審明逆倫重案照例先行正法摺○　撫松奏爲委署南康府知府片○八月初八日吏部翰林院正黄旗值日無引見○盛京刑都侍郎英煦假滿請安並請訓○湖南臬司文光假滿請安並請訓○文熙假滿請安○王仁寳謝交軍機處存記恩○溥　請假五日○豫咸預備召見○召見軍機豫咸英煦文光○○江西巡撫臣松壽跪奏爲江西省本年冬漕體察情形驟難起運本色擬請循舊折徵以紓民力恭摺仰祈聖鑒事竊臣准軍機大臣字寄光緒二十五年三月初八日奉上諭户部奏遵議八旗兵丁加放甲米通盤籌畫一摺八旗兵丁甲米自漕糧改折以来皆以二成放給本色其餘八成折銀開放近来糧缺價昻旗兵困苦日甚必宜設法變通惟現在京倉所儲僅供常年支放所有折漕各省自應規復本色運京以備加放著通飭有漕各廳州縣自本年冬漕爲始全數改徵本色妥籌運京京師爲根本之地兵糈尤關緊要該督撫務當中外通籌力圖儲備毋得藉詞搪塞致誤要需並先將按年起運數目及如何籌運辦法迅速覆奏欽此并准户部恭錄移咨到臣當經欽遵轉行遵辦伏查漕糧爲天庾正供攸關俸甲兵糈改折乃時勢權宜之舉值此京倉支絀欽奉諭旨改徵本色自應力籌規復以供支應惟查江西自咸豐三年奉文改折以来原定折價本少迄今己歴四十餘年民間習以爲常相安己久從前一切成式均多散失若議復回本色非特情同創始抑見漕倉船隻軍興後蕩然無存議建造則無欵可籌議雇募則難以招集種種爲難情形歴經各前撫臣縷晰陳明久邀聖明洞鑒允准循舊折徵在案若由民間折價官爲採買海運溯查同治十三年奏請由招商局委員採辦採買承運承交其時米賤銀貴運米一石己需二石有餘之漕項運脚業於光緒五年奏明請停採辦節省漕項湊解甘餉有案今則米價甚昻銀價甚低計買米一石價值倍蓰今昔情形相去懸逺至江西漕項各欵均己撥充京恊餉需本年漕項各欵亦經奏明湊解籌備餉需曁甘肅新餉之用若仍採辦非將甘餉酌量短解匀出漕項不可况江西於本年四月下旬上游之吉安臨江下游之南昌等府大雨連朝山水陡發以沿河一帶低田早禾均被淹浸災民蕩析離居情殊可憫現在辦振僅可籌捐設法救濟民生困苦物力艱窘體察情形本年冬漕驟難徵收一色至於採買海運亦力有未逮擬請循舊折徵以紓民力並請展緩一年俟来年收成豐稔餉力稍紓再行體察力籌辦理採運以顧京倉據署督糧道春順會同布政使張紹華詳請具奏前来合無仰懇天恩俯准將江西本年冬漕循舊折徵儘數解部俟来年再行察看辦理採運臣當督飭司道嚴催各屬儘數徵收並將民欠舊漕一律催徵完解以供部庫放欵斷不敢任聽延欠所有江西省二十五年分冬漕擬請循舊折徵緣由理合恭摺具奏伏乞皇太后皇上聖鑒謹奏奉硃批著照所請該部知道欽此○○奴才色楞額跪奏爲職員捐輪鉅欵懇恩賞收酌擬奬叙恭摺仰祈聖鑒事竊據熱河道福謙詳據平泉州知州張繼良詳稱該州知府銜舉人張烜禀稱竊職恭閱邸鈔近年時局維艱庫欵告匱去歳籌借華欵固屬不得己之爲嗣因各州縣辦理未宜奉文停止仰見皇太后皇上視民如傷士類聞而感泣内外臣工認領股票莫不深明大義籲懇報効職食毛踐土數試禮闈未第不能越分馳驅現年七十有餘覩時勢之艱難感皇恩之浩蕩竊願自毁家湊庫平寳紋銀一萬兩作爲報効附驥庶官事屬樂輸不敢仰邀奬叙除擋拼家貲勉符盈數匯交該州聽撥外懇請轉詳具奏等情前来奴才查該舉人張烜毁家急公報効鉅欵實屬深明大義當批飭熱河道轉飭平泉州將該舉人報効銀一萬兩解交道庫存儲聽候给明辦理並照列酌核請奬等因去後兹據熱河道轉據該州張繼良將該舉人張烜報効庫平寳紋銀一萬兩呈解道庫照數兌收存儲並據該舉人張烜禀稱時勢多艱庫欵告匱凡在士庶富者輸財壯者戳力以期共濟時艱方爲克盡厥分職報効微欵祗以行其素志豈敢妄有希冀稍存計較之私且職年在桑榆少無宦情况於遲暮至於職有二子業耕讀以侍晨昏不願出外宦游實不敢仰邀奬叙該州查舉人張烜淡泊自如禀稱不敢邀奬屬實然輸欵甚鉅未便没其丹忱可否移奬其長子主事職銜附監生張允復請以員外郎歸部選用次子都經歴職銜監生張允升請以原職歸部選用查籌餉事例載由主事職銜捐員外郎歸部選用例銀四千一百兩由都經歴職銜捐原職歸部選用例銀二子一百三十三兩共計例銀六千二百三十三兩核原輸銀數尚盈三千四百餘兩等情詳由該道核轉前来奴才覆查該舉人張烜家僅中資平日好義急公頗多善舉此次上體時艱輸慨鉅欵禀稱不敢邀奬實屬出於至誠自應據情奏懇聖恩准其報効如蒙賞收應請移奬其長子主事職銜附監生張允復請以員外郎歸部選用次子都經歴職銜張允升請以原職歸部選用以示鼓勵出自高厚鴻慈除報効銀一萬兩存庫聽候提撥並飭造送該舉人張烜等年貌籍貫三代清册到日另行咨部查核外所有職員報効鉅欵請旨賞收照章擬請奬叙理合恭摺具陳伏乞皇太后皇上聖鑒訓示謹奏奉硃批該部議奏欽此○○奴才增祺鍾靈恒壽跪奏爲會同審明逆倫重案照例先行正法恭摺具陳仰祈聖鑒事竊准奉天府府尹衙門咨送廣寗縣旗人李廣有將伊母李李氏擲井淹斃一案由該縣知縣李景祥騐訊押解来省由府轉送到部公同飭審該犯畏罪翻異前供復經添派司員研訊錄取供詞核與原詳無異奴才等親提研鞫緣李廣有係瀋陽正藍旂人在廣寗縣居住己死李李氏係廣有之母李廣有租賃同屯董胡氏房一間與伊母李李氏過度李李氏素患癱症不能動轉本年正月間又患瘡疾至三月十八日李廣有因貧苦難度又料李李氏病難痊愈稔知董世青家有錢起意將李李氏致死藉屍訛詐當同李李氏謊說租妥房屋擇定是夜搬家李李氏信以爲眞李廣有卽於是夜四更時開門將李李氏背出經董胡氏聞聲查問李廣有答以搬家遂背負李李氏至董世青門前扔入井中逃往鄰屯躱避次早回歸正欲假意尋找藉屍訛詐卽被鄉約王殿奎等訪知擒獲盤詰報經該縣傳集犯證到案質究李廣有供出實情再三究詰供認不諱案無遁飾應卽擬結查律載子殺母死者凌遲處死又例載審辦逆倫重案若距省在三百里以外卽在省垣正法仍將首級解回犯事地方梟示各等語此案李廣有因貧圖詐輒將伊母李李氏背鄭井内以致被淹身死實屬行同梟獍自應按律問擬李廣有合依子殺母死者凌遲處死律擬凌遲處死逆倫重犯未便久稽顯戮該縣距省三百六十里例不發回奴才等於審明後一面恭摺具奏一面派委員外郎恩厚將李廣有押赴市曹正法仍漙首犯事地方懸桿示衆以昭炯戒訊無不合之案人證等均請毋庸置議除將全案供詞鈔錄咨部外所有會審明逆倫重案照例辦理緣由理合恭摺具陳伏乞皇太后皇上聖鑒勅部查照謹奏奉硃批刑部知道欽此○○松壽片再南康府知府蔡世俊病故臣另行恭疏具題所有該府印務應卽遴員接署查有試用知府徐元霖老成明練堪以署理據布政使張紹華會同署按察使周浩具詳前来除檄飭遵照外謹會同兩江總督臣劉坤一附片陳明伏乞聖鑒謹奏奉硃批吏部知道欽此 
 
 

Page 14

 
 
[光緒二十五年八月初九日京報全錄]  
　　宮門抄○諭旨二道錄前○新撫饒奏爲遵辦清訟事宜酌定功過章程摺○南陽總兵武奏爲到任接印日期並謝恩摺○粤撫鹿奏爲力疾銷假片○八月初九日户部通政司詹事府正白旗值日無引見啓秀假滿請安○怡王請假十日○李中堂請假二十一日○劉文煃預備召見○掌儀司奏十一十三日祭奉先投載振漙僎行禮○召見軍機劉文煃溥顧○○甘肅新疆巡撫臣饒應祺跪奏爲新疆遵辦清訟事宜酌定功過章程恭摺覆陳仰祈聖鑒事竊查前准部咨内閣奉上諭張蔭桓奏請增修内政以戢民志一摺國家振興庶務尤以通達民隱爲先各直省州縣於聽訟一事久不講求往往於户婚田土錢債細故任意積壓累月經年書役門丁因之藉端訛索愚民受累無窮前大學士直隸總督曾國藩所撰清訟事宜功過章程於清釐積壓之法鉅細靡遺曾經頒行各省著各該將軍督撫府尹重爲刊發於原定功過章程增補道府功過章程所屬州縣局員有記大過三次以上者道府記過一次六次以上者記大過一次記功者亦如之其有徇隱在先續經舉發或揭報隱匿提案清結除將州縣局員分别輕重叅撤記過外道府亦卽比例記過凡實缺計典候補委署及年終密考俱以清訟之功過分别子奪優劣不得虚應故事並將辦理情形迅速具奏欽此欽遵咨部轉行遵照妥辦臣維州縣爲親民之官與民相接之訟是一大端民情不能無訟户婚田產錢債等事爭隨莫决不得不授成於官該地方官自應躬親披閱據理准駁陸到隨審隨審隨結評兩造是非杜日後之爭競雖不獲遽期於無訟然政平訟理之基要亦不外乎是矣若因循怠玩則累民病民爲害誠不可勝言新疆地處邊徼漢纒回哈種族不同風氣互異情形誠與内地懸殊自建省設官以来撫綏教導漸己涵繻向化恪遵政令各屬命盜重案及軍流徒罪人犯均經前撫臣劉錦堂奏定變通章程分别就地正法及改題爲奏前南北兩路互調者歴久照辦現任兼臬司潘效蘇因擬解例限及承審失實引斷未恊等事一時難遵定例兹己參考例意酌定章程量予記過停委撤任詳明通行尚稱周寗其自理詞訟各前撫臣曁臣任内均經飭屬按照例限速傳斷結按月造送管收除在四柱清册令將如何訊結及未能訊結緣由詳細聲叙不准含混頻年隨時清理併將州縣事宜牧令須知及前大學士直隸總督臣曾國藩所訂清訟章程分發遵行以故自理案件尚無累月經年積壓情弊兹欽奉諭旨飭令整頓亟應釐定條規俾各廳州縣有所矜式各該上司易於稽查謹就成法叅酌直隸清訟事宜增訂功過章程分爲八條其一新省南北　路凡提省及上控批發之案均交迪化府訊辦讞局委員須明幹精細長於折獄之吏方准充當是差以昭愼重其二各屬每逢告期須親自接收詞狀應駁者明白開導擲還應理者立子批准按程途逺近定差傳限期案内被證及牽連無關緊要之人一概删除傳到卽審依限完結列報其有原告無故逾限不到案者照例註銷坐罪以杜圖告不圖審之弊其三户婚田士錢債細故原可一堂訊結即難速了亦可保外待質毋須看管如實有案情輕重逾限違斷及外来孤身他方痞棍摸竊等匪無人躭保不能不暫爲覊管者應令懸牌衙門將在押姓名人數事由收管省釋月日逐一開列如有書差私押擾累准受害之家喊禀嚴究其四橷疆纒唅有回言語文字不通不得不用通事繙譯然若輩謹願者少狡黠者多該地方官應隨案留心稽核訪查如有以曲爲直及敢顚倒判斷者查出責革重辦平時各將譯出漢纒回文合璧細心核閱總期略知大意易體察以免串通欺飾其五各屬監禁及命盜逸犯原應分報而自上控訊斷案件管押人犯皆應造送前因各屬詞訟紛繁逐案詳叙原情堂斷造辦不免爲難欲期核實必先令簡便易行藩司趙爾巽前在安徽臬司任内議有簡明册式臣詳加核閱清查積弊洵得要領己分發各屬飭令按月將己結未結案由原被曲直案證刁難押犯省釋月日分晰塡報偶有控情糾纒慮及逞刁翻控仍准另行詳細叙明不得遺漏若逾限不報及報而不實查出懲處中俄交涉事件向歸鎭迪伊搭喀什噶爾三道造册齎送臣署仍依其舊其六書吏丁差藉案詐索勢難盡免内地民間詞訟到官往往差役先索票費書吏加索坐堂了案和息等費百端需索弊竇無窮邊塞瘠民何堪有此應責成地方官防微杜漸勿令開端如查有前弊卽照蠧役詐贓科擬嚴辦不貸以舒民困其民間控案果有寃抑或判斷不公例准赴上司衙門申訴如事本理曲因誣訛未遂揑詞上控及訟棍從中扛帮架砌大題牽及書差詐贓斃命本官受贓誣枉等情希圖聳聽一經審虚自應照律反坐根究唆訟之人若但以惟疑誤控愚民無知等詞曲爲開脫必長誣告之風倘該地方官確有偏聽濫刑貪贓枉　實據一經訪聞或被告發定行撤叅總期民知畏法吏守官箴其八各廳州縣自理詞訟及上控批審等案例限二十日審結如一月内審結自理詞訟三十起記功一次六十起以上記功二次讞局委員審結提省批發各案四起以上記功一次六起以上記功二次結案多者以次遞加果能平反疑難重獄給優奬每案逾限十日未結記過一次二十日者結之記過二次作爲大過一次記功亦如之記大過三次以上者停委撤任記大功三次以上者存候拔署陞調道府記過一次六起記過二次多者遞加記功亦如之倘有徇情袒護應揭不揭分别撤叅以上各條係就邊地民情叅核舊章斟酌定議己嚴飭道府曁各廳州縣悉心體會實力奉行務使上下相維勤求民隱庶幾官無稽牘民鮮滯寃自可漸臻治理矣至嗣後守缺委署及年終密考仍當欽遵諭旨以清訟之功過定各員之優务分别予奪用示勸懲以期仰副朝廷飭吏安民之至意所有新疆遵辦清訟事宜酌定功過章程是否允恊謹會同陜甘督臣陶模恭摺具奏伏乞皇太后皇上聖鑒訓示謹奏奉硃批該部知道欽眦○○頭品頂戴記名提督河南南陽鎭總兵圖桑阿巴圖魯奴才武朝聘跪奏爲恭報奴才接印任事日期叩謝天恩仰祈聖鑒事竊奴才於署理河南歸德鎭總兵任内准河南撫臣裕畏行知光緒二十五年五月初六日具奏請將調任總兵藍斯明先赴歸德鎭新任署任總兵武朝聘亦暫緩陛見先飭赴南陽鎭本任以專責成兹於本月二十一日奉到硃批藍斯明武朝聘均著暫緩陛見欽此欽遵轉行知照前来奴才遵將歸德署任經手事件料理清楚移交藍斯明接收卽日馳赴南陽於六月十五日准署總兵楊玉書遣員將關防文卷等件齎交前来當卽恭設香案望闕叩頭謝恩祗領任事伏念奴才出身勇目知識毫無關隴從軍起行伍而提封荐擢汴梁管隊荷殊施而閫寄榮膺宋鎭權符正愧涓埃未報宛城蒞任又承寵命重申查南陽地接楚秦巡防宜密總兵職司訓練督率宜勤當經時事多艱益覺臨淵滋愓自維愚昧深懼弗勝惟有殫竭血誠益加奮勉遇事咨商撫臣認眞經理以期仰答高厚鴻恩於萬一所有奴才接印任事日期及感激下忱謹繕摺叩謝天恩伏乞皇太后皇上聖鑒訓示謹奏奏硃批知道了欽此○○鹿傳霖片再臣前因舊疾舉發病體難支當於五月十五日具摺懇恩賞假一月調理欽奉硃批允准在案當卽上緊醫治脾瀉己痊廗下亦漸輕减惟正氣虚耗急切未能復元臣受恩深重際此時艱自應竭盡心力勉答高厚兹假期屇滿謹卽力疾從公會商督臣妥籌經理所有徽臣力疾銷假緣由謹附片具陳伏乞聖鑒謹奏奉硃批知道了欽此 
 
