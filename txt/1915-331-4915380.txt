# 1915 - 331 - 4915380

 

Page 1

 
 
   
 
 

Page 2

 
 
時評 
[今日之情勢（冷）]  
　　帝制談論沈寂矣然而進行仍未巳也勸告之聲不再矣然而前文未見取消也引誘之說聲明矣然而曾有所謂另行申請之言也然則今日之三大問題者尙在斷而未斷續而未續之時歟 
　　帝制致生勸告勸告致生引誘引誘之說雖打消而勸告爲其所牽制而一時不能活動勸告雖不活動而帝制又爲其所牽制故亦不能如前之一往無前也此蓋今日最顯明情勢也 
[命令]  
　　十二月二日大總統申令　直隸巡按使朱家寳前經呈請回籍葬親情詞懇切當以畿疆重要時事多艱諭令移孝作忠暫緩回籍現距葬期巳近而察度該省地方情形仍復未能暫離權宜辦理祇有由該使令伊子朱綸旋滇營葬該使勉以國事爲重即所以慰故父之� 
心毌得再行陳請致負倚任此令 
[專電]  
　　北京電　協約交涉之主動雖有深意現因某國反對難成事實 
　　北京電　英使朱爾典爲協約交涉有更動說　 
　　北京電　陸海參三部連日會訂軍職暫行任用規則不日發表 
　　北京電　前簡駐意公使王廣圻因丁母憂回籍外部昨電促其來京 
　　北京電　請願聯合會擬上勸進表因文字及名義上之主張不一致起衝突 
　　北京電　政府以民刑訴訟手續繁重擬將檢察制度槪行停止　 
[特約路透電]  
　　北京電　外交部聲稱中國從未接到加入戰局之提議亦未與任何一國或數國談判此事中政府從未議及取銷中立加入戰團云云（三日） 
　　北京電　大典禮處巳羅致張一麻金邦平林長民伍朝樞爲顧問（三日）　 
　　北京電　華新紡織公司其免稅特權巳由政府撤消今呈報商部謂自願經營商業不受政府扶助（三日） 
[譯電]  
　　北京電　財政總長决議於明年發行實業内國公債洋一千萬元分兩期發行一元月一四月（三日） 
　　北京電　代行立法院定十二月十五日　會正式檢閱國民代表會議選舉票袁總統及政府均擬派代表蒞會（三日） 
　　北京電　外交部發表否認文措詞頗愼謂中國旣未接有加入協約之提議亦未開議此項問題衆意外交部此舉志在卸除責任以免受排日之嫌疑英人初則誘引中國甫聞日本怒聲即棄諸困難之境中國當道頗不直之（三日） 
以上譯德文電 
[戰電]  
　　其一（英人路透電） 
　　倫敦電　星期報羅馬訪員謂希臘照會協約國謂希軍退出薩洛尼加及協約國巡視希臘海濱二欵要求與侵犯希臘中立無異故希政府未便承認（一日） 
　　倫敦電　孟國公報謂孟軍在福恰撃敗奥軍奥軍紛亂向哥拉士達退走（一日） 
　　薩洛尼加電　塞軍仍固守摩拉斯蒂爾布軍圖由東南抄攻且圖設法圍之　法軍陣線寒暑表（百度表）在零度下十五度　據可恃消息聲稱德奥軍現在北面退走向布境進發（一日） 
　　巴黎電　今日下午公報謂全陣線砲戰仍在進行惟勢巳稍弱（二日） 
　　巴黎電　今日下午公報謂前敵法軍發砲猛轟亞土瓦有德飛機二架爲法飛機一架襲撃一翻落一被追至杜愛　法飛機一架以炸彈六枚擲撃蘭斯車站附近之房屋而重損之馬其頓大局安靜天氣甚冷　達達納爾地雷戰事仍頗活動　今晚巴黎公報謂西境全陣線砲火甚厲比境英法砲隊重損敵軍防禦工程有砲壘一座己裂三十邁當之廣法軍在洛瓦伊附近撃退德國武裝火車一輛又在蘇瓦松撃散敵步兵一縱隊（一日） 
　　倫敦電　意軍現正從事鞏固新陣地昨日羅馬公報謂意軍砲隊專意轟撃敵軍新陣線奥軍轟燬口福龍之平民醫院（二日） 
亞姆斯特丹電　電信新聞稱英艦隊於星期二日砲撃比國海岸者共有軍艦四十艘（一日） 
　　羅馬電　今日意外相森尼諾男爵在下議院宣稱意國巳與他協約國締結不單獨媾和之條約又謂協約國與希臘當可有美滿之解决繼言及塞國謂塞國之獨立與意國有莫大之關係若奥國呑併其地則爲意國之大患故意國定以塞國獨立之完全恢復爲和約中必不可少之條件塞軍雖得英法軍之助力然仍必退入阿德里亞意國當迅速設法接濟其軍食彈藥使其休養銳氣以待復仇之時他日意大利國旗飛揚於阿德里亞海他處海岸時意國將一再顯明對於阿爾巴尼亞之向來政策蓋阿爾巴尼亞與意國有重大之關係也外相又稱地中海意國利益必當維持意國巳决計盡其力量不恤犧牲以支持戰局云云（一日） 
　　倫敦電首相函覆質問謂英國陸海軍自開戰日起至十一月九日止損失將士五十一萬零二百三十人其中死於西境者共軍官四千六百二十員兵六萬九千二百七十二人死於達達納爾者共軍官一千五百零四員兵二萬一千五百三十一人海軍中死軍官五百八十九員兵九千九百二十八人（二日） 
　　倫敦電　愛士葵君今日在下議院宣稱吉靑納貴族復居陸軍大臣之任且充軍事會議議員陸軍次長台南特君宣稱英軍於前三月内在魯斯及附近一帶共死傷及走失將士九萬五千人邱兵亦在其内達達納爾之澳軍共死傷及走失將士二萬五千人（二日） 
　　倫敦電　海軍部發表公文内稱瑞典海關須將開出之船電告德國證明其未載禁品而船隻出港單須用德瑞兩國文字再駛出波羅的海之船隻須由德國斥　艦查驗故有時船隻停駛待驗至數小時之久海軍部加以註語曰於此可見德國一遇海軍活動之機會時施行中立國商務海上自由之原理爲如何矣（一日） 
　　瑪爾太電　英商船瑪林志號（一八六八噸）巳沉失水夫乘救生艇兩艘與驚濤怒浪交戰二十四小時精力盡疲今始抵岸（一日） 
　　倫敦電　商船金斯威號巳沉失水夫遺失五人（一日） 
　　倫敦電　下議院刻方有私人之討論以期組織一團體以壓力施諸政府强其實行繼續作戰之嚴厲方法（一日） 
　　墨爾邦電　澳洲戰債之說明書現巳發出年利四釐半共募英金一千萬鎊至一月三十一日截止（一日） 
　　哇太樺電　坎拿大政府財政大臣稱坎拿大戰債本定美金五千萬元今認購之數巳達美金一萬萬元將來此項戰債可否加至一萬萬元今尙未曾議决（一日） 
　　倫敦電　英皇前扶兩杖而行今日僅須一杖便可在宮中行走右腿尚不良於行但不日可望全愈（一日） 
　　倫敦電　英皇昨日偕后出外至皇太后宮祝嘏且留宴後曾召見吉靑納（一日） 
　　倫敦電　商業聯合會議决將昨日首相與財政部商部大臣之演說文印成小册分寄各會員請其細爲研究（一日） 
　　倫敦電　英皇勅令凡出離英國之人必須執有兩年内所發有效力之執照至於軍役年齡之英人則必須執有十一月十五日以後所發之執照此種執照非有美滿理由則不發給（二日） 
　　倫敦電　商部因礦工從軍者頗多將來煤礦之產額或將減少故勸實業界之需煤者先與煤局訂定合同（二日） 
　　紐約電　台拉華省維爾明登鎭火藥廠一所忽然爆烈轟死三十人據廠中職員云曾有人在廠之附近張貼警告謂條頓工人如寳貴其生命其速停工他往云（一日）　 
　　紐約電　美人因阿美尼亞人慘遭殺戮擬開會公議反對之法特邀前總統羅斯佛氏蒞會羅氏作書辭之大旨謂國家旣畏葸無勇不能保護自巳之國人以免於被殺受辱之禍又不能爲比國仗義執言今雖爲猶太人及阿美尼亞人發言反對然其舉動詎足爲人所重視乎十八月間德人之不法行爲當由各中立國分負責任而美國實爲其魁云（一日） 
　　　二（德人德文報專電） 
　　柏林電（由塞維爾轉）十二月二日德軍大本營公報云林姆河西面之泊里夫里雅布加·波爾伊尼克均被占　同盟軍於米特洛維加西南俘塞兵四千人獲砲二尊（巴爾幹戰况）英飛機一架因發動機有損在聖康丹西北降地駕機者及機中之軍官均就擒（西境戰况）　波士末將軍之前哨撃退進攻之俄軍十一月二十九日俄公報所紀伊魯克斯特及加斯明斯基附近之戰情全屬揑造（東 
 
 

Page 3

 
 
　　境戰况）（二日） 
柏林電　十一月二十八日布軍大本營公報云布軍渡過塞拉河上游占據通摩拉斯蒂爾之各橋路　南部英法軍陣前戰局未變　英法軍戰事今僅限於塞拉河流域自布軍馳抵後英法軍匪特未能前進且敗退數基洛邁當英法軍屢圖在塞拉西北前進均遭失敗塞拉河左岸巳無敵兵蹤跡法塞軍退走者盡毁塞拉河各橋梁直至伐爾達河爲止 
又二十九日布軍大本營公報云布軍激戰未久即占據泊里士蘭俘塞兵一萬六七千人獲野戰砲及臼炮五十尊來福鎗二萬枝馬達車一百四十八輛各項戰品無算俘虜之數日見增多塞皇及俄使於十一月二十八日單騎離泊里士蘭不知何往　泊里士蘭一役塞殘軍盡被俘塞境戰事大約可即此告終（一日） 
[東方通信社電（日本人組織）]  
　　東京電　因有德探嫌疑限令昨日退去之印度人咋夜往訪頭山氏後即不知蹤跡（三日）　　東京電　日本議會本會議定於七日說明首相之施政方針外務大臣之外交報告並大藏大臣之預算後即可入論戰（三日）　 
　　北京電　聞原籌安會之一派乘進步黨各理事等不在之際推舉亞細亞日報薛大可等數人爲理事暗圖占領該黨然　爲進步黨各員拒絕（三日） 
　　東京電　日本政府據買入償却法買入英貨鐵道證劵合計一百四十九萬八千鎊償却外債（三日） 
　　東京電　日本皇后御產之後經過極好皇子體量九十三兩甚爲健壯（三日） 
要聞一 
[英人演講近東戰情]  
　　字林報云十月二十七日英國公報局達峽訪員巴特勒特氏在皇后廳演講近東戰情謂從理想言之近攻君士坦丁之謀不可謂非偉大蓋君士坦丁破則近東半壁悉爲我有結果之價値未可限量我兵亦能振刷精神奮勇作戰所可惜者用兵之道有大可訾議者在也我人倉促出師不悉土國之眞相以爲　於近年巴爾幹之戰事土國兵力今必巳成弩末要知土國雖在達峽等處大受損失然國内尙有戎裝巳備之戰士八十萬人海戰之後我軍在希勒斯角登陸海濱惡戰至爲可怖余意希勒斯角爲登陸最宜之地乃澳軍後在安柴克登岸斯爲大誤苟澳軍同時與第二十九師團海兵師團及法軍悉在希勒斯角登岸則兵力厚集不難乘勢而奪阿基巴巴據守其地雖未必爲大分勝負之一舉然大有裨益於將來之戰事也阿基巴巴地勢險要五月八日我軍攻之不克自知兵力不足難望進取其時正我人應統籌全局之時乃計不出此我軍仍駐其地後來新軍亦不能用於大舉不過作一隅之戰爭不獨無益於我軍且徒壯突厥之氣耳我軍陸戰不利之點一爲砲火不應手二爲地理不熟悉我軍砲隊有限彈藥不裕榴彈砲尤爲缺少雖藉用海軍砲然不利於破壕也七月間内閣决議續派大軍此舉殊關重要蓋我國如能派一方面兵沿土國邊界附近之海岸據址而守縱不進取亦足斷土軍之糧濟一方面又專員赴布輦金軍動喻以利害則不獨布國可爲我所用即希臘亦將就我範圍矣惜乎政府竟未有此謀也政府因交通線太長故未駐兵伊洛斯島然當時若果駐大軍則布國未必敢存貳心國人似以爲近東時局只須注重達峽他處槪可視爲緩圖若英軍一破拉洛斯砲台卽可直搗君土坦丁他國自不敢輕動要知拉洛斯砲台即使攻陷然英軍亦未必能直下土京蓋突厥巳在達峽密築砲台自加里波里半島以至瑪摩拉海無一處不防衛綦嚴也至於蘇夫拉灣失利一層余意地勢險惡我軍斷無在蘇夫拉灣獲勝之希望即使能之我軍亦必不能據有其地察其原因殆有四端（一）我軍之戰於是處者率爲從未經過戰事之兵土且訓練之時期短少又無經驗充分之軍官以指導之不可視爲訓練有素之精兵（二）英國近日練兵之法以法境戰况爲根據故以築壕壘衝陣線破敵壕避砲火諸法授之若高山峭壁間之斥堠戰爭術則絕未研究故新兵到此大有所用非所習之苦一舉一動悉賴軍官指揮否則不知所措矣（三英人嗜飲而當道先未籌及食水之供給以爲登陸後定可獲得水泉詎知突厥早以死屍納諸泉井水味惡劣不能入口兵士大以爲苦（四）軍官不盡知其所應攻之目的物以致兵士登岸後猶豫以待坐失事機布國軍官隨土軍觀戰以我軍缺點呈報其政府於是巴爾幹時局遂爲之一變矣敵軍内守我軍外攻主客之形各異而我軍先在海船中二三星期精神旣己疲倦又無先事會操之機會兩軍勞逸之情不同如是我軍之不能獲勝　巳無怪其然余意此項新軍用之太早若夫置諸海島授以山戰之術然後調至達峽則其功績必有可觀今我軍在達峽僅力守壞線若求進取則不可得也 
[戰禍聲中之商業]  
　　北洋德華日報曰商業之所以興者全賴交通便便利與需求者多蓋銷路不廣交通不便則　　　 
商業斷無興隆之日也然則欲商業之不敗以保全交通與銷路爲首亦斷無可疑矣而此次歐洲大戰凡夙日商業所利賴者皆破壞無餘如陸路交通旣多供軍需而海上軍船除德俄兩國之航業因局勢所限全停外其餘各交戰國之商船非由政府所徵去即航行海上亦多被阻擾甚至船沈貨失禍不可測計所能航行宇内者惟有中立國船尙不至於動輙見阻無奈其船少貨多供不敷求加以大局俶擾平定無期銷路日滯以致貨積如山坐耗資本雇貨有雲集而不能銷脫者亦有急用之貨而甚形短缺者如俄國之米糧以土耳其斷其出口之路竟不値一錢倘再堆集數年即令其能輸出亦巳腐臭至於英國則有缺糧之患雖派重兵往取亦不能得俄國個粒故論者多謂商業之遭兵燹砲火者有限惟此種種穎倒之損失實不勝枚舉耳據商界統計家稱當今戰時除中立國不計外即歐洲交戰各國所受此種損害亦不下一二千萬萬金云 
[英人之北京時局談]  
　　字林報十一月二十九日北京通訊云北京中外各界討論帝制之聲今漸沉寂蓋自協約國運動中國參與戰事之說傳播後一般人士之視線咸移注於此也此間英日文各報於此新問題紀載頗詳今晨華報多譯登之但均恪遵政府之命不加批評以免有傷兩交戰團任何方面之感情滬津漢粤各華字報雖有論列但無主張反對者其中多以中國國勢孱弱縱使加入恐亦無益於協約國立說日文各報之論調則頗含疑懼意謂中國加入戰團固屬有名無實然日本在華之政治活動必爲受礙順天時報爲北京日人之半官報初未涉及此事今日忽謂德使現正極力由有勢力之某方面運動破壞云云就余（通訊員自稱）調查所知北京迄未得有正式消息外間所傳英使朱邇典覲見袁總統及代理國務卿兼外交總長陸徵祥謁見英日公使諸說亦屬子虚自日使日置易回京後僅由外交次長曹汝霖前往答拜陸則惟飭人持名片問候而巳現信此事非俟日本與聞後不致開正式談判也日政府於間島問題仍不肯承認圖們江條約 
及中日所訂關於間島之舊約且謂中國如 
從日本之願妥解决則日政府擬以相當方法保全間島日本之法權云據延吉道報稱間島韓民之墾荒者聞日本法權復將加諸其身大爲惶恐多願改入中國籍蓋若輩泰半於日本併呑韓國時逃居間島故皆抱排日思想也 
[編輯餘談]  
　　日本人之美日戰爭談（十）（一）（王衡）於是我軍　隊富士丸（Ｅuji）阿基丸（ＡＫi）殺楚媽丸（ 
Ｓatsurha）克拉賣丸（Ｋrama）耶苦姆丸（Ｙaknme）駛向依羅依羅（IIoiIo）此原文恐有誤印處）蓋彼處美艦隊正在預備中我軍思乘其不備而襲擊之也斯時天尙未淸海浪甚大美艦隊猶豫不敢出港恐爲海風所捲也且軍官與士卒意　羣生或主備戰或云日人際此海天昏黑之時必不冒險而來議論旣多成功自少當彼等辯論之時正我軍馳到之候軍主迅速我　隊盡舉其所有之槍砲以射之惡浪雖高瞄凖仍切須臾美艦密歇根號（Ｍichigan）之汽鍋巳受砲而炸裂餘機亦失其功用密歇根美之大艦也重一萬六千噸具十一寸大砲八尊竟爲我軍毁之謂非天助而何哉 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[勸誘聲中之外交問題]  
　　方法之變換　三國勸誘中國問題其直接對於中國雖有不能進展之勢然彼熱心於中國加入戰局之國或變換方法另謀進行亦未可知在京中一般測度以爲英國將與俄法磋商且合英俄法與日本磋商而如意國者亦或預於磋商之列迨磋商旣協五國乃共同再向中國要求加入戰局所謂另謀進行者或即在此茲據北京外交界消息連日外交團間仍有活動之象前日下午駐京德國使署參贊夏　輔君曾來我外交部有所談論同日下午三時英國使署參贊哈爾定君亦來質問某項事件而意國代理公使亦帶同參贊前赴某國使署詢問一切此等僕僕者所爲何事固不難推知也又據日本英文廣智報載稱英法俄勸誘中國加入協約國之事駐北京英公使力爲辯白惟俄使欲掃除德國在華之勢力或有此種提議云云而翌日該報又載稱此事確由英國發起惟此議發議巳久英國曾將此議諷示日本當時以此項問題不關重要未置可否約一月以前又復舊事重提至此次則爲第三次之提議矣惟目下日本當局尙未决定態度但謂協約國果欲掃除德人在遠東之勢力又何必中國加入目下日本巳向三國另提出他種方法云云　　美國之態度　某日報云英法俄二國勸誘中國加入協約一節美國政府對之緘口不贊一辭其態度殊不明瞭惟美國新聞紙則極力反對中國加入協約恐正式談判開始之際美國不能默爾也 
　　外人之談話　京報某外人談話云此次協商國要求我國加入其交戰團體純由英國爲其主動而法次之蓋英國自探知德奥軍事計劃爲乘東歐寒凍不能相戰之際直攻塞國以通土耳其之路然後聯合波斯進窺英保護國阿富汗及英屬印度或由陸路供給印民誘令作亂以絕英國接濟且在西歐戰場印度軍隊甚多如一聞本國叛英則必反戈相向而使聯軍之勢力搖動衰減於是德軍對於比法方面可以反守爲攻也英國特别軍隊援塞之故純係破壞主義以冀斷奥土交通迄於今日未見功效爲預防印度變亂計是以不得不要求我國加入協商國方面其所决策劃如我國允爲加入交戰團體暫時雖不必實行作戰然嗣後如德奥計劃或告成功則必要求我國由四川及新疆兩路出師一經拉薩駐藏印邊界一駐新疆與印度阿富汗交界之處以鎭懾印民且可代　平亂法國之所以贊成之關係全在安南方面其用意與英略同 
　　各省之通告　聞政府日前曾召集重要人　十餘名在公府開　就某項事件徵求各員之　見愼重商議之結果巳將二星期來外交進行狀况通告各省再說五國勸告之性質及政府所擬確定之對待辦法飭令各省曉諭人民靜候中央解决勿得妄加誤曾致生種種窒碍 
[參政院開會紀]  
　　五年預算與修正刑法參政院代行立法院十一月三十日下午二時十五分搖鈴開會參政列席者四十人政府特派委員列席者七人黎院長請假未到由副院長汪大夑代理主席宣告現巳足法定人數按照議事日程開議第一案民國五年度預算案（大總統提出初讀）先由秘書長林長民報告財政總長周學熙來函因病牙痛不能到院說明預算案理由報告畢由政府特派委員登壞說明提案之主旨及内容之要件略謂預算案提交國會爲立憲國必履行之方式民國元年諸事草創未遑編查民國二年國　閉會民國三年整理表册甚形費事中央曾電致各省派員來京　議種情形製成槪算今年根據三年槪算加以變更巳成頭緖會計年度旣改更將各省預算酌加核減此案提出前之情形其中内容大槪斟酌中國地位與夫世界大勢故以軍事費用爲重其餘政費加以擴充我國現情民窮稅竭收入甚難徵收制度一沿前淸之舊秩序業巳恢復財政收支省節之中爲擴張計畫各行政整理亦力求發展較去年槪算增加將到一萬萬元大槪歲出不外軍務外交財政内務敎育司法實業議行政而維持治安與夫對外軍費尤不宜減少故陸軍略佔全數百分之二十幾比去年加千餘萬海軍加一千一百萬　計支出共四萬餘萬至於收入不外租稅官產實業公債整理舊稅增加新稅諸大端出入尙足相抵此歲入歲出之大槪也而收入一層有中央直接收入者因爲中央軍費向來仰給各省前淸時有漕米兵餉皆由各省解濟中央辛亥後兩俱停止不能不指定的欵令各省分别解京立此一項以示與各省收入者區别耳而編製本案尙有困難情形辛亥以來財政紊亂巳極故對於本安編製上不能以嚴格相繩且西洋諸國立憲旣久有成案可稽中國則無根據不過以三年槪算爲張本而巳租稅從前淸之制因不能不牽就事實也此皆爲貴院附帶說明即希貴院諸君承諾國民幸甚國家幸甚云云主席付討論汪有齡登演壇發言略謂議决預算爲代行立法院最大職權至於内容編製不能詳於細目本院自能諒之按之各國先例先講支出後講收入夫以重要之案財政總長應到院說明以便議細討論不但財政總長即各部總長亦宜到院今天皆未來只好審查會議時請財政總長常時列席按參政院規則審查委員多九人此次應多派審查委員分門擔認再合開會議以便再報告於大會云云主席宣言有先决二問題一爲立法院組織法第二十九條一爲汪參政之動議梁士詒主張五人以上政府特派委員起立質問謂與立法院組織法不合汪有齡　解釋法律有文字的與論理的之别應以論理解釋爲要二十九條以人數爲標凖立法院議員二百餘　故十分之一以二十人爲審查員則本會主張與二十九條無衝突主席以人數增加問題付表决衆贊成主席又問增加方法如何衆請指定十八人遂指定趙惟熙聯芳鄧鎔李盛鐸胡鈞宋小滬棄望　　　程樹德高增爵薩福懋王世徵等爲審查委員主席宣言請審查會從速審查主席宣告續議第二案修正刑法案總則（大總統提出二讀）由秘書長林長民登演壇朗讀標題刑法衆通過以次逐條朗讀主席逐次付表决一一經衆舉手贊成通過並無討論惟七十九條文例之尊親屬汪有齡梁士詒均謂與四十九條之親屬加重有關係應加討論陳懋鼎謂兄姊規定在旁系尊親屬何以弟妹不規定耶王印川謂尊字宜注意弟妹在下非尊也如規定弟妹則子女亦要規定陳懋鼎又謂兄姊與弟妹年齡相差不遠豈宜如此隔開王印川答云兄長弟或有三十歲非盡屬二三歲而巳如請年齡不遠父長子或僅十八九歲而巳豈父母對子女犯罪亦要加重耶衆議將七十九條與四十九條提出下次再議時三時五十分議事巳畢宣告散會 
[財政部要人之最近行動]  
　　周緝之總長近患牙痛前星期間迄未到部所有重要公事均由部員持至私第取决今聞前昨兩日業入署照常視事矣 
　　張小松次長銷假之說久傳於外蓋張氏前此辭職呈文業經總統親批不准則乞休及改外之目的一時皆未易達到自非暫回本任不可聞張允再休息十餘日即實行銷假 
　　該部僉事上行走有陳汝湜者即前次薦補僉事以資格不合被銓叙局擬駁者也此次該部薦補 
七缺陳又首列聞銓叙局依然擬駁惟周總長必欲償陳之願巳爲具呈特保竟蒙總統於原呈親批一可字大約銓叙局亦無可爲難是亦國家破格用人之小小一例也 
[京漢路案之裁决]  
　　昨日（三十）　一鐘平政院第二庭裁决京漢路局一案到案者爲前局長關賡麟前車務總管唐士淸鐵路醫院長湯富禮及梁士森等諸人由書記官宣讀裁决書關賡麟唐士淸湯富禮辦理路事及醫院雖無徇私納賄情事究有不合應均交高等文官懲戒委員會懲戒唐士淸據湖北巡按使查覆該員於查路時在漢口三分里妓女雪印軒處飲酒鬭牌通宵達旦而且徇私納賄情弊顯然均屬及刑事範圍應交司法衙門辦理梁士森充當過磅任意需索各行站規費應交普通法庭審判包辦飯車陳德文行賄　營所訂同興公司合同應即取消次長葉恭綽與案内各人均無關係採辦員林振耀亦無作弊實據　免置議其餘人證應予開釋讀畢即閉庭 
[王伯辰獲譴原因]  
　　全國救國儲金團聯合會副會長直隷儲金團幹事員王伯辰以財政部周學熙總長令該部所屬機關免扣月薪儲金并聞有將以前所儲之金換給公債票發還之說當以周總長此項主張有碍國民儲金救國之體面且恐人民對政府生有動用儲金之疑慮特以聯合會副會長資格電呈總統力爭聞總統交政事堂核議財政部以爲越級凟呈應從嚴懲辦故政事堂照准巳批交直隷巡按使矣 
[粤省之新黨案]  
　　日來粤省拿獲黨人之事層見迭出其中有僅犯嫌疑並無證物者亦有爲線人栽賊誣陷者茲將近日發生之黨案紀錄於下 
　　各處拿獲黨人之彚紀　昨日下午四時許省垣福軍李司令憑探密報謂現有黨人三名匿跡長堤西濠口賓興旅館即飭排長黃球督隊前往查拿該黨人等一見官軍到來即行放槍轟撃傷某兵士左足軍隊因人烟稠密尚未還槍嗣後黨人連放數槍子彈巳竭即被擒獲有兩黨人見勢不佳由樓上跳落二馬路適有陸軍一小隊巡至將伊轟傷頭部遂一併擒獲解交福軍司令部　又昨午二時警察九區一分署梁展雲接軍署電謂十八甫眞光公司之賣布店伴劉耀臣係屬亂黨應派警員會同本署親軍前往　拿該警員遵即前往當將劉耀臣捕獲復到劉之住宅（係在第十甫廣履居第一號門牌）搜查除尋常書信外並無證據是晚六時即將劉某轉解警廳二十五號早復派兵至其住宅搜查亦無證據現在尙未釋放又警察第二區長昨午憑探密報謂現有黨人三名混跡沙河地方該區區長即派警官數人喬扮民裝到沙河某茶居密察未幾果見有三人來店當將其擒獲詎中有兩名係屬良民由商店當場具保省釋祇將一名解區此人係口　金牙者當訊時問官訊其鐵血團共有若干人洪門義興會共有若干人均稱不知現巳轉解警廳核辦矣又警衛軍統領賀文彪咋在堤岸粤安客棧捕去四人并搜獲黨人物件中有一僞關防方横約有四寸至所獲四人兩姓謝一姓陳一姓李均增城縣人刻下此案巳由賀統領詳解將軍行署訊辦矣又廣九路警偵探刁月樓日前在港與黨人黃銘相遇因彼此同鄉黃乃誘刁入黨與某黨魁所遣粤司令張某相見刁以爲藉黃力可以深悉黨情日昨相將回省適爲叚旅長爾源所偵悉將黃捕獲供出前情叚旅長漏夜親率隊伍將光塔街刁宅圍搜尙無禁物刁亦未回祇將刁之次子拿回押候隨即責令該路柴局長將刁交出刁以入黨之初未經報請備案恐致身危昨巳隻身潛逃不知下落聞此事牽連多人糾葛頗多云 
　　線人插贓誣陷之平反　十一月二十三晚八時有線人鄧欣堂邱彪往水上警察保衛營報告云有亂黨韓福全在澳門組織暗殺隊今潛來省城在東堤設立機關曾經跟蹤來省探實報告請派兵往捕該營統領蔡春華以其言之鑿鑿即派出本營楊隊長及偵探數人隨同線人鄧欣堂到東堤會同本段警察即在韓福全家中搜查當在爛籮内起出僞委任狀一紙並襟章數張均有北伐軍暗殺隊字樣遂將韓福全人證解廳即由蔡統領訊據供稱姓韓名和軒番禺人與母及兄弟住居東堤前在混成第二旅及學兵營差現在東堤出賣藥散兼理脫牙並無謀亂情形惟前在學兵營時曾與邱子林即邱建邦相識日前邱子林來家向我商量私賣烟膏我未允許迄今日晚八點餘鐘我回家時見邱子林在我家門首吃花生未幾即有軍隊警察進來搜查爛羅内搜出字紙一朿遂將我押來等語當時線人鄧欣堂指稱韓在澳門住中興棧第七號房伊住第八號房隔房聽見韓與亂黨同謀事如成功即加薪水故於舊曆本月初六夜由澳門搭永安輪船跟蹤來省云云韓又供並未去過澳門與亂黨同謀實是冤枉該統領再三訊問毫無實供見其面色如常貎亦慈善大爲疑瞥見鄧欣堂所呈報告紙與委狀字跡相像即命鄧欣堂在别室將僞委任狀寫一張取來比兩紙筆跡無異當即審訊鄧欣堂斥其不應僞造亂證誣害良民當時鄧顏色大變言語支吾再三盤詰遂供出揑造委狀係邱彪指使即將邱彪帶訊據供龍川人年二十七前在學兵營當差去年十二月在福軍當過副目日前由家來省適遇鄧欣當即往伊所住客棧彼此談及窮困情形當得一注錢財爲是遂由我起意誣害韓和軒煩鄧欣堂假造委任狀等即將韓之名字註上所蓋之印係番　雕刻而成本月二十三下午八時將證物帶到韓和軒家中韓不在乘間暗置爛籮内遂與鄧欣堂報告到廳派隊前往拿到不料爲統領識破罪該萬死尙求恩典云云該統領審訊一過即將韓和軒慰釋韓感謝而去一面將鄧邱兩犯帶下預備一併交往將軍署訊辦 
[江蘇之減政與選舉]  
（駐寗通信員）　　減政之醞釀　　選舉之醜態　　加漕案發表後蘇　正相顧疑慮恐將來尙有甚於加漕者詎近果發見增加蘇省協欵之事並知近半載來財政廳之整頓釐稅雜捐及近日新創之酒捐均爲仰體中央報効協欵之所致然而仍未巳也財廳之四百萬幸有加漕爲大宗抵補其實不敷者猶有數十萬方在設計搜刮聞釐稅局所陋規素大僅驗票費一項年收將三四十萬元此欵向例爲釐捐朋友所瓜分廳中久擬化私爲公以裕收入徒爲官僚反對延未實行現聞此項正在編擬實施辦法至江蘇省協欵應加之二百萬尙無眉目微聞巳在凖備大約將減政以應若干此減政乃將蘇省地方行政最切要之部分而删節之國家政費軍費兩宗均不能動地方費二百九十萬元内敎育一百十六萬警察一百二十萬（即寗滬蘇三廳曁輔助縣警費）實業費及水利救卹共數十萬此三種内敎育費有總統明令容或不減警察費與軍費相仿亦不能大減故最危險者即實業水利救卹等費現巳密籌減删辦法以備實行至明年新增政費如警務處經費尚未核覆縣佐經費原定年十八萬元現經部減爲六萬應設縣佐不下三十餘處每處每年只二百五十元月只二三十元將不成爲官署善後辦法尙在躊躇大約凡官之巢穴或兵之所寄必有善後可言惟眞正政事則減之以符減政之實此乃近日流行之財政救窮方法亦不僅蘇省爲然也　 
江蘇覆選延期後復電令各當選人來省候示巳經齊集有一星期投票日期寂寂無聞係因中央審查未竣之故現在運動議員者約有五六十人其初尙以感情交誼相聯合忽有某屬人改用金力以爲號召於是票數全散非金不靈每票最低價六十元最昻一百元互有漲落爲議員掮客者奔走於途日夕不絕酒食　逐無論矣事爲齊監督所聞即出示禁止略謂准湖南覆選監督咨開有以金錢運動議員巳被查禁云云本省程度素高諒不致發現此種醜態惟必格外守法一經查出當按刑律懲治云云又派密查員十數人分赴各初各初選當選人寓所勸告不可用金錢運　以免犯法云 
[蘇常酒商反對酒捐之無效]  
　　蘇常等處開辦酒捐各酒商曾開會籌商反對酒捐局張嘯風局長當即赴寗請示茲悉張局長到寗謁見財政廳胡廳長面陳各商反對情形時當由胡廳長面諭謂蘇省酒捐向有坐賈門銷各稅大半由商董包辦其中弊資甚多所繳至公家者不及十分之三四似此任意中飽尙復成何政體且當國家經濟困難之際不得不實力整頓遂有奉部飭行取消坐賈等稅名目仿照浙省改辦酒捐之舉是此項酒捐並非創辦未便任聽各商藉詞反對等語諭令回蘇從速啟征一面切實勸導各商勿得誤會要挾云云張局長返蘇後巳布告各商遵照並將各處分局人員一律派定飭令從速前往設局開辦矣 
　　附各分局主任委員名單吳縣橫涇酒捐分局主任員吳月濤吳江主任員沈樞無鍚主任員陳同壽　崑山主任員王慶纛常熟主任員吳兆熊　武進主任員胡善元　宜興主任員劉邦翰　江陰主任員黃鳳飛　 
　　財政廳致酒捐局電文二件（其一）蘇常酒捐局張局長覽據蘇常酒業代表吳章鉅等聯名電稱公賣甫行忽又設酒捐局機關重迭手續煩苛商情惶恐勢將停釀不獨酒捐無著而公賣亦因之妨碍於國於商兩受其害伏乞立將酒捐局取消或併與公賣局以恤商艱等情查此次整頓酒捐派員設局專辦無非爲淸理積弊起見捐率統照浙章核定又非杜撰若云旣有公賣局又有酒捐局試問直隷浙江等省何獨不然本廳長亦係公賣局會辦此事現雖分而終必合各酒商不必以公賣局爲口實仰即轉諭遵照廳感印 
（其二）蘇常酒捐局張局長覽據蘇州商會電據燒酒黃酒同業吳萬順錢義興裕盛和童義大等聯名環稱蘇州酒商因辦公賣銷數疲滯現又特設酒捐專局仿照浙紹章程稅率驟增機關歧出缸　層疊檢查定章瑣屑苛擾商困難支勢將停釀迫懇電請裁併以維商業等情到會合亟據情電陳除電禀晨商部外伏祈傭念商艱迅飭捐局暫緩進行無任感禱等情據此查此案咋據酒業代表吳章鉅等電陳即經明晰電飭該局轉諭遵照在案茲據前情仰再遵照前電轉飭知照務須勸導各商勿任誤會要挾切切廳卅印 
[地方通信蘇州]  
 
 

Page 7

 
 
取締僞印花稅票　蘇垣自實行印花稅票以來忽有僞票發現業爲各當道所聞日昨蘇州關楊士　監督查得城廂未領縣公署執照自稱代消印花稅票者有數十家之多其中難免有混雜假票情事特於前日擬就取締章程詳請財政廳核示辦法並咨請警廳飭區隨時密查以杜弊端 
[鎭江]  
　　龔司令因公赴徐　駐鎭要塞司令　旅長因欲赴徐州謁見張巡閱使面商要公遂電禀馮上將軍請假數日部内一切事宜暫由易團長代爲兼理巳經將軍批准業於一號乘早車啓行矣　　淸潔所取銷紀事　鎭江淸潔所開辦時雇用夫役規定每月工食洋八元各夫役巳到所服務多日茲因鄉民滋擾該所奉飭取消各夫役深恐工資無着全體集合於日昨午後齊赴柳衍齋處環求照給聞柳紳以該夫役勞働度日情殊可憫且爲數區區籌墊尙易巳允給該夫役等工食一月矣　又聞淸潔所柳經理以該所旣奉飭取消應將刋發之圖記繳銷備案業於一號具函繳送警察事務所核收並聲明脫離關係云 
[江北]  
　　尼菴内越貨傷人案　鎭郡對江新橋地方吉慶菴於昨夜有盜匪五名由後面短垣扒進大門外又有三盜把門該盜各持鐵刀内有一人肩負洋鎗皆係本地口音向菴尼威迫索洋菴尼苦求多時該盜竟將該尼手指斬落搶去現洋二十元及衣服等件向東呼嘯而去 
　　輪夥與警兵衝突　駐江北實應警備隊第七營兵士龔貴和　　 
携帶家屬搭永和小輸赴實下船時搬運什物誤碰該輪茶房潘建奎之女孩因此衝突互相毆打各有微傷經警備朱管帶聞悉當將兩造送交實應縣訊究現經郭知事研訊兩次尙未了結　　 
[杭州]  
　　追加偵探費之請撥　將軍行署偵探費不敷前曾詳陳中央追加四萬八十元業奉總統批可飭行財政廳撥發惟浙省財政收支預算均巳核定此項不知廳由何欵撥付聞吳廳長昨巳電陳財政部請示遵行矣 
　　　盤杭關交代　前任杭關監督張允言任内交代業經巡按使飭委財政廳長吳鈁爲監盤員聞吳廳長以現在兼代杭關監督事務例應廻避所有張前監督任内交代巳詳奉巡按使改委錢　道尹丁傳紳辦理矣　 
　　旅客可疑案之偵獲　拱埠大甡客棧於日前有旅客某甲因舉止揮霍被偵探嚴延林等窺破情虚遂即搜其行篋得金鐲金戒等件（約値二三千金）當將某甲送交三區警署詢問茲悉此旅客姓趙上海某油車行司帳行中携得滙票四千兩趙取現盡換首飾來杭者魏署長遂備函致該行前來對質於昨日該行中人及上海偵探一同來杭認明屬實即同送至上海歸案究辦矣 
[海門]  
　　紀縣立小學之學藝會　海門縣立高等小學校於十一月二十八日舉行第一次學藝會以聯絡學校與家庭社會之感情其表演資料國文科爲詩詞韻文及各種讀法地史科演講（我國沿海形勢）（中日交涉）（連城璧）（隆中對）（囊中　）等理科試驗（空中燃燒）（晴天霹靂）等各種頗有興味此外又演英語會話表情唱歌英文臘丁文世界語等各種歌曲以及拳棒劍術舞蹈（風雲變幻）等各式武藝是日天氣晴朗各界人士蒞會　觀者甚多 
[安徽]  
　　督察印花之　員到皖印花稅一項皖省早巳奉行屢經警察廳遵照部章函知商會并通飭各區署長員實行　締在案頃悉財政部特派印花稅督察員　君調查直魯浙皖四省印花稅事件昨巳到皖業巳函知警察廳轉知商務總會不日赴各商舗實行檢察 
　　愼重冬防之警廳示諭皖省警察廳以省城人烟稠密時屆冬令難保無宵小溷跡滋生事端因特出示佈告云照得隆冬時候宵小易生皖垣爲長江扼要之區水陸行人往來如織難保無盜賊奸宄匿跡其中况省會戶口殷繁本地無業遊民所在多有値此歲寒無賴恐别起梟心本廳爲維持治安起見除飭各署長員督率長警嚴加防範外特頒令五條開列爲此佈告商民人等一體知悉務各遵照後開各條辦理毌違切切此佈計開　（一）所有城内外各色店舗一律於每晚十二點鐘關門（二）每晚自十一句鐘以後商民上街均須執燈店家尤須點字號燈籠　　 
（三）每晚自十二點鐘以後一律禁止行人其各機關有因公上街者尤須記明口令如無口令崗警不准放行（四）商民每晚於將睡之時務須將内外各門一律關閉倘人己睡盡而門尙未關一經查出定行處罰（五）各該居民如無家丁看門者其臨街大門白日亦須關閉以防扒竊 
雜評一 
[地方官之職（二）（無名）]  
　　地方而有議會則地方官之職專屬於行政部方面地方而無議會則地方官之職亦當兼及於人民方面蓋人民無代　　 
表之人苦情無從宣達也今之各省種種苛稅及蘇省加賦等爲地方官者亦宜注意之 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再黄包車夫反對加租之舉動]  
　　公共　界内之　　車昔無限止最盛時約有一萬四五輛嗣　　　工部局將不甚堅固之車輛逐漸選剔扣給照會淘汰　七十餘輛閘北寳山路附近某黃包車公司以車數旣少車租减色首先加增車租他公司亦繼起加增而各車夫以每日擔任車租七八角巳屬勉力此次工部局並不加捐而公司中驟加車租勢難支持羣起反對罷工要挾前日巳由捕房將爲首之江北人顧連財拘解公共公廨經中西官訊明判罰洋五元充公無洋改押五天示儆各車夫以顧爲大衆生計受罰遂聚衆擁至道尹公署求請維持當經周道尹勸諭各散並派交際科長陳震東與各車夫所舉之代表磋商辦法尙未解决故前昨等日各車夫仍在公共租界見有黃包車經過强逼坐客下車撃損車輛並毆打勸阻之華捕經各捕房拘獲肇事車夫共有一百零一名計老閘捕房拘獲三十一名新閘捕房十四名滙司捕房十二名滙山捕房十二名虹口老巡捕房二十六名北四川路捕房六名昨日一併押至公共公廨分解上下公堂請究經會審員王肇之君偕兪代襄讞會同英副領事康卓兩君升座研鞫以老閘捕房所獲王阿四等三十一名人數衆多恐時間侷促不及研訊着仍還押候究命將他捕房所獲之人提案研訊明晰判北四川路捕房所獲毆打三百零九號華捕之王桃桃押西牢三月朱阿福王阿三刁阿四潘學才等四人各押二月周煥德等七人各押一月趙德林等三十四人各押六禮拜崔阿四押三禮拜王阿四等六人各押二禮拜馬學之等六人各押十天曹金甫押七天姚阿培夏金生季小元各押滿一天楊新龍王金華張金才姚阿根王巧山等七人開釋　 
　　英美總巡麥高雲君以黃包車夫均係貧苦之人業巳休業二天如再遷延恐其鋌而走險除傳諭各公司從速解决外並通諭各捕房捕頭加派中西探捕妥愼照料以免妨碍秩序 
　　滬海道尹周金箴君因據各車夫所舉之代表陳信龍顧占奎等聯名禀訴求維持巳派交際科長陳震東君調查核辦昨又飭行上海縣知事及淞滬警廳長將華界内有無罷工情事查明詳復　飭巡警妥爲彈壓毌仟肆擾　廳長徐君當即飭行所屬各區署所派警照料並傳諭各茶肆不許容留若輩聚吃講茶如違察出懲罰 
　　又聞租界内洋商黃包車公司共有四家約計車輛三千餘部此外華商黃包車公司四十餘家共有車輛六千餘部自本年九月分起工部局減發執照逐月減少計陽曆十一月分英法兩工部局共捐出照會八千三百二十七張十二月内每百輛再減去六部以後按月遞減至六千輛爲止洋商各公司遂定於十二月一號爲始每輛每日增加租費小洋兩角共計每日小洋九角錢三十文華商各公司則每日加小洋二分至五分不等昨日華商各公司因租出車輛屢被捐壞本月二號一日共被搗毁頁子板者月三千餘部之多將車之坐身拆毁者亦有二十餘部祇可暫停出租惟每車一部每月應繳英工部局照會費洋　 
兩元零七分法公董局照會洋二元零八分華工巡捐局照會洋八角錢四十文車旣停租虧累必鉅故於下午三點鐘時由華商各車主蔡成記等四十餘戶聯名投訴公共捕房請求保護以維營業 
　　法租界包探前日拘獲在途滋事之車夫一人送至捕房管押後詎其他車夫仍聚集不散在西城河浜一帶逢車便撃不可理喩捕頭以此種舉動實與租界治安攸關當飭探捕嚴行彈壓如有不服飭即拘究故又拘到車夫十七名一併押候核辦 
[私販軍火之敗露]  
　　粤人鄒霖溪與甬人董雲章莊春齡蘇州人蔣阿巧本邑人姚勤甫在公共租界内設立機關私販軍火經麥總巡偵悉派繙譯謝德培前往探悉實情於前日飭令華探邵仁初與二十一號西探目卜羅斯脫偕謝　譯同至虹口海寗路某茶館内將鄒等一併查獲昨晨押解公共公　　究先由中西包探上堂禀明前情繼由捕房代表牛門律師投訴案關私販軍火情節重大一切手續須詳細調查請爲改期研訊云云並據謝繙譯投訴曾向被告等定購軍火係在茶館内議價兪代襄讞商之英領卓君以案情重要未便遽行訊理判被告一併帶回捕房聽候查明於下禮拜五開審 
[搜獲戴參政行李内之槍彈]  
　　前貴州巡按使現任參政院參政戴戡奉命前往閩廣等處公幹於前日乘太古商輪由津抵滬當該輪到埠時江海關托巡員等照章搜查當在戴君行李内搜出手鎗一支子彈六匣及皮包三只内有公文等件其時戴君巳經上岸乘車往公共租界某旅館其家丁劉忠恒徐月亭尙在該輪當被巡員連同槍彈帶入水巡捕局昨午送至地方檢察廳提案預審劉徐同稱主因公他往道經滬江所帶之物均有護照諭將劉忠恒暫留本廳徐月亭着即出外將護照交案察閱再行核辦 
[亞細亞報炸彈案准予引渡]  
　　公共租界山東路南京路口亞細亞日報館於九月十一號傍晚被人抛擲炸彈炸斃三人炸傷多人内有河南人楊玉橋（即楊炳南又名楊炳林）傷勢最重業巳醫愈經捕房查與此案有關將楊與法捕房查獲之蕭美臣及警廳緝獲之談桂福（卽喬貴福並案證朱阿喜一併解至公共公廨迭經中西官訊供押候核辦在案昨日午後由兪代襄讞會同英卓副領事在樓上公堂復訊並由捕房傳同受傷之袁友金楊順祥等各見證將被告各人解案請究即據喬貴福投訴玉橋原名楊貴廷前在蘇州相識此次抛擲炸彈係因反對帝制在法租界蔭餘里蕭美臣家内議定由楊擔任當時尙有一姓李之人同往迨事後不見楊而回至蕭處詢問蕭云巳炸傷身死繼據朱阿喜供稱楊在病房時曾由陳正海囑我往醫院擔保我未前往乞鑒訊之楊玉橋堅不承認並稱去年與喬貴福在蘇州時因賭博挾嫌致遭誣指且無楊廷貴之名至於當時被炸受傷不知炸彈從何而來求察並由捕房代表牛門律師向各人盤詰良久又據政府代表穆安素律師到堂譯稱被告雖不承認然巳由　貴福等證明廳請照章引渡中西官會商之下以旣據見證供明未便狡賴判楊玉橋押候備文詳解軍使署訊辦喬貴福朱阿喜送回警廳蕭美臣仍交法捕房來探帶回核辦 
[省敎育會又開講演會]  
　　江蘇省敎育會定於本月四日（即星期六午後三時特請南京高等師範校長江易園君講演最新發明之聲母表於小學敎授發音之方法關係至爲密切熟此表者並可通古今之訓詁遠近之方音收讀音統一之效果並請部視學張君繼煦錢君家治蒞會演說業巳通告會員及本埠各學校敎員共同蒞聽屆時必有一番高論唤起文學上敎育上之興味也 
[西人不認販土]  
　　無領事管朿西人拿浮橋西近乘某公司輪船由海參崴來滬私帶値洋數百元之烟土被海關扦巡西人納許石查獲通知水巡捕房將該西人拘解公共公廨訊供判交五百元人洋並保候核在案昨晨復訊先由海關扦巡西人納許石及考司等上堂證明前情訊之被告延律師到堂代表否認販賣兪代襄讞商之英卓副領事判被告開釋烟土交海關西人帶回焚燬 
[消釋盜案嫌疑]  
　　虹口板橋弄百福里九十一號門牌粤人陳見生家於上月二十五號夜被盜刦去値洋四百元之金鐲兩副業巳由捕在蓬路五百三十一號門牌粤妓院内查獲似與此案有關之粤人梁阿星何坤山陳禮初任士揚等四人一併拘解公共公廨經中西官訊供管押候查在案昨晨復訊據八十四號西探目投訴因據原告傭婦王李氏聲稱有一盜匪貎似某粤妓之姘夫故在粤妓院查獲梁阿星等四人然查無實在證據請爲訊核　由原告之妻梁氏妾温氏投訴當時被盜用手鎗恐嚇不敢正視故面貎難以辨認訊之梁阿星供稱是晚在天潼路總會内可傳友人王阿福到堂證明質之何坤山等均供不承認中西官以原告所控並無實據遂判將案註銷被告開釋 
[省釋僞造貨幣之嫌疑人]  
　　法捕房曾於八月間在法新租界錫祥里查獲私造湖北官錢局僞票之沈順生張瑞林沈徐氏等解經法公堂訊判申解前鎭守使署轉解湖北省城訊辦在案現經湖北官廳訊明此案與張瑞林沈徐氏無干發回上海昨由軍署將張等兩人送回法廨經中西官略問數語宣告無罪准予開釋 
[歡迎體育學員紀要]  
　　前晚寰球中國學生會歡迎江蘇省敎育會體育傳習所全省學員八時開會先該會新舊會員簽名入繼各學員計一百零七人各佩徽章魚貫而進共男女來賓三百數十人一時座爲之滿主席朱少屏君報告開會復致詞歡迎後由學員代表答辭致謝次邱女士鋼琴獨奏琴聲鏗鏗抑揚繚繞李松泉碩士燮换戲術神奇莫測李登輝夫人李多馬女士凌夫人合唱西歌歌喉婉轉淸脆動聽曹鍚庚君考納脫胡笳一曲新聲入耳便覺奇趣橫生謝女士洋琴節奏足與邱女士後先輝映次史文欽孫卿雲潘楚卿三君國樂合奏管弦交作聽者神馳郝伯陽君棍棒操上下飛舞紛紛如峽蝶合座鼓掌歡聲震耳復繼以李松泉君之戲術無不目爲之眩會畢各欵以茶點十時散會 
[水巡險嚴密巡防]  
　　淞滬警察　長徐　　君因奉宜武上將軍行署通飭防範黨人乘隙肇事特於前日飭知浦江水巡隊潘長着即會同陸路警區一體嚴防潘隊長奉飭後即於前晚起每夜加派水警乘杉板船專在沿浦東西兩岸南至龍華嘴北至十六舗一帶巡察遇有經過及停泊之船隻均查問來歷每夜九時以後並禁止往南行駛云 
[製造局門禁森嚴]  
　　淞滬護軍使楊君以襲造局巳於本月一號起重開夜工稽查自應愼密業於昨日飭知守門各衛兵凡進出工匠人等如無通行證劵及佩帶銅牌者槪行攔阻即局内之人有事外出亦須驗明證劵方能放行以重門禁云 
[楊參議將有重要職務]  
　　前任滬海道道尹現統率辦事處參議官楊小川氏自奉中央委派來滬有謂其職任參議仍須回京者有謂其將駐紥在滬者傳聞殊不一致現聞楊君連日巳就製造局組織辦公處其舊屬人員馬鳳池李亮馬祝英郭世珍馬莘齋亦均在局據可靠消息楊君現以政府委員名義襄辦製造局一切善後事宜一俟辦理就緖或將畀以重要職務駐滬辦事云　 
[護軍使署内部之組織]  
　　上海松江兩鎭守使合併改組松滬護軍使一切情形巳迭誌前報茲悉楊護軍使自受任以來對於内部組織無甚更張僅就上海鎭守使署原有各科人員重行改組除鎭署舊有各處外加添軍務處一課各科用人悉仍其舊惟軍醫一戰因候光迪辭差另　第四師司令部醫官某君接辦 
[淸道夫私藏軍用品]  
　　大東門淸道夫丁大因有毛瑟槍珠五排手鎗珠空銅壳各兩顆藏在家中被警查知報告第一區警署傳丁至署詰問來歷據稱前在大東門外壩基橋地方途中拾來該者警員以丁不應私自藏匿延不呈報飭即移解警廳司法科訊究 
[婦人私帶烟土之懲罰]  
　　婦人楊李氏耿錢氏祝氏等私販烟土三十磅乘輪來申爲水巡捕房探捕查獲拘送地方廳訊辦等情巳紀前報昨午由端木鍾推檢兩官開庭命提該氏等到案略詰以私販烟土罪當然成立判楊李氏罰洋二百元祝氏罰洋四百元並監禁十一個月耿錢氏無干省釋 
[當票漏貼印花]  
　　楊榮生昨至南市茂興押店將衣服當洋一元五角因當票上未貼印花立即報告一區警署傳同店主翁阿二移解警廳司法科訊明究罰 
[搬運石獅子]  
　　上海縣公署定於本月十五號遷入新署辦公其舊公署頭儀門口大小石獅子兩對亦奉沈知事諭招工頭搬往新署昨午由工頭招雇小工二十六名並極大塌車一輛將石獅子大小四只逐一車往聞此項運費共需洋一百二十五元云 
[英按察使囘任]  
　　駐滬英按察使駱賓克君請假歸國現屆期滿巳於前日乘英郵船來滬入署視事 
[租賃車輛之糾葛]  
　　黃包車放租頭目陸尙武住居虬江橋地方本月一號晚令其妻陸陳氏至閘北五區一分所報稱有龔阿三向夫租賃車輛因車租糾葛致起口角不料龔帶領多人來家將夫兇毆乘間搶去大洋七八元小洋數十角及橡皮輪胎等件一閧而去請爲提究當經許警佐派警拘獲龔阿三姚寳林二人質訊據供因車租爭吵業巳和息至其被搶銀洋輪胎均不知情許君以兩造各執一詞而原告堅求追究遂判解送司法科請核 
[工人尋獲眞贓]  
　　工巡捐局工程科前派工頭王國記在陸家洪萬寗橋地方修榮駁岸所有拆下之板木物料屢次失竊迄未破獲前晚又失去舊板料二十五塊木料十三枝旋由工匠金協成在該處江北車夫葛允恒家查出原　巳被劈毁當報一分駐所將人贓拘獲解送第一區署核辦 
[行人追獲匪徒]  
　　匪徒某甲昨在北四川路攫取某日婦之皮夾一雙經行人帮　追獲交與該處巡街華捕帶入捕房押候訊辦 
[緝獲避匿租界之竊賊]  
　　劉德勝（即金標）與李長才在浦東華棧串竊洋針兩箱逃　租界茲李被警廳緝獲供出劉匿居地點昨日派警報請新閘捕房將劉緝獲旋解公共公廨經中西官略訊一過判仍還押着來警帶同見證來案於下禮拜五質明再核 
[用人不認竊物]  
　　新閘路居戶汪源恂控用人陸阿二竊取値洋一千元之金飾鈔票古董等物昨由捕房將陸拘解公共公廨經中西官訊供不認判交一千元人洋並保聽候查明於下禮拜三再訊 
[究竟是否竊賊]  
　　鄭增荃家居北門内邇因時常失竊巳早有防備前晚復有竊賊王瑞學掘洞人内當被鄭等知覺追拿王情急奔跑跌仆碰傷卽爲鄭等拘獲鳴警到場拘送二區一分駐所王稱在彼經過無端被訛又被毆傷等語局中即傳同鄭增荃一併解送地方檢察廳訊核 
[搶匪禁錮西牢]  
　　浦東人龔阿二因在廣東路攫取江陳氏金簪圖逃經氏夫與行人楊姓帮同追獲搜出原贓鳴捕拘押嗣解公共公廨訊供管押候查在案咋經中西官復訊屬實判龔押西牢年半期滿帶堂再核 
[賣買人口之懲儆]  
　　住居英租界北海路（即六馬路）三號門牌之鴇婦蘇州人吳阿實於今年正月間憑郭通桂爲中出洋一百二十元收買住居新閘路四百二十二號門牌江北人蒼金文家之十二歲女孩秀貞先則帶往蘇州近復挈領來申禁閉於北海路二十二號門牌吳鴇所開之妓院内逼令賣娼該女不願乘問逃出向蒼聲訴前情蒼即以誘拐等詞控由捕房内女詰得曾用迷藥誘騙因即飭探陳保祿協同一百五十二號西探海明惠（譯音）將吳鴇及郭通桂一併拘獲一再解送公共公堂訊供管押在案前日午後由兪襄讞會同德領裴君在樓下正式刑庭繼續研鞫捕房仍由刑事科代表牛門律師上堂請究訊之被告供稱該女孩因原告自願故由郭通桂領來出洋一百二十元價買並非誘拐有原告簽押之賣據爲憑又經見證陳焕章及婦人阿金（即吳鴇之妹）上堂證明並延費信惇朱斯芾兩律師到堂辯護中西官會商之下以賣買人口刑律訂有專條且被告買良爲娼更屬咎有應得姑念婦女無知格外從寛判吳阿寳押滿本廨女所兩個月以示儆戒郭通桂從寛斥釋女孩交原告領回呈案賣據塗銷附卷完案 
[通信索酬續誌]  
　　李東玉之妹阿五與朱老五姘識匿居美租界嘉興由林子英通信尋回向李索酬扭控四區警署巳記昨報茲悉此案巳經姜鬆正質訊一過判將兩造併解司法科辦 
[尋獲聘妻]  
　　前日有王金玉扭婦人朱張氏至五區一分所控稱民人前憑媒妁聘定該氏爲室嗣往漢口營業於去年回家完娶據妻母聲稱伊女被人拐逃四尋無着今由民人在北四川路尋獲扭案請究許警佐以案關重婚判解司法科訊明核辦 
[宿娼斃命]  
　　前晚有一西人至北四川路宜樂里北首某妓院内住宿至夜半時忽患急病身死當由院主報告捕房捕頭飭將屍體車送驗屍所聽候驗明再核 
[迷路小孩待認]  
　　法捕房捕頭昨派探移送迷路八歲男子名瑞明至南市一區警署聲稱該男子係崇明人家住浦東楊家渡父名昌郎在香作内做工不知姓氏請爲就近查傳家屬認明給領等情奉飭留候牌示召屬認領 
[阿母過甚其詞]  
　　顧張氏控子顧蘭生行兇違忤一案昨經地方廳檢察官預審之下以行兇違忤均未成立該氏所呈各節大半關於顧蘭生平日揮霍過度全係民事性質判令顧蘭生交保着該氏自投審判廳民庭起訴　 
[水潭有無業主]  
法公廨會審副領事德　沛君昨日出示懸貼通衛其文如下　 
爲出示曉諭事照得法公董局在聖母院路北首轉西新築馬路一條該路南邊有大水潭一個潭水污濁有礙衛生擬將該水潭塡平誠恐該潭地或有業主管業爲此示仰各業戶知悉如　有該潭地　據者限自出示之日起於兩禮拜内携帶單　赴公董局呈驗請示辦法如逾限期即由公董局將水潭塡平　　公有切勿自悞特示 
[上海招充官中之辦法]  
　　上海官契局主任范　瑞昨致十八市鄉各分辦處函云疊奉縣公署飭開案奉財政廳飭以奉財政部電飭頒布牙稅大綱第七條内開各縣田地房產之牙紀應改名爲官中其繳捐領帖納稅等手續悉照牙帖例辦理等語又奉批飭以官中與契稅甚有關係仍仰切實推行自應遵辦第本省牙行辦法有長短期之分此項官中應限以請領長期憑證不准以短期充數俾示區别除遵行外合行飭仰該知事遵照出示招充並將　稿曁請領官中憑證姓名地址專案塡表送核事關部飭勿稍泄延此飭等因計發表式一紙到縣香出示招充以前先須考求招充之官中應定城鄉若干額數否則爭充者必無限制應否按照各市鄉分辦處每處招充一人招充之後於地方情形有無窒碍向章毗連租界之處契由地保蓋戳離租界較遠之處每契亦由地保簽字以後招充官中如何嚴定辦法以杜流弊應由官契局詳細妥議尅日具復核辦爲此飭仰官契局遵照議詳勿延此飭等因續又奉飭事同前由惟查牙行登錄稅章長期短期均分一二三四四等現在官中一項應領長期惟應列何等未奉明定其官中憑證是否另有證式抑卽以牙行憑證塡用理合具文詳請示遵等情據此除批據詳巳悉查此項官中即田房牙紀之變名應即作爲四等則收稅以牙行長期憑證塡給此後各縣請領官印契紙即由縣署發交各官中承領代售並由縣隨時派員稽察倘有官中扶同業主短價匿稅私紙立契等弊一經查實或被告發立予弔銷憑證革除官中並照章處罰不貸除迎行外仰即遵辦此批印發外合行飭仰該知事遵照辦理此飭等因到縣查此案前奉飭知業經詳請財政廳核示並行官契局議詳在案茲奉前因合亟飭仰官契局一併議詳等因奉此查上海田房典賣並無牙紀名目業戶置產全憑地保蓋戳簽字以防假借所用契紙向由官契局先期價赴縣公署請領分發各分辦處代售按月售契若干即由各分辦處將買戶或受典人姓名並契紙號數地點價値等開列淸單報由官契局彚造淸册送縣備查其有短價私契等弊由局會同分辦處隨時稽察並責成地保調查一切歷來辦法與他縣情形不同揆之財政廳指飭隱相符合似分辦處有官中之實而地保負官中之名今當推行牙稅整頓契稅則擬將保充官中辦法改由各市鄉分辦處每處保充一人先行試用酌給薪金以杜爭充之弊責令隨時協保調查勿任匿稅所有官中應繳各稅擬由各市鄉酌量籌墊照解至官中公費擬按照契價每百元取費銀二角多少以此類推由分辦處解局酌撥如有餘欵歸入地方公用等情詳復在案當奉縣公署批開詳悉經理典賣田房之牙紀名爲官中奉飭招充領帖納稅該局議由市鄉印契分辦處每處保充一人酌給薪金以杜爭充之弊應繳登錄營業各稅由分辦處籌墊照解並投契價每百元取中費銀二角解由該局核撥如有餘欵歸入地方公用係爲因地制宜起見應即照辦至上海市範　較廣用契較多應由該局另議保充人數由局保充分别籌解稅欵核撥中費以便稽考而資整頓仰即遵照辦理並分函通知閘北蒲淞等十八市鄉各分辦處迅速保充籌解勿延此批等因到局合亟函達統希察照辦理實紉公誼 
[頒布取締紙幣條例（續）]  
　　第六條　各銀錢行號遵照本條例第三條發行之紙幣至少須有五成現欵凖備兌現其餘五成准以公債票及確實證劵作爲保證其有特别情形暫時未能依照前項規定者須禀請財政部核辦 
　　第七條　發行紙幣之銀錢行號應每月製成發行數目報告表詳報財政部或禀由該管官廳轉報 
　　第八條　發行紙幣之銀行號由財政部隨時派員或委託其他機關檢查其發行之數目凖備之現款及有關係之帳册 
　　第九條　各銀錢行號違反第二至第四條之規定者應科以五百元以上五千元以下之罰金定有數行權者取消其發行權　　第十條　發行紙幣之銀錢行號違反第五條之規定並不遵照　報告或報告不實者應科以五十元以上五百元以下之罰金　違反第六條之規定拒絕檢查者應科以一百元以上一千元以下之罰金（完） 
 
 

Page 11

 
 
[氣候報告]  
（上海徐家　天文　天氣測候報告）　　巳過者之報告　十二月二日反施風仍在中國中部各處陸地天氣甚晴信風和適在東南海岸北部有自南至西南之凉風　　三日天氣甚晴惟日出前潮濕並有重　凉風轉向西南三日下午四時前二十四小時内上海氣候温度至高六二·二至低四○·二去年同日至高五○·四至低四四·四 
　　未來者之推測　三日下午四時三十分豫測南部之信風或將　成北至西北之狂風延及北部海岸一帶上海天晴 
[雜評二]  
　　車夫毌自誤字　　工部局以租界内　　車爲數甚多一般貧苦之人無論動者情者强者弱者　率以推車爲生卒以供過於求罕有利　故議減少章輛挑選車夫以裕勤苦耐勞者之生計其理由固甚充足也 
　　　公司以工部局減發車照之車即無從生利若不取償於有照之車則公司之損失不少况減少車輛以後與租車之人必有利益故議增加車租以資彌而其理由亦甚充足也 
　　各車夫以從前所定之車租爲數巳不爲少况値此米　薪桂之時更何堪加重負擔今旣向各公司一再懇求未能有效則與其　供　策無濟饑寒無事暫時停工以冀各公司之自行旋轉則其理由亦未嘗不充足也 
　　三者之理由旣皆充足在調停者斟酌其間想必有善法以解决於旦夕若各車夫而集衆　　妨礙治安則自誤矣寗非可惜之事耶吾願各車夫忍苦以靜待之 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[說官仿韓退之雜說一] [  眞州顧逵陸]  
　　官大刮得錢錢固弗貴於官也然官因是刮嘉獎得於上峯偑金鶴炫文虎勢熱手臭熏人納美妾營厚產錢亦可貴矣哉錢官之所以藉爲貴也若官之貴則非錢之所能使爲貴也然官而無錢無以伸其貴矣去其所憑藉故失勢歟偉哉其所憑藉乃其所自爲也諺曰錢入官旣爲官錢入之矣㈣ 
[滑稽先生傳] [  秋夢]  
　　先生不知何許人也亦不詳其姓氏生平好滑稽因以爲號焉素性曠達不顧毁譽好爲文不求典雅每作趣語輒令人噴飯性嗜笑索　不能常得戚友知其如此或造門而訪之出言必諧期在解頣盡興而散曾不强人去留斗室關然不見天日鬭簡殘編縱横滿案怡如也常著諧文自娱頗寓譏諷拈毫弄墨以此自終贊曰詩人有言善戲謔兮不爲虐兮其言茲若人之　乎嬉皮玩世以適其志東方朔之流歟淳于髠之流歟㈣ 
詩選 
[高樓] [  周栩]  
　　東風千里催行客高樓有女悲遙夕私語喁喁絮未休寒燈不紅窗忽白惱煞鄰園報曉熒攬衣推枕下樓行欲留無計空垂涙珍重纒綿此際情淸谿渡口横雙槳離愁萬斛隨潮長安得儂身化白鷗傍君船尾同來往儂送君兮君莫愁明年相見會登樓從偏釀取葡萄酒留待君歸各一甌 
[書憤和友人韻] [  獨潛]  
　　天驕恣肆横相干舉目河山涙暗彈聚鐵六州將鑄錯酒酣斫地劍光寒謀臣猛將徧中原爭把黃金輦故園大陸沉沉齊入夢問天天亦欲無言 
自由談之自由談[  少年進德錄]  
　　樊尙默先生曰萬病之毒皆生於濃於聲色生虚怯病濃於貨利生貪饕病濃於功業生造作病濃於名譽生矯激病噫濃之爲毒甚矣吾以一味藥解之曰淡 
　　耿楚侗先生曰俗情濃艷處淡得下俗情苦惱處耐得下俗情抑　　　得下俗情耽溺處撇得下俗情勞　處　　得下俗情牽絆處暫得下俗情矜張處抑得下俗情侈放處　　下俗情難忍處忍得下俗情難容處容得下斯爲有超世之　　有超世之守胸中不平要鳴胸中有得要說只是無量以容 
　　悅心集有曰月到梧桐上風來楊枊邊大丈夫不可無此襟懐海闊從魚躍天空任鳥飛大丈夫不可無此度量珠藏川自媚玉韞山含輝大丈夫不可無此藴藉玄酒味方淡太音聲正希大丈夫不可無此風致秋月揚明輝冬嶺秀孤松大丈夫不可無此節操兩儀常在手萬化不關心大丈夫不可無此作用 
小說 
[家庭小說嫣紅刦] [  常覺小蝶合譯天虚我生潤文]  
　　第七十八章（續） 
　　密昔司特雅旣入但自搓其手且泣曰嗟乎吾人命運之劣乃如是乎言次即頽然倚門而立其狀大類傎狀旣而似稍鎭定乃顧諸人曰密斯特安西來吾今此來君當以爲詫然吾夫之與密昔司安西來實爲中表今吾來爲奏庭之泣君夫婦亦將有以助我乎言時語至雜亂無章且絮絮訴其所苦且訴且哭涕涙直被其面忽又顧威廉曰密斯特好禮倍登君亦當助我蓋吾與君實爲姻戚君父與我乃爲表姊弟行在理我猶長汝一輩也威廉因自念此語不圖今日竟出於密昔司特雅之口時安西來亦復作此想目光乃不期與威廉相値密昔司特雅仍絮絮曰密斯特安西來汝與吾家本爲至戚見死不救豈得爲仁安西來曰汝究何事乃乞我援手密昔司特雅曰天乎吾家租金積欠且二三百鎊矣君盍能代爲償之安西來曰此固無不可唯汝家負欠滋多初不止此今償其一則其他者勢將　集取償將何以應耶密昔司特雅曰此則非吾所計及吾但得有棲身之所則其他者又何妨暫緩密斯特案西來吾儕婦人殊不知所計君倘能隨我往見吾夫密斯脫特雅者則幸甚安西來蹙額曰如我尙有事待理何密昔司特雅立現爲譏誚之容曰噫君今貴矣吾乃忘之此瑣屑安足辱貴人又顧威廉曰然則汝固不妨隨我往威廉曰歉甚吾尙須陪密斯特安西來赴市政廳也 
[奇情小說秘密汽車] [  東埜譯]  
　　第十三章（續）達而登怔了一怔有些戒心忽然一個轉念我巳經追蹤到此萬不可半途而廢見蛇不打將來他在黑暗之中乘𨻶反噬我就防� 
不勝防了今日落在我眼裏這個機會萬萬不可失去我雖不能制他的死命只要尋出他一個巢穴就容易對付了主意巳定就也跳下電車向保羅走的那條横路上追去保羅似巳覺察有人　　 
在後面追趕放快脚步向前飛奔又到一個三又路口一轉灣就不見了達而登不敢怠慢趕到路口向保羅轉灣的邢箇方向時果然見他遠遠的立着正在燃火柴吸烟也不逃避也不向背後張望達而登又有些疑心想要追上前去擒捉忽然大路對面一條走道之上有一個彪形大漢匆匆然跨將過來和他面對面撞着邢漢子穿一套極體面的衣服三角眼八字鬚高視闊步神氣　然違而登瞻顧之下就認出他時意司托在議院中每主張貴族政治和自巳的政見極　反對的那人望見達而登也立刻認識向他微微點一點頭揚長而去達而登被他盛氣所攝也把頭一點這一點不打緊待他再抬起頭來望時保羅巳不知去向了達而登和意司托相遇點頭爲時不過一二秒鐘保羅巳不在前而達而登自忖那厮一定逃得不遠又是一個轉灣到另一條横街上去了我今日不擒住你個畜生誓不回去他一　付度一　望前疾進果然又到一個十字路口立定了左右　望想辨出保羅走的方向忽然車聲　　又從横街口跑出一輛裝貨的馬車來那車子是一種箱車的形式較雜貨店裏裝運木器傢私的形式略小較牛奶棚裏裝送牛乳的却大得多了那車子外面漆得甚是美觀人家一見之要免下不留神細矚歐洲大都市中凡是商家貨棧每用這種車輛載着貨品招搖過市引途人注目借他做一種廣告的且說那貨車行到轉角上突然停止駕車人從坐位上跳了下來整理馬身上的韁繩達而登此時雖一心只在仇人身上因那車子美麗絕倫就也留心看看想這襄街衢冷落並没一點市面難得有這種車子到來想是替人家送貨經過這裏的他略看一看正待覓路向左邊轉灣瞥然瞧見保羅從右邊那條狹衖中踅出來隱身在貨車背後據達而登猜測保羅見敵人緊隨不捨恐不能脫身倉皇急遽之間藏身在右邊狹衖中一家門簷底下待敵人越過就抽身向後奔逃的達而登心裏明白面子上只做不看見立在轉角上向前後左右狼顧眼光却從斜剌裏緊注在那一輛貨車周圍保羅靈警不過似恐再被敵人察出一手推開貨車的邊門挨身而入那時街道上只有幾個孩子喧嘩作戲見一個人鑽入箱車裏面只道是車夫的夥伴進去搬物事的毫不注意那車夫又是一意的整理韁繩未曾覺察只有達而登冷眼看淸滿心歡喜自言自語道保羅保羅你自投羅綱道我不看見嗎我現在擒你易如甕中捉鼈這一回不是我尋你作對是你自巳來送死的他想到這裏兩拳一握好像敵人巳在他手掌之中了那車夫理好韁繩仍舊跳上座位慢慢向前駛去達而登兜到車子旁邊隨行幾步右手伸入衣袋裏握住手鎗左手握在車門的啓閉機上用力一旋門巳開了他使一個猛虎入山勢向裏面一鑽留心看時車中那裏有人只有幾條繩索及一堆柴草亂放在底板上錯諤之餘驀然醒悟呌一聲不好我中計了急待退出可惜己來不及只聽那車門砰的一聲關上眼前洞黑接着便有一物向他臘袋上猛撃一下撲翻身跌倒不省人事了 
[滑稽短篇草紙與印花稅] [  雨翁]  
　　低如雞棚之公坑所中一老翁高踞其上且　且狂吸其旱烟不置意態從容旁若無人 
　巳自懐中出草紙二折爲四將以之揩其屁股 
　　革履槖槖之黃衫警士適　　自坑外遇产瞥見翁手内之草紙遽廻身欻然入索草紙而審視半晌忽瞋目大喝曰咄！咄老頭！汝違法此紙奈何不貼印花稅票帶區議罰去！去！！去！！！ 
翁冷然曰草紙非契劵銀票固無須黏貼印花爾得毌誤乎警士聞言怒舉棍撃老翁醫聲淸脆悅人耳老翁痛而避忽遽間失一足幾　坑中時觀者巳若堵此一方平日罕人顧問之臭世界此時乃頓成熱閙場而蓬蓬勃勃之異味遂不患無人領略 
二人正爭持不决忽一少年自人叢中出探懐出印花稅細則一紙授衆人閱而自首至尾竟不見草紙應貼印花之一條於是同聲責警士警士慚面赤首垂乘𨻶而遁衆亦譁笑散坑所中乃淸� 
寂如初 
　　無端遇禍之老翁亦扶其聲創大呼晦氣而去可憐屁眼猶未揩凈也 
　　噫老翁何人警士爲誰老翁蓋名柏式竇警士乃胡圖仲也㈡勘誤　二日游戲文章第九行第十八字堪悞塔又劇談第七行當字下漏時字合更正 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[内務部訂定管理藥商章程]  
　　第一條　凡藥店賣藥行商製藥者均謂之藥商除遵守普通營業各項之規定外應遵本章程辦理 
第二條　藥店指開設一定之店舗售賣中藥或西藥者而言賣藥行商指販運中西藥品向中西藥店躉售及沿途零售者而言製藥者指以化學將中西各藥原料製成精純之品或以中西藥品配成丸散膏丹及藥餅藥膠藥水等品者而言 
第三條　凡爲藥商者須開具姓名年齡住址及營業之牌號地　點禀經官廳註册給予執照始准營業 
　　執照式樣如左 
執照 
某　某　警　察　官　廳　 
某　某　縣　知　事　署爲店 
發給藥商　業執照事茲據藥商　禀稱該商現於某某地點開設爲某某牌號中西藥躉零售行商營業製造遵照管理藥商規則第三條第七條之規定禀請註册給照等情當經本廳署覆核無異除予註册外合即發給執照准其營業須至執照者 
　　　　　　　　　　右給藥商　　　　　收執中　華　民國　　年　　月　　　日　　　　發　　 
第四條　官店於註册後發給執照時得酌收二元以内之領照費　在本章程頒布之前業經領有執照者應將舊照繳驗另換新照繳納半費其未領執照限於本規則頒布後三十日内禀請補領 
　　第五條　藥店之營中藥業者所用店夥須熟習藥性其營西藥　業者則須聘有藥劑士　中藥店之店夥多寡隨宜雇用西藥　店之藥劑士每店至少須有一人 
　　第六條　西藥店之藥劑士須具有左列資格之一始能充當　一曾在本國或外國藥學校或醫學校畢業領有文憑者　二有藥學經驗禀經官廳考試給以證明書者　三曾在官立公立醫院管理配藥事宜繼續三年以上者　四曾在藥店練習配藥事宜繼續五年以上者　前列一二兩項資格經官廳查驗後給予及格證書其三四兩項資格官廳認爲必要時得酌予考試再行核給證書 
　　證書式錄如左 
證書 
某　某　警　察　官　廳 
某　某　縣　知　事　署爲 
發給藥劑士及格證書事茲據藥劑士　禀稱該藥劑士曾在某處醫藥學校畢業領有 
　　　　文憑或某處練習配藥事宜得有年以上證明書遵照管理藥商規則第六條之規定禀請註册給照等情經本廳查驗或考試資格尙無不合即予註册外合即發給證書一紙俾資營業須至證書者 
　　　　　　　　　右給藥劑士　　　　　收執中　華　民　國　　年　　月　　日　　　　發　 
　　第七條　自本章程頒行之日起凡爲藥商營業者除遵照本章程第三條之規定禀報外中藥店須開具店夥數目西藥店須將藥劑士姓名履歷及及格證書禀報官廳核准備案 
第八條　藥店接受醫方配藥時於藥名分量及病人姓名年齡　住址及醫士之姓名鈐章均須注意儻有疑竇非當時質明開　方之醫士得有證明書不得爲之配合　所開方中藥品如遇　缺少時可通告醫士囑爲另易他藥不得由店夥藥劑士任意　省去或易以他藥 
第九條　各項藥品均須按法貯藏儻因氣洩而性味巳失原質　巳變不得售賣 
第十條　中藥店配藥須於紙包及容器上將藥名記載西藥店　依理處方配藥其容器或包紙上須貼紙簽按照處方分别内　用外用用法用量授受者之姓名年月日一一註明 
第十一條　藥店售東西洋之毒劇藥品須查照各該國藥局方　之規定以爲授受之標凖 
第十二條　凡毒劇藥售賣之量數及劑數須有醫士署名鈐章　之藥方始能授與並須由藥劑士鈐章將該方保存十年如無　醫士之方或買者年齡幼稚及形跡可疑均不得售賣　但因　治療上之必需而爲授受時若無醫士所開之方須於藥瓶或　紙包上黏貼紙簽將該藥之種類内用外用用法量授受者之　字號信名年月日一一註明並錄於簿册連同購者親錄署名　之單據留存備查但所授受之藥不得逾外國藥局方規定分　量　若爲同業者及醫士化學家購爲業務上之用及官署公　所購爲正當之用時須將購者姓名職業住址及所購量數詳　錄簿册連同購者親錄署名鈐章之單據留存備查 
第十三條　藥商購買存貯毒劇各藥須將品目量數詳載簿册　以備官廳派員查驗　毒劇藥品須　密貯藏外加銷鑰以防不測 
第十四條　賣藥行商之以躉售註册者非聘有藥劑士不得零　賣毒劇各藥 
第十五條　賣藥行商之以零售註册者須將所販藥之種類品　目禀報該管官廳惟不准販賣毒劇各藥其禀　官廳查驗准　許售賣之九散膏丹等藥不在此限 
第十六條　製藥者製出各種藥品須隨時呈送該管官驗如係　毒劇各藥須按月將所出量數報告該管官廳　前項所製毒　劇各藥之出售除藥店曁以躉售註册之賣藥行商及醫士化　學家購爲　務上之用及官署公所等處購爲正當之用者　　查照第十二條第三項之規定爲授受外不得零售　出售藥　物包紙及容器上須將該公司名稱載明並附以毒劇字樣 
第十七條　藥商配合丸散膏丹藥餅藥膠藥水等品如非按照　成方配合須將藥品連同藥方禀請該管警察官　查驗批准　始准售賣其根據中外成方者并須將根據之方聲明　在本　章程頒布以前曾經禀請查驗者得禀該管官廳酌予免驗 
第十八條　官廳派衛生人員巡視檢查藥商之藥品簿册時該　藥商須逐一導觀不得藉故推諉或有意違抗 
第十九條　藥品經衛生人員查驗認爲有害衛生有傷風俗及　作僞者得由該管官署禁止其製造貯藏售賣並將違禁藥品　酌予銷燬處置 
第二十條　具有左列各項之一者　十元以上百元以下之罰　金　未領營業執照而營各項藥商之業　　一　西藥店不　將店藥及藥劑士禀報及夥店不　藥性藥劑士未經核准領　照者　一藥品之容器或包紙上記載虚僞不確者　一違反　第八條第二項第十一條第十二條　十三條第一項第十四　條第十五條第十六條第一二項之規定者　一不遵官廳派　員查驗者　一違反第十九條之禁　仍製造貯藏販賣者 
第二十一條　違背第十條第十三條第二項第十七條及毒劇　藥方不遵第十二條第一項規定之年限保存處五元以上三　十元以下之罰金 
第二十二條　違背第八條第一項第九條第十六條第三項者　處一元以上五元以下之罰金 
第二十三條　醫士兼營藥商業者仍應請領藥商營業執照其　一切藥品之貯藏受授並須按照本章程規定各條辦理 
第二十四條　藥商違反法令時該管警察官廳得禁止或停止　其營業　停止禁止營業中爲營業者處三十元以下之罰金第二十五條　一次違數條之規定者得併罰之　 
第二十六條　藥商之店夥或僱人違犯本章程時由藥商任其　責 
第二十七條　違犯本章程有應受刑徫科罪者得仍依刑律各　條處　 
第二十八條　衛生人員稽查藥品簿册如有舞弊及索賄情事　經人告發查實應由該管長官嚴行懲辦　 
第二十九條　本章程有未盡事宜得隨時增條之 
第三十條　本章程之自批准日施行 
[又限制藥用鴉片嗎啡等品營業章程]  
　　第一條　凡藥用鴉片嗎啡及高根安洛因及其化合質料之販　賣授　除遵守管理藥商規則售受製造毒劇藥各條之規定　外應遵守本章程辦理 
第二條　凡藥店賣藥行商製藥者購買藥用鴉片嗎啡高根安　洛因等品及施打各種器具以備醫療之用時須將所需數目　報告該管警察官署核給執照始准輸入售賣 
第三條　藥商購買鴉片嗎啡及高根安洛因等項藥品除隨時　禀報官廳聽候查驗外並須將購藥憑單一併呈送考核 
第四條　凡藥用鴉片嗎啡高根安洛因等品之售賣除禀經官　廳准許之藥商得遵照管理藥商規則第十二條第三項之規　定互相售受外其餘零星售賣須出藥店按照醫士所開藥方　所載分量授與如無醫士藥方不得私行售賣 
第五條　凡藥店按照外國藥局方將　片嗎啡高根安洛因製　爲丸散膏　藥膠藥水等品須照成方所載分量出售如係本　國醫士研究方藥自行配製者須將藥品連同藥方禀經官廳　查驗批准始得售賣 
第六條　每月終須將售出之藥用鴉片嗎啡高根安洛因等品　數目報告該管署以備衛生職員前往查驗 
第七條　衛生　員之查驗除藥商隨時將輸入之藥用鴉片嗎　啡高根安洛因等品數目赴該管警察官署禀報者　執持憑　證前往查驗外其月終將出售數目具報者應於下月初前往　檢查 
第八條　藥商於衛生職員查驗時應李同執業者逐一　　　第九條　本　人製造鴉片嗎啡高根安　因及化合質料應經　政府特别允許并應將製造此等藥物之場所地點及製造人　姓名年齡詳細履歷向該管廳照章註册 
第十條　違犯本章程之行爲有應受刑律之裁製者得依刑律　各條辦理 
第十一條　衛生職員前往查驗時如有苛擾及舞弊情事一經　舉發或查實由該管官廳按法懲辦 
第十二條　違背本章程第二條第四條第五條者處百元以下　之罰金違背第三條第六條第八條者處三十元以下之罰金第十三條　本章程自批准日實行 
 
 

Page 18

 
 
   
 
