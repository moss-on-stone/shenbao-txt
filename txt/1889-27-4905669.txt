# 1889 - 27 - 4905669

 

Page 1

 
 
[一百七十六號畫報告白] [  點石齋啓]  
　　詩有之曰維虺維蛇女子之祥以蛇屬陰類故其占爲女夢兆也非賦形也乃有幻蜿蜒之狀而增嫵媚之容以豐草長林爲藏嬌深處者副美人蛇是己蛇産交趾山中明眸皓齒一顧傾城肆其毒雖猛虎張牙當之輒靡于此見陰柔之足以制剛很焉請覽是圖試叅物理准於廿六日出售前後附圖悉仍曩例○再者明年第一期畫報之首隨送任伯年所繪歲朝圖閱者幸鑒及焉 
[雍正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起改歸清遠里恆泰昌出售此外則南北申昌及本帳房皆可購取價碼仍照四十元至其校對印訂　潢　不精益求精早爲有目共賞所有售出股票亦統歸恆泰昌發書此佈 
[再論宜開濬河道行以工代賑法]  
　　千古治水專推神禹禹之治水行所無事其大要在濬畎澮距川其所以施治之方不過曰疏曰淪曰排曰决而已其治河也在順其性而導之於是疏爲九河多其支流以分其勢於欽齊乘曰河以大陸趨海勢大土平自播爲九禹因而疏之耳九灌俱在山東直隷間今已湮廢莫有問其故道者山東自濟水伏流外其餘河道半皆淤塞非沙磧卽赤地居民媮惰異常從不知用力於播種無怪其窮也余於今年九月間從烟臺至濟南所經一千二百里絶無大川巨湖卽支流亦不多見惟湖山堡外山而内湖可資耕植按登萊青三府地皆瀕海似宜廣興水利開通支流以達於海當此鄭州决口業經合龍大功告竣河必仍向北流侵入東境明春桃水漲泛之時勢甚可虞法當增厚豫省之隄防開濬東省河流之支派俾入於海水有所歸乃不爲患法在平時豫備未雨而綢繆不可不早爲之計也目今東省適遘旱荒飢民流離載道有如中澤之哀鴻待哺嗷嗷賑不勝賑何不行以工代賑之法使之開濬從事於畚挶兹且歴舉水道之當冶者以明致功之始考羊角溝在壽光縣境東離海濵四十里向本荒僻烟臺通商以後貿易日盛近年黄河改道鐵門關運路不通於是洋貨各物徑由沙船運至是處轉入内地土産亦然遂以此爲轉運之所若使再加疏通舟楫使利可以成市集焉羊角溝西上惟小船可通重過三千斤以上卽不能載河道曲折成之字五十餘里至八明湖海潮與内水不能相接湖稍淺而狹約二十餘里直至倉頭溝屬樂安縣境用閘以司啓閉閘水在一尺以上近閘處不過二三寸閘水旣卜始通舟楫閘内向北一小河達小清河閘啓則小河立涸水向閘外東流由閘而西河仍曲折寛丈餘或八九尺約長三十餘里中有淺處約二里許行舟者須一人在水中推拽　十餘里至草橋壩河狹水淺八九里至莫家道口過此稍爲深廣八十里至張家莊爲博興縣界莊民於河濵建屋兩旁皆築堤岸各佔河身二三尺踰張家莊向西則水清而腴岸平而闊澄波鑑影一碧如油且荇帶牽絲蘆芽綻玉平橋夕照疑在畫圖江浙佳勝地庶可相比水自二尺三寸至四尺不等此叚約七十餘里向西達博興縣如轉而南則入麻大湖湖寛數百頃大半爲漁户所佔據雜種浦藕蘆葦叢生中留舟道祇寛一丈其餘皆爲淺灘湖盡入烏龍河係新城縣境至土壩閘約七八里最淺最狹河道半爲土民所爭　　堤塞土以作稻田多有傾土於河中而插秧其上者阻塞官河水道最爲北方之惡習若再越數年北河恐終廢塞矣且此叚私開支河紛歧錯出内地居民灌漑汲飲咸取資焉支流所經並無橋梁水運難通陸行又阻土人恃閘爲　藪輪守口門每船勒索錢一二百文商民大受其害由閘而南是爲夏莊岸高河闊水流亦急約四十餘里抵索鎭索鎭亦有一閘口門以巨木釘樁終年不啓水流涓涓上達孝婦河皆發源於淄川山中此一路所見水道之情形也竊謂北方水利必當講求東省水程本少北境以羊角溝至索鎭爲最捷孝婦河中水流不竭皆係清泉而沙土相淤隨開隨塞土人謂此水本通索鎭因沙土鬆裂隨水而流又時有山泉衝激故開濬後水自河底而出沙卽相淤疏導之功至無所施任　自塞而已淄河小清河可入内地然皆淤狹不堪四五月間每多淺塞更有民間閘壩藉灌田爲名攔截水道且水大之日亦僅可容小舟省中内地土産頗多如博山之窰淄川之礦章邱各處之煤以及草帽藥材等物皆藉馬馱車運經費旣大時日又稽毁腐損傷在所不免壟斷者因而裹足小民所産苦於消售無從鮮可居奇不得不貶價出售商人盤運艱難亦且時有虧折是以陸道經營未能獲利因是閭閻日益貧窶户口凋零未必不由乎此今請北境自羊角溝至索鎭又博眞至錦秋湖小清河一律開濬須廣三丈五尺深一丈有餘橋梁之低者加高更於八明湖築一水閘以時啓閉俾近省各貨可由大船運至羊角溝以海船裝出分運外來之貨亦入其途其濟河孝婦濰河沂水倘可以次開濬不妨順其水流故道開寛浚深加築隄岸設閘啓閉以利舟行則内外貨物流通於商民大有裨益而飢民亦不至於無事坐食矣此亦救荒之一策也整頓地方普惠災黎賢有司盍於此加之意哉 
[本館接奉電音]  
　　昨接在京友人發來電音有本月二十三四日諭旨十六道敬謹譯登○十二月二十三四日奉上諭兵部奏遵議武闈外塲酌展限期一摺武闈外塲本有風雨展限之例近科應試人數增多卽不遇風雨原定日期亦形怱促自應酌展限期俾得從容校藝着照部議嗣後順天武鄉試及會試一律展限二日九月會試十月鄉試均於初五日開考十三日將挑取人數出示曉諭其兵部題泒日期均着以次遞推餘依議欽此同日奉旨正白旗漢軍副都統着恩光調補伯都訥副都統着柏英調補正藍旗漢軍副都統著容光調補福州副都統着富森布調補欽此同日奉上諭曾國荃奏總兵患病懇請開缺一摺雲南鶴麗鎭總兵朱洪章着准其開缺所遺員缺着吳洛安補授欽此同日奉上諭兵部奏遵議處分一摺前鋒統領恩全着降一級調用再罰俸一年不准抵銷欽此同日奉上諭盛京禮部侍郎着懐塔布補授欽此同日奉上諭都察院奏　藍旂漢軍文生書園以民人冐入旗籍巧取科名等詞赴該衙門呈控據稱本年順天鄉試中式舉人恩麟並上年考取武生有芳本係直隷青縣民人冐賺旂籍請飭查辦等語案關冐籍倖進虛實均應澈究恩麟有芳均着刑部傳提審訊據實具奏原告文生書園並着該衙門解往刑部備質欽此同日奉上諭泰寗鎭總兵兼總管内務府大臣着志元補授欽此同日奉上諭恩健着加恩仍充當御前頭等侍衞差使欽此同日奉上諭潘祖蔭高萬鵬奏革生霸種官圈地一案請交直隷總督提訊等語武清縣已革武生楊雲鵬霸種官圈餘地業經内務府會勘明確膽敢違抗不遵迭次砌詞牽控並有不服審訊情事殊屬刁玩着李鴻章 
 
 

Page 2

 
 
督飭臬司提案嚴訊定擬具奏欽此同日奉上諭潘祖蔭高萬鵬奏特叅知縣等官一摺順天三河縣知縣劉兆璋才欠開展遇事退縮永清縣知縣丁予懃性頗魯鈍人地不宜均着開缺另行酌補宛平縣龐各莊巡檢黄從周嗜好甚深性情浮躁着卽行革職以肅官方該部知道欽此同日奉旨左翼前鋒統領着巴克担布補授正黄旗護軍統領着桂祥調補正紅旗護軍統領着崇禮補授欽此同日奉旨正黄旗滿洲副都統着清安調補廂紅旗滿洲副都統着景善調補廂藍旗蒙古副都統着愛隆補授愛隆所署廂白旗漢軍副都統着佛佑署理欽此同日奉旨德福着管理嚮導處事務欽此同日奉旨載漪着管理健銳營事務欽此同日奉旨鑾儀衞鑾儀使着謙光補授欽此同日奉旨十五善射大臣着奕謨補授欽此 
[日下紀聞]  
　　神機營總理西苑外圍舉班事宜翼長等禀諸管營各堂憲以西苑外圍值班官兵由本營步隊八旗滿蒙漢槍營左右翼步軍營分撥自四月起入值守衞往來梭巡傳遞更籌非僅寒暑無間卽遇烈風暴雨各朱車亦籌到立傳不敢少待尚屬勤愼辛勞查本營協巡官兵入值内廷每屆年終禀請賞銀歴蒙允准西苑外圍守衞官兵與内廷協巡同係守衞而晝夜在彼較協巡之每晚入值尢著勤勞自應一體奬賞以免向隅惟此項入值官兵非盡由本營分撥應如何酌予奬勵之處未便擅擬不知各堂憲如何批示也○國史館示傳所有吏部送到漢膽錄沈宗略魏瑞瀾易說霖時象升徐應田徐中銓鄧嘉績周迪訓侯昌鎭馮芳澤史景澄戴澤春耿祖培胡詒誥翁鎧等十五員限於本月十三日親身赴館騐到勿得違悮○太常寺題奏正月十四日宣宗成皇帝忌辰應遣王公恭詣慕陵致祭歴經循辦在案恭照光緒十五年正九十四日宣宗成皇帝忌辰擬遣和碩莊親土載勛行禮可否卽遣該王恭往致祭抑或改遣近支王公行禮之處恭候欽定謹此題奏奉硃筆改派奉恩輔國公載澤行禮欽此○初七日下午宣武門内大街西單牌樓北路東海興盒子鋪主與掌櫃不合驀抽案上刀自向頸下一抺鮮血亂濺登時氣絶而亡掌櫃知事不得了卽赴本管廂藍滿官廳呈報遂解送北署移咨刑部派員詣騐按定章死於屋内者刑部司員往騐死在院内街上者正　揮往騐說者言鋪主因妹于歸在卽向鋪支使五十金掌櫃不予且語多不情鋪主與之涉訟於官已三戰而三北矣兹身殞後掌櫃任其身畔搜出陰狀火之然後赴官呈報云○内外蒙古札薩克親郡王貝勒貝子公臺吉塔布囊等本年年班來京四十餘員經理藩院於初八代遞安摺自初八日起每晨召見四五員聞垂詢之下有操漢語奏對者有仍以蒙語覆奏者間有未甚清晣宸聰不克明曉者由御前大臣伯邸代白其隱聖上曲諒藩忱不予譴責彼世守藩封者當如何仰感聖慈藉報萬一乎○前報紀修理大清門一事兹聞此項工程經興隆廠商廣鴻工匠赶爲修葺將次完竣刻復奉派以天安門墻壁灰片頽落擬卽砍去從新修砌照式刷以赤色細壓見光下座石塊全行刷白灰水門臺上磚雉分一律見新門樓攔杆石座楹柱牕槅門扇無不一　裝飾務於年前工竣以備大婚典禮刻由廠商鳩工赶修分投興作矣○廂紅旂滿洲印務叅領等禀知本管都統禮親王稱本固山兵丁應領本身甲米劄由富新倉支領請訂期往以便知照該倉預備等語王諭於本月十一日前赴該倉吃米印務叅領當卽遵諭備文鈐印知照該倉監督等屆戎開放○庫倫安辦事大臣德大臣派委官弁恭齎呈進之野猫山雉黄羊麅貓等野味分二十餘抬帶進東華門前抵内務府交納當經内務府飭交肉庫暫爲收貯須於翌晨將數目分晰繕單入奏賞收然後給予原解官回文 
[津門臘鼓]  
　　天津城東同和號被盜行刼事主報縣請緝隨由快役拿獲盜犯張同十江兩名訊係南皮縣人向生小站充當小工路遇盜魁某某糾同行刦俵分贓物一得烟士十兩一得紋銀二兩一錢按之律例强盜刼財罪應斬决遂於初七日由縣獄提犯騐明正身硃標斬條會同城守營綁赴西關外處决其首級解往犯事地方示衆以昭國法而快人心○傳聞北洋擬招募大軍爲防邊之用彼請纓宗慤投筆班生正可往覓封侯印矣○臘月初二夜風雪交加逾時雪止而風伯揚威天氣嚴寒特厲翌日河道全行氷凍初三日寒威尤甚至初五日風止天氣稍形和煦越兩日濃雲四羃又似釀雪情形矣○德慶增錢鋪開張在東門外宫北地方鋪主某甲向與似妓非妓之九兒訂嚙臂盟買笑之貲所費不少以致入不敷出外强中乾初七日鋪中交易如常至夜全鋪人席捲而逃初八日晨值日班見此情形越墻入室則已空諸所有並無半粟一絲矣旋有各欠户魚賃而來搬取什物並將鋪後披屋房檩拆卸一空其鋪面亦擬奏手奈與左右房屋毗連一經動彈未免池魚殃及隣人央求再四始獲安全值日差役禀請發封午後邑尊發貼封條飭差務獲鋪主以憑懲辦○日前清河道來津晉謁李傅相隨回任所保定府朱太守亦於月之初旬來津謁見禀商公事 
[勸興水利續述]  
　　揚州府陳太守委員勸諭鄉民挑濬塘壩試興水利等情已紀前報兹聞委員會同甘邑宰周歴各鄉躬自勸導除禀覆外復又酌擬試興水利善法數端並限定完工日期會銜示諭略云查得甘邑西北鄉田畝多係兩山一凹不能一望無涯水無來源田禾全資雨水設遇天雨愆期卽無以灌漑且舊有塘壩多爲客土淤積瀦蓄無多本縣等酌度情形公同會議與其待水枯而去稻種荳曷若分畝種花譬如有田十畝分五畆近水者種稻其五畝遠水者種棉花塘水向日普種須共十畆之用者今分種止共五畝車掮自可盈餘再將客土挑除兩事並舉獲益實多抑或仿照東洋開井法集資開井或酌量預種旱榖此皆勸興水利之急務允宜擇善而行至於挑濬塘壩業經府憲剴切示諭諒已共見共聞自應遵照首先興辦兹本縣秉公酌定其塘歸一主者由主酌給米榖飭佃挑挖限日完工其公用之塘應卽按畝攤工毋稍爭論統限來春二月内一律竣工以便查勘後籌發籽種倘敢抗玩不遵來春非惟不借稻種仍按名提究除另諭公正耆董勸導妥辦外合亟示諭云云仰見賢令尹關心民事勸誡諄諄洵能宣布陳太守之美意爲風塵俗吏所不及也 
[刼犯正法]  
　　鄂省黄梅縣孔壠地方刼案已登前報正是天網恢恢疎而不漏該犯等隱匿於漢口土壋街小棧房酒肉賭博肆無忌憚不謂早被有心者看出破綻一網盡收研訊得實本省大憲遵照部定新章擬以就地正法十六日鍾邑尊奉到臬憲文書會同武營提出刦犯三名當堂發綁押赴西城外大校場斬决將首級解赴犯事地方懸竿示衆聞刼犯皆是河南人此外尚有三人分别輕重責釋了事 
[失竊甚鉅]  
　　漢口董家巷二聖祠旁某成衣作平時生意甚佳雇有裁縫匠多名承攬衙署公舘衣服現當冬令所做多係綢縀皮貨早爲竊賊窺見欲試其空空妙手本月望前一夕被賊撬開户限而入將所有各物席捲一空報案後經清軍府拘諸匠審訊並立拿坊役捕快嚴比勒限緝獲不准遲延聞所失皮貨綢縐共值三百餘金不知能早日破案否 
[典牛紀聞]  
　　揚郡典牛局一在三义河一設本郡便益門外俾甘儀兩邑被旱鄉民皆可就近分投典質兹聞便益門外分局牽牛來質者甚夥緣委員能實心任事勞瘁不辭凡牛屋水草等一切瑣事無不籌備妥善近因天氣寒冷雨雪連期牛體孱弱者間有倒斃委員恐人宰賣遂於局旁隙地盡數掩埋蓋以其生前有犂種之勞死後不忍其受臠割之慘也聞日前有某甲因貪小利遂於夜間潛將死牛掘起意欲售其毛角不圖爲委員偵悉將甲提至訊責數百板具結斥退自經此次懲辦鄉民當不敢以身試法矣不誠恩及禽獸也歟 
[斷橋殘雪]  
　　杭州撫標四營武弁已有赴蘇迎新任浙撫者聞衞靜帥擬於交卸巡撫事宜後具摺請假現仍辦事如常云○某傭婦之女將屆婚期忽然逃逸疑被貢院東橋某埠夫所誘匿遂由保甲董事送縣請追研訊再三埠夫堅不承認問官復提埠夫之徒嚴刑訊究聞兩人 
 
 

Page 3

 
 
臀上受杖均已鮮血淋漓並跪鐵鍊加踏木扛仍未得有實供云○保甲局督辦鄒觀察通飭各段委員格外認眞巡緝各委員自奉憲諭無不勤愼從公雖當風雪嚴寒徹夜梭巡不息直至蝦蟆更起方假寐片時某夜查出上中下三城栅夫有熟睡棚内棚開不閉者遂拘住二十餘人分别責革○邇日氣候嚴寒滴水卽成氷凍十九日晨起濃霜鋪地幾疑糝徑楊花至八點鐘時天際玉龍鱗甲飛無約歴一點鐘之久平地雪深二寸旋見由密而疏大有柳絮因風之勢迨交下午三點鐘雪始暫止五點鐘後則又玉屑花圑漫空作戯至晚始止積至三寸有餘次日卽日光微露彼具雅人深致者又得分付樵青掃聚安排竹爐活火試煮芽茶矣 
[祥霙再見]  
　　寗郡自本月初五日得雪後連日陰雨至十八日稍見晴霽下午北風又作同雲密布逾時雪珠紛墮屋瓦齊鳴比曉則瓦上已見微白而天際飛花紛紛亂下至晚始止約厚三寸翌日天氣陰寒積雪皆凝廿一日晴旭高懸積雪融化然嚴寒凛冽河水皆凍雖有黄棉　子尚不能禦寒也 
[寧波年景]  
　　日來甬江洋價仍不增長每元止換錢一千零九十文尚有小錢攙和不能一律通用小民受累不淺故市上交易每多爭論柴米油燭魚肉鹽貨色色昂貴至各店鋪生意惟當鋪吃食等項稍形忙碌餘則照常冷淡市面之蕭索可知矣 
[少見多怪]  
　　日本婚禮向無樂人儐相人等故寓東華商凡遇婚嫁事僅以一炷清香兩枝紅燭草草了事華歴十二月初八日廣　塲儘商義記號黄姓家聨姻大浦廣東董事馮氏是日下午迎娶用銜牌旗傘頂馬提燈鳴鑼大轎用四人抬之沿街大放花礮由本宅出遊日本街轉至坤宅一時燈燭輝煌賀客畢集日人少見多怪當新人行禮時四處男女奔來觀看甚至將玻璃窓及羊角燈軋碎咸謂開港通商以來所未有云 
[格致書院秋季課卷出案]  
　　格致書院秋季課題乃寗紹台道憲薛督耘廉訪所命題爲問海軍以船爲本有船則必有修船之塢而修理鐵甲船之塢尤爲難得以經費與地勢限之也近者北洋大沽施顒皆有船塢膠州則甫經規畫將來能否漸修鐵艦均未可知南洋惟廣州之黄埔船塢號爲能修鐵甲船恐亦不能寛暢故中國近雖有鐵艦必須駛至日本之長崎借塢修理甚非計也夫以中國之大豈竟無一善地可爲鐵甲船塢者乎彼長崎之船塢其初用費幾何究竟形勢若何中國經營鐵甲船塢以何地爲最善能詳悉言之歟諸卷彙齊卽寄寗波渞道署呈閱由薛　訪鑒定評列甲乙兹已出案由郵筒遞致并加奬銀洋六十元廉訪嘉惠士林有加無已其樂肓人材造就學者海内儒生無不同聲景仰計取超等十名特等十名超等首名李龍光二名朱震甲三名王佐才四名王恭壽五名鄭其裕六名萬祖蔭七名汪丙勳八名張玠九名　仲昌十名子鬯特等首名車善呈二名朱鉞三名　振鍔四名汪振聲五名劉翰飛六名曹瑛七名孫廷璋八名曾有操九名邵同書十名顔振順今擬正加各奬之數分列於左超等一名正奬十兩加奬十元二名正奬七兩加奬七元三名正奬五兩加奬五元四名正奬二兩加奬五元五名止奬一兩加奬四元自六名至八名加奬各三元九名十名加奬各二元特等首名加奬三元自二名至五名加奬各二元自六名至十名加奬各一元諸卷在前列者繪圖貼說備極精詳廉訪鑒空衡平所以皆歸實學而尤於經世之務有關眉批旁注細愼異常是眞能鑒拔眞材暑將來肄業諸高材坐而言者起而行殊可爲海内得人慶矣所有正加奬各花紅以出案之日爲始仍請至三馬路申報館間壁格致書室領到可也 
[法界火警]  
　　昨晚六點半鐘時法大馬路雙鳳樓茶館後面某竹匠店之棧房中不戒於火幸爲時尚早捕房鳴鐘報警英美法各水龍赶到開自來水管套入皮帶得卽救熄計燒去樓房兩椽法捕頭備德祿曁副捕頭謝爾諾督率包探中西捕等前往彈壓尚幸無事然近處居人已驚惶無　矣其起火之由容探明再述 
[吞倒地]  
　　前晚九點二刻時有一年約四十歲左右之男子行至大自鳴鐘東首馬路倒臥街心巡街捕見之立卽舁進捕房檢其身畔並無長物祗錢三百二十文捕頭着華捕送至仁濟醫院士騐係吞服洋烟命在呼吸所研問姓名籍貫住址則已口不能言當卽設法救治至昨日午後二點鐘時仍未告愈未識能無碍否也 
[求免騐屍]  
　　昨報列押犯何耀梅病斃押所云云隨由屍親報案叩求免騐裴邑尊允之諭令赶卽將屍棺殮 
[上海縣署瑣案]  
　　朱錫華控堂兄福全　花毁物一案曾紀報章前晚裴邑尊升堂覆訊錫華供稱福全出外營生由姑夫王茂嗾令搬取棉花福全稱王帮同小的搬取棉花寄在伊家王稱福全商同小的搬花其實與小的無涉邑尊以王有意播弄喝令笞責枷號限令將棉花交還始得　釋○蘇步洲施大勳因萬大材控追寡媳逮案笞貢枷號前晚裴邑尊飭帶蘇施至案訊供蘇施同稱時當歲暮家中不無事務叩求交保釋回邑尊不准着鎖在公生明坊示衆 
[英界公堂瑣案]  
　　新南陞輪船經管鐵器之西人吤合訴稱細崽李小明行竊絨單衣物起出原贓向少銀茶壺單被等項共值洋六十元李供崇明人因有急需欲將絨單等質錢刻已交還至銀茶壺放在三角檯抽屜中並未取出單被疑係洗衣作送錯蔡太守判管押二月贓交西人領去○西洋人楷立仰訴稱家住虹口昨忽有人來叩門令妻出外察看則其人並不相識揮之使去其人卽出言無狀與論逞蠻爲此報捕拘案周阿松供小的在新南陞輪船西人處爲細崽昨與友人飲酒略有醉意經過伊門見有粤婦誤爲鹹水妹實不知洋人之妻蔡太守判罰洋四元撥充西醫院經費○余徐氏訴稱此前隣家失火以致失物甚多今由捕房緝獲搶犯張阿三詰得曾搶家中錫三字件張供是夜路經是處在地下拾　不敢搶火叩乞施恩蔡太守判枷號十四天贓父該氏領去○包探土阿二禀稱徐阿根報失衣物經小的在陳正祥家起到原贓據陳言皆由陳德興寄交及獲德興研究又言由張家林竊得諒係同黨送案請懲徐申訴前情正祥供稱衣物實由陳德興寄下德興供稱張竊物交小的轉寄正祥家蔡太守飭該包探將二陳帶回着　張至案訊辦贓先交失主領去 
[法界捕房瑣事]  
　　前日有甲乙兩人互扭至捕房甲自稱掮客據云有某洋行託銷五倍子一百五十　值銀千餘兩被乙藉端吞没乙稱伊歴將貨物售歸我處大約欠銀六千兩左右索之不付故將五倍子扣住捕頭着一併管押嗣卽各經人保出不知如何料理○青魚販某甲湖州人扭船户某乙至捕房訴稱雇船裝魚來滬被伊訛去洋七元乙堅不承認捕頭謂年關伊邇公堂業經停訊勸爾不必多事設乙果旨不合明年扭來可也甲堅稱若照乙之行爲嗣後不能再做生意矣務求將伊管押我亦情願在滬守候捕頭遂着將乙暫爲管押○前晚一點鐘後巡街捕見一人坐東洋車手携招牌一扇恐係竊來因之拘入旋將車夫及車釋出携牌人暫爲管押昨晨捕頭向之研問其人供稱今年十四歲在英界某漆作爲徒招牌携去託人寫字旋復携回捕頭着俟伊師父來保 
[上海陳家木橋電報總局内豫皖揚鎭協賑處接嚴佑之先生臘月初九日臨淮來信]  
　　杏孫竹坪少欽詠南蕃甫心如蓮珊子萱善長大人閣下前　寸函諒巳達覽辰維籌祉吉祥至以爲頌鳳靈五河兹已放竣今日劉蘭翁來臨弟將餘欵逐一交代請其明年爲頴上春振之用不必與官振混雜弟此次來皖遷延時日未能於災重之區拯救一縣不過於沿淮被災之地擇尤散放事難功半抱疚不安日内卽遵命回南如天氣晴朗擬由盱眙起旱取道天長甘儀察看情形再爲奉佈謹將經手收支數目開摺呈核並禀稿抄呈斟酌登報爲禱專此佈達敬請台安 
 
 

Page 4

 
 
愚小弟嚴作霖頓首臘月初九日臨淮○附錄禀稿江蘇協振紳士嚴作霖謹禀中丞大人閣下敬禀者竊紳來皖助振親歴壽懐鳳靈五河等屬災區擇尤散放减次貧加極貧以不均爲均每大口給足錢一千文小口減半錢洋搭放洋價作錢一千二百文計放足大錢三萬九千四百六十千七百文本洋三千二百六十四元除支仍存足制錢四萬四千一百千八百八十三文本洋二千另九元均移交振撫局錢觀察留備南紳明年春振之用其一切費用皆係另備不在振欵内開支另具清摺呈核紳本擬接辦春振祗以桑親旱災待振孔迫南中電信急於星火不得不回顧家鄉惟此次至皖振欵均由蘇滬各公所籌募而來紳不過稍効奔走之勞於大局毫無裨益旣不能無濫無遺復不克始終其事撫衷循省抱　實深將來保案斷不敢仰邀奬叙合併聲明肅此謹禀恭請鈞安伏乞垂鑒作霖謹禀 
[解款聲明]  
　　啓者敝所於十六日解往奉天賑欵規銀一千五百兩業經登報嗣以各所議解庫平萬兩合數短少故復添解規銀五百兩前後共計規銀二千兩均由陳春記奉賑公所彙解散放用再登報聲明伏乞公鑒[  上海三馬路與昌協賑公所陳煦元謹誌]  
[今年夏余以孫女許嫁宗湘文觀察之子舜年字子戴及江南鄉試榜發子戴與焉湘文觀察有詩誌喜欠韵和之]  
　　吳山越水迢遥路消息傳來榜上花宗姓者通榜止一人亦榜花也時余在浙中聞捷得信己教姻婭賀彭雪琴尚書輿疾來賀題名猶恐弟兄差子戴從兄弟同應鄉試者三人其名下一字皆同傳者猶以爲疑深閨未向嬌孫說廣坐先將快壻誇弱冠妙齡纔廿四老夫回首感年華　余領鄉薦時亦年二十四見說青年已有聲一黌旗鼓冠諸生七年前子戴以弟一人入上元縣學能文久播京華譽　門下士徐花農太史女壻許子原水部都卜書來盛稱子戴年少能文蓋皆聞之許春卿舍人者　繩武休虛里巷名　金陵城中有宗老爺巷見上江兩縣志乃宗氏始遷　通政公所居紫陌不勞偕計史湘文觀察將引覲京師卽挈之赴禮部館試緑衣會見對延英贈詩兼爲吾孫朂湛賁登科彭伉驚○嘉平十三日遣嫁孫女疉前韵誌喜廿四年前思往事西妻一笑對黄花　女之將生也内子姚夫人使一嫗詣日者卜問男女嫗偶持菊花一枝而返夫人笑曰黄花乃女子之祥也已先弱弟三年長余孫陛雲小於其姊三歲止較新郎兩月差子戴與孫女同庚但小兩月耳婉娩聽從嬌女態性情容止老夫誇湘文觀察與余門下士馮夢香孝廉書問孫女性情容止余笑曰皆好門闌迎到乘龍壻子戴入贅寒門其何減風流鄧仲華東漢鄧禹年二十四封侯傳來臘鼓正聲聲已見春從三九生此夕洞房初合卺明年金榜更題名成禮之日余製大金字八懸樂知堂東西兩壁曰金榜題名洞房花燭自憐門户清於水喜見丰姿美似英爲語右台猿與鶴一鳴再聽不須驚余今年於右台仙館聞子戴秋闈之捷明年春闈報捷余時或亦在右台也[  曲園錄稿]  
　　歲暮懐叚郎翠魁　叙余自析津遄返忽忽已三年矣彼時身敗名裂謡諑沸騰咸歸咎於俳優不知此中大有人在非可一例抹煞也然曩亦惟箝口結舌置不　辨耳今日者庶幾苦心孤詣師友可共諒之矣若以一蹶不振遂使二三子亦湮没不彰則此心甯自安乎歲聿云暮風駕篝燈回首章武城邊知音寥落惟叚郎翠魁名瑞蕚字梅卿者蓋翩翩癯仙之流也江南春早對花懐人能毋腸斷憶翠語余曰兒閱人多矣文章氣節不有如君者他日蜚黄幸無忘援　焉未幾余失意謀潛歸翠請間曰君欲歸乎余枝梧不實告忽作色曰勿相　師追索纒頭資須卽償也余益沮翠乃牽衣泣慰曰君勿憂前言戯耳兒非忘恩者雖有師命尚可稽延請速行譴責兒當身受之但身外皆　有愛莫能助奈何臨行張赤　餞於天瑞軒廻顧諸伶惟翠猶在余感慨今昔悲不自勝翠亦雙眥熒熒爲謌長亭昭　余和之聲情激　　裂金石隔　亦爲欷歔因礙從人不能送暗中珍重再三始揮涕而别時翠年纔十有四而輕財篤義肝胆照人故余終感念之而不能忘也翠京東人唱鬍子生丰姿秀曼磊落不羣擅長之劇甚多五雷陣二進宫尤爲戞戞獨造若扮演樊城之子胥盤河之子龍俊采欲飛眞有不可一世之概矣由是弱齡卽以歌舞負盛名時流父口譽之而余則不願其久溷於魚龍曼衍中也獨惜夫風塵慧眼絶頂 
[聰明而如我之蹉跌不才轉以身世相托噫嘻所以慰其望者果安在耶漫塡金縷衣詞聊誌别後相思之苦云爾]  
　　旅館寒鐙夜意綿綿津門俊侣十分瀟灑我爲思卿憔悴久無奈舊歡衰謝漫長自滿心牽掛携手河梁歌一曲愧英雄末路顔空赭慷慨意誰知者别來潦倒居人下嘆頻年哀多樂少頓教傷怕月缺花殘何足惜惟有此情難捨又眼底早梅開也辛苦相隣成底事算何時好問明珠價魂夢遠涙盈帊太痴稿於挹翠菴 
[十二月初一日第九期戒烟名單]  
　　陸永春保人源泰金線席朱慰主保人春記米店陳和山保人錦成金線店葉恆慶保人裕記酒店曹錦文保人順昌金線店楊續元保人　與酒店成懐　保人泰和舘酒舘　文通　人王仁泰茶號曾會元　人忠　客棧房王阿三保人恊源洋貨店陳文雲保人易中吕宋票行蔡子卿保人一品陞帽　曹寳生保人申大酒店楊珪基保人裕記酒店戚阿金保人王仁泰茶葉店章九寳保人王瑞祥茶號章鐵珊保人春記米號黄榮泰保人豫豐絲帶號楊阿蔭保人合發打包號鍾裕成保人錫記　行以上均巳戒絶○十二月十六日第十期戒烟名單吳阿生保人福泰茶鋪陳金生保人福泰茶號沈夢花保人源豐衣莊任松泉保人永升米鋪吳雲生保人永升號糧食　虞賦保人陳泰生　貨號康順章保人忠和客棧房李少波保人大古十四棧房王蔚文保人震大祥玉器鋪朱榮發保人廣和　座號陳心齊保人同成金線號朱再卿保人乾泰米行萬子蓮保人廣永泰　袋號王瑞山保人雲華室扇號張元裕保人潤泰南貨號陸友保人保康公司施金虎保人長和糧食號姚福福泰保人源成酒號童文英保人茂記　味號盛理堂保人一　陞帽鋪以上亦將次戒絶[  上洋平康时恆濟戒烟局啓]  
[上海北市絲業會舘籌賑公所施少欽經收河南皖北直隷楊鎭江陰賑捐十二月十三至十六日第一千九百六十四至六十七次清單]  
　　蘇州王仙根善士募慈記善士由　貞伯兄來洋二百元又祈病安室望再來人各洋五十元青鎭徐蔭甫先生募介壽草堂主人由黄楚橋翁來六十元鎭海俞鳳銜善士五十元瀏河隆茂免災子郁廿元羅熙泰求　妻胎平安由同昌利來廿元嘉興鼎　與梅小裙　介中氏爲杰病愈完願五元又集慶平安願廿元永成昌春記開張蒙各友賜儀茲將謝筵資移助爲諸公造福十元嘉定金國　助棉衣求合家平安五元卓尉齋四元一角皖省塊蔭堂王求子病速愈四元寫蘇心願人二元翠竹山生由黄楚橋翁來二元嘉興隆泰昌無名氏對聞一元閘北心願子洋五角先奉上三角吳嶺每二角又募無力人朱翰三户各二角慶隆阿隆各一角清江胡安定袁氏爾頭勇源天疏五户各錢一百文以上十三日○嘉定毛瞻古善十飾金原重二兩四錢　見規元五十二兩六錢六分八厘蘇臺舊隱募婉君女士求咳嗽速愈由新昌珠號來洋五十元慈北古羔關朱丙元爲妻陳氏求病速愈續助廿元無名氏求弱病速全廿元不　　由　順安來　元寗波王丞文病愈八元銅洋二元長安不書姓氏洋四元南匯王瑕甫病愈完願四元練塘同春棧程春源三元奉門章氏求病愈二元朱涇陳朗齋因長息尤氏　後病求速愈失助二元温州會逢時葉作霖中小彩提助保合家平安各一元杭垣宜爾堂施求合家人口平安一元華蔣氏祈病全愈一元平湖指陽山人五角王門許氏求病愈銅洋四元太倉錢五百十五文○許公若兄來陶拙存洋八　金田承陶善培各七元高豈四元陳亦政二元○張子丙募蔣松江林章無名氏張能親曹科陸阿根六户各二元張岐　六角江得章王麒福錢春財三户各五角吳得福四角嚴附六徐茂得各二角李一角共十四户合洋九元○孫姓募鮮肉業錢五千文無名氏二百惠和氏求合宅平安洋四元共三户合洋九元以上十四日○如臯孫堯欽翁　嚴獻章善十病愈完願由通和　行汪麗堂翁來洋一百元玉山汪宗幹士選由陳式卿兄來三拾元王姓求病愈拾元不留名完願拾元無名氏求恙速愈拾元韋謝氏拾元顧爾桂求母病速愈由立大莊來五元王長庚五　清河季氏蒙神保佑合家四孥平安四元無名氏陳三元無名氏三元　明甫二元安慶支應局　安生二元陸楚善一元乍浪朱來安募不求聞達子求母康健延壽一元又爲妻陳氏求病全愈一元又鎭邑朱竹筠求合室安慶銅洋二元長安萬豐金子先募西塘金氏爲媳産後病愈完愿對開洋一元常熟程義和銅洋二元○買季良先生交來眞州徐小卿善士募悅記洋十元復泰祥泰記各五元不忍聞同福堂同善堂三户各二元王長生梁　記茅俊記眞記李偉記連記石記仁義記禮記信記十一户各一元序記炳訖鑑記張亦記善記祥記友記少記子記川記月記麗記十二户各五角無名氏三户各五元交六户各二元尹三十八户令　七十元以上十五日○袁氏又添一代人節省粟費求合家平安洋五十元仰山堂書章氏求病速愈三十元揚州四知堂楊張氏求病速愈廿元瑞號經手善舉餘十九元錢百文其元氏求腿痛速痊五元隱名女氏求瘋疾就痊合家平安由莊　卿兄來十二元又三户各四元又無力氏求保平安五元施宇堂棉衣捐六元常州瞿景華爲長子鳳翔痘後許願逐年還繳二元栽記保佑合家平安二元忠仁房由立大莊來一元無名氏銅洋二元○　餘莊來乾號經手無名氏洋五十元殷益成八元興益茂馬義興恆昌信禮泰豐裕昌泰昌恆興茂盛無名氏乾裕亨力户各四元無名氏劉二元德昌厚綏記記昆記潤記春發四户各一元共十六户各洋一百元以上十六日 
 
 

Page 5

 
 
[上海三馬路與昌協賑公所陳竹坪經收河南皖北奉天揚鎭賑捐十二月十四日第一千二百四十八次清單]  
　　太倉隱名氏以金裱變價移助丹陽賑洋廿元又來指丹徒賑洋十元蘇州金太史塲吳公舘寄來無名氏目疾已愈虔完心愿洋五十元浙江金奉府阮庽　竹林書屋洋二元無錫亮壩永興仁木行來蓉湖湖庚人洋三元又恆隆豫號來宏遠堂洋五元大通利和號來劉作霖二元蘇城孫善本爲妻臨産大小平安洋五元○蘇垣恆孚銀樓顔子賡善士續來十二月旬捐蔣姓善士湯餅筵資移賑洋十元知兄子奉母命助賑二元散點見錢二百九十二文共來洋十二元錢二百九十二文○免災單三陽鎭席耀堂經募萬春洋十元無名氏二元○上格冊胡少山洋一元○陳門文氏洋一元錢俊臣求子病愈四元無名氏六元八角顧雨田先生醫金助賑五角沈心氏銅洋一元何錦豐銅三元沈杏題銅洋一元○○以上共收英洋一百三十三元銅洋五元小洋十三角錢二百九十二文合併聲明 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十四年十二月十一日京報全錄]  
　　宫門抄○諭旨五道錄前○發抄硃批五道○浙撫衞奏審明匪徒勾通糾衆刦獄拒傷弁丁各情分别定擬並請開復知縣原叅處分摺○十二月十一日禮部宗人府欽天監廂紅旗值日正白滿引見八名正紅漢七名正藍滿十名内務府十六名○八額駙等謝專操太臣恩○設李堯金壽松仍預備召見○明桂請假十日○安興阿請假五日○祁世長續假十日○宗人府奏派補進六班派出㴻見勒○召見軍機蒙古古公殷李堯金壽松○發抄譚鍾麟奏王占勝補高家堡都司奉硃批兵部議奏欽此○又鄒洪勝借補督標左營守備奉硃批兵部議奏欽此○又校閱省標秋操完竣奉硃批知道了欽此○又知州沈模委署州縣各缺奉硃批吏部知道欽此○沈秉成奏恩隆令熊繼軒補太平府明江同知奉硃批吏部議奏欽此○○頭品頂戴浙江巡撫臣衞榮光跪奏爲審明匪徒勾通糾衆刦獄拒傷弁丁各情分别按例定擬並將原叅知縣摘頂之案請旨開復恭摺仰祈聖鑒事竊查東陽縣監獄被匪刦犯拒傷弁丁一案前經臣將疎防之管獄各官會摺奏叅接准部咨光緒十三年正月初六日奉旨這所叅疎防刦獄之管獄官浙江東陽縣典史王懐清有獄官東陽縣知縣江澄着一併摘去頂戴先行交部議處仍勒限將在逃各犯嚴緝務獲究辦餘着照所議辦理該部知道欽此卽經轉行欽遵並以此案被刦藍犯雖已先後追獲周禮宰葉思牛周丙火三名而脫監及刼獄各犯尚多未獲飭令該管金華府親提研訊究辦曁上緊督飭該管縣勒限嚴拿旋據先後報獲刼獄匪犯傅名能傅名球周洪海周汝海周象美周秋美六名脫監人犯厲犁冲厲小娜鄭宜士顧幅原李青松五名並格殺周林美一名訊出勾通劫獄拒捕傷官及被劫同逃各情而葉思牛周汝海周秋美均因傷重在監殞命由府審明厲犁冲傅名能二犯情節較重禀請先行正法周象美周禮宰二犯旋亦傷重監斃將各犯擬議解司發委杭州府覆審由署按察使苑棻池解勘前來臣親提研鞫緣厲犁冲傅名能周洪海周内火鄭宜士厲小娜李青松顧幅原傅名球分隷東陽仙居等縣傅名球係傅名能胞弟厲犁冲與在逃之陳今海格殺之周林美監斃之周禮宰均因聽從前獲正法之傅本民糾邀入夥曾在該縣南鄉設局向吳炳選借當訛詐拉牛放贖得錢分用經縣訪拿獲案鄭宜士因與李果成口角將其捉回關禁數日服禮放回厲小娜因與應正東爭吵亦將應正東捉回關禁數日服禮釋放均經由縣訪獲顧幅原李青松與監斃之葉思牛因聽從前獲正法之周菖才等夥劫該縣事主葉葛氏家臨時别故不行事後又不分贓到案訊供狡展均尚未定罪之犯周丙火因係挾嫌擄捉周蒼有關禁勒贖案内擬遣改軍詳咨已准部覆之犯該犯等均收禁東陽縣監傅名能亦係南鄉土匪設局擒詐案内夥犯先經該縣訪獲監禁訊係被逼勉從入夥因患病提禁取保賢治厲犁冲本係漏網土匪獲案後慮辦重罪在監防範嚴緊難以脫逃因與傅名能交好密囑其出監後糾衆刼伊出獄傅名能應允厲犁冲卽與同案之周禮宰周林美道及預知謀情此外同監各犯皆不知情光緒十二年十一月初間傅名能保釋在家探知該署縣江澄因辦考晉郡隨糾現獲之周洪海監斃之周秋美周汝海周象美未獲之周令海周匪彩周允海余潮海鄭鳳選並其弟傅名球同往刼獄各許酬謝錢文周洪海等貪利允從傅名球迫於兄命亦勉强應允約定十一月初六日午後同夥十一人在傅名能家會齊動身屆時傅名能携帶洋槍周令海周秋美周汝海周象美余潮海分帶刀械餘俱徒手行至中途傅名球心生畏懼不敢同行向傅名能告知折回傅名能斥其無用與周洪海等先後混入城内是日正值市集鄉民各赴縣署完糧往來不絶申刻時分周秋美周象美先至監獄門首窺控經管監家丁章金斥問傅名能等踵至　欲闖入章金欄阻被周令海用刀砍傷家丁邵升喊捕亦被凋令海周汝海毆跌倒地傅名能卽率衆用刀石撞開監門一齊衝進禁卒金仁喝向傅名能用洋槍柄毆傷其額角倒地各匪劈開籠栅將厲犂冲與周禮宰周林美鐐銬砍斷傅名能因同監之鄭宜士　小娜葉思牛顧幅原李青松陳今海先俱相識復起意一併刦放將各犯鐐銬砍折擁護出監卽囑各犯聽便分路逃走周丙火另在一籠望見罪犯俱逃亦獨自起意扭斷鐐銬乘間逸出維時典史王懐清聞閙帶役飭拿並知會城守汛把總張萬清率兵追捕勵犁冲傳名能周秋美周汝海周象海周洪涨周令海周匪彩周允海余潮海鄭鳳選周林美周禮宰同逃至南午嶺下葉思牛亦隨同前往適值該處社戯人散前路擁擠行走不速後面兵役追至勵犁冲喝令傅名能等回身拒捕卽接過傅名能手内洋槍施放希圖嚇退把總張萬清仍奮勇上前擒　周禮宰一名各犯拚命拒奪用刀亂砍致傷張萬清額角等處各犯亦多被格傷典史王懐清揮衆救護戯塲人多驚譁擾亂各犯　機四散逃竄鄭宜士勵小娜李青松顧幅原周丙火陳今海先已分路逃散並未同塲拒捕典史王懐清禀經該署縣江澄自郡馳回查勘監獄門栅損折提訊禁卒金仁等僉稱猝遇刼犯防備不及並無勾串鬆放情事把總張萬清等各傷騐明醫調一面另選幹練兵役追獲葉思牛一名提騐周禮宰葉思牛脚帶斷折鐐銬均被兵役格傷甚重不能取供查探各犯係逃回依山地方及仙居等處據實通禀並由府移協派弁帶兵會同馳往查拿續獲周丙火　　禀報經臣會摺奏叅飭府親提究辦督飭嚴拿嗣據該縣會督仙居縣營兵役先後報獲脫監人犯勵犁冲勵小娜鄭宜士顧幅原李青松五名劫獄人犯傅名能傅名球周洪海周汝海周秋美周象美六名聲明周汝海周秋美周象美均因拒捕被兵格傷又在仙居永康交界之八保山地方格殺脫監人犯周林美一名交其弟周盧美等認明抬埋餘犯帶回監禁而葉思牛周汝海周秋美均因傷重先後在監斃命由縣騐訊詳報將傅名能傅名球周洪海周象美厲犁冲厲小娜鄭宜士顧幅原周丙火周禮宰李青松十一名曁刑禁人等解府飭發金華縣寄禁旋據報周象美周禮宰亦各在監因傷身死由府訊供通詳因厲犁沖傅名能均係漏網土匪傅名能又係劫獄要犯情節較重先行禀經臣批就地正法餘犯周洪海等照例解勘飭查汎弁張萬清禁卒金仁家丁邵升章金各傷均已平復逸犯弋獲無期將現犯審擬解經前臬司蕭韶查核案情恐有未實發委杭州府提犯確審擬議由署臬司苑棻池招解前來臣提犯親鞫據各供晰前情不諱嚴詰周丙火等實無知情共謀及勾通禁卒鬆刑賄縱情弊案無遁飾查例載糾衆行刦在獄罪囚如有持械拒傷官弁者爲首並預謀助毆之夥犯俱擬斬立决梟示又犯罪囚禁在獄一二人乘間脫逃並無預謀紏夥情事原犯軍流律應加等改發者爲首改擬絞監候入於緩决又犯罪囚禁在獄紏結夥黨三人以上潛行越獄脫逃原犯徒罪律應加二等問擬者爲從發往伊犁給官兵爲奴又捉人勒贖之案其因細故逞忿並非圖利勒贖止於關禁數日迨服禮後卽行放回者爲　杖一百徒三年又共謀爲盜夥犯臨時别故不行事後不分贓者杖一百徒三年又律載賊自外入刼囚力不能敵者官役各免罪各等語此案監犯厲犁冲本係漏網土匪疉犯焚刼拒捕復因聽糾在鄉設局結黨擒詐經縣訪聞拿獲收監自知罹重辟防範嚴緊難以脫逃輙敢商通提禁保釋之傅名能糾衆刦獄拒傷弁丁實屬愍不畏法傅名能另有隨同焚掠拒敵官兵重案此次復聽囑糾夥持械刼獄厥罪維均自應卽照刦囚本例問擬厲犁冲傅名能均合依糾衆行刼在獄罪囚拒傷官弁爲首擬斬立决梟示例各擬斬立决梟示已於審明後歸於土匪案内辦理先行正法梟示夥犯周洪海聽糾刼獄同塲拒捕傷官亦應按例問擬周洪海合依預謀助毆之夥犯俱擬斬立决梟例擬斬立决梟示左面刺兇犯二字監犯周丙火原犯擬遣改軍收禁當傅名能等刼獄並非知情預謀惟見各犯脫逃輒敢獨自起意扭斷鐐銬乘間逸出自應仍按越獄本例問擬周内火合依犯罪囚禁在監一人乘間脫逃並無預謀糾夥情事原犯軍流擬厲犁冲傅名能均合依糾衆行刼在獄罪囚拒傷官弁爲　擬斬立决梟示例各擬斬立决梟示已於審明後歸於土匪案内辦理先行正法梟示夥犯周洪海聽糾刼獄同場拒捕傷官亦應按例問擬周洪海合依預謀助毆之夥犯俱擬斬立决梟示例擬斬立决梟示左而刺兇犯二字監犯周丙火原犯擬遣改軍收禁當傅名能等刦獄並非知情預謀惟見各犯脫逃輒敢獨自起意扭斷鐐銬乘間逸出自應仍按越獄本例問擬周丙火合依犯罪囚禁在監一人乘間脫逃並無預謀糾夥情事原犯軍流律應加二等改發者爲首改爲擬絞監候例擬絞監候秋審入於緩决[  此稿未完]  
 
 

Page 10

 
 
[光緒十四年十二月十二日京報全錄]  
　　宫門抄○諭旨兩道錄前○發抄硃批五道○接錄浙撫衞奏橋○提督李奏　閱營伍並援閱兵輪事竣摺○豫學政陳奏報接印日期摺○川督劉奏調署知州片○又奏調署知州片○又奏調署知縣片○十二月十二日兵部太常寺太僕寺正藍旗值日兵部引見四十九名理藩院十五名廂藍滿一名○豫王嵩山各假滿請安○澍貝勒謝補進王六班恩○崇歡邵夢善各預備召見○補用道葉正固謝恩○掌儀司奏十五日祭奉先殿　貝子行禮○召見軍機崇歡邵夢善蒙古王公皇上明日卯正二刻至大高殿牛香○發抄禮親王世鐸等奏酌擬親政事宜奉懿旨依議欽此○剛毅奏土默行官地辦理押荒升科事竣請奬奉硃批該部議奏單併發欽此○又降調懐仁令李長華完欵開復奉硃批着照所請該部知道欽此○又試用令孫鳳藻試用期滿奉硃批吏部知道欽此○又查明幕友姓名籍貫奉硃批知道了欽此○接續前稿監犯顧幅原李青松鄭宜士厲小娜被傅名能等刼放同逃以前旣非知情共謀事後又示隨同拒捕但業已聽從脫監應各以越獄爲從論查顧幅原李青松原犯夥刼葉葛氏家臨時别故不行事後又不分贓前獲正法之周菖才等供詞可據並非狡避鄭宜士厲小娜原犯各因口角細故將李東成應正東捉回關禁數日旋卽服禮放回並非圖利勒贖亦經該縣轉訊李東成應正東供詞相符自屬可信按例均應擬杖一百徒三年顧幅原李青松事犯在光緒十一年正月初四日恩旨以前核其情節在不准援减之列且到官在後毋庸查辦應仍與鄭宜士厲小娜各按原犯罪名照越獄例從重問擬顧幅原李松青鄭宜士厲小娜均合依犯罪囚禁在獄私糾夥黨三人以上潛行越獄脫逃原犯徒罪律應加二等問擬者爲從發往伊犂給兵丁爲奴例擬發往伊犁給兵丁爲奴仍照例改發極邊足四千里充軍到配後加枷號六個月照例刺字傅名球聽糾劫獄先係遵從兄鸽旋卽心生畏懼並未同行亦未同　拒捕自未便與預謀助毆之人一例科罪惟例無共謀刦獄臨時不行作何治罪明文自應按例量减問擬該犯雖係傳名能胞弟第案關刦獄未便依一家共犯免科傅名球應請於夥犯周洪海斬罪上量减一等擬杖一百流三千里定地發配折責安置免其刺字其夥同刦獄隨同拒傷汎弁之周汝海周秋美周象美周林美周禮宰均罪應斬梟已先後格殺監斃應母庸議仍各照例戮屍梟示葉思牛　犯徒罪因被刦放逃復同拒捕本千例擬業已因傷身死亦毋庸議禁卒金仁刑書王肇基被賊刦囚力不能敵照例免議周汝海等在金華東陽監帶傷身故刑禁入等並無凌虐情弊均毋庸議犯係帶傷進監管獄官例無處分東陽縣監獄已修整完固把總張萬清禁卒金仁家丁邵升等傷俱平復逃犯陳今海原犯　止夥同拉　放贖分贓罪止杖責同其餘逸犯俟飭緝獲日另結此案刦獄匪犯十一人已於疏防限内獲犯過半兼獲首犯承督各官職名應免開叅又脫逃監犯十名已獲九名僅止杖罪人犯一名未獲除東陽縣典史王懐清已於甄别案内奏叅革職應毋庸議外所有原叅前署東陽縣知縣江澄摘頂之案相應請旨開復給還出自鴻慈除將全案供招咨送刑部查核外臣謹會同閩浙總督臣卞寳第合詞恭摺具奏伏乞皇太后皇上聖鑒訓示謹奏奉硃批刑部速議具奏欽此○○江南長江水師提督奴才李成謀跪奏爲恭報奴才巡閱營伍並接閱兵輪船操練事竣回省日期恭摺仰祈聖鑒事竊奴才前於本年二月初一日遵例出江巡閱營伍業經奏報在案拜摺後乘坐登瀛洲兵輪船駛抵吳淞防次調閱各兵輪船操練並巡歴南洋一帶要隘返輪入江接巡瓜洲鎭標四營及提標五營次第校閱旋卽泝流而上巡抵安慶適前兵部尚書臣彭玉麟留省就醫奴才與之面商整頓江防事宜卽接閱華陽營伍途次適岳州鎭總兵張捷書函稱有匪徒王聨露等在巴陵縣屬之土安屋地方滋事業經派船前往會同辦理等語奴才一面函覆妥爲布置一面飛咨湖口鎭總兵丁義方將吳城饒州兩營抽調杉舨會集湖口合操以便順巡湖北之漢陽鎭標四營後遄赴岳州會商辦理奴才抵岳州後首犯王聨露等業已就擒正法其餘在逃各犯仍飭會同上緊緝拿仰賴天威地方幸獲無恙奴才隨將岳州鎭標四營挨次考校計長江二十二營至此巡閱一週各營員弁兵丁於合操陣式步伐整齊施放槍砲聲勢聨絡其餘刀矛籐牌以及升桅盪漿均能一律嫻熟純任自如奴才每到一營必詳細簡校優長分别等第奬賞存記劣者登時斥革並嚴飭該營將領加意訓練以冀改觀令出惟行咸知儆懼經過各省日期均經會同各督撫臣隨時具奏在案七月十六日接准前兵部尚書臣彭玉麟咨開以痼疾難痊奏請開缺並開去差使回籍調理一摺欽奉上諭長江水師巡閱差使毋庸開去卽責成李成謀認眞經理等因欽此奴才跪聆之下感悚交深伏念奴才識淺才疏渥蒙拔擢十餘年來濫厠江防得無隕越之虞者實由彭玉麟遇事措陳曁各督撫臣隨時擘畫不分畛域兹復仰邀　諭旨責成奴才一人經理仔肩愈重圖報愈難第以時事多艱長江本奴才職守惟當力加整頓不避怨嫌一切措施熟思審處斷不敢意存遷就亦不敢妄事更張以仰答高厚鴻慈於萬一奴才閱過長江各標營後旋又駛抵吳淞親領各兵輪出巡週歴洋　四礁好順洋舟山温州口石浦直抵福建之南磯山相度扼要之區察其形勢除前飭營務處吳安康帶領寰泰南琛南瑞開濟鏡清保民等船巡歴福州厦門一帶洋面外奴才今歲已兩次親率各船出洋不惟震攝聲威抑藉以覘各船弁勇之造詣沿途試演大炮均能命中風濤沙線各管帶平日講求不懈亦有成效可觀所歴洋面悉稱安謐回防考騐槍炮並雜技陣圖較前益有起色當由奴才酌量犒賞間有一二未能如法者當塲責懲勒限學習俾昭激勸奴才查操練兵輪把握惟在管帶得人而炮輪尤爲利器奴才刻就現有之船炮認眞校練每於奬賞發落之際激發其天良勿因技藝已熟稍生怠惰又面諭吳安康等按期督率實力操演交相奮勉悉成强勁嗣後遇有兵輪船應辦事宜隨時咨商南洋大臣曾國荃遇有江防應辦事宜隨時咨商前兵部尚書臣彭玉麟曁各督撫臣妥爲辦理以期仰副聖主修明武備之至意奴才於九月二十二日回駐太平府奴才中軍副將謝濬畬才具明敏代理日行公事毫無貽誤合併陳明所有奴才巡閱營伍事竣接閱兵輪船操練情形以及回駐太平府有期各緣由理合恭摺具奏伏乞皇太太皇上聖鑒謹奏奉硃批知道了欽此○○河南學政臣陳琇瑩跪奏爲恭報微臣接印任事日期叩謝天恩仰祈聖鑒事竊臣蒙恩簡放河南學政跪聆聖訓後遵卽束裝就道於十月十四日馳抵河南省城十八日准前任學政臣華金壽委員將學政關防並文卷書籍齎送前來臣恭設香案　闕叩頭謝恩祗領任事伏念中州士習樸誠理學淵源向稱極盛學政職繁任重首貴表揚實學拔植人材檮昧如臣懼難報稱惟有恪遵聖訓矢愼矢公力　厘剔弊端振興文教仰副朝廷　育膠庠之至意所有微臣感激下忱接印任事日期除恭疏題報外謹繕摺叩謝天恩伏乞皇太后皇上聖鑒再臣道經直隷各府州縣農田均經得麥苗一律秀苗民情亦極安謐堪以上慰宸厪合併附陳謹奏奉硃批知道了欽此○○劉秉璋片再簡州知州王錫鏞因案撤　遺缺查有准補涪州知州楊寳珩才具穩練堪以調署該員楊寳珩各署任内並無經徵錢糧未完展叅及承緝盜刼已起四叅案件據藩臬兩司會詳前來除批飭遵照外理合附片具奏伏乞聖鑒謹奏奉硃批吏部知道欽此○○劉秉璋片再署理涪州知州王翔麟年滿遺缺查有調辦闈差事竣會理州知州沈彦模安詳穩練堪以調署該員沈彦模正署各任内並無經徵錢糧未完展參及承緝盜刦已　四叅案件據藩臬兩司會詳前來除批飭遵照外理合附片具陳伏乞聖鑒謹奏奉硃批吏部知道欽此○○劉秉璋片再宜賓縣知縣梁天昂調省察看遺缺查有屏山縣知縣譚酉慶幹練有爲堪以調署該員譚酉慶正署各任内並無經徵錢糧未完展叅及承緝盜刼已起四叅案件據藩臬兩司會詳前來除批飭遵照外謹附片具陳伏乞聖鑒謹奏奉硃批吏部知道欽此 
 
