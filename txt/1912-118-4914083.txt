# 1912 - 118 - 4914083

 

Page 1

 
 
評論 
[敬吿今日之政黨] 　　（選） 
　　今散見於各國之政書報紙者常有相連續之一字焉在英語爲波里提可拍鐵在德語爲波里提些拍鐵其所謂波里提可及波里提些猶言政治的也其所謂拍鐵猶言部分也團體也合言之即政治的團體也繹其意即政黨也西哲之譯此二字者不一其說大率各就其性質之一端而斷之伯倫知理之說曰政黨爲政治上天然生產物而非經國法所制定也欲挾其所懷抱之目的支配一切政治而不僅注意於國家機關一部也湯姆士羅列之說曰政黨者组織同意之國民爲一團體而欲以特殊之行爲操縱立法行政之實際也李勃之說曰政黨者於一期限内聯絡同志之國民抱一定之宗旨守一定之秩序其行爲不背乎法律惟就國家憲法範圍之内專注意於人羣公益而有所措置也聆此數說蓋亦可得其梗槪矣然政黨之要素固不止此茲條舉而說明之 
　　一曰宜以國家爲前提天下之人賈於市耕於田束帶於朝負販於野勤奮於學術技藝憧憧往來莫不爲生活所役使有生活則利害形利害形斯競爭起天下之人皆趨利而避害者也夫生活有大小利害有狹溢競爭之方法亦因之不同國家之事業乃全國至大之生活也其利害以全國之區域爲範圍而不專屬於一部分者也然則必謀與國家完全一致同利害者乃得謂之政黨不然是亦猶農工商賈之自營其利益耳是故兩黨各有所主趨其所主張非僅關於本黨之利害也甚　嚣然以爭其所爭者亦非僅關於本黨之休戚也其終日皇皇然趨利而避害者國家爲前提也試再申辨之曰政黨旣以代表國民之公意於政府爲天職則當注全力於國家之公利公益而敷布之國家之公害公弊而屏棄之絶對的不容結黨營私託詞於國家政治而肆其運動攘奪之手　者也 
　　一曰宜富政治上之智識智識者事業之楷梯知而不能行者有之矣未有不知而能行者也下至雕虫小技何莫不然而况政治乎有人焉投身政黨則對於本黨有應盡之義務應負之責任矣本黨之主張若何進行若何必詳審也他黨之宗旨若何條理若何必明析也問題之發生下適當之解决而不容依旁他人也坐而論起而行未可敷衍塞責也凡耳之所聞目之所睹口之所談心之所思無一不與政治爲緣脫無政治之智識則以人言爲標準身非已有尙何政黨之足云哉夫黨員富政治上之智識非謂其所提倡其所懷抱皆足以収一定之效果而莫或差也然嚮使竟無智識則盲從黨魁之指揮不能副政黨之實可决然矣　　　　　　　　　　　　　（未完） 
專電 
　　●財政總長熊希齡今日（六號）接任唐總理卽函致銀行團借欵事由熊接議 
　　●銀行團要求聘用財政顧問官唐總理己毅然拒絶且謂銀行團如不從中國之意則自有他處可以借欵 
　　●聞唐總理密向猶太商家借短期欵二百萬己將成議 
　　●唐總理謂銀行團要求之苛刻條約參議院無論如何必然拒絶吾不願惹起此事 
　　●借欵决裂全爲唐總理失信用所致現歸熊總長接辦外人極表歡迎可望轉圜 
　　●熊總長擬先設部務借欵二籌備處 
　　●袁大總統以蔣雁行富有才畧建功江淮將授爲新疆邊防留守以靖邊患 
　　●黎副總統聞將來京就參謀總長之職 
　　●交通銀行總協理委定梁士詒陸宗輿任鳳苞 
　　●外交總長陸徵祥約本月十二日可由聖彼德堡到京 
　　●袁總統致電伍秩庸促劉昌言入京諮詢要政　　　　（以上北京） 
　　●浙江財政司改委胡銘槃昨已到任視事 
　　●朱軍長請病假三星期派旅長呂公望兼護　　　　　　　（以上杭州） 
公電 
　　●廣西紳商學界電　袁大總統國務院參議院廣西中央政法聯合會黎副總統黃留守孫中山先生各政黨會各報館陸都督均鑒廣西臨時省議會業已遵照法令在桂成立乃有少數人陰圖個人便利號召附近南寗議員數人在寗自行集合自署臨時省議會迭經大總統軍政府駁詰我全省人民亦皆反對昨奉國務院電開臨時省議會仍應在桂林集合如不赴召集即行解散等語乃保皇黨林繹前經粵都督處查拿在案今復冒用臨時省議會名義稱爲議長通電各處謂議員係由地方人民之意集合南寗不能違反代議之名實等語查議會須依法成立歷頒法令並無在南寗成立省議會之文我地方人民遵法選舉議員到桂並未違法選舉議員到寗我全體議員亦未嘗舉林繹爲議長林繹豔電所稱合省並非我全體人民意思現在南寗本不應有省議會名目况政府人民均不承認自應消滅嗣後再有在南寗稱省議會名義者槪認爲個人言論與全省無涉合併聲明桂省紳商學界同叩江借印 
 
 
 

Page 2

 
 
　　●錫金軍政分府電　袁大總統叚總長黃留守　　 
各省都督及各報館均鑒去年九月敝邑光復之初設立軍政分府以保地方治安本屬一時權宜之計其時金陵未下大局岌岌各處土匪蠭起省兵悉赴前敵不暇兼顧下邑於是公議編練錫軍以謀自保先後練成陸軍一標水師一隊各鄕復編練民團藉資防衛數月之間江陰常熟宜興等處土匪屢起錫軍聞警率先馳往剿撫兼施旋即敉平敝邑四境之内士民樂業地方安堵幸得免於隕越現在民國大定軍政急宜統一敝邑所練軍隊業己電請蘇都督派員接統錫金軍政分府應卽取消所有交替事件除隨時商請蘇都督辦理外合先奉聞錫金軍政分府司令長秦毓　叩歌 
　　●黎副總統電　袁大總統各部總長次長黃留守各省都督各議會各報館均鑒頃接皖議會曁皖都督合詞豓電云鴉片流毒全國痛恨禁種禁運非雙方幷進禁吸殊難今禁種雖已實行禁運尙待改約敝省己電總統總理各部總長次長速與外人磋商改約問題以中華民國元年爲鴉片進口終止之日救國救民此實急務希諸公贊同協爭必得達目的而後己皖議會豓皖都督孫毓筠云云查禁煙三種辦法惟禁運爲最難亦惟禁運爲最急從前中英訂約以逐漸減運爲辦法商人希圖漁利往往暗中多運不顧公理以致禁種禁吸均未收眞實効果茲皖省公電實爲根本解决辦法敝省官民均表同情懇祈大總統國務院主持於中各議會各都督贊同於外磋商定議務求達此目的則禁種禁吸自必事半功倍爲民去毒關係匪輕希速示覆元洪歌 
　　●江北蔣雁行電　國務院各部總長曁各省都督各大報館均鑒竊雁行於東日接奉大總統命令將江北軍政府裁併歸蘇都督管轄雁行奉此遵即飭屬赶算交代並電請程都督派員接收又電促劉護軍使迅速來浦前後三電尙未得復而地方各團體疊開會議紛紛電求大總統懇予暫留雁行竭力勸阻邀集各界再四勸告誠恐外間不察或有誤會轉謂雁行有戀棧之心謹將致商會及地方各團體函附錄如下前奉大總統命令將江北軍政府裁併歸蘇督管轄自爲統一事權起見乃蒙諸公紛電大總統懇予暫留嘉惠之情非不銘感第雁行尙有言者當去年光復之時雁行所以勉副諸君厚意而暫任都督者原爲促進共和保全地方起見今南北己成統一政府完全成立地方幸得安全軍民尙無惡感則雁行原抱之目的已達自維德薄能鮮治事多愆旣負咎之如山又千夫之交指彷徨中夜汗出如漿且數月以來伏莽濳滋軍需告匮瘡痍滿目饑饉荐臻覩百姓之流離每　心而隕涕加以商場凋弊財政艱難士民廢學敎育無經費之可籌春水方生河務有非常之險象方今大局少平軍事已定危機乍過建設方新愚如雁行曷克當茲重任所以憂虞疾　寢食難安肝膈承焦進退狼狽今幸大總統諭令解職雁行聞之若釋重負此正大總統曲全雁行之苦心實爲雁行求而不得之幸福苟諸君心欲强留雁行於此是令雁行上負違背命令之愆下受結黨把持之誚甚非所宜施於雁行也雁行旣承諸公厚愛不敢不告於諸公之前大總統收回成命雁行亦必决定北上倘諸公以重愛雁行者而轉令雁行居不韙之名當亦非諸公之所忍出也伏望諸公鑒此下臆無再固留俾雁行得遂初願則感激諸公於無旣矣以上照錄原函卽請察閱區區私衷伏維亮鑒江北蔣雁行叩微 
　　●皖南臨時議會電　大總統各國務卿各報館唐總理黃留守使徐參謀長各報館上海全皖同鄕會皖南同鄕會黎副總統各部長各報館皖南各州縣均鑒天禍吾皖日益艱危省議會倉卒成立意見未融不負責任同人等急圖維持安寗秩序促進共和政治前於大通組織皖事籌辦處首先通告各府州縣選派代表來通組織臨時議會現皖南各屬漸次舉定代表擕帶正式公文來通者已二十八人今日開會成立經多數議員議决定名曰皖南臨時議會當場舉定正會長程君光棻副會長曹君之珍凡議决案件隨時登報宣布特聞皖南臨時議會叩微 
　　●夏廷楨上黃留守電　南京黃留守鈞鑒廷楨前電大總統請發起愛國勸捐會當蒙奬飭妥擬章程送部交參議院核議在案昨見報載我公創議興辦國民捐賢者愛國𤍠誠登高一呼全國響應輸將踴躍左劵可操楨忝附同意行將遵擬章程先呈斧正再行遞禀謹先奉聞上海大馬路貴州路角夏廷楨叩支 
　　●又電　南京黃留守鈞鑒支電諒邀鈞聽公提倡國民捐聞參議院頗表同情報界亦甚鼓吹廷楨不才忝爲發起愛國勸捐會之人謹竭棉力先捐洋二百元以爲國民倡特先電禀欵候示繳上海大馬路貴州路角夏廷楨叩魚 
譯電 
　　●摩洛哥國王末萊哈菲特自與法國簽定條約後各處皆有不靖之象國王現急欲離去摩京番士前往拉巴脫法國惟賴摩王之勢力得有種種權利今巴黎對於摩洛哥之大局頗爲不安 
　　原按法摩條約於三月三十日簽定共計八款内有以摩洛哥歸法國保護擔保尊重土人宗敎信仰及摩王之權勢如有事變法國可以兵力佔據某某數處並畫定法國統監之權限等欵此次摩王破壞成例於該約經法部大臣用印後即親自簽押 
　　●美國財政部得有消息謂墨西哥聯軍與革黨某將之軍大戰於土里盎敗北而退革黨已在愛爾派沙斯推戈美將軍爲臨時總統 
　　●其里伐於本年九月間將舉行世界和平大會 
　　●意大利海軍己攻獲洛特斯島土軍退避山上防守據土政府宣稱此島之失無關戰局 
要聞一 
[借欵與鹽課之關係]  
　　唐總理與英法德美各國駐京公使曁銀行團　借欵交涉多次磋商多次初有轉機又生波折其情形已迭見報端茲於四月三十日上午唐總理又在總統府與袁大總統密議　事歷時甚久偵悉内容係因銀行團以大借款抵押物如鹽課一項須由中國政府將歲收確數詳細預算並將如何改良鹽政如何增進稅款及就塲徵稅應如何辦法確切報吿方可深信故刻下亟須策畫者即爲此項問題蓋如此辦理則對於各國財政上之信用旣著借欵本息不慮無者所有監督用途之要求無待辯爭自可消滅聞商議結果由唐總理通知各國務員令條陳整理鹽務稅欵之手續以便採擇云 
[袁總統器重劉總長]  
　　前日海軍總長劉冠雄君謁見袁大總統面陳部務謂海軍職務重要劉某此次暫時勉力就職而年近六旬精力不逮當此新邦肇建以衰朽之身任創造之責恐有貽悞應請大總統隨時留意物色賢俊以繼其任並謂海軍不完全無以發揚國威並駕歐美刻下南洋雖有兵艦數艘其戰鬥力甚爲薄弱北洋則更不如南洋務須大加擴張以實軍備云云袁總統當加以慰勉謂民國建設伊始海軍要職非公莫屬幸承𤍠誠愛國惠然肯就實爲國家之幸今旣任斯職一切應興應革事宜悉聽擘畫務望勉力圖維毋萌退志至擴張南北洋戰艦誠爲當務之急一俟財力稍充即當妥爲籌策以張國威云云言下極爲器重旋袁復詢海軍司令對於各艦隊一切措置情形歷一句鐘始退 
[宣撫外蒙之計畫]  
　　○胡經武君到京後迭赴總統府商議聞袁大總統擬請其偕同阿王前往庫倫一行己於前日致函阿王爲之介紹而阿王亦以胡君係民國元勳極表歡迎日内己屢往交民巷六國飯店謁訪胡君商榷入手辦法矣 
　　○總統府消息袁大總統所派往外蒙之宣撫專使巴洛塔王已有電呈袁大總統謂現已由西比利亞鐵路前進俄官極爲優待到蒙後當力向招撫務使取消獨立傾心民國用紓厪念而效微勞云 
[蒙古靑海參議員姓名錄]  
　　蒙古聯合會呈送選定參議員文云爲呈送事前呈送參議員係因照額加倍選出當奉批據呈己悉現在各省議會亦多謂參議員名額太少不足以符代表之實與該會所見正復相同惟約法未經修改以前斷不能自由增選該會選出之蒙古參議員仍應按照約法選定十一人另行開單呈送俟參議院開會時由該議員等具案提議増加可也此批等因茲按照約法名額選定内外蒙古曁靑海參議員十一人又備補十一人理合分别開單呈送鈞鑒備案 
　　○正選參議員　那彥圖　阿穆爾靈圭　貢桑諾爾布　棍楚克蘇隆　色隆托吉勒　車林巴布　蘇珠克圖巴圖爾　祺誠武　鄂多台　　克濟爾噶郎　棍布札布 
　　○備選參議員　德色賚托布　色凌端魯布　佈彥孟庫　多爾濟帕拉穆　那木囊蘇倫　塔旺布里克甲喇　索特那木札木柴　博迪蘇達賚　唐古色　熙凌阿 
[京華短柬]  
　　○淸廷遜位後满人之反對共和者實係少數而富有資蓄者則或逃至日本或徒居天津靑島更避之唯恐不速近有數人已在津埠改易漢姓一係榮慶改姓趙一係那桐改姓張一爲奎俊改姓王聞榮慶原本漢軍此次改姓實係歸宗且三人均有富名因懼宗社黨之牽累故藉此以自表云 
　　○陸軍部因改爲國務院業己遷移騰出此次忽又遷回者因該部自遷分三處於一切會議等事頗覺不便故由叚總長商准唐總理將大堂及前淸堂官所居大樓讓於國務院仍令各司遷回舊署聞一遷一回所費不下一萬四五千金云 
　　○前日總統府及國務院同時接到外交總長陸徵祥來電聞爲覆陳通告萬國保和會事並電請擬由比利時前往英國倫敦後再行來京等情當日大總統己有覆電惟緣何事赴英容再訪登 
　　○袁大總統前日擬聘前東三省總督錫良爲顧問官錫己有電來辭謂現在河南輝縣蘇門山養病决不與聞世事云 
　　○大總統以臨時政府現己成立諭令度支部預算本年進出欵項茲據報告大約歲出在五萬萬三千萬以上而歲入不過三千萬左右出入相抵不足之數約在四萬萬左右 
　　○大總統以自武漢革命軍興以來各省軍隊日益繁多據查全國軍隊已有七十餘鎭之譜其兵數在一百萬左右現在度支奇絀兵餉難籌且各省紛紛肇變均由兵多爲患擬此後各省軍數限每省祗准駐兵一鎭選其强壯精練留存其餘發餉遣散庶幾弭患節餉一舉兩便也 
　　○南京政府前日所出之民國債票寄託倫敦銀行發行購者頗形踴躍近聞駐英公使報告到京稱此項寄託發行之民國債票現已售出五百餘萬並謂統一政府成立以後信用必益增長將來民國募集外債可自向各大都會發售不難一呼而集 
　　○各國務員以政府初成財政奇窘即借欵到手亦必須力崇儉約以示節流日前公議將來除關於政府籌備事宜及各部支領公費外所有俸金槪辭不受俟三月後新政府完全成立再作計護又聞各参議員亦有提議不支公費之說 
[孫中山與西報訪員一席談]  
　　前日士蔑西報訪員謁見孫中山先生於粵東寒睻畢訪員問比國借欵若何孫曰現因四國反對恐不能成議訪員曰然則無從借欵以應急需乎孫曰予可以與華人資本家借欵若爲四國所迫則寗借本國人之欵華人一日明白政府財源困乏需財行政則其𤍠誠立即發生自願將資財輸出不過中國向無完善之機關以收集之故資財極大未能遽與列國經歴多年者互相比美試將中國與别等商業之國比較則中國凡事皆在幼穉時代其故因本國之人均願循其舊習完全拒絶外人自閉門户或杜絶外人資本之故及革命軍起義後局面亦變故今日願取外國資財以開放中國原有之大財源現在政府方始成立因取財於外國較易於本國故吾儕亦欲設法以求外國之財惟外國如欲監督我國財政及多生阻力則不得不另籌别法彼等在北京停止交欵己有兩星期當初雖有每星期交欵若干之訂定然因北京小有風潮遂止而不交内閣總理不得己向比國借款列强又多方阻止目下四國倘自認誤會吾等仍將領受其欵若不能調停以銷其阻力則惟有與本國人借欵之一法昔粵漢鐵路集股時轉瞬間集鉅欵四千萬員於此可見國人之𤍠心矣訪員　然則先生信中國之多財矣曰誠然中國窖藏資財甚多惟中國之交通不如外國耳訪員曰國民何時方識革命之益孫曰現在並知共和之益此次革命功成全由國民醉心共和所致訪員曰先生讓總統之位與袁世凱是由於個人之意乎抑以爲如此更換更有益於國家乎孫曰兩者皆是嗣又續論借欵之事孫曰倘四國乘我財政薄弱之時阻我進行則國民將受其激剌几奮然應政府之求吾敢决政府之所需定能容易满足蓋本國人一知爲外人挾制必出而維持也訪員又問蒙古之事若何孫曰料蒙古無甚大事不久當可定妥最好將蒙古改爲行省與中國各省平等今内蒙古極贊成共和外蒙古則尙未知其益處彼等一明白後必絶對贊成惟以彼等敎育不足未易明白此問題不得不逐漸開導之而己云云 
[武昌大事記]  
　　▲副總統遙領參謀部總長祗能主裁其事之重且要者其餘職守内之事皆由次長核行是爲該部次長者其權力等於他部總長聞黎公擬薦任藍天蔚充任斯席而藍究嫌名位不尊弗肯屈就乃由黃克强君推薦陳二盫君於黎公轉請大總統任命現在陳君尙在南京所有該部組織一切並　與黎公商榷昨黎公特致電催促陳君北上大致謂現在各國務員均己到京任職參謀部關係緊要閣下旣任爲次長望即到京與大總統商議部中一切組織辦法洪卾中事繁未能分身諸事仰仗云云並聞黎公於該部用人各事並不過問僅派秘書一人到部藉以報吿一切 
　　▲卾省軍民分權取消軍務司改組軍務處附於都督府各情久經會議其編制方法近聞己經議决上自都督軍務司長及府中顧問參議各員下至鎭協各軍將領之列席會議者皆經簽名其内容如下　一軍務處與舊設軍學處參謀處及新設軍法處同直𨽻於都督府一軍務處之下分設五科（甲）籌備科（乙）考績科（丙）軍械科（丁）糧餉科（戌）醫務科聞軍務處長一席有已吳君醒漢充當之信其各科長人員均就軍務司職員擇用惟用人不及軍務司之 
 
 
 

Page 3

 
 
多聞須淘汰數百人云 
[玉山兵變竄浙之警報]  
　　▲贛省廣信府屬玉山縣突於　昨兵變查該縣與衢縣最爲密邇現已率衆竄浙以致民心大慌茲將贛都督用衢分府急電錄左 
　　▲贛都督電云浙軍都督鑒敝省駐廣信府屬玉山縣巡防第九營右哨官孫有成哨長張淸友勾結會匪擾害鄕民膽敢拒敵新委哨長萬德卿拐帶槍械率隊濳逃實屬不法已極己飭該路統領派兵跟蹝剿捕該縣毗連閩浙難免竄擾務請飭連界軍隊迅予會剿以杜滋蔓李烈鈞叩 
　　▲衢分府電云蒋都督鑒昨今迭據江西歐陽統領急電玉山兵變兵官被戕乘勢搶刧哨官等均係匪目率隊潜逃等因現查飭查該亂兵等己竄入衢境槍械精利　方驚惶加以近日城内有人放火謠言甚盛除飭民團總長曁警署長嚴密防範外合亟電聞並乞飭劉統領派兵截堵以維治安衢軍分府兼知事李龍元叩 
　　▲又衢防劉統領忠　電云都督鑒頃據常山哨官飛報玉山兵變竄入衢境帶有鎗彈等情除己派隊嚴行截堵並由李分府飭派民團防範外合先電聞統領官劉忠　叩 
　　▲又常山縣瞿知事電玉山兵變攔入常邑約六七百人軍裝精利挾以竄衢己禀李分府劉統領戒備知事世琥江叩 
[貴州取銷立法院之波折]  
　　貴州臨時省議會業於四月二十二號正式舉定谷孫貽爲正議長歐陽朝相爲副議長經見該省議會公電茲將該議會之前因後果先詳述之 
　　黔省前此之敗壞雖由張黃趙藍諸人所釀成然立法院議員亦不能辭其咎蓋自反正以後該議員等恃張黃爲奥援將諮議局改爲立法院據最高言論機關以實行狼狽爲奸之伎倆卽其中稍有一二自好之土亦惟避居退讓而己計此數月之間坐擁厚薪匪惟無政見可以表見且爲張黃等推波助澜以貽種種謬誤甚至妄擬該省憲法爲聯邦政體當衆宣布（該院印信文曰大漢聯邦貴州共和立法院之印）一時各報館曁政學界有知識者羣加　議該議員等自知大謬遂作罷論及至黃匪被戕張匪逃逸省中志士及前耆老會諸公與該議員等會議以三月改選期滿各機關後另行組織軍政時代立法院名目應行取消改爲省議會使言論行政兩方合力並進以補救全黔糜爛殊該議員等意見橫生多方反對謂無論如何劇爭必不能改立法院爲省議會此事遂因中止　二次改革唐都督爲保存輿論起見竭力挽留該議員等實行改爲省議會該議員依然不晤甚且不通吿都督竟自刋刻印信用諸公牘此等議員何堪再作國民代表以故省中志士由顧君治昌領銜聯名至五百餘人呈訴都督府謂該議員等當張黃擅權公口林立之際旣不能設法遏止抗顏力爭又復阿諛逢迎苟全位置應請取消另選以謀国民幸福當經都督批示飭令新選議員（此等議員係於舊歲十二月格外選舉謂爲臨時議員）詳細討論是否可以取消議决呈覆而新議員對此問題則有兩種觀念主張取消未免操戈同室貽笑世界不主張取消又爲輿論所不容致碍大局故有仍請該舊議員等自行議决之議該議員見機不妙不得再行戀棧遽各自行辭職而新議長得以另選立法院亦遂取消矣 
要件 
[邊藏最近聞見錄] 　　（續） 
　　前淸崇德七年西藏全部歸化對於各國極表尊崇迨咸同以來内外交訌而滿政府所派之駐藏大臣又多昏庸貪鄙者流遂啓番民輕視之心對於我國官吏及居留民輒加侮辱前後藏定日江孜等處曾設制兵六百餘員名日久弊生幾同虛設至前淸宣統元年由四川　陸軍一千七百餘員名交鍾穎統之進藏抵藏後編爲步兵一標馬兵一營山砲兵一隊上年復練土步馬兵各一營分紮拉薩江孜江　工布等處地方　　本已不敷分布重以新近征服之波密尤非重兵不能　撫正議　充忽値多故不　今日之籌邊者亦已計及之否 
　　波密之征服　察木多之西南有波密焉相傳前淸岳威靖攻西藏時有兵一枝迷途來此旋値大雪封山竟不得出遂與土人聯婚成一部落曾於前淸同洽年間及光緒二十五六年兩次投誠旋復　叛地險民悍時出搶刦焚殺重案無歲無之西北與藏屬之工布相連故該處受害尤甚川軍進藏時步兵第三營留守工布管帶陳渠珍富有野心力謀進取淸之聯豫遂委協統鍾穎帶兵往剿卒因道路崎嶇兵力單薄不能得手更　邊軍數營分道合擊軍威復　敵膽遂寒數月之間全境底定境内氣候温䁔物彥繁多若能竭力經營不難日臻富庶北都之白馬　且產大米尤爲邊地所無今得隸我版圖兵食無虞缺乏矣 
　　野番之歸附　邊屬雜　之西波密之南有名狢㺄地方　畏波番年　賦稅有二處由波　派官治理之曾隨波密投誠我國今　 
波密旣爲我有狢㺄　我毫無疑義刻聞有某國之兵二三百名游弋狢㺄邊境豈乘我多事之秋覬視我之邊陲耶其意何居當局者宜諸其理由否則　番無知易滋疑忌反與我民國之邦交有　焉 
　　最近之兵變　砲隊營由波密凱旋後仍駐紮什城去年九月中旬忽有暴動之謠聯豫派護軍官王某前往探詢並無是事而戈什哈　鄭大章　兩方　弄勢成騎虎遂由砲隊營於九月二十三日首先發難號召聯豫之衛隊及駐拉薩兵第一二營之一部分將藏中所儲軍械搶掠一空二十五晚復將聯豫擒去囚於扎什城營中民房官舍同時被刦　經鍾穎出爲調停復於十月初一日將聯豫釋歸毫無意識已可槪見此時駐藏軍之大部分固在波密江孜亦駐有步兵若干傳聞聯豫已死同時開回拉薩據十月中昌都之電報藏亂已平惟聯豫因此亂職匿於　爾喀人所開之商店中　委鍾穎護　駐藏大臣云　　（未完） 
淸談[  悲憤]  
　　聘客卿爲顧問作用途之監督二事均爲借欵之大波折銀行團再四要求唐總理再四堅拒磋商復磋商至今日忽以續議之責付之熊總長則交涉之困難談判之决裂此中 
消息己可槪見 
　　然則吾政府吾國民將如之何曰夏廷楨之發起愛國捐黃留守之提倡國民捐與各國務員之會議發行不兌換紙幣均大借欵决裂之預備也倘能全國上下各出一點力各盡一分心千金之裘集於一腋安見地大物博之中國必仰外人之鼻息 
小說 
[俄王之偵探] 　　（六十七）[  （無名）]  
　　余忙看時只見他手携着一個小十字架當中嵌着红寶石係一婦人所佩之物檢察官道這是一件精緻的東西後來或者也有用處於是便藏入身内余因說道我想那兩個人旣然回來取去屍首現在或者還在這樹林裹也未可知檢察官道自然如此他們二人搬屍首現在必然尙未離此地不過不知他們藏在那裹是了余道照我看來現在最要緊的便是差人在天明將這樹林四面守住不使他們逸去檢察官道這策甚合我意於是三人携着燈再向四邊照看卻不見半點蹝跡到了將近天明時我們便回去了檢察官和警長便差了許多偵探在那樹林中巡邏並不見有人出來又命許多偵探至林内搜索也不見絲毫形跡又訪問近處的人也不見有那兩個人出來又閙了半日全無影響到了下午余又如約到那密烏蘭爾那裹見了密烏蘭爾將昨夜的事吿訴於他說起那屍首已經不見了密烏蘭爾大驚道什麽那屍首不見了這樣說來我們所做的事己被他們兩人看見了麽余道什麽不是他們不看見决計不會回來搬那屍首的密烏爾蘭道這麽我們兩人都在危險之中了他們旣然見了我們所做的事定與我們爲仇而且他們害人之心係毫不少疑慮要做便做的我們自後須自檢點切勿　入他們的圈套余道你說的不錯我們自己留心着是了 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[粵路新總協理受任記]  
　　粵路公司前經股東舉定　李二人爲總協理該公司復於四月二十七號開茶話會敦請總協理董事任事是日商董及股東到者百餘人兩點鐘團拜先由　總理陳述意見謂自問才識短淺恐不勝任惟有竭力籌策與諸同事和衷共濟而己幷將其致董局函及董局覆函宣佈（該函已略見前報）隨由李協理交出意見書宣佈經衆鼓掌贊成遂茶會而散茲將恊理李煜芬意見書錄下　股東先生公鑒敬啟者竊煜芬辱叨股東摯愛舉任協理自維學識闇庸烏足任此艱鉅竊幸　總理眷誠先生行端學邃爲吾國路政大家去歲辦理本路一載成績昭著此後一切辦法己有成竹芬忝獲共事惟有和衷竭力助其進行查本路現通車至連州江口日中進欵己有可觀逆科通至韶關收入之項倍於今日當可預决韶關以上地皆荒瘠湘路接軌無期似不必急其所緩宜卽趕擇一最繁庶最富腴之枝線及時興築以收厚利則公司之發達如　左券不待煩言惟現時所急宜籌辦者爲鐵路銀行現已開收三期股欵但能達半之數擬卽籌議開辦蓋銀行之設旣足以鞏公司之權利尤可以便本路之周轉其中挽回種種利益不可殫述且先有數千萬元基本金之鐵路爲銀行不動產其信用之大罕出其右昨與眷誠先生提議及此極表贊同用敢先將鄙見所及陳述於諸先生之前倘蒙採擇届時當再開會遍請諸先生　臨籌示辦法以資遵守謹此臚臆伏候公裁 
[英領干涉蕪軍强奪租界小工生計案]  
　　蕪湖江口上至寳塔根下至二磯所有上下肩扛夫役向歸山東幫承辦茲有龔梓安者垂涎小工利益串同第三旅第五團團長鄭西平之叔鄭紹九欲藉兵力推翻山東帮聯合　壽幫軍界多人創立通濟夫役局每年認餉若干禀經劉醒吾旅長批准以故日來該兩幫因爭奪生意糾衆械𨷖之事無日無之蕪湖軍隊藉口彈壓暗助　壽幫因此山東帮受傷者頗多並有約期决一死𨷖情事以致各洋� 
行連日起卸貨件均受影響英領事畢爾遜君見蕪電毫無紀律深恐殃及租界洋商特派美國兵艦一艘停泊租界以資自保茲將蕪關監督李葆林君致臨時議會文及民政總局復劉旅長文錄左 
　　▲蕪湖新常　監督咨臨時議會文云案查英領事畢爾遜君函稱山東河南兩帮工人爭攬挑抬租借貨物致起滋閙一案當經移　蕪湖行政廳並令交涉局局長及租界工程巡警局局長會同妥愼辦理並函請貴議會列入議案和平解決在案茲又據　　　稱太古行主禀　今早　工搬運貨物至租界棧房搬完之後忽有兵官二人兵丁十餘名並帶工人多名各携鎗械來稱他人不能做工應歸通濟局搬運　見貨物均經運入棧房内兵丁等因之生怒致將太古雇工　兇毆打並將所雇之工一人用刀割去一耳其餘雇工均避進棧房之内通濟局人及兵丁等始行散去又據美孚行來禀該行在租界内所租之棧房來有通濟局工人前往滋　等情查包　雇工之事實　違背約章有害洋商貿易且有兵官在内尤爲不合洋商雇用工人照章當聽自便曾經函達在案今據太古所禀似此包攬把持本領事官大不爲然業經諭令美國兵　前赴租界停泊藉以保　亟應函請台端嚴防該兵官及通濟局工人等不准再阻洋商自雇工人搬運倘再有此等情事美國兵輪管帶惟有派兵上岸彈壓以保租界地方治安是爲至要等因准此查洋商搬運貨物應聽自行雇用工人載在約章可　今因搬運貨物彼此爭攬致相兇毆　屬違背約章更礙地方治安設致兵輪派兵上岸彈壓釀成交涉重案後　不堪設想准　前因除移請蕪湖行政廳並令行交涉局局長及租界工程局局長刻速會同前往竭力開導嚴禁工人暴動滋事倘敢抗　卽行重究以弭巨衅而全大局外爲此咨請貴議會請煩查照迅將此案和平議决不但保全地方治安亦且消弭外人隠患事甚緊迫大局攸關務請貴議會設法維持無任盼　之至 
　　▲民政總局復劉旅長文云案准貴旅長咨據民人鄭紹九等公禀擬創辦通濟碼頭夫役局報效助餉乞示保護一案除來文有案不錄外後　可否准予立案给示　便開辦之處咨請查照核奪等因准此查此案前據該民人等具禀到局當經咨會蕪湖商務總會調查去後嗣准覆稱此事關係商務利病自須妥籌盡善方能日久相安敝會昨於當會之期公同討論當滿淸時代碼頭夫役因越界謀充屢起爭兢至今案懸未結現在光復雖已數月而商務猶未能發達自應俟大局確定秩序全復後由地方行政官先將全埠碼頭分叚編列專訂規則咨送議會與敝會公同討論再行解决咨請曉諭或仍向來習慣或須招人承充以杜流弊而息紛爭始足以垂久違等因已於該民人續具禀内批示在案茲准前因相應查案咨復貴旅長請煩查照商會公議轉行飭知鄰紹九等所請開辦之處應無毋議此咨 
[皖江近聞錄]  
　　▲柏軍長因公赴寗　柏軍長烈武前奉大總統命令署理皖都督事務已於五月三日接印任事現因要公赴寗往返約需六日所有都督府政務未便積擱爰委軍務司長桂君丹墀暫行代拆代行現已分别通令各屬幷出示曉諭任事日期矣 
　　▲徐烈士何來疑塚　皖垣西門外老馬營附近舊有　姓祖塋突於日前有人在該塋左近建築徐烈士錫麟墳墓幷挑挖　姓墳土藉培徐墓經　姓族人聞知前往阻止弗聽故昨特具呈都督府控訴都督以徐公靈　早己搬運回籍何以此處又有修墓之舉且侵及民人祖瑩自應諭飭停止當飭令懷寗縣知事查明核辦矣 
　　▲黃煥章罪不容誅　皖省首先起義之烈士吳君暘谷去歲被　　黃煥章誣陷鎗斃含寃九原迄未昭雪經前都督孫君小侯以黃煥章旣刧藩庫又殺烈士若不緝拿嚴辦何以謝皖人而昭國法爰於日前派委金君鼎　等携帶咨文前往江西咨請贛都督務將黃煥章獲解來皖按法處治 
[鄂省政海春潮紀]  
　　▲民政司　鄂省新　民政司　增祥經黎副總統派員往滬一再敦請迄辭不就副總統以軍民分治旣經中央政府及各省認可即　有反對者亦不得因之中止民政長一缺似未便長此　　爰擬委任前淸湖北荆門直隸州知州楊壽昌暫行代理楊君爲湖北老吏作　已四十餘年所至皆有政聲全省人民無不願其淸廉乃又以年老力衰不能担此重任堅辭不就不得已電延前淸廣西　州道李君開濬回卾暫理而以楊爲其　若　　山終不出山須另請袁大總統任命資望相當之老成人物接充云 
　　▲外交司　黎副總統以湖北外交司正副長夏維　江華本二君學力均不足以勝斯任改延伍君廷芳之長公子伍朝　君爲正司長前漢口交涉局長余日章爲副司長頃伍君已來卾到司視事以司内各職員精於外國語言文字及法律學者頗少擬卽日大加甄別凡無外交資格者槪行屏退務期人稱其職聞各職員恐一經淘汰有碍顏面特藉反對余副長爲詞自行辭職矣 
　　▲敎育司　湖北敎育司政副長姚晉圻趙　　二君因新舊學界紛爭位置特於五月一號邀請本司顧問參事及　任管敎員曁高等專門優級師範各校畢業生等大開茶會籌議一切進行方法以期調和意見聞其所議槪要如下（甲用人）有主專用富於敎育經驗者爲舊學派有主張用長期師範及專門者爲新學派有主張考試錄用者爲速成師範派而調停新舊參用者則爲資深望重之老成派趙姚二君以意見紛歧決難調和爰當衆申言辦事莫如熟手現在敎育以恢復從前所有學校爲着手凡學生之召集圖書之淸理用欵之核實非熟悉情形者不能收事半功倍之效鄙意擬令原充各校管敎員暫回原差俟三月以後考查成績如何再定去留此說一出舊派中人大爲贊成新黨則竭力反對致仍不能當場解決（乙經費）各校加封圖籍散失器具遺落現雖賡續辦理幾同創造業已議决請撥開辦金二十萬元以便組織完全至各校所聘洋敎員自去秋起義至今其薪水應否補送關係甚重現英日各國敎員已請領事代索此項薪資綜計　需二十餘萬本司未便專斷應呈由都督交議會决議施行 
　　▲司法司　卾省各級審判廳檢事局所需經費及辦公人員薪俸向歸各該長官自行造册直接向財政司具領茲司法司長張君知本查得武昌高級檢事局局長張文烺有浮報人員冒領津貼情事當此經濟困難之時公欵絲毫爲重該局長爲全體表率不知儉約反事浮冒實屬太無心肝特檄審判廳長嚴密查復以重公欵而儆效尤 
[贛江魚鱗片片]  
　　▲請卹議員　贛省臨時議會於五月一號閉會李都督當派護衛軍司令官歐陽武到會代表會同行禮所有議决案件現在赶辦咨文送請李督核飭實行惟廣信府屬議員傅學璟在省病故身後蕭條當經提議撫卹在場通過咨請發給卹銀一百兩以資棺殮而慰幽魂聞李起閱咨後當批俟　辦三字擱案未行以致論者謂須俟議員死有成數再行辦理耶各議員多有因之不悅者 
　　▲新選路總　贛省南潯鐵路改爲公有業經議會通過咨請李督借欵赶辦以利交通惟原有商股不肯承認要求議會改爲公商合辦方免窒碍當經議會認爲請議案於閉會日在塲提議仍執前議公有辦法當即投票選舉總協理三人得票最多者以吳鈁君當選爲總理羅志淸趙世瑄當選爲協理由議會咨請李督備案以便籌欵進行未元件識原有商股將來如何對待也 
　　▲解散軍隊　彭顧問官由潯電云南昌李都督鑒解散獨立第二營兵士於四月二十九號下午抵潯陳司令欲督官兵赴江岸妥爲遣散商民安堵潯軍餉項明日約可發竣惟湖口水師及稅務處餉册尙未造送請領事竣即當　回顧問官彭程萬叩　印 
　　▲維持钞票　贛省財政司佈吿云照得贛省民國銀行鈔票與現洋無異一律通行前旣公布在案現在銀行資本己極充足分銀行亦漸推廣卽無分行之處亦由各府縣之財政課及殷實商號代理兌換是以鈔票通行實爲便利此外丁漕稅捐一切徵收槪用鈔票繳納官廳局卡不得拒郤又民間買賣還債價値滿一元以上者亦授以鈔票商民及債權人等不得格外要索銅元此外更予鈔票以相當之利益即無論何人凡持有鈔票向銀行兌換准其免繳進出二釐本司爲維持信用起見對於鈔票極爲愼重使流通市面公私稱便該商民人等亦當仰體此意毋得故違法令致擾金融特此佈告 
[蘇坦軍事要聞]  
　　▲南京黃留守日前特派某員來蘇調查軍隊該員到蘇後當經都督府加委軍備科員王楚安會同前往水陸各營分别調查以憑回覆聞其所查各節如各軍之沿革編制官佐之出身履歴以及各兵士之年籍三代及向充何業何日入伍均須查造淸册並聲明其駐紮地方云 
　　▲蘇省憲兵原有二隊係在各營挑選程度較優之兵士編充現聞軍政司之意擬再擴充仍在各營挑選兵士送候考騐編入憲兵隊組成一營等情已商奉都督允准飭遵矣 
　　▲北京陸軍部議定在京設立全國軍需學堂由各省保送現充軍需官長人員須有普通中學以上畢業程度者每省保送九名入堂肄業入堂後仍可支本省原官薪俸俟畢業後發還軍隊專任軍需事務業經陸軍部咨會蘇都督在案前由軍政司飭令蘇坦陸軍及吳淞江陰常州無鍚等處陸軍將現充軍需員程度相當者各保送數員業己先後送到現定於五月五號在軍政司内考試以定去取云 
[程都督善善從長]  
　　▲句容縣民政長許文濬本係前淸知縣光復後仍任民政長乃任事以來迭被地方士紳赴南京内務部控告咨令到蘇經莊前都督密派委員前往按照訪查禀復到府飭令撤任另委洪鍾前往接任詎洪尙未到任又有周應達等赴程都督處具呈謂民政長許文濬被控各節均屬不實不盡應請免予撤換等語經程都督接閱後以前後互異必須訪查爰一面立電洪鍾暫緩接任一面另派委員前往覆查俟禀復到後再行核奪 
　　▲昨有敢死團代表王葆初等赴都督府具呈云宜興光復時全賴徐亞伯等聯合同志贊助成功應請分别奬勵等語經都督府指令云徐亞伯等聯合同志効命民國𤍠心毅力深堪嘉尙應予暫行存記俟奬勵章程議定後再當分别給奬以酬勞　 
[湘省接濟各省軍米之要電]  
　　譚都督以各省屢有急電請在湘採購軍米而湘省　米又斷難弛禁不得己酌擬辦法訂定軍米新章每石加餉捐一兩在湘交米歸採辦員自運但須由湘發給護照如米價漲至六千以外即應隨時截止以示限制茲將復各省電文　錄如下 
　　復武昌黎副總統電　已與代表舒君禮鑑商定條件計正欵七條附則三條已另文咨達在案軍米向無厘稅各省在湘所辦軍米經過鄂省應請一律免征以維大局 
　　復南京黃留守電　效電悉湘省穀米斷難驰禁條约所載賬米亦未便輸出如寗軍乏食請派員來湘接洽當視湘力酌量匀濟如價漲至六千以外卽隨時截止數目不能預先約定現價並餉捐每石約長銀四兩零在在湘交米歸採辦員自運價銀交駐滬湘銀行収員到卽起運可也 
　　復上海陳都督電　湘中米石無多衹　採辦軍米實難接濟民食　處派員購米是否軍用敝省新定軍米章程每石加餉捐一兩約計現時價値每石合長致四兩零欵槪交滬漢湘銀行匯兌處轉運裝載由各省派員自行經理護照由敝省發給特聞 
　　復上海民政總長電　　電悉湘省　米　難弛禁條約所載賑米亦未便輸出如滬軍需米請由滬都督派員來湘接洽每石並餉捐約長銀四兩零在湘交米採辦員自運代價交駐滬湘銀行収 
　　復上海浙江備荒事務所胡　林電　巧電悉敝省　湖一帶迭遭水災本年工賑已達六十萬串刻下缺米州縣時發倉　接濟　禁勢所不能查英人通商條約封禁期内衹准軍米漕米出境貴所備荒米石未便照辦乞原諒是幸 
[湘紳待遇已故都督之满意]  
　　湘省各界近接武漢民社長孫君堯卿曁旅卾湘人來電詢問已故焦陳二都督善後事宜似有不滿之意昨由湘省政界紳界揚君守箴吳君作霖洪君榮圻周君震鱗文君經緯康君乾一閻君鴻飛唐君蟒等復電云有電敬悉焦陳二君功績湘人洞知其猝然遇變實爲同人所不及料前己蒙都督發給卹銀許立銅像以酬厥功同人現擬指定地點尅日興工分途籌備各同志及焦陳部下亦感感譚都督開誠布公表揚勳德之至意以前意見靡不化除罄盡且二君初心原欲推倒專制建設民國今民國已經成立是其目的己達九原有知自當含笑若云挾憤圖報則同志於滿淸時代死事者更僕難數若云同人奔走國事　有酬報則甚負我輩初心且足啟外人譏誚總之同人等爲大局起見破壞易而建設難萬乞轉告各同志切勿輕聽浮言自起猜疑以維秩序而妥英　是爲至　 
[汝州匪蹝之猖獗]  
　　汝　魯山境内刀匪異常猖獗迭經官軍剿除勢燄迄不少挫居民稍有資財者相率逃入城内四鄕遷徙一空匪等無可再掠欲分擾他處南爲甫召鄕團所阻折而北向禹州襄城一帶又爲第六鎭陸軍駐紮之地該匪無路可竄無財可括幾將坐以待斃因遷怒於各富民將各鄕所種麥苗全行犂去聲言亦令若輩餓死以爲報復幷有挖掘富户墳墓勒令繳錢回贖名曰起枯枝魯民飮泣呑聲殆無生人之樂且恐匪等挺而走險縣城守禦簡單不易抵拒所望當　諸公嚴飭勦辦急解民於倒懸也 
[關中近訊錄]  
　　▲提倡演說　秦中各界年來進化之速以演說之力爲最多軍興以來此事遂廢現値大局粗定百凡待舉之時所賴於演說者尤爲至鉅陜都督張翔初君有鑒於此特於日前邀請李坤生君主任其事刻下李君已集約同志多人幷有敢死軍各等兵官恊力贊助於四月二十二日午刻先在北院門前開始演說一時聽者甚衆莫不首肯聞李君以後尙擬推及外屬各城鄕以期普及云 
　　▲擬收軍票　陜省軍用鈔票自發行以來假値恒低於現銀乃現因春征之期此項鈔票較前稍爲活動而一般牟利者流遂復持銀四處收買以牟厚利似此背公懷私貧民之受累必多昨聞秦豐銀行某幹事員云擬藉征糧時將鈔票一律收回不再不許用俾若輩無所牟利云 
　　▲組織公學　陜省現有軍學兩界多人發起在省垣組織一三秦公學專收中學及高等小學畢業之學生内分普通專門兩科所有圖書器具一切擬先就高等師範各學堂借用現已組織就緒不日即禀請軍政府立案擇期開辦矣 
　　▲民國人瑞　昨有甘某趕車自東南鄕岳家寨經過道左見一老嫗提筐傴　頗極龍鍾呼令趨避卒不之應適有該村某踵至曰此老嫗年已百二十四歲耳聾久矣甘某遂繞道而行歸而述所見如此惜未詢其姓氏當此民國成立正可稱爲人瑞云　　　　　　六 
[南京忠裔院開校先聲]  
　　日前有女士爲造就忠裔矜恤孤寒起見特擬創設忠裔院經陵軍部批准撥費開辦在案繼經黃留守派員赴各處調查陣亡義士之母子幷於長沙漢口九江等處設立報名處不久即由保姆赴送來寗勘定大石橋昭忠祠爲校舍惟祠内所住之一百零一團尙未遷讓而校内辦事人員尙寄庽下關福星旅館黃留守特飭該團從速遷讓以便早日開校庶無碍庇翼忠裔之進行云 
 
 
 

Page 7

 
 
本埠新聞 
[註銷警捕衝突之控案]  
　　公共捕房控閘北二區巡警張日生越界强迫行人剪辮一案昨晨十時　由公共公廨聶襄讞會同英翰副領事升座特别公堂研訊先由警局代表德雷司律師與捕房代表侃克律師向被吿見証怡泰昌洋貨店經理劉怡卿永大亨洋貨店主方慶山及住居公益里内之洋貨　客徐生堂協成押店主倪秀山等詰問當時起事情形並將界缐圖令各指明居址卽據劉等各見証先後上堂供明是日上午聞閘北有人剪辮觀者甚衆旋見公益里口有一站崗巡警被身穿號　形如工部局落差華捕者多人將其擁至租界西藏路阿拉白斯脫路轉角　　門前兇毆所有呈案剪刀係九百四十一號落差巡捕　怡泰昌所借是日惟見巡警被人拔至租界不見巡警剪人髮辮所供均係實情英領翰君詰問各見証是否均係閘北商團中人答稱不是旋由德雷司律師譯稱字林西報豋載此事殊多失實查四月二十九日發現此案後該報所豋言論不公而公堂訊供後祗登原吿一面情形被吿一方面理直之言仍不登載此案關係工部局巡警與中國巡警交涉兩造口供堂上尤宜注意所有原吿見証敝律師曾經函請侃克律師令多邀幾人到堂投質而捕房祗有巡警兩人與人力車夫李小位子到案口供不符前堂已經察悉而被吿各見証所供情形均屬相同卽張巡警所供亦均屬實情且前堂已將行兇之四百二十四號九百九十六號等四華捕指出總之此事因該華捕等反對剪辮唆使而成且工部局亦有巡警兩名被閘北警區拘押　被吿各見証口供足可定讞堂上勿以此案係工部局與中國巡警交涉等閑視之應請照供核斷所有呈案剪刀係怡泰昌之物亦請給還原主　由侃克律師聲稱此事實由中國巡警越界剪人髮辮致被拘案現兩造口供堂上旣已察悉請爲公斷中西讞員察核兩造律師所述情形卽宣諭云本公堂　厥原因兩造均有不是之處判將控案註銷剪刀准予給還完案 
[三誌殺人放火之駭聞]  
　　英美總巡卜羅斯君以僑居公共租界靜安寺路四百另一號洋房内之前淸廣西提督丁槐家内發現殺人放火之案甚爲注意除通飭各捕房中西探捕嚴密偵緝外因其家丁曹錦山等在屍場供稱衣飾各物是否被刦不能指証卜君更爲疑惑以丁子煜年等是否被匪擊斃抑遇仇殺昨特諭飭新閘捕房詳細調查當由該捕房捕頭向丁家屬詳細盤詰後又同往火場檢察卽在灰盡中檢出所失金條金葉金飾各物業已據情禀請卜總巡核示矣 
[總商會舉定議董]  
　　上海總商會第七次選舉議董於五月五日下午三句鐘邀集入會各業會員會友到會監視當衆開简宣佈　　　生一百五十票　朱葆三一百四十八票　王一亭一百三十九票　楊信之一百三十一票　陳潤夫一百廿八票　周金箴一百廿七票　林　蓀一百十七票　蘇筠尙一百六票　李　　一百五票　郁屏翰一百四票　祝蘭舫九十一票　顧馨一八九票　周　舜卿八十八票　丁欽齊八十二票　葉鴻英八十一票　葉明齊八十票　胡　薌七十九票　沈聯芳七十七票　沈　　七十六票　唐露　六十九票　朱味江六十六票　夏粹芳六十四票　　萊臣六十二票　印鍚　六十一票　施　畦五十八票　洪念祖張樂君各五十七票　傅筱　五十四票　朱　齊五十三票　勞敬修四十九票　陳于　四十八票　以上三十一人照章爲議　　王子展四十五票　王　如四十二票　張雲書朱子　錢達三各四十票　田　民李　方三十九票　朱　堂李　裳余魯卿各三十八票　其餘不及　　 
[審訊浦江命案之詳情]  
　　高福全王阿秀等謀斃西人游船老大孫登林一案昨由華洋裁判所承審員徐紫峯上書裁判長許　　君略云此案洋水警總巡梅羅控王阿秀高福全與未經獲案之朱田生王狗大等於去年西曆十一月十六號夜間在浦中謀斃西人老愛游船上老大　登林一名業已訂期豫審茲將各　人及　二　供詞文大略及釀成是案情形略述如左 
　　洋人老愛之供詞内老大擬將二手（卽王狗大）三手（卽高福全）更換老愛准伊更換等語老愛又　無名　　　恐嚇老愛須將老大歇去否則欲將其船損壞約去年西曆十一月在老大被謀之日老愛於下午一點鐘時上船衹見　子一人在船老大已不見老大之衣服並被　均在　中而二手三手之物件連游船會之號掛以及船中自鳴鐘皆已搬　事前老愛已聞得老大與二手三手爲因工食起見已懷怨恨可見二手三手因老大欲將彼等停歇懷恨已非一日彼等曾以無名信數次給東家老愛恐嚇如不將老大辭歇彼欲將游船損壞後因老愛依舊雇用於是彼等卽同謀毒手約西十一月老大被謀之日老愛下船祗見厨子一人王狗大高福全連同物件搬盡福全旣未同謀則何必事後情形　逃避此畏罪逃避之情形一也 
　　西探　恩供稱華探與繙譯錄王阿秀日供時彼始終在場王阿秀自願順供並無威逼西探又稱伊已學上海土語三年餘錄供時伊自聽明繙譯傳譯各語皆係無誤並認名呈堂之供單二紙確係在捕房時由楊樹浦繙譯所錄 
　　王阿秀口供内承認捕房中人勸伊好好說當時可見並無威逼是實王阿秀所供旣出於自願則不能以其所供全爲虛假全爲無效 
　　洋水警總巡梅羅供稱接楊樹浦捕房電话後卽與水探何阿春前往該捕房至時該口供二紙先經捕房中人給梅閱過然後梅羅見王阿秀劃押並云伊將該犯帶至水捕房時該犯將抛屍之處指明於梅羅待高福全獲案後高福全所指抛屍之處與王阿秀所指出者同於此可見福全與阿秀抛屍同　在場此有同謀之情形二也 
　　王阿秀供當日晨高福全叫伊至船上白相片刻卽至浦西後福全與他又去見艙並有火朱田生在下艙人係用繩扣死我立在船梢看見彼等將屍放舢板屍在艙内取起時鐵板已捆好並看見口中塞有棉紗又供抛屍時我未帮忙王狗大朱田生叫我不給别人曉得如說出亦要被彼弄死且認明呈堂之供單二紙係在楊樹浦捕房時問伊而冩出十字亦係伊劃問時捕房中人勸伊好好說此句與西探　恩所供無威逼一層合符 
　　阿秀旣供稱福全早晨叫伊至船白相白相片刻卽至浦西則何意阿秀晚上又與福全同去去時照供觀之下艙已有燈火田生已在船上阿秀旣未下艙帮兇立在船梢何能知登林係用繩扣死狗大朱田生叫阿秀不給别人曉得阿秀會將此事不給别人曉得則事後知情不言亦露此同謀之情形三也 
　　阿秀旣供捕房之供單由伊好好所供並無威逼則此供單内所記與是案全供應有一份効力在此二供單内有福全與狗大將人用繩扣死阿秀　同將屍抬至舢板等語 
　　高福全供王阿秀係岳母之過房兒子豋林死日伊與阿秀去船上阿秀從前不認得豋林田生狗大來時福全已睡着忽又供我見田生　住嘴人已死由此觀之可見高福全當時並未睡着睡着則不能看見田生　嘴福全又供我看見田生將鐵捆在屍身益證實其當時未睡謀死後四人在船上過夜至天明而散福全與阿秀係親戚福全當時喚阿秀前往而不喚别人者希冀親戚可以幫忙因怕朋友前去易於將事洩漏事後四人在船過夜未睡至天明始散則可見事後四人尙商量逃走之事所以未睡總之察閱全案口供豋林當被動手謀斃時已在艙中睡着據口供觀之三人之力田生至大狗大第二豋林第三用繩扣死豋林則執繩之人似必用雙手然豋林當時睡在床上豋林之雙手雙脚必需人捉住方可成事然捉住豋林之雙手雙脚非一人所能爲定需一人捉脚一人捉手然後一人用繩際此謀斃之時豋林似曾喊救福全第恐水巡聽見伊卽將紗頭塞豋林之口此所以該屍口中塞有棉紗也 
　　由福全阿秀之口供觀之田生與狗大二人先進老大之臥艙因此二人力大能先將豋林手足身體抱住然後福全與阿秀下艙將棉紗一塞老大之口一用繩扣頸死後四人同往抛屍阿秀與田生二人均非該船之用人是夜十二點除非預約前往該船動手則深夜前往何爲 
　　按照以上情形本公堂不能以王阿秀高福全與謀斃豋林之案爲無分之人旣已同往抛屍則幫同謀斃之罪亦有應得案關殺害本公堂須將王阿秀高福全二犯解送合議制法庭審辦 
[●南匯防務加嚴]  
　　浦東南匯縣所屬各鄕村鎭　來盜案迭出商民頗不安枕茲由該縣莊民政長查得浦東巡緝隊原設巡船祗有二艘然縣屬地方甚爲遼　巡緝　周現擬添設巡船八艘每船招募兵士十名分赴各鄕查緝所需經費擬由公家籌濟業於前日禀陳江蘇都督請示遵辦矣 
[●李總司令赴任]  
　　長江上下游水師總司令李　和定於七號履任滬防全軍統領李英石昨飭鈞和兵輪預備載送李總司令赴太平府蒞任故滬防各營管帶均於今日在大　碼頭送行 
[●交通科職員捐欵]  
　　滬都督府交通科全體職員王志良等呈都督文云竊以立國之　　重財政財足則百廢俱舉財不足則人心瓦解故處於二十世紀競爭之時代强　存亡　於是卜之焉今我民國　立憲爲共和經　　　建設不有財者其能國乎然而國事　　　欵如洗微　　入之不足以抵　出而目前行政費之急需　有　不容緩者故黃留守主借洋債於前勸募民捐於後夫以中國今日之現象與其借洋債以亡國孰若毁家而紓難此固夫人而知之矣然天下興亡匹夫有責蚩蚩小民且解囊典衣以盡天職况我人致身任事原爲國利民福謹與本科全體同事同捐半月薪水合計共洋二百零七元已知照軍需科支付中華銀行　存雖杯水　救　薪而集腋成裘抑亦民國之一助也並懇通電全國　否去年屍塡溝壑血滿長江之初志乎夫破壞者原所以圖建設也此之熱心國事有力捐助者固不僅限於斯爲此敬懇察核施行 
[●國民黨選舉幹事]  
　　國民黨同志會於前日星期午後二時借江蘇敎育總會開會報吿本黨與統一黨民社民國公會國民協進會國民共進會六團體合併爲共和黨並宣布共和黨規約草案第七條設幹事六十人内本黨應舉八人當卽投票選舉當選者沈商　朱錫百姚子讓潘　禹葉慕　張　　沈步　賈季英 
[●劉司令臨别贈言]  
　　滬防福字全營司令長劉福彪現將隨同工商總長北上故於昨日誥誡所部各官佐兵士文曰溯自去年九月光復上海惟我福字敢死隊首舉義旗首立戰功而商市不驚居民安堵改服易朔若行所無事者皆我最親愛之衆兄弟羣策羣力嚴肅軍規恪守紀律以保全名譽之功也今都督就工商總長之職我將從之北上雖曰蒞保衛之職實在以義氣爲重蓋我與都督同時起義惟都督能知我愛容我用我截我之短取我之長所謂生我者父母知我者鮑叔也我是以　步不可離亦非驟然决絶而舍我最親愛之衆兄弟貿然他適也須知光復上海我衆兄弟旣能毅然担任犧牲性命而力成今日改爲滬防福字全營我衆兄弟更當顧名思義防備不虞而力保之惟　我最親愛之衆兄弟重視地方嚴守職要始終保全名譽則福彪雖去猶未去也且我軍人實在全國人民之上有最高之資格有最重之價値焉夫國家强弱之機關全視乎軍人之程度爲高下兵心愈固則兵法愈精兵力愈强則兵威愈廣果得精兵猛將　希星羅則强鄰不敢起窺伺之心敵人不敢生侮慢之念惟恃此能戰之力必勝之心雖不戰亦可以屈人矣是我軍人實國家之保　有最高之資格有最重之價値也竊願我最親愛之衆兄弟日講武功精求武學他日立功沙漠萬里封候固全在今日行伍間一片血誠爲起點也我將行矣臨别贈言依依未舍我衆兄弟其始終保全名譽自重價値毋負初心俾國家得倚爲長城也珍重千萬千萬珍重大局幸甚福彪幸甚 
[●訂婚之改良]  
　　昨日二句鐘談頌湯君與宋傑敬女士行訂婚禮於愚　二族家長齊至由冰人介紹一一相見後細談約二小時許彼此皆極表歡洽之意然後頌湯傑敬交換飾物各行握手禮而散 
[●春季賽馬初誌]  
　　昨爲旅滬西商春季赛馬之第一日計賽十次　第一次十七馬洋人小白格爾代買松湖色衣帽白馬勝　第二次十三馬克明代西人麥格利格紅衣黑帽靑馬勝　第三次十一馬洋人小馬立師粉紅衣帽黑馬勝　第四次八馬小白格爾代麥松西人五色衣帽白馬勝　第五次十九馬西人楊子克明紅衣帽靑馬勝　第六次十五馬工部局西人魯紅衣白帽灰馬勝　第七次十三馬西人馬勒代道勝銀行紅衣黃帽白馬勝　第八次八馬强生代怡和洋行黑衣帽黑馬勝　第九次十馬西人老林子代英捕房捕頭醬色衣帽灰馬勝　第十次十二馬强生代怡和洋行黑衣帽靑馬勝 
[●敦睦邦交之一斑]  
　　旅滬西商每屆春秋兩季賽馬在前淸時代祗邀滬道　賽茲屆春賽外交團以中華民國業已成立更宜敦睦邦交除東邀滬上各黨道外並由駐滬領袖比總領事柬請公共公廨　讞員到場觀賽藉聯交誼 
[●偵探查獲盜匪]  
　　盜菲朱松橋去秋犯案匿居陸家浜三角街經閘北巡警局訪提未獲近又連次搶刦蘇常兩處巨賊駕船一艘停泊三　馬頭被南區偵探查獲速同船夫陸友才解至南區詰問供認不諱奉　暫留候移請警務公所預審 
[討論貨物稅問題]  
　　蘇省貨物稅章程現經議會增訂征取主任亦已改派專員上海　捐各業恐有更動爰定於初八日卽舊曆二十二日午後二時就南市商會互相討論以　政商情兩有稗益爲目的云 
[敎導押犯之善策]  
　　法捕房麥總巡以拘辦之流氓竊賊等犯類無恒業一經期滿釋出勢必仍爲匪類因此籌一善後之策以後如有未曾習遇行業之押犯卽派曾習工藝之犯敎導各項工藝俾於釋出後自尋生活免再流爲匪類 
[●工界歡送陳總長]  
　　昨爲工業建設會開歡送工商部陳總長大會首由　衡臧君報 
吿會旨次讀歡送詞又次爲工商部長答詞及演說均甚懇摯繼　點休息陳總長慨助巨欵曁來賓虞君洽卿李君雲標謝君　　陳君良玉任君　德李君　莊等均極贊成該會内容完美相　慨捐以利進行該會隨贈歡送紀念品及歡送詞又技師養成所學生試驗成績品各式裝　均極精緻茶點後全體攝影散會 
[●科學研究會預誌]  
　　上海敎育會定於陽曆五月初八日晚七時開第二次科學研究會請王立才君演講衛生大要王君曾留學日本金澤醫學校於衛生極有經騐其會所在尙文門内六十七號定觀堂 
[世界宗敎會定期開會]  
　　世界宗敎會昨發通吿云同人等發起世界宗敎會造端宏大有　世　民之心而無塡海移山之力三月中　蒙大仁人君子不棄已簽名入會者百餘人自念眇末此身在世界中如海蛤河沙與衆生浮沉隨氣運變化法殺無端不知終始頃者政體改革漸趨和平而詐僞橫起人尙權利無道德則智識何由生無精神則體魄何自　哀莫大於心死敎之不明政於何有故念斯民言之淚下茲定陽歷五月十二日假新法界寶昌路南呂班路山東會館大成殿舉行大會公選職員力策進行是會宗旨在研究眞理跡民仁字去競爭之謬見以期歸於衆敎一致殊輙同奔非廣集衆志上下議論以求其是不足息衆　而維大道載鬼一車羣盲滿野大啓其覺大放光明是則同人等區區無量之願面冀受厚　於諸同志之敎誨者也（下略） 
[同盟會之複選舉]  
　　中國同盟會本部駐滬機關部日前開會選舉職員其當選人員已詳前報前日下午二時又開複選舉會到者二十餘人仍用記名投票法選舉當選者正部長姚勇忱副長呂天民總務長禇民誼理財長王一亭政事長戴天仇文事長徐血兒交際長陳漢元評議長吳稚　評議員趙林士陳基明沈縵雲鈕有恒戴蓮叔周浩周柏年梁龍龐靑城張公威王夏李徵五張弁　李懷霜鄔俊卿王漢强周佩箴吳仲華十八人其金鐵軍徐級三解子和三人由議員改作幹事隷總務司選畢討論進行方法日　而散 
瑣聞 
[城内]  
　　▲民政長批示○廿八保廿九　領梱談鶴甫等禀批該　　保本届應　四梱臨年因馮蘭州不能合格批准取銷另議理應仍在四梱中選舉倘實在一無合格之人方可推及别梱一面即將通　六梱另行支配厘剔退　八梱換立新議呈案遵守此爲一定不易之理正當辦法乃该　董計不出此僅憑王馮兩姓昔日私立朋充之合同由爾等　梱臨時議令王沛霖插梱承充破壞　規致啓爭執對鏡参觀爾等如列四梱亦能緘默不發一言耶案准法華鄕鄕董文復業已批答仍着四梱中業田較多之曹福山承接一面妥議該　梱業議據預先立案不得再有爭奪爾等聽候鄕董集議勿再來案多瀆妨害農工致傷職務　捆户曹福山禀批昨准法華鄕鄕董文復業已批答爾卽靜候鄕董傳知遵辦至梱保議定臨年　充本無爭執之處立法極其完善自有朋充　棧把持各項情弊發現於是此攻彼訐無非爭奪營私甚至甘　規費政以贿成本民政長　燭其隠早將投充給　等費永遠革除倘敢故違與受同科惟事實必須理法持平未可含混　試幷着知照　串驗發 
　　▲檢察廰批示○沈兆喜呈批據訴已悉該商先被小高記誣稱収買賊贓迨扭送該處裁判分所卽經訊明原由與該商無干立予省釋並將小高記収押則事已大白何致被誣不甘毋庸涉訟至小高記被探　顧三福陳金坡吊打唆令誣　均有不法行爲自應嚴究核辦候移該裁判分所嚴提訊辦可也　錢恒生等呈批訴悉查小和尙係閔行　事案内之犯業經自行供認　候送請審判廳判決所請暫行保釋之處着毋庸議 
[南市]  
　　▲併案澈查○上海民政總長批水　同業各　　　　山等禀云　悉查城外水業抽收茶捐補助小學上月問據該公所董事　煥庭等擬章禀請給示業已批准照辦據禀前情閘北市政廳旣在派員調查候卽據禀照飭該廳併案澈查辦理可也 
　　▲拐案　誌○迷路小孩徐炳　日前在杭州火車站被人拐帶來滬住居南市客棧旣而徐孩乘該拐匪領同他孩出外時奔至滬軍營前被巡士詢明來　帶送南區詰知年十二歲家住江山鄕聞兄名炳章現當兵丁並將被扮情形訴明奉飭留候　人認領　又　明小孩盛隆　被匪徒以荐引生意爲名　誘來滬在萬　馬頭迷路由巡士帶至南區供年十六歲　明山河鎭黃板橋人叔名金郎　兄名文　文　　飭留候認領 
　　▲分期還洋○繩索店主婦嚴邱氏控南門外同業李金生欠去代購蘇絲洋一百五十八元除収尙欠一百廿九元五角迄未淸理昨經裁判所集訊判李交保先繳洋廿五元五角其餘限端午 
中秋兩次各還洋五十元 
　　▲違禁賣烟○楊家渡成衣匠劉根桃私賣燈吃前日向李子榮討欠烟賬口角打架由巡士拘至東區立卽派探搜出烟具解由陳裁判訊明屬實判劉押一月期滿逐出本境如違查封李繳還欠洋充公外再押一天 
[閘北]  
　　▲追還房租○黃發記經租人　生明投閘北裁判所控租户施　源積欠租洋十八元昨經孫所長傳訊屬實判施交保限至月底淸理 
　　▲無妄之災○閘北居人徐宗學前日因將其媳某氏揪毆鄰婦劉王氏見而勸解詎徐疑有别故遂與其戚沈禮成將王氏頭額擊傷控由一區轉解裁判所昨經孫所長提訊明晰判沈等爲氏醫傷外再罰洋十元充公 
　　▲因何逞兇○史阿根史友江因將王炳林之弟　元毆傷控由裁判所孫所長提訊一過判史友江開釋史阿根押候查辦 
[英租界]  
　　▲相騐女屍○烟妓王三寳卽鄭賈氏呑烟斃命由捕將尸舁入驗尸所報驗在案昨由公廨王襄讞會同英康副領事蒞所相驗由探將氏夫鄭旭東鴇婦倪張氏拘案詰明自盡緣由卽飭檢驗吏驗明委係服毒身死諭飭自行棺殮惟以鄭不應將妻押娼着帶回捕房押候訊究倪　斥退候示 
　　▲　姦幼女○無頼王永林王阿増王阿玉前日串拐蔣　氏之十五歲女兒阿毛至松江路附近某小客棧内希圖奸汚被氏偵悉報捕飭探將王等三人與女一併查獲昨解公堂請究判押候禮拜三訊核 
　　▲不知危險○粵人王有前日因在虹口將已裝槍珠之手槍玩弄被捕查悉以其不知危險於昨日將王拘解公堂訊明違章屬實判將手槍充公 
　　▲流氓入獄○流氓李文炳陸阿福因搶侯吳氏郭華氏等金環金挖耳由探查獲昨解公堂訊明判李押西牢八月陸押兩月 
　　▲夜行被拘○謝于卿陳阿　陳杏仁等三人因深夜在馬路游行由捕查見一併拘入捕房昨解公堂訊供一過判仍押候查明再核 
　　▲幸未被汚○淸江婦人奚董氏因夫故無依向在蘇垣爲女工前日來滬希圖帮　行至虹口南潯路被無賴四人誘入弄内　賴不允該無賴等勢將行强經氏呼救由巡街捕聞聲往視該無姦等始各逃散旋由該捕將氏拘送公廨昨經王襄讞會同英康副領事訊明判氏留候函致山陽司法署移傳家屬來案具領 
　　▲拐賣婦女○錢英華控王慶雲誘拐伊妻丁氏至崇明陳家鎭　賣與毛姓昨由捕房將錢拘解公堂訊實判王押候函送崇明司法署歸案訊辦 
　　▲男女偕逃○安徽婦人韓吳氏偕子桂春控武阿良誘逃伊女春　等情昨由捕房解廨經中西官訊得武因與女同逃被女之母舅追獲在途爭執殊違租界定章判女罰洋五元無洋改押五天武罰洋三元無力改押三天如有紏葛着另行起訴 
　　▲男孩迷路○男孩徐生甫因不辨路徑由捕帶入捕房昨送公堂請示據供年十三歲安徽人胞兄徐生財現在鎭江火車站營生等語判留候移傳其兄來滬具領 
　　▲軍人罰洋○軍人吳金甫因身帶佩刀經過租界被捕查見拘入捕房存刀保出昨奉公堂傳訊明白以其不知租界定章判罰洋二元充公刀發還 
　　▲倀倀何之○女子菊香因不辨路經由捕查見送廨暫留昨由官媒解案請示據供年十九歲四川人在垃圾橋尤公館内爲婢因出外購物迷途等語判留候派探送交其主領回 
[美租界]  
　　▲失火卽熄○黃浦路十號某公署侍者房内昨晨不戒於火幸卽撲滅　燬床帳器物而已 
　　▲水手酗酒○前晚有一某國水手在百老匯路西酒店内乘醉毆人由一百十三號西捕到來阻止亦遭毆打後經他捕幫同拘獲解押捕房候辦 
　　▲追索工資○唐山路一百六十號比國人家厨司田振秀昨向主婦索討工資無者扭控捕房捕頭諭田赴比領事　控追 
　　▲投錯門路○曹裕興　張士生至捕房控被虧欠貨洋十元有餘捕頭因係錢　着投公廨禀控 
　　▲違背定章○北四川路莊雲　潘中　因倒垃圾違章被衛生局查見報吿捕房請廨傳訊 
[法租界]  
　　▲展限交欵○法商邵祿前控周兆祥將草房基地等抵銀不　經公堂中西官會判利息減作一分應交銀一千一百兩限一月交淸茲已逾限仍未交付原吿復至公廨禀稱此事由地保黃阿炳蓋戳且係中保如周不交請向黃究追之黃供此房已有人購買成交後卽可料理判再限七天將銀交淸 
　　▲累及　頭○蔡文希投廨訴稱荐頭蔡阿金前荐一傭婦來家服役未幾卽私自出外因此不用後又有荐頭沈屈氏前來担保始敢錄用詎被竊去衣飾共値約數十元請向兩荐頭追交中西官訊明無訛判一併交保限七天將該傭交案 
　　▲弔閱息摺○黃聘侯控烟膏店主張秀峰　　經手郭姓借欵銀五百兩訊據張稱係是烟土賣空紏葛並非借銀亦無利息摺子判交保查明再核在案昨日由廨復訊據捕房報吿張初到捕房時稱息摺在朋友處迨派探帶出吊摺忽又改稱無摺請察聶讞員判人銀兩保將摺交案候核 
來函 
[▲漢治萍總公司來函]  
　　大主筆台鑒前閱中西報載漢陽鐵廠借比欵三千萬佛郎云云查此事本公司毫無影響報紙所載實係訛傳除函致西報館更正外敬請貴報館登入來函一門以符事實 
[急呼將伯]  
　　謹啓者東南半壁賴民國維持萬民得以安居樂業何幸如之維市面蕭條財政困難敝堂頗受影響而各　善　如老民　孩等所業已擠軋萬分施醫給藥每期有五百餘人之多經費浩繁而捐欵漸爲衰弱支絀情形不待贅述尙祈諸　善士廉囊樂助踴　　將天道好　報施不爽也滬北廣益堂司董祝大椿等謹誌 
[▲製造局兵工學堂來函]  
　　敬啓者前見報載黃留守主張勸募國民捐以減外債電敝校同人讀之同深感激由校長王君柳生監學董君杰夫敎員李君右之李君新甫先從校中發起職員學生以及校役全體贊成節衣縮食凑成英洋三百元貯欵以待並由王君柳生擬就簡章李君右之擬就捐啓申請民政總長李平書先生轉電黃留守核奪　（下略） 
[勸募國民捐減借外債備抵賠欵簡章]  
　　一國民捐多集國民之資卽少借外國之債卽減輕國民賠償之擔負卽預籌國民生計之本源其欵交存外國銀行專爲抵債之用務予國民以監督之權以昭大信 
　　一國民捐欵雖由官長經収即𢑥存外國銀行按月有統一表報決不存中國各行莊號致多影射紏葛以啓國民疑慮 
　　一國民捐以一銀元爲率增至十百千萬各聽國民自願勿得勉强勒派至一銀元以内一慨不捐以免苛　煩擾 
　　一國民捐册責成各縣民政長出具三聯印單每册百張編定號數預先出示通吿國民以印單爲憑如無民政長印單卽係冒捐切勿輕交捐欵 
　　一國民捐册由民政長聯合工商軍學各界代表承領捐册分别勸募按月報繳一次 
　　一國民捐理由須頒簡明廣吿飭各縣民政長刷印先交各界代表集會演說分送以資激勸 
　　一國民捐欵按月由各民政長𢑥交民政總長或本管司長處先將捐户姓名開列榜示並送登各報微信其欵各省由民政司長統収匯交外國在中國開設之著名銀行照章起息聽候定期劃抵債欵 
　　一國民捐欵專備抵還外債不得移作别用先飭外交總長咨會各銀行如逢應還外債之期須經總令知國會廣吿全國人民 
一體知曉然後咨照劇付 
　　一國民捐一人以出一次爲限旣經捐過執有印單者不得再强追至限期以一年爲度先於三個月前由總統令知國會飭各民政長廣吿 
　　一國民捐爲人民自救其國起見全憑各發愛國天良互相勸導不得仗勢狗情致多煩擾尤不可如從前分省分縣　派定額以一元爲率多捐聽便定期以一次爲率多次聽便 
　　一國民捐雖經頒發簡明廣吿分頭演說尤恐未能盡曉應先由爲民表率之各署長各局所廳區長及各科員司人等將所得每月月俸先行捐一成至二三成以爲提倡亦以一次爲　　商學界可以觀感 
　　一國民捐不限貧富願捐者聽便如各地方工商軍學界代表有未能周　勸導集収之處應由民政長設立収捐處所聽人自行繳納　　印單爲憑 
　　一國民捐會集處在上海專設國民捐統一收發局各省須匯解到滬按月開列淸單登報俾國民　　　製造局兵工學校王維泰謹擬 
 
 

Page 8

 
 
   
 
 

Page 9

 
 
 
[自由談]  
游戲文章 
[新大學] 　　[  外]  
　　大借之債在明明抵在親押在止於國滅 
　　抵押而后能借借而后能大大而后能扣扣而后能飽飽而后能樂 
　　古之欲明明抵於外國者先亡其國欲亡其國者先富其家欲富其家者先肥其身欲肥其身者先壞其心欲壞其心者先惡其意欲惡其意者先貪其利 
　　債大而后利貪利貪而后意惡意惡而后心壞心壞而后身肥身肥而后家富家富而后國亡國亡而后天下平（外註　平者外人平分也） 
　　右傳之首章釋明明抵 
[新魯論]  
　　民曰國而自滅之不亦寃乎 
　　有兵自外國來不亦糟乎 
　　人不分而不願不亦奴隸乎 
　　唐子曰我爲人也貪鄙而好愛國者鮮矣不好愛國而好恤民者未之有也 
　　民國務財財多而盜生貪鄙也者其掠人之財歟楊子曰巧言令色我矣哉 
　　胡子曰吾日三省吾身爲己謀而不忠乎與外國交而不辱乎諂不習乎 
　　袁曰道五族之國辦事缺信濫用而害人使民以死 
[别麴友文] [  巨摩]  
　　余性好麴蘖每飮輒醉年來自覺肺藏不寗友人交口勸余戒飮重感其意作别麴友文 
　　四壁蕭然一燈如豆冷雨敲窗凉風入户章子具菜根松實佐以淸泉呼麴友而告之曰嗟乎麴友余與子别矣判袂在邇　予一言昔余初生時先大父夢一瞿曇偏袒入室手持牟尼子語先大父曰以此物贈居士大父生平好方外交方欲與之款洽而臧獲報呱呱者墜地時明星燦爛室中啼聲與鄰寺鐘聲相應答大父披衣起笑曰是兒來我家無乃墜諸氛障耶未成童而遭家不造心志灰喪莫知適從且善病碌碌無所短長爾來二十餘年矣旣不能持長戟關大弓馳驅疆塲又不能　古藻製宏篇　揚名理爲世之贅可有可無與俗浮沉似生似死淒風苦雨之夕月明星稀之候伴我者惟君予好焚香又好植花木每閉户獨坐或徘徊林下得以怡然自適不至長戚戚者恃有君耳予旣無步伯終鮮兄弟形單影隻零丁孤苦每一回首悲從中來不能自已君則陶我性情悅我心志又復隔院度蕭鄰舟聞笛紅袖香薰靑衫淚濕君則滌我愁腸袪我煩惱予性孤介懶於應酬君獨不以我爲傲予性戇直不善辭令君又不以我爲簡有時高歌低唱旁若無人君復不以我爲狂有時欷歔太息俯仰身世君且不以我爲迂爲拙有生以來愛我深而知我確者惟君一人耳余更何心而忍與子别哉無如四面楚歌久抱阮郎之痛一腔𤍠血徒洒新亭之淚茫茫前途來日� 
大難計惟有提慧劍斬妖魔置此身於四大不着五行以外勢之所至是不能不與子别也夫有聚有散人事之常世之如余者不乏其人君善爲之耳自今日旣别之後子如不惟爲孤爲介爲戇爲拙者是與而惟是一二傖父徵逐其間以自蹈沈湎之習則子之負余者多矣麴友無言離懷百結淚傾樽中涓涓不息視之殷然爲琥珀色把杯一飮悠然而别 
海外奇談 
[紅髮兒] [  頌斌譯]  
　　倫敦日報載印度立德爾地方有某婦於上月六號產一男兒身體四肢大小重量以及一切形狀初無甚異惟膚白如雪而髮紅如考司登鳥之毛見之者疑爲胎血所染然再三刷洗色紅如故於是遐邇生理家聞之大詫刻正在研究其理由云 
[飛行家死事之統計]  
　　據巴黎勿來特君調查歷年著名飛行家之因飛艇墜下而傷命者合全世界共得一百四十八人云 
尊聞閣詞選 
[新諸將]  
　　蜀道崎嶇不可行千秋遺恨　西征削藩失策嗟　錯傳　無人　　　四面楚歌　　卒殘魂　府　孤城傷心莫問虫　刦劍閣春來杜宇聲 
　　一夕笳聲破武昌扁舟江上走倉皇空聞上將持軍節不見男兒死戰場宮廟震驚憂　食旗亭　淚沾裳封侯夫婿眞無奈胡女秋閨怨夜長 
　　江南一破歎無家馬上相思　欲華曉夢幾番驚　角美人何處渺香車鞭絲記折臺城柳歌曲曾翻玉樹花兒女淚和亡國恨淒凉　問舊琵琶 
　　宮樹蒼茫鎖碧煙百官無復說朝天王孫淪落悲　草帝子飄零注杜　空　翠華留　茹尙　金　震秦川奇男保保今難再大　孤臣亦可憐 
傷心談 
[中華民國國務員之衣食住] [  中國人投稿]  
　　頭戴外國帽眼架金絲鏡口吸紙捲烟身着嗶嘰服脚踏軟皮鞋吃西菜住洋房點電燈臥銅床以至檯櫈氈毯面盆手巾痰盂便桶無一非外國貨算來衣食住處處仿效外國人獨惜其身非外國產若請外國人任國務員豈不更好 
　　試問諸國務員現在購辦外國貨之錢從何而來則曰惟仰給於外債夫以外來之財購外國之貨即以外債還外人誰曰不宜 
　　試問外國人之錢從何而來則曰大半是賺得中國人用洋貨的錢 
　　試問中國人用的洋貨有幾種實在不計其數以上所具不過十一己耳 
　　試問中華民國成立後一般人民所用的洋貨較滿淸時代增多歟减少歟 
　　答曰國務員爲民國之領袖今能處處提倡用外國貨則上行下效外貨之輸入必較滿淸時代大有進步此中華民國之國務員所以多受外人歡迎而中華民國必將得外人之承認矣 
滑稽叢談 
[兩律師] 　[  選]  
　　律師某甲聲名藉甚一日有某乙來請受業乙亦有名法學家甲固願得爲佳弟子者乙請受業三年後辯護第一案勝則照納三年學費敗則不納甲許之乃立約甲盡其所學以授乙乙亦心領神會而受之三年乙乃盡得甲之所學惟久不爲人辯護甲促之不理乃訟乙臨訊之日觀者雲集甲曰如堂上判决應納學費則乙固宜出資如堂上判决不納學費則乙爲勝訴勝則應納學費故無論如何乙必照納學費乙曰如堂上判决不納學費固應遵判不納如堂上判决須納學費則我爲敗訴敗則不納學費故無論如何决不須納學費裁判官不能决 
[戲攷] [  健兒]  
[十字坡一名武松打店]  
　　武松殺嫂自首罪定流解至十字坡宿於張靑所開之客店内張固綠林中人與妻孫二娘假客店爲名專刦來往商賈武與張曾相識武投宿時張適外出止留二娘守店武食麵包見中有人髪及指爪又見二娘滿面殺氣大疑入夜和衣而睡以觀動靜夜半二娘果持刀入房擬殺武松而奪其行裝松掙脫刑具奪刀拒敵二娘力不敵松被松踢傷其腹跌於門外乃號召店中夥役各執兵器以困武松適張靑歸　入松房辨其音似曾相識　火熟察之果松也大喜即喚二娘向松謝罪乃殺解差而留松於家二娘以松係過犯難掩人目勸松披髮改道裝松從之遂托缽雲遊以去前見龔雲仙應寳蓮合演是劇以尖刀相撲左抽右剌前遮後護敏捷絶倫拳法亦步步緊凑一絲不亂但應身叚瘦小去武微嫌不稱 
新劇本 
[英雄淚據波蘭亡國生擒考息斯柯事（四續）] [  愛]  
　　（探子上白）　報　啓將軍不好了俄國起了十萬大兵來報戰敗之　兵馬已到城下（生白）中軍請衆位將軍進帳（中軍白）元帥有令請衆位將軍進帳（雜扮四將上臺立介）俺　士基是也俺克明司基是也俺高郎太是也俺尼　色維樞是也（衆白）參見元帥（生白）俄兵已到城下請衆位合力　侮（衆白）敢不遵命（生唱）忽聽小校一聲報　陣前來了俄國將　衆三軍　齊努力　要把賊剿　休放那俄國兵一個遁逃　要曉得我波蘭國將不保　全憑著衆三軍協力重造　倘然是打敗了無路可逃　爲此要衆三軍血戰這一遭　千萬莫逃（衆白）得令（生白）就此起馬（衆白）呵呵（下）　　　　　　　　　　（未完） 
小說 
[短篇小說大跑馬] [  愛]  
　　殘照一鞭沙平草軟游人四塞綠女紅男 
　　忽聽鼓角齊鳴遙見紅旗高揭 
　　羣小兒呼曰跑矣跑矣 
　　五色分身萬人屬目六轡在手一塵不驚 
　　須臾紅旗一閃則驊騮開道　駬爭先如雷馳如電閃十里圍場一瞬已屆 
　　一馬當先千金得賞馬屁拍雪人響轟雷 
　　歛精歛神再接再厲餘興未闌錦標互奪 
　　條焉日薄　　人如潮沸賽馬千羣歸途四塞 
　　水龍車馬燈火　　郎賦歸去妾歌花開春賽三日歡樂幾回 
 
 
 

Page 10

 
 
   
 
