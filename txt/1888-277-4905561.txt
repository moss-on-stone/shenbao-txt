# 1888 - 277 - 4905561

 

Page 1

 
 
[新印東華錄東華續錄出售] [  圖書集成局啓]  
　　東華錄一書初　　蒋氏後長沙王益吾祭酒從事史館復取累期掌故列聖宏謨編纂成書箸爲　錄由是自天命迄道光九朝治績燦　大題恭閲之下不特仰見祖宗宵旰勤勞孜孜國治之至意卽列朝名臣章奏大将動猷以及外藩恭順之情邊　開拓之事亦皆編年紀月一覽可知固宜家置一編朝夕披閲者也第原本　多漫　坊間翻刻又皆魯魚亥　訛悞良多茲用新式鉛字排印精選上白紙張校對装潢俱極佳妙刻已告竣每部分訂六十四本外用紅木夾板六副定碼洋十二元定于本日起出售賜願者請至本埠及各外埠申昌書畫室購取均可如欲憂購買請移玉至申報舘帳房面議可也此佈 
[一百六十五號畫報告白] [  點石齋啓]  
　　每逢大比之年必有談闈中孽報者某也見鬼某也著邪然旣有不解之仇則何地何時不可報復而必伸其怨于闈中或曰闈中爲閣省文人所聚報于此則指而目之者衆其辱之也尤甚且使有文無行之徒觸目警心庶幾爭自琢磨勉爲善士冥冥中殆有若或使之者今秋江浙兩闈不乏奇報擇其事有原委者繪以儆世准于初六日出售首頁敬慕功臣圖餘附悉仍曩例 
[經策通纂於八月初六日加價發售] [  點石齋啓]  
　　是書蒐維宏富取用不窮前報申明士林共鑒碼洋二十八元現因装釘手民搜括已空尚形竭蹶畫夜并工加價趕作終以頁數太多按日釘成之書隨出隨售實屬不敷分撥刻查装釘整齊者所存有限議准八月初五日爲始每部售碼洋卅六元各省分售處所一律加價其在初六以前購用者仍照前定二十八元以示區别各省應試諸君尚期就近速購切勿徘徊失之交臂此佈 
[輕顚倒説]  
　　有涉獵子問於知幾先生曰西人重女而輕男華人重男而輕女有之乎先生曰然深究于自外入揖先生而問曰華人重女而輕男西人重男而輕女有之乎先生曰然於是涉獵子作色曰吾儕有疑而不能决就先生而折衷焉乃模稜兩可唯唯諾諾以是爲其應如響是何説哉先生曰居吾語汝今夫西國人口男多而女少故有男子而不娶者終身鰥魚無所悔女子将嫁父母不敢爲之主　其男女自擇必情投意合而後繋之以赤繩一與之齊終身不攺其出門也必夫婦同行行則女先於男坐則男後於女雖在極富貴之子對婦女不敢吸烟懼其褻也卽在做會請客之時必以内主人爲重且一切家事皆婦人主持或開行鋪亦聽主婦之指揮主人亦惟命是聽故外洋婦女大都讀書識子者居多有女學堂其婦女習業亦與男子等農工商賈皆習之無所殊焉女子長成父母卽不復拘束任其游行以至於擇人而嫁其嫁也必在於教堂告之主教此在信教者則然卽非教中人云亦皆然則其重之也可知矣中國則咸與相反婦女不得輕出閨門無異於幽囚一室從未聞有專延女師以教女子者設或出門婦從其夫行必在夫後坐必依夫側不敢與外人交談不敢縱行一步夫死婦不得再醮雖律所不禁而咸知以再醮爲恥婦死則男卽續絃焉且或一妻之外婢妾滿前婦女則面首三十人後人究無有踵而行之者最可怪者江浙風俗男子娶妻事事必取吉利獨於女子出嫁則必哭聲載路送之出門其爲不祥孰大焉以視西人之嫁女相去爲何如乎此其輕之也可知矣此吾所以於子之問而答之如響也然而中國之女日在深閨無所事事不過習學刺繡間或謀及中饋洗手調羹而一家數口仰事俯蓄之資則皆責成於男子女子不問焉其出也大家富室則陸必以輿水必以舟不若男子之長途跋涉也卽在貧賤之家婦女出門亦且有其夫或其兄弟爲之扶送所勞者不過一二小事或主持内務略略操心斷未有若男子之勞心勞力終日不息者卽曰一夫而娶數婦其在心地窄狹者或不免於妒嫉其在善爲調停者則亦多有雍雍一室樂意無窮冬則圍爐夏則雪藕一切豐嗇不問也而爲之父及夫者則且愛之如掌上明珠奉之如枕中秘笈唯唯受命諾諾聽從愛衣紅者不敢奉以緑愛食甘者不敢進以酸也昔人謂婦人有三可畏少之時如生菩薩壯而育男女如九子母其老也如鳩盤茶此雖由於用情之偏未必人人皆然然其得現成之福則視爲常事男則出外謀衣食女則在家享安閒雖在小家婦女當農忙之時亦未嘗不相助爲理而視之若有所不安者然非若男子之視爲固然也至於西人之婦其未出嫁時課之勤讀日從事於學堂亦與男子無異未有若中國女子之安坐於閨房也婚姻而必須自擇則其操心爲何如卽不必貽淫奔譏而以視中國之父母主婚禮儀具備者則大異矣一跬步必與其夫俱不啻行監坐守則又何樂之有侑酒在中國爲之賤務而西人且以婦主席以是爲重則輕之至也中國婦女不輕見外客不輕與男子交談其重之也深矣觀於外洋各國風土諸誌其婦女多有爲傭以自食其力者其勞苦較男子有過之無不及而中國婦女從未有此卽在各處傭婦其事亦皆輕巧卽近來揀茶糊盒等事皆以婦女爲之而究竟事尚輕微斷未有男子之責而責之於婦人者則其重視婦人也爲何如由是言之子之所謂重者皆深究子所謂輕焉者也深究子所謂重者皆子之所謂輕焉者也吾安得而不皆應曰唯也哉總之在中國視之以爲輕者西人反視之爲重在中國視之以爲重者西人反以爲輕　者重之重者輕之豈果中西人之性情其相去遠近若此耶盖亦各憑其所見而已涉獵子之見淺深究子之見深然不得　　焉者之非深焉者之是又安得謂淺焉者之是而深焉者之非耶輕者見之謂之輕重者見之謂之重深者見之謂之深淺者見之謂之淺是獨非折衷之道也歟二子唯唯謝不敏而退 
[本館接奉電音]  
　　昨接在京友人發來電音有本月初五日諭旨三道敬謹譯登○九月初五日奉旨二等侍衛輕車都尉覺羅成安頭等侍衛公志鈞藍翎侍衛色清額二等侍衛伊里布四等侍衛雲騎尉毓麟藍翎侍衛霍倫泰治儀正文璞整儀尉全山俱著挑在乾清門治儀止文璞看作爲三等侍衛整儀尉全山着作爲藍翎侍衛欽此同日奉上諭給事中俊又奏外任實缺官員終養丁憂服滿請准分發原省補用一摺着吏部議奏欽此同日奉上諭 
昨日召見之四川候補道劉麒祥着交軍機處存記欽此 
[都門瑣記]  
　　太常寺職司明禋事繁責重恭遇壇廟等典禮應行執事各差繁多本寺人員僅敷分派間遇出差告假等事致有禮繁員少之虞自應因事制宜以昭敬重卽擬援照去歲奏添額設滿寺丞一缺成案添設讀祝官二缺赞禮郎四缺均作爲額設滿洲蒙古京缺如此變通庶於祀典得以從容承備已禀各堂憲核准諒不日當專摺 
 
 

Page 2

 
 
入奏矣○兵部爲知照事本年八月分出有遊撃一缺都司二缺應由部選照章輪應期滿漢侍衛到班查有期滿奏旨以遊撃用之漢三等侍衛邢士傑一員係山西五寨縣丙子恩科武進士堪以擬選遊撃又期滿奉旨以都司用之漢藍翎侍衛賀颐莊係河南臨漳縣庚辰科武進士期滿奉旨以都司用之漢藍翎侍衛余覲光係四川崇慶府庚辰科武進士以上二員均堪擬選都司相應知照貴侍衛處轉傳該侍衛等於本月二十五日黎明赴天安門外朝房預備掣簽如有不到照例叅懲○朝審事宜迭登前報所有欽派之恩露圃相國曁九卿各堂官於八月二十五日散值後齊集天安門外先期經各衙門在彼支搭帳房以備本堂少憇是　八點鐘秋曹郎率役管押秋審人犯出刑部獄分起帶入西長安門各犯皆赭衣赭　項繋鐵索每犯有兩役牽押步營官兵沿途攔管閒人門内兩旁搭有蓆棚二座一置男犯一置女犯刑書各捧秋審册單置之公案然後由書吏唱名差役按起至公座前報名訊以有無屈抑當堂聲明必待犯供不屈方飭帶下如入情實當帶下之際疾聲宣揚若入緩决必高聲宣揚計新舊二十有四起共男犯二十三名女犯二口迨十點鐘後事畢将犯帶回各堂遂散○廣東按察使王廉訪之春呈遞條陳並告假一月俾順道回梓里然後回粤履新當經奏事處傳出召廉訪於第四起入見○醇邸呈遞封章内稱抱恙未痊明春又逢歸政請開去海部等差等語皇太后未允所請也○宗人府行知各王公門上謂所有親郡王貝勒貝子公之子弟本年有無應行考試翎縀之人務於五日内查明呈報本府以憑核辦○神機營分撥馬步隊駐苑已登前報八月二十二日該馬步隊已入南苑二十三日晨駐苑管營大臣飭中營親軍小隊分執調隊令旗出轅搖展各馬步隊聞令鳴號齊隊而出由管營堂憲帶往雙柳樹飭令調到之精鋭兩洋槍隊左右驍擡鎗隊曁左右翼五處左驍駿驤震字等馬隊會演各式新陣槍砲之聲整齊聨絡陣勢散整分合亦能變化靈熟管營堂憲諭将此次入操官兵名數呈報每名酌給奬勵京錢三百○定邸之格格許字伯邸之二世子爲福晉諏吉八月二十六日迎娶過門六禮旣陳百輛将御而格格忽思急疾醫藥無靈延至夜間遽悲玉化好事多磨是耶非耶○侍衛處爲咨領事所有本處散秩大臣乾清門侍衛等年例應領養廉實銀主萬兩按員匀分照章於八月底由本處咨部核放歴辦在案所有光緒十四年應領散秩大臣等養廉銀兩相應咨由貴部查核銀數相符飭庫照放○署理右翼前鋒統領崇爲咨行事本統領奉命署理印鑰於二十五日循例暫佩左翼前鋒統領恩派員齎送印鑰挪交本署統領卽於當日接授之處相應咨行景運門檔房查照 
[遼陽近况]  
　　八月十七夜雷雨大作閃電飛青怱聞霹靂一聲驀将東營廣成店東隣徐姓八歲小孩震死○八月迄今時疫盛行死者甚多所患皆吐瀉抽筋之症歴一晝夜卽不治○往歲重陽時節居民始御棉衣獨至今年而中秋時已占冷信被災之户無衣無食将若之何○某日傍晚有一男子沿河哭泣詢之曰我由上城來一家四口凍餒不堪念欲仍返山東今晨雇定萊州船因候潮登岸購買零物洎歸船已開去是以憂急徬徨耳聞者慘然然亦無能設法也○水災旣告卽有山東船來營援救約計救去二十餘人説者謂此種船往往行爲不正不知果能救人救澈否也○奉天水災甚重經三江帮亟呼将伯已由滬上兩次匯到二萬金派李君枝仙原君星階來營查放無奈災區太廣得此如杯水車薪大約再得五萬金或可略爲沾潤也○災况以海蓋遼三邑爲最甚其他安東懷仁亦汪洋一片民人皆蕩折離居洪水湯湯綿亘至二千五百里蓋城縣諭令　城鋪户每家先墊東錢二百千急爲散放以救然眉嗣忽中止近有陳春記主人倡捐粟米二百石城中紳商見義勇爲亦各自樂輪三四天中集銀五六千兩惟查勘必須時日是以至今尚未散給飢民也 
[八閩秋信]  
　　福州士子應試者例由大憲須給卷費洋一元出闈後向本學教官處具領在大憲嘉惠士林可謂無微不至有蔡姓者兄弟四人皆襲一袊前日偕一弟二友到某教官寓處請領卷費言語齟齬竟至用武拳打脚踢斯文爲之埽地聞已由蔡姓具詞控官不知能偃武而脩文否○税契爲雜税之一閩縣税契房素稱美缺楊大令下車伊始卽有孫琪禀請接充經官批准詎孫藉公營私逼詐鄉民無惡不作屢經告發案牘紛如楊大令大怒卽将孫瑛斥革另選傅升接充前日又有某鄉耆老到縣控孫經楊大令批云查税書孫瑛玩視税務藉公擾累業經本縣訪查斥革另選接充務卽諭令各户速将未税各契檢齊赴櫃騐明遵例輪税母得藉口隱瞞併千查究○閩中花會日甚一日有尚幹鄉人名朝朝者詭稱是赤嶼鄉人與花會首黄增串係堂兄弟凡應出之字能先期通知以此誑騙人家婦女不但漁利而且漁色造惡難以擢　數近有一村婦綽號茶花以賣青菓爲生頗有姿色著名地棍林發豐者充當兵丁日以奸誘婦女爲事與該婦成姦已非一日現該婦又與朝朝私通被林偵知不勝憤懣有兩雄不並立之勢前日預伏道旁趁朝走過持刀便斫朝因有武藝側身躱避未罹凶鋒俄而兩下奮毆皆受重傷始各分散現已呈請騐傷未知如何究辦○有尚幹鄉人名三三者向以做鞋爲生尋又攺業在觀音井開張烟館兼走漏洋藥厘税自洋藥改歸海關併徵遂攺弦更張包漏綢縀參茸等貨得利尤多本届秋闈士子雲集由大義坊口等處到省者實繁有徒三則暗遣匪徒三五成羣或駕小舟或持短械乘黄昏時候行人稀少任意糾黨攔途搶奪士商受害不知凡幾本月初有考生潘姓父子二人行至中途被其搶去物件甚多當經追獲同夥搶刼之某甲送官嚴刑拷訊甲受刑不起吐出實情官卽籖差密拿三三到縣歸案重辦聞者快之○南臺有某甲贸易中人也其父在日與某乙相友善同買住屋相約前後㕔後天井水井公用立契爲據迨甲父去世兩家漸不相睦上月間甲與乙因汲水致起爭端互相控告經楊大令提訊各執一詞嗣提公親到堂甲始無從置喙官謂門係早年所開不可任甲塞斷水井准甲日間挑汲不得夜間藉端生事甲乙遵斷具結而退○侯署監犯　亮等九名逃逸一節已登前報嗣由李大令飭差四處捕拿并出賞格張貼通衢現在尚無影嚮也 
[三吳諺語]  
　　正任吳縣夏槐卿大令宗彝大計卓異送部引見遺缺以前署吳縣馬漁珊明府署理○婦女入肆品茶久干例禁近則日久玩生每當日過花梢狹巷青娥高樓紅粉三三五五約伴至玉樓春等處藉茗戰以遣閒情中路總巡褚大令聞之出示重申厲禁想從此鶯鶯燕燕金屋深藏不致露醜出乖招引游蜂浪蝶未必非風俗之一大轉機而輕薄少年則不免又譏其焚蘭湼玉矣 
[舊案未結]  
　　釁起黄堂一案疉登前報現經閩督楊制軍會同藩臬兩司於前日提訊一堂已革建寍府蒋太尊已革建寗鎭沈軍門已革建寍府局梁太尊皆執一詞電報局委員亦在訊問但蒋未肯畵結恐此案非一時所能了也 
[朝鮮近事]  
　　七月二十六日王開恩科士子各備試卷入宫應試二十七日招覆人數稍减○漢城之西十餘里有巫焉侍女二十餘人爲之捧香執帚城中紳宦往卜休咎者不可勝數○日本有兵輪四　駛抵仁川袁觀察請日本水師提督赴宴一時觥籌交錯賓主盡歡誠盛事也○八月初三日王宫内左側失火焚燒房屋十餘間○道署某甲衣履半似洋人華人初到者見之不知其爲官冲其馬頭甲以鞭撃之其人不服糾合衆窰户十餘人各執木捧沿街尋甲意圖復仇朝人尾而觀者不下二百餘人議論紛紛言以華人而敢打華官曾不如朝人之知禮也○德國巡捕與朝婦通遂有孕後婦他適生一子巡捕向索靳而弗與遂控於官未識作何判斷○長峯島出一種魚四足兩角而無鱗肉極甘美土人爭食之一孕婦不知戒忌未及期而産無毛小羯羊○初六日十二點鐘王出祭太廟○忠清道某甲平日以販賣禽鳥爲生涯一山有鶴巢歴二十餘年無人敢觸犯者生雛甚爲繁衍甲用軟梯窮終日之力往取二雛賣於洋人甚爲得意甲妻生子方滿月負子適外祖家忽自空中取子去視之二鶴也婦失聲悲號尋至山巓見二鶴方食其子可望而不可卽未半日食盡飛去取人之子人亦取其子報應不爽殺生者鑒諸○朝人 
 
 

Page 3

 
 
無神主以筆書父母姓氏於牀頭春秋致祭以表孝敬之意○連年節後始有船至中秋苦少月餅今年採辦月餅商人十數家已足三年之用矣○仁港之東地名蛇穿塲人情兇惡四月間與華人爭鬥後又揑情控訴由是肆無忌憚凡有華人入其境皆被持棒撃去○朝人不乘車蓋以乘車者皆死囚也凡鄉民轉運木料數十里空車而返不坐於車上○去松都三十餘里有峻嶺往往伏大虫人跡之所不到日商不識路徑行於嶺下被朝賊刼掠傷命○旱旣月餘十四日忽降甘霖大慰民望○漢城南關水冲大溝三四尺鮮人以爲有黿○十五日朝人祭掃墳墓來往帳目等事皆於前一日清算 
[會訊私鑄]  
　　包探康阿順緝獲私鑄銅小洋之人解案訊供各情均列前報昨由蔡太守會同英國賈副領事及日本繙譯官覆訊該包探将起到之銅四開八開等小洋純　模板紫銅坯子并一切籌小洋之傢伙呈騐又稱帶同張正鄉到大塲鎭起出傢伙時查得彼等在該處私鑄已久惟模板及做邊之傢伙皆是寍人張杏齋所造張杏齋已於七月間吐血身故張正鄉係私鑄銅洋運到滬上託人銷售或賣與船户四開每百個售洋五元八開每百個售洋二元半間或被人吞没計託毛青福消過一千二百個毛将五百個交與母舅王賢清又交與錢春富消售張雲成因在烟館見毛有銅小洋卽取大洋一元兑換放在身邊適有陳毛毛向之借錢卽給小洋三個到酒店使用遂被看破爭閙時由我拘拿根究來源得獲一起人并傢伙尚有　處已蒙移提張正卿供鎭江人向開寳昌銀樓虧本閉歇後住居大塲適有同業之張杏齋於去年六月間製造傢伙七月間工竣八月間做起至年底其做一千一百個每月做一二百個銷完冉做今年做至四月間爲止共做千餘個張杏齋於七月間病故太守問紫銅小洋坯子何來答稱或在舊貨攤收買或在水烟筒作買來太守察得花紋及邊甚佳究竟如何做法答稱用模板上下二塊将銅坯夾在中間再用車輪吊上敲撃下來二面均有花紋再将邊敲成用電氣噴銀便可亂眞小的家甚窮苦所以爲此者祗爲餬口計耳毛青福供認經售銅小洋寄存母舅王賢清處祇有數十個王賢清供與同錢春富供經賣無多張雲成供在烟館遇毛将洋一元兑得小洋祇有一次借與陳毛毛被包探拘拿伊問我時據實以對指交毛青福旋獲張正卿陳毛毛供與同太守商之賈副領事及日本繙譯　以僞造小洋混用圖利自有應得之咎造模之人已死不究其餘經售及買洋借洋之人當察輕重以定罪案各人仍交捕房帶回俟禀明道憲核辦 
[邑尊騐屍]  
　　南市生義碼頭浦灘昨有無名男屍一具年約三十以外秃頭来脚身穿白布短衫藍布褲由十六鋪地甲報請上海縣裴邑尊於午後帶同刑仵人等詣騐當據仵作騐明該屍委係病斃並無别故邑尊親騐無訛遂飭善堂棺殮發壇召認邑尊回署時經過大東門内見某甲形状窘迫飭差将甲傅回詰問據稱係紹興人因有烟霞癖流落滬濵邑尊飭将甲發自新所令其戒烟俟烟癮凈絶再行資遺回籍免致異鄉落魄是亦賢令尹仁民愛物之一端也 
[飭差彈壓]  
　　南市小橋頭順盛土行主蔡耀祖昨日投縣訴稱本行開設已久行務由胞弟經理日前弟往吳淞三日不返職員　尋将行務託司帳沈珊卿管理不意同康宏康洽茂申昌各莊誤以職員逃逸各遣莊夥到行盤踞肆意滋閙将沈毆辱並欲吊打生財均被毁壞前後門一律關閉甚欲喚妻子下樓装烟實屬兇横已極職員並無虧短情事務求提究裴邑尊准詞飭差到該土行彈壓並傳各莊夥陳昌榮趙錦和瞿桂卿周月亭等到案訊辦 
[英界公堂瑣案]  
　　津人孟六稱手持婦女所用象牙骨摺扇在路行走突被劉大旺奪去奔逃及我追赶伊棄扇在地仍被我追獲交捕送案劉大旺供　水師營當勇因病告假出外醫治昨日在路拾得扇子卽行交還蔡太守判扇交孟六領去劉押候查明核辦○包探陳阿九稱查得廣東路有王華氏賃屋聚賭抽頭得利拘獲該氏及顧阿二等送案該氏俯首求恩蔡太守判罰洋二十五元顧阿二唐仁山温阿四毛阿五王才來孫阿毛張寳林等各罰洋五元賭具存毁該氏稱無力罰洋太守攺判發官媒管押一月期滿交保○包探顧阿六稱在廣東路查有陳阿明開塲聚賭将陳拘獲并拘同賭之譚阿玉等解案陳阿明供偶與友人作葉子戲惟求恩恕譚阿玉陸阿正俞阿生俞阿寳顧阿增顧阿五等同供嗣後不敢再賭蔡太守判陳阿明罰洋二十五元俟繳洋具結交保譚阿玉等六名各罰洋五元賭具存銷○包探唐青山稱虹口大賭攤現已遷往寳山縣境離向時賭博之處約十餘里今又獲小賭張阿發送案張供現開茶館久不賭錢蔡太守飭該包探帶回查明再訊○粤人羅玉泉稱住居虹口邇來時有同鄉小孩成羣結隊在虹口吵擾知照經收房租之應惠寳報捕拘獲二孩送案蔡太守隨判年紀稍大之潘正英戒責二百下陳阿仁年較幼穉從寛减責百下俟其父母投案具領○王張氏稱王阿林到我處尋我姊妹行索錢答以不在我處伊友與我尋釁致被毆傷報捕拘案請爲騐傷王阿林供尋人索欠向伊問信因被羞辱致與爭執蔡太守騐得該氏受有微傷判王阿林管押七天以示薄懲 
[法捕房瑣事]  
　　前有周正順投捕房報稱小兒所帶銀鐲被人捋去未經破案前日法包探在老北門外見洞庭山人陳寳卿形跡可疑因卽拘住正欲解至捕房行過福馨樓茶肆轉角處見陳手摸一物擲於大陰溝内及到捕房搜無贓物惟有押票數張解案後供認搶鐲並偷煙鎗等物鐲在大南門外向小兒手中騙來烟槍三枝係彩視街廣昌隆烟館之物因該烟館雇我做工将近兩月不給工資故竊其槍王司馬着吊贓再核昨日吊到原贓陳供認不諱烟館主楊炳生投案候示法包探禀稱楊卽前次爲失鎗投案之人查到之鎗卽前失去王司馬着将吊到之鐲先給周正順領去陳寳卿不但竊鎗吊到小鐲竟有三隻捋鐲已非一次實屬可惡着責三百板押候再辦問楊炳生爾失烟鎗三枝那枝貴重值洋若干楊指一枝謂此鎗可值洋二元司馬謂爾失三枝現均獲到應繳洋六元以備賞給包探限三日将洋繳案始准領鎗逾期不繳将鎗拍賣　老北門外海市蜃樓烟館閉歇許麗安汪月生被押等情俱詳前報昨據原告許金玉投案遞禀司馬命提許汪兩人詰問據供該烟館實是汪乾記小東家所開在後不交本資遂卽閉歇現在装修一切有人盤頂擬爲算帳王司馬着将許麗安交許金玉保出汪月生暫押再核○前報陳阿美被人剝去衣服當将郁寳順朱雲卿二人管押着陳尋到小爛眼再核昨據陳阿美投案訴稱小爛眼找尋不到請将郁寳順保出司馬謂郁朱兩人均非安分辦則同辦釋則同釋不能專懲朱雲卿陳稱朱剝我衣服何可保伊司馬謂然則帶出各責數十板卽可了案陳又請代郁暫押候郁将小爛眼尋來司馬謂爾是原告何必代押答稱家中被伊等吵閙不休司馬謂何人吵閙一併拘來陳仍求保司馬着将郁朱兩人一併交陳領去着陳具保單載明情節陳遵諭具到保單隨将兩人保去○銅匠失妻查獲解訊一節已登昨報昨又提案研詰徐何氏供與丈夫詈駡後我卽往蘇州姊妹家索取洋元並未到别處司馬以其狡展喝掌頰一百下仍不肯認司馬命将外衣脱下着伊夫徐阿慶用竹枝鞭數十下該氏終無實供司馬令其母向女查問始據稱蔡思安向伊説有人欲雇傭婦每月工洋五元是以隨去及至新閘被其關閉樓上司馬問關閉樓上作何事答稱與東福并識旋據蔡妻孫氏具禀求保伊夫蔡思安司馬令與徐何氏質對互相爭論及提蔡研詰依然不認司馬着将徐何氏蔡思安分别管押俟提到東福再核○包探王榮培李雲發昨日洋涇浜拘獲賭徒兩人賭檯兩隻凳十數隻錢二百餘文一併解進捕房諒於今日解案○前報吉人樓茶館堂倌被薙髪匠童阿大将薙刀　傷手臂一節該堂倌傷勢略痊昨日投案據稱經人調處已允先付一半養傷費旋有胡忠甫呈到英洋小洋及錢并前　捕房之洋二元合成九千文餘俟續交請将童阿大保出司馬謂前斷洋二十元作爲養傷費今祗有九千文尚少十一千有零童稱實俟陸續歸還司馬謂兩下旣已説妥着将童阿大交胡忠甫保去○居慶全捉姦一案昨晨研問居金氏供與王阿德姘識 
 
 

Page 4

 
 
二月餘我被丈夫驅逐出外司馬謂伊旣将爾驅逐何以後來尋爾爾等均無廉恥着将男女三人各掌頰四十下逐出 
[來函照登]  
　　敬啓者昨承樹德堂虞送來伊有基地出路一條讓與石茂昌經石繳出錢五十千文爲敝所經費再江永輪船買辦徐君将伊船歴年各客所押欠找船價各物變價洋二元半又錢　一千七百七十文武林葛理齋翁惠贈純陽正氣丸六白服囑爲分送又廣肇山莊交來女士徐容捐洋五元并蒙英會審公堂蔡太守函送併建女所經費各欵内開英工部局捐助洋五百元陳具瑗領妾楊琴香捐洋一百元錢雲助洋五十元賭案罰欵洋二百二十五元除分别　付收單外合請登報以誌謝忱[  棲流公所司事謹啓]  
[跋泊舟上人手書金剛經]  
　　泊舟大和尚卓錫焦山定慧寺戒行精嚴余初未之識也戊子重陽　七日承枉顧於尊聞閣一見如舊相識余於釋典殊少領司而頗喜方外交自巨道上八封筆入山久無音耗輒鬱鬱不適今獲見泊師爲之一快談際出其手書金經一本見示　閲一過見其字跡端麗蓋從文待詔墨　背臨而出者也金剛經爲迦門必讀之典其靈應備詳唐叚氏金剛經鳩異一書張齊邱之兵變而不害王虞候之受杖而不創其説詭異聞者疑信半之姑不之論惟是經爲釋氏正宗儒者亦多習之前數年德清俞陰甫督學曾以手注此經見貽俞公余私淑師也兼通内典所解皆精當自憾莫窺奥義不能賛一辭猶憶童時見先子酷信是經每年除夕輒秉燭朗誦逹且藉以守歲積十餘年不倦又於族人處得同邑徐天池先生手書金經墨蹟一本寳而藏之今見泊師所書不覺棖觸於懷泊師索余題辭　上爰拉雜書此以復之佛頭着糞之譏知不免焉[  方内古越高昌寒食生桂笙何鏞謹]  
[李君如山岐黄高手也爲本局襄理諸務有戒烟而忽思他症者李君治之應手立愈賦此以旌其勞]  
　　杏林分得到江南何幸先生此駐驂愧我婆心難濟世賴君苦口易回甘烟霞痼疾消除盡樞素淵源仔細叅昨夜天醫星朗耀歌功頌德聽街談[  高昌寒食生未是草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[捐振叢譚]  
　　海鹽朱少虞觀察前聞順直告災曾於八月初二日捐助規銀三百兩爲趙太夫人資冥福兹念奉天慘災又助來規銀二百兩仍　太夫人祈冥主由協成乾寳號交到救災恤憐乃太夫人之素志觀察仰體而力行之具見仁孝之至視世之愚夫愚婦動輙禮經拜懴徒飽僧　囊槖者相去奚啻霄壤夫行道有福陰陽一理可爲太夫人操劵矣○嘉興薛李氏善女年逾花甲今秋一病已危爰焚香䖍禱灶神倘得全愈願将所做女縫辛資每錢百文提出十文充賑立願後病卽轉輕今已獲愈因将辛資提出一元囑解賑濟云一元之數似覺甚微然終日縫衣僅得青蚨　十饔餐靠此日用靠此正屬心有餘而力不足其所以感格乎神靈者念之誠志之鋭耳吾故曰此一元可當富家千萬元之助○江右述德堂善士求恙速愈洋廿八元佩泉居士酬愿洋三十元仁記號且閒子善士助奉直振規元五十兩均照收到待解災區上海四馬路高易公舘丙籌賑公所詠南陳德禀等謹誌 
[滿江紅著南雪北花記之暇慨然題此錄請桂笙夫子夢畹吾哥同正]  
　　自笑寒丁怎占得人間艷福幾曾向勾闌游冶大隄馳逐于载　爲名教棄一篇要當楞嚴讀演青衫紅袖共登場歌還哭也不怪天心酷也不恨人心毒且嘲風弄月無榮無辱食字蠧魚何日化處褌蟣蝨　時縮掩　齋風味耐酸辛虀和粥○天末相思算畢竟深交有幾大半是工愁善病傷時失意紅豆遠抛歌扇晚緑蕪慘照吟燈細更賞音覓得蔡中　颼塵底散舊侣謀生計拈秃穎携焦　嘆雲泥蹝迹判然難比四海投詩還結客半生感遇徒揮涕只近來庸碌倍常年知余未○有限懽娛何况是而今非昨都一任芳姿顦顇休文瘦削懐裏有香袊易染掌中無力鞋還拓便東風抬舉上青天何曾着解鴛佩嗟淪落攬馬轡傷離索問怎生忘了玉環佳約妾夢已隨春雨散郎情更比秋雲薄待束裝歸去舊家山尋梅鶴○北里名姝小住在桃花門巷見説是蛾眉知已殷勤過訪幕重度将魂縹緲囊空剩以詩標榜縱五陵豪客散千金難偎傍覿面日神先往携手處情逾暢喜芭蕉不展芙蓉未放但得心通何碍别　教身殉都非枉笑冬烘矢口漫相譏眞粗莽○風雪旗亭早唱徹玉關楊柳自那日團雲小隊秦聲聽後繡帕求詩曾捧硯寳筝　涙頻催酒更偏衫側帽定芳盟如蘭臭論姿色唐花秀話丰味唐鷄瘦愛嬌喉低囀明眸暗溜潘岳羊車抛果處鄂君翠被薰香候祗堪憐幾個好腰身天　走○叚痴情便造下三牛綺孽也受過幾番鍛鍊幾番磨折矯矯未除名士氣涓涓都是才人血伴哀吟暮雨更寒蛩凄凉絶好兒女清如雪奇男子剛如鐵這寓言本屬鏡花水月彈指直教魔障破現身聊把禪機説恐良緣不久惡緣長當頭喝[  太癡倚聲]  
[菩薩蠻兩闋錄呈霧裏看花客政刊]  
　　闌于星斗雲如織月光澹澹溶秋色嬌試薄羅輕新凉深有情窓前空竚立蕭颯西風急落葉引愁來雙眉那得開○團欒明月中秋近晚風吹過疎簾影蟋蟀促人愁困慵熏玉篝雁霜寒透幕鴛枕閒繡閣倦刺下香階苔黏金鳳鞋平江袁鶴伯欽氏倚聲 
[上海三馬路與昌恊賑公所陳竹坪經收河南皖北賑捐六月初一日第一千另五十八次清單]  
　　解囊歌册治和帳房交來福州三記三元李蔭亭明德堂張杰臣三户各一元以上共六元○　册鄭時章先生交來皖城三敎件人覺遲助九五錢七千合洋六元三角○又册本埠陳昌五元陳求保萱堂康健五元黎以炤以銘以輝以旺合捐二元又水灾圖册陳昌五元求母平安五元黎以炤以銘以輝以旺合二元以上二册共念四元○水灾圖册松芸書屋續來竭力人錢一千文程養淑三百張汝默張縉桂本槐本等八户各一百文以上共　元○又册青村　陳南山續募東臯隱名氏一千移急子五百勝硯卿保母安康五角金嘉春五角康怡生二角宋桂　三百陳李氏二百八十文日省堂李一百四十文陳連元一百念文陳長陞東臯子各一百勸善子六十從善子等八户各五十以上共一元二角錢三千文○恆　全金鋪交來母自欺齋助規銀二千兩萬成靛青行曾煦堂先生交來魯國氏爲長子求攺過作廿五元○塔册杭省江千厘局寄來閻鵬九五元程源盛二元兆仙趙錦福各一元茂興銅洋一元○本埠湊數主人金十元舘頭厘税分局寄來　度尾一元勉力子二元無名氏五角當湖完愿人四角○南通州張茂南四百文虹口怡昌號來陳孫氏洋一元銅洋二元求平安李洋三十元楊浩　一元鄭錫崑一元清河謝氏求四季平安一元○○本日共收規銀二千兩英洋一百廿一元小洋十四角銅洋三元錢三千四百文合併聲明 
[上海三馬路與昌恊賑公所陳竹坪經收河南皖北賑捐六月初二日第一千零五十九次清單]  
　　同康莊交來無錫徐鏡莊等經募萬豐八元四户各二元恊昌行一元四百六十迎湖銅洋一元錢一千九百又廿三人各一元正茂等廿一户錢二千一百文復太源一千王　生莊九百五十四人各　百范同和六百　陽五百七十又七户各五角朱順興三角趙仁堂無名氏各一角二十九户各五百四人各四百又三人共錢一千二伯六十不書名三户共錢一千五伯六十隆大行等四十七户各三百德隆莊等五十一户各二百王子建等五十四户各一百諸安榮官七十錫山袁子榮魯蘭亭錢仲英章洪發各五十蘇阿二廿文共來英洋一百二元二角四分○安慶大南門熊吳氏産後完愿二元熊重兒祈平安一元○解囊册梁溪棉力子一元○和記土行十元俞祝花求合家平安一元武陵氏求平順二角德源洋貨號來廷誥二元胡濟川求女病全二元遐齡子求父病全一元○本日共收洋一百廿四元小洋四角四分合併聲明 
[上海三馬路與昌恊賑公所陳竹坪經收河南皖北賑捐六月初三四日第一千零六十六十一次清單]  
　　蘇州恆孚銀樓顔子賡善士續來五月下旬桶捐八拾二老人洋六十元愧無寸補氏爲三寳病愈完愿二元又散捐錢三伯十二文靈字册江西壽萱草堂募陳職思堂五伯思補堂鄧鄭懷仁堂高賜鏡堂詩禮堂孔壽萱草堂五户各四伯胡門　氏三伯職思堂陳等五人各二伯餘慶堂徐一伯五十又五人各一伯又二户各五十共合來銀二兩七錢三分解囊册蘇省力薄子求父病全一元又求合家平安銅洋一元又程崇德堂一千二伯五十許敦厚堂五伯七十三户各五伯又四户各三伯又四户各二伯共來五元錢廿文又江西徐慧生募乾記德記信記大記無民五户各一千小泉五伯共五元水灾圖册瀏河不書名二元普濟册杭州隱名十元餘慶册俊儀勉　居士募五户共一元漂陽姬古愚五元李鴻盤一元湖州同興號董愼卿二元松江不留名文銀二兩本埠無名二元鄧雲芳先生醫資四洋二角四伯豐泰銅六元○兩日共收洋一伯零一元銅七元文銀四兩七錢三分小洋二角錢七伯三十二文合併聲明 
[上海北市絲業會舘籌賑公所施少欽經收河南皖北賑捐六月初六至初九日第一千七百八十至八十三次清單]  
　　徐秋畦爲妻病愈完愿洋三十元寗波鄞縣陳隆藻爲妣姚淑人補祝六旬仙壽懴資移助廿四元邱文求病速愈廿元山陰　國損求姊病速愈由豫大寄怡和來十元桐鄕沈善和爲得子親友贈儀奉嚴命移助由李順昌來十元桐鄕邵貢夫爲三兒種花完愿十元内銅洋一元金沙虞松年募翕堂求　兇化吉人口平安洋十元程孫氏自助求保乳患平愈十元惇聚堂蔡十　吳江北坼鎭趙焯求合家平安十元趙王氏求免灾晦二元沈家港朱靜卿求盰胃氣速愈五元　西荆病求愈人由大倉陳集義奇來六元蒋采亭爲女瑞寳求病速愈先助五元羅店　廷杰求子病速愈五元杭州春輝庸周四元武林范西林爲李氏病　全一消元嘉善詹姓病愈愿二元張幼山妻姜氏生産平安一元陸元坤生意興隆人口平安一元嘉興無名氏求人口平安鋤月草堂求心願平安各一元豫章不留名求媳胎平安一元餘慶堂惠一元姜文卿銅洋一元以上初六日○公記洋八元漂陽隱名氏施藥資移助六元仁和凌銜爲女芹姑久病求愈五元梁溪周氏女求病速痊完愿由無錫鹽公棧寄來五元寳應福興潤信局斐葆元四元無名氏保合家平安二員銅洋一員王氏阿新求病速痊洋一員沙頭蔡芝坪五月衣厘一員錢五十文○俞小方兄來同和同泰生各規元二兩八錢三分七厘合利同泰生各二兩二錢一分四厘○福建滋德堂洋銀二元不書名繹志堂不書名楊岐安四户各一員賜錦堂洋二員公立堂林碧岩陳之　三户各一員共九户合洋五員爛板六元○沫經高平孺募朱文長王寅甫各錢四百文馮菊坪洋二角共三户合洋一員安徽舒縣曉天司署募毛泰　談宏裕合太祥泰張生生堂顧賛明吳秀七户各錢五百文聶合盛程怡　鳳廣　王恆和四户各四百文陳永源程恊成朱宏盛太和祥汪復德豐　六户各三百同順王義和金利生黄仁太閻仁和自耕堂六户各二百文四知堂四知堂也方小子天印山樵四和堂五户合一千文共廿八户由馬萬隆寄來本洋六元毛錢一百文以上初七日○漢口朱生記棧求平安生洋三十元内銅洋一元徐朱氏再求病速痊由徐石翁來洋十元滸關　公堂程清軒募無名氏祈合家平安十元祝少英保署天平安十元黎宅求保子十元胡仁趾由惠泰莊來十元東亭汪寳　募湯趙氏再求母速愈由廣源來十元沈雲生小姐求病速愈十元鎭江同泰豐德厚堂六元楊州成志善平安五元無名氏由南順記來二元五角杭垣　公舘募魏兆璋二元　洋　昌祈諸事平安一元○杭垣吳震大募陸子才章程氏各洋五角施家順章　庭陳煥　袁玉潤許春亭許豫堂方鏡湖周錫祺嚴霞軒楊步先單延　屠甫翁芳張義亭十四户各錢三百文共十六户合洋五元以上初八日○寓蘇中原人祈家人病愈由恊康莊來足銀三百兩合規元三百廿四兩一錢半　北爲母周太六旬壽　奉命筳費移助規元一百　重慶姚權恆由盤記棧來足銀三十兩浙蕭通奉第韓仁壽堂讀募孝思堂保佑堂上庭音老人除病益壽洋一百員蕪湖敬畏齋續助五十元　　洪光　爲子昌本求保天痘平安十元浣青閣主求子病愈十元單氏喜筵移賑由惠泰莊來七元蘇省延陵氏求家宅平安六元盤記棧來黄槐　慧　黄丁氏三户各五元蘇省老人和震記募林大隆號五元　記　行求保行内諸友平安四元公平洋行蘿　氏進思退補各二元瀛記二元鄧門蔡氏求病卽愈二元蘇州　公堂蘇源求仙氣平復二元又求合家平安一元大團龔潤生募黄姓子求夏天平安廣　女士求暑天神清氣爽各一元○蘇州王雨生募無名氏錢五千汪醉六張幹周然黎書房三户各一千怡怡主人九百益老堂五百古香書屋　觀齋童粒民三户各四百共九户合洋十元以上初九日 
 
 
 

Page 10

 
 
   
 
