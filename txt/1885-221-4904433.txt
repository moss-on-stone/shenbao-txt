# 1885 - 221 - 4904433

 

Page 1

 
 
[四十八號畫報出售] [  申報館主人啓]  
　　上月二十一日招商局各輪船換挂龍旗氣象一新圖之以志欣幸其報首之畵譜一圖豕一圖羊均係任君阜長所繪筆墨之妙賞鑒家早有定評無煩贅述准子初六日出售後附淞隱漫錄圖說一則此布 
[重印青樓夢告成] [  申報舘主人啓]  
　　吳門爲山温水膩之鄉七里山塘鶯花如織釐峯慕眞山人捃其艶影著爲奇書顔曰青樓夢都六十回本舘曾取而印之數更寒暑早已鄴架一空兹特重付手民較前尤覺較對精工裝潢古雅定于今日出書仍釘十本價洋五角諸君子盍循曩例購歸以供酒後茶餘之消遣乎 
[勸應試士子勿夾帶私貨說]  
　　今年爲乙酉正科各省士子之赴省試者近俱紛紛前往三年不蜚一蜚冲天三年不鳴一鳴驚人採桂子而宴鹿鳴在此時矣各處舟車以此而利市三倍除江南鄉試其由上海啓行者凡本籍曁龍門書院諸高材生皆得蒙道憲特雇輪船以相送此外則皆雇用民船就江浙兩省而論赴試之船殆不可以數計船桅往往高扯黃旗大書江南浙江鄉試字様乘風破浪揚長而過者絡繹不絶自七月初十外起至於八月初間盖有科舉者有恃不恐不妨遲遲吾行雖至八月初二三趕到埴寫卷頭正可及鋒而試其無科舉者則當先往以俟學憲錄遺并有游學在外數年不歸未及錄科尚須補歳者則其去也更早以是先後次第大有不同而各船戶則正可乘此以獲利其所利者非僅舟資而已也江浙兩省厘卡林立商賈營運貨物往來例須報稅查騐平時一船徑過厘卡盡力搜查防有偷漏雖絲毫不能暗越獨至大比之年各士子應試船隻揚帆徑過本不搜查於是奸商藉此舞弊商通船戶船戶利其厚賄願爲之包送乃鑽營謀幹專作試船生意黃旗高扯度局越卡得以遄行無阻而偷稅之弊至於不可究詰官府初時亦未嘗不知祗以爲此等弊竇或係士子所爲彼赴試諸生大都寒士居多三年一試長途盤費殊苦難籌因而必不得已藉區區貨物之免稅以補川資之不足其情實爲可憫故雖明知之而假作痴聾是亦隂行其德之一端也誰知此端一開而士子中之不肖者或竟以此爲生財之道且不盡士子爲然並有非士子而貌爲士子者公然亦有考籃書篋齊紈白袷衣履翩翩雇用大舟滿載私貨夷考其實則皆奸商所僞托如是者亦不之人并有舟子貪利私向商人包定私貨若于而一面兠攬應試者之生意以便其私圖迨至卡上查出坐船之人茫然不知者有之凡諸弊端不一而足以至凡遇鄉試年分此數月中厘捐因之大爲減色官憲乃不得不從嚴查禁各處局卡遂較平時搜查更緊說者謂局卡諸員或誤會上憲之意以至市怨於士子而不知其非也夫士子讀書明理安分守法是其本等初何敢爲奸商之所不敢爲其所以然者仍受奸商之煽惑或受舟子之欺朦至自壞其名氣殊不値也猶憶已卯歳有友赴浙省試自滬啓行已在七月旣望友亦遊學在外欠考歳一場須早回以補歳考者坐無錫快船適遇順風屈指二十一二日可以到杭正欣欣然不勝快慰沿途懸旂鳴鑼而過頗無阻滯比至張涇匯卽俗所稱將軍匯爲入浙境之第一卡巡丁呼令停船待查舟子不之理大有風利不得泊之氣象該卡遂嗾炮船追及維舟以待巡丁司事到船稽查查出耍貨及水果等物若干件皆未報稅乃拘其船勒令罰若于倍船戶向友求爲緩頰友其以先之不以明告也怒斥之巡丁等知此貨爲船戶包送與客無干因拘船戶去不知若何議法待之兩日始受罰開船從此節節阻滯當是時友欲易船則已不及懊惱殊甚然已無可如何比至杭則已二十五晚上補歳之期早過須俟本學老師備文求考始獲定期補歳錄遺友於學中頗通聲氣再三斡旋費去洋十餘元而後得與試榜後依然　羽垂翅而歸至滬與余道其事如此余笑謂之曰子之船價殆可免乎友曰否不但不免船價而且代舟子費去小錢不少余曰噫子則寃矣船戶之爲此也爲利也欲得其利而不得因借子以爲護符今則利無所得而反致大失彼船戶固咎由自取而子則旣出船價復費小錢考試逾期又多費用而不知者轉以子爲此行必有大獲雖不得名而尚可得利也子其何以自解也耶友聞余言悔已無及凡若此者殆不止余友一人今又當大比之年吾恐各省赴試士子之紛紛前往者仍有蹈此覆轍致爲他人所累故特爲此大聲之呼願應試諸君聞而深省勿貪小利以自悮并勿爲他人所誤也 
[諭旨恭錄]  
　　六月二十五日奉旨這所叅疏防監犯越獄之管獄官福建閩縣典史胡永情着卽行革職署閩縣知縣祁徵祥着先行摘去頂戴勒限將逃犯薰蘭甫等趕緊緝拿倘限滿無獲卽行分别叅辦餘着照所議辦理該部知道欽此同日奉旨這所叅疏防越獄之管獄官雲南蒙自縣典史黃興南着卽革職拿問交張凱嵩照例審辦有獄官蒙自縣知縣成占春着先行交部議處仍勒限緝拿逃犯李小五務獲究辦倘限滿無獲再行分别叅辦餘着照所議辦理欽此 
[本館接奉電音]  
　　昨接北京友人專發來電有六月二十九七月初一兩日諭旨二道敬謹譯豈○六月二十九日奉旨趙佑宸補授太僕守卿欽此○七月初一日奉上諭劉秉璋奏會匪勾結滋事登時撲滅一摺本年五月間浙江台州府屬有外來哥老會匪勾結仙居土匪謀爲不軌經飭地方文武並調派防營前往勦辦該匪瞻敢相敵各軍奮力攻擊先後擒獲首要各匪分則正法審辦當將全股僕滅辦理尚爲迅速所有在事出力員弁着准其擇尤酌保毋許冒濫餘着照所議辦理欽此 
[鐵艦啓行]  
　　前報載中國在德國定造之鐵甲船一艘由斯答丁行至基孩兒途中擱礁一節昨得德國來函悉駐德大臣許星使遵旨專摺奏派楊誠之太守統帶定遠鎭遠企遠三鐵艦於五月廿一日自德鼓輪回華直逹北洋禀請李傳相騐收鎭遠定遠兩船業開出口外企遠尚在口内稍有擱阻尚無損壞按太守以宏才碩學襄賛星華壇坫雍容使四方而專對艨艟高駕壯萬里之行程王仲瞿詩云樓船楊僕是文臣正不徒巨川舟楫爲國家捍禦材也 
[請撥欵製船摺]  
　　奏爲中法議約已成懇由船政試造新式雙機鋼甲兵船以壯軍心而堅和局恭摺會陳仰乞聖鑒俯准撥疑事竊查同治十三年倭兵擾臺前總理船政臣沈葆楨疉次商辦鐵甲兵船在事官紳有婉辭諷止 
 
 

Page 2

 
 
者有直言駁辯者而沈葆楨與洋將之言曰有鐵甲而兵輪乃得用其長無鐵甲而兵輪終恐失所恃議者謂其慮患之深不遽信其謀兵之善也迨上年法人犯順各處新報開列法國兵船綜計不足三十號而差遣轉運各船亦充其數至上等砲船不過與福勝建勝等船爭猛上等捕船不過與南琛南瑞等船爭快徒以二三鐡甲縱横閩浙洋面馬江之役七船同沈石浦之役五船俱退雖管船者不得其人而處聲所播士膽先靡要皆無鐵甲而兵輪失所恃之明証也然則懲前毖後之計整頓海軍必須造辦鐵甲時勢所趨無庸再决者矣查有船政出洋學生同知銜魏瀚叅將銜遊擊陳兆翺都司鄭清濂等在洋肄業時逾七年曾經委令監造德國鐵甲兵船閱歴頗深據稱法國於光緒十一年創造雙機鋼甲兵船名柯襲德士迪克士飛禮則唐等三船計船身長中尺十七丈三尺九寸船腰闊四丈船旁鋼甲厚八寸艙面鋼厚二寸每時可行中國海道八十里配用新式康邦臥機計算實馬力一千七百匹較北洋德國訂造之定遠鐵甲船身較小與濟遠鐵甲馬力稍輕而駕駛較易費用較减除炮位魚雷電燈另購外每船工料估銀須四十萬四兩船並造須二十八月可成三船同造三十六月卽竣閩省若得有此等鋼甲兵船三數號炮船快船得所護衛胆壯則氣揚法船斷不敢輕率啓釁兹禀由提調道員周懋琦繪圖轉禀請示並據試造雙機鋼甲以魏瀚鄭清濂吳德章監造船身陳兆翺李壽田楊廉臣監造船機確有把握如果虛糜工費甘與該學生等一同科罪等語臣等復查疆臣議辦鐵甲十有餘年或因吃水動逾二丈三四尺中國海口較淺出入不能自如所可慮者一閩粤等省船塢過小修理不能勝載所可慮者二船身滯重轉棹未靈管駕不能如法所可慮者三該道員周懋琦等所呈總分船圖據開全船墩載一千八百墩吃水止深一丈二尺二寸沿海各口均可駛行則出入不難矣船政前爲南洋承辦開濟等項快船實馬力二千四百匹本勘定附廠紅山山麓另造砌石大塢預備修理南北洋快兵船鐵甲船之用核估工料需銀一十萬兩三四月可以工竣現將次第造辦則修理不難矣三屆出洋學生另請案加展年限每年在外國兵船閱歴須扣足六個月爲期船政又另購夾板復設練船爲出洋訓練學生水手之用則管駕亦不難矣自來兵家有恃乃可無恐先聲足以奪人南北洋籌辦水師頗費財力援閩之師久而不出出則遲回觀望畏葸不前法人得窺絶微遂乃截商阻漕以欺中國鐵甲未成兵船無護不敢輕於嘗試得以大肆要求幸而諒山復爲我克臺澎不能安据孤拔又伏冥誅餉絀民譁暫時就範然而法人豈能一日忘臺澎耶該道員久官閩臺該學生等籍隸福省均無希圖名利之心祇以馬江死事諸人非其親故卽爲鄉隣以報分雪憤之心寄於監作攷工之事其成效必有可觀至所需製船經費一百三十餘萬兩或在洋關酌撥抑或另籌協濟現雖經費異常支絀然必需之欵臣等不敢稍有畏難應俟奉　旨後臣昌濬等隨時妥籌辦理所有船政試造雙機鐵甲兵船緣由理合會同馳奏抑臣等更有請者歐洲大局已成連横之勢中國若再拘于成見情形岌岌可危除製砲造船教將練兵别無自强之道然不開礦練鐵購機造爐事事購自外洋財源溢出軍火之費較之洋藥漏巵尤爲繁巨臣宗棠日前拓增船砲大廠一疏仍小宸衷獨斷天下幸甚此摺係臣蔭森主稿臣宗棠臣圖善臣昌濬臣兆棟會商意見相同謹恭摺附輪船到滬交上海縣由驛五百里馳陳伏乞皇太后皇上聖鑒訓示謹奏 
[公司競利]  
　　日本新聞云三菱共同兩公司俱由日廷招商創設共同在外洋定造之各新船近已陸續駛至與三菱不無嫉妬各自貶價以廣招徠日廷惡之嚴行示禁而兩公司置若罔開依舊有心爭競日廷遂飭兩公司妥議章程合併爲一該公司等迭經聚議粗有頭緒然横濱日報則謂兩公司如果合併必將所有船隻棧屋碼頭生財估定價錢作爲股分僅就三菱所有船隻財産估價已値洋蚨二千萬元共同公司以爲今日之船不能悉照舊價且三菱之船多係舊機器航海用煤倍於新船客房艙口較之新船亦形不便且三菱每年添造新船五艘每船需洋蚨二十萬元加以各口司事薪水計六十三萬之多旣有諸多難處而欲强共同以從之恐不能見其和協也據三菱自以爲多年主顧棧房碼頭一切無不便利誠如此則兩公司之意見只得各便其所便恐合併之事終成畫餅且此後爭端必更甚於今日也 
[租船巨欵]  
　　日本西字報云英俄齟齬以來英廷已租定内外商輪一百三十五艘照報關墩値計算可容三十萬墩實可載四十萬墩有奇現各船照常使用聽候朝命差遣每月英廷應給水脚一百萬元可見經費已屬不貲矣 
[星軺過禾]  
　　初二日傍晚時嘉興宗郡守及嘉秀兩邑尊皆出城登舟前往蘇州塘迎接福建大主考直至二鼓時經北麗橋河過塘棲以去在郡各員迎送如禮 
[蘇省决科]  
　　蘇省紫正兩院决科案已於上月廿四日榜示計取超等六十名特等一百二十名一等一千一百八十餘名冠軍者爲王君有德得膏奬銀二十餘金其次至一等終名亦各得卷費洋一元云 
[雲間新雁]  
　　李質堂軍門蒞松十載早有引退之志近見海防靜謐而軍門舊傷復作遂致書曾爵帥懇請代奏乞恩回籍調理未知爵帥之挽留與否亦未知　朝廷之恩准與否○時蕚卿太守以錫欽使衛中丞將次蒞滬故於初五日自松赴申恭迓憲節○松屬往年膽錄書手不過到江甯雇充此次時太守照科場條例飭各縣挑選正身書吏字迹端楷者充之復造年貌圖册印臂送府考騐定於初十日取齊十二日由府考試更派留松委員李君於十四日押送晋省○西門育嬰堂經時太守整頓後復派許君修萊廖君菊平總董其事又定司月十二人各司一月之事造册報府可謂法良意美矣 
[伺候星軺]  
　　錫席卿星使刻將蒞滬昨有督轅仁義忠信親兵四營及江蘇撫標滬軍親兵各一營鵠列法界金利源碼頭恭迎旌節上海縣莫邑尊亦飭差預備儀仗齊至碼頭伺候云 
[西節停訊]  
　　昨爲西歴中秋節法公堂停訊一期所有各案統於初九日解訊 
[因案株連]  
　　某差官由四川來滬購辦軍火携帶銀兩并僕從六人住法界萬安樓客棧六人中有沈蓮芳王占奎兩人係新用者久欲竊銀無從下手月初某差官出外拜客沈王兩人以尚有某家丁在外房看守仍不能肆竊乃約其同至南誠信烟館某家丁不知其計貿然前往旣至則沈王抽身回棧扭去門鎖竊銀一千三百兩逃逸某差官回棧始悉卽報捕房尋緝嗣知沈王兩人有友名汪喜在小東門一枝春附近開山東饅頭店卽往查問詎汪亦於是日停歇不無可疑正在找尋適汪在一枝春茶肆當卽鳴捕拘獲管押候訊 
[酒國風波]  
　　前日有梁統帶坐炮船來滬泊小東門外大碼頭旋卽登岸拜客時適有某國船主醉後坐杉板上岸見炮船横亘波面以爲欄彼去路意欲尋釁在船旁縱跳往來勢頗凶惡將至傍晚統帶回船見該洋人吵擾如故遣勇持片赴小東門捕房請派西捕前去彈壓法捕頭以該洋人非法國所轄未便派捕稍頃該洋人酒醒卽回已船統帶知衛中丞未卽到滬亦卽駕船而去 
[花叢閙事]  
　　前晚小東門外其花烟館鴇婦至捕房訴稱有營勇閙事請爲拘究捕頭以時當夜半况該鴇所訴係齷齪之事斥退不理該鴇去而又至捕頭始派捕往拘其人凶悍逾常不肯卽出致在樓梯間跌傷頭額到捕房後其人稱身畔有洋二十一元乃擕出賣物者除一元給該花烟舘尚有洋二十元今被打失法捕頭送仁濟醫院待痊後再行解訊 
 
 

Page 3

 
 
[扭毆控局]  
　　甯人余炳發僑居本城老北門内前日扭茶肆主徐順金至巡防北局金明府研訊之餘余稱素日與徐隣居有周雲卿者與徐口角爭毆小的聞而前往勸令周回詎徐謂小的擅自放周竟糾集羅祥林等數人不問情由扭住毆擊致小的身上受傷求請騐視徐供小的向在老北門内開設老虎灶晚間兼設書塲隣人周雲卿無端來店驛騒並將招牌抛棄向論不依反被糾余前來毆擊至小的亦已受傷明府問徐曰究屬因何與爾口角徐支吾不答明府謂爾等均非善類徐旣開茶肆又敢添設書塲寔屬藐法已極本應重懲姑念無知着具改過切結余已受傷不予深究一併斥釋 
[無賴宜懲]  
　　本埠大東門外十六鋪橋南首爲商賈雲集之所人烟稠密匪人最易潛蹤鄉愚之入市購物者若輩每視爲釜中魚砧上肉無端肇釁肆意拆梢雖已屢經懲辦其風終不舟衰前日有三林塘人某甲肩負搭連内置青蚨八百翼貿貿然行至太平碼頭突被無賴剪破搭連挖錢遁去某鋪中人見之將情知照鄉人急盡力向前追趕而該匪早已兩足如飛去如黃鶴矣甲以所失尚微不値呈控怏怏然負破搭連而歸 
[木船覆溺]  
　　有某號商木船一艘寄泊浦南白蓮涇前日潮漲時浪湧如山將纜衝斷船卽翻溺木亦浮滿江心當經隣船飛槳施救船上人得慶更生然所失已不少矣 
[幼童失路]  
　　前日有失路幼童在英租界行走由捕帶送英公廨據稱姓張名月泉年十二歳家在浦東陸家巷之東三里張家宅地方初三日同叔父來滬看盂蘭勝會以致走失葛大令飭差收管俟其家屬投案具領 
[飭繳捐銀]  
　　工部局西人至英公堂訴稱租界店舗門前凡搭凉棚篷帳務先開明大小闊狹報局估定每月捐洋若干共捐三個月給發捐照今有謙愼安茶棧所搭凉棚照去年式様加大令再捐銀四兩六錢四分竟敢出言不遜并有也是樓迎仙園等茶舘書塲及悅生洋廣貨舖九章綢縀莊均未報捐領照請傳案諭繳葛大令飭傳去後昨據包探秦少卿禀悅生九章往傳不到祗傳謙愼安等三家麥總巡捕頭禀悅生已報捐領照九章亦將來領工部局西人投案申訴謙愼安之執事人唐忠紀稱共搭凉棚二處已報捐銀六兩餘早經照付嗣據西人言棚様闊大此當問承做工人我確不知况照三個月納捐今祇月餘情願盡尾折卸捐票二紙呈閱也是樓之張士良　仙園之王子青同供門前紙有布篷並非凉棚亦無西人前來收捐大令告夏正領事謙愼安旣不願加捐將棚拆卸事屬可行至也是樓等應問该西人曾否前往收捐該西人答稱向章須由該店開單報明然後覆查定捐並無逕往收捐之例故請諭令報捐夏正領事商之大令以謙愼安不願加捐儘可商辦不應指斥工部局務令加捐項以儆唐一再置辨并請整頓大令以不必固執當照數繳捐至整頓節容後妥商定章又諭令也是樓等前往報捐 
[賣孩涉訟]  
　　謝餘連至英公堂稱開封府人因妻挈同子女遁逃今以吳關氏家尋見三歳之男孩當報捕房立傳該氏帶孩到案孩旣有下落尚有妻女務求根追吳關氏供丈夫吳生現住虹口地方因無子嗣憑金蔡氏錢朱氏等爲中價賣此子出洋三十元立有賣契突有人來認子特尋金蔡氏等交捕請究賣契呈閱金蔡氏供謝妻託我賣孩我託錢朱氏賣與吳關氏不知其中有何轇轕錢朱氏供與同葛大令命將該氏等暫發官媒冉行覆訊賣契存堂 
[英界公堂瑣案]  
　　大英醫院西人麥葛利署控恒利信局夥經售假藥一案經葛大令飭將信局夥邸小餘及開種德堂之姜夢熊押令交出張梅亭到案再訊昨據張梅亭卽張左亭投案稱藥粉係曹梅嶺向大英醫院司帳人顧松泉出價洋六元買來轉售與我出洋六元半我又售與姜夢熊稍取微利並非以僞藥欺人曹亦投案供與同大令以此案原由美繙譯易君會訊飭候禮拜二再訊定斷○華捕稱昨見開昇昌鐵行之陳順生乘坐馬車自行拉韁拘案請罰葛大令商之夏正領事判罰陳順生洋四元撥充醫院經費○華捕稱昨見徐阿生駕野雞馬車撞傷張王氏之左足拘徐送案葛大令騐得該氏果受微傷判罰徐阿生錢千文給該氏養傷 
[潤州水災]  
　　鎭江爲自古名郡枕山帶江勢極雄壯本年由春徂夏雨水本多芒種後正在刈麥栽秧疉遭𩆍雨低田已不無被淹乃五月二十六七兩畫夜復又傾盆倒峽平地水深數尺加以江潮上泛山水下注漫溢圩圍冲倒廬舍以致靠山沿江之田一片汪洋無從宣洩麥旣大半淹爛禾乃悉遭沉没春花秋熟兩無可望當有各鄉洲農民紛紛扶老携幼或數百名一起或千餘名一起連日赴城報災乞食幸賴邑侯仁慈立刻捐廉散給妥爲安撫方免滋生事端各自回歸靜候勘辦現已暢晴日久而水勢仍未大消且在小汛期内江潮仍與大汛無異相傳上游發蛟蛟水停頓江中須過四十九日方能入海此雖俗語恐非無因不然何江潮尚如是之大耶然災民則更苦不堪言矣盖節候已遲田未涸出卽雜粮亦無可補種嗷嗷待哺直須至明年春熟方有生計爲日甚長如何支持現聞邑侯一面上禀一面會商紳董邀集嚴佑之于百川諸善士竭力募捐俾資接濟想大仁人慷慨素者畛域無分必能一視同仁早爲緩手則數萬殘喘庶不致轉乎溝壑救人一命勝造七級浮屠止勿謂最爾偏災無須汲汲也如蒙惠寄賑欵可逕交鎭江電報局張廉翁經收 
[上海文報局内協賑公所接到揚鎭報災電音]  
　　七月初四日接揚州李維之毛聲和兩君電云初三夜風潮過大沿江沙洲破圩甚多已派人往查乞速濟○七月初五日接鎭江張君廉泉電云初二三兩日陡起風潮平地水深二尺沿江紛紛破圩淹斃甚多災民待哺嗷嗷叩求設法助賑以速爲貴○同日接揚州李維之毛聲和兩君電云破圩據聞有百餘處傷亡甚多俟往查後再報恊濟愈多愈妙附啓者疉接揚鎭來電桑梓之誼萬難漠視已分解英洋各一千元杯水車薪無濟於事務求好善君子迅速解囊卽日惠下轉交散放功德無量切禱切禱王心如謝銳止拜啓 
[書畫助賑]  
　　許仁甫係南臺先生哲嗣善寫蘆雁山水紈摺扇册每件减取一角大件不繪又張研齋願書聨額市招等大字百件助賑扇册等件不減不歸賑欵仍照仿帖舊章訐戯鴻堂及寳善街錦潤堂箋扇舗法馬路還讀樓書坊三家收件城内託縣橋南保濟藥房縣橋東玉成烟店廟内園翼化堂善書坊三處收件潤資先惠七日准有[  海上麗堂氏啓]  
[上海三馬路與昌絲棧陳竹坪經收廣東廣西賑捐七月初五日第三十二次清單]  
　　松江府正堂經募與字念三册有不爲齋洋三十元少記洋六元于香雪洋四元葆記程鼎豐邢大德黃信元錢天和吳景隆勲記日豐八戶各洋二元鴻順堂潤德堂炊萸舘知止居恩補軒全大陳阜成鼎泰萬盛德張同泰蕙記顧介記乾誠渼德堂敬業堂錦章杜大生同壽庚不留名陳日泰祥泰徵本堂留耕堂樹德堂章厚德堂徐恆潤朱日章日升陳硯卿恆大元于錦昌竹隱居黃信隆黃純記張二銘全寳記晉昌正大余天成祥泰豐森泰日豐丁泰記義順義豐春源愼順益源春源豐仁壽堂異授堂何恆源王永順楊德昇五十四戶各洋一元陳小坡翁經募與字四十八册由　文坡翁交來王承興陳錫麒二戶各洋二元藻記榮記葆記順記延齡安富寳善堂七戶各洋一元青鎭徐聽松募來春風草廬洋十元愼恕堂洋八元夢蓮室聽聰樓二戶各洋六元慶慈軒月圓人壽樓二戶各洋四元皆宜軒羅浮香夢樓二戶各洋二元永義昶局寄來重固源泰典中秋節太平醮移賑洋三元劉湧泉翁經募與字念册脩儗堂孫洋十元蘇州正大局寄來沈公館經募隱名氏洋六元和氣堂壽益堂二戶各洋五元無力子洋一元力不足陳力不足金二戶各錢二百文泗徑順成局寄來同泰園諸友各司節省中秋節席資移助洋六元浣薇小舍徐南宫二戶各洋一元陸大官二官三官節省日用三戶各洋一元陳雅樵喬小庭范鯨生屠洪生趙良桂不留名六戶各錢二伯文合來洋一元錢八十五文與字三十八册劉湧泉翁募來沈姓許無名氏陞祿號各友郁今 
 
 

Page 4

 
 
氏四戶各洋一元龐福齡恆吉莊各友二戶各洋五角高蓮生錢三百六十文周少杉錢二百文二戶錢各洋五角無名氏不留名二戶合洋五角高恆源號胡吉甫徐養型沈敬安謝煥章邱玉卿曹懷德宋子湖俞榮桂史兆文十戶合助洋一元顧洪昌顧敦本顧懷清顧以煃顧昌增顧昌恆顧昌墉顧潤之顧澤之顧錫顯十戶合助洋一元松江情殷力棉人經募由全盛局寄來東陋書屋不留名二戶各洋一元孫映雪力不足子二戶各洋五角情殷力棉人蓉裳居士二戶各錢六百文志堂書屋錢四百三十文也足居錢四百文無名士錢二百文以上五戶共錢二千二百三十文合洋二元松江居舜年翁募來由順成局寄來息影居洋十元全大存仁堂峯大恆益天和典信元典六戶各洋二元恆升寳善堂寳時室三戶各洋一元嘉興張萬豐經募由順成局寄來張南芬館主爲長子病愈完愿洋十六元春風草廬洋一元無名氏虛對洋一元無名氏小洋二角力不能銅洋一元蘇城雪香館主人經募由寳順局寄來程啓記洋十元恊興局寄來浙鄞陳兆麟洋四元恊興昌局寄來蕪湖廪生朱元翁中江書院决科膏奬移助洋三元厚餘洋四元映雪居福厚堂經德書屋邱許印善書移助程燫四戶各洋二元茗南讀易居士慈邑孔宴然顧紹卿魏隱名彝訓堂周五戶各洋一元有心無力氏虛對洋一元李隱名小洋一角寳竹堂呂小洋二角張引菴兄交來嘉樂堂洋一元○共收洋二百九十三元虛對洋二元小洋五角錢四百八十五文銅洋一元合并聲明 
　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路高易公館内協辦兩廣賑捐所經收七月賑欵清單]  
　　初三日朱霽峰十元○廣昌隆募安字第八十一册陳裕宗二元鍾步衢五元賴貴逢馮賛廷鍾兆鈞三戶各一元孛海長譚海波馮賛政三戶各半元以上八戶共捐洋十一元五角○鄭程先翁募安字第三十二册牧道八十元○朱錦堂翁募安字第一百六十七册曾文軒一元容偉臣五元○程先翁募安字第三十二册何金玉求保平安四元譚逸星求保平安二元無名氏一元○全盛信局帶來嘉定秦寳善棧疁右懺果齋廿三元○廣福和募安字九十四册徐介南屈星槎二戶各二元徐傑雲徐艾民二戶各一元安定氏簡啓垣二戶各半元以上六戶共捐洋七元○鄭桂翁募安字三十一册德商美士斯會三元尋芳書屋五元瑞康號四元周英賦二元四戶共十四元以上共計八十八元五角 
[鎭江電局代收粤賑六月分清單]  
　　督署電局馬募思補過齋會二百元又募一百元○俟儉堂募亷三十二號册衍慶堂五十元循理堂道南堂各二十元純碬堂十元○章復秋募亷卅三號册求安子仁濟堂盛三又兩亭三戶各十元章門張氏章門張氏章樹德章毓川四戶各二元○李挹仙王孟芝募亷廿一號册李挹記二十元亷二十二號册陳笙白董子驤裴子策王孟芝四戶各二元亷二十三號册周蘭記四元儲掄三二元○鄭平軒募亷三十五號册無名氏十元鎭源莊無名氏各三元焦東補過氏同源永庄裕康洋行景成公陳培之晉源庄公濟堂七戶各二元胡繼英謝雲溪祥記震泰趙靜符瞿萬和無名氏張聲洪杜順興九戶各一元○孫秋潭募亷三十八號册孫樂老堂二元○柳少雲募柳八號册潤東厚翁二十元柳十一號册補手江北布衣子各同事勉力子三戶各十元典東二十元柳十八號册長白原籍樂山氏慶再生二十元徽州原籍方十元無名氏周立德各一元誠手東賑移助有源洋行隱名氏各四元裕康洋行無名氏各二元潤東無名氏五十元○鎭氏代募亷三十號册補讀軒九元裕通祥方公興各二元吳林茂和記元福興吉順昌陳忠順和興昌王正興七戶各一元○三經堂求妻生産平安久有是心人先君冥壽懺資移賑資福二戶各三元○范壽芝俞履安募亷四十號册後樂堂十元何德中二元胡吳吳三戶共八元○大共收洋七百二十三元共解上海文報局粤賑公所計四批英洋八百元實墊洋七十七元 
[上海四馬路浦灘文報局經收廣東廣西賑捐七月上旬清單]  
　　初二日海栗樓虞五元益康庄十元義生庄四元萃利祥二元聚源二元鼎記二元滬上草堂黃二元黃楊氏二元拾翠亭李二元蔡文裕一元求公私平安氏七十元無名氏二十元泰生允三元○裕生祥募申字一百卅三號單力不從心子誠記二戶各一元俞欽記恆善居梅花書屋合記仁記有心無方人六戶各半元○嘉定衆芳廬虛對開一個○陳樸卿先生謝姓醫金一百文紅塵不逮子募源興號一元隱名氏銅洋一元○德州楊春坡翁募託周鳳和張星耀二翁募滬字三百九十九號册高善記求子初愿顧禮仁三戶各二元王衍慶堂十元顧乃清三元朱應銓五元周崇樸堂候保滋堂子多氏無名氏求福堂海氏勉力氏無名氏季亮記鄒直記徐敬德張蘭霞求子力未逮不足濟十三戶各一元天水求福氏移濟擾急二戶各半元楊瑞記鄒少記二戶各三角許仁壽四角共收洋卅九元　募滬字四百零一號册先交來洋一元虛對開一個銅洋四十二元未註細戶○保嬰總避募第一批曹銀十兩洋一百十四元小洋十一角銅洋十三元錢一百卅四文○同里金小甦經募馮錦標人白雲山人二戶各二元大安居立本堂無名氏青霞居士何所求五戶各一元螺雲石室本洋一元共收洋九元本洋一元○英公堂交來六月廿八日早堂王氏控妓　滋事之朱保卿罰欵洋十六元○常熟虛霩居經募滬字二百八十九號册清河桐記清河麟記二戶各三十元周謂陽十元無名氏五元悟慈道人無名氏二戶各四元嚴待時淡如氏二戶各三元顧愼恆一元共收洋九十元○常熟隣水居募滬字二百八十八號册丁芝孫五元雙桂齋兩元心養軒丁執菴惟痒室三戶各一元共收洋十元○金沙姬古愚募申字一百卅四號單惜隂軒二元潘立堂許泰豐包仲良雙桂堂潘史煥文陸仁富綠蔭書屋七戶各一元潘永來慶豐行鎰興號裕豐號四戶各七百文恆新泰正泰包錦泰三戶各五百鼎茂張日新王鼎隆三戶各四百同松楊復興洪盛三戶各三百張慶仁二百森泰三百共收洋十五元○楊叔伊求病速愈十元○蘇州福慶隆號劉錫榮翁募滬字三百八十七號册林錦亭二元楊月溪郭鏡秋鍾炳南三戶各一元李世賓李松泉鍾開泰劉景山四戶各半元何韻堂錢三百劉谷樓錢二百七十共收洋七元虛對開一個○澄心書屋三十元十二齡童子足對開一個○南通州無力氏十元○藩署存心子八元無力子錢一百補麟趾二十元吳厚卿一元葆記一元○温防營務處上湘業家園四元温防親兵旂各勇十一元○臧鳳藻何炳榮二翁經募常州無名氏續捐洋二百五十元又募不書名汪十元○梁煥南翁經募隱名氏默禱椿萱茂十元○甌江寄客二十元○本日共收洋八百十七元銅洋五十六元本洋一元足對開一個小洋十一角虛對開三個曹銀十兩錢三百卅四 
 
 
 

Page 10

 
 
   
 
 

Page 11

 
 
[光緒十一年六月二十五日京報全錄]  
　　宫門抄○選單○御史本等奏叅劾坊官摺○西撫李奏據詳具奏片○奏爲陳明片○滇撫張奏委署粮儲道篆片○將軍古奏飭賠修火藥房並火藥片○將軍慶奏審明按律定擬摺○雲督岑奏委署總兵夾片○六月二十五日推班○延煦等各謝署缺恩○陳錦謝授鴻臚寺少卿恩○内務府呈進九九盒○倉塲奏漕船五日回空○吏部奏派騐看月官之人臣派出徐桐烏拉喜崇阿延煦熙敬桂全烏拉布周家楣胡瑞瀾安祥順齡阿彦泰何崇光馮應壽鄭訓承隆恩張人駿○召見軍機○呈上明日辰初受賀辰初二刻入座聽戯○光緒十一年六月分選單道廣西桂平梧鬱鹽法周鶴甲知州順天覇州邊祖恭舉知縣直隸新河孔憲高四川金堂王用綬山東齊東王儒章俱舉山東青城李仿蓮文童山四孝義魏秉銓監州判雲南姚州沈桂憒監府經直隸廣平臧良圻監典史貴州鎭遠李勛附監○○巡視中城御史臣本貴臣汪正元跪奏爲坊官匿贓不交匿案不報嗜利無恥怙惡不悛據實叅劾恭摺仰祈聖鑒事竊臣等先後奉命巡視中城事務臣汪正元於三月間巡城至正陽門外西月墻地方見有二人揪住一人毆打查係車夫劉二與坐車人何五因爭道共毆赶買賣車人于大等情卽交本城副指揮劉鴻賓騐傷訊詳該副指揮叙供不實並揑稱劉二被于大打落牙齒踢傷胸膛當堂親驗劉二無傷將該副指揮記大過一次並告以記過三次卽行撤任等語該副指揮回稱以後不敢荒唐四月間該副指揮突將張潤王文瑞追銀二案開具事由口稱現經調處懇請銷案臣等不勝詫異詰以　　　　 
報案由坊結案由城案經調處兩造俱應到城具結何以此二案無人到城但憑坊官口稱情願完案且不將原卷呈閱此何以故該副指揮卽於袖中抽出二案原卷查閱俱係上年陳案因令其將未完案件開具清單備查連此二案未完者十二件再將該副指揮記過一次本擬將其撤任因前有記過三次撤任之言暫行緩撤兾其改過自新乃於五月二十五日忽有馬逢榮到城遞呈喊冤訊係伊典堂兄馬逢華共開蠟鋪馬逢華不肯算帳四月間伊赴該副指揮衙門喊告連過二堂忽稱　暇審案置之不理伊因本利無着情急喊寃等語臣等尤深詫異坊官收案例應報城候批然後傳訊此案並未呈報私過兩堂倘有情獘臣等何由得知當即將其撤任况該副指揮拿獲絡竊賊犯贓物香串一挂傳主認領該副指揮換給一挂事主不領又換一挂事主仍不領當撤任時曾諭以賊受官刑而官匿賊贓不但無顔對事主並且無顔對賊犯該副指揮悍然不顧至今不交原贓如此嗜利無恥將來若得選缺知縣勢必資其貪婪爲此不得不據實叅劾相應請旨飭下吏部照例議處以警官邪而肅吏治臣等愚昧之見是否有當伏乞皇太后皇上聖鑒訓示臣等謹奏奉旨已錄○○李秉衡片再前准吏部咨廣西巡撫奏土田州改土歸流案内添設奉議州吏目一缺應作何項缺未據聲明應令該撫等酌定奏咨報部核辦等因當經行司核議嗣據藩臬兩司議詳奉議州吏目一缺應作爲烟瘴調缺三年俸滿在任候升詳請具奏在案前撫臣漏未核辦兹臣清查接管卷件覆加查核應如司詳辦理相符附片具奏伏乞聖鑒勅部核覆施行謹奏軍機大臣奉旨吏部議奏欽此○○李秉衡片再本年係屆乙酉科選拔各學生員之年業經學臣詹嗣賢於按試各府時隨棚拔取咨明存案查向例應於八月以前齊集省城就學臣考棚會同撫臣通行覆試次日就撫臣署中騐看兹臣奉旨暫護撫篆在龍州辦事屆時如未回省擬由藩司會同覆試驗看以符例限理合附片陳明伏乞聖鑒訓示謹奏軍機大臣奉旨知道了欽此○○張凱嵩片再雲南糧儲道劉海鰲病故遺缺當經奏報請旨簡放一面會商遴員接署並將日行事件暫委署臬司熊昭鏡兼理在案查該道有分巡水利之責且經管通省兵練糧米又備舉行鄉闈例應提調非才堪肆應者難期勝任兹查有留愼委用道湯聘珍係曾經保奏奉旨存記人員現充關外營務處運籌精密久著勤勞堪以署理臣等往返函商意見符合除分檄飭遵外謹會同雲貴督臣岑毓英附片具陳伏乞聖鑒謹奏軍機大臣奉旨吏部知道欽此○○古尼音布等片再查省城武林門内距營三里老營洞地方向有八旗火藥局一所自遭兵燹被燬無存同治三年克復後經前任將軍建復在案惟查旗營操用火藥向由浙江防軍支應局隨時領用如稍有餘多暫存該局以昭愼重詎於本年二月十二日據管理火藥局務協領長山稱於十二日寅刻風雷交加猛然震烈一聲陡將火藥房三間火藥一千三百十七斤轟燬幸未傷人亦未延燒民房等情當經奴才等派委左右二司公同查騐去後兹遽呈稱據報燬去火藥一千三百十七斤並火藥房三間稽核該局案卷數目均属相符等情奴才等查協領長山在着辨公向不住局惟火藥要需豈容有失應將燬去房屋三間着落協領長山賠補火藥一千三百十七片着落値班雲騎尉恒賢及領催兵等如　賠補以重要需除分别責懲外謹附片奏聞伏乞聖鑒謹奏軍機大臣奉旨知道了欽此○○奴才慶裕寳森跪奏爲審明揑控毆斃人命並究出誣賴竊馬各犯按律分則定擬恭摺奏祈聖鑒事竊照光緒四年十二月初六日據逹爾罕王旗台吉丹比呈稱台吉敦都圭誣伊竊馬率弟喇嘛瞿里吉等將伊綁拿到家拷逼認竊未允嗣伊家奴汪卜潜赴省控復被敦都圭等截毆斃命伊在押逃出赴省呈控等情到部因屢提犯訨未到僅准王旗報稱敦都圭物故並稱丹比另有竊案干涉請交回本旗訊辨當經前任將軍崇綺會同奴才寳森駁斥催提一面將詢庇犯証之逹爾罕王奏叅議處仍請飭催該王旗遵將此案應訊犯証解部審辦嗣准理藩院咨開内閣抄出奉上諭崇綺等奏蒙古王旗延不解送犯証請旨議處一摺逹爾罕王旗台吉丹比呈控敦都圭等毆斃人命一案迭經催提人証該王旗輙敢抗不解送藉詞支吾實屬藐玩已極着理藩院查取職名照例議處並着該王旗卽將此案應訊犯証按名解交盛京刑部審訊定擬欽此欽遵等因前來嗣准逹爾罕王旗將喇嘛瞿里吉加那屯舊堡里精送部並據那逹拉巴薩拉烏力吉二喜格阿莫古朗先後投訴前來奴才等隨督率司員親加研鞫緣丹比那逹拉巴薩拉烏力吉一喜格堡里精喇嘛瞿里吉加那屯舊均係逹爾罕干旗管下蒙古那逹拉巴薩拉係已故臺吉敦都圭之子阿莫古朗係敦都圭已故家奴旺卜之弟同治七年間那逹拉巴薩拉與棍楚克札勒森烏力吉二喜格堡里精四家丢失馬六十匹因尋未獲即至札薩克處記擋至十二月間經副盟長果爾羅斯公拿獲賊犯烏拉圖巴彦巴也勒得馬四十匹經該王旗將敦都圭等四家傳去將失馬收回餘馬無着嗣敦都圭在外聽人傳言所失馬匹是丹比同烏拉圖等竊去卽帶人將丹比拿至家内因丹比患病未送王旗經丹比胞兄呈經該土旗將丹比傳訊一次堅不認竊復將其飭交敦都圭帶回看管日久疏懈丹比乘空逃出因敦都圭無故誣賴竊馬並憶及敦都圭家早年買伊伯父色力吉洽家奴旺盿一戶人口嗣因旺卜不服管教被敦都圭毆責後因病身死當找喇嘛瞿里吉等與旺卜念經一時情急赴省揑以敦都圭挾伊討要典奴旺卜牛銀之嫌誣賴竊馬率人將伊綁拿至家拷逼認竊並家奴旺卜見伊被押情急逃赴省控又被敦都圭聞知帶領瞿里吉等截回毆斃各情赴部呈控因屢提犯証未到當經奏請飭催該王旗將應訊之喇嘛瞿里吉等送部兹據那逹拉巴薩拉等投訴到案嚴審誰犯等各供前情不諱奴才等仍恐不實不盡反覆究詰矢口不移案無遁飾應卽擬結查例載控告人命誤聽人言情急妄告於未經騐屍之先盡吐實情自願認罪遞詞求息者訊明該犯果無賄和等精照不應重律治罪完結此案丹比雖訊無同烏拉回等偷竊馬匹情事揑控敦都圭挾嫌誣竊綁拿看押並將家奴旺卜截毆斃命等情質之屍弟何莫古朗供明因伊兄旺卜不服管教被主人敦都圭毆責後因病身死屬寔復詰丹比供認誣妄懇求不治重罪自應按例問擬丹比合依控告人命誤聽人言情急妄告於犯果無賄和等情照不應重律杖十八係蒙古照例鞭責發落該犯所得罪名恭逢本年正月初四日恩旨應准援免仍交該旂嚴加管束敦都圭因失馬無著誤聽傳言係丹比同烏拉圖等竊去不察虛寔輙率人將丹比綁拿看押旣訊據那逹拉巴薩拉供明伊父典買家奴旺卜亦無拖欠牛銀及丹比委無竊馬别情已屬妄指拿誣良敦都寺除訊無毆斃家奴旺卜不議外應照誣良爲竊律擬以杖流業已病故應毋庸議烏力吉二喜格堡里精因失馬未獲至札薩克處記檔與止受催與旺卜念經之喇嘛瞿里吉加那屯舊等均無同敦都圭將丹比綁拿拷逼認竊及將旺眩截毆斃命各情事應同訊無不合之那逹拉巴薩拉阿莫古朗等均免置議卽行省釋除杪錄原案供招咨送理藩院查核外理合將審明定擬緣由恭摺具奏伏乞皇太后皇上聖鑒勅院議覆施行謹奏軍大臣奉旨該衙門議奏欽此○○岑毓英片再署昭通鎭總兵鄧榮升署並洱鎭總兵記名提督馬忠均　　日久臣擬調營差遣訓練防勇所遣昭通鎭總兵缺以記名提督吳永安署理普洱鎭總兵缺以記名總兵覃修綱署理均堪勝任除分檄飭知外謹附片具陳伏乞聖鑒訓示謹奏軍機大臣奉旨兵部知道欽此 
 
 

Page 12

 
 
[光緒十一年六月二十六日京報全錄]  
　　宫門抄○教職單○楚督裕等奏營勇緝叙得力遽難裁撤摺子○又奏解京員津貼銀兩夾片○又奏揀員調補繁缺知縣摺子○浙撫劉奏爲請註銷世職仍照原官議卹夾片○將軍古奏請撥補駐防筆帖式摺子○六月二十六日推班○召見軍機○○光緒十一年六月分教職單教授山西朔平郝敦圉汾州舉正諭直隸天津和恩綬順德崇山西忻州張文蔚平暘舉訓導順天香河雅煥文永平直隸平山張維嶽順天山東郯城李普照武定俱歳奉天廣甯永濬止白漢舉山東卽墨郭鳳翔濟南河南魯山劉玉田懷慶四川逹縣潘清蔭重慶俱舉復諭四川廣元周寳藩成都廪復訓直隸天津馬藉田河間山東諸城周清泰濟南廣東瓊州張乃銘肇慶四川順慶劉道梧重慶俱廪浙江定海王壽札杭州舉湖北德安楊炳岳黃州文王雲南河陽周壽昌雲南歳○○頭品頂戴署湖廣總督臣裕祿頭品頂戴湖北巡撫臣彭祖賢跪奏爲鄂省緝私營勇巡緝得力體察情形勢難遽　裁撤恭摺具陳伏祈聖鑒事竊臣裕祿查接管卷内准戶部咨光緒十年七月初十日奉上諭御史翟伯恒秦敬陳地方利弊請飭酌量變通一摺等因欽此查湖北緝私勇營有記名總兵余朝貴所募之五百人填札麻黃專辦緝私事務本年八月署湖督卞寳第等奏湘鄂兩省成營數目摺内有未成數營赶令招募之語余朝貴一營操巡有年倘有名無實自當迅　裁撤如果精實可用卽宜填補未成營數俾貲調遣較之新募勇丁易期得力咨行詳查辦理等因當由前署督臣卞寳第行據湖北鹽法武昌道武振等會查議詳鄂疆毗連數省大牙相錯時爲北私潞私侵灌且與豫境接壤之麻黃一帶伏莽尤多該營就近緝捕甚爲得力懸請暫免裁撤等情並准兩江督臣曾國荃以該總兵余朝貴所帶營勇俟奏明募設與各鹽商自募不同該處爲北私侵鄂最要之區巡緝極關緊要碍難擬裁等因咨商核辦經前署督臣詳核咨部請暫緩撤旋奉部覆斟酌緩急汰勇卽餉用資周轉况係欽奉諭旨飭裁之營尤宜遵奉裁撤卽或省時度勢萬不可裁亦應奏明請旨行令速卽自行奏明辦理等因復經卞寳弟飭據現署鹽法武昌道瞿廷韶曾同督銷淮鹽局江蘇題補道張銘堅查　該營巡緝實關緊要驟難議裁詳請具奏前來前署督臣卞寳第未及核辦交卸臣等覆加確核查總兵余朝貴所帶緝私營勇現係鼎字正副二營共計勇丁一千名分札羅田麻城黃安黃陂孝感應山等六縣始於光緒六年前督臣李瀚草因原札漢黃等處之提督劉維禎所帶忠義四營調赴直隸後省防兵力　虛檄調向駐麻黃等處緝私之升字各營填札漢鎭而麻黃爲此私侵鄂門戶一經撤防私販虞乘虛而入迭經前兩江督臣劉坤一咨請照舊派營堵緝彼時鄂省防營無可抽調嚴飭余朝貴招募勇丁五百名立爲鼎字營填札麻黃帶接辦緝私嗣因該處地叚綿長一營之勇不敷分布又經前兩江督臣左宗棠咨請添募營勇分駐巡緝所需添募新粮卽由淮鹽督銷局支放臣祖賢於八年六月間復飭余朝貴添募勇丁五百名作爲鼎字副營扼要分札以資堵緝均經先後奏明在案誠疎引莫　於緝私因時制宜不能不爲此補救之策也當此時局孔艱協撥浩煩之際鄂餉支絀倍於他省臣裕錄到任後與臣祖賢通盤籌畫正擬裁勇節用以裕度支苟爲可裁之營亦兾早事遣裁藉紓餉力曷取少存瞻顧稍涉虛糜催查該二營分札地叚白羅田縣濛濛山起至應山縣廣水驛止共有七百六十餘里之遥處處皆爲北私潞私浸灌之地冋賴堵緝嚴密淮鹽始得暢銷倘或籓籬一撤奸販乘間而入勢必所至私鹽來路旣廣斷非僅特縣役汎兵所能堵拿深慮官引滯銷課項驟絀所省不償所失且該處並與皖省英霍二縣連界山徑叢雜尤易藏奸兼資此項防勇巡查彈壓該營在彼分紥有年緝匪堵私夙稱得力詳加訪查亦無如該御史所指擾民情事就日前地方情形通籌熟計此營萬不可少實未便輕議裁撤致碍鹺政大局除本省此外防勇仍當悉心籌酌分别裁留另行妥議奏辦外合無仰懇天恩俯念衛引社私事關緊要准將余朝貴緝私營勇仍令照舊留防免其裁撤以顧鹺綱而資巡緝謹合詞恭摺具奏伏乞皇太后皇上聖鑒訓示謹奏軍機大臣奉旨着照所請該部知道欽此○○裕祿等片再前准部咨奏加京員津貼請飭各省籌欵解部案内擬令漢黃德道於盈餘外銷欵項籌銀一萬兩自光緒九年爲始限七月解半十月解清以後按年額解均交臣部飯銀處存儲以備分給等因查該關應解光緒十年項銀兩業經委員管解赴京交納奏咨在案兹據　湖北漢黃　道監督江漢關稅務武震詳稱江漢關專收洋稅儘數徵解並無盈餘外銷之欵兹於解費經費項下措備庫平足色銀五千兩作爲本年應解京員津貼銀兩查有管解京餉委員試用同知章嘉謀試用通判杜煥章堪以魏令塔解赴京交納等情詳請奏咨前來臣覆核無異除給咨搭解外謹會同湖北巡撫臣彭祖賢附片具陳伏乞聖鑒謹奏軍機大臣奉旨戶部知道欽此○○頭品頂戴署湖廣總督臣裕祿頭品頂戴湖北巡撫臣彭祖賢跪奏爲繁缺知縣揀員調補恭摺具陳仰祈聖鑒事竊查前准吏部彚咨截缺開單調三項要缺湖北黃陂縣知縣吳念椿降光緒十年十月初二日奉上諭半十一月初五日行文按湖北省照限减半計算　以十一月二十九日爲開缺日期歸十一月分截缺係要缺應照例於現任人員内揀選調補又定例州縣等官必歴俸三年以上方准揀調又准部咨保題升調人員應令於保題疏内將該員任内有無積案及欠解錢粮承緝未獲盗案詳細聲叙如承審案件並承緝盗案徵解錢粮已起降調革職叅限概不准其升調各缺各等語今黃陂縣知縣係冲煩難要缺界連豫省地廣賦繁撫字催科均關緊要非精明練逹才能出衆之員難期勝任臣等在於通省實缺知縣内逐加遴選查有通山縣知縣林元炎年四十一歳山東歴城縣人由廪生中式同治庚午科並補行丁卯科本省鄉試舉人光緒庚辰科會試中式貢士殿試二甲改翰林院庶吉士癸未科散館引見以知縣卽有笋年六月籖掣湖北通山縣知縣八月領憑十二月二十六日到省十年二月委署京山縣事三月十八日接印旋飭赴本任六月二十二日卸京山縣事十月初八日到任該員林元菼才具穩練任事勤能先署京山及任通山各任内措施一切悉致妥善並無積案及欠解錢糧已起降調革職叅限等事以之請調黃陂縣知縣要缺洵堪勝任歴俸尚未屆滿業據該員遵照海防新章捐免銀數以八成實銀於光緒十一年四月初八日上兌如數收存司庫發給實收並截存付實收詳請專咨任案與例亦屬相符據湖北布政使蒯德標按察使黃彭年會詳請奏前來合無仰懇天恩俯念地方緊要所有黃陂縣知縣一缺准以通山縣知縣林元菼調補寔於吏治民生均有裨益再該員係現任知縣請調知縣銜缺相當毋庸送部引見又該員初次調繁毋庸核計罰俸所遺通山縣知縣員缺湖北省現有應調人員容俟接准部覆再行照例擬員請補謹合詞恭摺具奏伏乞皇太后皇上聖鑒勅部核覆施行謹奏車機大臣奉旨吏部議奏欽此○○劉秉璋片霌據署錢塘縣知縣唐煦春詳稱雙月候選同知倪毓端於咸豐十一年辛酉杭城二次城陷殉難前經翰林院侍講學士夏同普採訪悮以候選知府陣亡奏請賜卹奉部議給雲騎尉世職襲次宗時給予恩騎尉世襲罔替於同治四年九月初二日具奏奉旨依議欽此欽遵　案兹據該故員之子廪生倪如禀稱故父毓端係雙月候選同知前於咸豐七年在江蘇捐輸捕盗經費案内議叙斯職執照尚存並非候選知府且於咸豐十一年十一月二十八日杭城二次被陷之日遇賊不屈殉難實非被戕陣亡出具親供甘結由縣加結詳請奏明註銷雲騎尉世職並請仍照同知殉難例議卹等情前來臣覆核無異合無仰懇天恩勅部將該員倪毓端議給世職註銷仍照候選同知殉難例議卹以昭核實理合附片具陳伏乞聖鑒謹奏軍機大臣奉旨該部議奏金此○○奴才古尼音布等跪奏爲擬請撥補乍浦駐防候補筆帖式以資辦公恭摺具奏仰祈聖鑒事竊查各省駐防考取候補筆帖式例由將軍咨部請題錄卷送部移定取中惟杭州乍浦駐防自兵燹後營制未復未能照舊辦理復經奏准均請在於兵丁内挑選文理通順字畫端楷者以筆帖式秦請候補歴經辦理在案兹據乍浦副都統奴才和琨咨稱前請奏撥候補筆帖式二員均已出缺所有一切應行案件繕辦需人且乍浦駐防兵丁僅有三十餘名實在乏人揀選擬請仍於杭滿營兵丁内挑選二名　筆帖式候補咨請奏辦前來奴才等查乍浦駐防除開挑經制官員以及承襲世職僅有兵丁三十餘名所稱乏之揀選係屬實情自應仍照前案於杭營兵丁内揀選查有正白旂馬甲有裕鑲黃旗馬甲文全等二名清漢粗通字亦端楷椹以筆帖式候補合無仰懇天恩俯准以有裕文全二名撥入乍浦作爲候補筆帖式有資辦公所有擬請撥補乍浦駐防候補筆帖式緣由謹恭摺具奏伏乞皇太后皇上聖鑒訓示謹奏軍機大臣奉旨着照所請兵部知道欽此 
 
