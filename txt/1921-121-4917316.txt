# 1921 - 121 - 4917316

 

Page 1

 
 
   
 
 

Page 2

 
 
   
 
 

Page 3

 
 
時評 
[紀念與今日（冷）]  
　　人有過保以能改以其常存於心也人之過何以不貳以其永誌其事也國家之恥猶乎人之過也故能心存乎恥永誌此恥日營去恥之方者上也即不能是亦當日念其恥不復再蹈此恥者次也若旣置前恥於不顧而復招後恥之重來則雖日爲恥之紀念有奚益哉 
　　夫恥之云者非榮幸之詞也更非歡樂之語也恥而加以紀念無殊自批其頰自汚其面耳人稍自好者誰願有此然不願之而不得不留之者亦惟欲得去前恥戒後恥之苦心耳豈眞僅以自暴其醜爲得乎我官與民其思之前之恥以平日論之已去幾何後之恥以現象證之有復來之朕兆否此乃今日所以紀念之眞意也 
[專電]  
　　北京電徐於今午邀三使在南海午宴兼賞牡丹閣員外並請王士珍作陪（八月下午七鐘） 
　　北京電財次爲另一朱某卽熊希齡之内姪交次楊熊祥内次于冲漢路政司長唐在章孫潤宇競爭中閣員内定均如本報五日電卽有小部更動以今午徐宴三使看牡丹時商定說者謂牡丹内閣非持久象（八日上午十一鐘） 
　　北京電王占元昨見徐言請總統主持大局才好徐曰有責成内閣在王曰本屆内閣非由國會產生應請總統多負責任則國家實利賴焉可信王占元對時局與曹張不同調（八日上午十二鐘） 
　　北京電查明三使索欵張需援庫費三百萬王需欠餉二百萬鄂西恢復費六十萬曹需欠餉二百萬非成兩三種借欵不能開發新疆請援科多費六十萬先滙十萬海軍欠餉及北歸費全賴造船廠借欵及中日沿海魚業借欵 
　　北京電徐昨接見三使對内閣問題尚未盡解决（八日下午三鐘） 
　　北京電七日使團集議對本屆新閣認爲安福復活咸抱悲觀且各電其本國政府又歐美駐京各新聞記者均拍悲觀電（八日上午十二鐘） 
　　北京電昨閣議靳請曹張王列席均未去（八日下午四鐘） 
　　北京電徐定十日八時在懐仁堂·爲張作霖王占元等舉行授勳典式（八日下午三鐘） 
　　北京電海部開推舉總長會議對李鼎新多數贊同（八日下午七鐘） 
　　北京電傅良佐經奉張保充援庫諮議現已被釋來京（八日下午三鐘） 
　　北京電昨閣議討論德約將各機關簽註併交强運開覆簽再核又議揚子江一帶銅元充斥根據滬總商會電令幣制局相度情形酌量停鑄並分電各關卡禁止私運並令各省軍警嚴緝私鑄（八日上午十二鐘） 
　　北京電古巴公使任岳昭燏厦門交涉員任馮祥光（八日上午十二鐘） 
　　北京電外部新官制昨日發表 
　　北京電施肇基已覆電允來京 
　　北京電王景春電部哈埠日劵行使勢力甚大禁止外鈔本不在技術部範圍内請中央主持 
　　北京電院電鄒芬征蒙計畫已定大隊卽日出發滂江仍係集中地應改守爲攻希速親赴駱赴駱駝溝觀察形勢以備進兵（八日下午六鐘） 
　　北京電政府電催陳毅淸理烏唐科衛隊欠餉（八十下午四鐘） 
　　北京電楊增新電杜爾伯特等七旗親王各派代表來新報告蒙情並請領本年俸銀請滙撥便照發（八日下午四鐘） 
　　北京電岑春煊電孫文靦顔就職不顧南北大勢分崩甘爲戎首請將孫罪狀宣布中外不可再存姑息尤應致電全國愛惜和平軍官羣起向孫反對中央得收統一之效（八日下午六鐘） 
　　北京電陸洪濤來電甘省决辦選舉（八日下午四鐘） 
　　天津電省會定灰（十日）開會因無經費延期 
　　天津電大城文安靜海等縣無疫醫官一律撤回津浦路直境定佳日（九日）售票（以上八日下午十鐘） 
　　漢口電王督前來電定八日動身回鄂現因徐靳挽留行期聞已展緩 
　　漢口電五七紀念武漢軍警禁止學生外出演講（以上八日下午一鐘） 
世界路透電 
[英礦工罷工問題]  
　　七日倫敦電煤鑛停工已入第六星期全國現皆急望解决以保全國家各種實業估計失業者有五百萬人婦孺因以受累者一千五百萬人衆意鑛工聯合會理事將於下星期内重行集議 
　　七日倫敦電運輸工聯合會與鐵路工人聯合會共同發表宣言書謂運輸工聯合會爲扶助鑛工解决罷工起見已通令在會會員之從事裝煤卸煤及工作於煤船者對於外來之煤不得搬運入境苟當道强用海陸兵力破壞運輸聯合會禁令則鐵路工人聯合會將拒絶裝運外煤 
　　七日倫敦電首相喬治氏在梅資通演說請愛國者繼續協力維持國家並謂愛爾蘭領袖二人現已集議此乃佳兆煤業罷工已數星期但未發生事變此足見國民之有良好常識資本家並無聯合减發工資之謀若全國利益共同分配之觀念施用於各種實業則全國將無人肯自奮勉礦工聯合會欲使國人感受缺煤之苦而從其不正當之要求尙望國人以從前戰勝更困難時局之毅力與此相持 
[美航工罷工之談判]  
　　七日華盛頓電航務部船主與航業工人三方面之談判有復開之象工部總長報告内閣謂調停之進行有望 
[國際聯盟會之鴉片問題]  
　　七日日内瓦電鴉片委員會末次會議時英代表朱爾典爵士聲稱彼覺中國如獲忠誠之輔助則可脫除鴉片毒害惟海牙公約長此許訂約國栽種罌粟則即施行公約條欵亦不能革除中國之需用鴉片印度代表向姆裴爾氏表示意見謂不如先求目下公約之實施然後再另訂草約美國代表賴愛特氏贊助朱爾典之意見英國瑪爾孔氏謂委員會俟接各國答覆所問各節後再行討論改良海牙公約之方則學較便並建議委員會應監視公約之實施委員會中人泰半贊成瑪爾孔氏之意見下屈會議定一九二二年二月間舉行 
　　八日日内瓦電鴉片委員會閉會之前决議請國際聯盟會由荷蘭轉請聯盟會會員及其他各國批准海牙鴉片公約並擬請波斯重行考慮其對該約之保留案委員會已草具說帖以期實力施行取締醫藥所用之鴉片嗎啡等物之公約條欵現望能派員調查中國鴉片現狀俾證實所已得之消息以便於下屆會議時提及關於該問題之報告及再向國際聯盟會提出建議 
[上西萊西亞變亂近聞]  
　　八日巴黎電大使大會諭告上西萊西亞居民謂施用武力之計畫將令協約國變更其關於分派爭地之决議據最近消息叛黨行動已露弱象聞柯方　氏不啻波蘭之達倫齊哇氏曾自號上西萊西亞軍民迪克推多且曰吾人决不放棄一寸之新土 
　　七日倫敦電柏林電稱上西萊西亞波蘭叛黨數達十萬而協約軍則僅萬五千此電不可盡信因德國極欲出兵干涉也 
[美國對歐新政策]  
　七日華盛頓電政府已施行對歐新政策故衆院頒袖之意參議員諾克斯氏之和平案行將擱起並稱參院外交股員會贊成施此方針以待因戰爭發生更大諸問題之解决現聞美政府將授權駐英大使哈維氏照總統之命參與高等會議討論一切預料異日高等會議時哈维氏將依國務卿休士氏近今牒文所言提議委託管理權問題 
[俄德簽定商約]  
　　八日柏林電俄德已簽定商約以三個爲限約中規定交換商業代表享外交特權商船享受習慣上之特别權利兩國問之郵電交通即將恢復俘虜行將交換據該約條欵觀之實擯絶政治宣傳 
[德議院對協約之議案]  
　　七日紐約電柏林電稱鞫審協約國開單指定戰事罪魁之議案已在國會成立雖證據不足亦須提出公訴國會又通過動議拒絶賠償委員會關於銀行存金之要求 
[日太子抵英紀]  
　　七日倫敦電英皇以英陸軍大將名譽銜贈與日太子昨日晚報今日晨報多有社論謂日太子出遊此次實爲創舉可爲英日友誼眞正價値之證太子在艦上以下文交路透電社發表略謂航行二月入與國之域其樂無極英國向有促進世界文明之功事業偉大久所欽佩而在最近大戰中之道義與功績及英日兩島國同盟密交之事實尤使余深景仰之忱起游英之意今素願克償愉快何如自東徂西途經香港·新加坡·哥倫布·波賽·開羅·直布羅陀等英屬口岸荷各處英員與其治下人民竭誠招待感謝無已余在各處不獨見有興味之事物長留印象於懐且覩各種之發展足證英當道政績之良余在此邦雖盤桓不久余信定能挾初次出游快樂有益之紀念而歸云云 
[各國近事紀]  
　　七日紐約電據倫敦消息高等會議决議對德施海軍行動之前行商諸美國 
　　六日華盛頓電哈定總統禁止各行政部用費超出國會所定之額於是乃請撥費彌補缺乏總統已將此意函致内閣各員 
　　八日瑞典京城電瑞典國會兩院通過廢除極刑議案　　七日馬尼剌電華人商會已向伍德將軍及福白斯氏抗議華商簿記須用英文或西班牙文或菲列濱士語之新律 
太平洋路透電 
[中國飛行入境規則]  
　　七日北京電日本軍官及兵士八人將於本月杪左右由東京乘軍用飛機飛至長春中途擬在漢城小駐抵滿洲是邉界時須降地受華員之檢查蓋出於中政府之命令也降地處大約乃在安東惟尚不知安東有無適當之塲所此次飛行雖僅係軍事試騐但中政府不得不因以即訂管理外國飛機入境規則此項規則將會同陸軍内務稅務官員訂之按日本近始施行飛機入境規則 
[北方近事紀]  
　　七日北京電華員在滂江拘獲之日人某氏已解交天津日本軍官如證明其乃後備軍兵士則將由軍法裁判所審訊否則將由民政官審訊然究將控以何罪今尚未悉 
　　七日北京電賑務局派往東三省爲災區覔取穀種之委員報稱已得各種穀種二十萬擔 
[南方近事紀]  
　　七日香港電香港政府昨日出示謂今有人爲孫中山勸募欵項所募者並非公僨將來或將取銷作廢孫中山建設之政府財政窘困旦夕有破産之虞故不能希望其能償付任何債欵云 
[東伯近事紀]  
　　七日海參嵗電國民議會討論警察及地方司令衛隊横行不法事後决議電懇赤塔政府禁止若輩之擾民並懲治犯罪之人 
　　七日海參嵗電此間接海蘭泡消息紅兵日來從事刦殺不遺餘力又據伯力消息自日兵在加斯特里斯半島登岸後農民反對過激黨之情感愈見增甚當地文武官吏聞日軍將占據伯力之謡言大爲驚惶咸作逃往赤塔之凖備蓋恐事發人民乘機報復虐待之仇也　　七日海參嵗電海蘭泡西面之鄂爾都金鑛已租與美人若干年且尚擬以阿穆爾省他項讓與權給予美人現正在談判中 
　　七日海參嵗電疫氛漸甚俄人染者尤多 
國外要聞 
[倫敦通信（紀鴻三月十四日）]  
　　自費留學生（續）極力約束浪費未始不可爲自救之一法然此又對財力較强者而言半窮學生原來每年有八九百元之預算者如其學費不鉅或尚可再爲增加二三百元則相差尚不遠至於每年僅六百元之預備已力窮而不能復添者是生活費猶欠充足安有能再言求學余旅英倫未久書本上的學問不敢輕云進步只生活日用較别人稍肯留心就余之經驗自信比自稱『老倫敦』之書呆子支配彼個人經濟稍較穩當願以此鄙陋之生活一一爲國人詳告後來者或可藉此爲的確之準備是尤余之所欣望也 
　　著留英生活之文章前後已不乏人其最早最詳者莫如吳先生之胐靈客談話惟該書内計數皆用華幣金價漲落讀者無從根據又吳對於生活費尚少緻密計算準是預備大不可靠在該書中尤有一缺點處即述留學之修養未免過於簡單正如吳先生所云作乾燥之靜守不如不來之爲愈也王蓮魂君著一最近之留學生活（見本報九年九月二十八日國外要聞欄内）對於物質生活不如吳先生之詳然較確切多矣其有未說及處余更爲補足之 
　　余友徐彥之君日前曾有『在倫敦』一篇文章寄與北京晨報述留學修養極周詳合度惟徐君係官費於彼通信中但就其所有之官費求適宜之支配如是而已至於生活費尚有稍可收縮之餘隙彼亦未曾言及余於未述前先設一問即吾人來英所爲何事余所願述而又限於本篇之範圍則浪漫過奢之無聊生涯皆不在余所云之内余所欲云者指求學者而言更指自費求學者而言吾人之主要題目旣在求學且屬自費則吾人之費用應以求得知識爲消費之第一要義養生但求稍厚於國内愉樂亦不可過多則夫一辦士之微吾人亦當知爲華銀五分吾人留英用錢時當常想國内兌換之銀價爲何如再省愼費用之結果其效力安在如有某項必需之費而限於財力則惟犧牲其同時較輕者而全此利益之大者（未完） 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞 
[北京通信（埜人）]  
　　内閣改組之眞相　　靳雲鵬津十日居然將内閣問題得一結束竟於昨午返京而自昨晨至今申王曹張亦相率俱至而其所豫定之内閣改組案亦算如願以償當局於此蓋亦躊躇滿志也 
　　欲言内閣改組之事實必先將現在之閣員一加分析原來閣員之實在以合議制共主國務而此次内閣分子實能與聞國務者並無多人外交顔司法董各主管一部之事其他大政皆不相干現此次政府旅行而二人一步不動可以見之敎育范海軍薩早因其主管之事阨於經濟辦不下來辭職者辭職未辭乾引病不出於主管以外之事亦不能多所與聞故顔董不必動范薩是自已不幹而非外來之動摇農商之王背後有大力者在故地位安固然說到國家大政事事過問則亦恐未必惟内務之張則本稱靳氏之靈魂即從前未做閣員亦與聞機要故能舉國務員之實者只此一人而財周交 
葉則在組織之初即認爲經濟上之援助者古之所謂利交本有金盡交疏之前例而半年以來靳氏方面與舊交系間暗潮日烈大有不能並存之趨勢如去年冬間潘復與周自齊之齟齬所謂周自齊辭職不遠者久播於靳派之口數月以前又傳有鄭某赴奉赴保運動以梁士詒組閣之說皆此次改組之動機而靳與葉之不相容則尤爲最近之事實此次張作霖到津靳實召之其召之也即專以内閣問題求其援助靳之一再直津及久留不返亦必求達改組之目的者靳氏且早有宣言如周葉不退則自身辭職故今之所謂改組即舊交系出閣之代名詞也 
　　當張至津時周已表消極之態度故所爭者只交通一席靳固必欲易人而葉亦未肯讓葉之入閣本亦有奉張之後援故靳欲解决此事必求之奉張而奉張對葉則非絶對厭棄聞津議對於交通易人之决定曾有三次其第一次以葉氏赴津與奉張一夕談論對於援庫餉需有所解决奉張大有維持之意雖王乃斌張景惠在側而計無所施第二次在靳氏電召張王二閣員及潘復赴津之時然次日（即上月二十九日）葉氏至津與奉張一夕談又復可望不動本月三日葉氏返京仍揚揚如平時但其最後决定即在三月之夕奉張旣禁不住靳氏之堅持而其最要之關鍵尤在齊耀琳耀珊兄弟素爲奉張所畏忌奉張對之關鍵尤在齊耀琳耀珊兄弟素之地位則向來背代出力齊耀珊之謀占位置已非一日（耀琳已得吉林議員）此次乘内閣之改組潮赴津運動欲揷身閣員之内且以去浙之氣未消尤注意内務一席有此罅隙靳派方面乃與奉張商以齊耀珊長内務調張志潭長交通葉之地位遂不能不騰出張亦以爲齊帮忙之故不能再爲葉維持故今日形勢葉去張代齊氏入閣已九分决定但葉氏得此訊後立即赴津且並未提辭呈似猶有不甘退讓之意以坐看當局之如何徑免其職者雖能否挽回尚未可知而其經過之情形則實大費力而大曲折也 
　　財政之周因病請假已久至距今一星期前始提出辭呈據接近周氏者所談實由源利公司之日本資本代表至京爲新交系作後盾將本日人之經濟政策爲新交系入閣之援助當時並有人諷示周氏促其辭職周乃一怒而上辭呈然自辭呈提出政府方面即謂僅可慰留一次其結果必至換人然此席之爲難則不在周之不去百在並無替人曹汝霖以外間反對太多不能成爲事實潘復之傳說爲時最久據接近彼者所述謂潘自己不願然按之事實則京中之東海津上之曹張於潘亦不大贊同其原因所在則有嫌其資望淺者有對其平日之行徑官聲有所訾議者故雖久爲靳氏之無形國務員而靳氏亦不能不尊重有力者之意思即潘氏亦不便冒險至曹鋭一說固因一次竹突不能再談實則無米之炊曹鋭亦不敢幹今日决定之張弧外間謂爲新交系替身是否確實必俟上臺後觀其如何籌欵始可論定然當三使在津之日張弧頗周旋其問恒記德之賭局新旅社之隨員大會皆常見張弧之足跡張於竹戲之時且對於曹張時發表其財政上之抱負外傳張一上臺即可籌五千萬謂係曾對曹張言之蓋其任此席亦非無線索之可尋也 
　　自此以外海敎兩席固非以財政關係爲當局所注重故果何所屬至今仍在定而未定之間靳氏因從前直系齮齕欲使曹氏方面推出一人以圖將來之穩固自是實事曹鋭旣不肯投身因想及邊守靖然海軍無此資格只有敎育可圖故頗傳有長敎育之說但邊之資望名譽能否坐此一席大爲疑問海軍似已以對南方海軍之關係决定李鼎新然藍建樞亦正活動大約此兩席面必待靳之自决矣然猶有非閣員而變更者則烟酒署是也張壽齡以東海舊人該署每月有十四五萬供公府之用旁觀眼熱已久而半年以來張壽齡之受攻擊亦以此爲主因近則因有烟酒借欵之議且爲潘所主張靳與三使固不惜飮鴆止渴者於是以潘代張之說又什九將成事實雖今日又有張可不動以三多爲幣制總裁之訊然恐不過鏡花水月之談耳而潘旣督辦烟酒鹽務署長即須易人辦東陸銀行之賀得霖以與張弧潘復關係素深又曾爲鹽務秘書自命熟人故近亦竭力活動而曹氏方面則又欲以汪士元充任尚不知鹿死誰手焉（五月六日） 
[北京通信（直言）]  
　　地方行政會議之秘密地方行政會議因政府派與議會派人數之懸絶外間頗有煩言政府方面力欲闢此流言每爲非正式之表示向各方聲言政府决爲人民助而不左袒省派代表於未開會之先固亦曾表示可以公開任人旁聽以表白政府中固無以多數壓少數之心者及開會則又謝旁聽問之則藉口會長章宗元氏反對旁聽謂地方行政會可不必公開且謂地方太小不能容旁聽席夫此地方行政會議其人物僅爲政府之官吏及各省長官之代表則人民誠無預聞之必要今旣合各省省議會代表會議是政府固認人民代表可以發表意見者人民爲注意代表者是否能代表公意故當然可要求公開政府苟無不可告人之隱亦何必不公開然據某速記生言會長有諭倘敢於未修正以前將速記錄外漏者重譴之則其秘密可想矣 
　　政府派代表及主其事者告蘇人云此次政府之意實偏於人民代表一方面大會人數之多寡無關宏旨以大會本無權權在審查會也審查會之組織完全偏重人民代表試一觀人名單即可了然審查股人名單省會代表固不少在此單提出時萬兆芝與章宗元曾以示何次長何大不謂然謂至少政府派人當居三分之二今胡爲人數相當萬謂總長已同意何訝曰總長竟同意乎章曰即未得總長同意會長亦有自由指派權何乃無言然吾人一考審查股名單而吾人對於該會仍不敢抱樂觀也審查股凡二股各十三人第一股審查法律第二股審查行政第一股股長爲錢崇固江蘇省會代表也其餘十二人則省會代表六政府代表六省會代表爲晉恒履（安徽）白永貞（奉天）康世華（河南）張一氣（廣西）陳耀先（黑龍江）嚴愼修（山西）省長代表四關海淸（奉天）董錫成（江西（孫蔭（江蘇）何炳麟（安徽）川邊鎭守使代表一趙心得内務部代表一劉馥政府派與人民派人數適相當以股長不能發表意見且無表决權也省長代表决難望其與人民同意而省會代表如奉如黑如皖者則本接近督軍其不可恃可知然勝第二股已多多矣第二股股長爲龍欽海江西議會代表議會代表五福建鄭豐稔吉林王世選陜西高普煦新疆袁進業甘肅趙毓靈省長代表六甘肅趙守愚黑龍江朱佩蘭湖北張履春浙江沈鈞業吉林劉哲福建胡恩元部派一財政凌文淵政府派與人民代表爲七與五之比其結果不難測也 
　　六日下午開第一次會議議案皆内務部所提且爲初讀當然無大爭點席間有人提議恐報章登載不實可由會中發表正式新聞令各報登載通過每會皆發油印品於各報及各記者然但記某案通過而雙方辯論之辭則不能知矣茲附今日所公布者於下地方行政會議於五月六日下午二時開第一次會議本日議事日程開列兩案第一案内務部提交縣自治法施行細則（初讀）第二案内務部提交縣議會議員選舉規則（初讀）列席會員四十二人已足法定人數當由會長指定會員錢崇固等十三人爲第一股審查員並指定錢會員爲審查長會員龍欽海等爲第二股審查員並指定龍會員爲審查長次由會長宣告開議依照議事日程先議第一案由内務部特派員陳彥彬說明提案理由後討論大體以初讀成立付表决全體起立宣付第一股審查續議第二案由特派員說明提案理由後討論大體以初讀成立付表决大多數起立宣付第一股審查本日議事日程議案已畢由會長於三時宣告攻會所公布者不過如此而已 
　　附錄某方消息如下前日地方行政會議正式開第一次北大代理校長蔣夢麐向羣衆演說之情况北京學生之五四紀念會 
會議所列議題（一）自治實行細則（二）縣議會議選舉制聞該會議在表面上雖尚注重縣自治其實際乃欲提倡鄉議會緣該會議之目的本爲和緩省自治潮流故其所取之手叚在籌備縣市鄉自治以分省自治之勢而尤側重鄉自治現已有田某等仰體此意擬即主張先辦鄉自治必俟鄉自治辦有成績後乃再辦市自治辦有成績後乃再辦縣自治大概該會議終局之成績决定鄉自治而已是日到會者四十五人本定午後一時開會乃遲至二時一刻尚有許多代表未到候至二時二刻方始開議由會長報告議事日程所列議案均係法律案當然須經過三讀方能成立昨日初讀須先審查故由會長指定審查員分爲第一第二兩股旋由福建省議長鄭豐稔君提議以後到會代表必須尊重時間我輩在立法機關的本有此等習慣但是一班官僚的代表但知發官腔摔官派向來不知時間二字爲何物應請會長宣告以後務須按時到會多數贊成並定第二次會議即將市自治鄉自治兩案提出 
[曹張王抵京之情形]  
前日（五日）曹張王在恒記德宴罷决定先後來京當晚王氏即於夜間七時有電話報告東海准八時由津晋京東海即派代表往迎院部軍警機關到東站觀迎者甚衆乃至十一時忽由豐台來電話云王改乘京漢車赴長辛店當由孫振家殷鴻壽乘京漢車迎頭去接至跑馬廠迎見王氏遂一同來京抵京漢車站時已一時三十分矣王氏隨帶隨員人等計二十五人護兵共三棚計五十人憲兵馬隊一棚到西站時總統府代表徐邦傑及院部要人等多人均到站歡迎王氏著藍色緞袍素綺霞緞馬褂圓頭皂鞋下車後與歡迎人員逐一寒喧畢因時已深夜即乘汽車入城赴寳鈔胡同内王佐胡同私邸休息曹錕係於昨日（六日）上午十時十分乘京津專車抵京隨帶直豫魯巡閱使署參謀長熊正琦秘書長王毓芝及其他隨員三十五人衛隊一連約一百餘人憲兵三棚計五十人機關槍兩架車到東站時總統府代表徐邦傑及步軍統領王懐慶京師警察總監殷鴻壽察哈爾都統張景惠等均到站歡迎汽車入站者十餘輛站外尚有一百餘輛警廳等處軍樂隊亦在站奏樂表示歡迎曹氏着黄色呢洋服黄色皮鞋與到站歡迎人員等一一脫帽點首致意曹此次自津來京張作霖曾預先約定以奉天會館爲行轅故曹氏下車之後即乘汽車赴西城舊刑部街奉天會館休息張作霖係昨日午前十一時十分自天津乘專車入京中途曾在廓房停車閱看駐在該處奉軍第六混成旅鮑德山所部之操練檢閱旣訖復於下午三時自廓房坊站登車至午後四時十五分行抵東站隨員人等共八十餘人衛隊兩連機關槍四架府院代表曁政界要人均到站歡迎站内站外軍警保衛極爲周密張氏著藍毡裌袍靑哈喇馬褂與各歡迎人員晤談後即乘汽車赴西城錦什坊街順承王府前西北籌邉使署舊址休息即派員赴公府報到此次曹張晋京警備之嚴實所罕見由車站起至駐節地點沿途荷槍從事警衛之軍警在馬路旁環列如牆堵各胡同口亦有軍警數名把守所有舗户有令閉門者有不准容留閒人者馬路上交通斷絶一小時餘所有車馬概令避道繞行因之各小胡同内車輛頓即充塞甚至空身行人亦受取締不得自由因而怨言載道人力車夫因繞道曲折多費氣力之故更呌苦連天一班市民覩軍警之警衛莫不慨然而嘆曰昔日專制皇帝出宫游幸時沿途警蹕亦不若此之森嚴今該使等之威風竟勝過皇帝數倍我等盼想共和自由幸福卒至走路的自由權亦被剝奪殆盡語罷繼以吁聲嘆氣說者謂人民受軍閥之賜此特其最小焉者耳 
[京敎潮又生變化]  
　　北京敎育界昨日復有决裂之消息吾人所希望罷敎風潮日内即可解决者至是又生波折敎職員與政府兩方面究應誰負此責任且看下述之事實昨日（六日）上午二時國立八校敎職員代表聯席會議在北京美術專門學校開第二十七次常會主席馬叙倫仍請假由女高師代表李大釗代理主席宣告開會後北大王紹瀛提議於上課之前必須將經費之確實保障方法辦妥然後不致將來發生危險並提出上課條件（一）須與校長團嚴重交涉使其催促政府速將三部訂明不作别用辦法擬好公布若謂各部尚無長官不能完全决定亦須將此辦法擬成草案聲明俟長官到部後即照此辦理（二）須由政府與國家銀行以權利並由銀行聲明允爲擔保每月經費二十二萬元必能如期發出（三）倘此不能辦到最少限度亦必須將四月分經費及四月分應攤還之積欠發出美術徐瑾高師馬裕藻二人均主張不可以第三條爲上課條件蓋四月分薪金政府雖可如敎職員要求撥發誠恐五月以後不能照辦彼時反生許多枝節不如以（一）（二）兩條爲交換條件比較確實因同人此次運動費如許之力月餘之光陰始得稍能滿意之結果若府並此不能照行不特同人之運動終歸泡影而且必受外界之指摘也最後對於銀行擔保一層曾詳細討論並略有辦法至三時半停會約校長會商適校長以經費問題尚無具體辦法同赴敎育部交涉未回直至四時半始來會高師校長仍未到當由法專校長王家駒代表校務討論會發言謂敎育部已有函來「函云敬啓者承詢各件敬悉第一項·原定二十二萬元大致足敷分配如或不足對於專門以上八校自應按照八年度預算儘先分配設或有餘應俟本部長官到部後由敝處等陳請撥歸八校第二項·此條前次公同擬定經國務會議通過後半所謂籌得之的欵原係承接上文指有確實保障方法之的欵而言今晨各位校長到部詢及昨所上本部公呈作何辦理按銀行擔保欠薪一項當經陳秘書代詢國務院云正在接洽指定後即行通知第三項三部訂明保管不作别用辦法亦經任陳二司長代詢國務院云此層國務會議業經聲明至將來辦法應俟敎育長官確定時再與財交兩部會商云云案敎育長官現時旣未到部秘書司長等爲官制官規所限實屬無能爲力惟有請俟本部長官到部時再由諸位先生商同辦理至其他面談之件均經當面陳明茲不復贅此致校務討論會敎育部秘書處普通司專門司同啓至於四月分經費及四月分應攤還三分一欠薪支票雖有然期限是五月廿日始可支錢故八校領到之期至速亦須五月二十一日此層似乎難辦云云旋由北大代理校長蔣夢麟報告關於支票失信之事略謂昨日（五日）鄙人到聯席會議報告支票業已領到四月分經費二十二萬元之支票亦已領到即日可發云云係根據敎部秘書陳任中之言謂星期四領到支票星期五必可發出及至昨晚（五日）忽言支票雖領到而領欵之期不能在二十日以前本日到敎部催問陳任中及任司長均不在部會計科長由國務院歸來祗言有財政部之支付命令書支票尚未簽字並言財部無論如何不能於五月十五日以前發出鄙人以此事關於信用問題曾極力交涉均無辦法只得將此情形報告於諸位蓋非鄙人願意說謊是政府無信用所致希望諸位格外原諒云云代表等以事關重大乃請校長暫退復開會討論僉以此事於前途有莫大關係不可不從詳研究且以四月分經費二十二萬元係由交通部撥付財政部者交部是否撥抑財政部有移作别用情事同人均不得而知惟第一次已經失信而以財政部『支付命令』搪塞支票未簽字即等於無同人若苟且敷衍實無以對同事亦無以對天下於是决定『四月分經費及四月分應還積欠限期於下星期二（十日）全數發淸而確實保障方法亦須妥定方能上課否則同人惟有再行總辭職以謝天下隨請各校長復市當將上項决議向校長聲明校長方面惟有允爲盡力辦去而已矣校長等退席後已下午五時半於是復開會討論今後對付方鍼經詳細討論結果决定辦法四項非政府完全辦到必不再與政府苟且敷衍面子茲將其四項辦法照錄於下（一）交通部自四月分起每月撥付財政部協欵充北京國立專門以上八校及北京師範學校旣公立中小學校經費二十二萬元須儘先撥存國家銀行一面咨明財政部財政部接到交通部前項咨文即日咨達敎育部敎育部接到財政部前項咨文即日送達支付書於北京國立專門以上八校及北京師範學校曁京師學務局（二）敎育部於每月十五日止未接到財政部前項咨文應即咨行財政部轉咨交通部促其於三日内履行附則第一條辦法（三）財政部籌有上列各校經費的欵及擬定確實保障方法或籌足敎育基金時須先咨行敎育部轉令上列各校俟得同意後交通部方得截止撥付前項特别協欵（四）交通部或財政部須指定價値二百萬元以上之擔保品徵得國家銀行之同意以備交通部如届附則第三條規定期限不能履行付欵時即提出該擔保品於國家銀行由銀行暫照前項辦法第一條額定數目墊付限期由交通部撥還附致校務討論會函逕啓者本月四日曾由敝會議擬定保障方法辦法六條送上當蒙審閱現以有應行修正之處復改擬辦法四條奉陳希即察照前擬辦法六條即行撤消併此聲明此上校務討論會北京國立專門以上八校敎職員代表聯席會議五月六日 
[小幡加國與日本對華政策]  
　　駐東日使小幡酉吉氏定於九日由天津乘營口丸歸國山縣關東廳長官則於八九日頃由旅順起程乘車歸國赤塜奉天總領事則於三四兩日召集長春遼陽鐵嶺安東各處日領到奉開領事會議决定關於各種重要問題之態度故十日左右亦當歸國而齋藤朝鮮總督由比靑島軍司令官亦當列席該會議其應行討論之問題中尤以對華政策爲最要蓋寺内内閣時代採取援段政策之政治軍事鐵路等項借欵三千萬元吉會鐵路借欵借欵二千萬元吉黑林鑛借欵三千萬元吉會鐵路借欵一千萬元滿蒙四鐵路借欵一千萬元順濟高徐鐵路借欵二千萬元交通銀行借欵二千五百萬元參戰借欵二千萬元合計一億四千五百萬元其借欵契約根據均甚薄弱蓋均以墊欵名義借出正式借欵契約迄今尚未成立故其善後政策亦非容易辦到現在興業銀行總裁小野氏雖在北京與我國政府直接交涉惟聞迄無適當之解决方法加以最大懸案之山東問題題對滿政策之烟土問題滿鐵問題四頭政治之統一問題大連自由港問題滿蒙土地租借問題中東鐵路問題移居韓人問題等亦爲亦須解决之要案至於對俄政策如遠東共和國承認問題對俄通商問題對付共産主義問題等此項亦須討論者而朝鮮統治問題防範韓黨問題此次亦將有有一種决定上述各問題中聞日政府最注意者爲對華政策將來或有一種表示我國朝野不可不格外注意也 
[京聞拾零]  
　　靳翼靑回京後昨拍致各省區軍民兩長通電一件電文甚長大致謂國内現勢爭鬨弗已饑饉薦臻財政窘困危急存亡千鈞一髮是裁兵减政爲節流止亂根本急圖挽救危亡要策雲鵬擬即以此爲進退標凖以免内疚於心諸君愛國情深諒有嘉謀偉略敬望藎言敎我俾有遵循云云說者謂裁兵一事曹張王已表示不能辦到靳氏此電其效思恐亦無幾也 
　　北京益世報昨載政府近與日本資本家小野接洽吉會鐵路借欵三千萬元以一千萬元爲政費一千萬元爲繼續工程費一千萬元爲選舉費其餘尚有百分之六之手數料中日雙方經手所得關係人有十一人之多每人可得十萬元之譜一俟内閣改造完竣即可簽字交欵又曩年吉黑森林借欵本年已經到期日本資本家方面催欵甚急政府無法應付欲請展期又不得不先付利息因之與日本新來之資本家平沼高木等商議續借八百萬日金以半數作本屆國會選舉費現在平沼赴東三省視察约一個月之久到京豫計屆時内閣改組完竣可以簽字經手者爲源利公司關係某要人云 
　　國内銀行團昨特會議對於政府嗣後借欵應取一致行動大致以政府非有相當擔保品或抵押品决不輕予投資并經公同議决此後對於政府借欵應行之手續五項（一）借欵數目須在擔保品或抵押品四分之二以下（二）關於息金之交付須按協定期日履行不得有所遲誤（三）擔保或抵押品之評價格如公債及有價證劵須確實具有一定期限兌換者爲標凖若其他擔保品或抵押品亦須審查確有價値者爲限（四）關於借欵償還債本之期限須按约切實履行不得因無欵拖欠以及續借抵還情事（五）以上之規定在借欵前須經借欵者承認並於契約中簽字後始能交付欵項 
　　北京電車累有商人集資呈請開辦俱被官廳借故批駁蓋因袁世凱時代曾以北京市内各種建設之權作抵向中法實業銀行借欵一千五百萬法郎作九江事變軍 
費當時交過半數餘者因歐戰旋起遂以停交依當時合同所規定除中法實業銀行外他人實無承辦北京電車之權故累請累駁而又不能明言其故致令人莫明其妙也近聞法人方面已願以投資之權半歸華商前日已由中法實業銀行買辦王克敏代表該行與華商簽字矣 
 
 

Page 7

 
 
[東三省通訊（隱）]  
　　謝米諾夫之陰謀哈爾演函云俄舊黨謝米諾夫與某國勾結圖在中東路一帶擾亂治安近來進行益亟茲將各方發見事實探誌於下（一）謝軍自被海拉爾華官扣留鉅欵三十三萬元以後大爲窘迫曾開秘密會議謂此後一切用欵不能如前照發其在中東路一帶之謝軍應請某國軍隊保護免受華官欺阻（二）袒特義爾少將係巴龍翁基爾之代表聞在哈招募軍官七百名以便開往外蒙助攻華軍（三）某俄軍官亦係謝部住某國俱樂部内專與某國軍隊辦理重要交涉（四）謝氏親信某軍官由旅順到哈謂謝軍擬赴海參嵗籌畫一切意圖將重要人物調至海參嵗重新委派並委省長數名將哈埠所有軍人分爲兩部調遣一部赴五站邊界專與阿穆爾省之過激派對敵二部赴拉爾專助巴龍翁基爾與蒙古（五）由長春運來哈埠之軍械大槍子彈甚多在車站停放時即有某國軍隊看守預備接濟謝軍之用（六）關於謝氏之人物來哈者不一而足謝之子年約十五由旅順到哈寓依里特拉特旅館同居者有某俄軍官又有謝烈詰夫及高瓦立秋亦先後到哈所負任務即係謝氏之囑託（七）俄軍官孟缶洛夫專赴海拉爾與巴龍翁基爾籌畫對蒙進行各事並帶謝處秘函一件交哈埠某軍司令聞係請接濟軍械並請派兵出海拉爾站護送出滿洲里站境外以免華軍扣留總之謝米諾夫爲俄舊黨中之危險分子其背後有某國爲之援助某國所以助之之故欲假謝黨破壞中東路一帶治安使彼得有所藉口以上所述種種情形不知東省當局亦注意及之否 
[津浦路因疫消通車]  
　　直境疫氛現已平靜昨津浦鐵路管理局發出緊要通告云本局現准北洋防疫處函以大城獻縣靑縣等處疫氣已消亟宜訂期恢復售票以利交通等因茲經與該處酌定自五月九日起將直境楊柳靑至桑園停售客票各站一律恢復售票惟泊頭滄縣靑縣三站與前經發現時各處較爲接近仍由北洋防疫處分派醫官駐站檢查以一星期爲度凡在該三站購買三等客票者先由駐站醫官檢查如係有疫暫行留站再騐無病者即給予憑證特赴票房購票藉昭愼密除陳報交通部外特此廣告 
[湘省制憲案紀要]  
　　湘省制憲案因審查員内部意見叢生推翻草案全部之謡日甚一日趙炎午氏以前途旣有危機自不能不極力防護已連次急電熊秉三氏請其迅速返省從事疏通昨熊氏已有覆電謂定冬日由京首途劉棣芬各審查員均與同行約七號可以抵湘趙氏得電後除令總部副官處省署總務科預備歡迎外並已特派專員赴鄂迎迓矣 
　　總部省署昨會銜通令各縣知事云案查湖南制定省憲法籌備章程第十二條省憲法審查會審查之結果交由籌備處付全省人民總投票表决之等語現省憲法審查會正在開始審查總投票方法已經省議會議定由本部署公布施行並由籌備處將總投票方法裝廂成册分發各縣仰即將該縣户口尅日調查完峻並按照籌備處第四十號公函認眞辦理 
　　自憲法起草會開幕女界即屢經運動要求男女平權迨憲草披露女界以起草會雖經採納女界意見然無具體之規定故特由女界聯合會於三日假省敎育會歡迎各審查員陳述意見並提出要求條件六項如下（一）女子須有公民選舉權及被選舉權（一）女子敎育當與男子同等（一）女子須有承受父母遺業保管財産權（女子須有婚姻自决權（一）須實行一夫一妻制（一）女子職業當與男子同視 
[鄂選舉與官錢局案]  
　　鄂省選舉自王督赴津從曹張靳之言主張趕辦後已呈活動之象選舉事務所各職員亦不復如前時之無所事事八區覆選監督韓光祚張治禮等有已朿裝前往就職者有因須與當道接洽尚在省逗留者而省署前日集議進行方法時除議决各縣選民概照二届表册酌量匀增以示平允外並决定通在省各覆選監督尅日前往籌備前日王督又自津發來催促舉行初選華密冬電因是更益加緊現初選日期尚在籌商中有謂已定十五日與二十二日舉行者但探諸可負責任方面則謂選票頒發未竣一時尚難定期且此事應禀承王督方可放心進行如王督月半前可以返鄂則二十後即可初選也 
　　查辦官錢局長舞弊案雖經省會咨出多日而省署尚無絲毫表示據政界人言官錢局長郭幹卿爲王督最得意人其初在該局不過一員司不數年竟升局長且兼造幣廠長鄂省金融大權完全操於郭手現議員雖提案查辦而郭絶對不承認有舞弊情事並多方設法彌縫據聞王督在津與財次潘復晤見時力詆部委丁鄉侯意圖敲詐破壞金融之非是潘未加聲辨返京即撤丁差是王督仍欲維持郭之地位查辦案决難望其發生效力至省議會淸查該局票額與票根業於上星期五（二十九日）以抽簽法簽定時象晋等三十五人爲淸查員四日擬在省會秘書廳開茶話會討論淸查方法以是日風狂雨驟改於昨五號始得舉行列席二十三人公推時象晋主席首由主席起謂我等三十五人旣被推爲淸查員責任極爲重大或依照特别股辦法推舉股長以專責任抑或分股淸查共負責任請大家討論因三十五人中各具派别各有心思故决定不舉股長共負責任以爲互相牽掣之計淸查方法則依照簽定次第分爲甲乙丙丁戊己庚七組每組五人分别淸查（甲）组淸查總發行票額（乙）組淸查存儲及現欵（丙）組淸查流通票額（丁）組淸查基金總額及營業賬據（戊）組淸查已燬票額票根及廢票（己）組淸查產業房屋田地租稞及抵押品（庚）組淸查歷年放墊欵額及息額分組旣畢乃公函宫錢局訂期淸查惟該局自此案發覺後即爲種種預備對於票價亦力事維持故最近票價且較前爲高該局旣有準備則雖黑幕重重亦非短少時間所能尋出結果或如上屆省議員赴官錢局淸查廢票至閙出笑話亦未可知也 
[鄂軍援黔停頓之原因]  
　　鄂軍援黔之議傳之已久業經由吳新田所部第七師中抽撥兩團與毛永恩一團合編一縱隊名爲定黔軍總司令一席亦派定川軍留鄂師長袁祖銘承充已在省垣成立司令部編制亦粗具頭緒一星期前並有五月一日實行出發之說詎料最近忽發生波折袁司令亦意態蕭索外傳鄂軍援黔行將取消探諸軍界中有幾許曲折可略述者袁爲劉顯苞參謀長因與王文華意見不合離黔入川及劉爲盧燾逼走袁遂乘此機會赴京夤緣某當局謂盧資望甚淺新舊派軍人均不願聽其統轄若能以一勁旅入黔逐盧其事易如反掌且表示已願得一軍前往事若得手定舉黔省隷於中央统治之下某惑其言以鄂督熱心斡旋統一且久欲抽調客軍出境遂商請王督酌抽客軍若干以爲入黔逐盧之具王督見此舉旣可促成黔省北歸又可减少鄂境客軍欣然承諾初擬以毛鴻恩一旅全部擔任總司令一席亦以毛充當是時袁亦奉命來鄂接洽見援黔司令爲毛所得縱得逐盧已亦無所裨益遂於王督前微示毛旅軍紀不肅訓練未精不足以當援黔之任並從旁運動某要人爲己道地事爲毛鴻恩所職稱病不往王督遂入袁言僅以毛派中毛永恩一團與吳新田第七師合編定黔軍改任袁爲司令袁見目的已遂異常高興正在编制將竣準備出發之際而旅滬黔人通電摘發袁之陰謀並致電王督謂鄂軍果入黔是甘心禍黔黔人雖死不忍甘受即旅鄂黔人亦進言於當道請勿操持過急以絶黔人北歸之念王督見勢不佳於赴津時曾語某要人謂此行將請示靳閣打消前議免召黔人之反響是鄂軍援黔一星期前已有打消之形勢矣（五月三日） 
[隴人拒蔡之熱烈（平凉通信）]  
　　甘人反對蔡成勳帶兵入甘甚烈四月二十二日隴東公民假平凉山陜會館開公民大會討論對待蔡成勳方法到會者八百餘人上午十一時開會由郭君修主席報告開會理由極言客軍入境非甘民之福惟拒絶客軍恐非文電所能奏效應從實際上着手衆贊成郭君即請大衆提出意見再爲討論當由施君國藩演說大旨謂民國旣以國民爲主體則國民對於已身之利害不能不有所主張蔡督旣欲以重兵蹂躪我甘我甘民决不能束手待斃文電旣無效果舍從實際上着手别無辦法但余多年在外對於我甘之民氣及其能力尚無把握故不能提出方法繼郭君又登台謂欲拒客軍舍武力别無辦法應由本會要求政府蔡督旣非帶兵不能應即收回成命一面呈請我甘當局以武力拒絶後由李君鍾津演說謂郭君意見無不贊成但呈請以武力拒絶能否成爲事實尚屬問題倘當道不爲援手則今日會議仍屬一紙空文不如即由本會推舉隴東南兩鎭守使爲拒蔡總副司令所有軍隊一律開至前防至地方防務各地趕辦民團足能防守即令軍餉或有所缺我民各盡所有以助之亦無慮不足言詞頗爲激烈結果公推起草員起草將李君所提辦法除當塲即舉扺蔡總副司令外餘均納入呈請書内呈請甘肅當局以武力拒絶面電達政府要求阻止時已三鐘遂散會 
[福州通訊]  
　　閩省下游之現狀汀漳鎭守使任臧致平厦門鎭守使任高全忠發表後臧由厦赴漳高由漳赴厦各各就職業已數日惟高之所部仍駐紥漳州而又兼厦門警備司令故一日履新後即遷入司令部向所喧傳之回復兩鎭守使至今已見諸事實矣說者謂臧高所部軍隊頗多此後對於地方當有一種實力以愚所聞恐未必然蓋安深德化永春等縣本屬王榮光之勢力範圍故知事久久未能正式發表現王改編於第一師並宣言不干政治然三邑之勢力仍受其支配宋淵源當閩南接收之始名義上雖受北軍之節制近則輸誠孫文自稱太上師長（聞宋因近來勢力日漸薄弱急欲附粤自固自孫文之非常總统選出後即遺舌士分赴仙游德化大田安溪等處聯絡民軍以抵禦客軍力圖自治爲名藉資鼓吹一面密派人員赴粤向孫輸誠要請承認並徵仙游民軍首領吳威德化林淸龍蘇萬邦林思美南安高爲國陳亮及安溪某部同意擬俟得孫承認後即聯合组織靖閩軍設總司令部於永春副司令部於安溪或洪瀬宋自爲總司令以吳威林淸龍爲先鋒官林固有勢力者吳於北軍到仙後所部曾被擊退嗣以北軍徵收烟稅七十萬並有强姦拾取士漿之鄭姓女子斃命情事仙民大起反對吳利用時機通電京外大合民意日來勢力漸以回復故亦有先鋒官之希望至參謀一席以湘籍某名士充之大約欵械到手宋氏即行獨樹一幟）與王榮光互爲犄角將與北軍對抗現北軍正派員疏通顧能否就範尚在不可知之數漳浦雲霄詔安三邑新創連鄉制度不受官廳勢力之支配自行聯合各鄉昌言自治雲霄尤爲發達有黄炯明者自稱連鄉總司令鄉内組織有政務處有財政局有知事人民訴訟多赴連鄉縣知事直同虚設現在連鄉勢力日益浩大鄉内快槍機關槍及其他器械悉具日前劉高史會銜出示派隊兜剿然以地勢山一時亦無如之何而彼且懸賞購拿某軍隊長官其强悍有如此者（漳浦知事孫慶元詔安知事馮春生均係團營派委雲霄知事劉星萃現甫到任）現雲霄等縣烟苗徧地烟稅多由土豪包辦數每鉅萬其他捐稅亦大半由營隊徵收至總三邑之賭塲計在三百家左右收規一元六角四角有差雲霄劉知事日前因禁賭問題與某團衝突警隊身負重傷漳浦孫知事亦以無徵收捐稅之權呈請辭職經趙團長許以特别津貼始將辭意打消其軍隊之專横與烟賭之盛行於此亦可見矣 
[杭州快信]  
　　所得稅開征期近杭縣王知事又奉財政廳令催填表造報因函託商會轉查商會置諸不理縣署派員調查苦難着手實行開征恐非易事 
　　沈省長昨令杭總商會以前在蕪湖所辦平米現値靑黄不接之交擬即體察各縣情形准予備價購領其辦法及售價仰即議復 
　　杭紹蕭箔業向係認捐年繳一萬一千六百元箔商王廷仁現願加額四千元歸王認辦財廳令杭縣在署投標以五月五日起至十五日止當堂開標即以王之認數爲最低數 
　　杭州學生聯合會昨開常會今日（八日）開國恥紀念大會籌備會商定明日之舉動 
　　盧督軍沈省長定舊曆四月初五日率文武長官致祭三賢祠已飭杭縣王知事籌備一切 
　　今日（八號）上午九時紳商各界致祭節孝祠由杭縣王知事主祭到者七八十人 
貧女習藝所今日（八日）下午開第九次董事會 
[南京快信]  
　　齊督王省長自接曹張王三使通電後昨已覆電表示擁護靳閣之誠意 
　　皖張文生前日由蚌來即入城會晤齊督談二小時即辭出城乘安豐兵輪赴安慶 
　　贛陳光遠派營長李寳珩帶官佐目兵十七人赴直隷東光縣一帶招募新兵 
　　交通部前咨省署請查滬太長途汽車公司有無窒碍之處王省長當即派員查明並無窒碍昨已據情咨復江華輪船昨運到湖北裁汰士兵一百九十餘名即由軍警押至浦口登車遣送回籍 
　　王省長昨晨微服乘人力車出城至下關蕭家老店旅館視徐海道尹程道存病 
　　直實業廳長嚴智怡昨由津來寗考察實業 
　　新委江寗縣知事吳耀椿江寗認捐局長高桂馨已於昨日互相交履新 
　　財部令蘇財廳將江西景鎭之磁器經過蘇省各稅所每年收入總數若干調查明晰列表詳部 
地方通信 
[崑山]  
　　縣公署處分販運私米案上海人徐春生販運私米一案已經崑山縣公署决定處分茲錄處分書主文如下徐春生運米六百六十石認定其爲違禁私運出省應即全數變價充公（事實從略） 
[蘇州]  
　　聯合運動會紀事　吳縣全邑高小聯合運動會原定六七兩日舉行嗣因六日天雨故改至七日預賽上午十時由温知事委任第三科長蔣雲階代表蒞會宣讀頌辭會塲秩序由童子軍及警察維持南區潘署長親自到塲照料一切來賓出入口分特别處·團體處·普通處·女賓處上午來賓寥寥下午到者甚多約有四千餘人又觀劵分二種特别劵售小洋一角普通劵售銅元二枚均在圍牆四周闢洞售賣所售之費聞均充童子軍經費上午爲各校選手預賽預賽結果四百四十碼賽跑（甲組）第一次三高一高第二次三高一高第三次四高二高（乙組）第一次二高乙商第二次二高一高二百二十碼賽跑（甲組）第一次二高四高第二次三高一高第三次四高二高（乙組）第一次高三高第二次一高三高第三次乙商二高百碼賽跑（甲組）第一次三高一高第二次四高二高第三次四高乙商（乙組）第一次一高二高第二次二高四高第三次乙商二高後因八日决賽節目過多恐學生勞乏特將二百二十碼一節即於當日决賽結果甲組第一第二爲四高第三爲二高時間二十八秒乙組第一爲一高第二爲乙商第三爲二高時間三十秒下午爲團體操共分四十三節各校操法均極純熟而尤以女子高小之棍棒姿勢優美精神活潑横涇高小之醒夢雪恥表演五九運動純熟用意尤善觀者動容其後省立中學及體操學校加入來賓運動操演刀槍拳衛演畢散會已萬家燈火矣 
　　機工加價吳縣公署昨接蘇州總商會轉據雲錦公所函稱比來銅元充斥錢價驟跌洋貨增高商業暗受損失工界亦受影響茲經敝業議决體恤機工辦法以夏曆四月初一日起花緞每尺加工二分素緞每尺加工一分四釐以資津貼請布告周知等情温知事據函後當即缮發布告俾衆週知矣 
[揚州]  
　　十校聯合運動會江都縣立第一第二兩高小女子高小五師附屬女高女子公學丹徒旅揚公學安徽旅揚公學運商公學辨明友基等十校於七日假公共體育塲舉行第一次聯合運動會出席運動員計一百七十人（女校團體不在其列）節目爲賽跑·跳高·跳遠·團體操等十六節會塲秩序由高小童子軍維持來賓往觀者甚衆會塲幾無隙地 
　　河工局挑濬運河　江蘇運河工程局近以上游各段河道淤淺殊甚特派機器船前往淤塞之處挑濬誠恐人民發生滋擾特於六日訓令江高寳淮各縣一體妥愼保護以重工程 
[鎭江]  
　　警察分所長更調丹徒縣警察局長現擬將各區分所長酌量更調除姚家橋分所長黄潤與諫壁分所長朱熙遠互相對調業已發表外聞高資分所長鄒世懋將調至鮎魚套鮎魚套分所長顧淮將調至寳堰寳堰分所長姚襄城將調至高資日内即可發表　　銅元充斥之影響近日漢口各處運到銅元爲數頗鉅市面充斥洋價飛漲昨今兩日錢業公所懸牌每龍洋一元可換銅元一百五十一八以致各茶館麵店點心店等門市交易向以錢碼計算者暗虧甚鉅現公同議定自即日起一律漲價一般經紀小民呌苦不已 
[無錫]  
　　銅元充斥錫地近日銅元充斥於市每洋一元兌價至一千五百十四文各業工資以銅元計算者大受其害加以米價增漲度日更艱故各業工人有乘此機會要求加價意刻正在醖釀中 
[徐州]  
　　鎭守使檢閱軍隊陳雪暄鎭守使以徐屬匪氛不靖夏防亟應分佈爰於本月三日帶衛兵十名馬砲兵各一連前往徐屬各邑檢閱駐防軍隊及保衛團聞須兩月後方克返署 
　　官湖鎭添設郵局邳縣官湖鎭爲邳邑精華薈萃之區惟垂務一項只有代辦處不通滙兌近有該鎭恒泰號主章述之以滙兌不通影響商業殊甚特函請江蘇郵務總局將官湖郵務代辦取消改設二等郵務局以利交通刻總局已准改設聞不日將派員來湖實地調查以便添設 
[嘉興]  
　　急賑游藝會結果嘉興急賑游藝會已屆期滿於六日宣告閉幕所有收入約共萬元左右除去各項開支外可得五千元之譜現正由會計股分别核算詳細列表以憑報告官廳查核 
　　繭商營業之消極嘉邑四鄉蠶事已屆三眠轉瞬即由大眠而上山作繭惟繭商方面籌欵預備營業者僅餘賢埭嘉餘鳳喈橋益昌等數廠其餘廠基之未出租者尚有多處推原其故實緣去歲各廠所收鮮繭於烘乾出售時虧蝕頗鉅加之近日銀根不甚充裕故繭商頗多觀望現各廠主正分頭向繭商接洽不知能否踴躍也 
雜評一 
[化身之内閣（默）]  
　　今人疑某氏上台係某系化身其實内閣之爲傀儡久矣直皖戰爭前之内閣爲段氏化身之内閣而段氏又爲他人之化身直皖戰爭後之内閣則曹張化身之内閣也某閣員爲某氏推薦則某閣員即某氏之化身也某總長爲某氏親信則某總長即某氏之化身也不過從前之内閣爲段氏一人化身之内閣而今日之内閣則化身之人甚多化身之人各化其所化而所化者又各有派别之不同彼之所化與此之所化相競内閣遂無一日安矣 
　　各國之政黨内閣恒以其首領獻身於台上而中國黨派之爭則每隱身於武人之後於是武人爲黨派之化身武人又以他人爲化身各以其所化者獻技於政治舞台之上此仆彼起循環不息是誠世界之奇觀也然而彼武人者且曰内閣係中央事我輩不與聞其言不甚滑稽哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[馬寅初演講輕質銅圓問題]  
　　以向政府實行兌換現金爲根本解决方法馬寅初博士日昨在紗布交易所演講輕質銅圓問題之根本解决方法其詞如下 
　　各省鼓鑄輕質銅元流入滬上者不知凡幾本埠各電車公司首先拒用市面頓形恐慌蓋銅元質量旣輕其値必跌物價必漲數十萬工人生計大受影響此恐慌之由來也今日演講之目的在說明關於輔幣（銅元亦輔幣之一）之學理並指出滬上輕質銅元問題之根本解决方法茲分數層說明之 
　　（一）銅元何以有跌價之危險一國之貨幣必分本位幣與輔幣兩種無論本位幣爲金或爲銀其輔幣必以銀鎳銅爲之不過本位幣之面値與實値相等譬如照民國三年所頒布之國幣條例本位弊應含庫平純銀六錢四分八釐加以鑄費六釐計共六錢五分四釐當本位幣一圓用至於銅元則其面値不得與實相等此其所以有跌價之危險也 
　　（二）銅元面値何以不得與實値相等吾國本位幣以銀爲之銅元以銅錫鉛爲之不過以銅質爲最多夫銀與銅旣非同類金屬則其比値必時時變更譬如國幣計算均以十進則本位幣一元等於銀幣十角或等於一分銅幣一百枚如今日之銅元一百枚所含之銅値與本位幣一元含之銀値相等安知其異日不相異萬一銅貴銀賤則銅幣一百枚所含之銅値超過本位幣一元所含之銀値（假定一百枚等於一元一角）一般投機者必收集銅幣鎔爲銅塊蓋銅元一百枚只値本位幣一元若化爲銅塊則可以換得一元一角此風一開人人尤效社會上之銅元勢必絶跡其害甚大故爲維持幣制計銅元之實値必小此其實値不得與面値相等之理由一也銀爲貴金屬其量必輕銅爲賤金屬其量必重量重則其體積必大量重而體積大授受之間極不便利故不得不减其實値以使其體積縮小此其實値不得與面値相等之理由二也 
　　（三）銅幣之價格如何維持夬銅幣之實値旣不能與面値相等必有跌價之危險試問國家究用何法可以維持其價格約略言之有下列數種（甲）禁止私造一國之本位幣非實行自由鑄造决不完美吾國之自由鑄造雖爲國弊條例所許然迄未實行此吾國幣制之所以壞也但國家所許之自由鑄造只以本位幣爲限若夫輔幣（銅元）則其鑄造不得自由何以故以其實値旣在面値之下勢必人人爭鑄爭鑄則濫發濫發則跌價跌價則物貴物貴則貧民生計難以維持矣吾國今日之銅元其發行已至於濫雖私造爲法律所禁然私造之數必不小此皆由於警察不得其人也（乙）政府鑄造之限度輔幣之鑄造旣不得自由則其鑄造權必歸政府所獨有乃政府以造幣爲牟利之事業日日添鑄漫無限制遂致跌價倘政府能限止其數目其實値雖小其價格必漲譬如海水無價値之物也但在沙漠之中其値大漲此數量之多寡有以致之也銅元亦然倘能限止其數目其値必漲决無跌落之危險（丙）用以納稅一國之本位幣其用數無限制輔幣則加以限制譬如甲欠乙現洋一萬元若乙以銅元還欠則甲决不肯收受以其授受手續太繁也故吾國幣制條例有一圓銀幣用數無限制五角銀幣每次授受以合二十圓以内二角一角銀幣每次授受以合五圓以内鎳幣銅幣以合一圓以内爲限之規定但此不過對於私人之授受而言若對於政府則固無限制也因政府旣已發行自當照原價自已收受否則無以示信於人故吾國國幣條例有 [租稅之收受不適用此種之限制 ]之規定但今日之官吏往往以收稅爲利蔽非特不肯照定例收受亦且故貶其價此銅元所以跌落之一極大原因也爲維持銅元計政府之收稅其計算必以十進以十角當一元或以銅元一百枚當一元收稅官吏不得故貶其價以圓私利（丁）賞行兌換政府之發行銅幣猶銀行之發行鈔票銅幣實値與面値之不相等猶鈔票實値與面値欲使銅幣不跌價亦非兌換本位幣不可請設例以明之譬如政府以四成之銅鑄成銅元一枚當十成用則政储所得之利爲六成鑄數愈多其利愈大今日政府與官吏所以增鑄不已者即爲此也但就學理而言此六成之利雖爲政府所有然不得移作别用亦不得視爲營業之餘利理應保存以備兌換之用倘政府發行銅元一萬枚成本爲四千枚鑄息爲六千枚其收受之者名義上雖收一萬枚其實只値四千枚已受六千枚之損失故政府之利即人民之損失倘實行兌現則此損失可以消卸蓋人民所受之數超過其應用之數則可以將多出之數送政府兌換現金該時政府收進之數雖係一萬枚其實只値四千枚但付出之數則爲一萬枚（付出現洋一百元等於銅幣一萬枚）是政府損失六千枚此六千枚之損失即以前此發行時所得六千枚之餘利抵之如是在政府與人民皆無所謂餘利亦無所謂損失倘政府前此所得之餘利已移作别用或已化爲已有則日後兌現必無以應付徒有兌現之名而無兌現之實銅幣之價跌爲當然之結果雖有官廳之布告令人民照常通用不得挑剔必歸於無效鄙意以爲根本辦法應由人民出一布告令官吏照例兌現不得挑剔方爲有效今日之辦法是倒行逆施之辦法决非根本的解决方法蓋犯法者非人民也乃政府與官吏也北京京鈔停兌之時政府之煌煌命令固禁止人民折價收受違者必罰此種命令不數日遂等於廢紙故今日官廳之命令决非根本辦法即總商會之函請致府明令本省當局嚴禁進口亦非根本辦法蓋銅幣不流入上海即流入内地則内地之貧民生計必受影響也入上海即流入内地則内地之貧民生計必受影響也故根本解决必須一面請政府停鑄一面請政府實行兌現 
　　（四）以實行兌現爲根本解决實行兌現並非鄙人之主張乃國幣條例所許也人民所望者 [實行 ]二字也且輔幣兌現不獨中國爲然即歐美各國亦莫不如是蓋舍此别無良策也倘全國商會能强迫政府爲其所應爲則亦無須請其停鑄亦無須請其禁止進口銅幣自不致跌價也何以言之譬如政府發行二千萬枚但市面上只需一千萬枚則各店舖必有供過於求之慮溢出之數必存之於錢莊錢莊亦有供過於求之慮因用者旣少不能放出於是錢莊遂以溢出之數向造幣廠兌現造幣廠一面收進銅幣一面付出現金如是則收回之銅幣非至市面有需要時决不能發出由此觀之苟政府能實行兌現各省雖不停鑄亦無患也吾非謂總商會不應請政储停鑄不過請政储停鑄非根本解决之方法倘能實行兌現市面上溢出之數必復歸於造幣廠造幣廠鑒於無利可圖必出於停鑄之一途故兌現包含停鑄而停鑄未必能包含兌現此其所以異也 
[銅元問題之昨訊]  
　　昨日市上概况本埠電車公司與華商店號實行拒絶收用輕質銅元一事至昨已歷五日雖經官廳調解尚未完全回復原狀公共租界電車上昨仍對於指定拒用之銅元不予收用然據一般人所推測電車公司鑒於此項銅元流入滬埠甚多或將更變計畫至華商店舖以及販夫走卒則已不分國旗與龍紋一律流通惟有等烟紙小錢店兌價仍分兩歧猶未一致 
　　海關姚監督呈省長文略謂銅元充斥病商害民莫此爲甚滬關迭奉鈞令嚴查輸入奉經知會稅司分飭從嚴查禁在案惟查私行夾帶雖迭有破獲爲數尚屬有限問有大宗運輸者均携有各該造幣廠護照其由鐵路運輸而來者爲數更爲不尠値此滬市銅元充斥之際如携有上項護照應否騐放伏候指令祗遵云 
[各路商界總聯合會開會紀]  
　　上海各路商界總聯合會於前日（七日）下午七時開第二屆第十七次董事會到者三十餘人總董陳惠農主席先報告顧問就職問題謂工部局代理書記已有正式公函分致五顧問請於本月十一下午四時四十五分到工部局與各董事會晤本總聯合會對於顧問問題犧牲旣大責望自殷且此不過爲華人市民權通告一段落若云滿意兩字去此尚遠上次議决懸旗歡送兩事未有確定日期現擬於十一下午二時假總商會會塲開歡送大會以責望之心爲奮勉之辭云云宋誠彰主張由本會發起约齊各團體一致歡送各路分會以職員爲限成燮春謂市民所期望於五顧問不過付託其求中西市民權利之平均耳張慕曾謂歡送態度應於路上表示使人人皆知鄔志豪謂爭市民權之時有百數十團體爲後盾現在顧問就職並非即此而止將來有待各團體爲後盾者尚多耳兪國珍主張開會時可請於上海情形熟悉者述說上海以前情狀公决請馬湘伯先生演講一面備函各團體與會次爲輕質銅元案鄔志豪謂輕合會職員亦全體與會次爲輕質銅元案鄔志豪謂輕質銅元不分新舊一概不收頗多困難最好官鑄者電請收回童理璋報告山東路開會議决兌價劃一銅元禁用以新鑄者爲限舊時國旗銅元一律適用不加折扣王肇成主張將輕薄銅元折作八文使用成燮春謂此事恐各商店無此能力最好辦法一宜禁鑄二宜禁止進口新鑄一概不用舊鑄不論何種一律通用虞北芳主張將輕質銅元根本剗除折價爲一元兌二千一面電請政府速鑄統一銅幣以爲救濟鄭鷓鴣報告山東路某錢莊夥友某君於錢業情形頗爲熟悉據云此事第一層要求本總聯合會查明此項輕質銅元究何從而來總商會與錢業甚通聲氣想當明白來源總之如係造幣廠所造應由官家追究如爲某國私運應函海關查禁主席謂現江蘇省議員有人提出禁鑄銅元改鑄銀幣已經由省議會通過現在如决將輕薄銅元一概禁止恐辦不到折價通用亦有困難總之本會主張禁新結果不過使之不再運入童理璋謂近日因銅元問題錢市已數日無市面本會應函請其照常做市祝志純謂電車公司純爲自私起見將民國銅元一律禁用本會應去函詰責一面責問縣知事如果將輕薄銅元照常通行將來銅元日多有何法以善其後至禁鑄禁運有否確實把握抑仍以一紙公文了事主席謂幣制原理惡貨幣可驅逐良貨幣新鑄銅元如果通行將來重質銅元必完全銷滅至幣制改革非有極大能力不可如欲將已經使用者加以改易恐非一時所能實行宋誠彰主張請各業改用洋碼唐繼寅報告西華德路銅元兌價已有三種一龍紋者兌一千二百八十文新鑄者一千五百五十國旗者兌一千四百二十若本會再不解决商民困苦將益不堪又經多數討論公决新鑄輕質銅元仍始終拒絶禁用至舊用銅元不論式樣一律通行一面函致錢業公會自即日起舊銅元照常開市又議鄙志豪提出租界房屋抬價挖租問題兪國珍主張訂合同公决俟有辦法再討論又報告來函一爲交涉使爲工部局增加碼頭捐問題復函公認不得要領再致函交涉二爲救國十人團來函爲寗波商人與十人團及學界衝突案公决與寗波同鄉會一致進行議畢散會 
[閘北商業公會緊急會議紀]  
　　爲輕質銅元與加貼印花稅二事　　閘北商業公會於昨日下午二時因拒收輕質銅元及加貼印花稅二事特在該會開臨時緊急會議到者有各業代表莊絅齋等二十餘人由該會會長王彬彦主席首先提議維持銅元事王君謂此次拒收輕質銅元之第一日市上頗爲紛擾好由本會通告各商店暫時照常收用母得過於挑剔姑俟本會召集各業董議有辦法後再行通告遵照而當時幸蒙各商店之諒解數日以來尚未滋生事端深爲慶幸且閘北地方貧苦工人居多一旦拒收電車公司所指之三種銅元則市上向來所流通之銅元中可用者幾不及十之四其餘將盡成爲無用之廢物貧苦工人旣有銅元而不能用勢必鋌而走險商店居民將咸受其害爲今之計惟有通告各商店暫仍一律收用以免紛擾是否可行請衆公决衆一律舉手贊成遂立命書記草一通告單向衆朗讀衆無異議次提議加貼印花稅事主席謂政府現欲改章加貼印花稅滬商尚未承認但五月檢查之期已届閘北商店應如何辦法請衆公决遂由各業董互相討論後决定在各業商未經承認以前仍一律照舊章粘貼付表决全體贊成乃又命書記草就通告單向衆朗讀一過時已薄暮遂宣告散會茲將兩通告錄後（一）照常收用銅元之通告爲通告事查本埠輕薄銅元自經電庫公司將嘉禾菊花國旗三種拒絶收用後市面大爲恐慌查該三種銅元十居其七流行已久一旦禁用爲害匪淺我閘北地面勞動工人居其多數苦工所得大都以銅元爲本位影響所及爲害更烈且實行拒收後主客間不免發生爭執旣非正本淸源反足滋生事端本會有維持之責爰特議定辦法兩種已函請各行政官廳維持外用特先行通告各商號應暫爲一律收用買賣間不滿角數者准用銅元成角者概用銀角進出一律以示公平凡我大小商舗所損甚微於地方市面大有裨益一面仍候軍使曁縣知事核准施行特此通告（二）不允加貼印花稅之通告爲通告事查印花稅乃係國家稅之一種奉行以來已有數載近因政府欲改章增貼而本省尚未經承認但五月檢查之期已届務望各商號於加增稅例未經承認以前仍照舊章粘貼幸勿疎漏干咎是爲至要特此通告 
[縣商會昨日常會與臨時會紀]  
　　上海縣商會昨爲本月第二星期應開常會之期好於午後四時開會會董全體列席與議而各業認稅商代表之到會者有六七十人之多要求將稅所投標接充一事先行函致稅所轉詳財政廳長陳述滬上認商反對投標之心理以與法定手續多所抵觸故于今五業中迄無一業照辦値此滬商凋敝時代若再加重擔負於力實有未逮應請速予明令取銷以便將從前承認之春振實行承繳俾得彚解災區有所支配云云當經會長向各該代表反復討論良久始散 
　　滬商反對加貼印花稅屢函商會轉函印花稅駐滬辦事處懇請江蘇印花稅分處要李處長暫緩實行旋奉部處電令以事關通案滬上未便獨異希爲轉勸各業商遵照在案茲因五月份大檢查瞬將舉行已由上海縣公署布告即便會同警廳各派專員實行檢查各業商聞訊因又大起恐慌紛紛投請商會陳述意見并要求開會當經縣商會於昨日午後三時特開臨時大會議到各商業代表百餘人首由會長姚紫若報告開會宗旨畢即據各代表發言請議維持方法大旨以屆時大檢查如果壓迫加貼印花一角者深恐激成事變云云末後公决要求會長據情先將各商民不能承認改貼印花一角之理由呈請松滬護軍使及淞滬警察廳上海縣公署等請求察核並請將是項議案通告各業商一體查照議畢即行散會 
[商界總聯合會關於米禁兩電]  
　　各路商界總聯合因私販米糧出口者往往影射軍米護照昨特電呈陸軍部請爲收回並電呈王省長請嚴密查拿私販原電如下（一）陸軍部鈞鑒滬上米價邇來又復增漲羣情惶駭深懼禍至無日查米貴原因雖由奸商之私運然大都以鈞部之護照爲護符影射蒙混官民均窮於防範故私運一日不絶米價一日不能平復飢餓所迫挺走可虞本會昨開全體董事會議僉主將此項運米護照即日收回爲此電請鈞部俯念民食維艱迅予吊銷運米護照迫切待命並盼賜覆上海各路商界總聯合會叩齊（二）省長鈞鑒查邇來米價又復增漲推原禍始均由私運出口所致時屆夏初米價已如此騰貴將來靑黄不接更將何恃爲生鈞座蒞任以來對於米禁不啻三令五申而私販仍未絶跡者良由沿海地方港汊紛歧奸商工於偷運稅所局卡防範難周爲此電請鈞座一面嚴令各處關站輪埠嚴密查拿有犯必懲一面出示沿海各縣不論居民漁户如查有私運米糧准予就地告發或即扭交就近官廳獲案之米一半充公外即以一半充賞庶奸儈無所潛逃民食賴以維護倘蒙俯准所請全省人民實嘉賴之（銜同前）齊叩 
[碾米公所致總商會函]  
　　爲米店領照事上海機器碾米公所因工部局有取締各米店存貨之議函致上海總商會文曰謹肅者閱報載工部局有令米店捐照會以便稽查囤積居奇一事確否未知但據米店業嘉縠堂通告亦因此事函請貴會核辦故公所得此風聞以爲此種照會殊不適用兹陳明理由於後竊以米糧爲民食要需上海不産粒米全賴客商採運來售此類客商大概係販負性質資本短缺利在速售得利復來川流不息固無有囤積居奇者力不逮性質不侔也且邇來本埠機租工價無不昻貴囤積於上海何如囤積於無錫輪軌交通朝發午至營業者不若是之愚也進而言之如果米有囤積乃上海幸事何則上海不產顆粒全恃各處接濟近年食口驟增一旦源絶無以爲計如謂防其私運但嚴令關卡認眞稽查私運豈能飛渡誠如是其已囤積在滬者必就地以求售米性極脆時令變遷久擱則致紅爛非如珍寳之可久藏也血本攸關誰肯腐而後售自招損失此囤積不禁而自禁也再進而較之上年六七月間米價每石貴至十七元尚無售處縣署以護照交給商人至外埠辦米而無錫常熟松江及各產米區域無不拒絶自保危迫萬分今年自客冬度歲以來略有存儲故正二月間米價鬆至七元左右陸續應市至爲安貼乃造謡生事者興高彩烈議論百出客貨因之觀望來滬至少連日存貨漸枯如是價乃飛漲天下本無事庸人自擾之米少則價增貨多則市平是其明證彼不負責任之徒菲萎流播淆亂聽聞致工部局有以照照爲取締之議迫以日期限以石數若果實行必致客商裹足來源不繼恐慌現象不知所終其爲害何堪設想乎且米商有誠實身家係正當營業無論何國正當商民均有自由貿易之權豈茶樓酒肆劇館娼寮之比由是言之囤積居奇爲必無之事米店領照非必要之舉此中情形敝公所久欲陳達於貴會復以悠悠之口無足辯述茲因此事發生難安缄默夙仰貴會爲羣商領袖責任攸歸領照一節果屬實在尚乞鼎力維持全民食而寗商業地方公共治安不勝萬幸肅泐祗頌公綏此上上海總商會 
[無錫米市之報告]  
　　昨日本埠米商接無錫快信謂錫地粳元各米價仍不肯鬆動各近鄉米源正合去路目下尚無大宗搜羅主顧如天時放晴寒暖相宜則農田無損米價或不致過大現市高糙粳七元四角至七元二角糙元八元至七元七八角大子秈七元至六元八九角糙羊尖七元至六元七八角客秈六元五角至六元三角粳熖三元八角五分云云 
[菜子銷塲活動]  
　　長江蕪湖菜子本年新貨早經登場而浙省平湖嘉興等處所產尚未到申日來東洋莊之購辦者殊爲活動以是該業之做洋莊者大有供不應求之勢蕪湖菜子開盤最小到過四兩二三錢近兩日漲至四兩六七錢據市面之觀測必俟江浙新貨到後市價始可鬆動云 
[昨日花價又跌]  
　　連日花衣市價漲而復跌迭誌本報昨日南北市各花行收數較數日前多二倍故最高原乾跌去洋一元有零稍次者咸停收至通州花州續到二千餘包連前共存五六萬包所以通花客日在交易所抛出且出口甚少故市價尚看鬆動且印度花近一星期到埠頗多售價每擔在十八兩上下各紗廠尚不欲大宗訂進並悉各紗廠所存之花衣足敷二個月之需故目今花價仍難立足云 
[各交易所股票漲價之原因]  
　　自陽歷四月中旬以來滬地各交易所之股票價格如物品證券·華商證券·麵粉·雜糧·棉業·金業·紗布·紗業等各交易所無論已經成立開業與未經開幕者莫不步步升漲較之票面股本大逾幾倍令人不可思議茲探悉其飛漲之原因聞係滬上一般新創之銀行及各錢莊因去年商界各業市面凋敞故本年錢莊放賬咸抱謹愼主義莫敢稍懈以故銀根寛裕銀拆常在二三分或四五分惟儲存現銀利患不無吃虧遂組織銀公司收攞此項交易所股票謂之套做如買進本月份每股一百元下月份每股一百零六元即以套做之法陸續調劑計每萬可得五百之利益以此交易所股票莫不價格十倍然際此拆息在三四分之時代可以穩取其利倘若前年冬月及上年春間銀拆在七八錢五六錢之時恐不免大有危險也 
[紗業組織現期交貨所近訊]  
　　棉紗號商項惠卿陸仲芳陸竹坪毛鑑淸等發起組織同業現期交貨所曾見報端茲悉該業入公會者三百八十餘家現已一律贊成股本定爲一百萬元計二萬股先收四成之一其股份公同分派每號有二十五股至五十股發起人一百股業已足額自前日起在漢口路美人里籌備處開收第一期股銀其所址覔定法租界愛多亞路二洋涇橋之西某號大洋房正在修理開幕之期大約陰曆七月間云 
[組織中之新銀行]  
　　滬上中西各銀行營業近年甚爲發達因而華商銀行已有十六七家之多去年盈餘亦爲各業中首屈一指兹聞又有甬商洪承祁盛不華周佩箴等發起组織華商銀行一家牌名中易信托銀行共籌資本八百萬元業已籌集股本正在繁要地點找尋房屋一俟覔定即飭匠裝修積極進行云 
[吳淞商埠局近訊]  
　　吳淞商埠局規定路政章程凡在商埠區域内建築房屋須報告局中派員履勘給領建造房屋許可證書方可興工近有商民蔣仁金欲在商埠局面前第四五坵建築房屋繪圖呈報該局派員履勘後刻已批示略謂該地五坵當經指令給領許柯證書准予建造房屋惟其四坵基地核與將來規劃路政有碍現擬給收回云云並有朱陶氏地亦由局中收用闢爲停車場其餘遵照路政規定章程起造房屋請領許可證者已有多起至於局中收用之地由局給價諭候地主領欵矣 
[美艦打靶之寳山縣布告]  
　　寳山縣馮知事前日發出布告云爲布告事四月三十日奉江蘇交涉公署訓令第一二六號内開案准美總領事函稱現准美海軍亞細亞艦隊長江游弋司令官函稱美軍艦每年均有打靶之舉茲本司令所帶兵輪現擬照例舉行等由准此相應函請查照轉知該管官員俾得練習打靶不至礙及航務此次打靶兵輪即愛樂坎勞快羅思派樂司威烈羅佈茫諾嘉司等號约自五月十二日起聚集吳淞上面爲期十天所用槍支口徑自四寸至三磅爲度力量並不甚大合併聲明等由除分函外合亟令行該知事仰即查照轉諭附近居民一體知照以免誤誤爲要此令等因到署奉此合行布告該處附近居民一體知悉美軍艦屆期在該處練習打靶係每年均有之舉爾等勿生疑慮爲要特此布告 
[烟酒聯合會常會紀]  
　　中國烟酒聯合昨開星期常會首由主席陳良玉報告前日報載菸酒借欵一事同業大爲驚駭紛紛來會探問當經幹事部議决於歌日電詢菸酒事務署旋接魚日復電聲明並無接洽菸酒借欵之事云云兪葆康起言報載天津會議有加增菸酒稅之提議此種計劃無非竭澤而漁我西菸一業受陜甘兩省之天災人禍營業前途已甚艱困設再任意加税勢必從此消滅王鶴笙 
 
 

Page 11

 
 
言我紹酒因稅重米貴今年釀業更見減少設再增加捐稅其勢亦屬難支沈子卿言我國財政支绌已臻極點然國雖貧而官自富官之所以富實由於中飽太多苟欲足用當從剔除官塲中飽着手倘徒取於商則病商適足以害國次金拜仁報告山東全省菸酒聯合會業於上年十月間成立近接來函並章程名單等件舉定郝鳳城爲理事長胡紹吉爲幹事長公决復函歡迎議畢時已五鐘乃散會 
[學生函請日使取銷借欵成議]  
　　學生總會昨致京日本公使函云日本駐華公使大鑒頻年以來貴國當局抱政治侵略與經濟侵略之野心利用我國少數官僚武人爲傀儡私訂種種條約濫供種種借欵我國國民不得已而有排貨之舉無厞希冀貴國早自覺悟矯正其最近政策然後中日兩國國民有眞正携手互助之機會乃聞貴國又將給北京政府以吉會鐵路借欵三千萬日金東三省林礦借欵八百萬日金直接攫取我國之利權間接延長我國之禍亂倘此舉實現吾人必以厭惡北京政府之心理而厭惡貴國則未經合法手續之借欵契約固等廢紙而東亞前途之危險亦已豫伏矣尚望貴公使轉達貴國當局及資本家對於北京政府一切在磋商中之借欵速即取銷成議停止進行特此忠告統維省察肅候公安中華民國學生聯合會總會啓 
[禁開國恥紀念會]  
　　淞滬警察廳長徐國樑近奉松滬護軍使令謂各團體及工商各界將於刀日開國恥紀念會有所演說應行預爲查明妥切勸導萬勿舉行如果有前項情事着即妥爲解散並報告來署以憑察核所有加防一事仍須注意進行等因徐廳長昨特據情轉令所屬各區署所隊一體遵照務各認眞巡察毋稍疏忽云 
[軍警昨日之防範]  
　　上海防守司令部據探報謂滬上現有過激機關爰於七日上午十一時飭傳各軍警齊集會議防範辦法以故軍警兩界於昨日起各派便衣偵探稽查員等分赴南北二車站嚴密查察如有形跡可疑者即行搜查所有華界境内之旅館及各輪船碼頭亦派便衣士兵分往檢查至高昌廟斜橋龍華一帶爲軍事區域責令各軍隊嚴加 
[滬閔柘長途汽車工程近訊]  
　　滬閔　長途汽車全路線現均測量完竣圖說亦已繪就查閱路線所經過者爲上海松江南滙奉賢四縣之轄境而沿途橋樑亦共有三十餘座之多均須改建泗門汀泥橋墩橋面且須加鋪鋼條拆建工程甚爲浩大較之築路工作更爲繁重故改建橋樑爲全路之重要工程該公司昨特飭工程師迅將應行改建之橋樑詳註河道寛濶橋樑高大並坐落何縣境内共有幾座務各測量明晰分繪圖說數份送候備考以便分送各該縣公署備案一面即可雇匠按圖估價投票俾便首先建築所有行駛之汽車現擬先造四十輛計分頭二兩等每輛座位至多以二十四人爲限少則二十人另有專車數輛其座位至多以十四人爲限均令繪具圖式以憑函送本埠各洋行估價將來擇其價廉者歸其承造云 
[法租界探捕圍捕盗匪]  
　　昨晚九點半時法租界白爾路三百六十六號兪姓家突來盗匪四人各持手槍入内行刦當由巡街捕查見急鳴警笛召集附近崗捕往拿詎該盗匪等開槍拒捕旋即竄入房中閉門拒守各探捕以該盗等持有槍械一時未能入内乃用救火扶梯擬上屋設法捕拿亦未能得手遂聚集多數探捕在外守候至十二時許該盗仍匿於房内惟由某捕在附近屋内獲嫌疑之黄包車夫一名帶回捕房各探捕仍聚集該處守候能否捕獲容再續報 
[昨晚虹口之越貨傷人案]  
昨晚九時半虹口莊源大影戲院後面永祥南里寗波人某姓家突來盗匪數人闖進門内各出手槍嚇禁聲張刦取婦人手上金鐲及房中首飾内逸事主常大呼捕盗盗即開放手槍數響示威對門有江北人丁阿四開門出視被流彈洞穿腹部痛倒於地當有附近探捕聞警趕來兜捕無奈盗已去遠失其蹤跡只得問明盗匪形狀開具失單呈報捕頭一面送丁阿四赴同仁醫院醫治聞丁阿四所傷適在要害恐有性命之憂云 
[大陸報代收殉職包探恤欵]  
　　大陸報昨登啓事代收因公殞身楊奚兩探遺屬撫恤捐欵捐數以一元爲限每日收數登報公佈俟集有成數彚交華人機關以便分給或代存放 
[逆倫案之昨訊]  
　　浦東三林塘鎭張萬興米店主張駕雲遭伊子張欣生用藥毒斃一案業奉地檢廳於本月六日起訴審判廳已奉堵叔明推事官先開刑庭預審各情經紀前報茲悉此案牽涉之該鄉醫生任志道萬興店夥任關林以及已歇學徒吳關大等一干人奉諭飭派法警下鄉分别前往傳拘到案定於星期二（即本月十號）續開預審昨據去警返廳禀復任關林吳關大等早已聞風避匿惟任志道等當可如期遵傳候質等語至屍妻張康氏前控該鎭商會董事湯藴齋覇佔伊夫遺產不給等情當奉檢廳諭飭該氏以民事赴審判廳起訴請追該氏業經遵諭具詞起訴而湯藴齋亦將昔曾保營張氏業產田單三十餘張抄列保圖畝分户號等一律呈交到廳聽候處分惟據張欣生在押對人言託湯保管之單其實尚不止交出之欵云云當前年年終駕雲死後欣生與弟燡生尚未正式分析湯處單契爲欣生暫執燡生單契亦有三十七張係燡生妻父之叔趙紉之保管現已以民事起訴故趙紉之亦將各式單契禀呈到廳矣 
[輪船上查獲大批私土]  
　　前晚七時海關緝私隊因得線人密報謂有土販甬人某甲挾帶大批烟土（係福建漿）由汕頭附搭太古公司九江輪船來滬業已抵埠停泊浦東華通碼頭等情該隊頭目立即督同扦巡乘坐小輪前往該輪搜查果在火艙間夾底中抄獲私土二十二蔴袋每袋計重三十餘斤共约六百六十餘斤當卽帶回海關禀報稅務司核奪聞是夜浦江水巡隊亦截獲此項私土兩蔴袋尙有一袋係關員查抄忙碌墮路浦邊當被湖北帮碼頭匪徒攫去昨已函請官廳緝拿矣 
[華僑代表廖衡酌抵滬]  
　　四州府華僑委託廖衡酌回國請願取消英屬學校註册條例廖君於昨日自厦門到滬先謁三州府華僑代表余佩臯女士及莊希泉君晤商聯合進行請願之舉是晚七時由莊君在大觀樓設宴歡迎聞廖君報告已在粤與軍政府各要人接洽由陳省長轉電顧公使嚴重交涉已得覆電英政府允將此案提交衆議院審察事有轉圜廖君急欲晋京再向外交部及英使請願以期早達取消目的并聞廖君明日擬偕黄警頑君遍謁各公團再行開會報告自南回國一切經過詳情云 
[約翰大學消息]  
　　聖約翰大學校長卜舫濟博士與經濟學敎授雷麥同赴武昌參與約翰文華兩大學代表聯席會議已於上星期五（二十九日）返校照常視事 
　　上星期六爲該校運動會之期挑選參與本月十四日東方八大學運動會之選手來賓觀者不下千餘人田徑兩項成績均較去年爲佳各項運動中得個人香檳者甲組爲唐恩霖乙組爲黄祥安 
　　學生分會於星期三舉行五四運動紀念是晚八時在格致室開演講會由會長劉祖煇主席述開會宗旨後請張東蓀蒞會演說題爲五四略謂學生雖在求學時代然較諸其他人民智力充足故反對學生干涉政治實無充分理由改造社會固係一種救國之根本計畫爲學生所宜盡力者但對於激烈運動亦不可忽視云 
　　校中各級中文辯論末次比賽於星期五晚（六號）八時在同門廳内舉行題爲『現今國際聯盟會之盟約果能施行否』大學三年級爲正面大學一年級爲反面雙方舌戰約有二點餘鐘給果則大學三年級獲勝該級代表爲沈惟楚劉金舫邱培洵三君云又聞該大學與蘇州東吳大學競辯已定五月二十號在上海舉行辯題與上同屆時該大學主張反面東吳主張正面近已由該大學選定代表三人即大學三年級此次辯論獲勝之三代表 
[民立中學春季運動會紀]  
　　大南門中華路民立中學校於昨日午後一時假西門外公共體育塲舉行春季運動會中外來賓共約八千人由該校校長蘇穎傑君與職敎員及學生殷殷招待會塲内並設編輯部隨時編輯印發會塲新聞均饒趣味該部與會塲各執事皆由學生練習自動師長方面但略加指導會中秩序甚佳並有童子軍在場照料會中有將參與此次遠東運動會之六小學校（縣立一高二師附屬和安養正育材潮惠）會操該校敎員吳志靑君編著之應用武術中國新體操及其他運動最爲引人注目其餘各節運動亦均可觀至六時半始散茲將其運動節目及結果錄之於左一開會二奏樂三百碼决賽正預科選手（各組第一［下倣此］甲李祖威十一秒乙經昌十一秒五分之四丙凌瞻曾十三秒）四徒手操（第一部）預科全體五跳高决賽正預科選手（甲劉兆麟五尺一寸乙翁長泰四尺十寸半丙洪裕賜四尺六寸）六迷魂陣預科二年級甲組七八百八十碼决賽正預科選手（甲徐樂二分四十四秒五分三乙丙奚頌良二分五十五秒五分一）八中國新體操疊羅漢（萬里長城）（崑崙山脈）（駱駝峯）（石山）（寳塔）歡呼（六種）參與遠東運動會各小學校會操九跳遠决賽（甲徐樂十七尺五乙甘純銓十六尺十丙沈慶坻十五尺九）十啞鈴操預科三年級乙組十一二百廿碼决賽正預科選手（甲李祖威廿八秒乙甘經銓三十八秒五分三丙童錳三十一秒五分一）十二障礙游戲預科二年級十五團體五十碼正科各級十四徒手（第二部）預科一二年級十五四百四十碼决賽正預科選手（甲徐樂一分八秒乙甘純銓一分四秒丙沈慶坻一分五秒五分四）十六武術中華武術會十七替換賽跑正科各級選手（二班乙組）一分二十五秒十八流星車輪預科一二年級十九擲鐵球正預科選手（甲劉兆麟三十五尺二分一乙丙金致遠三十四尺二寸半）二十游戲（預科三年級廿一團體擲鐵球正科各級廿二排宇預科一年級廿三撑竿跳高正預科選手（甲乙丙聶體仁九尺三）二四滑稽游戲預科合選二十五跳欄賽跑正預科選手（甲聶體仁十四秒五分四）乙丙經昌十五秒五分一二十八團體立定跳遠正科各級二十七奏樂二十八散會 
[工商界之紀念國恥]  
　　聯合通信社云本埠工商各界對於五九紀念所有表示彚誌於下（一）各路商界聯合刊印白地朱字傳單數萬張大書［五月九日］［毋忘國恥］八字分給各商店懸貼（二）湖北九江山東愛多亞路等路聯合會將各路商界總聯合會議决［休業一天懸半旗誌恥］之通函刊印多張分佈各本路商店一體遵辦（三）山東路聯合會發出通告云啓者五月九日乃袁政府承認日本要求二十一條件之日凡我國民皆應引爲奇恥大辱本會准於九日下午一時開國恥紀念大會以示不忘凡本路職員會員務乞准時蒞會是爲至禱事關國恥幸勿忽視云云（四）救國十人團聯合會發出通告云五月刀日爲吾國極大之國恥紀念日本會於九日晚八時特開五九國恥紀念大會務望本會同志屆時駕臨如蒙演說尤所歡迎云云（五）工商友誼會刊印白地朱字通告萬張大書［國恥紀念］休業一天八字分送各廠號商號商店懸貼又致函各游戲塲及戲館請於是日一律休業（六）南陽橋北平民商店因五月九日爲國恥紀念日特於是日休業一天並印傳單分發藉以默思恥辱喚起國人注意 
[工界音樂會開會紀]  
　　前晚虹口天潼路工界音樂會在靑年會開演奏大會來賓千餘人是晚演藝共十五節其最愽來賓歡迎者爲司徒夢岩君與黄詠臺君黄李蜀魂女士中西樂器和唱之一幕司徒梵鈴黄君洞簫黄女士揚琴並歌古詞一闋鼓掌之聲不絶乃重奏一次次精武健兒團之滑稽跳舞精武女子模範團之中國式舞蹈均以全副國樂奏中國調和之尤爲别開生面聞此兩套爲精武會中人採取中國武術之精華以舞蹈法出之故有此精彩此回實爲演藝之初次云閉幕時座客鼓掌堅索重演隨由主席報告以節目繁夥限於時間故未能重演云粤樂樂器均特别製成可與外國樂器並駕吾國音樂原不弱於歐美第以樂器素不講究致受人詬病今該會音樂既能研究完善更能於樂器講求精美殊足爲國樂增無限光彩尚有愛國女學之西式舞蹈浸信會之西式絃樂亦能恰到好處並有新劇睡獅夢意在提倡音樂與體育使社會知正當之游藝誠有關風化之良劇也演至十一時乃散會 
[萬國商團中華隊參聖記]  
　　昨日（八號）上午十時半萬國義勇軍華隊隊長徐通浩君及何君率領國員百餘人至四川路靑年會舉行參聖禮會塲台上懸掛五色國旗及盆花數十盆並坐有救主堂全班銅樂隊來賓及敎友到者數百人其秩序如下（一）銅樂隊奏樂（二）全體唱第三十五首（三）朱牧讀經（四）唱第七十六首（五）朱葆元牧師報告略謂此次舉行之參聖因時間侷促故一切禮節未曾預備不週之處幸勿見責且對於本堂敎友亦甚抱歉蓋未預先通知而今之日下午之禮拜不能舉行敎友可至彼得堂同行特别禱告禮拜云云（六）湯君報告謂鄙人對於中華隊全體隊員至靑年會甚爲歡迎不週之處請原諒禮畢請至童子部茶點（七）朱葆元碩士演講云今日乃中華隊參聖之日爲第四次參聖期鄙人亦爲第四次之演講去年所講之題乃 [家况改造 ]今日鄙人所講者乃 [守望相助 ]四字旋即將此四字分層演講娓娓動聽（八）銅樂隊奏樂（九）鮑俊德等收捐（十）全體唱中華國歌至十一時半散會 
[盗匪搶刦淡井廟]  
　　前晚八點餘時有操江北口音之盗匪十餘人闖至法租界金神父路淡井廟内有兩盗袖出手槍向住持僧慧德威逼說出藏銀之處並將餘僧綑縛嚇禁聲張當被在鐵箱内搶去大洋四十餘元銅元五十枚銀表一只呼嘯而逸後由該僧開單報告捕房立飭探目沈德福前往查勘一週回稟捕頭諭令務獲該匪等到案究辦 
[靑夜義務學校徵求會開會紀]  
　　閘北靑侂國民義務學校徵求會於昨日（八日）下午二時在一品香開會各隊隊長副隊長參謀等均按時出席首由主席任矜頻宣佈開會並說明上次延會原因請衆討論提議三項（一）各隊結束善後事宜（二）董事部組織法（三）義校銀錢保存法議决各案如上（一）推舉各隊參謀及各隊代表一人組織結束及善後委員辦理善後事宜（二）通過組織董事部推舉方椒伯任矜蘋徐贊華余鵬孫道勝霍守華余化龍等七人爲委員於本星期三（十一日）下午七時假南京路商界聯合會開會討論維持會及董事部組織方法並另請陶笑舫爲書記（三）將收入銀錢分二部一千元作基本金餘欵存入銀行云 
[電工聯合會開會紀]  
　　中華電器工界聯合會昨晚開職員常會公决事項（一）五月九日爲國恥紀念日須通告本會會員於是日晚七時起在本會開會演說並討論提倡國貨辦法（二）淸收本年份常年會費（三）討論籌備工廠議畢散會 
[閘北第一段救火會改選職員]  
　　閘北第一段救火會正副會長顧紫霞王彬彥及全體會員於前日下午開選舉職員會舉定陳世馥爲隊長顧錫祺爲左隊長潘彚鈞爲右隊長姚宗秀沈鑑衡爲調查員沈耀廷張福圻爲幹事員王維善爲捐務員張智淵爲會討員昨已遵章函報救火聯合會備案矣 
[滬南慈善會開一週紀念會]  
　　滬南慈善會開辦施診給藥已屆一週昨開一週紀念會討論進行事宜到者如王一亭顧馨一金子久王濤川孫一善及内外各科醫士等三十餘人午後二時開會王一亭主席報告開會宗旨並感謝各醫士勞績及主任醫士金子久維持之功次提議事件（一）氣候將熱提早開診議决上午八時開診至十二時止（二）凡貧病請求出診而車資無力出給者議决該項車資由本會開支旋討論各項進行事宜茶點攝影而散 
[跑馬總會總董逝世]  
　　英人傑克生旅滬有年向充揚子保險公司火　兼西商跑馬總會總董前患外症入醫院割治奈醫治無效於星期六午後逝世年六十四跑馬廳適於賽馬最後一次得此噩耗特懸半旗誌哀星期日午後四時三刻在靜安寺路公墳火華 
[人丹銷額日增]  
　　五九紀念之後中國提倡國貨之聲浪瀰漫全國曾幾何時熱度漸漸減少迄今幾絶無聲息惟中法藥房之人丹猶猛進不止與舶來品相抵抗聞本月銷額已達四五百箱長此以往果能逐年增加挽回利權實屬不少也 
[救濟會探員查獲多年之拐賣案]  
　　揚州人尹德興之妻李氏曾於民國二年來滬暫住親戚陳錦山家擬往人家帮傭當有陳小羊者聲稱薦氏往工廠做工不料陳心懐叵測將該氏價賣與浦東杜家行朱根濤家取去身價洋六十元爲時已久經伊夫來申協同伊兄尹德裕到處找尋無着尹德興旋於七年間因病身死尹德裕協同陳錦山並母舅卜榮和等據情報告救濟會請爲偵查該會飭派探員陳少廷虞占順等四出調查始悉實情前日購線將陳小羊先行拘獲旋到杜家行將尹李氏提出傳同卜榮和卜陳氏夫婦並陳錦山連同尹李氏陳小羊等一併函送地檢廳訊辦而尹德裕聞信後昨亦投廳稟到請爲究辦云 
[塌車撞傷二孩]  
　　一幼孩業已斃命虹口東漢璧禮路兆豐米店主譚某三歲子金杏昨日下午一時許由學徒懐抱行至中虹橋塊適有儎重塌車下橋一時不及退讓遭撞倒地兩人皆受傷小兒尤重當由閔行路捕房一千四百四十二號華捕到案將塌車夫帶入捕房一面雇車送受傷二孩童往同仁醫院醫治三歲兒俄即斃命由捕房將屍送入騐屍所候請示公堂辦理 
[汽車碾斷孩童腿骨]  
　　昨日下午四時許某號電車駛經百第滙路有一寗波孩童方文斌攀吊電車之後爲獻俄失手墮下適有二千七百號汽車駛來一時不及避讓被汽車碾斷右足小腿骨當有滙司捕房四百二十四號華捕前來將汽車號碼抄錄另雇車送受傷童兒入同仁醫院醫治一面據情歸報捕頭候核 
[跳電車跌傷甚重]  
　　昨日下午某號電車駛經西華德路有搭客六十四歲江陰人朱山桃忽遽跳下跌傷頭腦知覺全失即經虹口捕房一千三百九十七號華捕到來雇車送入同仁醫院醫治聞生命深屬危險云 
[抄獲煙土之根究]  
　　陳松壽日前手携烟土數包行經法租界地方爲某號華捕查見以陳形跡可疑上前着令解開察看屬實一併帶入捕房經捕頭詰據陳供此項烟土實係姚阿卿令民人持至某處銷售等語故捕頭又飭包探前往將姚拘入捕房質之姚供此項烟土實由王老三寄在民人處餘供支吾捕頭諭令管押聽候解堂訊核 
[私賣鴉片之查獲]  
　　張桂林邇在法租界私設烟榻容人在内過癮現被大自鳴鐘捕房捕頭偵悉前晚帶同包探等數人前往抄出烟槍烟具等物連同烟客一併帶入捕房諭令烟客薄罰斥退張交保出外聽候傳堂訊核 
[各被告交保候訊]  
　　美商祥美洋行在公共公廨呈控張祥君不理欠銀八千兩又胡鼎臣呈控孫陛雲不理欠銀七百五十兩又姚雲卿呈控田煥洲不付莊票洋九百七十元又孫榮卿呈控顧金福不理借欵各案連日由駐廨包探將各被告先後傳案諭着照章各交舖保聽候排訊 
[巡捕追獲攫挖耳匪徒]  
　　山東路福州路口昨晚八時五十分有一行路婦人突被一無賴攫取頭上金挖耳一枝向南奔入山東路當由巡捕鳴笛追趕至五馬路口弄内拘獲即解送捕房謂究 
[兩婢竊取鉅値衣飾]  
　　虹口天潼路四百二十八號門牌粤人蒙迪光家婢女麗娟串同附近四百四十一號門牌某姓家婢女鳳平於前晚深夜將其主値價三百餘元之金銀首飾衣服悉數竊取藏入手提箱内從後樓窗擲下由鳳平寄匿靑雲里一百零一號老嫗馮李氏家詎事爲隣孩何阿維所見告知蒙姓報請該管捕房派探蔣阿林與西探目康仇往將氏與兩婢一併拘獲起出原贓帶回捕房詰問一過轉途公廨收押候究 
雜評二 
[五九紀念（訥）]  
　　國人之五九紀念僅紀念此五九之日五九一過即已忘之是三百六十日中祗有此一日之紀念也而此三百六十日中之一日紀念今年比去年冷淡明年又比今年冷淡由冷淡而至於無紀念之能事盡矣 
　　此非僅紀念國恥然也凡一問題起受一環境之壓迫則起一次衝動鬨然以爭貿然集合迨問題已過環境稍改而苦痛即忘又久之而雖有苦痛亦不覺其苦痛矣是故所謂爭所謂集合皆偶然事也以偶然之事發偶然一念之愛國心爲偶然一時之感觸而紀念此能謂之眞愛國乎吾知眞愛國者必永永愛國决不爲偶然一時之愛國 
公布欄 
[上海地方審判廳]  
　　公示送達（全文在本廳揭示搊公布）第六六號（民一庭）一件張順寳訴張隆泉等損失私訴一案茲本廳定於本月十六日上午十時開庭審理仰該被傳人等遵照如期來廳候審母違特此公示右仰被傳人朱竹林張邵氏遵照 
　　判决主文（民一庭）一件判决姜元亨與胡錫南因欠租糾葛控訴一案主文本件控訴駁回本審訟費歸控訴人負擔一件判决張渭生與周雲冲等爲贖田涉訟一案主文原告人之請求駁回本案訴訟費用歸原告人負擔　　一件判决朱金氏與宗硯耘定洋損失涉訟一案主文宗硯耘應償還朱金氏定洋二百元又損失費洋二百二十一元其定洋二百元之利息應自收洋之日起按月一分算至執和地終了之日爲止訴訟費用歸宗硯耘負擔（民二庭）一件判决王嘉生與翁錫昌爲賠損失涉訟一案主文原告人之請求駁回訟費歸原告人負擔 
　　批示一件林嘉章狀領簿據由准領此批一件兪思源狀領票據由准領此批一件兪思源狀請銷案由狀悉准將林韻宣開釋完案此批一件黄志巨狀請函縣協傳由狀悉爾係錢阿生之保人自應負覓交之責毋得藉詞延宕致干未便此批一件徐正科狀請銷案由狀悉着即來廳候諭此批　一件王棨康狀請銷案由狀悉案已飭傳即遵期來案聽候訊明核奪此批一件徐依仁狀爲髮妻誘逃以杜意外請求備案由狀悉爾妻是否逃匿無從憑信所請備案之處應毋庸議此批一件陸光榮訴顧雲堂等狀請救助由本件聲請救助不合着速來廳照章繳納訟費仰好知照此批一件朱瑞庭聲請抄錄由准抄此批一件沈鍾麟狀領欵洋由准領此批一件楊鏡倫狀請查封由狀悉准予嚴追此批一件汪德華狀請執行由狀悉着遠墊交查封費洋五元以憑核辦此批一件曹蘭生狀請中止執行由狀悉准予暫緩執行此批一件袁志剛狀請執行由狀悉已派吏執行矣此批一件張維翰狀請函縣啓封由狀悉准如所請辦理此批一件張錦全狀保韓阿狗由准保此批一件陸桂銓聲請將陸全松所交墾照等發還原縣審理由狀悉俟高等審判廳將卷發還後查核辦理此批一件陸蔡氏狀請批示由狀悉查本案和解筆錄載爾與陸麗生之田向有東西横路爲界横路之南歸陸麗生所有横路之北歸爾所有該路如無變更本案自不致發生糾葛即不能涉及執行範圍至所稱陸麗生拔毁界石奪取桑樹等情如果屬實乃係新發生之事實與本案並無關係儘可依法提起訴訟聽候裁判不能率請訊辦着即知照此批一件沈志尚狀請折工由狀悉着速向債權人將案理楚毋得抗延致滋訟累此批一件惕明顯狀請執行由狀悉着即來廳候諭此批一件王漢升狀領收條由准領此批一件顧金川狀領欵洋由准領此批一件李爕坤狀請執行由狀悉卷宗未奉發回無從核辦此批一件毛常增狀交欵洋由准交此批一件沈衡狀交欵洋由准交此批一件程蔭庭狀請示遵由狀悉着即來廳候諭此批以上五月七日 
[上海地方檢察廳]  
　　批示　李老四等狀悉該案正在偵查所請應毋庸議此批馬小實狀悉候飭傳可也此批盛寳榮狀悉仰即來廳騐明核辦此批何阿長據訴是否屬實殊難憑信着自行帶同胡小妹來廳訊騐再行核辦此批張坤全狀悉已派警拘傳矣仰即知照此批金張氏狀悉准傳訊核奪此批唐懐德狀悉候傳集證人到廳再行核奪此批以上五月五日 
　　批示　劉徐氏狀悉此批費徐氏狀悉查吳縣知事堂諭將本案刑事却下係屬檢察處分性質該氏不服控訴殊不合法應作爲聲明再議候轉呈高等檢察廳核辦仰即知照此批陳張氏狀悉所請易科之處本廳核寗案情礙難照准此批朱錦文狀悉所稱與律載條件不符不能准行此批陸湘龍狀悉案已送付預審毋庸再生枝節以滋訟累此批沈文卿狀悉候再偵查毋庸多凟此批孫曰培狀悉所訴是否屬實仰候傳案訊奪此批蕭琴堂狀悉所請立案各節均與法不合應毋庸議此批楊樹年狀悉候傳訊此批周榮華狀悉候傳集訊奪此批吳德仁狀悉候傳案核辦此批王長貴狀悉候訊明核辦此批厲金奎狀悉爾父與陳傑係金錢糾葛應向同级審判廳起訴業經本廳迭次批示在案仰即遵照毋庸嘵凟此批包阿全狀悉仰好來廳候訊此批沈根興等狀悉仰即來廳候訊此批五月六日 
　　批示季世奎狀悉前據該控訴人具狀聲明上訴到廳業經函致原縣調卷核辦在案茲據前情候再函催可也此批薛岳卿等狀悉薛費氏准予保釋仰覓妥保具狀來廳另候核奪此批錢蔣生狀悉仰即來廳候訊此批蔣福　狀悉仰候查明毋庸多凟此批以上五月七日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[檀島旅行記（十）] [  朽木]  
　　其他均敎會性質取費較廉以彌校學生爲較多但彭　湖等四校均附設公民學校兒童遠學齡即可入校除公民學校八年外再入四年中學即完全卒業可直入大學又陸軍學院美術學校師範學校工業職務學校等亦爲高等及專門性質年限大都均四年惟陸軍學院則附有小學校其他屬於技術方面者則有跳舞學校音樂學校至附設於公共團體者爲靑年會學校所分科目甚多如商業簿記航海體育打字無線電報等類均應有盡有云 
　　（丙）外國語言學校檀島外國人之最多者爲日本人故其所立學校異常發達其總數幾超過美人之學校一九一九年十月本埠敎育司長之統計其高等學校之在火奴魯魯者七校在希魯者五校其兩等小學并附設幼稚園者在火奴魯魯者十三校在華湖島内者二十五校在夏威夷者五十九校在麻烏依者二十八校在摩羅卡依者二校在喀烏阿依者三十校計共敎員四百九十四人生徒二萬零三百五十三人其學務之發達非常可驚美人以其有妨國家敎育故由檀島議會通過取締外國人學校辦法無論何國人所設每日每生只准受課一小時由本年秋季開學實行且訂於本年七月五日至九日凡外國人所設學校之敎師須一律赴敎育司試驗應以英文爲答案非試驗合格不准充敎員此地除日本人外即以我國僑商所設漢文學校爲多以美人取締之故恐我國華僑敎育亦將大受其影響也至華人所辦學校（詳細情形當形僑情章另述）各島計十二校以較日本有愧良多矣次則高麗人所辦學校計五校以高麗人民選總統李承晚所剏設之高麗人基督敎學校爲最大Korean　Christain　Schoal約有學生一百二十餘人云 
劇談 
[霓裳新話] [  野驢]  
　　上海伶界聯合會第一次八班大會串（下）次爲大蓮花湖李春來沈韵秋二老年均在望六以上氣度英爽精神矍爍適逢其會猶能合作劇中主要人物各獻好身手其愉快可想而蓋呌天張德俊吕月樵侯雲峰李人俊輩以及八班中短打武政悉納其中對打時五花八門各臻其妙蔚爲大觀 
　　次爲四游龍戲鳳第一塲爲張國斌白牡丹白姿勢亦佳第二場爲常春恒小翠花翠花固以是劇著名捲簾潑水在在足顯蹺工之穩（是劇將正德閉置一室後例須開門聲請鳳姐於洗手潑水時正德掩出方合劇情）詎常春恒進塲後翠花於酒筵未備更未聲請易以夏月珊竟偷掩而出試問門尚反閉未啓正德從何得出致翠花見月珊突如其來備酒聲請潑水三者祗得盡行删去未克展其所長想愛觀翠花劇者當同聲嘆息而月珊冒昧從事更不能寛恕責以誤塲春秋之義賢者不免月珊亦是我言乎其次易以麒麟童趙文連封宫時易以賈碧雲碧雲年華漸大固猶能以娬媚勝人也 
　　次爲六探母劉永奎唱坐宫噪音沉悶已極幸王靈珠之宫主上塲時即易以高三魁此子腔圓字正臺容亦佳長此認眞唱去現値鬚生零落足可補救三魁其好自爲之别宫主時易以雙處此老老境堪憐加以雙目失明頽唐愈甚而歌喉天賦始終未衰流水板十幾句一氣呵成竟如黄河倒峽一瀉千里聽永奎時沉悶之氣至此始一洗無餘出關時易以時慧竇時亦以噪音響亮稱雄於時者乃一無見長處形容亦消瘦前友人林某告余謂時患失眠症往往終宵不寐狀至可憐豈至今猶未全愈耶見六郎時易以羅小寳羅平時抱敷衍主義每演一劇祗三四句可聽是劇以合演故似具爭勝心故唱時不稍偷懶台下亦以好聲報之見娘時殿以王以宸規行矩步悉守典型唱則所謂四平八穩是能不遭人指摘者 
　　次爲六花田錯第一塲爲馮子和第二塲寫扇爲高秋顰第三塲爲趙君玉第四塲受責爲綠牡丹綠上塲台下爭擲鮮花一時花雨繽紛彩聲甚烈余冐大不韙謂此種義務會演戲殊無擲花之必要况孺子已是成名祇須於藝術上力求孟晋足矣若舍其本而求其末便非愛人以德惟突於此時塲面上之胡琴忽然停止竟讓綠牡丹淸唱或謂司胡琴者 
[陽曆五月大九號]  
以綠之興也暴又見擲花之舉故有意以難之此言如確是司胡琴者膽敢於義務戲中作難實屬可惡第五塲趕鞋爲林顰卿末塲搶親爲毛韻珂論色藝綠固後來居上然若輩悉享盛名同爲此中斵輪老手也當視作琪花瑶草爭鬭春風　苑中 
　　次爲六新長坡板代漢津口飾趙雲者爲韓長寳劉漢臣何月山張鶴樓李瑞亭郭春華而以三麻子夏月潤林樹森小三麻子飾關公聚精會神銖兩悉稱最奇者所飾之趙雲莫不以硬腿工夫見長至最先運用硬腿工夫之何月山反有望塵莫及之概至漢津口上塲時至已六點一刻遂驅車告歸濡筆記之以告未預此八班合串者 
詩錄 
[國恥紀念] [  汪胡楨]  
　　金陵春色黯然秋錦繡河山剩碎甌回首六年餘痛在鶯嗁花笑儘堪愁 
　　冷落秦淮白日斜年來飄泊等無家何堪更貰旗亭涵偏地春風掃落花 
　　滄海横流百感侵吟成梁父淚沾襟登臨怕見臺城柳烟樹重重孕恨深 
　　　　江深聽落潮會稽舊恨幾時消同堅三户亡秦志賓劍千金且揷腰 
新聞拾遺 
　　悟上虞西鄉張某紈袴子也素有阿芙蓉癖客歲其父作古張益放浪形骸一榻横陳毫不顧惜親友屢勸不悛亦各灰心久之床頭金盡家道日落債臺高築無力以償加以外人冷嘲熱諷更難自容債權在門急於星火張忽憤然曰吾豈眞貧哉祇以吸食鴉片耳否則何致於此於是立毁其槍並碎其燈誓不再染如張某者亦可以風矣[  鶴鳴]  
　　嚇昨晚十二時許廣東路某雜貨店忽然火起霎時冒穿屋頂火光衝天時帶釣橋堍某妓院妓女與娘姨以事外出行至鄭家木橋見火光滿天疑爲院中失火拔足狂奔心急之際至某寺院門前一妓撞於電桿木上仰天而仆鼻血四溢起立後仍復狂奔且奔且拭見者皆稱異[  立德]  
小說 
[社會小說衆醉獨醒（三三一）] [  瞻廬]  
　　第五十回求福得禍誤信觀音除舊布新改造空氣老三懂不得靑巖掉文但是聽說另有生財之道便凑到靑巖耳朶邊盤問根由靑巖不肯宣布只說過了劉公館的結婚日期再作商議比及婚期過了正待和老三計議這椿事偏偏老三又遭了官司在習藝所裏充當苦工不得自由行動靑巖没奈何只得把妙計暫貯錦囊專待老三罪滿釋放再圖實行這個勾當劉公館裏的春桃丫頭自從那天抱瓶受嚇一病幾危兩三個月不得起床春桃病倒不打緊却累了靑巖没偢没係懶向書館裏住宿不時到阿巧娘家裏去叙舊阿巧娘暗暗歡喜不是瓶裏的鼠子作祟老靑怎會跑到這裏來可惜鼠子跪掉了要不是我便要燒幾樣菜謝謝這位老鼠媒人......編書的把上文許多頭緒略略整理一下子騰出肇墨又要提起這位遷居新村的陸慧姑女士慧姑道母親我們住在蘇州時只有自已的屋子裏面滿滿的都是新空氣一出了屋子任憑走到那裏這空氣没一處是潔凈的却不料搬到這裏處處的空氣都和我自已的屋子裡一樣新村的新字算得名副其實可惜淸潔的空氣只限於新村一隅要是全國的空氣都和新村一般淸潔我們的中國便有絶大的希望了昔人說的澄淸天下無非把惡濁空氣換做淸潔的意思我恨不得左挾一個抽氣筒右挾一個打氣筒跳上崑崙最高峯先把左手的抽氣筒簌簌的抽一下子那麽惡濁的空氣都吸去了再把右手的打氣筒咕咕的打一下子那麽淸潔的空氣都放出了我們改造社會先後改造空氣做起倘把空氣都改造了這才算得是大改造家 
餘瀋[  鵑]  
　　五月風光正花笑鳥歌之候一年好景胥在斯時顧自有五月九日之國恥紀念而花笑如顰鳥歌似哭矣自當年五月九日而後東海濤聲若帶嗚咽哭中國之無人不知何日始能一聽東海之嗚咽作歡笑聲也五月九日本擬作特刋以紀念之顧奇怨深恥切已那有好懐特刋之作當俟諸雪恥以後 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
常識 
常評 
[多妻制之國民性] [  覺]  
　　西人爲一夫一妻制我國人爲一夫多妻制始以爲不過風俗習慣之不同及詳考其國民性而歎多妻制之間接影響有不可思議者 
　　我國人遇事多猜疑心多嫉妒心而少光明磊落之態度各種事業但見其有消極之抵制而罕見其有積極之進行究其根源則實由家庭而影響於社會影響於國家蓋多妻制之家庭苟非其夫有特别之能力則往往妻與妾不和妾與妾不和無一日不在猜疑與嫉妒之中於是所生之子女均秉其遺傳性而流毒於社會流毒於國家此按之生理之關係而必不可免者非臆說也非理想也然則多妻制之急宜改革可視爲改良人種之一大問題矣 
　　富貴之家多妻之風尤甚而其子弟成年往往占社社國家重要之位置觀於今日之政局何一非妻與妾不和妾與妾不和之現象二女同居其志不同行此之謂矣我國人之有愛國思想者其尚母縱一時之肉慾而使妻與妾不和妾與妾不和之遺傳性流毒於社會國家而永爲共和之障礙哉 
國民常識 
[國恥紀念日感言] [  祖銘]  
　　今天是國恥紀念日這國恥的由來和事實想必大家都明白的所以我也不必多講了但是我對於這國恥紀念日有兩層感言要說的就是 
　　當民國四年五月九日的時候我們中國受日本二十一條苛約的這一天大家非常憤恨救國儲金啦國民大會啦游行演說啦抵制日貨啦哄動了一時一月以後便無聲無臭的息了到現在是恐怕有連國恥的日子都忘了的人呢唉可憐我中國人是該被别人家駡五分鐘熱度冷血動物的這國恥自發生日起到今天已是六週年了這六年當中已經過六次國恥紀念日紀念會也開過六次了何以每年的五月九日要紀念并且要開會紀念呢是要使大家不忘這次若大的國恥并且大家努力雪這次國恥照越王句踐臥薪嘗膽一樣那知到了現在的五月九日大家歡歡喜喜的過去好比國慶一樣機關裏停止辦事學校裏放假認做例假日了唉無代價無意識的紀念可以廢除倘要紀念不要忘記他的代價和目的終須把這次國恥雪除國恥紀念日打消另建一雪恥日才好唉這些責任都在我們人民身上大家快醒呀（乙種酬） 
[何以要有紀念式] [  黎離塵]  
　　現在普通的人無論到了什麽紀念日的時候只顧看些熱鬧並不知道所以要有紀念式的原因和紀念式的價値所以我不得不把他說一說 
　　凡一樣事體的成功失敗都必經過多少的困難所以雖然那個時候距離現在或是幾年或是幾十年或是幾百年幾千年不忘記他成敗中的勞苦於是有個紀念式 
　　若是講到紀念式的價値第一可以養成歷史上的思想第二可以實施精神上的敎育 
　　例如孔子誕日的紀念式就可以引起我們追慕偉大人物的思想並可藉此修養我們的人格 
　　例如國慶日的紀念式就可以使我們想到當年許多烈士的苦心經營並可引起崇拜英雄的思想愛國的觀念 
　　例如國恥日的紀念式使我們想到民國四年的五月九日我們應當如何奮勉雪恥 
　　總之紀念式的價値和有紀念式的原因請細細的看上面就知道了我也不一個個的舉出來了（乙種酬） 
道德 
[西方格言（一三四）] [  謝介子選譂]  
　　航海家見知於天氣惡劣之時（英吉利諺） 
囊空而事節儉晚矣（德·荷諺） 
差一英寸如一英里（英吉利諺） 
考慮之第二念爲最佳（臘丁諺） 
有觀針難於觀星者（賁區） [Punch ] 
人恒以譽辭爲最美之聲（山腦豐） [Xenophon) 
自誇斯爲愚（英吉利諺） 
世有不樂而歌之人（意大利諺） 
彼夜興而晝寢（英吉利諺） 
詞愈簡要者最易了解（德意志諺） 
法制 
[說明罰金之類别] [  瞽丐]  
　　罰金可類别爲三曰獨立罰金曰選擇罰金曰并科罰金獨立罰金者即條文中僅有罰金之規定别無他項之刑期如新刑律所謂犯某罪者科幾百元以下之罰金是也選擇罰金者即條文中有刑期有罰金聽憑審判官臨時選擇其一而裁判之如新刑律所謂犯某罪者處幾等以下有期徒刑或幾百元以下之罰金是也至於并科罰金則罰金刑期兩者須連帶下判不能缺一如新刑律所謂犯某罪者處幾等以下有期徒刑并科幾百元以下之罰金是也以上三種罰金之外又有一種易科罰金即依新刑律第四十四條之規定准以罰金抵算刑期者是此雖名爲罰金實則與罰金之性質有别故不屬罰金種類之中（乙種酬） 
農業常識 
[桑尺蠖之驅除及預防法金山] [  錢立凡]  
　　桑尺蠖體呈灰褐色與桑樹之枝皮同而最喜食桑之嫩芽與葉其靜息時尾節緊著桑枝口中吐絲附於他端恰成枝之分歧狀而斜立觸之不動吾人驟見之竟如桑枝而不疑此所謂昆蟲之擬態其成蟲化蛾時晝間潛伏夜間飛翔於枝上產附之卵粒亦類桑樹之色故靜止枝上時發見不易驅除之法可於採伐春夏季桑條時加意嚴察上述之形見者即以鐵鋏切殺之六七月頃用藁纒縛樹幹爲其結繭所俟將蛹化便可擣除冬季則捕殺幼蟲或亦以藁類纒於樹幹聊爲幼蟲之潛伏所乘間誘滅之固不必漫施藥水也總之尺蠖之爲害與桑之發育頗有關係大抵此蟲經過習性一年發生二回幼蟲越春至三月間蟄出至五月間即於桑樹之裂隙或於根際吐絲作楕圓形之繭色爲淡褐而粗蟄經一週左右便可蛹化爲蛾產卵樹上於是逐漸生長由幼蟲而老熟而作繭而蛹而蛾迨夫十月中又復產卵循環一如前狀若能於數時期内晨夕周視而豫防之桑樹之被其侵蝕者庶可遏抑而不致貽害無窮也一得之見尚祈海内農學大家進而敎之（不受酬） 
 
[我們永永不忘的]  
[天然水車之新發明不能成立] [  殷文友]  
　　三月二十九日本欄中載有 [天然水車之新發明 ]一篇作者將關於壓力之原理誤會故發現此不能成立之理想爰爲解釋之倘亦研究科學者所樂聞乎按關液體壓力之原理某液面之壓力等於 [其距液平面之高與其液面面積及其單位立積之液重之相乘積 ]如左甲乙兩圖爲滿盛同一液體之器其底面積相等且其至液平面之高亦等者則其底面所受之壓力亦必相等倘以爲乙内之液體多於甲内因疑爲乙底面之壓力大於甲底面者則誤矣多於甲内因疑爲乙底面之壓力大於甲底面者則誤矣天然水車之不能成立其原因在此蓋按丙圖水機内之水抑由長管流入桶内乎或由桶内流入長管乎可就A晰面研究之即研究該晰面所受之壓力抑自右來者大乎或自左來者大乎今右來之壓力爲大氣壓减長管水柱之重（即120X4丌W=480丌W）左來之壓力爲大氣壓减BC水柱之重（即30X4丌W=120丌W）由此觀之左來之力實較右來者爲大則水必由桶流入長管可知換言之即水不能由河中流至田間也因天下事物不能由無能力而發生有能力但能由此能力而改換彼能力是亦研究科學者之常識也（乙種酬） 
雜錄 
[現代大發明家哀迪生略史] [  方子衛（譯科學雜誌）]  
　　哀迪知（ThomasA.Edison）美國人生於一千八百四十七年家世寒貧氏自少未能多受學校危敎育然其好學不厭對於自然科學研究尤勤嘗於家中之地窖内設一試驗室從事化學之實驗十二歲時作買報童於往來Ddtroit及PortHoron間火車藉此得閱看書報哀氏生平最喜實驗故不久即佈置一實驗室於行李車中營業之後時作時讀愉快非常後以化學試驗爆發毁及行李哀氏販賣之職業遂因此告終 
　　繼此之後氏爲電報局之電報生曾爲局之設一支線任職五年公餘則讀書實驗無時或息至千八百六十八年入WesternUnionin
Boston電報局爲辦事員其後一年某電報公司之報機損壞經多數人修理均未成卒爲哀氏修好因此氏遂爲該廠管理月薪有三百元之數未幾氏又在電報上有所發明得四萬元之酬金乃自建一電機工廠後二年又發明電報中器具十餘種電報事業因之大進 
　　一千八百七十七年氏發明留聲機器次年氏從事電燈之製造欲用電流發光以代煤氣及油燈之用一千八百七十九年電燈即告成氏又發明活動影戲機後又有鐵筋土之發明爲建築事業開一新紀元美國加入歐戰時該氏被聘爲海軍顧問部工師發明捉潛艇機於軍事上效力頗多氏平生事業以電學爲最著其對於電學之供獻人所盡知然其生平第一嗜好則爲化學實驗歐戰時石炭酸安息香油橡皮等物十餘種美國斷絶供給而國内各處之需用甚巨氏乃不惜餘力設法製造不久而美國各地均無乏物之患矣 
　　觀哀氏平生事業靑年之精神亦可爲之一振君得受高等敎育衣食住可不之慮較之哀氏爲何如彼亦人也君亦人也彼可爲發明家君亦可爲發明家君之境况優於哀氏且現在科學秘密較昔顯明分途並進層出不窮發明機會更多願吾國靑年奮力前進毋謂我天資鈍劣家况艱難以自暴自棄（乙種酬） 
識字捷法 
[應用字] [  濟滄]  
　　淵回水也篆文作淵从水　象左右岸　象水停蓄形或省水作　又深也 
　　派别水也从水从　辰本訓水之流别派即辰之後增字引申之凡事之流别物之分配皆曰派　 
洄溯洄逆流布上也又水流轉貌如言波
流瀠洄　入水有所取也从又手也在回下回象水回轉形 
 
 

Page 19

 
 
   
 
 

Page 20

 
 
   
 
