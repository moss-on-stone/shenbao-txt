# 1934 - 258 - 4908775

 

Page 1

 
 
[添請蘇州訪事] [  本館謹啓]  
　　本館向有駐蘇訪事專事採輯新聞兹以報紙日增搜羅宜富吳會地方遼闊一人之力勢不能搜採無遺爰擬添請一人以廣聞見須熟悉官塲兼能採訪時下要務事皆確鑿不妄文理能曉暢明通如有願承斯乏者請書近事數則並姓名住址函寄本館帳房以定去取倘不合式槪不作覆郵資統歸自理此啓 
[閩刻武英殿聚珍板叢書寄售] [  本館謹啓]  
　　刻有友人寄售閩刻武英殿聚珍板叢書計共一百四十八種釘成一千本板旣精緻紙猶潔白裝訂亦工欲購者請移玉至三馬路申報館及中昌書畫室閲看可也此佈 
[富國亟宜開礦説]  
　　嗟乎五洲萬國其僝弱而不振者莫中國若矣欲挽弱而返之强其要莫先於富國於是謀富者抗手而言曰興商務講工藝廣農桑開鐵路倡銀行此富國之策也雖然天地有自然之利可爲國家無窮之用我中國竟委棄之而不知其利者則如礦是夫中國疆城之遼闊爲五洲萬國冠土壤之膏腴亦爲五洲萬國冠其間若産金之礦産銀之礦産鐵之礦産銅之礦産煤之礦當不可以數計取不禁用不謁足以富國足以富民而顧熟視若無睹惟恐其一旦發露者是誠何心歟昔年有美國人名哇爾赫脱者名礦師也游歴中國五年之久足跡徧十五省之遠到處詳勘察得中國煤礦以爾時而論足敷四千年之用而三江兩湖礦産尤佳倘採之鍊之能得善法則製鐵甲造鐵軌無事購諸外洋而西國之利權必爲所奪又西報比利時外部咨其議院謂金銀銅鐵錫五金之礦中國最多煤産尤十倍於英總計十二萬七千方英里而英人亦謂近有德人游歴中國曾過山東等省探悉礦産極富煤礦尤多李提摩太時事新論又謂山西礦産曾經德人察閱稱該省鐵煤之礦品居上多至三十萬餘英方里總觀諸語雖言人人殊而中國礦産之富饒爲西人所稱道艷羡者已可槪見乃西人此論已發之於數年以前而由國曾不知覺因循苟且坐使其藏富於地而不亟謀開挖之方若使早爲之圖則國用以充生民利賴國家必不至於貧弱如是何自中日一役之後洋債日重償欵無從帑藏空虚司農仰屋諫官方以爲言而疆臣始遵行勘視哉然猶及此而亟亟焉開採之則實力奉行成效克睹已開者無半途中止之虞未開者有逐漸推廣之利國家轉貧爲富之大業亦未始不基於此也所惜者上以是求而下不以是爲應雖前者朝廷明降綍綸謂開礦一事爲富國之本通諭各直省將軍督撫體察各省情形酌度辦法具奏嗣據陸續覆奏者則有安徽太湖之大石等各堡莊煤礦江西贛州吉安廣信饒州萍鄉等處各煤礦湖南永順永州二州屬之礦苗新疆和闐之舊金礦四川雅州各屬之礦産山東寗海之礦務或己集欵招商或已派員往勘或責令立時興辦或飭其未可中停刻下究竟若何未知其細今所開辦者除漠河金礦開平煤礦平泉銅礦早經攻採外祗遼東之銀鉛礦務經奉天將軍具奏興辦其餘殊鮮所聞况雲南向産五金貴州出鉛素旺山西所産之鐵夙稱精良今皆未知能考察精詳據實覆奏否卽歴觀近日本報所紀如天津任邱縣城西之娘子岡煤羁透旺經人禀請開辦金陵省垣外之青龍山湖山幕府山礦質極佳甲於他處厦門南太武山曁安溪内山之煤鐵鉛三礦經軍督二憲派法國礦師查勘在太武山挖出煤數擔安溪山挖出煤鐵鉛各數十斤廣東肇慶府屬開建縣之金礦經商人騐得礦質甚好集資禀請開挖湖南澧州所屬之石門地方内有銅苗甚旺經人禀請湘撫領銀試辦浙省之嚴衢處温寗紹等處以及武康長興等山均有礦源而寗波東鄉之銀山岡以開礦之故鄉人惑於風水出而阻撓幾釀事故總觀本報所紀各省之開採礦産不可以僂指計但雖有開辦之說而果否開辦與夫開辦之能獲利與否皆未深知余則謂天不愛道地不愛寳扶輿磅礡山川鬱積寳藏之興夫豈謬理特執其政者不能實心行事半爲中飽之謀而國家遂不得其益而天地自然之利遂棄之無何有之鄉矣吾是以願撫有天下者急求此不匱之利源而尤願各執事之不私囊槖也能如是國家尚憂貧乏乎哉 
[電咨接篆]  
　　蘇省官塲接到都中奎樂峰中丞來電云本月廿五日陛辭出京乘輪南下擬於九月初六日接篆故吳下官塲之爭赴申江恭迎節鉞者冠蓋如雲紛紛錯於道并聞趙大中丞俟文闈事竣卽於月初旋蘇以便摒擋一切交卸撫篆也 
[星使回籍]  
　　新簡出使德和兩國欽差呂鏡宇星使此次出京時曾經奏請給假一月回山東原籍省墓以遂孝思前日旌節到津與北洋大臣商榷交涉事宜旋於秋節前乘海晏輪船前赴烟台遵陸回籍俟假期屆滿然後由烟台來滬取道出洋履新所有奏派隨使各員預於滬凟或在香港束裝以待 
[都統接印]  
　　杭州副都統常鶴卿統制入都陛見奉旨回任本月十七日由滬起程赴杭先發紅諭擇於十八日辰刻接印仁錢兩邑尊命辦差人等將馬頭上打掃清潔預備接差十八日黎明會同旗營各官及理事同知至官廳恭候七點鐘時憲舟駛抵馬頭砲船施放槍砲八旗軍士站立兩旁各官呈遞手版都統均命擋駕隨升輿至武林越城各大憲齊集恭設香案跪請聖安畢與都統略叙寒暄卽行告别都統回轅後時已辰正一切接印事宜俱已齊備左司桐讌香恊領奉兼署副都統杭州將軍濟留守之命齎呈印信常鶴帥敬謹收受訖更換朝服望闕叩頭謝 
恩復更公服拜印升座旗營屬員分班叅見書吏叩首畢始行退堂少憩旋卽排導赴各署拜客撫憲因在闈監臨故未親詣特差人持帖赴轅請安 
[會匪成擒]  
　　本月二十一夜黄昏時蘇垣街道忽哄傳黑面施老窩子業經某營官獲解到省遠近聞之咸來探視爭先恐後擁至臬憲轅前本館駐蘇訪事人亦卽隨衆在觀果見太湖正前營管帶歐陽總戎督率健兒數十名各執槍刀簇擁一犯身矮體壯狀貌猙獰解至臬轅前總戎卽入署禀請吳廉訪發落廉訪飭卽押解長洲縣訊辦總戎奉令之下率領弁勇將犯解至縣署縣主汪瑶庭大令立卽升堂訊問閲一時許始訊畢飭卽釘鐐收入化莠堂候再研鞫旋訪悉該犯姓張名雨岳湖南人年方三十有八向在蘇州葑門外宰售牛肉之崔麻子處爲夥今春某日崔犯竊被逮　遂東奔西竄到處爲家邇者城内王廢基附近奇院禪寺被盜上憲嚴飭各營縣認眞協緝歐陽總戎奉飭後隨時帶領　庭往各處跴緝是日巡至覓渡橋一帶見張形迹可疑當卽上前拘獲聞汪大令訊供時該犯自認爲哥老會匪奇 
 
 

Page 2

 
 
院之案堅不承認惟稱葑門外　虎灶之竊案係其所犯然生平祇此一次並無他案等語究竟是盜是竊容俟大令覆訊後再行續錄 
[緝獲賊船]  
　　蘇垣長洲縣捕役王某於本月二十日上午時在閶門外上新橋附近之小河中見一䑵䑵船其人皆獐頭鼠目形狀可疑上前盤詰言語支吾遂登其舟詳細查察當搜出白銅二馬車水烟筒三支白銀水烟筒一支並有零星物件知係賊船遂將三男一女連船及贓物等一併拘解至長洲縣署請辦 
[拘辦地棍]  
　　蘇城三多橋　近有某甲者無賴之尤也恒於外間遇良懦平民藉端索詐若不遂願動輙用强前經吳縣訪拿懲辦無如仍不悛改於本月二十日晚又向某　　藉事訛詐勢頗洶洶正在擾嚷間敵有蘇州府署幕友之僕某乙經過駐足詢問且爲善言解勸甲非但不聽反出惡語相侵謂干卿底事請速退毋溷乃公繼仍向該店詐得洋三元而罷乙見其兇悍初不與較偵知其住址名姓回禀家主轉述於桐太尊爲之赫然震怒翌日卽飭差役立提到案押發吳縣倩賴大令從重懲辦 
[日本大風]  
　　日本報云東歴九月初四上午二點鐘時忽然大雨傾盆至三點鐘時雨勢稍緩又有大風從西方來其所經過之處屋瓦皆飛幾似昆陽之戰海東郡川中有小舟爲旋風吹上全體破壞成爲小木片落近處堤上其風力之大亦可見一斑矣 
[巨濤忽來]  
　　日本報云東歴九月一日下午八點鐘三重縣屬志摩郡波切村地方忽有巨濤高一丈餘突如其來海邊船舶悉被捲去漁民狼狽異常此日天氣極爲清朗海中本一平如鏡忽然有此異夑殊可怪也或去海底地震之故然耶否耶 
[嚴查機器]  
　　自制錢短少各省大憲遂設法鑄小角銀元以資流轉誠利商便民之善舉也而奸儈以僞亂眞往往鑄成僞質小銀元入巿行用居民不識黄白物受害甚深然非機器鼓鑄斷不能成苟不清其源則其流終不能塞福建將軍裕閩浙總督邊有見於此爰特移咨請將本地鑄銀機器不許造賣並嚴禁外洋鑄銀機器進關咨行到粤轉飭遵照今將藩臬兩憲告示登錄於後廣東等處承宣布政司張廣東等處提刑按察司魁爲出示嚴禁事光緒二十三年五月十五日奉兩廣總督部堂譚牌開光緒二十三年五月初六日准福州將軍裕閩浙督部堂邊咨開據福建通商局司道詳稱福州府等禀稱竊銀錢一事所以濟制銀之缺乏裕國便民莫善於此但欲利權之勿失必求奸弊之悉除邇來厦門閩縣等處屢獲私鑄僞銀之案推原私鑄之所起必由機器而後成與其辦私鑄而私鑄日多不如禁機器而私鑄自絶機器有出自中國者各省機器局皆能製造然僅供官家之用其爲棍徒所購則皆窮苦機匠貪利而爲之也擬請通飭各屬曁咨會各省一體出示禁止私鑄僞銀機器如獲私鑄銀犯必追究機匠一體治罪機器有來自外國者擬請咨由總理衙門照會各國公使嗣後須有中國税務司或關道護照方准購運鑄銀機器不得私售華民一面咨行南北洋大臣曁各關稅務司及水師守口將弁認眞稽察進口船隻遇有私運外洋機器並無護照者立將其人扣留懲辦機器入官充賞以昭儆戒似此防範嚴密則機器不得入棍徒之手私鑄無所施其技官鑄益得以暢銷正本清源似亦當務之急等情由局轉詳到本將軍部堂據此除總理衙門察照辦理外相應咨會查照轉飭辦理等因仰司會同移行遵照辦理並由司出示嚴禁等因到司奉此查私鑄銀元大于禁令上年經本司出示嚴禁懸立重賞購拿在案兹奉前因合再出示諭禁爲此示仰諸色人等知悉爾等須知私鑄銀元罪干斬絞上年獲犯正法闔省周知爾等務宜安分營生不可貪利嘗試致罹重典至各屬機器店尤宜自保身家切勿製造鑄銀器具售與匪徒私鑄倘敢故違一經拿獲私鑄匪徒到案究明器具係由何處買受定卽嚴洵製賣機器之人一體治罪并將店鋪查封充公决不寛貸此外各種機器並非鑄銀所用不在違禁之例者仍不准兵差藉端騷擾以安工業各宜凛遵毋違特示 
[設機磨麫]  
　　機器之用民生所關蓋具事半功倍有益無虧雖欲禁之而不能壓之而不得也日前香港聞有商人糾合股資創建織局業有成議不日將行頃又接香港友人來函言現有美國商人擬在九龍地叚創建機器磨麫公司查九龍一隅係　新安縣屬今者中西輯睦内外一家苟能有益於國無碍於民地方官諒必允爲商辦以爲製造始基也錄博聞報 
[米珠薪桂]  
　　京師訪事友來函云入秋以來南中貨物更形昻貴獨銀價日减故巿面蕭條米珠薪桂頗　長安居大不易之慨所幸今年雨暘時若近畿禾稼可盼豐收將來糧價或不至增漲耳 
[錢店倒閉]  
　　漢鎭黄陂街財神廟下首恒茂錢店開設有年招徠頗衆近因辦理不善以致外强中乾江河日下月之十五晚忽因發兌票銀無出遽行倒閉聞欠外項約一萬餘金惟潮帮受累較重云 
[武林决囚]  
　　本月十四日浙省奉到刑部釘封文書内開盜犯四名照例處斬當由臬憲札委仁邑尊蕭大令綁赴巿曹處决大令奉札後隨卽飭差提到各犯如法綁訖會同城守張都戎押赴巿曹内有鄞縣盜犯邱阿生一名於七月間在錢塘縣監病故是以大令先將在犯處斬然後將邱犯戮屍各取首級發回原籍犯事地方示衆大令入城先赴土榖祠拈香然後回署升座排衙堂事畢後卽赴各轅銷差 
[命案私和]  
　　漢口訪事友遞來手畢云近聞湖北孝感縣某署有公役因訛詐錢文威逼人命死者之族大爲不服擬行上控嗣由役等挽鄉董調處償錢數百千又始得寢事 
[賭徒兇横]  
　　嘉興訪事友遞來雁帛云新篁鎭落鄉三里許某鄉村茶館内時相聚賭本月二十日晚經人約伴前往拿捉適其時並不在賭以致互相口角繼遂用武爭毆豈知該處鄉民半係販鹽之徒皆極兇悍因此各有受傷並一船夥當場被毆而斃卽經鄉保圩長赶往解散至次日特投嘉興縣署禀報並將受傷某甲抬赴縣署請騐劉邑尊遂升堂提訊飭仵騐視據報受傷數處尚非要害不致有性命之虞飭卽自行醫治遂諭明日下鄉親爲相騐云 
[狂夫駡座]  
　　新會江門有某酒樓焉閣矗三層窓開四面直欄横檻迷離金碧之中舞榭歌臺掩映璃琉之界座上客常滿樽中酒不空去月下澣忽有一客衣裳楚楚公子翩翩突然而來宴然而坐千紅一窟頻呼宿露之茶萬艷同杯又喚羣芳之酒酒保進以茅根換以玫瑰客自斟獨酌一舉十觴不覺漸入醉鄉以致亂却常性乃呼酒保而言曰予非君子胡交淡如酒保曰小人不解先生話旁座竊聽起而告曰是謂爾酒之不佳也酒保又易以進客少飲之卽揮以肱酒保又易以進客又揮如前酒保曰然則如何而始謂之好酒也客曰夫所謂好酒者取粟顔子負郭之田去稗梁鴻賃舂之臼量以才斗盛以智囊貯曹氏書倉者累月而後浸以廉泉讓水入范家凈釜運三昧火蒸之良藥爲麴直木爲槽俟其成也酌以堯之鍾孔之觚仲氏之榼故清可爲聖濁可爲賢今爾之酒不過盜跖樹粟貪失酌泉王孫煬竈癡兒滌器若誤飲之則廉者貪謹者狂墮井者滅身駡座者賈禍爐畔疑奸甕頭認賊又惡得爲好酒也直禍水耳酒保聞言笑曰先生之所謂好酒恐天下無此好酒也所謂禍水恐天下皆爲禍水也旁座者不能平起而言曰好與不好在人不在酒如先生所飲無往而非禍水又安有好酒哉客勃然大怒突然直前惡語粗言拳打脚踢酒保齊來從中調處始各念念而去君子曰二客所謂能言而不能行錄博聞報 
[淫僧宜逐]  
　　蘇城王天井巷靜心菴大梵宇也有方丈僧法名德根香積廚中頗多藏鏹素性佻㒓不守清規常改易俗裝尋花問柳良家婦女之被其所污者已不知凡幾偶爲人覷出破綻終以孔方兄爲和事老以故色瞻包天愈不知有所顧忌僧與某店主婦曾結歡喜緣暮去朝來已非一日醜聲所播鄰舍咸知衆人以藐兹秃驢擅敢出入自如羣懷憤恨本月某日之晚僧又貿貿然至婦家衆待其正在巫山入夢時一 
 
 

Page 3

 
 
擁而入僧赤條條一絲不掛逃竄無從遂被如就宰之豕縛以巨索僧宛轉哀啼謂衆檀越不看僧面須看佛面倘能見宥願以番佛一百尊爲壽衆初不許繼增至二百婦亦乞求緩頰乃始釋放有將其事編成俚詞在沿街敲唱一時聽者途爲之塞 
[道士鬼迷]  
　　蘇州訪事人函云本月二十夜三鼓時有一衣履翩翩之羽士手提燈籠行至金獅河沿呂公橋畔忽將燈籠抛棄仰面大笑旋又自言自語喃喃不絶繼竟大摇大擺向河中而行幸經擊柝人瞥見立卽上前將其掌頰二下道士卽跪地叩首曰汝誤我矣汝誤我矣言已倒仆於地片刻方醒擊柝人詰其何爲自亦不解知爲鬼迷也乃向擊柝人再三稱謝而去 
[醋波釀命]  
　　皖省南門外有回教人某甲年近而立性好狹邪遊前與挑籮某乙之妻相識如膠似漆竟將野鶩作家雞而牀頭人亦與丙有染甲知之卽逼妻自盡欲與丙爲難經孔方兄出爲之和解此乃今夏端節之事也近日乙妻棄舊憐新又與雜貨店某丁相識每逢甲至則以閉門羹相待某日在高井頭地方申與乙相遇數言不合扭打一團經人勸散甲復尋至乙妻處適内在焉與之口角大興醋海之波繼又動武丙助乙妻毆擊推諸戶外甲因氣忿預服烟膏並至某館飽以酒麵欲尋至過籠處與乙妻及丙拚命過籠者皖之俗稱係王婆者流勾引良家婦女私會於此乃滬上之所謂臺基也因乙妻自棄甲識丙後被甲糾纒不堪遂於撫署之西某過籠處與丙作襄王之會甲早悉之故尋至其處於十三日早毒發斃命甲無親丁祗有一斑髮之祖母同教之人以甲素不安分亦無人出頭經該處地保劉星照命乙妻及丙等出番佛數十尊作爲棺殮及老婦之養贍老婦首肯央同教中人舁屍歸葬其事遂寢 
[氣忿自盡]  
　　安慶訪事友來函云豫章人某甲在省開設銅器店生意頗不寂寞惟甲素有劉盤龍之癖以致稍有虧欠日前與乙丙丁三人作葉子戲被保甲局查獲甲乙逃避祗將乙丙丁帶案稍加懲治卽行釋放該處地保及局勇以甲不能置身事外向其索費聲善若不與必須帶案甲無以應命又因負欠不能歸趙一時氣忿遂服紫霞膏擬以枉死城爲避債臺迨家人知覺用藥灌救奈受毒已深卽於是夕殞命次晨甲之同鄉人羣集　甲之殁事起於某某欲與爲難後不知若何了局也 
[領事赴寗]  
　　法總領事白藻太君前日午後乘輪往寗波公幹中西探捕齊往馬頭恭送如儀 
[禁售軍火]  
　　法界洋涇浜一帶小洋貨店專以私售軍火爲事屢經捕房醒獲懲辦昨由克總巡飭探往各店告知倘嗣後再行私售軍火定提重究 
[訊販槍子]  
　　前有法界元茂洋酒店因私販軍裝由本縣黄大令飭差恊同法探捕至該店起獲槍彈卽將店主彭海鵬學徒李金福移解縣署前晚經黄大令親提研詰先據李金福供稱進店祗十餘日一切細情實未知悉求鑒質之彭海鵬供江西人開設源茂洋酒店所有槍彈前在倍發洋行拍賣得來大令詰以槍彈係違禁之物况有五百餘顆之多爾須從實供明尚可從寛辦理彭一味狡展大令判將彭李二人還押候飭丁赴道轅請將槍彈發下後再行訊核 
[禁售病牛]  
　　租界西人每日需食牛肉甚多故特由工部局委人騐看食牛如有患病卽行禁屠免食者染患疾病兹據道札開由工部局驗牛西人稱有池浜橋左近豢牛之陸阿苗蔡佳林蔡阿虎等慣養病牛屢阻不聽卽著出票提究英讞員翁笠漁明府接奉道札立卽飭差協同工部局西人於前日午後將陸蔡三人二併提案提候會審 
[控追硃卷]  
　　舉人萬知濤係江西德化縣人携帶硃卷來滬借居大方客棧不知如何將硃卷遺去卽投上海縣控告旋由棧主周明珍查獲七十餘本當卽交案兹據該舉人稱除已繳案外尚少硃卷五百本務請提棧主周明珍父子及藏匿硃卷之任大懷到案嚴究上海縣黄大令准如所請立卽備文移請英公廨派差協提以憑訊究 
[邑宰騐屍]  
　　前晚魚更初躍時據浦左廿四保廿四圖地保葛月樓偕同施念郎投上海縣報稱有崇明人沈富嘉與吳茂生因索討會錢口角揪扭以致吳磕傷後因病身死求請相騐等情黄大令當卽升堂提訊葛月樓供稱有住居圖内爛泥渡北首向爲扛夫之崇明人吳茂生被沈富嘉揪扭磕傷卽因病身死屍親現在原籍是以偕同居之旋念郎投案具報求鑒施念郎供與略同大令諭飭該保預備屍塲於昨晨九下餘鐘帶同刑仵書差人等命駕出城渡浦至屍塲降輿升座地保禀訴前情詰之沈富嘉供稱因吳茂生欠小的會洋三角向之索取以致口角互扭詎吳因病身死乞施恩典大令飭仵如法檢騐旋據喝報騐得該屍身上有磕漡痕一處並非致命實係久病兼患痧症身死並無别故大令離座親視無訛飭卽備棺收殮將一干人証帶回復訊核奪旋卽渡浦而回循例排衙並詣土地祠拈香畢時已貓睛轉午矣 
[墜木壓傷]  
　　寗波人周元生刻在美租界北蘇州路鴻興木行爲出店昨早奉遣至下海浦棧内搬運木料適高處墜下叚木一根周不及避讓壓傷頭面眼珠突出眶外慘不忍覩旋卽送至同仁醫院求治據聞頗難奏功云 
[扭送逆子]  
　　陳阿狗之子陳福生專與無賴爲伍屢次擾事經捕房懲辦日前與伊父阿狗違忤阿狗怒甚將福生咬傷手臂并扭控捕房捕頭飭著暫送仁濟醫院醫治 
[虐媳被拘]  
　　已故木匠陳阿榮之妻某氏平素將媳虐待前日其媳又受伊姑與夫毒毆旋暗購洋烟吞服當由衆鄰代倩陳與昌司事到來灌救無如受毒已深登時殞命卽爲草率收殮昨由媳之母屬來滬不肯干休幸有好事者出爲排解已經寢事昨爲法領事查知立飭捕頭派探將姑某氏子某甲一并拘押捕房候解堂根究 
[誣叔攫洋]  
　　本邑人沈祥和家居楊樹浦二十三保十三圖地方昔曾爲塡泥小工頭目頗獲厚利遂棄其舊業賃屋梅家巷開設某米店其叔沈兆貴卜居楊樹浦爲小工餬口結欠祥和米洋二十九元中秋節遣夥往索無著至前日親往索取因約至某茶肆啜茗偶因言語不合以致爭論祥和卽奔巡防局控被兆貴攫去洋銀二十餘元請提訊究李葆初二尹飭勇協同十三圖地保顧悦善將沈兆貴拘案升坐訊問兆貴供本邑人刻在治下以小工度日祥和是小的之姪曩時祥和包攬塡泥時因無人照料曾倩小的代爲經理一切並許若有盈餘亦得分潤嗣後彼獲利頗豐頓食前言又由沈兆坤排解許酬洋八元豈知亦未到手此次結欠米洋因屆節無可措調意欲暫爲緩擱並非有意圖賴况攫洋之事全屬子虚求請明鑒二尹得供謂祥和曰爾叔所言殊屬有理爾不念叔姪之誼竟貿然投安控彼刼攫倫常之體一至於此然足見爾之心術不正矣理宜懲爾誣控之罪姑念生意中人體面攸關免予深究沈兆貴所欠米洋二十九元判還十六元分四期歸楚二造具遵斷結了案 
[索物被控]  
　　妓女蔡桂英住居法界文德里前與陳某姘識將陳之會洋二百元吞没經陳扭控法捕房捕頭飭著自行理處昨陳向蔡索還綢洋傘等物旋有蔡之姘夫徐朗軒出場投赴捕房控陳滋擾等情未識捕頭准如所請否 
[索欠受責]  
　　安徽合肥縣人衛木林向習整容業現在南巿新碼頭同春茶肆中奏技生涯頗不惡也日前有毛家弄碼頭划船婦崔巧珠因有急需在茶肆中向某甲稱貸甲答以無有適衛在旁詢以所乏幾何答缺鷹餅一枚衛遂解囊與之至是晚遇巧珠於街詢以何往盍偕往　巿觀劇可乎巧珠　之行至半途巧珠忽起疑慮意欲辭歸奈衛百般引誘巧珠不得已遂與往觀至深晚散出衛使假客棧中安息巧珠執意不從乘隙而逸至次日又與衛遇衛恨之向索所借巧珠以一時無處移償容緩至二十三日衛不從卽於前日在茶肆中突出利刃向巧珠曰好 
 
 

Page 4

 
 
儘好還爾莫遷延圖賴今日如無請爾一試巧珠見勢兇惡急赴十六鋪巡防中局控請究辦局員蔡蓉卿二尹准詞之下卽飭勇甲馳往將衛拘解至局升坐研訊崔巧珠投案供訴前由衛木林供稱小的年二十有九向業薙髮日前有不相識之婦人巧珠向茶客稱貸小的見其貧苦借給洋銀一元至前日因有正用故向索取並無别情二尹曰爾每日所得工錢幾何能有餘洋出借又敢向之調戲殊屬妄爲喝令罰洋二十元充作善舉衛稱實係無力叩求恩恕二尹謂旣係無力着拖下重責二百板本應送請總巡局枷號遊行姑念爾食力之人不予深究飭具改過切結交人保出 
[夫役傳局]  
　　滬南祥記碼頭小船戶李景春向在十六鋪巡防北局承裝垃圾近日忽欲辭歇被局員楊二尹知之立飭地甲傅諭渡夫頭目向榮到局着將李景春交案訊究 
[上海巡局紀事]  
　　寗波人張舒新者刻在楊樹浦華盛廠爲小工携妻陳氏及妻母陳鄭氏僦居楊樹浦華順里之後有子年約五六歲前日午後就門外抛擲皮球爲戲其球抛入隣居毛阿堂家因入内拾取毛妻陳氏疑該孩闖入竊物大加呵斥毆而逐出之張陳氏得悉與之理論兩不相讓毛亦在華盛廠做工毛陳氏卽通知其夫出約毛介勳蔣林雲丁宏登等數人與張姓爲難張見事不佳卽奔巡防局控告局員李葆初二尹立飭巡勇將毛等一併拘入局中升坐訊問張申訴前情求請訊辦毛供奉化縣人介勳係族弟丁蔣等係同鄉皆在華盛廠執役張姓小孩頑劣異常嘗至小的家吵擾因之起釁求鑒二尹謂旣係鄰居理宜輯睦何得互相尋仇判令二造不准多事各具改過結斥釋○楊樹浦華盛紡紗廠小工温州人湯允悟李乃章與同鄉人田心友朱愼祥二人同居效績東里前日湯李二人各失布衣若干件因並無外人入内遂疑田朱二人所竊卽奔巡防局控請查究李葆初二尹飭勇將朱田拘案略詰原由並無確據旋經布局巡丁鍾德仁保釋○薙髮匠胡永金賃屋楊樹浦大德榨油廠對面開設整容店由朱小廷舉薦王阿和爲夥進店未久潛往附近某剃頭店帮傭已閲七日之久前日至胡處欲取所存鋪蓋等物胡謂去留雖可由爾然所假洋銀一枚須得歸還方能物歸原主由此互相爭毆各受重傷復扭入巡防局控訴李葆初二尹詰悉其情以其動輙互毆本予各責姑念皆受重傷判將王所欠洋銀歸還了案○前日下午有年約二十餘歲之女子躑躅於楊樹浦大純廠之東首巡街勇丁見其行蹤有異當卽帶回巡局禀明局員李葆初二尹詢問來歴據供楊姓小字翠林家居胡家橋地方胞兄楊德德自幼許配與嘉定縣境之某姓爲婦因姑嫂不容意欲逃回兄處路經治下爲勇拘案求鑒二尹卽令地保查明家屬送回 
[英廨紀事]  
　　陳周氏控徐蘭生吞没股本等情明府准詞簽差於昨日將被告徐蘭生提獲該差入禀之下著暫押候訊○鄉人陳土林曾憑媒娶程氏女爲妻詎過門後時占反目之爻日前又復口角程氏卽私逃來滬土林偵騎四出前日遇見於新署後王許氏家程氏見夫尋來當卽避入内室土林卽喚同一百五十二號華捕將程氏及容留之王許氏拘獲到廨值日差據情禀知翁明府著分别押候訊究陳土林隨堂候訊○黄劉氏與王阿全因索洋五元以致在途爭吵不休由二百二十九號華捕拘入捕房轉送英公廨值日差問明情節入禀翁明府著分别押候訊奪○昨有黄進蘭黄桂生康錦春及康王氏在路爭閙經人勸解不依後爲一百零八號華捕所見將一干人拘入捕房捕頭飭送英公廨值日差將情禀知翁明府著押候訊奪 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣案]  
　　前據鄧梅仙在縣呈控朱培初圖賴票銀一案當經黄大令訊明將朱發所限交在案前晚亦經大令命提訊比朱供願繳銀二千兩此事實係受鄧愚弄叩求恩准銷案釋放大令以繳數太少不准所請判仍還所從速繳案延十嚴比○又提　　　訪　匪之董大元至案訊問董供奉諭訪查梟匪董必貴當卽恊同台差於本月初一日到蘇後又折至桐里平望震澤等處在途遇見緝拿梟匪之營勇槍船甚多後聞董必貴在皖省拿獲已解蘇垣明正典刑因此卽同台差回滬禀覆求請明察大令得供判令該處地保帶回管束 
[英廨晚堂案]  
　　丁泮榮控黄佳欠銀一案經彰讞員屠興之别駕諭飭廣肇公所董事秉公理勸乃丁終不允從以致拖延　今前日晚堂翁明府飭差傳齊原被告升座集訊丁供無錫人與黄佳往來致結欠銀一千五百餘兩向索不還控案後由屠大老爺諭飭廣肇公所董事秉公理勸而該董僅含糊斷銀一百八十兩後由屠大老爺酌加銀二十兩小的以爲數懸殊故未遵斷明府曰察閲案卷第一次控欠七百餘兩第二次續詞上竟有一千五百餘兩何以前後不符顯見其中有不實之處後來胆敢以韋董揑造堂諭等情控告殊爲可惡又　　曰此案拖延日久今姑著爾照原斷加銀一百兩以三百兩了案黄允之丁又一再求加稱實因尚欠他人銀兩如祗此數萬不能允明府怒其狡猾喝令掌頰一百下丁乃遵斷具結而退○高洪春扭控姚順加葉信卿不還定洋等情經翁明府於前晚提訊高供七月間由姚經手將洋紗局左近田二畝二分買與小的言明每畝洋三百五十元當立成單付定洋三百元及至月初立據後往勘該地已在趙家渡相近與原議相違故小的不要囑還定洋無如姚等措不付出乞求恩斷姚供由葉經手求請追葉交出質之葉供高所付定洋小的已交與失主張雲亭今　　　　寛限如數理楚翁明府得供判令葉限一月如數交清並著交保一併開釋○前由胡鴻瑞具控朱杏生圖賴欠銀等情經翁明府准詞　　　　　　升座研訊胡供職在源大洋紗號執事用朱帮夥不起俸金如有盈虧議定四六分派去年被渠虧耗銀一千餘兩朱應交出銀四百二十兩今號　　　催還此欵朱一味延約求請察斷朱供虧耗之銀祗有三百八十兩實緣無力如數歸還今願還銀一百五十兩求斷明府謂胡曰今朱實係無力准以一百五十兩了案胡遵諭而退朱著交保限一月如數繳楚如延嚴追 
[美界捕房紀事]  
　　偷兒殷妙生前晚在吳淞路第一號門牌内竊取布衣一件途經包探石金榮緝獲拘入捕房押候送廨訊究○崇明人周鳳桂在北河南路第三百八十三號門牌某姓家爲包車夫某日竊取庖丁某甲之洋銀三十元報捕後昨經包探竇如海查獲拘解捕房押候解送英公堂訊辦○江北人汪春元前日午後在華記碼頭充野雞小工乘間竊取煤二百餘磅售與新記浜路袁姓老虎灶昨經包探石金榮查悉將汪及收贓之袁祁桂一併拘入捕房押候送廨訊究 
[金陵官報]  
　　八月二十日委辦揚州保甲局候補道朱潛金陵洋務局候補道黄承乙金陵書局候補道吳學濓會辦下關掣騐候補道許元章禀知到差會辦機器局候補道松麟知府柯逢時王仁東南匯縣汪以誠知縣陳玉斌又胡保聨到由滬回省蘇撫標中軍叅將常福轅下隨員提督周應堂總兵易英和叅將周萬富顔先逵張本生遊擊陳照亮彭桂林千總聞金濤城守左營把總王毓贊叩謝飭回本任均見候補道錢德培柯銘均禀知二十一日起會考秋季季考直隸州謝陶禀知候補道楊鴻度開訃丁父憂署高郵州章邦直專丁叩謝奉淮揚道札委兼署河捕同知上元縣張禀知赴各鄉查勘秋災安徽知縣鄧之望回皖 
[皖省官報]  
　　八月十四日牌示本任宣城縣陳兆慶飭回本任候補知縣袁學昌代理懷寗縣本任　城縣龍賡言飭回本任新選氷豐司楊毓峯飭赴新任恩賜甲午科翰林院檢討洪良弼到湖北人候補知縣彭德超謝奉行知准部咨歸新海防遇缺先補用典史劉兆　辭赴亳州○十五六日候補通判周㑺知奉委解甘肅餉府經虞英儀到赴湖北江西探糧剝回分六安州差遣吏目福蔭到並來省禀報期滿淮北牙釐局委員典史凌世　到解餉銀來省○十七日甲午科翰林院檢討洪良弼辭缷任和州宋大紳到缷署建平縣袁紀住到交代清楚回委辦中梅河厘卡巡檢上官松到指分安徽試用巡檢劉文田到湖北人按照磨黄承祿謝奉行知過分缺先補用府經虞英儀謝奉行知過班知縣用未入流陰嗣卿到起服來省○十八日分發安徽試用道鄭炳鄖到廣東人號吉山已丑舉人指分安徽新海防試用縣丞丁士圻到江西人建德永豐司楊毓峯辭本任太平府通判丁汝霖候補縣劉彦包惠疇均辭代首縣下鄉查秋成 
[申報館恊振所經收順直山東川東鄂省賑捐八月十一日至八月二十日止第廿三次清單]  
　　八月十一日無名氏求内人心胃氣痛速愈洋十元杭州馬正源來王頌 
新洋十元○十三日京口　愛蓮洋一元○十五日泰記洋念五元椿氏爲拙荆急病卽愈洋一元○十八日吳馥堂洋五百元○十九日蘇州恊源局來嚴餘慶堂洋十元以上總共收洋五百五十七元 
[上海陳家木橋電報總局内籌賑公所經收四川義賑第十一次清單]  
　　吳興棉力居士求保合宅平安大吉洋五元志誠信交來張克臣規銀三百兩免力子求保令郎 
壽生腹瀉速愈洋二元葛明生因痢已久服藥無效求保速愈洋一百元杭州朱公館交來清寄廬主人洋十元求安生洋一元歐陽茭福秋節節省移助洋十元姚志洛洋一元五角陳聚星六旬壽筵移助洋五十元○以上共收規元三百兩英洋一百七十九元五角正 
[杭州傳道堂同仁經募川鄂賑捐自六月初二至初七日第七次清單]  
　　祈保母病全愈人洋五十元保堂上康健人俞省吾各洋二十元懷川子待禍生康樂齋節愼所慶餘莊保泰莊裕豐莊七戶各洋十元補讀主人添丁喜助洋六元求無病子吳興氏高筱泉程苓谷四户各五元補讀主人求大小平安有心氏許陳氏恆興恆記五户各四元枕善居田養福堂各三元周蔚如楊竹銘李少皆吳文明沈嘉樂周光增陸甫記徐明記徐毛記保平安人負負子安吉無名氏十三戶各二元譚伏芝李炳衡封錫榮徐月　　　　王肇奎吳子美聞子侯凌本敏周氷春徐子材許子矞徐玉榮朱蔚堂福生祥慶餘莊學吃虧姚大德堂余定氏無名氏馬無名廿一户各洋一元孫敬修堂緝熙堂陶康　　　　朱蓮元金榮生趙新甫金紀元蔡熙清蔡　清吉春氏沈朱氏十二戶各五角曹道甫古越王氏無名氏無名氏四戶各三角吳子固二角敬不具名一角以上共收洋二百　　　元五角[  上海六馬路仁濟善堂籌賑公所制施則敬等謹誌]  
G> 
[新印鉛板各種書籍照碼折扣出售　　三馬路申報館申昌晝畫室發兌]  
聖武記六角○小五義三角五○分類尺牘五角○快心編五角○蠟史二角五○耳郵一角五○薈蕞編三角○東征集一角五○閩雜記二角五○澆愁集二角○東槎記一角五 
○春融堂二角○靑樓夢五角○小豆棚三角五○薑露菴一角五○香咳集二角○新增宦鄉要則一角八○曾侯日記一角○使琉球紀一角八○東池草堂八分○禀啓零執一 
角五○瀚海尺牘四角○三岡識略三角○夢園叢說二角○文海披沙二角○甕牖餘談二角○四夢彙談二角○和約彙抄二角○中東和約五分○中俄和約五分○瀛實瑣記 
三十○寰宇瑣紀三十○四溟瑣紀三十○紀載彙編一角五○訂譌雜錄一角五○藝林伐山二角○靈檀碎金三角○景船齋雜記一角五○正續水滸四角○雲間據目抄一角 
○讀史探驪錄二角○硯砭軒質吉一角○尊聞閣試帖二角○硯云甲乙編三角○螢窻異草初集二角二集二角三集二角○尊聞閣鄉會墨八分○有正味齋尺牘一角○六梅 
書屋尺牘一角五○詩句題解四集一角五五集一角五○歷代陵寢備考五角○鋤經書舍零墨一角○曾文正公家書四角又大事記一角五又求闕日記一角五双書札一元 
二角又白紙家書五種六角○海上羣芳譜一角○妙香室叢話四角○東潘紀要一角五○啓朦眞諦七分○紅樓夢補四角○名賢尺牘七分○歷下志游八分○西洋記四角○ 
霆軍紀略二角五○淞南夢影錄八分○息菴尺牘一角二○籌海初集二角○戊子直省闈墨八分○嘯亭雜錄四角五○道聽塗說二角○三異筆談八分○漫遊紀略七分○中 
西紀事四角○壼天錄天角五○蕉軒德錄二角五○滇南雜志五角○夜雨秋燈錄初集四角五又二集四角五○續綏寇紀略七分○尺牘初桃二角○音註小倉山房尺牘二角 
○思益堂日札八分○三借廬贅譚三角五○瓜廬尺牘一角五○十粒金丹七角○醒睡錄三角五○欣賞齋尺牘二角五○風月夢三角○集錦尺牘一角○外科全生集八分○ 
詳註知愧軒尺牘一角五○筆耕齋尺牘七分○粤屑一角五○篤素堂文集一角五○通問便集二角○諭皆六分 
[告白]  
我永安保人險公司者乃首次承保中國人之一公司又適出華文新譯章程之一公司也茲有告者本公司必欲使盡人皆知平日與他公司之類有區別者微特辦法異而交涉無 
且尤有莫惑於聽睹者因近查有他公司中辦事之人當聲言該公司與本公司如出一轍甚有謂本公司新出章程又一若爲彼先路之設也有種種淆混殊不知本公司現所派山 
辦事之人皆持有華英文字爲據内書特派人之名姓末又加以本公司中總理人漢密登監理人朱葆三之簽字故凡有欲向天下至大且穩之公司投保人當先認明上海黃浦灘 
第六號門牌便是庶免差錯否則設有其人以假亂眞甚或冒稱本公司中辦事之人在外招搖過市諸公可詳加審視或問以果持何據而至是如是則其人苟無據之可呈者卽種 
子虚斷不可以輕信噫嘻秦鏡温犀在此一舉閱者其察之 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年八月十四日京報全錄]  
　　宮門抄○諭旨一道錄前○川督鹿奏爲查明部駁川省請補武職各缺分别覆陳摺○又奏爲盜犯拒傷兵役分别擬辦摺○直督王　　爲揀員請補要缺知縣摺○豫撫劉奏知縣虧欠各欵依限完解懇恩開復處分片○八月十四日○内務府國子監廂藍旗值日無引　　○橚貝子假滿請安○鳳鳴由東陵回京請安○孫家鼐等塲内專摺請安○奎英謝准其開缺恩○崇壽謝仍留玉牒館　調　　○雲南學政張建勳謝恩○貴州學政傅曾淯謝恩○内務府奏派結髮之大臣派出耆齡○掌儀司奏十五日祭奉先殿端王行　　召見軍機張建勳傅曾淯○○頭品頂戴四川總督臣鹿傅霖跪奏爲查明部駁川省請補武職各缺分别覆陳更補謹具清單　　　祈聖鑒事竊准兵部議咨川省請補督標中營都司榮恒黎雅營守備陳祖虞覆請仍補綏寗協副將朱振基會鹽營遊擊范元善馬邊　　　守備張紹彦五員核與例章不符行令查覆曁揀員更補等因臣等遵卽按照部駁各節分别查照揀補除覆請仍照原擬補授各員履歴　　　叙並將更補之員年貫履歴清册咨送兵部外謹繕清單恭呈御覽如蒙俞允所遺綏寍左營都可靖遠營守備川省　有應補之人　　　扣留外補是否有當謹會同成都將軍臣恭壽署提督臣夏毓秀合詞恭摺覆陳伏乞皇上聖鑒飭部迅速覈覆施行　　　　　硃批　　　奏單併發欽此○○頭品頂戴四川總督臣鹿傳霖跪奏爲監犯結夥反獄戕傷官弁拒斃兵役登時格斃及捕獲多　業經派員查　　　分别擬辦恭摺仰祈聖鑒事竊查川省所屬酉陽州地方界連黔楚民情獷悍匪類衆多前經嚴飭該文武認眞查捕迭據拿獲要匪温培　　楚泉等多名訊供監禁因有咨查鄰省之犯尚未按律擬辦兹據署酉陽直州知州陳德薰禀報該州監獄有現禁斬絞人犯田興得卽田老　再興隆伍世良任裕碌周長疴蒙泳興白萬潮周大惜邢泗白大仕楊正材王邱發倪思得十三名又匪犯曰斥鞍度七亡任秉田温培元卽　　模又名温大王張是喜劉紹按蔣天元楊通荃楊世亨李得喜彭清泉十一名自均小心防範未敢疏虞光緒二十三年五月十三日傍晚吏　　國嘉進監收封甫將監門啓闢詎監犯温培元卽温萌模等二十四名預謀反獄先已互相扭斷鐐銬持作器械兇擁打出奪取砍柴刀斧　　　升禁卒傅明更夫劉滿前捕拿均被拒斃該州立卽帶領差勇前往堵拿署西營遊擊李正春等聞警趨至該犯等拚死抵拒該文武均　　　　該州受傷尤重正危急間該州之子陳鴻倬奮不顧身向前翼護其父致與更夫張二馬兵冉崇縉守備劉雲魁差役冉清悉被殺害並　　　　差役多名又將在街喊捕之民婦冉黄氏同時殺斃始各逃逸該州負傷會督營汛吏目調集兵團人等跟蹤追捕登時格斃逃犯田興得卽　　照周長疴冉隆興伍世艮任裕碌蒙泳興白萬潮周大惜楊通荃九名並陸續拿獲温培元白斥鞍度七亡任秉田　是喜劉紹按蔣天元七名餘犯逃逸訊據温培元等供認係伊温培元起意糾允伊白斥鞍等結夥反獄傷斃官弁兵役不諱禀報到臣值州辦賑飢民衆多人情洶懼深虞勾結别滋事端且距省一千七百餘里荒僻險遠匪類出没無常長途解犯不易未敢稍設拘泥轉使罪大惡極囚徒得稽顯戮當經批飭將温培元等七名先行就地正法梟示一面嚴緝逸犯並檄委忠州直隸州知州桂天培馳往查勘騐訊去後旋據續獲倪思得楊世亨王邱發三名又邢泗季得喜二名自行投回一併飭令桂天培就近提審現據勘騐審明該犯倪思得楊世亨王邱發各認聽從已獲正法之温培元同謀結夥反獄傷斃官弁兵役在塲帮同拒捕邢泗李得喜係被温培元等衆犯打脱刑具帶同擁出監門潛身他匿事後赶回自首並未預謀助勢刑禁人等亦無鬆刑賄縱情弊等情錄供禀報前來臣查該犯倪思得楊世亨王邱發三犯現經委審明確夥同反獄傷斃官弁兵役其情與温培元等無殊實屬罪無可逭亦經批令一併就地正法梟示以昭炯戒其未經預謀反獄投回自首之邢泗李得喜兩名仍飭由該管道核明移司照例議詳辦理此次該州監犯温培元等結夥反獄二十四名業經格斃及拿獲正法共十九名自行投回兩名尚有向大仕等三名未獲竊以此等在獄重囚應如何加意防範乃竟失於戒備致被結夥反獄傷斃官弁兵役逃逸雖經委員提審尚無鬆刑等弊刑非尋常疎忽相應請旨將管獄官署酉陽州吏目楊國嘉卽行革職署該州知州陳德薰未能先事預防亦難辭咎惟念該州於本年四月二十七日到任值地方飢饉辦賑　緊之時撫輯巡防勢難兼顧監獄詎憶乃甫經半月　遭此變以致身傷子喪實屬猝不及防且身負重傷尚能督飭兵役民團將反獄各犯立時捕獲及格斃多名事前雖屬疎虞事後尚能奮勉合無仰懇天恩俯念該州到任未久變出不虞且身受重傷子遭慘死從寛免其置議俟逸犯向大仕等限滿有無弋獲再行分别辦理出自鴻慈逾格至該州之子陳鴻倬係湖北舉人當囚衆變起倉猝格捕洶湧之際忘身救父慘遭殺害實屬至性激烈孝行可嘉相應附請旌表以慰幽魂再該犯任裕碌白萬潰邢泗倪思得四名甫經審擬聽候部覆田興得卽田老照冉隆興任世艮周長疴蒙泳興向汰仕楊怔材王邱發八名列入本年秋審均堪擬具題有案應請一律扣除該州傷瘡現已漸次就痊衙門倉庫錢糧均無疎失地方照常安謐堪以上慰宸厪除咨部並由臣通飭各屬一律嚴緝逸犯向汰仕等務獲究報所有酉陽州監犯反獄拒捕傷斃官弁兵役當卽格斃捕獲多名業經分别擬辦綠由理合恭摺奏陳伏乞皇上聖鑒訓示再酉陽距省窵遠往返需時以致奏報稍遲合併聲明謹奏奉硃批另有旨欽此○○直總督臣王文韶跪奏爲揀員請補沿河要缺知縣恭摺仰祈聖鑒事竊查東光縣知縣吳保芳　　開缺另補應以四月十一日接到部文之日作爲開缺日期歸四月分截缺所遺東光縣知縣係繁疲難三項沿河要缺例應在外揀選　　　　時未能遴選得人咨部展限在案查吏部通行内開州縣以上應題應調缺出如係題缺請升調缺請補或題缺請調調缺請升俱令於　　　細聲明方准升調又吏部奏定章程題調缺出如無合例堪調之員准以奉旨命往及曾任實缺候補進土卽用人員酌量補用又嗣後沿　　缺州縣如用候補時將沿河候補與地方酌量補用各等語臣督同藩臬兩司在於實任選缺知縣内逐加遴選非歴俸未滿卽人地未宜時實無合例堪調之員自應在於候補人員内揀員請補查有沿河候補知縣春煦年五十六歲正藍旗滿洲鐵林佐領下由監生報捐縣丞指分　河試用同治九年九月到省十年因辦理海運出力保俟補缺後以知縣用旋丁父憂服滿十三年回省報捐過班光緒六年九月請咨赴部　　　十月十五日蒙欽派王大臣騐放在部領照十一月初一日到省試看期滿甄别在案十六年丁母憂十八年服滿起復回省兹據布政　　　　　任按察使季邦楨請以該員擬補東光縣知縣會詳請奏前來臣查該員春煦老成練達辦事精詳合無仰懇天恩俯念沿河要缺准　　照補授東光縣知縣實於地方河務兩有裨益該員係沿河候補知縣請補知縣銜缺相當毋庸送部引見所有揀員請補沿河要缺知縣緣由理合恭摺具奏伏乞皇上聖鑒敕部核覆施行謹奏奉硃批吏部議奏欽此○○劉樹堂片再候補知縣陸延祚前署修武縣任内虧欠内外結正雜各欵銀一千七百三十兩一錢六分一厘經臣附片奏請摘去頂戴勒限兩個月完繳欽奉硃批著照所請等因欽此當卽轉行欽遵去後旋據該員將前項虧短銀一千七百三十兩零依　完稱清楚尚知愧奮據藩臬兩司會詳前來相應請旨將候補知縣陸延祚原叅摘頂處分卽准予開復出自恩施除將各欵細數咨明户部查　　爲此附片具陳伏乞聖鑒訓示謹奏奉硃批著　所請該部知道欽此 
 
