# 1908 - 134 - 4912681

 

Page 1

 
 
   
 
 

Page 2

 
 
上諭 
[四月二十一日奉]  
　　上諭此次驗看之廷試游學畢　生進士章宗元程明超均著授爲翰林院編修陸夢熊王建祖均著授爲翰林院檢討稽琴孫著改爲翰林院庶吉士熊崇志著以主事按照所學科目分部補用舉人高种錢應清施將本孫海環邱中馨均着以主事按照所學科目分部補用廖世綸王季點沈均鄭豪葉基楨屠師韓羅會坦易恩侯梁志宸均著以内閣中書補用黎邁秦岱源陸家鼐黃立獻陳耀西鄧振瀛陳威胡振平趙學均著以七品小京官按照　學科目分部補用顏誌慶著以知縣分省即用陳仲箎著以部司務分部即用郭鍾韶虞順德李應泌均著以部司務分部補用宋發祥着以知縣分省試用郵傳部候補主事林蔚章著以本部主事即用内閣中書權量着仍以中書儘先補用分部主事周宏業着按照所學科目分部補用分省試用知府張鴻藻分省同知屈德澤均着以本班分省補用欽此 
　　二十一日宮門抄召見軍機夏啓瑜 
論說 
[師說]  
[  寙來稿]  
　　師範學堂何爲乎。曰是將培養敎才。以之陶鑄國民。爲後生之表式者也。顧師之義有二。一爲有目之師。論語所謂温故知新可以爲人師是也。一爲無目之師。論語之師冕師摯戴記之師乙。春秋之師。筏師慧師曠是也今之師範學堂。其規模宏敝。外觀炫赫。若金陵之三江。上海之龍門。彼其内容若何。現狀若何。吾不敢知。自此而下。其内容之所藴。現狀之所著。吾固聞而知之。見而知之矣。問師範之可以命名。莫不曰培養敎才。以之陶鑄國民。爲後生之表式。然考其實。吾恐其所謂師者。皆師冕師摯師乙師筏師慧師曠而已矣。師師濟濟。師範眞多才哉。我請一一徵之。 
　　學堂未興。凡置身學界而爲童子師者。其人雖未必明通。然嘗從事於學 
 
 
 

Page 3

 
 
而致力焉者也。其未經從事者。不得濫厠其間。自學　興而師範開。不稂不莠之徒。咸思插足其中。博一紙文憑。爲異日餬口之地。由是而學界之中。遂榛蕪滿目矣。當其初尙有一二可以造就者。然事求速成。不過一年二年而去。恐其所學者未必有成。至近歲而品類益淆。有身爲廟祝。而濫竽師範者矣。有學賈不成。而假途師範者矣。其餘皆偶識塗鴉。向無執業。而莫可歸類者也。烏乎。以此爲師範生。轉瞬卒業。出而敎人。吾恐盲無所見。其人皆師冕師摯師乙師筏師慧師曠也。縱無數師冕師摯師乙師筏師慧師曠於學界中。盲人引道是舉地方上無數有用之子弟。驅而納諸黑暗之中。學界前途。尙可問乎。是爲師範之人才　　爲初等小學之敎師。以國文爲第一要義。科學猶次焉者也。國文清通。而後理想生焉。科學皆有効用。否則理想全無。科學亦凌雜而一無所濟。地球。萬國罔。不有敎育。不聞有舍其本國文字而泛言科學者。以觀師範。其國文之怪象。何令人。不可思議也。去歲招考師範生之題。爲有敎無類無類二字。有作無賴之徒解者矣。又前一歲招考師範生之題。爲敎學半應考者有不識斆。爲何字者矣而皆蒙取入。烏乎類字不識斆字不識。此尙得爲有目者乎。近聞師範生有致書於其家之諸父者。其首句云。諭爾諸叔知悉。何其文之奇也。以此爲師。師之命名。其必有取乎師冕師摯之師可知也。若輩敎人。恐率子弟而入於盲。世事之危。幾如盲人之騎瞎馬。而又驅子弟而入於盲。可勝歎哉。是爲師範生之文字 
　　人才若此。文字若此。彼終日營營。居而萃處者。果師範學校乎。抑盲人院乎。吾聞科舉時代。有疾八股之陋習。繪爲八股圖者。圖中八人。各據案而坐。几列詩書。而其人皆爲瞽者。此蓋以八股之弊。使人瞶瞶無知。故爲是圖以託諷。八股旣廢。方謂雲霧頓開。羣盲可仰瞻天日孰章晦盲更甚。所謂師範者。乃誤解師字之義。而以無目之師當之。遂令學界中師冕師摯之徒。相接踵也。有監督之責者。猶詡詡然語人曰。今。而後可無慮敎員之缺乏。惡是何言與 
　　東西各國。有所謂盲人學校者。可以盲師敎盲生。夫人生而盲。乃廢人也。而能敎育之使有用。可謂國無棄材。吾中國興學伊始。而師範如斯。豈我中國敎育之發達。己至於極點可令國無棄材耶。抑慮吾中國人之未盡盲。而必一一盲之也。顧瞻學界。是用隠憂。我非敢讐視此師範也。抑心所謂危。遂不自覺其言之刻酷知我罪。我我未暇深思。有知其弊而大加振頓。爲學界造福者。此則日夜盼望。吾將奉其人以尸祝之 
專電 
[電一（北京）]  
　　軍機處各分責任世管旗務張管學務鹿管内務袁管外交遇要事袁起草張鹿潤色慶醇兩邸總其成 
[電二（北京）]  
　　慈宮慶邸以罪貽過重頗後悔授意法部從輕審辦 
[電三（北京）]  
　　江督端請賞嚴復學位奉旨照准 
[電四（北京）]  
　　江督蘇撫奏敎育總會經費不敷撥欵補助奉硃批該部知道 
[電五（安慶）]  
　　安徽提學吳同甲今日乘輪到省 
[電六（北京）]  
　　滇邊亂事日緊政府電飭各省密加防範勿使響應 
[電七（雲南）]  
　　江蘇補用道趙上達經錫督奏准留滇隨辦軍務 
緊要新聞 
[雲南革黨入犯近聞]  
　　滇省革命軍分股入犯與官軍鏖戰各節迭紀前報現聞該黨自陷河口後營勇及鐵路小工之降從者頗衆以是人數頓增除酌留數百人留守河口外有一大股沿鐵路直線節節入犯惟犯蠻耗一股據省中傳言經官軍迎頭痛擊大受夷創其勢略衰然沿鐵路一股聲勢頗張沿途小工附降者日益加多官軍以衆寡不敵猶未能得利云 
　　又得貴州訪函云貴撫龐劬帥接到滇亂消息以貴屬興義等府均與滇省接連而興義府去省城祇七百里深恐萬一有失爰卽派兵協勦現聞所派各軍業已出發擬取道興安鎭與興義府逕入滇省會同進勦 
[滇黔軍用電線之添設北京]  
　　黔撫龐劬帥有電至京略謂孫汶逆黨由滇邊進撲河口失陷現分三股一留守一循鐵路上犯南溪一犯蠻耗惟軍事以消息靈通爲第一請郵傳部撥欵接造貴陽至興義電線以裨軍事等語陳尙書覆電謂本部于各省電局有整頓之 
 
 

Page 4

 
 
責。無籌欵之權。日雲貴等省電局皆係官辦。并無商股。該撫須就本地籌欵。或請度支部撥欵。接造云云黔撫接電後又請軍機處代奏軍事緊急非可旦夕緩派員測勘貴陽至興義電線約七百里多係山路險峻之地所需電桿等費估計銀四萬兩此路通後擬再接通粤西之百色請飭部仍准前議十三日奉旨飭著郵傳部速行撥欵興造欽此軍機處交旨後該部己札飭上海電政局派人勘估接道 
[鴨緑江森林簽約消息北京]  
　　鴨緑江森林問題業己議妥惟外部提議將字句稍加修改故未即行簽押茲聞十七日外部那琴軒尙書出名簽押將所有公文送交日使館適日使於十六日早車起程回國暫寓天津當日由日使館將約送至天津簽押 
[蒙古汽車公司之商議北京]  
　　趙宗詒等請試辦蒙古汽車公司曾紀前報茲悉庫倫辦事大臣延祉咨文以該處圖盟各長禀陳窒碍情形擬請中止而察哈爾都統誠勳素主開通對于汽車一事甚爲贊成郵部堂官會議以兩方爭執不能遽決特行文移請藩部轉飭該大臣等互相籌議再行舉辦 
[詳誌正太路局被控案北京]  
　　正太鐵路公司屢被該處紳商控告並未深究此次鹿紹兩大臣等查辦綏城墾案過境時有正定州紳商聨名指控總辦計首列者有舉人三十六名之多請鹿軍機轉行郵傳部查辦在案現在鹿軍機回京與陳尙書面商以該路被人控告不止一次此次牽涉總辦匯守謙及米工程司多人非澈底密查不可陳尙書特札派本部路政司主事關賡麟候補僉事曾毓雋鐵路總局差遣安徽巡檢慕昌洛三員前往查辦并賚前後被控全案卷宗尅日首途確實禀覆以憑嚴究至其所控案情以侵佔地畝焉最大合將今春控告案件分錄於後 
　　保晋公司原禀爲霸地插標率衆挖土懇恩設法阻止驗契定界並求轉詳事緣楊泉站五里南岸鐵路爐溝窑廠係保晉公司開礦之地去歲延聘礦師測量地勢用鉅欵購機器爲全晋開礦自辦之先聲乃路公司迭次侵佔利用洋段長勢非毁我礦廠廢我機器不止去歲六月間公司在廢挑溝損壞炭塊多件後因保晋函詢公司始來函認賠確有可據今春二月二十五日洋段長苖爾喜復來廠畫界埋石率衆切土經司事閻書堂持前工程司所留名片力爲排遣率衆始去聲言明日非挖不行保晋速遣人知曾朱彈壓適值外出隨請伊張幕友勘騐畢言俟朱彈壓回來再說及回與保晉來片此事暫作罷論突於三月初九日下午五點鐘苗爾喜率領四五百人來廠大呼切土閻司事意欲上前開導苗爾喜喝令衆人持蹶頭鐵鍬飛奔齊打閻友見勢不善直逃而歸報告佔地切土情形念六日保晉函懇匯總辦和平商辦統呈前後鐵路佔保晋地段共計二十餘畝情願將他處與礦產無碍之地通融讓佔不敢計較惟鐵爐溝安設機器地段尺十難讓奈苗爾喜此次來挖誣爲已購之地不知購於何人之手是何年何月有何憑據而竟如此之强霸查鐵路章程於塋墓第宅有碍務期設法繞越今不但不遵定章窺其意似欲挾制保晋破壞全省礦務現保晉任事諸人驚惶無無措只得據實禀明懇請俯賜勘驗電傳止挖一面轉詳查究設法保護則保晉等感恩無旣矣 
[平定州朱善元直剌上晉撫禀]  
　　正太鐵路匯守前因晋省加抽煤鐵稅屢以運貨減少爲詞設法破壞乃近來匯守於煤鐵兩宗忽有加道岔錢之說凡向日租有道岔者每車加洋四元無則六元以致衆商積怨停運多日迄未啓運查該公司近來運價增減無常動輒苛罰故衆商裹足不前多仍陸運如匯守之任性作爲不顧大局不但商怨沸騰竊恐國家於正太鐵路虧賠可决向贖無期國計民生均受影響卑聞所及不敢壅於上聞伏祈鈞裁 
　　再有平定州查覆禀稿明日續登 
[學部擬實行檢定敎員北京]  
　　近日各省中小學堂敎員駁雜異常幾爲位置私人之地而師範學堂卒業生反投置閑散于敎育前途大有影響學部因此會議數次擬定檢定敎員辦法除已得有兩等師範卒業文憑旣有敎員資格無須檢定外其現爲敎員者由提學司于暑假年假時行檢定法其有足稱敎員資格之舉貢生監得隨時請求提學使檢定已受檢定者方許爲敎員至其檢定手續則由學部頒發表式按次塡寫并當塲考驗其文藝科學給以文憑如此辦法庶冒利無恥者不得鑽充敎員師範卒業者不至負其所學未入學堂而能力充足者亦不至有向隅之戚數善皆備各堂均甚贊成不日擬即繕摺入奏 
京師近信 
[預備御藥]  
　　兩宮起鑾後有御前劉太監諭傳御藥房預備御用避暑八寳紅靈丹五百瓶御製萬應散三斤十二兩計五百包紫金錠五百塊並飭迅速製造裝成黃雲緞匣照單預備務于月之十六日呈送西苑門公所以備兩宮欽賜 
[都察院聯名奏事]  
　　都察院御史聯銜奏請兩宮不宜乘坐新式馬 
 
 

Page 5

 
 
車。即日本所進之小火輪亦應不御以肅天威而昭敬愼兩宮頗爲嘉納江鄂秋操地方本年秋間江鄂秋操部中派軍諮處副使哈漢章查勘在案現己回京日昨詳覆陸軍部大致以安徽省合肥地方大操最爲合宜聞不日即可發表 
大清銀行附設儲蓄銀行度支部片奏臣部　奏銀行則例内有儲蓄銀行一項係爲勸勵人民儲蓄起見現擬於大清銀行内附設官辦儲蓄銀行由臣部擬庫平足銀十萬兩作爲該行官本其總辦即由大清銀行執事人員内酌派兼充旣節省經費聲氣亦易於聨絡如蒙兪允即由臣部箚知銀行監督辦理四月初五日奉旨依議 
電奏伊犂分紮兵隊四月十二日伊犂將軍致軍機處請代奏電云庚與塔爾巴哈台參贊大臣札拉豐阿在庫喀喇烏蘇廳會商安插哈蕯克事宜粗有端倪當於四月初三日由庫起程適値所募甘肅新隊到境庚擬將馬隊兩營在伊犂北面三百餘里之博羅塔拉地方駐紮其砲隊擬令帶赴伊犂擇地駐紮庚於十一日親赴博羅搭拉履勘紮營地勢勘妥即赴伊犂接印任事謹先電聞祇請代奏再湖北所募軍隊己於三月二十間出關約計刻下將抵哈密合併陳明 
西報譯要 
[香港討論禁烟問題]  
　　泰晤士報云本月十五日香港政務局舉行星期會議論及鴉片問題麥萊君詰問殖民地禁閉烟館一事政府如已通告何以不使各董預聞香港總督答稱本月初七日接國務大臣克羅君初六日電報謂政府决意在港實行禁煙明晚將在議院宣布等語余當電覆請其從緩宣布以爰續報余並將入餉及一切爲難情形略摘一二告之十二日接國務大臣覆電略謂所請從緩宣布一節因此事爲是日討論之問題不便照行惟政府已在討議辦法所呈爲難各節並望詳報云云此港地近日對於禁烟之情形也 
　　旣而總律師請宣讀禁止烟膏出口議案港督讀曰此次議案本旨實爲香港中國各禁私運起見上年八月初七日余奉國務大臣電囑速與駐京公使磋商此事余即與包認膏稅者會商允洽蓋此事亦彼之所利香港烟膏之價倍於廣東若聽私運入口易損彼專利之權也二月二十五日復接駐京公使電告謂二十日中國政府已奏准此事命各省官吏照行故粤督近日曾命各華官嚴查私運煙膏前赴香港云 
[寛吉鐵路交涉已定]  
　　字林報二十日東京電云中日築造寛城子至吉林鐵路之交涉業己議結現惟待北京大臣簽約 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[憲政編查館奏考核違警律摺（併單）]  
　　奏爲遵旨考核違警律繕具清單恭摺仰祈聖鑒事光緒三十三年八月十八日准民政部咨稱本日具奏酌定違警律草案請飭下憲政編查館核定頒行一摺　　旨依議欽此欽遵鈔錄原奏並清單知照前來臣等伏查原奏内稱唐虞薄眚惟畫衣冠周漢司隸亦先罰贖近來東西各國均有違警之科所以息禍患於未萌期秩序之共守京外警政推曁日廣各省亦多有擬行違警辦法藉示懲儆者自應酌定章程以資遵守等語自係防漸杜微納民軌物之意考違警之懲蓋始於周禮司救及野盧氏等官罰嚴三讓未因過秩稍寛令肅四畿本爲防姦益厲觵撻之誅厥源已古逮漢　還互見刑律其事理有未盡者則設不應爲條以槪一切良由犯係輕微未注重也現在民政旣設專官凡屬警政正待擴充則違警律亟宜析出單行近今泰西各國立法例於違警罪之說約舉有三一融會於刑法中不設違警名目者如紐約芬蘭等刑法是二因刑之重輕而爲違警罪之分類者如法蘭西墨西哥德意志等刑法是三因罪之性質而爲違警罪之分類者如奥大利匃牙利荷蘭義大利白爾加利亞那威等刑法是綜核其說第一說於理論雖當今旣定議單行則宗旨不符毋庸深論第二說易記刑之重輕而不能知其罪之性質第三說易知罪之性質而不能記其刑之重輕二者互有短長然各國最新法典及草案採用第三說者爲多蓋因違警罪之預防搜查及逮捕當其衝者實爲警察警察之法學知識未能完備使其易於記憶不如由性質而爲之區分也檢閱該律草案刑之種類釐爲七等並分總則國安政務公共危害交通郵電秩序風俗身體衞生財產爲十章共四十四條又附則二條實本第二第三之說而折衷一是體例完密可冀推行無阻其間範圍廣狹實兼採東西制度增警吏之權限即所以保閭閻之又安况刑律雖經告成頒布尙須時日而違警律單簡易行於時勢亦甚切合惟原案總則内條文次序尙　酌改如第三條至第六條係不論罪在律中爲例外而叙次轉在正面辦法之先似嫌例置其餘類此頗多今稍加更易大率先叙正面辦法及罰例等次加重例次减輕例次不論例次釋語義庶於體例較合又第二章所列關於國安之違警事項如情節較重則宜歸入刑律情節較輕則不至關及國安今略爲删減併入政務違警罪内通爲第二章以下各章即按次遞進至各章内所舉事項有應入官吏瀆職處分者列入違警亦有未合今酌量删節以清界限其餘辭義未妥及字句歧出文詞生澀之處亦皆一律修改務令吻合國情俾官民易於通曉臣等公同核訂擬將該草案釐定爲十章四十五條敬謹分别繕具清單恭呈御覽伏乞欽定擬請明降諭旨頒行京外一體遵守所有臣等考核違警律緣由是否有常伏乞皇太后皇上聖鑒謹奏四月初十日奉旨依議欽此 
　　附草案 
　　第一章總例 
第一條凡犯本律各款在本律施行以後者均按本律處罰 
第二條凡本律所未載者不得比附援引 
第三條本律所定罰例分爲七種如左（一）十五日以下十日以上之拘留或十五元以下十元以上之罰金（二）十日以下五日以上之拘留或十元以下五日以上之罰金（三）五日以下一日以上之拘留或五元以下一角以上之罰金（四）十五元以下十元以上之罰金（五）十元以下五元以上之罰金（六）五元以下一角以上之罰金（七）各本條所指充公停業及勒令歇業等處分 
第四條凡拘留者拘留於巡警官署 
第五條凡按本律處罰金者限五日内完納若逾限無力完納每一元折拘留一日其不滿一元者亦以一日計算 
第六條凡現犯本律各款者巡警人員雖不持傳票亦可徑地傳案現犯者若係職官而確有公事在身者不在此限 
第七條因犯本律之嫌疑經官傳訊者須於三日以内到案若逾期不到可徑行判斷如有應得之罪按律處罰 
第八條凡犯本律各欵者其呈訴告發期限以六個月爲斷按本律定罪逾六個月未辦者作爲豁免 
第九條凡同時犯本律二欵以上者各按應得之罪分别處罰其拘留期限長至三十日爲止罰金數目多至三十元爲止 
第十條唆使人犯本律各款者以正犯論 
第十一條凡曾犯本律各欵於罰辦完結後六個月以内在同一管轄地方再犯者加重一等 
第十二條犯本律各款者若情有可原得酌量減輕一二等 
第十三條犯本律各欵而於未發覺以前向巡警官署或被害人自首者得減輕一二等或代以申飭其各本條有專例者不在此限受申飭者於六個月以内在同一管轄地方再犯時加重二等 
第十四條凡按本律拘留者若確有悔悟情狀於拘留期限過半後不俟限滿亦可釋放 
第十五條有心疾人犯本律各欵者不論 
第十六條未滿十五歲人犯本律各欵者由巡警官署申飭後告其父兄或撫養人自行管束若未滿十五歲人經前項處分後六個月以内在同一管轄地方有再犯者科其父兄或撫養人以五元以下一角以上之罰金若無從查悉其父兄或撫養人者八歲以上之幼童由巡警官署送人敎養局未滿八歲者則送入育嬰堂 
第十七條凡爲人所迫無力抗拒致犯本律各款者不論 
第十八條犯本律各款未成者不論 
第十九條凡本律所稱一等者指各本條所定拘留期限罰金數目四分之一而言加重與減輕准其相抵因加減之故拘留有不滿一日罰金不滿一角者准其豁免 
第二十條本律所稱以下以下或以内者俱連本數計算 
　　第二章關於政務之違警罪 
第二十一條凡犯左列各款者處十五日以下十日以上之拘留或十五元以下十元以上之罰金（一）無故布散謡言者（二）於官吏辦公處所聚衆喧譁不聽禁止者 
第二十二條凡犯左列各款者處十日以下五日以上之拘留或十元以下五元以上之罰金（一）因曲庇犯本律之人故意藏匿或湮滅其證據或揑造僞證者若於該案未判定前自首或係犯人親屬免其處罰（二）誣告他人犯本律各欵或僞爲見證者若於該案未判定前自首者免其處罰（三）毁損或除去官發告示者 
第二十三條凡犯左列各款者處五日以下一日以上之拘留或五元以下一角以上之罰金（一）違背章程營商工之業者（二）違背章程開設戲園及各項遊覽處所者（三）凡死出非命未經呈官相驗私行葬埋者 
第二十四條凡犯左列各欵者處五元以下一角以上之罰金（一）遷移婚娶生死不遵章程呈報者（二）未經官准擅興建築或修繕或違背官定圖樣者（三）旅店不將投宿人姓名住址及職業呈報者於六個月以内犯本欵至三次以上者應令停業至十日爲止若屢犯不改則勒令歇業（未完） 
 
 

Page 11

 
 
政界 
[派員調查參案（蘇州）]  
　　江督端午帥奉廷寄飭查趙濱彥參案業由午帥會同蘇撫札委朱道之榛何守剛德查辦現何已由蘇乘火車來寗謁江督面授方略（魚） 
[蘇藩牌示補署知縣（蘇州）]  
　　蘇藩於十九日牌示云元知縣知縣吳鏡沅休致遺缺查有正任上海縣現署南匯縣知縣王念祖調補又武進縣知縣芳鎭奏叅開缺查有正任鎭洋縣現署崑山縣知縣吳熙調補又新選太平洲同知沈維誠己據領憑到省應即飭赴本任又現署上海縣知縣李超瓊留署一年所遺長洲縣缺即飭趙夢泰調署（禾） 
[首縣嚴查烟館（蘇州）]  
　　長洲縣宗令介眉親赴治下各處嚴查私售燈吃之各膏户未及五日己查獲烟鎗三四十枝私售之人雖經拘去尙未訊辦不知能免懲儆否（禾） 
交涉 
[禀請攤認敎案賠欵（浙江）]  
　　上年桐鄉縣屠甸鎭等處鄉民因荒肇事毁及敎堂一案迭經地方官會同紳士與敎會一再磋商允繳赔欵洋一千元當將草議合同禀由各憲批准日前沈大令復又通禀省台謂桐鄉地本僻陋向無公欵存積此項賠欵若就肇事之區按圖攤派又慮民情騷動而城鄉紳富亦莫肯慷慨輸將知縣亦難獨力捐賠擬請將此項賠欵千元分作十年逐任攤捐按日匀提歸入交代核算等語未悉各憲如何准駁也（木） 
軍界 
[鹽商報効新軍經費（廣東）]  
　　粤督張制軍奏編練新軍勸集鹽商報効的欵已略誌本報專電茲得原片節錄如下廣東新軍前經奏明遵練混成一協時閱兩年迄未編足自非大加整頓速謀擴張不可當與督練公所各員公同商酌仍擬先練混成一協以立基礎約計經費爲數不貲除原有裁兵節餉三十餘萬不敷尙多署兩廣鹽運使丁乃揚迭向鹽務各商剴切勸諭勗以輸財助餉該商等情殷報効自上年八月起各自先後認繳綜計埠商運商兩項每年約可增收報効銀三十萬兩即以此欵專供新軍常年經費及購礮等項之需除咨部查照外理合附片陳明奉硃批該部知道（政） 
[密查電留管帶之眞僞（杭州）]  
　　浙撫馮中丞訪聞湖州防營腐敗積弊甚深當將督帶張立德先行撤任派委英守崔令馳往密查尙未禀復忽有湖州紳商學界及新市等處紛紛電禀請留混稱合屬不列一名中丞頗疑其僞當飭司遴員調查此種電禀是否出諸湖紳同意乃日前又有平湖紳商電禀撫憲請免調駐防該縣之章翔綬管帶中丞大爲慍怒現已面諭某大令密往湖屬訪查澈究以儆虚僞（元） 
[領哨與艙長衝突蘇州]  
　　飛划右營前領哨趙廷玉在常州與部下三號艙長孫國銓互相毆鬭旋各出小洋炮相擊趙擊傷右手虎口當經該營管帶李標勝極力解和詎此時適有陳統領心腹某弁在旁習日回省告知統領立飭李管帶遴派妥人代理領哨及艙長事務將趙孫二人一併解省候究時孫已赴鎭江李因將趙領哨於十九日親解來省禀見統領統領問趙何故轟鬭答稱標下向居省垣因孫氏父子屢屢調戲内人不遂竟以迷藥從事標下知之即將眷屬移居常州防次不料孫又來調戲是以忿火中燒將其毆擊統領得供即飭李管帶將趙看管一面將孫氏父子及是日經勸之洪艙長一併解交元和縣署押候質究（必） 
學務 
[辨白非革命之留學生南京]  
　　留學日本早稻田大學專門部政治經濟科學生舉人劉存一法政大學速成科畢業生翰林院庶吉士葉先圻等數十人聯名禀江督略謂生等籍隸江西省袁州府萍鄉縣留學日本者計二十餘人各習其業不曾與聞外事昨閱上海口口口報二月二十二日報載政府近將東洋密探警報革命黨名單發交民政部及各省一律查拿等語該名單内第四十六名係生邑鍾震川名目披閱之餘不勝駭怪雖報載確實與否不足憑信然於該生生命名譽所關甚大未敢輕忽該生現在肄業日本東京中央大學法律科寓東京府下豐多摩郡户塚村五百九十五番地小森民七郎家上課未嘗間斷來往并無匪人此次密探果何所據竟指之爲革命匪黨陷之以叛逆大罪喪盡天良罔惜人命生等均各願以身命擔保該生鍾震川確非革命黨徒如日後該生果有濳謀不軌確實証據生等自甘連坐云云當奉端午帥批示據禀己悉該生等與鍾生震川旣係同鄉又同游學稔知其品端學裕士紳敬服確非革命黨徒均各願以身命擔保自係可信上海某報所載如果屬實難保非挾嫌誣陷者使然應候咨請西撫部院轉飭萍鄉縣查明昭雪詳候咨部俾免寃累仰飭鍾生知照務須照常力學勿爲浮議所移是爲至要（商） 
[兩級師範倒屋傷人續誌杭州]  
　　杭垣全浙師範學堂二門内洋房突然倒塌三間等情已誌昨報茲悉被壓傷者三人内優級生龍游勞恭寅君最重奄奄一息勢己垂危優級生江季剛君亦受重傷惟尙可救藥此外輕傷者甚多當晚九句鐘全堂學生職員開會集議大槪均以本堂校舍由貢院改造支銷官帑九萬餘金迄今尙未竣工而己紛紛坍塌况大講堂間架較巨萬一再有坍倒全堂生命竟可聚而殲旃當經全體决議要求監督禀控院司追究承造工程之陸紳一面向上海日本等處延聘工師將其餘房屋一例估計勒令賠修改造保固年限現在擬暫停課云（光） 
[補誌存古學堂考試題目蘇州]  
　　蘇撫陳中丞於十五日在貢院 
 
 

Page 12

 
 
考試存古學堂題目共分三類一詞章一性理一論說詞章首題擬江蘇仿設存古學堂疏次題位卑而言高罪也立乎人之本朝而道不行恥也義現已揭曉共取内科四十名外科六十名其中錄取詞章者内科中八名外科中十二名示期二十一日仍在貢院覆試（魚） 
實業 
[挽救洙昭鐵路之行行動湖南]  
　　湘省粤漢幹路由湘潭易家灣至洙洲一段前由工程師勘取直綫置潭邑市鎭於路綫之外旋經該縣紳商自顧另集股欵商請總公司繞道縣市對河之太平街作爲弧綫係爲保存商埠起見正議籌欵興修忽郵部另摺請將萍潭鐵路展築洙昭直線奉旨允准湘紳大爲駭異僉謂商辦幹路旣以洙昭一段作爲弧線而官辦之萍潭枝路又於洙昭另築直線是直以官辦之枝路奪取商辦幹路之利益不特各國無此辦法即前此盛大臣與合興公司所訂章程（見第十七條）不准另築枝路以奪幹路利益等情亦屬不合今若另築直線則弧線雖修何用因此省垣士紳及潭邑紳商學界連日函電交馳合謀抵制當由湘路公司總恊理總議長農工商務局湖南商務總會長沙商董湘潭紳商學界等合電郵傳部請飭萍局將洙昭一段暫從缓辦以順輿情並飭令潭邑紳商赶速交股於一二月内先行開工俾長洙一段早日告成以副萍局之望並請湘撫岑堯帥電致郵部設法挽回又潭邑紳商學界以此次工程師赴洙洲覆勘路線勘定由洙洲至白鶴仙七里棄之不用改由沿河一帶因疑工程師與萍局暗通將白鶴仙一段讓與萍局即日電請總公司查明核辦并急電楊晢子京卿請其邀集同鄉京官竭力維持並要求郵傳部奏請收回成命云 
[禀請派兵保護繭商浙江]  
　　紹屬之蕭山縣蠶桑頗盛產繭極佳本年雨多寒甚蠶汛較遲新繭始於近日上市中外絲商擬於二十五日開秤該縣安令以繭户紛集恐滋事端且有洋商雜交易欵鉅尤宜妥爲預防昨特專禀撫憲請派撥省下縣分紮各市以資保衞（木） 
雜記 
[電覆詔安械鬭事實福建]  
　　潮州府李象文致詔安縣姚大令電云本日中華新報開詔安土匪起事閩督派厦門提督帶兵往勦是否屬實土匪如何情形請詳示唇齒相依且黃匪餘孽未清互爲聲援俾鄰封安堵幸甚盼復 
　　詔安縣覆電潮州府府憲鈞鑒電諭謹悉詔邑因許陳兩姓聨鄉械鬭不服彈壓且有黃岡饒平頑民越境帮助恐别滋事禀奉督憲電請提憲臨辦當無他慮懇飭黃岡饒平廳縣設法禁止助鬭知縣姚步瀛禀元 
[許太夫人壽終南京]  
　　江督府許太守星璧之母聶氏於四月十六日稱觸介壽十七日辰時即行逝世太守當即禀報丁憂所遺之缺經藩台札委奏補湖北候補府楊子勤太守鍾羲署理（小） 
[南洋高等商業學堂開學南京]  
　　四月十八日寗垣南洋高等商業學堂開學先將銀行專科開辦然後續辦稅則保險是日自江督以次均蒞堂觀禮（適） 
[調查禀控冒襲功績案寗波]  
　　太平縣籍武員汪祖光前因冒襲救援難民功績被林照迭赴上控經上憲飭發寗道張觀察提訊並札飭台州府委員確切查明核辦在案日前有海門己革外委易興讓赴道署禀控羅列汪祖光冒襲功績案情經寗道張子遇觀察批示略云冒襲各節必須逐一查明但不能以一面之詞率行斷讞案已飭府委員確查俟覆到再行核辦（皮） 
[又請催拿爲首要犯寗波]  
　　鄞縣黃岙市周小木家前被十八墺鄉民聚衆滋事將周住宅拆毁焚燒典史前往彈壓亦被衆毆辱嗣經鄞邑尊調營彈壓衆始解散當中黃令飭差訪拿爲首滋事之人迄今多日未獲首要僅拘到王某一人昨周又赴府禀催經寗府夏太守批飭鄞縣赶將爲首閙事之人拘案並已獲王某一併提案訊究（皮） 
[私售洋烟房屋發封寗波]  
　　甬江大街頭史茂記餅店内三層樓上私售燈吃洋烟經禁烟局調查員查獲當將煙槍烟燈送交局中旋由局委移送鄞縣經黃令文若飭差立將該店房屋發封以懲效尤（皮） 
清譚 
[喇嘛]  
　　達賴喇嘛之出亡也。無聲無臭。托迹窮荒。未聞有人備辦供張也。而一至中國。則晋撫出郭跪迎。各縣供張之費。多至五萬金。達賴喇嘛之通好英俄也。僅略受賄賂。便甘爲其内應。倚之若長城。而召至中國。則皇上至於起立。直督郊迎三十里。揣政府之意。豈不曰將覊縻之使爲我用也。然喇嘛敢於違背上國而通好强鄰者。明明欺我弱也。今至中國而敢高視闊步若斯者。明明侮我易與也。自今以後。恐我未利用喇嘛。而喇嘛且益輕。我 
[上公]  
　　政府近年以來極力推崇孔敎故有升入大祀之諭。而又以上公爲總理山東全省學務之人。夫上公之學問。我不敢知。但聞其出省查學之時。行囊煊麗。僕從如雲。帶馬至二十餘匹。鞍薦之屬。裝至三大車。則是上公查學一周。而山東州縣供張之縻費。將不可紀數也。使以此無數之縻費。推廣學務。則山東學務之前途。且鬱鬱葱葱也。今顧以彼而易此上公梓鄉之前途將何如。 
[飛娘傳（五續）]  
　　洛克緣樹而下。及地。即地出刃擸門。門啓。一　而進。緣弗窺見賊入。從旁以挺擊之。中肩賊方欲回剌。絆物而頗。綠弗乃自後扼之。獲焉先是綠。弗於微月光中。覩一賊。手持兇器。知其凶暴不易制。濳横置一儿於地。洛克人門不及慮。絆之。果隕。綠弗曰。汝持凶器。欲盜何物。時洛克酒醉未醒且性素粗暴。聞語即厲聲叱曰。我欲盜汝。今日不殺汝。明日殺汝。汝能離汝親愛之飛娘。我方饒汝的性命。綠弗聞言。莫釋其意疑其爲瘋。解諸警署。康德與簡爾斯兩人對飲康德量素狹不勝桮勺至是飲數十大觥不醉。未幾曙色侵窗。晨鷄動野。不見洛克報命。知事敗。乃使人偵之。悉已被獲。解諸警署。康德聞言。無人色。懼供認得實。奈何。簡爾斯曰。事已若此。奚復何言。惟有酖之。以滅其口。康德曰。何途之從而出。簡曰警署某員。與余有舊。若重賄之。斃洛。於獄絶其供口。然後徐圖良策。康難之。簡曰若不急出此計。則事敗。事敗非特爾之不利且爾翁亦有不利焉。非行此計。更無他策。康不得巳從之。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[爾摩斯再生之探案續出三捕愛姆生巨案（念一）]  
[  西泠悟癡生譯]  
　　次晨天甫黎明。福即起用早餐。餐畢兀坐椅中。口啣雪茄烟捲。手託腮頰。慢慢呑吐。旋聞門鈴聲響。足音跫然。則李師德馬丁花潑根三人。先後入室。 
福曰君等曾用過早膳否李曰知今日必有應辦義務已果腹矣令弟麥闊勞博忒。昨由羅士發來電信。君試閱之。電云。 
　　警長李君鑒。予自列羅士。留意伺察無甚可疑之人。惟末次開來火車内。有傳敎女神甫。相隨牧師甚衆。尤奇者。内有一人甚困憊。然觀其身。材。大似雷斯屈來君。正欲鳴捕緝問。已瞥無蹝影。特此電聞。 
　　福曰。噫。是矣。又被漏網矣。然此非予弟之咎。實彼婦機智不凡。倘予等不出全力以圖彼。恐此巨憝未易除也。諸君亦思有良策否。 
　　馬丁曰。以愚意度之。似宜令勞脫先投入彼黨。探其舉動。然後予等率波士倫爲後援。如瞽者之有相庶。不致輕身冒險。至若何籌畫布置。始出於萬全。則尙未計及。願君借箸以籌之 
　　福曰。馬君所謀良是。然最難者。不在無内應之人。而在内應之人。使其深信不疑。則予等之目的方可達到。惟昨日所獲之匪黨。曾否已受裁判 
　　花潑根曰。己訊問過一次。略詰數語。若輩竟直供不諱嗣。恐勞波二人。供詞與若輩或有異同。不免露出痕跡。乃竟如出一口。即此可見其能力。訊畢。予特將伊等分數室監禁。以便爲二人縱脫地步。 
福聆至此。擊掌稱善。嗣忽搓手縱眉。若不勝躊躇之狀者。凝想片時。舉首謂李師德曰。願君即回警署授意獄卒。令將勞波縱出。君可爲二人易容使至予處。請君亦速來李諾而去。 
　　福顧其僕赫震曰。汝於試驗室内。靠東首之一鐵箱取出。並於化學檯之抽屜中。有一圓式銅盒。亦爲予携來。須臾取至。福正欲檢閱。忽見李師德己入室内。福曰君何返之速也。 
來稿 
[讀郵傳部批示書後（爲電報收回官辦事）]  
　　一批云收回官辦乃不得已之舉郵部爲國家交通機關之所係非一人一家之事無所用其貪利亦何有於病商 
　　按電報公司原有奏定官督商辦之鐵案但開辦至今各局所總辦皆由官委派本無公舉之商董在内早成官督官辦之局若謂爲交通便利起見則何不與股東熟商便利之法而遽即收回此則百思不解者也旣謂非一人一家之事其爲公司無疑矣公司事凡有更張應與股商商之於先至於貪利之說在大部固應無此成見但商人惟利是圖古今中外原無二致大部以不貪爲寳商人以貨財爲寳無所用其諱也每年支派官利餘利二十元之股照八釐計息每股應值價二百五十元今大部乃欲以賤價收之商人身家性命且將不保尙謂無病誰其信之螟 
　　一批云股票抵押洋行一層李文忠當日曾聲明不准將股票售與外人該紳商深明大義食毛踐土久受國恩何爲忍出此言挾洋爲重 
　　按各國商人資本用之不竭取之無盡者能有幾人所恃者隨時騰挪耳因騰挪而抵押銀行是題中應有之義非商律所禁止至於聲明不聲明並未載明股票商人何從遵守且即如部批云云是祇言不准售與外人亦並無不准抵押之語公司每年以二成餘利報效國家非深明大義曷克臻此至云挾洋自重若大部果盡按商律辦事即使挾洋何能自重 
　　一批云日本本届會議收鐵道爲國有彼國臣民均無異言該紳商等慨然允讓庶幾不愧東人 
　　按日本國政莫不决諸議院旣云會議是先集股東商妥無疑决非貿然獨斷可比今某等不自顧忌敢按商律一再聲說者正是要做預備立憲國國民毋使東人對我齒冷也 
　　一批云至若舉商董一層本部正議贖回商股應無庸置議 
　　按創辦之初本無商律可循自無舉董不舉董之說今商律旣頒示天下有効力無効力全國眼光皆仰視大部所趨向况當此建議收回官辦之時尤應由商赶舉董事查明歷年成績及預計將來之利益一一聲明昭示天下使股東酌定價值讓歸國有庶可將國家歷年失信於民之已事挽回於萬一則國家以後招集公司始可收如響期應之效而乃以商人嘵瀆爲罪乎 
本埠新聞 
要事 
[嚴查革黨私運軍火]  
　　江督端午帥接政府密電聞逆首孫汶現派羽黨濳向長江通商各埠私購搶械子藥運往雲桂邊境接濟應請轉飭各關道嗣後凡有長江往來輪船須請稅務司嚴飭托手詳細稽查以防夾帶並查悉各省軍營員弁間有與該逆匪等秘密往來以 
 
 

Page 19

 
 
致消息頗爲靈通請一併密查嚴辦等語昨端午帥己轉行各關道一體遵辦並擬派員密查軍界人等有無通匪情事以肅軍紀而弭隠患 
[批斥票商取巧]  
　　滬道批票商篤行堂禀云增收票價作抵推廣警務經費關係保衞地方要舉業經出示曉諭並行縣會商李紳設法勸諭遵辦事在必行各票商俱宜一律承認若如來禀僅捐江南一票其餘槪不議及顯見取巧趨避斷難照准該商等務宜凛遵示諭從實繳捐愼毋玩延致干封究來禀及粤鄂票商兩禀一併擲還 
　　上海縣批篤行堂禀云抽收彩票捐欵抵支推廣巡警經費係奉督撫憲批示飭遵各票商均應一律遵繳豈容藉詞推諉希圖取巧來禀僅就江南一票抽捐斷難照准須知欵關保衞地方要需收捐數目每張爲數無幾事在必行着仍遵照繳認毋得抗違干咎仍候道憲批示 
又批新泰禀云已批篤行堂票商禀内須知此項彩票捐欵係奉督無憲批准事在必行斷難藉詞推諉率請邀免此禀未便照准仍候道憲批示又批恆豐禀云案奉督撫憲批飭抽捐各項彩票均須一律承認該舗運銷廣東彩票豈能以銷數有限獨請免捐致碍全局該商何不明公理乃爾所請未便照准仍候道憲批示 
[盜賣公產地價有著]  
　　杜緝亭盜賣銅鐵機器公所基地一案曾由公廨寳讞員飭將杜之小輪兩艘拖船兩只並房屋物件一併發封在案兹杜己投案認賣屬實昨寳讞員因飭將輪拖各船一律揭封聽候招商拍賣備抵地價 
[預備調查土藥]  
　　江督端午帥以度支部奏派調查江蘇等省土藥事宜之主事王應堂現將來省應將各處洋土藥出入銷售總數查明開報以備查核昨己分飭各關局迅速查復矣 
[蒔花會定期賽花]  
　　西商蒔花會爲旅滬中西商人之雅愛花草者所設凡春秋兩季各出佳植薈萃於南京路之市廳分别等差以供賞覽現定於二十三日午後十二鐘至夜十二鐘仍在大馬路小菜塲市廳供設想夙好種植者必欣逢其盛也 
瑣事 
城内 
[紏黨尋仇]  
　　楊成森向與喬增喬陳氏夫婦有隙前晚紏黨王鴻發芮慶雲等多人至孫家弄喬增家尋仇將喬增夫婦並喬兄士台兇毆受傷適一路一區巡長徐天恩巡至該處聞聲入内將各人一併拘至巡局昨游正巡官以喬增等傷勢沉重飭將楊成森等一併送縣聽候訊究 
[當堂再醮]  
　　金陳氏喊控霸醮由縣提訊氏供前夫金金林巳死十六年子亦夭亡實無依靠憑親戚錢元桂爲媒再醮石金忠爲婦近被局差土棍覇阻訛詐爲此控究訊之錢石二人供訊相同判氏與石分具兩願切結存案准予再醮 
[男女同遊]  
　　朱金堂扭控蔣如村誘騙養媳朱丁氏由東二區解請中區訊究朱供二十四年分憑媒聘丁氏爲童養媳今年正月由伊母接回近忽與蔣如村至邑廟聽書啜茗顯係誘騙請究訊之蔣不認誘姦朱丁氏俯首無詞判蔣責二百板氏掌頰五十下交伊母領回並諭朱金堂速即完姻蔣具改過结保釋 
[拙婦被逐]  
　　昨有湖北婦人鍾劉氏在途啼哭由巡士帶至中區訊問氏供自幼被拐匪由鄂帶至上海賣與劉姓爲婢後卽嫁與浦東鍾阿興爲妻現丈夫嫌婦人不善工作將氏逐出求恩作主判發堂暫留候查明再核 
[控告逆子]  
　　張士明同妻朱氏控子長林違忤前晚由縣提訊士明夫婦同供長林妻死不續去冬至今連姘三婦長孫年巳十七被長林逐出又將母毆打判長林具安分切結寛釋如再違忤提案重究 
[控告拐匪]  
　　余有義控告江鶴齡將伊子拐逃昨由東二區解至中區巡局訊知江鶴齡素不安分去年曾搶花草浜途人物件拘局懲辦有案此次余子失去事屬可疑判交保限三天速交余子到案如違比責 
[刑訊盜犯]  
　　公共公廨解夥搶靜安寺北趙阿和家之湖南人胡生堂到縣經襄讞李明府訊問胡一昧抵賴明府以人贜並獲且在公堂供認喝跪練時許判還押再核 
[搶匪宜懲]  
　　登雲橋恒和錢莊被匪强攫鈔票巳誌前報茲悉事後該圖地保向莊夥王子亭索酧洋五元事爲警局巡官查悉飭令交還從嚴申斥昨日該店主又因匪徙僅押三天未免輕縱故又禀請重懲 
[醫學研究所徵文]  
　　醫學研究所議請遠近醫家將平時所著醫學論說及經騐醫方等於月内交所以備刊刻傳佈其素無着作者出題如下汗與血源流異同論問近來時邪症用温病法治之而不效者其故何歟 
[官事]  
　　滬道蔡觀察昨乘火車赴寗偵探長楊金山昨日到道請假三月大東門盤查委員楊德山呂定發禀知提台來滬巡閱請假數天鐵路彈壓委員何聯芳昨至車站謁見滬道面禀要公 
南市 
[天福庵亦被發封]  
　　老君廟僧人勾引婦女吸烟賭博巳迭誌前報茲滬道蔡觀察訪聞滬軍營旁天福庵亦由該僧兼管爰於昨日札委孫立幹少尹將該兩庵一併發封聽候改設學堂 
[扭控司帳]  
　　陸茂忠扭司帳楊祥林至工程局控被宕洋七十餘元避不理楚楊供認祗欠四十餘元判交保理處 
[串竊笋錢]  
　　黃似良在菜市賣笋被張關實等三人串竊銅元三十二　當卽扭張送案孫明府訊判押三天 
[交還身價]  
　　衛毛毛娶陸氏女爲室今春逃逸控奉工程局判將媒証朱雲卿朱張氏陸媽媽押候送縣在案昨日復訊張氏愿還身價洋一百十元判氏戒責一百下押限繳清陸媽媽交保 
[車夫逃逸]  
　　協和豐洋貨號遣車夫王鴻茂車送洋緞拷綢十四疋被竊逃逸昨將車夫頭目江甫昌及王父月橋扭至工程局控交判江交店夥曹子怡保出找尋王交保限追伊子到案訊究 
閘北 
[嚴查匪蹤]  
　　巡警局總辦汪頡荀觀察昨日傳諭偵探科長汪禹臣少尉選派偵探至火車站查緝匪蹤並挾帶軍火等事少尉卽親往密查 
[約束巡士]  
　　南林里天寳里一帶站岡巡士時與婦女調戲兹經汪總辦查悉嚴飭各區巡官認眞約束如再有前項情事定惟巡官是問 
英租界 
[拍賣償欠]  
　　南京路長盛西首飾號因虧欠法商利喊洋行等巨欵由廨發封在案茲於前日啓封將所有生財貨物檢交魯意斯摩洋人定期拍賣攤償欠欵 
[騙子宜懲]  
　　著名翻戲沈少廷龔雨春引誘姜立勳至福建路聯陞客棧騙去姜寳銀兩錠並本洋二十九元由姜友得悉訴知包探金泉叙將沈龔二人拘獲昨解公堂據供尙有二人同串判押候提齊人証再訊 
[朦領保險銀]  
　　廣東路協太昇東洋莊因比鄰鴻昌昇報關行起火稍受水漬開單至同安保險行朦領險銀爲西探馬克濤查悉協同華探張寳榮將該號夥周靄廷洪咸慶王坤山傳至公廨請訊先據西探禀稱該號欺騙同安保險行應請究辦訊之周洪王三人均供樓面巳被燒毁求察判一併交保候查明再訊 
[會勘火場]  
　　前日午後英公廨寳讞員與英巴副領事同至廣東路會勘鴻昌昇報關 
 
 

Page 20

 
 
行失火情形旋各返署 
[雉妓罰洋]  
　　雉妓王阿金王月紅等四人在途拉客昨晨由探傳至公廨判王阿金罰洋廿元其餘各罰五元候繳洋開釋 
[實係和姦]  
　　王長發控周仁初誘拐伊妻嚴氏昨由公堂提訊周供並無誘拐情事因向索欠洋三十元遂被揑詞誣控求鑒質之嚴氏供詞含糊中西官以實係和姦判周押捕房一月氏交王領回管束 
[仍是私奔]  
　　濟良所昨解崇明婦人范氏到廨據供因伊夫施楚卿誣指私逃奔入濟良所判帶回留養候傳其叔父范六狗到案再核 
[印人犯竊]  
　　前日有甲乙兩印人竊取江西路客利飯店牛奶皮酒等物爲經理洋人查知報捕拘獲昨解英領事署請究 
[寛宥騙子]  
　　霍明年朱其法控　益齋騙洋二千元昨由公堂復訊中西官姑念尙存洋一千八百四十七元爲數不多從寛判押半年 
[定貨不出]  
　　英商喊厘洋行控源通裕洋貨號股東蔡尙賓定貨不出昨由公堂會訊原告洋人投案求追訊之蔡供該店共有十二股商人祇得兩股所定之貨係經理人陸子園定購求鑒判蔡交二百五十兩人銀並保限三禮拜清理 
[公堂瑣案]  
　　周連生竊禮查西飯店洋門押捕房六禮拜逐出徐正林等控湯禹臣不還借銀昨由差探傳案判交差候晚堂訊追沈翰臣控王根山攫洋由探解究王堅不認攫判押候傳齊証人再訊 
美租界 
[鹽販就擒]  
　　南匯縣屬某鹽販犯案逃遁昨由該縣差役在虹口某荳腐店尋見報由捕房飭探協差拘押候訊 
[西人獲賊]  
　　陳阿松　夜至有恒路某西人家圖竊被該西人槍傷腿際報捕送入同仁醫院醫治再核 
[發封店]  
　　北四川路某鞋舖虧銀被控昨由公廨派差協探將店發封 
[走失學徒]  
　　百老匯路某成衣店有十五歲之學徒於前晚走失昨報捕房請查 
[俄人逃遁]  
　　兪蓉卿被某俄人欠租逃遁祗餘木桌等物昨報捕房捕頭准其關鎖候再核辦 
法租界 
[强盜即是親眷]  
　　搶刦女伶白蘭家家之盜犯朱阿三偕姘婦朱李氏逃往桃源縣境由探緝獲解回巳紀昨報昨日捕房傳同事主解廨請訊朱李氏稱白蘭花是婦人姪女在押之李丁氏是婦人之母此次白蘭花家被搶婦人並不預聞惟聞母親說及事由陳東方卽在押之陳明甫起意當初邀母親前去商量等語朱阿三有無同黨亦不得知至質在蘇州之紅袍賬幔亦同陳東方送來屬爲付質婦人前夫姓潘現與朱阿三姘識四年是實質之阿三供詞含糊原告稱被攫去金釧兩對金戒四只洋九十五元計贜約值千金求追判分别收押候再訊核 
[深恐結怨巡捕]  
　　張四福陳阿生王阿毛等在正和館毆傷堂倌一案昨又解廨審訊八號華捕稱實無同往帮兇情事聶司馬問原告旣有鄰人目見該捕行兇何以不邀同來案作証答稱恐被結怨故不肯來質之陳王亦稱該捕實不干預判陳王各枷兩禮拜張吳各枷七天八號華捕從寛斥退 
[車夫受愚]  
　　車夫陳順貴前日持萬順泰店發票至興聖街永昌泰麻線店車取掉米店主柏道生見票不符知是冒騙姑將米交與裝車尾隨至二洋涇橋拘送捕房昨日解廨陳稱有人雇車後忽避去求鑒判押二天米給柏領回 
[押追罰款]  
　　福泉靑雲兩茶肆前因演唱攤簧經公堂判各罰洋五百元在案兹因抗不遵交飭提店夥蔡同福張文記到案押限照交 
[弔贜復訊]  
　　吳阿二王阿金陳阿二串竊煤炭售與蕭阿二一案昨由包探弔贜解廨訊究判吳枷一月押改過所兩月陳王各枷一月蕭罰洋二元餘無實據開釋 
國外新聞 
[奬勵勘界委員]  
　　二十日東京電云日皇俄皇各以勳章奬賜樺太島俄日勘界委員 
[新式海底潜行艇]  
　　二十日倫敦電云英國新造海底濳行艇一艘己在排洛河落水有射魚雷管四個暗輪雙道查舊式衹射魚雷管一暗輪亦單道 
[擴充海軍]  
　　二十日倫敦電云海軍大佐金斯密爾己升任海軍少將管理坎拿大海軍事務此次升舉蓋爲擴充坎拿大海軍及訓練坎民服役海軍之地步 
[反對宣讀學務議案]  
　　二十日倫敦電云愛爾蘭國民黨决意反對第二次宣讀學務議案 
[英皇閱軍]  
　　二十日倫敦電云英皇偕后近在愛爾特俠脫地方校閱大隊三萬人是日並試騐拖砲機器頗爲靈便嗣後砲隊將廢用馬匹矣 
[要請考核領土軍隊]  
　　二十日倫敦電云上議院議員勞勃斯君密特來頓君葛萊恩番爾君謂以六個月之短期而欲訓成砲隊使之扞守領土是誠兒戲之舉兵部大臣羅開斯答稱陸軍部並不知此事之爲難且確信訓練六個月後必能隨意指揮土維茅公爵則請將領土軍隊詳加考核以視其成績若何以上譯字林報 
[鐵路工人罷工]  
　　二十日紐約電云美國奥海愛哇省克萊佛倫地方鐵路公司之傭工同盟罷工其勢頗張罷工者並在各處抛擲炸彈大約該省總督即將派兵彈壓 
[巴拿瑪運河工程]  
　　二十日紐約電云美國兵部大臣塔虎脫已自巴拿瑪遄返據謂該處運河工程頗爲滿意 
[斐列濱艦隊]  
　　二十日紐約電云美國海軍大臣曼脫茄夫近自舊金山閱觀艦隊回至華盛頓謂菲列濱艦隊毋庸增加惟亦不能减少以上譯泰晤士報 
[三百年大慶典]  
　　二十一日倫敦電云坎拿大寛培克今年舉行三百年大慶典法政府已决意派員前往預會 
[馬基頓之交涉]  
　　二十一日倫敦電云英國勃萊克蒲省保守黨議員愛希萊在下議院質問英俄馬基頓交涉情形外務部大臣葛雷答稱現正討議約中各欵餘外則無所知 
[英大臣公讌德員]  
　　二十一日柏林電云英國政界領袖公宴德國游英市長五十人兵部大臣哈爾丹謂英德兩國宜聯合發達文明之事業並望兩國永遠輯睦各市長答稱英德兩國向無政事上之衝突現下各報所述殊足離間兩國之友情并言兩國邦交當能久遠結合云 
[西伯利亞郵件之速]  
　　二十一日柏林電云前月二十四日自上海經行西伯利亞所發之郵件於本月十九日己抵柏靈以上譯文滙報 
 
 
 

Page 21

 
 
   
 
 

Page 22

 
 
   
 
 

Page 23

 
 
啓者本行由德國運到各種大小機器鐘爐引擎救火洋龍農工器具新式榖礱糙米做白米捲切香烟印字機器汽燈開礦抽水機火車頭鐵路鋼軌大小車床刨床鑽床缐床鋸木起漕機織布織絨衫等一切俱備另有五金物件凡蒙士商賜顧請移玉至本行機器賬房面議是禱該價格外克己定貨限期無悮在黄浦灘北京路口第二家禪臣機器樣房經理楊永錦白 
[善利全廣東票頭彩誌喜]  
　　啓者四月份廣東頭彩第一千七百七十六號由本行售與萬寳全轉批與廣有源售出俟收齊紅票再爲聲明及三月份湖北票四彩第一萬六千四百七十五號由本行售與杭州廣泰祥惟小號屢次售出大彩無可計數早經遐邇咸知現批湖北江南廣東各票及門荘格外公道諸君欲奪錦標宜速購取外埠函購原班回件特此佈告　　十六舖善利全謹啓 
 
 

Page 24

 
 
   
 
 

Page 25

 
 
   
 
 

Page 26

 
 
商務調查 
[一千九百零六年華茶出口情形（譯英外部藍皮書）]  
　　是年春。天寒料峭。茶之生機不能暢達。而又以茶商改訂新章。須俟各牌號之茶樣盡出。方准列市。（舊例新芽甫出即以貨樣列市迨至交貨主客每致相爭）因此二端故茶產之登塲。較歴年爲遲。漢口九江出貨頗少。漢口最上等之貨。較一千九百零五年爲昂貴宜昌所出。其品質爲最優。福州產葉甚多。而功夫烏龍二種獨少。烏龍爲美國之行銷品。祗以該國稅關。於劣茶多所抑勒。故本届華茶。於美市頗形缺乏。是年由廣東輸出美國。計二十萬磅。較一千九百零五年有增。但就該省全數計之。其輸出各國者。亦不過八十五萬磅云。 
　　是年中國全國輸出各國之總額。計一百八十七兆二十一萬七千零六十七磅。值海關銀二十六兆六十二萬九千六百三十兩。較之一千九百零五年輸出者。增有四兆六十四萬四千零零二磅。而入欵則增一兆八萬三千九百七十八兩。人以爲華茶之進步而予竊未敢以爲信。試爲詳細調查。知輸出之紅茶雖增五十一萬四千九百三十三磅。然以前五年之平均數例之。幾减百分之十三。而緑茶則較一千九百零五年减少四兆六十九萬三千七百三十三磅。至茶磚茶餅之輸出。在一千九百零五年。計六十九兆七十八萬九百三十二磅。而在一千九百零六年。計七十九兆四十七萬一千二百零一磅蓋增有九兆六十九萬二百六十七磅也。若茶末之輸出。則僅三萬四千九百三十三磅。較上年减去八十六萬七千四百六十七磅據此則各埠所用之飲料。幾盡屬於茶磚矣俄國現爲華茶最大之銷塲。凡中國所製茶磚茶餅。除分運張家口爲蒙古一帶備用外。餘數悉爲俄人購去至其輸入英倫者。雖海關册載有十一兆六十三萬六千磅。然英人自用之實數。不過五兆六十七萬一千一百二十一磅耳。（有華茶至英復由英轉運他邦者。亦有中國海關統報輸出英國。而該船直達俄國俄德撒過英時並未將貨全行起岸者。） 
　　當一千九百零五年。有四兆九十萬六千八百磅之印錫爪茶輸入中國。大半爲茶末。蓋爲攙和華茶製造茶磚茶餅之用。而本年該三處輸華之茶。計八兆七十六萬七千二百磅。較前年忽增三兆八十六萬四百磅。以私意度之。倘此種攙入之數。皆於出口時名爲華茶則是年輸出總額之增有四兆六十四萬四千零二磅。或即職是之故。未可知也本年漢口輸出茶磚茶餅。其所增之數。幾與印錫爪輸入茶末之數。不相上下。九江亦爲製造茶磚之地。本年曾輸入二十六萬二千八百磅之錫蘭茶末。而輸出若干。該海關未曾宣布。福州爲製造茶磚之第三口岸。該處領事報告。未及華茶進出口。而海關貿易册。亦未刋印成書。此人以爲華茶之進步。而予竊未敢以爲信也。所不待辨而知者。上等之華茶。爲地球各國茶品之冠。以其内含硝皮質最少。而於胃質薄弱食而不易消化之人。最爲相宜。此印錫爪諸品所不及。而予等所樂爲揄揚也。 
路股報告 
[浙江餘姚拒欵會收股報告]  
　　王蔣普明一百廿股放牛局二百股黃葉貞道姜追德祭各一百股陸采臣六十股胡王琪齡四十股姜義記張月記胡秀記胡豐記各五十股信省齋蔣禮耕掌黃多加張　亨黃潘崇貞王錦潮沈本初陸絳仙宋百友宋百能宋百頤宋全榮王麟書張啓鉌張啓潤兪保華陸采臣陳爾勤鄒盈基趙麗生各廿股劉貞　岑秀林依仁堂鄭福記得月軒各二十股全繳蔣仁發徐祖庭蔣仁宏各十股全繳蔣施瑞蓮四十股全繳方正奎六股全繳蔣佳蘭蔣巧蘭各五股全繳孫香蓮兪祥繼魯孝春各二股全繳萃升廿五股葉味經軒十五股胡子田四十股陳家康李養拙齋徐星陽黃琬卿胡葆眞許庸亭陳翰揚張啓凡張啓明毛貞英吳汝榮陳周卿各十股周爾勤委貞明王慧蓮各五股宋士英王瑞鴻顧溥祥黃李英洪史志榮各四股葉信顧三股張炳山孫承榮孫承蔭周善基何志恩邵秀成楊瑞慶楊信茂楊滿姑楊小玉何忠烈湯積輝邵廷橋史久芸史濟澤黃信久史濟鉅周樹聲顧聯桂周矞聲張顯光史濟童史翰芬張春基嚴鴻年田月花何魏禎祥黃月記張　聲張炳豪施秀福邵廷桓王蓮和方廷珍各二股張長慶吳朱美東各一股 
 
 
 

Page 27

 
 
   
 
 

Page 28

 
 
   
 
