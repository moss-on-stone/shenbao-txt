# 1892 - 47 - 4906764

 

Page 1

 
 
[論京師捕盜本有專責]  
　　近來盜賊之衆幾於無地無之無論山鄉水鄉與夫長江大海莫不有越人奪貨之事而京都爲尤甚觀於近日報中所載庫兵登車幾乎被戕某旗人領餉回家途遇匪人將錢搶去此皆淸天白日大庭廣衆之問何其胆大一至於此京都號稱首善輦轂之下畿輔重地城内外環拱護衛之兵幾不可以更僕數宜乎盜賊聞風匿影不敢輕身嘗試矣而乃披猖若此一似兵衛雖衆不妨掉臂遊行出入自如也者京中如此他處更無論矣余初不解京中向有刦庫兵之事詢之知其事者則謂庫兵者户部銀庫中守衛之兵也其職同於外省之庫書凡充此缺者大都可以管事有權有勢爲人所歆羡而忌嫉故往往有人謀幹謀之不得則妬人之得謀之而得則又防不得者之惡其得故凡充庫兵於到差之時與夫回家之際必須雇赳赳者數人爲之防護彼仇之者尋隙不得亦如妙手空空兒之一擊不中卽不復來於是乎可以安靖無事由此言之刦庫兵者並非盜賊夫是以司捕務者見而不問也雖然京師何等重地刼搶何等重情此而可以明目張膽肆然爲之毫無顧忌則亦安用講求捕務爲且旗兵由庫領餉銀回家甫抵家門突遭刼掠此又何說之辭夫京師之多盜亦不自今日始矣宫院之物尚有時而不見部院重地亦有時而疎防至於城以外沿途馬賊刦人掠貨者更不知其凡幾直不啻遍地荆榛噫是亦不可以異乎說者謂京中兵衛雖多皆所以拱衛宸居扈從辇蹕初不以捕盜爲專責况諺者之曰貓多不捉鼠兵衛雖多此推彼諉遂令盜賊得以伺其隙而乘其間縱横四出而無如之何此盜賊之所以多也顧京中司捕務者豈竟無人有專責者哉考步軍統領一官提督九門步軍巡捕五營其責甚重其權甚大卽古之執金吾司隸校尉輕之者或以爲城門校尉司門下大夫京城巡檢使其重之者則以爲衛尉中尉京畿大都督左右武候將軍武衛司都指揮司指揮使提鎭錦衣衛親軍指揮使司都督或以提舉皇城司兼管或以留守司兼管而本朝則滿員中之親信大臣一人兼任其事其秩雖正二品而多有以王公爲之者其下佐以左右翼尉各一人秩正三品此所謂步軍衙門之三堂憲也堂官而下有八旗協尉每旗三人又有紫禁城内筩子河協尉一人秩正四品其副尉則亦每旗三人秩正五品此下卽步軍校捕盜步軍校每旂滿三人蒙古漢軍各一人步軍校每旗滿二十一人蒙古漢軍各一人署校各旗滿五人蒙古漢軍各二人又筩子河步軍校二人其城門領則滿洲十八人漢軍八人城門吏亦滿洲十八人漢軍七人領爲從四品吏則正七品此外又有門千總皆漢軍共三十二人尚有員外郎主事各二人司務一人筆帖式十二人皆以滿人爲之其巡捕五營則中營副將一人南北左右營叅將各一人五營又各有遊擊一人都司一人守備則中營四人南營五人北營及左右營各三人千總則中營十人南營十二人北營及左右營皆八人把總則中營二十人南營二十四人北左右營各十六人至於白塔信塔俱設有信炮總管一人以滿洲人充之秩正四品司信炮官則漢軍爲之每旂一人秩正五品均歸步軍統領管轄以上所叙皆官也其步軍及五營兵士則其數更不可以枚舉凡若此皆國家厚糈重禄以養之所恃以爲除暴而安良護國而保民者也國家養如許之官如許之兵專責以巡捕盜賊則受此養者宜如何任此責而顧令盜賊之猖狂若此去年朝陽之變卽馬賊之所爲所謂涓涓不止將爲江湖前車不遠殊可鑒也有捕務之責者盍亦顧名而思義也夫 
[本館接奉電音]  
　　昨由京友電傳上諭三道敬謹譯登○正月二十三日奉上諭直隸大名鎭總兵員缺著吳殿元補授欽此同日奉上諭四川川北道員缺著張成勳補授欽此同日奉上諭博芸奏病難速痊懇請開去差使並請停俸博芸著准其開去差使加恩賞食半俸欽此 
[雲間韶景]  
　　泗涇在松郡北鄉爲婁縣轄境客臘有陸姓家被梁上君子將室中物件收拾而去開單呈請該汛查緝而該汛一味延擱置之不理陸銜之該汛以陸盛怒未平旋倩　某前往説項又以湯不善解紛竟爾與之角甚至用武將湯辱毆并有持刀恐嚇情事刻經陸姓等控禀城守營署呈請轉詳提轅究辦不知如何了結也○靑村港係奉賢縣所轄此處附近鄉人某甲年將而立中饋尚虚鄰里有某孀婦靑年寡鵠矢志栢舟甲見而　之膽敢糾合朋輩强搶到家遽行合卺之禮婦哀哀啼泣憤不欲生當經其夫弟輩控諸縣署金邑尊准詞立卽籖差拘甲覊禁甲知事不諧暗倩人以番佛十六尊賄求某孝廉進署掉三寸不爛之舌冀得轉圜詎料消息傳來早爲邑尊所聞及孝廉投剌進謁以禮延入婉謂曰君請小住爲佳待略詰一案再接淸談邑尊遂出外升堂將甲帶案研詰數語拍案大叱曰爾作此不端事尚敢託某老爺前來挾制我乎喝令從重笞責一千板釘鐐監禁遂退堂因將堂訊如何情形一一爲孝廉述之孝廉無語自覺赧顔而退世之自號搢紳出入衙署受囑託說人情者聞此亦可稍知愧矣○餅船撞沉一節前已疉登報簡嗣悉肇禍者實係舵工林桂芳一鞫而服卽經釘鐐監禁船主張二寳仍押入飯歇聞張邑尊已將此案擬詳上憲矣 
[松江府試題]  
　　廿二日松江府恩詩農太守考試華亭婁縣文童正塲今將題目録左華已冠言中倫至亞飯干未冠謂柳下惠少連婁已冠身中淸至三飯繚未冠謂虞仲夷逸通塲次題孔子也皆古聖人也至則學孔子也詩題賦得天地一家春得春字五言六韵府尊以上届考試竟有蠧胥通同傳遞情事以故此次多派委員數人嚴加巡緝想童子軍中不乏英俊之才曰戰不許持寸鐵定有以副賢太守之屬望焉 
[火警卽熄]  
　　十九日杭垣長慶街某姓機料房失愼緣是日淸晨開料房之某甲欲至忠淸巷購買食物當未出門時在樓上呼吸潮烟遺火床下布屑中甲弗覺也信步出門其家人在廚下早炊不虞星星之火竟可燎原也比及知覺火勢已穿破屋頂城守營近在咫尺舁龍出救風馳電掣而至竭力澆灌僅焚去樓上三間而樓下器具窗板尚未全燒然已焦灼不堪矣 
[柏臺履新]  
　　新任浙江臬司黄廉訪於十七日晨刻抵武林門外碼頭十八日呼殿進城各員恭迓如儀廉訪旋在三元坊八旗會館暫駐襜帷 
 
 

Page 2

 
 
[鶴市春聲]  
　　姑蘇訪事人來信云正月十六日撫憲剛大中丞在八旗會館行團拜禮復召梨園子弟演戲侑觴下午四下鐘時中丞卽排導回轅各官遂次第遄返○邇來省垣辦理保甲格外認眞先委幹員至各鄉編查户給以十家門牌事竣復委長元吳三縣覆勘十九日元和縣李紫璈大令禀知下鄉親查保甲事宜是亦關心民瘼之一道也○二十日已刻蘇州府魁太守排導至閶門外官碼頭往常州等處稽查保甲○客民某甲年僅而立小本營生顧酷好杯中物雖不能與劉伶阮籍把臂入醉鄉然道逢麴生未嘗不涎流角也二十之晚邀友至某處開懷暢飲笑語喧譁直至玉山傾頽始各散去甲摇摇擺擺醉眼朦朧行至西貫橋一失足傾跌橋畔無人援手遂至一命嗚呼翌日午後始有人爲之成殮○小竊陳小鳳年二十餘專以胠篋探囊爲事去冬在鳳鳴　茶肆乘諸客摇會時探手某甲懷中竊取洋銀十翼被甲扭住交捕夥送請總捕署訊懲惠司馬飭實一百板枷號犯事地方示衆嗣以新正開釋不料陳賊星照命故態復明元宵節又在某處行竊被獲送局局員以其屢次犯案怙惡不唆著重責數百板荷以頭號巨枷發臬署前示衆期滿責釋○巨竊沈金鈴卽錢同卿積案如山受懲者已數次矣去冬又在閶門某公所竊得綢縀四十七疋織就袍料一副事後經捕役四處緝拿旋獲諸胥門外某碼頭船上解送縣署釘鐐收禁旣而申詳大憲以此賊非小竊所可同日而語科以軍罪發往極邊現已由臬憲過堂想不日卽當起解矣 
[津沽雜誌]  
　　來水縣爲西陵孔道是處有大橋一道長約里許適當山水之衝每值山洪暴發時橋梁輒被冲缺旣於行人不便且恐悮及要差李傳相擬易鐵橋爲一勞永逸之計當飭法商新盛洋行繪就圖形呈開價值以便鳩工建造聞該洋行西人已於新正初九日驅車前往踏勘工程矣○初二三日津城得雪寸許業經列報至初五日天氣暢晴出門賀年輿馬絡繹於途至初八日天仍晴朗微風不動及交夜半滕六忽义稅駕初九日晨起推窓四望已成玉琢樓臺銀裝世界節候雖已交春然去冬曾不多日說者謂此次大雪仍係人壽年豐之兆云 
[關憲示諭]  
　　欽命督理粤海關稅務聨爲示禁事照得本關該立各口原爲稽查偷漏防範走私誠以國課攸關自應謹愼辦理以昭核實惟是各書役人等多有藉倚奉差派委任意需索格外擾累並有縱庇小厮多方掯勒以致客商裏足不前稅額有虧是防奸者轉自作奸禦暴者反自爲暴殊非裕課通商之道本關部奉命來粤督理海關稅務兹值下車伊始體察情形深惡此等惡習不可不預防其漸亟須嚴行示禁以肅功令合行曉示爲此示仰各關書役人等遵照爾等務宜守法奉公關口事務認眞料理以期稅餉豐盈方不負派委之意倘有不肖書役凡遇商船往來任意勒索規費故意掯留船隻致爲商旅之害本關部一經訪聞或被指禀定必從嚴懲辦以爲玩法者戒至商民等亦須遵照定章安分守法毋得任意走私希圖漏稅倘敢故違一經拿獲併干重咎不貸各宜凛遵毋致噬臍莫及也愼之愼之毋違特示並將佛山各行公啓附後嘗思創於前者不可懈於後作於始者尤貴善於終我佛鎭各行每被關部子口差艇留難勒索指不勝屈現蒙關憲出示禁革積弊明定罰欵永遠遵守尤恐日久苛索復萌必須聨行籌辦公費擬請西席以期專理遇事易於措置惟需欵浩繁必要協力勸捐同心樂助各成大局以垂永久一凡遇關役不遵憲示恣意苛索必須通知西席會衆向理該費多少如用去銀一百兩公帮九十五兩事主貼五兩一凡遇關役苛索事主不卽投知公衆自行私賄了事一經查出罰銀三十大圓如不依罰若再遇事概不代理一如恃衆立心走私不掛不銷至被關艇查究概不公理一凡被關艇留勒卽行通知各行辦理一各行務宜踴躍捐題生意大者擬助銀一百大圓中等助銀五十大圓小者助銀十大圓爲率方免半途中止一鎭内各號及各江坐庄客簽銀十圓以上者遇事照章支用如不足十圓之數倘有遇事其費用事主自理一所簽助之銀遲則兩月内交到善堂發回收單倘過期不交遇事不理簽銀十圓以上者每送關憲恩准經核給示簡明條例全卷一本光緒十七年十二月同人公啓 
 [P孽滿身亡 
　　自海禁旣開而後蟻　鴇母恒營巢異域販良爲娼寵柳嬌花摧殘不知凡幾兹有自順邑來者言容奇鄉内有黄氏婦行同龜鴇咸同年間每販賣婦女轉爾外洋弋獲厚貲藉娱晚景然天良難昧每一　首覺今是而昨非遂日誦經文以圖懴悔方謂佛法無邊慈航普渡回頭是岸正果堪成矣客臘二十四日俗傳灶君鑒察民間善惡須䖍誠供奉以邀神佑婦遂向灶跪拜心香一瓣默禱喃喃忽其九齡婢手持木棒將婦亂毆疾聲言曰吾輩十餘人或則羅敷有夫恥覆水而甘黎藿或則文君新寡盟皦日而矢栢舟乃汝鬼蜮爲心豺狼成性懸河舌掉謂受傭亦可佐家需異域踪覊竟被逼而隸名娼籍玉門難入誰憐出塞之聲黄土一　空隕首邱之涕今幸游魂滯魄得返家園已請于灶君樸殺此獠以伸衆怒矣遂奮力毆擊家人急爲護救無如婢孔武有力大異生平致婦遍體鱗傷立卽斃命迨婢醒覺衆詢所以茫然無知至歲除之夕婢亦云亡可見天網恢恢　而不漏陽律雖或可逃冥誅終難倖免彼龜奴鴇羽其亦知所儆否 
[拒奔延壽]  
　　少年子弟自命風流每以邪緣爲奇遇而狎之豈知幽期密約貪片刻之歡娱致令鬼怒神憎促百年之壽算而猶不知自惜王次回詩云泥　甘墮未甘休此眞甘爲情死者抑何痴耶江門吉雲里陳氏子年僅弱冠丰儀秀美性禀温文雖衛玠有人之目未多讓也鄰有寡婦年僅二十餘早失所天以隣居之故時與陳家人相往還見陳儀表心竊愛慕空房獨守不能自持已遣多情懷宋玉窺之應不止三年矣一日復至適陳獨坐書齋别無人焉婦入登其榻而臥故作姿態欲以動之有女來窺笑讀書苟不自持鮮不爲所動矣陳乃正襟危坐不爲少動婦以陳如魯男子不可以情動少頃起臥陳以正言勸止之婦聞言而愧爲之轉意緩舉　步而出陳囑之曰此後幸勿復來人之多言亦可畏也此事業經數年陳爲婦諱之恐敗其名節未以告人舊歲暮陳子染疾醫藥罔效而殁恍惚至一衙署中坐長官旁列隸役呼陳而上之官長謂之曰汝命當終念汝三年前有拒奔之事且能勸之使歸於正以完孀婦之節不欺暗室行誠可嘉特延以壽復生世問以爲戒淫者勸時陳死已越日將就殮矣豁然復甦家人環泣牀下莫不欣喜而不明其何以復甦也陳徐爲家人言其故始有知其前事者 
[彝陵雜誌]  
　　往歲赶恩關船隻俱泊在宜江上河一帶去冬則泊於南關下首舳艫相接人語喧　一至夜間燈光照耀江水通明其護衛宣關之中國兵船於初一夜燃點明燈施放火炮極形熱閙有時放電氣燈幾如皓月當空魚龍畢現各船水手又以鑼鼓助興聲聞數里統計赶恩關之船約有百十艘於初二三日由關上騐過始漸次開往川中其下水赶恩關船則在南津關左近灣泊聽候騐放○宜地迎春向例出北門進東門當府縣官出北門時至六一書院行禮卽有該處老農數人手執田鼓齊唱秧歌及官府升顯轎卽有小童手執石塊或泥片向官抛擲打中袍帽亦不以爲怪盖鄉俗如此也官府並以錢幣賞賚老農及小童以示與民同樂之意○新年以來每有川中柏木船上人或扮花鼓戲或打鑼鼓沿河戲要藉以點綴風光此爲往年所未有○宜昌後營游戎衙署向在歸州城内前任劉游戎因年老乞休已於去臘解組現由上憲委帮帶操防營之某協戎前往署理所遺操防帮帶則派宜城守戎張君鳳翔接帶○去臘有匪徒在領事署前私黏揭帖宜地文武各官痛恨已極密派幹役到處跴緝東湖縣又將衙内親丁差總撥派多名手執大籖晝夜巡緝至除夜仍不稍懈○去冬宵小潛蹤城内外並無失竊之案小民安堵如常孰謂非官府勤緝之效耶 
[京江談助]  
　　京口西鄉華家村一中年婦於新正出門至軒問親戚家賀年布裙荆釵雖不能十分打扮却已整整齊齊行至中途忽有一三匪人見而生心或前或後相隨不捨婦初不知也行至山谷幽　處四望無人匪人一齊動手將衣飾攫取凈盡縛婦於樹徜徉而去婦大聲 
 
 

Page 3

 
 
呼救迄無聞者良久有牧童騎牛過此詢知其故見婦赤身露體凍慄欲死解衣衣之奔告其家婦始扶掖而歸婦旣受驚怖又感風寒回家疾病大發幾乎與鬼爲隣匪人之很心毒手誠令人聞而眦裂矣○距城三四十里西南隅一帶山嶺廻環百獸之所出没近有狼出而噬人支字圩上下圩一帶自去秋至今幼孩之葬於狼腹者已有廿餘人元宵節午後一婦冐雨挑菜其子甫七齡相隨而往躑躅田間狼突至啣子竟去婦人　呼救村人畢集持械急追狼乃遁子則僅遺下體矣○十六日薛家巷郭姓收留一失路啼哭之女孩自云姓王年十一歲不知居處郭遂出招帖大略不受謝儀惟須女之親生父母親自來領便當給還又山巷内高姓之子名大魁年方五齡十八日在門首嬉戲一轉瞬間忽失所在遣騎偵訪尚無消息未知合浦之珠尚能復返否也○東門外司徒廟置有田產數畞租與客民朱某耕種老僧死守廟僧將田取回自行種植朱恨之十六夜踰垣入内將僧殺死藏屍佛龕下並將廟中所有米麥攫去遺粒滿墻隅次早朱仍掃取隣人問故朱以僧抵還欠欵言日加午廟門未啓隣人甚以爲疑呼之不應破扉直入遍尋無僧跡正詫駭間偶一探首佛龕見屍横臥於内血痕狼藉羣驚問朱何時見僧何時與米朱支吾以對察言觀色疑殺僧者卽朱也執送官署從嚴訊鞫盡吐其實聞將置諸重興云 
[廣南新語]  
　　前日有某輪船由香港來省行至鴨墪關前有搭客某甲憑欄眺望忽墜入河中岸上見者急爲設法打撈奈波濤洶湧援手無從遂致葬身魚腹吁慘哉○上元之夜西門外某姓婦因祀神遺燭燼於板壁内致兆焚如幸其時尚早人未就　從速撲滅不致成殃當火之始燃時婦奮力撲救爲火灼傷痛楚難堪奄奄待斃夫祀神以求福也而轉以賈禍神也有靈應亦爲之失笑○南關石基里陳某有一女孩愛如拱璧前日偶至門前嬉戱刹那間忽失所在陳急率多人分途尋覓渺無影響料必爲匪人拐去遂赴番禺縣署禀報當蒙縣憲批准存案待緝但未知能珠還合浦否也○城北二十里許某村近日鄉民偶因細故遂啓爭端靡炮　攻如臨大敵自初九日起無日不戰兩造傷亡指不勝屈城廂火藥爲之購罄價值頓增業此者無不利市三倍省中大憲聞之已委廣州恊副將黄和亭副戎率領兵丁馳往彈壓但未知能息事否○新寗縣屬之大人山現有匪徒盤踞山中揭竿爲亂已紀前報兹省中大憲查得該山與肇慶府屬之恩平開平兩縣毗連恐其四出擾事滋蔓難圖昨又調撥某營兵馳往恩開兩縣防堵免其逸出○某渡船前日由省開往梧州行至肇慶峽突有强盜多人由水面湧出過船行刦凡搭客銀兩悉被搜掠一空内有某署差弁奉大憲之命齎公文往梧州其公文亦被掠去某弁回省禀覆大憲赫然震怒嚴飭該地方官嚴密查緝務期獲案懲辦 
[浙省官報]  
　　新正月十六日候補縣彭差人禀請展假兩天副將文在南卽辭回嘉興金華府畢候補府李寳章俱禀辭開船接新臬臺候補縣賀泥首叩謝連副阮恩培禀銷嘉興帮辦鹽局回省禀到禀請感冐假五天卽用縣左宜之黄大華大挑縣葉延壽俱禀辭開船接新泉臺候補縣賀元釐禀見雙斌禀請感冐假五天新選富陽典史葉光藻禀知藩司飭知赴任叩謝卽辭署錢塘縣縣丞江春齡禀知本日受事正月十七日運司惠差人禀請展假五天杭府李仁錢二縣俱禀知赴下馬頭開船接新臬臺候補府賀良欄禀辭赴天津扶柩回籍安葬同知郭懷珠禀銷海昌　局差禀到藩司委署金華通判禀見叩謝湯溪縣顧禀見大挑縣趙登詒候補典史恩緯俱禀請感冐假幾天鍾守鑅禀見禀辭赴山陰監收沙地義塾工程並會造報銷差 
[起行在卽]  
　　上海縣袁大令定於今夜會同靑浦縣錢大令乘坐官舫借救生局小火輪拖帶赴蘇恭賀各大憲新禧並面禀要公 
[放告改期]  
　　上海縣每逢三八日放告本月廿三日適值開印初次放告之期是日袁大令别有要公故未收詞廿八日又值大令公出遂改於二月初三日補行放告云 
[火警餘聞]  
　　昨報登滬城火警一則兹聞此處房屋已由馬姓轉租與潘姓開寳石打眼作此次失火與馬姓無涉至馬姓柴間係在南面雖失火處尚隔正屋一進依然完好且毗連焚燬之屋尚有燒剩庭柱矗立未倒云 
[野鴛併命]  
　　甯波人胡毛豆之妻葉氏不守婦道與同鄉人徐阿順有私同奔至滬寓居英犬馬路浴堂弄對門東平小客寓内現由胡偵知附舟來此前夜糾人掩入捉姦剪辮紛紛擾擾閙做一團昨午後葉氏吞服洋烟意圖自盡徐知之亦思絶命持刀自戳其頸傷勢甚重少頃氏毒發一息奄奄寓主急報捕房捕頭令三道頭西捕及西包探某辛華包探何瑞福顧阿六前去先將胡拘押捕房一面察得徐與葉氏氣尚未絶用西式病人車舁至仁濟醫院救治然恐難保全性命矣寓前觀看者甚多擁擠已極捕頭遂派中西捕爲之照料 
[舊案重提]  
　　前年冬底本埠南北震源正兩錢莊倒閉在縣涉訟一案迄今爲時已久案懸未結昨日上海縣袁大令飭差傳齊此案人証並股東黄鎭心奚世榮等到案聽候集訊察斷 
[匪犯熬刑]  
　　會匪頭目陳啓懷由督憲委員余司馬趙明府在上海縣署迭次研訊情形均登前報前日午後司馬明府又至縣署升坐花廳提陳研詰陳一味支吾司馬喝跪大練並上提棍約有四點鐘之久仍無實供司馬判令鞭責籐條五百下并令差役用火紙燃著蕙陳鼻孔陳堅不供認司馬商之明府判將陳先行還禁再行核辦 
[質物逞凶]  
　　前日下午有緝私砲船勇丁魏許之阮德標魏德生等三人手携鐵錨一隻至十六鋪外灘永　小押店强質洋銀四元店主阿丁只允二元魏等一味逞蠻竟將阿丁扭至街心肆意毆打並將店中什物打毁店夥見事不佳卽赴巡防北局喊控局員祝翼云二尹立帶局勇前來將魏等三人一併拿獲魏等依舊倔强出言挺撞二尹大怒喝令局勇將魏等移送上海縣訊辦值日差據情禀明袁大令諭飭分别看營候訊俄而阿丁亦投案候訊云 
[胠篋受笞]  
　　劉海平卽阿二串同伊弟阿六至南市陳恒昌米店主陳再卿家中竊得金戒指翠戒指共十六隻並洋銀數十元往租界質鋪典質錢文　被包探所見盤詰來由劉直吐前情該包深立卽帶至南市交捕役收管轉解小普陀保甲局由局員升座研訊劉阿二劉阿六俯首求恩局員判責數十板以儆將來贓給失主領去 
[英界公堂瑣案]  
　　八十一號印捕禀稱昨日見何炳章飲酒過醉東倒西歪拘至捕房解送案下何供稱監生在科發藥房司帳昨偕友飲酒未醉路遇印捕被毆倒地甚至鼻傷牙落然卽或酒醉亦不應遽爾毆傷副捕頭禀稱夜間十一點鐘時印捕帶何至捕房沈醉未酲聲言印捕毆伊伊之同伴皆至捕房言明何因醉跌傷印捕並不毆擊旋由友保出今晨投案印捕禀稱見何醉極恐其肇禍帶至捕房宋二尹謂何曰爾旣被印捕所毆如何爾友在捕房言爾自跌試問另有見証否如果印捕毆爾亦當照辦何稱傷痕現在是否跌傷請騐視可也二尹謂本公廨並無騐傷之仵作印捕旣指爾自已跌傷如何爾同伴友人並不到堂質証何稱實被毆傷可邀友來質証特不知現在能否在案下控告印捕二尹謂印捕如有不合爾投捕房訴明捕頭再投英領事署控告可也梁副領事謂何偕友人飲酒至醉由捕拘拿如印捕果曾毆何其友安肯反在捕頭前言何自行跌傷之理旣欲控告印捕聽伊去控可耳現請照酗酒胡閙例著具以後不再酗酒胡閙切結二尹飭何具結如果不服聽憑控告○吳銀泉訴稱小的在某茶肆當堂倌昨向王掌生索取茶貲十六文王不付反肆兇毆致小的左目受傷由捕拘王並送小的至某西醫院據醫 
 
 

Page 4

 
 
生言須防透風一禮拜可愈王供稱小的係無錫人賣酒釀度日偶與角以致碰傷宋二尹命吳將左眼張開騐明傷無大碍判令將王枷號十日發頭門示衆龍飛馬房西人某甲訴稱東洋車夫丁扣子拉車不愼撞傷馬車上鋼板竟至中斷須賠洋銀五元諒丁無力請酌斷可也丁供稱小的係江北人偶不小心無力賠洋叩求酌减梁副領事請宋二尹斷令賠洋兩元二尹曰諾○龍飛馬房西人某甲訴稱馬夫王秀春專駕李宦馬車前日不來另囑他人管駕昨日又不到略加申斥伊竟大肆咆哮聲言並不是龍飛用人不能約束但行中馬夫約共二百人如此蠻横恐將效尤爲此報捕拘案王供稱小的係浦東夫是日有事未到托友人代駕馬車以後不敢滋閙梁副領事謂王不聽主人約束此風斷不可長請爲懲辦宋二尹判令枷號十日○包探何瑞福禀稱珍美齋熟肉店主董雲林報失小皮箱内洋銀一百十一元三角借票三紙及押包等物小的查得比隣某麫館夥張阿寳情有可疑拘拿盤詰認明竊得贓物寄在城内立卽往取贓已齊全且張自已有洋五元亦放在箱中今特一併送　董申訴前情張供稱小的係無錫人在麫館爲夥新正犯賭輸錢偶見肉店帳箱起意行竊又思事不得了故不敢用去分毫宋二尹謂張見財起意情殊可惡判令笞責一百板遞回無錫贓給董領去并諭令酬包探以示鼓勵○包探黄四福禀稱龜傭徐鳳昌報稱沈仁甫取去金約指質洋六元向索不還情同騙竊小的因拘沈交出質票詰知向徐借來暫質原欲贖還今特送案質票并呈徐訴稱沈初來取約指一觀豈知卽被質用沈供稱小的與徐爲友以有急需暫時借質原約廿二日贖還宋二尹問沈現能立卽贖還乎答稱可遂飭同去贖還　祥生船廠西人某乙訴稱小工朱南南竊取鐵桿更夫見而拿獲交捕送案丙丁二更夫同稱昨夜小的等見朱從籬笆内取出鐵桿因之拿獲朱供稱小的係浦東人在廠當小工昨因出恭適遇更夫指爲行竊卽被毆擊旋送捕房更夫稱小的等並未兇毆廠中工人甚多且有工頭無有平空指竊之理梁副領事謂西人控朱行竊旣有証人豈容抵賴宋二尹謂雖有見証然朱堅不認竊須再細查隨飭將朱交捕帶回俟禮拜三傳到工頭覆訊核辦○包探陳阿九禀稱福建人陳阿莫竊取前中和園内之暖鍋及劉寳林之馬掛經小的拿獲人贓解送案下中和園堂倌某戊及劉投案請領失贓陳供認行竊包探又禀稱小的查得陳前曾犯竊宋二尹判令笞責一百板遞回原籍贓給兩失主分别認領○許阿香訴稱小的先被朱銘奎借去被袄一件質洋四元將票售與薙髮匠某已是以報捕拘案包探張九意禀稱許投捕房報朱行竊小的特拿朱吊到質票據朱言向許借質且質得洋銀許亦用去二元朱供稱皮袄實向許借穿小的曾爲許料理一事用去烟酒資是實質洋抵算押鋪夥某庚呈票請追質本宋二尹問包探曰質票在何處吊來禀稱票在薙髮匠某已處二尹謂許借皮袄與朱並非行竊未便吊贓朱旣稱將皮袄質洋扣帳何以質票在已處遂飭將皮袄發還押鋪着許備本取贖朱管押五日○包探唐寳榮禀稱吳桂亭報失烟槍經小的查明陳阿　行竊拿獲人贓送案吳供稱小的在治下開小烟館陳來吸烟乘間行竊陳俯首求恩宋二尹判令管押兩禮拜贓給失主領去○包探唐寳榮禀稱吳榮生報失水烟袋棉被經小的拿獲竊犯　秀卿吊到失贓今特送案吳投案請領失贓宋二尹判令將丁管押一禮拜贓令失主領去 
[法捕房瑣事]  
　　竊賊某甲前日黎明時手持竹杆一株在法租界行竊人家曬晾衣服適爲巡街捕所見當時人贓並獲送入大自鳴鐘捕房管押昨晨經備捕頭訊明行竊屬實著押候解案請究○粤東人某乙素以探囊挖袋爲事前日亭午時在小東門外乾昌洋貨店門前在　丙袋中竊得洋銀一元二角當被某丙覺知將乙扭獲送入小東門捕房昨晨輔解大自鳴鐘捕房捕頭著押候送案請訊○某丁在法界太古碼頭竊得煤一大塊當經巡捕望見拘入捕房管押○偷兒某戊前日混入法界金利源碼頭江孚輪船上行竊搭客馬褂水烟袋棉襖各一件正欲登岸已被捕房包探所見當卽拿獲人贓送押捕房○有水手四人乘醉登岸同至法界在其友人處門麻雀脾夜靜更深聲徹户外適有三道　巡捕張湘寳巡緝至此以其深夜犯賭有干例禁當卽邀同數捕破門而入將水手四人及賭具又洋銀二十餘元一併送入捕房管押 
[開印增校騐方新編]  
　　謹啓者敝堂今有校正增廣騐方新編計書十二册託珍藝書局精排鉛板工整無訛是書分門别類採輯靡遺且皆歴試效騐之方百發百中窮鄉僻壤或在深夜不及延醫若得是書方便良多儘有不費錢之方藥可以救命較之分送善書功德尤爲切近刻下正在開印倘蒙樂善諸君欲印送是書者收回印工紙價不取板資以公諸世俾期　共登仁壽是則敝堂之所望於大君子也謹布區區　祈公鑒 
[助賑摭要]  
　　災區需賑甚亟端賴各處仁人量力佽助俾澤國餘生　以存活感激洵非淺鮮焉各憑心諸仁丈規銀一百兩由安康　來蘇善士汝略英洋一百十九元本洋三元由吳樹齋兄交來福記仁丈求承保平安由徐石士兄來規元二百兩閩省裕昌莫藹樓翁募歐　　　年洋銀一百元合規元七十一兩五錢無名氏由源記東洋莊來洋一百元浙江山陰人沈雲樵先生因去年尊堂病垂危許愿卽愈洋五十元　湖纂雲道人爲二令郎求疾愈洋五十元委解災區攄忱不外匡時各憑惻隱救厄端資　德聿著　誠　福乳殷　平安之如願　雲良久祝康健於後來出成數以維持眉山是仰奉高堂而拯濟心地可明勸募多方樂善者聞風而起斡旋有術行仁者無　或忘用特表彰藉　則　　上海北市絲業會館籌賑公所施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東湖縣示]  
　　東湖縣正堂許示爲再申厲禁懸賞嚴緝事照得本年匪徒布散流言以致各處民教不安前奉督撫憲大張告示有能拿獲私造揭帖鼓惑愚民者立將本犯訊實就地正法其出力拿獲匪徒之人准給獎賞銀一百兩遍貼曉諭在案乃十二月廿二日又有棍徒胆敢在領事府署墻上私貼揭帖語言荒謬　屬故違禁令愍不畏法除會營派差勒限嚴緝務獲懲辦外合再出示嚴拿爲此示仰保甲軍民人等一體知悉有能確知此次私造揭帖之人姓名住址赴縣密報提案訊實卽予賞銀一百兩惟不得挾私妄報致干并究毋違特示 
 
 
