# 1883 - 313 - 4903788

 

Page 1

 
 
[淵鑑類函出售] [  點石齋主人啓]  
　　類　助於六朝而尤盛於唐然博而不繁簡而能覈者寛鮮前明俞安期著唐類函頗稱詳括其祖述歐陽詢類聚又稍删存書鈔初學記白帖通典而階益之旣缺宋以來書而唐以前亦有脱漏者國朝康熙年間諸儒臣奉命臚采原本唐類函所載諸書并唐以後諸家事類及二十一　子集裨編廣爲萖羅句櫛字比凡日星河岳禮樂兵農以及道德性情禽魚艸木罔不辨晰音義提挈綱領其間典故事對詩賦雜文會萃百家精詳宏博書成計四百五十卷聖祖仁皇帝錫名淵鑑類函襲　刋行誠類書之大觀矣本齋石印佩文韻府旣爲海内士林所珍賞今又不惜重價購得初印殿版淵鑑類函縮爲石印彚訂十册校核則愼之又愼摹印更精益求精毫髮無遺鬚眉畢現盖枝以久鍊而熟料以選擇而工較勝佩文奚啻倍蓰至其字盡之精爽明　雖入老年之目亦如觀掌上螺紋無煩臨鏡正不徒　鏤夾板　飾時綾輝增鄴架巳也攷古家各置一編昕夕欣賞其有裨於藝文者豈淺鮮哉兹准於九月初十日出書每部十一元售處悉照獲例 
[本齋告白] [  點石齋主人啓]  
　　古今圖書集成早經購到惟日後開印就現在之屋舍機器均不敷用是以本齋於隣近處新近購得曠地將卽另建印書舘並信致外洋速購機器多副一俟屋宇造虚機器運到立卽開工有願附股者務祈迅來預定此布 
[論租界工部局]  
　　客有初至上海者徧游租界見道路潔凈寛廣巡捕往來梭巡周密團練兵操演步伐整齊舍宇櫛比鱗次捐款興旺不覺欣然而喜曰此誰之力歟余曰西人創立工部局局有董事每年有總議事有常例議事議定而後行凡一切巡捕邏街團兵操藝以及清道鋪路等事皆局中主其政就各住户收取捐費以資用度巡捕則有捕頭統之中西人並用而收捐者亦巡捕之責也費有所出事無所廢夫是以至上海者莫不以爲樂土之適輙留連而不忍去雖有宵小匪黨拆梢流氓之類或小試其伎倆巡捕倘有所見輒捕而解送公堂中西官會訊以定其罪罪定而加刑焉故若輩尚知所畏憚而不敢逞閭閣得以高枕而臥凡若是者非工部局之力不及此客曰何謂工部局余曰工部局者乃管理公務之處西語則爲母泥西伯爾鋼雪兒義取自主其地就華言譯之則稱工部局客曰中國有工部爲六部之一而西人乃亦有是稱得毋僣乎余曰竟稱工部則近乎僭今工部之下加一局字若曰此工部之局云爾不足謂之僭也客曰部與局義似重複查集韻曰部者總也統也前漢地理志置刺史部十二州言以刺史總管一州之事廣韻則曰部者署也六卿之署曰六部正韻則曰部曲也前漢李廣傳行無部曲註曰將軍領軍皆有部曲部置都尉一人部下有曲此部之義也局之義說文曰總也口在尺下復局之一曰博所以行棊博局外有垠堮周限可用故謂人材爲幹局一說局曹局也曲禮云左右有局註曰軍之左右部分不相濫也又云各司其局言軍行須監領也此局之義也由是考之部有部署之意局亦有部分之解六卿之署曰部軍之行有局則但云工局亦巳足矣必曰工部局者是殆以西語譯華文而誤者與且局而專係以工則亦偏而不全上海工部局所管理之事修治道路工程特其一端焉耳此外如巡捕之巡街其事不關乎工也團練之操演亦不關乎工也若收捐等事則更不關乎工也租界中事事無巨細莫不歸工部局主持布置領事官且不得奪其權則是總管租界諸事之地而已若思義顧名宜曰公務局或曰總管府不應專繫以工而部與局二字又犯重複安得不謂之誤余曰先生休矣自西人以上海爲租界卽有此三字其由來固已久矣又何煩子之詳爲考証也乎且子但論其局中所行之事而已其名不足辨也上海自有工部局以來湫隘偪仄之路悉化而爲康莊鄉間鄙陋之區皆變而爲闤闠四方之人趨之若江漢之朝宗商賈往來無遠勿屇街衢之間日事洒掃迂者直之陂者平之設有失愼捕房鳴鐘報警水龍火龍藥龍絡繹奔赴今則又有自來水可以就近冲澆尤爲靈便地雖五方雜處而有巡捕晝夜梭織匪黨究有所忌憚况操演以時武備不弛收捐公平不欺童叟近來因恐華捕不能得力集衆會議更定章程添雇西捕減去華捕捕務自此益加整頓吾知匪徒棍痞行將斂跡深藏不敢復出行旅居户必無事乎担憂雖以去年天津流氓之横行無忌而巡捕亦且協同官差逐日收捕次第獲到解官遞解回籍使反側以自安倘非工部局辦理得法安得若是之妥貼乎雖或該局所爲亦有不盡洽乎輿情之處然究不多見而其嘉惠於地方者實至深且渥竊以爲工部衙門專司工程諸事者而耳目有時不能周思慮有時不能遍地蕪穢而不治路崎嶇而不平近在京都尚且在所不免而况各直省與夫各府州縣地方窵遠不能顧及但責之地方官而地方官又不克認眞辦理以中國界内之地較之租界不啻有天淵之異焉然則工部局之命名雖有可議而其所行諸事則無非爲地方起見卽不專事工程而工程實居其　 
半又何得有所訾議乎哉客聞之矍然而興退然以謝曰小子不敏拘文牽義不足與論經濟之大端兹聞君言然後知工部局之有裨於地方實非淺鮮有非淺識之士所能窺測者敬聞命矣 
[諭旨恭錄]  
　　九月二十二日奉旨阿彦泰着掌京畿道事務欽此同日奉上諭是日引見之革任浙江運撫任道鎔着以道員選用欽此○二十三日奉旨欽天監監正員缺着閻綬曾補授國子監司業員缺着潘衍桐補授江南道監察御史員缺着吳峋補授鐵珊着以道員選用欽此 
[倫敦電音]  
　　本月二十四日倫敦發來電音登諸字林西字報云法國議事院復於是日會議言中國欲令法國將和約作爲廢紙並欲法人舍去東京現在法國巳有新兵發往越南恐中國之意或可稍爲活變也 
[日本雜事]  
　　日本報云日皇於本月十五日親臨海軍兵學校面試學習期滿衆生徒以憑授予出身執照云○日廷近派外務省委員東次郎署理烟台領事又以町田氏署理香港領事篆務○法國新任日本沙公使及意大利國新任畏伊公使皆於本月初行抵日京同於初十日進謁日皇面遞國書矣○由東京上野至熊谷新設之火車自西九月一日起至三十日止計搭客共四萬六千一百六十四人附載貨物二萬四千九百餘石總共收車費二萬一千四百九十元有奇可見火車之便且利也○日本大將軍德川氏居于東京之飯倉地方家有古刀五柄爲祖上傳家之寳藏于密室不意于初八夜忽被賊潛入密室將刀鞘及柄上所嵌之金飾等物剥下只將其刀盜去聞此刀係名手磨練而成不啻干將莫邪今一旦被賊盜去殊爲可惜也○東京之大學校内設有中德兩國語言學堂然是科雖設而願來 
 
 

Page 2

 
 
就學者人甚寥寥不如英法兩科之盛現日廷議以不可偏枯應將中德兩科擴亦廣招生徒入内肄業亦儲人才之意也○日本伊籐參議前遊歐州時在德國聘定熟諳政治者三名業經德廷允准兹聞應聘者不日啓行東來是以日廷令預備接待一切也○東京新聞云本月初二日日本各大臣參議等官齊集内閣會議多時所議之事大略因長崎巡捕查拿鴉片烟砍斃華民由中國公使請辦一事議畢外務卿井上回至本署復與左右侍郎密議從卽派外務省屬官太田昇平氏及司法省大書記官名村氏會同内務省司員馳赴長崎查辦一俟審有端倪卽按律抵償至前由外務省電譏長崎巡捕頭風間氏現仍留東京待質又聞外務省近有調長崎縣令石田前往東京詢問此案實在情形之說未知確否盖案關國體日官不得不秉公查辦以期固邦交而敦睦誼也○日本政府現通諭各地方官期於十二月上旬齊赴東京再開咨問會聞至期所議皆係異各地方興利除弊之事也○日官近查得越前敦貨港地方係緊要所在禀請於東關崎岬及西頭鷲岬兩處應建築砲台以備扼守兹日廷己派官前往察勘矣○横濵租界内有德國某商人前有木料數百根向有利銀行押銀三萬元言定至期取贖至本月初二日適當期滿有利銀行卽致函催贖并言如不取贖則將該木料拍賣以抵押款等語而德國商人以爲尚未滿期置諸不理由是彼此辨論前日有利銀行以滿期之貨不能久延卽邀拍賣人到場正在拍賣之際忽見德商人憤憤赶來阻止初則爭閙繼則取鎗欲擊幸得巡捕在旁將鎗奪下而該商人尚欲爭毆適兩國領事聞信赶來始得解散將原被各帶至領事署訊問不知如何了結也○朝鮮政府前派來日本學習政治徐載弼一名又學習兵法申應熙白樂雲等十三名己於本月十三日經日本政府派員送入户山大學校肄業矣○前出使日本之朴泳孝公使自回國後自以僻處海隅非仿設新聞紙不能開人民之知識而廣見聞故屢欲創立此舉而因議阻者多端幾至作爲罷論幸近來高政府風氣漸開特准創辦此舉巳設館於統理衙門博文局内名曰朝鮮官報館由内外統理衙門派員經理其事該館構築頗爲宏敞機器亦已齊備惟缺排印人而已聞已向日本雇請一俟到高卽行開報矣○前由朝鮮運回大坂駐防兵士二隊本應卽由中部閱操大使三好提督查閱現因該隊將領以下患病者甚多是以延遲至今尚未閱看也又有人自高麗回日言及高麗近日百物無不翔貴民間頗受其累推原其故或云因高廷近來發出内帑頗多錢刀流通甚衆故致物價陡貴然未識其確否也又云大坂有某婦近産一孩殊爲可怪人身而巨口直接耳際口中有齒如六歳孩兩目無黑珠兩手無指兩肋有鱗如魚其聲大如鴨鳴不知是何種類也 
[錄東報譯歐州事]  
　　横濵倍魯它西報稱近接倫敦電報云近觀德法兩國又有失和之事而各處傳說甚確留心時事者無不察看兩國舉動蓋因市井傳聞有法國近忽調兵屯駐東境之說以致民間謡言四起法廷卽咨會德國稱我國有兵移屯東境之事係屬道路無稽之談請毋疑惑等語而德相卑司麻得此信後頗不深信亦擬發兵前赴十一年前奪回之亞魯沙州地方駐紥以備不虞云又接英京電報謂目下法廷内閣諸臣辦事各有意見不同莫衷一是因此告退者已不少矣 
[華人致富]  
　　美國新聞帋云有華人在美國者名曰三興家資殷富計有四百萬光景現在有人傳言墨西哥通至德息地方之鐵路其所用工匠約須三萬人皆係三興一人輕手各工匠每人須月給三興洋一元此外尚有用錢如果属實則其富益將不貲矣 
[津信彚錄]  
　　天津西人來信登諸字林西字報云英公使巴君由京啓行偕其叅贊二人擬赴高麗巳於二十日行抵津沽定於二十一日會晤李傅相美公使楊君亦於是日到津拜會李傅相後卽行晉都法公使德君理固則於十九日啓行南下也又云前此港督出遊被竊之後回至京都總理衙門諸大員皆邀請宴飮相待頗極優渥其失竊之寓主賊犯等均擬從嚴懲辦也又云十九日津郡又降大雨以致河水漲高一尺云又言開平股分日内市上往來交易頗多計有二千餘股其價自八十五兩起至一百十七兩爲止目下則股價巳至一百二十兩矣 
[武漢火警]  
　　九月初八夜二點鐘時鄂垣突報火警各局洋龍聞信往救知係藩司後圍牆迤西北民房失愼幸離水較近易於灌救祗燬民屋數家在城各官員司道以下皆來彈壓云又十二日午前十點鐘漢口河街失愼一片鑼聲龍局齊出赶救自道府縣憲及恊憲皆帶隊而來後湖升營亦派兵分扼四路以防匪類搶火所幸地近江邊取水極便約焚半點餘鐘時而已救熄被災者有龍姓烟間玉龍泉茶館楊姓船行並錢店而徐均福土店僅焚廚房吊樓計之不過六七家而已查其起火之由蓋係龍姓烟間婦女炒菜將鍋架于爐上適與人閒話頓忘鍋之在爐也良久回顧鍋已透紅而婦女不解利害猶將油注入登時火燄上冲以致燎原耳 
[杭事碎錄]  
　　相傳九月十九日爲觀音大士聖誕連日日天竺進香者或駕香車或騎俊馬鞭絲帽影不絶於途劉仲良中丞於十八日七點鐘出轅親詣上天竺之法喜寺拈香是日德曉峯方伯及署臬豐雲鵬觀察先後同至故首府及仁錢二縣皆赶先馳往站班云○豐觀察於十六辰刻接署臬篆所有一切日行公事皆送至道署辦理所遺嘉湖道篆現暫兼理數日俟余古香觀察回省後卽可交卸傳聞於二十四日接任也○錢塘門外十數里有山曰砲臺山每年於秋分節後駐防之八旂兵丁皆須到此演放槍砲每日或二三十人不等逐日輪流開放日有恊領等出城監視最後則將軍親至八旗齊集槍砲如雨約一時許再放巨砲三尊然後畢事今歳古將軍於十六日出城親至炮臺山演放故八旂兵弁無不先期預集云○前次小井巷口大火是處店屋鱗接無從撲救其火燒至兩頭公牆爲界一時言者紛紛皆謂禦火之策莫若公牆而閾市之區尤不可無此以禦災患下城之貫巷口大街自去冬至今連遭回禒者三次巷内有王姓住屋四面圍牆旣高且固三次之火皆在牆外延燒四圍小屋盡遭一炬而此屋則巍然獨存雖曰牆垣之力然冥冥之中未必不默爲護持也王姓以屢受驚嚇有鑒前車願以前面臨街之地捐助入官議築公牆爰卽商之叚董禀之總局籌撥公欵以成善舉不期董事者辦理不善且事出倉促朝發告示夕卽施行是時破土興工安設墻脚一時居民大譁男婦羣集彼謂奪一尺之區此謂佔一椽之地羣言紛起爭欲唾該董之面蓋此處地當閙市比隣貼户皆屬市産斷不肯以尺寸讓人者次日更有大書特書貼於告示之上謂我等産業皆係完糧納税而來絲毫亦必完納公牆者地方之公務亦當由地方之公議何勞紳董費心云云有某寡婦以其夫之神主繫之墻下有某婦擕兒挈女而露坐地上前日衆匠方欲動手一時男婦奔至有奪其狄鍤者有搶其畚箕者衆匠忙卽逃避迨遐董邀同委員親來查看一時羣言蜂起惡聲隨之幾致滋事現議以兩邊民地給發官價賈之不知能否集事按此舉原爲捍災禦患而設若先時以理喻之以情曉之未有不隨衆樂從者奈何見不及此而欲以權勢挾制之無怪犯衆怒而違物議也未捍患於闔閣先樹怨於鄉里固有識者所不取也 
[吳中近事]  
　　蘇城某姓伯仲季兄弟三人同居家小康尚未分爨伯仲俱無子季有子三人皆聰穎久議以兩子分嗣伯仲而未立嗣據季妻頗有德色往往盛飭其子以誇耀於伯仲之前且微露覬覦其産之意伯仲惡之於前年各納小星去年各舉一子季大失所望凡田産及外面開張店舖皆季經理於是隂謀暗算種種剥削爲肥巳計伯仲本忠厚長者得子後益行善事培植其子以爲區區生産何足介意故雖明知季之乾没而不與之較也今年夏季之次子以痢疫死未幾三子又以痧症死八月間其長子又得咳血癆症適伯之妾又舉一子伯仲勸季置妾季 
 
 

Page 3

 
 
妻悍而妬輒阻之季憤甚境遇愈左心計愈工亦得咯血疾是昔之欲以子嗣兄者今且欲乞兄子爲嗣矣隂謀爲道家所忌好還爲天道之常吁可畏哉○元和縣楊明府撤任據云爲言官奏劾其查辦事件一爲南園行刼尼庵案故中丞委派幹員密傳尼姑及隣居人等細詢當時被刼情形頗極詳愼想爲據實覆奏計也○紫陽書院官課撫藩臬三憲輪考每月以初三日爲定期出案每在一月之内惟衛中丞閱卷最速出案有在初十日内者近許廉訪以刑牘繁多又經重犯越獄等情故九月撫課案已出而八月臬課案尚未發凡與課者望眼將穿矣○有甲乙兩姓各以財雄於鄉甲慷慨而乙隂譎有丙持祖遺田十畝零皆膏腴也經中售與甲議價每畝十四元尚未成交乙偵知之潛使人說丙增其值每畝半元丙初允之繼知爲乙所使平日惡乙所爲寍賤其值而仍絶賣於甲甲知乙有增價事亦如乙之數付之丙推讓再四遂議以所餘五員邀中保隣里雇小舟至蘇聽劇且設席於泰來舘以盡一日之歡乙知其事亦挈其子駕舟至蘇聽劇意將酒後尋釁詎登岸時跳板摇動乙憤氣未平舉步略疾竟失足落水幸卽救起借舟子衣被臥於船中其子因感冒風寒陡發寒熱遂撏興而歸○上海老德記開設分店在養育巷租定房屋現　工匠裝飾想不日卽可擇吉開張從此購西藥老可省信局轉寄之勞矣○西華鄉華某開荳腐店結髮生子甲繼妻張氏生子乙張岳小康常得浸潤華某遂開設肉舖並貸子母錢不十年累積千金華死張氏繼理其業張慮乙愚懦日後必爲甲所侵侮潛以所積貲寄存其兄張舅疾病故甲欲分折財産控其弟乙乙在縣堂上供明存張處邑尊提張詢確責張二百板斷令歸欵具結了案嗣張以旣被刑責志在乾没復怨乙　之牽累也以他事控乙遊蕩縣提乙審明收入化莠堂今夏乙病由堂搬出死於某差役家乙妻殮而不釘盖使人扛柩至張家張自毁其簷屋將以打搶控諸官乙妻之村人咸不平焉復率衆至張家毁其屋張現挈眷避居親串家兩家互訟諸縣此案未知何日了也 
[竊案類誌]  
　　京師崇文門内蔴線胡同某甲於上月娶妻妝奩服飾雖不甚豐然亦可稱小有不料初四夜三更有賊踰垣入室甲母驚覺方欲聲喊一賊手持木棍當頭一擊甲母卽昏不知人甲夫婦見賊入室持刀相向戰慄殊甚聽其翻箱倒篋迨賊黨得贓散去方始呼喊將母扶起移時方甦頭顱業已墳起幸傷不重或無他虞檢視衣物蕩然無存急報勘騐飭差跴緝聞己獲賊一名云○崇文門内賣羊胡同天和油酒店初二夜被賊撬門入室盜去衣包二個現錢若干並有二百兩銀票一紙該店人手不多且皆睡熟及次晨方知被竊查該銀票係東四牌樓漂茂永票莊之票卽報該庄掛失賊得此票如獲石田耳○車子營有李某者其婦歸寗李卽鎖門出外及暮歸家雙扉虚掩疑妻巳返遽問之内無應者秉燭視之衣服衾褥早已空諸所有不知何時被竊也噫何盜賊之多歟 
[勘設電線續聞]  
　　總辦蘇浙閩粤勘設電線事宜鹽運使銜直隷候補知府佘澂甫太守於八月二十四日督率委員吳世清都司葉學文巡檢洋教習霍洛師繙譯李榮光等並粤省照料委員周家瑜大令由汕頭進勘潮惠廣各屬九月初四日抵惠州府晤商楊子和太守陸路提督蔡綬亭軍門卽復前進沿途提鎭道府均派委員兵勇護送地方官亦各照料周妥一路民情靜謐初十日午刻抵廣州省城謁見督撫兩司各憲四省線路叚落汎地巡兵一律勘辦完竣佘太守又奉李傅相加札總辦粤閩工程一面調齊華洋員匠工勇人等卽在廣州前路開工仍復由粤入閩與後路王錦堂副戎電線相接云 
[造橋興工]  
　　前報鐵路大橋擬欲重造一節兹悉昨日已經興工行人車馬當由别處來往矣 
[西人賽船]  
　　寓滬西人除賽馬賽力外例有賽船之舉昨午十二點半鐘移船共賽但見澄波似鏡打漿如飛第一次兩船一係法兵船所賽一係美兵船所賽美兵船勝獲賞洋十五元第二次長船兩隻每船八人一係蘇格蘭人所賽一係英國人所賽蘇格蘭人勝每人獲賞銀杯一係本埠西商所贈第三次賽兩船每船一人勝者獲賞一銀杯係一西商所贈第四次賽兩船每船五人第五次賽三船亦每船五人兩次併賞得印王來滬時所贈銀杯五隻每人各得一杯第六次賽兩船每船一人勝者得一銀杯亦係一西商所贈第七次兩船每船四人勝者獲一銀杯係觀客所贈第八次兩船每船二人勝者每人得一銀杯係本埠各銀行所贈中西士女夾岸縱觀大王廟迤西一帶尤爲擁擠迨乎錦標奪得桂檝歸來則夕陽已西墜矣 
[少婦逃亡]  
　　法租界西馬路寍波會舘後面擺有熟山芋攤前日傍晚時忽來一少婦布裙荆釵固是鄉村妝束行至攤邊求食謂自早至暮粒米勺水未曾下咽擺攤者憐之給以山芋意其卽去逾時收攤回家不料少婦躡蹤而至擺攤者大駭卽報明八仙橋捕房適逢陳斌甫　事值班詳細詰間據少婦稱姓沈家居小木橋父母均殁十四歳時許字龍華鎭鄉人李姓爲養媳現已合無奈姑極凶悍如紡紗等事稍不如意鞭撻立至不得己而逃出云云當經捕解送大自鳴鐘捕房昨晨經皮捕頭研訊見該婦面目及兩手盡已浮腫詰其何病答稱日夜操作撻責所致身上亦有傷痕及檢其身畔見内襯尼衣一件并有血跡詰其此衣何來據稱逃至斜橋北首錢家菴内主尼見我身冷給與我者旋被人通信家中將我逼回復加鞭責以致鼻口血出捕頭問畢將情轉告翁太守重爲傳詰供訴如前太守着暫管押於今日公堂核斷或謂少婦不堪鞭撻之苦逃亡在外則其姑之悍虐爲何如耶兩次出外而姑不稍悔夫不追尋枵腹終朝棲身無地誦李空同棄婦詞能不爲之惻然 
[屍妻攔騐]  
　　昨報列船户病斃一則經三圖地保石友祥報縣後屍妻莊金氏帶同兩男兩女守候屍　塲欲求免騐黎邑尊於昨日三點餘鐘帶同刑件書役人等親臨相騐先傳該地保石友祥詰問地保禀訴前情原差亦申訴莊金氏欲求免騐邑尊卽傳莊金氏到案據稱年三十三歳青浦縣人丈夫莊阿發年三十歳求請免騐并欲備棺自殮邑尊俯如所請着卽當塲具結附卷莊金氏又稱家無餘資依船爲活今夫死祗遺四兒實難度日且船尚被扣留乞予照會將船給還邑尊亦准予照會又據金阿榮之父到案稱兒子有病現在醫院叩求照會釋放黎邑尊亦着候示云 
[吞烟送院]  
　　八仙橋相近有挑餛飩擔之某甲其妻與彈棉花之陳阿龍有私甲欲捉奸而未得其隙昨日十一點鐘阿龍與甲婦並坐被甲撞見致相扭毆經人勸散後阿龍與甲妻各購阿芙蓉膏欲圖畢命甲妻正欲吞烟被甲瞥見奪下而阿龍已將烟吞入卽經送往仁濟醫院救治云 
[小兒落水]  
　　昨午後三點鐘時有年約十齡之小兒在新橋河濵遊戲後面適有法西捕追一乞丐手中高擎木棍該小兒誤爲擊己大驚失足落河其頭適觸於石以致鮮血直流該西捕卽倩人將兒抱起至捕房禀明皮捕頭着念二號華捕送往仁濟醫舘敷治據云傷不在要處尚可無碍云 
[漆匠跌傷]  
　　前日有漆匠華人某在二擺渡某洋行修飾房屋正在高梯工作之際突有馬車駛過將梯帶倒該匠從高墜下以致受傷隨卽送往醫院療治未謂　能無恙否也 
[英界公堂瑣案]  
　　前報沈保三薙頭店因隣居之李和尚同行嫉妒起見唆使朱洪山等人詐勒一案昨由巡捕房解到李和尚訊不承 
 
 

Page 4

 
 
認陳太守會同賈副領事以朱等平空滋擾顯有主唆之人遂斷將李和尚責懲押至年終開釋其餘朱洪山等均候過堂分别實釋尚有厚興押店指出押贓之王小弟被包探夥搜贓之案昨日亦經覆審因失主仍須追查所少金練是以仍未定斷又有開剃頭店之王炳文昨據伊妻王黄氏設案聲稱伊因房東追索房租伊夫時常走避累伊不能回答與夫理論反被店夥張廣夫帮同吊打陳太守以其供詞支離再三盤詰始知實因伊夫捉姦起衅惟姦夫未獲因不准理而吊打固屬情眞因將事不干己之張廣夫押七天完結再有巡捕解送失路之男孩據稱姓錢名阿更年祗九歳係本縣人並稱家有父母惟不能指出住址因暫交官媒候查云 
[賑捐愈病確據]  
　　王萃元字子儼上海人世居西門外離城二十四里新橋前於光緒六年庚辰五月十四日長孫臨詒生而新婦産後發痧疹兼之肝疾大作勢已垂危因發願助山西賑捐洋十元旋卽服藥見效諸恙悉平兹於九月十七晚七點鐘新婦肝疾又大作其危險情形無異於庚辰五月因發願將中秋節倪生所送之修金洋四元助直隷山東賑捐維時已在昏夜送信者須俟天明動身誰知洋信纔封好而病勢已見漸平至明日延醫調治病卽霍然神明之靈顯如此懇貴館據情刊布伏願四方仁人君子早發慈悲雖誠心爲善者初無望報之心而感應之機要自捷於影響也萃元謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[接錄上海陳家木橋金州礦務局内直隷山東賑捐公所經收九月廿四日第十八次賑捐清單]  
　　昇茂交來輪船桶捐英洋六十五員内銅洋一員又爐坯洋九員又錢十五千四百零三文四開十五個八開六個王餘九四員雲林黄氏祈子病愈十員自媿力不從心人求保合家平安一員自媿力不從心人爲妻胥氏完灶君善書愿一員曹揆一錢四百文雨花間溪一員高夀記七百文朱厚齋嘉會諸各二百文怡怡　陳紅雪居士各一百文梁溪黄荷生求母病全愈合家平安二員關科仝人五十員　居亭爲姪求病速愈十員致遠堂潘三十六員戚蔚甫迎山書屋起居山舘三户各十員燕喜堂姚八員潘舜儀秦明軒潘繡章三户各四員金雅巢朱鳳岐各二員王貫齋吳秉彝徐允升無名氏張有釣　月槎陳兆霖七户各一員力不足者三員以上十八户由阜康莊交來共洋一百員 
[二洋涇橋怡順昌二馬路祥順公謙祥益瑞林祥代收第四十三次清單]  
　　同裕盛號二十員馬庚西翁十員醉經樓主默求病愈人十員福建隱名氏爲母生辰求夀助規元十兩○衆補氏洋四十員無名氏十員願心氏二　不留名二員以上四户由恆福號胡紹庭翁經募來○厦門未母病全愈十員九齡童子花成章預分明歳懸弧之費五元徐門虞氏求手痛病速愈十員王少記求病愈二員王少記保平安二員爲子病愈完願移繳二元益記洋貨號經手代范侍庭移資冥福一百三十七員山東募賑滬局同人公啓 
[九月二十四日代收順天山東賑捐第八十二次清單]  
　　木石居士酬愿指捐直順規銀五百兩又指捐山東酬愿洋四十二元惜隂書屋爲貿冥福三十元黎敦善堂五員撫崇我黄氏由福生泰莊來四員慈水徐傳芳病愈完願四元有心無力人一元蕭區氏一元○嘉蔭堂王　平紋銀六兩黎存養堂十員黄勉　六員讀莪草廬爐坯洋四員無名氏石麓山房允昌寳墨堂篤記大有堂六户各爐坯洋一員以上十户由九江同源和茶棧李耐三經募第四次寄益記茶棧交來○餘姚翁巳蘭先生書潤助本籍廿三日代收洋一員四開二個八開二個錢八十六文合併聲明[  上海北市盆湯弄絲業會舘主施少欽謹啓]  
[蘇電局直隷山東沙洲賑捐公所九月十八十九日清單]  
　　横俓葉仁周夀筵移賑一百元謹身室沈指東賑一百圓王敏翁募願安子分指直東六十圓嘉興周少逸來一千三百廿一號東山小隱二十圓又來一千三百廿六號六户十二員秋記四百元厚德堂帥免墳丁　修一元光裕堂成二圓懷德堂張二千文陸雲記三圓汪傎修一圓江右無名氏爲室人孫氏求病瘞保夀二員謝應籌二十員魏正裕九元江蘇宦遊人痢愈完願足對開一個王山輝募費張記一百十文又募張味餘三百三十文又募吳濟植一圓○以上十八日衣册章六官二員衣册求父腰酸速愈子一元山隂錢世豫求母病全愈十元午道人求子病愈十元潘仲翁交來如意册十二批四十八員寳紋一兩七錢錢一千九百四十文金匱學可園募强步洲手四户六元九十文 
[上海官銀號浙紹恊賑收解公所九月廿一至廿五經收第五單]  
　　盤記棧經募洋五百員何根生爲先世姨母求冥福祈早超昇自身消過脱災病體速愈捐洋一百員愼亨莊捐洋二十員蛟川餘生氏祈闔家平安捐洋十員德泰繭綢庄交來裁柳書屋捐洋三員○以上共收洋六百三十三員 
[九月二十五日代收順天山東賑捐第八十三次清單]  
　　吳秀桂祈保身體康健捐洋二十　俊逸氏捐洋十員漢鎭慈蔭子捐洋六員素心子張爲孫病危許願全痊捐洋三員常昭鹽公堂無名氏由全盛局交來捐洋一員恆德昌捐洋一員八秩方夀婦捐洋一員福源祥華耕山合捐足對開洋一員魏春山捐錢三百文李耕山捐錢三百文王乃貴捐錢六百文周恆甫捐錢一百文袁志全捐錢一百文張義高捐錢一百文多病人祈保諸恙速　由嘉興陳寄恊興信　交來捐洋四員售棉花　件舊棉襖三件舊棉　襖三件舊棉女背心兩件○蘇州有心無力人捐來典票六張精圓勒扣新光珠精圓新光珠嵌　珠花寳石翡翠　管時辰裱孫云取　時有一年餘頭盡數助賑來友說至再四其志堅甚故代收○又來浙杭善士交來金裱典票一張亦代收俟估者再行登報○餘姚翁巳蘭先生書　助賑本藉二十四日　收洋一員四開　三員合併聲明[  上海北市益湯業會舘主施少謹啓]  
[接錄上海陳家木橋金州務局内直隷山東賑捐公所經收九月廿五日第十八次賑捐清單]  
　　第七號清江　如居士錢念四千文第八號清江賈秋池錢八千文第九號清江紫虚道人錢八千文第十號劉大年英洋十圓第十一號和羹道人英洋十圓第十二號姑蘇了願子二十寳銀三十兩第十三　沐　　錢家集後泰興銀三十兩謙泰坊源豐恆號二户銀各十兩青芝堂銀三兩永益號八元義記號六元戴巨卿公泰號乾泰豐號永昌號永成號義茂號六户各五元益元號方投之　　　號三户各四元裕盛合號恆記號程景文同發號恆茂復順號六户各三圓廣陸號二圓義興號益美號興泰號義和號吳德章復昇號恆泰號七户各一　清江德春號又永椿號又謙裕號馬鎔經堂四户各錢五千號永順裕號錢四千方元通號錢三千三百文孫　珂錢二千文以上清江德春錢莊經募由電報局共交來規銀一百八十九兩三錢六分八厘　英洋二十圓○樹德堂孫英洋二百圓○何景元偕男文斡洋十五圓新安吳吉章一圓珠記王一圓　溪錢蘭舫對　一個自　罰　規錢三兩平袖心氏規銀念一兩四錢○以上廿一日至廿五日止第十八單共收規銀三百十兩七錢九分八厘又錢四十八千五百七十五文以一五記圓三十二兩三錢八分三又洋二千零九十二兩扯七三四計元一千五百三十五兩五錢二分八厘銅洋五圓燁合元七錢五分爐坯洋五十一圓洋合元三十兩零六錢日本洋一圓六錢六分合規元一千九百十兩零七錢一分九厘○付解棉衣規元六百兩零零三分又洋五百十六圓一角七三四計元三百七十八兩八錢一分七四内代縣　局做棉衣洋一百一十圓 
 
 

Page 11

 
 
[接錄湘隂黄曉墀逢昶東瀛竹枝詞]  
　　南北通衢大甲溪洪濤巨浪湧前隄行人到此愁無奈唤救聲聲共鳥啼大甲多山隂霾瘴雨終歳不故山水奔流行人不敢經過有時晴霽忽雨進退維谷葬　魚腹者多矣岑宫保鑄鐵　　築隄防行人歌頌今又衝倒非愚公復起神禹　生無濟也○巖疆猶見古衣冠獨往麓山白骨寒有蘖難逃歸去後請公入甕便抛棺閩中風俗人死埋葬後必檢骨　甕罈富　用石灰　磚封於土而貧者卽　瓦罋置　山中若　如是其心不安無願對親友然仕宦秉禮之　則不聞有此若鄉間愚民雖疉經地方官出示嚴禁習　移人今猶如故○家貧殮葬更寒心小屋如舟構竹林無數枯骸皆入内泉臺風雨夜沈沈○中元殽果列層臺夜夜燈花繞市開鴨作高山　作塔人人競說附孤　臺證中元家家燈　輝煌並結綵燈多至千萬笙歌鼓舞夜夜遊街名曰故　燈豬羊鷄鴨砌成山塔百盤果品海菜羅列高臺無賴之徒爭相奪食名曰搶孤搶時雖有地方官率弁勇　督猶不免傷　鄉减用費　十　萬令○莫道僧無父子親無曾舊好詰朱陳禪林花放桃千　根葉　來一色新僧家　變不獨臺　閩中多有之○鳴音　　苦難通翻笑唐人臺人呼内地人爲唐山郎話不同欲問前經　處是但憑指畫辨西東○生番何獨愛骷髏　暮　村動客　手執　標　佩劍殺人　負奪人頭○攜首　來落照　番王有女配爲妻　將何物增　寵雉尾雙雙揷鬢齊○獨憐血刃尚流紅手舉頭顱作碧筩　酒灌　者口中以瓦樽承接和血暢飮有酒盈樽招客飮銜杯爭誰助　雄○甡甡忽訝遍山村又取枯髏飮一樽一見山守有鹿取枯髏灌酒酣醉以捕之　聞說醉人先得鹿皆攜斗　祝靈魂衆番羅拜稱賀○報道空空打獵回便抛枯首　塵埃百端辱詈並以糞尿汚之不知無限泉臺憾且囑癡魂莫再來○防番無奈换番何以物易物名曰换番番首出山换番名曰番割持戟殺人引誘多不有奸徒貪貨殖問誰能與製長戈○異類猶能感至仁有臺無物不登春同遊化日光天下何獨生人欲敢人有海舟將之日本行至鷄籠山後無風爲東流所牽抵一山得暫息舟中七十五人皆莫知其所有四人登岸探路見異類疾　攫一人共噉之三人逃走　一人於莽中與之語係泉州人攜之登舟具道妖物噉人狀莽中人曰此非妖物卽生番之别種　蛇首獰狰能飛行然所越不過尋丈前數日余舟至同侣遭噉惟余獨存問其故舉項間一物曰彼畏此不敢近耳衆視之則雄黄也皆曰吾輩生矣出其簏有雄黄百餘斤因各把握少頃蛇首數百飛躍而盡將近船皆伏地不敢仰視久之逡巡而退迨後水轉西流舟回厦　泉人得歸故里○赤身幾莫辨豚魚猶見蛾眉月下舒荳䓻梢頭屈露冷護花有布尺無餘番女美色尚多眠雲宿露　布遮羞殊爲可惜○同心蕊綻並頭蓮點點波紋欲鬥妍番女配合　頭面刺紋爲記樹下誰題鸞鳳字惟將一齒締良緣番皆倚樹爲巢男女配合女拔一齒授男以示信從○莫道番非太古民羞顔　自率天眞夭桃不與桑中亂粉蝶偷香恨煞人○漁郎宛載木　艭一曲歌聲度隔江月夜不知誰盪槳熟番有女話蓬窗生番歸化曰熟番番女多以取魚爲業○唱罷漁歌覓翦刀輕裁番布白如旄漫疑花樣新宫錦莫與香羅價並高熟番以樹皮爲布輕似香羅豪貴爭　○熟番相顧謂生番何弗同沾雨露恩聞道戍樓兵不解低頭欲語復聲吞○歌傳碑口語思岑頑石猶知衆母心天許巉巉頭共點雲邊何復憩棠隂岑宫保修城開路設法招撫生番向慕惜移節滇南○台城鬱鬱水迢迢滿目蚨飛海上橋畢竟有錢歸不得千金都付客中消台歌云台灣錢台灣洒台灣不洒不得過海内地人紛紛渡台獲利者多矣究竟空空妙手非憫死往卽悲淪落童謡有是天實爲之可慨也夫○春帆帶雨轉山隈柳絮飛時破浪來歸路忽逢葭琯動竹枝唱遍海中臺 
 
 

Page 12

 
 
[光緒九年九月十六日京報全錄]  
　　宫門抄○上諭兩道錄前○雲督岑等奏竊查明覆陳摺○尚書彭奏請飭查給與奉祀生片○又奏换　關防開用日期片○陜督譚奉總兵病請給假片○閩督何奏請飭部暫停知縣銓選片○浙撫劉奏請旌表片○又奏辦理塘工情形片○又奏委署臬司片○大臣載奏因病請開去差使摺子○九月十六日禮部宗人府欽天監廂紅旂值日無引見嵩山等蘆溝橋演放砲位覆命○珠爾遜保奏請關缺召　軍機○○降一級留任雲貴總督臣岑毓英降三級調用雲南巡撫臣杜瑞　跪奏爲遵旨查明各案出力人員勞績分晣年月日期繕具清單恭摺覆陳仰祈聖鑒車竊臣等並遵旨將各案出力員弁紳團擇尢練奬奉旨該部議奏欽此經吏部核議應將所保各案員紳分晰出力年月日期並何案勞績詳細查明覆奏到日再行照章分别後辦等因具奏奉旨依議欽此抄錄原奏咨行到慎當卽行局查辦去後兹據雲南善後局司道詳稱滇省遭亂最久各處伏莽尚多地險俱堅性尤兇悍　如光緒五年十二月内永昌股匪龍保叚　等黨與數白竄入保山縣屬姚關地方旋分擾滿縹黄泥塘等處兇燄披猖把總宋德隆及團紳練丁人等先後陣亡多名迭經各員紳督勇力戰晝夜窮追始將該匪等全股殄除毁其老巢得免後患又光緒七年八月内昭通首匪卯招詳等乘間竊發勾黨千餘分路襲撲郡城已有數十人混入城内中軍遊擊張宗文登　陣亡弁兵傷殞多名郡城誠爲危險該員紳等拚命擊剽立時撲滅城池得以無虞餘匪摉捕殆盡此外雲州趙州耿馬通海東川巧家臨安廣西麗江鶴慶騰越等處各股匪亦皆先後蕩平以上各属均係著名巨　黨與衆多或一案而關槩　邑或一案而兼辦徽處往來追勦迭者勤勞兹奉飭查理合將始終在事尤爲出力各員分年分案開具清單詳請具奏前來臣等伏查滇省地方界連川黔山深菁密奸宄最易　蹤加以瘴癘甚大勦辦更難自光緒五年以來匪徒　動十有餘起若辦理稍緩　患不可勝言本賴國家威福將士用命卒能擒渠歸穴綏靖邊陲各案出力日期先後不同然均係破壘攻堅斬馘首要　無仰懇天恩俯念窮邊員弁冒險冲鋒實屬異常奮勉不無微勞賞准飭部仍照原保核奬以昭激勸之處出自逾恪鴻慈所有查明各案出力人員勞績分晣年月日期各緣由理合臠具清單恭呈御覽伏乞皇太后皇上聖鑒訓示以上各案均係　力在先前次彚傑亦在本年六月部定新章以前合併陳明謹奏車機大臣奉旨該部議奉單三件併發欽此○○彭玉麟片再臣往來治兵江上過江西之九江府德化縣廬山之麓有先賢宋臣周惇頤之墓歴代雖經修理兵燹已多頽塌前賜諡忠節巡撫銜羅澤南駐兵九江時又經重修然當軍務孔急之時未能大爲修整上年臣巡閱長江至江西湖口與鎭臣提督銜丁義方言　集資鳩工督修堅固堂皇頗稱大賢塚墓氣象壘石爲壙甃磚爲垣立豐　坊表建守塚廬舍培植松柏今年夏工竣六月初四日臣過九江率丁義方並九江鎭道以下公同致榮惟聞該先賢裔孫住湖南道州本籍及九江德化縣墓旁皆爲奉祀生今墓所後裔並無奉祀生實爲缺典又每年春秋祭祀地方正印官並不躬親和崇苟且草率虚應故事以致墻垣頽壞墓道荒蕪殊不稱朝廷崇儒重道之意且無以興士民高山景行之思理應請旨飭下江西巡撫查明向有奉祀生與否　無奉祀生應請勅部查照先賢祠墓之例給與守墓奉祀生一名以昭我國家崇祀先賢之盛　謹　片陳明伏乞聖鑒謹奏軍機大臣奉旨着禮部查明辦理欽此○○彭玉麟片再臣奉令巡閱長江曾奏明刊刻本質關防其文曰欽差巡閱長江前兵部右侍郎關防並用清漢文合璧今蒙聖恩摧用兵部尚書未便仍用前次關防現今另刊一顆文曰欽差巡閱長江兵部尚書關防以昭鄭重而資信守業於四月二十六日開用所有舊刻關防卽於是日銷燬此次摺封卽用此關防附片陳明伏乞聖鑒謹奏軍機大臣奉旨知道了欽此○○譚鍾麟片再臣據前西寍鎭何作霖禀稱奉准部咨行知光緒九年四月初一日内閣奉上諭甘肅西寍鎭總兵何作霖着開缺送部引見欽此等因遵於本年六月初六日將鎭篆交卸本擬尅期起程請咨北上　意感冒風寒觸發舊傷以致痰喘時作左手足麻木不仁雖延醫調治稍就痊可但受傷太重出而過多體弱初復之軀誠恐長途奔馳時愈時發懇請賞假兩个月盡心調治一俟病體復元卽便請咨入都等情前來臣覆查屬質合無仰懇天恩俯准給假赶爲調理速痊後再行給咨赴部引見除咨兵部查照外理合附片陳明伏乞聖鑒訓示謹奏車機大臣奉旨着照所請兵部知道欽此○○何璟等片再興化府屬之莆田縣幅𢄙遼闊俗悍訟煩課賦中於通省與前定選缺時情形廻不相同臣兆棟抵省後與臣璟查看情形卽擬量爲更攺祗以員缺有人徐圖措置現在正任莆田縣知縣時永新於大田縣署任内丁憂照章缺應歸選惟新選人員人地生疎難期勝任臣等悉心商搉亟宜趁此員缺無人之際奏明攺爲調缺由外認眞揀補庶幾得人而治除咨部查照並徼藩臬兩司妥議籌辦另詳請奏外應请月旨勅部將莆田縣缺暫停銓選以免日後留省另補多一周折臣等謹附片陳明伏乞聖鑒謹奏軍機大臣奉旨吏部議奉欽此○○劉秉璋片再據浙江候補道桑樹勳舉稱同鄉江蘇吳縣巳故孝婦葛吳氏係現任按察使經歴葛庸錫之祖母監牛吳劍雲之女年十九　葛焕斗爲室其姑韓氏病痢且將不起氏割臂肉和藥以進姑病遂痊延齡十稔而殁氏卒於嘉慶二十二年時年七十七歳又顧葛氏係葛庸錫之女光緒三年庸錫病劇氏在室未嫁割臂肉煎湯以進父病亦痊後適同縣候選道願曾夀之子亮基爲室年餘病殁時年二十四歳又巳故節婦盛黄氏盛　保之妻現任浙江象山縣竹山巡檢盛朝　之族嫂夫故時年二十八歳撫孤成立光緒年病殁時年六十五歳　守節三十八年又現存節婦徐汪氏族表孝子汪正長女適元和縣庠生徐紹乾爲室夫故時年二十三歳撫夫弟次子爲嗣食貧守志現年四十六歳計守節二十四年該職等居同　辟見聞較眞備具事實册結禀懇奏請旌表前來　查孝婦葛吳氏顧葛氏節婦　黄氏徐汪氏等四口或孝思彌篤誠格蒼穹或節操無虧貞同金石聿修閫範宜沐綸音合無仰懇天恩俯准勅部照例旌表以縫風化除册結各部外謹曾同閩浙總督臣何璟浙江學政臣祁出長附片陳請伏乞聖鑒訓示謹奏軍機大臣奉旨着准其旌表禮部知道欽此○○劉秉璋片再杭州府属仁和海寍境内三防魚鱗石塘前巳修築完竣塘外均有柴　掃工盤頭裹頭以衛根脚惟係柴木工程潮汐往來最易　損終歳修理殆無虚日額設歳修銀二十餘萬兩從前尚有節省全塘告竣後統屬歳修辦理用欵以卽加多本年春夏兩季潮勢和平間有坍卸未出險工乃七月初二日夜間起至初五日止數晝夜狂風大雨又值朔汛潮旺水乘風力異常洶猛海水漫過石塘致將各防盤頭柴壩　工担水捲擄潑損甚多間有坍卸至底者亟應及時修築以存石塘惟籌費固巳爲難購簪亦非易事當飭杭防道豐紳　帶同塘工局提調候補知府童光澤　詣各塘同請廳備逐一履勘　其尤爲緊要者先行確估興辦其限内之工照章内經辦之員自行賠修限外各工次第撥欵興修統歸歳修案内核實報銷不准自濫然較八年分所用歳修約計必有加增北實潮汛與工程兩相維繫年有不同之情形也除督飭妥籌辦理務期工歸實在費不虚糜外謹將風潮潑損塘工辦理情形附片陳明伏乞聖鑒勅部查照施行謹奏軍機大臣奉旨該部知道欽此○○劉秉璋片再浙江按察使陳寳箴欽奉諭旨降三級調用新授臬司劉盛藻到浙尚需時日所有臬司員缺應　委員署理以專責成查有杭嘉湖道豐紳泰精細明練堪以委署遞遺杭嘉湖道員缺查有候補班前補用道余本愚老成練倖堪以委署除分檄飭遵外謹會同閩浙總督臣何璟附片具奏伏乞聖鑒謹奏軍機大臣奉旨知道了欽此○○奴才載燦跪奏爲因病未能速痊叩懇天恩再爲賞假調理事奴才前因感受風寒引發喘嗽不止行動艱難屢次仰蒙天恩賞假兩月有餘現在假期已滿病勢仍未見痊據醫云症係心肺不足氣血兩虧朝夕未可就痊伏思奴才世受國恩涓埃未報寢饋難安今又因病纒綿未能速痊五中焦灼再四思維萬不得巳惟有仰懇皇太后聖主恩施准將奴才差使開去停領俸祿俾奴才得以安心調理况奴才年未六旬自揣精力尚未甚衰倘能仰托洪福殘軀頓起必當趨詣闕廷求賞差使以期圖報高厚鴻慈於萬一所有奴才因病未能速痊懇請開去差使停領俸祿緣由是否有當伏乞皇太后皇上聖鑒謹恭摺具奏請旨奉旨巳錄 
 
