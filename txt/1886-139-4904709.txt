# 1886 - 139 - 4904709

 

Page 1

 
 
[丙戌科會墨出售] [  申報舘主人啓]  
　　本屆丙戌科會試揭曉後本舘除先後將電傳題名録登報外並託都中友人將官板題名録并會墨迅速馳寄其官板題名録已列入十九日報中所有會墨亦卽付工晝夜赶緊排印仍將題名録列於首幅訂作一本刻已將次工竣定於本月二十四日出售白紙每部收回工本洋八分正想諸君富無不爭先快覩矣售處仍照曩例先此布聞 
[七十六號畵報出售] [  申報舘主人啓]  
　　英國自利惠波至北根海地方向有河道名没爾水該處生意日旺一日河面船隻往來時有壅滯之患入設法於該河之底另闢蹊徑架砌鐵路俾　火車英人於成功之後繪入西國報四處傳觀以彰奇異本齋因亦按照摹下以供衆覽其畫報之末仍附淞隐漫録圖説一則准於十六日出　 
[論鐵算盤雅術]  
　　嗟乎世風不古奇幻多端靖晝攫金黄昏胠篋戰國時所稱雞鳴狗盜今幾無日無之而其至幻至奇者莫如鐵算盤人家財物雖嚴扃密鎖同居親信或未周知若輩到門猶如熟識一經作法恍若取懷而予拒之無可拒里防之不勝防也大盜不操矛弧其謂此乎昨得宜昌雜録日前有逃荒者約二三十人到直各鋪曾有被竊者近聞已在省垣拿獲正法東湖縣出有告示云奉憲札諭前有用術迷竊之陳義香陳乾楚訊明就地取决尙有蘄州人梅連姑在逃未獲梅係首犯恐在他處傳徒肆竊勿得被其所誘其已被誘之人如能出首改悔准子自新其老賊鐵算盤輩已在新隄牌州省城迭次竊得銀錢衣物其在逃未獲者仰各縣文武官員一體緝獲到案照辦夫此等邪術不知始自何時流毒至今遞相祖述卽地方官風行雷厲終不能絶其根株其溷跡巿廛也非無衣服鮮華形神舒暢或三或五大約似充營勇者爲多否則成羣結隊男女老少肩負担而背負孩自稱某處灾荒吾徒皆孑遺耳欲試其技必先乞其家水火二事乎持烟管求此星星孰料其卽爲生財地步又或哀呼口渴若茶若水一滴入喉而其家之不動尊早已不翼而飛無從究詰爲有謂以木棉布大小幾方包裹金銀則彼不得算清其術不騐有謂以字紙曁秘戲圖曁官印舊封爲之包護可免爲所算諸法皆一一試過洵不誣也余本清寒未嘗身逄其事所耳聞而目見者則有兩端松江之北九峰環列其第四峯曰辰山又曰神鼉則以形似名山有道院兵燮後重建數楹未能遽復舊觀住持某羽士略有蓄積一日來男女各一人徘徊殿庭間忽偃臥拜蠹忽踞坐户檻院中素具香盤茶盞以供賓客清游旁一老香工垂頭閉目任二人之吸烟啜茗了不關懷約炊許時相率下山去住持適有事在外薄暮歸叩其室門扃如故也入其房鍵鐍依然也偶啓其笥則平時所銖積寸累者悉同羽化銀杯矣爲數不過二百金而回患儲偫之難能不書空咄咄哉青浦黄雀竟著名有徐姓者專其　數世矣日者時過午自往巿中購什物店中祇一母一女忽來兵勇模樣四五人欲買黄雀揣瘠肥計大小論價直之低昻櫃以内包之札之櫃以下數錢聲錚錚然壁隣一貨來其婦聞對面階石上同類一人曰得否衆應曰得遂携鳥扮長走不廳婦疑其偷雞也自畜數頭亟呼　　則皆至乃告鳥店母女亦云無所失及徐姓歸上樓審視篋已開矣其母所藏之番餅百數十元盡爲烏有輙懊恨欲死亦終無如之何且夫天下之爲猾賊爲羣盜者巧偷豪奪實繁有徒世上於今半是君良深感喟然猶可守望以制之重門以禦之禀官緝捕以懲之苟能寔力寔心尙不至釀成巨患間亦有慢願以誨者不過百中之一究屬咎由自取無足論焉獨此鐵算盤一術旣無一定行蹤又難當塲捉獲是男是女皆得傳授而試行之雖爲之峻法嚴刑有犯必懲其如有案難破乎抑又聞一種拐販幼孩　湖惯走每於糕餅果聞中暗置迷樂小兒誤食卽朦不知人隨之而去迨其蘇醒多方嚇制之噤不出聲任憑携往他鄉　窮究竟目下童稚之走失者層見疉出此較之鐵算盤尤爲可惡惜在上者耳目不能徧及徒有嚴懲之告示並無杜絶之良圖偶有一二破案者又復不肯重辦使若輩愈無忌憚焉噫 
[廣西述聞]  
　　香港西字報載有廣東西人來信云有美國牧師傳爾登寓居廣西桂平縣有一妻一妹一子其妹係行醫者故在該處設立教堂醫院近以中法劃界事竣欽使將回邑尊前往接差時值考試諸童雲集偶育欽使　站之兵丁數人至該教堂醫院内閒遊雖尙未滋事而宣囂　度並有毁壞物件者　童見之亦羣焉偕往因唆使兵丁閙事醫院中有老者三人在彼醫病遽爲衆人遷移出外積草而焚其院牧師急至縣署適官不在乃與幕友相商苦於弓兵等皆從邑尊外出無可設法牧師欲回所居則止之時孩牧師之妻子及妹均已逃出在水邊見一舟喚渡焉而衆人止不聽載正在爲難之際縣中幕友已派人尋到保護而去送之往粤時粤中諸牧師聞知其事請諸督憲　該牧師遭此大難途中衣食俱無請發一小輪船載衣食以迎卹之督憲尙未允許現聞該牧師等已前赴澳門不知將來作何了結按松江閙教堂一事迄今尙未停妥而廣西又出此事何考童之滋事者隨處皆如是耶 
[火油禍烈]  
　　俄國輪船名尼逹浪裝有火油三百墩由黑海口子名百戈地方開行甫行數里不知何故忽然炸裂船中上下計十三人血齊飛悉成虀粉滿海皆火漂流無際然則船中載此等貨物不綦險哉 
[尙未簽字]  
　　上海法字報云法國與高麗議立通商條約業已定妥惟因高麗所派大臣忽然不見是以尙未簽字法國欽差亦因此不能遽回中華也 
[閩垣隨筆]  
　　閩安一帶舊有海螣數千丈所以備水潦衛田疇法至美也邇來雨淋日炙漸就傾頽經駐紥北砲臺鍾紫雲鎮軍督率所部興修現已告竣紳耆感其德惠送羔酒匾額萬民衣傘晉絡繹於道○渡圭　某孀婦籍隷山東夫故無依曾撫他人子以爲後邇來家漸中落因將門首店面租與某甲開張婦有婢年踰二八姿致可人甲見而垂涎去冬託媒爲之説合婦首肯言定禮金二百四十千先送百千餘俟完姻時補足入春婦促甲迎娶十四挪東售　若登天婢知之憤曰若是竟以人爲貨也我雖下賤斷不令如吕不韋之居奇遂乗間到甲家明告其故洎婦知而往詢則已詩賡却扇春滿洞房矣婢誠黠矣哉 
[臺灣徵稅示言]  
　　臺灣改設行省所需經費甚多署臺灣道陳展堂觀察因詳請劉爵撫在南北各要津設局抽稅爵撫允之遂定於四月初一日開局顧臺灣向除洋藥茶葉獐腦三項外其餘各貨並不抽厘目今改立新章各行 
 
 

Page 2

 
 
號不免怨咨交作云所有示言照登於左欽命布政使銜署福建臺澎兵備道兼提督學政裴凌阿巴圖魯陳爲出示曉諭事案照欽奉諭旨全臺地方改設省經費浩繁不得不藉資羣力集少成多先經本道派委各員周諮博訪將臺地出口百貨先行估計成本格外從輕酌抽出口厘金詳批章程並列百貨抽收數目定於本年四月初一日開辦詳奉爵撫憲劉飭全臺稅厘總局核議章程抽收出口百貨厘金以齊餉需業經查照稅厘總局遵辦在案兹定於本年四月初一日起臺南北一律啓辦除催全臺稅厘總局告示頒到另行張貼外合先出示曉諭爲此示仰臺南各屬郊商軍民人等知悉嗣後凡有販運百貨出口務須查照章程呈報由該處局卡委員騐明完厘領單運行倘敢故違一經查覺定卽從嚴究罰决不姑寛其各凛遵毋違特示光緒十二年三月日 
[邦上官陽瑣記]  
　　運河西隄大工已竣曾爵帥檄委張屺堂觀宗前赴工所騐收觀察隨於十六日由袁浦馳抵高郵隄工總辦吴柏莊觀察適由省回揚聞信卽星夜前往聞俟收工後擬赴儀棧新調差次云○十四日淮南總局金光甫分轉由省回○十六日朱鹺尹錫齡解海分司餉來○前揚州營朱叅戎元松仙逝後于本月十八發引是日夘刻靈柩由叅署迤東至石衛街同北繞南北皮市出觀巷至東關大街出天寗門至天甯寺暫厝官紳執紼步送絡繹於途程尙齋都轉程雨亭太守又於大財神廟前支搭布棚設筵公祭各鋪户之路祭者亦更難數生榮死哀其叅戎之謂歟○本月十七日張屺堂觀察由邵伯一帶騐收隄工來揚登岸拜客翌日卽起椗前赴省垣同日徐州道叚觀察喆抵揚亦於次晨晋省聞觀　奉到曾爵帥排單飭令迅速來省不識有何要公也○十八日保甲局憲吴吉甫觀察履新任事闔郡官紳咸往道賀 
[東甌瑣誌]  
　　何某向業笓箕匠平素佞佛去冬遂在華葢山剗盡八千根煩惱絲儼然作蓮花座下弟子何素有瘵疾近因建造西方殿益以勞瘁於上月廿八日示寂一○善男子善女人以其來也有自去也有因羣以瓣香供奉是亦愚矣○雙門内七楓巷口林泰昌染坊夥某甲年約二十餘於上月三十日在西棚收布失足而踣各店夥赶緊往救業已腦漿迸出頃刻斃命良可慘也○前報載拐匪大頭龜等四人荷校　示一節兹聞該匪向在厦山販賣龜壳繼將某甲之二子拐至温郡賣在東門外福建船上及該船駛至厦山將兩孩轉售當被某甲查獲　其始末始悉實被大頭龜阿貴所拐旋至温郡將該匪等拿獲送縣究治惟其中有一瞎子供稱買孩多次今僅治以枷責示衆未免過輕○閩帮銅絲匠日前在大南門外天后宫設席演戯因演黄飛虎造反一齣闔座以爲不祥互相口角送將點戲之人遍體毆傷當卽抬縣請騐旋經閩帮司事洪某出爲理處不知如何了結 
[松江近事]  
　　　地名得勝港者在松江東門外五里許一黄浦口岸也居民某甲虐待叔父嘑蹴頻加事聞於官下之獄叔恐田之汚萊也具狀　使出甲不以爲恩反以爲怨竟濳置毒物於食中將斃叔而占其産忽大雨如注雷電交作霹靂一聲早已死於地下此本月十八日事也　華亭縣吴邑尊於本月十六日開徵上忙地丁錢粮立限十日内完納者酌減解費一百文婁縣張邑尊則示期二十二日開徵○日前有某姓家丁至縣署控稱家主何秉彛帶同小主人應試舟至城外時已曛黑遂下椗焉夜已半有賊至艙中竊去衣服覺而追赶至乾元南貨店門前賊卽不見而該店門尙未閉樓上牌骰聲丁丁然想必匪人在賭場匿跡云云邑尊准詞飭差查覆該店聞知謂其挾嫌誣控欲尋控者理論云 
[大風覆舟]  
　　月初有王都戎名乾盛者帶同眷屬丁僕共十餘人由漢口雇紅船一艘往江右投撫標候差舟過鄱陽湖之老爺廟地方西南風大作雪浪如山舟子方欲收帆進口船忽欹斜立時傾覆船中人俱占滅頂無一人起者同行之牛骨船一艘湘扁船一艘亦均沉没都戎之衣被簀箱漂流口邊經人撈起者不少又有人在姑塘地方撈起紅皮箱一口内有補褂朝珠金鐲等件惟不知都戎係何處人可有親人向龜水之濱收骸骨而賦招魂否 
[光緒十一年十月分甯波辨志文會評定六齋各學名次]  
　　漢學超等十名吴廷採蔡啓盛王廷鼎于鬯汪開祉張鴻桷王亨彦章廷獻吴壽萱胡玉庚特等十名胡玉縉王夢薇王亨兆金文樑任伯强范彭壽秦在鎔何宗鎬虞畊陳鳳藻○宋學超等十名吴廷採劉孝思張鴻桷黄維潮胡玉縉王亨彦范麟毛震范彭壽劉鑅特等十名胡玉庚李志華林鍾崙鄒宸笙沈重光姚文　王亨兆韓柳文秦在鎔楊引傳○史學兼掌故超等十名朱　甲范本禮陶景朱沈之幹孫鏘屠承恩鄒宸笙楊魯曾楊敏曾秦在鎔特等十名吴壽萱葛士濬范彭壽汪開祉張尚純秦錫田郭延周邦幹陳壽祺周保璋○天文兼算學超等八名方丙南盧雲鵬曹辛沈春元王存中方崇鈺王建勳葉廷楨特等八名余仰垕何宗鎬曹壬水之清董佑堂王瀛朱熙董祥麟○輿地學超等十名范本禮楊魯曾于鬯吴壽萱汪開祉陶承澍秦在鎔吴從庚孫貽榖王亨彦特等九名周保璋金文樑張鶴任伯强徐麟瑞陳卓人徐秀挺李志莘毛震○詞章學超等十名侯家度姚學鼐鄒宸笙顧大受盛鼎頤周以成張毓麟楊引傳陳鳳鏘盛鍾璆特等九名高乾蓴秦在田朱逢甲李鼎頤吴善逵張景衡方兆燊金庭蕚蔡清淇 
[營勇調防]  
　　駐劄滬南日暉港之兵勇兩營奉飭調赴吴淞於昨日黎明時起行經過租界蘇松太道湯小秋觀察先期照會名領事轉飭各捕房一體照料以免生事 
[觀馬戱記四]  
　　前晚車利尼馬戱第四次開演所演各劇無異從前而變化離奇尤屬不可思議座間團扇輕衫聲鬢影中西士女依然履舄駢闐并聞各埠之人附坐輪舟來觀其盛者如雲如水不絶於途昨晚更新奇奪目盡態極妍騁懷游目之餘又當以豪素爲之藻□矣 
[滬濱瑣事]  
　　英租界東八仙橋堍有五六歲之死孩服式形狀似係粤人巡街捕見之報明捕房立傳二圖地保轉報保安堂派司事騐得病斃屬實卽行備棺成殮發壇標記○英工部局董議將寳善街石路一帶賣物小攤驅逐一節現由羅太守與西官商酌允於下午六點鐘起准擺至晚十點鐘一律收除以免車馬碰撞昨晨由捕房包探陳阿九傳齊擺攤人至工部局候局董諭明章程違于議罰 
[執法不撓]  
　　本邑九畝地獅子弄某甲向作玉器生理作内徒夥等食指不下十數人其子以新正完姻近日忽怒一賣花嫗揮拳痛毆嫗身邊之錢悉數失去頭上所戴銀飾亦被毆失該嫗哭訴於巡防北局經委員金明府提訊屬實惡其凶横判責三百板荷校三月以示懲儆嗣有爲甲緩頰者明府執不允如金明府者可謂執法如山足以當除暴安良之目矣 
[願交兒子]  
　　張連紀命案昨已備細録登兹悉馬如林之父被押後倩人赴縣籲求交保情願交出如林莫邑尊已俯允所請矣 
[拆梢誆控]  
　　張永福設總巡局訴稱小的突遭金盤寳邀至縣西清泉饌茶肆糾黨訛錢馮刺史飭勇赴該樓拘到四人升座研訊張投案伸訴前因金供小的前曾出洋二十元憑媒娶醮婦周氏爲室至今春被張誘去向之理論經曹阿任俞阿二周阿二等出爲解觀令張給還財禮洋十二元當付四元其餘分交無着今晨邀同曹等向索張令赴清泉樓啜茗取洋不料反遭誣訴曹供亦相同俞周同供其時小的等適在樓上啜茶並不干涉刺史以金妻被張誘去果欲索還財禮宜央媒證調停何得逞蠻肇事遂判金曹各笞五百板枷號示衆俞周各笞四百板着卽交保 
[串竊宜懲]  
　　湖南人李正卿至英公堂稱向在福建俞統領所帶之楚軍桂管當勇現已裁撤乘輪來滬登岸購物遇案不相織之同鄉 
 
 

Page 3

 
 
人孫蘭亭乞借川資我給洋一元伊卽殷勤欵待又有一人至共商暫住客寓及至黎明孫呼我起身不料我所藏枕底洋十二元已歸烏有正欲查問孫之友人已先避匿只得將孫扭住旋被巡捕拿獲送案孫供曾在茶舘遇李蒙借川資洋一元及與同住客寓反要向我借洋三元我答以無力及天明起身李妄言失洋宜知李係逃勇開客寓之老嫗上堂稱孫先到我客寓住宿一宵後又同李及另一人於夜間三點鐘來共借二榻李孫同榻另一人獨榻寓資言俟天明照付及黎明孫喊我開門向索廛資李忽大聲言失銀洋另榻之人已先逃逸喧嘩間由捕拘孫我之寓資無着觀其情形李之失洋是真孫則歹人羅太守問李旣已裁撤如何尙穿號褂李答稱俟回里交褂太守謂爾旣順道來滬豈容登岸與人作伴致受其愚亦屬咎由自取今流落不能回里着將號褂脫下靜候遞解回籍李卽叩謝又向孫曰爾專作行騙串竊之事殊堪痛恨年候從嚴究追 
[不准賠修]  
　　五百十二號水巡西捕至英公堂稱有武特正小火輪船從吴淞駛進與范香月之華船碰撞致有損壞據小輪船上西人言預先呼讓華船置若罔聞須索賠修理銀四十兩爲特拘范送案西人密司得呵供與略同范香月供我船停泊在彼不料小輪船横駛下來與我船碰撞各有所損舟旣泊定如何可讓咎固在彼不在我羅太守商之易繙譯以范所供尙屬近理殊難迫令賠修姑飭范保釋易君然之 
[英界公堂瑣案]  
　　蕭阿土趙德林同稱我等皆是永泰駁船行之水手因裝同昌米石傍岸卸裝時有朱德桂吴德華之船爭行卸貨與論恃蠻被持竹篙打傷頭顱報捕拘案請爲騐傷未德利吴德華同供我等是寳泰船行亦因裝米同到碼頭被阻口角今求恩斷羅太守判朱德利吴德華各罰洋一元給蕭阿土趙德林養傷○德和洋行經收房租人張炳堂稱被康炳揚欠租洋一元半錢小寳錢忠林各欠洋一元向索不付禀請傳案照追康炳揚等同供房屋由前房東賣與德和行擬請减讓房租故未照付旣不願讓現備洋呈繳羅太守着各照給房票收租完結○陳王氏稱在洋行傭工家住虹口屢被鄭阿祥行竊交捕送案該竊又來縱火幸卽知覺扭獲請爲重辦羅太守隨判鄭阿祥笞二百板發捕房管押六月○包探顧阿六稱寳善街前有桂香亭東洋茶舘現已閉歇據傭八向我言有藍布包裏之小皮箱一只内藏文房四寳當時有人啜茗抛在檯下由東洋婦收存今將是箱送與傭人傭人不敢收領特來告我我爲此將箱呈案羅太守啓閲各件係鄉會試士子所失者姑暫存堂俟失主認領 
[注界公堂瑣案]  
　　法捕於上禮拜六夜半見有人掮小木箱在浦灘行走盤問支吾卽將箱及人拘入捕房捕頭研問其人稱不知箱内何物瑣匙在友人處捕頭因着暫押昨解公堂翁太守詰問之下據供我秦其門在太古行飛龍輪船上爲廚司箱内有銅帽七十九匣係友人從香港買來囑帶往山東每洋七元買二十小匣言畢於身畔取出鎖匙呈上太守着包探將箱開看果是銅帽共有八十小匣詰伊住何處初稱住船上後稱住南巿及詰伊箱從向處取來則從杉板船上陳阿可處携到飛龍船上詰伊陳阿可從何處販來答稱從野鷄火輪船載來太守着將秦暫押俟獲到陳阿可再辦○前報列法句探夥在海定船上獲到一人搜出質票十二張昨由捕房解案包探將票呈案並稱内有一張計當本三十餘千其餘五六元不等旋據曹本生供年十八歲江西人因叔父在甯波作南北貨生意故於去年冬間到甬今年三月底來滬叔父贈我洋十五元住大方棧太守問質票中何物最值錢面上掌頰痕究爲何事曹供最值錢者係金練金鎖其餘是棉夾馬褂並時辰表等均是已物因與大方棧爭論洋二元被送英公堂責放出外現在鋪蓋遷在同福棧内太守又詰伊金鎖可是江西帶來有幾許重是何招牌答稱重二兩二錢在江西金裕發店買來太守着將曹暫押且俟吊到各物再核○宋公祠陳皮半夏店主宋清華控宋光熙冒名影射一案本在縣署控告因店在租界是以莫邑尊移請翁太守辦理太守曾着宋清華酌給宋光熙遷費嗣據宋光熙之夥投稱主人在蘇有信來將底貨售與宋清華我等亦卽閉門嗣以計議不合復行投案太守謂爾等不遵勸諭歡喜打官司此案本由縣署移送今當送回縣署着將宋清華宋光熙一併送上海縣辦理○前報列煤炭店夥羅春生被周得勝搶去小衣包追獲送案等情昨日將周解案仍稱衣包已被奪還太守以其狡賴判笞一百板以儆甯波人王小言與徐金寳在泰和棧訛詐湖南人曾其祥洋元並剥衣質用一節昨又解安翁太守謂王小言冒充包探詐人之洋剥人之衣又取肆意汚　實屬可着枷號二個月期滿再責三百板徐金寳亦枷一個月期滿責放○法馬路吕義泰水烟袋店夥張裕山禀稱近有人假冒本店招牌將黄銅烟袋用水銀擦白刻漢口吕義泰字樣出售買客多受其欺甚有携到我店掉換致多口舌前晚在南誠信烟舘見有人兠攬主顧扣住盤問知係城河浜舊貨店學徒因同到伊店鳴捕拘到一人並該學徒一并送案翁太守詰解案之人據供名慶才學徒名王廷桂均甯波人店主張長慶在城河浜開舊貨店此等烟袋在西門外作塲携來每支賣洋七角我等可得一角各舊貨店皆有不止我一家太守問作塲何人所開答稱開作者名徐厚炳本地人太守以西門在租界外着法包探將王等帶往該處巡防局恊提該作主歸案辦理 
[上海文報局籌賑叢譚八十五]  
　　頃由虹口義昌洋行交到福州船政局各憲捐募山東賑欵洋一千大元祗領之餘卽已彚批起大元祗領之餘卽已彚批起解日來捐欵不絶如縷半屬奇零乃值此水盡山窮忽遇峯廻路轉同人籍手有資倍形歡躍正如沈悶中服一劑清凉散也海雲古嶠禱謝無窮○金陵諶善之大善士來函云前蒙撥濟掩埋暴露經費洋二百元現下東賑如此吃力以救生之錢爲葬死之用非特名目不符於心究多不安今湊成原數繳還以應急需云云因思輕重緩急之間所爭祗此幾希今諶君具菩蕯之心腸作災民之父母力旣澤逮九幽重復恩周再造救災如救火諶君蓋深味此旨矣 
[上海文報局恊賑公所報解山東振欵十八批銀五千兩公啓]  
　　啓者敝所自四月初十日起解十七批賑欵後又承諸善長捐到批賑欵後又承諸善長捐到各欵并蒙陳竹坪大善士彚解銀二千五百兩遂得於本月二十日託元豐玖票號書定匯票計庫平銀五千兩每千兩付交規銀一千另九十兩卽由江孚輪船寄交揚州恊賑公所專足起解嚴佑翁兌收散放仍擬於本月杪起解十九批振欵如蒙海内諸仁人慨助祈早賜惠下以便搭湊彚解感戴無量[  粤閩江浙同人拜啓]  
[奉揚仁風]  
　　昨有海鹽徐古奉先生攜贈摺扇一面爲吴英白先生隷書得漢魏之神已足寳貴一面爲甬上胡伯讓先生手繪山水胸藏邱壑筆具爐錘尤爲近今所僅見胡君近由杭來滬安硯芝蘭室其潤格登告曰於本報後想欲求墨寳者必不乏人拜嘉之餘書此鳴謝 
[滿江紅奉題紅樓絮别圖卽請味欖餘民大詞壇拍正]  
　　味欖餘民圖一幅紅樓絮别有多少柔情密意毫端現出名士漫云貪色慣美人畢竟憐才切試看他一往正情深如何割問絮果何時結留絮影何能滅笑采蘭贈芍浮而不實一角紅樓懷燕子半篙春水尋桃葉任天長地久總難忘傳神筆[  古越高昌寒食生倚聲]  
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年四月十五日京報全録]  
　　宫門抄○疆撫劉奏命盜重案擬辦緣由摺子○又奏爲陳明輪捐情形片○直督李奏委署同知片○東撫陳奏請啓　片 
○浙撫劉奏請改奬片○湘撫卞奏爲現裁振字營勇緣由片○豫撫邊奏請勅加封號摺○又奏請留武員差委夾片○四月十五日吏部翰林院正藍旂值日無引見○恭鏜因伊子中貢士謝恩○江西布政使盧士杰到京請安○侍衛盧奏派保和殿監試之王大臣派出頭班慶王芬車佛右賡音布良泰二班那貝勒色楞額玉理都凌阿德亨○崇光續假十日○禮部奏派稽查中左右門護軍統領派出恩全惪銘○又奏派刊刻題紙之大臣派出岳林○内閣奏派騐放之大臣派出謨貝子敬信文興錢桂森○召見軍機恭鏜盧士杰○○欽差大臣督辦新疆事宜尙書銜降一級留任甘肅新疆巡撫二等男臣劉錦業讒 
奏爲新疆命盜重案礙難遽照内地舊制並遵部議擬辦緣由恭摺具陳仰祈聖鑒事竊臣准刑部咨關議奏嗣後新疆命盜等案應照例定擬罪名專摺奏明請旨俟奉准部議覆將應行立决人犯再行處决應入情實緩决各犯歸入秋審辦理其遺軍流徒各犯卽於南北互相調發等因奉旨依議欽此仰見朝廷明慎用刑矜恤庶獄之至意臣自廳恪遵辦理惟新疆情形與内地　賙蒙回雜處種類煩多泯泯禁禁罔知畏法加之地方遼廓稽察難周遊勇濳蹤動輒滋事若輩視搶劫殺人之爲故常豈前於命盜案件奏請變通辦理原期辟以止辟而數年來劫殺之風猶未盡息蓋習染旣深非旦夕所能丕變也查佛載新疆地方兵丁銀役如有白晝搶奪殺人及爲强盜等事該辦事大臣審實一面奏聞一面就地正注等語是新疆命盜案件承平之時亦與内地立法不同又　　内各直省近年游勇强劫殺人等案皆係就地正法尙木規復舊制况關外諸凡草倉新設州縣監獄未備若以亡命死囚久拘綫絲設有疏失逃入鄰境爲患滋深揆諸現在情形碍難遽照内地舊制合無仰懇聖朝垂察准將凌遲斬絞立决及秋審列實入勾各犯仍照變通章程辦理按季摘由奏報咨部立案俟數年後再口體察情形奏請辦理此外斬絞監候入緩人犯照例應歸秋審　新疆所屬州縣距省遠者五六千里長途解犯匪特易滋疏失且恐屍親人証拖累難堪若僅憑州縣爰書又慮近於簡率再四思維惟有實成該管州道層遞加看如案情未確擬罪未恊均就近提審統咨兼按察使銜鎮迪道覆核轉詳冉由臣按例定擬庶於變通之中仍應慎重之意刻下案犯旣未便照例解勘則秋審自難舉行擬請照内地舊事秋審之例届時造具罪犯清册咨送刑部核議内有改洗及仍應監候者均候部覆祇遵至此項斬絞監候秋審入緩各犯原擬監禁五年四年折責省釋誠如部議未免過輕擬將此項人犯及遣軍流徒各犯嗣後均按例安擬隨時分别奏咨聽候部覆辦理其遣軍流徒等犯亦遵照部議南北互相調發仍按罪名之重輕定地方之遠近以昭平允而示區别據藩司魏光燾署鎮迪道兼按察使銜英林議擬詳請具奏前來臣覆核無異所有新疆命盜重案碍難遽復内地舊制並遵部議擬辦緣由謹會同陜甘　督臣譚鍾麟署伊犁將軍臣錫綸恭摺具陳伏乞皇太后皇上聖鑒訓示施行再烏魯木　都統臣升泰現在丁憂故未列銜合併陳明謹奏軍機大臣奉旨着照所請刑部知道欽此○○劉錦棠片再臣前准户部咨捐納房案呈本部具奏所有部庫及各直省藩庫收捐海防聲明限滿停止日期迤行遵照附片一件光緒十一年九月二十一日具奏奉旨依議欽此刊録附片飛咨查照等因當經臣飭行藩司移道飭屬一體曉諭遵照去後兹據藩司魏光燾詳稱新疆遠處邊荒地方瘠苦此次海防捐輸迄今限滿並無一人報捐無從造册詳辦等情呈請奏咨前來臣覆查無異除咨部查照外謹會同陜甘總督臣譚鍾麟附片陳明伏乞聖鑒謹奏軍機大臣奉旨户部知道欽此○○李鴻章片再永定河南岸嗣知陳遐心因案革職所遺係專河險工要缺例應在外揀補前以情形孰悉之績先儘班前補用同知陳汝勳酌署具奏旋經部　　　眷河工同知一項上次用至分缺間止今應用常捐先儘班前現有鄭煥一員係屬合例郎按班先儘序補等因飭據署藩司　椿署臬司劉樹堂永定河道塔奇魁查照部議改以常捐先儘班儘先補用同知鄭煥詳請奏署前來臣查鄭煥年四十六歲江蘇吴縣監生由漸江巡檢加捐通判因勞績保俟選缺後以同知直隷州同過班同知歸北河先儘班補用光緒五年騐放到省復捐歸本放儘先補用續因勞績保俟補同知後以知府並俟歸知府班後加鹽運使銜該員才具明晰請署永定河南岸同知與例相符仍俟經歴三汛　　如果稱職再行保題實授給咨送部引見理合附片具陳伏乞聖鑒勅部核覆再此缺係屬更換請免扣限合併聲明謹　軍機大臣奉旨吏部議奏欽此○○陳士杰片再兗州府同知李翼清前在膠州知州任内因辦理常稅及洋藥厘金出力前撫臣任道　彚案保獎俟補知府後以道員用接准部覆尋常勞績不准層遞預保今李翼清由三品銜升缺升用知府候補同知直隷州膠州知州請俟補知府後以道員用侮廳層遞預保核與定章不符應令另核奏明請奬等因當經轉飭遵照去後兹據東海　監督　來青道方汝翼禀稱該員李翼清現在升補兗州府同知係在任候補知府擬請攺獎開兗州府同知員缺以知府仍歸候補　補用等情臣厓李翼清本係升用知府所請開同知員缺以知府補用尙非越級應懇天恩勅部核覆出自鴻施謹附片具陳伏乞聖　　永謹奏軍機大臣奉旨吏部議奏欽此○○劉秉璋片再歴年剿捕台州匪徒出力員弁官紳前經臣擇尤奏請獎勵嗣於光緒十一年六月初九日准吏部咨試用同知杜冠英請歸候補班補用查尋常勞績不准保歸候補辨用應令另核請奬等因奏奉諭旨行知到新卽經轉飭遵照去後兹據布政使許應鑅詳稱查該員杜冠英已於十一年正月鎮海兩次擊賊獲勝案内奏保給奬欽奉 
上諭着免補本班以知府遇缺卽補並加三品銜欽此欽遵在案今該員勦捕台匪請奬一案旣經吏部議令另核請獎擬請改保俟袖知府後以道員儘先補用等情前來臣查杜冠英剿捕台匪宣力有年微勞足録自應量予改獎以示鼓勵合無仰懇天恩俯准遇缺卽補知府杜冠英攺奬俟補知府後以道員儘先補用出自鴻慈謹會同閩浙總督臣揚昌濬附片陳請伏乞聖鑒訓示謹 
奏軍機大臣奉旨着照所請吏部知道欽此○○卞寳第片再臣於上年九月内欽奉懿旨裁減勇營節省餉需解部俻用等因遵經恭摺詳細覆奏在案所有擬裁之振威三營奏明俟提督三永章所帶振字三營回湘後卽將振威營全數裁撤嗣因王永章在粤病故該營等守候迎護至十二月初旬前後始抵湘垣斯時將屆歲闌宵小間發又因攸縣會匪不靖益陽等縣搶案迭山兼之海防散勇絡繹於途城市鄉閭人情惶惑振威三營先經分布彈壓若於年底同時裁撤居民更覺驚疑不得不緩至新年至正月初六日卽檄飭統領振字提督周家盛將其所帶三營全數遣散准該營駐札衡州寳慶湘潭等處地方道途遠近不一所有口粮酌發至正月底止俾資回籍以免逗遛所有現裁振字營勇緣由理合附片具陳伏乞聖鑒謹奏軍機大臣奉旨該部知道欽此○○頭品頂戴河南巡撫臣邊寳泉跪奏爲廟祀正神功德及民擬請籲懇勅加封號恭摺仰祈聖鑒事竊據布政使孫鳳翔詳稱據歸德府知府李廷簫轉據商邱縣知縣張多壽詳據該縣紳士直隷候補道陳重等呈稱該處府城隍廟縣城隍廟建自前代載諸誌乘每遇地方灾患祈禱必應同治三四年間髮捻由鹿邑毫州竄擾城南乘夜攻襲忽而自亂互相掩殺民團乗勢追剿獲勝後有逃回難民備述賊見城上神燈無數因而竄走又十三年及光緒元年隣縣飛蝗蔓延境内詣廟虔禱蝗過之處禾稼無傷三年秋間苦旱官紳同出步禱立沛甘霖六十兩年雨水過多復因虔禱旋卽晴霽靈應屢昭士民咸深感頌呈請分别勅加封號由可詳詞具奏前來臣查該處府縣城隍廟前於光緒四五兩年春間亢旱祈禱得雨經前撫臣涂宗瀛奏蒙頒發匾額各一方敬謹懸掛在案兹復據禀各情洵屬禦災捍患功德在民相應據情奏懇天恩准將歸德府城隍商邱縣城隍各加封號以順輿情爲此恭摺具陳伏乞皇太后皇上聖鑒謹奏軍機大臣奉旨禮部議奏奏此○○邊實泉片再記名總兵鋒勇巴圖魯陳懷恩經前撫臣鹿傳霖飭委管帶調練左管事務駐防舊考城一帶拿獲首要各犯緝捕尙能勤奮現因裁撤勇練各營該員已交卸管務並無經手事件查豫中七省通衢各處紛紛散勇伏莾堪虞彈壓巡防在在需員差遣合無仰懇天恩俯准記名總兵陳懷恩仍留河南差委以資得力出自鴻施謹附片具陳伏乞聖鑒訓示謹奏軍機大臣奉旨兵部知遣欽此 
 
 

Page 10

 
 
   
 
 

Page 11

 
 
   
 
 

Page 12

 
 
   
 
