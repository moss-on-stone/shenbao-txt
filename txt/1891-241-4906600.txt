# 1891 - 241 - 4906600

 

Page 1

 
 
[第二次開印二十四史] [  圖書集成局啓]  
　　啓者本局所印二十四史紙墨精良校讐詳盡細心參酌有美畢臻是以招股之時購票者卽爭先恐後迨去冬告竣除售出股票外局中尙留書二十部現可出售每部收現洋五十六元井以購者源源而來深恐不能遍給因又纊印准明年正月告成其精妙與第一次所印無殊决不稍有苟簡諸君子如來購票每部仍價洋五十元先付二十元餘俟出書時找足至從前己購　票目今尙未取書者請卽移玉來取以便先覩爲恨也蕭此布聞伏維雅鑒 
[書宜昌閙教電音後]  
　　本年申國閙教之案疊出層見雖中國各地方官竭力保護隨時嚴辦而愍不畏死之人實繁有徒至今外洋發兵艦前來詰問蕪湖等處前案議賠之欵尙未定妥而昨日又有宜昌閙教之警電不禁倍切札憂夫電音由本埠西字報館接到先後兩次第一次言七月廿九日十二點鐘宜昌教堂被人焚燬并西人住宅亦付焚如其因何起事是何教堂並住宅若干電音簡略均未提及此電係閙事日之下午所發至次日又接一電報則云英領事公署亦被拆毁按英領事署乃係新建而尙未告竣者正未知被何人所毁電音亦未及詳述益令人疑團莫釋夫宜昌地界川楚葸者川楚之人爲之乎楚人多哥老會今年閙教之案大半湖南人爲多盖湖南人前者創辦團練從曾左諸公殺賊立功人數頗衆雖朝廷旌功賞浮於事而所荷恩榮大半銜頭顯赫而不能人人養其欲而給其求故湘中多有以紅頂花翎之人而爲人肩輿操楫者此猶处食其力不負國恩者也自遺勇裁兵而後其中被遣撤者每苦於無業可圖雖諸大老善爲遣散豐給盤纒而若輩以少年血氣之儔習於剛强奮迅之事回首田園本無所有營中習尙又己成爲固然遂乃漸入匪類其聨盟拜會則尙係在軍營時事非盡近日所新結者也會黨旣多於是匪志漸肆游勇之滋事到處有之不知何故今年忽從事於閙教此其故前者担文律師曾言之謂閙教之人皆屬會匪彼其所以閙教者初非與教中人爲仇亦非有意於害西人實欲使西人因此致憾於華官而與中國爲難中西之釁啓而彼乃得從中逞志以收漁翁之利律師此言誠爲有識顧余猶以爲西國各政府如律師之高識豈不乏人何至墮該匪之術中該匪卽有此計亦不行也孰意西國竟以兵艦來相詰問大有有挾而求之意夫閙事者匪黨其罪當誅則旣己誅之矣被燬之產業等類應賠者議賠可耳君子不欲多上人况以傳教諸君之深講情理者乎吾知教案之了結當亦不致多延時日而會匪則惟恐中西之好合而若輩無事可爲遂又於宜昌大肆猖獗俾華官猝不及防西人益增仇恨此其居心很毒爲何如耶此楚人之喜於有事而惟恐其無事之意要以臆度者也至於川人則又有一見由宜昌而上之卽爲夔萬入川省今西人决意在重慶通商輪船不能駛於川河故用民船掛旗以相轉運川中之民本所不悅因臨以朝命重以官法勉强聽從而心中則未盡悅服也前月有川友由京扶柩回籍至夔府而中阻聞因有土匪嘯聚於山隘竟有數千人之多仍折回上海當俟該處消息稍靖然後可以成行然則匪徒嘯聚之處離宜昌不遠安知非卽此夥匪徒之所爲盖川中通商旣非川人所心悅而西人挾官勢以制之無如之何乃出而與教申人爲難若輩但知通商傳教皆爲西人初何能詳晰辨明由是觀之則川人之滋閙亦意中事也夫外洋以勢力服人而中國則不能盡用勢力秦始隨煬尊尙勢力而卒亡滅故中國之爲治專以順民情爲本顧此時欲順民情而民情未必可順欲懷柔遠人而遠人未必盡可懷柔卒之西人不能尋仇於百姓則與華官爲難百姓未能滿意於西人則又令華官爲難國家則又期其事之速了不了則又與官爲難嗚呼辦理洋務之官至今日而能不萬分支絀耶雖然以上所論皆係懸揣之詞也其肇事之由畢竟如何事後如何辦理則自有確信在後請俟後文 
[諭旨恭錄]  
　　七月二十四日兵部題考試八旗騎射監射大臣監試御史各一本奉○硃筆着恩承惪銘監馬步射欽此同日奉硃筆這監試著桂斌去欽此 
[本舘接奉電音]  
　　昨由京友電傳上諭一道敬謹　登○八月初一日奉上諭本年值更換學政之期除福建學政沈源深河南學政邵松年雲南學政高釗中毋庸更換外順天學政着李文田去江蘇學政着漙良去安徽學政着吳魯去江西學政着盛炳緯去浙江學政着陳彛去湖北學政着孔祥霖去湖南學政着張預去山東學政着秦澍春去山西學政着王廷相去陜西學政着黎榮翰去甘肅學政着蔡金臺去四川學政着瞿鴻禨去廣東學政着徐琪去廣西學政着趙以炯去貴州學政着葉在琦去奉天府府丞兼學政着張英麟調補所遺詹事府不詹事卽着延茂調補以上各員有現出試差者着卽赴新任毋庸來京請訓欽此 
[蕪案續議]  
　　蕪湖教案上月自廿四日改議後當道及教士俱各電禀上臺候批辦理督憲委員蔡觀察遂於廿五日親赴皖垣禀見中丞面陳一切未行之前並電請劉峴帥就金陵洋務局内添派候補縣張庚三大令到蕪俾資　助大令奉札後卽乘泰和輪船於廿四日抵蕪同寓湖北會館觀察在皖細陳辦理情形中丞亦太息良久憶及首道丁潛生觀察之長公子六皆司馬素通洋務且曾執贄於該教戴爾第司鐸門下精習英法語言文字派令前往或者較易轉機因卽傳見令卽刻束裝乘輪於廿七日清晨抵蕪蔡觀察因公事繁多亦卽同乘江永輪船回金陵舟次鳩江道憲彭觀察登輪會商良久然後還轅丁六皆司馬登岸後先過教堂會晤戴司鐸然後拜會各當道細詢事機是日下午遂偕新任知縣王明府鈔關稅務俸大令本任蕪湖縣王明府督憲委員張明府到堂議及公事大致謂前議旣礙難照准勢必另行商榷今擬將償欵一項先行議結其山與平地俟地方官另爲設法辦交於堂中始終無少受虧而華官亦不致棘手也教士不察執定前議並言旣己電致駐京欽使與總署商議將來自有章程到蕪照辦云云於是各宫鳴騶告退赴道署會商如何措手尙未定奪也又聞大憲此意實因今年教案太多一處償欵再加以地他處皆可援以爲例將何以善其後故於蕪案請分作兩起實具有深意而教士則不之允也曾據聲稱前此閙事時亂民開掘教士坆墓暴 
 
 

Page 2

 
 
露屍骸論中律須付大辟而事後未聞獲凶正法是以必索此山以釋其憤又謂鶴兒山與堂並峙每有游民蹲伺抛磚擲石肆意侮弄領事署西南山角則因閒人日在其上大解尤爲取憎故須一併索讓云 
[寗郡風潮]  
　　寍郡自上月十一日以來無日不雨每雨必雷電交作間或陽光一露旋卽陰霾如是者約十餘日山水暴發幸卽入江尙無大礙至二十八日黃昏時風馳雨驟自北而來戌亥之交雨勢更大風力愈狂次日黎明時雨雖霏微風仍怒吼當風盛時湖西虹橋頭有一老人足力不支連傘捲入湖中黑夜無人救援次早屍浮水面又江北岸招商局相近有東湖人载東瓜販賣船被大風吹没瓜則載沈載浮人亦不知下落又鄞縣署内之古柏一株大可合抱被風吹折江中所泊船隻如斷纜走錨等事不一而足江天輪船直至廿九夜四鼓時始得抵寗船兩旁均己吹壞客商述及途中遭險情形據稱甫出吳淞口卽起大風駛至大戢洋相近巨浪滔天船遂抛錨因浪越艙面而過船爲盤旋顚播不定只得起錨再駛無如風力更勁波浪尤大船主又令抛錨停駛水乃汨汨而入船邊被浪撞壞幾欲沉下鋪蓋行李統被濕透如居澤國衆人見此情形謂若再不開行必致失事不如起錨再駛或可保全無事衆口齊聲急令起錨船主尙猶豫未决嗣經衆人譁噪始允破浪前駛至廿九夜二鼓時分幸風止浪靜得慶更生云 
[白門秋柳]  
　　考生某寓居金陵九兒巷王姓家旅中寂寞凡紉浣之事皆仰給於他人前日脫却布褲並長衫二件交左隣婦蕩垢滌瑕給以于蚨數十翼次日又有夏衣一卷送與右隣婦借纎纎之手濯楚楚之裳生本無心選擇而左隣婦忿忿平平謂右隣婦欲遇襄王先爲漂母竟向他人手中奪取活計右隣婦大怒曰汝以穢語誣人眞所謂以小人之心度君子之腹者始而鬥舌繼而揮拳鶯嗔燕叱之時左隣婦忽以玲瓏寸指伴當頭之棒喝但見右隣婦青絲鬢下血濺桃花里人咸抱不平正欲鳴官抬騐左隣婦始惶然再三挽人說合始允養傷寢事區區細故竟肇爭端醋娘子之威風抑何可畏然探原立論酸秀才之處事糊塗百喙亦無以自解矣○司署口一帶凡赶考巿者各出　金少許遂於他人詹下列肆而居架竹爲楹編蘆作壁雖只一椽之庇竟成五都之觀瑞方伯鳴騶過此恐日燥風枯易釀火患遂飭以洋鐵及布代之現己遵照更換矣○上下江錄遺己有數府揭曉十取其七將來陸續補取凡有志觀光者可免向隅之憾盖今屆號舍尙屬有餘宗師樂得宏開珊網俾多士得以及鋒而試也○程雨庭觀察儀洛充本科外監試官兼帮辦内提調公正廉明口碑載道有某禀生因科塲積弊過深聨名具禀請其逐欵防維以重掄才大典觀察己將稟收下當有一番整頓矣○貢院西街某姓家有空屋數椽欲作考寓日前有皖北人三四輩過而問價手携蘆荻一枝丈量寛窄指天畫地東顧西瞻將有成議主人起而酌茗徧飲嘉賓一轉身間而客己離席揚言出門易銀卽來付價語畢怱怱而去主人久待不至欲着羅衫出遊忽己杳無蹤迹細檢案頭古玩己入無何有之鄉始知客來不速乃不操弧矛之大盜也若輩伎倆可謂層出不窮矣○七月半盂蘭勝會各省皆然而金陵尤甚自弦及晦無夕無之通衢大道張燈結綵鬥艶爭奇蠟炬耿天銀蟾减色更於門側支搭布篷陳設精雅銅琶鐵板高唱大江東去又有數人手相金錢一唱百和如鄭元和當年乞食故事脂紅粉白鬢影衣香往往聞響流連尋聲躑躅至于老僧說法花雨繽紛雖有棒喝之人絶少點頭之石環而聽講者十無一二前晚有地棍名小癩狗者在人叢中見一妙齡女僕綽有丰姿遂探手于懷不料用力過猛乳核被傷昏倒於地旁觀者將癩狗拘住正欲奔告女家適巡街委員某二尹過此廉得其情重笞八百板始縱之去忽有好事者鼓掌大譁謂二尹並非正印官何以用刑如此殘酷我輩當聨名禀控二尹見其短衣窄袖殊非善類呼差役扭住褫褲騐視有無板花則兩腿墳起棒痕猶未愈也二尹大怒命再笞五百帶回巡局枷號示衆此人再四哀求始得從寛逐去巿塵無頼調戲婦女最可痛恨然使小家碧玉不出閨門亦何致遭狂且之辱侮哉故治家者當以約束婦女爲第一義 
[閩垣雜俎]  
　　稅契向無定額吏胥爲營私起見每向本官包徵官圖其便詳請大憲派員落鄉催稅者令其投騐小民買賣田地每多短價匿報胥差從而挑剔之必滿其慾壑而後己苟稍拂其意便以毆差抗稅大題目禀縣拘辦現南靖縣金大令玉堂因浮抽稅契一案出自家丁朱二舞弊經貢生簡贊平指控在案卡頌臣制軍卽據情入奏將金令叅革一面飭提朱二等解府訊辦嗣悉簡贊平係己革例貢有在縣包庇命案情事亦應另案究辦閩人士聞之以爲去此二害無不額手稱慶云○洪山橋陳何氏有子早逝遺寡媳王氏孫女金珠今金珠年己及笄前數年經何氏主婚己許字張得順爲妻去年始行合卺禮王氏在省高姓家爲傭帶女前來寓居侯署差鄭貴家貴之子綽號依犬地棍也金珠被其引誘成姦經得順查知欲將妻帶回王氏不許并不認爲婚媾隨與依犬糾率棍徒聲言將張擄去毆打張據情控縣經侯官邑尊提案訊問何氏年逾花甲堅供孫女己許配與張云云王氏供稱我女尙未字人官詰其與依犬好否王氏堅稱無此事砦得順供金珠委於去年成婚現被鄭貴之子拐匿叩乞伸冤金珠雖村女粧束而貌頗可人供與王氏同官大怒依犬供詞反覆官喝重責一千板猶堅執不承鄭貴溺愛不明口稱小的兒子己改過自新現在實無其事官飭押候覆訊○甲某貧不聊生鬻子以自活僅售洋四十元中人乙硬取去十元其三十元中又私攙僞洋三元現甲持僞洋向乙掉換乙反將甲毆打遍體受傷旁人爲之不平嗾向保甲局泣禀想爲民父母者定當扶弱抑强也○七月廿三日爲張眞君神誕南人尤崇奉之南臺后洋裏一帶南帮鋪戸住家皆召梨園子弟徹夜笙歌十分熱閙都人士携伴往觀路爲之塞神其有知其果能默佑此方歟○士子現己雲集衛前街一帶鋪戸生意頗形熱閙民居皆貼榜召租惟時景不佳租金較往年减色耳○正副二主考例於八月朔日晉城上憲現委同知張賡年前往起接文旌蒞止當在指顧間耳○同知徐司馬承禧現奉部覆佳補海防廳例應入京引見司馬昨奉憲札順解京餉入都○長門魚雷營己飭匠勘估建造制軍因工程浩大又委沈司馬壽昌會同平明府元煃前往復估沈平二君奉札卽於前日親往復勘以重責成○鄉試闈卷印號情弊最重上憲現委同知覺羅彛倫監印試卷務使認眞奉公云 
[京話紀聞]  
　　銀庫庫兵懸有數缺業咨廂藍漢等固山保送備挑經管庫堂憲於上月二十日晨在庫挑補雖釐定新章調兵將前後門閉合把守不准閒人攔人而慣搶庫兵諸匪棍仍舊各糾羽黨携有洋槍刀棍將部庫前後兩門囤圍迨庫兵挑補後琢出庫門原保之人與搶庫之人互相爭執所挑數名僅有一人爲粗　土某搶奪過車拉出餘皆由原保人奪路逃昻當交子時棍木齊擎刀槍並舉觀者盡皆失色而若輩 
[揚郡捕蝗]  
　　前報紀揚城設局收蝗等情兹聞蝗子以北鄉爲最多前數日雖得陣雨淹斃不及十之二三據鄉老云此物能跳行卽不畏雨卽未出土之子亦須連陰數日方不爲害現聞北鄉一帶豆花稻穗被嚙不少嚙處皆如火灼痕以後漸就黃萎鄉人見之悲嘆不己然亦有土壤相連獨免蝗患者是可異也刻下各處農人搜捕此蝗甚爲出力卜晝之後繼以卜夜局中收買照例給價聞己費去青銅不少准揚海道謝觀察又檄委鄧司馬復昌來揚查看揚屬情形司馬抵揚會晤府縣各憲小住一宵卽於七月廿五日馳往各屬逐一履勘可見關心民瘼矣 
[温州苦潦]  
　　温州於七月廿一日晚間大雨如注不啻銀河倒瀉至廿三日檐溜聲猶淙淙不絶山水大漲建瓴而下平地水深三尺水寗門下水門因水流甚急終夜不能關閉是夜魚更三躍雨勢稍殺然夢回枕畔猶聞淅淅瀝瀝點碎芭蕉俄聞有風從西來歐陽子秋聲賦所謂鏦鏦琤琤金鐵皆鳴仿彿似之至廿四日依然紅日東昇酷吏重逢故人遠去炎凉轉瞬天道誠不異於人情○永嘉縣十八都瞿溪地方於廿二 
 
 

Page 3

 
 
晚山洪陡發順流而下平地變爲澤國漂去房屋十餘楹溺斃牲畜不計其數盆盂器皿悉没洪濤泛泛若水中之鳬未知人口有無傷損也○錦春坊甲乙兩人少失怙恃向依姊氏爲活甲年十六乙甫十二因在髫齡不能自食其力數由舅氏津貼食米以度光陰廿二日偶以午膳缺乏姊不能爲無米炊遺甲乙同往渭陽效仲由之負米不意是日天低似墨水濁如油怒浪翻空驚濤嚙岸行至九粒石板橋兄先弟後失足墮河其時風雨猖狂無人過問延至廿三早屍始浮起其姊聞信馳至臨流號哭哀動路人嗚呼慘矣○縣學前楊梅巷沈姓房屋五楹梁傾柱圯久爲風雨所漂摇十九日未刻右邊卒然倒塌左畔尙有某甲寄跡其中竟如魯靈光殿巍然獨存亦奇事也右邊向爲某乙所住甫于旬日前遷移未遭覆壓誠幸矣哉 
[關外消息]  
　　有人自關外來據云六月中旬關外哈逹方雨雹深三四尺寛廣各一千里八溝喇嘛廟黑龍江一帶波及焉又云關外宼盜猖獗呼羣結黨扮作武弁官兵騎馬刦掠戈矛鎗砲悉具　　兇猛災祲之後繼以盜賊小民何辜遭此巨刦杞人之憂洵未己也 
[起蕭墻]  
　　意大利國臨城遞來虧患言甸沙嘉地面有兵房一所對門爲某富翁之家翁有一女年將及笄容貌娟好翁愛之如掌工珠然防之又若匵中玉繡閣深藏不令也出兵房有某武員亦翩翩年少放誕不覊見女而屬意焉時見女對窓　立恨不能與之偕然雖身無彩鳳雙飛翼猶幸心有靈犀一點通欲以言語直逹則事避嫌疑惟以眉目傳情指畫致意女覺之亦深相愛慕時在窓前晤對雖未得洞入桃源然晝中愛寵鏡裏情郎相印心心己久訂白頭之約矣詎事有兩年翁將女許配某富家子女聞之錯愕良久然以終身大事例由父母作主不敢抗違某武員探得消息大失所望當婚娶有期武員在兵房窓前又以指畫示意求女設計挽回女覺之卽取檸檬一顆用兩掌上下壓之示事經决裂無可挽回之意武員見之驟類癲狂直入房中反扃其門寂然不出迨百輛迎門異常熱鬧武員潛伺於隙見女登車驟放一槍一女應丸而斃視之則女之己嫁姊也武員知副車誤中再發一槍彈中新娘頭顱己受重傷衆大驚卽甲繞兵房誓擒兇手雪恨詎槍聲所至又彈傷數人嗣　兵房人員破扉入視武員見有人來自將火槍向頭顱施放登卽斃命衆人見其己死亦卽散去聞新娘受傷尙可痊愈云 
[划船沈没]  
　　日前狂風大作白浪滔天有某信局之常熟班脚划船一隻滿載客貨由小東門外開駛被風吹至陸家嘴角立時翻覆舟子秦　發素諳水性得慶更生旋經水巡捕船瞭見卽放杉板划船帶至灘邊拖以上岸淮船中貨物則己盡付東流矣 
[覆訊棉紗案]  
　　洋商老沙遜控華商羲泰和買定洋棉紗尙有二百十六包未經出貨查該號係天福洋行買辦胡熙垣廣昌洋行買辦　承齋魏仁圃金瑜麟等四人股開請爲提究蔡太守訂於昨日三點鐘會訊屆時太守會同英國富副領事集訊據原告洋人帶同殺拉夫某申訴前情被告義泰和祗有魏仁圃金瑜麟投案尙有胡袁二股東未經詣案蔡太守問魏金曰該號共有幾股魏金同供共十股胡熙垣袁承齋各二股其餘六股歸我等承受太守又曰有合同否答稱有胡袁二人並不到號辦事號中之事係我等二人同辦與老沙遜往來買貨甚多二百十六包係餘剩有曾經邀同洋貨董事料理諒可完結原告稱並未說妥太守謂旣經公正人料理爲何不結金稱我曾與該行買辦商議每包貼伊　一兩該　辦說大約一兩二錢五分方可迨回號與魏商酌魏不允是以中止今旣被控請問魏可耳魏稱因有公正人理勸故未應允原告又　一兩二錢五分是該號初次允許但刻下每包要吃虧五六兩况該號於英歴七月二十左右尙囑惇信洋行來出貨三十包該號見貨有利則出無利則不出金供先是小號向惇信買定洋棉紗四千包因貨尙未到因惇信要用此種洋棉紗囑去出貨銀兩亦是伊等面交太守曰爾等可稱胆大矣東買數百包西買數千包並不付定銀將來如何了結然則此案如何料理金稱情願同魏出外與原告理楚因魏刻下將帳簿鎖住恐我一人去理楚後魏不肯派銀太守謂如魏不肯可以控究魏稱金在外將四川帮客銀收用錯處甚多太守曰祗要查得眞憑實據亦可控案於是金魏兩相爭辨太謂無論如何人有短處祗要查出憑據許其控告魏金諾諾太守著仍交原保限一禮拜料理清楚 
[跌免騐]  
　　英界二馬路阿加剌銀行雇漆匠修飾房屋一人失足跌斃己登前報兹悉死者姓王名掌榮前日傍晚時由三圖地保石炳堂投將報請相騐昨日上午十點半鐘袁大令帶同仵作書役人等命駕出城該地保亦預備屍塲大令升座後卽由屍父王元元屍兄王掌大等投案元　訴稱小的係寳山縣人兒子掌榮今年二十四歲前歲娶有妻室此次來瀛第一天出外作工忽遭慘死工頭憐我貧苦給洋廿五元俾得買　成殮乞恩免騐大令准如所請卽著具結備查諭畢命駕回署 
[上海縣署瑣案]  
　　引翔港人楊桂春投縣控稱弟婦陳氏串通伊兄陳松松將家中花米雜物及木器等搬回母家陳氏又與孫桂華通姦有關風化求恩提究袁大令准詞飭提到案於昨日午後三點鐘升堂提訊楊桂春投案訴稱小的以耕種度日弟金海於去年七月初六日病故弟媳陳氏未能貞潔自守與孫桂華私識今年三月十九日有捉姦之舉剪去姦夫髮　不料該氏因此挾恨竟將家内物件方單契張運回伊兄松松家内求恩訊究孫桂華供小的今年二十四歲向爲鞋店生意因楊陳氏家無人作事僱小的前去藉傭工以度日忽被誣指姦情尙求湔祓楊陳氏供稱丈夫金海於去年七月初六日病故遺下田四畝今春二月間被嫂嫂借去嗣向索還反被誣控叩求明察陳松松供稱小的出外營生家中之事槪未深悉地保楊小雲投案禀稱此事肇釁兹由小的往查情形實係該氏將方單等件寄與松松家中大令得供判將孫桂華笞責三百板着具改過結從寛釋放陳松松楊陳氏分别管押限交方單等件到案延干比究楊桂春斥退一面着原差恊保下鄉查明曾否取物禀覆候核○胡紹球陳芳芳一案由上海縣袁大令迭次訊供己見前報前日胡在押患病經原差據情禀明大令飭發善堂醫治 
[英界公堂瑣案]  
　　三百零五號巡捕稱奉派巡街至裏虹口新文昌閣見有人聚賭前次囑令不得再賭昨日小的巡至該處仍見伊等聚賭喝阻不依爲此將摇寳之黃阿才並賭具拘獲黃有洋十餘元己被擲去其餘各人逃逸無蹤今將黃解案黃阿才供詞狡展蔡太守着押十四天期滿遞籍○華捕抱送張李氏施卿壽請究張李氏稱丈夫故後與施姘識有年前日施欲往高麗小婦人囑渠將安家資留下渠云俟高麗回始有銀洋小婦人不允施乘酒醉以鐵錐剌小婦人之足連戳二孔幸巡捕至始得拘案蔡太守問現在傷勢如何該氏供據醫生云一禮拜卽愈施卿壽供伊將小的行李扣住小的因此動怒太守問華捕拘拿時施有酒意否該捕稱似己飲酒太守曰照該婦所供與施私識卽應究辦念己受傷着卽省釋施卿壽不應酗酒行兇着押十四天交保嗣後不准與該氏往來○包探何瑞福稱有談桂堂借住四馬路某書塲内偷竊貼鄰利亨洋貨店絨毯七條火油三箱售與奚和尙一併拘案請究利亨號遣夥陸某投案申訴前情質之談桂堂供認不諱太守判將談押四十二天贓交失主領去奚和尙不應收贓姑念初　從寛省釋○李維瑞在四馬路更上一層棲啜茗有單馬褂一件掛於衣鈎上被許得勝所竊昨經包探顧阿六將許與原贓解案李申訴失衣情由蔡太守詰許曰爾名得勝似曾當過勇丁否則用不着得勝二字許稱向作饅頭生意並未當過勇丁太守着責五十板遞籍○包探黃勝福稱四馬路葉樹德堂藥店門首每逢夏令設缸施茶前晚陳寳生將茶缸竊去向虹廟弄舊貨店售賣被藥店夥張阿三赶上獲在送案請究蔡太守着管押五天○潘琴軒於五月間失去十一歲之婢女名來香嗣查知被鄰人馮進發誘至浦東楊家鎭爲養媳經潘控告蔡太守派差同馮至楊家鎭領回來香核辦此己詳列前報昨日該差禀稱來香己提到原告亦投案候示蔡太守問來香年歲幾何如何被主人毆辱乘間逃逸來香供今年十一歲主人常以小木爿擊我頭顱我亦未曾逃逸是日出外買熱水馮騙我去做養媳蔡太守 
 
 

Page 4

 
 
謂此供與前次馮進發所供大相逕庭遂謂馮曰爾聞所言否答稱伊實逃至我家不肯回去以致領往浦東且來時頭面身股均有傷痕蔡太守謂粤人毆辱婢女間或有之但馮旣知係潘姓之婢理當送還不應領去做養媳究竟得洋若干該差禀稱該鄉人恐來歴不明祗付洋四元尙未定見太守向潘琴軒開導令將該婢領回馮進發所供不實着押候查明核辦 
[法捕房瑣事]  
　　法界德培里内某顔料鋪前日顧小車載運顔料數箱檢點之下缺少一箱疑爲車夫所竊當將車夫扭入捕房營押○某小客寓將便桶中穢物倒入陰溝被巡街捕所見以其故違工部局定章立將倒便桶之某甲拘入捕房候訊○前晚有某甲在木匠作内竊取木板數塊某乙在竹匠店内竊得毛竹一根均被巡街捕拘獲送入捕房管押一宵昨晨經備捕頭訊明情節至十點鐘時始得釋放 
[招認屍棺]  
　　上海果育堂來信云由福州來滬北直隸輪船卽北藉利來報有在船病故山東人董見仁卽用平安堂太平棺木入殮此係單客無人領柩現己經果育堂暫厝義塚表明記號如親丁領柩望向上海城内果育堂報領特此布知 
[撫恤遭難米船]  
　　啓者五月中旬有常熟米船戸曹勝玉載米來申適被輪船行來避讓不及全船人米沉没浦中並且傷一船夥馬榮卿直至第三日屍首撈着屍弟屍妻孤子女一聞凶拜赶將出來悲痛不己船戸以人米落水雖遇救起一無主張米客帮中覩此情形實屬可慘爲此代購衣衾棺殮并撈屍之費約計用去洋一百餘元無處着落未業司月董事吳稷卿會同常熟米幫四人錢錦亭王茂昭浦鳳鳴趙良洲船戸曹勝玉屍弟馬瑞卿一齊到堂求代爲設法撫恤善昌憐其遭難且大衆到堂述及棺殮之費無着并孤兒女寡婦未能帶棺回鄉其情形實爲慘極當至招商局懇商逾格撫恤給洋一百元浙嘉不留名大善士給洋一百元强恕齋大善士兩次給洋二百元敝堂共代募到洋五百元又有米幫商人王子才兄代募朱粹甫費鴻生吳稷卿三戸各助洋念元唐藴軒洋十元嚴芝眉張炳華朱少谷三戸各洋四元日新輪船帳房魏洋五元張錫亭三元有力無量洋二元有心無力不從心無力子隠名氏承德堂三餘堂陸少卿萬祥行八戸各洋一元以上十八善士合洋一百元總共勸到洋六百元七月十六下午屍弟馬瑞卿邀請米業司月董事吳稷卿會同常熟米帮四人船戸曹勝玉一齊到堂公議卽將代勸撫恤之款秉公分派屍妻馬鮑氏孤子女派領洋三百元以爲存典生息過度糊口船戸曹勝玉派領二百元貼修船費米客田耀宗派貼洋一百元共計洋六百元當王茂昭等經手領去派給三戸各具領紙存堂備查以上收付兩清今回敝堂代了此案否則屍妻米客均要向船戸唇舌此回遭難實咎在船戸論勢不能派給乃平日爲人可靠忠厚老實手頭實在無錢若勿帮貼修好亦難過活故格外寛宥倘平時做人不好今次亦不派給人亦落水難救天道無私神明鑒察幸有大善士樂助否則訟累不休登報奉聞謹呈公鑒上海六馬路仁濟善堂董事施善昌謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩垣官報]  
　　布都事賴印前日禀知接篆前任王恭壽卽於是日缷事辦理長樂厘局葉二尹學和現己缷事到省接其事者爲范二尹可成同知陳鴻運缷辦漳州頭溪厘局前日到省鹽塲鄧駒缷辦延平騐掣關前日到省聞尙未滿期該大使因案記功拔委在前當另有優委也藩司牌示照得海澄縣典史程廷淦病故遺缺應以試用巡檢張仲純署理 
[邗江官報]  
　　七月廿三日候補縣朱天令公純由浦晉省過揚蔡分轉世佑委解京餉閔鹺尹祖清赴十二圩公幹廿四日同知鄧司馬復昌奉揚道委來揚公幹 
[揚河水退]  
　　日前揚河水勢漫溢上岸連日繼長增高滔滔滚滚至七月廿四日水勢忽退二尺有餘岸上民房均己涸出而河心駭浪驚濤依然湍激往來舟楫至此咸有戒心如下駛船則咸於岸上帶矕深恐一瀉千里易於失事也 
[接續恊濟順直賑捐滬局六月分清單]  
　　　名氏二名銀六兩正張耆民銀二兩正李老大銀二兩正馬泰豐馬德順馬恊記趙楚花李隆昌李存濟姜瑞生錢順德時運葉時金木姜二和邱杏園吳梅波吳日新顧芝齡何寳賢邱素德陳三除顧茂荆顧景歐吳慶雲吳夢　陸坤元吳遠志吳遠濟沈性善王震元王少雲徐恆熙徐瀛客徐敬熙徐鴻生徐和熙徐渭生周月亭蔣祥雲邱杏亭顧星元徐雲山石土相莊錫書顧餘慶王三秀娱道人以上各戸各洋五角江大豐杜恆隆萬隆坊以上三名各錢五百文沈同泰傣記吕恆興俞長源沈全泰福記胡春記楊萬生申步舟韓永順陸恆茂胡長順以上各戸各錢四百文同順齋范悅來李信順如記梅記金榮記王嘉會永盛坊徐大源同興齋以上各戸各錢三百文吳泰隆張合興是生堂添德泰陳日升鼎泰豐同興犴才項梅記王瀛記洪耦記李祖慶王蔭彩方仰雲孫馥泉沈永興胡永泉潘正順以上各戸各錢二百文趙最招記宋以記黃厚記以上各日各錢一百文江甡泰六百文 
 
 
 

Page 10

 
 
   
 
 

Page 11

 
 
[光緒十七年七月二十三日京報全錄]  
　　宫門抄○諭旨二道錄前○發抄硃批四道○閩督卞奏鄉試援案奏請學政代辦監臨摺○又奏琉球國遭風難人循例撫恤摺○粤督李等奏委署各員片○鄂撫譚奏拿獲强刦拒捕殺人盜犯審明定擬摺○雲督王奏揀員調補叅將請補遊擊員缺摺○七月二十三日工部鴻臚寺正白旗值日無引見○　貝子請假五日○恩公請假十日○工部奏派勘估鐘樓工程派出敬信李文田○召見軍機熙敬祁世長皇上明日用膳辦事召見後至頤和園皇太后前請安畢還海○發抄裕祿奏請以寳奎等補海龍城守驍騎校等缺奉硃批兵部議奏欽此○又報解奉天裁减兵夫節存餉銀奉硃批戸部知道欽此○又遊擊楊建德調統奉軍右營等營奉硃批兵部知道欽此○楊昌濬奏守備胡錦榮補大馬營遊擊奉硃批兵部議奏欽此○○頭品頂戴閩浙總督臣卞寳第跪奏爲本年福建省鄉試援案奏請學政代辦監臨恭摺仰祈聖鑒事竊本年福建省舉行辛卯正科鄉試例應巡撫入闈鹽臨惟福建巡撫改駐台灣臣以總督兼巡撫事政務旣繁復奉恩命兼管船政又須隨時督察並時有各國通商事宜應與在省司道妥速商辦不克分身入闈伏查光緒己卯乙酉戊子己丑等科鄉試均　奏請學臣代辦有案本屆辛卯科福建鄉試相應援案奏請以學政臣沈源深入闈代辦監臨至一切科塲應辦事宜仍由臣督飭藩司等恪遵條例妥爲預備以昭愼重除分咨外謹恭摺具陳伏乞皇上聖鑒謹奏奉硃批着照所請該部知道欽此○○頭品頂戴閩浙總督臣卞寳第跪奏爲琉球國遭風難人循例譯訊撫恤恭摺具陳仰祈聖鑒事竊據署福防同知唐寳鑑報稱琉球國遭風難人向克寛等一十八名並隨身行李於光緒十七年三月十三日到省當卽安揷館驛妥爲撫恤一面飭傳通事譯訊據向克寛供伊與毛有慶毛鴻功鄭國華是官吏島袋是直庫馬必選等七人是跟伴富永等六人是水手光緒十七年二月二十夜在那覇港開船中途遭風漂流來閩三月十三日到驛安插等情由福建藩司劉樹堂核詳請奏前來臣查該難人向克寛等航海遭風情殊可憫亟應仰體皇仁於安揷日起每人日給米一升鹽菜銀六釐回國之日各給行糧一個月並照例加嘗物件折價給領統於存公銀内動支事竣造册報銷將來如何回國屆時察看辦理除分咨外臣謹恭摺具陳伏乞皇上聖鑒謹奏奉硃批該部知道欽此○○李瀚章等片再開建縣知縣劉照乙撤任調省察看所遺開建縣知縣篆務應行委員接署查有卸澄海縣知縣王耀曾才具明晰任事愼勤堪以署理又署增城縣知縣烏爾興額調署陽春縣知縣所遺增城縣知縣篆務查有署東莞縣事西寗縣知縣田郅軒練逹詳明實心任事堪以調署其所遺東莞縣知縣篆務查有陽春縣知縣董汝礪精明强幹講求吏治堪以調署該員等各任内均無盜刦己起四叅之案據藩臬兩司會詳前來除分檄飭遵外臣等謹附片具陳伏乞聖鑒謹奏奉硃批吏部知道欽此○○頭品頂戴湖北巡撫臣譚繼洵跪奏爲拿獲强刦拒捕殺人盜犯審明照章懲辦恭摺仰祈聖鑒事竊據房縣知縣歐陽烜詳報民人黃先有朱自金兩家先後被盜刦拒傷事主朱自金身死各案當經批飭緝究嗣因黃先有案疏防限滿開列職名題叅該標旋獲蔡洸愷等訊供通禀經臣與督臣批行安襄鄖荆道報委補用知縣張甝馳往會同提犯覆審明確禀經批飭照章就地正法在案兹該縣歐陽烜錄叙全案供招議擬由鄖陽府知府許有麟詳經署湖北按察使惲祖翼核明轉詳前來臣覆加查核緣蔡洸愷夏老么卽夏楚堂陳老五卽陳兆謙又卽陳玉山各籍隸竹谿竹山均州等州縣彼此素識均先未爲匪光緒十五年六月二十六日蔡洸愷會遇己獲之夏老么陳老五並在逃之鄔幗棟卽鄔幗東賈幗均各道貧難蔡洸愷稔知黃先有家積有銀錢起意邀約行刦得財分用衆俱允從卽於是夜分携刀棍油捻繩宗一共五人偕抵黃先有門首撞開大門點燃油捻一齊擁進黃先有之妻黃張氏驚起喊捕蔡洸愷等用繩將黃張氏及其子黃繼寳媳王氏一併綑縳嚇禁聲張刦得銀錢布疋分携至僻處查點俵分各散又是年九月二十九日蔡洸愷起意邀允夏老么及在逃之依老六何盛全行竊卽於是夜分携刁棍繩索洋火線香一共四人齊抵朱自金屋後蔡洸愷用刀撬門朱自金聞聲響驚起開門查看蔡洸愷料難行竊復起意商允夏老么等行强卽令依老六點燃線香一齊擁進朱自金喊捕何盛全抽取頭上挽辫竹簽戳傷朱自金左眼睛朱自金用手搪護何盛全脫其左手中指蔡洸愷用木棍毆傷其左腮脥朱自金側跌地倒墊傷右脇擦傷左臁肕夏老么與依老六赶攏同將朱自金兩手用繩綑缚朱自金大聲喊救依老六用木棍毆傷其頂心嚇禁聲張搜刦錢布衣物分携至僻處查點按股俵分各散朱自金傷重越日殞命該犯等各將分得衣布銀兩賣與不知姓名人得錢同分將錢文花用事主黃有先曁朱自金之姪朱炳章先後投報經該縣會營勘騐詳緝嗣因黃先有案疏防限滿先行開叅旋據兵役先後拿獲蔡洸愷夏老么陳老五並起獲存剩未賣銀錢衣布到案傳主分别認領提犯認供通禀經臣與督臣批行安襄鄖荆道報委補用知縣張甝馳往會審明確禀經批飭將該犯蔡洸愷照章就地正法梟示該犯夏老么陳老五各因帶病進監先己身故該縣禀府檄委保康縣知縣陳樹菱竹山縣知縣成槐騐訊禁卒均無凌虐詳經批飭歸案擬辦兹該縣比緝逸犯無獲應卽擬結查律載强盜己行但得財者不分首從皆斬又共謀爲竊臨時行强以共爲强盜者不分首從論又例載强盜殺人斬决梟示各等語又光緒九年湖北省奏定章程盜案如有執持刀械强劫拒傷事主者地方官獲犯訊明後禀請委員覆審明確卽行就地正法等因遵照在案此案蔡洸愷起意紏夥先後强劫黃先有朱自金家得贓綑毆事主致朱自金被在逃夥犯拒傷身死夏老么陳老五各聽從行强入室搜贓帮同綑缚事主實屬兇暴昭著同惡相濟贓經主認正盜無疑查事主朱自金雖係被依老六毆傷致命頂心骨損致斃惟蔡洸愷夏老么亦各在塲綑毆自應按例問擬蔡洸愷夏老么均合依强盜殺人斬决梟示例擬斬决梟示陳老五合依强盜己行但得財者不分首從皆斬律擬斬立决蔡洸愷己遵章就地正法梟示夏老么己在監病故仍應戮屍梟示陳老五亦己病故應與訊無凌虐之禁卒均毋庸議該犯等在外爲匪原籍牌保父兄無從覺察禁約均免置議己獲贓物給領未獲各贓同逸犯依老六等緝追另結買贓人不知姓名無從拘究夏老么等係帶病進監身故管獄官例無處分黃先有案首夥五人己於二叅限内拿獲首夥三人獲犯過半兼獲盜首所有原叅限緝之案應請查銷朱自金案首夥四人己於二叅限内拿獲首夥二人獲犯及半兼獲盜首疎防職名邀免開送除供招送部外理合會同湖廣督臣張之洞恭摺具陳伏乞皇上聖鑒勅部核覆施行謹奏奉硃批刑部速議具奏欽此○○雲貴總督臣王文韻跪奏爲揀員調補叅將請補遊擊員缺以實營伍恭摺仰祈聖鑒事竊臣准兵部咨雲南東川營叅將員缺係題調之缺應照定例現任應調應升人員内調補升補又臨元鎭中營遊擊員缺係題補第三輪第一缺應用儘先人員兹請以儘先遊擊莫矜智補授查莫矜智儘先名次在二十名以後與定章不符所請應毋庸議行令另揀合例人員請補等因查雲南東川營叅將缺按照部章輪用應調應升人員臣於現任人員内逐加遴選查有俸滿威遠營叅將張樑開展樸直練逹營務堪以調補雲南東川營叅將又雲南臨元鎭中營遊擊按照部章輪用儘先人員儘先補用遊擊莫矜智謀勇兼優熟諳軍律儘先名次雖在二十名以後但在前各員或不諳邊務或不耐烟瘴或距原籍在五百里以内均未便遷就請補該員於上年游匪魏名高等滋擾猛喇深入重圍堅守土署大局賴以保全猛喇地處極邊爲臨元鎭轄境以之請補臨元鎭中營遊擊員缺人地實在相需謹將該員等簡明履歴繕具清單恭呈御覽合無仰懇天恩俯念員缺緊要准以張樑調補東川營叅將仍以莫矜智補授臨元鎭中營遊擊各員缺實於營伍地方兩有裨益如蒙俞允俟接准部覆後莫矜智紷咨送部引見張樑係對品調補併懇勅部給予調劄所遺威遠營叅將係題補之撾谽国揀合例人員請補所有揀員調補請補叅將遊擊緣由謹會同雲南巡撫臣譚鈞培署雲南提督臣蔡禁恭摺具奏伏乞皇上聖鑒勅部核覆施行謹奏奉硃批兵部議奏單併發欽此 
 
 

Page 12

 
 
[光緒十七年七月二十四日京報全錄]  
　　宫門抄○諭旨三道錄前○發抄硃批五道○閩督卞奏大員遺愛在人工次員紳僉請建立合祠摎　豫學政邵奏塲期己近鄭州分棚科試赶辦不及擬請以歲作科摺○皖學政錢奏報全省科考完竣情形摺○將軍希奏解欵未能依限懇飭部仍照舊給費匯解據實瀝陳摺○大臣鍾奏營官年老患病己成殘廢呈請休致摺○又奏添製旂械號衣銀　數目片○七月二十四日内務府國子監正紅旗值日無引見○遷公霍穆歡各假滿請安○掌儀司奏二十五日祭奉先殿謨貝子行禮○召見軍機○皇上明日卯初二刻至壽皇殿行禮畢還海○發抄楊昌濬奏遊擊王廷賢補循化營叅將奉硃批兵部議奏欽此○又記名總兵蔣富山借補靖遠協副將奉硃批兵部議奏欽此○又補用令王樹棠等期滿甄别奉硃批吏部知道欽此○又記名總兵王文安免其騎射奉硃批着照所請兵部知道欽此○張煦奏舉人馬伯燾承襲世職奉硃批兵部議奏欽此○○頭品頂戴閩浙總督兼管船政臣卞寳第跪奏爲大員遺愛在人工次員紳僉請建立合祠據情轉奏仰祈聖鑒事竊據船政提調知府楊廷傳曁在工各員紳許貞幹等呈稱懷德者故天之同情褒功者熙朝之盛典同治五年間福州馬江始設船廠其時原任大學士左宗棠適任總督實創厥謀原任兩江總督沈葆楨丁憂在籍首任其事締造之艱難經營之縝密考工育才之宏遠所謂蕭規曹隨交濟其美也於是二十餘年來船廠成船不下數十艘各省口岸藉以邊圉是固朝廷講求洋務防務有以開風氣之先而左宗棠沈葆楨之卓見遠識其闢中華未有之奇裕濱海自强之本者亦不無微勞可紀且福州地瘠民貧謀生不易自有船廠趨公若鶩仰食者不下萬家至今福州士民言之無不稱誦故援崇德報功之義稱展水源木本之思擬請在於廠所附近自籌經費建立合祠春秋官爲致祭等情呈請具奏前來臣查己故大學士左宗棠己故兩江總督沈葆楨均經欽奉恩旨准在原籍及立功省分建立專祠是該故員等功績卓著久在聖明洞鑒之中而所以寵飾之者備極優渥况船廠開辦之始形製一無憑藉卒能不辭艱鉅不避勞怨和衷共濟成此宏規則準以有功則祀之文允宜不忘尸祝臣兼管船政以來稽閱案牘竊嘆其始事之難而謀國之忠不可及也兹該員紳等篤念遺愛出乎至誠而自行籌欵建祠更不必動及官帑尤足以仰副朝廷撙節經費之意合無仰懇天恩准其就近廠地建立合祠以順輿情以彰勞勩所有僉請建祠據情轉奏緣由謹會同福州將軍世襲一等繼勇侯臣希元恭摺具陳伏乞皇上聖鑒訓示謹奏奉硃批着照所請禮部知道欽此○河南學政臣邵松年跪奏爲塲期己近鄭州分棚科試赶辦不及擬請以歲作科恭摺仰祈聖鑒事竊臣於本年三月初九日蒙恩簡放河南學政當於跪聆聖訓時因秋闈伊邇科試尙有五棚能否赶辦完竣奏請俟到任後體察辦理臣馳抵豫省於四月二十日接印任事卽於二十八日出省先試光州次及汝寍府均經隨時奏明在案臣汝寍考畢六月初十日起程按試許州適逢大雨時行道途泥濘行程不無濡滯現計月底方能試竣尙餘開封府一屬該府十六州縣向分内外兩棚省城爲内八屬鄭州分棚爲外八屬約須至七月底始得一律完竣而塲期己屆錄遺造册一切深慮赶辦不及若因時日迫促怱遽辦理恐致稍涉草率轉負朝廷設科取士之意臣與撫臣往返函商擬請將鄭州分試一棚以歲作科於鄉闈揭曉後補行科試臣於許州試畢卽行回省考試開封府内八屬一棚出案後卽接辦錄遺事宜庶爲日稍寛免致臨時貽悮於試事益昭詳愼矣除各屬考試情形俟試竣另行恭報外所有鄭州分棚科試赶辦不及擬請以歲作科緣由是否有當謹會同河南巡撫臣裕寛合詞恭摺具奏伏乞皇上聖鑒訓示謹奏奉硃批着照所請禮部知道欽此○○安徽學政内閣學士臣錢桂森跪奏爲恭報皖省科考全竣情形仰祈聖鑒事竊臣於去年十二月間業將皖南各府州科考日期恭摺奏報在案臣以本年二月十三日出棚試安慶府接考六安州廬州府和州滁州泗州六月初十日甫經竣事臣於關防考試一切嚴密不敢稍涉疏懈點名時仍責成廪保認眞稽查考試六安合肥文童正塲節經廪保指出槍替各二名盱眙一名均交提調官從嚴懲辦塲規俱爲安靜臣所經過地方初以亢陽日久雨澤愆期各處禾苗不能及時播種焦灼殊深幸自五月下旬濃陰連日淮肥上游聞己陸續得雨續於六月初四五日間連雨三日沿江一帶甘霖霑足各屬田畝均己補種秋禾民情俱極安謐堪以上慰宸厪兹臣於六月十八日回署擬俟七月初旬前赴金陵辦理錄遺各事宜所有微臣巡視皖北各府州科考通計一省歲科全竣情形理合繕摺具陳伏乞皇上聖鑒謹奏奉硃批知道了欽此○○福州將軍兼管閩海關稅務世襲一等繼勇侯奴才希元跪奏爲閩海關解款未能依限實因情形與他省不同懇恩飭部仍准照舊給費匯解據實瀝陳恭摺仰祈聖鑒事竊查閩海關第一百二十二結應解各欵及五月前應解京協各餉爲數甚鉅所以未能依限報解者因部議减費號商虧累不敢承匯屢經據情咨請循舊開支並於四月十六日附片奏明旋另奉戸部抄奏飭追長支匯費等因復於四月十九日咨請據咨轉奏各在案嗣因限期迫屆又電請戸部示覆遵辦六月初七日准戸部電覆匯費等項六月初六日奏駁該關京餉須送籌解等因接閱之下焦灼萬分竊維閩省紋銀稀少徵收稅項慨是爛板番銀非由號商設法匯兌無從周轉實與粤海浙海兩關情形大不相同在部臣議令减費原爲節省起見特不知閩省爲難情形也奴才世受國恩苟有可减之處靡不力加撙節無如目擊商艱難以强令遵辦現計解欵己逾限期减費則號商虧累不敢承匯不减費則格於部議若派員報解又無現銀且費運更鉅事處兩難一籌莫展惟有叩懇天恩俯念閩省爲難情形仍准照舊給費由商匯解如蒙俞允請旨飭下部臣查照前咨所請核准速行電覆以便與號商通融赶卽匯解俾免久延奴才不勝迫切待命之至除咨戸部查照外謹恭摺具奏伏乞皇上聖鑒訓示謹奏奏硃批着照所請戸部知道欽此○○奴才鍾泰平福跪奏爲寗夏滿營防禦年老患病觸發舊疾己成殘廢呈請休致恭摺仰祈聖鑒事竊於光緒十七年三月初五日據頭品頂戴記名副都統八旗蒙古花翎協領凌雲轉呈據正白旂蒙古防禦穆隆阿呈稱現年六十七歲共食俸餉五十二年前在河南軍營勝骽染受潮濕時發時愈兹因年逾六旬氣血漸衰偶染時疫感受舊疾醫藥罔效現在膀骽疼痛舉動維艱不能當差理合據實呈請休致穆隆阿前於咸豐三年三月間跟隨協領祥安出河南兵一次在白馬寺八里廟等處剿捕捻匪共打仗六次殺賊一名自同治二年軍興起守城三載當賊匪入城時迎頭巷戰立時攻退繼因賊匪攻城節次縋城在四圍長湖等處迎敵攻壘共打仗三十二次殺賊一名奪獲籘牌一面又於同治七年八年間迭有董志原大股陜匪竄入寗境節次出隊堵剿在威遠堡等處先後與賊接仗二十六次殺賊三名奪獲長矛一杆因在事出力經護將軍豐紳副都統謙禧保奏於同治十年十二月十二日奉上諭穆隆阿着以佐領儘先補用先換頂戴欽此欽遵在案合併聲明等因轉呈前來當派佐領色克圖前往查騐旋據結稱方禦穆隆阿年老　病感發舊疾己成殘廢屬實等語奴才等覆核無異合無仰懇天恩俯准將防禦穆隆　原晶休致除將該員履歴造具滿漢清册咨送兵部覆議外所有防禦穆隆阿呈請休致緣由謹援照同治九年間前署將軍豐紳等奏准改題爲奏成案恭摺具陳伏乞皇上聖鑒謹奏奉硃批兵部知道欽此○○鍾泰等片再奴才前經奏明存銀五千四百三十兩有零添製旂械號衣及修補各處緊要公所堆撥業經工竣照例報部核銷惟查寗夏地處偏隅向無巨商貿易兵燹後城巿更覺蕭條凡麻縷絲布日用所需雖有零星小販而合計厘金脚稅無一不價相倍蓰卽傭工力作磚瓦木植因地闊人稀較之他省每加至數倍若照例估價萬難竣事再查應行修補各工並添製各項旂械約計不下八九千兩詎款目支絀只可先擇緊要者製造於撙節之中力求核實計製就號衣八百件號褂八百件戰裙五百二十件套袖一百付馬褂一百四付纛旂共九十九面採買各項軍器四百五十五件尙有修補帳房軍械並修蓋各處緊要工程現己告竣共用實銀五千四百四十一兩五錢尙有不敷銀兩爲數無多均由各旂自行籌辦合併聲明造册報部核銷理合附片奏聞謹奏奉硃批該部議奏欽此 
 
