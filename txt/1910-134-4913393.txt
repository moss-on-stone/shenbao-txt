# 1910 - 134 - 4913393

 

Page 1

 
 
   
 
 

Page 2

 
 
上諭 
[監國攝政王鈐章　四月十四日内閣奉]  
　　上諭廷杰奏因病請續假一個月並請派署尚書員缺一摺廷杰著賞假一個月毋良派署欽此奉 
旨此次考試各省保送舉貢宗室取中二名满洲取中十三名蒙古取中四名漢軍取中五名直隸取中三十二名奉天取中四名山東取中二十六名山西取中十二名河南取中十六名陜西取中十一名甘肅取中七名江蘇取中二十名安徽取中十四名浙江取中二十二名江西取中二十一名湖北取中十五名湖南取中十二名四川取中十四名福建取中二十二名廣東取中十五名廣西取中十二名雲南取中十名貴州取中十一名欽此 
　　軍機大臣署名奕劻世續鹿傳霖假那桐吳郁生 
 
 
 

Page 3

 
 
　　宫門抄　四月十四日　召見軍機　嚴震　王守　 
論說 
[論今日亟宜提倡擴張蠶業以裕富源（嘉言）]  
　　蠶業爲中土固有之利。五千年來。衣食窟穴於兹者。利賴不可謂不宏也。顧自嫘祖闢其利。及禹平洪水。定貢賦。始察宜桑宜麻之地。洎乎殷周。分繭稱絲傳諸紀載。懿筐戰績。播之歌謡。蔑以加矣。迨李悝盡地力。商君開阡陌祖龍生而成法蕩然矣。幸漢唐明哲。始規畫蠶政。乃與孝弟力田之科並重宋興承五代之弊。猶復蹈習故常。士夫每以耕桑爲細民之業。或忽焉而不知。或知焉不復論。論焉不復詳。坐使蠶桑之利。捐棄於大地。吾讀宋時秦。觀蠶書。不禁悁悁而悲也。嗚呼。今之。世界。非所謂經濟競爭之世界乎。欲藉以。啓發國民企業的智識。以濬一國之富源。其事易舉。而其效易收者。舍提倡改良蠶業。其何以哉。其何以哉。 
　　夫以吾國土地之大。人民之衆。兼以氣候之良好。傭率之低廉。爲世界萬國所罕見而况蠶業之發展。遠在數千年前。若一旦提倡而改良之。有不挾。其雄。飛之。　力。以縱横宇内者。哉吾聞日本　學士吉池慶正言彼國以區區三島年中之輸出産物。不過四億萬餘。而蠶絲一宗之輸出額。即占一億一千六百餘萬。（其養蠶桑園止占全國面積百分之六）以此例推之。則吾。國幅　。奚止十五倍於彼之面積。其輸出之額。當逹一十七億餘萬之巨矣。所謂左右世界之財權。維繫國家之命脉。而戰勝於今日之平和利器誠莫。大於此者也乃。吾國旣無頒行之政令倡率於前。而人民又無。完全之組織以發揮於後其從事而生活於此者。僅僅婦人女子之一流。且又以爲副業。而不以專業視之。如是而欲望其發逹。不至劣。敗而被優勝者。淘汰以盡其可得也。耶即有一二之蠶業學校。而不能遍設於各。處栽桑育蠶。其不能合於動植物之生理者多矣。製絲之工塲。因手術不精。管理不善。販賣不良。因之而倒閉者。日有所聞。長此不變。吾恐不唯此業之日就。退化巳也。觀現今各國蠶絲業之大勢駸駸焉與我起而代興矣。將來在世界經濟上必占一位置。有斷然者。今之烟台上海及寗波等地。工塲林立。此何意乎。近且聞有擬於内地設行購繭者。販我之原料品轉而運之於彼。加工而售之於我生産國爲尾閭。並舉其餘者。輸出之以。扼我出口之機關。行其一網打盡之　。所謂對清蠶業改良案。吾恐不出三十年。而吾國之蠶業界。其尚堪設想也哉。嗚呼。吾爲此懼矣。 
　　然則爲今之計。當何若乎。欲保利權而擴生機。其始不過一部分之規畫耳。而其最後之效果。乃足以和衆而阜財。而要非改良舊制。參用新法不爲功。而尤宜仿法律上團體之組織。以圖此業之改良進步。然後擴張海外之販路。以收巳失之利權。苟主其事者。盡力經營。有資本者。同心輔助於巳無不利。而可河潤千里。沾漑至廣。亦爲利國利民之大端。又安可視。爲細故而忽置之也。今當蠶事方殷之際。值民生窮困之時。猶爲坐失富源。不起而亟。爲之圖。豈非愚哉。昔高沙之俗。耕而不蠶。而郡守汪公。而猶得取淮海一書。以爲蒞治者責。吾願有富民之責。及有志實業。者尚其一計及之也。　 
專電 
[電一（北京）]  
湘京官接本省諮議局函澧州荒歉最甚殺人而食懇商樞府請旨發帑或向大清銀行借欵購米接濟昨日爰會議此事 
[電二（北京）]  
度支部以浙省經濟恐慌議飭蘇藩司暫先接濟 
[電三（北京）]  
粤督袁樹勛屢電某大臣商議自請開缺覆電多慰藉語 
[電四（北京）]  
　　代表團以會齊上書之期將届昨又電催未到各省代表從速起行 
[電五（北京）]  
　　各部院衙門議員擬每部備一議案理藩部備振興蒙古實業案學部備普及敎育辦法案郵部備通籌全國鐵路案度部備行政經費案 
[電六（東京）]  
大谷尊重師於昨日（十三）午後率佛敎徒在築地本願寺爲英國前皇舉行法會以誌紀念其形式極爲莊嚴久通宫邦彦王英國駐使及夫人各大臣陸海軍將校東京市民及各國僑民學生等六千餘人均到寺參列一時人數衆多溢於院外尚有近郊之農民等因到時巳遲多數不得入門 
[電七（東京）]  
　　聞美京紐約决定於西一千九百十三年曼哈坦三百年紀念之時開博覽會 
 
 

Page 4

 
 
[公電（泰州）]  
　　申報館轉各報鹽城查户謡起毁員釐多家營縣觀望遂殃及勸學所敎育會各學堂損失逾萬禍延四鄉勢甚岌岌報載失實請更正鹽城士紳緊要新聞一 
[中國收回大沽口之定議北京] 　○海軍大臣洵貝勒爲大沾軍港與英使磋商兩誌前報專電兹得訪函較詳照録於下　洵貝勒現在開辦海軍堪以修築軍港者惟象山島最爲合宜粤中一島究嫌僻遠大連灣劉公島又難以收回此外惟大沽口最爲合用爰於去年過英時曾面求英皇懇請歸還中國英皇此時極講邦交意頗活動但云貴國開辦海軍我亦深望貴國從此自强如欲收回大沽設立海軍我亦賛成第大沽之不能再築砲臺載在約章未便更改即還貴國亦無用處惟時英某大臣不以此事爲然曾言之於英皇事遂中止洵貝勒歸國後先於政務處提議過兩謂無論有用無用莫若藉海軍爲名向英收回英皇旣敦睦誼當不難就範故於二月間將以上情形專摺奏聞並請飭下外務部會同辦理奉旨照請三月間曾會同外部與英使議過兩次英使以須請示國皇對旋得本國電覆可以照辦但有要求之三條亦須實行復經洵貝勒等一再磋商現將定議其大要大沽仍歸中國但不得修建砲臺及軍港中國得於大沽　軍械製造廠設臨時軍港尚有一條未詳英國允於六月間撤兵回國中國巳一一應允英國亦巳一一應允立約後即當次第實行 
[海軍處與度部商撥經費之困難北京] 　○海軍處經費前經奏定由度支部酌撥外餘由各省攤認各省亦巳量力擔認奏明在案矣嗣海軍處以需用孔急先後咨由度支部陸續解過一千萬而各省報解者尙復寥寥可農仰屋可想而知祇以海軍爲當務之急不得不力爲其難究不免羅掘俱窮矣而洵貝勒仍以待用孔殷意欲度支部將該部曁各省所認之欵如數墊解清楚曾一再與澤公商量澤公之意本部所認之欵自應照解至各省之欵應俟各省解到再行照撥并謂前次之所以墊付者以海軍處急待應用故稍事通融若欲全墊當此庫儲支絀實有未逮及本月初三洵貝勒復與澤公面商曾去無論如何總須再撥五百萬其餘各欵稍緩時日分期劃付仍不得俟各省解到再行交付云云彼此辨論幾至衝突現聞洵貝勒之意日内須再撥五百萬其餘則准期從緩擬即專摺奏請飭下度支部如數照撥此摺巳辦就不日出奏 
[要犯亦望速開國會北京] 　○炸彈案内之汪某二人巳到法部監室接待極爲文明准其携帶書籍及一切應用之物飲食一切亦甚清潔雖云永遠監禁聞攝政王曾與肅王言及何日開國會卽於何日釋放現當各省續請速開國會之時故肅邸未將此案移交大理院 
[趙郁卿賣國案之牽連北京] 　○趙郁卿迭經提署司員嚴密審訊巳紀前報刻聞與趙有關係之人株連者不少尤以各署録事居多現正在按名拘傳到案以使澈究聞與趙關係最深之某處録事巳於前日逃匿矣軍諮處大臣朗貝勒自趙郁卿案發後以外人注意吾國陸海軍者必不止某國一國貪利賣國者必不止趙郁卿一人特於日前飭司擬稿並會同海軍處陸軍部通飭各省海陸軍官嚴防洩漏并會訂洩漏軍事機密懲戒草章十八條頒發各鎭及兵輪管帶海防砲台各要塞管帶官一體遵照現直督巳奉到此項公文矣 
[賀昌運風流案之結束北京] 　○賀昌運案昨巳由大理院出奏以賀雖係和姦其中實有誘騙情事故照和誘例辦理至賈吳氏現作和奸論念犯在赦前既因病不能到案即從寛豁免　北京日報按云賀昌運從前曾在北京實業學堂肄業嘗至西華門某天主敎適堂値堂中婦女作禮拜賀遽闖入任意笑言堂中促其去不之理直至爲堂中毆扭始出賀狼狽回學堂愬於衆衆信其一面之詞將齊往向堂中理論校員恐肇事即行解散而賀又强數人同往校員不得巳將賀革去賀乃赴日本留學未幾回川自命爲犍爲商會總理前年忽禀趙次帥言商會無欵須設鹽卡抽鹽稅凡各處運鹽過卡者須按章繳稅次帥怒其狂妄嚴行駁斥旋查知其商會總理並未禀明農工商部即飭縣查拿賀一聞消息即逃至江南伊父處旋來京擬捐道員偶於文明茶園遇見賈吳氏遂釀成此案云 
[楊使電覆孔戈商務情形北京] ○孔戈國要求通商當經樞府電飭駐比欽使楊樞覆查情形巳誌前報現聞楊使日昨有要電一道致外務部悉用密碼卽係查覆孔戈國商務情形内稱本大臣前接貴部密電當即派二等參贊梁居實及二等書記繼善馳往調查一切現據報告與中國商務無大關鍵惟其民情則異常凶悍云云 
[郵部對於滇桂路之意見北京] 　○前雲貴總督會同桂撫奏請借欵籌修滇桂鐵路當時但知照外務部及度支部諭下交度支部郵傳部議奏故郵傳部極不满意覆摺初由該部路政司主稿堂官 
 
 

Page 5

 
 
有不謂然之處爰又發交丞參廳改擬而路政司又生意見故一時未卽入告聞下次値日决當發表云 
[洛潼借欵巳交付矣北京] 　○洛潼鐵路現向公益銀行籌借欵項二百萬兩每百萬交現銀九十五萬兩每以八年爲期首六年只准納息由第七年起每年還欵一百萬兩如該鐵路公司願於首六年内還本該銀行允其照數减息並不以路作押抵及保荐工程司以干預一切路政巳於本月初一日付欵五十萬兩其一百五十萬兩准於初十日交付 
[哈綏鐵路籌欵有着黑龍江] 　○由哈爾濱渡江北至綏化海偷計四百五十餘華里　歲曾經提議修築輕便鐵路以便輸運糧石嗣因籌欵無着是以未果迨去臘大雪梗阻糧商虧折今故益圖赶辦藉便交通聞巳議定估計約共需銀五百萬兩之譜由廣信公司及官銀分號交通銀行三處分任三百萬業巳籌有眉目其不敷之二百萬兩則擬招集江省巨商股欵以便速成 
[湘省又起揭帖謡言之恐慌長沙] 　○湘省亂後市面早巳安定現復迭次見有揭帖大吏甚爲恐慌近日於各街分路之處見有丕字一個或畫一圓圈中加一點如日字形均不解其意在所在但可視爲無稽揭帖而巳日前某敎堂又拾得揭帖一紙據稱初四晚焚燒西牌樓美國敎會所設之雅禮大學堂該學堂得信後立卽飛報撫轅當由楊中丞飭派兵役至該學堂保護是夜小西門外洞庭宫所駐之鄂省軍隊亦加意嚴防澈夜擾攘幸屬安靜又另一揭帖約於初八日仍須聚衆起事居民傳說人心驚惶昨由楊中丞懸出重賞如有拿獲張帖匿名揭帖者每名賞洋五百元旋又再出賞格加至一千元並准脅從黨夥能將首要扭獲解轅者除免其治罪外仍予一律給賞又一面由警務公所發出傳單臚列外人姓名住址傳知巡警各區略謂頃准長沙關道憲單開現在省城城廂内外居住外人業巳開明住址該區官應即督同長警隨時注意妥爲保護合亟傳知 
[滬上各團體歡送國會代表之特色]  
　　昨日午後三時上海預備立憲公會江蘇諮議局研究會華商聯合會商學公會商業研究會福建學生會江蘇敎育總會上海勸學所上海敎育會上海城自治公所上海商務總會滬南商務分會南市商學會南市商團公會及國會請願同志會共十五團體因請願國會第二次推舉之代表即日北行特假泥城橋預備立憲公會開歡送茶話會是日蘇州商務總會代表杭小軒君上海商務總會代表沈縵雲君孟庸生君（孟君巳在京）江蘇敎育總會代表姚子讓君雷繼興君（雷君巳北上）江寗商務總會代表張翊庭君（未及到滬）先後蒞會各團體到者亦甚盛入席後即由馬湘伯君起述歡送旨趣繼以王摶沙君王引才君鄭仲勁君　惠鈞君進歡送詞繼馬湘伯君演述國民屢次請願之苦心實負造成國家之志暢發無遺其結束處引鬻子言國民者帝王之杖也今日各團體之　誠歡送可見愛戴國家愛戴朝廷愛戴帝王使國家朝廷帝王不愛此愛戴之民心猶不速開國會恐他日雖欲哭送而不可得矣聞者動容後由杭小軒君述答詞字字出於血誠略謂國會請願但由學界奔走呼號而商界不能繼起實爲慚愧鄙人業商學識淺薄誠恐不能當此重任投願商界中人思爲鄙人者尙負篋擔簦以從諸君子之後則再接再厲但袂繼起者當必大有人矣繼爲沈縵雲君之答詞莊諧雜陳尤令國民知奮其意以爲代表之有效與否實恃各團體爲之後勁杭君　謂再接再厲乃願諸君對於國會如臨戰事不勝不止竊不願如蘇州人之　狠昔人潮蘇州人之負氣好　者一遇小忿輙磨拳擦掌先以髮辫爲代表轉展廻繞於頂若將得而甘心者及見强禦當前遂亦束手不動是其悻悻之勢徒戲弄此區區一髮辫耳某蘇人也負上海商務總會之委托竊懼爲大敵當前時之髮辫尤不願諸君之以髮辫視某也當時各團體之聞此言者皆極奮厲誓集合盛大機關籌議同志會種種進行之方法以期無負沈君臨行嘱付之言席散共攝一影以爲此後居者行者交勉之紀念焉 
　　上海總商會歡送國會代表沈縵雲頌詞　國會請願之舉始於各省諮議局合十九省議員之團結力齊集京師叩九閽而陳辭一請不獲則議再請並議聯合全國商界以共請於是我滬上商界公推沈縵雲先生代表全體齎書入都同人等旣設讌以祖之並合詞以屬之曰今時吾國之需國會如日月之經天江河之就地人生之於布帛菽粟萬無可缺之物也今時吾國民之需國會如寒之思衣渴之思飲幽室之思日星大旱之思雲霓又萬無可緩之時也以萬無可缺之物處萬不可緩之時請願之責亦綦重矣且請願之舉於商界雖方在權輿於事實則巳爲繼續詞披肝膽以數見而不鮮誠格天人至再三而近瀆果以何術而冀邀渙汗乎代表之責則尤難矣雖然不可必者天意也有可恃者人心也苟人人心中以國會爲歸則心必趨壑射必赴的壯哉此行先生但挾滬商全體之心以俱往蔑不濟矣行者胼胝居者結　臨歧握手互矢精誠佇聽好音爲國自愛 
　　沈代表答詞　懋昭才識淺陋重荷諸公見委晋京請願深懼力不勝 
 
 

Page 6

 
 
任爲全體羞憂心兢兢莫知所措顧國會之要請願之重代表之難諸公旣殷殷加誨矣𢡟昭當朝夕服膺竭其血誠將全體所結之一心貢諸九重庶求能踐此行之目的以無負諸公光寵之意遥遥魏闕皎皎寸忱山如可移機當立轉此則懋昭應盡之責尚望諸公共鑒之頓首拜嘉感佩無旣 
[北洋財政問題之種種]  
　　天津工部關歸併　關爲近日政治上之要舉查其原因乃由前通永道衡觀察吉以工部關每年所收稅欵三十餘萬由該道僅交部二萬其餘盡歸中飽值此籌備憲政剔除積弊之時代故和盤托出條陳政府實行歸併 
　　直督陳制軍近因北洋財政支絀需欵孔急而籌欵别無良法擬仍舉辦公債票一次擬定數目三百二十萬以宣統三年續借至宣統八年攤還清楚一切均照上次章程辦理 
　直𨽻財政機關最重要者爲支應練餉銀錢籌欵等局所現巳將該局所裁併𨽻於財政總匯處以藩運兩司總其成實行統一財權之策惟總滙處管理全省財政欵目繁多必設立金融機關以資存儲現巳札行天津官銀號總理劉道内炎會同藩運兩司將該銀號認眞整頓改辦直隸銀行俾與國立銀行互相聯屬 
　　諮議局常年經費爲數頗鉅陳督巳奏明將此項經費作正開銷請將地糧專欵項下動撥 
[京師近事]  
　　軍機處於初八日傍晚接到考察軍政大臣濤貝勒要電内稱本大臣巳於西十六號（即中歷初八日）清晨抵英即駐於使館内並與李欽使商定於西十八號呈遞國書 
　　祺皇貴太妃金棺奉移陵寢日期内務府大臣原議在京暫安百日須於七月間始行奉移兹因現值入夏之際恐六月間大雨時行道路難以預備致恐臨期貽誤故即議訂在京暫安六星期於五月十二日奉移定陵俾昭敬愼巳於日前由内務府各大臣將改前奉移日期緣由具摺奏聞矣 
　　郵傳部徐尚書近與各堂核議以詳查本部奏定籌備事宜單内所有於宣統八年應行告成之各路若按現在情形及將來之財政恐萬難如期告竣惟　備事宜非别項可比萬不能緩擬於資政院開院時奏請飭下該院籌議變通辦法以免諸多延誤各堂司均以爲然 
　　聞軍機大臣那相國因外部梁尚書病勢日增難望立時痊可部務紛繁未便任其廢弛擬請將駐美張蔭棠欽使調京署理部務所遺駐美欽使一差梁士詒大有希望 
　　聞禁烟大臣恭邸與外部籌商調查各國租界華人是否一律戒凈俟組織妥章再行照會各國欽差領事請准實行 
　　學部各堂以宫令森嚴曾經景運門奏准凡出入人員必由該衙門發給門照以便稽查本年恭應廷試之游學畢業生自應一律携帶門照以備稽查昨巳牌示仰該生等十一日親身到部領照　廷試之期早定本月十五日刻聞學部各堂擬定閱卷大臣十餘人巳將名單及摺稿繕就准於十一日奏請簡派 
　　昨日學部考試舉貢經義題爲上天下澤履君子以辯上下定民志義史論題爲唐魏徵謂太宗德仁功利兼而行之論聞此次舉貢頭塲之卷俱由閱卷大臣親閱其襄校官祗校閱二塲各科學之卷而巳 
時評 
[其一]  
　　昨日滬上各團體。開會歡送商界代表沈君入都。名流咸集。慷慨陳詞足見各團體之熱心國會。抑亦上海商界之第一盛舉也。他日者朝廷。俯念全國人心之一致。慨然以國。會付國民。必於此操其劵矣。雖然。記者敢以一詞進。 
　　英美各國商業之發逹。一方面固因有國會之機關。以提携而輔翼之。而一方面尤在各商家之去私利而謀。公益泯意見而結團體。置目前以規久遠。齊衆志以競實業。用是得著長袖善舞之名。厠足於商戰之世界。竊願滬上各商界注意於此行者。守者。各盡其心力而爲之。勿謂國會一開。而我國之商界即可一躍。而登於世界。舞臺之上。庶乎中國前途之福矣。 
[其二]  
　　資政院章程議員所以有欽選公舉者。欲其合内外上下於一鑪而和衷共濟也。乃聞諮議局選送之議員。該院亦有請旨欽定之。議豈將以。此尊。崇議員耶。此其不可解者一。資政院議員非欽定卽公舉。皆程度最高之人也。乃聞某。總裁。以開院。時人數衆多。良莠不齊力阻攝政王。蒞院似又以此輕視議員也。此其不可解者二。 
[其三]  
　　譎哉錫金之鹽棧。改售洋碼之舉。恐諮議局反對也。乃將浙運三月二十一之告示。　至二十八宣布。其意蓋謂待至江蘇諮議局閉會。無從出而干涉矣。雖然。彼亦慮及衆怒之難犯耶。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[杭垣錢市大恐慌五誌杭州] 　○杭垣鼎記錢莊被擠倒閉虧欠巨萬釀成極大恐慌種種情形四誌本報不料十二日慶餘繼倒數又逹三十萬以外風聲所播情形愈急經官紳特開大會公决電部借欵支撐危局兹悉與鼎記連根之延德裕豐兩家由某巨紳設法接濟同行公允保護巳可轉危爲安十三日下午紳商兩界復在商會集議慶餘善後各事到者六十餘人四句鐘開會首由代辦總理顧竹溪君推舉杭府會計員宋申甫君報告慶餘莊被軋擱淺應繳本府公欵如平糶項下約四千元南米項下約一萬五千元武林軍由前任移交者約九百餘兩共約二萬餘圓該莊經理孫茂臣君於十二日來署面交上單一萬二千餘元莊票五千四百餘元並有水溝巷張姓屋契暫抵押信俟府署將莊票收齊再理上單如收不到仍由該莊如數照解等語次該莊管事人傳芝馥君報告本店公欵有海寗州代解公欵外尚存三千五百元另摺開付支票洋一千五百七十元未經入帳（係張鶴善堂記摺）次柴炭公所代表報告慶餘莊揭欠該所洋八千六百餘元兩月捐欵洋七千三百餘元尚有一千三百餘元解交於初九日到莊總計該莊開出本莊支票洋三萬三千餘元管事孫君又云督練公所欠欵經前任錢塘縣盛大令於十一日來文議作公欵約計九千餘元計兵備處欠銀一千一百九十餘兩洋六萬八千餘元嗣經會衆公决以本日該莊未將上皮下皮清帳抄交到會（按上皮下皮係人欠欠人之别）無從縣擬酌改十四日下午續會决定辦法當即舉定帮理帳目紳商十二員銜名録下　韓淦堂高寳坤李子衡顧竹溪吳宜亭吳桂生金潤泉柯效卿潘子傑丁以誠吳彝齋張筱莊 
　　本日旁晚六時由某紳創議連夜發出傳單聯合紳商學各界團體簽名公呈撫憲大略謂鼎記慶餘兩莊被擠擱淺釀成經濟恐慌各存户紛紛抽提人心惶惑大局危急轉瞬絲茶上市需欵尤繁且近來米粮缺乏市價飛漲窮民覓食維艱不得不恃質當爲接濟全恃現欵週轉急則治標擬請仿照庚子年蘇滬維持商市辦法以一成給現九成槪由同行滙劃現擬加給一成以二成給現八成悉由同行匯劃藉資週轉而免危險事關全浙大局知到簽名俾便公呈撫院出示曉諭照辦 
　　董觀察以現在市面恐惶各存户惑于謡言紛提存欵且需現銀深恐逼倒相繼殊于大局有碍特于日昨出示曉諭現在正當茶絲繭三項上市之時各錢莊現欵均巳撥付出產處所亦僅暫時轉輸並非銀根枯涸各存户務須共維大局切勿再於此時强迫提欵牽動全市其存欵在百元以下者仍准隨時支取然亦須搭用鈔票不得全取現洋　董觀察復于昨日面商藩憲顔方伯懇請移撥公欵二十萬元暫時濟急方伯巳飭庫在于米折欵内動支洋十萬元銅元局解還欠借防軍局成本欵内動支十萬元由浙江銀行作保轉發各錢莊承領照案五厘計息三個月清還 
[聲明謡傳江𡩋有亂之原因南京] 　○江督通電各屬略云雲南與越南毗連之地名江寗等處居民紛紛傳說謂法國有兵二十萬在江寗口登岸巳由該處某報登録查所載江𡩋之地係在雲南與越南相近之處並非南省之江寗日來人心摇惑恐碍大局爲此發電飭屬速即出示曉諭以安衆心 
[密查革黨之大偵探河南] 　○京報載稱汴撫近接某督密函據訪聞近有某某黨羽從日本歐洲一帶私行回國携有極厚資財擬圖私入内地煽惑人心結連黨羽並有冒稱官界極大人員以爲愚人之計并訪明該會早有内線在中國各省暗通信件疊經本督部堂查獲　証事件並有分路至汴省各屬某某地方之說似此黨羽串結煽惑各界人心殊與將來地方治安大有關礙非爲從速委派偵探專員訪查不可現直隸巳派出偵探十員多給川資薪水令各員任意訪查投入該黨以便得其眞實行跡（中略）因此事旣有貴省字樣不得不密爲奉逹仰即飭知各軍界統領各學界敎員各地方官各鐵路路長各鐵道巡警從細留意切勿疎忽云云吳中丞因事關重大立即傳見該司道會商此事據汴省官界中云此事乃某督　防之策恐未必果有此事然旣有此秘密信件大約汴省必委員以訪查之也 
[鄂督嚴參巡警道之影響武昌] 　○湖北巡警道馮啓鈞因濫用匪人徐升擾害良民頗爲瑞制軍所嫉視乃馮尙不自知檢束反敢代徐升運動京中大老冀圖開脫事爲瑞制軍所聞大怒乃列欵密參於初九日奉明諭革職瑞制軍奉諭後以馮道旣經革職全道一時尚難到任亟應委員署理查有候補道黄祖徽精明幹練才識兼優特委該道暫署巡警道篆飭令尅日任事以重職守聞黄觀察巳遵擇於初十日辰刻接篆馮革道則擬於交卸後將所有經手公私事件辦完即行回粤養晦現巳將其家屬移出公署與前臬梁節菴同居以便先行隨梁回里至武漢警界人員則因馮巳被參恐亦不安於位皇皇然如喪家之狗百事不問竊賊遂乘機蠭起日昨竟有一賊闖入警務公所大花廳内窺其無人將陳設之字畫鐘鏡地毯儿披等物綑成一包正欲竊負而逃幸經守衞士聞聲查覺立即拿獲各科長皆無心緒訊問遂發交拘留所暫押 
[鄂督嚴辦五天王五誌武昌] 　○鄂督瑞制軍因劣弁徐升徐盛父子等迭次所供皆避重就輕特委派署臬施鶴笙廉訪督同承審此案各昌研訊聞初八日施廉訪到監審訊頗主寛大謂徐升父子 
 
 

Page 11

 
 
兄弟無惡不作苦打成招本不爲苛惟連日受刑巳重故是日面飭會審各員勸其招供從寛免刑徐升等因聞馮警道巳被參落職自知難逃死罪乃供認四事但瑞制軍發縣研訊徐升罪惡共有十二大案雖認四案承審員仍難禀復又聞首縣李令於初八日奉到制軍批發漢川縣民人田萬順控徐升一案及黄陂縣民人王家瑞上控徐升等一案業經查傳該原告田萬順等無着現特牌示飭該原告等勿懷疑懼趕緊來轅投候提訊至寗寳珍本經漢口商家聯名保出詎寗於出押後冒昧赴督轅禀謝瑞制軍以其尚敢招摇故飭仍舊還押又有警察下局包探吳茂江夏縣總差盛天保二人昨亦經制軍飭拿收押候辦因吳等在外聲名甚大亦無所不爲之輩也 
[俄國將厚集兵力於满洲奉天] 　○俄報載稱俄國政府現因急欲成就其在满洲所持之政策决定由俄國依爾庫次城挑選精兵五萬分撥在東清鐵路界内駐紥 
分類新聞政界 
[鄂督申明議員飭查卷宗辦法湖北] 　○鄂督瑞莘帥據藩司呈復奉札飭查議員劉德標有無奉局派查建始縣案據一案查明各情形奉批詳悉諮議局旣稱開辦以來所有應議事項内必須調查卷宗及諏訪事件之處均恪遵館電函請各主管衙門抄交並未派員逕往又稱去年常會期中由議員劉德標介紹建始縣季紳庭舉陳情縷舉建始縣金前令策先種種違法事實一書當經審查以未得確實證據未便率行紏舉等語是諮議局平日對於調查事件均係確守館電對於此案實無特派議員劉德標逕往抄交卷宗之事且此案於宣統元年十月據季紳庭舉到本衙門控告業經前部堂陳批以所禀是否屬實有無挾嫌妄控札司轉飭施南府查明核辦在案乃該議員劉德標旣不待施南府之查復又不用諮議局之公文但以個人資格借調查爲名竟向建始縣逕請抄交卷宗顯係違背館電侵犯行政裁判之權似此漫無限制殊屬大有妨碍應候箚行諮議局傳諭該議員劉德標不得再行私向縣署抄交卷宗所有以後諮議局議員調查事宜仍應恪遵館電範圍以免踰越一面仍由該司轉飭施南府遵照原批確切查明詳候核辦勿得袒庇以資口實並由該司通飭各屬嗣後如有此等事項一律遵照館電辦理是爲至要　 
[鄂臬執法衡情之一斑武昌] 　○湖北襄陽宜城兩縣交界之月兒坑地方有拔貢生朱化鯤素性恃材傲物屢次因事開罪縣官縣官銜之巳久近朱因乘肩輿在途與宜城縣張華燕大令相遇旣不迴避亦不停輿致觸張令之怒卽傳見該貢生將其跟役鞭責朱大憤聲言必臚列張令劣跡至省呈訴諮議局及各大吏衙門查辦張令聞信遂發首先制人之策商同襄陽縣吳大令本義傳朱到案誣以庇盜紏搶聚賭窩娼盜賣公產姦佔婦女各案通詳革究署臬施鶴笙廉訪因檢查宜城張令前禀知朱生與該令挾有宿嫌當批示云朱貢生途遇地方官長漫不爲禮固屬非是該令當將其僕鞭責未免過當至該縣越獄逃犯並上年東鄉各事主控告兇盜朱春老三等如果該貢生有包庇情事被人告發自應當時詳革勒交乃不懲辦於平日舉發於途遇失禮之際究竟爲公爲私殊難剖别總之朱化鯤身列士林如有庇匪等項劣跡斷不能稍涉寛貸而衡情定讞亦必確有可據本署司嫉惡如仇遇事必求核實候咨請襄陽道就近按欵查明俟移復再行詳請核辦 
交涉 
[洋務局愼重敎士置産辦法杭州] 　○浙省洋務局王省三觀察日昨具詳撫院以外國敎士購買房屋其契紙上往往不書明賣作敎堂公產字樣即向該管縣署稅契縣令偶一疏忽率照准擬請查照通行章程加以限制嗣後如有敎士買地須於契上書明敎堂公産字樣若違約置買私産朦請稅契一經發覺扣留地契即傳賣主追出地價照送領事核辦一面仍治賣主以應得之罪 
[審判廳特設外賓觀審席天津] 　○津埠審判廳遵照法部奉定章程改訂一切惟旁聽一事未聞提及日前見大公堂設有旁聽席疑爲人民備者兹經調查乃爲外賓觀審席也異哉 
軍界 
[袁督對於軍事前途之危慮廣東] 　○粤省大吏現籌議整頓變通軍政事宜咨請陸軍部察核畧謂我國軍心本不甚固又加以邪說之煽惑與各國之服兵義務萬衆一心者截然不同朽索之馭其難其愼故近籌整頓於部章雖有變通然爲粤省計爲大局計前車之覆後車之鑒不得巳而出此非欲故爲紛更今且不言噬臍何及如治病然鑒於前用藥之悮則不得不變通其陳方病者之呻吟亦足增醫者之經驗凡者皆然治軍其尤要也蓋軍事至危將來全鎭練成大局操縱悉繫乎此今外侮尚不能禦而内訌巳不勝防在國家費無數金錢爲建威銷萌之計畫而該軍竟應聲於外爲藉寇齎盜之粮喪心病狂言之可爲痛哭兹特體察情形通籌酌議變通整頓各節相應咨請大部核辦 
學務 
[贛提學代理監督原因南昌] 　○江西高等農業學堂監督龍中翰鍾洢辭職經全體學生停課挽留王文宗以衆望所孚一再挽留龍君刻巳俯允惟尚須赴南洋布置江西别館陳賽出品還江需時請假一學期所遺監督一席未便另行派人由王文宗暫行代理當經回明撫院准行即日任事 
[鄂學維持學欵之諄切湖北] 　○黄陂街自新善堂公立高等小學堂開辦以來成效昭著迭爲學司所嘉許嗣因經費不足由該縣詳請提撥善堂原有捐欵移緩就急巳蒙學司批准現在陳君錦華以捐欵尚有盈餘擬就餘欵開辦女學由馬文宗批云該生擬撥餘欵以興女學其意可嘉但原有公立高等小學亟須維持如功廢半途殊爲可惜應飭協力同心成斯美舉無庸各存意見也 
實業 
 
 

Page 12

 
 
[江督維持寗垣市面江寗] 　○江督張制軍以南京市面銀根緊急前月曾撥庫欵銀二十萬兩交裕寗官錢局以資流通不意該局將其現銀轉運出口以致市面愈形緊迫錢典兩業尤受影響江督現又加撥銀二十萬兩發交商會分給錢典緞三業承領計錢典兩業其領十六萬兩緞業領四萬兩各業均巳出具領結分向商會領取矣 
[創辦農業公司之規畫杭州] 　○日本華僑吳錦棠觀察來杭擬籌墊巨資注意墾荒條陳創辦農業公司具禀中座且以墾荒較諸礦務製造收效尤捷國計民生煞有關繫並足爲各省之模範增中丞巳允即日出奏惟五十萬資本深恐限於財力未能廣開全省利源當願再墊五十萬元合一百萬元此外擔任慨勸殷富華僑增集股本主本省商民有願入股者多多益善日前農工商部巳電致浙撫妥爲保護矣 
[淮北垣商請設商會不准揚州] 　○兩淮運司增都轉奉督鹽憲張制軍札云淮北垣商汪謙吉赴部請設商會一案飭據海分司查明各塲本設有局商遇事由局商公議其性質與商會名異實同另立名目流弊滋多應毋庸設立以保全局請咨部撤銷當即咨請農工商部在案現准咨復查此案本部前以該會爲研究改良而設是以准其立案並批以納課銷鹽諸事仍照章辦理現旣運司查明設立商會流弊滋多應准撤銷以免紛更而保全局咨請轉飭遵照 
[工藝廠歸併勸業道主管] 　○贛省進賢門外工藝廠收管流痞竊犯現有一百六十餘名之多擇其性質所近延聘匠師授以織巾製造木器竹器各種工藝以期化莠爲良之意所有常年經費抽自街捐勉足敷用惟開辦以來由南昌府衙門主管一切現經當道會議詳准馮中丞旣歸勸業道傳苕生觀察督理以一事權 
雜記 
[縣令掩過彌彰談江寗] 　○江督張制軍批阜寗縣李令禀云前據阜寗紳商代表王以昭電禀該令性情褊急貪虐不仁酷刑苛罰殘害無辜本月十二日致逼商鋪閉户等情當經電飭淮安府劉守確查未復嗣據奭道來電並據王游擊陞官等聯禀亦謂該令縱容家丁苛罰濫刑以致羣情不洽闔邑罷市亦經行司委查並飭將該令撤任在案今該令乃以蠧役劉俊等約同散役十棍勒逼商人閉市並毆傷該縣丁勇爲詞如果差役藐法横行豈有文武同僚及地方紳士皆不咎差役而咎該令之理且所稱圍捕賊匪並未禀報而拘拿三十餘人之多並有婦女在内顯有妄拿拖累之人即此巳見任性之一端仰寗藩司迅速委員前往接署一面飭令派查之員確切查明實在情形據實禀復察奪 
[州牧新政敷衍談廣西] 　○横州高牧廷梅經於二月初九日交卸惟因門牌未釘户口未調查自治籌辦公所又無欵項開辦一時未能即行回省乃命雷玉兩紳落鄉催户口册並釘門牌各鄉亦無欵項是以延緩不辦雷玉兩紳將此情形回禀高牧放聲大哭怨各紳辦事蹉跎並每日到自治籌辦公所訴苦問有何法趕辦各紳不勝其擾祇得將舊日保甲户口册照抄一遍以便了事其實上南區與及蓮塘並未調查陶墟則命其局紳到局問某村約有幾户每户亂開幾口廟脚村有莫某與調查員不和將　户門牌壓擱不釘其餘各鄉釘門牌者除城廂外寥寥無幾或巳釘則按牛隻抽捐亦有每門牌需索錢千餘文者民間見此辦法遂謡言四起紛紛謂釘門牌查丁口實抽收人稅之基礎云 
[海寗京控寃案談杭州] 　○海寗張朱氏京控一案初九日由公堂斷給撫卹張朱氏與黄斌均不允張朱氏供伊夫志康被賄州刑斃後程森出撫卹洋三百十五元伊子被逼蹈海身死黄斌托李恒茂出洋三元載回黄斌供李恒茂確係股東實無托其出洋載回之事程森供係張朱氏任意誣噬並未出撫卹洋二百十五元張儒珍供略同初十日原告病不到堂十一日又傳兩造到案張朱氏定欲夏太守親訊黄斌請先回硤各讞員謂身受訟累豈能自主遂即退堂十二日張朱氏因病不到黄斌又求回硤不准當由程森一人先回料理矣 
[嘉興蠶汛大熟談浙江] 　○嘉秀兩縣各鄉鎭蠶汛大好較諸熟年爲更上一層以故豐收逾倍者今年必占多數向來一大匾蠶至大眠汛最重不過四五斤今則有十餘斤者誠爲近年所未有惟近日葉價甚昻如嘉興縣屬之王店鎭漲至三元左右秀水縣屬新塍鎭漲至二元零第育蠶之家辛苦數十天豐收可卜逾恒無不喜形於色 
[清談]  
[吏部亦擴張權力矣]  
　　今日之時局。爲各部院張鱗揚　之時局。陸軍部統一軍政于前。度支部統一財政于後。皆所以收數十年巳失之魁柄。以恢復于一日者。乃不謂烟火微明之吏部。今亦有統一保舉權之奏。 
　　夫使凡事悉筦握于中樞。不下堂階。而羣生在宥。豈不甚善。苟一旦或有意外之虞。而行省各督撫。軍權旣不我操。財　旣不我屬。卽推而至于用人行政之權。亦兢兢焉掌握于中樞。揆之外輕。内重之誼。則得矣。其如庶駁之緩不濟急何。充其弊。不至于釀成天下大亂不止。 
　　同是股肱也。同是心膂也。同是爲皇家之命吏。何有于彼此。何有于輕重。而必欲挾至尊以自重也。斯亦奇矣。 
　　嗚呼。憲政不日將成立矣。今日吏部力爭之權限。即他年新内閣着手之方針也。然則李尚書此舉。其殆爲新内閣樹之雛型矣哉。雖然亦何其亟亟也。 
[雜箸]  
[南渡荒亡録（去病）]  
又燼餘録云。（國學保存會新刋本）吳雲公雅善詩詞。居城東之臨頓里。著有香天雲海集。　誦一時。靖康國難後。披髮佯狂。更號中興野人。厭棄城市。時往來於吳江李山民家。李卽忠愍公諱若水之姪。避宼來吳。就館吳江。　雲公爲僚壻。且同爲歲塞社詩。友也山民嘗題洞仙歌於吳江橋亭。曰飛梁壓水。虹影澄清曉。橘里漁村半烟草。今來古往。物是人非。天地裏唯有江山不老。　雨中風帽。四海誰知我。一劍横空幾回過。案玉龍嘶未斷。月冷波寒。歸去也。林屋洞天無。　認雲屏烟障是吾廬。任满地蒼苔。年年不掃。雲公和以念奴嬌云云。兩詞並刋集中。然則據是以觀。中興野人非他。卽吳雲公是耳。且字句略同。顯見詞綜多出臆改。惟中興作神州。吾皇作我皇。當係原刋如此。而類編或得之傳鈔訛誤耳。 
　　今世往往以岳韓並稱要。第謂其武略各優耳。而豈知文事乃亦相埒。詞苑　譚云。韓　王生長兵間。未嘗知書。晚歲忽若有悟。能作字及小詞。一日至香林園。蘇仲虎尚書万宴客。王徑造之。賓主歡甚。盡醉而歸。明日王餉以羊羔。且　書二詞遺之。臨江仙云。冬日青山蕭洒靜。春來山暖花濃。少年衰老與山同。世間名利客。富貴與窮通。　榮華不是長生藥。清閒不是死門風。勸君識取主人公。單方只一味。盡在不言中。南鄉子云。人有幾多般。富貴榮華總是閒。自古英雄。都是夢。爲官。寳玉妻兒宿業纏。　年事巳衰殘。鬚鬢蒼蒼骨髓乾。不道山林多好處。貪歡。只　癡迷悮了賢。余按蘄王鑑於鄂王之禍。英氣頓盡。故塡詞亦作悟道語。奇人信無所不能也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[署理兩廣總督袁樹勛奏請設廣東大學摺]  
奏爲造就憲政急需人才請設廣東大學恭摺具陳仰祈聖鑒事竊維籌備憲政爲强國之要圖自頒布九年清單以來内外臣工督責罔懈雖循序漸進規模巳覺粗立而因事赴功精神總虞竭蹶者則以應用人才缺乏之故也夫大質之成自樑棟以至榱桷有一不備則工師束手室家之細自米鹽以至酒漿有一不給則巧婦斂袂治國之道何莫不然今計憲政中所應籌備者若司法若財政若巡警若地方自治諸要政任舉一項皆非具有完全法政之知識者不能洞澈本原見諸事實當草創之際節取而愼用之猶可言也然巳患其不足自兹以往進行日遠則程度愈求其高範圍日寛則敷布愈求其衆藉非先事預籌必至臨渴而掘井抑或知難而退反將因噎而廢食此臣之所大慮也查現在養成法政人才之地京師各省均設有法政學堂然或限於經費未事擴張或狃於速成難資深造而學部定章私立學堂不能專習政治法律故亦無民間崛起之學堂補助官力之不足如日本之早稻田大學者去年學部籌設京師大學誠有鑑於人才消乏之故非組織完全之大學不足以宏造就而張遠謨也竊計中國幅員之廣政務之繁斷非一大學之人才所能舉於是有中央之大學爲之椎輪即不可無各省之大學爲之翊賛但各省財政之不齊地形之殊異亦斷不能均組織完全之大學於是有中央完全之大學爲之模範卽不可無各省分設之大學爲之繼繩廣東錯處嶺海民情浮動靡常籌備憲政當較各省爲難而地便交通文明輸灌較早籌設大學似較各省稍易擬請查照學部奏定外省設立大學章程先辦法政分科大學以應　政人才之急需俟該分科成立　續開辦商科工科兩分科大學以符大學至少須置三科之制至大學組織之法除工商兩科外共法政一科雖本有部章可循惟部章係定永久之規模故限制不嫌稍密而粤省係應時事之必要故變通貴適其宜兹謹將廣東開辦法政分科大學其第一届五年期内應行變通辦法各節爲我皇卜縷晰陳之一口不限於高等學堂畢業始許入學也現在各省高等學堂畢業生寥寥無幾使必設此限制則學生實難其選故宜推廣範圍令舉貢以上出身者或品秩在州縣以上者皆准令入學蓋此等人員或學有本原或富於經騐平日社會之信用旣深將來疑難之解决較易且其憑藉巳厚旣必不能擯諸仕途之外孰若仍納諸陶冶之中此入學資格之應變通者一二曰宜以五年爲畢業期限也查大學畢業原定四年爲限惟此指曾在高等畢業升入大學者而言其非經高等畢業諸生程度或恐不足似不得不酌加修學一年使其程度足以相當其畢業奬勵請照定章酌量辦理此修學年限之應變通者二三日招取學生不拘省界也蓋籌辦大學經費浩繁各省或未能徧舉粤省旣爲海陸交通之地閩桂雲貴等鄰近省分之學生皆可就近來粤附學仍按照名額多寡酌收學費以資彌補則所費者輕而所成者衆且定章本省人員不得爲本省八品以上官吏若准令他省人員就學畢業後得以筮仕在省裨益必多此不拘省界之應變通者三四曰敎授不必外國文及限令直接聽講也查日本官立大學敎科多採外國文原本其延用外國敎習時亦令各生直接聽講此以施於曾經高等畢業者固所宜然若他項學生則程度恐未足語此不如或用中國敎員以中國語言敎授或用譯員繙繹敎授較爲事半功倍自講授方法言之其領受雖得諸間接目修學期限言之其研究實較多一年彼此相衡學力當可相等此敎授方法之應變通者四因此四端遂生七利以五年而養成大學畢業之人才可以急應時機之用一也成全巳有基礎之人才二也甫經卒業學生經騐尚淺似不若曾歷仕途者旣有平日之經騐復加五載之薰陶其成就更大三也此種人員平素爲一般社會所注意故一旦出而任事易於融洽四也各省皆可來粤就學費省而用宏五也與京師大學相輔並行互有比較進步自速六也籌備憲政全國需才當在數萬以上多一大學爲之培植不患無才七也至經費所需專就法政一科計之開辦建築費約需銀十餘萬兩常年費約需銀數萬兩明知粤省財政拮据辦理不易然爲籌備憲政根本起見不敢不勉爲其難俟奉旨俞允後再飭司庫竭力分籌以仰副朝廷興學育才之至意所有造就憲政急需人才請設廣東大學各緣田是否有當謹恭摺具陳伏乞皇上聖鑒訓示謹奏宣統二年四月初六日奉硃批學部議奏 
本埠新聞 
[浦東塘工局董呈滬道文（爲灌泥築圩事）]  
　　浦東塘工善後局董謝源深朱日宣呈竊董局籌辦善後時刻隄防所有二十九圖全塘内外係蘆課灘地自塘至灘浜靠界浜口一叚尚有百餘丈迤南漸逼巳不满三十丈至五十三圖接壤之處更爲逼近愈形危險緣該處當吳淞海口之衝時虞冲刷坍進即如前年夏間五十三圖嚴家宅外塘工主逾期年忽又坍及塘身呈請李故縣憲勘詳札營移進加築一塘計長五十六丈當經董局籌資賞號會同局員營官隨時查勘未敢偶疎以副憲厪今春見界浜口浚浦工程處購進之地三十畝及高行區董王文孝地百畝零均經灌泥作壩高與塘齊惜未能接貫土塘中隔零户民地計四十二畝零頓形低陷泥水溜積如同溝壑董等見此情形熟權損益擬沿浦兩圖統築圩岸將塘外公地蘆田一律灌泥與土塘接　不特蘆灘盡變膏腴即塘土亦可永免隄防爰趁浚浦機會思此有利無患之舉即於本年三月間繪圖並將利害情形禀請移商浚浦局沿浦築圩免繳灌泥之費以恤民户而保要工並呈縣轉詳在案嗣於四月間悉王董地上灌泥溜水積聚中隔之地鄉人藉口損傷春熟董局念伊零星小户議由王董文孝籌償每畝洋四元以示體恤共付洋一百七十餘元由該圖楊曉峯楊輔良到局經發取有收條並將全塘統灌利益情由宣布此統籌全塘並顧民力之實在情形也旋於五月二十日奉田縣憲照會轉奉憲台批前縣詳塘工局董謝源深等呈報沿浦築圩請免灌泥之費詳請示遵由奉批此案前據塘工局董謝源深朱日宣來禀籌費築圩並用浚浦所挖泥漿通灌與裡面土塘接壤等情當以灌泥之費能否邀免移商浚浦總局核復兹准復稱商之總營造司奈格據云禀内所開各處地叚名目多未明晰未便卽行核復務請該董等親自或派員來局會同前往勘明地叚果與挖泥之處相距不遠方可灌泥塡高再界浜口沿 
 
 

Page 19

 
 
浦王姓之地一方擬向浚浦工程處商議灌泥塡高將來應出灌泥之費等語移請轉飭會勘等因到道仰即轉知該董等查照辦理此繳等因批由縣飭董查照辦理等因奉經董源深邀王董文孝同謁浚浦局總營造司奈格面商據稱塡泥之費必須照土方算繳此時有泥可灌遲則未能許定祇得商議築圩灌泥以成其事惟請免灌泥之費未逹目的籌劃至再未便因噎廢食爰議按畝攤資一法最爲持平地旣獲益名義相符在公家與管業多數之大户無不樂從而零星小户難免吝惜董等復思通融辦法將來應派之户如一時無力措繳者分年拔完擬俟工竣算明禀請憲示遵行此預籌繳費按畝攤資之實在情形也　　（未完） 
[鹽斤改用洋碼之抗爭] 　○上海醬業萬聚萬通長春崇新萬楨萬和萬豫同興松盛鼎新等公呈商會文云爲鹽斤明減暗增苛勒太甚環請轉禀吊銷事竊思醬業所領課鹽歷年疊增捐項至上年每斤巳漲至六十三文可謂鉅極日前讀鹽政大臣電浙撫憲爲體恤商艱醬銷減三文食銷减六文無如讀浙運憲頒示飭改洋碼醬銷六分食銷四分三釐實則照申市洋價一千三百四十文核算暗增十七八文之多即被甲商朦混禀准所致顯而易見當此米珠薪桂截　平糶之際竟敢出此苛勒辦法商等遭此逼迫仍必取償購户萬一民間爲日用難支釀成事端大局攸關誰任其咎用特禀請貴商會移請縣憲轉詳層憲電咨鹽政大臣俯恤時艱速將此案吊銷即飭鹽棧照舊售價寛慰商情徧安民隱不勝悚惶待命之至 
[停止燒鍋之實行] 　○本縣田大令出示云奉府憲札照得米價騰貴燒鍋之銷耗亦爲大端光緒三十三年春間迭據各處紳民以燒鍋本非急需禀請停燒並奉前督撫憲札飭嚴禁燒鍋在案查定章燒鍋本有限制時值年豐尚不便任其銷耗况本年米價又極飛漲松屬燒鍋之多漫無限制實屬有妨民食自應照案暫禁除報明各憲外札縣立卽出示曉諭查明境内各槽坊暫行停燒俟米價平減察看情形再行弛禁並知會各商會及分會一體查禁務勸槽坊勿得故違致碍民食而干究罰等因到縣奉此除照會商務總分會查照勸諭外合行出示曉諭爲此示仰闔邑各槽坊一體知悉爾等須知燒鍋造酒即豐年尚有限制現值米糧缺乏豈容再任銷耗自示之後務宜恪遵禁令一律暫行停止燒鍋俟將來米價平减察酌弛禁如敢違禁私燒一經覺察定即提案從嚴究罰 
[地方公益研究會呈上海縣文　（籌助救火會經費）]  
　　竊奉照會以救火聯合會鑄造鐘樓建築房屋需銀一萬三千餘兩由縣先行墊捐一百元其餘不敷尚鉅全賴𤍽誠紳商量力資助以期集腋成裘成此要工合行照會貴會煩爲查照建築鐘樓消災防患保衛閭閻事屬地方公益希煩分投勸募量力資助多多益善無任企禱計照送捐册一本等因到敝會奉此查建造鐘樓畫夜瞭望消息靈通實爲消防必不可少之善政閭閻利賴無窮無如敝會旣無公欵可籌又無餘資所積惟係地方公益之大建築不得不設法維持兹由敝會籌集銀一百元明知杯水車薪無濟於事不過聊盡義務稍資補助而巳除將捐欵曁第二號捐册一本逕送救火聯合會掣給收票外理合備文呈復伏乞鑒核 
[製造局開售平米] 　○江南製造局總辦張觀察以滬上米價飛漲民食維艱該局各廠工匠小工不下數千名之多俱甚貧苦擬查照光緒三十三年成案在局開辦平價局巳與滬道蔡觀察會商禀准督撫在無錫採辦米糧七千石專濟工匠刻巳運到四千石先行開售平米每石悉照錫斛售洋六元五角 
[女子體操學校運動會誌盛] 　○本埠愛爾近路均益里中國女子體操學校於十四日開第三次運動會所演材料推陳出新足爲女子體育界生色其中普通操之棍棒啞鈴及各種舞蹈遊戲應用操之雙木環等尤爲特色至來賓運動如民立女中學所演之第二部啞鈴競爭遊戲之飛線競球尤見活潑湖州旅滬女學之彩旗操及唱歌遊戲以及上海兩等女學之進行體操亦均完善該校創辦至今未及兩載而畢業生所敎之成績巳燦然可觀可爲中國女子體育界前途賀 
[女犯求請减罪之機會] 　○公共公廨重罪各女犯以近來疊奉恩詔普天之下咸沐皇仁伊等旣係女流所犯之罪亦非十惡而迭次恩赦未蒙普及深抱向隅業巳繕就禀詞呈請滬道飭廨磋商領袖領事查案核减未識能逹其目的否 
[絲廠女工之風潮] 　○北河南路附近美綸絲廠女工於前晚九時聚集一百餘人擁至公共公廨控被該廠積欠工資兩個月向索行兇環求飭追當由值役禀奉内諭令各散去候飭該廠照給詎一時人多口雜不允退去駐廨五十八號西捕深恐擊事當用電話通知滙四捕房立派中西包探到塲彈壓一面由廨派差飭知該廠允於昨日按名給發該差回廨後卽將該廠允給各情告知大衆始各稱謝而退　又北河南路洽記絲廠女工昨向帳房支領工洋司帳人約緩數日衆女工不允紛紛吵閙且有女工之夫熊成棟從中挑唆以致滋擾不休廠中人立傳電話報告捕房當由捕頭飭派中西探捕到廠彈壓將熊拘押候查並飭各女工自赴公堂控訴不得恃衆肇事 
[迎迓上官之忙碌] 　○江南勸業會審查長楊杏城侍郎及江蘇臬司左廉訪均將來滬本縣田大令昨特諭飭辦差家丁預備迎迓 
[妬姦釀命案近聞] 　○銅匠支長源因妒姦起釁砍斃吳阿毛並砍傷姘婦王黄氏迭詳前報兹悉該氏傷巳就痊昨由仁濟醫院送回閘北四路分局經黄正巡官轉解總局暫行看管候發上海縣與支質訊以憑究辦 
[城内]  
[審訊盜案] ○英公廨前晚解送搶刦搶刦海鹽縣澉浦鎭同福典當之男女盜匪徐德順等二十名到縣經田大令提案審訊盜黨張品忠推諉不認喝令鞭責藤條二百下旋問張之姘婦徐沈氏供認於某日交付珠子張遂語塞　張釘鐐收禁外監聽候覆訊旣復飭提捕頭徐文等拘　之盜魁徐林福即台州老謝及盜黨兩名到案覆審均各抵賴判一併還禁候再研訊 
[有何寃仰] ○二十五保十三圖地保沈裕春投縣禀稱圖内火腿公所附近某姓坟墓柏樹上前　有常熟人周紹清自寫血書自縊身死求請蒞驗田大令准即帶　下鄉驗 
 
 

Page 20

 
 
明屬實諭令該公所備棺收殮 
[買屋紏葛] ○山鎭基前日偕同中人陳掌寳將包杏林扭至一路巡局經德巡官提訊山供曾於去年由陳掌寳爲中價賣小南門内白楊弄包杏林之房屋兩幢議定價洋四百五十元先付定洋一百元約定年底立契成交詎料延約至今單契尚未交下今同陳掌寳催索始悉包於二十年以前將此屋單契抵於陸小狗處向陸取贖紏纒不清求究訊之陳供詞相同包亦供認屬實惟求寛限理明德巡官諭飭中人出外理勸禀復核奪 
[尋獲逃媳] ○松江人朱松亭昨將媳婦朱戴氏扭至一路巡局控稱兒子現在天津鐵路局繪圖前年娶戴氏爲媳去年八月二十一日私行逃逸直至前日始在四馬路鳳林齋鞋店内尋獲詢知被吳某誘姦藏匿現吳巳逃逸故將媳婦扭案求請發堂待一月後妻子到申再行禀請給領訊之朱戴　俯首無詞判戒責三百下發堂暫留　伊夫來案具領 
[加倍賠償] ○馬朱氏將董才生扭至一路巡局　控氏供與董同居前月向氏借去衣服四件當錢應用今向索討據稱票巳失去一味圖賴訊之董供借衣四件當洋一元但現下當票失去不能貽償原物情願加倍賠還洋兩元求斷德巡官向氏開導兩造遵斷而退 
[拐賣女子] ○浦東寡婦敖陸氏曾在川沙領一女子卽名川沙蘭英現在年巳長大忽被譚耕泉之姘婦譚高氏私行賣去昨由敖陸氏將譚耕泉譚高氏一併扭至浦東總巡局轉送到縣看管候訊 
[道批照録] ○應文生禀批查公堂訴訟原告不到本在撤銷之列兹原告羅區旣巳挈眷回國不願與聞此事應卽查明辦理以清訟累仰會審官寳令核明具報母遲切切西報並發 
[官事] ○參觀茶務委員正任浙江餘杭縣知縣李孝先昨日到道禀見　管理會審公廨押所委員候補府照磨朱炳辰禀謝調辦　王渡巡局差　補用知州李壽曾禀知奉江寗府札委來滬催提田令前任上元縣各項欠欵 
[南市]  
[圖賴船捐] ○王家碼頭駁船户孫阿三塗改工程局船捐號圈朦賴捐欵被認包船捐之連錦堂查獲送至工程局當值處詰明判罰洋四元充公並　照繳船捐將櫓給還 
[授人以隙] ○張全卿前在西門外與法租界毗連之處開設烟館自奉諭禁閉後張仍私售　吃前日有踏布坊夥南京人屠子祥等三人向之索詐洋四元並復軋至南興橋茶肆内任意囉　張卽控由西區將屠拘解工程局訊實　屠戒責一百下押三天所詐之洋如數繳案以充張全卿私售燈吃之罰欵張卽斥退 
[以卵敵石] ○南區分辦處八號清道夫顧阿三迭次悮公近又出言不遜　區長送至工程局訊實判戒責一百五十下斥退 
[逐漸償還] ○源順猪行執事朱永清昨將虹口肉攤主方阿霞扭至工程局控被欠去貨洋三百十四元經湯裁判提訊方供現巳經人勸妥先還洋一百元巳付七十元求鑒判方交保限至端午節先將三十元找繳其餘折遠二百元分四期繳楚 
[閘北]  
[揑函朦混] ○陳得芳姦拐王仁南之妻張氏經四路一區黄巡官訊供收押在案昨有陳得福者自稱在城内參署當差揑造該管上官之書信至四路一區希圖朦保經巡官詳細詰問言語支吾飭將書信扣留陳得福押候究辦 
[限期繳洋] ○周維卿前至巡警總局控告踏布坊主王祥林地　葉龍生不還押欵洋一百五十元經孫裁判諭令交保限期清還在案前日周復投局禀稱王葉二人逾限不理昨經裁判官傳到原保限十天繳洋 
[仍無確供] 浦東痞棍王阿文犯案纍纍今正由前二路一區汪正巡官訪拿到案解送總局收押在案昨由警法科移吊川沙廳案卷到局提王覆訊仍無確供判押候再行研訊 
[英租界]  
[暗捕降級] ○南京路老閘捕房八號暗差西捕因辦公疏忽業經捕房查悉於昨日禀奉總巡卜羅斯君諭著該西捕降穿號衣調赴虹口捕房當差 
[咎在巡捕] ○汪星瑜將烟灰藏於餅内送給總巡捕房某押犯適被五百十一號華捕查獲拘至寫字間内經捕頭詢係無知誤犯姑寛斥釋惟查三百四十七號二等華捕不應轉遞當卽禀奉卜總巡著將該捕降充三等巡捕九月以儆效尤 
[罰充苦工] ○美捕房九百十五號九百四十八號兩華捕因疏縱四年押犯姜雲鉅由捕頭一併斥革解奉公堂判各收押兩月在案昨復經總巡卜君諭飭看牢捕頭將該兩捕逐日帶出罰做苦工以爲辦公不愼者戒 
[違犯烟禁] ○寗波路六十八號門牌洪阿毛家因私售燈吃昨被包探張蘭葆與八十二號西探查獲當將烟具帶入捕房禀明捕頭請廨出單傳訊 
[遺失莊票] ○城内黑橋浜合記靛青行夥陳紀堂昨至總巡捕房報稱在租界内遺失莊票一紙計銀二百餘兩請爲查緝捕頭諭飭自登各日報聲明 
[搶取金飾] ○婦人張氏昨在江西路行走被流氓　去寳源牌號之金挖耳一只當由該氏之戚謝仁甫代赴總巡捕房報告捕頭卽派包探殷玉鼎留心偵緝 
[妓女拉客] ○松江路烟妓王月仙在途拉客由一百七十五號華捕查見拘入捕房詢明暫釋候請公廨出單傳訊 
[妓院失竊] ○東棋盤街雙彩順堂么二妓院女傭姜魏氏昨日失竊灰鼠皮袄一件氏卽報由捕房派探查緝 
[失去彩綢] ○南京路五百零四號景昌碗店門前所掛之彩綢一疋昨忽失去當卽報請捕房派探查緝 
[包探獲賊] ○裘廷良昨日竊取江西路永益公號肥皂一箱正在携贓圖遁被包探周小弟查獲拘押捕房　辦 
[美租界]  
[塌車肇禍] ○塌車夫蔡福祥昨午推車至鴨緑路撞倒倪文龍　傷左足由捕將蔡拘押倪送同仁醫院醫治 
[間竊物] ○粤人何阿賛昨向百老匯路一千一百零七號洋雜貨店以購物爲由乘間竊取硝　水數瓶被店夥瞥見扭控捕房押候究辦 
[偷兒何多] 昨有年約十餘歲之江北小孩行竊南潯路三十號機器廠内之銅鐵又竊賊顧阿林竊取某姓水烟袋陳金生竊取乍浦路某洋人家衣服方阿生竊取某姓家錫器先後被探捕查獲解至捕房押　查辦 
[法租界]  
[電車傷人] ○某甲前日在法馬路東首駐足觀望適某號電車馳來將甲撞傷當由巡街捕車送捕房轉送醫院醫治 
[小孩行竊] ○某小孩前晚携銅錫　具至押店質錢包探向之盤問言語支吾遂將該孩帶入捕房昨復詰訊據稱家有父親此物係從隣居處竊來總巡諭令收押候查傳其父到案訊究贓留候失主認領 
[因何遲延] ○法捕房某號華捕上差遲延兹被總巡查悉以其有違警章即飾包探密查原因再行核辦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[江蘇諮議局開會事件]  
[理由書]  
[城鎭鄉附捐分配方法理由書　（再續）]  
　　辛以面積與人口兩種爲標準說　謂以帶徵之欵一半按各區面積之多少分派其餘一半按各區人口之多少分派如此則土曠人稀者不必排斥人口主義而地狹人稠者亦不必排斥面積主義可相劑而底於平蓋主地畝者以其稅源而言主人口者以其用項而言兼用兩種標準方無偏失然用此法分配手續紛繁實行不易且廳州縣全局之出入雖可通籌挹注而城鎭鄉各區之分配不能不界劃分明卽有人多爲累其費自當别求之於人口不能全責之於地畝國家定制攤丁於地在稅源上旣以人口應出之賦由地畝攤徵不宜在用項上更以地畝附加之稅爲人口協濟現時所議分配者爲田畝帶徵之欵自未便加入人口併計 
壬以各區實完糧數爲標準說　謂某區現納丁漕若干卽分撥帶徵之欵若干蓋此項公益捐之帶徵係以每兩每石計而非以每畝每分計其性質純爲糧捐而與畝捐有别畝捐計畝糧捐計糧畝數之與糧數常有多少參差不能悉合如官地之永豁災歉之蠲免紳民之欠壓皆各區互異勢難一律故惟計實完之丁糧以定分撥帶徵之額數某區納糧多者其帶徵之欵旣多即其所應分撥之欵亦多某區納糧少者反是如此庶幾確當其異乎第五說者爲仍以地畝所在爲準而非以業主所在爲準其異乎第六說者爲專以現納之賦稅爲準而非以額定之畝分爲準合理論而不悖於事實法之平允殆無過是 
　　綜以上數說而較論之自以最後一說爲占優勝雖然各城鎭鄉之可得分割者爲此項帶徵指明專歸城鎭鄉之欵若屬於全廳州縣帶徵之公欵自當總合而爲一以抵支全廳州縣之公用不得由城鎭鄉各區起而剖解之向來各州縣所有帶徵各欵如積穀學堂及塘工善舉等費皆屬全廳州縣之公共收入不能因有城鎭鄉之後起而競事瓜分此當截清新舊案分列撥用以明界限倘城鎭鄉各區中有實在貧瘠不敷自治必需之用者固得求廳州縣上級團體之補助而不能分割全廳州縣固有之公欵此各城鎭鄉之自治費與全廳州縣之自治費其可得分割與不可得分割要當加以别白者耳 
　　抑更有進者此次忙漕帶徵之公益捐蘇屬係仿照寗屬成案總計每兩每石帶徵六十文之多論蘇屬丁漕額收本重理似不宜與寗屬一律惟以自治切需籌欵又不宜刻求之於各項苛細雜捐故以此爲急籌鉅欵之策特是地方籌集經費其方法正非一端總宜注重殷富而不可徧累勞農向來無論何項捐欵動輒攤派於田畝丁糧致力穡務本之民其擔負爲獨重殊非足食勸農之道自此次新案帶徵公益捐以後即有各本地方自治用欵亦未便輕於畝賦再議加抽致益偏枯而增負擔此又顧及勞動問題而當爲注意者也　　（巳完） 
　　議案 
[覆議本省審判廳縮短年限案]  
　　本案於宣統元年囗月囗日接護撫部院陸劄文大旨謂除省城商埠遵照籌備年限於本年成立外其府廳州縣城治之審判廳不能提前籌辦應由司詳請督撫憲通飭各府廳州縣果能在原有籌辦年限以前何處早有成議卽何處提前開辦旋於宣統二年囗月囗日接督部堂剳文以司詳各節亦兩可而未能劃一飭令遵照館章實力奉行未便奏請提前查司詳主要之理由則謂審判廳補助機關之罪犯習藝　改良監獄覊　巡警等事百廢待舉不及同時　辦而現在本省審判廳實在籌備之成績則爲臬司請設之審判廳籌辦處爲司法研究所兩端前者爲主審判廳檢察廳之建築與種種設備之事後者爲養成審判官檢察官而特設似此悉心籌畫具見　重周詳惟督部堂撫部院旣不以原議案辦法爲然交令復議本局不敢不竭誠殫慮再謀更正謹按劄議不能縮短之理由不外經費與人才兩大端現在經費支絀欲將廳州縣審判廳同時舉辦無此財力自係實在情形惟竊有鰓鰓過慮於其間者以爲此事重要中之重要尤在養成司法人才一事養之適法恪遵籌辦年限不爲遲否則司理刑名之衙署具在强促其期又何以大過於今日竊以臬司所請設之司法研究所難專爲省城商埠之審判廳本年急於成立而設然該所肄業官員之夥不下百十人影響所及關係非淺其不宜苟簡出之者慨可知矣今司法研究所章程甲班期以八　月卒業乙班亦止一年雖開辦之日巳届省城商埠審判廳成立之年事前不及預儲迫切任人不得不然而揆之列憲不肯敷衍將事草草成立之初衷巳微有背　丙午年前署臬司宋在省城開辦法政講習所以一年畢業而省憲以其年限短促恐無以收培材之效果令此項卒業候補人員仍與新章考試重入法政學堂肄業用意何等鄭重而今之研究所徒以期近之故數月研究任官終身辦法毋乃大簡此對於學期之不能無疑者一也該所學科中有講日本民刑訴訟各法無論該訴訟法與其主法相輔而行旣未講該國之民法刑法學理上巳無所依據且所講僅僅日本之訴訟法卽審判廳成立亦不能實用學理實務蓋兩失之其他如憲法民法商法刑法均未列入刑律草止令自修此對於科目之不能無疑者二也該所敎習三人一二月間更換倩代盡非其舊種種怪象騰笑衆口而讞局人員均定爲八個月卒業予以旁聽名義亦可一體任用雖其中不少精明强幹之員然武健之風寢成習慣五木三木視爲利器舊社會所推爲能吏必不適於新社會此對於敎習學員之不能無疑者三也總之司法獨立爲立憲國惟一之要政人才不易得則養成之法宜精養成不合法則墮落之譏可畏似此辦理疵謬無論審判廳之成立不能縮短年限也卽使按照館章分年設置試問以何等人才當此文明審判之重任始基不愼貽害無窮此本局所不敢置而不問者也應飭臬司悉心規畵宜如何改定學科延長學期愼選學員之處妥擬章程重行詳辦則本局力求進步之苦心與列憲鄭重司法之盛意庶相合矣 
專件 
[福建船政廠塢模型說明書（五續）]  
　　經費 
　　同治五年開辦之初以閩海關四成結欵銀四千兩爲購器建廠之用然不敷甚鉅按月又由閩海關六成洋稅項下解銀五萬兩名爲製船經費十二年正月起又由福建稅厘局按月解銀二萬兩亦名爲製船經費僅解一年而止此欵又名爲養船經費時台灣事起併入台防經費項下不歸船署造報遞年成船漸多養船經費不敷皆由船政墊支查同治十三年首次報銷造船購器蓋廠各費巳逹五百十六萬兩有奇墊支養船經費十九萬兩有奇此開辦時籌欵用欵之情形也光緒二年閩海關以六成洋稅項下不敷撥解自是年正月起在六成内月解銀三萬兩四成内月解銀二萬兩是爲船政常年之費僅此六十萬兩顧船制日變工料之價亦日增隨時更有添廠添機無非由此支付巳屬短絀乃自光緒五六年以後閩海關六成解欵始則批解不全後竟有全年未解者積欠三百 
 
 

Page 27

 
 
餘萬此後遂祇有四成解欵月解二萬金且間有蒂欠不清計亦短解百十萬兩致船政無時不因經費支絀之故使工務諸形棘手尚賴光緒八九年間興製廣東廣甲各船并南洋開濟各船有江粤協欵藉以免强支持否則愈形竭蹶所以裁减員紳遣汰匠徒時有所聞皆爲撙節計也 
小說 
[社會小說清夜鐘（四十七）]  
　　第十三回　　談魂學孝廉發新論　　赴修文學士棄人寰 
　　魯延英得意揚揚的道。這個自然。姜曉岑道。如今的時代。不論什麽國度。最注重的是各種科學。那些文明國度的科學程度。究竟怎麽樣呢。魯延英道。文明各國。科學的程度。自然是最完全的。我們中國。那裡趕他們得。上但是我們方才講的。是迷信的問題。與科學什麽相干。你只把這個主張。有鬼的理由。講給我聽聽就是了。姜曉岑道。我和你講科學。和這個有鬼没有鬼的問題。是狠有關係的。你只聽我說就是了。我方才說的這個鬼的這件東西。不過是空氣裡頭一種有氣無形的原質。並不是眞能禍。福人的。在外國人說起來。就呌做靈魂。就像那空氣裡頭的以太一般。空氣的原質。最精最微的是以太。人身的原質。最精最微的就是靈魂。這個靈魂。就是我們中國人所說的鬼了。所以據我的意見看起来。這個鬼神的原因。也是科學裡頭一種氣質的東西。不過如今世上的人。没有研究得出來。究竟是怎麽的一個理由罷了。以前世界上。每每有什麽奇奇怪怪的事情。發現出來。大家都研究不出。這個裡頭的原理。自然就疑鬼疑神的。說到荒誕一路上去了。就是那班泰西研究科學的人。有一種專門研究靈魂原質的。呌做魂學家。雖然如今研究魂學的人狠多。却始終究究不出個一定的道理來。這就是泰西的科學。還在幼稚時代的憑據了。魯延英聽了。满心上不以爲然道。你說來說去。只說泰西的科學不精。你也不過憑着你的私見說說罷了。那裡算得一定的議論。姜曉岑道。這倒不是這般說法。如今且把我們人身上的機體。來作個比較。譬如我們的眼睛。爲什麽會看是。有一個反映機的目鏡在裡頭。只要光線所及的地方。那物形映射過來。射到目鏡裡面。所以會瞧得明白。我們的耳朶。爲什麽會聽是有一張耳膜在耳朶裡頭一切聲浪從空氣中傳送過來聲浪的高低輕重。震動了這個耳膜。所以能聽得清楚。這個裡頭的所以然的道理。大家都說得出來。 
來函 
[信義銀行儲蓄户蔡明德致商務總會函]  
　　敬啓者明德讀本月初二日申新各報來函攔内載有信義儲户顧實等復貴總會函槁指控明德勒索酧勞各節不勝駭異查二月二十七日有顧鐵笙君曾至明德庽所詢問儲蓄事明德告以去歲除夕蒙道憲籌墊三千金因其時具禀各户祇有此數而田邑尊顧　大局如按數給發恐未來者有向隅之歎故先將呈帳之四十餘户發給六成今年二月間出示續招未領各户投案分給故此次大約仍照六成成案辦理並令自行携簿赴縣具道等語詎顧君卽大言炎炎謂伊與道署某姓莫逆何難轉請道台續籌全發明德一介庸夫才識短淺得聞高論深信無疑顧即當塲索閱儲蓄名單而别翌日明德以事關公益如約抄呈靜候佳音毫無動靜不得巳踵候兩次推托不會旣而先後函請赴縣領欵亦無隻字回復其言與道轅某姓莫逆者跡似招摇也其索取名單者形同撞騙也自欺欺人顧君其讀書而未能明理乎至明德辦理儲務去秋迄今呼天　地心力俱瘁凡繕禀登報通信各費籌欵獨墊自揣綿薄承各友　欵後酌提津貼固不敢辭斷不致硬行勒索貽人口寳即二月二十七日顧君枉　庽所其時前來掛號者不下十數人明德祇將儲蓄領欵各情對衆宣布並未云及提取酧勞等語豈有勒寫筆據之理至三月初五日明德邀衆同赴縣前丹鳳樓小叙以便約齊領欵兩次函招顧君届時亦未携簿前來致欵未領得實係自悮其事與明德何尤况其日到塲之十二户領欵祇七十三元耳况由信義帳房王君過手可查可訪儲户中之體諒明明者擬酌提若干津貼明德墊用各費當時確對衆宣言愿貼償者不拘多少不願者聽時報訪員將情録載報端顧君指爲藉端索錢之鐵証夫旣曰不拘多少則與二成酧勞之語背又曰不願者聽則無藉端勒　之事明函中又指明德京省禀控爲揑言但是案卷宗具在鑿鑿可証歷艱顧君函稿情節矛盾顯係揑詞造謗仗勢欺凌阻撓公益反對輿情明德業微人賤何敢以一巳名譽所關嘵嘵置辦惟是信義追欵案猶未了雖仰承貢總會曁田邑尊鼎力扶持然因人成事深虞　　貽羞有誤大局但被誣受謗心實難甘若不剖辦聲明恐於信義追欵前途　生阻力爲此不揣　陋瀝寳陳明並乞執事轉　顧陸諸君或訂期赴縣質訊明白以釋羣　否則邀衆至貴總會或公衆所在以憑公論庶幾虚實立判則明德深感大恩於不朽也 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
