# 1927 - 42 - 4919380

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
[本館要電]  
吳佩孚有離鄭赴洛說 
鄭州附近軍隊四萬餘 
鄭信間火車時通時塞 
魯五軍决由皖北入豫 
北京鄭電吳十四夜離鄭赴洛陽現在鄭州附近軍隊有四萬餘人如張治公王爲蔚馬吉第王維城米振標彭壽莘陳文釗均屬之鄭州信陽間火車時通時塞鄭州附近自十八里鋪西至三官店均爲軍隊塡滿石佛以南尚爲齊燮元軍駐紮與奉軍前鋒相距約五里奉軍現已陸續向河陰須水鎭及中牟之白沙鎭轉進中（十八日下午二鐘） 
徐州第五軍决由皖北入豫以副軍長李清珍爲總指揮十七日十一師潘鴻鈞部二十師王寳慶部已由南宿州西進赴三河尖集中候令進展（十八日下午七鐘） 
徐州二十三師砲兵營長陳永田十八日率部開赴碭山備入豫（十八日下午七鐘） 
北京今日下午五點五分寇英傑專車到京住花園飯店衛隊隨員二百到車站時無人迎接聞此來專爲歸誠奉軍候奉張傳見（十八日下午八鐘） 
北京津電齊燮元以資産在津不得不解職休養不再從軍云（十八日下午八鐘） 
北京報載齊燮元十七日午抵津英界自宅待證（十八日下午二鐘） 
[奉軍日内可肅清河北]  
先鋒隊過河到鄭州境 
于珍定昨日出京南下 
北京奉軍宣稱日内可肅清河北先鋒隊已過河到鄭州轄境（十八日下午二鐘） 
北京軍界息奉軍俟到鄭目的達後暫不前進先謀與徐州西來之魯軍取確實之聯絡（十八日下午二鐘） 
天津入豫奉軍十五日起相繼渡河者約四旅（十八日下午五鐘） 
天津于珍定十八日出京南下（十八日） 
北京官息直魯聯軍孫殿英部開抵陳留（十八日下午八鐘） 
北京米振標十七日電就鎭威十八軍長職并報告佔領開封恭聽指揮米在京通資産亦多（十八日下午八鐘） 
北京外息馮玉祥在西安東關設司令部（十八日下午二鐘） 
天津曹錕派邊守靖赴濟與魯張有所接洽（十八日下午五鐘） 
奉天砲兵司令鄒作華令駐錦砲兵二六兩團留守隊開拔赴京駐防南苑 
（十八日下午七鐘） 
[直魯軍擬移駐滬寗路]  
張宗昌將赴寗坐鎭 
北京晚報載張作霖已發訓令着張宗昌訓令津浦綫徐州蚌埠一帶之軍隊進駐南京浦口其在寗浦之魯軍即開駐鎭江常州丹陽溧陽宜興一帶以防黨軍由浙人蘇截斷滬寗路之交通且爲松滬之策應等語又載張宗昌因蘇局緊急不再來京今日（十八）即啓程赴寗坐鎭俾孫傳芳即可赴滬指揮坐鎭龍華 
北京魯軍宣稱張宗昌令俄師長聶嘉福趕速籌備出發南下赴蘇（十八日） 
北京奉軍息張宗昌張作相吳俊陞不日來京召集軍事會議應付南方 
北京奉張以張宗昌尚未起程今去電促駕（十八日下午八鐘） 
南京直魯軍訊魯三軍程國瑞部與八軍畢庶澄部有將開宜興說（十八日下午五鐘） 
徐州七軍輜重團劉家瑞部十八日過徐南下許琨十八晨由徐北上 
（十八日下午七鐘） 
[南北恊調之空氣]  
北京南北協調某顧問斡旋最力該顧問日前曾游匡廬十六夕返京携去條件七帶回條件四詳情無所悉聞蔣對主義有所剖解不承認南方共産又對俄顧問謂係客卿地位且英美日法均有人充南北顧問云（十八日下午八鐘） 
天津津名流召集各團體聯絡京滬漢名流發起全國和平運動會並請駐外各公使加入已派代表晋京向各方交換意見（十八日下午五鐘） 
 
 

Page 5

 
 
   
 
 

Page 6

 
 
時評 
[表示（冷）]  
表示者人事自然之結果蓋有是事有是人則終必有所見於外故欲强閟之而有所不得亦强飾之而有所不能也惟表示不過如其量而止何則處於衆目昭彰之地若者爲能若者爲否使人不必擬議亦不必推想如其所見無不盡知之也 
古之人則不然所謂深藏若谷非特不表示且含與表示相反之意一則務使閟之於内一則務使揚之於外取義不同而古與今新與舊之不同在是矣此 
乃心理因時勢而變遷者也 
[本館要電二]  
浙局各方彚聞 
北京浙興業行電京謂南軍入杭地方秩序安（十八日下午八鐘） 
北京杭領團十八日晨電孟昭月周蔭人十七日以十七列車裝兩萬兵退嘉興南軍入杭者一旅（十八日下午八鐘） 
嘉興聞杭州臨平發現黨軍（十八日） 
湖州聯軍李俊義部昨今陸續到湖地方安（十八日下午三鐘） 
嘉興嘉興兵士三百餘人今午（十八）一時十分奉命往松（十八日下午五鐘） 
 
 

Page 7

 
 
[本館要電三]  
松江孟昭月今午（十八）電令留滬總司令部各辦事人員赴松辦公（十八日下午四鐘）杭州滬杭路電報電話祇通至嘉興硤石爲止長安臨平艮山門杭州南星橋閘口各站員役均走避（十八日下午四鐘） 
嘉興杭垣各處避難者約四百餘人均在嘉興站候車赴滬（十八日下午五鐘） 
鎭江七師十三旅上官雲相部明日開往蘇州（十八日下午三鐘） 
厦門省訊陸戰隊全部備調滬蔡元培馬叙倫十八晨八時乘汽船某號北行聞過省將轉赴浙方（十八日下午十一鐘） 
[二五稅保管條例内容]  
即頒布恐亦成具文 
北京二五稅保管條例即付閣議大致一特派委員十一人除審計院財政部稅務處三長官外政府特派八人一中交兩行保管有優先權一支配稅欵須經保管委員會同意一委員長由委員公推一委員會在關稅自主前永久存在按大旨已載一月間本報京電（十八日下午十鐘） 
北京二五附稅保管條例卽頒布亦成具文某委員云二五稅形勢必至各省自收自存自用（十八日下午二鐘） 
奉天省署佈告自二月一日起實行徵收二五附稅（十八日下午七鐘） 
[黨軍方面之政聞]  
武漢中央聯議將結束 
南方將保留關欵還債 
漢口中央黨部遷鄂决設在漢口血花世界政府决設武昌各部職員十六日已啓行來漢籌備譚延闓行期又展省市黨部十六日再電譚促即首途（十七日下午三鐘）漢口中央聯議十六日議决一二十一日開擴大聯議召集武漢中央執監委員候補執監委員共同開會結束臨時聯議二亞細亞輪福興號撞沉神電商輪案由法外交三部組審判委員會三大連中華工學會會員被日警逮捕案由外部向日領抗議要求將傳景陽釋放（十七日下午三鐘） 
漢口國民政府擬專設勞工部管理勞工事宜將提出中央聯議（十七日下午七鐘）漢口外部令鹽務處十八日遷徙騰出房屋爲外交部（十七日下午七鐘） 
北京外息陳友仁函漢關不受易紈士令如仍接受必要時將保留關欵以便直接還付外債故稅務司各洋員均甚焦慮（十八日下午二鐘） 
天津郵務總局長鐵士蘭因黨政府收回郵政權向外部辭職（十八日下午五鐘） 
廣州前中山法律顧問那文氏日間將由美來粵與當局籌商投資辦實業 
香港省政府促孔庸之就財廳職省政府通緝缷任南海縣長李寳祥（十八日下午九鐘）香港省政府五月起實行月撥十萬闢黄埔港（十八日下午九鐘） 
漢口一三誤傷德人米也因左手成廢回國外部給卹三千五百元（十七日下午七鐘） 
[粵桂實行派兵撥滇]  
廣州當局實行出兵援滇任范石生爲東路總指揮由粵兵工廠撥子彈三十萬發另由總部軍需處撥服裝軍帽一大批尅日運梧州轉解前方並由桂派兵兩團協助進行至粵第五軍李福林部則暫不開拔入桂（十八日上午八鐘） 
[閩省政府向厦商借欵]  
厦門省政府派許卓然來厦借欵由海軍當局林國賡及林知淵疏通决由銀行承借總額四十萬中行二十萬厦門中南中興華僑四行合二十萬已成就十七日先墊匯五萬（十八日下午十一鐘） 
[廣州工商仲裁會續開]  
决定暫行辦法六條 
香港仲裁會十七日續广有主開除工人改在新曆年初二工人對開除店伴須先一月通知無結果工代會呈農工廳請飭公安局停止干涉罷工工人之舉 
香港工人十七日向農工廳請願停止公安局干涉罷工工人該廳答工人罷工經調處不服者仍干涉惟因年初二案罷工者則停止干涉（十八日下午九鐘） 
香港省政府十七日議决嚴厲取締工人持槍鬬毆交警備司令及公安局執行香港省政府令石龍市長組仲裁會解决石龍工商糾紛（十八日下午九鐘） 
廣州市商會昨勸告罷工商店復業 
廣州舊曆去歲除夕香港南洋烟草公司工廠停辦失業男女工人三千八百餘人昨全體返粵請政府設法維持 
廣州十七日工商仲裁會開第二次會議决暫行辦法六條於未解决初二案以前工商暫允遵守（十八日上午八鐘） 
[潘復等到津]  
北京潘復到津（十八日下午十鐘） 
天津十八日午潘復王琦李壽金周　誠專車由濟抵津晚六時半由李周晉京潘暫留（十八日下午十鐘） 
濟南今早潘復王琦由濟返京 
（十八日下午四鐘） 
[各社要電]  
路透社十八日東京電察官場發言人之議論日政府對於滬局並不甚爲惶慮據發言人意見孫傳芳或可與南軍和解如是則上海即無事矣即使不能和解外務省以爲南軍不致對上海用武否則定引起各國公憤也云 
路透社十七日漢口電國民新聞社稱國民政府今日核准德當道之要求准撥三千五百元賠償德人貝蓬斯特之醫藥費該德人係一年輕商人現已痊愈但有一臂筋肉受創須回國就醫俾其臂之功用不致稍廢政府所給之欵固連回德旅費在内也 
國聞社十七日漢口電德領要求撫卹一三案誤傷德僑一名回國陳友仁允給三千五百元旅費在内 
東方社十八日北京電將使英政府之第二次提案實際化之中英交涉已决定於下星期中開始先是北京外交部要求英國方面就於英國第二次提案内在華英人納稅等問題加以說明同時詢問對於該提案具體化交涉開始英政府之意嚮如何英政府之答覆謂希望從速了此交涉故不日即將開始交涉 
國聞社十八日北京電英七項提案政府已熟加考量决下星期開正式談判政府備　具體答復於會議時提交英使其所提範圍不限英案所列當局意在謀根本永久之解决 
東方社十八日北京電就於下星期行將開始之英國第二次提案實現交涉王寵惠語本社記者曰北京政府欲離英國提案之範圍而謀根本的永遠的解决在本星期内已凖備完畢下星期顧維鈞與藍溥生會見時對於英國提案即面致中國政府正式的且具體的答覆意味甚深之中央交涉將從此開幕就於對外主張現在南北一致依此程度南北不難漸次妥協也電通社十八日東京電國民政府特使戴天仇氏抵門司時語往訪之記者云日本果能理解則中日國民間之親睦可以完全恢復電通社十八日東京電幣原外相在貴族院豫算總會陳述云列國之對華政策難期步調一致然日本嘗與列國謀意志之疏通可無孤立之虞 
東方社十八日北京電據外交部稅務處接得電報謂南方政府不承認北京政府所任命之代理總稅務司易紈士已通告南方各海關稅務司云若南方海關服從易紈士之命令則南方政府即將各海關之稅欵扣留陳友仁告安格聯云總稅務司任命海關稅務司等職員須經國民政府之同意南方海關之稅欵即被南方政府扣留但外債之擔保當然維持 
國聞社十八日北京電院息附稅保管條例已草竣因徵收手續未完備故昨未提閣議保管委員爲財長稅務督辦及審計院長等十一人用欵須得各委員同意保管機關代理國家銀行有優先權 
國聞社十七日北京電順承王府訊奉軍確於十五日渡河報載到鄭訊尚未接報齊燮元通電十四日在鄭自行解除副司令職東方社十七日鄭州電靳雲鶚田維勤魏益三聯合反奉豫軍之大部有與之呼應之勢故奉軍欲進至黄河以南殊非易易該軍現尚未渡河但一說一部奉軍已入蘭封吳佩孚對奉軍似無敵視之意齊燮元已去津白堅武赴寗未歸 
國聞社十八日北京電軍界息奉軍過河暫不赴鄭先與吳商量分防擬吳攻陜奉對南韓麟春于珍等候議定出京靳雲鶚電京拒援語極强硬懼奉南下又藉口擁吳反對援軍奉軍擬先解决靳部田魏對奉輸誠有代表來京接洽奉對豫局益樂觀 
國聞社十七日北京電十七日閣議顧報告中比中日兩約近狀謂中比訴訟據比使來報已撤銷以後當繼續進行中日大體意見接近現正商互惠條約 
東方社十八日北京電近日抵京之李石曾現正代表南方政府與馮玉祥與奉天代表折衝 
國聞社十七日漢口電有人建議專設勞工部政府已允惟人選未定 
路透社十七日漢口電國民新聞社稱聞國民政府擬另立一部專辦勞工事宜部長何人尚未决定 
[本館專電]  
北京福開森索薪財部函復云顧財長任内支票尚存部中至欠薪除十三年九十兩月不計外自十四年一月起未發等語（十八日下午八鐘） 
北京康有爲到津壽溥儀（十八日下午二鐘） 
天津十八晚七時李士奎孫鳳藻梅蘭芳及伶人八十餘名由濟抵津即將晉京（十八日下午十鐘） 
天津警廳十六日晚在河東小王莊捕獲男匪十七名女匪七名（十八日下午五鐘） 
濟南津浦北段僅有機車二十一輛完美者三該局長周迪評請張向南段索取濟南林籌設整理全省交通委員會自兼會長令高恩洪主持辦理（十八日下午四鐘） 
青島警廳長呂斆亮十七日早由濟返青當晚即西上赴津爲乃父治喪鐵甲車司令聶天賓十八日率領入籍兵百餘名在滄口打靶直魯聯軍宣講隊在滄口附近各村演講（十八日下午四鐘） 
廣州商聯會昨選出第三届新職員林麗生當選會長劉東屏劉蔭蓀副會長 
廣州粵政府十七日議决開化黎猺民族案設瓊崖化黎局連陽化猺局分期舉辦宣傳隊簡易識字學校闢路局土産交易所儲蓄銀行警察保安隊人事評判所等每月經費定一千二百元（十八日） 
廣州華僑選送子弟一百名入軍事廳敎導隊受訓練四個月畢業費用由華僑供給（十八日上午八鐘） 
[各社電訊]  
英内閣討論中國時局 
英艦英兵由港開滬 
路透社十七日倫敦電内閣今日在下院開特别會議討論兩小時聞所討論者全爲中國最近時局 
路透社十八日倫敦電殖民大臣愛梅立今日在哈克尼演說謂英人現姑冒險信託華人履行其約但此不過表示英政府之和平政策與其對華和好之意云繼言及工黨反對派兵赴滬事愛梅立稱渠在最近四十八小時内得悉南軍用俄人爲機關槍敎練員與顧問者已以大創加諸反對方面之軍隊敗兵或勝兵隨時可擁入英人所造成不獨爲英人福利且亦爲數十萬華人福利之區域云 
路透社十八日香港電英艦加拉杜號及寳班號已開往上海 
路透社十八日香港電運兵船發斯那號載蘇福克聯隊之第二大隊已開赴上海 
路透社十八日倫敦電青年會稱該會應上海防軍總司令鄧堪之請現遣出幹事二人隨軍辦事認上海英人及敎士方面定可予以許多扶助查自願充青年會辦事員者内有一退職海軍上級軍官 
[朱兆莘向聯盟抗議英兵調滬]  
路透社十七日日内瓦電朱兆莘以一月三十一日北京抗議英國派兵調滬之文一份送交聯盟會秘書長謂奉行中政府之訓令秘書長詢以中政府是否欲將此文轉致在會各國朱置不答惟謂三月七日渠再來日内瓦出席於行政會届時當可已接到正式向聯盟會發言之訓令云朱刻已返羅馬國民黨駐歐幹事李星輝（譯音）言及朱兆莘與國民黨關係謂朱與國民黨久有密切接近十五年前朱在北京時已入國民黨籍矣國民黨不承認朱之官場地位但可承認其所可爲者有益於中國至於渠自已在日内瓦之理由今尚未便說明云 
[西安外敎士均將出境]  
路透社十八日北京電西安近來僅有英人二美人二自馮玉祥軍隊到後外人所得之待遇視前更劣故外人指馮爲赤化想留住西安之英美人四名業已出境或即將他適矣英人浸理會决定不遣其敎士復回陜境以待形勢之改變現可注意者在國民軍或國民黨治權下之各省英人皆有出境之必要而在奉軍勢力下之各省則英人仍可照常安居未嘗受擾也 
[重慶外人乘輪來滬]  
路透社十八日北京電據十六日重慶消息外人四十九名以坎拿大敎士居多於十五日乘懸美旗之益平輪船赴滬益平此次開至重慶時有搭客一百五十餘人不肯付船費且毁窗多扇 
[港海員被控運動罷工]  
路透社十八日香港電今日有華海員三人被控在塔孚特總綂號散發煽亂傳單證明廣東及華中海員總會希圖運動全中國英船華海員總罷工傳單中謂英砲船近在漢口撞沉華船一艘死工人四百餘名被告之一判作苦工三月 
[英日尚未答復美國裁軍提議]  
法國覆文可使美國失望 
路透社十七日倫敦電英政府尚未答覆美國裁軍提議因英國須商諸海外殖民地也 
電通社十八日東京電據官邊消息法國之對美回答案尚有交涉餘地意謂補助艦制限可在國際聯盟審議與其謂爲拒絶無寗謂爲提案 
路透社十八日東京電據官場發言人意見法國答覆美國裁軍提議之文可使美國失望但不能使美國變其態度日本覆文本星期内示能擬妥因詞句尚須决於内閣會議然後呈請日皇核准云衆意日本接受此議必以五大國皆允與會爲條件但官場發言人對於此點不發切實言論僅謂最後詞句尚未决定而已 
路透社十八日東京電上院今日詰問政府是否以美國裁軍提議與國際聯盟會之尊嚴相抵觸首相答稱此議與華會公約之精神相適合意在促成裁軍協議故有助於聯盟會之籌備會議云外相亦稱聯盟會固應擔任裁軍問題之討論然不應壟斷此項討論云 
電通社十八日東京電幣原外相在貴族院預算總會答阪本俊篤男之質問云對美答案因關係各省意見尚有磋商之點故未至發表時期惟美國提案確與國際聯盟之根本精神適合又尾崎行雄提出日本現在之海軍力所謂最少限度者其意義如何之質問書 
電通社十八日東京電昨日海軍首腦會議開會協議軍縮會議之對策旋財部海相赴院内大臣室訪若櫬首相說明海軍方面之主張及調查材料中途幣原外相參加協議甚久 
東方社十八日東京電華府十六日消息美總綂之第二次軍縮提案先遭法國之拒絶次則意國亦有拒絶參加之勢美國之希望根本上搖動但因迄今尚未接到日本及英國正式之答覆故聞美政府似無何等之新手段 
 
 

Page 8

 
 
[法衆院通過信任政府案]  
路透社十七日巴黎電衆議院今日以三百六十三票對一百三十六票通過信任政府案急進社會黨提出對政府國會程序之修正案爲衆否决 
[英法償債合同尚未經法批准]  
路透社十七日倫敦電財政大臣邱吉爾今日在下院稱英法償債合同尚未經法國會批准但法總理已允付一九二七至一九二八財政年度中應交之債欵六百萬鎊 
[美國增派海軍赴尼加拉圭]  
路透社十七日華盛頓電海軍部决計增加在尼加拉圭之水兵擬增至六百人已飭運兵船一艘在數處裝運水兵 
[各國雜事]  
路透社十七日墨西哥城電鐵路勞資雙方開會不成今夜將總罷工 
路透社十七日墨西哥城電聯合油公司總董辛克萊今日與工商部長協商日内將進謁墨總綂在此油業形勢僵持之際辛氏來游墨京甚爲人注意 
路透社十七日哥倫波電錫蘭政府調查港工罷工之原因一星期可畢事港工現已有五百人復業 
路透社十八日馬尼刺電提督公司輪船愛爾克頓號聞在火魯奴奴與菲列濱間遇險輪船立白萊特號截獲其無線電但不能得其所在 
[國内要聞]  
趙欣伯議南北合作說 
楊宇霆有此主張因南北皆不易消滅對方勢力 
張作霖法律顧問趙欣伯關於最近時局問題向電通社記者談話如次張作霖在最近期間内即將歸奉以期於舊歷二月十二日在奉慶壽其左右對張此次歸奉並不反對大約在數日内即可離京至楊宇霆晋京之主張目的乃在解决河南問題楊雖力圖與吳佩孚間作圓滿的解决然該省軍隊關係旣屬異常複雜自不免發生種種困難惟無論如何當不至即與吳部相衝突耳又最高問題去年底雖頗有此種氣勢而迨至本年則因全國形勢之變化已趨消極即張自身亦似已不復注意及之楊宇霆所主張之南北妥協說現已漸趨有力倘使南方能排斥共産主義同南北之妥協亦非决不可能蓋在對内及對外雙方面誠能利用此機綂一全國固亦未始非幸又張對美國提議劃上海爲中立區事不特絶對表示反對而且認爲無此必要也外傳之奉派借欵說謂予與此似有任何關係詎知予旣全未預聞且亦無此事實乃不過應時而生之一種謠傳而已 
又某君昨日上午九時往此池子大倉洋行訪趙欣伯關於時局問題有所探詢趙氏所談亦與上述相同略云現在南北兩方並無感情之衝突除共産主義而外政見相同之處甚多如欲合作確有可能之性質只須南方放棄共産主義北方未嘗不可與之合作即在蔣介石方面亦嘗間接示意北方極力辯明南方確非赤化並謂近來對於共産運動抑制甚力决不令其蔓延察其語意似亦願與北方合作且就實際言之南方欲以武力併吞北方各省固絶對爲不可能即北方欲討滅南方一時恐亦難辦到况值此世界各國外交視綫羣集於中國之時期正我國息爭禦侮之機會現在各國對華方針頗形紛歧南北果能趂此時機實行合作全國一致以求對外之發展於我國前途實有莫大之利益楊隣帥之眼光遠大素爲吾輩所欽仰故近日隣帥對人表示常謂南北頗有合作之機會不過南方引用俄人主持内政主義上頗有偏於共産之嫌疑當此外交緊急之秋南方果能翻然覺悟則南北合作誠屬有益於中國隣帥所見與鄙意完全相合近日外間關於南北合作之空氣頗形濃厚可見國人心理大致相同惟將來南北合作究以何種方式使之實現此時尚談不到至雨帥對於最高問題並無積極進行之意向且以現勢觀之若於此時進行最高問題深恐南北合作愈難實現現在北方旣以國家地位爲重當然應以消除隔閡力圖一致對外爲第一要諦故最高問題之解决當在南北合作實現以後至將來正副總綂究屬何人北方毫無成見當然聽由全國民意爲之解决 
[北方梁閣空氣之濃厚]  
十五日京訊顧閣至今日已成孤城落日之勢楊文愷前日有電致南京方面亦謂現閣已成弩末本人無意留京不日即行南旋云云楊今午在忠信堂宴奉直魯軍要人定當夜出京返寗蓋顧閣所以存在之基礎純爲外交關係今外交方面最重要之二五附稅問題已届辦妥顧閣之責任已算盡過一半其餘内政上各種要務有非顧閣所能辦到者加以顧閣内部又復支離破裂同僚中毫不協調湯爾和又與銀行界欠聯絡雖一萬元亦無從移挪顧維鈞亦深知情勢如此無法支持已兩度向奉要人表示求去之意目下順承王府方面雖楊宇霆尚不主更動内閣但其他要人則頗欲梁士詒早日登台聞奉張對梁之財政計畫始終贊佩梁氏已成需要人物楊宇霆雖有維持顧閣之意但對梁閣亦不持反對態度至梁氏本人原有及時求售之心當然不甚客氣惟梁近鑒内外大勢頗有南北一致對外之主張是此層能得實力派諒解與否已成梁閣能成與否之標凖倘梁閣竟成能立則外交一層仍擬儘先畀予顧氏 
[中日修約開四次會議]  
賡續討論關稅各問題雙方意見仍相距甚遠中日修約第四次會議十四日下午五時在北京外交部大樓開會日本芳澤公使堀義貴參贊重光書記官中國顧維鈞朱鶴翔唐在章錢泰等皆列席仍係賡續討論關稅自主及與關稅自主有關之各附屬問題日本各委員之意對於關稅則主張在關稅會議内解决其他問題亦頗堅持日本方面得有優越條件與我國方面之希望甚爲懸隔顧維鈞一再解釋旋議决本星期六（十九）下午四時賡續開會討論至下午七時三十五分始散會日使於散會後向電通社記者談話如下在本日之會議中仍繼續前議討論關稅自主及與此相關聯之各問題計自開議以來迄今已及四次雙方意見在每次會議中殆已漸趨接近各方意見之主要點亦已互相瞭然惟因内容複雜紛歧且又涉及稅率及其他專門的事項以致會議進行未能迅速蓋通商條約既屬規定兩國間之根本關係則從事交涉自亦未便過於草率矧此次交涉若屬將原訂條約逐條修改或且不難進行迺現時情勢旣已大殊則其完成之期自非經過相當時日不可因華方主張現旣頗趨重於近在中國内勃興之國民的要求而日本亦不惜勉從中國國民之希望是殆與訂立新約相等故先僅就屬於全體的重要問題交換意見其間自不免發生多大之懸隔惟雙方委員均努力使相接近且華方委員尤以熱心態度誠意討議或不難於四月之期限内交涉完畢即予等亦擬依方針進行也又關於重要項目之意見交換畢後當即着手作成條文對於關稅自主及與此相關之各問題因其情形複雜尚有重商必要尚未議及條文也 
[津海關徵收附稅漸順利]  
日商方面已有繳納 
津海關附加稅監理處自十一日開徵二五附稅後由交通銀行在海關公事房旁設一代收關稅處津海關監督公署派會計科科長李增堯帮助辦理稅務司並未過問十一日開徵時西洋商進口貨物均已照繳二五附稅惟日商初尚不繳十一日只有日商天永洋行繳納二五附稅十二十三兩日因放假未徵十四日已有日商三井洋行來繳進口奢侈品貨物表因現時尚未製備故於奢侈品貨暫行一律按照海關估價先徵值百抽二五附稅其有於十一日以前進口貨物尚未納稅者已由該處印有一種爲商人製就之呈請書令商人塡具俾便轉呈監理處及省長准予免納二五附稅至日人方面之態度據駐津岡本副領事云本總領事館以爲保管稅欵提交貨物等事綂屬稅務司權限以内事務非海關監督或交涉員所能干涉故要求重新考量應將經手稅欵銀行予以變更若以有何等情情碍難變更時日本方面惟有於適當處所提供正稅後要求交付貨物所謂適當處所就日本言不外指如正金銀行類因現大連營口之稅關已均以正金爲經手銀行也否則寗以從來保管關稅之匯豐銀行繼之亦較交通銀行爲宜云云但一般日本出入口商人深感痛苦一面因須遵守該總領事館當局之命令避納附稅勢不得不中止提取貨物他面因此等報關手續未完之貨物上岸後一星期内不提取時須繳納貨棧費而其中已届期者爲數不少兼以此項貨棧費遠過於二分五釐之附加稅因此各關係商人連日奔走頗現焦灼之狀果日總領事館當局之交涉延長結局恐將出於暫時的繳納附稅以便提取貨物也 
[入豫奉軍尚未渡河]  
欲交涉吳軍讓出防地于珍歸京有重要會議 
十五日京訊奉方對援豫軍事自楊宇霆來京後迭次討論結果均主急進各將領意見相同因此特電召張學良回京參與順承王府會議所有渡河後防務之佈置及對於豫南原有防軍應持之態度等均經詳細討論據聞大體上已議定者第一爲豫軍内部複雜奉方旣抱定援豫宗旨必須先謀解决内部然後方能望反攻軍事之發展今兹入豫所有各處駐軍如果宗旨相同具有擁吳聯奉之决心者當允其合作否則量酌情形分别改編免再蹈因循姑息之弊其次則軍行所過對地方人民必須受護嚴申紀律以免惹起反感至指揮責任仍定由張學良韓麟春共同擔負韓擬三數日内先行出京張何時南下尚未定外傳張今晚赴石家莊說不確至入豫各軍現大部皆集中河北尚未渡過彼岸緣奉方意思必須先與吳佩孚商量讓出防地方可免除糾紛故對於渡河極爲審愼在前方調度之于珍亦於今日下午返京報告各軍入豫情形及河北防務就便請示渡河後策略故今晚楊宇霆及張韓于等又均赴順承王府會商大約一二日内于氏返防後前方軍隊即將向黄河南岸進展與直魯軍會師鄭州同往豫南軍事上不日必有重要之發展也至奉魯軍急於集中鄭州之原因據軍界消息係因馮玉祥已調所部向潼關進發豫西形勢恐生變化故援軍之開拔不容再緩云 
據日人方面觀察奉軍自開入豫境後奉直兩軍以黄河爲界幾成對峙之勢開封歸德以東以南已佈置魯軍亦與直軍作對峙姿勢此種形勢懷抱奉魯軍與直軍將不免於衝突者頗不乏人其理由蓋吳佩孚本人對於奉軍雖仍採無抵抗主義無奈服從吳之命令之部隊僅屬少數其他多數之反吳派則蔑視吳命竟至於抵抗奉軍亦不可知而吳在此環境之中或不得已亦投入漩渦亦自難料又近日奉直兩軍之間感情益變疎隔者全係因磁州撫安方面一部奉軍不戒愼招致地方人民之惡感而遭紅槍會襲擊奉軍頗爲無謂之犧牲而認定紅槍會之舉動係受直軍之指使即突然包圍駐豐樂鎭附近王維城部約一旅解除其武裝並補其旅長等奉直兩軍之間倘萬一不幸而至於衝突究竟如何結局自難逆料最近奉軍幹部中亦有以入豫爲危事而主愼重者殆亦因此也 
[開封快信]  
奉軍已由彰德進至新鄉聞奉軍計劃將由新鄉分三路渡河中路係循京漢路而至鄭州西路循道清路至孟縣渡河據孟津以制洛陽東路係由開封北方之諸河口渡河而取開封以與由徐曹西進之師會合 
昨歸德來人云直魯聯軍到歸已五六日附近各縣亦分調隊伍駐紥三十五師師長孫殿英公函歸德附近各知事云本軍奉命移防所有米糧均係自帶惟柴草由各縣代備本軍當備價購買 
某軍事機關消息由徐州進至歸德之直魯聯軍無積極西進形勢 
馬吉第部現駐許昌馬有奉靳雲鶚命開往豫東杞縣一帶堵防直魯聯軍消息 
近日來鄭州及豫東一帶居民紛紛遷省開封房租增高（以上二月十三日） 
鄭息連日由豫南開至鄭州兵車甚多吳佩孚有由鄭赴洛意 
自昨日起十五師馬吉第部及毅軍陸續過省向東開拔分布於杞縣蘭封一帶 
直魯聯軍有已到豫境考城縣消息（按考城在黄河之南離開封曹州各一百里在開封東微偏北） 
近日街上貼有直魯聯軍孫殿英招考軍官學校學生廣告甚多今日街上已有臂纏直魯聯軍袖章之兵士來往居多 
開封城中食鹽煤炭兩項極爲缺乏南關麵粉製造公司自年前停工後迄今仍未開工粉價三等每袋價值三元三角（以上二月十五日） 
[奉直魯軍入豫中之徐訊]  
吳有請魯張赴津一行說齊燮元已由徐赴津 
十六日徐州快信奉直魯軍入豫後之動作與豫中將領之態度至堪注意連日津徐鄭三處信使往來絡繹不絶記者今日（十六）分訪直魯軍及豫軍來徐某要人探悉情形如下奉直魯軍爲應時局之必要從京漢隴海兩路入豫助吳解决反動部伍吳氏最近態度則擬僅允由直魯軍從隴海路西進解决豫南糾紛而請奉軍暫止於河北此連日各方奔走接洽之主要問題也吳前派陳文釗來徐謁褚褚派前敵總執法處長宋雲同與陳一同赴鄭謁吳吳又派陳文釗顏世清偕宋來徐褚吳之間經此一度接洽已極諒解據兩方要人宣稱直魯軍此後由師德趨汴趨鄭斷不致有若何誤會發生將來豫省戰事將在駐馬店左近豫中可迎刃而解惟先發入豫之三十五師現尚集中歸德前部均在蘭封以東暫時尚未赴汴駐徐之二十三師業已奉令凖備入豫今晨（十六）該師第六十三旅一百四十五團團長張全勝業已奉令率全團士兵由徐北二郎山防次開拔抵徐即轉隴海路開赴徐西碭山駐紥候令再發前日由皖來徐之第五軍長王棟現尚在徐連日與褚籌商豫事王今日又電召十一師長潘鴻鈞由皖北到徐授令内容尚未明晰直魯軍最近對豫局之措置如是至於吳派來徐之顏世清昨已赴津聞顏係受吳命擬請魯張到津一同接洽今日齊燮元亦由豫乘專車到徐於晨間五時轉津浦車赴津亦係奉有吳命對於奉軍渡河南下尚擬有所磋商直褚坐鎭徐州綂籌前方軍事暫尚未有入豫消息昨日曾有日内返津訊刻聞須俟對豫完全妥定後再爲北上也 
[寗波快信]  
十六日上午寗紹輪到埠時寗波軍政機關及商會中人多往輪埠歡迎王師長不料王師長未到而至十二時形勢驟見緊張據司令部消息謂該部於十六日下午十二時半接杭州來電謂在杭聯軍凖備上車開往松江云云故該部一面向商會籌餉一面即派人將行駛滬南線之寗紹寗興二輪留住備用 
同日下午商會召集緊急會議應付軍餉問題結果聞中國銀行擔任二萬元四明銀行擔任二萬元通商銀行擔任一萬元商輪公會擔任一萬元商會擔任十一萬元共十八萬元 
在曹娥五夫等處之聯軍於十六晚由專車運至寗波即轉寗紹輪該輪於今晨二時起椗開赴上海 
奉化方面於今晨六時開到聯軍數百即會同在甬之聯軍方面之軍政機關人員乘寗興輪於今日上午十時起錨開赴上海 
路局各車頭均已開至寗波今日客車完全停止今日（十七日）東街一帶商舖均下牌門 
十七日自寗興輪開去後城内路上行人較昨日爲多惟昨晚拉夫甚急故至今日七時路上行人又少 
十七日早晨一時許江北岸余使軍廟附近居屋發生火災原因未詳被焚六七十間損失甚巨蒞場施救者僅警察廳消防隊義龍天一會一支 
今日甬城治安由警察及巡防負責維持故目下地方尚安謐（十七日） 
[南京快信]  
孫聘任高世讀爲本部顧問王普爲第十七師師長馬葆珩爲第三混成旅旅長樂占元爲浙江警備隊第三區綂帶 
楊文愷南下須在津濟接洽明日（十八）當可到寗江西督戰司令李定魁十七日由寗出發督率贛軍向皖贛邊境佈防 
鄭俊彥十七日由寗赴蕪湖督率所部向浙皖邊境開拔接應戰事 
直魯聯軍第八軍屯集浦口每日津浦車輸送南下者仍絡繹不絶聞已奉張宗昌電令速由水道同皖南各要隘開拔佈防 
趙恒惕派代表趙祉威謁孫有所接洽 
津浦路南段局長孫基昌來寗謁孫商軍事運輸事宜陸軍第十二混成旅旅長張國威淮南緝私第二團團長于得水駐滬軍法處長温應星均來寗接洽軍事 
[蕪湖快信]  
此間商界以當軸禁運現銀幣出口影響商業至鉅迭電軍民兩署請下游滬鎭等處准予通運直至十四日關監督署始接到省政府電令准飭新關放行是以錢業亦于十五日開市 
市政督辦公署建築沿江馬路已凖備于今春動工原有木業所堆存之木排已另覓南岸空地令即日遷讓徽州旅蕪同鄉爲徽属駐軍衆多日需米糧甚夥十五日在徽州會館開會討論在蕪辦米接濟方法卒以路途遙遠運輸不便無結果而散 
總商會以去冬借墊之軍餉七萬二千五百元財廳迄未撥還本日又分呈軍民兩長請飭財廳迅予撥付以便歸墊 
此次省政府續借丁漕三百萬元係爲駐軍餉項之用據政界要人云皖省本年上半年餉需已有著落下半年亦擬有接濟方法可不至缺乏 
蕪湖敎育會十五日同敎育局分電軍民兩署及王普請將南岸等小學校駐紥之軍隊早日遷移免誤開學日期 
軍界消息皖軍編爲第一方面軍已經陳調元編制就緒委定總司令公署參謀主任李忻白爲參謀長又總署總參議范紹陔已辭職改委孫孟戟接充陳並通令所属各團營迅查缺額以便令知各縣知事招兵補充（二月十六日） 
 
 

Page 9

 
 
[國内要聞二]  
江西之財政問題（靜） 
自國民革命軍入居江西於兹已届三月戰後地方之混亂紛擾自屬應有之現象軍財工商諸待整理而財政問題尤屬重要上關國家稅收下繫平民生計若財政問題一日不解决地方秩序决無安靖之時江西在革命軍未到前早成紙幣世界自銅元票通行硬幣幾已絶跡幸當時之江西省銀行尚能顧全信用雖迭經當局搜刮然猶能挪移彌補勉强支持該行成立於民國三年陸續發行紙幣在一千二百萬以上民十以後省政府爲便於搜集現金計又專設一贛省銀行凖備未足紙幣濫發遂使江鈔信用日益墮落文羣長財之時又令江西銀行與贛省銀行合併爲一名爲合資實則贛行方面所有者祇千餘萬之濫債而已兩銀行合併之後改名爲江西地方銀行增發紙幣額數在二千萬以上於是價格大落至三四折不等迨鄧如琢出走時復盡携江行現銀及復興隆三字號之票板而去所餘剩者惟十四萬之銅元而已革命軍攻入南昌江行紙幣無人敢受雖經蔣總司令規定辦法佈告曉諭力事維持除復興隆三字號之新鈔完全作廢外其舊鈔准以二折流通銅元票以五折流通然實際上江鈔現價每元低折至一角七分猶無人過問今所通行於市上者係屬於國民政府者四種一爲毫洋劵每元作小洋十角一爲光洋劵有總司令部行營之印一爲湘鄂贛三省通用之中央劵一爲新發行之中央銀行漢口票後三者均無折扣與滬鈔同至於江鈔之在民間者現經財政委員會議决指定販商補助鹽捐爲收回該項舊幣及銅元票之基金每日自上午九時起至十二時開兌預計一年之外可望完全收回矣江西久經剝削本已如癆瘵之人精血毫無益以戰時受鄧如琢部如張鳳岐岳思寅之縱刦戰後江鈔之低落停滯更覺無以爲生革命軍入城後施用又屬紙幣商民鑒江鈔之前車虞時局之未靖而又不敢不用於是相率抬高物價藉以彌補其所受之損失物價之高較之滬市幾三四倍當革命軍初入之時聞零買火柴一小盒需錢百二十文大聯珠香烟一小盒需錢八百文可見一斑矣國民政府欲維持民衆之損失中央兌換劵之信用使金融活動乃由財政委員會在中央銀行分行尚未設立之前呈准政府設立兌換所向外省購運大批銀圓及銅元應付兌換二月以來已兌出現洋百餘萬元銅元數百萬千中鈔信用得以堅定物價亦隨以漸跌較之滬市約增二倍之數探其增加原因商人重利自不必說然存貨缺少滬運艱難亦一大原因也確聞舊曆年關南昌商店虧欠滬漢二處之上行貨欵總數在四百萬以上贛鈔旣不能解付滬行滬行未必再肯放欵寄貨存貨應市需過於供物價自不肯跌平新正開市商店因不能維持及無貨可賣因而停業者十有二三即繁盛街市如洗馬池楊家廠佳山廟一帶至今日猶多未開門者顧商店之停業勢必聯帶涉及店員之失業據最近調查南昌一市失業店員之人數已有二千二百餘人約錢鹽業六百人洋貨業四百人洋紗業五百人油業十五人烟業三十人南貨業六百人夏布業三十人此二千餘之失業店員云將聯合而向政府請願維持生計現省政府尚未成立將來是否能爲之設法安揷尚未可知惟聞省黨部將召集商民協會店員聯合會及其他有關係之團體開一聯席會議以討論如何救濟此失業店員之辦法矣（二月十二日） 
[陜西軍事會議之結果]  
規定陜軍改編辦法 
西安通信自豫省風雲日緊此間一面須籌備出兵一面因整頓内部特開軍事會議現潼關閿鄉一帶除駐一軍孫良臣劉汝明第五軍方振武共三師以上兵力外近又擬令馬宏魁一師向潼關增加據内幕人云馮之主張如黨軍不出武勝關則陜西之一二三五軍决不出函谷關至對興安之鎭嵩軍殘部則擬令國聯軍第八路李雲龍率所部約兩師之衆前往圍擊如果順利則力向鄂方發展與黨軍取聯絡對漢中之吳新田則擬由一二軍共同南下以武力撲滅惟吳近日迭派代表到省與馮于（右任）接洽將來或不至用兵亦未可知當馮玉祥將來陜時陜軍各將領不無忐忑迄馮抵陜後對于陜軍各部極力整頓逐日講演與各將領精神極形融洽多年紛亂之陜軍今日始有收拾之望兹將馮于提議關於編制軍隊之議决案照錄如下查陜西各部隊十餘年來戰亂相尋迄未切實整頓名稱複雜紛亂異常亟應切實調查及時整頓俾成節制之師現在各部隊雖已有編爲路而所屬各師旅尚未着手改編者有未編爲路而師旅編制均未照本軍所規定者有零星小部自由擇地駐紥而無所綂屬者若不通盤籌畫妥爲規定將來作戰指揮旣覺不便補充尤屬困難而影響於民政財政之綂一及糧秣給養之籌備亦鉅况大敵當前我軍負有重大使命如仍零星散亂約束訓練均感不便更何以取勝强敵故目前第一要務即在斟酌實在情形迅速改編成爲有秩序有綂屬之部隊如身之使臂臂之使指能服從唯一之思想以應戰略戰術上之要求而爲適合機宜之動作兹將編制注意要點列述於左即希公决（甲）已有明令改編爲路之各大部李雲龍部爲國民軍聯軍第八路井岳秀部爲國民軍聯軍第九路楊虎部爲國民軍聯軍第十路田玉潔部爲國民軍聯軍第十一路衛定一部爲國民軍聯軍第十二路（以上俱係陜軍改編）（乙）尚未正式委編或已委編而未有正當綂屬之各部隊馬克齋部已委編爲陜西第一混成旅胡景荃部已委編爲陜西第二混成旅耿莊部已委編爲駐陜總司令部警衛軍第一旅姜景堃部已委編爲駐陜總事令部警衛軍第二旅段茂功部已委編爲駐陜總司令部警衛軍第三旅（此三旅係倒麻振武後而改編者）高峻部已委編爲北路防河司令鄧寳珊田生春史宗法馮毓東各師餘部康振邦任春龍侯天相何高侯韓有禄各部以及其他零星各部尚未委編并無綂屬（丙）據以上情形編制時應注意之點一按好槍數目規定各路所屬之正式師旅數目其雜槍可按數目多寡編爲補充團營連等名稱其以前二三軍及其他不合編制之隊號一律取消不能用之壞槍可呈缴駐陜總司令部或各部自存二路師旅營連之編制及官佐薪餉須籌頒發之各種編制表實行然因槍械人數及其他各種情形亦可稍加變通三認眞淘汰老弱及不堪造就之官兵寗缺勿濫四編餘官佐之處置辦法（一）酌量分配各總司令部任用（二）有志向學者按其官階可送入高級敎導團及軍官學校（三）由聯軍總司令部設立參議廳或顧問團容納之（四）志願退伍者酌量給資回里五編餘目兵之處置辦法（一）老弱及不堪造就者酌量給資令其退伍或酌量程度妥爲安置（二）分别補充各部隊兵額或雜匠兵夫六添招新兵收編土匪非有聯軍總司令部命令不准施行七編制就緒以會議終了後兩星期爲限呈造編制表册備案改編後并由聯軍及駐陜總司令部檢查委員會分頭點騐八各部隊編制時須集合一定地點以便易於點騐其奉命正在作戰之各部隊可酌量變通九編制時官佐之升遷調補須按聯軍總司令部頒佈之行政大綱文内所規定者分别呈請或備案而施行之（丁）按乙項所指各部隊之編制綂屬應按左列各項研究討論議决施行一將各部隊歸併合編爲一路或兩路擇資深將領綂率之二各部隊仍編爲師旅直隸駐陜總司令但其人數槍數不足一師或一旅者可合併改編三若爲軍事指揮便利起見按其各部歷史關係分編於各路内四零星小部隊能歸併者歸併改編其不守本分或不堪造就者令其繳械遣散之五其餘未曾調查明白或未參加軍事會議之零星各部分限一月内來省報到或由會議諸將領及代表有知其底藴者代爲報到聽候改編否則即以土匪論以上各條已經議决即按此實行矣（二月六日） 
[桂省政府改組之醖釀]  
增設軍事司法農工三廳 
省務委員及各廳長已内定 
廣州通信廣西省政府自十五年五月十五日成立後迄今又有改組之醖釀當時之組織法頗簡單因其時桂省戰事初定省政府祇設四廳即民政財政敎育建設四廳是各廳長爲民政粟威財政黄紹雄敎育甘浩澤建設盤珠祁至軍政仍由李宗仁黄紹雄二人分掌迨北伐軍興李宗仁以革命軍第七軍長資格親率第七軍之桂籍兵全部出發而黄紹雄亦以病來粵養疴廣西省政府一向無甚變更直至最近前方北伐軍已有相當成績桂省乃趁此時機厲行各種新政此項新政方針業於一月十四日政治會議廣州分會擬定交桂省政府執行桂政府以依照新行政方針而行則吏治金融交通實業等項均須切實整頓而整頓以上諸大政則决非原日所有之四廳所能勝任愉快於是不得不從事擴大政府之組織此近日桂省政府改組之由來也兹聞改組方法除原有四廳外尚須增設軍事司法農工三廳原日各廳長亦略有更動此項政治人物當桂省領袖黄紹雄氏在粵時已預先支配完妥會桂省要人伍廷颺亦來粵對於改組桂政府之計劃愈益完備而政治會議廣州分會主席李濟琛亦得黄伍等同意對於政治分會發表改組桂政府之案至是遂完全確定延至昨日廣州政治分會第十次會議遂議决廣西省政府常務委員及各廳長之名單呈候中央政治會議核准分别委任兹查桂省政府各常務委員及各廳長之分配如下桂省政府委員九人爲李宗仁白崇禧粟威朱朝森雷沛鳴黄薊伍廷颺俞作柏黄紹雄等除李宗仁白崇禧在外領兵不兼廳長外其餘民政廳長爲粟威司法廳長朱朝森敎育廳長雷沛鳴財政廳長黄薊建設廳長伍廷颺農工廳長俞作柏軍事廳長黄紹雄以上名單已去電前方請示一俟中央政治會議核准覆示後即可明令發表并着手進行組織桂省新政府（二月十日） 
[蚌埠重定山東軍用票市價]  
每元二千三百文 
蚌埠通信此次直魯軍南下携帶魯省新軍用票行使市面初由總商會向駐蚌魯軍各長官商定辦法每票一元換錢二千六百文商店收入之票交由商會彚總轉請中國銀行運魯兌換每千匯費十二元當時魯省票價約在六折以上商民尚無多大損失詎行使以來魯省票價日落計商會第一次兌換票約三萬元係六三二折第二次兌換票約二萬一千元即落至六折第三次兌換票約千餘元又落至五八折尚存有三萬餘元因票價落至五七商民損失太鉅未敢兌換似此票價商家每收入一元損失約至五百文尤以浴業爲最鉅蓋賣普通座一位不過賺錢數百文若以一元軍用票令其找現不啻白盡義務而茶房小賬剃頭修脚擦背等欵至晚間仍由櫃如數算給一文不能折扣蚌埠大小浴堂十餘家無不愁眉雙鎖當此大軍雲集沐浴本爲軍人所需要又不敢停止營業兼以煤炭缺乏價值日昻浴價仍未能增漲每經數日即須賠累若干大有不能支持之勢其餘各店舖亦無不同聲叫苦商會恐長此以往不爲救濟則將來市面凋敝演成各商家無形停業軍隊有錢無市亦不免同感困難因向各軍長官再四磋商婉陳商困始允將軍用票每元改作二千三百文於前日起實行（二月十七日） 
[地方通信]  
蘇州 
蘆墟鎭兵匪交戰紀駐蘇緝私内河游巡隊長羅福堂奉令督隊常駐蘆墟黎里一帶游巡與該處商民頗爲融洽於本月十一日夜羅隊長忽據申湖班正昌輪船老大胡秋生到隊報稱謂有盜匪十餘人由南潯趁該輪往申形蹤詭秘該輪已抵蘆墟不敢前駛特僞稱輪機損壞尚需修理等語詎料匪衆竟敢登岸奔至警局强要民船送往嘉善勢甚兇惡云云羅隊長據報後即同副隊長陳漢波船長及全體官兵配足槍彈馳至警局不料匪徒見該隊前往即先開放盒子砲拒捕羅隊長乃令所部列隊橋口堵截開槍向匪痛擊相持約一小時匪始不支欲竄官兵即包抄兜捕當場生擒盜匪祁振洪盧仲德桂漢曾王六兒許樹堂等五名奪獲盒子砲三架及子彈等件并擊斃盜匪陳某一名旋將所獲之匪解隊訊據供稱係受張某邀合預備搶刦正昌小輪拖船因輪機損壞未及下手等語錄供後遂備文將各匪解送水警廳訊辦并聞水警十五隊昨亦解送匪徒五名來蘇交第三區署究辦是否同係本案人犯現尚未知 
全城設立水栅地點自封門外三豐油米行被刦案發生後即經道尹李崧圃在商會中主張於附郭各河港要隘設立水栅商界均表同情旋由閶胥盤婁齊葑各公社籌備其事雇工裝置現已相繼工竣除閶門外其餘各門之公社已先後將設置水栅地點函報商會轉報道尹公署計胥江公社設三處盤溪公社設六處葑溪公社設三處婁江公社設五處齊溪公社設四處李道尹據報後即令警廳轉飭各區及水巡隊凡各公社設栅地點其距離水巡隊派出所較遠者應由各該警區會同水巡隊派警管理以昭周密李廳長昨已分令各區及水巡隊一體遵照辦理矣 
土地收用法之决定蘇州工巡捐局爲整頓蘇城路政擬援用土地收用法已紀前報昨日（十七）三時該局召集各市民公社社長討論此事共到二十公社社長先由工巡局正董張雲搏報告繼即討論結果决定採用土地收用法分熱閙市街與冷落市街三等實行收用惟公社方面聲明須公社聯合考量後始可作最後决定至五時散會 
日電問題解决辦法蘇州電氣廠停止日電後各業亦受損失與該廠交涉情形已誌前報昨日（十七）下午三時商會召集各業代表及電廠代表到會討論結果各業户裝用馬達電者日夜電綂加一分定於陰曆本月二十二日開始施送日電作爲解决至各燃户夜電加價問題另行協商 
[無錫]  
錫湖輪船昨日停駛錫湖輪船去冬停駛後甫於本月十日開班旅客稱便而昨日（十七日）又因某項事故仍舊停駛矣 
美僑回錫續聞内地美僑近日已紛紛離滬仍回原地已略紀前報兹聞本邑實業中學英文系主任兼監理公會財政長許安之（譯音）昨已回錫該校已定期今日開學聖公會敎士戴爾浸理會敎士白多瑪革彼得普仁醫院院長李克樂等現亦先後返錫照常服務惟其眷屬現尚未來錫又聞南門外德慧女學校長孫友朋女士已於昨日來錫到校召集敎職員報告赴滬會議情形惟此後行止現在尚未决定 
絲廠蠶蛾包價之糾紛無錫去夏絲廠工潮解决以後當時各滯頭廠因絲廠縮短工作時間出貨减少遂紛紛要求减輕蠶蛾包價嗣由絲繭公會總董高叔方出任調停敦勸各絲廠讓步酌减旋即解决近聞各滯頭廠因去年大遭虧折對於各絲廠之蠶蛾包價多有欠繳情事據聞承包錦記絲廠蠶蛾之大昌廠自上年十一月起包價分文未付現已積欠至三千餘元前經錦記經理薛潤培函請絲繭公會出爲設法維持該會據函當即轉函絲吐公會請爲轉摧前途速爲清償而各滯頭廠積欠絲廠蠶蛾包價不特大昌一家其他各絲廠聞悉錦記已函請絲繭公會追償之消息當即紛至絲繭公會陳述情形要求設法維持絲繭公會當即續函絲吐公會請即轉告各蠶蛾廠即日照繳以維信用絲吐公會總董高叔方疊接絲繭公會公函後爲謀雙方利益起見特召集泰昌永大倫永利洽德豐美昌大昇大昌合興復康源利頌記等各滯頭廠經理定今日在公會開會討論解决辦法 
偵緝警拘獲逃兵無錫縣警察所偵緝警奚增福之帮夥根大於前日晚間在通運路青蓮池浴室見有魯籍老少兩人在内洗澡袍服全新且紅綢袴帶綠綢手帕内裹現洋鈔票計共九十二元以其形跡可疑即告知奚增福前往逮捕詎老者業已先走僅拘獲一少者訊據供稱名高臣義年十八歲前隸兵籍在江北某營充副兵此次開小差到錫擬赴寗後轉赴山東奚據供後即於昨日解送縣警察所由審判員顏緝之審訊一過以案關逃兵移送臨時戒嚴指揮處詢辦 
振新工人索取存工之風潮錫邑西門外振新紗廠因上年營業虧耗經理戴鹿岑提出辭職上届董事會時議决停工預備整理内部俟股東會時議决進行惟各工人以開工無期所有存工要求廠中即日發放藉資維持昨日上午集合男女工人一千餘人圍集廠前人多口雜秩序大亂該廠職員理說無效即以電話報告西區警察分駐所派警前往彈壓工人等見警察到場誤爲拘人愈加紛擾致將門窗玻璃及賬房内某椅等悉行打毁後經該區巡官胡左泉力爲勸導該廠亦即牌示通告准於陰曆十二日及二十一兩日將存工如數發清各工人始行散歸 
駐軍注意治安錫地在數日間謠言　起或云滬杭車已有阻梗或云鄭俊彥部已由常赴宜溧轉入浙境且有聯軍將續派軍隊駐錫等等傳說紛紜莫衷一是駐錫營長王幼齋以時值新年謠諑繁興恐有人從中煽動擾亂治安特派兵一連隨帶大令在城廂内外一帶游巡晚間更在商埠界及火車站發放步哨以維治安 
昨晚全城電燈熄滅昨日（十七日）晚間八時十五分全城電燈忽然熄滅嗣經調查始悉戚墅堰震華電氣廠機器間内之水汀管突然損壞全部機件因以停頓電氣無從輸送電燈遂告熄滅旋由該廠派匠修復至九時十五分重行放光訛言亦息包煤加價中之煤業公會上海煤業公會前以戰事影響産煤區域來源稀少接濟困難特通函本邑各絲廠對於所用包煤要求自本年起每車每天加價四分四釐各絲廠接函後即於前日召集會議當場一致反對加價並請維持原訂合同以全信用此項問題現在尚未解决而本邑煤業公會亦以要求加價聞矣兹紀詳情如下本邑煤業公會各董事對於包煤加價一事昨特召集同業開聯席會議共到會長會董會員十餘人首由會長朱叔弢報告董事會交議事件五項畢次即逐項討論（一）裕昌等煤號提議以煤價飛漲包煤不堪損失請公議挽救辦法議决公推會長朱叔弢楊仲滋會董顧星橋爲代表隨時赴絲廠領袖薛南溟處協商加價辦法並由會致函絲繭公會請轉知各絲廠依照上海煤業所加之四成無錫應再多加一成共加五成各認其半以昭公允（二）報告十四十五兩年收支賬略無討論（三）交議去冬按照每噸收費六釐不敷經常支出本年必須舉辦公益如何寛籌經費請公决（四）交議本年度應興應革事宜以上兩案均定大會時提出討論（五）定日内召集大會解决一切會中重要事件 
[常州]  
貧民工廠呈請備案武邑籌辦平民公場已推定馮曉青爲籌備主任張佩紳爲副主任現由縣署轉呈總司令部省長公署備案略謂武邑屢經軍事物價騰貴平民生計委屬艱難在純良者固能安分守法而桀驁者恐難免惑於邪說知事沗司民牧曾見及此旋准各公團士紳馮嘉錫等以本邑城區東横街義倉房屋堪合工場之用擬即租借爲工廠之場所應需經費公議在歷辦振餘項下撥洋四萬五千元以五千元作爲開辦之費其餘四萬元即爲該工廠永遠基金推定馮嘉錫爲籌備主任張曜爲副主任着手進行函請備案前來除由知事督促辦理將應定章程另呈外理合將籌設貧民工廠情形具文呈報 
前方醫院傷兵運常聯軍在前方之傷兵本在杭州兵站病院調治現聞因病院房屋另有應用特將傷兵運常已有兩次第一次於十六日抵常第二次於十七日抵常共有百餘人現送天寗寺第二兵站病院療治 
[江陰]  
義渡局灘地之糾葛江靖救生義渡局於民國十年十一年兩次曾由江陰靖江兩邑慈善家集資向沙田局報買黄田港東面新漲灘地一百零七畝花户注明江靖義渡局塡有執照八紙存儲南局保管近靖江欵産處總董劉承均等以該項灘地有人謀買特呈省署令江靖兩縣查明以保公産吳知事奉令後曾委市總董章崇治義渡局董事韓治秉公查覆在案兹已將此中内情查悉該項灘地業由義渡局司事陸維深價賣與中華碼頭公司爲建築躉船之用章韓已據情覆縣呈省請示恐此案將有一番交涉矣 
[鎭江]  
駐防軍隊又開蘇州鎭江駐防三十六團軍隊前以蘇常須兵增防陸續開往前敵鎭江方面祇留少數軍隊及旅團司令部昨晚該團長張鎭奉令將所部第三營即日開蘇當於晚八時開一列車東去張亦隨行市面尚安 
拿辦冒充人員之布告駐鎭陸軍第十三旅旅長上官雲相丹徒縣知事盧鴻鈞因聞有不肖之徒招搖撞騙甚至冒充某軍某師某旅團稽查密探妄造蜚語任意敲詐殊屬有碍地方治安故昨特會銜發出布告謂並未派有密探及密查人員在外倘以後有假名冒充敲詐情事准即立時扭送以憑從嚴究辦决不寛貸如有重要事件必須派人密查者臨時另給公文符號以資證明北五省會館團茶選舉北五省同鄉在鎭經營商業者不下千人前曾發起組織一同鄉會每年於春季舉行團拜昨值該會團茶之期會員均紛紛至會館聚宴並改選職員結果上官旅長當選爲正會長盧知事當選爲副會長其餘職員多繼續連任 
實業局長擇地種樹丹徒縣實業局前奉省長令以本年植樹節舉行植樹典禮應於市鄉適宜地點舉行以期普及故實業局長王培善昨特步行至西南門外一帶鄉村擇取適宜地點以便先期籌備 
 
 

Page 10

 
 
[揚州]  
鹽號相繼停業年來軍事繁興加捐增稅之事　出不　淮南鹽商因疲於捐稅今歲相率停業者已有元記陞記恒豐祥等十數家其餘都在觀望之中揚地百業胥賴鹽業生存職是之故亦呈蕭條狀况矣 
知事由寗旋揚江都縣知事曹元鼎前赴寗垣禀陳政務順道往滬接眷兹已於今日（十七）旋揚矣 
兆豐錢莊收歇左衛街兆豐錢莊係胡翁等姓合股經營原訂本月上市嗣以内部發生故障胡姓不願投資遷延至今决定收歇由胡出損失費二千五百元以十分之三給正副經理三年俸給十分之二爲同人薪資餘則賠償店底等用 
組織米商公益會本邑米市向在北門外年來以西山歉收胥恃外江客米接濟故多半遷設南門之外兹米董李子衡等爲維持客貨米源及監視各行對外起見特組米商公益維持會於昨日（十六）成立公推米業總董施蕊衫兼理會務 
改聘小學校長江都敎育局陳局長昨據二區第四初級小學校史習經函呈辭聘本日（十七）已改聘劉乃怡前往接充 
[興化]  
分發種稻新法興化縣知事葉基楨編製種稻私法一書業已呈請淮揚道尹核准不日將分發各縣廣勸民間照法仿辦以益農收 
[清江]  
委派兩司令官鄭俊彥委護軍使署參謀長耿錫齡爲留守司令官在軍署設辦公處又委十九旅長李荃爲淮屬警備司令官在舊鎭署設辦公處頃各分别就職並訓令各機關一體知照添設别動隊長十師現添别動隊一大隊委軍署諮議陳鳳榮爲隊長陳爲沭陽人在海沭一帶募有大批隊兵即將開來清江駐紥編制已在河北濟生會小學設有支隊本部作爲辦公地點 
分途剿匪紀聞沭匪猖狂連日軍警兜剿已漸　　第十第四兩師陸軍派隊由南北衝鋒淮陰嚴知事率警隊由徐溜攻中路漣水黄知事率警隊由蔴垜攻東北路泗陽駱知事率警隊由王　攻西北路沭陽警隊則專由北路南攻警備李司令限所部五日内肅清 
派員照料軍隊駐軍開拔宋警局長　廷特飭二分所署員劉茂榮輪船檢查員孫體仁在碼頭口妥爲照料秩序尚佳軍隊來去由該員等隨時詳報以備稽核 
[嘉興]  
杭州來兵雇用輪船十五日深夜嘉興縣公署探悉將有兵士三十餘人從杭州來禾當派縣警隊長縣差遣員分頭向東北門外出迎未見形影不料兵士等沿杭州運河塘至嘉興西門直入水警第二區部晋謁劉區長謂奉陸軍第二師第三旅段承澤旅長命來禾雇用輪船劉區長索閱公文即出示段旅長銜片一紙當經妥爲招待昨午雇到嘉興與平湖乍浦盛澤海鹽等小輪數艘一面致電段旅長俟得覆電即行遵辦 
派員發放傷兵餉銀十五日杭州總司令部軍需課奉派課員張羡痴任少泉來禾發放嘉興後方軍醫院傷兵餉銀當夜兩課員携帶護兵乘車至嘉興因值時已晚寓嘉興旅社昨日（十六號）上午十時赴院點名發放聞傷兵共四百餘人每兵給銀十元 
[嘉善]  
滬特快停留善站今日上午十時餘滬來特别快車因杭州有四列車開往松江故停留善站以待是項列車開到後再行前駛 
[湖州]  
游勇過境之所聞湖州境内近因游勇過境地方頗爲不寗聞德清縣前日又到游勇百餘人盤踞不去將電話局電機拆毁並向警察局開槍示威嗣經商會墊欵三千四百元資遣出境次日又至洛舍地方勒索五千元而去昨由袁知事電省所有供給欵項應如何歸還請示辦法以便遵照辦理又長興近亦時有游勇入境此往彼來幾無　日經官紳妥爲應付地方尚稱安謐 
[平湖]  
搗毁警所案電省查辦新倉警所被鄉民搗毁等情已誌本報惟因何激起暴動則傳說紛紜莫衷一是兹將胡步雲警佐呈報省署電文探錄如下省長鈞鑒眞晚職所在轄境内三車河地方捉拿賭犯于勉之等九名判罰保釋詎至次日下午由賭犯之兄于凱軍唆集暴徒數百人闖入警所搗毁牆壁毆傷長警并將警佐拖毆里許推入河内幾至殞命又搶去經微屠宰曁陸陳房警等捐洋五百十四元子彈一百七十二粒棉制服六件棉大衣九件其零星物件尚未檢清除分電警務處及詳呈縣署縣警所並報騐外謹此電呈平湖縣新倉警佐胡步雲叩 
内河小輪已被封用行駛嘉興海鹽乍浦等處之内河小輪均被駐平緝私營奉令封用於今日（十六）開往吳興方面候令調遣尚有上海夜班輪因得訊較早逃匿無踪得免封用今日亦已停班閔南公司之閔　輪已被封用開至新橋因吃水甚深不能行駛遂得發還照常開申 
冒充營兵解縣訊辦褚涇坊保衛團排長吳阿義在韓家廟地方拿獲廣陳鎭莠民謝景平畢文斌二人因該二人身穿破舊軍褲冒充營兵在徐帶等處烟舖詐取銀洋由張團總略訊一過備文解縣經張知事鞫訊均直認不諱諭令發押候判 
[台山]  
軍民聯歡會紀臨海軍民於本月十二日下午二時假本城邑廟開聯歡會振鈴後各社團依此齊集會場由司令官致開會辭次軍事政事報告次各社團代表發表意見次黨員演講高呼口號游行散會軍民共到一萬餘人 
理髮工會成立臨海理髮工會籌備已久兹悉該會籌備完竣業於本月十一日正式成立 
戎旗發生盜案臨海下鄉戎旗陳星舟家於本月十一日夜突來盜匪四十餘人破門而入刦去財物約值二千餘元事主呈請本邑司法官追緝未識能否弋獲 
敎育消息 
[專電]  
北京京中各小學今日開會爭二五附稅（十八日下午二鐘） 
廣州敎育廳派督學員視察市校由十四日起至三月二十六日止分六週視察（十八日上午八鐘） 
[要聞]  
皖敎廳令各小縣籌備開學 
皖省學校頗難開學迭詳本報兹聞安慶之省立小學三模範兩附小及省會義務學校均已照廳令定於二十日左右開學均各懸出牌示并招收插班生至各中等學校則因開學費尚未籌着而駐兵之學校駐兵又概未遷讓故尚無開學之期兹將敎廳令各小學開學之文錄下爲訓令事案查本省學校去年因時局不靖經費困難一切校務無形停頓爰由本廳通令各校提前於十二月一日放假暫事結束在案現值本學期春季開學之始小學爲敎育之基礎自應先行開學以重學務爲此令行該校即速籌備一切定於二月十七日一律開學庶免年幼兒童曠時失學除分行外仰即遵照并將開學情形具報備案切切此令（二月十六日） 
[蘇捲烟帶徵附稅暫時難行]  
江蘇省廳近來接有各縣敎育界請求於捲烟稅項下帶徵二成附稅爲辦理地方敎育經費之呈函日已數起惟聞此事因敎費管理處承包者有契約關係在契約未滿期以前無可設法將來或有希望云 
[崇明校長聯合會開會紀]  
崇明校長聯合會於前日（十四日）下午一時在萬安倉舉行常會到女師校長施淑儀中學校長曹吟秋尚志女學校長凌少鴻縣立第一小學校長郁巫崙第五小學校長陳頴芝競存小學校長龔禹平登瀛小學校長樊星岩城南小學校長王迪民或仁小學校長朱惠伯公推曹吟秋爲主席議案三件議畢已五時矣議决案錄後一議函催敎育局依法規復縣敎育會案議决前年承敎育局函請本會代辦對於法理事實均有窒礙業經函復謝絶現閱時已久尚未有組織辦法應再函催敎育局依照法定手續從速進行以期成立一議函請敎育局按月給發學校經費案議决查本邑各校十五年度上學期經費發生十二月分爲止一月分經費尚未照給兹寒假已滿各校開學以後待欵孔亟應請敎育局從速籌備按月給發一議嚴定各校留級學生轉學辦法案議决各校招收轉學生須有原校證明書當注意越級切實履行 
[蘇敎廳朱科長之别後紀念]  
江蘇敎育廳第三科長朱叔建在廳供職十月前以倦游慨然賦歸兹贈送十五史全部陳列於敎廳圖書室以留紀念敎廳月前已闢一圖書室並徵集各處關於敎育之書籍以供職員公餘閱覽云 
[鎭江精勤學校近訊]  
鎭江南馬路精勤學校校長茆君瑞人辦學十餘載畢業生出於門下者約數百人兹集舊生組織校友互助會籌辦學校農場工廠養老院婦女靜養院等月收會費九十餘元作爲該校經費本季又借用明智敎室爲三四五六年敎室一二年曁幼稚園仍在該校現已擴充學額招收男女兒童 
[本埠]  
職敎社常任評議曁辦事員開聯會 
中華職業敎育社於日前（十七日）下午四時在新事務所舉行常任評議員曁辦事員聯席會議列席者趙師復王志莘楊衛玉顧蔭亭劉湛恩鄒恩潤徐伯昕金炳榮沈慰霞孫祖基魏師達黄任之潘仰堯秦翰才等十四人公推趙師復主席兹錄其議决案如下（一件）提出改選評議員辦法議决通過仍交董事部討議（一件）提議推員調查國内外職業敎育案議决照原案通過國内推揚衛玉劉湛恩顧蔭亭三君担任國外推黄君任之担任其經費請董事部另行籌集（一件）提議編製十六年度預算辦法議决仍照上年預算酌編提出董事部至本社會計年度今後改用國家會計年度其本社舊會計年度剩餘之五六兩月經費應另編追加預算一併提出董事部（一件）報告世界敎育會亞洲事務所函請本社加入並派代表參與本年八月坎拿大大會議决加入並推黄君任之代表參與本年八月坎拿大大會（一件）報告程君其保函商本社與上海商科大學共任組織上海商業學校聯席會議及商業用品展覽會議决贊成上海商業學校聯席會請研究股接洽辦理商業用品展覽會假定在本社十週紀念會時舉行請紀念會籌備員酌辦 
[市敎育臨時調查計畫委員開會]  
上海市敎育臨時調查計畫委員會於昨日上午十時假江蘇省敎育會開會到者袁觀瀾姚子讓沈信卿賈季英黄任之賈叔馨顧蔭亭朱伯華諸君由袁君主席議决請朱伯華先生即行調查本市私立小學校並添請一人共同擔任云 
[上寳平敎會今日開董事會]  
上寳平民敎育促進會發出通告如下敬啓者本會定本月十九日即舊曆正月十八日星期六上午十時在江蘇省敎育會開第十四次董事會討論二月會員大會及會務進行事宜務祈撥冗准時蒞會是盼 
[中華職敎社今午開董事會]  
十二時半在一枝香 
中華職業敎育社昨通告該社各董事定今日（十九日）星期六中午十二時半假座福州路一枝香舉行董事會議提案有一十六年度經費預算案二改選評議員辦法案三設立總會計部規則案四籌畫國外調查經費案等云 
[顓橋鄉勸導失學兒童入學]  
顓橋鄉鄉董施其光以上年出禾歉收民生憔悴現届學校開學誠恐及齡兒童因此輟學妨礙敎育特於昨日會同該鄉敎育會派員下鄉勸導入學一面通知各鄉立小學添加免費學額以便貧户入學而維敎育云 
[馮式樑君赴美留學]  
前大總綂府電務處長馮文煜君之次公子式樑君將於本月二十日乘美輪麥金萊號放洋赴美馮君現年十九歲係天津南開學校高才生此次自費出洋入米尼蘇達大學精習法政將來畢業歸國定有貢獻於我國法界也 
[中國公學大學部近况]  
吳淞砲台灣中國公學大學部雖於如此時局之中而學務仍照常進行本學期更有新設施分述如下一預科改爲三年預科原爲兩年招收舊制中學畢業生現因中學皆改新制須招收高中第一年級修完之學生頗感不便因决延長一年凡初中畢業者皆可銜接與敎部新章亦復相合二課程排定本學期課程計文學類四種數學類六種會計學類五種史地類三種經濟類十種政治類五種法律類五種商業類七種銀行類三種社會類三種科學類五種此外尚有技能體育諸科三新舊敎授（國文）涂開與蔡虎臣（英文）盛榖人聞一多郭德華（數學）蔡正雅郭頌餘（物理化學生物）蔣君輝張師竹（史地）涂開與（經濟財政）劉南陔霍儷白壽毅成唐叔高（政治）俞頌華高踐四（商業銀行）蔡正雅戴謁廬王選楊兆熊（會計）金軺章徐廣德（法律）喬萬選四職員更動本學期新聘涂開輿爲齋務主任涂君曾任曁南大學訓育事宜係中公畢業生總務主任霍儷白調任敎務主任學長張東蓀因籌欵事離滬其職務由袁叔畬代理以外聞圖書館到有一批新書皆最新出版關於經濟政法者又該校定二月二十八日開學云 
[南光文商專校已正式上課]  
法租界霞飛路呂班路口南光文商科專門學校曁高初級中學已於本星期中開學正式上課該校除按照部章開辦高中文商科初中普通科及兩級小學外今年又添辦大學文商專科二年畢業後可介紹相當職業或保送歐美著名大學文商二科主任皆爲名聞中外之博學專家一爲哲學博士夏士屈里氏一爲商學博士孫德氏親授專門學程十餘種之多其餘敎授三十餘人亦多爲國内外聞名之士而對於敎育尤具熱忱者該校本學期各方更多改進學額擴充至四百五十名現聞一星期中尚有學額可補隨到隨試敎會學校及公私立學校學生欲轉學者可按照程度插班云 
[華東體專今日開學]  
上海法租界貝勒路底轉角天祥花園内華東體育專門學校由張鍾藩君接辦後課程力求實際敎員皆請有實學者除公民國文體育敎學體育行政心理學體育原理體育史等由張君自行担任外復請定東大體育科畢業前曁南大學浙江四中體育主任屠鼎瑛君担任敎務主任兼敎各種重要體育課程如體育建築機動學按摩術球類田徑賽等等人體測量學請定中華全國體育協進會幹事蔣湘青君担任運動指導運動評判則請光華大學體育主任吳邦偉担任軍事學由中華職業學校國學敎員邱銘九敎授舞蹈請定東南女子體育師範敎務主任秦醒世担任該校定於今日開學二十一上課連日新舊生陸續報到聞二三年級名額已滿一年級尚有餘額數名可以插班隨到隨考云 
[培民私塾之創辦]  
赫德路六十號培民私塾係黄倩君發起辦法完善凡家世清白且能遵守校規者皆可入學授課時間每日上午九時半起十二時止下午一時半起四時止星期六日無課該塾程度共分四年又爲五歲至七歲之孩童特設幼稚班課程爲識字談話游戲唱歌時間下午一時半至四時已於今日開學矣 
[同志英文夜校已開學]  
同志英文夜校在法租界羊尾橋藍維靄路開辦已三載成績頗佳本届特擴充學額添聘富有敎育經騐之敎員已於二月十七日春季開學學生甚爲踴躍現已餘額無多有志英文者報名從速云 
[羣治大學定期開學]  
上海勞勃生路羣治大學自民國十二年經敎育部司法部准許開辦後學生日衆管敎日漸完備該校訂定三月一日（即舊曆正月二十八日）爲春季開校之期决不延擱聞於二月廿八日起註册三月四日開始上課云 
[各學校消息彚誌]  
大陸商英專寳山路中段大陸英專校校長何發蘭君所聘中西敎員皆係專門碩學之士學制三年畢業編分本預二科科目趨重實用各級尚有餘額二月二十一日開學 
女美專法租界霞飛路實廉里中華女子美術專門學校經校長唐家偉女士創辦業已九年注重圖畫刺繡音樂彫刻各科本學期報名來學者異常踴躍 
市北公學北車站慶祥里市北公學附屬小學曁女學校均於十七日開學於上午九時行第二十四届始業式校長唐伯耆主任李鳳鳴先後致訓詞定二十一日正式上課尚有餘額 
東南學校南陽橋茄勒路義樂里東南學校於昨日上午十時舉行春季開學禮男女學生到者一百餘人由校長楊芬致開學辭民國公學上海新閘大通路口民國公學於前日十七日上午九時行開學禮男女兩部新舊學生及學生家屬到者三百餘人由校長許競公報告事務長朱曉雲陳述本届事務方面之改革　　五馬路商界聯會日校五馬路商界聯合會日校昨日上午舉行春季始業式首由主席張梅荃致開學辭繼由校董楊　潤馬潤生常玉清陳春盈楊山石等　致訓詞來賓羅星耀　　哉敎員　婉如承秋聲均演說 
中一學院法租界敏體尼蔭路同康里中一學院聘請楊銘新爲敎務長顧丕揚王詠羣徐俠農胡恬安殷李播趙宏聲馬稚良及魏縈波胡涵眞二女士等擔任各科敎授並附設英法文及平民夜學部 
棒苓公學伶界聯合會設立之棒苓公學自孫玉聲長校至今已第五學期聘梅頌先生任敎務去年松滬商埠公署招考衛生警士規定須有初中程度以上者方可應試聞該畢業生亦有數名往試由公署錄取一名該校學額定二百名已於去年寒假前額滿今春前往報名見遺者不下二百餘人之多 
[體育]  
萬國足球定期復賽决賽 
中與蘇三月十九日在棒球場 
英與葡三月十九日在跑馬廳 
以上兩組優勝者於三月二十七日决賽 
上海萬國足球初賽早已舉行取得復賽權者爲中華蘇格蘭英格蘭葡萄牙四隊復賽决賽秩序業已排定如左 
復賽秩序 
組别與賽隊名日期時間球場 
（一）中華與蘇格蘭三月十九日下午三時棒球場 
（二）英格蘭與葡萄牙三月十九日下午三時跑馬廳臘克斯場决賽以上兩組之優勝者則於三月二十七日决賽地點或在棒球場或在巡捕球場如决賽結果和局則於四月二日再行第二次决賽 
[今日西人足球會甲組比賽秩序]  
今日上海西人足球會甲組比賽共有三組六隊出場比賽列表於後 
與賽隊名 
臘克斯與上海下午三時跑馬廳Boorachough 
葡萄牙與工程下午三時虹口公園Herbert 
巡捕與砲隊下午三時跑馬廳Mitchell 
[今日樂羣與英艦比賽足球]  
下午三時在棒球場如天雨展期 
樂羣足球隊於今日下午三時在棒球場與英艦喀蘭斯萊（Carlislc）作友誼比賽由諾里斯（Norris）爲裁判員英艦隊勇敢善戰球藝殊爲精良前曾以四比一戰勝樂羣今日乃二隊第二次之交鋒樂羣球員間有未及通知者均須於下午二時三十分前在會所集會如天雨則將展期云 
[華東足球隊昨日返滬]  
華東足球隊於本月十六日由領隊容啓兆博士及幹事余衡之君率同乘俄皇后號由港起程返滬於昨日下午四時抵埠停泊於虹口招商局下站當有全國體育協進會名譽主幹沈嗣良君赴輪埠迎接沈君與各代表寒喧畢即整理行裝各自返寓休息至此行詳細經過情形當由容余二君另作報告以餉讀者此次回滬梁玉堂劉九彭華興三人均未同行聞將於日後再行來滬云 
[滬江籃球隊在菲比賽成績]  
比賽十一次勝八次負三次 
冒千里重洋遠征菲列濱之滬江籃球隊先後在客地作十一次比賽獲勝八局負者三局業於日前揚揚然返滬焉 
該隊於往返順道之便曾在香港與該地聯合隊及青年會隊作三次比賽次次獲勝此爲赴菲比賽之例外勝利亦一可喜之事也 
該隊在菲相約作正式比賽者八次勝有五局此五局中均以迅速之傳遞凖確之擲投打敗對方獲得勝利其所負三局亦有足述者當第一次與菲列濱大學比賽時正值抵埠之初身心未適乃以二十六與三十五之比受挫第二次該隊原有可勝之機上半時曾以二十四與十三之比占先不料於下半時中損失頗巨又遭失敗結果四十一與三十八之比相差僅有三分第三次乃遇菲地長勝軍Roces隊此隊球員即多包含前届代表出席遠東運動會之選手宜其結果有二十與四十比之失手且以上數次比賽地點均在素不習用之草地上舉行此實予該隊重大打擊而無反手之餘地也 
該隊在菲極受當地中華總商會及菲列濱大學之優待青年會董事林球光君尤盡地方之誼使賓至如歸之樂至全隊成績人人均有優良之表演仁俠之精神當地輿論界一迎推崇此種佳譽實高出勝利萬倍也 
該隊共十四人名單如下 
指導員馮家聲幹事陳立生副幹事兼球員龔治隊長凌憲揚球員吳履遜陸鍾恩王建績温鼎新傳五喬何通安原生沈雲章 
歷次比賽成績表 
日期與賽隊名比賽結果優勝者 
一月二十日香港聯隊四十五與十八滬江隊 
一月二十三日中華青年會二十九與二十四滬江隊 
一月二十五日美國隊二十八與二十六滬江隊 
一月二十七日美國隊二十八與二十六滬江隊 
一月二十九日MLAA隊四十二與二十五滬江隊 
二月一日中華青年會四十七與四十滬江隊 
二月二日Apollo三十五與三十三滬江隊 
二月四日Roces四十與二十Roces 
二月七日菲列濱大學四十一與三十八菲列濱大學二月十一日香港青年會二十二與二十滬江隊 
[公共體育場今明日有小球比賽]  
蒲石路五十八號悅羣體育會之小球隊應南洋中學三樂小球隊之邀於今日（十九日）下午一時一刻起在大吉路公共體育場作友誼比賽又明日星期日體育場之全黑小球隊因西區青年會小球隊之約將於下午二時在體育場作友誼比賽云 
 
 

Page 11

 
 
[商業新聞]  
特訊 
海味行又新開一家牌號鼎源經理爲虞晴川 
川輪久阻傳須下月初旬方有船開往洋米聞已到二艘今明可傍浦起缷 
英鋼板明後日可到一百七十五噸 
東白鐵昨定出六千五百張價日金一元零二分 
青鉛定價昨又漲一金元每噸一百四十二元 
[金融]  
寗幣廠實行停爐洋厘小半厘 
昨銀拆與前日同仍爲作借劃頭開盤白劃錢業向銀行收出票欵約二十餘萬小總會銀拆白借劃頭二三分洋厘較前日早市小半厘爲七錢二分六厘半客路方面鎭江蕪湖來現洋及鈔票一二十萬蘇州路來鈔票十餘萬南京造幣廠昨已停爐裝來新幣二十餘萬今日當無來源矣華銀行方面早市買進洋三四十萬中國銀行售出洋一二十萬其他華銀行買進洋五六十萬早市成交票劃各欵一百三十三萬五千現洋鈔票一無交易午後無市小同行早市做開單毫較前日早市小八厘爲六錢三分雙毫較小三厘一毫二忽半爲五錢九分銅元較小一千爲三百八十三千文 
[浙匯仍有可通者]  
上海銀行昨日内匯行市報告云今日銀匯津漢均同漲五錢鎭江規元據所預料看漲昨日行市開價九五一較前日漲二兩六二五洋匯京津漢均屬跌落津京尤甚烟台跌落青島反漲一元其餘均大致無甚上下兹將今日銀洋匯賣價列左 
地點幣名匯價比上日地點幣名匯價比上日天津行化一○六○○○漲○五○烟台銀元一○○三○○跌一○○漢口洋例一○三三五○漲○五○青島銀元一○一四一○漲一○○天津銀元一○○三○○跌四○○蕪湖銀元一○○一○○ 
漢口銀元一○三七五○跌○五○南京銀元一○○二○○ 
北京銀元一○○四○○跌四○○蚌埠銀元一○○一○○ 
濟南銀元一○○二○○鎭江二七寳一○五八○○漲一五○又銀行公會行市委員會報告云本日漢電銀匯漲五錢洋厘跌半厘故本日該埠銀洋匯價互有上落津電銀匯漲五錢洋厘亦漲半厘滬厘堅定故該埠洋匯今後或須續跌皖魯各埠來電云陰曆新年以來市面平靜而上落甚微故該省匯價日後尚須看低浙省匯兌多數會員銀行仍可照常通匯惟匯水略高一元每千須貼十三元云 
[一蹶不振之標金比上日又小五兩七]  
昨日大條銀來電近遠期均長三七五計改爲二十六辨士八七五及二十六辨士六八七五印度與中國買進供給稀少市况鬆動紐約電報銀價長七五改爲美金五角七分七五絶無賣户日英日美匯兌俱不變仍爲二先令零十六分之三及四十八元八角七分五金市依然趨疲同行一致傾賣午後開盤時略有補空者致價格稍見回起惟匯市並不轉緊印度電報銀價繼長價復不振收盤前最低價到過三百六十六兩八錢結果較上日又小五兩七錢四月份標金上午八時五十五分開盤價三百七十二兩（最高價）即見下落步小至六十九兩一錢九時半匯豐掛牌揭曉各匯價均改賤金價反好九時四十六分做七十兩賣者甚湧十時二十九分跌爲六十七兩三錢斯時某某等日商銀行吃進遠期英匯二先令七辨士八七五美匯六十四元半及日匯七錢五分七五市面暫爲維持十時五十分回至九兩七錢嗣後略形不定十一時三十二分又落至八兩十一時四十四分重達七十兩受者寥寥十二時零一分復降爲六十七兩八錢十二時半收盤三百六十九兩午後一時五十五分開盤亦爲三百六十九兩買者不弱漸升至七十兩零九錢旋稍小至零五錢二時半掛牌開出勿動金價續高二時四十二分爲一兩七錢買户停頓三時十五分跌至六十九兩某銀行吃進遠期日匯七錢六分一二五四時零二分再漲爲七十一兩賣風又起價乃不穩四時五十分直落至六十六兩八錢（最低價）五時收盤三百六十七兩四錢最高低價相差五兩二錢交易暢旺登賬價格本下月份均三百六十九兩四月份三百六十八兩補水上午三百六十九兩下午三百六十八兩 
[外匯仍無起色掛牌價一致改賤]  
昨日本埠外匯匯豐掛牌價晨初一致改賤下午不動華商繼續傾賣銀行進胃雖佳奈賣氣甚熾卒不能敵市况逐步鬆動下午先略回好空頭家屬意補進繼因印度來電銀價續長致復引起空頭家之興趣紛紛加碼銀行方面亦無意接受市况毫無起色收盤更鬆行家交易仍有限綂計華商售出各匯約合日金六百萬元兹將英美日三匯掛牌價銀行間成交價及洋行結價分列於後 
英金匯豐掛牌價一一七○○較上日價長半辨士 
銀行間成交價最高最低收盤 
本月份二八一二五二七七五賣二八六二五買二八一八七五四月份二八○○二七五六二五賣二七九三七五買二八○六二五洋行結價最高最低收盤 
本月至三月底二七八七五二七五○二七八七五 
四月至六月底二七七五二七三七五七七五 
美金匯豐掛牌價六二七五較上日價長一元 
銀行間成交價最高最低收盤 
本月份六四八七五六四一二五賣六四七五買六五○○ 
四月份六四六二五六三七五賣六四五○買六四七五 
洋行結價最高最低收盤 
本月至三月底六四五○六三七五六四四○ 
四月至六月底六四二五六三五○六四二五二　　 
日金匯豐掛牌價七八○○較上日價小一分二五銀行間成交價最小最大收盤 
本月份七五五○七六二五賣七五六二五買七五　　五 
四月份七五七五七六六二五賣七五八七五買七六二五 
洋行結價最小最大收盤 
本月至三月底七六○○七六五○七六○○ 
四月至九月底六二五七六七五七六二五 
[道勝倫敦分行之權人會議]  
道勝銀行倫敦分行係由俄人凱塞爾氏呈請下令清理上月十八日各債權人在英商部開會主席詳述過去情形略稱道勝總行成立於一八九五年資本六百萬盧布後擴充至五千五百萬盧布一九零六年始在倫敦設立分行委任應切抱氏爲經理直至停閉時止該分行在英國之資産在帳簿上雖甚可觀但實估不過六九八○九鎊外加總行及其他分行欠欵八七三○七○鎊及投資於其他兩大公司之資金凡若干而負債額到達二六八四四三七鎊又稱該行之倒閉其遠因乃在俄國境内各行之被没收云云旋公推平特爾氏爲清理員另組織一監察委員會云 
[證劵]  
京九六暗盤跌至三零八 
昨日北京電玖陸暗盤由三四三趨跌至三零八後稍回漲至三一八繼又小至三一四成交十五六萬整陸七三銷五千 
[安格聯解職前之内債報告]  
一十五年總稅務司經理整理案内各債收入付出結存各欵數目報告表 
（收入）民國十四年底中交兩銀行結存銀洋二百二萬六千三百十九元一角二分（内有已到期而尚未兌付之本息計銀洋一百九十六萬三千七百三十九元八角六分）總稅務司由十四年曁十五年關餘項下撥入整理内債基金銀洋二千六百七十六萬三千二百八十九元六角（内有銀洋九百八十四萬四千四百六十六元九角六分係由十四年關餘項下撥入）總稅務司由三四年公債基金銀元賬目撥充五年公債第一二兩次抽籖本金銀洋六百萬二千四百二十八元總稅務司由三四年公債利息餘欵項下撥充五年公債第二十第二十一兩期利息銀洋一百三萬五千四百十八元九角八分共計收入銀洋三千五百八十二萬七千四百五十五元七角 
（付出）民國十五年分中交兩銀行付出整理案内各債之利息計銀洋八百二十四萬八千二百二十五元六角八分民國十五年分中交兩銀行付出整理案内各債中籖債票本金計銀洋二千一百六十八萬九千八百三十一元八角五分共計銀洋二千九百九十三萬八千零五十七元五角三分總稅務司撥還中交兩銀行在整理内債案成立以前墊付各項債欵本息之一部分計銀洋三百三十六萬三千二百八十九元六角共計付出銀洋三千三百三十萬一千三百四十七元一角三分 
（結存）截至十五年底中交兩銀行結存銀洋二百五十二萬六千一百零八元五角七分 
（備考）前項結存數内含有下列之債務（一）截至十五年底已到期而尚未兌付之息票計銀洋一百萬零二十八元二角二分（二）截至十五年底已中籖而尚未兌付之債票計銀洋一百五十二萬二千三百五十四元三角八分共計銀洋二百五十二萬二千三百八十二元六角中華民國十六年一月三十一日總稅務司經理内債基金處安格聯具 
二十五年總稅務司經理整理案内各債負債總額及已付未付各欵數目報告表 
民國十五年一月一日止已到期而未兌取之本息列下付息項下銀洋九十九萬一千二百四十元二角四分還本項下銀洋九十七萬二千四百九十九元六角二分兩項共計銀洋一百九十六萬三千七百三十九元八角六分民國十五年度應付債額如下列甲乙二項（甲）民國十四年度應還之本金緣基金不足未能如期抽籖而遞推至十五年補償之數共計應還本金銀洋一千六百二十三萬五千四百七十九元（乙）按照原訂整理内債辦法民國十五年應付内債本息之各項數目計共二千四百九十四萬九千六百九十五元又八百二十四萬九百六十二元四角六分共計本息銀洋三千三百十九萬六百五十七元四角六分 
民國十五年度應付總額計甲乙二項及十五及以前到期而尚未兌付之本息共銀洋五千一百三十八萬九千八百七十六元三角二分（　） 
民國十五年收入曁十四年底結存共銀洋三千五百八十二萬七千四百五十五元七角（見十五年收入付出結存各欵報告表）内除撥還中交兩銀行在整理公債案成立以前墊付各債本息之一部份銀洋三百三十六萬三千二百八十九元六角計餘銀洋三千二百四十六萬四千一百六十六元一角再除備付十六年應付債務之一部份銀洋二萬一千五百五十六元七角八分計淨餘銀洋三千二百四十四萬二千六百九元三角二分（丑）係撥充十六年度應付總額一部分之欵 
查十五年度應還未還之數即（子）（丑）兩項相差之數計銀洋一千八百九十四萬七千二百六十七元亦即已項中所列按照原訂整理内債辦法應於十五年度還本之總數内除去業已如期舉行之五年公債第一二兩次還本總額銀洋六百萬二千四百二十八元後所餘未能償還之本金數目 
綜觀以上各節即可知截至民國十五年十二月底止所有整理案内各債除五年公債業經按照原訂辦法如期抽籖還本外其他各債應還之本金計實延欠一年中華民國十六年一月三十一日總稅務司經理内債基金處安格聯具 
[七長續跌一元餘整六滯定]  
昨日公債市場現貨市面仍清全日惟七長上午開出五千元期貨上午亦寥落祇有七八萬元交易後市七長買賣忽活動開出二十餘萬元但整六則全無成交合計期貨交易三十萬元内整六僅二月期上午做開五千元七長二月期十萬零五千元三月期十九萬元查昨各價變動經過整六以成交稀少未見上落七長上午較平和下午賣氣較暢回跌甚巨蓋戰事離上海漸近債市大抵看疲故也結果本下月份期貨均續小一元餘現貨以下午無交易比前僅小一角又九六交割問題連日來沉悶無消息云 
[商情]  
疋頭字號放賬之愼重 
秋後再定方針貨價站定 
昨疋頭市面因時局驟緊略形岑寂客帮尚有零星添辦貨價幸能維持至本埠批發字號則以去歲賬面不佳感觸已深又以日後時局如何年成如何均漫無根據爲減輕責任避免危險計對於放賬一層不得不力持愼重而轉注意於現欵交易春夏二季營業寗願犧牲若干至入秋後時局或能轉靖年收稍有把握再行力謀發展此法較爲穩妥業中頗有主張與實行者昨東貨市價一無變化花標色汀殊形活動淺色率在四兩至四兩二錢半深色則須四兩四錢左右五毒布現天時尚早而本街客帮均有購進雙狀元售價五兩一錢餘牌價亦相仿西貨馬褂羽紗走銷尚暢回朝圖五錢七分半英利五錢五分列豐元粗羽紗現售一兩三錢本街昨有購入漂布條素板綾夕法府綢等貨走胃殊旺價與前同客帮仍有添辦而以牛莊青島天津等帮進胃最濃此次貨價之突高該帮等動辦亦一原因也川帮已見動辦如四軍人細布得禄源布直貢呢花標等貨稍有購進惟船隻缺乏裝運困難通如鎭江興化等客帮昨續有來滬零星交易頗不惡 
[鋅塊存貨有限軍用甚旺]  
鋅塊（即白鉛）近來軍界採辦甚剄故滬上存貨益薄而來源不繼行情堅硬如國産貨售十七兩三錢半舶來品售十八兩頃聞本埠某機關亦在需辦故市面緊俏 
[出口贸易本埠較活動]  
大連漢口均清淡 
近兩週來本埠出口市面頗活動新年以後商業尚未完全恢復但各種土貨已陸續運載來申漢口仍祗日輪及其他少數輪船通航故出口仍滯大連市氣堅穩惟交易極爲閒散聞係新年過後又值日商遭遇國喪休業期太長之故 
[米價一再上漲洋米客銷極旺]  
昨日洋米現貨仍堅除本街與鄉莊照常購進西貢外兼有天津帮辦去安南粳次號二千包價十三元三角本街鄉莊去一號西貢一千五百包價十三元一角半至零五分二號三千餘包價十二元六角二分至三角半其他均無交易客秈則有蕪湖秈七百三十餘包價十二元三角至十一元五角二分洋米申存已漸空虚且無高貨可揀因是本街一致專待新批到申而近期貨一再緊俏到貨即解之本月份現期出貨尤俏前市曾開二號西貢現期貨五兩七錢半昨日又開三千包價至五兩八錢二分計漲七分小絞現期則開二千包價五兩八錢三分比前開漲八九分之鉅即二月份月底解貨亦漲起五分光景售開二號西貢二千包價五兩七錢五分半又小絞二千包價五兩七錢半三月份一號西貢五百包價六兩一錢期貨較現洋米市價本在差小之例故現洋米將近斷擋時間尤爲上漲目下以洋行不抛貨主居奇市價更形活潑後市仍望好 
昨晨天雨連綿南市河下到船不多市面因時局關係北粳薄稻洋尖等價漲一二角其餘各貨站定滬北來源十七八號市上銷場平平薄稻早稻價加三角北粳亦加一角外餘貨帶緊 
[遠期棉又超過三十兩]  
紗市未受時局影響 
棉花昨國外棉市又漲惟匯票放長暗是稍鬆但合價仍稍昻貴故本棉形勢益堅挺場中賣户缺乏市氣甚佳漢口一路來源更少而姚花因甬輪停駛亦無到貨近日市上現貨賣價甚高廠商雖有胃口終嫌價格太大但賣方以四圍空氣甚佳不願讓步公會上談價雙方難以妥協全無成交據棉商跑街云英日廠商辦意較濃本廠稍減又據業中人云以後來源如停滯而外棉不動恐價格仍有續漲之望交易所期棉上午開盤隨紗市近月小一錢遠月未動午後場内賣户甚少各月俱漲一錢五分全日成交計二萬四千二百擔漢標拍開之盤如左 
收盤價比上日存賬數收盤價比上日存賬數二月期二九七○漲○二○三一三○○五月期二九六五四三一○○三月期二九四五○一○四○一一○六月期二九八五漲○○五三○九○四月期二九四五四六一○○七月期三○○五二○五一四一○○棉業公會上消息陜西花到貨極少姚花均無到頭一因甬輪停班不開祗通州稍有來源計八九百包現貨未有做開 
昨日美棉因孟却斯德消息良佳及同業購進賣户缺乏市况靜開堅穩計期貨漲七至九磅音現貨漲五磅音英棉期貨漲二三點現貨跌九點埃及棉現貨不動印棉初隨美棉跌小後因場中人心傾向買進市况轉昻計平果爾漲二羅比奥姆辣漲三羅比白羅溪漲一羅比原電錄左（十七日電） 
美棉比上日英棉比上日三月期一三八七漲○○七三月期七四七漲○○三五月期一四○七○○八十月期七七三○○二七月期一四二九○○六現貨七七二跌○○九十月期一四五一○○八埃及棉一三八○計不數十二月期一四六八○○九 
現貨一四一五○○五印棉 
三月期平果爾二六一漲三羅比最高一三八六跌○七奥姆辣二七六三羅比最低一三七七不動白羅溪二八九一羅比棉紗實銷較呆緣浙事急轉人心又現空虚之象查全日各帮綂計買去棉紗祗七百餘包行情跌二錢半但一般執貨者心思仍堅賣價極不肯遷就故市面未受重大影響暗中依然堅硬交易所人標期紗上午開盤時因外棉又漲雖受浙事影響場中未見恐慌各月僅跌三四錢午後大阪三品紗又跌一元六七角實銷暗淡惟市况反挺蓋場中非但無人賣出而新買户胃口甚强據云尚未吸飽所以近日抬面枯乾雖有惡劣消息底盤甚小賣方咸有戒心不敢贸然舉動市氣遂穩固一斑矣全日成交計萬三千零五十包人標拍開之盤列左 
收盤價比上日存賬數收盤價比上日存賬數二月期一二八二跌○二○一二六五○五月期一二三○漲○三○一○五○○三月期一二九一○二○三○四五○六月期一三二七○一○一七一五○四月期一三○四○二○一八五五○七月期一三三二○二○一一四○現紗客帮買去祗七百餘包行情跌二錢半四川帮進一百包廣東帮進一百五十五包漢口帮進一百包江西帮進一百包長沙帮進一百包天津帮進一百包寗波帮進三十包汕頭帮進二十包内地帮進十包安慶帮進十包蕪湖帮進五包野鷄帮進五包同業中進二十五包申新廠開出十支人鐘十包一百二十兩十二支人鐘五包一百二十八兩扣佣售盤如左 
二十支雲鵬一三三二五十六支藍鳳一二九七五十六以藍鳳一三○五○一二月二十支仙桃一三八五一至一二九五○十六支藍魚一二四六○小包二十支藍鳳一三六○○十六支日光一二九七五十二支醒獅一二六五○二十支立馬一四○五○十六支豐年一三三五○十二支人鐘一二六五○至一四○二五十六支大鵬一二二○○十二支雙鳳一二六七五二十支金城一四二○○十六支人鐘一二八○○十支大賓一一八七五二十支豐年一三七七五十六支鴻禧一三○七五十支豐年一一七○○二十支炮台一二八○○十六支賓光一三三○○十支鶴鹿一○二五○至三七七五十六支大發一二八七五十支雙地球一一七五○二十支水月一三八○○十六支汽球一三○七五十支人鐘一一九五○二十支電車一二七五○至一三○五○十支帆船一二一七五十六支地球一三○○○ 
天津紗市堅昻現貨銷路較前活動計十六支寳賓光紗價爲一百三十一兩金貨一百二十九兩五錢二十支仙桃紗價一百三十四兩宮女一百三十九兩市中生意成交二百包云 
漢口紗市平穩人氣較佳十六支藍鳳紗價爲一百三十一兩二錢五豐年一百三十四兩水月一百三十一兩四十二支陽鶴線價二百三十一兩 
昨日大阪三品期紗市價照錄如下 
前市開盤收盤後市開盤收盤比上日 
二月期二○二九○二○二七○二○○六○二○一四○跌○二○三月期二○五三○二○四三○二二六○二○三九○○一○四月期二○六○○二○五二○二○三七○二○四一○○五○五月期二○六八一二五六○二○五○○一○四七○○七○六月期二○八五○二○六六○二○六一○二○六一○○九○七月期二一○七○二○八三○二○七九○二○七七○一八○八月期二一二三○二一○一○二○九五○二○九八○一七○ 
[洋麥足供本月份之消費]  
尚有大批到貨說市面關鍵在外匯 
昨日期麥上午開盤各月份全未做開殆以粉市不振廠家又因洋麥到後對國内小麥可暫時棄置不顧故歟下午本月份在初盤曾成交數車惟以買方有意無意賣出者祗將降格相求故結果做開之價較元宵前收盤計落四分較前日亦落二分二三月份比較平穩然較元宵前則亦低落二三分矣麥市前途各外匯無變化雖國内之到源枯乏到如何地步終不足爲廠家憂因日前所到之洋麥儘足供本月份之分配日且聞後步又有大批可到如是一來恐暗淡當須更甚也現麥存固無多廠方則有意硬擯全日一無交易 
[近期粉賣方頗佔優勢]  
昨日粉市本月份上午因停市兩日匯率復放長廠家方面又有洋粉麥裝到實銷仍裹足不前人心大爲虚弱開盤最低時曾跌至二兩三錢四分二釐半較元宵前之收價竟跌去三分二三月份人心尚屬安定雖亦同時轉跌爲數較微計二月份跌一分三月份跌五釐至七釐半至最遠期之五六月份以彼時之新麥年收如何目下一無依據故市况殊見平穩比較停市前祇低三釐半惟至二盤後之本月份因初盤驟落遠期又比較堅穩故人心稍稍回振較最低時回好一分半自二月份至六月份則均盤旋與初盤無甚上落及下午開盤本月份及二三月份之交易頗旺惟人心一致不振賣多於買最低時又較上午收盤跌去七釐半至一分五六月份交易固稀價亦平靜不動迨至三盤後本月份仍停寂不堪二三月份稍回起五釐至七釐半以本月份之狀態似與去臘之情形相若蓋大部分廠家旣不患無貨可交而受進一方一面感時局之不安一面又感去胃之有限故最後之結果將來廠家棧單交出買方恐失其支配之能力未可知也 
[麩皮已漲至最高限度乎]  
麩皮市面昨日公會漲勢仍未衰因東洋續有去胃底碼已不豐人心大致看堅如三牌麩開三千包已提至二兩五錢二分半較元宵前之市面又高一分半不過内地去胃因戰事關係已見停寂昨做開祗一千包價亦堅疲互見華豐福六麩二兩五錢二分半信大麩二兩五錢後步因連漲以來已達一錢之差度或可暫告段落云 
[川北兩帮開辦呢絨公會頗熱閙]  
昨日呢絨依然穩固公會開價除已售出者稍整齊外其餘紅盤仍參差不一如瑞康藍白搶馬掛呢年尾售三兩六錢半今春景泰號開三兩八錢五分華康開三兩八錢怡康開四兩久豐號買進二箱價三兩七錢信元號賣出三兩六錢爲最便宜照目下大局市面此貨平均售三兩七錢五分方爲正式之行情也元宵節已過呢絨業大小各號綂上市賣買跑街掮客亦已陸續返申公會上極擁擠本街較客帮早先下手採購而川北二客帮近日大有索樣問訊對於上春所銷之貨漸有進胃其中途還價將成者聞有十餘箱其零星拆疋生意各申莊日必辦進數起故人心安定 
[塊煤去胃不振綂煤尚旺]  
昨日煤斤市况綂煤成交最多共計二千一百六十餘噸大半爲各國兵艦所辦去而各大廠買進亦夥又上山田木屋瀨芳雄沙油三赤崎户等烟煤屑本埠各同行號家收進亦多計一千四百三十餘噸市價亦趨漲勢烟煤塊去胃甚弱全市成交祗九百六十餘噸故價亦呈疲勢云 
[外電報小期糖復跌]  
昨日海外糖市電訊古巴現糖價爲三一二五較前電小零六二五紐約期糖三月份三一九五月份三三一七月份三三九各月均小三分至四分爪哇現貨一二二五三月份一二三七五已加一二五新貨五月份一九七五未有升沉六月份一八八七五八月份一八七五計大一二五至二五東匯内盤七六公會劃市以日匯較縮外市又復報跌買氣較靜市况衰弱初整成交價爲本月份八兩三錢二分半二月份八兩四錢二分半三月份八兩五錢二分半旋以賣户較湧二盤價格各月均跌二分半而此時進出雙方各有主裁成交甚繁結果收盤本月份八兩三錢二月份八兩四錢三月份八兩五錢市平穩現貨以各路車運有阻内地輪船運輸亦受影響因此走銷益呆市價下降N嘜昨劃價八兩二錢七分半至五分明治YT八兩二錢半至二錢二分半什嘜八兩二錢二分半TRO八兩一錢五分YP八兩六錢五分至六錢二分半平穩至廠盤則有大星十元零四角新鹹水港十元零五角老廠十元零六角雖在抖攬均未成交云 
[英法來電囑辦現廠經]  
英法莊昨分接海外來電囑購中身白廠經現貨各廠以所存不多祗談成粗細條份八十包價堅定各歐莊僉以匯率暴縮對於黄白絲經期貨揑意頗濃各華商因手貨不充僉主漲價市面頓形清淡 
[里昻絲頭標凖又報跌]  
昨日本埠黄白絲頭成交尚不寂寞奈行情有跌無漲據百利洋行傳出消息里昻市場因匯率續縮黄白絲頭標凖又跌是以滬埠揑貨商轉售益切售價日跌昨法日兩莊抛成黄白絲頭三四百包價仍不振横濱絲頭英美持廉價則買主義因期市前途看漲賣方態度益趨强硬市况良好 
 
 

Page 12

 
 
   
 
 

Page 13

 
 
[本埠新聞]  
海陸軍警團之戒備 
華界昨晚戒備益嚴防守司令部之鐵甲車三輛分頭出巡南北市駐紥老營盤之三十三團一營馬營長對斜橋徐家匯與租界毘連處七時以後即檢查行旅浦東方面之騎兵第二營及第三區署長王金山亦向沿浦戒嚴閘北方面由三十三團長王蔭鵬及第三營長陳延禎派兵梭巡并有第四五兩區警察爲之協助云 
高昌廟加緊戒備本埠海陸軍警當局以高昌廟有兵工廠關係故特加緊戒備所有該處附近一帶由海軍衛隊陸戰隊及第九師步兵加派崗位每日自下午六時起即宣告戒嚴禁止行人通過 
南站派兵防範滬杭路上海南路現由上海防守司令李寳章飭派駐紥高昌廟炮台營之第九師三十三團第三營步兵一排均荷槍實彈每於晚間六時至車站前門及天橋等處守崗通宵達旦嚴加防範 
海軍方面之防堵上海海軍司令部所屬各軍艦除在厦門馬江福州等處之一小部分外其餘數十艦均分駐上海及長江下游一帶兹悉駐防長江下游者自蕪湖至江口爲止約有十餘艘大都係陳紹寛所部之第二艦隊上海方面共有應瑞海籌等十三艘計應瑞海籌兩艦駐防吳淞口外三夾水永績駐防藴藻浜其餘楚同等十艦均停泊高昌廟附近江面 
縣警察所之嚴防上海縣警察所所長熊育衡昨特通令各區警察分所所長督率長警偵探分往各路車站及輪埠等處嚴行巡緝以安行旅而維治安云 
南市保衛團之會議南市第二保衛團團部於昨日上午十二時召集各隊隊長排長等開臨時團部會議到會者計一隊隊長徐禮君二隊隊長張佩珍三隊隊長張鵑聲四隊隊長袁葆初各隊排長張佩珊徐森林張龍海王葆青朱子廉蕭銘祖副官王壯飛項翔高俞元爵敎練劉鳳麟等由王壯飛主席議决臨時出防辦法如下一議决即晚令團員集合團部候命一議决派馬稽查常駐南區探訪正確消息隨時報告一議决每晚七時聚集談話一次一議决通告各團員日間武裝辦事隨時候命召集夜間一律集合團部一議决由各隊長通知私務較簡之團員常駐團部以備不虞以上所議五條即日分呈縣知事兼保衛團總監督滬海道尹公署備核矣 
董家渡保衛團之緊急召集南市董家渡天主堂保衛團朱團總以近日時局多故爲保衛地方安寗起見特於昨晚召集一二三四五各支隊總隊長到團集議並議决自今日起一體不分晝夜武裝集中各本團部以維地方安寗云昨已由該團朱團總通令各支隊知照矣 
縣署職員請領通行證上海縣公署各科職員因時局緊張之故在署辦公恐通行不便有礙公務特於昨日用縣署名義備文呈請浙滬商埠督辦公署請發給通行證 
[滬杭路之客車兵車消息]  
客車昨日停駛昨日滬杭路上下各客車因無車輛機車故完全停駛惟到站探聽者殊不乏人所有該路電報電話綫亦祗能通至硤石嘉興爲止原在嘉興之各軍隊亦已奉命調往松江孟昭月現在松江設總司令部並派大刀隊向各處巡邏故軍紀尚嚴束齊整兵車絡繹不絶故客車恐日内尚無開駛希望云 
設法疏通軌道滬杭路自前日上午九時起杭滬間交通斷絶客車完全停駛嘉興至上海間電報電話仍照常通達松江車站軌道被兵車停滿交通塞阻不能往返現由路局派員至松江與上級軍官設法疏通軌道以便往返車輛並於下午五時由松江站致電上海站稽查處設法速派站長四人電報員四人赴松江輪流替班辦公 
寄杭郵件由專差傳遞上海郵務管理局郵務長希樂思查得滬杭路交通阻斷遞寄郵件完全停頓特於昨晨起通令各郵局局長凡關於滬杭路綫應遞郵件迅速添雇專差按段互相傳遞其餘笨重郵件曁包裹等件應即暫行停寄云 
前日駛兵車十四列滬杭路杭州站於前日上午九時起開出聯軍兵車五十餘列約載兵士三萬餘人駛在臨平許村長安硤石者停靠約計三十餘列車惟嘉興站於前日下午一時起至昨日下午四時止駛過兵車共十四列車其第一列掛車十九輛第二列掛車二十九輛第三列掛車二十輛第四列掛車十一輛第五列掛車十六輛第六列掛車十五輛第七列掛車三十七輛第八列掛車三十二輛第九列掛車十五輛第十列掛車十二輛第十一列掛車三十一輛第十二列掛車三十二輛第十三列掛車十三輛第十四列掛車十五輛均駛抵楓涇松江明星橋新橋停靠 
新龍華昨到兵車五列昨晨上午三時起由松江開到新龍華兵車共有五列經上海防守司令李寳章特派何副官於昨日下午一時十一分由老龍華乘專車至新龍華照料指揮該項軍隊開往北站 
南車站昨到兵車一列南車站昨日上午十時由松江開到某兵車一列計掛車二十一輛内載第四師十三團一營約兵士三百餘人均武裝並第二師輜重營兵士二百餘名又閩軍第十二師兵士二百餘名及子彈無線電料等由孫總司令之副官長章世銘邵心合二人率領隨車來滬現均停靠南站候令 
五十五團昨開莘莊暫駐駐甬之聯軍第十一師王淼部五十五團由寗波乘新寗紹輪船於前日抵滬至吳淞藴藻浜起岸於昨日上午八時由吳淞裝車二十輛至北站即於十時零五分由北站專車開往松江嗣因該站兵車阻塞不能前進故僅開抵莘莊並在該處車站設立十一師司令部第二列車掛車十二輛於下午二時四十七分由北站開往莘莊尚有第三列車擬於今晨由吳淞開往莘莊並於昨夜十時由滬杭路調空車二十輛掛送吳淞藴藻浜車站候裝 
北洋警察昨日開往松江前日由杭隨蔡樸來滬之北洋警察五百餘名裝車八輛停靠新龍華車站現奉上海防守司令命將該項警察開往松江故於昨日上午七時零四分由新龍華開往松江 
[聯軍在北站裝設無線電]  
蘇軍自移防松江後爲謀消息靈通起見特組織無線電訊隊以通消息昨特假滬寗路DS4r車一輛停靠北站一號貨房附近裝設電機以便與各方通訊 
[聯軍要人行蹤錄]  
孟昭月浙江總司令孟昭月於前日偕同蔡樸王茂桐等由松江乘專車當日下午七時許抵老龍華當即下車至防守司令部暫憇蔡王等仍乘原專車於昨晨零點三十分抵北站孟則在龍華過宿 
蔡樸浙江省長蔡樸於前日來滬後即在遠東飯店過宿一宵至昨晚即乘滬寗夜快車赴寗面謁孫總司令報告浙局情形 
[滬寗貨車昨已全停]  
連日滬寗路上因四師十三旅上官雲相部將由鎭江開赴蘇州駐防十師二十旅獨立團調防常州宜興八師十六旅張中立部開赴松江需用各項車輛約四百餘部故該路所有貨物車輛均撥歸軍用以致各上下行貨車均自昨日起全行停駛俾騰出車輛以利軍輸 
[英兵昨日分隊游行]  
英國登陸之海軍昨日分隊派出游行每隊約五十人之譜冒雨徒步游行於公共租界各馬路中均係徒手并未帶有槍械 
[籌組反對英兵來華代表大會]  
自英兵來滬登岸後本埠全國學生總會上海學生聯會鑒於國體之喪失主權之旁落特發起組織上海各界反對英兵來華代表大會擬邀請上海各團體加入討論阻止之具體辦法昨已派出代表接洽上海各大學同志會商總聯會總工會店員總工會手工業總工會各界婦女聯合會商餘社等團體聞均表示贊同於日内即可舉行成立大會並將徵求未加入之團體一致加入云昨日發表宣言者計有藥業友誼會先施職工會新新麗華兩公司職工會上海各界婦女聯合會等措詞均極激昻云 
[新總稅務司允維債信之復電]  
新總稅務司易紈士復上海總商會電云上海總商會鑒銑電敬悉所有以關欵作抵之内國各公債現將酌照所收基金數目援照前任安總稅務司歷來辦法從事辦理用特電復代理總稅務司易紈士洽印該會已據情轉知矣 
[奉化同鄉籌設紅會]  
奉化旅滬同鄉會近以當此軍事期間桑梓不安上年開董事會議討論救濟辦法前日復邀集全體董事開臨時會議討論組織紅十會奉化分會一案僉以事關桑梓治安自當力予贊助共襄義舉當推定各區旅滬同鄉多人爲駐滬辦事員並函致縣内各團體及各區自治委員等迅向該分會接洽進行至駐滬辦事員會亦已宣告成立經開會數次議有相當辦法經費一項現亦力事勸募爲數頗有可觀一切進行已與滬上總會接洽就緒分會亦在鄉宣告成立兹附錄該會致各團體曁自治委員等函如下逕啓者本年二月十四日據紅十字會奉化分會代表聲稱敝會鑒吾奉駐軍尚多危險時期未過爰應時勢之要求業經組織成立惟兹事造端閎大計劃不厭周詳爲此請爲襄助等語到會據此即經召集董事臨時會議僉以事關桑梓治安自當量予協助並經議决劃分全縣爲東南西北中五區金谿東忠義爲東區松林西忠義爲南區裡外連山爲西區長壽剡源禽孝爲北區城廂進化爲中區每區於適當地點設立分辦事處辦理救濟同鄉事宜素仰貴會熱心慈善胞與爲懷爲此耑函奉達務請俯念民瘼尅日與該分會（辦事處在蕭王廟鎭）接洽進行至爲企禱云云 
[三井開辦傷害保險]  
本埠保險界之傷害保險初僅英商某公司承保二商團隊員及特别巡捕等殆均加入其保險日人亦有加入者現開辦暴動保險之日商三井公司保險部向東京海上火災保險公司交涉得其覆電認可已於前日開辦此項傷害保險但所承保者以商團隊員及特别巡捕等一方面爲主對於一般之傷害保險目下尚在交涉不出數日亦將開辦此保險率對於一萬元普通傷害爲每月三十二元暴動戰爭等特種傷害保險增三十二元爲六十四元又對於一般之保險率尚未决定將依其職業而有差别當較前者爲低云 
[國際工業服務團之討論會]  
伍朝樞博士演講勞工問題 
國際工業服務團於前日下午招集討論會敦請伍朝樞博士演講題目爲可實行之勞工政策伍博士曾在廣州市政廳辦事有年對於該題頗有經騐其演辭云上海素無綂一市政機關欲改良勞工界待遇及生活境况難由法律進行當由資本家自動改善兹略舉各國會實行之方針數條作爲該會討論材料一明瞭實際情形如資本家所出之工資是否完全到工人之手或其中一份已爲中間人等所得又現今工人所得之工資究能維持其最低之生活程度否如對於此項問題無澈底之研究則何以知工人之要求合理與否二與工人直接接觸（甲）承認工會現在上海各工廠雇用工人大半有中間人主其事而勞資兩方無直接之接觸欲免其弊當承認工會論者謂上海工會大都含過激色彩而應竭力抑制其實承認工會確可免去無理之暴動因會員之舉動咸有團體負其責也（乙）組織勞資聯席會其惟一的希減少兩方之誤會蓋有是會後勞資者均可發舒其各方意見互相知道其對方之理由（丙）裁判委員會其組織人數共三人資本代表一人由此二人公請公正人一人裁判勞資兩方種種爭執上海旣無綂一市政宜每廠設立該委員會以解决本廠困難問題當今中國適在社會革新時代上海市民處於工廠林立之中應有預防新政策演說畢到會者復討論一過而散 
[郵務公會對京滬當局之重要表示]  
本埠郵務公會以借用總局開會創自郵務官員該會援例借用獨遭郵務當局令斥故於郵務長二月十七日員役訓令第四十九號所開各節認爲處置失當昨特向希樂思提出抗議書請其立即明白答復又以北京郵政總局保管郵工各項存欵爲數頗鉅兹聞總辦鐵士蘭有辭職消息特請其將存欵數目及保管方法詳細發表以重公欵云 
[各業工友加薪運動彚誌]  
美華線毯廠職工會楊樹浦美華線毯廠全體職員與工人因感於無團結之不便曾於上月推出委員多人負責籌備職工會近籌備業已就緒乃於前日在海洲路該廠工房舉行成立大會全體男女職工到者百餘人下午二時正式開會公推林詞冲爲臨時主席吳榮章紀錄首由主席報告開會旨趣次讀祝詞次來賓演說演說者有上海總工會兼楊樹浦工人聯合會丁振華引翔港工人代表會程落夫南洋職工同志會葉有坤國民黨上海特别市工農部劉端洲五區黨部錢聖孚等次通過章程次選舉委員以林子雲齊登堂王鴻年朱二姐徐聲東吳雲章鄭夢生俞柏榮高誠仁王誠信蔡紹龍十一人爲正式委員沈燕謀趙子良楊瑞珍李仁惠施記才崔阿桃六人爲候補委員次由籌備委員會提出要求廠方之條件共七項全體會員一致通過并發表宣言說明全體職工之苦狀要求各界援助且推定俞柏榮吳雲章林嗣冲趙子良齊登堂沈燕謀六人爲代表負責向廠方及外界接洽後高呼口號及五時散會（條件附後）（一）承認本廠職工會有代表職工全權（二）本廠職工如有疾病（花柳除外）醫藥費須廠方担負（三）開除職工須得職工會同意（四）廠方對待職工不得苛刻（五）職員月薪三元至五元者加倍六元至十元者加七成十一元至十五元者加五成十五元以外加薪四成在廠服務每滿十二個月者加奬金兩個月（請假在兩個月以上者不在此内）（六）織工部工友織小號（即每條錢在一百四十以内）者加七成大號（即一百四十文以外）者加五成染坊木匠門房出店工資之增加與職員同搖紗部搖紆紗者加倍搖黄紗者加七成搖經紗者加五成飯間包飯人向廠方購米每担不得超過十元但米質須與前同女工飯資與男工同等恢復從前奬金制每年特别奬每人加至五元（七）在斷紗時期飯資廠方須照給 
裝訂作生公會本埠書業裝訂作主公會爲工友加薪事昨致書業公所函云敬啓者於上年七月間裝訂工人要求增加工資發生工潮時敝會鑒於時局問題諒解書商受有影響當時各作主未允工人要求以致發生工潮多日後經雙方調解延長至本年夏歷二月初日起增加工資四成並規定工人不許亂帶學徒等情各作主爲弭平風潮及愛和平解决起見祗得予以容納且前數年因生活程度較底承蒙各東家惠顧生意所給工資尚可勉强支持詎料現時各作場房屋迭次又行加租加之近來白米青菜價格繼續增高百物騰貴比之前數年竟高至數倍近來各作主維持廠務困苦艱難將近半有餘損失重大因無力支持閉歇者多家推厥原因實由於工資微薄入不敷出各作主感受痛苦已達萬分現在各工人又因生計艱難問題迭次來函要求加資現二月初一日爲期已迫倘不允所請難免再有發生風潮各作主能力微薄難負責任敝會因時局所趨出於萬不得已於上星期召集各作主議决要求加價（一）自二月初一日起無論已進未進生活除舊價外一律實行加價四成（即每元加大洋四角）（二）裝訂各種書籍不得貼料（即取消上下簿面）以保血本而維營業今特致函懇請貴公所各董事先生主持正義容納要求加價四成取消貼料上下簿面立予轉請貴同業從速謀根本解决加價辦法體恤作主及工人痛苦以維二萬餘工人生命是否有當請即賜示書業裝訂作主公會謹啓云 
茶業夥友本埠南北市茶葉同夥友葉善友等二千餘人因生活艱難曾發起組織夥友聯合會以和平的態度要求加薪希各店主諒解醖釀迄今尚未解决兹悉該業工友因新年已過須請店主俯允加資方能解决生活問題遂向各店主相商聞南北市各店主定於夏曆本月二十日召集會議討論予以自動的酌量加資工人方面對此亦甚滿意此項加薪問題將可和平解决云 
[職業團體消息併誌]  
廣帮中西餅業公會廣東中西餅業公會自去歲底改選第二 
 
 

Page 14

 
 
　職員經選出委員二十一人旋因年關節届各職員無暇辦公乃從禀請改於今春互選職員分科辦奉爰於昨日下午舉行新舊職員簽到者二十三人公推李生君爲主席容福生爲紀錄旋用單記名式投票互選結果委員長李生副委員長黎秀總務科林根鄭樞經濟科盧升鄭六洲文牘科馮繼坤陳覺非交際科容福生鍾安樵徵收科文松容福生查賬科李迪陳日初糾察科李申夏鎭邦何金明庶務科　湖李昭黄冠卿梁月生等互選畢旋由上届職員開席辦理交代事宜畢即由各委員相繼發言對於會務討論良久議决各種要案并由會内發給職員證書至十時許散會 
傭役合組辦事處本埠工役總工所傭役介紹所聯合會合組辦事處昨通告各薦頭店同業云本辦事處合組之公所聯合會業經上海縣公署及公共會審公廠核准備案並出示布告在案兹查有人另立名義希圖歛錢務希同業一致拒絶爲要特此通告襪業友誼會上海襪業友誼會自去年五卅時發起以來對於愛國運動頗具熱心嗣因各襪廠營業失敗工人多數失業致會務暫停進行近因各業工潮澎湃各工人又有重行恢復進行之討論該會發起人徐晏吾君以此次如果恢復必須從勞資合作着手如果工人有借端罷工者工人方面絶對否認現已將種種進行計劃擬定辦法一對舊會員重行登記二新會員另行徵求三辦事職員另行推舉改爲委員制四會所設辣斐德路菜市路口云 
糖果業工友俱樂部上海茶食糖果業工友俱樂部昨致各工友通告如下逕啓者本會曾經邀集各工友代表議决組設工友俱樂部已蒙朱永清業董及各店東之允許贊成同人等應積極進行嗣因籌備費在在皆需業由各代表議决捐欵辦法每月工友薪水一元至六元者捐大洋一角六元至十元捐一角五分十元以外一律捐二角並請將去歲議决之報告入會費洋二角一併繳會爲特通告各工友務祈熱心捐助團結一致藉謀將來公衆之利益云云 
[總商會請免染缸稅之會批]  
上海總商會昨接聯軍總司令部曁江蘇省公署第三百零一號會銜批回云爲據情飭下上寳兩縣將染缸稅仍予停辦由卅一日代電已悉查上寳兩縣染業頗盛現定稅數無多該業繳納以後不難取償於顧主至租界以内縱無此項稅欵要不能免他種各欵等量以觀未必彼優於此現值庫帑支絀之際已定稅項勢難率請停辦仰仍轉勸該業勉力輸繳以顧公需所請停辦仍毋庸議此批兹悉該會已據情照轉矣 
[苛徵國貨人造絲綢之呼籲]  
中華國貨維持會等二十一公團致稅務處電云北京稅務處羅督辦鈞鑒江海關苛徵國貨人造絲綢緞一案事經兩月商人日在水火之中自奉蔡前督辦行查總稅務司以後至今冰擱妨誤工商實非淺鮮此項絲棉雜質綢類在戍午條約内海關出口稅則早有規定以前中國無此出品未經行用農商部民國五年批准蘇商王兆祥絲呢一案即屬根據此項稅則案有先例無待遲疑蔡前督辦以行查之權授諸總稅務司既多周折遂致遲擱商人於海關稅則及商部原案根本了解斷不敢稍有欺朦似無庸再由僱用執行稅務工人多一轉折現在客商因此而裹足綢商積貨機工輟梭困苦未解生計俱絶舶來品乘隙而入我雖存貨滿食無法抵制伏望鈞處俯鑒下情迅賜立斷（農商部民國五年王商原批前經錄呈在案）尅日令行總稅務司轉飭滬海關查照出口稅則絲棉雜質綢類每百斤五兩五錢稅率按章徵收免致阻遏國貨病商害工臨電迫切不勝待命之至中華國貨維持會江浙絲綢機織聯合會蘇州雲錦公所蘇州鐵機絲織公會蘇州文錦公所山東旅滬鮮帮公會杭州觀成堂綢業會館杭州織物公會南京緞業公所上海錢江會館上海雲錦公所浙湖縐業公所盛澤綢業公所鎭江綢業公所丹陽天孫縐業公所上海夏布公會四川夏布公會江西夏布公會湖州夏布公會同叩 
又致南京聯省兩長代電云南京孫聯帥徐省長鈞鑒中國綢緞各貨運寄郵局之包裹向照海關稅則每百斤納稅銀十二兩近年綢商仿照東西洋貨以人造絲與天然絲交互織成新式綢緞而運寄出口上海郵局海關對於此項綢貨額外苛徵動輙留難綢商被其扣貨者不一而足查戊午年條約海關出口稅則凡絲棉雜質綢類規定每百斤納稅五兩五錢在海關人員不應諉爲不知且復任意苛徵又民國五年蘇商王兆祥發明絲呢一種係絲棉交互織成呈奉農商部批准按照海關稅則絲兼雜質綢類每百斤納稅五兩五錢通行有案上年蘇滬總商會曁綢業各公所爲人造絲貨苛徵一案電呈北京稅務處去後奉蔡前督辦復電批候令行總稅務司查明該貨市價呈核在案迄逾兩月勢成冰擱此案稅有規定事有前例條約可查檔案具在儘可當機立斷無待遲疑總稅務司爲僱用執行關稅人員無伸縮稅則之權似無庸多此周折商人於海關稅則及王商原案根本瞭解斷不敢稍有欺朦現在因關稅苛重致客商裹足運貨停頓復以行查手續遲而不决多一日延擱即增一日苦痛商人以人造絲仿造外貨新出品本應在奬勵之例乃因關稅留難横被阻遏致存貨滿倉不能運銷金融窒滯機工停梭生計窘迫外貨乘隙而入華商無法抵制在稅務處堂高簾遠迄未能體諒商情國貨前途同深焦急夙諗我聯帥省長體念商艱注重國貨敬祈轉達下情迅電稅務處羅督辦俯念國貨被阻蘇商艱困日在痛苦之中請予當機立斷迅即令行總稅務司飭上海稅關將國貨人造絲綢緞各貨按照戊午條約出口稅則絲棉雜貨類出口稅則每百斤徵稅五兩五錢之規定查照辦理以通轉運而蘇工商不勝迫切待命之至（具名同上） 
[牛羊肉業函請調解衛生捐]  
法租界牛羊肉業公會昨爲徵收衛生捐事特致函華董陸伯鴻請與法當局磋商俾得維持原議以蘇商艱原函云敬啓者敝同業去歲所認之衛生捐原數本止兩元嗣經各商聯會代表與公董局代表雙方决議允照原數加一倍認繳凡年納二元者增至四元餘可類推按營業之大小定納捐之等級曾蒙先生鼎力維持俾得依案辦理敝同業實深感戴乃現在衛生處催付捐費不照原議辦法着各店一律均須照四十元繳付如此辦理敝業擔負奇重因之咸起恐慌紛紛到會請求維持原案誠以當此商業凋敝之時米珠薪桂生活日高市面蕭條營業旣感困難復加一倍之捐稅敝同業忍痛擔負已嫌過重今乃變更原議忽增至二十倍以上於情於理寗得謂平旣蒙先生維持於前務懇成全於後若根據原案履行敝同業當仰體先生熱心調解之盛意尊重雙方信用竭力繳納否則稅捐驟重營業困難必有無力擔負暫時犧牲本業另謀生計者則對於衛生捐實際之收入亦未嘗不因而减少也伏乞台端垂體商艱與法當局磋商維持原議以安營業不勝公感迫切陳詞佇候明敎謹此敬請伯鴻先生天鑒上海牛羊肉公會西區分會謹啓 
[總商會復縣公署函]  
上海縣公署二次函送註册請求書與總商會請代轉勸已誌昨報兹悉該會昨日復函文曰接准大函以註册請求書式内所開資本及商標兩項誠非部定註册要目商人對之不免發生誤會難於相强兹將原定表式酌加修正所有資本商標經理三項列入備考欄内附加說明期於法理事實兼籌並顧相應將修正商業註册請求書一千份送請查收備用並祈將前送之請求書送還銷燬以歸一律等由准此相應將前送之註册請求書一千份備函送還貴署查收銷燬至註册費問題敝會於本月十五日續有函致貴署商榷擬俟復到後再行錄函轉勸至此次送來之修正註册請求書來文註明千份據送文人聲明祇八百份合併附聞 
[閘北翔華兩公司電氣爭執已解决]  
翔華向閘北訂租區十五年合同妥協 
商辦閘北水電公司與翔華電氣公司因爭執引翔鄉電氣營業區域一案涉訟部省年餘未决上年冬經部省兩方派委到滬調查並會同丁前總辦傳道尹以租區辦法向兩公司調解經過情形曾紀前報現悉閘北水電公司總董施肇曾翔華電氣公司董事長陳懷恒遵照部省兩委租區辦法商訂合同由翔華向閘北租引翔鄉一部分營業區域以現有之電力供給租區内之用户期限爲十五年届期續訂須呈准官廳行之倘翔華現有電力不足供給租區内用户而須饋電時祇可向閘北饋給不得另向第三者饋用此項合同業經翔華閘北兩公司簽訂成立並由雙方會呈部省廳道縣請予撤銷前案 
[川沙地方公團聯合會之發起]  
川沙士紳黄任之張伯初兩君爲發起組織川沙縣地方公團聯合會致各機關函云敬啓者炎培等發起組織川沙縣地方公團聯合會業於一月十六日假縣商會開成立大會通過章程查簡章第三條貴會應推代表一人加入幹事員會爲特專函通告務盼即日推定報告本會至深盼切云云並附簡章一份照錄如次川沙縣地方公團聯合會簡章第一條本會集地方公共之意思謀全縣人民之福利由地方公團及地方有公職人員聯合組織定名爲川沙縣地方公團聯合會第二條本會以左列機關人員組織之（甲）縣議事會（乙）參事會（丙）縣敎育會（丁）小學敎育研究會（戊）縣商會（已）縣農會（庚）敎育局（辛）地方欵産經理處（壬）市鄉議會（癸）市鄉董事第三條本會設幹事員會以縣議事會參事會縣敎育會小學敎育研究會縣商會縣農會敎育局地方欵産經理處各出代表一人市鄉議會每市鄉出代表一人另由機關人員混合選舉五人組織執行會務一年一任連舉得連任第四條本會以一四七十月各開大會一次有三分之一以上幹事員之請求得開臨時幹事員會均由幹事長召集之第五條本會費用得於地方公欵内酌量支給遇必要時另行籌集之第六條本會事務所暫設舊場署第七條本簡章如有未盡事宜得於開大會時公决修正 
[上海婦女代表會籌備委員會記]  
全國婦女代表大會上海婦女代表會成立已經數月日前在法租界開第四次籌備委員會到會團體有上海各界婦女聯合會上大女學友會女子工業社上海特别市黨部婦女部敦仁女子公學等七團體兹將會議情形摘錄如下一主席報告審查前加入各團體之結果並報告新加入團體有南洋烟廠英美烟廠日華紗廠楊樹浦紗布廠申新第五工廠永安紗廠上海第二工廠上海第三工廠等八工會婦女部及青年女光社等連前加入者已有五十餘團體二各委員報告接洽結果女青年會已有人願以個人名義加入此外未加入各女校須待開學後再去接洽三籌備參加三八婦女節議定在陽歷三月内開籌備大會推舉出席全國代表大會代表）五籌備會宣言推各界婦女聯合會起草寄與各報館及各地婦女團體六議决在籌備大會中提出籌備會閉幕後改組上海婦女團體聯合會謀永久之團結 
[法租界當局取締工界集會]  
法租界呂班路一百十六號洋務工會于昨日上午十時有總工會會員欲在該會開會因人數未齊故延至下午三時許有二十餘人正擬開會之際被法捕房知悉當即派探前往將其解散 
法租界辣斐德路紹慶里十八號于昨日下午七時有人在該處開會被法捕房知悉派探前往禁止聞皆係華商電車工會之工人云 
[閘北市改選問題昨開討論會]  
上寳兩縣閘北市臨時經董王彬彥於昨日下午四時召集地方士紳討論改選問題列席者上海閘北區户籍員凌步曾寳山閘北區户籍員徐幼業及尹邨夫管際安陸端甫李廣珍姜懷素等王彬彥主席報告云閘北市議定兩會因閘北江灣劃區問題奉令改選依照限期僅有兩月即應成立奈因經常市選兩費迭經請領分文未撥致市選進行幾呈停頓現經彬彥迭將困難情形面陳淞滬商埠許代總辦已蒙允准俟預算書送到可准照撥是經費一項已有着落市選調查亟應進行請衆討論經列席者討論良久議定一請凌徐兩户籍員查照户籍册復查編造由列席諸君協助審查選民資格三改選限期已逾兩月呈請上寳兩縣展期一月議畢散會 
[蘇省敎實兩縣通令整頓植樹]  
江蘇敎育廳長江問漁鑒於本省植樹辦理多年成效未著乃與實業廳徐蘭墅聯合商訂辦法十條呈明省長通飭各縣除在清明節舉行植樹典禮外其種植時期提前舉辦並將親筆繕函詳叙利益用石印分致各縣知事曁各敎育局長勸其認眞將事喻樹本於樹人可作百年久長之計藉勸農以勸學預奠普及敎育之基兹將其令函及辦法條文分錄如下 
訓令實業廳廳長徐蘭墅敎育廳廳長江恒源令各縣知事云查植樹利益至廣且大以直接言林木以供建築柴薪以供燃燒咸爲人民生活所必需實亦國家富源所攸寄以間接言調和燥濕水源有涵養之資障固泥沙河流少潰淤之患關係國計民生絶非細故農商部有鑒於此故自民國四年呈准以每歲清明爲植樹節以來歷經咨由敎育廳通行轉飭届期遵行罔敢或替惟法久玩生精神或乃不屬時隨地異栽培未必皆宜本廳長據所聞知往返磋議以爲植樹之時固貴提前植樹之地尤宜預定庶植無不活而樹可成林爰會同另訂各縣敎育實業各機關植樹辦法十條通令各縣轉飭敎育實業各機關一體遵行以符定章而儲遠利除呈請省長鑒核備查並分令外合行抄發辦法一份令仰該知事轉飭一體遵照此令計發辦法一份辦法各縣敎育實業各機關植樹辦法一由縣知事除遵照法定植樹節舉行典禮外並須訂定自二月二十日以後至四月二十日以前六十日内爲植樹時期二在植樹時期以前一月由縣知事召集敎育局長縣視學各學區敎育委員各學校校長實業局長勸業員縣市鄉農會會長公立各場長開討論會一次議定分組植樹辦法三以一機關爲一組由各該機關自量職員數學生數及工役數可以於本期内共植若干株當場自行認定書之於册四應行植樹之地點（甲）機關所在地之院落牆角（乙）官道及河堤兩旁（丙）城牆（丁）廟宇内外（戊）村舍隙地（已）荒山曠地以上各地點由各機關自行酌定五應植樹木之種類及簡明方法由實業廳油印頒發各縣由縣轉發各機關並由實業局勸業員隨時予以指導帮助六各機關認定植樹株數後由縣合算總數呈報敎育實業兩廳並先向縣立苗圃購辦樹苗不足再開明株數備價呈請實業廳轉行第一造林場照售先期分别轉發七各機關於植樹期内應由各首領躬率職員學生工役按照預定地點及方法實施種植於必要時並可建立標識八各機關於樹木植定後應繪明略圖記載面積及株數呈報縣公署九植樹經過一月後由各機關查明已活與未活各若干株呈報縣公署由縣彚齊轉呈敎育實業兩縣十各縣知事於下鄉考察時並應詳爲履勘其有種植方法不合者並應飭由實業局印發傳單廣爲指示 
通函縣長局長曁敎育界諸同仁均鑒敬啓者造林利溥而長大之足調水旱之災小之可供株薪之用况且綠陰夾道佳氣葱蘢風景所關裨益於社會環境者尤大中央農敎兩部明定清明日爲植樹令節可謂意美法良乃行之已歷十年成效猶未大著揆厥原因虚應故事奉行不力者固恒情所難免其以樹苗之無從選辦栽培之無人指導因而莫由計事程功者亦居多數鄙人冀爲敎育界謀久遠利益並謀敎育與實業之溝通憑敎育界所能盡之效能以爲改善社會之倡導特本此積極進取精神與實業廳長徐蘭墅先生協同商定合作辦法會銜呈明省長通令各縣切實整頓文到時務祈台端認眞辦理一洗從前敷衍文飾之舊習在縣長官旣可爲棠茇之永留在敎育界更可見桃李之成蔭樹人樹木利及百年勸學勸農庶幾兼備誠恐公文意有未盡用再掬誠一言臨頴曷勝企盼專此奉達敬頌台綏江恒源敬啓二月十五日 
[總商會徵詢定購進口貨手續]  
總商會昨函振華堂洋布公會呢絨同業公會五金公會紙業公會糖業點春堂出口各業公會等徵詢定貨手續原函云逕啓者本月十八日據新華贸易公司來函囑將定貨各項習慣一商帮向贸易業定購進口疋頭（洋布絲絨綢緞五金雜貨洋酒糖紙廣貨）等習慣上定貨手續二提單交貨貨到騐樣辦法三防止客帮定貨不出贸易商收定銀不交貨習慣上應採用何法四交貨日期習慣如何規定五贸易商向商帮定購出口貨（如麩皮雜糧等）習慣上貨樣雙方標凖及交銀辦法均祈詳細指示等因所詢各項各業各有特殊之慣例用特分函奉詢即請查照上開各節逐一撥冗賜後其中如有印就之規條者亦祈將此項印刷品檢寄兩份以憑分别存轉實深企禱此致振華堂洋布公會呢絨同業公會五金公會紙業公會糖業點春堂出口各業公會 
[青年會徵求會今日第一次揭曉]  
四川路青年會二十七週紀念徵求會員大會自十六號開幕以來各隊進行均極迅捷其組織共分十三隊每隊以鳥爲名故該會大堂外四壁懸掛職員銜名及徵求目的并懸紗燈十三盞上繪彩鳥該燈可活動收放視燈之前後即可知徵分多少入晚燈光齊放極爲美觀今日下午五時爲第一次揭曉該會委員會盧洽卿宋漢章錢新之袁履登楊梅南陳炳謙諸君昨復通函各隊大致謂本届徵求會業已開幕每週揭曉一次分四期截止本星期六即十九日午後准五時爲第一次揭曉前列三隊例有奬分夙仰貴隊諸公熱心服務不讓當仁均有競爭獲奬之希望惟爲期極促尚望閣下努力爭先於同志中廣爲羅致并乞趕於十九月四時屬將所得分數連同志願書一併飭交本會徵求事務所俾便結算准時發表云 
[第一區清丈已開始辦公]  
上海縣清丈局第一區組長陳政以寒假業已届滿所有各班業務自應繼續進行爰於前日通知各職員一律凖期到局以重公務兹聞導員户地稽核各班均已開始辦公矣至第一區清丈第十二班承丈曹行鄉六併三十七圖户地設辦事處於中溝地兹因附近丈務已了爲辦公便利起見特將辦事處遷往翁板橋葉宅業由張班長據情具報云 
[道勝銀行清理員易人]  
大華通信社云上海道勝銀行清理處清理員朱漢章君以公務冗繁於日前致電北京總清理處辭職總處挽留無效已委任李銘君繼任李君已於昨晚就職云 
[青佐間海電不通]  
中國新聞社云據本埠某方面昨接電報青島與日本佐世保軍港問之海底電線現因某項阻礙忽爾不通云 
[警廳檢查肉類獸醫將如期解約]  
淞滬警察廳前委之檢查出口肉類獸醫易文治於上年六月訂立合同以一年爲限如期滿後彼此不願繼續須三個月前關照自商埠衛生局於上年八月成立後肉類檢查事宜則歸該局接辦一切手續暫照向章辦理近商埠衛生局以獸醫易文治合同扣至本年六月底滿期業已按照原定條例須三個月前關照函知易文治知照届時如期解約云 
尚有本埠新聞轉入後頁 
 
 

Page 15

 
 
[本埠新聞二]  
今日江灣賽馬之預測 
第一次跳浜一地脫鐵辣（TheTelrarch）二雪物司褒（SilverSiur）三麥克皮司（MacFelh） 
第二次半哩一喬治（Gcorge）二比亞泥（Pioneer）三卦退申買克（QuolationMark） 
第三次一哩一色麥軋劜（Samagaga）二立得局謀（LlttleDrumnier）三辣里亨（Loleham） 
第四次九法郎一拍令司歐白第二（PrinceHerbertLL）二拍令司阿爾太（PrinceAllai）三蒙古利亞（Mongoiia） 
第五次一哩一亨利愛去（HenryH）二地白浪白林（TheBrmbling）三落磯孟頂（RockyMountain） 
第六次一哩四分之一一蒙立鐵衣夫（MoonlitEve）二亞拍令司（OurPrince）三蒙帶納（Montana） 
第七次七法郎一葛蘭哈佛司（GrandHarvesi）二阿奪房司門（Advancement）三特麥强男（DramaLieGencra） 
第八次一哩四分之一一阿及立的（Agilty）二江西（Kiangse）三白塔司（Batlus） 
第九次一哩半一地派門（Deparlment二泡立淡麥司（Polydamus三福立司蘭（Forestland）　 
[救主堂婦女會開會紀]  
狄思威路救主堂婦女會於昨日午後開會到會員百餘人首由主席報告開會宗旨次請中華婦女節制協會總幹事劉王立明演講中國混亂情形之下我們婦女應負的責任略謂中國混亂原因一爲政治不良二爲生計維艱繼叙中國混亂現狀及婦女應負之責任並謂戰亂頻仍似與我等無關然試騐戰事後家室離亡之痛苦曁調查女丐與娼妓之隳落原因可知均受内戰之惡影響也旋即盡興而散 
[華商雜糧公會開會紀]  
華商雜糧公會前晚七時召集漢帮志成堂鎭江帮曁遠堂慶帮愼守堂福建帮泉漳會館及米麥雜糧各同業開會到一百餘人由公會會長葉惠鈞主席報告開會宗旨並謂今日有事邀請同業到會請討論辦法一漢帮董事俞圭卿來函辭退本會董事之職討論之下以俞君出席本會董事係由前漢帮志成堂公舉本會應根據志成堂來函故對俞君來函辭退未能照准一本會各團體同業買賣交易均照商業習慣一有糾葛則官廳必依法律辦理習慣與法律抵觸若照法律則發生事故危險堪虞討論之下因關係甚巨必須從長討論一本公會入會各掮客拖欠會費向催不繳竟有欠到十數月若不取締必致觀望不繳討論之下今年起入會同業及掮客會費每至陰曆月底繳付當由公會掣給收條至前欠會費限正月底交清若再拖延不繳取消入會買賣繼討論各事因爲時已晚將擇日再行會議 
[華籍主敎分批自羅馬歸國]  
新簡之華籍主敎六人於數月前赴羅馬敎廷受敎宗親手祝聖現已事畢分道歸國所抵各處無不備受歡迎此次由法郵船巴督斯（譯音）號回國者係直隸西安之趙主敎山西奉陽之陳主敎直隸蠡縣之孫主敎聞該郵船於本月二十日（星期日）抵埠停泊黄浦碼頭滬上各敎友届時除迎迓外並須籌備叙餐會以及開會歡迎尚有胡主敎已於十二日在麥賽起程而朱成兩主敎亦均繞道美國下月初旬亦可返國 
[盛竹書逝世續誌]  
本埠交通銀行行長盛竹書病故滬庽曾誌本報兹悉七日爲盛君首七之期該行總理梁士詒協理盧學溥已電委本埠交通銀行胡孟嘉王子崧爲代表前往致祭聞梁之唁電出自親筆措詞極爲沉痛兹將電文照錄於下滬行轉盛世兄哀鑒詒十五年前已與尊公交深敬其人格高尚爲末俗矜式心儀久之洎民十四接綰行事同事二年論事數十次深佩尊公識見堅定操守方廉對於職務則忠盡勤勞對於同人則訓導有方和洽有序因是行務日有起色管轄各行則令如流水當世局風搖雨撼之秋而掌中樞者有舉重若輕之概此皆尊公之功也去春尊公偶感微恙以詒巡視各行抱疾同往泛舟常熟遽受大驚嗣是舊病牽纏未能解脫詒感懷往事内疚攖心今者驚聞仙逝天不憗遺一老老涙悽惻謂之何哉諸兄夙秉庭訓爲綱常名敎中人知必能篤守前規發揚先烈詒哀痛之深則期望之切謹表哀思乞代陳於靈几不盡所言梁士詒寒云云而繼任經理已由總管理處派委胡祖同接充該行昨已通告各界云逕啓者敝行盛經理竹書於本年二月十三日病故當經陳報敝總管理處旋奉敝總處電開派胡祖同爲滬行經理等因奉此敝胡副理遵於本月十六日就任經理職務除陳報並分函外特此函達即祈台洽再所有胡經理印鑑仍用前送之件暫不更換并以奉聞此頌台安上海交通銀行啓 
[公共租界劫案併誌]  
天津路天津路三百六十一號門牌某姓家前晚八時半被盜匪四名侵入三盜各執手槍嚇禁男婦人等聲張將值洋九百元之衣飾鈔洋搶刦而逸嗣由事主投該管捕房報請查緝 
廣東路廣東路（寳善街）金壽里九華旅館司賬某甲前晚十一時半偕友出外甫及弄口被四盜攔住袖出手槍嚇禁聲張該兩人身畔所有鈔洋悉遭搶刦迨盜去遠始投該管捕房報告被刦之數共有二百餘元請爲查緝 
公平路虹口公平路同春坊一千零八十九號門牌章養源家於明晚十一時三刻突來盜匪五名擁入各執手槍向事主男婦人嚇禁聲張任意搜刦衣飾銀洋約計值價四百五十元之　携贓呼嘯而逸迨該管捕房得報派中西探到來兜拿盜匪已去如黄鶴矣 
塘山路塘山路一五六五號某烟紙店於前晚八時被盜匪三人以購香烟爲由闖入店内出槍威嚇一盜由賬檯上刦去大小洋共七十元刦後呼嘯逃逸 
[吞欵謊報被刧之敗露]  
義大洋行學徒本地人陳家孫前日上午十時由買辦沈瑞卿命往天津路四十九號門牌元盛錢莊支取鈔票洋二千一百十五元詎陳得欵頓起乾没之心將鈔幣交由其父陳新如轉給次子陳家林帶歸城内小普陀橋藏匿然後投總巡捕房報稱行至九江路江西路附近被挾有手槍之盜匪三名將欵搶去捕頭即派包探馬長書與西探軋許馳往調查得該地並未發生路刦案因一再盤詰始究出陳父子三人串同吞欵謊報盜刦情形即赴城内警廳加派警探前往小普陀橋起出贜洋分文未缺將該父子三名一併逮捕昨解臨時法院請究由沈瑞卿上堂聲明贓物旣已吊出請庭上念被告等貧苦從寛處斷云云經駱崇泰推事向陳父子質訊一過諭各交四百元保定期再審 
[劇盜張四昨日三次覆審情形]  
定本月二十三日宣判 
劇盜張四（即張守芝化名張五又名張蘭芝）曾在安徽休寗縣境内串黨迭次搶刦並擄架肉票勒贖並又夥同黨徒搶刦亞細亞煤油公司煤油三百筒案發逃滬當爲事主童錫元追踪來申報警將張犯拘解上海地方廳訊明曾奉二度判决死刑在案昨日又奉復審下午二時由刑庭推事張毓泉會同檢察官王應傑特開第一法庭審理訊據張犯供年四十三歲山東人實名張五字蘭芝並不是張四上有二兄二姊均已先後病故民妻張嚴氏乃江北高郵籍問官得供謂曰上次爾女秀春到庭供明爾兄名爲三太爺則爾實爲行四無疑且據爾妻張嚴氏供明家住安徽休寗縣離城七十里亦足可證明爾久居安徽張犯辯曰此種供詞或爲原告所敎唆官曰爾之自已妻女安有帮助毫無瓜葛之人反陷害自已家長天下寗有是理張犯則支吾以對官又問童錫元因何告爾張犯答稱因與童姊李童氏姘識故將民懷恨又問係在何時相識答係在民國十年間民在南京拉車苦度時適李童氏之夫李光金亦在南京不料光金因病身故該氏爲衣食計賣粽子度日因是相識嗣因生活維艱乃於十一年九月間與該氏同來滬上又問爾旣有妻室何故復與該氏姘識但童氏之夫爲阮本一現在安徽休寗並未身死自將爾獲案後本廳曾將爾之照片送至休寗縣今阮本一認明爾名張四曾於十四年八月間將童氏擄架勒贖指證明確爾尚圖狡賴耶張犯答稱因阮本一與童錫元誼關親戚故彼此商通誣訴官謂爾旣堅稱阮本一並非童錫元之姊夫則何以又說親戚張犯語塞問官又曰前據小沙渡地方爾之房東供明承租是屋者爲張四似爲山東人問官訊至此又騐視該犯面部右頰下有黑痣一顆官又向詰搶刦亞細亞火油三百筒一案該犯堅不承認問官乃將休寗縣已獲是案已經伏法各犯之口供宣讀一過其中供詞均稱係由張四爲首供證鑿鑿爾即使不認亦屬無益一再駁詰該犯矢口不移於是由義務律師出庭爲被告辯護良久審判官諭曰本案辯論終結定於本月二十三日下午二時宣判命將張犯帶下還押候示遂退庭 
[汽車碾傷老婦身死]  
汽車夫王必慶前日下午駕駛三七二九號汽車往滬西接客駛經曹家渡極司非而路口因開駛過速以致將行路之老婦李王氏撞倒碾傷腹部當由崗警到來將肇禍之汽車夫王必慶連車一併帶入六區警署收押一面將傷者車送海格路紅十字會醫院療治無如傷勢過重無可挽救延至昨晨在院氣絶斃命即經函報該警署立命備文飭警將王必慶移送地檢廳請辦旋奉沈檢察官開庭預審一過判王收押候騐明死者再行核辦 
[北京路破獲大燕子窠]  
總巡捕房車務處西捕頭漢密台其前日在浙江路八百十四號門牌屋内破獲大燕子窠一所該屋係三開間有房間八處就中六處皆設榻售烟當拘人犯男婦二十八名抄出烟具甚夥昨解臨時法院由駱推事逐一質訊之下判决陳阿寳羅吳氏馬根生邱王氏杜香生開設館舍供人吸烟各處拘役二十日並各科罰金一百元陳王氏吳王氏王阿鳳應再調查續訊其餘唐道生等各處罰金三十元如無方完納准以罰金一元折易監禁一日烟具等没收 
[法公廨林張兩律師昨行宣誓禮]  
林榮慶張君謨兩律師前經法堂核准在法公堂執行律師職務並奉通知於昨日（十八日）午後二時在法公堂舉行宣誓儀式經中西會審官面諭嗣後准予依法在該公堂執行業務聞林君在公共公廳執行律師職務辦理華訴訟業已多年云 
[先施永安舖面裝鐵栅]  
本埠先施永安兩大公司舖面沿馬路之陳設橱向來只有銅欄干現爲防止不測起見均改裝鐵栅先施已告竣工永安方始開建云 
[聯益善會顧全公衆衛生]  
上海聯益善會昨在分水橋後等地張貼通告云爲通告事按胡家木橋分水廟後荒地上往往有客籍人民及無識之徒將棺木任意抛置敝會迭據調查員報告與當地紳商來函後即飭令夫役妥爲遷葬已非一次而函請淞滬警察廳曁上海縣知事公署出示嚴禁曉諭周知亦不啻三令五申乃查邇來該處荒地上復有暴露棺木發現殊屬弁髦禁令况際此春令氣候漸嚴於公衆衛生尤多妨碍爲特通告各該家屬將上項抛置棺木即行遷葬否則敝會定當代爲掩埋會置義塜其有乏資棺殮無地安葬者儘可報告敝會施材殮埋幸毋自誤自經此次通告之後尤望各界人士見有將棺木抛置該處者請爲立即報告站崗巡警或蒞臨通知敝會俾得從事整飭此舉全係顧全公衆衛生尊重人道起見定蒙深表同情也此啟 
[閘北共和路火警]  
閘北共和路紹興人王才榮所開之元春茶葉店於前日傍晚時不戒於火幸即撲滅由崗警將店主及學徒丁振才拘入四區經劉署長提訊判一併交保候查 
[北區救火會追悼已故會員]  
本埠北區救火會會員並邑廟豫園委員會庶務李君幼堂服務於救火會者垂二十年對於地方公益事件無役不從以致積勞成疾於上年冬月二十九逝世聞李君身後甚爲蕭條上有七旬老母下有寡妻生有子女四人均未成立北區救火會主任陸錦麟曁全體會員憫其無以爲生特於訃告中附加公函冀熱心紳商憐憫老弱孤寡從厚贈賻並開會追悼云 
[自縊身死之相騐]  
揚州人徐法義今年二十一歲在法新租界古拔路一一七號門牌英國人几斯榮（譯音）家爲出店已有年餘相安無事前晚（十七）徐不知因何頓萌短見解帶懸於主人家内扶梯上自縊身死當由尸叔徐文散（在該西人家爲大司務）得悉趕來解下已不及施救即報告寳健路法捕房飭探張子楹前往調查一過將尸車送同仁輔元堂騐尸所於昨日下午四點半時禀請法公廨承審官聶榕卿君蒞所騐得該尸委係生前自縊致命諭令尸叔徐文修備棺收殮候核 
[東夥供辭各執]  
清江人周泰清前日扭海昌路開織布廠之寗波人林子湘林應氏及工頭王幹臣至四區控稱民向在林處做工去年年底停工時並未辭歇民之生意今日特往開工詎被拒絶又糾衆毆傷民之頭部流血請究經劉署長質訊之下林供周之生意去年已早通知停歇今日糾集多人到來尋釁自將茶杯砸破頭顱云云奉判押候查明核辦 
[中和牌香牌已發行]  
本埠中和烟草公司之中和牌香烟現已發行原料悉用上等裝璜亦頗精雅爲年來國貨中之傑出者且售價亦甚便宜聞今日該公司特製五包旗畫沿途游行並分發優待劵得該劵一紙可和各烟紙店買一包送一包云 
[欠貨欵限期還清]  
義大成煤炭號延蔣保釐律師控告上海浴室欠貨欵八百六十三元五角一案昨日下午由臨時法院鄭式如推事集訊原告代表胡友根證明被欠貨欵情形被告浴室經理吳景福供稱原告胡友根亦係浴室股東等語並延江一平律師辯護鄭推事命兩造進行和解結果着被告還原告洋八百元作爲清訖該欵自和解之日起十日以内先還二百元其餘限本年陰曆三月二十六五月二十六七月二十六各還二百元上開數額係原告已經減讓之數額無論如何不得再減訟費被告負擔 
[店主控經理竊取財貨]  
東西華德路同源祥南貨店經理萬祥雲被告主陸克亮控其竊取三千四百元之銀錢貨物前日下午由匯山捕房派包探劉同倫與西探將萬逮捕昨解臨時法院請究被告祇承認陸續用空七百餘元駱推事旋命被告交五千元舖保改期訊核 
[肇豐行肥田粉新春暢銷]  
界路一七二號肇豐行發行之九牛牌二虎牌肥田粉係爲農業最有益之頂上肥料久已得全國各農商界信仰客歲全年銷額甚鉅今正以來各處商號因四鄉春農將動復紛向該行預購貨額以備應銷以致該行雖在新正亦幾有應接不暇之勢云 
[判還原告保證金]  
南京路波利理髮店已歇僱夥俄人披司孝潑控告該店股東周鴻生不還保證金及工資共計一千餘元一案昨日下午由臨時法院集訊被告延楊國樞律師聲明因被告中途離職照約應將保證金充公並提起反訴被告違約所受之損失經鄭推事質訊之下諭令兩造和解着被告將原告保證金四百元交還訟費各自負擔了結 
[地皮糾葛判候測量再核]  
周錫生與周紀發因地皮糾葛涉訟一案昨晨由臨時法院開庭傳訊原告以被告擅將平凉路原告之地皮售與工部局築路得價銀一千餘兩而被告延蔣保釐律師辯護謂所售之地並非侵占原告者鄭推事諭候函致會丈局測量查報再核 
[笋廠控追損失定期宣判]  
寗波如生廠控告瑞餘南貨號出售仿冐之罐頭油燜笋請追損失洋二萬元一案前經臨時法院傳訊情形已誌本報昨又開庭原告律師楊凛知被告律師江一平各據理由開始言詞辯論至午終結謝庭長諭候本月二十二日下午宣判 
[汽車相撞案之發落]  
陳偉達即陳之翰於前日駕車至法租界愛來格路格洛克路口司機不愼與王竹屏所駕之汽車相撞並碰壞曹浦玉所拉之黄包車旋由捕房得悉於昨日將兩造傳至法公堂請訊原告王竹屏延逖白克律師代表稱是日原告之車由東至西行至該路口揑喇叭甚響不料被告之汽車從横路衝出撞損原告汽車前面並又連將曹浦玉之黄包車亦被碰壞足見被告速率過快之故况查被告前因違章曾由公堂罰過有案可證請求追償損失等語又據黄包車夫曹浦玉投訴被撞情形請求追償損失詰之陳偉達供稱是日吾之汽車由南至北行至愛來格路路口即揑喇叭因無别車之喇叭聲故此向前行駛實係原告開車不愼致肇此禍等語聶讞員商之法副領事德君判著陳偉達罰洋五元充公外再賠償原告等修費及損失 
[汽車捐限期繳清]  
法捕房車務處現查汽車主龔永清李玉興朱樹楨江友白高若華女士焦錫生等六户不向工部局捐納照會費因此於昨日將各車車主傳至法公堂請訊先由車務處捕頭禀明被告等不繳照會費十四兩十六兩十兩不等請爲訊追詰之被告承認虧欠中西官判著被告限二天内如數繳清不得延誤 
[汽車互撞案補具辯論書再核]  
華成烟草公司之汽車去年十一月五日在途與謝華如之汽車互撞謝夫婦均受損傷延律師在臨時法院控告該公司要求損害賠償昨晨開庭先研訊究係何造之汽車夫過失一點被告之汽車夫沈寳清未到旋由兩造代理律師辯論一過吳經熊推事命代理人補具書面辯論書呈候核判 
[來件]  
上海著作人公會章程草案 
（第一章）總綱第一條本會定名爲上海著作人公會第二條本會以增進著作人之福利促進出版物之改良爲宗旨第三條本會之事業如下一保障著作人之利益二謀著作人之互助及合作三舉辦有利於著作人之公共設備四促進出版物之改良（第二章）會員第四條凡從事於著作事業經本會會員三人以上之介紹並經監察委員會審查通過者得爲本會會員第五條本會會員應盡下列之義務一確遵本會一切規章及决議案二繳納會費及所得稅於必要時並繳納特别捐第六條本會會員得享下列之權利一會員之著作利益受侵害時本會得爲之提出交涉二使用本會所舉辦之公共設備三向本會提出各種建議四選舉並受任各項職員五遇意外事變時得由本會予以援助或撫恤（第三章）組織第七條本會會員分爲若干組每組至少五人爲本會之基本組織每組設幹事一人主持本組一切事務第八條本會之權力機關爲會員大會會員大會閉會期間爲執行委員會第九條會員大會每年開常會一次於每年二月中舉行如有重大事故得開臨時會會員大會有過半數會員出席方得正式開會第十條會員大會不能召集時得由各組依人數比例選出之組代表大會代行其職權第十一條會員大會或組代表大會由執行委員會召集之但臨時有會員三分之一以上或組數三分之一以上之請求執行委員會應即召集開會第十二條本會設執行委員會由會員大會或組代表大會選出之執行委員七人組織之第十三條本會設監察委員會由會員大會或組代表大會選出之監察委員五人組織之監察委員會爲本會之監察機關擔任審查會員之人會出會監察執行委員會等事務監察委員會如任執行委員會有違反會章時得召集會員大會或組代表大會提出彈劾第十四條執行委員會設正副委員長各一人其餘委員分組織文書會計庶務調查等部辦事第十五條本會遇必要時得設各種特别委員會第十六條組幹事執行委員監察委員之任期均爲一年連舉者得連任（第四章）會約第十七條會員有違反本會規章及决議案或損害本會名譽者經監察委員會審查確實後得由執行委員會宣布除名第十八條會員自請出會者須經監察委員會之許可第十九條凡被除名或自請出會者其出會前所繳各費概不退還（第五章）經費第二十條本會經費由下列各欵供給之一入會費每人二元二常年會費每人二元三所得稅本會對於會員由著作所得之酬報得酌量徵收所得稅其辦法由執行委員另定之四特别捐及其他收入第廿一條會員不繳納會費及所得稅二年以上者即取消其會員資格（第六章）附則第廿二條本章程由會員大會通過之日發生效力第廿三條本章程修訂之權屬於會員大會 
[公布欄]  
江蘇高等審判廳 
民庭判决徐大邦與徐洞山等因遺産涉訟聲請回復原狀一案（判决主文）上訴駁斥聲請費用由聲請人負擔曹頌梅與顧茂蓀等爲存欵涉訟上訴一案（判决主文）上訴駁斥第三審訟費由上訴人負擔竺姚氏等與雍長德因請求管理遺産涉訟上訴一案（判决主文）上訴駁斥第三審訴訟費用由上訴人負擔劉景氏與杭德馨因求償借欵上訴一案（判决主文）上訴駁斥第三審訴訟費用由上訴人負擔 
刑庭判决梁學浩等僞造私文書及詐財等罪一案（裁决主文）本案關於梁學浩謝鳴謙邢頌文部分發回崇明縣知事公署覆審謝鳴謙僞造私文書及詐財等罪一案（判决主文）初判關於謝鳴謙部分核准王何氏營利略誘罪覆判一案（判决主文）初判撤銷王何氏營利略誘一罪處二等有期徒刑五年褫奪公權全部終身未决期内覊押日數准以二日折　徒刑一日綑據一紙没收以上二月十六日 
刑庭判决湯和尚侵入第宅被訴一案（判决主文）原堂諭撤銷湯和尚無故共同侵入現有人居住之第宅一罪處五等有期徒刑二月未决期内覊押日數以二日折抵徒刑一日王阿小强盜竊盜詐財罪覆判一案（判决主文）本案初判核准沈如香被訴縱匪毆警嫌疑聲請廻避及移轉管轄一案（裁决主文）本件聲請駁斥周妹妹敎唆殺人未遂罪上訴一案（判决主文）原判關於周妹妹部分撤銷周妹妹無罪李李氏因其夫李永興被訴侵占不服原縣拘押抗告一案（裁决主文）抗告駁斥陳元早和誘罪覆判一案（判决主文）初判核准以上二月十七日 
[江蘇高等檢察廳]  
批示盛金生訴王生福等僞證案聲請再請由狀悉候調卷核奪此批以上二月十六日 
批示黄康保爲子黄龍章請求回原縣執行由狀悉案經送監執行所請應無庸議此批姚熙標訴請令縣法辦錢生庵由狀悉所訴是否屬實仰候令縣查案法辦此批奚謹修請求令縣撤銷拘票由狀悉案經調劵仰候卷到核辦此批以上二月十七日 
[上海地方審判廳]  
民庭判决一件判决朱奚氏與朱陶氏等物件涉訟一案（主文）原告之訴駁斥訟費由原告負告一件裁决鄭長山因欠欵糾葛聲請支付命令一案（主文）聲請駁斥聲請費用由聲請人負擔一件判决楊碩儀與瞿鴻生等欠欵涉訟一案（主文）原告之請求駁斥訴訟費用由原告負擔一件判决王景元與朱炳泉貨欵涉訟一案（主文）被告應償還原告洋六十五元一角八分訟費由被告負擔一件判决周守仁與陳慶祥米欵涉訟一案（主文）被告應給付原告米欵洋一百八十一元七角訴訟費用由被告負擔一件判陸安蟾與蔡文廣田欵涉訟再審一案（主文）再審之訴駁斥再審訴訟費用由再審原告負擔一件判决劉　泉與杭翠賢等欠租涉訟一案（主文）被原杭翠賢應給付原告房租大洋十五元小洋七十角被告李學華應給付原告經租之祥記公司房租洋五十五元被告李青舫應給付原告經租之祥記公司房租洋十七元訟費被告李學華負擔五分之三杭翠寳李青舫各負擔五分之一本判决第二第三兩項應予假執行一件裁决周善卿等與陳慶祥欠租涉訟一案（主文）被告應給付原告周善卿洋四百元馬驤良洋二百三十五元訟費由被告負擔 
公示送　（全文在本廳揭場示公佈）一件判决黄星絶等與鍾　堂因貨欵涉訟案件（主文）鍾　棠應給付原告戴星純經理之大茂藥號貨欵銀二百四十九兩五錢五分六厘胡鳳林經理之德和盛藥號貨欵銀八十三兩零零九厘董安甫經理之廣豐藥號貨欵銀八十三兩九錢零九厘桂芳華經理之萬茂興記藥號貨欵銀三十四兩零五錢三分二厘元大藥號貨欵銀二十八兩四錢七分五厘正昌藥號貨欵銀九兩零八分三厘訴訟費用由被告負擔右仰被告鍾國棠知照 
批示一件謝文卿請領銀元由狀悉准於本月二十五日上午十時來廳具領此批一件楊煥程請求追交由狀悉候續傳訊追此批一件沈金榮請求追交由狀悉候續傳訊追此批一件許勤甫請執行出屋由狀悉候飭傳訊奪此批一件放文波聲請銷案由狀悉應准銷案此批一件周茂松具交銀元餘請分期償還由狀悉交銀存候給領餘欵仰速即設法交清所請應毋庸議此批一件褚錦餘請領借票等件由狀悉仰於本月二十五日上午十時來廳候訊核發此批一件俞邑周聲請執行由狀悉候飭傳訊追此批 
刑庭判决一件判决張阿永竊盜一案（主文）張阿永侵入竊盜一罪處五等有期徒刑四月褫奪公權全部終身未决期内覊押日數以二日抵徒刑一日扣押鐵鑿一把没收一件判决徐葛氏放火未遂一案（主文）徐葛氏放火未遂一罪處五等有期徒刑三月褫奪爲學堂監督職員敎習之資格終身未决期内覊押日數以二日抵徒刑一日訴訟費用由徐葛氏負擔 
[上海地方檢察廳]  
批示孫法增狀悉候檢卷送呈高等檢察廳核奪此批二月十七日 
 
 

Page 16

 
 
   
 
 

Page 17

 
 
自由談 
[産孩三手之奇聞] [  蔡釣徒]  
滬西卡德路林姓經營商業富有財産而夫婦年近不惑膝下尚無子嗣旦伉儷間情深膠漆其夫又不忍納寵續嗣迺去春其妻之腹忽便便然如巨賈其夫驚喜欲狂以爲珠胎已結從此無伯道之憂於是對其妻百般愛護時延名醫爲之診脈詎於日前分娩墜地時呱呱一聲達於户外時夫方在外室焚香産婆驚惶失色謂産下一男惟頭上多生一手夫亟入内室視之果然意欲立置死地　　親友勸其送往博物院以資研究云 
[上海將開萬國新式家庭展覽會之先聲] [  志中]  
年來商戰日烈貨品亦有進步製造家若不察時勢之趨向民衆之愛憎而故步自封鮮有不失敗者兹有華人姚慕蓮項榮寳陳根偉西人甘白得施高德施德林君等有鑒於斯爰有萬國新式家庭展覽會之發起是會之設施乃集類如或相等之貨於一室則同業之人旣可互相研究改良之術而觀者亦可增長智識知所選擇則此會所以爲商戰時代必不可少之舉益以上海居民日盛惟居屋迄未有完善之改良中式房屋非絶無可取西式似較爲安適今該會將各國之特長表而出之俾欲享家庭幸福者得舍短取長鎔中西於一爐期適合於各個人所需而有所改革也此爲該會發起之唯一宗旨 
至該會之組織雖祗限於數人而贊助此舉者則如中西商會各國領事工部局及海上聞人均在其列會中組織有經理一綜理全會事宜有建築家司會所建築有裝飾家司會場一切佈置有編輯司會刋及出版物有游藝主任司每日游藝節目以娱來賓其餘諸部均有所司各盡其職有條不紊會務之發達當可預卜 
會所設於靜安寺路西摩路轉角之廣場面積佔地可六畝餘交通便利場内自建新屋乃委託本埠廣東路一號著名建築公司之公和洋行製成圖樣屋爲方形大門由靜安寺路出入邊門自西摩路出入屋之四角及大門處爲二層餘均一層四周點綴别出心裁入夜電炬普照如臨不夜之城屋旁建有停車處屋内及中央空場植以花卉中置噴泉雅有别墅風尚商品陳列即在園外屋内地位寛暢可容數十商家之需後進可演講跳舞及各種游藝之用廳旁有休息室酒排間色白間及男女厠所莫不應有盡有會所之結搆對於陳列者咸按部分類務使來賓入場得注意及之至觀客方面旣能飽覽全部收展覽之實效復助以餘興使觀衆身心兼受裨益此所以必須請專家建築及設施 
展覽會之設施概分二部一爲陳列所一爲游藝場陳列所又可分數種（一）爲房屋製樣承造及造屋材料之部凡建築家營造廠電話電燈自來水廠及經售火爐窗架磗木燃料及浴室器具等商家陳列品均屬之（二）爲裝修部凡經售傢具音樂器地氈廚房用具等商家陳列品屬之（三）爲食品部凡經售家庭食物等屬之此陳列各物分類之大概也餘如各住屋模型分列各圓廳中以資參考舉凡住宅内應需各品在該展覽會中鉅細均備且皆近代最新之發明屋内各處均聘有專家佈置之佈置有不足表示者則藉會刋或演講以申述之故觀衆入場一周大有勝讀十年書之概另設游藝部亦所以補陳列之不足兼助游客興趣如演講跳舞音樂時裝會等在在足以極視聽之娱行見靜安寺道中冠蓋如雲可斷言也 
現該會已由公和洋行建築部打樣不日即可動工預計陽曆三月底或可完竣四月初可開幕云 
[書鄭黑心事] [  蔚文]  
吾鄉有鄭黑心者名渭城人以其居心險詐咸以黑心名之其祖粵人以販土起家積資數十萬傳至黑心權勢傾一鄉今其子已沿門托　向斜陽捉虱矣盛衰之速殊令人驚歎昨見黑心子赤其上身手搖小蒲扇表演龜狀以丐錢哀憐之餘因追憶其父軼事燈下書之藉見天道之好還也 
工人侯四貧甚鰥而無子惟一女嗷嗷待哺朝夜號哭侯四苦之而無以應鄉有富翁馬某與黑心有隙交若水火一日黑心至侯四家助銀餅十嗾侯四殺女懸屍馬門事後當酬資二千金侯四述於利且厭女已甚計乃决是夕以酒醉女縊諸馬門而返及旦鄉人見屍大譁共叩黑心門黑心啓户視之則一女屍搖盪簷下是時侯四趕至目睒睒視黑心面泣且號衆略窺其異擬鳴諸官黑心懼以二千金賂侯四事始寢蓋侯四負女出時天甚昏暗而鄭馬兩家又相距甚近侯四惘惘然誤縊鄭家侯亦不自知也 
黑心鄰人徐某其妻不安於室與某甲結不解緣徐知之憤甚假作遠游任其雙宿夜半破門而入出刀殺其婦某甲身手矯捷一躍出窗攀簷遁去清律本夫殺姦夫婦而自首者可以不罪今殺其則姦無鐵證矣徐某急問計於黑心甚易命徐速去不論何人殺以歸有誰知之徐某急不暇擇遂執一途人而殺之不意死者乃爲黑心之長子黑心有姜五有子二長子嗜博（次子即上文所述之乞兒）每於深夜返家初不料因父言而遇害害人適所以自害而人之巧不視天尤可畏哉黑心已矣余書黑心事將以勉世之多計者 
[爆竹絮談] [  范鳳源]  
硝性主直直者利於攻擊磺性主横横皆利於炸爆炭性主燃燃者利於噴發三者合之可以製爆竹惟炭有不一茄梗主烈葫蘆主爆楊柳性急杉木性緩凡製爆竹胥用楊柳葫蘆茄梗之炭而棄杉炭爆竹之火藥硝最多炭次之磺更少每一爆竹所含火藥凡二十竰火藥之兩端置凈泥泥段二枚咸挾有藥線所捲紙張計雙層裱心紙五轉雙層薄草紙五轉單層裱心紙八轉雙層薄草紙九轉三層裱心紙七轉外裹紅紙層層通出藥線即成爆竹爆竹一枚計重四兩此皆余考察後而知之至於藥線製法則以薄棉紙裹硝磺炭斑貓白砥潮腦捻成 
關於燃爆有益公衆衛生乃我師陳栩園先生發明一日先生與余閒談謂我國舊俗新年則燃爆竹而初秋七月街頭多焚錫箔二者皆爲鬼神胥近迷信顧二事於公共衛生咸大有裨益蓋立春立秋之際乃地氣啓發正盛之時空中散有菌毒頗多爆竹燃後空中多硫酸氣而錫箔焚後空中又多錫養氣二氣皆殺菌消毒首倡之者殆有深意惟以衆生利已心重公德心少若明言之燃爆竹焚錫箔爲公衆消毒則孰肯出資作此故必借祈祀鬼神自求多福之意此等事始有人爲所謂民可使由之不可使知之古人謀公衆幸福類多如此提倡焉先生言畢相與鼓掌大笑 
藝林 
[燈話] [  畢卓君]  
春宵無俚作梅花三弄曲未終而音亂懷想舊情彌深感喟爰賦二絶聊以遣悶工拙非所計也影憐 
倦看銀花蠟淚流春情如水幾曾休何時重見東籬茂銷盡胸中萬斛愁當年曾珮結芳鄰幾度深情比洛神囓臂盟言原是假相應愁絶倚樓人 
[哭次孫繼烈] [  愛樓]  
哀哉吾次孫八歲竟夭折此恨無盡期使我心如結當其初生時命名曰繼烈取承前人志綿綿延瓜瓞又冀松鶴齡老壽至耋耋不料丙寅冬命宮犯磨碣初起感寒邪繼病五内熱唇間起焦皮鼻中見紫血乃誤於庸醫辛燥藥頻啜因此連咳嗽日夜喘不絶鬱火無由通痰涎不能洩病骨瘦如柴雙足冷若雪吾早欲凉解阻撓吾子拙到此肺大傷呻吟遂不輟觀其　雙眉有口難分說纒綿兩月間薄粥亦虚設延至正月初病情已垂絶人日半夜後竟爾成永訣似此傷心死我哀何能節腸詞作此斷握筆惟咽噎 
嘉興之西有硤石鎭東西兩山爲鎭之屏藩東山觀宇甲於浙東西山則經湯壽潛輩闢爲公園其幽勝尤獨擅鎭上商舖以千計横街曲巷亭臺水榭别饒風致誠有令人徘徊其間而不忍去者顧其新年之燈綵夙已譽滿江南余於壬戍冬居停硤石鎭比於翌歲春得覩其燈綵之盛迄今思之猶如在目蓋硤石之燈綵非它處所可比擬即一花一草一鳥一獸匪特畢肖其形狀而其製工之精緻有足多者所以增羣衆娱樂之雅興更予以羣衆美術思想之啓示縱云俗舉亦韵事也 
新安古歙南陔例於元宵有遊梅花之舉法以木製十字架下重上輕其頂端配以燭座並分層次亦下寛而上尖每一燭座罩以燈籠或紅或白其燈籠有繪以山水繪以花卉鳥獸蟲魚更有書以正草隸篆不一而足入夜燭齊燃琳瑯秀雅遠望之宛如梅花兩人抬之行和以絲竹之樂闔村計五十樹魚貫而遊命其名曰遊梅花良有以也 
[淞濱雜碎] [  倚石]  
海上路名率多俚俗如公共租界中區者多以我國之省名或都會名爲名而東西諸區以及法租界者則大率用西文之譯音致讀時不知原文者每拮屈嗷牙殊不易上口即城廂南市及閘北諸路名亦率皆粗率無意不逮蘇州諸路名之雅馴有致遠甚有之曰其惟公共租界西區愚園路左近之娥眉路旣艷膩復姣媚海上路名之最長者當推法新租界之白來尼蒙馬浪路最短者當推楊樹浦之蘭路路之最長者當推北蘇州路門牌之最有秩序而號數最多者當推浜北之海寗路計三千二百餘號 
海上之商店每有二家同業者相對峙如書坊之商務與中華點心店之五芳齋與北萬興帽莊之馬敦和與元元藥房之中英與五洲紙店之高三益與北宏泰百貨公司之先施與永安新創之新新與在計畫中之大華等上所舉者僅普通人所知者也其他不甚著名者更不勝枚舉更有數種同性質之店設於一極短之距離内以相爭競者如茶食之申成昌老大房老大昌廣帮茶食之冠生園好味道馬玉山泰豐游戲場之新世界大世界天韻樓樂園等大旅社之遠東一品香新新東亞大東更有依其營業性質而集於一隅者如望平街之報館佛陀街之飯館興聖街之絨線北京路之銀行棋盤街之書店小花園之鞋店畫錦里之香粉店等要之不外互相以商業競爭耳 
海上點心小販之最多者當以滿庭芳每一弄口必有食物攤或食物担大有五步一粢飯桶十步一油荳腐担之概而楊樹浦則荒凉特甚與滿庭芳適相反故滬諺有吃殺滿庭芳餓殺楊樹浦之說游藝消息 
素以開映世界鉅片著稱之北京大戲院自十七日起開映轟動全球唯一鉅片古國奇緣該劇取材於著福爾摩斯之大小說家柯南道爾所著之洪荒世界離奇萬分由大明星巴西勒夫魯意司東華來斯安萊及勞合特許等合演精采異常聞該院連映六天片中並加映中文說明云[  病梅]  
中國音樂函授學社爲浦夢古君所創設其原有社址以地處僻壤社員來往不便現已遷至西門萬生橋警署對面法界藍維靄路該社函授部講義編輯合法四方學者稱便而附設之研究部通信研究部等現方積極徵求社員該社社長浦夢古君曾先後擔任郵務公會兩江女體師坤範女中等國樂敎職現方擔任南洋大學國樂敎職而中華職業學校亦有專函往聘之消息云楊敏時氏編之海上客由錢雪凡導演劉亮禪攝影於元宵佳節起在蘇州閶門外中國電影院開映售座極佳觀衆皆異常滿意目爲國産片之最近佳構云[  病梅]  
開心影片公司第一集奇中奇定本月十八日試映濟公活佛第二集定本月二十三日正式公演地址均在中央戲院云[  三點]  
[人間地獄（續十三）] [  天笑]  
第六十回縞衣素服紅粉悼將軍玉噪珠喧碧瞳驚旅客 
因此袁家愈加不安心陳小青的大伯伯也是商界中場面上的人雖然兄弟死了姪兒已經收回來了怎麽把一因姪女遺留在外面無奈和這位秋月樓辦交涉實在不容易辦爲了陳小青歸宗問題他們的大伯伯幾次和秋月樓提出自已覺得不好出面恐怕或者弄僵便挽入出去說秋月樓却是獅子大開口甚而至於整萬的洋錢討出來他想爭名不爭財你們旣不願把一個姓袁的女兒流落在外面不怕你們不把重價來贖取這也難怪秋月樓他果然把這個女兒挾以自重實在他的下半世問題全靠着這個女兒再把他這個女兒讓袁家收回了他就一無憑藉以後任憑他怎樣袁家當然再也不管他了他那一棵搖錢樹生生的被人奪了去他那裏肯放棄所以陳小青的歸宗問題直到如今還不能解决不過陳小青和白蓮花兩人是要好的小姊妹私下曾把這話告訴過白蓮花便是秋月樓也曾和他自已體已的客人商量過也有的客人勸他你何必掯住了你女兒他將來也總要嫁人的你不能一輩子留住他在堂子裏只敎他大伯伯多貼一些錢你也可以不再喫這碗堂子飯况且你有一個兒子在那裏將來也就要大起來子母子天性自然要來迎養你女兒好好兒嫁了一家人家將來一子一女你的福氣還不小咧秋月樓說我並不掯住他我自已生的女兒難道不願意他做人家小姐却要他在堂子裏壞名壞氣但是我這下半世如何過下去你們大家也要給我想想因此這個問題懸而未决今天陳小青和白蓮花談起此事藕舲和嘯秋也略有所聞藕舲笑着道我望你不要被大伯伯贖去陳小青道你的良心倒好願意我一輩子在堂子裏嗎嘯秋笑道我也望你不要被大伯伯贖去我却望你被大少爺贖去陳小青廻眸一轉道我是没有那種天官賜程藕舲也笑了一笑道我們也没有那種天官賜正在這個當兒忽有人排闥直入道什麽天官賜不天官賜你們客氣得來 
 
 

Page 18

 
 
常識 
[整理（人生觀）] [  覺]  
凡事凡物分配於未雜亂時則易整理於旣雜亂時則難一器然一室然一家然一地方然一國亦然 
余嘗於一器中檢查所置之雜物以平時各物之隨意置入也小小一器中約經一小時而整理始畢則苟擴大範圍無論一室一家一地方凡平時漫不經心而致有雜亂之現象者其整理之費時可知矣又况一國之大如吾國之土地廣博人口衆多政治方面以頻年内爭而成苟且之積習其雜亂已無可諱言雖有抱偉大之志願具改革之魄力者將欲一一整理之夫豈最短之時期所能奏效乎吾不暇咎已往之雜亂吾極盼有整理之人才 
[綢緞業宜注意原料（經濟）] [  滄海客]  
我華商有一缺點即貪圖一時之小利而不顧後來之大局是也以是目光短視手腕欠靈營業日蹙日非生計愈趨愈下即就我蘇而論天産品以紗緞爲大宗近年來贸易情形大都以花樣不新時宜不合致該業未能獲利故各鐵機廠咸改用人造絲原料令傭工等仿織外國之巴黎緞一時銷場頗廣莫不欣欣然有利市三倍之勢殊不知人造絲一物美則美矣利則利矣惜乎原料多出自外國有碍本國之天産品目前縱有小利可圖直接旣損失大宗之絲業國産間接又妨害國貨之天然物品此乃自絶其將來之生計也而綢緞業商人其猶懵然罔覺乎况乎人造絲原料不堅經用不久祇圖一美觀而已抑亦太不經濟矣（乙種酬） 
[疾病爲貧苦之主因] [  延陵仙子]  
今日貧苦之人之多幾充滿於世界中豈獨中國而已哉不過中國人不甚注意此問題而西人在白發六波斯頓紐約及其他大都市細加調查得一充分證據給與世人共見即表明疾病是人類貧苦之主要原因不過在時局紛亂或商業呆滯期間亦常由於失業而致病苦但此乃暫時之局非永久繼續之狀况疾病使人不能工作多用醫藥消費恒使一家庭因疾病而負債因負債而貧苦其早瘳者或能以勞力恢復其原狀而又有一種生利者爲全家倚賴之人多月或多年不能工作不幸致死使有靠之家庭無助其貧苦何如乎故欲救貧苦先防疾病欲防疾病先講衛生 
衛生之道不一就我國食力者言第一先戒烟酒鴉片固爲毒物即烟草及各種捲烟雖可視爲不甚傷身但過吸則傷神經系並且破壞人之工作能力其來也漸受害不知至於酒之爲物是一個生理心理及道德能力志氣之破壞者又况近今之火酒攙入飲料害尤不可勝言又是一個有失無償之財貨之消費者其有礙衛生更不必言矣此皆一種貧苦之主要原因我人不可不注意也（乙種酬） 
[庸行之僅見（道德）] [  庸言]  
余友潘子伯英江陰藉嘗爲余言挑水阿憨事余甚義之亟錄之以爲世風潘子曰挑水阿憨者吾鄉之横橋港畔人家世務農生性純孝幼時聰慧不讓鄰兒因患驚誤服藥致神經受創麻木而變憨人因以阿憨呼之弱冠娶妻後父母相繼殂靈憨哭之痛哀毁過人其妻不甘與憨居假傭於富室旋逃亡憨亦不之究人或挪揄之曰汝娘子嫁人矣爾奈何憨笑應曰彼旣不願偶我我亦何苦自尋煩惱哉旁觀以憨笑之不顧也憨有祖遺田數畝胼胝力作不使荒蕪農隙日荷水桶爲人挑水暇則兼爲人傭常任並日之功酷暑嚴寒毋或輟人爭致之處衆和易近人視人事如已事隆冬一褐不蔽兩脛脛凍則綴敗絮於褐下狀若裳者案置一盂　屑鹵豉雜菜根實其中一日再哺咸取以佐飡初聞人乎憨亦怒或告曰古有字憨生憨翁者憨亦美稱則大喜憨有姊嫁本鄉彫花匠某每至歲時伏臘或姊家慶弔憨必備禮以去至門即返不稍留平時未嘗一至姊家人問故則曰恐姊夫憎我醜陋耳憨擔水傭工所得絲毫不妄費積貯某肆每至父母諱日親往取出延羽士諷經追薦並燒魚煨肉分餉鄰朋十數年如一日憨年已四十餘蕭然環堵絶不以鰥居自苦而萌妄念余前月返家時尚見其挑水街頭也夫阿憨一農家子耳先哲古訓未之聞也其爲人有古君子風又能不忘所生盡終身之慕自食其力重行已之恥處事敬與人忠木訥近仁不可多得豈眞學問道德有兩途耶（乙種酬） 
 
 

Page 19

 
 
[本埠增刋]  
各團體消息 
華民學校昨行始業式愛文義路華民學校昨日（即十七日）上午九時行始業式新舊生報到者計二百五十餘名而留額未到者尚有三十餘名該校敎職員因此於是日下午六時在達生先生紀念室開敎職員聯席會議增添一敎室並擴充學額至三百名聞本届除原有敎員外添聘黄滌之君爲高級國文敎員張菊生君陳采鳳女士爲高初級英文敎員劉芝燦女士爲美術兼數學敎員祝文霞女士爲舞蹈兼音樂敎員云 
德懋公學開學禮紀楊樹浦三新紗廠對面七埭頭地方新設之德懋公學及特設工商義務學校於新正月十六日上午宣告成立並行開學儀式曁職敎員正式就任典禮預由校長王勳高柬邀校董曁各科敎職員等舉行慶功宴觥籌交錯歡洽異常是晨先行升旗到者二百餘人振鈴入禮堂後先向國旗校徽行禮公推總協董王其泰劉子川主席致詞繼行職敎員就任典禮待校長王勳高親奉聘書規約時全體鼓掌歡迎旋請來賓陳李諸君演說嗣校長王勳高代表答謝又至校後大操場全體攝影茶點畢又請來賓參觀各室散時已萬家燈火矣 
勵志團新劇部聚餐會牯嶺路勵志宣講團通俗敎育新劇部趙鴻影王劍蝶君鑒於近日新同志加入日衆爲聯絡感情起見於本月十九日星期日在城内老縣西路勵志團分部開聚餐會以敦睦誼聞是日尚有攝影及各種餘興云 
婚禮誌鍾君關錩現服務於公共租界工部局警務處由繆玉麟嚴禮卿兩君之介紹於昨日假北京路洋布公會與沈瑞堂之女公子妙珍女士行結婚禮車輛盈門頗極一時之盛聞沈女士係湖州旅滬公學高才生品學兼優堪稱一對璧人 
[各商店消息]  
美國物克多廠春讌記美國物克多廠出品行銷全球已有數十餘年所製唱片清晰耐久故頗得人歡迎現欲擴充在華商業將該廠所出唱機及中國唱片歸陶陶音樂公司經理特於前晚假座太平洋菜社春讌各界到者百餘人席間由物克多廠代表鮑廷君及陶陶音樂公司沈長賡君演說物克多出品之性質并向來賓致謙辭演說畢繼以電光攝影及開唱該廠所出中外各名伶唱片該機器藉電力轉動不用手搖中有調音器具音可大可小最宏之音可聞於方里最細者僅如蚊蚋爲向來所未有是日來賓均由陶陶音樂公司徐君幼棠及汪君小頌殷勤招待於十時盡歡而散 
開洛公司播音消息開洛公司無線電話播音台今晚八時至九時有筱桂蓀男子蘇灘茶訪遊觀等云三友社新出報夾南京路三友實業社製造各種貨物均應社會之需求而出故每一新品出世必受社會歡迎現因鑒於團體各機關必定有多種報紙而苦無良好報夾以致報紙零亂毫無秩序有礙觀瞻故特精製新巧報夾以供需要該報夾有兩種一係銅條製者一係鐵條製者銅條報夾每根定價一元鐵條報夾每根定價七角 
[醫藥訊]  
劉穉樵開診劉穉樵觀察精於靈素斷證尤確抵滬懸壺不過數月醫名大播就診者日多莫不獲効常有疑難不决之症服觀察方數劑而瘳劉氏謂去冬無雪今年春温必多而劉氏治春温等症尤有特别經騐新歲已於初十日開診醫例仍如去年之舊云寓所在同孚路華順里二弄三家 
還爾康特效藥之暢銷新世界西首還爾康藥廠所售德醫發明之還爾康健神補腦片素受學商兩界所歡迎其補腦强神之功極靈故腦衰神弱之學生視爲至寳也近日各校開學學生往購者極衆另該廠經理之德國返雄年（Verjunin）生意亦盛旺此藥不但能恢復身體衰弱各症且能增加體力聞每日銷數極廣云 
出版界消息 
最新跳舞指南發行大新街迎春坊二九九號發行跳舞指南一書美國跳舞敎授所編由朱梅卿君譯爲華文内容精美詳載歐美各種跳舞法及男女跳舞照相多種發行以來購者紛紛聞售價每册洋四角八分外埠寄費一分經售處南京路新新公司天天公司寳記照相館新世界跳舞場惠立跳舞場云 
白話孟子讀本出版棋盤街廣益書局新發行一種白話孟子讀本係就蘇批原本每章加以簡明註番白話解說可免翻檢之困難能獲領悟之效益年來主張學校讀經確爲保存國粹的不二法門且亦引進民德的唯一辦法而白話孟子尤於哲理和修養上發明詳盡即文字亦極可法該局主人爲補助敎育起見特於兹開學期間發售廉價每部祗收四角云 
反性史專號改進出版新世界西首生命與健康社德醫克魯伯盧施福顧寅等所主編之生命與健康素受各界讚許銷數極鉅現爲進步起見改爲半月刋加多材料印一厚册約百頁較舊加厚五倍全年二十四册預定連寄費祇收三元零售每册二角四十八期反性史專號本定明日出版因此次改進故延至三月一日出版聞專號中共載性學文字三十餘篇皆醫界中人根據學理選述極有精彩專號特售四角如在三月一號以前預定全年仍照三元預買專號者祇收兩角半云生活週刋二卷十六期西門方斜路中華職業敎育社發行法界辣斐德路四百四十二號生活週刋社出版之生活週刋現已出至第二卷第十六期其宗旨係以誠懇之態度指導解决社會間一切生活問題趨入正軌而對於青年更有極誠懇之指導及忠告其内容均屬名家精警之作毫無浮泛之論欲得者可附郵二分至該社或至各報販處購閱均可云 
原版德文工業書及荷蘭文書廉價北車站南首克能海路三廉打字速記學社去年運到德文電氣機械工業等書以及荷文小說集多種今特减本出售凡欲購者可向該社選擇云 
大東新出平民生財術大東書局近出平民生財術一書内容專注重於養鷄養蠶養猪養魚等術蓋編者以我國平民强半中下人家而平日於經濟貨殖術未有若何驚人之勃興應勢導利惟有我國人素所擅長之畜牧事業力求進步庶可期家無坐食國無游民且畜牧之事尤輕而易舉獲利且厚依書畜牧中下人家咸能自活眞可使赤貧而成豪富編此書者爲一辦畜牧多年富有經騐之人全書二十五萬言淺詳明瞭易於實行書裝兩厚册并附圖說定價二元七折實售一元四角 
家庭工業講義第一集再版出書該書係由靜安工藝社主任鄭靜安君所編君曾留日研究化學工藝有年尤著重於輕而易入手之各種家庭工業歷年各地之得鄭君指導而從事製品發售獲利者甚衆去歲發行家庭工業講義彚編第一集有前農商總長李印泉江蘇實業廳長徐蘭墅商品陳列所所長徐乾麟諸君爲之撰序題字内容都爲日用所必需之數十種工藝品製造法初版五千本早經售罄現再版二千本業已出書每本特價售大洋八角又第二集定三月十五日出版預約每本一元郵票可以代洋社址在界路長興里 
[劇場消息]  
明星公司將攝之兩新片明星公司張石川導演張織雲主演之偉大新片梅花落業已攝竣現正接剪底片聞繼此攝製者尚有兩大新片一爲掛名的夫妻由卜萬倉導演刻方搭製佈景數日内即可開始拍演一爲二八佳人由鄭正秋導演劇本尚在分幕中大約月内亦可開攝卜君導演以細膩勝鄭君導演以深刻勝將來兩大新片成功必較以前作品更有進步也 
百代新聞攝影師留滬百代公司世界新聞片（PatheNews）向爲電影觀衆所讚許各國皆駐有攝影師以便隨時可以攝取惟我國則無之曾一度托本埠某公司代辦惟攝取頗少兹悉前因命至日本攝取日皇出殯情形之盧克（RTRucker）君現已來滬或將常駐我國亦未可知其目的爲攝取新聞現寓禮查飯店（長）風塵三俠在恩派亞祇有一天新華新片風塵三俠爲著名坤角潘雪艷主演王慧仙陳蓮痕周空空合演劇情表演俱頗可觀原定出片後即在中央開映惟以中央新正戲目早已排定故自前日起先在恩派亞開映連日賣座甚盛聞今日爲最後一天之公映云 
記古國奇緣我們提起柯南道爾的大名當然誰也知道他是個英國的文學家他的手筆膾炙人口差不多人人愛讀就以福爾摩斯探案而論就可以知道他著名電影女演員張織雲已於元宵後一日乘塔虎脫總綂號放洋作歐美之行日前在大中華百合公司攝完美人計之孫夫人部分後即易服赴四川路中央照相館攝影多幀以留紀念此其一也（青） 
 
 

Page 20

 
 
的　　　　　　　　　　是相氏的　品之一　怪　　　我人所未見的古　奇物書中無不一一載入甚麽雷龍咧奇龍咧多是至少　人想太上　　借的東西古國奇緣片中有了這許多見所未見的異物眞可算得是一張鉅片了這張片子曾經在上海大戲院映過轟動了上海人士當時在下因爲無暇前去所以常常引爲憾事如今在北京大戲院開映絶好的機遇當然非去不可誰知門票已是售完幸遇了楊敏時君才得設法了一個座位古國奇緣的劇本並不見得如何曲折大意不過是一個男子愛上了個女郎但是女郎非要他冒了大險不肯嫁他所以他便不辭赴湯蹈火到古國裏去歷險吃盡萬苦回來雖曾在探險的時候愛上了一個女郎但是因爲已有前定的緣故所以不能訂婚那知揚眉返國戀人已早適他人他左右爲難的難關便從此打破後來就和歷險同伴的女郎享無上的快樂了劇本如是所足以令人稱道的一點就是在不容易製造這數十只奇而又奇的怪獸要是說它是模型放大的那末便不能和人們一同攝入影片在同一地方出現若然相信它是人造的那末製造這批東西的工作費用時間就大可以稱許了劇中也稍爲有一點小小諷刺譬如少年女郎等一行人受了火山爆烈的危險死裏逃生遇見了另外一個探險團對他們說我們昨天看見了火山發動並且以爲是榮幸得非凡那知道聽你說話的人正是身歷其境的人呢這一點是規人以勿好大話能人背後有能人一個人無論如何總不要自滿的意思突梯滑稽的地方也很多譬如昆虫學博士捉到了一個小虫便以爲希奇得不得了更要拿了顯微鏡細細的觀察尤其是在獨樹過兩峯的一幕裏在危險到萬分的時侯看見樹上一只小昆虫他竟老實不客氣蹲下來拾這小虫他熱心研究昆虫可知可是把觀者們却提起了心替他躭憂直到他站了起來方休滑稽可算滑稽極了危險却也可稱危險極了其他像捉了個昆虫顯微鏡不曾拿出來昆虫却早被鸚鵡吃了多是發笑的好資料後來古獸裝到倫敦鐵練一斷被他逃了出來在路上横衝直撞這一幕可算是最名貴的一場也是全劇最費力的一場我對於古國奇緣寫了不少的話因爲是佩服歐美的電影眞有進步的緣故末了却希望中國電影界盡力地做去達到美滿的目的（吉誠） 
記裴斯開登之新片裴斯開登世之著名滑稽電影家也其所演之片在滬已開映者如我們的上賓三個時代桃花運等片類皆米曲羅公司之出品而已博得我滬觀衆之歡迎者也去歲由史興克（JosephMScbenck即惱門塔文之夫）之介紹入聯美影片公司（UntelArtistsCorpcrntion即曼麗畢克福范朋克及卓别麟等合辦者史興克係該公司之董事長）該公司以裴斯開登爲世之著名滑稽電影家乃擬以一有趣味而帶有歷史性質者予以扮演計旣定即劃一劇情關於南北戰爭者予之（即今日起在卡爾登開映之RheGeneral）裴氏乃悉心考察參加笑料故全本雖以滑稽爲名而對於歷史方面總原以杜撰爲是故自考察起至拍片完畢止其間用費竟達五十萬美金苟以華幣計之當百萬矣考其用費之巨良以各種材料價值之昻貴有以致之例如中有火車經橋橋斷車墜一幕絶非僞飾者據云此車之建築費可四萬餘美金在銀幕上映出時祗一分鐘弱而此四萬金已歸烏有矣其實事求是於此可見當該片試映時承該院囑余前往參觀覺其突梯滑稽層出而不窮因述其略情如下當西曆一千八百六十二年時美國南北尚求綂一内亂屢起砲火連天識者憂焉有强鼐者（裴斯開登飾）係一鐵路公司之司機人其所駛之機頭曰大將軍（當時機頭不以號數計但以名呼之）强鼐以孑身存世聞南北戰爭方殷乃擬投身入軍以盡天職南方長官以彼爲司機人對於運輸及探敵方面或且較重於赴前敵不許强鼐乃懊喪而歸其所職蓋恐彼之情人疑其畏死也翌年戰爭益烈其情人愛娜之父受傷愛娜擬往視其父臨行其兄送至登車愛娜初不知其所乘之車即强鼐所駛之大將軍也及抵一鎭衆皆下車進食時有敵軍預知車抵該處必停乃乘衆不防刦衆奪車而去及强鼐得悉盡力進追則相去已遠矣時車行甚疾强鼐乃乘道旁之救險車而進行（敵人爲預防計凡經過之處悉毁其軌（未完） 
 
 

Page 21

 
 
   
 
 

Page 22

 
 
   
 
 

Page 23

 
 
藝術界 
[倫白蘭遺畫之發現] [  燾]  
荷蘭大畫家倫白蘭Reiibrnd（一六○六一六六八）爲荷蘭之畫中莎士比亞生平之作品以其不朽之夜巡推爲最偉大倫氏之肖像畫在歐洲各畫家中以善表現各種面部之表情著其已失若干年之魯克里底亞Lucretia一畫最近（約於去年年底）在英發現此畫現爲歐洲藏畫家瓊司HerschelVJones所得近方公開陳列於美紐約之林哈美術館RinhardtGallees之倫白蘭創作一欄中此畫有一六六年字樣知此爲倫白蘭逝世前二年所作畫之對象魯克里底亞不知何種人物但就其畫面觀之不難知其爲當時荷蘭某貴族之愛女此畫於韻律優和的色調中表現純潔的處女美頭部與兩手的部位極豐於愉悅的詩意據柏林斐力　博物院KaiserFriedfichMuseurm美術部家波特博士DrBode之意見以爲此畫乃倫氏晚年時代所作最偉之肖像畫云 
[三年] [  查士驥]  
書報介紹 
北新書局新出一部三年是俄國文學家契訶夫所作現在將契訶夫介紹一下 
契訶夫始初寫文章是在十九歲那年即一八七九年他是生於自國最不幸的時代但同時可說人類的最幸運時代亞歷山大二世悲愴的死後亞歷山大三世即位積極的活動和高遠的希望都不容存在的時代呼着去做農民的朋友的青年的熱烈的企圖完全被打的粉碎犧牲者的吟呻或發現於要塞的奥谷深處或出自亞伯利亞的白雪之中契訶夫始初染筆於創作適在此種時代倘若俄國自一八八一年起至一九○四年的政治生活可稱之爲博班德諾夫時代則社會文學的方面我們可稱之曰契訶夫時代此時代是一八七○年湧現的諸種社會理想和實現的英雄的興奮時代的反動社會上和道德上都來了一種冷淡的風潮滿目秋風的基調疲乏困憊優柔不斷薄志弱行幾乎何等的意志的活動都絶了跡從此點看起來則一八八○年代恐怕是十九世紀中俄羅斯經過的最慘澹的時代了有敎養的社會渴望着政治的自由但最後則明白了這個渴望是不會滿足的徒然在茫茫的天海中鼓擊着弱翼而已一言以盡之所謂幻感的時代罷了契訶夫是此幻感時代的代表作家契訶夫的能比同時代任何作家都優勝而描寫出了此時代的思想感情怡如志露德尼夫的能捉住因農奴解放而躍起的前代六十年間的大衆的熱望和生活因而支配着一八八○年的俄羅斯智識階級的厭世思想在契訶夫的作物裏留着難滅的痕跡此時代的智識階級因一八七○年的政治及社會奮鬬而精疲力渴對於現今四週社會的頑迷已失去戰鬬的勇氣知道自已的理想和現實社會的黑暗距離太遠了這種痛苦壓迫着他們使他們變成絶望的淡冷的隨隨便便罷的態度於是俄羅斯出現了不少哈孟雷特的男子這代表者可說是伊凡諾夫那是契訶夫的處女戲曲伊凡諾夫的主人公把此時代的智識階級的短處人格化了他曾抱着高邁的理想至此他仍說着抱着這就是呼起來很嫵媚而富於向上心的少女蘇珊爲什麽愛慕他的理由了可是伊凡諾夫自早即知道不中用的因而也自知自已不會能被少女愛慕的因而更自知變愛之熖現今已無挽回的希望不過和古者的夢寐一樣罷了這樣的那戲曲達了頂點如蘇珊的結婚將舉行時即花燭剛剛焚着時伊凡諾夫自殺了這就是暗示悲歡厭世立於勝利的地位 
契訶夫於一八六○年一月十七日生於南俄的達更洛葛在洞河河口附近黑海的一個海港他的父親是昔前的農奴因有特别的商業的才能在幼年時即得了自由之身後來作一些小本經商因爲自已没有受過敎衣所以能力所及使四個兒子受充分的敎育契訶夫開首在本地的中學校讀書後入莫斯科大學的醫科修習醫學一八八四年畢業得醫學士的學位他在短短 
 
