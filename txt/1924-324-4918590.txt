# 1924 - 324 - 4918590

 

Page 1

 
 
1;第一萬八千五百九十號;中華民國十三年 西曆一千九百二十四年十一月二十七號
星期四 * *   
 
 

Page 2

 
 
1;第一萬八千五百九十號;中華民國十三年 西曆一千九百二十四年十一月二十七號
星期四 * *   
 
 

Page 3

 
 
1;第一萬八千五百九十號;中華民國十三年 西曆一千九百二十四年十一月二十七號
星期四 * *時評 
[人民之唯一主張（冷）]  
　　人民之主張甚單簡也一不願再有戰事戰時之痛苦多已身嘗親受之矣二不願養兵即不戰之時騷擾人民使不能安業苛征暴借使無以安生外債纍纍又使增負擔而喪信用是皆養兵之故也 
　　故使執政之人他且緩圖能於此二者首爲解决則人民一體所願也臨時之預備悉預備乎此善後之會議先會議乎此是謂得其要領矣若不此之急而唯虚空浮泛之問題是務其去救國之義也遠矣 
[國内專電]  
　　北京電段對馮部下對馮辭謂請政府挽留馮夫人則愛夫心切勸馮留學歐美願偕行聞馮仍未决定（二十六日下午一鐘） 
　　北京電張作霖各軍分紥黃寺及城内各倉 
　　北京電張作霖語人决不干政但爲段作後盾有反對段者予即反對之 
　　北京電昨張作霖晤加拉罕談頗洽加盼俄奉協定早日施行（二十六日下午一鐘） 
　　北京電馮昨送燕菜爲張作霖接風報載馮已赴西山（二十六日下午一鐘） 
　　北京電激烈派議員主對曹錕及賄選議員開特别法庭段未置可否但對未參預賄選議員願爲謀一生路（二十六日下午一鐘） 
　　北京電報載唐紹儀不就外長 
　　北京電新政府財政來源極少盼鍾世銘挾奉欵來京但奉於戰後本省需欵恐難顧中央（二十六日下午一鐘） 
　　北京電昨段語左右最難應付問題三（一）隨來人多安得位置（二）非常國會又開（三）國民軍擴充兵隊至十萬餘底餉無着至對長江問題尙非毫無辦法 
　　北京電昨法人鐸爾孟見段段矚梁鴻志代見（二十六日下午一鐘） 
　　北京電連日新聞記者赴段宅抄公表消息者甚多更有要求位置者（二十六日下午一鐘） 
　　北京電各省呼籲聨省者日必數起 
　　北京電某要人云國民會議段雖載明通電但開不聞不能定因有力方面對國民會議無决心故善後會議是否决定開國民會議尙難預斷又鄰邦某國口氣不以中國開國民會議爲然未知何故又舊國會分子亦反對國民會議故國民會議前途荆棘仍多國人宜堅持 
　　北京電今日西城錦什坊街一帶商店有貼條暫停營業結賬者奉票行使仍有問題 
　　北京電京漢車票售至順德（二十六日下午七鐘） 
　　北京電段派許世英赴津迎中山段女公子亦爲迎孫夫人代表（二十六日下午七鐘） 
　　北京電使團息英美日法對條件的承認臨時政府問題尙未一致日本主張繼續承認英美法亦待政府覆電某使云臨時政府本屬暫時俟正式政府再予以承認某使云視臨時政府能代表範圍而定日使謂事實上不生承認問題當然代表全國因日本之帮忙列國皆不便發生阻碍故臨時政府事實上已得外交團之承認 
　　北京電使團頗注意孫來京謂孫令于右任先到京津頗具深心料孫到津京後必大受學界工人及黨人之歡迎料孫不要位置又料孫必演說建國主義必能得多數人同情（二十六日下午七鐘） 
　　北京電李思浩星期四由滬北上財次兼鹽署鍾世銘鍾力辭擬嚴璩管部次長擬朱曜（二十六日下午七鐘） 
　　北京電民八議員邱昌榖通電民國元首昔日由議員賄選（二十六日下午七鐘） 
　　北京電章士釗宥（二十六）申刻就法長 
　　北京電張作霖以鎭威軍總司令名義出示安民（二十六日下午九鐘） 
　　北京電臧致平謂來此拜謁段無政治作用三四日内即返滬（二十六日下午九鐘） 
　　北京電張作霖到京後訪段馮及王士珍張學良同行又通知外交團擬一二日拜訪（二十六日下午九鐘） 
　　北京電梁鴻志宥（二十六）申刻到院接事陸吳今日就職沈瑞麟徐振鵬就外海代部職 
　　北京電馮今日赴西山鹿鍾麟謁張張慰勞備至（二十六日下午九鐘） 
　　天津電總商會有（二十五）夜向東站索二十輛空車裝賬糧運京今早已開 
　　天津電軍興後創開第三十五次貨車昨晚由豐台已開到 
　　天津電熙來飯店孫哲生處昨往探詢中山行程預備歡迎者多至百餘次 
　　天津電于右任專車昨備妥因事未成行定今晚准入京（以上二十六日下午三鐘） 
　　天津電孫中山行轅之張園今日起警楊已派徒手警隊六名前往照料守衛 
　　天津電宜興埠原設二十三師之軍械處奉軍今已派參謀帶兵一連前往接收保管 
　　天津電天津葛沽以東各村莊均經奉軍派隊駐防維持治安 
　　天津電大沽造船所前有奉軍千八百名由西沽渡海入駐該所 
　　天津電警廳昨佈告居民限期半月交收私存退伍兵官槍枝逾限查出重懲 
　　天津電聞孫文由日來華先直赴京後再來津與各界人士接洽 
　　天津電駐豐台弟十一師滿載百輛火車南下聞係收復河南（以上二十六日下午五鐘） 
　　天津電葉恭綽有（二十五）下午一時由津專車晋京（二十五日下午九鐘） 
　　天津電李景林昨電津奉軍司令部屬將省署守衛事交由楊敬林派警接收楊函復待交負責者 
　　天津電昨夜深西馬路發現炸彈兩枚當由南五區報警廳投河銷毁 
　　天津電總商會鑒津糧食因運斷將告罄電請政府恢復各路交通維民食又致電段合肥慶賀就職 
　　天津電津市民對西馬路發現炸彈事頗懐疑（以上二十六日上午十鐘） 
　　奉天電張决以和平手段收拾時局除命李景林張宗昌分駐直魯南征軍皆陸續撤回 
　　奉天電張擬建結魂碑以彰戰功 
　　奉天電張擬在京設官銀分號 
　　奉天電王永江賀段電云十載紛紜萬事叢挫薄海望治惄如稠飢霖雨東山非公莫屬適奉禡電首倡德音塗炭餘生額手共慶公手造共和中更事變前功未竟有待經綸拯溺解紛與民更始行見國政重光輿情翕復謹抒賀悃 
　　奉天電張學良令無綫電隊長蔣斌在天津河北設無綫電台（以上二十五日下午九鐘） 
　　哈爾濱電俄領請發民六鼓吹過激之俄僑居留照謂此種人爲有鉅功滯滿洲里俄僑朱今商允俄理事可撥車遣 
　　哈爾濱電俄商民反對稅局徵道裏外過境稅吉林財廳已准免 
　　哈爾濱電俄女依王諾瓦自幼裝男警察處訊供男子易覔事餬口（以上二十五日下午九鐘） 
　　哈爾濱電東鐵勒索租欵總商會請朱長官阻東鐵勿刁難朱巳咨督辦飭阻 
　　哈爾濱電投効奉軍赴前線之無國籍俄人昨已回哈七十餘名朱送庇寒所收養 
　　哈爾濱電有民六被俄誆去皖浙閩鄂工人昨逃回二十三名述俄官待遇極苛 
　　哈爾濱電本月初我官廳送滿洲里之俄僑俄領仍拒收現留滿朱再切商俄領 
　　哈爾濱電地畝案奉張主速接收朱長官已飭地畝局準備（以上二十四日下午九鐘） 
　　濟南電宋議長准各私立學校之要求見龔省長請發薪維持各校龔允爲設法 
　　濟南電龔通告各機關後方籌備司令處現已結束取消（以上二十五日下午六鐘） 
　　漢口電外訊吳軍與國民軍尙在淇縣對峙 
　　漢口電湘趙派陳强赴津謁段 
　　漢口電徑（二十五）午後軍警在武昌筷子街福善堂内搜出步槍數捆機槍四架眞相不明聞沙市亦破獲熊蔡機關 
　　漢口電吳徑（二十五）電委趙榮華爲京漢路警務處長何磑樵李廷輝爲運輸正副司令 
　　漢口電第四旅將調防京漢南路業在鄂城黄州集合（以上二十六日下午五鐘） 
　　漢口電蘇鄂電商向段建議（一）復曹自由（二）畀吳相當位置（三）阻國民軍南下 
　　漢口電吳眷徑（二十五「午花車返洛 
　　漢口電蕭敬（二十四）電段賀就執政並派程明超赴京接洽（以上二十五日下午九鐘） 
　　重慶電前省長張瀾電楊鄧劉賴四將領宜速定地點時間協商川局善後主張首在客軍各回原防次即實行裁兵 
　　重慶電旅宜川紳電川當局救濟出川夫役三千餘人（以上二十五日下午十鐘） 
　　長沙電議會不贊成設立軍資處衆主請議長與政府交涉收回成命 
　　長沙電義賑會電京總會請速滙貸欵 
　　長沙電岳州守備軍新編成一營 
 
 

Page 4

 
 
1;第一萬八千五百九十號;中華民國十三年 西曆一千九百二十四年十一月二十七號
星期四 * *　　長沙電川軍在瀘溪收編團槍知事請制止 
　　長沙電唐義彬解散洪江總檢查處員兵 
　　長沙電水口山廢砂將招商包洗 
　　長沙電長沙縣奉交涉司令封閉美大洋油行東西北南四家並緝拿假冒美商經理徐松喬王衡卿在外騙欵犯務獲嚴辦 
　　長沙電零陵淮粤鹽來源均告絶 
　　長沙電趙委龔浩爲戒嚴司令部參謀長張子斌爲副官長 
　　長沙電議會敬（二十四）通電十三年度歲出入總數爲一六二三萬二五四八元收支適合（以上二十五日下午六鐘） 
　　香港電昭平沈鴻英部因人民集團抗捐昨用四生半砲攻各村斃平民三四十人民國死者更衆自砂子墟至馬江墟數十村均遭焚殺姦掠沈軍現要砂子賠軍費三萬六千元大果營堡賠萬六千元方罷休 
　　香港電帥令任李宗仁爲廣西全省綏靖處督辦黃紹雄會辦 
　　香港電軍界訊方本仁會同常德盛與譚延闓聨合反攻蔡成勳聞己有通電發出 
　　香港電陳炯明未赴汕前電詢方本仁對粤意見方支覆電與林洪葉一致 
　　香港電寳安塘厦被陳炯明軍楊坤如焚掠數村斃十餘人鄉民逃宿山岡旅港寳安商會有（二十五）電楊請制止所部焚殺 
　　香港電援鄂軍電告敬（二十四）佔宜章敵部張團潰散團長張元達擊斃現向摺嶺進擊（以上二十六日下午八鐘） 
　　厦門電馬（二十一「日永春函吳忝尙未入永在湖洋陳國輝調駐湖洋葉世全及留永餘部增援詩山號（二十）夜輸送完竣馬日留守部隊僅林邦達部數十人縣知事陳維垣逃山頭城吳忝部尤賜福巳佔湖洋進至蜈蚣嶺永城已罷市續據永春來人云尤部養（二十二）已入城 
　　厦門電高義以宋淵源據永春態度不明頓兵山頭城未進遣人赴永與吳忝接洽 
　　厦門電漳州石碼傳粤軍入閩盛軍界否認 
　　厦門電張毅號電陳炯明略謂吾帥大公與芝老南北並峙毅當惟馬首是瞻力効馳策等語 
　　厦門電厦至泉州安海交通有日完全恢復 
　　厦門電民黨息陳國輝棄永春集中南永兵力入山派代表蕭某赴汕乞師俟粤來援再舉（以上二十六日下午九鐘） 
　　蚌埠電第一旅二團三營遣散後退伍兵一百三十四名漾（二十三）晚九鐘乘車北上遣送回籍 
　　蚌埠電敬（二十四）下午五鐘補充第一營排長張會文由防解盜匪四名來蚌審訊 
　　蚌埠電徑（二十五）上午二鐘半司令部參謀長羅殷九乘專車北上十一鐘第五旅派員王品三押送步槍二十七支來蚌呈繳旅部（以上二十五日下午七鐘） 
　　蚌埠電宥（二十六）上午十一鐘長江艦隊統領王世英乘三次車南下回省 
　　蚌埠電懐遠紳商各界反對該縣知事劉汝洋來蚌要求當局另簡賢能 
　　蚌埠電蚌埠警廳長馬祥斌因升兼團長現運動是缺者甚多（以上二十六日下午七鐘） 
　　九江電贛西鎭守使岳兆麟有（二十五）偕鄂蕭代表趙某過潯進省贛北鎭守使吳金彪亦於敬（二十四）日進省（二十六日下午七鐘） 
　　揚州電寗鎭清揚輪班於宥日（二十六）一律恢復（二十六日下午六鐘） 
特約路透電 
[中國時局記]  
　　二十五日北京電　茲由某要津探悉馮玉祥已發通電宣布辭國民軍司令職並稱擬以部下軍隊交與政府 
　　二十六日北京電　内長龔心湛昨日就職陸長吳光　法長章　　今日午後　職外長未到任前由次長沈　　攝任聞羅鴻年將被任爲交通次長又聞段祺瑞將設一顧問處由林長民爲主任段已命屈映光設代表會議籌備處並命許世英設國民會　籌備處 
　　二十六日漢口電　英文楚報淅川訪員稱瑙　路德敎會敎士安達氏於十一月十八日被擄後現爲匪挾人匪巢不知何在訪員又稱爲匪殺死者共約百餘名匪首現要求以敎會女校女生一人易安達氏聞荆紫關英敎會接匪函索欵萬元否則將處死敎士焚燬敎堂 
[日本財政人員演說現金出口]  
　　二十六日東京電　前大藏大臣井上今日在銀行家俱樂部演說謂大藏大臣近議取消禁止現金出口令在此滙率大不利日本之際而施此舉實屬大錯一九一九年日本儲金甚富政府不可此時弛禁乃大失機會云云 
　　二十六日大阪電　大藏大臣濱口今日在銀行家大會演說謂日幣兌價之漲必須對外貿易轉機之時但此非一時所能政府現擬以迅捷有力之計畫固定滙率計畫中包括需用國内外所存現金各節又謂私家輸入外資如能繳付本息及此項資本乃振興工商業所必要者則政府不欲加以干涉云云 
[英埃交涉記]  
　　二十五日開羅電　埃及衆議院已發出抗議文分致世界各國國會及國際聨盟會反對英國行爲文内聲　埃及與蘇丹爲完全獨立國埃及與蘇丹應視爲一個整體不容分裂今埃及已允　歉懲兇然英國竟乘機實行其帝國政策憑藉武力對於一和平國以圖一逞英國之行爲蔑視埃及之憲法傷害埃及農夫之生活其所要求者與暗殺案毫無連帶關係實歷史中前所未有國際聨盟會應爲和平無助之國出塲干涉云 
　　二十五日開羅電　空氣漸佳今晨英兵復出巡街學生大半在學校中但未上課事態漸復常狀新内閣包括回耶猶三敎之代表成立甚速齊華氏雖被召組閣出其意外但竟於六小時内組成新閣埃王已　自十一月二十五日起國會休會一月之命令 
　　二十五日倫敦電　英政府爲鞏固愛倫璧子爵辦理目前緊要時局之手腕起見巳任現駐開羅統監府辦事之韓德遜大佐爲全權公使 
　　二十五日亞歷山大里亞電　英水兵二人失蹤四十八小時艦長已將此事通告地方官 
　　二十五日開羅電　步兵一旅定明日荷槍上刺巡行開羅各街 
　　二十五日巴黎電　法報評論大都聲明法國决不干涉埃及事件惟主張將此爭端提交國際聨盟會某報謂去年柯夫島發生希臘人殺害意員事後雖意相墨索里尼亦承認大使會議之權能又謂國際聨盟會之原則如被踐踏則聨盟會即將瓦解而英國當負其責又有一報謂英國刻在其赴印度之大路上擬攫取一　擔保但同樣擔保施於來因與魯爾者則英國反對之云巴黎日報謂英國對埃及之言無異對於世界回敎徒告以英國欲强迫其承認英國權力也云 
　　二十五日羅馬電　此問報紙頗批評英埃交涉和報大都以今日英埃事件比喩去年意希事件謂柯夫暗殺案距今一年英外部居然承認事關國家榮辱時惟有用國家力量以求滿意之主意云 
[鴉片會議記]  
　　二十五日日内瓦電　第二鴉片會議之兩正委員會開聨席會議議妥一切明日將開全體會議以考慮關於（一）鴉片顧開會各項提議（二）美國建議（三）被請與會各國政府所提議案之手續法代表波旭懐氏述明法國之態度謂渠反對顧問會與美國所提設立專局實行管轄之議渠主張（一）將國際管轄減至最低程度（二）管轄由本國自爲之此層在英荷法三國已著成效（三）以官塲所發之出口通知代替進口執照（四）預存保證金與政府允許狀（五）發表彙集之統計告發違禁貿易之任何地點波旭懐又謂法國願鞏固海牙公約各國應於年底報告進出口之數云波蘭代表請全禁海羅因 
[法國政聞]  
　　二十五日巴黎電　衆議院今日以三一八票對一九六票通過信任政府案辯論時反對黨議員指閣員收受經濟界方面之金錢赫里歐在辯論將畢時聲稱保護共和反對共産與復古民國法律之施行不因人而異云信任案聲明指斥閣員之說全無根據 
　　二十五日巴黎電　衆議院巳通過財政與司法兩部之預算案 
　　二十五日巴黎電　巴黎晨報稱英外相張伯倫或將在巴黎與赫里歐晤談日内瓦草約事 
[各國近事]  
　　二十五日倫敦電　英波油公司開會主席格林威聲稱過去一年内油之銷費似漸超過産額如美國新油地果未發現則早已求逾於供惟世界各處煤油銷費大增幾可與增多之産額相抵英波油公司新油地之繼續發展愈可見新油地之價值公司在阿眞廷繼續開採已發見甚多煤油預計公司在本會計年度内之産額當可在四百二十五萬與四百五十萬噸之間 
　　二十五日倫敦電　蘇格蘭之堪布斯蘭地方因驅逐某著名共産黨員致起狂擾景象署役偕警察破門而入室中人力拒之雜物紛投勢若决戰卒有共産黨員二人被拘此後共産黨對於警察頗有示威行動但警察人衆得未肇事 
　　二十五日美國愛爾派索電　勞工聨合會復一致選舉戈泊士氏爲會長 
　　二十五日倫敦電　英國紗廠總聨合會今日宣稱紗廠投票公决每週時贊成用美棉之紗廠自十二月一日起將每週工時由三十二小時增至三十九小時又四分之一者占五分之四 
　　二十六日華盛頓電　官場稱台克薩斯之砲昨日巳將廢艦華盛頓號擊沉 
　　二十五日瑙威京城電　南森博士擬加入北極探險隊此行擬乘齊伯林飛船裝置降地機具一切計畫乃由德飛行家白倫斯氏擬定 
公電 
　　北京國會議員來電　各報館轉移滬國會議員鑒盼即來京共　進行京同志漾 
　　漳州來電　申報集美海童子軍三十五人駕遊艇祖逖號渡　來漳今晨登陸學界歡迎一高辛寢 
國内要聞 
[天津特約通信（堯日）]  
　　段祺瑞晋京之情形 
　　自吳佩孚率領殘兵敗將南下溯揚子江西上由寗而鄂由鄂而赴鄭州佈置戰備不遺餘力並由長江各督在武昌組織護憲軍政府對北方處於抗衡地位然在五日前長江各督曾通電擁戴段祺瑞僅反對張馮等軍之行動今則對段亦在反對之列此訊於十九日下午即傳到津門晚間六時宫島街段宅召開緊急會議列席者張作霖馮玉祥李景林張學良吳光新張宗昌盧夃祥及胡景翼之代表熊參謀長鄭士琦代表施從濱孫宗先此外參列者姚震許世英葉恭綽等共四十餘人各人入坐後段氏出席即討論對吳方策張馮發言最力亦最多討論結果一致擁段晋京執政發表討吳令關於討吳之軍隊配備略如十九日通信之所述段氏被實力派所包圍擺脫不得遂允入都在十九日上午此間即有段定二十日晋京之風傳嗣經記者調查乃係姚宅放出之消息其實並未確定是晚會議席上旣得段氏承認晋京執政後在坐要人皆大歡喜隨即討論臨時執政政府之組織大綱先有人主仿蘇維埃政府之制度惟將現内閣取銷各部並入執政政府辦理執政政府内分内務外交財政交通敎育陸軍六大部每部設部長次長各一員由臨時執政負全責此時頗多辯論有主張現内閣應仍存在而加以改組者有主張執政政府應仿照總統府制度者故於所草擬之大綱經林長民姚震朱深莊景珂幾番刪改增加終未完善遂决定再議次又討論討吳令之措辭　衆公决先發段執政就職令同時公布組織執政政府大綱然後下討吳令除一二督軍首領外餘均視爲脅從當由林長民姚震一會商起草經此會議之後關於前此各派意見與權利上之衝突已如熱湯沃雪化爲烏有而團體之結合確較從前爲固鄭士琦亦允許奉軍假道至於戰費一層由奉天擔任三分之二段氏擔任三分之一籌欵之人衆均注意李思浩大約財政一席非此公莫屬餘如葉恭綽之交通唐紹儀之外交龔心湛之内務似均内定而姚震王正廷鍾世銘王揖唐汪精衛林長民等一班要人均佔高尙位置張馮於席間又追問段氏何日啓行段答至快須在二十二三日遂即散會入夜馮玉祥盧永祥復往謁段所議何事則未探悉十九日京奉路新局長唐文高副局　柳昌年携帶車守四人掛鈎夫兩人乘專車出發察看京津各站有無阻礙專車前進情形逐站調查費半日一夜功夫始將路軌掃清二十日該局奉諭凖備專車四列一列掛頭二等車若干輛係爲段執政及張馮等要人乘坐餘三列係奉軍及馮氏衛隊其出發順序以二列兵車先發一列兵車殿後段車居中經過各站不停直達北京東站段氏眷屬已於昨晚赴京在朝陽門仙之段氏新邸先期佈置一切二十一日上午總車站即着手籌備歡送段執政之一切佈置馮玉祥並派員回京命京師警察總監張璧京　警備司令鹿鍾麟趕緊佈置歡迎設備同時命派人將順成王府之張宅　除清潔爲張作霖下榻之所聞二十日段宅馮宅及曹家花園（張作霖行轅）均有會議探係繼續討論組織執政大綱經一日之磋商仍未大定至於曹錕在京　巳被嚴重監視以防逸　以上　　係二十日經過之情形也至昨日（二十一）上午各　力派首領又經一度會議並將執政組織大綱重行刪　决定如下執政政府内設二院十三部（一）軍務院院長盧永祥（二）政務院院長王揖唐陸軍部部長李烈　海軍部部長杜錫珪航空部部長張學良參謀部部長莊景琦内務部部長黄郛外交部部長王正廷交通部部長葉恭綽農商部部長薛篤弼司法部部長朱琛財政中部長王永江（或龔心湛）烟酒　部長李思浩稅務部部長姚國楨敎育部部長易培　以上銜名僅係草　分配將來入京後定有變更也此事議畢段氏囑許世英擬通電文稿撰成呈段核閱而將就職之日期留一空白經段親筆塡上定於十一月廿四日入都數字立命送局拍發不知如何又將「定」字改爲「擬」字該電首述出山之原因次述收拾局之法此事從表面上看來段氏行期當無變更之理不料至昨（二十一）晚八時段忽下令曰晨（二十二）八時晋京於是段宅人員紛紛檢點行囊狀殊忙碌是時所定計畫係馮玉祥率衛隊一千名於六點鐘先行赴京段　乘特備花車八點鐘開行奉軍之護衛車九點開行孰意一夢黄粱又有變更今早（二十二）八時至九時自新車站大經路起經過大胡同東馬路以達旭街北口由奉軍擔任警戒路斷行人段氏乘汽車於八點三十分抵車站上花車有在野名流三十餘人隨行由張學良率衛兵三百名隨車出發車於九點鐘開行而所謂特備花車者僅一普通之頭等客車内容稍加修飾較爲清潔雅觀耳馮玉祥則遲至十點半鐘始率衛隊出發張作霖則待明早（二十三）入京至於歡送者僅本地文武官吏車站上僅懸有萬國旂幟以較黎元洪由津入都再攬政權時之情形誠有霄壞之别矣顧行程所以變更之故經記者調查所得蓋段氏晋京之期提前係張馮之催迫謂時機緊急不可久延中山北上不必更待等語段氏至此已不能自主故决定二十二晨動身此二士　晚七八時之事也至夜深張馮間因保護段氏問題發生齟齬張欲以奉軍隨行馮欲以國民軍保護因之相持不决至韽上乃讓段氏專車先行馮車後繼張則須明晨始行於此更有一不良消息謂張作霖要將北京一帶劃歸奉軍駐守國民軍須開往保定迤南駐守馮則向張索步槍一萬枝子彈五百萬發大砲六十尊以爲交讓北京防區之條件聞張已有許可之意故暫留津一日以待國民軍之離京此訊係得諸某有力者方面之言但是否可靠尙不敢必不過以事變離奇則不爲無因也更據路局消息昨日奉軍一三聨軍已向豐台進發共開八列車聞有二列車開至北京分駐於奉天會館及錦什房順成王府兩處至於本埠曹家花園所設之鎭威軍總司令部則移往北京奉天會館内辦公張氏行轅則設在順成王府段氏總執政辦公處設在陸軍部而將陸軍部移入國務院然則今後之政局中心又移歸北京之老巢矣（十一月二十二日下午六時） 
[北京特約通信（平）]  
　　執政名稱定後之北京 
　　目張作霖到津以後發生種種疑雲其要點只在京津一帶駐兵問題即北京之駐守者爲張爲馮問題五日以來空氣頗惡實以奉張對馮不稍假以辭色而張所計畫京漢京綏兩綫可歸馮胡孫京奉全綫津浦全綫必歸奉側於是北京將爲奉有而馮部有不可不讓出之勢三日以前馮部各旅長　旃檀寺會議兩次事秘莫知要不外此一問題而通州胡軍之决定赴豫者開拔一旅以後遂中止進行實亦與此有關但最近形勢確漸和緩奉張自以爲百戰入關而馮未折一矢且事前曾得奉方某種之援助馮反占中樞之地位發號施令故對馮謀有以挫折之然馮見張之剛乃自居於柔依依於段之肘下見張之時輒隨段往且對段執禮極恭自言請大元帥早日入京如大元帥不往我亦不回大元帥不幹我亦下野且在津居日租界私宅不見一客不發一言粗布便衣屏絶扈從其從行之衛隊團亦令開回郎坊示張以不抵抗態度故數日之後張氣漸平亦略略财旋之但楊村以北之路綫是否能由馮駐守則至今尙未解决也而馮亦候此解决始行返京聞盧永祥頗周旋其間爲之出力也 
　　張欲展勢力於長江自任南京方面而以武漢方面委之馮氏此人所共知者聞張初見段時已言及此且有擴充地盤之表示段與其左右即慮張勢太盛更不易與且長江方面亦有作擁段表示者段乃主用懐柔政策而力止武力之進行聞最初天津所定之程序爲第一步解决軍事問題第二步解决段之入京名義問題然後及於政府之組織入京以後再籌備代表會議國民會議伹經數日之磋商根於段之意見已將第一二兩步併合爲一即先擬段之名義看各方擁戴與否即看長江方面之態度如何如果服從即可止住奉張之軍事計畫故現時奉軍不入魯對馮軍亦不提赴鄂而自十三日至十五日皆商名義問題而大元帥及統帥兩說之取消即（一）爲調和張馮意見兩舍其從前所推之名稱而並藉此取消國民軍鎭威軍兩名　（二）段不甘不問政治故必定一涉及政治之名義而軍政統監也統政也總政也至十四晚尙未取决十五下午始定臨時執政之稱打出通電此臨時執政說之由來亦一調劑之辦法也 
　　迄今夜十一時止北京方面尙未聞段氏入京之確期而響應臨時執政之電巳見全文者有鄭士琦一件料段氏入京必在各方一律表示之後但是否尙在天津候中山之駕則不敢預必但北京之攝政内閣已凖備交代而所感之困難則攝閣爲憲法産物臨時執政乃法外産物其形跡有似革攝閣之命故交代手續不知應如何辦法今日有人詢之某閣員謂亦尙未决定大槪辭呈無遞處用公函移交又無根據無形消滅又不像事依周自齊國民内閣先例自行下令免職而又無繼承者吾輩旁觀人將看其如何做法矣而昨今之問北京官塲有一種揣測以爲各部院將一筆抹煞官吏皆無形取消其說曰臨時執政之下未必有總理各部亦未必稱總長而部之分合亦必有變化也云云然聞天津之章行嚴林宗孟輩方在討論草擬亦尙未有定稿則京中小官僚亦神經過敏矣 
　　攝閣今日不獨長江方面不承認即天津亦未承認眞可謂政令不出都門其最招反感者即官吏之任免如天津之關監督等皆奉天所不滿者段派之姚國楨氏已來京作烟酒督辦今日且到閣議陳述烟酒著更動人員之意見矣但天津段派中之與姚不一致者則又不滿於姚且不滿於攝閣故黄郛日前致段一函交袁良携往縷述種種困難且說明用人不滿人意之事而請段早日入京俾卸重責據聞今日黄郛接津方一電話係段宅打來者謂諸公所有爲難之處皆巳洞悉而段不能即日來京亦有苦衷仍望勉爲其難用人之事務望謹愼一切外間責言可以代爲解釋云云黄郛今也報告閣議一般接近黄王者談及頗有喜色然識者謂段氏來京巳近攝閣已將告終而段側姑爲此敷衍也　　於將來段之政府無論如何組織恐今之攝行者未必再能蟬聨矣（十一月十七日） 
[段祺瑞將入京時之表示]  
　　段祺瑞被舉爲臨時執政後外交方面某氏急欲知其對　際間之待遇及此後之國民生計計畫昨在津謁段段發表其意見如左二段言杍希望以中國多年國際上之感情不特須使之益臻鞏固且將來須應有一種新機會使之有所發展今請以邇來所經過之事實說明予之意見予之外國舊友美國前任公使亦爲其一自千九百十七年張勳復辟後予再入京師經過種種困難遂參加歐戰彼時美前公使轉述美總統威　遜之意謂中國如能以其人力加入歐戰則其裨益於協約各國實非淺鮮美國當膈中國以資以及各種需要用品中國遂即决定參戰運人赴歐並要求美國借欵以補中國所用之參戰費美國此時適集全國之力以應付歐洲不幸不能同時顧及中國予遂不得已轉商借欵於英使英雖極歡迎中國之助然與美較更難有餘力以助我法使亦代表其政府致歉意謂法之困難更倍英美彼時各協約之景况旣均如此無巳祇得轉商之於日迨旣得日本允許借欵之請予彼時當然承受之然其結果則多謂予爲親日予實告君予非親日亦實不親他國予爲愛國之國民所親者僅爲予之中國故所行所爲均以國家爲前提中國願與各國聨絡友誼並願極力遵守條約對於將來國際條約上之諸種問題此刻實難預言予祇能宣布從前國際條約上之責任及友誼如何維持予與同人將來自必以同類之精神及方法而維持之此則予所深信毫無疑義者也至關於民生問題段言千九百十七年時已有一相當計畫實行寓兵於農如再由包頭鎭以西築鐵路七百五十英里則於轼家之收入上不特可以加增並且同時可開發中國内地之富以達於通商口岸如是則亦可增加中國之貿易直魯豫鄂等省人口巳嫌過密受經濟上之壓迫予主張實行大規模之移民使其向西北進展藉以使此二百五十英里寬八百餘英里長之富源亦可爲裕我國民之用該地至少可容納二千萬人尙不致有過密之忠該處土壤腴沃從未經開闢一經利用其效果必佳各鐵路之建築能速則其爲利益溥第一年兵士應以其力半致於農半致於訓練第二年當以其他三分二之力用於農其後逐漸减少其訓練之時間俾其專注重於農事將來之發達寗有限量段對於討論各事精神極爲專注並謂所有各種計畫業經詳細討論無論當局及其他專家均以爲有利可行並謂如一時不易有大宗借欵實施建設善後各問題則擬送大宗軍隊往駐張家口一帶使其從事於建築事業云云 
 
 

Page 5

 
 
1;第一萬八千五百九十號;中華民國十三年 西曆一千九百二十四年十一月二十七號
星期四 * *國内要聞二 
[新閣員派别之外論]  
　　字林報二十五日北京電云新内閣延至今晨發表其遲遲宣布之主要原因由於唐紹儀初時不願出山而段祺瑞則極欲借重　請滬上友人勸駕因此不能即時發表新閣員中大半爲前安福派人物至安福俱樂部本身已由王揖唐宣言解散孫中山系有楊庶堪及葉恭綽兩人代表之楊係四川人曾任廣東省長葉則與粤孫奉張俱友善前於梁士詒内閣時代任交通總長乃交通系之健將吳光新爲段氏妻舅段在津門即寓吳宅此次東北釁起吳任奉方第二軍司令新閣閣員皆屬穏健人物攝閣及廣東方面之激烈份子俱未加入聞李思浩楊庶堪林建章及唐紹儀目下猶在上海續電云新内閣中未有馮玉祥派人物亦一異事馮雖勢力稍弱然論者僉料當可至少保薦一人馮曾爲薛篤弼謀入閣甚力薛氏前任崇文門監督在此次政變中亦一重要人物乃竟名落孫山聞馮已口頭辭職雖經挽留但處目前之環境中恐終將提遞辭呈蓋以奉軍現有二萬人駐京形勢益不利於馮也例以近年來歷史馮軍駐京之時段仍將借重奉軍無疑且段氏或將於馮玉祥吳佩孚兩人間寗捨馮而取吳亦未可知 
[華事日訊]  
　　東方社二十五日漢口電云蕭耀南與齊燮元聨名向段祺瑞提議三條件如下（一）釋放曹錕（二）任命吳佩孚爲陸軍訓練總監（三）張馮兩軍退歸原防地 
　　二十五日北京電云馮玉祥因欲消滅吳佩孚討馮之目的並爲開軍人急流勇退之風起見巳决定辭意特於今日向段提出第三次之辭書大意謂乘今日軍事告終執政政府成立之機會可遂外游之素志段執政對之許以一個月之休假馮巳於今日赴西山 
　　電通社二十六日東京電云孫中山一行定於三十日搭北嶺丸自神戶首途赴津 
　　二十六日北京電云段巳許溥儀自由遷至頣和園溥儀將赴英留學公使團現正協議承認執政政府事外交唐紹儀不就擬王正廷 
[東報紀中國政局之將來]  
　　孫段分掌政軍權說　外團將提和平勸告 
　　據天津日報載稱段張馮三氏之意見將來擬推孫中山爲臨時總統專理政務擁段祺瑞爲大元帥專理軍事此項擬議聞係張作霖所主張據一般觀察張氏所以出此者不外根據下述之三種理由（一）孫氏爲中國之唯一革命家且爲新思想家始終堅持其主義爲積極之改革運動其在思想界中佔有大部分之潛勢力推其當國必可得多數智識階級之同情而張氏之所有動作亦不致招全國人民之懐疑（二）孫氏爲民國元勳　當其奔走革命時歷經艱苦素爲中外人士所欽佩且其政治學識經騐甚爲宏博所著之建國方略久爲東西洋政治家所稱贊將來如果執政當可應用學理使政治漸入軌道（三）孫氏在東西各國久負盛名而其外交手腕亦較强硬而　捷平日與日俄兩國頗有聨絡於東亞外交關係當可充分維持况中國歷任總統熟悉外國情形者殆無一人以致國家在國際間之地位因人而每况愈下今推其執政使外人知中國之無兵權而不以暴力用事者亦可被選爲總統藉示民治之進步冀得友邦之同情無形中即能增高國際地位云云至段氏被選爲大元帥而執掌軍政亦爲今日中國最適當之人物目下全國陸軍將領非其舊部即曾受其恩遇者彼等對段旣有特别感情當能服從其命令也又據靑島日報載稱據外交團領袖義國公使云北京外交團對於中國此次内亂始終持以不干涉態度自不待言今後或仍堅持不干涉主義對於馮玉祥之倉卒返京曾勸告其切勿抵觸庚子後所締結之各種條約於居住京津兩地之外人生命財産尤宜充分保護迄未出以何等之干涉行動但外交團間决不信僅由段祺瑞張作霖馮玉祥等掌握中央政權即可和平統一中國况段張馮三氏之提携尙有不可能之點外交團固望中國早日統一然中國國民無論經過幾時亦不免被軍閥壓拓而不能自行造成國家之中心實力誠爲憾事外交團因中國此次内亂多半飽嘗種種經騐根據此點對中國未來之變遷當能成竹在胸充分應付最近外交團會議所討論之事件大略如下（一）蘇俄大使加入外交團問題（二）此次内亂中外人之損失將擬要求賠償（三）再發生戰事時京津滬等處鐵路不准軍用（四）對華提出和平統一之勸告等等第一項問題或將延期第二項當江浙戰事發生前即已討論目下僅議實行方法將執如何處置臨城案件之同樣方針第三項頗關重要果至實行難免干涉内政之嫌故有愼重考慮之必要第四項之勸告統一乃爲善意的行動並無干涉内政之性質不久當可一致决定云云 
[退位後之曹錕勗公]  
　　曹錕退位以後關於其住居問題傳說不一依各報所載多謂其巳遷居瀛台乃昨據在府宿衞之某軍官云曹在府中始終并未遷移外傳某處某處者全非事實現起居仍在懐仁堂四圍均有軍隊駐守戒備異常嚴密無論何人不能自由出入其眷屬則有一起已赴天津最後留京者亦巳遷往東交民巷府中止留曹一人外有校尉廚役及親隨等數人隨侍曹年來因一帆風順得意之餘縱情聲色身體虚弱之極自上月二十三日突遭政變後因悲傷過甚老態頓增神氣極爲頽喪其在位時日常以參湯補益身體每越一小時輙飲一杯日必十數次現因供給不能如前已旬餘未飲鎭日惟倚枕高臥或在室中徐徐散步夜輒不能成寐奮起繞榻而行咨嗟太息聲恒達戶外境遇至爲凄凉其對待　侍平素極爲寬厚從無疾言厲色即彼等偶有不敬舉動（有時命取某物取至不恭敬呈上遙擲與之曹亦不怒）亦不加斥責乃近因心緒不寗態度竟較前驟變想係刺擊過甚所致也云云 
[北京公聨會對於國會問題之通電]  
　　數其十大罪惡 
　　各報館轉全國國民公鑒民國改建變亂相尋　原禍始實在國會綜其大罪厥有十端揭之於左務乞鑒察（一）此次奉浙舉義均以反對賄選爲之號召因此名正言順極洽輿情竟將賄選總統根本推倒而受賄選舉之國會當然無存在之餘地即按尋常法律治罪而論亦屬予受同科此同會萬萬不能存立者一（二）國會賄選以後草率公布憲法以爲保障此種憲法之内容姑無論適用與否在反直派之各方面絶未承認爲有效旣未承認制定憲法於前决不能適用立法機關於後此國會萬萬不能存立者二（三）此種國會迭次解散最後以護法之名義利用孫中山組織廣州護法政府如以　澈主義起凶應當擁護中山到底旋復勾結反對中山最力之曹錕吳佩孚等以便私圖反顔事仇無恥已極此國會萬萬不能存立者三（四）近年戰禍皆屬國會假借法統之名義蔓延全國中途忽又抛棄護法主張賄選曹錕爲總統法統之義自巳破壞無餘中山亦深惡痛絶國會之反覆無常早巳宣言護法告終并將護法總統名義取消法統一層現在毫無附麗之根據决不能再信少數狡黠之輩墮入計中以留國家之鉅毒此國會萬萬不能存立者四（五）此種萬惡之國會任期早滿惟利用國家紛亂延長十餘年之久盤據機關把持政局以謀自利貪慾無厭旣無十人以上之政團接洽極不容易疏之則據法律以爲難親之則挾私利以相嬲言行穢惡無賴之尤此國會萬萬不能存立者五（六）國會分子複雜已極最近補入之人尤爲卑劣雖有少數自愛之人在萬惡國會之中絶無指導操縱之能力决不能因此最少數之顧全而貽最大之隠患此國會萬萬不能存立者六（七）國會人數已達八百餘名之多而運動存在之方法無微不入或以危詞恫嚇或以甘言引誘方面旣多手段至巧徵之往事絲毫不爽每次解散恢禾之後不　毫無懺悔改善之　心而狡詐詭譎挑撥政潮之術愈用愈妙近且運動接近直派人物極力鼓吹以作萬一死灰復燃之地步狼狽爲奸恬不知恥此國會萬萬不能存立者七（八）國會前因反對參戰一案迫不得已毅然出於解散之一途國家保全在此一舉此種莫大之功勛足增無上之價值國人稱頌毫無間言如果以前次解散之事認爲非法不獨前後主張大相矛盾且參戰案及華府會議各案都屬非法範圍以内之事揆之事理極不相容此國會萬萬不能存立者八（九）國會信用掃地巳盡國人談及切齒痛心確係自絶於人無可諱飾但其保護地位之方法卑劣已極曾禾審察大勢所趨擬用非常之手段汚壞高潔之人格有謂至相當之時機彈劾曹錕另選某某爲總統之議如果屆時眞正出此則被選舉者强爲繼任實則受其侮辱國人必不相諒勢必反請利用國會以爲攘奪權利之資始謀不臧攻毁必至况以後一切行政事項在在都受牽制遠鑒參戰一事近鑒吳景濂一事可爲寒心吳之與曹何等密切設非萬不得已曹亦何至惡　至此此國會萬萬不能存立者九（十）此次改建國家所有政治事項宜從根本着手必須恰乎人情當乎事理庶足以收拾人心完成偉業國會旣爲禍亂之媒最好乘此機會任其消滅旣無他人因故解散之嫌復無絲毫假借名譽之具所謂多行不義必自斃也此國會萬萬不能存立者十公民聨合會 
[兩太妃行將出宫内庫銀十萬餘兩已發還]  
　　關於清室之善後事情昨日所得之消息如下（一）清室所有警衛隊業於昨晨解散完畢現由鹿司令所部步兵代任警衛之責（二）溥儀夫婦及瑜瑨兩妃之應用器具物品及衣服等已次第由清室運送出宫（三）藏於庫内之元寳銀昨日下午二時由雙方委員公同監視先將藏於裏庫者過秤計秤得該庫銀兩共六千三百三十三斤合十萬一千三百二十八兩秤畢僉以該元寳均鐫有福祿壽喜字樣每顆均重量達十餘斤的係當時清帝用以爲犒賞之用者遂議留數顆爲將來陳列所之數其餘則悉數發　當即由鹿司令飭兵當衆代爲裝包每包裝訖即書明數量於其上俟全部裝訖即山鹿司令派兵百餘人並由雙方派員監押送往溥儀所指定之鹽業銀行事畢清室代表因兵士勞苦請以一千爲犒賞搬運銀兩兵士之用但鹿司令則璧還之謂此事乃吾人應爲之事無犒賞之必要清室代表因强之至再終不允受乃致感謝之意而退至於外庫之銀兩其數稍少截至下午五時尙未秤畢（四）瑜瑨兩妃前此之所以頗躊躇於出宫蓋恐物品銀錢不能携出現因政府方面對於非古物之物品及金錢無絲毫留難之意遂决計擇於陰曆十月二十五日出宫現已以令清室代表轉告鹿司令等 
[鄂蕭擁段保境中之軍訊（蕭蕭）]  
　　黄河北岸正式開戰贛湘均發生内變 
　　吳佩孚往來鄭洛間布置軍事其情形巳見昨報茲悉黄河北岸確巳正式開戰京漢北上車前可開抵新鄉自昨日（二十三）起只能達到豐樂鎭一說胡孫聨合國民軍與吳軍即在豐樂鎭開火吳軍稍獲小勝據稱國民軍計畫意在引誘吳軍渡過黄河實行其包抄法究竟眞相若何事關軍　秘密則苦無從探悉也惟吳氏主張之護憲軍政府刻因空氣不佳巳不十分堅持聽其無形消滅聞於日前由洛電致津段表示擁戴並尊段爲芝老夫子大人電文大意首言某日由海道自鄂平安扺洛請釋注念國事如此夫復何言次言馮玉祥爲人於輔陸建章時則運動殺陸於輔陳二庵時則運動驅陳擁黄陂又逐黄陂去歲擁曹今年逐曹似此今雖擁戴我公其反覆無常殊爲可慮佩孚現在洛整率健兒惟夫子之命令是聽云云吳旣表示擁段中原局勢或可因以緩和聞鄂蕭亦於昨二十三日電段促就執政長江現狀願與蘇齊共負維持責任並將擁段　境主旨通電鄂屬各師旅長查照原電如下（上略）政局陡變險象環生應付機宜當求穏健昨准齊巡閱使電請一致戴芝老出任艱鉅以維大局各省區亦多通電贊助時勢所趨萬難拒却况段公究爲北洋領袖軍界典型地位本處超然措施當能服衆耀南外觀大勢内察輿情爲維持地方保護人民起見業已覆電先成嗣後鄂省應即以保境安民爲宗旨對於地方防務應妥籌布置對於人民疾苦應加　撫綏若有省外軍隊未經允准無故侵入鄂境應即正當防衛以保安甯特電奉達即希查照 
　　另據某方消息湘西唐蔡聨軍刻分兩路進窺鄂湘非惟長沙岌岌可危即鄂西亦爲震動蕭於日前在署召集軍事會議面請二十五師長陳嘉謨率第四十九旅尅日回岳設防以爲鄂南屏障該旅九十七團昨晚全部開岳陳亦於今日專車赴蒲圻一帶布置防務後即行赴岳至鄂西方面亦電令王汝勤盧金由督率胡王于宋各旅分駐要隘以防川湘軍隊之侵入又聞贛軍官聨合驅蔡蔡見形勢巳孤業於昨2二十三日宣布下野刻下南昌現狀暫由粤贛邊心督辦方本仁維持贛西鎭守使岳兆麟於昨日率衛兵二十名乘武長專車到鄂傳即與贛局内變有　現岳鎭使下榻於軍署參謀蕭連運公館内今日特晋謁蕭督有所陳述（十一月二十四日） 
[吳佩孚歸洛後之豫局]  
　　張福來凖赴河北布　 
　　憨玉琨怱怱回陜原因 
　　開封通信吳佩孚於十九日下午抵鄭當時豫人均甚惶恐因吳之聲威太大恐惹馮胡孫等軍之注意豫省地方或不免於塗炭乃吳到鄭後與駐鄭之各軍民領袖如李濟臣陳文釗寇英傑等略爲叙談旋有豫督張福來乘專車由汴2到鄭（　於十七日由鄂歸汴）隨即謁吳即開一秘密會議吳即怱怱赴洛洛陽本吳使經營多年之地此次戰敗歸來居然安抵洛城聞吳表面宣言决定一致擁段决不再戰三兩日後將有通電表示然暗中則仍布置軍事甚爲忙碌張氏於吳赴洛後將率若干軍隊出防河北之彰德一帶如胡孫軍隊不圖南下即暫時劃疆而守若有軍侵豫張即督率各軍抵抗至所以必須張氏親自出馬者因現在開赴河北之軍隊均從前之旅長新升師胡威望不足以統率且恐有人輕與　來之軍　釁也 
　　前數日轟傳一時之陜軍憨玉琨前鋒巳到鄭州何以突然撤退寂無聲息頃問接到憨氏來電報告回陜係奉陜督劉雪亞電調回陜剿辦馮子明馮係胡景翼所部留陜之一部北京政變後馮即在陜發動聨絡井岳秀等陜籍軍人合力驅劉華陰縣等處均被馮子明佔領交通斷絶憨於十一十二兩日由洛西上兼程援陜於十三日晚抵潼關次日即與馮軍開火據憨電連日巳將馮軍擊　現正力謀恢復交通（十一月二十日） 
[劉鎭華表示離陜後之陜局]  
　　華陰尙在激戰 
　　陜軍五混旅在省西大活動 
　　西安通信劉鎭華自對陜要表示離陜後陜議會并各法團俱擬乘此機會開聨席會議解决陜局維持臨時治安樹自治之基礎人民方慶樂觀乃劉鎭華旣屢向陜人表示離陜而乂一再聲明須將華陰打开我始可籌備起程臨時地方治安問題旣擬交諸陜軍第三師長田玉潔乃命田單人來省接印旣對陜人倡言順合潮流陜人治陜豫人治豫乃擬將省印交於陜紳宋聚五不交代表全陜民意機關之省議會劉現雖表示將陜西軍政權一律交還陜人然决擬以個人意思裁定合法與否置諸不問故陜人一般人推測劉尙無離陜誠意完全空氣作用意在緩和陜軍軍心而爲此敷衍搪塞之舉田自接劉命進省維持地方治安電後即派其參謀長許佩蘭到省接收印信乃未得劉之許可劉對許云此關係甚大須田躬親到省方可交管并直接用電話告田親自來省田答　我進省須先進兵十營經劉當面拒絶現田果能隻身到省接收印信尙是問題而華陰戰事據昨晚消息雙方均正激戰一時尙難結束劉意决以武力將陜軍馮子明馬清宛剷除現在臨渭均駐重兵氖鎭嵩軍柴師全部馬瑞娃一部均在前綫欲一鼓蕩平然據東路歸客云雙方均無進展而陜軍在西路武功扶風所駐紥之第五混成旅李奪一部自將李奪驅逐後公推魏定一爲旅長覺根保爲參謀長近因陜軍一致驅劉當擁魏爲總司令　爲副司令現已議决乘機在西路先事活動分途擴張防地除武扶軍爲該部防地外近巳派陳團佔據歧山党團佔據盩厔王營佔據興平適又聞劉擬將督軍交付陜南之吳心田陜南王鴻鈞旅與羅玉山舊部已經出山其餘吳軍集中南鄭如成事實則陜西大亂恐方興未艾也（十一月十六日） 
[魯省北路出兵之經過]  
　　德州通信魯省宣布中立南北交通斷絶而津浦北段消息外間全不得眞相記者由津赴濟中道阻隔幸得路員引導步行南下得免於厄對於魯省出兵事實見聞較確略記如下此次吳佩孚失敗甫回天津時本决定對奉爲守對馮爲攻佔據中原與蘇皖浙贛鄂豫川等省聨威一氣再圖大舉預料魯鄭　弱心雖傾向合肥内有參謀長宋振綱等包圍外有熊炳琦牽制兼之烟台鎭守使張懐斌第四旅長張建功等完全助直將與熊結合爲倒鄭運動至河北第七旅胡翊儒所部軍隊（係段之參戰軍第二師改編）及濟寗二十旅吳長植均爲直系所注意當吳人京時電鄭調胡防海欲將其軍隊調開又迫調吳長植旅部之一團赴山海關助戰（吳名一旅實只兩團）實際上不過調虎離山即已其他各部均無宗旨僅隨大衆爲轉移故此後山東每次軍官會議熊必列席鄭有時不發一言而熊且主席迨濼州被奉佔領後節節進抵塘沽馮軍亦漸抵津是時吳知大勢已去密遣陜二師張治功率部約八千人藉名潰兵出其不意直向濟南並先密電熊炳琦張懐斌張建功等謂於陜軍入魯時先唱取帥印一齣不意陜軍前隊行抵泊頭鎭而魯軍第七旅胡翊儒已於十一月一日率隊先抵南霞口嚴陣以待緣胡名雖防海而暗中集合軍隊預備倒直事先受段密令截吳歸路吳長植部亦受段令續抵連鎭桑園一帶爲胡應援是時鄭見胡旅出兵亦即宣布中立吳佩孚見胡旅已抵南霞知計劃已破無路可退遂於三日乘輪離津陜二師見吳已去旋推代表謁胡求電合肥願暫歸山東節制正磋商中而奉軍張宗昌部開抵滄州將張師之金旅一部解除武裝張遂　　　可　豫　　現濟南以北 
 
 

Page 6

 
 
1;第一萬八千五百九十號;中華民國十三年 西曆一千九百二十四年十一月二十七號
星期四 * *之津浦路線完全無直軍踪跡泊頭之奉軍已調回滄州以北魯軍胡旅及吳旅亦經合肥電令暫回德州駐紮記者昨抵德州聞胡翊儒司令已回原防由津至濟鐵道巳完全恢復惟人心惶惶行旅蕭條往來火車除軍車外尋常客車仍未通行此次津浦路商務之損失及人民所受痛苦不堪言狀尙不知何時始能恢復原狀也 
[護憲發表後之山東形勢又轉嚴重]  
　　鄭士琦於二十二日午後六點假督理署又召開軍事會議列席者爲新由津歸來之第五師長孫宗先濟南鎭守使施從濱五師九旅旅長張培勛督理署參謀長宋振綱兗州鎭守使張培榮等討論要務爲吳佩孚之護憲政府業已成立將來津方如對吳用兵山東是否仍保持中立不許任何軍隊通過晚九點始行散會結果如何雖未易探悉然觀於五師十八團又籌　北開德州佈防鄭督理嚴令德州新城兩兵工廠加添夜班趕製槍彈由德州解來之砲彈六十萬發槍彈五十萬發籌備運往韓莊供各軍應用則將來對南北之態度亦不難辨察但十八團以積欠三四五三箇月之軍餉要求非發清後不能開拔（魯省軍隊自六月以後槪不欠餉）當局以急切鉅欵難籌迄今尙未解决據孫宗先之隨員某君云津方目前確有調鄭士琦督皖醖釀孫迭向段合肥力爭稱鄭此次主持中立截吳歸路有功於大局山東者非淺不宜遽易生手奉方以山東有五師兵力亦尙躊躇陳調元日前派赴天津之代表崔慶均二十二日過濟下車拜會鄭士琦代達陳調元親魯意見及蘇魯聨防等計劃當日即搭原車北上津浦路自二十二日起全路已能完全通車不過浦口徐州間歸蘇齊委派之局長李某管理天津徐州間歸奉方委派之局長唐　軒管理南北來往旅客至徐州均須換車換票於此即可見山東之交通權無形中已操於奉方矣兗州鎭守使張培榮以省垣尙有緊急軍情討論目前不能返防所有鎭署公事已委其參謀長副官長代拆代行 
[湖南憲法會議之閉幕]  
　　業將省憲草草修改通過 
　　此次湘省召集憲法會議修改省憲其修改要點即爲（一）凡與國憲抵觸者刪除或修正之（二）將議會政治改爲官治其餘各項皆無修改之必要有此一定範圍本來數日即可竣事憲會組織法定爲四十天已甚寬裕無如該會開幕以後始則競選主席繼則爭執條文開會之時恒不滿法定人數因之開會至三十餘日初讀尙未完竣於是各議員提議欲自行延長會期省議會對於前定範圍本深致不滿及修改條文初讀之後果皆不出前項窠臼因之數次加以抨擊省議員霬展誠等且提議將該會議取銷外界空氣旣不甚佳延期之說乃無形消滅而趙氏請延期十日修改子法之咨文亦因是而自行撤回矣 
　　該會係雙十節開會算至昨二十日會期屆滿前以某某等競選主席各不相下遂改爲每日輪流一人主席其後以各方因其並未依法將正副主席選出認爲違法此亦爲省議會提議取消該會之一種理由該會旣因此而受抨擊又不能如本意展期乃於十八日開會之時匆促選出荆嗣佑江雋爲正副主席即於是日將行政部份各條文提出二讀會倉皇通過十九日又儘一日之力將司法立法兩部份及附則條文二讀通過不及審查即提交三讀表决時有距法定數僅差一人者則主席即加入贊成者之列以補足之故僅一小時而强所修改之條文即全部三讀通過雖曰如限完成然實亦草草不工矣 
　　修正文旣經三讀通過即於二十日舉行閉會式是日到會者除趙氏外行政界僅到代理財政司　周子賢代理司法司長劉武（湘潭人）警察廳長劉武（東安人）及三數三四等要人而已軍界司法界均未到一人立法界亦祇省議會議長曁少數議員各界對此之意興可謂闌珊之至奏樂開會後照例向國旗行禮畢僅由主席荆嗣佑及趙省長先後演說再由秘書朗讀祝詞數通即行散會此後祇須經過公民總投票新憲法即可成立惟省議員伍坤等尙主張在國事未解决前暫將新憲法擱置是則交付總投票尙有問題也 
　　至若修改内容關於行政部份者則省長兼省務院長成省長獨裁制省務員廢除選舉制而减爲五司（軍務交涉兩司廢除）立法部份則縮減議員名額將二十萬人選出一人改爲三十萬人選出一人戶口未調查以前由一百六十六人改爲一百零八人並改直接選舉爲間接選舉司法部份則改三級三審制爲四級三審制其他與國憲相抵觸者並廢除之 
[滇唐對於時局之談話（聖安）]  
　　雲南通信此間自得馮玉祥反對戰爭占據北京曁所擬建國大綱四項及主張召集全國會議行委員制之種種消息後記者以馮氏主張與雲南向來主義不無多少相同之點特於日昨以新聞記者資格謁唐省長於華山省公署見後　即叩以今後作何主張唐答武力統一本　　所反對馮氏此舉足徵人心趨同亦有同然收束軍事召集全國會議解决國是本省當民七之際即作如是主張不過爾時天未厭亂委曲求全終歸泡影於是知國事之不可爲乃閉關自守廢督裁兵實行民治冀以一隅爲天下倡而求主義上之統一在馮氏所標呼節本省巳行之數年如建設清廉政府則本省最高級長官日俸不過一百八十元各司處長亦不過百四五十元現推行之新縣制縣長月俸亦只百元並通令有司刋「清愼勤」匾額懸諸公堂以廉隅自勵經年以來貪枉罕聞不無小効至用人一節則有仕學館之設飭卸任知事及存記行政司法官吏輪流入學本學優而仕仕優而學之旨區區微意亦不過欲拔選眞才又如實行親民政治則本省更爲顯著近如實行新縣制縣分縣長因無司法拘束（雲南新縣制縣分另有獨立之司法公署）專辦市村自治因日日到鄉村與民接觸非親民而何總之馮氏所言無可厚非特吾人所望者在言行一致耳（唐蓂賡素講陽明學故作是語）至召集全國會議實行委員制廢除爲國禍水之總統制此爲多數輿論之主張久後當能實現甚望輿論界認清目標喚起國民作一致之運動云云記者復叩以前方軍隊是否停止進行唐答建國聨軍之組成純爲貫澈靖國軍之主張鏟除武力統一扶助隣省自治現洛吳雖倒遺孽猶存難免不作死灰復燃而爲統一之障碍若在此最短時期中無解决之方恐仍須繼續初志也談至此適聞唐公尙有會議遂辭歸（十月十三號） 
[陳炯明赴汕後之態度（毅廬）]  
　　不欲居攻粤之名對外仍揭　聨治 
　　自陳炯明到汕頭後其本人以現在粤悞之關係不欲遽爾發表主張不過其部下現分爲二派一則爲葉舉楊坤如等極力慫恿攻粤一爲賴世璜黄大偉等主張攻閩勸陳氏派兵入閩南陳不耐若輩之紛爭於是遽然赴汕徵求多數將領之意見然後妥爲應付在陳氏之意以爲日前旣發擁段通電一旦用兵廣廣州似於段方之信用大失現在孫段之關係正深未免投鼠忌器若主　入閩南耶則一大部分軍隊不主張而且用兵閩南則於東江前敵步隊不能不引退而惠博一帶又恐受聨軍之壓迫坐此二因故對於入閩之議則又遲遲未决於是其手下之攻粤派恐陳氏受主入閩派之包圍故曾在香港派員赴汕對陳氏日夕絮聒期達到陳氏答充攻粤爲目的并由主張攻粤之將領葉舉熊略楊坤　等於有日致電陳氏請即日就救粤軍總司令職陳受左右之擺弄不勝其擾乃迫不得已仍標其向日所持之聨治主義以釋該兩派之爭執爰於抵汕之翌日（十五日）先覆葉舉林虎洪兆麟等一電表示本人不能攻粤攻閩之意陳氏刪電云「炯於昨午抵汕此行專爲接洽各方交通利便起見并非爲復職而來千祈再勿以此問題相擾先從目前應辦之事切實做去總之粤軍粤事付之諸兄主持比較容易措施我决不再幹至聨結西南及同志應付北方促成聨治統一炯一日未忘邦國即一日不能停止活動故有汕頭之行近日造謠之徒妄爲我欲就粤閩贛總司令職又謂下令湘臣（洪兆麟）攻閩離奇怪誕無所不有須知昔年入漳軍政府發表長閩入桂推總兩粤我均不幹今日一粤尙未恢復何至閉戶自尊我生平未嘗有此誇妄之歷史故特此相告者諸兄當可知其不爲欺妄也炯明刪」觀此電之措辭一則曰「今日一粤尙未恢復何至閉戶自尊」一語則競存最後仍要以武力統一全粤而逐去客軍爲幟志不過碍於段氏與孫之關係不欲本人就職率兵反攻然爲自治計又不得不反攻故又曰「粤軍粤事付之諸兄（指葉洪林輩）主持葉等主張攻粤派也是此語爲競存交其攻粤大權於葉等之暗示特不過自己不欲居圖粤之名耳故歸納競存之意大約如下（一）對粤主張驅逐孫中山部下之客軍以成陳軍自治之粤局（二）對外主張聨治從事聨治統一運動目下競存之主張實不外是不過競存素來與段有淵源而段近與中山關係日深爲維持段之感情計不敢顯然倡言攻粤以統其聨治軍入廣州而先遣葉等爲嘗試耳在競存之用心亦良苦矣然以主義言此種舉動實未免不澈底蓋競存聨段則不應主張　治（因段主獨裁故）主張聨治則不應聨段今旣聨段而又主張聨治此其所以可疑也（十一月二十日） 
[孫文北上聲中之桂軍事]  
　　粤桂軍嚴防范石生假道回滇 
　　梧州通信北京政變發生後粤孫應北方各要人電促北上詎孫氏行將首途之際突然發表駐粤桂軍總司令劉震寰爲廣西省長復批准滇軍第二軍長范石生率所部同滇并聞范氏假道桂省返雲南順助劉氏回桂就職自此消息傳至本埠後一般人民不免驚恐而本省軍政當局爲防患未然起見亦積杍戒備駐梧粤軍連日紛紛開拔東下赴肇（慶）駐守以防滇軍侵入西江桂省議會亦經有電拒絶范氏假道之表示并聞本省南寗至桂平一帶防務歸李宗仁擔任由潯州至梧州則歸黄紹雄擔任梧州下游自粤之封川以迄肇慶則由李濟深負責防守佈置異常嚴密大有嚴陣以待之勢查肇慶一地形勢險要范氏雖自稱有戰士數千然粤軍握險拒守恐范氏未易通過茲據廣州消息范氏昨在大本營設筵歡送孫氏北上經各要人挽留後范氏即向孫氏表示取消回滇并决以最短時問擔任肅清東江陳軍至肅清東江之後應否回滇悉聽孫氏命令而行等語范氏言雖如此但連日仍在廣州省河封用民船數十艘并飭所部將現存輜重若干即　日列册呈報以備補充觀其著著籌備將有特殊之舉動可預决也 
[蕪湖快信]  
　　近日盛傳倪道烺有繼任省長說故連日各界開會集議表示一致反對並通電旅外同鄉電京拒絶倪氏來皖矣 
　　三旅二團團長張洪德自由當塗率領所部兵士來蕪塡防後該處已無軍隊駐紮張團長以　縣防務空虚特在第一營抽調兵士一連於二十四日乘小輪開往當塗駐防又一團一營營長張學曾所部軍隊現已栘駐省垣所有留蕪該營排尾業於二十五日悉由民船運往安慶 
　　皖省憲兵原有一連人數僅六十餘名憲兵司令程文沅刻爲擴充起見實行改編分爲三隊每隊額定八十名除派員在皖北招募外並電令駐蕪之第一排憲兵回蚌改編馬排長奉令後現巳預備開拔俟駐省憲兵過蕪時即隨同回蚌以便改編聞改編後尙須加派若干來蕪駐防 
　　慘殺皖學生姜高琦案自移歸江西高等審判廳審理後主要人犯至今尙未到案此間姜案後援曾特開會討論議决軍請南昌地審廳嚴究姜案要犯略謂民十安慶學生姜高琦周肇基被倪道烺馬聨甲慘殺致死業經貴廳判决通緝倪道烺等在案馬聨甲身膺軍職致稽顯戮現馬巳被皖國民軍於諫日驅逐出境逃回海州原籍務懇迅予咨提馬聨甲歸案訊辦以儆兇殘而伸國法 
　　質商潘伯和等發起組織安徽全省質業公會業已籌備就緒定夏曆十二月初一日在蕪湖開成立大會昨巳函知各質商推舉代表來蕪與會又蕪湖總商會前據質　報告奉安徽印花稅處諭知所有一元以上之當票須貼印花一分當經該會電詢蘇浙鄂贛等省總商會如何貼用旋得復電皆自四元起貼可見該項部章之未能實行者實不止安徽一省該會現巳彙抄各省復電呈請省長鑒核准將一元以上四元以下當票一律免貼以期一致而免分歧（十一月二十五日） 
[杭州快信]  
　　段合肥敬日就總執政電到各法團巳紛電致賀 
　　二十五日財政廳派第一科長陸慶楹蒞總商會磋訂借用金庫劵基金三十萬元合同其欵　劃交地方銀行存儲 
　　孫寳琦前日離杭返滬某要人詢以此後行蹤謂在滬勾留旬餘即須北上 
　　省公署對於省内外各法團呈請文件槪用批令掛示各法團久候指令未到始悉早經掛示於諸務進行轉生阻滯現聞某要人面請仍用指令以示區别 
　　財政廳長蔡樸病已小愈昨午赴省署謁夏面洽要公後至廳辦公兩小時 
　　杭州電話公司昨呈警廳以收賬員錢佩東二十四日下午在閘口六和塔相近被匪兩名出手槍相向刦去賬篋一隻計洋三百七十六元零又收據三十五張請飭警探緝究 
　　駐蘭谿内河水警第四隊長方景　（已奉調第九隊長）前日因承辦駐該處第二縱隊韓司令光裕封雇民船案得罪王副官疑向商會浮收官價派兵捕押經商會及各法團電省查辦孫巳令趕速釋放省署亦咨請澈究 
　　紹蕭箔捐已由愼餘源記箔　認辦予限一年下月一日起至十四年十二月終止共應繳解正附各捐稅二十萬二千八百元昨巳頒發戳記聨票 
　　此間天時亢旱已四旬餘河水乾涸疫癘叢生上江一帶山貨柴炭來源阻礙價值飛漲 
[尙有要聞及地方通信轉入後頁]  
 
 

Page 7

 
 
1;第一萬八千五百九十號;中華民國十三年 西曆一千九百二十四年十一月二十七號
星期四 * *國内要聞三 
[浙省議會開會紀]  
　　浙議會二十五日開第十一次議事會議員報到至三時滿法定數先有浙江留日官費生聨合會代表傅鼎元留日京外浙籍官費生代表楊偉標到會請願加費以維生活沈議長適主席派鄭秘書長代見允爲提交大會加列預算未幾振鈴入席議員出席八十人依照議事日程開議（一）復議十三年度省地方歲出入預算書議長云本案前天巳宣告討論終局茲欲分别付表决應先研究表决手續第一復議案是否成立第二是否仍執　議第三應否逐欵表决林茂修丁仁盧旌賢均以復議案當然成立毋庸再付表决祝紹箕云表决結果如復議案否决究應如何辦理許祖謙主張原咨返還議長遂以應否承認復議案付表决結果起立者六十一人多數一致承認爲復議案議長又以仍執　議付表决恐表决失效後無辦法故諮詢大會决定先以不仍執前議付審查者付表决結果起立者五十一人多數可决又以應否逐欵表决付表决結果起立者三十四人少數否决至是以本案應否仍執前議付表决結果起立者六十二人滿三分二以上合於暫行法第三十八條之規定咨請省長公布時各席均巳星散遂宣告延會 
[浙省自治法草案通過（六）（續）]  
　　第九十二條省務院依行政種類隸設左列各司（一）内務司（二）生計司（三）財政司（四）敎育司（五）實業司（六）交通司各司之事務分配及組織另以省法律定之除前項各司外依行政種類於事實上有設司之必要時經省議會之議决得增設之第九十三條省政務委員在一定範圍内對於省務院之政治行爲應連帶負其責任第九十四條省政務委員不得兼任議員及其他官吏或公職第九十五條省政務委員須負左列之責任一違背本法及其他法律二支用公欵逾省議會所議定之額第九十六條省政務委員不得離職 
　　第八章司法第九十七條法院爲司法機關受理民事訴訟刑事訴訟行政訴訟及其他一切非訴訟事件但本法有特别規定者不在此限第九十八條省法院對於一切譤訟爲最終之審判第九十九條省法院之下設地方法院初級法院第一百條省法院長由全省選民分區組織選舉會選舉之前項選舉之程序以省法律定之省法院長處理全省司法行政事務第一百零一條本省選民年滿三十五歲有法律學識及經騐者得被選爲省法院胡第一百零二條省法院長任期四年連舉得連任但以一次爲限第一百零三條省法院長缺位或因事故不能執行職務時由省法院資深之庭長代理之省法院長缺位時須於兩個月内依省法院長選舉法選舉次任省法院長第一百零四條省法院有解釋法律之職權但本法有特别規定者不在此限第一百零五條法院之審判公開之但認爲妨害公安或有關風化者得秘密之第一百零六條法官獨立審判無論何人不得干涉第一百零七條法院設陪審員陪審員員額及資格曁陪審方法另以省法律定之第一百零八條法官在任中非依法律不得減俸停職或轉職非受刑罰宣告或懲戒處分不得免職但改定法院編制及法官資格時不在此限法官之懲戒處分以省法律定之第一百零九時司法區域之劃分法院之編制省法院長以下法官之任用及法官之俸給另以省法律定之 
[蘇議會近聞]  
　　陳琛等致銀錢公會電　上海申報轉銀行公會錢業公會及各商會各公團公鑒時局飄搖省政紊亂吾蘇刼後元氣巳摧傷無餘而當局猶搜括不已琛等爲保省計不得不先保省財政凡本省稅收財産之轉移抵押以及省庫之增加担負如未經省議會議决當局固不得違法處分祈貴會等亦勿與造次接洽倘若私相授受蘇民决不承認謹此啓聞惟希注意江蘇省議會議員陳琛許銘範龔廷鶚夏光翰侯兆圭章崇治馬甲東崔榮申陸曾燕許仲祥張樹典錢名琛陸元萃張望明王惠軒顧寳瑛高孟啓曹纘安黄其德等徑 
　　徐果人致督長函　撫萬將軍紫石省長閣下逕啓者接本會吳議員鴻璧等函稱昨接會内通知悉本會開會問題省署以尙未解嚴須稍緩再瘿人認爲理由未充業經偕往省署商請省長堅稱此係督軍之意容再往商答復等語頗滋疑義查省議會係一省法定立法機關非普通集會可比不應受戒嚴之拘束如浙江省議會在戰事未結以前即經召集各省亦多有照常集會者蘇省同一情形何爲不可且省署嘗召集各縣士紳來省開賑務會議何獨於省議會而疑之蘇省戰事業經結束善後萬端諸待籌議官民兩方輔車相依督軍夙重民意何致出此誤解故拂羣情惟省署旣以此爲諉廡請轉爲質詢迅予明示一面仍催省署依據職權定期召集俾同人獲盡言責等語合亟據函奉陳即祈察核示復爲荷專此敬頌勛安徐果人啓 
[南京快信]  
　　財政廳以軍興後江南北各稅所虧比甚鉅亟應切實調查巳委粟伯隆調查高寳等稅所陳其芬調查江寗等稅所挂聚慶調查通海裡下河各稅所是何實在情形呈復核辦 
　　齊韓兩長對蘇米開禁事續行召集會議規定辦法凡宗過善後特捐之米祗准出省仍不得運往外國巳通令各海關監督遵照辦理 
　　新任江寗鎭守使兼帮辦江蘇軍務朱熙接事後每日上午八時到軍署下午二時到鎭署分别辦公 
　　江蘇振務處頃電催滬寗滬杭鐵路貨捐局趕將徵存附加振捐掃數解由中交兩行專儲備撥又電蘇省被災各縣查明所屬各災區農民如缺乏各項種子尅日就近代購分别散給俟來歲春收再令繳還如有虧耗准作正開支 
　　滬南東區商號震昌等以該區商務繁盛有自行保衛之必要組織商辦保衛團呈請省署備案當令滬海道尹查明復奪 
　　韓省長委周勤百充本署警備隊辦事員 
　　江都各小學校敎職員電呈省署以學欵久欠敎職員因飢寒輟敎知事及敎育局長不能原諒困苦横施威嚇懇請援救當令敎育廳嚴令該知事會同廳委迅予設法解决 
　　本城鍾英中學全體學生因反對敎務主任余介侯曾堅决要求校長顧琪將其撤換茲以該校長不允所請態度近於袒護巳宣言實行罷課抵抗勢將釀成風潮 
　　陳調元昨由徐專車來寗謁齊請示軍事機宜 
　　十省聨防會議成立後已開大會十一次現各代表因重要問題議案均巳表决一致連日紛紛離寗回省報告惟各省仍留有一二人在寗隨時出　席 
　　明（二十七）日爲美國感謝節美領署籌備慶祝兩長派冐交涉員往賀 
　　温世珍派代表楊小堂來寗向齊使商某項問題楊今日返滬 
地方通信 
[崑山]  
　　兵災急賑會議　崑山縣玉山市安亭菉葭浜夏駕橋蓬　等市鄉當江浙戰爭時期均爲行軍之區沿途刦掠可稱十室九空至可憫者或因刦掠而勒索不遂致開槍擊斃者或姦淫不從而致身死者或姦而復姦痛不欲生投江自殉者種種形形色色慘不忍聞值茲軍事告終當地紳士方還王頌文蔡璜陶公亮等組織兵災善後會力向齊督軍請求急賑稍資凍餒蒙撥現金八千元棉衣七百套棉被二百條白米五百石充賑受災各屬故於本月二十一日假縣敎局開會由主任方還報告晋省經過情形次即討論急賑救濟辦法當時表决分甲乙丙三等給賑（甲）每口大洋八角（乙）每口大洋六角（丙）每口大洋四角至各市鄉賑金之分派務以受災之重輕爲定查安亭鄉適當火綫之衝其他僅屬防綫之列計各市鄉分得賑金如下安亭鄉得二千五百元玉山市菉葭浜夏駕橋等均得一千五百元蓬　鄉得一千元尙有棉衣米糧亦凖照前例匀派并責成市鄉董佐切實調查裨益善政定十二月一日起市鄉一律散放云 
[松江]  
　　巡官被控紀聞　此次新橋鄉兵災奇重受禍最烈可謂有屋皆破無物不殘該鄉代理巡官王晋生於事平回鄉之後即搜捕拾取刦遺贓物之貪利鄉民或罰鉅金或解縣署地方上因此頗多非議近且有人呈控以該巡官於判處罰欵之時往往施以吊打並列舉被捕被罰之多俱非警官職務内所應行之事刻由邱承審員將吊打受傷之人檢騐明確諭候偵查核辦矣 
　　天馬山鄉再電乞賑　松江縣天馬山鄉被災計兩月之久在軍事期内幸賴鄉公所之醵欵地方人士之籌措曁金巡官桂祥之息借竭力維持雖少傷亡（祇斃姚國堂妻金氏）不免凍餒事後集欵急賑而嗷嗷待哺幾乎比戶皆然杯水車薪無濟於事月初電省乞賑旋奉賑務處令開趕籌欵項舉辦急賑乃調查告竣災戶姓名清冊早巳造報仍未得一衣一食之援助頃該鄉又電呈省長原電錄後南京韓省長崇鑒松江天馬山鄉受綦重詳情除面陳王姚兩委員外並於魚日代電請辦急賑在案此次奉令調查本鄉急賑各戶共計大口一千三百十一人小口一千零四人每日需米一千八百十三斤需被三百零四條需衣六百零八付所有災戶姓名清冊早已就近呈請林委員鑒核待命多時未獲振恤迄今朔風乍起哀　更瑟索堪憐新榖未登巧婦亦徊徨無措義漿仁粟若大旱之望雲霓鵠面鳩形忍老弱之轉溝壑天寒歲暮水盡山窮際此生死之關亟盼衣食之賜前呈魚電忽又兼旬凍餒交加號啼愈慘　再電籲崇座迅予派　振救俾早一日散放即減一日之饑寒多一分救助即增一分之生氣凟冒陳詞惶悚待命松江縣天馬山鄉鄉董張尙等叩宥 
　　兵災善後協會改組成立紀詳　吾松此次驟遭兵燹災情奇重籌備善後刻不容緩當由地方人士曁各公團發起組織兵災善後會與善後協會成立以來辦理善後各事宜如調查災况施放急賑等互相聨絡積極進行惟兩會幹事諸君固屬和衷共濟就形式而論尙不免有兩歧之嫌爰經蘇省被災十縣聨合會松江代表陸規亮張敬垣盛競生三君發起合併俾精神形式均歸一致　當由兩會推舉代表張省三周鶴雲朱鶴孫張蔚丹諸君於本月二十四日假座全節堂開會討論對於合併之議到會代表全體贊同决議結果將兩會併組定名爲松江縣兵災善後協會並議定簡章十條（從略）公推陸張盛三君呈報省垣次議陸規亮君交到上海甲子兵災急賑會史量才黄任之兩君捐募銀洋一千元囑就邑境被災極苦之戶散給錢文藉救眉急東南兩門及官紹一帶業由協會籌欵散放此欵議定以四百元散放西北兩門六百元就被災最重各市鄉酌予分派即交各市鄉分事務所核實散誗日會議情形頗極歡洽 
　　追悼火會主任之籌備　松市二區救火會主任嵇伯賢服務消防十餘年始終不懈熱誠毅力爲各界欽佩邇因積勞成疾於上月中病故滬庽茲此間救火聨合會因悉嵇君靈柩已由其公子運回松城定本月二十八開吊故特通告各區火會會員届時一律穿着制服整隊往奠藉伸追悼諒屆時素車白馬必有一番哀榮盛况也 
[靑浦]  
　　省縣議員請撤駐軍電　南京齊巡帥勳鑒靑浦地非衝要向不駐兵戰事已經結束清鄉早蒙入手舉行警衛隊蒞靑以後地方巳足維持原有水陸警更能相助爲理此外多駐一兵即地方多一疑懼末流所趨匪伊所思用請將駐城之二師五團二營撤回原防休息藉安人疏俾流亡歸來地方完復原狀不勝迫切待命之至靑浦縣省議員兪祖望縣議員張澤堅同叩徑 
　　兵災善後會立案批准　靑浦兵災善後會已奉江蘇省公署賑務處指令省署交到來呈及附件均悉察核所擬簡章大致尙屬妥洽應准備案仰仍令飭積極進行以期功歸實際此令簡章存等因批咽到會再蘇省各縣預借十四年分冬漕靑浦已由吳知事體念災情以本邑爲被災縣分民力難以負擔呈覆省署故地方紳民不另發電請求免借矣 
[無錫]  
　　征收小票清理完竣　無錫銀漕徵收處已故易字掌串員華曉湘舞弊營私濫發小票　挪公欵數逾鉅萬故後經縣署查明眞相將其子俠農拘案押追迄今尙無解决而已發出之小票爲數殊多特委清理田賦委員兪錫麟從事清理刻已完竣計共虧國課天上市一千三百三十三兩八錢三分四釐靑城市三百四十五兩六錢五分六釐萬安市九十二兩七錢零六釐富这鄉一百九十二兩六錢四分一釐無錫市八百十兩零四錢七分四釐舊金匱邑一百六十兩五錢三分二釐開原鄉二百九十八兩六錢六分七釐揚名鄉九百八十六兩一錢零八釐開化鄉一千一百七十兩零五錢四分一釐新安鄉一千零四十五兩二錢五分一釐以上共計十市鄉銀六千四百三十六兩四錢一分兪君昨巳造冊呈報縣署轉呈財廳核奪 
　　護路隊員奉調回蘇　駐錫蘇警廳保安第二隊駐洛社火車站第二分隊員潘天鵬原任蘇警廳敎練所敎 
　　自蘇浙戰事起後護路事宜關係重要由趙前警察廳長委派來錫任事數月頗具熱心現敎練所開學在即昨日（二十六日）潘隊員奉申振剛廳長訓令調回敎練所本任遺缺委前蘇守備司令部軍事密查員錢文郁接充定於日内來錫交替 
[常州]  
　　安尙鄉發生連刦案　武邑安尙鄉塘橋鎭附近上頭沈家村前日晚間突來盜匪二十餘人至沈金海家撞開大門將所有衣飾銀洋被刦一空金海之媳及孫均被連刺數刀受傷甚重次至沈金泉家刦去細軟什物幸事主登屋遠避未被傷害兩家損失共計千數百元二十四日該處保衛團前往踏勘拾獲手槍子彈兩粒遂於二十五日投縣報案請求嚴緝云 
　　縣商會之重要會議　武邑商會於二十五日下午四時開會集議疏河及擴充商團兩事到各業領袖七十餘人副會長劉堯性主席先議疏河問題其議决案大致謂本日公决治標之計爲切灘挖淺本年因受江浙戰事影響已無能力可以實行應將機船先行定購其定洋即就本會先收四千數百元撥用繳欵各業一致贊成應即函復整理西道河道事務所查照辦理次議擴充商團議决公推委員二十四人從事籌備當即推定馮曉靑伍琢初等二十四人然後散會 
[南通]  
　　否認預借十四年忙漕　縣署近發布告謂奉江蘇振務處督軍省長會電預借十四年冬漕及下忙每石每兩各銀五角即日起在印串上加戳徵收云云此舉各界多表反對縣紳陳琛習艮樞錢沐華王潛剛顧償基等昨特函縣否認原函略謂預借忙漕本爲各省亂政雖有督軍省長電令亦須徵取納稅人之同意現在各縣中如無錫等已紛紛反對南通人民是否願借在未開大會前無從表示事關全縣斷非商農兩會敎育局一二人之談話即可代表應請暫緩實行從速定期召集二十一市鄉董事紳耆開會討論再定辦法云云 
　　捲烟稅照常征收　通如捲烟稅近由藍局長設局開征因外間紛傳寗垣巳允外商包認藍君特往寗會議昨巳返通决定照常粘貼印花並竭力整頓征收云 
[鎭江]  
　　市會補開秋季會之第二日　丹徒城廂市議事會日昨（二十五）爲補開秋季常會之第二日議員簽到者計二十人公推顔德身主席茲將議决各案錄之如下（一）方鏡清等提議收同租界外留有公地案議决向洋商交涉（二）孫寅谷提　大口門沿河兩岸　路并橋梁公地應向官産處交涉收回保管案議决交審查（三）第九區董鄭有渠請議西荷花塘公産被人侵估盜賣案議决函轉董會嚴重交涉（四）第九區董鄭有渠請議取締重載貨車損壞道路案議决交審查（五）何議員永廉介紹盧兆麟請議清理延壽堂積弊案議决交審查（六）鎭江回敎聨合會請議捲烟局苛罰請予維持案議决照前案辦理（七）董會函以節孝祠　址窄狹不敷辦公應從速遷回請復議案議决俟冬季常會終結再遷（八）董會函將議决執行修建范公橋籌備困難情形請復議案議决交董會酌辦（九）董會函將取締曲師規則經過情形能否修正請　議案議决照原定章程履行（十）董會函將議决執行收管關帝廟先後委查情形應如何辦理請　議案議伏根據縣志力爭收回（十一）董會函送謝養和請議收管積善堂請公决案議决呈報監督交董收管（十二）董會函將議决征收筵席特捐創辦游民工廠報告公决案議决交審查（十三）董會函將上屆臨時會擬定五善堂規則并推定各董已呈縣加委情形報告大會案議决通過（十四）董會函將議决執行征收電桿使用費進行情形報大會案議决交董會積極進行（十五）董會函將議决創辦自來水籌備經過情形報告大會案議决交董會積極進行（十六）董會函將議决征收鮮猪過載捐進行情形報告大會案議决交董會進行（十七）董會函將議决征收經懺捐組設市公報進行情形報告大會案議决交董會進行（十八）開冬季常會時期請公决案議訂十二月十五日議至六時四十分始散會云 
[揚州]  
　　江都商會開會　商會於二十四日下午三時召集各業業董與會董開會提議之事（一）勸銷攤派之一萬兌換券而當塲承認者祇及十分之三改日再行勸銷（一）前淮南緝私齊統領擔任防務地方賴以安寗公决出資製送牌傘以彰德政（一）此問陸防尙未正式派駐軍隊有人請以某軍來駐者本會取不干涉主義聽憑上峯支配任何方而情面絶不爲之贊同呈請 
　　江都敎育消息彙誌　省視學蘇訥侯前奉廳令蒞揚調解縣立學校輟敎索薪風潮關於調劑經濟方法已議有具體計劃於前日（二十五）下午回寗復命矣又江邑忙漕串捐係抵支敎育經費之一每張十五文近　積習　沿有收至洋碼二分者而公家實得仍爲錢數敎育會長李伯樵氏主張化私爲公改爲每張一分五釐（年可增多敎費三千一百五十餘元）呈經縣署轉呈財廳察核該廳以江都各項加捐名目繁多並據北六集農會貢長貴等呈請否認嗣後加捐名目雖未說明何種誠恐　捐實行必致引起反響指令縣署提交縣會公决即經曹知事遵照廳令辦理矣 
　　呈請添設水警　北六集市董事會總董王紹鶴以該集公道街赤岸湖地方東北與邵伯湖毘連南與六合天長等縣接壤犬牙相錯最爲盜匪出没之區際此冬令尤爲吃緊擬於四鄉保衞團經費内撥提欵項添設水警以保閭閻具文縣署察核即經曹知事咨交縣議會提議矣 
[六合]  
　　竹鎭集請兵防匪　竹鎭團總高雲程董事李慕蓮昨日（二十二）到城面晤楊知事報告距竹不遠之馮營於二十一夜突來土匪二百餘人焚去馮姓（馮懐仁家）房屋一百餘間片瓦不存并將該營駐防保安隊擊斃五名搶去快槍十枝盒子砲五枝綁架馮老太敎讀先生兩人馮營附近之被擄者十餘人因此竹鎭人士羣相惶恐夜不成眠請續派警備隊（原有警隊二十名緝私營一排保衛團若干）助防并由高李兩人親賚縣署公文至十二圩方營長處請其速派陳家集駐防軍隊緝私營一排仍調撥至竹以資防範而定人心 
　　敎員力求籌補敎育費　今年秋收歉四征六巳成定案地方事業仰給於附稅畝捐者皆受莫大之影響知事楊蔭清疊次召集士紳會議以謀籌補無如人數不足不能集議乃徇少數士紳之癔　見將警備隊保衛團之畝捐照數全征而於敎育經費之籌補視爲可緩敎育界人士以此等待遇不公遂於日前疊開會議推舉代表陳毓奇王仰羲孫儒劉幼筠等四人疊向楊知事一再交涉均無切實保障一面補具公呈請求一視同仁以昭公允一面再開縣敎育會徵求多數同意以謀對待爰於昨日（二十二）召集緊急會議到正會長會員等六十餘人一致主張非達到待遇平等目的不止當即推舉正會長朱振宇縣視學董延禧作最後之要求聞縣署方面允緩兩日當有轉圜之辦法云 
[海門]  
　　縣商會主張協爭參與國是會議電　上海申報館轉全國各商會鑒合肥段公入　執政薄海騰歡我商民渴望和平庶幾實　頃閱上海總商會漾電有將來國是會議要求職業團體加入洵屬根本切要之圖務祈全國商聨會各省事務所聨合各商會一致主張電京力爭以表人民公意千鈞一髮翹企何如江蘇海門縣商會徑印 
[徐州]  
　　津浦路南北皆通　津浦鐵路當北京政變前後徐南烏衣徐北韓莊經魯皖兩省分别挑毁以致停止售票歷數十日乃浦口韓莊由李寳森向各方接洽嚴守中立改爲浦韓獨立段於是浦韓往來得以無阻近者由韓至津亦山直魯兩省支配妥協於前日起亦可直達故在徐旅客南北皆可往來矣 
　　警備營出防三堡　銅山縣警備營前因車村一帶會匪盤踞曾派帮帝官韓克豫率領馬步警兵一隊出防垞城另派朱鳳鳴排長帶兵一排聨合鄉團兩面包抄約期會攻乃會匪等知勢難支現向蕭碭縣境分頭竄去於是唐管帶即將該隊官兵調駐徐城近聞城南榆莊一帶亦有多數匪徒旋聚旋散唐玉林管帶特又派其第一隊長李明德率兵二排於昨早開赴城南三十里（屬榆莊管）之三堡駐紮以遏匪風云 
　　陳司令因公赴寗　徐海鎭守使第四師長兼蘇皖魯豫四省剿匪總司令陳調元氏今午（二十四日）四時許乘津浦鐵路專車赴寗在徐軍官及銅山縣崔知事咸往車站恭送 
　　巨匪在徐被捕　鎭守使署偵探隊昨（二十三）在東關外下洪莊拿獲匪犯李樹琛一名聞該匪久在泗陽一帶率有匪衆六七百名爲該處有名匪首云 
[湖州]  
　　謀亂案舊案重提　前已正法之謀亂犯王蓮靑其屍屬謂係被費蔡二人挾怨誣告竟致死於非命故已向高等法庭提起控訴聞執法者因是案旣有如此疑點因傳集原告一面向縣提繳卷宗定期審愼查究以决疑案 
　　組設善後普捐所　前由商會墊付之軍糈餉銀係從各方挪借而凑集近經該會商决遵向當地殷富募捐撥還現特設立辦事機關定名甲子善後普捐所並訂募欵規程凡屬　稍有財産者至少須提出百分之二捐助不足則再行演劇籌欵云 
[寗波]  
　　周師長因公晋省　二師師長周鳳岐昨偕副官錢大忠晋省向孫夏二氏報告浙軍衝突詳情聞不日即可返甬云 
　　强徒不法激成米業公憤　甬埠半邊街廣生米行於二十四日突來有身穿制服之强徒三人向該行打米打畢並不付錢叫店員跟到某處去領詎知店員一到某處該强徒等仍不付值揮店員回去店員莫可奈何只得空手回店報告經理周丕旣該經理亦只得大呼負負而已詎料事出意外忽來警察畿人將周丕旣傳至某　藉詞伊米太壞有意侮辱便即押起米業同行聞有此事即聨名請保不准米業各經理以爲事關大局向商會請求主持正義如不能達到目的將有消極對付之舉動云 
[紹興]  
　　臯埠市辦理冬防　紹興臯埠市地當東路要衝交通四達現因時值冬令防務吃緊由該處紳商集議舉辦冬防定於十一月起實行以資保衛云 
　　挾嫌案中之公道電　紹屬戒嚴司令部昨接嵊縣議會善後會商會來電云盛司令官鈞鑒據縣屬東土區自治委員孫家聲等面稱該區保衞團總孫秉常團目孫震謙良民張和清和元四人被孫秀寳挾嫌勾串憲兵營密探孫錦濤帶隊拘押鈞部並搜去團槍七桿希圖誣陷請主持公論等情查孫秉常熱心辦團人極謹厚孫震謙等均屬良民團槍亦報縣有案此次猝遭搜捕難保無挾嫌誣陷情事乞查明眞相實究虚坐云 
 
 

Page 8

 
 
1;第一萬八千五百九十號;中華民國十三年 西曆一千九百二十四年十一月二十七號
星期四 * *   
 
 

Page 9

 
 
1;第一萬八千五百九十號;中華民國十三年 西曆一千九百二十四年十一月二十七號
星期四 * *本埠新聞 
[總商會致吳佩孚電勸其下野]  
　　本埠總商會昨致吳佩孚電云洛陽吳玉帥鑒公懐力征經營統一宇内之志鉅變當前不易所守此是血性男子本色關岳自况洵非虚語惟是知進知退周易　稱用行舍藏先哲垂訓公深諳易理服膺儒書志趣逈絶恒流詎忍以萬姓之安危創殘之國脈殉一人所持之政策今者合肥柄政羣情望治無論與公素抱能否吻合而其奠安大局之本旨可謂與公異曲同工又况民意厭兵詎宜矯2拂丈夫作事祇求於民有濟不必功業自我而成頃聞馮君煥章有請與公同時下野之通電此誠賢者自明素志之良機昔人三仕三巳毫無愠色先聖嘉歎以爲美談當此滄海鼎沸人欲横流之日公以武略冠絶當時復能以淡泊風厲末俗行見馨香戶祝且駕　岳而上國難方殷需材正亟虎符再握會有其時區區之愚實爲國家愛惜人材如公明哲想蒙鑒諒上海總商會宥 
[唐紹儀與外報記者談話]  
　　上海泰晤士報云本報記者昨訪唐紹儀君彼告記者謂猶未允出山段氏雖有電來而尙未得充分書牘足以爲取决之資至中國今日兩處地位不足言外交政策年來對於條約曁外人在華所享之治外法權及特權等項議論蠭起但皆非此時亟應解决之問題最妙莫若聽其自然先事整理國家回復全國之和平中國與友邦所締條約乃係事實而非討論之問題不問吾人對之好惡如何苟其存在必須遵守中國宜取鑑日本當彼國秩序整飭之後領事裁判權自行取銷故吾人一旦達此時期毋須以條約爲慮矣唐氏並請外人勿過分注意於北京發生之事實如委任新閣　之類目下中外人士同屬過分重視北京須知北京所發生之事實於全國無重大影響北京乃一隅而非全國且不能統治全國當今急需在乎聨合各省成就一種結合庶日後漸能遵從合宜之當軸歷來北京政府從未爲此且亦未嘗圖及不過推翻某某軍閥迎入某某　閥以暴易暴徒事激起内爭而已唐氏不能預揣中山北上之結果且料第一次國民會議難得佳果因各省意見相差太遠之故且爲統一之進行不能求速又謂長江和督之擁段帶有條件此項條件之實行與否猶屬疑問總之目下時局唯有靜觀　變化耳唐對段氏委任閣員一舉亦不盡贊同以爲段之總執政旣屬新設則閣員亦宜變易名號蓋旣無國會與約法不符自不便有内閣也渠意閣員宜即改稱爲「代表」等名字庶於政制革新上愈覺顯豁焉云云 
　　字林報云唐紹儀君頃語本報記者照目前局勢渠不願北上就職亦不欲請人代部段氏有電速駕渠將於今日（二十六日）函復辭謝 
[在滬新閣員態度]  
　　段合肥入京執政後新閣員名單業已正式發表計在滬者外交唐紹儀財政李思浩敎育王九齡農商楊庶堪海軍林建章等五人茲將昨日探得各人態度分誌如下唐紹儀當段以私人名義徵詢意見時曾復電辭謝嗣以敦促　殷故現在可不表示辭職昨已專函合肥陳述意見惟本人以滬事未了一時决不北上唐氏昨語人云余對段氏意可不表示辭職惟現在國事猶未就緒尙無外交可言一時余亦無往京必要且觀北京政局進行如何耳此後余儘可以函電貢述意見也云云李思浩初意登台後即遇西歷年關籌措財政甚覺困難頗費躊躇嗣以京津一再來電催促　定明　　後日乘船動身王九齡負病頗劇在滬西某外國醫院調治但據其友人言王可就職但須俟身體健康恢復始能赴京楊庶堪曾由許世英來電促其北行楊氏即復電表未能離滬蓋即隠示不願入閣之意昨日楊氏得京電後巳有電向段辭職但楊又語人云余對農長一席雖示不就而段氏此舉當然出於好意故余一星期後當一度北行凡可以帮助段氏者當必盡力爲之蓋帮忙不必做官也云云林建章前曾赴奉業已返滬此次得到任命後不日即須赴京就職 
　　又訊段祺瑞前日特派代表光雲錦來滬勸唐少川氏就職據昨日光雲錦語人唐氏辭意已漸和緩刻已摒擋一切有偕光北上就任之意云 
　　李思浩氏定明日（二十八）乘招商輪赴京昨巳電告段氏矣 
[何東今晨可到滬]  
　　何東去年通電全國呼籲和平并主張速集會議當時表示贊同之函電不下百餘通嗣赴洛陽向吳佩孚痛論武力政策之非居洛七日不得要領而返旋即赴歐漫游藉察歐洲戰後政治善後何氏離滬時委託本埠同志組織全國和平會籌備處賡續進行後國事日亟戰禍相尋無從着手何氏近始返港聞何氏二十四日自港動身今晨可到埠 
[陳炯明之建國計畫]  
　　北京政變後廣東陳競存曾有通電主張召集聨省會議以爲組織聨省政府之初步陳氏於民國十年曾擬有建國提案當經與同志各省磋商實行事未底成而該提案中之建設方略揆諸今日國情尙多適用者故陳氏仍擬根據該項提案略加修訂特派陳伯莊携帶北上與各方而磋商以期貫澈其聨治之主張茲將其提案全文探錄如下 
　　「建國提案」民國肇造以來分崩離析禍變洊臻究其原因除懷私誤國不足齒數者外大抵由於政治組織之不適合實使之然故今日我國家治安計不恃兵力之相制而恃政見之相同政見旣同則互相扶助之不暇何有於爭雖曰政見之同良非易易然歴年國内所呈之現象已足使吾人有共同之覺悟　如疾病之始羣醫診斷容有不同及乎臥病旣久癥結畢現則診治必歸於一致謀國者何獨不然誠能各本所知互相商榷以虚衷納羣言以毅力行公意庶幾政治組織由於確定積年痛苦一旦渙　久安長治有轍可循謹陳管見惟裁擇焉 
　　「建設方略」政治組織之根本在於規定中央與地方之權限規定之形式古今萬國不外中央集權與地方分權兩種大抵國小人寡集權之制容或可行否則無不用分權制者美之合衆德之聨邦皆分權制英之帝國其屬地如澳洲坎拿大等皆完全自治實爲分　之尤俄以庶土衆民猶行中央集權今亦巳革命矣徵之中國秦以集權二世而亡漢以後中央與地方之權限雖未釐定要其人體亦毘於分權蓋疆吏雖簡自中央而事權實未嘗遙制自漢之郡守以至前清之督撫名號迭變實質未殊所以然者鞭長不及馬腹事實如此非可以人力　矯揉也中華民國山光復各省所共同搆成其取地方分權之制木屬於自然徒以中央與地方之權限尙未規定遂成紛擾之媒起分立之漸中央惡各省之異己而思以兵力制服之各省患中央之專制而思以兵力抵抗之兵革旣起政治之紛亂乃愈不可收拾矣夫規定中央與地方之權限非徒以弭亂而巳近世以來國　與人民之關係愈密即政治愈繁非如古之循吏可以寬　爲治一切政治皆於人民有直接之利害不可不使人民自　謀之若事事受成於中央與中央愈近則與人民愈遠不但使人民永處於被動實現也準是以言則規定中央與地方之權限當取地方分權主義其條理則中央政府之職權取列舉主義地方政府之職權取槪　主義今述其内容如左（甲）組織中華民國聨省政府以實行統一其組織槪要如左（子）執政一人對内對外代表中華民國聨省政府爲全國行政之首長　執政一人如執政有事故時代行其職權（丑參議院以各省所選出之代表組織之（寅）衆議院以全國國民所選出之代議士組織之右二院爲全國立法之機關參議院代表　省衆議院代表國民（卯）　部部長由執政任命之不設國務總理（辰）　部委員會（軍事財政交通敎育等部設委員會以爲各該部建議及監察之機關各省政府各派委員一人中央政府派委員人數占全數三分之一共同組織之除軍事有秘密之必要外一切公開（乙）各省組織省政府以處理本省政事其組織之槪要如左（子）省憲法自定但不得與國憲法抵觸（丑）省長民選（寅）設省議會以爲省之立法機關（卯）省與中央之關係外交軍事及對外宣戰媾和締結條約之權屬於中央財政　分國家與地方二者國家財政取列舉主義地方財政取槪括主義但中央圖國家發展之必要財政有不足時應由各省負擔司法敎育交通實業等槪限之劃分由聨省會議定之（辰）省與省之關係由中央定之例如交通水利關係兩省以上者（巳）設審計處以爲省財政監督機關（午）省官吏之任免依省憲法所規定行之中央不得于與（未）各省鑒於情勢爲維持治安計得暫時設　備隊其數目之多寡　增减由省議會定之　轄於省長（丙）蒙藏靑海曁各特别區域得凖行省長制度如有特别情形由中央酌定之（丁）實行軍事與民治分途其理由及方法如左今日各省軍民之權握於督軍總司令之手督軍總司令非無賢者然治人治法久有明訓其不可久已無俟言長此因循不特民政無知發揚　政亦必因而窳敗不可不懼也救治之道在劃分軍民兩政以各省之政事完全完之各省人民而軍事則超然於各省之外由中央執掌之各軍給養槪由陸軍部辦理不得仰給於各省各軍　地由陸軍部指定之依目前事實之要求　師以上設軍軍有軍統兩軍以上設軍團軍團有統帥不以所駐之地名爲軍或軍團之名以上略舉建設之大綱至其條目尙待討論大綱之要點约而舉之不過兩端一爲規定中央與地方之權限中央執政及部長之外因事務性質之必要設委員會以謀全國之一致則中央　專制之弊各省無脫離之嫌而各省政事廳之各省人民予民治之發展即所以措國家於安全也二爲劃分軍事與民政軍事以國防爲主中央司之由參陸及軍事委員會掌其計畵庶幾軍隊不至移爲對内之用中央無濫用武力之慮各省無擁兵自衛之嫌而民治得以從容展布也目前之糾紛皆源於二者之未就整理及今轉移國事庶有豸乎 
[黎黃陂與李印泉書]  
　　李根源氏昨接黎黄陂　天津來函云印泉仁兄執事惠書誦悉京局劇變具　天道好還黍累不爽惟變端愈劇國脈愈傷苦我人民彌增悲痛耳執事昔同患難事雖不成正誼人格固目在天壤也當此中樞絶續之會自應發抒偉略爲國宣勞台從北來極所歡忭掃徑以待佇候行祺黎元洪啓 
[職業團體加入國民會議之應聲]  
　　漢口總商會復上海總商會電 
　　上海總商會要求職業團體加入國民會議曾於二十三日分電全國各總商會請羣起要求表示以動當局觀聽原文巳誌二十四日本報茲悉該會昨日已接漢口總商會復電云漾電敬悉主張辦法具徵卓識先得我心廻　雒誦極表贊同擬請貴會領銜聨電要求參加會議謀根本之建設得長治而久安我商人實利賴之 
[國民會議促成會之籌備會]  
　　日前籌備歡迎孫中山之各公團因孫已離滬北上歡迎　件業已完結特於昨日下午二時假天潼福德兩路商界聨合會開結束會議到申江學會閘北市民對外協會上大浙江同鄉會悟悟文學社南市市民對外協會眞茹平民敎育社曁南　學學生自治會店員聨合會機器工人俱樂部上海平民敎育研究社全國學生總會勞工靑年會浙江旅滬工會旅滬山東學生同志會船務棧房工界聨合會民治急進社旅滬廣東自治會天潼福德兩路商界聨合會安徽逃亡學生團瓊崖新靑年社等二十七公團代表五十三人推郭景仁主席報告經過情形旋由上海平民敎育研究社代表李誠提議組織國民會議促成會以擁護孫先生之主張期國民會議之早日實現經衆討論一致通過特先設立籌備會以便進行推定陳廣海宣中華李誠兪秀松郭景仁沈尙平干翔靑七人爲籌備委員籌備一切進行事宜並决定以到會二十七公團名義發表宣言及草章廣徵各公團加入云散會後各籌備委員接開第一次委員會互推陳廣海郭景仁爲總務委員宣中華兪秀松爲文牘委員李誠干翔靑爲交際委員沈尙平爲會計並議决籌備會地址暫附設於天潼福德二路商界聨合會 
[津浦路二日通車訊]  
　　滬寗杭兩路車務處昨（二十六日）據津浦路車務處電告略謂本路天津浦口間客車擬於下月二日起（星期二）先行開駛三四兩次尋當快車至一二兩次京浦特别通車何日恢復尙未規定云云該路接電後當經通告各站查照矣 
[蘇齊電召軍界開重要會議]  
　　昨據某機關消息息軍界定今日（二十七）開重要會議事前經齊督電召各司長司令等赴寗列席會議駐常韋司令特於昨日乘專車赴寗與會云 
[旅滬贛人請罷斥蔡成勳]  
　　旅滬江西各團體昨電段祺瑞云北京段執政鈞鑒蔡成勳禍國禍贛業於咸敬兩日電陳在案刻方使本仁被其壓迫業巳率師行抵吉安返戈驅蔡務請俯從民意扶植自治速將蔡氏罷斥以命令解决江西問題免致贛地糜爛不勝迫切待命之至旅滬贛民自治促進會江西第二屆省議會議員駐滬辦事處贛事商榷會上海贛社同叩宥 
[皖人關心皖事之主張]  
　　安徽旅滬同鄉會昨接安徽旅津自治協會代電主張皖省實行廢督請政府任命一才識閎通政績卓著之知兵大員以省長兼辦理安徽軍務善後事宜善後限期以三個月或五個月完竣原文照錄如左 
　　「銜略」皖省岌岌河終日馬聨甲雖銑　通電去皖而各旅對峙外迫强鄰險象環生本會同人迭經集議以爲廢督裁兵爲救國之計皖省軍民兩政雖權由皖南鎭守使王普兼攝然審察本省情形實有乘此廢督之必要宜請政府任命一才識閎通政績卓著之知兵大員以省長兼辦理安徽軍務善後事宜其軍務善後限期以三個月或五個月一律辦理完竣即行裁撤至繼任省長人選問題本會謹列舉資格兩項一資望素孚著有優越政績者二有功民國者本會但求福利皖民對於人選毫無成見一得之愚敬乞明敎旅津安徽自治協會叩皓 
[皖人預備歡迎柏文蔚]  
　　柏文蔚本定昨日（二十六）到滬惟因昨日風勢甚大柏所乘之山東號未能進口將於今日到滬現旅滬皖人巳預備歡迎如安徽同鄉會徽寗同鄉會等數十團體昨已爲此事集議一次决定俟柏氏到滬後聨合舉行大歡迎會業推出籌備員多人云 
[顧水如回京覆命]  
　　段合肥前派顧水如南下持親筆函與蘇齊接洽某項要公茲巳公畢於前日乘新銘輪北上回京覆命云 
[賀段電彙錄]  
　　昨日各界賀段合肥就職電彙錄如下 
　　徐紹楨電　北京段總執政勛鑒奉讀馬電革故鼎新與民更始出山霖雨萬彙滋榮引領北辰慶　交集邇者氛祲初消百端待舉必先定正本清源之計庶足收潛移默化之功善後會議刻不容緩楨前此眞諫兩電即以組織會議爲切要之圖復倩楊君景斌賚函入都面陳管見計程可達惟是衆擎匪易來日方難澒洞交塵支離天化凡茲消息胥待章際此貞元剝　之風敢亡天下興亡之責續有建白容再馳陳肅佈賀忱伏維鑒察徐紹楨宥 
　　華僑聨合會電　北京段總執政鈞鑒海外華僑望公出山久矣今讀馬電歡幸萬狀吾華僑寄人籬下種種痛苦罄竹難書推原其故實由於祖國之不振十三年之紛擾一言以蔽之曰軍閥干政萬懇　頒明令廢督裁兵與民更始庶和平實現統一可期華僑受賜多矣謹先電賀佇候明敎華僑聨合會叩宥 
　　工　聨合會電　敬誦馬電我公開誠布公决然就職　佛法之慈悲拯民生於水火所謂東山再起中臚歡北斗星高萬民感戴此後首先制止軍閥崇商弼敎尤爲内政基礎種種擘畫端賴我公謹電馳買藉申慶祝茲有不能已於言者閱沁日報載溥儀出宫近擬借在頣和園我公已有允意同人聞之　羣深詫異查頣和園非清室之私産前曾建議改造大規模之公園京都首冠全國中外觀瞻攸關應設置模範公園果許溥儀居　則又爲將來之糾葛一勞永逸何必多此一舉伏請設法制止不勝盼切待命之至上海工商聨合會叩 
　　徽寗同鄉會電　北京段執政鈞鑒我公執政薄海同歡宏佈新猷全國屬望又有進者皖事方殷政局混亂盼選皖選主持皖政藉安閭里庶免紛爭謹此電賀敬希垂察徽寗旅滬同鄉會叩 
　　女子參政協會電　北京段執政鈞鑒欣聞執郆入總中樞萬姓懐柔俱蒙福利惟十三年來我女界漏舟共處危厦同支女子參政力爭未獲此次我公出膺艱鉅與民更始謀長久之治安作根本之解决民權不張亂源莫戢國是會議懇予參加樹建國之規模揚民治之精神肅電奉賀無任主臣上海女子參政協會叩寢 
　　救濟會等電　北京總執政段芝泉先生勳鑒國民受武力之賜瘡痍遍地呼籲無門欣聞我公執政中樞若赤子之望慈父春風甘雨萬物昭蘇跂望和平竭誠電賀　上海中國救濟婦孺會中國義賑會慈善救濟會叩寢 
　　滬北商學會電　北京段執政鈞鑒民國肇造十有三年干戈擾攘政見紛歧國計民生日憊一日今秋吳越興帥奉直交戰勞財傷命痛不忍言幸我公俯恤艱出山治理德隆望重薄海同欽從茲山河重整除舊更新救民於水火而登袵席馨香拜頌毋任依依滬北商學會叩宥 
　　附段祺瑞復謝蘅牕電　謝蘅牕昨得段合肥復電云上海謝蘅　牕先生鑒敬電悉時局艱難勉膺大任承賀感謝祺瑞敬 
[拒毒會復國民代表電]  
　　中華國民拒毒會昨電復日内瓦國民代表顧子二君報告中國每年必需毒藥數量原電譯錄如下來電誦悉當即請由中華醫藥會及博醫會兩團體詳加研究復電計巳鑒及其研究之結果爲中國每年病人平均爲二千萬每人每年昕需鴉片爲三格蘭姆總數合中國十二萬五千兩每年另需苦根約計二千兩特聞中華國民拒毒會宥 
[瑙威京城改名之函知]  
　　江蘇特派交涉公署昨接駐滬瑙威領事函稱瑙威國京城原名克利史丁尼亞現因新訂法律自一九二五年一月一日起改名爲奥史陸並請即爲轉知各機關一體查照 
[省農會長主張速發急振]  
　　江蘇省農曾副會長徐瀛昨電上海華洋義振會兵災各縣善後聨合會云此次吾省用兵九縣受災最重瀛於事前曾隨諸君子之後奔走和平不意事與願違兵禍所至家破人亡瀛亦忝附災民之列總計此次損失聞在一千萬萬以上而軍隊飽掠去者悉至駐在地出售某師回防公然兜賣形形色色各物俱全兩旬以來行將售罄目擊心傷血淚交併張雨帥爲軍事被動者此次尙以價值五百萬之振物并現欵四百三十萬入關　發急振回顧吾省當局急振須自各該災縣忙漕徵出撥放而定額亦甚廉冬振須自交通附捐徵出撥放而交通亦未全復哀鴻　野飢無食而寒無衣無衣無食　死者已不知凡幾矣誰爲爲之孰令致之塗炭生靈當如此耶務乞貴會依照張雨帥先例爲向當局協定速發急振冬振並賠償兵災損失以蘇民困而挽元氣　勝盼禱江蘇省農會副會長徐瀛叩敬 
[李平書等電請緩征冬漕]  
　　上海十九市鄉公民李鍾珏等請緩開徵冬漕日期昨致省長公電云南京省長崇鑒上海爲淞滬被災九縣之一現蒙派員查災農民引領待振請飭縣展緩冬漕開徵日期俟查明被災輕重分别應蠲應緩議定之後再行開徵以蘇民困實爲德便上海縣十九市鄉公民李鍾珏姚文枬秦錫田劉增祥朱贇胡人鳳秦錫祺朱燮揚顧文郁周文動施其光楊洪釗李宗鄴陸杏林劉志濤等　宥 
[寳山兵災善後會催繳振欵]  
　　寳山兵災善後協會以天氣日寒災民急待振濟前日（二十五）特致函士紳催將經募捐欵即日惠下以便辦理振濟事宜原函云敬啓者敝會辦理兵災善後需欵孔殷而請撥省欵辦振跂望至今省中尙未籌到現在天氣甚寒無衣無食之災民勢將垂斃茲先以所募捐欵趕製棉衣前懇台端經募之欵請就已收到者即　交下其書捐而未收到者請先示明數目以便彙計欵額定製棉衣云云 
[綢緞舖嘉惠災民辦棉衣分贈災民]  
　　本埠老介福大綸等各綢緞舖以此次江浙交戰瀏河等處受害最烈當此冬令朔風凛冽避難災民聨袂回里家室蕩然殊堪憫惻擬分辦棉衣運往災區以贈難民而便禦寒昨日曾由各綢業作一度之會議一俟辦法决定即當實行 
[任委員履勘蒲淞市災區]  
　　江蘇振務處急　委員任重奉韓省長令委調查上海被災較重之區辦理急振昨晨七時赴蒲淞市調查到北新涇市公所接洽總董王臨鈞詢問被災情形按該市轄境有八鎭二十八圖向分四區現除虹橋區受災稍輕外其他江橋諸翟新涇三區均遭糜爛新涇鎭焚燬樓房七間平房兩間全鎭大小商號二百餘家均被刦一空間有數家尙未開市者而江橋華漕兩鎭受災尤重略談之後任委員即偕總董王臨鈞由新涇鎭出　朝西至華漕江橋等處沿村履勘逐戶詢問經過莊家宅東西陶浜山家宅屈家橋有李湘卿被焚房屋三間華家宅魯伯桃燒去　屋十三間江橋謝忠忱燒去房屋二十七間尙有八宇橋陸家宅張家宅陳家衖莊家涇池圈侯家角大小鄉村一百十餘宅無不詳細察看隨勘隨記各村災民向委員泣訴天氣寒冷無衣無被無食無住跪求急施衣被食米者到處皆是任委員見此情形深爲嘆息最可憐者即魯伯桃年僅七歲父巳亡故　時　賴祖母生母織布度日現經房屋燒去家中所存之花荳種子食米等均被燬一空刻下姑媳孫三人衣食住俱無寄居親戚家苟延殘喘耳任委員　洋簿逐一記載其注意之點（一）死亡人數（二）難民大小口數（三）房屋被焚數（四）棉稻　失數（五）每日應需振米數（六）應需棉衣棉　數　住所惟該市區域較廣災民戶口細數須於三日内調查凖3確後即行禀復省長速辦急振云 
[商界兵災委員會組織二次查災團]  
　　查勘南翔嘉定黄渡災况 
　　各路商界組織之兵災委員會近因各馬路捐欵多數巳　告到會即擬開會討論放賑辦法規定本月三十日組織第二次查災團結隊前往南翔嘉定黄渡等處　地　勘委員會委員全體加入又前次决定製辦棉被五百條救濟瀏河災民業已製成一星期内即可絡續運往散放云 
[聨益善會埋葬隊消息]  
　　胡家木橋香烟橋路上海聨益署　埋葬隊前日率同夫役帶有棺不前赴黄渡調查遺屍是鎭附近　兩軍作戰之地隊員見有遣骸即行埋葬「嗣　調查不週乃臨時設立報告處於北市之松鶴園一時鄉　麕集陸續報告鄉董　　林君聞悉之下即前往招待並致函該會續運棺木數十具以資應用而災民等並向隊員乞賑甚多昨日該會陸續連往棺木五千　並派　帶有棉衣棉　百餘套施給災民又悉該會於中國紅十字會第一醫院棺殮劉情雲一名第二醫院棺殮張維起王連營樊文彬三名工部局醫院棺殮浙江杭縣人徐晋熙一名掩埋義塚云 
[閘北商民被兵騷擾訊]  
　　閘北一隅自戰事結束以來繁盛商塲雖有保衛團及警察維持而距市稍遠地方則兵士依然横行軍事當局亦竟熟視無睹尙無處　方法茲將昨日被擾者之呼告函件彙誌於下（一「大鎰泉致慈善團函（上略）新營盤（在閘北柳營路）兵士騷擾一事昨早已快信致宫鎭守使未見功效至今仍騷擾如故强刦姦淫無所不至當兵亂之時或可諉爲無長官約束今軍事業已告終而仍有此强盜行爲實爲國家之恥鎰雖　美籍然向不示人所以保人格愛祖國也今　輩如此强盜行爲欺侮如胞一見外人即奴顔婢膝喪盡廉恥鎰今老實不客氣不得　借重外勢所謂對强盜不必以禮義也除再函宫使質問外倘該兵等再有如此强盜行爲鎰所有一切國稅及地方捐稅一槪停止不付此爲良心主張爲無告小民請命並因敝山莊（聨益山莊問題在　勢力範圍之内敝同鄉不敢前往安葬而山莊房屋各房客更不敢回家營業（下略）（一）閘北水電廠請保衛團保護函逕啓者　恒豐路水　職員報稱日來時有兵士入廠游覽有時玩弄機件深恐　生危險等情查水廠關係閘北水量供給機件甚爲重要設　損壞貽害非淺　特函達擬請貴團酌派團丁駐廠保衛以　水務至紉公誼此致閘北保衛團商辦閘北水電公司謹啓 
[瀏河惠中醫院領到賠償金]  
　　瀏河鎭南部有美國人所設之基督敎惠中醫院成立業經二十餘年此次蘇浙戰　發生該院西人職員因避戰 
 
 

Page 10

 
 
1;第一萬八千五百九十號;中華民國十三年 西曆一千九百二十四年十一月二十七號
星期四 * *禍來滬該院所存藥劑部等之藥科刀圭等先爲兵士取去其後復因蘇軍之砲擊致將房屋燬壞該院因報告駐滬美總領事署向江蘇特派交涉公署交涉要求賠償損失金　一萬五千元聞該院已由該公署領到一萬三千元云 
[閘北紳商公贈保衛團匾額]  
　　閘北同濟路横浜路江　路寳册路等一帶商號精益　革廠文記織綢廠寳大醬園等數十家　紳士喩欣之周文林應錦亭等因感閘北保衛團第五支團員丁防護得力特公製匾額一方文曰「捍衛桑梓」贈該支　長甘熽初陳維翰許亦甫三君並備酒六席慰勞團員麵肉等項犒賞團丁由各紳商親送該支團導以軍樂頗極盛况云 
[縣參事員電請派員查賑]  
　　上海縣參事會參事員姚文枬等昨致韓省長代電云南京韓省長崇鑒現在上海縣知事李壽慈經徵縣市鄉附稅曁帶徵各費截至十月底止結欠二萬二千七百餘圓連沈任移交欵共七萬九百餘圓房捐四萬餘圓尙不在内經月以來掯不發欵屢催罔應又復拒絶參事員查賬意圖吞没請迅派專員嚴得查辦縣參事會參事員姚文枬葉增銘楊鴻藻潘良士趙履信周文熾吳履秤叩宥 
[閔行鄉商會函催墊欵]  
　　閔行鎭因受松江退兵紛擾損失已屬不少及閩軍進駐又由該鎭商會會長喬念椿與軍隊接洽所有軍中需用之糧食等物均爲設法代辦鎭上秩序因得維持一切供給費用又屬不少都由商會籌墊現地方商民均已復業各商號借墊欵項咸向商會催促故喬會長昨特函請閩浙巡閱　駐滬辦公處將前墊欵項照給以便轉還各商號而清手續函云逕啓者前日敝會派辦事員唐古翹陳奉閩浙巡閱使孫塡發給養證兩紙清單一紙計應領洋一千一百七十三元四角當蒙貴辦事處出給收條並諭令展緩一星期來處照領等因茲以代籌之欵各行號紛紛到會一再請求給還無可推諉不得已爲再備函囑唐君來前務懇貴處體恤商艱准予將敝會人工籌之欵計洋一千一百七十三元四角給付唐君具領以清手續無任切盼之至並附具領狀一紙即希察核云 
[縣議會今日開談話會]  
　　上海縣議事會九月間應開大會適受戰事影響遂致停議現以本邑重要事件亟須開會特致各議員函云逕啓者本會前因時局關係停頓多時茲爲討論徵收忙漕辦法緊要事件訂於十一月二十八日下午一時在尙文路敎育局開談話會届時務請台駕撥冗准時蒞會事關地方責任萬勿貽誤云云 
[錢業遷回南市之展緩]  
　　南市錢業爲各業之樞紐商業金融賴以周轉　係重要自江浙戰事開衅時該業均遷往北市現南市方面雖已安靜如常而軍隊駐紮尤多前經該業代表應上海縣商會之函請轉勸該同業早日遷回南市原址照常營業故該業已訂期陰曆十一月初一日實行遷移茲聞近來各滙劃莊對遷回一節因張允明就職松　護軍使後不無恐慌且克字軍軍隊常在市間蹀躞不免有潰兵混雜於地方安寗有關是以前訂今日遷回一說尙須遲緩須待明日該同業開常會時加以討論俟表决後再定 
[南市又告戒嚴]  
　　南市戒嚴於前數日似稍鬆懈每晚十二時行人尙可往來自前　張允明接任護軍使職後晚間忽又加緊戒嚴每晚九時後軍警即武裝站崗阻止行人往來以致居民又起恐慌云 
[市公所通告舊單據有效期]  
　　以陰曆年底爲止 
　　上海市公所李總董昨發布告云爲布告事照得本市公所接收　南　巡捐局事務業經分别呈報咨行布告各在案現當收伊始進行事件手續繁多各種票據執照一時不及重行刷印所有前滬南工巡捐局印發之地方稅票曁其他稅收執照單據等項截至本年陽曆年底止一律繼續有效除登報通告外爲此布告仰諸色人等一體周知特此布告 
[張允明就職後消息]  
　　先啓用木質關防　張允明因原有松滬護軍使關防迄未杳得曾據情電致中央請示旋接復電謂巳飭印鑄局另行鑄造着先刋木質關防啓用以資信守故　另刋木質關防一顆文曰松滬護軍使之關防業已啓用并照會駐滬各國領事曁分别呈咨函令通告於本月二十四日先將木質關防啓用俟新鑄關防頒到再行繳銷云 
　　各科長尙未委定　軍署内各科科長如參謀秘書副官軍法軍需等長尙未正式委定現對内對外公牘及接洽等事仍係師部内之參謀副官等承乏　聞　現正在物色人才云 
[松滬鎭守使署消息併誌]  
　　英美法比四領事之答拜　駐滬各國領事訂期答拜松滬宫鎭守使一節除日義兩國領事業於前日分至閘北拜會外昨日（二十六）上午十時又有駐滬英美法比四國總領事等先後至湖州會館投刺拜會當經宫鎭守使偕同席外交秘書長分别延入花廳優禮接待並欵以茶點茗談移時始行辭出云 
　　嚴禁兵士觀影戲　松滬鎭守使宫邦鐸前據閘北影戲院主陳勇三呈請禁止軍人入院觀劇等情業已佈告示禁在案茲悉宫鎭守使昨又面諭副官處王處長通令所屬各旅團營連各長官嚴禁所部兵夫等一槪不准擅入新閘影戲院觀劇以肅軍紀云 
　　軍法處籌備完全　宫鎭守使以租界内處刑罪犯已准領事團允解鎭署執行故已假海昌公所設立軍法處委派鮑定侯爲處長並派軍法官四人協助辦理茲悉軍法處審判室業已佈置就緒所需刑具亦巳置辦齊備罪犯則假四區警署押所轉行拘留並派專員駐所職掌收發以免疏忽聞租界判决之某案盜犯日内當可照解云 
[警廳昨日撤除武裝門禁]  
　　江浙戰事後淞滬警察廳大門口派有游巡隊保安隊各一排武裝實彈每晚輪流駐防俾資保護茲因時局粗定業奉王廳長諭飭於昨日始一律撤防 
[警廳召集屬員分班演講下星期一起]  
　　淞滬警察廳長王固磐爲灌輸部下學識起見特定於下星期起召集科長科員署長署員及巡官巡長警察等舉行分班演講自下星期一起時間爲下午二時至三時云 
[張允明注意滬南防務]  
　　松滬護軍使兼陸軍暫編第一師師長張允明將所部軍隊分駐西門斜橋老營盤及新西區交涉公署曁瞿眞人廟並湖南會館安徽會館後連日由中級軍官督同兵士武裝實彈分組在日暉港龍華斜橋等處日夜分班梭巡藉衛地方公安 
[今日開幕之糧食平價游藝會]  
　　淞滬維持全國糧食會所發起之糧食平價游藝大會巳准今日假座新世界開幕新世界南北兩部門首均紮有五彩牌樓并懸有「淞滬維持全國糧食會假座開設糧食平價游藝大會」等字樣并以各色鮮花綴成種種動物形狀與電光掩映閃爍輝煌極壯觀瞻其内部各色燈彩寓意新奇布置華麗盛極一時又該會幹事長孫鏡湖以糧食問題與米業有切實關係特於前（二十五）晚在新世界北部西餐室邀集米業各店主懇請推銷有奬門劵到者甚衆公推余魯卿主席報告開會宗旨畢旋由袁履登葉惠鈞兩會長報告籌備之經過會務主任吳正矱報告接洽各游藝名家加入表演之盛况幹事長孫鏡湖報告銷售有奬門劵情形吕靜齋朱樹楨仰西和尙等相繼演說餐畢由與座者各自願擔任銷售門券計仰西和尙當塲繳洋一百元領券二百張樂秀崗當場繳洋一百五十元領劵三百張程子敬吕靜齋葉級三朱憩南孫靜三各允銷一千張閘北各米行共領二千張租界米業全體同人共領二千張其他各業各銀行錢五金典當各業定今日續行允領云 
[斛司要求加資可望解决]  
　　上海南北市米業斛司要求加增斛力以錢碼改爲洋碼一事昨日午後由米業各行商廠家客商等在仁榖公所特開會議討論解决方法現經董事勸雙方各自讓步因米糧關係民食而各斛司之生活程度確有日高一日之勢必須互相兼顧酌籌折衷辦法旣而按照原有之斛力十四文再每石加增錢八文將來錢串回復時當再陸續提議收減聞雙方俱能滿意即可解决故自即日起照新定斛力算給一俟通告即當實行 
[請撥浦東救火會建築用公地]  
　　上海救火聨合會會長毛經疇姚福同穆湘瑤爲浦東區救火會建築會所請准撥公地給發印諭以便興工建築等情呈報上海縣知事文云爲呈請事竊查敝會請撥浦東花園石橋留公地二分四釐七毫建築　東區救火會會所一案曾於本年三月一日奉到鈞署第一四一號指令開呈圖均悉　此案現據浦東塘工善後局呈轉到縣業經指令並行知二十四圖地保遵照辦理希即知照此令圖存等因遵經函知塘工局督飭進行並訂圖會同立界收管去後茲准該局函復以據洋涇市經董到局面稱此項基地雖屬無糧確係有主准由該業主許倪　姓繳價升科另行籌欵購地建築會所等由層轉到會即經函復該局旣屬無糧當然公地亳無疑義不能因侵佔而即承認其爲有主迭次催局仍遵前令迅速辦理一面呈請鈞署准予令催於同年五月二十三日奉到一五六號指令開呈悉候據情令行塘工局董知照此令等因迭經催局迅速辦理迄未實行頃據浦東救火會函稱該公地上近有人擅行圍笆當即阻止一面報告　署查禁爲此備文呈請區長電鑒准予查案令行塘工局善後局仍遵　令　飭地保尅日立界交地並求迅賜給發印諭一紙飭亦過立上海救火聨合　戶名以便承糧而資建築實爲公便謹呈 
[滬寗道上之要人]  
　　蘇齊駐滬代表錢宗澤於昨晨（二十六日）乘九號特别快車返寗又蘇齊代表李思敬奉命赴閩茲經公畢業於前日搭　來滬旋於昨晨（二十六日）乘九點三十分車返寗復命淞路要塞司令王景儒寗路要塞司令唐孝謙江寗鎭守使署諮議劉鍾　（昭丞）均於昨午（二十六日）由滬寗路中快車赴寗 
[孫傳芳復寗紹同鄉會電]  
　　聲明一師軍官被拒說不確 
　　寗波同鄉會紹興同鄉　等前因孫傳芳調動浙軍第一帥師長及一二兩旅長引起浙軍反對事曾致電孫氏原電已見前報昨得復電云寗紹旅滬二同鄉　鑒養電悉新任一師官長被拒說全係謠傳並無其事祈勿輕信爲要特復孫傳芳有 
[留澄軍裝運抵吳淞]  
　　陸軍第十九師第七十三團在江浙軍興時奉令調駐宜興蘭山惟開拔時尙留該團第一營留守兵士兩排駐紮江陰東門外皇府小山現因團長高葆恒擢升三十七旅旅長隨新任十九師師長兼松滬鎭守使宫邦鐸駐吳淞獅子山二十四日高旅長電江陰張知事代封民船三十號令留守兵士將前存澄邑團本部軍裝軍實一律解淞張知事得電隨飭警所封就船隻裝往黄山港停泊迨軍械裝畢即由長江下駛於昨日已抵吳淞矣 
[萬國賽槍會月杯中華杯比賽紀]  
　　華人王衍慶勝中華杯與優級杯鮑九思勝丁級杯 
　　本埠萬國賽槍會前以時局不靖停止賽射現於本月十七日射九月杯二十一日射十月杯二日間雖天氣奇變而賽員之成績則仍不少遜十月杯比賽華人王衍慶君勝優級杯鮑九思君勝丁級杯茲將九十月杯與附賽之中華杯得勝人員錄後 
　　九月份月杯　優級　日人伊籐一郎射四十九分勝甲級　英人南耳門射四十七分勝乙級　日人角田賢二射四十五分勝丙級　日人川西引重射三十八分勝丁級　日人小泉光太郎射三十九分勝 
　　十月份月杯　優級　華人王衍慶射八十八分勝甲級　英人南耳門射八十二分勝乙級　菊人小卡拉索射八十九分勝丙級　日人川西引重射七十七分勝丁級　華人鮑九思射七十四分勝 
　　總分杯　優級　郝伯陽六六二分莫土六五五分卡拉索六四一分甲級　雷登六○八分蘭姆鐵盤五九二分乙級　小卡拉索六二九分約瑟五七二分角田賢二五二七分丙級　宓丑爾五三四分松下才吉五一五分曼特四八五分丁級　張廷桂五一五分　藤井辰之助四七六分周昌善四四四分 
　　中華杯「九月份」　第一干庭輝四十二分第二郝伯陽四十二分第三朱勵公四十分二五第四周昌善四十分二五第五姚崇德四十分二五「十月份」第一王衍慶八十六分第二干庭輝八十一分第三鮑九思八十分第四朱勵公七十八分第五郝伯陽七十六分 
　　華人總分杯　優級　郝伯陽六六三分甲級　李玉書三九二分乙級　朱勵公五四六分丙級　朱壽林三六一分丁級　張廷桂五一五分 
[關於閘北水費加價之兩函]  
　　閘北市民周由厪等前曾爲閘北水電公司劃一水價問題致函該公司提出異議日昨該公司致復云逕復者接誦大函敬悉一切查閘北包水之價在省辦時本無定率參差高下隨意而定歷久相沿不加整理建設工程遂致因循水務窳敗此亦重大原因之一敝公司應市民之要求接收廠務改革之任義不容辭擴充工程計劃粗定先從改裝大管添造水池入手月内即可實行而價格之整理亦當同時舉辦初意賣買公平莫過於裝設水表按用水之度數定納費之多寡曾經通告各業主嗣由多數業主來公司面商均謂用水多寡以住戶人口爲標準富足之家屋大人少用水之量自減貧苦之家聚數家於一屋用數之量必鉅若一律裝表於富足者固稱便利貧苦者難免不受影響務求酌盈劑虚之道仍以包水爲宜等云敝公司認爲頗有理由檢查歷來水費清冊每一龍頭自三元餘至數角不等故　衷訂定包水每幢洋一元五角　此改定包水價之經過情形也自通告以來各業主以按幢計值南市已有先例且規定水價頗爲公允紛紛來函承認間有幢數不符亦經聲明禾查更正敝公司接辦伊始决無膠執成見之理台函所示如認包價辦法未能滿意儘可改裝水表每月按度計算尤爲公平執事明達度亦贊同尙祈查禾照辦可也云云 
　　昨日下午三時閘北八路商界聨合會爲水電廠增加水價案特開緊急會議表决水電廠未將水源切實改良以前未便遽爾增價應由會勸告立即取消如必須實行常再籌最後之對付方法茲將該會致水電廠　函稿錄下敬啓者前者閘北商民感受用水之痛苦主張將貴廠收歸　辦敝會亦參列各公團之一從事力爭得達目的今者用水如舊痛苦未除反益加價之累是豈商民等初料所及哉敝會於昨日特開緊急會議一致表决請貴廠將用水增價案立即取消否則當以對付官辦之法移而對待貴廠幸三思之閘北八路商界聨合會謹啓十一月二十六日 
[菜總聨會整頓公秤]  
　　上海各菜場買賣菜蔬每因秤之大小不一發生糾紛各路菜塲總聨會有鑒於此特開會推舉會長屠允良坐辦潘冬林君於昨日下午三時面謁工部局魯和總辦會商一切晤商之下由魯和總辦囑該總聨會先將窒碍理由詳細條陳俟召集各路篃生西員開會商議以期改凖十六秤爲統一之標準次請求三角地菜塲樓上裝置玻璃窗以禦風寒魯和總辦亦面允即日由工部局趕裝云現該會定二十八號再開會議云 
[納稅華人會消息]  
　　公共租界納稅華人會昨日下午四時舉行全體理事會到理事袁履登等九人議决前庶務長吕靜齋請補發薪水案及理事張心撫提議之辦法等均移交常務理事會討論辦理又理事陸文中前次提議慰勞萬團商團團員案曾經議决由本會製辦匾額一方送工部角轉致商團司令部以致謝意云 
[商總聨會明晚舉行臨時會議]  
　　討論要案多起 
　　各路商界總聨合會昨發通告定明晚（二十八）七時舉行議董會討論各要案錄下（一）防盜調查處審查案此案前經舉定袁履登錢龍章鄔志豪葉惠鈞陳翊庭五人爲審查員惟因各路調查員尙未到齊故已分函催促限明日報齊以便審查又董事七人亦定今晚選舉（二）本會改選案此案前經改選籌備委員嚴諤聲蔣夢芸張賢芳等議定各路新代表尙未報到者限月底截止徧造名冊并定十二月十日發票通信選舉二十一日開票十四年元旦行就職禮請大會追認（三）各路提議之政局問題及國民大會案（四）兵災善後事宜案（五）其他會務進行各案 
[江蘇留美官費生放洋有期]  
　　本年江蘇敎育廳官費選送歐美留學生七人茲有五人均往美國就學業巳决定行期託上海銀行旅行部訂妥艙位該生等姓氏行期列下陳思義本年十二月八日傑克遜總統號常道直十四年一月一日格蘭脫總統號江祖岐吳定良王家楫均同上 
[浦東中學近訊]  
　　前日浦東中學與嶺南足球隊在該校操場上比賽足球公證人爲蔣國芳君下午三時開始比賽雙方球員均極奮勇上半時無勝負下半時連被浦東攻進二球結束爲二與零之比勝利遂屬諸浦東云 
　　昨日（二十四）該校复於週會時間請程湘帆君蒞校演講　題爲「中等敎育之作用」演講時間約四十分鐘程君發表之意見確能切中時弊爲今日學子修學之南針聽者無不十分滿意 
[漕河涇鄉敎育會集議]  
　　漕河涇鄉敎育會以本鄉各校前因戰事輟課現已先後恢復惟各校經費仰給縣公署經徵忙漕稅欵項下提撥敎育局由各市鄉公所具領撥放以資挹注今縣署收入欵項至今未撥敎育局難以應付來源停頓應如何維持現狀昨日召集本鄉各學校校長曁敎職員開會討論議决暫由鄉公所設法維持至本年底爲止即經會長錄案備函咨請鄉公所執行 
[寳山一高議决補課辦法]  
　　寳山縣立第一高小學校昨日函致各學生家屬云逕啓者本校原定本月六日開課業經登載申新兩報嗣因淞滬火車停駛展至十七日起正式上課並經校務會議議决於上課後兩星期内不到校者明年不得升級或畢業在停課期内寄宿生己繳膳費者每人發還兩月計銀八元一角於下學期繳費時扣算尙有未繳費者無論寄宿通學須於到校時一律繳清至本學期所缺功課亦經議有補足辦法數則另紙錄奉至希鑒察附校務會議議决補課辦法（一）縮短年署假三星期（一）酌量停放節假及各紀念日例假（一）星期日上午加授三小時（一）明年清節後每日加授一小時 
[廣學會緪念會紀]  
　　上海廣學會於昨日下午舉行第三十七週年會到中西男女來賓五十餘人四時半起進茶點五　半起開會由温世珍主席胡具炳牧師祈禱主席致開會詞略謂廣學便以介紹泰西文化至中國爲責任三十七年來貢獻頗多努力不斷此種服務精神爲不可及云云繼由該會代理總理莫安仁報告一年内之經過情形另有報告書茲不贅繼由王　廳長丁榕律師鄔志堅牧帥三人相繼演說至七時許始散會 
[同文書院副院長逝世]  
　　日人福岡祿太郎自東亞同文書院開校以來即任敎職員已二十年近任副院長兼敎務長敎授學生極爲熱心今春因病歸　秋初回滬近因舊病腹膜炎復發請長崎醫大校長高崗博士來滬治療無效巳於二十五日晨六時逝世該院敎職員及中日學生均甚悲悼 
[前日大沽路新閘路兩家被盜刦]  
　　前日（二十五）上午十時半有盜匪四人各持手槍闖至大沽路三五三號某姓住屋由後門入内一盜把守　門餘盜退屋上樓袖出手槍將屋内人嚇止聲張並迫事主將鐵　鑰匙父出事主被迫不過隨將鑰匙交出盜等即開鐵箱搶去銀洋首飾等貴重物品　約六百四十元之巨盜等得贓後下樓呼嘯而去 
　　又二十五日晚七時許有盜匪四人二人持手槍闖至新閘路二九九號某店内一盜把守店門餘盜入内　店後即放一槍嚇禁店内人聲張幸未傷人走進櫃檯山　臺上搶去銀洋鈔票共五百八十元得贓後隨即出門逸去 
[尙有本埠新聞轉入後頁]  
 
 

Page 11

 
 
1;第一萬八千五百九十號;中華民國十三年 西曆一千九百二十四年十一月二十七號
星期四 * *本埠新聞二 
[日本駐瑙威公使過滬]  
　　日本駐瑙威特命全權公使永井松三氏及其夫人等定今日（二十七）午前七時乘開往歐洲之郵船諏訪丸到滬再由滬赴瑙威履新 
[美國總會房屋已竣工]  
　　大晚報云四馬路工部局對面新築之美國總會房屋業已竣工該會定於本星期五遷入至正式落成典禮將俟耶穌聖誕後舉行 
[赫德路之盜匪傷人案]  
　　前晚十二句餘鐘有盜匪三名在滬西赫德路將　阿生家牆壁挖洞潛入以便刦取財物是時姚從外歸來因而大喊三盜聞聲就中一盜突出手槍開放一響將姚擊傷倒地盜知肇禍不敢再行搶物徒手而逃旋由姚之眷屬投該管捕房報告即經捕頭飭令中西包探馳往勘得姚所住之屋係屬平房並向詢問當時情狀遂將姚送入附近紅十字會醫睆療治一面通知各捕房協緝兇盜務獲懲辦 
　　又訊二十五日夜十二時許（二十六日晨十二點十分）向在滬西約翰大學某西人處充當汽車夫之姚根生家住赫德路附近鄉下由該校回家將近家時在近赫德路之一小路上見有竊賊二人正在其隣屋牆璧上挖洞意圖闖入竊物該賊等見其前來隨即追上迫其交出銀錢姚不從並大聲呼喚該盜等即向其連放二槍胸部中有彈傷倒地盜等迅即逸去時在赫德路值差之一零七五號華捕聞呼喊之聲並槍聲即狂吹警笛爲靜安寺捕房所聞該華捕即跑至捕房報告即由捕頭率同中西探捕趕至姚家則盜已逸去見姚臥倒在地上受彈傷頗重隨將其送徐家匯紅十字會醫院醫治事後該探捕等在姚隣居之壁下發現一大洞爲該竊賊所掘無疑並在附近地上搜出三分二之空彈榖二枚巳放過之彈子一粒一併帶入捕房該竊賊等並未竊得物件 
[川沙瞿家港口農民家被刧]  
　　本月二十三日晚七時許浦東川沙縣境瞿家港口農民張　裕家被盜槍刦銀洋衣飾約值三百餘金據稱該盜等有二十餘人身穿制服形似兵士持有刺刀長槍等兇器將事主家人　傷二人携贓向川沙西門方面揚長而去 
[保定路前晚之刦案]  
　　虹口保定路華特路轉角大源船烟紙店前晚九句餘鐘突來盜匪六人兩盜在外把風四盜躍進店堂兩盜各執手槍向店夥學徒禁止聲張當將賬檯抽屜内所置現洋鈔票計共二百二十四元並金圈一付搜括一空得贓呼嘯而逸迨該管捕房聞警立飭通班中西包探馳往兜拿無着即向店夥詢問盜黨而貌服式據稱盜匪均操江北口音穿短衣等詞該探等遂據情回禀捕頭核示 
　　又訊二十五日晚八句半鐘提籃橋保定路五一八號吳姓所設之烟紙雜貨店突來盜匪四人各持手槍闖入店内一盜把守店門餘盜入櫃檯内將店内吳妻夥計三人小孩二人嚇禁聲張一盜隨即將吳妻耳上所戴之赤金耳環一付搶下並在其身畔搶去鈔票現洋共一百零二元又一盜由賬檯上搶去大洋三元銅元五百枚得贓出門逸去並未鳴槍 
[盜匪路刦未成拘獲一人]  
　　前日（二十五日）上午九時一刻有一華人手持布袋一只内藏現洋約五十元行經阿拉白司路（匯司捕房虹口界内）附近一弄内突有三人由其背後追上攔住去路並將其衣襟拉住意圖搶刦該華人即大聲狂呼求救盜等聞聲不敢再搶即行逃逸該華人即向盜等追隨路人亦助其追赶追至公共公廨附近將一盜拘獲即交與廨門口之印捕帶入捕房該盜等並未携帶手槍等軍器云 
[盜匪不服盤詰開槍幸未傷人]  
　　昨日上午十句餘鐘有盜匪兩名各藏手槍意圖搶刦行經虹口茂海路附近被捕房西捕查見以其形跡可疑上前盤　詎一盜突出手槍連放數　幸未擊中西捕亦拔槍還擊盜黨均向　間逃逸該捕追这不及遂據情歸禀捕頭核　 
[擄人勒贖案候特别訂訊]  
　　老閘捕房華探目黄潤甫與西探長依克破獲擄人勒　匪　情形迭詳本報茲悉在押警廳之徐伯英陳會册盧榮濟三匪業由黄探目於前日提回昨晨解送公共公廨工部局刑事科律師以此案人瞪衆多請求訂期開審而被告馬慶嘉之代表海德禮律師亦即表示同意遂由陸襄　商之英領馬君判被告等分别還押候特别訂訊 
[續獲殺害莫鴻生案兩共犯]  
　　莫鴻生被青帮匪徒張四糾衆謀　後由虹口捕房拿獲案犯高鑫寶一名解經公共公廨押候訊究己詳本報茲又由滙司捕房　目陸連奎續獲常熟人錢關根時阿新兩名昨晨解廨經李襄　會同英領惠君略一質訊判令收押候查明下禮拜三再訊 
[私帶手槍日人禁十天]  
　　文匯報云星期二在楊樹浦路破獲私帶手槍兩枝之上海丸夫役某日人巳田日領事署公堂判處監禁十天 
[西商控追薪金提前排訊]  
　　西班牙商东萊斯延許理律師在公共公廨狀訴永利洋行楊彦賓中孚銀行泰生行等違背合同請追薪金各欵一萬三千餘元一案第四被告泰生行延甘維露律師具狀稱該行主係入葡籍不受公堂管轄公廨　狀即函　葡領查詢旋據葡領函復到廨以泰生行主並非葡籍故公廨遂於昨日下午將此案排審泰生行及其律師均未到案永利與楊彦賓則同延羅傑楊國樞律師具狀辯訴而中孚銀行代表張　雲律師到堂聲稱第一二兩被告之辯訴詞對於中孚銀行極關重要敝律師須與當事人詳細研究應請將案改期開審否則殊難答復云云原告代表許理律師以泰生行旣臨審不到請求將此案關於該行部份缺席判决經孫襄讞商之西班牙魏副領事判旣據葡領來函證明該泰生行主並非葡籍自應將籍貫一層註銷改期由檢察處提前排審 
[閘北太平橋火警]  
　　前日上午七時太平橋太平里口七號門牌泰縣人鄭長發所開之柴　店不戒於火由各段救火會到場救熄共燬市房五幢事後由崗警拘獲店主婦鄭王氏解入五區三分所聽候查辦 
[牛奶棚火警焚斃二牛]  
　　法新租界脫拉斯脫路龔瑞生所開之牛奶欄於昨晨一時不戒於火當由瞭望台查見鳴鐘告　由救火會立　支帶車到場救熄是役火熾時牛欄内有牡牝牛各一頭一時不及牽出以致一併葬於火窟後由捕房飭探張金泉前往查勤一週當將　傳至捕房聽候查明起火情形再核 
[冒充稽查之拘究]  
　　陳阿根近在外冒充華商内地自來水公司稽查員向用戶索詐洋元受愚者不少曾報告公司派員往查詎陳昨午又在西門萬生橋畔向用戶索詐洋三元爲該公司得悉派員前往將諫拘送二區警署轉解警廳訊辦 
[鄉民被毆身死之檢騐]  
　　北橋鎭顧家宅農民顧季昌遭堂弟顧錫全偷竊池魚向論被毆受傷身死由警將錫全獲送法庭請爲相騐一案巳紀昨報茲悉此案昨據該處地保偕同屍屬同投法庭請求伸雪昨晨奉王檢察官開庭飭提顧錫全預審一過判令收押遂率同法警等乘車下響相騐旣抵屍場該地保投宁伸訴翦表並稱伊等行兇我並不在場屍子顧關林顧富林等投稱我父所蓄池魚迭遭堂叔錫全胆來偷竊舊曆本月二十六日又來行竊因此小民弟兄向之理說父親亦到不料錫全竟將父親打傷醫治無效而死請求騐究問官得供論令將季昌屍體舁地如法驗明小腹等處果受足　傷致斃塡明屍格判令屍子棺殮聽候返廳訊明律辦 
[打胎受傷之請究]  
　　某學校門房唐應庚原籍嘉定其家有一童養未婚妻趙氏今年十七歲日在嘉定沈蘇氏所開毛巾廠做女工沈蘇氏之子耀光在廠管理賬目暗與趙氏成姦己有身孕現將臨盆沈蘇氏母子知事不妙遂將趙氏帶來上海藏匿閘北四區警署附近沈蘇氏胞妹家内情人將趙氏打胎以致受傷臥床不起茲爲唐應庚查悉報警往拘詎　光已聞風逃逸祗將沈蘇氏拘送法庭唐亦投案請究嗣奉檢察官研訊之下判沈蘇氏收押候察騐趙氏傷痕若何再行核辦一面派警追拿沈耀光到案究辦 
[兵士搬取柴草之請禁]  
　　近有駐紮閘北裴家橋新營盤内之某營兵士每日三五成羣至彭王廟附近各村落鄉民家搬取柴草不給價值且此去彼來日必四五次每家按日須供給柴草百數斤稍不遂意動輒逞兇肆毆衆鄉民以每家所存柴　預備爲一冬之燃料何堪長遭兵士無厭之求訴諸常圖圖　亦毫無補救方法前日該鄉民等公呈上寳閘北保衛團總部請轉呈該營部核辦云 
[旅滬嘉興靑年新組織]  
　　嘉興旅滬靑年蕭明新郁閏生顧作之等發起組織新嘉興社以團結靑年改造嘉興社會爲宗旨并擬刋行（新嘉興）半月刋以爲嘉興社會嚮導聞現正徵求同志志願加入籌備者可接投函宜昌路大夏大學蕭明新或南市凈土街四二號顧作之接洽云 
[小學敎育研究會定期開會]  
　　上海小學敎育研究會昨致各學校通告云敬啓者本會茲定於十一月三十日午前十時開普通研究會商議本會進行事宜以及今後小學敎育上亟宜研究問題務希貴校諸君子早臨是幸 
[拘究冒探敲詐之碼頭匪徒]  
　　　來浦東各輪船碼頭時有匪徒冐充各機關探員假搜查違禁物品爲由敲詐行旅財物前日楊家渡招商局碼頭又有搭客楊某被若輩搶去烟土數十兩當經水巡隊潘隊長得悉立飭長警分投　緝當錫追獲管三夸子楊阿三寳林小玉實及划船夫張某等五名並在伊等身畔搜出楊樹棠名片一紙上雋内務部違禁藥品管理局稽查員字樣潘隊長以管楊等均係積匪判飭押解警廳訊辦 
[沿浦小茶肆加價]  
　　浦東沿浦各小茶肆共有數十家以現值米珠薪桂洋價增漲所獲茶資虧耗頗鉅故於昨日集議加價方法當經决定自陰曆十一月初一起照原有價目每碗增加　元一枚藉維現狀云 
[造屋佔地控案訊結]  
　　丁潤庠前延龐納富律師代表投法公堂控郁均侯造屋佔地等情一案昨又傳訊先由原告律師稱今據公證人報告被告確係佔地當有東北方面之木架靠在原告之地皮上並有零星磚瓦抛在原告之花園内致將花盆等物擊壞共四月有餘而原告時常派人在該處收拾所受損失不資今由公證人報告損失不過五十兩　屬不敷請求堂上按照敝當事人請求辦理被告律師普　　稱公証人報告各節略有不符查被告造屋並無佔地請求堂上前往路勘即能明白又稱有木架靠在原告地皮上並有磚瓦等物抛在花園内各節但被告方面之木梢係搭在空中與原告毫無損害所有磚瓦等物遺在原告花園内乃申地人烟稠密凡鄰居造屋難免無灰塵磚瓦沾染之事請求明察陳　員商之法領事辣君判限五天内着被告將佔出之木桿拆除外再賠原告損失五十兩堂費公證費均歸被告負辦 
[支票糾葛候下堂諭]  
　　漢運洋行前延普萊梅律師投法公堂控源通魚行經理水加寬不付支票一案昨又傳訊先由被告達商律師稱查此案原告前有輪船機器一架賣與姚若蓀後由姚造輪船一只與烟台　興仁合做生意雙方訂有合同順興仁因無現欵即向源通借支票兩紙言明須輪船開到方可交欵旋因該輪船駛至某處觸礁沉没故不能交到是以由順興仁向源通行止付原告應向姚若蓀追繳與被告無涉况查支單與莊票性質不同而支票倘貨價不合儘可止付原告不應無故控訴請求追償損失原告律師稱查錢業定章凡支票如受票人向出票人核對明白在票據上蓋有押脚圖章者出票人應擔完全責任今將章程單呈鑒查此案原告收到支票後即向被告核對承認出票無訛現在豈能推諉致於原告出　機器之事與本案無關請求訊斷碑　員商之法領事辣君判退去聽候下堂諭飭遵 
[不出定貨查明再核]  
　　開利公司洋人昨延普萊梅律師代表投法公堂控華豐號陳繼茂不出定貨等情被告陳繼茂延達高律師代辯稱查被告陳繼茂並非華豐股東及夥計乃係掮客原告理應控告華豐主與被告無涉等語原告律師稱原告於交易時係與陳直接實不知華豐號主另有其人况原告前在英公廨控告　　茂當據陳辯稱伊住居法租界奉判管轄不合將案註銷故此投案起訴現在被告忽又申請異議請求明察又據見證蕭爾金稱民人在開利公司爲式老夫此項貨物民人與陳繼茂直接交易並不知華豐號主另有其人等語陳繼茂稱華豐號實係陳志雲所開商人係屬掮客等詞中西官判陳交五千兩人銀並保出外聽候查明再核 
[帶土與拆梢並究]  
　　停泊南市外灘浦邊某輪船侍者葉漢士因開船在即向北市購得烟土數十兩擬帶内地消售漁利常爲無賴顧有良顧小寳林等察悉即冒充違禁藥品管理局偵探登輪向葉拆梢雙方正在糾擾間爲水巡隊巡警到來即將　並二顧一併拘獲抄出烟土解　轉送警廳法辦 
[拘獲大批竊賊]  
　　淞滬警察廳長王固磐查得舊曆十月二十日以來據報西門外西區救火會保衛團及斜橋煤屑路大興路林蔭路等處居戶迭遭失竊共有十餘件之多當飭偵緝隊郝隊長嚴行查緝當經郝隊長選派探員馬良才偵探毛忠　陳幹泉厲明發朱松清沈裕生等分投查緝去後昨由二區巡長尙玉山巡警段雪峯王清芳史發雲會同偵探倪國珍劉玉祥方金福張錫元夏德元等緝獲連竊十餘家之巨竊李阿根張雪榮宋阿旺杜金發高品山雷光明等六名起獲原贓保衛團軍衣皮帶及各居民家衣物數十件並賊具鐵鑿多件當票數百張一併解至警廳　緝隊訊核云又淞滬警察廳偵探戎仁發前日在大達碼頭拘獲竊犯陳方有一名起獲原贓燭扞等件又偵探厲明發拘獲竊犯劉在長鍾星采二名係竊小西門合豐泰木板等案吊到原贓傳同失主一併飭送偵緝隊訊辦云 
[電車撞傷行人二則]  
　　昨日下午二時江北人趙士昌行經福建路被無孰電車撞倒礙斷　骨由老閘捕房七百十一號華捕到來抄錄電車號碼另雇卓送受傷人往仁濟醫院醫治一面歸報捕頭候示又昨晚九時甯波人沈黄金行經法公館馬路被電車撞倒碾傷左足筋骨皆斷落由法捕房一百七十一號華　抄錄司機人號碼另雇車送受傷人往仁濟醫院醫治 
[粹華製藥公司欠房租被封]  
　　南京路粹華製藥公司拖欠房租十三個月計銀五千二百兩被房東勸工銀行控於公共公廨昨已給諭先將該藥房發封候核 
[過犯路刦押三年]  
　　吳鴻壽前日行經北浙江路信昌里弄内被匪徒三名攔刦手携布置小囊而逃囊中置有鈔票現洋五十元楊因大喊由探目陸連奎包探王桂亭聞警追獲搶匪楊阿五一名昨解公共公廨中西官訊悉楊係過犯判押西牢三年期滿逐出租界 
[烟案各押一月]  
　　總巡捕房車務處捕頭漢密斯其氏前日率同三道頭華捕黄長生在福建路　朱里二百三十三四號站牌屋内抄出鴉片烟土甚多並烟膏烟具銀洋等物將土販張克喜沈芝山與婦人劉許氏一併拘押昨解公共公廨請究經中西官質訊之下判被告等分别各押一月烟土銀洋等併予没收 
[行使舊郵票押二月]  
　　太倉人張子卿將無用之舊郵票持至北京路郵政届内行使當被察破報告總巡捕房派包探尤阿根與西探亨特將張拘獲昨解公共公堂中西官質訊屬實判押西牢二月示儆 
[公共公廨訊案彙錄]  
　　昨日公共公廨訊理民事訟案併誌於下（一）美商美盛洋行訴益豐紗號周燦等定貨損失案業已判决被告償還原告銀三萬餘兩茲據原告代表許理律師稱此案判决後被告迄未履行且在押者並非該號主周旭初本人查周頗有資財應請飭傳胡王兩人到案質證堂諭由檢察處查明被告姓名並飭傳人證到案訊問（一）沈日光訴穆芳庭不還保證金案堂諭着被告償還原告保證金洋六百元並照償收條所定之按月六釐利息至清償日止並交還保單堂費被告負擔限二十四小時内交保（一）永裕公司延高露玲律師訴盛純齋欠借洋案被告代表羅傑律師請求改期堂諭被告旣有病應准尅期提出醫生診斷書于核（一）宋莊氏請求執管遺産案堂諭候會商堂諭宣布（一）德　禪臣洋行訴買辦金培元代買進出口貨物將拾價之欵置入私囊致原告受虧損銀一萬一千七百三十六兩請令賠償案堂諭候提前訂期審理（一）巳故程雪門之妾程王氏訴夫弟程少山程寬如等遺産糾葛案堂諭程主氏應將經管程雪門之財産詳　開明繳呈公堂聽　查核被告程寬如交四萬元舖保限七天内將取去之契紙交出此諭（一）席鹿笙延克威海德禮律師爲已故席立功等遺産與席友于等涉訟案堂諭改期續訊（一）區照軒延甘維露律師訴光明烟草公司違背合同案被告延斐斯門律師代辯堂諭改期續訊 
來函 
[安徽軍署副官處來函]  
　　閱貴報本月二十二日本埠新聞欄内載有皖南鎭守使王慈生氏特派代表胡某來滬與旅滬皖省各要人接洽一則閱悉之下殊深詫異查本署並無派遣胡某及其他代表赴滬接洽情事恐係傳聞失實用特專函奉達即祈更正是所盼禱督理安徽軍務善後事宜公署副官處啓十一月二十四日 
 
 

Page 12

 
 
1;第一萬八千五百九十號;中華民國十三年 西曆一千九百二十四年十一月二十七號
星期四 * *商業市况 
[北京專電]  
　　暗盤整陸六十九元三角玖陸二十三元六角五金融八十元零三角柒長六十元零六角五均現貨（二十六日下午六鐘） 
[釐漲拆定]  
　　昨日早市洋厘市價七錢三分八釐二毫半至午市又漲價七錢三分九釐三毫七忽五比前日又大半釐進口中國由海門來洋二萬元出口本街裝往濟南洋二十萬元又裝往烟台洋十萬元銀拆早午兩市仍爲二分全無改動 
[上海銀行國内匯兌行市報告]  
　　昨京津電報未到滙價未開本行洋滙掛牌仍照前市交易計京爲一千○○六元津爲一千○○五元漢電洋例銀一千○三十六六錢五分洋滙平均與前市同保定昨日掛牌每千元貼八元張家口貼二十五元熱河貼十五元綏遠包頭歸化各貼三十元開封鄭州許州各貼十元貴陽貼十五元靑島來電銀滙漲起一兩五錢爲一千○八十六兩五錢洋滙每千元貼三十元至蘇浙皖贛滙水均無變動 
[神戶英美滙訊]  
　　昨日神戶滙兌市午前電日美滙兌賣價三十八元五買價三十八元六二五日英賣價一先令八辦士較上日高○六二五買價一先令八辦士○六二五較上日高○六二五正午電日美賣價三十八元六二五較上午高一二五買價三十八元七五較上午亦高一二五日英賣買兩價無變動午後電與正午市同 
[外滙掛牌均有變動]  
　　昨日星期三各滙掛牌均有伸縮計先令長二五掛三先令三辦士半印滙大一羅比七五掛二百十八羅比法滙大二十法郎掛一千四百五十法郎美滙大半元掛七十六元二五東滙小二五掛五十一元香滙小二五掛七十三兩嗬滙大一盾二五掛一百九十三盾七五新滙小五錢掛七十一兩二五 
[先令續長二五市况略軟]  
　　昨日星期三先令掛牌又長二五掛三先令三辦士半初時市况較上日收盤略軟○六二五計銀行賣出元月份價三先令三辦士六八七五買進三先令三辦士八一二五嗣後亦無甚升降至收盤時又較稍軟計元月份　價三先令三辦士六二五買進三先令三辦士六八七五後市因值星期三各銀行循例休息無市 
[美滙掛大五角交易寥落]  
　　昨日星期三美滙大半元計掛七十六元二五市况亦較上日爲鬆計銀行賣出元月份價七十六元半至七十六元三七五買進七十六元六二五至七十六元半交易仍少午後無市 
[東滙掛小二五市况趨緊]  
　　昨日星期三東匯掛牌小去二五計爲五錢一分市况較上日爲緊交易不甚暢旺計銀行賣出元月份價五錢○五至五錢○六八七五買進五錢○三七五至五錢○五六二五午後亦無市面 
[標金轉漲一兩二錢]  
　　前市漲後市平 
　　昨日星期三大條近遠期均長一二五計近期掛三十三辦士五六二五遠期爲三十三辦士八一二五晨間路透電報告謂美滙兌開盤大二五收盤大三七五日美滙兌弗動日英大○六二五晨初元月份標金開盤二百四十八兩一錢較上日收盤好起二錢毛盤時可稱平定計在二百四十八兩二三錢左右嗣因先令揭曉放長二五故小至二百四十七兩七錢各滙市况初較上日略緊其時交易尙不十分暢旺故祗漲至二百四十八兩移時又小至二百四十七兩六錢（全市最小價）十時神戶電報日美日英匯兌均係弗動人心向上金價又漲至二百四十八兩四錢後略小至二百四十八兩一錢嗣後各滙市况尤覺趨軟是以標金又回漲至二百四十八兩七錢又小至二百四十八兩三錢旋在午刻日美滙兌又大一二五日英則爲弗動人心更好買戶頗旺以致標金漲至二百四十九兩二錢收盤本月份登賬價格二百五十二兩十二月份二百五十兩元月份二百四十九兩補水二百五十二兩蛤赤做開三百二十一兩午後二時日美滙兌繼大一二五日英亦大○六二五先令等例無市面故標金上落無幾計開盤爲二百四十九兩二錢高至二百四十九兩四錢（全市最高價）後緣略有賣者故跌至二百四十八兩九錢旋爲二百四十九兩一錢收盤補水二百五十二兩總計全市最高低相差爲一兩八錢其收盤價較之上日收盤漲銀一兩二錢 
[標準紗始跌後回]  
　　三品回漲現棉　堅 
　　紗廠聨合會報告云昨日星期三美國棉花現貨小二十五磅音近期小二十三四磅音遠期小二十五六磅音印度勿洛去大三羅比東洋三品紗近明漲四五元遠期漲三元七八角念支現貨紅財神小四元標凖紗因外棉咽軟人心稍疲近期小七八錢遠期小六七錢客帮中現貨生意尙好廣東漢口兩帮仍有交易午後三品紗又回漲致市氣又激昂兼之現銷不惡塲内市勢見挺近期不動遠期回漲三四錢客帮由廣東漢口江西汕頭蕪湖雲南甯波野鷄等帮買去各牌一千餘百包行情與上日相仿緯通紗廠開出十以孔雀大包二百包一百六十五兩五錢扣佣雲南帮購骈現出又通州棉花標準緣通客不肯售賣投機者亦無敢賣空故難成交昨日怡和紗廠購進十二月一月份送廠通州花二千包價四十二兩老公茂買進現貨送廠陜西花二百件價四十一兩五錢 
[大阪三品看漲（二十六日大阪電）]  
　　三品市塲之狂熱人氣以本月　停止拍板前爲最盛時代其後趨勢漸　然市中現貨買氣依未衰退即期市前途各經紀人仍存價跌則買之想故本日各月期貨雖隨美棉跌去二三元惟月末低落每爲下月初　漲前途殊不足慮云 
[大阪棉紗輸出有望（二十六日大阪電）]  
　　棉紗現貨商勢月末了結賣買告一叚落刻下難望上漲惟對外滙兌站定未動紗價亦略　跌風輸出非常合算中國方面銷胃尤極暢達故内地貨雖呈觀望之狀而輸出貨則極堅俏云 
[怡和呌莊]  
　　咋爲星期三輪值英商怡和洋行第一千二百六十六次拍賣之明仍係有限價與不限價兩種拍出排列羽毛羽綾嗶嘰彩呢泰西緞羽綢竄綢元絨毛布原布市布漂布等各項疋頭九十三件計四千零二十五疋拍妥七十一件計三千零六十一疋比上次多二十一件計九百五十五疋未拍者二十二件計九百六十四疋各貨市象似見萎頓客銷去路尙好然拍價則低落統扯跌多漲少（羽毛）一件計十疋桃紅人馬漲三錢五（羽綾）三件計六十疋人馬跌四錢馬頭跌二錢五（嗶嘰）二件計六十疋馬頭跌三錢五虎牌未動（彩呢）二件計十二疋大紅單鳳跌二分比前漲二分半（泰西緞）十件計三百疋跌去五釐至四分五神童較前漲二釐半五雄亦漲五釐（羽綢）九件計三百五十九疋漲自一錢至四錢跌者自一錢至二錢五（甯綢）一件計三十疋音樂會漲一錢五（尺六元絨）二件計四十疋運動會小一分二釐半桂子亦跌數分（毛布）四件計二百九十疋五磅僧　帽跌二分七磅藍蟹漲四分　無更動（原布）五件計三百疋價跌一錢八分至三錢七分惟雙蝶增五錢四分（市布）七件計三百五十疋跌落五分至一錢三分亦有漲四分至一錢五分（漂布）二十五件計一千二百五十疋價跌三分至一兩零六分而亦有二分至一錢八分不等 
[絲經銷胃轉稀]  
　　昨日洋莊絲市銷路又稀緣歐美等處絲經進胃已足行市轉清而滬埠絲滙昨仍放長是以廠白黄灰各絲經交易不無停滯廠絲惟達昌進上等貨四十担價仍堅挺七里干經僅法莊購中等貨三十担絲價平定川魯黄廠經昨無交易灰經亦惟前晚怡和添進上等貨八十担行情不變 
[茶市仍趨堅暢]  
　　昨日星期三本埠洋莊茶市仍趨堅暢祁寗兩路之紅茶及路莊土莊兩路之綠茶交易均旺紅茶總計成交七百十四箱祁紅售盤自三十三兩五錢至四十二兩五錢甯紅售盤自三十一兩至三十二兩市價較前均無漲跌綠茶總計成交一千三百六十九箱珍眉售盤自五十四兩至七十六兩針眉售盤三十八兩蕊眉售盤自十八兩至三十六兩秀眉售盤自十五兩至二十五兩市價除貢熙珍眉兩項較前又漲二兩外其餘均無漲跌 
[現粉交割順利]  
　　現期棧單交割三十餘萬包 
　　現粉又漲一分出口四千五百包 
　　昨爲麵粉交易所停市交割之期各廠經理及雙方經紀人均集交易所實行交割頗形順利緣客帮與錢莊帮仍在喑中搜羅現粉故現棧單交割計有三十餘萬包昨日市塲中雖停止營業而各帮仍有訂購現紛者成交之價計照前日粉價加一分本街零戶現粉價昨巳漲起三分半計紅藍車牌價二兩零零五釐現粉出口亦甚暢遠計由日商增幸洋行交裝平安丸輸船運往日本仁川埠計福壽牌現粉二千包又華商交裝湖北丸運往打狗埠計兵船牌現粉二千五百包日商三井等日前發往横濱等處之期粉電報昨均轉滬明日交易所開市期粉市面當益趨堅漲耳 
[木市尙無起色]  
　　昨日星期三各木市况尙無起色客帮如蘇錫嘉湖等處因工程不甚發達雖有來滬採辦而爲數稀少本埠營造木器二帮銷路仍無十分進步人心依然平定市塲上交易頗淡故價尙無更動云 
[五金銷路落而復起]  
　　昨日五金市况忽又轉佳北路天津營口及靑島等口岸均有收買長江帮除漢口外其餘仍屬平淡各貨售價因人心看高故提漲之消息時有傳聞四十八片英白鐵皮祗有什牌低擋品尙有十兩之價開出紅鳥及飛鳥等貨悉在十兩零二三錢之間又洋板頭及路皮頭每板各漲一錢計三兩五錢至六錢洋方頭三兩三錢漲分法西釘及新洋元等依然堅定如前云 
 
 

Page 13

 
 
1;第一萬八千五百九十號;中華民國十三年 西曆一千九百二十四年十一月二十七號
星期四 * *常識 
常談 
[異聞錄（九）] [  老圃]  
　　春秋莊公七年夏四月辛卯夜恒星不見夜中星隕如雨左氏釋之曰星隕如雨與雨偕也此說實誤星隕如雨乃言星隕之多今天文家謂之流星羣尋常流星每小時十五次至二十次不等每年流星總數蓋達數百萬然亦有一夜之間流星亂落如雨不可勝數者是爲流星羣西曆一千七百九十九年十一月十二日夜美洲曾有此異象蓋流星蔽天徹不息與下雨不異其後歐洲於一千八百三十三年十一月十二日之夜亦有之於一千八百六十六年十一月十三日之夜亦有之歐洲之流星羣天文家已能豫測據古時記錄則西曆九百二年九百三十一年一千零二年一千一百零一年一千二百零二年一千三百三十六年一千五百三十三年一千六百零二年一千六百六十九年皆有流星羣出見由此觀之春秋所謂夜中星隕如雨即釋明恒星不見之故蓋流星羣絶美麗照曜如白晝故曰夜明而恒星不可見也 
經濟 
[儲蓄之穏妥方法] [  義]  
　　戰事發生以後各地人民慮兵匪之騷擾金錢飾物等貴重物品携之逃避者有之掘地藏匿者有之以爲可以安然無事不生危險矣孰知人民之用心雖苦兵匪之計謀更巧携之以行者半途遭刦藏之地下者悉數被盜平日儲蓄之資一旦完全損失可憐孰甚焉然而余意財物被刦誠爲慘事所以被刦之因恐亦儲蓄未得其法之故也夫節儲餘欵以備不時之需法至善也儲欵而置諸家中即在時局平靖之時猶恐爲宵小所覬覦矧當戎馬倉皇之際得不遭兵匪之搶擄耶如隨時以之存儲於可靠之銀行存入固易支取亦便旣免失竊之患又得息金之利兩相比較損益懸殊甚願各地被災人民經此番損失得極大敎訓從茲醒悟如法存儲塞翁失馬未爲晚也（乙種酬） 
衛生 
[戰地鳥類不可食] [  迪]  
　　我友王友仁世居羅店前日有獵人踵其門出野鴿三隻欲售諸友仁友仁以其價甚廉購而煑食之是夜友仁腹中作痛旋即吐瀉詢諸家人莫不如是奇之後始悉犰人之野鴿係得自瀏河戰地者該處遺屍徧地河水惡臭鳥類之飲食含有疾病原生物甚多食野鴿後原生物由口入腹故作痛而吐瀉幸所食不多病勢淍微否則將有生命之虞矣可不懼乎爰記之使一般人咸知戰地鳥類之不可食也（乙種酬） 
道德 
[非戰地人民之責任] [  周新]  
　　此次齊盧失和戰事忽起人民所受之痛苦不可勝言而尤以戰地之人民爲甚今戰事雖已告終災民多可回籍然兵燹之後田園爲荒屋宇爲毁棲身無處維生乏術况天氣漸寒無衣無食嗟彼蒼生何以堪此雖幸有各慈善機關爲之設法然災區浩大待賑者多决非少數之人所能維持凡吾非戰地之人民皆當盡力以助勿謂亦受戰事之影響而不顧當有力者用力有財者輸財富有者固應慷慨解囊即差足自給者亦當節衣縮食視力之所能以事賑濟以冀積少成多俾災民之少壯者得相當之職業老幼病弱者得無凍餒之患則造福於災民者豈淺鮮哉抑更有進者設我爲戰地之人民而遭同樣之刦則我之身家財産正不知其若何豈僅稍受損失而已哉今吾旣得保全生命骨肉無恙安居樂業不可謂之非幸能不存知足之心分其財力以爲災民助乎故設法營救災民皆我非戰地人民之責任也（乙種酬） 
[靑年應具之精神] [  汪南墅]  
　　近數十年來我國以内亂頻仍民生凋敝而國民精神亦因此無振作之時是堪爲浩歎者也今政變突來凡智明之士咸額手相慶蓋從此可望朝野廓清積弊盡除而我國民亦可稍蘇其内顧之憂矢心振作也然良機易過須早圖之茲擬靑年應具之精神數則願共勉焉 
　　（一）表揚國粹須知何者爲眞國粹 
　　（二）决不可短自己志氣長他國威風 
　　（三）應有不爲利誘不爲威屈之志節 
　　（四）不可崇拜偶像 
　　（五）師人之長棄人之短 
　　（六）可犧牲自己不可犧牲他人 
　　（七）不可有依賴及附和之性 
　　（八）應力保國家光榮不使墮落 
　　（九）對於國人應有相當之待遇 
　　（十）對於外人應有相當之應付（乙種酬） 
法制 
[觀於此次兵災足證女子去參政之期尙遠] [  樊琴蓀]  
　　凡積極的謀權利不得不從義務方面入手此說爲人人所公認竊觀於此次兵災而云女子去參政之期尙遠者其說有四 
　　（一）戰地救護鮮見女子之踪跡雖云女子膽量較小不敢輕臨戰地要亦義務心薄弱故無見義勇爲之精神且奔走火線之男子獨無身家性命乎可知退縮不前固以我中國人爲甚而以我中國人之女子爲尤甚如此而欲達參政之目的不亦難哉 
　　（二）此次災民之避居各地者何下十數萬多得一人爲之募捐即減少若干人之凍餒而東西奔走籲懇各方者亦惟一腔熱血之男子而多數女同胞實未盡國民一份子之義務 
　　（三）求諸出貨賑人之列除某氏老太太捐助若干外一般要求參政之靑年姊妹實未多覯 
　　（四）關於地方治安之設施及種種善後事宜之籌備等等從未聞女子有所建白可以見得現在女子之程度方在求學時期不能遽趨用世時期也進一步言之女子之無所建白即可謂之不盡義務 
　　總上四點可以證明中國女子對於義務權利兩項相互之關係未能澈底了解故要求參政每從消極途徑進行置國民應盡之義務於不顧換言之無肯盡義務之精神即無欲享權利之决心要求參政之聲浪亦不過順潮流之衝動似旋起旋没之幻泡耳然則去實現參政之期非遠之又遠耶（乙種酬） 
科學 
[火藥及爆發物爆發之原理及其重要之原料] [  閻潔吾]  
　　此次淞滬戰爭分空中水陸三種然其所用之戰具則無一不需火藥及爆發物其所以利用之者乃以其能爆發故也究火藥及爆發物所以能爆發者蓋以此等火藥及爆發物之性質苟稍受衝突及震動等所生之熱或直接與火花電火花接觸其本身之物質即引起激烈之化學變化於是由固體之質變而爲多量之氣體頓時體積膨脹2向外崩裂以爆發矣 
　　當火藥及爆發物爆發之時其爆　區内苟有物質存在則必爲所毁壞彼軍用槍砲炸彈等物之用火藥及爆發物者即利用此性以傷斃人命毁壞物質故也 
　　據理論固體變爲氣體時體積增加之倍數愈多則其爆發愈烈而其慘毒亦愈甚如普通之火藥爆發其體積增加最低者須在百倍以上至硝酸甘油（爆發物）爆發後能增其體積至萬餘倍其力量之强大可以想見矣至火藥及爆發物之製作有種種不同而其製作之重要原料則不外下列數種 
　　（一）炭末C　尋常之火藥以木炭爲主要成分之二惟是種用炭須輕鬆而少灰分及水分故通常均以楊木女貞木等燒成之 
　　（二）硫黄S　此乃色黄性脆之固體爲製硫酸H2SO4之原料平時用充醫藥是種原料可製種種火藥及爆發物故頗重要 
　　（三）硝石KNO3　此物爲無色結晶之天然物熱帶地方産量最富其性易析出氱○而使他物氱化其主要用途爲製火藥及烟火此外尙能爲防腐劑消炎劑等用 
　　（四）甘油C3　H5（OH）3　此物爲無色濃厚液體味極甜故名其冷者成結晶類似冰糖能溶於水爲製猛烈爆發物之重要原料（乙種酬） 
雜錄 
[對於上海學生募捐救濟戰區難民感言] [  沈宗璜]  
　　靑年會及省敎育會諸君爲救濟戰區難民起見先後發起學生募捐隊一以本月二十二日上午八時半至下午四時半爲募捐時間一以本月第四星期爲募集棉衣時期此舉裨益難民非淺鮮也 
　　惟吾有不能已於言者前日赴馬路覩許多男女學生手持竹筒徘徊冷風中敬向行人勸捐迨上電車又見某校學生多人在車逢人呼先生鞠躬勸募嗚呼吾親愛之學生乎汝以幼年之身體不惜犧牲功課趨身於嚴寒巨風中爲戰區難民請命仁人之風固令吾萬分感佩然汝等亦知此次戰爭之禍首否及所以欲戰之理由否吾以爲汝等今日千聲先生皆由禍首昔日一念私慾之所賜也汝等在此忍饑耐寒低聲勸捐正不知彼禍首擁裘高坐亦嘗激發私毫之天良乎嗚呼幸而今日戰區祗限數省吾學生猶可持筒向彼未受戰禍者勸募設他日戰區擴大至全國矣吾學生又將持筒向何人募捐耶吾親愛之學生乎思之其重思之（不受酬） 
 
 

Page 14

 
 
1;第一萬八千五百九十號;中華民國十三年 西曆一千九百二十四年十一月二十七號
星期四 * *   
 
 

Page 15

 
 
1;第一萬八千五百九十號;中華民國十三年 西曆一千九百二十四年十一月二十七號
星期四 * *本埠增刊 
[聨益新到銀箱]  
　　勞合路南京路口聨益貿易公司新到歐美名廠各種保險銀箱大小俱備堅固可靠定價公道爲當今防盜　火之要物也 
[大光推銷電料用具]  
　　南京路大光電器公司專運售泰西各國電料用具並　專員司裝置電料工程新近又到電爐電燈電熨斗茶　餐具等甚夥巳陳橱窗内發售云 
[元泰號製售大衣披肩]  
　　三洋涇橋元泰呢絨號專辦呢羢綢緞洋貨至今已有五十餘載信用卓著該號所辦貨物俱係精選上品現有所到各種純毛厚呢質地柔軟顔色優美製大衣最爲相宜其價雙幅每碼五元起至二十四元不等且製售男女西裝大衣披肩等式樣新奇做工精美非别家所能　效滬上可稱特出心裁各界欲添置大衣披肩者可向該號定製必能滿意云 
[新發明磁鐵牌電褥]  
　　贛興電器製造廠之贛興式熱水器自發行以來銷售甚廣近該廠工程師又新發明一種磁鐵牌電褥置於牀中遍牀温度適宜用法簡單費電極省冬日暖牀無出其右另有汽車上之電坐墊適合汽車上之電力亦甚便利購者可得保單保用五年由先施聨益等處代售並在大世界内電世界逐日試騐以便各界參觀云 
[三興公司廉售文艶霜]  
　　海寗路天鑫里三興公司專批嫩膚文艶霜廉價期内磅頭每元四磅瓶頭每元十四瓶又該公司招請店家代理利益從豐云 
[鴻源漆號放盤兩月]  
　　二馬路石路口鴻源漆號向運外洋各種漆料顔色鮮明質料精美永不變色早已馳名茲聞存貨山積更爲優待惠顧諸君起見特行大放盤兩月取價特别克己云 
[盧信隆冬季減價一月]  
　　五馬路寳善街盧信隆綢緞呢羢洋貨號於昨日起舉行冬季減價如老牌蜜蜂毛絨線每磅售洋二元四角四分德國格子毛呢每尺售洋二角六分純毛嗶嘰每尺售洋六角五分絲織團花直貢呢每尺一元一角三分寬緊駱駝絨每尺售洋四角三分一磅熱水瓶每只售洋六角四分云 
[愼昌新到鐘錶]  
　　南京路盆湯弄東首愼昌鐘表眼鏡公司新由瑞士名廠　到黑面電光明掛表每只兩元另有白面明掛表每只一元七角該表係用純鎳製造機器爲雙騎馬者故走時至凖確云 
[出版界消息]  
　　　醉獨醒係吳門程瞻廬君著刻畫入微令人叫絶曾　本報自由談爲讀者所傾倒現由盆湯衖致遠街一四一號自由雜誌社印行 
　　人間地獄亦曾登載本報自由談爲畢倚虹君着别　娑婆生此書趣味彌永有紅樓夢花月痕之長爲　者所推許茲亦歸自由雜誌社印行生回有名畫來繪有插圖更覺精采絶倫現定陽曆十二月初出版云 
[卡德大戲院開映「人心」影片]  
　　大中華之「人心」影片自今日（二十七日）起至二十九日止開映於卡德路卡德大戲院日演三次第一次下午二點半開始第二次六點第三次晚九點鐘云 
[恩派亞映戰事武術影片]  
　　明華影片公司新印江浙大戰最　盛名之江蘇全省警衛軍兼警務處丰王總司令所部軍警數千人之戰片共六大本又新印中國第一滑稽愛情影片三大本定今日在法界恩派亞戲院開映四天聞該片中之戰術颇爲驚奇突可稱自製片中之罕見者現聞南洋羣島各影戲院連日擬往購映者巳有數家因該片能發揚國光各僑胞頗爲歡迎云 
[電影明星之略歷（續）]  
　　（十八）愛爾瑪裴納脫「AlmaBennett）女伶愛爾瑪與愛尼特裴納脫爲同胞姊妹愛尼特長愛爾瑪次之二者皆爲電影界中之明星愛爾瑪生於一九另四年四月九日至一九一九年時得其父母之允許入電影界謀生備嘗艱苦由不重要角色而漸爲重要者在福克司影片公司扮演之片最多有湯密克司者賞其才能屢與合演"Threo　Jumps　Abead"一片其最得意者也女士最近與名伶影片公司訂一合同期限五年云 
　　（十九）愛尼特裴　脫（Enid　Bennett）著名女伶愛尼特爲導演家倪勃　（Fred　Niblo「費亞夫人」Famous　Mrs　Fair及「俠盜查祿」The　Mork　of　　Zorro皆爲該氏之導演品）之夫人生於一千八百九十五年其生地爲澳史屈利亞先存舞台演戲在Everywomao劇中飾馬特史旦當時倪勃羅亦上澳史屈　亞演劇見之佳其藝乃召之人倪勃維所屬之公司自是而後二人同赴美國一爲導演員一爲扮演員因相識而生戀因戀而生愛因愛而二人遂締婚也結婚以後仍在電影界中女士生平扮演之片甚多其著名者如「俠盜羅賓漢」之閨秀馬林「情海熱潮」The　Courtship　of　My　I★ 
es　Standish中之撥立斯雪拉女士身高五尺三寸重約一百一十磅絲絲之髮作金黄色云 
　　二十）康斯登斯别乃（Constance　Binney）康斯登斯係一著名舞蹈家在電影扮演之第一片爲Sporting　Li其姊香蘭亦曾充電影演員第名則不及之氏生於紐約　在本團及法國就學云（伯長）（待續） 
 
 

Page 16

 
 
1;第一萬八千五百九十號;中華民國十三年 西曆一千九百二十四年十一月二十七號
星期四 * *[團體消息]  
　　四川路靑年會附設之寄宿舍地方清潔房價公道且極幽雅久爲高尙好靜之旅客所歡迎當江浙戰事發生時住客異常擁擠後至者多有向隅之憾現避難者已絡續歸去騰出小房數間極合在滬有職靑年之應用願寄宿者可至該會事務所接洽云 
　　公平路辛酉學社本年第四屆徵求會於昨日（星期二）晚七時在該社舉行第一次揭曉結果總分數爲一千零六十分以地中海隊三百五十分得第一黄海隊三百分得第二北海隊一百五十分得第三聞第二次揭曉日期已定下月七日屆時並有游藝助興云 
　　少年宣講團因鑒於人民受戰事之災故特舉行一遊藝大會内有新劇雙簧絲竹跳舞等聞現正在籌備中再該會出版部擬出一華英旬刋現正籌備一切下月當可出版云 
　　滬東公社爲發展社會體育起見近組織技擊團由技擊專家崔君及該社職員趙君敎練附近人士之往習者頗衆又該社本年度之徵募大會以戰事影響至今始告結束成績杍爲滿意聞於本月二十九日將假大東酒樓　請徵募熱心諸君云 
[學務併載]  
　　羣賢女學　南市花衣街施家衖羣賢女學校日前開職員會議喬立主席報告校中近况此次雖受戰事影響而各敎習設法補授仍無缺憾云 
　　中國公學　靜安寺路中國公學大學部學生新組織之工商調查會巳於前日正式成立加入者五十餘人不日即將舉行各種調查之預備云 
[球戰歡聲]  
　　北火車站儉德儲蓄會爲鼓勵會員力求乒乓進行起見業經開會議决准於本年十二月内舉一會員乒乓奪標比賽（日期届時再佈）首名由會中給以銀物一件凡該會會員有興加入者均可向該會建設科胡君處報名報名以本月三十號爲止云 
　　辛酉學社乒乓隊與南洋大學乒乓會昨在公平路一路該社作友誼比賽結果得九與四之比辛酉學社勝云上星期六（二十二日）下午二時半北四川路滬北英文專修學校校友會乒乓隊在沈家灣新中華學院與該院乒乓隊作第一次友誼比賽公推美川勇二郎君爲公正人周科術君爲記分員結果二與八之比新中華隊獲勝該隊隊員姓名如左祝紹寅湯郁惠仇人傑徐祖林朱謙 
　　前晨（二十三虹）九時本埠日本桌球協會假文路日本俱藥部舉行個人錦標比賽（無論何國人如得日人介紹皆可加入比賽我華人善於此藝者請注意及之）華人朱謙君因得日人美川勇二郎及中村君介紹加入比賽與賽者共六十人（中另有一位曹姓華人）朱君竟得名列第三獲奬而歸云 
　　本埠克能海路商學兩界諸同學爲提倡體育起見特組織克能足球隊入隊者頗爲踴躍已達四十餘人昨晚八時開成立大會選舉正副隊長張德清鮑尙炯會計陶福增書記張貽謀幹事張紀生鮑尙炯選舉畢後諸名人演說并助以雙簧新劇等餘興云 
[醫林新訊]  
　　靑浦陸士諤精究醫術二十餘年著有醫學南針加評温病條辨等書行世於傷寒温熱頗有發明上月避難來滬春餘複綢莊宋太太之氣喘症趙仲鑾君之中虚脾泄症　趨丹君女之反胃症吳耀庭夫人之胃痛腹脹等就陸診治均奏效診所現設四馬路晝錦里口上海圖書館陸寓云 
[助學游藝會消息]  
　　上海女子體育師範學校定於十二月十四日在北四川路横浜橋中央大會堂開助學游藝大會入座劵分兩種各有得奬希望由本埠福州路中華書局（二層樓）及南京路文明書局代售云 
[評羅筱寳之「李陵碑」]  
　　日前偕友人驅車觀羅小寳之李陵碑聆其全豹均稱滿意茲略評如下簾内「金烏墜」句之倒板將金字一提作一逗再吐「烏墜」二字「玉兎」二字音相平一升字先抑後揚終於落音「黄昏時」三字稍出即收「候」字漸次提高而不忘凄凉之音適可而止台下之彩聲春雷暴發矣迴龍之「盼姣兒」三字略提高「不由人」三字又全走低音「人」字讀作忍字即不倒「雙」字讀作爽略翻高約有一眼之空復再吐「流」字極爲幽揚「我的兒吓」純用悲音令人酸鼻二簧元板内之「頒兵求救」四字兵字提高求字平而救字先平復驟高終歸本音「記起　仇」句頗當「罷休」二字罷字由高而低有警人之妙「愁縐」二字頗有雋味「寒風起」句之颼颼二字先吐颼宇吸一口氣再吐第二颼字緊接哇字音逼候而出妙極極足以表明寒風之侵人此段之表情亦佳初出塲時以兩手置甲内再以手捧鬚哈氣求煖亟足令人想見令公當年被困塞北之可憫見七郎之搖板歌來恰到好處對六郎之白曰亦佳　頭之六郎二字將「郎」字嘠　以表痛子之哀此非有鐵嗓者不能也二塲已現死象而上塗色凄凉之極一段反二簧「嘆楊家」平平唱過「秉忠心」略爲延長「大宋」兩字陡　增高如飛將軍從天而降令人拍案叫絶「保」字　高而下令人莫測「兵敗荒郊」句純用高音聞者惻然「恨北國」用高音唱出畢露令公有恨之感慨「錦繡龍朝」句末二字收腔亦妙「金沙灘」一段以大郎兒三字下之腔爲最動聽「旣盡忠又盡孝血戰疆塲馬不停蹄」四句亦簡凈我把四字傷了之重句如鶴唳九霄猿啼三峽悲絶之至「一家人」句内之梢字用高音　出之如悲極而發慘笑然下一段内之「裏無糧外無草」句用大鼓唱法亦見精彩打雁時之雙目屢閃且以兩手撫之極足表老眼昏花之狀下塲之刀花頗流利是劇小寳演來恰合身分臺步唱句態度皆出以自然洵難能可貴也（孫石生） 
[集會表]  
　　陽曆本月時間　地點　召集者　事由 
　　二十七日　假座康　脫路徐園　貧兒院開菊花會　菊花大會 
　　二十七日至初六日　假座新世界　舉行糧食平價游藝會　糧食平價游藝大會 
　　二十七日第一日　　海靑年會第二第三假狄思成七百二十三號湯宅　博物院　靑年協會　冬季會議 
　　二十九日下午二時　假　藏路寗波同鄉口　漢冶萍公司　股東會議 
　　二十九日下午二時　法界　飛路　白爾部　　　影戯公司　股東常會 
　　二十九日下七時　老北門　禮會堂　旅滬　僑靑年問　會　游藝會 
　　三十日下午二時　城内浙紹公所　紹興旅滬同鄉會　選舉會員 
[天氣報告]  
　　徐家匯天文台昨日下午四時三十分氣象預報云天寒而晴低壓將過貝加爾湖之南向中國北部進行馬鞍島以北風勢微弱而不定其南則有稍强之時令風尤以台灣海峽一夅風勢最勁颶風吹過北吕宋其中心巳久中國　向西方或西北兩方進行又昨日下午三時前二十四小時内本埠氣温最高五五八最低三二三去年同日最高六三五最　四一九 
 
