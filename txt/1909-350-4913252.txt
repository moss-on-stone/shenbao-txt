# 1909 - 350 - 4913252

 

Page 1

 
 
   
 
 

Page 2

 
 
上諭 
　　監國攝政王鈐章十一月十一日内閣奉 
上諭雲南巡警道著楊福璋補授欽此軍機大臣署名奕劻世續鹿傳霖那桐戴鴻慈 
　　宮門抄十一月初十日召見軍機 
論說 
[銀行鈔票說（四）（續）]  
[不換鈔票卽强通法]  
　　不換鈔票者。於發行之人。免其正貨交換之義。務或定其額。由政府若銀行發行之（尤以政府與銀行同時發行者爲常）或以法律指尋常某種兌換鈔票爲不換鈔票而與以合法貨幣之效力是也。美國曾行其第一。法。法國曾採其第二法。蓋美國不設中央銀行。便數銀行發行不換鈔票。 
[商辦漢鎭旣濟水電有限公司布告股東會議决事件]  
本公司於十月初九日在河街茶葉公所特開第二次股東大會本省外省及官股股東莅會者計股數二十六萬一千六百七十二股己及股份全數大半開會宣讀丙午七月開辦至已酉八月底止一切工程用欵股東一無異議即行列册作准提議擴充電廠等事股東全體贊成並議定擴充本資准添招新股二十萬股計股洋二百萬元用以推廣電廠及購備租界應用水管等費并撥還歷年息借各莊欵均經股東書可按章以權數多者取决定議公司即日照行選舉宋君渭潤連任總理舉孫君理和爲副理舉葉東川蘇善夫徐榮廷王海帆朱戟門五君爲議董萬撝伯周命之兩君爲查帳人舉畢散會除禀報一商部及鄂督憲備案外恐股東未及周知特此登報通告 
[商辦漢鎭旣濟水電有限公司添招新股廣告]  
本公司股東會議定推廣營業添招新股二百萬元每股十元計二十萬股以十八萬股儘老股東照原有股數添認六成如原有十股者得添認六股餘照此類推不願增股者聽其將所認添之股轉售别人惟不得押售與非中國人其餘二萬股准本鎭用水電各紳商鋪户任便認購惟用水電之户約及千數每户匀認以二十股爲限多恐無以應命自冬月朔日起新舊股東即可至本公司或本公司代理處繳欵認股先付收條俟股票印成憑條換票股欵一次收齊限於本年十二月底截止老股東若至年底未來認股者其應添股份即由公司另售特此通告再本公司股份旣增原發股票理應另印新票一律更換以期舊一式老股東認添股份時或領取利息時請將原股票並息單携交本公司或代理處先換收據俟新股票印成當即登報通告以便持據更換此佈 
漢口水電公司發息代理處上海後馬路祥康里大慶元銀號十一月初一日起 
[美國女醫士吉陸漢專治面部特别新醫術]  
本醫士專治面部各症有化媸成妍返老爲少之妙技能使滿面麻點者光澤而不麻容有紅痣黑瘢者白晳而不紅黑年老多縐紋者鮮嫩如少年面部生雀斑者姣好而美顔瘡疤疙瘩除去無形滯色烟容消滅無跡翩翩公子美貌佳人一經醫過能使其美貌永遠不老髮尖低者能醫之高面上躐蹋鬍髭能治其不出此乃本醫士新發明之奇術故能手到回春効驗如神尤奇者醫治時毫無痛苦輕者數小時重者不過二三日頓改舊觀一換本來面目有謂予不信請臨英大馬路Ａ字十一號即福利公司東首第五大門向經理嚴之湄君指示醫愈之眞憑實據可也吉陵漢女醫士廣告大馬路十一號 
[天一墾務股份有限公司第五届股東會廣告]  
本公司光緒三十四年戊申第五届股東會今經董事局議定於十一月十三日二時仍假商學公會開會集議並報告帳略及一切情形除函告外特此登報 
[蘇浙鐵路公司廣告]  
蘇浙鐵路自十一月初十日起滬站八點三十分開慢車所掛四等車直達閘口閘站八點開慢車亦加掛四等車直達上海下午滬站三點三十分開慢車之四等車仍到風涇爲止票價皆照三等車價减收六成 
[普通音樂公司唱戲機器特别减價五折售現劃一無讓]  
戲片各色各樣俱全四馬路南首棋盤街中市 
[天成綢緞局暫行遷移廣告]  
本號茲於上月十五日暫遷至抛球塲南首二馬路口轉角洋房先行交易俟明春新屋落成再行興遷開張凡蒙各界諸君惠顧請移玉趾謹當格外克已籍酬盛意至貨物精良花色美備久荷識者稱許可無贅焉 
上海謀得利分設在棋盤街中平和里口洋琴風琴拉琴唱戲機器戲曲京調小片軍營鼓號樂器比衆公道謀得利公司啓 
[張園會塲徽班全休名角來會開演新奇好戯]  
是班名角多至百人燈彩行頭隨時變換與衆不同盛行於安徽鎭甯及長江各埠數十年前曾來滬一次頗邀社會稱許大有相見恨晚之槪今承鎭江周君介紹特邀數班名角來滬在會塲音樂廠會演好戲七天定十一晚起日夜登檯開演戲茶資頭等連門票洋一元已購有門票進門後到音樂廠購臨時票者每位减收大洋六 
角童僕每人一角上海出品協會謹佈 
[敬謝善舉壽筵移助]  
十一月初七日爲補祝總董貝潤生觀察四旬榮慶之喜承諸親友及西友隆賜觀察本欲設席酬謝而諸親友再三固辭茲蒙觀察交來洋五百元以二百元作本公會學堂經費以二百元助恤嫠會以一百元囑本會轉 
送寳隆醫院藉伸謝忱並爲諸諸君子造無量福洋貨商業公會謹啓 
[浙路公司十一月廿八日開臨時股東會]  
湯總理于初五日返滬新舊董事開會歡迎北京鄉老電請留任赴贛則請遥領經理僅認居于監察地位謂非另舉擔任不可董會堅留未允無可解决謹擇于本月廿八日上午九　假上海西門外永錫堂開臨時股東會務請全體股東届時蒞會公决辦法時日迫促不及備函特此登報廣告凡到會各股東務于會前五日之外到滬公司塡寫户名股數領取入塲劵如有委託者亦照此辦理此佈浙路董事局啓 
 
 

Page 3

 
 
則競爭之下。且釀亂階。故不得不嚴加制限。其尋常鈔票。倘有不足於實用。則政府發行不換鈔票以塡補之。此所以用第一法也。至如法國。中央銀行。旣係流通者之樞紐。即不妨以發行不換鈔票之事委之。視内外貿易之需要。而屈伸張弛以裕其供給也。此所以用第二法也。抑不換鈔票。之發行。固非出於得已者。際國家危急存亡之秋。他無財源可求。乃不得。不借力於此。往古且弗具論。徵之近世之歷史。北美合衆國之能奏獨立。之功。南北戰爭之能挫南兵之强。而維持獨立主義。法國改革政府之能。威振四鄰。西歷一千八百七十年敗衂以後之能應付巨大賠欵。英國之。能不屈於拿破侖戰爭。意大利之能經幾多困難而終奏建國之功者。凡皆借力於不換鈔票也。即日本維新。亦賴此以濟耳。不換鈔票之效力。固可厚非哉。然此其發行。旣不需巨額之成本。則因些少之需要。往往輕發且當國步艱難之際。設或不愼。信用一墜。更難收拾。此其弊也。收其利而避其害。其道若何。不可不辨。 
　　古來諸國發行不換鈔票而受其弊者。非不換鈔票之罪。實發行之法有。所未盡故也。今按其發行之法。不可不以鈔幣平均法及外國滙劃平均法之兩者爲據。鈔票平均法者。謂發行不換鈔票。若鈔票對於正貨有差一狀。則於差减消滅以前。減少鈔票以平之。外國滙劃平均法者。外國滙劃逆戾之時。則於平均或順適以前。減少鈔票以平。之也。果爾則鈔票。决不致失其價格。物價决不致騰貴。外貨决不能滯入。原夫鈔票之對於。正貨而失其價格者。由於其供給過多。超過國中之需要故耳。（以發行者有確乎不拔之信用而論以下皆同）鈔票之下落。卽物價。之騰貴也。凡爲一國。若無他種事變。而物價忽然騰貴。則其國經濟之。基礎愈以紊。亂輸入於是大增。國外貿易。失其權衡。而信用之攪亂將由此起。故物價。騰貴。有時非福。是以爲國者。於内國市塲鈔票。少失其價格之際。卽宜先。事綢繆。速减鈔票。以絶其燎原之兆。顧僅僅注意於内國市塲之景况。置外國貿易於不問。則内訌之禍未形。而不知不識之間。外患之侵襲已起。外患起則内擾亦必乘之。故旣注意内國市塲。同時并當注意於國外貿易。若外國滙劃稍形逆戾。宜立減鈔票以彌其逆戾之迹。使復歸於平均之勢。蓋外國滙劃之逆戾。雖有種種原因。然當不換鈔票發行之時。則其逆戾大抵因鈔票超過其需要而生。於是時也。物價則日以騰貴。輸入則日以增加。欲矯其弊。舍減少鈔票供給之外。無他法也。故僅據内國市塲之景况。以左右鈔票之發行。未足以言完全之方法。必兼綜外國滙劃之景况焉。 
　　雖然若因此之故。僅注意外國滙劃之景况。而置内國市塲之景况於不問。亦非策之得也。原夫國内之金銀。不能與外國無所往還。往則我絀。還則我盈。欲彌其絀而常居於盈。其道不外數端。或貸欵他邦而得其償還之本利。或輸出超過而受其清償之負差。或因一時之流行致我之商品。風行於各地。或因信用之增高致我之公債劵股票横行於各國。此數端。　者。我多而彼寡。則我盈。我少而彼多則我絀多寡相均。盈絀立平。盈絀旣平。則外國滙劃無過腴亦無過窘。此數端者。其關係豈不大乎。（未完） 
專電 
[電一（北京）]  
　　粤督袁樹勛奏已故右江鎭黃忠立請給卹典并宣付史館奉旨著照所請 
[電二（北京）]  
　　又奏職商盧寳善報效輪船巨欵請予奬勵奉旨該部議奏 
[電三（北京）]  
　　陜撫恩壽之子璧瑜此次恭奉覃恩以員外郎用前日恩撫貝摺謝恩 
[電四（北京）]  
　　湘撫岑春蓂奏報司局等庫出入欵項表册一律編輯完竣奉旨度支部知道 
[電五（東京）]  
　　漢城電稱總理大臣李完用已因傷致斃刺客自云李載明年二十一歳此次乘李完用赴信比利時皇追悼會於上車時突自後面抱住李完用以短刀刺其右肺並腹查李載明係韓國耶蘇教徒六年前曾留學美國 
[電六（東京）]  
　　漢城又電李完用君因傷昏暈實未薨逝大致可望治寥 
　　按上兩電可與第二張後幅國外新聞欄參觀 
[電七（東京）]  
 
 

Page 4

 
 
紐約電稱安那摩勒恒孃並資本家哀里貝伯留門多夫人因襯衣製造塲女工同盟罷業發起捐助巨資救彼罷業女工此役爲美國貴夫人從事産業界運動之嚆矢 
[電八（東京）]  
　　在布哇島之日本人共七萬人而每年産育及四千人故日政府急謀增設教育機關 
緊要新聞一 
[俄國又在滿洲添派兵隊奉天]  
　　泰東報云俄國政府此次將東清鐵路之衞隊照例瓜代並於此時將該衞隊加增步軍四千人馬軍一千一百人共增五千一百人其中長春俄營添派步馬兵共四百名訂於西本月二十五日瓜代但俄國於此時添派在股兵隊或者爲彈壓馬賊計耶抑另有蓄意耶値兹東省謡言蠭起之時有識者竊窮慮之 
[俄人籌修黑龍江鐵路經費黑龍江]  
　　黑龍江鐵路工程情形已誌前報頃聞俄國上議院財政委員會已經籌定修築官辦鐵路之欵自本年起至一千九百十六年止共撥欵項八億五千四百二十萬六千六百七十留係照原案展期四年限一千九百十六年一律竣工兹將每年籌撥鐵路修築整理費欵列表如左 
一千九百九年　　　　　一二·二五一·九八四 
一千九百十年　　　　　一一二·七二七·六八四 
一千九百十一年　　　　一一一·六一七·四六九 
一千九百十二年　　　　一一四·一八九·六四五 
一千九百十三年　　　　一○六·八○○·○○○ 
一千九百十四年　　　　一○一·○二○·○○○ 
一千九百十五年　　　　　九六·三○○·○○○ 
一千九百十六年　　　　　八九·三○○·○○○ 
共　　　　　計　　　　八五四·二○六·六七二 
　　其内支撥於黑龍江鐵路之欵項如下 
黑龍江鐵路西綫區修築費欵　　六七·六三○·○○謶 
同鐵路東綫區修築費欵　一一一·○○○·○○○ 
烏蘇里鐵路改築路綫費欵　　　　九·○○○·○○○ 
蘇城路綫修築費欵　　　　　　　　　四七九·○○○ 
朱眉尼奥木斯克路綫及黑龍江路綫車輛費欵　　四○·○○○·○○○ 
[日人經營吉長鐵路近狀吉林]  
　　滿洲日日新聞云吉長鐵路工程秩序已經議定北方線約七十英里先行着手勘測預計陽歷明年二月間告竣三日間預備工程四月初旬興工此路至遲限定宣統三年内全線竣工即行開辦運務並聞此路日本工程師除總工程師曲尾氏外另向韓國及日本招分工程師三名不日師將就任 
[浙省籌還國債將開特别大會杭州]  
　　浙省各圑體發起籌還國債會擬先於初十日在同善堂議訂草章已紀前報現聞商界全體又定十一日在商務總會研究辦法井聞各圑體俟此兩日議定章程即於十四日在全浙師範學堂聯合各界特開大會公同宣布以期衆擎易舉而逹目的云 
　　浙撫增中丞接到陸紳請發起籌還國債一函亦極贊成業於前日函復文云承示籌還國債一節具徵我公眷念君國憂心如焚創斯義舉屬在血氣之倫讀之無不感奮勃興者矧弟懷斯願本有年矣祗以前次昭信股票謀之不臧頗失人望致直隷續辦國民捐欵衆情未見踴躍旋因爲數未幾不足抵償萬一由部議定按人給還各省遂無相繼而應者良可慘也近聞各國有監督我國財政之舉凡屬臣民同深悲憤有謂宜縮短召集國會期限者有謂宜速將財政清理者有謂宜修訂法律與文明國相等藉增國勢者凡此諸端雖屬大本大源而危急至此已如諺云遠水難救近火恐尚不足旋轉存亡之關鍵惟急還賠欵可以治標即所以顧本誠如藎籌舍此實無救亡之策弟當即行會商各司道首集官捐以爲之倡其他各圑體以我公位望兼隆願爲發起不業爲國稱慶擬即飭令將全國償欵總數曁分年息欵彙列一表并約計數十年内之鎊虧加以說明遵照來函分行紳商學三界會商我公共同組織立會分勸一俟成立謹當追隨左右互相商榷仰副高誼 
　　又復商務總會函云日昨接陸春江中丞來書言之痛切深用欽佩本擬將全國償欵總數浙江分認實數曁分年息欵彙編列表並約計歷年償虧加以說明據春江中丞函分行紳商學各圑體互相商榷立會分勸以便略有憑藉兹由閣下與各業董互相提議愛護國家人有同情必能共贊斯舉藉副尊情無任佩慰旣定初十日同善堂先行集議不日即可開特别大會届時必當親往敬聆諸君子之讜論並略表鄙見决定辦法 
[民政部籌設司法警察北京]  
　　民政部内外兩廳現擬編立司法警察一隊專司密查内外城二十三區違警事宜聞此項人材即由前充各區偵探隊内選拔巡官定名司法警察官巡長名司法警察 
 
 

Page 5

 
 
長巡警名司法警察月餉一律從優並聞該隊管帶有派王治罄觀察之說 
[崇御史奏請整頓京師警政北京]  
　　御史崇芳奏警務爲治内要綱京師爲各省表率近年内外城開辦警察保護商民頗稱得力嗣改叚爲區警額已見減少然猶可勉敷應差近以撙節經費裁併廳區諸務未免退化即以守望一事而論從前岡位銜接普及僻巷近則惟馬路稀疏有之大僚門巷擇要有之其餘大小街巷或經旬累月不見警蹤馬路之巡警亦惟白晝有之時至入夜則風閣虛設或連經數叚寂無一人且此白晝之巡警認眞盡職固不乏人而不習警章遇事畏葸者亦復所在多有甚至車馬馳驟傷人方且熟視而若無睹推其致此之由實緣裁併以來每區所轄住戶鋪戶各已數千家地面遼闊防護難周而額設巡警祇各百餘名確有顧此失彼不敷分布之勢重以區官巡官迭有更調平日熟悉地方情形各員或以筆墨不甚優長考試見抑而備位在職者或人地生疏著手無策或權力徹細掣肘良多警官督察又漸緩弛由是守望要務遠遜從前刻値冬防吃緊盗蹤火警在在堪虞防範一時且未可恃又安望積久不懈保衛人民應請旨飭下民政部責成内外城各廳區速增警額添設守望訓諫督察力戒始勤終怠之獘實於京城地方大在裨益 
[鄂督奏辦漢口後湖馬路情形北京]  
　　前鄂督陳夔龍具奏略稱漢口後湖自長堤告成以後涸復九萬餘畝變沮洳爲膏腴其間上自長豐垸下至諶家磯江口横長三十餘里直深十餘里或十里八里不等迤南一面與鐵路及各國租界緊接溯自京漢告成粤漢川漢各路力籌興辦漢口一隅輪軌交通實爲中國鐵路中心地點而原有街道異常狹隘一切管理衞生事宜均屬難於籌措若不另闢新埠推展商塲實有人滿之患臣督飭江漢關道齊耀珊妥爲經畫開導地主招集殷實巨商宋煒臣劉人祥等連合業主妥籌開辦現擬先籌鐵路南面一半上起橋口水電公司下逹劉家廟東站横長三十餘里計築横馬路五條直馬路三十條一切塡土費用共需銀一百萬兩均由各業主按畝派出並由臣批准在官錢局借給官欵三十萬兩年息七釐分期撥付按年收回以速其成將來馬路築就由各業主次第建造市廛一經川粤鐵路通行南北各省由火車運出原料得此大地展布市面旣極繁盛廠棧尤便安設商務實業之發逹實屬不可限量 
[京師近事]  
　　陸軍部近接東三省總督錫良來電極言兵力過單刻擬檄調直隷二四兩鎭赴東駐紥 
　　禁衞軍訓練處已擇定西城嘠嘠胡同建造西式樓房三層約一百六十餘間一切均照陸軍部新署式様建築工程刻已完竣聞軍署内尚擬安設專電並電燈及普通電話東西巷口建造大牌坊各一座以壯觀瞻 
　　郵傳部徐尚書近與裴稅司妥商整頓郵政辦法聞擬先由京師辦起所有郵差一律乘自行車以期傳遞迅速刻已向某洋行訂購一百餘輛定於西歷明年正月初一日卽中歷十一月二十日實行 
　　天氣嚴寒北河封凍在即所有由上海等處南來輪船均改道秦王島聞稅務大臣昨已派員赴該埠設關征收稅務 
　　法部奏建京師模範監獄工程經署正堂紹尚書派委丞參上行走江南候補道凌盛嘉觀察總辦其事凌君現正招集各廠商估修聞俟廷用賓尚書到任後方能决定開工之期當在明春 
　　外務部梁尚書粤省順德縣人家眷住于順德日前因譯讀巴黎紐約英文報載有近日粤垣編獲私運炸藥一案聲言運往順德炸梁公府第云云尚書大立即電致粤督查詢有無此事聞得電復并無影響云 
　　聞攝政王欽奉懿旨著軍機處片飭景運門統飭薩大臣札行宿衞乾清長春兩宫各營官兵將近禁宫門嚴愼啟閉每日早晚限定辰未兩時現已諭知該大臣遵照 
　　内務府犧牲所鹿隻僅足供現在崇上皇太后徽號告祭壇廟之用其冬至大祀即不敷用昨由管理該所總理王大臣咨請内務府行文馬蘭鎭等處迅速採運來京預備應用 
　　内廷電燈處保案原擬上月二十四日入奏現因各員運動勢均力敵皆欲得異常保案以致該處王大臣頗覺爲難非核訂妥協後不能出奏 
　　聞軍機大臣奉攝政王密諭速行考查才具忠純名望素著能勝重要封疆之任者各保二三員量才擇用 
[東三省近事]  
　　哈埠市政將次開議東清鐵路公司照會濱江關道開議哈埠及沿鐵道市政各問題施植之觀察當即禀報外務部請示旋奉外部復准行文來哈施觀察遂於上月三十日照會鐵路公司准華歷十一月初六日 
 
 

Page 6

 
 
開議而俄官則請提早於初二日會議乃及期仍未開議聞因東清鐵路公司以哈埠各國交涉甚繁須禀請俄政府特派專員來哈專辦此事并聞各國領事對於此議均在從違兩可之間而美領事則首不認可現仍須改期會議云 
　　華商挽回渤海航權營口商會協理李序園君大清銀行協理王魁元君等以由營至山東登州龍口各處航務向爲太古怡和旗昌各家獨攬我國坐失利益實非淺鮮前在商會提議擬辦輪船公司當經全體贊成刻聞章程業已刋布訂定集股一百萬元内分二十萬股每股五元以兩期分繳本埠衆商以事關挽回利權且每股僅有五元經而易舉咸向該公司註册認股頗有爭先恐後之勢 
　　東督保護吉長鐵路長春府奉東督札開案准郵傳部咨現吉長鐵路將次開辦總會辦工程師均已到差惟該路線經行之處或有駕遠險僻必須派兵保護方足以弭交涉而重路工如遇該局禀請遣派兵隊之處請照辦云云府署已轉飭所屬一體遵行 
　　江省學生之愛國𤍽近日黑龍江省中學堂學生紛紛請假回籍者已有三十餘人據聞該堂學生因悞聽謡傳日言東省之危機並傳外人有特别應付我邦之意以故愛國諸君均請假回籍擬辦保甲結圑體以圖自保之策 
　　東報訪員被殺駭聞大連泰東日報社所聘營口訪員張佐震日前忽被人慘殺緣張因該處政界腐敗不憚直筆揭載久爲官吏所側目日前又摘發鹽局之隱獘經錫清帥派員調查内有鹽巡數名因之斥革若輩讐視甚深聲言彼旣陷我於窮途我亦能制彼之死命逾日途遇即將張連砍十九刀立時斃命旋由巡警捕獲三名到案泰東社長聞信亟派社員往慰其遺族且厚賻焉 
時評 
[狡哉俄大臣]  
　　我讀俄財政大臣之言論。我不知其用意之所在。然我于此。竊不禁悁悁以悲矣。 
　　哈爾賓主權。非俄之所得而有也。而彼乃竟據而有之。今則曰俄干此並非欲有政治特權。且謂如與俄以相代之物。則俄國亦可棄讓此權。噫嘻。此何語耶。 
　　東清鐵路。俄人所恃以雄長東亞者也。而彼乃曰設他國能備滿數之金。則俄殊願與。之協商以售路于彼。末又曰並無一國出價購此。噫嘻。豈眞無人購此耶。 
　　然則柯科塞夫之談論滿洲也。其殆所謂兎起而鶻落歟。特不知我一般國民聞之。其意果何如。 
[快哉李完用]  
　　爲一國之大臣。自當以保護一國利權爲目的。雖當國勢阽危之際。苟盡一分心。國民自得一分之益。而不謂甘心媚外。爲虎作倀。竟有如李用其人者。 
　　李完用者。韓之首相也。平日務以媚外爲宗。旨辱國喪權。積怨于民。受害者愈多。斯剸刃者愈切。然則李至今日而始遭。韓民之擊刺也。亦遲矣哉。 
　　雖然誅完用者。爲其媚外也。然今天下之媚外者。豈獨一李完用而已耶。驟聞此耗。兎死狐悲。其果有動于中焉否。 
　　或曰。李氏之被擊。以反對日韓合併故。致爲一進會員所擊斃。是說也余甚疑之。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[江督剳復諮議局議案八則]  
　　江楚編譯局議案編譯局之應裁與否以編書譯書之應辦不應辦爲斷。至如議案所稱開局以來出書無多此應改良整頓之問題非應裁撤之問題查編譯關係敎育譯學誠不易言至編纂事宜則江南通志失修者百餘年所關于政教之興替爲尤鉅此外如各屬鄉土志以及學堂叅考諸書正應及時纂輯以爲學部之輔助未便遽予裁撤應候札飭司局就原有經費另行組織實力整頓 
　　督派視學員議案督派視學員係前督部堂任内之事旣與部章不合應所撤銷所遺薪水百金並如所議札行提學司歸入學務公所增設省視學二員以符部定六人之數仍照章詳請本部堂札委可也 
請提學使入所辦公義案昨准憲政館電開凡屬國家行政事宜毋庸由諮議局提議業經劄行在案查提學使限定鐘點入所辦公載在學部奏定官制及辦事權限章程提學使早經遵辦自係國家行政範圍以内之事應遵館電毋須提議 
　　議長議紳照額選舉議案查前撫院陳據寗蘇學務公所議長函咨請學部將議長議紳改由選舉旋准咨復議長係參畫學務並備諮議應由督撫學司遴選敎育會長係採决衆議總理會務應由會中公舉各有職任兩不相蒙案經奏定未可更張等因經前督部堂札行學可知照在案所議與部章不合未便允行 
　　議長議紳應定會議日期議案候行提學司酌度施行 
　　課長課員應切實辦事議案查課長課員均由提學司立有考勤簿其辦事成績復經載入學務雜志此係提學司行政權限以内之事載入學部奏定章程應遵館電毋須提議 
　　高寳路線應架橋留水道議案候行文蘇路公司察度辦理 
　　補救銅元應剿一幣制議案晝一幣制政府正在議辦事端煩複必須順序進行即使聯合奏請仍恐未能速定於事實無裨且幣制旣非本省行政事宜按照館電亦難據以奏請 
[贛省諮議局呈報議决議案江西]  
　　贛省諮議局呈報議案兩件第一件推廣郵政案十月初二日接奉撫部院照會發交巡警道提出推廣郵政議案本局業於會期内提議查議案内稱擬暫由地方官設立專差局遇有郵便不通之處交該局轉遞代辦等語本局公同决議設專差局原爲交通郵便起見惟此項章程辦法應請巡警道編訂發交本局研究以便推行理合備文呈報撫部院察核施行第二件陸路交通案十月初二日接奉撫部院照會發交巡警道提出陸路交通議案本局業於會期内提議查議案内稱上下游各郡擬由各鄉村董事發起提議查明境内道里若干按叚按里公同建築並規定官道寛廣若干庶幾全省一致交通無阻又稱宜以省垣先作模範擬仿天津上海及日本市區改良會辦法提議先將最有碍交通處房屋移造或遇有火警令各業主讓出地基若干則街道日見寛闊而一切設備亦易籌辦各等語竊維汀西各郡地方自治尚未成立旣無董事會即無專責成之人鄉間道路須俟議事會董事會成立後研究開導使多數人知有碍交通之不便然後可議遷移可興建築卽遇火警空出餘地亦須給價乃可用爲官道省垣街道亦應地方自治成立之後再行舉辦惟未經成立之前除保存古蹟未便折毁外究竟何處房屋有碍警察行政應如何區畫方於交通便利所有城鄉改築道路遷拆屋宇擬請巡警　定一章程省城内外擬請巡警道繪圖貼說交本局公同研究方有辦法本局業經决議理合備文呈請撫部院察核施行 
[粤督剳獲諮議局禁賭爲難情形廣東]  
　　署粤督袁海帥劄復諮議局云據報籌禁各項賭館議草先於九月二十六日開第一讀會公决認爲議案成立二十八日第二讀會議員陳炯明提出辦法四條並開具理由書十月初四日續開第二讀會經議員多數取决請照陳炯明提議案四條辦理等情到本部堂據此查陳炯明理由書大致以分類分區不如定期一律禁絶惟餉項驟絀不能不另行籌措貞之鄉邑實屬偏枯籌自全省始見均平清釐歳出統計通盤各等語是則於本署部堂交議之意不無誤會賭餉之必應籌抵在諮議局議員中亦頗有深明時事謂不籌抵即不能實行禁賭者蓋賭之不應有餉與餉不應取之於賭原可一言而决然在未收賭餉以前抑雖收而不至如此之鉅則毅然言禁即禁矣今日籌抵問題須先從事實上著想法律之效力但能拘束未來而不能追溯旣往此過渡時代熱心愛國之士所無可如何者也廣東賭餉自光緒十年奉旨弛禁二三十年來繼長增高雖有歷任賢明大吏亦斷不能不從籌抵著手當國家行政費地方行政費未分之際此項防練新舊軍各費勢不能取償於中央近日鄂督陳制軍奏請將 
 
 

Page 11

 
 
湖北泯成協餉由部撥欵協助經部奏覆仍由本省設法騰挪其明證也前任張督部堂奏覆禁賭摺内聲明無論籌得何欵均先撥抵賭餉本署部堂奏摺内亦聲明與司道等籌有的欵分别减禁何嘗盡責之一鄉一邑惟龍川長樂等處從前業經自行籌抵禀准照辦有案况現在預備立憲迭奉諭旨官民共負責任此次交議之意無非以責任二字相爲期望以議員等爲之模範庶免徒託空言目前則姑從分類分區辦起亦非謂得此已足蓋除害之事除一分即少一分猶之剿匪者欲殲巨憝亦必殄其小醜賭類旣多不能不就力所能及者先行籌禁并此不辦不幾空言之愈無裨於實事乎此定期一律禁絶之說雖爲理論所稱快按之事實而愈遠者也恭讀光緒三十三年九月十三日諭旨凡地方應興應革事宜議員公同集議候本省大吏裁奪施行遇有重大事件由該省督撫奏明辦理等因又諮議局章程第八章第四十六條各省督撫於諮議局議案有裁奪施行之權又本月初九日憲政編查館電開凡屬國家行政皆由督撫照常奏咨非諮議局所能置議自無交局議决等語此項餉需旣以新舊軍政爲大宗自係國家行政範圍援照鄂督近日奏案不能不就本省設法騰挪是目前舍籌抵二字禁賭别無他法旣不能一律籌抵則舍分類分區分别無他法日來外州縣禀報已有就地設法籌抵之事可見各屬官紳尚不乏深明大義共負責任之人本署部堂仍照奏案一面與司道等籌議倘有大宗欵項絶此頺波能如陳議員一律禁絶之理論固亦甚善然此則可欣望而不可預必者也至所稱清釐歳出照章應在明年提議若謂統計通盤則本署部堂履任以來孜孜不遑分飭各屬開單呈報俟有備倪自當分别奏咨届時當抄稿行知俾議員等得悉梗概以符與聞政事以資歷練之諭旨爲此劄復諮議局查照須至劄者 
分類新聞 
政界 
[地方自治暫緩調查長沙]  
　　湘省舉辦城鎭鄉地方自治前經自治籌辦處擬定辦事期限表札發各屬遵辦係以調查戶口爲先務兹聞處中以此項自治事屬創舉一經調查恐各偏遠之區不免誤會致生種種窒碍現擬詳請撫部院通飭各屬遴選士紳分起各鄉先將自治名義明白宣講並設立研究所以開風氣俟明年夏季再行舉辦調查或可易於著手云 
[𤍽河添設隆化縣缺奉天]  
　　奉天公署昨准熱河都統咨開以𤍽河承德府地界與奉天錦州府犬牙相接幅𢄙廣闊刻擬添設隆化縣一缺於錦州承德交界之地歸承德府管轄 
[禀請革除船差陋規杭州]  
　　海寗内河船差陋規本爲地方秕政迭經該處紳學界環請革除撥助小學及保嬰局圖書館等公益奉飭批查久未復到續據紳學界張陛賡禀呈州牧並送簡章奉批謂内河船隻差務殷繁應如何改良庶捐歸實濟而免誤差等語詎船差王阿毛串同兵書黃寳經百般運動致該州續批以謂設局收捐津貼辦差兩無裨益不若論飭該差每年認捐四百元充作公用云云迄今仍分文無着查此種陋規各州縣早經革除即本屬外河船差硤石内河船差亦已改充中學圖書館等用猶紳等所禀輾轉經年迄未定案前次各大憲蒞寗閱塘亦自備船隻未聞累及民間若徒令認繳卽使欵項有着亦必藉學捐爲名多方勒索學堂徒爲怨府本年諮議局曾經提出决議呈請公布即經紳學界張陛賡等聯名具呈撫憲公請主持迅賜革除等情本日經增帥札飭署提學司轉飭杭府迅速妥議詳辦 
軍界 
[澈查台洋水師案詐商船杭州]  
　　台屬紳士黃葆元等日前聯名具禀撫轅以台洋水師包管帶所統之扮商巡船（即浙洋水師巡船之一種所部以廣勇居多數）什長弁勇藉詞查驗漏海私米爲詞在温台洋面滋擾商船任意拷詐並報閩商梁德泰貨船夥友私刑吊打不法情形商旅怨聲載道前由紳等電禀提憲查辦迄已兼旬而該師船之横行滋擾如何環乞憲恩嚴電澈查整頓約束以安商旅等情到院兹聞增中丞以該紳等所禀詞出一面殊難憑信惟事關營弁索許虛實均應撤究現已電咨海門鎭秉公查辦矣 
[永靖兵務私運米糧出口温州]  
　　温州所産之米向來嚴禁私運出口乃有巡洋保商之永靖兵輪自被沃才連管充管帶時常私運米糧出口上月二十七日又私裝白米八百袋出口被人通報道署着永嘉縣往查伊大令當夜飭差至雙門外在該兵輪上如數查獲起至縣署聽候道憲發落聞除將米充公外尚須嚴辦 
[電告巡緝長江情形九江]  
　　程軍門巡緝長江事畢電告贛撫云南昌馮中丞鑒湖江上巡往來貴治地方安謐企慕藎猷曷勝佩慰已嚴飭水師各營汛曁巡弁目兵會同尊處巡緝隊加意邏查並祈隨時指示以期永靖江防節樓咫尺不克趨聆政論良抱歉忱炳支印 
學務 
[贛省新舊提學之觀感南昌]  
　　贛省學務腐敗由林提學任用私人所致外間嘖有煩言現湯提學奉簡是缺紳學兩界頗爲歡迎以待整理而普教育業由學界首領電部催湯到任以資整頓現在各堂學生近日聯名絡繹電部請飭湯提學迅到江任足見湯公之名譽不但美於浙路且歡迎於江省之學界也林提學得此一般信息頗覺抱愧又萌求速交卸之想云 
 
 

Page 12

 
 
[皖江法政學榏成立蕪湖]  
　　蕪湖組織皖江公學已略誌本報兹悉該校籌辦時由皖紳四品銜江蘇候補通判潘世杰等具禀提學及皖撫略謂立憲期迫辦事需才公籌設立皖江法政學校呈請准予立案並頒發鈐記以資信守云云旋經吳提學批云來牘及簡章均悉現値預備立憲限年進行若諮議局及府縣參事會之議員城鎭鄉地方自治圑體之職員等必得有多數諳曉法政之人才贊襄其間方能舉措裕如以免貽誤查皖省法政祇有省城官立一堂及教育會内附設紳立法政講習一所以皖省數十州縣似此寥寥少數學員即令全數畢業出而擔任地方義務誠有如來牘所云事事需才處處有乏才之歎惟是學堂因貴於振興而官欵實艱於廳府必賴有賢士大夫籌集多欵組成公立學堂以輔官立之所不逮同襄盛舉共濟時艱乃能籌成多數法政之人才助成國家之治化貴紳等羣見及此於蕪湖創設皖江法政學堂先開講習科及　設自治科以應時需好義急公實深糿佩所擬規章課程查與定章尚屬符合自應援照省城法政講習所成立准予立案並准由堂自刋鈐記啟用摹式報查備案以資信守母庸由司頒發以省虛文云云繼又奉皖撫朱批云該紳等在蕪湖創設法政學校經費則由同志兼籌課程則聘專門分授辦法甚善足以推廣法學補助公家殊堪嘉尚應卽准予立案仰提學使轉飭照辦仍將籌備情形隨時報查至請領鈐記一節即由該紳等自行刋用摹式呈報備案可也 
實業 
[規定出口繭絲免納統稅辦法廣西]  
　　日前左江紀道電禀桂撫云桂署撫憲鈞鑒據南寗卡定直牧函禀准隆安文稱縣屬振興公司自出繭絲等貨運東發賣請給免稅執照該員以祗奉有同和公司免稅執照碍難移給請示前來查左江蠶桑向少講求今隆安振興公司旣有繭絲出口事與同和公司無異似可准照前案辦理再此外各屬現正倡辦蠶桑如有繭絲出口但在前准免稅限内請准不拘公司名目一律援免以示推廣提倡之意是否有當伏候飭由統稅總局迅核飭遵職道堪謹禀養印當奉撫憲覆電云南寗紀道台定直牧鑒養電悉左江蠶業向少講求此後凡南寗以上各屬出口繭絲經過南寗稅局均應一律免稅以資提倡並仍照原定年限定直牧應即遵照辦理並候札飭統稅總局更換執照發給塡用撫敬印 
[泰順組織勸業公所浙江]  
　　泰順縣和大令通禀省合文云泰邑山多田少地瘠民貧市面寥落經濟困難以致工藝種值因陋就簡農會商會尚付闕如亟應赶設勸業公所庶足以開風氣而收提倡改良之效茲經邀集城鄉紳董會議先就縣署統計處附設勸業公所公推現辦統計編纂員齊鳳鳴兼任勸業員一切職掌事宜循章次第舉辦俟籌有的欵再行佈置完善云 
雜記 
[以妻作母之奇聞山東]  
　　福山縣艾溝村李某夫婦五十餘歳祇生一子惟性酷嗜酒每至城中不醉無歸萊山村于某亦酷嗜酒兩人最爲莫逆一日酒酣于謂吾有一女尚未字人李謂吾有一子亦未有室吾等可作姻婭乎于極表同情嗣李歸家後傳染時疾數日而亡其妻哭之哀不數日亦故及于至城候李不至詢之知羽化遂赴其家吊喪至則見其兒甫三歳方呱呱臥床間而已女已十九歳矣大咎一時疏忽未嘗問及年齡歸家後詳言情由擬不認親其女聞之曰不可吾父以女許人安可反悔翁姑現已雙亡其子現無伯叔終鮮兄弟誰撫養此三歳之孤一被他人虐待李氏已宗緒斬矣吾欲至其家撫養其孤言罷强副其父送至婿家于不得已從之現共婿已二十歳矣前年于氏卽爲之另娶某氏爲妻日前于氏病故其夫以于氏養育一已恩過於母不敢以妻視之欲以母禮殯葬焉誠奇聞也 
[不勞供應之供應浙江]  
　　本年度支部創議整頓鹽政奏派晏京堂等九員分道考察淮浙二地鹽務利獘情形第一次電告兩省大吏謂到滬後先到寗波沿海各塲地再由寗紹内河赴杭順便視察兩屬産銷大勢不勞供應惟人地生疎希飭地方官及鹽務人口一體照料等因當時增中丞接准部電即飭王耜雲都轉遴派李大使培生赴甬迎候並札寗紹分司及仁和塲預備行轅洎八月二十三日京堂曁隨員劉主政先後到省至九月初八日事竣由滬回京經王都轉具詳撫院報銷供應一切用洋九百四十元三角四分在温處鹽局解存練餉加價項下動支歸墊請賜核銷云 
文苑 
[哀聯瞻廬來稿]  
　　昻千爲余之小功從子。幼穎異。肄業省垣師範學校以優等畢業旋留學扶桑注意於敎授方法。與彼都績學之士。契合最深。故生平於東文東語。尤稱精邃。今歳執敎鞭於台嶠之清獻中學校。名譽藉甚。前月書來。道天台嶺巒之奇。攀蘿梯險。彷彿蜀道。山僧腭而語。如鹿豕不可近。余讀之神往。越旬日。得浙耗。昻千竟以暴疾死。年甫二十有三。無子母泣於堂。婦晞於室。滋可傷已。因輓之以聯曰。登台嶠作一千里游。望斷北堂。斯人也。而有斯疾也。讀昌黎祭十二郎語。書來東野。其夢耶。抑非其眞耶。 
諧著 
[大瓜記]  
　　有客夢游亞東大陸。遇一荒圃。清籬盡撤。門戶大開。野草叢中。爪蔓布滿。盤根於東。結果於北。布種不知幾何年。而後根深蒂固。生一大瓜。其大不可以衡量。其重不可以權稱。神洲雖巨。載之　致陸沉。散步數武。倐見一守圃老奴隷。龍鍾怪狀。如醉如痴。如僧入定。又如黃梁夢後。寤而未醒。詢其姓名。笑而不答問其主人。别曰老主人。今已羽化。遺囑孤兒寡婦。矢志曲守。怱怱數語。客辭去。復憑高遠眺。見夫雜穜同生。有白如粉者。則歐洲白種之白瓜也。有赤如赭者。則澳洲紅種之紅瓜也。有黑如漆。者則非洲黑樫之黑瓜也。皆雜生於亞洲黃種大瓜之間。但播種未久。蟠根未深。瓜蔓未繁。結果未大。關心瓜圃之土人。雖欲摘異種之株。拔異種之根。又皆俯首于。專制圈内。莫敢效農夫去草。芟刈而鋤去之。惟盡奴隷之才力。竭奴隷之思想。相與保護大瓜。勿被庖丁奪去。豈知營營擾擾者日夕。飛翔於其上。海息於其間。無不羡瓜之甘美。冀共剖而分之。客正太息。倐焉驚寤。不覺東方旣白。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
[吉林諮議局整頓依蘭府一帶地方利弊議案]  
　　吉省應興應革事件原不限於區或即本局所應議决者必係利弊關乎全省亦不得偏於一方面瑣屑指陳用瀆上聞但事雖限於區域而興一利於全省之利益不無小補除一弊於全省之弊害或有關聯爰就本省依蘭府一帶地方事之屬於應興者二應革者二列陳於左請督部堂撫部院念鴻荒初闢之地人烟稀少之區提興實業體恤商民庶可以廣招徠而日躋於富庶也俯採未議速賜施行則地方幸甚 
　　（一）依蘭東溝金礦宜擴張也東溝距府三百里於光緒十六年經官開辦金礦十數年來其間惟宋道春鰲辦理之時資本較多頗稱有效其後雖係辦法未善亦實因資本單薄故爾相率賠累迨三十三年侯丞國瑞接辦僅發給公欵三千吊作爲採礦資本爲數不可謂多然每年除開支外尚能解繳金砂二百餘兩此雖辦理得法亦足徵該處礦産鬯旺但限於資本太少只就原有礦塲照舊開採而已懇請調查採礦辦法果屬合宜應卽再行酌撥官欵若干或於每年應解金砂限以二年三年截留該處添助採礦資本飭令廣招工藝漸次擴張將來産出金貨旣旺則所應解繳之數當不止逐年限以二百餘兩投資有限獲利無窮此亦振興實業之一端也 
　　（一）烏蘇哩江漁業宜保護也依蘭府東界之烏蘇哩江南自興凱湖發源北入波力迴環千里産魚最富近來漸有華戶開墾其地漁獵其間因無華官保護時被俄人驅逐並加以凌虐及至去年將呢嗎口迤南劃歸蜜山府迤北劃歸臨江州屬界旣分該地方官亦以邊徼人稀之故無從過問而該處之漁獵爲生者愈裏足不前且恐長此以往俄人麕集貪引漁獵之富據爲已有難保不爲間島交涉之後續懇請派員查驗該處情形一面飭各地方官協同提倡漁業凡沿江及各河口舊有捕魚者設法保護人民有願充此業者並廣爲招徠兼以開懇荒萊將來人烟輻輳非但漁獵出産日富而界守亦嚴卽隱消俄人侵越佔據之心其裨益非淺鮮矣 
　　（一）江關稅宜免重以恤商艱也從前依蘭府江關專爲檢查禁止物品及偷漏等事自今年改設江關稅戶商人由哈埠運貨依蘭旣在哈埠總關按本每百兩納稅銀五兩及至依蘭落地又得重征關稅二兩五錢稅重則物價必昻價昻則消路亦滯商之不振實由於此日該處設治未久農商多困急宜設法招徠以期富庶懇請飭該處江關凡已由哈總關統稅有票拋可查者免期重征以恤商艱則商民之受賜多矣　　（一）蠲除斗稅陋規以紓民困也依蘭斗稅前由本屬商務會包辦除收稅外每糧一石再抽一升名曰斗格即照市價變錢隨斗稅一併征收不歸正欵現在斗稅旣歸統稅局徵收仍蹈前轍飭令商家買糧者亦照每石抽粮一升之數代爲扣留實屬貽累農民懇請飭統稅局於此項陋規概行蠲除則農民之感德良多矣 
　　提議人福裕贊成人祝華如富克精阿姜維嶽富克興阿蕭鐘廷徐穆如王叔愧慶山趙學臣王耀晨姜宗義 
本埠新聞 
[日領指控民吁報之條件]  
　　前日下午由公廨將日領指控民吁報之條件轉送至担文禮明兩津師處共六十二則除前次道署發封該報札文中指出中國之危機及錦齊鐵道與遠東和平兩論外尚有外交回顧之惋歎國民之自覺利益均沾之餘燄復興伊藤噩耗雜感伊藤公贊嗚呼歌舞英雄滿洲痛史之鱗爪和平了結之忠告伊藤怪物之行蹤野心家走滿之警告外交危機之愈迫華人受挾制之可憐解除抵制日貨之善後等篇聞其餘尚有數十條皆不關緊要之新聞云 
[體育館舉行大運動會預誌]  
　　出品協會商請中國體操學校組織體育館開幕情形已誌昨報現聞該校於十三十四十五三日每日下午二時起在會塲舉行大運動會曾遍請滬上各學校及南北商圑與會現已排定順序第一日郵傳部高等實業及附屬小學湖州派滬公學等第二日震日學院南洋中學羣學會附屬小學等第三日飛虹須才尚公等小學及青年會南北商圑是晚由青年會會員在音樂廠披露一種中國未有之特别遊戲此次大運動會能聯合十餘校及商圑等誠商學界未有之盛舉想届時必有一番特别運動能闢吾人之限界有志體育及熱心教育家當往一研究之南市商圑已由正會長李平書君知照各會友先於十四日早在操塲簽名預備十五日一時到張園内運動各種陣法惟經過英法兩租界已由李君禀請滬道蔡觀察照會兩捕房查照届時放行 
[催送局所差缺一覽表]  
　　滬道蔡觀察牌未文云本年十一月初六日准蘇省清理財政局麻電部取各署局所差缺事類一覽表限一月塡送呈院咨部即經頒式並文催仍未到請將道屬差缺銜名迅即分催一律塡送切盼等因到道查此案前准蘇藩司咨會業經抄表分行並牌示道屬供差各員一體遵照依限塡送核轉在案迄已逾限送到各表寥寥茲准前因未便再延除分行外合再牌示爲此示仰道屬供差各員一體遵照前粘表式刻日塡造限三日内送道核轉母再稽延切切 
[捕房協議移提人犯辦法]  
　　英法兩租界近因彼此移提人証迨了結後就近開釋未免貽悮要公茲經英美捕房與法捕房提議新章辦法凡移提案犯一經解廨訊明無論當堂交保或押滿開釋均須解回原提公堂發落已由各該捕房將以上所議情形禀明中西官核准實行 
[三誌印人强姦案]  
　　孀婦周浦氏補被印人開逹生强姦未遂一案兩記本報前日上午十時復由英臬署巡按廳經若升座研訊該印人延德雷師律師到堂辯護訊問良久仍行還押候今日傳到原告及經辦此案之巡士再行研訊 
[查視鐵路大臣抵滬]  
　　郵傳部侍郎沈雲霈由京南下查視津浦滬寗各路曾誌前報昨日四時侍郎由寗乘火車蒞涙閘北騎巡隊特至車站恭迎聞侍郎暫駐靶子路某姓爲行轅 
 
 

Page 19

 
 
[債戶解送英廨訊辦]  
　　源元錢莊股東沈上之曾控邱潤邱初欠銀不還由縣提邱到縣訊押在案前日道憲接到英領照會云邱潤初英廨另有要案請將邱解廨審訊觀察准即飭縣照辦昨經田大令遵諭飭差將邱解送英廨矣 
[華洋樽俎之交錯]  
　　前任東洋領事松江洋友會同現任領事有吉明定於本月十三日午刻在西摩路公館恭請滬道蔡觀察縣尊田大令英讞員寳大令濬浦局總辦辜部郎浚浦局提調關太守道轅繙譯陳世光等飲宴 
[開辦房捐]  
　　本邑房捐委賆邵司馬馥初假南總工程局爲辦公所已記前報茲已定期今日下午一時傳同本邑各鄉鎭地保及各舗地甲諭話並卽開辦收捐調查各戶捐數造册存查 
[城内]  
　　研訊拐匪○縣差吳吉協同法界包探拘解窩賣被拐小孩之沈王氏即松江大阿姐等到縣奉帮讞德明府訊究該氏初猶抵賴喝令掌頰四十下飭帶任押之談梅生供小的將寡嫂之子小弟誘出與周杏生領至沈王氏處由氏領出賣洋三十元三人各得十元王氏始供該孩賣於美租界粤人黃姓價洋三十元婦人未得分文張才根是婦人之弟因在婦人家内一併被拿張供賣孩事小的實不干預又據邱四寳投供失孩之談吳氏八月夫故九月初四子被拐失吳氏與小的鄰居日夜悲泣託小的代查自談梅生到案後小的照伊所供查得法界探夥得沈王氏規費者十餘人因商素識包探查明沈王氏居處昨同原差恊探往沈王氏所住矮屋拘拿未獲復至禇家橋王氏所租洋房時王氏出外未回張才根已由矮屋到來通風包探查得洋房内有被拐無錫婦女一口及男女二孩男孩係王氏内侄女孩係蘇州拐來後俟王氏回家與張拘提來案蘇州女孩小的現帶來案明府傳訊該女孩名周阿林供年六歳住蘇州工程局左近藥材店隔壁父名周關生被人拐來寄頓王氏家内明府判阿林發堂待領王氏與談張二人分别押候嚴追談小弟到案 
　　互爭餘地○韓友三控韓舜宜佔地訊究友三供屋旁有餘地與堂兄舜宜地接連堂兄今將界邊枝揚芭拆毁佔地三尺舜宜供枝揚外小的本有餘地明府以兩造各執判候飭亭丈量再核 
　　求請免提○婁縣關提費姓控壻馬某將女打逃案内牽涉之吳德全吳如玉等昨日提訊德全供上次奉訊後承台差給費小的始往婁縣投到該縣原差以小的年老不收吳沈氏供年八十歳因此案次子阿香已被累身死在婁縣押所因貧示往收尸長子如玉癱瘓平年勢將垂斃乞恩移請摘釋明府判令退去候核 
　　地保頑抗○二十三保頭圖地保嚴安卿積欠地丁忙銀六十三千九百三十四文又十圖地保邢連連欠下忙丁銀五十八千四百四十三文刻已各圖地　掃數清完嚴邢兩保屢催罔應恃在租界抗不遵繳昨經該保傳差具禀縣尊請爲提究 
　　巡局批示○職商朱仲祥禀批據禀陳鏡清央中王晉明將受押張姓基地房屋轉押於該職名下劃租作息原租戴南山與該職商另換租據以憑收取當憑中証及該舗地甲立據蓋戳議定一年取贖現已逾期陳鏡清旣不贖取租戶戴南山復延不繳租以致利息無着合計共欠房租一百餘千文之多任討不理懇請提究等情前來看該舗地甲邵梅生速即邀同原中先向租戶理論諭令立即繳租否則提案究追並予押遷不貸仰即遵照抄據等並發童生喬寳祥禀批據禀張吉蓀即四舗副甲欠租不付覇房不讓並將餘屋轉租取息向問不睬實出情理之外仰候諭令先行繳租否則辦公人役猶敢恃横無理定予提案嚴懲不貸抄單存核　　官事○江蘇試用同知顔德清昨日到道禀見虹鎭巡局委員候補縣丞黃祖恩禀請銷假道憲蔡觀察札委松海防同知查燕緒到大羊山洋面代監哨差司馬奉委後於昨日到道禀謝即辭起程 
[南市]  
　　巡士打靶○總工程局各董以現値冬令防務吃緊之際爰令各巡士預備練習操演打靶當即函知江南製造局假西砲台爲操塲昨日下午兩時半由巡員巡長帶同前往試習 
　　失火罰洋○昨日午前十一點鐘時外郎家橋北堍醫生徐子昭家因煮干飯不愼遺火積薪幸由鄰居救熄旋由巡士詰問推諉同居帽作起火當將徐妻陶氏及帽作主范壽榮帶至工程局飭探查明起火原由經孫裁判訊明判氏罰洋兩元充公范斥退 
　　一再扭控○薙髮匠陳位富被崇明人顧金寳將其幼子誘至美租界錢江會館附近藏匿陳得悉後曾將顧扭控二路一區巡警分局判顧交保帮尋在案迨保出後以復延玩昨陳在南市尋見向論不睬遂扭至工程局旋即禀明該區巡官飭差至工程局提回歸案究追 
[閘北]  
　　開賭塲○著名賭棍廣東阿蘇等在北四川路三元里租賃密室開設擺攤賭局輸贏頗巨前日被房主某姓函致三路警局諭飭探保前往查拿解究 
　　騙田單○胡家木橋開設飯館之丁金生向永順里後彈棉花店主沈海賢索討抵押田單洋五十元忽被沈串通巡長刁某將借據田單一併騙去意圖吞賴丁心不甘服昨投總局禀控奉飭暫退候查 
　　造僞票○前充安徽彩票公司司事洪老大僞造彩标串同寳山路寳源北通源兩彩票店曚混銷售被該公司查悉因洪已逃逸祇將寳源夥楊增祥通源夥陳某扭交總局訊押在案昨日該公司復將洪尋獲交案奉飭暫押候訊 
　　革巡士○四路三區巡士韋守奚奉總局調往三路五區當差詎該巡士規避不到昨奉參事諭著先行斥革交警法科拘留候訊 
　　控欠欵○潘國鈞投四路一區控永順里後開窰貨棧之蔣金生欠貨欵錢五百餘千昨經黃正巡官訊判押候飭該棧經理人邀同公正人赶緊清理 
[英租界]  
　　馬車傷人○馬夫任桂林駕車在靜安寺路撞傷途人朱海林被捕拘入捕房於昨解廨請究據包探禀稱原告現在醫院觀其傷勢似無大碍官判任還押候原告傷愈於下禮拜二再行訊核 
　　私售烟灰○桂品三因私售烟灰由捕查見拘入捕房於昨解奉公堂訊明判桂押兩禮拜烟灰充公 
　　追究欠欵○邱潤初因虧空已閉南市元源莊主沈上之銀兩不理被控上海縣移請公廨昨日傳邱到案請追官判過堂訊核 
　　私收客帳○陸裕坤控傭人王慶堂私收客帳洋一千餘元一案昨由捕房將王異廨復訊判王押限三禮拜清理 
　　是否拐匪○周順金因將銅元給與錢顧氏之小孩被氏瞥見疑周拐匪鳴捕拘入捕房於昨解廨訊供不認判周押候查明再訊　　定貨不出○英商華章公司控陳文彬定貨不出一案昨由包探將陳傳案官判交保候訂期會訊 
　　逐出復來○過犯王阿慶黃阿福曹桂生均經逐出租界兹復潛來由探查獲昨解公堂訊明判曹黃各押西牢八月王押三月期滿仍一併再逐出境 
　　騙子候訊○利用燭皂公司控郭朝榜將僞票騙銀一案昨日由探傳郭到案判候過堂訊奪 
　　兩方被控○陳美棟控孫翰臣不還存欵一案據包探李星福禀稱孫翰臣即沈炳奎尚有源豐潤號控其僞票騙銀等情中中官判沈帶回捕房候訊 
　　訊究冐騙○英商兆豐洋行控張平甫金勞記即金榮仙冐騙等情一案昨由差探將 
 
 

Page 20

 
 
張傳至公堂請究原告延律師哈華託被告亦延愛理司律師均上堂代表王襄讞商之美海繙譯官以金未到案須飭探再傳遂判張交保候訂期會訊 
　　打落門牙○龜奴張杏生因將傭婦朱老五打落門牙被控捕房昨日由探解廨請究判張還押候驗明原告傷勢於下禮拜訊辦 
　　行兇攫物○楊陳氏控姜阿生邱阿興行兇攫取金簪一案昨日由探葉長亭解究氏供姜邱在會樂里口攔路行兇並被攫去金押髮珠紮心求究據葉探禀稱已往查明原告與被告口角互扭有之並無攫物之事王襄讞商之西官判兩被仍一併還押候查明實在於下禮拜二再訊 
　　是否圖竊○新瑞和洋行出店趙梅康前晚闖入經理西人臥室内爲該西人所見以趙圖竊鳴捕拘入捕房昨解公堂訊無實據判趙交保開釋 
　　原告未到○某洋人控張寳金行竊鈔票洋三十元一案昨日由探將張解廨請究官以原告未到判張交保候再訊核 
　　鴇妓罰洋○鴇婦陳趙氏與妓王二寳花月仙陳寳珠均因在途拉客於昨由探一併傳案請究官判陳鴇罰洋罰洋十元三妓各五元充公一併帶回捕房攝影開釋 
　　自盡報驗○郵政局司事張榮因舞弊發覺前晚在浙江路庽所吞烟自盡當送醫院醫治無効身死事爲捕房得悉飭探查明即着地保報請上海縣蒞驗 
　　火警飭查○前晚福州路二十一號利逹洋行因火爐内死灰復燃致樓板上燬穿三洞當即救息事後捕房得悉派探張蘭葆往查復核昨晨四點餘鐘英租界漢口路周易大衣莊樓上起火延燒和濟藥房及某鑲牙店並租轎舗剃頭店某皮鞋店共焚房屋六幢經救火會西人馳往澆息事後捕房恐有保險縱火情事即飭中西包探協往詳查復核 
[美租界]  
　　美兵滋事○前晚美國艦兵二名在武昌路乘醉滋閙闖入合隆雜貨店内任情纒擾後被該艦兵弁拘去懲辦 
　　印人胡閙○前晚印人某亦因酒醉在新記洪路滋閙復闖入一百十三號成衣店將店夥戴登厚毆傷頭面嗣由印捕拘送捕房押候解辦 
　　流氓攫飾○張汪氏前晚行經吳淞路被派氓攫去金環一對並傷該氏之耳當報捕房請爲查緝 
　　欠租被封○有恆路三千零三十一號鐵匠店因欠房租被控公堂昨派廨差協同中西探前往發封 
　　送物脫逃○東洋車夫張先得日前爲某西人運送物件中途脫逃昨被尋獲扭送捕房押候查辦 
　　拾物被拘○王維榮陳阿大二人日前在途拾得某西人遺失之皮筐一只内有銀洋物件昨由包探查獲押候解訊 
[法租界]  
　　撞傷西人○前日有某西人在二洋涇橋堍被二十八號電車撞倒傷及腰際由九十四號華捕車送醫院傷勢甚重捕房昨將司機人戴錫之解廨請訊並稱西人被撞倒後戴始揚鈴戴供照章駕馳該西人在後面被撞小的在前瞭望故不能知經人呼喊始知小的揚鈴該西人因年邁耳聾致遭此禍旋有甲乙二西人投稱是日目見該西人被撞電車預揚鈴聲西人耳聵不能聽見司機人並無不合聶司馬商之顧副領事判戴交保候傷人病勢如何再核 
　　吞盗飾物○昌大質當夥李賡軒李琴軒昆季二人通同陸瑞林吞盗傭物銀洋約値一萬六千餘金訊押經年贓未交出前日解廨請斷聶司馬將賡軒存在陸聚東處之洋五十元交給原告具領李等三人仍着還押　　串竊芝蔴○李振生偕王阿二在金陵輪船串竊芝蔴等物爲巡丁查知一併拘送捕房解訊聶司馬訊明無訛判李枷號兩禮拜王從寛驅逐出境 
　　重辦積竊○偷兒李金才懲辦多次兹又行竊烟袋衣物吊出不少由探將同黨吳福生一併解廨訊辦李一味求宥吳不認同黨司馬判李枷示一月期滿再押二月吳旣不認串竊着實候查明再核 
通俗談（東）（吳） 
　　上海一地爲各界聚居之所自晨至暮馬車人力車汽車紛紛來往如織何其忙也 
　　記者曰官界之忙在迎送學界之忙在開會商界之忙在盤剥紳界之忙在口講公益軍界之忙在擎鎗站班 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[熱河都統廷杰奏春季出入欵項依限編成報告册並辦理情形摺]  
　　奏爲本年春季𤍽河出入欵項報告册依限編成謹將辦理情形恭摺具陳叩祈聖鑒事竊光緒三十四年十二月二十二日内閣奉上諭前據憲政編查館奏議覆度支部奏清理財政章程當以財政關係重大不厭求詳仍飭度支部妥酌具奏茲據度支部奏稱該館核覆章程增益條文益加周寗妥善可行等語方今財政艱難内外交困必以郭清積弊確定豫算爲先全賴部臣疆臣和衷共濟各飭所屬共矢公忠按照所擬章程實力　行認眞辦理用副朝廷愼重度支之至意欽此即准度支部恭錄並鈔原奏章程咨行到𤍽奴才遵就𤍽河求治局改設清理財政局於本年二月十六日成立業將開局日期奏陳曁遴委總會辦以下各員擬定 
　　事細則咨部在案一面頒發册式通飭所屬旗民文武衙門局所一體遵辦並飭令依照部章第十一條先將本年春季出入各欵按日報告旋准度支部咨各省春季報告册一律展限三個月送部等因復經督局行催切實查辦去後兹據清理財政局呈稱遵卽督飭審覈編輯科長科員將春季報告册彙編完竣編纂之法係查照部章附則二十八條分類欵項目逐層梳櫛期於　尋人細並就部頒調查財政條欵參酌𤍽屬情形分類編訂入欵分七類一田賦二鹽課三墾鑛四稅欵五捐欵六其他各項七雜欵凡每類之下均註明歸某庫存儲歸某處留支尚係内銷或向係外銷以期清晰出欵分十三類一園庭經費二駐防經費在珩政經費四財政經費五民政經費六軍政經費七敎育經費八司法經費九典禮經費十實業經費十一工程經費十二交通經費十三交涉經費凡各類欵之下均註明由某處支領向歸内銷或向歸外銷以便考核以上出入兩類分爲兩册至部欵協欵及解部各欵另爲一册俾出入類另倍見分明其庫存放欵目仍用四柱舊式分園庭庫旗庫𤍽河道庫財政局庫附以營務處官銀號共六項爲一册又各倉米石數目爲一册以備參考共彙編春季報告五册呈請奏咨前來奴才覆查熱屬出入各欵雖爲數少於各省而分隸旗道園庭各司出納從來求治局設局在後實祇管理稅捐墾礦餉械官津緝捕等項收支旣無財政總滙之區因之套搭糾紛彼此牴牾又或多年文牘陳陳相因欵數不符名實相背推尋其故大都拘於舊例而非别有弊端此次設局清理經奴才援引部章開誠佈告但使不關私罪則已往之咎概不深求由是查出承德府常平倉糧銀糶糴辦理有案而歷年例銷均非實數熱河道庫於直隸藩庫停减之協欵已迭經挪欵墊發而仍列入移交以致庫存相差至七萬餘金之鉅均經據實咨部更正又查承德府額征五行雜稅自咸豐元年起截至上年六月整頓改章之日止三十餘年歷任知府積賠缺額銀十六萬兩有奇准部咨飭局查明委係征不足額並無弊端容俟覆查明確咨商豁免其光緒三十四年報銷業已開單奏明作爲現行第一案清出歷年積存餘欵七萬餘兩據實和盤托出奏列移交凡兹辦法總期去僞存眞上副聖諭廓清積弊確定豫算之至意至此次春季報告事屬創舉各屬月報往往含混籠統屢經駁詰調查飭局審編彙總事繁員少部限綦嚴疏漏舛錯仍恐不免應俟續編夏季以後曁補造光緒三十四年之全年報告册再行切實考究詳悉說明庶可漸臻完密除將該局呈遂原册咨送度支部查核外所有𤍽河依限編成春季報告册辦理緣由理合恭摺具陳伏乞皇上聖鑒訓示奏宣統元年十月二十五日奉硃批度支部知道欽此 
專件 
[調查德意志磁業情形（楊志洵）]  
德意志磁業情形據其國調查員郤爾斯氏之報告有如左者 
　　德國磁業工人傭値之大小此最易知者也各地方之造磁廠其傭値幾於無所變動即有變動亦屬甚微但各廠所製之器互有不同因是其工資之大小核有高低耳 
　　今磁業工人尚未有職工組合然亦大半隸屬於各種組合之中而此各種組合者舉德國各等産業無所不備且間接而於傭値有所影響蓋傭値之契約在往由各組合與廠主交涉也 
　　廠主之圑體雖不以抵敵工人組合之發逹爲務要不得不謂其立於反對之地位務使各廠主不許單獨與傭工交涉如其磁業總會及保護雇主組合其會長即普魯士磁業局長也又磁業之各科亦有種種之組合而爲保護雇主會此會中所定之章程除無須熟練之工人以外一概皆當遵守者也今工人作工每日十點鐘每星期計六日其第六日祗有九點鐘每値工人換班之時亦有十五分鐘之優游凡此皆實行減少勞働時刻者也時刻旣減故工資總額亦爲之低減 
　　近年磁廠之女工日有增加其所以增加者由於花色磁器之需要日多也各廠於繪畫裝傭鍍金等事皆須女工爲之又未燒之製品放入窰中亦須女工爲之女子銳敏之指腕於此等事較男子爲相宜也然以工資相較設有男工女工於此其執事相同則男工之傭値必較高女工所値必較底至各廠雇用女工之多寡視其所製之種類及工廠之地方而異工廠若在有織物廠之地則女工必少蓋女工好執役於織物業之故耳工業成本之重輕視運費以爲衡運運之大小於銷路之關係豈不鉅哉其在德國凡鐵路及運河皆國家之所有故政府得藉操縱之權以行其奬勵出口之策於凡貨物之必須求銷路於外國者則減輕其運費使與内國消費之貨不同此種運費謂之海外率彼其鐵路運費表中雖不載此名而此率已含於十噸貨之運率之中又五噸貨之運率中亦含此義且其快車運率與尋常車不同而運往海外之貨大抵皆用尋常車此亦其寓意之所在也蓋德國與海外之磁器交易大都經掮客或業轉運人或業裝船人之手而成其起運也必滿十噸而後得蒙海外率之利益工廠一時無此鉅量之輸出業轉運人則收集各廠之貨待滿十噸然後起運焉 
　　德國之磁業無論自其全體而觀自其各科而觀其組織之完全實各工中之冠冕其關於此業之教育有官私設之學校以維持之有官立之工廠以標準之且德之磁噐大宗輸於美國故有磁業奬勵會此會蓋與美 
 
 

Page 27

 
 
國貿易有關之磁商所聯合而成也其本部設於柏林而支會則遍於全國此會專以製造食器玩具電工機器爲主亦非凡從事此等製造之人盡爲會員蓋入此會者不過具存大力之若干會社及若干個人耳故此協會之勢力雄偉異常一切磁業中人莫不爲所左右 
　　協會之中設爲五部一販賣部二保護雇十部三窰土部四慈寗部保護雇主部掌雇主對於工廠及傭工之契約此部之立雖非抵敵工人之意然以圑結雇主防患未然實與工人至有關係者也慈寗部者掌雇主對於工人施行慈善之事此部除辦理國定保險基本欵項之外凡工人之恩俸祭日之娱樂及一切工人之利益置所司也 
　　雖然此協會者其實際之所司與德國他種大公司相同其販賣部專定賣價之標準蓋與英美磁業組合辦法無殊凡百磁器其中以食器爲大宗故食噐之價格必遵協會之所定惟其花色之異様翻新者其價格乃任各會社各工廠自由評定 
　　購買部係德國工業組織中最新發逹者專與買辦原料之組合相交涉用一律之價値以購買故協會中之各工廠所用之原料無有貴賤之差所惜者各工廠與購買之地距離有遠近則運送之費尚不免於異同耳申言之即凡辦窰士及石炭之大脫拉斯與磁業之全體爲交易則無從居奇其貨而工廠不致獨受壓迫也 
　　窰士部者爲防虛費而設者也蓋各工廠常有毁壞之窰土聽其廢棄未免暴殄而窰土部則專事考求其利用之法使廢棄之物歸於有用而其方法又時時改良由是而各廠乃建於最有經濟的基礎之上焉 
小說 
[社會小說自由女（三十九）]  
　　第十一回續鶯膠新郎意得毁家貲蕩婦潜逃 
　　且說柳大老爺自從續娶了這位陳小姐之後。朝偎夕擁。倚影憐聲。鵲橋乍渡之時。蟾月剛。圓之夜。檀郎未老。温存錦帳之春。鳳女多情。熨貼高唐之夢。柳大老爺到了這個時候。眞個是心滿意足。滿心上没有一些兒不快活的地方。對著這様的一個玉人。守著這般的一個家業。覺得普天之下。只有陳小姐一個美人。又只有他自已一個人。銷受得起這様的温柔艶福。更兼這位陳小姐。雖然有些兒厭故喜新。却究竟不便放在面上。當著柳大老爺的面。也只得打起精神來。歡歡喜喜的。陪伴著他。只把這一位柳大老爺。喜歡得一個無可不可。便把自已在廣東十五六年做官的宦囊。都一古腦兒的交給陳小姐。只說交給太太。是再穩當不過的。比那銀行裡頭的秘密鐵箱。還要妥當些兒。那裡知道這位柳太太。是個愛賭如命的。一天不賭。就覺得心上不快活。好似失掉了什麽東西的一般。趁著柳大老爺出去辦公事的時候。就偷偷的坐著轎子出去賭錢。到得後來。索性放大了膽。把那一班同賭的姊妹約到自已家裡頭來。成日成夜。呼盧喝雉的混閙。柳大老爺雖然一個月裡頭。要在制台衙門住上一二十天。自已家裡頭的事情。照顧不及。却從來天下的事情。只愁不做。不愁不破。慢慢的柳大老爺知道了。查問起來這位柳太太便竟是直捷痛快的。直言拜上。只說自已贏了他們的錢。不好意思就此歇手。又拿出許多鈔票首飾。一様一様的給他看道。這是贏某人的鈔票。這是贏了某人的錢。他没有現。銀把首飾抵押在這裡的。說得個天花亂墜。柳大老爺起先聽了他。太太邀了一班姊妹。在自已公館裡賭錢。心上原狠不願意。直到後來聽了這番說話。錢可通神。就不因不由的暗暗點頭起來。暗想若果然能够常常的贏錢。便由著他們去閙。也没有什麽。 
國外新聞 
[韓國首相被刺詳情]  
　　初十日東京電云據漢城電稱韓國首相李完用今日正午爲某韓民所刺受傷三處經人送入醫院未幾即殞該兇手聞爲耶蘇敎徒前曾留學美洲又電云韓國首相並未殞命惟傷勢頗重同日神戶電云今晨漢城有韓人二三名行刺韓國首相李君兇手當塲拘獲首相受傷頗重又電云行刺李君者爲一進會會員首相適行於天主教堂前該刺客二名執刀奔前即時刺傷三處有帮同捕拿者一人亦爲刺客所殺 
[韓學生謀刺一進會會長]  
　　初十日東京電云東京有韓國學生兩名現返漢城擬行刺一進會會長業經拘獲 
[脫國華工排除將盡]  
據英國藩部次官西萊來中佐宣稱本年年底脫蘭斯佛爾之中國礦丁僅有一千八百名矣 
[吉青納將軍行蹤]  
　　初十日倫敦電云吉青納將軍現已行抵澳洲逹文口 
[美國外交員之更調]  
　　初十日倫敦電云美政府已簡北京美使署秘書官費萊臣君爲智利公使現任波斯公使傑克生君調任古巴公使遣任派羅賽爾君補充並派周君爲埃及總領事 
[柯克博士英名掃地]  
　　初十日倫敦電云丹京大學上院已將柯克博士探極之報告詳細研究頒發宣布書謂柯博士報告之内並無已抵北極之證且柯克博士並未將自撰之文件呈校裁奪所呈之報告僅係抄本且其中亦並無天文之紀載僅記其結果而已其所記各觀察亦無明白之解說以示其眞實至行程之紀述未免過簡略云 
[希臘政蜀新風潮]  
　　初十日倫敦電云希臘政界復起新風潮其故因陸軍部大臣賴派西哇底斯君近在國會宣述改革陸軍意見時劾詆前任陸軍大臣西哇托其司君之𩕟頇玩公西君即率其黨同離國會要挾該大臣退任賴君遂允告退旣而復延於陸軍公會之壓力撤回退任之言陸軍公會現聲言西哇托其司君及其黨與若不重蒞國會則將專持國會之權云 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
