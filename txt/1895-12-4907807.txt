# 1895 - 193 - 4907807

 

Page 1

 
 
[重印六部處分則例及花月痕告成] [  圖書集成局啓]  
　　六部處分則例一書爲道光朝欽定條分縷析詳　無遺誠　官及佐幕者所不可不覽者也也前經售罄　復印成無部分裝入　　以　　　洋一元二角花月痕亦已重印告成雖係小說家言而窩怨言情口吻逼肖與　雪芹石頭記足以輝映後先每部四本　洋四角　兹子　　　　館帳房購取可也此佈 
[重印四史告成] [  圖書集成局啓]  
　　四史者何史記前漢書後漢書三圖志是也本局前曾排印出售價亷物美購者盈門未及一年篋笥巳罄茲重復鳩工排就字跡疎朗　　精良較對裝潢略不苟且每部分爲六十册僅收實價洋銀四元有欲躉購若干者請臨申報館帳房面議 
[新印大東海全圖出售] [  三馬路申昌書室啓]  
是圖　繪中國高麗日本沿海地形縷析條分無微不至其于航海路電綫路尤覺羅羅清疏附以地毬全圖大清一統圖北京及上海圖日本東　二京圖更足以供興地家攷證之且方今二國兵連禍結地圖爲軍營中要需故特詳細鈎　付諸石印　　五色　絶絶倫計　　者每幅五角五分摺式者每副四角五分未裱者每張三角 
[論議和有十難]  
　　從來言和者必先言戰戰者和之本能戰而後能和未有不能戰而能和者也是非不能和也不能戰而和和之害有不可勝言者是故善謀國者不戰則巳戰則不肯輕於言和非好戰而惡和也事勢然也夫善戰者善和者也戰之愈力斯和之愈久彼忽而言戰忽而言和者其戰也必不勝其和也必不久不待智者而可知也今夫戰之失利也在喪　在失地和之失利也在賠欵亦未必不在失地雖然戰則征調之若軍需之繁殺戮之慘我不能避敵之害敵亦不能避我之害卽使敵偶勝我偶敗勝敗雖分而害猶共之况久戰而豈終敗耶則利害猶相參也如不得已而出於和則必遠遺使臣間關跋涉俯就敵人忍辱與議雖非心之所甘而貎必加恭詞必加愼强作和好以求集事彼則　而指示盛氣相　肆其姦謀逞其慾壑　方以誤我多端以難我割地也償費也需索百端要挾無窮倘使臣略歟限制則彼又遷延時日置不與議或修繕甲兵以示决裂必使利盡於彼害及於我而後巳是彼恃一戰之勝而　致富强威名震於華夏武功耀於寰區我之改計敵之得計也敵固利我之不出於戰而出於和也是以老成謀國者不輕言戰亦不輕言和誠審於利害之間也今申國之與倭宼開戰已數月矣倭未嘗遣使請和歐洲與我和好之國亦未嘗遺使周旋於二國之間從中勸和當此萬不能和之際而忽欲議和是明示以不能戰也是可忍也孰不可忍也恥莫大焉且夫中國非不能戰之國也合五大洲而論中國亦强大之國也以五大洲中强大之國與東海區區一島國相較知其渺乎不足比數矣土地之大人民之衆物産之富何啻十倍於倭百倍於倭而已哉特以開兵半載以來有小勝而無大捷以致遼濬喫緊津沽戒嚴有鑒於昔年英法之事乃特簡重臣出使倭邦降心與之議和今張邵二星使行有日矣議和之舉無論成否在所必行嗚呼是誠不得已耶豈中國以仁治天下不欲窮兵黷武塗炭生靈志在保全兩國人民之命而不僅欲以兵力示强耶是今之議和也正足以見聖朝愛民如子以天地生物之心爲心於無窮期已然而倭宼不可以此理　也彼見我接仗之師屢戰而北海軍則鐵艦無多陵路則名城不守險要如旅順口關隘如鳳凰城猶且以不戰得之則中國更有何可據之險可守之隘哉此際而欲議和必以我爲不能戰不能守而出於一和也以此言和難乎不難閱西報載中國派員前往日本議和是以華政府照會倭政府請其暫停戰事倭政府未肯允從又傳聞倭國之官云所據中國之旅順口雖議和時中國多償軍費亦不交還現已派鐵匠船匠等千餘名前往工作此雖倭宼一時　縱之意終必就我　圍然其輕視中國之意亦已甚矣竊以爲此次議和之難有甚於尋常者試言其大略如左議和必以戰爲退步今中國雖有可戰之資而倭宼不信也若言以戰爲退步則彼必笑我爲大言且彼或冀我之戰而　事也其難一也倭宼旣輕視我華必不能復自量正如貧兒之暴富其氣燄之盛莫之與京氣燄盛則禮貎衰禮貎衰則情意　其難二也旅順爲我天生之鎖鑰斷不能容倭人插足然彼知我之必爭也則抵制必多其難三也兵端起於高麗結局必處置高事今高麗雖入倭宼之手而此事與英俄二國有關繫中國不能因求和之故以高麗讓與倭宼其難四也理屈者賠兵費挑　者賠兵費此天下之公論卽萬國之公法也今雖不能逼令倭人賠我兵費而亦决無倒償之理倘倭人不顧公法惟利是圖索價鉅欵不得己而允之則將來貪利無恥如倭者誰不樂與中國一戰哉此斷不可允者其難五也兵費之外傳聞倭宼又欲中國賠五百兆元之鉅欵此特倭宼之夢　耳然無厭之求將及我矣必當速戰豈可言和其難六也兩國交兵一國不利而更和約則一切受制於敵人大小交涉之事專利於彼而不利於我從之則權利皆失不從則筆舌　窮其難七也倭人事事效法四人其視西人也不啻如父師苟能合歐洲數大國之力居間排解則倭宼雖狂公道難　今諸國皆觀望不前僅得美公使之助則聲勢尚孤其難八也兩國旣准議和則宜暫停戰事倘我守公法而倭反進兵苟能我勝而倭敗也固和局之幸如其不然則議更難行况議和一舉極能懈我軍心其難九也和議起於中國倭宼之驕横自必百倍於前目不雖解兵端安知其數年之後不益其精銳而來挑釁則今日之和多此一舉故必得立有專條載明此後中日不得妄起兵端如有違此例者則由各大國公論曲直罰賠兵費如此則於和局有益然不知各大國能否預聞其事也其難十也凡此十難猶其顯見者也其他則非局外人所可推測然卽此十端論之議和之難亦概可見矣嗚呼時局之　竟至此乎吾不能不太息痛恨於中華之積習也 
[本館接奉電音]  
　　昨日午後京師飛電傳來上諭二道敬謹譯登○十二月十五日奉上諭直隸保定府知府員缺緊要著該督於通省知府内揀員調補所遺員缺著榮銓補授欽此同日奉上諭神機營奏侍衛呈請投効據情代奏等語三等侍衛成壽思福均著發往長順軍營差遣委用欽此 
[陽雜記]  
　　湖北臬司升直隸藩司陳方伯寶箴奉命北上乘坐官舫用官輪拖帶于初四酉刻過　潯城文武各官俱赴江干迎送○初三日有湖北兵勇乘坐大鹽船十數艘沿江而下旗幟號掛上大書鎭防中營等字　人皆雄偉大約到京口駐札矣○署理九江府崔蘭嶼太守下車伊始卽飭辦保甲團防本館已登報牘兹太守接見紳董李暢元史簡書羅藎臣諸孝廉等謂倭氛不靖宜創辦練諸紳因太守前著斯缺時值水災米昻太守捐廉行平糴法　人良多今係自禦身家無不踴躍承乏云○前署水師湖口總　現任中營遊府王吉階遊戎因公　金陵等處于　四 
 
 

Page 2

 
 
日附江永輪船返　龍開河汛王彩亭　戎率領各哨弁迎接當坐長龍船回湖口○候補府聯敷靑太守震隨同藩憲方体民方伯進京祝嘏方伯陛辭南下太守先附輪到潯暫寓西門外榮陽里拜謁道鎭府縣各官各官隨往答拜○稽查輪船扒竊委員吳儀生明府督帶親兵在江孚輪船捉獲竊取雪裏紅之賊陳細狗一名笞責四百板枷號河干○安義縣汛把總高魁因病出缺鎭憲周軍門牌示以德化汛把總鄒得發調補其遺缺卽以前營外委史長發升補遞遺之缺以城守營額外譚順發升補該額外缺則以前營馬兵閔善道拔補○初四日下午六點鐘時城内園珍香帋店與傘店同居因熬光油失愼火勢熊熊破屋穿頂而出城樓上號砲五聲各官齊至水龍亦風馳電掣而來極力灌澆僅焚房屋一間○新簡廣東巡撫馬大中丞丕瑤陛辭南下乘坐官舫於初十日申刻抵潯停泊龍開河并不驚動地方而道鎭府廳營縣各官聞信齊詣晉謁次晨卽解纜登程祥霖官輪拖送而去○廣東將軍繼軍憲進京祝嘏回任道出潯江於十一日附江孚輪船抵潯闔城文武各官俱赴江于迎接選鋒新勁飛虎營皆列隊鳴砲申敬旋易官舫拖以紫電官輪卽於是日啓節各官仍恭送如儀○江西藩憲方佑民方伯祝嘏出京亦於十一日附江孚輪船抵潯德化縣備辦滿江紅大官舫一艘拖以祥霖官輪於十二日啓節回省各官恭送如儀郡伯崔太守郡丞盛司馬縣令李明府送至姑塘旋返○許某世居岳師門灌園爲業初十日午因事至龍開河携子偕行渡至半江子爲槳打落水隨波逐浪數十武爲小　船救起雖滿腹彭　尚得慶更生亦云幸矣 
[南徐寒月]  
　　鎭江來信云廣州將軍繼軍帥述堂遵旨入都隨班祝嘏刻己奉飭回任由濟寧乘坐頭號官　於本月初　日駛抵京口舟　招商局碼頭先是八旗營兵在德勝門站隊旌旗耀日劍戟凝霜迨旌麾遙臨齊燃砲鳴槍聲震山俗俄而鎭城文武印委各官均至舟次寄請聖安行禮畢投手版晉謁軍帥一一接見互叙寒暄旋卽興辭次日清晨命　登岸端坐緑呢大轎前導有頂馬二員廣東廣州將軍小隊十六名戈什哈十數員由小閘迤　過新河街入城詣文武各衙答拜午刻副都統保統制道憲呂觀察以次各官　　在六吉園盛筵設席以伸東道之情一點鐘時軍帥鳴騶　蒞各官獻茶畢遂入席山珍海錯雜陳於前主賓酬酢歡洽逾恒　乎夕照　山始撤席而散初八日晩七點鐘乘招商局輪船順流而下逕赴申江然後乘輪往粤東軍帥動身時文武各官及各管勇丁均在江干燃　　槍恭送如禮○記名提督江南瓜洲鎭總兵謝福田鎭軍濬　　　官塲中人云有調署漢陽鎭總兵之信傳說如是尚未見有明文不知確否○日本稱兵犯順薄海同仇凡有血氣者無不欲滅此而朝食近日貴州古州鎭總兵丁槐三軍門素諳韜略不甘家食念切從戎遂於　貴兩省招募苗兵三千人刻已訓練純熟日前由漢口乘舟東下用福安小火輪拖帶於本月初七日上午駛抵瓜洲口在大碼頭下椗其　瓜洲鎭標各營弁兵在江干列隊升砲鳴虔隆隆之聲震動山谷有頃軍門乘輿登岸詣鎭署拜會謝鎭軍迎入花廳略談片刻興辭而出軍門卽命回舟一點鐘時掌號揚帆向北而去沿途秋毫無犯共計船隻約有三十餘號銜尾而前舳艫相望旌旗五色映日鮮明洵不愧爲節制之師但見各苗兵身材雄　眞有一夫當關萬夫莫敵之　聞至津沽卽當調往旅順征　藐兹倭虜若不臨陣就戮亦當心驚膽裂矣○本月初八日魚更初躍鎭江城内福壽庵南首某草屋中忽然火起轉瞬間赤熛四射直上炎炎所幸更夫見而喊救一面鳴鑼報警城　各善堂水龍陸續馳來汲水狂噴加以人多手衆拆斷火路越時火勢漸衰計焚去草屋三間迨文武各官到塲彈壓則已烟消火減矣至起火之由因作晩炊還　於積薪中致有此禍云○邇因北洋冰凍倭人無理取閙恐其侵及南洋各口岸是以長江門户一律嚴加防禦日前撫標滬軍營統領蕭雲卿軍門奉兩江督憲張香帥札飭應亟添設一營駐紥要隘以資鎭守而備不虞因特札委蕭養元都戎親詣鎭江招募勇丁都戎奉委後卽於月之初六日傍晚乘招商局江永輪船抵鎭暫駐城内魁光閣次日清晨謁見各當道旋於初八日在德星宫開招凡願投効者卽將年籍箕斗報明註册其餉項均照湘軍舊章給發候招齊之日乘輪赴滬俾得訓練成軍當此軍務倥　正豪傑奮興之曰世之抱異懷奇者有不聞風興起投筆相從哉○本月初六日爲西歴一千八百九十五年元旦鎭江　循例停辦公事一日天主福音各教堂懸燈結彩大啓堂門四鄉男女教民齊赴堂中隨同賈教士行米撒禮微聞闔堂西樂聲男女頌禱聲聲聲相應熱鬧異常是日清晨常鎭道呂觀察及洋務局各官均往稅務司曁英美各國領事署道賀各西官欵以西式酒筵水陸紛陳歡聯中外又值天宇晴明各西人興高采烈屠蘇飲罷咸跨長耳公相約至新河西首跑球塲擊球爲樂對酒高歌煕煕然如登春臺江中所泊兵艦又運米鐵甲船亦高揭五色彩旗此外西人住宅以迄各洋行門首徧紥蒼松翠柏　間燃點銀燭光騰萬丈靑紅掩映恍如不夜城開華人之往觀者絡繹不絶於途○鎭江圖山焦山一帶防務戒嚴統領新湘等營陳宇山軍門於日前在各口安放水雷由丹徒縣王大令出示曉諭照得丹徒口上之八岸地方現在該處江中業將水雷布下所有往來民船駛經該處務須留心緩行毋得乘風疾駛掛斷電線錨練衝動浮筒電具貽誤戎機如遇操演視有旗幟務須遠泊愼勿冐　　倘敢不遵定卽從重究辦 
[觀察到皖]  
　　委辭福建南臺稅務總局候補道延觀察年係承辦貢差畢請訓南下道出申江乘招商江孚輪船於上月二十日清晨節蒞皖垣命輿晉城升入藩署次第乘輿詣院謁見福少農中丞拜會貪梧岡方伯丁恬生亷訪聯仙蘅觀察首府邊卓存太守首縣黄翰池明府以及各同寅在省文武各官紛紛咸往答拜按觀察籍隸蒙古係現任安徽藩憲德靜山方伯之二公子此次來皖實因省親聞小作勾留一二日卽行返閩回局視事 
[親勘盜棺]  
　　葬棺被盜一則已紀前日報章兹探悉南匯縣汪大令得報之下立刻命駕出城親臨勘騐本月十三日晨舟抵杜行之王家浜登岸乘輿帶同胥役至該處廿一圖葬所大令先行勘視一周由地保搭蓋帳篷預設公案事主監生杜　鏞率二姪先登先得投案泣訴大令再三撫慰親蒞墓所見棺蓋已開屍骸暴露不勝憫惻勘視已畢卽令封墓遂會同營汛勒限嚴緝限五日内將賊犯務　到案盡法懲辦按浦東一帶時有掘墓盜棺之事匪徒竟敢禍王法如弁髦賢有司務宜從重究辦庶此風可息不致令死者含寃於地下也 
[客死可憐]  
　　新閘醬園弄空地上有稻柴一堆前日有人見柴内藏有一屍急報知柴户將柴撥開看視死者年約三十餘身穿皮袍褂身畔帶西式鎖鑰二個并有紙條一張寫明姓字向在永安街某號執事等字樣傳聞此人曾於日前在新閘雇一民船欲往蘇州在船時愁容滿面飲食都忘比至崑山縣境忽命船户折回船户問何故則僞言向爲跟官現有不可告人之事故不欲至蘇船户遂回至新閘此人命其上岸購烟數錢並索粥一碗充飢未幾烟粥俱至遂將烟膏一盒盡傾入粥碗中船户見之大驚急行阻止此人又言因烟癮過大如此吞下方能過癮爾等勿怪船户不允遂將行李寄存某船棧怏怏上岸嗣竟死於稻草叢中此皆傳聞之詞也十圖地甲旣見屍身當卽投縣請騐并尋至永安街某棧棧中人赶卽尋至屍塲並備辦棺衾聽候臨騐至昨午十二點鐘時上海縣黄愛棠大令鳴騶蒞止地保預備公座大令略問地保及屍屬俱言不知其究竟如何致死大令卽命仵作細騐仵作唱報委係自行服素身死大令離座親視無悮旋有屍屬禀稱情願自行棺殮求免發　大令准之　卽具自行棺殮切結存案備查遂命駕回縣 
[放火罰銀]  
　　四川路德大洋貨號失火未成一事昨由包探秦少卿將該號執事韓潤生送至英公堂請究並稱往查時曾屍　灼處有火油浸過棉絮韓供寧波人在德大號爲擋手該號保有火險銀六萬五千兩存貨實不止此數至於起火一節實係夥友懷恨意　陷害通刺著將放火之人交出韓稱不在滬上通刺商之薩副領事以韓潤生旣爲擋手理應留心店務乃任夥友放火雖未成災殊屬疏忽著罰銀五百　　 
 
 

Page 3

 
 
示懲儆 
[限期料理]  
　　海鹽人沈元愷控盛在朝欠銀逃避一案前晚由宋通刺提訊沈供職員向在拔惟晏洋行當翩副買辦並在盆湯弄開設同興　絲頭號曾有在漢口開協記雜貨店之盛在朝糾職員至漢口股開協記興絲頭號立有合同議據各執爲憑議定盛在漢口坐莊辦貨職在滬專管銷售至上年九月止被盛欠去銀三千兩至十月在朝親自來滬向職商懇以漢口現有絲頭一百包須調銀二千兩迨貨運滬售去卽可歸還職以前欠尚未歸楚未允其請嗣經在朝挽出方彩章綢莊經事盛德裕向職熟商以德裕自調銀一千兩向職保借銀一千兩俟貨運滬歸欵職信以爲眞卽將票銀一千兩交與擔保之盛德裕轉交在朝詎在朝回漢後甫及匝月卽行逃避曾經職員於上年十二月間將在朝之胞弟在廷扭控前憲蔡大老爺案下奉訊判令在廷交保著交迄今案懸經年在朝於前月由他埠來滬慺經職員向之理催奈在朝一再延宕爲此具控伏求究追盛在朝供甯波人曾與沈子寅卽元愷在漢口股開協記興絲頭號兹因號内虧本以致拖欠沈銀四千兩今監生情願央人向沈料理况監生與沈帳目尚未揭清務求寛限理楚通刺判將盛在朝管押限令赶緊央人料理延干比究 
[嚴訊蟻騙]  
　　禇柏林褚蘭蘭扭蟻媒海媽媽卽張徐氏至英公廨以放鴿騙洋等詞控請嚴究宋通刺提訊之下褚柏林供　的家在寶山沈家巷張家宅向以推車度日兹因山荆棄世家務乏人經管曾憑海媽媽卽徐氏等撮合娶胡氏爲續絃當出身價現洋七十元票洋二十元過門後初尚相安繼而海媽媽屢來引誘小的初尚不疑迨至九月三十日海媽媽又來與胡氏私語小的正顔斥之不料胡氏卽於次日私行逃遁旋經小的四處訪緝兩月有餘蹤跡杳然日前小的偕同族叔蘭蘭向海媽媽理說反敢恃蠻勒索票洋二十元不得已扭案請究供畢將賣身據呈電蘭蘭供原籍寶山縣沈家巷現居治下裏虹口前者族姪柏林娶胡氏爲室身價洋銀七十元曾由小的經付交與海媽媽等收去及胡氏過門海媽媽復勒加票洋二十元今胡氏於十月初一日潛遁曾經小的帮同柏林尋緝迄無下落求請巖究徐氏供浦東蕭王廟人曾憑張銀海金司務等說合將胡氏嫁與褚柏林爲繼室柏林實出身價七十元當將洋交與胡氏之叔公王和尚收去小婦人惟得媒洋三元現在胡氏逃遁何處小婦人實不知情其票洋二十元由蘭蘭向氏立據借去今將借劵呈電叩求恩典通刺判將徐氏交的實人保去勒限七天内交到張銀海再行覆訊 
[滬南火警]  
　　有魏某者現在南市王家嘴角南首開設德順花爆店前晩十一點三刻鐘魏督率諸夥在店作夜工内有一夥偶不經心潑翻火油燈以致火光四射延及硝磺火藥頃刻間火勢炎炎不可嚮邇當卽冐穿屋頂十六鋪地甲裘鎭立卽鳴鑼報警俄而十六鋪保安會天主堂輔元堂果育堂普育堂錢業荳業木業松滬捐局坎濟社道轅十鋪等水洋各龍風馳電掣而來分投汲水灌救延燒俞大順麫斤店同源鞋子店至某紙店爲止時交三鼓祝融氏始惓旗息鼓而返共燬房屋四幢惟對門面西之薙髮鋪幸由各龍保護雖未殃及然門面已焦灼不堪矣上海縣黄大令城汛李千戎聞報後各帶差勇臨塲彈壓行至大東門地方卽據該地甲報熄遂中道折回當火熾時十六鋪中南北三局員李鍾祝三二尹及總巡翁司馬均到塲照料故搶火匪徒無從下手云 
[差查行帖]  
　　南市裏鹹瓜街中間有俞泰記藥材行及福春泰桂圓行張元盛舊花行等三家開設有年近被牙稅經紀王承熊查得該三家均無帖私開遂投縣禀明黄愛棠大令已於前日飭差前往向俞泰記等三家知照著赴捐局領帖開張如敢抗違提究不貸 
[菜市展限]  
　　虹口新造小菜塲限每早九下鐘一概停止刻下時屆年關掮挑貿易之流滿望乘時獲利昨晨九下鐘中西捕照章至小菜塲驅逐衆人忿忿不平糾集數十人至捕房禀訴求請寛以時刻捕頭謂章程已定豈容輕改衆復擁至斐倫路屠牛作求請管牛肉西人開捫料理開捫允如所請赶卽代禀捕頭寛限至十一下鐘爲止衆始稱謝而散 
[竊車被獲]  
　　潘周氏居於美界西華德路東桂芳里向有東洋車出租本月初八日將三千零七十七號東洋車租與江北人召南山一去無蹤氏四處追尋仍無蹤影至前日下午在滬南高昌司廟相近遇見當卽扭至美界唤包探江阿三拘入捕房押至昨晨捕頭仍飭江探帶召出外稽查察得有同夥祁喜之串賣與人江探遂禀明捕頭往法租界八仙橋相近將祁拿獲拘入捕房捕頭命押候解送英公堂究辦惟所失之車尚未查出售於何處 
[虹口瑣聞]  
　　鄉人石某住居裏虹口朱家宅相近素以耕耨爲事其妻某氏身懷六甲將屆臨盆石大喜急倩穏婆伺候詎料荏苒三日胎尚不下産母屢次暈絶至前晩始露孩足石駭極遍請他姓穩婆皆爲束手乃命以刀割之及孩下而産母已隨之而斃聞者爲之慘然○前報登因逼吞烟一則屍兄李順昌聲言須行東將前途所欠銀兩速爲料理卽可收殮以免饒舌行東陸某前挽人將欠項擔保李於前晚將屍身收殮其事遂了○江北人王扣子向以小工度日賃居裏虹口前日與司夥某甲口角略受羞辱憤不欲生至前晩暗購烟膏吞服至九下鐘時家人察知有異急雇人舁送同仁醫院求治幸受毒未深經醫生如法施救得將烟毒吐出始慶更生○三百九十四號華捕投捕房禀稱巡至公平路見路旁棄有裸體孩屍捕頭命傳二圖地保奚坤寶收殮舁至義塚掩理○昨晨有四歲男孩在美租界篷路　　何之失聲啼哭經行人送至捕房　頭立飭某號華捕轉送英公廨請宋通刺辦理 
[縣案彚錄]  
　　無錫人蔡潮福黄掌福春間扭控同鄉人顧福生虧欠珠花銀洋一案當經黄大令斷令限期措繳交保料理　案前晚翁明　訊案時蔡黄兩人投案訴稱做珠花生意去年冬間被顧福生掮去代銷被欠銀洋約計三百元之譜前經黄大老爺斷後僅繳五十元至今分文未繳聞得已回無錫知伊家内産業尚豐故意不還求請關提究追呈遞曰禀明府閱畢曰春間還五十元之後爾等如何不追供時常催逼一味游約刻已年關在邇實係調運不轉求恩提追官謂年内爲日無多關提亦不能年内到案候開篆再爲究追爾等緝聽如果匿跡申江卽可再扭來案嚴追蔡黄遵諭而退○前報寧波人石陳氏控胡來發與伊故夫石益生合開大豐衣莊閉後店底賣於某提莊梁兆坤照碼對折計洋一千零五十元收過五百十四元其餘不付等情翁明府飭差恊同該氏到梁處將餘欠算結去後前晩石陳氏又同原差投案禀訴梁兆坤起意不良吞賴餘欠聲稱再要打折頭不肯照付小婦人孤兒寡婦吃虧不起求恩提追明府允如所請飭退候示一面諭差速將梁兆坤提案訊追○上海縣准英公堂移送何淦亭一名請訊翁明府前晩提訊諭曰英公堂來文謂李竹東住在爾客棧内失去箱内衣物等件究竟如何供小的紹興人年五十六歲在英租界開設客棧五月十九棧夥在臺灣接客遇李竹東說是四川人在臺訓蒙現已散館欲往上海謀事就隨小的之棧夥附斯美輪船來申住在棧内三十四號房間年紀三十餘歲專靠寫字畫花度日所有行李兩隻小箱因後來與三十六號房内客人徐姓亦是紹興人借銀表一只稱要去會客借後兩日不還適徐姓家内有要事回去向伊討還銀表支吾以對催逼旣久說出當錢四千文遂將箱内衣裳盡行當錢三千五百文小的爲伊了事借湊五百文取還徐姓之表到七月初五日小的向他討棧錢共計六千餘文伊卽動怒拍桌說去措借錢文直至十八日來棧付清棧錢將行李挪去忽稱失去箱内衣物要棧内賠他小的知伊訛詐卽報巡捕房伊就赴英公堂控告八月初五日宋大老爺派差來棧提審小的到案亦是照此實供在後伊又向小的說明要洋十元願卽銷案小的不允故由英公堂轉送案下小的供詞　　實情求明鑒明府曰伊旣有向爾要洋十元銷案此事不難料理准爾保回自行了結可也 
 
 

Page 4

 
 
[英界公堂瑣案]  
　　三百四十四號華捕解送王生林陳金狗丁阿根三人到廨禀稱伊等因索討物件在途毆擊爲此拘解請究王生林供被借去扇子向索不還以致口角陳丁同供因王先動手致與互扭通刺商之薩副領事以王等各有不合判令各罰洋半元充公○包草夫胡寶觀停車碍路一百六十七號華捕喝阻不依反與該捕爭執當被拘入捕房昨晨解案通刺略詰情由判將胡寶觀管押三天○小孩王阿和在大馬路見人買物乘間竊取牙柄綢洋傘一柄適爲包探孔阿才所見立卽拘解至案禀明情節並言此孩有母住居五福弄小的曾往詢問　伊母言不願收領聽憑大老爺懲辦王阿和供昨在大馬路游玩見有洋傘一柄在地貪小拾取並非竊來通刺以王阿和年紀甚輕竟敢作賊判戒責一百下俟伊母來案領回管束○王掌福曹阿弟在門首焚燒紙錠有　租界章程經三百四十九號華捕解案通刺判罰小洋五角○王阿四前曾犯案遞解回籍今又來滬經包探顧阿六解案通刺判令押候仍遞回太倉原籍○三百四十六號華捕解馬夫陳永才至廨禀稱　之馬車攔　向喝不理爲此拘解請爲判罰通刺照章判罰洋一元 
[法捕房瑣紀]  
　　孫周氏控韓位儀欠洋六十六元圖賴不還經葛同轉提案訊供按期拔還勒限具結昨原被各投案呈遞禀　韓繳到現洋六元年糕票四元孫周氏禀此票無用求請换給現洋同轉令將現洋交原告先行收領尚有四元著明日交到捕房違干傅案追究著韓具限狀備查○瑞福里沈松林控女傭王丁氏竊衣經葛同轉提訊責比並著原告邀同說情之人來案復訊昨沈松林偕薦頭黄陸氏及王丁氏之姊投案同轉謂爾妹犯竊爾尚欲至薦頭處吵閙實屬不合沈以禀此婦强横異常動輒兇毆命提王丁氏到案問爾當票何多本月十四日所當何物供係小婦人自已之簪珥又問手爐原贓已出尚欲圖賴王丁氏著押候交黄陸氏保出並著其切結歸還失主原贓○錢祖德控陳范氏吞没全金六禮一案輕葛同轉訊供著補提陳介甫到案復訊昨陳介甫投案禀稱父親臨終遺下子女長女與錢氏聯姻並非賴婚實因錢養子不教以致漸入下流錢又包攬詞訟小的早已令其成婚甚至不受財禮同轉謂旣經聯姻著具結任從錢姓選擇吉日依斷遵行命提陳范氏到案謂爾不　賴婚著爾子出具切結陳范氏押候交保○蘇婦某喜娘之女爲胡文卿誘來滬上賣倡所有夜度資爲胡揮霍該妓自歎遇人不淑奄奄成疾而逝胡去年又至蘇州誘領府前街張氏之女名二寶來滬先送入祺盤街爲娼更名金寶林旋爲女母偵知尋至滬上與胡理論胡央人調停許每月給洋銀三元另居别處女欲從良浼其母將債項料理清楚領出至法界新街四號賃屋而居經胡投法捕房訴稱金寶林已由伊還過債項一百八十完立有婚據現被其母霸阻等情克總巡准詞飭探拘入捕房翌日訊問以胡亦有不盡不實遂一并驅之使出○寶興里二弄徐春山以潑潩污辱錦名洋行收租人李含英控經葛同轉訊明著押候先行枷號期滿責懲遞籍等情已紀昨報昨下午二點鐘同轉蒞八仙橋捕房發落據徐育音投案稟稱代父枷號同轉命提春山到案謂爾子亦非善類本當一并懲辦兹姑念一點孝心從寛免責春山著照原斷先行枷號半個月示衆又謂徐曰爾子在英巡捕房充當華捕何以不守法度本擬致信捕頭恐難免斥革今姑從寛著傳諭以後如敢怙惡不悛定當究辦不貸○積竊張小六向在寧波充當捕役兼開花烟間旋來滬上在興聖街開設花烟間爲包探偵知係積竊拘入捕房解經葛同轉訊供押候嚴比等情已紀昨報昨同轉命提到案張小大供前在寧波犯竊今巳學好十年矣旋充捕役及來滬上並不竊過包探禀此賊將竹竿靠屋卽能上屋及拘入捕房捕頭訊問時曾供老北門内竊過一次今又翻供包探又禀此賊犯案重重以寧波驅逐巳將花烟間封閉潛來滬上作竊同轉以張狡展著拖下責比又問起獲之洋究從何處竊來供在寗波帶來又問烟妓何來供亦從寗波帶來著從重笞責一百五十板謂爾旣爲捕役應知法紀何以尚敢作竊况租界屢有竊案著具切結送案以後不准來滬並將花烟間閉歇押送回籍○保大南貨店吳順福投案遞禀聲稱王麗春所竊之糖賣與大東陽同業現在央人說妥投求銷案同轉命提到案王供戚順之唆使偷竊同轉以其旣犯偷竊尚欲害人誣累著從重掌頰二百下還押著吳邀同戚順之於下期投案具保吳順福遵諭而退 
[分發人員騐看名單]  
　　新海防例掣　分發鹽大使焦兆駿陜西從九品王發政山東○鄭工例指省分發鹽運司輕歴　啓　浙江○新海防指省分發知府譚寶箴湖南江西華承澐直隸廣東同知姚詩　廣東河南徐世光直隸山東通判劉景　廣東廣西知縣徐船康順天陜西沙昌壽江蘇江西趙峻浙江江西朱猛河南山東五品銜連斌滿洲河南鹽大使衡珏滿洲山東俞鍾　浙江兩淮直隸州州判吕紹曾　東山西章世恩浙江河南府經歴唐英順天四川陳贊育順天四川劉昌坤湖北四川申憲邦貴州四川余良智四川湖南孫兆琳浙江四川張成輔廣東湖北黄位元廣東福建鄒上鼐福建江西胡正垣江蘇河南程炳奎安徽浙江方頤誠江蘇浙江朱壽松浙江湖北明春華四川湖北屈摺琨四川湖南丁鶴翀湖南湖北章傑炤山東浙江縣主簿萬鍾琪江西北河州吏目謝恩鴻順天山西鄒今烈湖南雲南時清和江蘇雲南巡檢蔣嘉名江蘇福建王鼎宣安徽湖北黄鳴岐江西廣西羅鏡容廣東江西　元烈直隸山東羅濬清順天江西李元慶順天河南劉斯沅江西福建從九品李茂勳雲南江西胡司壎浙江江西典史洪廷華順天四川卞對直隸山西胡正坤江蘇河南楊　棻貴州四川朱用賓浙江江西金　浙江福建陳瀚浙江福建葉祖紱四川甘肅陳常浙江江西趙培河南廣西阮　嘏四川湖南　入　梁鼎祥廣東福建羅錦章廣東福建周士庭湖南四川鄭爾昌江西四川陳禮浙江四川○籌餉例指省分發鹽　司運判監提舉升銜路孝篤陜西兩淮縣丞林殿邦廣東廣西道庫大使陳寶善安徽湖北巡檢徐仁訓湖南廣東未入流　永　順天河南○勞績指省分發道花翎鹽運使銜趙詒書福建江蘇知府花翎三品銜劉兆梅湖南甘肅直隸州知州花翎同知銜徐桂芬江蘇山西知州趙謹琪湖南江蘇鹽運司運判惲毓昌順天兩淮通判張呈泰直隸吉林知縣知州銜劉廷璜湖南甘肅六品銜王德潤湖北山西陳學神湖北山西朱其瑣廣東浙江鄭琨順天山東從九品李積濤順天廣西○教習呈請掣籖分發知縣鄧鴻儀廣西戴承祖河南○議叙掣籖分發知縣同知銜劉徽典直隸張鴻安徽史支昌安徽同知銜范熙春直隸巡檢趙　圖直隸王鼎鼐安徽曹雲桂順天史恒　值隸楊惟明湖南從九品吕翰清山東○議叙指省分發縣丞高廷瓚直隸浙江巡檢姜培　直隸河南馮景釐河南廣東六品銜徐明浙江山西尹錫祉山東江西孫壽齡浙江江西張浙順天河南典史六品銜劉復盛山西河南○分發原　坐補原缺知縣知州銜胡開元四川湖北○應補呈請分發從九品余國屏湖北湖南典史　守初安徽江西未入流吳興　　建直隸知州四品銜林紹清雲南直隸知縣陳曰稔浙江山西按察司經歴齊鼎　順天廣東巡憸王學　　天　　 
[端賑要]  
　　災户異常困憊亦已難搘矧嚴寒料　其聳肩於風雪中者不知若何苦楚所賴脩德者傾資　助俾延一線生　　　　持於逾格焉漢口招商局紫卿二小兒經募第一批洋例銀三百十六兩六錢六分合規元三百二十六兩八錢七分五釐吳興頑叟添孫　　　資移助新保安甯規元二百兩楚水謙豫豐寶號仁丈募善士十六户合洋一百三十元陰餘堂俞善士由德隆豐來洋一百元菱湖無名氏洋　十元秀　童女朱儒珍求虧症速痊洋五十元委解順直拯濟歲聿云暮籌欵孔艱而慷慨救時者毫無吝色識見超卓可爲富家巨室樹之　　彼抱疴待愈者心臧愛物不難立迓祥和耳而善氣盈門孫謀愈遠諄諄化導卽頑石靡不點頭而濟世慇拳自稱頑叟何撝謙之甚歟文　凝　有必　者用特臚陳藉　親　上海北市　業會館籌賑公所施善昌謹誌 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒二十年十一月三十日京報全錄]  
　　宫門抄○諭旨六道錄前○浙撫廖奏甌海關徵收華洋各稅銀數摺○湖督張奏揀　守備片○又奏揀補守備片○又　奏揀補守備片○湘撫吳奏調員差遣片○護湘撫王奏衡州府建造彭玉麟專祠告成片○又奏查明各屬詞訟起數片○湖督張奏委護鎭篆片○桂撫張奏叅將呈請赴奉効力片○十一月三十日禮部宗人府欽天監侍衛處值日無引見○祥普嵩山各　滿請安○恩公請假十日○熙貝勒　假五日○宗人府奏派補進王六班派出毓崑○克們泰遞遺摺○召見軍機崑岡　○○頭品頂戴浙江巡撫臣廖壽豐跪奏爲甌海關第一百三十五結徵收華洋各稅銀數敬繕四柱清單恭摺仰祈聖鑒事竊查案准户部咨新添温州四處通商口岸援照瓊州開辦成案將所收各項稅銀按三個月奏報一次又准部咨嗣後每結奏報華洋各稅將管收除存數目逐欵開單送部以憑查核嗣准總理衙門咨甌海關應提出使經費可卽查照宜昌關成案將華洋各稅統作十成計算仍再以六成爲十成提出一成半作爲出使經費各等因行關遵辦在案兹據管理甌海關署温處道蔣國楨詳稱該關華洋各稅前已開報至一百三十四結止今自光緒二十年二月二十六日起至五月二十七日第一百三十五結期滿止所收華洋各稅並支存數目開具四柱清單詳請具奏前來臣復核無異除分咨查照外謹繕四柱清單恭摺具奏伏乞皇上聖鑒謹奏奉硃批該衙門知道單併發欽此○○張之洞片再湖南綏靖鎭標中營中軍守備彭昌運病故遺缺前經臣請以補用守備鄧得祥擬補在案旋准兵部咨查鄧得祥係湖南永綏廳人實缺守備駐劄永綏廳應行廻避所請補授之處礙難議准其湖南綏靖鎭標中營中軍守備員缺行令另揀合例人員請補等因移咨到臣查斯缺駐劄永綏廳三角巖汛係屬苗疆撫綏緝捕均關緊要非精明練達熟悉情形之員難期勝任臣當卽在湖南省保舉補用升用守備班内詳加遴選查有鎭　鎭標中營補用守備期滿雲騎尉世職田興國年五十三歲湖南鳳凰廳人由世職奉派剿辦士匪出力案内保以守備補用同治二年閏五月二十一日奉旨允准在案該員資深才練熟習苗情以之擬補斯缺洵堪勝任伏查湖南省保舉　用升用守備班内已經到標名次該員係屬在前而在營歴練有年於該處風土人情最爲熟悉旦係應歸揀發班補用之員飭查前在本省及他省均無叅革朦保情弊又係隔廳别營與例亦屬相符合無仰懇天恩俯念苗疆要缺准以田興國補授湖南綏靖鎭標中營中軍守備實與邊防營伍有裨如蒙俞允俟部覆到日給咨送部引見以符定制除飭取該員履歴咨部外謹會同護理湖南巡撫臣王廉湖南提督臣婁雲慶附片具陳伏乞皇上聖鑒敕部核覆施行謹　附片具陳伏乞皇上聖鑒勅部核覆施行謹奏奉硃批兵部議奏欽此○○張之洞片再前准兵部咨湖北興國營中軍守備李廷魁病故遺缺係陸路部推之缺應用儘先人員行令照章揀員請補等因移咨到臣遵卽在於湖北省儘先守備班内逐加遴選查有花翎儘先守備閃文成年五十五歲湖北襄楊縣人由行伍出師迭次打仗出力歴保花翎守備銜儘先千總嗣於攻克阜陽賊寨燒斃逆首秦宣案内經前河南撫臣張之萬奏保以守備儘先補用同治三年十一月十八日奉旨允准在案嗣因遣撤回籍收入湖北提標中營差遣該員久歴戎行勤能幹練以之擬補斯缺洵堪勝任飭查本省及他省均無叅革朦保情弊查部行章程請補儘先班次如聲叙人地不宜至多不得過二十員兹按部册確查在閃文成之前者尚有何如龍徐才楚馬福張廷偉徐明仁王佐賢高永錫孟飛熊叚福田胡得勝等十員内除何如龍因案劾降馬福業經病故其餘各員均屬人地不宜未便遷就擬補致滋貽悮閃文成雖儘先名次在後而在營有年營務諳練情形熟悉合無仰懇天恩俯准以儘先守備閃文成補授湖北興國營中軍守備實於營伍有裨如蒙俞允俟部覆到日給咨送部引見以符定制除飭取該員覆歴咨部外謹會同湖北巡撫臣譚繼洵署湖北提督臣傅廷臣附片具陳伏乞聖鑒勅部核覆施行謹奏奉硃批兵部議奏欽此○○張之洞片再准兵部咨湖南臨武營中軍守備孫玉貴病故遺缺係陸路部推之缺應用儘先人員迅卽照章揀員請補等因查斯缺駐劄藍山縣汛係屬邊地撫輯巡防均關緊要非精明練達熟悉情形之員難期勝任臣當卽在湖南儘先守備班内詳加遴選查有藍翎儘先守備黄國璋年五十二歲湖南長沙縣人由武童投効江西浙江等省軍營迭次剿匪出力歴保今職同治二年八月初三日奉旨允准在案凱撤回籍飭發長沙恊差遣光緒元年三月十九日到標該員樸實無華兵事諳練以之擬補斯缺洵堪勝任且係别府隔營與例相符飭查前在本省及他省均無叅革朦保情弊查部行章程請補儘先班次如係聲叙人地不宜至多不得過二十員兹按部册及續經到標儘先守備名次在黄國璋之前者尚有謝殿元一員現在年力衰頽步履維艱難膺實任李文亮彭在上二員均於邊防情形不熟未便遷就擬補致滋貽悮今黄國璋雖儘先名次稍後而在營歴練有年熟悉邊防情形人地實在相需合無仰懇天恩俯念員缺緊要准以儘先守備黄國璋補授湖南臨武營中軍守備實與營伍有裨如蒙俞允俟部覆到日給咨送部引見以符定制除飭取該員履歴咨部外謹會同護理湖南巡撫臣王廉湖南提督臣婁雲慶附片具陳伏乞聖鑒勅部核覆施行謹奏奉硃批兵部議奏欽此○○吳大澂片再軍興以來名臣名將由科目進身者指不勝屈或以文人效力戎行或以京員希謀帷幄凡志趣純正留心經世之才必資閱歴以增長識見固非希圖保舉以軍營爲捷徑也現值時事多艱需才孔亟間有條陳時事之員於軍務每多隔膜非身在行間不能洞知其利弊臣查有翰林院編修王同愈講求西學識練才明於外洋槍砲準頭素所考究臣在吉林督師延入幕府知無不言深資臂助内閣中書翁綬琪有志從戎能耐勞苦户部主事晏安瀾耿介樸誠實事求是若令隨令辦事必可造就成材以上三員擬請旨發往臣營差遣該員等藉資歴練亦可與二三豪俊共濟時艱於軍事不無裨益謹附片具奏伏乞聖鑒訓示謹奏奉硃批著照所請該衙門知道欽此○○王廉片再原任兵部尚書彭玉麟經前撫臣張煦奏請於原籍衡州府曁長沙府城建立專祠列入祀典由地方官春秋致祭於光緒十八年正月二十三日接回原片奉硃批著照所請禮部知道欽此欽遵轉行在案兹據衡陽縣紳士兵部主事胡鎭南等禀稱邀集郡紳捐資於府城購定屋基遵旨建立專祠業經告竣呈由調署衡陽縣知縣朱益濬查騐申報署布政使翁曾桂詳請具奏前來臣查衡州府城爲彭玉麟梓里又係創始立功之地專祠旣巳告竣自應列入祀典由地方官春秋致祭以順輿清而彰忠藎相應據情奏懇天恩俯准飭部立案除咨部外謹附片具陳伏乞聖鑒謹奏奉硃批禮部知道欽此○○　亷片再湖南省向設詞訟月報令各府廳州　將每月審理上控自理案件摘敘案由造册通　由臬司考核勤惰分記功　用昭勸懲按半年具奏一次業經開報全光緒十九年秋冬兩季在案兹自光緒二十年正月開印起至六月底止各府廳州縣審結上控及自理詞訟四千零三十五起臣在臬司任内查核判斷均尚平允已逐月分别功過照章註册存記據署按察使李經　本明詳請奏報前來臣復核無異相應附片具陳伏乞聖鑒謹奏奉硃批知道了欽此○○張之洞片再署湖南永州鎭總兵劉樹元現經湖南撫臣吳大澂奏明派委統帶勇營北上　遺總兵篆務未例虚懸查有花翎副將銜儘先補用叅將湖南永州鎭標中軍遊擊趙玉田守潔才長軍律整肅屢經署理副將各缺　能實力整頓堪以委令暫行護理以專責成除檄飭遵照外謹會同護理湖南巡撫臣王廉湖南提督臣婁雲慶附片具陳伏祈聖鑒謹奏奉硃批兵部知道欽此○○張聯桂片再據總兵銜署臣標中軍叅將正任鎭安協副將王世清　稱現年四十七歲河南許州人由三等花翎侍衛投效嵩武軍在甘肅廣西等處迭著戰功歴保副將兹聞倭氛不靖奮志殺賊立、 
功情願自備資斧赴奉天大營效力等情臣查該員膂力過人營務　熟生長中州素習北方風土憤倭生釁敵愾情深未便　其効力之誠可否准其自備資斧赴奉天大營投効伏候諭旨飭遵謹附片具陳伏乞　鑒訓示謹奏奉硃批另有旨欽此 
 
