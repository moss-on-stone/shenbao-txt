# 1910 - 77 - 4913336

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章二月十六日内閣奉]  
　　上諭趙爾巽奏四川提學使趙啓霖呈請開缺養親據情代奏一摺趙啓霖著准其開缺欽此 
　　上諭四川提學使著劉嘉琛補授欽此 
　　旨杭州織造著聯榮去欽此軍機大臣署名奕劻世續鹿傳霖假那桐吳郁生 
代論 
[吉林巡撫陳昭常奏請設立責任内閣摺]  
　　奏爲請旨設立責任内閣以固邦本而慰民望恭摺仰祈聖鑒事竊臣伏讀光緒三十二年七月十三日上諭廓清積弊明定責成必從官制入手亟應先將官制分别議定次第更張等因欽此又伏讀是年九月二十日上諭仰維列聖成憲昭垂法良意美設官分職莫不因時制宜今日情形旣有不同自應變通盡利其要旨惟在專責成清積弊求實事去浮文期於釐百工而熙庶績等因欽此。是預備立憲。必先改定官制。在我孝欽顯皇后德宗景皇帝固巳洞燭幾先。明定國是。聖謨宏遠。中外同欽。惟以當日改革之初。羣情或不無欵慮。故有次第更張之諭。期於依次舉辦。毫無阻礙。軍機處爲一國政治總匯之地。雖至今尚仍其名。而巳不令兼别職且各部大臣。均兼充參預政務大臣。實隱庽外國大臣同負責任之意。即以爲異日責任内閣之基礎。現九年預備之事。逐漸推行。即改定官制一端。愈無可緩。而官制中之責任内閣。輔弼君上代負責任。尤不可不急爲設立。蓋責任内閣者。爲全國政治之最高機關。苟機關之組織未盡適宜。新憲政之進行必多扦格。近日東西各國。無不設立責任内閣。其大别有二。一曰政黨内閣。一曰帝國内閣。所謂政黨内閣者。卽其内閣閣員對於議會而負責任。組織内閣。必用議會多數之黨。英法奥意諸國行之。所謂帝國内閣者。即其内閣閣員對於皇帝而負責任。組織内閣之權。操之君主。德日諸國行之要之組織之方法雖各有不同而其爲負責任之機關。則無或少異。若吾國之軍機處。其始本由内閣分設。與英國最初之内閣。其始本由樞密院分設者。正相符合。特彼之内閣。寖假而爲政治最高機關。寖假而對於政治負其責任。而我之軍機處。雖握有行政之權。而因無責任之規定。故其所行而善。固無功之可言。所行而不善亦無過之可 
 
 
 

Page 4

 
 
指。且因責任政府之不立。縱有利民之政。亦莫能見信於人民政府憂勞於上。人民怨咨於下。在政府固不必求助於人民。而人民亦實不諒夫政府上下之隔閡。國是之紛紜誠今且天下之大患也。今欲更張百度。咸與維新。莫如裁撤軍機處設立責任内閣。以各部大臣組織之。其上置一總理大臣。以統一各部。苟有失政。則全内閣之大臣。連帶以負責任。庶功過皆有所歸。而庶績自以日理。綜其利益。厥有數端。以政務之系統。可以分明也。今日行政機關之不能改革者。共弊在於無人。而尤在於無組織之法。議者或謂今日爲預備立憲之時代。宜收地方之權力。集之於中央。於是學部則統轄提學司焉農工商部則統轄勸業道焉。民政部則統轄民政司或巡警道焉。度支部則統轄度支司或藩司焉。法部則統轄提法司或臬司。焉不辯明政務之系。統而欲以中央之權力支配各地方之官吏在督撫固竊議其侵權在中央亦實力有未逮。苟設立責任内閣。將全國之政務。一一區分而條理之。如陸海軍行政權。外交行政權。財務行政權司法行政權。皆宜握諸中央。其餘或委諸地方官吏。或委諸自治團體。其握諸中央者。由中央政府負其責。其委諸地方官吏及自治團體者。由官吏及團體負其責。責任旣極分明。機關自可效用矣。（未完） 
專電 
[電一（北京）]  
　　南洋勸業會開會時農工商部擬奏請特簡楊士琦前往 
[電二（北京）]  
　　政務處議俟第二次清理財政報告册到京後實行匀定州縣公費 
[電三（北京）]  
　　川藏邊防大臣趙爾豐電奏藏事棘手需用槍械子彈爲數較多尤甚急迫一時購運不及請飭鄰省接濟奉旨著軍機處寄諭鄂督迅速撥解 
[電四（北京）]  
　　朗貝勒自請出洋考察軍政攝政王諭暫從緩 
[電五（北京）]  
　　國會代表以各團體續舉之代表己有數省將次到京特商擬呈稿俟有到者即先上書請願 
[電六（東京）]  
　　門司電稱濤貝勒溥侗將軍兩殿下因於閱看重砲兵隊演習及枝光製鐵所時受熱誠之歡迎頗表滿足之意長岡中將以該演習極爲有益亦甚注意當演習時兩殿下熱心視察發種種下問柴少將對答極詳及至枝光製鐵所之鐵道沿線有小學兒童高呼萬歲歡迎兩殿下觀之深爲讚美 
　　十五日午前六時兩殿下到宫島於巖島灣閱看水雷驅逐艦濳行艇及其他海軍演習旋乘戰鬭艦伊吹號赴江田島海軍兵學校觀覽野戰砲操縱柔術仕合聽講演之後即於午前十一時三十分啓行往吳軍港 
　　午後兩殿下及各隨員同至吳軍港海軍工廠閱看該廠各部及大船渠内日本一等戰鬪艦攝津之工事 
　　夜間兩殿下親臨海軍水交社（海軍軍人總會）之晚餐會同社贈呈十二寸砲形之花瓶及其他紀念品該地學生及巿民等行炬火行隊約有二萬餘人歡呼迎迓兩殿下旋離吳軍港乘坐火車向大孤進發 
[公電（南昌）]  
　　各報館鑒南昌物産總會十五開幕陳設優品二萬餘件來賓衆多會塲整飭 
[公電（福州）]  
　　各報館鑒福建出品展覽會望日開幕是日蒞會參觀者達六七千人 
緊要新聞一 
[清江浦兵變消息]  
　　文匯報載十六日南京電云本月初十日清江浦有步兵大隊兩隊同時叛變侵犯北鄉擬作圍奪城池之計江北提督接信卽派砲隊前往開炮轟散擊毁房屋甚多叛兵死者頗衆其詳情秘不宣布此次變事似甚爲兇險南京巳派去步兵大隊兩隊前往鎮壓他處亦有援隊前往 
[政務處擬提議藏務北京]  
　　政府日來連次籌議藏務善後辦法巳屢誌本報近聞關於藏務有緊要三事不能即日决議擬提出詳加核議一爲特派入藏大員之資格權限及是否常川駐紥一爲添駐青海及打箭爐等處兵隊之調選及經費一爲修築川藏路電之的欵及如何赶辦之法擬在政務處特開會議以便公同取决聞此三項之中路電一事最爲重要日前曾會同度支郵傳兩部尚書籌議辦法 
 
 

Page 5

 
 
某樞臣謂由川　歲路線延長道途險阻無論有綫無綫電報及完全輕便鐵路其工程之險隘籌欵之浩繁可不待預算而後知况當此財政拮据之時自行籌措恐事不易集於藏務大局關係重要救急辦法莫如擇其與藏務無甚關係之國籌借欵項必得早日成立云云聞某樞臣及某某尚書均不以此議爲然尚須從長核議其派大員赴藏一層曾擬請派肅邸旋又議派振貝子慶邸恐其難於勝任又以延吉邊防督辦吳祿貞巳卸任來京擬即委以此任惟吳頗不願往故尚須提議 
[鄂代表呼籲無門矣北京]  
　　鄂路代表張伯烈于本月初十日往徐協揆宅效秦庭之哭公益研究所恐其决裂特于前日通知鄂省旅京各界定于十二日三鐘齊集湖廣會館妥酌辦法兹錄共公啓如下鄂路事急代表張伯烈于本月初十日往徐中堂第作秦庭之哭雖據伊云斷無不法行爲而留書同人語甚激烈有不得請死不歸庽之語恐有意外之虞凡我省旅京各界同人未可漠視兹定于十二日午後三鐘齊集湖廣會館妥籌辦法届時務望早臨爲幸聞初十日張伯烈赴徐宅時呼號以求見中堂徐以送濤貝勒未歸張乃在客廳自語自泣後忽代表賀觀察京官鄭中書至勸張歸别作計議張拒之且謾罵益甚嗣有劉百剛至亦勸張歸張拒之更厲仍不肯歸後尚未知如何結局也 
[中國名畫]  
　　董文敏秋興八景之七 
　　湖北旅京學界因郵部始終以鄂欵不足爲辭恐積久生變特于初十日午前在湖南會館開會集議繳股辦法以間執讒慝之口據石莊余君報告開工費五百萬巳實收到三百三十萬之數尚差百七十萬此次會議即籌議凑足此百七十萬欵之辦法也其辦法以京中學界去年所認十餘萬股由各學堂將第一年應繳之欵于二月底一律匯齊交儲蓄銀行收存以爲省學界之倡（省學界擔認亦二三十萬股）再由各人函請本州縣議員將各州縣所擔認二百餘萬之欵火速催繳據此辦法則所差百七十萬之欵不難指日而集不知郵部尚有何辭可藉也並聞散會後各學界人員齊往鄂會長劉幼丹處促其早日回鄂預備開工 
[順直代表團亦擬組織機關報北京]  
　　順直國會請願總幹事温君世霖石君聘之等日前假天津團體事務所會商請願手續擬通知各屬催令速舉代表到津公議辦法並擬自行組織機關日報以鼓吹同胞 
[鄭沅痛陳粤路借欵之害北京]  
　　日前鄭南齋沅呈遞封奏一件其内容巳略誌本報兹聞其所奏係專爲粤漢鐵路關係重大請明定商辦以繫民心而維國本其立言大要謂近十餘年來各國以鐵路政策攘我主權朝野警動於是有粤漢鐵路贖回自辦之舉旣悟外債之危遂定自辦之計三省民心本甚踴躍徒以贖回後疆臣主持失當摧抑商力以塞股欵之源重興借債之議論者遂謂商辦無效不如收歸國有臣則以爲國家出此壟斷之計實阻人民企業之心况值司農仰屋之時而行借財異國之策名爲國有實則授權於外人國事莫危於此云云其間徵引近世中外事實洋洋千言頗爲扼要摺上留中不發或謂係郵傳部進言在先未可知也 
[國恥紀念籌備會第一次開幕北京]  
　　國恥紀念會由江比部亢虎發起迭紀前報昨日江君因行將起程放洋即在嵩陽别業開話别會男女來賓約有數百人攝影畢江君對來賓演說大致謂人類之進化改良不能專望之政府凡在國民皆負此責故既爲國民當盡國民一分子之力决不能自立於局外而卸責於政府語極痛切繼則略述此次出洋之宗旨不外廣求知識倡導敎育行者之志雖爲個人亦爲社會未以盡力社會勸告居者并謝送别之盛意最後提議國恥紀念 
 
 

Page 6

 
 
會入手辦法一時簽名贊成者有五六十人之譜當有程君子明首先創捐二百元并假定程君寓所爲國恥紀念會事務所並由江君提議暫請程君爲該會幹事衆皆拍手贊成復議定本月十七日二時在程君寓所開第二次籌備會遂即閉會 
[那侍郎有湘撫之希望北京]  
　　陸軍部尚書自奉旨以蔭使升署後將來壽署尚當回左侍郎本任其右侍郎一缺業以姚錫光實授現署左堂那錫侯無從位置樞府中擬於海軍處爲那位置一席嗣因那侍郎意在封疆不願就職京秩而各省督撫中均有奥援勢難更動惟湘撫岑春蓂辦理新政多爲輿論所不屬擬將其開缺而以那爲繼在樞府諸大老均表同情祇因那相引嫌尚未决議大約須請示監國再行定奪傳聞如是姑錄之以覘其後 
[研究開平礦務交涉北京]  
　　外部各堂近議以現在皖省銅官山礦務巳經辦理完結其開平中英礦務交涉亦應卽行設法籌辦以免久延惟此項交涉較之皖礦辦理稍易議先行由部公同會議研究此事或由部與英使開議或仍派張燕謀京堂赴英京交涉預爲參酌妥當以便核定辦法 
[瘋人亦熱心國事耶北京]  
　　正黄旗世管佐領三等侍衛志斌向在神武門内值班初七日正散值後遇攝政王下朝行至花園該員攔輿跪訴履歷當時由内務府護軍拿住禀請奎大臣辦理當飭押交慎刑司看管派員研訊據該侍衛供云身爲國家世僕世受國恩有要事擬面陳利弊等語當經承審官取具親供禀呈世奎兩大臣核奪聞原供有瘋癲之語世大軍機擬於日内面奏至如何辦理容再探報 
[代理稅務司亦告假回國]  
　　上海公論報載十四日北京電云中政府巳准赫德總稅務司續假一年副稅務司裴式楷君不日即將告假回國其缺由漢口稅務司愛格蘭君代理十六日北京電云副稅務司裴式楷君巳禀准告假一年此去實與辭職無異遺任以愛格蘭君代理愛君今夜可以抵此按愛君曾充赫德總稅務司秘書官多年 
[憲政館與閩直兩督往來要電]  
[閩督致憲政館電]  
　　憲政編查館鈞鑒選民年納正稅係指直接如錢糧鋪捐之類他如鹽課酒捐乃代官承辦其課捐寔出于需要之人似爲間接可爲選民否乞電示壽東 
[憲政館覆電]  
　　福州制合鑒東電悉錢糧鹽課均係正稅卽酒捐亦應以正稅論凡年納如額者照章作爲選民憲政編查館魚 
[直督致憲政館電]  
　　憲政編查館鑒查各國議院陳請之案甚多政府謂爲不可行者概不答覆如諮議局陳請事件有碍難實行者可否援照備案毋庸批覆乞示遵龍冬 
[憲政館覆電]  
　　天津制台鑒冬電悉諮議局章程第二十一條十二欵之陳請建議事件係指自治會或人民向諮議局呈遞由該局收受者與第三十三條所載陳請之件逈然不同此項收受之陳請事件旣與議案有别如督撫不以爲然自可毋庸批覆憲政編查館虞 
時評 
[官吏遷就外人之效果]  
　　日人在我内地開藥店賣蛋餅者。凡熱閙之城巿。往往有之。此等日商。最足以因細故而惹起人民之惡感。稍有知識者。類無不以他日肇禍爲慮。蓋旣非外人雜居之地。又非約章所許。地方官禁之於始。特向領事以駁詰之勞耳。乃當其開設之始。官吏隱忍畏葸而不言。地方紳士亦漠然不顧。一任其安居營業迨至釀成事變。則左支右絀而無從措手矣。如杭州日商十四晚之閙事。吾不解浙江之大吏何不禁之於始也。竊願非通商地之官吏。紳士。亟以杭州之閙事爲鑒。 
[斯業也而有斯人]  
　　異哉以身爲文明事業之人。而出其小人隂險傾軋之手叚以擠排同業。可謂無恥之尤矣。 
[其擠推之術奈何]  
　　述外人之評論。而匿其半。以爲如是則此事之真相可以不露而巳之長可以立見。他人之長則從此可以掩没而不彰。嗚呼其用心可謂巧矣。然而一手不能掩天下目。其如人巳窺其全豹何。 
[中國誠多事哉]  
　　廣東新軍潰變之事甫平。而清江浦兵變擊斃多人之事又起（見本日譯報） 
　　蘇州馬路擊毁外人店舖案甫了而杭州日人激動衆。怒致。毁店舖之事又起。 
　　嗚呼。當局者將何以善其後也。 
 
 

Page 7

 
 
彭壽堂主人惠鑒僕浮沉宦海於今九年邇年烟禁森嚴不寒而慄屢吿病戒杜門不出求盡方藥終無一效今正由郵局匯洋十元當承尊處寄下戒烟長生丹一打試服之下果然烟癮大減不到一月竟將一兩大癮戒絕凈盡神妙至此殊非始願所及今有同寅袁君烟癮五錢急欲戒脫茲匯上五元再發長生丹半打爲禱弟李益齋頓啓回信寄北京前門外煤市街李公館主人益齋氏收可也　上海河南路廣東彭壽堂照錄 
[基督徒樂善會保險戒煙醫局廣告有得洋壹千元之保證局設上海三洋涇橋浜北]  
　　本局定二月望日開幕在一月内至本局二層樓茶座試服藥水不取分文本局戒烟藥水毫無魂靈如驗出有嘛啡鴉片等質來取洋一千元●凡癮重體虚不敢戒烟者可放胆進局保能三日斷癮至十四日出局永無後患●凡癮輕志决者俱可買藥自戒照仿單服藥三日後自能斷癮保無危險本局藥用王道事盡義務减取半價識者諒之●進局戒烟頭等念八元二等念一元三等十四元四等七元買藥自戒大瓶一元八角中瓶一元戒烟善後補藥水每瓶一元補腦壯神藥水每瓶五角補腦安睡藥水每瓶五角●遠埠函購原班回件願設分局特别酬勞 
[奏辦湖北籤捐副票大彩電報]  
　　二月十七日開彩第十七會五大彩電報●頭彩二萬七千零六十二號●二彩四萬九千零五十四號又五萬八千九伯七十六號●三彩二萬八千五百五十五號又四萬九千二百卅　●四彩一萬七千三百三十八號又六千八百五十三號又一萬五千四百十二號●五彩五萬三千零四十二號又二萬五千三百三十一號又四萬一千四伯十九號 
[立止遺精第一妙方]  
　　廣東陳恒德堂包愈遺精愈後永無再遺之患若有半句虛言神明共鑒 
凡患遺精之症皆由腎水耗竭相火上炎思慮太甚酒色過度以致心腎不交無夢且遺日久則面黃肌瘦四肢酸軟虛損勞傷從此起矣本堂深探病原得異人之妙方秘傳奇效遺精丸此丸專治遺精當日立止屢試屢驗百發百中無論遠年初起有夢無夢服之立刻見功重者一大盒除根輕者一中盒全愈永無後患眞水火旣濟之妙方常服大補氣血延年却病煖腎種子惟此種妙方四海之内乃本堂獨得秘傳之妙方清心安神止遺除根之良藥每大盒四元中盒二元小盒一元假冐甚多購者認明函購信力自給　舖分上海英大馬路萬康醬園對門德仁里内石庫門廣東陳恆德堂謹白 
[三馬路新建文明大舞臺戲園]  
　　（十七日戲禮拜特請京都内廷供奉全部藝員文武名角拿手好戲） 
小志奎　秦瓊賣馬　劉燕權水仙花楊壽長　元帥打更韋久峯唐景云毛秋芳　宋江閙院　紫金曲吳吳鳳鳴應寳蓮小金劉仙　莊子劈棺劉永春小魁仙王永利　坤華云仙草上飛五鼠閙東京趙如泉呂月樵紫金仙水仙花殷春虎萬盞燈沈韻秋沈月來小柱枝徐春發唐景云楊壽長諸壽卿劉坤華雙包奇案新軿世界新聞 
　　十七夜特請京都内廷供奉全部藝員新添西式油畫彩片佈景圖 
沈紫英　夜戰馬超　唐景雲　雙鎖吊山　韋久峰忠孝雙全小魁仙楊壽長小壽仙　鐵蓮花　王永利　四陣風雙　沈月來劉坤華應寳蓮龔云仙殷春虎草上飛　四杰村呂月樵劉永春沈紫英王沁城沈飃香　祁山得勝趙如泉呂月樵何金壽紫金仙水仙花殷春虎萬盞燈沈韻秋沈月來小桂枝徐春發唐景云楊壽長何聲家新軿戒烟禁賭　新裝電話五百九十五號 
[法大馬路新劇塲]  
　　二月十七禮拜日戲 
陸元奎　江東橋　沈瑞堂　斬竇娥　周鳳林　驚變理玉黃菊花趟福生　小玉算粮花登殿　一魁張全吉　丁長六部勝大審趙黑燈　國慶奎　張桂軒　陳俊庭　碧月花　一陣風迷人館李長勝伍月華李貴生　打鵉駕　林顰卿　採花趕馮志奎明海山左東林　取洛陽老供奉小子和廖連卿蔣硯香明海山李慶棠林顰卿張桂軒趙小亷大奎官碧月花陸金奎周鳳林周五寳全本窮花富葉 
　　十七夜特請京都内廷供奉超等藝員一齊登檯五色電光奇巧佈景 
謝月奎　演北壁關　黃菊花　失鞋三疑　周鳳林　說親回話　一魁　三義歸天李長勝蔣硯香沈瑞堂　單鞭救主　趙黑燈劉長林張桂軒陳俊庭國慶奎張文春　牛頭山　林顰卿碧月花左東林　雙拾玉鐲老供奉小童串　伍月華郭仙舟　硃砂痣　小子和蔣硯香周五寳　貴妃醉酒三麻子明海山李慶棠趙小亷馮志奎趙黑燈大奎官　鐵公鷄　得律風一千七百五十二號 
[文明大舞臺戲園改良新戲告白]  
　　十七夜戲特請京都内廷供奉全部藝員新添五色電光佈景彩片圖 
趙如泉吕月樵何金壽紫金仙殷春虎沈月來萬盞燈沈韻秋劉永春小桂枝徐春發楊壽長小仙花唐景云新軿全本戒烟禁賭聯演祁山得勝 
[山家園西首餘慶里]  
　住宅召租 
　　山家園西首白克路龍飛馬房後面餘慶里東北西北總衖通孤嶺路西通新馬路　（即派克路馬車洋車可以直達大門口現有三樓三底二樓二底一樓一底數宅公館住宅貨棧均可租價克已小租不收要者問餘慶里三衖平江楊宅經租帳房及北衖管門人領看 
[禮拜日拍賣回祿貨瑞禾米店寳和洋行]  
　　准於十七日上午十一點鐘在百老匯路外虹橋堍下衖内拍賣瑞禾米店食米數百担生財器具另星什物不及細載此佈寳和洋行啓 
[天仙公記茶園]  
　　十七禮拜日戲正廳每位洋一角 
王紅全　盜皇坟　清客串　探陰山　費應奎茹玉麟高慶珍許　培　火燒七百里曹甫臣　白良關　常金鑫奎王翠芬　全本滿堂紅小桃紅畢富成　煩演汴梁圖　蓋月樵筱桂芬陳永奎三盞燈　捉拿九花娘　　夜戲大减價正廳二角名角登檯 
曹甫臣　五台會兄　三盞燈一盞燈楊俊山　雙沙河　常鑫奎　榮陽焚信蓋月樵陳永奎李秀云　大四杰村　小桃紅李春棠　津商煩八十八扯筱桂芬董德春金錢豹　滿檯飛叉　李春棠一盞燈三盞燈費應奎陳永奎許鑫培　騙騙騙 
[商辦新舞臺]  
　　定夜戲官廳包廂送月分牌二張十七日禮拜日戲准演 
小黎青　王允使環　劉培山毛仲琪張順來　四郎探母小連生馬飛珠　九更天試鍘滾釘　夏月潤賽魁冠許奎官　大罰子都夏月珊林步青七盞燈夜來香趙文連小保成　新編故事情節全本改良新劇賭徒造化 
　　二月十七夜准演 
賽魁冠　破飛波島　毛冲琪　玉石獅子　趙文連馬飛珠　紳商特煩女光棍林步青　打假城隍　夜來香夏月潤七盞燈小連生趙文連夏月珊小保成張順來新編大明故事情節加景異様奇彩新戲全本明末遺恨 
[羣仙茶園]  
　　十七日大減價正廳每位洋二角 
小瑞仙　長亭會　小霓仙　荐諸葛　賽春恆　忠節義尹桂亭尹桂榮　煩演柳林池　金處　穆柯寨　賽月樵　合蟠桃一陣風　演大會　林黛玉　富春樓　尹鴻蘭　徐殺女王鴻仙　處報恩　尹桂鳳小蓮英　特演蝴蝶夢 
　　十七夜戲價目正廳每位洋四角 
不霓仙　王彥章　白文奎　合斷橋　小金仙　演相會　小蓮英　桑園會　小春穆　黑風帕尹桂鳳　小放牛　賽月樵　茂州廟　林黛玉　胭脂虎　尹鴻蘭　月開山　金處　仙王府林黛玉尹鴻蘭金處　紳商煩建造洛陽橋 
[虹口海寗路]  
　　鳴盛梨園（新聘超等女名伶登台）十七日正本閨留學廣途抱情牽是日禮拜加演札脚大送子夜奪標齣頭女貞國大封相所有女伶一律同演再者本班准十九日排演觀音香花山大賀壽另有符籙壽不等照票分送先此預聞每逢禮拜日照夜戲價目超等六角頭等四角二等三角起碼二角俱大洋 
[文明大舞臺]  
　新排連台文武各様佈景彩片畫圖新戲准於十七夜准演 
　　戒煙禁賭 
　　彭剛直公生性惡洋烟又惡賭博本臺特將彭公在蕪湖懲辦烟精在鎭江懲辦賭徒實事排演戒烟禁賭新戲描摩吸烟蕩產傾家之害形容嗜賭廢時失業之禍諷勸同胞及早回頭内中新插入翻天印倒脫靴種種花頭實係詼諧入妙並加各種佈景茲已排成擇日登臺大舞臺白 
[（出賣）繅絲機器寶和洋行]  
　　茲者今有頭等繅絲機器三部此貨在浦東春江碼頭禮和牛皮棧内如欲賣者請貴客至小行領看面議此佈　寳行洋行白 
[禮拜一拍賣公信貨]  
　　准於二月十八日十一點鐘在本棧房拍賣三磅半至六磅岳陽樓官誥圖綠蝴蠂猴牌馬牌綠氣球等各種洋紅標白邊彩孔雀泰西緞牡丹花羽綢雙人馬　綢麒麟送子羽布又滿湘館泰西緞等貨以上之貨均限兩禮拜出清此佈老公茂洋行啓 
 
 

Page 8

 
 
74> 
[新法劇商塲十七夜演]  
老供奉郭仙舟小童串伍月華　硃砂紅痣　小子和　貴妃醉酒三麻子馮志奎明海山李慶棠趙黑燈趙小廉大奎官一陣風 
　　接演第三四本 
鐵公鷄趙黑燈張桂軒國慶奎大戰牛頭山 
[禮拜一拍賣瑞和洋行]  
　　准於十八日十點鐘在黃家厙花園第十一號住宅内拍賣書樓大菜間臥房廚房以及一應木器另物不計此佈瑞和洋行啓 
[禮拜一拍賣瑞和洋行] 　 
　　准於十八日十點鐘在仁記路第五號四層樓上公平住宅内拍賣書樓大菜間臥房廚房洋琴風琴上等木器一應另星什物不計此佈瑞和洋行啓 
[禮拜二拍賣奉法捕房諭充公貨寶和洋行]  
　　准於十九日下午二點鐘在法界大自鳴鐘捕房内拍賣綢緞皮棉夾單洋布男女衣服金銀首飾鐘表銅銀茶壼器具並一應另星什物等貨不計此佈 
[禮拜二拍賣奉公堂諭道契基地預告]  
　　魯意師摩洋行始創自同治十三年即英一千八百七十四年　　今有英册第四千四百七十四號道契計地二畝五分四厘七毫坐落上邑念七保十一圖即新閘濱北警察總局背後地圖權柄單俱全該地係程蘭生押與日清公司李亷先生者逾期已久程蘭生不照取贖由李君禀准會審公堂給有諭禀准其拍賣低償今李君將該諭單交與小行囑代經理故小行遵諭單照辦定於下禮拜二即本月十九日下午四點鐘在小行拍賣特此預告魯意師摩洋行啓 
[禮拜二拍賣瑞和洋行]  
　　准於十九日兩點半鐘在本棧拍賣德記大吉羊九金鷄標洋標三門街歡樂圖大發財風神榜西遊記富貴延年納凉圖連環計色花羽綢胭脂虎色素太西緞海潮珠色花線春喜三元色條絲羅緞三門街色光布歡樂圖絲光元羽綢錦隆七磅五路財神紅標豐泰八仙壽色花羽布當貴榮華色花羽綢美人種花色花泰西緞必定有餘元羽綢地亞士利人利已色花頭號寗綢船牌元太西緞紅卓幃好時四杰村維昌三槐祝壽公茂賜金錢孫夫人　厘一統萬年絲光元羽綢哈未美人錦地縐也嵌花色花緞禮和利益家慶彩花羽布好華氣車公益玉蕊鳳鳴關標布新旗昌秃元雜色泰西緞太平天官元太西緞魯麟五鷄美人雜色秃元花泰西緞大隆美人條毛羽紗公平色花羽綢彩花洋羅人魚八陣色素太西緞雙京印標美隆十磅牛郎織女市布人槍細市鳳儀亭一品香和合芝仙祝壽五老圖仙桃廣寒宮絲光元羽綢天祥十磅人槍市布茂和金飛馬竹布稍有小漬茂和金三飛龍漂洋標十餘箱印度念支新中國人棉紗公茂念支雙股人槍粉紅三人念支三股人槍八仙棉綿四十包餘貨不計此佈 
[禮拜二拍賣寶和洋行]  
　　准於十九日上午十點鐘在虹口百老匯路五號禮查對面拍賣上等來路金表銀表浪姆白蘭地酒六百箱聽頭什物廚窗裝修並一應生財木器另星雜物等貨不計此佈寶和洋行啓 
[禮拜二拍賣瑞和洋行]  
　　准於十九日十點鐘在把子路第廿三號住宅内拍賣書樓大菜間臥房廚房洋琴木器一應另星什物不計此佈瑞和洋行啓 
[禮拜二拍賣鋼金鑽首飾瑞和洋行]  
　　准于十九日十點半鐘在本行拍賣倫敦某名廠寄來金鋼鑽首飾數十件計金鋼鑽手鐲二只大小金鋼鑽戒十餘只計重一開立至八開立又金鋼鑽耳圈十餘對計重至十開立其餘各種貴重首飾數十件花色甚多不及細載如各客欲看者請於禮拜一上午十點鐘至本行面觀可也此佈 
[禮拜三拍賣　貴重地產]  
　　魯意師摩洋行始創自同治十三年即英一千八百七十四年 
准於二十日下午四點鐘由博易訟師囑拍在本行拍賣地皮一方坐落吳淞路底東北角寳山縣地界在英署註册第五百十七號計地五分北近淸江近及應姓地界南亦近應姓地東近應姓地並曠地又一方亦在同處第五百四十四號計地二分四厘北近應姓地南近墻脚東近公小路西近應海川房屋如要知一切細情看契劵等請問第二十二號圓明園路博易律師可也此佈魯意師摩洋行啓 
[禮拜三拍賣]  
　　魯意師摩洋行始創自同治十三年即英一千八百七十四年 
　　准於二十日十句鐘在巴子路第九十五號拍賣書樓大菜間房間廚房一應木器洋琴什物不計此佈魯意師摩洋行啓 
[禮拜三拍賣　瑞和洋行]  
　　准於二十日九點半在虹口公平路第念五號住宅内拍賣書樓大菜間臥房廚房洋琴木器一應另星什物不計此佈 
[禮拜三拍賣凈漬貨]  
　　魯意師摩洋行始創自同治十三年即英一千八百七十四年 
　　准於二十日下午二點半在本棧拍賣火酒五十箱頂上白塔五箱水漬烟葉一箱棗子二箱各種香皂念餘箱　頭塊頭皂數十箱平菓乾牛奶聽頭水菓紙牌鐵鎖絲襪燈　呢料一應什物不計此佈魯意師摩洋行啓 
[禮拜三拍賣　瑞和洋行　公平貨不限價]  
准於念日二點半鐘在本棧拍賣凈貨公平長壽宮納花踐土會盟雙小人點炮三財問津利市三倍北地胭指吳后進宮二仙散菓祝壽九財童八鹿巧發財萬紫千紅綢莊五童子三友患義馬蹄金一身膽千斤石雙得利成親桂漿四子高陞立憲劉海九虎童四彩人鳳人虎人鎗花牌龍鳳小花園母子全歸富貴樓四人虎夢筆生花劃一鴻運大發一品香九金獅代軍過新年戰長沙四壽鶴童打麵缸萬年如意天官人鳳雙人鳳爵菓人船賞牡丹練軍台豐年圖漢宮春曉九金魚鞋帽店燕窩光麥草光絲光日光本邊白邊黃邊彩元羽綢人鳳色素羽綢龍鳳祝壽劉海人魚天賜黃金人虎尺六絲光元絨元寳鷄紅洋棉呢鬥百草萬年如意天官如意輕羅小扇五福來朝元泰西緞三友圖色花漳緞浣沙圖色方巾花泰西緞甘露九德雙小人點炮九財童白洋紗雙得利某露鶴童萬嵌散花色花羽布人打虎三德三正人槍三Ｘ大英細布五子登科闊摺ＡＡ人槍三萬三Ｓ三Ｒ三Ｇ三皇三眞花其細布十一磅至十五磅雙劉海至十二劉海市布十磅圈頭馬頭市布三磅半至六磅人虎獅牌紅標鶴童三和吉祥如意永慶昇平三正三隆漂布二四三魚卅七磅金錢豹洋標所拍各貨均限二禮拜出清所拍之貨均是凈貨倘有靈點一律排呌此佈 
[（盤店聲明）]  
　　啓者美界司克子路泰源煤炭號店基生財存貨等三面議明計價洋一百五十元憑中兩交清訖如有往來存欠等情均由前東顧姓自行理處不涉　東之事恐未周知特此聲明泰源昌記號謹啓 
[（遺失莊票）]  
　　今遺失怡康莊票一帋本月念二日期第九百八十五號計洋四百元正瑞源莊 
[找尋男女小孩]  
　　茲于十六日上午九點鐘在六馬路走失小孩一名年八歲名呌阿更身穿扯襟青布棉袄元布背心花布領袋元色布馬褲元布棉鞋藍襪面長帶赤秃頭又走失小女一名年六歲呌阿囡身穿灰色舊席法布棉袄元布馬褲白襪單梁元布棉鞋小圓面孔頭頂未滿梳小辮三條白頭繩如有仁人君子知其下落通信者謝洋五元送到者謝洋十元决不食言住六馬路格致書院對門煤店炭樓上沈徐姓佈告 
[尋人]  
　　有茲初二日下午走失李阿昌學徒劉家巷人年十二歲長方面孔尖下部身穿黑布袍子蒲鞋面白鞋如有人送到新北門内觀音閣三十六間李祥生衣鋪接洽謝洋十元知風報信謝洋三元大興恆啓 
[上海亦康汴縐]  
　　本號專辦汴梁各色縐紗紡綢曲綢原箱原疋派司出口零躉批發格外克已賜顧者請至法界吉祥街源泰烟紙號内便是恐未週知特此佈聞亦康號啓 
[（盤店聲明）]  
　　本館自宣統元年三月起隆記張茂林憑中盤歸協記李松山沈在乾接辦於年終隆記張茂林以前經手各項存欠往來帳目股份及生財裝修貨物結算清楚均歸協記承受嗣後盈虧前後一切事宜與隆記張茂林無涉特此推受合并聲明金隆街新泰和館隆記協記告白 
[（受盤聲明）]  
　　西門外潘聚康學貨店今歸憩棠管業各號前有私債等項向潘姓理楚與仁記無涉恐未週知登報聲明王憇棠白 
[（遺失莊票）]  
　　今遣失恊大莊票二帋係二月十八期第二千一百三十五號元三百六十兩又第二千一百卅六號元念兩已向該莊言明報失作廢望各寳莊行號切勿收用特登申新兩報特此聲明怡和豐白 
[（聲明限期）]  
　　茲有周鍾記於戊申年九月間挽中保胡愼生葉雲山將念七保十一圖道契美册一千三百念二號地九分八厘三毫押與余處言明十二個月爲限至今　滿已久屢催不贖今限至本月念二日爲止再不理清定當拍賣如欵不敷仍向保人補足特此登報弗謂言之不預也徐鴻記告白 
[廣東陳恒德堂　淋濁妙藥]  
　　珍珠琥珀立止白濁丸 
　　此丸專治五淋白濁小便刺痛難忍溺管閉塞點滴不止日久不愈致成血沙等症無論一切淋濁服之立刻清濁止淋止痛利便消腫化毒去温此丸輕則二天重則四天包可全愈倘不見効原洋奉趙輕症一大瓶重者二大瓶定可除根愈後非但病除而且身壯體健培元養精眞治淋濁之第一妙藥也每大瓶二元小瓶一元分設上海英大馬路萬康醬園對門德仁里内石庫門交易 
[（新貨已到）]  
　　謹啓者小行由外洋運來七百支燭光火汕燈業已到申價亷物美承蒙光顧請　駕至三馬路九號接洽賚賜洋行謹告 
[三井洋行經理龍牌水門汀]  
　　啓者小行經理日本小野田水門汀有限公司近在大連灣亦分設支行其用最新機器即取該處所產原料精製洋灰特聘東西著名化驗師驗明灰質純細堅凝經久不壞功用甚大筆難盡述可稱爲理化學中最優無上之品自東歷六月出貨以來因價亷物美銷路日廣蒙　各紳商購置無不嘉許特再聲明以廣招徠倘蒙　仕商賜顧駕臨小行面議可也 
[京都天寶齋　八寳化毒丹珠黃下疳散]  
　　珍珠琥珀立止五淋白濁丸 
　　夫淋濁一症因酒濕熱毒而成或花柳塲中傳染以致小便刺痛溺管閉塞點滴不止步履艱難腫痛不堪大受其累服此丸立刻消腫利便止濁定痛消火化毒去濕輕者一瓶重者二瓶可能包痊不但病除而且壯身健體培元固精治淋濁之妙藥也每盒洋一元八寳化毒丹每瓶二元珠黃下疳散每瓶七角專治男婦楊梅結毒橫痃下疳等症陰户腫爛服則立愈永無後患上洋二馬路中西鼎新里石庫門交易 
 
 

Page 9

 
 
   
 
 

Page 10

 
 
緊要新聞二 
[直隸團體之通告書天津]  
　　僕等不敏受直省父老之委託組成團體事務所維持津浦路事以固邦本以保路權責誠重時恐越厥職不敢不勉有事不敢不報昨聞某某銀號持白禀三向津郡各商家慫恿籤印謀敗前議設分站於南開暗渡陳倉以遂其隱爲鬼爲蜮射影含沙壟斷自私貽誤全局我誠樸各商暗於偏聽狃於情面罔不爲所愚爲厲之階莫此爲甚爰布誠以告缅議某某各銀號果何心而出此雞鳴而起爲利必也惟以力薄憚與公理戰不得巳出此厚聲勢之下策以各商爲傀儡以鈐記爲護符直則自利屈則俱敗玩各商於股掌心詎容誅且此舉無必成之理反對輿論干犯衆怒一也鐵路總局巳繪圖交諮議局今欲翻成案豈非妄念二也趙家塲與南開孰爲適宜曾經商會詳函鐵路大臣以一二銀號之力違反商會之意旨是欲以枝握幹其終必敗三也天津縣議事會與商會天津之全體與商界之代表也以個人之資格而反抗代表爲法理所不認四也南開之不能設站巳經議事會商會及購地局總辦孫觀察查勘報告無再提議之必要五也此要求而可准是孫觀察之杳勘失實孫觀察之查勘若實則此要求萬難要允六也李德順因營私奉旨懲處某某銀號欲用種種之手叚以繼李之志顯背諭旨七也某某銀號係某顯宦某富賈之機關爲路人所知此要求若准是受賄之明證上憲焉肯出此八也有此八理由置之不顧掩耳盜鈴終成畫餅爲達人笑貽國民羞竊爲誠樸各商不取之且南開購地資本家果能犧牲其利益維持大局詎非美德何忍蛇貪若是僕等誠愚不敢不爲受愚之各商告不敢不爲車站之運動者告 
[洛潼借欵二百萬之說陜西]  
　　洛潼鐵路借欵被郵傳部批駁後現聞經手之人與主持路事者熟商有先借二百萬之說蓋藉口於實無的欵可以辦路云 
[梁敦彦擬定澳界辦法三條廣東]  
　　澳門劃界久已停議兹得最近消息外部堂官梁敦彦等對於此事頗爲堅持决議再與該使續行商議以結此案現巳擬定辦法三條一爲劃清界限查澳之三門舊地均有誌書可考葡人所經營砲台兵房均屬踰章侵佔自應勘明仍以舊有圍墻爲界不得稍踰尺寸一爲在外定界准葡住澳免其納租所有陸界至舊有圍墻止雖經葡人將墻拆卸希圖滅跡然墻可拆而舊址終不可毁應由粤督派員會同履勘詳查舊址公同立界俾免影射踰越一爲釐正洋文查所定條約文義輕重懸殊約内澳門二字洋文皆作澳門附近字樣語極含糊不難將圍墻外至旺夏村隱佔在内即附近小島毗連村落亦何不可混入附地至謂與葡國别處屬地無異措詞尤謬現巳照會葡使切實聲明并將以上情形咨行袁督查照矣 
[會訊廣東新軍潰變首要詳情（續）]  
　據王功田楊欲興余瑞麟林燦輝梁成有各供被脅同行乘間逃走或將鎗枝繳回標統據翁式亮供先期請假回籍並未在塲滋事據馮江車振彪黄端勝林亮勳李然興張志鴻黄瑞輝陳伯福各供先事離營黄榮彪辛發利王興各供患病躱避黄福張家彬梁海鎮王洪志曾廣鴻陳永升陳致祥曾煥熊顔學林周田福王汝豐各供臨時畏懼濳逃田得勝蕭積生陳威林各供係馬夫或伙夫不知逆情再三究請均各矢口不移當錄供呈經本司道等會同親提黄洪昆王占魁江運春等原鞫無異伏查此次新軍與巡警衝突滋閙起釁原在二標與一標及砲工輜各營並無干涉事巳寢息乃革黨平日串處其間演說革命散放同盟會票各軍必早爲之煽惑適當兵警交鬨之後又因統管不允給假該逆首倪映典等遂乘機鼓動紏合一標及砲工輜各營同時變亂理喻不可勢禁不能用兵剿辦實非得巳令大局己定各降兵亦均資遺回籍所有現審各犯其同謀煽亂者應從嚴懲辦至無知被人煽惑者未便概予駢誅自應核其情罪輕重分别辦理查黄洪昆王占魁江運春三犯聽紏入革命黨同謀爲亂搶掠鎗碼戕斃管帶拒敵官兵厥罪維均且江運春先後招誘人入黨三百餘人黄洪昆亦五十餘人各得有特别優等勳章王占魁於官軍開仗時且敢宣布革命宗旨誘我軍歸降帶行入城均屬罪大惡極未便稍稽顯戮擬請即行就地正法以昭炯戒尤龍標蘇美才甘永宣三犯入黨助逆拒敵官兵其罪固無可逭惟此次全標變亂在塲同逆者千數百人誅不勝誅日該犯等雖聽紏入黨尚未輾轉紏人與黄洪昆等亦稍有區别擬請貸其一死各遞回原籍永遠監禁用昭法外之仁古振華林開盛兩犯均被脅屯駐九廣鐵路一帶並未與官兵接仗雖係革黨擬請將占振華遞籍監禁八年林開盛情節較輕遞籍酌予監禁五年限滿察看辦理楊欲興余瑞麟林燦輝梁成有四名被脅同行乘間逃走或將鎗枝繳回與先事離營之馮江車振彪黄端勝林亮勳李然興張志鴻黄端輝陳伯福八名患病躱避之黄榮彪辛發利王興三名臨時畏懼濳逃之黄福張家彬梁海鎮王洪志曾廣鴻陳永升陳致祥曾煥熊顔學林周田福王汝豐十一名充當馬夫及伙夫不知逆情之田得勝蕭積生陳盛林三名均訊無在塲助逆及入革黨情事巳一併送交本督練公所分别資遣回籍王功田雖持鎗在塲係爲倪映典等所逼脅翁式亮先期請假回籍並未在塲據管帶林金鏡赴處具保亦經提交帶回歸伍應請均毋庸置議所有訊明分别擬辦情形是否有當理合開列供扣並將黄洪昆等供開倪映典所擬運動章程十條一併列摺禀繳憲台察核批示祇遵 
分類新聞 
 
 

Page 11

 
 
H>第一張後幅第三版 
政界 
[議定差委出省均給川資辦法杭州]  
　　諮議局議决禁革州縣衙門供應及各委員程隨巳奉批准公布施行顔方伯以預備立憲新政繁興若不派員調查無以促進行之步嗣後如撫藩臬釐餉局洋務局無論何項差事均按官級大小道途遠近分别酌給川資暫由釐餉局支給此外如學司巡警勸業調查局運司杭道糧道各衙門委員差費均歸各署自給昨巳并摺詳請院示其酌給川資數目錄左（知府）赴杭屬之省外各州縣曁嘉湖二府屬給川資洋二十八元寗紹金衢嚴五府屬給川資洋三十六元台温處三府屬給川資洋四十八元（同通州縣）赴杭屬之省外各州縣曁嘉湖二府屬給川資洋二十元寗紹金衢嚴五府屬給川資洋三十元台温處三府屬給川資洋四十元（佐雜各員）照同通州縣給十分之七 
[咨行預防息借洋債流弊廣州]  
　　借用外債流弊最多前經部咨飭禁在案兹聞度支部以目下新政繁興需財孔亟設遇萬不得巳亦不能不略示變通現特擬定辦法嗣後辦理新政自以就地籌欵爲上策若有萬不得巳之要政本省官紳無可設法必須息借外債者應先咨明度支外務兩部核實籌畫定立數目再行查照各國借債通例妥定合同只能按時付還本利不得藉詞干預一切用人行政之權以免紏葛而清界限等情咨行來粤當即札行司局一體遵照 
[自治區域紛爭之訟案常州]  
　　武陽城鄉區域久未解决以致無從選舉城公所惶急萬分遂將城内選民原簿送交監督請其核定再造正册聞兩縣亦有圓通辦理之說城中士紳大爲忿怒謂武陽向來救火平糶學區商會諸事皆以十八坊厢聯合辦理今城公所如此辦法是將固有之區域一旦破壞將來諸事皆不易爲現聞有陸某等多人聯名具控上憲矣 
[北洋道府之養老院天津]  
　　北洋大臣陳制軍日前與司道會議擬於天津地方設一道府憲法研究所考取道府大員數十名入所研究憲法每月津貼五十金 
[鄂屬缺米之恐慌武昌]  
　　湖北各屬因春荒缺米業經鄂督電懇川督湘撫求弛米禁接濟至早稻熟時爲限昨督院忽奉軍機處電開奉旨岑春蓂電奏湘省各屬被災米價日貴所有洋商在湘鄂運津滬各處米石請卽照約禁運鄂省因災採運湘米應照軍米辦法限定數目採購等語着照所請該部知道欽此聞楊護督奉電旨後以鄂省人口繁庶日需米粮萬餘石今湘省奏准須照購運軍米辦法鄂省自不能多運因此焦灼巳極業又電致湘撫懇允鄂商採運以一百五十萬石爲限不知能照允否 
交涉 
[對青山巡兵收捐之交涉吉林]  
　　對青山一帶日前有巡兵兩名背負槍械手持捐簿至該處商鋪徵收捐項據云由呼蘭府派來該商鋪因巳繳俄捐堅執不允致起種突該商鋪等遂將收捐情形報知俄巴釐司署俄員以爲中國巡兵向無越界徵捐情事即派巴釐差數名前往將巡兵兩名及捐簿槍械一併拘獲押送來哈鐵路公司達代辦將巡兵兩名移送江局審辦昨日江局總辦于觀察拜會鐵路公司謂收捐巡兵並未受上官命令刻將巡兵從重嚴辦請將捐簿並槍械給還該公司霍總辦當即允許付給而達代辦以爲此中委曲情形真僞莫辨必須中俄會審判定後方能給還後由于觀察再三剖辨始將捐簿等件取還回局後即將巡兵及捐簿等件遣尤委員押送回呼該巡兵回呼之後歷訴對青山商鋪抗捐且借洋勢欺人種種不法呼蘭府復將對青山鋪商傳去多人略加責罰該商人等因無辜受辱復訴於俄員嗣由俄員將一切情形電知東清鐵路交涉處力請澈究該公司得電後即照會江局責問頗厲目前尚未了結也 
[鎮道拒絶外人購地鎮江]  
　　鎮江前有某西人在北門外九里山租地二十餘畝爲興造花園之用禀由該管領事照會鎮關道請轉飭地方官立案等情當經劉襄孫觀察以洋人向不得在内地租地造屋且該山墳塜纍纍尤恐滋生事端釀成交涉除函復領事照約禁阻外一面札飭丹徒縣倪和甫大令派差提該地主到案訊辦 
軍界 
[提運新軍駕砲馬匹廣州]  
　　粤省督練公所以現在砲械巳經運到亟應速籌編配以立基礎查現在砲營應共編成十五隊每隊配砲六尊共八十尊現快砲巳先後購齊惟駕砲馬匹雖巳赴東省採購尚未運回亟應先將此項馬匹先行提運回粤以便配置昨特札派謝委員子恕刻日馳赴北口擇其雄壯健捷者提運八十五匹回粤以備配用 
[派委勘驗高州新軍營壘廣州]  
　　粤督因續編新軍特赴建高廉各屬營舍以便調防兹聞高州一屬巳勘定茂名南路嘉楠地方以便建造查該地横一百五十丈直一百三十丈現巳派候補縣盧令咸榖赴高覆勘估建矣 
[派員考察各標營成績鎮江]  
　　駐鎮南洋陸軍十七協王協統遇甲昨准兩江督練公所咨稱現值校閱期近所有貴協關於敎育訓練事宜及一切内務本公所派定督練處王帮辦體端隨時前往各標營詳細考察以憑詳報等因協統當即轉飭三十五六兩標各營預備一切聞王帮辦有定於十九日蒞鎮校閱之說 
學務 
[私立法政學堂之開幕杭州]  
　　紹興東湖中學自改法政學堂後該堂監督候選道陶濬宣去冬禀由浙撫轉咨學部略稱法律爲行政之要自治實新民之基吾紹士紳素喜學律多以佐治幕府見重於際此立憲時代人人皆思研究法政以供世用此實紹興特别人才之性質爲國家所亟應造就者况法政一科官設者旣限登進之途私立者又禁專門之校近日各省正在籌辦自治研究所處處皆賴師資尤宜及早培植通曉法政人員分布各州縣城鎮鄉以爲輔助自治之機關擬即將職員捐建之通藝中學堂改爲紹興法政學堂以有志從政之人習服官必需之學以本校原有之欵謀合郡最急之圖職巳於本校先行試辦法政專科聘請日本留學法政畢業生二員擔任敎務敎授關於法律政治及經濟裁判之學並添課國文所有學科講義悉遵照省校講習科辦法凡學生已讀律者再加研究法政未讀律者先令肄習法政至一切敎課悉遵京師法政别科程課講義敎授畢業時仍請一體試驗以昭核實等情業經學部照准咨復撫憲札司照會巳於本年正月二十九日由提學司袁文宗照會該堂遵章辦理 
 
 

Page 12

 
 
H>第一張後幅第四版 
[正告堅辭瘠缺之敎員湖北]  
　　鄂省第二中學堂敎員彭祖盜原係停辦五路小學敎員現又經齊學司改派爲鄖陽府中學堂長該敎員嫌其地瘠苦具禀堅辭不往昨奉學司批云查該員敎授有年成效卓著本司甚爲嘉許去歲升署司高博採輿論歸併五路高等小學推廣各屬中學俾敎員學生均有升階而敎育亦可望推廣用意至爲深遠嗣後選派外府中學堂管敎各員每多避難就易紛紛辭差殊爲意料所不及昔宣聖不得志於時東西奔走間關流離而高足弟于常侍其側不忍去耶氏信徒闡揚宗敎屢世投獅而不悔故其精神能貫注萬世鼓動全球近日東西志士死萬難冒重險犧牲性命者踵相接國勢勃興夫豈無自敎育爲國民之先導若司敎育者人人有畏難苟安之志中國前途尚堪問耶該敎員學養有素此理諒所素知豈待本司誥誡所陳各節諒有萬不得巳情形但此事一成風氣於敎育前途阻碍實大本司任用敎員亦當化除成見無背宣聖有敎無類宗旨是爲至要 
實業 
[武陽商品獎進會開幕常州]  
　　武陽獎進會巳誌前報兹於十四日下午三時在商會圖書館行開幕禮府縣以次均到會評物品之優劣優者給以獎劵褒章章分三等一等黄綬金章二等紅綬銀章三等綠綬銅章　一次由府等捐廉給獎而資鼓勵劣者告之改良方法以圖進步其陳列期（十四日）絲繭絲綫絨絲回鬚綫帶常官紗孟河縐（十五日）茶食蜜賤洋燭糖果洋皂變蛋本燭（十七日）銅錫器鋼鐵器剪刀油酒醬醋冶坊酒釀（十八日）紅木噐木噐戥秤漆作水膠（十九日）銀器靴帽絨花顧繡磁刻（二十日）梳　筆皮箱兜襪（二十一日）顔色布白布條布劉置布（二十二）日油簍麻繩麻線扇骨造紙藥材開會畢後即擬將各物品運送南京以便與賽云 
[咨行改訂商塲訴訟各書廣州]  
　　督院准農工商部咨開查近年商家紏葛之事甚多於商務最有妨礙兹變通釐訂請議辯訴具限具領遵允願保各書並議案格式以期有所依據惟案經公判或有翻悔即應將請擬各書牒送地方官核辦不得因其巳經理結阻其向地方官衙門控告並借此科罰以防流弊而昭劃一理合將各書式照刷分行仿照辦理等因准此札行司道轉飭遵照 
[催送天産品運寗賽會武昌]  
　　湖北出品協會刻致函各屬商務農務總分會略謂南洋勸業會開會在即湖北担任出品自當廣爲徵集所有出品各章程業經公佈因思天産品以米榖麥豆爲大宗凡屬鄂境所産均應分别各寄一斛並載明出産若干某時下種某時收成及價值若何務各于二月望前送至協會事務所以便彚運赴賽俾得與各省土貨互資比較 
雜記 
[楊令酷刑烈女之慘毒廣州]  
　　香山許女士前日受番令酷刑經諮議局詰問在案兹悉該女士前由父母訂婚吳氏近父母俱亡叔嬸利其改聘該女士堅矢從一而終之說以致涉訟詎楊令不察發交番禺候保所拘禁該看役以弱女子可欺强行非禮女士大憤與之撑持遂將火油燈及器物抛擲旋由看管家人面禀楊令以該女士滋閙提堂責打當時該掌脹起其大倍於原掌嘻慘矣 
[和尚藏匿婦女之推諉浙江]  
　　桐邑北鄉爐鎮附近之龍翔寺前因寺中藏匿水谷洪郁姓婦女經婦翁赴縣指名禀控該寺方丈濟廣而濟廣則以此事係徒弟修廷所爲查悉後早將該徒驅逐出寺不准復來亦擬據情赴縣訴辯其諸檀越歡迎該僧者亦皆謂其確守清規斷不至造此無量罪孼其徒修廷則六根未凈或未免有此因緣擬聯名代其剖白云 
[大陳鄉之虎惡浙江]  
　　衢屬江山北鄉大陳地方自正月以來虎嘯風生屢屢失驚拖狗背猪數見不鮮因而地方齊集壯丁數十人日夜追擊於正月中旬連日槍斃二隻二月初四日突有一隻小虎追狗闖入某家婦人房中人立而啼適某婦抱兒臥在牀中大聲喚救危在頃刻幸某家兄弟五人均在家中得以救出並將該虎立時槍斃特小兒自失驚之後一息奄奄未知能保全否 
[堤工總局遷地辦公武昌]  
　　鄂省去歲創辦敎育成績展覽會時建有西式官房一大間該會停辦後房屋遂封鎖空閑兹堤工總局黄伯雨觀察因該局附設藩署内地位狹窄路多不便爰特商准藩學兩司將該局遷入以資辦公 
雜著 
[蒙古遊歷談（譯稿）]  
　　卓意蘭夫勒寺廟踏破險隘兩日達察罕呼都克果勒平野。平野盡後。復有博果圖鳥拉山。白斑紅石甚多。山頂獸糞堆積。一萬五千平方俄尺之廣。奇怪現象。真在意外也。此即卓意蘭夫勒馬。而山麓有大廟。規模儼然。夏季呼圖克圖遷游此地。白壁淡彩。極幽雅也。廟内有一千五百名喇嘛。均係和旬貝勒攝制。行政上。廟内喇嘛分爲四部。絶對的禁止他部喇嘛混迹其間。並中國士商不准入喇嘛廟内。故喇嘛品行端正。規律嚴肅。宗敎的統一。整然有迹。卓意蘭夫勒南方。有哈柳圖果勒。溪流兩岸。山勢巍峨。特地峨頗瘠。道路亦險峻矣。 
　　畢濟圖溪谷由搭金搭里木比利基夫等平原。入畢濟圖溪谷。磧礫纍纍。頗壯觀瞻。地質學上甚有益。例如硅石琉璃石瑪瑙石化石。各異顔色。畢濟圖溪谷至錫刺賀賴爲止。此地方又有鹽井。造物之巧。真神奇歟。越哈達滿勒嶺。至庫爾平原。顧望前途。小丘起伏。隱隱没入雲際棟科爾滿習禮寺以來。沿路一帶。人口稀少無業農者。而人民風氣未開。性情極蒙昧。中國政令不及。喇嘛把持强。權下情莫達於上。中國邊政。汲汲乎如此誠。難免鞭長不及馬腹之歎矣。 
[戈壁砂漠]  
　　桑薩爾以來。沿路地勢頗異。所謂戈壁砂漠者是也時嚴冬酷寒浩浩乎一望無人。荒寂景致。不可言狀。只蒙古圖平野附近。有湖沼散見而巳。回顧余等。自庫倫啓程以來。巳經九日。未曾脫裘糧食又缺乏以麵包與包子爲食用。曾聞中國詩人。以蜀道難爲難於上青天。若較朔北嚴冬之行。相差如何。宜華人側身北望長咨。嗟使人聽此凋朱顔也。余行今在戈壁中間。天涯回首。不禁凄然矣。 
諧談 
[科舉餘韻]  
　　錦江春色逐人來。巫峽清秋萬壑哀。正憶往時嚴僕射。共迎中使望鄉台。主恩前後三持節。軍令分明數舉杯。西蜀地形天下險。安危須仗出羣才。此杜詩也。某學堂會計員。平日浪用無節。虧空公欵甚鉅。爲校長察知。逼其償還。某家寒。窘極無計。適考試期近。乃請於校長覓人暫代。滿意博得優拔到手。何慮此區區之數。不能　償借貸戚友。欣然就道。不料兩戰皆北。嗒然若喪。友人某。依韻調之云。連霄不見報人來。鬚髮條條實可哀。昨日抽豐猶有路。今時避債巳無台。悶將甲子推時運。懶向親月把酒杯。栢對西風頻灑涙。主司睬目棄真才。讀之者。以爲描畫。失魂落魄情狀。得未曾有。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
來件 
[論研究法政爲今日之急務（江陰毛懷新）]  
　　今日者。國事危矣。外交棘手。内政叢脞。論者每歸咎於國家人材之缺乏。夫國家之人材。果真缺乏哉。所缺乏者。明法政之人材也。法政不明。殆如盲人瞎馬。夜半深池。微論舉動之不能合乎法理。即言論亦多影響模糊。而不能至當不易。其狀况不大可危險耶。明乎此則研究法政固爲今日之所不能須臾緩也。 
　　夫中國之無法政。由來巳久。即有所謂法者。乃獨有之法。而非公共之法。在閉關時代。或可行之。在交通時代。則窒碍難行矣。法不可行。而政之腐敗。亦隨及之。今之所言法政者。良以法非一國之所當遵守。實爲各國之所當遵守。法政者。國家之靈魂也。國家無法政。則秩序必至紊亂。終必爲不紊亂者所服從。國家不明法政。則天職必至放棄。終必爲不放棄者所淘汰。嗚呼。處今日之時代。而可不明法政耶。 
　　諮議局議員舉矣。而精法政者有幾人哉。資政院議員又舉矣。而習法政者又有幾人哉。以明法政之議員。而與不明法政之議員較。則明法政者。占優勝之地位。而不明法政者。自退處於劣敗之地位。非有人使之處於劣敗也。蓋天演之公理也。矧乎不明法政之議員。其弊非僅自處於劣敗而止。或恐敗壞優勝者之名譽譬之體操。口令旣發。衆人姿勢皆同。而一二人之姿勢獨異。豈不成爲笑柄耶。夫體操者就形式上言之。顯而易見。雖不能整齊一致。即可矯正也。而爲議員者。其將奈之何哉。是不得不以研究法政爲要素也。 
　　九年籌備之中。若者宜興。若者宜革。庶務殷繁。百端叢集。不亟亟研究法政。如長夜之漫漫何。是故法政者。强國之基礎。國之中有一人明法政。則國之中多一勁旅。有數十人明法政。則多數十勁旅。有千百人明法政。有億萬人明法政。則多千百億萬之勁旅。舉全國之人盡明法政。則全國皆勁旅也。其强不可跂足以待哉。 
　　且夫法政之作用甚廣也。有官守者。固當明乎法政。即爲商爲農爲工。亦何獨不宜明乎法政。法政能明。則權利旣能享有。即義務亦能兼盡。試問人生世界之上。何人不有權利。何人不有義務。無如昧昧者。不知所謂權利也。不知所謂義務也。權利義務。旣不知無怪乎爲人欺爲人侮而以爲所當承受也。可勝慨哉。 
　　由是言之。則法政誠救時之良劑。指南之方針也。舉全國而言之。非必盡無明法政之人。庚子而後。有志之士出洋就學者。各省皆有。畢業而後。或歸而辦地方自治。或創設講習所。開法政學堂。無非爲開通知識灌輸文明起見。近三五年來。國家收效。可謂至速。特恐過此以往。爲前驅者有人。而繼起者不能勇往直前。是所收之功效。將不能永遠而保存。國家前途。殊爲可慮矧乎今日之爲前驅者。尚寥寥也。是不得不深望於及時之研究法政者。 
各省籌辦地方自治 
[浙江]  
　　民政部咨浙撫文云民政司案呈准浙江巡撫咨稱城鎮鄉地方自治章程中欵義數端一該章程第五條第一欵所列敎育勸學等會照學部定章爲府廳州縣自治範圍以内事項若城鎮鄉仍是設立則與學部章程相背二該章程第十一條規定人口滿十萬以上得分區另設區董而任用區董章程内並無明文辦理誠恐參差三各廳州縣以全力創設之公益事項自應歸廳州縣自治管轄惟章程並未明定尤恐易起爭端等因前來查敎育勸學等會爲廳州縣自治分内事項亦即城鎮鄉自治分内事項城鎮鄉所立之會即作爲廳州分會仍受府廳州縣敎育等會監督與學部謀普及敎育之宗旨尚不相悖至選用區董章程中本有以規約定之之明交應由該自治職議定規約按照辦理此外廳州縣全力設立之公益事項自應歸廳州縣自治會管轄可於施行細則規定之相應咨復貴撫部院查照可也 
本埠新聞 
[新鄂督府次赴任]  
　　新任湖廣總督瑞莘儒制軍近奉京電諭飭速即赴任辦理鐵路事宜刻聞制軍巳定於十八日乘坐招商局江寛輪船起節履任又聞蘇藩陸申甫方伯有電到滬准於昨晚乘坐末班火車來申恭送瑞制軍行旌本縣田大令當即諭飭辦差家丁伺候迎迓 
[補錄蘇藩藩上海縣文（催造納稅多額名册）]  
　　案奉督撫憲札准資政院咨選舉納稅多額議員札司會同商務總會遴選管理員詳院派充等因自應遵辦業先由司將章程詮釋分别移行並函電飭辦在案現在亟應遴選管理員兹經本兼署司會商蘇滬商務總會公同遴選查有候補知府盧懋善浙江候補同知彭麟保堪以派充除詳請督撫憲加札派充飭赴寗省商務局辦事處與寗屬詳派管理員一同辦理外合亟札飭札到該縣即便知照趕緊查明合格人員照章造具名册遵照正月初五日前的限專差賫送辦事處以憑彚核一面照造一分逕送本司衙門備查事關憲政萬勿逾延仍將奉文日期先行報查 
[兇犯毁枷脫逃]  
　　著名流氓龔三郎前將英租界鷄鴨弄煙妓小 
 
 

Page 19

 
 
翠子用刀戳傷曾經捕房查獲解縣訊實判枷號三個月標發頭門示衆在案前日該妓猝斃經田大令騐明委係痰厥身死遂即棺殮惟當塲由捕頭面禀謂該妓雖係病死難保不因傷致病應請核奪大令允再提訊該流氓從嚴懲辦詎昨日清晨該犯龔三郎竟乘人不備毁枷逃脫迨頭舖地甲聞知巳去如黄鶴矣 
[私販軍火案定斷]  
　　趙曉峯郭先山張文學串同西洋人康乃脫私販軍火一案昨由捕房將趙等三人解至公堂復訊明晰判將張郭二人交保開釋趙押西牢一年期滿逐出租界 
[是豈商家之本心乎]  
　　閘北巡警總局批塘橋鎮增泰各商禀云禀悉巡官之去留視其稱職之能否本總局自有權衡非該商等所能干預所陳各節姑存備查前次該區巡是因案傳局訊究亦有商家爲之乞恩此等風氣各區罕見嗣後切勿再瀆致干申斥 
[垂涎者抑何多耶]  
　　閘北巡警總局批愉人王金生禀云據禀巳悉查閘北清潔事宜前經商人黄金成承充試辦兩年尚未期滿並無欠捐撤換等事即使黄金成日後設有辦理不合或期滿撤換巳有商人陳咸卿禀請接辦在先該民所請應無庸議著即知照 
[瘋子痛打道士之爽快]  
　　瘋子李作炳前晚至南京路虹廟内吵閙指斥該廟當家羽士混名小道士者不應引誘愚夫愚婦入廟哄騙錢財該羽士出而詰問被李掌頰數下扭住髮辫不放旋由香火人等訴知八百六十九號華捕將李拘入捕房昨解公堂請究李供四川人來滬日久現被人逼食電氣性命難保大呼寳子翁伸寃寳讞員見其瘋顛不再訊問飭送四川會館安插 
[查復巡捕被控原因]  
　　某輪船西崽沈關生控美捕房四百四十四號華捕施榮福紏賭不遂拆梢洋二十元一案昨由捕房解廨復訊據九號西探禀稱沈控施捕勒詐一節查無証據當時實因沈等在虹口著名賭棍大英子所開之黄鶴樓茶館内聚賭起釁沈遂挾嫌控告李襄讞商之德領以兩造均有不合姑寛免究將案註銷 
[朱培初驟難解縣]  
　　商人朱培初因欠華洋各商鉅欵由公共公廨提訊押追在案兹有四川旅滬紳商具禀道署請提朱培初到道究追欠欵蔡觀察准即飭由上海縣田大令備文送廨移提訊理昨據寳讞員函復謂朱培初欠欵甚巨驟難清理須俟訊有頭緒始可移送云云現田大令巳據情申復滬道矣 
[客棧兼賣洋烟]  
　　福建路六百五十三號門牌孫六仁所開之客棧内私售燈吃被捕查獲昨解公堂訊實判罰洋十元充公烟具銷燬 
[一命二百元]  
　　沈全生沈李氏夫婦控何灝聲家汽車夫王阿寳撞斃十歲女兒梅英一案昨日由廨復訊沈夫婦求請伸雪王供事出無心求恩寛宥李襄讞商之西官判王給原告撫恤洋二百元交保開釋 
城内 
[增索聘金]  
　　嚴桂榮嚴江元王定　馮阿二余才高等在途互毆昨由東區解至一路巡局訊問嚴桂榮供小的於去年將次女許配於王定全之姪爲妻由馮阿二王定　爲媒言明聘禮洋二百元當塲收洋一百二十元約期婚娶今忍不肯找給並紏同余才高等多人行兇幸有巡士帮同扭局未遭毒手王定　供嚴欲增加聘禮洋八十元姪見無力向嚴求減以致口角爭毆判土增送洋三十元不准再生枝節兩造遵斷而退 
[自願遷讓]  
　　祝錫坤昨將陸玉山扭至北區轉解一路巡局訊問祝供陸借住小的之屋積欠房租洋四十餘元隂去頂首洋三十元外向索不付覇住不遷是以扭案求究陸供並不霸佔今巳措洋十元限至月底自願搬遷巡官諭飭具精釋放 
南巿 
[工匠跌傷]  
　　電燈廠工匠某甲昨在總工程局新建之議事廳内裝設燈線從高墮下嘴角受傷送往上海醫院醫治 
[徒勞往返]  
　　美商魏清記木作前在英廨呈控應桂馨屠桂萼等租地紏葛一案迄巳日久未奉會審昨日始由寳讞員派差持票至工程局請派偵探至升吉里協傳屠桂萼嗣因屠往紹興收帳未回即令家屬函催回滬投廨質訊 
[持刀洩忿]  
　　浦東人陳鑒明前將南倉街之小茶館租於蔡阿桃開設今欲收還覇佔不放且與陳妻苟合向論蠻横陳忿極持刀砍傷蔡之頭額並割去右手指一節當由巡士解送南區飭將受傷人送至上海醫院設法救治陳送工程局轉解上海縣訊辦 
[尋獲逃妻]  
　　江隂人章掌榮之妻鄧氏去年私逃來滬由氏之姑母徐王氏串同姘夫范百金及輿夫朱寳寳之妻季氏剃頭匠阿金之妻季氏等爲媒賣於南會館附近眼科醫生范春孫爲妾得洋一百三十元近被本夫來申尋見扭控南區解送工程局研訊氏供年二十四歲丈夫不顧家用是以出外判該氏與季氏等押候補提徐王氏范百金到案訊究范春孫交保候訊 
[查獲贓賊]  
　　積竊陳有才（混名水老鼠）將洋布兩匹混充府綢在福美里兜售被探拘獲解送工程局並提到同黨王老三搜出當票弔獲鐵練鐵錨贓物旣又同至楊順興繩索店弔贓無着反被該店主婦楊陳氏毆辱由巡士拘區送局一併訊究判王戒責二百下押三月陳責二百下押改過局半年該氏著罰洋十四元充公 
閘北 
[訟棍挑唆]  
　　巡警總局批民人趙金友禀云此案業經警法科提訊數次並傳隣右賣証將管春林交保帮同尋覓在案現又歧控疊出難保無訟棍從中唆使如再纒訟不休定即提案澈究不貸 
英租界 
[抵單紏葛]  
　　前充包探之張才寳與婦人陸氏因抵單紏葛被控昨由差探將張傳至公堂過堂侯訊又英商業新洋行控錢玉成抵單不贖昨亦由探傳案交保候訊 
[一羣賭棍]  
　　賭徒黄源生王阿元胡阿梅張阿福等十餘人前晚在舟山路三十一號屋内聚賭被捕一併拘入捕房存洋保釋昨奉公堂傳訊張不到案判將保洋充公王押兩禮拜餘均罰洋三元 
[司帳被疑]  
　　大北電報公司控　帳丁炳章竊洋四百五十元一案昨日由廨復訊仍無實供判丁交保　查明再訊 
[妓女有夫]  
　　濟良所昨送不愿爲娼之妓女余顧氏到廨請示中西官准照原斷交其夫余梅亭具以後永不再入妓院切結領回 
[雉妓違章]  
　　雉妓王小妹江阿四均因違章拉客昨由公堂傳案判發押棲　所十天 
[拐賣女孩]  
　　朱廷柱控王李氏誘拐八歲女孩賣於王歐氏等情由探將兩氏查獲昨解公堂請究判歐氏交保李氏押候下禮拜六提孩到案再核 
[因案牽涉]  
　　梁阿惠季劉氏因串賣婦人委沈氏一案牽涉前日由探查獲昨解公堂請究讞員以事在閘北判梁與劉氏一併解送巡警總局訊辦 
[夫婦涉訟]  
　　陳沈氏控被丈夫阿三任意虐待希圖押娼昨由捕房解至公廨訊究陳夫婦供詞各執判押候查明於下禮拜六復訊核奪 
[起軍犯]  
　　本縣田大令昨日派差徐文押解盜犯劉如山周鴻　陳仲卿至嘉定縣過站發往甘肅充軍道經租界即由該差報知捕房派捕護送至火車站而返 
[慣收賊贓]  
　　車庽主石福池因收買王生 
 
 

Page 20

 
 
記等十四户所失之東洋車被包探王四福查獲昨將石及石妻李氏一併解廨請究石供此項車輛均由小三郎竊來判石先枷兩禮拜期滿再押西牢年半驅逐出境李氏押女所兩月車給各原告具領 
[怙惡不悛]  
　　過犯張阿五偷竊翁桃花衣物由探　獲昨解公堂訊實判押西牢九月期滿驅逐出境又過犯陸炳生行竊全昌成物件亦經公廨訊實判押半年期滿仍逐出租界 
美租界 
[火警續誌]  
　　狄思威路瑞禾米店失慎已誌昨報昨經捕房查悉該店向晉隆行保有火險三千兩特傳店主王某到案詢問一過暫交妥保俟查明詳情請廨出單傳訊 
[失火即熄]  
　　昨日上午蓬路二號西飯店起火幸即撲滅止毁板璧雜物等件後經捕房查知該店保有火險銀五千兩因派西探查復核奪 
[窮兇極惡]  
　　漢璧禮路德生貫器店主婦張李氏昨投捕房控被其戚某甲借去洋數十元不還今又强借不遂擊碎玻璃窻及什物等件捕頭命氏扭甲到案再行究辦 
[流氓搶洋]  
　　盧阿松昨在西華得路被流氓三人攔住搶去洋銀數元盧即投報捕房請爲查緝 
法租界 
[江輪出險]  
　　大古公司大通輪船日前下駛行至安慶左近忽然攔淺兹巳設法出險於前日抵申 
[母子重聚]  
　　上年冬間有粤婦梁王氏史朱氏等由漢口乘輪來申帶有男女小孩數口該船買辦知係拐來當即報捕一併拘解公堂訊明管押各小孩送堂留養並合拍一照寄往漢口夏口廳署就近召認在案前日有王李氏投廨禀稱所拍小照有婦人所失之小孩名王怡子者在内求請給領惟回籍無資叩求恩典聶司馬准即飭探將孩帶案認明賞給川資洋五元携孩回籍 
[偷兒荷枷]  
　　竊賊楊阿二張阿二均被巡捕查獲解廨請究判楊枷一月張枷一禮拜分别示儆 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[學部奏籌議實業敎員講習所畢業獎勵辦法摺]  
　　奏爲籌議實業敎員講習所畢業獎勵辦法以裕師資而興實業恭摺仰祈聖鑒事竊惟裕國以實業爲先圖興學以求師爲急務奏定學堂章程訂有實業敎員講習所章程其立學總義章第一節内開設實業敎員講習所以養成各實業學堂之敎員爲宗旨以各種實業師不外求爲成效第二節内開實業敎員講習所分爲農業敎員講習所商業敎員講習所工業敎員講習所三種入學資序章第一節内開各講習所入學之講習生須在初級師範學堂中學堂或與同等以上之實業學堂畢業者始爲合格實業學堂管理通則内開實業敎員講習所即實業之師範學堂爲實業師範所資萬不可置爲緩圖各等語現在京外各處實業學堂成立尚少良由實業敎員萬分缺乏非及時造就無以立振興實業之基各項學堂皆經訂有獎勵而實業敎員講習所獨付闕如亦非及時增訂不足以資鼓舞查奏定學堂章程各學堂階級程度統系圖實業敎員講習所係與優級師範學堂列爲同等所定入學資序亦與優級師範學堂入學資序相同惟優級師範學堂公共科一年畢業分類科三年畢業共計四年畢業此項講習所擬即定爲四年畢業准其比照優級師範學堂畢業獎勵章程分等給獎其畢業後應盡義務亦即比照優級師範學生義務年限辦理准共充當中等實業學堂敎員庶幾師資有藉各種實業學堂得以逐漸設立各種實業得以逐漸振興抑臣等更有請者實業學堂分高中初三等學科程度各判淺深旣有實業教員講習所以備造就中等實業敎員其初等農工商實業學堂曁實業補習普通學堂藝徒學堂均爲民人生計所關似應分别造就淺近實業敎員以備多設此項學堂之需查師範學堂分優級初級兩種而初級師範又分有簡易科一種並經奏准訂有奬勵章程通行在案奏定學堂章程工業敎員講習所本分完全簡易二種擬將農業商業兩種仿照工業辦理並准設立簡易科招收學生及畢業年限均仿照初級師範簡易科辦理畢業後准其比照初級師範簡易科畢業獎勵章程分等給獎其畢業後應盡義務亦即比照初級師範簡易科學生義務年限辦理至此項講習所曁簡易科所習學科應由各處遵照定章所列科目分别淺深酌擬詳細課程報明臣部核定此項講習所旣經增訂獎勵不患無人來學各省應於兩年以内至少設立一所並及時籌設簡易科以應急需其學生畢業後旣訂有義務年限所有學膳等費應併照師範學生之例一律免收以示體恤臣等爲廣裕師資期興實業起見謹參照定章酌擬辦法請旨遵行所有籌議實業敎員講習所畢業獎勵辦法緣由謹恭摺具陳伏乞皇上聖鑒謹奏宣統二年正月二十四日奉旨依議欽此 
專件 
[日本國際歡迎跳舞會紀盛]  
　　美國第二次觀光團游歷日本已於陽歷一月底二月初陸續到京共有七百五十人内婦女三百餘人東京全巿居民皆表歡迎之意巿内電車及各大商店連日高揭日美兩國國旗且值雛人形陳列滿巿觀光團到處游玩日本人極意招待巿内繁榮頓增數倍新聞界連絡歡迎之偉舉如國民新聞東京朝日報知新聞日本泰晤士時事新報等發起國際歡迎跳舞夜會尤足對遠來之貴客表無限之歡忱是會也在東京第一著名之帝國旅店舉行其歡迎之次序設備之光景略述如左先由旅店正門入左折第一引人動目者周園餘有人造之櫻花美麗無比足以代表日本風之美術右折而進兩傍瞥見内外大跳舞塲塲内鋪以雪白如粉之絀砂五彩電燈交輝照耀如同白晝更從旁入見近賓室之左側有日本最著名之兩女史在焉一名中山彩畆一名柏木籐溪即席揮毫以應管需皆足使外人滿悅其會塲入口接待來賓者爲箕浦勝人及旅店支配人林氏夫人二引導入會塲計觀光團員到會者四百名駐日各大使館員百九十八名及日本渡美實業團美友協會人員等數十名統計内外紳士令孃外交員等約七百餘名鐘鳴九下樂聲齊起來賓次節入塲塲之周圍施有銀光奪目之裝飾品中間雜以水色空色肉色美麗不可言喻最足動目者有一着純粹日本服之令娘（村井吉兵衝氏之女與墨西哥公使一等書記官攜手並舞及着陸軍中克軍服之桂首相令息桂三郎别與一令娘同時攜手交踴一面又有高柳氏令娘與比國公使館員同舞數番其餘内外士女攜手跳舞者不可勝記每逾五分鐘休憇一次直至鐘鳴十一時半始各盡歡出會塲赴大食堂會食日美交杯興致無盡國際外交國民亦須盡禮觀此益信及至散會時巳半夜三時下矣是夕重要之外交官一同至會者如左英國大使館參事官藍姆氏外六名德國大使館參事官馬賴邱拉伯夫婦外九名奥國大使館參事官海寗氏男爵夫婦外八名美國大使館武官賴雅史大佐夫婦外十二名意國大使館書記官洛茄氏外四名法國大使館商務官四　氏外七名俄國大使館書記官克羅納斯公爵外七名瑞典國公使館書記官蘇答蘭氏外二名巴西國代理公使揩來伊氏外一名瑞典國使公館書記官史倔廬夫妻比國公使館書記官維門男爵墨西哥國代理公使洛培智利國公使普劉和蘭公使館外交官補木塞門内田公使夫妻及我國公使館參事官吳振麟 
　　按國際上之交接。須以誠意相待。國民亦應表示其歡愛之誠。而後兩國之交誼。乃能日益親睦。前次美國觀光團來華。我國閴然不聞有如何之接待。國民亦若漠然無覩焉。是豈交際之道哉。今觀日本歡迎之盛如此。我國此後亦宜借以效法焉。故錄此跳舞會紀事。 
小說 
[官塲小說玉樹花（四十一）]  
　　第十一回胡甲生忽受巨靈掌熊夫人怒揮子路拳 
　　熊夫人聽了。大發雷霆。把幾個管事家人。都呌進去拍著桌子。大罵一塲 
 
 

Page 27

 
 
那幾個家人。故意直撅撅的回道。回太太的話。家人們也有家人們的苦衷。並不是家人們敢於放肆。這位胡大老爺。是大人叫他總管家務的。又是大人最喜歡的人。太太是不怕他家人們却是惹他不起的。得罪了太太。太太還肯開恩。得罪了這位胡大老爺。是大人立刻就要不答應的。家人們。那裡躭當得起。熊夫人聽了。更覺生氣。把桌子一拍道。你們這班没用的奴才。竟敢不聽我的話兒。什麽胡大老爺不胡大老爺。不過是個走狗罷了。他也配來管我的事麽。你們還不立刻出去。呌齊了轎班伺候。再敢怠慢遲延。我不把你們這班没用奴才。一個個攆出去。我連這個熊字都不用姓了。那班家人聽了。又故意大家都走上來。請一個安。口中說道太太明鑒。家人們實在不敢得罪這位胡大老爺。求太太的恩典。把胡大老爺　進來。當面属付他。想來他一定不敢違拗的。熊夫人聽了。口氣得半响無言。面如土色要想當真把胡甲生呌進來。當面分付。却又覺得和胡甲生非故非親。旁觀不雅。想了一想。忽然說道。我不是痴了。這樣禽獸一般的東西去和他鬭什麽氣。外面的家人怕他。難道我身邊用的老媽。也怕他麽。我只要呌個老媽去叫。幾名轎役來就是了轎子是衙門裡頭有的。想着。便喝退了衆人叫了一個老媽。叫他立刻去叫轎役。。老媽去不多時回來說轎役立刻就來。那知等了好一回依然還是一個不來。熊夫人性急。又呌老媽去催。老媽又去了一回。氣急敗壞的走進來。只說轎身來了。被他們外面的人攔住了。不肯放他進來。說是胡大老爺分付的。不準他們放一個轎役進來。 
來函 
[沈超來函]  
　　逕啓者僕於二月初十日（星期）因事請假入城時將傍午經過城内淨土菴浜適值斜風細雨撲面而來遂將傘向前略墜作障蹣跚而行不知途中之有井也未數武忽覺右足踏空左足乘勢一蹭全身墜下幸兩臂趐張口小不能納始得出險僕思設井本以利人今則等於陷穽井環石旣狹而淺又無他物爲之防衛且在路中明者旣不免盲者益危日間尚如此夜間更不堪設想並聞去年巳有一人失足溺斃若不趁早設法則後患無竊可否仰乞貴報登入來函一門俾當事巨公俯鑒之則造福靡涯矣郵傳部高等實業學堂學生沈超謹上 
[致徐孝廉瑞驥公函]  
　　筱雲先生足下公車費一項向由江邑尊峯青捐廉提倡又撥積穀等餘欵集腋而成委正紳顧孝廉福仁存典生息凡遇公車北上提息分潤不動存本載有明文自顧紳故後先生接管又十餘年矣幾若據爲巳産科舉巳廢此欵何用而勸學會缺費自治會缺費各處開辦蒙學堂缺費與先生商撥不啻與狐謀皮持牢過巷亦足異矣夫以地方之欵辦地方之事固名正而言順乃齗齗焉留此閒欵以供先生養欲給求豈先生福抑亦先生害也何也先生當日拮据困頓猶知自愛其身自掌握朱提沉於烟網溺於酒池選舉權剥奪矣魏塘校長斥退矣且爲堂長時以千餘金之學費收學生六七人前省視學員謂腐敗達於極點而今又濳赴各典將公車欵項盡行提去裝入私櫜鼓翼飽颺吾恐先生食不下咽矣耑布公函希即圖之嘉善學界仝啓 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
