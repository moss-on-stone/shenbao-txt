# 1912 - 85 - 4914050

 

Page 1

 
 
評論 
[對於閣員之忠告]  
　　凡稱爲國家者無論其國體如何政體如何必有一定之機關以執行一國之政事脫無此一定之機關則對内不足以維持秩序對外不足以表率國家土地雖廣人民雖衆亦不得稱之爲國家而無政府之危殆實更甚於不良之政府此吾人所以延頸企踵渴望政府之成立也今内閣旣已發表則是政府之形式已具雖閣員之能否稱職尚不可知然較之旦夕傍徨於無政府之境者其安危已不可以道里計况此次所任之閣員其中未始無負一時之重望者度亦不難措施裕如又焉用鰓鰓過慮特是内閣爲全國之行政機關關係至重而民國前途有賴於新内閣者實非淺鮮記者旣有所見敢不以告　　 
今者閣員雖已發表而各部之組織尚未着手此後部員之能否稱職又全視各部總長之得人與否就今日之人材而論有學術者未必有經騐有經騐者又未必有學術然則組織之時其將何去何取竊以爲有學術而無經騐者過去之事實多所未習其於凡百措施或不免悉以學理爲準則夫學理與事實初非絕不相侔惟是社會之事實至爲繁賾往往以應用學理之故反覺窒礙難行是則不可無經騐以濟之然徒有經騐而無學術則又不免紐於所見安於所習而於民國之事業或不足以應付是則又不可無學術以濟之雖然以今日需材之殷得人之難而猶欲求全責備恐各部之組織正復不易故不妨降格以求苟有富於學術或具有經騐者皆可擇其所長而用之若預存成見必欲用富於學術之人或必欲用具有經騐之人則一偏之弊在所不免而於各部之事務收效必鮮此記者所欲忠告者一也　自軍興以來已四月於茲而此四月之中戎馬倥偬變端百出雖北方各部依然如故南方各部次第成立而一考其究竟則自軍政財政而外其他 
一切政事初未暇一爲籌及然此猶得以軍政時代爲藉口今則南北合併建設伊始凡前此所閣置者與後此應進行者必須兼籌并舉毅然行之然後有一部卽收一部之效若以此次内閣猶有臨時之性質而一切置之或枝枝節節而爲之則與前此之南北各部徒具形式者又何以異恐泄泄沓沓終歸廢弛雖日言建設而適與建設之道相背而馳矣此記者所欲忠告者二也抑更有進者各部總長各有專職而國家之事業則複雜殊甚每一事件之發生往往關聯二三部甚或關聯三四部非各部總長同心協力事事以國家爲前提則必不能推行盡利當前清之時每遇此等事件或則彼此爭執或則互相推諉以故會同各部舉辦之事辄難有良好之結果卽在歐西各國亦不免以權限之故而起衝突故有特設權限裁判所以爲之解决者今當建設之始事之關聯於各部者必不能免而各部總長又有新舊南北之分設以權限不清或意見不同起而爭執則纷擾之不暇遑論建設此又内閣諸公所宜注意者也 
[專電]  
　　參議院已將臨時政府移往北京之議案通過贊成者二十票反對者六票 
　　聞外交部首先移往北京其餘各部陸續往北惟叅議院遷移問題尚未討論 
　　叅議員接袁總統電請速移北　　南京政府各部次長聞將照常任職　　叅議院及政府連日討論軍政各 
軍將校亦開會籌議安置軍隊辦法 
　　財政現仍窘困當道亟待巨欵安定軍心 
　　黄興已允任東南鎭守使將來即擬以總統府爲鎭守府 
　　徐紹楨請收回叅謀總長成命 
（以上南京） 
　　袁大總統交諭外交股令釐訂各國大使公使觐見大總統典禮儀制 
　　袁總統政躬違和四肢疲倦腿部腫痛現請法醫生調治 
　　外部胡維德面謁英使磋商禁煙問題 
　　北方軍界昨日在京會議擬通電全國各標營電派代表於陽曆四月中旬齊集天津開會歡迎陸軍總長段祺瑞並議訂軍人自治規約 
陸軍總長叚祺瑞肖像 
　　政府通告外交團謂升允反對係出誤會刻下業已調和西北大定 
　　袁總統電邀黎副總統來京籌商要政尚未得覆（以上北京） 
　　聞河南陜西兩省大局極形不靖有來漢之敎士已爲匪徒所逼並聞陜西有人秘密結會反對外人學堂亦被搗毁（漢口） 
　　商務總會於昨日（四月二號）下午開會議决數事（一）請都督派員赴閶門外勸慰各店照常開市（二）馬路被刧各店由閶胥盤路警局自行調查（三）閶門外被刦各店由商會委託渡僧橋市民公社幫同警局調查户數及損失實數（四）山嵣橋以西被刧各店由商會函請夏申之鮑和 
 
 
 

Page 2

 
 
青二人帮同警局調查户數及損失實數 
　　商團公會選舉潘濟之爲正會長沈莘叔鄒椿如爲副會長 
（以上蘇州） 
[公電]  
　　西安張鳳翽電急滬都督陳鑒漾電悉承詢現况銘感無極升允退後張行志崔正午據岐山國鳳寳旋亦退去毅軍於二十二日在武功潰散二十日鑠關各營繼變興平咸陽一帶俱被搶刦附西安數十里内半遭蹂躪秦民不幸一何至此現已會同趙周人逐次招撫歸營連日人心漸安乞釋厪念鳳翽叩寢 
　　福建都督府政務院電華僑聯合會及各報館公鑒東電悉查閩省財政本絀光復後招兵加餉百務待興支絀較前尤甚數月以來東羅西掘竭力支持並無借用外債之事近以辦理全省預算通盤籌畫本年尚短洋銀二百萬爰擬裁减兵額節省用欵以期收支適合惟减省辦法須至本年年底始有效力而目前庫空如洗軍餉無出即有譁擾之虞閩省銀號商家均難周轉匯豐渣打兩銀行亦難撥借勢迫情急遂有擬向台灣銀行息借洋銀三十萬元之議原爲暫救燃眉起見擬以虚無定額之茶稅作抵並未議及鐵路礦山此事由政務院會議通過亦非仁一人擅主旋以磋商未定阻碍滋多已將此議作罷而各報館及各社會不悉底蕴纷纷以將閩省鐵路礦山抵借外債爲詞交相詰責固係出於愛國熱心但仁忝膺重任夙夜兢兢惟以力求國利民福爲宗旨凡事之有碍主權者决不敢爲誠恐傳聞異詞用特備陳顚末至刻下需欵之殷殆有久旱望雨之狀除督飭司員極力設籌外諸公關懷大局務乞共籌良法錫以敎言無任企禱閩都督孫道仁政務院院長彭壽松冬 
　　安慶臨時議會電全皖同鄉會曁各報館鑒皖省參議院議員已由臨時議會於四月一號選舉五人選當者吳文瀚汪國傑胡璧城兪道暄李時蕊皖臨時議會　　吳淞軍政分府電袁大總統孫大總統唐少川先生參議院諸君黎宋卿先生各都督省議會諮議局各軍政分府各司令各報館公鑒吳淞軍政分府奉文取銷遵卽於陽曆三月底截止所有水陸軍隊偵探隊槪行移送江防章統制接管護衛隊内部人員槪行遣散吳淞區巡警已移交寳山民政長接管自上年九月十三日光復以來用款頗鉅除按月水陸軍餉三萬有零及内部薪水火食每月四千元由蘇省具领外其餘購置槍械服裝以及一切用費均係商請李夑和先生及同志諸君籌欵支持而吳淞籌餉處籌捐友人亦均有補助現已將出入欵項分别子目登載報銷卽日呈送蘇都督查檢此外承溥並無經手未完事件所有護理吳淞軍政分府總司令名義自陽曆三月底止一併取銷謹聞護理吳淞軍政分府總司令楊承漙叩 
　　蘇州各團體電南京唐總理黄參謀總長鑒蘇城自遭焚掠秩序未復聞寗自治會電催都督赴寗現値商民恐慌亟賴鎭撫此時萬難離蘇務乞電咨莊都督留蘇主持商務總會尤先甲吳理杲農務總會陶惟砥吳本齊商團公會鄒宗淇錢業宋公度等叩冬 
　　又電南京自治會黄愼之諸公鑒聞公等電促都督赴寗但蘇地秩序未復人心恐慌正賴都督鎭撫此時斷難赴寗彼此爲地方起見務乞垂諒蘇城市公所蔣炳章杭祖良等叩冬 
　　浙軍都督府電各報館鑒本日某某等報載 
杭州兵變全屬子虚此等謠傳關係大局業經分電京外俾免謠惑並飭杭電局追查發電人究辦請貴報先行登報宣布以安人心浙軍都督府冬 
　　浙都督又電日報公會鑒某報昨載杭變各電實堪駭詫杭州安靖如常杭滬相距火車數時可達非遠地暌隔可比何尚有此等謠傳希轉某報卽日更正嗣後杭電請確查登載以維治安浙都督蔣江 
　　浙江民政司電日報公會轉各報吾浙自光復後軍民同德秩序井然迄今如故今閱□□□□□報杭嘉專電不勝駭異除根究電局外乞速更正以靖人心浙民政司印冬 
　　浙江軍界維持會電十萬急申報大共和神州新聞時事太平洋各報館轉□□□□□□各報館鑒閱二號□□□□□□各報載杭州兵變各電與事實全不相符且查杭電局並無此種電報發出顯係造謠惑衆深堪駭詫現當民國初定宗社遺孽冀燃死灰野心浪子希圖割據長此以往瓜分慘禍近在目前凡我軍人固當力保秩序以维大局屬在報界尤應力持正論以繫人心回念曩昔經營光復報章鼓吹求達目的顛倒事實具見苦心事後論功與軍人之冐鋒鏑犧生命正復相同而今非其時矣若復顛倒事實未免煽動亂機前登各報究係用意何在希即明白電復以釋羣疑浙江軍界維持會員虞廷等全體七百五人公叩 
　　成都都督電北京袁大總統南京孫大總統武昌黎副總統各省都督鎭撫府鑒成渝廬州重慶改設鎭撫曾經公推前夏副都督充任總長嗣接夏總長電請辭職游學情詞懇摯出於 
至誠未便强留當經電復照准查重慶爲川東水陸通衢華洋商賈雲集屬郡殷繁財貨所聚况當改革之初折禦撫綏均關緊要自非才識俱優威望卓著之員不足以資整理查有胡景伊堪以派代重慶鎭撫府總長仍兼全省軍團長所有軍司令部一切事宜特派參謀部部長年毅代拆代行遇有重要事件逕請令决除分别札委外特此電聞成都正都督尹昌衡副都督張培爵叩印 
　　海州籌赈處電各報館轉許久香先生鑒海州屢災公救活億萬近災狀日慘仍乞籌助迅賜賑濟生死肉骨惟公是望駐海籌賑楊光第叩 
　　餘姚電各報館轉浙江備荒事務所華洋義振會社會聯合會旅滬同鄉會急振募捐處鑒餘姚東北災荒特重本鄉捐振無力接濟現靑黄不接鬻妻賣子餓莩時聞不逞之徒乘勢搶刧大君子樂善爲懐一視同仁望卽籌欵撥濟以維秩序而救縷命不勝迫切來電由知事接轉是盻林東林西勝山三鄉議事會公叩江 
　　中華進步黨電北京大總統袁鑒民國成立煙害未除誠屬最大污點乞與英人嚴重交涉收回自由禁煙主權務期本年斷絕根株對内嚴行取締以除鉅害而維國權民國幸甚同胞幸甚中華進步黨全體叩 
[譯電]  
　　昨日煤礦工人開工者約有三萬人　　芝加哥有木工一萬五千名罷工房屋之停止建築者約値英金七百萬磅 
　　意大利出示自四月一號起封鎖洛希亞及卡買倫口岸意國兵船已將卡買倫與大陸之海線割斷並拘捕英國小商船一隻帶至買沙華 
　　飛行家哈米爾今日携一女客由倫敦飛至巴黎復由巴黎飛回　 
（以上倫敦） 
　　德皇近與巴拉瑪運河總工程司談述各問題並涉及該運河之防務惟未論及英日兩國（栢林） 
要聞一 
[缓解賠欵之商榷]  
　　聞袁大總統於三月二十四日電致唐總理略云缓解各國賠欵一事已承英法各友邦贊成他國亦漸有承認之意惟將來此欵如何補缴須定辦法或者先停付三年將此三年内所積欠繳之賠款自第四年起再分作六年攤併籌還刻下正在籌商尚未决定一俟内閣成立即行開議正式解决 
　　日使因謠干涉 
　　前日外部首領胡馨吾接駐京日使函稱自北京兵變之後所有僑居北京日商已受莫大之影響乃近日屢得密報駐紮北京軍人莫不埀涎搶案人人思動迄今仍不少息等情是僑居北京外人之生命財産將受無限之損傷倘貴國統兵大員無力約束請將該軍隊等一律調撥出京或仍援照庚子條約由各國派兵分段保護以資維持胡首領以事關交涉當經進謁袁總統面陳聞總統以刻下秩序漸復外間謠言何足深信日使據以干涉實屬迹近要挾當力消亂萌以免藉口除函日使援照前議力任保護外特召姜桂題面告一切令督率毅軍嚴加防範至日使要求之原因聞係爲崇文門内一帶時有變兵身着便服内穿戎裝潛向各商店詐索銀洋之故且該兵一有不遂即以手鎗相向是以外人均謂北京地方仍未平靖也 
　　蒙古取消獨立之近報 
　　北京政府設法取消蒙古獨立一事已迭記本報茲聞阿王等於前日邀集在京王公會議後即電庫倫活佛及汗達親王等略謂前接來電謹悉弟自諸公受俄人之嗾使宣告獨立後函電交馳不啻唇焦舌破希冀取消謀我蒙古轉弱爲强共享共和之幸福免步朝鮮之後塵北望桑梓焦悲良深茲再進一言爲諸公告自武漢起義各省響應百日有餘滿清卽替足見大勢所趨殊難遏止即滿淸尚不能與抗何論我蒙古素乏知兵人員新招各軍尤不足恃若以此等軍隊與民國雄師抵抗不戰自敗勢所必然况乎公等所恃者以有俄人爲後援也刻下俄政府已將承認臨時統一政府有治理蒙古之權將來我蒙古旣乏抵抗之術又失外人之後援與其虚擁王制坐以待斃何如速將獨立取消共享自由幸福聞袁大總統因諸公屢勸不明已經决定以鎭撫兼施之政略爲最後之解决倘公等再事遲迷兵連禍結即在目前我等不忍桑梓遭斯蹂躪特再詳陳利害伏望公等詳審察奪切盼電覆 
　　阿王去電後於次日即接庫倫法部尚書某親王及哲布尊丹布個人私電各一通某親王電係詳言被脅情狀充任是職非出自願請向總統轉達贊同共和之意哲布尊丹布亦確已有回心惟要求十餘欵多不倫不類並有涉及俄人之處内容甚密阿王當進謁袁大總統陳明原委以便酌决 
　　又蒙古大局維持會於二十三日亦接到達爾罕親王公函一件係報告說降蒙古之情形刻下東蒙已允將所佔據之瀘濱府等處退出聽中華民國統一政府派員接管訂舊曆二月下旬即行實行 
　　袁總統注意蒙藏 
　　總統府消息三月二十五號大總統拍發俄國要電一件探係致駐俄代表陸徴祥曯其在聖彼得堡與俄政府討論關於俄人暗助蒙古獨立之事並曯其嚴重交涉務使俄人不得煽惑外蒙及增兵我國而後已聞此電係外交股某股員所擬云 
　　大總統以蒙藏問題極關重要前日特與邊事股諸幕僚會議收撫辦法據大總統之意以前駐美外交使張蔭棠曾兩任印藏劃界事務該地情形頗爲熟悉擬卽派充蒙藏行政使以期聯络聞已電張迅卽回國矣 
　　北京警界之風潮　 
　　北京自兵變後秩序漸復人心亦較安靜惟二十四日全體警察忽起秘密集議同日相率罷崗夜間崗巡亦抗令不出崗位巡士寥寥無幾幸内潮雖起係文明之要求毫無暴動警長等更不離區所得免商民驚擾偵其原因蓋以三鎭陸軍兵變後其未變各營悉頒重賞早經發给而警察所加餉銀迄今未發且内城總廳於兵變時將所存警餉置之某銀號悉被搶掠而長官不思設法籌補乃以所領到之賞銀濫充月餉一面由王治兩廳丞密訂推延辦法特知會各區將加實一項從缓癹給是以警界大憤起此風潮云 
　　此次暗潮雖由長官激成不謀而合然其抵制手續曾經秘密會議决定以自由休息而不離官署一步故舉動極爲文明並無任意閒遊及横暴情弊大局亦毫無影響當夜王治兩廳丞傳諭着令一律出崗准於三日内將應發賞銀如數發給而警士仍安然坐索左二三區右一區尤爲激昂後經人排解其事始寢 
　　舊學部之窘况 
　　自清廷退位後北京舊部除外郵陸軍等部外其餘各部司員情狀極爲瑟縮茲聞學部各員司以及書記工役人等因枵腹從公刻已數月薪俸無着堂官不設法周濟窘迫交加故於前日不謀而合羣向會計司索欵謂津貼雖已停缓飯資自應發给羣集一處勢甚洶洶而會計司各員以本司雖爲部中財政總樞但刻下所存之欵只剩銀洋五百元即悉數付去爲數亦微礙難分佈相持良久各員司云今日無論若干即我輩每人得三數元亦可稍充膳食之用而濟目前之急會計司不得已允從之總計此五百元之欵分給百餘員按照月薪分爲三等以五元四元三元爲限後爲工役所聞竟將署門關閉羣索飯食會計司無可如何只得再由此欵内均攤計每員只分二三元不等舊部之窘况亦可憐矣 
　　孫中山解職來滬 
　　臨時大總統孫逸仙君業於四月一號蒞翏議院正式解職昨日孫君由寗乘專車來滬同行者爲公子孫科唐總理紹儀汪君精衞王君寵惠胡君漢民歐君　祥景君耀月柳君宗漢等各部人員各團體各軍隊均赴車站歡送里巷婦稚亦均以一覩顔色爲幸八時車行至午後二時抵滬滬軍都督陳英士率同總務科及軍警商學各界列隊迎迓英美捕房亦派探捕前往照料聞孫君現駐節三馬路客利西旅館沿途中西人士嘖嘖稱道咸謂孫君功成身退比之華盛頓無多讓也茲將孫君解職辭曁參議院答詞附錄如下 
　　總統宣布解職辭中華民國元年正月一日本總統就職至今適滿三月溯自民國未成立之前爲革命時期其時志士流血秘密經營艱困情形莫可言喩自武漢起義後爲戰爭時期武昌漢陽及南京戰爭至烈及清帝退位而南北兩方猶有意見爭執不已本總統在職之時種種設法調和不意爲時未久竟能達到南北統一之目的本總統今日來院辭職非敢謂功成身退實守前此之誓言敢白於全院諸君子者也本總統辭職以後與四萬萬同胞同爲國民卽應以國民之天職發達民生主義以祈向於國利民福之目的鞏固中華民國之基礎尤願同院諸君亦同此志以共趨於是使我中華民國在世界上得自佔位置以維世界之和平庶幾我中華民國方得爲有完全國家之資格也且溯我中華民國五千年之歷史考察民族之心理實爲世界上最愛和平之民族可知世界之平和實有待我中華民國鞏固强大之後以與列强共同維持然後全世界之和平有達到之一日本總統所期望在是願與此後統一政府及在院諸君共 
勉之而已 
　　參議院答詞維中華民國元年四月一日即中華民國成立之九十三日臨時大總統孫文躬蒞本院行解職禮本院代表全國謹致之詞曰中華建國四千餘年專制虐燄熾於秦政歷朝接踵燎原之勢極及末流百度墮壞雖擁有二億里大陸萃有四百兆衆庶外患乘之殆如摧枯拉朽而不絕如縷者僅氣息之奄奄中山先生發宏願救國首建共和之纛奔走呼號於專制淫威之下身瀕於殆者屢矣而毅然不稍輟二十年如一日武漢起義未一月而響應者三分天下有其二固亡清無道所致抑亦先生宣導鼓吹之力實多也當時民國尚未統一國人亟謀建設臨時政府於南京適先生歸國遂由各省代表公舉爲臨時大總統受職纔四十日即以平和措置使淸帝退位統一底定迤未忍生靈塗炭遽訴之於兵戎雖柄國不滿百日而吾五大民族所受賜者已靡有涯涘固不獨成功不居其高尚純潔之風爲 
 
 
 

Page 3

 
 
斯世矜式已也今當先生解臨時大總統職任之日本院代表全國有不能已於言者民國之成立也先生實撫育之民國之發揚光大也尤賴先生牖啟而振起之苟有利於民國者無間在朝在野其責任一也廬斯福解總統職後周遊演述未嘗一日不拳拳於阿美利加合衆國願先生爲盧斯福國人馨香祝之矣 
[參議院旁聴記]  
　　四月一日午前九時南京參議院開會有數議員缺席久候未到於是議員中有請議長通告各議員以後開會十分鐘内均須齊集會塲者是日所提議者爲徴收賦稅案敎育官制案 
並研究國務員中交通總長未定事參議院隨政府移往北京事請孫大總統下午二時至院行解職禮事最後於設博士院學士會及編纂國史事各議員辯論頗久直至午後一時始散會是日賦稅案係研究大總統 
之命令爲有權力及之與否敎育官制案謂審查編輯人員宜加限制免濫用人交通總長事因無北京來電暫時停議設博士院及編纂國史事謂須設一國史編纂館惟須加以審查云 
[林激眞蹂躪潮州始末記]  
　　錄潮人公啟 
　　溯我潮自光復後司令林立政出多門勒捐之事層見疊出經蒙陳督派陳君宏萼爲潮州安撫使以統一軍隊蒞潮以來編制略已就绪地方亦日形安靜而一般敗類陳芸生許雪秋輩平日以朘削地方爲事至是計不得逞遂思藉外寇爲攫取之計矣林激眞者惠州之司令也惠本貧瘠不能恣其所欲覬觎潮州富庶久有擇肥而噬之意芸生輩遂因缘爲奸引其至潮去腦激眞即拔隊至省將由省渡汕省港諸商面謁陳督止其行經陳督嚴命其不得任意至潮林竟藉巡視海陸爲名特僱英國商船金州輪載兵千餘於腦月廿八日突至汕港商人震恐闔埠大譁羣思抵禦各國在汕戰輪一律戒嚴英領亦恐其有害商務責該國商輪不應載林兵勒該輪不得傍岸而陳督亦電林如違令至潮將以軍律嚴懲林不得已將兵隊折回碣石然其野心勃勃憤潮人之抵制仇潮人益深至潮益决雖有陳督嚴命不恤也正月初九日在碣石挾制輪船命其先鋒林振雄率兵三百餘乘潮軍不覺潛行登岸時潮軍駐汕數且倍之擊之當無遺類羣以汕頭爲通商口岸戰端一開恐啓外國干涉陳安撫使亦欲以和平了事一面禁輪至碣杜林邀眞之再至一面電省請示辦法即奉陳督嚴電林振雄三天離汕殊林振雄旣無去志而林激眞竟潛行遺陸於二十日由惠到潮陽潮陽縣内駐有潮軍百餘名林軍即開槍擊斃潮軍十餘人於是汕頭大行戒嚴林激眞恐不能至汕遂狡計百出暗使駐汕梅軍統帶張玉堂向陳安撫使磋商定議林振雄駐汕之兵撤歸潮陽潮軍駐　陽之兵撤歸汕頭以防彼此衝突一面由安撫使遣代表二人迎林至汕和平了結並限制林至汕所帶衞隊不得逾四十人業由潮軍代表陳湧波偕張玉堂至潮陽與林當面議决廿二日陳安撫使備輪派標统孫丹崖等迎林詎林一面將孫陳扣留自統兵三百餘乘原輪猝登汕其參謀謝義谦再率兵五百餘續至至是而林之氣燄益張矣陳安撫使旣恐一經開戰縻躪商塲且陳督又電陳宜鎭靜無張皇而簡吳祥達爲潮州督辦之命適下故尚虚與委蛇以冀和平之望林至汕則陽示視無事與駐汕梅軍隠相聯絡暗嗾梁金鰲舊部並潮州不肖民軍與陳抗部署旣定俟隙而動而陳安撫使不覺也二十七日適潮軍數十名由郡搭火車至汕林軍數百人邀擊於火車站并乘不備以機關砲轟擊安撫使行台及各軍營潮軍猝不及防不能抵禦軍士敗散陳安撫使棄汕而逃汕中漢潮報圖畫報對於林之來也以違都督命略有微詞林至是毁報館囚漢潮報主筆許占五等越日擊散商團恣行搶掠老媽宫及鎭邦街一帶店户百餘間皆被勦搶六邑會館商會赈濟局參議會演說會等處刧掠一空横拿富商懸索善類獲潮軍十餘人則斬首剜心以洩其憤刻已商民奔散全埠蕩然矣闔府震恐朝不保夕而吳督辦又不能急切至潮潮人至是呼籲無門不得不任其魚肉我潮何辜罹此奇禍歷叙慘狀我父老兄弟聞之當爲黯然也 
[粟養齡尚未開審]  
　　常州軍政分府趙樂羣鎗斃軍需員陳士辛一案前經陸軍部特派楊紀宇劉文錦二員來蘇會審定於四月一號在都督府開庭審判嗣因電調趙司令未到故是日並未開訊 
　　又聞都督府於四月一號接趙司令復電略謂缘逃兵竄常與巢湖幫匪肆行刦掠城鄕纷纷告急商民又不許司令離常祇得於明日派切實可靠代表來蘇陪審本司令實不能來蘇等語現都督府擬俟該代表到蘇即行開審 
　　附法庭位次圖 
　　檢查官軍法科長彭鍚範　　書记官吳炎　証人審判官軍政司長蘇谦審判長莊都督　　被告審判官部派劉文錦司法官部派　楊紀宇審判官軍法科員陳緯績龔其　　書記長黄烔　旁聽 
要件 
[參議院常費章程]  
　　第一條　參議院參議員依院法不受歲費但得受公費及津貼其數目如下 
　　一參議員公費每月二百元 
　　一議長津貼費每月一百元 
　　一副議長津貼費每月五十元 
　　第二條參議院參議員之赴院旅費概由選出之地方自行供给 
　　第三條　　參議員之回籍旅費其數目列表如左（本項旅費於閉會後一星期内一次支給）西藏三百元 
新疆三百元 
靑海三百元 
内蒙古三百元 
外蒙古三百元 
黑龍江二百五十元 
吉林二百五十元甘肅二百五十元雲南二百五十元奉天二百元 
陜西二百元 
四川二百元 
貴州　百元 
廣西二百元 
山西二百元 
廣東一百五十元 
直隷一百五十元河南一百五十元 
山東一百五十元 
福建一百五十元 
湖南一百五十元 
湖北一百五十元 
江西一百五十元 
安徽一百元 
浙江一百元 
江蘇一百元 
　　第四條　本院秘書廳秘書長以及議員其月俸别爲二级级爲三等如下 
　　第一级一等二百五十元二等二百元三等一百五十元　　第二级一等一百元二等八十元三等六十元 
　　第五條　秘書長得受第一级二等之俸其勤務至三月者得升受一等之俸 
　　第六條　秘書員主管一科事務者得受第一级三等之俸其務至三月以上者得升受第二等之俸 
　　第七條　秘書員分堂一課事務者得受第二级二级等之俸其勤務至三月以上者得升受第一等之俸 
　　第八條　秘查員佐理一課事務者得受第二级三等之俸其勤務至三月以上者得升受第二等之俸 
　　第九條　秘書廳寫生及其他事務員得受五十元以下之月俸　　第十條　本院之守衛長一人衛兵四十二名均按照本院現定俸額分别支給 
　　第十一條　本院之執事人等其工結之總數每月不得過五百元 
　　第十二條　本院附设之圖書室閱報室所備報費及添購書籍等費每月不得過三百元 
　　第十三條　秘書廳印刷室所有工資材料各費到開辦時另行核算 
　　第十四條　本院所需雜費每月不得過五百元之數 
　　第十五條　本院預備費在會期中須當保有二千元以上之數目 
　　第十六條　本院開辦費除原預算案規定外不得改充他費但 
經本院决算後所有餘欵應歸入預備費 
　　第十七條　本院預備費非經開會議定不得動用 
　　第十八條　本章程之有效自三月初一日始 
 
 
 

Page 4

 
 
   
 
 

Page 5

 
 
 [Ｇ> 
[集成圖書公司出版共和國民必讀之書]  
實業界進化史　洋裝一冊價洋一元 
農家必讀　洋裝一冊價洋一元 
養鷄學　洋裝一冊價洋一元 
象生果蔬製新書　洋訂一本價洋四角 
致富錦囊　洋訂一本價洋二角 
博物大詞典　布裝二元五角皮裝二元八角 
物理大詞典　布裝一元五角皮裝一元八角 
華英文四書　洋裝一冊價一元半 
五車韻府　洋裝二冊價一元半 
華英尺牘　漢訂一本價洋三角 
華日英法四國會話　大洋五角 
農工商船會全案　漢訂一冊價洋六角 
警察講義　洋訂五冊價洋四元 
演說家必讀最新雄辯法　洋裝一冊價洋八角 
明季佚亭夢花雜誌　洋訂一本價洋三角 
明季稗史　漢訂六本價洋七角 
明季商北略　漢訂十太價一元半 
遼全元三史　漢一訂價洋五元 
支那近三百年中　洋訂一本價洋五角 
人權新說　洋裝一本價洋三角 
神洲女子文選　洋訂一角價洋五本 
經售處望平街申報館 
[戈製半夏] 　 
眞正起首第一家戈老大房善慶堂秘製半夏老舖在滬城三牌樓中市萬興米店對門左近假店甚多貴客留心 
本堂祖傳秘製半夏專治各種痰疾氣喘痴癲等症於乾隆廿四年我上祖復齋公創始向在姑蘇閶門外楓橋米市老宅發兌載明蘇州府志嫡傳迄今已曆百數十年客商信服久遠馳名乃前十數年間竟有假冒　　甚多而本族統稱戈製者亦復不少爲此本堂在光緒庚寅年備案登明申滬二報又於辛丑年稟請府憲給示勒石諭禁在案詎料今有同族不肖串通本堂歇夥套印仿帖私刻圖章製造偽藥帶往長江漢口一帶並閩廣浙各處本省本地各寳號之前騙取銀錢貨物並將假藥暗中混充上門兜售情同誑騙本堂拿實據爲特登報吿明望各寶號留意切勿受其欺驅混朦倘有等情概與本堂無涉凡　仕商賜顧者須認明上海縣西三層樓大街發兌蘇州仍在　門外上塘義慈巷三六灣第十六號門牌內兌蘇申兩店餘者假冒惟本堂祖傳秘製原方服之無不應驗如神倘士商悞購別家偽藥不驗者站向本堂驗試服後立判眞偽祈細察焉　凡遠處函購須托郵局匯寄長妥如由民局來辦必先須寄郵信關照庶免假冒作弊等情特此再告 
[眼科如神普明醫院專門眼科]  
鄙人五世秘傳專科研究中西醫學向在漢舉創設普明眼科醫院曆己多年來醫必效遂有如神之稱近因漢口燒燬移滬濟世凡目疾自有八種皆能辨別精詳無論年月遠近久醫障翳瞳人縮散內外兩障甚至雙目不見一切危險　症均可包期診治復明另有保單爲信倘至期無效藥資退還斷不需索非敢徒託大言蓋五世秘傳　以泰西醫　放能得心應手立奏奇功也○上午十二句　開診下午五句鐘停診過時不候○門診一元出診五元　遠瞧加○上海熙馬路昇平樓對過尚仁里四百七十二號○○ 
醫士傳文山啓 
[萬國九洲第一靈騐耳聾聖品]  
京者天寶齋○謹告同胞○耳聲痼疾○我有神劑○服此立聰○效騐神藥包可斷根○上海二馬路丁鼎新里石庫門 
凡患耳聾一症皆因腎水虛損相火上痰或因　火傷肝以致耳鳴耳脹耳熱耳痛等症本齋家蕭良藥屢蒙宮紳試驗故敢出而問世非徒漁利已也善治男女老幼久年初起一經服此二三盒立覺血氣調和呼吸盡捷補眞陰生津液退浮火除邪熱雖十年廿年舊症服此丸一料立見奇功極重久年老症服此二料無不轉　聰眞乃第一聖品盒每一元每料六盒洋五元不靈包退還洋以昭信實如稱耳挖損再吹寶人吹耳散無不立愈每瓶七角 
[鎮江北鄉縱火搶刧一案]  
丹徒北鄉徐家村陳蓬仙陳錦川家於去歲舊曆十二月二十四日夜半突有羣盜數十人將方廳院墻外挖穿一窟入內刧特縱火幷將大將開放蜂擁而進手持刀械劈開箱　搜取衣飾等物嗣後村今齊來救火盜始携贓而逃計婪去方廳一間內有衣箱兩只書籍木器一　全去陳姓隨卽呈訴民政署審判廳當經派員會勘繪圖存案隨由公捕獲王大安子李大喜子陳元龍三人到案該廳等訊問數次未有的供惟有王大安子自認知情求限三日內交正盜到案期滿後正盜亦未交出而該犯自知此事不了乃請曹汝金卽蘅甫醫士持片作保如此者兩次廣發廳等因情而雖卻亦未嚴追即將王大安子陳元龍二人釋放以非正盜爲辭此等重案旣有知情求限口供仍置之不理于情難甘查曹汝金在北鄉素於公益之事向係不問凡於詭譎之事動即用名片求情素來秉性如此今因有曹某更夫在內陽是保全該盜之性命陰是保衛一己之私心北鄉人受此大害冤無可申庇盜殃民萬衆雖忍聞陳姓遭此奇災損失甚鉅立意竭力追辦總期水落石出全獲完案除地方將來之後患詎曹因落私庇盜該廳因情面釋盜殊覺出人意外吾不爲陳姓懼吾爲庇盜者懼吾尤爲審判廳等懼所懼者何懼其鎭江一方面後患何堪設恐眞有不了之象也有司者以爲何如　不平人告白 
[大生紗廠完期發息]  
自去秋九月以來金融恐慌市面蕭條本廠儲花例須留三個月支配全恃調款以資周轉去冬調欵艱難儲花甚少春來缺花應紡停工可慮目前花價市平乘此赶辦冀免停工受虧惟需欵頗巨不得不暫緩發息歷屆係陰曆三月內發給今議緩至陰曆五月內照發藉此周轉俾免竭躡本廠上屆營業除正息外稍有贏餘大生分廠大致相同亦於五月內發息特此佈告 
[懷世醫柯春喬移庽英大馬路勞合路億鑫里]  
第三衖第三家洋房上午門診下午出診 
[協泰祥全記呢羢洋貨軍服抄莊今初擇於二月初六日開張]  
本號始創英大馬路小菜塲對面自運外洋呢絨綢緞異樣布疋花色雜貨等價值之廉貨物之美久蒙遠近紳商所歡迎現值河山光復確成中華民國易服改裝日漸增進本號有鑒於斯茲特不惜巨資改良門面推廣地位聘稱頭等工師定製西式禮服承辦海陸軍衣男女時裝便服新到春呢大帽大帽以及新裝應用各無不擇尤美備以應　軍學商工女界賜顧諸君之雅意耳 
[首先革命之帽莊上海冠華精製籘帽草帽操帽西式禮帽附製華呢操衣大衣]  
本莊主人件衡世變冠服一端傾向大同因於庚戌秋間剪髪潮流主張選用本國上料仿製西帽小之可以維持營業大這可以杜塞漏巵發起以來製造精美頗受各界歡迎去秋八月義軍奪奮起　髪胡俗首事剪除而西帽之爵要益繁全莊營業日益發達於是無恥之徒或冒充本牌加字記或取形聲相似之字以爲皆號假冒戲層不窮業經嚴重交涉據律起訴　諸君光顧請認明冠華二字醒獅商標庶不發誤本莊只此一家開設上海大東門內彩衣街此啓 
[上海四明銀行廣告]  
本銀行總行開設上海寗波路分行先設寗波江北岸一處重　營業章程商業櫃存銀活期三厘計息定期三個月四厘六個月五厘一年六厘存洋活期二厘計息定期六個月四厘一年五厘兼營各業商號在往來逐日數解元不克已儲蓄櫃券洋活期三歷計息定期六個月五厘一年六厘二年七厘共餘匯兌各欵格外公道如蒙　賜陳軍者請至本行面議可也 
[上海新開大餘德洋貨號]  
擇於陽曆三月廿三號陰曆二月初五日開張 
英大馬路小菜場斜對面德仁里口 
[上海新開公和土莊擇於舊曆二月十九日開張]  
本行向在香港督辦大小洋藥歷有所年蒙各紳商讚賞並設分莊在四川雲南陝甘貴州等省採買各處本土今分設上海法自馬路吉祥街口東首雙閣間石庫門面現今中外贊成禁煙期限不遠因小行存積各土尙多意圖疎通至於貨色之高價目宜大當特別以待更聘請廣東名師精製各種煙膏發客貴客賜顧認明本行牌號圖記庶不致悮專此登報本主人白 
[孟河丁祿生外科專家]  
先生在常州行道數十年學識極優經驗尤當癡疽瘡漏毒門種種重要大症無不　效如神久爲伺人等所欽　今春游滬上庽二馬路文明雅集隔俞宅患　訪醫諸君幸鐵交臂失之　夏應堂　薛　山　費訪壺　巢松亭　丁甘仁 
同啓 
[買貨注意]  
敬啓者本號分設上海已三十餘年所造各樣烟袋各種鋼器皆係獨出心裁久經馳名遠近詎料無恥之徒輒將此貨冒充本號招牌到處　售魚目混珠欺騙客商言之殊堪　指現已派友密查如得確　定當稟控嚴究以肅商規再本號製成六方六平煙袋多雙係爲　省香港各客預定近　各處用兵市面阻滯現　將此兩項　色並舊式各色煙袋減價出售每雙起碼大洋一元包掉回換如有　莊者卽　駕臨小號而訂可也 
上海法大馬路老王恒豐雲記主人謹白 
[立愈遺精金剛百鍊丸]  
鍊雲大藥房　家藏秘傳奇方　咸稱天下無雙　遠埠函購　郵局最妥　患有遺精　幸弗錯過　服不效騐　包退包還 
精者人身之精華也精固則強精竟則亡關係何等鄭重世人凡患遺精者實因思　遇度相火妄動或交合之際忍精不洩或濕熱　結心腎不交以及少年誤　手淫中年思慮過勞致有精關不固夢遺滑精從此起矣明知精乃種子本豈任常洩若不早治不但有碍嗣續且從此精神疲倦腰膝酸軟耳嗚目睹百前幾天　生甚至促及壽　雖欲設法求治苦無對症方藥本藥房家　經論奇方係坐茅蓬老僧所傳名曰金剛百鍊丸無論有夢無夢覩豐流精未交先洩以及精薄清等症此丸連服三日奇功立見能使機關固益諸恙咸　功能固精封髓活血健　　經試驗百無一失凡衛生者辛勿觀望至貽後悔也　每小盒洋一元每料一大盒洋四元〇另製第一靈　遺精一貼膏功效同上每張洋七角若膏丸並用功效堅彰雖年澤月久老精　丸二料可包永遠絕根上海三馬路西前小花園對門鍊要大藥房發兌 
[無錫中華內河輪船公司添開宜興蜀山班]  
擇于舊歷二月十二日起逢雙日由無錫於上午十一點鐘開往蜀山逢單日由蜀山於上午十一點鐘開回無錫特此佈聞 
[花柳毒門第一聖藥奇效速]  
上海鋉雲大藥秘製珠黃十寶搜毒丹治花柳毒症極妥速推倒天下有一無二眞乃藥到病除之聖品患者無憂矣 
此丹最靈最效善治男女楊梅結毒橫痃下疳魚口便毒無論逼身潰爛小便腫痛一切毒門不拘初起久染包可限日全愈倘被庸醫誤用升藥或服輕粉倒提之丸外形雖愈其愈毒內閉趕入經絡之中逢春必發致有鼻榻頂穿週身紅班四肢酸痛甚至步履維艱苦不勝言且遺染妻妾艱於嗣續其患不休其害非淺此寶醫者未得方法誤人性命所以患者難能安全本主人存心濟世悉心研究鋉成珠黃十寶搜毒丹問世以來治愈男女毒瘡何止數萬人市上治毒之藥雖多僅有犀黃化毒之名毫無原黃治毒之寶凡患花柳毒者即將此丹服下立刻止痛消種快便降火週身濕毒皆從大小兩便而出愈後可保永不復發照常仍可生育雖諸醫束手極重一服危險症之此丹奇功立見眞治毒之聖藥也如不見信可立保單以昭信實輕者二三瓶全愈重者一二料除根每料洋八元每瓶洋二元另有珠黃八寶生肌散每瓶洋一元如男子陽物皮破子女陰戶腫爛速將此散　搽即可去腐拔毒止痛生肌復還原形如能內服外搽取效尤○立愈珠珀五淋白濁丸每盒洋一元○上海三馬路西首小華園斜對面鼎豐里口鋉雲大藥房啓 
[美生書館廣告]  
本館開設四馬路十八號歷有年所專辦各種英美新書久巳中外馳名現及新正開頭學堂奮起凡學界應醫之書以及英文小說學堂　器各種花色紙箋文房四寶計數繁多另詳仿單爲此登報廣告俾海內學士諸翁以便購覽倘蒙惠顧須認明本館招牌庶不致誤 
本主人告白 
[國民公黨廣告]  
本黨宗旨在組成健全政黨鞏固民國基礎務其實行本黨政綱以達國利民福之目的公舉岑春煊君伍廷芳君程德全君爲名　總理海內各界熱心賛助者請臨英大馬路貴州路口本黨事務所接洽可也　總現王人文　協理溫宗堯 
[立愈小腸疝氣限三日永遠斷根]  
京都天寳齋○人患疝症○從速購試○立能脹平囊○可爲一刻而止矣○宜慎宜認○毋以自悮 
本齋秘製小腸疝氣膏藥其靈效之神速可以推倒天下之疝氣藥也無論陰囊腫大陰核偏墜甚至從臥不安痛苦難忍速將此膏貼於膀胱之處立刻陰囊縮小氣鳴腫消極至三日包能漸根屢試屢驗白發百中倘若諸醫束手諸藥罔效請試立奏其功每張一元二角如內服第一靈驗疝氣丸雖數十年老病服丸一料保可永遠不發真乃神藥濟世無雙每盒一元每料六盒五元郵局函購當即回件不悮分舖上海二馬路西鼎新里石庫門內便是○遠埠函購原班回件信力自給 
[治癡癲最靈方法]  
彭醫堂秘製專治痴癲陰陽醒悟功效說○舖分上海英租界拋球塲南首河南路七號洋房內各埠託郵局函購○郵票不收 
邪人陰爲癲邪人陽爲狂癲交任武總名曰痴又有雞豬鴨牛羊諸癎而羊癲最多俗稱羊癲風是也癲疾欲發志意不歡精神委頓言語不會日夜嗜睡以邪併於陰也狂疾欲以多怒不臥兇狂喜殺目直詈罵不論親疏以邪併人陽也疝發則吐涎神昏猝倒口噤牙緊手足抽　而醒後頓如常人是其異也要之病源總不外痰氣驚風鬱火邪七者而是已向來內外諸醫均無善治之法本堂不惜工本獨得陰陽醒悟丹秘方專治癲狂五立癎各症百發百中內用龍誕沉香以化痰順氣安息蘇合以殺邪祛風牛黃珍珠以降火淸心人參茯神以寗神定志麝香琥珀以通竅活血鬱金白礬以開鬱去種復佐以專治痴癲各藥雖極貴之品不減分毫發兌以來歷愈數萬人皆稱神效不論文武痴癲狂癎患經數十年醫藥無功但用開水化服一二粒能使癲狂大發之時立刻平復如常其患若失再每日吞服此丹一日不使間斷不過十餘天包能永遠除　根所有痴癲情形保無再發屢試屢驗有把握深知此丹之功千靈萬妥稱爲圣藥眞不愧也每粒一元每料念粒十八元遠埠旗郵局匯銀函購最妥切匆愼寄服○價買上等古畫眞跡請先賜閱為荷遠埠信資自給 
[經理處上海仁記路二號文達羅洋行　好立克麥精牛乳　最補飲料無上食品]  
本公司所製之麥精牛乳久已馳名各國最宜於老年氣虛血衰之人並小孩體弱肌瘦以及仕宦紳商旅行之用因其能補血益氣強健筋骨乃乳膏中之魁首也　光顧者請認明牌記幸 
[包醫白濁梅瘡]  
誦清堂醫藥室○包醫○白濁○橫痃○楊梅瘡○住二馬路石路西鏡中天照相館東首 
花柳病者（白濁下疳楊梅瘡）乃花街柳巷中之一種傳染病也凡初患者每多　速求效　　　　粉　刦毒入內不顧他日復發有身命之危險是何異飲鳩止渴乎惟本堂○胡　香醫士研究花柳學病頗有心得純用王道藥品正本消　在申臨診多年凡透頂穿鼻一切數毒重症醫愈者不下千百人其愈後之效果頗覺完善是以遠近倌照無待本堂爲之贊述焉○包醫斷根出立保單爲證○如有的保可以愈後受謝○誦清堂醫藥室啓 
[自來血]  
主治　靈弱　頭暈　健脾　咳嗽　肺癆　貧血 
總　行所上海四馬路五洲大药房 
[請看自來血有實在之功效]  
凡有心虧血虛破金吐血面黃肌瘦頭疼眼花耳聾賢虧陽萎精枯四肢無力手足酸軟身虛腳腫胃弱脾薄以及婦女經水不調白帶赤帶頭痛腰酸五勞七傷諸虛百損等症服之自然肚心經多血液銷百病於鳥有　價目大瓶二元每打二十元小瓶一元二角每打十二元 
[遺失浙路股票]  
吾先父張心田公所買浙路股張達記張心記各一十整股計洋二千元分授與二房爲業詎張心記下第九千九百廿九至九千九百三十八號十整股票計洋一千元現已遺失已向總公司報明註銷作廢他人拾得作為無效特此登報聲明維希中外士商共鑑 
紹興張葆程生頓啓 
[電氣運動]  
各工廠等用電氣運動機為最合宜茲將其利益列左 
（一）費廉○各種大小馬力之電機用本處電力者電費均極便宜 
（二）轉動穩捷○電機轉動頗稱平均且無間斷之患 
（三）便利○開機停棧極為便利新須將開關一機無須用精明之機器匠 
（四）省地位○電機所占地位極小較他項運動機省地位多多其餘利益甚多不能備載 
欲知一切詳細價目情形者請駕臨英大馬路四百七十一二號本處樣子房面議可也　德律風二千六百六十號　公共租界工部局氣處電啓　本號印字機純用電機轉動 
[上海東棋盤街鉅源洋貨號廣告]  
本號現由秦西運到時花絲紗蔴紗橄欖紗花羅緞時花洋紗素洋紗席法布等件以及各式洋珠雜貨銅床鐵床　光板椅白鐵瓦馬口鐵大小兩釘一五盒雜件如蒙光顧零躉批發其價比眾格外從亷恐未週知爲特奉聞 
 

Page 6

 
 
要聞二 
[粤路公司選舉會紀事]  
　　三月二十八號（卽舊曆二月初十日）粤路公司開股東會投筒公舉總協理董事（一）衆舉林鶴琴主席（二）宣布開會理由（三）公開投筒票箱宣讀選票吳玉田朗讀選舉總協理選票黎銕卿朗讀選舉董事選票總協理選票詹天佑得票二十二萬五千五百四十二份李敬寛得票二十萬零七千零二十五份黄仲良得票一十四萬三千五百八十一份梁愼始得票七萬八千四百四十七份黄詔平得票六萬七千三百七十四份董事票張少業得票一十二萬四千五百三十九份徐保之得票一十萬零零六百二十九份劉俊廷得票九萬二千七百七十二份梁藻雲得票八萬九千二百二十四份梁岳聯得票八萬五千五百三十四份李道生得票七萬三千七百五十三份李戒欺得票六萬一千四百六十份其餘相去太遠不得入選卽由主席囑令核算員將票碼核對清楚復將入選備選各票分别封固經政界主席簽押暫貯收支處洋夾萬俟明日再由政界及善界派員複騐已選各票時已鐘鳴五下遂搖鈴散會 
　　當選舉之前數日特由陳都督致函交通司警察廳云現據商辦廣東粤漢鐵路股東共濟會代表鄭道容函稱本月二十八日（即舊曆二月初十日）爲粤路公司複選總協理之期請派警廳長會同交通司長届期親臨公司監視等情并准該鐵路總理詹天佑協理黄仲良函請派員撥兵届期臨場監視彈壓前來查所請各節係爲維持秩序愼重選舉起見應即准照爲此函達貴司長廳長希卽届期會同警察廳長交通司長 
并帶巡警親臨該公司妥爲監視彈壓可也陳烱明謹啟 
　　及選舉後有十餘萬報失之票公司多方留難久未换發致股東喪失選舉權利嘖有煩言日前何某到公司理論致糾緾去書記一人聞卽爲此事云 
[川省籌邊處得人]  
　　西藏爲四川之屏藩打箭鑪以外沿邊各地又爲西藏之門户當此强鄰窺伺之際亟宜得人以資控制現聞川軍政府已照會黄君籀靑爲籌邊處總理黄君前曾自備資斧遊歷沿邊各地頗有見地今旣任斯職主張先派宣慰使帶兵前往宣慰俾土人知所歸附現擬舉吳叔猷君任宣慰使聞吳君在邊地辦理學務已經數年卓著成效各土司及各地夷人多知其名望以之任宣慰使必能勝任愉快也 
　　又雷波爲川省最偏僻州縣素不開通現聞淸帝退位南北統一昨特電至成都表示慶賀之意使非邊務得人何能遠人畏懷也 
[四川交通機關近狀]  
　　電報成都自去歲秋後電音多不通及宣告獨立雖能傳遞然往來各處較之郵信不相上下近則上海南京來電三四日已有到者并聞電局委員自内江來電稱内江自隆昌電路現已開工如天不雨一星期内卽可竣工果爾則朝發夕至 
消息必更靈通矣 
　　驛站川省舊有驛站專以遞送公文變亂以來時有阻塞近聞自獨立後一改歸交通部辦理各處驛站已照常通行并聞墊江剣州等處交通部囑查驛務均已有回文至省以是尤足證明無阻也 
　　電話電話局總理自開辦以來卽爲沈君子翼任之現聞沈君已辭職交通部另委金君剛如接管今日已到局視事矣金君現爲贊助會副會長議論時事聞者莫不痛快今實行任事必能整理局務也 
　　商會去歲三月川省商會曾開聯合會於成都商務總會所議决事件雖因路事發生未能切實舉行但聯络情意亦大有開係現聞江津商會陳君來省擬聯合沿河各州縣商會合力保護船隻成都商會中人固主張𢋫續開第二次聯合會者且因變亂之後商旅停滯會期貴近而不貴遠已由成都商會定期舊曆二月初一日開會於重慶商務總會已通融代出通告知照重慶准備一切矣 
[浙省中央參議員揭曉]  
　　浙江臨時議會特别召集業於初一日正式開幕初二日下午一時接續選舉中央參議員是日議員出席者共三十三人莫議長宣告當選票額分别發票投匦當選出湖州莫永貞君伯衡嘉興周珏君志成温州殷汝　君鑄夫 
以上三員係現在列席議員紹興王家襄君幼山（新委杭縣知事）寗波陳時夏君季衡以上五員得票最多當選爲中央參議員次選候補者十員第一次選出王文卿王正廷金兆棪三君得票如額尚須七員加倍開列再 
選所有法律財政建議庶政等四股審查員因時間不及擬卽延長至初三日補選 
[浙新軍出防先聲]  
　　浙軍五六七八等標出駐寗紹温台藉固疆圉業經蔣都督會同參議軍務各司局提議决定一面分派委員馳赴各軍駐地妥愼布置一俟南京全師凱旋即飭分道出發現聞温屬各縣閙米抗烟等事先後暴動急須派兵彈壓現已由都督决議令知鎭協統轉飭第五標全軍限一星期内預備出鎭 
[兩總統對於中央議會之政見]  
　　鄂省臨時議會因不滿意於參議院并及其所訂約法發起臨時中央議會業已得各省之贊同該議會亦已選定議員鄭君萬瞻等二十人擬卽起程晋京招待各省議員並籌辦開會事宜日前向鄂都督府請給川資旅費黎公頗費躊躇經議長劉心源陳說再三始允發給衆議員正擬束裝北上詎又接黎公轉交袁大總統有電云現在南京參議院係臨時過渡機關照約法本須另行組織俟約法上之參議院成立則現在之參議員卽當交代刻已通告各省迅照約法自定選派方法選定員額赴會是將來之叅議院與現在名稱雖同組織已變其性質即與各省主張之中央議會無異至約法倘有不盡滿意之處儘可俟該院新舉叅議員到省開會修改目前祇能以約法爲準以免辦事毫無依據總之中央議會關係全國立法祇在内容不在名稱斷不能重臺疊閣致涉纷歧云云故該議員等因此又須詳細討論刻已暫缓起程矣 
[施鶴匪亂已平]  
　　湖北施南鶴峯各屬僻在山隅自武漢光復後該地土匪蠭起商民不勝其擾黎副總統聞報特委前上海製造局提調馮仁佺爲施鶴招撫使率兵一營由省前往馮君到施之初見匪徒衆多盤踞於恩施利川來鳳遠安各邑而尤以來鳳之張拍泉朱啟烈一股聲勢爲最大張自稱大總裁朱自稱將軍集有黨羽二三千人經馮君添招新兵數營陸續巡行各邑示以恩威曉以利害匪衆遂多就撫地方秩序亦遂回復近黎副總統以大局已定電飭馮君將所招兵隊陸續裁遣司令部人員概行解散所有因軍需攤派民間捐欵着卽停止並詢及來鳳曁各邑是否安謐昨據復電云來鳳之亂早經平定現在軍隊已裁一半司令部遵諭着朱司令揚武卽日先行返省民捐攤欵均經免征施鶴全境安謐仁佺擬下月初回鄂云 
[鄂省查抄叛産]  
　　景維行向充漢口正金銀行買辦景維行商界颇負微名惟喜結交官塲藉施運動去秋北軍初抵漢時軍需不完景與已死之瑞記洋行買辦趙晝堂代爲北軍購辦軍械叛漢忠滿實屬漢族敗類但景自趙在滬上被刺後兎死狐悲業已畏禍遠颺所遺漢上房産地皮及漢大舞臺戲 
園値銀約近百萬刻已經軍務司飭陽夏清理公産局曁夏口知事查明充公聞景云已將産業押於某國人恐將來難免交涉也 
　　張朝禧前清漢口千總張朝禧於陽夏戰爭時曾充北軍鄉導又私賄鄂軍中不肖軍人充作漢奸北軍進據漢陽皆係張所領導以致生靈塗炭大局幾危北軍退後鄂軍務司派員拿辦張 
已避至北省頃淸理公産局調查得張之子尚匿居漢口至公巷内所有該處房屋數棟約値二三萬金特派兵密往拘捕詎被脫逃未獲當將所有器物查抄房屋則發封充公 
[蘇都督禁米出洋]  
　　江蘇都督莊爲公布事據民政司稱三月二十七日准江蘇臨時省議會知會議决禁米出洋案一件到府查奸商偸運米粮出洋本 
都督迭經文電通飭各縣民政長嚴密查禁在案茲准知會前因除分電飭遵並咨復外合行公布仰各該縣民政長遵照辦理此令議案附後 
　　三月二十五日議决禁米出洋案近日米價翔貴每石已達七元以外以錢計之已近斗米千文探其原因實由偸運出洋絕無稽察所致現値秩序未安金融停滯加以食米騰貴必致民不聊生搶奪之事難免不再見於今日本會爲預防隠患起見應請都督電飭各縣民政長轉行各貨物稅總分公所各商會於各海口嚴密稽查以維民食而免暴動謹議 
[蘇都督府指令兩則]  
　　蘇都督府接奉孫大總統發交吕祥雲原禀一件係控告江浦民政長鎗斃伊子拘押其姪等情請飭查明辦理當經莊都督指令云奉孫大總統發交該民原禀請飭江浦縣民政長將在押之吕傳標釋放並銷案等情查前據該民具禀到府卽經指令該民政長明白禀復業據復到聲稱吕傳標係控告實瑞五等勾通王文焕索賄保匪之人一俟實瑞五等提案卽應與之質訊虚實未便任其他往是以飭令在縣待質等語在案該民應逕催资瑞五等到案質明以憑結案仰卽知照毌得再凟此令 
　　蘇垣公民蔣宗城等组織工黨議定簡章具呈都督府請准予立案奉莊都督指令云呈及禀均悉吾國工業幼稚自應力爲提倡惟所擬章程如第二條戊項不免稽溢目的團體之範圍第三條不論男女字樣現各廠女工甚多程度不齊恐滋流弊應俟修正後逕呈蘇州民政長察核辦理此令 
[鎭軍開往金壇駐紮]  
　　鎭屬金壇縣時有土匪擾亂地方不靖特由駐鎭陸軍第十六師團顧師長忠琛派步兵第六十四團第三營營長陳弼率令部下六百餘人於四月一日開往駐紮以資鎭懾當軍隊開行時顧師長偕同三十二旅旅長趙念伯及十六師司令部參謀長李竟成等齊至車站送行維時顧師長對衆演說大致謂兵以衞民現因金壇土匪騷擾派爾等前往彈壓極應竭力保護尤宜嚴守纪律語畢各兵士對師長敬禮師長答禮而退後由營長拔隊上車秩序整然精神振作觀者極口稱贊 
[京江近事紀]  
　　浙軍戳斃人命前日駐鎭浙軍某兵士因購物啟釁以刀戳傷擺舊貨攤之王德安醫治無效業已因傷斃命事爲浙軍徐營長所聞隨將肇事之兵士某甲送交民政部署懲辦並擬撫恤王之家屬以保浙軍名譽 
　　警察協會紀事鎭江警察畢業生王有成君等發起組織警察協會已於前日在小營盤公議整頓辦法（一）研究警察之學術（二）促進警察之發達（三）調查各處警察職員之資格昨已宣佈辦法以期實行 
[丹陽政論會成立]  
　　丹陽近有戴君則均林君粒烝等集合同志組織政論會以資督促當時會員簽名者二十餘人已擬定簡章呈由蘇都督批准立案三月十三號假高等小學校開成立大會其開會秩序如左（一）宣佈宗旨（二）報告立案始末（三）選舉職員（四）會員演說（五）來賓演說是日來賓到者二十餘人各界均舉代表蒞會陳述祝詞以表歡迎當用記名投票法舉定董君繼昌爲總幹事胡君澒沈君龍章爲幹事夏君崇範爲書記兼會計王君鑑爲庶務并議定編輯政論雜誌分敎育實業法律財政警務五類每月出版一次以資研究 
[雲間近聞錄]  
　　另頒戳記華亭謝民政長奉都督府令飭將舊時市鄉議事會市鄉各董所用木戳吊燬另頒分寸圖式曁說明書一例照刋發用蓋以舊戳不獨大小不齊且多以合併各莊命名今則以駐在地爲名須作某某自治所故舊戳已不適用必須另行發給也 
　　分委管帶管帶松軍水師葆安第一二營楊純浦君以操防緊要力難兼顧一再稟懇沈統領願專帶一營統領准之另委沈子祥君管帶第二營李蘭亭君管帶第三營均於本月一號蒞事 
[贛都督示禁陰訐]  
贛軍李都督爲布告事照得共和政體固宜昭示大公陰訐風行實啓浮澆之漸本都督初蒞鄉邦誠慮視聽難周不能洞窺民隠諸父老兄弟苟以善言相告自爲本都督所樂聞迺查近日外間投送匿名函件甚多亦有泛用公共團體名義投來一切函件者事不關於公益而意涉於陰私義無當於條陳而情同於告訐難保非個人挾怨假公濟私藉端以圖報復此漸一長則人人得挾私以逞心術習爲險詐俗尚愈趨凉薄流弊胡可勝窮本都督爲澄清治道維繫人心起見爲此出示布告仰合省軍民人等一體知悉嗣後凡涉無名函件或非法定公團如自治敎育會之例而有泛用公共團體名義投來一切函件者均應作爲無效不予批答以弭刁風區區苦衷當爲同胞所共諒也 
[贛江魚鱗片片]  
　　禁徴加價贛省各屬徴收漕米逾限三次每米一石加微錢至五百文之多實屬從前　政小民將何以堪光復後請求寛免者絡繹不絕業經臨時議會咨請都督通飭禁止漕米加徴在案乃玉山縣城自治會以加徴一事爲警延玩起見呈請議會仍照向章辦理已經提議駁復矣 
　　恢復警權贛省警察前清時代頗作威福光復後更名警視廳置總副監各一人旋因難治改歸馬都督直轄復命名曰巡警總署亦置坐辦帮辦各一人僅受本城内外警察事務其各府縣警察事務則又𨽻諸内務局警務科總署無與焉茲� 
經李督新委帮辦吳照軒君與坐辦伍建威君磋商妥當會銜上書李都督將巡警總署仍改爲警視廳置總副監各一人隸歸政事部管轄各分署則改爲某城正署置署長一人各派遣所則改爲某城分署置分署長一人凡各屬警察悉改隸警視廳以期恢復警權聞李督深納其言已交政事部議復核辦矣 
　　女權發達贛省女界熊德貞顧自强許蘭芬李葆山李亦仁熊遂初諸女士擬在贛垣設立女界共和協濟分社特具公啟云共和建設男女平等曾蒙孫大總統特許有完全參預政治之權是以我女界同胞在上海設立神州女界共和協濟社以促進行而獻綿薄各省多贊成焉我贛獨付缺如同人有鑒於此特電上海聯合本社設立分社於省城復古巷女子國民學校昨接總社復電認可凡我諸姑姊妹務宜協力襄助以謀幸福訂於陰曆二月初九日開會討論預備進行 
　　維特市面　景德鎭地方金融停滯錢商疲困現在潯滬滙票仍屬不通於商業前途殊多窒礙且全鎭窰户力難支持停造已久所有遣散工人近將復返如無工作游閒無業數達萬人恐滋變端業經該處商務總會電懇都督頒發新印鈔票十萬元交景鎭國民分銀行藉資周轉現經李督核准如數發給派員領解赴景矣 
[桂軍同進會盛况]  
　　廣西軍人因光復事前後開到南京者約七八千人其間有龍州標南寗標桂林混成協巡防隊學生軍等皆勇悍勁旅赫赫有聲現陸軍部特令編集成軍藉以守衛京畿其將校等因發起一軍人同進會業於三月二十四日在第一舞臺開成立大會到者皆隊伍整肅座爲之滿長官等次第演說衆皆鼓掌聲震如雷並撮影紀念盡歡而散四月一日復開會選舉職員當選者正會長林虎君副會長馬曉軍君聞此會宗旨係聯絡會員同心奮進以發 
揮軍人勇武之特色云 
 
 
 

Page 7

 
 
[南京鐵道協會誌盛]  
　　南京鐵道協會係熱心鐵道事業諸君所發起聯絡海内外各專門學者組織一大團體决定四大宗旨（一）指陳鐵道利弊（二）監查鐵道行政（三）力圖鐵道發達（四）統一鐵道政策其會内組織亦分爲四部（一）執行部（二）評議部（三）調查部（四）編輯部已於二十五日在細柳巷事務所内開大會一次舉定徐君應庚爲會長張君大義爲副會長各部人員逐次舉定刻下辦理全會事頗形纷繁他日發達定爲我國鐵道界大放光明請拭目俟之 
本埠新聞 
[再紀蘇州兵變之嫌疑犯]  
　　張開松胡金福李培卿等五人均由蘇垣携帶現洋衣飾來滬包 
探疑係叛兵一併拘解公共公堂判將張大陳大二人先行解送蘇州檢察廳訊辦張開松等三人押候移文查詢在案昨由捕房將張等解請公堂復訊經聶襄讞商之英翰副領事判仍押候蘇州司法署復到再核 
[探捕均帶手鎗]  
　　英美總巡卜羅斯君以邇來租界内時有匪徒身帶手鎗利刃結黨横行搶刦財物若不嚴密防範恐將來匪膽益張勢必釀成巨患且以福建路二馬路等處均係熱閙之區該匪等尤敢明目張膽入店肆掠實屬不成事體推厥原因蓋以匪黨明知探捕身無軍器故敢肆無忌憚昨特通飭各捕房捕頭傅諭中西探捕於卽日起出差巡緝各帶手鎗一支以資戒備並候禀准領事團嗣後如遇盜刧等事倘敢拒捕准予格殺勿論 
[外交團之戒嚴令]  
　　駐滬領事團以近日木埠華界内謠言四起恐有匪徒滋擾妨碍治安是以飭令駐泊浦江之各國兵艦愼加防範現查停留浦江者計有英國愛司特南脫等三艦共有兵士七百十八名又美國兵艦奎拏司等三艘共有兵士四百二十一名又法國拉冷寳法道雷持二兵艦共有兵士三百四十五名又日本國麥特開嗎已奇拏二兵船共有兵士三百八十四名又奥國兵艦一艘名鈴達白蘭亞色載有奥兵四百名又荷蘭國兵船一艘名荷乃計有兵士三百六十五名另有英國兵艦一艘名赫亞特載有英兵六百十餘名現均於前日進口以資保護 
[三誌法租界之戒備]  
　　法捕房麥總巡以近來各處頗不安靖本埠亦謠言　起因此嚴密防備不遺餘力茲又傳令各西捕每班出差時派一西捕專乘自由車遍遊巡察以便遇有緊要事務迅速報告 
[團體聯合義賑會記事]  
　　民生國計會等十九團體發起之團體聯合義振會已於上月二十四二十七兩次開會討論辦振方法前日午後又開臨時籌備會到者十餘團體公同議决暫借儲蓄同志曾爲臨時事務所臨時職員由宣導會會長兪君惠民世界宗敎會錢君野氓民生國計會沈君劍靑陸君治夫張君仲屏大同民黨程君　濤社會黨 
梅君竹盧共和促進會蕭君秋杰儲蓄同志會陳君榮華自竸黨 
胡君志平等相繼担任並由民生國計會宣導會大同民黨及張君仲屏各助辦振纸筆費洋四十元又胡君志平助洋五元衆皆稱謝遂卽散會 
[姚榮澤之死活問題]  
　　法庭書記官歐陽　致徐粹庵君書昨承枉顧簡慢爲歡姚案胡文甫君已缮禀詞呈擬請總統法外施仁免其一死此舉深令人道主義員都虞三君聞均深表同情倘荷贊成希約同劉蔡函君明日（初三日）午後準五時到高易律師公館與丁斐　君接洽務乞勿却勿延是爲至感 
　　陪審員徐粹庵蔡學彰兩君覆丁榕書頃接歐陽君通告一切伏查國家立法原所以保衛人民如姚案之謀殺故殺效婦人姑息之仁而寛從之法律復何爲哉查全案初以官紳集議繼以任意慘殺惟圖一已之便宜不念人民之重要且殺複數之國士其罪可以法外施仁則將來法律上之種種手續可以廢棄矣故對於此案若謂赦免死刑日人道主義卽抱極端之反對蓋不敢以私意枉法律學彰與粹庵二人對於姚案亦無怨對於周阮亦無德所重者法律耳所尊者法律耳故不敢附和至於劉君聞已赴松江未返我二人則共同反對適有要事不克來前用特走筆奉聞卽祈代告諸公不能從命歉仄之處尚希原宥爲感 
[軍界乘坐火車之限制]  
陸軍部頒發文告略云前因軍事倥偬交通頻繁鐵路運輸亟應整頓是以擬定鐵路輸運規則及半價券等章程頒發飭遵在案嗣後凡有軍界因公往來乘坐火車及輸運公件等情皆須領有本部半價券方可准予通行如無半價劵者應照商民乘載一律繳納全價業已通知滬寗滬杭火車公司查照倘無半價劵者准照定章全行征收如敢抗違准予執送就近司法署懲究 
[援救泗水華僑之佈置]  
　　華僑聯合會昨接泗水來電泣告汕事茲擬添派許唯心爲代表前赴粤省面請陳都督急籌善法以靖地方許君不日卽當啓程想此去必能和平息事以慰華僑也 
[緝拿借端行騙之科員]  
　　滬軍都督府通告云案據滬軍討虜學生軍錢漢呈稱總務科科員錢承炳借售米爲名編取洋一百二十元避匿無蹤懇請查明質訊一節查該員經總務科科長報告在二月十三日撤差其犯案在二月二十二日所控倘果確實竊用本府名義實行欺騙手叚殊屬荒唐已極非但敗壞本府名譽且恐失民間信用亟應查拿訊究以儆欺騙除批准該學生軍外合亟登報廣告並將該犯員小照刊登以便一體緝拿如有知該犯員行蹤來府報告或逕行扭解本府當酌量酬謝决不食言特此通告 
騙洋避匿之錢承炳 
[諸以師將次解寗]  
　　前清江寗藩庫管鑰委員諸以師因與財政公所勘辦處委員李崇鎏寗省鐵路總辦厲玉麒捲吞公欵及各項股單契據先後逃匿租界由江蘇都督派財政局委員郭定森來申控奉公廨提案訊實判解南京歸案訊理嗣缘諸在申地有事未了准交二萬兩人銀並保暫缓六天再行起解在案昨已届期由原告代表郭定森到堂禀催聶襄讞商之莫翰副領事以諸諭交人銀並保因無保人覊留捕房在案今旣届期不必帶案候卽備文起解 
[甘肅共和實進會成立]  
　　旅滬甘肅同鄕會前因甘肅未贊共和於二月初間開同鄕會馳電北京陜西商將甘事和平解决並電勸甘省官紳贊成共和現在甘人來電已均贊同在陜軍隊已陸續退回西事大致了結惟以後該省建設事多非特設機關無從着手爰於四月初二日下午一鐘在同鄕會事務所開甘肅共和寔進會成立大會祁君蔭甲提議章程内之北京上海特别支部擬改爲機關部候君效儒提議特設名譽會長衆均贊成公舉職員由康君新民開票舉張世英爲正會長田駿豐爲副會長劉爾炘爲名譽會長祁蔭甲康新民黨其昌候效儒楊玉貴王鑫潤爲特别幹事楊漢公兪錫齡爲文牘員牛載坤黨爾昌爲會計員衆均贊成决定時已四鐘遂散會 
[嚴文昭喫緊]  
　　杭州蔣都督致滬軍陳都督電云平湖庫書嚴文昭侵吞公欵逃匿滬上禮明律師處抗不遵傅前據平湖知事呈請與禮明交涉業經咨請台端轉咨温交涉司辦理在案昨又據財政司呈請催辦前來應請轉催温公迅速辦理見復 
[訊詰退票糾葛案]  
　　旅滬四川瑞生號莊客陳問軒因不理祥盛洋紗號退回之承大莊票銀一萬九千兩前日午後由廨傳同承大莊兪纪鳳復訊先由原告代表哈華托律師偕证人金益齊上堂証明請追訊之被告由　吉言律師偕同旅滬川帮董事朱成之上堂証明票已逾期被告不能担此責任聶襄讞以錢業定章凡有莊票届期向收無着應卽日將票退還原根隔日則用票之人不負責任今被告所付係八月二十五期之票原告直至八月二十八日始行將票退回按照錢業定章應與被告無涉至原告供稱前清道台因當時銀根緊絀准予一律通融缓付爲維持市面之計然亦未經錢業通過未便藉口因與觀審西官英領翰君判陳問軒將所欠承大莊銀六千九百五十餘兩劃抵原告損失外其餘之欵卽者原告陳子應自向某洋行理結與被告無涉 
[便帽無須改製]  
　　國貨維持會通告云今人所戴元緞六瓣便帽始製於明太祖南京定鼎時取六合一統之意載見明儒顧林亭先生日知錄第二十八卷是元緞六瓣便帽係我漢製確鑒有據意取六合一統尤爲今日各界志士希望爲此通告各界仍用元緞六瓣便帽毌須改製亦保存國貨維持同胞生計之意也 
[閘北市政廳請撥快鎗]  
　　閘北市政長近以謠言四起人心惶惶恐有匪徒乘機擾亂是以特飭巡警嚴加防範惟槍械不敷應用特於前日函商滬防全軍統領李英石請撥日本村田五嚮快槍一百桿並配子彈一萬顆昨李統領已允如數照撥矣 
[派兵防守監獄]  
　　上海司法長以近有不法之徒揑造謠言希圖倡亂除查拿究辦外特於前日函致滬防全軍李統領請撥兵隊防獲監獄昨李統領已諭令滬防步隊第七營營長余夢熊選派弁兵六十名前往防守 
[保衞團之戒備]  
　　製造局保衛團各員前日見滬上某某等報載有杭垣兵變之謠恐有叛兵乘坐滬杭火車潛逃來滬擾亂治安特在滬南車站嚴加查察嗣經詢明並無此事遂卽撤防然車站附近之居民已受驚匪淺矣 
[禁阻閒人入營]  
　　福字敢死隊劉司令長昨日分諭各隊長轉令守衛行長兵士人等嗣後不准外人擅入營内倘有親友來營探望准在門外會見如違責革不貸 
　 
[水公所有名無實]  
　　閘北市政廳昨日發出兪俊臣等禀批云水爲日用之物取未淸　易碍衞生如果設立公所實力奉行固爲居民隠受其益惟查開辦以來同業均未能切實遵守徒以立案給示舗張形式而事實未能請求殊爲該公所惜旣據禀稱前總局批准自當爲之備案候辦有成效再行補給廳示可也 
[寳子觀累及劉聿靑]  
　　公共公廨前讞員寳子觀虧空華洋各商繳案欵項及指撥棲流所經費爲數甚鉅曾乘上海光復時逃匿欵遂無着昨日午後駐滬比副領愛君特詣公廨會同關讞員飭傳公廨前司賬人劉聿靑秘密研訊並詳細盤查寳子觀任内出入款項以便設法清釐 
[不理匿名信之通告]  
　　都督府昨日發出通告云照得匿名書函事不足憑誣告挾嫌罪當反坐惟前此多事之秋勢不能不借吾滬地同胞之耳目爲補助之機關收指臂之功効乃近來匿名揑告不一而足甚且有隠名假託者姑無論其是否挾嫌然於正式之訴寔有未合爲此通告仰滬地各界人等一體知悉此後如有告密控訴等事須將原告人姓名住址詳確開明以便傳案質証否則無從根究作爲無其各遵照　 
[市鄉調查之預備]  
　　滬南市政廳長致南市商團公會函云本邑市區域　舉調查事宜現正開辦所頒市鄉制選舉章程内市鄉公民有選舉權者以住所爲準所有商團公會各團員凡合於市鄕公民資格者請分致住居之各區各舗調查員處報明以免遺漏 
　　又致閘北市政廳函云現在開辦選舉凡關於閘北市政廳範圍内者由南市市政廳移交外所有新閘浜南三七八圖及南十二北十二圖十三圖等仍在南市市政廳區域現請錢君廣甫爲調查員 
[瑣聞]  
　　城内 
　　　欵撫卹○都督府軍法司長批阮保麟呈云呈悉頃稟奉都督飭由本府軍需科墊付三百元分給被害者之家族將來山該案罰欵内撥還以示體卹着該生卽日來司領取可也 
　　命案定斷○上海地方審判檢察兩廳成立以來中國大律師巢堃君到庭辯護一切案件已有三十餘起茲有朱杏生殺死婦人姜氏一案該屍属亦請巢君代請伸雪昨日午後卽經推事官開庭審判巢律師上堂辯護約四小時之久始奉堂上判决治朱以有期徒刑一時觀審者咸歎服巢律師之精于法律云 
　　民政長批示○商民蔣倬禀批前據具禀業已明晰批飭今據復稱開行地址在南市吉祥弄口是姓名年籍地址均與請領憑證章程符合惟貨目須爾自已認定前照颁章逐細指明爾儗代客買賣杭柴大反白小反白等松柴之類此等名色應請何等貨目開行旣然立業於斯必有同行同業一定之規則豈局外可以代指着卽邀取同行保結遵章認定貨目呈繳捐銀卽可塡给憑証告示至吉祥弄係屬繁盛三等則繁盛一百五十兩偏僻一百兩下等則無繁偏之别一槪五十兩爾如盧將來遷徙可塡作某保某圖東區吉祥弄口字様遷移如在所註區域之内仍歸有效並着遵照 
　　審判廳批示○顧張氏呈批爾子顧谷泉身爲地保竟以徐連生有主之地擅行蓋戳過户圖得中費致朱福卿搆成掘坆之罪其爲共犯毫無疑義現准同级檢察廳起訴前來自應靜候本廳按律判擬何得率請保釋蔡玉樓呈批狀悉蔡順香之父蔡大官將自有田畝已經歸併爾家立有併契爲憑蔡順香何得復要找絕茲據呈訴仰候將缮本送達該被告迅將作中經手洋十六元如數歸爾收領勿得藉圖諉勒致干傳究契存 
　　檢察廳批示○王升呈批據訴並黏單均悉朱阿二旣係與　而來今携物潛逃自應通知原介紹人轉告該家屬一同尋找方爲正辦除由本應查照飭緝外着卽遵照周義芳呈批據訴並黏信及單均悉查刑訴第十二條審判衙門之土地管轄以犯罪地或犯人所在地爲　此案該被告陳紀生旣在吳淞經該商人扭控巡局拘留待訊自可照章卽赴該應管轄之寳山審判衙門控訴可也着卽遵照原信仍着取還 
　　南市　 
　　私藏鎗珠○南區二百四十六號巡士前日落差後到區報告云查得陸家浜三角街車夫薛寳發家私藏鎗珠旋奉派探往查已由駐防高昌廟之滬軍營兵士唐得　李得標先至薛處搜出槍珠七十粒將薛帶至該處巡警分區詰得事在南區境當卽移送南區詰問聲稱去年光復時有人寄下槍珠一箱尚有珠一百七十五粒分寄胞弟薛寳福處迨派探往查已被寳福運至小東門内大生衖　明桂處寄存旋經該探投報東區將湯捉獲並將槍珠起出解回詰明前情均從寛交保寳發押兩天槍珠一併存區候送警務公所核示 
　　膏店無照○警務公所查悉小橋附近林義和膏店無照私賣當卽移知東區區員查提店主解所嚴審昨已拘獲解究矣 
　　閘北 
　　匪徒還押○六區商團會員在分水廟附近緝獲匪徒陳阿三張阿連沈三虎陳根郎顧福林沈炯南張阿福王阿三等八名並搜獲小刀鐵棒及當票十餘張已誌前報前日經裁判所長孫君提訊一過判仍還押候查明所當者是否贓物再行訊核 
　　追回田單○陳長春控寡媳徐氏捲取田單逃匿一案前日經孫所長復訊徐氏將田單一併繳案並據供稱内有二張抵與辛姓洋四百元旋由辛投案求追押款奉諭着陳繳洋四百元領單徐氏仍拘留候示 
　　勒限遷柩○閘北川虹路之義塜地前清時代早經派人看守不准停厝棺木詎近來看役姚阿來竟敢受賄任人寄厝經一區張區員查悉前日傳姚到局大加申斥諭限於清明節前一律遷出如違究辦 
　　英租界 
　　追償借欵○英商新瑞和洋行控著名地販趙發茂及費世珍均抵地不贖請追本利銀兩等情業經法公廨分别收押交保在案前日午後經王襄讞會同英康副領事復訊判趙還押候將該地拍賣抵償不足之數仍向趙追繳費交原保限三個月將本利銀一萬零三百二十兩理楚逾期亦將該地變價償還 
　　何苦舞弊○順記洋　公司股東孫楚臣控司賬人金鶴亭私收客賬銀八百餘兩曾經公堂訊實判金押西牢八個月如能於限内繳洋准再酌核在案茲悉金已將欵理清故昨由原告投案代求免究訊之金供家有七旬老母病臥床褥且自亦患病求恩省釋王襄讞商之英康副領事以金旣已將欵理明姑寛押滿一月釋放如果有病准送醫院醫治 
　　病犯胡閙○　四捕房押犯曹阿二衛全全因患瘡毒送往醫院醫治在案前晚由四百十六號華捕至院查點病犯詎曹等不服與捕爲難旋由四十三號華捕到場勸息回禀捕頭昨將曹衞二犯併解公堂訊明判曹加押兩禮拜衛仍照原斷還押 
　　包探獲賊○甬人薛順倫偷竊候福退思路十二號某日人家値洋一千餘元之飾物由探查獲昨解公堂略訊一過判押候照會日領並移提其兄薛順慶到案訊核 
　　事不干已○紹興婦人張杜氏因擅將鮑德和家十八歲婢女小巧子十四歲婢女小星子托荐頭　高氏荐往他處爲傭被鮑偵悉控請捕房於昨日將兩婢與杜氏一併拘解公堂訊悉彰情判杜氏押三禮拜兩婢均交其主領回 
　　小孩流落○男孩高大英子不辨路徑由捕帶入捕房昨送公堂請示據供年九歲父母俱亡近隨伯父來滬中途被棄讞員以該孩已無家可歸判留候懸牌通告如有人欲領爲義子或留作學徒准予具保領回 
　　客棧違章○芝罘路茂生客棧主顧鶴記因不將棧客姓字登簿並聚賭違章被捕查獲昨晨將顧傳至公堂訊實判罰洋十元充公賭具銷燬 
　　肥皂何來○住居虹口梧州路六百零九號之朱洪氏因窩藏來歷不明之肥皂五箱被探查獲昨將洪氏拘解公堂訊供一過判押候提齊人証再核 
　　僅得其半○靜安寺路滄州旅館西崽陳安全被汽車夫陸秀忠撞斃業經公堂訊明判陸給尸屬撫恤洋三百元在案茲因陸祇允給洋一百五十元未經收領昨由尸弟陳安慶投案聲請飭令照給王襄讞以前項恤洋係陸之洋東勞白脫代給諭將已交洋一百五十元先行收領餘候函勸該洋東俟復到再核 
　　不理欠欵○吳長順控徐炳卿又華文祥拘吳企金又姜渭賓控管鶴昌又厲雨州控張建堂不理欠欵等案昨由捕房將被告各人傅至公堂分别交保過堂候訊 
　　如何安置○妓女周麗桂在蘇州閶門外賣娼茲隨鴇婦避難來滬寓居法租界因不善逢迎被鴇虐待逃至英租界由捕查見轉送公廨昨由官媒解案訊悉前情判留候設法安置 
　　索回逃犯○西牢押犯龔麻子（卽余正昌）在押脫逃經法捕房緝獲昨由總巡捕房捕頭得悉卽請公廨出票提回訊辦 
　　過犯復來○過犯王阿三王阿根均復來租界由探查獲昨解公堂訊供屬實判各押西牢九月期滿仍逐出租界 
　　美租界 
　　電車傷人○七十號電車昨經西華得路撞倒小車夫蔡蓮岩磕傷頭面由四百三號巡捕送入捕房轉送同仁醫院醫治候再查核 
　　苦無見証○小車夫張全生昨日推車至百老匯路被某號電車撞壞車柄該車夫報告捕房因無見証斥退不理　　尋見逃妻○鎭江婦人姚楊氏前年私逃來滬現在南潯路花烟間爲娼昨被本夫姚木林尋見扭控捕房捕頭諭姚領回管束　　自應給還○昨有傭婦周左氏在北四川路遺失銀洋一元被粤人黄阿瑤拾獲向索口角由捕併送捕房捕頭飭黄給還免究　　裁縫慣技○成衣匠陳芝卿陳菊生代某西人製衣私取衣料數碼昨被報告捕房派探將二陳逮案候查 
　　法租界 
　　減讓利息○周兆祥前將二十五保十圖内地基一畝三分平屋十一間託地保莫愼生抵押與法商邵祿計銀三千三百八十兩言定按月一分五釐起息後因到期不贖又展限八個月詎届時仍不向贖核算利息已有三十九個月之多因此控奉公堂提訊據稱實因無力祇能將産推抵判查明核斷在案昨日原告又請訊追中西官令將利息減作按月一分計算被告應償銀一千一百另三兩限一月内交保清理 
　　展限交人○合興館所用之自來火紗罩燈係向輝光公司包用後因該店被災所欠紗罩燈價洋三十八元八角藉端不理當由該公司具控公堂傳到店夥沈來生詰訊據稱須俟店主李郁文回申料理判沈交保限七天交李到案茲已逾限沈挺押不交昨又提訊供求開釋俾往平湖找尋店生中西官不准着再展限七天交人如違惟沈是問 
　　追繳房租○魏才寳向新瑞和洋行租賃房屋一　開設馬車行近因虧欠房金數月計洋六十三元藉端不付控經公堂提訊判交保限七天還洋 
來函 
[商餘學會司令部通告全體會員]  
　　前接本會會董李平書君函開日來謠言四起人心憧惑請爲嚴加防範等語准此即晚起將各隊編爲城廂内外游撀隊凡本會同志届時一律戎裝齊集事務所出隊以盡天職而衛地方此佈 
專件 
[東三省林業意見書] （續）（陳琪） 
　　組織林政機關第三 
　　　（一）規定林區三省原野遼闊欲圖林業發達必先有統一之規畫大致宜設山林局一爲三省林政中央機關其餘森林所在地方設小林區區各設署署各分職以執行林政範圍内一切事宜 
　　（二）分派調查森林調查爲森林施業之張本如山林之現况不知無以定輪伐之年期人民之慣行不知無以訂保護之法令第非統系分明組織嚴整則所得者不過　爪而已無以定全局規模而收進行之效也宜於林政局中設調查課分調查員爲十餘班班各以精技術者一人助手一人苦力二人組織之而集其成於調查課準此而爲進行之則斯不虞其支離滅裂也 
　　（三）籌備保護森林保護機關爲預防森林内之天然人爲諸危害而設以維持現狀爲其職務者也日本在國有林以森林官爲之公私有林則普通警察官充之三省地方人烟疏密不一儿在衝要繁盛之地可卽以城鎭鄕巡警兼任森林保護若山深　密之區巡警所不及兼顔者則另編保護區設區員以保護之 
　　造林方法第四 
　　（一）擇定林地造林地方以鐵路附近之荒山原野充之每年至少以二萬畝爲限 
　　（二）分佈苗木苗木養成可責成種樹公所及各地方農林總分場爲之每年至少須産出四百萬株公共團體之造林得向本管林區要求苗木不取苗木費但須於造林之前一年申請於該管林區 
　　敎育事業第五 
　　（一）高等敎育三省各設高等農林學堂一以養成森林行政官及森林技師敎習各項人材限制畢業生不准就他項職務　　（二）速成敎育森林速成科以二年或年半爲修業期三省均宜多設或廣招學生附属於高等農林學堂内林業經始需材孔亟此項學生可暫充森林調查生及林官技師敎習仍限制畢業生不准就他項職務 
　　（三）校外敎育　校外敎育可分三種辦法甲短期講習會以兩月或三月爲期集地方自治會農會有志林業文理組通之士爲會員以養成知識贊助林業之進行乙巡回講話於冬夏期學校林業之時派遣森林學生於各地方聚集多數村民更番講述以唤起林業思想丙刊布造林法將造林法之簡單易行者印成單行本或演成白話廣爲發給以補助私人林業討畫 
　　試驗事業第六 
　　（一）設林業試驗所選定樹種研究造林法行各種之試驗　　（二）試設保安林模範林於各處以爲地方人民仿辦之標準　　（三）每年定栽樹日令小學兒童每人植樹若干以爲紀念此書美國盛行之爲林業發達之一大原因 
　　以上諸計畫前三者對於現有林業而求利用之得宜後三者則對於將來之林業而講保護造林之法者也夫荒山原野凡農業所棄者莫非宜林之地曠廢一日卽暴棄一日之利計自造以迄伐期約須數十載之歲月材價之騰踊逐年而甚木材之銷耗更逐年而增爲市場需要供給之平均計爲國家增進富源爲社會圖謀幸福計得不綢缪於未雨耶　就管見所及記其大略以定進行之方針若言辦法之完善則猶未也（完） 
[代剖上海華洋裁判廳之内容]  
（江寗江振稿） 
　　前閱民政總長之布告知上海南北兩市華洋裁判所之發現係此邦明達士夫爲鞏固我國法權而特設者也查洋涇浜設官章程載明會審公堂只有管轄租界内華洋訟案之審判權前清官吏聾瞶無知致將居住租界外之華人遇有洋商控告均准以被就原提入會審公堂審理旣違現時適用訴訟律又准外人違背條約曠觀寰球只埃及一國懦弱如此前清官吏甘蹈埃及後塵　棄主權一至於是固無怪旅滬西官將租界内權力一再擴張致會審公堂爲全球法庭僅有之特色其審理刑事無上訴之處與華僑之在荷屬者何異無論隔府隔省亦常移文内地傳提人犯來滬審理此猶不足乘我光復之時軍事倥偬不　及此竟將一切權力肆意澎漲刑事竟斷至監禁二十五年或無期徒刑較之曩時只斷至監禁五年爲限者何啻天壤之别民事則竟至無案不行會審嗚呼我國法權掃地殆　今上海南北南市華洋裁判所之設立近連租界又係特别法庭與内地華官衙署逈異俾免西人藉口遇有洋商控告華人令其以原就被并准領事來庭觀審而又不予以會審之權條約具在班班可攷西人只得服從觀近日閘北裁判所已有領事遵守條約實行來庭觀審並悅服裁判之平允聞領事團及各西報亦稱該裁判所之制度均甚文明足見華洋裁判所之設立不但會審公堂違法違制違約之各種行爲可令其漸次收縮將來攺正條約收回冶外法權之　矢也明矣倡議設立華洋裁判所不知何人其遠見卓識而又能熟　條約抵制外人洵足令人欽佩無似乃近有無意識者以租界外向無此項法庭今添設之是誘彼西人在界外訴訟隨地將　爲會審公堂致啓外人干預是殆未知會審與觀審之同異集權與分權之損益以及以原被就以被就原之利害耳前　庸懦畏事之徒容或有此謬論今民國甫經成立正可藉此締造之初以挽回歷失之權利當事者苦心孤詣力任其難論者不察反從而非之詆之是誠咄咄怪事昔賢有曰局外之議論不知局中之艱難誠哉是也吾敢爲吾華人民告今華洋裁判所之設立正所以保護吾人之身家財産不受外人勒抑請拭目俟之勿爲浮言所感 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[嫖賭富國策] [  愛]  
　　共和初定羅掘俱窮不肖官吏假公濟私創爲種種不合人民意向之歛錢法與其遮影遁形暗設鬼蜮之謀何如直截了當明示吸收之術鄙人越俎代謀戲代聚歛之臣畫嫖賭富國之　倘能釆及蒭蕘　顔爲之實較他種羅掘爲容易且所得較多而人民反不覺其有累也其法維何應將嫖賭兩項改歸官辦設嫖賭銀行舉督辦以總其成速印嫖賭銀行鈔票一萬萬元其鈔票上宜註明以嫖賭兩項之歲入欵作抵如日後短數不能應付滿足即可執該鈔票向官辦嫖賭銀行入内嫖賭果如是則該鈔票人收得之無異預蓄嫖賭之費也何憚而不爲哉且此鈔票世人愛之者必多因存嫖賭銀行爲之擔保故也然旣發行有抵欵 
之鈔票可濟中飽之眉急不得不急籌儲蓄金以備他日兌現之用也宜在滬上設總行各大城巨埠設分行卽將竹牌妓女爲生財之資料品每分行約備上等妓女百人中等五百人下等千人上等夜度資三元六角中等二元四角三等一元二角備上等碰和檯百桌中等五百桌三等一千桌上等抽頭每桌十二元中等八元下等四元合中國全國名城巨鎭四十處計之每晚苟能足額則可共得入款十一萬九千六百元以一月計之三百五十八萬八千元以一年計之則得四千三百零五萬六千元共四千分行一萬七千二百二十二萬二千元除七千餘萬元爲中飽費用則一年得盈餘一萬萬元十年十萬萬元可以償外債也可以興海軍也可以造全國之鐵路也豈僅塡貪婪不職各員欲壑而已哉人以其言爲滑稽誡滑稽也豈有藉嫖賭以富强其國者人以其言爲經濟誠經濟也女閭三百管仲藉以覇齊地球人類億兆皆出其父母之游戲鐵路輪舟建大功於全世界者考其經營之始皆一種玩要之物耳豈可因是事之跡近游戲而忽之哉世有善用權宜之大英雄必不河漢予言行之哉行之哉其惟望乎一班素設總會久逛妓院鼎鼎大名之舊觀察新議員也 
[蘇州兵變五更調] [  幼岩]  
　　一更一點月正升蘇州標兵呀呀得而喂頓起歹心蹂躙同胞勿該應無淘成焚與刧呀於心何忍呀呀得而喂没脫良心二更二點月正高放火焚燒呀呀得而喂搶刧財寳金閶十里盡被抄想勿到一夜天呀起這風潮呀呀得而喂勝是强盜三更三點月正中槍聲隆隆呀呀得而喂搶西擄東銀洋衣物一掃空興怱怱焚刧後呀各散西東呀呀得而喂想做富翁四更四點月正偏火燄冲天呀呀得而喂房屋盡燃百姓倒灶真可憐慘難言男和女呀呌苦連天呀呀得而喂逃避爭先五更五點月正西商民慘凄呀呀得而喂失所流離損失財産一無遺市面閉勸官紳呀快些接濟呀呀得而喂好做生意 
尊聞閣詞選 
　　涖申數日兵變頻聞延及梓桑殷憂不寐鄙人冥鴻屈護猶切悲觀其在匡時執政諸君正不知何以處此爲詩一律以繼民勞板蕩之聲載之報章或亦聞者足戒歟（雜傭） 
　　纷纷蠻觸太無情記否蜗牛角共生金是不祥終躙冶水能自　早澄清流民徧野圖難忍他族生心勢更横同是昆明灰刦料可憐志士負初盟 
心直口快 
[首領資格五如] [  𥌓]  
　　周徧廣闊兼容并包諛之不喜侮之不怒器量須如海 
　　照灼千里不遺咫尺有感即應無間不入智識須如電 
　　權衡在手轉軸因時惑之不搖憾之不畏鎭定須如山 
　　耳目并施文言互密處繁不紊應用無方才能須如冰 
　　沾漑萬物長養同胞得之則生失之即槁仁愛須如雨 
　　夫五如兼則萬民服萬民服則八表安八表安則五洲和合矣 
紙上空談 
[援救電線之善策] [  吳山儂]  
　　三月二十八號申報自由談内載有電線致電母萬急電文一道備言終日被擾疲於奔命懇請速施救援以蘇電困等因乃此電去後屈指已閱多日而電母之回電云何迄未發表其爲問題困難一時不易解决欲效滿清政府留中不發之舊習也明矣特是電政之腐敗至此電線之受累何堪爲電線計宜速糾合電界有名人物若電燈電車 
 
 

Page 11

 
 
電話電戲以及電筒電箱電管電帶諸電類開一無遮大會襲用電界全體名義電請龍虎山張大真人速發萬急電表上求昊天金闕玉皇大帝敕下天龍八部會同神霄雷院组織善後之法規要求自今以往凡電信出發之際應准援照神權之電與雷偕行設再有如原電所云以種種不正當之電報妄與電線相纒者雷即報行其一震之威轟使心膽俱裂魂魄交飛庶彼電狂之輩知所儆 
惕亦如電光之一閃卽逝不再出現今日律令之效用固無有更善於是者還希電學家電鑒而電奪之誠天下電線之幸也 
見見聞聞 
[舟中所見] [  可民]  
　　昨由上海乘大通輪船至六合獨行無聊閑步客艙中見甲乙二人暢談國事一係某營兵士一自謂某法政大學畢業生兵士曰現在我國改爲共和將來我們軍界必日見尊貴且共和國之皇帝三年一换我們旣有軍人資格只要名譽一好被舉爲大總統亦未可知昔外國拿破崙卽由軍人而舉爲皇帝者也法政家聞之憤然曰拿破崙係法政畢業生兵士隨駁之曰拿破崙旣係法政畢業生何以能帶兵法政家又曰當今黄興卽由法政出身偏能帶兵服衆兵士語塞半晌又曰孫文可謂我國拿破崙法政家接口曰以政事論袁世 
凱可謂我國之拿破崙爭執不已旁來一人亦隨之混談余聽之不能忍即插言曰法之拿破崙執行專制政體何能以孫袁二公比之法政家驟然 
起駁曰據足下云拿破崙爲專制政體何亦由國民公舉余答曰此所謂民主專制旁立之人咤異曰何爲民主專制余曰專制立憲係政體之區别君主民主乃國體之區别國體與政體不能混而爲一今以淺近之事爲諸君說明之譬如近年各府縣創設自治團體辦事公吏雖由人民推舉而結黨營私把持政事卽爲民主專制不料旁立者登時色變怒謂余曰足下何故當面譏誚余深爲駭笑復細詢之始知此君即在家鄉充當紳士爲某某倉董及某某會員並臨時議事會幹事者也余乃極力告罪一笑而退 
小說 
[神怪小說圓光] [  樂君]  
　　革命軍起全國應嚮不數月而民國成立但百事草創土匪棍徒之乘間搶奪者實數見不鮮於是某鄉有創辦商團之事團員分兩種出工食招募者曰團丁盡義務自備衣食者曰團員成立後效大著匪徒絕跡四境平靖 
　　司令員周某遊歷外洋經八國是以辦事老練秩序井然 
　　敎練員陸某陸軍之退伍人也於軍事知識頗充足 
　　是以某鄉之商團爲他鄉所不及故本鄉之匪徒聞風逃他鄉之土棍莫敢至而團丁之巡防仍不稍懈 
　　某夜團丁已出巡司令員也敎練員也辦事人出 
俱出外查察防團丁暗中偸懶也局中祇有駐局團丁二人迨敎練員歸而奇妙不可思議之案出蓋敎練員箱中之銀蚨若干已不翼而飛乃詢之駐局團丁則曰不知問其出外否甲曰余因取長衫曾至家中乙則曰未離局半步各人心目中乃疑雲幕幕復切切私語視甲泰然視乙則面色屢易於是司令員乃曰當令駐局團丁乙賠出苟查得賊則發還乙乙乃大苦賠兩月之辛工猶未足也 
　　隔數日時已夜半司令員室之門忽大闢四五人蜂擁而入乙手扭一人謂司令員曰此乃竊銀之賊也吾已查得之矣周視之乃團丁王阿根乃問何爲作賊竊陸先生銀阿根曰非我所竊殆夙孼也周乃問乙何以知阿根所竊乙曰余自認賠之後日夜氣苦無端賠出兩月工食而家中老母妻子皆曰錢財小事今出若干錢乃買一賊名欲白此寃非圓光不可余不知何處有圓光者遍詢局中惟張阿順有友徐姓者能圓光阿順卽失銀夜同余守局之人也余乃於昨日同阿順及胡朱二隊長詣徐處請伊圓光約於今夜夜半時圓適今日吾等四人均係下半夜上差乃同阿順及胡朱兩隊長至徐處圓得人影惟不甚分明（未完） 
 
 

Page 12

 
 
   
 
