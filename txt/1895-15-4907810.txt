# 1895 - 196 - 4907810

 

Page 1

 
 
[新印隨園三十六種告成] [  圖書集成局啓]  
　　隨園太史全集本局覓得初印善本用新鑄大號鉛字排印風行寰海内外早巳不厘爾走不翼而飛茲訪求太史遺條及隨園圖延盡師摹　　十史遺囑冠諸卷首并將湘㾗閣詩稿瑶華閣詩草隨園瑣記談　錄諸書附印於後共成三十六種可謂盡善盡美髮憾無遺矣而又字　疎　　　精良讎校再三裝潢精雅以視蠅頭細字辨認模糊者眞有天壤之别工旣竣又精製　木箱盛之以便舟車携帶每部分釘五十本仍收實洋五元並不增價諸君子有先覩爲快者請移玉上海三馬路申報館帳房申昌書室及各外埠申昌購取可也 
[新印飲食秘書出售] [  圖書集成局代啓]  
　　飲食秘書於調和烹飪之法細意推求斟酌盡善凡得三百四十二種可謂有美畢　無法不備本局爲人代印字跡清疏紙色潔凈每部馬洋二角在三馬路申昌書畫室發售居家者尚其各　一　　得飽　異昧乎 
[石印繪圖增像筆生花告成] [  三馬路申昌書畫室啓]  
　　筆生花彈詞爲淮陰女史所著于描龍刺鳳之餘成咏絮吟鹽之作駢詞儷句情文相生久巳閨閣名馳洛陽紙貴今特倩名手增圖入晝付諸石印字蹟端妍紙色潔白分訂八本外加錦套釐定碼洋一元六角臺購格外從亷賜顧者請臨三馬路申昌書　室曁各書坊售報人處均有發　 
[議和須占便宜說]  
　　有客問於余曰自中日交戰禍結兵連　餉勞師巳經半載朝廷念切民艱特簡使臣爲議和之舉將見化干戈爲玉帛在指顧間矣而報載十難十要之論一似和之未必能成豈和局之究未可以輕議耶余應曰非和之未必能成亦非和局之未可以輕議也夫當釁隙旣開不得已而出之於戰者勢也戰之旣久或勝或負或勝負未分無不要之於和者亦勢也無論和之難無論和之要惟視和之　虧與便宜耳人之生也有彼此之分國之立也卽有彼我之勢我若喫虧則彼必有便宜矣我若便宜則彼必有喫虧矣以此而觀斷不能有持平之局觀夫風氣未開之時中外隔絶則一國之興衰盛敗亦惟聽其自消自長於其間國用雖有不足之時而財貨究未嘗外溢也甲兵雖有不足之時而土地究未嘗外削也迨海禁宏開梯杭雲集不必興甲兵不必侵土地一凡交涉之事貿易之途中國無不處處吃虧豈中國之不欲占便宜哉其初不知有吃虧使一國得便宜而去其繼遂不能不吃虧而各國皆爲占便宜而來蓋各國因中國肯吃虧而所以能共敦和好中國亦因各國之共敦和好而遂不欲稍占其便宜數十年以來未經變革者也然在大國土地相當富强相敵卽暫吃小虧爲持盈保泰之計未始非便宜之道故緬甸之屬英暹　越南之屬法黑龍江以上之屬俄誠以中國地大物博而區區邊境之失不稍介意皆以大度置之於是天下咸知中國之肯吃虧而幾欲以中國爲鼎中之肉而共思染指焉乃不謂不發難於大國而發難於區區一島之倭奴是所不及料者矣倭奴當剪取琉球之時朝廷因不欲塗炭生民故不復爭此島國非眞甘於吃虧也乃中國方普覆載生成之德而倭奴益長　誇縱肆之心遂欲得隴望　借高麗兵亂爲名奪我藩服揣倭奴之意以爲中國素肯吃虧必不興師動衆高麗可唾手而得不料我皇上赫然震怒命將出師高麗爲我藩服助之情也亦理也奪我藩服者宼也不爲剿之天下斷無此情理也然出自中國皆在情理之中而倭奴觀之若出意料之外意倭奴於此亦斷不敢自决其必占便宜也迨牙山之潰平壤之奔遂使倭奴驕志頓長數倍致有侵我邊疆要隘之心以遂其挾制要求之意使富日　然變計置高麗於不問但使固我疆塲急調南北洋兵艦直趨長　爲圍魏救趙之計倭奴首尾不能兼顧根本一搖軍心自懈而且倉卒無備不特倭奴之巢穴堪虞卽高麗之兵亦不戰而自退矣中國可不大占便宜乎而乃計不出此斤斤於高麗之是爭已非上策然苟將帥用命猶不難轉敗爲勝而奔者奔潰者潰以致金復海蓋旅順漸次淪陷據我城池毁我炮壘奪我器械罄我倉箱倭奴於此始得大占使宜而中國之吃虧爲不小矣客曰然則中國竟無便宜之可占乎抑竟不欲占便宜乎余曰中國豈不欲占便宜哉如中國不欲占便宜則倭奴侵擾高麗之時可以袖手旁觀不必勞師　餉所以欲爭高麗者不肯吃虧故也至爭高麗不得而復喪師失地吃虧不吏甚乎至吃虧而思與之和亦以吃虧於戰者未始不可占便宜於和也若并和而不能占其便宜則不如前此之不爭高麗之爲得耶且倭奴曾有償以五百兆圓兵費卽可議和之說中國如肯吃虧當早允其請又何待今日哉况今日之事亦時局之一大轉機也勝仗迭間戰務漸有起色中國卽不欲稍占便宜亦决無吃虧之理若再吃虧則豈尚有便宜之日哉我皇上洞悉情形獨操宸算决不肯使倭奴稍占便宜致貽後患而使臣身膺重寄亦决不肯使中國稍有吃虧致損國威然則如何而可以占便宜如何而可以不吃虧諒使臣早有成竹在胸無俟鄙人之臆說也客揖而退爰衍之而爲是說 
[本館接奉電音]  
　　昨日薄暮時京師飛電傳來上諭三道敬謹譯登○十二月十八日奉諭宋慶電奏蓋平於十五日失守請將總兵章高元徐邦道嚴議並自請處分等語章高元駐防蓋平於賊犯該縣時接仗未能得力徐邦道赴援遲緩均屬咎無可辭山東登州鎭總兵章高元直隸正定鎭總兵徐邦道均著交部嚴加議處宋慶調度無方方一併交部議處欽此同日奉上諭江西九江鎭總兵員缺著宋朝儒補授欽此同日奉上諭御史陳其璋奏各省未經騐看人員請停差委等語未經分發到省人員本不准派委差使若如所奏各省人員多有未經赴部騐看先行到省派委差使實屬有違定制嗣後凡未經騐看引見人員著各督撫破除情面一概不准差委以杜取巧欽此 
[勝仗續述]  
　　宋祝三宫保會同直隸提督聶功廷軍門於初六日在蓋州大獲勝仗由天津訪事人發電報知此已早登前報兹接訪事人信云自太平三十餘稔兵不與將習將不恤兵艱一旦用兵玩視敵人幾同兒戲以致喪師失地不知者幾以倭奴爲無敵戰必勝攻必取不知亦係銀樣蠟槍頭不過我之兵將過於恇怯致貽君父之憂地方之害耳自旅順失守皇上明降諭旨將敗　諸大員分别拿京治罪於是軍心震懾不復如前之泄沓成風宋祝三宫保更以忠義激勵諸軍遂於初六日約同直隸提督聶軍門士成楚軍統領正定鎭徐軍門邦道並湘軍統領李光九觀察等奮勇殺敵倭奴果轍亂旗靡追奔逐北三十餘里斬馘四千餘級生擒三百餘人軍威爲之一振以後克復邊城蕩平倭虜當在指顧之間又聞海城縣亦經克復薄海聞之當爲之喜躍不置 
[軍令森嚴]  
　　前廣東陸路提督曹藎臣軍門克忠往日西征紀律嚴明威望素著現在新募津勝軍三十營歸軍門總統軍令之嚴不異往日有營官杜某係靜海縣人軍門之　莩親也以武進士起家軍門委令招軍　爲統帶軍中規制凡新軍初集未編軍籍之先每名每日發小口糧津錢二百四十文旣經編點月發大口糧如其營制而杜於招 
 
 

Page 2

 
 
軍之日每名每口只發二百文尅扣四十文爲軍門所知徧詢屬實不覺勃然大怒謂我西征十數年從未尅扣軍士餉項不圖汝甫當統帶便蹈惡習圖飽私囊上壞國家定制下滋軍士怨咨且於本軍門聲名大有關碍於法應斬著以軍法從事各營統帶一聞此信齊集帳下環求開恩軍門不允各統帶伏地不起軍門顔稍霽飭令革去營官重責軍棍四百各統帶以爲開三面之網施一線之恩矣及各統帶歸營伍軍門仍飭將杜斬首杜之親隨分路躍馬追各統帶至環求如前狀軍門謂我之執法軍律也汝等之類乞人情也本軍門不敢以私情廢公義諸將仍籲求不已始飭交營務處治罪於是杜得不死然諸將已爲之不寒而慄矣 
[倭軍凍斃]  
　　横濱倭字報云頃接隨營訪事人來信謂目下天氣嚴冷倭軍之在東三省者異常艱苦士卒及工兵之輩凍僵者不乏其人十一月初四日大連灣寒暑針降至最低之度下十度本月初一日凍斃倭軍二名冷至昏迷不省者六七名又有倭人之由旅順安東返廣島者言及東三省寒氣逼人禦寒無策有倭軍一隊由旅順陸路往金州沿路風雪漫天且須涉水因而僵斃者二十餘人馬匹亦倒斃無算工兵則沿途聚賭不名一錢以故無衣卒歲者實繁有徒所述如此其苦可不言而喻矣倘我國能堅持日久何患倭人不自就滅亡哉 
[示禁倭奸]  
　　倭人背盟肇釁亂我藩封我朝問罪興師大張撻伐刻雖勝負未决終必聚而殱旃無如倭人虺蝪爲心詭計百出每購買奸細誘我愚民冐稱招工給以重值愚氓無識貪圖厚利一到外洋卽偪入兵籍迭經沿海各省文武拿獲奸細立正典刑粤省香山九龍等處亦拿獲假冐招工之奸細數名梟首示衆番禺縣杜大令猶恐愚蒙無知致爲所惑特懸告示振發聵聾凡我華民亦當深知警醒也其示曰倭人肇釁背約亂盟勾串奸匪諉騙愚氓招工外洋實充日軍勿墮其術毋忝所生凡有血氣憤敵同心認眞稽察奸宄潛沈諭爾百姓自保全身倘敢故違厥罪惟均 
[倭人内訌]  
　　中外新聞館接西友來電言倭主在廣島驅民爲兵勞師襲遠以致死亡枕藉甚至父哭其子婦哭其夫號泣之聲聞於四野近有黨人某甲振臂一呼亂民四應以炸藥焚燒軍械局并各　署死者數千人倭主幾不免於難刻下通國民心甚爲搖動我中國此時正可深溝高壘爲堅壁清野之計以老其師軍志云千里饋糧師不宿飽樵蘇後釁士有飢色倭兵乘間遠來利在速鬥若進不得戰退無所掠不數月間其國必有内亂然後用奇兵絶其餉道聚而殲旃固自易易中國有此可乘之機奈何竟輕與議和致令英雄短氣哉 
[倭軍大挫]  
　　中外新聞又云刻接東三省消息言及盛京地面之倭軍經宋祝三宫保親督大軍壓其前進之路加以冬寒凛冽大雪繽紛倭人不能抵禦且糧食挽運維艱甚有呼庚之慮不得巳退守鴨緑江當其退守時途次又經宫保麾下某軍門截擊殺戮甚多說者謂華軍之能與倭人持久而挫其兇鋒者祗宋宫保一軍耳異日殄滅倭渠盪平境宇甚有望於宫保也 
[華軍捷報]  
　　廣東中外新聞館得倫敦來電言上月二十三日中倭兩軍在奉天大戰倭人被殺四百餘名而華兵陣殁者僅三百名此次之戰係在海城之西相距約二三十里處當時兩軍短兵相接血肉横飛歴數點鐘之久倭兵敗陣而逃始行罷戰 
[又獲漢奸]  
　　粤省漢奸黄亞池在新安洋界代倭人招募丁壯事敗被獲就地正法已紀報章兹聞當時黄供出同黨多人大憲卽札飭各地方官按名跴緝今復將陳姓一名拿　陳爲南海西樵人乃私運軍火接濟倭人者業經委員訊問據言與城西某洋貨店有干涉云 
[上將東來]  
　　循環報云廣西提督蘇子熙尚書元春原籍廣東寄寓湖南提督粤西者已九易寒暑桂林士庶倚若長城兹者洋氛東起侵擾陪都尚書忠義塡膺奏請興師討賊蒙恩允准擬於本月望日由蒼梧秉節東來大憲先期差官弁往前途迎迓并假仰忠街天馬巷陸路提督行臺暫駐襜帷俟與李筱荃制軍會商一切支領軍械卽當督隊北征所帶壯士約六七千名皆前年塡南關外建立奇功者至其軍裝除快槍外並有德國行營大砲數十尊似此兵强器利又奚難滅倭　而朝食哉 
[京口火災]  
　　鎭江訪事人云本月十五日午刻郡城東門内某姓家遺火積薪中以致吳回神大顯神通驅使火馬火龍大加蹂躪雕題畫楝頓化刦灰幸各善堂所備水龍飛駛而來悉心澆灌丹徒縣王大令曁各叚保甲巡查員弁相約到場彈壓免致匪人刦掠貲財其地鄰近護城河封家姨亦不助之爲虐僅焚半刻許旋卽火滅烟消然瓦屋四楹巳被紅孩兒攝入火雲洞内矣 
[靈輀過境]  
　　蘇州訪事人云太子太保兵部尚書軍機大臣許恭愼公庚身今秋在京薨逝靈　奉旨回籍本月初十日午刻舟抵蘇州停泊胥門外大馬頭撫藩臬三憲以次文武官員咸詣舟中祭　至傍晩卽起　回杭州原籍 
[苗軍北上]  
　　貴州古州鎭丁鎭軍槐統率苗兵北上陸續過揚迭紀前報兹悉鎭軍前站親兵數日前巳到鎭軍因在金陸守候後隊兼與江督張香帥面商機宜直至本月初十日下午節麾始抵維揚由瓜洲口登陸端坐四人肩輿迤　入南門輿前親兵八名戈什哈四人有得瞻丰采者謂鎭軍年約不惑燕領虎頭有飛鳴食肉之相進城後向各衙署投刺然後至舊城文昌閣暫駐襜帷所帶後隊約有四營陸續進口分住城外各寺旋由地方官雇大號官舫二艘鎭軍卽於十一日黎明出城登舟起椗北上麾下健兒均循運提　陸前進聞軍門擬星夜䟎程至山東度歲俟來正尅期出關 
[新塍火警]  
　　禾中訪事人云新塍鎭中市大街某成衣店於十一晩失火圖鎭水龍馳往灌救幸人手甚多起水又便得以卽熄計燬成衣店鞭爆作等三家前後房屋六七間餘皆無恙 
[禾中小誌]  
　　官塲探得本省將軍由京祝嘏回任紛紛出境迎接十三日午後三點鐘時憲舟蒞止停泊北碼頭各官呈遞手版禀安軍憲接見有差小泊一　於次晨解維赴省○宗太守隨帶差僕並護軍旗親兵於十二日乘舟往各鄉密拿賭棍 
[聚衆抗粮]  
　　鎭江丹徒縣各鄉今秋被旱成災經王伯芳明府據情通詳上憲現奉撫藩憲批准剔荒徵熟以裕正賦並飭赶速徵解共體時艱有收熟田條銀减免四成九釐實徵五成一釐除下忙應徵一厘外所有原復熟田項下應徵光緒二十年分無關五成上忙地漕錢糧業經先將易知由單按户散給兹擇於十二月初一日設櫃徵收合亟出示曉諭爲此示仰闔境糧户知悉爾等食毛踐土二百數十餘年現值倭奴犯順國家需餉孔殷卽此杯水車薪原無補於時事然集腋卽可成裘由小亦可類大爾等各宜天良激發踴躍輪將俾盡獻曝之意云云無如開徵後完納寥寥南鄉二區鄉耆向各圖農民議論謂該區内高阜田畝被災較重以致日食維艱豈能完納錢糧故不遵示諭遂紏集千餘人於十三日清晨蜂擁入城在南門大街向各店鋪募化錢文聲言以完錢糧各店鋪見人數甚多不敢發一文兼之街道壅塞行人往來不通左右店相率閉户罷市惟五條街小市縣署錢濳總册房恐被其肆擾卽將物件　移他處該坊地保恐　成事端赶卽赴縣署禀報王明府聞信之餘遂坐藍呢大轎帶同差役馬快護勇前往彈壓並以好言慰之各農民不聽更大肆吵閙咆哮如虎明府勃然大怒飭差勇四面兠拿聲勢百倍各農民見機不妙始各分竄當塲獲住三十餘人事後明府沿街勸諭開市始各照常貿易並將所獲之人悉數帶回是日午後四點鐘時傳齊皂班差役明府升座大堂提該人等至案前訊問之下該人等蹲伏在地默無一語約一點鐘之久終不肯供明府怒甚飭差各笞責五百板暫押自新所聽候覆訊一面派差嚴緝爲首之人是晩明府躬往道府署禀陳一切並派兵勇在南門外往來巡察恐農民再生事端十四日明府發出示諭謂聚衆抗糧罪應斬首嚴拿首犯不使逃走愚民無知勿受　　銀米速完便是良善現聞府尊業已備文申詳上憲未審若何定奪也 
 
 

Page 3

 
 
[京江氣候]  
　　鎭城自上月中旬而後寒威料　凍雨連朝魚塍麥隴咸獲滋潤所種二麥嫩緑如油不料冬至以來晴旭當空天氣反覺和暖薄綿巳足禦寒當此圍爐煖酒之天無異冰泮春融之候本月十三日上午大霧迷漫幾於對面不相見移時霧氣漸散氣候暴熱宛似初夏境象乃倐忽間北風怒號吹沙蔽日次早寒氣逼人滴水成凍天時之不定儼如人事之無常轉瞬炎凉於此益信 
[白下官塲紀要]  
　　金陵訪事人云署長江水師提督彭紀南軍門楚漢於本月初七日秉節蒞省垣拜會張香濤制軍面商公務風傳軍門以水師兵尚單薄擬添募數營以資防禦制軍則謂吳淞一口最爲扼要之區允宜鎭以重兵庶幾有備無患軍門因於初十日乘鈞和兵輪船赴上海布置一切事宜○新授直隸藩司陳方伯寶箴爲張香濤制軍舊屬本月初七日繞道至省晋謁鈴轅旌卽辭行北上○官銀號設在銅作坊秤它巷張香濤制軍委兩江營務處桂　亭方伯綜理其事又以方伯督辦水師學堂及下關掣騐事務昕宵擘畫未免太勞因委總辦支應局前署鹽巡道吳吉甫觀察襄理其事○張香濤制軍察閱各口砲臺尚須增减因請總統苗兵貴州古州鎭總兵丁衡三鎭軍覆加查攷鎭軍查　於本月初九日偕督轅文巡捕候補縣金大令桂芳隨員黄大令庭乘楚材兵輪船回江甯將所閱江陰各砲臺　圖貼說呈上督轅據官塲傳聞鎭軍謂各砲臺布置甚佳惟尚須添設砲位守臺兵勇亟宜精心操練方能禦侮有方制軍因欲挽留數天逐層商議云 
[溢浦雁聲]  
　　九江關道誡果泉觀察捐廉育嬰每月每名給錢七百文活嬰甚衆今年皇太后萬壽賞給江省窮民銀二萬兩　郡　一千五百兩崔蘭嶼太守禀商道憲提銀一百七十兩交該堂委員蔡次眉二尹散給育嬰之婦二尹仰　憲德領銀易錢按照嬰孩五百餘名每名分派加賞靑錢五百文領錢時歡聲雷動○前任江西學政盛宗師任滿回京覆命乘坐官舫用紫電官輪拖帶於初八日午刻抵潯潯城鎭道以下文武各員俱至江干迎接選鋒新勁飛虎等營亦列隊燃砲申敬聞宗師瀛眷由水路回浙江原籍宗師馳驛北上○九江府崔籣嶼太守擇於初八日辰刻進署同城文武及屬下印委各員齊往道賀○隨同藩憲方佑民方伯進京祝嘏之南昌同知蔡司馬世俊於初八日附江裕輪船返潯小作勾留卽日晉省○前任九江府崇濟川太守丁憂交卸畢於初八日買棹晉省禀辭各憲○初八日江裕輪船上水抵埠時稽查委員吳儀生明府督帶親兵在該輪拿獲竊取洋傘錢文之扒手金六二一名當責二百板枷號河干○湖口縣萬秀峯明府於初六日因公晉郡　見鎭道府憲并拜會同寅次日返署○初八日租界内鋸斵枯樹枝任人檢拾有某甲俯取適樹枝倒下壓傷身　傷勢甚重經人舁往醫院救治不知可無性命之憂否 
[寧波試事]  
　　寗波府錢太守二覆各縣文童于本月初四日出案計鄞縣共招覆三百十名慈谿七十名奉化一百十名鎭海一百十五名示期初五日三覆今將鄞縣前列五十名列後沈孝芳湯嗣新干長清袁袞陳世覺王謀道李士英王湘雲鄭希亮章裴成周以卣洪之穎凌　南余松齡張復顧人楷董賓燕周運謙王晋煒楊承緒董名漢范賡治周冕新鄭宗全倪廷禧楊鳳瑞吳祥麟陳冕瑞張傳保陳煒董德　章大樹陳丙吉施丕堯鄭霖傅樓還儒周之　竺樾沈懋鋆江義脩詹夢瑞陳錫秋郭從周程岱余廷楨丁士　葉夢蘭張應鐘胡　丁志賢及三覆安出計鄞縣共招覆一百十名示期初八日終覆所有前列五十名亦錄左方沈孝芳陳世覺干長清湯嗣新李士英袁袞王謀道鄭希亮王湘雲章斐成淩震南鄭宗全陳冕瑞周以卣楊承緒顧人楷張復王晉煒胡璠余松齡董賓燕周運謙陳日贊洪之穎章大澍陳丙吉楊鳳瑞吳祥麟范紹聖倪廷禧凌震礽徐企唐謝鏡濓沈懋　江義修張傳保張用康戴彦董德　張顯清忻震森應忠相夏昌宇謝行淮竺樾陳榆春程岱丁士　丁志賢章景涷 
[西人獵虎]  
　　西商某甲於西歴元旦乘舟結伴赴南太武山游獵槍斃山君一頭權之重一百五十餘磅據獵户云此虎已食三人因虎耳有裂痕三條故知其三次傷人今竟斃於西人之手猛獸猶然亦可見天道之不爽矣 
[文星過鄂]  
　　楚南督學使者江建霞大文宗已履新任前任張大文宗交卸後由湘過漢於本月初七日渡江赴督撫司道各署拜會小駐數日卽當遵陸北上恭覆恩命 
[星軺蒞滬]  
　　出使日本全權大臣張樵野星使蔭桓於前晩乘招商局某輪船抵滬下　小東門外法租界寧波碼頭時方鐘鳴八下卽乘馬車至美租界西華德路同文書局駐節上海縣黄大令英讞員宋通刺法讞員葛同轉次第投手版求見至昨晨江海關道劉觀察排導而至星使以禮接見及十下鐘時文武印委各員均趨詣局中卽謁 
[封印大吉]  
　　昨日各衙封印之期十一點鐘時江海關道劉觀察先行封印禮屬員紛紛趨轅叩賀上海縣黄大令叩賀回卽飭發三　朝服赴大堂行拜闕禮旋升公座用硃筆標封條將印信封固望闕三跪九叩首然後更衣端坐受吏役及地甲親兵叩賀 
[封印停訊]  
　　昨係封印吉期英讞員宋莘樂通刺將鈐記封固並不鋪張飭差咨照薩副領事暫停訊案 
[英界火警]  
　　英大馬路泥城橋堍第四百八十五號同泰西式木器店忽於前晩三點一刻鐘時失愼諸人從夢中驚醒大聲呼救勢已不及當卽冐穿屋頂新巡捕房近在咫尺立打德律風知照老巡捕房擊鐘告警火會西人聞警之下各駕皮帶車及洋龍到塲施救無如火勢披猖延及貼鄰第四百八十六八十七八十八三號計焚燬洋式樓房四幢聞四百八十八號之房屋係許宦所居其正屋則並未殃及亦不幸中之幸也同泰曾保火險不知若何判理 
[點查吏役]  
　　本邑新建改過所業巳落成昨日午前劉觀察所委經理之上海縣主簿林珍虞縣丞吕慶堂兩二尹命駕至所點查在所之書吏差役門丁更夫等人諭令小心供職日内卽須將縣署所收各犯移入所中矣書吏等咸唯唯遵諭而退 
[縣示照登]  
　　欽加運同銜特用府補用直隸州松江府上海縣正堂黄爲出示曉諭事奉製造局憲函奉署督憲電諭製造局至道署達滬電局赶造一電線備急電之用某因遵卽轉商上海電報局現擬定此項電線由電報局起經英法兩國租界進新北門而達道署迤邐至製造局以接川沙防營卽日集料興工等因飭縣出示曉諭並飭地保差役在轄境設錢處所帮同照料毋違等因到縣奉此除飭差彈壓外合行出示曉諭爲此示仰該處地保及諸色人等一體遵照如遇設立前項電綫毋許滋擾倘有玩違定卽提案查究不貸毋違特示 
[老圃受虧]  
　　賣菜傭阿坤家住江南製造局左近前日清晨荷擔至南市小普陀前有張阿月者向之購取阿坤以其秤過重　　與爭張不問情由持秤梗亂擊以致擊破頭額鮮血淋漓旁人共抱不平將張扣住欲扭送二十三七鋪保甲局請懲行至中途經人排解再三令出洋銀四圓爲阿坤醫傷費阿坤首爲之肯旁人乃釋張使歸 
[髠奴抗法]  
　　韓廉訪嚴禁佛店雷厲風行竊以爲此種不　不　之髠奴自當震懾憲威銷聲匿迹矣不料若輩恃有護身符在居然不畏刑章依然顧忌全無招搖生事前日頭圖地保孫順和查得美租界天潼路第五百零七五百零八兩號房屋有遊方僧賃開佛店懸　額曰準提禪院北蘇州路第三百二十九號石庫門樓屋亦爲釋子所居門　大書岳林寺三字因傳諭一律閉門若輩不從　敢大聲詬詈嘻若此僧者卽不置地保於眼中獨不懼堂堂豸憲乎我知亷訪聞之當必重申嚴禁也 
[漿勵學童]  
　　昨爲法文書館　學之期鐘鳴五不上海縣黄大令松海防同知劉司馬江海關道劉觀察提標右　叅將　叅戎英法兩 
 
 

Page 4

 
 
讞員宋通刺葛同轉洋務局提調蔡太守先後至大自鳴鐘法工部局由西人延入中廳少焉法總領事呂班君法繙譯官兼副領事官祁理恒君各教士各富商絡繹而來館中教習曁掌院神甫率在院各生魚貫入内一一唱名令將所習之書逐一背誦中西士女拍手歡呼堂上洋琴聲　揚入耳中西官或奬以洋銀或賞以雜物升任浙江臬司聶廉訪另以書一百部委同轉分給各生至六點三刻時事畢教習令某生朗誦　文各官旋鳴　回署 
[釁起賭博]  
　　昨有一百九十一號華捕解送在途爭扭之潘小仁卽潘文彬及陳德明二人到廨潘稱爲茶葉生理被陳拆梢故與爭　陳稱潘係著名賭根向名輔庭曾有友人被其騙去洋銀若干途遇向論竟被毆傷頭面值日差禀明宋道　奉諭著押候核奪 
[欠銀控捕]  
　　昨報紀虹口裕興牛肉莊夥許洪興控包再卿欠貨洋一百六十餘元扭入法捕房一案昨晨經克捕頭訊問包稱比貨　永安街泰安里合源順牛油行主黄芳生於十月初三日向虹口裕興買成牛油十件重一千五百五十餘斤計價洋一百五十八元二角當付本票一百元至十二月初一日逃避無　棧中各貨爲莊家看守包又稱被黄欠銀三百餘兩因當時帮同至八仙橋棧房出貨照料是以被控克捕頭得供著俟堂期向讞員伸訴 
[示拿匪棍]  
　　上海保甲總巡翁明府訪聞虹口諸棍徒無惡不作因出示嚴拿懲辦示中開列姓氏計霍阿棋鄭馬興流氓六眼陳大泉阿唐馬裕春王阿大以上七名俱係著名賭棍顧百生張阿耀李蘭墀王阿狗婁阿桂以上五名爲流氓之首 
[上海縣署瑣案]  
　　蔡子卿訴稱兒子阿二忤逆不道叩請訊懲黄大令准之飭役拘拿究辦○前有在春源紙棧當出店之徽州人方年送客上某輪船行經二洋涇橋適西人愛弗禮司乘馬疾馳而至避讓弗及撞仆街旁踏傷太陽穴以致殞命黄大令騐明後將屍交表兄張順發收殮并諭令函追屍屬到來訊斷愛弗禮司發交英捕房收管其中情節俱列報章前日張具禀訴稱小的接屍妻來信謂死者有七旬老母見信痛哭幾染沈疴目下須撫養四女一男斷難來此倩小的代乞伸寃大令令退去候示○前者旌德縣人俞道榖控俞天順漆店股東俞雲堂串誘須伯所撫義子俞道游私售店業並將店内歴年贏餘銀吞没大令准詞飭差提訊已紀報端某日俞姓親族俞光雲俞　如汪石泉等爲之清議赴縣具詞聲稱查核以前合股帳目均屬相符雲堂實無侵吞情事因光緒七年道海自已名下資本缺乏故將該店立據歸併現下彼此無涉求請銷案等情大令批示此案旣據爾等理處明白兩造均各允洽准免集訊銷案至俞明尚黏呈契據並俞道海黏呈部監照均隨批發各結附卷 
[法捕房瑣事]  
　　永義昶通順全盛三家信局控划船夥高阿句等串同廣東人藍阿四卽藍玉廷將大土挖出土肉實以料子以致店家退回經葛同轉訊供以唐玉桂唐德桂不肯實供著押候巖比在案昨同轉蒞捕房永義昶劉玉鑑通順蔣雨泉全順李德茂偕划船頭目倪耕心施英英高雪舟等投案倪供家住蘇州雇用高阿勾爲船夥串同藍阿四作僞以致聲名敗壞求請重辦高雪舟供用史念益爲夥　無　悮此次亦有假土二只劉玉鑑供永義昶雇丁　寶管船現在常熟因　未到李德茂供全順與通順合船倪施高三人統爲划船頭目同轉命提在押之船夥高阿勾誥問供稱九月間藍玉廷慫恿小的作此僞土言明包退每只給洋六角唐王桂供由德桂雇爲船夥藍玉廷於十月廿五日向小的言明作僞毎只給洋六角由藍取去做過之後仍送下船並無形跡唐德桂供在永義昶爲夥王桂由小的雇用假土一事係由藍阿四唆使同轉問劉曰現在唐王桂等業已供認尚有二只何人所做劉供史念益所做明日亦可到案德桂又供伊先向小的哄騙不爲所惑繼因王桂貪小致有此事同轉謂王桂係爾之夥計惟爾是問命提藍阿西到案問共做假土若干如何騙法藍供只知携往鄉間售賣是以貪小作此不端之事以後不敢再犯同轉謂唐王桂等供認明確由爾唆使現在退回之土廿五只共值洋六百九十五元如何歸償藍求交保出外以便料理同轉不准著還押限三日内將土洋交案延干追比劉供此人在英界帶鈎橋慶豐店作夥同轉飭探帶同藍玉廷至慶豐找尋保人唐德桂交劉等帶出唐玉桂等還押候核又諭劉等出外詳細訪查下期投案禀復○張仁發烟問主張咸豐控沈桂生偷竊烟鎗因無實據著邀同見証到案復核昨日張咸豐偕見証秦彩芹投案同轉謂爾不必偏袒當日所見若何秦供沈桂生竊槍屬實係我目覩同轉命將張斥退提沈桂生到案供前一日　烟資三文將搭連袋抵押　日又往吸烟卽遭誣指秦又供當時沈供認竊槍售與石路和昌店張供十一月廿三日失槍卽報捕房同轉以事隔多時並無實証未便准理沈巳押四天卽行釋出○愼德東洋碗店王小雲以賣出之貨不准退還爲買主扭入捕房解經葛同轉訊問以王不應不准退還著押候繳還原價洋二角八分昨日愼德店主　夥胡錦堂投案具保同轉著具切結关案以後不准與人吵鬧並著繳還原價洋二角八分外另罰洋一元充公以示薄懲 
[樂善不倦]  
　　啓者敝所留養貧民經費素承本埠各行號善士慨助兹屆隆冬需欵尤亟乃荷全亨助洋十元悅生棧助洋六元華彰助洋五元老悅生廣成合各助洋四元譚同興助洋三元鴻發上林春福安發昌廠合記號鴻昌長盛聯和各助洋二元致寶長長和紹　杏林軒廣衡隆萬利廣吉祥長隆信記昇利羅能記合記棧廣益順和廣利隆匯安店茂泰華昌遠昌順源生和堂和盛東興順成合益廣泰　　福蘭堂正誠信大來榮杏花樓怡珍居益和堂經昌泰安和祥馥蘭廣利亨全利福興茶號同芳居廣芝館廣興祥屈臣氏唐局普仁堂永生利源發祥宜隆廣榮安廣福和日升同春堂廣昌隆均昌和仁信邇遐齋鹿芝館潤寶齋廣誠信公泰各助洋一元萬元利保壽堂啓昌梁天興雄昌萬和伺益堂廣萬盛公茂義益永利源永益廣協順祥源泰隆廣和隆廣源亨永義源新裕昌普太和接元堂廣誠發濟和堂汪百朋各助洋五角以上總共收洋一百十八元除分别掣奉收據外合請登報以彰盛德此啓[  滬北棲流公所司董謹錄]  
[推解恩]  
　　謹啓者敝堂施粥汲深　短實屬不支兹蒙恒裕昌寶號助洋八元鄭亞女善女十元乾泰興寶號三元麥培德堂兩元不具名善土六元又銅洋兩元許朝珍翁五角潤德堂寶　兩元又蒙經募義成號葆元號各兩元顔厚甫翁一元五角德泰號何章記葉勉卿翁方志堅翁林純泉翁五户各一元無名氏三角夏春林翁周禮靜翁元茂號三户各五角無名氏兩角又李日曦翁助白米一石隱名氏善士五十石又助棉衣三十套當卽代爲散給幸章身之有具挾　銘恩俾餬口其無憂指囷叨惠除掣奉收條外請登報牘藉展謝忱上海虹口元濟善堂董事唐廷桂等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
