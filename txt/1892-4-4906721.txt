# 1892 - 4 - 4906721

 

Page 1

 
 
[新增正續刑案匯覽] [  圖書集成局啓]  
　　刑案匯覽一書爲申韓家金科玉律學者苟揣摩有素則片言決獄即無難譽起青油近又增輯續編三編于是搜采愈多卷帙益富鏡古書屋主謂亟宜出而問世因倩本局排以新式鉛字用雪白連史紙印成　在明春即可告蕆如欲預定者計每部價洋六元可至申報舘帳房先付三元掣取書票書成之日再付三元即可取書一部若欲觀樣張則請移玉至申報舘至出書後購取則當另定價值不能若是從廉矣此啓 
[輔車相依論]  
　　傅曰輔車相依脣亡齒寒釋之者謂輔爲頰輔車者齒所出之處即諺所謂牙牀骨蓋輔與車互相依附離之則彼此兩受其虧故下即申言之曰唇亡齒寒也僕年未强仕即己齒牙零落而門齒蛀蝕尤不雅觀一日過東友高梅君齋頑笑語僕曰君能偷半日閒僕當爲君補之則應之曰諾反補竟覺齒頓健以齕堅物略不動摇乃語之曰君之治齒藝也而可進於道矣夫我國之於日本猶轉車也輔既不可以離車車亦不可以離輔在好爲高論者謂日本邇者講求西法情益求精鐵艦之堅牢鎗砲之鋭利幾欲嫓美乎泰西我中國偪近强鄰終必爲邊疆之患不若閉關自固莫與往來如必欲向域外馳情則莫如交結英俄互相牽制庶日本即稱强悍亦不敢向我鴟張殊不知其計實有大謬不然者譬之一家未有兄弟不和而不啓外人之侵侮者譬之一邑未有隣里不洽而反能與他邑互相扞掫者中國之與日人以同洲言是兄弟也以國勢論是鄰里也性情則相同面貌則相類萬不似泰西諸國風氣截然各殊而謂可故示睽離不相聨絡乎今者俄方跋扈於北鄙矣英法德方雄長於歐洲矣從其外而觀之似乎使節往來誼敦和洽衣裳玉帛交屬於途而不知猜忌之心實未賞一日泯我苟能與日本和睦則外人有侮我者日本得併力襄之外人有侮日本者我亦得正言斥之反是則相怨相違我未見其有濟也日本有英傑士日榎本武揚數年前曾秉節莅我國深喜兩國之輯和休睦終其任略無違言及歸起興亞會於東都合兩國之有志振興者歲集二次講求利弊以期興起亞洲其大意實欲與我中國恊和以拒外人之窺伺去年僕薄游江户承招入會以證鴻泥酒酣榎本君舉觶言曰敝國之與貴國其應敦睦誼者非人主之實天主之也試觀兩國封疆雖陸路所不能通而對峙於洪波巨浪之中有似犬牙相錯天特開此一局俾得恊力以禦外侮之來使亞細亞全洲得以萬年永固而謂斯會之設其能己乎僕時被酒不能措一詞惟有敬奉一觴爲榎本君壽且夫中日之稍有嫌隙者惟爲琉球一事耳琉球一小島雖爲我聖清數百年不侵不叛之藩封鎖地瘠民貧得之不足以致富强失之亦不足致貧弱善夫我友藤田排雲曾言之矣曰他日我若秉國鈞則當舉琉球而還中國庶得悉除猜忌戮力同心惟須中國能自守之勿致爲歐人所侵奪僕以爲歐人之涎垂吻外者爲其有利可圖也若琉球之黑子彈丸土地磽瘠日人盡心整頓尚不能漸有轉機而謂歐人其圖之乎或謂日本方有藉乎中國我中國地大物博苟得兵精器利亦足懾服西人更何藉乎日本僕側以爲其説頗謬今夫人自以爲富可敵國無求於他人乃與左右鄰居悉行拒絶倘一旦風高月黑宵小紛來斯時而始號召諸鄰諸鄰安肯羣相援應故必平日誼深洽比急難時始得相助相扶今我國之於日人亦猶是道至於日人則海中島國倚傍全空倘此國攻其前彼國又攻其後回顧不及勢即難支今幸永保承平未遭兵革耳設使海氛甚惡敵人捲甲而來將伯之呼舍中國而誰屬君今者治齒之術既己精良他日者移此術以治國家俾我兩國輔車相依不致脣亡齒寒之慮則君之大有造於兩國者猶之大有造於我齒牙矣高梅曰謹受教乃書此以冠諸報端高梅名雄日之東京人爲我老友岸吟者高足排雲名重遠少年發憤留心經濟盖亦彼國之矯矯不羣者也 
[京邸琅函]  
　　廣西巡撫馬玉山申丞丕瑶以翰林院編修熊方燧經前任撫臣沈秉成奏調來粤派往邊關襄辦洋務時值龍州開辦通商一切草創頭緒紛繁熊方燧條理經黑悉心籌畫安撫流民奔走瘴鄉勤勞懋著於洋務邊務均屬練逹可否賞戴花翎並賞加侍講銜以昭激勸專摺奏保十一月初十日奉硃批著照所請吏部知道欽此○吏部爲知照事騐封司案呈本部具題議覆户部題請將籌解奉撥光緒十六年邊餉全數解清之粤海關監督廣英等准予奬叙請旨分别施恩一本十月十一日奉旨廣英李瀚章張之洞龔照瑗剛毅王之春俱著加一級紀録二次瑞璋鄧華煕阿克逹春俱著加一級餘依議欽此欽遵由科抄發到部應將原題抄黏知照户部轉行查照○通政使司爲咨報事本寺漢經歴張肇熊呈請保送分發所遺經歴一缺應以保奏留寺候補經歴程文禄奏補當經移查吏部核與定例相符現本寺於十一月十四日將該員帶領引見奏補是缺之處預行咨報奏事處查照○内閣典籍廳爲曉諭事照得本衙門供事現在懸缺前經出示曉諭在案今本閣改於十一月廿四日考試爲此示仰投考人等知悉務於是日黎明携帶筆硯齊赴西長安門内刑部朝房伺候考試毋得自悮○和碩禮親王之嫡福晉近爲二豎所侵殿治罔效於十一月初六日丑刻薨逝照王福晉例含殮如儀擇於初八日接三金棺暫停府第傅集喇嘛僧道唪經拜懴九天俟五七日始奉金棺移往磨石口園寢暫安○朝陽門内禄米倉龍鳳口地方有雙某者生一女名小三兒年甫十二齡於上月十一日午後上街購物逾時未返雙妻赶往尋覓杳無蹤影徧詢無一見者赶將雙某找回告以前情雙以掌上珠霎時遺失豈可置諸不問四出偵視仍如大海撈針究竟迷途躑躅抑或被人誘拐殊難懸揣也○吏部爲咨行事騐封司案呈本部議覆直隸總督李題以直隸饒陽縣教諭王元一五年俸滿塡考保薦等因核與俸滿教職保薦例案相符自應准將該員咨送引見一本於十一月十一日具題奉旨依議欽此欽遵到部合將原題黏抄咨行直隸總督查照辦理○值年旗准内閣爲咨取事典籍廳案呈本衙門向由八旗滿蒙漢各固山派撥領催甲兵數名逐日赴閣聽差遇有交抄事件即令該領催人等傅抄現在各固山赴閣聽差兵丁寥寥無幾每遇傅抄事件不敷差遣相應咨行值年旗轉行八旂滿蒙漢各固山即將此項赴閣聽差兵丁補派足額並將該兵丁旗佐年貌花名清册即日送閣以備點查○兩翼前鋒八旗護軍專操大臣桂前鋒統領祥現己升授廂白漢都統所遺兩翼八旗專操大臣自應另行奏派充補經景運門開列十處堂銜請派兩翼前鋒八旗護軍十營專操大臣一摺於十一月十四日具奏奉硃筆圈出兩翼前鋒八旗護軍專操大臣著右翼前鋒統領德隆充補欽此除由景運門行知兩翼八旗十營外並咨神機營查照 
 
 

Page 2

 
 
矣○值年旗准兵部爲轉行事禮部咨取十一月二十二日田村暫安處佳貴妃金棺前行冬至禮至祭需用抬送肉槽披甲十方名看管章京一員應行值年旗轉行該旗照數派出並將派出官兵花名清册開送禮部點名後齊赴宰牲處預備等因相應轉行值年旗轉行照辦○廂藍蒙印務叅領啓賢以據所管六甲公中佐領雅魯岱呈稱伊母現在伊胞兄任所病故該員係屬親子例應以聞訃之日穿孝百日等情惟該員所管佐領圖記應行派員暫署百日以重公事開單禀請本管都統點員暫署經榮仲華都統諭委印務章京驍嗣校景惠暫行署理○管理太常寺事務禮部尚書臣宗室崑岡等謹奏爲題請派遣事恭照十二月初五日穆宗毅皇帝忌辰應行遣官恭詣惠陵讀文致祭謹案臣寺祀典應請遣王一人恭往主祭惟查近年俱奉特旨改遣近支王公行禮准宗人府咨送和碩肅親王隆懃銜名到寺臣寺繕入題本進呈是否即令隆懃恭往致祭抑或改遣近支王公行禮之處恭候欽定俟命下之曰再由臣寺知照宗人府轉行遵照理合具題伏乞皇上聖鑒訓示遵行謹題十一月十五日奉旨改遣郡王銜多羅貝勒載瀅行禮欽此 
[津沾雜録]  
　　李傅相久鎭畿疆聲威卓著安民察吏夙著勤勞加以辦理交涉事宜己覺日無暇晷近日朝陽建昌等處教匪作亂派軍進勦軍書奏報在在皆煩擘畫由是積勞成疾咳嗽頭眩至上月十七日肝氣稍平頭眩暫止在臥室前小步感受風邪十八日又患寒熱召西醫調治十九日病即霍然可見西來和緩果有著手成春之妙也○新任天河兵備道周子瑜觀察懋琦於上月十二日接印任事升授廣西臬憲胡雲楣觀察交卸道篆後即當晉京陛見約於來春冰泮時赴西粤履新○津郡武備學堂除李考外例有大考所以甄别良楛隠寓勸懲也上月中旬示期考試山海關武備學堂亦由教習帶領學生數十名一同投考所命題目係天文地輿兵法算學諸門想諸學生研究有年必能獨抒心得不僅以抄襲陳文自矜博治也○今冬河冰凍合較往年爲早浮家泛宅者猝不及防遂致節節膠滯欲進不能帶水公司於月初用小輪船拖帶駁船入口在鹹水沽白唐口等處被氷膠阻轉舶之後到者株守口外祗有駁船一二艘駁運貨物至塘沽交卸駛出再駁無一息之停迄今輪船貨物業己卸竣而沿路駁船被凍貨物之用車載馬駄者依舊絡繹不絶○今秋津郡七屬皆慶豐收所有西沽及北倉兩女粥廠預由籌賑局出示停辦以節糜費惟西門外男廠仍煮粥散放以廣皇仁刻己照章租賃各小店貼示門前名曰濟急粥廠俾貧民棲止其閭得以飽嘗雙弓米風味云○縣署讞員王棣三大令奉傅相委解軍火出關交古北口提督葉曙卿軍前聽用大令奉委後於上月二十日前禀辭就道讞案一差另委候補縣吴大令辦理○上月十六七等日天色陰霾頗有釀雪之意津人以冬瘟間作甚盼滕六君翩然下降無如天不從人翌日復放晴曦亢陽之氣中人易成疾病聞官憲將擬設壇禱雪爲民請命云 
[烟臺臘鼓]  
　　山東各海口爲南北洋適中之地封疆鎖鑰誠宜加意防維現在威海海防業己辦理就緒兹又擬在膠州口及烟臺　蜡廟修築砲臺以成犄角之勢所需欵項由海防新捐項下存儲備用凡有情殷報效志切觀光者儘可由道轅就近報捐己由道憲出示曉諭矣○廣仁善堂創立因利局准貧民之無業者借錢以作資本俾得負販營生限以一千至五千爲率分一百日還清不取分文利息節儉者得此即可事畜有資名曰因利盖取因民所利而利之意也○賭局持籌作寳者關防秘密例不得與局外人往還其有暗洩機關勾串賭客猜壓者名曰刮風爲彼中人所深惡痛絶某寳局連日賠累查被刮風者所算因將作　人扭置街巷大肆兇毆狼狽不堪始經旁觀者解釋嘻以同惡相濟之人而有時亦猜嫌互啓然則古人君子有朋小人無朋二語洵乎確切不磨矣○節交大雪各處俱己封河每歲春間例由登州水師派兵往大山河埕子江口防衛至冬始遣歸日前汛弁徐千戎己赴道轅銷差回去矣○丐子沿路乞錢令人生獻近更于更深人静瞉觫哀號見人尾隨務必得錢而後去此又吹簫吴市者之變局也○雨雪頻仍至月餘之久以致河水汎濫橋梁多被衝坍行人揭厲興嗟未免出門繭足矣○近有西府貧民來烟就食扶老携幼相屬於途宛然一拂先生流民圖中景色或謂此輩並非因荒離散實則素無恒業溽惰性成每届年終例必四出求食安得有大愿力者教養兼施庶幾廉恥漸生相與安居樂業乎○昔人畫梅一幅作九九八十一花閨人曉起理妝戲以口脂染一花至八十一花染完而梅花己變杏花不覺濃春絢爛矣好事者點綴其語謂之九九消寒圖乃烟俗則不然人家每於冬至後以紙畫作九區如井田然每區復畫而爲九按天時之風雨陰晴默誌其處逐日染翰羅羅清疏雖不知肇自何時然亦餞歲之雅談圍爐之韵事也 
[羊石新談]  
　　潘樵雲孝廉藉隸禺番係前兩淮鹽運司德如都轉之哲嗣也日前爲其公子娶親賀客盈門極盈熱閙將軍都統及海關監督與孝廉爲莫逆交税來道賀軍憲盤桓竟日直王蓮漏下始命駕回署車馬喧闐里閭生色而軍憲禮賢下士不以勢位自矜尤晚近所不可多得也○貴州主考丁太史仁長勞太史肇光均請假回籍連日謁見省中各大憲各憲亦如禮答拜冠盖往還絡繹於道富貴而歸故鄉昔人所謂衣錦之榮也宗族父遊當因此而增光寵矣○新任海關聨榷使於上月十五日到港十七日換坐官輪來省當憲舟入境時沿海砲臺燃砲迎接具聲隆隆省中各憲亦在河干迎候並於日近亭行禮恭請聖安榷使與各官坐談片刻旋即命駕進城暫駐行臺各官亦次第興辭嗚騶回署○探聞署南海縣潘子玖大令與現署杳山縣楊懿卿大令互相調署但未見明文未知確否○即用縣鍾大令德瑞廣西人由甲榜起家今春領憑來省歸班序補大憲見其仕版初登情形未悉札委讞局帮審差俾資歴練○西江基圍環衛各縣農田關繫甚重現届隆冬水勢涸退大憲札委即用縣安大令蔭中馳任查勘如有基址未堅應行修補者據實詳報以便發欵興修大憲關心民事於此可見一斑○某甲策名軍籍歴有年所忽於某夜投水自盡次日營官查點勇丁己少一名遣入四出找尋後於河于得見其屍聞甲之死係爲賭博所累私將軍械押錢以作孤注詎料五木無疉依然敗北而歸恐營官覺察難免責罰一時情急遂出此下策賭之爲禍烈矣哉 
[潤州讕語]  
　　鎭江支家巷塾師李某年二十餘屢應童試未青一衿今春來此設緇帳終日督課蒙童以餬其口趙錢孫李周吴鄭天地元黃宇宙洪南面作猢狲王亦頗能威福自擅月前忽發癲癎時而書空咄咄時而對影喃喃昏憒中自言爾既欲殺我又欲攫我床頭寳銀五錠不如我自殺之省得汝操刀以割也十一月二十四日晨起盥潄衣冠畢向人尤言曰我欲入城問其故則張皇而言曰有人在縣中控我矣我當自行投到言己怱怱竟出生徒中之較長且慧者尋見其臥榻上血污狼藉駭極聲張居停急著人尾追則李果入城迤邐至普仁堂親戚某姓處尾者告知情節禠李衣視之胸腹己剌傷多處錐痕刀痕翦痕歴歴可數歸告居停急送至維揚其胞兄處人皆疑李夙有寃孽故得是慘報余曰非也是必平日所爲有不可告人之處衾影中常恐有鬼神在側科其罪而施以刑故當囈語模糊時不覺和盤托出也然則世之暪心昧己納賄營私者不亦可以此爲龜鑑哉哉曰子何以知其納賄營私曰我於其自言寳銀五錠而知之○冬季設立粥廠善舉也本届於上月二十九日爲始仍設局德星宫畔晨關午閉習以爲常就食者自帶碗一箸一俾飽飫雙弓之米其有老病婦孺以及羞顔不肯往者先於查閲門牌時暗中記册備就米票每張或三升或五升或一斗於祀灶前後逐户酌給使其領米自煮既己博施濟衆且能曲體人情積善餘慶敬敢爲諸善士頌○程凌漢者呫嗶半生藻芹未擺舌耕糊口家計維艱新秋忽疾染河魚漸成休息痢支離病骨瘦比黃花長子服賈他鄉歸而省視勸吸鴉片以冀就痊次子年甫十八日侍父讀頑劣異常一日指斥其非言詞嚴切次子負氣竟竊取烟膏吞下宛轉而亡書日自作孽不可活其斯之謂與 
[漢皋火警]  
　　上月二十一日漢口打銅街口王某所開箍桶鋪因其婦擁爐向熱遺火積薪不及覺察遂致延燒未幾火勢大張家人束 
 
 

Page 3

 
 
手無策幸街隣聞聲齊集取水灌救須臾撲滅並未殃及池魚二十六日午刻漢口老水巷某海味店失愼幸各善堂皆舁水龍馳救地方文武各宫竭力彈壓約兩點鐘時龍夫鳴太平鑼沿途掌號緩緩而歸僉曰僅燬四家即止祝融氏尚未大肆兇虐云 
 
[湖北學憲觀風題]  
　　新任湖北學憲孔大宗師於上月十五日出題觀風限臘月十五日交卷違者不閲所命題目開列於後知止而后有定一節位不期高禄不期侈沱潛既道得潛字五言八韻史記金匱石室書賦以貫穿經傅馳騁古今爲韻晴川歴歴漢陽樹得樓字五言絶仲冬之月日在斗考柳倬誅舞文吏論荆襄唐宋先賢賛知幾説江漢竹枝詞七言絶 
[漢口瑣談]  
　　有飢民二百餘名由隨州一帶而來漢鎭甲頭見之恐其沿街闖禍遂於上月二十七日糾集同類與衆飢民商議照街上鋪面核算如鋪面一家則令出錢一百文飢民不從堅欲倍之由是兩相齟齬遂致棄文用武卒以衆寡不敵甲頭等盡受夷傷復向各處邀集徒 
黨興師報復衆飢民亦摩厲以須在花樓巷内一塲惡戰兩下各有損傷勝負未分各自收兵旋經魯仲連其人掉三寸不爛之舌爲之解紛仍照前議發錢飢民肯首遂得無事○江西人某甲年將及冠舉止豪華隨從僕隸約有十名至太古和輪船攬客棧下榻忽於上月廿三日病故聞甲係簪纓世胄乃祖乃父皆敭歴宦途聲名赫奕甲以一身兼祧三家香火今往蜀川將爲入贅不料紅鸞未照磨蝎先臨若敖之鬼餒而巨卿之魂不返噫吁悲哉 
[宜昌近事]  
　　川友傅言四川總督飭於涪州地方添設一藥土局卡販土過此須完落地厘税自十月十八日開局該處係土客往來孔道每日厘税不少又野三關地方近日征收厘税每兩士完制錢三十三文約計每日所得厘金亦殊不菲○宜昌税關近又添設藥土厘税並雇司事多人中外扦手多中暫在招商局新盖之堆機房内設局騐貨每日只能開騐數十箱且積壓甚多土貨由川來者甚多次則由歸巴等州縣而來厘税雖重其出産極旺本年新土上市只得數十文一兩秋後陳土亦不過百三五十文一兩食者多而出産亦多雖有害於五穀而銀可要不致外溢也○前益利兵船來宜防護時正值水勢漲旺之際曾被沙土壅壓大錨一隻並鐵鍊一條近因水退倩人在河十掘挖將錨起出其鐡鍊理壓極遠亦在逐叚挖出云○宜昌三府糧捕廳謝君在宜約八九年並管電報局事其電局即設在署内三府年近六旬向無病思豈知上月十七晚竟因病出缺時人惜之○川友又云前此掛旗船隻在長江一帶失事不少近幸水平得保無事惟下水輪船往來宜昌不及從前踴躍耳○寳華輪船此次來宜因天心洲不能直駛在該處灣泊五日方得起椗前日回漢去時先爲之備帶三舨船兩隻以便到該處可先提貨並聞彛陵輪船前自十一日開回漢皋至今尚未抵漢仍在大心洲擱淺必須寳華下水施帶方能再行云 
[金陵官報]  
　　十一月廿七日藩臺瑞常鎭道黃祖洛新授廣西右江道崔國榜辭候補道曾廣照兼署中恊劉首府李知府趙貽書到交卸大河口厘捐差回並叩謝河運保以陞缺陞用署督左營遊擊彭仁壽蕪湖分銷運判李傅芬兩准候補連判甘樹勳起服回淮由揚州來各位均見黃雲龍奉糧道委催趙差縣丞張嶽輝到由京來補昨日候選道張炳炎陶森中赴揚州管帶緝私前營土俊南均見辭遊擊趙廷琳卸事同知沈敦和奉委赴吴淞公幹廿八日候補道嚴翽昌禀知順直賑捐移獎二品頂戴安徽同知楊鵬程禀知奉糧道委押運差知縣胡廷琛奉委調辦保甲總局發審差並銷假大使胡詒翼解餉來補昨日新授浙江温處道楊儒候選道曾内熙均見帶信字營謝德元辭回上海安徽試用從九黃錚到奉安撫憲咨送憲轅聽候飭發糧道派委差遺藩轅牌示安東縣典史周恒貴丁憂道缺查有試用從九鄧邦楨又睢甯縣典史王溱期滿遺缺查有道庫大使孔慶瀛又高淳縣廣東司巡檢朱輪因病繳委遺缺查有試用從九陳其慶又海門同知照磨黃貴丁憂遺缺查有試用從九周文彪均堪以署理 
[火末成災]  
　　昨晨六點二刻時天將破曉本邑英租界北香粉弄西首某姓家遺火薪中幾被祝融所困幸鄰人畢集帮同汲水灌救得未成災然己飽受虚驚不免小鹿兒向心頭撞矣 
[病斃善堂]  
　　今春英公堂送礁希忽陸氏誣控旌德信客鮑祖啓藏匿兒子一案至上海縣其時陸明府尚綰篆務訊供之下鮑稱俞陸氏之子於十年前託小的借回攸州原籍作某家螟蛉氏曾收洋銀十元今忽翻悔明府判令分别看管既而鮑患病甚重發堂醫冶旋有包金生者投案具保無如鮑病未愈不能出堂延至前宵在堂斃命昨晨家屬邀同原差投縣禀報並稱情願自行棺殮袁大令准之 
[逆媳收禁]  
　　本城老北門内白衣菴左近馬愛楨即愛生之妻沈氏與姑金氏口角以致金氏自縊身死十二鋪地甲投上海縣其報哀海觀大令詣騐之下將沈氏帶回收押此己列入報章矣前晚飭提訊究地甲投案候示馬供稱小的係蘇州人在治下小本營生年三十九歲去春憑媒娶再醮婦沈氏爲室母親年五十九歲上月二十晚八點鐘時忽然自縊及小的夫婦覺察早己解救不及沈氏供稱小婦人母族在浦東年三十三歲去年至馬家爲媳待姑孝順不敢違忤上月中旬因有急需將布褲一條付質姑知之即向小婦人口角大令曰此案本縣早己訪明豈容任爾飾詞抵頼遂判令釘鐐收禁聽候擬辦馬喝退 
[大令騐屍]  
　　景南松控李蜚麟將妻周氏誘奸一案由法公堂移解至縣尚未提訊而景移居法界西新橋街第七十號兩二所開小烟間内於上月二十八日病斃無人收殮由景之嬸母魏氏表弟湯阿三赴縣請騐己見昨日報章當由四圖地保吴桂仁預備屍塲罷設公案捕房亦飭中西巡捕包探前往彈壓及三點半鐘上海縣袁海觀大令帶同刑仵書役人等排道鳴金而至大令升座將點名單檢閲先傅地保吴桂仁至案訊問之下吴供景南松借住不知姓之阿二所開烟間内阿二先因别事逃逸不知去向景南松患病無人照料於上月二十八日病斃室中此外尚有細情非小的所能知大令飭將景南松之嬏母魏氏帶案問爾向住何處辭姪病故爾如何知曉該氏供稱小婦人向在十六鋪内開設粥店姪兒亦爲此業因數日未見往伊住處探問始知己死大令又將景南松之表弟湯阿三傅案問爾來申幾時何以知景南松己死供稱小的於上月廿九日由丹陽來申知表兄於廿八日在阿二所開小烟間内病斃前往探視不料阿二己先期逃避遂偕魏氏到案具控大令命提南松之妻景周氏訊問周氏供稱小婦人於十五歲時嫁景南松爲室生一女孩富被丈夫價賣至一十二歲時因家中度日維艱被丈夫騙至滬上變賣小婦人不肯曾吞服阿芙蓉膏送入仁濟醫館療治得以更生又被丈夫作主將小婦人賣與李蜚麟爲妻生下兩孩大者今年五歲次者一歲前夫又向小婦人纒擾串同陳老祥五阿姐等欲令小婦人逃逸或將孩子變賣小婦人因既食李家飯自應爲李家出力堅執不允前夫竟唆使陳老祥等欲將幼孩搶刦本年十月間曾涉訟公堂經宋大老爺訊問六次有卷可稽大令謂今日無暇細訊飭令仵作將屍身抬至馬路中如法檢騐仵作喝報屍身並無傷痕實係患病身死大令令景魏氏等一千人親自看視景魏氏湯阿三同稱景南松本有癆疾確係因病身死大令頷之又離座將屍身親視一周令景魏氏等具結自行收殮景周氏李蜚麟均交地保看管隨時訊問大令遂乘輿回署 
[上海縣署瑣案]  
　　本年十月初旬本邑西鄉虹橋鎭民人顧木堂家被賊竊去銀錢衣物當經報縣詣勘旋由捕頭在青浦縣境拿獲首犯徐阿二即錢阿二又名殺羊阿二解縣候訊此己詳登前報者出前晚袁大令升堂研訊阿二供稱小的係本邑人務農爲業並不犯事實被悮拘大令一再研詰阿二堅不供招大令大怒喝令動刑阿二大呼大老爺饒命小的情願實供大令曰爾既願實供暫免刑責阿二供稱小的家與 
 
 

Page 4

 
 
顧家相絮不遠　之相識此次異常窮迫向顧貸錢顧不允小的因起不良之心暗地糾同素識之某某等八人彰去行竊大令著釘瑣收所候補提　黨訊辦○本城俞家弄人張静山將其子南堂勒斃袁大令訪悉前情飭差傅張候訊此己迭見報章前晚研究之餘張供稱小的係本邑人向在某糖行爲夥家住俞家弄己有多年生子七人第五子名南堂會習銅工邇來嫖賭逍遥不務正業專與匪類爲伍小的屢次訓責置　罔前此次欲竊家中　腹質濟經妻子大加呵斥南堂自知羞忿至晚背地用麻繩勒斃自尋短見於人無尤大令著其結備查○此同放徐均福控吴大六串同　義豐店主鄭玉如誘騙土價洋銀袁大令訊取口供將吴收入所中限日交鄭嗣有某中者將吴保出清理價銀大令允之吴延宕 
今尚未料理徐投案呈催吴遂由保交案袁大令提訊之下徐復泥首求追大令謂吴曰現有張姓具禀到來調爾私將寄存厚興恊興笞押店内之土售　共得洋銀行餘元可有此事吴供稱小的並無此事求大老爺傅張面質大令著仍收所候傅張再訊 
[英界公堂紀事]  
　　茶肆雞談曾登昨報嗣經宋二尹查悉野雞流妓李阿八由蟻媒朱家媽引至野雞鴇子陸巧仙家因飭差補提宋家媽嚴辦孜恐槐柯夢醒不能向蟻陣中稱王矣○浦東高橋鎭民婦周徐氏被夫斥逐流落於租界之中巡街捕帶至捕房移送公廨宋二尹飭發樓流女所留養既而其夫前往認領董事據情函知二尹二尹飭帶至案候傅其夫訊供發浩○居中全向諸小弟索取會錢以致口角争詢由巡街捕帶至捕房移送公廨宋二尹著候訊供核辦○周田氏魯金氏扭縫工王德全至公廨控稱王曾囑小婦人等製號衣工資無著宋二尹諭令將二氏交人保出王押候訊斷○康隆記訴稱房客畢有仁等積欠租金向索蠻横開單呈請提追宋二尹飭差往提而畢等己自向康理楚惟竺高福等三户尚須提案訊追 
[法捕房瑣事]  
　　某甲向作西國廚司下灶近因賦閒日與其友某乙同至輪船上尋友將覔一機會乘間行竊紅絨棉被當爲船夥覷破將人贓一併扭送捕房管押捕頭以輪船將次開行即將原贓給船夥領去甲乙二大押候解案請究○江北人阿高來申己一十餘載向推小車以餬其口積銖累寸稍有盈餘遂自置東洋車三十餘輛放租取利不料時運不濟阿高忽於前日因病逝世經其姘婦某氏蓂棺成殮嗣有阿高之姪　信砍將叔父遺下之物收回某氏知之私將物件運往八仙橋睦和里第廿三號門牌内某嫗所開車寓中而阿高之枢停在室中有違租界定章設捕　查知遂飭包探將某氏及開車寓之某嫗一併拘入捕房管押捕頭令將物件交還阿高之姪以便扶枢回去○東洋車夫某甲將所租東洋車號衣等物售與别人昨經車主查知將甲扭送捕房管押候有期堂送案請辦○實羊毫筆之某甲前日在粤東人所開小烟間内過癮乘人不備行竊水烟袋一枝當被店夥看出破綻立即据獲人贓送入捕房管押○放白鴿之江并婦崔姑娘積欠房租昨經收租入送捕管押聽候訊辦○露天通事某甲前日在途遇見素不相識之西人欲隨入城中購買物件以便從中取利詎料該西人素諳華語不煩借助他山麾之使去及購物出城甲忽向前索取酬資西人不允當即鳴捕將甲送入捕房管管押 
[福緣善慶]  
　　謹啓者敝堂接奉植檜堂大善士爲求合家平安樂助冬賑洋三十元又奉到蘇城王思仁大善士爲求安胎病愈樂助東賑洋五十元先後祗領彚解災區憑善念以攄丹通誠求於保赤平安永保鸞鳳呈祥福壽宜男螽麟衍慶從此裁培厚福感召天和善果有因報施無爽求登報牘敬告同録[  上海六馬路仁濟善堂籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[衣冠敗類]  
　　某大令聽鼓江寍歴　年所　　上憲有所差遺　　　以誘　爲密置静室一二椽在上房之後招集白一少年烏衣子弟呼盧喝雉逹旦通宵勝負在人己則從壁上觀而坐收自然之利則有擁厚貲者不計其一身卑賤悉羅而致之必使陷入迷龍陣中而後己一家長幼凡章身之具適口之需大半取償於此去歲萱堂見背益　顧忌人所不屑爲者某朝夕營之靦然不以爲恥今春如君不安於室穢聲四播蒼蒼者以床頭人償彼孽債可謂棒喝當頭雖木石人亦當翻明改悔也乃某沈溺於墨海百計援之不登彼岸近復誘拐良家婦某氏潛赴申江既艶其色置諸妾媵之流復利其貲鬻在平康之里挾朱提數百遄返秣稜復縱横於牧猪奴一輩中故意炫耀以冀從中獲利同鄉同寅久己割席不通慶吊當此整頓吏治之時莠草害禾必有鋤而去之者也所以不書姓氏者恐污吾虎僕龍賓耳 
[申報舘恊賑所經收順直山東十一月廿一日起至三十日止第一百三十七次清單]  
　　廿一日王硯卿助洋五十元○廿二日傅賢根助小洋五角又卓星河助洋四元 
又金陵章月記助洋三十元○廿三日鮑芸閣廣文助洋十四元○廿四日寓滬浙姚企善堂勞謙助洋十元又不留名助洋一元敬其事居主人助臥牛山洋十五元○廿五日潘星臺助洋二元○共收英洋一百廿六元五角 
 
 
