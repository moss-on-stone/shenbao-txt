# 1913 - 12 - 4914330

 

Page 1

 
 
　 
評論 
[統一與民國之前途]  
　　閩贛之反對簡任晋省河東河北之爭執 
　　今之人無論意見如何其深眼光如何其小及一聞亡國之言未有不悚然自懼蹙蹙乎無所騁此何以故國旣亡則一切之國權悉從外入者爲之支配不特一個人之私利無所附麗即一地方之私利亦無所附麗也故亡國之禍最痛也 
　　救亡之術如何雖着手之處應有多端而統一爲最一國之中中央與地方有指臂之助一省之中行政與立法爲一致之行動不特立法與行政兩大系也凡屬於一省之範圍者亦無不爲一致之行動而後統一之效乃可言也若然則吾益無解於今之民國 
　　閩則拒張元奇長民政矣贛則拒汪瑞闓長民政矣張與汪之才望是否足以長兩省之民政是否長民政而必不足以福利人民記者蓋不欲言以其反對張與汪名義上雖屬於反對張汪之個人而實則反對中央之任命也故充反對者之意雖極之以杜黄龔召之賢而亦决不服以先梗一民選意見於胸凡屬任命者將無往而不反對也一言蔽之中央之命令不行於各省而已矣不統一之徴有見於顯者有見於微者至中央命令不行於各省則不統一之弊已極民國成立已及一年而元氣不復强鄰見侮皆肇此矣今反對中央者爭權利則有之而謂其求所以亡國則彼不服然直接以爭權利卽間接以求亡國由爭權利以至於亡國其間不過一間之差耳一間之差而謂與亡國之咎脱然無關其誰信之 
　　國之人無不標福國利民之旨也而卒乃有地方不受中央命令之舉斯已奇矣抑知尚有更甚於此者則如山西省河東河北之爭聞將以兵力解决之也山西一行省區域耳中央與各省不能統一猶曰是有省見存乎其間猶曰恐中央之勢力過甚今一省之間尚不能統一不能統一而竟出於以兵力相爭此何説也竊以爲今之人無當於福國利民之説也爭一地方之私利而已矣爲一地方之私利其目的尚在一團體之間不過其目光之所及範圍稍狹而已猶可説也然默察其心理之所向則尤不在狹小之團體而在單獨之個人焉故凡與其個人之利益相反者則挾持少數出而反對其事端發生於中央者則與中央反對其事端發生於同省者則雖屬於同省亦各惟力是視以與之反對閩贛之反對張汪晉省河東河北之爭胥是道也反於個人之利益則爭至爭之之結果將發生何種之現象雖極而至於亡國亦所不計燕雀巢於帷幕之上禍將及矣而猶晏然自處以爲得計甚者且操同室之戈也悲夫悲夫 
 
 
 

Page 2

 
 
命令 
[一月十二日臨時大總統命令]  
　　任命杜錫鈞爲漢口鎭守使此令 
　　直隸都督馮國璋呈兼管唐山鎭警務楊善慶辦理腐敗迭經攻訐飭令交卸任意狡展請予褫革職權並勒令卽日交替所有該員歷年經手欵項另行澈底查辦等語應卽照准此令 
　　據該總理轉據印鑄局呈稱擬將該局秘書朱春年僉事葉瀾等四員技正包學淵等二員均叙五等等語應卽照准此令 
專電 
[北京電]  
　　幣制委員會章程國務院已通過其應議事項一本位問題二貨幣重量及成色三主幣與輔幣之比價四處置舊幣方法五紙幣政策六關於貨幣之一切問題 
[北京電]  
　　造幣廠近日新鑄民國紀念幣二百萬元已交財政部收存發用 
[北京電]  
　　大總統擬派專使馬吉符（蒙藏事務局參事）姚寳來（總統府軍事處諮議）兩君赴藏聨絡番情招撫達賴久有此説惟因爐城至拉薩交通隔絶須繞道印度曾由外交部向英使交涉英使以電商印度政府爲詞頃聞該使照會稱蒙藏問題未解决以前中國政府碍難派遣專使赴藏 
[北京電]  
　　新疆來電庫匪在科布多附近將牛羊駝馬驅逐一空沿途森林亦復斬伐無遺地方糜爛慘不忍覩如我軍深入此項給養殊屬困難 
[北京電]  
　　錫林郭勒盟長楊桑全家被庫匪虜去今悉該盟長到庫後已經見過活佛抗不和從力諫活佛獨立之非並云蒙古萬無自成之理活佛不能加罪特設一公館以拘留之日前楊桑特飭世子巴達魯歸旗經理旗務順道至張家口都統署陳述一是 
[北京電]  
　　黑龍江流匪甚多現有兵力不足彈壓宋都督電請中央續練巡防步馬各二營以分布各要塞聞中央已准如所請 
[北京電]  
　　王勍呈控陳振先違法以元年三月十三日總統命令内各長官毋得以好惡喜怒爲取舍並准屬員申訴云云爲根據 
[北京電]  
　　蒙藏事務局昨遣工程師赴内蒙一帶辦理工藝事件 
[北京電]  
　　傳聞袁大總統電請孫中山君到京磋商劃分交通部及鐵路總局之權限 
[北京電]  
　　昨日（十二）午後八時山海關至黄村快車忽起火有貨車一輛被焚 
[北京電]  
　　粤商余乾耀請創設全國驛路電車呈部被駁 
[北京電]  
　　尹昌衡現在打箭爐有病請援川省已派陳某帶兵二千前往援助 
[北京電]  
　　有人建議以粤省劃分二省即以瓊州作爲粤南新省會 
[天津電]  
　　駐津比領事台錫爾君請假回國由注瓜理代理一切交涉事件 
[哈爾濱電]  
　　傳聞俄皇有電致外蒙　逆佛勸其躬自到俄京面議一切要件 
[廣州電]  
　　龍濟光電袁總統擬移駐龍州粤商會特發電請留 
[南寧電]  
　　都督陸榮廷於去年底赴龍州測勘邊界現已事畢定於月内回邕 
[南京電]  
　　國税廳籌備處擬於清江蘇州兩處設立國税分廳籌備處 
[南京電]  
　　皖督柏文蔚准於十五號由津浦車赴京 
[南京電]  
　　實業司長黄以霖辭職聞宗子岱有繼任消息 
[南京電]  
　　南京府辛知事迭次堅請辭職未准昨具呈都督省長請予變通辦理暫不改組 
[南京電]  
　　敎育部來電北京大學校現在開辦預科新班擬於二月間在北京漢口上海三處招考請飭合格學生先向本省敎育司報名俟考期確定再由本部電令赴考 
[南京電]  
　　前第一軍排長周某私售軍火昨被憲兵捕獲送軍法處訊辦 
特約路透電 
[北京電]  
　　外交團定星期四日再行開會討論辛丑賠欵問題 
[北京電]  
　　今日俄使致外交部文内謂中國所請展緩解付辛丑賠欵一舉俄國從未承認俄國應得之賠欵中國究竟作何辦法請即示復 
[北京電]  
　　俄國爲中國政府發行紙幣一事特行文外交部略謂伊犂古爾札地方發行紙幣甚多並未存儲現銀故此項紙幣逐漸跌價現在所値不過票面額四分之一而該地商業俄國實佔大部分故紙幣跌價于俄商有莫大影響俄國欲知中國于收回此項紙幣擬定何種辦法云云 
[北京電]  
　　大借欵至今猶未告成豫料其合同將於星期二日或在此日之前簽押六國銀行家自稱並未得借款專利權惟對於合同條件不肯詳細宣布其中當已稍有更動也而據彼等聲稱報載各節大致無訛云 
[北京電]  
　　今日參議院開會議員到者僅四十五人致未會議大約選舉以前不能開會 
[北京電]  
　　陸軍總長通告該部各科仍當節省行政費並命部中各員嚴遵定章當於付欵之前開報用途 
[北京電]  
　　路透電社得悉　利皮亞省總督宣稱現除番仁及西里萊卡之數處外其餘土耳其兵士前所據守之各要地均已派有意兵駐紮各酋長現均降服意國諸　監 
[奉天電]  
　　俄國現欲於黑龍江省中國法庭派陪審員審判關於俄人利益之案件 
[奉天電]  
　　奉天都督得悉外蒙活佛近復向俄國借欵若干現正招募軍隊 
[奉天電]  
　　據黑龍江消息有俄人數名近在金牛山（譯音）查勘礦産並聞尙有俄國武員多人携帶舌人測量伯都訥附近各地雖經地方官令其出境毫無效力 
[奉天電]  
　　奉天都督得悉南滿鐵路衛兵近已增加而在黑龍江及遼陽一帶所增尤多全路衛兵共有一萬五千一百名之多又聞日本現派員在本溪湖附近三山里店長山店（譯音）從事測量 
[奉天電]  
　　靑泥窪某日商近圖以大批銅元私運出口爲中國警察查獲悉行充公日本領事現正要求發還原物 
譯電 
[北京電]  
　　巴爾幹媾和談判之中止實與中國大有不利六國借欵合同雖已訂定惟待簽押然聞籌欵問題須視歐洲之大局爲定如戰禍復開則六國銀行團恐於目下不能籌欵交付中國 
[北京電]  
　　今夜（十二日）此間接倫敦來電聲稱六國借欵可謂定局 
[東京電]  
　　胡瑛曾邀宴此間著名新聞記者五十人 
[東京電]  
　　東亞同文會茲復宣布會中所抱主義並証明日本之政策乃永遠維持遠東之和平又謂日本應於中華民國諸事籌畫完全之後即加承認云 
[柏林電]  
　　列强擬定致土政府之公文已付各國内閣審奪現擬於星期一日送致土政府文内措詞頗形和平惟内容殊關重要内言若戰禍復開則一切責任須土政府擔負並聲明如十國拒納列强忠告則列强不復於外交及財政之上協助土國云 
[柏林電]  
　　布爾茄利亞與羅馬尼亞之齟齬仍未消釋羅政府並未下動員令惟預俻爲此耳並揚言如布政府不早爲退步則即將派兵佔據所爭邊界諸地 
[倫敦電]  
　　昨晚（十一日）媾和會仍無續議之望布爾茄利亞與羅馬尼亞之爭端亦無轉圜之象據倫敦媾和代表宣稱彼等現守候星期一日列强會同致文土政府之結果如何再定行止聞列强公文之内曾述明土耳其必須退讓亞得里亞那堡之理由並勸土政府以羣島問題歸列强解决 
[倫敦電]  
　　布爾茄利亞與芒台里格洛均力主决裂媾和談判芒人因土軍於休戰期内屢圖襲擊芒軍故皆爲忿恨 
[雅典電]  
　　土耳其海軍艦隊曾駛出達達納爾海峽迨見希臘艦隊趕往迎敵頓時駛回 
[聖彼得堡電]  
　　布爾茄利亞財政大臣托愛杜夫己抵此間 
[布京電]  
　　布國半官報米爾贊成倫敦某報所倡應委託羅馬尼亞組織阿爾巴利亞新邦之議 
[布京電]  
　　却太爾茄開戰之説已經布國正式聲明其訛布國已在買摩洛海沿岸埋置地雷 
[倫敦電]  
　　法國近大舉以靖摩洛哥摩茄毒周圍之騷亂星期三日在該地附近與土著激戰摩民死者五百名法兵死者十二名傷者六十名 
[柏林電]  
　　德國巴斯丹新築之宮忽於今日（十一日）失愼係因烟囱走火之故德皇對於救火員之施救極爲關心曾由御厨俻辦小食以饗各員宮内貴重之器具多爲所損 
[温里配電]  
　　坎拿大西部農民會計有會員一萬人茲通過議案貶斥坎拿大政府提議貢獻戰艦與英國政府之舉以此舉易鼓動黷武情感之故諸農民要求以該問題付坎拿大國民公决 
[倫敦電]  
　　日本新任外相加籐男爵今日由倫敦啟程取道西比利亞回國 
公電 
[李都督討論憲法編纂機關電]  
　　程都督養電發起憲法起草委員會卓識閎議洞見本源各都督先後贊成譚都督有電朱都督江電折衷立論均深欽佩竊以憲法爲立國之本而製造憲法又爲國民行使主權發動之源泉民國主權約法旣載屬之國民全體將來憲法應否僅由國會制定國會組織法第二十條有無商議之餘地此誠一至難至鉅之問題烈鈞不敏請從法理政治兩方面一商槯之世界國家除英國無成文憲法國會可任意制造法律外其在共和國家如法美之議院無不受制於憲法而溯其憲法之創造美則經費爾特費各州代表之會議法則如一千七百九十一年第一次憲法亦經憲法起草與憲法審查兩委員會之編纂始提出通過於國會先例昭彰班班可考而論者猶以法之制改憲法無特别嚴重之手續致國會或流於囗囗或迫於囗囗國體因有由帝政而共和由共和而帝政之紛亂誠以國會之有限職權與國民之無限責任爲平民政治之精髓故就共和原理言普通之立法權應屬代表人民之國會獨此製造憲法爲國民發表總意行使主權範成國家之模形者决不可僅屬之被範成機關中之一國會如其屬之非在英國以主權在議院不可吾國約法旣明定主權在民意英又何可效法者此就法理言憲法之不應僅由國會制定者一憲法旣爲一國之範典必其適合國情方足埀示來許英儒笛瑟氏嘗論之矣亦謂其法律之主權在議院政治之主權仍在人民庶民院所以著成效者即其法律上主權之意見與實際上主權之意見能翕合而無問故也吾國在滿清末造國會尚未召集帝政即以剗除雖現有參議院代表人民而立法之經騐蓋寡人民之觀念復薄若以國家根木僅付之國會將來少數議員之主張是否能代表全體國民之心理卽法律主權之意見是否爲實際主權之意見殊未敢信臨時約法訂自南京參議院時論旣多訾議政情亦有未符將來憲法關係之重倍蓰約法審定一有未周貽害且及累禩殷鑒匪遥胡可不愼此就政治言憲法之不應僅由國會制定者二綜上兩大理由將來制定民國憲法不能屬之國會亦不能離於國會實應屬之以國會與地方組合之特别團體程都督養電所擬憲法起草委員會僅爲草案之研究通過仍待諸國會寔爲執兩用中至公至正之法惟此會組織宜廣其途擬請參照張都督所議由中央政府擇聘十人國會兩院公舉二十人政團聨合會公舉二十人各省都督各舉二人各省議會各舉二人各行政立法兩部之人共同起草旣可納人才於此會之中復合徴各方意見於國會之外即按之國會組織法第二十條於兩院内别選委員起草及二十一條由兩院會合議定之初指亦實相輔而相成擬請大總統先將國會組織法第二十條不日即提交參議院通過一面仍請程都督趕將憲法起草委員會組織大綱擬定通電各省徴取同意聯銜電請中央提院議决施行民國幸甚李烈鈞叩 
要聞一 
[大借欵消息種種]  
　　大借欵條件雖已大致商就曾由周財政總長報告參議院而利息及折扣兩節日來兩方面尚在爭議周總長之意寗願折扣稍重爲一時之吃虧不願利息過重貽累將來蓋二者比較之間尚以折扣重利息輕爲便宜也聞現已將二者擬就一俟初十日歐洲會議之結果决定其内容殊不能較谷利斯浦團之修件更有利益 
　　財政部已擬就二千五百萬鎊用途之預算照此預算今年六月内已用盡無餘 
　　向例償還外債用銀買金届時則磅價大昻吃虧最大所謂磅虧是也此次大借款項下須除去賠欵及内外到期借欵故政府擬令六國團逕以金磅還金磅毋庸先折合銀價付中國以銀元再用銀之折合買金磅以省匯費及其他種種折買虧損已商請各駐使駐使覆以逕向各債權者直接交涉 
　　去年谷利斯浦團之先期墊欵五十磅及此次提前之二百萬磅除照約八九扣外尚須用九二扣又先除一年利息故種種虧損言之傷心綜計提前二百萬磅中中國實數所得不過七折有餘耳 
　　財政總長周學熈會於初七日午刻與在京六國銀行團代表在匯豐銀行會晤至下午三鐘餘卽詣鐵獅子胡同晉謁大總統面陳會議情形密談至四點餘鐘聞大借欵事已議定於本月初九日在北京將議定之草合同正附條文簽押由中政府於二十日以前正式提出參議院會議並於簽押後一禮拜内先由銀行團按照前議先交五百萬元中酌交一半以上之現欵其正式合同成立期應以草合同條文完全通過參 
 
 
 

Page 3

 
 
　　議院並中政府將谷利斯浦銀行合同取消後之一禮拜爲定限外間紛傳謂大借欵業於年前簽押一節實係不確 
　　財政部於近三四日内連接各省各處來電甚多均係預請分潤大借款者周總長親目檢查所請之欵均屬甚巨綜計須占此次借欵總額十分之四周總長無法理處亦不願再結怨於各省已將各電摘由封送政府請由國務院分别答覆 
[民國憲法起草大問題之爭論]  
　　正式政府成立在即第一重要問題卽憲法起草問題是也政府及政黨各省都督對於此事均有準備但議論龐雜主張互異茲將各方面之輿論彙誌於下 
　　（一）主張由國會起草者主張此説者根據於國會組織法第二十條云民國憲法之起草由兩院各議員内選出同數之委員行之故主張將來憲法起草應歸之於國會參議院及國民黨之湯漪李肇甫等均持此説（二）主張别設機關起草者主張此説者以爲國會中立法事件極爲紛繁再益以最重之憲法草案其不能得寛間之時間靜以求之可以斷言故主張仿照美國費拉德亞會議另設機關由各省都督各舉學高行修識宏之士二人一爲本省者一爲非本省者組織憲法起草委員會憲法擬定後送交國會議决如此辦法一可以集全國優秀之人以冷靜頭腦間靜之時日詳細研究二可以免國會中黨見扞格之弊誠最適宜之辦法也主張此説者發起於江蘇程都督現在贊成者已有雲南浙江河南奉天吉林湖南安徽江西九省都督章君士釗贊成尤力 
　　（三）大總統徴集意見大總統以製定憲法爲民國根本問題參議院力爭此項憲法須由國會起草而各省都督及一班政客又多主張起草一事必須另行組織憲法起草委員會召集全國富於學識經驗之士詳加討論脱稿後再交國會核議始無遺漏之弊彼此紛爭相持甚力刻已成一重要問題一時尚難解决擬再通電各省都督各抒意見詳細條擬並選派代表來京在總統府開特别會議專事討論以收集思廣益之效聞昨日已將此意告諸國務總理令其卽日通電 
[參議院竟無開議之望]  
　　參議院去歲因人數不足休會今年六號開會時又因人數不足不能開議當時出席議員有主張再休會十五日者有主張更改院法出席人數爲三分之一以上者嗣卒决定於初八日開會時議决及八號下午一時振鈴開會議員到者甚少延至兩點餘鐘始陸續到有五十一人仍不足法定人數議長謂第一次延長鐘點己過請再延長第二次楊策云請議長調查在京議員若干今日出席若干再定能否開議議長謂昨日調查在京議員五十七人刻下出席者五十一人顧視高云在京議員僅有五十七人仍不足法定人數再爲延長亦係無益請散會可也楊策云請議長再確實調查究竟在京議員若干吳議長當按各省參議員人名册諮詢各議員某省議員旋里若干在京若干除蒙古議員十一人雲南議員五人甘肅議員二人均在京外各省議員旋里者不等惟河南黑龍江全數旋里當時調查畢吳議長謂現除各省議員旋里外尚有六十一人在京又除阿穆爾靈圭博迪蘇劉顯治三人請假外仍不足法定人數此刻出席議員五十一人觀今日之情形必不能開議本席以爲今日仍發通告請在京議員務必於星期五委曲到會以便議决重要議案多數贊成遂宣告散會時二點二十分 
[陳總長控告報館案開始審訊]  
　　農林總長陳振先控告亞細亞報散布流言損失名譽一案初八日在初級審判廳審訊陳總長一面以檢察官爲原告律師江天鐸爲辯護士亞細亞報一方面以薛大可爲被告黄遠生爲辯護士先由原告代理人江君陳述亞細亞報所登種種指爲刑法上之罪案檢察官論告亦謂據步軍統領衙門來函聲明所捉人犯並無陳總長應照刑律散布流言治罪亞細亞報辯護人黄君起而駁詰其要點（一）報律照大總統命令與國體無抵觸當然有効大理院判决亦主有効可以証明（二）散布流言損失名譽之罪名案於報律上不能發見報律上祗有凡損害他人名譽之語不得登載但事關公益不涉陰私者不在此限（三）步軍統領衙門並無司法權而逕將人犯釋放此爲北京種種風説之所由生其舉動旣不能認爲合法則其作證公函當然無効（四）亞細亞報之登載此案實據一種普遍之傳聞於何証之於各報之紛紛登載並非轉載者見之（五）報館性質異於檢察廳之檢舉其性質上無舉出物證之必要故在刑律之誹毁罪不論事實有無一語而報律特削去之（六）此事關係國家體面社會風化確可謂爲事關公益不涉陰私以是種種可証明亞細亞報爲無罪嗣代訴人與辯護人及被告人之間又有種種辯論審判官因宣告退庭而散 
[政府對於漢口兵燹損失之賠償]  
　　前年武漢起義時漢口商民所受損失頗鉅迭經鄂省政商各界呈請政府要求賠償已經國務會議擬用補助漢口商務名義准予發行公債票前已呈請大總統咨行參議院略謂前據漢口商會具呈財政工商兩部以漢口各商去年因兵禍損失共計三千餘萬兩請賜償恤并公推代表宋煒臣等來部條陳償恤事宜及報告損失數目當以兵燹爲意外之變向來政府無担任償恤之例况上年因載事被損失者不止武漢一隅若皆援例以求尤難應付惟念武漢爲全國商務中心點當戰事最烈之場財貨損失鉅萬居民則流離顚沛瘡痍在望元氣太傷中央爲扶持巿面起見自應有以善其後無如軍興以後部庫如洗京協各餉不以時至一切軍需政費方且憂無所出更何從籌集大宗欵項該商會亦洞悉情形是以擬請配給公債票以濟其窮然發行債票必以信用鞏固爲先務欲固信用尤必以本息有着爲要義而際此財政現狀未盡恢復之際籌本籌息中央實亦茫無把握茲事重大當經國務會議公回表决擬用補助漢口商務發達名義准予發行公債票惟還本付息止能在當地籌撥方免其他各處紛紛援例而政府亦不致以届時無欵應付失信於人所有詳細辦法迭經財政部工商部與該會代表等一再妥議雙方擬定大旨以此項公債名爲補助漢口商務公債票乃係有期定限償還公債前五年止付息不還本第六年起每年償還本銀總額二十五分之一至第三十年還清償本由中央政府在該省營業税内指撥應給年息五釐在漢口房捐及過境落地税内附捐等項議定加籌以足敷還息爲限償額爲五千萬元然係約計之數應將該埠損失實在數目調查明確再行確定債額將來付息還本均由中國銀行經理相應提交貴院卽希查照議决云云業經參議院通過咨覆政府現已由政府飭知漢口商會 
知照矣雜評一 
[京事雜感]  
　　參議院初六初八兩日均以人數不足而不能開議説者謂現在覆選期内故有此現象不知覆選事畢議員之落選者則意興索然而不肯再到參議院以收拾殘局其當選者則驚喜欲狂正在佈置種種亦未必能卽日入京故今後之參議院以吾意測之恐無開議之望藉曰有之亦不過三數日而已 
　　自唐紹儀出走後梁如浩繼之今熱河都統崑源又有失蹤之耗民國官吏一遇困難問題出現則以棄職而逃爲不二法門官規蕩然如此然而政府未嘗責同則何也 
　　同一總長同一犯風流案之嫌疑同一爲報章所揭載然而一則提起訴訟一則熟視無賭豈度量之相越歟抑許總長固以此等事爲政界所應有而不必置論歟然而陳總長多事矣 
　　以從前參議院好鬧黨見言之以今日參議院不能開會言之將來正式國會之能勝於參議院尚未敢言也是故民國憲法之起草與其屬之於國會而延宕時日毋寧另組機關俾得收早日告成之效記者不談法理專講事實而憲法起草别設機關之説已不可易矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[烟台兵變紀詳]  
　　烟台於五日兵變已紀本報專電茲查該軍卽關外軍已於去臘二十八日發餉不日卽將遣散一月五日晚業將該軍隊二百餘名下輪駛往大連其餘未下輪者卽行蠢動搶去現銀十箱尚未滿意闖入烟鎭施放快槍計被焚者寳成銀樓一家被搶者儒林街一二家桃花街一二家該處長官覩此現狀異常驚恐因亂兵搶有多數器械砲彈不敢輕視後經德國戰艦特派一隊登岸與魯軍合力彈壓地方秩序始行恢復然夜間砲聲仍不絶於耳至天明時尚有餘響各處人心惶惶亂兵被捕者爲數不多其餘或離煙台或逃往别地惟洋人均無波及茲將連承基電錄下 
　　濟南周都督靳軍統鈞鑒關外軍於歌日爲亂前電略述梗槪諒達該軍自元日宣布遣散後搶案迭起敝軍即日防範歌日四鐘突向該司令部將其已繳之槍械奪回到處放鎗聲稱與其尹營長爲難旋即於寳成銀樓縱火竟大肆搶刧敝軍隨即派兵保護外人居留地一而扼守巿口要隘另派游擊兵阻其搶掠竟被槍擊死傷者十餘人該亂兵死傷倍之勢不得逞而火燄愈熾巡警畏不敢前恐成巨禍敝軍又設法將火撲滅以槍隨亂兵之所至亂兵漸覺不支竄入各民房以槍外向敝軍以爲黑夜唯恐傷及居民遂與之爭持至天曉該亂兵已盡在敝軍圍中掠財計急乘間又搶兩家以當時痛恨之極本擬將此軍盡力剿滅爲地方除害惟彼等已奪有該司令部槍械子彈甚多誠恐困獸猶鬭激之必使全巿糜爛乃從該司令商震之請將海岸防兵撤退百餘步勒令該亂兵於午後四鐘登輪現該軍留者無多有船卽行敝軍仍未弛防此地亂事已經平靜計爲亂兵所燒商民房屋約六十餘間損失亦不甚巨外人居留地保護無恙洋商毫無損失特此奉慰連承基叩印 
[浙省加派禁烟督辦]  
　　浙省朱都督前已遴派各區禁烟監瞀决議於民國二年二月底一律禁凈在案現因金華東陽玉山地方天生險隘種煙至二十三四萬畝知事奉令查勘農民鳴鑼驅逐隨從輿馬悉被焚毁知事易服逃歸星夜請兵督拔詎該鄉董自縛到案從者萬人聲勢洶洶蔡監督恐激巨變僅令罰洋一千元銷案而滿野罌花臨風招拈者如故現聞朱都督以禁限瞬届萬難再予姑息日前召集全體政務會議公决加派全省禁煙督辦一員舉六師第十一旅旅長張載揚君充任卽日帶兵分巡各區無論官民有貽誤烟禁者槪以軍律執行云 
[溫處災民續命湯]  
　　浙都督奉財政部咨云案查浙省温處一帶地方被災甚重前經貴都督及該省代表項驤等一再呈請撥欵賑恤當以救災卹民本不容緩而庫儲支絀籌現爲難卽經函送國務會議旋經公同决定此項賑欵除撥現洋五萬元交由該省先行核實散給外另撥公債票十萬元惟查本部所發六釐公債雖經參議院通過而厘訂細則刷印債票手續甚煩尚需時日該省災黎待命孔殷勢難坐俟本部現將各省從前已領現甫繳回之南京八厘軍需公債票照撥十萬元應由浙省都督派員照領從速勸募所得債欵核實散放災黎不得挪作别項用途惟此項債票售出以後應由該省將票面價格債票號碼售票日期分别列表詳細報告本部以憑核准登報公布轉令上海中國銀行照章付息並卽轉飭各經售此項債票人員不得私行折扣賤售致債票有損信用公家賠受巨虧是爲至要再債票上所附第一期息票現已過期業已截去合行咨明爲此咨行貴都督查照辦理施行可也此咨 
[直人對於賣礦案之堅持]  
　　周學熙控直紳郭春　等污衊名譽一案郭等因地方廳訊判不公復在高等題上訴於日前公開審判據直紳郭春畬等供稱周學熙盜賣礦産確據係因開平煤礦雖經英人於庚子年估有究竟前清政府與直紳及諮議局并京師資政院均未認可茲因開灤聯合之故竟由周學熙等主持承認將開平礦務總局財産權利悉數交一與英人此爲喪失開平鑛之鐵案不然英於開平礦只有佔有權并無所有權至灤礦眞實股本只二百萬兩内有北洋公股五十萬兩鹽斤加價五十萬兩全直學堂公欵三十萬兩共合一百三十萬兩實爲吾直公欵則有代表此一百三十萬之股東資格者確爲省議會乃開灤聯合周學熙乘省議會中斷之際暗與外人聯合此事當然無效况聯合損失利權旣多且鉅竟將灤礦一切辦事全權悉數畀與英人實權旣失等於賣出未經過半股東允許竟暗自賣出此又爲盜賣之鐵據周學熙此等行爲與盜賣無異然猶不止此周學熙總理覆礦乃商人資格與國家無與乃周學熙盜賣兩礦意猶未足又將承平銀礦建平永平兩金礦九百户立案未開之鐵礦塘沽公司之地畝秦王島之口岸與秦皇島將來修軍港之工程修船塢之工程一律讓與英人夫軍港船塢乃北洋之門户密邇京師所關甚鉅乃以一商人資格胆敢以賣開灤礦者并及其他礦與北洋門户一併賣之是其買礦兼賣國之鐵證也當經周學熙律師爭辯然不及郭等之氣旺而辭沛故審判員亦極動容現定於下次開庭宣布判詞云 
[江蘇省議會第二區覆選揭曉]  
　　江蘇省議會第二覆選區於十一日上午在蘇州舊貢院開票實到七百卅六票除去廢票五紙得七百三十一票平均計之以得十票者卽爲法定當選人茲將姓名列左朱寳綬靑浦十九票陸家鼐崇明十八票莊以涖川沙十七票李維翰華亭十七票錢崇固吳江十七票沈嘉樹金山十七票沈朱軾常熟十六票閔瓛華亭十六票朱祥祓南匯十六票黄申錫上海十六票唐人傑太倉十六票黄如驤靑浦十六票潘承諤吳縣十六票沈周上海十五票曾樸常熟十五票王樹榛寳山十五票顧南庸崇明十五票季通常熟十五票陳世垣靑浦十五票周鉞華亭十四票袁秋生吳縣十四票許蘇民嘉定十四票胡福元太倉十四票仲頤吳江十四票顧鏡清上海十四票朱增元太倉十四票沈世楷寳山十四票唐昌言吳江十三票蔡璜崑山十三票戴思恭嘉定十三票秦錫田上海十三票沈惟賢華亭十三票范鎔奉賢十三票鄭慈榖吳江十三票姚天一金山十三票周書常熟十三票陸渠奉賢十三票候補當選人同票而抽籖所定者二人金天翮吳江十三票宋銘勳吳縣十三票又　恩榜葉昭敦施閲人王豐鎬金鎔蔡俊鏞錢浦槃楊文鳴龐樹敷俞武功候補當選人之宋銘勳本爲十四旋以一票之勳字不甚清楚作爲廢票致僅得十三票而又抽脱亦云不幸矣　 
[蘇屬唯亭鎭鄉民滋事]  
　　蘇鄉唯亭巿催租委員王某自到差後對於抗租佃户嚴行追比以致鄉民咸有怨言前日適有抗租佃户倪學高拘押後忽然發病當令保出醫治詎倪旋於一月十日身死突有地方棍徒藉端扇惑聚衆數百人擁至催甲蘇安山家毀屋滋鬧團結不散經紳董出爲勸解仍不解散王委員飛報吳縣知事宗加彌君立派署警衛隊赴鄉彈壓并以該處爲上年首倡抗租之區今年故態復萌若不嚴拿首要懲辦恐將别釀事端租糧治安關係同鉅等語電請程都督飭令飛划鍾統領迅撥師船馳往查拿首要解散脅從等情現鍾統領已派船前往矣 
[黄埭鎭警局拘押法官之奇聞]  
　　蘇鄉黄埭鎭地方前日有某鄉民沿路小便當經該鎭巡警喝阻時適有本鎭初級檢廳姚檢察官過境出而干涉謂此地非租界商塌可比何能禁人小便該警不識姚爲檢察官即反脣相譏姚詞益强硬兩人幾欲用武幸有傍觀認識大呼曰此姚檢察官也該巡警乃始將姚與鄉民一同拘送回局請示辦理乃該警局區官並不略表歉忱反向姚云爾旣係檢察官素諳法律何得擅行干涉巡警範圍以内之事恐係假冒竟欲令巡警責姚手心姚與之爭辯良久始命收入拘留所候調查核奪翌日該初級審判廳王推事得悉親至該警區而見區官始將姚檢察官釋出而該檢察官姚某受此侮辱心不甘服已帶印來省赴高等審判廳提起訴訟矣 
[太平洲力爭樂寳洲税]  
　　丹徒縣屬太平洲界連六縣前清時設立太平廳惟樂生寳晋兩洲仍屬鎭江府光復後太平設有中學及高初兩等小學數處擬將樂寳兩洲租税槪歸太平徴收以作各學堂經費其餘上解都督現突有丹徒貪吏夥串洲頭等狼狽爲奸强爭樂寳兩洲租税仍屬丹徒於是太平全邑公民等不服結成團體竭力抵制並謂太平各洲自前清光緒二十七年以來艱苦已極老弱轉於溝壑壯者散於四方已幾千人矣今歲稍有收成亦不過割肉醫瘡現若仍歸鎭江徴收將來租差下户施其兇狠手叚則　子賣兒之慘抛妻離子之苦復見於今日矣旣而各公民復發出通告略謂樂生寳晋兩洲官租一節至今尚屬未定前董畏懼退縮因此委靡不振各府各縣地叚何得任人亂混前清分派以來洲民均屬太平民國光復而後民捐民辦雙糧改單單糧改半我等租税庶可革去前弊矣不意洲頭夥串前清舊吏與前清所用一班惡差運動上司至洲徴租非特前弊不能革除將來爲害尤甚况現辦理民團各圩各户派人我等合衆團結衆户五千有零無論大户小户一槪不准開徴非是頑抗不法亦非叛逆不情他縣非我父母情愿完納太平上解南京都督庶幾聊報國恩刻因丹徒苛刻縱放租差下鄉横行任意索費人人痛恨在心是以結成團體務仿民團章程每日聽鑼爲號由各圩團頭率領每日各處梭巡如有私起租串查出決不容情將他家産剿没房屋付與丙丁我等合衆照會並照會王姓不准再將房屋賃與徒邑設局徴收租税你我皆係同胞官民兩境何分曲直二字當辨莫因小利污名從來有利有害莫到臨時悔恨 
[桐城縣鎗斃烟犯之糾葛]  
　　桐城縣禁烟局長徐君自到差後於搜查煙户不遺餘力無論正紳望族一律搜尋故所獲烟土甚多日前又在湯家溝地方查有煙館數家該局長率領兵士荷鎗往拿距有該處著名地棍劉長有糾集多人胆敢毆辱徐局長並將兵士打跑翌日徐局長即赴商會及自治局索人當經商會將劉長有等數煙户送交該局長解縣懲辦當由該局長商令張知事先將劉長有重笞四百板再行槍斃該知事以私開烟館固于例禁至鎗斃須禀請都督示遵徐局長堅執不允張知事不得已乃始將劉長有鎗斃以致圖縣商民大不爲然徐局長見勢不佳濳避省垣而縣知事亦即禀請交卸不知此案如何了結云 
[乳源猺人之奇俗]  
　　廣東乳源縣屬向有猺人分高山平地兩種高山猺深居山穴平地猺散居山麓遺種萬餘性極野蠻向設猺目一名猺甲六名以資鈐束猺習向例於每年迎春日男婦老幼齊到縣署聽候派鹽由縣署分别大小給以數大碗或二三碗不等蓋猺人向不知醫持鹽回家奉如拱璧遇有疾病將鹽和水冲食卽愈然購之巿上則無效故必於此日向官取鹽官亦以此覊縻之以免滋生事端每年需鹽三十包約七千斤前係由樂桂埠年解鹽七百五十斤解由縣令在津貼米羡項下捐給現在樂桂無人承辦縣中米羡等欵又已悉數充公此欵無從指撥現由該縣令具呈都督欲以此欵列入報銷且以現届陰曆立春之期不遠請速核飭遵云 
[南寗鎗斃瘋人續聞]  
　　南寗活埋瘋人一事已紀前報茲又接邕友函云兩粤氣候炎熱因此發生一種麻瘋症究其病原大半皆由花柳傳染而來一患此症頭面手足漸漸腐爛多方療治百無一愈南寗府有法國敎士某君願任療治之責自出鉅資建築麻瘋醫院禀請都督指定空地以便興工詎邕人俱不贊成以合府士紳名義揭貼通衢路謂患麻瘋者已成廢人不如置之死地以除民害禀請都督將原有麻瘋院中之瘋人速卽除滅經都督批准密電譚統領在南寗府北門外鎗斃五十七人掘一地坑悉將死尸移入再用樹柴焚燒當時居民暢快者固多而悲慘者亦不少近日法政學生某等探悉尚有患此症者躱避親族家中又禀請都督盡行搜緝昨已批准派人密查一經拿獲即須槍斃云 
[閩省蔣黄案之結果]  
　　蔣黄案罪犯業經判决經紀前報茲又悉去臘二十六日地方審判廳宣判各犯罪狀當由庭長林以炘飭提黄滿滿林西瓜陳成基等上庭按問年歲住址畢庭長着其旁立靜聽宣讀判詞書記官遂將此案及所定各犯罪名以黄滿滿林西瓜陳成基三人皆處死刑其餘河河水牛等均處以無期徒刑黄乃裳林斯琛兩人皆屬無罪讀罷後庭長又傳家誠之妻黄陳氏及蔣陳氏委任人上庭供問時黄陳氏在庭並無言詞只伏案而哭旁聽者皆爲之酸心但未審該氏對於該廳此案之判决允服與否惟此時該氏亦未曾道出卽由庭長命其下庭旋復問滿西瓜等言本廳以此案斷爾等處死罪爾有不服於此十日期内上訴可也由是滿滿西瓜等聞庭長之言稱此事當時皆由上官命令想不應處以死罪遂求庭長示以上訴如何辦法庭長諭其可向獄官商請當有以示爾也滿滿等聽畢仍由司法警察押送入囚先是蔣陳氏委任人王文耀及黄陳氏代訴人陳羣於書記官宣讀判詞後問蔣筠黄家成旣係彭壽松之謀殺查彭壽松現在上海長春旅館可以拿獲否庭長云已辦文往拿矣又問張煊何以不歸廳審判庭長云煊係軍人應歸軍法裁判所審判不合本廳之審問終又詢馬景融旣係暗殺隊長何以至今尚未獲案庭長云現未查明證據應候本廳此後飭差密拿另案辦理王陳兩君聆畢亦無更端以請只得下庭而去旁聽人亦各星散而出據深明法律者云此案未經上訴尚未確定但該廳至此已可脱卸矣 
[旅港華商公局會議記事]  
　　爲勸取消抵制電車事香港華商公局於去年十二月二十日下午兩點半鐘宣佈本港政府爲抵制電車事定立新例俾各遵守議案主席陳賡虞於宣佈傳單畢起言曰今日請諸君到局專爲本港政府定立新例保護衆人利益起見前日經梅督請各紳商當面演説歷來例文已由各報登錄誠恐未及週知今按照本局章程第二條之意繙譯解釋俾同人明白本局有厚望焉今請我華僑領袖何沃生君詳解何乃起言曰昨梅制軍請聚會宣佈在議例局通過新增則例該則例第十款最關緊要此例於無事時制軍可以有權免行梅制軍又將新增則例解釋聲明該新增則例向抵制地方詳細審明並向該區查明然後照行且可將非抵制之人姓名除出該新增則例經已删改甚多雖於居民無益然爲地方治安起見不能不增立該新例如有被該新例貽累者儘可向大吏表白則該新立之則例亦不得謂之爲苛等語梅督演説詞經已登錄各報外並由華商公局將該演説詞代印三萬張已註明因抵制事方增此新例如抵制消除俟過七日之後即將該新增例取 
消若抵制不消除便將該新例實行矣各位因新例不便禀知大吏證明自己非抵制之人便不受累此是自己顧自己也且抵制實於電車公司無損而且有益若不表明自己非抵制之人便是自己受累以上各節諒諸君皆已明白矣今多人講及改用港毫者不止一電車將來港内一切買賣俱改用港毫此乃誤會之詞演説詞内曾經聲明此件現政府未有議及曾記前十年時有議用金幣者當日洋行各大商家皆言與中國交易外人用金而華人用銀殊形未便莫若俟中國亦改用金幣時再訂昨年龍仙到港太多港中仙價低跌生意場中怨聲載道故今年改用港仙若政府日後有意禁龍毫到港是必預早向各商家籌商妥善如我華人於禁龍毫到港實覺未便儘可到時齊集公局叙議遞禀理藩院申理今請諸君到會可將以上各説普勸我華人消除抵制今日在座諸君有在本港居留而興創大業者則本港是爲自家發祥之地自應開導各人消除抵制昨梅督茶會叙話出言何等平和電車公司今又不收車費三天任人搭車當此極好時機亟應和平了結且凡事知機方見文明若因小故而生决裂仍屬抵制如故將來前途何堪設想或謂抵制因利權起見不知電車公司我華人股份甚多是自己抵制自己也今日當知得些好意須回首如不顧大局各自爲謀則甚無謂不獨解散我華人團體而且令弟等不得下台是又同種自傷同種因弟等亦係祖國一份子心常眷懷祖國抵制事若不轉圜是同胞與同胞生惡感非與政府生惡感也今趁此好時機大家消除抵制異日有事須仗弟等向政府邀求者弟等必竭力而爲今日萬不能置之不理致令本港地方糜爛牽累僑港商民弟等心何以甘務望各位將此情由普勸各人爲要弟生長在本港又在英國八九年英人優待與恭敬我華人誠爲别國所不及在座諸君無不知之今日與諸君帮忙政府不但弟與各華商等有益卽中華民國前途亦受益不少矣韋寳珊先生起言頃沃生先生所言旣明且盡弟可不贅請諸君回去勸自家人搭電車消去以前障礙斷不可任下流得勢必定設法對待如搭車若遇意外惟弟等是問望諸君同心協力普勸各人務期早日解散抵制弟擬得勸人勿事抵制一啓可否由公局刋印送港中華人藉資勸導衆推劉君鑄伯將該啓改妥隨由書記宣讀衆贊成印三萬張亦交四環更練徧派闔港何沃生先生將譯出新增例則亦交書記宣讀周知議畢散會 
地方通信 
[浙江]  
　　國會覆選揭曉浙江衆議院第二區覆選舉業於十一日在寗波府城隍廟開票茲將當選人錄下盧宗嶽田稔俞煒戚嘉謀林士珍丁餘宣金尚詵謝國欽朱文劭金秉琛周繼漢陳爕樞韓藩張傳保胡翔青蔣著卿傅家銓沈椿年陳時夏孫世卿姚桐豫王金榮余名銓 
[江寧]  
　　稽查私烟游局長通令稽查各城門水關私運烟土出入文云照得本局以禁烟期滿業經飭區傳知各吸户自民國二年元月一日至十日止速將所有烟具烟灰烟照等件分别繳局銷燬出具切結不准吸食並飭土膏各店一律遵章閉歇各在案惟寧垣爲長江孔道商旅往來極爲繁雜誠恐復有奸商偷運烟土來城銷售等事亟應嚴密稽查以免偷運合亟令飭爲此令仰該稽查員逐日督飭長警於該管城門水關嚴密稽查遇有形跡可疑如假冐官紳乘坐馬車肩輿之類夾帶烟具土膏等物一經查覺即予拘送本局聽候嚴辦切切毋違此令 
[蘇州]  
　　爭産上控蘇城前有何侍萱者因無後嗣於前清光緒三十二年憑同親族將其堂弟何元鑑之子龍章入繼惟因龍章年幼僅先立摺每年津貼學費衣服費等六十元迨後何侍萱何鄭氏夫婦先後病故均由嗣子龍章遵制成服各無異議及何元鑑欲將田産併歸時則有何鄭氏之弟鄭淵泉串同房長何子明及侍萱之妾何王氏等從中把持竟揑造侍萱遺囑一紙以侍萱與元鑑不睦不令龍章繼嗣旋經元鑑赴吳縣地方審判廳起訴廳長傳訊判决証明侍萱之遺囑爲僞造何王氏敗訴矣何王氏乃赴高等廳抗告經高等廳亦以侍萱之遺囑爲僞造抗告之理由不充分等情駁斥乃何王氏鄭淵泉等竟又僞造何鄭氏遺囑一紙續赴高等廳二次抗告高等廳竟准詞傳訊且以何鄭氏之遺囑爲有效証明悔嗣改判爲何王氏勝訴矣現聞何元鑑心不甘服尙須赴大理院上訴云 
[廣東]  
　　省會覆選揭曉廣東省議會第五區覆選當選人如下梁惠榮李堯衢易仁善潘學海羅曉峰謝景濂陳巽簡吳紹華謝榮森李濟源陳學雄黄汝楠李鳳墀張葩初劉佩善余作斌陸孟飛林樹鏞聶金慶梁壽齡關越傑陳炳濂謝桂生林永升謝榮森 
　　客棧傷人汕頭老潮興街源豐客棧因屋頂晒臺失修年久朽壞突於一月四日晚一點鐘該台盡行崩倒樓下住客七人中有二人尚未熟睡聞聲跳出得免於難餘五人正在睡鄉轟然一聲盡被壓住當場壓死三人係普屬白坑鄉曾阿期蔡阿謹烏石鄉莊阿通三名均爲往洋之客又受傷極重者二人爲棧夥林冬瓜林勞爺亦恐有性命之憂當由棧東飛報屋主理債公所派出王魯三同該棧東前往觀察一面報明該區分局轉禀總局請爲勘驗翌晨由棧夥莊益舜報知屍親並由警局將棧牆傾倒之處 
 
 
 

Page 7

 
 
照影值查所斃屍身亦各影照以便存案現由警署移知地方檢察廳由廳派檢察官潘紹韋君帶同檢驗吏前往該棧驗屍委係　傷身死謄格備查驗畢　倩念佛社備棺收殮抬往義塜埋塟 
[廣西]  
　　元旦盛况新曆元旦梧州各界以是日爲南京政府成立之紀念日又適届民國紀元一週年故皆懸掛國旗以誌慶祝其尤鬧熱者爲國民黨梧州交通都是日在事務所門首張燈結綵召集黨員開會讌叙燃放砲竹五十萬响歷兩小時之久砲聲不絶　黄督帶次輝駐紮鳴盛戲院亦在該院陳設盤影花又以所部多屬湖南人故特准各勇演唱湖南戲曲縱人入内參觀云 
[山東]  
　　頣脩抗捐萊蕪縣開設酒店之孟某於應輸捐欵抗不繳納且以非情非理之稟詞遞呈藩署謂已係亞聖孟軻之嫡派後裔當受官府之特别優待請將其酒捐一項即子豁免王藩司閲稟當即批斥曰民國成立從前階級一律芟除即屬聖賢後裔尤當急公好義値此國家財政艱窘之秋能毁家紓難以爲衆倡方不媿前烈即不然亦當按律捐輸盡國民應盡之義務今所請殊屬非是礙難照准 
[陜西]  
　　石油佳産延長縣所産石油前據美人調查報告謂在美孚 
之上約計一日所出足供地球各國三週年之用惜我國無大資本家爲之提倡故天然美利未收成效頃據何君念祖云前清政府以十餘萬官本僅開井四口雇用洋匠採買機器三更寒暑鮮獲利益及去秋起義所運之油中途多爲偷賣井工亦停今歲張都督雖委員接辦奈熟手早已星散又無專門學識經驗之人資本亦僅數千兩仍不足以闢利源而資推廣言畢乃取所製各圖及造成之蠟任令觀看安得有大資本家大加擴充則陜省何憂貧困哉 
雜評二 
[鎗斃瘋人]  
　　瘋人無用者也且能害人者也放棄之固屬有害於社會然旣有人願爲醫治必不聽而置之死亦太甚矣 
[槍斃烟犯]  
　　烟犯今日之大罪人也烟犯而敢聚衆抗拒毆辱局長其罪更有不能赦者然因毆辱局長之故而卽槍斃是毆人罪及犯烟禁均爲死罪矣不已甚乎且即犯死罪亦必據法以治之今貿然斃之宜乎商民之不服也 
[拘押法官]  
　　以巡警而拘押法官洵乎世界之奇聞矣然其始均爲公而非私亦中國所難得也唯法官則未免多事使巡警妨害執行而巡警以法官干涉之故致欲責法官以手心亦未免過示其守職之能矣 
本埠新聞 
[報告侵越權限之舉動]  
　　前日下午閘北巿民公會又開議事會由副巿長沈聯芳報告北四川路厚德里一帶現由工部局派暗差巡邏又竇樂安路前由工部局開築馬路經商團會查見呈請陳交涉使與工部局交涉停止工作候勘明界線再核在案現在該局復在對浜竪立界石並擬築至民强學堂爲止應請公議對付當經衆會員議決公舉夏粹芳嚴逸士沈聯芳三君爲代表面謁陳交涉使速與工部局嚴重交涉保全主權 
[鄉鎭自治之能力]  
　　浦東南匯縣北巿新興鎭陸叙彛薛傳華諸君發起公益研究會於陽曆正月十二日在楊家鎭東市龍王廟内開成立大會到會會員曁來賓約有一百餘人首由王君肇洲致開會詞繼有楊月如等演説後乃公决簡章議定職員職務及會約數條並舉定姚子熙王晉初爲會董龔建綱爲正會長宋逢伯爲副會長瞿子才蔡友蘭陸香圃張紀昌爲幹事薛明章爲書記張嘉猷爲會計遂散會 
[華人自棄主權]  
　　閘北華洋交界華通坊邱姓家昨喚租界自來火行工匠私接火管被一區崗巡查見歸禀張區長傳諭邱姓勒停工作一面報告巿政廳派員查辦 
[女子振興國貨之成績]  
　　國貨維持會正會長伍廷芳副會長王介安速記員徐春榮諸君前晚同至寳善街女子振業國貨公司詳考國貨進步之成績當由該公司理事某女士導引參觀陳列品確係國貨如女子美術仿洋式刺繡裙襖各種綢縀愛國布本廠毛巾民國公司洗衣肥皂廣生公司所製香水香肥皂等各國産品搜羅備至頗足爲國貨陳列所之模範兼之出品純美比較洋貨誠有過之無不及伍王二君深佩該女士等熱心國貨志願偉大甚合維持國貨進行之策奬勉者再并擬編入國貨維持會雜志以資提倡 
[煤氣殺人續誌]  
　　劉金大與妻王氏同在虹口蓬路四號洋房内服役王氏因觸煤氣斃命劉亦昏迷不省由洋東報捕將氏尸舁入騐屍所報請公廨中西官騐明棺殮劉送醫院醫治業已全愈茲經捕房查得劉曾將前妻逼死此次恐有别情故昨將劉拘解公共公堂請究即由見証周根法上堂証明王氏實係悞觸煤氣致死關讞員商之英領康君以氏尸旣經騐明並無别故遂判劉開釋了事 
[長生菴被盜之結局]  
　　盜匪王培標等八人於舊曆十月三十日上午至西門外長生菴行刦並將住持僧開如扭住兇毆經滬西商團會員恊警拘獲解送地方檢察廳派員預審起訴審判廳訊明押候判决在案昨日午後經刑庭庭長鄭寳菁會同推事及起訴檢察官飭提王培標等八人到案復訊王等皆俯首求恩問官以王等糾衆行刧罪已成立判將爲首之王培標治以無期徒刑陳信安陳明紀姚洪生周松林鮑如臯湖雲培陳金海七犯治以一等有期徒刑即送模範監獄收禁 
[商餘學會體育部舉行畢業禮]  
　　上海商餘學會體育部操員前日舉行第三届畢業禮由該會幹事部在城北九畝地商團公會操場布置周到午後一時半行禮各操員整隊蒞場正副會長曁司令部長均先後到場程都督代表章駕時君亦蒞場宣布訓詞謂東西各國兵制現分常備後備預備三種倘國中無此種兵即爲無軍備之國今貴會操員於商餘時熱心國事訓練有方設一旦國家有事出則效命疆場入則保守閭里洵足爲我民國實行通國皆兵之先聲爲各界提倡尚武之精神使中華民國成天下莫强之國此則鄙人所深望云云又有各團體頌詞及該會答詞因夕陽將下不能誦述乃遂給憑攝影散會 
[國貨維持會第二十五次宣講記]  
　　十二號晚七時半中華國貨維持會宣講部假二馬路甯波同鄉會樓上開廿五次宣講會男女來賓到者四百餘人會場上陳列者有王鳳儀君所製之各種常禮帽中虹橋華慶里藝勤公司用愛國布所製之灰白等色襪子無錫西門外保仁典薛德之君之愛女慧生女士所製之洋式草帽均工精物美衆皆稱羡并仍由圓明園路上海中國化學工業社分贈鹿頭牌三星牌牙粉青年會李佩蔭君分送勸用國貨書并有虞子垣王性初朱錫田三君簽名入會十時散會茲將諸君演説摘要錄後 
　　部長梅竹廬君報告薛慧生女士所製洋式草帽之歷史并將陳列各品　視全體衆皆鼓掌歡迎謂吾國金融恐慌非實行虚金本位推廣紙帑不足挽救甚望同胞早日聯合實行 
　　戎宗耀君謂吾國社會上辦事都有始無終工于牟利淡於義務善於妬忌望同胞一洗種種惡習四川峨眉山有種石米可做帆布及自來火燈紗罩望工界一研究之 
　　伍廷芳君謂今日來賓如此踴躍吾爲中國前途慶維持國貨與同胞生命相關務必人人有此思想方可保全生命工商學識世界推東洋人爲第一等萬望吾國工商二界師法東洋無論何等奇巧洋貨不可畏難均可依樣仿造日求進步則維持國貨終能達到目的不往外洋不辦外交之常人何必輕爲改裝開他人之利源絶自己的生計無謂之甚女子常禮服近來奇形怪狀非但碍國貨銷路更損國體本會已邀集女界從事研究改良方法鄙人更希望同胞咸抱一振興國貨之思想 
　　王鳳儀君謂帽子一項利權損失日見鉅大老福泰和所製各種禮帽便帽的係國産萬望同胞注意 
　　次由錢永年梁幹臣朱錫田李佩蔭諸君相繼演説國貨亡敗之痛史痛快淋漓聽者幾至淚下 
[商團基本隊出巡]  
　　上海商團公會基本隊卽前滬南團會操員每届冬令出隊巡防已八載於茲矣茲以年關伊邇深恐宵小竊發復於昨晚起出隊巡邏並召集全體隊員分駐陸家浜毛家弄兩事務所以備緩急又函致民政署巿政廳商埠巡警局滬防各軍接洽一切以期呼應靈通 
[處女幾遭火葬]  
　　大東門内火神廟西首悦泰南貨店主朱悦洲之女名阿福弟年十八歲已許字於劉姓前日因患喉症身死乃父於晚間七時雇令數老嫗在尸旁念經旋由某老嫗將蠟燭煤頭彈去適墮火油缸内陡防火發冐穿屋頂該店小主朱仲鈺急將妹尸背出放於魚行橋浜灘一時火勢猛烈不可嚮邇殃及貼鄰某姓家及左右對門鄰居共焚去樓房二十餘幢披屋數椽當火熾時有十五舖商團會員某甲跌傷右手卽經紅十字會會員劉卓如顧鴻孫等用藥醫治並聞昨晨有王得標陳生根徐阿根金根元四人在火場上扒取物件由十五舖商團會友陳志忠協同崗巡將四人拘至六區警局當値處略詰數語命各拘留三小時再核 
[謝贈]  
　　新天仙戲園新到第一奇童五歲紅及帮子青衣花旦張桂寳定於今晚登檯演戲昨承贈券兩紙書此誌謝 
[城内]  
　　地方檢察廳批○（朱潘氏訴朱小彌等恃租界爲護符請提懲批）狀悉旣據該氏聲稱前向公廨呈訴有案則此次朱小彌等仍有不法爲　儘可向原審衙門請求究辦以符一事不再提之原則所請移提之處未便准行（胡衡邦等訴余其昌等串匿伊媳請提追揖）余其昌如果行爲不正爾何至信以爲媒其屢邀爾媳前往其家盤桓亦係人情之恒未足爲誘騙確証惟余及王金桂旣爲媒妁爾媳新娶即逃自不能不負責任應令帮同尋覔毋許推諉倘或置而不理且經爾查得余其昌誘騙確據再行呈請本廳追究可也着卽知照并傳諭余其昌知之 
　　第一初級審判廳民科批○（劉洽卿等申訴外姓串吞批）查此案初由曹煥章呈訴諸金咸措贖房單業經傳集質訊决定諸金咸將房單繳出曹煥章並繳存回贖洋廿元在案是此案性質純爲抵借問題繼據劉沈氏劉錢氏先後聲稱此項房單尚有糾葛情形爭點雖問涉家務而歸宿仍在抵借問題之上是以本廳仍准受理今閲來呈以親族長名義居參加人地位且呈詞内容略述劉阿福之驅逐劉孫氏之再醮及劉根寳之不法繼承是純然爲人事訴訟而以抵借問題爲附帶矣應向地方廳併案起訴可也 
　　爲夫贖罪○蕩婦金周氏（綽號雙胞胎）雇夥蔣銀松在閔行鎭私開烟館被第五初級檢察廳查獲訊實判氏收押十月罰洋三十元蔣押五月罰洋十五元送請地方檢察廳轉發女所及罪犯習藝所分别收押在案昨由蔣妻陳氏投廳呈繳銀兩爲夫贖罪陳　長諭候批示辦理 
　　違禁吸煙○禁煙局調查員查獲私吃洋烟之汪阿尤姚雨金並一切烟具解送到局嚴局長立即俻函轉送地方檢察廳訊辦　　店舖失愼○昨晚六時老北門内大街某雜貨店不知如何起火各救火會會員急驅皮帶車到場灌救幸卽熄詳情容再探錄 
　　互相控計○浦東洋涇鎭孀婦成王氏前偕其子文基控夫弟成海平乘喪阻殮恃蠻行兇由地方檢察廳諭候傳訊在案昨日該氏又投廳禀稱此案奉派法警往傳海平竟恃蠻不服請卽出票拘提等語而成海平亦央成和卿爲代表到廳辯訴據稱該氏無理取閙要挾多端請爲核辦陳廳長諭候批示辦理 
　　强盜病斃○行刧浦東某姓家之盜犯崔洪雲前經地方審檢廳訊實判令收禁候緝拿同黨再行判决在案茲崔在監内忽染時疫獄官恐傳染他犯禀准陳廳長送往普育堂醫治延至昨日身死陳廳長立派李檢察官帶同檢驗員蒞堂騐明卽由該堂收殮發封厝壇 
[南巿] 　 
　　誘拐少婦○停泊浦東之長春丸輪船近從大連灣行駛來滬因有搭客鎭江人卜永興前在上海西門外南陽橋地方某老嫗家誘拐有夫之婦李桂香帶至大連灣後因言語不通被人在船看破扣住載回即送第一區詰得該婦年十九歲寗波人本夫曹阿開向爲彈花工人該婦在西門外洋燭廠爲女工與卜相識卽被誘拐區長即命移送商埠巡警局預審擬究 
　　兇器何用○南碼頭滬軍營前之崗巡楊錦祥前晚回至第二區報告據稱頃見探訪員多人拘住過犯綽號紅面阿三卽錢國樑身藏刺刀兩把正在紛擾之際向之詢問竟被彼等拒却不許干涉區長卽派區員前往調查未幾由探訪隊將紅面阿三片送到區訊據供稱現在浦東紙烟廠爲印刷工人早已改悔奉飭連同兇刀移送巡警局訊究 
　　搜查烟具○第二區五百五十二號巡士回區報稱小南門外佛閣南首某鐵店有私賣燈吃情事當派區員往查搜出烟鍋兩只及烟盒等物遂將店主夏金和拘區移送巡警局訊究 
　　公署寛展○滬南第二初級審檢兩廳均設於南區警局之後埭其旁向有巽與學校一所業已遷出將騰出之屋併入審檢廳故於東首另闢一門以便出入並於後面建築圍墻與南區劃清界限 
[閘北]  
　　第三初級檢察廳批○（謝金榜呈訴陳老九等拐妾案批）仰候電請蕪湖地方檢察廳協拘俞大篷到案訊辦可也（盛關純辯訴買妻受騙案批）狀悉該民於誘拐雖稱並不知情惟蹈買賣婚姻之陋習收此蕩婦亦屬咎由自取至拐犯俞大篷等律在必懲業已電請蕪湖地方檢察廳派警協提俞犯俟迎提到案再行傳知質訊可也 
[公共租界]  
　　欺騙族姪○成衣匠牛根順以代尋姪媳爲由向其族姪朱富寳驅洋五元由探查獲拘押在案昨解公堂請究原告偕見証婦人張三姐上堂証明前情訊之被告亦供認不諱問官姑念兩造同族判被告交還洋五元開釋 
　　違背警規○老閘捕房三百零七號華捕楊星柏因竊甯波路王曜家衣物被包探沈阿岳查獲昨將楊捕與贓併解公堂請究楊供實係落差後在彼處弄口拾來問官以旣是拾取不應私押殊違警規著楊押兩月贜交原告領回 
　　積竊入獄○過犯吕秋芳（即馮玉林）專竊各衣莊衣服由探查獲昨解公堂請究原告范新全譚友成等上堂請追訊之馮供認不諱判押西牢九月示儆 
　　妙手空空○李福順控陳步階在電車上摸竊現洋又戴榮生控瞿大發在福建路摸竊銀器均經包探查獲昨將二人併解公堂訊明判陳押三月瞿押半年分别示儆 
　　不應强搶○朱長卿控朱長林在海寧路攫取鈔票又唐祁氏控朱初法在唐家弄搶取金押髮由探將二人查獲昨解公堂經聶襄讞會同英領翰君訊明判朱初法押西牢一年期滿逐出租界長卿長林係屬同胞兄弟因抵屋紏葛惟長林不應恃蠻在馬路上搶洋有違工部局定章著押兩月以儆 
　　兩案並發○唐仁根控陶關和許金子張得慶串拐十三歲外甥周金根圖賣等情由探將三人查獲昨解公堂訊知張無干開釋陶許二人尚有串竊平橋路王爲莊家衣物情事判陶押西牢一年許押三月孩交唐領回 
　　先辦竊賊○李錫根竊取洋東金表大衣潘和尚竊取樊石忠家皮毯劉雲忠收買來歷不明之貂套狐皮及古銅香爐等物昨經捕房將三人解送公堂分别訊明判潘李各押西牢半年潘期滿逐出租界劉押候查明於下禮拜三再行訊核 
　　母子串拐○虹口百老滙路八百三十四號住户沈王氏控孫雨香與其母孫陳氏串拐十七歲女兒素兒至無錫藏匿等情昨由捕房將陳氏母子拘解公堂訊供一過判分别押候函致無錫檢察廳移提沈女到案再核 
　　不認拐匿○新閘路住户秦長根與其妻母方王氏並見證楊周氏控袁春法拐匿其妻方氏昨晨由探將袁拘解公堂訊供不認判押候查明於下禮拜三再訊 
　　得馬非福○西婦海司汀司控車夫張金林拾取金鐲一只不還消贜於陸鶴仁等情昨由捕房將張拘解公堂訊實判押三禮拜並着補傳收贜人到案訊究 
　　被告候訊○孫禹廷控尤鴻瑞違背合同又吳錦春控王秀姐欠洋不還又沈晋卿控沈健賢沈木聖阻止建設道場等案昨由捕房將被告各人傳至公堂分别交保過堂候訊 
　　病犯圖逃○西牢禁犯張和尚近因患病送往海能路醫院醫治不料前晚張忽掘壁圖逃跌仆於地被看守巡捕拿獲帶回捕房捕頭見已跌傷仍送醫院候核 
　　搶匪就獲○胡瑞喜前與同黨某在北兆豐路搶刧行人財物經捕房將某拘解公堂懲辦有案胡避匿他處昨由華探王阿巧緝獲押候究辦 
　　逐漸拔還○海寗路押店主翁錦興昨扭開衣莊之楊大慶至　　 
捕房控被欠去滿期衣服値洋百餘元屢索不還請追楊稱情願按月拔付捕頭准之 
　　索欠衝突○昨有陳阿林高阿寳二人因索房租在西華得路互相扭毆被印捕併送捕房捕頭諭赴公廨起訴 
[法租界]  
　　合股紏葛○陸厚安蔡良茂控金占春吞没資本由廨傳訊蔡同供前出資本一千五百元與金合開義記永厚魚行金出洋三百元係以生財作抵店務由金經理迨後閉歇陸蔡名下除去虧本洋一百元應還一千四百元詎竟圖吞不理質之金供用虧洋六百五十元餘欵俱彼主顧欠去並未收用聶讞員判金交保限一月將用虧之六百五十元行先交案其餘協同原告向各主顧對明禀復再核 
　　强曳狎客○花烟間鴇婦曾高氏縱妓拖客被捕撞見禀請公堂將氏傳案訊實判罰洋五元充公 
　　虧欠車租○趙芝君前向陳培生租得黄包車一輛虧欠租資並失去車上物件共計錢九千餘文人即躱避茲經尋見扭捕送廨請追旋有李均甫亦欠蔣明祥車租三元扭案附追聶讞員判各交保限七天理清 
　　團練操演○法租界團練軍隊昨晨齊集大自鳴鐘園内排齊隊伍出發至操場操演步伐打靶等技至十時操畢歸隊 
　　更正○前日報載積竊行賄一則因有積竊持皮衣向梧州路同康押店質洋當經店夥周得章即詹德璋察知賊贓將衣送至捕房後赴公堂作証訪事人誤以周得章爲竊賊之名合行更正 
雜評三 
　　禁煙一事在稍有道德者莫不竭誠贊助之或謂某國人陰爲阻撓者　言也 
　　不觀夫公平洋行之主人乎彼在租界所有房屋極多今以贊助禁煙故不許開設烟膏店者租賃其房屋此舉也實爲租界禁烟之大動力凡我國人同深感謝 
　　雖然吾且拭目以俟各大房東之繼起 
來件 
[江西都督李烈鈞之罪狀]  
　　江西各團體因都督李烈鈞違法殃民聯合赴京向參議院請願咨請臨時政府查辦計條列十四罪狀如左 
　　一臨時省議會對於都督爲監督地位李烈鈞蒞任之初卽欲令解散嗣經參議員李國珍陳鴻鈞等函請大總統電令維持其事乃止李乃委任多數議員充行政官吏使議會以議員不足數之故難再召集省官制本由議會議决設政務廳長下分六司而交涉交通不與焉李烈鈞不設政務廳又增交涉交通兩司專制自用等立法機關于弁髦其違法之罪一 
　　一軍民分治爲建設民國之本根民國由人民組織立法權自有代表人民之參議院行之李烈鈞爲地方長官處於行政地位無代表江西發言建議之權省議决本省卽圖實行分治而由議長宋育德等電國務院參議院亦力主分治是實代表全省人民之趨向乃李烈鈞獨持已見抗電中央與人民意見相反其違法之罪二 
　　一江西自光復後受洪江會匪擾亂之害李烈鈞任事以能懲匪見稱惟擒賊必擒其魁懲一即以儆百洪江會首領黄炎馮寳林殘害人民實爲禍首轉令遠颺且與暗相結納黄炎逃匿居滬贛都督府所派至滬公幹重要委員彭程萬等到滬卽主其家人所共見其他因挾嫌而指爲匪槍斃者不可勝數標統方先亮豈眞通匪而黑夜派重兵圍拿並寃殺第一營敎練官張鳳翼改進同盟會卽果爲匪豈宜白日在會場鎗斃多人河口商會總理崔思敬本地方望紳知事李建鼎竟誣爲匪廣豐俞良駒王賡心等亦本地望族知事汪南亦誣爲匪均經捕拿在案其他以被誣覊案者尤多各縣知事尤而效之生殺自由忍不堪聞閲參議院議員李國珍郭同勸告李烈鈎電是中央非無所聞劣跡亦早昭著其違法之罪三 
　　一人民之身體非依法律不得逮捕拘禁審問處罰與人民保有財產及營業之自由均載在約法乃李烈鈞因强迫公僨擅逮捕正紳危士修朱葆成下獄垂死方令出監南潯鐵路本商辦李烈鈞横加干涉揑辭入協理羅兆棟之罪擅行拘繫萍鄉漢冶萍公司煤礦爲中華最大商辦事業天下皆知李烈鈞藉口於本省權利派兵强佔餘干縣商辦煤鑛已見成效李烈鈞强迫收歸公有礦東力爭有案卒不發還張季煜爲前清督練公所總辦李烈鈞初爲江西陸軍隊官以吞餉爲張所革下車伊始首抄没張季煜家産報復前讐其違法之罪四 
　　人民書信秘密自由卽在滿清專制時代不聞官吏敢於損害矧在民國李烈鈞自蒞任以來卽派武員住守電報局凡往來電文不經檢查槪不准發拍前禁止共和黨發電曾經該黨幹事吳宗慈致書詰問其書曾載各報可稽此次爲拘繫羅兆棟事復禁止各團體發電並派兵圍守電局其違法之罪五 
　　鍾震川被胡謙在都督府暗殺李烈鈞不報付司法審判明正典刑陰使其黨蔡鋭霆僞爲立時鎗斃縱使逃逸且通電大總統及各處敢於欺朦未幾胡謙在滬出現酒食徴逐共聞共見其縱逸情形愈　暴露及鍾文恢在上海租界會審公廨控請拘捕彭程萬俞　麓又爲之賄蹤逃亡其違法之罪六 
　　一政體宣佈共和大局早定城巿之内即有匪蹤保護治安責在巡警不宜聚集重兵使人心惶惑况屢次發現匪蹤皆在軍中雖旋起旋滅人民已一夕數驚究其原因實叛都督乃李烈鈞不謀正當解决但恃有機關槍營擁以自衛都督府在繁盛巿間其四周皆日架機關槍如臨大敵已身則囊米爲壘伏處其 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[臘八談] [  了青]  
　　有頑固老翁姓王行八者於陰曆臘八日在北京八大胡同作八秩大慶外面開着兩扇八字大門裏面廳上挂着許多八角紅紗燈擺着一對丈八高的吉星照中間懸一幅八大山人畫的八仙上壽圖兩旁一副八分書的八言對下款寫着某年八月八銘居士書時年八十有八左邊是八尺匡牀右邊是八仙方桌靠牆是八幅壽屏八把圈椅玻璃窗下還設着一只大八音琴所來的親友約有八八六十四人在前清時候也有坐過八人大轎的也有做過八品小官的並有幾位八旗中的不入八分公在内都是老翁八拜之交齊來祝壽只見老翁穿着八團錦的皮馬褂八結花的皮袍子拖着八寸來長的綢汗巾笑嘻嘻灣着八字眉慢滔滔踱着八字步走了出來衆親友一見老翁即上前打躬道彭籛得壽八百大椿以八千歲爲春秋生子八龍生孫八駿無非是些八方無碍八不着落的吉利語老翁稱謝再三即命開戲第一齣是郭子儀慶壽取七子八婿意第二齣是八大鎚第三齣是八義圖第四齣是八門金鎖陣那後面四齣舊戲是八盞燈的十八扯八歲紅的八盤山新戲是八本新茶花捉拿康八演得十分熱閙八面玲瓏約摸八鐘時候家人等七手八脚擺上八桌酒席所有杯盤一律是八卦式子每桌上八盆八碟八大菜八小碗眞是八珍海錯八簋山肴更有外添出來的八寳鴨八寳飯炸八塊之類也不必細表大家打了七八個通關行了一陣七拍八笑九摇頭的酒令已有八九分醉意彼此高興就取出一疊八行箋呌起局來内中有個暗娼先住在棉花八條胡同後遷到八角琉璃井乃上海八仙橋人氏二八青春嫣然丯致頗有詩妓之名是以京中十部總長倒有八部與他來往衆人乘着酒興嬲他彈了一套十八拍有幾個自命爲新人物的還要逼他唱隻十八摸那詩妓便發作道我因八字不好八歲即失怙恃致墮青樓亦欲擇一昻藏八尺男兒相從終老乃自去年八月十八後武漢起義以來已是二八十六個月了此十六月中我所見的一班偉人志士初以爲八斗長才八义妙手必然八面威風能使八表景從八荒賓服豈知不是吹那七張八嘴的法螺就是想那七青八黄的財帛平時蹺起了八字式的鬍子攤開了八字式的大衣神氣活現及至辦到交涉就如迷入八陣圖中心頭十五個吊桶七上八下以致邊境地方割得七零八落全國百姓害得七顚八倒恐怕漢族十八行省非釀成瓜分之禍不止吾中華民國産出這班九精八怪眞是倒盡了八百年的運晦盡了八干年的氣説得衆人羞慚滿面巴不得八隻脚的飛跑就此一鬨而散（二） 
[海上新開男閭廣告] [  東埜戲擬]  
　　竊以文明肇啓政體漸進於共和階級剷除男女應歸於平等求參政權於北京非無謂也訪自由女於嶺表豈徒然哉海上繁華甲於行省洋場十里金迷紙醉之區女閭三千選舞徴歌之地乃評花北里男子旣享盡温柔而待月正廂女子則空憐寂寞是豈平等之眞詮而自由之極軌乎雖台基密邇身受者尚有馬夫劇院閎深目成者寗無戲子然小房子中究屬起居不便夜花園裏亦嫌風露相欺未足饜女界同胞之意也本主人有見及此特就七馬路迎春里大房子内開設男閭一所博選狡童廣徴漢子畫眉傅粉容貌則個個潘安惜玉憐香體質則人人嫪毒新張伊始特别應酬雙檯固極歡迎六元亦許跌倒矣他如置鐵床設錦褥足誇裝飾之精跪踏板捧溺盆曲盡逢迎之道種種優待不可殫述所望繡閣名姝空閨怨婦汙尊惠顧無任翹企之至謹啓（二）（按此作係憤世疾俗激刺諷勸之辭讀者不得以誨淫目之） 
海外奇談 
[奇疾] [  頌斌譯]  
　　去年十二月中巴黎文監司有一婦人入巴黎醫院求治婦所患之疾奇妙不可思議當安靜時通身毛髮作淡黄色時或發怒則毛髮森豎皆變爲褐色怒氣退則仍還淡黄色諸醫生見此奇疾莫不訝異現尚未得若何之療法也 
[屍體不腐法]  
　　英國萊納士君發明一法以玻璃包裹屍體永久不腐其法初用液狀玻璃薄塗人體復注入溶解之玻璃汁於屍體中屍體遂成玻璃密封之標本可以永久保存也 
自由談話會 
　　鴉片流毒中國禁之誠是顧禁則禁其吸食可耳並禁其栽種與連銷可耳乃併此私戒而亦嚴辦之苛罰之是不啻不禁吸而禁戒矣在禁之者方藉口戒烟之有局彼何不赴局就戒而必在家吞藥以抵癮明係違犯禁令殊不知不赴局就戒其因有二衰弱者每慮限期之過促而百病叢生貧苦者日思謀生之不遑而何暇坐守是以一般戒烟之人勢居不得不戒不能速戒而祗得自行吞藥之爲便期在逐漸减盡其迹雖可惡其心深可憫矣今紹縣之禁烟局並不察報告之虚實若何但憑人挾嫌妄指平空興波　肥而噬動輙會同兵警數十人夤夜入室搜查狠如狼虎　有廢棄煙具及一二粒戒煙丸藥即指爲私吸証據雖其人臥病在床亦必捉將官裏去拘留虐待勒令罰洋數百元至數千元不等任意出入罪名　不以禁烟爲强種急務而竟　禁烟爲斂錢捷徑甚至無知鄉患間有不服而抗拒者立　加派兵　恊拿如捕劇盜到案後不經法庭判决擅自鎗斃噫人命與草菅等視朝夕之風鶴驚心各省禁烟雖嚴未聞有如紹縣之慘無天日者前清專制惡習猶不至　况民國成立重在人道主義偏我紹屬自王分府取銷後人心甫定今又遭　騷擾不知共和幸福之何在可悲也夫[  越山憂時客]  
　　以前種種譬如昨日死以後種種譬如今日生取告業洋貨諸君子嗣後當洗心革面以提倡洋貨之熱度提倡土貨戮力同心行見生計蒸蒸發達尚不失爲中華民國之商人否則爲間接之民賊耳當以虎倀視之 
　　河南路某大綢緞店以十萬資本金設一洋貨店於大馬路專辦舶來呢絨羽紗綢疋等物噫其愚可憫其計亦左矣盍將此以興實業不知養活多少工人否則以之擴充綢緞營業研究織品他日之發達又何可限量舍本逐末吾國之資本家之知識何其淺耶[  逖儕]  
劇談[  玄郎]  
[紀十二日之第一臺]  
　　入座時正演小如意之陰陽河李慶棠去張商神氣檯步粗笨草率尚不如孟鴻羣遑論如泉月珊小如意亦精神懶散毫不着勁夫妻分别草草收場全無哀情表出豈以其日戲而故略之乎然座客之來者俱明明化去大洋一元與夜戲之價目固無甚區别也小孟七之水淹七軍初出場掀袍露面兩目烱烱怒視神氣太火後漸趨入莊雅一路尚有可採處唱徽調頗動聽然以神威而論則遠不如趙如泉如泉演此劇工架老勁挺拔英氣勃勃到處威靈顯赫光芒四射惟稍欠莊雅耳所配王永利去周倉描摹勇而戇處夭矯不凡更覺相得益彰得機得勢關公戲中之周倉關係極緊要猶畫家之烘雲托月法也稍不得勢則全幅俱不堪注目矣孟七乃用一極平庸之高慶珍去之殊大失計高藝素劣演此重要戲更手足無措呆等木雞襯托工架處其威勢反不及關廟中之泥塑者爲之减色不少小楊月樓之空城計此伶年甚幼稚唱做神情俱能體會得出甚屬難得第一第二段摇板頓挫如意無懈可擊（空城計）之計字（心中不定）之定字（放大了胆）之胆字（就在此琴）之此字尤好慢西皮一叚婉轉清逸不激不隨非常老當（執掌帥印）之印字層層轉入餘音嫋嫋更爲出色二六一叚抑揚高下切中肯綮而又字字咬得眞切藻采紛披做工亦手揮目送極瀟洒安閒之致眞聰明眞可愛洵後起之秀惟實力未足煞要賣力每叚至臨了時必面紅氣竭殊動人憐此等重戲尚宜少唱爲是配角劉壽峯唱工清潔宏亮做亦入情入理其（飲酒扶琴）之扶字頓挫之妙未有第二人能之 
小説 
[政治小説鐵血男兒（三十一）] [  常覺　獨鶴]  
　　千門走馬萬姓騰驩王宫左右旗飜十色炬列千行轂擊肩摩幾無隙地其餘巨室官衙六街三巿亦各燈光眩目樂聲聒耳西奥司舊京中忽呈此如火如荼之盛景蓋以烏突王子駕返故都也此際有最惹人注意之一事則因萊司爵第中當時反衡門深閉寂無聲息過其門者咸駐足而望議論紛作甲曰公爵實親赴英倫恭迎王子者理宜一路隨侍車駕乃今日鑾輿已入宫門渠仍未露蹤跡並爵邸中亦冷清如此殊難索解乙曰事至可異萊司公爵旣未扈駕隨行而俄賊陶米洛甫反不離王子肘腋實堪疑慮往事心驚談虎色變先王己受暴俄之害敬求上帝相我新君毋令蹈乃翁覆轍也丙曰吾儕小人毋多喋喋盍趨詣丹陛一覩天顔乎皆應曰諾於是老幼雲集羣聚宫中西奥司萬歲烏突殿下萬歲之聲撼山震岳有衣藍色制服之侍衛數人出以巨氈覆地傳呼曰御駕將出矣衆揮巾擲帽雀躍歡迎然鵠候久之卒無影響蓋國民心目中所渴望綦殷爭先快覩之人仍深居不出縱以陶米洛甫之竭力敦促仍未移跬步惟凛然謂陶曰此爲西奥司君民推誠相見之日固無煩非我族類者喧賓奪主妄預其事且僕實應尼古拉之請而來此後措置國事旣賴其輔弼今日接見國民亦須其紹介渠尚未至僕寧俟之斷不能第一次卽偕一異國人以與同胞相晤對也爲此語者何人閲者當共知之即假烏突即眞白來特（二） 
[滑稽小説掘窖藏] [  率]  
　　年矢頻催又更臘琯某地之某處有數姓也聚族而居靡不聲喧爆竹門耀符桃舉欣欣然有方新氣象獨稍東之某族爲華氏以介於衆姓之間自其外表觀之非不粉飾一新力圖振作然門户洞闢内容黑暗依然任人窺伺而主人翁如不見不聞也 
　　大門之東南有室焉半壁僅存漸就傾圮惟望而知爲容積極大之所以主人負債過鉅各債主均麕集於是佔據不散勢力擴張得尺得寸久之時露喧賓奪主之現象管領是室者爲榮姓世役於華氏老朽不能理外事爰使之飽食安居盡乃天年故小僮數輩咸供驅策 
　　當茲歲暮送臘迎年他族均笑語喧闐笙歌洋溢華族爲外族所逼稍有人心者俱爲之於邑不歡榮老雖非外交才鑒於臥榻之旁已作他人鼾睡地頗思竭其能力以爲對付無如點金乏術仰屋興嗟搔首躊躇不過徒喚奈何而已繼忽異想天開集諸小僮商議理財之法於是諸小僮雜沓進言或勸以行竊或勸以作盜或勸以拍賣家産或勸以大借外債榮老閉目摇頭不置可否 
　　無何一小僮越衆而前曰某有策若從我言則財源之來方且滾滾不竭匪獨主人無患貧之日即我輩亦可分丐餘潤作富家翁去矣榮老亟離座傾耳拱立而招之曰汝有良策願汝有以語我來小僮曰某昨有夢夢見室門之階除下纍纍者皆黄白物某大喜過望盡力取之未甞告竭後恐爲同輩所覺不能獨享遂將所取出者一一仍納諸原處並詰符號恍惚是第幾磚下主人如患貧俯拾卽是某祗須提取十成之一二 
　　榮老急唶曰夢可爲眞乎小僮曰噫翁誤矣人生一大夢耳天下事何眞非夢又何夢非眞但求多得財足矣奚必斷斷正效痴人説夢爲榮老於窮無聊賴之際不禁怦然心動即雇工數十人從事畚挶榮老且日監督之冀窖藏之一朝發見也人有詢之者輒喃喃自語曰是乃特别開礦法（二） 
 
 
 

Page 11

 
 
   
 
 

Page 12

 
 
   
 
