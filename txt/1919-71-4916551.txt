# 1919 - 71 - 4916551

 

Page 1

 
 
   
 
 

Page 2

 
 
時評 
[利用人短] （冷） 
　　人之害未必即己之利也故利用人短者未必即成己之長况乎人之所謂短者其虚實尙未可知者耶 
　　世間事第一穏當者即爲自己先立於不敗之地若欲望人之敗以冀己之不敗則其不敗也僅矣蓋人非一人己祗一己也己苟不能自立於不敗則今日不敗於甲者寗能他日不敗於乙耶 
　　嗚呼自立於不敗之地光明磊落行之可也望人之敗以冀己之不敗此陰譎險詐之術之所以不絕於天壤也 
命令 
　　三月十八日大總統令内務總長錢能訓呈安徽政務廳廳長鄒日奎請予免職鄒日奎准免本職此令又令任命李大防爲安徽政務廳廳長此令 
　　三月十七日大總統令陸軍總長靳雲鵬呈綏遼陸軍混成旅第二混成團步兵第一營營長周貴保請免本職應照准此令 
　　又令陸軍總長靳雲鵬呈請任命徐鄂爲綏　陸軍混成旅第二混成團步兵第一營營長應照准此令 
專電 
 
 
 

Page 3

 
 
＋　　北京電英公使昨出京赴滬考察南方實况二次勸告之提否俟該使回京開外交團會議取决（十九日下午二鐘） 
　　北京電四國對我答復說帖頗不滿意擬再提出質問並同時向日本協商（十九日下午二鐘） 
　　北京電王廷楨巧日電府院兩秘長劃界專使日内計到西安停戰確信卽能證實繼續開議不難見諸實行惟會議停頓已逾旬日人心皇皇日生恐怖滬上爲全國商務集合之總樞紐頗現一種愁慘之狀態以川湘閩粤各帮焦憤尤亟咸謂我輩不曉政治不管南北年年國内戰爭我輩損失尤大無論親族友朋平日富者貧貧者死已成慣見唯一希望只在和平昨今兩日各大商店已高懸白旗大書求速和平再不和平國要忘了等字同類之旗觸目皆是似此民情惶急不敢壅於上聞務望轉呈主座總揆從速解决以定人心（十九日下午八鐘） 
　　北京電蒙藏院已將藏約三件抄送政府轉寄陸使提出 
　　北京電駐日章使電奉准給假東日回國（十九日下午五鐘） 
　　北京電外團對彰德會議極注意密派專員前往偵查 
　　北京電徐以時局險惡飛電召段速决段於今晨三鐘專車回 
　　（十八日下午三鐘） 
　　北京電彰德會議因段被召還京曹亦同返已中止（十九日下午三鐘） 
　　北京電西北邊防吃緊徐擬加段邊防督辦卽將參戰軍改組派赴西北防戌三電召段回京計議段以辭職相挾（十九日下午三鐘） 
　　北京電黑鮑電奉軍來江協防寒日已開到騎兵一團 
　　北京電段僅口辭參戰督辦未及具呈經勸阻已打消連日密商參戰軍歸部事尙未確定可望辦到（十九日下午二鐘） 
　　北京電參戰軍隷陸部已定議　　北京電報載張瑞璣來電查明紅崖頭相橋及興市交口均已停戰（十九日下午二鐘） 
　　北京電張瑞璣抵潼關來電陳督劉長均不在西安請速令回省以憑接洽（十八日下午三鐘） 
　　北京電政府因陜陳樹藩扣留和會函電已去電切責 
　　北京電錢覆滇唐電現陜已實行停戰衡玉兼程赴陜卽可着手監劃陜事已告結束而開議尙無確音實深焦灼中央但期有裨國事不惜委曲斡旋當在我公洞察（十八日下午三鐘） 
　　北京電王占元篠電稱聞西南諸將以陜事爲口實將在閩湘備戰鄂西亦確有行動訊請再頒令（十九日下午二鐘） 
　　北京電某派要人得港粤探報軍府内部甚不一致昨夜特開密議决計利用時機俾逹目的　　北京電財部頃向某外國銀行訂小借欵五百萬其用途支配如下軍警餉三百萬裁撤輸送隊百二十萬行政補助費八十萬（十九日下午三鐘） 
　　北京電八年公債由直奉湘皖四督全部包攬以四成作清償欠餉六成歸中交撥用並聞財龔應召到口時局將生極大變化（十九日下午四鐘） 
　　北京電議員提出新公債質問財龔均置不理頃某君决在大會動議要求出席答復 
　　北京電新衆院議員連署質問外交委員會權限（十九日下午二鐘） 
　　北京電汪大燮再上辭呈語極堅决聞將邀准（十九日下午三鐘） 
　　北京電海參崴各國委員到齊已開軍事會議政府加派賈增洽參與列席（十九日下午三鐘） 
　　北京電國務院密令嚴緝富陞阿如涉及外交另案報告核辦 
　　北京電某國人運動蒙旗合併於西伯利亞之布利雅特族脫離中俄自成一國並以歐洲民族主義鼓煽謂當在巴黎和會介紹當局已查獲鼓煽文件電邊吏嚴防並向某國交涉　　北京電俄激黨竄黑河愛琿一帶日司令請黑督派隊協防 
　　北京電布里雅族聯絡各蒙旗在赤塔會議獨立决先電致該族駐歐代表要求協約國承認 
　　北京電張敬堯請欵五十萬財部復令由湘另籌昨又來電力催語極憤激（十八日下午三鐘） 
　　北京電湘紳電府院爲張督辯護有自出欵項救濟金融語 
　　北京電甘督以滇軍等在靈台一帶擾防線陜督亦以敵軍分四路攻防地請示辦法 
　　北京電閩李電告仁壽失守 
　　北京電當局聞有人鼓吹聯邦制度擬用通電痛闢（十九日下午二鐘） 
　　北京電頃外部宣布運河借欵合同十二欵全文（十八日下午八鐘） 
　　香港電唐繼堯十一日通電促請維持和局以避兵禍 
　　香港電唐繼堯來電贊成以譚延闓督湘爲議和條件之一 
　　香港電某要人云陸榮廷不欲决裂議和談判但亦力主撤陳樹藩（十八日下午四鐘） 
　　香港電熊克武來電主張請粤桂軍重攻閩贛滇黔軍重攻秦 
　　香港電劉顯世十三日來電謂已集兵鄂西湘西準備進攻 
　　香港電國會陜西議員親以對付陜西問題辦法呈交政務總裁（一）恢復十一月十六日以前之原陣線（二）免陳樹藩督軍職（三）如以上二條件不能實行則宣布和議决裂政務總裁願據以電告唐紹儀（十八日下午四鐘） 
　　香港電法領事覆文軍政府謂廣州灣法員並未發布徵收華人人頭稅示文（十九日下午二鐘） 
各通信社電 
　　北京電段祺瑞辭職說未經證實但日後或成爲事實今之謠傳殆北方民意欲段辭職所致（十八日） 
　　北京電八日中國代表以對德奥和約條件送交巴黎和會計分三項（一）中國表示希望所有不公允之待遇及前加諸中國之限制應一槪廢除中國要求德奥對待中國宜與對待他國同（二）關於中德事件計有九條其主要者爲青島與山東鐵路及礦產讓與權之收回拳匪賠欵之交還最優國待遇之廢除與各條約之註銷拳匪亂後一約亦在其列及北京天文儀器之交還（三）中奥事件八條大旨與第二項相同（十八日） 
　　以上路透電 
　　北京電答復四國公使文謂參戰借欵用去一部分但極愼重軍餉將不以此欵支給至參戰軍俟歐戰和後當即取消參陸處已有數日無陜戰電報段祺瑞辭參戰督辦職辭呈巳遞上朱啓鈐電請懲辦抗令進戰各長官不然即辭總代表職對五國勸告擬明（十九日）用口頭答復（十八日） 
　　廣東電唐蓂賡電南北各要人稱歐會正開宜息内爭增進國際地位藉武力殺同胞國家必亡應速停止兵戈免淪奴隸牛馬之境語極沈痛川滇黔聯軍代表唐繼虞因事他往唐蓂帥電請李曰垓兼出席政務會議代表（十六日）以上平和通信社電 
　　北京電朱桂莘電復錢總理和議相懸太遠開議亦難轉圜 
　　北京電馮玉祥電胡瑛由常德赴滬所部已交他人帶領 
　　北京電吉省長以日人在長春哈爾濱間自行添用電線請由外部交涉拒絕（以上十九日） 
　　北京電錢總理以和議停止再請熊秉三盡力斡旋俾得早日重開會議 
　　北京電陳樹藩電接本軍前敵報告謂於支日（四日）始得參陸處電令現確已遵令停戰 
　　北京電張瑞璣由陜來電查明紅崖頭相橋及興市交口等處均已停戰 
　　北京電參戰處提議取消參戰軍事辦法並派馬良赴魯停止招募 
　　北京電國務院復衆議院謂大倉私訂售砂公司已議决取消至秣陵公司請開採鳳凰山鑛尙未核准　　（以上十九日）以上中華通信社電 
　　北京電梁士詒因接廣東自治社易學清楊樞等電請轉懇政府准運蘇皖米接濟粤事特謁錢商榷 
　　北京電張瑞璣自西安電告將先赴三原察勘　 
　　北京電財委會開聯席會議籌商京鈔提漲八五折辦法吳總監頗有陳述并允切說京商量維持 
　　（以上十八日） 
　　北京電俄蒙不靖邊省分請增兵徐意以參戰軍邊防軍實邊不准添練 
　　北京電段祺瑞今晨返京 
　　北京電院電章宗祥取消二十一條不能附帶交換條件 
　　北京電段於出京時呈辭參戰督辦外間適有彰德會議之謠徐特飛電召段回京聞擬慰留 
　　北京電院爲軍政府與日本借欵事電囑朱啓鈐向南代表提出非正式之質問 
　　北京電外人消息軍政府將廣州電車電話向日本抵押鉅欵合同中并有將來債務者發生危險時由債權者擔任保護一條（以上十九日） 
　　以上中孚通信社電 
　　北京電屬於蒙古種族之謝米諾夫等基於自稱爲美國大佐之巴羅氏之勸誘與外蒙古庫倫政府密議將利用歐洲平和會議中所提倡之民族自决主義之說乘機糾合俄領及内外蒙古部落企圖建立内政自治之蒙古國已於二月下旬在陶烏里雅開秘密會議討論由蒙古派代表赴法國之事此等計畫美人巴羅亦參與之巴羅且力說蒙人以獲得蒙古鑛產及其他利權爲交換條件請願美國總統主持蒙古民族自决主義此種事實今已明確表現該美國大佐爲此計畫從去年起時時暗中往來於北京哈爾濱蚩塔海參崴等處秘密運動最近又與勃利藥德族代表同至哈爾濱近時又常在歐美人方面傳播種種謠言謂日本將在蒙古有所計畫亦因欲實行此計畫起見而先將此種謠言蜚語流布於歐美間也將毫無根據之日本之行動演成宛如事實之說傳播各處使不明眞相之歐美人發生對日本之惡感是亦一種新聞政策乃顯而易見者也（十九日） 
　　北京電裁撤參戰軍問題此間一部分人士有謂此舉於日本之决心如何亦大有關係云云實則此種議論全屬誤解在中日軍事協定中關於所謂參戰軍亦並無何等之規定故日本對於中國取消參戰軍之舉非伹毫無異議且甚爲日本之所希望日本政府關於此事不日或將有同樣之聲明（十八日） 
　　北京電總統府秘書許寶衡爲和平會議停頓奉總統密命南下宜傳北方之眞意已於昨日出京起滬　 
　　北京電各國公使關於第二次勸告之事現正各請示於本國政府聞英美法意方面之意見將利用此時機純然干涉中國之内政（十九日） 
　　廣東電軍政府已派人赴南寗挽留陸榮廷勸其勿辭職（十八日） 
　　廣東電昨開國會聯合會協議出席於比國不魯捨拉萬國議員大會之人物參議院决定王正廷衆議院擬於一二日内選曾經留學外國而擅長語學者决定之（十九日） 
　　東京電美國政府關於管理西伯利亞鐵路問題特致聲明書於日本政府大致謂美國對於俄國鐵路並無欲制定何等利害關係或因此利害關係而圖管理之之希望或意志茲特聲明如右（十八日） 
　　以上東方通信社電 
公電 
　　河南省長公署來電各報館鑒豫督軍兼省長趙公邇來勵精圖治政躬倍極康强京訊所載確係訛傳恐淆聞聽敬請更正至級公誼河南省長公署支應處皓印 
　　旅滬舊國會議員通電各省督軍省長護軍使各師長各旅團長省議會商會敎育會各報館各團體公鑒天下最痛心之事無過於賣國以賣國所得之金錢武器即以殘殺同胞此實有史以來所未有之鉅變也段祺瑞之當國也援引著名通日之曹汝霖陸宗輿等爲腹心密輸誠於日本軍閥專使絡繹秘密進行及齋藤中將來京而具體之賣國契約於以成立段氏持有日本軍閥之援助於是圍攻議會放逐元首組織造亂機關大膽進行毫無顧忌致釀成此次護法之戰爭一年以來借日債至三萬萬之多購軍械至四千萬之鉅引鬼入室爲虎作倀舉我國之軍事警察銀行鐵路礦產森林之一切權利竭誠餽贈毫無吝惜餉械旣足遂逞兵威戰鬭頻年殺人盈野軍旅所至閭里爲墟我同胞之轉徙流離委填溝壑者殆不可以數計賣國愈進步戰事愈激烈而我民之受苦乃益深劉建藩寄函吳佩孚曰此次戰事非南北之戰乃中日之戰决非過言也幸天心悔禍歐戰告終遠東勢力非日本所能覇據賣國計畫致生頓挫使段氏稍有人心知難而返則一線之國脈或可希望保存不意賣國精神至死不變竟於歐戰終了後又訂立二千萬之參戰借欵聘用日本武官編練國防軍隊舉濟順高徐膠濟之鐵路權拱手而贈諸異族逮歐洲和議代表陸徵祥等提議取消中日約協得英美各國之同情上海和平會議復以取消國防軍停止參戰借欵向北廷一再抗議我若宣示廢棄即可消滅無形而北廷始終堅持多方辯護錢能訓所覆麻電一味蠻横必使賣國條約完全成立而後快此眞别有肺腸矣數月來日本軍械運往北京者已有數批參戰借欵復提取六百萬之鉅額最近三月一日復與日本訂立時效條約當國民力爭廢約之際北廷必欲加以保證擔任履行賣國詭謀務求貫澈伍參之肉其足食乎歐戰結局美總統威爾遜宣言凡國際上不平等之條約一律廢除爲此次世界平和會議之基礎段祺瑞勾結日本之賣國條約自無存在之理由惟段氏盤據京師把持政柄必欲實踐前約以結日本歡心故欲逹廢約之目的必以去段爲前提我國民如承認段氏之賣國也則亦已矣否則急起直追共圖挽救人民爲國家之主體寗能坐待危亡軍士爲社稷之于城豈容擁護國賊以四萬萬之民族而謂不能除一漢好此眞我國民之恥也嗟乎無李完用之媚外朝鮮何自而亡無張邦昌之附金宋室何由南渡况復擁兵亂國破壞和平慶父不誅魯難未已若再苟安姑息必致大局分崩一旦戰釁再開必致池魚受禍千鈞一髮繫於此時我國民實圖利之王法勤馬鍾琇王乃昌李燮陽姚桐豫陳家鼎方潛牟琳楊銘源唐寳鍔黄汝鑑鄭衡之李錡陳九韶周震鱗彭介石陳榮廣傅夢豪丁象謙褚輔成何陶曾昭斌温世霖許森馮振驥劉成禺茅祖權叩皓 
 
 
 

Page 4

 
 
   
 
 

Page 5

 
 
   
 
 

Page 6

 
 
路透電 
[德國内亂之狀况]  
　　九日柏林電預料星期一日各業罷工者復將上工政府軍現控制大局已將斯巴逹克斯團逐至城之東隅惟京城中央電報總局附近尙有黨人盤跼不時有槍聲與炸彈之聲 
　　十一日巴黎電蘇里克消息德軍已由斯巴逹克斯團之手克復萊浦齊 
　　十日柏林電柏林日報近今交鬨之損失約在馬克四十兆枚以上洛加爾安才格報估計死者逾五百人傷者逾千人 
　　十一日丹京電今日柏林電稱柏林仍有惡戰斯巴逹克斯團軍械精備人民助之者頗衆刻仍佔據房屋多所政府軍正在圍攻之且用砲隊施擊由飛機指示飛機則由天空紛擲炸彈良民死傷者實繁有徒雙方各殺其俘虜且有女子助同行惡紅十字會救傷車多被攔阻而將傷者拖出或槍斃之或毆之至死 
　　十一日丹京電柏林消息里區台堡警務長薩爾末資氏重賄斯巴逹克斯團得免槍斃據稱其所轄區域内被殺者有一百五十餘人斯巴逹克斯團猛轟郵局三小時之久以計攻入盡殺守兵郵政人員則未加害柏林有政府馬兵一隊佔據聖米加爾敎堂附近斯巴逹克斯團之巢窟一所俘獲百人均卽槍斃其餘團員目下盤踞花園地窖倉庫者共約三千人已分爲無數小隊每隊自十人至二十五人不等各報載稱政府軍預料十一日可入里區台堡（柏林之鄉） 
　　十日倫敦電各報訪員由柏林來電述星期六日飛機自天空攻擊斯巴逹克斯團之情形其劇烈超過德飛機襲擊倫敦巴黎之役是日共用重炸彈多噸多以擲擊地底車站斯巴逹克斯團之巢窟致毁車站數所雙方曾用每枚重一噸之重炸彈及煤氣與落涙砲彈作戰飛機則自離屋面一百五十呎之處清除機關槍之隠匿所且以糧食子彈擲入警務部以濟防守該地之政府軍政府軍處境頗危力難支持旣而天空炸彈與重砲彈將地底隧道與支道轟毁斯巴逹克斯團之援兵全行覆没乃得轉危爲安 
　　九日丹京電斯土特加特消息韋丹堡（德國聯邦之一）國會已舉首相白洛斯氏爲總統杜塞爾杜夫已宣布受圍令 
[歐洲和會之狀况]  
　　十日巴黎電昨電所述之英將乃泊魯末將軍該將致電高等軍事議會謂彼曾目覩德國人民之苦况今宜速以糧食濟之俾免騷亂之蔓延而爲人道計亦宜有此一舉云高等軍事議會深爲感動乃排除種種梗阻决議繼續磋商接濟德國事宜一面且在比京與德國代表續開關於德國商船之談判郝浦海軍大將已赴比京 
　　十日巴黎電維米斯海軍大將受有全權赴比京會晤德國休戰委員會 
　　十一日巴黎電巴黎訪員謂德國軍官之數以四千五百員爲限海軍則許有鐵甲艦六艘巡洋艦五艘驅逐艦三十八艘 
　　十日巴黎電高等軍事議會决議許德國置陸軍十萬人以募兵制募之役期以十二年爲限所備軍械均有限額惟不得置湯克砲車並許德國置航空隊水兵以一萬五千人爲限照規定數額所多之材料與子彈均須毁之且不得重置之 
　　十二日倫敦電各報皆讚美高等軍事議會廢行德國强迫徵兵制之舉稱爲和會歷史最顯著之一頁及喬治君之大勝利 
　　十五日巴黎電高等軍事議會將注重考慮媾和草約中施於德國之航空條件蓋以航空專家因按照新時代戰爭之狀况飛機可以立即改成入戰器施行種種禍害特請宜絕對限制德國發展商務飛機事業之故十代表會議昨日未開會協約國政府領袖威爾遜總統克勒滿沙氏喬治氏午後開談話會歷兩小時許曾考慮二要事（一）國際聯盟草綱與媾和草約合併之困難（二）各國要求土地問題巴黎各報謂目前最　　困難乃關於亞德里亞海與小亞細亞諸問題 
　　十二日倫敦電今日巴黎公報云高等軍事議會討論媾和草約中施於德國之航空條件並採納軍事專家草擬之條欵 
　　十二日巴黎電港口水道委員會建議基爾運河仍由德國主管伹各國兵艦商船均可駛於該河高等軍事議會採納施於德國之航空條件禁止以飛機作爲軍用但許作爲商用海軍飛機亦在禁用之列但許置海面飛機百架從事掃除北海之水雷和會已請歐亞南美中立國各派代表於二十日在巴黎開非正式大會俾得表示對於國際聯盟一舉之意見 
　　十二日巴黎電高等軍事議會裁減德國陸軍及禁其强迫徵兵之决議和會内外各界皆目爲加於强迫徵兵制之最大打擊各國代表皆一致贊成所反對者唯軍事顧問但英國軍事顧問亦加贊成 
　　九日巴黎電聞比國請容其參與討論媾和草約故比國代表一員大約爲海滿士氏將加入討論西歐陣線之解决辦法高等軍事議會巳規定十三日在比京重開休戰談判之計畫擬令德國交出商船而由協約國濟以糧食至下届收成時爲止德國應以（一）煤鉀（二）德國存中立國之現欵（三）德國所有之外國證券給付糧價此三項可得英金百兆鎊蓋救濟德國須需此數也協約國代表之意此項計畫可望德代表受納 
　　十日巴黎電聞審查戰爭責任委員會之報告承認就目下國際法而論德前皇與其顧問雖罪惡彰著不能加以審訊委員會建議和會可以組織法庭審判戎首凡於戰時行兇作惡違背人道者按諸國際公法可加以懲罰云 
　　九日巴黎電克勒滿沙氏通告特萊斯特協約國國際委員團謂八日公報中所云之委員團現赴萊巴克調查六日所述之事端該委員團將命懲辦行兇之人賠償意國損失並將發表警告如再有此種事端則協約國將按照休戰條約派軍佔據出事之地或將施行更嚴厲之計畫云意政府今俟萊巴克當道得悉組織委員團消息後即將准許運糧火車經過萊巴克 
　　十二日倫敦電美克萊瑪拉氏今日在下院答覆克松子爵之質問謂英國迄今巳售去前屬德國之潛艇五十四艘所餘者亦將售之所得之欵由高等軍事議會决定均分辦法由協約國分之所奪其餘德軍艦處置辦法尙未由高等軍事議會决定美克萊瑪拉氏又於質問之時聲稱希里戈倫島仍由德軍占據衛以所未交出之德海軍和會現正考慮該島將來之地位德國保有該島則將爲其施用海權之貴重物美氏否認威爾遜總統不贊成鑿沉所奪德艦隊之說又謂英國於去的年底有無畏式戰鬭艦三十三艘無畏式巡洋戰艦九艘就彼所知一九一九年内不增造新巨艦去年年底猶在建造中之無畏式巡洋戰艦四艘今已有三艘停工（衆歡呼）餘一艘名胡特號本年十一月間可以竣工 
　　十二日巴黎電意國代表以覺書提交和會要求割據亞狄巨上部特倫蒂洛巨里安維里蒂亞且謂僅巨里安阿爾泊斯已足封閉意國東面之門戸戈果齊亞特萊斯特波拉阜姆及亞德里亞海濱與内地之許多村鎭皆屬於意國班班可考無可置辯意國爲社除危險起見且當割佔逹爾瑪蒂亞之一部分　　十一日巴黎電今夜某要員聲稱媾和草約本月二十日未必能告成彼意以四月中旬爲近情日期云 
　　十一日巴黎電外國各報歡迎美國議和代表團時藍辛氏演說謂德國因陷世界於無理之戰爭今已受報應矣惟過激主義今方侵入德國急宜遏阻其蔓延吾人不得任令嫉恨與報讐之情感妨礙事功凡有常識者皆知和局宜速告成德國宜速濟以糧食今欲免世界陷入大亂則不得稍捱時光云 
　　十一日巴黎電羅驰敎皇請願協約國促速告成和局勿抑辱德國以免德國染過激主義 
　　十一日巴黎電捷克斯拉夫代表通告高等軍事議會謂近今發見奥匈德人運動推翻捷克斯拉夫新政府之陰謀 
[各國近事雜訊]  
　　十一日巴爾電柏林半官消息德軍猛戰後已克復古爾倫之希倫登與萊成二地過激黨之軍大受損失德軍佔據里加之說不確 
　　九日波森電昨日烏克蘭兵猛轟萊姆堡落入城中之砲彈共有百餘枚死傷數人 
　　十一日巴爾電匈京消息共產黨九日圖佔國會之屋及銀行公署但爲政府軍所敗黨人退出城中 
　　十一日巴黎電英法政府已商得同意興建英吉利海峽隧道巴黎將設委員會考慮此舉並考慮建造博斯波魯海峽隧道與支伯魯陀海峽隧道事宜俾由倫敦旅行至印度喀爾喀特或南斐開普敦均無庸換車云 
　　十日倫敦電下院海峽隧道委員會主任費爾爵士宣稱和會將派副委員會討論此舉估計工程須需時五年用金二十兆鎊云 
　　十一日開普敦電南斐國民黨代表乘荷蘭貨船巴文號取道紐約赴歐 
　　十一日丹京電英國分艦隊載英國委員團已抵俄國里巴港外擬與里資政府開談判 
　　十一日巴黎電英美丹麥瑞典瑙威水手已開國際大會討論（一）制定水手工值（二）賠償死於中魚雷沉没諸船者之眷屬（三）賠償沉失之噸位（四）與造船家開國際大會制定海上工事法律 
　　十五日巴黎電行刺克勃滿沙氏之兇手柯丹氏已由巴黎第三軍法裁判所判定死罪 
　　八日倫敦電陸軍中將柯爾克杭氏語客謂金美爾與里爾之軍官未遭毆擊兵士皆以禮遇之兵士數人曾置其所刦之物於地而回行禮繼復提携諸物而去所報軍營之損失大爲失實攻擊軍營酒肆者僅五六十人某營之兵因見事危皆携械自衛且違急令而開槍此爲星期三日之事是日略有死傷女侍居所並未被攻兵士待遇諸女子頗有俠氣無一入其寢室者某兵揚紅旗圖倡過激主義業已槍斃 
　　十一日倫敦電葛斯特氏今日於下院質問之際謂英國佔據各地之軍隊其數定九十萬二千人三月一日英軍之在法比德境者連殖民地之兵其數共一百三十二萬四千一百零六人 
　　十二日倫敦電工部大臣杭恩爵士今日在倫敦演說謂國際工約不日可在巴黎簽定規定每年開工業大會一次討論世界工業狀况凡加入條約之國得派代表四人政府派二人資本家與工界各派一人又稱條約草稿已由英國工部擬定 
　　十二日倫敦電華特朗氏於提出表决海軍人員二十八萬人之經費案之動議時稱一九一五年八月起至一九一九年三月二日止海軍共輸運戰士二千三百五十萬人非戰士三百五十萬人牲畜二百二十五萬頭軍需四千三百萬噸自停戰後英海軍掃雷隊共毁俘雷五千五百具商船依照指定航路而行者皆未觸中浮雷今非俟和約簽定後海軍將來方針殊難豫言目前解除動員方迅速施行以無礙安寗爲度海軍部以維持充分海軍供國家需用爲其天職海軍不獨應維持帝國土地之完全且須時常參與保全世界和平之事業今戰雲猶未全散若遽採用一定政策而實行之則未免魯莽海軍二十八萬人乃最高之額可望減少凡應解除軍役者現已解除百分之五十四現猶竭力撙節用費各種大艦之建造自去年十一月起卽已停止而較小之新艦則改爲商船云云下院一致通過豫算案准海軍有將士二十八萬人 
　　十日倫敦電今日下院議員麥克倫氏請政府切實宣布商務政策謂商界今惶慮不定雖各種限制一時未能撤除然宜酌量多撤除數種從前英人市場今由美人經營而日本亦復奪有英人在南美與亞洲之貿易吉特士答稱英人實業所需之原料行將不加限制准令入境而外人製造品則在九月一日以前仍須受入境禁令届時政府當重行討論此種製造品苟非爲英國出產人所必需則當儘力屏絕云 
要聞 
[中日二十一條之新交涉]  
　　中日軍事協約昨已宣布而中日二十一條條約迄今尙未决定宣布外間對此傳聞不一有謂宣布與否政府尙在考慮者有謂該約可以取消不必宣布者實皆未得眞相茲據外交界消息關於取消二十一條問題東京方面章公使已與日本外務省磋商多次可望成議惟日政府主張須附帶兩種條件由中政府承認此兩種條件方能取消舊約至所謂兩種條件内容如何尙未探明惟聞章公使對此似已允可而外交委員會有力人員則極力反對附帶條件聞日昨該會開會時汪委員長對此問題辯論頗多略謂此項條約之訂結在對德宣戰之前當然不能與對德宣戰以後之條約并論中國參戰有功此項條約取消前後皆有允分理由此時如何能附帶條件云云因此班府方面尙未决定如何辦法故該問題一時遂呈停滯 
[參戰軍與和議問題]  
　　參戰軍爲中外所注意將來該軍必出於取消或改編之一途已爲不可掩之事實據政界消息段合肥有擬於日内懇請辭去參戰督辦之說聞東海將畀以邊防督辦兼領邊防軍總司令一職藉以安插又四國公使前因參戰借欵問題曾提出說帖政府迄未正式答覆現外交部已定明日（十九）各公使例赴外交部時由陳次長口頭答覆 
駐京協約國各公使對於我國和議之停頓及參戰軍問題曾爲兩度之會議且向政府有所表示聞日昨各公使又在英使署開第三次會議討論結果如上海和平會議於一星期内仍不見有續開之動作即將致其最誠懇之勸告書於南北政府以引起雙方之覺悟 
　　各方對於和局皆懼有决裂之虞故政府屢次致電江蘇督軍李純囑其調停一切聞前晚李督電覆極爲簡切謂貽誤和局者自有人在大致巳爲中外所盡知今蒙垂詢略獻蒭蕘特請迅速開誠相與否則純亦難再負調人之責又聞最近長江三督曾有聯電到京内稱和局停頓開議無期應求政府改絃更張萬不可仍前虚與委蛇不負責任有負中外殷殷望治之意如果再爲延遲和議無效某等以所管地方不堪糜爛起見將籌自衛之計等語政府接到此電後立派吳光新馳赴長江極力撫慰並收束吳氏軍隊及撤銷長江上游司令等事吳氏業已起程 
[京訊中之陜事消息]  
　　張瑞璣之行蹤赴陜劃界專員張瑞璣氏抵潼關之後張錫元旅長曾電京報告原電略謂張瑞璣君抵潼關後錫元即派兵一排隨行保護因等候子右任君代表在潼關躭擱一日于君並將監視線詳圖兩幅於途中送交張君用作參考俟西行之後再電奉聞 
　　英敎士之交涉近來陜省匪徒遍地到處搔擾據聞陜省盩厔縣地方有英國羅敎士曾被匪擄去勒贖當時官軍得訊趕到匪即他逸羅敎士乃得脫險昨日該國駐京公使爲此特向政府提出要求其要求大意謂匪徒雖已離盩而新到官兵對待敎士與匪無異並時常有不法軍士入宅搜索威嚇敎士及其夫人且地方官吏曾將羅敎士監錮多目如此情形陜中兵匪形同一轍請予賠償並懇懲辦兵匪在陜亂未平靜以前政府須承擔此項責任其餘事件容後解决云云 
[大生銀公司組織之内容]  
　　梁士詒等所組織之銀公司已定於本月星期五（二十一號）開成立會此項銀公司之組織規模頗大故亦頓惹起一般人之注意茲探得其組織大槪情形如下（一）名稱大生銀公司（二）目的名義上以扶助各種路礦輪船機廠爲業實質上專注重鐵路一項擬將來將全國鐵路作爲商業性質以消弭勢力範圍並藉此抵制新發生之外人共同管理鐵路案（三）資本資本總額預定一千萬元（但現時已認出之額巳抵一千五十五萬將來有擴充資本總額至二千萬之說惟尙未定（（四）業務專代售募國家債票及公私債欵不作零散營業並不牽及政治借欵（五）職員只設總理管賬書記各一人（六）監督機關組織董事會監督公司全部非經董事簽字不得提欵（士）出人欵大生銀公司之出入欵均以金鎊爲單位 
[俄黨軍騷動近狀]  
　　京中某報載海參崴消息近因天氣和煖過激派又大活動赤塔現已戒嚴每晚逮捕激黨均有數起英法軍隊均在前線美軍在沃木斯克日軍僅至伊庫斯克爲數亦不甚多自伊赴沃一帶激黨常破壞鐵路故交通困難糧食奇昻且無宿所各國人員均住車上有軍隊護送日軍先日在阿穆爾省之阿列克雪野夫司克地方與過激黨交戰田中大隊長陣亡第三師已續派兩聯隊往援又俄黑龍省過激派總首領妮興氏於三月八日爲俄偵探局捕獲九日送司令部訊問後押赴監獄中途圖逃被護送兵槍斃謝米諾夫部下軍隊共六千餘人有蒙古人及馬賊名目複雜並有日本退伍將校指揮最近謝米諾夫夫人復赴日游歷聞頗含有政治臭味 
　　又據奉天方面消息日前張奉督接黑龍江鮑督軍陽電謂據滿站司令部電稱沃木斯克至伊爾庫斯克之間克拉諾雅爾斯克地方發見過激派勢甚猖獗西行火車僅逹伊境爲止該地俄民聞日軍第七師團有全行撤退消息擬設法挽留等語聞現在西伯利亞境内之聯合國軍隊因兵單地生未敢西進滿站至呼倫貝爾之間又全行戒嚴據自西伯利亞境内烏金斯克逃回之晉商某云該處（指烏金斯克）爲伊爾庫斯克以東之大埠人口約六七萬内有華商一千餘人商業甚盛自過激派佔據後騷擾擄掠慘不忍覩房屋貨物均付之一炬華商被害者尤慘余因稍通俄語故雜入鐵路工人内始逃生命錢財衣物一絲未存至滿站後得同鄉相助始得乘車回國現在滿站之市面較前大减著名商號荒閉者已有三十餘家其餘亦均一夕數驚大有草木皆兵之槪云 
[國内常關稅收之近况] （市隠） 
　　我國常關共三十餘所均直轄財政部由政府簡任監督管理稅務部定考成條例各關每三月必以結收數呈部備核即每一年共有四結民國六年度第一第二結業經該部核明發表現在第三第四兩結（即七年上半年收稅數）又届考核之期特由該部分别盈虧開單呈明總統茲表列如左以備留心考察國稅者覽焉（表内所列以元爲單位元以下之數不列） 
　　三結 
　　（關名）（比較數）（盈）（虧） 
　　淮安四七一二六六四四二 
　　蕪湖三二九四○八四七九 
　　浙海一八七○○二九九八 
　　塞北五二九八○一一○二二 
　　東海二○六八一四九三七 
　　山海一三六一五三一三○五九 
　　甌海三九○○九七一 
　　鳳陽八一○四○二三八五 
　　江海四六一一○一九五九二 
　　京師三○一五八○二○四九 
　　張家口三三三七二六四七 
　　辰州一五○○○三三七三 
　　津海一九三七四一三五七 
　　閩海二六三五三三三二二 
　　揚由五○○六五六五九六 
　　荆州二三七六三一七一八七 
　　夏門二三七六四六二七 
　　武昌三八二○○一三四七八 
　　新隄五二○○○二九○七 
　　臨清五三七三一二五九四一 
　　太平六一九九○二七二九八 
　　潯州三六五○○一五○一七 
　　潼關三八八七八三○六一九 
　　贛關一六三○○四三二八 
　　殺虎口一○○四八○四九○三二 
　　寳慶五○○○一九四○ 
　　打箭爐九六八○七五二七 
　　多倫二○七七○八五一九 
　　粤海八一七九二四六七五五 
　　瓊海 
　　潮海（未報） 
　　成都 
　　虁州 
　　　四結 
　　（關名）比較數（）盈（）虧（） 
　　淮安四○八六九一四四五四 
　　蕪湖四四一九○六八七一 
　　浙海二一一五○三一○三 
　　塞北八一三七六一二九五七 
　　東海七四一○五五七○四 
　　山海一一○二九六一三二六六 
　　甌海七○○○六二二 
　　鳳陽一○二五○○九二一四 
　　江海五五六三○一○七五九 
　　京師三○二五一二三二六七九 
　　張家口三二三八八一九六九 
　　辰州六四○○○八一一 
　　津海二六○八八一九六三 
　　閩海三三九五五九九四七 
　　揚由五九一九三七九七一 
　　荆州四一八六三二○九三四 
　　厦門三三三六一四三三九 
　　武昌四六一○○二○六○ 
　　新隄一六六○○○四八六一五 
　　臨清五三四一○二一三九五 
　　太平四八七五五一五二二七 
　　潯州四八三○○二○二三四 
　　潼關四八二八八二一六七五 
　　贛關三四二四○二○二六二 
　　殺虎口七○八○○八八○一 
　　寶慶八一○○五二八五 
　　打箭爐九六八○七八○○ 
　　多倫二九四五○四九三○ 
　　粤海（未報） 
　　瓊海 
　　潮海（未報） 
　　成都 
　　虁州 
　　觀前表所列則知自淮安至辰州共十二關三四兩結收數均比比較數爲盈津海至多倫共十六關三四兩結收數均較比較數爲虧粤海關則祗有三結稅收亦較比較數爲虧瓊海等四關則以兵亂未能呈報再我人一檢其比較數則知以京師稅關爲最多其次則爲山海關若甌海及寶慶兩關則居最低之額 
[新國會之草憲委員會]  
　　本届自行集會之新國會自十四日開一度大會選舉全院委員長以來近又努力於所謂制憲問題昨日（十七）憲法起草委員會接開會議討論憲法大綱據公言報所載是日情形如下下午二時開會委員長鄭萬瞻主席出席委員五十人議事日程第一案爲總統制與内閣之問題首先經李繼楨發言略謂總統制於中國最不適宜其弊害時有危及國本之虞且總統制凡爲元首者總不免有寡人政治之頭腦即人民視之亦等於選舉之國王於共和精神民主思想總不能充分發逹所以總統制萬萬不當行之於中國而内閣制則不然國家遇有政變内閣負責總統居於端拱不搖之地位或國會解散或内閣辭職總統威信以及地位絲毫不能變動則國本得以安固所以内閣制比較總統制爲有利中國當然採用内閣制也繼爲張元奇發言大致謂鄙人對於内閣制不敢謂爲絕對有害無利不過以國情言之中國政局種種困難純由内閣負責事實上萬萬不能作到即以個人言之良心上之主張自國情言之總統制乃利多害少也吳文瀚略謂美國係總統制考美國係聯邦制度各州權力甚大不過以小部分之權力付與總統又美國元老院權力極大所有總統任命官吏均須經元老院同意關於財政方面國會中財政委員會權力極大總統不能過問所以自上述理由言之美國雖行總統制總統權力並不甚大其權均操之於國會也如中國行總統制始而欲總統擴張權力其結果反而縮小也更以法律方面言之如行總統制總統與人民平等須受裁判須受彈劾試問中國能否作到所以中國不能行總統制胡鈞略謂鄙人贊成吳君議論試問數年以來所謂府院權限問題其原因自何而生並非出自内閣方面多由總統方面左右諸人爲爭權而起府院權限問題但亦非總統個人關係此乃已往之事實所以責任内閣制以簡單言之比較總統制實爲有利之制度兩利相權取其重當然採用内閣制也嗣經他人略有討論即付表决贊成總統制者五人贊成内閣制三十七人内閣制遂通過二審計院設置問題多數贊成通過其組織討論結果院長由大總統提出須經參議院同意三平政院設置問題多數贊成通過四地方制度問題王葆鋆發言謂當暫緩加入俟政局平穏再議加入憲法内與否可也表决結果不加入五法院應否受議會彈劾問題討論結果均不主張法院受立法彈劾表决多數議事已畢主席遂宣告散會時下午四時餘 
[京華短簡]  
　　外交界消息巴黎陸專使催寄泰平公司軍械合同及 
 
 
 

Page 7

 
 
滿蒙鐵路交換文件聞政府已十號寄往巴黎 
　　東三省設立十六處商埠月前曾由奉黑兩督及吉林郭省長等來電提議并附所擬簡章四項國務院當交内務外交交通財政司法等部分别討論以便提議茲聞該部等現在均已擬出說帖一份送呈國務院日内即將此案提出閣議 
　　據國務院方面傳說曹仲三連日來有長電均係關於取銷四省經略使職權並收束各方軍隊及清理欠餉各事聞曹氏已派潘矩楹參謀長爲收束軍隊一切善後專員以專責成 
　　湖南督軍張敬堯昨致政府寒電謂現當收束軍事之際駐湘各軍隊前所發行軍用票擬請責令分别收回以維金融 
　　日前陳光遠等請解除鈕傳善通緝令一節聞昨日閣議以鈕於法庭尙有未結之案政府即予解除通緝而法庭仍可據律提起公訴故當即覆電陳督令其靜候特赦機會再行辦理 
　　敎育部設立敎育調查會業於七年十二月三十日將規程公布並擬於本月二十六日開成立大會所有按照規程分别延聘指派之會員業已確定姓名如下范源濂嚴修蔡元培王寵惠吳敬恒陳潤霖張壽春蔣夢麟沈恩孚趙天麟高時臻陳寳泉郭秉文洪鎔湯爾和金邦正王家駒秦汾陶履恭蔣維喬湯中張繼煦沈步洲高步灜鄧萃英陸懋德朱炎張謹等二十八員 
　　南京鳳凰山鑛最近又有抵借日欵合辦煉廠之說唐總代表及江蘇省議會迭向政府詰問頃聞政府已電朱總代表聲明如下上海朱總代表鑒寒二電悉唐總代表所稱陸部與日商訂立合辦鐵廠合同一節確無其事希即轉復能訓咸 
　　日美解决東俄鐵路管理問題當初中國未能參預其事故威埠會議之時本擬提出抗議茲悉此事近已大體解决即中國承認日美所擬之管理辦法而各國承認中國在中東路線確有設置督辦之權 
　　陳毅嚴式超恩華昨有聯銜萬急電報拍逹政府報告邊事緊急自諫日（十六）起在庫倫恰克圖唐努烏梁海科布多等處宣布特别戒嚴令並懇迅派一混成團及獨立騎兵一營來邊以資警戒 
　　聞政府於日前通電各省徵求意見共有三端第一陸軍就地徵兵之策是否可行從前之兵分别遣散各給荒地實行屯田是否可以辦到第二省官制擬裁撤道尹仍改爲省長知事之二級制度各省之意見如何第三各省縣知事若廻避原籍是否有利無弊以上三端令各省軍民長官趕行呈覆以備採擇 
　　政府因南方對於閩省劃界力主派員監視南派林葆懌北派薩鎭冰日昨特允閩紳之請派薩鎭冰卽行返閩聞薩氏因閩界棘手於十六日晚向交通部索車出京先赴彰德致祭袁夫人俟回京後即南下回閩 
　　天津日美兵民衝突風潮雖已了結而交涉則尙在糾葛聞日昨各公使推定領袖公使朱爾典赴津辦理一切朱公使已於昨早出京赴津矣 
　　内務部前據醫學博士伍連德條陳請設立查禁嗎啡機關當經核准現擬設查禁嗎啡事務局日内提交國務會議一俟通過卽可實行 
[奉天之日人商業]  
　　大陸報十三日北京通訊云記者得奉天來函述日人在滿洲經營商業之方法其言頗可注意所叙各情凡與商業有關係者類皆知之初非投函者懸擬之詞也奉天皮貨出口例須完納出口稅無論何人皆無蠲免情事惟日商則獨可規避此稅其法係交日本郵政局代爲運出若他國商人雖託日本郵局代寄亦不能不完稅也皮貨由四鄉運入奉天須完出產稅由奉天收貨商人於皮貨過關時直接完稅或以賣貨者之姓氏呈報關員而由關員向賣貨者收稅日商則獨不付稅不僅不直接完納且不呈報從何處購來也日本以間接補助鼓勵國人商業其法頗奇凡日人向日本郵局購買日本郵票得照面值減付百分之三之價格奉天與外處間之商業其貨品由郵包寄運者爲額頗鉅故此減收郵票價值之辦法亦殊大有益於日商也 
[西報之朝鮮消息]  
　　大陸報云前接朝鮮美敎士目覩亂事情形者之來函多通對於該處日兵之行爲頗多微詞今彙錄於左 
　　三月八日平壤某美人函曰男女老弱横被日兵以極野蠻之儀式刀斫槍刺拳打脚踢詢其罪則因高呼朝鮮萬歲也甚至作壁上觀默無一言者或偶經其地者亦復受此苛待余目覩頗多熱血逹於沸點請略舉一事以見一斑三月三日余見韓人數十散立於途毫無不規則之舉動惟時呼朝鮮萬歲而已日兵羣至一兵就近捉一旁立之韓人其人年事稍長大約乃在旁閒觀者日兵拳足交下曳交其他一日兵此兵用盡氣力重擊其頭然後兩日兵復踢之毆之被毆之人絕不抵拒亦不回鬭但日兵不以合法手段拘捕韓人而從事於兇毆此乃習見不鮮者也是日余又見兩婦人慘被毆踢推入溝中日兵並向婦人羣中開槍轟擊且追逐幼童而毆踢之視如牛羊韓人决計忍受之不稍反抗彼等不過欲使人知其愛國而已韓人不用器械僅憑口舌此爲極和平之革命乃猶遭此茶毒日兵之黷武較德國爲尤甚焉 
　　朝鮮之城津（譯音）乃韓境最重要敎會所在之一其地在基督敎徒約三千人佔居民之半數設有大敎堂醫院高級學校各一所及男女學校日兵亦横行其境某敎士述當時情形曰韓人成羣僅高呼朝鮮萬歲而日兵則槍上加刀以攻擊之並向人羣開放數槍幸無受重傷者韓人恪遵預約並受横逆亦不抵抗彼等以爲被捕者愈多愈可以其覓取國家獨立之决心表示於世界與巴黎和會也敎堂領袖學校敎員及醫院看護婦多被拘留被拘者之爲何等人物是否爲參預運動之人在日兵觀之似無區别日兵以爲敎士實爲主謀故於搜檢韓人住宅毆辱居民而後並檢查敎會焉有一次在星期半夜後日兵四人倐入余家槍刀森嚴如臨大敵余之幼子爲之狂嚇卒無所獲而去韓人雖無武裝然於日兵持刀威嚇之際絕無懼意此殊非日人所能明其故也 
　　又一敎士函曰三月四日余居於平壤羅伯資敎士家中見韓婦多人行近吾人院前余出視偵其所往彼等悄然前行直赴敎堂後之山上並無呼號情事未幾日兵數人追蹤而至用其槍桿將韓婦推落下山是時相距不遠處有韓人若干高呼朝鮮萬歲余等立於遠處觀之旋自語曰盍歸乎余等即相率下山不數武日兵來前向羅敎士發言余在前行忽聞羅敎士呼曰余被逮矣余即返身視之見日兵二人綑住羅敎士余趨前操日語告以羅係旁觀人宜速釋放乃日兵扭余而言曰速赴警署余雖辯明其無理由但日兵六人堅持不放趣余等速走與被拘之韓人並肩齊行旣抵警署余直入内室向文武官員要求解釋拘禁余等之理由余告以余等乃美國人立於自己地產僅袖手旁觀旣無所言又無行動何故被拘日兵此舉足爲奇辱且早一日日兵毆擊美國婦女二人凡此行爲直同無法足以損害日本之地位日員聞之乃囑余等寫下姓氏及年齡並問余等是否領帶韓婦上山余答曰余等毫無所知僅在旁觀看此節余等已告知日兵矣日員乃曰汝輩可去休當余等出警署時見日兵狂毆可憐之韓人彼等對於國法與軍紀似絕對無顧忌也 
　　三月十一日仙中（譯音）某敎士函曰日兵今日整隊游行街中擬嚇倒韓人被捕者實繁有徒星期日不許韓人集於敎堂行禮過去十日中此間慘狀及殘暴行爲有非外人想像所能及者政府欲掩蔽事實之眞相不使世人知之但我輩在此不能終甘沉默雖此問題之政治方面我輩絕不于預但爲人道計我輩不能不將殘忍無異德人之兵士毆打殺傷舉止安靜嗜好和平之韓人情事稍爲世人告焉卽婦孺亦不能邀日兵之寛恕星期六日有一可憐之老媪高談愛國不稍休止致被日兵割開其口待遇婦人其慘若此 
　　三月八日平壤函曰三月五日此間日員試行狡計但未成功有重要人士約二十人被傳至知事署内知事出一紙示之諭其署名謂此紙係漢城送來由著名韓人署名擬向巴黎和會表示意見以爲獨立文並非出於民意但係無識者所爲未可信以爲眞但此十二人韓人不受威脅相持數小時終不允簽字觀於此事似日人頗以巴黎和會爲慮也漢城美總領事已將此事電告華盛頓政府矣 
[九江近事]  
　　牯嶺俄敎士伊沃那擊斃華人鄭更喜一案業經華官騐明並經英醫生仲士證明確實旋函請英領事派一駐潯俄人赴山勒令該儀犯繳槍該犯先避藏於山林内後經華警緝獲押解下山寄押警廳當請代理俄領事祝樂者夫到廳交涉聞依據咸豐十年條約須將該犯押解歸國依法裁判地方紳商學界現恐華官對於此案辦理敷衍爰訂今日（十六）開會討論對待方法警廳呈報潯陽道署留遣德僑人數共計九十三名第二批遣送者警廳限令兩星期内一律抵埠惟該僑民等要求有病之人不能於限期内到齊奉令不准 
　　九江甘泉鄉煤礦創辦於前清嗣以辦不得法中止近聞有人在外招股開辦故其原股東鄭涵秋已邀集各股東設法籌欵預備繼續開採以免利權外溢又李盛鐸呈准開辦城門鐵礦已派人在該處查勘礦產雖經贛人極力反對恐歸無效 
　　南潯鐵路坐辦張毅前爲該路延長至潮州事晉京迄久未歸其書記蕭懋謙則已於昨日返潯據云該路借欵已議有頭緒惟尙未正式成立張故在京守候約俟半月卽可回潯 
　　映廬電燈公司新購汽機一架業已抵滬其經理許鴻模前日赴滬裝運准日内可抵潯 
[皖省近事]  
　　皖省長吕燮甫氏下車後對於政治上之設施决定計畫如下（甲）劃分軍民權限（乙）考察縣吏（丙）整理財政（丁）振興敎育（戊）提倡實業及水利事宜 
　　財政廳日昨開財政會議討論整理財政計畫聞結果以增加釐金稅收及搭放八年度公債爲最要辦法 
　　省議會昨日茶話會公議續開第二次臨時會以備討論鹽觔附加案 
　　皖議會現對於一五加徵案已具書向國會請願取消大致謂該案原定三年且國家信用所關負擔亦不平均若再延長此後民間納稅將無取信云云至警備隊經費案擬俟時局稍平即行停辦 
　　皖南鎭守使馬少甫由贛收束軍隊回省後即赴蚌埠並聞有要事面陳倪督約本月下旬歸省 
[鳳凰山礦案之外論]  
　　大陸報十五日北京通訊云鳳凰山鐵礦問題今已復活矣磋商進行之說傳聞已久第東京切實聲明謂日人方面並無此項磋商其實磋商今方在進行中日人已允此事如此告成即以現資六百萬日洋借與中國也馮國璋與此礦產有直接關係現緊緊握住不肯放手而軍閥則亟需金錢擬從馮手奪得此產俾與日人交易雙方刻正相持不下就事實言在日人之先而可要求此礦權利者計有兩起一爲英人一爲美人苟英人或美人之要求得告成功則中國之大利尙不致被奪至於日人之辦法則種種利益莫不歸諸日本蓋（一）大利爲日本所得（二）日本有購買礦品之優先權（三）極大區域内不得開採其他礦產也上述三層其最不利於中國者厥爲第二中國廣築新鐵路之時代不久將至大可以其國内所產之鋼鐵敷設路軌若照日人之議日人有優先權廉價收買礦物則礦物不將成日人之專賣品而爲貿易之障礙乎 
[江蘇二次商聯會要訊] （四）重公 
　　十六日下午二時開審查會將前擬具答復廳委之四疑點曁廳長二意見之草案逐項修正（該草案見十七日本報）前後頗有出入其修正文云第一點稽徵稽查本無區别惟嵇微權限屬於稅所協助稽徵者由商會協助稅所施行稽徵手續界說顯然若改爲稽查辭意轉不明瞭似無修改之必要第二點省議會議决商會對於本簡章之權限以協助兩字爲範圍扜查之權收稅之權當然屬諸稅所投稅憑照之作用在稅所附近由商會派一稽查員於商人投稅之貨記一賬略隨時可以抽查核對使稅所司扜稍存顧忌下票留難之弊當能逐漸清釐此其一旣經第二條規定由商會給照報運如果無第三條之規定船戸司扜仍舊可以通同作弊只要有一稅所商會即派一填發投稅憑照之人稅所方面斷不致發生不便此其二第三點商會之投稅憑照與報關行之報單同一作用旣無强制稅所根據投稅憑照報稅之規定扜查之權當然屬諸稅所無疑如果商人投報之數扜見溢出若干自應照溢出之數報稅只要由稅所知照商會在憑照逐聯更正即無核對不符情事（記者按商會憑照旣不能作準一任稅所之自由伸縮非開商會與稅所種突之端即生稽查與司扜舞弊之漸似不足爲法）第四點商會報告司扜舞弊財廳當然經過調查手續方能撤換懲處條文本含有此意無庸修正至答廳長意見兩項（一）省議會議决協助稽徵簡章十條江南北各商會連日討論均經同意惟舉辦先後時期不能强同此僅爲手續上問題實無研究之價值查寗屬貨稅財廳遷延七年之久始允改辦以一省重要稅法蘇寗尙未同時實行此項稽徵簡章僅爲輔助官廳而設似無責令江南北同時舉辦之理（二）商會組織以商人爲主體商會費用均由商人負擔此項協助稽徵經費之如何籌集乃商人自身問題應由商會自定辦法官廳無庸過慮此次改稅案本定分期進行辦法三月二日以前爲第一期以提議協助稽徵施行細則組織評議部監察部定期實行協助並定試辦六個月後改爲一稅通行全省如不敷比額再商抵補之法爲第二期蘇滬商會主張認稅未免嫌早至報載蘇商會以寗蘇兩屬商業情形不同對於協助稽徵案極力反對一說殊爲不確且蘇滬商會提議之認稅案尙在審查中也 
[南京快信]  
　　省議會昨日大會仍不足法定人數未能開議錢議長赴各議員庽所婉勸到會俾將各議案早日議决以便臨時會期滿閉會調查在省議員實尙有一百零二人寗垣各公團因鳳凰山鐵鑛案定今日在秣陵公司開會公推代表赴京力爭 
　　聞倪嗣冲已於昨日早車赴徐轉隴海鐵路赴彰德 
　　張敬堯派諮議蒯某來甯謁見李督稱以後一切願聽指敎 
　　聞陶保晋沈惟賢均堅辭江蘇地方協進會副會長職日内將開會推補並推派各股職員 
　　齊省長昨通令催促赴各縣調查財政委員限五日内一律回省報告以便造册咨部 
　　軍署顧問兼參議任壽祺昨由贛來寗 
[杭州快信]  
　　省城某系所組織之澄廬俱樂部向由蔣邦彥主任（現任浙鹽運使）在會議員額定五十名每名月給津貼五十元現因停止給發巳紛紛宣告出會勢將解散浙江烟酒公賣局長朱鈞弼奉中央調任皖省後經軍民兩長迭電挽留現已得覆准予留辦兩月 
　　省議會議長周繼濚於十五日抵杭連日往謁高檢廳陶廳長探詢姜會明案結果辦法以開會之期尙遠（四月二十日）日内仍須回籍一行 
紹蕭塘工奬劵局准下期（第六期）實行添設副奬劵業已擬就簡章呈部立案 
　　財政廳新委調查舊府屬牙帖委員趙銘傳吳允朝等昨已一律下扎分别出發 
　　司法部訓令杭縣律師潘秉文抂帮詞訟交付懲　應予停職一年令即照案履行 
　　杭州交涉署第一科科員吳峨昨奉委充奉化西塢三等警佐所遺科員一職另委朱鳴亞接充未到差前暫以科員費某兼代 
　　高審廳昨委洪錫範充諸曁縣承審員 
[地方通信]  
[蘇州]  
　　貧民習藝所選舉董事吳縣縣立貧民習藝所由二十八市鄉董事公同組織其常年經費在滯納罰金項下支撥昨日爲該所選舉之期郭苍董事錢鼎被舉爲總董湘城董事張世璋横涇董事張震生黄埭董事楊政被舉爲副董刻已備文呈報縣署備案矣 
[松江]  
　　屠稅改歸警佐徵收屠宰稅認商宋伯平前因認額過鉅激成肉業罷市風潮當由縣署呈准財政廳飭令該商暫緩執行職務並委警察所一等警佐那鶴年二等警佐莊頌清爲收稅委員在案現財廳復准縣署之請求於十八日指令撤銷宋伯平認案正式許可那莊二警佐組織事務所徵收稅欵 
　　水警破獲盜案本年正月二十六日晚間夥刦　涇委姓案内之盜匪平湖人皮匠阿四被水警巡官徐貴臣會同各探前往平湖大通橋拿獲業已認供在塲行刦不諱徐巡官現定十九日將該盜解赴縣署歸案押辦 
　　學委開會紀事縣署三科主任顧稼軒縣　學倪伯英勸學所長張彬士及各勸學員各學務專員等於昨日在勸學所開學務委員會議决下列二事（一）本年舉辦夏期小學教員講習會已於上期縣敎育會通過究竟辦法若何應設科目若干决先通知各校徵集意見並令先將入會敎員數及所認科目報告勸學所將來辦法及應設科目即視各校報告爲標準（二）聯絡全縣敎育行政人員組織敎育行政員會以謀敎能之統一及發展 
　　警所拿解烟犯秀野橋北著名烟販朱寒松曾因售烟被逮罰鍰釋出詎朱事後並不改業因之復被警察所於前日拿解縣署並獲烟犯董金二人縣署以朱己屢犯除罰洋二百八十元外兼科徒刑一年董金二犯則各罰五百元釋出 
[揚州]  
　　中學校撥定校舍第八中學校校舍原爲揚州府敎育會該校歷年添築房屋僅敷四級生徒之用尙不能完全寄宿自去年起招收雙級更難展布該校校長因向省署一再呈請收回舊府署改建校舍茲聞財政部業經核准撥歸該校應用矣 
　　查禁聚賭賽會虹橋及佛感洲以及與丹徒接壤之連城洲一帶地方愚民賭博賽會無日無之現佟知事查悉與治安有碍除出示查禁外並訓令該管警區一體遵照 
[安慶]  
　　稅司之改良茶種說徽州祁門素馬產茶之區前經農商部於該縣設立茶業試騐塲昨聞蕪湖常關副稅務稅司伯樂德君函致該塲略云貴塲寄運各地種植之祁門茶子經過本關免納稅項但茶子一物各地種類不同敝關查騐難以分别爰特函請貴塌將寄運之茶子種　寄下一包以備查騐有所識别并祈將貴塲試騐茶種考究種法抄示俾便加入通商貿易册内使中外人民知安徽振興茶業云云 
　　茶稅委員辭職皖省南北茶釐一差早經財政廳逐一派委所有各委均紛紛就道前往開局惟婺源委員馮汝簡及休夥委員程菊齡以該兩處去歲短收甚鉅且以該兩處比較均在八萬以上十萬以下恐難如數照收故均向財廳辭職日昨牌示婺源改委吕超羣休夥改委黄序榮接辦 
雜評一 
[時局險惡] （默） 
　　前此歐戰未停内戰未息内外情勢所逼迫幾於莫能自主此中國時局最險惡之時代也迨乎歐會旣開世界和平之說大盛而險惡之時代已去其半矣南北和會開國人竭全力以謀妥協而險惡之時局又去其半矣故以情理論吾國時局宜日進於安全而今仍陷於險惡者何也從前時局之險惡旣半爲外勢所驅迫自不能專咎執政之當局若今後而仍險惡者則其咎將諉諸何人哉或曰今之所謂時局險惡指蒙事而言耳蒙亂之被人勾煽當局亦實無法防阻然而以吾所聞蒙邊之警報雖頻實非盡出於事實苟政府不加漠視當不遽入於險惡之境地若和議由停頓而進於决裂則時局前途之可危眞有不可思議者政府當局而不知其險惡也固無論矣知其險惡而不知險惡原因之所在與知其險惡原因之所在而無誠心以求解免則與懵然不知時局之現象者又奚以别乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議停頓中之消息] （十）（九） 
　　唐總代表復朱總代表函敬啓者頃接准本月十七日函開以錢能訓銑二電開福建劃界事前經切催閩督昨據復稱閩省軍匪混淆難以區别迭詢南方迄未將將領姓名及駐在地點開示以致無從着手等語希即轉逹速電彼方查照開送等因相應函復即希查照辦理再前據閩督電稱停戰期内南軍於二十一日進兵仙游圖攻永泰等情業經函逹已否查明制止之處並希見復又一函開以接北京來電内開接閩督電稱粤軍旅長杜忠信明目張膽前往惠安境内開隊籌欵擾害地方應請嚴令制止等語查和議期内杜忠信所部越境進兵籌欵實爲故啓釁端請轉詰速電制止等語相應函請迅電該處軍隊勿得越境進兵籌欵并希見復各等因迭准此駐閩南軍所在地點將領姓名業已去電詢寄到時再行奉逹南軍進兵仙游事是否屬實尙未得軍政府電復少遲當有確訊至於杜忠信所部越境進兵籌欵是否屬實抑已否實行除另電詢止外特此彙復三月十八日 
　　朱總代表致唐總代表函（其一）頃接北京來電内開據劉存厚蒸電稱頃據陜西陸軍混成第三旅旅長張寳麟自洋縣電稱據職旅嵐邑駐軍羽報王安瀾所部已攻破平利縣屬之八仙街鶯嘲寨等處焚擄㚥殺無所不至復有一股折回嵐屬之三溪口糾集援隊等情特聞等語除飭前綫諸軍一體防範外謹電上陳等因查陜省自實行停戰以來諸軍均恪遵命令各守原防乃王安瀾竟於停戰期内進犯平利實屬不顧大局應希就近向唐總代表詰問速行設法阻止免致種突並盼見復能訓寒等語相應函請貴總代表迅電該處軍隊遵照五條辦法各守原防勿得進攻并希見復爲荷（三月十五日）（其二）頃接北京來電内開據陜督元電轉據鄖陽張使電稱王安瀾等被顏德基迫出城口王天縱所部復在雞心嶺一帶阻其入川因竄至鎭坪盤踞杆有百餘人至竹谿屬之豐溪地方向紳商索欵限日交齊等情除飭陜南軍隊嚴防外謹聞等語查王安瀾曾託靖國軍名義在陜南等處滋擾現值雙方停戰理應駐守原防靜候解决乃以被逐於顔德基見阻於王天縱之故率衆横竄勒索商民實屬不合應希轉請唐總代表速電阻止如再四出刦掠該省軍隊爲維持地方起見不敢坐視擾亂必有正當防禦特此預爲聲明能訓删等因相應函請貴總代表迅電該處軍隊謹守紀律勿得輕動并希見復爲荷（其三）頃接北京來電内開據許司長蘭洲電稱郭堅樊鍾秀葉荃等在鳳翔城内意見决裂已成互鬨槍聲甚烈居民紛紛逃避流離載道我軍無法安撫祗能賑以粥米等語現已電飭我軍務持鎭靜熊度能訓咸等因特此奉聞希即查照（以上兩函均三月十六日） 
　　（其四）頃接北京來電内開接閩督電稱據惠安縣知事周恒電稱接粤軍旅長杜信忠山河市郵寄函稱軍隊駐紥河市需費浩繁不得不越雷池一步勸籌正欵以充軍用擬於近日開軍往惠轄地應先飛字通詳等情查停戰期内彼此軍隊均應嚴守防地不得侵越杜信忠明目張膽前往惠安境内開隊籌欵擾害地方無理已極應請嚴電詰責俾令飛速制止以維和局等語查和議期内杜信忠所部竟甘冒不韙越境進兵籌欵實屬故啓釁端請轉詰唐總代表速電制止是爲切盼能訓諫等語相應函請台端迅電該處軍隊勿得越境進兵籌欵致滋紛擾并希見復爲荷（其五）頃接福州李督軍電開據報粤軍攻陷我順昌縣仁壽地方並驅　縣佐奪去印信各等語此等舉動實屬有意啓釁破壞和平應請從速轉向南方代表交涉飭令粤軍迅速退出以免衝突李厚基諫等因相應函請貴總代表查照轉電該處軍隊迅即退駐原防免生衝突並希見復爲荷（以上兩函均三月十七日）（其六）准北京來電内開據甘肅張督軍電稱據隴東陸鎭使報告蒸目演　郭黨佔擡拉峪關東原侵我防地距靈台僅數十里又同日陜匪由李家河撲我防地各等情查我軍　奉命令實行停止進攻而該匪等肆意侵犯實屬包藏禍心甘爲戎首難經電飭該使飛飭前方各軍加意嚴防勿得輕進惟該匪等如再無端肆擾我軍憤激異常萬一激成戰禍破壞和平我軍不能任咎等語卽希轉逹唐總代表速電制止能訓篠等因相應函請查照辦理迅予見復爲荷（其七）准北京來電内開據報告廣東財政廳長近時將廣東全省電話電車專利售與當地華商再聞華商押與日本三并洋行并載有該廳長與華商曁華商與日人所訂各契約其與三并所訂電話借欵合同第一條本借欵總數銀元一百萬元即以廣東全省之電話事業作抵押品第六條放債者有保護借債者之責任並於必要時得自由派遣軍隊或警察以防禦之等語又電車借欵合同第一條本借欵總數一千萬元以廣東全省之電車事凿作抵押品第八條放債者負有保護借債者之責任且於必要時得自由派遣軍隊或警察以作相當之防禦並可沿電車建築營房駐紥之等因查電話電車均係專營事業關係市政及地方交通豈可押於外人且許其自由派遣軍警尤屬喪失國權希即轉詢唐總代表如果屬實務即設法取消等因相應函請查照辦理迅予見復爲荷（以上兩函均三月十八日）（其八）前接福州李督軍諫電稱粤軍攻陷順昌縣仁壽地方驅逐縣佐奪去印信等語業於本月十七日函逹台端轉電制止頃又准北京來電内開據閩督電稱據延平姚師長蔡 
[華工在法工作圖] （一） 
上炮彈帽 
　　道尹等電稱順昌章知事飛報轉據仁壽縣佐上官琳排長黄紫星等呈稱縣佐往鄉催科陡於十日下午二時有粤軍三四百人據守各要隘又有數百餘人持槍實彈擁入縣佐署内搜查縣佐追令警長交出印信警長死抵不允衆槍環指經保甲總董邱春山擔任始將仁壽縣佐印信曁警所鈐記交由邱總董轉交粤軍第九十二營吳春芳手收所有糧串案卷等件均落敵手其官兵所佩徽章僞書延平邵公民團字樣可否派隊前往收復之處乞即核復各等語查停戰期内我軍遵令實行彼竟公然進攻入據仁壽實屬甘心釀亂破壞和局惟旣據稱此項隊伍所佩徽章有公民團字樣是否陳炯明正式軍隊尙屬無從確知誠恐遽令派隊前往牽動和議除電陳炯明俾令答復外合亟電陳並乞迅電南方分别是否彼軍限日答復等語希轉逹唐總代表飛電南方查明速復爲盼能訓巧等因較前電所稱爲詳合再函逹即祈示復無任企盼（三月十九日） 
　　唐總代表致于右任皓電三原子總司令鑒迭接來函知北軍進攻並未停止經嚴電詰責並於三月二日暫停會議以待解决近據錢幹臣覆電則稱在陜北軍確已遵令停戰陳樹藩致朱總代表電亦稱確已停攻並將三原電線即行收復往來電信不致隔阻等語惟迄今仍未得尊處來電證明焦灼無似儀不敢坐視北方蔑棄信義糜爛陜局乃於月之十六日復爲第二次宣言明别是非以聽國内外人公判刻下和議先决問題厥爲陜事究萖北軍進攻已否確停請即將最近詳情密電示復以决進止無任佇盼之至唐紹儀叩皓 
　　于右任致南北代表書少川桂莘兩總代表鈞鑒和議頻危國人失望瞻念前途曷勝浩歎閱京報（三月二日）載北京二月二十七日覆朱總代表電如（陜事自元日將五條辦法電令飭遵至中央未嘗詰難也）等語證以實事其何能誣查省西乾鳳省東蒲富臨渭前方各北軍一電之發頃刻可逹豈待五日何得借當日南北停戰之事以爲之證耶即五日未能週知試問元日去江日二十餘日矣其宜周知固也何以尙須江日之停戰命令則二十餘日之仍未停戰不言可知今日爲三月十日其去江日又七日矣而乾鳳圍急興市被攻紅崖渡今午又向我攻擊頃得省中確實消息陳氏六七日已電飭前敵軍隊查照中央江日停戰命令遵即停戰並已通電各省而六日午後又電飭張金印激勵將士趕掘地道以期轟克乾城七日又派機器局熟於爆炸術之劉某携帶地雷黄色炸藥並磨電機等前往乾縣助攻則陳氏迄無停戰誠意可知且不僅陳氏已也北京又發給陳氏七九六五槍彈各三十萬粒五生七七生五及七生六砲彈各一千五百枚已運至觀音堂云云由以上各節觀之北京與陳氏對於陜西實有所不甘心之處心千方百計拖延掩飾以殺盡此六七萬義軍然後快非必北京之令出不行亦非陳氏之抗命不遵也今北方代表全體辭職旣經籠統慰留矣南方代表要求限時答覆又已不得要領和議前途如何尙不可知如和會而存也務望雙方代表速電北京嚴詞阻止觀音堂之大批軍火運入陜境如果和議决裝戰禍重開孰爲戎首責有攸歸則陜西靖國軍雖覆亡之日猶存在之年也此肅即頌議安弟于右任啓三月十一日 
　　十一十二兩日陜西戰報陜西代表接三月十一日三原函云段祺瑞現尙日日有祺密電致陳催其進攻勿懈劉世瓏陷我史家坡後陳電京請奬段即匯陳五萬元請轉犒賞劉世瓏之軍隊前又來祺密令劉即拚命攻興市以五日爲限北軍攻我乾縣之兵數共爲三十七營即飛生全部奉軍一部漢武軍（陳之參謀長白鴻儀所帶係新編者）全部張綬全部我軍兵數著名勇將即郭英甫王珏兩部雖人數懸殊而工作非常精備敵雖衆無如何也東路戰線北起興市南逹交口折而西向沿渭河直抵涇陽塔一帶共長約二三百里敵將爲劉世瓏姜宏謀現尙日日均有戰事交口以西經雨金屯渭橋連涇陽塔亂紥河南爲王飛虎舊部川鎭申及王某憲兵營張丹屏等我軍駐河北爲于鳳千張明軒黄銘及曹司令之一部又接十二日函云興市鎭日日告急被劉世瓏包圍數匝乾縣之圍日急陳樹藩日運炸藥助攻岐山之圍依然許蘭州在岐城旁築一砲壘高過城牆日用大砲向城内轟擊據潼關探報近日又由關外開進鬍軍兩營沿途運輸甚秘 
　　平和通信社消息據陜人某自陜來稱近日北京接濟劉存厚子彈約在二三百萬以上沿途所拉之車殆二百餘輛自觀音堂經潼關西安至漢中旁及興安龍駒寨各地無處不設有四川督軍辦事處運輸處等語又稱北京近又發給陳樹藩七九六五槍彈各三十萬粒五生七七生五及七生六砲彈各千五百枚刻已運至觀音堂等語南代表當即致函朱總代表詰問當此議和期内何尙運送大批軍火以修戰備請速電詢北京政府據理力爭並設法阻止云云旅京陜西學生近致電唐朱兩總代表謂陜戰甚烈望速拯救此間英敎士聞陜西戰事損及敎堂當即借用英領事即電拍致陜西敎會詢問詳情茲已得覆謂自十日以後戰事已停然自十八日接陜西戰報仍在攻擊中于總司令十一日致李代表述膺函亦稱北軍進攻未止並陸續輸運軍火前往接濟似與前訊不符英敎會電文所指或係陜西某處一部分停戰亦未可知 
　　聯合通信社消息昨十八日爲二次宣言發表後之第三日武昌王子春督軍對於第二次宣言已有覆電大致謂和局如斯至堪憂慮陜省糾紛某當竭誠入告必期實行停戰而後已其他問題儘可縱容商榷切 
盼兩方代表始終維持繼續開議云云 
　　戊午編譯社消息今午三時旅滬國會議員褚楊彭劉温五代表訪唐少川君據唐云南方對於和議惟有以停頓爲破裂之警示如北方能悔禍和議未始不可重開惜北方無此意耳又聞朱氏轉到北庭交付唐總代表中日秘約之抄件經唐君詳爲檢查祇有外間所已知及無關重要者其關日本接濟北庭參戰借欵秘約及延聘日人敎練國防軍秘約二十年增練國防軍二十師秘約均未交出云 
[于右任陳述陜省種烟現狀]  
　　唐少川接于右任文曰據本軍外交處長王玉堂呈稱爲陳預防烟案賠欵管見事查我國禁烟條約早已履行期滿陜省亦業於民國六年會同英員查勘肅清陳樹藩劉鎭華等竊據督軍省長要津倒行逆施竟率無知愚民肆行播種凡在彼輩船踞區内無不毒卉盈溢據查去歲春烟旣飽收穫冬烟又廣下種現值春氣温和烟苗巳茂及今不禁貽患曷極竊維陜省違約種烟其禍雖出於逆黨而竭力補救其責實在我軍所患陳劉不去則查禁碍難着手似宜分函國會軍政府及唐少川代表聲明陜烟現狀與碍難查禁情形請於和議會上以撤去陳劉爲緊急問題庶巳有之烟苗可以從事剗除已犯之禁約可以再行恪遵又自陜烟復種以來京津滬漢中外各新聞紙久已喧傳駐京英使已屢 
[華工在法工作圖] （二） 
　　炮彈装箱 
　　派人暗查現此案已成外交莫可諱飾隠匿與其靜候英人責索賠欵我輩無詞以對不如及今自爲披露使人爲我曲原似宜特函駐京英使備述情形俾知陜烟復種實陳劉之暴亂行爲請其與我同惡本其愛我初衷嚴向北庭交涉立除陳劉以去我軍禁烟之障碍果得英使助援則禁烟自易賠欵亦可冀末減如其不肯助援則將來索欵無辭且向英使陳明一切無論如何總與我軍有利無害否則陜省烟禍關係全國而禁烟條約又非中日密約可比實爲大公至正萬國公認斷難望其取銷設一旦悔禍無地英人責令賠償將使全國受至鉅之損失而陜省尤爲中外所共棄其不祥實莫大焉時機迫切無可延諉職處職司外交責無旁貸謹就管見披瀝詳陳是否有當伏維鈞裁等情據此本部覆查無異除一面出示嚴禁曁派員調查外理合呈請鑒核施行謹呈唐總代表陜西靖國軍總司令于右任印三月十日 
[商業公團聯合會開緊急會]  
　　商業公團聯合會因迭接各商帮各團體來函請開緊急會議商决促進和平辦法昨日午後三時在河南路該會事務所開會到會團體計五十有三每團體所舉代表自一人至五人不等首由到會各代表公推錢逹三爲主席宣布開會宗旨當由錢君請方樹伯將前次大會所擬之會章（已見前報）請公議通過惟第三條每公團各舉代表三人至五人爲本會評議員公决將（三人至）三字删去定爲五人當時有陳炳謙請加入本會各團有休戚相關患難相助之義務議决加入第八條之内其餘無删改即經全體通過决由主席請到會各團體就各團體所派到會之代表中公推二十人爲幹事執行會務以便籌議進行由主席推舉葉惠鈞沈佩蘭等四人爲檢票員當檢查選舉票未畢之時由陳良玉宣布各團體致會之函數十封均言和議停頓商情恐慌有請願立時停止裝貨不納捐稅者有請願通電全國商界一律進行者有主張電告各友邦請勿接濟南北政府金錢與軍火免碍和平者主張雖異求和則一比時有陜西同鄉會之代表剴切申訴陜民受兵禍之酷且謂目前受禍雖只陜西倘到會諸公不力除和平之障碍則戰事必蔓延各省言詞痛切聞者悽然後由沈卓吾提議請到會各團體各述促進和平切實之主張以便表决早日實行當由鄒靜齋詳言吾人若不早日促進和平是自陷於萬刧不復之境主張第一步電致南北政府請於七日内續開和議至於誰曲誰直國人自有公判如雙方不能俯鑒商界求和之誠再行第二步即就商人力之所能實行自保方法其間有盧煒昌徐春榮王漢强王保相等相繼發言主張大致相若繼由主席表决通過其電稿由所舉之幹事議决拍發併一面准備求助人道自保之方法隨即發表公舉之幹事虞洽卿鄒靜齋張讓三朱伯爲黄伯平錢逹三項如松吕耀庭陸維鏞陳炳謙田時霖陳良玉葉惠鈞方樹伯湯節之沈卓吾劉萬青勞敬修馮少山徐春榮等二十人當選由主席布告後并定明日召集幹事會議進行一切云 
　　附皮商公會致商業公團聯合會函逕啓者敝業自受歐戰影響以來重以南北交鬨流毒全國頻年痛苦呼凱無門今内外和平差有希望適貴會發起組織一極有價值之團體以謀公益除障碍策永久之和平促商業之進步爲目的敝會欣然從諸君子後者無非求渴望和平之心理乃近日内國和議停頓經旬姑勿論陜西戰禍是否未停參戰借欵是否止付彰德會議是否屬實試問如果破壞和平此後禍國禍民誰尸其咎貴會爲海上各團所欽仰亦即爲全國人民之保障際此千鈞一髮之時當言不言秦直無人必待他國警告重來勢必有不忍言者不僅貴會曁各國同人及全國人民引爲奇辱已也切膚之痛迫爲哀鳴伏希貴會匍匐圖之 
[三和平會亦開緊急會議]  
　　國民策進永久和平會世界和平共進會廣東策進永久和平會因鑒於和局日危屢開聯合會議討論挽救方法十八號下午七時復開緊急會議决定對於國内及外交團即日發布通電並邀請中外新聞記者表明人民之希望請其主持公論其對内之通電詳言北京政府違背民意陜戰至今未停撤陳退兵置諸不理將使和局破裂人民之痛苦益深則爲救死彌亂計人民對於北京政府祇有不納稅賦不當兵之一法對外者略謂陜戰未停和局瀕危北京政府方提用參戰借欵並急圖借欵萬萬元以鳳凰山鐵鑛作抵全國人民爲之憤激請主張公道云云 
[遣送敵僑與接收財產]  
　　運送英輪之内容遣送敵僑回國之第四號英輪船名安狄勞克司載重九千六百嚬現定改配艙位可容婦孺六百七十六人男人三百二十四人其治病室設在艙面能得清風日光男艙位在前可容十六人後艙可容女二十人靜養室在艙面亦四面透露風日男艙位可容三十六人女艙位可容三十六人免染室在艙面後艙位可容十人以上男女艙位可容一千一百十八人該船可載飲食之水五百六十嚬洗衣洗面尋常日用之水四百二十噸船上修改增添各種工程准於本月二十六號竣事次日早移泊招商局中棧碼頭以待敵僑下船啓行云 
　　德僑潛逃之查緝松滬護軍使署據警察三區署長曾永奎呈稱查有旅居浦東春江路之德人白蘭地斯（即布蘭德）前經知照令其預備起程原定第一批内遣送回國乃該德人忽於本月十號渡浦赴滬以購物爲由一去不返查該德人所居房屋之内有衣箱一只餘無他物顯係濳逃應請鈞署通令查緝等情盧使昨巳通飭駐滬各軍警一體查緝 
　　浦東未遣之德僑浦東陸家嘴春江碼頭前德商舢板總會洋房内共寓德僑男婦老幼二十餘人現有七男一女已於第一批遣送回國尙餘男三名婦孺九口定於下期（即四月一號）一併遣送回國昨經該管三區警署曾署長詳報警廳核奪 
　　浙黑敵僑之續到旅居浙省莫干山之德人麥丁呢（譯音）夫妻二人茲巳離山於昨起程乘車來滬迨抵南軍站即由駐站憲兵將該德人男女二人送往滬北交涉公署轉爲安置以備遣送又滬寗杭甬兩路管理局接黑龍江飽督軍來電略云現有續送敵僑四人隨帶行李二十件並派警官一員護警四名即日赴滬務謂妥爲照料云云此項敵僑係由津浦鐵路轉乘滬寗杭甬火車於昨日（十九日）早晨八時半駛抵上海南站由軍警隨送普益習藝所候遣 
　　管理財產局職員江蘇管理敵國人民財產事務分局自陳貽範解職後經中央任命滬海道尹王賡廷兼任局長業將内部重行組織設局於靜安寺一百十一號（與遣送敵僑局同門出入）茲將所有局員姓名職務列左（局長）王賡廷芷颺（執行科顧問兼主任）陸守經（副主任）邵樹華陳世光楊念祖曾勉濟（科員）陳瑞邦宋鎭濤李福騏陳紹焯湯潮海謝恭壽朱衣沈士成郭增復夏廷樞王德宣張靜山劉鐸李長溥王鐵林楊芝瑤王統善傅宗法（總務科）趙崧申椕左柏許之麟祖國勳郭昌培王福濤鄧繼銓（秘書）宋介受吳曾善杜人傑趙承勳（庶務會計）余沅薛成棟 
　　今日接收之商行該管理局對於接收租界敵國商行問題業已調查明確計有禮和瑞生禪臣寳豐亭寳天福咪吔瑞生機器陳列所等八家現已派定委員准於二十日（今日）由王局長親自監同執行先於上午九時由各委員到捕房帶同捕房所派巡捕四名分作四路出發前往八家點收預定一天完畢次日接收浦東禮和棧房至接收後該局卽負有保管之責故擬將各該洋行之自有房屋者將房屋貨物另行換鎖派人看管其房屋係由租賃者將各家貨物歸併較大之一處至應需房屋由該局與房主直接交接云茲將該局委定執行員名錄下邵樹華郭增復沈士成陳瑞邦趙蘭棠謝恭壽湯潮海夏廷樞傅宗法申椕宋鎭濤朱衣等十二人 
　　議定接管之辦法該局王局長因收管租界敵國商行事宜特派副主任陳震東邵樹華科員郭增復沈士成等於昨日午後二時半至工部局總巡捕房與副總巡張森面商派捕協助執行方法公同議定如下（一）由財產局派員會同西捕至各敵僑產存留地點點收接管並由財產局另派局員常川居住看守俟該項財產點收完竣或搬至財產局指定棧房（一）二十日上午九時由財產局派員四人至總巡捕房接洽以便出發（一）預定接管處所先期開單函知總巡捕房（一）現在敵國商行在租界中段者共計八家於二十日起逐日派捕輪班看守每處一人費用由局支付（一）中段之外之各敵僑財產應行接管者另行函知協捕 
[公共租界納捐人將開年會]  
　　駐滬各國領事會銜出示定於四月十九日午後二時召集公共租界納捐人常年大會在南京路議事廳舉行籌議工部局籌欵事及他種議案並宣佈去年財政出入之報告 
[粤僑商業聯合會之函電]  
　　粤僑商業聯合會昨致廣東省議會電云廣州省議會諸公鑒吾粤米荒飢民遍地待哺嗷嗷南望梓桑軫懷何極敝會業經籌集借欵四十萬元捐欵數萬元赴蕪購米運粤平糶惟恐災重力薄杯水車薪前由粤省長電請在蘇辦平糶米二十萬石經蘇省議會否决查蘇議會所以否决原因係北京財部月前有與外人訂購蘇米出口之議蘇議會懲前　後誠恐奸人巧立名目假公營私爲杜漸防微起見故不得不因噎廢食倘獲有責任者向蘇議會聲明此次平糶糧米爲接濟國内飢民起見與弛禁出洋不同且僅二十萬石在蘇省爲 
 
 
 

Page 11

 
 
數無多而粤民可活甚衆且爲防杜出口起見準可施以種種之限制蘇粤均屬同胞蘇省人士救災卹鄰熱忱素著當無不允者應諸貴議會將此情形迅電蘇省議會請予變通辦理以拯同胞百粤災黎同深感頌如何盼復上海粤僑商業聯合會陳炳謙梁綸卿盧信易次乾等公叩 
　　又復本埠潮州會館函云接誦來函誦悉種切並附米票洋三千元照收無誤查此次吾粤米荒敝會購米運粤平糶正苦杯水車薪心餘力絀乃承慨捐鉅欵惠解仁囊桑梓共慶來蘇皆出於大君子之賜矣除彙列入册並登報奉揚外肅此奉復並代飢民百叩以謝 
[省會否决粤省購米之函告]  
　　上海縣公署昨公致總商會縣商會函云逕啓者案奉省長寒日快郵代電開昨據廣肇公所電以奉粤省長發來免稅護照二百張在蘇購米十萬石運粤平糶請飭放行等情當以粤省購辦糶米業經省議會否决未便飭關放行電復該公所並電江海關監督曁上海稅務公所遵照在案所有此項來去各電合行抄發仰即查照嚴禁等因奉此除咨縣警所轉飭嚴禁外合行函逹即希貴商會查照是荷計抄電三則（其一上海廣肇公所來電）南京齊省長鈞鑒（見十一日報從略）上海廣肇公所叩灰（其二復廣肇公所電）上海廣肇公所鑒灰電悉現准省議會咨開米禁一案現於本月四日議决僉以蘇省米榖供不應求粤省告糴請爲婉謝等因查粤省購辦平糶米旣經省議會否决昨已電逹粤省長未便飭關放行特復齊耀琳眞印（其三致海關稅所電）上海江海關姚監督稅務公所陳所長鑒據廣肇公所電奉粤省長發來免稅護照二百張在蘇購米十萬石運粤平糶請飭放行等情查此案昨接省議會咨於本月四日議决蘇米供不應求粤省告糴請爲婉謝並飭關卡嚴行查禁等語是粤省購辦平米業已否决未便放行除電復外仰即遵照省長齊眞印 
[禁烟會函請房屋勿借土行]  
　　全國自治禁烟會昨致潮帮代表黄少岩函云少岩先生大鑒敬啓者鴉片流毒巳數十年前經政府設限禁止去歲焚燬存土又耗去數千萬之金錢而各處烟民不稍末减者良以一般奸商勾引外人包運包銷破壞法紀上海一隅尤爲鴉片輸入之策源地同人等不忍坐視共相集議乃發起全國自治禁烟會原冀各界志士仁人協力贊助以逹剷除烟毒之目的頃聞貴會館房屋將有租借土行之說如果成爲事實是鴉片之輸入内地皆貴會館實階之厲而爲全國烟禁之大障碍也因念先生代表潮帮熱心公益用特函告台端請勿將此房屋租借土行以維烟禁至紉公誼并希裁答 
[李經羲爲加賦事之最近電]  
　　李經羲近致財政部電云北京財政部鑒報載國務院咨行皖省照錄大部議覆皖案全文凡涉省有苛捐部議有處斷獨於部有之一五加賦未准依限照停僉謂此案不止違法而又向隅不止向隅而又失信情形本屬特别罷免實爲當然將來究應如何解决終以法律公理爲歸未可强爲勒抑目前姑置法理先論部議展加年限之事實查此案民國四年起征扣至六年限滿今已民國八年部議不曰接續前限展收三年而曰變通辦理再行展加三年謂自本年展加可謂自七年展加亦可部權左右其詞小民何從指證且凡有展加明文即應有停收結語部議今獨無之殊難測其深隠然使以前部省無三年失信之事則此後依期停止人民焉用猜欵又使當初立限時官書起訖嚴明後即違信重征亦難變更鐵據乃因謀始不愼遂致覆轍相尋大部能保今日己身所蹈異時部省不再藉口詭隨乎皖民欺屈久矣抗議迄今不幸而仍有違信展加之事此中虐民恤民之分惟視將來能否依期停罷至將來能否依期停罷則又决於今日部議用心誠僞如何大部旣知吾國官僚故智未能終保其後即當於守信戒欺之關鍵毖後懲前詳明指按乃見立限實杜長期展加非同罔取否則以皖人而議皖案虚揭三年口惠長滋一世毒根本圖塞責息紛轉以厲階貽怨爲大部計又奚取焉經羲等就部議言部議亦難安於緘默應請大部先將展加年限明白解釋加自何年爲起展至何年爲止是否展加限滿此稅即行停止無論部省何項要需均不再行展收凡此要端均宜宣示并應迅將此案起上年限詳細解釋緣由即日補咨皖省備案此後據咨宣布通省呈覆公府自屬省吏責任人民卽仍有抗爭部議已先無疑藴冒嫌再凟待决一言 
[絲繭公所商定還欵手續]  
　　江浙皖絲繭公所去冬因各廠貨色滯銷曾請總商會轉詳財政部撥欵一百萬元維持定期今春貨色出口時歸海關稅司每擔帶徵銀三十兩歸還近因事已逾期由部派宋陶二委員來滬守提當經該公所一再陳請通融部准從四月一號起照案履行等情已紀前報茲聞該公所查得去冬借欵成立時各廠除有各洋商購存未裝之貨物五千九百餘擔不在此列外其餘各絲貨自四月一日爲始凡成交出口時於海關報稅帶徵繳還並備三聯票查明能與中交兩銀行有往來之錢莊如安裕等十家彼此可以接洽劃兌以示簡便刻已訂定手續卽與宋陶兩委員商榷後立卽通告各絲廠之有前項借欵者務須照案辦理云 
[農民售糧有無收稅之函詢]  
　　南北市兩商會均接商會聯合會江蘇省事務所快郵代電云敬啓者本聯合會開審查會財政廳派委蒞會討論士產土銷一案廳委執定江南自改稅以來農民入市求售之糧食經過稅所向來收稅現在江南北稅率統一自應一律辦理等語對於去年廳允取銷土產土銷名目忽然反汗官商爭議甚烈討論結果由財廳通電江南各稅所詢問農民入市求售之糧食是否如廳委之言收稅如果違法收稅究竟有無稅票代表等爲商人謀利益不能不爲農民防害務請於函到一日内將江南農民入市糶米有無收稅事實詳細示復以期證明解决定案會期迫促停案以待誼屬同舟事關農命寺祈注意至要至要 
[江寛案第十九次續訊紀] （再）（續） 
　　江寛船被楚材兵艦撞沉案第十九次續訊情形再紀於下原告代表麥克樂律歸詰詢艦長趙進銳問有無聽見江寛聲音答没有問是天晚上全無聲否答有二回聲問其餘一聲都無答因大風大雨狠難聽的問你記得江寛搭客有二人受傷否答記得的問是否一個斷腿一個在頸部答祇知受傷不能定傷在何處問此二人在何處答他們在舵房内睡問你看見受傷二人在楚材右邊左邊答左邊問是否看見抬上碼頭答水手報告抬到小火輪訊至此問官問該艦長你在楚材管帶有幾年答七年問航行事懂不懂答不懂問舢板操否答操的問禮拜一操何答操槍問是否洋槍答是問禮拜二操何答操砲問有幾種砲答七生半五生七克林砲機關砲問禮拜三做何答洗船禮拜五操舢板禮拜六上半天操槍下半天洗船問這個章程何人定的答老章程問從前是這樣否答是問船一月走幾次答不定問抛錨平常如何抛的答用機器抛問錨鍊多長答左邊一百三十五丈右邊一百二十五丈問二錨一碰便下否答是問掛錨木頭有壞否答巳碰斷問方才你說江寛又來碰在何時答出來看見問你船旣能開至碼頭何不開至江寛救人答恐自船亦要沉故趕開至碼頭問船上衛隊何人管的答杜應堂問衛隊是否北京帶來答是問有多少合一百餘人問楚泰裝多少答祇總理並無衛隊問你船有多少長官答叄謀三四人副官旅長等共三四十人問碰時一班官長如何答那時都謂船要沉了要求生路問右邊舢板繩斷否答那繩形似割斷問當管帶對於碰船後應處何種地位答祇有保護自己船上人性命問碰船後如你船未沉應做何事答我船如無傷放舢板問你船進水後堵水有幾多鐘答約三個鐘問方才你說舢板繩斷下去有多人答我祇知有旅長二人問你平常有日記簿否答有問何以遺失答是日因大風大雷放在桌上失去的問以前的日記簿在否答須回漢找尋問機器間有日記簿否答有問所記何事答起火落火開期抛錨問機器走快慢有記否答那没有記問日記簿共幾人有的答領江大副二副問何處出身答水師問平常開頭後何人答二副後領江問領江不能一人答二副替接問二副當過領江否答從前在小船及夾板船當過的問那時二長官救起否答旅長連長楊張二人已死間你說四十八小時可到上海答係是由漢到滬問上水一點鐘走多少答八慢問下水走多少答快車十一慢訊畢退庭 
[外洋輪船源源而來]  
　　歐戰和平海運流通外洋輪船之來滬者日漸增多浦東各碼頭如太古公司戰時應徵各輪陸續卸職來滬照常營業者已十有餘艘其他如其昌海洋三井等各碼頭輪船到者亦絡繹不絕洋涇港口藍烟囱碼頭自陰曆新正以來輪船之抵埠者已有十餘艘生涯頓盛刻聞該公司以輪泊之來者尙繼續不絕其裝卸貨物工作日問猶虞不及故擬開作夜工昨巳飭令機匠將該碼頭各棧房電燈修理齊備以便應用一般勞動工人得此消息莫不喜形於色 
[浦東未來这兩船塢]  
　　歐戰期内各國軍艦商輪損失不知凡幾今後造船事業遂爲商業上重要問題浦東東溝地方已有日商購地百餘畝擬創設造船所以發展其在滬工商勢力刻正從事經營並聞虹口英商耶松船廠（爲本埠最老之船廠）亦在浦東陸家嘴東首日商華彰造紙局附近購置地產另關船塢一所以資擴充營業其圖樣業巳繪就所需材料巳電本國購辦一俟運滬卽將開始建築云 
[日本皇后號渡船出發時刻]  
　　渡赴日本皇后號之亞立山大渡船准於三月二十二日下午六時半在外灘工部局碼頭出發 
[滬杭路添開夜車之預備]  
　　滬杭甬鐵路擬開夜車一節曾誌本報茲悉此事業經該路局長與車務總管議决實行呈由交部核准故昨由該管理局轉飭車務總管先行選擇夜班人員目下已將各站素有經騐之各司事派在各站練習站長職務並將日前各站練習生派充各站司事其下級工役人等亦正在羅致一俟人員布置就緒即可實行大約大陰曆三月間開車一說已定於陽曆五月一號實行 
[楊浙督患病延醫]  
　　浙江督軍楊善德近因患病擬延西醫診視茲由駐滬美領事舉薦美國醫學博士貝久齡赴浙診視聞貝醫士係無錫普仁醫院長昨已乘杭車赴浙矣 
[公共租界搜檢車輛行人]  
　　英美總巡麥高雲氏以界内時有盜案發生妨碍商民因特通飭各捕房捕頭轉飭中西探捕嚴密巡緝故前晚由新老閘兩捕房捕頭分飭特别巡捕督率中印各捕携帶槍械各於所管區域内嚴密巡邏凡經過車輛及行跡可欵之人須一律搜檢以免匪徒暗藏利器混入界内擾害治安 
[救火會員搭輪遇盜續紀]  
　　本埠第一第六兩區救火會主任陸洪義朱良材前因護送韓前省長託辦之洋龍至海安於十三日公畢趁輪回滬道經葛港深夜遇盜被刦翌晨由該主任將被盜詳情電逹韓前省長並急電到滬救火聯合會請爲快郵代電泰縣胡知事迅予嚴緝等情已誌前報茲悉陸朱兩主任昨已回滬到會報告被刦情形聞韓前省長昨已函復到滬照錄如下上海救火聯合會轉錦麟匡時兩先生台鑒昨接尊電知兩先生在輪遇險不勝駭異當卽電令泰縣陳營長前往慰問並代送川資旋據電稱台端已僱車離泰此次台端熱心違道而來敝處士民非常感激方以東道未周爲歉詎料復遭意外抱憾尤多諸希原宥至小輪當時被刦情形及台端損失計有若干並請詳細示知以便飭該營長認眞緝捕 
[巡警查獲贓盜續誌]  
　　閘北四區長警劉瑞珩劉雲輝李桂賓等在滬寗鐵路北及义袋角等處緝獲潭子灣協興祥洋貨店被刦之贓物並盜匪杭兆其陳錫慶陳朝品江二王延慶嵇貴藩等六人已誌昨報茲悉杭等經張警正研訊據供係陳錫慶及混名九爺爺之周德瑞爲首當即派警往拿周已遠颺惟將其妻周王氏獲案即將一干人連同先後起獲原贓布十餘疋併解司法科訊辦 
[圖畫美術學校演講紀]  
　　西門外圖畫美術學校於每月之第二第四週向有訓儲會一次或由職員或請名人按期講演該校昨日又届例會之期於下午四時請省敎育會沈信卿君演講（美育之原理）首由劉校長報告略謂沈先生之學問道德及聞望諒早爲諸生所欽仰今薛惠臨並錫嘉官名論本校之榮幸亦諸生之榮幸也繼請沈先生登墳演講演詞甚長明日　錄 
[博醫學會開會紀]  
　　昨日下午四時滬上西人所立之博醫學會在麥家圈仁濟醫院開會集中西著名醫生討論醫學進步諸問題由院備茶點欵待至六時許始散會 
[護軍使署批示照錄]  
　　學生江文藻前日其呈護軍使署要求介紹送入陸軍學校肄業昨經盧護軍使批示云查陸軍各學校招添新班槪由中學以上畢業學生甄别錄送現時旣非招考之期而查照定章各機關亦無介紹保送之規定所請應母庸議 
[代平一律改設公典之訓令]  
　　本埠道縣警廳各機關均接江蘇齊省長訓令云案據江蘇全省典業公會呈稱竊據丹徒縣忠裕裕泰和裕廣孚松茂典揚中隆茂裕盛典略稱竊照開設典當規定專則早奉明文凡典商對於官廳固應捐請憑　擔負納稅義務即對於當戸亦應主持公道保守經商名譽詎意奸巧商人往往於行旅種衢繁盛市鎭私開代步不特取利較重甚至折扣多方名爲便利貧民實則剥削當戸無論贖衣取飾動需三五日躭延似此周折紛紜所謂便利者何在况際茲人心不古更難保無意外變端破壞當業信用若不嚴行取締上何以維持國稅下何以體恤人民爲此呈請鑒核通令祇遵等情據此除批代步一項迭經明令禁止開設在案所有各縣代步應一律遵照定章改設公典違即勒閉除通令外仰即知照此批印發外合行令仰轉行所屬一體遵照辦理此令 
[退還洋鋼之涉訟]  
　　湧興裕號延代表律師在公共公呇控重慶德合成號駐滬辦貨夥四川人陳德之將購去之花旗洋鋼强行退還違背合同等情由廨將被告傳案諭交舖保候訊在案前日聶榕卿襄讞與英卓副領事會訊即由被告所延之代表律師上堂將原告所控案情駁辯一過旋向被告陳德之詰據供稱在滬經理辦貨去年四月間接重慶店中來函囑購花旗洋鋼二百箱當與原告之跑街夥張姓接洽向原告號内分三次購或洋鋼二百十三箱計價銀三千餘兩均己付清由報關行代爲將貨報關起運我自己並未看見貨色至九月間接號中來信云所到之貨内有一百五十三箱非花旗洋鋼不能銷售將其退轉我即與原告號主金姓交涉伊當時亦承認此退轉之一百五十三箱實非的貨但我店中若所購是眞每箱尙有八九兩之餘利可沾今不特無利反徒耗鉅大之關稅運費等欵云云並由見儘愼昌洋行五金經理西人到堂證明呈堂洋鋼其質極柔係由極長之鋼條截短冒充確非花旗洋鋼伊曾見有人做過將長截短之事等語復由原告代表律師向被告及見證盤詰之下中西官核供判候再訊 
[北新涇之命案]  
　　北新涇鄉婦陸謝氏前日與同村鄉民陸阿狗因細故口角起釁被陸阿狗用棒擊傷頭部身死嗣由死者之子陸桂生女陸小妹偕同舅父金福南地保徐子高及親戚謝餘堂高謝氏王陸氏等投報四區四分所經李署員派警往查兇手陸阿狗己早遠颺惟將其女陸阿妹獲案一併轉解司法科一面飭地保報請地檢廳派員相騐核辦 
　　又函云北橷涇鄉婦陸謝氏前有宅基餘地三分二釐出抵與遠房族嬸陸陳氏計洋二十六元近因謝氏備價向贖陳氏掯勒不放致起衝突謝氏即於前日召集多人前往拆陳氏家籬笆於是陳氏亦喝令左右鄰人出而抵抗扭毆彼此各有損傷陸謝氏歸家後忽然身死謝氏之母屬謝某即以謝氏實被陸陳氏等凶毆致斃等詞向陸陳氏交涉着其交出棺殮費洋二百五十元否則必須涉訟陸陳氏自知理曲惟一時難籌鉅欵乃於昨午偕同該處三十保三圖地保至上海地方檢察廳稟訴謝某藉屍圖詐要求相騐以明虚實林廳長據稟之下即於下午委派沈檢察官毛檢騐員等前往相騐矣 
[長警定期操演]  
　　南市一區一分駐所王署員昨日通傳本所各　長警略謂值此春令對於操演一事不能稍有遲緩亟應振刷精神務於每日午後除内勤加班外其餘各長警一律同赴操塲如法操演以期純熟等因旣而由楊巡官規定二十日起每日午後一點三刻換崗至兩點三刻即行列隊出發操習 
[拐賣媳婦之控究]  
　　浦東陸家嘴東平里十百十九號門牌周阿成之媳閩氏名金寶向在附近紗廠做工去年十月初九日唿失所在周各處找尋無着至前日始悉金寶被賣與南滙縣西三保二十圖之成衣匠林阿炳爲妻於是周即馳赴林家與媳金寶會面後方悉金寶實被在同廠做工之婦人潘潘氏誘出價賣與林爲室得價洋八十元周得悉前情立回陸家嘴將潘潘氏扭入三區警署當因案關誘拐於昨午備文將潘潘氏移送地方廳並着原告自行投質下午經檢察官提案預審一過判潘潘氏收押候將金寶移提來案再行核辦周阿成退去候示 
[浦東江北小工之械鬭]  
　　浦東楊家渡江北小工因爭奪工頭以致時起衝突前日有白起俊與王福勝等又各糾同類數十人各持木棍凶刀等互相鬭毆事爲該管三區一分所警署訪悉恐肇鉅禍立飭全班長警馳住拘拿若輩始各逃逸當時拘獲白起俊王福勝王文香楊品山夏洪寛陳廣元等六人並抄獲凶刀一把一併拘解到所申送警察廳發交司法科經劉科長提訊一過當因白起俊等六人各受刀傷爰於昨日備文飭警將白等六人連同凶刀一把移送地方廳下午經檢察官提案研訊之下騐得各人所傷並無大碍諭分别收押候拿同黨到案再行訊辦凶刀没收 
[控訴乳傭壓斃幼孩]  
　　住居西門外斜橋南首前任某國公使劉式訓家之二個月幼孩前晚遭乳傭陳周氏壓斃昨經劉姓主人喚警將陳周氏拘送二區警署轉送地方廳預審收押一面由劉姓飭派家丁楊桂林投報地方廳請騐下午經林廳長委派沈檢察官毛檢騐員等前往相騐並飭傳薦頭張王氏來案候示 
[被竊新加坡鈔票之號碼單]  
　　公共租界總巡捕房總稽查處昨日派探持單至南市第一區警察署聲稱有人被竊去新加坡通用五元鈔票計一千二百零八張計分兩包其一包内有鈔票一千張號碼（皮字七五）二○○○一至二一○○○又一包内有鈔票二百零八張號碼（皮字七五）○七○○一至○七一一六及○七一二五至○七二一六如有人將上列鈔票來換者請即通報就近巡捕可也等情即由趙署長轉飭各崗警注意查察矣 
[老婦跌斃]  
　　竹匠馮汝進住居閘北恒豐路北新餘里其妻夏氏年五十歲臥病己久二房東陸姓爲骨董掮客每日出外營業馮亦早出暮歸祇留該氏在家前日下午有竊賊撬門而入竊取陸姓值洋二百餘元之衣物夏氏聞聲起視在樓梯上失足墜下而死經四區二分所倪署員查悉傳到屍夫訊問一過因不願報官請騐自行備棺收殮了事 
[醬肉店驅逐荸薺攤之釁端]  
　　滬城虹橋北塊新順興醬肉店門前有江北人擺荸薺攤昨日上午十一時該店以其有碍營業並出入不便經執事王梅生囑令遷讓該江北人不允以致衝突經崗巡上前悉詢前情囑令該江北人暫時將攤擺設旌經附近各商家聞悉其情以該巡警辦事不公羣來向之理論該巡警急鳴警笛號召鄰崗到塲即以該店各夥友聚衆拒捕致遭行兇扯破制服等詞將王梅生拘送一區二分所警署請辦並以該江北人爲證人新順興因此停止營業嗣經王警佐訊問之下以供詞各執判王收押一面飭派巡長王之佐等前往調查王巡長旣到該處查明實情勸令該店照常營業遂反所禀復聞該處左右各商店之目擊情形者以該巡警太覺無禮擬聯名具稟加蓋圖章赴淞滬警察廳稟請澈究云 
[機器碾米業常會紀]  
　　本埠機器碾米業昨日午後三時在總商會三層核該業公會事務所開今歲第四次常會各同業代表到三十餘人嗣因副主任錢貴三甫經由寗回滬不及列席與議所有提議各案即由正主任張樂君主持是日並無要案提諸惟將同業裕願米廠虧併客欵一案繼續討論良久即行閉會該業通知之糠　價目仍照前次規定知照各同業查照 
[妓女拉客之懲儆]  
　　雉妓　紅　　　昨在南京路　曳狎客被五百四十六號華捕查見以其違章當被拘入捕房禀明捕頭諭令存洋五元保出昨經公堂傳訊陳妓不到中西官判將保洋充公示儆 
　　又廣東妓女李法來前晚在虹口斐倫路强拉行人前往狎游被四百六十九號華捕查見以其違章拘入捕房轉送公廨管押昨由官媒將李妓帶案經中西官訊悉前情判罰洋三元充公以儆 
[迷路男孩候認]  
　　無名男孩年約三歲身穿白方格子布棉袄内襯本廠柳條布單衫外罩柳條布破長衫柳條布開檔褲左足紥白線帶右足紥紅帶兔子式正青布鞋線絨權和尙頭嘴邊有一瘡疤在法新租界華隆路口迷路啼哭爲捕查見帶入捕房昨送法公堂請禾判送堂留養候家屬認領 
[錢債糾葛案之和解]  
　　靜安寺路滄洲别墅主劉同芻在公共公廨呈控包蘭文及陳逸卿不理賬銀二萬七千四百四十四兩九錢八分並吞没值銀二萬八千兩託抵之鈞窰白玉古玩及道契九紙大清銀行每股百元之股份票十股息指一扣又擅將值洋二千元之鑽戒鑽練虚抵鉅欵自備洋二千七百二十元贖回等情己由廨迭次訊供未結在案昨晨公廨李蕚仙襄讞會同英副領事卓君復訊先由原告代表律師上堂譯稱此案現經唐少川温宗堯等諸人從中理勸雙方均願和平解决請爲將案註銷繼由被告代表律師投案聲稱原告所述情形敝律師亦表同情等語經中西官核供會同簽判云兩造律師聲稱此案己有人和解請求銷案應即照准此判 
[公廨竊案兩則]  
　　王阿根前日在同山東路竊取周劉昌包車内衣服兩件圖逃當被六百六十號華捕查見將人贓帶入捕房昨解公共公廨經中西官訊供不諱判王押西牢一月示儆贓交原告領回 
　　江北人唐阿四在揚子碼頭行竊某日本人之样鐵皮五張當被更夫印度人查見速贓扭入捕房收押昨解公共公堂請究經中西官訊供屬實判唐押西牢三月贓給原告領去 
雜評二 
[粤人乞糴] （庸） 
　　粤省此次向蘇乞糴文電交馳情極迫切準諸同室纓冠之義自與鄉鄰閉戸不同蘇議會因反對出洋至併國内之流通亦加固拒因噎廢食未免過當救災恤鄰古有明訓議員諸君於鄭重民食之中似宜爲相當之考慮也 
　　特是此案自省會連類否决以來苒荏經旬提交覆議之法定期限已過省長方面旣苦無救濟之方即粤僑聯合會欲向蘇省會請願而按諸省議會法人民對省會之請願祗以本省人爲限則請願案即使呈遞而法律上能否收受成立亦尙成爲問題轉圜之術不能不望諸議會之自身議員諸君其熟圖之 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（四十五）] [  一之]  
　　旅美日本青年學子足以令人敬畏之處又不僅其富建設力 
之懷抱而已即其所蓄志慮亦與我國青年不同我國有志青年羣務高遠之圖鮮克低首下心急爲四百兆生　謀根本上之實益其最優秀之人物祗求於歸國後高樹一幟獨奏摧陷廓清之大功業而爲播譽揚聲之第一步爲利爲害本非所計此因游學時處境之不同故不能如日人之深沈刻苦艱難奮關漸成步步爲營之思想也茂漪有日本同學上山男爵者日本之望族也其在美校課暇嘗在校長處服役偶得微資悉行貯積足不履劇塲之門身不臨舞蹈之會間與各女生偕行默然不作諧笑語視其成績比尋常爲優問其志願祗求學成後在尋常工廠服務而已記者初遇其人審其學識以爲必志高氣滿自空一切者流乃不意所見與所料適得其反也宜乎彼美民方戒懼之不遑矣 
　　茂漪又於　假赴博士墩之列車中遇一日本之某密史（曰iss譯音）謂在博士墩擔任美術博物院日本部之主任者也密史爲日本海軍將校之女度其年齡不過二十左右其以英語備述日本古代文明與其美術品鑒賞之法歷歷如數家珍頗似我國收藏家中之諸大老一若曾具數十寒署之研究者此等學識不獨我國青年男子中所難得即在西半球之美利堅諸青年中亦頗不能若是其淵博也其同車美國婦人聞之莫不動色相告謂即以英語論亦須有若干年月之誦習云翊日茂漪即偕諸女伴往游博物院進觀彼所主辦之一部日本某密史後指一室以語衆曰日本氣候潮潤與美國大不相同故凡日本漆器來美不久必盡裂收藏家恒苦之迨彼任斯職乃别設一法建一特别室使濕潤之空氣日夕保持其常度不與外界之空氣相等而日本漆器之陳列從此遂得良好之效果云蓋各品之在特别室猶之在日本也其精細有如是者 
老申報 
[神羊] （見光緒元年十二月二十八日） 
　　上海城隍廟向有放生羊俗名之曰三其足一其角者不等吳中兵燹後人亦效法買羊放生於郡廟中羊亦通　游行自在出入無忌投以食則食若酒館飯店中生肴置地則嗅之而不食也每當月夜則羣羊踞廟外守夜人知其通靈莫之敢欺市中頑童偶戲侮之羊亦弗與較也本月十四日二更後有某自中市歸過臯橋暗中見一人牽一羊一兵勇扭住之欲拉與同行某問其何爲兵勇云我中軍衙門巡勇也彼竊廟羊故拉彼同往見大人耳牽羊者則謂此羊是我出價買得來此問從何處買得曰從上海買來問何以夜方牽羊出城曰自婁門上岸將牽出間門趁夜航歸無錫耳某思旣已買羊豈有祗買一隻且日中何以不行而必俟夜牽之出耶遂謂兩人曰是不難我聞廟羊角上均刊有字樣且待有持燈者來燭之便知底細未幾有人持燈至同觀羊角則有郡廟放生字樣且用一汗巾擊其角知其次係竊來乃勸兵勇還其巾留其羊勿拉彼往署天明將羊送還廟中免彼受責而牽羊者反不肯己某怒遂任其勇拉入并羊同去牽羊者方哀求釋放旋即逸去及十五日某至元都觀前見一人在市中若號若笑疑其爲痴細視之即昨夜竊羊者因大異　究不知此人因痴而竊羊乎抑因竊羊而後痴乎見者皆謂羊能通　故竊者將牽出城能使遇人攔阻也噫放生之物本不應受屠刑而非分之財又安可妄生希冀無良之人反不如羊宜乎其敗露也豈眞羊能通靈哉 
常識 
[養生紳言（上）] [  和聲]  
　　美國近出生活指南（ＨowtoIive）書辭精義該紙責一時中列日常應守之事十五則尤屬簡便易行而養生之道則槪括無遺彼邦人士幾莫不書紳以爲韋弦之佩爰略參鄙見譯錄大要以資考鏡 
（甲）對於空氣 
　　一居宅求通氣通氣之益固人所共知顧每届寒令則恒以密閉窗夕圍爐竟日爲至樂不知爐中洩烟體中穢息均彌漫室内力能減人制病之力實大損乎康健務須及時疏泄俾内外新陳之氣得互易而免害 
　　二衣服宜求輕便寛泰衣服輕便寛泰則舉動簡捷血行舒暢且尤不可遇厚否則身負重衣不特舉動滯濇即筋骨亦每感痛楚故與其重龔以保温不若活動以取暖（言如能運動則體自和燠也） 
　　三宜事戸外之務與娛樂即執業室内之人應時出散步或作運動以調血行並減疲勞 
　　四宜設法寢於戸外此法美盛行之或張幕庭夜宿其間或洞開窗戸臥首窗外在素習者固能獲其良效而體弱之人應加斟酌切勿冒昧仿行致感風寒 
　　五務行深呼吸呼吸緩而微長而深功能强壯心身亦人所共知者也 
（乙）對於飲食 
　　六母納食過量納食過量其害有二體弱者不能消化致易發胃腸之病一也體强者即能消化然以所攝養分過多恒易 
　　流於過肥二也考肥胖之人似健而實弱以其所增長者率僅脂油耳苟心贓生脂一多尤易致危重之症觀夫壽險公司之不歡迎肥人入會可以明矣 
　　七戒多食獸肉雞卵獸肉雞卵固最滋養然食之過多則腦力易减腸中易起醱酵致血變污穢中醖毒質復能引起腎病 
　　（按健人食卵每日不宜逾三枚）不可不愼 
 
[朝鮮平壤之箕子陵（古蹟圖三十六）]  
雜錄 
[世界小新聞]  
　　○人爲活機器人體之組織與機器相彷彿人體之需食物猶機器之需燃料機器有燃料乃能運動人體得食物始可工作且更有相同者即人與機器均需油質以潤滑之惟機器所用之油產自礦中人用之油則取自動物或植物爲不同耳至於機器事業益形發逹礦油之用亦遂日廣斯固無足怪者乃近來智識更進科學益深礦產之油竟亦可用諸人身其裨益且更超出動植物油之上此誠破天荒之奇事而發明之者則世界最著名之油商美孚行也夫美孚行之發售煤油機器油汽油蠟　等物固已歷有年所盡人皆知今乃更有一種卡愛路凉油出售雖同爲礦油中所煉出而性質與他油迴異專爲療治便結輔助消化之用油質之净宛若水晶無氣無味　易飲服蓋爲一種流性之蠟有潤腸消滯之功而無猛攻峻瀉之性猶之機器油之於機器能使輪軸旋轉自如機件光潤不銹故卡愛路凉油直是人身之一種機器油較之用萆蔴子油或他種瀉劑以療便結者又高出一等矣[  不名]  
　　○電氣種植美國自聞德國將用潛水艇圍困英倫三島斷其糧食接濟各科學家因而悉心研究科學製造食物法朝夕不輟有農學家勃勒孟Ｂlackman氏發明電氣種植法試騐甚爲有效計用電氣種榷每畝米麥收成可自百分之五十增至百分之八十五或九二云[  問渠]  
　　○電氣剪髮美國科學家波爾的Balt氏新近發明一種軋髮機可用電力應用剪髮時祇須將此機在髮上移動適當即可使髮剪成各式靈便異常剪髮一次僅需十餘分鐘足較人工剪髮快三四倍有餘今美之各大剪髮舖中皆用此機剪髮旣省人工又節時光洵稱暴品[  問渠]  
小說 
[牕中死婦] [  雄倡]  
　　自是以來婦乃一無親知亦從未有遇訪之客其初固疑及被經紀商所見之年少然此年少乃一書販兩月以來與密斯杜雅有交易售以迭更司諸書此年少立時自承是日之晨曾造其居至時適將鐘鳴九下密斯杜親出應門彼乃留置一卷之書得值七先零六辦士當即付一收據此收據則果得之彼書卷楮葉間其書則猶在起居室之案上此書販旣自出密斯杜尚屬爲掩關母忽云意此語邓彼經紀商所竊聞此書販名曰維謙似不憶樓級上曾否遇人合經紀商及女學生之證辭此書販乃立時得釋又經證明此書販出彼屋時在九句鐘經紀商密司忒奚自信其時甚準則方觀其表而女生中一人曰毛德大蘭者力言九句鐘踰刻眼見密斯杜猶生存云此案頗有意味吾乃久久未遇當加以詳究君若見助則尤佳白德世曰此老媪雖云怪僻殆非自經乎柏累堪搖首曰是又安能彼不待暈厥而爲力當己早竭又安能自縊者今以吾所見乃有二層第一節則其行殺之主義尙未之得也天下斷無無主義之行殺有之則惟風人及癎發之人而己白德世曰尙有第二節爲何曰即爲牕簾曰牕簾耶柏累堪點首曰然即彼牕簾毛德大蘭不嘗於證詞中明言是日晨九句鐘後逾刻目擊密斯杜親上其牕簾乎方今日己漸長秀山未出市物之先已收拾起居室中之火罏爇火於罏且或灑掃室中矣吾意秀山早上其牕簾蓋清曉中雖幽暗然固無需煤汽燈或電燈也於是一疑問起焉即此牕簾以何時復下者蓋吾可决此牕簾下時正爲彼凶徒下手行殺之候防爲對宇所矚故下其牕奩而下此牕奩者即爲凶徒之手白德世兩足斗然自庋閣上移去曰天乎斯言乃殊近理吾輩明日行當躬赴其地一觀次日晨白德世至則柏累堪己早出但留語當遲其歸迨柏旣歸則消息又一變柏先造警所復詣左近數市肆加以偵訪爲白德世詳述曰君亦知報載案中用以縊人者爲鞭絲繩余聞而即引以爲要因至警所詳叩此鞭絲之狀巡警乃以之見示則色作暗翠碧而堅韌異常君亦知鞭絲繩者率以少許見售爲值亦較貴故苟其購自本地者肆人或能言購者之狀余窮其探訪乃確審本案中此繩非本地所出易言之即凶徒挈之與俱蓄意行殺然此詭謀蓋有深意存焉至其行殺之主義爲何吾輩當躬赴死者之居訪求吾己得其特許宜趣往爲佳言後二人遂趣步行須臾己至將入柏則遍觀其屋外及起居室窗外之街衢乃趨入狹隘之堂塗中侍婢秀山出應狥柏累堪之請秀山遂引客直入起居室中柏謂之曰吾觀此室中知今晨乃未加汎掃也如是凌亂即昨日爾亦殆未洒掃縱爾欲於出市物事後爲之然仍未也秀山曰然 
[自由談之自由談] [  不冷]  
　　和議停頓而力求和平速求和平之　到處飛揚雖然向誰請求如何用力苟和議而再不進行者我知其必將有以答此問也 
 
 
 

Page 15

 
 
   
 
 

Page 16

 
 
   
 
