# 1886 - 232 - 4904802

 

Page 1

 
 
[招集股份石印佩文韻府告白] [  點石齋主人代啓]  
　　本齋代晉記招印佩文韻府一書行數改横爲直字跡放小爲大卽日爲始集股印成毎股計洋十六元正順搭股份者先惠洋四元本齋　　　　一紙様本一張定於明年正月底出書憑股票找付洋十二元向本齋取書一部此籍係用上等連泗帋分釘六十册釘工精雅萬倫藏以　　　以　　是書一出吾知騷壇珍賞當必紙貴洛陽倘不附股份待明年出書後購求毎部擬價洋三十元正如出書後與様本不符儘可向晉記　　本　　　再薄海士林願附股份卽確送上洋垃圾碼頭點石齋南局帳房代收不必由申報舘轉交以歸簡捷揚州元亨利錢庄天津針巿街恆遠里　　　匯票庄京都煤巿街興隆店内源豐潤匯票庄漢口郭家巷復源盛紙號均可代售此佈 
[新出石印藝林拱璧] [  點石齋主人代啓]  
　　藝林拱璧一書吐棄一切生面别開係武林吳君少琴所集選集中窻作居多而家藏名稿亦採取二三理法一准乎清眞風氣必宗諸時尙得文五千餘首萹之尾備列評語俾文之妙處易於尋繹後附分韵試帖詩四千餘首亦皆眉様入時者校對不厭精詳字跡亦極匀整至於開印之時機器悉　欠力故墨色黑而匀更無燕瘦環肥之誚現已竣工毎部分訂十二本約月杪出書價洋五元五角法馬路南申昌書坊與外埠申昌發售皆可購取統售格外公道 
[招請文人修字告曰] [  點石齋主人代啓]  
　　本齋現有大部書籍須人修潤其有願承是選者本齋另闢房屋置　几椅以待惠臨晨集酉散筆硯點膳均須自備其修潤不合式者　　　　設遇有事可暫告假惟不得擅自帶歸倩人頂替致有損壞彼此推諉等事准於卽日開修尚望不吝指敎爲幸修字處分設在輔仁里第五條　　該處有人承接卽請逕往可也 
[喜聞中國將自理郵政]  
泰西各國皆有郵政局此實國家絶大利權而中國則無之是可惜也且中國惟無郵政局故各國之行商於中國者反得自設郵政局以收中國之利權如英國美國日本國咸在上海開設書信舘近則德國以新開公司船故亦於上海　設書信舘由德領事公舘兼理信面人頭一律發賣然則自是而後各國將皆得設書信館於中國之地是獨非中國之自失其利且自失其體也乎曩者本館屢經論及謂中國宜自設郵政之局盖一經中國自行開辦則各國之書信舘不久自閉而利權　難獨攬也然此舉未嘗不爲中國人所欲辦昨閱西字報見葛稅司顯禮致工部局一函不禁色然以喜曰中國　政或將自此而興乎函中大意謂中國現欲在通商各埠自辦書信館赫總稅務司已以此事委交經　以便預備一切中國旣自辦書信舘則工部局所開之書信舘可否讓與中國如其可讓則明年歲首可能將工部書信館撤銷以讓中國開辦否刻已行文於香港管理書信館之英員該員亦已允許勸英國將所設於中國地界之書信館裁撤日本則已允卽撤去云云此其大略也夫照萬國公法而論一國自有一國之郵政皆屬本國利權斷不能使之旁落假如英國之書信館不能使他國人在倫敦以及各處英屬地方任意開設凡有書信一入英界則利權必歸於英國其他各國莫不皆然中國以前者新與各國通商於西國規例類多未知故他國得以設立書信舘於中國之地以自便其郵遞之路蓋中國之驛站則以臬司主政以傳遞公文而私家信函則不問任各處信局爲之捎帶至於西信則聲氣元難聯絡更多不便之處因由西人開設書信館是亦不得已而爲權宜之計初非欲侵中國之利權也故中國一日不自開郵政局則外國之書信館不能禁其不開若一旦而中國自行開辦則各國來華之信件皆不難隨到隨遞有人專爲之管理遞送而外國書信館復何所用誠有如葛稅司函中之言此則中國利權之所在不可不早爲振作者也獨是書信館之設前者中國亦旣試辦祗以各信局恐其將所有利源一網打盡故羣起而與之爲難竟至麕聚數百人赴館滋閙迨後封河改由馬遞而書信館送信之馬行至山東遽爲驛站所截及剖白清楚而已遷延數月托帶之信件遲誤日期歴時已久於是不諒者咸以爲書信館誤事而信件均不願交遞聲名於以大壞郵政於以不興此最可惜之事然推原其故則因事屬試辦一切布置均未周到而草率舉行以至誤事外洋書信館各國皆通聯一氣假如法人書信皆由法國書信舘收取送至美國則交與美國書信館爲之分别派送一無貽誤其信力則美國書信館無與焉美信而遞金法亦復如是所謂交易而退各得其所若中國而欲興辦郵政亦當如此然後其行可遠其尤要者則在於一無貽誤不加信力夫外洋書信館傳遞信息從無誤事某處公司船以何日開行屈指何日可到則届時自有信送來從無付諸洪喬以及遲誤時日之事此其認眞爲何如也自上海發信至倫敦計程將七萬餘里而一紙信函約計重三錢者信資不過五十餘文中國之信自上海至天津需錢百文自紹興至上海亦需錢百文何其昻也故吾謂信力一層亦必量爲酌中務例從廉使人人樂爲交遞而後可此皆最爲切要之事也或曰中國果自興郵政則可以收外洋之利權特恐中國所開各信局必將起而與之相爭又將奈何余曰郵政局之設國家亦未必獨力爲之或且招商紏股共襄具事彼各信　大可以資本附入股中則是以公易私何樂不爲卽其局中所用收送信件諸人亦可在郵政局供奔走之役所給薪水亦仍與信局無異如此則旣無廢人又無與信局爭利之迹公私合而爲一氣上下聯而成一家下則無損于所獲上則大可以收外洋之利權吾知苟能辦理得法布置得宜慮而後發謀定後動統籌全局絶無偏私則中國自是可以曾一絶大利源其於練海軍嚴邊防與夫一切撫番善後等事所益豈淺鮮哉論甫脫稿適見西報又登工部局回信云閱信知中國將自設書信館不勝欣悅第能否讓交中國之說則不便擅專當俟集衆公議尙需時日一面卽請與各國共商大約俟各國商妥後適届議事期内亦易於開議也抑又有請者工部書信館開辦至今頗著成效未識歸中國自辦之後期所有一切章程時刻亦須更動否當爲示明並將此次來往各信繕交商會中以便商定云云不禁企予望之深願衆議这慨允也 
[本舘接奉電音]  
　　昨日下午一點鐘時本舘在京訪事人飛電傳來本月二十三二十五兩日諭旨四道敬謹譯登○七月二十三日奉上諭邊寳泉奏藩司病仍未痊懇請開缺一摺河南布政使孫鳳翔着准其開缺欽此同日奉上諭河南布政使着劉瑞祺補授蕭韶着補授浙江按察使欽此○二十五日奉旨崇文閂正監督着錫珍去 
 
 

Page 2

 
 
副監督着善慶去欽此同日奉上諭廣東惠潮嘉道員缺着德盛補授欽此 
[香港火警]  
　　二十日上午十點鐘後鵝頸地面某屋宇因修補火水罐失火是屋係旗昌洋行火水貨倉及灣仔貨倉公司所建緣火水罐間有滲漏必須鎔錫修補故特另建此屋與兩貨倉四圍離遠縱有失事不至牽連其計至周且密也是日所補之罐係某華商買就偶然失祭火勢蔓延各洋龍聞警齊驅往救不半點鐘而全屋盡燬矣火發時傷及某華商之面其餘幸無傷損聞兩貨倉共存火水二十五萬罐有奇該屋亦貯有五十餘罐若非防患未然則其情形不堪設想矣錄港報 
[因姦謀夫]  
　　香港西字報載有一事可以見婦女心腸之毒而防之不可不先者故錄之據稱有某甲者在舊金山傭工多年積有厚貲於今年回華居於廣東九龍左近家本有婦以甲出外有年不能寂守空閨乃與某乙有染竟以野鶩爲家雞比甲歸家蓬山路阻鬱鬱不歡一日與乙謀俟甲醉臥時由梁上繫一繩而下婦接繩作結套於甲頸拽而上死則儼同自縊計非不毒也詎料婦倉猝之間結不甚固拽至半空突然墮地甲驚醒呌喊鄰人畢集將婦紥縳送官乙則已由屋上遁去官審得因姦謀殺本夫實情錄供解省爰書旣定聞將解回原縣按律嚴懲也　 
[長崎肇事細情]  
　　長崎之役本館當日卽接到電音嗣復將訪事人函報情形及譯自西報者排日列諸報上昨晚訪事人復郵述啓釁之由及事後如何景象因復備錄左方至其中是是非非閱者不難會諸言外也丁禹廷軍門所帶定遠鎭遠威遠濟遠四兵艦於本月十一日駛抵長崎翌日駐港各兵艦及砲臺皆燃砲致敬軍門偕理事官蔡君至長崎縣道謝嗣是毎日華兵上岸閒游相安無異至十三日忽聞婊樓街有滋閙情事華兵王發被日人打倒捆送警察署由蔡理事照會始得釋放日本巡捕亦傷一名各經騐視送至醫院養傷十四十五兩日華兵下岸者甚屬寥寥十六日係禮拜之期十二點鐘時軍門先派差官及親丁六人持令箭上岸彈壓巡查然後令兵登岸各兵陸續至中國租界換銀或沽酒或買物或洗澡或游行至八點鐘後忽有穿黑白各衣之日捕自梅香崎警察署至廣馬塲皂白不分逢兵便砍一時喊呌之聲震驚四處華商皆緊閉店門不敢貿易間有逃入者納之華兵手無寸鐵能奪彼刀棍者尙可支持餘則四面被圍任其殘害偶或逃出喚渡又被舟子所阻無可如何或有在浴堂洗澡及廣東會館看盂蘭盆會者聞聲而出卽被砍倒日人之託名華商開店鋪于界租者是夜亦助日人在屋上抛磚擲石或用滾水澆下有一華兵買物而回見此情形躱入日人所開水果蔬菜店内日人不納遂被巡捕毆死廣東鋪前所有打倒之華兵日人用車夫及預備扛擡染疫而死之夫拖至巡捕房中若騐得並未受傷則再用棍毆刀戳直至十點鐘理事府派員偕長崎警部到來用東語勸解不期日巡捕等目無長官但云華人卽可殺却以致東繙譯官及文案一則身上皆他人之血一則手指及腰部擦傷同去之警部見勢難約束遂大聲呼喝亂始稍止華兵急依理事府人身畔俾帶出重圍更有亂黨知華商納有華兵叩門向索有五六家門被打碎東繙譯官遂請警部看亂黨散去租界始稍靜丁軍門間警復派出差官沿途尋兵遇見東繙譯遂偕至警察署騐看死傷華兵傷者着用車送至理事署死者看日巡送至東濵町警察署内待騐差官遂往丸山尋兵而丸山之亂尤甚亦在八點多鐘起手此地皆係妓院有種白衣黨雇得拳師百數十人平日華人夜行毎樂於起釁是夜梅香崎已暗通消息故同時起事時日間派出之親兵方到丸山傳兵回船見前面正在打架卽上前勸解而日人不由分說刀棍齋下逃者卽追惟躱入婊樓乃免是街只有三路皆被圍住直至華兵悉數死傷日人方解散差官及警部將死屍及受傷者抛在他處旋傳各妓令將躱避之華兵送出更從大街小巷一路傳喚而回當夜華日各官會騐得華兵斃五名日兵斃二名一名森利彦一名福本留三郎華兵受傷四十餘人日巡及日民受傷二十餘人所有由巡查房送理事署者暫送大浦英國醫院延請西醫治傷共三十一名現死二名被警署捆打未放者送在日醫院共十五名現死二名日人皆面前微傷可無性命之憂騐過後華兵卽于翌午收殮照會日官派人送至中國寺内十七十八二夜華商以謡言百出恐懼異常華兵則無一人上岸理事更照會長崎縣知事派巡捕彈壓一面出有告示遍貼租界故近日能貿易如恒也至濟遠威遠二銕船已駛往朝鮮定遠在日船塢已修好二十二日鎭遠又進塢興修徐孫麒星使聞報卽委楊叅賛來崎並調取神戶東繙譯來此日本因外務省井上卿他出調河津司法省刑事局長鳩山來崎大約待此二人會審後再行斟酌云所有理事府告示一通照登于左大清駐紥長崎正理事府蔡爲曉諭事照得十六日夜間之亂我國水手傷亡甚衆十七日夜日人動集千人在租界持械尋釁爾商民不免驚懼此事叢經本理事照會長崎縣派捕彈壓並請水師提督丁除留在病院養傷之十餘名外水手暫禁上岸一面本府與長崎縣秉公辦理是非曲直自有定論近有無知之輩妄造謡言致人惶懼爲此出示曉諭仰爾等衆商務宜照常貿易不得多滋疑懼本府更派役明查暗訪如有前項謡言者立卽拿到照例懲辦决不寛貸其各懍遵毋違特示 
[福州大水]  
　　福州水患起於道光二十四年及光緒二三年水勢尤大其時皆在五月從未聞入秋尙有大水也詎本月十七日上溪海水從兩港冲來一連一日愈漲愈高加以連朝大雨灌注河中險浪驚濤洶湧無比洪山橋一帶屍首棺木漂流甚多分道南港南臺大橋乃歸洪要路水勢十分悍急石欄竟被冲崩尋常船隻與救生船往來其間者覆没以千百計水勢俯趨省垣西關接洪山適當其衝漲高二丈餘異様危急吼聲如雷聞之令人喪胆南關水關地勢卑下大半漫及茅簷居民未逃者率在屋頂墻頭作灶度日見者惻然約計城内只三分地方無水西南低窪處水深者丈餘淺者數尺屋倒牆崩不知凡幾壓溺致命實繁有徒楊石泉制軍聞　卽親蒞城垣逐日眺望在觀音閣龍神廟默禱河神澘然涙下歷委現任府廳縣并候補人員查勘被災情形在城上開設粥廠散給乾糧并飭練兵分駕求生船拯援難民以閩侯兩縣未經預備船隻大加申斥摘去頂戴以示懲儆惟練兵所駕救生船往往惟利是圖乘危挾制有酒庫弄某茂才因牆將傾倒率妻子登屋待援　見船來急抱木順流呼救練兵勤索洋銀十元方肯載渡某再三泣告如將人物救起洋當照給練兵不肯一轉瞬間某茂才之家人已因牆崩壓斃箱籠放在簷頭尚未墜水後被練兵私自擕取又有富横巷某甲武弁也恐遭水患收拾行囊雇救生船載往某處再登彼岸甲正欲携取衣箱而練兵已將船撑赴中流千呼萬喚無如伊何倉前某乙偕老母妻子數人呼救渡至半途索舟資洋八元乙先給一半被練兵推跌水中其母一痛而絶此皆忍心害理爲民間所切齒者也其尤甚者侯官縣救生船约十餘艘均泊西城下聽候制軍閱視有湘鄉某軍門時往來於西關上是日又令救生船載往某處及至善化坊口忽不肯行船戶某奮力縱躍船欲傾覆軍門以篙攔之適中其臂某至此竟目無法紀奪取軍門所佩之劍任意亂斫幸爲旁船攔阻始免於難視官長若弁髦何况平民耶二十日水漸平落入晚大退二十一日始歸河道惟一二卑下之城尙有餘波曠野水退更速因去海近且無城郭之阻也城拒农民在半國家大憲皆酌給米銀二十二日制軍派員開廠施粥并赴被灾各處履勘情形酌量賑撫有福州府學廪生鄭建樞等因家遭大水度日無資陳情請卹制軍批飭善後局查明屬實援案核辦都人士聞之額手稱慶大水之後盜賊繁興前日夜闌時有賊十餘人在驛前鋪某富家意圖攫竊被人偵知一喊而散現文武各官分叚巡查頗嚴閭閻咸有戒心若輩諒難得志米穀爲民食所關巿會奸牙乘機抬價設非有司重申禁令開倉平糶億兆黎庶何以爲生此番大水相傳出蛟惟發源之地或曰沙縣或曰拿口尙未深知以省城 
 
 

Page 3

 
 
而論水勢較光緒三年差减尺餘城外西關以往較前更大二尺零查各處水漲報單水口水高五丈餘延平踰城三尺則上游水勢之大自可想見矣此皆閩友信中語也照錄後又接續信云善化坊地勢卑下受水甚深有薛某之妻年踰古稀突聞大水立時驚逝踰三四日水退始得殯殮聞者哀之南臺茶行茶棧被水浸濕漂没不少豈河伯亦有茶癖耶竹崎關離西城八十里許衙署都被漂没水漲時輿夫昻貴異常咫尺之地非千錢不可亦有年少婦女倩男子背負而逃出重淵　急難從權不得不爾侯官衙署墻垣被水沖倒官眷須移徙他處居住時陳大令日夜在城援救災氓未及兼顧眞公而忘私也水關外水勢汪洋墻屋傾倒尤多巡查黄鎭軍興發督率所部不避艱險駕舟拯援閱數十家閭閻深感頌之 
[大風捲水]  
　　太湖三萬六千頃舟艦時遭覆溺光緒初年經　善士設立救生局令漁舟八百餘號隨見隨救生者賞錢四千死則半之所賴以援手者毎年不下百餘人六月二十日清晨流靜風平波清如鏡忽黑雲密布雲中有龍尾下垂吸水且不止一龍以致各船舵折帆搉登時覆没幸漁舟奮勇向前於狂風巨流中以繩擊身於牆入水拯救計撈得生者五十餘人死屍二十餘具其漂没無蹤者亦不下百數吁慘矣 
[撫憲過禾]  
　　新任浙江撫憲衛靜瀾中丞由蘇起程日期已見前報兹悉中丞乘坐民船用小火輪拖帶於廿五日黎明時行過嘉興在杉青閘小泊片時禾城文武各官紛紛呈遞手　憲舟隨卽開行赴杭嘉恊水師乍浦水師均迎送如禮 
[皖水雙魚]  
　　皖省大吏毎于秋日札委聽鼓閒員會同各邑地方官察勘歲收豐歉亦古者問民疾苦之意也本届憲委苗剌史厚田錢剌史應豐丁剌史　瑞崇剌史安英剌史杰鮑通守昌黄大令炳勛吳大令以敬嚴大令忠培胡大令壽祺朱大令壽祥楊大令德霖分往南北各屬會勘秋成以便徵收丁漕銀兩云○某甲距城數十里石鎭人其媳年甫廿餘齡作羹洗手　得堂上歡心前數日忽　雷擊死中卽函報其母屬旋有媳兄其乙率同男婦數人吵索延僧齋醮必首肯而後入棺甲恃族大人多喝令將乙家人捕捉互相撲擊旗鼓相當無何乙族敗績死一人二人落水淹斃乙則被甲家擒住捆解入城船泊西門外小新橋釋　縳偪令入城乙乘間躍入江心屍身打撈無着洎甲報縣而乙族亦已跟至訴寃能明府飭將甲扣留隨親赴肇事地方勘騐○某武員之子不務正業夥竊朝鮮國宣傳官銀兩事敗武員株連褫職云云前已列諸報紙兹悉此事武員初未聞知及奉札文如聞青天霹靂隨於無人處濳吞毒物幸爲隊長所見解救復甦現武員落魄他鄉乏資回里衰年　此益覺氣忿難禁不知其子見之亦自悔貽累高堂罪不容於一死否也 
[營口日記]  
　　今年雨水甚多往往經旬不息營口西北數百里内馮夷赫怒波浪掀天一片汪洋茫無涯涘嗟我農夫其何以輸課稅而安家室耶○營地房屋俱用泥土築成一遇霪霖往往東坍西倒邇日傾盆大雨屋漏牀牀火神廟後新造平房開張烟舘正在糊蓬砌炕遽　坍去數椽最慘者大水　某裱鋪隔璧某姓家半夜屋倒一家六口盡壓磚土中迨隣人聞呼救聲赶往扒出則夫妻兩口及一七歲小孩已告斃矣又聞東營某舖壓斃一人雙廟子旁吳姓家壓斃三人傷兩人人生如朝露不誠然歟○天雨日久糧價極昻柴草亦利巿三倍米珠薪桂竟如長安之大不易居相彼小民何以堪此○海城某孝廉栽種鶯粟數頃收得烟漿二千餘兩前月望後分裝數大桶令傭人擔赴營口售消行至距營二十里和記油坊前有三人佯稱巡丁劫奪而去傭人據情回告孝廉大怒乘車　營口控諸海防廳署廳尊批准飭差限日緝獲○營巿以沙寗船爲生意大宗今年巿情衰颯沙寗船到者寥寥時已交秋頭帮沙船祗有兩艘到埠尙須九月初裝貨回南云○本月十六日清晨有南京人馬回回至菓木巿上唐姓家購物爭論低昻兩相口角馬手持藍布包猛擊唐额滿面血流登時𣋔倒店中不醒人　旁人見其受傷甚重赶喚鄉約將馬擒住解看布包内係手鎗一枝搜其腰槖中藏有牛耳尖刀兩柄衆人以其必非善類出鐵鍊鎖之馬忿甚砲哮若猛虎伸　撲唐竭力將腎囊一揑唐極聲狂喊额上鮮血直噴洎馬脫手唐已氣絶幸有精於醫傷者設法救醒一面將兇手押至鄉約處少選有某營官前來將馬保去給唐養傷費百千自言如唐因傷而死願甘以馬抵償○某署二班總役楊姓因事詐得某甲錢二百吊被人告發問官訊實　判責數百板革去卯名嗣因再四哀求官始允其照常當役○江浙帮義地日咸安堂年例中元節演戯三天誦經四日本月十一日爲演戯第一天有某商人之如君不知因何啓釁將前三江會舘董事大肆辱駡衆人咸抱不平欲令拽出後命某商忠厚慈祥樂於爲善不可因小忿而失歡事遂中止○中元節大會上紏聚公資在西大廟後河沿延僧　懴晚上施放河燈多至一二萬盞中流容與無殊大上繁星兩岸觀者不可以數計 
[潯水秋弦]  
　　升任晉臬嵩廉訪權九江關篆時曾倡捐銀一千兩並所存茶土各商碼頭費檄委孫楚卿司馬會同辛稅務司興修街道隂溝塡砌沿江石墈並用機船濬河現各工已次第告竣尙餘數百金購定地基創造接官　三楹傑閣凌雲高楣耀日雕題畫棟煥然一新以便中丞巡閱營伍時旌旗戾止云○花翎截取知府童健庵太守德中分發江西引見出都偶寓九江長發客棧沿途感受暑熱服藥　靈突於七月十七日溘然長逝家丁禀報後李亦青觀察憐其客囊蕭索致送奠儀二十餘兩并委招商局員孫王二君爲之治喪聞太守有胞弟某大令服官浙省現已飛電告知請其扶櫬回四川原籍云 
[温州雜錄]  
　　永嘉某生於十四日附搭永寗輪船歸里述及該船自寗郡展輪後倐遇颶風大作其船行駛於洪濤巨浪之中欹側異常及抵招寳山洋面船復格格作響不特搭客各形戰慄卽管駕西人亦有戒心抵温後各人咸謂該船駕駛過久將來深恐貽誤倘招商局易一堅固輪船往來申甌則商民之所深願也民連日風雨交加道署東首棋杆被風吹倒在陳萬順南貨店屋脊上此外墻坍屋倒實屬指不勝屈天霽後泥水匠磚瓦窰都如山隂道上應接不睱也○瑞安項某家道殷富樂善好施日前將屋後菜園挖掘改作晒穀空塲鋤畚初施卽見黄金纍纍上有康熙年月某氏藏字様當卽過秤共有三十餘觔現有該園業主出爲爭執項某具呈報縣籲請秉公訊斷程步亭邑尊交卸在卽此案尙未舉辦俟新任儲邑尊履新再行訊理○大雨滂沱處郡山水湧出其勢異常兇猛所有木排牛羊牲産以及器皿等物被水冲没不計其數並聞柟溪下堂地方亦被山水冲決幾至變成澤國七都靈昆等處沿江居民撈獲木叚雜物甚多至於有無傷損人丁則尙未經探悉也○日前南蟬橋頭某甲將火遺落洋油箱内幾兆焚如幸鄰佑各人聽盲詞回家當卽齊出灌救易於熄滅不然該處一帶接連樓房一經失愼其禍不堪設想矣○此次永寗輪船抵甌因連日風雨過大各貨不能卸裝迨至十六日風雨稍殺是日適值禮拜船上各水手均已上岸購物不意處郡山水氾濫順流直下勢如離絃之箭該船停泊江心寺前竟被沖至羅浮山下幸管駕各西人均未上岸當卽殿輪行駛尙無膠滯碰僮之虞云○中元節温郡所迎城隍會爲風雨所阻不能回廟但神會經過處居民皆備祭禮因連日雨師風伯不稍歛跡故各戶遂將祭禮抬至廟中祭献雨後賽會亦照往年减色也○自十三至十九無日不雨河水已漲至七入尺十九早倐有紫色馬在倉前壇放青不知如何落水竟無一人撈救幸該處河道狹客馬自能縱跳上岸然因飮水過多肚腹膨脝行至九曲里跌倒氣絶聞此馬係温標某武弁豢養口齒甚少府試馬箭武童爭來借騎今無故倒斃誠可惜也 
[課卷出案]  
　　格致書院春李課卷前由邵小村廉訪命題收齊課卷後中西董事公議卽請廉訪鑒閱評定甲乙現經出案共取超等十有二名特等二十名一等四十五名今將名次具列如左超等許玉瀛土志中彭瑞熙王維楨徐乃柟周企澄屈念祖趙詒穀楊延緒許厪金炳釗汪鼐特等周廷華朱世樾王天保王佐才嚴祥彬嚴家駿鮑德麟許玉庭汪及光許廷銓王兆泰鄭鶴清黄世榮吳昌綬胡九皋范迪簡周翊祥張 
 
 

Page 4

 
 
凌蔡鍾駿倪明峴一等名氏不具錄書院定例首名奬銀十兩二名七兩三名五兩定額以毎十卷中取一卷例得奬賞今特推廣奬額四人計第四名奬銀二兩五名一兩五錢六名一兩七名五錢此書院正奬也邵廉訪樂育人材無微不至說士若甘愛才如渴宏奬風流扶輪大雅於正奬之外復有加奬特捐廉俸加惠士林計首名加奬銀五兩次名三兩五錢三名二兩五錢四名一兩五名七錢五分六名五錢七名二錢五分所有奬銀以八月初一日爲始可持前日收卷號禀書明地址姓名到書院帳房領取首名二名三名三篇文字擬請申報舘主人刊錄報章傳示遐邇二三年間積卷已多卽擬將前列佳文選登若干付之剞劂以垂久遠現　致書院肄業學童已有二十二人早經盈額倘一二年後于西國語昌文字已有進境卽當教以化學電學并格致諸端以期日加興起課文之外并可至院講論西學西務相與賞奇晣疑斯則學業日進而格致工夫中國人士亦　窺其閫奥獲益非淺矣 
[名園勝事]  
　　味蒓園爲張叔和觀察之别墅樓臺精雅花木扶蘇城巿山森頗饒逸致每當春秋佳日士女如雲花明柳暗之中雜以鬚影衣香元人上河圖髣髴遇諸心目近觀察以新凉天氣雅足夜游而桐院倚闌花　步屧更深月黑未免足繭難行遂倩西人裝設電氣燈俾得光開普照從此城開不夜國號恒春車水馬龍當益覺喧闐熱閙矣至前紀烟火奇觀現已改定二十九日晚間施放寄語西園子弟南國佳人尙其聯藝偕遊一擴塵中眼界乎 
[滬上官場雜誌]  
　　前任英廨讞員羅少耕太守官眷定於昨日由讞署遷入本城下午三點鐘時乘輿出署因在服中書吏慨不恭送至蔡太守已將動用什物運入署中其官着進署之期則尙未擇定云○製造局帮辦倪太守已奉藩憲牌示准補川沙撫民同知所遺帮辦差使聞上憲擬俟羅太守穿孝百日後委辦是差然尙未見明文也 
[賞給功牌]  
　　前報載有婦女因赴旗昌繅絲棧揀絲搭坐舢板中流覆溺經繅絲機西人設法撈救一節兹悉該西人姓李係意大利國人關道憲以其見義勇爲殊堪嘉尙賞給功牌一面送至意大利國領事處請爲轉給此足見道憲之懷柔遠八有功必錄也 
[法使拜客]  
　　法國新任駐華欽差宫斯當君於昨日四點鐘偕法領事繙譯官命駕進城拜會道画晤談片刻興辭而出前導有三道頭西捕二名華捕四名 
[  件行啓]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[洞仙歌用蘇長公韻]  
　　螢窗雪案夢沙塲血汗極目江湖新水滿碧雲天數行征雁排翎排來整驀地東風吹亂玉顔紆素領按節揚聲時有青鸞度銀漢能得幾時游風景全更斜暉淡繡旗飄轉侍要把長繩繫金烏再脫了千金貂裘酒换○惜紅衣藕絲繫得鴛鴦千絲萬縷嬌柔無力香潤輕明顔色又　碧玉纎新抅一寸寸風凉露濕堪惜祗不斷情絲爲聰明種得云何佛說便證果蓮臺也牽纏難滅玉人又無消息堪回憶憶那桃笙小簟壇口輕吹細摘凭郎肩笑問不信衫兒堪織○菩薩鬘集温飛卿可金塘柳色前溪曲　前春水年年緑鸂　曰浮沈芳花玉刻麟黛娥陳二八日上芙蓉檝風暖覺衣輕江雲潤故琴清歌響斷銀屏隔廻顰笑語西窗客何處不分飛何因入夢思雀聲花外瞑杳隊金缸燼閑夢正悠悠風暑羯鼓樓丙戌秋孟古吳觀樂詞人仲山氏作於王氏家塾 
[舊作錄就高昌寒食生霧事看花客夢畹生諸吟壇正削]  
　　　懷用陸士衡招隠原均戚戚苦無悰尋途訪遺躅所思當不遠結茅在深谷深谷有清泉息心聊濯足時藉蒼苔隂落花張錦幄和風蕩危襟幽禽鳴灌木居閑理自遣爾音　金玉通詞託微波波深繚而曲空崖縶白駒隂山採　樸萼簪不可期散髮誠所欲　憎蚊溽暑鬱炎蒸我心煩不寐喓喝來飢蚊𠾱膚肆鋮喙口衆而我寡膏血恣濳噬嗟爾么麽蟲豈有負山志爾生寄草木爾食嗜腥穢得勢昏莫間饞吻非不利朝霜華傾爾族無噍類○熩游詞十尺珊瑚逕寸珠球塲怒馬走錢奴可憐飢鳳難爲食不及申江一賈胡○輓張嘯山太夫子道貌今安仰春風騐代窮十年音問隔兩世瓣香隆手澤餘先集哀音動上公白雲送還柳遥望泖江東○題紉蘭女名莊嚴小像爲錢爽臣鹺尹作莫將綺夢問當年妙相裝成懴俗緣泥上鴻飛猶印爪繭中蠶縳爲纏綿凄凉行雨悲三峽解脫飛花散九天好擷寒梅作供養二分明月一嬋娟○乙酉歲莫查慕初孝廉來瀾溪枉過喜賦卽送其北上頻年槖筆皖江湄五度椒花戲頌詞喜爲故人誇客俸一壺清酒囊詩高軒喜賦識萍蹤初白家聲風雅宗歸路春光君記取簪花人鏡話芙蓉○與馮鏡人大令詠　夜話文章誤我太蹉跎我誤蒼生未假柯熱涙滿眶何處灑共君尊酒話江波○題王子眉州司馬豁園詩集鐵硯雄心玉局才不應潦倒逐　埃卷中無限酸辛涙盡是詩人閱歴來未學時粧自解嘲風人微旨託歌謡能將孤憤傳敦厚換骨淵明豈足驕○楊子通觀察池陽公旋以沈退庵太守游齊山詩見示卽用原押杜牧之韻奉和却寄名山見說欲心飛好夢驚回步国微獨客花前離緒長幾人江上醉游歸清譚爲話南樓月間訊勞分東壁暉莫笑酒腸今太窄化將别涙寄吟衣○再和子通觀察紀游元均並呈退菴山光不到夢中青快讀新詩紀研屏未共休文登選閣得窺奇字拜玄亭風流賴有雲山主　想難逢石室靈世二洞天深險處勝游應盡歷圓渟○懷劉少卿茂才卽和見贈原均却寄别久還相憶南都有故人半生惟酒癖一醉見天眞狂嘯排孤憤清摽絶俗塵加餐同努力無爲苦吟身南昌張易光烺書氏草於皖之瀾溪抱區室 
[旋湖應歲試時吳老夫子廣文印秋陶以行樂圖出示命題抵滬謹擬一律對偶參用雙聲疉韻卽乞霧裏看花客吟壇郢政]  
　　兩番負笈侍程門兵燹前後迭聆面命諦視依然道貌尊到處堅持原耿介多方善誘總温存春風淡蕩欣容坐冬日曨曈媿抗論桃李滿城將管領清廉應笑察雞豚霅溪受業趙炳藜謹呈 
[長相思慢月夜飲滬上酒樓聞琵琶聲有懷王釗卿樂部於崇川請高昌寒食生大詞宗顧正]  
　　此月此樓此聲此酒當年記共王郎停雲重上春衫十載樽前如許滄桑鐵撥龍香把海天凉　話與愁鴦沉醉俯茫茫五湖秋滿貯迴腸况醉杏窗前鈿箆碎玉燕歸難間雕梁花枝隔山岳只耳根猶作尋常瑶鶴西翔剩白髮歸來故鄉看欄前手抛紅豆東風朱碧成行觀樂詞人古吳仲山氏倚聲 
[金縷衣讀歸安任烈婦蔡孺人事略書後]  
　　千古留芳躅讓許多春閨少婦後先繼續一様棲塵悲弱草死烈强於生辱更說甚孤鴻寡鵠自是山川鍾秀氣有任門蔡氏堪驚俗夫乍死石頻觸防閒時刻遣媪僕覘無人跽趨夫弟且將孤託堂上有人能侍奉身後知無不足恁决計摧蘭折玉待月窺　人乍寢早自經香閣從夫速名不朽邀旌錄觀樂詞人古吳仲山氏倚聲 
[歸安任烈婦詩]  
　　歸安蔡氏女幼能嫺母儀賢聲播里黨遠近咸聞之來歸任姓子十五賦結褵任郎性嗜學十載下董帷才華冠一邑旋邀使者知然以勤學故積苦體本虧方欲入朝試無何病已隨病且入膏育纏綿在床第烈婦摧心肝禱祝無時已豈料藥無靈一病竟不起搔首間蒼天忌才何乃爾烈婦哭之哀自維拚一死父兄縱善勸家計煩料理妾心堅如石妾命薄於紙膝下剩孤兒𠙦𠙦何所倚付托欣有人携兒竟長跪旣可慰慈姑卽請從夫子三尺碧鮫綃畢命就在此一笑到黄泉哀聲徧鄰里足爲宗族光闡揚候朝旨指日下綸音榮顯卒無比婦德自千秋卓卓傳青史烈婦心旣照烈婦目瞑矣我亦仰懿徽撰句莫笑俚休寗拜月生金恩灝惠臣甫就正稿 
[書康烈婦殉夫論後步蘭苕生韻]  
　　堪歎世間閨梱裏幾多軼事斷人腸惟憐視死如歸女獨有眞情重五常捐軀幸喜值時雍　彤管能傳冰雪胸應笑苟生人世者秋江寂寞老芙蓉觀樂詞人仲山吳家駒呈稿 
[上海三馬路與昌絲棧陳竹坪經募山東賑捐七月廿五日第三百七十四次清單]  
　　鎭東輪船周錫翁續募厦門竹隂山房洋八元李心齋洋四元葉霽記葉孟記葉藹記各洋二元蘇上達鎭大順鎭雲集亭聯和港泰記鎭懋源鎭惟茂提源利梁子斌凌全利鈿記煦庭各洋一元姚丙記葉湧記凌凍臣斌記各洋五角東記南記西記北記各洋二角五分以上廿五戶共洋十四元花洋十九元○寜波蟹浦局經募裴六皆洋四元傅厚堂洋一元四角五分林果庭儲春浦各洋一元陳大樑盛漢章劉芝香恊茂蔡久馥新公泰榮興陳氏合成萬興恆源綬研各洋五角永興洋七角金永生洋三角長泰洋二角無名士金衡之各錢二百文以上廿一戶共洋十四元○湖州元大號經募弘農氏錢三百文元記錢二百九十文賦梅居士錢二百五十文榮陽錢二五文河南氏錢一百五十文八戶各錢一百文廿五戶各錢五十文以上三十八戶共洋三元○如臯錢正大號經募無名氏胡銓卿各錢六百文經畬堂無名氏各錢四百文恩澤有名氏各錢二百文無名氏三戶各錢二百文又二戶各錢一百文丁韓氏錢一百文以上十二戶共洋三元○南京全泰盛信局募來徐紫記戴裕記各錢一百文陳信記錢三百文十三戶各錢五十文以上十六戶共洋一元錢五十文○寳文銀樓交來俞永紹汪氏慶鳳慶隆各錢五百文陳幻山錢二百文以上五戶共洋二元○杭州萬承志堂交來三多堂過洋二元誦芬書屋程銅洋二元以上均塔册○應義衡洋廿元願共勉齋客子洋十元菊朋氏祈小兒平安趙方氏祈子並生産平安各洋二元愼修堂馬洋一元又册十六戶洋一元錢五十文郭善慶節省中元錠資移賑洋五角五分○南翔五友居士洋十元愈疾子洋二元淞又有志難償十洋一元○本日共收英洋一百零六元内花洋十九元外銅洋二元小洋五角五分大錢五十文合併聲明 
 
 
 

Page 10

 
 
   
 
 

Page 11

 
 
[刊江官報]  
　　七月二十一日前安徽巡撫吳大中丞靈輀過揚泊舟徐凝門馬城内自都轉以下文武各員次第　舟　奠江廿兩邑尊並派人在碼頭照料隨於次起椗上駛錢鹺尹筠孫委通泰查探水勢丙戌科進士潘尚志由京來汪鹺尹秉端辭赴武障河卡二十二日徐鹺尹啓道由通屬來揚公幹 
[鄂垣官報]  
　　七月十一日候補巡檢孫培奉藩憲賞給儘先揀委一次赴兩院謝本任長陽縣龔穀見辭赴任十三日辦理黄石港　局候補同知姚宗本禀見謝委十四日奉留廣西補用府黄仁濟自京來省禀到赴廣西十五日候補縣丞宋賓奉鹽道督銷局會香赴雙　　　卡緝私鹽赴兩院禀知藩憲牌示興國州知州印務詳請以漢陽縣知縣薛福祁江夏縣知縣印務詳請以現署興國州知州事准補江陵　　縣龍兆霖漢陽縣知縣印務詳請以黄陂縣知縣林元菼俱調署荆門直隸州知州要缺飭准補之嚴鷟昌赴任黄陂縣知縣印務詳委候　研本班儘先補用知縣張錦雲署理興山縣典史事務詳委試用從九俞利彬署理十六日總理江南製造局候選道潘露自上海來省赴兩院禀到見卽用縣宋立球奉武昌府委赴蒲圻大冶興國候補縣周錫齡禀見奉武昌府委赴通山俱催學粗銀兩赴兩院禀知十七日候補縣余吉甫奉藩憲臬憲會委查招賢等里私鑄並查保甲赴兩院禀知十八日候補同知方藻禀見謝准給予拔委州縣一次候補縣劉超元在挑縣文恩光俱禀辭解第五批餉赴京十九日候補道李臨馴由江右回省赴兩院禀到候補通判方詠沂奉藩臬憲會委赴天門提京控案赴兩院禀知 
[憲示錄]  
　　欽差督辦臺灣防務頭品頂戴福建巡撫部院一等男劉爲剴切曉諭事照得臺灣民番仇殺毎年戕害生靈民　視爲常事俱不報官視人命如草芥若不設法挽回禍患伊於胡底前經本爵部院檄委各路總兵分頭剿撫現在前後山生番降服四百餘社剃頭歸化者七萬餘人所有附近番界之民從此可以安居樂業該生番旣已輸忱歸化同是聖朝黎庶爾百姓等亦當無欺無詐交易往來相妥於光天化日之下不得因往日仇殺仍圖報復甚至因後山未降生番出草殺人乘間肆殺降番不獨有碍撫番大局而且亦失該降悉等向　之心合行出示曉諭爲此仰民番一體知悉此後無論何處殺人應卽隨時報官相騐或就近呈報撫墾局查明何社隨時派兵剿辦如係降番殺大立卽查明何社勒令該社頭目綑送兇手按律嚴辦倘有違抗不遵卽將該社剿洗無論何處民人被殺不准隠匿不報亦不得自行聚衆就復如有凶頑之徒妄逞私忿藉報仇爲名混殺無辜降番定卽嚴拿懲辦决不寛貸各宜懔遵毋違切切特示光緒十二年六月二十四告示○督辦全臺稅厘總局前貴州伍政使司沈布政使銜會辦臺澎兵備道陳爲出示曉諭事照得臺灣餉項支絀曾經委員於大姑崁雙溪口三角湧　處抽收厘金以助撫番經費查數月以來收數甚少不敷局用此後該三處百發厘金均子一律免捐其籐木炭三宗係由内山出産仍應照舊抽　以資經費合行出示曉諭爲此示仰商民人等一體知悉爾等此後販運百貨經過大姑崁雙溪口三角湧等處均一律免捐厘金惟籐木炭　項仍應照章繳完其各遵照毋違特不 
[邗上賸談]  
　　揚屬文童府試刻已告竣府尊示期八月初一日取齊武童初四日開考邇日竹西亭畔已不少糾糾武夫擔　　止矣○某日新城某妓院内適有豪客在座設宴欵賓檀板金樽淺斟低唱致足樂也忽保甲局弁兵數人翩然而入週覽一遭倐然擁出移時又至　似梁間燕子自去自來衆咸　愕不解其所以然又不敢問其來意或曰若輩係局員耳目蓋爲訪無賴青皮也○保甲局憲吳吉甫觀察寛猛互濟有犯必懲教場茶社等處向之虎視耽耽撩衣捲袖者今竟寥落如晨星移風易俗化莠爲良觀察之功豈淺鮮哉 
[古潞近聞]  
　　北通州迤南二十里之石槽地方於本月初四日午後有行客十三人身穿藍褲褂背負小包袱各騎驢一頭跟驢者三人行至此地因驢夫索錢不給互相口角行客卽從衣内取出洋槍轟然一聲打傷驢夫後腦一人登時殒命二人見勢不佳奔赴附近漁家圍地方約集精通武藝者二十餘人持械來迎詎行客鎗聲如貫珠連傷數人漁家圍人不戰自退當卽鳴保赴州喊報張剌史帶同刑仵捕役親往　騐比捕嚴緝嗣聞十三人皆係巨盜出通州界後搶劫某典鋪已成巨案矣○豆腐巷某甲聘某氏女爲妻結褵以後詬誶時聞床第　言不踰國非家人所及防也日前不知何故與妻口角其妻忿不欲生左衝右突杏臉桃腮化爲猩血經家人隣里慰勸始息詎甲恐妻死被累是晚在附近烟舘濳買阿芙蓉膏吞服幸知覺尙早赶急灌救始得不死從此夫婦得慶更生痛定思痛各悔前非或可變怨耦而爲佳耦歟○東大街通順豐估衣店日前忽有衣裳楚楚口操南音者來買單紗衣七件值銀二十餘兩囑令學徒跟往取銀及至某宦門買衣者負衣逕入繞至後院踰垣逃避學徒以其良久不出叩門詰問無一知者始知彼騙回告店主店主限學徒三日將衣並人交回否則無庸回店惟拐匪旣已遁去更從何處尋覔學徒進退維谷亦大可憐矣○北門外公祥荼局專代山西茶客承運紅茶發往張家口一路脚稅俱由茶局包辦另倩車頭沿途照料以防車戶偷漏情弊近有茶車行至大清縣界車戶某甲偷茶甚多茶客向車頭索賠車頭令車戶認罰車戶不允卽向大清縣署呈控堂訊後官以車頭無據妄控反加責辱車頭尙不甘心聞已上控矣○今年水災較重東南北三面冲開險隄十三處水勢横流氾濫四境報災者按踵而至未知賢　司如何處置也○江廣海運頭起漕米初九日茶經報到聞江廣海運今年另改新章雇民船五十艘以二十五艘爲一起俟通壩騐後再回天津兌米往返遲延倉憲大以爲不便 
[烟臺雜紀]  
　　夏秋間油棧生意尚好現在油價亦昻蓋因本地存貨無多而船帮添裝甚切故價爲之漲也○某甲者以鄉人流寓比地日與床頭黄　婆子厮守時有詬詈之事其婦早懷忿恨近有外遇益視甲爲眼中釘一夜乘甲酣睡舉刀剌之幸禾中要害中得挣扎　致斃命翌日鄰人聞知恐嗣後或有不測必致遭其拖累乃將甲夫婦驅逐回籍○有某妓染疫而斃出殯時僕從甚爲繁盛又有提爐嚴對在前導　盖此妓閱人旣多其所着戀類多富商顯宦故死後尙能以威燄誇示姊妹行也然亦僣矣○蜻蜓色黄而小毎當新雨初過凌風飛舞頗足點染　王畫筆數日前天將暮忽蜻蜓無數由西北飛過東南遮大蔽日人皆詫爲見所未見○某甲因事赴黄務村親串家及回時已薄暮行不數里見一人狀似乞丐手持馬棒口操異鄉音喝令甲將衣脫下甲與之爭札竟被用棒打倒剝衣而去甲以受傷不能起立聲喊多時始有人在過報　伊家背負而歸强梁斷路行者傷心捕務廢弛已可槪見○辛苦食力之人無力延醫購藥殊可憫惻因在兼善堂創立醫院於十五起開局診治並送藥資聞此項經費係道憲倡捐而經衆善士襄助者也○中元節例設水陸道塲是夜月明如水玉宇無塵游人方擬　香羅擕小扇一縱眼界詎放瑜伽燄口者寥落祇有數處遂如子猷看竹興盡而歸時則　漏甫三下耳 
[宜昌錦字]  
　　鎭憲標兵與城中青皮在茶社評理青皮理曲思有以報復之遂於隘埋伏地棍多人將該兵擊傷鎭憲訪悉　　兩造送縣嚴懲經中衡遊守等官會同求免始薄曹釋之○某日清曉有人在城上抛下一初生小孩承以竹藍襯以布片從高下墜毫損傷園看者咸謂此孩遭此大難倖獲安全將來福必不小隨有人抱之回家○近日水勢漸退峽口漸開有一篙工由川操舟載貨下駛行至對我來石畔風力過峻船觸石頭竟成虀粉說者謂此篙工往來荆夔等處已有多年往時必挈眷在船幸此次將着屬安置故居船上祇水手十餘　故不致全家罹劫後客及水手經紅船救起湊給川資另雇一小船東下○十一日午後四點餘鐘大風陡起江心行船不及擺岸致寳塔河上游吹翻二小划淹斃鄉人二命○新任東湖縣施明府前赴荆州謁見道憲於十四日晚抵宜十五日接印視事前任陶明府交卸後卽往署長樂篆務云○　陵小輪船已有月餘不到本月初始鼓浪來宜旋卽起椗由漢口至上海俟水落時再來宜埠大約當在菊花黄後矣 
[押滿再笞]  
　　押犯朱東生惡横兇淫無惡不作自自覊押所尙敢肆意妄爲蔡太守提訊之餘謂卽處以極刑亦不爲過遂予重笞五百板後判令于押滿之日加責五百板或送縣嚴懲詎太守屢喝笞而朱仍毫無懼色其性情之桀驁亦已可見一班矣所望此後捕頭時時察閱弗冉令其魚肉犯人則功德豈淺鮮哉 
[巡丁訊釋]  
　　昨有某洋人偕華人王雅梅顧安章陳阿友到法公堂捕房亦將郭阿雪金阿雲夏雲祥等三人解案據王雅梅　棊盤街永盛土行係洋人所開昨日令出店顧陳兩人送小土四十六包到洋行街被巡丁拘拿並不協捕是以鳴捕將巡丁三人拘解翁太守問土是何人所買送到何處四十六包值價若于王稱是朱姓客所買計洋一百六十元囑送到洋行街北面朝東樓房内並無招牌俟送到後再取價洋朱客初次來買據云往長江巡丁查拿時客已不知去向陳阿友稱土由我送去巡丁將我髮辫揪斷我因喊捕太守問有發票否答稱在客人身畔太守又詰巡丁據金阿雲稱是洋藥局門丁郭阿雪夏雲祥供在新閘捉大土回在局門口見伊等五六人走過向之盤詰伊等不服故拿土放在 
 
 

Page 12

 
 
門房正擬入内禀明伊等已喚巡捕故連門丁捉來太守謂王雅梅等日土是客人所買現在客人逃去不與爾等相干爾等又稱客人未付土價此是一而之詞豈可輕信須將客人交出以便詰間若未付價卽可將土給還王等稱客人實係逃去太守謂爾等花様百出恐陳阿友卽是客人被拿後卽改稱出店以作投案請追地步此等事亦有之今着將土暫存捕房巡丁釋出陳阿友交保着將朱姓客尋交備質王顧兩人退去 
[送膏暫押]  
　　前報列清芬堂烟舘送烟膏四缸到二馬路清芬堂被丁拘獲一案禮拜日洋藥局已將烟膏及送膏人送交法捕房禮拜二又將巡丁郭思水及夥王阿桂送案因送膏人范洪生未到故未訊理至昨日始行集訊點名畢太守問烟膏何在答稱捕頭已發還該烟館太守謂旣到公堂自應由堂發落何得將烟膏先行給還隨詢該巡丁當日擕烟膏兩是此人答稱是比人伊係包送私貨非烟館中人太守詰之范洪生據供在二馬路清芬堂爲出店前日在吉祥街本店取烟膏四缸回去被拘太守詰重若干答稱不知太守謂祁繙譯官曰此案情節約有三層巡丁在租界緝拿私土並不協捕有違租界章程此是巡丁錯處捕頭令巡捕至洋藥局查問兩人爭競遽將巡　拘來此是巡捕錯處至于烟膏自應送公堂發落豈能遽自給還如謂是官土燒成本分府旣未眼見亦難辨别必須訊明應着將范洪生管押祁君及備捕頭均謂此案與范洪生無于不能管押太守謂此人及烟膏本已送入城中本分府意欲省却周折故向索來今旣不能訊詰祗得仍將范洪生送人城中聽憑送歩道衙門辦理貴繙譯等亦不妨禀請領事官如何辦理辯論至再祁君允將范暫押再行商核　 
[牽涉賭案]  
　　山東人李寳昌扭控金文斗等局賭騙洋一案屢詳前報有楊紀輝者本與此案無干翁太守訪知其爲賭中人又見伊到堂探信形狀可疑盤詰數語卽行交保適李寳昌又投案稱與楊在英界啜茗楊言汝若遷就了事便好不然使汝一錢不到手明係强覇聞伊同黨有三百餘人請爲提究翁太守謂伊黨或有數十人斷無三百餘人之多隨着將楊傳案昨日訊問楊供在英界與李相遇伊將扇打我故向伊說爾託我查問事件今被爾打我不去矣並無别語太守謂爾本不在原案中今旣控爾自不能脫然無累總須想法爲伊等寄信楊稱此是金文斗不好前日有從臺灣來之劉信仁助金文斗洋二十元金不受現在劉已赴臺灣其洋父與王桂太守問王桂作何事答稱當勇太守謂同道中本可商理因李寳昌執定要洋七百元致不能湊齊今日本欲將爾押起姑父原保出外料理下期禀覆楊叩謝退出太守隨諭李寳昌爾前說騙銀五百兩須辦徒罪不知公堂祇能爲爾嚴追要辦徒罪何不赴縣控告李稱杜錦堂之父帶銀七百兩來料理此事太守謂何不扭來李稱不知住處太守謂空言何益着退去 
[拔人可慮]  
　　租界之中近有一種流氓遇事生風見有可欺之人乘機訛詐拔人勒贖無所不爲殊令人眥裂髮指有盛阿大者係酒館堂倌住居英界胡家宅夫婦兩人因無子息十年前曾撫一女愛如拱璧今已長成妻於近日病故家中惟女一人供炊爨守門戶而已有沈阿國者不知何許人曾往盛處認女盛知之隂爲之防而沈已糾同女流氓多人欲將女拔夫售諸妓院盛有所聞前日移居他處擬赴公堂備案以杜凶暴覬覦特恐若輩黨羽衆多勢焰薰灼終不肯死心塌地賢宰官素以安良除暴爲心遇此等事何不密諭包探隨時偵緝耶 
[露坐送押]  
　　法捕房解趙雲亭請訊據西捕訴稱昨晚二點半鐘見大自鳴鐘西首人家堦石上坐有七人我去喝開餘人皆去惟此人違梗拘伊時又咬我手趙雲亭供賣拳爲活住道署前老虎灶内昨晚不及進城坐於簷下西捕來時因着語不通被伊毆打翁太守問此間可有人認識否答稱有護勇認識太守着將趙雲亭交熟識人收管 
[枝節甚多]  
　　本月二十二日本報列楊保珍投法公堂稱遺夥范彩堂往協記收銀被劉芳甫吞用一節昨又據南巿義和糖行林友芳禀稱六月初四日有王春林來買糖付下大成抬頭范子卿押脚圖章銀票一張計八十兩初五日見票遲十天兌銀當卽遣人將票照對核算糖銀尙多洋二十三元零先行找付與王及十五日收銀不到將禀退還王由王去尋范子卿范住金德興客棧又名范彩堂又約期挽陳守之作保詎到期范又不見偵知伊等在協記行賣烟葉有洋付彼卽去止住洋四十元因協記無現洋又出十天期禀詎協記將票仍付范陳之手我收不到曾經掛失現閱新聞紙有此事爲此投案翁太守詰劉芳甫爾託丁姓收到之洋何在劉稱堂訊後已將洋交范彩堂楊保珍楊是包打官司者太守謂事旣經官應將洋交案何可私相授受着交保出外將范楊等人交案不然惟爾是問 
[工頭管押]  
　　小工查阿二被法公司輪船西人推墮浦中身死一案前日始將工頭唐錫春送縣昨日下午經莫邑尊研訊唐錫春供查阿二落水時小的已經登岸未知阿二是否爲西人推跌落水邑尊謂此事本與爾無干然爾旣爲工頭小工有事爾不能脫身事外屍屬向爾面詢情形尙敢兇毆節經本縣傳提又敢抗匿不到照此情形應責千板或數百板亦不爲過今日從寛管押候照會法領事傳提該西人會訊核奪 
[無恥宜懲]  
　　李九臯扭陸許氏至上海縣喊寃莫邑尊庭訊之下李供向爲小木營生與該氏姘識多年日前因事下鄉家中乏人照顧將該氏領往英界潮陽樓相近嬸母處居住及小的事畢回滬該氏已經逃逸連日訪尋今始遇見囑　歸家伊尙倔强爲特扭請公斷該氏稱夫故守寡與李雖有一面之緣並未姘識李因誘奸不遂狹恨誣控莫邑尊謂男婦均屬無恥着將李九皋笞臂八十板該氏掌頰八十下一併逐出 
[英界公堂瑣案]  
　　昨日禮拜四美繙譯仍不到堂事由蔡太守一人獨斷○前日巡捕解送戴芝豐程炳又請訊戴供職員係候　縣丞原籍湖南向在行營當差業居治下與向業典鋪之安徽人程炳文相識前年八月程因失業躭擱我家供給飯食事經十月程言欲往湖州菱湖覔就爲又典質衣服借給川資有友人張某寄存朝珠一掛偶因急需典洋三元　六百文被程持票贖山變價花銷去冬程來滬向之索償張友朝珠伊一任延約後竟避匿無蹤昨日遇諸一壺春向論圖賴然職員被張追索不堪不得已而與之爭執程供向爲典業與戴相識時來借洋不還累我停歇生理後雖躭擱伊處並未借過川資至朝珠確是張姓押下由我贖出變價餘下之洋與張劃過戴實無干昨日相逢向我借洋二元我未應允伊卽語言相加爲持訴捕拘戴同至捕房刻已經人說明叩求免究戴稱雖曾有人相勸恐不能了仍須控請究追蔡太守謂旣已有人調停可無涉訟一併叱退○横涇人金福元偕妻父錢某來滬尋妻錢氏日前得諸英界謝家橋嚴張氏家嚴　氏意欲以洋賄金囑其返里金不依錢氏卽從後門逸去金遂扭住嚴張氏爭執之間由捕拘送公廨錢氏亦自行投案昨晨　太守　訊之下金供小的向在原籍釀酒爲生妻子錢氏逃出後記得濳身滬上與父同居小的因到滬根追妻父願同出找查得以相遇不料　嚴張氏覇不肯放妻父本有病昨已病斃未備棺衾其妻錢氏俯首不語太守謂爾可直供免受刑責該氏供稱小婦人由同鄉婦嚴張氏令之接客共有四次毎　得洋一元與嚴張氏瓜分今願從夫歸去嚴張氏供祗誘錢氏一次得洋半元太守大怒謂嚴張氏開設臺基引誘良家子女可惡已極喝責籐條四十下又掌頰四十下押候從嚴究辦錢氏背夫私逃喝掌頰二十錢某棺殮之事着金料理卽領妻返里管束如再私逃定干重辦○宗明人倪載陽誘同陸德茂挈女來滬輾轉售人隨有陳清山等以索欠爲由向之滋釁由倪報捕拘案經蔡太守訊明情節補提席阿四朱阿四等　訊云云節經列報現太守查得捕房包探已悉是女端倪因商之麥總巡飭包探與原差查覆核辦麥君允之○巡捕禀稱葉雲梅自拉馬車撞傷魏子亭拘葉請訊魏供小的在燈店爲夥左腰受傷由捕拘案葉自知已誤俯首求恩蔡太守判罰葉洋二元給魏養傷○張立成禀稱小的向爲細　今晨八點鐘時在棊盤街探友突遇余友幅自稱包探夥將小的身畔亂搜問之言是秦少卿之夥爲特扭至捕房捕頭稱問過泰少卿與余毫不相識余供　此避雨誤撞並未冐　搜伊身畔蔡太守飭將余押候過堂核辦○巡捕解送在路爭扭之唐阿祥王阿順請訊　供松江人姪女走失　蹤查得被土誘領來滬向索以致紛爭蔡太守飭將王押候過堂訊供核辦○巡捕禀稱昨見陳阿龍在熱閙地方溜馬有違租界章　拘案請罰陳供偶在是處溜馬以後不敢再犯蔡太守判罰洋一元撥充醫院經費 
[上海高易籌賑所撮要]  
　　廣東味蘭軒主人適中吕宋票小彩得洋十元因念山左災農賑急　慨將彩　盡充東賑交到敝所囑解災區拜領之下卽具收條奉繳從此億則屢中允符大有之占福自天申定獲無窮之利近日吕未禀消　繁　中式尤多倘獲彩諸公能如味蘭　主人之慷慨將彩項酌提成數移作賑需亦籌欵之一助也爰書報簡以告有志者奉爲良規○全亨寳號麥君　卿前閱金嚴兩公電報得悉　餅可救灾民卽慨然助來英洋一十五元似此存心定邀福報彚登報章以誌之　廣協賑同人李朝覲秋坪謹誌 
[書畫减潤展期]  
　　金君免痴書畫助賑已登前報兹以灾　尙待接濟故再展　至八月初三日止均照曩例仍在北戯鴻堂經收 
　　　兩戌荷夏自白下來滬偕友登也是樓聽吳少琴姚如蘭兩詞史度曲曼聲入妙逸　出塵卽步十眉詞元韻戯占一絶題璧錄請霧異看 
[花客惜紅生粲政]  
　　吳少琴一曲霓裳細按餘珠喉脆轉曉鶯如遥知佇月停琴　所居繡　顔其額曰停琴佇月舘故云惟有梅花伴索居○姚如蘭出水芙蕖淨絶塵四絃拉雜似傷春就中别有銷魂處微曩雙渦最可人莫愁湖梅隠詞人初稿 
 
