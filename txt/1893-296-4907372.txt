# 1893 - 296 - 4907372

 

Page 1

 
 
[新科順天闈墨出售] [  圖書集成局啓]  
　　本屆慶榜特開士之懷珠抱玉者皆思一展其所長而順天爲首善之地人才之所輻輳揣摩風氣者將於此定趨向焉　花旣放京友以闈　郵寄速付手民印以潔白連史紙首弁題名錄後附試帖詩校讐精審圈點分明每本碼洋七分卽日出售其中多淸眞雅正之作諸君子欲覩時新花樣請至本埠三馬路申昌書室及各埠申昌或發售申報處購取若欲躉買則詰移玉申報舘帳房面議此布 
[新科浙江闈墨出售] [  圖書集成局啓]  
　　浙江爲東南文物之邦繡水之江蔚爲才藪是以每得闈墨一出人皆爭先快覩幾如景星慶雲兹屆癸已恩科本局于揭曉時卽倩在省友人購得原板全墨星夜赶寄急付手民刻己印釘告成紙用雪白連史校讎精審一掃魯魚亥豕之訛後附試帖詩卷首則弁以題名全錄計每本碼洋七分卽于今日出售諸君子有欲窺全豹者祈移玉本埠三馬路申昌書室及各埠申昌錢發售申報處購取若欲躉買則須惠臨申報舘帳房面議此佈 
[書御史褚浙撫崧奏摺後]  
　　天道三十年而一變古人有此語竊以爲亦未必可信也而孰意其竟信而有徵哉咸豐戊午順天鄉試科塲舞弊以至殺人如麻屈指於今三十餘年而今年乃又有浙江一案豈稗官小說家言謂大巡環三十年一巡陽世凡世間有不平之事皆賴以反正此言果不謬乎昨閱邸鈔見褚侍御及崧中丞同日上本奏陳投書賄囑一節而不禁爲之悚然也夫近年以來科塲積弊盖已深且　矣百浙省則尤甚論者謂科塲中之弊竇莫甚於廣東廣東因有闈姓之賭故往往有無中生有偷天挖月之舉然未必通塲皆然也亦未必悍然不顧也至於浙江科塲則歴科以來大都皆不能弊絶風淸以故每一出榜衆論譁然世紳巨族大腹之賈其子弟輩每取靑紫如拾芥此其中未必無弊特無人焉發其覆耳積久成爲司空見慣乃更肆無忌憚若此次周福淸之沿途投書賄囑是直視爲尋常之事絶不顧及王章國法尚復成何世界夫銀票一萬兩可以賣中舉人五名并其小兒亦可叨光則眞所謂錢可通神彼寒士終年咿唔惟望三年一次希冀振翮雲霄而苦於阮囊羞澀賄囑無資雖有金陳章黄之文亦莫不爲錢神隻手所蔽如此者又豈少哉褚侍御之奏猶屬得之傅聞然所聞浙江正考官在蘇州境内拿獲投書賄囑之人當交蘇州府轉解浙省則已言之鑿鑿且云内中有考生五人姓名並銀票一萬兩囑與關節取中甚至此事蘇浙地方徧處傳說守正之士咸懷憤歎而都中士大夫亦有互相傅述咤爲罕聞者誠哉其爲罕聞也至於崧中丞所奏則更非風聞可比其摺内云八月初六日據浙江臬司趙舒翹轉准江蘇皋司移浙江主考殷如璋於七月二十七日路過蘇州有名周福淸者遣人赴浙江正考官殷如璋舟次呈遞信函經殷如璋將投書之家丁陶阿順扣留押交蘇州府收審查知信中係囑託關節情事提訊該家丁供詞閃爍由縣委員管解陶阿順並移案到浙當飭臬司會同藩司督飭杭州府陳璚親提審訊家丁供詞但言周福淸遣其遞信信内何事伊實不知而據臬司抄呈所遞之原信則信内計紙二張一書憑票洋銀一萬元等語一書生五人馬官卷顧陳孫章又小兒第八均用宕衷茂育等字樣又周福淸名片一紙外年愚弟名帖一個則是眞憑實據毫無遁飾且馬姓官卷止有馬家壇一名曁周福淸之子周用吉均卽扣考顧陳孫章則褚侍御摺内謂其有名姓而崧中丞摺内則謂信中有姓無名總之皆案中應辦之人也夫周福淸旣屬進士出身則於此中滋味亦已嘗過以三年之功夫九日之辛苦或且入棘闈者不止一次則尤爲困頓而坐令有錢者强占其位置又豈甘乎已則僥倖兩榜而顧不知自愛培植其子而欲附於叨光之列果其可以叨光則舉人進士直將半文不值矣所尤可怪者馬姓官卷亦在此列夫旣爲官生則必其父兄早經通籍爲文學侍從之臣其教子也必以義方俾得繼起有人書香不墜此分内事也子弟而不肖不克擔荷則亦當嚴加管束勿令其舍正路而入旁門卽曰望之情殷急不及待又豈有關節賄囑以自干法紀之理乃竟至於身罹法網此誠有索解人而不得者矣此事傳說紛如大都非親目所賭不敢取以爲信將來此案作何辦理亦尚難懸揣而知惟此二公奏摺則明明具在固有確鑿可憑者故吾知科塲之積弊將自此而盡發其覆也鳴呼士子讀書攻苦鬱鬱不得志於當時秋風鎩羽點額龍門咸以爲限於時運無可與爭而乃竟有長袖善舞多財善賈者厠乎其間則未免灰壯士之心而短英雄之氣卽於國家求賢若渴之至意不將大相剌謬也哉 
[鳳城雲樹]  
　　有鐵匠某甲面如戲中演出之尉遲恭力大如牛其妻某氏略有姿色不安於室與甲之夥某乙私通上月適被女阿磊撞見甲妻老羞變怒將其女痛毆一頓女因此懷恨乘間訴諸父甲遂於某日詭稱出外作工揚長而去乙以爲有間可乘乃於午後再續前歡瞢騰熟寐被甲偵知情狀勃然大怒手中適持打鐵之大錘照准兩人頭顱猛擊一下都成肉餅甲遂携兇器自赴兵馬司投到解交刑部經當月司員往騐提隣右人証及甲女阿大籖分貴州司審訊甲女年僅十一二供詞確鑿鄰右供亦相同照姦所獲姦登時殺死例辦理現已定獄中亦釋放矣○軍機處供事保案本月先保繕修清字檔册之供事其尤爲出力之鄒鴻熙等九人都歸保舉開列極優其餘皆屬議叙初六日奉旨依議其繕修漢字檔册及派入新方略館之供事俱俟十二月陸續開保○浙江科塲一案初三日經褚侍御奏聞當有廷寄密諭浙江巡撫嚴切根究適初四浙撫奏疏到京故有初四日之上諭聞日内叉另有廷寄至浙事甚秘密其詳不得而知惟褚侍御奏及浙撫奏牘已見邸抄讀者不難窺見一斑矣○金陵學師之兩公子牽涉戕斃查太太一案都中亦俱傳說聞有某侍御奏請澈底根究○江安糧道馬觀察恩培到京住前門外打磨廠公和店聞有擬卽告病之意不知確否○洪文卿少司馬出缺後譯署少一辦事大臣聞薛星使差滿回京卽進譯署也○棘闈甫撤前門外各酒館熱閙異常而觀音寺之福隆堂聚寳堂尤爲簪裾薈萃之地初五日有浙人某君在聚寳堂座中宴各有朱君因與優伶拇戰不知如何起釁驀飛一足將筵間肴饌錫成虀粉諸客勸阻不依又將館中玻璃窓擊壞諸客知非口舌所能排解踉蹌而遁主人深抱不安後經僕人及車夫將朱君按入車中而車圍車簾又被一齊撕破道上觀者無不大笑○戲園大半在大棚欄一帶故此處極形熱閙上月二十九日午後存甲乙二人互相扭結圍而觀者不下一二百人甲年約五旬外衣服麗都乙則年約四旬餘始在某藥鋪前乙將中按倒在地毒毆不已經好事者極力勸解甲避入藥鋪乙訴於衆曰余乃西河沿某金店夥甲爲直隷候補巡檢八年前渠借我銀五百兩歴久不還後渠在天津聽鼓余往索 
 
 

Page 2

 
 
債渠非但不認且送至天津縣中控我訛詐被責數百板余抱此不白之寃鬱鬱至今今日狹路相逢定不與之干休語罷聞者咸抱不平卽好事者亦不復敢勸乙憤憤仍進藥鋪扭甲而出其意似將扭至某處評理甲竭力相持於是兩人復互相扭結忽東忽西往還數次後卒爲乙扭往東去不知鹿死誰手也○河南藩司廖方伯本定初一日出都後改於初三日起行○聞此次闈中二塲失去某生卷一本禀知監臨乃發空白卷一本令某生於三塲補謄與三塲卷同交○浙江新海防大花樣巡檢頗少如現捐指分浙江三年中定可得缺其餘如候補班之縣丞人數亦殊寥寥如有浙江候補班縣丞而捐本班先得缺更速安徽知州無論候補試用人數俱少○在京候選者惟直州同捐新海防遇缺先者無人分缺間亦寥寥直州判捐新海防遇缺先者不過三四人就職本班先者不過一二人○明年皇太后萬壽内廷諸臣皆須隨駕至頤和園左近預覓公夙該處房價因之昂貴且已不敷租賃故凡有力者只得於該處買地建屋紛紛營造矣○東三省五金之礦不少有刑部司員蔡君揆君揆忠號貞石館有開礦之志曾遊歴東三省現經李爵相函招至津聞將委赴東三省辦理礦務按蔡君係廣東順德縣人也 
[電傅癸已恩科陜西鄉試題名全錄]  
竇中虚咸陽廪張鳳翼鄠縣附王秉哲乾州附張漢雲涇陽廪馬育麟德綏廪武悉善渭南廪桂東林洵陽廪謝仁泳安康增陳氾貞渭南附祁象初高陵附王之傑咸寍副王鮪文咸寍廪吳興讓城固增楊桂芳安康廪王文鑑保安廪李保珩西安附陳滋春石泉廩楊江春咸寍廩劉中南興安廩張子綬漢陰附任墉同州廪張夢麟朝邑廪高維崧咸陽廪柳感元安康廪李朝元南鄭廪景浩廂黄附賀錫齡米脂廪張繼信興安廪姬愼思褒城廪吳通權醴泉附唐椹馨三水附雷延壽渭南廪汪恭儀鎭安廪陳近鑾漢陰廪寗述俞潼蘭廪容益光寳雞優石含輝富平廪薛以玕華州廪岑亨周興安優高福蔭朝邑廪李增賡三水增田曾蔭富平廪常際盛鄜　貢祖馨興安廪劉長慶山陽拔朱光照三原副孫照麟三水附葆庶廂紅附湯倬高紫陽廪陳徵郿縣附王廷同州廪 
[副榜]  
　　汪桂森武功廪張增延邿縣監王炳榮華州廪陳蔭甲咸寗增馬天祥咸陽廪鄭郁鳳翔廪祥汪瀚西安附劉子俊渭南附 
[電傳癸已恩科山西鄉試題名全錄]  
　　王學曾沁水廪李宇仁寗武廪王遂昌交城拔張思卿河東教尉紹榮汾陽廪李素平定附張聯魁定襄廪李蔣垣趙城廪范中信祁縣廪張三銓絳州增閻煥平太谷廪楊藻太谷附馮翰淸武鄉廪朱基冉壽陽附郝志長壽陽廪年榮甲臨汾廩梁克綏嵐州廩賈世昌太谷增豐侃陽高拔曹克讓太谷副關聯璧五臺廪楊冠卿曲沃廪宋夢槐平遙廪李廷弼鳳臺副王繼善盂縣廪張崇忻州拔尚琮平定廪白銘爵汾陽附席駿純永濟拔李唐英榆社廪王敦臨樂平廪李繼先盂縣增音德納駐防滿李英封汾陽廪郭基河東廪李正臯壽陽廪李璋壽陽廪李成才黎城廪吳鳳鳴大同廪喬晉懷祁縣增張峻基介休廪趙寳璜壽陽廪張潔大同廪郭鳳儀榆次貢王熾昌臨汾廪申步唐潞安增籍蘭溪太谷增解寳樹大同廩曹克勤太谷附郭存約太谷附丁倫掖邱廪龎映靑太谷附胡玉堂陽會廪侯矅榆次廪李夢庚太平拔尹春元長治廪陳書年平定廪楊霖解州廪王玉麟潞城拔孫作堂太谷廪郭騰蛟平遙廪賈大中嵐縣廪歐心正太平廪王炳森鳳臺廪武煜汾陽廪馮鴻駐防旗武盡美嵐縣附張和鳳臨汾廪黄玉瓚臨晉廪張樸懷仁廪瞿養銳永濟廪鄭彦釗襄陵歲 
[副榜]  
　　景茂春蒲州廪石秉均趙城廪李北山大同廪王家彦忻州廪劉應紹太原廪閻建正祁縣廪王孟如靈石歲王鴻黻徐溝廪奎應豫陽曲附張煒忻州廪趙子美鳳臺境張錦榮平定廪 
[南闈放榜日期]  
　　江皖人才甲於他省主試衡文不得不倍形鄭重以故放榜之期較他省爲獨遲昨接江寍發來電信知本屆恩科江南鄉試准於二十日放榜一個悶葫蘆轉瞬打破想文塲鏖戰諸君當有快聽好音爭先恐後者矣 
[蘇臺考信]  
　　江蘇學憲溥大宗師有出月初間按臨蘇州府屬舉行科試之說近日蘇城貢院一帶凡赶考各書坊鋪户早經賃定房屋以備屆時開張藉博蠅頭之利辦考供給所亦先事收拾貢院陸續備辦各物以免臨時忙亂想榜花開後庠序中人又當爭自磨厲庶可於風檐寸晷中一献所長也 
[巨匪成擒]  
　　劉高升者哥老會中之渠魁也向在大通銅陵一帶聚黨稱雄盤踞山谷殺人奪貨無惡不爲曾據湖廣江皖各省緝獲會匪供出該匪係安慶以下蕪湖以上之大頭目並數其生平逆迹如前年李洪勾串洋人美生私辦軍裝及是年七月湖北三夾地方各路會匪齊集議於十月十五日起事各案劉皆有力焉並派定該匪統帶僞西旗屆時作亂等因由卾督張香帥抄錄供詞咨會皖撫轉札蕪湖道留心緝捕迄今數載除當時議統中東南北各僞旗頭目龍松年等已次第捕獲駢斬巿曹外獨該匪依然漏綢稔惡渠魁久稽顯戮亦天人所共憤無湖道袁觀察牙厘局許觀察仍不時派人購線跴訪兹經道轅管帶親兵之李叅戎訪得該匪仍出没銅陵靑陽一帶深山大澤中遂於月之初五日禀明道憲帶領線捕星夜馳至大通由木竹潭入山披荆斬棘悄訪蹤跡直抵南陵縣所轄之烟墩埠始克成擒當卽加派兵役護解來蕪於初十早抵埠舁以無頂小轎由江口飛擁入城一路刀槍簇擁光芒射人巿人見之無不色然以駭旋由蕪湖縣王邑尊會同李叅戎及保甲總辦悉心研鞫所有李洪軍火三夾議事均經承認與聞並供出自立會名曰天福山永樂堂又内口號曰鐵面外口號曰無私歴歴如數家珍王邑尊乃諭令當堂畫供釘鐐收監餘俟續訊有見者謂該匪年約三十餘身驅肥胖狀貌猙獰聽其語言乃湖北口音云 
[蝸廬小刼]  
　　某甲卜居於蕪湖三街家浜北首靑山當户碧水臨門四圍柳陌菱塘益以垂楊搖曳頗具天然畫意本月十一晚八點鐘祝融氏忽稅駕柴房熊熊之勢頃刻上騰遠近洋龍瞥見無不夭矯而來汲水灌救飛珠濺玉恍疑倒瀉銀河約歴一炊許卽經撲滅惟正屋兩重業已棟折榱崩僅剩批屋一椽略蔽風雨猶幸四無居隣烈焰不能延及謂非不幸中之幸乎 
[津門雷雹]  
　　南北氣候不同南中於九十月間每每聞雷而北方一至八月卽巳音沈響寂旣非靑梅煮酒之時斷不至聞而失箸不料津城於九月初八日午後三點餘鐘四野陰沈滿天雨色俄而雷　一震大雨傾盆中間雜以冰雹密如撒椒從鴛鴦瓦上濺落階前一似珠璣滿地豐隆君再接再厲震耳欲聾須臾雹止雨勢仍復猛迅又聞霹靂一聲紙窓欲裂至四點三刻鐘始雲收雨止一抺斜陽又俺映於白蘋紅蓼間染成無限秋光天公之不可測竟如是耶 
[查振芻談]  
　　查賑之舉貴在毋濫毋遺然委員雖目擊身親要難知其底藴極貧次貧從何分别小口大口難免混濟遺則必濫濫則必遺此賑户之苦樂所以不均而委員之功過殊難相抵也客有自津門貽書言某委員赴鄉查賑定以田廬俱没者爲極貧或田地已没尚有廬舍 
 
 

Page 3

 
 
廬舍已没尚有田地者爲次貧災民之黠者知其命意所在各於村旁搭蓋窩鋪棲息弱小冀得極貧之賑委員果爲所誑遇有窩鋪查騐卽以極貧二字加之差保擬向分肥不果爰諷之曰夫夫也何以屋無突灶無鍋奚以爲炊得無粧點爲食極貧之賑言乎委員門言大怦　彳　鋪　　查核無論極貧二字不肯輕寫卽次貧亦復挑剔於是至寒極苦者被遺無算委員此後入村於乞賑人家大小人數必親自查點絶不假手胥差以爲風淸弊絶詎料該婦女等預於隣村呼姨喚姊各衣敗絮團聚室中委員以情狀可憐各書户口而去此又不病於遺而病於濫也君子可欺以其方吾於查賑亦云 
[星使起節]  
　　出使英法等國大臣龔仰蘧星使道經滬上暫駐鐵馬路天后宫畔出使行轅迭紀前報兹悉星使定於今日乘招商局新裕輪船起行北上橋一 
[滬南瑣語]  
　　韓某者在滬南開設藥肆生一子娶某氏女爲媳素不得翁姑歡常以奴隷視之前日韓又向之詬詈媳受屈難伸遂入臥房將所帶金約指吞下伏枕搥牀嚶嚶啜泣家中人上樓詢問始悉其情急倩醫生爲之施救未卜能免珠沈玉碎否○小銅匠者係無錫人素在滬南鐵廠作小工曾與撑划船之范炳榮糾合一會不料范得會後翛然事外不復按月輸資小銅匠屢向催索終無以應前晚范適在馬家廠地方壚頭覔醉被小銅匠尋見又向索取范言人要面樹要皮此間均係相識人爾竟不知投鼠忌器耶小銅匠亦以冷語剌之范怒不可遏手提板凳擲來致將好頭顱撞破小銅匠不肯干休在堂倌手中奪取熱酒一壺權當兵器幸范急行閃避僅被擦破額角正在緊急時適有小船帮中之阿七爲之解勸始各分散 
[失火卽息]  
　　前晚十二點鐘時滬北舢板廠後面某姓不戒於火頃刻冐穿屋頂經隣人瞥見大聲呼救附近居人皆從睡夢中驚起汲水灌救立啓撲滅僅焚燬平屋一間 
[搶匪横行]  
　　邇來閘北唐家弄一帶搶匪甚多幼孩之失物者時有所聞昨日午前有無錫人某甲之女年甫五齡在閂前游无突有某蕩婦突如其來將女手鐲一雙攫取及甲知覺已去如黄鶴矣巾幗中人有匪類何論其他可見搶匪之多矣 
[棧主忍心]  
　　趙德生者浦東人也現充縣署差夥本月初趙忽患病因無家可歸借宿縣署左近某姓客棧中延至前日病勢有增無减棧主恐遭拖累卽於晚間將趙拖出門外有人見而憐之扶入縣署頭門右邊白虎殿中於昨日午後斃命經其相識者告知趙之親戚備棺收殮若該棧主者眞忍心害理之尤者矣 
[强索撫卹]  
　　程大隆花行設在南巿花衣街地方前日下午忽有已故舊夥陳姓之妻某氏携子陳福壽至該行滋擾聲言須給十年撫卹資行主詢其每年若干答稱三十六千文行主以陳在日爲夥本有辛俸病故迄今閱時已久與該氏素無瓜葛豈可藉端詐擾該氏一味恃蠻行主不得已告知十六鋪地甲調停不妥聞行主已投巡防局喊控矣 
[傳諭地甲]  
　　時交隆冬宵小每易竊發上海縣水利廳林少尹特於昨日午後飭傅城廂内外各鋪地甲到案諭曰爾等各鋪中如有大小烟館當令每日及早收巿不得深夜售賣以免匪徒混跡如敢故違來案禀報提究不貸且爾等當知照居民小心火燭各地甲唯唯而退 
[客路凄凉]  
　　此次小東門外火災店鋪殃及不少卽關河旅客投宿逆旅亦被池魚之殃令人聞而惻然有戴齡昌者係浙江金華府人雲騎尉世職兼以祖蔭在國子監讀書邇者出都南下某省大憲與乃祖有世誼遂以洋銀一百元爲餽諸寅僚之餽送者亦不乏人戴因此可壯行色不悉旅宿無資矣日前至滬寓同鄉之萬有全火腿店内適值鄰居失愼延燒該店前門已不能出戴於倉卒之際急携箱子一隻内儲洋一百十元單夾綢衣廿二件及文憑等件從後面水閣呼救適有麻雀杉板停泊其下戴急不能擇將箱抛擲連人躍下箱被麻雀杉板撈去戴狂呼救命並言如蒙援手當酬洋二十元杉板船户置諸不理急點一篙飛駛而去後遇别船將戴救起然已孑然一身别無長物矣昨投法捕房控訴克捕頭見其情狀可憐卽飭包探查緝不逾時在招商局天津碼頭將駕駛船板之寍波人吳阿渭及箱子一隻搜獲解送捕房開箱檢視洋銀衣服盡歸烏有惟存濕透文憑一包幾不能閱視戴泫然涕下述其家世知與大東門城内戴日永火腿店主爲同祖兄弟遭此大刦投訴苦情冀念一本之誼代爲籌措該店主拒而不納視若途人幸有同鄉諸人各借衣服弗使凍餒捕頭命將駕船之吳阿渭押候堂期解訊文憑先行給領失單存候追究 
[從寛發落]  
　　鮑老四投虹口捕房控被瞿桂寳之子慶仁龍龍等毆傷由捕房拘拿慶仁龍龍等當經瞿徐氏訴稱丈夫瞿桂寳因案管押有鮑老四言可以代爲設法央曾子安具保丈夫出外一再商議旋有自稱新聞報館訪事人仇金水及侯龍生沈竹卿潘三等邀曾子安在一家春請食大餐新聞報館西人斐禮司亦到先交鮑手洋廿元後言須酬銀六百兩定可保出遂懇房客開萬豐鹹貨店之金阿友出立萬豐票銀六百兩轉交曾子安此後毫無動靜票將屆期余阿友催促甚急始知受愚由兒子慶仁龍龍等向鮑索還期票副捕頭得供遂飭包探唐列榮江阿三拘獲仇金水侯龍生沈竹卿並送鮑至同仁醫院醫傷派捕看守並獲阻捕查案之顧雙喜一併解送英公堂曾子安亦投案經蔡太守會同英國薩副領事訊供飭將仇金水等帶回捕房管押候再覆訊此已迭見前報昨由捕房包探將一干人解案瞿徐氏申訴前情並請追還期票將兒子慶仁龍龍開釋慶仁供小的在會德豐洋行小火輪船當舵工並不犯賭此次實因父親瞿桂寳犯事管押由母托鮑老四等央人具保付過現洋尚有票銀六百兩已知受愚向鮑索還致有齟齬求恩開釋龍龍供小的之兄向鮑索取期票並無别故鮑老四仇金水侯龍生沈竹卿均求施恩顧雙喜供爲侍者並無阻捕查案之事太守問瞿徐氏曰先付洋二十元交與何人答稱交與鮑老四鮑老四供交與仇金水仇金水供交與鮑手放在檯上與侯沈等各分洋五元太守商之薩副領事以此案牽涉英人斐禮司及　叻人曾入英籍之曾子安　歸英刑司查辦鮑老四等均係華人應由本廨發落今姑格外從寛判爲首之鮑老四管押一月仇金水侯龍生沈竹卿等三人各押半月顧雙喜保釋瞿龍龍姑念年幼准其交保瞿慶仁暫押俟查明是否在小火輪船營生如果屬守亦准交保具並不犯賭切結呈案萬豐期票銀六百兩當堂塗銷案遂結並聞此案如赴英刑司處控告須先傳原告瞿徐氏訊問情形以憑傅斐禮司曾子安究問而該氏祇欲追回期票不欲控告西人是以太守將鮑老四等從寛發落云 
[研訊種火]  
　　今年二月間滬北棊盤街萬倍利呂宋票店種火延燒隣店一案當經英廨讞員蔡太守與上海縣黄大令會訊卽將種火之王炳奎知情學徒夏阿慶店夥張正言股東殷順全等送縣經大令一再研訊王夏迭次翻供前報已記其詳前晚三鼓時大令升坐花廳提王至案謂本縣於今年五月初二日至英公廨會訊一次爾已供認今日可將供語再訴一遍王供係紹興人素爲錢業嗣因失就至妻父所開萬倍利呂宋票店暫行棲止二月廿六晚八點鐘至四馬路言茂源酒店飲酒後因沈醉不知飲酒多少當時回店手持洋油燈至披屋大便其時醉後無力身體一欹將燈碰翻延燒積薪致肇此禍並非有心種火求請詳察大令怒曰當日本縣親蒞公堂會審爾將如何起意如何種火早已供明本縣當時駁爾因何起意種火爾言因向妻父借錢不給並將爾逐出不准在店居住是以懷恨種火供認明白今日豈可抵賴王供稱此等供語 
 
 

Page 4

 
 
均屬子虚小的早已忘記大令問如何忘記供稱此等言語均係捕房包探將小的恐嚇聲稱若不到堂从認定必置之死地小的畏懼含糊供認大令問包探爲誰供稱係秦少卿太令曰本縣會訊之時並未見有包探將爾恐嚇惟領事官在旁並未啓口爾今日意欲翻供耶供稱小的並不翻供實無其事大令曰爾在公堂供認不諱何以到縣之後忽爾改變豈不是令本縣爲難著掌頰六十下王仍執前詞大呼寃枉大令著拖卜笞至二百板謂曰爾能將前堂供詞再述一次卽可不責王供稱小的實已忘記如大老爺記淸可述與小的聽大令大怒著再笞至四百板復加盤詰矢口不移大令命帶下提夏阿慶至案謂曰爾係該店學徒到案作見証者前在英公堂亦已供明王炳奎如何種火先期數日爾聞王等如何商量今日爾將前供再行供明本縣卽可將爾釋放此案本來與爾無干夏供稱係本邑人在萬倍利爲學徒二月廿六日店中晚膳後令小的出外買水及回時見占中火起至如何種火如何商議實不知情大令拍案大怒曰前在英公堂上爾已供明王種火焚燒欲圖保險行賠銀如將銀兩取到王得若干爾得若干何以今日翻供莫非殷順金令爾等翻供或所中有人唆使乎供稱並不翻供亦無人唆使大令曰然則何以如此供稱當時被包探陳阿九逼含小的誣指王放火如或不指欲將小的吊打是以小的在公堂上混指今在案下如見靑天理應剖明大令怒曰亦屬混帳著笞責一百板帶下卽據張供稱小的係紹興人滬上並無家室去年在杭州貿易於九月來滬今年正月到萬倍利營生在櫃上接待買主種火之事實不知情殷供與略同大令以王夏現雖翻供本縣照公堂上之供詞亦可定罪殷順全旣係店主本縣著令交洋五百元卽可脫累殷供願交惟求寛限大令著三日内先交洋三百元其餘二百元限十月底交淸殷供求緩至十一月底交淸大令准之問有保人否供稱有旋有德康小錢莊主袁順甫投案求保大令問袁曰爾能保殷依限交淸否供稱願保大令准如所請並將張亦交袁保去王夏分别還押聽候次日再訊 
[仁恩普被]  
　　順直一帶災寝未已雖有善人何以拯殘困之餘生共登仁壽本館協振所昨承金門壽氏助順直賑捐九八規元一百兩正此眞能以大慈悲積大功德者又承無錫書畫社以潤資洋銀十元助賑分硯田之餘潤救畿輔之飢黎不特善果廣栽且可爲風雅增一佳話又承蛟川客閱報見有以賑捐而得病愈者偶患腹瀉特助洋十元求身體康健又接本埠南寄園老新兩號函云日前鄰近失愼小號新老兩店適當其衝勢甚危險幸叨天何得以無恙今以洋五十元充順直振欵安不忘危宜其仰邀呵護也又全盛局遞至寗海縣署何丙炎善上經募洋十六元一角婆心苦口集腋成裘有足多者不可以不誌 
[金陵籌賑順直記]  
　　竊維順直之災近在畿輔重地籌賑刻不容緩敝協賑所前奉施子英太守來函旋卽分投勸募兹先行籌解第　批洋一千元以應急賑此項賑欵半係前募晉賑蒙諸君子續交之欵現在晉邊災减順直待賑方殷自當歸併直賑以期移緩就急惟是敝所九薄如綿於籌賑一事深慮無能爲役全賴遠近戚友善士轉相勸募集腋成裘俾得同襄義舉連日蒙諸大善士捐募之欵今特先登報廣以彰盛德而誌頌忱邳州署錢席毛霽雲求合家平安助洋十元樊汉鎭厘局恩楚杳司馬經募三十四户洋四元錢廿九千六百文又泰州汪養泉丈經募三十六户洋廿八元五角錢四千九百二十文又募白馬廟洋八十元錢五百十文又儀眞諸嗣香丈經募各户并託李訪農仁翁轉募仙女廟邵伯兩處合計洋廿四元錢一千三百文泰州姜堰鎭錢希範仁翁經募廿八户洋廿三元以上統計洋一百六十九元錢三十六千三百三十文均歸此第一批内淸解伏望諸大善士源源相助生生不窮挽旣倒之狂瀾作中流之砥柱從此推廣勸募共濟時艱上以紓朝廷宵旰之憂　以蘇溝壑遺黎之困行道有福作善降祥其理不誣捷於影響九如三多之頌謹當爲諸大君子禱祀以祈焉金陵承恩寺東街協賑同人謹啓上海六馬路仁濟善堂籌振公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十九年癸巳恩科順天鄉試題名錄]  
　　馬鎭桐直隷新河孫同康江蘇昭文俞壽慈直隷大興李剛已直隷南宫陳德沛直隷文安劉國蔭順天大興續廉正白滿洲蕭端楙四川人秦鴻聲河南固始吳秉春浙江人楊致中奉天盖平楊錫林直隷遵化玉海榮江蘇甘泉王佩眞直隷灤州王貽愷順天房山劉鳳標山東福山馬元熙順天東安周學熙安徽建德陳橋江蘇嘉定孫鳴舉直隷易州譚紹棠湖南善化金漢章江蘇鹽城黄立權廣東順德傅炳熙四川威遠萬航湖北漢陽張廉經山東登州華世奎直隷天津楊履端直隷天津李鏡江直未永平楊光昌江蘇元和蔣葆瑚直隷博野朱式曾直隷天津舒甲正藍滿洲李如林直隷深州袁相廂藍漢軍吳正聲浙江餘姚毛祖模直隷大興陶喆蠶直隷天津劉容第直隷昌平文郁正白滿洲　寳縣湖南善化徐仁鏡順天宛平胡元泰廣東番禺熊景弼湖北德安劉士驥湖南長沙曹廣移廣東龍閧黨雨春順天寳紙　廷還顧天宛平傅運森湖南寍鄉惲毓巽順天大興陳光笏順天武淸韓家麟直隷懷來何家本廣東順德鍾岳廂藍滿洲宗濬廂藍滿洲鳳來廂藍滿洲蔡學淵廣東海陽蕭應春雲南昆陽章宣瑜浙江富陽黄梅聲廣東海陽張鴻辰直隷寳坻梁士淦湖南善化鍾如琦江蘇上海辛鏡淸直隷保定高浚雯直隷天津李效曾山東人沈鵬江蘇人楊振鍔直隷保定唐祖樹湖南善化呂祖濤順天宛平萬枝樞順天固安叚洙直隷永平許秉琦廣東番禺龔其宰江蘇人孫百祥直隷高陽陳公恕江蘇人義俊正白蒙古王澤沛湖北歸州趙文楷直隷平永曹牲孫順天武淸蘇相瑞直隷交河葉爾銜浙江仁和劉桂林順天武淸田煜璠直隷南皮胡啓虞直隷大興王壽豐直隷承德俞壽璋順天大興德楞額正黄滿洲章華湖南長沙張介孚山東安邱周常炳直隷天津沈慶平浙江山陰曹汝麟安徽靑陽岑仲良廣東順德袁書城直隷安肅舒麟正黄漢軍黎渭賢廣東東莞張燦文直隷天津胡東昌貴州貴定白鶴田奉天海城朱棨河南唐縣凌福彭廣東番禺汪述祖安徽休寍胡學磻河南夏邑楊灝生奉天吉林德銳正白滿洲樊榕直隷靑苑陳拜恩廣東順德王榕直隷　寗陳步變廣東海陽葆祺廂黄滿洲劉林立順天大城朱正本安徽壽州王學淵江蘇銅山吳炳聲浙江餘姚趙廷溥正藍漢軍周廣湖南長沙蔣志逹直隷玉田鄭熙志山東日照魏兆麟直隷武邑玉崑止白漢軍葛世濬直隷献縣梁照正藍漢軍恒昌廂藍滿洲春融正黄蒙古劉雲壽直隷天津劉耀垣廣東香山何雄耘安徽定遠茹恩彬山東蓬萊趙炳壽廣東新會李纓朝直隷永平蘇榮幹廣東順德王廷綸直隷定州湛鳳翔四川雲陽李明徵直隷懷安陳恩榮直隷天津關恩培廣東南海張彦檇直隷棗强王鍾年直隷正定孟潤奎浙江會稽賈恩綏直隷天津王闈元直隷鹽山談國楫廂白漢軍德善廂白滿人齊福丕直隷南宫張恩濤廣東南海王蔗汀直隷玉田管倬直隷安州林向滋直隷天津談國桓廂白漢軍聯昌正藍蒙古曹彬孫直隸武淸高振鋆直隸天津李錫金直隷冀州王鴻儒直隷巨鹿庚梁正白滿洲鄭德寳直隸天津世榮正白蒙古楊桂直隷淸河熊繼鰲湖北淸水劉乾四川辛都華世鏞直隷天津楊保巽直隷東光關白麟廣東三水單元亨直隷陽平張良弼直隷獲鹿韓世琛直隷壩州王潤廷直隷人朱大鏞安徽涇縣王紱麟直隷薊州愛興阿廂黄滿洲文溥正藍蒙古陶鈞直隷大興郭明直隷深澤聯祺廂白滿洲楊應麟廣東香山郭家聲順天宛平王樹春直隸陽寗何鍾嶽廣東順德玉謙廂黄滿洲李榮順天大興王寳圭直隷磁州許長春正白漢軍黄召棠廣東高寍鹿葆熙山東福山呂繼純正白漢軍趙廷珍直隸武淸谷芝瑞直隷臨榆傅蘭泰正黄蒙古李蘭亭直隷蘆龍胡毓華廣東南海聶夢直隷大名喜慶廂紅滿洲左源直隷河間文喜正黄滿洲世平正黄滿洲王元炘直隸大城劉潤之奉天承德高長安山東竟州李兆霖直隷深澤胡祖堯直隷天津張淑信直隸河間區一諤廣東香山朱瀚章奉天吉林繼源正黄漢軍松桂正黄滿洲梁榮恩廣東香山崔鶴年正白漢軍鮑錕廣東香山師駿聲直隷獲鹿朱篤慶奉天錦州李太年安徽太平王壽慈廣東延蓮正白漢軍徐布朝直隷遵化刁家霈四川花陽廉慈廂紅蒙古李壬甫直隷灤州温其玉直隷天津董鳳章直隷宣化范桂萼直隷皋城文煥廂白滿洲李良翰廣東東莞曹榮坤直隷博野李煒直隷天津張禹昌直隷滿成馬塤直隷天津劉苞貽直隷任邱張慶桂直隷滄州王汝相直隷雄縣崔爾銘廣東南海趙德新直隷豐潤德英廂白滿洲彭培壬直隷曲陽劉景琨直隷交河錢能訓浙江嘉善英運盛直隷蔚州李聯第直隸滿成劉晉榮直隷滄州周昌岐湖南平江馮紹棠奉天人吳函山東人齊耀琳通州人鄔榮緒河南人董鳴基直隷人福申廂白滿洲黄葆廂白滿洲張孟崑直隷人邵剛中順天人李僑山東人王樹元直隷人賈作楫順天人王憲章直隷天津衡佩正紅蒙古李淸華直隷人袁寳鑄山東長山龎奎垣直隷天津趙黻鴻正白漢軍王元之宛平人邵樹銘宛平人念詒直隷人成銘廂紅滿洲鄧錦文直隷人李杜直隷人孟昭文直隷人桂萌奉天人文泰廂白古蒙王桂賢直隷人瑞齡廂紅漢軍童尚友直隷人雲祥正藍漢軍尚德元山東人劉文翰直隷人叢桂廂紅蒙古杜紹棠直隷人廣驅廂藍滿洲曹培經直隷人申洪鈞山東人李雲卿順天人夏冕四川人 
[副榜]  
胡宗椒浙江楊兆元江蘇范啓榮湖南賡夔廂白利濟淸廣東張薌天津唐榮鰲廣東羅乃聲廣東王裕宸直隷陳兆桂廣東廖學珍四川邱子如河南何慶埏浙江英志正白李庶順天張鶴峯直隷張子傑順天蔣殿甲順天王紹文順天徐星朗正黄續常廂白史錫蕃直隷董甡直隷孫兆麟順天宼雲書直隷張維蘭直隷彭恩麟直隷曾儀進四川劉國葉順天沈書年直隷貴芳正黄章世恩浙江李浦直隷并寳泉直隷奎文廂白常吉直隷王之杰湖南趙嚴正紅所開先山東楊書升奉天徐德潤安徽張訓順天俞品三順天榮文逵奉天孔廣籍山東李崧祐直隷張淑時直隷郭受田山東韓廷傑四川 
[縣案彚錄]  
　　李松林於前日投縣喊稱髮妻沈氏遭毛毛誘逼爲娼未幾沈氏自行投到晚間黄大令在花廳研詰李供係本邑人家住浦東小的向爲雕花匠妻沈氏前在軋花局作工今夏遭毛毛哄騙來滬以帮工爲名旋至四馬路某妓院中約有二月卽被毛毛與鴇婦威逼爲娼向論不理求請提究沈氏供前在軋花局作工毛毛言願薦至滬上傭工度日每月可得工洋三四元小婦人信以爲眞於五月初四日來滬領至四馬路祥春里相近某妓院傭工兩月後毛毛與鴇婦逼令接客當時告知丈夫今特投案伸寃大令問爾被伊等威逼可曾接客答稱接過大令著將沈氏交伊夫李松林帶回聽候訊辦○金阿三遭餅攤主沙雲桂持刀行兇一案由英公堂送縣訊辦前晚黄大令提訊金訴稱係山東人向在石路天仙戲園門口沙元桂餅攤上爲夥被欠工資向沙索取不但不給反敢持刀行兇將小的刺傷沙供稱亦係山東人開設餅攤雇金爲夥此次有棉衣一件被金借去金向小的收取工資小的令其將衣送還然後付錢金兇横異常小的不敢與較大令飭仵檢騐喝報金阿三並無傷痕大令以金裝傷朦控大加申斥喝令退去沙雲桂不應持刀行兇著笞五百板枷號一月發老北閂示衆 
[英界公堂瑣案]  
　　包探秦少卿稟李少亭混入泰安棧行竊旅客陳桂發之絨衫五件查獲人贓送案李行竊已有數次該棧茶房代客投案領贓李供係四川人蔡太守判管押一月贓給失主領云○五十七號印捕禀昨見馬車停歇路旁並無馬夫看守及帶至捕房卽有王阿生來承認今特解案請醫王阿生供因買點心暫離馬車蔡太守謂馬車停歇路旁馬夫舍而　適最易肇禍王阿生旣爲馬夫何敢不遵定章判罰洋二元撥充西醫院經費 
[法捕房瑣案]  
　　僧人小洪在客寓内穴璧竊取烟槍昨日提案葛同轉著照原斷掌頰一百下飭包探押送董家渡南匯航船帶回交其師父顯賓收管○又提吉祥街測字攤上淸揷手王有淸至案著照原斷掌頰四十下申斥一番卽予釋出○又命帶在小東門外火塲趁火刦奪之吳小生徐阿寳二人枷號一個月發犯事地方示衆待枷期已滿掌頰一百下釋放○王三與姘婦湯梅氏控江北人薛卞氏賴婚一案經葛同轉將薛卞氏湯梅氏及子英押候傅到隣居再訊已紀前報昨據包探傳到衛王氏金鄭氏並原告王三及湯榮生一併解案先據湯榮生禀稱在吳淞後營當勇今年五月初二日　唐徐氏瞿周氏爲媒聘薛卞氏之女子英爲妻言明財禮洋三十六元先付十元立有憑據同轉謂票洋何時 
 
 

Page 10

 
 
可付供稱待十月間粤東妹子處信來卽可交付又問爾母如何與岳母不和時時吵閙供稱小的不在家内不知其細王三供稱薛卞氏本與小的同住一處後因子英之乾爺時常來家吵閙薛卞氏自願遷出小的貼伊房錢每月六百文同轉命提薛卞氏之女子英訊問供稱本月某夜母親哄至船上欲回丹陽問爾願去否供稱不願問林姓爲誰供係母之姘頭命提薛卞氏到案再三申斥薛供因被湯梅氏辱罵毆打所以不願同居又據衛龔氏金鄭氏二人同供與薛卞氏湯梅氏爲鄰居聯姻之事另有媒人惟湯榮生立據允薛卞氏養老倩小婦人等作中事實有之同轉謂薛卞氏曰總之爾不安分致有此事爾旣不願同居湯梅氏許每月貼洋一元五角薛卞氏求請給洋情願回丹陽原籍同轉謂衛金二人爾等肯做保人否二人同供不敢承命同轉卽飭薛卞氏出具領洋回籍以後不與吵閙切結王三湯梅氏署具十月内繳洋票據存案各呈遵斷切結備查○小東門外大火之後包探在火塲拿獲攫取洋貨店羽綢一疋之某甲解入捕房叉有某烟館當火熾時將箱子一隻托寄某乙處昨將箱子交還檢視之下細軟衣服盡歸烏有只剩布衣數件遂將乙拘入捕房押候解訊○某報關行雇江北人某甲小車一輛在德順里搬取物件至新北門外出洋一元四角另加酒錢之角同鄉人某乙見其愚懦可期大言恐嚇在車籃内攫取布衫一件内裹小洋十五角甲遂投報捕房捕頭飭探往查至三洋涇橋遇見上前拘拿忽有丙丁二人從旁覇阻乃一併拘入捕房押候解案訊辦 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒十九年九月十一日京報全錄]  
　　宫門抄○大臣崔奏保獎隨使各員片○浙撫崧奏鄉試房考官實缺州縣不敷調派兼用候補人員摺○大臣崔奏隨請賜優卹片○桂撫張奏調署知府片○又奏調署知縣片○又　奏甄别知縣片○又奏甄别知州片○豫撫裕奏查　春夏季京控各案已未結起數片○將軍希奏閩海關徵收輪船稅銀核數撥解片○九月十一日理藩院鑾儀衛光祿寺正白旗值日無引見○載瀛假滿請安○儘先副將董貴友謝恩○江南叅將金玉田謝恩○果勒敏色普徵額各請假十日○召見軍機松森崇光○○崔國因片再查總理衙門奏定出使章程隨使各員以三年爲期期滿奏獎等固歴經辦理在案兹查駐古巴總領事分省試用知府譚乾初駐紐約隨員候選直隷州知州劉宗蕃駐美國使署繙譯同知銜候選縣丞何愼之派辦夏威仁國領事務六品頂戴貢監生古今輝均已期滿三年實屬異常勞績自應照章請獎分省試用知府譚乾初請免補本班以道員仍分發省分歸候補班前先補用並賞加二品銜候選直隷州知州劉宗蕃請免選本班以知府分省前先補用並　賞加鹽運使銜同知銜候選縣丞何愼之請免選本班以知縣不論雙單月選用並賞給五品封典貢生古今輝請以縣丞不論雙單月儘先選用合無籲懇天恩俯准給獎以示鼓勵除將該員等履歴照章咨由總理衙門轉咨吏部杳核外所有隨使人員期滿照章請獎緣由理合附片具陳伏乞聖鑒謹奏奉硃批着照所請該衙門知道欽此○○頭品頂戴浙江巡撫奴才崧駿跪奏爲浙江省舉行鄉試需用房考實缺州縣不敷調派兼用候補人員循例恭摺奏祈聖鑒事竊查定例直省鄉試房考官應以實缺州縣考充偶遇一時不敷調派於候補人員内考選充當將如何不敷情形專摺奏明等因今浙江省舉行癸已恩科鄉試定例用内簾房考十六員查通省實缺州縣或地方繁要或距省較遠或甫經到任與調簾之例未符實係不敷調派奴才與藩司劉樹堂先期於實缺同通州縣及候補人員中詳細訪察札調來省照例嚴密關防在奴才衙門扃試擇其文優年壯者密爲記取奴才於入闈日將考取之嘉冀縣知縣江峯靑歸安縣知縣沈寳靑餘姚縣知縣周炳麟前仙居縣知縣寗本瑜候補同知楊崇欽候補同知吳世欽新選金華縣知縣林孝恂卽用知縣黄大華卽用知縣鄭維翰卽用知縣紀驤卽用知縣朱德澤卽用知縣汪淸麒卽用知縣葉南金卽用知縣黄福元卽用知縣左宜之卽用知縣何士循等十六員送入内簾充當考官令各詳細校閱認眞將事以期仰副聖主作育人材之意除將三塲所收試卷陸續彌封謄錄對讀消楚分次解送内簾外奴才於八月二十一日出闈其餘事宜交提調監試照例辦理謹恭摺具奏伏乞皇上聖鑒再本屆文闈三塲均屬安靜合併陳明謹奏奉硃批知道了欽此○○崔國因片再派辦夏威仁國領事事務擬保儘先選用縣丞程汝楫保護旅居該國商民禦侮濟災前後十年成效昭著迭經報明總理衙門有案據報海外差次積勞病故情殊可務合無仰懇天恩飭部從優賜卹以勵勤事出自鴻慈臣謹附片具陳伏乞聖鑒謹奏奉硃批着照所請該部知道欽此○○張聯桂片再泗城府知府員缺前請以補用知府羊復禮補授先赴署任兹據報羊復禮病故所遺員缺查有署鎭安府事補用知府蔣兆奎穏練安詳老成持重堪以請補所遺員缺查有思恩府知府周天霖年健才明安詳穏練堪以調署其思恩府員缺查有補用知府張祖祺精明幹練辦事認眞堪以署理據藩臬兩司會詳前來除分别檄飭遵照外理合循例附片陳明伏乞聖鑒謹奏奉硃批吏部知道欽此○○張聯桂片再署博白縣知縣金啓勛丁憂所遺員缺查有北　縣知縣姚長齡精明幹練熟習情形堪以調署遞遺北流縣知縣員缺查有准補岑溪縣知縣盛鴻勛謹飭安詳辦事穏練堪以署理據藩臬兩司會詳前來除檄飭遵照外理合循例附片陳明伏乞聖鑒謹奏奉硃批吏部知道欽此○○張聯桂片再准部咨嗣後道府州縣無論何項勞績保舉歸入候補班人員令該督撫卽以此項人員到省之日起子限一年詳加察看奏明分别繁簡補用等因在案兹查有勞績補用知縣黄慶　周熿均已試看一年期滿據藩臬兩司出具考語會詳前來臣查黄慶譽守潔才優辦事勤謹周熿小心謹愼樸實耐勞歴經差委並無貽誤均勝繁缺知縣之任應請留於廣西遇有缺出照例按班補用除各員履歴送部外謹會同兩廣總督臣李瀚早附片陳明伏乞聖鑒訓示謹奏奉硃批吏部知道欽此○○張聯桂片再前准部咨道府州縣無論何項勞績保舉歸入候補班人員令該督撫卽以此項人員以省之廿起予限一年詳加察看奏明分則繁簡補用等因在案兹查勞績候補班補用同知直隷州知州吳慶芾業已試看一年期滿據藩臬兩司出具考語詳請留省補用前來臣查補用同知直隷州知州吳慶芾才具優長辦事穏練堪勝繁缺同知直隷州之任應請留於廣西遇有同知直隷州缺山照例按班補用除將該員履歴送部外理合會同兩廣總督臣李瀚章附片陳明伏乞聖鑒訓示謹奏奉硃批吏部知道欽此○○頭品頂戴河南巡撫奴才裕寛跪奏爲光緒十九年春夏兩季新舊咨交京控各案查明已未結起數循章彚奏仰祈聖鑒事竊准部咨京控咨交各案每届半年將已未結起數彚奏一次歴經遵辦在案兹查光緒十九年正月初一日起至六月底止審結咨交劉玉生曹學文李陳氏李丁氏馮汶耀劉二在王錫光李澤霖田心明岑炳華翁王氏宋炳文楊同心董廣印柳宏瑞王秉章張丙寅李觀張禮十丸起尚有馬文朱長元郭建業王欽若周藻周化雨李品超李張氏柴忠卿屈鳳勝徐崑山陳振太尹文林歐陽胡氏鄒國勲趙光培葉恒新劉新旺王奉三黄文方陳書趙崇德劉新田李吳氏李崇正高昌遠劉瑞祥劉位莊朱留妮　國鳳楊廣平趙捷三單杜氏原文顯李文考賈聖如袁傳修張應銑秦維零余朝發周金鏞李承恩尚聚發馮全德周濟曹三秀董家禎四十七起未結又十七年正月起至六月底止審結續准咨交梁乞逹一起尚有續准咨交龎本劉樹勲王夢龍董日升曹明連劉德山彭耿氏葛夢勲李天淸孫富升石秉坤陳開元郭趙氏魏舉元李恒彦吳士英楊團十七起未結連前舊案共未審結咨交案六十四起或因要證未到或因咨部展限尚非無故延逾據藩臬兩司會詳請奏前來奴才覆查無異除飭催上緊勒限提訊審結詳辦外理合恭摺具陳伏乞皇上聖鑒謹奏奉硃批刑部知道欽此○○希元片再查招商局來報火輪等船運貨進出通商各口應納稅鈔銀兩經總理各國事務衙門會同户部議定按照洋稅征收仍按三個月一次核數報解另造淸册分晣詳報不得與别項洋稅牽混等因所有閩海關福州厦門二口按結征收銀兩數目截至第一百結止均經各前任將軍臣遵照先後定案核數報解分别奏咨在案續准户部抄奏行知光緒十一年十一月間奏准南北洋海防經費撥歸海軍衙閂作爲常年餉需經費等因已自第一百一結起至第一百三十結止所有征收招商局輪船四成稅銀隨同洋稅四成銀兩遵照續行奏案核數報解亦在案兹查光緒十九年二月十五日起至五月十七日第一百三十一結期内福州厦門二口共征招商局輪船鈔銀一萬八千六百八兩九錢二分六厘又奉准部咨併徵洋藥正稅提歸洋稅撥用等因今福州口第一百三十一結所徵招商輪船洋藥稅銀一百二十二兩四錢七分五釐自應一律照案提歸招商局稅項下撥用以上統共銀一萬八千七百三十一兩四錢一厘内除噸抄銀五百九十六兩八錢一釐業已由口撥給稅務司七成銀四百一十七兩七錢六分尚存三成噸抄銀一百七十九兩四分現已附入洋稅噸抄一併塡批給交號商恊同慶匯解總理各國事務衙門投納外核訃徵收稅銀一萬八千一百三十四兩六錢一厘遵照奏案提出四成銀七千二百五十三兩八錢四分四毫仍照原案撥歸海軍衙門常年經費之用計應存六成銀一萬八千八十兩七錢六分六毫内應提一成半作爲出使經費銀一千六百三十二兩一錢一分四厘一毫實留關備撥京協各餉六成銀九千二百四十八兩六錢四分六厘五毫除將應解總理海軍事務衙門經費銀兩塡具文批援照批解京餉成案發交號商匯解並將應提出使經費按數解交江海關兌收彚寄曁將徵收銀數分唽備造淸册分咨查核外合將閩海關福州厦門二口第一百三十一結期内徵收招商局輪船稅銀遵照先後定案核數撥解緣由謹附片陳明伏乞聖鑒謹奏奉硃批覽欽此一 
 
 

Page 14

 
 
[光緒十九年九月十二日京報全錄]  
　　宫門抄○滇撫譚奏請免被災州縣租糧摺○刑部尚書貴奏假滿病仍未痊請准開缺調理摺○桂撫張奏來賓等縣剿捕積匪情形片○福州將軍希奏第一百二十結洋稅收支數目摺○晉撫張奏河東戊子綱奏銷懇恩展限摺○九月十二日吏部翰林院正紅旗值日無引見○廣西副將賀光秀謝恩○定公請假五日○召見軍機○○頭品頂戴雲南巡撫臣譚鈞培跪奏爲請免東川廣西會澤麗江等府州縣被災租糧恭摺仰祈聖鑒事竊查上年東川等府州縣所屬田畝先後被水被雹成災經臣會同督臣將大概情形具奏並責成該管道府督飭印委各員確查被災田糧應蠲應緩造册詳辦在案兹據布政使史念祖會同糧儲道英奎詳稱據署東川府知府蕭鳳儀會同委員補用同知李秉堃署廣西直隷州知州陳建鏞會同委員試用通判黄景濬署會澤縣知縣王德中會同委員補用同知李秉堃麗江縣知縣劉文理會同委員補用知縣秦汝森各將勘明被災田畝等則花户姓名請免糧條造册出結經該管道府層遞加結會詳請奏前來臣查東川府屬共被水災文武官莊田七頃六十三畝三分一毫應徵官租米一百三十一石八斗二升二合一勺廣西州屬共被水災田六頃五十七畞七分應徵秋糧米九石六斗七升八合八勺三抄二撮條公等銀十四兩七錢九分一厘二毫五絲一忽會澤縣屬共被水災田四頃十三畞六分三厘三毫應徵秋糧米八石七斗八升四勺條公等銀七兩二錢八分七厘五毫租米十五石六斗八升一合一勺麗江縣屬共被雹災田十四頃九分應徵秋糧米二十二石七斗八升七合八勺二抄條公等銀十五兩二錢八分七厘均被災較重若仍照常徵收民力實有未逮且會澤縣被災田糧或衝成深溝或鉅石堆積一時驟難墾復合無仰懇在恩俯念民情困苦准將東川廣西麗江等府州縣應徵光緒十八年分會澤縣十八九兩年前項銀米一併豁免以舘民困除册結分送部科外所有請免東川等府州縣被災和糧緣由謹會同雲貴總督臣王文韶恭摺具陳伏乞皇上聖鑒訓示謹奏奉硃批着照所請户部知道欽此○○奴才貴恒跪奏爲假期屆滿病體實難支持籲懇天恩俯准開缺調理事竊奴才於八月初二日具摺瀝陳病情續請開缺復荷隆施優渥　加恩賞假一個月奴才感激之私莫名圖報亟擬漸次就痊依期銷假當差無如病久氣虚匝月以來上緊醫調而元氣仍難復舊若復勉强銷假設有貽誤負疚滋深伏思奴才受恩深重具有天良正當强盛之年何敢遽萌退志實迫於病體纒綿萬不得已惟有籲懇天恩准予開去奴才刑部尚書曁廂白旗蒙古都統之缺俾得靜心調養儻邀聖主福庇早日就痊卽當泥首宫門求賞差使斷不敢自耽安逸致負生成所有奴才因病懇請開缺緣由謹繕摺具陳伏乞皇上聖鑒謹奏奉硃批另有旨欽此○○張聯桂片再粤西伏莽未靖時虞竊發經臣諄飭各屬留心巡緝自上年剿辦賓州等處齋匪後捕務加嚴期於先事銖鋤以除隠患本年五月間據報有積匪黎特解黎特心係前經剿滅之土匪羅馬皎覃特狼等餘黨該匪等漏網日久兇燄漸張在柳州府屬之來賓縣與潯州府屬之武宣貴縣交界山洞内拜盟結黨四出刦掠製有旗幟礮械自稱平安寨主欲圖滋事經前護撫臣黄槐森檄飭該地方文武會同各防營相機剿捕臣回任後責成該文武等不分畛域務速散脅擒渠不准稍有疏懈隨據署貴縣知縣王仁鍾禀探知該匪黎特心在縣屬甘例山巖内藏匿山陡巖深往捕萬難得手當卽購線將該匪誘出附近墟塲密約防營哨弁黄貴邦分帶勇練馳往圍捕該匪隨身黨與無多聞風先遁黎特心恃强抗拒格傷練丁三名親兵孫剴聞奮勇上前亦被槍傷該匪正欲奪路跑走經王仁鍾黄貴帮率勇練園捕格傷該匪腦後等處始克就擒又據來賓縣知縣張師厚禀黎特解同悍黨多人潛藏弄摃巖内該縣會同哨弁韋有餘等往捕進至山口匪黨何老儆等扼險拒守勇練齊上將何老儆格斃並生擒覃扶安等二名餘匪潰逸張師厚韋有餘等冐險深入黎特解率衆拒敵相持兩日傷斃勇練二名受傷六名張師厚激勵衆心加懸重賞勇練踴躍奮突立卽格斃悍匪五名生擒韋老堂等四名黎特解亦受傷被擒餘匪扒山越澗逃逸遍搜交界各山嚴匪蹤凈盡起獲旗幟砲械數十件經右江道督飭潯州府知府夏敬頤柳州府知府牟蔭喬先後提訊據供拜盟結黨迭次刦掠潛製旗械欲圖滋事等情不諱禀經臣核明批司飭將各匪正法梟示以昭炯戒仍飭嚴緝逸匪務絶根株伏查黎特解黎特心以漏綱餘孽瞻敢潛滋異謀結黨思逞若不立予殄滅必致遺患地方幸各文武先事勦捕或懸帥冐險或設法誘擒次第殲除辦理迅速不無微勞足錄惟有籲懇天恩給予獎敘以昭激勵同知銜來賓縣知縣張師厚擬請以同知直隷州在任候補五品銜署貴縣事候補知縣王仁鍾擬請俟補缺後以同知直隷州用哨弁千總黄貴邦擬請以守備儘先補用六品軍功韋有餘擬請以把總儘先拔補其餘在事出力官弁由臣酌量外獎以示鼓勵所有來賓等縣剿捕積匪情形理合會同兩廣總督臣李瀚章廣西提督臣蘇元春附片具陳伏乞聖鑒訓示謹奏奉硃批著照所請該部知道欽此○○福州將軍兼管閩海關稅務世襲一等繼勇侯奴才希元跪奏爲閩省洋藥稅厘歸關併徵謹將福州厦門二口第一百三十結期内收支數目分晰繕具淸單恭摺仰祈聖鑒事竊查前准總理各國事務衙門函電曁户部南洋大臣先後抄摺行知洋藥稅厘歸關併徵自十三年正月初九開辦之日起會同稅務司合力稽徵等因謹卽遵照辦理所有閩海關併徵洋藥稅厘銀兩自應按照洋稅收支章程分晣正稅厘金兩項銀數隨同結期按三個月奏報一次以符洋稅定案業將第一百六結開辦起至第一百三十結徵過銀數按結奏報在案兹查光緒十九年二月十五日起至五月十七日屆滿第一百三十一結期内福州厦門二口收支洋藥稅厘銀兩仍按結奏報俾淸界劃除將本結收支數目循案分咨總理各國事務衙門户部南洋大臣查照外理合恭摺奏　並繕具淸單恭呈　御覽伏乞皇上聖鑒謹奏奉硃批該衙門知道單併發欽此○○頭品頂戴山西巡撫臣張煦跪奏爲河東戊子綱奏銷屆期積引尚多援案籲懇天恩准予展限以紓商力恭摺仰祈聖鑒事竊照河東連銷山西河南陜西三省正加鹽引並帶徵歴年陳引因銷路不暢未能依限全完遞經前撫臣援案奏請展緩均荷俞允在案臣於上年十一月接任後當飭河東道將戊子綱額引督商趕緊疏銷務其依限完竣漸復舊規兹據河東道宜麟詳稱據闔綱坐商運販姚長盛王恒盛等禀稱河東引鹽自丁戊大祲之後歲銷日絀加以去年夏季雨水過多車馱缺乏脚價昂貴轉運維艱雖經竭力疏銷實難驟復原額且自丁丑以至丁亥各綱賸引尚須遞年帶徵多銷陳引一名新引　多一名積壓統計每年正加額引五千二百九十八名零自光緒十八年九月接徵戊子新綱鹽引起截至本年七月底止計十一固　已完新引三千八百十七名零並帶銷已卯庚辰辛已壬午乙酉丙戍丁亥等綱積引七十六名零統共銷過新陳各引三千八百九十四名零新陳牽算綜計銷鹽將及七成五分之數較之丁亥綱銷數有盈無絀實屬不遺餘力惟戊子綱奏銷轉瞬一年屇滿而本綱額引尚有未定一千四百八十名零萬難刻期完竣依限造報不得不援案籲懇展緩藉紓商力等情據禀轉詳請奏前來臣查河東鹽務引滯商疲本非一日歴經前撫臣曁臣督飭該道竭力設法疏銷臣復嚴飭緝私並稽查車户偷漏商人夾帶自十八年九月戊子綱接辦以來至本年七月底止計十一個月新陳牽算共銷過三千八百九十四名零將及七成五分之數商販實已不遺餘力現計未銷新引尚有一千四百八十名零委因時會使然致難依限造報該道所請均係實在情形合無仰懇天恩俯念河東商力積困已深准將戊子綱奏銷例限援案暫予展緩四個月俟光緒十九年十二月底再當查明確數據實造報以恤商艱而免貽誤其已丑綱新引應俟戊子綱展限屆滿後再行接辦合併聲明所有援案懇請展緩本屆戊子綱奏銷例限緣由理合恭摺具陳伏乞皇上聖鑒謹奏奉硃批著照所請户部知道欽此 
 
