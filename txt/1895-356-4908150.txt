# 1895 - 356 - 4908150

 

Page 1

 
 
[重印快心編出售] [  申報館主人啟]  
快心編一書雖係章回小說而其言情叙事頗能娓娓動人且樂而不淫雅合關睢之昏誠近世說部中不可多得者也本館前曾排印數次數經搴暑揷架頓空而問價之人依舊源源而至因更重付　　以曁購者之心兹己告成分裝十册每部碼洋五角請臨申報館帳房三馬路申昌書室民各外埠申昌選購可也 
[續印王肯堂六科準繩出售] [  圖晝集成局啓]  
六科準繩一書醫科之大成係金壇王肯堂先生所輯其中論症無微不燭有美畢臻本局前出之書蒙識者爭購幾同帋貴洛陽今仍似新　鉛字續印行列井然紙色潔凈盛以錦套每部四十本仍售實洋五元五角卽日出書有欲探索枕秘者請移玉至三馬路申報舘帳房及申昌書室各書坊外埠則向申昌書室售報處購取爲盼 
[鐵路求才說]  
間嘗曠覽古今而歎天下無一定之局也同一物焉能用之則得其利益不能用之卽受其毒害同一事也善行之則成爲美舉不善行之卽成爲弊政同一人焉用當其才則成事用非其才則僨事何以喻之至利之槍至巨之砲所以威天下而鎭海疆誠爲守國之利器然使爲揭竿斬木之徒得之豈非益張其燄而足以茶毒生民乎而國家籌欵設局製造之精益求精實賴此以保太平之局所謂同一物焉而能用之則得其利益不能用之卽受其毒害也烟之宜禁賭之宜捕一切弊政之宜革本爲地方整頓風俗消除匪類起見而或反視爲利藪於是風俗日偷匪類依然聚集而無所忌然使有實力奉行者則所以整頓風俗消除匪類卽在乎此所謂同一事焉善行之則成爲美舉不善行之卽成爲弊政也至於用人則與其用百不才不如用一賢才然用一賢才而仍處於百不才之中則才必爲不才所蔽而眞才终無以自見此用人者所以貴乎量才而尤貴乎選才也夫物也事也人也三者較之則物必待人而用事必待人而爲而人尤爲物與事之本也苟無人焉則物皆失所而事亦不振雖有極有用之物而患變爲弃物矣雖有大有爲之事而反成爲害事矣不然者非特極有用之物不至爲棄物而無用之物亦可使爲有用也非特大有爲之事决不爲害事而難爲之事亦無不可爲也故天下無一定之局在得人與不得人之一轉移間耳試觀近事歐洲各國精練海軍得以雄視天下中國費無數帑金仿而行之數年以來振作可觀乃付之丁汝昌而悉以媚敵矣湘淮各軍昔年曾左諸公及今傳相所用以平捻平粤平回者也事定之後練而弗撤倚若長城乃付之葉志超衛汝貴等人而平壤牙山相繼而潰矣同是海軍也同是湘淮之人也而勝負之勢彼此懸殊者豈非不得其人之故哉今將宏開鐵路朝廷并准商辦官辦己創之於前商辦將繼之於後從此廣輪萬里榦别枝分終必次第舉行說者謂不難於集資而難於用人不難於圖始而難於要終似不可不熟慮於初以冀善全於後古語云非常之功必待非常之人使不先求得人率爾興築必多苟且曠日持久必多廢工且公司之設必期取信於人視工程之大小集資之多寡務使有餘毋使不足苟用人不能一一皆當則經費斷不能滴滴歸公無論經費不敷半途而廢卽爲山九仞工虧一簣再欲集資爲繼人皆視爲畏途尚不能無功敗垂成之慮昔年礦務可爲前車之鑒也况地廣事繁不能不藉衆長以收大效雖其中固有精明强幹亷潔自持思一展其長才者亦有閶冗之流但憑推轂而思濫竽中飽者良秀不齊賢愚不一操用人之柄宜破除情面悉心鑒别躁進趨利者不可與歴艱辛膏粱醉飽者不可與共勞苦庸懦無能闢實之事非所長油滑取巧重大之事不克任有一於此必悞大局是必騐其才力覘其趨向由細而鉅歴試以騐才果勝任者不爲浮言所動才不勝任者不因勢利而容始則嚴其察核終且信其賞罰則眞才出而事庶幾可集也是在用才者之有以握其要耳用才者旣有把握而尤貴身先率下敬以臨之勇以任之明以察之勤以導之信以要之恒以守之勵之以實心徴之以實事如聲應響如腕運指則雖有極難爲之事而無不可爲也苟用非其人則無才者可以倖進而才智之士反屈於下尚欲求實功而收實效則爲必不可得之數矣宇宙之大人才之多惟願操進退者虚心延覽焉 
[藩司接篆]  
　　杭州采訪友人云浙江藩司龍仁陔方伯錫慶涓吉十一月初四日辰刻接篆先一日署藩司聶仲芳廉訪派委布經歴張叅軍布理問杜叅軍將關防置綵亭中鼓吹送入藩署次日黎明藩署書吏皂役預備一切吉時旣届方伯朝服而出望闕謝恩旋卽更衣行接篆禮洎升座屬下隨班叅見書役亦呈手版叩賀防軍營勇站立兩廂方伯傳諭不必燃砲隨赴撫轅禀見廖中丞復在拜各寅僚諸紳士禮也 
[署撫騎箕]  
　　廣州采訪友人云廣東藩司成竹銘方伯蒞任多年甫於前月得拜署理巡撫之命遂擇吉十一月初九日接受撫篆先期飭將撫署大加修葺務期鳥革暈飛十月二十八日親往相度形勢向工匠指示一切及回署卽覺體不舒適然猶能接見屬員至本月初二日疾忽大漸神志昏迷進以參苓終不見效延至初三日丑刻竟騎箕而去聞方伯春秋己六十有九位居一品年享七旬福壽全歸應無遺憾矣所遺藩司篆務經譚文卿宫保札委臬司張安圃廉訪署理遞遺臬司篆務札委督糧道魁文農觀察署理遞遺督糧道篆務札委候補道閻觀察希範署理 
[韓妃喪禮]  
　　朝鮮閔妃復位曾紀報章兹得韓京來信云某日韓王下教令曰曩變亂之際王妃之所在不　至今日始查見當時崩殂之確實証跡故王妃於開國五百四年八月二十日午前六時在坤寗閣昇遐特此公布又下教令曰以泰元殿充王后遺骸之殯殿以景維門外爲百官哭班所又派宫内府大臣李載冕爲總護使宫内府特進宫李載完王太子宫右日講官鄭基曾宫内府協辦金宗漢侍役院卿李範純宫内府特進官趙東冕爲殯殿提舉掌禮　卿趙秉鎬宫内府特進官李載完正二品閔泳逹爲國葬提舉正一品閔泳駿宫内府特進官李憲植王太子宫右日　宫爲山陵提舉至西歴十二月一號韓宫發喪百官皆服麻布人民七日間皆白帽白衣白鞋一切不用染色四號午後一點鐘時殯殿用香水薰沐閔妃遺骸事畢以錦片裹身 
[粤中火警]  
　　本月初二日廣東省垣長樂街文盛紙店不知因何失火以致立兆焚如幾如紅孩兒大戰孫　空匝地漫天無非火燄幸時當白晝人力易施急以八功德水　之得令烟消火滅至初三晨十八鋪　橋古　比　　姓家又因煎茶遺火然及積薪烈燄飛騰無異阿房一炬鄰里聞聲趨救僅焚去房屋半椽 
[荒民宜散]  
　　漢上友人函云上月下旬卾垣城外各屬逃荒黎庶迤邐而來比前人數尤衆口音不一而枯瘠之色無不人人僉同此等人依丐爲生日則滋擾街衢夜則覊棲郊野皆無常處沿城各鋪户咸惴惴心憂事經上憲訪 
 
 

Page 2

 
 
問擬於本月朔開塲施粥及期未見果行於是或施米或施錢日來不一其說究竟經費難壽俗語所謂善門難開者官府未必不深慮及之也惟是荒民如斯其多　聚省外未始不隠恃其人衆强丐挾制在所不免計不如設法資遣使散回籍爲第一要策况飢寒父迫之身决諸東則東决諸西則西寡廉鮮恥之事更禁不勝禁防不勝防當軸諸公當必有善法以處此也 
[示杜錢弊]  
　　鎭江采訪友人云上月墨西司銀錢卽俗所謂英洋者每圓兌錢九百五六十文至本月初旬竟減至九百三十五文或三十文日斯巴尼亞銀錢卽俗所謂本洋者每圓向易錢一千三百文今則减至一千一百六七十文二七寳銀每兩向易錢一千四百八十文今則减至一千三百四五十文錢價之昻爲從來所未有說者謂各局卡俱將青昳裝運出口以致本地缺錢或爲巨商大賈所皮藏藉行其龍斷之計日前鎭江府彦太守詣道轅謁吕觀察禀商一切觀察旋出示禁止不准裝運出口並勸諭各商不可過求善價等因其示曰爲出示諭禁事照得制錢向禁出口私燬私鑄均于例究嗣因各口通商准令商人呈其報單運至通商各口岸由關發給印照立限運到缴回係屬通融辦法兹查兩月以來各商報運銅錢裝由輪船出口日有數起動輙千萬串始則運往漢口現又運往上海並訪有不法之徒銷燬制錢私鑄小錢錢業藉此居奇以致錢價日昻實與國計民生兩有關碍亟應設法挽回以杜流弊除由關停給運錢印照並由縣傳諭錢業董事議平巿價設法運錢來鎭一面嚴密訪緝如有私運出境及私燬私鑄之人立卽拿獲究辦外合亟出示諭禁爲此示仰商民人等知悉自示之後爾等帶錢出境至多不得過五十千文如逾此數及有私燬私鑄情事一經訪獲定卽分别充公從嚴懲辦决不寛貸 
[委員查旱]  
　　今歲湖北武昌府屬嘉魚縣境入夏因旱麥秋無望迨萬寳告成之日田禾又復歉收徧野哀鴻待哺孔亟李府尊惄然憫之業派幹員周君守典前赴該縣勘查各里洲屯分别被災成數以便據實禀聞上憲量乞恩施竊黎得此涓滴皆屬皇仁食德飲和不啻含哺鼓腹矣跂予望之 
[應試被騙]  
　　沙巿訪事人云枝江縣邱某應童子試每愧管仲之戰北思尋捷經於終南常携朱提冀博青衿恨未得其門而入故匿采韜光終未長價於薛卞之門有某甲者耳其風爰倣聊齋中局詐故事扮作院署中人麗都其服儼然幕賓氣象就沙巿官殿巷僦屋而居每日四出勾誘邱某正在百計鑽營一日兩相巧合引與接談甲自言爲院署某某語次漸露其私而神光倐合倐離邱意摇摇直探之謂君爲座上客功名之權能主其半乎甲辭以不能旋謂惟學憲某戚常近左右若得刺謁其人殆可取青衿如拾芥邱因懇爲先容甲許諾訂某日報命至期甲向邱曰前承囑托吾昨己乘間言之某戚非千金不可且謂人情險詐渠難信爾亦如爾之不信渠也俟某日來沙一騐銀據以定事而銀據仍歸爾執俟案後再付交如此庶兩相信否則不諧邱允之歸往素識徐永興零剪店告貸徐問何需邱白其事徐曰世多騙詐恐墮術中爾我友朋何得漠不關明邱歴陳顛末極言其實徐乃偕至德盛益錢店買現銀一千兩當面交邱邱持銀質於同泰典中典中以白鏹若干恐來歴不明拒不納復轉商徐永興徐乃浼與同泰往來之乾昌森錢店同至典中說知始質錢五十串成劵付邱而去越日甲贸贸然來謂邱曰某戚己來沙在荆江營守候矣邱携銀劵偕往至則果見狀類顯逹者據座上不覺傾倒禮畢茶罷各道渴慕某戚索銀劵閱之閱竟置案上面試邱一小講稱賞擊節命甲陪坐己抽身入内移時出執郵筒一具將劵納其中密語邱曰此内卽閻羅包老所不到者宜金　緘之勿爲外人道事成來賀子邱揖别而出欣欣然歸至徐永興徐問其事邱出示密緘口講指畫其樂無極徐欲拆觀邱不可曰彼己諄諄告試須臨塲開看徐曰爾我竊觀彼不知也詎内皆廢紙卽銀劵亦係贋者邱色忽變惶惶然急詣同泰典打探則蚨飛己有時矣遂奔至荆江營詢問答言某數年前曾當營勇今路過來營一訪昔時舊同袍不知其他旋折而至官殿巷寓所則見房闥依然人物俱杳邱東奔西突不得蹤跡惟有潸然滋出　然氣喪不似前之揚揚得意也直書之以爲窗下不用功臨塲希非分者警 
[老成凋謝]  
　　河南道監察御史宋養初風憲承庠回籍省親到松未及匝月方謂椿隂高蔭愛日彌長詎其封翁西簃茂才竟以年老病深　藥罔效本月初一日溘然長逝養初風憲係次子親視含殮哀毁倍至三子守初廣文尚在江密學舍想聞耗後星夜奔喪矣 
[紅葉飄零]  
　　金陵訪事友人云聚寳内胭脂巷有某氏婦生子女各一子年甫弱冠卽爲完姻娶某氏女爲媳氏固寡居媳乃富家女以婿業儒故始與締姻其初男女家甚相得也廼媳甫人門卽因尋常禮節未週互生嫌隙媳又貌陋而一種嬌生慣養意態小妮子自不知檢以致氏意不適媳之母家謂婿係寒士平日津貼四元按月支付無非爲女私用起見詎氏早覺察囑其子涓滴歸公不得充脂粉費媳　恨入骨每當口角時竟漸反唇氏不受以致積怒成忿大動干戈氏性素孤峭鄰右絶少往來及家難迭興勢將决裂竟無魯仲連其人出爲排解維時媳不堪虐入室自經被女僕從窓櫺外望見遽奔入解下繩索用定心湯灌救逾時氣漸舒有復蘇之意而道路傳聞謂氏及子在旁僞爲撫摩也者以手搤其吭而氣絶究不知其中底藴若何媳家親族聞知死於非命立時邀同男婦多人向氏問罪氏逃匿不知所之遂向獲其子送　請究江寍縣翁大令研訊之下憐其文弱意欲全之因諭害妻者罪渠本意應予薄懲交保釋回俟爾等獲到該氏一併解究始能澈底訊問水落石出諭原告暫退 
[漢皋氣候]  
　　漢皋自上月廿三日暢晴之後天氣融和一若青陽司令向之御重裘者今則齊易棉襖矣傍晚忽乾風陣陣撲面如刀居人猝未及防猶以爲輕寒可耐不知朔風澈骨立見二豎爲崇因此巿上懸壼之輩笋輿如飛幾如江隂道上大有應接不暇之勢誠非夢想所及寄語攝身者尚其愼之又愼哉 
[挑選武舉]  
　　兵部示傳揀選各省落第武舉等第本部定於十月二十二日具奏所有各旗各省落第武舉知悉是日黎明自備弓箭赴東安門正白旗侍衛教塲聽候考試點名揀選毋得自誤特示 
[蛉洲寄語]  
　　日本友人函稱日本派駐威海衛守備兵遇有要事欲通知本國政府海路旣未設電線陸路須由芝罘天津轉至上海迂廻曲折爲日旣多電信又不甚靈且威海至芝罘之電線當戰爭時悉己破壞中國政府至今置之不理日兵欲出一通信機關恨不得靈便之法故日政府諭令駐華林公使向中國政府要求架設威海衛芝罘間電信線目下正在彼此擬議尚未見交涉明文也○本月九號千葉縣屬海嘯所有朝夷郡朝夷村沿海岸居住人家悉被風浪所襲漂流破壞者計共百三十三户水溢九町餘人之負傷者二名餘波直冲至三十餘町外亦一時之小刦○長崎對港稻佐郷悟眞寺住持岡村禪師素擅雄辯之名同宗中夙仰其名望四五年前由剃度之本山派爲鎭西巡教師卽存心往海外布教今年始發軔八月自俄之海參威回本月六號搭神户丸往中國上海轉赴厦門傳教○日本茶業會中部派往美國兠攬生意之商人古谷駒田兩氏現在紐約設立售茶處來信云目下各巨商來定購明年新茶者爲數甚巨比今年定貨高出數層於是茶業中擬新　關西茶會於神户巿關東茶業各家亦同計畫以冀此業日進日本茶務殆蒸蒸日上矣○十二月十八號爲俄歴十二月五號是日係俄帝加　之吉期長崎港寄椗之俄美德法日各國軍艦皆滿掛旗章以賀至正午咸燃砲廿一門一時砲聲如雷烟蔽三十六灣今年軍艦下椗之多於　稱盛 
[嶺南冬旭]  
　　廣州采訪友人云前紀上月二十四日署廣州協鎭鄭協戎潤材放槍自擊一事兹悉所傷雖非要害而臟腑己受火毒非 
 
 

Page 3

 
 
加意調治難以復原協戎誓不欲生堅不服藥後經同僚解慰尊甫心泉尚書亦責以大義始延醫診視連日進以藥石己略獲安全矣○武會試闈姓彩銀業己開派得彩者紛紛往領擁擠異常剪給之徒遂溷跡其中施其妙手某日有某甲者在富貴全廠領得銀數十兩携之而返甫出廠門忽失銀之所在懊恼欲絶哀懇巡勇代爲追尋又一人領得銀百餘兩納諸懷中一出門卽暈仆於地視之己身冷如冰魂歸地府女宫塲傳述升署廣東巡撫成竹銘中丞定於十一月初八日入署初九日接篆然尚未見明文而署中己由南番兩邑宰雇工修理氣象一新矣 
[甌江梅訊]  
　　温州水利久未講求比來連科脫榜青青子衿咸歸咎於河流淤濁卽操奇計赢者流亦以財源不暢惑於青鳥之說僉擬將三角門西河頭開闢水門承接上郷三溪之水匯入内河以期流活水清前邑侯邵補棠大令業己首肯嗣因籌欵維艱以致中止刻當濬河之時都人士仍欲復申前議禀商觀察並議將永寗門之左來福門之右開濬城隍一道以通山水○蒲洲地方某甲載穀數千觔從内河運至港船被地方獲住以爲漏海濟匪禀請汛官將其船穀移送過縣罰令充公沈大令收訊之下先將船户管押仍候查辦詎甲情急計窘自截小衫袖口寫就血書瀝陳冤抑潛行投水自盡未知此案作何辦理也○止月十九日有琉球難番十餘人因船遭石尤觸礁損壞來至永嘉縣署請領川資衣衫藍縷菜色堪憐聞向例海面難番有溺斃病故者由官周恤衾棺此柔遠故事也程大令卽飭差役妥爲安插逗留數日再備文遞送到省發落云○玉環營巡洋舟師因盜船停泊該處形跡可疑卽督率兵丁放下舢板往船查騐詎匪膽敢乘官軍上船之先開槍拒捕强傷舵工肩膀脚腿兩處兵皆氽水逃避該匪等卽趁勢到巡洋船上將槓具槍砲器械搶刦一空吁捕盜之船倒遭盜刦捕務廢弛可想而知矣 
[豫章寒浪]  
　　江西采訪友人云自九月十六七日兩雪之後旋卽夫開晴霽氣候温和十月十六日凍雨連綿峭寒刺骨如是者六七日至二十二日忽起大風終夜有聲幾如虎嘯二十三日花飛六出遍地漫天惜隨落隨融不能變作瓊瑶世界耳○江西巡撫德靜山中丞屢與翁小山方伯面商整頓官塲積習先自委缺始而整頓委缺積習先自實任始凡有新任者卽飭赴任有本任者卽飭回任庶無輾轉調署之繁自免鑽營賄賂之弊倘缺出後尚無補實人員有不得不委署者則概用輪委不用酌委而輪委數缺適在同時則概用掣籖不復任意庶無彼肥此瘠之見自八月起己將實缺者分别飭令赴任回任署缺者分别輪委掣籖兹查得署宜春縣吳明府忠謙年滿調省所遺印務以准補斯缺之彭明府履德飭赴新任代分宜縣吕明府懋承應行交缷所遺印務以新選分宜縣馮明府全琮飭赴新任署南昌城守營守備兼撫院武巡捕熊守戎鍾秀飭回九江營守備本任所遺省城守備事務以該營都司葛都戎暫行兼代○江西大吏前擬抽取坐賈門釐旋又查得咸豐初年門釐之設由湘省先行開辦今湘省尚未舉行是以江省亦應從緩大約此事己作爲罷論矣○統領剛字全軍申軍門道發由北洋撤防回省德靜帥令將上年添募之勇給發三月恩餉妥爲遣散其向有之左右營勇丁仍駐紥吉安以資鎭懾軍門奉札之下卽率同左營營官蔣叅戎必望右營營官王遊戎德懷禀見靜帥面受機宜卽日管帶勇丁馳赴防所 
[潯陽寒雁]  
　　九江采訪友人云此間電報局委員盛菊蓀司馬富懷忽於十月二十六日患病臥牀飲食不進延至二十九日辰刻謝世○郡城西門外租界中天主堂起造洋房掘地丈餘兒一石橋上鐫曹公橋三字一時耳食之流咸謂此橋建自漢代特不知何時淪入土中也○九江府尹西庚太守札委方茂齋少尉前往德安縣催繳奏銷册少尉奉札之下卽俶裝就道 
[神山鶴夢]  
　　蕪湖采訪友人云新任安徽按察可趙廉訪爾巽由京陛辭赴任道出金陵張香帥派吉安官圇船送之上駛十月二十八日之晚行次蕪湖印委各官登舟謁見廉訪分班傳入咨詢吏治民情至翌晨卽展輪向皖江進發精健保衛各營主咸排隊迎关旌旗密比直有如茶如火之觀○本任皖南鎭總兵李壽亭鎭軍占椿於客夏入都陛見及回南適值日人攻戰其時劉峴帥尚綰兩江總督篆務檄飭赴湖蕪江西招募勇丁四營駐紥鎭江及江隂二處所有皖南鎭篆委中軍牛韻齋恊戎護理旣而鎭軍又奉調北征前臨大敵和議成後帶隊南旋所統各營健兒陸續資遣回籍今己竣事奉檄仍回皖南鎭本任遂由金陵束裝赴皖謁見福少帥上月二十七日道出鳩兹部下叅守各官統率　貅出郊迎迓鎭軍順道登岸小作句留隨於二十九日乘某輪船上駛聞回任接篆約在葭管灰飛時○上月二十四五日大風捲水林木怒號江中雪浪如山三老長年咸收帆以避某擺江船獨自誇神勇從江之對岸載客十餘人乘風飛渡自謂帆飽舟輕决無妨礙不虞行近弋磯石尤怒起全船搭客載沈載浮如魚唼萍如鷗衝浪幸救生巡船嘹見飛棹駛全踴躍救援然己有數人不見蹤影矣春閨夢裏能無恨舟子之鹵莾誤人耶 
[縣令讌賓]  
　　前晚上海縣黄大令假座美租界周浦路匯業公所筵宴江寗鹽巡道胡芸臺觀察以伸東道之情觀察應請而來豪談歡飲陪座者爲江海關道黄觀察松海防同知劉司馬 
[頌揚德政]  
　　上海縣水利廳林珍虞少尹奉檄回震澤司巡檢本任將次交缷起行前日有饋以萬民傘及德政牌者蓋亦循官塲俗例也 
[發縣貲遣]  
　　山東人方繼善駕船至某處遭風傾覆墜入水中經救生局船援起送至江海關道轅求恩撫鄦黄觀察發交上海縣給發船票遣回原籍到縣後黄大令諭仅公差暫爲看管 
[移文緝賊]  
　　奉賢縣楊鹿亭明府移文上海縣署内開本境十三保三圖文生陳兆麒家於十月初一夜三鼓時有賊越墻而進撬壞樓窓直入臥房行竊衣物洋銀負贓逃逸由地保狄子和來縣報案當經詣勘屬實飭捕追緝至今月餘尚未弋獲移請飭捕恊緝並送賞格等由黄大令卽將賞格發貼通衢並飭捕役赶緊跴緝是案贓賊務獲解究 
[西節停公]  
　　昨爲西國耶穌誕日各洋行及江海新兹均停公一日西人宅外遍綴翠柏青松浦中所泊各兵船亦各懸　誌慶英副領事薩君允格因此預飭捕房暫停讞務法捕頭亦禀請讞員鄭犬令於下期發落 
[英界公堂紀事]  
　　寍波人彭泉卿偶因細故與其妻占反目之爻其妻出外不歸一連數日嗣經彭在素識之楊陳氏家尋獲以氏不應留妻住宿嚴詞責之氏亦出言不遜遂致互相口角適四百十七號華捕巡街過此拘入捕房轉解公廨屠别駕著分别押候訊核旋有人從中勸解遂各投案求銷○程培芳向杜鼎昌索取舊欠紛擾不休將杜扭至公廨請南面者一剖是非旣而悔之自願罷訟因浼值日暛禀知屠别駕具結釋歸○董雨亭前欠掮客邵禮堂布匹洋銀四十圓屢索無以應昨被邵扭至公堂請爲追給屠别馮著明白補詞呈候核奪○　雞流倡王素卿廉恥全無在途中强拉行客經三百零七號華捕拘入捕房轉解公廨屠别駕飭交官媒押候訊辦 
[美界捕房紀事]  
　　江北人陳小四家於裏虹口文昌閣左近娶揚州婦金氏爲妻二八年華風姿艶冶向與流氓徐某姘識繼復改姓金字曰月卿依英界百花里某野鷄娼寮送舊迎新公然以御史孃自命陳蹣　其步時往索錢戴上一頂緑頭巾落得逍遥自在邇者月卿虧負男女龜奴帶擋洋銀二百數十圓無計彌縫遂與徐串通就虹口楊家灣暫匿昨日午刻七十鳥顔沈氏尋至新虹橋西首適與月卿邂逅相逢扭至鶴昇樓茶肆中慰以好言勸令仍返雞巢高張艶幟月卿堅不依允鴇遂喝令龜卒出麻繩捆縳置諸小車上載回一百零八號印度捕巡見之將鴇及月卿一併拘送捕房捕頭詰回之餘立派三百四十八號華捕解送英公堂請屠讞員訊辦○裏虹口石橋帮各流氓自稱五虎大將其渠魁 
 
 

Page 4

 
 
爲張百樂張海和朱木木小皮匠四人前己獲案訊懲紀諸報牘此外尚有張阿慶卽吊眼阿慶當時飛奔逃逸得趙遥法外未幾張百樂等在改過所逃去依舊成羣結隊耀武揚威每至更闌濳至租界中偵探消息前晚阿慶在裏虹口遊蕩適竇如海石金榮二包探巡至是處欲向拘拿阿慶膽敢出白刃亂揮經竇探奪下始得擒解捕房捕頭令押候解送英公堂請辦○小竊胡阿榮何玉貞年未成童未卜由何處學得探囊手叚前晚在北河南路施其伎倆經包探竇如海拘獲解入捕房捕頭令押候查明所犯竊案然後解送公堂請究○前晚郷人張金寳携青蚨四百翼往租界中購取零星行至北河南路流氓嚴阿四自後追上攫錢飛步奔逃張奮力窮追經二百二十二號巡街捕將嚴截獲解入捕房捕頭令押候解送公堂請辦○有陳阿掌者素無恒業以賭博爲生日在斐倫路各弄中誘人入局昨午經四百六十一號巡街捕拘解捕房捕頭令押候解送公堂請究○昨日江北人劉阿榮在元芳路糾人聚賭經三百五十四號巡捕拘送捕房捕頭詰問情由令覊押一天然後開釋○積竊陳阿林前經某包探拘解公堂屠大令判令解回原籍昨日午刻捕頭派包探竇如海帶至法界附江天輪船解往密波 
[法界捕房紀事]  
　　密采里西酒肆細崽某甲竊取肆中洋酒售與洋涇浜某洋貨店經肆主投報捕房捕頭派包探緝獲原贓將甲拘入捕房押候解堂研鞫○菜巿街某米店夥某乙私收某客所欠洋銀四百餘圓事經店主查悉將乙扭入捕房捕頭令押候堂期解訊○乾泰茶葉店出有本店期票一紙届期由某丙往收不付將店主扭送捕房捕頭令押候解堂訊究○菜巿街某客寓被偷兒竊去棉被一條當塲拘獲扭送捕房捕頭令押候堂期解請懲辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　　　　　署瑣案○○瞿子莫扭控郁子剛　存店欵前晚經帮審委員藍明府升　花廳提訊瞿拆稱叔父在日開設南北雜貨號並在邑廟東　　　　　　糧店雜貨號於光緒十七年開張雇郁經理第一年虧耗本錢三百子文第二年虧二百二千第三年赢餘一百餘千歴年至年終　　　　　　前來去年叔父逝世至年　郁未呈帳今年正月言店本蝕盡難以支持遂另招潘柏升入股付資本洋銀二千圓叔母亦添入二　　　　　　　本又蝕完只得將店歸潘承受欲將叔母股分侵吞是以願作抱呈訴請公斷凌谷雲投案訴稱小的在信和米糧店爲夥自幼　　　　　　　師母被郁欺侮侵吞心實不甘是以投案代爲聲訴郁供帮監生在志六雜貨號執事此號開自光緒十七年至去年之杪結　　　　　　　女主遂願寫立替據合同　潘接受並無添入股本二千圓之事明府研諸之下瞿一味含糊並稱叔父在日郁懸宕店内洋銀　　　　　　　借據明府曰現據爾聲稱郁惟欠四百四十圓其添本被香情事確是虚言　語塞不能對明府從寛不究判令郁年内先歸一百　　　　　三百圓明年分三節歸楚飭卽具結取保○昨日午後漁户楊立甫投縣署訴稱奚全全賖去魚一千五百文日久不還向之索取反　　　　多人蜂擁兇毆以致受傷求恩騐究黄大令諭令看管候騐○林金培控摱福生賴婚一案前晚經曹明府訊斷林訴稱小的係無錫縣　　　下某茶肆當茶博士生有一子自幼經王琴山執柯文定温女爲媳擇吉今冬合舊送過茶禮洋銀一百圓不料温頓萌歹意竟欲賴婚王再四說情被伊毆逐現己回無錫家中矣温供稱女兒許婚確有其事惟茶禮祗收七圓與原議大爲不合明府飭差帶同兩造函追媒人來滬勸令從速完姻 
 
 
 

Page 10

 
 
   
 
