# 1934 - 147 - 4908664

 

Page 1

 
 
[珍物待購] [  申報館協振所拜啓]  
本館協振所自經解賑欵以來屢承諸大善士源源接濟且有以珍物助振者惟边城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲亷泉旣能廣積陰功且可僧輝藝圃誠一舉而两得也計開朱漁珊貼一部高澹游山水一幅 
[新印本草備要醫方集解告成] [  圖書集成局代啓]  
本草備要一書爲休寗汪訒菴先生所輯舉金石草木禽獸　介之入藥品者别其性質攷其功用徵引繁博詳盡無遺後附湯頭歌訣一編尤爲習� 
醫者所不可不讀首冠圖説亦頗筆墨精工披覽之餘殊覺爽心豁目兹由掃葉山房書肆倩本局排以大字用佳紙精墨印成每部三册碼洋六角醫方集解亦先生所箸向推童氏刋本爲最精碻兹又得武進名醫費晉卿先生評點益覺應有盡有無美不臻每部亦三册碼洋六角是二書也珠聯璧合久名噪醫林世有欲種杏成林者盍各購置案頭爲簡練揣摩之助乎 
[變國俗説二]  
去歲本報執筆人曾作變國俗説登於報簡言宜取法乎西國以變中國之習俗也顧國而言俗有美有惡俗之所習有剛有柔或宜變或不宜變宜變之俗當守其所變不宜變之俗更當變其所變昔孔子曰齊一變至於魯魯一變至於道欲以道變魯而先欲以魯變齊蓋以齊尙霸功不及魯循王政也假令齊不變而至於魯則不能馴至於道可知抑令魯或變而至於齊則不能遽至於道又可知是變所不宜變者之必當變其所變也明矣昔孔子答子路之問强曰南方之强與北方之强與抑而强與寛柔以教不報無道南方之强也君子居之袵金革死而不厭北方之强也强者居之可知中國之人北强南弱北剛南柔自古已然而亦有不可以一例論者燕齊秦晉諸故國皆居北方其俗之剛而强宜也若夫五嶺以外地近炎荒宜其柔弱矣顧何以金田變起粤西巨宼毒流十餘省禍延十數年而粤東盜風於今爲烈械鬥之事亦較甚於他省是南方不盡皆弱也且咸同以來中興名將半出三湘半居皖省桓桓之士矯矯之臣如虎如貔如熊如羆所在皆有是强者不盡在北方也大率菘生嶽降應運而生非乘天時卽秉地氣固有不可以南北限者獨江南爲古吳國厥後自孫吳至六朝皆以文采風流爲海内聞望而强兵猛將鮮有傳焉明太祖崛起淮右從龍之彥多產穎毫然地居江北實𨽻禹貢徐豫二州而非揚州之域後雖建都金陵卒致靖難師入遷都北平金陵王氣自此黯然收盡蓋江南固非用武之地也不圖至於今日而若漸變爲强者長江一帶哥老會匪雖屢經懲創而根株未已蘇松各屬太湖泖澱諸處鹽梟不靖重以游兵散勇結隊成羣泛宅浮家號爲光蛋二字不知是何取義言其以船爲家也殆如珠江蛋户之意言其形同光棍也殆如滬上近日所言滑頭之意總之則水路之匪徒而已是數者爲害閭閻事經數見然猶得曰客民而非土著也若滬上之流氓則多本地人氏無業無賴徵逐交游或挾手槍焉或藏鐵尺焉或携刺刀插子焉一言不合挺刃尋仇魚肉良民無惡不作是何風俗之昔懦而今横也或謂滬上多天津帮人因之耳濡目染本地人亦化之而爲强横然而楚咻齊傅豈其寡可勝衆也或謂近日京梆諸戲劇多凶惡事血流被體習以爲常觀者化之遂成國俗斯言尤爲無據總之人心變化自然而然習俗旣近囂陵惟在在上者之有以潛移而默化耳特是道德齊禮必先以道政齊刑如去冬吕觀察將張桂卿一犯獲案懲治立置諸法可謂能去害焉者矣何乃近日八十個黨猶有殃及良民者蔓草難圖宜防其漸他若松郡之吳德裕亦張桂卿流亞也幸已緝獲定罪而近月以來郡城内外刃傷之案不止一起或於黑夜或於白晝或於幽室或於閙巿豈松郡之俗亦變而從此歟嘗攷志乘所載此邦之人夙號士奮於學人興於仁奈何使九峯三泖閒匪類横行甚囂塵上此後良民何能高枕所望地方良有司盡法創治苦口勸誡俾若輩知睚眦之怨不可修法網之嚴不能脱庶凡俗之變弱爲强者仍知變其所變乎否則民俗旣變恐卒伍之士益將樂於私鬥憚於公戰雖有軍律其如不能禁强梁之性何願以此言爲臨民者告 
[本館接奉電音]  
　　昨日下午京電傳來上諭一道敬謹譯登○四月二十九日奉上諭崧蕃等奏防營缺額積弊太深請旨懲儆自請嚴議一摺雲南補用副將雷家春等管帶臨平等營平日旣不操練軍械復欠整齊缺額用多擅離汛地實屬營私藐法副將雷家春都司李琨泰楊智清馬良騏叅將劉秀和楊載春均著卽行革職已革游撃楊春才一併發往軍台効力贖罪以昭炯戒雲貴總督崧蕃據實糾劾頗屬認眞著加恩寛免處分臨安開廣道鄒馨蘭開化府知府劉春霖臨安劉萬勝副將高德優疏於督察旣經先後禀揭均著一併免其議處餘著照所議辦理該部知道欽此 
[豸節行程]  
　　天津訪事人函云新授福建按察使李勉林廉訪興鋭交卸運篆入都陛見兹已由京旋津於上月廿一日抵埠公館仍庽鼓樓東首至何日起程榮履新任刻尙未有定期也 
[拿獲錢蠹]  
　　天津訪事人函云河東換錢局私售制錢令錢蠹私燬私鑄本報已两紀其事兹悉所供逸犯係周長和非盛和也經督憲面諭保甲總局轉飭十八叚委員胡吟樵大令嚴拿務獲究辦前日周在東局左近某烟館内被差役查悉卽時拿獲送交總局發縣研訊周供認不諱想當科以重典也 
[糧船肇事]  
　　天津訪事人函云浙省寗波運糧各船因海河淤阻多在海下于家莊停泊日前有某船水手二人登岸購物不知如何與浙江海運外局之勇始而口角繼則毆打外局查糧委員某君因水手滋事竭力彈壓并拘二人縶其手足詎知滋事之水手早已避匿所拘者乃係無辜之人因而更觸諸人之怒鳴鑼聚衆羣至委員坐船上呌囂跳駡繼更以磚石土塊爭相抛撃委員之藍頂遽被打碎大受窘辱憤氣塡膺遂駛赴津郡面禀總局總辦船行未遠已至昏夜諸人方各就寢不期睡夢之中水忽汨汨而入船户女眷均被漂没猶幸船泊河濵猶得從容登岸現已將滋事各水手送交四名照例懲辦并聞今届寗帮糧米莓爛者約有五六艘未悉各船主當若可交兑恐此番賠累必甚鉅也 
[假官訛詐]  
　　營口訪事友人來函云大街中巿萬順魁執事人某甲因虧空辭歇服阿芙蓉膏而座未經報騐棺殮後寄回山東四月初六夜突來二十餘人身穿號衣手持鐵索將店東之弟某乙捉去擁至旅店索錢七千吊適爲街兵查悉匪類卽紛紛逃散爰將乙送回現聞甲之家屬檢點遺物得甲親筆寃單恐尙不免涉訟也 
[香港料民]  
　　西一千八百九十六所香港户口册計中西人共二十三萬九千四百十九名口其中華人二十二萬六千七百一十名口西人一萬二千七百零九名口西人之婚娶者七十一人華人之婚娶者一百零七人西人之報生子女者二百五十五口華人之報生子女者一千一百九十五口未經呈報者約五百口西人死者二百五十三名 
 
 

Page 2

 
 
口較前年爲多此中病疫而亡者二十一名口華人死者五千六百零七名有病疫而亡者計一千零七十八名口東華醫院施治病人二千三百一十四名口痊愈者一千二百九十名口在院病故者七百九十二名口見廣州省城博聞報 
[推究天時]  
　　四月三號紐約格致報云美國有格致家謂日月之方位與地上之風雲雨雪大有關繋凡一切陰晴寒暑皆與相應故可以朔望两絃之交刻而推測其後數日之天時在美國考究已久覺其靈騐云按此説頗似有理蓋日月旣能吸水成潮自能吸氣成風惟必隨地而變不然同經度之地朔望两絃之交刻必同若云天氣陰晴寒暑亦必同斷無此理也兹姑綠其推算之法於後以資占騐家之考究焉法云凡春分至秋分之間如遇朔望两絃交刻於子正與丑正之間其後數日内天氣必晴和若交刻於丑正至寅正之間則必略寒而有小急雨若在寅正與卯正之間必多雨若在卯正與辰正之間必有風雨若在辰正與已正之間必陰晴紛更而不定若在已正與午正之間必多短急之雨若在午正與未正之間必多淫雨若在未正與申正之間必陰晴紛更不定若在申正與酉正之間必晴若在酉正與戌正之間而風又自西北而來則必晴若在戌正與亥正之間而風又爲南或爲西南則必陰雨若在亥正與子之間必晴凡秋分至春分之間如遇朔望两絃交刻於子正與丑正之間而又無西南風天氣必寒若在丑正與寅止之間必多雨雪若在寅正與卯正之間必雨若在卯正與辰正之間必有大雨若在辰正與已正之間有西風則寒雨有東風則雪若在已正與午正之間則寒而有猛風若在午正與未正之間或雨或雪若在未正與申正之間則晴而暖若在申正與酉正之間必晴若在酉正與戌正之間又有東北風或北風必晴而冷若在戌正與亥正之間又有南風或西南風必雨雪若在亥正與子正之間必晴而肇雪霜以上係廣州省城博聞報錄知新報語 
[倡寮獲匪]  
　　蕪湖采訪友人云湘人洪玉林自稱爲洪老爺哥老會中渠魁也潛匿蕪湖南岸江口胡姓茅屋中甕牖繩樞銷聲匿迹日則翩翩羅綺冶遊於花明柳暗之區一至黄昏卽有無數獐頭鼠目之倫與之鬼鬼崇崇且又舉止乖張時以大言駭人聽聞邇者比鄰時見其索詐某浴堂某船户遂心焉疑之瓜架荳棚私相議論保甲局巡員聞悉卽告知緝捕營管帶李副戎於四月二十夜督同綫人往緝至則洪已命儔嘯侣在二街河口可署左近某土娼家作狎邪游酒艷花濃狂飲爛醉守至夜半諸客星散獨不見洪知已滅燭留髠留戀於温柔鄕裏至天明乃僞爲狎客造訪其廬剥啄數聲傭媪出應線勇爰大踏步而入直低迷香洞中土娼怒惡客突如其來驚殘好夢及綫勇一揭紅羅之帳洪知無地可避束手就禽洎解至保甲總局遞以各種江湖切口洪自認爲鑾把兼帶班子鑾把卽滬上牌九司務也帶班子者係狗盜鷄鳴之領袖每至大埠卽裝出大老官身分結納胥吏搢紳遇有事端出而肆應平時則自居雄長坐地分贓逮局員令褫其𥚛則板花纍纍幾似榆錢滿地猶侈口大言自稱曾建軍功頭銜赫奕局員訊畢飭線勇帶去看守俟訪察該匪有無重案並徒黨幾何然後禀陳道轅請示發落 
[之罘觀海]  
　　烟臺訪事人云自上年始設立路燈行人稱便詎料未及經年又復寥落若晨星矣可見事之不難於創始而難於圖終耳○小錢行使屢經官禁無如商鋪愈大則存擱之小錢愈多不能不出而使用將見不數年間依然故熊復萌若欲永遠遵行恐非收買小錢不可也○四月十五日有諸嘉村世回堯二處鄕民恭舁太山聖母之神來烟進香儀仗一切未必鮮明而觀之者皆恐後爭先街爲之塞亦可見人民之日衆也○迤西南約四十里之太平頂舊有太山行宫每當四月十八日誕辰遠近諸山凡有行宫者皆由村民賽會恭舁神駕登山名曰諸神相會今歲届期風勢飛狂凡男婦老少之焚香頂禮者無不遭飛廉之虐有興而來敗興而返佞佛者自取之咎也 
[淛省官塲紀事]  
　　杭州采訪友人云去歲水師協林鎭軍輝光升任處州鎭總兵遺缺由閩浙總督邊潤民制軍奏請以趙副戎永銘補授并給咨送部引見刻下副戎已領憑南下四月二十一日行抵嘉興恊標中軍吕都戎聞信之餘前往迎迓至二十二日鎭軍秉節戾止麾下各官弁咸遞手版請安副戎接見後卽乘輿入城赴撫轅禀到然後示期二十六日辰刻接受關防○嘉防水師及巡鹽師船經撫憲委馮軍門兆金接統嘉興府宗子材太守交卸後奉札留辦嘉防營務處日前專飭家丁赴省叩謝○蠶事將登　捐開辦牙厘局憲委候補縣郭大令沛棠辦理嘉善平湖等處捐輸刻已禀辭就道矣 
[杭諺]  
　　杭州訪事人函云前報杭州銀元局總理提調委莊太守人寳兹悉所委是差係向太守人冠並非莊太守人寳○浙省學憲徐季和大宗師四月分考試書院加課發案後凡未取各卷傳諭監院令諸生各持浮票赴院領回以免錯誤下月示期考試時未曾錄取者亦准與考以資造就至五月初一日考試未經在院肄業各生初本定於二十三四等日塡册嗣恐諸生未及週知故特展限至二十六日截止○雲居山一帶在城之西南隅地近清波門極爲幽僻現由撫憲札飭杭協鎭添設武巡一員以資查祭已委城守拔補外委周君人𢞼充當是差矣○往届新絲約四月二十左右已可入巿貿易今年天氣較冷蠶汛略遲須俟五月初一日方可開秤惟聞不甚佳旺絲價定昻所望天公速煖則二蠶尙有轉機庶失之東隅者可期收之桑榆也 
[蘇臺嘯月]  
　　蘇州訪事人函云近來竊案層見疉出居民鋪户防不勝防某夜魚更三躍醋庫巷陸某家被梁上君子用軟梯而進竊去衣飾臨去時遺下軟梯次日陸鳴保報由總巡曁長捕廉親往勘視允爲嚴緝未卜能否弋獲也○蘇城道前街口雲吉利烟店揭封已登前報兹店主嫌舊屋湫隘翻造洋式如輪如奐頓覺氣象一新仍舊開設皮絲烟鋪招牌上祗增遠記两字不日工竣卽可擇吉開張矣○前日靑陽地悦來昌馬車行夥甲乙丙丁四人於夜間作葉子戲興高采烈聲達户外店主喝止之甲夥不但不遵反以惡言相向店主大怒隨手將鐵尺撃甲頭一下血流满面昏扑於地乙乘勢逸　鳴保到場見此情形不敢隠匿翌晨報由吳邑尊賴大令蒞騐據仵作喝報某甲腦後爲鐵器所傷尙不致命餘無傷痕大令飭送某西人處醫　　店主帶回衙署管押俟甲傷痊再行核辦○某老嫗奉主人之命詣道前街豫昌當鋪贖取單夾寗綢衣服四件携之而歸路經西小橋忽來流　甲乙二人甲猛撃嫗頭一下乙乘勢將衣包攫之而去嫗已龍鍾無所措手又恐不見信於主人在道旁啜泣思欲自盡有周姓老翁見之細詰綠由與其主人係舊相識囑嫗且歸當代爲申説嫗遂稱謝而去○前者撫轅武巡捕徐悦堂叅戎出缺所遺巡捕一差中丞卽以李叅戎昌鳳委補○近楊巡捕鳳臺因事撤差中丞選中營哨官李福海補之 
[鳩江花志]  
　　蕪湖訪事人函云黄德隆妓院有校書寳貞者圓姿替月潤臉羞花一曲珠喉尤似　鶯炙　顧幼曾許字邢溝某氏子祗以怙恃早喪寄養姊家姊固花月塲中之七十鳥也潛挈來蕪教以度曲遂得高張艷幟博取纒頭近爲其夫族訪悉芳蹝於上月杪來蕪控諸保甲總局經饒芷薌刺史提到　鴇訊悉前情本擬按照逼良爲娼送縣懲辦姑念撫育有年判令歸其姑領歸婚配　鴇無如之何惟有目送飛鴻心　錢樹而已詎料行裝禾發其姊伺姑他出復將寳貞　返花叢迨姑覺察則已人去樓空乃復控諸蕪湖縣萬邑尊以　奴瞻敢於局憲判定之案仍行騙歸實堪痛恨卽刻簽提到案嚴加懲責寳貞仍斷歸其姑領之以去並將黄二妓院發封一時燕燕鶯鶯亂飛無主從此崔護重來當不勝桃花人面之感矣○某二尹來自省垣甫卸行裝卽往花叢評量風月有小素者柳眉杏靨的是可人二尹遽欲解漢臬之佩作神女行雲� 
小素意勿肯從以致暴起毁妝一紙官符飛來天半將爲煮鶴焚琴之舉事經某大憲所聞以職官微服冶遊本于例禁矧將掀波作浪卽飭某局查明禀復並將某委員記過撤差於是脚靴手版中人絶不敢以京兆自居向章台走馬矣○蕪湖本山温水膩之鄕珠簾十里捲上春風粉魅脂妖如林之列雖不及靑溪蔣妹吳巿西施而客子無聊亦頗足遣旅愁而消綺思邇以巿情落莫冶遊之客大抵金玉其外敗絮其中所得纒頭實 
 
 

Page 3

 
 
不足用致元緒公一流人物咸思杜門謝客别作良圖日前三街吳痂子妓院已榜貼剪門收帳四字向客索取嫖帳諸麗人各爲遷喬出谷之計緑怨紅愁相對欷歔邇某大腹賈與院中翠鳳詞史最相繾綣聞是耗卽慨擲巨金俾不至雲散風流評花者頓消雅興也 
[松江融齋書院五月朔官課題]  
　　經學詩周南召南説公羊三科九旨釋義○史學李廣蘇建論讀後漢書東夷傳○性理性禾善米説徐幹中論王通中説合論○算學秦九韶數學九章書後測地繪圖説 
[督憲文告]  
　　頭品頂戴兵部尙書两江總督部堂碩勇巴圖魯劉爲曉諭散勇回籍安業以保身家事照得游勇逗遛滋事軍法難容本部堂欽奉諭旨裁遣兵勇原所以省度支亦所以節民力各勇應得正餉從寛截至四月中旬爲止分别籍之遠近另發恩餉二月並配輪船送回原籍是朝廷體恤戎行不爲不全該散勇等久勞於外誰無故土之思應亦樂於回家以與骨肉完聚有此恩餉爲耕種貿遷之資未始不可以營生計乃聞有等散勇仍在此間逗遛將來耗費腰纒必至流落異鄕欲歸不得且沿江一帶常有匪徒混跡本部堂已分飭各屬嚴密查拿該散勇等旣介在疑似之間恐難免株連之禍曷若及早歸里得以永享平安本部堂念該散勇先爲國家効力之人意在始終保全不惜諄諄告誡爲此示仰各該散勇人等一體凛遵務各赶緊回籍安分營生毋得逗遛滋事自于法網自示之後倘敢故違一經犯法定予嚴拿懲辦决不稍爲寛貸其各凛遵勿貽後悔切切特示 
[鎭道將至]  
　　前署江海關道正任常鎭道吕鏡宇觀察奉召入京將次來申附輪北上本縣黄愛棠大令得悉之下已飭辦差人等在碼頭准備迎迓 
[示諭忙銀]  
　　欽加二品頂戴江南蘇松等處承宣布政使司聶爲出示曉諭事照得各屬折收上下忙地漕等項錢糧銀價曾於光緒三年十月間詳奏减價案内聲明自該年爲始每届二八两月查明巿價奏報一次現届本年上忙啓徵之際查核巿肆銀價與上年下忙數目不相懸殊自應照案每两折收錢二千文將來銀價增漲隨時察酌辦理除詳奉院憲附片具奏外合亟出示曉諭爲此示仰合屬納糧人等一體知悉爾等須知本年上忙銀價現仍照案核定運公費每两折錢二千文係屬格外體恤務當激發天良赶將本年上忙錢糧照例自行投櫃踴躍輸將掃數完納掣串各業户倘敢觀望遷延遲悮定由府縣提案追辦决不寛貸各宜凛遵毋違特示 
[改委傳聞]  
　　楊樹浦圓通寺巡防局委員王壽華大令奉關道憲劉康侯觀察調赴本城北局王大令奉諭之後已經到差兹劉康侯觀察以稽查輪船一差並無辦理之人故擬調王大令接辦所遺北局一差則調王德齡二尹接辦惟此事得諸官塲傳述尙未見有明文也 
[失愼卽滅]  
　　美界天潼路第一百四十一號門牌天生銀樓昨日午炊不知如何遺火霎時烈燄飛騰幾有燎原之勢幸在白晝衆人竭力施救得卽息滅惟樑柱稍受焦灼亦幸事也 
[愼防火燭]  
　　前日午後英美捕房捕頭遣包探黄四福傳知本租界及租界附近各繅絲廠將烟囱一律加高如有損壞之處亦須亟爲修整愼防火燭亦留意地方之一端也 
[還珠記]  
　　土謝氏之幼女阿毛被水販陶柏生誘賣與公陽里龜奴陸阿保處由某包探拘解公堂前日午後屠别駕升堂提訊氏訴稱小婦人係蘇州府屬某邑人阿毛年甫七齡正月初四日忽然失去今始由羅姓告知下落是以投報捕房捕頭令包探拘解案下陳程氏供稱小婦人亦蘇州府屬某邑人與陶相識正月某日陶忽携來幼女云係親生因妻子病亡無力安殮倩小婦人與王周氏介紹價賣與陳龜爲螟蛉女得身價洋銀一百元小婦人等不忍乘人之危於中取利祗各得洋三元王周氏供稱小婦人確曾與聞此事陸龜供稱小的在治下公陽里開設倡院正月某日周氏言有幼女因母故無依意圖價賣小的再三追訪氏等言是陶卽趙金生所生因出身價洋銀一百元買作錢樹子賣錢身契呈電陶供認拐賣并稱洋銀已花用無存惟求恩宥别駕判令從重笞責一千板王陳氏王周氏各掌頰一百下各取改過甘結阿毛交王謝氏員領陸龜飭具結交保賣身契塗銷 
[上海巡局瑣案]  
　　前晚南巿小南門外蔡陽弄左近同義傘作夥趙安生挈叐三人自北而回行至十六鋪橋迤南湘　雇坐江北某邑人張耀川之小車張告以三人不能同坐趙大肆咆哮扭張毆撃傷及面部血若泉流張忿不能平互扭至十六鋪巡防北局控訴局員楊二尹建珍研訊之下飭將原被一併申送總巡局請鍾明府訊斷○許仁標桂德琪均湖南某邑人曾在某營當勇丁遣散後同來滬上匿跡南巿貧無聊賴惟以雙肩荷一口前日行經高昌廟之側烟癮發作相率至廣德隆烟館開燈一榻横陳呑雲吐霧迨癮過許窮搜囊槖不名一錢計無所施乃嗾使桂竊取烟槍藏諸袖中而出已仍高臥榻上歴一點鐘之久值堂人問烟槍何在許諉爲不知遂被扭赴高昌廟巡防局控訴局員正欲提訊卽有方十二圖地保顧桂榮者投案禀稱小的已將竊槍之犯查獲二尹著許桂具呈改過切結然後出外調停事竣之後驅逐出境不准逗遛 
[英界公堂瑣案]  
　　包探秦少卿禀稱竊犯祝阿五迭經犯案請大老爺懲辦乃有徐春發者竟敢窩留在家贓物使用此次又竊得徐子良家綢布衣服數件報捕後捕頭令小的緝獲人贓送案子良投案領贓祝供稱小的係本邑人犯竊自知不合反敢狡賴如蒙恩宥以後定當改過自新矣春發供稱小的之胞兄在縣署當役實在不知祝是竊贓故敢代爲質物屠别駕據情商諸薩副領事官然後判令將祝笞責二百板徐笞責一百板贓給還失主○包探何瑞福禀稱惡僧夏霞林前因儿案經大老爺遞解回籍今忽還俗復來滬上依舊爲非事經小的查知拘入捕房捕頭令送請究辦霞林供稱小的係鎭江府屬某邑人前曾披薙出家實因不能恪守清規故又回家蓄髮前案實被他人拖累如今已安分營生别駕判令笞責一百板發回捕房遞解回籍○包探何瑞福解竊犯莊金生至案禀稱日昨莊竊取陳阿來家綢布衣服五六件報捕後捕頭令小的緝獲人贓送案請究陳投案領贓莊供稱小的係浙江嘉興府屬秀水縣人流落此間因貧失志以後不敢再犯矣求大老爺曲恕一遭别駕判令笞責二百板管押两月期滿後遞解回籍○包探沈金隆禀稱竊犯黄國祥竊取陳招福家銀練一條報捕後捕頭令小的查獲送案請懲陳投案領贓黄供稱小的拾得銀練不敢犯竊叩乞施恩别駕判令笞責五十板贓給還失主○包探孔阿才禀稱陳子雲有珠花一枝值洋銀五百餘圓日前持至泥城橋迤西忽然遺失後由張阿三拾得索謝洋銀一百圓事經小的查知拘入捕房告知捕頭送案請究陳投案訴稱遺失珠花被張拾得小的願酬洋銀二十圓張竟不允謂須一百圓方可今旣到案求公斷可也别駕判令陳酬張洋銀四十圓○包探黄四福禀稱蕩婦羅陸氏前曾與浪子郁怡生有私後已勞燕分飛不相顧問此次羅陸氏持值洋銀一百餘圓之衣服往某當鋪質得洋銀四十八圓後備齊本利往贖據言已有人覓保掛失將衣贖去報捕後捕頭令小的傳同當鋪夥陳貫三解案請究羅陸氏投案申訴前情郁供稱此衣確由小的掛失目下已有人出爲理處矣陳供稱郁浼人前來掛失實不知是冒名郁李氏供稱小婦人是怡生之母此事業已浼人料理矣别駕著留候過堂覆訊○包探趙銀河禀稱竊犯施阿增金阿菊在蘇州河畔所泊某木輪船上竊取某客所携衣服三件報捕後捕頭令小的查獲人贓往傳失主則船已開行兹先連贓送案施金两犯同供稱小的等皆本邑人因見衣包無人看管故貪小携回别駕判令各笞責一百板贓存捕房待領○包探顧阿六禀稱昨夜竊犯張金生竊取四馬路行人陳阿金之牙骨油紙扇一柄適爲小的所見拘入捕房捕頭令送案請究陳投案領贓張供稱有見遺扇在地小的因而拾取並非行竊叩乞鑒原别駕判令笞責一百板贓給還失主○包探顧阿六解張子卿至案禀稱此人前曾犯案前日又踰洋 
 
 

Page 4

 
 
人海而家之墻入内圖竊適被海而所見拘送捕房今者捕頭令小的解案請訊張供稱小的係湖北漢陽縣人不敢圖竊實被悮拘别駕著笞責五十板遞解回籍○包探倪順泉禀稱前日鄧豆仁經鄕人陸阿大貪小竊物因向勒索洋銀六圓事經小的查知拘入捕房告知捕願送案請究陸投案訴稱小的安分營生不料鄧指稱訛詐求卽究懲鄧供稱小的不敢訛詐别駕著押候查明復訊 
[法界捕房發落]  
　　昨禮拜一鄭大令蒞捕房會同鈕副捕頭發落各案命提行竊王桂生對時表及眼鏡等物之李俊才照原斷笞責一百板申斥一番從寛開釋○又提許薦傭婦騙取陳許氏銀環之兪仁芝照原斷笞責一百板從寛斥釋○歇夥張子君私刊瑞利圖章向泰源永哄騙大號鏡面玻璃三塊控經大令訊供押候笞責昨日命提到案張一再求恩大令著改責手心一百下從寛開釋○積竊李桂榮在某作塲圖竊當塲拿獲經大令訊供著照原斷先行枷號半個月期滿責放○鹽城縣人蔣淦冐認戴雲高之女巧珠爲已女以包廣明買良爲娼控經鄭大令訊明蔣畏罪逃匿旋經大令將包與巧珠送縣包當堂責懲巧珠發堂留養前日蔣忽來滬爲包探拘獲送案請究大令以蔣不應逃避著笞責一百板投公堂候示○張阿二竊取衣包顧長林竊取面盆命提至案著照原斷張笞一百板顧笞五十板一并釋出○松江人朱阿大至某處作塲圖竊拘獲後在身畔搜出當票八張解經大令訊供押候交保昨日命提到案因無人具保從寛斥釋○南巿十六鋪周義記米店主周杏卿買有婢女一口年僅八齡因遭扑責逃至法界迷失路途爲巡街捕送入捕房捕頭命招人認領昨日周持通裕保單投案請領大令提婢女到案訊問婢見周在旁惟以目視屢問不答大令命周退出婢女供名阿香日遭主母鞭責負痛而逃大令命周到案謂婢女年幼主人宜加憐憫嗣後不得任意凌虐准予領回著具領狀存查○法讞員鄭大令以上期朱子福投控蘇報館訪事以不經之語雜入公堂案牘求請提究大令斥退候核昨日鄭大令蒞捕房發落各案飭探傳諭蘇報館訪事略謂公堂案牘例應照登自後當據實直錄不得任意胡柴法捕頭則以訪事顚倒是非不准再至公堂錄案 
[巨欵疉來]  
　　本館恊賑所接奉元興長交來助川東宜昌賑洋二十元又頤壽堂規元五十两郝元升翁英洋五百元倪靜泉翁英洋三百元馮萃亭翁英洋一百元兪子康翁英洋一百元均助川鄂賑捐當卽彚解災區爲諸君子廣種福田也爰代災黎九頓以謝 
[壽儀助賑]  
　　謹啓者嚴筱舫觀察六旬華誕蒙諸同仁餽送壽儀以效崧祝而觀察痌　在抱將壽儀移充善舉由敝堂代爲經收歴請登報在案頃又由觀察處交到規銀一百两云係張子頤觀察來函此次道經滬上游宴酬應一槪屏除將節省之資捐助急賑同一善舉卽乞收入壽儀助賑欵内彚數移撥等因聞命之餘不勝欽佩昨接川鄂散賑義　公函以災區甚廣菜色饑民　　待哺樹皮草根搜食罄盡哀聲震地餓莩盈野困苦情形不堪目覩興言及此益見筱舫觀察之與人爲善子頤觀察之儉已濟人两賢相遇當仁不讓爲此求登報牘揄揚盛德容尅日彚解災區以副雅意[  上海六馬路仁濟善堂董事葉成忠楊廷杲黄宗憲施則敬劉芬謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣案彚錄]  
　　八仙橋巡防局函送行兇之沈正大劉三及受傷之董福子董徐氏等一千人至縣請訊前晚黄愛棠大令升堂訊問董福子供江北人年五十有六來滬已有多年長子訓蒙度日四月二十八日小的等正在晚炊有鄰居之沈正大等將屋上所蓋稻草打落取去喝阻不理反被小胖子扭住毆打妻子亦被毆傷當經扭至巡防局轉送案下求請騐訊董徐氏及其子董士林申訴前情並請訊究旋據地保吳桂仁禀稱四月二十八日有流氓小胖子等將董姓屋上之稻草拔去董冋論不服反被毆打互相扭至局中局員傳小的往拿餘黨均已潛遁祗獲小吳三劉三沈正大等至案請訊小吳三供江北人二十二歲向拖包車度日與董福子隣居並不打人大令着將小吳三責一百板始稱是晚拖車回來經過董福子家見沈正大與董夫婦打架小的解勸不聽一時生氣持木棍撃傷董徐氏自知屈理叩求開恩沈正大供亦江北人年二十有六與董福子比鄰而處廿八晚小吳三與其弟小胖子將董家稻草拖去董喝阻不依因之口角互毆傷及徐氏是實劉三供拉東洋車度日此事並不在塲求恩明察大令飭仵騐得徐氏頭上略有傷痕以小吳三等均非善類着各責五百板小吳三收押沈正大劉三各枷號一月發八仙橋示衆○姜渭元前曾行竊南巿沈某家物件被拘送局由十六鋪巡局轉送至縣責辦在案前晚黄大令命將姜重責二百板着具改過切結當堂開釋 
[美界捕房紀事]  
　　無錫人邵阿大曩年挈其妻子就食來申現子年將成丁倩人薦至虹口華記路第六百八十三號門牌周阿金所開鐵匠店學業邵因多病遄回原籍妻則至天津傭工去夏因其子在浦濵洗澡偶爾失足溺斃浦中周卽遣人訃知其父母時卲以病魔未去不能前來朱氏亦無音信迄今已將一載昨日卲夫婦忽然到申囬周理論爭閙不休旋將周及其妻浦氏扭入捕房控訴捕頭以人命攸關令華捕將原被送往英界公堂請屠讞員訊斷○本邑婦人胡張氏家住裏虹口第六百六十四號屋内子已七歲忽於日前走失四出偵尋毫無影響旋訪聞被張小賢拐去爰於昨晨奔告捕房請爲查緝捕頭准之飭包探張阿五訪查張小賢下落禀覆○有朱標者竊得棚船一艘停泊蘇州河中兠攬生意昨爲包探供阿寳看出破綻當將朱拘入捕房捕頭詰問之下飭押候傳船主到案然後解送英界公堂訊究○偷兒毛永全昨由新記浜路某姓家竊得錫茶壺一把持至蜜勒路某押店求質爲包探張阿五緝獲人贓一併拘解捕房押候解送英界公堂訊辦○前晚有小竊王阿蘭在華記路某木作内竊取木料若干爲二百六十七號華捕巡獲解送捕房捕頭姑念贓盡無幾免予送究飭禁押到昨晨開釋○前日傍晚周浦路恒慶里某茶棧散放揀茶女工有寍波流氓甲乙内三人將某姓女郎圍住調戲女極狂呼四百六十八號華捕聞聲赶至將三人一併拿送捕房究辦兹以女郎不願對簿公庭求請免究捕頭准如所請飭將三流氓覊押至夜半釋放以示薄儆 
[金陵官報]  
　　四月二十四日巡道胡中恊王统領親軍老湘等營新授山西大同鎭劉辭提督夏勝本謝委署江陰營遊撃准補句容縣王友桂叩謝飭赴新任邵伯厘　知縣顏濟　到知縣秦炳禮叩謝奉飭提前酌委羊角營都司譚靑山均見督糧同知　請假赴蘇同知劉卓栻知縣馬瀛煥戴光楊覲圭均禀知對本畢○二十五日候補道劉　通丁憂候補道劉秉楨辭江西知府彭文明總兵王俊南交缷水師後營回前臣崎繙譯官顧士頴知縣閻懋曾汪懋琨舒霈銷大閲支應差鹽知事劉景森奉示騐看均見湖口　營遊撃王洪聲華陽營遊撃裘德成吳城前營守備徐仕清後營守備吳國華瑞州都司文明安慶守備黄　榮提標守備張堷森又後營守備柳三喜江陰守備劉震坤父千總　道賢饒州千總陳椿馥均到見投文請咨知縣朱之幹銷會勘江寗縣荒田差又吕承瀚奉委赴祿口查封　灶差　署廣信營叅將李天元辭澄波輪船王金相辭送劉光才赴　南崇安輪船劉德輝禀知由十二圩拖後營水師船板至巴斗山船嚴冋　二十六日中恊王禀知拜本畢委署江陰營遊撃　勝本辭赴任威靖兵船徐九成辭裝銀赴滬署邳　葉大莊奉調赴滬核對紗機鎊價同知樊炳煦交缷靖江厘局回並禀知捐欵一律解清知縣蕭仁軍交缷署　遷縣冋均到又鍾爾濓銷奉鄂岸督銷局委辦河口分銷差卽辭涌判丁大　禀知在湖北籌賑局捐加提舉銜壹壺輪船周國祥禀知修理懠　工竣○二十七日藩轅牌示江寗縣與史蔡懋動病故遺缺查有候補前先未入流譚本藩堪以請補署豐縣訓導沈應星期滿遺缺查有試用訓導譚學濓堪以署理新任江南織造增崇到親拜由京來代統親軍箸營提督江上喜總兵楊復勝謝委署淮安城守叅將署邳州葉　莊通判朱瑞到交缷厘局回知縣蕭仁睴均見知府陳琦禀知浴江公幹回知縣張狀彩奉府委普育堂差掘港營守備湛義福辭進京 
[蘇省官報]  
　　四月二十四日通判德山禀知赴寗見制憲府經歴周紹棠禀謝奉委閶胥門外一叚夏防巡查差江蘇候補知縣龍贊新於四月二十二日酉時在東支家巷寓次病故○二十五日正任沭陽縣王之全由寗來江陰縣葛禀辭知縣李輔燡禀辭赴寗見制憲道庫大使吳陛鎕禀知奉委赴金壇溧陽公幹卽辭○二十六日正任江陰縣劉有光禀知交代算結二品廕生分發江蘇試用通判李政均奉天人禀　○二十七日三品銜候選道沈瑞琳辭行進京正任沭陽縣王之全禀辭回寗准補金壇縣鄭鍾祥禀知赴寗見制憲卽辭通判郭廷沛禀銷編查太湖漁船差又陳以屏禀銷提江陰地丁銀两差知縣張祖綸禀知由滬回又沈唐禀辭赴滬巡檢杭福清禀銷監放長元吳三邑孤貧口糧差卽辭赴分常差遣又馬祥元禀謝奉委提外州縣批差口糧差都司樊汝瑜請假回籍卽辭 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十三年四月十九日京報全綠]  
宫門抄○諭旨四道錄前○江督劉奏爲揀員請補徐州道要缺摺○又奏爲揀員請補沿河要缺知縣摺○又奏爲江北漕糧仍辦河　摺○又奏爲動支報効經費片○湘撫陳奏爲甄别知府以繁缺補用片○四月十九日吏部翰林院廂藍旗值日提督衙門引見三　六名两翼二十名○良培假滿請安○寳棻李紹芬預備召見○倉塲奏漕船五日回空○是督衙門奏拿獲盜犯康大倉頭等五名請交　部○召見軍機寳棻李紹芬○皇上明日辦事後至頣和圍皇太后前請安後駐蹕○○頭品頂戴两江總督臣劉坤一頭品頂　漕運總督臣松椿兵部侍郎江蘇巡撫臣趙舒翹跪奏爲揀員請補徐州道要缺恭摺具陳仰禍聖鑒事竊徐州河務兵備道沈守謙革職　缺接准部咨於光緒二十二年十二月十二日奉上諭應以弟五日行文按限减半計算扣至二十三年正月十二日作爲開缺日期歸止月　截缺所遺員缺例應在外揀員請補查定例徐州河務兵備道應行揀選諳練河務者補授是缺道員駐紥徐州府城該處界連三省爲南北衝　控馭地方整飭吏治在在均關緊要非明幹熟諳河務之員不足以資治理臣等於通省各項道員内詳加遴選惟查有曾任河務實缺之江蘇　補道桂嵩慶年六十七歲江西臨川縣貢生咸豐十一年報捐同知雙月選用同治元年投效軍營於克復桂林奉賢等處案内保以同知留於　蘇補用克復嘉定等處案内保以知府銜並戴花翎克復蘇州江陰等城案内保以知府仍留原省儘先補用並加道銜攻克金陵續保案内保　道員仍留原省儘先题補克復宜興荆溪等城案内保加鹽運使銜克復湖州等城案内保加按察使銜任賴捻股一律肅清案内保加布政使　十年四月由吏部帶領引見奉旨著以道員仍留江蘇儘先題補並加布政使銜欽此光緒五年八月飭委代理江寍布政使六年二月委　淮揚道旋以該道請補斯缺經部覆准九年正月呈請修墓准其開缺十二年三月丁母憂十四年六月服滿起復赴部經吏部帶領引見十　十九日奉旨著不必坐署原缺欽此二十一日復蒙召見二十三日領照出京十一月二十五日到省十六年因蘇州松江常州等處被水　災辦理加賑經前江蘇撫臣剛毅奏奉諭旨著傳旨嘉獎欽此是年八月委署徐州道二十一年五月委署江南鹽巡道二十二年九月委署　寗布政使十一月二十二日交卸覆查該道公正亷明老成穏練在江蘇三十餘年望實兼優勤勞懋著前署督臣沈秉成張之洞均重其才交　論薦實爲監司中不可多得之員曾經淮揚徐州各道缺於河務情形極爲諳悉前署徐州道時適值土樂厘捐創辦之始該道規畫久遠設法　徠於餉有裨於民無擾至今歲得鉅欵尤屬能舉其職江蘇省雖有特旨班道員臣等爲地擇入逐加考察惟該道桂嵩慶績格較深入才出　以之請補是缺人地實在相宜臣等往返函商意見相同合無仰懇天恩俯念員缺緊要准以桂嵩慶補授徐州河務兵備道員缺實於河工　方均有裨益如蒙兪允仍照河工道員例試署一年期滿再請實授謹合詞恭摺具陳伏乞皇上聖鑒訓示謹奏奉硃批吏部議奏欽　○○頭品頂戴两江總督臣劉坤一兵部侍郎江蘇巡撫臣趙舒翹跪奏爲揀員請補沿河要缺知縣恭摺仰祈聖鑒事竊江蘇甘泉縣　縣汪懋琨於光緒二十年九月二十日丁憂開缺應歸九月分截缺前經請以𥓘山縣知縣陳守晸調補嗣因該員另案開缺接准部文應作𥓘　� 
縣知縣開缺其甘泉縣知縣仍按原出缺日期請補等因查此缺係衝繁疲難四項兼全沿河要缺例應在外揀補該縣係附郭首邑水陸通衢　務殷繁非精明幹練之員不足以資治理兹於通省現任人員内逐加遴選非現居要缺卽人地未宜惟查有卽用知縣周楙謙年四十一歲湖　舉人光緒二十年甲午恩科進十引見奉旨以知縣卽用欽此遵新海防例捐指江蘇是年七月初八日繳照到省覆查該員明白樸誠　求河務以之請補甘泉縣要缺知縣洵堪勝任與例亦屬相符據江寗布政使松壽等會詳請奏前來臣等往返函商意見相同合無仰懇　恩俯准以卽用知縣周楙謙請補甘泉縣知縣實於河工地方均有裨益如蒙兪允該員係卽用知縣請補知縣銜缺相當毋庸送部引見　毋須查造叅罰謹曾同漕運總督臣松椿合詞恭摺具陳伏乞皇上聖鑒訓示謹奏奉硃批吏部議奏欽此○○頭品頂戴两江總督臣劉坤一跪奏爲江北漕糧仍辦河運謹將漕船開行日期恭摺馳陳仰祈聖鑒事竊江寍淮安揚州徐州通州五府州屬光緒二十二年分甸漕遵照部議仍行河運派委候補直州知州臻喜在氾水等處設局提前赶辦業將籌議章程會奏在案兹據江安糧道吳重熹詳稱本届汀北漕糧起運正米及徐州府屬粟米改辦大米共一十三萬五十二石三斗七合六勺備帶七升餘米九千一百三石六斗八升一合五勺船户四升養耗米五千五百六十六石二斗三升八合八勺以上共米一十四萬四千七百二十二石二斗七合九勺分派委員催齊船隻自上年十二月十八日開兑飭令該委員陸續運赴汜水等處水次隨騐隨收分前後两帮前帮五起十二月二十日由水次開行後幫五起一俟各空船回至汜水等處卽行上緊開斛日夜䟎兑限於三月二十九日起齊連檣北上等情詳請具奏前來臣查河運以催船爲緊要近年以來運道節節淺限渡黄入衛甚費周章上年重運漕船入東稍晚以致回空各船凍阻臨清直至本年二月下旬始行渡黄河南歸當飭提前䟎辦添催新船各該船户鑒于上年賠累情形率皆視爲畏途現經該糧道督飭委員優給價值分投設法招催始得勉强敷用除飭該糧道將前帮上緊挽連後帮依限報開毋任片刻躭延外所有江北漕船開行日期理合會同漕運總督臣松椿江蘇巡撫臣趙舒翹恭摺由驛馳陳伏乞皇上聖鑒謹奏奉硃批户部知道欽此○○劉坤一等片再案淮户部咨議覆已革舉人蔡學淵前後報効軍餉及開廣經費銀五萬两援案請賞還舉人仍照例覆試並令將報効銀五萬两解交部庫奉旨依議欽此當經轉行遵照在案兹據江寗礦務局會同籌餉捐輸局司道詳稱前項捐銀原係該捐生因念南洋練軍需餉及開辦礦務經費無出情殷報効於初次呈繳銀四萬两時卽與練軍開礦两項分撥濟用嗣後該捐生續繳銀一萬两本係聲明報効開礦經費旋因礦務正在吃緊無欵可籌復將分撥練餉之欵一併借用蓋江寗開辦礦務已及一年始則各處勘查繼則分投試挖時久則用費鉅地廣則用人多兼之靑龍山等處開挖見水應遵奏案酌購應用機器除已先購吸水機器等件外再添定大號吸水起　各機器需欵較鉅加以委員人夫薪工及各處棚廠料物等項均係必不可少之需勢難停工以待不得不先其所急將奉撥銀五萬两分别支付抵用竊以開礦練兵皆爲富强至計該捐生因南洋經營諸務籌欵維艱是以指名報効當此講求時務百事振興其大者當由户部撥欵以助其成今礦務正在創始之時風氣雖覺稍開而殷富尙皆觀望設官欵稍有不繼卽恐成效難期此項捐銀係屬由外經勸應請准其留用免冉解部以裨要公等情詳請奏咨前來臣查前項所捐銀两委因籌辦礦務費無所出業已陸續動用此後開挖各貫尙須竭力騰挪别籌挹注實挜餘力再將前欵歸還解部合無仰懇天恩俯念此項捐欵業已動用無存免予解部出自恩施除咨部查照外理合會同江蘇巡撫臣趙舒翹附片具陳伏乞聖鑒敕部查照謹奏奉硃批户部知道欽此○○陳寳箴片再查定例道府州縣歸候補班人員予限一年察看甄别等因歴經遵辦在案兹查有補用知府朱益濬年四十七歲江西蓮花廳優廪生補用知府趙宜琛四十五歲貴州平越州增生均於光緒二十一年十二月二十七日接到知府過班到省之起　至光緒二十二年十二月二十七日一年期滿例應甄别湖南布政使何摳按察使桂中行會詳請奏前來臣詳加察看該員朱益濬才識開敏辦事精詳該員趙宜琛操　精純才識明練均堪以繁缺補用除咨吏部查照外謹會同湖廣督臣張之洞附片具陳伏乞聖鑒謹奏奉硃批吏部知道欽此 
 
