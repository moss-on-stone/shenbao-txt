# 1889 - 304 - 4905946

 

Page 1

 
 
[新到木板書籍寄售] [  申報館主人啓]  
　　啓者今有木板各書籍寄售該價可格外克己計開白芙堂算學叢書五元黎註隨園駢體文一元六角王船山全集十八元歸　川集三元四　　說文二元養雲試帖二角四小學韻語一角五杭寸六才一元如欲買者請至三馬路申昌書畫室及本賬房均可此佈 
[新印繪圖封神演義告白] [  申報館主人啓]  
　　封神演義一書列序殷滅周興之事巧思獨運妙想天開覺事事皆在人意計之中實事事皆出人意計之外所紀商紂寵任妲己斫脛剖心胎息史書並非影響而太公之妙算哪叱之神奇以及仙佛妖魔神靈鬼魅則又憑空結撰簇簇生新閱之實足以遣旅愁消綺思說者謂古今章回小說定當首屈此書焉惜乎坊刻模糊苦無善本魯魚亥豖襲謬承訛本舘幾歴居諸再三警校正其悞字務使髮憾無貽然後用新鑄鉛字印成復請書師將諸圖一一重繪鬚眉巾幗掩映生姿雕鏤之工亦無倫比今定於禮拜一卽本月十五日出售每部分裝十六本價洋八角請諸君子移玉本埠申報舘申昌書畫室及各外埠申昌或寄售申報處購取可也 
[新印順天江南浙江江西湖北廣東闈墨] [  申報館啓]  
　　普天同慶恩榜特開多士皆爭自舒翹以應熙朝之瑞本舘於揭曉後亟託友購取各省開墨印釘成編其所告成者計有順天江南浙江江西湖北廣東六處類皆扶質立幹垂條結繁花樣嶄新宜於今而不悖于古洵乎投時利矢足供芸案揣摩焉其價計順天江南每本俱碼洋七分江西浙江湖北廣東各六分諸君子有欲奇文共賞者請移玉至本埠申報舘帳房申昌書室外埠各申昌各售報處就近購取可也 
[論婦女發堂擇配]  
　　天下事有用人之未善有立法之未良二者皆弊也而弊之所由生則不可以不辨用人之未善則易其人而已矣立法之未良則變其法而已矣隨機應變因時制宜固甚易易而孰知天下事有不然者當夫用人之未善也苟其人文過飾非奸巧百出往往於吾法之所不及者作奸犯科無所不至卽事敗機洩吾不能繩之以法其人亦不任咎也論者遂不以爲用人之未善而以爲立法之未良當夫立法之未良也苟吾所立之法或過於微密或過於淡薄雖賢智之人有未能盡遵吾法者迨决裂四出不可收拾其人遂大棄吾法而不暇他顧論者遂不以爲立法之未良而以爲用人之未善弊在用人而尢其法法屢變而弊愈叢弊在立法而咎其人人屢易而弊益甚所謂不可以不辨者此也滬上租界犯事婦女有發堂擇配之例意非不美也名非不正也娼尞妓舘羣聚洋塲婦女之陷於其申者或爲鴇母所逼勒或爲匪人所拐賣或思脫籍而未遂其私或願從良而未得其便其愁苦怨望誠有不堪言狀者官長雖明知之而無如之何於是特立一法焉凡犯事到官之娼妓無論所犯何事結案以後便將該妓發交善堂妥爲擇配當時妓女聞有此例竟有逃出靑樓視赴官廨求判發堂者庇其意之美名之正固不待言矣無如發堂者日見其多而擇配者則寥寥無聞焉無數妓女充塞於善堂之中送情賣俏弄粉調脂暧昧不明在所不免免乎善堂可事出息能有幾何操守亦難盡信乃有私將錢鈔借貸於婦女以供其零用待其出堂配偶時重息厚利索於其夫者旣而視爲故常雖無借貸情事亦且明目張膽向索出堂之費若未滿其慾壑飽其貪囊則且抑勒阻撓留難攔截倉山舊主嘗再四論之可謂大聲疾呼唇焦舌敝矣然倉山舊主之意不過謂司事之不得其人耳終不敢謂發堂擇配之法之未善也吾獨謂其弊在立法而不在用人夫以發堂擇配之意之美名之正而猶以爲法之未善也其誰信之曰請舉一事焉相提而並論之則弊之所由生可見矣昔姑蘇之創建自新所也原以小竊賊匪不忍使之自外王化故每人給錢百文令其執業習勤自餬其口不加桎梏一年無過復爲良民此自新所以命名原與囹圄不同立意固甚善也其後日甚一日先之以鎖鏈鎖鏈之不已繼之以鐐銬鐐銬之不已繼之以木籠於是收自新所者始無異入獄矣然始而入其中者但有竊賊耳久之而爭訟者亦入其中生員監生皆有時不免衣冠士族幾與盜賊爲伍鄉黨自好者屏之不齒從此永絶自新之路且更有甚者小民一收自新所自刑房書役獄卒以至捕役皆有例錢其有財者尙可支持赤貧無資則榜掠拘禁百般惡毒尤甚於獄故民間有寗入監毋收祈之謡而胥吏等視爲利藪委曲隠蔽無不借盜賊爲詞以聳官長之聽地方鄉紳又以其不甚切於已不肯直言其害幸而賢有司莅兹士確知自新所之毫無裨益徒滋弊端毅然革之永不復設夫自新所之名之正意之失庸有異於發堂擇配之法乎竊賊之收所猶妓女之發堂也收所者望其自新猶發堂者令其擇配也然而自新徒屬虚名擇配亦爲僅事而其弊遂滋甚焉人但見弊之由於用人而不知弊之實原於立法漏巵之水咎在巵奈何舍巵而責水直突之火咎在突奈何舍突而責火明明有可乘之隙有可假之權而欲其奉公守法無絲毫纎芥之弊是猶授人以刃而不許其殺人也賢智者猶或能之而善堂司事官衙吏役等人其皆賢智者乎乃論者徒以其名之正意　美終不敢謂立法之未良而僅謂其用人之未善今則自新所已裁革矣吾得援以爲例而直斷之曰發堂擇配之法猶有所未善也然則如之何曰補其巵而水自止曲其突而火自熄但使無可乘之隙無可假之權而已矣 
[京華紀勝]  
　　本年仰山窪八旗各營合操經閱兵大臣禮邸等八堂擬定十月十五日舉行先期由舉年旗分 
行八旗滿蒙漢驍騎營内滿洲火器營前鋒護車營曁驍騎槍營礮營籘牌營一體查照預備○已故浙江衢州鎭總兵朱總戎品隆前隨曾文正剿平髮逆所向有功近經兩江總督曾九帥蔬請附祀前大學士曾國藩江寗湖南專祠以隆報享已蒙恩准矣○管理廂藍旗滿洲都統大學士恩爲咨行事摺房案呈所有包衣叅領於九月廿三日帶領引見廿四日奉旨着擬正之護軍校增廉補授欽此相應咨行潤貝勒門上查照辦理○翁叔平大司徒假期已滿中珂里航海北上於九月廿三日入都逕抵東單牌樓二條胡同本寓當卽恭繕皇太后皇上安摺各一分於廿五日清晨呈遞隨卽進内請安銷假○九月廿四日之夜十點鐘時突有盜賊十數人擁入朝陽門内南小街某油鹽店櫃房維時天大雷電風雨交作鋪夥驚覺喚拿諸盜携贜逃遁鋪夥上前追赶盜卽鳴槍嚇住時則步營捕盜官兵大率入棚避雨以致諸盜逃逸無蹝事後檢得被刼銀三十餘兩錢票百餘千遂報知本管廂曰蒙官廳騐明通詳嚴緝是夜附近某烟紙鋪某洋貨鋪先後被竊失去銀錢等物爲數甚多盜亦杳無蹝跡云○順天新科舉人覆試一事曾綴報章旋經欽派閱卷大臣麟　冡辛書李大宗伯鴻藻孫大司宼毓汶潘大司空祖蔭徐少宗伯郙廖少宗伯壽恒貴少司宼恒 
 
 

Page 2

 
 
徐少司空樹銘齊赴南書房將覆試各卷公同評閱擬取一等三十六卷二等四十六卷三等五十一卷謹將閱卷人名擬列等第另書黃簽黏於卷上進呈御覽後照例拆封○山西巡撫委員管解京餉銀五萬兩用驢數十頭　負於九月廿七日抵部卸載當經委員赴山西司投納咨文一面雇夫將餉鞘舁人署　堆放大堂飭原解兵役看守以俟銀庫兌收○此次新中武進士並補行覆試之武進士計一百四十七人九月廿六日清晨經欽派莊邸福徐兩協揆在東安門内南箭亭正白旗侍南教塲覆試按照原中册籍弓力一一相符惟趙賡颺郭鳳翔二名刀力參差朱樹侃周振疆唐魁三名石力不合當飭提調標明出示並咨部查照核辦○在京各西人定於九月廿七日在西便門外蓮花池舉行賽馬之會西國官商士女咸憑軾而觀車如流水馬如龍頗極一時之盛云○前門外迤東北官園五聖庵蹟雖近於滛祀香火亦頗殷繁九月二十八日之夜四更將盡驀有官兵團團圍住俄官長戴紅頂曳花翎指揮允兵毁門而入爲時未久卽將住持僧靜因鎖扭而去直入前門解闪北署傳聞官長爲南營張子芳叅戎是夜接奉福箴亭協揆手票内開適舉軍機處咨寄速將前山外五聖　靜因僧拿獲毋得走漏風聲因此親自往拿至該僧所獲何罪及經何人奏劾尙未確聞也○六部九卿各衙門照例每年九月初將去歲出入諸款造具滿漢清册投交河南道衙門核辦謂之刷卷刻届是期經該道行知各衙門以九月杪爲限倘逾限仍未投交定卽從嚴叅劾○武生鄉試例於德勝門外黑寺搭支蓆棚五座以備考官列坐其中刻經兵部派定南營東珠市口汛李守戎辦理是差九月杪守戎已將各棚律搭齊十月初一日禀請兵部堂官親臨查騐聞考試自初五日起至十二日止云○自九月下旬起前門内兵部街一帶各鋪户每有梁上君子行竊失主十數家次第開列失單向地面官廳呈報廳官每夜派兵士數十人分投嚴緝竟未弋獲一名云 
[星使乞假]  
　　新簡駐劄英法大臣薛叔耕星使日内本當起節出洋昨聞憲體病瘧已電咨總理衙門代奏業卽奉旨薛福成着賞 
假一月欽此大約出月中旬當可賦皇華而遄征遠道矣 
[照錄金苕人觀察禀浙撫憲稿]  
　　敬禀者竊職道昨詣杭垣叩謁慈顏渥承鈞誨略分言情俾下懷得以上達並蒙俯允滬局同人之請 
尤仰痌瘝念切軫恤周詳凡在紳民同深銜感叩辭後於初三晚抵里正欲肅禀具陳適　憲諭飭留在籍辦賑籌因循誦之下曷勝感悚伏查辦賑大致以籌欵查户兩端爲最要官欵之由上撥者非紳民所敢預聞協欵之由外募者應聽公所善紳自爲經理至於本地紳富設法勸捐各省大府懇商協撥皆已具在憲臺籌畫之中惟是災區過廣賑欵浩繁目前要着似應據情奏請非常之災必需非常之欵聖恩寛大無不立沛仁施此又憲臺所早經籌反無俟續陳者也查户如照歴年義賑辦法按户親到查明給票稍能自給者卽不予賑使極貧之户稍從優給較之董保造册一律普賑者似屬彼善於此昨蒙憲諭卽照今春蘇省辦賑章程官紳合辦不分畛域最爲妥善欽佩良深此不特義賑所到挨户親查卽查放官賑似亦須遴派本地紳士董司其事不經胥吏之手尤足以防他弊而愜輿情目前未查户先查荒如由縣遴舉城鄉紳董轉舉各區圩董據實查造荒册卽爲查尸張本不准由莊書粮差查報致蹈向時以熟作荒以荒作熟之弊臨時再由縣會委親往抽查務期核實似亦正本清源之一說也是否有當伏候憲示核飭遵行今届大災浙西係錢漕重地揆之事理似難槪請停征然自七月下旬初次大水之後八月至今又連雨四十餘晝夜田湖皆已合成巨浸一片汪洋早稻之已熟者先付波臣晚稻之將熟者久浸水中或　或爛亦復槪無收成卽使天氣放晴尙有一二高區無多爛榖而窮民苦佃已將終歲種田資本全行擲用得此苟延旦夕明歲荳麥皆無靑黃不接已屬性命難全况顆粒無收者十之八九冬春之際爲日正長何堪設想則又莫若破格恩施槪請蠲免不特顧全億兆民命尤可預弭無數事端惟事關大局各縣情形間有不同必不得已而分别辦理寛一分征輸卽全一分民命此在憲臺通籌酌核自有權衡要未敢妄叅末議也職道因病假旋明春仍須北上年前旣在梓鄉目擊災情苟屬力所能到無不勉竭愚忱報効萬一惟鈞諭擬卽咨明李傳相並檄委飭行各節務乞憲恩暫筱緩辦良因職道今年由直赴東由東回籍輾轉下情同有爲難之處至職道夙荷靑垂久邀知遇圖報之實情本不在簡書这形迹用敢瀝陳伏乞大人恩鑒無任悚感屏營之至肅禀敬請鈞安諸希垂照 
[謡言已息]  
　　漢口五万雜處匪類本易潜蹝此次雨水過多横流汎濫居民正切其魚之歎匪徒卽乘之而播謡言文武官先事預防日 
夜派兵守護雖當泥潦没蹀依然晷刻無休可謂苦已連日拘獲地方痞棍從重責懲而揑造謡言之人仍未拘拿科罪以致九月二十五六等日對河一帶民心惶感異常僉稱匪人定于二十六日之夜舉　統兵匪目僞號榮王是日天氣燥熱午後忽起狂風漢陽店户住家類皆冒險移家以避鋒鏑漢口官吏深恐擾亂民心急出示通衢諭令毋得輕舉妄動越日謡言漸息閭閻遂各高枕安眠云 
[鹿鳴搶燕]  
　　江南省每當揭曉後十日之内必燕兩主司曁闈内執事之大小官員以及新貴人之來修贄於座主者席設至公堂上可 
二十餘桌向例酒纔三巡階上下之觀燕者便擁擠上堂撤其尊爼醴器名曰搶燕相傳搶的越熱閙飛騰的越火速以此大府往往俯順輿情惟恐這一般攀柱客不及顧大痴之畫龍不盡破壁飛去先聲如是何必自我而别爲風氣故一見七手八脚卽推箸而起如必待誰爲此座之替人則不但衣鉢失傳卽衣冠亦且掃地習俗移人由來已久惟新貴多相隔在雲山之外程途數百里其背城借一也早已筋疲力竭今卽呦呦相呼未始不自鳴得意思來食其　而食其苹無奈計吏呼船縣官置傳此風已不復睹故新貴之一旦化龍者遠不及他省之必須重會於龍門之下由是江南孝廉多不識鹿鳴宴爲何物而終身不知宴鹿鳴爲何事聞人言往往珥筆磬折以受抵掌者之揶揄本届内外提調以上科搶宴一事幾幾乎裂冠毁冕大非政體况掄才大典將事者臨之以莊敬觀禮者宜接之以肅穆此事亟宜禁止當日卽揭示頭門外以爲必有可觀者焉乃前日玉管乍聞金罍已亂人山人海不知誰爲陳涉誰爲陳嬰後至者四顧無所得則并其桌椅分剖之如呂馬童之各得項王一體焉說者謂上年已太甚而至是越目無法紀矣誰實爲之而顧誨之諄諄聽之藐藐乎是日内簾官有戴玳瑁眼鏡者被一少年擠落於地鏘然有聲曰休令再誤後人因憶鄉先達云乾嘉間有一名士來典江南鄉試者行至袁浦覺一路塵沙眯目纔誦雲水光中洗眼來之句不覺蘧然入夢一古衣冠者前來致謁告所苦此人卽曰老夫有一鏡差强人意便探懷與之試視果清凉沁脾胃愛賞不置此人遽曰如是則奉借但事後當見還耳醒來一夢殊不爲意榜發之夕復夢此人至亦卽以鏡授之次早起視闈墨爽然若失再視更甚因掩卷而歎曰我輩此來直爲朱衣人作鈔胥傭耳平時所自許爲珊網如鈎氷衡若尺者到此全用不着卽孰子孰奪亦不容五内有絲毫成見直是冥冥中有造化小兒爲之補偏而救敝莫非命也聖門不言到此地位純是此一字確有把握我輩未遇時未始不尤人至今日始信非人力所能爲旨哉斯言爰述之以告天下之懷鉛握槧者入塲當爭其所必爭出塲無爭其所不爭如此君之遷怒於鏡毋乃其細已甚本届榜花之盛惟上元與吳縣爲最江寗次之是日與燕者元寗　十四人爲近科所未有聞陸君維炘者獨秀出班行當下八座有指問其爲誰氏子者夫朝廷慶榜特開意在搜羅俊彥草茅下士知必有崛起而副熙朝之瑞應者慘緑少年其今日之杜黃裳乎 
[松江鱸味]  
　　茸城普照寺西向有空地一區草蔓烟荒人跡罕到游手好閒之輩輙於此處設賭攤喝雉呼盧略無忌憚前經葛邑尊所 
訪悉躬率差役拿得賭犯兩名訊究之餘喝令各笞五百枷號頭門○火神廟西首某姓家因有喜事購得剛鬣一頭蓋以屠禁已開將備大烹以 
 
 

Page 3

 
 
饗親友也吉期旣届親友各送　儀偷兒知之突於某夜濳入家中悉行竊取并將猪肩負而逃同夜府署東某鞋店亦被梁上君子所算竊去花鞋二十雙店主小本以營生盡歸烏有無奈將店閉歇良可憐已 
[憲示照錄]  
　　欽加二品銜監督江南海關分巡蘇松太兵備道兼管銅務加十級紀錄十次龔爲曉諭事光緒十五年九月十四日奉貴州撫憲潘電諭黔省機器礦務卽日出鐡派委曾守彥銓在滬招股到日由道出示曉諭帮同招徠等因並據貴州委員曾守彥銓禀稱奉貴州撫憲札黔省地瘠民貧尺寸皆山礦產極多煤鐡尤盛奏請開辦派員馳赴外洋購辦機器並在靑谿地方開設鐡廠惟事屬創始需欵浩繁自須招商集股以裕經費據江南製造局兼辦貴州礦務潘道詳委該守在於武漢一帶招股爲數甚鉅兹將所購機器分批運青卽須開爐舉辦查黔產鐡質棉軟與外洋羅暮而鐡相等今用機器仿照西法製造方圓扁角各式條鐡資本較輕銷路自易暢旺附股各商可期厚利均沾現在礦務需欵尙鉅尢須招徠接濟飭卽馳赴各處設法招徠一俟鐡斤製造照時價銷售等因上海富饒之區招集商股較易禀請　示曉諭俾使咸知庶商情踴躍衆擎易舉等情到道除分行外合亟出示曉諭爲此示仰各紳富商民人等一體知悉爾等須知黔省礦產煤鐡極盛乃天地生成自然之利源現奉貴州撫憲奏准籌辦仿照西法購置機器開採製造可期暢銷辦理已有把握不難立著成效該商民等如願籌資附股卽赴滬局查看章程認定股份繳銀兌收掣取票摺收執從此礦務日興均沾利益本道有厚望焉特示光緒十五年十月初二日示 
[德使來華]  
　　昨日德國公司輪船抵滬德國派駐　京欽差柏朗脫君卽乘該船來華云 
[賽馬二志]  
　　昨爲秋賽第二日午後朔風獵獵黃雲四垂挾瑟名娼新妝共門墜鞭俊侶策蹇偕來畫毂雕東馳西騁較前日尤爲熱 
閙第一次十三馬義豐西國成衣行西人代大藥房勝第二次八馬西人道而司代沙遜行勝第三次六馬又係義豊行西人代大藥房勝此時諸西商暫憇俄而復賽第四次七馬義豊行西人代大藥房勝第五次七馬西人南而代怡和洋行勝第六次七馬三菱公司内之英商勝第七次十二馬道而司又代沙遜行勝第八次五馬履泰洋行勝時已將暮賽者觀者相與聨轡歸來今日係第三日賽馬末一次跳浜更有可觀租界值年首領事循照向章請本埠道營廳縣及英會審員前往觀看當更形熱閙也 
[鄉人受騙]  
　　鄉曲小民懵然無知携帶銀洋在城市游行未有不被人播弄者有揚州人某　　因窘迫　能度日乃將兒子賣得洋一百餘元一日在滬城曲尺灣某烟館呼吸烟霞鷹餅藏在套褲内鏗然有聲有劉某者謂甲曰爾有銀洋不自檢藏必爲小人所算甲曰飄泊天涯無環堵之室葭莩之親將於何處檢藏忽有一人曰曷寄存與劉若有所需可剖渠携取甲喜甚卽以洋九十元悉數交劉劉一去竟如黃鶴數日後甲躊躇無計奔訴地甲尋至劉家其妻某氏賢淑素著申告以實情某氏顰蹙曰渠本無賴刻已數日不歸然是非眞僞總須渠到家再說地甲祗得帶甲四處找尋旋在某處覿面同至家中劉曰此項銀洋適被欠户取去尙容另措歸還甲不允劉妻以甲窘苦堪憐乃措洋六十元償之尙有三十元約日再還甲首肯取洋而去又至某烟舘吸烟津津道前事忽有朱某者謂曰爾不識好歹如何輕以銀洋與人爾若寄存我處萬無一失甲又喜甚卽以二十元寄存朱處朱復聳令赶往劉處索取找洋遲則恐被呑没劉聞之欲與朱姓理　未知甲能否取洋回里也 
[曲突徙新]  
　　法租界西馬路某姓家前日午間烟囱内火星直冒樓板爲之焦灼延及隣家幸卽知覺設法撲滅事被法捕房所聞飭包 
探傳某姓家婦人詰問緣由着嗣後務須謹愼毋再疎虞肇禍 
[薤露興悲]  
　　上海縣捕役夥某中前夜同友人在英租界石路中某飯店飲酒吃飯果腹後出飯店門甲忽嘔血不止其友慌張無措知 
照甲之姘婦到來時甲已昏暈不知人事隨借板門雇人舁送歸家旋卽氣絶身死一面報知親人到來備棺成殮人生如朝露信非虚語也 
[縣案彚錄]  
　　姚政因叔彩明逮案訊押節登前報前晚經裴邑尊升堂訊究着原差帶姚至伊堂叔祖處諭令來案領回姚朱氏以免久 
覊○孀婦孫龔氏投縣喊控趙德豐希圖逼醮叩求提案究辦裴邑尊准詞提案於前晚升堂集訊龔氏稱小婦人自丈夫故後矢志守節甘心食貧夫兄趙德豐卽孫德豐妄指小婦人有越禮事竟欲逼勒再醮小婦人不願再嫁愿入清節堂守志叩求鑒宥趙稱伊姑周氏以龔氏常借賣布爲名出外閒走恐有越禮事勸令再醮並非逼勒周氏所供略同邑尊飭令龔具明守節切結准予入堂守志○地保周少良因基地轇轕經丈量局送縣訊辦詎周抗不到案前日經裴邑尊提案於晚堂訊究周稱小的適有要事出外並非抗傳叩求鑒宥邑尊以其有意逞刁喝令笞責荷枷示衆○王東生控馬阿土馬錫奎馬阿大楊兆榮等誣竊搜贜希圖索詐一案曾紀前報前晚經裴邑尊升堂訊究馬等一再求恩邑尊謂爾等在鄉欺侮良懦法不容貸飭令馬楊等四名仍舊枷號發大東門外示衆俟知悔釋放 
[英界公堂瑣案]  
　　昨日禮拜二美國易副領事因别有要公並未到堂觀審蔡太守旣升座卽有西洋人某甲控稱已歇工人張老虎藉 
端混索辛工太守以此案旣由葡人爲原告須俟葡官會訊因飭巡捕將張帶回再行判斷○三百三十二號華捕禀稱昨日小的梭巡至四馬路見王茂管駕馬車駛行於馬路中適有空馬車迎面而來應照定章分左右相讓不料有六十一歲老嫗紀陳氏者彳亍中衢馬夫連聲喝令讓開紀陳氏竟不應以致被馬頭撞倒受傷今特將馬夫送請訊斷紀咸坤扶母紀陳氏至案訴稱小的向業裁縫母親被撞受傷足骱已脫不願留宿醫舘是以由小的舁回情願延請傷科自行敷治土供稱小的在招商局江永輪船引港人處當馬夫是日照章行駛並不違章該華捕又禀稱小的親見王所駕之車實未奔馳過速洎喝令紀陳氏避讓無奈年老耳聾兼之來往人多以致悞磕且紀陳氏撞倒後王車卽將韁扣住並不奔逃蔡太守以王駕車雖不謹愼然旣悉依規矩可免罰鍰咸坤任年老母親獨行於路不孝之罪實無可辭旣稱小願留住醫館聽憑自行醫愈再行察斷咸坤稱小的藉手藝爲生窮苦萬狀無力醫治將奈之何太守謂若然則本分府當籌給醫　巡捕又禀稱當時小的先送該氏至醫館醫生已將脚骱上好咸坤不愿母親留住逕自舁歸以致骱骨復脫實不知其是何意見至王已由某東人留存洋銀十元太守頷之隨將王交昇大馬房主當堂保去○一百二十一號巡捕禀稱小的奉捕頭之命出巡街道見陳阿桂肩負木柴一大捆形跡可疑是以拘解請訊陳供稱小的在南市十六鋪迤南木作塲支更由鬎鬁阿四囑令掮柴並非行竊蔡太守令暫行留押以候查明察斷○郭王氏訴稱丈夫郭銀寳在治下開設客庽周阿明借宿其中乘間竊取被窩當卽追獲交捕今由捕房送請究懲周　首無辭蔡太守飭管押七天以示懲儆贜交原主領去○陳杏松飲酒沈醉至秦阿松烟館吸烟吞雲吐霧之餘忽與同吸之郭中榮口角馴致爭毆悞將烟燈砸破巡捕聞聲而至拘陳解送公堂蔡太守斷令賠償洋銀半元○三百四十四號巡捕見薙髮匠陸得標張良生在途互扭拘送請懲陸供稱小的係鎭江人有衣兩件質諸長生庫中由張贖出借穿向索不還是以口角張供稱陸曾取去小的布衫一件蔡太守以事甚細微揮之出外諭令不得再行滋閙 
[法捕房瑣事]  
　　法租界西馬路某甲所開小烟館被夥某乙割開皮箱竊取綢衣三件拷綢衫一件報由捕房拘乙吊贜押候解送公堂 
發落○法公司碼頭停有麻雀杉板船被孩子濳入竊取衣物當卽知覺拘獲人贜送究捕房押候解訊○甲乙丙等三人在黃發茂酒店飲酒偶因細故始而口角繼遂爭毆毁碎碗盞由捕拘至捕房備總巡捕頭略詰情由着甲乙丙等合賠洋六角給償酒店完結○甲乙二人至某飯館吃飯賖欠兩相爭執扭至捕房備捕頭問明情形着甲乙二人繳給飯錢卽行釋放○法華捕在路見賊手持松板一塊顯係竊贜拘至捕房押候查 
 
 

Page 4

 
 
傳失主解送公堂訊辦 
[來信照登]  
　　寓滬碌碌子來書云歴觀貴館登記各處失火之由大半出于空屋貴館亦屢書之曰放火矣而當事者絶不查問焉卽爲 
房主者亦絶無先事預防之意焉其故何與蓋以縱火之人隠蹝匿迹于空屋之中空深更之候縱火而出雖欲查之而無可查雖欲追之而無可追使必捉影捕風則害及良善矣此所以不能查間也查律載放火故燒官民房屋者斬因而盜取財物者斬彼縱火者詎知例禁今旣不能查問曷不出示以曉之使知例禁綦嚴何苦爲此以罹法網卽或置若罔聞不妨將搶火者先行照例嚴辦非不禁縱火而禁搶火也盖縱火之人其意不過欲搶火而已捉搶火者而懲之卽所以懲縱火者也如果三令五申卽照例嚴辦不可謂不教而誅矣然此第爲當事者言之也至於爲房主者以累萬資財造屋出租亦欲求利至一炬之餘利於何存爲房主計不若一有空屋卽差匠人住宿每夜出費蘇城及此地城内亦均如是惟洋塲上以爲每里中各有管門人可以不必看夜不知管門人只能管總門焉能知空屋中有人據而縱火哉如用匠人看夜則匪類無從藏匿所費者小所全者大目下久雨之後必有久晴一當燥烈之時若輩必因時而發當事者亦可示諭房主如有空房一例着匠人看夜俾匪徒無從乘隙爲益於地方豈淺鮮哉 
[分發人員騐看名單]  
　　鄭工掣籖分發郎中朱恩緒湖南蘇清泉湖北主事荆宸生山西巡檢卓熙四川宮意如奉天○ 
鄭工指省分發同知郭驤順天山東通判蕭堃三湖北江蘇知縣孫嵩年浙江江西崔作球安徽江蘇布經歴張鏡源江蘇四川直隸州州判駱兆颺湖南安徽州判李培菶廣東廣西府經歴劉景濂廣東廣西梅兆棠江蘇山東夏維垣安徽湖南縣丞王春霖湖南廣東汪拱宸安徽廣東王履虹河南北河陳葆琛浙江廣東王道昌安徽北河縣主簿邱兆焜江蘇北河曹茂棫山西東河按照磨張鵬翰順天浙江巡檢趙謙祥山西廣東朱炳基江蘇江西徐如璜河南安徽方錫齡江蘇北河從九品陳鳳韶順天江西林柱英廣東浙江王基順天山東孫家龔安徽廣東晁　澤安徽江蘇張式廉河南直隸典史陳汝梅直隸山西季國昌奉天直隸安佐清奉天直隸劉鴻翰直隸山西劉俊四川陜西馬徵遠浙江山西未入流閻壯國山西直隸陳榮桂奉天直隸○海防指省分發道　花翎朱成渡安徽江蘇同知王曦瑞甘肅東河鹽連判同知銜邢俊章廣東兩淮知縣朱锺琪浙江山東縣丞朱齊祿廣東江西巡檢吳士俊浙江安徽從九品張鴻恩順天江蘇典史林國韜福建廣東曷發祥湖南湖北○籌餉　省分發同知周懋鎬安徽江蘇知縣張綬黃湖南江西陳鳴珂安徽湖北惲福同江蘇浙江林濟勳四川雲南鹽經歴錢葆勳順天山東府經歴孟廣榮湖南江西齊光照湖南貴州縣丞陳棟元廣東廣西興康　白湖南龍汝翔四川江西州吏目章炳仁浙江河南巡檢高宣順天廣西典史胡得寛順天江蘇　承　山東江蘇周忠恕浙江直隸○勞績掣籖分發道二品銜楊兆鋆浙江知府花翎鹽連使銜陳嵩良廣東同知李克勤安徽知縣藍翎周爲楷廣西從九品崔齡湖南○勞績指省分發知府鹽運使銜趙詒書福建江蘇知縣陶惟坦江蘇廣東鹽提舉銜張貴誠安徽江蘇彭驄孫江蘇廣東馮彬　浙江福建劉景林湖南山西布庫大使張錦新貴州四川鹽大使詐寯儒浙江廣東縣丞汪如瀚安徽江蘇○截取呈請指省分發同知晏振恪江蘇河南○截取掣籖分發通判鄭鈺直隸○恩廕呈請指省分發通判鹽提舉銜李達璋湖南廣東○進士呈請指省分發知縣張則周奉天直隸○教習保奏掣籖分發知縣張官雲山東李弟愷河南○教習呈請掣籖分發知縣袁瑞嘉江西熊況可江西帥鵧炳湖南○優責呈請掣籖分發知縣周丕紳湖北李鍾珏江蘇○優貢呈請指省分發知縣林禧徵廣西廣東薛葆楹安徽江蘇○俸滿教職呈請掣籖分發知縣龍維椿廣西○應補呈請分發通判朱慶森浙江安徽知縣黃仁晋湖南直隸州吏目陳開祥順天山東從九品吳熙詔湖湖北未入流藍翎王繼周湖北貴州 
[自杭還蘇積雨瀰漫舟中率書所見]  
　　雨晦風津兩月連推篷四望意茫然長川浩浩都無岸野水滔滔亂入田童子操舟過橋上老翁淅米坐階前臨流不少參天樹今日看來僅及肩[  由園居士]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[湖北省告災來書照登]  
　　少欽大善長大人閣下敬啓者本年六七月間安附府連發蛟水鍾祥濳江等縣大堤潰决口門均寛數千餘丈掣動大溜内灌一瀉千里以致鍾祥濳江京山天門雲夢應城漢川漢陽黃陂孝感各縣均遭水災傷人壤屋不計其數人畜器具隨流飄蕩加之中秋以後猛雨狂風月餘不止現在民情愈苦男女幼孩到處抛棄道路浮屍無人收殮轉瞬冬令飢寒交迫情形更不可問因思十餘年來凡奉直晉豫山左蘇皖各災我楚紳富均曾解囊助賑爲數甚鉅　在漢東奇災天愁地慘災民求生不得速死不能夙仰大善長胞與爲懷宏施利濟還祈將楚災苦情刊入報章庶各省仁人善士及我楚先達貴官鑒此災情咸施惻隠或者孑遺之民不無補救如蒙選派善士來此查辦尢爲災民之幸肅此敬請善安諸祈台照不具[  漢東目擊心傷人頓首]  
[江寗府屬高淳保嬰總局劉蘭階先生告災書]  
　　少翁先生大善長大人閣下久違慈庇渴念時殷辰維福履綏和善祺懋介定愜頌私晚等栗六如恒乏長足述實深滋媿無敢瀆陳所憂敝邑疊遭水患自八月廿四日陰雨連緜僅得九月初一二兩日開霽蛟水陡發河流横衝平地水深數尺街市　　通舟各圩俱已破盡惟永豐南蕩兩圩亦危如累卵朝不保暮晚等舍下多半水擁較之乙酉丁亥兩年水災實更過之雖山鄉亦有早稻登塲而陰霾彌月不見日光無從晒晾大半霉爛災象之酷殊出意外晚目擊情形無從設法不揣冒昧用敢代合邑災民呼籲於長者之前尙乞垂憐於萬一也專肅奉申敬請德安統希　鑒不宣經蓮翁王心翁陳詠翁謝綏翁葛蕃翁楊子翁諸大善長台前均鑒請安恕未另啓[  晚生吳壽恭趙沛榮陳輔陳驪劉芬吳寛頓首拜九月廿八日]  
[賑捐末議]  
　　格言云救人一命勝造七級浮圖况救人什百千萬乎自北五省水旱偏災以來諸君子爲國救民募捐遠振前年鄭工出險糜數千萬國帑佐以各省協濟方慶安瀾而出東又告災矣賑事方殷全賴江浙總匯之區踴躍捐輸不分畛域目今捐欵雖不及從前之多然尙有慷慨惻隠之人爲之源源接濟詎天心尙未悔禍本年各省水旱偏災層見疊出如蜀之瀘州豫之周家口二處大火各災及千萬家自南宋臨安大火以來不數數見者也兹水災又偏及江浙矣閱申報告災之書絡繹不絶言之凄楚讀之聲涙俱下諸君子慈祥在抱遠在數千里尙不辭辛苦艱難多方募濟不懈寒暑竭蹶往救十數年如一日詎有桑梓之鄉反如秦人之視越人漠不相關乎是救鄉隣之鬥而不救同室之鬥無是理也盖所以遲遲不發者竊以爲有所待也一則東省賑事尙在吃緊之際斷難撤手一則江浙紳富實多必有殷實公正紳者出而勸賑以本省之紳富振本省之飢民者况目今捐募情形眞同强弩之末勢不能穿魯縞所以遲遲不發者蓋其思一良法以籌之也敢獻芻蕘爲諸君子越俎一借箸焉咸同年間髮逆鴟張江浙幾無完土幸賴上海一隅籌捐助餉以濟軍糈最後有議及房捐者其法甚者蓋海上爲通商碼頭各籍挈家賃屋而居者鱗次櫛比何啻十萬家城廂内外市房幾無隙地除零星小户不捐外每月可得若干萬金洵爲捐項中之一大宗其法每叚設立公正叚董分募捐欵專收房主之捐與房客毫不相涉髮逆平後方始撤捐今江浙災重地廣數千萬生靈遇此沈災雖有捐欵直同杯水車薪有顧此失彼之慮現值履霜堅冰將至被水之鄉其冷更甚死者長已矣生者將奈之何矧爲日方長不有大宗捐欵奚能速爲藏事老弱者轉乎溝壑狡黠者挺而走險眞不堪設想矣前明飢民流爲賊宼皆撫恤不得法之故也聖清深仁厚澤二百數十年來入於民者浹髓淪肌從前北五省水旱偏災十餘年間未聞有飢民倡亂者良由德洽民心者深亦諸君子爲國救民不辭勞苦遠爲散放所致也彼有房產出租於人者獨非食毛踐土者乎稍有人心者必能激發天良况此日市房之多房價之貴實倍於咸同年間若得當道照會租界中或捐一二月或捐數月待賑事有就緒卽爲停止想洋人不分畛域於房租中提出若干助賑必無窒碍難行之事夫人之爲善最難得者善綠耳善綠之大莫大於賑濟請看今日諸縉紳誰非積德而來者總之勸捐者不憚舌敝唇焦任勞任怨所謂慈祥爲國救民是也出捐者當體天地好生之德試念同在覆載之中彼何蕩析離居風餐露宿朝不保暮若此其苦吾何安居樂業不出鄉　寢饋如恒究何福而致此恐天理斷無常此苦樂不均者也則惻隠之心自油然而生今難得逢此賑濟大善綠所謂救人一命勝造七級浮圖何不慷慨樂輸冥冥中積德於子孫哉[  不留名人稿]  
[畵潤助賑]  
　　梁溪居士華君諤卿山陰任伯年先生高弟也工書善畫尤擅花鳥惟妙惟肖久爲時所推重四方求畫者幾於户爲之塞近以侍母家居目擊浙賑孔迫慨然有志焉而未逮遂允將所得潤資以一月照潤格減半悉數移賑諸公欲先覩爲快者盍早往求焉件交上海玉聲堂扇號蘇城玄妙觀許桐椿中市麗華堂三處收潤匯交申報館代解信力自給大件十天小件七日潤格列後堂幅八尺八元六尺六元五尺四元四尺二元四角屏條減半扇册三角 
[民謡照錄]  
　　南　府屬有奉新物產豐盈地方好士習詩書農服田個個諸安本業好更來縣令屠福謙出政治民事事好細微末節不勝言聊將大者表其好第一聖廟未完竣捐金數百成功好第二馮川久廢荒倡首捐金修葺好第三義學膏伙微月課生童加奬好第四服毒人命多苦主報來打得好第五有事到鄉間伙食自給廉節好第六催粮黜圖差迭諭勸完體恤好第七賊盜擾鄉村烟舘内外嚴禁好第八舉人進京城程儀各送十千好第九每逢大比年解囊相送卷貲好第十縣試試童生塲塲賜物憐才好十一民事最關情種棉擇日散書好十二門房弊病多裁革不用精明好十三宵小患彌深街中夜夜親查好十四祈雨心最誠親詣金港求泉好十五書差弄是非嚴正精明不聽好十六積賊渠魁多高懸賞格嚴拿好十七敫本重倫常聖諭刊散勸民好十八土豪恃富强鐵面無私剪除好十九諸生拜會時情殷待士謙卑好二十民間詞訟多曲直是非公斷好在官永矢清愼勤職分祗求無愧好迄今在任已三年頗覺好上又層好試看幾多詩與聨貼在四城頌德好皆是一片眞事情不是目擊不說好但願久作奉新令眞眞千好與萬好眞眞千好與萬好[  江西奉新縣民人偶述]  
閱輟章载載鍾厚山先生詩　筆到補情猶有說僉推鑄銑及釐候之句不禁低徊久之噫先生殆亦情中人耶讀先生詩恨未能見先生而又不啻見先生也爰是俚句一章　誌嚮往並乞點鐵如蒙賜題補情圖則更幸甚 
　　海上曾經汗漫游騷壇恨未識荆州此情到底從 
何補警句還須爲我搜燈下幾回搜警句君句也救世文章推二老謂昕伯桂笙兩先生拾遺心跡證千秋君書屋曰拾遺幾時得侍春風座先寄巴詞當陠修[  補情吟史釐侯趙世昌求芟草]  
　　尹稛朝鮮名士也槖筆遨遊徧交文人韵士平生擅長書法得其尺幅珍同拱璧承以紈扇及七言對見貽賦此誌謝　酣落紙是雲烟妙手而今孰比肩不獨鸞翔兼鳳舞一枝彩筆問誰傳[  莫釐情天彌憾人未是草]  
[上海四馬路文報局内恊賑公所經收山東奉天賑捐七月中旬清單]  
　　十一日○本埠隠名善人來蘇州蠡野鎭范張氏臨終時嘱將生前傭工餘資移賑以祈冥福英洋四十元又來六　殤男以求冥福十三元六角免再害人氏銅洋十三元楊州電報局盛我翁募安仁堂　三十元○本埠無名善士來湖南無名湖南龔楚臣翁兩户各洋廿元常熟凝善堂賑所募第廿一批賑欵常熟太常寺少卿楊善士續助英洋三百元劉悅宗翁募王淨川爲子求病愈十元東塘市育元堂募趙允昌三元陸振方一元栢元森五百十五文松心堂三百甘露惜殻局募　貴記二元華承亨秦明蓮兩　各一元巫明玉一千華云岩五百八十白妙悟五百以上共計實收英洋三百念元小洋八角錢十五文仙鎭王陶庵翁募交祖母病愈消災人五元四户善士九月分月捐又爲亡母求多冥福人兩户各四元○周善翁來南匯楊張氏五元○嘉興恒潤園來沈源善翁求病愈三元○○本日共收英洋四百六十四元銅洋十三元小洋十四角錢十五文合併聲明 
[上海四馬路文報局内恊賑公所經收山東奉天賑捐七月中旬清單]  
　　十二日○本埠盤記絲棧來常德李潤德堂常平銀二百兩又梯雲堂常平銀十兩原申實收規銀 
二百念四兩九錢八分又萬隆當來慈谿陳翔翰翁代募英洋四十元又來馮獻臣馮星如兩户各十圓松江輔德堂經募各士子元魁會洋四十元本埠天順祥號來京都全芸軒翁募顧陳氏京松銀十兩賞西垣銀七兩五錢京兆郡七兩無名氏四兩五錢戴李氏四兩求安子三兩共計京平銀三十六兩實收升規銀三十七兩一錢五分二厘本埠瑞盛號來朝鮮平讓電局晏蓮渠翁來第二批募東來順湘平銀十兩久敬堂胡虞卿兩户各合湘平銀七兩馬長興曹平銀三兩德順興干國殿兩户各曹平銀二兩曲茂興戚興曲增興德祥興黃紀興商船五户各曹平銀一兩以上寶收曹平銀三十六兩○京都松樹胡同刑部張募四當典銀四兩無名世德堂二户各銀二兩利津城内衆號銀一兩九錢以上實收原平銀九兩九錢○管聲孚明府來江西贛州府茅店厘局王募無名氏十二元彭氏十元韓記六元沈氏詹記兩户各四元　記日記兩户各二元以上實收爐坯洋四十元惠州電報局王募鄭召用裘奎三户各十元無名氏敦善堂鄭兩户各四元鄧雪溪鄭宣力不如人三户各二元同福店鄭貴記任鑑波時昌店陳嘉猷陳壽山廖榮基愼餘堂懷遠堂濟陽氏梁鶴方李德卻十二户各一元史文彬銀二兩五錢李凱臣齊春山沈子明徐秀章四户各銀二兩高芝甫陳裕光刁旺泉謝壽堂無名五户各銀七錢　分趙不名三錢以上共實收爐丕洋六十六元肥邑善士來史譯如張希武張靜仁三君合本洋三元慈北裘之嬰善士經募各善士三十二户共計九四錢三千八百文實收英洋三元錢四百懷德堂十元無名一元蘇州老和泰來朱子卿翁爲室人沈氏胎產平安次女貴珠求病愈二元○○本日共收規元二百六十二兩一錢三分二厘英洋一百十六元原銀四十五兩九錢爐丕洋一百另六元本洋三元錢四百文合併聲明 
[上海四馬路文報局内恊賑公所經收山東奉天賑捐七月中旬清單]  
　　十三日○兩廣電報局沈小園太守募第八批賑欵規銀四百兩本埠恊同慶票號來福建厦門　 
力氏求保病愈合宅平安五十元蘇州恆孚銀樓募交七月上旬桶捐敦睦記七十元金康伯爲女求病愈五元求母太平三元錢三文無字白紙包一元顧府房租悞收銅洋一元點見散數二元錢四百十五文以上實收洋八十元銅洋乙元錢四百十八文本埠萬隆典來寗波馮卓堂翁募任紹曾四元銅洋九元馮昌祉四元增福堂信泰典沈錦林成就堂四户各二元馮星成掌明何毓蕉杏春堂半耕軒吳寗順祥寗順榮美益升記利元利記馮川如周德興秉華堂李李十四户各乙洋無名銅洋一元平望趙爽秋翁募北海堂六元陳　　 
 
 
 

Page 10

 
 
求病愈棣華堂二户各二元江世全劉春亭符松山王芝　善餘唐手補遇堂嗣　堂世恩堂仁德許氏彭氏沈氏作林氏劉李安彭映秋胡桂卿十五户各一元宮氏朱氏合乙洋　少芳周榮輝陳吉祥沈劉氏益齋氏廣全記玉堂氏梁泰核八户各五角○灣止鎭和鼎興號募不書名英十元不書名本洋一元營口電報局募河南氏二元求病愈求合家平安徐倪氏求喉症愈三户各乙元湖北候補縣陳錫沛明府募李仲述無名兩户各二元仙眞陶又享翁捐集善堂六月分捐二元高郵武廟賑所丁玉軒翁募純求子危愈陸慶餘兩户各一元北鄉張大娘等五百本城義豐洋貨號來明德堂祝平安四元○本日共收規銀四百兩英洋二百十七元本洋一元銅洋十一元錢九百十八文合并聲明 
[上海大馬路保安堂瞿梧生經收代文報局分募九月初一至念九止第十次餘干捐清單]  
　　龔梅亭洋廿元金善士隠名氏兩户各一元恊一堂善士五角僕城堂求合宅平安一角張錫其祝天佑王慶地三户合捐錢三百五十文梅記銀洋一元桶捐無力子一元三角五分江都縣隠名氏求身體康健一元王善慶四角張忠票三角錢三十五胡秋　三角錢三十五鍾成高錢三伯四十六又桶捐七次收銅洋三元小洋合一元一角錢四百另二文以上共收英洋廿六元小洋三元另五分銅洋四元錢一千二百六十八文○又經收飯干自九月初一至廿九止第十次清單○成泰號七十五斤隠名氏白米一石大豐號三十五斤陳文林八斤甬捐洪盛號二升米票十二張計收到白米廿六斤十兩吳府八斤趙順興四斤十二兩蕭濟凡三斤三兩又附錄常昭凝善堂董事徐木君周靜卿錢雅蘭李吉甫交來　十批飯干何家市龔家翁經募四十一斤董濱鎭王容峰杜少虞經募六百八十一斤梅里鎭諸善士經募一千一百六十三斤以上三户合助一千八百八十五斤又迎春門外凝善堂賑捐分募處董事郭文鴻楊湘源涇募八百五十一斤以上共收助下飯干三千八百六十九斤十五兩白米一石另廿六斤十兩所有餓干俟後彚齊裝運烟臺東海關道署轉發灾區散放以上之洋仍提存敝堂二十元以備收買飯干及裝運車力駁費之用與前次所存之洋二十元容後一併開明清賑報銷今淨繳上洋六元小洋三元另五分同洋四元錢一千一百六十八文均交文報局賑所核收入册合洋聲明 
[上海北市絲業會舘籌賑公所施少欽經收山東賑捐七月十八日第二干一百七十六次清單]  
　　寗波仁壽堂蔡大善士續助規元五百兩陸折祥祈病速愈洋一百元鄭 
　求妻病速愈四十元南尋保平安生廿元郭靜軒由德興土棧來廿元山陰縣署孔康甫翁募隠名氏生產平安完願十二元劉福常十元甬江泰豐莊各友由和元莊來十元閘北巡防局員應公欵移助十元不書名十元長記號十元乍浦阮孔嘉求病愈十元南匯張祖詒求病愈十元江西豐城縣署楊崇古堂十元朱涇莊敦甫爲子麗生病求速愈十元程留　三元朱靜園一元丁俊三四角黃安之五續對開一元嘉善鼎泰昌經募老人堂扣布上一文願移助洋八元無錫何貢九募原心氏僞妻病愈完願金飾二錢四分兌見洋六元五角錢六十五文銀餅二個計重一兩九五分何仕亭求妻病愈五元袁粹記四元殷由禒二元陳立朝求卽愈二元湖北大生典衆友積省西孤資二元太倉張榮堂求病速愈身健二元寓石浦游方子求疾速痊一元枕垣高子懷求妻病痊合家平安二元吳松求壽萱子二元無名氏二元顧鍾麟求嚴親平安二元敏卿氏求病卽痊一元存記止記各一元坤琴葉章一元買汝亮一元王斌記五角閔姓一員浙紹不書名一員揚州光裕堂松雲書室各一元常熟正記董氏求家和各一員陶明才銅洋一元朱氏錢二百文於民無名氏各一百文求生意興隆生銀板一元銅洋一元○恊昇莊求福建第二次永春州信善堂七二五番四十五元勸善堂十七元陳雲家顏希王孫其飛三户各十員鄭世雲五員鄭明篇三員百忍堂張台票四十員昧晋居士六員種心堂黃迪德堂顏各三員樂善堂陳二員林詔升劉明記各一員陳聯輝日本洋二十三員計新議平十七兩一錢三分顏氏番二元計一兩四錢九分顏貞氏五元計三兩六錢九分鄭如聲五元計三兩六錢三分傳經堂胡六元計四兩一錢六分延善堂新議平番三兩七錢五分同仁堂錢十千文楊恩記一千六百文陳省喜追見堂陳錫球三户各四百文共廿五户合規元一百五十兩另八錢○樓衞甫顧子誠二翁扥恊同慶匯來建郡營次顧鶴峰恊戌募統帶福建鎭武左營顧飛熊華峰氏足重洋十元統帶鎭武左營顧及合營書辦哨長什長兵丁共庫平番銀四十兩王仁昌王耀辰各洋銀一元潘朝儀一元錢四百文眞武左營帮辦黃兆熊洋番一元哨書陳兆昌余選文姜夢罷黃青雲四户各三角什長魏林高葉得高李元樑陳連陞錦龍唐連陞朱信忠徐世忠仁標劉賢正傅茂光呂邦標翁長標吳福標吳振高劉邦勝李經亮陳儒登芳梁黃榮彪陳饒讀陳雲霖余得超范上升方茂魁方得泰潘王富周長清蘇金榮委連興梁得星鄭雲亮徐應彪三十四户各二角曹萬成程炳輝翁福祥鄭順記張勝美五户各錢二百文潘鳳鳴包發財潘高升廖金元陳祝三毛恊德潘朝高王有田謝有升潘有心順得潘勝陳得童陳升高胡鵬有劉長春十六户各一百共六十五户合規元五十八兩 
[上海四馬路高易公舘内籌賑所陳詠南經收山東浙江江蘇九月十至十月初五日第一百廿六次賑欵清單]  
　　十一日范陽氏洋二元鄭茂光洋二元十二日臺灣新竹縣署方保令陳綺雲各花洋二元方福徵花洋一元宋修爵錢二百文宋遠模廿生各一百文旗晶洋行彭敬修因小兒病至危篤許願獲愈助洋三十元無名氏一元十三日故人鄭啓康洋六元銅洋六元泰州三戒堂夏因故苐冥周節省經資洋二元十四日不留名銅洋八元十五日浙學院武巡廳無力氏節省遂日家費十元十六日李凌氏病愈二元邱楊氏祈病愈二元十七日李止汀翁交來亦處生許賑病愈二十元吳釗甫二元十八八日泉唐肖慈氏一元十九日杭德財三元慈谿無力氏二元蘭江王家麟寄來吳詒經堂庚白子求病愈二十元婦女節省零用十元安徽大順和募無名氏四角隠名氏五户洋一元無名氏三户六角徐永昌朱恆豐各錢四百江同興張詢美吳德　各三百汪萬和鮑廣和吳壽芝二百文劉源宋玉堂江思貴孫春林各一百隠名氏九十隠名氏二户四百文共捐洋二元錢三千一百九十文伸洋三元安豐塲壽萱氏十六元配記求子病愈十元皖省胡啓發翁寄棋大人三元安豐壽萱氏洋四元二十日古月氏求病愈洋二元廿一日張和興十元美益行銅洋一元○元太享林五　無名氏二元春草堂助浙江四震太號十五元日本洋五元蘇垣元裕號易無名補過氏三元三角廿三日嘉善廣昌典吳瑞卿藥資二元廖謹山一元尹子卿三元廿四日源泰洋一元廿五日順永記十元李華卿花洋二元李三漂洋二角北志泉爲完天花平安保長成一元廿六日徐氏保家人平安洋十元無名氏求永無腰痛洋一元宿遷隆源長號募懷堂千二百五十文善倍氏慶記各一千文仲記宜齋氏馨記各五百文捷記三百文潘記二百共捐錢五千二百五十文伸洋五元○邱眉五書堂各錢八百　十文永恆昌一　廿陳仲平楊德鍾程新庸求安氏各四百三十文話古洋三元銅洋二元共捐三員銅洋二元錢五千一百六十文伸洋四元七角五分○廿七日婁東楊求感恙平安洋五元○無名氏一員　八日田鳳治二角鎭江梁煥章母病全愈十員廿九日洞庭東山方一元四角十月初一日隠名氏洋二角初二日陳聞聲四元漢口茶業公所寄來張卓然二元李芸生洋一元蔡範之求小兒病卽愈洋二元必得洋十元初三日李介記洋二元初四日汪福幼九月十月洋二元○初伍日孫旬洋三元以○以上總共收英洋二百八十元另五分花洋七元日洋五元銅洋十七元錢四百文 
 
 
 

Page 11

 
 
   
 
 

Page 12

 
 
   
 
