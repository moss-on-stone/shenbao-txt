# 1912 - 334 - 4914299

 

Page 1

 
 
社論 
[日本巳易新内閣矣（鳴）（秋）]  
　　日來報紙喧傳日本内閣總理西園氏提出辭表全體解職斷其後者爲桂太郎或寺内正毅而以桂氏爲近不久即將分曉云云據昨日東京來電則日本己决簡寺内氏爲内閣總理矣此雖日本政界之變遷而於東亞和平之局亦不無影響蓋當此蒙俄問題未解决之際其最有關係者惟滿洲而已日本施政之方針全視内閣所抱政見之如何爲轉移之樞紐或主保守或主進取此蓋勢成絶對而不能相容者此次日本内閣之更迭若由進取派崦易保守派固於我國無甚關係若由保守派而易進取派則於我國今日之現狀必更增不舠之象是此次日本内閣之更迭在我政府不得不特别注意焉 
　　西園内閣成立於前歲素持穏重態度對於國外勢力之擴張尙少極端之規畫若桂氏寺内氏則皆起家戎伍富有軍事經騐而桂氏之在彼邦尤稱爲力主侵略之野心家也此次幸而不主内閣否則於我國必有不利在我政府有不得不綢繆未雨者按桂氏任日内閣總理前後己有兩次首次所奏之功績爲日英同盟及戰勝强俄第二次之功績爲合併朝鮮此皆於擴張國勢有莫大之効力者也今夏奉使赴俄締結日俄協約本有處分滿蒙之意含於其間嗣以前日皇病勢垂危急召回國宏謀碩畫於此中梗其時歐美人士評議蠭起咸以桂氏俄都之行遠東必生變故由今推想當時情况倘無日皇駕崩之變吾恐遠東大局不待今日蒙俄問題而已兆紛亂之象矣新皇嗣位後桂氏常入宫參預機務是其居心所在無大謀定後動冀欲於滿一展其手腕耳曩者决議徙都朝鮮頃方營建宫廷轉瞬工竣卽將東遷實逼處此後患堪慮近於朝鮮又有添置兩師團之說着着進取尤堪驚怖若桂氏重入内閣大權獨攬則益逞其固有之素志恐蒙俄問題方慶解决而遼河東西又將平起波瀾矣然今亦不可以桂氏不主内閣而卽爲無事也寺内氏亦侵略家之一此次入主内閣必有一番新規畫以聳動人目者卽桂氏亦難保不從旁有所獻議是則滿洲一面又安能保其無他變哉我念及此我滋懼矣如上所述則我政府際此外患紛乘之秋應擴張 
其眼光之度注射四方不可偏注一面蒙俄交涉開議方始固不可不以全力對待之然折衝樽爼之餘對於日本及滿洲兩面尤應内外兼顧内以修明其政事整飭其軍備外以敏捷之手腕對付日本侵略家隨時隨事當以先發制人爲貴若事前毫無布置及至事旣發生而後始謀挽廻始籌抵制則我已居失敗之列矣爲今之計應由駐日使臣隨時探察日政府之主張報告政府一面並由奉天都督注意旅奉日軍之增减而預爲之防此誠今日不容漠視之問題也 
倫敦通信 
[六國資本團在歐公佈大借欵情形（侃叔）]  
　　英報因借款事頗攻擊六國資本團惟泰晤士報爲資本團辨護昨資本團在倫敦有一公佈泰晤士報爲之轉載茲節譯其詞如下（今年二月清帝遜位南北統一北京臨時政府於租稅未能收得以前無以供行政經費擬請四國資本團通融墊欵此時以政治上之關係乃由四國政府出面介紹俄日資本加入遂成爲六國資本團嗣爲整理中國財政起見始有大借款問題發生其數爲六千萬磅專爲改革内政及擴張工商之用六國政府以中國尙未承認僅允資本團先暫墊欵續再議及借欵條件蓋墊欵與借欵實係連成一線旣有墊欵於前卽不能不有借欵於後資本團信任中國雖其舊欠各欵停止未付六國政府尙未完全允許墊欵然資本團不以爲意仍時以小欵接濟中國急需每月陸續墊出已達一百八十萬零八千六百十四磅十七先令三辨士當時原議此數於大借欵成時扣還其立意在活動中國經濟振興中國財源是資本團之加惠中國不可謂不大矣中國政府亦承認資本團之美意三月九號曾正式照會資本團謂（當中國財政困難之時六國資本團極力扶助異常感謝以後中國借款如有他種銀行其條件與六國資本團略相彷彿則當先儘六國資本團談判許其有優先權必俟六國資本團回絶不借始得與他種銀行再行商議）同時六國政府宣言（中國借欵必須先將用途列爲表冊與六國政府協同商定其抵押品務須充實爲六國政府所同認始能允許資本團借欵否則六國政府當以全力出而阻止決不聽資本團冐昧從事誠以中國經濟狀况至爲危險常不能按期付還各舊債之本息此項干涉主義不特於購買債券之各國人民有益卽於中國前途亦有益也）嗣資本團卽根據六國政府之外交政策提出借欵條件就中主要之點有二甲爲監查用欵由六國資本團公派監查員而中國政府任命之與前之他種借欵中查帳員略同此監查員對於用　負完全 
 
 
 

Page 2

 
 
　　之責任每季須公　一支出之　册以昭信用乙　借欵抵押當以鹽稅爲主須用外國人整理嚴剔中飽務使收入充實可靠一切略　海關辦法中國政府對於甲項無甚反對惟對乙項則視爲有損主權堅執不允六國政府及資本團原欲與中國從長計議惟於乙項主要之點視爲保障各債權者命脉所在亦難過於曲　九月二十三日北京財政部照會六國資本團謂中國已向他處磋商可以免失以上條件而資本團之大借欵談判遂暫停議矣）遠東通信社亦將熊希齡布告新借款成立情形及呈大總統原文宣布意在與此公布及英法報紙中一面之詞相抵制也 
專電 
[北京電]  
　　印度政府遣軍隊修築由江孜直達拉薩通路己由我政府向英使抗議 
[北京電]  
　　政府接劉代表電庫倫派杭達王赴俄餽俄皇及沙外部禮物多件刻己抵聖彼得堡 
[北京電]  
　　政府接庫倫華商急電謂該處商民不但被活佛強迫納捐並被俄人勒繳苛稅人心異常惶恐商店閉歇 
[北京電]  
　　内蒙鬍匪近被外蒙活佛僱用到處搶劫騷擾不堪刻由内蒙活佛電請袁總統發兵助勦 
[北京電]  
　　察哈爾都統昨日電告大總統謂近在該處查獲外蒙某公爵一人身穿民國常服爲庫逆暗探軍情請示辦法 
[北京電]  
　　陸軍部電令湘督速購大批軍米以備征庫之用 
[北京電]  
　　昨參議院開會王樹聲提議省制省官制屢催政府尙未提出應再限期咨催宋汝梅云屢次限期皆無效可再催不必限期衆贊成 
[北京電]  
　　唐羣英等五人昨詣參議院請見議長詰問反對女子參政權理由議長因開會未見女士大閙巡警不能阻直入議場在旁聽席待至休息時間相率立秘書廳樓下請議長相見適陸軍總長到院諸女士待之久議長始出晤匆匆數語即復入議場開會唐等益怒復大罵聲稱三日後當復來將來議定民法如不採德國制則必以武力解决云云 
[北京電]  
　　司法部派員赴日本調查司法制度即日東渡 
[北京電]  
　　黄鍾瑛君病故總統擬以海軍將議卹不日可發表 
[廣州電]  
　　陸軍將校準備征庫定十三四兩日在排龍獅子等崗灣習野戰用眞彈射擊 
[漢口電]  
　　孫武代表袁總統與黎副總統會議征庫事件昨已到鄂 
[太原電]  
　　省城高等學堂學生倡議組織征庫義勇隊各處學生聞風響應派遣代表來此商議入隊者甚多 
[貴陽電]  
　　黔省各州縣鄉民近日集衆聨盟抵抗禁烟官吏無法禁止 
[南京電]  
　　袁總統接黎副總統電告長江下游洋商運米出口每起必有數百石請通飭各省不得隨意販運致妨民食昨特電請程都督查照禁止 
[南京電]  
　　劉揆　林述慶徐紹楨等現組織民史館不日成立昨特公電程都督請極力提倡並主張辦法 
[南京電]  
　　應民政長今日（十一日）接任視事聞府中辦事員均須遵照省官制草案編制 
[南京電]  
　　臨淮津浦貨捐局員葉某來寗報告該局開徵情形據稱收數甚旺每日約在三四百千左右 
特約路透電 
[北京電]  
　　政府委員今日在參議院提出公債議案謂自起義以來國内經濟困難達於極點賦稅所入不敷支出大借欵旣未告成不得不興辦國内公債當時所定之債額爲二萬萬元擬以三千萬元組織中央銀行五千萬元贖小借款其餘則充作收回各省軍用鈔票及改良各省紙幣之經費據財政部調查前清發行紙幣共九千六百萬元起義期内十四省所發紙幣共五千四百萬元綜計尙餘三千萬元作改良紙幣之需此項議案共分十六條第一讀會通過後卽付財政審查又警察仿西國辦法准携軍器之議案與大總統於戰爭或緊急時間得在全國或一部分頒布戒嚴律之議案亦均經第一讀會通過 
[北京電]  
　　據財政總長聲稱現能不需外助將庚子賠款付至民國二年正月一號爲止惟謂克里斯浦團續交之欵亦歸其提充此用云 
[天津電]  
　　天津稅務司哇伊山君巳抵北京聞政府將從六國銀行團之請畀以鹽務要差 
[天津電]  
　　此間華人抵制俄國銀行之舉動一巳停止 
譯電 
[北京電]  
　　近三星期内六國銀行團之態度雖如蝸牛之進行然聞該團己與財政總長訂定合同之大綱計數英金二千五百萬磅該合同己抄送各使署研究聞各使或將有所指摘果爾則尙須與華員續開談判俟將合同諸條欵一一議决卽須電達倫敦以供銀行家大會討論該會定於星期五日在倫敦舉行借欵條件雖未宣布然中政府急需大批墊欵不言可知而歐洲政治大局今方風雲密壓團中之資本家際此時日出資濟助中國亦頗不易舉云 
[北京電]  
　　黎興海（譯音）奉袁總統命令將於明目　　　號）赴粤辦理美國資本家貸與廣東政府之借欵其數共英金五百萬磅以供振興農業之用已由北京政府承認參議院廣東省議員廖正凱（譯音）亦將返粤曾告袁總統謂將助理借款事宜并聞黎己簡爲廣東新銀行總理北京政界對於該欵之能否告成極爲懷疑 
[天津電]  
　　據奉天私電聲稱該省現因新督張錫鑾辦事不孚衆情故地方情形日見紊亂蓋張督奉北京之命令專以壓制滿人爲事且因大小各職現均易南人充任而張又急急增加衛隊以故外間煩言嘖起致張作霖及潘胡（譯音）兩統領羣起與抗大局因以日危 
[東京電]  
　　寺内侯爵不願受首相之職現仍駐漢城元老院已請松方侯爵出任首相松氏是否受任尙不可必外間議論大爲紛岐或謂桂公爵及山本海軍大將兩人現有首相之　大局仍極紛亂 
[東京電]  
　　元老院現仍敦請松方就任首相組織新内閣薩摩一族之人及松之眷屬皆反對松氏出山聞松　年老頗有雄心故外間所傳松内閣之說漸得勢力 
[東京電]  
　　山本大將昨晨（八號）巳由神戶抵京以期力助元老院敦促松方就任惟己爲族人拒絶現料目下將請西園寺候爵復任或請桂公爵組織混合内閣　西園寺堅意不肯復任惟其辭職表尙未經日皇批准云 
[倫敦電]  
　　巴爾幹各邦現各簡派媾和代表布爾茄利亞　議會議長達萊夫爲布國代表領袖希臘雖未簽定休戰條約巳派代表前往倫敦内有首相維里齊洛斯君土耳其代表尙未派全各代瑶均隨有專門顧問員 
[柏林電]  
　　德奥意三國聨盟適於倫敦開議媾和談判之前宣布展長十二年全歐報章均極注意此事 
[柏林電]  
　　法國現巳預備選舉新總統目下以巴叶晆華斯君最爲有望各自由黨似皆力助之 
公電 
　　　報曁國民共和統一民主各　并轉各省支分部公鑒代表　調查員劉聲元李肇甫劉朝望陳紹唐何　姚雨平陶成等連日向財政陸軍參謀各部籌商軍事財政計畫並　劉聲元君在參議院提案咨催政府速交公債案一面遣特派員分赴内蒙各處切實調查現在交涉雖巳開議而領土主權能否保全尙無把握本會責成政府定外交軍事之方針希望國民盡納稅當兵之義務國土存亡間不容髮倘外交失敗何以立國本會聨絡内外願爲國民之先驅望各界努力一致進行幸甚政團聨合會 
　　按此電前日傳到已晚不及排入昨報今特補錄之 
要聞一 
[西藏覊縻弗絶之好消息]  
[大總統飭議機宜]  
　　西藏大局業己粗定鍾頴迭次來電請籌規復行政辦法大總統前巳電示大槪刻因姚寳來等赴藏册封達賴大總統並將改良西藏行政辦法令國務院詳細議擬條目即由姚等帶交鍾頴切實施行其不盡之處即由姚與鍾協商隨時電告一面并令財政部撥發西藏善後經費以便佈置一切 
[姚專使啓行有日]  
　　聞姚專使寳來等此次赴藏須假道印度入境而印藏向有阻止華人交通之例政府深慮英人不允甚爲躊躇曾一再由外交部切商英使英使初本不允嗣經陸顔兩長多方說項始允姚馬兩專使假道入藏惟不得携帶軍隊刻陸軍部以英人旣有此限制自未便酌帶軍隊擬由部僅派軍官兩人隨往以便與鍾長官籌議軍事計劃至二便與達賴喇嘛會晤之點不在江孜衙門卽在印屬大吉嶺旺親查布僧寺然尙不知達賴之意究願在何地點與二使會見也 
[達賴尙有悔心]  
　　蒙藏政治改良會呈稱前因藏事言人人殊特派員前往詳確調查茲據調查員楊芬電稱達賴用兵屢挫精銳損失殆盡加以兵費銷耗力不能支知决非民國敵手近日頗有悔悟之心宣言依舊向順民國贊成共和己將印文交來似係出於至誠云云 
[總理關心密議]  
　　趙智菴總理以此次達賴遣派專員赴靑海喇𣊍寺秘密協議關係重要昨特商諸貢榮兩總裁擬由中央派員前往靑海專司偵探該達賴協議詳情以資警備貢榮兩君均表同情日内即將揀員派往 
[大借欵近訊]  
　　大借欵自經法使調停轉圜後周總長雖與銀行團代表接洽三次然究以克利斯浦借欵合同第十四條優先權尙未取消不能正式開議法公使雖亦曾調停將克利斯浦併入六國銀行團而英團匯豐銀行則反對甚力即英公使亦不甚賛成議遂中輟近日周總長於六國團克利斯團兩方面竭力磋商甫有頭緒茲將兩方情形探紀於下 
[倫敦團取銷優先權之賠償]  
　　克利斯浦對於取消優先權一事初本執意不允現在稍有活動日前向周總長提出賠償條件分甲乙兩欵任憑我政府揀擇一期前償還之賠償在廢約以前中國欲爲期前之償還對於歐洲發行八十九之債券爲一百零二之償還卽由六國銀行撥付二按期償還之賠償中國如願仍照原訂之約按期償還現在須賠償五十萬磅契約卽可廢除 
[六國團最新要求之條件]  
　　六國銀行團除以前提出要求各條件外昨又提出要求條件四欵須得我政府允諾切實聲明後方能開議正式條件其要求條件如下一借欵事宜當由財政部經理他人不得參預二大借欵成議後不得再與第三國更議借欵三中國財政審計處須聘外人爲顧問以便查考四須明白宣示大借欵之用途 
[中央司法會議第四日紀聞]  
　　十二月四日下午一點開第三次會議未開議之前司法總長許世英報告中國比較法學會之歷史略云前司法總長汪君創辦比較法學會此會擬四月間創辦經費己籌有的欵事務所亦巳覓定但人才缺乏未能完全成立現諸君乃各省大法學家到京此機正不可失願諸君作爲發起人其章程前己分送諸君贊成者請署名黨積齡謂不知國務院對於此事若何司法總長謂初提交時法典編纂會甚有爭論嗣聲明乃修正非起草巳經趙總理允准提出矣衆員簽名畢司法總長又謂前司法總長汪君同孫中山先生到外遊歷擬將本會加人萬國法學會以求發逹現事務所收拾完備約在十日後　時再開大會可也許總長報告後人數巳足遂由議長宣告開議先報告李杭文陳彰壽皆因事請假遂議第一案採用一頭三審案首由提議人潘學海說明理由後劉恩格反對原案所列四個理由其主要者謂若設一地方廳人民奔走不便若四鄉皆設地方廳是欲省而反費也故本員對於此案不敢贊成劉瑞琛謂本員對於此案在實事上觀察恐有不能辦到之處但本員對於不能辦到之案亦表示不能不贊成第一是對於專審員之問題與其設不完全之專審員孰若設最完全之審判廳二是關於財政問題以中國一千八百餘州縣平均審判經費以一萬元計算非數千萬元審判廳不能成立本員前此主張縣設初級審廳合數縣而設一地方廳意實同此餘人亦稍有討論終以贊成者少數取消第二案各州縣衙門改爲法院案首由提議人于傳林說明理由後黨積齡反對之謂州縣衙門乃州縣之政府若司法機關設於衙内而令州縣衙門遷於他處是重視司法機關而輕視行政機關且司法機關本在地方官權限之下何得如此辦法若兩機關合設一處則又何者爲附設故本員不贊成此案廖維勳則又表示贊成馬德潤謂司法界之良否視乎法律與法官之若何不在房舍之華麗也故本員對於此案表示贊成駱通亦謂贊成原案但司法改良不可專倚精神不顧形式不可因情異用遂使司法不重觀瞻如講維新而帶辦髮也然現在救急辦法只得如此劉恩格謂此案可以不必置議何者如此令一出則各州縣之地方官皆委棄其傾圯之衙門而另行建築所費經費亦不爲少何如另設審檢廳爲便故本員以爲此案可以不必置議沈寳昌請付表決議長謂贊成本案成立者舉手少數此案遂廢棄第三案發行司法白話報案會員熊元襄提議首由提議人說明理由後無討論議長謂贊成此案成立者舉手多數又謂贊成省略二讀三讀者舉手多數第四案審檢廳劃清權限案會員劉瑞琛提　首田提議人說明理由後又由本 
 
 
 

Page 3

 
 
提議人聲明修正稍有討谁工卽表决議長謂贊成　案成立者舉手少數第五案擴充警署拘禁所以便拘禁　期徒刑犯案會員于傳霖戚運機提議提議人于傳霖說明理由後田荆華謂凡立法應有法律明文規定不能憑一紙空文周兆沅亦謂不易辦到劉蕃亦謂不能成立衆請　决議長謂贊成此案成立者舉的秒數第六案處死刑之執行場所案會員吳承仕　議提議人說明後周兆沅反對之駱通亦反對之表决結果贊成者少數遂取消六樂畢時己至遂散　 
政府籌蒙種種 
[開往内蒙兵隊確數]  
　　開魯林西等處蒙　近甚猖獗達爾崗崖牧廠亦爲庫倫占據政府連日派兵至各處確實數目如下（甲）開赴開魯者分爲二途一自錦州進發者毅軍約計二千砲隊約計一中隊二自熱河進發者毅軍約二千淮軍約一營禁衛軍約二營分途　擊剿捕蒙匪（乙）開赴達爾崗崖者又分二途一自張家口進發者係第一鎭主力部隊及淮軍二一營二自歸化進發者係禁衛軍二營山西混成一旅據政府中人言現在派軍赴蒙全爲克復失陷地方以維持東部及内蒙古之秩序尙未計及進攻庫倫之事云 
[劃定熱河分防地叚]  
　　熱河蒙匪迭經崑都統姜軍統在赤峰開魯多倫諾爾等處派兵痛勦現巳一律肅清崑都統姜軍統先後均有電到京報告刻大總統以熱河地面甚寬防衞殊覺不易特與參謀陳次長磋議分防之法現已决定熱河隆化屬拜布哈嶺以東歸姜軍統所帶軍隊妥防拜布哈嶺以西歸崑都統所帶軍隊妥防以清懽限而專責成昨己分　飭遵矣 
[内蒙續派代表來京]  
　　政府昨接奉天都督電稱内蒙各盟前舉代表到京組織籌蒙大會現據東盟呈稱除前舉六員外刻又續舉四員一齊齊爾哩克盟中路右旗長札薩克多羅郡王庫魯固木札布二烏蘭察布盟茂明安旗頭等台吉喇喜色楞多爾濟三汗山盟後路圖什蒙圖利環圖汗達什呢瑪四靑賽特奇勒盟布旗旗長固嚕布特此補報趙總理當將來電交蒙藏局備案 
[昭烏達盟不認私約]  
　　熱河崑都統日前電呈大總統略謂頃接昭烏達盟盟長阿魯科爾沁巴王協同十一旗王公電開承德崑都統鑒前贊王轉遞蒙古聨合會寒電稱大庫倫與俄訂約載有蒙古全體不勝驚異昭烏達盟十一旗願助民國勷成共和同享五族平等利益决不承認大庫倫與俄立訂條約合先電達後　文並詳陳蒙賊擾亂實事請速軍大總統國務　查照昭烏達盟阿魯科爾沁盟長巴　吉利迪協同十一旗王公冬等語特達崑源江 
[地方平政院决議不設專署]  
　　平政院官制法制局業已脫稿日前已提出國務會議各國務員公同討論司法總長許世英謂中央平政院自應設立專署任命院員惟各省地方平政院　行設備經費上實有未給各國地方平政院有獨立一署者有附屬於普通裁判所者中國今日似以附設各省會高等審判廳内爲便工商總長劉揆一不以爲然謂照此辦法則行政裁判與司法裁判之區别仍不能明瞭然會議之結果除中央獨立專署外所有各省平政院仍聽各省行政官與司法官自行組織指定處所不另設專署專官以節費用 
特别訪稿 
[北京短信（一）（一箭）]  
　　入社辭 
　　北京短信者一日一函以報告其日其時之大事趣事於諸君者也京師人海邇者更人事複雜紀不勝紀一箭先生懶廢旣久飽看滄桑亦旣禪心化作沾泥絮不逐東風上下飛矣同人敦促遂復舞文弄墨與諸君相見此一箭之幸諸君之不幸也 
　　凡事無論大小有表面有裏面有正面有側面總統之敎令參議院之紀事國務院之會議各部之大大小小各政黨之堂堂皇皇此所謂表面也正面也然以Ｘ（愛克司）光線透視之則其有趣有昧可喜可駭者乃在裏面而不在表面乃在側面而不在正面今有美人於此雲鬟霧鬢錦衣羅鞋翩翩若神仙中人及其横陳則嚼蠟矣上海諸君有山人海爭看賈璧雲亦僅上妝時景况耳記者與賈郎頗曾結杯酒之歡艶妝旣脫仙姿盡謝廻憶舞台中光景眞耶夢耶不得知之矣是天下惟看美男子或美女子當看其正面表面若所謂政治社會種種社會者直當撑開一隻眼睛閉矓一隻眼睛看一半不看一半耳雖然佛說現種種相說種種法欲現種種相須先用正法眼藏觀種種相我今且觀種種相說種種相可也 
[紀沈秉堃（上）]  
　　沈秉堃死矣病症蓋腦充血某報電稱係因官迷氣憤而死其由腦充血（卽中風）而轉官迷病耶抑由官迷病而轉腦充血耶不得知之矣死　前一日記者晤一湖南友人會談旣畢欲拉與作他事而此友辭曰吾今須爲沈幼老代東沈幼老今晚請客不日行也至翌日清晨忽報沈死雖記者了了生死之人不能不一驚蓋是日沈幼老請客旣畢夜間十二時許尙與湘人某名士縱談政海中情事及黎明忽兩睛直上口不能語其僕喚其姪沈鏞來以電話請日本醫生山本山本及其侄至而幼老己千古矣 
　　沈旣得浦口督辦事　遣其如夫人南下而巳則搬居鴻陞店鴻陞店者北京最老最舊之客棧粗飯木床舊時窮京官考生居之今政界時髦與偉人者或由大總統特别招待住石大人胡同前總統府住陸軍俱樂部其次則自居六國飯店或北京飯店其下者亦必居金台旅館中或中西旅館等新式客棧沈乃襆被蕭然居此　廬蓋其人雖不爲今日政界所齒然尙存老輩古樸之流風餘韻者也 
　　沈旣殁其侄沈　繳還所領浦口開辦經費銀萬元大總統爲之悼恤甚至賜以上將禮蓋沈與胡瑛等輩並以國民黨資格爲總統奔走之人今胡旣懼訟遠颺沈又皇天不弔宜總統爲之悼惋者也 
雜評一 
[敢告政府]  
　　以鄭重外交不宜輕易倡戰爲理由而禁阻排俄之輿論可說也因此而禁阻征庫之輿論不可說也以庫倫僣竊領土國民當然主張征討者也 
　　以防範牽動金融界爲理由而禁阻鼓吹不用俄行鈔票可說也因此而禁阻個人自由兌現與提欵不可說也以個人自由兌現與提欵純屬債權者應行使之權利也 
　　是故政府不論主戰說之對俄對庫而一律禁阻是奬勵内亂矣不論兌現提欵之是否出於鼓吹或自由而一律禁阻是侵奪人民私　矣是不可以不辨 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[蘇松省議會初選揭曉]  
　　吳縣華亭兩縣省議會初選舉巳於八日揭曉茲特分錄如左 
　　吳縣城鄉九區共計票匭二十一隻巳於七號送交縣知事署八號七時在縣署大堂當衆開票由縣知事宗加彌君親自督同管理員等逐一查點計共實到一萬六千五百八十三票以初選定額一百零四名除之得一百五十九票四五一又以三分之一除之得五十四票爲當選隨分區按匭開點自早七時起到晚七時僅開票匭十三隻延至九號早晨七時復行檢查至晚八時始行竣事茲將當選人一百零四名姓氏錄左（票數從略） 
　　朱　同錢　鼎丁　鵬葉昭敦姚文澂宋光昭殷　雷唐忠行朱熙廷朱輔成周大㽦袁秋生丁懷棨顧允若顧慶初沈長慰馮元銘陳菊生李國鈞徐國俊袁培基袁錫恩朱文豹吳勤亮龐鼐君汪恩錦吳南鼎唐伯謙沈松齡葉慶鈞胡寶書汪紹芬鄭汝賢嚴家熾嚴國薃兪繩楨姜文蔚吳勤揚邱禮泉姜方垚張世璋潘睦先侯　瑞葉昭錚萬祥鐸鮑福年范仲華潘祖謙陶恩富嚴家成程安時顧賡熙何文炳龐元潮汪巨川費肇曾程　筠金　鑑潘祖芬張兆蓉尤　遂鄭贊堯范端信居子高洪玉麟葉祖貴蔡　康姚位俊費樹蔚秦宗海陳開甲潘常灝王采南陳昌沈大本程文卿徐之澂潘邦俊張東蓀曹錫爵潘人瑞馮澤潤尤韞玉席紹桐夏康保王　昌曹士龍杜超潘誦虞夏鴻祥鄭仲撝朱幼臣顧廷恩馮兆昌顧元昌馮子英韓章鈐吳曾祜吳傳鼎夏文蔚王　澄江國樑劉福培盧謙頤 
　　以上一百零四名均當選得票最多者有六百三十七票最少者亦有六十四票 
　　候補當選人廿二名得票最多者六十三票最少者五十四票 
　　朱方傑張鍾麟兪毓堅陳祖昭馮兆琇周　冕方祖頤陶惟坻孫潤宇吳增濤陳德元宋友裴方炳勳王同愈張志俊嚴良棟陳則民孔憲高周士靑徐怡春魯永齡吳曾湛 
　　華亭縣共分十區計共實到二萬五千九百三十二票以一百　二十一票堂選八在縣署大堂對衆開匭自八號晨檢齊各票揭布總數後下午一鐘開票直至九號下午三鐘始將第一區票開竣職員歷兩日一夜之久輪流不撤而是日又須分赴各地發國會選舉証預備十日投票謝知事乃登檯宣告理由略謂鄉區現並無監督管理員一人在座未便將鄉區票繼續開檢等語隨將鄉區票匭對衆封存俟十一號午後續開茲先將城區當選人姓氏四十八名揭左 
　　蔣玉章沈調陽張孔瑛嚴天貴王尊達劉欽謨黄紹芬張克漢衛克漢衛克强周廷珍諸士俊朱　材朱昌楣董正明邱樹馨陳葆禧趙　采徐公錫顧稼軒高鍾英鄭權陸潤雲朱廷揚周　鑄張思恒吳前樞鄭錫康張福孫楊鳴時陳來鳳朱光祖顧宗鼎朱繼常孫觀瀾葉有圭陳　翔聶朝宗吳寶璜吳士祺李維翰閔瓛陳文虎張寶齋吳錫鏞張朋陳鳳儀蔣光彝朱　斌 
　　以上當選人四十八人得票最多者三百四十九票最少者一百二十一票 
[津浦鐵路内容披露]  
　　津浦鐵路自前清政府與英德公司訂立合同息借五厘英金五百萬磅分南北段修築以直隸山東江蘇安徽四省厘金及藩庫作抵議定三十年内清還此路關係於四省命脈甚爲重大奈以歷年辦理非人竟成莫大之弊藪亦可惜矣茲特臚列於左以供討論 
[用人不公]  
　　查津浦北叚自前清光緒三十四年六月開工總辦爲李德順未及一年爲直省士紳攻擊撤差後爲叚書雲未幾亦去繼之者爲盧祖華朱啓鈐盧粤人也乃援引鄉人優予位置若總務提調總文案總収支車務總管電務總管重要位置無不以粤人充之勢力旣厚上下勾結凡購料收支等項無不吸其利焉此時朱雖爲總辦不過畫諾而巳後盧去而朱獨爲總辦因徐某爲總務提調故粤人援引同鄉營私舞弊仍不少殺直東江皖四省人之供事者皆居微小之職無由舉發其敝 
[用欵浮冐]  
　　原借欵英金三百一十五萬磅爲工程同原估之數後因糜費過鉅續借一百八十九萬磅仍不足用又向德公司議借而被拒不得己乃爲臨時墊欵合同數六十萬有奇計息七厘較前加重本年年底須將此欵清還倘期限己屆不能履行此合同而爲德公司催索不知將何以應付之 
[存欵不愼]  
　　津浦局欵向存德華銀行自粤人到局乃改存交通銀行爲扣息飽私地步去年革命起義交通銀行所存津浦局欵十餘萬金至今尙未提出致德華查帳員屢次詰問彼等若罔聞知設經手人非有特别利益豈肯默爾而息乎 
[車務弊混]  
　　此路旣係借欵所造將來路欵之歸還全視進欵爲後盾倘進欵有一分之暢旺即四省人民輕一分之負擔立理行車之職其重要可知乃北叚車務總管兩任粤人二年以來站長成爲售品標成價目任人運動總管取之站長站長取之商民客貨上下交征商旅裹足進款安有發達之一日倘到期因無除利不能償還借款外人責言一至此路將非我有矣 
　　上述四種係屬最大弊端其小者尤不可勝述現聞直東江皖四省同鄉已公舉代表請願四省省議會籌議攺革之法並擬由四省組織董事會所有該路一切用人行車出入欵目均須由四省省議會及董事會稽查考核以便興利除弊切實整頓云 
[濟南商界對於卹欵之憤激]  
　　前此濟南兵變所受損失以商家爲最鉅而西門大街一帶著名商號慘遭焚燬受害尤爲劇烈迄今市面蕭條尙未恢復原狀其能照常營業者寥寥無幾因之受害商人以無資營業遂有籲請都督發給撫恤銀兩之議而都督亦以商界受創深鉅必須亟予維持遂有撥銀三十二萬兩撫恤商號之成說比經藩司提交省議會决議時有議員張錫　者出而否認謂此欵如都督師長捐廉爲之固自易易倘加重山東三千七百萬人之負擔圖少數人愉快實不贊成等語商界全體聞知此語以事敗垂成大爲憤激勢將以全力對待張某擬於日前在福德會館大開會議籌商對待方法當經巡警道訪聞慮釀暴動出示禁阻故是日未獲召集然衆情憤鬱仍不可遏竟於日昨發布傳單將行全體罷市以示抵制周都督聞知此事恐釀意外風潮仍著警道一面先行勸諭各商照常開市不得違法暴動一而另籌調處之方法云 
[鄂省創設財政臨時會議]  
　　財政部近派部員陶德琨來鄂視察財政巳於造幣廠内設立辦公處陶本鄂人去歲起義之時曾任財政司長於湖北財政情形最爲熟悉惟以鄂中財政棼如亂絲弊端之多爲各省冠起義以來司財政者又不得其人致弊竇不可勝言有搜括二三百萬或百數十萬以飽私囊者有明侵暗吞獲贜數萬或十數萬以私放外國銀行者其餘零星少數之被乾没者尤多如恒河沙數現在欲求清　非集羣策羣力不爲功特擬設湖北財政臨時會議集合司財政各官及於財政素有經驗者共同討論籌商清理整頓之策業巳商准軍民兩府定期召集開會所應討論之事如下一清理財政方法二維持現狀方法三恢復收入方法四籌補積虧方法五辦理預算方法六劃分國家稅地方稅方法七劃分國家行政地方行政方法八規定各官署公費方法九改良各項稅務及徵收方法十實行印花稅方法十一整頓各項官業方法聞每次會議以財政司爲主席如有事不能到會則以内務司長代之每星期會議兩次以兩月爲期如有事項不能議結得延長會期一月并派書記二員專理會議時紀錄及編輯報告文書等事巳經軍民二府核准矣 
[鄂省理想中之公民實業銀行]  
　　湖北交通利便風氣夙開此次籌辦省議會衆議院選舉人民頗知選舉權之寶貴現合計全省選民約有三百萬餘人而於確定人名冊之後呈請補報者猶紛至沓來現有江陵縣公民朱有光條陳軍民二府以方今財政困難民生凋敝所有有選舉權之公民多係具有財産資格之人以國勢危迫而論即抽公民稅亦不爲過惟恐妨碍選舉前途不若創辦公民實業銀行令選民認股以振興實業其辦法係以全省公民之具財産資格者三百萬人擬勸令每人認公民實業銀行股本十元合計可得三千萬元其一人自願認多股者聽便每股分作兩年四期交清第一期繳三元第二期兩元三四期同以春秋兩季爲繳納期如願一期交足亦可所有收股給息等事宜均責成縣知事議會農工商各法團經理一經收足之後卽舉辦開礦建廠及一切合宜營業至銀行經理人等均由省議會及各縣議事會議長代表等公同舉任平時受省會監察所獲盈餘除發股息外盡以推廣實業公益之事不出十年鄂省實業必大發達等語聞黎夏二公以此策雖善究恐民懷疑慮阻礙選舉尙在躊躇未决云 
[漢口德商索償兵燹損失]  
　　鄂省外交司近准駐漢德領事照會以去歲南北軍在漢口鏖戰時有流彈落至該國商人嘉利洋行囤貨處燒燬客貨及零星貴重物件無算計共值銀二萬餘元今民國成立己久請照單開各節認賠外交司胡朝宗司長當即派員至漢口該行屯貨地方訪問調查旋據覆稱去歲陽夏之役兩軍交戰雖離租界甚遠而租界以内滿佈各國戍軍防護甚嚴租界以外附近地點亦由南北軍隨時保護當時並未聞該行報稱砲毁物件各情事無佐証未便照允現胡司長已據情駁覆矣 
[中國鐵路總公司調查浙路之公牘]  
　　本月五號浙民政司長奉都督令轉據前任孫大總統函開（上略）鐵道計畫遵照大總統令暫於上海組織辦路機關定名爲中國鐵路總公司現己開始辦事即待切實籌畫惟茲事造端宏大猥承政府授予全權尙賴各省聲應氣求同心共濟庶幾銳而勿巳觀成有日所有貴省支路已辦者若何待辦者若何亟應先事調查務希詳細見示以便統籌全局現在公司規畫程序酌分階級三端首宜立法次及籌　終乃築路循序圖之方有把握籌款一層莫不視爲最急　民國實行　放主義地大物博實不難吸收外資本公司己於外國大資本家接洽自可切實担任然必須總公司章程規定完備如對於政府對於各省對於外國各方面均臻完善辦事始免叢脞而借欵合同尤爲得失所關本公司之宗旨務期權操自我而不妨利溥於人所有條件及抵押總盚瘤勝於前斷不令啓野心致滋綛　害此則立法之要義也居留中國之外人號稱資本家或某公司之代表者熟心辦路之家見其大利所在輙爲信任頗有致函本公司求爲承諾者不知借欵之途類非一致如或先攬利權然後徐圖招股將來要求條件必甚嚴酷亟宜預爲審愼本公司自能與外國殷實資本家直接商辦無需展轉間接徒多迀抑至築路之時需用工程專門之人甚多各省人材均應廣爲儲備其有熟諳路事或研究有得者如有高見尙望不吝見敎以期集思廣益交通未便之處猶不免迷信風水之陋習應請貴都督剴切勸導使知鐵路爲國家及人民莫大之利益亦卽民國自救惟一之政策人之愛國誰不如我必能破除成見衆擎共舉行萬里者基於跬步圖終於始本公司不勝厚幸特再函請查照等因到府除照會浙江鐵路公司外合再令行該司即便遵照云云聞民政司業於是日通令七十五縣知事迅卽撰擬文告剴切曉諭人民週知矣 
[西湖公宴孫中山紀事]  
　　孫中山先生於本月八號蒞杭情形己紀昨報茲悉九號上午九時孫先生命駕出城致祭光復諸先烈順道游覽三潭印月諸名勝十句半鐘蒞公園當由朱都督倍侍招待並介紹軍政各界領袖行相見禮十一句四十分入席公宴入席後經孫君首先演說其宗旨注重整理財政發達工商而以錢幣革命爲入手辦法演畢復經隨員前滬軍都督陳其美引申其辭次朱都督表明贊同孫君政策次第六師長吕公望演說合國民全力扶持中央羣策羣力以固疆隅詎陳其美誤會爲一人布政必令全國人民服從起立質問經講武堂長童伯吹諸君說明吕師長立言大意以資駁復陳即起立道歉而罷讌畢由都督倍侍孫君合攝一影並參觀藏書樓各機關至五句鐘排隊入城赴國民公所團體宴會並定十號晨赴江干察看路線卽在之江大學午餐午後乘江墅車赴拱埠參觀商場十一號出遊天竺靈隠諸名勝十三號專車回滬云 
[紹興稽山公會之不法]  
　　紹興縣知事陸鍾麟係前清武備學堂正則科畢業生光復時陸君頗任奔走之勞武備同學咸加許可迨前都督蔣百器君蒞任委陸充都督府高級副官旣而紹軍分府取消王黨無權用人行政均歸都督府派委蔣前都督即以陸君繼續前縣兪景朗之任到紹以來辦事實心紳民尙稱愛戴詎紹邑自共進會解散後一般餘黨到處搶掠陸君以奉有朱都督嚴令如該會有開堂散票因而拿獲者即以國法處理於是匪等聞而寒心改變方針邀集多數匪黨宋子培毛鼎培等在該邑組織稽山公會其會中宗旨以反對官廳威嚇鄉民訛詐錢文爲目的最奇者該會日前忽出有全體會員公函推薦該會茅子培要求陸知事錄用指定民政科長位置限三日内撤姚偉辰（卽現時民政科長）而進茅如不見允會員羣起而攻之夫黨會不得干預行政權前經都督府通諭出示在案乃該會匪竟敢以共進會之胚胎改頭換而出而干預行政並以魚肉鄉愚詐欺斂錢爲高妙之手叚現聞紹民己不堪其　刻巳連合二十四村公民將該會匪種種不法行爲據情具禀都督府祈乞嚴拿匪首以安民生想嚴厲之朱　督自有一定辦法也 
[湘省出現平均主義之搶匪]  
　　湘潭衡山兩縣交界之老鴉洞地方有富室唐席田家於十一月二十五日夜二更後突來搶匪八十餘人手執火把旗幟上書天山大王又一幟上書刧富救貧毁門登堂由衆匪擁一偉大靑年登堂傳令將主人帶上演說略謂兄弟主張平均主義查爾之富有一人其事出於太不平允爾速出爾所有報効可謂開通稍有固執白刃無情自兄弟去後與爾一幟可爲保身家之符下次有我們兄弟來府將此示之平安無事如爾敢去縣報案我有所聞决將爾全眷不留須知本大王言出法隨的唐畏求免悉將家中所有付之嬉笑而去唐辭幟而不敢報案近聞已將全眷遷入衡山縣城以避其禍有民政之責者亦知之否 
[皖省又多一銷金窟]  
　　皖省警察廳祁　寰爲恢復省垣市面起見特擬試辦公娼呈請都督批准實行現聞頭等公娼地點巳擇定於司獄前二等則指定薰風巷西花園三等則指定西門外太平寺等處業已將取締章程及遊客之夜度貲酌量妥備頭等每夜六元二等三元三等五角茶圍費一元此外不許妓女需索分文如祁廳長者亦可謂善於護花矣 
[曹州匪亂近况]  
[德公使請輪保護]  
　　外交部頃接駐京德公使照會一件内稱昨據膠州總領事電稱曹州匪亂現極猖獗我國商人經商該地者甚多應亟設法保護以重商業可否由我國電調兵輪數艘來曹以資保護等情查曹州係貴國内地似未便由敝國電調兵輪前來保護卽請貴部轉商海軍部即由貴國續調兵輪數艘駛往保護以敦睦誼等語聞外交部已咨行海軍部酌辦矣 
[周都督撥費善後]  
　　曹州各屬紳民前爲推廣巡警籌辦善後請由庫撥欵十萬元以資補助早經議會通過茲又呈請早撥以資開辦查曹屬苦盜已久徵之往事情形與他郡逈不相同今爲拔本清源之計推廣巡警以遏亂萌爲第一義振興實業以濟窮乏爲第二義實屬刻不容緩之圖然非有公家補助民力實難爲繼周都督曲體此意巳照省議會通過原案將每年政府補助經費十萬兩設法籌撥並列入二年預算以濟要需而安閭閻 
[地方通信]  
[蘇州]  
[眞贓現在]  
　　北街機匠某向織花緞爲業前晚被賊穴壁入内偷去絲經在逃未獲近探得該賊即北寺前朱老娘之姘夫乃報知巡警至該氏家内果在床下大　内搜出原贜並搜出桃花塢費宅之紫窰碗古銅瓶方供器等確係原贓經費宅家人証實無悞當將該氏押解區區想必有一番根究也 
[常州]  
[縣長蒞新]  
　　武進舊民政長屠敬山奉令免職新任孫靖圻君早於上月中到常因屠黨爭權抗不交印迄未解决茲緣省國會選舉期近公民均赴寧詰問都督都督知無可再延遂另委程君峻齋承乏斯職面諭星夜到任惟程鑒於前事恐屠依舊違抗故由都督主張以近奉總統命令各縣民政長本應改稱知事因卽重刊武進縣知事印一顆交程君隨帶來邑刻日視事屠黨聞之猝不及料亦惟目瞪口呆預備交代不便更作妄想矣 
[常熟]  
[請輪梭巡]  
　　常熟紳士邵松年函致蘇軍政司云現届冬令防務吃緊常熟地方雖已駐有飛划營師船二隊尙覺兵力單薄不敷分布擬請令飭靖平淺水兵輪常川游弋梭巡以期防患未然等語當由盧鹿萍司長據情轉致統帶淺水兵輪張丹庭司令轉飭該輪遵照矣 
[川沙]  
[梟魁解省]  
　　川沙縣檢察廳長蔣培以迭次奉文飭緝之梟魁曾大榮現巳派人購線獲到應否卽行解省送軍政司審明照軍律辦理等情呈請都督核示昨經程都督令飭軍政司轉移松軍統領沈葆義酌派員弁將該梟魁曾大榮妥爲押解來省聽候審辦並已令行該檢察廳查照矣 
[鎭江]  
[市自治開幕]  
　　丹徒城市議會董事兩會於本月八號午前九時開幕先期柬邀政商學各界觀禮屆時到會者約有二百人首由總董王君近如報告成立情形繼由民政長于君定一及來賓茅子貞馬佐卿嚴子關王惠堂等相繼演說末由議事會曁董事會宣讀答詞旋鳴鈴散會 
[安徽]  
[土匪冒官]  
　　皖屬廣德縣日前突來匪徒數百人携帶快槍七十餘桿冐充省城官軍恣意勒索當經該縣知事查覺卽率領團勇圍攻該匪徒勢不能敵遂卽逃竄當場拿獲土匪數名訊供係由蘇浙一帶搶刧而來刻經該縣知事據情電禀都督請准予就地正法其餘逃匪通飭鄰封一體協拿以寒匪膽而絶盜蹤 
[米儈閙署]  
　　建平縣商人莊有堂運存永盛隆行米一千餘石面訂俟米價活動再行售賣并取有收據爲憑乃該行主高榮昌狡展不認以致提起訴訟經該縣將收據訊對該行主不能置辯竟敢鬨鬧法庭毁壞器物並毆傷庭丁幸經司法警察救護該知事得免毆辱刻該知事巳據情禀呈都督查辦矣 
[陜西]  
[主簿同名]  
　　寧陜廳江口主簿一缺張都督前委張西銘署理遂有一人領狀赴任而去數月以來相安無事詎日昨又有一人自稱某係鄠縣張西銘前經委任江口主簿因病未能即時來省現已全愈呈請再行委任云云銓敍局稽核原案則張西銘已經赴任多日遂大加詫異令兩人各述履歷以例查核眞假 
[山西]  
[金融滯塞]  
　　忻縣地狹人稠除農産外别無生計故人民多貿易塞外夙以經商著名光復後塞外不靖商家之倒閉甚多忻人結隊南歸者又日以百計各行商家亦因塞外商務蕭條賠累不貲俱抱收斂主義以致商務不振市面澀滯刻届年節逼近塞外流入之金融隔斷本地向存之公欵用罄加以去秋迄今供給移駐軍隊費用全由各行借入需供懸隔銀根吃緊恐慌現象已呈倒閉之聲時聞頃聞關懷大局諸公恐忻縣金融危險波及省垣擬欲發給公倆票數萬張抵補去秋迄今借欵以濟燃眉未知能照准否也 
 
 
 

Page 7

 
 
揚州 
[添設法官]  
　　江都縣地方審判廳長徐振孫現擬仿照他縣辦法於廳内附設初級審判應以符四級三審之制業與　檢察　長籌劃就緒現已會銜文移鄭代理民政長籌撥經費以便開辦 
徐州 
[窰灣請兵]  
　　徐屬各處匪亂屢經軍隊往勦迄今仍未平靖昨日江北護軍使劉之潔君接窰灣紳商來電以該處現有大股匪徒二千餘人殺人放火猖獗益甚經軍隊往勦竟敢拒敵死傷軍士甚多請速派炮隊營救援以救全鎭民命劉君接此電後卽飭令砲營王營長剋日赴窰認眞痛勦矣 
湖北 
[酬庸令典]  
　　上年武昌起義之時漢口秩序大亂幸各團聨合會員首先組成保安警察晝夜梭巡市面賴以安謐及北兵壓境該團員或中流彈而傷身或遇敵兵而槍斃一經回顧良足寒心現大總統顧問官孫武以共和告成酬庸之典自當一秉大公爰具情開呈團名懇副總統分别調查嘉奬勛章以昭激勸茲紀團名於下漢口各團聨合會義成社商防保安會堤口下段保安會黄陂街上段保安會公立永甯救火社平安社商防保安會永濟消防會中段商防保安會四段商防保安會小董家巷自治會公善保安會商界體育會敦樂保鄰會清和保安會永安消防會公益救患會仁義保安會泰安保安會仁義中段保安會普濟保安會華景保安會商育嬰局清眞自治會漢口演說自治會萬全保安會仁義上段保安會同益自治會土菓幫自治會 
湖南 
[菜場開市]  
　　省城各菜擔前因菜場開市罷市數日冀望自由賣買後經都督出示嚴諭派兵巡邏拿獲首要發交審判廳訊究此輩知無可挽回稍爲歛跡且多係小本營生恃此糊口一日不得錢則飢餓立至此次暫行停市己覺難堪然無人爲之轉　則又互相牽制莫敢首先開市巡警總監乃遣人分途譬喩現始照常交易惟略加變通准其挑入人家市肆賣買然仍不得阻碍道路以示限制 
雜評二 
[參議院之戲劇觀]  
　　參議院諸公試思國民付託之意爲代議國家重要問題乎抑僅供各議員之玩弄乎如爲代議國家重要問題則内務部槪算本院决算咨催政府二年預算等案與查辦李烈鈞違法案同一重要者也乃何以議查辦違法案之日則人數𨺗增議内務部槪算等案之日則相率規避屢不滿過半數推各議員之意一若乾燥無味之議案厭倦而不願聞可以鼓動興味之議案則皆振起精神爭先快覩然則參議院者特諸公之觀劇塲而巳聽古樂而倦聽今樂而喜議事日程之列查辦違法案猶之舞臺牌示呌天唱碰碑戲議員之眼光如此嗚呼尙何言哉 
本埠新聞 
[銀匠罷工要挾之懲處]  
　　本埠銀匠同業以近來米珠薪桂所得工資不敷開支於前日邀集同人在工黨事務所集議要求各店主倍給工資事後因有銀匠葛濟顯王耀郎等偕至南京路慶元銀樓阻止工作致起衝突經該銀樓經理趙錦章控請老閘捕房派探將葛王兩人拘獲押至昨晨解送公共公堂請究銀匠同業到廨觀審者甚形擁擠先由原告代表莫肅律師偕銀樓董事桂正元並見証周招生等上堂聲稱各工匠要求加給工資業經大小同行集議大同行議决每元加八成小同行亦允加四成詎有張鴻堯等出而反對設立事務所分發傳單鼓動工人同盟罷工聚衆要挾定欲倍加工資並議以後店中進出工人槪歸伊等節制店内不得干預似此舉動不但與營業前途有碍且關碍租界治安應請飭令被告將事務所取消等語並由趙錦章投案供明葛等到店滋擾阻止停工情形是時被告所延之達商律師未到由繙譯上堂聲請改期訂訊中商官詰之葛王兩人供稱此次實因加給工資事未妥洽是以分發傳單知照各手工暫行停工會議辦法並令以後同業不准再用黄白藥水以杜流弊並非聚衆要挾乞鑒關讞員商之美領海君以被告巳供認分發傳單同盟罷工按照暫行刑律第二百二十條所載凡從事同一業務之工人同盟罷工拒絶執業者其首謀應處四等以下有期徒刑拘役或三百元以下之罰金遂判葛王兩人各罰洋七十五元充公或各押一月並着具結以後不准再有此等舉動所立事務所即日取消惟被告所稱手工窮苦求加工資亦屬實情准諭該業董事妥籌辦理 
[四誌土商與報館之交涉]  
　　經售烟土之英商新老沙遜等洋行十一家環控民國西報毁壞名譽損害營業一案本定昨日午後復訊嗣因公共公廨中西官均另有要公改期禮拜四上午下午接續會訊核奪 
[學生會歡迎華僑]  
　　各國華僑近因國會選舉事咸公舉代表來華先後蒞滬者二十餘人頃聞寰球中國學生會定期十二月十二號晚八時開會歡迎藉表聨絡海外同胞之誼業己柬邀同人屆時到會共襄盛舉 
[警務長偵悉盜窠]  
　　上海商埠巡警局長穆杼齋偵悉近有盜匪匿跡浦東龍華嘴一帶時常濳出騷擾爰於前日諭飭眼綫張蘭生等偕同長警渡浦密拿以弭盜患 
[偵探拘獲盜黨]  
　　警務所偵探日前在浦東拘獲糾衆搶攫西鄉龍華及北市楊樹浦虞姬墩等處之盜匪葉阿根王福春等兩名解所預審供認搶過七次共有同黨二十餘名當飭分别拘留嚴緝逸犯並分知各區探一體緝拿在案茲由東區偵探趙升胡富泉帶同通班夥役於前晚至浦東周家渡某茶館内拘獲供出之盜黨徐永生馬炎生兩名解回東區收押繼又在爛泥渡續獲顧根林一名當卽帶回併押禀由警務長飭探盤詰以便追贓 
[僧院被盜搶刧三誌]  
　　西門外長生菴白日被盜經滬西商團恊同巡警拘獲盜犯王培標等八名並抄出銀洋銅元當票手槍等物解由警務所轉送檢察廳訊辦已兩紀前報前日上燈時由檢察官葛益甫李石麟二君升坐預審先由法警將大洋五十元小洋二十七角當票八張金戒時表手槍各一件銅元九十枚一併呈案旋據該菴住持僧開如投稱本月八號清晨八時該匪王培標等十餘人突如其來初以問信爲由旋卽用强搶刧致失銀元各物當時僧人知事不妙出外報警幸由商團巡警拘獲王培標等八名求究嗣由西區巡警吳南森祝盈貴等上堂証明該匪等搶刧脫逃及追捕就獲各情問官命提王及程靜瀚姚洪生吳榮培鮑如皋周松林陳兆潤鄭明吉等到案研訊王培標等初則支吾推諉繼見証據俱在無可諱飾始供認前在陸軍某某等旅充當目兵排長自奉諭裁撤之後流落滬江近因飢寒交迫不得巳而出此下策並稱此事係王培標等發起邀衆往刧恩寬宥判吳祝兩巡警回區供職開如僧退去王培標等釘鐐收禁銀洋手槍各物暫存候起訴審判廳復訊判决 
[浦東又出盜案]  
　　本邑四鄉邇來迭出盜案破獲者少前晚又有盜匪十餘人塗臉持械擁至浦東二十二保五十圖錢郎中橋秦家宅地方秦姓家撞門而入其時男婦人等均己就寢聞警出視被各匪用刀嚇禁聲張將銀洋衣飾等物搜刮而去旋由該處隣人鳴鑼報警各鄉人紛紛追捕而上海警務所偵探徐文德適與探夥在鄉巡哨亦即帮同兜拿當塲拘獲盜匪沈順仁一名解在附近警局於昨日午刻派警持槍恊同該圖地保嚴雲洲將沈盜解送警務所卽於午後研訊供出同黨共有十六人警務長穆君當即備文將沈解送地方檢察廳請爲訊辦一面仍飭徐文德赶緝逸犯務獲解究 
[衆議院初選投票]  
　　昨爲衆議院議員初選舉投票之期滬南市政廳第一區投票所預由吳監督函請多人規定秩序毫不擠軋聞擔任職務者共有一百二十餘人到所投票者自晨至暮約有一萬餘人云 
[省議會初選投票揭曉（續）]  
　　陳義生潘承恩蔡爾同周兆芝王豐鎬胡能譜周文熾湯福綏喬枬姚文枬楊勤立楊友來趙登鰲韓孝先蘇本炎楊啓瑞司徒驥金鶴鳴胡光勳沈維燿沈寶寅蕭彤勳朱則誠錢允利張祿喬世德（以下候補當　）潘光賓程伯壎郁懷智潘光煒兪至德羅鳴岐周徵李鍾珏毛經疇李祖佑衛文熙顧祥和陳時夏王震王宗毅嚴重光崔奇峰何毓桂 
[李旅長閱操續紀]  
　　混成第三旅李旅長昨日校閱炮隊營操演午前十時傳齊合營官兵先演徒手柔軟體操次演槍操砲操及野外勤務繼卽檢查内務點驗兵士由李旅長奬勵一番散隊歸營 
[軍旅派隊捉賭]  
　　混成第三旅李旅長前日訪悉高昌廟附近有搭檯聚賭情事爰派衛隊三十名排隊荷槍協同通班偵探曁護衛各員二十餘名即於傍晚時馳往密拿未知能緝獲否 
[製造局紀事二則]  
　　製造局陳督理前日接陸軍部來電令造馬鎗五百桿限八星期内造竣解部以濟軍需現陳督理已飭槍廠趕緊製造矣 
　　陳督理以陽曆年終在邇所有各廠工匠自應停工休息惟陽曆年節與陰曆年節相隔尙遠陽曆停工之後陰曆年關應否再停抑或各停若干日未便擅定業已電請陸軍部核示矣 
[謝贈]  
　　新劇同志會定於本月十二號午後假座大舞台合演家庭恩怨記第六幕並請該舞台各名伶演劇昨承贈劵兩紙又半價劵十紙書此誌謝又昨夜承丹桂第一台贈券兩紙邀往觀劇書此併謝 
城内 
[民政長批示]  
　　（宜興石灰上海總發行所經理孫幹卿代表連步靑宜興代表徐子善呈批）呈及簡章均悉查該業已設有公所來呈所稱聨結同氣共策進行儘可公商辦理察閱所擬簡章未盡妥洽第二條迹近壟斷二三兩條自有商會及司法官廳爲之調停判斷無庸越爼總之該業無設立總發行之必要而名義之不合尤其餘事也所請立案之處應無庸議簡章發還 
　　（農民江祥雲汪章清禀批）禀悉該農民等僑居浦東十六渡口有年以租地種植爲生花菜一項尤爲主業據稱近有無業游民時來强刈詰阻被毆似此擾害農業亟應從嚴查禁以維生計而靖地方仰候據情知會警務長轉飭該管警區隨時查禁保護可也 
[地方審判廳刑庭批示]  
　　（朱彭齡求恩寬宥批）狀悉該被告公訴私訴均經諭知判决若無不服應由檢察廳照判執行其應繳洋元亦宜從速籌措遵判繳案不得藉詞圖延所請寬宥等情母庸置議（吳海深劉元生請保楊炳元批）楊炳元毆傷伊嫂蔡氏其傷害罪業巳成立本廳正在按律判决爾等與該被告并無關係何得暖昧揷請保釋特斥不准 
[地方審判廳牌示]  
　　茲查承發吏蘇伯棠服務不勤積壓公事應予免職遺缺查有備取承發吏何焯可以挨補仰即於本月十一日午前來廳面試如合格者可即覔同殷實舖保來廳塡具志颐願保証各書以憑委派試用如逾期不到當可挨次傳補幸毋自誤 
[飽受虚驚]  
　　小南門内東王家弄花園弄口祝春記漆匠店於昨日黎明時起火當由隣居設法施救並由十九二十舖救火會員趕馳皮帶車到場灌救始得撲滅未兆鉅災然隣居巳飽受虚驚矣 
[流氓敲詐]  
　　陳永昌昨日行經尙文門外被著名流氓板箱阿毛何阿五等三人攔住拆梢將陳所穿之棉袍剝去陳大聲呼救適陳之隣人李和尙陸金壽亦在該處經過上前阻止該流氓等見勢不佳將棉袍擲還一轟而散晚間該流氓等復與李陸二人在城内小橋地方遇見遂即紏黨十餘人將李陸二人軋至某小茶肆謊稱借洋不還敲詐不遂正在扭毆之際經落差巡士陸金實經過進内解勸始各釋手然已被毆數拳旋由李陸二人訴知陳父某甲投西四區警局禀請查究區員尋德星君准飭地甲並警探等前往查拿務獲嚴懲一面傳諭該茶館主不得再留流氓聚吃講茶如違定行拘案究罰 
[地方檢察廳條示]  
　　自卽日始所有在廳巳革法警不准來廳窺探公事至於在差法警亦不能與之交頭接耳及容留閑坐如敢故違一併重究不貸 
南市 
[飄泊無主]  
　　水巡區四號巡船於本月九號夜間巡至南碼頭　船巡士蔣桂生陳松林見有廣木一排約十餘支横流浦面無人收管當卽扣住帶至水巡區由區員驗明留候認領 
[冐探庇賊]  
　　東區探夥楊裕泉顧海林前日在董家渡飯店内偶遇竊犯陳阿慶及巳革南區探夥張少堂同棹叙飲上前拘捕張卽出爲阻止反指楊顧爲越界拘人遂起爭端後由五百另二號崗巡聞知一併拘解南區詰明張冐探庇賊遂即移送警務所將張陳收押楊顧兩人交偵探趙升帶出候示 
閘北 
[第三初級檢察廳批]  
　　（陸泮虞聲明胡姓婚約並請求保釋案批）狀悉查錢姓與顧姓預約婚姻歷經親屬媒証証明在案該民乃爲反對之主張於事實種種不合查顧氏自伊父襄臣故後由伊伯劍波監護佩玉何人乃有主婚權其定婚約在於何年媒証哥人何親屬間一無聞知來狀亦未舉出年月姓名無可憑信至謂顧氏嫁與胡阿貴迄今四年云云更與事實不合查顧氏私奔在本年陰曆四月迄今不過七閱月耳又來狀中附叙該民昔年與顧姓爭田涉訟情形與本案絶不相關係屬節外生枝該民係顧氏舉出之親屬請求作証者茲閱來狀語多不實安能爲被告作証惟旣已投案姑候定期傳訊所請將胡阿貴保釋之處未便准行 
[搜獲盜窠]  
　　英捕房西探白羅斯特華探陳阿四前日帶同眼綫　勝三至一區報稱陰曆十月廿五徐家匯出有盜案已獲數人供出同黨匿居閘北富家里六十八號當經張區長立派長警協同該探等前往該里拿獲婦人周張氏李陸氏二口搜出大小刀三柄搶珠廿八粒槍頭刺刀一柄衣箱一只當票廿四張一併解區區長諭令該探等歸稟廨員備文移提一面將人贜解送警務所經凌科長提訊一過判移檢察廳核辦 
[串拐小孩]  
　　郜敬奎偕証蕭必富扭控羅有祥羅有富串拐五歲男兒郜鳳山一案前日由三區解至警務所經凌科長訊明屬實判移檢察廳核辦 
公共租界 
[總巡銷假]  
　　英美總巡卜羅斯君請假五天業已期滿於昨日銷假照常辦公 
[捕頭回差]  
　　匯山捕房捕頭凌處日前請假出游遺差由副捕頭並托里代理茲悉凌捕頭己經咽滬稟奉卜總巡諭令仍回本捕房當差代理之亞副捕頭着赴虹口捕房承值 
[開除巡捕]  
　　老閘捕房四百六十號華捕不聽捕頭命令又西虹口捕房九百五十三號華捕辦公不愼均於昨日被管理華捕正巡官張君查悉着將兩捕卯名一併開除 
[失竊報捕]  
　　前晚泥城外白克路十七號丁樹屏家失竊值洋六百六十元之衣飾又重慶路二百零五號葉廷章家被竊綢衣飾物爲數甚巨昨均開單報請就近捕房偵緝 
[私開烟館]  
　　甬人徐會吉在大馬路日昇樓茶館後面龍泉園弄内四十八號門牌開設公司煙間前日被老閘捕房包探陸桂山查悉將徐與烟客徐阿德施雨林袁阿寳朱全忠胡金樹張祥雲陳德楚楊祿世王金堂陸金雲等連同燈槍七副帶入捕房昨解公堂經孫襄讞會同美蓋副領事訊明以徐阿德係是過犯着罰洋十五元無洋改押十四天徐會吉罰洋三十元無洋改押一月餘人各罰洋十元一併充公烟具銷燬 
[限期訂婚]  
　　北京路荐頭店主顧錫卿之女丫頭因遭後母凌虐自投濟良所解奉公堂訊明判顧罰洋三十元充公女　發濟良所留養半年期滿再核在案昨届期滿由所解案請示女　供因後母暴虐不願隨回據顧錫卿投稱女兒奉諭暫留濟良所月貼飯食三元實已無力且女　年已及笄應准領回擇配中西官會商之下因恐回家後仍遭後母虐待判女仍留濟良所限顧於一月内趕緊爲女訂婚准由夫屬至濟良所迎娶 
[强拆竹笆]  
　　蔣如茂控奚坤生誣指佔地强拆竹笆等情昨由捕房將奚傳至公堂交保過堂候訊 
[何苦作弊]  
　　美商勝家公司控用人戴瑞林私收貨洋由廨訊明尙少洋七十餘元判戴押繳在案昨復經中西官訊得戴已將欵理明姑寬判押三月了事 
[供詞不符]  
　　洞庭山人葉安夫因向婦人鮑李氏騙取道契化名鮑安夫挽中郎孟松向陶錦記抵借銀兩被氏控由捕房解廨管押在案前日午後由廨傳同中人郎孟松到案復訊兩造各延律師到堂互辯多時聶襄讞以郎孟松所供與前次陶錦記供詞不符因卽商之英領翰君判葉還押捕房郎交原保候補傳人證再訊 
[股票紏葛]  
　　夏瑞芳控戚純芳虧欠藍格志股票價銀一案前晚由廨復訊原告仍由丁榕律師上堂請追被告亦延梅吉言村上兩律師到堂辯護並向原告夏瑞芳盤詰良久因時已晚由王襄讞與觀審西官美海副領事及日領西田君判令退去候下禮拜一再訊 
[和平料理]  
　　孫玉聲因作頭朱泰森承包新新舞台房屋抛工悞期投控公廨請追損失前晚由廨傳訊原被各延律師到堂互辯因兩造均應各邀公正人和平理結即由孫襄讞與觀審之奥領貝君判限三天各邀公正人於一星期將帳理明復候核斷 
[控訴無效]  
　　一百零七號華捕陸柏林曾向王竺氏之夫租用船隻開赴奉賢販運私鹽詎船至中途被某兵輪撞沉人亦不知下落氏卽控奉公廨將陸傳案於前晚經孫襄讞訊明以販私運私本干厲禁惟該船係被兵輪撞沉且係氏夫自行駕駛今原告不控肇禍之兵輪而獨控租船之人殊爲不合因與觀審西官奥領貝君判將案註銷 
[曾否串拐]  
　　北山西路五百九十七號居戶王張氏控徐周氏周沈氏串拐男孩炳生昨由捕房將兩氏獲解公堂訊供不認判押候查核 
[過犯行竊]  
　　過犯朱和尙周福生因串竊楊赤亭等各戶衣物由探查獲昨解公堂訊供屬實判朱押西牢五年周押兩年期滿均逐出租界 
[妓女拖人]  
　　雄妓高桂寶前晚在南京路違章拉客由捕拘送公廨昨由官媒將高妓解案訊明判罰洋五元充公 
[火警紀聞]  
　　北四川路横路黄樂路一百八十三號瞿生福家　　昨日上午起火卽經捕房皮帶車馳往澆息計燬房屋三間 
[拐案無憑]  
　　婦人陳奚氏有十七歲之女　日前被人拐逃嗣經訪悉係劉王氏中拐昨日在途遇見將劉扭控捕房捕頭因詢無証據斥退不理 
[流氓宜懲]  
　　絲廠女工陳招弟住狄思威路一千三百三十七號昨報捕房云屢被流氓雙喜攔路調戲向之理論反遭兇毆捕頭准予鳴捕拘案嚴辦 
[小兒迷路]  
　　九歲男孩阿毛係寧波人前晚迷路啼哭由捕帶入捕房派探查明核奪 
[法租界]  
[男孩待認]  
　　圖南輪船上曾經查出某拐匪拐帶王寶根譚阿福等四男孩當卽扣住送捕甲匪乘隙逃去王譚兩孩巳由家屬領去内有徐小劉子一孩因患病送往醫院醫治今始獲痊送廨請核孩供年八歲揚州人姓徐父名洪堂爲　桶匠當時被人在碼頭上拐來聶讞員命送善堂留候家屬認領 
[年幼無知]  
　　女子王和子在某雉妓處爲傭前晚同在路上拉客被捕撞見該妓乘隙逃逸僅將女傭拘住昨日送廨請究當由女父王金生投稱因貧囑女帮工年幼無知求請寬宥給予領回聶讞員商之西官從寬交伊父領去 
[連戳數刀]  
　　陳才寶前日未知何故與楊榮卿爭吵用武遽出小刀將楊戳傷數處當由捕房送楊至醫院醫治陳於昨日解廨經中西官詰知前情判押候受傷人醫愈再行核辦 
[冒領工資]  
　　太古棧小工謝阿龍私造小工扛力竹籌冐領工資工頭陸渭章察出送捕解廨訊究謝儘認求宥判押捕房一月雜評三 
　　上海拐賣人口案件常較他處發覺爲多蓋探捕密佈鈎距自易以故大帮拐匪往往破獲顧破獲之後懲辦未嘗不嚴然而此種惡風終不能稍戢則何也 
　　吾以爲一方宜嚴辦拐徒以儆其餘一方尤宜嚴禁賣買人口以塞其源若富豪之買奴婢若妓院之押幼妓皆應嚴密查察有犯必懲則拐賣之風或可以稍戢耳是在主持地方治安者 
來函 
[新劇同志會函]  
　　啓者本會於陰曆初六假座大舞台演劇一日凡團體入場另有半價優待劵送贈來函卽得臨時通信處在閘北北順徵里六號馮宅新劇同志會代表包亞男馮懊儂同啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[百子歌] [  瘦蝶胡說]  
　　三家村中有個老頭子實在苦腦子做個村夫子敎幾個學生子住所破房子無妻無子一干子有一天落脫子個消息子墾牆挖壁尋來尋去掘着子金子銀子俚就　滿足足裝好幾罈子得子横財就此變子富家子過子幾天買所新房子討個新娘子娘子是個矮胖子俚是長條子長條子搭矮胖子居然連一接二養着三個胖兒子老大是瘋子老二是聾子老三是啞子請個瞎子先生算算命倒說將來才要中舉子老頭想房子娘子兒子金子銀子五子完全還要湊兩子頭上捐個藍頂子脚上着雙黑靴子身上穿件金補子面上幾點麻子像煞西瓜子嘴上幾根騷鬍子倒像剃頭店裏破抿子出門擺擺臭架子開介一　當舖子三個兒子像公子着得花花綠綠賽過小戲子到蘇申嫖堂子到京津逛窰子弗做温生做痴子大家說俚呆子贛子紈袴子老大喜歡騎驢子踢殺人家小孩子老二姘個女　子養個私生子老三搭人家搶吃熟栗子碰壞子幾百年前一面古鏡子無價之寳才變碎片子三椿事弄拉一堆子拿個老頭幾乎急殺子氣得來拿個檯子椅子杌子櫈子摜得一房子事體了結花去幾千現銀子正想收塲子落里曉得武昌起義殺韃子炮火燒去新房子三個兒子吃子洋槍裏個熱蓮子一個娘子哭哭啼啼氣殺子弄得老頭無家可歸唬得爛屙撒子一褲子借把快剪子光起火來剪脫一根小辮子走到廟前戤牢子隻石獅子眼涙好像穿珠子想來想去無法子若做呌化子究竟坍面子幸虧得光復河山就有好日子肚裏還有大學中庸論語孟子連忙寫幾個恭請入學紅帖子依舊做個村夫子信口開河編個百子歌鈍根看見子勿要笑痛小肚子二 
[人類進化新論] [  瘦鐵]  
　　昔有著人類進化論者以爲人體由有尾而進於無尾由有毛而進於無毛此後又將由有手足而進於有翼由肉嘴而進於角嘴矣余謂未盡其理想也此　之進化將由男體而化爲女體由女體而化爲男體且由胎生而化爲卵生矣不觀蘇州之人妖乎體具男女介乎雄雌此卽進化之現象也蓋吾國由專制而　爲共和政體之進化亦云速矣吾國人類自亦應隨國體而進今國中之男子已無鬚眉氣女子則力爭參政權度不數年徧國之人男體之翹然者將凹而縮爲虚牝女體之闕如者將凸而挺爲雄風吾國古史聞　男化女女化男者大書特書以爲奇事不知生理學家以爲人　　殖器之搆造形狀一式所異之點女勢向内男勢向外内外　男女易體生理之所應有者曩者國體不變故惟偶見今者男女性質已變其形體亦將盡變人妖者正爲人類進化過渡時代之形體而世不察以爲怪物亦巳過矣顧或謂化斯化矣乾道今　成爲女則竟成女斯己矣坤道今將成爲男則竟成男斯巳　　不善變乃爾也余曰是仍關乎風會也傳有之曰衣身之章也時事之徵也今者男裝如女女裝如男驟見其衣幾不辨其身之爲男爲女也或用　歷或用陰曆混淆新舊全不明其用之宜陰宜陽也有此不男不女之衣裝不陰不陽之正朔烏得而不出此不雌不雄之人　 
海外奇談 
[法國之酒家] [  頌斌]  
　　法國三十年前調查人口百人中約得酒店一家今則大爲增加竟得四十與一之比例卽以巴黎而論賣酒之店已有三萬八千餘家至法國全境内酒店之數則已達百三十八萬九千餘家之多而各地方以酒精爲飲料水者每人每日平均計之約得六合云 
[無線電鐘表] [  雲郎譯]  
　　英人利勞近發明一奇物以無線電機製成鐘表先關設總社畜養電波無論遠近客商購買該社鐘表者每半秒時可因總社傳送之兮鐵爾電波時刻得以絲毫無悞或掛壁上或藏懷中無須校準自然合度其鐘表内部結構極爲簡單僅一金鋼鑽齒輪及磁石一方磁石所吸受之電波傳於齒輪每半秒時可令時針進行吸力頗鉅如倫敦市中建設一局則歐洲大陸之鐘表感受其電波時刻可望一律云三 
尊聞閣詞選 
[秋興八首用少陵原] [  天白]  
　　蕭瑟西風江上林吳淞秋水碧森森樓船笳皷生邊氣海國波濤變夕陰遼鶴　餘千載恨蒓鱸長　十年心登樓莫唱關山月愁絶城南戌婦 
　　日落天高雁　　秋風客裏感年華笑人怕對桓郎柳辟地難尋范蠭槎海宇未平勞戰馬邊城有恨託胡笳憂時且酌旗亭酒懶向東籬就菊花 
　　荆門烟樹黯斜暉山郭荒凉暮色微游子嗢來風景異江流無恙片帆飛西征鼙皷聲猶急南　絃歌事已違應有哀鴻中夜語嗷嗷還憶稻梁肥 
　　漢水方城刧後棋川原寥落有餘　沙場白骨招魂處秋水黄花灑淚時罷戰魚龍空寂寞防邊戎　尙紛馳年來長作江南客鄉國京華兩繫思 
　　五雲佳氣望西山金碧樓臺掩映間燕闕黯　然銷王氣居庸依舊峙雄關宫槪獨下詞臣淚天樂曾開阿母顔無　清秋聽絃管不勝惆裝鳳池班 
　　皖公城　　江頭楚澤烽烟入九秋機杼萬家寒女怨兵戈千里故鄉愁驚魂恍忽疑風鶴辟世縱横羡海鷗淮泗蕭條誰崛起陸沈空復歎神州 
　　孝陵殘石紀神功高廟英靈想像中禾黍　　哀故國楸梧瑟瑟動西風荒原衰　凝霜白廢壘秋花戰血紅轉眼浛桑無限恨　今遺事話村翁 
　　故園一徑尙逶迤夢繞南湖萬頃陂素菊澹於棲隠　靑松獨有歲寒枝逢秋旅舍鄉愁重起舞中庭月影移去國　成悲景物江關回憶柳絲垂 
自由談話會 
　　温處災情不爲不重待賑不爲不殷籌賑不爲不難浙省財政不爲不絀孫中山於民生主義心所志口所說不爲不注重　摯此次浙督供張孫君之費逾二萬金何不以之移賑災民災民之得免凍餒者當不少而浙督爲此孫君受此旁觀者不禁爲二偉人深惑爲二地災民大哭[  瘦鉄]  
　　俄庫交涉遷延日久迄未解决愛國男兒大有急不可耐之槪予極盼受吾民到處歡迎之革命諸偉人一念吾中華領土喪失爲莫太之辱出而共謀挽救倘得强俄就範美滿解决則後日吾民之崇拜偉人當更有甚於今日者若以功成身退爲高以不入政界爲清殊非吾民殷殷期望之本意耳 
　　各省禁烟風行雷厲獨吾江蘇適成反比例而以上海爲尤甚今者程都督指令煌煌十二月底禁絶之期相距巳不遠矣雖租界中一時恐難辦到然吾甚願有阿芙蓉之癖者毅然决然趕速戒除脫離黑籍愼母以租界爲護身符遲徊審顧一誤再誤自失我中華大好男兒之人格也 
　　近日城廂内外竊案頻仍居家門首大門被竊尤數數見甚至滬軍全防某旅長邸第之大門亦不翼而飛際此游勇遍布冬防吃緊願有保衞地方之責者隨時督率所屬認眞查察俾宵小不致生心居民得以安枕也[  子彝]  
劇談 
[新新舞臺之可笑] [  曾言]  
　　鑫培之戲甚多演二三月可不重複何以登臺不過半月即唱回頭戲耶殊不可解昨詢之鑫培鑫培云園主人所派以爲上海人最喜看空城計瓊林宴也果如所言則新新舞臺可謂祗知好利者矣余以爲上海人看戲之心理决不知是之窄隘鑫培來申不過月餘即去人未有不喜聽其新戲者演重複戲不但拂聽戲人之心理且埋没鑫培之所長而未必即能滿其慾壑也其排戲之無理可謂三失之矣 
　　鑫培之戲佳者儘多如　工之戲尙有捉放曹學余三勝且有金秀山以爲之配可謂最佳之戲舉鼎觀畫轅門斬子法場換子斷密澗昭關皆有味之戲也唱做俱好者尙有定軍山八大鎚胭脂褶南天門清官册諸戲南天門唱做皆臻絶頂惟惜無瑤卿以爲配耳其餘好戲不勝枚舉何以獨賞空城計瓊林宴二齣耶可知新新舞臺之淺陋矣 
小說 
[政治小說鐵血男兒（六）] [  當覺　獨鶴]  
　　第四章 
　　須臾老僕以茗點進殊不精美衆或坐椅上或坐衣篋上談論甚酣語次各叙平生尼始知白來特爲英國新聞記者曾隨歐立至埃及任戰事訪員范老父女係美國巨富來歐洲作汗漫遊者憔黑生默不語未審其來歷然其爲人固可想見矣白來特容貌　麗身長而目銳頗類歐惟肩稍削舉止又極温文則與歐異徐起就尼側坐謂尼曰僕殊傾心貴國公爵勳望優隆一身系貴國安危亦且關全歐大局景仰之至尼曰西奥司國步艱難自顧菲材無裨宗社蒙君過譽增我汗顔惟吾人所馨香禱祝者但望列强顧念邦交不相侵擾則吾西奥司人民或尙能奮自淬礪勉力圖强也范黛在側傾聽旣久乃詢曰公爵來自西奥司乎尼躬身答曰然西奥司爲僕祖國故見聞較稔請以奉告其地風景佳絶民俗敦龐殊不讓桃源仙境國人覩此錦繡河山咸奉爲至寳惟以外人視之恐不免目爲鄙陋若與貴國較其貽譏殆尤甚焉 
　　黛曰請問其故貴國果何事落人後耶尼曰今日者物質文明日蒸月盛而敝國仍故步自封即如電燈電車俱付闕如寧不爲外人所笑黛曰電燈電車以儂視之亦爲厭物尼笑曰國人樸陋尙不止是恐鐵道電話令若曹見之亦將多所怪也黛聞言亦笑謂尼曰人情渾噩亦殊可喜然貴國政治上必有非常驚人之處以儂所聞墨次求曾抱絶大政見改良一切其信否尼曰嘻姑娘　矣果何所據而云然黛曰報紙紀載容　失實想貴國政界必時有風雲彼等遂舖張其詞喧傳爲政治上一大改革尼憤然曰墨賊將要結私黨簒奪王位己耳安足云改良政治吾西奥司人民誤墮術中鑄此大錯致國勢日蹙是亦氣運使然固無庸深諱也二 
 
 
 

Page 11

 
 
本主人刻由日本回滬親自烹調佳味英法大菜每客五角貴客如忌牛肉亦可更換總以五菜為定兼售各種洋酒公司菜票十二張售洋五元送出一二百客均可承辦新　東　黃每　兩角半 
[維持國貨注意]  
上海福和公司總理華製丹鳳牌雪茄煙發行 
[京都天寶齊　嫩面玉容散]  
此散治男女面上油膩黑氣煙色酒刺雀班暗晦等患每晨條擦自然嬌嫩滋潤清秀　嫩　妙品也每瓶大洋二角每洋照拆六瓶雙每烊瓶四角洋三瓶舖分上海二馬路中市西鼎新里口 
[西醫梁重良]  
寓英界白克路五百六十四號門診一元出診五元貧病不計精種牛痘善戒特片特白 
[出售吉地]  
茲有北四川路吉地約七畝甚合建造市房之用如欲購者　至跑馬場對門耀華西號領看議價 
施德之啓 
[老太古公司　太古BS火險公司]  
倫敦崙格西火陰公司　柯里仁火險公司　叭喇定火險公司　變哈其火險司勞公司　家定火險公司 
啓者本行經理以上五保險公司事務現可代客保廠屋棧房及各屋內所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保請駕臨面議可也特此佈聞 
 
 

Page 12

 
 
   
 
