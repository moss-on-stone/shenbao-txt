# 1908 - 296 - 4912843

 

Page 1

 
 
   
 
 

Page 2

 
 
交旨 
[十月初一日軍機大臣面奉]  
　　諭旨禮部奏耆紳鄉舉重逢籲懇恩施一摺前福建永春直隷州州同胡斌加恩著賞給運同銜欽此 
[初二日交陸軍部]  
　　本日貴部奏會議張鳴岐奏廣西邊防重要詳陳籌辦大端摺又奏議覆張德彝奏敬陳管見片均奉 
旨依議欽此又奏續陳辦理秋操情形摺奏 
旨知道了欽此 
[初三日交度支部]  
　　本日御史石鏡潢奏印花稅恐多窒礙請旨飭 
 
 
 

Page 3

 
 
部緩行摺奉 
旨度支部知道欽此同日交學部本日御史石鏡潢奏學堂畢業拔優貢擬請援例朝考一摺奉 
旨學部議奏欽此 
代論 
[蘇省鐵路公司章程改正案理由書]  
　　凡公司最高機關。在股東總會。一切規畫。皆由總會決議。若國家之預算案。行之一年。當然有效。設有特别事故。并可招集臨時會。是議事機關。全歸股東會。而决不容有駢拇枝指之小議會也。攷各國公司執行部之組織。有莫大之權力者日本謂之取締役。其員額爲三人以上其長謂之頭取。亦謂之取締役長。别設支配人。無定員。頭取及取締役。皆由股東中選舉。立於東家之地位。蓋由衆股東推出數人。常住公司辦事者也從取締役一方面言之。蓋代表衆股東。而來爲東家者也。其在公司。有最高無上之執行權。支配人係聘用不問股東非股。東皆立於夥計之地。位由取締役聘用。即當受取締役之指揮監督。今以中國通例及本公司舊章比附之。取締役即董事。頭取即總理頭取與取締役合議。謂之取締役會即董事局。其支配人即各所所長。董事局在執行部中。有最高無上之權。宜也。各所長當受董事局之指揮監督。亦宜也所異者。據三十五節董事局爲總協理及各董事組織而成而三十七節又云。總恊理及各所長應遵董事局之議决施行。則總協理有時加入董事局。而立於東家之地。位有時爲各所長之領袖。而立於夥計之地位。則總協理之位置殊未妥貼。蓋旣爲董事局長。則有最高無上之權。兼爲各所長之領袖。則又與衆夥計同受董事局之牽掣。又安用頭上加頭多此一領袖夥計爲也。此可疑者一也。三十七節云。董事不必常住公司三十八節云。尋常事件。總協理及各所長照章辦理。重大事件。應由總協理或各所長請董事局議决施行。夫所謂重大事件者。即四十九節所謂五千元以上之大宗工程。大宗貨物也。五千元以下之出入。一委棄之而不問五千元以上。則監督之惟恐不嚴。總協理雖組入董事局。而其權乃不能達五千元以上。必請示於不住公司之董事。是純然以總協理爲執行機關。而以董事爲議决機關也。是股東會之外。又生一駢拇枝指之小議會也。此可疑者二也。董事係選舉。所長係聘任。選舉者爲股東負責任。聘任者分勞而已。故所長之職務。皆董事之職務。董事能爲則目爲之。不能則增設之。與公司無何等之關係也。今吾公司辦事不屬於負責任之董事。而屬於無關係之所長。又令　事七日一會議以牽掣之。吾股東豈不欲辦事耶。奈何一公司之大而以七日一會議了之也。此可疑者三也。凡此疑義。以法理解决之。不如以事實解决之。以法理言。則總協理代表公司。不當外於董事局。董事代表衆股東之爲東家。不能不常駐公司。以事實言。董事以不住公司之人。專牽掣公司之事。總協理以受人牽掣之人。强顔而指揮各所長。雖至愚亦知其不可。然則當如之何曰。總協理宜爲董事局長。董事當常駐公司辦事而已。 
　　又考各國公司有監查部。日本謂之監查役。亦由股東中公舉。無定員。其職務在監查營業之狀况。勾稽一切。亦常住公司。不僅抽查帳自而已。以中國通例此附之。擬即查帳員。而本公司舊章。又有稽核一所。然稽核所長。與各所同爲執行部。係聘任。而非選任遂失其監查之意義。蓋選任者爲代表股東而來。聘任者係受董事局雇用而來。監查之責。固當處於東家之地位。而不可以雇用者爲之也。查帳員終年不問公司事。而惟在帳本上加蓋圖章。便稱盡職。舊章并有不准干涉行政字樣。設置定員。而又深閉而固拒之視查帳員輕。褻若此。不知吾公司多一查帳員。與少一查帳員之别安在乎。且有查帳員與無查帳員之别安在乎。此問題之解决。以法理言。則稽核所所長。與查帳員當爲同一之職務。皆當由股東選舉皆當常住公司。以事實言。監查一役。以雇用者爲之。與選任者爲之。孰爲鄭重。終年不到公司之查帳員。與常住公司之監查員。孰爲切實（未完） 
[專電]  
電一（四川） 
聯豫趙爾豐昨因藏僧暴動軍情緊急又連發三電密告政府奉電旨現有軍務聯豫趙爾豐宜格外謹愼母使滋生外交 
電二（北京） 
政府迭接西藏告急電信議飭達賴喇嘛迅速回藏 
電三（北京） 
張蔭棠面商達賴喇嘛速電藏僧即行解散達賴以鞭長莫及對 
電四（北京） 
 
 

Page 4

 
 
皇上步履甚艱上下殿階須人扶掖 
電五（北京） 
樞府以張繼吳皇恒所創新世紀報提倡革命昨復電飭各省嚴禁 
電六（杭州） 
昨晚（初七日）仁和縣監犯越獄逸去要犯五人 
公電（寗波） 
各報館鑒鄞縣崇義學堂案本日（初八）澈底研究確係學董誣口（碼不明）從中掣肘乞持公論董威梁鈺尙鏞洲黄仲豪等一百廿二人啟 
緊要新聞 
[御史奏陳州縣横徵之害北京]  
　　某御史奏近來各省州縣以銅元充斥銀價驟漲私囊難盈紛議加徵忝爲民之父母不思爲民興樂利則已竟欲橫徵利已置民艱於不顧不知民爲邦本世未有失民而能國者也應請通飭各省無論銀價如何飛漲不得率請加徵前者度支部奏准普加鹽價每斤四文吾民已大受其困防民之潰甚於防川前賢豈欺我哉財政困難非區區民脂民膏所能補救宜内外通籌兼顧云云旨交度支部知道 
[樞部議覆江蘇忙銀改章消息北京]  
　　江督蘇撫會奏蘇寗兩屬上下忙改爲征銀解銀已錄前報現悉原摺抄交度支部議奏後該部各堂多不以此摺爲然方擬駁覆旋軍機處度支部又得端督蘇撫電稱州縣賠累司庫受困疆吏實有爲難情形懇速議准聞度支部各堂覆閱電文頗費躊躇翼日即片商樞垣似有議准之意但不知樞垣意見如何尙未見其片覆到部也 
[學部奏請覈定游學專門各員北京]  
　　十月初一日學部奏定考覈游學專門新章五條已錄昨報茲悉原奏内稱據各省督撫先後保送游學專門各員並詳具履歷臣等詳加察覈内除屈永秋林紹清梁和崔朝慶薛光錡黄啟明等六員未經出洋游學與上次奏章不合應無庸置議外其詹天佑吳仰曾鄺榮光嚴復鄺佑昌江起鵬温秉仁陳聯祥張康仁鄺孫謀魏瀚楊廉臣張金生鄭清濓廬守孟李大受辜湯生李維格伍光建劉冠雄等二十員均據聲稱游學回國在十年以外學力素優復有經驗等語臣等查該員等早年劬學遠適異邦洵能得風氣之先導專門之業回國之後復能本其所學以爲世用雖殫精勵志學者不以表　爲榮而詢事考言朝廷宜有甄揚之典擬請遵照上年奏案由軍機處開單恭請欽派大臣會同臣部覈定並酌擬考覈章程開單呈覽如蒙俞允即由臣部遵奉施行當日奉旨依議 
[耆儒碩彥送考博學鴻詞北京]  
　　學部片奏云據各省咨送耆儒碩彥一項内除王闓運一員業經奉旨賞給翰林院檢討應母庸置議外其王耕心孫葆田程朝儀吳傳綺姚永樸姚永槪等六員係開缺安徽巡撫馮煦保送原咨稱其經術湛深學問博洽馮澂一員係兩江總督端方保送原咨稱其經子博通兼嫻經濟臣等伏查九月初八日會議政務處議覆御史俾壽請開制科一片請飭下學部詳加籌議茲查該員等覃研經史博學多通幸際右文之朝適遇特徵之典自必以得與一試爲榮且核其所學於博學鴻詞一科亦甚相合擬俟章程議定請旨舉行時由臣部彙核咨送應試母庸歸入此次考核十月初一日奉 
旨依議欽此 
[十五誌達賴喇嘛在京情形]  
　　理藩部呈遞十月初六日已正紫光閣筵宴達賴喇嘛禮節摺單夾片各一件應行奏請點派遞酒及躬親賜酒之王公貝勒奉旨左派出那彥圖熙凌阿右派出阿穆爾靈圭蘇珠克圖巴圖爾初一日達賴至理藩部演習筵宴禮節及萬壽隨班祝嘏禮節與壽尙書談至一句鐘之久並云祝壽旣畢擬遷住嵩祝寺廟内虔誦經文爲國祈福初二日未刻達賴率其徒衆堪布等赴雍和宮内誦經三日定初五日由雍和宮仍回黄寺經理藩部　尙書已傳知民政部及步軍統領衙門委派警兵翼兵於沿途妥爲照料 
又聞福府人言此次達賴到京應有禮節莫不鄭重其事如進貢物件亦降旨明定地名在雍和宮講經並准其住宿均爲歷來藩屬來朝所未有之事足見政府聯絡達賴無微不至前月二十日召見達賴時奏對藏事之後達賴曾堅請特召班禪來京陛見謂班禪昔與某國有私約欲改革藏事須班禪一律贊成故近日樞垣又有宣召班禪來京之說一面擬請加封達賴優崇名號爲籠絡之計大約萬壽節後當可揭曉 
[西潼鐵路舉定總協理陜西]  
　　西安函云西潼鐵路前以官辦無效自經張拜雲君去歲奔走年餘提倡紳辦今歲西潼鐵路籌辦處因以成立恩撫許其集三十萬股時奏歸紳辦現股份已集有成數因開會選舉總協理聞總理舉定閻廼竹觀察駐京總理舉定晏安瀾部郎協理舉定劉子康觀察王文海主政云又聞自西潼鐵路籌辦處設立後諸紳任事皆極熱心並盡義務現基礎旣已穩固恩撫許其不日出奏想陜路前途必不致再有風波矣（勸股章程錄入第四張） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
　　初二日新授日本駐京欽使伊集院偕同參贊隨員等覲見皇上敬遞前使臣林男爵解任及新欽使接任國書當經伊欽使回奏曰大日本國欽差全權大臣伊集院彥吉謹奏使臣欽奉簡命駐劄貴國恭維大皇帝陛下勵精求治凡百維新莫名欽佩使臣前駐津時曾經隨同入覲此次到任伊始重拱宸顏敬遞前使臣解在並使臣接任國書兩件使臣無任光榮伏冀大皇帝陛下幸垂寵眷俾得克盡厥職更祈兩國交誼益加輯睦使臣不勝企仰之至虔祝皇家鴻泰國祚延長皇上覲見旣畢 
　　皇太后覲見欽使及欽使夫人參贊夫人問候數語聞兩宮賞賜伊使頭等第三寳星以示優禮 
　　考察德國憲政大臣于式枚屢次上疏反對立憲已被御史李灼華專摺奏參撍内有籌備立憲兩宮主持於上臣民渴望於下八月初一日之諭旨薄海同欽豈容個人之私見致誤大局等語 
　　資政院自九月二十八日遷移新署後倫孫兩總裁於初三日午刻會同各職員提議改建院署并擬定選派科長科員及招考錄事等事 
　　法律大部沈家本擬於萬壽節後具摺乞休聞其原因有三（一）修律大臣究係差使而法部侍郎及大理院卿均不得兼任以致諸事掣肘（二）法律學堂畢業各生法部大理院均不委用（三）編訂法律費盡苦心各省督撫多加駁覆日後重訂難免再駁因此有决然乞休之意 
　　江督所請籌築要塞各費五十萬度支陸軍兩部已會議兩次當可准如所請由陸軍部撥給俟商准度支部由關稅項下劃撥後即行覆奏 
　　政務處昨接到軍機封父議奏要摺兩件聞係黔撫龐劬帥奏請實行徵兵制度及另摺奏請建設軍諮府昨已由政務處印刷原奏先行封送陸軍部閱看 
　　誠果泉都統電奏云張家口外馬賊因兵往勦已遠颺竄入熱屬蒙旗四散 
　　九月三十日内外兩廳奉到民政部堂諭領購土膏執照期限着再展緩三個月至年終截止當卽傳飭各分廳區遵照辦理聞該廳統計半月來出售之執照按各區丁口册攤算百人中祗得三人以上顯多漏報故有此諭 
分類新聞 
政界 
[酌給巡警勸業兩道養廉安慶]  
　　皖省巡警勸業兩道照憲政編查館奏定章程其應給養廉公費均由本省籌欵撥給作正開銷前次已經馮夢帥飭司籌議茲聞沈藩司在護院時酌定每歲各給養廉銀三千兩另加公費銀四千兩由舊之巡警經費及墾牧樹藝工藝各局廠經費項　通籌匀撥已於九月三十日專摺奏准並分咨各部查核 
[法政紳班學員要求津貼武昌]  
　　湖北法政學堂紳班各學員以官班學員現已籌給津貼紳班獨無辦法未免不公爰聯名具禀督藩學各憲要求一律給予津貼聞並有如經批駁即當停課之說 
[浙鹽停止練軍加價杭州]  
　　浙監自遵奉辦理抵稅每斤加價四文後各商運引頗爲掣肘現聞王運司以抵稅加價内本有二文提歸本省一切新政之用業經詳明監院并移各鹽局曁三所甲商由司示諭將前令輸繳浙西嘉湖各地練軍加價一項即行停止以恤商艱 
[稅司查禁關差勒索規費漢口]  
　　漢關稅務司安格聯君近訪聞本關聽差人等於商民遞禀或請領單照每有勒索規費情事亟應嚴行根究惟因商民等往往與之私相授受不肯據實禀呈是以難於查覺昨特牌示曉諭商民人等遇有聽差勒索卽行來關指名禀究本稅司當優禮相待 
[徐海各屬舉辦清鄉鎭江]  
　　徐州鎭總兵楊　時徐海巡防馬步隊統領陳楚斌均於初四日由徐到鎭暫駐行旌初五下午二時同乘火車逕赴南京謁見江督禀商淮徐海各屬清鄉辦法 
[籌墊難公山警察經費湖北]  
　　雞公山警察經費鄂豫分半而洋商所認繳之三成捐欵尙未齊集昨洋務局司道特札飭應山縣先行籌欵墊付一面函催漢口領袖英領事速將此欵彙齊交付以符原案 
[禁烟公所加征膏捐鎭江]  
　　蘇省禁烟公所司道以膏捐一項以征爲禁多取原不爲虐逐年加捐十文遞減銷數一成爲數旣少於禁烟仍無效力現經本司道詳准兩院憲自十月十六日起無論城廂内外外府州縣各屬膏店每售一兩照原捐加一倍共收錢一百文准其加價出售使捐數一律出自食戶其各屬膏店銷數定爲逐年减去二成本年七月間加捐之時已减一成此次應再核減銷數一成除將舊領執照加蓋戳記俾資遵守等情昨已曉諭各膏戶一體遵照 
[勒令土膏店一律歇業長沙]  
　　湘省前因禁烟問題業由巡警道查明土膏各店分别限期諭令停歇現在該業中仍有烟館改貿及未經商會註册者不計其數昨復由巡警道傳諭凡此項土膏店均應飭縣一律查封其勒限三個月者亦應赶緊依限停貿違即封閉並從嚴懲罰 
[銀巿敗壞之原因天津]  
　　天津近日銀巿之壞已達極點現商會雖開公估而各銀行仍非化寳不收以致錢號與銀行不相流通巿面益復岌岌據精於貿易者謂津巿之壞厥有三大原因一因無拆息查天津各莊號於躉存　存之欵向無拆息以致資本家均不肯顾欵於外去年 
 
 

Page 11

 
 
曾有人提議欲行拆息以爲吸收現銀之計而各莊號狃於習慣貪取便宜不肯承諾議遂中止故現銀日形缺乏一因缺化寳查津巿平色向以九九二化寳爲通行之準近因爐房貪利所化之寳折耗日多津海關道遂禀准直督出示嚴禁以致化寳日少而各銀行各莊號均非化寳不收甚至以十足紋銀抵換不足色之化寳尙須貼水而銀巿乃日益紛亂一因銀元銅元太多多則價賤銀元銅元之價賤而銀價遂日以昻貴乃造幣廠之銀銅兩元仍日出不窮此而欲望銀價之平其可得乎有此三原因雖開辦公估以圖挽救終屬無效現冬令在即若長此紛亂不已恐今歲津地巿面將不堪設想矣 
軍界 
[擬辦營勇擦鎗誤斃人命案蘇州]  
　　飛划營勇朱紹先在船擦鎗觸機彈出誤斃江北人黄洪一案茲經該營統領陳得龍以鎗彈爲軍中要物該六號隊長並不妥爲收存任人携取實屬異常疎忽其八號隊長任令勇丁隨意上他船無端取鎗放彈擾亂營規足見該弁約束無方應將該六號隊長吳登甲八號隊長張永祥一併撤差該右哨哨官張桂芳右哨哨長秦文選身爲官長使所部勇丁不守軍紀以致誤酿命案殊屬有忝職守應即一併摘去頂戴並各記大過一次其肇禍之勇丁朱紹先業已移縣訊辦特擬辦法緣由申報督辦及營務處當經瑞方伯批示云據稱該隊弟一營八號頭工朱紹先進六號船艙取鎗擦抹無故裝入彈子失手彈出誤傷路人竟致因傷斃命等情其中情節是否確鑿何以文内又稱該舵工祁得勝雖隔艙門無端扳試鎗機擊傷路人係屬無心之誤等語究竟擊傷路人黄洪者祁得勝耶抑朱紹先耶前後歧異殊不可解該哨官等有忝職守應如所擬分别撤差摘頂記過以示薄懲一面由貴統領移縣將該革兵訊供按律究辦至該隊敎練所雖在城外而皇華館左臨大道右旁官河船隻行人往來絡繹應即嚴飭該哨弁等隨時管敎兵丁遇事務須謹愼母再肇事致損名譽 
[秋操修路告成安慶]  
　　安慶自石牌至太湖一帶道路高下不平久未修築前月秋操照料處以該地爲江鄂軍隊所經爰卽派委劉府經光澍監督工匠妥爲興修茲經該委員竭力經營甫及匝月已將數百年失修道路修理完竣用費亦僅五六百千文極爲核實將來行人稱便誠不僅有裨軍界已耳 
[嚴防匪黨溷跡安慶]  
　　兩江端制軍現有咨文來皖略云秋操期迫江鄂軍隊及閱兵處一切辦事人員均已絡繹於途此外尙有隨觀外賓人數衆多難保無匪黨乘間溷入希圖謀亂應即多派偵探數員四出訪察遇有形迹可疑隨即拿獲訊究 
[預備接待檢查陸軍官江西]  
　　贛藩陳少石方伯以陸軍部所派來工檢查軍隊之張懷芝不日即可抵省檢閱所有應備一切事宜現經札委方令嘉棟接待 
[遴選砲兵入所敎練蘇州]  
　　蘇省開辦飛划敎練所迭誌前報茲經該營統領兼該所總辦陳得龍札飭各營文云本軍設立敎練所已於九月初一日實行開辦所有各營弁兵應即隨時酌量抽調以資敎育查各營現有快砲二十九尊擬一面從砲學入手即就各營哨額設立砲兵計每船一名約共二百名一併抽綢來所切實敎育以裝配子彈　準估計管理命中諸法俾得施放靈捷臨事無恐其每哨砲兵八名即派第八號划船第八號隊長伙夫及隨帶所用快砲駕駛來所限於十月初五日齊集所前至各哨八號未派來所之頭舵漿勇等按數匀撥各船照常巡緝以重防務 
[營官嗜烟辭職寗波]  
　　定海左營外委高鳳池烟　深重年及古稀近以官塲烟禁嚴厲一經戒除恐有性命之璞因於日前具禀告辭現奉吳總戎吉人照准 
學務 
[提學暫免提革敎員之牌示蘇州]  
　　江蘇毛提學牌示云嘉定縣附生桑鏞秦允上海某學堂敎員忽於八月十八日率領學生十八人强行遷入安亭震川學堂意圖久據經震咱學堂經理員邀集商學界開會與桑鏞理論遷延三日方始遷去由嘉定縣視學員准震川學堂樹告即經札委松江府戚守詳查一切并由本司親蒞該样履勘一過所有桑鏞强遷入校情形並經查察詢問與該縣視學所報大致符合該生竟敢來轅遞禀希圖掩飾本司即欲將該生先行斥革交由該縣嚴行懲辦以爲藉學爭利者戒惟本司不忍不敎而誅當令本公所總務科長傳見面加申斥旋據該科長禀覆稱該生以從前作事鹵莽今知愧悔求念其辦學有年備嘗辛苦從寛免革等語此等劣生本不當任令厠身黌序惟此次一經訓斥卽知愧悔姑准暫免褫革以觀其後 
[法政學生與辦同學會杭州]  
　　杭垣法政别科新班各學生提議舉辦同學會藉資攻錯業已推舉起草員十人公同擬訂章程即日舉辦所舉起草員姓名錄下陳福霖何飛朱佐清李承先唐受潘許國駿王邦彥翟士彬熊才任家駒 
[女校聯合開設展覽會杭州]  
　　杭垣各女校學生定期初十日借協和講堂開設聯合展覽會章程早經擬定并定是日午　借西醫廣濟學堂體操塲預備聯合學生習練體操 
[藉學逐僧之命案浙江]  
　　僧敎育總會咨呈撫學臬各憲以九月二十六日據臨平廣巖寺僧靈寳來會訴稱伊師僧起見因被紳棍沈少蘭藉學佔寺恃强逼逐情急呑烟自盡等情當以沈少蘭圖佔該寺辦學已據僧起見報告正在核辦又據禀沈少蘭競敢强佔逼逐釀成命案經函請仁和縣澈查尙未按覆茲該寺僧曉峯自南海歸驚悉　訴前情敝會查興辦學堂原爲地方公益起見即須借用寺屋亦必與僧人和平商酌出自情願豈有恃强逼勒之理以省城密邇之區辦學文明之事出此佔寺逐僧威逼人命重案不但使僧界藉日敝　有立時解散之虞且恐風聲所及無和愚民愈形仇視學務於敎育前途亦屬大有妨碍務請飭縣澈查究辦 
實業 
 
 

Page 12

 
 
[彌補鐵路捐欵之計畫江西]  
　　饒州府鄱陽縣紳董程梅軒以本縣奉派鐵路捐欵五萬元無從籌畫特邀集各鄉紳董會商縣主李榆農大令議將徵收銀米一項改收洋錢除敷銀米解欵外所有盈餘槪行提歸捐欵以資湊補現李大令已准予照辦矣 
[漢冶萍公司開會招股漢口]  
　　漢冶萍煤鐵礦公司添招新股恐人多觀望爰於日昨假漢口商會柬請各商界中人至會由該厰坐辦李一琴部郎萍鄉煤礦總辦盧洪昶觀察等將萍煤漢鐵關係之重大及入股之權利逐一演說聞者莫不心羡 
[發給採辦桐楊護照南京]  
　　江督給發採辦樹種護照文云江寗城内荒山曠土甚多應多購各種樹秧栽種以興林業飭據城守副將何師程禀稱皖北宿州一帶有抱桐一種生發甚速約五年可以成蔭十年可以成林又聞高郵湖邊白楊最多削幹代枝自可栽種易於生活現派候補參將宋連城帶同親兵二名前往皖北高郵一帶購買泡桐白楊數十萬株儘冬月前運寗栽種請發給護照一紙以便關卡驗放等情前來除批示外合行發給護照仰經過各關卡一體遵照一俟此項樹秧運到即驗明泡桐十萬株曰楊十萬株立即放行 
[創辦火柴紡織公司湖南P ] 
　　常德府張紳修慶與皇甫天成等以火柴棉布均爲民間日用所需擬集資在常郡南門外創設開源有限公司製造火柴又於城内創設競美有限公司購辦機器紡織各項布疋所需木棉即就附近辰沅一帶收購以興實業 
雜記 
[續誌無賴糾衆毆差情形寗波]  
　　石浦老東門地方無賴糾衆毆捕一節略紀前報兹據該廳葉牧禀報道憲略謂訪聞該處人衆嘈雜居然大開烟賭當即派丁往查毫無顧忌自應傳諭禁止竟若罔聞復加派幹役飭傳起釁釀事之私設烟館張阿奶海林以及擺攤聚賭之潑婦萬金訊究胆敢糾衆拒捕適石浦巡防隊放哨彈壓一併被毆實屬目無法紀若不禀嚴懲不但烟賭不能查禁滋事不能彈壓即使民間偶有以强欺懦案件控告到官不由地方官提訊判斷則該地距城七八里僅隔一港莫成化外之處况前日大泥塘三案一波未平一波復起値此人心浮動履霜堅冰　堪設想應否會營查辦以警將來之處仰祈察核示遵 
[江督貢物過漢漢口]  
　　江督端午帥委李千戎丙寅管解石榴一百二十四蔀醬菜十七壇雙黄蛋八壇橋尾（即猪尾）四簍計六十對又玻璃瓶四十二蔞共計一百九十五件於初二日由招商局江寛輪船裝運到漢初三日即轉裝快車晋京恭呈上用 
[揚州兵警衝突揚州]  
　　兩淮定字營兵日前在徐凝門街陳姓聚賭站崗警察往拿不服竟致互吹警笛各集本營兵士互相用武當經總辦陳少眉聞報馳往彈壓並面告李統領與之交涉惟各執一詞彼此不肯退讓現在尙未結局 
[管帶擒獲梟匪蘇州]  
　　著名皖梟胡學成前經上憲懸賞二千金購拿未獲前日吳縣王竹浦大令奉臬憲左廉訪諭密飭本署護勇管帶孔慶琳至蘇鄉杜村地方擒獲解回縣署釘撩收禁候禀請廉訪核辦 
[委員代理軍械局南京]  
　　江寗軍　局左觀察念貽近奉江督札委赴厦代表歡迎美艦業已率同繙譯等於日前起程該局應辦公事現由提調陸太守樹聲代辦昨已到差 
[濰縣南界之惶恐山東]  
　　濰縣自益和錢店倒閉後商界大爲惶恐銀錢交易極形寥落該處商界向例往來欵以九月十五日爲重要期限現已逾限多日而銀價仍復飛漲不止濰平銀一兩換京錢二千八百數十文洋一元換一千九百餘文（均以制錢計）使用銅元通行七折是銀一兩約値銅元二百枝上下洋一元値一百三十六枚上下銀貴錢賤百物爰以昂貴貧民生計益見困難云 
[消防隊之計畫長沙]  
　　湘省巡警道賴觀察前飭警務公所創設消防隊以備火警曾就東長街購買民房改作該隊駐防之地現在將次落成由賴觀察擬定即以各叚原有之清　夫改編駐紥平時仍兼司打掃但須隨時訓練以便遇有火警能資得力 
清談 
[張殿撰徐州建行省之議]  
　　徐州建行省議。煌煌太文。係張殿撰前五年舊作。光緒三十年十。一月初八日前署江督端制軍據以代奏。十二月二十二日政務處覆准改設江淮巡撫。寗蘇分省。劃江而治。惟此議之力。後雖收回成命。裁撫設提。殿撰之議。格而未行。然而此文已傳世行遠。不可磨滅。則洵乎有　値之文字。不虚作者也。三十一年二月初七日某報揭　此文。常時取而讀之。愛玩不釋。以爲兩顧復生乃事隔數年。而此煌煌大文。近又紛載於各報。覆讀一過。如逢舊友。又爲之慊然者數小時。 
[文苑]  
竹枝詞（二續） 
其十一 
公堂本合莊臨民。難例蚩然一賈人。箕踞科頭常褻服。猶慙燕處貌申甲。 
註某令坐堂常一褻服箕踞不冠論者謂如兒戲云 
其十二 
行省紛紛設學堂。綸音疊沛凛天王。萌芽剗盡求敷衍。斷送生徒黑暗鄉。 
　　註自二十八年奉上諭開辦學堂以來疊經賢令先後提倡某令到任後動以惜費爲名事事與紳董齟齬謂本縣由京到省見各處學呇都是敷衍但憑一紙文報朦哄得上司過例是辦學堂能手故城中小學堂每歲僅學生一二十人吁會邑淪於黑暗是誰之過與 
其十三 
講堂高坐怒如生硬把假生作宼讐做出一番無賴事。拘攣鞭扑例重囚。 
　　註小學堂學生援撫憲告示請催櫃書將屢年欠欵置辦操衣某令大怒帶差蜂擁入堂喚集學生詰責學生詞直無從下手乃以　生行立正禮誣以將欲打伊自將馬掛扯破連呼你來打你來打不容置辦將學生　相堯粟壽生　孝顏等喚差拘帶入衙責掌收押凌虐不堪以致全堂散學嗣經學生具禀郭州牧行文切責方始釋放 
其十四 
散盡生徒無處尋。上司記過凛官箴。貂裘數襲銀千兩。獻上州堂刺史金。 
　　註學堂自全堂散學後某令著差勇督催並欲拘其父兄竟無一人至者當事及各敎員學生公禀三大憲經升撫龎行司記過仍仰新任靖州金牧查辦某令懼饋白銀一千裘衣數襲始得以敎員嫌修金木少故聳學生閙事朦混禀銷 
 
 
] 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[士民實行調查]  
　　江蘇（蘇州長元吳） 
長元吳諮議局選舉調查事務所紳董現定於初七日召集鎭區各董到所與各調查員接洽實行調查鄉鎭各戶以便造册但此次城廂内外各鄉鎭調查畢後尙須覆查一次再行審查大約造册等事以十一月底爲度不可再遲 
[官長設立]  
　　湖北 
湖北諮議局籌辦處偏重官權紳界大不滿意爰於上月二十六日開會柬邀該局坐辦喜仲泉觀察到會質問一切喜觀察抱定抑制民權宗旨出言無狀遂大起衝突喜觀察旋即上院辭差經陳小帥飭派高提學轉邀李步青胡瑞林金華祝等諸紳出爲調停各紳士因復於月杪開會研究籌辦處規章衆論咸以用人一節爲章程及辦事之根本不能全用官場中人因决議上書鄂督要求逢提調以上除參事全用紳士外餘均一官一紳紳由公舉呈清總督照會委用其科長以下除庶務科外均用法政畢業生業經小帥批准定初七日開會公舉呈請委派 
專件 
[浙江諮議局籌辦處敬告駐防及各府廳州縣文]  
　　本年六月二十四日憲政編查館王大臣奏進諮議局章程並諮議局議員選舉章程欽奉上諭各省限文到之日起於一年内一律辦齊天語敦切薄海同欽尋繹原定章程凡在此一年中應行籌辦之方法及其順序有純然屬於官吏之責任而人民僅居於補助之地位者有純然屬於人民之責任而官吏僅居於監督之地位者惟我國官吏多兼理行政司法事務本有日不暇給之勢今列以籌辦選舉事宜專責官吏旣無成例可援自必更形棘手一處延誤即至牽動全局届時雖坐官吏以違 
　　旨之罪而人民選舉之權利已實受其損莫可補償矣本處籌辦伊始急起直追已將初選監督複選監督應行擬訂之章程規則分别代爲擬訂禀請撫憲核定後印刷通頒各府廳州縣查照辦理其餘選舉人名册選舉票投票　等件凡爲本處可以代辦者無不代爲製辦非敢爲是越俎也祗以事屬創辦與其放任而貽誤堪虞不若由本處代爲分任較爲妥速所有各項章程規則名簿格式約計十月内辦齊十一月陸續頒發在各府廳州縣自應實力奉行不致玩忽而本處於各項章程規則簿式等未辦齊之前尤有不得不希望於我駐防及十一府七十八廳州縣紳商學界者有二 
　　一組織調查機關照選舉章程選舉調堂員本應由初選監督選派然初選監督所委派者無非紳商學界之人各地方紳商學界固有機關如善堂商會敎育會勸學所之類大都具備今宜赶緊商承初選監督或以固有機關爲根據或一機關與他機關相聯合組織旣定一俟本處各項章程規則頒到卽可着手調查否則臨事倉皇轉多延吴 
　　二宣講中國人民無參政權者二千餘年矣一旦亨有此權亟宜行使不可放棄固有識者所深知也然或因地處偏僻容有未知選舉權之可貴而不肯據實以告調查員者各府所屬應出議員額數全以各府所屬有選舉權者之多寡爲標準今日少若干有選舉權之人卽將來少一議員實與地方人共權利大有影響不獨此也明年選舉届期或投票時避不到塲或當選而再三辭讓是議員無足額之期即諮議局無開會之望其害何可勝言本處現已另擬告有選舉權者淺近告示印刷分貼並印刷諮議局章程及諮議局議員選舉章程札發分别移送仍望紳商學界各就本地推舉熱心及善於演說之士派在四鄉分頭宣講告以選舉之權利不可放棄而對於有財產者更須明白解釋切不可使其誤會派捐致生疑阻 
　　以上二者固今日最急之務望紳商學界急起辦理不可稍緩須臾二事旣備仍有應加注意者則議案之預備是已查諮議局章程第二十五條各議員有草具議案之權若不預爲準備一旦被舉到會不獨自已無從提議即官吏及他議員所提議者亦無從置喙四十日之會期豈非虚擲就人民所提議者豫爲討論以待發表此爲全浙人民共有之責而绅商學界尤宜爲之導率此本處於籌辦選舉之初所以不能不豫貢一言者也此外尙有爲本處籌慮未及者幸紳商學界協力同心及時豫備本處實有賴焉 
[上海縣李大令照會同仁輔元堂紳董文]  
　　奏撫部院陳札開（前略）諮議局籌辦處飭辦各事及詢查之件限於文到後即行遵照辦理查覆禀報不得稍有延宕致誤要公此係奉旨欽定年限飭辦之件爲國家大信所關諭旨嚴切逾限不竣恐地方官不能當此重咎也倘有視爲其文於該處詢查飭辦事件或遲延不復或並不切實遵辦本部院定即從嚴撤參特此嚴札誥誡基各凛遵母違等因到縣奉此合行照會爲此照會貴紳董煩爲查照希即赶速會商籌議先於縣署設所舉辦以免逾期貽誤幸勿輕視致干憲詰是爲至要 
[江蘇籌辦處預定選舉日期表]  
　　諮議局定限一年以内成立現在時期迫促調查選舉等事所需日期自應按照本省地方情形將原定章程酌量變通茲將本處預定分辦各事之日期列下 
　　一設立籌辦處（本年九月十六日）二頒發曉諭告示解釋章程 
各州縣設立預備選舉事務所（九月十六至十月初九日）三調查選舉資格編查選舉名簿（十月初十至十一月三十日）四初選監督審查編定選舉人名册（千二月初一至初十日）五宣示人名册（十二月十一至二十日）六選舉人呈訴初選複選監督之判定（十二月二十一至正月初十日）七督撫分配議員額數榜示各複選區初選監督分劃投禀區張貼選舉告示（正月十一至正月三十日）八複選監提分配初選當選人額數榜示各初選區張帖選舉告示（二月初一至二月十五日）九複選監督頒發投票紙初選監督頒發投票簿投票　等（二月十六至二月二十五日）十初選投票（閏二月初一 
 
 

Page 19

 
 
日）十一初選開票檢票（閏二月初四日）十二重行選舉（閏二月初七日）十三重行開票（閏二月初十日）十四知會初選當選人）閏二月十三日）十五初選當選人呈明情願應選（閏二月十四至二十三日）十六給與執照并榜示姓名（閏二月二十四至二十六日）十七申報裑選監督（閏二月二十七至三月初六日）十八複選監督造複選人名册頒發投票紙投票簿投票匭（三月初七至三月十二日）十九複選投票（三月十五日）二十複選開票檢票（三月十八日）二十一知會複選當選人（三月十九至三月二十八日）二十二複選當選人呈明情願應選（三月二十九至四月初八日）二十三給與當選人執照并榜示姓名（四月初九至四月十四日）二十四申報督撫（四月十五至四月三十日）二十五諮議局成立（九月初一日） 
自設立籌辦處至裁撤籌辦處計期不足一年階級凡二十五各宜程功刻日無晷刻可以自逸如實行時不得不有所增損當隨後酌改以期適合 
本埠新聞 
[籌募南洋勸業會經費文牘]  
　　江南商務總局移上海商會文准總辦江南公園候補道陳移開案照敝道摺呈南洋勸業會辦法並詳稿章程等奉督憲批開摺呈四件均悉南洋勸業會經費前經議定官商各半分籌滬商欵旣招股足數官欵自應指項撥定應在息借淮商欵内撥銀十萬兩又拆卸貢院材料原估作價十萬元撥充辦理南洋專門大學堂之用現大學堂尙未開辦應將此項材料估定價値撥借應用惟綜計貢院材料原估雖有萬十元之數現除剔出數處不拆外再行核實續估斷難足十萬之數此時不過約舉成數而言俟估定後共値若干方能作準然約略計之總不過六七萬元今姑以七萬元爲約數先旣籌有十萬兩復益之以七萬元所短三四萬元届時即在裕寗官錢局撥借應用事竣清還至各省赴賽物品奏免釐稅係屬各國通例應俟會詳到院酌核奏咨其輪船水脚火車運費減半付價一節候咨商郵傳部核復勸業會未成之前商股官息應准由官擔任餘均如議辦理仰即遵照迅速會同上海各商董禀承鄭京堂妥議興辦此繳等因奉此除將會詳章程另行送核並分别移會外相應抄摺並錄一併移福查照辦理等因到局准此除移復並照會江寗總商會速爲勸集外相應抄摺移知爲此合移貴總會煩爲查照仍行一體勸募望切須移 
　　勸業會陳道台致商會電會詳批准前議九月底認繳會股六成想已如約交齊現存何行乞覆以便轉禀立待入奏章程望速印寄琪叩 
　　商會復電電悉勸工會股欵因滬巿栗碌弟等往返籌濟致難如約章程尙未印齊弟等爲滬巿公議祇得展限一月晋錶和德等叩 
[查復北四川路界綫]  
　　北四川路張萬源等各店舖懸掛西字招牌被工部局指爲違章拘送公廨經寳明府禀由滬道札行巡警局夏參事官查勘各該店舖坐落界址以憑核辦在案茲夏參事官查得北四川路自公共租界五十六號界石起至六十號界石止迤北一帶係歸警局三路分局管轄張萬源馬加炳等十六家均在華界開設今工部局擬收捐欵殊屬侵越惟該處未設啓局以前此路曾由工部局越界築造而路之東西兩面店舖向不收捐昨夏參事官已將華界界綫繪圖貼說禀覆查核矣 
[申禁金業買空賣空]  
　　滬道蔡觀蔡昨日出示云照得標金空盤買賣貽害巿面迭經各前道出示偷禁本道抵任後聞有華商與各銀行買空賣空標金之外更倣先令輸贏甚鉅大爲商業之害又經照會領袖總領事轉致領事公會一體禁止並由道給諭金業董事查明禁約在案近來磅價驟昂洋貨洋債大受影響而罔利之徒仍有復萌故技全不念及上月銀洋空盤商務敗壞可怖可危之現象似此覆轍相尋大局何堪設想况錢業主持空盤之董事業已革退並將買賣最巨之順康會餘兩莊嚴行罰辦即爲爾等自計亦何苦以身家性命爲嘗試爲再嚴切示諭爾金融界人務各及早回頭互相警惕如再執迷不悟陽奉陰違定必訪拿嚴辦本道盟心似水執法如山斷不能爲爾等宥也除照會領袖總領事並分行縣廨重申禁令外合亟剴諭嚴禁其各懍遵勿違 
[移請商會核議罰欵]  
　　錢業董事謝綸輝主持私做空盤由官查辦已紀前報昨滬道蔡觀察又移文商會請將會餘順康兩莊及謝綸輝等應出罰欵迅卽議定以例禀候憲示所有商會議董一席一俟選定併即報告云 
[敎民搶刧之交涉]  
　　敎民陳瑞良劉倫春在鎭洋縣境搶刦一案曾由滬道照會美領轉飭敎士沈某將陳劉二人交送鎭洋縣訊究茲悉該縣葛大令已將劉陳兩人提案訊不承認當傳事主指認陳瑞良確係盜犯惟劉倫春並未在内查係劉倫春之弟劉倫生所搶遂勒令劉倫春將弟倫生交出以憑訊辦茲沈敎士以劉倫春旣非盜犯定欲保出是以又由葛大令禀請滬道再行照會美領飭令該敎士迅將劉倫生交出以便將劉倫春開釋 
[漢平輪船撞沉三誌]  
　　漢陽鐵廠漢平輪船駛入浦江撞沉已兩誌本報茲悉失事後即由該輪司事等電告漢陽鐵廠李一琴觀察請示辦法旋得復電謂應即在滬延訪人才赶速設法浮起並將該輪受傷之處與船塢商訂辦法妥爲修理 
[工部局禁約車行]  
　　英美工部局以該局所定東洋車照會條欵内第五第七第八各條各車行並不遵辦乃竟投遞長禀藉詞要挾以爲車行賠累車夫受苦若再管理過嚴深恐激而生變等語爰特出示申禁責成各車行遵照定章不得違背萬一生有事端惟該事行等是問茲將條欵内第五第七第八名條列後第五條各車均須堅固應照老巡捕房所存之車樣建造並須時常潔凈完好及備有不入水之車蓬門布 
第七條車夫須强壯有力並給以號衣該號衣須潔凈完好並應隨時著在身上第八條凡年老者不潔凈者吃鴉片烟者年太幼者均不准用爲車夫 
 
 

Page 20

 
 
[分飭營汛防範梟匪]  
　　蘇省大吏前派飛划營管帶歐陽都戎車傐鎗船至浦東查緝梟匪並無蹤跡業已於上月下旬返省禀復一百仍分飭沿途各營汛一體嚴防勿使混跡 
[西商舉行賽馬]  
　　旅滬西商定於今日舉行秋季賽馬各處來觀者頗不乏人小客棧莫不利巿三倍云 
城内 
[變賣公地]  
　　上海縣李大令前以本署自新待質兩所奉飭改郎欵無所出與本邑各善堂董事再四籌商議以本邑厲壇基址變價充用另以小南門内白糧倉地建爲社稷壇旋因社稷壇不能設建城内暫時改在大南門同仁輔元堂義塜餘地致祭已由各董禀縣轉詳滬道批准立案一面將白糧倉地　還同仁輔元堂由輔元堂董另覓地址建設厲壇其所餘之地昨已由縣出示召變矣 
[一產兩賣]  
　　太湖左營千總袁文鏞與伊子少山將房屋售於劉姓繼又售於李姓兩處收洋一千餘元先後控縣提該千總到案訊明屬實判袁發東廳看管少山交差限速清理 
[扭控竊賊]  
　　金根生扭金雪卿到縣控告竊物經李大令補提金秋漁到案質訊根生供本年三月十一夜被賊竊去衣飾等物上月廿一夜又來掘洞當塲拿獲同姓不宗之金雪卿據稱由伊母姘夫金秋漁紏伊夥竊爲此扭案雪卿供年十六歲母親陳氏與秋漁姘識秋漁紏同夥竊並竊金秋松家羊一只賣于羊肉店訊之秋漁供詞狡賴判一并還押候再復訊 
[服毒免騐]  
　　魚販沈曉榮妬姦服毒已紀昨報昨晨本縣李大令前往相驗尸母沈陳氏偕同次子沈臣榮投案求請免驗自行收殮大令飭令具結存案 
[召認屍棺]  
　　本縣李大令出示略云據地保楊叙卿禀報丁家溝北首王家溝内汆來無名男屍一具驗係受傷後溺死由堂收殮發壇暫厝候屍屬覔保具結來縣認領一面飭差勒限嚴緝凶手務獲究辦 
[官事]  
　　署理浙江温處道黄祖經淞滬厘局督辦候補道朱宜振農工商局商務課長候補知縣張可均千總秦禮英候補道庫大使陳祖武候補主簿麥　徽昨均到道拜會禀見調辦三路二區副巡官陳祖武請假三天貨捐局總辦知府金兆藩禀請感冐假三天新委巡警總局庶務課員徐鵬飛新委三路四區副巡官郭百康均到道謝委 
南巿 
[預防閙事]  
　　滬道蔡觀察據楊家渡衆渡夫禀稱十六舖外攤起建大達碼頭有碍生計懇求維持等情除批示外昨又照會總工程局請將並無窒碍情形明白傳示以免疑慮生事 
[船戶互毆]  
　　昨日午後有某船戶在十六舖外灘與某卡船戶口角互毆由巡士一併拘至工程局押候訊究 
[租屋紏葛]  
　　張金咸周善生因租屋紏葛至工程局互相控告前日提訊張供曾頂首洋二十七元又生財洋四十元零費洋十元今自願吃虧二十元餘求追還判周交洋四十元了案 
[欠戶交保]  
　　晉康莊控陳勤生欠欵不理業經工程局訊明判陳收押候移交商會理處在案茲陳母朱氏一再到局禀請釋放故於前日批飭覓保自赴商會候理 
閘北 
[敎士失竊]  
　　三路一區正巡官德清副巡官李震東報告總局略謂十月初二日准三路副巡官李函稱實興路中耶蘇堂敎士邵惠卿家被賊竊去銀洋衣服等物前往察勘見後門外竹笆均已破壞呈請轉報等因除將失單逐件開呈外禀請鑒核奉批云着偵探隊赶緊訪拿務獲此案眞贜正盜勿任日久銷贜是爲至要 
英租界 
[賽演技術]  
　　前日午後本埠西國青年會總敎授督率通班學生在泥城外賽馬塲賽演各種技藝觀者咸爲鼓掌 
[攫取銀洋]  
　　流氓王金才昨在江西路南京路轉角攫取鄉人楊福昌銀洋九元旋由印捕追獲解至捕房押候究辦 
[妓女被搶]  
　　迎春坊二弄妓女凌雲閣前晚至福州路嶺南樓番業館堂唱在該館門首被匪搶去銀水烟袋一支銀練一條金粉鏡一面該妓即投報捕房飭探查緝 
[慣竊脚車]  
　　章炳玉竊取葛桐林之脚踏車由廨判押二月在案茲包探王寳生查悉章尙偷竊許德生之脚車一乘押於久大押舖昨特禀知捕頭吊到原　解廨嚴辦 
美租界 
[拖泥帶水]  
　　甲乙二洋人前晚由兆豐碼頭雇杉板艇渡至輪船失足墜浦幸素能洶水旋即登岸 
[電車傷人]  
　　鄧桂林前日午後行經西華得路被聘白爾二十七號電車撞跌傷及眼目旋由巡捕帶入捕帶入捕房轉送醫院醫治 
[粤人失竊]  
　　狄思威路五十一號門牌某粤人家前晚失竊金飾銀洋衣物計値八百餘元當即報知捕房飾探查緝 
[酒店失愼]  
　　前晚一點鐘揚樹浦東首九十三號門牌外國酒店失愼焚毁房屋四幢法租界 
[言者諄諄]  
　　公堂會　委員聶司馬以電車開行以來傷害民命層見迭出昨出四言告示云法租界内沿黄浦江自十六舖至洋涇浜肩摩轂擊來往熙攘 
輪船坻埠上下客商起缷貨物苦力慌忙負重奔走視聽不遑電車馳掣馬路中央一經碰撞危險非常重則喪命輕則受傷旣見遠來駐定在旁毋恃捷足以身試嘗其他各處 
軌道孔長几屬行人均須謹防爾司機者具有大良駕馳務愼鈴聲必揚倘再肇禍嚴辦照章　此誥誡凛遵莫忘 
[無賴收押]  
　　無賴陳加森僞造銅飾銅洋欺騙婦女前日被探拘獲解入捕房押候堂期解究 
[老嫗欠租]  
　　老嫗徐王氏積欠房租昨由收租人扭入捕房押候解廨訊追 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
 
[營兵擾民]  
滸墅關汎兵小連生因向擲糖貧民余根寳索費扭歐經汎弁責革旅投飛划第二營五號當勇欲報余仇慫恿　弁於九月十八在四景園茶館拘拏一時大家不平同口喧嚷時有向開米店之邵雲全及南貨生意之楊奎官上前勸解詎竟不分皂白將邵楊一併拘住勒索洋一百數十元未遂即誣爲賭棍解請長洲縣趙大令訊責管押由是志高氣揚於廿四至黃埭鎭索洋一百四十元廿五詐關鎭錢恊昌魚行十餘元由李姓經付日來時向平民索詐酒食不遂即誣賭拘拏營兵如此擾害鄉民誠寃矣哉 
[試哮喘騐氣急最靈最騐]  
崔氏瓣香廬發行所在上海盆湯弄新橋楠堍朝西見洋貨號轉灣約十餘家根德里内每瓶一元每料五元 
崔氏瓣香廬主人驥雲先生有道逕啓者僕自幼善病由壯及老恆在疾病中討生活誠不愧東亞病夫然凡百疾病莫　於哮喘氣急前者受風寒必發值勞苦必發今者不風不寒不勞不苦其發尤劇推原其故良由年紀愈老元氣愈漓所致五年前發時僅三五日即愈自前歲起竟窮年累月無時間斷此中苦况非身受者不能道隻字也曾經試服各藥初起時維洋金花略驗後亦毫無功動矣管者支離病榻寢餽不安甚且言語不能出口僅能以手示形今春三月間其發愈覺利害竟至五晝夜無片雖安臥水漿不克下咽但瞬目喘吼而己日望　貴廬之藥如望雲霓度日如年終不見帶到直至第六日午後始獲郵局遞來覩之如獲珍寳當由侍者平整三錢約費三小時之久乃得勉强下咽是夜稍覺安静自此連日大便中皆有　膩之痰氣息日見順遂飲食日見加增連服兩料居然起而能行半世纏綿不解之疾頼　貴主人援出古海至今步行里許未嘗氣喘晨起未嘗咳痰究不知　貴主人所用何藥能起如此九死一生之危疾洵堪辟易仙丹可否宣示一二以慰仰慕之沈兹寄上郵票一千分乞將此信代登申新兩報權當銜環結草之酬倘或數年假我定來瞻種杏之園如其後會無緣誓永貯投針之艾書不盡言言不達意草此數行藉請德安萬福　杭州撫署蓮花巷大夫第陳雲龍拜誌○附近有假冒須在根德里方是的眞切切 
[上海内地電燈有限公司添機器添股廣告]  
啓者者本公司自去年九月　辦以來裝用者頗形踴　原購電機祇敷四千燈之力目前早己逾額而報裝者仍絡繹不絶其發達之迅速實出意料之外不得不亟圖擴充以饜衆望而興市塲兹擬添購八千燈之機器全副連建廠安設等约需添股本銀十萬兩除留派老股一半外另招新股銀五萬兩作五千股每股銀十兩一次收足願附股者請至本公司帳房或就近在後開代收股分處交付即給公司收條定期塡換股票以本年十二月底堆止此係己有成效之實業日新月盛未可限量望　資本家幸勿交臂失之是爲啓代收股分處姚佑孫梅問羹輔元堂李平書華盛保險行王一亭日清公司莫子經總工程局李詠裳久大愼記朱子廉鎭康號郁屏翰屏號沈梅伯鴻裕當祁冕庭西門外華盛路王沽生喬家浜朱曉嵐廣西官銀號朱荷珊愼裕洋行黃公續德裕里周舜卿昇昌鐵行沈縵雲信成銀行李雲書李誦清堂錢敏甫同益公司黃春圃醬園弄朱衡齋地亞士洋行胡仲彰元興莊逃慶賢同康號顧馨一永愼和米行葉鴻英源昌洋行吴懷疚西區分辦處顧松泉中西人藥房黃友齡　盛保險行施善畦大豐永金號張逸槎梅溪學堂陸崧侯保安善堂 
[專治哮喘氣急百試百騐]  
廣東彭壽堂獨秘哮喘氣急斷根丹功力神速立可當場試驗治愈者不下千萬人矣○立止哮喘洋金花每匣呈角雙料二角 
　　哮喘氣急方藥不知凡幾首雖自誇神妙然欲二粒服下立見奇功一瓶服完永不再發者不特絶未之見且絶未之聞本主人煞費苦心覓得一種力大効速良方秘製哮喘氣急斷根靈丹不論新久哮喘氣促而逆元氣虧損久咳不愈痰塞肺喉臨咳虚汗或致失音吸烟人大便秘結等癆症只須此丹二粒服下立刻氣平喘止痰消咳定胸隔寛暢其患若失一切頑痰悉從大便洩盡是以永無氣喘痰咳等患輕者一瓶全愈重者三瓶斷根因此丸純是貴品煉成能以少勝多以奇制勝較尋常大不相同凡醫藥方藥不能見效及服各種藥水時愈時發者請速一試無不斷絶根株真百發百中之仙品也每瓶一元每料六瓶五元小瓶六角廣東彭壽堂鋪分上海棋盤街石庫墻門内 
[大屋招租]  
美界愛而近路小菜塲隔璧慶神里現有新建大號廳屋一宅計十樓十底廂房六個按樓五間前後天井走馬洋臺裝潢精雅無美不備自來水火西式煖爐以及晒台等一應俱全房屋高大天井寛暢紳商公舘仕宦行臺均極相宜加以貼近火車電車行動尤爲便捷租價一項亦極公道如有合意者即請移　玉英界北京路東海里本公司經租處面定可也該處尚有三間二廂及街房數宅亦在待租惟乘無多連定爲幸　裕祥公司經租虞白 
[顛狂鎭心丸除痴如神]  
京都天寳齋秘製痴癲第一奇藥○另有治痴第一的眞馬寳曾經試騐多人每分二元 
此丸專治男女文武癫狂及羊癇或錯心作呆服則立愈方用安順通竅順氣僻邪降火補心化痰利濕解悶平肝鎭魂甯魄之品大凡染痴癲一症皆因痰迷心竅覺鬱驚恐痰滯胸隔糊塗不醒或事結於心或功名未成或見色而痴或爲財而癲致患尖魂落魄之症則自言自語大呼小呌弄文作武嬉笑怒駡染此等症受累無窮本齋覔得海外奇方何忍秘藏心存濟世非圖漁利行世有年俱爲靈驗治愈者指不勝數無論遠年新起丹到其效立見愈後永不復發誠治痴之至寳也初染五丸包愈久染十丸除根雙料每丸洋二元單料減半函購當班回件郵局妥而且便○認明舗分上海二馬路中市西鼎新口石庫門内交易 
[王利川平記人參再造丸]  
邇以藥材日貴進本以銀銅元充斥洋價屢漲錢碼發兌難禁虧耗故定拾月朔起每丸改 
售大洋二角五分回生玉液兩種每丸大洋一角一分實價無扣藉維成本仍只原處一家發售無批寄分店○惠顧者恐未周知此登報廣告　董家渡王恆像對弄王利川平記藥房主人白 
　 
 
 

Page 26

 
 
要件 
[西潼鐵道認股簡章]  
　　總則 
（甲）陜省路線　四而入手必自西潼西潼自奏准官辦瞬經數年庫儲支絀迄無成議同人怵於外患之亟無可再延以民力補官力之不足仰體中丞提倡商辦苦心旁法各省商立公司已事特設籌辦西潼鐵道處以爲商辦基礎而以空言不足昭信用屏除一切虚說以實行認股爲第一義 
（乙）外府州縣同志有熱心路事者均可設立籌辦西潼鐵道分處惟須即通知本處兼與本處宗旨相合各分處並須將認股數目籌辦情形按月報告本處一次以便統計而資聯絡 
（丙）本處先呈請各憲立案 
[招股略則]  
（甲）暫行假定西潼路線用欵庫平銀三百萬兩分爲一百五十萬股每股庫平銀二兩（各邑平色不同均按庫平折合） 
（乙）俟認足三十萬股得至股五分之一以後即由本處據情禀呈郵傳部曁督撫憲奏歸商辦並以奏准之日爲公司成立之日 
（丙）公司成立後即行定期開股東大會遵照路律商律分别舉定總協理董事查帳人並决議開收股銀及辦事次第本處即於董事會成立之日裁撤 
（丁）股欵擬分四期交納每期每股交銀五錢願同時全繳者亦從其便其收股期限應俟股東會議决 
（戊）以收股之次日起息股息暫定爲官利週年七釐其分派紅利之法應俟股東會議決 
（已）股欵擬分爲優先股尋常股二種即以首先認定三十萬股爲優先股得於紅利中特提二成匀派以爲急公好義之勸 
（庚）凡認股或經招至　百股每百股别酬紅股五股以上遞加紅股所得官利紅利與正股一律 
（辛）非同國人或同國人而得有外國籍及借有外債者均不准其入股（壬）招股細則仿照他省商辦公司辦理 
（癸）本章内（丁）（戊）（已）（庚）各節仍俟開股東會時由各股東公同解决 
[辦事略則]  
（甲）本處職員暫定總幹事二人幹事四人評議長一人評議八人書記一人均係本年由衆投票公舉 
（乙）本處職員除書記員酌支公費外餘人槪不支薪各邑所設分處亦應一律辦理 
（丙）本處及各分處開支各費均由同人量力捐助如公司不能成立即與認股諸君絲毫無涉 
（丁）捐欵及開支各費仍分别錄册俟開股東會時呈請各股東公閱應否以捐欵作爲股銀　　公同　　 
（戊）本處職員除書記常川駐宿外餘人於每來復日亦須親到集議一切 
（已）各邑同志　關於路事之宏論崇議均請投函本處同人當竭一得之愚公同評議辦理 
上海總經理股份處新開河一林豐號　子章 
小說 
[偵深小說意外之奇案（十四）]  
　　斯時之愛地玲。驟聞此勃雷博士之語。忽歘然復其神經之知識。大怒而呻。亦大聲以復克倫曰。勃雷博士。君爲吾姊妹之保護人。不應故作是語。以陷吾於罪綱。君但知麗亞克之死。於吾有絶大之利益。亦知苟吾與麗亞克相繼而夭者。君之利益。爲何如乎。且君尙憶某年某月之某日。君濳入吾宅後之花園中。向麗亞克求婚之事乎。充君之意者。蓋以爲苟得結婚於麗亞克。即可永遠握有脫而新家之財政權。彼時吾姊拒。君之請。而吾亦進助我姊。拒絶此意外之要求。君乃怫然血去。大拂君之希望。君之於吾姊妹。乃有此不可思議之仇恨。迨麗亞克訂婚於蘇克生。君益與吾二人意見相忤。今麗亞克死矣。不能遂君之奢願。乃又思極欲陷吾於法律之中。冀欲以吾之生命。償彼麗亞克之死。此脫而斯家三百萬。磅之財產。乃悉歸君掌握之中。故不惜違背法律之公理。而强欲爲吾犯罪之證人。堂上聽之。苟以麗亞克之死。有益於吾。而執此爲吾殺人之憑證者。則堂上傎矣。堂上試思吾即不謀斃麗亞克。尚有分内之財產。可以恣吾揮霍。即吾姊有此家產十分之七。而吾已有九十萬磅之財產。足以爲倫敦之富人。何必出此干犯法律之舉動。彼勃雷博士者。雖爲吾父委任之保護人。然使吾與麗亞克皆示嫁而矢者。彼勃雷博士。即可握有一百五十萬磅之財產。堂上思之。果吾之證據確乎。彼之證據確乎。殺人之凶手果爲彼乎。抑爲我乎。愛地玲　言旣。裁判官乃徐謂之曰女郎勿作如是憤懣之語。彼勃雷博士。亦第據實言之。何曾以女郎爲殺人之凶手。即吾輩之駁詰女郎。亦未嘗即以女郎爲罪人第吾輩例有訊詰之義務。乃不得不作如是之舉動。今女郎果能銷釋此數般之證見者。女郎即爲無罪之人。蓋以女郎爲案内之證人者。爲吾國之法律。非吾輩數人所能上下其手。女郎盍出其辨白之手叚以自脫於法律。苟女郎而能自白其無罪者。吾亦至喜。裁判官語至此。立止。少年之律師葉德恩。已崛然起於座上。鵠立裁判官之前。謂裁判官曰。吾即爲脫而斯女郎之辨護人。請堂上先宣布此脫而斯女郎犯罪之證據。裁判官卽謂葉德恩曰。吾亦何嘗以脫而斯女郎爲犯弄。所不得解脫者。特此數般之證據耳　德恩君聽之。 
 
 

Page 27

 
 
   
 
 

Page 28

 
 
   
 
