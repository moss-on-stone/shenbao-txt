# 1918 - 301 - 4916424

 

Page 1

 
 
   
 
 

Page 2

 
 
時評 
[和戰暗潮] [  （冷）]  
　　甚矣和之不易言也南北之和議尙未開談判而北方政府與議會之間已有和戰之暗潮也 
　　安福部挾選舉總統之舊惠執通過内閣之新權暗行主戰之見以求保全之謀其識見甚鄙陋固非可以談國家事者然北方盡力經營而成此安福部今乃得如此之結果豈不啞然而自笑乎 
　　嗟乎政府即有眞求平和之心而於督軍團外又有此安福部阻碍之團體矣 
[命令]  
　　十月三十一日大總統令特授張聯陞何佩容以勳五位此令 
　　又令趙榮華田作霖劉佐龍均授爲陸軍中將徐源森孫建屏李寅賓謝超均授爲陸軍少將孫建業楊在禄王宗荃劉文瑞李勝美邱長勝王榮勳均授爲陸軍步兵上校此令 
　　又令林建章授爲海軍少將此令 
　　又令陸軍總長段芝貴呈請授范振清劉鎭湘王桂榮殷貞秦牛援中爲陸軍步兵中校郭雲龍查耀郭清成王鳳鳴陳國鈞杜瑞璋鄭智宋蘭芝張鑄堂吳欽劉青蓮張振清葛潤琴田啓秀殷福禄李萬年趙起秀田鎭芳王得莨爲陸軍步兵少校張廷瑞爲陸軍憲兵少校馮仲和陳金柱丁傳道爲陸軍騎兵少校李貴卿爲陸軍砲兵少校王懷寳周炳焜加陸軍步兵少校銜金全生王金元加陸軍砲兵少校銜陳印章加陸軍三等軍需正銜張世觀爲陸軍三等軍法正鄭棟芳爲陸軍三等軍醫正李原爲陸軍二等測量正湯世中爲陸軍三等測量正均照准此令 
　　又令内務總長錢能訓呈准吉林省長郭宗煕咨請任命劉文寶唐承淦試署吉林長春警察廳警正應照准此令 
　　又令國務總理錢能訓呈准兼護山東省長張樹元電陳濮縣陽榖兩縣前次被匪攻入該知事徐兆朝蔣允仁疏於防禦有負職守請予褫職等語徐兆朝蔣全仁均著即行免職以示懲儆此令 
　　又令朱次璋給予三等文虎章唐朝福陳大蘇李振鐸陳國棟均給予四等文虎章此令 
　　又令王沛晉給四等嘉禾章此令 
　　又令孫振家楊亦熺早焌均給予四等嘉禾章此令　　十一月一日大總統令任命冉紹雍署贛南鎭守使署參謀長此令 
　　又令參謀總長蔭昌呈請任命艾漢萌署理陸軍第五混成旅參謀長應照准此令 
　　又令内務總長錢能訓呈准察哈爾都統田中玉咨請任命郭成鈞爲商都縣知事應照准此令 
　　又令日本東京驛長高昌善一給予四等嘉禾章此令 
　　又令陳興也給予四等嘉禾章此令 
　　十一月二日大總統令參謀總長廕昌呈陸軍第二十九師參謀長于珍另有差委請免本職于珍准免本職此令 
　　又令任命聲吉慶爲陸軍第二十九師參謀長此令 
　　又令參謀總長廕昌呈請任命林蔚爲浙江陸軍第一師一等參謀官徐明超爲二等參謀官均照准此令 
　　又令内務總長錢能訓呈准安徽省長黄家傑咨請任命倪冠南試署安徽長江水上警察廳警正應照准此令 
　　又令趙學方吳敬榮梁敦焯蕭慕何陳泰交劉宗紀均給予二等文虎章田鴻恩齊灝恩秀鄭大爲郭玉樹均給予三等文虎章邱玉崑許玉峯馮甘棠閻鳳林李鳳暘沈學范均給予四等文虎章此令 
　　又令熊炳琦紀書元均晋給三等嘉禾章葉兆崧晋給四等嘉禾章此令 
[專電]  
　　北京電東海憤安福反對和平威嚇不通過錢内閣今晨言我决直提和平内閣總理梁士詒外交伍廷芳或汪大燮陸軍李純海軍薩鎭冰司法王寵惠敎育蔡元培交通葉恭綽農商張國淦内務朱啓鈐財政周自齊擬即與王揖唐等接洽雖未必成事實但和戰政潮漸高（四日下午一鐘） 
　　北京電安福派反對新閣一交換舉副二言閣成國會將犧牲内實反對和平内閣同意案暫擱 
　　（三日下午五鐘） 
　　北京電今日下午二時平和期成會開會到三百餘人熊希齡蔡元培梁士詒王克敏張一麐林紹斐孫寳琦谷鍾秀等皆列席汪有齡報告發起經過情形谷讀章程舉熊蔡爲正副會長聲明進行宗旨在勸告而不提條件和平成即解散四時閉會（三日下午五鐘） 
　　北京電政府以財政困難會商參陸部前敵軍費减成發給（三日下午二鐘） 
　　北京電財部按月發軍費而湘前敵實收僅十之一二（三日下午三鐘） 
　　北京電皖督奉令派隊赴徐現撥騎兵二營歸張文生調遣（三日下午三鐘） 
　　北京電在陜之敵軍謀攻隴東甚急甘督飛請政府速派兩旅赴援（三日下午三鐘） 
　　北京電鄂穆斯克政府任霍爾瓦特爲遠東留守因組合軍隊向美借欵美要求管理西伯利及烏蘇里鐡路權（三日下午三鐘） 
　　北京電張聯陞派王團由竹谿進攻平利劉團由鄖進攻白河惟輸送困難請准招輸送隊數營 
　　（三日下午五鐘）　 
　　北京電新督據探報日有派兵來新聯合俄舊黨攻俄七河省說請示機宜又領到馬槍等械擬將押運新兵改編馬隊八營以實邊防（三日下午三鐘） 
　　香港電政務總裁處諭護法各省呈送官吏名單由軍政府重行任命 
　　（四日下午二鐘） 
　　香港電地方制度會議昨日開幕藍禄（譯音）主席　 
　　（四日下午二鐘） 
　　香港電海口某君代表龍軍進謁沈鴻英提出請和條件願撤出瓊州龍軍以保地方安甯沈要求收取龍軍武裝儘兩月内遣回北軍（四日下午二鐘） 
[外電]  
　　哈爾濱電伊爾庫次克消息謂新立大學校業已開幕敎育總長薩巴尼柯夫氏主敎約翰氏皆來觀禮到者甚多可謂爲俄國敎育進步之新紀元共接賀電二百餘通内有捷克軍司令蓋逹將軍與捷克國民議會之賀電學生入校者逾五百人内有僧侣二十二人羅馬尼亞與烏克蘭已議定契約烏克蘭允以麵糖與其他必需品輸入羅國伊爾庫次克電稱法國高等委員賴諾爾特氏因汽車失事致受傷昏迷送入陸軍醫院療治傷在太陽皮肉尙非嚴重今漸見佳赤塔消息謂英葛河中撈起死屍四具身綴巨石頭受槍傷内有一屍已被認明爲礦主休洛夫氏其人前由赤塔出發挾有多金乘謝米諾夫軍之武裝火車而行今其金何在未經查知謝軍公報謂謝軍之財政助力大半來自日本而英法人亦資助若干謝兵於全部戰爭中死傷約千人謝米諾夫將軍現承認西比利亞政府願服從其命令烏姆斯克消息謂桐河流域内哥塞克族之長官已下令徵集生於一八九五年至一九○一年間之人入伍執役並承認烏發全俄政府之權力（二日） 
　　字林報 
　　北京電協約國外交團答覆中政府撥付關稅銀二百二十五萬兩之請求謂先須與南方調和然後始可撥付關稅今日代理總理出席國會解釋中國對德奥宣戰之理由協約國因天津楊以德寬縱德人漢納根事質問政府故政府决計調楊離津 
　　（二日）路透電 
　　北京電今日徐總統語徐勤汪大燮等曰不欲開正式之會議如所謂督軍會議之名目祇求設法疏通各方面之意見而已蓋總統之意深慮各督軍於會議時有意見之衝突故有此說據谷鍾秀言總統雖有妥協之意思但其將採用之方法與和平期成會之方法不免稍有異同處（四日） 
　　北京電和平期成會代表熊希齡谷鍾秀張一麐汪有齡等於今日上午進謁徐總統面陳預定之關於南北妥協之大體總統表贊同之意且言將託江蘇督軍李純爲妥協之居間人（四日） 
　　北京電公使團依據十月三十日之决議於本日致同文之答覆於外交部通告關稅餘欵須俟南北問題解决之後方能交付（四日） 
　　北京電叚祺瑞昨日招劉恩格副議長而語之曰同意錢能訓之總理無異同意余之爲總理然安福俱樂部能否聽從正難逆料也（四日） 
　　北京電北方主戰派因南方之熊度依然强硬故對於妥協問題有再主張向所唱道之武力主義之傾向有人向現今來京諸督軍運動主張宜任軍人爲國務總理錢能訓見形勢不佳已於今晨於徐總統段祺瑞前陳明辭組織正式内閣之意（四日） 
　　北京電督軍等列席之中央會議將於二三日内開豫備會决議開正式會議之日期各督軍於對南方策果能一致與否尙屬疑問也（四日） 
　　北京電湖北督軍王占元來京後謁見總統時進言於總統曰欲謀南方和平宜以快刀斷亂麻之手叚處置之（四日） 
　　北京電張懷芝由天津電致中央辭援粤總司令之職（四日） 
　　北京電和平期成會於昨日開成立大會 
　　（四日） 
　　廣東電軍政府對於和平期成會之通電已將覆電原稿擬就其内容如左吾人對於共和國各有一部分之責任且不忍坐視國之危殆今聞和平期成會之組織深爲欣幸但七年以來政變之所以無已時者實由於苟且之總統妄竊樞機以粉飾一時也目下欲求平和當鑑前車之覆轍必據法以解决違法之和平不能永久護法之舉唯在救事變而恢復眞共和故與護法目的不相衝突之和平固爲吾人之所深望當不辭互相提携以從事焉云云 
　　（四日） 
　　廣東電前電所述軍政府對於美國之提議原案業已可决至對於此外各國應否有同樣之提議目下正在協議中（四日） 
　　廣東電唐繼堯對於錢能訓解决時局之通電卽主張以事實問題爲先法律問題爲後有已發表駁斥之電示極强硬反對之意指摘錢電爲無視護法之主旨者（四日） 
　　廣東電聞軍政府參謀部對於福建已决定積極進攻方針（四日） 
　　廣東電軍政府現爲研究外交上協商至與中國之關係起見有組織外交調查會之議（四日） 
　　廣東電黔蘇兩省議會及熊克武均電致軍政府贊成和平之意（四日） 
　　廣東電直隸省議會及各團體通電西南各團體發起全國和平聯合會議以王士珍張耀曾張宗昌周學熙爲代表促進和平要求贊成（四日） 
　　東京電日本土方久元伯爵薨逝（四日） 
　　東京電聞日本政府不日將發表對華方針之聲明（四日） 
　　東京電日本大藏省關於對華借欵决取如左之宁 
方針一除由前内閣締結草合同或墊欵之借欵外其未解决之懸案此後全然停止交涉二將來對於借欵之抵押與用途須審愼考慮三現已經交付墊欵之吉會·濟順·膠徐·滿蒙等諸鐡路借欵將於本年十二月至明年一月之間締結正約同時由銀行團應中國金劵公債之募集（四日） 
　　東京電目下在巴黎審議之對德停戰條約大略業已决定近日將由美國總統交付德國云 
　　（四日） 
　　東京電日本西伯利亞派遣軍中之後方部隊之一部現因任務完畢近將送還日本（四日） 
　　東京電日皇天長節祝日美國總統威爾遜氏曾致誠懇之祝電於日皇頃日皇已發致謝之覆電 
　　（四日） 
　　東京電駐日章公使今日午刻在使署設宴祖餞日本小幡新公使内田外務大臣幣原次官埴原政務局長小村支那課長等均列席（四日） 
　　東京電前任日本公使林權助氏决計俟到北京將事務交卸由小幡氏繼續視事後即將回國辭外交官此後擬在故鄕會津盡瘁於敎育事業（四日） 
　　以上東方通信社電 
　　東京電章士釗於三日往見内田外相告别胡漢民亦於今日首途歸國（四日） 
　　東方電據日本陸軍公報曰日之西伯利亞出征軍因利用鐡道自少輜重部隊及兵站部隊之要故 
 
 

Page 3

 
 
此等部隊之大部分决定於冬寒前撤退（四日） 
　　東京電阿根廷駐日公使歐利滋氏在舊金山語曰最近二年間日阿兩國間之貿易約增四十成目下實爲日本開拓南美市場之最好機會云云 
　　（四日） 
　　東京電日人計畫設立資本金一千萬圓之滿蒙毛織會社現正進行近將公招股分而日政府對該會社將保證此四年内年有六朱之紅利（四日） 
　　東京電香川縣衛生課發見此番之傷風病原菌據云與德國拜悔爾博士所發見之病菌相同 
（四日）以上共同通信社電 
　　北京電當局謀息外議决定對敵僑加嚴參戰事積極進行（三日） 
　　北京電鄂西滇軍湘西桂軍近不前進閩省粤軍亦改守勢總統語人如川陜南軍再止攻停戰令即可下（三日） 
　　北京電新閣已提出忽撤回一因某派反對一因外海兩長忽有變更（三日） 
　　北京電和平派對於法律問題現就各方所具意見討論欲得一折中辦法使南北易從（三日）　　 
　　北京電安福對於錢閣不難同意一部分議員欲報副座會缺席之恨亦擬缺席現經疏通可望挽回 
（三日） 
　　北京電議和手續東海已擬定俟督軍會議贊同即依次進行聞内容極平易南方可受（四日） 
　　北京電有人爲張勳謀復用張恐遭物議但請設法發還財産（四日） 
　　北京電東海又電促曹錕來京曹來即開會會期約一星期（四日） 
　　北京電張懷芝有參謀總長消息（三日） 
　　以上中孚通訊社電 
[戰電]  
　　倫敦電土耳其休戰條件已由公報局宣布第一二三條及第六七八條規定開放韃靼與博斯破魯海峽許協約國艦隊駛入及控制黑海交出土國軍艦如時局發生重要事變而危及協約軍之安寗協約軍得佔據任何險要地點第四條規定協約國俘虜及所拘亞米尼亞人應在君士坦丁聚集無條件交與協約國第五條規定即行解除土國陸軍動員僅留衛守邊界及維持治安必要之兵其數與分配由協約國與土政府會商决之第十條規定協約軍應佔據托魯斯山洞第十一條規定波斯西北部及外高加索一部分之土軍撤退辦法土軍業已撤退若干其餘者俟協約軍考察當地狀况如須盡撤則即照行第十二條規定以無線電報局歸協約軍管理土國官電不在此例第十五條乃論協約軍管理土國鐡路及佔據巴托二事協約軍如須佔據巴庫土國不得反對第十六條乃論漢志·亞細爾·伊門·叙里亞·美沙波太米亞之戍兵均須投降西里西亞之兵除照第五條留維持治安必要之人數外餘須撤退第十七條爲特里波里太尼亞與克里萊加之官員均投降意國第十八條規定交讓該二地之各口岸第十九條謂寓土德奥海陸軍兵士及平民應於一月内離境遠處者應儘速使離第二十條聲明遵照協約國命令處置軍械運送器物及按第五條解除之動員第二十一條謂土國軍需部應駐協約國代表一員保衛協約國之利益第二十二條土國俘虜應由協約國處置所拘之平民及年逾軍役年限之俘虜可以斟酌開釋第二十三條聲明土國與中毆諸國絶交第二十四條聲明如亞米尼亞六州之一發生騷亂協約國保留佔據任何一州之權（一日） 
　　倫敦電土國之降服奥匈之分裂使德國孤立無助協約國則可騰出大軍從事薩克遜尼與巴伐里亞邊界之戰事且得協力整理俄事恢復波蘭而南俄榖倉亦可有機得逹此種發展必需時日惟德國或將見機屈服以避不可免之結局德國内局窘迫消息傳至倫敦者令人推料德國或將儘速承認協約國之條件每日新聞甚至豫料本星期杪可以停戰惟媾和條件之解决當然須歷多時云各報又料歸德人管轄之俄國黑海艦隊（内有無畏式戰艦兩艘）或將拒抗果爾則黑海將有海軍大戰或者諸艦將避於水雷與潛艦防務之後云（一日） 
　　倫敦電巴恩氏昨在淪敦演說謂土國休戰條約或早已簽定吾人必已覊縻土人兩星期之久非至佔據亞里波則吾人不急求與土休戰亞里波一地將爲自由阿刺伯國未來之都城英艦聚集韃靼海峽之口已有多時縱尙未入海峽而爲日必近艦隊溯多瑙河以拊德國之背今已無物阻之云（一日） 
　　丹京電維也納電稱城中頗爲騷亂且無糧食亂民恣行暴舉現由國民議會操管理全城之權但已允組織勞兵議會波拉革命之水兵已控制各軍艦交由匈牙利與南斯拉伏尼亞調用奥皇離維也納時以鐡路貨車十六輛滿載器具糧食且携有現欵若干及皇室之珍寳前匈牙利首相鐡柴伯爵在匈京爲一兵士所戕伯爵爲匈牙利保守黨之柱石曾竭力反對擴張選舉權並堅决贊助與德聯盟加羅里伯爵以匈牙利國民議會總理名義致書柏林日報謂匈牙利京城已起革命現由國民議會接管政府事務軍警均完全承認人民歡悅不置云（一日） 
　　巴黎電瑞士京城電稱奥國德人所組織之國會致文威爾遜總統謂已建設德奥獨立國凡奥土之爲德人佔有勢力者皆屬該國摩拉維亞與塞里西亞亦在其内文中請容該國加入媾和談判並聲明絶對贊成威爾孫總統之主義承認巨哥斯拉夫與捷克斯拉夫之獨立並蘄求自决前途之權與即行休戰（三十一日） 
　　亞姆斯特丹電維也納電稱由柏林取道薩克遜尼至奥國之鐡路已停止開車捷克人扣留運油赴德之火車佔有所載之物卸除衛隊武裝運糧赴維也納與德國之火車現均被截留（一日） 
　　巴塞爾電加羅里伯爵已組成匈牙利新内閣 
（一日） 
　　羅馬電凡爾塞協約國國際大會擬定奥國休戰條件由狄愛士將軍通告奥國專使諸條件使敵軍無續行開戰之機並防堵其利用休戰之期脫離目下困苦之戰局（二日） 
　　丹京電柏林政界聲稱施特滿氏以國務員名義致書首相謂德皇有遜位之必要（二日） 
　　倫敦電瑞士消息德皇匆遽赴大本營聞德政府現促德皇遜位魯登杜夫將軍顯仍未離大本營該員爲反對政府之軍人黨領袖惟現信政府必能破壞任何陰謀（二日） 
　　倫敦電愛士葵氏在格拉斯哥演說謂歐洲現有極顯著之變局即專制政治完全土崩瓦解是也一九一四年統御歐洲之大部分及亞洲之一部分者共有三帝俄帝被廢而遇害奥帝倉皇出奔第三帝今方將遜位將來媾和無論以何條件而三帝之位不致恢復云（一日） 
　　亞姆斯特丹電維也納電稱奥國首相蘭瑪斯區氏代表皇室通告奥國參政院議長謂彼已奉命交讓德奥獨立國範圍内之政權（二日） 
　　亞姆斯特丹電德國伏瓦資報載稱十月二十八日組織之奥國羅馬尼亞人國會要求將布柯維拉·外錫爾·伐尼亞·匈牙利之羅馬尼亞人所寓之地併合成一獨立國奥國國會波蘭代表宣稱以奧匈之波蘭土地併入波蘭已於萊姆堡設委員會佈置此事亞格拉姆電克羅蒂亞國會宣布克羅蒂亞·斯拉伏尼亞·逹爾瑪蒂亞之絶對獨立柏林電稱普魯士上院一致通過忠於皇室之决議案 
（一日） 
　　丹京電柏林電稱布皇博里已遜位特洛伏地方已組織農黨政府（一日） 
　　巴黎電蘇尼克電稱波斯尼亞國民議會於十月三十日集會於塞拉桀伏宣布波斯尼亞及赫齊哥維拉二州與塞國併合羣衆奔赴獄中釋出一九一四年奥國儲君飛蝶南大公遇害案株連之各犯 
（一日） 
　　里昻無線電美軍第一軍及法軍第四軍於星期六日在愛恩河及末斯河間之區域繼續得有進步法軍在其左端攻克桑米將陣線前移直至亞爾登尼運河之南岸其右端則龍韋及泊里瑪已入法軍之手美軍正向斯丹萊方面追敵佔據多數村莊在倍桑細行抵伏齊爾萊通斯丹萊之大道比境之英法比軍亦續得有進步敵軍向干特及脫曼森運河退走聯軍在干特南沿愛斯加河河流之大段列陣法軍馬隊距干特城僅三四啓羅邁當意軍方面奥軍向太格里亞孟土河退走委棄山境陣地意軍俘虜已逾八萬人並獲砲一千六百尊塞爾維亞方面塞京貝爾格來德已爲聯軍克復自聯軍在馬其頓陣地開始進攻後歷四十五日而塞爾維亞全境完全脫離覊絆......（電文至此中斷今晨六時二十五分上海有劇烈之風暴法國無線電社未能接受公報全文）（三日） 
　　倫敦電星期五日晚問海格上將報稱英軍與坎拿大軍今日拂曉在伐蘭細安萊南面廣六哩之陣線進攻激戰後重創敵軍佔據瑪萊斯歇與哇爾洛瓦二村進抵鐡路線及伐蘭細安萊南郊敵軍在泊勒沙伐蘭細安萊路西面高地奮力反攻我軍固守山脊陣地今晚哇爾洛瓦東北與北面反攻之舉正在發展我軍俘虜二三千人英軍於十月份在法境俘虜四萬九千人内有軍官一千二百員並獲砲九百二十五尊機關槍七千架戰壕臼砲六百七十尊英軍於近三月内連獲勝仗共俘虜十七萬二千六百五十九人獲砲二千三百七十三尊機關槍一萬七千架戰壕臼砲二千七百五十尊 
（二日） 
　　倫敦電星期六日晨間海格上將報稱昨日伐蘭細安萊南面之戰事甚爲劇烈進行至今晨始止敵兵死傷者不計其數反攻數次均遭失敗英軍俘虜四千人第十七軍團及第二十二軍團佔據伐蘭細安萊東南之高地更北之坎拿大軍團在伐蘭細安萊郊外苦戰後擊破該鎭該鎭全爲我軍佔有 
（二日） 
　　倫敦電英比戰報佛蘭得之協約軍於十一月一日繼續進攻甚爲得利愛斯加河南岸之英軍已迫敵退至美爾登佔據固防之村莊四所我軍於十月三十一日俘虜九百人中央法美軍佔據里斯河與愛斯加河間之高地並在廣十六基洛邁當之陣線深入八基洛邁當至十六基洛邁當不等進至美爾登與愛克間之愛斯加河計接戰兩日克復村莊十九所十月三十一日俘虜二千人獲砲兩排 
（二日） 
　　巴黎電星期六日下午法國公報云今日法軍復在愛恩河陣線進攻（二日） 
　　倫敦電美國公報云美軍在末斯河西岸會同法軍繼續進攻今已進至聖喬治等村之境外俘虜三千六百零二人（二日） 
　　倫敦電路透電社得悉奥意如尙未停戰已可决其停戰在即（一日） 
　　羅馬急電意軍已佔據特萊斯（奥國之要港）意艦隊已駛入該港桑奇斯土塔已升意旗羅馬人士大爲歡忭懸旗誌慶（四日駐滬意領事署所接） 
　　羅馬電意國公報云意軍仍在白倫太東面追擊敵軍亞歇哥高原之意軍已渡亞薩河佔據二山今沿洛斯流域前進第四軍已於十一月一日之晚越過舊邉界阿爾泊兵渡比亞夫河在菲爾特與桑奇斯蒂拉間分路進攻第八軍向朗加龍進發第三第十軍仍向東進意軍迄今已俘虜八萬人獲砲一千六百尊（二日） 
　　巴黎電塞軍已克復故都貝爾格拉（三日） 
　　倫敦電若西電稱羅馬尼亞對於近今時局大爲震動羅皇屢與政府領袖及前任首相白拉蒂亞洛氏會議政務日内將有引人注意之發展（二日） 
[公電]  
　　南通張季直通電北京大總統國務院廣州軍政府北京上海和平期成會各省督軍省長各報館曁在野諸公均鑒支電竭貢愚忱冀邀公鑒月一周矣惟李督軍熊督辦有表示贊同之答南北諸公未見動靜莫測高深頃乃聞報所云云言甘心苦久虞東道之成欺義正詞純復覺西方之彼美彼佳兵者有前車焉况吾兩面困苦已極曷不一心放刀而立地成佛開誠有地忍俊無時恐來棒喝之當頭更爲彎弓而垂泣勿聽褊心之政客復得鼓舌於其間伏乞深諒不勝懇懇張鶱江 
　　譚浩明等復熊張諸公電各報館鑒熊張諸先生通電敬悉仁言義舉欽佩莫名浩明等雪涕興師本非黷武但能依法解决此外更復何求屢次宣言决無僞飾諸先生老成宿望海内所欽主張和平發起會議必能維持此義一本至公以悲憫之懷逹保安之願遠道聞命極爲贊同惟望極力進行根本解决令人民得法律之保障庶容有永久之和平明等區區不勝大願譚浩明譚延闓程濳馬濟李書城韋榮昌林俊廷陸裕光趙恒惕林修梅張其鍠賁克昭馬冽宋鶴賡廖家棟魯滌平等同叩豔 
要聞一 
[中央大會議之進行]  
　　内容之窺測此次中央召集大會議各方對於其内容言人人殊或謂將向各督聲明施政方針及詳詢地方狀况兩說差近但平和明令旣經頒發即施政之方針業已聲明何必多此一舉據某要人言東海之意係以趨重平和現已漸歸一致此後各省之應付情勢各有不同而今日之重要問題除南北息爭外對内則剿匪問題對外則參戰義務問題在與有關係之各省均須實地策備若一由中央遥制誠恐難洽機宜速收效果故特召各督軍來京切實討議以便進行並無所謂某某應議之成案也至軍民分治及收束軍隊在今日爲時尙早縱届時有所討議亦以備諸將來尙非此會之急務又據某方面消息政府擬將副總統一席讓於西南以爲議和時之交換條件仍恐各督軍發生異議故此次會議擬即將此項問題公諸討論並由某議長預先向各督軍作口頭之接洽云云此說似更近情然恐尙是其中之一節目特具體的提案諒必無有質言之東海要看看各督軍態度如何届時只有隨機應變四字此時即還問諸當局亦說不出所以然也 
　　張季直之阻止對於督軍會議張季直曾來電勸止略云刻悉西南各要人多願謀和關於大局各問題不久即可完全確定然從中撮合南北之索線端在不涉政味之人始能有效若中央必欲先與各督軍等磋議不獨手續上近於專聽且在大體上更生出種種枝節請速停止斯舉俾慰民望云 
　　會議之人物江西督軍陳光遠來京後已發生中央會議問題惟各省要人雖須在京滯留而陳贛督則擬先期返任因陳督軍業將解决大局宗旨表示明白且贛南近日防務又行緊急故陳督必須返贛出京日期約在十日左右返任時由東道出京特經過南京與李督軍晤談一切再取道水路返贛云東海於一日特派袁乃寛赴保迎接曹使並已飭部備車一日下午六時豫督趙周人由保帶隨員等三十餘人抵京寓汪芝麻胡同已派員赴府報到次日入謁王鄂督三十一日電稱奉電敬悉遵即將防務佈置停妥於本日下午由鄂起程北上所有督署省署均委何佩鎔代拆代行倪皖督已允來京其行期尚未確定據聞以皖北鎭守使現因事赴津倪使須俟該鎭守使回皖方能訂期北上據公府中人云東海以中央會議不獨限於内政外交軍事亦須討論俟會議時邀段芝泉及在野著名人物參預會議一日特親具函電力邀王聘卿來京參預張懷芝出京時並未在當道前辭行除去電挽留外並囑聘老在津從旁勸駕長江上游警備總司令吳光新前擬返宜現亦留京參列會議所有已經領下之子彈二百箱砲彈四十箱步槍二百支及軍需品等卽派副官寗漢魁先行押運回宜察哈爾都統田中玉現有二次來京消息其來京原因一說係爲張家口開埠問題一說專爲參與會議惟别一消息謂田因邊務重要未可暫離熱河都統姜桂題甫自京回必不更來浙督楊善德前以浙防緊急不便離任來京參與會議曾電中央謂擬派代表來京敬聆訓示李蘇督電覆中央稱大局迄未底定東南地方吃緊純實難分身赴京參預會議 
　　無旁聽之預定外間對於此次會議極加注意且有開議時加入駐京公使旁聽之說據政界云此說實屬子虚蓋中央召開會議决無外人攙入之必要並聞所聘各國顧問亦不列席 
　　各疆吏之回任期會議定期爲一星期但臨時或須延長據政界要人云此項會議完畢各疆吏回任期當在二十日前後蓋對於各問題須作詳愼之討論也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[聯合國之調停案]  
　　大阪每日新聞得二十九日北京特電云駐日公使章宗祥電致北京政府云日本政府因英美法諸國對於中國南北妥協有並非干涉而欲爲好意的勸告之計畫日本基於優越的地位及鄰邦之誼自决欲立於主動的地位現已以左之四條件與英美法義正在協議中（一）聯合國隨世界之大勢協同使中國建成統一和平爲友誼的調停（二）廣東軍政府尙未認爲交戰團體兹爲便於調停計聯合國對於南北兩方首領同時交涉（三）調停案由聯合國起草送交南北首領同時避中國國民之猜疑聲明毫無干涉中國内政之意思（四）聯合國於中國尙未統一平和之時間無論何項借款概行扣止此報告到後中國官僚大受刺戟政府方面欲乘外國調停未來時間以已國之力使南北妥協成功正在熱心設法云 
[協商國說帖問題]  
　　政府方面協約國提出說帖政府各方面手忙脚亂矣日昨東海傳諭錢代理令國務院從嚴通飭各地方文武長官對於敵國一切行動着即懍遵前令認眞進行毋懈一日國務院參陸處又通電各省區軍民長官略謂有匪地方自應派兵痛剿尅期肅清其無匪地方應由地方官吏會同當地紳耆舉辦保甲藉以防匪云云 
　　外交部方面外交部接到協商國公使說帖後陸總長以兹事關係重要特督同陳次長及參事劉崇傑施履本等對於該項說帖内所提出之十二條辦法逐條討論簽注以便二日提交國務會議外交團方面外交團自提出說帖後聞二日上午英公使赴外交部謁陸總長除磋商某項交涉外對於中國時局仍有口頭警告並提及說帖之事又聞美公使二日特赴公府晋謁請我政府從速謀大局之統一又東海曾以各省收束軍隊名義擬借美欵辦理此項善後及他要政之需美公使代該國政府曾經表示意見 
　　答覆之預備協約國說帖未提出之前各使本擬以警告直逹公府嗣由我政府分途向各公使方面陳述經過情形遂一變而爲說帖目下政府已向協商國各公使表示意見决定在一星期左右（早則一星期遲則十日）有一種極滿意之答覆三十一日閣議討論至二小時二日閣議仍將爲極詳密之討論東海亦令詳愼研究又政府近得駐外各公使及各華僑代表來電咸謂歐美輿論對於我國種種外交手續多不滿意故政府决定再向各國宣言謂中國對於敵國宗旨到底不變已電駐外公使轉告各駐在國政府以釋疑慮 
[歐西聯軍重要之勝利]  
　　在已往之八日中協約軍之勝利最爲顯著不獨列里與杜愛諸要鎭皆已收復即哇斯丹不魯日與齊不魯日爲比國海濱要地德國向恃爲潛艇根據地者今亦由比軍克復從此德國所抱潛艇制勝之夢愈無實踐之希望矣德軍委棄比國海濱至荷國邊界之全陣線其退走之範圍較前愈廣而退走之速率亦較前愈增僅及四日敵軍棄地已逾八百英方里其所謂莫可撼勳之興登堡陣線今已遠在協約軍陣線之後可知德國所定扼險以拒攻軍之計又一再失敗矣福煦統帥之壓力現仍施諸退走之德軍其力之猛有增無減直撲干特進攻敵軍並於他處施圍攻之行動故德軍現有退于末斯河之勢果爾則比國不魯塞爾盎凡爾以及南部之煤礦皆將爲協約軍所據有矣就德軍戰力而言德軍自七月中旬以來在西境失砲居全數三分之一砲隊亦喪四分之一而馬匹亦極缺乏故戰鬭力已大薄弱再其鐡路交通總線已爲協約軍所截斷而横線亦爲攻軍砲火所及德軍若留戀不即退走則定不免全軍覆滅今之迅速退走即以此故觀此則德國 
[新國會議員與政府]  
　　自東海被新國會舉爲總統以來新國會與政府之感情頗稱融洽以故提出對於德奥宣戰追認之案復擬提出閣員同意之案因提出閣員同意案乃又有二日下午請議員先生遊宴疏通之舉而提出總理之咨文亦且繕就矣誰知一刹那間風雲變幻新議員與政府忽作兩軍對壘各取攻守之形勢其原因有二（一）因提出對德奥宣戰案總理閣員皆未出席在政府固有特别原因而自視儼然之議員先生乃以此爲輕視議員之證（二）因二日下午宴會之請帖其格式似以議員先生爲僚屬内稱奉大總統諭請你們某日某時到府其下並不署徐世昌之名議員先生又以此爲輕視議員之一證在政府方面對於國會無諭該會正式合法與否固皆不應藐視如此而議員先生格外小題大做一日分頭會合竟相約二日均不赴宴並有多人往覓王揖唐問以何故使政府看我們不值一錢如此王氏亦無以應此事影響二日上午衆院開會討論對德宣戰案錢代總理不能不去出席又總理任命同意案是日暫緩提出且看下午疏通結果如何再定日期一日下午向各方疏通者亦屬不少揆諸衆狙皆怒衆狙皆喜之慣例當不至有何了不得之風潮也又聞新議員所以如此因有人從中挑撥謂東海對於西南某代表談話時曾微露新國會容易發落之口吻故疑爲飯碗不久非與政府搗蛋使他認識我們議員先生不可未識議員先生之心理是否如是也 
　　别一訊云東海二日正午宴請各督軍各議員本爲就職後一種照例之酬酢原不足異所謂疏通内閣問題者尙非題中正文但其對於和平及整頓軍政民治意見備有極長演說擬即席向議員宣布其大意分外交内政兩大端關於外交上述歐戰將終吾國國際上地位亟宜早爲籌維關於内政上述内亂經年現甫有和平消息此後建設萬端諸待整理中間並及振興敎育實業及刷新民政各辦法其筵宴處在中海懷仁堂參衆兩院議長副議長及全體議員外尙有張雨亭孟曙村陳秀峯諸督軍錢代閣與全體閣員列席陪宴一日由大禮官處發出之請簡共五百三十餘份進府與宴人員均由西苑門出入 
[新國會之對外要案]  
　　衆議院十一月一日下午一時二十分開會王議長假劉副議長主席延長時間至四十五分在場議員二百零九人已足法定人數宣告開議總統提出對德奥宣戰咨請同意案國務院委員曾彞進登台說明宣戰後經過情形主席謂國務院及内務陸軍海軍農商各部均有委員出席有無質問克希克圖謂宣戰同意案何等重大總理及外交總長均不出席僅僅委員到院政府太不鄭重本席要求總理及外交總長出席主席諮詢有無異議衆謂無異議時光雲錦忽謂委員須退席衆皆愕然莫知所據主席乃儳言謂委員可不必退席命秘書卽電話國務院及外交部請總理總長出席旋即得復謂錢總理即來陸總長因延見外交團不能來即派一參事來院云云至二時四十五分主席復報告錢總理因事不能來如有質問請問曾參事光雲錦謂此種重大案件總理託故不到未免玩視國會玩視外交本席以爲非錢總理出席不能通過主席諮詢有無異議徐世一謂總理不到固屬不合但係形式上之事無甚重要必有質問不妨向委員先行質問陳光譜謂此事關係國會體制如此玩視國會將來正式總理後不知更將如何饒孟任謂現在所應質問者不在已過事實而在現時外交團提出之說帖究竟如何協商如何情形本院不能不知其大概吳文瀚謂宣戰案去年大多數人已經贊成今日追認並無何等之討論不過外交團謂我參戰非出誠意今日總理又不出席恐益啟不誠意之訛傳在國會不能不爲之想一補救方法况外交方面應商之事極多所以遲一日開議還請總理出席其他並無意見康士鐸主張明日上午接續開會克希克圖謂先例有在上午十時者本席主張明日上午十時康士鐸請主席諮詢主席謂上午總統請宴兩院議員可否上午九時賀得霖謂上午總理仍可推託不如下午二時饒孟任謂總理於何時到即於何時開會主席謂時候容再定宣告延會 
　　參議院參議院昨日（一日）下午一點四十五分振鈴開會議長梁士詒主席延至兩點已足法定人數秘書報告文件畢又報告新到院新疆議員某君抽定席次又報告議員沈銘昌請假在十日以上應付院議表决許可遂開議第一案請速籌現欵收買市面中交鈔票撥還兩行墊欵以提高鈔票價值並使兩行速行兌現案議員陳振先提出審查報告財政委員長報告審查結果大致贊成原案意思惟辦法稍有不同報告畢議長宣告討論大體陳振先發言後議長以本案應開二讀會付表决贊成者多數遂按照議事細規爲二十三條付二讀會接議第二案請以中華民國國會名義致電法國國會及英美各國祝賀歐戰勝利案議員何猋森說明理由後議長謂本案乃議决案性質議决之後應咨付衆議院即可照辦某議員謂此乃當然辦法可即表决譚雨三亦贊成原案陳振先亦贊成之略謂中國已加入歐戰聯軍旣得勝利即中國之勝利此戰實即人道主義戰勝武裝國此時最宜表示謝忱云云陳邦燮主張改英美各國爲協商各國衆贊成議長以全案付表决大多數起立贊成即時咨付衆議院商議第三案請咨政府嗣後頒與榮典應嚴加限制以昭愼重建議案議員張敬舜說明理由畢議長宣告討論大體並謂按照議事細則建議案得以院議决定不適用三讀會手續遂以不適用三讀會手續付表决多數贊成陳議員謂此案乃當然辦法無可討論請卽表决議長以贊成即時咨逹政府付表决多數通過三案已畢遂散會時方兩點四十五分 
[公府彚聞]  
　　擬勸清室親貴回京東海因民國以來清室親貴多避居京外不肯回京實由心懷疑慮觀望不前而外間時加猜測訛言可畏擬派二三耆舊前往一一勸令回京居住旣免意外之慮復可以杜流言所以爲清室計者至矣 
　　獨斷停戰之請求津滬提倡和平之各要人來電力陳謂無論各省區在中央如何建言請東海獨斷主持速頒停戰明令並有苟不聽芻議和平會員亦難進行將來大局前途益不可爲等語 
　　招致譚組庵徐囑在野政客（或謂王寵惠）電邀譚延闓來京决意聘爲公府高等政治顧問俟大局平定再予以相當位置但譚君來京與否尙難預悉又某方面消息將來組織正式内閣時將加入譚氏爲閣員至任某部現尙未悉外間有謂仍以譚爲湘省省長兼督軍者不確 
　　電邀李耀漢李耀漢已派代表來京東海又特致電邀令來京諮詢一切一日李又來一輔密急電報告已於勘日由港返肇慶 
　　美公使之晋謁駐京美國公使芮恩施昨日下午四時階美國紳士克雷恩使館漢文參贊丁家立往五條胡同晋謁茗談約一小時始興辭而退聞該使此次入謁並無國際問題 
　　唐少川來電一日唐少川來一覆電仍以菊人先生字樣冠首對於解决大局主張維持約法對於新國會堅持根本上取銷尙未稍讓然對於主和一層則稱極爲欽佩 
　　汪精衛覆函東海前爲力謀和局疏通西南各要人起見曾函托汪精衛出任疏通一日汪有覆函備極謙抑有辱承委任自當遵命疏通成效惟力是視外間謠諑敬請勿聽 
　　周少樸應召來京東海迭次電召周少樸北上先日覆電稱已定十一月一日啓程一日公府又接周氏來電謂准三號早車抵京晋謁 
　　電唁楊杏城家屬楊杏城在滬逝世噩耗傳來東海愴懷舊雨頗爲哀悼已電致滬上楊宅吊唁略云人之云亡邦國殄瘁當兹大任初膺之際凋謝老成旣悲逝者復憂時局云云 
　　厚贈張孟兩督此次張巡閱使孟督軍到京頗蒙優待一日特派人賫送大禮服一套金表一只至化石橋辦公處當經張使收謝至孟督處聞日内亦有餽贈 
　　十日移入中海東海現因政務殷繁五條府邸辦公頗感不便准於本月十日移入中海辦公其眷屬即於是日遷移集靈囿花園居住 
　　三四兩日遊園會星期日（三日）及星期一（四日）公府開放三海特開學界園游大會招待男校學生並訂定下星期日再行招待女校學生一日東海已交手諭並飭府中指定路線通知各學校矣 
[京華短簡]  
　　張樹元署理魯督原因張懷芝原擬以魯匪猖獗請政府以張樹元專任剿匪而自回督軍之任故張抵京之日即由政府下令責成張樹元肅清匪患乃政府又以魯匪擾及全省非以事權歸之一人恐難奏效特於一日决定張樹元改爲署理而張樹元反得穏固矣 
　　姜桂題與四省剿匪督辦政府擬以姜桂題爲魯豫蘇皖四省剿匪督辦並令張勳隨營効力一日特令姜張自行會商一切惟此事尙須一二日與各該省督軍或代表面商進行策劃妥洽後方可發表 
　　要人之經營礦業某君云前此主戰各要人因所主政策一時不獲施行將一聽其衆意之所歸而己則全力經營各處礦業以爲富强之計近似已商定開辦地點聞爲皖省太平府屬采石磯龍山等三十餘處一日參戰處某要人曾令本處參謀楊志澄繪具各該處詳細礦圖以便日内向農部呈請領取礦照 
　　審計院派員監剪紙幣審計院爲維持紙幣起見現議定派員監視公債票收入項下之紙幣實行剪去一角爲識以免濫發之弊三十一日派定審計官錢懋勛協審官鈕錡麟二員於一日起同赴中國銀行公債處監視實行矣 
　　四年公債與關稅餘欵四年公債應於今年二月抽籖還本政府遷延至今實爲失信用於國民之一事現聞財部以關稅盈餘項下尙有二百餘萬可提以爲償還四年公債之用然公使團恐移用他途尙未應允按關稅餘欵本應提歸惟政府亦當力顧内外信用耳 
[瀟湘現狀之如是我聞] [  靜觀]  
　　記者身居北京未履湘土一步安敢侈然談湘中事然政府與湘中各軍事方面之交涉情形近由探詢而得者頗不少頃又有友人新自長沙來此友固厠身高級軍務機關且於湘南北軍内容極稱熟悉者也記者與之談湘事二小時復證明都中所聞於是我新聞上之　料乃益覺不少爰泚筆記之如下（一）張敬堯者固一亂七八糟人也因能爲中央出死力故中央利用其勇氣鎭攝南服現有兵力七師自命據此實力區區南軍固莫敢予毒以此之故一切舉動多不滿於湘人軍署内之腐敗情形尤爲可異秘書副官可公然在署内大開烟榻大開賭場出私財立湘中官銀號以圖個人利益而於全省金融之紊亂不一顧也道尹及關監督皆其私人隨意指派縣知事則非平昔服役之差弁即前清腐舊之官僚有時爲擴張權勢計亦復延納一二東西洋陸軍留學生於軍署聯絡一二本籍老紳士任以顧問等名目惟無論如何絶不能上政治軌道也此爲張氏督湘之情形（二）張敬堯對於前段閣固屬感恩知己甘心爲之出死力即對於東海亦復異常服從其所以服從之故亦無異一種迷信北軍將領大率如斯固不僅張氏一人爲然現在東海主張和平張氏遂亦有贊成之表示且因吳佩孚耽耽視於其側爲保持一己地位計更不能不敷衍現在之元首此爲張氏對於中央之態度（三）吳佩孚在湘南一帶對於本地方之感情甚好所部軍士頗守紀律其爲人亦復略有思想與南軍聯爲一氣已成事實前者瀏陽爲南軍所佔即係吳氏撤防所致據長沙軍署人員傳說則謂吳之撤防瀏陽引敵深入係某要人費巨金運動之結果確否殊不敢斷現在吳氏有兵力三師極力搜羅人才其志頗不在小惟軍隊所在地頗有干涉省長公署用人之舉動縣知事到任往往拒而不受且有逕行委任事後補請加委者吳氏當東海就職後頗表示不滿態度故通電有先生之稱近由東海及馮氏共派某少將親赴湘南疏通故吳已略變其論調矣某少將復斡旋於吳張之間往來數次吳氏一時當不至有驚人舉動此爲吳佩孚在湘之情形（四）馮玉祥與吳佩孚氣味本相投惟近聞與張敬堯亦甚接近其軍隊頗文明對於中央無異態惟於縣知事亦頗有類似吳氏之舉動以武人而干涉地方行政政治之流毒頗不淺此爲馮玉祥在湘之情形（五）南軍之在湘南者槍械極不完全前次奪佔瀏陽兵數約有四千而槍則不滿五百枝故張敬湯能以精兵一團一戰而勝最近有某湘人報告張督稱廣西軍之在湘者尙有戰鬭能力惟軍餉匱乏槍械不完斷難持久云云斯言確否亦未可知此爲南軍在湘之情形（六）現在東海對於北軍將領力謀聯絡打成一片所謂北洋派自家先統一是也是以對於張敬堯旣决不變動其地位卽對於吳佩孚馮玉祥亦復一再敷衍某派計畫並擬利用吳氏溝通南軍將領以期將來於和平進行有所裨益此爲中央對待湘中北軍之方針（七）湘人苦兵禍久矣年來容忍不一言非湘人素性懦弱也欲奮而無機會耳現在大多數之心理對於吳佩孚頗表同情而對於張督則甚不滿意據聞已有團體數種暗中佈置擬和平一旦實現卽設法推翻張氏或戴吳佩孚或仍推譚延闓臨時再定至對於南軍所設立之省長則亦不甚贊成此爲多數湘人之心理 
[舊國會之對和表示]  
　　廣東通信云日前粤桂湘贛閩浙川滇黔鄂各省議員集於某宅因其相討議對付時局之方法於是發起昨日之談話會午後二時十省議員集於東園俱樂部内之會議室者約百餘人公推褚輔成爲主席褚起立發言大意謂今日和平空氣彌漫全國然吾人所希望者爲合法的和平永久的和平吾人何如而后能貫澈其平和之目的即爲貫澈護法目的之問題也因之同人等先邀集與護法最關切之各省同人從事討論俟得結果再集全體同人提出討論牟琳發言謂眞正和平非可反對惟苟且而違反護法初衷之和平不能不反對擬邀集各省志士無分軍政學商各界共同發起一會以作護法之後援而爲合法且永久的和平之倡導者於是謝持焦易堂朱念祖吕志伊陳嘉會白逾桓等相繼發言力明護法宗旨慷慨激昻吕志伊謂護法最初目的爲海軍宣言之三事此後護法各省各軍及現軍政府後先宣言略無二致苟能逹到自然和平與統一同時恢復不然則護法各省惟有步美國十三州獨立之後塵實行分治以求眞正共和政治之確立地方制度之實行始終保持局部的永久和平將來自可及於全國云云五時散會議定下次再邀全體同人繼續討論辦法仍用原發起人名義通知各議員矣參衆兩院各議員對於護法事件毅力進行近因北京昌言和平西南對之自不能無一種表示特定三十日午後二時在東園開討論護法進行大會已由兩院秘書廳遍發通告其文云敬啓者兹定本月三十日（星期三）午後二時在東園俱樂部開會討論護法進行事件關繫重要無論如何忙迫務望撥冗准時賁臨不勝躬禱此頌議祺林森吳景濂同啓十月二十九日 
[軍府召集地方制度會議之要電]  
　　實行地方制度現已爲西南護法之一大問題昨得軍府要電二則一此問題已擬有具體辦法特召集護法各省代表開會討論其一云瀘州投唐行營唐總裁雲南劉代督由代省長議會貴陽劉督軍省議會重慶熊督軍省議會永州譚督軍並轉譚行營譚督軍桂林陳省長省議會廣州莫督軍翟省長省議會駐粤各省各軍代表均鑒護法各省地方制度會議簡章業經徑電通知在案事關根本要政請速查照選派代表於開會前十日到粤會議并希將選派銜名先行電示無任盼禱政務會議宥印其二云萬急案據各省各軍代表意見書内稱吾國年來政治棼亂屢經革命迄無正當解决宜趁南北未統一以前由西南决定方針實行地方分權制度以爲各省模範等情經本會議議决咨交内政部擬具辦法咨復核議去後兹據咨陳内開查憲法草案擬將地方制度加入自應待憲法公布乃有遵守惟憲法公布尙無時期以現狀論南北若竟相持不决則爲鞏固西南計不能不具有獨力自治之决心且非明各地方之特别狀况及地方與地方間之聯絡關係詳審考慮實不易得有適當之政制應請由政務會議分電護法各省選派代表來粤會議地方制度並擬具護法各省地方制度會議簡章咨復前來復經本會議審定議决在案急應通電查照並將簡章附報第一條護法各省爲鞏固憲政基礎實行地方分權由政務會議召集地方制度會議第二條本會議以左列各員組織之（一）護法各省之議會代表（二）護法各省省長代表（三）護法各省各軍駐粤代表（四）地方制度研究會會員第三條護法各省省議會各省省長各派代表一人來粤與會第四條本會議設會長副長各一人會長由内政部長兼任副會長由會員中推定之第五條本會議開會日期定於民國七年十二月一日第六條提出議題方法如左（一）内政部交議者（二）會長副會長提出者（三）會員二人以上之連署提出者第七條本會議議决案件報由政務會議斟酌施行第八條本會議會期以一個月爲限但必要時得延長之第九條本會議議事細則另定之第十條本會議設書記二人事務員二人分掌紀録文件會議庶務各事宜第十一條本簡章自公布日施行政務會議宥印 
[瓊州完全降服已近]  
　　濟軍在海口之西被粤軍擊敗目下粤軍離海口約二十五咪里有粤軍及士兵一隊由内地沿河而進趨向海口已奪獲定安約離海口四十咪里龍濟光之弟龍裕光託人往見粤軍司令陳說濟軍將由海南撤退盡將瓊事交與粤軍接理又有敎士紐頓君承紳士所請亦往定安關說故瓊州戰事可望了結瓊崖招撫員李敬德昨奉招撫使李錫三李春榮特命返粤到謁當道請示機宜聞因瓊崖龍軍近自水陸夾攻後節節失敗多無鬭志願繳械投降招撫使以其雖有此等表示仍恐尙非誠意故派員回省請示以策萬全海軍司令部接北海無線電據沈司令報告我軍已進至瓊城中敵軍力竭乞降全島將可完全肅清又據由海口樂生輪船返粤者云由海口往香港避兵燹之男婦數百人以婦孺爲多龍軍司令黄恩錫前於陣間傷兩腿由龍軍以帆床抬入輪中均來香港至龍裕光則逃入海口砲臺中保民兵輪裝運子彈欲來海口赴救因無煤料乃購柴開駛適爲粤軍飛鷹兵艦所截不能出逃回瓊州二十日外交界某君入臨高欲與商會磋議息兵事因龍裕光周道尹均逃黄恩錫受傷無人主理也隨得龍軍提議六款求沈軍照准息戰條件如下一本軍奉京電全體移防二本軍移防費由本軍自籌三本軍與 
 
 

Page 7

 
 
西軍先行停戰四本軍未撤退以前西軍不得侵犯五本軍移防凡在粤海陸不得中途隔阻六本軍未移防以前瓊崖地方秩序由本軍擔任現正在磋商間又據某君之言曰自沈鴻英督隊渡海由儋縣海頭港登岸後龍裕光接到警報即在鎭署召集軍事秘密會議討論作戰方針振武軍各將領僉以所部人數雖多但自高雷迭敗後已不啻驚弓之鳥故一談及戰字皆有難色獨黄恩錫自告奮勇願率所部三營馳往儋縣作戰迨師抵儋城兩軍尙未交戰黄恩錫突爲所部某軍士鎗傷腿部以致不良於行黄睹此情形知事無可爲即亦不便深究即日督部退駐臨高復由臨高退駐澄邁再由澄邁退返瓊城延醫將腿部碼子取出入謁龍裕光力陳龍軍不堪再戰情形至於涕泣並以人心已去大勢難挽堅請赴港養疴强留不獲已於本月二十一日偕同瓊崖道尹周沅由海口附搭商輪赴港刻沈軍大隊確已行抵距瓊州三十里之地方駐紥龍裕光因事機危迫已使人示意乞降惟沈鴻英草定招撫條件首以繳械出城爲要點而龍裕光以繳械一着勢難辦到其餘條件均可磋商並謂倘必勒令繳械惟有背城借一與决最後之勝負現正由海口各國領事及瓊城某某鉅紳往返兩軍司令部磋商投誠條件觀此情形瓊城之下當在指顧間矣 
[和平進行之甯訊]  
　　近來和平聲浪徧於京内外此間亦復如是昨駐寗日本領事高尾亨謁見李督軍請竭力和息内訌並云日本原内閣希望東亞和平 
　　中央電召各省督軍赴京會議現奉皖鄂贛豫吉黑各督軍均已陸續到京李督因徐海土匪未清加以病體初愈精神尙未復原擬派參謀長何恩溥代表入京與議定四日北上旋因何參謀長尙有某項軍務奉李督命暫緩起程 
　　和平期成會在津成立已將該會宗旨及組設方法通電各省議會請予贊助蘇省會昨日發一覆電云天津和平期成會諸公鑒内爭不息國本將傾薄海喁喁厭亂思治敝會代表民意曾於皓日電懇南北雙方釋嫌協謀善後並通電各省軍民長官省議會請一致主張和平回復統一兹奉漾電極感同情諸公應天順人登高一呼自必衆山皆應敝會同人咸深欽仰尙乞毅力堅持貫澈斯旨國家幸甚蘇議會冬印 
　　省議會自皓日發出主和通電後各省均有覆電前來昨又接到順直省議會覆電云皓電悉南北相持戰禍期年國之不亡僅耳省議會爲人民代表何忍坐視淪胥頃接皓電想見人心厭亂舉國同心除分電南北一致進行外合卽奉聞云云 
[日報之山東通信]  
　　新稅源之認可某日報云張護督前爲救濟省財政計請將出省麵粉稅徵充省用二十八日奉中央覆令酌量省財政現狀或於定期内特徵半稅以充軍費云嶧縣中興礦煤之官價嶧縣中興煤礦公司於官用煤價迄無規定近該公司呈請財政部予以定價並請將前二年欠稅八千餘元豁免兹奉部飭定官價每噸四元五角稅率照舊所有前欠准予豁免云 
　　發見鑽石礦山西省晋南條山之烏雲嶺礦産素豐近日礦户郭某於該山發見金剛鑽石礦其所獲者黑色能刻畫玻璃及磁器若用最新方法開掘必能得純良之鑽石現正物色外國工程師再加調查或將與江西發見之銧礦同爲最新利源也 
　　創設小唐山採集沙金公司棲霞縣東南之小唐山向出沙金土人習爲不規則之採集每日可得銀一元許近該縣林長等發起設立公司正在集股俟呈准官廳後卽用新法開採已在準備一切矣 
　　濟南之米市現輸入濟南之朝鮮米爲數絶無僅有日本人皆食江蘇米或歷城章邱之上等米山東米廠以十元八角之石價販售於日本人江蘇米之上中等者現正缺貨僅有三等以下米耳（每百五十斤九元五角）業此者以本年收成甚佳買存南米六百餘噸 
地方通信 
[蘇州]  
　　竹籃設行商民徐仲鏡近因蘇省稅務對於竹籃一項徵稅向無定章笆斗業現已設行經理特呈請吳縣公署援案辦理昨奉批示云查篾籃一項固爲稅則所未經載且與平民生計有直接關係該民擬請比照笆斗設行成案領證經理究竟有無窒碍姑候飭查明確呈請財政廳核示飭遵 
　　第一師範運動會本月二號省立第一師範學校在王廢基公共體操場開秋季運動會來賓甚衆運動節目如跳欄賽跑一年級柔軟體操擲鐡球二三年級連教練預科徒走操百碼賽跑一年級排教練四百四十碼賽跑預科兵式徒手三年級棍棒操團體拳術各個式器跳高二年級甲乙組木棒操二百二十碼賽跑跳遠八百八十碼賽跑撑竿跳輪流跑童子軍表演（炊事）（搭草屋）（救火）餘興（國民軍）等二十餘起下午一時開會至六時許始行給獎閉會 
　　漏稅没收日前稅務公所巡船在國門外查獲王姓船户帶有華絲葛四疋鐡機縐一疋白綿綢四疋據該船户聲稱係由杭州帶蘇並無稅單顯係偷漏當卽照章没收充公呈由財政廳批准變價提賞昨日錢所長已估定價格招人購買矣 
　　蘇紳惜字蘇紳吳蔭培等近呈警察廳略謂字紙一物向由各善堂派人收焚近來輕棄踐蹈比比皆是且時有無知苦力假善堂之名在外私收將舊報揀出轉售與食物店以代裹物之荷葉餘則用以代薪成灰笔即傾諸污穢之處大背敬惜本意且油印之物含有毒質與衛生亦有妨害擬在西區組織惜字會專司收取字紙所派之人均着制服以爲標識凡遇私收牟利一經察出即拘區罰辦請求立案給示云云刻已奉警廳批准於前日開成立大會公舉吳蔭培爲會長 
　　電燈走火吳縣公署於本月二日下午五時許簽押房外電燈線忽然走火及至察覺已燃着樑木趕緊川水撲滅一面電話通知總局將縣前一帶路燈總線火門關閉派匠到署裝換新線迨八時許始行修理完竣路燈亦重復光亮 
[鎭江]  
　　漆貨减價鎭郡漆業同行以現在新貨上市原山批發價漸鬆落該業特於日昨在公所公同議决一律减價照碼九折 
　　土貨豐收江北各屬今歲秋收殊爲豐稔秋荳落花生等項産出尤爲充足是以鎭郡北貨業派人赴清江設莊收買豆餅晚豆花生者絡繹不絶 
　　所長易人江蘇烟酒公賣局局彭淵徇曾將鎭江烟類稽征局改爲第一烟酒公賣駐鎭稽查所即委員局周汝濟爲所長業於上月間實行兹聞周所長另有差委遺缺委林志伊充任林君奉委後已於日昨蒞鎭視事矣 
[揚州]  
　　五校聯合運動會揚鎭五校（鎭江第六中學揚州第五師範第八中學美漢中學商業學校）聯合運動會於二日假省立五師操塲（南門大汪邊）舉行各校童子軍維持會塲秩序盧公勉特製洋金獎章一面通知事銀章五面黄旅長銀章一面贈與分數最多之運動員黄振魁旅長特率各營士兵加入運動（器械操刺刀術武技躀絞四種）爲軍國民先導該會公正人均請五校以外之人擔任司令爲陸佩萱發令張信孚徑賽評判盧公勉朱崧蓀徐漢周孔澤之田賽評判張冠春史友蕙安德生陳子祥運動節目共分十八節運動員共一百八十七人（六中）三十七人（八中）六十二人（五中）三十九人（美漢）二十六人（商業）三十三人觀至下午一時止八中已得十一分似可操勝各隊所演之技術甚精人民觀者數逹三千人以上 
[南京]  
　　教育會會長難産江寗縣教育會開常年大會舉正副議長以便討論全縣教育議案詎開會多次會長不能産出據聞内幕中競爭甚烈投票者計分三派投縣三科科長凌卓之者爲一般老學派投縣視學孫閥仙者爲一般小學教員投高等小學校長朱竹銘者爲一般師範生此三派中最有勢力者當推凌卓之然凌係縣三科故舉孫朱兩派均認爲不能再就會長因教育議案必經縣三科核准苟凌就會長將來教育權執於一人也舉凌者則謂朱無經騐不能服衆因是凌朱呼聲均不及孫氏之高近因孫丁憂而選舉遂亦緩期云 
　　棉價有漲無跌本届四鄕棉花收穫極豐而外埠運來者亦復不少惟價格仍昂貴非常子花每石售洋二十一元皮花每石已越五十二元聞因有人放盤廣收之故 
[南昌]  
　　張勳召弟赴津張勳自特赦後料理家事甚忙聞日昨電致其家召其姪張肇逹張肇通即速赴津面示要事二張接電後當卽預備行裝擬日内即啓程前往其弟芝珊則擬唉肇逹肇通起行後來省與陳小梅龔梅生等磋商萬壽宫募捐事並明德善堂善舉 
[安慶]  
　　電告擊散龍匪前駐宿縣車站附近國軍兩營均係山東招來土匪以致郾城亂事發生卽行譁變當經宿縣知事協同安武軍圍剿潰散之兵仍復盤踞各鄕鎭倪督特派夏參謀馳赴宿縣會同知事妥爲招安乃該變兵等竟敢抗拒夏參謀當即會縣派隊奮力擊散除當場格斃多名外並生擒數十名刻已電禀倪督請示辦理 
[嘉興]  
　　緝獲大帮私鹽嘉屬緝私分部所部巡船於日前在平湖縣屬解涇港地方緝獲鹽船三艘呈繳上官在案詎前昨又在嘉善西塘鎭東祥符蕩地方遇見大帮私販經過雙方開戰約二小時匪漸不支當塲擊斃兩名捕獲鹽船二十三艘私販多名業將捕獲詳由連同鹽船私販一併解送省署核辦 
　　所長調查學校嘉興縣勸學所長疊奉教育廳令催將本年度第一學期學校狀况調查彚報備查莫所長奉文後已於本星期起親至各校調查狀况以便彚編呈報先從城區各校着手次及鄕區約半月可竣 
　　當舖虧本案近訊嘉興城中寶順會豐兩當舖係桐鄕青鎭張姓開設因經理不善虧本甚鉅現經各債權人曁典東一再呈請嘉興縣知事追究張知事特令縣商會秉公辦理核實具覆會長高如澧以此事解决非易必得債權人意旨方可分别議辦現高會長已通知該當各債權人定於四日下午在會開會微求意見 
[武昌]  
　　王督軍晉京王子春督軍於三十日傳諭僚屬定三十一日午後兩點鐘由署起節至劉家廟專車北上派定隨節人員副官劉義德周耀寰參謀普民康其餘書記録事二員護衛二十名一面知照楚義兵艦一面飭由署中副官會同庶務處採辦帶京禮物并飭由秘書廳趕將展覲新總統賀呈繕妥至軍署代拆代行已委方日中參謀長省署則委何政務廳長暫代 
[杭州]  
　　赴閩奉軍消息奉軍擬假道浙省開赴閩垣一事聞當道已設法阻止改由海道赴閩又據閩訊日來同安一帶絶無戰事厦門亦無恙浙軍童副司令部現正籌備徵兵派委赴寗台徵兵人員已乘超武艦出發中途遇霧小有阻滯童保喧昨電請撥步槍一千枝馬槍一百二十枝揚督已飭軍械局如數撥給尅日派員解閩 
　　地方紀念之慶賀本月五日即陰曆十月初二日爲本省光復紀念日楊督軍齊省長訓令所屬各機關是日懸旗停止辦公一天至各學校亦照例放假一日 
　　菊花研究會農業學校周校長定本月八日九日開菊花研究會訂定通啓及要則略云環球之菊以亞洲爲最多亞洲之菊以吾華爲最盛昔李時珍嘗謂菊有九百品而今似無若斯之多意者中國之菊其中衰歟抑調查未徧尙無明確之統計歟本校爲農業機關研究植物是其天職數年以來植有菊花百餘種雖未能盡臻佳妙然合於菊譜所載而可稱上選者亦略具一二兹定十一月八日九日在本校農塲中開菊花研究會研究要則如下甲研究之方法（一）敦請栽菊專家以憑討論（二）徵求各種菊種以資比較（三）搜集各家菊譜以備參考（四）刷印菊花照片以留眞相（五）製造菊花標本以備陳列（六）繪畫菊花圖象以示形色乙研究之標準（一）菊瓣分圓抱亂抱追抱折疊抱管抱自然抱露心抱七種（二）菊葉分正葉深切正葉長葉葵葉圓葉蓬葉反轉葉七種（三）菊色分黄白紅緑紫粉紅及雜色七種丙研究之目的（一）評定菊之名詞（二）類别菊之品種（三）培養菊花方法（四）造就菊花新種（五）編輯菊花新譜 
[廣東]  
　　江秉乾逝世粤省會議員江秉乾惠州人以耿直著從前如爭賭禁如揭賄案等等皆能獨排衆議近以積憤成疾就醫於韜美醫院至前夕竟爾溘逝又一來函云省會議員江柏堅君前清以一布衣提倡教育嘉應學務之發逹仗君力爲多嗣入同盟會流離亡命繫獄數次光復後被選爲省會議員龍濟光時目爲亂黨又電馬存發拘禁之討龍功成始行出獄此次護法軍興當局任爲潮梅籌餉局會辦積勞過度遂生一種神經衰弱症本月來省赴會病益重入中法醫院數日即不治 
雜評一 
[分治] [  默]  
　　今日除言南北統治者外北則言軍民分治南則言地方分治北所謂軍民分治者希望於南北妥協後實行之冀以刷新民國之政治也南所謂地方分治者則恐南北妥協不成爲謀局部永久和平鞏固西南大計而發此獨力自治之决心也一爲統治後之分治一爲統治不成後之分治雖同名爲分治而其根本上之主張大異 
　　嗚呼今後之中國統歟分歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[南京浦口將建鐡橋]  
　　滬寗鐡路自與津浦聯運後營業日見發展但南京至浦口過江小輪尙感不便滬寗洋總管曾經建議築造南京與浦口過江輕便鐡橋仍以船隻爲橋底而上面敷設鐡軌橋之兩端均另設起重機以便起卸貨車上下此項工程聞須工費一百二三十萬元洋總管已在南京站方面預爲籌備祇因起重機及橋柱必須訂自外洋一時未易辦到遂暫置緩議然洋總管仍期以一年内必將該項工程竣事以利交通並聞任筱珊局長對於此事亦已在京與部接洽頗爲滿意云 
[優待商會會員之通告]  
　　上海總商會通告全體會員文云逕啓者租界公堂對於華商遇有訟案改傳爲提一事歷任總協理竭力磋商要求優待成案具在惟自民國以來公堂權限與前清不同本會自上年起屢與外交各界疏通彼此情意擬仿照各國商會成例增我華商體面查英美兩國商會凡入會會員倘遇民事訴訟傳到候審即在法庭簽字聲明臨審准到便可出外營業不若中國之交保也足見外國商會之會員具有資格重以信義豈我中國商人不能具此資格守此信義因編華洋文本會會員册送至公堂請求照辦即蒙中國正副官各國領事會議允准施行除刑事外凡遇訟案飭傳到廨時須將本會給發會員之證書帶廨請騐並簽明臨審必到即可出外營生毋庸交保如有外國人控告華人亦須援照辦理在飭傳未赴公廨之時應將案情函致本會以備公廨查詢本會可以答復此種手續均宜切實注意並請諸君互相傳播俾共明悉要知逹到華商體面資格成之者難毁之者易設有一人臨審不到卽係破壞全體歷年成績盡付東流欲再進行不更難耶除前日已開大會外今再邀請諸公到會愼重布告深恐會員未能到齊至要之點仍難盡悉謹以刋布伏維公鑒 
[商會歡迎新職員就職]  
　　昨日上海總商會正副會長朱葆三沈聯芳商事公斷處處長張知笙及各職員就職該會全體特開歡迎大會午後三時全體會董會員先後蒞會二會長與處長等均至議事廳受會董會員等歡迎然後互行一鞠躬禮當由會長宣布意見並分定職務至五時始散所有當選職員就職式如下（一）振鈴開會（二）會員入席（三）會董入席（四）公斷處處長入席（五）正副會長入席（六）正副會長處長會董會員互行一鞠躬禮（七）正副會長宣布意見（八）分定會董職務（九）搖鈴閉會兹將正副會長意見書及分定會董職務録後 
　　會長意見書本總商會改組後第二届選舉正副會長葆三聯芳當選續任曾於九月十五日在會場備陳下情力辭未獲事關公益不敢再作怫情之請徒貽固執之譏今日爲續任之期有不能已於言者爲我會董會員概陳之葆三精力雖强年華已邁終朝奔走無補時艱近兩年來若英若美若法義日本各國僑滬商人皆各組織商會與本會携手進行表示親睦駸駸乎寓國民外交之意葆三等忝任會長周旋其間常懷履薄臨深之懼聯芳追隨正會長之後聊供指揮何敢言勞然以營業關係實無暇晷即就絲廠繭業而言江浙皖三省範圍綦廣擔任總公所總理事務龐雜案牘紛紜裁答因應昕宵不輟業已勞精敞神不遑寢饋又加以閘北地方慈善公益無役不從才短事繁每患眩暈之病自知器不勝道非矯飾也本會爲法定團體商業所關與尋常社會不同且以地處商埠中點發起在先一舉一動人所注目决非一手一足之烈所能發展從前總協理會長會董締造經營幾多辛苦始有今日規模創造之事已畢而我輩今後之責任擔負極重全賴羣策衆擎不懈初志庶幾有豸查商會職務載在商法如籌議工商業改良事項關於工商業法規之制定修廢調查工商業之狀况及統計調處工商業之爭議答復行政官之諮詢維持市面陳列商品及其他關於工商之公共事業租界内之國系主權皆應依法興舉而本會已往之事實僅具體而微言之不無增愧屢次擬設調查部以經費之故議而未行商品陳列所早經規定亦以經費之故未能建築商會法經費一章本有事務所費事業費兩項現在本會有事務所而無事業雖云絀於人才未始非絀於經費所致現今歐戰雖烈其用武之地在歐洲而歐戰後之商戰將以我亞東爲逐鹿之場凡我華商正宜急起直追力圖振奮猶虞不及萬不能再事因循葆三聯芳等所稱才不勝任非自謙之語萬勿以重大存肩委諸一二人致貽寡助之譏惟願我會董會員本其熱心持以毅力時與策勵負之便趨庶辦事者有所因承或不至有隕越之虞而於事業得日見增進則幸甚焉 
　　會董職務（一）交際科九人（公推主任一人）沈仲禮　傅筱菴　祝蘭芳　周金箴　虞洽卿　席立功　宋漢章　唐露園　楊信之　（三）調查科七人（公推主任一人）謝蘅牕　錢逹三　蘇筠尙　錢貴三　勞敬修　項如松　李栢葆　（三）内務科七人（公推主任一人）顧馨一　張樂君　葉鴻英　陳潤夫　姚紫若　丁欽齋　施善畦　（四）陳列所四人　朱鑑堂　穆藕初　朱吟江　聞蘭亭　（五）書記科二人　王一亭　郁屏翰　（六）中證科二人張知笙　胡稑薌　（七）會計科二人　謝綸輝　朱五樓 
[創設金銀證劵交易所]  
　　滬上華商發起之交易所業由各業次第認股分投進行實已不遺餘力兹聞金銀兩業同行亦由該業領袖施善畦君等籌集股本一百萬兩創設金銀證劵交易所已於前日開成立大會設臨時事務所於盆湯弄金業公所現正籌備一切云 
[應募决勝公債之踴躍]  
　　英文滬報云法國决勝公債開募以來至四日止前後共募得二千五百七十九萬二千四百佛郎成績之佳出人意外今距截止之期尙有兩星期預計其結果定不止三千萬佛郎也 
[敎育會早已勸告和平]  
　　江蘇省敎育會復北京總商會内全國和平聯合會電云艶電敬悉國民心理渴望和平諸公熱忱同深敬佩敝會先經聯合各省區敎育會勸告雙方當局矣江蘇省敎育會冬又復天津和平期成會電云奉電敬悉敝會前經聯合各省區敎育會電勸雙方當局息爭知由黄陂請貴會轉達矣江蘇省敎育會冬 
[促進和平會之茶話會]  
　　中華國民促進和平會自發起以來已在公共租界泗涇路組織事務所昨因會所成立特於下午二時開茶話會商辦一切因適值大雨故中西人士蒞會者僅有姚紀衡張炎張恩壽施才華畢悟明李鋈並英商李德立羅師等數十人開會後首由畢悟明起言本會成立之宗旨純粹希望早日和平恢復國本並無絲毫成見故自本日起發出各省各商會各要人宣言書待二星期後各處復函到齊彚集大多數意見再行選派代表向雙方爲最誠懇之勸告以冀當局之覺悟衆鼓掌稱善次羅師起言予在中華已久深知中國此時萬不可再自相爭况歐戰結束已有現象列國將開和平大會中國必須派人列席故深望中國早趨和平速歸統一俾得參預和平大會方有國利民福之可言衆亦鼓掌演說畢經衆將應辦事宜討論一過僉以本會以促進和平爲宗旨諸君宜積極進行以期早日逹到雙方息戰目的故所發各處信函均須限期答覆以免遷延希望於本年内向南北二方疎通意見實行息戰云云議畢遂將該會成立緣由備具公函分别呈報松滬盧護軍使及公共租界麥總巡請爲查照旋卽散會時已四點有半矣 
[北洋援閩軍抵滬續誌]  
　　參戰處選編援閩之一混成旅軍隊業已南下本月一號該旅步兵第二團第二營營長王道平率隊先行抵滬暫駐老龍華操場已誌前報兹悉該混成旅除騎砲工輜均照章編制外所有步兵增多額數共有十二營現該混成旅之黄旅長偕同部下第二團團長高子欽督率第一第三兩營各官佐士兵（第三營營長于振海）機關槍一連及槍械子彈軍裝皮件等已於前日搭乘火車過寗抵滬均駐老龍華操場該旅之步兵第一團並騎砲工輜等各營連今明兩日亦可續到一俟全旅齊集即須會同拔隊航海赴閩云 
　　另一訪員報告謂松滬護軍使署近接陸軍部來電略謂駐浦奉軍第一旅第二團二營並一三兩營附屬區兵一隊均須由滬援閩特電知照該軍到滬時希妥爲照料云云同日又接該旅王伯川旅長咨同前由現已由軍署派令曹副官到站照料 
　　又聞海軍總司令藍建樞自京返滬後即用無線電傳令駐閩聯鯨兵艦即日返滬裝運北洋軍隊赴閩援助該艦業已來滬駐泊兵工廠前浦江候令輸送惟該艦長因此項軍隊人數衆多且尙有軍械等項艦中不敷容納故於昨日商由藍總司令曁照料員另向某公司商派大號商輪一二艘帮同裝運往閩一俟商妥方可會同出發云 
[審理江寛案管轄問題]  
　　杭縣律師公會總會曾於十月二十七日有人提議江寬被撞案聘用外國律師應協同上海律師公會呈部力爭表决付常任評議會决定至三十一日律師公會評議會開會討論此事以爲照報紙所載招商局及被難家屬多係請求賠償損失似爲民事訴訟本應歸司法機關管轄不應由海軍部組織特别法庭擬先函上海總商會及上海律師公會詢明再定辦法其函如下致上海總商會函云敬啓者海軍部審理江寬被撞案用外國律師出庭關係國權敝會亦擬協爭惟此案招商局及被難家屬如果以刑事告訴人資格起訴楚材係軍艦自當歸海軍軍事審判如僅請求損害賠償提起民事訴訟即應歸普通司法機關管轄所謂組織特别法庭已屬根本錯誤似應先就此層解决而應否用外國律師一節自可迎刃而解惟報紙登載不甚明瞭擬懇貴會將招商局起訴文及貴會爲被難人家屬參加文抄寄一份并從速示復爲荷（尙有致上海律師公會函與此大略相同不贅録） 
[舉辦外海冬防]  
　　海軍總司令藍建樞自京返滬後因外海冬防事關重要應速派艦出發以資巡緝惟近來長江各要隘防務亦頗吃緊所部各艦殊難抽調爰即决定派令駐泊南黄浦之湖準等兩魚雷艇即日會同水警二廳所派之鈞和兵輪曁外海水警一廳所派之策電巡洋艦在淞會集先行協同駛往吳淞口外洋面及福山狼山等處各港口嚴密巡查偵緝海盜該兩魚雷艇業已會同兵輪駛往淞口聽候訂期協同出巡以重外海防務 
[日輪將往舊金山]  
　　東洋汽船會社之高麗丸（二萬噸）定於十一月八號由滬起椗開往舊金山沿途經過長崎神户横濱火奴魯等處其送客小輪及郵件於是日下午四句鐘由海關碼頭啓行渡往該輪云 
[法捕房遣回期滿華工]  
　　法國郵船日前載回赴法期滿華工三十二名抵埠後由捕房飭探前往碼頭導引至大自鳴鐘捕房暫住優給飲食内有二十二名籍隷長江一帶九名係北方人當由捕房購就船票三十二張於前晚昨晨分别送登長江天津輪船遣回原籍 
[法國遣回華工病殁]  
　　華工李家生徐州人年四十四歲在法國因病被遣回國前日附船抵滬即由法租界大自鳴鐘捕房飭派一百八十七號華捕前往領送仁濟醫院奈患病過重不及醫治於前月夜半身死昨經醫院報知捕房卽由捕頭派探將屍送入同仁輔元堂候請公堂核辦 
[敵僑違背處置條例]  
　　公共工部局管理敵僑註册事宜之西捕頭查得寓居南京路之德國人卡而海來買司（譯音）不赴敵僑註册所報告違背部頒處置敵僑條例當於昨晨派令總巡捕房西捕將該德人傳至公共公堂經關讞員與英卓副領事會訊當由西捕頭上堂禀明前情請爲展期開訊堂上旋向卡而海來買司略詰數語判令押候禮拜三查明再核 
[鹽務委員會勘防地]  
　　前松江稽核所協理洋員丹國人耿布魯擬將蘇屬緝私第六第七第八三營移調防地改駐沿江沿海各口岸以防私鹽入口惟緝私統領宋明善以六七八三營駐紥地點或臨太湖或近内河港汊紛歧之處以杜私販通過一經移調深恐顧此失彼而各鹽商亦以原駐防地爲宜不能遽爾撤防爲請鹽務署以彼此各有理由不能即决乃派僉事陳兆焜（希堯）南下調查覆候核辦日前陳僉事抵滬後召集蘇屬緝私十一營各營長會議數次仍不能决爰擬先行查勘各處形勢再行定奪前日陳僉事已與耿洋員會同運副委員姚毓珂緝私統領委員張竹居及緝私第一團團長高青田前往外海各口岸及長江一帶實地查勘聞須再往十二圩繞道至蘇常各處調查私鹽之産銷以便嚴加整頓昨已由宋統領將耿洋員等會同出發查勘防地日期呈報鹽務署查核矣 
[查禁私運硝磺]  
　　本埠軍警兩機關同接南京軍民兩長官來電略謂近有某國人勾串奸商分赴長江各埠漢口等處私購硝磺陸續偷運至滬俟集有成數再行設法運往外洋販售着即飭令所屬嚴加查緝等因盧護軍使當即飭派稽查員數名於昨日會同警廳所派偵緝隊士四名協同水巡隊警探馳往浦東西各輪埠俟有長江班輪船回滬下椗之際即須上輪檢查有無硝磺偷運來滬毋任朦混云 
[獎勵工藝品之準則]  
　　江蘇實業廳張廳長致函上海南北商會略謂業奉農商部令本部現暫訂行工藝品獎章所有關於發明及改良工藝品業請獎勵之案均應按照此次章程分别辦理並附章程到廳等因奉此除分行各機關外相應函逹貴商會即希查照嗣後如有應行獎勵之品即按原章報廳呈候核辦 
[官紙印刷廠之專利]  
　　上海縣知事公署近奉江蘇齊省長訓令據省立官紙印刷廠呈以如臯縣警察所竟自製一種呈文與本廠所售民呈無異且此風一開各縣相率效尤不但不足以昭劃一於本廠營業前途關係匪淺應請令飭如臯縣將該所自製前項報告全數銷燬停售等情除指令該縣遵照外合行通令該縣知事一體查察禁止效尤 
[滬杭甬員司請給獎金]  
　　滬杭甬鐡路自收歸國有後車務營業年有起色近兩年來每歲支出收入勉可相抵祇以全路工程未竣需欵甚巨預算總覺不敷而全路員司終歲勤勞照國有鐡路獎勵員司條例應於年終酌予獎金卽如京漢京奉京綏津浦等路均於年終各加給員司薪水一個月歷經辦理有年滬杭甬路同屬國有自應比照各路成案辦理聞日前已由車務總管沈成栻發起會同文牘科長梅豫棖及工務機務各科領袖會銜具呈任筱珊局長聲明理由請照各路辦法年終各加給全路員司薪水一個月以酬勞勩他如利益假及常年例假特别假各項亦須仿照洋員成案全路員司一律待遇以昭公允並經擬具草章彚呈局長請爲轉呈交通部備案 
[菜地上發現女屍五誌]  
　　曹玉剛之妻蔣氏被人勒斃棄屍郭家宅菜地上經二十一保八九圖地保報請地方廳派員騐明並將跡涉嫌疑之徐香田及曹玉剛等拘留候查在案兹悉曹玉剛昨特舉出見證楊某等二人指該氏實爲徐香田（即徐阿香）所害到廳具詞請求傳證訊究以雪沉寃云 
[擄人勒贖之報告]  
　　浦東六里橋附近姚家角鄕民姚再春生有二子長名裕興年逾三十向在拖駁船上爲夥上月下旬裝貨前往蘇常一帶迄今已逾一星期未見歸家再春正在探訪前日忽據裕興之友某甲到鄕報告聞得裕興卸貨返申中途被匪擄去匿在太湖邊勒索洋數百元方針贖回等語昨日再春已偕同某甲前往調查矣 
[孟傳義自盡續紀]  
　　寓居新閘淡水路之山東人孟傳義因被何少林與湖北官礦局代表毛家驥在公共公廨刑事科控告藉礦騙洋由廨訊判管押總巡捕房後忽於本月一號清晨五時許在押所内自縊斃命已誌前報兹悉孟傳義字善停現年三十六歲原籍山東膠縣其家中尚有八旬老母及孤兒幼女家景蕭條故其棺柩現暫寄會館須俟設法籌資再行運回原籍安葬云 
[青年普益社募捐成績]  
　　南市青年普益社本星期第三次報告名譽董事已募捐數計洋八百元仁隊一百元義隊二百元禮隊一百元智隊七元信隊十元温隊十二元儉隊一百九十元讓隊一百二十三元總計洋一千五百四十二元並聞將來募捐畢後尙須將熱心助捐諸君台銜及細數列諸廣告中以昭大信云 
[湘賑電音三則]  
　　中國紅十字會沈會長曁朱江姚諸君并轉唐校長鈞鑒湘省時疫甚重岳陽平江湘陰及附近各處同時發現藥品從速發放及早施治第三批棉衣日内支配後即電聞再熊秉老定月初赴滬來湘籌賑任無歸期魏旭東武筱航江 
　　又一電云隆回紳士魏嘉劉廷柱等已將寒衣六百件賑洋四百元具領分别起運矣現在正發瀏陽寒衣謹聞魏武冬 
　　紅會復電云魏武二君鑒江電悉第三批棉衣正在打包待運湘省疫盛本會先由郵寄急救藥丸二千粒餘容續寄沈敦和知 
[桐城告疫]  
　　紅十字會沈會長接安徽桐城桐鄕學校長程幼峯君來函云敝邑自七月至今不雨天氣亢燥疾病蔓延其病初起時咳嗽頭痛發熱不退今則傳染日盛相繼死亡有一家死至三四口不等者敝校僻處一隅旣無良醫研究防止之方復乏良藥可爲急救之具貴會必有防疫良方急需藥品倘蒙慈愛在遠不遺惠賜若干用蘇疾苦弟爲後死之人自當代無數病夫馨香頂祝云云 
　　沈會長復函云頃奉來函讀悉尊處時疫流行死亡相繼聞之憫惻近日各處皆然救治未能普及深抱歉衷所需防疫方法以及藥品兹奉上濟生丹一百瓶并隨函附避疫方法一份請察入照方酌製以廣流傳亦無量功德也 
[保護農業之提議案]  
　　江蘇省議會議員徐堃錫提出議案云竊我中華地大物博號稱農國由來久矣后稷以後之稼穡禹貢以後之土地井田以後之阡陌凡農政之講求農書之編輯農事之進化其散見諸史籍者難更僕數該括言之閉守時代貴農而賤商開放時代重商而輕農抑知民爲邦本食爲民天非農家之播種百榖食品何自而來商界之轉運出於工工界之原料産於農非農界之樹藝萬類貨物又何從而得不但此也自前清末葉以還水旱偏災無省無之無歲無之國少正供之入又需振欵之出民得一年之熟莫補數歲之荒國與民交受其困不待帝制之發生軍事之頻仍早已釀成舉國窮愁之現象至可悲也爲今之計欲强兵必先富國欲富國必先生財欲生財必先重農重農之道無他亦惟有設農官立農法二者而已何以言之詩云田畯至喜喜之者何人農官也書云惰農有罰罰之者何人亦農官也古多樂歲賴有此耳例諸現時省縣市鄕各級農會徒有虚名毫無實際相懸霄壤矣擬將各級農會取銷（自行捐辦如南京義農會等類不在此例）改設專官凡講求水利研究種植振興附業及獎勤懲惰一切屬於農事範圍者均責成之監督有方斯災祲自鮮而後富敎可言此其首要也自歐美以商戰勝遂有商學之發明商法之制定我國因互市起見遂亦編成商法夫商爲一部份之經營農爲全部份之根據有商法無農法是猶厚遇其子女而薄待其父母也是猶滋潤其枝葉而枯竭其本根也况世風日下外界之病農擾農者旣紛至沓來而農之自相爲病爲擾者又層見疉出現行法之掛一漏萬司法官之深居簡出田家之福利疾苦久與政界漠不相關不有專條以維繫而護持之農事之日衰一日即國勢之日危一日關係之旣重且大實與外患内憂同一棘手未可視爲緩圖也謹將設官之概略立法之綱領臚列於後敬請大會公决 
　　（一）農官設置農官擬分三級即以原有之農林部爲上級實業廳爲中級而最注重者爲下級應由自治會員互選之自治恢復時由縣知事監督市鄕議董開會投票選舉之市選正農官一人副農官三人鄕選正副農官各一人選定後由縣知事咨送中級農官及中級司法官會銜委任之蓋農務與司法極有關切會銜司法者顧全其司法地位而執行農法時無障礙也 
　　（二）農官權限農人對於農事上有違抗農官之訓令指揮及妨害農事上進行之行爲者農官得於預審後直接詳送司法官懲辦之再行呈報中級農官以備存查 
　　（三）農官表册農官所轄田地成市者約略計之十萬畝以外成鄕者六七萬畝不等查造己産佃産及抛荒田地山塘等項清册兩份一送中級農官一留本農 
 
 

Page 11

 
 
署保存之冬令時再將本年上下季榖類各若干合時價值洋若干呈報中級官爲下年之比較 
　　（四）農官考成乙年出産超過甲年者由中農官呈請省長加獎丙年又超過乙年者由中農官請部加奬藉資鼓勵甲乙兩年平等而丙年仍無進步者免職天年旱潦不在此例 
　　（五）農官俸金正副農官之俸金應與市鄕制總董董事之俸金爲比例職務過繁者由自治議會議增 
　　（六）農官經費此項經費擬用兩種方法設置農官所需欵項應在地方稅項下作正開支至各級農會原有之公欵一律提歸農署爲農事補助之用此簡單消極之方法也查江寗縣催輸吏一百餘人歲耗不下十萬一縣如此他縣可知由農官雇用公役若干人代行催輸職務即以舊有漕忙規費充作農官經費以謀農事上之發逹得人而理三年後必著大效此繁難積極之方法也究用何法在因地制宜而已 
　　（七）農官名稱農官爲農事行政最要機關應稱市鄕農公署正副農官即以正農官副農官稱之 
　　（八）農官印信農官一職尤關緊要鈐記圖記不合體裁暫用木質正印由省署刋刻送交中級農官轉行頒發 
　　（九）農官衙署現時經費無出或設自治公所内或借用合宜廟觀一俟農業發逹籌有的款再建專署 
　　（十）農官資格以有農事學著有農書者爲上次則讀書明理有農事上之經騐者再次有農事上之知識聲望素著者凡城市腐儒紈袴子弟所謂五榖不分者不得被選爲農官 
　　計開立法條件 
　　（一）山田預防法冬令濬塘築堰出工捐欵按畝均攤有收租權者工則業食佃力欵則業佃各半藉故違抗貽誤歲修工程者處以相當之罰金（以所罰之金敷歲修之工價爲相當）或處一年以上之徒刑大旱時以賸水之分量計畝數之多寡平均救灌恃强搶抽者處以二年以上之徒刑 
　　（二）圩田預防法圩田以修隄清河爲歲修要點派出公欵與山田同江潮山洪交作時巡守疎忽潰而救免者處三年以上之徒刑潰而無救者處十年以上之徒刑（大水逾恒之年不在此例）所謂巡守者大圩百畝爲一由由出一人中小圩或五十畝三十畝爲一由由出一人闔圩共計若干人爲巡爲守抽籖定之不分日夜輪班換值以均勞力 
　　（三）圩内預防法圩者有大堤以抗禦江河潮流之謂也大堤以内有數百畝百畝數十畝成一小圈緊接毗連高窪相間積潦不能外洩時往往有黑夜偷掘將我圈積潦放入他人圈内者此以隣爲壑之毒手狠心也當場捉獲或查有證據者處死刑 
　　（四）㮀閘預防法以木造成爲㮀以石造成爲閘石槽木札者一名陡門其爲水道之出入則一也一啓一閉關係全圩須得多數人之同意經農官之許可如因一部份之利益爲害他人收成者處相當之罰金或二年以上之徒刑 
　　（五）監工特權法圩隄將潰未潰及已潰尙可救免者鳴金召衆如臨大敵成敗只爭須臾凡成丁男子均當火速到場搶救遇有藉故不到或中途私回及到又觀望不前者種種可痛情形農官與大業主有臨時郊刑特權從事不得以違法論 
　　（六）森林嚴厲法森林與水利有重大關係中國因無森林凡雨水經過地點挾帶泥沙而行流入大江淤漲成洲江面因之日狹朝汛因之漸大此水患所由來也（水由樹林中過樹根汲水如小兒食乳然故林中流出之水澄清可愛其明證也）凡深山大野或公家籌欵或私人集股興種森林盜伐一株者處無期徒刑滿十株者處死刑 
　　（七）榖類保護法榖類將熟未熟時集衆强取者處死刑三五成羣竊取者處十年以上徒刑他如瓜芋雜産等類有以上之行爲者刑亦如之 
　　（八）山産保護法竹樹菓品花息甚多五方里内設一山守（山守農官委任之）日看夜巡凡盜尋常柴樹者處一年徒刑如墳山蔭樹及貴重菓木者處二年徒刑如有挾嫌乘冬令放火燒山者處死刑 
　　（九）水産保護法菱藕爲水鄕普通物産如犯竊取報告農官傳斥再犯處一元以上之罰金養家魚者貲本較大初犯處五月以上徒刑再犯處一年以上徒刑下藥毒死全塘之魚者處十年徒刑 
　　（十）蠶桑維持法蠶業之盛衰重在蠶種之優劣蠶種須設專行種販不准私賣必先由農官審查分别上中兩等加蓋戳記歸行出售行户又加蓋負責圖章庶劣種不致混淆桑爲養蠶要素成市者步增一萬株成鄕者或增五千株三千株桑秧由農官辦來發去如能超出定數以外則多多而益善矣 
　　（十一）附業提倡法農無附業地方必貧一遇災年不堪設想此農官之責也近山則敎以山産之附業近水則敎以水産之附業如竹能製器蒲可成包稻草能職履麥稭可製辮均附業也大以成大小以成小因地制宜時加勸勉逹附業振興之目的則地方殷富也　 
　　（十二）農具保護法水車犁耙打稻桶等類均笨重器物運出應用必用期終了時始行運歸世風不古往往竊收轉眼拍賣物主受失物之損失甚小受誤工夫失時之損失甚大查獲竊犯照深夜入室竊人財帛者加等治之 
　　（十三）畊中取締法養牛滿十年時請農官發給准賣照方能拍賣凡牛販經過關警等局販牛若干頭核對其准賣照是否相符如牛數溢出准賣照以外牛皆充公再小農或兩户三户同喂一牛即數户生命關係而偷牛風熾農人受害甚於强盜犯盜牛案者處死刑　　（十四）烟苗禁種法農官爲親農之職守足履農地目接農産欲烟苗之盡絶直接了當責成農官有種者農官報告受賄不報者與種者同罪 
　　（十五）捕蝗豫備法農官平時責令大户製蝗帝蝗兜蝗袋各十件中户各六件小户各三件一遇蝗孽發生或飛來立時分配往捕 
　　（十六）捕蝗臨時法飛蝗入境險象環生稍有延宕榖無噍類農官有下緊急命令之特權號召各市鄕成丁男女齊集於三更時下手露乾休息萬衆齊力滅此朝食矣 
　　（十七）挖蛟豫備法蛟性極煖每當冬雪後農官派人登極高峯俯察羣山迎風無雪處再往細看如其地無雪時又有温氣上升即是蛟窟所在將地掘升五六尺以洩其氣蛟患即絶所謂蛟子種類形式云云非事實也 
　　（十八）製蛟臨時法雲從龍風從虎水從蛟氣與氣相感召也夏秋久雨無雷蛟遂發動本山之雨水皆爲其氣所吸收以相貫注而行一遇橋梁勢益膨脹農人擊鼓或鳴金皆足以殺其勢力再投穢物於水頭立即渙散 
　　（十九）市鄕開墾法荒産之原因有四有因人力不足者有因財力不足者有因地質不良者亦有因無主爭奪未定者擬一辦法如甲産乙墾之立一雙方契約公家免稅五年業主讓租五年年滿時甲收乙田可甲收乙租亦可乙享五年之權利交租可讓田亦可此借力墾荒之法也板荒墾費每畝三元之譜甲産乙墾之立一雙方契約三年實收後甲備三元取贖可以三元爲押金按年收租亦可此因財墾荒之法也納稅科則重輕不等凡因薄瘠低窪而荒者農官查明呈縣成熟後按照下則納稅此薄賦助墾之法也均無的據互相爭奪未定而荒者作爲無主之産由農官或自治職員招墾成熟收租留辦地方公益事件此化私爲公之墾法也野無棄土民有餘財此之謂也 
　　（二十）市鄕倉儲法倉儲爲備荒要素豐年由本市鄕董事會按畝捐榖三斤捐齊由農官監督封鎖保管之下年如何推陳出新之處由議事會議决之董事會執行之 
[結論]  
　　我國地球方位西北高阜東南低窪出産大宗高阜者旱糧低窪者水榖收成大概旱糧常苦旱水榖常苦水雖地理使然亦人事有未盡也如森林能致雨塘壩能儲水堤防能禦潮并此三者而無之不但山場之頃畝等於石田之無用恐襟江帶海之沃壞亦十年九不收矣足見天無勝人之權人有回天之力惜自有唐以後農官農法尙付闕如此誠大惑不解之事也本席從根本而發論調期在必行惟農事情狀省與省殊縣與縣異敢請各區同志各就其本地農界利害關係編成條例加入其中爲各縣因地制宜之單行法俾臻妥善而便實施原擬三十條其嚆矢也是否有當謹候公决 
[青年普益社課外教育之設施]  
　　南市青年普闪益社自創辦日夜校以來學生極爲發逹兹經該社同人議决組織學生模範團特請四川路青年會童子部幹事陳樹聲童星門二君董理其事進行方法悉依童子模範團規則辦理現在招得團員七隊隊約二十人每隊有正副隊長書記司庫各一人當衆選舉主持會務其一切主要設施聞已從事進行矣 
[商團中華隊之命令與通告]  
　　工部局萬國商團中華隊司令正隊長葛君於上月三十一日發出第二百九十四號隊令照録如下（正）備第四次隊操）十一月五日星期二上午七時小帽軍服在操練廳第四次正備隊操敎練排長宋雲奇陸葆泉全隊敎員全備備員（正備第四次演戰）十一月七日星期四上午七時便服在議事廳第四次正備演戰敎練隊長徐通浩全隊教員全備備員 
　　又於本月三日發出第二百九十五號命令云本隊正備隊第一次射擊日期西曆十一月六號九號（星期三六日）時刻上午六時十五分便服在射擊場敎練總排長陸葆泉敎員陳景塘陸鴻飛何鹿山習員周慶恩正任隊員共四十員 
　　又中華隊隊長通告云本隊前於十月十日赴交涉公署祝賀民國國慶是日在該署所拍之照如欲購者可向靜安寺路亞細亞照相館買之 
[公和號專售國貨棉織品]  
　　廠布一項近年來因提倡國貨頗受社會歡迎故營業日漸發逹各地之設廠仿織者接踵而興出品日精花式益繁統計羅緞線呢嗶嘰絲光格子等名色不下數十種惟各廠發行類皆躉數批售尙少零剪之家即洋貨店偶有零售亦屬掛一漏萬故購者多感不便本埠英租界交通路愛工社織布廠爲商董貝潤生所創辦近在該社對面特設公和號專備各種國貨廠布門市零剪平價出售已於前日開始營業生意頗不寂寞 
[紗花市面之現狀]  
　　本埠紗花市面於半月以前頗爲活動惟兩星期來漲跌互見或現貨堅固期貨稍跌近則現貨期貨俱見疲軟惟十六支東洋紗尙能撑住推其滯銷原因係爲歐戰和局將成故莫不觀望並因滬地銀根緊促之故昨日本廠紗如十六支十二支每大包跌落銀四五兩之譜至通州太倉與本花衣亦跌銀一兩五錢 
[妨碍公衆衛生]  
　　糞夫蔡阿和因將糞穢傾倒於塘山路陰溝内被工部局衛生處西人查見以其不顧公衆衛生喚捕將蔡拘入捕房昨解公共公廨經中西官訊實判蔡罰洋八元充公 
[小販未捐執照]  
　　小販朱貴友劉五天同在楊樹浦路販賣白米不向工部局捐取執照被捐務處西人查見以其違章喚捕將朱等拘入捕房捕頭諭飭存洋保出無洋押解究 
[婦人被夫傷害]  
　　住居雲南路六百三十二號門牌之婦人李貝氏前晚忽被其夫甬人李江標持刀戳傷頭面等處當經氏母劉氏瞥見立卽報由捕房飭探陳阿根前往將受傷人車送仁濟醫院醫治並將李拘入捕房昨晨解送公共公堂經中西官訊據李貝氏訴稱被告將我抛棄迄已四年近忽强迫回籍不遂致被用刀戳傷頭面等處求究質之李江標供稱原告背逃來滬與人姘識我尋見後囑令回籍不允一時氣忿所致求宥中西官以被告不應持刀行兇判押西牢三月以儆 
[狹路逢仇之陳訴]  
　　住居楊樹浦路之周小狗（即高小狗）於上月間被仇人用斧砍傷頭部臂背等處抛入沈家灘河浜内由捕查見設法援起車入捕房飭送醫院醫治聽候緝兇究辦在案兹經哈爾濱捕房包探季立仁與一百八十二號西探目查得某蛋廠内之小工泰州人于萬珠（混名小滑頭）與是案有關因即禀明捕頭將于萬珠拘獲昨晨傳同周小狗解送公共公堂經李襄讞會同英白副領事訊據中西包探禀明前情並據周小狗投訴是晚在外購物歸家行經弄口突被多人圍住兇毆將石灰包塞入口中用斧砍傷頭部臂背推入浜内所受刀傷迄未醫愈當時于萬珠確亦在場應請嚴究訊之被告供不承認中西官會商之下以原告所控證據尙欠充分惟被告亦非善類判令逐出租界 
[木器店主受傷]  
　　英大馬路紅廟弄胡森記木器店主胡藥生昨與某甲因買物衝突被甲揮拳毆傷左眼當即扭至老閘捕房經捕頭略詰一過諭飭一千三百七十三號華捕將胡送往仁濟醫院醫治候再核奪 
[行兇人還押候究]  
　　馬紀根前日在海寗路不知因何被李阿大糾同多人圍住兇毆傷及頭部血流不止當由一千二百八十一號華捕查見將李拘入捕房馬送醫院醫治昨晨將李解至公共公廨經中西官略詰一過判李押候原告傷愈再行訊核 
[劣孩串攫銀鐲]  
　　劣孩羅桂生串合同伴在虹口漢璧禮路攫取李榮記家女孩巧弟手臂上之銀鐲一付圖逃被李喚捕帮同追獲拘入捕房昨解公共公廨經中西官訊實判羅押改良所三年以儆 
[逐出後復來攔刦]  
　　通州人梁阿毛前代粤妓在北四川路拖曳行人入院狎游被捕拘解公共公廨訊明判押兩星期期滿逐出租界在案詎梁近復潛來糾合同黨在北四川路華租交界之處攔刧行人財物當被包探侯阿寶查獲拘入捕房昨解公廨經中西官訊悉前情以梁怙惡不悛判押西牢牢年期滿再行逐出 
[野鴛鴦偕逃被獲]  
　　南滙縣民人趙阿順有一女兒名翠英現年二十一歲曾許配與奚姓爲室於十五歲時過門童養迄今成婚已久近翠英私與理髮匠海門人吳阿三結識於今年八月二十五日相約偕逃即經其夫知照妻父彼此報告警署分投找尋無着前日吳携翠英擬乘小輪同往海門原籍當爲水巡隊巡警到輪查見向之盤詰二人言語不符知係拐帶即將吳與翠英押送到隊轉解警廳司法科訊悉前情判令收押一面派警下鄕傳到女父趙阿順昨即送往地方廳下午經檢察官提案預審一過判翠英與吳阿三分别收押趙阿順退去候示 
[追究外甥女下落]  
　　西門外大興街柴行主婦陳王氏之外甥女金英年二十五歲已嫁於姚國祥爲室今年八月中因夫婦口角金英負氣出門暫居陳王氏家月餘該氏本定於九月二十三日將女送往夫家詎二十二日金英不别而去後經該氏查悉爲崇明人趙立成所誘拐昨午該氏在途將趙尋獲扭送檢察廳經檢察官提案研訊之下判趙收押候追交金英到案再行訊核 
[入廟燒香之防護]  
　　昨日爲下元令節一般迷信男女咸詣邑廟燒香雖值天雨仍極熱閙一區二分所警佐恐有匪徒乘間攫取婦女首飾或施其摸竊手叚故特加派長警臨時至大殿四周巡察聞於午後拘獲竊犯二名解局訊究云 
[小販不知租界章程]  
　　江北人錢昌龍日前肩挑舊貨擔至法新租界各洋房收買舊貨未向工部局捐領執照被捕查見以錢有違定章拘入捕房昨日解送法公堂先由捕頭上堂禀明前情詰之錢供民人由原籍來申爲日未久不知租界章程以致誤犯求宥中西官姑念初犯從寬判罰洋一元充公 
[藉端拆梢之拘究]  
　　住居閘北烏鎭路九如里第二家之婦人葛徐氏日前因其女失踪疑係住居長興里之馬鄷氏拐逃前往查詢馬婦以葛無端誣衊糾同董中和冒充四區偵探向葛拆梢洋十元當被四區巡邏警查悉上前拘捕董即乘間脫逃惟將葛馬二婦帶入區署轉解司法科訊辦 
[男女在房談話]  
　　紹興人余正生住居閘北承慶里前日自外歸家見其妻張氏與王阿三在房内說話當即喚到巡警將王與張氏一併拘入四區一分所轉解司法科經段科員判王拘留五天張氏交本夫領回管束 
[舊貨攤售賣烟槍]  
　　閘北四區巡警焦寳衡前日在許桂森舊貨攤上查見烟槍一支將許拘入區署押候訊核 
[一事無須兩控]  
　　成興印書局在公共公廨控倪軼池不理代印各種印刷費倪亦以該書局違背合同至法公廨起訴昨晨經公共公廨王襄讞會同美詹副領事傳訊成興書局代表律師上堂譯稱本案原告在貴公堂起訴後被告遂投法公廨反訴究應先歸何處訊理應請堂上核奪惟查被告住居公共租界如有反訴理由應至貴公堂起訴云云被告倪軼池亦延律師到堂辯稱案雖兩控情實相同應歸何處先行受理請爲酌核中西官以此案旣經法公堂先行受理不得歧控遂判將案註銷堂費發還 
[理髮店主繳還燈費]  
　　英商自來火行西人前至法公堂控在法租界内開設克記理髮店之某甲虧欠燈費洋十五元六角向索延約請爲訊追等情判限七天繳洋在案昨已屆限原告投案禀催因又傳訊該店主當即將洋如數繳清判給原告領去了事 
[負債潛逃之拖累]  
　　木作頭孫文記前向陶正榮借銀七百兩由韋萬榮爲中戴春山作保立有借據近孫因營業虧本負債纍纍逃避無踪前日陶將中保扭控四區警署請爲訊追署長諭飭留候訊核 
[華捕查護竊賊]  
　　無賴陳阿毛在文監師路一千三百四十一號門牌陳阿四家竊取銅水烟袋一隻圖逃被一千二百八十一號華捕查見將陳連贓帶入捕房捕候解廨訊辦 
[竊取磁磚被拘]  
　　丹陽人曹同同前晚至浙江路二百八十五號門牌胡書明家竊取花磁磚一百十一塊携贓出外被捕查獲拘入捕房昨解公共公廨經中西官訊實判曹押西牢一年期滿逐出租界 
[過犯又被懲治]  
　　王阿三在福建路向逐出復來之過犯許錫全索錢起釁互相扭毆適被包探陳維坤查見將王與許拘入捕房昨解公共公廨經中西官訊明判王從寬斥釋許押西牢一年期滿仍逐出租界 
[包探追獲過犯]  
　　過犯周榮福於日前深夜時潛入法新租界適被包探王銀桃瞥見拘拿周即飛奔圖逃當由王探奮勇上前將周追獲在其身畔搜出利刃一柄帶入捕房昨解法公堂先由該探上堂禀明前情請究詰之周供認帶刀希圖行竊不諱中西官判周押西牢三月期滿仍永遠逐出租界 
[介紹新刋]  
　　靜安寺路五十一號門牌中國科學社所發行之料學雜誌十一月份即四卷三期業已出版其内容如鄭宗海之（童子軍與理科敎育）李協之（最小二乘式）胡嗣鴻之（以火蒸法於黄銅中取純銅純鋅之索隠）楊銓之（科學的管理法在中國之應用）張貽志之（桐油）陳德芬之（山狀車場）高銛之（中華打字機）錢天鶴之（講農古籍彚録）張耀翔之（美國社會最近情形）楊銓之（衛生談）等均饒有旨趣耐人尋思是書價目每册二角五分全年連郵費二元八角六分本外埠商務印書館及中華書局俱爲之經售特誌之以介紹於閱報諸君 
　　商務印書館英語週刋第一百六十二期業已出版取材新頴註釋詳明誠初學津梁也并誌於此以爲介紹 
雜評二 
[商人體面] [  訥]  
　　體面不體面不在人之重視而在己之所以能自重也己不自重則雖力撑體面而人之鄙棄如故也因己不自重而致妨礙他人破壞全體則所以辱及體面者更不僅一人也自重之道在能守公共之法而不破法以自便是故以空言力爭體面無益以力爭所得之體面而不守則其不體面更甚嗚呼此豈商人之體面爲然哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百問 
[問新舊] [  南海]  
　　初進之士人恒目爲新人物舊日官僚則目爲頑固派乃人心理想之當然無足異也 
　　所可異者名爲新國會議員泰半皆頑固之流心目中實無新智識自認舊國會議員類多新進之士而腦筋中滿貯新思想旣新矣而反舊旣舊矣而反新舊舊新新何其異哉 
　　不特此也今三朝元老之舊官僚而一旦竟爲新中華民國之新總統是則異之特異者也噫　 
老申報 
[爭敲碎石（見光緒十四年七月二十七日）]  
　　前日下午蔡太守升堂問案時突有江北口音之張坤山陶林等男女老小多人執香呼寃太守問有何寃抑張陶等同供小的等全家男女老幼藉敲工部局鋪用之碎石爲生向由朱洪春經發工資每桶工錢一百零五文現朱患病托施壽坤代理豈施欲减爲每桶九十文或九十五文我等不允甚被驅逐拆屋求恩作主等語太守謂據供乃一面之詞是否屬實姑候飭傳施壽坤到案質審核辦後有朱增福陳安高薛鳴臯等到來言工部局鋪街碎石按年經伊等輪包聽候需用當時工部局原要辦機器軋石最爲便易當有艒艒船户窮苦小民承攬包敲其用敲石郎頭須純鋼由包石人置備給與工作初不過每桶五十文旋因愈敲愈熟工價漸加皆緣工部局一時要用碎石幾何工人把持不敲無奈依允致加至今價又被在敲石之地基上搭蓋草房兹因承包者虧耗殊甚向之商减不依别有人願得每桶五十文者若輩覇不相容爲央起首抬敲碎石之人向之商量仍不依從反遭辱駡曾訴捕房派撥前去知照不許把持工人又願依允照常工作捕去後仍又停工已經幾次爲將草棚拆去二間今被揑情妄控太守着明白具禀候示 
新拾遺 
[苗民智識之進步]  
　　苗族之派别滇黔川土著種族至爲繁雜而歷史與地誌概稱之曰苗族居於滇黔川邊界萬山密林中其習俗語言性情無一相同黑苗族與地方之治亂略有關係水西苗次之久與漢人雜處者已化合無跡而川與滇黔交界尙有川苗數十萬言語與花苗稍異二族不通婚姻川苗亦名白苗男子爲獵户爲農夫女子貌美若歐婦性誠樸家居山間不似花苗有寨落可尋喜唱歌五月五日作桑間濮上游以織巾搖越傳情爲媒配吹六管笙花苗現奉基督教者居多數 
　　練習文字距昭五六十里之石門坎屬貴州威寗地前十年英教士柏格理建設教堂學校於此將土著苗語譯成羅馬字頗便易然羅馬字四聲必記以號今以一稍速記法之文字代羅馬母予各音只用一畫母爲體子爲用於各字均常兩筆而四聲清晰不誤故夷族犵狫𤠫𤠫喇嚘等族今亦以是種字授之其進化之速不可言喻近來該地附近夷苗宗教學問異常進步云 
　　出外留學苗族習漢語不能母音者居多數故苗人多喜用土語近英教士以苗語編輯日報教務時事頗爲苗婦孺所歡迎而苗族中有中學畢業生楊雅如者尙能出游日本其他畢業生均送往成都協合學校肄業噫向無文字之苗人今其知識之進化如此未始非新聞紙之效力也 
　　英教士製造打字機苗人新體字現由英教士張某定造一副苗人書苗語用之簡字打機一架靈活異常苗生無論男女均能按打逐日打印學生講義數百篇快而且敏然止此一架如能造出多架不惟便於苗人而漢人願購者亦爭先恐後矣 
　　苗學生聘充訪事員苗學生王俊傑韓萬選楊華先三生曾聘爲上海通問報訪事員而韓生去歲作青樹林小學教員適值年終考試諸生畢業中有一卷名韓國勳者各藝俱佳爲各校冠韓某殊爲驚異以爲將來必作苗人之師範云 
常識 
[秘傳治哮喘方] [  余體先]  
　　報載危哉哮喘一條敝同學汪子良弟述其堂兄進賢少年每發哮喘不能食不能眠喉中痰聲上湧殆有立時氣絶之危汗出如注心經躍躍痛苦難言誠有如報紙所載者徧就名醫診治均不能除根後有玉山人教以秘方服之而愈今無恙者十餘年矣方述於后用柚子一個近蒂處割開一口成十字線之四瓣形將此四瓣扳起挖去其瀼留完全柚皮用烏肉雌雞一個去肚内各雜將肉切塊裝入柚皮内線縫柚口用紙裱褚其口以免泥水滲入然後調黄泥厚塗柚皮外（調泥不稀不燥好與柚皮粘合）置地爐中煨透約聞雞肉香方熟去泥開柚口取食若嫌雞味淡可用些醬汕祗食雞不食柚皮病愈後三五年内屆冬季須仿前方服一劑免致復發現屆冬令正逢治病之時因急録之俾斯世少一病人即寸心增一愉悅但有傷物命殊失本懷世有用植物以愈此症者乎倘肯登諸報端則此方可以擱置（却酬） 
雜録 
[蟹之解剖] [  小孤山人]  
　　天生動物無不有五臟五腑即如植物一草一木亦有之蓋生體之結搆雖或不同而生理之作用缺一不可鱗介之屬本動物中之一種臟腑搆造亦何至異於人魚有腸龜有腸而蟹獨無腸自來稱之曰無腸公子而抑知不然予性嗜蟹入秋以來時領略持螯風味支解而食之偶於其間有所觸悟而知蟹實有腸因檢一生蟹剖解之以究其腸之所在其腸蓋連於胃蟹之胃即俗所稱爲海和尙者是也在腦部近甲處與口相接作三角形内有骨爲斜柱外有一層薄末包之其中黮黑有渣滓物味苦有毒拆而視之乃所食蕎麥花稻芒之類腐化爲糟粕者也自胃入腸即成糞而色黑如汙泥纍纍相貫直似一條安息香即其腸也腸細薄而堅從胃之下口起而入於腹與脂黄相附着由胸及臍以逹於尾乃出糞焉凡物之能飲食者有入必有出若無腸以轉輸之則食之所入而糞於何出乎故食蟹者不得其法以抉去其腸而誤食之則苦澀不堪入口乃腸中糞味也特其腸爲直腸直貫於胸腹中無少偏曲耳蟹無腸而有腸此亦可爲研究介物學者增一資料也願以質諸物理學家 
小說 
[偵探奇遇] [  常覺覺迷同譯]  
　　賽鷹聞語頻頷其首曰洵如汝言汝或能助予一臂矣裴爾曰汝果爲女郎之友者欲予効爲微勞固無不可賽鷹曰予固渠友也裴爾曰汝與女郎關係若何可得聞歟賽鷹曰予與女郎殊無關係惟女郎兹方失蹤而女郎家屬欲予覔之予則疑此照中人實知女郎下落者朋友今予悉以事之底裏告之汝矣裴爾曰汝誠能從實告我予亦决不使汝有虧賽鷹曰然則予更告汝一事予爲偵探受人委託覔此女郎惟予本與女郎謀爲一面據予調查所得知女郎亦習繪事嘗在美衛院中臨畫此事亦惟耳聞未悉其實裴爾曰此事確也賽鷹歘然曰汝嘗遇之於美術院中乎曰然曰亦嘗接談乎曰接談也賽鷹曰然乎汝得美人垂青不知幾生修到誠使予艶羡不置裴爾曰吾儕少年與一女郎接談何足爲奇賽鷹曰女郎美麗旣無其匹而予聞人言女郎賦性不肯輕與人談是汝艶福誠爲不淺安得不羡裴爾曰女郎與予交接實有原因蓋予嘗爲女郎効微勞也賽鷹曰其事可得聞歟裴爾曰可嘗有一次女郎散步街頭乃爲一般無賴所侮辱予力拯女郎出險並加創若輩吾人相識實自此始賽鷹曰然則女郎蹤跡汝必知之願以告我則吾職務自此可告終了不再虚糜光陰矣裴爾曰予於女郎下落殊無所知惟此男子或者知之曰女郎曩居何所汝當知之曰固知之曰嘗往調查乎曰調查之矣願無所得也至是賽鷹乃莊容曰朋友願汝助我一臂覔此女郎裴爾曰予亦殊願効爲微勞惜無暇晷不得不方命耳賽鷹曰此事固有商量餘地言次出一百法郎與之曰此戔戔者償汝所耗光陰之代價如何裴爾面色慘白向之痴望不知所對旣而曰先生恕予方命予實不能助汝賽鷹曰汝毋執抝裴爾曰予於明日須離巴黎安得有暇助汝賽鷹曰然則汝但導予一往女郎寓所可乎裴爾曰明日破曉之時即須首途亦殊無暇導汝往矣賽鷹曰此時即導予往當無不可之理裴爾曰恕予不能蓋此時實須摒擋一切願汝以住址相示他日予自俄羅斯歸時汝事如果成功予當登門道賀事而未成亦必推誠相助賽鷹不對但曰汝旣不願偕往予亦弗相强但以女郎寓所地址爲我言之裴爾曰予誠歡歉予過女郎寓所雖不止一次而於門牌與夫街名予實未嘗留意今汝叩予直索予於枯魚之肆矣讀者當知裴爾一切舉動賽鷹固知其僞然亦殊無法對付但曰汝不言亦佳吾當個人覔之覔得之後予必告女郎謂汝不肯助我一臂裴爾亟曰予非不肯不能耳賽鷹亦不與多言匆匆而出出時已有成竹在胸翌日賽鷹徘徊裴爾寓所左近無何裴爾出賽鷹即隨其後其時賽鷹實已化裝裴爾遂亦無從窺出經里許裴爾望衡投止賽鷹隨之至門次低語之曰昨日隆情吾當有以報汝言次匆匆返其旅館 
　　是日下午裴爾散步魯克森堡公園中時突有一人迎面至操法語曰先生尊名爲裴爾乎裴爾曰否其人曰然則恕予誤會裴爾曰汝乃欲覔裴爾耶其人曰然曰爲何事曰有事須與一面也曰汝何以問予爲裴爾乎其人曰有一姑娘：言至此忽曰有一先生示吾狀貌實與先生頗肖也著者曰史波爾此法至佳裴爾不知不覺入其彀中矣因曰予有友人實名裴爾而貌與予相似史波爾曰然則佳甚汝盍告予居址予蓋亟須覔之也裴爾曰此人生性乖戾予與交好有年而其居址卒未一告然予能遇之汝但告我以其人居址予當爲轉逹史波爾蹙額曰惜哉遣予來此之人亦未言其居址但謂遇見裴爾之時告以有人亟欲與之謀面自能至之云云（未完） 
[自由談之自由談] [  不冷]  
　　布降土服奥亂德退歐洲中部同盟國均有岌岌可危之勢歐戰之平和雖云尙未至時而時至也近矣若中國之南北雖有勝負雖皆危困而其勢適相當故雖日言平和而去平和之時尙遠也 
 
 
 

Page 15

 
 
   
 
 

Page 16

 
 
   
 
