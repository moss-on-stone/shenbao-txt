# 1902 - 60 - 4910372

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕覽義碼洋三角○瘍醫大全碼洋三元○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帳房可也此佈 
[奏請變通宗室八旗學校章程摺]  
　　日講起居注官翰林院侍讀奴才宗室寳熙跪奏爲作育人才由邇及逺請變通宗室八旗學校章程以培始基而收實效恭摺具陳仰祈聖鑒事竊以振興庶務必藉乎人才而培養人才必由於學校伏讀上年十二月二十三日上諭令宗人府八旗都統選擇各旗子弟出洋游學此誠開通風氣之至計培植人才之要圖也廻環跪誦感悚莫名然奴才至愚則猶有慮何也宗學久經廢弛八旗官學夙鮮變通必中學己明胸有主見然後學西學乃不至見異思遷學成来歸庶有裨於我之政治今學校未興恐膺是選者一時尚難多覯則改設各項學堂似尤爲根本之急務也伏查左右翼宗學及覺羅學共設十處常年經費不爲不豐無如總副管等旣罕通才難期振作虚糜侵蝕流弊滋多遂致教習向不到學學生恒不至館每月數課不過虚應故事至期滿時類皆揑報成就學生幾名而己至八旗官學八處每年經費由户部撥領三萬餘金近年造就科舉之才亦頗稱盛然詢以内政外交中西根柢之學則瞠乎若後其誤於從前之帖括佔畢者亦無怪其然當此時事艱難人才消乏之際非掃除積弊變通辦法不爲功擬請援照同文館歸并大學堂之例將宗室覺羅八旗官學改并爲小學堂八處中學堂兩處庶規模整齊易於經理其宗學覺羅學原設之總管教習宜一律裁撤有在學年久者或可酌給升途改併以後凡學堂總辦提調教習一切人員均歸管學大臣就泰所深知者自行延聘保送學生則小學卒業人中學中學卒業卽可舉人大學堂至各學生考取後住址與某學相近者即人某學肄業八旗學生報考亦可由本旗徑報學堂無須由國子監考送以歸簡易其咸安宮官學景山官學兩處亦請歸併辦理俾免兩歧惟事不一則不能成任不專則問有終學堂改設創始頗離總商得人收效乃速京師大學堂前蒙特派吏部尚書張百熙管理將來中小學堂課程亦歸該管學大臣所編定是宗室八旗學堂與大學堂有息息相通之故且各官學旣請改爲中小學堂十所經費容有不敷大學堂存欵較多若以一手經營亦可藉資把注可否卽行簡派張百熙兼管宗室覺羅八旗中小學堂以一事權而專責成之處伏候聖明裁奪近日屢奉詔旨飭辦學堂若宗室八旗學堂能認眞講求人才保患其不出矧又令其出洋游學於西國政藝必更能博觀精取有所折衷根本至計興學宜先愚明柔强全係乎此奴才爲培植宗室八旗人才起見用敢冐瀆陳是否有當伏乞皇太后皇上聖鑒訓示施行再查各省駐防亦有設立八旗官學及書院者類皆延聘蒙師數人山長一人盧糜經費有名無實擬請嚴飭各省駐防將軍副都統延訪品學優長通達時務者不拘滿漢人員派爲總辦提調將本營所有之官學及書院仿照府縣各書院一律改爲小學堂將來小學堂卒業後卽送本省中學堂由此遞升並許其出洋游學游歴則有志之士爭自濯磨學之愈愚不致如從前之固陋矣謹附片具陳伏乞聖鑒再近日各省所辦學堂其總辦提調教習等員聞竟有不學無識濫厠其間者學員一不得人人才何由成就至府州縣改設之中小學堂多有將西文西語添入一兩齋而中學反夫遑議及夫西文西語乃中學堂專門之一科小學堂斷無羼入之理儻不先講中學徒斤斤於此上者不過造就舌人之才下者則僅堪充買辦之事曾何補於我之政學乎相應請旨通飭各督撫務當愼選學員力除瞻徇預防流弊核實奉行若仍如是苟且敷衍漠不關心深恐數年後成效無聞則學堂將爲集矢之地矣愚者千慮敢獻芻蕘伏乞聖鑒訓示 
[本館接奉電音]  
　　昨日午後京師飛電傳來上諭二道敬謹譯登○正月二十五日内開抄棄上諭德壽秦分别舉劾屬員一摺廣東廉州府知府沈傳義瓊州府知府劉尚綸臨高縣知縣吳志道旣經該撫查明官聲政績據實奏陳均著傳旨嘉奬署陽江直隸廳事赤溪直隸同知沈鴻壽恃才任性措置失宜增城縣知縣丁墉貪婪不職怨聲載道卽用知縣高煥然舉止輕浮頗招物議候補從九品兪鴻行爲謬妄均著卽行革職文昌縣知縣劉曾棣辦事草率人地未宜著開缺力補該部知道欽此同日奉上諭陶模奏辦理礦務振捐大臣病殁差次一摺督辦四川礦務頭品頂戴三品卿銜李徵庸前後勸辦振捐集欵甚鉅裨益餉項惠濟災黎素著勤勞兹在差次病故自應量子恩施李徵庸著照三品卿銜例賜卹該衙門知道欽此 
[電傳宮門抄]  
　　昨日午後京師友人專電告知本館云正月二十六日皇上召見軍機大臣及出使英國大臣張德彝直隸提督馬玉崑本日並無明發上諭 
[中外聯驩]  
　　聞之京師友人云正月十七日榮仲華相國恭請駐京各使臣在東華門外東廠胡同筵宴並徵召福壽班諸伶登臺演劇直至夜間三點鐘許始　别散歸中外聯驩亦昇平之盛事也 
[東陵請欵]  
　　聞之京師友人云新正某日東陵守護大臣奏稱客歳拳匪之亂陵寢各項陳設 
 
 

Page 2

 
 
散失無存將來慈聖謁陵事關重觍請准撥欵添置以免悞公刻己奉旨交部議奏矣 
[内府培才]  
　　聞之京師友人云景山官學爲内府三旗子弟肄業之處近聞管學大臣某公意欲逐加整頓改設學堂禮延英日各國通偳分齋教習果爾則旗下英才可望交風丕變矣 
[興賢育才]  
　　聞之京師友人云金臺書院向歸順天储主政顧自經歴司以下講求學問者實少其人今聞陳玉蒼大京兆曁管學大臣定於正月二十四日親臨查察大約必從新整頓以冀興賢育才也 
[回部貢金]  
　　聞之京師友人云頃者外務部准新疆喀什噶爾道黄觀察光達申稱據南回部坎巨提頭目摩韓美德拿星呈到光緒二十七年應貢沙金一兩五錢請照例奏請賞給大縀二胥發給該頭目祇領等情業經外大臣委員將沙金咨送内務府據情入秦九重矣 
[兵船記數]  
　　天津直報云正月二十日各國兵艦運船之駐泊大沽口内外者計共五艘其中美國一艘法國一艘俄國一艘義國二艘蓋以天津尚未交還故防口海軍亦不能盡撤也 
[令出惟行]  
　　姑蘇訪事友人云江蘇巡撫恩藝棠大中丞下車伊始卽嚴禁本轅文武巡捕官及一應執事人等收受陋規雷厲風行人皆望而生畏不意武巡捕李某非惟陽奉隂違更於額外任情婪索事經中丞查悉大發雷霆本月二十日之夜己發交中軍宫看管聽候盡法嚴懲矣 
[委署花封]  
　　姑蘇訪事友人云署武進縣知縣竇奠高明府近因丁憂飭丁來省禀請開缺本月二十日藩憲陸春江方即委候補同知吳司馬其昌前往署理 
[盜案己破]  
　　杭州訪事人云新正初一夜艮山門外王姓家被盜行刼報官踏勘後拿獲盜犯七名嗣又於玉衙前某烟館中拿獲二名研詰再三供認不諱并稱上年十二月某日頭髮巷某尼庵盜案亦係若輩所爲刻己下之獄中大約不得免於身首異處矣 
[厦門賦重]  
　　厦門訪事友人云和議己成賠欵浩大閩省每年奉派銀八十萬兩大憲遵卽札飭各屬一律就地徵捐厦門官吏奉文後卽將雜糧捐房捐坐賈捐次第辦理計民間錢糧每銀一兩加收錢四十文糧米每斗加收錢四十文如一兩及一斗上下照此推算不加火耗平餘另蓋戳記房捐則不論城鄉市鎭凡每月應收租錢一千文者抽錢一百文一千文以下者免此欵抽自房主與房客無干至各項生涯如收進洋銀一元抽取三分錢一千抽取三十文選各業中誠實可靠之人爲董事責秉令公核辦如有隱匿情事一經查出卽由地方官吊取三年簿據核算罰鍰己於本月初一日出示曉諭矣 
[粤東火警]  
　　廣州訪事人云本月中旬某日粤垣十七鋪昌泰羊肉店失火延燒至三百餘家之多誠巨災也先是初九晚西關慶雲里某珠玉店哂臺忽然火起幸卽施救而熄後查見有油浸棉花抛擲臺上知係匪人縱火圖財因卽縣賞購拿以便送官懲治至初八日午刻南海縣境西樵官山某紙店又以火災報一霎時延燒鄰店三百數十家噫何祝融氏之酷虐乃爾耶 
[福州火警]  
　　福州訪事人云閩中自去臘二十八日劉氏八賢祠被火後至今正初二日之晚南門外保奶山金教士所寓洋樓亦遭回祿之劫初四日南門外浦西鄉某姓悞遺星火一轉瞬卽延燒四五十家初九日上午十一點鐘時井樓門外黄坑尾鄉林八八家又不戒於火是夜一點鐘時候官縣署前某米粉店後進某氏老婦不知如何失火以致葬身灰燼中旣而火勢披猖東衝西突燒至縣署照牆畔幸保甲局及福勝營勇丁分投保護不致蔓延然己焚去五六十户矣 
[厦門火警]  
　　厦門訪事友人云去歳臘月二十八日天將破曉三十六崎頂某成衣店中人不戒於火霎時延及鄰舍焚去房屋二十餘間當火熾時某甲之妻聞聲驚起苦無出路竟與一十二齡女孩一七齡男孩葬身火阱事後經甲在瓦礫中尋出殘骸零落令人慘不忍觀噫亦可憐矣 
[浙省官塲紀事]  
　　杭州訪事人云浙江遂安縣文玉臺大令未及履新卽登白簡遺缺由藩憲誠果泉方伯詳請以候補縣鄧時庵大令請補○鄞縣徐蓉齋大令捐升知府呈請關缺己奉核准於新正某日交卸回省 
[越郡官塲紀事]  
　　紹興訪事人云浙江上虞縣學訓導童廣文出缺後藩憲誠果泉方伯札調新選瑞安縣學教諭陸廣文費煦署理現届期滿接署者爲候補訓導楊廣文譽龍燈節後當可到任矣○正任上虞縣主儲仲章大令因案調省己及五載兹者署理是缺之張琴生大令又届期滿去臘二十三日藩司誠果泉方伯札飭儲大令回任日來各書役己紛紛赴省迎迓矣 
[甬郡官塲紀事]  
　　寗波采訪友人云正月十五日相傳爲平橋廟宋丞相吳公誕辰府尊高嶼卿太守飭縣備辦牲牢親往致祭○寍郡各營擇吉本月十五日開操天甫黎明各營官卽督勇赴大教塲末幾卽傳令演陣槍聲砲聲隆隆不絶自辰至未始畢乃事○新任鄞縣黄菊友太守於本月十七日傳集城鄉各圖地保諄諄誥試良久始出 
[蕺山拾翠]  
　　紹興訪事人云獻歳以來風和日麗大善開元諸禪院游人如織衣香扇影掩映生姿江湖賣技者流咸得利市三倍此外茶寮烟館亦鎭日擁擠眞新春之盛事也○近年風氣日開士林中人均改習西學除官設小學堂外凡私設學館亦不下十餘家獻歳以來捱皮西提厥聲盈耳特不知果能儲爲有用之才否也○自去臘二十一日得雪盈尺至二十六日清晨己融化盡凈迎春之際天氣晴和夾道縱觀大有萬人空巷之概○各鄉貧户向多溺斃女孩迭經地方官嚴以懲之而惡俗終難盡絶城中育嬰堂離鄉甚逺以故將孩送往者數甚寥寥兹經紳董籌集巨資在各鎭分設收嬰處誠莫大隂功也 
[四明瑣紀]  
　　寗波訪事人云去臘除夕甬江得利牛骨行中人由南鄉收帳而回行至銅盆浦突遇盜船截刼失去洋銀七百餘元事主開單報明鄞縣署邑宰黄鞠友大令立卽會同城守營項叅戎前往勘騐情形飭捕跴緝○日前鎭海縣解盜犯蔡梅福鄞縣解盜犯陳長根老三業至府署府尊高嶼卿太守勘實備文詳請上憲照例服懲○年來内地廣行小輪船頗爲商民之便刻聞某商又新購一艘往來寉奉兩處己在外濠河租就碼頭不日卽可設局開辦矣 
 
 

Page 3

 
 
[鷺江浪影]  
　　厦門訪事友人云邇來輪船抵埠時有拐匪携帶男女孩向人求售雖經地方官查悉派弁密拿無如若輩具大神通迄未破案日前永清輪船到厦某營涂鄭榮三弁上船稽察悞將汕頭人某客所携幼孩懷之而去客大驚狂呼救命事爲船中買辦所聞告知船主急放小艇追回旋令人徧搜客艙果獲男孩十三口女孩一口拐匪三名拐婦一口遂連三弁解送招商局經總辦黄君備函送交洋務局轉解厦防廳懲辦○前者福建興泉永道延少山觀察以目下賠欵浩繁籌措非易商諸英國蒲領事擬將華民之赴南洋工作者每名抽取洋銀一圓嗣以此輩類皆籍隸泉漳貧苦難堪力不能繳因一再商榷改由外洋回華時抽取 
[鶴樓笛韻]  
　　武昌訪事人云湖北省城汪姓新年無事邀友在家作葉子戯夕陽己墮賭興方酣其妻燃燈繼晷誤將火柴擲入煤油桶中霎時火勢上炎家人聞聲畢集急將絮被罨之火始得熄然左右鄰己受驚不小矣○鄂省城内街道本不甚寛兼之貨攤菜攤排列幾滿自准東洋車行駛行人更繭足不前日前有一東洋車被人所擠未能前進後隨營勇恨其阻關儘力推之車夫不能自主致將迎面之人碰傷彼此爭執不休後經人宛轉調停始各散去○向值新春風雅中人每邀集同人以燈虎爲消閒之計今年忽寥寥無幾大約别有寄興之事故不復爲此也○前月武防凱字營勇巡夜至某處忽見一人蛇行入曲巷因卽追獲搜出種種竊具遂送至保甲局禀請究懲 
[交甫遺音]  
　　漢口訪事友人云近日横堤一帶居民目擊各處火患頻仍不得不爲未雨綢繆之計爰籌集公欵置備水龍如遇他處告災亦卽隨同出救誠義舉也○近有日商某某等人在武昌省垣小東門外一帶購置地基以備建造工廠貨棧○本月初十日清晨夏口廳公役在橋口擒獲拐匪三名解請廳尊張堯臣司馬訊辦○漢口英工部局董擬將一碼頭馬路築至後湖需用華民產業一律出資購歸以便擴充租界定於西歴三月一號開工○自創辦膏捐之諭下武漢等處士業中人相率繕就禀詞力求緩辦督憲張香帥斥不准行現己就商務局中開辦矣 
[驛磯梅汛]  
　　蕪湖采訪友人云此間聖公會教士開設廣藝學堂招集諸生課以中西文學每值臘杪例分數門殿最拔其尤者奬以書籍紙筆之類去歳禮延西醫赫懷仁及中儒某學博認眞考校至今歳新正揭曉共取頭班學生鄭逺順熊昌飼沈李先宋其名喻有仁李寳文六名○蕪湖開辦房捐歸商務總辦許九香太守綜理太守查得江口一帶天主堂房產甚多遂商之堂中教士翁君意欲照章收取翁君謂須禀請江南主教核示遵行○去冬恒生祥鴨毛行中人黄漢如不知因何將妓院龜奴余二拳毆致斃殮後案尚未結因之停柩行中未識明鏡高懸者將何以判斷也○某村距蕪湖二十里許新正某日突有緑林豪客闖入村人某姓家恣情搜索并槍傷事主一人嗣經鄰右四面兠圍將盜禽獲刻己解至蕪湖縣署縣主柳小汀大令飭卽下之於獄聽候訊懲 
[獵塲春眺]  
　　松江訪事友人云郡城雲間求忠景賢三書院每值春初由府尊甄别一次以定去取本屇余石蓀太守以縣試在卽提前辦理示期本月二十四日就校士館扃門考試○己革武生陸柏生之妻丁氏著名蟻棍也前曾誘匿南翔鎭人陸顧氏招集無賴恣意輪姦直至一息奄奄始舁棄荒野事發由華亭縣林罻生大令騐明飭提到案鞭責數百下時適懷姙洎將分娩暫准交保回家限於產後送案今者逾期己久大令因於本月十九日派役提到發交官媒看管聽候按律嚴懲 
[主教宴賓]  
　　昨日江南主教在本邑西南鄉徐家匯天主堂肆筵設席柬請蘇松太兵備道袁海觀觀察上海縣汪瑶庭大令赴宴亦輯睦邦交之道也 
[解犯過站]  
　　南匯縣汪蘅舫大令派差押解命犯丁洪生王周氏至省昨日道出申江解差投文上海縣署縣主汪瑶庭大令飭將兩犯分别寄禁候加備公文轉解前站 
[火頭互諉]  
　　日前本邑大東門外火災後天成漆店夥姚照喜馮興泰與福泰和帽店主王嘉賓等互扭至上海縣署縣主汪瑶庭大令升堂研訊姚供小的在天成漆店執事店中資本二千餘兩放出之帳爲數亦巨然祇保火險二千金本月二十一日甫從招商局棧房提出漆數十件附近鄰人類皆目覩不料二十三日午後借居福泰和樓上專製帽結之毛金海烘焙物料失火延燒將小的之店付之一炬翌日反指小的店中起火爲此扭乞訊斷馮所供相同王嘉賓及源記雜貨店主孔秋坡同供小的等家與大成漆店爲鄰本月二十三日火從天成側廂中起及集衆施救勢己無及事後向之查問堅稱火由福泰和起因之涉訟案下毛金海供小的在福泰和樓上製帽結是日之火由天成東廂房起小的幸急逃出否則幾不免於焚身矣大令曰本縣早己訪明爾無心失火時在白畫斷無縱火之理爾等均是生意中人彼此皆己受虧不宜因此興訟訪各具切結呈案以後安分營生不可再行爭執 
[嚴辦糞頭]  
　　南市清潔所頭目馬寳元逞强肇事經紳民控諸道轅道憲袁海觀觀察札飭上海縣提究縣主汪瑶庭大令奉札拘馬到案前晚升堂訊究馬供去年蒙工程局憲准小的及趙姓包繳清潔所經費央恊源小錢莊作保雇人挑取糞穢置備號衣扁擔糞桶一百副自八月起至十二月止墊發挑工千餘金務求開恩准小的再包數月俾得籌還所墊之資大令惡其私立公所糾領流氓在街市肇事喝令掌頰一百下笞臀三百板馬供小的願將糞穢停挑撤去公所大令飭押候遞解回籍馬求至再三始准交人保出自行回籍不准逗留 
[兵艦興修]  
　　中國飛鷹兵船近忽機器損壞不能運掉自如因於前日駛赴本邑江南機器製造局隖中請總辦毛實君觀察飭工妥爲修整 
[美界火警]  
　　昨晨八點鐘時美租界武昌路第九百五十六號門牌粤人某姓家因煮早膳遺火積薪霎時烈烈轟轟冐穿屋頂瞭望臺上旣鳴鐘告警救火會西人急驅英美租界皮帶車前往吸水狂噴約歴二刻時卽得烟消火滅然己殃及左右鄰第五百五十五號百五百十七號房屋二幢矣 
[馬路工程局瑣案]  
　　前日舟人顧阿篤馮金生因賭起釁互相爭鬥被巡街捕拘解捕房捕頭令轉解馬路工程局總辦翁子文太守倩襄讞委員余叅軍研訊顧馮同供小的等無知悞犯求恩明鑒叅軍判各責五十板驅逐出外○竊賊陳全福潛至南馬頭張許氏家竊取衣服首飾由四十號巡街捕拘獲解至捕房轉送工程局余叅軍研訊之下陳供小的係七寳鎭人向業縫紉偶然行竊叩乞恩寛叅軍命笞實一百板驅逐出境誠給氏具領 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示革澆風]  
　　寍波訪事人云日前新任鄞縣黄鞠友大令出示曉諭曰爲嚴禁事照得除莠所以安良懲一即可儆百本縣下伊始所有花會賭博等事最爲地方之害亟應嚴拿究辦以肅法紀兹將應禁各條開列於後一嚴禁花會賭博以安恒業如違立拿重辦一嚴禁串客淫威以除惡俗如違立拿重辦一嚴禁流妓土娼以端風化如違立拿重辦一嚴禁窩留竊盜以安閭閻如違立拿重辦一嚴禁私帶軍械以杜優害如違立拿重辦一嚴禁教唆詞訟以清訟源如違立拿重辦一嚴禁私宰耕牛以重養事如違立拿重辦一嚴禁酗酒滋事以靖地方如違立拿重辦一嚴禁私鑄小錢攙和行使以重功令如違立拿重辦一嚴禁乞錢强索以安市廛如違立拿重辦以上十條均應從嚴禁止倘敢故違一經訪聞或被事發定卽提案照例懲辦决不姑寛毋謂言之不預也其各凛遵毋違特示 
[上海巡局瑣案]  
　　前日南市十二圖汛捕某甲在江南機器製造局附近查見袁正發肩負洋槍六桿外用衣服包裏遂拘解高昌廟巡防保甲局局員馬午橋叅軍升堂研訊袁供小的係安徽某邑人在彈子廠做工此槍由某營托小的及范桃生王世明二人修整叅軍飭傳范王研究范供小的在洋槍樓工作王供小的在木工廠工作旋又同稱此項洋槍由小的等分修叅軍命地保至袁家查獲器具甚夥帶回暫存候禀請總辦毛實君觀察核示○前日高昌廟街某洋鐵店主陳阿巧招人在家聚賭後不知因何與籮間夫喬紀生喬阿福喬福生張阿福打架被巡勇拘至巡防局叅軍研訊之下判令各責四百板以示懲儆 
[英美租界公堂會訊案]  
　　美商茂豐洋行主投本管領事署控掮客吳子良定購白絨布延久不出等情由總領事某君函致公廨讞員張柄樞司馬飭差將吳提到昨晨會同美繙譯白保羅君升堂研訊茂豐行主投案訴稱吳定購白絨布一百五十箱屢催不出約虧耗銀一千餘兩求卽究追吳供前次所定之貨係雙愛司牌號後所到者乃輪船牌號今己由行主售去其半安能責人往提司馬商之白君著將吳交人保出候禮拜二訊奪 
[英美租界公堂瑣案]  
　　張寳生控金祖寳欠銀一案前經讞員張柄樞司馬飭差恊同包探陳金標提余到案中途忽被陳鶴洪沈玉瑞糾衆圖刦經陳探號召印捕帮同拘獲解案請究司馬商之美繙譯白保羅君判將陳沈各責三百板余押候過堂訊奪○倡奴阿巧卽朱王氏被其兄王阿二竊去報時鐘及翡翠首飾報經包探金立生拘解請究阿巧訴稱小婦人傭於妓女李秀蘭處屢被胞兄王阿二滋懮近又竊取房中物件然小婦人仍顧念手足之情求恩免究惟伊所欠洋銀八十元叩求斷給司馬著卽一併釋出自行理處○王生富行竊洋人紀林家洋酒四瓶報經包探李星福拘解請究司馬判責一百板○積賊杜慶榮行竊沈阿華家衣服報經某包探拘解請究司馬判責五百板押解寗波原籍○包傳氏行竊陳莊氏家金押髮一枝經包探劉光震拘解請究司馬判責手心三百下○楊阿炳竊取某姓家銅香爐一枚由包探張阿五拘解請究司馬判責二百板遞解回籍 
[法租界公堂瑣案]  
　　流氓徐四金等沿途攫物經人報知捕房捕頭遣包探將徐及馬永林吕阿友陸阿狗徐阿天陳才福張金寳一併拘獲昨日解案請訊李阿根訴稱小的行經某處被馬永林猛戳一刀搶去銀對時表一枚吳奎慶訴稱小的行至小東門外護城河畔被伊等褫去皮衣三件吳阿全訴稱小的被伊等褫去綢衣三件原贓均己吊到求准領回讞員杜枝園大令訊得陳才福張金寳並不在塲准予交人保出馬永林徐阿天各枷六個月各責一千板徐四金吕阿友陸阿狗各枷四個月責一千板贓給各人領回○林春元拾得金表練一條售與銀工徐和尚失主投報捕房捕頭遣探查獲解案請辦徐供小的出洋銀十三元五角向車寓主金寳買來大令判罰洋銀十元林責一百板○金合順魚行主控兪竹亭侵吞洋銀一千五百餘元奉大令訊供押追在案前日兪母某氏呈繳洋銀一百元訴稱去年曾托兪掌全呈繳洋銀一百元叩求准將兒子保出理處昨日復偕王阿二具呈保狀大令將兪交氏帶去限一禮拜内理楚王押交兪掌全到案再核○偷兒王阿林行竊怡昌洋行洋毯一條行中人報捕後捕頭令某包探查獲連原贓解案大令判責二百板贓給還失主○傳金生爲竊賊孫春榮典質衣服被包探拘獲在身畔搜出當票十餘張昨日解案請訊大令訊得傅並未犯竊著押候交保贓存捕房待失主認領 
[美租界捕房紀事]  
　　昨日午前著名積竊陳阿生混入公和祥碼頭怡和洋行所泊寳和輪船上竊取某客所携皮箱一口適爲某客所見扭交某號巡街捕帶入捕房捕頭令押候轉送公堂禀請讞員張柄樞司馬訊辦○前晚甬人某甲行經武昌路突遇流氓數人向之索詐不遂所欲扭信兇毆甲心不能甘奔投捕房聲訴捕頭允派包探查拿 
 
 
 

Page 10

 
 
   
 
