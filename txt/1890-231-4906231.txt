# 1890 - 231 - 4906231

 

Page 1

 
 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵經皇朝各直省地圖十三　廿　史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八寳手札元經大成增補角山樓先正事略○本齋種類繁多不及備載擇其尤者登報以供海内文人賞鑒價當格外從　卽希光顧爲盼售處一在三　　　報館東隔壁又設分局在二馬路橫街三層樓紅墻洋房内此佈 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[購求大清一統志] [  圖書集成局啓]  
　　啓者本局現欲購求大清一統志一書不論竹紙白紙但須旣經增補者如有　　售　　　申報舘帳房議價倘不忍割愛則用　不妨　　　奉趙仍當從豐酌酬想海内收藏家當必樂于從事也肅此佈聞伏維雅鑒 
[嚴懲匪類説]  
　　自小東門外迄外虹口十餘里内樓臺高聳貨物如山萃泰西二十餘國之巨賈豪商聚族而處衣於斯食於斯育子孫於斯遷財賄於斯而華人之賴以管生者亦復于于而來羣焉托足核其細數多至十餘萬人有巡捕　爲之巡查有包探以爲之緝捕有會審官以判曲直是非井然秩然規畫詳盡庇其宇下者宜若可安居樂業厖吠無驚斷不致棘地荆天一出門卽憂繭足矣江夏生曰是大不然有所謂小流氓者三五成羣爲非作歹四馬路一帶如尚仁里公和里薈芳里等處結成黨羽無惡不爲然所攫取者惟簪環耳所調戲者惟娘姨大姐婊子之流耳彼其人旣以皮肉作生涯雖見辱而亦無所碍至良家婦女鮮有行經其地者衣冠之子則若輩尚知所懼不敢肆意譏評雖曰風俗之憂猶未至於大害所最足爲害者其惟冬間搶帽子之徒往往月黑天陰獨行僻巷匪徒自後攫其帽飛步奔逃欲窮追而足重難　欲　　而未必卽至無奈科頭露頂彳亍回家身體薄弱之人或竟因此受寒釀爲疾病卽可報捕房控公廨而些微之事安見其必留心緝捕卽捕獲矣官亦視爲無足重輕之案薄懲了事不予深求而匪徒之膽愈豪不復有所顧忌矣然猶已時在夜深地當僻處也至昨日友人所述攫扇一事則尤可驚可愕矣友家在美國租界一日有事至英界傍晚七下鐘乘東洋車歸方上鐵路大橋車夫用力拉拽　一人從旁搶　手中鵰翎扇不與則雙手按其臂於車上而硬奪之急令停車奮足追赶則其人已望東過自來水大橋而去轉瞬卽不知所之斯時雖已夜色蒼茫而橋燈尚未燃　黑暗中路途難辨祗得怏怏而回夫鐵路大橋非僻處也七點鐘後非夜深也鵰翎扇握在手中非若帽之戴於頭上也而匪徒竟敢明目張膽公然攫取攫之不予復敢逞其膂力按諸車上而奪之噫吁嚱猶幸在閙市中是以未遭其　設在荒郊僻壤有不被其殺人越貨者哉猶幸手中祗一鵰翎扇所失尚屬無幾設有金銀貴重物或爲人所託携則緝捕無蹝不將苦受賠累哉夫捕房之設所以緝匪公堂之設所以懲匪乃匪徒竟不畏緝不憚懲居然出没人叢中攘奪人物人卽不怨捕房之寛縱公堂之優容不將懼洋塲之匪類潜滋相率遷居樂土乎僕爲之獻一策焉今當請捕房多派巡捕每當昏黑之時分立橋之兩邊及偏街僻巷見有此種攫物匪類兩面攔截務獲送懲其有假裝乞丐之流借求食爲名予則得一文錢不予則乘間　竊者亦一併驅逐不准逗遛庶幾租界匪人或得稍稍斂迹歟或曰獲則可也懲恐未必問何以故曰子不觀前桃源坊槍火之案乎租界中火多起於空屋一經炎上匪人必乘間搶物而逃所謂搶物者其卽種火者也按律放火故燒自己房屋者杖一百若延燒官民房屋及積聚之物者杖一百徒三年因而盜取財物者斬監候若放火故燒官民房屋者斬監候故燒人空閒房屋及田塲積聚之物减一等律意彰明人所共見是昔年衛靜瀾中丞撫浙時曾捕獲搶匪徒科以斬罪乃滬上則異是每見有乘火搶刼贓証顯然者惟以笞責荷枷模糊了事卽如魏玉亭傳阿三余阿亭等犯搶人財物旣得眞贓且經巡捕禀陳魏已屢次因搶火拘辦雖無放火實據然按照大清律例亦難逃繯首之刑而高坐堂皇者惟以薄責荷枷就此了結在讞員之意亦謂人非至於困極未必甘犯王章方且矜之卹之之不遑烏忍加以刑戮故爲是略從寛宥使知革面洗心而不知失出罪名其能免姑息養奸之咎乎彼搶火之事大猶且格外從寛而謂搶扇搶帽等細情雖有巡捕查拿官其能從嚴懲辦乎雖然涓涓不塞將成江湖燎原之災起自星火彼匪徒初袛沿路搶物者繼竟乘機搶火安知初之乘機搶火者繼不操刃殺人乎敬告良有司苛政固足以賊民寛政亦未必斯民之福也 
[玉蝀秋雲]  
　　吏部爲批示事據分發縣　彭鴻年呈稱湖南附生由保舉六品頂戴候選縣主簿遵新海防例報捐縣丞指分江蘇試用呈　註册分發並騐執照到部查該員保舉六品頂戴並未聲叙奉旨日期本部碍難辦理應令該員取結聲明何案保舉於何年月日奉旨方准戴用○本年庚寅恩科會試例由兵部司員中遴派旗漢各一員奏充武闈提調所有内外塲各項事宜均由提調承辦現在各省武舉紛紛入都一切事　自應預爲開辦刻經兵部各堂憲於本部司員逐一選擇遴得武庫司員外郎啓祥武選司郎中郭寳樹二員堪以派充會試提調不日帶領引見○京城内外雨水爲災經某侍御奏請招商運米以顧民食當由樞垣寄諭外省妥籌辦理京兆尹已發貼告示不准市儈高抬粮價並委員會同紳士於城内外適中之地擇定數處以備運米來京時糶賣李傳相亦飭所屬勸諭商人採購米粮運京糶賣並飛咨江皖等處弛運米出口之禁商人運米入京沿途經過關卡酌免厘税以廣招徠此後商人陸續轉輪近畿糧價何患不平哉○西直門外關廂李九係神機營某隊槍兵也因中饋乏人託媒聘娶劉氏女爲室於上月上旬迎娶過門甫經七日有柴某者言係女之中表前來認親李甚爲欵洽詎至十日柴又來適李有差出外李妻以家中乏茶葉遣李九之弟李十出外購買迨李十購回則其嫂與柴皆不知所往家中寸草未失迨李九回急往岳家 
 
 

Page 2

 
 
尋打杳無形影始悉此女未嫁李時已爲柴某拐走伊母在西城坊控告始得追回李聞此情本欲隱忍弟李十言若不報官恐伊母反來要人李懼遂以妻被柴拐去等詞赴西城外坊喊告坊主飭差訪緝傳訊李母堅稱不知現已將柴某拿到而女仍無下落詳城訊究城憲以案關誘拐將全案移送刑部究訊矣○此次皇上二旬萬壽所有在廷王公大臣以及書房翰林呈遞之如意俱蒙赏收其在純一齋侍從之王公大臣或賜古玩或賜瓶座或賜白玉搬指或賜綢　尺頭等差不一至觀劇時並以克食頒發諸臣内監人等皆賞五錢重壽字銀錁渥承賞賚之優同躋仁壽之域豈不懿哉○山西巡撫委員管解地丁京餉等銀五萬兩分裝木鞘以驢騾運解入都於六月廿八日抵部當經委員赴山西司投納文批並將餉鞘找入署内前月餉鞘失事比次格外謹愼用鐵練聨繫各鞘原解兵役在彼掁守以俟開庫騐收○庫倫辦事大臣安德以本年皇上二旬萬壽中外同歡現於庫倫地方選取馬十二匹雖毛色未克純一而步驟尚稱合式性尤馴良擬貢天閑恭備御乘以伸蟻悃真毛色口齒步驟清單隨摺呈覽外先行奏懇賞收委防禦阿拉呼善酌帶弁兵管解貢馬於七月初五日起程入都乘此水草暢茂沿途妥爲喂養仍循例由上駟完代爲呈貢○吏部批示所有保舉奉天候補前知縣錦州府經歴劉佐中經盛京將軍等給咨來京引見到部查劉佐中順天供事捐納府經歴職銜因國史館議叙以府經歴雙單議叙先選用又因功臣館保俟得缺後以知縣升用復保俟得缺後以知縣在任遇缺前卽補選授奉天錦州府經歴於光緒十二年六月十七日到任今據該將軍等給咨送部引見惟該員捐納府經歴識銜保以府經歴實官復保以知縣在任遇缺前卽補照章應令捐免保舉俟該員補交捐免保舉銀兩後本部再行核辦○二十八日爲　大皇帝二旬萬壽慶辰正期各國駐京欽使署高懸綵旗民示慶賀各欽使率叅赞繙譯等皆具紅柬往總署投遞總署堂司亦以名片答復禮尚往來邦交益固矣○上駟院行文内務府本院現在懸有阿敦拜唐阿數缺應卽咨取挑　　應行文内務府轉行三旗包衣各佐領管領於所屬这閒散幼丁擇其熟悉鞍馬之人開造旂佐花名印册並備木牌一分卽日保　過院以便彚齊傳期挑補 
[紀北通州災後情形]  
　　陳大京兆委員携帶賑銀在順屬被水之區核實散放至通屬城北十二里溝子地方因領賑鄉婦爭多論少計較錙銖羣與委員爲難本村首事人某甲不爲排解反從而附和之以致殊多掣肘委員據情禀控道憲楊藝芳觀察因某甲曾在通協右營麾下當差行文倭協戎　提並請軍棍示儆協戎當將某甲派兵押送道轅斫訊之下某甲雖無阻撓覇賑情事然究不應隨聲附和飭令摘去頂帽重責軍棍二百下送營管押詳請尹憲核示按賑撫之事上奉綸音下拯黎庶彼仰乞恩施者宜如何安分守已感德銜恩乃因計較多寡遽起紛爭鄉婦昏愚固不足責甲以衣冠中人竟敢揷身多事且楊觀察之赫然震怒從重懲辦也○今夏河水盛漲沿河木料幾於冲刷無遺京都富昌　源等各木廠具禀州署略云在天津海口購來松杉等料由運河運至通州東關碼頭傍岸收存均有戳記爲憑正在裝運進京以備官工之用不料五月二十一二等日猛被大水將木料全行冲去船户撈取據爲己有不肯歸還懇恩出示派差恊同領取等語何直剌准詞出示諭令船户將木料仍歸原主奈船户在狂波巨浪之中捨命撈取大木未肯輕易歸還若非和事者善爲調停恐難原璧歸趙也○　家灣南大辛庄地陷被害者二十餘家地中湧出黑水汩汩不止○通州衛義塾有學生四人前在東關橫街河干洗澡以游以泳頗自得也一轉瞬間杳無影　船户極力打撈救起二人尚有二人已被河伯收去矣○今年四鄉禾稼窪地固被水淹卽高地亦因雨水過多損傷大半雜糧菜蔬日日騰貴價增一二倍何直剌念民食維艱出示平價奈各處難民紛至沓來雜糧日形短絀糧價仍有增無减○城内外粥廠次第開放城外王怒園呂祖祠積善齊各廠每日領粥者約有一千七八百人城内敦化堂敬信齋二廠每日領粥者亦有七八百人之多刻因水已退落道路已通難民蜂擁而至誠恐粥廠難乎爲繼所願有大力者及早設法毋致臨渴掘井也難民之由石路進京者均在城外曠地支搭煖棚權時霋止不准入城以昭嚴肅 
[香河水災]  
　　順天東路廳所屬香河縣地勢窪下最易匯水今夏運河水漲勢如箭激直奔香河水繞城垣岌岌可慮若再漲一尺卽越城而過矣幸唐大令督率夫役挑土堵塞河伯爲之退舍城内商賈囤糧不售意欲居爲奇貨大令傳集商人責以大義爲之酌定糧價不准故意高抬如不遵者將囤粮查封入官煮粥散放貧民因以得食咸頌大令之愛民如子焉又多雇船隻遣人到四處接渡難民進城現在城内共有難民三四千人散住客店及舖户雨臺下大令又在當典供款煮粥令貧民早晚領取藉免枵腹而延殘喘城外有一高原當水來時居民紛紛逃於其上迨救生船至已飢餓數日矣棲止原上者北皆鳩形鵠面目瞪口呆問之不答張口嘻笑後灌以温湯始稍知人事至城外禾稼菜蔬被水後幾於靡有孑遺轉瞬寒冬何以爲餬口計以飢溺爲己任者尚其踴躍輸將俾飢餓餘生得以重登衽席此則本館所晨夕禱祝爲災民請命者也 
[信船被刼]  
　　本月初一日本埠全盛正和信局船接寄杭州石門等處洋信物件初二日接寄空信包封并松江平乍嘉善西塘嘉興等洋物於初四日黎明開行及至嘉興府秀水縣西門外離城一里之遥被盜搶刼一空當經舟子投秀水縣請爲詣勘嚴緝未知卽能弋獲否 
[宜昌紀事]  
　　施南府地方去歲歉收請上憲發賑未卽施行旋因張制軍有施賑之舉該府紳士鄧君往求張制軍請於荆州地方施賑仰邀允准發米百石用民船裝運日前鄧君在東湖縣請派脚夫百餘名運往施南以濟窮黎奈山路崎嶇脚夫不能挑米上下遂雇背簍者百十名運上施南該處貧民拜賜之餘宜如何感激稱頌歟○宜昌城内現由上憲派委道員總辦土藥税厘蓋因奸民偷漏厘税輒雇背簍冒充米石背運過江從未查出别路偷漏者亦復不少是以設局稽查將來總局設在宜昌别處分卡諒亦不少來宜之委員聞是吳公廷華前曾署過宜昌府不日由江通輪船來宜將見駕輕就熟於土藥税釐大有生色也○某客由川押運貨物下荆沙乘坐民船順流直下一日已數百里午後駛至巫峽口突遇旋風將船吸入山洞船入洞中極險百無一救該船旣入洞同船之客駭極有兩人躍上洞巖意欲設法將船推出洞門亦無聊之想也不料船入洞内時洞中突起大泡將船冲出直至對岸幾又擱淺幸人多手快得慶平安船至宜昌下椗其躍上洞巖之二人在洞巖守候數時方遇他船救下一路往荆州入險出險殆有天佑○近日天氣晴熱水已大懓東湖縣前往北鄉相騐至今約有半月尚未回衙惟鎭軍所招之勇以備往來巡閲各卡者已招齊三百人派武弁二人管帶前日在校斱發給口食諭以不准一名不到并不准告假替代 
[春色難藏]  
　　英會審員蔡二源太守訪得有松江老太婆者卽李蔡氏曾在三馬路西首寳安里西口斜對過之第二百三十四號樓房開設臺基引誘良家婦女與人作撮合山幹種種無恥之事此處樓房向由某醫生租住迨醫生搬去後門前玻璃窻上所書精理眼科男婦方脉字樣尚未揩去該氏卽以醫生之招牌爲賣奸之暗號其計未嘗不狡初不料蔡太守有摘奸如神手叚使鬼蜮無藏身之所也太守於前日商諸麥總巡捕頭派人會拿前夜九點半鍾先由新巡捕房捕頭派包探何瑞福太守派差役趙金在該處附近守候未幾果見有男女入内該包探立卽告知捕頭該差禀報太守微服濳行及至該處新巡捕房捕頭業已先到其時房中男女正在飲酒取樂杯盤狼藉太守驀然登樓將李蔡氏及老幼婦女七人男子甲乙二人飭差看守房屋甲乙二人一併獲住交捕房帶去婦女七人帶至公廨太守命將該婦等逐名解案隔别研訊訊得李蔡氏的以開設臺基爲業陳李氏是女傭李蔡氏之内侄女李金寳爲大姐孫李氏吳凌氏均有丈夫皆由李蔡氏誘去接客張王氏同女張阿金住處不遠張阿金年祗十五歲太守飭官媒騐明業已破身太守又細問各人供明臺基情狀遂飭官媒分别管押不許人探望昨晨捕房將甲 
 
 

Page 3

 
 
乙解案覆訊太守又函請上海縣陸大令訂於昨晨十一點鐘會同往勘届時大令到廨會晤太守略談數語排道前去勘明樓房一幢門面朝東内有房間三處一間係李蔡氏自居其二間專爲接客之用另有棕榻一副盆碗酒　仍在桌上太守與大令勘畢回署再行核辦按傷風敗俗之事莫甚於臺基租界中臺基不知凡幾惟蹝跡詭秘頗難稽查蔡太守此次明查暗訪嚴密拘拿會同陸大令從嚴訊辦自可以挽末俗而警淫凶惟李蔡氏外掛醫生招牌内幹齷齪委瑣之事可謂想入非非善於掩飾雖然今之挂招牌而作不端事者正復不少安得蔡太守一一指發使魑魅罔兩莫能遁形哉 
[訪拿地棍示]  
　　欽加同知銜正任江甯縣調署松江府上海縣正堂陸爲出示曉諭事照得安良必先除莠莠民不去則良民不安滬上流氓土棍專以拆梢爲事甚而逞兇傷人倚强搶奪種種詐擾不勝指述亟應悉數嚴拿　法重辦現經本縣訪知大略姓名内或前經犯案或現尚漏網雖新舊不同其爲害則一所有瞿柱寳大刀張三折脚阿毛及收押之范高頭等業經獲案嚴懲餘仍隨時隨事查拿並恐此拿彼竄遁入租界除移英法會審公堂一體派捕嚴緝外合亟開列姓名出示曉諭爲此示仰闔邑商民地中及該流氓等知悉須知本縣嫉惡如仇除害務盡在官一日斷有容若輩一日隱爲民害凡告示有名者苟能悔改亦許自新如再有犯加等治罪卽告示無名者續有所聞隨時補入一經生事定卽拿辦嗣後商民有被該流氓等詐擾准隨時隨事赴縣喊禀本縣一訊卽釋决不拖累地甲知而不舉一併拿究其各凛遵毋違特示計開姚關通卽陶關通周來順張德幅費茂茂卽魏茂茂金心安陶金榮卽流過頭金榮徐阿春卽龔阿春吳金泉沈其昌潘阿狗顧掌桂戴勝發周全桂沈標卽阿寳張四幅吳毛郎沈阿全華小橋張小弟吳大毛郎姚阿超陳阿美章阿秋皀張阿秋鄭阿旺翁阿陽蕭潮東翁阿三蕭阿生楊　新顧靜蘭褚和春金生玉沈三和尙陳玉泉卽金玉泉顧阿桂彭阿天金阿秋徐仁金高覇興王三朱阿炳吳阿巧周慶生潘阿五顧阿榮李阿巧顧阿慶王阿香李春發李順蘭小五子麻七趙錦標山東人皮匠阿狗李慶火燒毛毛王順彭林卽張彭林唐三湯羣阿幅佛閣街范爕廷桑園嚴少峯八鋪徐松壽馬家廠高和尚馬家廠莊炳姜和尚卽江和尚蔡阿新大金林小金林周順保麻皮　寳廿二鋪吳阿二十九鋪吳小灰張小阿狗沈阿貴劉七保劉小福壽玉器阿坤沈洪貴以上九鋪十二鋪李名邱慶騄周毛毛虎金阿小以上住十二圖等處汪金大甘小九蘇州毛頭烏舌荳腐錢英牛臯寳生褚阿三戴貴松謝金生陸華春駱長壽以上住十九二十鋪王樹堂廿一保十九圖賭徒周玉泉二圖二毛卽徐德興住小南門外王繞子山東人徐春春卽狂徒阿春 
[命案初訊]  
　　昨報紀相騐吞烟一則前日陸大令回署後屍妻李王氏亦投案請究晚堂經帮審委員竇明府提訊屍妻李王氏屍姪李阿福投案供稱丈夫實遭謝　榮把持威逼因此自盡務求伸寃並據棧主周世昌供此案實係謝威逼　致叩求懲辦質之謝德榮供昌記棧薙髮生意向由小的包定今被李小弟奪做爲此向論不敢行兇且昌記棧主曾到我店打毁什物叩求明鑒明府訊得謝德榮雖無威逼實據惟衅由謝起咎實難辭着笞一百板收所候究餘人斥退候示 
[烟妓逮案]  
　　鎭江人盛正邦投巡捕房訴稱有鴇婦羅陳氏凌虐買女張洪仙請爲查辦巡捕頭派包探陳阿九前去查拿查得羅陳氏開設花烟館張洪仙是買女與押脚之盛正邦情投意洽盛欲爲之脱籍洪仙亦願嫁盛言明贖身洋一百三十元羅陳氏亦已允盛奈盛妙手空空遷延逾時無力爲妓贖身遂以凌虐等詞具控該包探隨將盛正邦羅陳氏張洪仙一併帶至捕房捕頭着移送英公廨值日差禀明蔡太守飭令分别管押候訊 
[誘匿控縣]  
　　前日有錢升法同妻妹秦氏扭龔阿囡至上海縣晚堂由陸大令提訊據錢升法供爲廚司我妻於六月十七日逃逸無跡至本月初五日妻妹秦氏在大東門内買物途遇我妻詢　何在據云住在城脚下潘姓家次日告知小的同往根查已被移匿今將移匿我妻之龔阿囡扭案請究秦氏供丈夫向爲小本生意家住西門内小木橋地方與錢升法之妻爲過繼姊妹本月初五日在大東門水關橋遇見我姊囑其速回伊領我至住處見龔阿囡坐在家内初六日奔告姊夫同往找尋龔阿囡之母不容進内昨日又往追尋已被移匿他處龔阿囡卽龔愛寳供前因一念之差被翁姑控案奉訊之下發堂日久現在甫蒙開釋不敢妄爲且錢妻年已老大我尚年輕豈有誘匿之理昨日伊等紏同多人來家不問情由將不婦人扭案茫無頭緒惟有自嗟薄命而已大令一再駁詰各執如前大令以錢升法控龔阿囡藏匿伊妻已據秦氏質証訊之龔阿囡堅不承認兩造各執一詞無從核斷姑將龔阿囡交官媒聽候飭差嚴緝一面仍着該處十五鋪地甲查明覆奪錢升法秦氏飭令退去 
[口角自刎]  
　　本城老北門内侯家浜地方有金陵人馬春山僦居於此其媳昨與翁姑口角媳忿甚於午後用剪刀自刎迨家人知覺趕爲敷救已不及矣傷哉 
[法界捕房瑣案]  
　　孀婦徐馬氏卽徐繆氏以兒子桂卿違忤送請究懲宋莘樂二尹研訊之下着一併押候覆訊此已登昨日報章者也昨晨二尹蒞捕房詰該氏曰古語云已嫁從夫夫死從子爾苟能盡爲母之道爾子曷敢違忤想必早蓄異志致啓釁端答稱實因子媳不甚孝順是以投控二尹謂本委觀爾子不似粗蠻無理之人該氏不語齎呈丈夫徐明德所留遺囑二尹閲畢問所囑顧金以是誰人答稱卽内侄問此外尚有族長否答稱祗有故夫之友煤炭店主徐協生城内素麵館主王仙喬均知底細當日曾在塲理勸二尹曰此事須老成可靠之人方能北信答稱王等均已年逾花甲素性誠實務請傳問情由二尹着將該氏還押命帶桂卿至案仍雙淚汪汪垂頭無語問爾有何言儘可堂堂直説似此一味啼哭本委何從訊明乎供稱若大老爺恩賜無罪小的方敢瀝陳二尹曰爾肯直説恕爾無罪可也供稱繆氏本在英界三星堂爲娼光緒十二年父親爲之贖身娶爲繼室命小的以恩娘呼之來家不久遇事必播弄是非令父親將小的逐出後由親族苦勸至十三年小的遂携妻另住父親暗將西門内房屋兩間之租給與小的收取而父親年已老邁諸事不行身親繆氏種種營私以致連年虧空所稱縣中已備案小的初尚不知細情至父親抱病臥床始向小的言明此事并諭以實被繆氏再三纏繞出於無奈勉强具禀聲明已將小的驅逐出門未幾父親病重身亡留下善善館飯店一所而家中虧空甚多不敷抵數繆氏竟私將衣物運出且逼令小的措洋四百元爲養老之費小的光景甚窘以致　拂其意二尹問此種情節可有别人知道答稱上金館飯店主鮑錦山本係隣居且與父親交好深知細情請大老爺傳問便知此外則城中王仙喬徐協生亦知底細問爾知物件運往何處答稱聞放在天成昌弄萬昌飯作内謂今着爾交保出外邀鮑等來案再行核辦○張江栅民婦張陸氏因違忤翁姑發堂留養日前宋二尹提案訊詰判令仍回夫家該氏不從加以刑責昨晨氏翁張勝全夫阿曉投案求領該氏二尹卽命帶至案下問目下可願回家該氏一再求恩稱小婦人情願從夫嗣後不敢違犯惟恐遭翁姑毆辱將若之何二尹谓嗣後再有凌虐等情准爾來案控訴若無故私逃則定當嚴究供稱諺云嫁鷄隨鷄嫁狗隨狗小婦人旣嫁阿曉苟得安居樂業安敢私逃二尹交張領回諭以須婉轉約束張等皆泥首而退○ 
 
 

Page 4

 
 
姑蘇婦人范顧氏被丈夫阿世送押花烟館宋二尹着范父漢玉繳到洋銀十元始准具領以上情節已列報章昨晨漢玉籲請給領子媳二尹問爾領媳回家後爾子如不能養贍奈何答稱可由小的養贍問爾與子分家已幾年矣答稱已分三年小的之妻在天通寺爲尼小的則在家自食其力二尹着將阿世及顧氏帶案問該氏曰爾爲何全無志氣情願爲娼答稱小婦人之忍辱賣娼實奉夫命謂爾非下賤亦斷不肯從遂着將孩交漢玉提抱跪在一旁喝令將該氏掌頰一十下連阿世交漢玉領回管束○昨報紀諸琴生竊取周文彪家諸物經包探拘竊人贓送案訊押云云昨晨周遣家丁周勝持名片失單叩請追究宋二尹命提諸至案問爾在周公館窮過幾次據來單尚有各物藏在何處供稱小的於六月初一日初次竊得　綢衫褲綢套褲十二日復竊得長衫女衫褲翡翠蓮子簪金挖耳簪當時卽將挖耳售去兌得金約指一枚至前日已第三次行竊矣二尹檢查各押票大半押在城中卽諭該家丁曰各贓之押在租界者本委可以吊取至城中所押各贓須由爾家主備本向贖該家丁唯唯遵諭將已獲各贓領去二尹喝令將諸笞責三百板還押候核○剃髮匠謝元興投案請追胡新之所欠股本洋銀四十二元宋二尹着帶胡至案胡稱小的願出外料理二尹謂今須繳現洋一半答稱無人肯保務求釋出願於五天内理清二尹謂至期若不理明定當遞解回籍謝稱稱謝而去 
[上海北市絲業會館籌賑公所接天津籌賑局憲告災書]  
　　少欽仁兄大人閣下敬啓者直省自入夏以來雨澤愆期旋經數次獲雨秋收本有可望乃五月廿一日後陰雨淋漓水勢漸增低窪各處被淹已多詎五月廿九日至六月初六日大雨狂風連宵達旦山水奔騰而下勢若建瓴永定大清並南北兩運大小各河同時汜濫莫識津涯上下千餘里頓成澤國一時民田廬舍悉付波臣此皆弟等才薄德涼奉職無狀上干天怒下貽民　撫東循省惶悚莫名查此次水之速災之廣則通州寳坻武清固安永清東安房山涿州良鄉覇州文安等處爲最重而香河甯河順義薊州大城保定次之直屬則天津安州全境被淹其餘如容城新城定興安肅清苑高陽雄縣蠡縣靜海靑縣任邱東光滄州獻縣吳橋慶雲灤州昌黎樂亭次之上下縱橫千百餘里無一寸乾土無一間完屋昔日東河之崩决鄭口之冲漫恐過之無不及也直省本爲缺額之區又在累災之後帑項捐輸皆爲强弩之末雖經傳相奏撥庫欵六萬金並率弟等與府縣竭力倡捐仍諄勸紳商集資相助先辦急賑暫顧目前首將來津就食者多設棚廠散給饝粥一面遴派廉幹之員分赴各水區率船載粮施放拯救並設法清查户口以便統賑但爲災過鉅而籌欵維艱明知東面南物力漸不如前且頻年各省水旱偏災一再籌勸幾同竭澤而漁何敢再作無厭之求無如地廣災重勢難已已不得不仰懇大力圖謀維持素稔閣下飢溺爲懷樂善不倦凡聞各省災祲靡不竭力佽助不獨官民相感頌抑爲朝廷所褒嘉直隷疉蒙駿惠久已銘心鐫骨弟等事至危急復作將伯之頻呼仍惟善人之是賴附上勸募賑册八本尚祈不我遐棄廣爲集勸先於萬無設法之中速赐濟急之方能多得一分之資卽多活一人之命百拜稽首不盡欲言弟等盼甚災民幸甚肅此奉懇敬請大安諸維藹照不具愚弟額勒精額劉汝翼胡燏棻頓首 
[上海六馬路仁濟善堂七月初八日未刻接到天津道憲胡雲楣觀察復電]  
　　施少欽經　　諸兄鑒新裕船寄來公牘賑欵銀六千兩并藥箱治疫符昨已奉到弟爲畿輔生靈感謝不盡順屬解欵已專弁送呈祈勿念燏棻 
[銀藥紛助]  
　　楊夢龍助施棺等善舉經費規銀一百兩仁人澤被感佩莫名又京都同德堂主人孫鏡湖善士助來萬應救急良茶二百包囑爲施送具見各大善士踴躍爲善之心有加無已特此登報以鳴謝悃[  英大馬路保安堂謹啓]  
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇城安節局山東代贖江浙恊賑公所六月初一日至三十日止第二十四次清單] 　　柏年長桶趙育麟堂求保兒病愈益壽延年助洋二十元恆孚銀樓桶無名子喜妻病愈洋十元又無名子因妻病愈還願洋十元吟清居洋四元無名散户錢三伯十五文本局桶　官卿一元王顧氏十元王鴻耆堂桶無名氏散户錢一百五十二郡廟桶無名散户錢一伯廿二文人和震記桶吳縣人顧惟恆求病愈賣去皮衣洋十四元無名處二元錢三百無名錢四百無名錢兩百無名洋二元本局無名銅洋二元以上共收捐洋六十三元又十元銅洋二員錢一千四百八十九五月份所報二十三次淹單内耲姓氏助永豐莊三月十四日期第八百三十三號票洋五元今復察實前途早已掛失票以作廢紙無用合併聲明 
[上海大馬路保安堂瞿梧生代文報局經收六月分賑捐清單]  
　　李德甫四元陸王氏四元王雲巖一元隱名氏一元桶捐李榮春一元慈谿王補臣小洋二角名不用傳銅洋一元賢樂雅銅洋一元郁晉卿錢五百文隱名氏銅洋一員又桶捐六次收英洋一員小洋七角錢三百文如數交文報局收合併聲明 
[六月分經收諸善士捐欵清單]  
　　病愈還愿助洋十元無名氏助洋十元嘉興昇源典助洋六元靑浦源康典芝暉寳助洋二元又王松南翁助洋一元恊和成助洋一元一林豐助洋二元張大人助四元陸小寳助洋二元嚴公館助洋一元俞錦伯助洋一元春和茶棧助洋一元同順昌助洋一元張大盛行助洋一元珊記號助洋一元有利號助洋一元蘿補草堂吳渭翁助洋一元吳渭翁代募留餘堂陳助洋二元周錦春翁助洋二元鄭桂芝助洋一元洪承澤堂助洋二元劉葆元堂助洋三元觀自得翁助洋二元余進德堂助洋二元謝務本堂助洋二元汪德星堂助洋一元劉紹堂助洋一元胡藴之助洋一元呂寳田助洋一元王三槐堂助洋一元楊門戚氏助洋六角王門丁氏助洋六角以上十二户洪印嘉福經募慧善助洋二元余萬成助洋一元恆泰助洋一元永昌順助洋一元正昌洋　號助洋一元謙記公助洋一元恆益祥助洋五角同生福助洋五角聚得堂陳助洋一元居之安助洋一元全信質汪聖翁助洋五角　隱藥實助洋五角謙吉堂費助洋五角楊謙益助洋五角徐湧源助錢七百文泰昌號助洋二角傅宅助錢二百文共計洋八十元另四角又收銀九百文延春閣助痧藥一百瓶普仁堂助痧藥一百五十瓶梁愷悌助痧藥五十瓶鄭福蘭堂助痧藥一百瓶慶和太助於术半斤新閘養仁局抄呈 
[上海虹口元濟善堂全亨號經收造堂捐欵第二十次清單]  
　　鄭俊臣經募炭字二十號册唐大光堂洋二十五元春泉氏十元歐陽恆基堂庚垣氏二户各五元朗川氏唐德星二户各四元鄭少坤南順記高子玉劉厚德堂張啓賢堂萬昌號六户各二元鮑吳氏鮑煜氏唐梁氏緣岸齋無名氏張天巨宗迪楊湯元記范渭記畢沛記李鼎臣高豕氏高時波劉凉力子永貞祥全昌正懋昌王星伯十八户各一元毛宗才宗秋記二户各五角○廖景鴻費慶記二户各二元臻昌號一元誠求子三角又紋銀二兩正○以上共收英洋八十九元三角紋銀二兩正合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年七月初一日京報全錄]  
　　宮門抄○發抄硃批六道○粤督李等奏揀員補授知州摺○監督希奏解内務府經費片○將郓裕等奏請揀發佐雜人員差委摺○浙撫崧奏查覆另核改奬各員片○大臣英奏揀補膳房拜唐阿差缺摺○皖撫沈奏解餉委員病故遴員代解片○東撫張奏道員請加二品頂戴片○大臣奎奏補茶膳上人片○七月初一日推班○吏部呈進月官卷○召見軍機明日辰刻入座聽戲○發抄德馨奏上年下忙錢糧徵收銀數奉硃批户部知道欽此○又續撥山東河工經費奉硃批户部知道欽此○又九江關收支洋税數目奉硃批該衙門知道單併發欽此○又解甘肅新餉奉硃批户部知道欽此○又解北洋經費奉硃批該衙門知道欽此○又九江關收支洋藥税厘奉硃批該衙門知道單併發欽此○○頭品顶戴兩廣總督臣李瀚章署理廣東巡撫布政使臣游智開跪奏爲直隷州知州要缺需員籲懇天恩俯准揀員補授以資治理恭摺仰祈聖鑒事竊照准補南雄直隷州知州蕭内堃據報丁憂遺缺當經前督臣兼署撫臣張之洞請以東莞縣知縣王煦題升兹於光緒十六年正月十六日接准吏部咨覆以王煦係勞績應升之員按照定例應先儘早異應升人員升補查該省尚有卓異引見回任候升人員例應先儘升補所請以勞績應升直隷州知州王煦升補南雄直隷州知州應毋庸議其南雄直隸州知州要缺應令另行揀選等因查定例直隸州知州在外題補之缺今該督撫於本省州縣内擇其才守素著明政練達者保題升用如無可升之員准於會任州縣正印之現任同知不論繁簡揀選調補如再無可調之員准於曾任知縣正印之現任通判内一體揀選補題升用又直隷州知州如係奉旨命往或督撫題明留於該省候補並著有勞績經督撫保奏奉旨先儘補用遇缺卽補等項凡係應歸候補班補用者均無論應題應調應選之缺令該督撫酌量才具擇其人地相宜者悉准補用又直隸州知州酌量以候補人員請補時該省如有裁取記名分發人員應先儘酌量請補如果實係人地不宜始准聲叙以各項候補人員請補又直隷州知州遇應用候補時先儘科甲出身人員如科甲出身人員不合例或人地不宜應令詳細聲明方准以别項出身候補人員請補各等因今南雄直隸州知州係衝繁疲題調要缺地當省北種途政務殷繁必須精明幹練之員方克勝任兹查通省現任應升應調人員内逐加遴選非現居要缺卽人地不宜候補直隸州知州内亦無記名分發及科甲出身之員惟查有軍功候補班前補用直隸州知州曹椿江年五十歲湖北江夏縣人由監生在廣西遵籌餉事例報捐員外郎不論雙單月選用復遵籌餉例改捐直隷州知州指發廣東試用並免保舉同治四年二月十九日到省五年試用期滿甄别堪以補用六年因剿辦廣西山澤逆匪案内出力保奏奉上諭着賞戴花翎欽此復因剿辦廣西苗匪案内出力保奏八年三月二十三日奉上諭着仍以同知歸廣東遇缺前先補用欽此旋因班次不符奏請更正於是年十一月二十五日經吏部議准仍以直隷州知州歸廣東遇缺前先補用奉旨依議欽此丁憂回籍服滿起復同治十二年十月二十三日回省續奉文行准其起服代理南雄直隷州知州卸事該員才具明敏辦事克勤以之補授南雄直隷州知州要缺洵堪勝任與例亦屬相符據番臬兩司會詳前來合無仰懇天恩俯念員缺緊要准以該員曹椿江補授南雄直隷州知州俾資治理如蒙俞允該員係候補直隷州知州請補直隷州銜缺相當毋庸送部引見臣等謹合詞恭摺具陳伏乞皇上聖鑒訓示謹奏奉硃批吏部議奏欽此○○希元片再奴才承准軍機大臣字寄光緒十五年十一月初九日奉上諭户部片奏光緒十六年内務府經費擬撥閩海關常税銀十萬兩洋税銀五萬兩請飭依限完解等語除閩海關常税銀十萬兩應徑解北洋外其餘指撥各欵徑解内務府交納仍限六月前解到一半十二月初间掃數解清不准稍有蒂欠等因欽此奴才遵將奉提常税銀十萬兩於本年二月初一日徑解北洋大臣李鴻章兌收恭摺奏明在案尚有應解内務府洋税銀五萬兩兹謹遵限先行籌備銀二萬五千兩循案塡具文批發交號商協和信等承領定限五月初十日由省起程前赴内務府投納合將籌解内務府經費銀兩緣由謹附片馳陳伏乞聖鑒謹奏奉硃批該衙門知道欽此○○奴才裕祿興陞跪奏爲擬請揀發佐雜人員以資差委恭摺仰祈聖鑒事竊照奉天省向無分發試用等官每遇差委乏人均係循例奏請揀發兹查上次揀發以及保留佐雜人員多已補用委署各缺現在省中候委無多此後遇有缺出對品補署間致無人尋常差事亦不敷差委合無仰懇天恩俯准勅部在於曾經外任之候選班内揀選縣丞一員吏目二員巡檢二員典史三員未入流三員飭發奉天以資差委理合恭摺具奏伏乞皇上聖鑒訓示謹奏奉硃批吏部知道欽此○○崧駿片再查案准部咨議覆浙江省光緒十四年起運十三年分冬漕海運出力官員書吏請奬遵旨覆奏一摺於光緒十五年四月初九日具奏奉旨依議欽此鈔錄原奏清單行到浙當經轉行去後兹據督糧道世春會同布政使許應鑅詳稱内有奉部行查另核改奬各員先後禀覆核明造册詳請奏覆前來奴才覆核無異除咨吏部外理合繕單附片陳明伏乞聖鑒勅部核覆施行謹奏奉硃批吏部議奏單併發欽此○○奴才英廉跪 
奏爲循例揀補膳房拜唐阿差缺恭摺奏聞仰祈聖鑒事恭查嘉慶五年六月欽奉諭旨東陵西陵所有應行送京引見之茶飯香燈拜唐阿等俱係微末之差道路遥遠往返不無糜費嗣後遇有缺出着交各該管大臣揀選奏補不必送京引見以示體恤等因欽此欽遵在案兹昭西陵出有膳房拜唐阿一缺輸應捐輪到班奴才請將捐輸各次在前之蘇拉普慶擬補俟命下之日奴才照例分咨户部内務府查照辦理謹循例恭摺奏聞伏乞皇上聖鑒謹奏奉硃批着照所請該衙門知道欽此○○沈秉成片再據藩司阿克達春詳據合肥縣知縣袁學昌禀報本年五月初七日准舒城縣移護江西解餉委員大挑知縣牟文蔚管解九东關本年京餉等銀六萬二千一百五十九兩三錢三厘行抵合肥縣陡患病證醫治無效於初八日病故經該縣將銀鞘妥爲存儲縣庫禀請委員接解到司查解餉委員在途病故例應遴員代解現經飭委候補知縣何文輝馳往會同合肥縣將前項餉銀當堂劈鞘兌騐銀數相符改貼印花入鞘裝釘卽將原領咨牌勘合等件交由何文輝迅速領解起程按照陸路正站解赴總理衙門户部内務府交納所需鞘　水脚等項先由司庫墊给另行移知原省帥還等情详請奏咨前來除咨明總理衙門户部内務府江西查照曁分咨經過各省一體照例撥謢外謹附片陳明伏乞聖鑒謹奏奉硃批該衙門知道欽此○○張曜片再直隸天津縣紳士三品銜候選道王守善捐助東賑銀三千兩經臣援照江蘇候補道謝元福捐助皖賑奬給二品頂戴之案奏請賞給二品頂戴部議謝元福係奉特旨允准各省賑捐並無議准報捐二品頂戴成案行令照賑捐章程請奬等因臣維東省頻年黃水爲患沿河災區甚廣賴各省官紳不分畛域捐輸助賑藉資散放該員王守善捐此鉅欵出於好善性成初無請奬之意臣以東賑需欵甚鉅尚望官紳士民之解推不得不藉奬叙以爲激勸兹查兩江督臣曾國荃奏定蘇浙皖三省賑捐推廣章程内開向章二品顶戴如道員有三品銜者例銀五千四百兩照此數减五成收捐等語該員王守善所捐賑銀三千兩請加二品頂戴核與兩江奏准减成收捐銀數有盈無絀合無仰懇天恩俯准援照江浙皖三省賑捐定章賞給該員王守善二品頂戴出自鴻慈除咨部本照外理合附片具陳伏乞聖鑒訓示謹奏奉硃批着照所請該部知道欽此○○奎瑛等片再恭查陵寢遇有茶膳上人缺出例應奏補今昌西陵内務府出有茶上人一缺奴才等公同揀選得拜唐阿舒茂食錢糧二十三年年四十五歲堪以充補又慕陵仙務府出有茶上人一缺奴才等公同揀選得拜唐阿德興食錢糧十八年年二十二歲堪以充補理合附片奏聞謹奏奉硃批知道了欽此 
 
