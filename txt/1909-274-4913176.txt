# 1909 - 274 - 4913176

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國攝政王鈐章八月二十五日内閣奉 
　　上諭著派榮慶鹿傳霖充實録館正總裁欽此 
　　軍機大臣署名奕劻世續鹿傳霖那桐戴鴻慈 
　　宫門抄二十五日召見軍機葛寶華溥良 
交旨 
[八月十九日軍機大臣欽奉]  
　　諭旨變通旗制處會同軍　大臣奏選涙提調一摺又奏請由部撥給辦公經費一片均著依議又奏請刊刻木質關防一片知道了欽此 
[八月二十日軍機大臣欽奉]  
　　諭旨此次補行引見年至六十五歳以上之委前鋒參領惠林著照舊供職欽此 
論說 
[論張文襄之與項城]  
　　庚子以後中國政治界上最有關繫之人物應推項城南皮自昔年奉召入都二人同時協贊樞垣居政府重要之位置顧項城未經罷黜之先聲勢之赫權力之盛事事皆出南皮上南皮備位而己至項城罷職南皮遂一躍而豋最高之地位極爲攝政王所倚重今南皮又出世去矣生前之所謂文學所謂功業皆隨廻風逝水而盡矣世之論者或舉其歷史或搜其佚聞或近於褎或隣於貶或爲瑕瑜叅半之詞或作皮裡陽秋之語大抵觵觵人物投身政界五十餘年其行事旣非一端之可盡其爲人亦非一語之可賅蓋棺戢影猶非論定之時握管凝思竟少愜心之語但項城南皮一人旣同爲最有關係之人物同居政府重要之位置同贊樞密同握政權而項城未罷之先則權在項城項城旣罷之後則權在南皮今南皮旣死又擬起用項城則二人之出處行事當必有其　同之點而足以資我輩之研究者也因分别對舉於下得若干條至其宗旨之出入爲人之得失則世有識者必能綜其先後而諭定之非記者之所能言焉 
　　南皮之行事手筆極大而項城之手筆亦不小故南皮之任鄂督也種種計畫皆開各省之先聲項城之任直督也種種設放亦爲他省之模範　　南皮銳行新政但求美備不計庫欵之竭耗費之多項城亦然故南皮之在江鄂闢馬路也興製造也購軍艦也欵盡則以外債繼之去任之時虧借之欵殆逹千萬以上項城之在北洋練新軍也興工藝也製造鎗砲也局所如林總會辦多至二百餘員去任之時其虧負之欵亦逹八百萬以外 
　　南皮舊學之名宿也而好言新政好延攬人才項城無學者也而亦好言新政好延攬人才故一時談新政者爭投二人之門下武昌則有湖北才子之名稱北洋則爲新政道台之淵藪 
　　南皮之行新政主保存國粹者也項城之行新政主開明專制者也一言以蔽之則皆主漸進而不主激進者也主默化而不主强迫者也故唐瀏陽之就戮不知者或以反對新政爲譏而不足盡地皮之相譚瀏陽之伏誅當事者雖蒙首鼠兩端之嫌而不足摇項城之心 
　　南皮之在官也受德宗景皇帝之知遇最厚項城之在官也受孝欽顯皇后之聖眷最隆故項城之入贊樞垣聲勢固己極盛於一時南皮之入贊樞垣今日亦得大展其才技 
　　南皮項城初意皆不願久於京秩者也項城入京以後即會辦外務部而蘇杭甬借欵之問題適興項城遂大受輿論之攻擊南皮入京以後即督辦粤川漢鐵路而湘鄂借欵之問題又興南皮亦大受輿論之擊剌 
　　今者南皮死矣飾終令典備極優異攝政王有國事如何之歎有老臣凋謝之憂全國之人則皆戚戚焉慮重臣之難得繼任之無人即東西各報紙亦莫不揭其相片論其行事而以中國喪一柱石之臣代爲惋惜此亦可謂生榮死哀者矣至項城從前之去位則輿論多以爲快心朝右不聞其嗟悼大抵毁者多而譽者少由是論之二人之行事雖有以上種種相同之點而其宗旨之出入爲人之得失或自有其不同之處要未可以一概論也雖然今日南皮方死卽有起用項城之議則峨峨朝士之中足以繼南皮而起者舍項城外豈果無其人耶然而項城之與南皮固明明視爲今日政治界上不可無一不可有二之人物也我因此論兩人從前往事之所同而願　觀一人他日行事之所異 
 
 
 

Page 4

 
 
專電 
[電一（北京）]  
　　張文襄遺摺力保端方戴鴻慈寶熙陳夔龍四人 
[電二（北京）]  
　　張文襄病時鹿中堂三往未見因文襄力爭某事時鹿未贊一詞致有芥蒂 
[電三（北京）]  
　　京師學界以張文襄熱心擘畫學務嘉惠學生不少議發起鑄一銅像 
[電四（北京）]  
　　軍機處曾經保薦廷杰才具優長堪膺重任故此次簡補法尚 
[電五（北京）]  
　　湖南同鄕京官爲粤漢鐵路借欵事昨日集議擬具公呈陳請政府堅持並各自擔任勸股 
[電六（北京）]  
　　海軍大臣奏派沈壽堃充長江艦隊統領奉旨依議 
[電七（北京）]  
　　舒淸阿赴日觀據今日請訓 
[電八（東京）]  
　　日本舉行耶穌新敎入國五十年祭典時日本著名耶穌敎家與淸國耶穌敎牧師劉君會議組織日淸韓三國布敎同盟會數日之移可發行以該三國語記述之雜誌 
[電九（東京）]  
　　公爵伊藤博文定陽歷十月十四日由大磯啓行赴滿州調查一　擬於該處滯留一月 
緊要新聞 
[憲政館核覆陸軍籌備未發表之原因北京]  
　　憲政編查館遵旨核議各署籌備事宜原摺交録政治官報惟海陸軍事未見議及旋於憲政館探悉陸軍部籌備各事實亦核議及之因陸軍部奏定關於軍事籌備概不發抄故此節未載官報頃探悉内容該館將陸軍部原奏核改者有練兵爲强國之機關尤宜實行徵兵庶以後無地無兵邦基自固陸軍部原奏宣統七年始實行徵兵似覺過煖應由該部體察情形提前興辦再無論何項要政人才爲先矧陸軍雖係武備尤賴有文事該部原奏宣統八年始籌擬陸軍大學章程并無開辦確期殊非敎育普及軍政之道應由該部改爲宣統六年實行至鎗械糧餉尤爲軍事之命脈關係重大應速統一之道 
[錢欽使封奏財政領土二事北京]  
　　駐義錢欽使恂日前請外部代遞封奏一件係關于中國財政領十二事略謂各國於下次開平利會議時擬提　確定各國在中國之勢力範圍并派員監督中國之財政如果各國之勢力範圍一定即可着着進行財政權一失則不啻中國之生命爲外人所制中國危亡可以立待言辭頗爲激昻聞外部囑其囑查確實再行代奏未識確否 
[蒙藏富商無須另給議員專額北京]  
　　會議政務處日前奏覆朱太史汝珍請予蒙藏富商選舉名額一摺其内容以富商本有選舉權可歷諮議局之階再被公舉即能入資政院充任議員無須另予專額其蒙藏藩服暫由蒙旂爵勳照資政院奏定員額遴派入院 
[電覆潮汕鐵路之内容北京]  
　　郵部派往查辦潮汕鐵路人員梁用弧及錢家澄一人昨己電覆到部略稱查該路所有聘用日員實祇有原訂合同一二人其餘均由日員代招遂多至二三十人業爲定立限制除訂雇者俟期滿酌留外其餘一併辭退此外辦理未合各事亦責成切實改良免致貽人口實並查得該路尚無日人股本 
[咨覆限制銅塊入口辦法北京]  
　　　度支部前曾咨行各省限制購運外洋銅塊一事聞某省己咨　該部略謂官局鼓籌己遵將現在銅斤鑄完爲止目下銅幣頗患充斥暫停鼓鑄事在可行惟運入銅塊一層其私運不盡在本國之奸商旣承大部與日使迭商能在彼邦　禁出口則弊不除而自絕至將來新幣定制後應開送數目候大部核明通知該國購辦不得與姦民交易違禁輸入則弊尤可永除倘能提前通知俾早禁銅塊輸入則利賴爲尤大云 
[續紀京張鐵路行開車禮詳情北京]  
　　十九日京張鐵路行開車禮己略紀前報茲將續聞録下是日先在西直門外於火車頭之上用松枝彩花組成龍形龍首昻空前有花珠兩帝懸黄龍國徵車頭以及頭二等車之前後左右皆以五彩綢及花朶周圍繞掛上午八點三十分開車當汽笛響時並燃放鞭砲雙串約警萬響一時翎頂輝煌滿車中矣車行速且穩頭站到淸河鎭稍息二站到沙河鎭稍息由沙河進行但見遠處有彩棚而車軌彎繞行作九十度半圓形少頃己到南口則九點四十五分也南口在居庸關之南爲關溝進口處舉行茶會禮卽設於此茶會係一大席棚外有絕大牌樓純以松枝彩花紥成中央卽設茶會處棚内共八十一間居中演說台兩旁西餐烟品不下百餘桌兩隅又有特别座盆花分列彩綢毫懸滿座衣冠趨鏘中外來竊約萬餘人午 
 
 

Page 5

 
 
後一時振鈴先由徐尚書演說京張路之組織及其關係次由路員美國留學生李方以英語譯述徐尚書演說之意旨宣告各外賓次又由詹眷誠觀察演說造路工程之内容及與各路銜接之豫備次工程師兪君人鳳演說又次則北洋端午帥派來之代表直隸提學使傅增湘宣讀頌辭當由徐尚書答謝北洋大臣維持之盛意之次則英使朱爾典君頌辭中外來賓皆拍掌徐尚書向英使道謝畢即于二時開特别加車回京比到京則三點三十餘分也是日往車連開六次回車連開五次又由張家口到南口來往一次以南口茶會爲中心點爲我中國鐵路界從來未有之盛事中外來賓莫不歡頌中國鐵路之發逹云 
[農部奏報勸工陳列所開辦情形北京]  
　　農工商部奏臣部前因京師勸工陳列所創辦有效猝被焚毁當卽體察情形亟日遷地重　以復舊規仍應調取各省物品解送陳列俾供衆覽擇定廣安門内臣部工藝局西偏隙地寬敞適宜業將籌辦大概情形奏奉兪允在案遵即飭將應用樓房核實估修一面咨行各省督撫並札知各省商合搜集各項工藝製造品曁天産物彚解來京以備陳列並仍按照前定章程令京外各商精選上品物件准其寄售不取寄费以農實行奬勸之計復飭該所擬定詳細章程經臣等查核均尚周妥亦經行知各省在案幸各疆臣多視斯舉爲重要選購各項商品陸續派員齎送來京現在該　屋字己經落成各省解到物品雖尚未齊己可粗敷陳列擬即於本月十五日開　飭將物品庋設齊楚俾復舊觀臣等竊維京師勸　陳列所之設樹首善之風聲作四方之標準實爲全國工業所關近來南洋籌設勸業會期以薈萃觀摩爲改良競　之地欽奉明諭飭令各省督撫協力籌辦仰見朝廷重視農工商業實力振興之意京師勸工陳列所雖辦法性質與勸業會稍有差異而藉以開通商智鼓舞羣情用章正復相同亦胥賴各省力與贊成俾可萃集通國天産人丁特出品物以隆上都而觀萬國應仍由臣部咨行各省督撫凡己經解送者應再飭查遇有新出物品隨時探訪廣爲羅致其未經解送物品之者應迅速選購委解以資比較八月十二日奉旨知道 
[京師近事]  
　　資政院協理李家駒自授該院差務後倫貝子以孫中堂尚在請假期内所有該院事宜多與李協理商譏聞李協理日來條陳甚多極力主張改定服制諸大老多贊成其議 
　　學部於二十一日考試留學生普通學己誌前報聞此次應試各游學生均須遵照學部新章第三條内開無論有無普通學畢業文憑均須預行甄録一次不得仍引上年舊例因有某某　畢業生禀請免與再考故部示有磚難准行之語 
　　政界消息寶　臣侍郎將升學部尚書陳寶琛王錫蕃兩閣學俱將補缺政務處各憲現有奏調勞乃宣京卿允任提調之議 
　　軍機處近與粤督袁樹勛往返電報甚多均用密碼加急探其大略係袁海帥報告澳門劃界風潮目下頗厲軍機處覆飭加意嚴防暴舉以免他虞 
　　度支部前派陳君錦　到美國考查紙幣製造法並購買機噐聘請外洋美術家來京製造紙幣業己擇定地址建築製造廠安置機噐昨日招京津商業中之工程家機噐家前往投票價廉者得不日卽可動手興辦　　外務部日昨上一封奏請將文君等四人記名遇有丞叅缺出儘先即補聞己允准 
　　外部嚴飭京外各電報局加意檢視各報館之訪事通信員電報凡關係東三省事如有報告京津抵制日貨者一律禁止發電 
　　法部核覆各省咨報籌辦審判情形文略謂現當籌備推行之際查民刑二事其辦法逈不相同民事大都細故居多自不妨從寬辦理而刑事則安危所系推鞫不可不詳故所設豫審檢視等員均爲袪除舊日訛詐枉法弊端並偵查一切案證以成信讞起見云云 
　　日本衆議院代議士松本君近在天津創設一西文報名曰大寶報以作日本之言論機關 
　　農工商部日前接到新疆巡撫聯中丞電稱現新省車庫拜城銅礦己經查勘礦質極佳亦極豐厚惟新者嫻於礦學人員甚少應請由部代爲物色趕即遴派來新襄理一切以便開採 
　　中國萬國化學會代表吳匡時卽現在義使吳宗濂之公子學問優長爲中國不多得之化學專家萬國化學會開會時英國太晤士及各報均極稱揚現該代表己於昨日來京應學部考試聞攷畢後尚　往法國工廠實習 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[汴撫設立籌備憲政考核處河南]  
　　汴撫吳重燾奏臣維豫備立憲事體重要條目紛繁九年籌備之期日月易逝臣自蒞任以來所有諮議局地方自治省城審判廳簡易識字學塾廳州縣巡警以及調查統計各事宜或辦有端緒或正在籌設節經次第舉行過此以往事務愈繁時期愈促貢任愈重若各屬地方官奉行不力偶涉遲延必致貽誤要政阻磚新機憲政編查館資政院負審查之職任於京外各衙門有實行考核之權各督撫爲執行之機關於各府廳州縣應力任督飭之責是兼綜條貫其大綱統於館院而部院督撫實受其責成即措正施行其基礎在於府廳州縣而督撫憲筦其關鍵必須有總滙之區爲之督催稽核庶能循序漸進不致有誤限期臣現在署内附設籌備憲政考核處一所專司考核全省籌備憲政事宜按照憲政編查館奏定逐年籌備事宜淸單所列各項分設五股派員稽核設總理帮理各一員以總其成所派各員即於臣署文案委員中遴選諳習法政及於地方行政確有經騐之員兼充一切文牘仍由臣親自核定施行該處辦事細則及考核籌備憲政功過章程逐月辦事期限表經臣督飭各員悉心釐訂每月由考核處彚集各府廳州縣辦理憲政之成績刊行一覽表以爲考核之標準並將關乎憲政之往來文牘章程等項每月選刊一册名曰憲政月報通行各屬閱看 
[武漢勸業奬進會徵免稅釐辦法湖北]  
　　鄂督陳夔龍電奏武漢勸業奬進會請將本省外省與賽商品概免稅釐一事現己由稅務大臣會同度支部農工商部覆奏略云查本年七月間臣等議覆南洋籌設勸業會與賽物請免稅釐摺内曾聲明各省赴賽物品可仿照通例准其以三聯單報運沿途免征於出口時在經過第一關出具保結限期運入會塲中途不得私卸私售違者倍罰凡在塲沽售與轉運他處銷售者照章補徵稅釐等情欽奉諭旨允准當經臣處詳擬各省赴賽物品用三聯單出具保結報運沿途關卡不徵稅釐曁在會塲内分别徵免辦法章程二十條作爲暫行試辦之章通行各省督撫轉飭遵照在案其章程綱要係運塲須按限期私售應即倍罰遇有夾帶影射務令扣留懲翔第爲陳列備觀之用免補稅釐迨至賽品離場之時必需查對凡有銷售一律補徵旣以宏奬勸提倡之旨仍防有關礙稅課之虞現湖廣總督於武昌省城籌設勸業奬進會並附屬南洋出品協會用意旣己從同辦法未便歧異所請本省外省一切與賽商品概免稅釐之處應卽按照臣處所擬南洋勸業會聯單結報運分别徵免章程等辦法辦理奉旨依議 
[粤督聯電籌議保護和蘭華僑廣東]  
　　粤督袁制軍因和蘭新定律例苛待華僑特與直督端方江督張人駿閩督松壽寗藩樊增祥粤藩胡湘林等擬定辦法聯電政府求請代奏文云北京軍機處鈞鑒竊爪哇各島中國僑民數逾百萬近年蒙恩遣使撫慰該僑感戴皇仁殷殷内嚮立商會設學堂是其傾忱祖國極爲懇摯前因和蘭政府擬設新律誘脅入籍該處商會電請維持經方電逹外務部聲請先設領事藉以維緊僑衆之心壽亦先後電咨外務部請設法商拒新律先設領事以資保護各在案現接和蘭駐使陸徵祥來函爪哇設領事一事疊經磋商彼之宗旨須俟新律頒行華籍和籍分畫定局而後可商並稱此次新律聞兩三月内竟將議院通過事機至迫必須預籌抵制等語查華民之僑寓南洋者不止爪哇一處和蘭新律若我一經允可則各國必將紛紛效尤與國體僑情均屬大有損害所關甚鉅且設一領事彼欲俟新律頒行再商則是我以設領之故先捐棄多數人民僅博一有名無實之領約尤爲得不償失近來該島商會奔走呼號迫切萬狀方等見聞旣確不敢不據實上陳擬懇天恩飭下外務部迅與駐京和使切實交涉速議實行設置領事並聲明該國新律如與中國現行國籍條例不符中國政府即難允認此次總祈上下一心内外協力合謀抵拒務求有濟庶足以全國體面固民心理合呈請代奏端方張人駿松壽袁樹勛樊增祥胡湘林同叩 
[法政監督吞欵案之發覺天津]  
　　北洋法政學堂監　　督楊大令肇培日前率同敎務齋務庶務三長面禀督憲控訴正監督張太守鳴珂侵吞公欵放棄責任破壞學務端午帥甚怒擬即撤差而直隸學界紳士以該堂前監督黎伯嚴吞欵巨萬含糊了結此番案件决計力爭追賠始允了事又聞張太守亦控楊令多欵於督憲云 
分類新聞 
政界 
[處置財政上疑難事件辦法蘇州]  
　　蘇省淸理財政局以本局濟理財政遵章調查令各署局所照造收支報告各册送局彚辦惟是各處情形不同欵目互異人情狃於故常憚於改作向來一切同件又皆肇端 
 
 

Page 11

 
 
書吏之手積習相沿己久而部頒條欵以詳實分明爲主不含混不疎略即合繩墨本局辦事細則於應查事件分别行文調查派員調查或令經管欵目員司到局面詢茲本斯意稍示變通嗣後省内外各署營局所如有疑問待商事件應於本局每星期六常會日或派委員或倩幕友擬草到會提議當舉所知以資解决倘有事關重大未能立時取决者禀請督撫憲及大部核示辦理總期情不隔閡事少周折廣益集思互資裨助己移行各署局所一體遵照 
[太平廳辦理自治公所情形蘇州]  
　　鎭江太平廳李司馬約禮以奉飭籌備自治公所辦理調查選舉事宜當經邀同各紳議設公所己於八月初四日開辦茲經公同推舉辦事人員正所長王錦副所長姚湘孫嘉賓參議員郭少雲陸平司選員洪遹聲常駐辦事員吳寶仁惟廳境並無城郭現就原有區域劃爲四區以廳署所在之處爲第一區作爲城之區域其餘三區另分劃爲鄕鎭區域各設設查處派員調查以專責成 
軍界 
[浙江軍界運動之現象杭州]  
　　浙省新軍自某協統任事後形式精神日就退化二標標統蔣百器孤立無援契然舍去即經某協統向上峯力保蕭星垣淳于玉龍二人材堪大用又慮本省武備生反對祇得并保顧乃斌（顧係武備畢業生）消息發表軍界全體大譁各報喧傳而歴史軼事尤以淳于爲最劣撫憲增中丞深知輿論不孚擬改調北洋將校某協統持之甚力并以去就相爭中丞不得己暫行擱置名爲取銷實則緩圖轉圜之計前月某日全軍將校突奉增中丞手諭限各營督隊官管帶等員概於翌晨隨帶筆墨親身赴轅一一傳見略詢官階籍貫諭令當堂各書履歷一通而退其意蓋爲經此一試將來蛳才升補俾免外界藉口某協統並派人四處揚言徵兵在即擬特保張載揚升補標統其餘將弁亦概録本籍武備學生以安反側詎昨日眞除命下第八十二標標統（即浙江第二標）仍以八十一標二營管帶蕭星垣升補遣差即以一營督隊宫淳于玉龍升補其八十二標二營管帶乃以八十一標三營督隊官顧乃斌升補（按八十二標即浙江新軍第二標舊徵僅成立一營現疊奉陸軍部嚴催决議年内添徵兩營並因混成兩字另徵砲隊二隊工程輜重三隊一律於年内成立）至督隊官趙振淸則委充炮隊營管帶 
[改編全省巡防隊之雙通辦法廣西]  
　　廣西巡撫張鳴岐奏伏查桂省防營名目本甚複雜光緒三十三年春間經臣督同司道遵照前練兵處會同兵部奏准咨行改爲撫防隊分地編列隷桂平梧等屬者爲中路巡防隊隷南鎭泗色鬱者爲左江巡防隊隷柳慶恩潯者爲右江巡防隊隸太思順者爲邊關巡防隊按隊挨次編列由第一隊以至若干隊甫於是年五月編定咨部立案六月旋准陸軍部咨行前因正在籌辦適值廣東欽州及桂之南關滇之河口相繼有事邊地正當戒嚴内地伏莽乘機蠢動各隊征調頻仍往來無定當事機緊迫之際其得力各軍或增添名額以厚兵力其不甚得力者或裁汰歸併以節餉糈無非相察機宜因時控馭軍務倥偬未能拘守現在邊界敉平腹地大股匪徒亦多撲滅自應及時整頓重編隊名酌定章制以期漸求劃一惟查桂省沿邊一千九百里緊接越南防禦未可稍疏左江爲邊防後路亦關緊要右江潯州現正搜捕猺山股匪各營勇數過單難資控制伏查部章本有各省情形不能盡同准其變通之語臣督同司道就本省情形熟加體察將新編邊關巡防第一至第十六隊左江巡防第一至第六隊右江巡防第一第二隊以上統共二十四隊遵章變通暫編爲每隊四百七十二員名另設長夫三十名其防務較鬆之新編中路巡防第六第七隊左江巡防第七至第十一隊右江巡防第三至第十五隊邊關巡防第十七至第二十隊以上統共三十四隊遵照部章一律編爲三百零一員名設長夫二十四名此外尚有中路巡防第一至第五隊現正留編新軍又向歸各府廳州兼統者計有九隊應改爲某府廳州親兵營以符名實章制暫仍其舊又左江邊關工程各一隊專司工程右江墾兵三營專辦墾荒古宜保商營祇令保護客商撫標練兵營衞隊營勇數無多專令護送餉械及巡緝街道以上八營隊均與巡防隊性質不同應照部章暫編入雜項隊伍章制亦暫仍其舊所有新編各隊薪餉均從宣統元年四月初一日志支以歸劃一學務 
[飭司查扣嗜好拔貢武昌]  
　　贛撫馮星岩中丞於八月二十一日牌示文云本部院覆試選拔憑文録取於本日榜示在案惟前日迭經有人呈禀此次正取各生不無沾染嗜好之人其並未指明者固難懸揣即揭告有名者亦須查明辦理仰提學司切實查騐如果正取各生内有實係沾染嗜好者應即扣除以備取名次在前之人拔補 
[札飭整頓敎員學生曠課辦法奉天]  
　　奉省提學司以各屬學堂學生往往請假曠課以致光隂徒擲造詣難精敎員不知懲戒乃亦相率效尤實屬非是特於日内通劄各學堂痛矯前弊所有一切整頓辦法限期五日呈報以憑核示 
實業 
[力爭津浦路改道濟寗山東]  
　　濟寗紳商學界力爭津浦鐵路循道該州一事前經吕大臣派員查騐未蒙允許近聞該州紳商學界於日前在本州諮議研究所開一特别大會到者約三千人公舉代表三人辦事員二十二人分赴京都省垣辦理此事務期逹到目的現己函致諮議局各議員設法維持又公呈山東撫院及徐沈兩大臣并另函山東同鄕京官請迅速由京開會宣布此事俾徐沈兩大臣知其利弊早行决意改道濟寗云 
[分設寗屬商船公會鎭江]  
　　鎭江商船總公會原係兼轄寗蘇兩屬日前江南商務局以本省幅　太大河道紛歧航業極盛僅設總會一處時有鞭長莫及之勢擬將鎭江總會改令專辦蘇藩所管境内航業其寗藩所管江揚淮徐通海等屬航商掛旗事宜另設一會派員經理禀准江督咨明商部札委大使許念祖總理寗屬商船公會許大使奉委後先在鎭江調查一切昨復赴浦調查航業盛衰及船會弊竇聞總會定於日内成立矣 
 
 

Page 12

 
 
[札委黑鉛鍊廠人員長沙]  
　　湘省南城外銅元局舊址現經宫礦總處禀請大憲改爲黑鉛鍊廠提鍊常寗縣水口山所出黑銅業由岑中丞札委留學美國礦學畢業生廣東江進士順德爲總工程師現己購辦機噐改造廠屋日昨復由岑中丞札委留英畢業生江茂德爲帮工程師兼充繙譯月支薪水湘平銀一百兩並委湖北候補知縣陳彞爲稽查委員分省試用縣丞田蔭生爲庶務委員月各支薪水銀三十兩均自奉札之日起支俾 
[學界攻訐鐵路總理長沙]  
　　湖南鐵路總公司坐辦總理余堯衢叅議肇康自任事以來屢爲湘人所訾議而學界則攻訐尤甚前次開拒欵會時有學生多人當衆發議欲將余總理立時斥逐幾至大起衝突卒經譚組安太史勸解而止近日學界中人又徧發公啟歷陳余總理種種怪現象勢不至驅逐出位不止 
雜記 
[皖省淸丈沙洲舞弊之眞相安慶]  
　　皖省職紳李肯堂洪澤安胡調鼎何象震陳金釗朱益張作霖王坤等禀呈農工商部文云皖省奏設淸丈沙洲局實因新政需欵由前撫憲恩督同前升藩憲馮釐訂章程舉辦雖爲瘠省籌欵起見然行之不得其人則利不興而害先見該局總辦爲郭道重光設局今己三年開支幾近十萬所收地價僅止九萬龍元而丈溢畝數約在百萬以外地價進欵約數百萬弊竇叢生大利消滅豈不可惜今同入不敷價懸何在控案紛紛不絕擾累纯民莫甚於此其尤劇烈者則爲桐城之深水洲繁昌之錦衞洲銅陵之柳洲無爲之文興洲復疑洲懷寗之淸節洲也淸節洲由該局遷怒堂董勾串惲署府專用壓力奪歸該府所辦之兩等小學堂紳士訟不得直墾戶亦含寃就範惟深水錦衞兩洲墾戶較多訟結不解械鬥數起柳洲文興復寗等洲訟案久懸不結嗟我小民罹茲酷虐誰實致之查該局辦法各處不同淸節洲溢畝不歸淸節善堂繳價劃歸學堂深水洲溢畝召變外人不准業主墾戶繳價錦衞洲溢畝近萬注意罩佔官荒之業主墾戶屢次繳價不收以致激成民鬥不可收拾郭道政由己出蔑視定章營私舞弊蠧國殃民近有山西知府姚楷之弟姚某晋省具禀撫轅聲言郭道與伊兄同年在蕪藉得晋謁私受八千兩銀條己蒙允許保全錦衞洲産是該洲糾葛不解政以賂成事實可信一洲如此他洲概可知矣伏乞速派公正大員澈查皖省沙洲出入欵項以定郭道罪讞訊結民戶控爭以培元氣 
[莆陽禀報風災之現狀福建]  
　　莆陽縣於本年八月初一夜丑刻陡發颶風加以驟雨起於東北始激烈而奮迅旣奔騰而澎湃澈霄逹旦風色愈緊直至初二日午刻風雨暫息該縣令當即飭派丁役四鄕分查所有民居雖少坍塌而沿海各澳商漁船隻遭風浪傾覆者不少由省開來之臺灣府輪船是夜適逢其會觸礁撞沉於驚濤駭浪之中計亡失貨物之外淹斃搭客百有餘人屬於莆邑之商人考生傭工約三四十人餘皆搭往仙遊泉州之客事後飭查田園廬舍橋梁驛路尚無損壞惟高原單季一收之田正在結實間有損傷海濱平海一帶因東風掠岸湧到浮屍尤多現經該縣飭差督同澳保招屬認領餘則妥爲收殮并查明無告家屬擇尤撫恤其商漁船隻實在沉没若干艘水手人等共斃若干人郷飭幹差并諭澳中查明實數具覆核辦 
淸談 
[戴尚書入軍機]  
　　繼張故相而入軍機者爲戴少懷尚書 
　　張故相之在樞密時較督兩湖時聲譽己梢减其故曷在在於入樞以後其勵精圖治之心奮發維新之氣己不若督鄂之勇往然時非盡由於張故相宗旨之改變暮氣之紛乘而時事多難動則掣肘有以灰其興趨 
　　而戴尚書歷任各官旣未有卓卓之聲譽表表之事業昭著於時己不若張故相遠甚一旦升入今職其將何所藉手以後政界將發生何等之現狀世界明眼人當能測之 
[葛寶華補禮尚]  
　　延杰簡法部出人意料之外葛寶華簡禮部更出人意料之外 
　　廷杰未聞以習法學稱也而法部葛寶華雖未聞以習法學稱而曾署法部習部務者也而禮部朝廷用人固非尋常人所能測度哉 
滬事 
[靑陽港賽船]  
　　旅滬洋商秋季往靑陽港賽船於今三次矣我國官紳函電禁阻亦於今三年矣 
　　然而賽者自賽阻者自阻質言之年年禁阻即歳歳往賽 
　　今又屆秋賽之期矣又經江督批飭嚴禁矣不知各西商其能遵照條約裹足不往與否旣往矣果能不釀事端與否釀事端矣各洋商能置之不顧與否 
　　然而事端之發生不可必也奈之何不遵守條約不遵條約而釀禍端則各西商尚有何說之辭 
[雜著]  
　　婁縣沈君鏡醫植品勵學早歳研究性理經訓漸及天文河渠輿圖等書凡中外一切經世之學靡不通曉尤難得者於舉世醉心科舉睡夢沈沈之際而君獨吐棄一切窮搜古今中外之學術政治而研求之以儲爲世用非具過人之才識不能爲也天不佑善中道凋喪所志不酬其著述亦多未竟之緒惟所爲　東草堂筆記自乙未至乙己十年之間無一日輟筆生平志節學問頗可藉以表見二三同志將刊以問世記者嘗受而讀之其中精理名言有發古人所未發者因逐日摘刊數則以餉海内學者東鱗西爪不無挂漏之嫌欲窺全豹請俟異日 
　　英語釋官之稱曰公僕其大臣則譯言最高之僕中國古時臣僕並稱正復相類惟彼之臣僕屬於國故官曰公僕吾國之臣僕則多屬於君此其異也然孟子言事君臣與安社禝臣之分禮記載柳莊非寡人之臣社禝之臣也左傳載君爲社禝死則死之爲社禝亡則亡之若爲己死而爲己亡非其私　誰敢任之所謂社禝者即有國與民之義蓋古時重祭祀國以社禝爲本而社禝亦視爲民命所係也然則以臣爲君之僕投者其非吾國之古義亦可知矣 
　　斐洲北境獽獽人嫁娶之禮甚簡迎新婦至夫家設筵宴客而己太平洋羣島土人男女結婚皆由自擇娶妻不用財貨嫁女不給妝匳在彼行之則爲野蠻在歐美行之則爲文明蓋禮隨俗而不同儀文之繁簡初無關於文明野蠻也 
　　國際法上之有主權在於不服從外國國法上之主權在於使國民服從其法律此獨立國必不可少之義韓非李斯之徒咸能知是義者特其主權出於一人之專制故愈尊主權而其獘愈甚 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[憲政館與各省督撫往來電]  
　　蘇撫致憲政編查館電憲政編查館鈞鑒前准農工商部咨送長崎華橋公推江蘇諮議局叅議員名册淸發執照等因查各屬複選議員由複選監督判定發給執照此項叅議員旣由長崎華僑選舉似應由該處監督開票之領事官發給執照是否即請示覆瑞澂叩眞 
　　憲政編查館覆蘇撫電蘇州撫台鑒眞電悉諮議員執照由各該埠領事發給如距領事較遠及無領事經商會推定者即由商會總董發給執照仍須呈報本省曁駐使存案除咨農工商部及各省督撫並各國出使大臣外此覆憲政編查館嘯 
　　桂撫政憲政編查館電憲政編查館鈞鑒諮議局係全省輿論機關且有永久性質應否頒給關防以資信守乞示岐叩眞 
　　憲政編查館覆桂撫電桂林撫台鑒眞電悉本館上年通咨奏定諮議局章程業經聲明由本省督撫刊給木質關防即希查照辦理此覆憲政編查館嘯 
[瑣聞]  
　　福建 
　　閩省各屬議員畢集貢院先於十九日開接洽會先議接見官塲禮節以及稱呼或曰祗可僅稱議員兩字獨永福黄乃裳以爲藩司見督撫係稱本司似乎議員亦可稱本議員正聚商間忽又有人云督撫與議員稱本部堂本部院則我輩自不便稱本議員因此紛紛不一其說即行告散出餘尚未議及 
專件 
[江西諮議局議員一覽表]  
　　余仲田進賢吳士材南城傅學澋廣豐蕭輝錦永新張德輿進賢吳樹枬廣昌吳淸春弋陽羅銓盧陵張拜颺義寗傅壽康高安張柱上饒梁鳳歧盧陵徐士信奉新嚴祖光上高楊存基上饒周煥奎盧陵叚方祁南昌黎思位新昌秦鏡中都昌朱壽慈蓮花李隅新建鄒凌沅高安黄蘭芳安義黄念鑫崇義葉潤藜武寗郭賡平萬載蔡允升建昌董德淵南康熊元鍠商昌喻兆蕃萍鄕鄒國瑋安仁周述大庾閔荷生奉新易子猷宜春程連熙鄱陽劉景烈贛縣陳永懋靖安楊守洛萬載汪龍光浮梁陳瀛贛縣王明德豐城趙效獻宜春戴書雲餘干謝大光雩都冷開運義寗謝濟沂萬載黄鐘萬年歐陽勷安遠鄒安孟南昌曾紀良宜春吳寶田餘干唐阜昌安遠袁宗濂豐城江雲宜春曾秀章餘干謝聯珏安遠周楊烈宜黄葉光圻萍鄕徐鳳鈞樂平葉棟材安遠董道修樂安郭逈瀾萬載范葆廉瑞昌廖光墀龍南楊懷芳樂安高玉松划萬載劉矞祺德化古廷松長寗謝增齡崇仁鍾子榮分宜歐陽霖彭澤王寶光信豐饒正音東鄕文　萍鄕王顯謨湖口劉景熙贛縣謝寶德金谿李耀宗新喻王仁煦安福謝遠涵興國彭士芸臨川羅志淸淸江賀贊元永新邱璧寗都黄象熙臨川劉芳蕃新淦孫桂芳萬安楊世鼎瑞金黄立大崇仁聶傳曾淸江郭炳謨龍泉陳燾瑞金詹聯芳金谿巫祥玉山孫振渭泰和黄大壎石城張履福南豐劉郁弋陽郭志仁泰和蔡世培贛縣羅積廣昌饒紹唐貴谿曾沂春萬安黄鴻烈南豐饒熙春鉛山巫占春龍泉 
要件 
[江蘇蘇屬地方自治籌辦處章程（讀）]  
　　第三章職務權限 
　　第十條總辦總理監督本處一切籌辦事務 
　　第十一條會辦協理商同總辦總理監理本處一切籌辦事務 
　　第十二條提調禀承總會辦管理本處一切籌辦事務 
　　第十三條參議顧問得隨時到處協議一切籌辦事務 
　　第十四條科長科員官紳並用各就所長者分任之禀承總會辦總協 
　　理提調執行本科應辦事務另訂有各科治事規則分任職掌 
　　第四章籌辦順序 
　　廳州縣地方自治籌辦順序俟奉到闻頒廳州縣地方自治章程後再行擬定增入 
　　第十五條本處籌辦城鎭鄕地方自治順序如左 
宣統元年 
　　一由地方官遴選城廂公正明逹之紳設立城廂籌備自治公所五月初一至六月初一 
　　一以城廂固有之境界定爲城之區城六月初一至七月初一 
　　一調查城區城内之戶口總數七月初一至十月初一 
　　一調查城區域内之合格選民造選舉人名册呈執地方官十月初 
一至十二月十五 
　　宣統二年 
　　一舉行城議事會選舉正月十五至三月十五 
　　一舉行城董事會選舉三月十五至四月初一 
　　一開辦城議事會四月初一至五月初一 
　　一開辦城董事會五月初一至六月初一 
　　一就各繁盛市鎭遴選公正明逹之紳設立鎭籌備自治公所六月初一至七月初一 
　　一調查繁盛巿鎭戶口總數并由地方官另選各鄕明逹紳董調查各鄕戶口七月初一至九月初一 
　　一人口滿五萬以上之地定爲鎭之區域九月初一至十月初一 
　　一調查各鎭合格之選民造選舉人名册呈報地方官十月初一至 
 
 

Page 19

 
 
十二月初一 
　　宣統三年 
　　一舉行鎭議事會選舉正月十五至三月十五 
　　一舉行鎭董事會選舉三月十五至四月初一 
　　一開辦鎭議事會四月初一至五月初一 
　　一開辦鎭董事會五月初一至六月初一 
　　一就各鄕遴選公正紳董設立鄕籌備自治公所覆查鄕戶口總數 
　　六月初一至八月初一 
　　一劃定鄕之區域八月初一至九月初一 
　　一調查各鄕合格之選民造選舉人名册呈報地方官九月初一至十二月初一（未完） 
本埠新聞 
[關於余發程案之後盾]  
　　九江自余發程案起商學界無不慷慨激昻以懲兇爲目的其中以商務總會及公義社諸君尤爲熱心茲上海國民協會電逹該會社云九江商務總會曁公義社鑒余案得諸君子熱心維持甚佩祈仍堅持務逹懲兇目的母貽蛇尾之誚國民協會張邦傑等叩 
[查獲僞造鈔票之匪黨]  
　　公共捕房昨派中西包探帶同寗波人錢福生至總工程局禀稱錢將僞造之某銀行鈔票三紙在滬北某小錢莊混兌稱有同黨鄔新生與伊同住南巿會館弄地方請爲協提局中准即派探往提未獲旋又飭探守候將鄔獲住帶回局中押候訊究 
[有礙衞生之營業]  
　　鄭木海在叉袋角渡口蓋造草屋未領執照被地保夥沈阿二索賄兩元己紀前報昨經四路四區金副巡官查悉此屋係爲開設硝皮廠之用坑池作灶均己築妥第此項營業有磚公衆衞生鄭於事前旣未聲明復敢賄保朦混殊爲不合除據情移請一區轉詳總局核奪外並傳鄭木海到區聽候訊斷 
[調任粤臬來滬]  
　　調任廣東臬司趙濱彦昨日由蘇來滬寓英界洽陞客棧 
[公廨襄讞定期入都]  
　　公共公廨襄讞王肇之大令篤基入都引見己誌前報茲悉大令定期二十九日晋京現正部署行裝頗爲忙碌 
[巡警實地練習]  
　　巡警總局洋總巡官孟君諭令馬隊巡暹隊各巡警每於禮拜五上午七時演習打靶己誌前報昨馬隊巡邏隊隊官己帶令各巡警附乘淞滬火車赴吳淞靶子塲實地試練矣 
[四十七誌寗紹人之圑力]  
　　滬上各業寗紹同鄕爲寗紹輪船事先後集議盡和維持迭紀前報茲悉野味同業三泰趙士榮義茂費金生刻字同業種玉山房藴玉山房翰墨林榮華堂陳文彩文林齋等亦均議决無論東夥學徒往來滬南如有不乘寗紹輪船者察出議罰烟葉同業彚記黄玉書茂記吳友立永記余文煥春記陳景煒昇記陳順卿沅記錢怡靑厚記黄愼齋愼記裘仰善逹記鄭逹人承記嚴煥卿等亦在健行堂開會議决各行親友棧司如有無力者由行津貼船價不准私趁他輪所有貨物亦歸寗紹公司輪船獨家裝運親友往來如有不趁寗紹輪船者概不接待各同業簽允而散 
[著名翻戲就獲]  
　　巡警總辦汪觀察前日奉蘇撫瑞中丞密電飭拿着名翻戲朱文魁（即朱文開）到案訊辦等情昨由偵探隊官周二尹帶同探弁孫駿發等至小東門内將該犯緝獲解交警法科押候訊辦 
[復訊票號追欠案]  
　　大德通源豐潤義善源等各票號控賈品筱虧空巨欵由廨判賈收押候移解香港訊理在案昨日復訊原告延律師費烈譯稱此案己得香港政府來電請勿移解以免週折如不禮拜一香港無文遞滬請再核奪寶讞員商之英布副領事判賈還押候下禮拜三再核 
[公廨簽押房失竊續紀]  
　　公共公廨簽押房失竊袍掛三件己紀昨報昨日復由寶讞員飭知總巡捕房捕頭立飭探目李星福到廨勘明查緝 
城内 
[阻礙水道]  
　　稅務司好君照會滬道略稱據理船廳禀稱近有垃圾船滿裝拉圾駛至南鄕龍華在近將垃圾傾棄浦江有碍水道請飭縣禁阻等情蔡觀察立即札飭上海縣田大令查明該垃圾船是否工程局所雇抑各路巡警局所雇詳細查明禀復核奪 
[得隴望蜀]  
　　搶孀逼醮之案犯沈妙金曾經擬定絞罪具詳在案茲本縣田大令接到臬司札文云沈妙金一犯今逢恩赦從寬减一等改爲軍罪伊母沈陸氏聞悉即投縣具禀稱他案罪犯奉有恩赦均蒙省釋見子沈妙金事同一律求請開釋等情大令以此係上台所定批斥不准 
[纒訟己久]  
　　滬道蔡觀察批周梯云禀云劉常卿藐抗官諭逾限不交可惡己極仰南匯縣迅遵前批拘案押交劉氏給領此案纒訟己閱年餘母任再延是爲至要 
[一路警局批詞]  
　　職員袁錦堂禀批據禀族人之子乳名和尚因其自幼喪父無所依歸攜帶來滬送學讀書此該職念係一本不忍膜視之美意乃該子不肖在學私竊同窻什物被師所逐又復改送聖公會課讀仍復玩泄私逃竊取城外田禾瓜葛尚復成何人格稍加管束遽爾遠匿無蹤在他人早己置之不問該職又復懸賞登報熱心尋緝深恐流離失所此子何等造化詎相隔十餘年聞其在浦東慶雲寺削髮爲僧該職聊安寸心不意其人復逃往往外改變西裝益無忌憚並欲向該職尋釁此等全無心肝之人應准其存案倘被扭獲即送至本局嚴加懲治可也仰即遵照梵音菴女尼桂榮禀批據禀羅乃桂欠租不付懇請飭讓等情着該舖地甲立即前往開導從速搬讓否則勒遷追租不貸職商顔士璋禀批據禀己悉仰候飭提李世林到案訊究可也 
[官事]  
　　高陸行工巡局委員嚴善增昨日飭丁到道禀請病假三天道署發審委員候補知縣李喬生禀報丁母憂 
南巿 
[醉漢行兇]  
　　張桂卿江漢卿二人昨晨酩酊大醉在十六舖地方互相扭毆張忽持刀戳傷江之背脊血流如注由崗巡一併拘解工程局請爲訊辦嗣因張江酒醉示醒語無倫次判押候酒醒再訊 
[巡士患病]  
　　四十七號巡士胡仁貴昨晨在大碼頭崗位忽患羊癲瘋症僵臥道旁奄奄一息後由巡長率同隣崗巡士舁回局中設法醫治 
[查弔賊贓]  
　　法捕房昨日派探帶同小竊小髮子至工程局禀請派探協吊原贓旋在元成押店吊出綢夾被衫褲又在息影公所 
 
 

Page 20

 
 
申地第三張第四版 
内吳楊氏之女處吊獲銀簪五支其餘銀表及當票等尚未起獲當將吳楊氏帶局撣候訊辦起獲各贓交來探帶回 
[冒領月費]  
　　南卡聽差李榮兩次至貨捐局冒領月費銀一百五十兩昨由總辦金太守片送工程局經　裁判訊供不認判交保限三天賠繳淸楚 
[形迹可疑]  
　　成衣匠陶遠泉租住錢柏芝剃頭店樓上前日失去綢布衣服六件大洋十一元小洋十角事後由錢查得陶之同業小王情有可疑當向盤問旋被王子卿便覇放逃遂將王扭控南區解至工程局判王交保限交小王來案訊追 
[巡士獲賊]  
　　小工吳桂生在菜巿串竊某姓皮夾一只内有小洋五十四枚由巡士拘解工程局請究判戒責一百下拍照逐出 
閘北 
[枷號示衆]  
　　金維忠在北新涇違章停車巡士向阻不服並被扯破制服又陸阿祥亦在該處聚衆滋事均由四路五區移解一區昨經黄正巡官訊實判金寶三百板陸責四百板各枷號半月發回犯事處示衆 
新租界 
[禀准免驗]  
　　二十一日下午二時有潘仁山之女名林妹年四歳在巿浜橋落河身死潘撈獲後自行棺殮未報捕房昨被捕頭聞悉恐有别情飭傳地保報縣踏底相驗嗣由潘投縣禀求免驗男大令准其具結備查並照會捕房了案 
英租界 
[領事宴客]  
　　駐滬代理美國領事韋君昨晚假座黄浦路十七號洋房柬請公共公廨寶讞員與王李兩襄讞會宴 
[人銀並保]  
　　日商愛源重控安鴻喜欠銀一案昨日午後由廨會訊原告延律師福崗上堂請追被告延穆律師代爲辯駁判安鴻喜交三千兩人銀並保候再會訊核奪 
[地各有主]  
　　張根堂因造屋不砌隂溝由工部局傳至公堂請究張供該地係寡弟媳李氏之産未便擅造判張退去候傳張李氏列案於下禮拜一訊核 
[拖累保人]  
　　英商老沙遜洋行控祥盛肥皂廠經理韓雲生及跑街陸允升担保王友麟欠銀延不料理昨日由廨集訊原告延高易律師投稱被王虧空銀六千餘兩逃匿無蹤保單上蓋有祥盛圖章應請飭追韓等延哈華托律師到堂代辯判候會商核辦 
[告誡華探]  
　　總巡捕房代理五十號西探頭目昨出條示云照得前禮拜有某華探被副總巡申斥因將捕房中國存案簿帶往新署之故爲此示仰各華探一體知悉嗣後不准再有此舉囚此項簿子各探决不可從審事間移動以昭愼重 
[西探回滬]  
　　英美捕房專管火政之五十四號西探麥克濤請假回國又總巡捕房五十號西探頭目安姆斯脫郎赴日游歷均誌前報茲該兩探巳於前日回滬照常辦事 
[不堪造就]  
　　濟良所以妓女王阿桂不肯在所讀書送廨請訊王妓供松江人向在恆和里爲雉妓被狎客陵使逃出由捕解案判發該所女子因自幼耕男不慣讀書求察判改發棲流所擇配 
[粤婦虐婢]  
　　粤婦陳張氏因將婢女旺彩凌虐由捕查獲昨解公堂訊究判氏姑寬免究女發幼女所留養 
[妓女揑控]  
　　福建路久安里妓女玉蓮仙館控傭婦周王氏竊取珠飾各物一案昨由捕房解廨請究被告延律師聖文上堂聲稱妓女玉蓮仙館欲與某狎客偕逃回賴各傭婦帶擋洋八百元揑詢誣控希圖抵制請察中西官復向該妓研詰確有不實判周王氏開釋原告交保還洋 
[洋行追欠]  
　　義豐洋行控施嗣來欠銀不還昨日由探將拖傳至公堂交保候訊 
[應否賠償]  
　　四馬路佛照樓客棧庽客鍾岳亭控棧主朱行山經理姚樹生茶房王信水不賠失竊洋五百餘元一案昨經公堂復訊判朱仍交原保姚王交五百元人洋並保候原告邀到見証再核 
[騙子贖罪]  
　　黄芝祥控胡桂榮曹成壽串騙銀兩由廨訊明判胡押一月曹交保限繳洋一百五十元在案昨日復訊胡繳贖罪洋五十元到案求釋曹亦繳洋五十元餘求寬限王襄讞商之西官判胡交妥保曹仍交原保限一禮拜繳洋一百元如違提究 
[馬車傷人]  
　　馬夫周桂寶因駕車不愼將朱寶玉撞倒碾傷由捕拘入捕房昨解公堂請究判周帶回捕房存洋六十元交保候原告傷愈再核 
[竊案彚誌]  
　　王尚德周阿寶竊取徐阿四等五戶衣物由探一併查獲昨解公堂訊得王在閘北尚有犯竊被控案件判先送巡警局訊辦再行解回公廨收押三月周押四月分别示儆何丹書控傭人龔德之等串竊洋一千二百元逃逸一案昨由捕房將龔妻周氏解廨復訊氏供實不知悉判氏開釋候移提龔等到案究辦 
美租界 
[建屋驗屍]  
　　工部局驗屍所向來相屍即在該所空地上擺設公案若逢天雨頗爲不便近由局董等公議建屋兩椽專備驗屍之用刻己將次工竣 
[己非一日]  
　　捕房訪得近有流氓賭棍在界内租賃密室誘賭局騙昨特諭飭中西包探嚴拿究辦 
[控告拐逃]  
　　石洪福昨至捕房控被住居塘山路之陸狗郎將奏拐逃請爲緝辦捕頭飭赴公堂禀控 
[婦人負債]  
　　徐余氏欠范惟榮洋二十元不還昨被范軋至某茶館索討由氏夫徐祥桂投報捕房飭探拘入捕頭命范赴廨控追 
法租界 
[汲水挑售]  
　　法界公用自來水龍頭前由工部局嚴定限制祇准居民取用其餘浴堂茶館染坊等店概不准用茲有挑水夫張阿四汲水挑售被十八號巡捕查知連用水之陳沛之一併解廨請爲訊究判張罰洋兩元陳姑寬免議以後不准再購 
[藏垢納污]  
　　老興隆客棧主婦陸王氏昨與寓客陸榮舟將李阿四扭至公堂禀稱　撬門入内行竊綢皮衣服數件經寓客陸榮舟等幫同拘獲解案請究李供無錫人與該棧主爲同鄕該棧常有婦女數人住宿近將阿二之妺牽合與小的姦宿欠伊酬謝洋三元該氏索討時稍有口角彼以小的揭破隱事懷恨　害求察判押候查明再訊 
[積欠租金]  
　　芝蘭里任祥茂木器店主任　蘭前向永興洋行租賃機器一架現己積欠租金四月屢索無著昨由該行禀奉公堂飭傳店夥周子林到案訊究周供此事係由店主經手現在店主己往温州應俟返滬後向伊追究判周退去著於下禮拜三將店主任宗蘭交保訊核 
來件 
[上海拯恤幼女會募捐啓]  
　　上海拯恤幼女會開辦以來向蒙字林英文報館豋報募捐良深感佩茲緣經費支絀用敢籲懇諸大善士樂輸欵項以爲維持久遠之計查本會留養所之按月經費約需洋三百元連西國女總監理并華女士之月薪在内即此微數亦皆賴諸仁人相與扶持現在所中留養之女約有七十名且日有增加大半係曾受虐待之婢女甚至遍體鱗傷見之者殊覺怵心慘目本年己蒙中西善士輸助建屋之欵惟經費來源不裕僅有一百五十七元所可恃者祗有英美工部局按季助銀二百五十兩耳以此推算僅敷三個月之用度當此竭蹶之時各董事會議同聲呼籲敬懇諸大善士憫憐幼女慨然解囊力爲補助本會同人實深厚望應需之欵計有兩端一會中常年經費二建一相當之留養所需欵亦繁然己有少許在會加蒙樂助請交上海跑馬廳後斜橋路第四號住宅義務女會計員康拔爾夫人收存爲荷 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[奇情小說美人虹英敦勞斯著瘦狷譯意（八十七）]  
　　一日淸晨楷羅曉粧初竟臨窗外眺忽見二人在圃中閒行乃呼斯出朗問故斯出朗曰約立夫告我是爲鑿井之人梅黛嶺姑娘决意欲於林内適中之地尋得一源令其來相地勢源得并即濬矣楷羅曰井鑿於冬日耶恐不能成斯出朗曰彼等亦云然今先尋源溯委耳 
　　楷羅聽畢知尋源鑿井皆係飾詞擬以來守是屋殆相近之網羅一密兎脫非易乃思與埒根合謀繼思同林之鳥罹險則各投棲止此時我躬不閱遑恤他人因不告埒根而日籌所以私遁之策 
　　吾書今更須叙愛蘭矣梅黛嶺初似不問及愛蘭之事繼乃時與伴雪閒談娓娓忘倦凡伴雪一語一動均竭全神注之愛蘭覩之大痛思吾與梅黛嶺較妍媸立判男子之性無不棄舊憐新者一旦郎情頓變驟作秋扇之捐奈何因更引埒根與梅黛嶺語 
　　愛蘭之引埒根也在愛蘭思藉埒根以固己寵在埒根則疑梅黛嶺欲續前歡矯羞不勝故假愛蘭以爲之介因欣然前往詎知相見數次梅黛嶺絕無一語及彼埒根情不能禁乃復行其舊策一日傍晚梅黛嶺從楷羅房中出埒根俊於門外以一密封之紙授梅黛嶺梅黛嶺初擬棄擲繼恐爲楷羅所得乃携之房中啓封讀之書曰 
　　卿厄我甚矣自慚形穢雖萬語千言不足邀卿一盻然垂注如卿必不忍無端寒盟者僕曾經滄海不羡行雲數月來圭璧其躬未曾不可以封知己而乃相思彌　舊約終灰意此中磨折必有人媒孽其間儻得鑒此沉寃許其伸訴或者丹鶯紫蝶仍此雙飛毛卵鈎鬚付之一笑卿獨無情乃能漠然於其間乎星河方寸不隔微波臨紙腸摧望雲涙溢可半句鐘後海介叩埒根之門以一紙畀埒根埒根讀之曰 
　　君苟欲見吾者可於此星期中預定一日因往事君尚未盡知悉吾亦欲面談一切也 
　　讀畢喜不自勝喃喃曰梅黛嶺誠不負我六月中之梅黛嶺與此時之梅黛嶺較雖春和秋肅微有不同而玉容益增妷麗隹人難再得吾誓必逹吾目的而後己因熟籌令梅黛嶺早日入其彀中之策 
國外新聞 
[高麗組織内閣]  
　　二十四日東京電云高麗内閣大約於西十一月間可以實行組織 
[香港總理之新政見]  
　　二十四日香港電云香港總理羅茄特近在議政局宣布財政預算報告並陳彌補一千九百零十年預算乏欵之辦法（共乏洋八十萬元）及香港担任英國在華之郵政局經費問題謂己函請上海爲港政府分任負担其意該費不必由工部局供給應由庽滬英商分任本年損失之費約洋四萬零四百四十元軍界捐資亦在其内以上海之富饒想不致倚賴香港代付此欵繼復宣稱内國政府將派專員綑查軍界捐資問題 
[美國汽球賽駛獲奬]  
　　二十四日倫敦電云美國得獲蘇里士（瑞士之境）汽球賽駛奬品計由蘇里士駛至華騷相距一千一百基洛米逹之遥需時三十六點鐘 
[英國財政預算案問題]  
　　二十四日倫敦電云上議院反對黨首領藍斯唐奉英皇電召前赴培爾瑪拉爾擬於明晚首途民間之意皆謂財政預算案或可修改而得上議院之批准下議院旁室中復有謡傳謂政府擬將地稅註銷而於入項稅内增征一便士以補此失又電云財政大臣喬治在下議院宣稱自星期五日起議院休議一星期以便各議員細商財政預算案修改各節因本月十九號須實行報告上議院則仍行開議又電云藍斯唐君不認將赴培爾瑪拉爾之說財政預算議案業經專員議定 
[士俄大臣會商交涉]  
　　二十四日倫敦電云圭爾其派往俄國之專員由外務部大臣里番脫巴沙充當領袖現己行抵克里曼之里伐堤亞冀與俄國外務部大臣伊斯華克互會德國某報接土京君士坦丁消息謂里番脫巴沙曾經政府授以特權與俄國外務部大臣籌議政治上及軍事上各問題内有大丹尼爾海峽准駛軍艦條約及協定俄皇土皇相會事件 
[齊伯爵擬探北極]  
　　二十三日柏靈電云齊泊林伯爵决議以飛船往探北極擬先乘飛船至斯關慈培干以爲試騐所用之飛船定於明年興造北極之行則定於一千九百十一年首途 
[西政府不欲宣戰]  
　　二十三日柏靈電云駐法西班牙大使宣稱西政府旣不欲與摩王啟戰復不欲保守堤安拉那斯或塔薩各地 
[萬國禁止販賣女子大會]  
　　二十三日柏靈電云萬國禁止販賣女子大會己在奥京維也納開會 
[土爾其招募國債]  
　　二十四日柏靈電云土爾其銀行現爲政府募債土金七百萬磅 
[德國將提議國籍問題]  
　　二十四日栢靈電云今冬將有國籍問題議案呈入德國議院 
[英人拒食中國豕肉]  
　　二十五日倫敦電云昨日倫敦巿會集議有人謂近今由華運來之豕肉查有百分之九係有結核病者該問題將移交衛生部討議 
[哈爾濱俄德爭端己解]  
　　二十五日倫敦電云據聖彼德堡電稱哈爾濱俄國總領事己與奉天德國總領事將近起之爭端彼此解明原由就此了結 
 
 

Page 27

 
 
   
 
 

Page 28

 
 
   
 
