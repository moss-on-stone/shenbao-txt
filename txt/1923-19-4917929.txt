# 1923 - 19 - 4917929

 

Page 1

 
 
第一萬七千九百二十九號;中華民國十二年 西曆一千九百二十三年一月二十號
星期六 * *   
 
 

Page 2

 
 
第一萬七千九百二十九號;中華民國十二年 西曆一千九百二十三年一月二十號
星期六 * *   
 
 

Page 3

 
 
第一萬七千九百二十九號;中華民國十二年 西曆一千九百二十三年一月二十號
星期六 * *時評 
[政府與彭（冷）]  
　　閣員方通過於議會而敎部之彭已受攻擊而辭職政府苟能靈敏其手腕乎則准彭辭職可矣政府苟執成見以張其威信乎則内閣前途又多意外之荆棘矣 
　　不但内閣前途之荆棘已也余常默察中國之現在與將來每有三禍之懼何謂三禍一曰軍禍二曰議禍三曰學禍所以釀成此三禍者皆優柔自利之政府爲之也軍禍方在人人痛惡之時議禍正在方興未艾之日學禍又在行將發軔之初蓋革命之秋有藉乎軍力於是軍人遂得攘權奪地而軍禍起焉議會之制有需乎議員於是議員遂得營私罔利而議禍起焉靑年學子見二禍之跋扈而無人制止也出其方剛之氣與之奮鬭至再至三執政之人不思消弭之或且激盪之積勢旣成安能常保此淸白之念則他日養成之果將視今日之軍禍議禍而未必稍減者故曰政府而手腕靈敏速准彭辭職也 
[命令]  
　　一月十八日大總統令派華士巽前往歐美考察農產養蜂事宜此令 
　　又令任命劉永謙爲海軍部司長此令 
　　又令任命曹世英爲陝西陸軍第二混成旅旅長此令 
　　又令鄒佐基劉宗僖均授爲陸軍少將任劍石授爲陸軍步兵上校此令 
　　又令任命鈕澤生爲察哈爾陸軍騎兵第一旅第一團團長此令 
[國内專電]  
　　北京電張派不便直攻津派連日攻擊靳雲鵬前欵不淸張决今日出席衆院（十九日下午二鐘） 
　　北京電今晨張紹曾電話吳張云劉恩源如通不過再遲年關卽到卽通過亦難就届時歲費亦恐無人負責（十九日下午二鐘） 
　　北京電近兩次閣議完全爲議員辦體面與實利者昨張向某議長曰如此奉承應當鬆鬆手某答曰仍是紙片上權利不知同人肯投票否（十九日下午二鐘） 
　　北京電今日衆院開會票决閣員全體通過（十九日下午八鐘） 
　　北京電今日衆院開會張説明閣員歷略票决結果外施三二八票内高二九三票財劉四二一票陸張四三零票海李四四二票法程三六五票敎彭二九二票農李三五五票交吳四零七票均通過 
　　北京電昨北大學生會到二千七百人㈠挽蔡㈡宣布彭允彝催殘敎育干涉司法罪狀㈢請願國會否决彭敎㈣請願政府罷斥彭㈤最後辦法採五四對待曹陸手段昨亥刻赴公府請見黎約於今日申刻舉代表到府（十九日下午二鐘） 
　　北京電學生聯合會議組國會監督團（十九日下午二鐘） 
　　北京電昨敎育界議决驅逐彭允彝湘同鄉明日開會逐彭不認爲湘人政學會亦不認彭爲該系京津各報爲蔡元培去職均痛詆蹂躪司法敎育者有謂因自己之欲做官而不使中國人做人試問法敎界願做人者幾人語極沉痛 
　　北京電彭允彝一方宣言辭職實則有楊度帮忙謂湘人當總長僅此一席務請同鄉垂憐維持 
　　北京電學生四千反對彭圍院與警大衝突有傷者（十九日下午九鐘） 
　　北京電四千學生反對彭允彝與警察衝突（十九日下午八鐘） 
　　北京電昨顏惠慶致函英文導報力駁羅案法部處置失當 
　　北京電施外長病因爲政府破壞司法獨立施語人曰予以收回法權爲就職方針今若此吾心痛矣黎曾慰之并發司法獨立令但羅已拘入獄三日後始議交法部提出聲請理由書（十九日下午二鐘） 
　　北京電劉恩源在保電囑凌文淵製陰曆年關約支數目及預算原數淸册似曹錕已慰留劉 
　　北京電陸部派王典型趙崇愷向財部索欵凌函中行墊四萬 
　　北京電中東路形勢急紅黨在該路兩頭約三十萬列國希望該路國際投資改良運輸謂欲保持中國主權虚名不啻引渡於紅黨聞當局不贊成外資但亦未許紅黨 
　　北京電十七法使訪外次再交涉賠欵金法郎事十八領袖葡使訪外次答覆取消領判權爲期甚遠　　北京電史蒂芬聲明新銀團不解散惟本人曾辭職尙未奉准 
　　北京電王景岐函告在比發行四千八百萬法郎庫劵十一月六日將合同簽字送交該行（十九日下午四鐘） 
　　北京電小幡照會日政府擬自由派遣特用信使在中國鐵路上遞 
 
 

Page 4

 
 
第一萬七千九百二十九號;中華民國十二年 西曆一千九百二十三年一月二十號
星期六 * *送外交郵袋與我郵政無關郵政總局請覆日使給以顯明之解釋 
　　北京電蔡又捕朱念祖并中止給孫傳芳餉限孫三天離撫州 
　　北京電蒙疆委員會定二月一日大會張通電各省派員到會討論對蒙方針（十九日下午八鐘） 
　　北京電那威使米賽李今晚赴奉 
　北京電農部哿日開各部會議設勞工司案（十九日下午八鐘） 
　　北京電洋員方維因删日起勘察水道並查漢水危險部分之田家灣堤下月回京（十九日下午八鐘） 
　　北京電張紹曾爲多見客起見在院設招待處接待來賓議員爲一組軍政爲一組民政爲一組 
　　北京電蔡成勳馬聯甲電保齊燮元爲蘇皖贛巡閲使黎决意擬電申斥（十九日下午八鐘） 
　　北京電保議應付西南仍主武力一面請王占元赴奉議和 
　　北京電最高問題仍極力進行責成高凌霨王毓芝籌辦十七省將聯電表示如國會不納有脱離中央説（十九日下午八鐘） 
　　北京電王獻臣電李厚基軍事失敗現藍田玉朱培德駐紥永安與許崇智互通聲氣非大軍繞擊難以挽回（十九日下午八鐘） 
　　天津電省議會皓㈩㈨午閉會奉張吸收關内現金保曹通令嚴禁日商茂泰料器洋行巧㈩㈧夜十一時失愼斃四入傷九人延至皓㈩㈨晨四時始熄損失約六千元（十九日下午九鐘） 
　　吉林電王省長因濱江道反對地畝帶徵哈電業股欵巧㈩㈧夜赴奉向張孫商辦法署事委鄭政廳代拆代行 
　　吉林電日政府篠㈩㈦令深澤還爲吉領西春彥爲長領 
　　吉林電朱慶瀾表示負責護東路 
　　吉林電奉張復張閣電贊成統一裁兵財政公開（以上十九日下午五鐘） 
　　漢口電烟廠事頃在中央旅社開始談判烟廠滬總辦婁斯漢廠大班其棁姆親出席以工人所提十三條要求爲談判根據辯論兩小時烟廠承認工人工會有代表工人向廠主交涉權約哿㈡㈩晨九時續議（十九日下午八鐘） 
　　漢口電英領以各界援助花廠工人傳單含有排外性函交涉署質間交涉署覆傳單無稽請照法院假釋例先釋被拘工人烟廠事雙方已推定代表仲裁人及顧問皓㈩㈨晨在工聯會訂定談判秩序十條定午後三時在中央旅社正式談判 
　　漢口電王汝勤派旅長劉建章團長李維敬來省陳報鄂西防務 
　　漢口電農李電蕭調楊惠康内用疏通楊樹芬到實廳長任蕭意稍活動楊惠康因請辭職 
　　漢口電敎彭派李壽基到鄂向蕭疏通聽陳鴻書到敎廳任 
　　漢口電電話局長對工人要求加薪允敬㈡㈩㈣答覆（以上十九日下午七鐘） 
　　香港電魏绑平以聯合海陸軍警維持治安辦事處處長名義佈告維持省垣治安 
　　香港電粤軍第一第三兩師由江門返省因城内外各處公地均爲討賊軍及客軍駐滿無容足地一律調駐河南 
　　香港電滇軍楊希閔調所部兩團移駐燕塘　 
　　香港電李烈鈞俟聯軍完全抵省卽率隊赴東江追擊陳炯明軍鄒魯派第一路司令譚啓秀部趕赴東江追逐聞李易標亦調所部向東江出發許崇智篠㈩㈦抵詔安卽會師入汕頭 
　　香港電陳炯明寒電蔡成勳謂因軍事上必要卽日退守惠州 
　　香港電温樹德通電會同李炳榮吳飛盡力維省垣治安 
　　香港電巧㈩㈧晚桂軍往繳南海縣署游擊隊械游擊隊將縣署棚門關閉拒戰數時後由海陸軍警前往調停 
　　香港電石井兵工廠篠日再開到沈軍吕定祥全旅駐防 
　　香港電沈軍師長因己係欽州人將所部改稱廣東陸軍第一軍長將司令部移設鹽運使署并委李益廷爲造幣廠長 
　　香港電李易標委陳慶雲爲航政局長許崇智委黃建勳爲交涉員譚啓秀委李志偉爲廣三路局長　　香港電西關昨發現利興公司開賭長紅謂經廣東自治軍總司令陳批准承西關上三段防務經費 
　　香港電巧日有滇軍數百欲入財廳駐紥爲原駐討賊軍所阻開槍互戰討賊軍不敵被滇軍繳槍數十枝省議會現亦爲軍隊據駐 
　　香港電林正煊巧日通電回省重理省議會會務承接十年一月馬日任期繼續開會（以上十九日下午六鐘） 
　　香港電聞孫電委鄒魯爲廣東討賊軍臨時總司令胡漢民爲臨時省長未到前由鄒兼任 
　　香港電駐賢藏街李炳榮部昨被滇軍繳槍數百枝 
　　香港電沈鴻英巧㈩㈧由三水抵兵工廠暫住 
　　香港電廣九路明日通車 
　　香港電岑春煊子抵省 
　　香港電鄭里鐸以省議長名義通電討陳炯明（以上十九日下午七鐘） 
特約路透電 
[南北時局之紛亂]  
　　十九日北京電據非正式消息日内將有命令免李厚基職任蕯鎭氷爲閩督王永泉爲軍務帮辦 
　　十九日北京電北大學生因蔡校長辭職謀在公府及兩院前示威期免彭允彝敎育總長職 
　　十九日北京電據贛省消息孫傳芳由南昌向撫州進發足證其志欲逐走蔡成動孫蔡難免决裂 
　　十九日北京電南寗當道電致總統總理國會謂唐繼堯集軍桂邊志在攻擊朱伯德（譯音）請政府勸喻雙方退出　境 
　　十九日北京電前在间島之俄難民幾全赴吉林留者不足五十人 
[朱爾典之雅片談話]  
　　十九日倫敦電朱爾典爵十在日内瓦參與國際聯盟鴉片委員會後回抵此間有客謁之據稱會内所討論之主要問題爲士耳其波斯兩國如拒絶遵守海牙鴉片公約能否設法抵制該兩國所產之鴉片會員意見不一有謂此種舉動徒足增加印度鴉片之產額及土波兩國烟土之私運印度某代表建議鴉片應制定售價以阻價高漲而使私連者得獲厚利此事卒經公决展緩討論但土耳其後曾聲明願加入聯盟如是則須簽名鴉片公約波斯亦聲明願取銷前提出之保留案朱爵士之意波斯土耳其印度如均加入則可大減世界鴉片之產額自海牙公約成立後雖各地方已有進步但產額無减少之徵象朱爵士　述及中國復種罌粟予人以口實故中英美代表　　主鴉片委員會至少當再開公共會議一次而此議卒經多數否决此事甚令人失望云云 
[法國進兵德境後之情形]  
　　十八日巴黎電杜塞爾道夫電稱德國實業界巨孹立人連狄森氏之子在内曾於星期二日與法當道集議者今日已被控違令將受軍法裁判 
　　十八日巴黎電梅恩斯電稱除没收礦煤與森林外協約國高等委員會並議妥没收佔據區域内税關收入之擔保條令英代表未投票 
　　十八日巴黎電（法人無線電）德國籍法軍在某處已抵中立區域界限之説擬指法人行動爲大規模之軍事動作法政府乃復向巴黎德代使聲明法國除欲保障礦煤之繳付外别無目的德實業家之態度使法當道所提議之友好諒解不能實現云魯爾情勢安靖已設法將貨船貨車分别開赴各處今日在貨船上查獲焦煤與煤共四萬噸又没收焦煤數列車没收森林一事將施於英兵所佔區域之邊界 
　　十八日巴黎電（法人無線電）巴黎時報倫敦訪電稱昨英相波拉勞與法大使會議魯爾情勢雙方甚爲友好想英國當可始終維持其優惠的中立之態度 
　　十八日巴黎電（法人無線電）美國全國公民聯合會集議時討論魯爾被佔事工黨領袖剛泊斯氏稱法人佔據魯爾非無理由今已届法國自衛其利益之期須俟獲取協約國方面切實援助而後可精琦博士稱德國須改革其心然後始無用兵之必要 
　　十九日巴黎電愛森電稱昨日煤仍陸續改運法國未有意外之變協約國技術委員會已以正式徵取文送交今日已開始遵令解煤之國有煤礦經理不遵解者則以威迫手段對付之 
　　十九日柏林電杜塞爾道夫電稱國家財政署長施魯休斯博士已被法人逮捕因其不允將該署案卷送交法當道也 
　　十九日柏林電官塲説明德政府未收魯爾煤税事謂政府前因不得已理由曾准礦主緩解以前數月煤税惟九月份煤税後已收足而十月份亦將催收云 
　　十九日倫敦電泰晤士報愛森訪電稱德國密遣使由析林赴英志在請英國干預魯爾事 
　　十九日艾爾白菲爾電法官塲消息法人擬没收關税與煤税並開採國有森林此項命令即將在新佔領區域内實施而魯爾四週之税關線本月底可成立法人希望英人參與橋端設關之稽查辦法聞梅恩斯德國國家銀行已停止營業該處因此頗形紛擾如此事果由德政府負責則法國將採用一種新幣或用法幣佛郎 
　　十八日柏林電法政府預料六月底民食缺乏故民食部現籌議積極管理食物之計　將禁止咖啡館餐館售賣牛乳並禁止用牛乳油調製食物限制各餐館肉食之碟　取締奢侈生活餐館一槪須提早夜十一時閉門　　十八日倫敦電英國格拉斯戈煤商近接德人購煤成單不少所有一月份之煤皆已售出立即裝運以致某種煤價漲高二先令半 
[洛桑會議與土希換俘條約]  
　　十八日巴黎電洛桑會議法代表兼財政委員會委員長之彭巴德氏現抵巴黎今晨與總理商榷財政問題擬在巴黎會同英法意專家繼續辦理財政事宜 
　　十八日巴黎電希土交換俘虜及拘以爲質之平民之條約全文已在雅典發表據雅黄消息希臘政府將借洛桑會議之頓挫爲口實引起近東之擾攘冀於此中大事活動 
[米美爾聯軍近狀]  
　　十八日巴黎電米美爾法軍艦五艘將由海軍大將萊克勒氏指揮英海軍大將已在米美爾登陸立陶宛國會今日開會時總理宣稱大使會議不順立陶宛民意之决議立陶宛政府决不接受之 
　　十八日巴黎電波蘭總理西柯斯基將軍在各報揭布宣言謂波蘭政府對米美爾問題之態度與列强相同波蘭仍堅守法律之原則並尊重凡爾賽和約文内並否認俄波邊界不靖之消息謂各處現皆安謐 
　　十八日巴黎電意國公報載有設立國防高等會議之命令除首相陸海軍財政内務殖民工商業大臣加入外另置海登軍大將委員會以顧問性質襄理各務 
[各國近事記]  
　　十八日巴黎電華盛頓公約股員會之報告已由外交委員會採納聞此報告書主張批准關於太平洋公約 
　　十八日倫敦電美國鄧祿普橡皮公司所發行英金一百萬鎊之七釐公債現已認足停劵 
　　十八日華盛頓電哈定總統㾕症今日稍有起色 
　　十八日倫敦電荷屬印度公債聞認購者超過願額三倍 
　　十八日海牙電荷政府因實業界之請求現考慮禁止某種外貨入口及保護本國實業以免匯率低落致遭損失之辦法 
　　十九日香港電警察今日在港外孤島隊道内搜獲大批烟土此項烟土乃波斯產壓成磚式盛於麵粉袋内重八噸共値五十萬元拘獲華人數名 
　　十九日海參嵗電島蘇里鐵路局將於一月二十日移往伯力 
　　十九日香港電美國旅行團所乘之拉柯尼亞號今日起椗赴馬尼刺 
　　十八日柏林電德國國家銀行已將貼現率由百分之十提高至百分之十二 
　　十八日倫敦電今日倫敦滙市德馬克完全錯亂國際匯兑現已停頓所有交易純係賭博德馬克市價曾達十二萬刻由十萬五千漲至十一萬法佛郎市價爲七○·七五比佛郎爲七七·三五英金一鎊合美金四元六角五 
[公電]  
　　國會議員主張議憲電各報館轉全國國民鑒參衆兩院大總統國務院各報各省區議會巡閲使督軍督辦督理總司令省長曁各地方長官各法團鑒現在總統問題甚囂塵上同人等痛切國難籌謀治本懲前毖後權衡緩急謹擬主張此事進行順序如左㈠現在專議法㈡憲法公布後卽續開修正總統選舉法憲法會議其修正之主點爲十年來經驗亟須懲毖之事項㈢修正總統選舉法公布後卽續開解釋黎元洪總統任期憲法會議非以上三事完全順序辦竣雖有選舉機會暫不選舉凡我國人悉共鑒之張樹森·黃攻素·王葆眞·賀昇平·高娳·陳中·鄧元·陳義·蔡復靈·李永聲·耿春宴·王源瀚·蔣鳳梧·張相文·孟森·沙彥楷·張聯芳·孫光庭·王先謀·王紹　·胡鄂公·易次乾·龔政·林伯和·劉盟訓· 
范熙壬·阮毓崧·劉治洲·張則川·覃超·蒙民偉·梁昌告·王篤成·田　·房　　　印 
 
 

Page 5

 
 
第一萬七千九百二十九號;中華民國十二年 西曆一千九百二十三年一月二十號
星期六 * *   
 
 

Page 6

 
 
第一萬七千九百二十九號;中華民國十二年 西曆一千九百二十三年一月二十號
星期六 * *[公電二]  
　　南京盧殿虎電各報館鑒殿虎此次來寗應運河局評議會之招適値議敎兩方發生誤會齊督軍不願見地方之紛爭毅然以調人自任囑虎爲之喉舌所抱宗旨一解除學校困難二保持議會尊嚴三尊重江蘇大多數人民心理殿虎謹本此意雙方接洽現正在交換意見之中昨閲報載學生提出解散議會及確定敎育基金兩條正社提出懲辦打人之校長與學生代表及發臨時費每人三百元薪金兩條並非事實敎界方面連日僅見校長未晤學生即校長亦未提出上項條件議會方面正由議長設法徵求　數意見更無上項條件之提出合亟電達以明實在盧殿虎效代印 
　　北京皖人通電申報　全國商聯會　兵動告代表聶雲台余日童蔣莎議黃任之四先生　各　皖同鄉諸公均鑒皖省裁兵一案政府前定第一步將新軍全　第二步將　軍裁汰前見馬督理通電已裁二十七營兩哨其餘十二營因欵盡暫停李鑒察王　覆旗津皖紳電則云舊軍不　分布餘營悉　改編嗣馬即電請將屢在定違祥縣大掠之殷軍編成一師保殷恭　　師長另保迭在正陽阜陽潰變之第二旅旅長李傳業充皖南鎭守使皖人聞信惶駭分别呈電拒阻並請將營軍第二旅及駐防式之南北兩鎭守使同時裁撤又陳明李玉麟攫取運　　金及種種不合情形請另派監察大員在案　奉院部電令新軍照原案全裁許省長亦電稱續籌十八萬元存儲待用而皖人另派監察之請竟未照准未幾李復南下馬氏攻許嚴電即到政府遽予查辦按許前詢裁兵計盡馬電軍事秘密未便　布裁兵應軍民兩長負責本不能絶對不言况僅請電示大綱更無秘密之必要新軍每營多者不及四成少者僅及二成馬前電稱裁兵三十營　欵四十五萬元現據其内部人言　乒費平均每營實發一萬三千元二十七營僅需三十餘萬竟開銷至五十六萬元被裁槍枝又杳無下落秘密原因蓋在於此李在京與人談話公然自認不諱稱爲應得之餘潤旣與殷李勾結又見經費有着無可推延乃復掀起政潮求逞大欲馬前所發養電事後有人詢問茫然莫答此次電稱許回任命令未經主管部副署此僅見京中某報揭載之匿名信事僅數日馬在二千里外何以所言暗合信電均出李手此可證明馬李武人對於中央公然侮辱皖省敎育團體前向陸軍部訴追姜案文電至數十起近日旅京各界請另派監察政府皆充耳不聞馬電來則先擬專由内部派員查辦經某部長力爭始改獨查爲並查當軸若畏强權人民於何託命年來皖人擔負新軍餉項而裁兵費又一再忍受痛苦如此宜若可告無罪馬李志猶未慊皖人殆不知死所李到處挾齊督軍自重齊以虚聲務遠略時時干涉皖事皖人猶望其尊崇民意藉保令名若庇一凶犯貪人而失全國人心將自覆亡之不暇其又何能謀皖政府前向國會報告張總理歷史以皖省裁兵爲取大成績馬聯甲來電干政意在搖動皖局阻撓裁兵對於中央直同挑戰政府力薄恐雖懾伏幸賴仁人義士同起匡扶無使第一度裁兵功因暴力而敗於垂成是爲至幸旅京安徽廢督裁兵恊會安徽廢督裁兵進行會嘯 
國内要聞 
[北京特約通信（穆）]  
　　最高問題停頓之實况甚囂塵上之總統問題至今日已有停頓之象一般議論且謂必不能成功原來抱欲速之旨趣者以曹鋭爲最其他如王毓芝陸錦熊炳琦劉夢庚邊守靖等有攀龍附鳳之資格亦將順其美共同進行所以自徐世昌被逐後此問題卽着手醖釀曹錕日暮途遠自然亦盼大位之早登彼等初意以爲直皖直奉兩戰排除大敵有絶大之武功而莫予侮舊國會是直派親手恢復當然惟我所欲而莫之違徐世昌已去黎黃陂以不確定之地位孤縣白宫毫不足慮故曹氏做壽以後此事即明目張膽着手進行至於今日愈弄愈糟則非若輩智識所能料及也 
　　彼等所着手之事先在與孫中山聯絡孫岳去秋赴滬卽爲此而設故有孫正曹副孫氏出洋之擬議曹鋭約袁金鎧入關商直奉和議卽以承認曹氏做總統爲唯一條件故又有曹正張副之擬議自是以後對粤活動則曰曹正陳副對浙活動則曰曹正盧副此實襲　　　之故智以副座爲禮徧有力之人者然孫之談判始即未就張於獻歲之際否認和議且有委員會之主張根本上反對選舉陳氏方面今雖不成問題然當時即被拒絶現之　晰絲連者尙有二人其賄賂之初步實閩浙蘇皖赣兩巡閲使而保方雖代爲請求黃陂自　魚電不欲自相矛盾力持肯下令至今仍在爭持中而盧氏且電責其子謂其矯命運動促其歸浙且保其半獨立之態度將並巡閲而不承認矣日前外間紛傳十三省督軍已一致擁　將連名電詰國會何以擱置解釋黎之任期案何以擱置黎之辭職案然十三省之名任誰不能歷數而此電亦始終未見但聞田中玉張福來　耀南諸人皆接近吳佩孚主張緩進卽王承斌亦與曹鋭所見不同長江某督亦納某政客之言將自占伏勢以取皖聯浙固其地盤而覩各省形亦不　貿然領銜而各省間之聯絡已與日前徵異矣至於西南方面則本與曹無甚關係滇唐　標速成憲法之旨且着眼於聯省自治不問此種問題四川之劉成勳則近傳消息將標揭先憲後選言義以號召西南且有與曹背馳之趨向此以全國形勢言可謂大事已去也 
　　投票選舉之工具卽爲國會議員各小團體之組織爲劉夢庚所經手卽爲此事預備每人二百元之辦法彼方早已决定在九月間熊炳琦來京即有此宣布其時宣外二百號石駙馬三號卽以其太討便宜頗有人持異議自是以後乃全事於徵集名單計算人數錢數去歲歲秒此事實現以爭爲掮客之故而張伯烈温世霖等發生問題以取締跨黨之故而各領欵之議員亦生反動直鬧得不成話説言之有汚吾筆而經手之高凌　以一專擺大架不明政治之舊官僚辦王揖唐慣辦之事舉措乖方大受騷擾客廳陳設悉爲領欵不得者所毁且引起黃攻素等之質問案即吳景濓等亦表示割席高旣弄得不能下台乃托詞兒媳有病赴津省視以避其囂王毓芝本與高共辦此事之人風潮起後先行赴保請示善後乃被曹大駡一頓謂你們不會辦事一味胡鬧乃公事致被敗壞王氏無言而高氏聞此信後亦不敢由津赴保昨日乃以電話致公府與唐仲寅説話謂我此次赴津全係私事看視家中病人外間謠傳謂爲某方運動總統經手一切其實絶無此事我與總統十餘年舊交斷不至相背請代爲解釋云云唐以告黎黎謂我對政局已覺竭　萬分甚盼早得替人欲仲珊能早出來實我所願云云不知高氏聞此又將如何也現高已進退維谷而所發之每人二百元津貼尙非盡出自津保有由江天鐸張伯烈等代爲挪移塡發支票者此二人因此已代負債務償還與否成爲問題而某某等銀行之支票屬於此項性質者亦有以簽名人未存現欵不能支付之事卽此區區二百元已笑話百出若輩應付不了矣而反對之聲發自國會者江贛等六省議員前有緩行選舉之表示今西南五省議員亦有此種醖釀而憲法協商會由起草委員發起者亦在日日進行中惟反對省憲一部分受有力者之嗾使從中梗議致憲法會議迭次流會算保方選舉運動中之一别動隊目前尙相持耳（一月十七日） 
[北京通信（隨波）]  
　　五光十色之北京政團　　國會之黨派舊分七組即益友社民友社政學會討論會研究系及大小孫派是也法統恢復後議員以歷年之　沛與閲歷各異其趨向舊政團領袖已失號召之能力故在去年秋季議員團體直如一盤散沙無復團聚之可言及保方以首座運動之故示意議員組織新黨於是　包辦者各樹一幟以應保方之需索其團體有以政團名者有以門牌名者光怪陸離最奇者稱益友社者不曰益友社而曰小荒線胡同稱全民社者不曰全民社而曰甘石橋如黃陂項城然以一團體竟代表一地名斯亦極不合論理之一事矣 
　　此項團體自去秋以至於今逐月增加在九月間不過二十餘團體十月至十一月則已越三十及去年底更達四十處之多最近則各小團體以能力薄弱悟小組合之非計乃有互相合併共同動作者此項辦法時 
態度又爲之一變其辦有成效者首推各政團聯合會次爲六省議員之聯社各政團聯合會即最高問題運動者初有俱樂部九個繼增爲十二又增爲十七在國會中甚佔實力然保方爲此亦所費不資矣六省議員之聯社與上項政團恰立於反對地们以四川江蘇議員爲之主兩廣贛浙議員副之其組合尙新實力如何未可預卜其他各團體則依舊各自奮各自奮鬭互謀呑併之策最近新民社激起之津貼風潮即爲此種現象然其結果新民社分子與民治社接近之部分幾一怒而宣告脱離蓋全民社新民社民治社雖趨向不同而實由國民黨所產出議員總括之曰三民團體故個中人不入於此則入於彼也 
　　舉上數事政團内容之複雜已可槪見然其成立之團體至四十餘組之多亦不得盡認爲保方關係且有適得其反者若總計其組織之由則可如下述㈠就原來之團體加以鞏固㈡爲保定辦理最高問題㈢㈤故於保取反對態度以增身價㈣接近府方㈤欲辦理最問題爲捷足者先登乃故唱别調今試將最近調查所得列一政團一覽表於下 
名稱　　　　　　主持者　　派别　　　地點 
民憲同志會　　　吳景濂　　舊益友社　小　線胡同吳宅 
新民社　　　　　張伯烈　　新保系　　石駙馬大街二 
　　　　　　　　　　　　　　　　　　十二號 
石駙馬大街三號　吳蓮炬　　王毓芝關係保　見名稱 
　　　　　　　　　　　　　系 
全民社　　　　　温世霖　　保系　　　甘石橋一百十 
　　　　　　　　　　　　　　　　　　七號 
宣外二百號　　　裴廷藩等　保系劉夢庚關　　見名稱 
　　　　　　　　　　　　　係 
化石橋五十六號　彭占元等　劉夢庚關係　見名稱 
壬戍俱樂部　　　張漢等　　蔣雁行關係保　　化石橋六十號 
　　　　　　　　　　　　　系 
後孫公園十一號　鄭江灝　　新民社所分裂　　見名稱 
西河沿一百八十　張益芳　　保系　　　　　　見名稱 
六號 
觀音堂十號　　　許峭嵩　　保系　　　　　　灰　 
憲友俱樂部　　　王謝家　　保系與陸錦有　　北新華街 
　　　　　　　　　　　　　關 
憲法學會　　　　鄧毓怡　　直隷議員勢力　　南　街 
報子街十八號　　常　璋　　直隷議員勢力　　見名稱 
願園　　　　　　彭漢遺　　新民社所分裂　　西城 
漢南寄廬　　　　諾們達賴　保系萓藏議員　　石碎胡同 
　　以上十五團體對最高問題均極端贊成助 
　　西北議員俱樂部　　董士恩　　日新兩省議員　　　盛胡同 
旭廬　　　　　　　未詳　　吉林議員　　　　吉林新館 
改選議員俱樂部　　未詳　　第二班改選參議員　　報子街五十號　　　 
是廬　　　　　　　于元芳　政團聯合會之一　　　石磴庵 
宏廟二十三號　　　李春榮　全民社之支店　　　　見名稱 
蒙藏議員俱樂部　　熙玉　　蒙藏議員　　　　　　石碑胡同 
　　以上六團體亦緩成最高問題但較前十五團體　遜耳 
　　中鐵匠胡同十二號　　政學會要人均有分　　　政學會　　　見名稱 
憲法急進會　　　　蒲伯英　研究系之一部分　　　未英胡同一號 
香爐營頭條十六號　易次乾　半政學會　　　　　　見名稱 
西交民巷七十四號　藉忠寅　研究系之一部分　　　見名稱 
樂園　　　　　　　司徒頴等討論會　　　　　　　東太平街七號 
適廬　　　　　　　江天鐸　討論會　　　　　　　　外大街 
　　以上六團體大槪接近府方 
　　護法議員聯歡社　　謝持　　　　大孫派　　　頭髮胡同 
南溝沿六十四號　　徐淸和　　　　　民八派　　　見名稱 
民治社　　　　　　王湘　　　　　　小孫派　　　松樹胡同 
地方制度協進會　　王試功　　　　　小孫派接近洛陽　　未詳 
　　以上四團體其論調愈高蓋言法統關係者也 
南　　　　　　　　王　宇　　　廣東派　　　絨線胡同 
順城街三十三號　　混合制　　　蜀蘇請員　　見名稱 
　花街十七號　　　混合制　　　浙江議員　　見名稱 
匡施　　　　　　　湯漪　　　　江西議員江西會館 
朋社　　　　　　　未詳　　　　兩廣議員　　未詳 
水月庵七號　　　　王紹鏊　　　　城街三十三號支店　　見名稱 
　　以上六團體新訂結合即最近通電制憲者也 
　團　　　　　未詳　　　　未詳　　　　　東華門口袋胡同 
第一班參議員聯欲社　　未詳　　　任滿之參議員　　手帕胡同 
廣西議員俱樂部　　　　未詳　　　廣西議員　　宣外北堂子胡同二號 
　　以上三團體趨向未詳 
　　上表所列　以稍有規模之俱樂部爲限其三五人所組之小局面尙不在内千門萬户眞令人行山陰道上目接不暇惟記者别之爲六大類自視仍有不能完全包括之處若各政團合會之十七小團體本皆辦理最高問題之機關但其中亦有態度不明者故西北議員俱樂部旭廬等六團體雖列之於另一類而與石駙馬大街三號並看亦無不可又如討論會接近府方最著者也然亦曾與石駙馬大街三號化石橋五十六號數度接洽加入於各政團聯合會於此欲斷其爲何派又從何説起吾人之區别亦大槪就其標題假定其黨派而已 
[衆議院未議閣員同意案]  
　　因張紹曾不出席衆議院昨日（十七）下午一時開會議長吳景濓主席兩次延長時間至二時二十分主席報告出席者三百零五人已足法定人數宣告開會首由秘書長報告大總統之咨文及各項來件畢主席報告議員郭人漳身故按院法給予撫金並報告各議員請假等事諮詢大衆有無異議衆無異議主席又報告法制股委員王漠提議該股委員開會時因不足法定人數不能成會請變更出席人數以三分一之人數即行開會唐寳鍔贊成王之主張並謂不但法制股應如是各股亦均可援例行之主席以王唐主張諮詢有無異議衆無異議又報告錢崇愷提出臨時動議請變更議事日程先議第二案爲「羅文幹黃體濓犯凟職詐財及僞造文書等罪地方檢察廳不起訴之處分一案請咨政府飭由主管官廳迅將該犯等嚴重　押續行偵查案」第三案「法官違法寛縱羅案咨請政府依法查辦案」現請錢議員説明變更議事日程理由某議員向主席質問懲戒議長案何以不列入今日議事日程請即答覆主席默然後經人勸解始止錢崇愷登台説明變更議事日程理由後主席諮詢有無附議附議者甚衆乃由原提案人余紹琴登台説明提案理由張傳保起謂請卽以原案付表决褚輔成謂本席對於余君原案中之第三損害國家部分略有修正現已印好請秘書分散同人劉恩格言張將余之提案改爲建議案李含芳贊成劉説岳秀夫主張仍爲查辦案唐寳鍔主張修改爲咨請政府飭主管機關續行偵查辦案馬驤主張仍根據前案爲咨請政府繼續偵查案王侃請以余之原案參加衬輔成之修正付表决主席以咨請政府方式付表决諮詢有無異議衆無異議主席以贊成余提　加入褚之修正案付表决起立者大多數通過續議第三案由提案人谷思愼説明理由後邱珍謂司法爲法律機關國會同一地位不能提出查辦案景耀月謂司法雖屬獨立但有違法事件發生爲人民代表之國會當然可以提出查辦案黃雲鵬謂司法部司長胡祥麟與奥案頗有關係應合併查辦其理由以胡之乃弟爲訂定奥欵合同之經手人主席以贊成谷之提案原文加入查辦胡祥麟付表决起立者大多數主席報告范殿楝請變更議事日程先議第四案「本年三月二十六日旅大租期　滿請本院開緊急會議咨請參院即將移付之二十一條中日協約宣布無效案提前開會議决案」范殿楝説明變更議事日程理由後主席報告議員李燮陽等曾提出「請政府迅籌明年三月收回旅順大連建議案　案係去年年底提出現在合併討論並將明年之明字改爲今字諮詢有舞異議衆無異議第四案提案人張樹森及李燮陽先後登臺説明理由後寇遐謂第四案與李燮陽之提案其性質不同一爲咨請參議院一爲咨達政府不能併案討論李含芳亦主張分别付表决主席以贊成張之提案者付表决舉手者大多數又以贊成李之提案付表决舉手者多數主席報告有人請變更議事日程先議第五案「議員梁文淵辭職件」諮詢有無附議附議者甚衆主席以贊成梁文淵辭職者請起立起立者大多數寇遐登臺發言謂政府提出同意案咨交本院同人中曾主張請國務總理出席説明提出各閣員之理由張氏雖曾以書面説明提出各閣員之理由但同意案已列入今日議程現在仍須請張氏出席説明若張氏不出席即不予以開議錢崇愷向主席質問謂政政府所派代表究係何人主席謂本席亦不知俟政府委員出席後如同人以出席者不能代表政府可以隨時發言衆無異議乃由秘書引政府委員出席政府委員向主席遞名片畢錢崇愷向主席質問出席者爲誰主席謂係國務院秘書長吕均衆謂吕係何人竟能代表政府出席説明政府提出之各閣員理由政府太輕視國會主席令吕均退席主席將欲囑吕退時錢崇愷發言謂吕均不必退席本席尙有質問主席謂現在可請吕均退席一而由本院用咨文咨達政府請於本院下次開會時派國務總理張紹曾出席否則本院不議同意案衆贊成吕始得退席時已五時七分遂宣佈散會 
[憲法會議又流會]  
　　改開談話會十六日憲法會議開第五十九次會議吳景濓主席延長時間至兩點十分主席報告簽到人數參議院一在十一衆議院三百三十五均未足法數劉峰一請再延十五分至二度延長時間届時主席復報告參議院出席者一百三十人衆議院三百七十五人寇遐謂兩度延長尙不足數不能再爲第三次之延長褚輔成請改開談話會商量關於憲法進行事宜主席以褚之主張諮詢大衆衆無異議主席宣告開談話會並謂新年以來前因本席賤體有病致阻憲法進行茲才兩次開會均由人數不足而流會同人如不設法補救轉瞬陰曆年關憲法會議恐更陷於沉寂之景象憲法將遠無告成之日甚無以慰全國上下之希望即請同人商量辦法戴書堂請將近數次不出席之人名登載報紙藉資勸誡褚輔成登臺發言謂對於補救憲法法議有兩個辦法（一）請兩院各自調查在京數究竟是否根本上在京者不足法數抑或因臨時有事故不出席前者應設法催促來京後者應由議長竭誠勸告（二）因參議院開會向係下午二時參院同人久成習慣故每次至二點鐘衆議院出席者已足法數而參院則尙相差甚巨主張以後開會時間改由二時至六時劉君主張由各省同鄉聯合爲實際上之勸告似比較僅由形式上之議長勸告爲易於進行湯漪費言謂兄弟意思請議長注意憲法會議規則第五修該條規定本會議每星期至少須開兩次是凡爲兩院議員之一即負有出席之義務請議長以第五條之規定作爲勸告之根據此係本席補充褚君之主張至於劉君所言應從事實上用分省由同鄉勸告辦法亦係促進憲法之一道但恐在今日談話曾不能爲根本之討論明日兩院全體議員爲促成憲法起見假座江西會館開僵即可及時提出研究以爲勸告出席固屬辦法之一種其餘關於憲法内容或有不能彼此諒解作爲開會進行之障碍者均可於明日全體到會之後爲充分之討論主席謂衆議院在京人數在四百以上超過法數參院方而應請參院秘書廳負調查之責至於開會時間照憲法會議規則第五條本由議長定之則以後開會姑以改至二時至六時試辦數次亦自不妨倘行之有碍仍可設法救濟俾有活動餘地勸告一層頃湯君已言凡議員同負有出席之義務亦可由本席再行申明尤望各省同人互相勸告必大有裨益吕復登台發言如何使 
 
 

Page 7

 
 
第一萬七千九百二十九號;中華民國十二年 西曆一千九百二十三年一月二十號
星期六 * *憲法會議得以成會如何得使憲法早日議定必除眞正之障碍方能得眞正的順利進行本席以爲元年制定國會組織法第二十一條第二項即已鑄成大錯該項規定憲法會議非兩院各有總議員三分二以上之出席不得開議於是凡遇一問題或一部分少數人之不能滿意卽可以不出席消極的抵制之法而破壞之議憲以來數見不一見此種現象誠爲當時制定國會組織法時所不及料因此以服從多數之精義而反爲破壞憲法者之機會本員意見以爲國會組織法當時旣係以普通方法制定數年來旣發生如許窒碍難行之弊自不妨仍以普通方法修改之國會組織法非天經地義不可更動之物卽將第二項改爲過半數之出席則以後開會自然順利進行即由衆議院提議可决送交參議院議决公布不須數日而可依據實行擬請在院外聯絡多人提議此事向乃祺謂吕君主張未能實行以前應請議長執行規則第五章　實制裁加以救濟主席謂現在談話已畢宣告散會 
[張紹曾派蔡達生南下]  
　　接洽孫中山張紹曾就職時曁打起和平統一旗號自不能不有所進行現爲聯絡西南促成統一起見特派衆議院鄂籍議員蔡達生赴滬與孫中山接洽蔡於十六日赴國務院向張辭行密談兩小時之久擬於十七日上午十時携帶張親筆手書乘涬浦車南下據聞蔡此行任務略分兩層（甲）將張政策向孫陳述者有五㈠中央對於兩廣事項不過間並不援助何方㈡努力保成國憲㈢法統問題應由國會自身解决本人爲尊重國會起見礙難過問㈣選舉大典應聽諸國會作根本解决本人亦無過問餘地㈤中央擬召集全國各省區實力派會議藉爲完成統一之計（乙）張對孫之希望有三㈠希望促成南北統一勸告西南各省與中央作誠意之接洽並派代表參與統一會議㈡希望西南各省取消聯省獨立之運動共謀眞正自治之發展㈢其他某種重要問題之商洽蔡氏與民黨要人素有接洽此次奉命南下成績或有可觀也 
[司法部令京地廳再議羅案]  
　　前日閣議對於羅案决定國務院代表國家向檢廳聲請再議聞當時討論以關于聲　之手續本有兩種主張㈠依普通訴訟手續國務院推出一閣員向法庭具訴狀聲情再議此項主張爲彭允彝所提議㈠由司法部以調令行之此爲程克所主張當時爭論未决乃僅議定由司法部核辦故國務院昨晨（十七）特用咨文方式送達司法部請訓令檢　再行檢查程克到部後於十一時召集次長參事秘書司長等開會討論僉以該文旣非聲請書又非通知書與法律手續有背議决退回請更換合法之聲請書答覆院秘廳院秘長吕均則以前日關議議决交司法部查核辦理院秘廳不負更改之責乃復將咨文送去該部無可如何乃起草訓令擬於昨晚十二時以前送至地檢廳原文大意謂查該廳處分羅文幹等辦理奥欵展期合同取消購貨合同不處分一案外間皆以調查事實搜查證據均尙有未盡之處此案關係複雜情節重大爲此令仰該廳依刑訴通例迅即速予依法續行偵查以昭愼重 
[石志泉發表羅案意見]  
　　寰球訊社消息某君昨訪前代理司法部務石志泉　以此次地檢廳處理羅案意見石君答謂羅案情形極爲複雜其訂立合同之手續實有啓人疑　之處惟法庭辦案須　證據且必律有正條始能論罪此案發生後鄙人屢向地方廳檢察長告以此　關係重大且羅文幹曾服官法界最　貽人口實務須認眞偵查依法辦理嗣因外間對於鄙人能度不無誤會遂於上年十一月二十五日呈請辭職並而懇總統　理迅予批准自是日起即未到部亦未出席　務會議嗣汪　理及王　總理時復經力申前請均以新總長未到任　蒙令准當王代閣時因靑島法院問題急待解决奉慰留令後雖勉出席閣議然面又復　上辭呈迨張内閣成立比卽分别函請張總理王總長迅予發表乃張總理亦以新總長到任無期堅囑勉力維待迨羅案揭曉之前一日地方檢察長來言此案審限延長多次而法定之　押期間又將届滿無可再延現此案已偵查終結不能發見起訴或送預審之根據依法廳予以不起訴之處分等　爲鄙人個人計自以暫緩發表此案爲便但檢察廳所陳理由極爲正當而閲其處分書亦甚平允就　務上言詎能阻止其發表鄙人生性愚拙凡認爲法律上職務上應行之事决不以政治上之情勢及　人之利害而圖卸其責任况値各　將派委員來華調查司法之際而此案尤爲外人所注目正宜示以我國司法之可倍賴所關甚大亦不敢因卸個人責任而貽誤國家也至檢察廳有無偏袒之處當視其不起訴處分書是否平允爲斷即以常情論之以如此關係重大之案豈能以一手掩盡天下人耳目人非至愚事非切己孰肯以一人之名譽地位無端供人之犧牲况承辦此案之檢察官共五人均非羅文幹所援引亦與之素無淵源上年羅任司法次長爲時甚暫與地方廳檢官且罕晤面之時彼此何能發生至密之感情總之偏袒一節敢深信其必無鄙人旣認檢廳表决此案在法律上無阴止之理由復查法庭處分無論何等案件從無先行請示總統總理或提出國務會議之例故於該案發表之日親至國務院向總理報告其事到院時適値閣議開議閣議畢後隨即報告其時已至十二鐘後正檢廳宣告處分之時也聞外間對於此案有疑儉廳調查尙未詳盡者將來如果發見新事實證據當然尙可續行偵查起訴當時已面告該檢察長注意此事矣 
[蔡元培辭北大校長]  
　　彭允彝以敎育總長而提出曲解條文干涉司法之議案北京敎育界方面異常痛恨以爲彭如此舉動斷不足居敎育當局之任北京大學校長蔡元培首先提出辭職呈文並聲明即日不到校視事呈中措辭極爲悲憤聞其他各校校長及學生亦將有所表示蔡之辭呈原文如下竊元培承乏國立北京大學校長雖職有專司　國家大政所關人格所在亦不敢放棄國民天職漠然坐視數月以來報章所紀耳目所及舉凡政治所有最卑汚之罪惡最無恥之行爲無一不呈現於國中國人十年以來所最希望之司法獨立乃行政中樞竟以威權干涉而推翻之最可異者鈞座尊重司法獨立之明令朝下而身爲敎育行政長官之彭允彝即於同日爲干涉司法獨立與蹂　人權之提議且已正式通過國務會議似此行爲士林痛恨僉謂彭允彝此次自告奮勇侵越權限無非爲欲見好於一般政客以爲交換同意票之條件耳元培目擊時艱痛心於政治淸明之無望不忍爲同流合汙之苟安尤不忍在此種敎育當局之下支持敎育殘局以招國人與天良之讉責惟有奉身而退以謝敎育界及國人謹此呈請辭職迅予派員接替立卸仔肩此呈大總統「附蔡元培啓事」元培爲保持人格起見不能與主張干涉司法獨立蹂躪人權之敎育當局再生關係已呈請總統辭去國立北京大學校長之職自本日起不再到校辦事特此聲明 
[蘇皖贛又將有新巡閲使]  
　　蔡馬推舉齊變元蘇皖贛巡閲使一職王士珍雖經明令發表然迄未就職前者某方面曾保以齊燮元升任嗣經三省人士反對事遂不果頃蔡成勳馬聯甲致電府院舊事重提原電如下竊維長江爲中國天塹江蘇實下游奥區毗連皖贛兩省中樞綰　一氣相成有淸中棄所有兩省兵備事宜統歸兩江總督兼轄左提右挈若網在綱意美法良至爲深遠民國以還長江多事呼應不靈良由各省軍事長官雖無　疆之見究有越俎之嫌每以權限攸分動致事機坐失比年政府懲前毖後特設巡閲使一職使於軍府之外寄以總制之權平時隱庽化散爲整之規戰時益收通力合作之效即如兩湖吳巡閲使扼長江上游而川湘等省一塵不驚其效蓋彰彰矣竊以全國之形勢以長江爲重論今日之時局則以下游　尤重蘇皖贛三省屏　南服控制中原若以巡　使駐節金陵高掌遠蹠行使職權則本年贛疆有事或能　雨綱繆不致如此棘手德成上將軍王士珍軍界泰遙制兩年雖　聲威未臨棨節以致三省失施皆　能同條共貫現値力謀統一三省維繫愈切事務愈　在政府軫念老成固未忍强王巡閲使南來就職而　成勳等念皖贛　蘇輔車相依休戚與共當此喫緊關　一切軍國大計極願領袖得人庶幾商榷有資方略　誤伏查江蘇督軍齊燮元冠冕南州公忠體國武功文德炳耀一時前次贛省戡　皖省裁兵多承不　畛域極力維持　助他山幸安磐石夙　　袍之誼彌殷推穀誠若合齊督軍兼任蘇皖贛巡閲使之職必能建威銷萌益宏遠略非惟皖贛之幸抑亦大局之福成　等函電往復所見相同未敢引嫌緘默伏懇我大總統總理俯念時局艱難職關重要特任江蘇督軍齊燮元爲蘇皖贛巡閲使以隆倚畀而專責成國家前途實利賴之用特合詞電陳不勝屏營待命之至蔡成勳馬聯甲叩元印 
[四國請勿濫動關餘之照會]  
　　法英日美四國曾於去歲十二月二十三日關於我國債務事宜聯銜照會外交部譯文如下爲照會事竊法蘭西不列　日本美利堅四國代表因貴國財政交通兩部對於届期外債不能償還特請貴總長格外注意敝國等因時常接得報告謂貴國現正設法整理外債祇得稍予延緩以俟貴國將來有償還　欠之能乃敝國等深悉本年十十一十二三個月以鐵路爲抵押届期之各種外債均無償還之把握至於其他無抵押之借欵更有不能償還憂現貴國又以關餘爲整理内債之抵押矣届期外債旣屬無力償還貴國於外國市面之信用盡必大受惡影響而在敝國等所發行之公債復不與以支付其損失尤鉅今也貴政府對於内債旣已優先辦理故敝國等代表者當然代各自國民爲中國政府之債權者並因中國政府所倮障之外債所持者提出異議是以務請貴政府不得專以關餘移充整理内債之用致使貴政府所保障之外債向隅特此照會 
[閣議决設蒙藏敎育委員會]  
　　十六日閣議議决設立蒙藏敎育委員會專管蒙藏敎育事宜該項議案係由敎育部提出茲覓得原文如左竊查年來變亂頻仍政府於蒙藏事務無暇顧及外蒙被俄黨佔據西藏亦無法控制現在正式内閣成立百廢待舉而尤以統一西南注意蒙藏俾中央政權能行使於全國區域以内爲今日刻不容緩要政且蒙藏地方幅員廣大縱橫數千里如交通實業軍事等將來應行舉辦之要政均須未雨綢繆提前凖備惟是我國專門人才本甚缺乏而蒙藏地處邊疆交通硬阻如其各項人才均須内地取材於政務進行必有窒礙竊維整理蒙藏之方針應以普及蒙藏人民之知識養成蒙藏人民相當之技術能力以爲進行之首基故今日蒙藏問題之重要者莫如蒙藏敎育是也茲事體大擬特設一委員會名曰蒙藏敎育委員會物色各方面熟悉蒙藏情形及敎育專門人才從事蒙藏敎育之研究及審議事項如調查蒙藏人民之風俗習慣如何制定各項專制如何推行各種敎育均須責成該會擬具辦法呈請敎育總長核准施行是否有當理合擬具簡章敬候公决 
[財政討論會籌擬整理國債]  
　　我國財政現狀幾瀕破產各國以債權所關盛倡財政共管之説雖一時未必見諸實行而在我若不亟圖挽救之方則前途危險實有不堪設想者最近上海總商會及蚌埠銀行公會等紛電政府請將歷年所欠内外債從速加以整理以杜責言而消隱禍當經張紹會提出閣議討論結果决定交由財政會議處曁全國財政討論會各於十日内提出具體辦法送院核辦聞全國財政討論會接到前頃通知後以該會曾於上年十二月二十七日開會討論整理内外債案當塲經委員長指定張嘉璈凌文淵項驤陳漢第李景銘周家彥六人爲起草員迅速擬具整理計畫以便呈請政府採擇施行祇以事體重大頭緒繁雜故迄今尚未脱稿現在閣議復以籌擬具體辦法限期相屬自應積極趕辦免致貽誤昨由委員長張英華分函上列各起草員囑將整理草案尅日擬就送會審核一面商由該會委員安格聯氏專就内外債基金一項妥訂設置及保管方法以臻完備一俟各件送齊即行定期召集全體理事委員開一大會討論所擬辦法是否允協然後轉呈政府裁决實行 
[天津舊德界之外僑會議]  
　　要求干預市政權天津特别第一區郰前德國租界居住之外僑因不滿於目下該區之市政管理十五日特在該區戈登廳集會討論表示意見促進市政辦法到會者五十餘人公推卡德氏爲主席首由卡德報告略謂吾人對市政之管理不良不能僅存消極態度徒受苦痛亟應共籌積極辦法促中國警察所之整飭故今日特集開會議務請到會諸君共發讜論云云繼范爾乞爾特氏發言略謂此次會議由五六僑民發起言旨爲催促中政府從速實行一九一七年天津中國官長所允准施行之評議會制此項制度已議定五年迄未實行非一致進行作有力之運動則實行無期吾人所受痛苦不知何日得蘇余聞之友人云此事雖經天津地方官允准未得北京政府之批准故未能實行現下殆尚待中政府之批准也查此項評議會制本定一九二○年施行因中國政局不定迄未議及此事刻下吾人須自振起以求達到吾人之目的言畢朗讀昔日議决施行之評議會制全文評議會由華人四名及外僑四人組成管理區域以内各種公共事務解决各種公共問題前德人所訂之建築章程仍舊適用不稍更改作爲將來各種建築應遵守之規則對於前項章程　環境之需要評議會得加以修改評議會有議决各項徵税問　定普通收入之定率决定公共用欵等權各項預算及賬目須提出評議會批准或修改警察行政歸中政府管轄評議會不得侵犯范氏讀畢謂評議會規則末條因於中國主權有關必不可少華人對於上述規則大體表示贊同第須照例延擱故迄今未見實施主席卡德氏起立發言謂頃者范君所讀之評議會規則於吾人頗有利益然議决有年而迄今未見實行不識在座議君對於此事將生何種感想然余意吾人須實事求是在現在之地位應討論現在之事項一若視前述規則尙未訂立須重行擬議者云云辭畢范爾乞爾特坻提出下列議案「本會對於現下市政管理須提出抗議要求中政府從速實行一九一七年所允准施行之事項改良市政使第一特别區成爲模範商業區域」衆對於范氏提案大體贊同遂通過其後麥克戈温復提議派代表往見楊以德叩其對於此事之意見主　卡德氏以爲此事須直接與中政府交涉不必往見楊氏其後卡德氏提議當塲選舉委員組織一委員會以便進行當推定哈伯爾華斯萊麥克戈温范爾乞爾特恩德及克夫特等六人爲委員擔任一切進行事宜卽日將上述議决案呈於當地領事署轉致北京公使署以便與中國交涉 
[杭州快信]  
　　浙軍第一師奉令防邊第二營已於今晨（十九）七時由營長吕漢勁督率出發沿江上駛第一第三兩營明後日亦卽開拔 
　　新委浙江衢防總指揮郝國　現正部署一切俟各隊開竣即赴防次駐嚴州金衢嚴戒嚴司令官七團團長胡大猷已將原有江防總副指揮名　取消 
　　杭縣西鎭鄉民暴動案雖經派隊彈壓迄今仍難解散該鄉民等借吃大户爲名忽聚忽散卽杭縣城　收入錢漕日僅二十元左右 
 
 

Page 8

 
 
第一萬七千九百二十九號;中華民國十二年 西曆一千九百二十三年一月二十號
星期六 * *   
 
 

Page 9

 
 
第一萬七千九百二十九號;中華民國十二年 西曆一千九百二十三年一月二十號
星期六 * *   
 
 

Page 10

 
 
第一萬七千九百二十九號;中華民國十二年 西曆一千九百二十三年一月二十號
星期六 * *國内要聞二 
[湘政府籌借外債之反響]  
　　湘省新政府成立後之第一難題厥爲財政本年以來雖迭開軍政聯席會議籌有整理方法姑無論積重難返一般軍閣未必肯遵循軌道（如最近衡陽鎭守使謝國光之擅提零陵寧遠等縣田賦第一師師長宋鶴庚之擅提常德等縣田賦是）即使能一至尊重財政統一將提征抵撥等等積習一體摕除然收入者少支出者多亦非另籌他法不可蓋此時應支之欵除軍政經常各費而外尙有積欠之軍政費一千六百萬元各種建設費數百萬元均不能少雖可展緩時日然均不能不預爲籌劃省内旣早已百孔千瘡無可羅掘則除借債而外更無他法可籌於是有派唐嶽五等數人往漢口商借外債之事唐等首塗而後外間對於借欵問題傳述紛紜莫衷一是有謂係代辦總金庫作抵向北京中國銀行借欵二百萬該行副總理張公權及駐湘分行長劉正與即將來湘接洽此事者有謂係以全省地丁作抵借外債一千萬者因此惹起各地湘人特加注意北京敎育總長彭允彝以外間謠傳謂該氏曾與聞此事旅京湘人遂紛往詰問爰於眞日致電省政府省議會及法團報館云頃外傳吾湘有借欵一千萬以地丁作抵之事並言與鄙人有關同鄉諸公多以此事責難抵借何處交涉始於何時介紹爲誰是否有此事實鄙人毫無聞知請速明白賜覆以釋羣疑而正觀聽此外國會湘籍議員亦聯名致電省議會質問湘省以地丁作抵借外債一千萬元究竟有無其事請即明白電覆昨省議會開議時主席孔昭綬即將兩電報告畢承庚謂政府有無其事亟應嚴行詰問以地丁抵借外債全國未之前聞惟張敬堯禍湘時曾有此計盡卒因全體湘人反對未能實現乃現政府竟欲開此惡例殊屬不合李鎭藩蒲煥俎均主張質問政府要求明白答覆如有以地丁作抵事决不承認徐元玉謂中國政府祇未將地丁一項抵借外債自治省分有此謬舉實無異拍賣湖南石鎭湘主張質問政府有無其事限三日答覆主席以此付表决全體贊成 
[長沙通信（華）]  
　　關於公文程式之紛糾湘省新政府成立後關於公文和式屢起紛糾例如省長與審計院長係用咨文而省長與高等審檢兩廳長應採平行或呈令形式無明文之規定近來省長對於審檢兩廳仍用訓令新任高審廳長李茇高檢廳長蕭度因此函咨議會云「案查省務院公布公文程式令第二條第八 
項咨内稱省長與審計院長用之至省長與高等審檢兩廳長往復公文究用何種程式前述令内迄未規定竊思省憲實施除舊更新高等審檢兩長均由貴會依法選舉逕送證書與前此由行政機關任命者身分逈不相同且三權鼎立爲立憲國家之定例湖南樹立憲自治之先聲似不能獨異所有省長與高等審檢兩廳長往復公文應否用咨事屬草創未敢擅專相應咨請貴會提議議决見覆俾得有所遵循至爲公便」省議會得咨後當經討論審計院長高等審檢兩廳長均由本會直接選舉况司法獨立省長違法時法院可以起訴當然不受省長之令故已議决用咨矣 
　　其次則有各司與省議會之公文亦有問題日前政務會議議决由財政司分行各機關於十五日内造送十一年度下半期新預算以便彙送省議會核議財政司即送一咨文至省議云「爲咨請事案照政府新立各機關收入支出亟應確定預算以咨遵守而符法治除分别咨令外相應咨請貴會查照希即依照向例分别欵項目節造具十一年度下半期（卽十二年一月至六月）預算分册二份送由敝司彙編再此案須於貴會現開臨時會期内交議時期迫促敝司濡筆以待務請於十五日趕造送司免有胎誤是爲至盼」議會接此咨文以爲財政司雖由本會選舉仍經省長委任以後各司公文　呈請省長傳咨本會不能擅用咨文當時此咨　還財政司此亦大摕興之舉也 
　　外如省農會與實業司亦發生同樣之紛糾實業司長就職時送一訓令於農會該會拒絶不受並以公函覆之云逕啓者案准貴司遞來就職訓令一件敝會同人僉謂農會對官署行文程式民國六年曾經法制局明爲解釋由農商部通行在案其原文内開農會對官署行文程式農會規程中並無明文規定惟農會與商會性質　似應凖用商會之程式辦理商會法施行細則第十三條第一項載總商會全國商會聯合會對中央各部署及地方最高行政長官行文用稟對地方行政長官得用公函等語各省農曾遵辦已久原以省長爲地方最高行政長官貴司依省憲法成立係湖南地方行政長官敝會地位與總商會相同行文程式應照商會法施行細則第十三條第一項辦理當無疑義湖南農會通則現未議决公布按諸省憲法第一百二十八條之規定亦　適用前項解釋尤屬顯而易見事關行文程式相應函達貴司請煩查照辦理並希見復是荷此致湖南實業司長唐 
[福州因拉夫抽捐罷市]  
　　自劉冠雄以鎭撫名義回閩後論者均謂閩局之一大轉捩孰知閩人憾劉至深省垣民黨旣聯合各界作拒劉運動而　到厦後又　伏水上不敢登陸臧致平之歡迎黃培松之接洽已無結果撤李厚基一電發後於李氏方面更無何等辦法粤軍以魏邦平電促回粤日來李福軍之第三軍已逐漸開拔連日拿夫南台水部一帶十五日爲之罷市警察廳長陳銘鍾自知地位不穩特創冬防捐計城台七十萬户每户平均以小洋五角計可得三十五萬元始由鼓泰兩鋪起而反對而南門外直街罷市繼之十四日執旗請願者三千餘人爲向來未有之羣衆運動旗上所書甚有「以暴易暴」及「脱離民國」等字王永泉因粤軍已出動龍岩方面反攻回粤日來着着增兵計張淸汝常德盛之敗軍最近編入所部者七營而自上游招募者不計黃展雲赴厦後上下游八處鹽場均被王派兵佔據一面又令黃撥付鹽欵急如星火甚其辭者謂王將爲第二之李厚基未知果爲過當否至粤軍舊曆年内聞擬祇開回一半迨其開盡或有黃炳武盧興邦之自迨軍移駐省垣特恐爲王所排斥耳 
[王永泉輸誠張閣]  
　　王永泉自驅李後早有輸誠政府之意此次劉冠雄南下王氏亦甚表歡迎惟以閩人對劉惡感甚深故亦未敢公然表示迎拒最近許崇智班師王以有機可乘遂於元日召集各界會議主張推倒林森結果擬分兩項辦法（一）由王氏領銜請林森自行辭職（二）由各界公推薩鎭冰回任閩省長議定後卽通電全省表而劉冠雄亦於删日由厦登陸與臧致平取一致態度防範粤軍反戈證諸王永泉願日來電報告此事似不爲無因茲將王電原文探錄如下北京張總理鈞鑒昌密前上賀電計邀垂覽頃奉歌電宣示大政方針以法治爲前提本民意爲主旨開誠見示大道爲公至論危言莫名欽佩此次閩省政變實出人民公意相激以成李去而黨派紛歧客軍複雜政權無主魚爛滋虞泉率師抵省適薩鼎老出任臨時省長不得不共襄大計勉予維持迨閩人自起内爭薩退林繼泉内持鎭定外示彌縫無非謀地方之治安聽中央之解决區區　慮可質神明今者鼎老復任省長詢謀僉同我公特膺揆席規復統一表示和平本悲天憫人之懷爲弭兵息爭之計閩事之定一轉移間耳泉雖不敏謹當竭誠擁護率先服從臨電神馳佇候明敎福建總司令王永泉願印 
[謝遠涵秘密抵潯]  
　　尙不能晋省江西省長謝遠涵滯留漢口因聞蔡成勳拒阻情形迭次派人來潯刺探消息以便定舊進行方略嗣得孫總司令傳芳致漢口本部　軍需處長密電請謝偕輸送隊化妝到贛謝恐被人看破致受暗算認爲不穩遂於十四號單身秘密來　　　形勢此間得電謂乘江　輪到此迎謝者有南偉烈大學第三中學第六師範第一高小學校第二高小學校學生及紳高各界人等先期排列江干鵠候迎迓又有蔡成勳雇用流氓四五十人標旗拒阻（旗爲拒謝救贛四字）勢燄淘淘官廳亦派軍警鵠立江干名爲數迎暗則庇　拒謝派爲之後盾及江順輪三時抵埠官廳偵探報告謝乘五號大餐間已到迎拒兩派紛紛上船忽又令報告未到旋以報告係乘六號大餐間再四探查始悉爲謝之隨從姚某姚云我非謝省長謝尙未到語畢即往龍開河四合里七號援閩軍後防司令部偵探尾後而行五號爲二套口統税局長陳彥通問陳陳亦云謝未到乃又有人謂謝已上坡究竟謝氏行蹤官廳亦莫名其妙一時惘無所措傍晚大通輪抵埠除迎謝者不計外拒謝流氓約有二百餘人鵠立　船預備搗亂實則謝已乘該輪抵此並由英領事館派西人上船保護（事前已有接洽）惟因見勢不佳未便起坡深夜流氓因風大遂散偕往大東旅社分錢（每人六百文）河干漸靜候至天明始由西人保護謝氏登岸駐節於租界大元旅館外間及官廳罔有知者本擬當日乘車晋省因聞省派軍官三十餘人（軍署軍務科長副官長均到）率領剝壳隊四十名來潯將以種種方法拒阻並不許上車軍官態度極爲强硬而尤以贛東鎭守使岳兆麟爲最（岳有來潯以武力擊斃謝氏爲贛南一役三千兵士復仇之宣言）蔡恐岳來潯滋事故暫留其在省謝氏覩此情形未便輕易前進擾地方至十二時派人向官廳宣布謝已到此起寓大元旅館高道尹始到館謁謝問省長何日晉省以便預備車輛派人保護蔡督理對省長並無意見現正向四鎭守使疏通當能和平解决謝云晉省一層我亦不能作主應候民意公决所談均係爾虞我詐言畢而出現謝已一面派人往撫州向孫總司令陳述情形磋商進行方略刻下周蔭人師已調至李家渡距省不過一百八十里恐不出旬日將有戰事發生也又一面派人往漢口電致政府請示遵行茲探錄電文如下北京大總統國務院鈞鑒參衆兩院公鑒寒電計達涵由漢登輪於是日午後三時抵灣即見地方人士並各校學生列隊歡迎詎蔡買囑一班流氓標樹旗幟出而搗亂且嗾令軍警暗中袒護因思爾時登岸誠恐發生衝突驚擾地方只得暫息船艙俟該流氓散後始起寓於新旅社旋見偵騎密布革臺劍佩之十出入梭巡勢燄洶洶誠如岳兆麟等庚電欲得而甘心也者不得已潛至租界大元旅館暫避軍威竊涵此次奉命赴任屢經政府及贛人之敦促義無可辭乃甫抵潯陽本省軍事長官竟以重兵拒阻置中央政令及地方民意於不顧究竟應如何辦理之處立候電示祇遵謝遠涵删自漢口交通旅館發至謝之隨從蕭夢伯現駐新旅社已被軍署某副官派隊監視勒令電京否認謝氏到潯並勒將謝氏交出言語衝突被某副官披頰潯商會由軍署趙副官送交拒謝電稿一件囑會拍出商會開會未允拒謝軍官並在商會聚談大放厥詞誓不驅謝不止形勢如何險惡前途正未可樂觀也 
[蔡成勳力拒謝遠涵到任]  
　　朱念祖已被拘謝遠涵於十四日由漢口乘大通輪抵潯蔡成勳所僱拒謝團鄒殿書嚴子傑丁筠舒浩等數百人手執拒謝旗幟在太古碼頭擋駕但迎謝派勢盛謝仍安然登岸謝到潯時省中謠風甚熾謂孫傳芳助謝到任孫蔡將起戰爭但孫早赴撫州督師所部紛紛開往前敵此時似不至即以武力擁謝到任十六日軍警偵探忽將朱念祖捕捕警務處朱自抵省後因蔡成勳阻其到任困處省議會中數月此次議會迎謝朱亦與謀聞朱於是晨偕鄧文輝潛往撫州與孫傳芳有所接洽詎爲軍警偵知在途截獲現拘在警務處優待室内此外尙有議員二人同時被捕省會議長戴秉淸恐遭蔡派毒手現亦潛行離省 
[浙議會金錢選舉之訴訟]  
　　浙議議金錢選舉一案已由杭地檢廳於十九日下午一時票傳公民大會告發人韓寳華王士傑羅子敬黃維時曁省議員蔣方震沈定一許祖謙查人偉任鳳岡九人除羅子敬因病未到外其餘八人均到庭候訊茲將關於本案文電錄下㈠旅京浙籍國會議員來電云杭州盧督辦張省長陶廳長陳廳長均鑒報載此次省會選舉參議員以金錢爲代價憑秘書廳爲過付議員人格等於市儈省會信用掃地以盡公民憤憤已向檢廳告發爲尊重民意澄淸選政計應請檢廳搜集證據依法起訴萬勿瞻徇長此弊風趙舒陳時夏張傳保蔣著卿沈椿年盧鍾嶽嘯印㈡浙江省敎育會省農會杭總商會律師公會昨致省議會函云頃間公民大會因會選舉參議員事函相詰責但敝法團等前此參議議條例純屬調解政潮藉爲人民爭得參政初步乃報紙喧傳謂有金錢買賣情事致公民大會詰及法團究竟此次如何情形敢乞明示並望將所選出參議員十一人其因何標準據以選舉一併詳示藉明眞相而釋羣疑臨穎毌任盼切此請公安㈢致公民大會函云逕啓者奉大函衹悉參議會條例之提出在敝法團等純爲調息政潮且藉以爭得人民參政初步至選舉之權時以省議會爲人民代表機關當然付與萬不料結果如斯惟現旣在訴訟繁屬中於法自有相當解决也 
[南京快信]  
　　睢寗宿遷兩縣交界之楊家莊張家樓一帶日前被大股土匪燒殺淫掠計死傷三四百人昨日（十八）由該兩縣旅寗學生姚爾覺丁思緒郝驚濤邵鏡人葉恩孚等赴省署報告一切情形當由韓省長面允即日商承齊督電飭駐防軍隊及警備隊前往會勦 
　　衆議員蔡達生啣張紹曾命南下與孫中山接洽統一問題今日三時抵寗未入城即轉車赴滬 
　　王寵惠過寗赴滬參議員焦易堂由滬來轉車北上 
　　學生聯合會前日在講演廳開聯席會議推代表楊嘉猷胡瑞麟殷　田沈定業等四人晋謁齊督要求挽留韓省長齊派郝副官長代見允爲轉達 
　　陸軍中將軍府參軍温壽泉（靜菴）啣命來謁齊督昨已轉車赴杭 
　　贛蔡成勳前派顧問趙毓煊來謁齊督接洽孫師援閩事宜昨事竣返贛復命 
　　前赴鎭江之省議員近日已紛紛返寗多住下關百利花園惠龍各飯店倒韓運動刻正積極進行惟仁社一部分議員下肯加入 
　　省立各校長昨又開聯席會議公决即以省敎育會分事務所爲通訊處江南各校長預備暫時回校江北各校長因交通不便利均留省 
　　齊督昨召盧殿虎商訂調停學潮辦法分三步進行㈠雙方暫停進行運動㈡雙方交換意見㈢請示仲裁盧已通電各處自任調人 
　　韓省長以米價日漲恐有好商影射出境昨又通令禁皖米在寗打包 
　　省署昨准内部咨略謂本部爲整頓警政起見已呈准 
府院核准計全國所設之水陸警察廳除京師外共設四十八處分爲五等希將蘇省各警廳就事務之　簡酌量改組並將改組情形咨報本部以憑彙辦 
　　海軍杜總司擬再抽調三艦赴靑島常川駐泊隨時弋巡以資鎭攝 
　　謝遠涵代表尹瑞珍黃爲柏日前來謁齊督請維持謝氏到任齊謂鑒於現時情勢似宜疏通蔡督理感情公誼私交予可完全負責 
地方通信 
[蘇州]  
　　市議會恢復蘇州市議會昨日分函本城各機關各團體略謂敝同人等順廳潮流决議市議會先行自動回　謹訂於一月二十一日下午一時假元妙　方又爲會所復開議會云云 
　　蘇鄉刦案兩起任家浜農民朱根福家十四夜黃昏後忽來盜匪二十餘人入室搜索旋郰携贓呼嘯而去又附近黃泥浜農民薛姓家同夜十二時許亦來匪徒十餘人撞門入刦得資而去該兩事主事後檢點遺物朱姓約失五百金薛姓約失三百金均先後報案請緝矣　　警佐考察防務吳縣郭知事以本年冬防期内盜案迭出特令縣警察所一等警佐那延齡親往各鄉考察各分所防務並稽核各長警之勤務那警佐奉令後聞擬於日内乘坐偵緝隊永泰汽油船下鄉巡察云 
　　請免禁屠時屠税屠宰税認商以官廳兩次禁屠而期内屠宰税縣署仍按額照繳此項屠税旣不能責諸肉商繳納且禁屠係官廳命令亦未能着認商賠繳故特具函總商會請求縣署將禁屠期内之屠税免除以免賠累 
　　不動產登記將開辦高等審判廳奉司法部訓令本省各區不動產登記定於二月一日起實行開辦朱廳長奉令後當即通令所屬一體遵照吳縣地方審判廳昨已發出白話布告説明登記之利益並遵照部令定於二月一日開辦云 
[松江]  
　　近城農家被刦南門外飯店橋農民兪金生家於十七日夜間突有身衣灰色棉衣褲上戴灰色軍帽下有灰布纒腿者五人敲門入内聲言借用繩索比以繩索授之即將金生扭住綑缚經哀懇得免遂有兩人看守金生不許行動聲喊餘三人入室搜索幸金生家無長物祇搜去女布衣數件布兩疋綠縐兩方而逸 
　　警所派募浙賑警察所奉警務處訓令責令勸募浙江水災賑欵一百元温兼所長奉令後業已轉令所屬分别派募現定各分所各派十元各分駐所各派五元各派出所各派三元云 
[嘉興]  
　　二師提前放假浙江省立第二師範學校三年級生日前因事發生風潮經朱校長將全級開除請求轉學亦不允致一二年級生亦隨衆附和朱因赴省向敎廳請示辦法旋即到校提前放假云 
　　飭遷越城市屋東門越城灣房屋因將拆除城牆故均須收回官有該處商號二十餘家已由工程事務所通知遷讓各該商號已整備遷移矣 
[常州]  
　　召集會計會議武進十一年度預算遷延至前月底始行造齊縣署特定於一月三十一日起至二月二日止召集各市鄉董縣敎育會商會農會各會員及士紳十人在署開會計會議三人十八日已函知預會人員並附預算册一份議案六件以備研究另有各種議案須於開會時再行交議 
　　太湖測量隊冋蘇太湖工程局測量隊於月前到常以南門龍興寺爲辦公所測量之地自西門外桐橋起至安西鄉九里舖止計程三十餘里其測量之故係爲太湖水利問題因武邑孟德澡三河爲太湖尾閭其河北受江潮南流而入運河測得此段地勢即可知太湖與孟德澡水利之關係現測量事宜已經告竣各測量員亦於十八日回蘇矣 
[無錫]  
　　天三圖救火會成立光復門外東區天三圖救火會於本月初發起籌備至十七日成立推定吳正榮爲正會長龔襄朱子文爲副會長周廷弼爲名譽會長石濟時王文卿爲評議長吳陛楝凌炳文爲督察長孫康爲會計湯梅安薛雲鶴袁月泉辛根紀計鍾庭張逸炳張逸汀鄭泰和爲幹事長張蘭初泰貫之王旭亭陸蔭蓀爲調查周拯蒼爲書記薛福瑞　壽康爲消防隊長業已通函救火聯合會報告矣 
[鎭江]  
　　商團操防紀事商團長胡　春十七日召集各團員在城外小營盤會操下午四時操畢胡團長又與各排長等議定自卽日起每晚由排長率隊出發分别區域徹夜巡　以輔軍警之不及 
[揚州]  
　　相驗瘐斃押犯宜陵田旭昇僞造印契案内之徐松林尙未判刑十七日在押瘐斃經看守人員報經縣署委周承審相驗棺殮外一面呈報察核矣 
[南通]  
　　吳視學在代師演講理科省視學吳和士於未赴海門之前允第一代用師範學校學生共進會之請俟海門返通後演講一月十三日吳君自海門至南通即往代用師範校演講校長于敬之君致介紹詞即由吳君演講題爲「師範生之修養」分科學修養及良心修養二大類演講畢由于君道謝面散吳君俟南通理科研究會開成立會後即赴如臯視察云 
[湖州]  
　　盜匪乘風搶刦十四日傍晚忽爾狂飇怒吼午夜益甚城鄉一帶竟有坍壁倒屋及傷害人命等事發生此外尙有西門外某大叢林於是晚忽來盜匪多人乘風聲猛烈之際撞門入内將該寺所有搶掠一空呼嘯而去 
[南京]  
　　梁任公講學期滿離寗梁任公來寗講學半載業已結束業於十五日返津先一日下午四時接見江蘇法政專門學生史久鑑邵鏡人等五君作最後談話約兩小時暢論宇宙之爲未濟及人生觀之當着重精神的人格而不可偏向物質雙方頗形滿意次述臨别贈言囑轉致法專全體同學並允以後對於學理上倘有重要懷疑不妨通信研究復謂此次北上擬於天津創立文化大學薈集優秀靑年邀同諸友作長期訓練以振頽風云 
[奉天]  
　　小傻子就擒解省本月二日攻陷山城鎭之匪首小傻子被奉軍騎兵衛隊旅蘇旅長在西安縣屬界四台子地方捕獲先由蘇旅長電禀司令部繼即派隊將該匪押送解省於十二日到開原住宿次日卽上車解省矣 
雜評一 
[閩事慨言（萍）]  
　　閩李與粤陳素以攻守同盟職志向之汲汲於閩事者意或非僅援閩實聯粤耳今則粤陳敗而閩李失所憑倚於是閩事不易挽回之言公然由贛蔡播爲口實擁李之行動或者其庶幾乎息矣 
　　國家之奮武爲大局非爲個人以李督喪師失律兩次潰逃尙復曲宥以希冀其晚蓋孫傳芳之濟師劉冠雄之鎭撫薩鎭冰之艦隊無非爲擁李復職老師糜餉以供一人之驅除卒之閩事無成而粤局亦敗　昔之規劃盡付泡影必待今日而始知閩事之不易挽回嗚呼晚矣 
　　且西南各省之自主初不聞政府大張撻伐以促進其武力之統一何獨於閩而若難釋然者豈閩事果異於西南各省有不得不以武力戡定者乎今而後知閩李之完全失敗應亦鑒於武力平閩之不可能當爲翻然以改圖耳 
 
 

Page 11

 
 
第一萬七千九百二十九號;中華民國十二年 西曆一千九百二十三年一月二十號
星期六 * *   
 
 

Page 12

 
 
第一萬七千九百二十九號;中華民國十二年 西曆一千九百二十三年一月二十號
星期六 * *   
 
 

Page 13

 
 
第一萬七千九百二十九號;中華民國十二年 西曆一千九百二十三年一月二十號
星期六 * *本埠新聞 
[吳淞江水利協會開會紀]  
　　通過會章十二條吳淞江水处協會昨日五時在總商會開會到會各團體有嘉穀堂米業公會·棧業公會·招商局·出口公會·傳灰公所·閘北米行公會·廣肇公所·轉運公會·淞滬駁船公會·鐵業公會·木業公會·紗業公會·阜昌麵粉公司·南北報關公所·當熟米業公會等四十餘代表由總商會會長宋漢章主席致詞略謂蘇州河爲上海各業各工廠各輪船運輸貨物之要道關係頗大斷不能任其長此淤塞本會對於開浚蘇州河一事屢經鄭重研究僉以此事重大非集合多數團體不可爰特函請諸公組織吳淞江水处協會原定三項議案均爲委員會範圍以内之事可暫緩議茲請討論所擬草章宣告成立次由主席逐條宣讀經各代表加以修正一一通過次公决每團體在三日内選定協會常務委員一人報告總商會再定期召集委員大會研究一切辦法其章程如下 
　　吳淞江水处協會簡章第一條本會爲輔佐官廳整理吳淞江之水利交通而設故名曰吳淞江水利協會第二條本會之任務㈠浚河經費之籌集及管理㈡工程並管理及實施上之建議第三條本會由與該河有關係之商家可商業團體推定代表組織之設協會辦事處於上海總商會第四條本會委員無定額凡願意加入以實力贊助本會經本會通過者均爲本會委員第五條本會分經濟工程兩部每部各設常務委員若千人由全體委員中公推第六條本會設委員長一人副委員長二人由全體委員中公推第七條本會爲辦理會務起見得酌設有給職之雇員若干人第八條本會辦事經費由常務委員制成預算表經委員會通過後由全體委員分擔之第九條本會會期分爲常務委員會及全體委員會兩種第十條常務委員會每星期至少舉行一次全體委員會每月至少舉行一次第十一條本會俟吳淞江全段工竣之日或改組或解散再公議决定之第十二條本會成立後以上海總商會名義分咨吳淞江水利局及江南水利局並江蘇省長分别備案嗣後對外文件即以協會名義行之 
[赴美絲綢代表安抵西雅圖訊]  
　　頃由杭州轉來一月十六日接到赴美絲綢展覽會代表朱謀先君由美境西雅圖發來一電知約斐生總統號輪船已平安抵埠朱君等即改乘火車直往紐約想代表團家屬得此消息後當格外安慰也 
[審廳長梅詒穀棄職潛逃三誌]  
　　業已通緝 
上海地方審判廳梅詒穀棄職携眷逃逸無踪詳情兩誌本報蘇州高等審判廳長朱獻文率同吳縣地方審判廳長沈錫慶等在滬偵查明確先後返蘇朱廳長即移請高等檢察廳長許受衡發給通緝梅詒穀公文委派沈錫慶持文於前晚乘火車到滬立詣地方審判廳將已經諭令看管之該廳會計科長吳華燦（字旭初）發交地方檢察廳訊究一面又將高等廳發下之通緝公文亦發交地檢廳當經車顯承檢察長星夜將通緝公文粘附梅詒穀之照片移請軍警各機關及租界各捕房一體協緝車廳長又諭將吳旭初委派張檢察官提案預審良久畢諭交司法警察楊芝階妥爲看管昨晨沈錫慶又將在廳留養梅詒穀十二歲之子梅師勤派員送還澄衷學堂交該校長收領至昨午高廳長朱獻文又令委高等審判廳書記官長傳貢球來滬蒞地審廳與沈錫慶料理該廳司法上一切公務至梅旣逃之後曾有一函致高等審廳長朱獻文其函云「廳長鈞鑒敬陳　鄙人不才辱隷帡幪愧未報稱詎乃一時糊塗不自謹愼鑄成大錯將公欵私用百計籌思無法自全實不得已始行離滬從今爲國家之罪人爲家庭之罪人爲社會之罪人不忠不孝不仁不義誠屬罪不容誅但自審生平品操嚴正孰意偶一失足竟成千古恨可勝痛哉至究其弊害則由於滬廳銀行存欵簿支票印鑑均爲鄙人一人所保管予取予求惟予所欲亦無他人所能過問所得知悉以致失足竟無術以自全矣惟鄙人自喪人格自己宣告死刑自作自受還有何説所惜者違背父母抛棄妻子此其一背恩負義影響司法及世道人心此又其一鄙人原自審但無法可以自全故蹈末着刻下滬廳職務虚懸請速派代理暫維現狀至如何可以顧全大局之處並請從長斟酌可也臨穎陳詞無任惶悚敬請鈞安伏祈垂察詒穀待罪謹狀」 
[旅滬粤工商界之游行會]  
　　旅滬粤人自聞討賊軍已入廣州城陳炯明逃遁消息傳來後羣情歡忭昨日午後工商兩界人士聯合數百人乘坐汽車四十餘輛遍插「爲粤除害」「統一先聲」「三民主義」「五權憲法」「公理戰勝」等旗幟游行市街並到莫利愛路孫中山住宅向孫中山致敬當由中山親出接見慰勉有加晚間復在北四川路會元酒樓及粤商酒樓裝燈結綵張宴痛飲燃放爆竹並高「吾國大光」「謳歌國父」等旗幟歡聲雷動云 
[閩中海陸軍爭防之電訊]  
　　楊砥中令王軍退出東冲本埠福建同鄉會昨接閩省第十一旅旅長王麒來電云（銜略）查福寗各縣敝旅軍隊駐紥該處歷有年所軍興以後仍守原防無非本維持地方之職志以相終始乃本日突接馬寧林指揮文瑛電稍頃接楊統帶砥中電東冲爲海軍警備區域不能讓人侵佔辱及全軍請貴隊於四十八小時内退出以全睦誼云云閲之殊深駭異楊統帶此電是否承長官意旨不得而知電中所云侵佔區域究作何解亦復　然惟限令敝旅軍隊退出固明知有挑釁之意萬一因此衝突累及地方咎將誰屬夙仰諸公保障桑梓在在關懷謹特奉聞竚候明敎陸軍第十一旅旅長王麒篠叩 
[越飛代表之談話]  
　　國聞通信社云本社代表昨日下午訪問蘇俄代表越飛因病未見僅唔其秘書某君據云越飛氏到滬後病狀殊減現由德醫布魯門斯多克Ｂｌｕｍｅｎｓｔｏｃｋ診視出京之前曾由氏之私人秘書非公式爲英使館交涉擬請許其赴香港養病詎未得允許現將往何處調治猶未决定故離滬未有定期又云出京以前曾與施外交總長晤面因越飛有病中國政局亦欠寧貼中俄會議遂致延滯越飛預定三月回京届時當在中國舊曆正月大致中國會議須在陰曆年後云某君又云俄國情形近已漸返常軌民刑法律及農業各法規均已次第公布現僅交通電汽及金屬煤炭由政府管理其他均可由民衆經營全國各種企業合組爲四百三十托辣斯又由此合組爲十七森狄卡Ｓｙｎｄｉｅａｔ全國產煤已達戰前五分之二今年較去年多四分之一没產已達戰前四分之三木材已有多量出口越飛今年三十八歲向爲社會主義者從前曾流放於西比利亞俄國共產黨革命後歷充外交要職此行帶領夫人及四歲之子並秘書兩人云、 
　　中國通訊社云赤俄代表越飛氏抵滬後頗引起一般人之注目各報及通訊社記者前往訪問者絡繹不絶而越氏則以病爲詞咸不接見特派其秘書修烏沙羅氏代表見客據云越飛因病絆身不克與諸君叙談良深歉仄惟此次各報所載越飛氏南渡含有政治作用此種捕風捉影之説殊出人意外赤俄旣認北政府爲合法則彼自不能有所改變此次南下實爲養病也三月初則當仍回北京與中政府正式交涉中俄事件尙有一言欲與諸君道者即此次俄難民來滬時頗得中國各界之救濟越氏深表感謝至若輩回俄政府亦决不追究旣往首犯雖欲依法懲戒亦决不加以死刑至盛傳中日兩國有買俄艦之風説亦　全無其事此不得不與諸君聲明者也云 
[英商會長復總商會函]  
　　對總商會所言完全同意本埠總商會昨接英商公會會長白克爾來函云逕復者接准本月十日大函敬已閲悉軍需品及一切戰爭利器問題按照英王法令凡英國人民於上述物品倘無英國駐京公使之護照不准私運進口而發給此項護照之請求亦可决其必遭拒絶敝會對此情形完全同意至於借予中國政府有政治性質之債欵一事敝會各董於台示所述之决議未盡明瞭擬請從詳再行見敎總之敝會對於中國除和平秩序外實無他事容心也云 
[總商會删電之應聲]  
　　本埠總商會昨接湖北鄂城縣商會來函云頃准貴總會大函以裁减軍隊整理財政制定憲法主持三端仰見卓識高超敝會極表贊同力盾其後云 
[淞滬商會反對展徵附加税]  
　　吳淞商會昨日致南京省長快郵代電云省長鈞鑒貨物附税帶徵一成吾商民苦負　久矣今届期滿應卽照案停止以紓商困不意省議會預算審查忽援案繼續展徵彌補預算之不足鈞座又復公布施行非特喪失信用且違反公意吾商民實難一再承認務請卽日收回成命以順輿情無任迫切待命之至吳淞商會叩皓 
　　上海縣商會因省議會因彌補預算議决續展附加税一年咨請省長公布定於二月一日（即舊曆十二月十六日）實行徵收爲各處商會羣起力爭一致反對曾經蘇州總商會來函請爲一致進行等情以故該會商之滬上總商會訂於日内開聯席會議邀集全體各業代表商議對付方法 
[何豐林電保許沅]  
　　請以全權交涉公使記名松滬護軍使何豐林於蒸日電國務院保薦外交人材原電如下北京國務院鈞鑒昌密竊查外交部特派江蘇交涉員許沅自前淸以來辦理外交成績卓著歷充浙江江蘇山西河南等處交涉要職所至有聲尤以辦理河南福公司一案挽回主權裨益匪細中外交贊有口皆碑嗣任外交部特派河南交涉員在職至九年之久爲豫省歷任長官所倚畀民國九年調任來滬查上海爲通商巨埠交涉繁難甲於全國該員任事以來歷辦各案均能相機應付力爭主權心細才長實爲外交界不可多得之材豐林與之共事一方目擊其辦事穩練不憚繁勞且復果敢有爲條理精密實屬才堪大用我國自華府會議後國體地位日增對外情形與前逈異折衝樽俎端賴得人謹舉所知以備任使擬請將該員以全權公使記名呈請明令特准查前山東交涉員施履本曾經山東督軍田中玉呈請以全權交涉公使記名奉准在案該員事同一律務乞察核施行云云 
[周自齊行將回國]  
　　前財政總長周自齊奉命赴歐考察實業已經完畢於前日已由舊金山乘約克遜總統號輪船起程回國大約在二月十五左右抵滬周此次在美與某大實業家訂有條約俟回國後將創設汽車廠及礦業等各大工廠資本定美金一百兆預備在各要埠設立云 
[浙盧赴禾紀]  
　　浙江軍務督辦盧永祥曁第四師師長陳樂山因有要事於昨日（十九）早晨五時五十分由杭州城站乘坐滬杭甬鐵路臨時專車出發前往嘉興計掛花車一輛頭等車一輛車守車一輛隨行者有滬寗滬杭甬鐵路局長任筱珊及憲兵護兵等護從人員於昨晨七時半惠車抵禾當由嘉興夏司令曁衛隊團團長營長以及軍警人等均預先在站迎迓當盧氏下車後聞即轉輪至乍浦海塘一帶察視所有車輛均留嘉興站以待晚間約九時許仍乘原花車專車回杭並聞已經盧督辦有電致何護軍使云係來禾視察學校即日返杭不再來滬云 
[旅滬浙人請懲得賄省議員]  
　　浙江旅滬公民兪鳳韶等昨爲省議員賄選省參議員事特電杭州審判廳及沈定一請求嚴懲電文如下（一）杭州高等審檢廳地方審檢廳公鑒省議員賄選參議人格掃地全省譁然激發公憤已有公民韓寳華王維時盧　敬等依法起訴並由沈定一君指證確鑿情眞事實通省咸知請依法嚴究以澄淸選政事關省省大多數議員務望不徇情面不畏强禦使罪人咸當於法公等當知全浙省内外人民莫不切齒於貪婪無恥之議員十手十目指責綦嚴果秉公依法爲浙省懲治奸慝則公等聲譽當不在包忠肅海忠介下若循私　庇浙人將以受賄議員同科視公等矣旅滬浙江公民兪鳳韶·徐樂堯·周健初·周頌西同叩（二）杭州沈劍侯兄鑒省會大多數議員賄選參議公同買賣恬不知恥全省人格爲之汚辱果使相習成風此後更無選舉可言兄仗義舉發不稍瞻顧寗獨直聲震大下全浙人格賴兄保全逖聽之下不勝敬佩誓以公論爲兄後盾果能貫澈始終依法懲奸則兄諤諤之風必昭耀於共和民國選舉史上此後言浙選政者必馨香瓣祝兄於無旣也（具名同上） 
[何軍使所部舉行野戰續紀]  
　　陸軍第六混成旅長何豐林氏督率所部一二兩團共計步兵六營携帶行軍應用之鍋爐帳篷槍砲各械及紙壳槍彈業於前日由滬整隊出發沿滬太汽車路線馳往太倉縣屬之劉河地方舉行假對抗演習戰鬭禦敵各法並已令行該縣佈告鄉民勿生驚疑略誌昨報茲悉該二團此次舉行野戰定其十八·十九·二十·等三日准於二十一日返滬回營歸隊而何旅長因兼松滬護軍使職任務繁重日間監操之後碍難駐宿行軍營帳是以每夜仍乘汽車返署惟二十日爲操練兩軍對敵之期故昨夜駐於操地並未回滬云 
[旅滬贛人歡迎謝省長到贛電]  
　　江西旅滬公民會昨發代電云南昌省議會總商會自治促進會敎育會農會律師公會各學校各法團各公團各報館北京南京漢口福建浙江同鄉會九江商會法團公團報界諸公曁各界同胞均鑒閲一月十四日滬報載有久未到贛之省長謝遠涵行將捲土重來竟被少數劣紳組織公民團以金錢召集地方流痞數百餘名聚合於九江招商碼頭嚴行拒絶一則殊深駭異竊吾贛自鼎革以來軍閲肆虐人民受害旣久且烈非特簡大員赴贛維持則一切善後事宜無從整理非鄉望素著爲衆所信服之人尤難於救濟且難以符贛人治贛之本旨幸政府俯從贛人之請於上年任命謝遠涵爲江西省長凡具心肝及純粹之贛人罔不馨香頂祝　盼謝公蒞贛出贛人於水火詎料遷延至今履贛無期茲旣輾轉來贛而又反爲少數贛人所阻撓洵難索解豈吾贛人履行自殺政策耶抑以贛省爲試騐政爭之地耶公民等遠僑海上懷切梓鄉素無黨派之爭亦無恩怨之别惟是大義所昭勢難坐視用敢掬誠呼籲萬乞諸公主持正議毅然歡迎俾謝公早日到贛則贛難早蘇矣實所盼禱仰祈鑒察江西旅滬公民會甘新民饒寳書許棪洪民生曁二千五百六十三人同叩 
[山西衛生大會成功之滬聞]  
　　主其事者爲上海中華衛生敎育會愛博敦女醫士上海中華衛生敎育會愛博敦女醫士（Ｄ·Ｖ·ＢＡｐｐｌｅｔｏｎ）往山西組織兒童衛生會凡二月業已荿事愛醫士對於兒童病症及兒童缺乏食物諸恙極有豐富之經騐故服務衣中國可收倍功其最注意者爲未入學之兒童與初等小學生但欲引起舊家庭保護兒童之興趣亦往往在官紳家或中學校演講愛醫生到山西時先至太原府其地有一公共衛生會係一人民機關惟曾得官廳核准與贊助約於十個月以前天花白喉盛行此會施行種痘結果極好及愛醫士來時爲組織一兒童衛生研究會又令導至省立師範演講初等及中學衛生敎授及學校衛生監蔡等太原府以外彼又游歷八鎭有五處已成公共衛生會其一會且因愛醫生之臨而擴張其規模而平定州地方更於原有外加立一婦女公共衛生會此等會之困難自然不免但因官紳之合作加於其間且彼等亦深知人生因不衛生而病死及身體衰弱而不能做事故其結果必得良好也此等會内正試辦二三固定之事業頗欲加增其願望一如已成之成績於此已試行某項事業之各會中最着意模範之公共厠所調查其患骨病者若干管天花一類者專供給牛痘一類之藥品學校衛生習慣圖表或敎授學校衛生等事防禦蔬菜與水菒攤上之蒼蠅或備蠅拍照本出售　端至於婦女機關儗立一嬰兒保養所吾人甚願於母子兩方面均受其益也凡此諸機關均儗聯絡一氣作山西公共衛生會之支會愛醫士到此等地方時每用中國交通方針以行其路若汽車騾轎大車人力車騾馬等當山西衛生大會閉幕時正太鐵路適有罷工之舉動愛醫士待一星期於平定尙無解决之望彼至薛家莊時係乘騾轎沿之京舊途程而復返滬現愛醫士仍在崑山花園四號任事其於中國衛生前途將來必更有極大之貢獻此吾人所可預卜者也 
[豫省運回修理軍械]  
　　河南督理張福來特派第十四師副官林鶴鳴持有陸軍部之第三千四百零七號護照一紙來滬向上海兵工廠請領機關槍七架押運至豫一面由該押運員向滬杭甬鐵路局索車報運於昨日（十九）上午九時許由兵工廠起運至上海南車站共裝八木箱計鐵篷車一輛附掛於下午三時四十五分由滬開嘉之區間車掛出至新龍華轉運至上海北站轉掛由滬寗鐵路夜貨車運出至南京轉由津浦路火車運往豫省交納云並聞此項機關槍係由豫省運滬託兵工廠代爲修理云 
[部局宴新聞界誌]  
　　公共租界工部局總辦李台爾君交際秘書杜逢一君於昨日十二時半假大東酒樓宴請上海新聞記者聯歡會職員並請各報領袖人士到者共十六人酒半杜君先起述謙意次謂今欲言者兩事（一）此間租界按照條約有國際之關係工部局一切設施自當顧全各方面共同之利益執行市政手續上均須依據洋涇浜章程辦理不能不受該法規之拘朿此就工部局方面言之也（二）報紙登載新聞其於租界市政有重大關係者請爲愼重考慮此就報館方面言之也請進一觴以祝健康遂由聯歡會之代表起致答詞李台爾君亦起演説首述按照工部局章程職員不能對外發表意見惟因與杜君事前未曾詳爲接洽故略有所述工部局與界内各報紙本實有密切之關係彼此應互相尊重及諒解工部局凡百設施有爲一般人民所不及知者全賴報紙爲之宣達方可瞭然設華字報紀載新聞有時或遇失實之處倘該項新聞牽涉工部局方面各報記者諸君請均直接向工部局問知實情俾明眞相想亦爲諸君所樂聞者也敬舉一觴祝諸君康健聯歡會之代表亦暢爲演説宴叙至三時許乃散 
[徒步旅行全球之華僑]  
　　文匯報云徒步旅行全球之舉近頗風行一時頃得新嘉坡消息有華僑名蕢康良（譯音）者亦於八月内自爪哇之巴達維亞啓程徒步環行全球今已行抵新嘉坡聞其出門時身畔未携分文食宿之需全恃出售名片所得其名片後面即印有本人小像其人自稱「步行全球之新聞記者將蒐羅沿途所經事實以小試其文才惟其行程紆緩若斯竊恐長途遙遙他日回至爪哇時或將不能如今日之少年矣 
[關於遠東運動會之問題]  
　　字林報云今春在大阪舉行之遠東運動會内女運動家能否加入與賽及中國籌備委員中能否允全國女靑年會代表加入二問題刻正向中國各委員徵詢意見諒不　當可决定云 
　　文匯報云聞今春大阪遠東運動會中人力車夫及一般以奔馳或他種運動爲職業者之能否加入問題目下日本各熱心體育家討論甚烈諸人意見不一擬以贊成加入者占多數云 
[調查漁業專員之行踪]  
　　韓省長以蘇省漁業關係民生至巨特派參議徐君承業赴各地調查一切徐君到滬後曾有外海漁業紳商全體開會歡迎茲聞徐君爲研究實利起見歷日親往吳淞水產學校參觀並赴各漁業公所及各公司調查各項現狀以爲逐漸整理之計而滬上各漁業團體鑒於徐君之不辭勞瘁亦亟熱心贊助云 
 
 

Page 14

 
 
第一萬七千九百二十九號;中華民國十二年 西曆一千九百二十三年一月二十號
星期六 * *[美工科專家利諾博士將來華]  
　　斐律賓大學工科主任利諾博士乘該校特給休假之便擬來華游歷東南大學聞此信息遂馳函請其到校講學襄助規畫工科進行事宜並調查國内工業情形以期有所改進頃已復函許可定二月初起程來華大約十日左右可以到申博士係美國有名之工科專家曾任各大學敎授有年吾國湖南省工業學校亦係博士所規畫自謂與中華雅有情感因定來華之後除爲東南大學講學及規畫工科調查工業外倘各工廠有事顧問者亦願爲之帮忙惟須先期向該校接洽云 
[南洋大學消息彙誌]  
　　南洋大學三大建築係在交通大學上海學校時期内由前主任張劍心發起一切進行頗形積極原擬尅期興工嗣因政局影響該校改組致進行事宜不無停頓現該校盧校長以此事未便久懸亟應繼續進行以竟全功故於日昨召集建築委員會議討論進行方法並徵求敎職員以及學生意見茲將是日會議結果摘要如下（一）議决按照收到捐欵數目先建體育館（一）議决於陽曆三月底爲募捐截止日期（一）議决原有雨操場繕校室敎職員住宅（即舊日校長公館）應行拆去即就此段地址建築體育館與圖書館對峙以壯觀瞻（一）議决請張貢九沈叔達二君擬訂建築籌備會辦事細則（一）議决出售校外宿舍地畝房屋將所得欵項移購校内毘連地畝以便添造宿舍及其他建築應俟呈部核准後施行又該校敎務會議議决本科二年級下學期加授微分方程式因研究高深工程學問若僅授至微積分實不敷應用至該科敎授仍請胡明復博士擔任現本科各級大考均可於今日竣事二十二日起再上課兩星期即行寒假云 
　　又本年東方八大學足球錦標爲南洋所得該校附屬小學學生定於今晚（星期六）開遊藝大會以伸慶祝但全校慶祝大會尙未定期近日北京淸華學校足球隊來函定二十二日南下借宿該校練習數日即行比賽届時兩雄相遇必有可觀云 
[曁南學校商科近聞]  
　　前日（十八）下午一時本埠徐家匯曁南學校商科全體敎職員學生開會歡迎新自新加坡回國華僑中學校校長涂九衢君并請涂君演講二時散會 
　　又聞該校商科自民國十年二月起借用松社已將二年現在松社已移至北京三海所有房產由沈明賢君購置仍繼續租與該校商科應用俟五月間該校眞茹新校舍竣工後即行遷讓云 
　　章行嚴因公來滬應該校之請定於今日上午十一時蒞校演講届時各界均可往聽云 
[約翰提前放年假]  
　　梵王渡約翰大學因發生白喉症及紅痧症宣告停課十日已誌前報茲聞該校敎職員會議以此種症候一時不易撲滅已决議提前放年假云 
[中法專校消息]  
　　中法國立通惠工商專門學校解散後各界均予以援助並經北京敎育部曁駐京法公使派員來滬查辦各等情迭誌本報茲悉該校法校長梅雲鵬昨日柬邀中法銀公司大班法人邵祿（譯音）法領事署譯員張文彬駐京法公使特派查辦員蒲雅（譯音）敎育部部員馮君曁學生代表三人於午後五時在該校辦事室磋商解决辦法直至傍晚而散 
[猪業反對運商公會已涉訟]  
　　周哲甫章汝霖包振華陳筱蓀等組織上海猪業運商公會分發傳單自陰曆十二月初一起向钎販抽收每隻猪捐洋二分猪販王瑞龍等羣起反對連日於報紙互登攻訐告白王並延律師在公共公廨以刑事起訴周等四人假名欺騙恐嚇勒捐等情昨經公廨將該被告等提案兩造律師略辯數語即由中西官諭改期研訊 
[猪業運商公會覆總商會函]  
　　上海總商會接實業廳函令查猪業運商公會組織是否合法昨日總商會接該公會覆函云上海總商會會長公鑒敬復者本年一月十七日奉貴會函開（中略）等因奉此查商等組織公會係爲保護同業利益而設負擔公會經費當然以入會會員爲限此次敝公會規定經費數目係入會會員遵照工商同業公會規則第四條第六項曁敝公會規章第十八條各規定公共議决祇以入會同業營業旣有大小則負擔經費自應分别多寡是以公决由入會會員於猪隻運輸來滬時每隻猪提出公會經費洋二分以昭公允與公共攤派之旨適相符合並無强迫抽捐情事且籌集之經費除敝會常年開支外如有盈餘將來作爲建築會所之用亦經議决有案核之上海各公所籌費慣例查米業仁穀堂公所按石抽費魚業敦和公所則按元抽費即敦仁堂所籌公所經費亦按猪隻由各猪行每隻自提洋七分其籌集方法均與敝公會相同推其原因無非爲平均負擔起見意至善法至良也敝公會根據部令依法組織是否合法早在貴會洞鑒之中至該公所係長源等七家猪行所組織商等發起運商公會行商坐賈各有界限各安本業本可毋庸傾軋乃竟摭拾浮詞淆惑觀聽希冀藉端破壞未免别具隱衷奉函前因理合據實聲復仰祈察核轉復至　公誼專肅敬請台安上海猪葉運商公會代表周哲甫謹啓 
[反對福建新行紙焑印花税]  
　　華僑聯合會·中華國貨維持會·中華工商研究會等致福州分送薩上將·許總司令·王總司令·林省長·厦門分送劉鎭撫使·臧總司令·電云現據南洋兄弟烟草公司投稱福建新行紙烟印花税値百抽二十查政府十年與美國烟草公司議加抽二五及出廠捐訂有條件八年爲期華洋一律未能减輕國貨之税以提倡國内實業已屬痛心原加之二五及出廠捐已極繁重商業力有難勝今復再加重税加價則無銷路否則售價不敷成本勢難坐受虧折不得已祇有停止福建營業請予維持等語查該公司所製紙烟及機器仿造品創辦十八年慘淡經營且有成績平日對於社會公益慈善深明大義樂捐巨欵甚爲熱心近年遣派學生歐美留學厥功尤偉倘不力予維持影響所及皆視實業爲畏途將何以資勸勵應請迅將値百抽二十之案撤銷仍照二五捐成案辦理以維商業中外咸欽匪爲中國之幸抑亦國家實業前途之幸臨電神馳盼復中華國貨維持會·華僑聯合會·中華工商研究會·叩嘯 
[俄難民之去留訊]  
　前來滬之俄難民共計一千八百名除其中六百五十名仍隨十二隻軍艦南下外餘千餘名仍留上海故上海市上時見俄人徘徊於路上又有俄人克羅希可夫昨日亦到滬克氏尙係帝政時代陸軍少將日俄開戰時曾衝破日本黑木軍石翼今飄流到滬不勝今昔之感云 
[閔行迤南發生攔船搶米案]  
　　自賣船户陸炳林近日在松江葉榭一帶收買白米二百餘石販運來申前日將船載米開駛下午五時許駛在閔行迤南德勝相連浦中突來小划船三艘上有十餘人内有婦女五六人皆操江北口音將陸船圍住蜂擁上船即開艙板見裝白米即問船主何人陸答不在船中各人言因米價昻貴乏資購米　求暫借幾石吾等並非盜匪至船搶米實因不得已云云陸云此係客貨不能借給吾船裝米取給水脚倘有缺少貨主要我賠償各人云客貨最好言畢小划船中取出　袋將艙中之米用竹笆畚搬蔴袋内小划船中裝滿無可再搬一哄而去臨行時聲言以後米價若小爾經過此處即當奉還陸當時無法抗拒祇得任其搬刦昨日開申將米斛點計被刦去十六七石一般船户米客得悉咸抱戒心各米客知照在申米船裝米開申切勿單獨行駛必須會同三四號開行一而知照内地各米行云 
[美按察署研審私運飛機案]  
　　大陸報云美商施利文氏私運飛機六架至漢一案刻因被告律師許理氏呈請案中重要證人華商李邦森（譯音）不日離滬要求提早開審故即於昨日由美按察使羅平傑氏開庭研審美律師霍爾肯姆氏代表美政府起訴後李氏上堂供稱證人向住天津約有二十年現爲駛泰公司（譯音）發起人之一該公司宗旨在購置飛機先於北京漢口間試行運送郵件俟有成效再兼營載客事業曾經呈准中政府認爲合法營業前由廈商李金純（譯音）介紹向施利文訂購飛機該公司係華商九人組織所購飛機純供商用證人與吳佩孚或張作霖向不認識嗣被告律師詰以六架飛機中有無欲供軍用者否李氏答稱不知至是原被告律師間遂起爭辯被告律師堅持李氏未明問句意義原告律師則稱證人所供確是實情未幾李氏續供證人前爲使用飛機事曾至北京晉謁外交總長聞外交部曾有照會致美公使又稱該公司與中政府間訂有契約借用航空處飛行二所他日以營業盈餘三分之一歸政府三分之二歸公司云云至是問官宣告退庭照原定日期續審 
[汽車行内抄獲槍彈與煙土]  
　　文匯報云昨晨捕房西人在靜安寺路某大汽車行抄出手槍二桿子彈八盒來福槍彈三排手槍木炳五只烟槍一副及烟土一大包遂併將行主及跑街兩華人解往會審公廨詰審一過判各存洋一千五百元舖保候傳 
[省公署對於呈報烟案之指令]  
　　淞滬警察廳接省公署指令云呈表均　查該廳上年十一月分要獲烟案五十餘起私運尤居多數辦理尙屬認眞仰再督飭各警區繼續嚴查毌稍鬆懈切切此令表存 
[棉業交易所職員失縱]  
　　出納科正副科正副科長同時不見國聞通信社云本埠華商棉業交易所分總務營業會計出納四科所用簿記係倣西式辦理尙屬周密乃前日該所出納科正科長李規林副科長張企堯同時失縱檢查賬目不符之數有五六萬金之巨現經理事會議决一面訴追一面請理事二人暫行擔任斯職以便物色繼任之人云 
[雜糧出口營業之發達]  
　　大陸報云近數星期内本埠出口營業異常發達開往歐洲各船莫不裝有大宗芝蔴·落花生·大豆等而其中多有自靑島漢口來滬轉口者目下各出口行家欲預定三四月内噸位尙易設法若欲得一二月内噸位則異常困難本星期内歐陸北部華貨市價視上星期爲高故來華定貨者絡繹不絶且皆欲即日裝運因是各輪船公司所有之噸位已不敷出口行家最小之需要例如數家公司刻允以一二百噸地位供運芝蔴之用而滬商之急待出口者則有四五百噸此種情形誠所罕觀統計運往歐洲之芝蔴自十月初至十一月終僅三萬包而十二月份驟增至十萬包新年後半月内已陸續運出五萬包約計一萬噸之譜按上海出口芝蔴平均年有三萬噸此後三個月間通常爲出口最旺之期是以本月及下月内仍將有大批運出而各輪船公司之噸位亦悉已定完矣現在上海油荳雜糧之價逐步看高因是商人營投機事業者頗衆本星期内有英國洋行數家購進大批芝蔴每包價七兩三錢倘併運至亨堡之運費計入每噸成本實在二十三鎊之譜而目下歐洲市價則僅有二十一鎊十一先令至二十二鎊之間是每噸將虧短一鎊也至上海芝蔴存底則約有一千噸左右云 
[日紗廠發展計劃]  
　　增設錠子二十五萬國聞通信社云本埠華商各紗廠多因花貴紗賤不能維持相繼停工惟日本紗廠界則多利用此時機極力發展昨聞本埠楊樹浦日本紡續會社之各分廠多於原有工場外加關第二第三第工塲合計各處新加錠子數約在二十五萬之上現計天津漢口等處全部日紗廠之錠子總數當在百萬左右云 
上海商業市况彙錄 
[金融]  
　　昨日銀幣市價甚高上午爲七錢二分零六二五下午收盤又漲爲七錢二分一比釐較上日　漲六毫二忽半 
　　銀拆早市價一錢九分午後稍跌爲一錢七分較上日小三分滙豐銀行收欵四十萬兩麥加利正金道勝等二十萬 
　　昨日中國銀行杭州來洋十五萬元交通銀行來十五萬元去銀五萬兩又去烟臺銀八萬兩又去天津洋二十五萬元本街去天津洋三十萬元又去汕頭厦門洋二十萬元住友銀行出倉洋二萬元麥加利銀行進倉洋三萬元滙豐銀行進倉銀十萬兩正金銀行進倉銀一萬兩道勝銀行進倉洋四萬元東方銀行出倉銀五十萬兩嗬囒銀行出倉銀一萬兩中國銀行進倉銀二十萬兩進倉洋五萬元各錢莊多存銀十萬兩多存洋五萬元交通銀行出倉洋二十萬元有利銀行出倉洋三萬元餘無進出 
　　昨晚止中外各銀行共存現銀二千四百五十二萬兩現洋二千七百八十九萬元大條八百零四條 
[公債票]  
　　昨（十九日）各項公債市况依然活　各票市價繼漲增高金融公債現貨千元票開盤六十元四角旋高至六十一元二角收盤雖退去五分較前日尙好起一元三角五分一月期最高價曾到過六十二元一角收盤同縮六十一元四角半較前日大一元一角五分二月期同增一元零五分收盤價爲六十一元八角五分三月期開盤時咯有成交價計六十一元半比前日漲九角嗣後並無繼續買賣致價未開出整六現貨開盤四十三元旋增至四十二元六角收盤又退去一元後市受主雖不見多而價甚穩固收盤四十二元二角計漲五角五分一月期收盤四十二元二角五分計高三角半二月期常在四十二元至二元七角之間收盤四十二元五角五分較前日提高二角三月期亦增一角五分收盤四十二元八角五分償還八釐收盤三十元零二角五分較前日大一元七角半四年小票價計一百元受主極鮮餘如整理七釐及五年大小票等均無交易故價格均未開出云 
[國内滙兑]  
　　昨（十九日）内滙市價大致回跌京津銀滙各無變動洋滙均縮五角北京公砝爲一千零五十三兩半銀元爲一千零十四元天津行化爲一千零六十一兩五錢銀元爲一千零十三元濟南濟平低六兩二錢半爲一千零三十三兩七錢五分銀元降七元計一千零八元靑島膠足仍爲一千零七十兩銀元遜去五錢爲一千零十元零五角烟台烟估亦無上落價計一千零五十五兩銀元獨漲二元爲一千零四元漢口洋例小一兩七角半爲一千零三十五兩五錢銀元疲一元爲一千零九元二角五分宜昌宜平退去二兩爲一千零三十七兩銀元仍計一千零十八元南昌銀元回縮五角爲一千零十二元以外各滙均無增减計九江銀元爲一千零十二元蕪湖銀元爲一千零八元安慶銀元爲一千零九元丰埠計一千零七元南京鎭江揚州無錫常州常熟宜興等銀元均爲一千零二元蘇州銀元爲一千零一元半徐州淸江銀元各爲千零六元南通銀元爲一千零二元五角杭州寗波嘉興湖州紹興餘姚等銀元俱爲一千零三元温州蘭　銀元同爲一千零五元海門銀元計一千零四元半奉天銀元爲一千零十二元哈爾濱銀元爲一千零十四元重慶九七平銀計九百八十五兩萬縣成都九七平銀均爲九百九十五兩銀元均爲一千元與前日懸牌價市相同云 
[外幣]  
　　昨（十九日）各項外幣市况雖不見淸淡而受外滙放長標金鬆動之打擊是以多趨回縮計美票比前日退去半分買價爲一元八角九分半日票買九角二分七釐計小五釐德票續跌五分買價爲三角法票降一釐計一角三分六釐英票買户極多故市價獨增一分買價爲八元九角五分荷票計七角三分港坡兩票買價同爲一元零二分羅卜大票買三兩八錢五百元票計六兩二百五十元票買一兩一錢零票計六兩半價格雖無變化而受主之淸靜幾有寥若晨星之槪云 
[金市與滙價]  
　　昨係星期五大條銀近期復長四三七五遠期長辦士三月份標金開盤較前日小六錢價爲三百二十五兩八錢後人心忽堅即高至三百二十七兩先令揭曉亦長半辦士美滙大一元東滙小七五印滙大二　比法滙大二十法郎嗬滙大二盾新滙小一分二五德滙大二千馬克惟香滙俄滙未有更動金價又漲高至三百二十七兩四錢嗣因先令　市面與前日相仿三月份先令銀行結出有三先令一辦士一二五可結買進價三先令一辦士二五又三月份美滙賣價爲七十二元二五買價七十二元半又三月份東滙賣價六錢七分六二五買進價六錢七分三七五因此標金小至三百二十六兩一錢後因某某等銀行買進先令數萬鎊價三先令一辦士一二五至三先令一辦士一八七五賣出先令價三先令一辦士至三先令零九三七五其時美滙束滙等價亦漸見緊三月份美滙賣出七十二元買進七十二元二五又三月份東滙賣價六錢七分七五買進六錢七分半所以標金漸高至三百二十八兩後爲三百二十七兩八錢收盤午後標金開盤價三百二十八兩旋即小至三百二十七兩二錢先令揭曉弗動標金價爲三百二十七兩銀行家先令市面尙穩三月份先令結出三先令一辦士買進三先令一辦士一二五又賣出三月份美滙七十二元一二五買進七十二元三七五又三月份東匯賣價六錢七分七五買進六錢七分半嗣後又轉硬勢三月份先令結出三先令一辦士零六二五買進三先令一辦士一八七五又賣出三月份美滙價七十二元二五買進七十二元半且大連帮賣出期金甚夥故標金最小跌至三百二十五兩九錢詎於三句半鐘先令忽改縮半辦士美滙小一元東滙大一分印滙小二羅比法滙小十五法郎嗬滙小二盾新滙大一分二五其時標金價爲三百二十六兩八錢先令等市面仍軟而人心堅固三月份先令賣價三先令零八七五買進三先令一辦士又三月份美滙賣出七十一元八七五買進七十二元一二五又賣出三月份東滙六錢七分七五買進六錢七分半所以金價最高漲至三百二十八兩七錢後因某某等銀行賣出三月份先令約二三萬鎊價三先令零九三七五至三先令一辦士故標金又回小至三百二十七兩五錢後稍回高至三百二十七兩七錢收盤今日先令等交易有友華銀行買進三月份先令三萬鎊價三先令一辦士一八七五又台灣大通各買進一萬鎊價三先令一辦士一二五又大通銀行賣出三月份美滙五萬元價七十二元一角八分七五又住友賣出四月份先令五千鎊價三先令一辦士又安達賣出三月份先令五千鎊價三先令零九三七五 
[棉紗]  
　　昨日星期五三品近遠期均漲三元有零美花現期漲五十五個鎊音遠期亦漲五十個鎊音印花朋搿而漲三羅比奥佛辣漲八羅比勃落去漲七羅比各交易所標準近遠期又漲起二兩七八錢外間現貨交易不甚暢旺客帮買進者亦以期貨居多汕頭江西牛莊靑島蘇湖野鷄等共買進本紗二百餘包又日紗五六百包公會小包售價亦漲一兩交易祇五六十包各廠未曾開出市面仍形堅固 
[絲市]  
　　昨日絲經市况轉靜緣絲滙堅漲故交易淸稀廠絲成交雖少絲價仍屬堅固公安昨買天來龍牌特别條份二十擔價達一千五百五十兩較前又漲二十餘兩愼餘亦買進蘭花牌特别條份二十擔價扯一千五百十兩白經市况仍趨堅俏惟銷路各異絲價稍有疲漲之分昨日法莊購去細條份絲十擔價扯一千零四十五兩較市畧形鬆軟白絲印莊稍有成交價較前漲五兩計鴛鴦牌三四號售價七百十五兩黃絲經市面則甚淸淡無成交惟山東白廠經略有交易價亦堅計安利買五子牌十三至十五條份十二擔價達一千三百五十兩灰經市况堅定交易甚微價無漲落信孚買雙龍牌十擔正二月份解貨價扯七百九十兩云 
尙有本埠新聞等轉入後頁 
雜評二 
[國人對於遠東運動會如何（豫）]  
　　運動用以增進人之體育也非比賽則體育增進之程度無由表見非破除特種人之比賽則體育增進之程度無由普遍由是以言吾國之加入遠東運動會固善面以前之加入尙未盡善何也以其比賽者僅爲學生也 
　　前者非律賓之女運動家將加入本届之會吾聞之已美人之能普遍矣今者日本之人力車夫及一般以他種運動爲職業者亦將加入本届之會吾聞之又羡人之能普遍矣人國如彼吾國如何夫亦可以興矣 
 
 

Page 15

 
 
第一萬七千九百二十九號;中華民國十二年 西曆一千九百二十三年一月二十號
星期六 * *本埠新聞二 
[徐國樑注意冬防]  
　　南市規定加崗地點淞滬警察廳長徐國樑現以陰曆年關將届値此冬防期内對於地方防務加意保衛業經佈置一切已召集所屬各官長會議日夜加班防護方法令飭本廳游巡偵緝兩隊撥派隊士擇要梭巡在案茲問南市第一區警察署王署長查得本署管轄以内爲商業繁盛之區前已增添臨時崗位實行防護現爲商界循例結束賬欵之際不得不再預行加防是以令飭本署李·劉·二巡官於每日午後爲始帶同巡邏警一律武裝實彈輪班梭巡外另再規定加防地點商之游巡第一隊隊長於每日午後三時起至十二時止加派隊士分段站巡茲將地點錄下鹽碼頭泰興錢莊前泉漳會館弄口裏鹹瓜街外鹹瓜街南北口洪生碼頭毛家弄益昌當郎家橋等八處均歸游巡一隊擔任每段派一名又業盛里敦仁里棉陽里吉祥弄太平弄西口三津池弄各猪行市前揭普豐會館前等最爲重要之地諭飭本署加班巡長於今日午後爲始多帶巡邏警一名注意巡邏其巡邏班巡警則另再加添一名其十六舖裏外橋原地及陸家石橋舊基亦均加派一名往來梭巡遇有可疑之人應即上前盤詰來歷以資保護云 
[徐國樑考察吳淞商埠局]  
　　淞滬警察廳長徐國樑昨日下午自滬乘坐火車蒞淞察視商埠警察局當由顏局長米區長及各科長辦事員等迎至局中先詳考内部一切情形後即偕該局長及各科長稽查偵探等十三人及巡官兩人長警七十餘人全體攝影畢後徐廳長在市政籌備處稍憇旋即閲看二區警署然後仍乘車回上海云 
[友華銀行滙市報告]  
　　昨日友華銀行滙市報告云十八日倫敦大條銀價近期長四三七五遠期長半便士紐約銀行弗動紐約倫敦間滙價升爲四元六角五分半今日本埠滙價掛牌開盤時英鎊長爲三先令一便士美金長爲七十一元七角半日金跌至六十八兩二錢五分餘亦隨以俱動午後掛牌英鎊縮去半便士餘均回至昨日之價内盤市况開盤時尙爲堅定英鎊成交價間有長至一月份三先令一便士半二月份三先令一便士三七五三月份三先令一便士二五者後因照此滙率購者甚踴市况逐漸看平遠期尤甚至收盤時英鎊售價縮至一月份三先令一便士三一二五二月份三先令一便士一二士三月份三先令零八七五今日美金售價一月份七十二元半二月份七十二元二角五分遠期七十二元日金一月份售價六十七兩三錢七分半購價六十七兩二錢五分三月份售價六十七兩七錢五分購價六十七兩五錢收盤時市况穩定銀行滙票定價在陰曆年關前交貨者英鎊三先令二便士二五美金七十四元二角五分遠期則英鎊三先令一便士八七五美金七十四元法滙購價爲一千一百二十佛郎昨日倫敦銀市印度中國均購進收盤時市况穩定紐約市况頗平售出多照掛牌滙價 
[國貨維持會將刊發優待劵]  
　　本埠中華國貨維持會自議决刋發國貨優待劵徵求各商廠同意以來由王副議長漢强逐日分投接洽現悉各廠同意允爲優待者已有三十家之多茲將廠名及優待折扣錄後（化妝品）先施公司九折家庭工業社七折化學工業社八折老仁濟藥房八五折香亞公司八折中華興記廠八折梁新記八折（牙刷牙粉）梁新記八折寇亞實業廠九折家庭工業社八折（糖菓）馬玉山公司九折天香公司九折（燭皂）冠亞實業廠九折南陽燭皂廠九折五洲藥房九折中華興記香皂廠八折（餅乾）中華協記九折（陶器）永泰號九折（傘）立成傘廠九折（印刷）一新公司九折（各式盒子）一新公司九五折（紗帶）利化廠九折（絲呢）義豐和莊九折（布疋）廣生昌布廠九五折（酒）康成酒廠九折（玻璃）上海玻璃公司九折中華鳳記廠八折（毛巾）經綸毛巾廠九折德昌紡織廠九五折（線毯）德華織造廠九五折（藥品）五洲藥房九折老仁濟藥房七折（絲光紗線）緯明染織廠九八折馬玉山公司二層樓徵銷塲各品亦均九折惟其他牌號之品則不在此例云 
[綢業聯合會之常年大會]  
　　前日下午三時杭紹綢業聯合會在錢江會館開常年大會到者四十餘人由張鴻蓀主席報告會務經過情形謂本届大會應在陰曆七月間舉行適因是時各職員均紛紛離滬各種手續亦未完備是以遲延至今然本會成立之初正交易潮流澎漲之期本會明其利弊通告同業拒絶加入未致轉入漩渦寗非大幸又本會對於同業交涉力主和平如韓　和與淇順盛愼永與德裕成之交涉由本會和解已了結無事現辦理豫　泰與莊同順交涉亦將結束且本會對於入會各莊之利益亦力謀普及如各莊應納錢江會館綢税均由本會與之商就凡在會各莊改爲九折納對於客家付欵抺零亦會同錢江會館一律取銷云云次又謂評議員任期已滿應另行推舉以重會務余振夫謂本届評議員辦理會務成績婓然尙祈勉爲其難繼續任職邵樹章謂章程内第三條評議員十五人之定額似覺太少應酌增五人俾得集思廣益再第二十三條在會各莊號有隨時提出建議案函請本會議决施行之議但須有十家以上之具名方可付議似覺限制太嚴應要求開臨時會議以五家以上之具名即可付議云均通過公公推評議員結果張鴻蓀等二十人當選次凌義欽提議豫豐泰與莊同順被騙交涉弊在回單以後同業應改用聯單又各莊號代客寄貨如郵局中途出險損失在我又已送客家之貨未曾佔看若遇危險亦須由客家擔負陳哲靑謂客家看定之貨暫存本會設有不測亦應客家負責議决會同錢江會館登報聲明以昭鄭重次鳳餘林謂紹興絲綢業聯合會擬加入本會公决俟該會正式來函加入再議議畢散會 
[浙江路商聯會常會紀]  
　　討論米價問題浙江路商聯會昨日下午三時在貽德里開職員會到者甚衆李懋道主席所議各案之最重要者爲米價問題謂目下米價又貴比較去冬已增二元本會前奉到韓省長電函訓令妥籌根本救濟辦法及王道尹函致本會會同上海縣商辦等情本會顧名思義應如何籌備之處請公决結果函商上海縣南北商會預籌積米倉以顧本源而杜壟斷並宜先行平價救濟平民云 
[王駿平已解香港]  
　　前在法大馬路名利棧拘獲之王駿平已於十七日由香港捕房西探偉利司逮解回香港歸案訊辦云 
[烟兑業爲紅屋牌香煙開會紀]  
　　滬南烟兑業衆和社於昨日開臨時大會於午後三時舉行到者共八十餘人公推陳恩棋主席由同業報告大美烟公司之紅屋牌紙烟空包換烟及紅屋紙烟跌價補烟兩則凡已入同行或未入同行者該公司當分别辦法如末入同行者不免吃虧過甚故特推舉柴發元顧少甫陳恩祺錢文達張炳源張頌吉爲代表前往該公司接治徵求統一辦法倘無圓滿答復另籌對付方法議畢即行散會 
[孫雪詠辭區董職]  
　　浦東遠北市御界橋區區董孫雪詠呈南滙縣李知事文云呈爲　陳下悃並請選賢另委事竊維翰謬膺區董二載於茲毫無成績足挽頽風循省私衷祇滋慚悚今者本市經董創行新章凡民間田房交易經區圖諸董須提中費二成稍有不足則不與官契以抑勒之是則維翰於社會非但無益而又害之於心何忍因即致函市經董勸勿爲此竟無一言見覆且是項中費維翰雖已聲明不取而藉此漁利者時有所聞恐違法欽怨責不在維翰而自有負責者也維翰賦性　直法所不能容者雖細小亦難曲從謹佈赤誠切求俯諒此誓不敢寫之愚悃務懇選賢另委庶不至損及同人致誤公事重滋罪戾無任盼禱謹呈 
[奉賢敎育界控吳振江侵呑學租]  
　　東賢敎育界控訴吳振江侵呑學租及請議江蘇義務敎育期成會一案現由奉賢縣定期傳訊該縣敎育會推定陳天錫爲代表各學校公推高士德爲代表呈遞委狀以便到庭質訊云 
[空駁船已有人認領]  
　　日前水上警察某隊長因在南黃浦查獲漂流浦南之無主駁船一艘曾經出示佈告招人認領在案茲聞南市鼎泰豆麥行客商沈菊記函報上月十一日在滬購得大包麩皮四百包配裝張允生之駁船運往楓涇角里等處不料被該船户於中途將貨盜賣後棄船脱逃業已前往認明該船無誤除先具領船隻外復請該行轉函縣商會轉呈水陸警廳偵查在逃之船户務獲究追云 
[銀樓歇夥身斃客棧]  
　　向在美租界伯頓路五百三十八號門牌某銀樓爲夥之湯炳生前數日與同事打架被店主辭退生意庽居蓬路九百零九號金萬興小客棧内迨至前晚湯忽患急病猝斃由棧主報捕派探車學曾往將湯之尸體舁送騐尸所後查得湯係因病身死並無别故無家屬在滬昨飭該圖地保報堂給棺敢殮發壇暫厝候尸届認領 
[控盜賣小麥]  
　　閘北光復路福新麵粉廠前日函送駁船頭目常熟人李大根至四區控稱被串通船户盜賣値價五百餘元之小麥一船請爲究追經劉署長研訊李供詞推諉判解科核辦 
[南中華路烟紙店遭刦]  
　　昨日午後有匪徒三人身穿長衣手持兇器擁至南中華路長生壽材所附近協順小烟紙店内以兑換洋元爲由躍入櫃中攫去大小洋元並銅元等始一哄而逸其時該店主在外買物未回店中祇有婦女等看守當見匪來嚇得目定口呆迨店主回來即投報二區二分所請爲查究 
[指控誘拐女兒]  
　　北橋鎭鄉民徐錦祥之女徐秀實今年二十歲已經許字與人擇於明春正月間成婚不料上月中旬該女忽然走失徐到處偵求不得茲據徐桂生願作證人指秀寳實遭王伯榮誘拐是日目覩彼等同乘火車赴滬等語徐將王尋獲願以三日内將秀實交出不料届期延宕是以徐偕證將王扭控一分所移送縣警察所於昨轉送地檢廳訊辦 
[受傷女尸驗明棺殮]  
　　二十保十圖地保具報太陽廟後面有無名受傷女屍一口請騐則茲悉地檢廳委派張檢察官毛檢察員等蒞塲騐得該女屍　十二三歲形似久病不愈骨瘦如柴但頸項中左而受有刀傷一處委係致命而死判由堂棺檢聽候護凶究懲 
[鴨綠江馬島設燈塔之曉示]  
　　各口巡工司額曉示云本巡工司查鴨綠江西邊水道馬路地方設有燈塔一座合將其情形度勢開列於左計開一茲按朝鮮政府第二百五十一號布告内開鴨綠江西邊水道馬島地方現設燈塔一座等語查該燈係五等透鏡乍明乍減白光燈每四秒時放歛白光一次即明二秒減二秒設燈之塔係在馬島頂上之南邊距水平線高有二百五十四英尺晴時照見英海里二十二里半自塔之北七十二度西經過北及束及南至南六十七度二十分西之中均可瞭見該塔係圓式白色以磚砌成燈之光力可抵一千二百五十枝蠟燭惟於冬令冰河時即不放光各處船隻務宜留心詳記以免疎虞 
[揩油工匠軋落五指]  
　　昨晚十時許滬寗車站揩油工匠陳阿四正在揩車突然司機者開動致軋落左手五指血流如注當即由路警車送仁濟醫院醫治 
[倒翻火酒之灼傷]  
　　寗波人葛小山昨日上午十時許於霞飛路某店内倒翻火酒爲火焚着致被灼傷當由店中將火撲減幸未成災事後鳴得嵩山路捕房二百三十號華捕到來送葛往仁濟醫院醫治 
[路政員假公濟私之撤差]  
　　滬南工巡捐局路政員吳春榮前查得西門外義弄内金姓建屋侵佔公路致將該屋强制拆卸詎金潤之不服曾向松滬護軍使署呈請查辦奉批駁復又至高等檢察廳狀訴該路政員吳春榮舞弊由高檢廳准詞令飭滬地檢廳傳訊吳春榮抗傳不到嗣又具呈軍署將金潤之傳拘到署責以旣佔公路乃不自愛砌詞誣控奉飭暫留候查明核辦昨聞此案軍署業已查明金潤之確無侵佔公路情事實係該路政員吳春榮假公濟私意圖舞弊故將該路政員撤差遺缺以測量主任莊調六遞升昨已分别令知工巡捐局查照矣 
[法新租界火警]  
　　法新租界　洛克路蔭餘里第三十八號門牌成衣舖於前晚十二點時閣樓上忽然起火當時烟火四射爲捕查見報告救火會立驅皮帶車到場救熄祇焚去房屋一間幸未蔓延當火熾時有住居樓上之兩婦於夢中驚醒均從樓窗跳下跌傷脚骨當送醫院醫治事後捕頭飭　將成衣舖主帶入捕房聽候查明起火情形再核 
[欠定貨洋限期歸還]  
　　協隆廠主汪希均昨投法公堂控愼興宰猪作主阿毛不交定貨欠欵洋一百三十一元又施四不交定貨欠洋一百九十七元向索均置不理貨亦不交請求一併訊追等語詰之阿毛供民人祇欠洋七十元三角今有原告摺子可證請察施四供認欠欵求請寛限理楚中西讞員判阿毛限三天内歸還七十三元零施四交人銀 
並保出外限七天先還一百元餘欠分兩禮拜拔淸 
[靜安寺路私設妓竂之破獲]  
　　公共租界内近來私娼日多私開妓院之案迭有破獲前日專查妓寮之中西兩捕又在靜安寺路新康里一百十一號門牌屋内查出私設妓寮一處係無錫婦人王老大所組織羅致女子朱瑞琴王明寳楊老四三人應客夜度資每宵四元屋内並備有鴉片烟具供給狎客開燈過　該捕等當將妓鴇及烟具拘入捕房昨解公共公廨經李襄讞會同英包副領事質訊以王老大並未取得工部局允許發給執照擅自私開妓院違犯禁令判罰洋一百元充公烟具銷燬朱瑞琴等斥釋並諭以後不准賣淫 
 
 

Page 16

 
 
第一萬七千九百二十九號;中華民國十二年 西曆一千九百二十三年一月二十號
星期六 * *[不交定貨止付存欵案註銷]  
　　鄭子嘉前延　復律師代表投法公堂控吳仲謀張鶴侣兩人不交定貨止付存欵等情判被告交十萬兩人銀並保出外限理嗣因被告等無保管押昨又提訊先由原告律師稱現由廣肇公所董事出場向原告理處由該董事擔保被告等出外還欵雙方允洽請求准予銷案當由聶讞員向原被兩造詰問爾等否已經在外和解原被告承認是實中西讞員遂判准予將案註銷 
[大歸求追衣物照原判執行]  
　　吳張氏前延農復律師代表投法公堂控稱原告之丈夫亡故後詎被夫兄吳進興任意調戲不遂所欲百般凌虐請求准予歸寗守節等情判准予原告遄回母家夫家所有物件如數交還原告在案昨日原告律師投稱此案奉判後被告等毫無物件交還今原告所穿之衣服均係向人借來被告等如不能將衣飾交還須當照價賠償云云被告律師稱原告於判决之次日即偕承發吏同至被告家中由原告親自開箱並無物件實被原告於未控之前陸續取回母家請求訊核中西官判以此案已經判决應照前斷執行所控礙難照准將案註銷 
[錢蔭岐私取證劵押二年]  
　　浙江興業銀行書記錢蔭岐私取行内値洋三萬元之有價　劵經捕房拘解公共公廨迭次訊供情形已誌本報昨由李襄讞會同英包副領事續訊據錢之律師稱錢因無從覓二萬元之舖保以故迄尙在押但其家有老母如公堂認被告罪名成立亦須請求緩刑云云原告代表律師則要求按律懲辦中西官以錢侵佔罪已成立判决監禁西牢二年如能還洋准予請求减輕刑期 
[虹口烟案併紀]  
　　虹口方面之私售燈吃洋烟案昨經公共公廨訊罰四起併紀如次（一）武昌路九百四十九號門牌廣東人陳炳罰洋四十元私吸者夏阿友梁垣功福王棉殷福少施三等各罰三元（二）密勒路九百七十九號門牌之陳阿福罰四十元私吸者袁福卿江義坤王三等各罰三元（三）吳淞路三百九十二號門牌之王蘭生罰洋六十元因其前經犯過私售洋烟故而倍罰私吸者侯生全罰三元（四）密勒路九百四十六號門牌之虞小妹罰洋三十元私吸者沈阿二罰三元以上罰欵一併充公起案之烟具均着銷燬 
[無照兜售攙水牛奶之懲罰]  
　　陳阿榮在閘北開設愛華牛奶棚並未向公共租界工部局報捐報照故其牛奶不能向租界售賣詎陳並不遵章將攙水牛奶命其夥陳阿生携至虹口兆豐路兜售爲衛生處西員查悉知照捕房將陳阿榮拘解公共公廨押候訊究昨晨提審捕房由律師到堂聲明陳阿榮越界兜售攙水牛奶與公衆衛生有礙要求嚴辦質之陳承認不諱遂由張襄讞商之英米副領事判陳阿榮押西牢一個月并科罰金一百元充公以儆 
[俄人酗酒滋事]  
　　俄人盤脱爾考夫前晚因酒醉在海寗路滋擾被捕查見拘入捕房收押該俄人仍大發酒瘋將舖板搗毁絨毯撕破昨晨解送公共公廨捕頭禀明該俄人酗酒滋事情形中西官判押西牢七天期滿函送城内地檢廳設法安揷 
[竊賊陶宗保押二年]  
　　江灣路一號西班牙領事魏君之公館·及王家庫三十二號老閘捕房捕頭麥拐之住宅先後失竊銀飾器皿衣服等物均係陶宗保所偷昨晨包探王桂生將陶連贓拘獲解由公共公廨中西官訊實判陶押西牢二年期滿永遠逐出租界贓交失主領去 
[一週間之車輛違章案]  
　　星期四下午公共公廨事務公堂開庭傳訊汽馬車輛行駛　章案除改期與註銷者不計外實受懲罰車夫二十八名如次姚根囝罰洋二十元王仁德罰洋十元再賠償黃包車夫曹小金之車輛損失洋六元五角張阿林罰洋十六元錢福全謝安　徐蔡舟各罰洋十五元劉永昌賠償電車公司之電車玻璃馬車撞毁損失洋十二元無力繳洋拘押五天張蘭生吳阿六金長龍各罰十元韓阿西孔根根嚴金松達印北王長根　小弟杜獻射各罰五元王榮生伍恒昌姚全根沈阿雲管阿毛陳得興嚴海泉各罰洋三元尤奇興施洪生沈貴記楊祥熊各罰兩元以上罰欵一併充公 
[公共公廨訊案彙錄]  
　　昨晨公共公廨民三庭由兪襄讞會同義費副領事訊理已閉東方物劵交易所及錢少菊分别呈訴經紀人協源號主嚴麗靑欠股票洋案由原告證明案情畢被告對於東方控告欠洋五千四百六十四元七角三分一案　因該所停閉買客不能將股票交割伊係代客賣買不負責任至錢所控欠洋二千八百二十元一案伊已將股票還錢等語並延海德禮律師與原告代表律師辯論之下結果候會商堂諭宣布　四庭由陸襄讞會同美奥副領事　理（一）信孚公司聲　破產案債權代表陸敦甘維露兩律師請追判决之欵結果派薛邁羅爲本案理賬員迅速淸理賬目並將該公司内各種生財機器拍賣所得之欵繳存公堂候核（二）孫奚坊延哈定根律師訴孫沈氏　　案結果准出諭禁止被告再至原告處滋擾（三）黃增和延許理律師訴曹笛橋金仲廉定購疋頭不　出請追損失銀四千五百五十兩零七錢二分案結果被告等避匿不到應准原告請求缺席判决着照訴數目償還並飭提到案執行定單附巻（四）華文淇延許理律師訴申大火柴廠經理嚴菊仙欠木片價洋案結果展期七天着被告迅速補具辯訴狀候訊（五）張妙生延許理律師訴元一輪船公司將駁船撞壞請追損失案被告延甘維露律師代辯結果候宣布堂諭（六）大中銀行訴許幼　狄端甫欠押欵案結果登申新兩報十四天傳達被告到案候訊（七）楊潤身訴王景岐私收萬國儲蓄會會欵三萬零六百餘元案結果兩造屢傳不到應予註銷 
　　又午後民四庭由兪襄讞會同美經副領事訊理（一）金應康請求給諭禁止金振舜等將已故金顧氏出殯案結果本案未判决以前給諭照原請求狀第一欵暫時禁止所發訃聞登報收回第二欵駁回（二）新瑞祥訴凌富卿擔保貨洋案結果着補狀將主債務人列入第一被告地位再行飭傳候訊（三）楊寳甫訴奚生福借洋案結果被告不到缺席判决償還本利洋一百十四元（四）婦人沈張氏延許理律師訴沈阿紅離婚案結果飭提被告到案候訊（五）陸榮德訴王阿昌欠洋案結果准予銷案（六）王樹棠　請求破產案結果王樹棠具結聞釋（七）黃少華訴歐陽普明欠欵案被告代表海德禮律師與原告律師辯論之下結果候會商堂諭宣布民二庭由張襄讞會同俄員儀君訊理俄僑錢債案兩起從略 
[來函]  
[王博謙來函]  
　　今冬天氣亢旱燥火熾盛喉症必多近日滬上各處已有發現聖約翰大學已因喉症宣告暫行停課查喉痧一症勢極危險旣發之後往往不及醫治且極易傳染必須於未發之先預爲防範内經所云上工治未病鄙人對於預防喉症有一最靈騐最穩妥最簡易之妙法其法維何係每次燒飯時於飯鍋中加入大白蘿蔔一枚與飯同煮（飯中並無蘿蔔氣蘿蔔食不食均可頓頓如此不可間斷此法係名醫所傳寒舍行之數十年所以向無喉症今因時令不正恐致喉痧盛行是以不敢自秘立願廣爲傳布以冀消弭天災此法事簡功偉家家可以照行敬祈貴報登入來函以廣宣傳王博謙謹啓一月十九日 
公布欄 
[江蘇高等審判廳]  
　　民庭判决張祖良　龑根生因抵欵涉訟再抗告一案（裁决主文）本件再抗告駁斥再抗告訟費由再抗告人負擔王書田與王苑卿因田畝及租金糾葛上訴一案（判决主文）本件上訴駁斥第三審訟費由上訴人負擔翁春亭與沙元炳因違約涉訟上訴一案（判决主文）本件上訴駁斥第二審訟費由上訴人負擔黃守成與聞六笙因債務涉訟聲請訴訟救助一案（裁决主文）本件聲請駁斥高迪民與王長庚因債務涉訟抗告一案（裁决主文）本件抗告管轄錯誤應由吳縣地方審判廳調查裁判李根山與李黃氏等因立嗣涉訟不服第一審判决上訴一案（判决主文）本件上訴駁斥第二審訟費由上訴人負擔陳聯元與顧潤餘因抵欵涉訟不服第一審判决上訴一案（判决主文）本件上訴駁斥第二審訟費由上訴人負擔朱景恆與時金氏因贖田涉訟不服第二審判决上訴一案（判决主文）本件上訴駁斥第三審訟費由上訴人負擔周鐵生與劉堯臣因抵欵涉訟抗告一案（裁决主文）本件抗告駁斥抗告訟費由抗告人負擔陳伯芳與吳起鳳等因山地涉訟不服第二審判决上訴一案（判决主文）本件上訴駁斥第三審訟費由上訴人負擔黃道元與張狗和尙因贖地涉訟抗告一案（裁决主文）本件抗告駁斥抗告訟費由抗告人負擔（以上一月十八號） 
[江蘇高等檢察廳]  
　　批示徐德福據狀已悉查此案未據告訴人聲請再議前來姑候將來狀收存再行再核辦理此批强得勝狀悉　此案巻判由審廳移送到廳再予核辦此批施朱氏狀悉此案已指令原縣依法偵判仰即知照此批張硯耕狀悉查此案即如所陳亦應向原縣訴請核辦毋庸來廳混凟此批姜秀成狀悉此案　民旣僅判徒六月應否發還執行仰候審廳將巻送到再行核辦此批王金標狀悉此案巻判尙未由審廳送到旣據聲明自願　銷第三審上訴候即將來狀送審查照以便早日　巻轉送過　再行核辦此批王　林等狀悉旣聲請再議候巻到再行核辦此批石寳全狀悉狀稱各節如果屬實仍向原縣知陳訴可也此批（以上一月十六號）李吳氏狀悉已李小梅狀内矣仰即知照此批高阿庚狀悉候調巻核辦此批方延道狀悉候調巻核辦此批　樹霖狀悉候調巻核辦此批張玉福狀悉該民對於第一審判决旣據來狀聲明不服仰靜候調巻送審核辦此批沈沈氏等狀悉候調巻核辦此批卜于氏狀悉此案究竟實情如何姑候令行原縣查明具覆再奪此批陳阿元狀悉候送審　决此批杜福良狀　候送審裁决此批（以上一月十七號）鄒　和狀悉此案巻宗筆據原縣呈稱已送地方檢察廳核辦在案廳候將地檢廳調查完畢發由原縣送巻到廳再行察　此批李小梅狀悉此案巻判已由原檢廳呈　到聽　靜候本廳查核辦理所請交保之處暫勿庸議此批周穀村等狀悉此案已令行原縣　　　訊仰即知照此批何錫蕃狀悉所訴是否屬實候令原縣查案　法究辦此批王朱氏狀悉據訴如果屬實祇能聲請再議不能抗告姑候調巻查明再奪此批趙杏城狀悉該民刑期未滿前次無可以先期　繹之理所請不能　准此批楊徐氏狀悉爾子如果右　可由所中醫生代爲診治米便准予　釋批金其貴狀悉候送審核辦此批劉四狀悉查此案審廳尙未將巻送到應俟巻到後再行核辦此批蔡之金狀悉此案廳否發還原縣執行廳候審廳巻到再行核辦此批王伯山等狀悉此案旣經江寗地方　受理　即訴由該廳查明依法核辦毋庸來廳訴凟此批樊殿文戚桂罄狀悉查此案前由樊陸氏不服原縣不起訴處分聲請再議到廳　經批候調巻核辦在案該巻現尙未據原縣呈送前來廳俟是項巻宗呈送前來即將狀請情形再　併案察奪此批龔　延等狀悉　據向原縣聲請再議廳　該廳將巻呈送到廳再行核辦此批吳蘭友狀悉查此案該民無論有無共犯情事　即遵傳到案聽候該縣依法辦理毋得來廳妄凟　圖抗避此批（以上一月十八號） 
[上海地方審判廳]  
　　布告（執字第三號）爲布告召買事照得秦承庚訴胡雲卿米欵糾葛一案　經本廳派員將胡雲卿所有之動產查對並選派鑑定鑑價在案茲特定於本月二十三日在龍華路地方當衆拍賣凡居民人等欲買是項物件者仰即携帶現洋遵期前往該處承買如承買人有二人以時則以價額最高者　適法承買人當塲繳足價洋承買物件立予具領仰居民人特此布告計開（一）目的物（動產）另有油印淸單（二）目的物所在地龍華路外日暉橋附近（三）最低價額大洋二十三元正中華民國十二年一月十六日廳長梅詒穀 
　　批示一件李文斌狀領簿　由准領此批一件　安邦狀保蔣永淸由狀悉查該民所開之要吉號係鞋攤所請承保本案債務之感碍難照准此批一件趙進發狀請銷案由狀悉准予銷案此批一件王延壽狀請執行由狀悉准予傳迫此批一件李文斌狀請給領由狀悉簿據准即來廳繳証具領此批一件孫孝蓀狀請飭吏嚴追由狀悉准予傳案訊追此批一件鄭鳳庠狀請强制執行由狀悉業已飭　傳追矣仰即知照此批一件徐鳳鳴　請交保候查由狀悉本案已定期審理所請交保應毋庸議此批一件鄔劉氏狀請准予保釋伊子由狀悉業已定期續訊所請應毋庸議此批一件翁致中狀爲恐後滋擾　請備案由伏悉此批一件曹沈氏狀委主言綸代領由准委此批一件羅浩　狀請銷案由准予銷案此批一件孫芸靑狀領証件欵洋由准領此批一件顧鑑湯狀請交保淸理由仰即覓人妥爲淸理所請　從緩議此批一件張永輿狀請執行由查本案喬桂堂應負擔償還之款業由張俊卿在盛澤記應付喬桂堂欵内領去洋三千四百七十六元九角二分餘欵正在追交仰即追到給領可也此批一件黃增三等狀爲聲明產權請求備案由狀悉墳地田單旣向由爾等保存則他人何能憑空抵賣所請備案應毋庸議一件劉連奎狀請抄錄由准抄以上一月十三日一件童世亨狀請銷案由准予銷案此批一件李綏堂狀請執行由准予派吏執行惟第一審訟　因第二審和解而各自負擔所請應毋庸議此批一件羅浩卿狀交鑑定費由准交此批一件潘培德狀請銷案由狀悉准予銷案此批一件徐阿塘等狀交訟費由准交此批一件韋喬狀請　　執行由准再　追此批一件劉延貴狀請從速嚴追由狀悉仰候核辦此批一件彭　卿狀請銷案並給領由准予銷案此批一件張席珍狀請執行由查本案尙未確定所請暫從緩議此批一件丁連生狀請依法執行由准予執行此批一件張沈氏狀請銷案由准予銷案此批一件高欣榮狀領票據由准領此批以上一月十五日一件方翔森爲遺失空白保單　請銷案由狀悉據稱因代李健秋作保曾出有打指印之空白保單三紙存於某印度人之手現據李健秋聲稱該空白保單業經遺失云云究竟此中有無别情詞出一面未可滬信旣據登報聲明所請備案之處應毋庸議此批一件劉克臣狀爲聲請判結由狀悉據周鐵生聲明抗告已於本月十日呈送江蘇高等　判廳核辦矣仰即知照此批一件蔣旗　爲補具理由　由狀悉要本案審于之時該民情願撤銷訴狀業經本廳當庭照准在案所請應毋庸議此批一件陳華春狀領欵洋由准領此批一件鮑吉懷狀領啓封動產由准領此批一件張誦致狀請銷案由狀悉准予銷案並准將沈瑞金開釋此批一件諸少峯狀請執行由狀悉查本案巻宗尙未奉高等審判廳發還所請應從緩議此批一件盛孝先狀請展期繳案由狀悉候傳原告人訊奪此批一件田兆榮等狀領不動產由准領此批一件龔月周狀交案欵由准交此批一件李占元狀請嚴厲執行由准予執行此批一件曹沈氏狀領案欵由准領此批一件江　　狀領船隻由准領此批一件王汝爵狀委　言綸代領由已於聲請狀内批示矣仰即知照此批一件王汝爵狀請執行並給領由查本案巻證前據該民聲明上訴業經呈送高等審判廳迄今未奉發回所請應從緩議此批一件王少卿狀請嚴厲執行由狀悉仰候依法核辦此批一件朱邦彥狀爲房屋糾葛不服原判請求吊巻　理由狀悉本案已於十一年十二月二十七日向寳山縣知事公署函調第一審巻宗矣仰即知照此批一件孫金林狀爲　明事實請求保釋由案經飭傳姑候訊奪所請保釋之處碍雖照准此批一件楊陸氏狀請將其楊仁發交保由狀悉候復訊核奪所請交保之處碍難照准此批一件朱樹楨狀請給領由狀悉仰即來廳具領此批以上一月十六日 
[上海地方檢察廳]  
　　批示金福林狀悉案已起訴仰候　廳判决可也此批李明祥狀悉該案已不起訴仰候送達可也此批楊金林等本案查核所呈森康公司發　告示雖用路局名義但其内容均稱本公司且所藎之印亦用森康公司名義又查閲抄呈路局登報一則亦聲明　曾與潘木　訂有承購本路枕木合　是該公司爲路局購辦枕木係　實在與揑名　罔取財者又不同　查　抄呈十一年六月二十六日路局批示不過不認該公司擅出路局告示並非謂其僞造何得誤會至楊金林已供明代辦木頭二萬餘除收付外尙欠四千餘元等語則此案純係債務糾葛不能搆刑事無再多　徒作無益此批楊　氏等案經訊騐靜候訴　此批以上一月十八日王李氏等狀悉仰　氏等即日來　候訊此批史徽卿狀悉刑事無備案例所稱如果　實仰即查明住所密報拘獲可也此批徐占孫狀悉准予傳案訊奪此批徐　江狀悉案經起訴候審廳判决可也此批顧錢氏狀悉本案業已判决該氏等如欲追回田單等物仰另向審廳民庭訴辦可也此批任子才已飭拘矣此批丁正祥案經起訴　請不准此批楊周氏案經訊驗靜候　辦所請不准此批周沈氏案闖私訴着白向同級審判廳請求本廳礙難准理此批沈慶林狀悉案巳起訴候送回級審判廳核辦此批以上一月十九日 
 
 

Page 17

 
 
第一萬七千九百二十九號;中華民國十二年 西曆一千九百二十三年一月二十號
星期六 * *本埠新聞三 
[東方種苗公司消息]  
　　澳洲按樹其所含油質可治咳嗽氣喘牙痛瘧疾等症外搽可治刀創止血止痛定海仙樂種植園栽有此樹甚多近亦榨油發售歸東方種苗公司獨家經理業已運送到滬購者甚爲踴躍云 
[華新公司擴遷新屋]  
　　城内華新電燈公司近來生意發達將總公司遷至法租界寳昌路維爾蒙路口自造五開間洋房改名爲華新水電公司除原有營業外兼做原料批發代客定貨等生意添聘巧匠並聘有專門技師常駐公司代客打樣計劃現擬於隂曆年内開幕其城内公司則仍在原處作爲支店云 
[泳源工藝所新訊]  
　　愛多亞路之泳源水電工藝所近因原處房屋不敷應用特將辦事室移至江西路六十號從事擴充而樣子間則仍在原處該所承裝各銀行之各種工程由僱主給予證書以表滿意云 
[馬敦和擬辦工人奬勵儲蓄]  
　　山東路馬敦和帽莊内有製帽工人百餘人久經訓練故所出帽樣年有改變以投時人之好該號經理待工人甚爲寛厚故手藝高尙者多被羅致今尙擬辦奬勵儲蓄以　工人貨品售價並不居奇云 
[葡萄乾公司營業近聞]  
　　美國葡萄乾公司自在滬設立遠東總行以來現爲普及起見特在各埠設分經理處並在滬雇用負販員云 
[鴻順祥號之昨訊]  
　　鴻順祥皮鞋號第第一支店設在五馬路麥家圈口第二支店設在法租界大馬路營業甚爲發達近又發明一種冬天暖皮鞋及五色結婚皮鞋定價便宜并有折扣云 
[先施商况之昨聞]  
　　南京路先施公司疋頭部昨日新到毛花呢一批每尺祇售洋三角六分若以製西裝則每套僅需洋五元另有灰毛花呢每尺售洋六角此項花呢均係英國先施分公司裝來該公司自减價以來營業較前益盛其中有美國斯的森名廠呢帽每頂十三元半十四元半十五元半不等國貨優美　絲圍巾每條洋七元伊尹氏老牌球盒爽身粉每聽二角七分德國名廠大號牙羔每支一角半手挽珠提袋每只洋二元半本牌上等白毛巾每打洋一元九角較前便宜云 
[新華建築公司新消息]  
　　中華路少年宣講團發起籌建上海通俗演講塲至今已届三載九年冬季已購定基地在中華路小西門口現已由新華建築公司擔任義務繪圖及工程事宜該建築圖樣不日即可繪竣招人投標開工之期約在陰曆正月下旬　該塲成立後除定期宣講處世道德外並演勸世新劇各項通俗游藝以資勸導凡與會觀覽者一律免費並可借與各團體開會及喜慶之用云 
[通用電氣公司近訊]  
　　英國通用電氣公司史東君（Ｍｒ　Ｈ　Ａ　Ｓｔｏｎｅ）前次赴歐州調查各種工廠現已事畢返滬云 
[大東書局之商况]  
　　大東書局將印一種精美之賀年卡請畫家謝之光繪圖用三色版精印字句亦新穎各體齊備現正印刷中不久即可發售取價極廉云 
[補品之調查種種（二）]  
　　南京路粹華製藥廠燕窝粉每瓶二元（重二兩足）每打二十元 
　　裏鹹瓜街乾昌參號發行自製人參丸價目一品每粒一元雙料每粒五角單料每粒二角 
　　抛球塲同協祥有各項補品出售如紅旗海參等類裏鹹瓜街阜德參號有杜　　　　膠每兩八角野山於术每兩一元蒙自綠水玉桂每兩二十元云 
[昨日之菜市]  
　　南市已有　條魚上市昨日南東路小菜場菜市各價因天氣稍暖故無　出人各價如下 
　　胡葱每斤一百六十文薺菜每斤一百六十文鮮龍頭魚每兩四十文鹹香瓜每兩四十文白菜每斤一百六十文　菜每斤一百文芹菜每把三十文　蛋每只三十五文大荳菜每斤一百二十文雄雞每斤三角六分　鷄每斤三角二分鴨每只一元鴿子每只二角五分甲魚每兩四十文鯽魚每兩三十文牛肉每斤洋二角二分羊肉每斤洋三角猪肉每洋三斤蛤蜊每斤三百二十文　　每斤八十文冬笋每斤洋二角蒿苣笋每把四十文　每斤四角鹹蛋每只四十文小黃魚每兩四十文大黃魚每兩三十文靑魚每兩四十文鴨蛋每只四十文鹹蟹每兩四十文蚶子每斤二百四十文鮮帶魚每兩三十文烏賊魚每兩四十文靑菜每斤一百文鹹帶魚每兩三十文大蒜每斤一百六十文班魚每兩三十文鯧魚每兩四十文　棵菜每斤一百六十文黃荳芽每斤一百六十文海　每兩二十五文蜊肉每兩四十文沙魚每兩二十五文 
　　又昨日南市菜價較前日又貴有新上市之　條魚價甚昻貴各價如下 
　　胡怱每斤一百四十文大黃魚每兩二十八文小黃魚每兩二十八文鯽魚每兩二十五文　　每斤九十文薺菜每斤八十文鮮帶鮮每兩二十四至十四文銅盆魚每兩二十文毛蚶每斤六十文蚶子每斤二百二十文蜊肉每兩二十五文班魚每兩二十文鴨蛋每只三十五文雄鷄每洋三斤四兩雌鷄每洋三斤鷄蛋每只三十五文菠菜每斤八十文鹹帶魚每兩二十文白魚每兩十五文河蝦每斤四百文海鰻每兩二十文甲魚每兩三十文靑魚每洋三斤半猪肉每洋三斤半芹菜每把四十文羊肉每洋五斤牛肉每斤二角　　菜每斤一百文蛇子魚每兩十五文天津菜每斤一百文膠菜每斤一百四十文鴨每只九角沙魚每兩二十文鹹香瓜每兩二十文大蒜每斤八十文　蟹每兩三十文茄菜每斤五十文天菜每斤六十文墨魚每兩三十五文油菜每斤六十文　魚每兩二十五文鯧魚每兩三十五文鹹肉每洋三斤十二兩　魚每兩二十文　葡每斤六十文黃芽菜每斤八十文冬笋每斤四百文鹹拷蝦每兩六十文小者三十文白菜每斤七十文靑魚每兩二十文　條魚每兩三十文 
[果品市消息]  
　　香蕉來貨不多近日本埠香蕉來貨甚稀價較前略貴每擔五元拆售價每斤有八分六分五分不等零星售價佳貨每只須二十文云 
[今晚志成學校之游藝會]  
　　新劇舞蹈並有琴歌四馬路商界聯合會附設之志成學校定於今晚假座南京路市政廳舉行游藝大會已紀前報茲悉今晚除前定之游藝外另加入王侃如女士等合演之新劇「黃金祟」此外又有鄭正秋·鄭鷓鴣·顧肯夫·胡雄才君等合演之悲劇「狹路」陳義高尙趣味雋永又有潘鳳儀·王麗雲·葉劍飛周仁宇·諸女士之舞蹈鳳昔醉夫人之奏琴等形形色色無美不備届時必有一番熱鬧云 
[廣智學校將開浙賑游藝會]  
　　二十一日在紗業公所閘北寳山路廣智乙種商業學校全體學生因浙災重大發起籌賑游藝會將所得劵資悉充賑濟定於一月二十一日（即陰曆十二月初五）假座愛而近路紗業公所開會并聞是日除該校學生表演游藝外團體加入者有武德會·少年宣講團等夜間有魔術及水災慘况新劇各界人士欲往觀者可向該校購劵云 
[南京體育會開會之滬聞]  
　　將有提案多種南市中華武術會總幹事吳志靑君於昨日乘特别快車到寗參與今日（二十日）江蘇全省體育研究會職員大會聞吳君有提議在滬設立署期體育講習會等重要議案云 
[漢口近有抵制纒足會之組織]  
　　將有抵制運動並須廣設分會大晚報云漢口華人跑馬總會之女職員現聯合同志組織一抵制纏足會會址設在前德租界内該會宗旨爲嚴禁女界纏足故不日將有抵制纏足運動之舉又須在内地廣設分會云 
[英國鄉村居户充塞之新統計]  
　　一百三十一人之居屋僅有二十八間大晚報云英國倫敦工報曾刋登一鄉村居户充塞之新聞謂羅蘭斯東博士（Ｄｒ　Ｃ　Ｒｏｌｌａｓｔｏｎ）之鄉村衛生調查報告中即在洛脱蘭（Ｒｕｔｌａｎｄ）一處於去年一年中全村之蕃殖共有三百六十小孩有十七居户因住　充塞而被罰者如十三人分宿於三牀若三起十一人同居於二小室者二起十人同宿二臥室者二起十一人同宿於二臥室者二起又有八人混居於二臥室者二起五人同宿於一小屋中之臥室者一起尙有一起爲七人同宿於二間窄溢之臥室按羅蘭斯東博士之調查則合計一百三十一人之居處爲二十八間之小室云 
[宣傳國語旅行團之新訊]  
　　編印散發國語説明書國語專修學校組織旅行團赴江浙皖一帶宣傳國語現該校編印一種説明書上有國音國語之新趨勢小學國語敎學上之商榷國語游藝以及敎育部最近關於國語之命令一般學者之文章與各地官廳之公文等赴各地集會所在當塲散發云 
[進德會之徵求會]  
　　今日開幕上海進德會第一次徵求會員會定今日（二十日）下午七時在靑年會殉道堂舉行開幕該會係由上海敎士公會等中西男女二十二　體所組織並敦請聶雲台·宋漢章等爲名譽贊成員此次徵求大會係舉聶君爲名譽總隊長鈕永建爲總隊長陳維新爲總參謀李啓藩爲總幹事其十隊長爲徐沈儀彬·石美玉女士·汪鳳韶女士·郝伯陽·張廷榮·潘志銓·倪文炳·戈公振·駱懷白·陳勇三等徵求期限三星期目的爲四千元期得會員二千人每星期六作一小結束云 
[明日職工敎育館舉行兩會]  
　　兪抗瀾追悼會戲劇社第二次會明日上午九時職業敎育社與中華職業學校在陸家浜職工敎育館開會追悼該校副主任兪抗瀾君兪君熱心敎育竟以身殉平生廉潔死後蕭條該校同人頗爲哀悼云又該館所發起之戲劇協社亦於同時在該館辦事處開會選舉職員及討論進行事務届時除通知已入社社員出席外并歡迎新社員加入云 
[靑年會中校同門會之開會]  
　　選定新届職員上海靑年會中學校同門會於前日下午五時半在會食堂樓上舉行選舉職員會當選者項榮寳爲會長許長卿副會長書記馮樹華司庫周志伊六時半散會 
[同德醫專續辦器械到滬]  
　　可驗各項細菌同德醫學專門學校添辦細菌院器械已由外洋運到十餘箱由擔任細菌學之陳一龍博士逐項點驗裝飾一新云 
[廣肇公學校友會近訊]  
　　出版成績展覽會專號北四川路靑雲里廣肇公學校友會第十四期月報現已出版是期爲該校一月一二兩日成績展覽會之專號凡關於該會之各種記載無不刋入内有來賓評語數百則此報爲非賣品歡迎各界索閲云 
[英法夜社之休業禮]  
　　二十七日乍浦路英法夜社遷至頣和里新校舍後冬季大考刻已完畢定本月二十七日晚七時舉行寒假休業禮其中有演説·給奬·幻術·雙簧·滑稽新劇云 
[上海大戲院再演商戰眞詮]  
　　今明兩日下午三時影戲界明星喬琪挨立斯Ｇｅｏｒｇｅ　Ａｒｌｉｓｓ之「商戰眞詮」一片於上星期在上海大戲院開映頗受觀者之稱許故該院於本星期又續演三天但皆在晚間映演故仍未普及茲該院定今明二日下午三時起再映此片凡未曾觀過此片者可得往觀云 
[滬江影戲院開映從軍夢]  
　　卓别靈三大滑稽片之一滑稽大家卓别麟之「從軍夢」共有三大本爲卓氏三大滑稽片（即百萬金·犬吠聲·從軍夢·）中之一意趣濃厚頗能耐人尋味以是此片之魔力大有百觀不厭之槪去年在本埠某戲院映演時連續四晚皆爲滿座現此片又在武昌路滬江影戲院開映逆料喜觀卓氏之作品才又將一飽眼福云 
　　（尙有本埠新聞轉入後頁） 
 
 

Page 18

 
 
第一萬七千九百二十九號;中華民國十二年 西曆一千九百二十三年一月二十號
星期六 * *[美國電影界之新影片]  
　　爲派蘭蒙影片公司製造價値百萬美國派蘭蒙Ｐａｒａｍｏｕｎｔ製造影片公司近有Ｗ　Ｋｎｇｈｔｈｏｏｄ　ｗａｓ　ｉｎ　Ｆｌｏｗｅｒ　一片爲維葛諾賴　ＲｏｂｅｒｔＶｉｇｎｏｌａ氏所導演諾君爲現在美國電影界中之名人亦美國三大著名導演家之一上星期曾隨美國世界游歷團來滬已誌本報至　Ｗｈｅｎ　Ｋｎｉｇｈｔｈｏｏｄ　ｗａｓ　ｉｎＦｌｏｗｅｒ一片不僅爲維氏最近煞費苦心之傑作且亦派蘭蒙公司歷年來最大之影片其製造金前後共費一百餘萬元劇中優伶都三千人佈景器具掛帷以及其餘美麗之裝飾品皆取古制製造時期竟有六個月之久此片之劇情根據一固有之小説書且亦編爲歌劇書之銷數及觀此歌劇之人數約在七千萬以上劇中要角爲名女伶談惠斯Ｍａｒｉｏｎ　Ｄａｖｉｅｓ　現美國全國輿論皆認此片爲美國獨一之影片而倫敦每日快郵報謂此片係影片中最美麗之模本亦世界所僅見之傑作其名譽之宏是可想見此片如運滬開映又將閧動全城矣 
[洞庭西山同鄉會昨晚開會]  
　　議决三案進行會務洞庭西山旅滬同鄉會於昨晚七時假福州路和樂坊秦宅開十一次常會到者如夏春樵·沈薇卿·等十餘人由會長秦山森主席議决（一）本鄉石公山鳳氏被匪搶刦由本會公函蘇浙水警趙徐兩廳長曁郭知事一體嚴緝（二）駐會幹事辭職暫不委派（三）致函旅湖南同鄉爲本鄉節烈祠經費事散會已九時云 
[汽車會之開會]  
　　籌劃會所基地　　前晚九時上海汽車友誼儲蓄會特開會員大會到者百餘人會况如下 
　　首由主席報告開會宗旨及會務近况次討論會所基地案並舉基地董事委員二十四人後由會員捐助八十餘元認捐未繳者六百餘元並議决二十六號開第二次基地委員會十二時散會 
[衛生處之上星期報告]  
　　逝世者華人一七三西人三大陸報云據工部局衛生處委查員談惠斯（Ｃ·Ｎｏｅｌ　Ｄａｖｉｓ）君報告謂上星期公共租界内死亡率華人一百七十三人西人僅三人患各種傳染病者如西人患白喉痧者一人患腦膜炎者一人華人患腥紅熱者一人肺結核十六人云 
[亦舞台之劇訊]  
　　馬連良將來滬亦舞台自聘余叔岩來滬後近更添聘歐陽予倩故倍形熱鬧余叔岩及王長林·朱琴心等之合同聞陰曆十二月初十爲止再帮忙數天大約二十日左右一律封箱余則封箱後卽將赴京不再留滬王朱亦將同行余去之後已聘定馬連良來滬包銀二千四百元馬日内仍在北京中和園演唱二十日即將料理行裝在滬過年歐陽予倩則陰曆明年仍行繼續云 
[大舞台今日演戲助賑]  
　　爲徽州水災急賑會所假座徽州旅蘇同鄉會前因徽屬迭現水災特組織徽州水災急賑會又以滬埠一隅徽人頗多特組織上海分事務所襄助一切茲悉滬事務所同人以年關歲逼募捐甚難特於今日（二十日）假座大舞台演劇助賑票資每張一元劇内將有毛韻珂等演唱三國志云 
[集會表]  
　　陽曆本月時期地點召集者事由 
廿日　　　南京路　　　　　中德商店　　開幕禮 
廿日　　　四川路靑年會　　神州女學　　游藝會　　　 
廿日至廿一日　　四川路　　靑年會　　　節儉運動大會 
廿日　　　城内夢花樓　　　省立第二師範附　第二部　　懇親會 
廿日　　　浦東中學校友會　　浦東中學校友會　　歡迎顧晴洲博士之宴 
廿日　　　靑年會　　　　　進德會　　　徽求會開幕 
廿日　　　江灣車站　　　　游民工廠還本債劵總籌募處　　還本債劵第三次開籖 
廿日　　　松江旅滬協會　　松江旅　協會　　成立大會 
廿日下午　公共體育塲　　　樂　球隊與同志球隊　　比賽足球 
廿日下午二時　四川路靑年會　華人籃球聯合會　　討論會 
廿日下行二時　虹口射擊塲　萬　　團各國機關槍隊　　比賽機關槍射擊 
廿日晚　　　三馬路墓爾堂　　協社義務學校　　游藝會 
廿日晚七時　南京路市政廳　　志成義務學校　　游藝會 
廿一日上午九時　西門陸家浜　職業敎育社與中華職業學校　　追悼俞杭瀾君之會 
廿一日　　　律師公會　　　　律師公會　　評議會 
廿一日　　　新閘路一七零六號　友聲旅行團　　第八届年會 
廿一日　　　虬江路廣舞臺　　　中國保牙會　　游藝大會 
廿一日　　　友聲旅行團　　　　友聲旅行團　　第八次年會 
廿一日下午二時　天后宫　　總商會談話會 
廿一日晚八時　　金隆街美倫里　　工商友誼會　　委員會 
廿一日　　　愛而近路紗業公所　　　　路廣智乙種商業學校　　游藝會 
廿一日下午　　公共體　場　　共　球隊與英　聯合足球隊　　比賽足球 
廿一日下午　　公共體育場　　　　　隊與辛酉隊　　比賽足球 
廿一日下午一時　四門方斜路　化學工藝專門學校　　紀念會 
廿一日下午一時　未定　　　　義務敎育　成會　　選舉大會 
廿一日下午二時至四時　四門省敎育會　　名畀人士　朱進之博士追悼會　　 
廿一日下午三時　公共處育場　　仝國武術大會籌備處　　討論會 
廿一日晚七時　　四川路　　靑年會　　演講會 
廿二日晚八時　　山東路　　山東路商界聯合會　　常會 
廿三日　　新重慶路慶餘里二弄底　　文繡專科女校　刺繡展覽會 
廿三日下午二時　　四川路一號　　証劵物品交易所　　股東大會 
廿四日　　　　南市之北城商業聯合會　　各團體　　追悼章晴孫君之會 
廿四日　　　　淡水路　　贛事商榷會　　選舉會 
廿六日　　　　汽車友誼會　　　汽車友誼會　　委員會 
廿六日七時起　虹口射擊塲　　　萬國賽槍會　　一月份第二次月杯比賽 
廿七日　　　　徐家滙南洋大學　南洋大學球隊與北京淸華大學球隊　比賽足球 
廿八日　　　　江蘇童子軍聯合會　　江蘇童子軍聯合會　女童子軍討論會 
廿八日晚八時　金隆街美倫里　　工商友誼會　　委員會 
廿九日　　　　大東銀行　　　　大東銀行　　　第四期還本有奬儲蓄會開　 
卅一日　　　　九江路望平街口　中華儲蓄銀行　還本儲蓄劵開　 
二月二日晚至三日晚　　靑年會　　浙災徵募大會　　賽春集曲社等崑劇 
四日　　　　　三馬路　　　　　華商証劵交易所　　股東大會 
五日　　　　山東路　　　　　　山東路商界聯合會　聚餐僵 
十一日下午一時　香港路四號　　　　通易信託公司　　股束常會 
十一日下午二時　　金業交易所　　　金業交易所　　股東大會 
廿四日　　愛多亞路五十號　　紗布交易所　　股東大會 
[今日之天氣]  
　　温度較昨略低徐家匯天文台昨日下午四時三十分氣象預報云天氣因有低氣壓向日本進行故於數處將降雨雪沿海一帶自浙江以北有東北或東南風其南則有正當之時令風本埠温度在下午三時前之二十四小時最高五○·四最低二七·三去年同日最高三○·二最低二三·五云 
 
 

Page 19

 
 
第一萬七千九百二十九號;中華民國十二年 西曆一千九百二十三年一月二十號
星期六 * *自由談 
[一知半解]  
　　一立方尺之水·能變成一千六百六十二方尺之水汽· 
[三言兩語] [  鵑]  
　　羅文幹第二次又被拘了衆院出席四百五十三個議員中竟有三百十九人贊成查辦他他到底有罪没罪且置之不論我總覺得老羅的人緣太壞纔給議員老爺們揪住了小辮子不放天津方面打電話并且要槍斃他俗語説前世不燒狗屎香今世没人緣老羅這回倘能不死我倒要勸他快去補燒燒狗屎香如此來世再做財政總長時人緣可就好了 
[塞外見聞錄] [  嘯天生]  
　　洎吾民國九年度則鐵道收入六七○六○七二○○三船舶收入一七○七九○三五六港灣收入六○六九八八三九二鑛業收入六一二○○五四七○六工業收入三五五一九六四五一製鐵收入二七九六二二四三○電氣收入二八○二四一四六六旅館收入一一七九五一四八五地方收入三四四六一四○六四收入利率一六五四六九○八四雜收九四一七三六七六總收入則爲一萬五千三百十三萬三千三百八十七零九分是年鐵道支出三○五六九三七五六船舶支出一九五八四九一八三港灣支出七四○四九三一五八礦業支出四七七七八五八二九六工業支出三三七四八八一九三製鐵支出四二八三三九一九七電氣支出二三八二九五一二九瓦斯支出五二一三一六九旅館支出二八二八四○六七地方支出七七六二二九九九六利息支出一一五七七三三六七○雜支二二九九○八三八總體費七四五三三三二一四六社債發行及差額塡補金兩共七三一九○七九七朝鮮線損失金七七○七三九六五總支出則爲一萬二千八百七十五萬八千四百二十二元八角四分六釐其純利等二千四百三十七萬四千九百六十四元二角四分四釐曾幾何時其發達之速度誠不可以同日而語回視吾人國有之鐵道固無望其能兼營地方事業卽其本業亦割裂抵押有岌岌不可終日之勢雖然吾人大患亦豈獨一鐵道盈千累萬年年囊括而已哉蓋并土地鑛產而兼併之隱然有柬印公司之故智雖然師東印故智者又豈獨是善哉徐君炎東之言曰『俄軌北橫日輪南駛支幹紛紜亙五千里榆關走瀋藐茲一線强弱相形優拙已見』嗚呼吾民其亦忘滿洲久矣潛滋暗漲大陸龍蟠收回收回其奈茲八足蟲何某君語至此車亦曳然止吾以其語長心痛因筆記之如此 
[魯克的〔風流水手〕（中）] [  顧肯夫]  
　　他在街上看見了一個招募海軍的廣告他就進去應募應募的時候他却依舊大模大樣搭足少爺們的架子照例呢應募的兵士都要站在長櫃前面聽候辦事人的查問魯克却不曾　得這個走進櫃裏大模大樣坐了下來弄得辦事人莫名其妙到了檢查身體的時候檢查員呌他把身體旋轉像陀螺一般忽然那檢查員的情人打電話來了他要緊聽了電話忘却了魯克魯克儘轉下去轉得眼睛都花了一個老年軍佐看見他似痴似癲的樣兒深爲驚訝魯克因眼光看不淸楚同時好像看見了三個老軍佐以爲眞是三個老軍佐哩他道「你們面貎很像倒怕是弟兄吧」這一段眞可謂形容絶倒 
　　這時資本家有事要到印度去他就帶着女兒同去魯克的兵艦巧得很也向印度駛去那艦正在開行的時候魯克看看自己穿着海軍總長的制服從艙裏走到甲板上兩旁水手齊向他行禮有一個水手來報説皇后要見他他立刻就去見皇后皇后待他很好舉起手來呌他吻同時又把手來撫他的頭髮他猛然悟得頭髮給皇后撫得太重了有些痛睜開眼睛來那裏有什麽皇后他正臥在甲板上一隻小猴子正在扯他的頭髮哩 
　　魯克在兵艦上因和别一個水手相打那水手把一隻箱子困難之進步觀图 
擲出來擲中了長官的頭長官來問起這事魯克就自己承認了長官於是罰他們二個拖地板他們從此便從仇敵變而爲最要好的朋友同時有許多水手譏笑他們魯克回轉頭來一看長官正和别人講話帽子放在一個木架上魯克就去偷來戴了從艙邊露出半面對衆水手道你們不許胡鬧一齊去拖地板衆水手認得這是長官的帽子不敢違拗便去拖地板了　 
[實在笑話（二）] [  醉痴生]  
　　急智某甲同他的母親出去游玩他母親年紀大了偶一不愼跌在一家玻璃店那門限上撞碎一大塊玻璃那店夥便扯住老婦呌他賠償損失甲見了忙對那店夥道他這樣大的年紀又没有人陪伴着現在出了坌子你也該原諒他的這時旁人也都説不錯那店夥没奈何只得放他走衆人又問老婦的住址説最好要有人送回去甲道那末我來送他便喚了人力車扶他母親上車自己也隨後乘車而去有人要代他付車資甲連説不要博得衆人都嘖嘖稱羡説甲是個見義勇爲的熱心人 
　　賊騙我有一個朋友新來上海同談起伊家裏一椿新聞伊説一天正在午膳的時候有一人手提包裹氣急汗流的跑進來衆人問他做甚他説來訪姓王的長工衆人説從前曾有姓王的現在已經不做了他聽了面上現出很失望的樣子道他鄉間有個親戚託我帶這衣包交給他不料没有遇見眞徒勞往返了這時衆工人正在吃飯就請他用飯他謙遜了一會纔坐下吃了飯還奉茶敬烟他含糊談了片刻方始稱謝而去停不多時忽然隣家喧傳失竊衣服那賊也鴻飛冥冥没有追獲衆人至此纔明白那人是個偷兒因怱遽間無路可逃故設詞暫避你想他旣偷又騙這賊的本領委實不小呢 
[他爲甚麽死] [  漱玉軒主]  
　　他接到伊的復信後好似吃了麻醉藥將他知覺完全失去他走進這屋子時靜悄悄一個人也没有只有那壁上時計滴搭滴搭按步就班的走着便把門關上捻亮了　電燈向沙發上一坐呆着一聲都不響 
　　電燈光照在他面上現出灰白顏色差不多和棺中的陳死人一般無二 
　　忽然他從大衣袋裡摸出那封信來想重新再看或者恰纔一時眼光昏花看錯了也未可知因此手戰戰地拆開來眼睛張得很大的往下瞧去一壁瞧一壁抖不多時全身振動了末後竟發瘋似的直跳起來將信一把火燒去這時他的面孔也益發可怕了　 
　　書桌旁邊掛着一本很精緻的日曆正扯到十一月初五他見了又頓時一躍而前撕得粉碎也把火燒了因爲他已恨極爲什麽要使他有這一天 
　　停了幾秒鐘他纔長長的嘆口氣道唉「窮苦從窗中進愛情向門外逃」活在世界上還有什麽趣味説罷跑到一只檯子旁將檯上安放的一瓶東西恐人奪去似的搶在手裏拔去塞子一飲而盡他飲時兩眼大張幾乎要突出而且還發出一種很可怕的光來彷彿他已看見死神來領他去了 
　　壁上時計依舊滴搭摘搭按步就班的走着 
明天許多人跑進他的屋子他已死了燒去的信和日曆還在地上有人從灰裏尋出一角燼餘的紙來上面只　「旣然不能照辦你我婚」九個字那只瓶裏呢却是安神藥水 
　　唉他爲甚麽死 
談屑 
[雉] [  朱智先]  
　　廚間繫一雉將烹而食之朱子見之惻然有間 
　　夫雉亦動物之一也徒以力不若人遂至膏人　吻而人亦詆其無能弱肉强食天演之公例也 
　　吾旣食雉肉矣吾竊爲未來之中國悲 
 
 

Page 20

 
 
第一萬七千九百二十九號;中華民國十二年 西曆一千九百二十三年一月二十號
星期六 * *常識 
常評 
[損與益] [  箴]  
　　嘗讀易損益二卦其彖傳以損下益上爲損損上益下爲益立言者當君主時代故有此感想要其所以埀戒者深矣 
　　今國體旣由君主而易爲民主則昔以一人爲主體者今以全國人民爲主體旣無上下之階級可言當以公私之界限爲别故今日之所謂損益則以損公益私爲損損私益公爲益 
　　凡納税之人民無一非損私益公者也若官吏則無不仰給於公苟能不損公以益私已爲盡職矣故官吏愈多則人民之所損愈多况今日之官吏又大都不能盡職以使國中減少分利之人增多生利之人故人民永不能受官吏之益而但受官吏之損 
　　奈何官吏之外又有軍人政客不肖議員等種種損公益私之人日吮人民之膏血而不已而損私益公之納税人民則永處於有損無益之地位良可慨也最近蘇省議員大减敎育費以大增議員薪水其損私以益公乎抑損公以益私乎然而全省輿論固已一致反對亦可爲損公益私之龜鑑矣 
衛生 
[烹飪之目的及其效用] [  陳禹成]  
　　天然之食　大都淡泊無味必加人工以改良之始適於吾人之口此烹飪之所由起也烹飪與製造人常混視詎知兩者間實有嚴密之區别在焉蓋食物之經烹飪者以改良風味爲目的實質上無甚變化且手續亦甚簡單製造則反於是手續繁複由理化學的變化產生新物質其目的固不僅在改良風味實爲防腐計也茲擇兩者作業之類似者數種比較之自不難了解矣 
　　烹飪　　　製造 
　　肉湯　　　肉汁 
　　温乳　　　煉乳 
　　煑豆　　　豆腐 
烹飪之目的約舉如左 
　一　添加調味料（如醬油醋糖食鹽及香料等）或混和數種食品以改良風味如魚翅海參必和雞肉蝦子等混燒而其味始覺鮮美也 
　二　飾其外觀味之感覺除臭神經觸神經外視神經亦與有關係焉故食物之外觀不美者人都不欲染指也 
　三　浸出不快之物質或使之分解而除去之如豆之臭肉之腥不堪食用必除去之筍輿野菜等之所以必須先煑者亦爲去其不快之味也 
　　目的有三然最重要者在改良　味至於烹飪之效用約可分述如次 
　一　防食物之腐敗并預防傳染與中毒食物之腐敗細菌爲之也一經煑燒旣足以殺滅細菌且蛋白質因熱凝固又不適於細菌之營養其腐敗自無由而生矣又寄生蟲與病菌每寄生於動植物食之則轉寄於人身而使起疾病如豚肉中之旋毛蟲魚肉中之縧蟲牛肉中之結核病菌之類是也他如虎列拉菌存於糞中用爲肥料每附着於蔬菜而傳染病症若烹煮後悉爲熟食則可免於患也又食物腐敗時每生毒物食之易於中毒若經燒煮則毒物因受熱之故或分解或變化而得爲無毒物質也 
　　一攝取烹熱之食物得防體温之損失人之攝取食物也亦以補體温之損失如攝取冷物則使物温暖必先失其體温在署熱時體温見奪於空氣者少體温有餘雖可消化若逢寒冷時食用冷物則因多需熱量養分不免徒耗故食饍温暖不至奪其體温亦食物經濟上視爲必要者也 
　　一使食物易於咀嚼消化防能力之徒費柔軟食物使咀嚼省力消化容易不特養分可以節約即生活必需之能力亦可少費若食粗硬食物則因咀嚼及消化所費能力甚多故食物經烹飪後其質柔軟可以防此損失俾食物得增其效用也 
　　由是以言烹飪之效用防傳染病消腐敗毒使消化容易防體温損失固不獨改良風味爲適口計而已也（乙種酬） 
經濟 
[商業問題之研究（續）] [  吳東初]  
　　店賬討論（三十五）調查消息之處理（一）方法認定大商店或批發商調查客户方法吾人已論列頗多第吾前述十餘種爲最通行者其他適用方法尙多當事人臨時酌定固不必盡用楮墨宣示也 
　　夫所謂調查客户方法每種必有一結果吾人於其　得之結果不論是否有利於客户集每次之調查必得許多消息也 
　　按消息之獲得有僅及客户之資本者有關於客户之本能者有關於客户之名譽者亦有於三者同時並得者放欵部主任始　唯恐其不詳調查極勤繼則消息齊備不知如何選用有可靠者而竟棄之有不可靠者而竟信之以致前功盡棄仍無補於賒欠之審定豈非失却所以調查之本旨乎其實調查之方法雖多而用以調查客户名譽者爲一法用以調查客户之本能者又爲一法用以調查客户之資本者又爲一法如祇知其一不知其二或所用調查方法專注意於一面而不及其他則其所獲得之消息爲片面的許客掛欠必須面面顧到非然者前途危機暗伏損失誠難免矣 
　　故就科學的眼光視之放欵部主任對於調查客户所得之消息當分類保存譬如銀行之報告係詳於客户之資本當地店家之報告係詳於客户之名譽及本能所謂詳細者乃指調查機關地位情形之不同比較的誰爲可靠耳苟能如上分類則欲知客户之資本時可逕檢閲銀行方面所來之報告欲悉客户之名譽本能時可翻閲當地店家之報告諸如此類非特檢視靈便亦處理調查所得消息之應有手續也 
道德 
[儲金贖路之校役] [  姚鞏甌]  
　　予校贖路籌金游藝會所募欵項除售劵資外並得熱心人士捐助校役陳品章向充閽侍年事已老校中職員學生僉以門房老頭子呼之月得工資僅四元耳竟亦慨捐一元予以劵（每劵售二角捐助者或贈以數紙）不受曰膠濟路將贖歸民有我雖微賤亦國民之一自當量力輸助以盡天職使我擁多資所捐豈僅此數耶聞陳曾爲無錫聖公會閽者遇該會舉行公益事輒解囊不少吝彼守財虜視錢如命不拔一毛者觀陳亦可以稍愧矣安得以厮養薄之耶（乙種酬） 
[義丐] [  吉生]  
　　義丐孫其姓子福其名與予居同里幼失父母家甚貧以行乞渡日鄰有黃姓家稱素封羣小垂涎久矣但黃翁守備嚴且其二子勇有力以致無機可乘一日黃翁至戚家賀喜二子亦俱往羣小聞之鼓掌相慶以爲可大肆刧掠矣是夜更鼓初敲卽集衆而往適丐行乞歸見勢洶洶卽大呼有盜盜懼謂之曰爾亦窶人子勿聲張吾儕入取金爾爲外應得則與爾均分爾不費手足之勞而坐享黃白之奉可乎丐不從大呼不已盜怒擒之以繩牢缚其手足且欲以布塞其口丐曰猶可言乎盜曰可丐曰財非我有也彼終歲勤勞而積之今無故　之豈非太不義乎吾雖貧窶不願爲也盜聞其言天良頓現遂釋之且罷刦而散黃翁知之感激甚奉卅金以爲報丐急辭勿受翁曰然則爲吾僕可乎丐曰可遂居翁家竭力供使役而不矜其功嗚呼難矣孔子云見利思義不圖於此丐見之稱之曰義誰曰不宜（乙種酬） 
法制 
[監護人之種類] [  劍芙]  
　　法律上對於無行親權者之未成年人或受禁治產宣告之成年人爲保護其身體管理其財產補助其能力得設置監護人論其種類有左列三種 
（一）指定監護人此爲行親權者所指定之監護人凡最後行親權之父或母固得以遺囑指定監護人又父於臨終時因子之母不能行其親權者亦得以遺囑指定監護人惟其指定不可不依遺囑之方式耳 
　　（二）法定監護人此謂依法律規定當然爲監護人也惟法定監護人之次序各依未成年人成年人而異即對於未成年之監護人第一爲祖父第二爲祖母第三爲家長第四爲遺囑監護人對於成年之監護人第一爲父或母第二爲夫或妻第三爲祖父第四爲祖母第五爲家長是也 
　　（三）選定監護人如無指定監護人或法定監護人時由親屬會選定相當之人爲監護人是謂選定監護人所謂相當之人者卽應注意於監護人之財產情形及監護人與被監護人之個人情誼曁親屬關係者也（乙種酬） 
雜錄 
[對於穆君抒齋電辭省議員之感言] [  靜一]  
　　省議員穆君抒齋以省議會通過之預算有削减敎育經費增加議員薪水等事憤恨而電請議會辭職余之心怦然有感矣蓋今之省議員中通達事理以民意爲前提者固不乏其人而一般旣無學識又無道德之徒當其運動之始甚或變賣家產羅掘以謀當選而所以如是之不憚煩者無非欲借議員頭銜聯絡官廳剝削人民而已聞其最不肖者竟面謁督軍請兼省長以圖取媚致爲督署所不齒此次削减敎育經費增加議員薪水實因狂嫖濫賭敲詐技窮不得已而染指敎育經費耳穆君身任議員不願以淸白之軀蒙此不潔之名毅然電會辭職其人格固非若輩議員可比然以穆君之頭腦與品性正宜振作精神與萬惡之議員宣戰若必潔身自退反任齷齪議員濫用職權陷江蘇人民於水深火熱非策之上也雖然穆君之電請辭職未必能成事實何以故蓋穆君之去職愈速則議會之醜態益顯矣余今爲穆君計不必固辭以弛責苟能於鬼蜮議會之中作一骨鯁之士使日後非法議案不敢公然提議則加惠於江蘇人民者實非淺鮮質之穆君以爲如何（乙種酬） 
[一個老嫗的自述] [  李孟任]  
　　陝省興平縣鄉間有一老嫗年七十餘矣每遇有賽會演劇諸場所輒扶其鬚髮頒白之子某於稠人中演説其少年時事口講指畫觀者如堵雖其言出於鄉愚然頗與家庭常識有關爰錄寄申報常識部倘能因此而年活若干人則亦仁人之用心也著者誌（以下係嫗之自述語）　　予鄉人也年二十而歸予夫二十五而生予子產後予即暴亡秦俗少婦死亡不得久停家中予夫家又寒素故草草棺殮立將出予柩舁殯埋棺木極薄兩旁裂有巨罅行至中途血濡濡滴地上沿途盡作赤點忽遇一塾師王姓者精醫術詢棺中何人舁者漫以少婦應之又問何病致死以產亡對塾師謂棺中人實不死聞者咸指爲瘋狂塾師乃從至塋前堅持開棺之議再四駁難方招集夫族母族諸要人共同檢視棺甫啓而予已呻吟矣以距母家近舁予歸調治數日而瘳因認塾師爲義父義父固無子女予乃每歲爲之製衣履以終其身且服三年喪今予子已將五十矣設當日不遇予義父則予定含寃終古焉有今日蓋予爾時實係血暈家人誤以爲死予義父明醫辨其血色而知之也予因思我輩婦女每年遭此刧而被人生瘞者不知凡幾故特大聲疾呼冀家有産婦者不幸遇此等事務須留心從事萬勿輕以人命爲兒戲則幸甚矣（乙種酬） 
 
 

Page 21

 
 
第一萬七千九百二十九號;中華民國十二年 西曆一千九百二十三年一月二十號
星期六 * *申報汽車特刊 
評論 
[汽車公會] [  毅]  
　　近聞有建議設立汽車公會者其内容組織與將來會務進行情况若何非目前所能推測然其範圍要不外乎謀汽車事業之發展汽車工程上之改進曁會員本身之共同利益也今國人從事於汽車事業者蓋已不鮮長途交通又日見勃發故以記者所見公會之設誠不可緩之事也 
　　公會創設最早規模最備者爲英國皇家汽車公會（Ｒｏｙａｌ　Ａｕｔｏｍｏｄｉｌｅ　Ｃｌｕｂ）是會創始於一八九七年冬斯時汽車工程猶在幼稚時期未及十載會員達數千人至今推爲世界最大之汽車公會惟其會員資格極嚴幾全爲貴族式之組織英皇皇子任正副名譽總裁會長一職亦非皇族貴胄不克被選然在共和政體下之中國一切設施自當純取公開制度而無庸取法於彼也 
　　皇家汽車公會揭爲立會宗旨者槪有四㈠鼓勵及發展汽車事業㈡聯絡會員感情㈢公會爲會員互相研究汽車工程之機關介紹國内外汽車事業消息之中樞㈣公會有保護及贊助會員應有權利之責以上云云蓋爲吾國之提倡汽車公會者有所借鏡耳 
專論 
[外人目中之中國汽車業] [  翰]  
　　見英國一九二二年十二月一號 
　　Ｊｏｕｒｎａｌ　ｏｆ　Ｒｏｙａｌ　Ｓｏｃｉｅｔｙ　Ａｒｔｓ　　汽車入中國已歷二十年祇以缺乏新式道路迄今駛行者爲數尙少而市面亦屬有限據最近估計都市改良道路可通汽車者有五百英里鄉村泥路可通汽車者一千二百英里故現在駛行之汽車合客車貨車各項言之總數不過八千餘輛 
　　道路不良外燃料之價値並有重要關繫汽油每加倫在上海之市價爲一先令八辦士至二先令六辦士至於蒙古之庫倫則貴至四鎊以上大槪距通商大埠愈遠内地之運輸愈難則價値亦愈鉅庫倫所用汽油仍以駱駝輸運經行蒙古平原須歷長久之時間其間雖今亦有汽車路綫可縮短行程八分之一而以其量重大猶未能利用汽車運輸也 
　　華人於汽車其始僅視爲奢侈品近始認爲一種必要之利器所以資以便都市之運輸利外内城之往來而聯絡鐵道水道之交通 
　　汽車所以得銷中國有一重要理由即爲華人喜驚外觀故購汽車者類擁有特殊利益如地方官吏或富商大賈往往備宏大華美之汽車以示豪闊自社會視之亦頗名貴以是汽車附屬物如電燈等等祇須新奇炫麗無不需求甚殷於是車之機械類由海外輸入而車身則多即在中國配置旣取其價較便宜形式又可特合華人嗜好也 
　　都市外之道路良足試驗汽車之性質即用輕便汽車亦必强固者方能抵抗崎嶇之顚簸北京常多風沙冬日天氣凛冽故以轎式汽車爲最受人歡迎一般城市街道狹窄旦人力車往來擁擠故最適之汽車輪基齒輪須短又使速率易由中度降至低度華人司機甚精明且善判斷距離但對於車之如何維護並無相當注意故其機構以愈簡單爲愈佳 
　　上海北京並有華商洋商開設公司專以汽車賃於人營業殊不惡因其地面積廣遠而無其他更迅速之交通器也惟猶以不克推行至隣近鄉村爲憾 
　　上海方面亦有少數運貨汽車營一般運輸事業而公共租界與法租界並置有救火汽車焉（譯者按華人救火會今亦有此設備） 
　　華人好乘脚踏車汽油脚踏車固可望有良好之銷路但（一）以缺乏良好道路（二）以力能購車者缺乏機械能力（三）以華人性質且喜五六人偕坐故即有銷路恐亦有限 
　　上海今有製造汽車車身之工場十三所此外且有一工塲能造完全之汽車要就目前觀察中國之汽車製造業在最近期内尙無發展之可能 
　　據美國駐上海商務委員報告中國之汽車業以一九二一年末爲氣象最佳其時上海舉行汽車展覽參觀者達兩萬五千人營業値兩萬五千鎊是年之上半期客車運華者在上海本積有七百輛貨車五十輛皆爲一九一九年及一九二○年間銀價高時所定其他各埠所積亦稱是及入夏季此項存貨一掃而空且有大批新貨續向國外訂購即至秋間猶有一上海某公司謂其在十月中之營業較前兩年任何月爲勝且所銷皆爲高價汽車此乃一種消費狂欲之結果蓋其時交易所風潮方熱盛也今則主要之銷路仍推中等與低價之貨矣 
　　又依美國商務委員之估計就良好道路之長度爲比例汽車在華總有五十萬官吏銀行家與富商爲最有希望之主顧其他華人决無此購買力至在華外人歐洲人皆好用本國製機械惟美人俄人日人方面亦可約得一萬主顧前途銷路非無希望 
　　總之大宗之存貨已銷平治道路之運動方興故汽車營業亦續有進步 
[論文化與交通之關係] [  ＮＣ] 　　 
　　一地之文野如何影響於國家者滋大使中國全部之文明（如最開通之區域則國家未有不因此而强者也顧一地之文野往往甲與乙殊大相逕庭豈天賦之聰明才力有所厚薄耶豈國家之興學敎人有所軒輊耶曰皆非也然則其故曷在曰交通爲之厲階耳吾人試以淺近之例爲言即以本埠日報而論其居在上海者黎明可得而閲之姑勿論已就滬寗滬杭甬兩路言有鐵道通行半日而至是世界之大事國家之政聞·上海之消息凡載於報上者此兩路線各地之人皆於本日得見之此交通便利之益也若黔桂滇諸省蒙藏等地必至一月後始克見之是此消息亦必於一月後方即入人之腦筋交通不便文化因此阻塞厥因易明而厥弊則有難勝言者蓋交通之爲交通縱曰天然形勢不可强求而致然竭力以爲總可人力勝天愚公移山雖云迂腐然巴拿馬蘇彝士運河之開鑿非人力爲之歟故凡山川阻礙之區均可用科學之方法勝天之功夫使交通不便者一變而爲暢行無阻之區世界進化人類大同又豈於範於一國文化之小問題耶若夫輪車往來坦坦大道行於彼而善者可資爲借鏡產於彼而良者可取應需求消息靈通運輸便利一地與一地若此·一省與一省若此文化所播及於全國寗非盛事耶就中國之現狀觀之宜自築路入手徐圖其他方無　　之弊有識者早見及此提倡不遺餘力此近日築路之説所以甚　　上也記者以其與文化攸關影響頗大懲前毖後寗能已於一言故特表而出之 
[祝瓜揚汽車路落成] [  宏達]  
　　瓜揚汽車路已於十二月十三日舉行初部落成禮并試行汽車矣記者生於江北旅於滬濱每歲返里常感揚鎭航路阻塞之苦今聞瓜揚汽車路成立不禁爲之欣然喜蓋鎭江距揚水路雖僅六十里而夏秋之交河水暴漲來往小輪即須停駛入冬水落河窄或河水凝凍小輪皆爲之停阻而陸路又苦無康莊大道商旅往來深感不便且以揚鎭而論每日乘客約有數千人一遇航路不通惟有望洋興歎於是北者不得南南者不得北交通坐致阻塞商業爲之冷落其關繫於私人方面猶小影響於社會實巨茲者爪揚汽車路成立曩日之行旅困難從此消滅矣聞該路由鎭江之嘉興橋直達揚州新闢之福運門全綫無大灣處沿途風景甚佳行旅者大可藉以遊目騁懷誠爲吾江北交通開一新紀元故記者敢爲江北行旅祝并爲爪揚汽車前途祝 
[論中國運輸] [  嵩生]  
　　我國昔日運輸在陸恃人力牲畜之搬運在水則用舵槳數百年來猶如故也今吾國人亦漸漸知窳陋之運輸具不足以與列强相頡頏矣故長途汽車運輸事乃勃然以興 
　　記者謂運輸業之發達他業亦無不隨之發達觀今之所謂世界富强之國者當知斯言不謬惟我國仍利用水道者居多故出產品之轉運緩·風化之變遷遲内地風氣數十年如一日種種之進步與改良 
 
 

Page 22

 
 
第一萬七千九百二十九號;中華民國十二年 西曆一千九百二十三年一月二十號
星期六 * *不聞也時勢潮流之所趨不知也蓋兩地之距離稍遠者各地風俗物品即不得於短時間内互相交換所恃者仍昔日所用之帆船與民船耳故欲運輸上之發展舞論水陸必宜採用交通之利器乃可 
[人民對於長途汽車路須知] [  朱允宗]  
　　㈠搬置各物停止車輛於路旁以不妨汽車之通行爲主 
　　㈡不可以較大之磚石投於路中使破壞車身 
　　㈢路中營業以不妨行車爲主 
　　㈣道路中不可爲聚衆之舉以妨行車 
　　㈤小孩老人不可使之獨行路上致生碾斃之危險 
　　㈥路旁置有電線者不可於路旁揚放紙鳶 
　　㈦牛馬不可繫於電線柱上 
　　㈧不可於路旁溲溺 
　　㈨不可以溝渠中之淤泥傾於路中 
　　㈩不可以死動物棄路旁 
如右各項凡爲人民皆宜切記 
[乘長途汽車時應守之公德]  
　　㈠車站上不可使之汚 
㈡携帶物件以不妨坐席爲要 
㈢車中不可任意吐唾 
㈣瓜果之皮核不可擲車内 
㈤車中地位狹窄前列與後列相距無幾故吸紙烟時宜留心烟火之飛落愼勿使燬人衣服最好勿吸 
㈥身懷傳染病（如肺癆楊梅瘡等）切勿乘車以害人 
㈦遇不知行車時刻及票價者宜詳加指導　 
討論 
[對於滬閔南柘長途汽車公司定價平議] [  沈達章]  
　　前期本刋通信欄載趙君宗預等致滬閔南柘長途汽車公司一函對於該公司所定價目有所論列大意謂定價過昻乘客必反而减少而公司常年收入亦必因之損失若定價略低則乘客必形踴躍而公司收入庶可因之增益也又於同期本刋見該公司覆函謂公司犧牲重大之巨資所恃以補償者惟車資之收入故公司斷難减低定價並謂該公司所定價目比之上南上寳兩汽車公司之定價已低云云統觀兩方之言論一以定價率之高低爲公司營業發達與否之前提一以比較他公司之定價及顧及目前之收入爲前提二説各有理由今試述余之意見我以爲趙君等之意見頗有見地而公司方面只斤斤於目前之收入忽於將來營業前途之利害殊不知定價過昻乘客勢難踴躍而收入未必大增蓋收入之多寡端賴營業之發達與否而營業之發達與否又以乘客之多寡爲衡準故欲公司收入之增益初不以定價之昻貴爲原則也此理甚明不然郵電加價以後何以收入反見短折耶以彼例此不難損益立判况自閔至滬　有小輸行駛定價甚廉（只小洋二角）今公司定價昻於小輪價目三分之二欲使乘客捨廉就貴此必無之事也然則汽車公司必難與輪船公司競勝而汽車公司又不能强乘客捨彼就我又不能强汽船公司停止駛行又不能强汽船公司提高價目故余以爲公司如不欲發達營業則已如欲發達營業計惟有减低定價之一法蓋同一達到目的地乘客勢必要選擇價廉者乘坐也即以汽車與輪船有時間與速度相差之關係亦似宜高於小輪定價一倍爲限庶公司營業易於發達而不致受汽船價廉之影響也蒭蕘之見不知有當該公司當局諸公之意否 
[提倡女子習開汽車之微見] [  明霞]  
　　中國執汽車業者咸爲男子女子無聞焉間嘗見西洋女子獨自開車馳於馬路何中國女界絶無一睹其人耶蓋中國女子唯處此解放時代尙未能盡脱閨閣氣也夫今日非盛唱男女平等耶共同服務社會耶然則凡百事業女界視其能爲者必當竭力謀之毌稍存此爲男子所應爲者非吾輩可問津也而社會亦毌稍存男女界限阻其發展庶幾女子服務社會之目的恃達即以現在執開汽車業者而論已不下數千人將來汽車事業愈形發達則需開車之人才亦必愈般女子何不趁此機會習開汽車乎開汽車非苦力事也惟首重眼明心細此兩事女子大都優於男子且女子膽小每不敢疏忽其事而對於嗜好如烟酒等類亦較男子减少以如此之人開車馳於路上何致有粗心肇禍之事乎矧女子工資減於男子即車主方面經濟得省亦必樂雇斯誠女界生謀生活之一捷徑也國中女同胞其有以鄙言非妄乎盍亟試之以爲女界先導也可 
[江北汽車公司繼續興築瓜浦綫之商榷] [  老蘆]  
　　聞之鐵路專家云欲築某綫鐵路須先調查該路附近一帶出產幾何户口幾何工藝若何商業若何每年營業能否供給養路之費與夫投資之利息如其可也則該路之營業必發達如其不然則該路之營業必失敗此一定之理也鐵路然汽車道路亦何莫不然日前江北汽車公司開大會時黃君伯雨提議接辦瓜浦一帶路綫亦極有見考江北長途汽車公司原訂計畫五綫中有淸浦一綫現淸鎭綫之南部瓜揚一段業已通車由瓜洲築至浦口亦甚便利敢將理由説明於下 
　　㈠十二圩之鹽運輸較便瓜浦一綫如議興築其第一步必經十二圩十二圩者鹽務之集合所每年鹽包由十二圩轉運各地者爲數極巨平時由十二圩運鹽至揚大都由帆船或輪船運期不無稍緩如由瓜浦路運鹽交貨異常迅速而公司運鹽之收入補助路費亦復不淺此瓜浦路綫宜繼續興築之理由一也 
　　㈡可與津浦路直接謀客與貨往來之便利揚州處大江以北而浦口亦在江北以理言之乘津浦車南下之客欲往江北淸揚各處卽當直接由江北進行何至繞道江南乃查現時情形由浦口下車之客與貨必渡江由寗滬火車運至鎭江復渡江至瓜洲轉達各處乘車之客舟車之轉沂盤川之消耗固覺異常勞費而貨物一項運費之增加關税之重疊更覺所費不貲至運轉周折延誤時期商業尤受影響使瓜浦一綫落成淮揚一帶人士寓居京津乘車南下者固無兩次渡江之苦而北方貨物亦可由瓜浦路直接運至淮揚無須再由滬寗車轉折省費省時莫此爲甚而該路將來收入必見歲有盈餘此瓜浦路綫宜繼續興築之理由二也 
　　以上二端均合築路經濟之原理辦理江北長途汽車事業者幸注意焉 
[爲辦道路工程者進一言] [  句容郭濟民]  
　　我國交通現在幼穉時代固無待言然近年來提倡可謂不遺餘力而其實收效仍鮮查國中建築道路有於調查測勘時發生阻力者有於建築時而起風潮者有已成而廢置之者是雖有種種之原因可一言以蔽之曰辦道路工程者不得其法而已不侫舉管見所及爲主其事者進一言 
　　一勿惹啓人民之誤會建築道路着手進行必須調查測勘夫以人民私有之田地忽來目不相識之人從事測勘多方查問焉有不起欵團者鄉人本愚或狃於風水之説卽無他種誤會之處而官價收買又復償不抵値自不容其越權矣斯時當事者如强制執行豈有不發生阻力者歟總辦者苟能囑咐其下和平勸導吾以爲鄉人非木石孰不能喩 
　　一宜考察工作之實在工程投標法至良善惟承包者估値過少或漁中取利則工程自不能實在矣如道路宜塡土二尺者僅塡一尺了之建造橋梁宜用油灰黏合者僅以泥灰塗之又若涵洞不肯多開水溝不加深挖均足阻碍交通且工竣未久而東塌西傾此大宗養路費從何而出耶非特不能駛行汽車久之馬車亦不能往來也頽敗愈甚惟有廢置之而已 
　　一愼選助理員道路工程浩大决非總理一人所能周顧者也勢不得不延助理若干人以襄理之則助理之人才優劣關係全路甚巨是必宜愼選之若助理員品行卑汚則刻扣工價或乏工程知識則受工人朦混或辦事才短而受人愚弄皆是也 
　　以上所言爲濟民一得之見願當事者容納焉 
之以理耶是在辦理之者處之若何耳 
 
[内地汽車路阻碍進行的原因]  
紀事 
[參觀瓜揚汽車馬路紀] [  僅]  
　　余以一月十一日下午邀同學數人作參觀瓜揚汽車馬路之遊是日晴而微風道出揚城之新門是門蓋因汽事之路　　係而新闢者上鐫福運門三字爲韓國鈞所題旣渡運河遂見松柏牌門一座上綴日行千里四字蓋已至目的地矣牌門之西爲臨時車站與賣票處東則停車場在焉二著皆爲因陋就簡之暫時建設車站賣票處係借用民房正式者正興功未竣也至停車場則僅木板圈成更草率矣兩行數十步乃至馬路路以碎石砌成上鋪黃土惜浮而不實故風過處泥砂飛颺高過人頂汽車自遠處來大有騰雲駕霧之槪路廣約二丈高於旁之田地約尺許兩旁溝深約四尺路旁每隔約半里直一木桿上懸一牌兩面分書「向南走請靠東邊」「向北走請靠西邊」字樣所以示戒路人而免肇禍也該公司現已决用有軌汽車何時敷設完成未可知也普通車票現尙未開始所賣僅特别包車票耳票價凡四元一次由揚城至瓜洲之虹橋僅需十五分鐘耳較之赴鎭小輪誠可以言天壤矣 
　　余紀瓜揚汽車之情形旣畢今更述余對斯路之觀察與希望夫是路之築成其中所經之障碍如經濟之缺乏如鄉民之暴動等等一波三折困難極矣苟經理之人稍乏毅力此路之議恐早罷休而盧君紹劉能持以百折不撓之决心身雖被毆其志不動卒將此規模宏大之建築終底於成爲江北之交通開一新紀元此種堅决之毅力後之經營路政者可以風也至現在實施之可討論者厥有二端即車價與時間也通行車價定爲四角而往鎭小輪則價三角而又無汽車之渡江換船之煩通行車之時間無一定而小輪則分早中晚三班此二者皆汽車之不如小輪者也三數月以内地方人士以好奇心之故當不虞乘客之缺乏過此之後則吾不敢必矣故吾希望該車價格減低該車開行之時間一定 
　　此外余之對於該路之最大希望爲幹路之引伸與支路之添設緣該車之路線爲自瓜洲至淸江其中經過之地如揚州邵伯寳應高郵等城商業均不十分發達若路線止此恐將來之營業未必若何發達如能由淸江再延至徐州則將來隴海鐵路成海州將爲惟一之要港而此汽車則上聯隴海津浦之交點下扼滬寗鐵路之中樞連接上海海州兩大埠而爲南北各省交通之孔道行將奪津浦之重要而代之矣至於支路之增設則西連儀徵東接東泰或更引而達於通州若此二者能計劃妥當卒底於成吾信執南北交通之牛耳者舍斯路莫能當也其拭目以俟之 
[杭餘汽車公司之續訊] [  天壤王郎]  
　　杭餘長途汽車有限公司建築車路定於陰曆年内完全告竣一節業誌前期本刋茲悉該路觀音橋古蕩二站昨已由該公司開股東會决定於陽曆本月月内擇吉先開客車數輛每客携帶行李以三十斤爲限如逾三十斤則應照章每三十斤遞加洋一角五分云 
[海州修築汽車路之滬聞]  
　　徐州隴海路總務處周言芬君前由中華全國道路建設協會敎請爲徐州分會籌備主任周君業經廣羅同志積極進行昨周君致函上海道路協會報告一切并云 
 
 

Page 23

 
 
第一萬七千九百二十九號;中華民國十二年 西曆一千九百二十三年一月二十號
星期六 * * 
及其同事擬與海州紳商籌辦汽車路請協會指導以便著手進行其兩路云茲有敝路測量員陳君次東由海州歸來云及測量至新安鎭地方與該鎭紳商接洽擬由該鎭至嶧縣修築汽車路計長一百華里其性質屬於商人營業不知向部中備案手續若何是否需用費項乞詳示知前囑徵求會員茲奉上大洋五十七元入會願書六紙即希核收至分會地址現已擇定徐州城内東南隅快哉亭成立之期即在指日間耳 
[發起浙江全省道路建築協會之初次宣言天壤王郎]  
　　浙江全省道路建築協會係由浙江省議員朱君等所發起會址在杭州板兒巷日前發出初次宣言云竊維救國以裁兵爲先裁兵之後無所歸納行且流而爲匪其危險殆與不裁等治標之法築路尙矣吾浙省道工程假手於現役之兵事雖初創而風聲所樹於裁兵大計固已粗具規模惟是道路交通於地方文化及市場商業至有關係就吾浙而言各縣憲行修築之路不知若千萬里目前所修省道不過得其什一官廳僅居提倡之責而各縣縣道應由各縣士紳盡力籌備盡力興築期與省道聯絡一氣他日成功不但地方文化日就增長卽於工商業之運行周轉亦復方興未艾而在工事期間銷納裁兵猶其餘事同人等鑒於縣道之重要有如上述爲本斯恉發起浙江全省道路建築協會以期羣策羣力成此盛舉（下略）云云 
[瓜揚馬路狀况近錄] [  老釐]  
　　　瓜揚馬路築成已於三號通車先售游行券俟至陰曆元旦即正式營業連日以來營業極爲發達每日收入約有七十元上下惜滬上訂購之車尙未完全運到乘車之客多數於一二日前電話接洽預爲留訂以致後訂之客不免向隅現該公司正積極進行向滬行催交定貨茲將其售券規則及行車時刻表錄如下 
　　售劵規則 
一本公司爲體會社會心理引起游覽興致特於未營業前發售游行劵 
二游行劵在揚州與六圩江口兩處發售中途不停不帶乘客 
三游行車分專車客車二種專車每輛可載客四人每輛每次劵資大洋四元客車每輛可載客八人每輛每次劵資大洋八角 
四發售客車劵數以車位爲標凖車位滿足續來乘客姑候下班發售專車劵以車數爲標凖車無空閑續來乘客姑候下班 
五開車時刻另單訂定請乘客依時登車過時不候劵資不退 
六　陰雨路濕槪不開車 
七游行車槪不附帶行李箱籠但手提之包裹如不妨　坐位者得由乘車客自携之 
八幼童乘車一律購劵但懷抱之嬰兒得免收劵資 
九車未停定或已開動時乘客不得上下以免危險 
十乘客上車時須將車劵交由查票員查驗剪洞下車後即開車劵交收票員收去 
十一本公司行車設備未完輪渡班次未定此係臨行辦法不周之處尙祈各界鑒原 
[與滬太路養路工程員之談話] [  ＹＫ]  
　　築路工竣行駛車輛後仍須隨時察看壞處是爲養路工程因路面之堅硬與否關係於車輛之行駛殊大故養路事宜頗爲重要滬太初通車時車輛時有陷人泥中之虞後經長時間之輥工路即堅硬而顧家宅一段尤平坦上星期日記者沿路綫步行見路旁堆積混泥之煤屑甚多頗以爲異歸遇滬太養路工程員某詢其故據云此路輥堅後路面之煤屑已堅硬若純用煤屑添加路面一時殊難凝結故煤屑中必須羼人泥土鋪於路上再行堅輥即易凝結邇來天氣乾燥車輛駛過後煤屑之纎細者即隨風飛散勢非添加不可路面如有凹凸之處必須將凸處削平凹處補足然後再加煤屑橋梁兩堍之泥土一經大雨最易塌圯須時時留意塡築三和土以免危險聆該工程員之談話於養路工程不無經驗合轉告當世之辦理路政者 
[道路會黃陂分會籌辦全縣汽車道路宣言]  
　　㈡工業交通便利的地方工廠必多我們距漢口很近若汽車通行黃陂定變成了漢口機器容易運來原料旣多房屋地價又比漢口便宜隨處必有人來開工廠添用許多的工人就是婦女們也不必遠行可以入廠做工又可以買些機器在家做工那末女子盡是職工家庭就是工廠那灄源的水碓水磨成了副業出品一定暢銷無疑了　 
　　㈢商業漢口的貨物運到河口無論是用駁船是用小車用人力搬運至少須要三五天俗話説「豆腐盤成肉價錢」那貨物比漢口貴多了就是上好的生意一年也不過辦貨兩三次黃陂各鄉皆是這樣若汽車道路成了貨物只在一天以内就可以運到運費又便宜周轉旣靈獲利必大又可以將各大山的藥材北鄉的梓油木油五湖的銀魚鮮魚各處的水菓小菜鷄蛋之類隨時運到漢口得價就賣總可賺錢賣了又將錢買貨歸家若是我們的汽車道路將來北到光州南接漢口東西抵了麻城孝感附近的幾十縣就把我們黃陂當做了漢口那時候我們的汽車道路更是利市三倍了　 
　　（三）普及敎育我們敎育不能普及的原因籌欵難找好敎員更難買校具書籍難調查學齡兒童也難徧歷一縣坐車坐轎總要數十天視學勸學難若有汽車通行好敎員兼課易人民開通籌欵易往返採辦校具書籍也易如調查户口視學勸學幾天就可以週往一鄉了 
　　（四）促進文化鄉下愚民或是老學究説什麽眞明天子呀復科舉呀做八股呀洋學呀洋敎呀一味的胡言亂語是由於坐井觀天懶於出門的緣故若有汽車通行個個都容易搭車到漢口到上海熱鬧的地方見見市面看看報紙看看雜誌看看文明戲有學問的人又可以下鄉演説演幻燈唱文明戲辦露天學校平民敎育等等那文化自然一天有一天的進步了　 
 
 

Page 24

 
 
第一萬七千九百二十九號;中華民國十二年 西曆一千九百二十三年一月二十號
星期六 * *　　　（五）關係治安黃陂東北西北多山常有土匪出没搶刦商民就是城内駐有軍隊遠水難救近火兵調得去匪就逃遠了若常常駐軍隊地方又擔負不起倘是汽車通行電話電燈安齊調兵剿匪即刻就到匪徒自然遠走高飛再也不敢到黃陂了　 
　　以上説了一大籮筐的話其實汽車道路的好處還没有説出十分之一大槪明白的人也更不要我們囉囉囌囌的細説了但是天下的事光只口説是絲毫無用的要緊的是在五更半夜去做我們旣曉得汽車道路有上面説過的許多條數的好處第一條就是利用漢口今日的黃陂就是將來的漢口我們不辦能夠甘心嗎但這是本縣一件了不得的大事情是要合全縣人的力量堅持到底纔能夠成功的决不是一個人兩個人可以辦好的辦好了我們就子子孫孫享福不辦成嗎敢説我們陷在窮苦坑裏永刦不能翻身了　父老好弟兄姊妹們起起起 
一瀛聞 
[房屋式的汽車] [  孫耨塵]  
　　美國近來新添一種困難情形就是人多房子少統計有七百萬居民没有一定的居處所以各種營業上都有一些妨碍因爲爲了房屋不夠的緣故房價是非常之大而且影響到各物的價格以致於中等以下一般人都呈一片恐慌的景像加薪罷工的聲浪幾乎遍及到美國全部就是政府也無法抑制他後來經過許多人的討論這個難題果然有解决的希望甚麽樣解决的呢就是汽車上裝房子的一回事這椿事是著者萊克氏所提議的經營的這房屋式汽車的圖樣如今已　打出了（見圖）預算每部値一千五百美金至於構結這一層也並不好説他複雜祇用平常的汽車後面接連一所房子那房子底子也有四個輪盤與前面汽車的輪盤稍小一些是實心橡皮的 
　　那房子的外表是一種平房式的四面都有玻璃窗門口也很開闊而且三面都有門那屋頂是用輕質磚瓦做成的也没有很大的載重力除出屋頂以外四面俱用白色染的内容則有膳堂一間有十二英尺見方廚房一間八英尺長五英尺闊臥房一間十二英尺長八英尺闊浴室一間五英尺長四英尺闊其餘還有走廊更衣室休息室簡實是一個小家庭 
照這樣看起來那人多房子少的問題一定解决了政府很贊美這種計劃照打成的　樣設廠製造現正從事入手快要開辦公司專利十年哩 
　　譯者按美國汽車事業之發達大有一日千里之勢其進步之速誠出人意表而今又有『房屋式的汽車』之發明且十年專利使發明者享無窮之利益受莫大之榮譽毌怪乎彼邦人士之事事爭先也 
[汽車速度之自行報告新發明] [  僅]  
　　美國紐約有瑪麗女士者藉光學之原理使汽車之速度自行報告路人以便知所戒忌而免肇禍其法如下 
　　車前裝紅黃藍電燈三盞能自旋動旋動之速率與車輪之速率成比例此燈光射於前之映光版上當車爲平常速度時電燈旋動慢映光版上只見紅黃藍三色速率加快則紅與黃幻爲朱色黃與藍映爲綠色藍與紅幻爲紫色是時映光版上所現只朱綠紫三色至速率最快時則朱綠紫互映乃成白色故路人及巡捕等由映光版之色即知其車之速率高下矣 
來函 
[滬太長途汽車公司來函]  
　　敝公司應旅客之要求於本月十一日始行駛運輸車專爲旅客輸送行李包件但手續繁複易致誤事茲特參照鐵路辦法擬具規則數條是否合用尙待試行後定奪各界對此規則如有指示改善之處敝公司當虚衷採納以謀妥善惟運輸車因經濟關係不能照客車班次數開行尙希各界原諒車務科主任吳仲裔謹啓附運輸規則如下 
　　一旅客之行李如經站役搬取者每件每次槪付銅元一枚 
　　一車内隨帶之手提小件行李須無妨於他人之座位者 
　　一旅客不能隨身携帶之行李須於登車前交給站役領取行李收據並黏貼標籖由運輸車運載 
　　一行李免費重量以三十斤爲限逾限須照運價表納費過五十斤者不得作行李裝運 
　　一行李或包件到站時須由行李員交遞限一次提淸 
　　一如旅客自不經心致將行李物件遺失於站上或車上或車中者本公司槪不負責 
　　一如旅客遺失物件經本公司尋出通知後於二十四小時内來領取者物主每件僅須納認領費洋一角五分過二十四小時後每日或不滿一日每件又須納存儲費洋一角 
　　一物件留存站上六個月後不來提取者由本公司没收 
　　一物主如將行李或包件收據遺失領取時須憑保單由物主覓保簽字並繳費一元方可給領 
　　一旅客如將行李包件收據遺失致被他人取去者本公司槪不負責 
　　一凡旅客所帶之行李包件均須自行嚴重對鎖綑紥完固交與站員騐明收管運輸之件倘有遺失其賠抵價額不得過下列之數 
　　（甲）箱篋每件至多賠洋三十元 
　　（乙）行李每件至多賠洋十元 
　　（丙）網籃每件至多賠洋五元若僅籃内物件短少原籃具在仍不賠償 
　　（丁）包件每件至多賠洋十元 
　　一旅客如貴重物品藏在包裏或行李内遺失者本公司不負賠償之責 
　　一包件起碼運價爲一角運價表列左 
　　一行李運費照包件運價表减半收取 
　　一包件重量在五十斤以上一百斤以下者須照五十斤定價加倍收取 
　　一鮮貨及銀幣運價表另有規定 
　　注意運輸車開行時刻暫定上午十時下午二時滬劉往來各二次旅客領取包件行李在滬劉二站須於開行後遲二小時中間各站均在二小時之内 
 
[包件運價表]  
[道路會週年紀念徵文來函]  
　　逕啓者道路若塞單子識陳之不興平易以時左氏記晉之必霸古人覘國重視路政關係之鉅可勝言哉吾國數千年來路政失修交通閡隔富甲全球之華夏淪爲弱劣貧困之國家遂致民生凋敝文化不敷敎育經濟不能發展天然物產等於瓦礫以視歐美我拙彼優能不慨然同人於前年秋發起建設全國道路協會從事提倡編發月刋爲宣傳之工具若工程設施路政調查鼓吹建設提倡市政紹介人才報告會務無不力加搜羅詳爲發揮使國人腦海中印有治路必要之思想而盡提倡之職責出版以來行將一稔深荷海内外各界之贊助内容日以豐富訂報投稿與時俱增吾國築路事業經由試驗時代進入大規模建設時代化兵爲工築路救國已爲國人共同主張則本刋之推行與發展更屬責無旁貸特於三月出版之期刋行週年紀念號用誌已往之艱辛而策將來之進步徵求鴻文藉光篇欄夙稔執事鴻德碩望遐邇同欽敬請毌吝金玉賜以敎言不特策我前程足使傳誦一時提挈後進將來國路貫通同樂康莊家國富强文化發展嫓美歐西同胞幸甚本會幸甚如荷賜以詞文請於二月十日以前寄交上海霞飛路本刋編輯部每篇以三百字爲限中華全國道路建設協會道路月刋社謹啓 
 
