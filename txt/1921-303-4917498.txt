# 1921 - 303 - 4917498

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
時評 
[英雄必爭之地（老圃）]  
　　吳佩孚謂湖北爲英雄必爭之地然英雄而爭地抑末也昔吳起用兵　直弗過然關魏武侯山河之說謂三苗氏左洞庭右彭蠡德義不修乃至滅亡吳佩孚苟不修乃祖之遺訓則舟中敵國即在目前三苗雖野蠻若在虞夏之際固亦湖北之英雄也千古江山英雄無覓孫仲謀處當年金戈鐵馬氣吞萬里者固自有人然前乎此者有劉表擬蹤三分蔚宗此之於木偶其子繼之孟德比之於豚犬吳徒知湖北有英雄而不知湖北有木偶有豚犬也其後孫皓居武昌而吳人歌之曰寧飲建業水不食武昌魚寧還建業死不止武昌居故武昌不必爲樂土而在居之得其道居之得其道愛其屋者并愛其烏居之不得其道惡其人者并惡其魚 
命令 
　　十一月六日大總統令財政次長兼鹽務署署長稽核總所總辦潘復呈請辭職潘復准免本兼各職此令 
　　又令　任命汪士元爲財政次長兼鹽務署署長稽核總所總辦此令 
　　又令　吳源胡宏恩現在請假着派左德敏充司法官甄錄試及初試喪校委員劉瑞深充司法官甄錄試及初試監試委員此令 
　　又令　任命荷葆廉爲蔡哈爾財廳廳長此令 
　　又令　任命易恩侯爲黑龍江高等檢察廳檢察長此令　　又令　内務總長齊耀珊呈甘肅甘涼道道尹許承堯因病懇請亂職許承堯准免本職此令 
　　又令　任命葉爾衡爲甘肅甘涼道道尹此令 
　　又令　任命王世相爲甘肅安肅道道尹此令 
　　又令　任命洪維國爲察吟爾都統署審判處處長此令　　又令　農商總長王迺斌呈請任命郭可詵爲僉事應照准 
此令 
　　又令　海軍總長李鼎新呈請將楚觀軍艦艦長沈繼芳免去本職應照准此令 
　　又令　祝大椿晉給二等大綬嘉禾章郭秉楨項世澄均給予四等嘉禾章此令 
　　又令　杜張振坤熊項福德均給予五等寶光慈惠章此令國内專電 
　　北京電　　外交團對原敬之死深表悼惜謂原氏尚爲日本接近民治主義者而其凶手中岡坤一爲十九齡少年因知内幕必甚複雜且内閣總辭職急命内田兼攝總理而日本電自云政局將有變動可見時局之嚴重徐總統唁電昨巳拍發將另拍正式國電弔唁外部正在起草（六日上午十二鐘） 
　　北京電　此間對於日首相被害事大爲驚訝咸認爲有重大意義各報皆登載關於此事之報告及原氏略歷論調大旨相同並皆測及外交上之影響（六日下午一鐘） 
　　北京電　今日訪英使署晤巴爾敦參贊又訪美使署晤裴克參贊又訪法使署晤韓德衛參贊探聽對二次魯案復文批評均認爲中國政府向日本開始直接交涉復文内容且有惟恐不直接交涉意味（六日上午一鐘） 
　　北京電　王家瑞美京三日電謂言論界對吾空氣頗佳惟宣傳費困難美報亦寄吾同情（六日下午八鐘） 
　　北京電　留日學生會閔星熒領銜電外部勸顔赴美（六日下午九鐘） 
　　北京電　美新銀團覆稱若以借欵還阿卜脫可辦但不得用於政軍費若仍烟酒稅抵押可辦但不能改爲中國銀行團擔保美將烟酒擔保品抛棄（六日上午一鐘） 
　　北京電　財部消息經費已到山窮水盡縱烟酒官硝借欵成亦僅顧目前在潘復代部時代爲搪塞時代今并搪塞不能大局難關不在外交確在財政（六日下午八鐘） 
　　北京電　閣議决定潘復免職汪士元兼鹽務署鈕傳善免職羅洪年繼又王善荃爲皖警務處段毋怠爲閩海道余大鈞爲甌海道 
　　北京電　頃令羅鴻年署財次　　北京電　昨財長高簽字於何恩溥川費九千元支票赴交行取不到欵高第一砲就不響（六日上午十二鐘） 
　　北京電　盛傳以某兩省區産硝售於某國商人先取定錢二百萬正在談判中（六日上午十二鐘） 
　　北京電　高財長請召集全國財政會議令各省財廳本人或派員來京（六日上午一鐘） 
　　北京電　昨電財政會議院擬二十五日舉行（六日下午九鐘） 
　　北京電　何恩溥等原定支（四日）日由京赴日本閱操因川資沿未領到迄今未能成行（六日上午十一鐘） 
　　北京電　留日陸海軍畢業學員因積欠學費又無回國川資胡公使迭電催欵財部置不理（六日上午十一鐘） 
　　北京電　　院覆張作霖電欵卽籌撥請少待又覆吳佩孚電經費困難京外一轍中央政費尚待籌措並無厚薄（六日上午一鐘） 
　　北京電　五日法代辦慕古海赴外部要求禁止宜昌上游軍隊强迫法輪運兵并云中政府應負賠損失責（六日下午九鐘） 
　　北京電　吳佩孚准卽日抵保定電約駐京各省代表届時赴保集議　　北京電　吳佩孚電曹錕對南先守後戰以重援贛對湘計畫俟敵逼近長沙再猛攻如此辦法免啓湘疑（六日下午八鐘） 
　　北京電　今晨田中玉赴保　　北京電　趙倜電豫北鎭使方有田出缺請以毅軍統領馬志敏繼任　　北京電　陸洪濤請奬辦理俄黨出力人員吳桐仁等二十餘人 
　　北京電　皖選舉半賄買訴訟案至四十六屬旅京皖人通電并電許世英忽操切召集定遠新安武軍譁變案張文生無善後辦法京同鄉將通電宣佈搶刦慘狀 
　　北京電　馬聯甲赴寗商蘇皖聯防　　北京電　薛家灣李姓搶案盜犯李富自稱魯人實皆奉藉係在某師充兵餉不够用結夥爲盜 
　　天津電　直省議員王汝賡等建議魯案交涉一致力爭爲政府後盾　　天津電　連日有奉軍騎步兵三營入關駐南苑廊房等處（六日下午六鐘） 
　　漢口電　川軍反攻巴東孫傳芳調駐荆沙第二師四旅七團移防秭歸並擬親赴前綫指揮 
　　漢口電　吳夫人在保逝世吳定靑（九日）赴保 
　　漢口電　聞吳擬撥欵百萬爲疏通廬議經費張紹曾俟吳赴保卽赴滬與西南各要人接洽 
　　漢口電　吳在造幣廠提去銅元二十萬串尚需欵二百萬財廳允分期籌交 
　　漢口電　沈鴻英部在湘東攸縣茶陵被湘趙派軍圍攻江（三日）退贛境湘軍未追擊、 
　　漢口電　鄂贛聯防巳商妥鄂以劉躍龍寇英傑兩旅贛以方本仁蕭安國兩旅爲聯防軍（以上六日下午四鐘） 
　　香港電　歌（五日）十八甫火警東燒至民鏡映相店西至大觀橋十三甫約十六間北至至德興橋脚糖坊街燒四十四家南燒至福德里恒履和利兩店又燒巨華里三間毓華里四間牛乳橋全焚共二百三十餘間（六日下午十一鐘） 
國外專電 
　　東京電　内田男之代表内閣向日皇正式辭職僅屬形式上手續新内閣未組成時現内閣必留職以内田爲領袖新内閣産生大約在數星期後下届預算正在編製華府會議行將開幕際此時勢更閣員頗爲難惟新内閣終必組織大都屬政友會庶得國會政友會擁護其性質或類從前山本内閣寺内内閣所謂以强有力者或軍閥系爲領袖是衆所推議之候補首相爲海軍大將山本男（一九一三至一四年首相）海軍大將齋藤男（朝鮮總督）及現任臺灣總督田男西園寺公亦有人提及西園寺係政友會舊領袖該黨或以原敬旣死主腦無人擬誘此老復登政治舞臺重組内閣但衆意事未必成東京各報一致哀唁原敬僉以太議將開國士喪失爲悼日日新聞曰遭此慘變國内政局失去中心重點隱憂正鉅國民新聞乃反對黨機關報曰原敬因加家政治而犧牲於祭壇原敬之死實國家無可補償之損失東京朝日新聞曰原敬死領袖亡國際外交遂生嚴重時局太議將開國民其省悟大局之嚴重共爲國家之後援朝日新聞對於原敬死後政友會領袖能否續握政柄頗有疑念並以官僚派謀奪大權爲慮又謂原敬佔政界控制地位乃威望方盛倐遭暗殺其死也將使其生平政蹟愈增光榮（五日） 
 
 

Page 9

 
 
   
 
 

Page 10

 
 
世界路透電 
[日相被刺與華府會議]  
　　五日華盛頓電　日使幣原氏今日宣稱原首相之遇害毫不牽動日本在華府會議之態度 
　　五日倫敦電　駐英美國大使哈維氏今日謁見日大使林權助男爵會談甚久 
　　五日倫敦電　英皇秘書維格蘭氏今日爲原敬氏遇害代表英皇英后至日大使署弔慰日皇及日本國民並表示驚忱 
　　五日巴黎電　代理總理龐勒凡氏今日接原首相噩耗即向日大使弔慰 
　　五日華盛頓電　日本代表團隨員横田氏因原首相遇害現啓程回東京 
　　五日華盛頓電　國務院電致東京美大使署令美大使代表哈定總統及美國人民至日本外交省弔慰哈定總統謂彼聞原敬氏之噩耗殊爲震動當全世界方將會集一室討論和平之時而忽有此慘舉尤爲殘酷云 
五日倫敦電各報均載原敬氏之噩耗小傳　注重其在任時發展日本國際地位之關係並切言其聯好英國之誠摯且有社說評論此慘劇每日紀聞以誠敬之詞向日人弔慰泰晤士報謂原敬之死將令人人咀罵主謀之人每日新聞謂當國家事務將近其歷史上難關之際而乃有此慘劇實爲不吉之兆每日郵報謂此種殘暴舉動將引起全世界之公憤 
[華府會議之事前觀]  
　　四日華盛頓電　英大使吉特士爵士今日通告國務卿休士氏謂喬治氏希望國内時局稍定可於兩星期内啓程赴美 
　　四日華盛頓電　華府會議美代表團顧問委員會將於會議開幕前三日集議哈定總統已以委任書致各員命協助美代表辦理一切惟彼等無任何外交權且不能參與談判 
　　五日紐約電　參與華府會議之荷蘭總代表康萊碧克氏已於今日抵此 
　　五日倫敦電　英國豫算中軍備用費　占全額五分之一社會各界皆呻吟於重稅擔負之下觀此則知英國之注意華府會議裁減軍備事爲無足異矣　一般基人對於此會多抱甚大之想像故若干有勢力報紙現發誠摯之言論勸人勿希望太奢並述薛西爾爵士昨在下院所發之議論以爲華府會議之危險在所冀太多若僅能造成一種空氣亦足稱成就不少再英國一般有名新聞紀者今皆暫住美京據其所言美國所最注意者爲遠東事件美國報界論調近數日來業已大變從前皆表同情於中國一般仇視日本者多謂日本與中國同案而坐中國將於列國議席中控訴日本而日本必跼蹐不安但自日代表發表其爽直誠摯之意見後言論界之觀念巳爲之一變矣日代表德川公昨發宣言曰吾人渴望和平旣無可愧事亦無掩飾德川公並倡美日英法意五國訂約聯好之議至於美代表的擬之計畫今尚未公佈惟聞大旨在停止戰艦建築之工程而現有相對的海軍力則不更變但附以現在與將來英美日三國海軍間之公定比例耳 
[駐英美使之談話與美報評論]  
　　五日紐約電美國駐英大使哈維氏星期四日在利物溥商會所發演說中有英法美三國未便聯盟之言此間各報今皆加以評論紐約時報勸國務院嚴電告誠該使今日彼之職務非在演說紐約導報謂當討論經濟問題時不必過於注重哈維氏所發關於國際間聯盟之言晨球報譏刺哈維氏將國務院改成大使署而以好意輕免休士氏重大之勞瘁講演報謂哈維氏所思與所說者無關重要固不必煩及哈定總統與休士氏授命規定美國之態度 
[俄國新黨首領之資本主義說]  
　　五日里伐爾電　莫斯科消息列寗氏今日在共産黨會議演說謂俄羅斯必由國有資本主義回至以金錢爲根據之商務神會主義一時不能實現故有折回原途之必要舍此别無他道俄人必自處於純粹資本主義之基礎資本主義之鞏固固屬危險但革命計畫何者爲不危險乎云云 
[各國近事記]  
　　六日巴黎電　賠償委員會宣布决議赴柏林調查德國籌付一月到期之賠欵五萬萬金馬克之方法此舉大約乃因焉克兌價日落之故 
　　五日巴黎電　豫料匈内閣不日將提出辭職書惟此種爲形式上之舉動皮士倫氏將受命改組内閣 
　　五日巴黎電波蘭外交總長巳抵捷克斯拉夫國京城　　五日巴黎電據貝爾格勒消息塞王亞力山大明日將向憲法宣誓 
　　五日倫敦電　烏爾斯特首相克萊爵士今日行抵倫敦即赴唐林街與喬治氏會談 
太平洋中透電 
[日相被刺後之日本]  
　　五日東京電　内閣遵從日皇意旨留任至瓣内閣成立時引退内田伯爵現兼任海相　今日内田發表宣言書謂原敬遇害政府之内國及對外政策不因以變動而對於華府會議之政策尤無變動參與該會之日代表將依守政府所已規定之限制軍備政策經營世界和平原敬遺骸將於本月十一日葬於故鄉盛岡禮節從儉蓋從其遺囑也山本伯爵今晨入宫覲見日皇某某數界視爲伯爵將繼原敬氏任首相之徵惟須俟明日元老院會議後始能得確訊 
　　五日東京電　大阪取引所今日停市　東京取引所仍如常狀足證首相之死不致牽動財政經濟界大多數商家之意如不以抱相反政策之内閣繼新内閣則經濟財政界可保無礙或有數處將稍呈不安之象但亦暫時事耳日本於今日失此最有勢力之政治家衆家視爲日本國家所受最重大打擊之一全國各界皆爲驚駭謂此種暴舉大損國家之威望與令名云原敬之死雖不必改組内閣但原敬在政友會中不啻一迪克推多該黨失此重要人物其前途必受影響蓋一時不易補此傷損也日日新聞稱原敬固多至交而亦多深仇信之者視爲抱進步主義仇之者斥爲守舊過甚國民新聞謂原敬之政策未能孚合輿情惟其主義乃在逐步進取和緩改革其志蓋欲以最小之犧牲獲最大之進步也 
　　六日東京電　時事新聞評論原敬遇害引起之政治難關謂政友會内閣固已迅失民衆之信任但若今日施行政治改革轉足擴大困難之時局故當維持安穩之狀態以待華府會議之閉幕該報以是深望西園寺侯爵接受首相任 
　　六日東京電今晨輿論及政友會代表之意見均傾嚮西園寺侯爵爲今日唯一適當之首相　元老今最在宫集議所討論者甚關重要 
　　六日東京電　政友會領袖開會通過提案促請西園寺侯爵受首相任 
　　六日東京電　大衆雖視西園寺侯爲解决目下時局唯一之人物但政府界中具有勢力之少年政治家團則以侯年過高未便出負重任彼等之意首相之任以大藏大臣高橋子爵爲適宜今此舉尚無决議惟今日急宜恢復經濟上之信任及昭示全國並世界原敬雖死原内閣之政策並不更變故該問題未便久懸不决高橋子爵向爲大衆視爲對國家財政抱樂觀之人必能向全國保證新政府决不計議重大之財政改革有此一端高橋之任首相堪稱適宜大約原敬氏之殯禮明日在東京舉行後即將正式任定新首相 
[日船擱淺]  
　　六日香港電　日船紐約九在巴拉塞爾斯　淺今已派船往援 
國外要聞 
[原敬被害後之日政局]  
　　後繼内閣或屬丁園寺上海日人東方通訊社東京電云原首相斃於毒刃爲警視廳之大失察自岡總監始以及當廳幹部有引咎辭職之說但總監因與内閣有共同運命之意業已提出辭表列國大使公使自五日晨始相繼至原首相邸謁問英國大使愛里渥脫博士代表外交團至外務省對於首相之遭難表深切之弔意美國大使華林氏云余黨於三日訪原首相會談亘二小時首相嘗以所持雪茄與余所吸者換吸而言其味甚旨云云余蒞任之日雖淺然頗敬服原氏具有卓越之能力與非凡之政見首相自秉政迄今貢獻於日本之國家者大矣首相之死不僅日本一國之損失實爲全世界之損失雖然余信日本之政治家必能充分打破此難關云西園寺公於五日入京即入私邸接見來訪之政友會岡崎·望月·兩總務及其他之訪客後即以電話與松方侯商議結果定於今日（六日）午前入宫衆謁由兩元老當面正式協議又山縣公雖接招電當然參加於此元老會議顧爲病所累不能出席因原首相之遭暗殺急轉直下之政局將何以收拾此爲現在最重大之問題茲綜合各方面之情形外有華府會義之開會内有編制預算召集第四十五次議會等事當此之際政局實不容動搖今晨十時西園寺公爵訪松方侯爵於其私邸晤談至午刻協議繼任宰相之詮衡各元老中最爲措重者惟山縣公爵之意見該公爵以向來之關係而言將出於要求西園寺公爵之出馬之態度固不待言然薩摩派中不無欲慫恿松方俟爵以擁立牧野子爵或山本伯爵者但如此則反足使政局釀成大混亂故結局松方侯爵亦將順從山縣公爵之意見政友會方面將一致懇請請西園寺公爵之出馬自不待言該公爵果起而應之則因其曾爲政友會裁之關係該公爵將繼續原氏之遺規而爲現内閣之班首乃最近於自然且政界之大多數亦當無異言結局必至於對西園寺公爵而下大詔然此問題在視西園寺公爵果肯承認組織内閣與否而西園寺公爵之希望似以耄年之故欲避組織内閣之任願以監督人自任擁立現内閣中之適任者爲總理更迭於官僚貴族院方面不適宜之二三大臣仍使政友會獨力組織内閣其他如清浦·後藤·田等官僚系不無有力者在但際此内外時局多事之秋不可待持政爭故結局當依於下院中占絕對多敷之政友會爲基礎之内閣以不偏不倚之方針臨華府會議當第四十五次議會此實可認爲現下時局收拾策上最妥之方法故此際元老現内閣閣員政友會等一致懇請西園寺公爵出馬結局將依該公爵之出馬以收拾難局此說似爲觀測之最有力者時事新報東京朝日新聞及其他多數報紙亦均謂西園寺公爵行將出馬云 
國内要聞 
[京大議團體對魯案之新表示]  
　　北京太平洋問題各團體聯合會四日下午五時開第八 
次會議公推張耀曾主席首由執行委員報告文電遂討論各案（一）討論對魯案二次覺書之宣言（全體通過）（二）討論關於山東問題提出太平洋會議議决案（全體通過）（三）討論十一月十一日聯同北京各團體國民外交聯合會開一聯席大會事件（全體通過）公推俞誠之王毅前往與國民外交聯合會接洽六時散會茲將宣言書錄左中日間重大懸案之山東問題中國政府及中國國民非不欲速謀解决也不幸而巴黎和會最高會議之當事各國旣以種種特别關係無法容受我國公允正大之要求日本政府迭次之聲明（九年一月九日第一次通牒九年六月十四日第二次通牒）及最近提出之節略（本年九月七日提出）復不足表示解决山東問題之誠意我政府鑒於該項節略根本上無可容納之點不得巳而據理聲復拒絕開議凡在友邦諒荷同情不料十月二十日日本復有第二次節略之提出該節略之所以要我者迄無公允正當之主張且　糢糊影響之言辭本聯合會議審愼再三有不得不掬誠向各友邦鄭重聲明者數事（一）該節略稱中國政府曾於屢次之機會對帝國政府要求開始關於本件之談判特於本年五月小幡公使歸國前顔外交總長對該公使述其切實希望提出公正妥當而各加亦均認爲公平之具體案之旨等語查本年五月顔外交總長對於小幡公使之談話據當局聲明實係個人交際並非正式磋商夫顔博士旣聲稱非以外交總長資格·爲正式之聲明我國民自可不承認外交總長有此種談話之事實亦即在外交上無何種效力之可言且日本提案之内容對路礦則主共同經營對商業則主同時開放對開埠則主預行協商其他對於膠澳則僅交還空名對於撤兵則尚附以條件且係以凡爾賽條約爲根據以繼承山東權利爲理由凡此數者大之則有害遠東將來之和平次之則有損中國參戰之名譽是否公平是否正當各國是否認爲公允事實具在無待贅言（二）該節略稱中國主張膠州灣租借權因對德宣戰之結果業已消滅當然無條件交還云云此徵諸國際法之理論慣例及中日間之條約關係不特爲失當之言說實欲破壞凡爾賽和約之效果者也等語查此節所持理由能否成立第一當問膠州灣租借權因中國對德宣戰之結果在國際法理之是否消滅第二當問一九一五年之中日協定應否有效第三當問凡爾賽和約對中國能否發生效力就第一點言之中德宣戰租借條約當然消滅我國當然有直接收回膠澳之權日人即無繼承山東權利之理今即讓步謂租約不因宣戰而消滅然該約中本有不得轉租之明文德國果何所據而讓與日本又何所據而繼承是第一點已無疑義（未完） 
[外部公表魯案二次聲明書]  
　　我國對於魯案二次聲明書原定二日發出嗣因此項聲明書原稿經最後修正繕錄完畢後尚送靳氏一閱故遲至三日始送達日使館其正式公布原定三日因英字翻譯等手續未齊未便先對中國新聞記者宣布故亦遲至四日午刻始由外部邀集中外新聞記者到部以非公式發表茲錄其全文如下十月十九日日本政府再提示關於山東案之節略經中國政府詳加審核以爲對於十月五日中國所表示之意見根本上固多不同而於節略中文字之解釋亦不免有誤會之處中國政府不得不將經過之事實及始終一致之主張再行聲明山東問題關係中國利害至巨中國政府急圖解决之誠心實較日本爲尤切徒以日本政府之所依據與我人民及政府所期望相距過遠故不得不靜待時機徐冀日本之轉園此次節略内首稱本年五月小幡公使回國時顔外交總長對於該公使聲明盼望日本政府提出公正妥當而又爲各國可認作公平之具體案一節查 
小幡公使回國時曾叩顔博士對於山東問題個人之意見則顔博士之答復純是個人談話並非外交總長正式之聲明又稱中國當局曾將中政府解决意見内示日本政府及非公式表示與日本政府進行商議之意各節或因阪西顧問與余參事私人之談話輾轉傳述而生誤會若將此種私人談話引爲參酌提案之口實似欠斟酌至十月五日中國提出之節略係就原案立論之根據及條件之内容開陳中日兩國意見相異之點日本果能諒解必提出更切實公正並爲各方所公認爲公平之辦法乃並未表示讓步而謂中國爲明示無進行商議之意此尤爲中國政府所深惜者也查凡爾塞條約中國代表所以不能簽允者不過因山東問題之數條耳中國旣未簽凡爾塞條約則該約關於山東問題發生之效果當然不能强中國以承認故膠洲灣之租借權日本認爲因和約而轉移中國認爲由宣戰而消滅此種觀察之歧異若彼此各執其是此案永無解之期日本政府旣願將膠澳完全交還中國即不必再堅持此種爭點至指　德國代表向中國聲明一節查德國代表來議商約時中國政府仍申交還膠澳之要求惟德國因戰爭局勢及爲條約所束縛不得巳失去其交還之能力而向中國政府聲明歉意中國政府亦祗稱巳悉德國解釋之事由乃日本解解承認和約殊屬誤會又查膠濟鐵路建築在中國領土之内本係公司承辦性質並有中國之資本旣非德國之公産亦非完全德國之私産雖暫由德人辦理中國早擬乘機收回且護路警察守全屬諸中國日本佔據該路毫無軍事上之必要當時中國曾屢次抗議日軍實無佔據該路之理由且該路沿線除租借地一段外絕無德國軍隊駐屯日本佔路時並未受何抵抗不能謂因該路而致有犧牲生命錢財之事也及中國加入戰團以後則在中國領土内之鐵路理應由中國自行處分乃日軍久駐不撤致沿線中國商民受無窮之損害此所以中國代表不憚在巴黎和會中再三聲明者也十月五日中國節略之主張收回管理權而將該路資産折半均分至日本所得之一半仍由中國分年贖回此種辦法在中國政府視之巳極公平不料日本竟指爲甚無謂之主張深爲遺憾惟日本政府之意以爲該路資産已由賠償委員會决定抵償德國之賠欵不知中國旣未簽字凡爾賽條約則由該約而生之賠償委員會何能處分中國土内之財産而以抵德國之賠欵且中國參戰後德國亦有應賠中國之欵若欲以膠濟路財産抵償賠欵亦當儘先償還中國此理固至明瞭也又處分德國官産問題日本政府旣無保有各項財産之心自以交由中國接收爲正當之處置至爲各國人氏利益計而定公平處分方法中國政府亦所甚願但日本未將所稱之公平處分方法具體陳示中國政府斷難貿然表贊否耳要之中國政府之意見大致已見於十月五日之節略中茲所以不憚重行剖辯者以日本二次節略仍不能諒解中國之意且對於鐵路各項之主張視首次之節略更難容納或致與迅速解决本案之旨趣大相逕庭日本政府爲遠東永久和平計爲中日眞實親善計當吾加以充分之考慮焉再山東境内日軍早經日本政府允先撤退上次節略中並經催促尅日實行然日本迄今仍未着手照辦自應從速撤退所有鐵路警備事宜自有中國警察負其責任也 
[高凌霨接事後之財政部]  
　　高凌霨就任財長業已五日日來財部中除司員更迭迎新送舊自有一番熱鬧外而各方面之索債者亦復紛至沓來爲新總長就職之點綴聞昨日（四日）到部求見者此去彼來不下二十餘起無非一番索債之套話至望眼欲穿之新烟酒借欵旣因各方反對中止進行而舊欠之欵業於本月初到期美國方面催促還欵非常緊迫聞美使亦有照會致我政府其措詞頗難通融故高凌霨對於美人此種催迫甚爲躊躇又高氏上台適值月底正届各衙門發薪之期而該部人員盼望到部總長帶錢尤切高亦自知必須點綴多寡以籠絡部下之人心故於昨自行設法八萬元存入交通以備本部發薪之用詎交行以財部積欠欵項過多正在催索今見高存入八萬立即撥歸欠賬聊資扣抵高氏一番辛苦終不能使部員稍沾其惠殊爲懊喪至該部次長部題潘鈕均已上辭呈去志甚堅聞政府現擬定以汪士元繼潘大約今日（五日）閣議席上或能决定至另一次長則目下仍未定人周作民雖經高氏勸駕然仍不肯上台東海以財次一席未便久懸故又特屬某要人轉告汪士元請其出任艱鉅且此議巳得靳及高之同意惟汪以目下政府財政拮据前途殊難應付特於昨日（四日）到京暫爲一度之謙辭藉以觀察各方面之空氣但聞國務院方面有即日以汪提出閣議之說大約發表之期當在旦暮也 
[鄂高師生將向財部索欵]  
　　武昌高師學生自前日接到蕭耀南劉承恩覆敎部電祗認自明年一月一日起每月撥一萬五千元十年度七月至十二月經費及從前積欠仍請由部籌撥後異常恐慌當即招集全體大會討論進行方法昨日（四日）下午四時許該團代表李浚等八人至歷史博物館質問馬敎次謂湖北軍省兩長來電只承認自明年一月一日撥起又不遵照閣議通過之數目每月撥給一萬八千元並且本年七月至十二月經費及以前積欠應仍請由部籌撥不知次長有何種辦法俾生等得早日南旋馬謂現已與財部高總長商妥本年七八九三個月經費湖北已墊撥四萬五千元十月份經費請財部即日匯一萬五千元到鄂其餘十一十二兩月經費應由財部按月發給該代表等當即與之力爭謂鄂省當局來電並未申明前墊之四萬五千作十年度經費是巳承認前次借欵爲九年度積欠次長何得擅自將該借欵硬作本年七八九三月經費且次長與財部商妥十月份經費照匯一萬五千元是直與閣議通過之案每月撥一萬八千元完全不符况閣議通過　昌高師經費自十年度起照該校原列九年度預算數目按月撥給一萬八千餘元此案係敎部提議財部認可然後提出閣　通過今湖北長官不承認照撥次長遂自行讓步推翻前議直是蔑視中央威信亦是自食其言無怪乎湖北長官之不承認務請次長遵重閣議再電鄂軍省兩長自明年一月撥起須照閣議議决數目至於本年七月至十二月經費應請財部按照閣議數目先給七八九十四個月經費（共計七萬二千餘元）然後生等方能回校馬無言以答良久乃曰財政部困窮已極人所共知諸君旣不依予辦法予實再無辦法矣只有明日提出辭呈另請他人辦理該代表等乃婉言向馬陳說謂生等皆知次長對屬校經費事用盡心力銘感不已但本年度自七月起務必照閣議數目與財部商籌允撥始得了結約談三小時之久始辭出復往財部謁高凌霨由該部秘書余司禮代見該代表等將來意說明後請財部速電湖北軍省兩長仍　閣議撥給本年七月至十二月經費請財部照閣議議决數目先給七八九十四個月欵余秘書當即將此言轉告高氏旋將馬敎次與財部私函一紙出示在意謂「武昌高師經費本年七月至十二月經費應得九萬元（係照每月一萬五千元算）除湖北已墊撥四萬五千元作本年七八九三個月經費外十月份經費應請財部籌滙一萬五千元其餘十一十二月欵陸續由財部按月發給」等語該代表等閱後不勝驚異謂馬次長完全錯誤仍請佘轉告總長依照閣議辦理此種私函萬難生效佘答財部只是個出錢機關不能遞入算賬今馬次長爲貴校主管長官渠向高總長只說撥十月份一萬五千元並不言自七月撥起每月撥一萬八千元財部當然只照主管官所提之數目照撥諸君來此旣不承認應請再向馬次長說明再辦公文一紙至財部然後財部照辦該代表等又謂若馬次長來文財部不承認照辦又將如何佘答財政部不照閣議通過之數目辦理是財部之過馬次長不照閣議議决之案移來是敎部之不是該代表出後遂回部召集全體大會將以上經過之談話一一報告同學大衆聞之非常憤激以爲馬鄰翼故意與該校搗亂最後議决兩項辦法如下（一）呈文馬鄰翼按照閣議議决案之數目每月一萬八千元自本年七月起先撥四個月經費以後十一十二兩月按月撥給（二）向財部領本年度七八九十四個月欵若財部不允即移至該部坐索 
[中東路共管說之由來]  
　　中東鐵路本爲中俄兩國所合辦故惟中俄兩國具有管理之權乃近日外問忽有一種風傳謂該路技術部總理施德文氏擬向太會建議請將該路改歸各國共管等語京中各報多有是項記載據聞此說係由海參崴政府 
 
 

Page 11

 
 
方面傳播而來是否確實尚難遽斷茲錄該路督辦宋小濓報告此事原電如下國務院鈞鑒外交部交通部奉天張巡閱使均鑒頃接駐崴范總領事沁電稱日前監管會代理會長喀閒耶廓君因事赴哈返崴後於會議時報告在哈與技術部總理施德文君談話情形據稱施君謂俄國曾費七萬萬盧布建造中東路此項鉅欵均爲俄人血本亟廳重視太平洋會議允爲竭力保護等語又日前其光因事往見崴政府首領麥爾庫洛夫君據云現據哈埠偵探密報技術部施總理此次赴美參與太平洋會議携有說帖大意擬將東路改歸各國共管並有詆毁中國維護俄人之語該首領又稱此種建議如果實行與中俄均有不利因東路若暫由中國管理將來俄國正式政府成立尚可與中國另訂辦法若改歸共管則中俄兩國永無插足之望故請中國政府特别注意並對於居住中國之俄人加以優遇以免貽人口實等語查首領以上所云是否故甚其說藉挽權利殊難斷定惟技術部總理施德文於哈埠起程之前確曾電致監管會代理會長俄人喀君允在太平洋會議竭力保護俄人利益云云此說電經該代理會長於開會時宣讀等情特此敬聞宋小濓艶印 
[紀江西議商兩會之改選]  
　　江西省議會已於十月二十九日選舉戴秉清爲議長是日議决定三十一開選副議長會繼因組織之歐陽莘李凝與各議員接洽條件未商妥貼幾至翻議延至一日始行開會係照正議長票價减半每票一百五十元投票畢隨持手條至錢店取欵一月以來議員花天酒地　費殊甚至是三議長票價到手還去舊欠尚可盡情揮霍也 
　　南昌總商會初定八月間改選嗣因吉安建昌兩帮與南帮齟齬停滯二月雖經實業廳長以同鄉名義力任疏通費盡唇舌終難說動後北京懋業銀行經理胡伯午來贛以舊會董資格規勸各帮讓步和衷共濟以維金融大衆以遷延不决終非了局遂亦表示願受調停依胡主張改推羅伯農傅紹庭爲正副會長胡旋以事畢回京此間亦籌備開票（即八月已投之票）於十四日辦竣一日該會開選舉正副議長會副會董五十五人（惟龔士衡請假包竹峯傅紹庭李煥章羅人驥未到）實鄒警閣亦到會監視結果吳季卿得三十八票當選爲正會長次投副長票張繼周得三十三票當選吳張均南帮此次並未照胡調停辦法吉建帮竟無一人故事後有謂胡做事不老到者一說謂吉建帮此後對於官廳借欵事不願再爲帮忙故甘心退步以讓南昌帮出風頭負全責未知眞象究如何也 
[皖聞紀要]  
　　皖省欠怡大洋行欵項債權方面已屢次催促萬難再延惟值此省庫如洗實無法籌措現聞財政廳長孔憲芳擬辦短期公債九十萬元清償怡大債務此項公債以安徽全省菸酒稅作據保日昨擬具簡章呈請省署立案許省長批候咨請財部核准再行飭遵 
　　新選省議員昨舉代表余楶等五人要求許省長從速召集并上正式呈文措詞激烈各公團於二日開會舉代表舒鐵香錢曙暉等赴省署質問許省長謂議員要求召集予許以三日答復現在復文尚未辦妥請諸君放心斷不因彼等逼迫即貿然召集且代議員著想不召集尚可保存議員頭銜召集後恐頭銜亦難保存殊更不值各公團代表乃興辭而出 
　　皖南北各釐金局每年收入不下數百萬元局長一缺咸視爲調　優差許省長刻與財政廳長孔憲芳商議擬將各釐局一概改爲招商投標承辦先繳押欵并實行裁釐加稅以裕庫藏惟政界中人認爲此種政策不啻予奸商一發財門徑恐實施時窒礙尚多 
　　官俸所得稅條例早經頒布皖省并未實行迭奉中央催速舉辦張督軍以皖省軍界現正裁官减俸之際咨請省長咨部請暫緩照辦 
[廣州通信（平）]  
　　孫陳之行踪孫中山自二十五日抵邕後即與陳總司令會商進行大計大略就緒初擬親赴龍州巡視軍隊復以黄大偉黄明堂所部不日亦須調集隨同出巡龍州之行因而中止三十日已遄返梧州在邕時接有李協和在湘邊來電謂烈鈞已率健兒進發湘邊桂林胡若遇所部尅經電令積極凖備聽候調遣何日誓師敬乞賜電示知三軍謹擐甲待命請迅下令撻伐以申天討俾迅奏膚功奠定民國等語同時行營復接赴湘周慰勞使來電謂吳趙决裂勢在必行萬懇速轉李部長蔣次長聯軍各部立即出發　星夜赴衡以壯湘南湘西勢力並祈先定贛省計畫一氣呵成望勿遲疑致誤軍略云云孫氏聞此已定於日間趕赴桂林誓師其中央兵站刻已着手辦理聞劃定在三水河口至肇慶上至梧州昭平平樂桂林沿途設立兵站以便護送兵站總監一職擬委鍾秀南充當粤軍之先發者如謝文炳部許濟部連日搜討軍實完全凖備刻期入桂聽侯誓師至李福林部則集合北江以待後命昨孫氏並電令李福林立赴梧州面授機宜李已乘輪西上矣大約孫於來月初旬可抵桂林即下討伐令與西南各省同時大舉云 
至陳總司令凱旋回粤喧傳已久惟其凱旋日期則言人人殊大約陳以因應各方頭緒紛繁故行期不能不有時而更改昨某方面復接南寗來電稱陳總司令借同孫總統一齊赴梧抵梧後仍須逗留一二天與各方密定計畫後陳便可由梧返粤約期不出十一月五日云云又總部分電陸海軍警長官稱前接行營來電總部定於儉艶兩日由邕啓程返粤頃又接行營電開總座因善後事宜與各將領籌議返粤之期須展遲數日一俟接有確期再行通告是則陳之行踪仍未確定也 
據上種種消息觀察孫旣返梧而陳猶未東歸粤人籌備歡迎屢改其期遂不免令人懷疑或謂廣西局面仍未穩固馬君武深恐粤軍返斾致生事變故堅留陳暫駐者有謂昭平平樂之間土匪出没大爲師行之阻故粤軍不能不先行嚴勦者有謂孫中山之意堅約陳同行以壯軍威而資倚畀者要之皆近似之辭恐尚未得其眞相大約陳之東返當在孫赴桂林誓師之後但以粤人渴望凱旋則或將先行遄歸亦未可料也 
[紀廣州之敎育大會（二）]  
　　孟祿博士抵粤後之歡迎二十七日下午一時全國敎育會聯合會議改革學制系統案到三十人將各系統案詳細討論旋議决即席組織審查會將本案審查以全體會員爲審查員隨舉定黄任之君爲審查長以二十七八九日爲審查時間二十八日審查會議僉以廣東提出者最爲妥善議决審查方法以廣東提案爲根據將其他各校比較審查審查標凖（一）根據共和國體發揮平民敎育精神（二）發展靑年箇性使得選擇自由（三）注意國民經濟力（四）使一般國民獲得均等受敎育的機會（五）多留各地方伸縮餘地（六）求時間之經濟（七）使敎育易於普及并舉出黄炎培袁希濤金曾澄爲起草員草定審查報告二十九日提出審查會審議通過并定於三十一日報告大會公决至三十一日議事日程除開議改革學制系統案審查報告外尚有援助華僑敎育案請頒布自治制施行日期以利地方敎育之推行案又聞各省區代表於三十日聯袂赴黄花崗公祭七十二烈士是日十二時由省敎育會預備汽車多輛乘載各代表前往并携備花圈以表景仰之誠復植樹數株竪立碑石及拍照以留紀念祭畢順道往農林試騐塲參觀 
孟祿博士於二十八日晨早六時附沙面尼亞輪由滬抵港孫市長於前數日接電後即派吳秘書尚鷹先赴港候駕敎育會亦派高等師範校敎務長李應南君會同前往當該輪抵港時即由吳李兩君登輪迎迓隨即同赴香港大酒店休息少頃即由市廳吳秘書偕同赴香港大學參觀由該校長韋廉勳爵出迎並由敎職員等引導參觀各部即返英皇大酒店午膳隨又僱汽車環游香港全島是晚并由吳李二君設筵於英皇大酒店邀請在港之美國留學生多人會宴孟博士席間孟博士問留美諸君在美所得之學問歸國後於實行上經騐如何於是各舉所見與孟祿博士共同討論研究各問題甚廣不能備載討論結果僉以爲現已返國之留學生　應認眞負指導以後出洋留學者之責使免從前留學界之困難并主張學生要在中國大學畢業後年紀較長方可出洋求學因年少出洋太不經濟也至散席後即赴金山夜輪二十九晨抵省現下榻於亞洲酒店當由陳伯華許崇清諸君偕同赴敎育會見金湘帆副會長後即僱汽車游行全市孟博士八年前曾來粤一次現全市一新孟博士重游舊地睹此有如隔世之嘆讚廣州進步之速實爲全國最佳之象查與孟博士同行者有東南大學敎員陶知行君北京高等師範校湯茂如君王卓然君現均下楊於亞洲酒店 
[蘇議會紀事]  
　　爭潮果有轉機乎蘇議會自昨日（四日）第十八次選舉大會未成改開談話會公認大會推舉之臨時主席張肇炘復職後王詠梅於晚間忽發現於省農會杯酒獨酌大發牢騷今日（五日）接開第十九次選舉大曾到會議員五十餘人此來彼往延至三時仍不足法數當由張肇炘下一手條改開談話會各議員先後簽名入席首由張肇炘報告情形請大家共商維持會務方法俾可早日將議長選出張福增起言本會開會三十餘日種種現象不堪回首前二十日不獨開會不成天天跑還耍天天吵我輩爲議員者在開會期内到會爲分内事而門外警察被我們累煞於心實屬不安近十餘日雖稍平靜然亦不過此消彼長推其原因皆屬議長問題一切情形言之可醜工仍如此開會大可不必現在會期只有二十餘日倘在期内議長不能議出不獨不能延會竊恐下次亦難召集全體同人將無面目見江東父老本席主張自下星期一起休會三日各本良心爲誠意的協商再行定期選舉不知諸公以爲何如朱鏡明謂張議員主張本席甚爲贊同不過休會期間比開會時更要緊總須大家努力做去不能認休會爲無事希望大家抛除成見和衷共齊自然可得良好結果華堂楊成鮑友恪等和之龐振乾謂前此有人調和本席曾說時機未至今則認爲恰好時機望大家不可失去錢基厚謂本席前日提出將二張除外之意見簽名者已有六十餘人今日到會有未簽名者如荷贊同即請表示楊成葛浚龐振乾等當即簽名加入末由張福增錢蔡厚朱紹文鮑友恪華堂朱鏡明楊成討論休會三日内進行辦法决定請由臨時主席令會中調查在省人數函電分催不在省者務於下星期二到寗一面由各屬在省議員加函敦促並由各屬推出數人擔任分頭接洽俟下星期三再開談話會决定選舉日期衆無異議遂由臨時主席宣告散會近二日來蘇議會頗有和平氣象議員在會内談話絕無衝突學生立於門外旁聽亦肅靜無譁果能釜底抽薪貫澈第三派之主張未始非蘇議會一線生機也 
[南京快信]  
　　日本議員參觀團小田切磐太郎等十七人於昨日（五日）上午十一時由漢乘日清公司江輪抵寗宫鎭守使王警處長徐代交涉員蔡道尹吳知事均到江歡迎暫假下關惠龍飯店爲招待所旋僱馬車八乘由徐交涉員等陪同往東南大學參觀後復往鷄鳴寺北極閣明故宫明孝陵各名勝游覽晚七時齊督王省長在軍署西花園會議廳設宴歡迎今晨兩長又派代表至惠龍飯店回謁即乘上午十一點四十分快車赴滬各機關長官均到站歡送　　英美日法各國現推英艦阿拉可耳號艦長爲長江艦隊總司長該司令於前日晋謁齊督談二小時辭出昨日起椗駛赴漢口游弋 
　　美國駐滬經濟領事官李培德昨由滬來參觀造幣廠旋乘江輪赴漢調查經濟 
　　張一　昨已由京返寗定今日（六日）下午六時在金陵春宴省議會同人 
　　財廳昨委胡維藩赴奉賢覆勘秋成王省長昨派孫國珍在本署第一科學習 
地方通信 
[松江]  
　　學産將次解决　松江學産糾葛前奉省令飭七縣學界組織學校聯合會解决融齋書院田租及府學洒掃各情曾誌前報松江學界早經開會議决一致主張遂照省令辦理藉解糾紛近聞各縣人士態度漸入和平似有彼此携手之意業經上海勸學所所長李頌唐聯合松江勸學所所長張彬士發起組織縣學校聯合會邀集七縣勸學所長及縣視學等到滬開會遵令商决上項學産辦法先定於十一月六日在上海勸學所開一談話會以資聯絡進行 
[奉賢]  
　　反對停徵學欵　縣敎育會呈省長財政廳敎育廳云奉賢敎育經費大半仰給於忙漕附稅前年因歉减賦五釐學欵不足去年又值歉收忙漕普减二成影響尤鉅嗣由勸學所呈奉財政廳核准允予設籌抵補令縣於三月十七日召集行政會議議决於本年下忙每畝帶微學費銀一分五釐以抵選各校上年减成所缺之數通詳列憲核准在案乃本年風雨爲災歉收更甚十月八日及十九日縣署先後召集縣行政會議議决將帶征學費一案今年一律停收並本年荒歉請减賦四成半以上二案倘均成事實則本年度學欵約計虧至二萬二三千元照常額不足半數學界恐慌日甚一日若不設法救濟竊恐難以維持爲特電陳鈞座迅予轉呈省長將奉賢三月十七日議决帶徵學費一案飭縣照舊徵收並將本年附稅免予同減以維現狀 
[崇明]  
　　焚土消息　崇明緝私第五營某營長於陰曆九月間以緝私爲名緝獲印土五百伊磅豆油十餘簍遷延至一月之久始行解縣嚴知事當詳上憲派員到崇監焚聞前日省長已派崔委員督軍派白某到塲偵知與論頗多煩言一以該土所獲不止此數一以其中有僞土二百餘磅充入以故不願監焚回省復命頃聞某營長親赴金陵運動督軍派員到縣準於初九日焚毁惟該案懸　已久爲地方人士所注目届時未知能安然焚毁否 
[蘇州]  
　　公社改選職員　閶門外渡僧四隅市民公社舊有職員任期巳滿於前日開會改選計選出正社長蘇稼秋·副社長許嘯九·王明泉·評議員汪巨川·謝鑑之·龐天笙·張轉之·劉正康·王少舟·徐浩然·陳子範·王仁欽·王鴻賓·沈雲山·宋季賢陳菊生·王熙庭·孫植品·吳子平·張勝魁·徐瑞之·蔣念仁·　敏伯·程文卿·周秉臣·桂漁塘·其他會計文　庶務調查等各頃職員亦經同時推定通函知照矣 
　　省委監盤工場　盤門省立絲織模範工塲長仲漱容前因前任場長季新益於卸任時交代各樣貨物價值多不符合礙難含混接收呈請省長派員監盤以重公欵現悉王省長已於昨日派委分蘇任用知事張宗峯來蘇盤查矣 
　　大隊流民騷擾鄉里日來蘇鄉望亭等處發現大隊江北流民數百人結連成羣到處强索錢米鄉民不堪其擾昨經各市鄉董事聯名呈請縣署設法禁止入境以維治安縣署已准如所請當即呈請省署凡遇江北流民遇境迅飭觀留遞解回籍一面函請水警區長撥派水警分路游弋以資防範 
[無錫]  
　　商團十週救火五週之紀念會無錫商團自成立以來已届十載救火聯合會自成立以來亦已五年本月六日爲該兩會開紀念會之日各埠均派代表到會如上海蘇州常州等處本邑軍政警學紳商報各界到會者共有千人左右於下午二時開會茲將秩序錄下（一）振鈴開會（二）奏樂（三）商團公會長楊翰西報告開會辭（四）商團公會長華藝三報告十週概况（五）救火聯合會長唐水臣報告五週概况（六）蘇州武進后宅商國代表致頌詞（七）上海蘇州閘北武進鎭江救火會致頌詞（八）本邑水警區稅務所縣知事警備隊警佐各分所商會市公所等致頌詞（九）救火副會長高季蓮致答詞（十）武進商團代表演說上海鎭江救火會演說上海童子軍總救練演說（十一）本邑商會敎育會長等演說（十二）本會職員蔡有容來賓陳進立等演說（十三）奏樂（十四）振鈴閉會時已五時半矣 
　　光復紀念之學界　六日爲無錫光復紀念日各學校放假休息一天並於下午手持光復紀念之小紙旗游行街市以示不忘共和之意 
[鎭江]  
　　銀根日形緊迫鎭地金融受水災影響本已異常停滯現江北鹽城大成錢莊業於日前擱淺計虧欠鎭地各錢莊巨欵數萬元故銀根日形緊迫錢業對於放欵一層尤爲謹愼近日銀拆已提至四錢（即每千兩一兩二錢） 
　　省公嚴緝巨盜　江北興化縣屬安豐鎭日前被盜匪搶刦商店十餘家損失頗鉅匪已逃逸現經該縣知事電請軍民兩長通令江北各營縣一體協緝務獲法究 
　　大批黄豆到鎭　鎭江各豆油廠近以江南北各處夏秋之交淫雨連綿所種黄豆大半被淹收成歉薄來源稀少價格漸高而油價又不見起色預計成本勢將虧折幸鎭地近日到有大批奉天靑島等處黄豆爲數頗鉅貨身甚優價亦合算每石祗售四兩三四錢故各油廠均紛往購用銷數頗旺 
[揚州]  
　　齊督校閱軍隊　蘇齊督近訂本月十日出發校閱各埠防軍其行程先達鎭常蘇錫而後折回江北淮揚各地（至期或將改派代表來揚）故此間防軍已預爲練習 
　　拘傳食商經理　蘇州高等審檢廳近令江都縣署拘傳江天食商同福祥經理賈斌臣徐養之至蘇質訊聞係被前股東紀顯庭控告舞弊所致 
　　代表赴寗與會　淮徐寗蘇各道區發起自治討論會定在寗垣開會其出席者出各道公推淮揚道區推定吳孝侯爲代表已於五日赴寗參與矣 
[徐州]  
　　城廂搶案迭出　縣署後郝姓家只母女二人並一男僕前晚十一時許忽來身着軍服匪徒六七人手持手槍刺刀蠭擁入内將郝家人嚇禁聲張搜掠而去計搶去銅元一百千女皮換四身及警備營聞報趕到匪已杳無蹤跡又同時東車站二馬路南巷隴海鐵路東段工程開支處來有身着靑長衣匪徒五人各持手搶利刀（搶去鈔洋二千餘元現洋九百餘元小洋二百餘角紙幣五百餘千金錶一只金戒指二只有第四區警署得報當急派劉健平巡官飛往捕拿而匪已遠去雖分路追趕迄未拿獲 
[嘉興]  
　　定期考試醫生　嘉興城内外及四醫生不下三四百人就中經騐冨足醫治確有把握者固不乏人而不知醫理妄投藥石致傷人命者實居多數以故病家與醫生之交涉時有所聞現警察所已奉省令將各醫生從嚴取締以重生命張所長因查照取締規則諭令各醫生於十二月五日以前將五人以上之保證書或曾任公益團體醫生之憑證連同照片及印花票開明履歷繳所查核以憑發給營業執照其餘行醫未滿十年之醫生亦限尅日到所報名於十二月五日上午隨帶筆墨到所聽候試騐取去 
雜評一 
[歡迎歟悲悼歟（默）]  
　吳大巡閱凱旋返漢各商家竭誠歡迎吾知此竭誠歡迎之中實含有無限悲酸恐怖之意吳雖大言擔保以後武漢决不再罹兵燹然川旣反攻粤又大舉武漢之究能免罹兵燹否鄂人必不敢深信弗疑即姑置以後禍福不論而凱旋而後日日羅掘迫不及待之軍費加鹽稅借商債却旣不敢應又無欵此種苦痛甚於剝膚而大巡閱使方意與豪舉以爲保障鄂疆功在九世鄂人竭肝塗腦以報之不暇豈有此區區而不予供鳴呼鄂人之感想何如耶 
　　粤人之歡迎陳總司令凱旋望之若歲然聞孫陳之商榷凱旋後第一事即爲籌戰費以公私兩竭之廣東寗堪再經搜括嗚呼歡迎歟悲悼歟 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[全國外交大會籌備九誌]  
　　全國國民外交大會籌備處昨致全國敎育會聯合會電云「廣州全國敎育會聯合會鑒前電諒達外交大會各省區代表陸續抵滬决定眞日開成立會請兼程返滬共策進行外交險惡立盼電復全國國民外交大會籌備處魚」昨日有中華勞工聯合會代表史君觀濤往該籌備處面詢北京方面各團體所議决之國民外交大會組織法何以限止各團體之表决權當經該籌備處羅正誼君答云「此事尚未接到北京方面來函不知已否議决好在此尚是一種提案并不能發生拘束力將來儘可共同商議或另行提出更好之方法北京方面對於此事毫無成見」云云午後六時滬北五區商業聯合會代表蔣介民君對於此事亦有所詢問適逢北京代表陳懋鼎君新由京到滬遂將議决此項草案之經過情形詳細告蔣君略謂「深恐集多數人在滬會議須有一具體意見以供參考故有是項提議」云云又聞該籌備處定於今日（七日）下午六時請總商會·省敎育會·太平洋會議協會·外交商榷會方面派代表至東亞一二九號交換意見以備再開籌備會云茲將昨日各團體所派參與發起全國國民外交大會之代表團體等續列如左 
　　省區　姓名　　字　代表團體　　通訊處 
　　北京　陳懋鼎　徵宇　北京各團體國民外交聯合會 
　　江西　饒寶善　　　　江西地方自治促進會 
　　江蘇　湯斐予　　　　聯省自治協會籌備處　上海北成都路貞吉里内 
　　江蘇　吳　崑　　　　旅　湖北民治促進會哈同路民厚里一八一號 
　　江蘇　吳右雲　　　　上海學校敎職員聯合會　靜安寺路五十一號 
　　江蘇　蔣保釐　　　　上海學生聯合會　法租界白爾路三益里十七號 
　　江蘇　周作泰　　　　旅滬順直同鄉會同上　宜昌路協平里内同上 
[段書雲等與張南通父子往來電]  
　　爲蘇省會議長問題蘇省會議長問題爭持一月有餘迄未舉出近蘇紳段書雲等曾電請張南通偕公子孝若蒞滬洽商解决方法已得覆電似張君孝若已表示與金陵俱樂部决絕未知此事能就此解决否茲錄往來電文及張孝若與金陵俱樂部書如下 
　　段少滄等致張南通電　南通張嗇老台鑒省會議長爭執孝若顯以辭職解紛掬誠相示至宥電而極惟默察現時情勢避嫌者外此外雙方仍走極端似非僅文電信使所能解紛若再久持省政固不堪犧牲弟等亦何忍聽賢喬梓愛護地方尊重議會之熱誠蔽於中格擬請公與孝若蒞滬洽商解决方法如以爲可即希電復以使就近商請議會休會待商無任竚盼段書雲汪　　王清穆韓國鈞仇繼恒黄以霖馬士杰冬 
　　張南通復段少滄等電　南京段少滄先生并轉汪王韓仇黄馬諸先生鑒冬電敬悉公則愛省私且愛友感佩感佩兒子被選議會走本戒阻後因地方人士再三之敦促稍稍遲回遂過辭選之期兒子更事不多對於議會觀察不當走所深憾惟早已提出辭書并再三通電聲明本巳置身事外若公等有所訓導當令兒子就敎 
受命謇支 
　　張孝若復段少滄等電　南京段少丈并轉汪王韓仇黄馬諸丈賜鑒家君示冬電敬悉孝若對於議會種種希望無不盡得其反近來感覺痛苦異常明早滬報啓事復有所宣俱樂部同人當再决絕勸告書即見報議會人數太多安得人人盡以大局名譽爲重丈等愛省愛孝若感悚莫名凡可以謀省政之進行議會之安全者孝若雖粉身碎骨無不奉命仍猶初志也孝若叩支 
　　張孝若致金陵俱樂部同人書　金陵俱樂部諸先生均鑒月來省會議長之爭教若以事外之身覺感亦殊痛若知公等身處局中其痛苦必十倍孝若也孝若對於省會之希望及連絡團體之意志巳再四聲明公等所持者爲團體之意向而彼方所持者爲個人之進退相盪相激兩不相下至於斯極彼方之利用學生製造訛言毁　撕票致會不開而省政擱固非省福然一月以來據孝若所聞團體中人能人人以名譽大局爲重不授人以柄否總之以正軌固結團體以正式整刷議會造福江蘇孝若之所祈禱也若以一區區議長之爭而陷大局於悲觀蒙孝若於不白則縱使戰勝彼方舉出孝若教若亦斷斷不願墮甑復顧自棄前言試問近所散佈之金錢軍閥二說幸孝若絕無此事爲老父所信若使市有虎而參殺人則家庭責善其足傷七十老父之心如何也吾輩處事處人須是光明正大公恕和平不可全恃意氣若以訾爲不可者而躬自蹈之何以自解省政關係之大個人名譽之重公等曷不平心靜氣一審度之否則正反所持仍以孝若爲笙之簧鐘之鼓則孝若將爲江蘇之罪人公等於孝若又何如事機其迫希公等善計有著之弈忽張高飛之羅孝若語止此矣惟祈諒燭張孝若再拜十一月四日 
[關於力爭金門島之復電]  
國聞通訊社云本埠閩商公所前因日人有圖佔金門島消息曾開會電請該省李交涉員嚴加監視茲接覆電云上海閩商公所并轉閩同鄉鑒有電悉金門島爲厦門門户關係重大彼邦意圖佔據殊堪憤恨自當隨加監察嚴行交涉諸公愛國愛鄉至深欽佩特此電復務紓遠注琬支印 
[寰球學生會决自建會所]  
　　黎元洪捐一萬元　楊小川捐一千元寰球中國學生會每届冬初必舉行徵求會員會一次本年該會會長楊小川君及各董事鑒於滬地近來房價驟增且有供不應求之勢會所用租借之房屋旣不合用又嫌窄小房屋主權操之屋主諸感不便特於上月下旬召集緊急董事會議籌商自建會所並徵求事宜議决組織建築會所募金團與第十一次徵求會員會同時進行即公推以熱心公益著稱之大實業家簡照南君爲正團長馬玉山江少峰君爲副團長嚴直方錢新之吳藴齋張效良楊先芬吳和士楊筱堂李登輝康露園沈叔玉席德懋范季美俞希稯包達三劉同嘉諸君爲隊長並請楊小川君爲名譽團長十一月五日楊小川君宴請各團長隊長於一品香由許兆豐吳敏於朱少章三君殷勤招待席間由楊君發表該會舉行募金團及徵求團之原因請在座者力加贊助致詞畢並請總幹事吳和士君報告該會經過情形之大概吳君略謂該會成立已十月六載所有已往及現在各界重要物無一非會員舉國内外之中等以上學校之學生亦多數爲會員所以自滿清末造以迄今日凡時局上重大之改革學術思潮之變遷寰球中國學生會實爲其中樞所辦事業其彰彰在人耳目者（一）爲實施敎育辦有日夜兩校期使租界居户之子弟有良好之學校任職之商人有補習之機會（二）爲招待游學調查歐美各界内容以五生活程度指示游學方針並於游學者放洋前照料一切如匯換貨幣包定艙位驗身體領護照購船票等事放洋後並任家庭之探訪物件之購寄事業之調查等事務使留學異邦者可以安心就學（三）爲介紹職業中等學校以上之畢業生及留學回國者際此事少人繁之時代欲謀職業其難萬狀在需要人才之各機關每又有才難之嘆自有該會之介紹而供求兩方俱感便利現在每歲紹介成功者平均總在百人以上除此三事外有演說會及種種出版物以灌輸文化傳達新知有閱書報室以供給學術之參考有交誼會以聯絡會員之感情而臨時與滬上各公團舉行之各種集會尤不可勝數會中絕無的欵然所辦事業直與有的欵之團體相等此則同人所可自慰而敢告諸君者也　同人此後所擬辦之事尚有數端（一）舉辦義務學校租界居户日多失學子弟到處皆是廣設羲務學校實爲要圖（二）刋行寰球叢書就現社會之需要陸　譯著參考書藉以促進我國之學術（三）設立科學圖書館蒐羅國内外之科學書籍供學生之研究（四）組織高尚娱樂部爲會員業餘消遣之地（五）　置會員寄宿舍使外埠會員有下榻之所不致受旅館之喧擾以上五項酌視　力當次第舉辦云云吳君報告後即將董事會推定之團長隊長名單宣布每唱一名在座者拍掌歡迎之繼述建築會所之必要理由並謂總幹事朱少屏君在天津時曾募得前總統黎宋卿君認捐一萬元爲建築會所之欵故非實行不能領取此欵云云副會長錢新之君起立演說略言凡滬上發生一公益事業必有在座諸君及鄙人之名字在吾人雖屬義不容辭但心力有限頗以卸却爲幸特鄙人對於寰球中國學生會則雖竭盡心力亦所不辭蓋寰球中國學生會有十六年之歷史在各公團中可稱爲最久最固者吾人比較之間當以維持此等團體爲急務也並謂寰球中國學生會與其他學生會不同蓋其他學生會爲現在求學時代之學生所組織而本會則爲聯絡曾爲學生及現時尚須求學者而成吾人無論從事何項職業要皆不能無學且作事亦即爲學是以本會範圍之廣於此可見也末由名譽團長楊小川君當塲認捐銀一千元以資提倡决定於本月十五日開始進行至八時半始散會聞建築會所募金團之辦法及將來擴充會務之計劃不日即可發表云 
[清理殖邊滬行之動機]  
　　聯合通訊社云催兌殖邊商困事務所於昨日下午五時開緊急會議到者葉貺辰朱子才朱萊生等二十餘人當時將上月二十八日北京總管理處來函交衆傳閱僉稱債户以舊股東將來應得利益悉數截留清還等情有新股東宣言書曾見報載諒除此别無他項希望惟舊債利息自該行停兌日起至清理日止祗有年息二釐計算嗣後作三釐滬埠銀根奇緊銀拆常至六七錢外未免太嫌苛薄衆國各債權　不以爲然務於三日内提出意見逕寄本事務所以便再向磋商務達滿意而後已嗣後討論一切清理手續極形繁雜良久而散茲將北京總管理處來函錄登於后來函接悉用據逐條答復於後即希查照（一）改上海催兌事務所爲本行上海舊債清理分處事屬可行聘任事務所人員辦理清理事務駕輕就熟足爲敝處倚助應請貴所舉定人員先行通知總南兩商會并請由總南兩商會協助辦理以昭信實而資便利一面仍請將所舉人員名號職業見示以便酌定加函委託（一）借用南商會空屋設立清理機關已由敝處函商南商會矣尚祈貴所就近商妥以便進行一俟清理分處擇期成立即當分函上海各機關并登報宣布俾使周知（一）賬務文卷簿籍俟清理處成立時即運送來滬（一）上海舊債清理分處應由總管處委託代表一人爲分處長業已派定不日來滬即可會商籌畫一切（一）本行新股進行步驟極速來示渴盼滬行早成敝處同具此意現將結束舊事另設新行各辦法具呈財政部備案一俟奉批通行宣布即日如法開始着手辦理（一）上海舊債以舊股東於將來應得利息悉數截留償還早經迭函繫明巳無疑義至債權人公舉代表入行辦事有查察之權一節以查察每年全行所獲盈餘照案支配之舊股東利益確係儘先全了滬債爲限度其餘新股東營業以及行務該代表不能干涉（一）上海舊債先償十分之一即以其數入本行優先新股敝處爲優待債權人起見當可照辦但前項新股股欵應由北京舊債清理處負責於舊股將來應得利益項下如數歸還新股其時期在外欠了清之後藉表股欵不虚在舊股未能將股欵付與新行時應照普通對内往來欵項向新股認息並爲聲明（一）新行成立後未償還之債應照普通存欵起息年息三釐利不加利又以前之停兌日起至此次償債之日止以年息二釐結算即以之加作債本（一）以前滬行人欠各欵隨時收回儘可先歸各債但對内債務（即本行内之各行往來賬）不在此限（一）清理分處費用由敝處擔任組織法由總處派人到滬會同酌定函報總處認可實行（一）以前之事務所用欵准於收回滬債時儘先歸還但爲數若干請開寄草賬以備交會核銷而資歸宿以上各條尚祈見覆以便分函新股籌備處及舊債清理處備查（下略） 
[川省議員黄駿致吳佩孚函]  
　　子玉先生鑒足下前在湘南屢抒正論推倒安福亦著辛勞似於民治原理略有解悟方謂豺狼之隊忽覩祥麟鴟鴞之羣竟生　　今歲川湘受鄂民之請仗義興師足下拂逆羣情與之抵抗狐尾一露立現眞形乃猶有感日通電自文其罪支離牽强識者笑之姑就原電一爲商榷以開足下之愚其靜聽之原電首謂　牆無義佳兵不祥以犧牲無數生命財産爲川湘罪然則足下弄兵國内奮武鄂疆非鬩牆非佳兵乎蒲岳戰血彜陵覆轍誰實爲之且士卒殞於鋒鏑尚是天職戰地之民有何開罪决堤灌水使數十萬人葬於魚腹李闖所爲足下效之犠牲生命財産之罪果誰屬乎川湘出師標聯省自治之旗本除暴卹隣之義夫固持之有故言之成理目的未達誠僞豈難預分使川湘佔據鄂省不以還之鄂民而惟權利是務足下興師討之雖不免越俎之嫌或尚爲國人所諒何以湘軍一出直師即臨足下本何理由動此無名之衆若謂効忠北庭則徐世昌固足下所不承認之菊人先生若謂援助王占元則又鄂民受其殘虐忍無可忍籲之隣省請代驅除之民賊至爲三省聯防不應失約尤爲狂瞽之談聯防者武人之私約乞救者人民之公意徇私約而違公意一任鄂民陷溺於水深火熱而莫爲之所天下安有是理足下官僚腦筋祗知有武人不知有民意出此乖謬之論原無足責乃竟通電全國俾衆共聞不太顔厚矣乎原電又謂人民自治與軍人無涉隣省自治與川湘無涉足下固軍人而又非鄂人也與川湘無涉與足下又何涉川湘尚有隣省之誼若足下則眞風馬牛不相及者索人之瘢適揚己垢發電時何不稍加審愼於其間耶足下此舉正所謂侵略他省以擴張地盤乘機漁利以窮兵黷武犧牲多數人民膏血以供一人攫得巡閱頭銜之地乃不自責而以詆人蕩婦婦詡貞操强盜誇廉潔孰有逾於此者足下休矣鬼蜮技倆被人窺破昔時價值喪失無遣湘省當道雖兵力稍絀恐不肯狼狽爲好川省當道則宗旨甚堅又豈爲鼓簧所惑聲罪致討者扼足下之前同床異夢者踦足下之後進退失據末日將臨殊不必鼓舌搖唇諉過於政客黨人以自掩其醜也四川省議員黄駿 
[萬國拒土會注意烟禁]  
　　派探員四出密查聞萬國拒土會會長聶其杰會董王正廷林炎夫等對於本埠烟禁甚爲注意刻派黄仲良金伯濤等密查報告設法禁絕并聞黄君等又於英大馬路德裕里組織拒土會會員俱樂部以爲辦事機關且派探員多人四出密查云 
[部令取締浚浦局擅借名義]  
　　江蘇特派交涉公署近接江蘇王省長快郵代電内開准外交部第一八六四號咨准交通部咨開據浙江省長敬電稱海寗三里橋地方有上海浚浦總局測量水流之住宿舍今該局擅借名義其門首貼有交通部直轄上海浚浦總局量水表住宿舍字樣請爲取締等情呈報前來本部當即電知滬杭鐵路局局長馳往該處調查去後茲據該局長來呈奉令派員前往海寗三里橋地方查得確有上述字樣相應否請查照轉飭滬交涉員迅予取締以免誤會而一事權等情合行合仰該交涉員查照云云 
[哈同路加租决裂]  
　　勒限十一月底遷移國聞通訊社云哈同路民厚里房客聯合會因反對加租不允調和巳與房主哈同决裂昨日各房客俱接到哈華托律師通告謂代表哈同限各房客於十一月底一律遷讓各房客得通告後大爲震怒以其近於勒遷當晚開緊急會議一面請總會佑尼干律師向公堂交涉一而籌謀積極進行方法决不甘於退讓云 
[六縣勸學所長會議]  
　　爲舊松屬慈善敎育欵産問題上海縣勸學所昨日邀集南匯川沙奉賢金山靑浦等縣勸學所長會議舊松屬七縣慈善敎育欵産管理問題由上海勸學所長主席當由金山縣勸學所長顧潵鴻儒等主張七縣欵産應由七縣共同經管今省署所訂由松江一縣紳董經管殊欠公允應再呈請省署變更原案務達目的云云至四時散會 
[陸規亮巳接收一商學校]  
　　一商學校各學生前因反對新校長蒞校被敎育廳令飭解散重行改組嗣據黄前校長呈報各學生等均已悔悟請轉令陸新校長前往接收新校長陸規亮奉令後已於前日赴該校接收前校長黄迺穆於交卸後已於昨日搭　滬寗局快車赴寗銷委並面陳一切矣 
[敎職員聯合會之職員會]  
　　上海學校敎職員聯合會昨日（六日）上午十時在寰球中國學生會開第三次職員會到會者有李登輝吳和士朱少章吳右雲周鞫鞫厂章啓東等由吳和士主席議决議案兩起（一）加入全國國民外交聯合會大會推吳右雲爲出席代表（二）時常舉行演說會敦請名人演講並由吳右雲報告與本埠各校接洽情形十一時散會 
[勞動聯合會嚴防直交]  
　　中華勞動聯合會會員因風聞某國人以重金運動北方各公團利用滬公團以全國名義贊成魯案直接交涉羣情惶駭遂於昨晚七時特開緊急大會以謀對付公推王吉甫主席請該會外交代表史觀濤出席解釋史謂鄙人對於是項流言雖有所聞未得確證不敢證實自當嚴密偵察總之上海公團斷非重金所能利誘矧外交重大在國民方面當然有巨大之結合爲外交後盾請諸君切勿深信時有張文忠曹伯安王化民單家聲等一再駁詰大致謂此種流言關係重大蛛絲馬跡疑點甚多即以北京各公團此次表决各項提案顯係有操縱餘地故本會同人須嚴密監督以達不通過魯案直接交涉爲目的衆極贊成次討論徵求會員辦法由陳大裕汪順發等先後發言主張先舉籌備員十人張月亭附議通過當即推定王伯英張文忠陸大裕曹伯安等十人爲籌備員着手進行云 
[大連廢止騐疫]  
　　從十一月五日起　　六日上海日報云從上海關往大連之輪船在大連灣本須將船員船客施行檢疫現於本月五日起廢止業由關東州警務局電知本埠總領事館矣 
[滬閔柘汽車公司將開創立會]  
　　滬閔南柘長途汽車公司開收第一期股疑已由各股東照章繳納茲須邀集各股東提議建築及選舉職員是以定於本月十三日午前十時開創立會昨已分函各股東請爲准時蒞議 
[本星期洋布運往各埠之調查]  
　　近來洋布市面見呆故運往各埠之洋布數額亦見减少本週中運往各埠之英美日本本廠棉布共計二十一萬八千零五十疋計運往寗波八千三百十一疋鎭江四千九百六十九疋南京三千四百八十疋蕪湖一萬一千六百三十九疋九江一萬三千零五十六疋漢口六萬五千三百三十五疋宜昌重慶六千零二十五疋高州一萬二千零四十八疋烟台三千三百六十三疋天津一萬八千八百三十二疋牛莊一萬一千八百八十八疋温州二十二疋大連一千九百四十五疋福州一千三百十疋香港六千七百十一疋高州二千一百四十二疋蘇州二千五百八十五疋本地二萬七千七百九十疋其餘别處六千五百九十九疋云 
[昨日之金融市况]  
　　滬上自前日（星期六）得日本首相原敬氏被刺消息金融市面亦略有搖動於對日貨品莫不稍形停困繼得續電漸形鎭定惟各種日本股票之價皆有跌無漲昨日星期銀行皆休息上午市上錢業銀拆又大至五錢午後續高至五錢二分據銀行方面消息各銀行大條銀後船陸續尚有裝到惟今明等日有出口公司輪船數艘開往歐美裝去出口貨甚多故預料先令因此恐有變遷東匯有軋大之希望昨標金收盤三百十七兩六錢人心頗穩長此以往金價恐尚有繼續增高之象云 
[航業雜訊一束]  
　　本埠十一外洋輪公司之航業會議本定星期五叙商當時因數公司適遇有船進出口不及參預故改期於今日十時集議云 
　　英印公司之丹達號自三號由格爾喀特開出後將於二十四日抵滬來貨以藏皮爲多又有英國公司之郵船沙吾立號由英國開出後將自十二號由港出發十五日可抵上海當日須赴横濱船中進口貨以機器等爲多　　福來洋行之舊金山貨輪西拍羅斯配克號自上月十五日由美載七千噸貨物出發原定二十五日進口茲該輪已有電至申謂上海祗有數百噸貨起卸又因出口貨缺乏故電告該輪由日逕赴南洋不再來滬矣 
　　東洋汽船公司之舊金山班各郵船今已將甚隆·清水·兩埠停止兼往並聞此次春洋丸由舊金山開出（即於本日離美）於二十四號船抵横濱後即由神户長崎逕往香港不到上海須於十二月二十二號出口時方由港來滬云 
　　本月份由滬開赴哈佛之船祗太古公司之配露號一輪現定十號出發 
[商品陳列所消息]  
　　軋破玻窗　昨日星期各學校各團體均皆循例放假游客之多較前增倍而於美術部中尤形擁擠致將該部一樹櫃玻璃軋破該所備有木工即時修理完竣以免該部物品有所遺失 
　　捕獲小竊　連日游客過衆良莠莫辩　昨日於二層樓發見小竊一名欲向游客囊中探取銀物被所内雇用暗探窺破即時捕獲嚴加申斥旋由本埠某商具保而去望各界前往觀覽時留心謹防以免疏忽 
[蘇省水災義振會一束]  
　　馮會長并不限振鎭揚之聲明旅京江蘇同鄉水災籌振會鑒報載有日貴會開會蔡君報告煦已得欵百五十萬元限振鎭揚等語煦現籌全省義振并不限於鎭揚連日開會所集捐欵不及二十萬載在報章核與蔡君所言不合特此聲明煦勉策衰朽懼負鄉邦惟望隨時設法籌濟以匡不逮蘇省水災義振會馮煦卅一　　調查員出發　前會中函屬六十縣知事繪圖貼說報告災情被災各縣已紛紛寄到公文表册由會陸續分延義紳切實履勘如果實在慘苦即當分别振恤現續請陳伯容往太倉·嘉定·寶山三縣調查明早即行現已電省飭縣保護矣 
　　電請截留附稅辦振　北京大總統國務院財政部交通部内務部稅務處均鑒蘇災慘重非有大宗的欵無能着手聞稅關常關釐金等附稅及郵路各附捐已議准繼續徵收一年此後本省派收之欵尚求垂念蘇省待振孔殷准予悉數截留云云 
[寗波旅滬同鄉會消息]  
　　寗波旅滬同鄉會於五日晚八時開會員同鄉會計揭曉徵求分數到者三百餘人先演短片滑稽影戲次由第二科主任胡詠祺宣開會詞第一科事務監陳容銘報告自新會所開幕以來經過之會務並說明第一第二兩科所辦事業不同之點繼復由胡君演說略謂公衆事業 
 
 

Page 15

 
 
須賴羣策羣力陳君服務本會五年於茲彼亦會員一分子我二萬會員中不乏如陳君者果能共求襄助則會務之蒸蒸日上可立而待云云演畢電影中揭曉各組實收分數共計一萬九千七百八十分續演長片影戲至十一時散會 
[楊蘭田解寗訊辦]  
　　督軍公署指緝之泗陽匪首 
江蘇督軍公署訪悉泗陽土匪首領楊德林（即楊蘭田）於上月間潛來滬地採購藥彈特電致上海軍警各機關密緝上海縣沈知事奉電後即令縣警佐派探偵查本月一日得悉楊匿　滬北潭子灣地方立派偵探往拿當將楊蘭田緝獲解經研訊供認聚衆搶刦迭次擄人勒索巨欵官兵到來勦捕抵死抗拒因此未被逮捕此次因購搶彈來滬致遭獲案同黨楊茂勝尚在滬地等語熊警佐得供後又往查緝詎楊茂勝已聞風逃逸昨日午前備文親督警士數名將楊蘭四押乘火車解請江蘇齊督軍嚴行訊辦矣 
[六强盜將解護軍使署懲辦]  
　　徐廷榮·譚學桂·顧金枝·張德標·吕凱臣·張廣志·盜匪徐廷榮譚學桂顧金枝張德標呂凱臣張廣志等六犯由淞警廳先後拘獲訊悉係迭次行刦源豐衣莊等家銀洋衣飾之犯奉判收押嗣法公堂函致該廳將徐譚顧及張德標四犯帶往公堂研詰法界有無犯案訊後仍判解回内地官廳懲辦均見前報茲悉此案昨日警廳徐廳長以徐廷榮等瞻敢於人多熱鬧之處持械一再犯刦實屬目無法紀令飭偵緝隊派探赴法補房將徐等四犯一併帶回之後應即備文將全案六犯申送護軍使署懲辦 
[水上越貨傷人案兩則]  
　　一在　來廟附近　一在閔行鎭附近章練塘人許成德此次由鄉間販得稍柴數百担分裝二船來滬售得洋二三百元前日仍乘原舟返里當晚見後而小船上有四五人緊隨其後許等不以爲異及抵余來廟附近被後來之船趕上船七匪徒躍登許船各出兇器嚇禁聲張當將鋪蓋及箱籠内一百七十元悉數搶去許情急扭住一匪堅不釋手被匪用刀亂砍以致頭部受傷各匪得　後即揚帆而去許以該匪船由滬跟隨同來除在該處報告官廳請緝外昨又來滬具稟投報水陸各警廳請求嚴緝贓匪務獲究懲 
　　又船户劉和尚於初五日由金山裝載花衣一百七十包來滬下午七時將抵閔行鎭相近突遇匪船一艘匪徒四人躍上劉船品操湖北音劉欲避不及祗得任其所爲船夥傅阿坤稍稍抗拒被匪用刀背　傷左膀劉頭額亦遭木棍擊傷各匪到船尾頭艙搜索將劉納稅洋二十七元刦去尚不滿意並將艙面上花衣六包搬搶過船從小港逸去劉被刦之後無洋納稅即將船泊於閔行自行來申向貨主願某借貸洋三十元回閔報卡納稅騐放開駛來滬船夥阿坤所受傷勢頗重遂送紅十字會醫院診治一面由貨主顧某開具失單報請水陸警廳查緝贓盜矣 
[秋季賽馬初誌]  
　　加派　捕保安旅滬西商擇於本月七八九三日舉行秋季賽馬並定十二號（即本星期六）跳濱已誌前報今日爲秋賽之第一天泥城橋畔觀賽之中西士女勢必衆多總巡麥高雲氏深恐匪人混入乘機施其不法行爲特　新老閘兩捕房在秋賽期内每日加派中西探捕前往跑馬廳内外糾察 
[滬江大學消息]  
　　此次東方四大學英文辯論滬江與之江二大學巳選定「中國政府應採用内閣制較之總統制」爲辯論題目滬江主正而（内閣制）之江主反而（總統制）並定於十二月八日在滬江大禮堂辯論　　此學期東方八大學足球比賽滬江大學所比日期與地址如下十一月二十六日滬江往杭州之江大學十二月三日東南大學來上海楊樹浦滬江大學七日滬江往樊王渡　約翰大學十日金陵大學來楊樹浦滬江大學十七日滬江往蘇州東吳大學三十一日交通大學上海學校來楊樹浦滬江大學 
　　十一月五日（禮拜六）下午三時滬江大學足球第一隊與上海斜橋總會足球隊在滬江球場比賽結果爲六與四之比滬江勝 
[浦東中學近訊]  
　　籌　俱樂部　本埠浦東中　學生發起組　俱樂部巳得該校學監及各敎職員表同意現天從事籌辦分戲劇音樂交際三股每股設幹事四人定下星期六開幕届時有新舊劇影戲雙簧化學試騐種種點綴誠一盛舉也亦一大觀也 
　　比賽足球昨日本埠浦東中學足球隊與澄哀中學球隊在浦校操塲作友誼之比賽由浦校蓮動敎員任家驥君爲公正人下午三時起銀角一鳴雙方球員均異常勇猛奈天不做美大雨淋漓雖欲一决雌雄而不能　願遂各盡歡而散結果爲一與一之比茲將浦校球員姓名列下趙恩律·熊飛·王嘉騎·金慶章·陳慶春·于十·朱國臣·趙應錄·陳民根·周仲萀·潘守玉 
[民生女學十週紀念會紀]  
　　法租界貝勒路民生女學校於昨日午後在寗波旅滬同鄉會舉行十週紀念會來賓千餘人學生之各種表演均極佳妙其秩序如下（二時至六時）一開會報告任矜蘋二國歌高等生三校長報告胡韞吟甽校歌全體五校友歌校友會六鋼琴獨奏高三生七歡迎歌高等生八拍掌舞高等生九新劇專科及高等生十勸用國貨歌幼穉生十一習字專科及高三十二英文故事高等生十三十週紀念歌高等生十四羅極克舞高二三十五習畫專科及高等生十六相鬥舞初等生十七化學試騐高等生十八童舞幼稚生十九單人舞高三（八時至十二時）一開會報告任矜蘋二國歌高等生三校長報告胡韞吟四校歌全體五蝶舞高二三生六百鳥鳴高等生七拳術專科生八習字專科及高等生九月夜舞初三四年級十　琴合奏高三生十一英文歌高等十二新劇專科及高等生十三習畫專科及高等生十四美國徒手高等生十五凡亞林試奏專科及高三生十六秋風舞高一十七化學試騐高等生十八雙人舞高三十九謝賓歌高等生二十單人舞高三二十一謝詞胡　吟其會塲中並陳列以下各種成績（一）刺繡（二）堆絹（三）騎花（四）抽絲（五洋缐（六）花邊（七）黏線（八）堆沙（九）圍花（十）縫　（十一（中國畫（十二）西洋畫（十三）各科考卷亦均大有可觀另有該校各種表格及校舍圖令人一目了然亦甚佳也入夜乃散 
[東亞體育學校運動會紀]  
　　東亞體育學校於昨日假公共體育場開三週紀念運動會於上午九時開始運動至下午六時散會是日天氣清和各運動員興高彩烈頗爲熱鬧茲將運動順序照錄如下（上午）一奏樂開會二校歌三紀念歌四徒手敎練（九届）五啞鈴（八届）六大戰（七届）八木棒九二百二十碼十柔軟體操（全體）十一十六磅鐵球十二潭腿（九届）十三四百四十碼十四鐵槓十五低　十六臥地豹（本校國技研究會）十七擊拳（九届）十八鐵槌（本校國技研究會）十九跳高二十半英里接力跑（下午）二一鐵餅二二標槍二三排敎統（七届）二四跳遠二五隻横跳箱（七八届）二六撑竿跳高二七脫戰（八届）二八隊球二九倣傚體操（九届）三十提棒（七届）三一八百八十碼三二堆羅漢三三十二磅鐵球三四少林拳（上届）三五國技（選手）三六一英哩三七壘球三作舞蹈三九籃球各運動員直演至暮色蒼茫始興盡而散 
[商界總聯合會開會紀]  
　　議案四種福州路口浙江路一三四號之各商界總聯合會昨日三時在會所開第四次常會出席者四馬路等十三路公推周伯堯主席茲錄議事如下（一）北海路提議商假本會會塲設立學校案經楊春綠張靜廬瞿瑞書等詳細討論全體否决（二）浙江路提議本會會塲徵收使用費案因佈置尚未完備暫不借用惟同一性質如各分會者不在此限付表决通過（三）總會交議本月十一日爲太平洋開會日商界懸旗一天以誌慶祝結果於是日通告各商號休業或懸旗一天（四）山西路提議請各路聯合會職員加入上海縣自治協進支會以備將來組織市自治會（即市民公會）案通過（五）浙江路提議以抽籤法徵集本會經費案結果否决 
[工界總會討論草章]  
　　上海工界總聯合會於昨晚七時在老靶子路中華工界協進會開第二次籌備會到者中華公會陳家鼐中華勞動聯合會王芷 
農浦東烟草公會　奉臣中國勞動總會李震　上海機器公會李新旦上海印刷公會張占剛中華全國工界協進會朱定一中華電器工會王奠世等公推失定一主席由主席說明聞會宗旨請起草員宣讀總會草章經陳家鼐李新旦等逐條討論略有修改聞該項草章將於大會提出通過云 
[救主堂舉行聖公會百年紀念]  
　　昨（六號）日下午三時狄　威爾路救主堂舉行美國聖公會設立傳道部百年紀念禮拜到者四百餘人區牧朱葆元主席聖約翰大學監督卜芳濟演講謂自一八二一年設立傳道部以來廿五年中先在美國傳道自一八三五年始遺敎士至華當時係乘　船費時十二個月始達中華先至廣東一八三七年至上海設立救主堂在此七十五年内設立上海·安慶·漢口三轄境大學二中學十二高小五十初小一百五十醫院八會友一萬三千每年捐項二萬四千餘元美國傳道部用於中國三轄境者每年十五萬八千金洋以辦醫院學交及支華人薪水惟本堂經費取諸華人自立已久回憶傳道宗旨不過己立立人己達達人以遵耶穌命曰爾往普天下往招萬民爲我徒耳繼由戴牧調侯演講謂美國傳道宗旨已由西國會長以身作則窺見之矣吾人無不欽佩云云末由郭主敎祝福散會 
[少年宣講團募捐隊消息]  
　　本埠少年宣講團募捐先後由聞蘭亭陶秉鈞陳也橋黄迺穆冷遹鄙仲輝陳勇三張鼎臣侯辛權諸君實助擔任名譽隊長昨又得徐乾麟君贊助加入故特組織乾麟隊該團此次籌欵得海上諸熱心家贊助當能達到圓滿目的也 
[球戰彙聞]  
　　足球比賽　昨日滬寗杭路職員與麥倫書院　生在麥根路球場比賽足球結果爲三與一之比滬寗路勝 
　　抬球比賽　昨日（星期日）下午二時中日二靑年會童子會員舉行抬球比賽請丁福成梅大（譯音）二君爲公證員結果爲十七與之比華隊得勝後由日本靑年會總幹事給奬勝者銀盾一座勝隊賽員爲孫弼伍王壽田張煜煒洪汝霖高慶熊張培蘭朱揖庭洪錫九胡鐵吾 
[美專旅行寫生展覽會再誌]  
　　昨日爲上海美術專門學校曁上海女子美術學校西湖作畫展覽會之第二日本埠各學校及各界男女來賓較第一日更爲衆多自上午十時開會起至下午五時閉會止綜計到會參觀者有千五百人之譜會塲之内除入口處設有簽名處外出口處尚設有批評處請各來賓參觀畢後詳爲批評所有本届該會之招待員等聞係俱由該兩校學生組織分任故招待一切頗爲熱誠周到云 
[江北同鄉組設事務所]  
　　浦東楊家渡江北同鄉昨日（即星期五）假　通庵開會選舉董事評議以便調查户口藉分良莠到會者約數百人於下午六時開會由發起人練守伯宣告開會宗旨略謂吾江北數縣僑居於楊家渡者查南北兩段約二千餘家其中不無有無業及小工之人雜處若不設一事務公所隨時整頓奚以治安爲此特請到會諸同鄉就各人心上主張選舉一中正有名譽者爲董事　辦理一切事務務期除莠安良云云次來賓（即該區署員派來代表）王君演說不外希望同鄉聯絡感情促進會務次即散票投票開　後滕作舟曹舜卿得票多數當選爲董事其餘如練守伯徐萬福楊萬春李靑林爲評議陳寶森章小亭張良泰　世權爲糾察陳　仁周春瑞游桂芳王寶仁朱正榮董殿元爲調查阮自穆陳長圃徐步陞陳憶康等爲幹事王金標呂學才爲庶務振鈴散會時已九句鐘矣 
[浦東同人會職員會紀]  
　　浦東同人會昨日上午十時開職員會後先蒞止者約二十餘人首由會長倪菊裳宣佈開會宗旨並報告會員來信十餘函會員四十餘人之主張對於本會刊行之新浦東報有主至少改三期必須放大紙幅者有主照常進行者有主另　基金從事推廣至月出六期者會長主减少以節財力而資休息並謂過此以往個人願對鄉里義務各事以能輪番更替爲最可永久云討論結果議决如下（一）新浦東體例之改進用粗淺文字以通俗爲主（甲）廢社論代以論評長短可任便（乙）載正當及重大各事件寗缺毋濫（丙）設敎育欄（丁）設實業欄專以灌輪工商農業常識（戊）設法律淺說欄登以簡淺之訴訟方法條文解釋等（己）醫學叢話注重公共衛生有效良方等他若來件隨感錄通訊等隨時加入（二）每月期數及紙幅大小决議照常月出四期紙幅暫仍其舊（三）開同人會臨時大會定陽曆十一月二十日（十月二十一日下午開臨時大會地址擬假滬南半淞園門口派有招待會員無須購劵届時除請名人演說外商議本會進行事宜（四）儲蓄推廣辦法二十以前發信會員以二星期爲復信期限請任微求員及認一次一年半年繳欵之儲蓄至十一時半散會 
[皮鞋業公會成立]  
　　昨日（六日）上海皮鞋業同人假座寗波同鄉會内開皮鞋業公會成立大會下午三時開會到者約二百餘人由潘競民代表周瑞生爲臨時主席先由主席報告組織該會之旨趣並希望同業協力進行共謀發展次籌備員李君報告籌備經過情形次逐條宣讀章程略有討論一致通過次依照章程選舉董事十五人結果當選者爲徐志和·周瑞生·顧錦祥·願文卿·顧承德·談玉成唐順生·余華龍·唐永傑·黄雲卿·李德風·王春泉·陳芝山·唐茂垣·徐錦山等十五人末由主席宣告以爲時已晚不及提議事件遂即散會已六時許矣 
[靑藍淺批染業之會議]  
　　籌商　布坊拉奪生意之對付辦法上海寶山靑藍淺批染藝公所業董顧藩近據該業衆工人報告同業坊家向來承染靑藍布莊·成洋布抄莊之兼營小布者俱由同業擔任染藝乃近有咈布坊家出爲阻止於各工人收布時間沿途拉奪生意應請設法維持等情當即召集同業坊主開特别會議討論良久僉以此事曾於前清時代在縣涉訟凡洋布抄莊兼做小布者由同業承接染藝有案可稽末後公决照案進行外並請費來福律師爲法律顧問保護同業各工人在租界方面之生計衆皆贊成刻已在上海縣公署備案又請英法租界公廨一體備查云 
[湘省災民由浙來滬]  
　　浙省警務處致函滬杭甬鐵路局云現有湖南災民四百餘人來滬至湖南會館由聶君雲台資送回轄應請備掛　等客車五輛准予免費乘車並飭屬照料云云當經該路局長飭上海南站長備　掛杭候裝來滬昨日（六號）由杭來滬之一百零七號四等車掛四等車五倆計乘災民四百五十餘人並由浙省警務處行政科員　振鵬押送來滬至下午五時四十分抵上海南站當由駐南站楊　官派陸巡長妥爲照料會同周君送往湖南會館暫住候聶雲台君資送回籍 
[南市警察之冬防]  
　　南市第一區警察署王金山署長以現在開辦冬防之際曾經規定加防地點實行加班保護外並在十六舖迤南裡外馬路商業繁盛之區規畫臨時崗位十處實行駐守另再抽調落差警察四名爲一班分歷南北各要隘周流巡察而該署巡官於日夜查崗時佩帶實彈手槍以資防護云 
[現泊浦江之軍艦]  
　　現查停泊南黄浦防護上海軍廠之海軍艦計有四艘爲海籌巡洋艦應瑞練習艦楚同砲艦定安運艦昨由海軍總司令部呈報海軍部查考 
[警官調任]  
　　高昌廟淞滬警察分所巡官張欣榮由徐廳長調往四區一分所任事遺缺以現辦四區二分駐所巡官高金榮接辦遞遺四區二分所巡官一差以該區一分所之巡官馬鴻圖調補又南市第一區警　巡官劉桐發令與浦東華通棧巡官申錫侯對調昨已分别委任矣 
[警佐濫用職權之告發]  
　　聯合通訊社云鎭江人樊炳臣與住居閘北公益里之錢庭　王金榮等因錢債起釁本月二日午後八時錢庭煃將樊扭送租界捕房請求收押捕房因事關錢債拒不受理入夜十時頃錢又率領多人至鎭豐街某旅館將樊架上預僱之汽車捕至海寗路榮昌祥店内嗣又移送公益里錢庭煃住宅嚴行禁閉次三日午後始送閘北警察第四區第二分駐所請求收押該分駐所警佐倪哲丞允爲特别通融將樊炳臣立置押所樊妻盧氏聞訊延聘律師將錢庭煃私　逮捕監禁等情繕狀赴檢廳告發一面函達倪警佐請求開釋或將全案人證併解檢廳就訊該警佐置諸不　樊妻遂於日昨以倪警佐濫用職權等情具呈警廳控告一面具狀檢廳請依刑律第三百四十六條訴請治罪 
[慈善正劵開奬]  
　　慈善正劵自改訂新章大增奬額之後昨日在南市開奬塲間奬頭奬一萬八千二百四十八號本埠善利全經售二奬二萬五千九百五十二號漢口振華經售三奬三萬一千二百三十七號本埠美泰經售四奬六千九百四十一號本埠協豐榮記經售四奬七千五百十四號本埠鍾世茂經售五奬四千二百五十七號漢口振華經售五奬八千百三號本埠大昌經售 
[男孩悮服鏹水殞命]  
　　昨日上午有寓居城内廟前街十三號門牌之寗波人九歲男孩蔡興寶誤將　水吞服當由家人送往仁濟女醫院救治未能奏效旋即斃命亦云慘矣 
[男尸驗係病斃]  
　　二十七舖地甲投報察廳略謂大佛廠前　斃無名男屍一具請騐等情昨日地檢廳許檢察官沈檢騐員等前往騐得該屍年約四十餘歲身穿元布夾衫秃頭緞桂週身並無别故實係因病身死令由善堂棺殮 
[浦東田中發現刀傷男屍]  
　　浦東塘橋鎭迤東銀牆圈地方趙姓　中昨晨發現無名男屍一具年約三十左右身受刀傷七八處似被人暗殺者由二十四保十七圖地保張雪堂投上海地方檢察廳報請相騐 
[電車肇禍]  
　　撞斃一馬　撞傷人力車夫　　某姓馬車於昨晚駛經新閘路海白格路口適有電車迎面駛來馬頭不及掉轉據　撞　馬受傷甚重　即　命入力車夫高阿六亦遭撞傷手臂當經新閘捕房八百三十九號華捕將電車號碼抄錄帶同馬車夫入捕房稟請捕頭核示一面送人力車夫往仁濟醫院醫治 
[汽車撞壞電車之科罰]  
　　汽車夫薛兆狗日前駕駿中華運貨車至法新租界　飛路司機不愼將法商某號電車撞損當由二百六十三號巡捕到來抄錄號碼回稟捕頭於昨日將薛傳至法公堂請究先由電車司機人　良曉稱是日民人之車由呂班路轉灣至露飛路詎薛車從　路　出不聽巡捕指揮致被撞壞請爲訊究薛兆狗供民人實示見巡捕舉手故此肇禍求宥中西官判薛罰洋二十元充公以儆 
[電車碾斷學徒左足再誌]  
　　義泰茶食店學徒汪祥楨被華商十一號電車三十四號司機人符寶銀逼令下車輾斷左足由該店執事吳遐齡控奉地檢廳將符收押汪發堂醫治昨晨該廳檢察官率同檢騐員蒞堂騐明汪祥楨　身確無重傷左足己經輾斷無可挽回將來雖免成爲殘廢　醫生云須將傷足截去方可治理檢察官諭令汪祥楨安心在堂調治旋即回廳 
[受傷人不願剖腹]  
　　東新橋塊陸稿薦肉店夥王鼎根前因愛多亞路怡康米店夥吳仲康前來索収保米欵起釁將吳腹部踢傷由捕拘王至公共公廨訊押吳送醫院醫生擬欲剖腹療治各節吳聞剖膓之信不願刀圭從事前日致函浦東山林塘請其母來滬商酌而其母亦願允許故未剖腹昨經醫生視察傷勢稍輕據聞兩星期张當可　愈毋須割治矣 
[少女送善堂留養]  
　　滬西康腦脫路居民傅阿七之十六歲女兒銀寶前被鄰人王小弟（即王三弟）誘至福建路通裕客棧十四號房内奸污案發被捕解由公共公廨判决王押西牢一年女交其父母領回管束已誌前報茲悉銀寶早經許字與人惟其夫家迎娶尚屬無期其父母　有此懷春之女若再與人私奔尋訪不易爰謀諸　　將其女送往某善堂月給贍養費使其食宿堂内待至婚期領回出嫁云 
[閘北火燒樓房十二幢]  
　　前晚八時半閘北永盛里口六十五號門牌蕭鴻昌毛骨棧樓上突然起火　燒後埭貨棧及隔壁和盛蘆蓆行等樓房共十二幢由各叚救火會到塲救熄昨經四區顔署長查得起火家保有火險數千兩往傳店主蕭其全無着將店主婦蕭邵氏傳案候訊 
[尚有本埠新聞等轉入後頁]  
雜評二 
[母使家宅不安寗（旡用）]  
　　房租步步高陞吾知其上海居之大不易矣增加房租猶云可焉乃不曰增租而曰遷讓眞使家宅不安寗矣我國以農立國家屋類屬自有故米貴而官廳加以限制者房貴而當局聽不爲所不知今之上海住屋問題爲一極大問題知脫不亟謀妥善方法勢必吸盡一般住户之膏血吸之盡則住户無可如何而節其屋縮其居市政術生益難言喻此訓良者也其下焉者或致不可思議使貨幣價值果有下落經濟程度果有提高房主量予增租亦情理中所應有者今也不然僅爲一時蠭動所致而亦紛紛然早發一通知曰增租夕發一通知曰增和掊克聚歛已非君子之所爲而直情徑行保無潰决之一日爲富不仁爲仁不富吾以減租之說告房主房主必視爲不入耳之言而聽焉不聞第爲社會計爲治安計房價如今日亦云可矣何必一增再增甚或偪之遷使家宅不安寗而呈現一種　　之象耶 
天下事最怕偪偪之過甚縱暫時屈服卒不能無反動吾願房主勿執拗而言曰房屋者吾之房屋合則留不合則去以　逐爲增租之手段而唯利是圖致市民之羣起而惡其無成德也 
 
 

Page 16

 
 
本埠新聞二 
[火燒浦東氷廠]  
　　浦東白蓮涇口大來洋棧後而姜姓氷廠於昨日午後失愼登時烈燄飛騰因係草房頗難施救聞損失甚巨云 
[養媳之拐賣問題]  
　　郭峯鳳控沙秉　拐匿伊養媳胡氏由四區一分所轉解司法科訊究茲悉此案前日經段科員質訊郭供前領同鄉胡孫氏之七歲女爲養媳至十五歲時被人拐失今年媳已二十歲近始偵知與沙秉正爲夫婦賃居治下宜興里請爲究辦沙供民娶住太陽廟王仲林之姪女爲室有媒有妁並非誘拐郭姓之媳胡氏供十五歲時被楊姓價賣與玉由王嫁與沙姓云云奉判分别還押候提到王仲林再行訊究 
[地保代人行賄]  
　　現駐川沙水警分隊長蔣祖鴻前接川沙縣公署函請查緝盜案關係之徐阿開一名當即往拿詎有該處地保黄松濤代徐餽送往拿之水警官警洋二十元要求免緝該水警等未敢隱匿即將來洋繳由蔣分隊長昨日轉解第三隊王隊長核辦一而函致川沙縣查照 
[打架者聽者]  
　　前日下午有人在滬西勞勃生路扭毆不休經六百零四號華捕查見以沿途打架有違警章當將相打之蔡阿毛李阿炳陳阿三一併拘入捕房經捕頭詰問一過飭各存洋保出聽候公堂傳訊 
[妓寮何得犯烟]  
　　旅館妓寮違犯烟禁案兩則如次（一）湖北路迎春坊新蘇旅館私設烟具留容寓客吸食鴉片（二）浙江路同春坊八百十一號妓院内妓女鳳實珠房中私設烟具容留狎客王有基等吸吃鴉片均被探捕查悉將烟具帶回稟由捕頭轉請公廨出單分别飭傳棧主妓鴇等到案訊罰 
[私賣燈吃]  
　　罰四十元法租界小東門捕房捕頭偵悉居民徐阿二家私設烟榻容人在内私吃洋烟前晚帶同包探陳三林前往抄出烟具等甚夥帶入捕房諭令交保昨日傳至法公堂請究先由捕頭上堂稟明前情並將烟具呈鑒詰之徐阿二供認私賣燈吃不諱中西官判徐罰洋四十元充公烟具没收 
[浦東楊家宅之賭案]  
　　浦東三區鍾巡官前晚訪悉楊家宅曹寶林家糾人聚賭帶同長警前往拘獲賭徒李阿毛·張阿龍·林順生·徐海全·周金高·曹三和·張六海·曹福全·王麻子·顧狗狗·唐阿滎·王茂生等十二名連同曹寶林賭具併解至署昨經曾署長畧詰一過判各罰洋二元斥釋賭具銷燬 
[黄包車中之衣包可疑]  
　　許二拉車爲業前日不知何來綢皮衣衣服一包置於黄包車内拖之疾馳經過靜安寺路爲華探目陳永康所見以其空車疾馳情有可疑將許二拘獲搜出前項衣包詰問來歷不能說出遂即拘入捕房押候查明解究 
[店夥竊取現洋]  
　　押西牢四月某店夥金企仁日前竊取店中現洋二百七十餘元而逸後被店主顧忠俊查悉報告捕房飭探將金拘獲昨解法公堂請究先由原告投訴被竊情形金企仁供認行竊所有銀洋均已用盡中西讞員判以被告不應監守自盜着押西牢四個月以儆 
[無賴竊取紅棗]  
　　押西牢一月無賴夏以清及在逃之顧大麻子前日在法租界黄浦灘碼頭竊取紅棗當焉六十一號二道頭金綫華捕查見上前拘捕顧膽敢拒捕將該捕推入浦中幸有船户設法救起將夏拘獲顧逃逸無踪昨將夏解送法公堂請究先由六十一號華捕上堂稟明前情詰之夏供認行竊不敢拒捕中西官判夏押西窂一月改提顧到案究辦 
[偷得洋刀銷不得]  
　　紹興人顧阿東等日前在泗涇路十一號門牌竊取章炳昌洋刀兩炳携至虹口圖消被探陸連奎查見當將人　拘入捕房稟明捕頭諭飭押候解廨訊究 
[旣經驅逐何又來耶]  
　　揚州人胡長道因案經公共公廨判着驅逐前日下午又在廣東路徘徊被包探榮錦林查見當即拘入捕房押倏查明再行解送公堂訊究 
[食物店收市太晚了]  
　　甬人葉恒裕在海寗路一千零零九號門牌開設食物店因至夜深尚不收市被一千四百二十一號華捕查見以其違章因即摘錄門牌回訴捕頭請廨出單傳究矣 
[商務印書館之廣告新學]  
　　是書乃杭州李培恩君所編取材新潁選列圖表所有各種廣告分門别類殆已包括無遺并加以申說以淺明之英文述廣告學之要素洵爲有裨我國學子所究之作書中各編曾散登於商務印書館之英文雜誌後彙訂成册復經　富灼君校訂而成此書 
售價每册大洋三角云 
來函 
逕啓者五號本埠新聞　留德學生啓程一節載西門子洋行選派學生赴德實習内有王景陽名在内查與事實不符陽前在同濟醫科大學畢業歷充寶隆醫院同義醫院醫生同德醫專敎授此次赴德係考察德國醫務並研習專科並非西門子洋行　派特此聲明並求更正爲盼王宗汾（景陽） 
謹啓者近日滬上盛傳福保因做投機事業失敗虧空四十萬致以𠹭囉方自殺云云此種捕風捉影之談福保以無聲辯之價值付諸一笑乃外省親友聞此謠言多　書慰問殺人市虎洵易淆惑觀聽擬懇將此信登入貴報來函　内俾釋羣疑並謝遠道諸親友愛我之盛意現福保固健在交易所中亦未嘗插足於其間也專此謹上順頌台祺弟丁制福保頓首 
公布攔 
[江蘇高等審判廳]  
　　民庭判　　劉建勳等爲欠欵涉訟聲請假扣押一案（决定主文）本件聲請照准債務人張　禹若　供擔保金額銀一萬三千三百九十二兩五錢八分六釐即可聲請停止或撤　本件假扣押之决定錢禮庭爲僨務涉訟對於本國判决聲明窒碍一案决定主文）本案准予回復缺席前之訴訟程度　　本　定期　理張阿狗與朱福堂爲遷棺涉訟控　一安（决定主文）本案控訴准予社銷 
　　批示　沈　　一件爲尹餘卿控訴一案請求查核九年十二月二十四　狀詞賜批祗　由查來　未　簽押應　來　補正並繳納聲明窒碍費聽候　　　批以上十一月六號 
[江蘇高等檢察廳]  
　　批示　唐立靑悉宿遷係屬第一高等分廳管轄狀稱各節如果　實仰向分　陳訴可也此批黄松年狀及抄均悉所訴是否　實姑候　行泰興縣知事查明依法核辦此批黄仲祥　訴巳悉仰候調卷核奪此批　　陶心誠　狀悉　　各節　證旣不明確情節亦甚輕微原檢察廳依照刑事政策微罪免予檢舉尚無不合　即遵照　　訟累此批顧似卿委周傑辯　呈遞一狀周桂松等對於　似卿案被傳聲明呈遞一狀沈小安子請求傳證集訊以明眞相等情　遞一狀何大斗子爲案蒙免新寃押難堪伏求迅予决定駁回事情呈遞一狀以上四狀業經本　查閱函送同級審判　核　仰即知照此示以上十一月六號 
[上海地方檢察廳]  
　　批示　邱桂山狀悉靜候偵查毋凟此批楊雲卿　悉事關兄弟析産巽居與刑事毫無牽涉所請備案處着毋庸議此批高雲香等狀悉候傳訊核奪此批潘張氏俟尋獲爾媳後如果被人誘拐再來告訴所請備案無此辦法此批周根生唐秋生如果有賴婚情事應向同級審判廳起訴所請碍難照准此批楊炳亮等狀悉候值查核辦此批王才林狀悉本案刑事業巳判决該民如欲請賠損害　逕向同級　廳呈前核辦可也此批許瑞海狀悉本案業經送審仰候同級審　廳核辦此批何大斗子狀悉本案現送高等總辦所請不准此批以上十一月五日 
 
 

Page 17

 
 
   
 
 

Page 18

 
 
自由談 
閑話 
[塞王喪禮記（二）] [  寒烟]  
　　語有之曰『塞翁失馬安知非福』不意千百年後之外交史尚有隱合此義之軼話在讀者諸君苟一念夫歐洲大戰之奇變尚能復憶一千九百十四年七月因塞爾維人狙擊奥太子而啓戰端之故事否今日之塞爾維王彼得翁固在戰期中爲奥軍所追迫潛踪往義大利矣大戰期中之塞爾維幾乎盡爲奥軍所侵掠固萬不料尚有今日之局勢也而竟至顯赫如今日者天爲之歟 
一千九百二十一年八月十六日塞王彼得第一薨逝一二日内全歐各國報紙爭相傳載各國首都外交人員照例向塞爾維使館投刺致唁並有向館役索簡署名者至二十日由塞爾維駐外代表發出黑邊法文禮帖若干通文曰 
　塞寒賽王國代辦謹此奉達於「某署」（或某君）之前塞寒賽王彼得一世陛下於本月十六日在白郭Belgrade都城薨逝茲定二十二日星期一上午十一時半在某區某巷某禮拜堂誦經奉妥先王之靈 
　　一千九百二十一年八月二十日自某城發『着大禮服』 
　　八月二十二日爲塞寒賽王彼得一世殯葬之期全世界各國首都之有塞國駐使者均於同日上午行誦禱禮凡統一之國家偶遇元首斃逝例行通電各友邦首都駐使苟能令全世界各地同日舉哀似更足昭儀制上之嚴重整肅我中華民國五年六月下旬某日即其先例之一我中國使署在美京爲前總統舉哀時美大總統威爾遜及總統夫人易服親臨固足以見中美睦誼之深切而在尋常邦交不甚深切或歷史上素有嫌隙之隣國於塞王舉喪之日亦必有國務卿外交總長及其他高級官員蒞止此亦外界應有之綴點也 
筆記 
[遁禪記（三）] [  烟橋]  
　　於是結屋鄉村以桑麻稻梁爲役回味當年頓如隔世已而積資千金思爲計然以宏其業乃移家江南蓋在江北以爲江南好也息於鎭江營烟紙之肆者年餘頗足以餬口而犢鼻滌器有文君當罏人視卑賤自得和樂已而外舅殁旣營葬了理雖一時窘迫即得恢復是地無夜市不及午夜即可輟業於燈下談心津津有味蓋老　與山妻智識性情皆得平衡無過無不及故彼此無輕重視也鎭江爲江南重鎭駐兵至衆有舊侣　相值作一夕歉飲往往而然不意有偵騎所察疑爲秘窟蓋其時長江形勢岌岌欲變日恐上游之來諜防維至周某日爲老衲生日有十數同袍買酒來壽鬨飲方酣忽不速之憲兵十餘人至責以兵士酗酒有犯軍律　絏以俱去翌日雖得釋而肆舍已加封簽盡室不知何去矣問之鄰人謂昨夕若輩去後不越時許又來十餘輩迫令娘出令娘同而各各飽囊以俱去故今晨封者至僅刼餘笨物問已此時老衲不復念　　惟念山　乃復叩營以窮究　終不得復而響者往來之同袍旣僥倖得免於罪萬不敢更爲余嘵舌而此鴻飛渺渺之悶胡蘆竟無打破之時矣已而聞傳吾山妻爲某軍官携以之吳門鵲巢鳩占是　忍孰不可忍欲控於有司顧又不得其主而此時國内惟有軍人無法律以余他省退伍之卒逾淮爲枳遂無用武之地惟有蹤跡其實舉發以驟或能珠還合浦耳乃拚擋亦至吳門大索十日不得雖踏破鐵鞋終無覔處而阮囊羞澀幾欲吹簫吳市矣會於旅次識洞庭茶商頗具熱忱且謂此事不可操之過急急則事揚益速其避而困頓如此須得一業此時老衲萬念俱灰不知所可遂亦不復作破鏡重　之夢矣乃隨茶商來洞庭洞庭多豪梁出没或易弋未可知也後遊西山來此寺中頓大澈悟乃堅請於住持落髮爲頭陀一以懺中年殺生之過一以祈靈魂之安樂失意之夢視爲應得之天討深願居士化廣長舌以爲黷武窮兵之戒此間樂不思俗矣余聞之撟舌不能下一詞以答惟覺人生眞無味耳（終） 
劇談 
[小劇談] [  劃豁安]  
　　余每笑嘆陰山之包拯報名曰「吾乃大宋天子駕前龍圖閣學士兼領開封府尹某某」與今官僚軍閥如一鼻孔出氣蓋今政軍布告何亦不摹仿云勳幾位幾等什麽章某官兼某事某姓而祗異其名標牘尾 
九更天聞仲之神威與馬義之愚忠同爲出色 
穆成替死尚覺迂廻曲折然而下愚有此亦慙上智 
解珠寶之李嗣源與兩位皇娘都算可兒蓋一有良知而一受好感勝恩怨太明之克用多多或曰嗣源皇娘兼愛祖國吾亦云然 
殺子報鋪排濫濁不見精采余不樂觀况出現草臺（江湖班名）尤多穢　誤人婦女非淺鮮也 
[影戲談（三）] [  心]  
（三）戲院中之大火　第四集中女朗至劇塲跳舞仇人謝德往訪時塲内忽然失愼一時烈火烘天女郎被謝德反閉内室逃避無門而火勢之烈尤覺不可響邇片中於牆壁倒頽舞女壓入火中均一一實地攝入與尋常片之一發火光人即救出者其難易蓋不可以道里計矣而富室少年卜魯士至火竄中援人一段其自身已包圍於四面烈火中猶突火冒烟在火燄最盛處奮身覔多麗其危險無以復加更於救火車到塲施救時所攝之全景尤爲奇觀 
雜錄 
[麗湘閣雜掇] [  陳家慶]  
　　海上繁華甲於全國而而熙往攘來之軟紅十丈中亦在在使人煩懣生厭惟半淞園略見澹雅水雲明秀萬卉　旎清流激湍映帶左右重簷照樹曲檻臨池遊魚啖花不辨紅紫幽鳥隔竹如聞宫聲嘗以暇日與紉姊筠妹徘徊於水榭風亭柳陰篁韻中遲梅姊不至因成一律云剪取吳淞水瀦成玉帶池小山堪入畫幽徑可尋詩茗坐忘時久清談待月遲西風吹落葉别後苦相思今歲暮春時節余與娟影韵香諸姊重遊該園臨流命句席草作圖破曉而行薄暮始返余塡浣溪二　云逝水芳華閱暮春臨風幾度梢合嚬更何方法遣今生海子結靑圓似玉柳絲搖翠淡於雲舊遊風物巳成塵曲曲紅闌隱翠裙微風輕漾緣波紋蘭舟小泊晚凉生夕照銜山猶戀影笛聲臨水欲穿雲清遊依舊又逢春 
小說 
[劇賊胠篋記（四三）] [  一圭]  
（七）逃犯 
十一月間一天晚上霧氣很濃厚我從外邊回到畢凱迪列只見辣弗里司獨自兒站在濃氣當中笑嘻嘻的向着我道我們在這裏遇見眞是巧極了我方纔到俱樂部裏去尋你見你巳不在那裏我方且懊喪得很不料却在這裏遇見了你又使得我非常快活我道我正是從那裏出來料想你到那裏的時候我已經出來了在這大霧的天氣你特地去尋我有甚麽要緊事呢辣弗里司道倘若無事也不去尋你了你且到我那裏去我有很新奇的事告訴你包管你聽了很有趣味我一面跟着他走一面心裏想道這位辣弗里司先生眞是個很奇怪的人不知道他肚皮裏藏着多少故事不遇見他則已遇見了他他必得說出些事來引得人家發笑如今他又說有新奇的事告訴我了不知這件事新奇到甚麽地步我們走不多時巳到了辣弗里司的住所他劃根自來火把煤氣燈點上呌我坐下道這是沙利文香烟你隨便吸罷又劃自來太替我把烟燃上還倒給我一杯灰司克酒和一杯蘇打水他也就坐在椅子上道你還記得密甲司脫那件事麽他說這話的聲音很爲尖銳似乎含着許多奇怪的意思一般我道我怎麽不記得辣弗里司道與那件事很有關係的一個人你也還記得麽 
餘瀋[  醉痴生]  
　　白太傅居官自壯至老其俸給多寡之數均一一播之吟咏如數家珍使千載下之人讀之想見其清廉之風油然而生敬慕之思焉乃今之執政者日飲貪泉惟收刮之是務一旦掛冠又無不滿載而歸跡其所爲幾見其能告人者嗚呼安得使之日誦樂天之詩而稍回其天良哉 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
常識 
常評 
[窮兵黷武說] [  老圃]  
　　秦皇漢武世所謂窮兵黷武者也然此二人皆與他族戰非若高辛二子居於曠林日尋干戈以相討也故秦皇漢武不得爲窮兵黷武實沈臺駘乃爲窮兵黷武 
吾今而後知所謂窮兵窮兵之窮乃窮乏之窮數月不發餉尚不裁兵而反招兵兵多而窮謂之窮兵借債以養兵發紙幣以養兵謂之窮兵吾嘗解窮凶極惡謂窮而後凶極而後惡兵本凶器而加以窮其凶更甚 
吾今而後知所謂黷武經典所用辱字多黷之借字鄭康成注昏禮曰以白造緇曰辱故說文黷字从黑訓握持垢今日藏垢納污者莫如軍人此所謂黷武今日止有軍人更無是非黑白此所謂黷武吾輩本主尚武之說但人欲其榮而自甘於辱則亦無以尚之 
衛生 
[滋養品選擇之標準] [  義水硯農]  
　　滋養之食品或因醫學的規定或因化學的分析向無選擇之眞標凖是以遵方調攝配合服食者每無大效而隨意啜食不計及滋養與否者反内滋外腴病却年延其故何哉蓋食品無論美惡須與人生個性相合個性各異則口之所嗜不同體之所需不同物之滋養分雖長消化力雖速適於彼者未必適於此利於甲者或不利於乙倘克制其所欲强進其所不欲雖飢者甘食渴者甘飲是未得飲食之正嗜好與人殊酸醎性各有别不能强與人同故必各以本人之適口合胃者爲選擇斯眞滋養之食品也 
人於食品適於口者其味甘合於胃者其心好雖以牛乳雞卵合於衛生之上品苟非其人所甘所好亦减其消化之速力滋養之分量與他人之甘之好之者其受利害迴殊也 
（一）食品必擇適於口者非謂極肥甘珍奇之味如膾炙人所同嗜蓋以其味爲其人口之所甘則口中分泌之唾液必多是謂一種神經作用所以俗謂羡食之羡爲垂涎且適口則咀嚼其味爲時亦多唾液分泌更足涎含鹻質可助消化觀食飯多嚼時則其味轉甜可知其唾液素中消化澱粉之功用也 
（二）食品必擇合於胃者非謂胃本擇食蓋習與性成或遇素不經食之品性不甘食之品及有疑忌之品每至反胃嘔吐若爲其心之所好則胃囊中四璧分泌之消化液必多食合於胃與否則胃液分泌之分量異亦爲一種神經作用倘胃不合而消化液分泌不多則吸收之機能滯至於離胃入腸始化而食品之滋養分遂失矣 
食品於人何以有適口合胃與否之分别蓋人體與各種食品中各含有所供所求之成分此成分大概即依化學所分析之蛋白質脂肪含水炭素及礦物質等類某食品所含之成分爲人體所求得之則甘未得則羡巳足則厭某食品爲含之成分爲人體所不需則反是此滋養品選擇之眞標凖本之人體自然之作用非醫學與化學所能代庖也（乙種酬） 
[靜坐的益處和簡便方法] [  隱濱]  
　　靜坐的益處可以養心可以醫疾大可以治一國小可以治一身吾觀我國之人往往孳孳爲利而忽於身心之修養以致羸弱多病而來病夫之誚對症下藥莫善於用此法茲將吾之經驗所得以告諸世人焉 
靜坐之法每日不拘何時至少以半點鐘爲限閉目内觀不起一念心欲清不清則昏昏沉沉如在夢中身欲直不直則胸部壓迫血液不行呼吸調匀則氣自旺澄清思慮則腦自靈久久習之自有奇效惟初學之時其心必如奔騰之馬去頭之蠅思潮起落較平時爲尤甚然勿厭此而棄之一旦豁然貫通眞可以長生延年也 
吾習靜坐以來已有年餘其初作而輟者巳有數次後得咯血之疾乃復行之雖在極忙之際亦不敢輟迄今身體强壯精神日充自謂得益於此法大而且深帮亟願傳之世人而雪病夫之誚也（乙種酬） 
道德 
[西方格言（二一一）] [  謝介子選譯]  
　　懶人與温煖之榻難於分離（基吉利諺） 
欲遠行者當注意其所乘（法蘭西諺） 
人咸友善則法律可窮（英吉利諺） 
果咸如其樹（德意志諺） 
彼吝其資而誤其子（費爾丁）（Ｆielding） 
智而不學必流於昨（瓊生）（Benjonson） 
心田之良産是爲至美（希臘諺） 
一葉之落可以覺生（英吉利諺） 
欲守秘密莫如無言（法蘭西諺） 
諺語生於經騐（英吉利諺） 
經濟 
[富豪與儲蓄] [  叔平]  
　　富豪爲吾人應有之希望然當以正道得之我國人民多以賭博等不正當之行爲爲生財之法此實大誤曩見美國某雜誌所載謂彼西人之致富特有秘訣在秘訣維何曰儲蓄是也今將原文節譯之如左 
　　傭工之富豪　英都倫敦有少年名亞開者家貧甚爲人傭工每日所得僅足勉强度日十餘歲時渡大西洋而至美國又爲某廠之學徒每月僅得數金而亞氏皆貯之於主人之廠中越三年美國西部發見金礦亞氏乃趨之爲鑛工得薪稍多又四五年竟有千餘元之積蓄後以其金購一巳開過之廢鑛再從事採掘卒得極大金鑛脈而爲美國巨富 
　　小商賈之富豪　美國有小商賈某佚其名袒爲某工塲之雇工某以每月所得盡數積蓄雖錙銖亦不肯費十餘年後某以其所貯之金開設一小舖至誠至公以待顧客稍有所贏仍從事儲蓄於是資本更加充足營業亦日益發達一貧苦之工人卒一躍而爲大富翁矣 
　　砂糖大王之富豪　砂糖大王爲德國人自少執業於美國某雜貨店每月得薪十餘元砂糖大王乃貯之於銀行非有急需不敢取用如是者十數年已得本息四五千元之多砂糖大王乃自設雜貨店一所勤儉自持後又設辦砂糖公司每日獲利較前億萬倍故遂被稱爲砂糖大王其人之名曰斯普立喀司云 
　　煤油大王之富豪　煤油大王駱克文拉者寒村中之農家子也幼時日惟耕耘是事間或豢養家畜於田間大則售之於人所得即歸儲蓄積年累月至駱氏成人巳有數千元之貯金後於米西西比河畔發見煤油礦由是以貯金爲資太從事開採卒成世界第一之煤油公司人咸稱之曰煤油大王其每日所入約爲數百萬元之巨數云 
由是可知儲蓄固爲致富秘訣吾人豈可輕忽之哉（乙種酬） 
雜錄 
[太會議中吾國民之責任] [  侯]  
　　太平洋會議關係吾國前途至重且鉅安危存亡胥在此舉故自美總統哈定氏正式邀請吾國參列以來舉國上下無分朝野無分南北無分黨别無分老幼咸莫不紛紛集合同志組繼研究外交團體各省風起雲湧應時而興者不下百數十起此雖共和國民應盡之責然亦可謂吾國前途一線之曙光至若代表問題前雖不免議論紛紜且道路傳聞甚有寗使孤注一擲之說然究因於時問上或事實上之關係不得巳而均巳承認其次近則首批代表已放洋多日矣即不滿意者亦聲明與國民一致動作决不加以反對免授人以口實此實足以表吾全國國民一致之特徵面尤爲吾國國民之幸福今於政府代表而外更由全國各大團體推舉余蔣二博士爲國民代表以宣傳眞正民意是誠爲空前未有之偉舉開國民外交之先聲可爲吾國民前途之欣幸雖然吾國民斷不可因巳推舉代表而以爲責任已盡也且正因推舉代表而吾國民之責任愈加重也蓋共和國家以民爲主體代表者不過代表國民而已代表能力之强弱仍以國民全體　結能力之强弱爲轉移必先内有一致之精神方能有一致之對外且代表之精力有限外交之變化無窮吾人於旣選代表之後在議會未竣以前仍不可無聯合各處研究外交之機關以收集思廣益之效尤不可無系統的研究外交機關以日事討論必須先有種種預備方能臨時策應未開議前如何準備至開議時如何主張懸案如何提出困苦如何解除國際地位如何增高已失權利如何爭回凡此種種均宜由吾民預先縝密研究　重考慮方能臨時策應爲外交之後盾俾代表可以鼓其勇氣折衝樽俎我故謂推舉代表而後國民之責任愈加重也（乙種酬） 
[龍] [  楊樹汶]  
　　查龍之一物中國古藉常有記載自科學西來遂斥爲迷信不經之談不意今日竟有奇異之事殊令人百思不解矣綏遠武川縣北約二百里蘇里敖包地方於本年陰曆七月十一日大霧迷天咫尺不見人村中一女子午後赴并汲水忽於井内發現一龍村民迷信禁止聲揚終日焚香禱祝時予駐軍烏蘭花（離該處八十里）於八月初始聞知此事遂同友人於陰曆八月七日前往調查見是井深約一密達半寛不足一密達此龍頭如牛頭而短兩角似牛角而直其耳類驢耳而小鷹爪猪目遍身魚鱗色似藍非藍似靑非靑似綠非綠腹下微白其身平時徑約似茶碗口甚長盤於井内不見其尾腥氣令人難近人在井旁看時常將　埋於水中人久不去其身暴漲比平時可大三十倍予等駐此數日正欲函請海内科學專家來此研究此事忽於八月十一日午後雷雨大作平地水深三尺見一白線如虹由地直達雲際須臾雨止而此物已失所在後經調查附近十里外即未降雨斯亦奇矣望海内明達敎我（乙種酬） 
 
 

Page 23

 
 
   
 
 

Page 24

 
 
   
 
