# 1907 - 165 - 4912272

 

Page 1

 
 
   
 
 

Page 2

 
 
上諭 
[五月初十日奉]  
　　上諭陳璧奏請整頓閩浙關稅務以裨財政一摺閩浙關著改歸閩浙總督兼管切實整頓應辦一切事宜按照原摺所擬各節妥議具奏欽此同日奉 
　　旨溥偉着調補正紅旗滿洲都統所遺廂黄旗蒙古都統著增崇補授欽此 
譯論 
[論撫順煤礦（續）譯大阪每日新聞]  
　　據最近之消息。謂撫順煤礦採取之方針。先以六年爲一期。期内之採取額。以一日五千噸爲限。吾人誠不知此議是否滿鐵會社所自定。雖然有採取之巨額。必先籌販售之巿塲。欲知各巿塲需要之實狀。則必就東洋各商埠考察外國煤炭輸入之景况。現時東洋諸港中。吸收外國煤炭之最多者。首推香港。次推上海。香港一年在白萬墩以上。上海一年在八十萬墩以上。而上海一埠消用日本煤者額數實佔各國十分之九。香港佔十分之七。餘如新嘉坡銷數在六十萬墩。漢口三十萬墩。天津廿五萬墩。芝罘及海參威各十萬墩。然各商埠與煤之關係。每就現時所有之勢力範圍而定其販售之區域。故中國産出之煤與洋煤常在一區域内而爲激烈之競爭者有之。例如上海香港爲日本煤英煤澳洲煤印度煤之競爭塲漢口則日本煤每爲湖南煤江西煤所驅逐。天津又素爲開平煤獨佔之地。近來臨城煤（直隷南部）又復出現。故煤灰一項在各商埠之競爭。每日異而歲不同。滿鐵會社旣以經濟爲主眼。則現時斷不能不多取之以爲利然使一日之採煤額爲五千墩。則一年應出煤百八十萬墩實當日本輸出總額三分之二。是等巨額無論影響於本邦之販賣煤炭者爲滋大。即使並行不相害。又斷不能令人不用本有之煤而獨消用撫順所産之煤之理。故有巨量之採取。必預籌巨量之消路就現在東洋各商埠現勢而論其能消受此巨額否呼。是不可不以經濟之通運法。而預爲之計矣。 
　　消售之地旣不可以不預籌也有如是矣吾於是更考論其運賃關係。夫販賣煤炭之勝負在煤質之良否固不待論而主因則在運賃之高低。今試就各販煤商埠比較最近三年間之平均巿况而論之。 
　朱　莊　煤塊十三四圓　　　煤屑十一二圓 
　芝　罘　同　　　六兩　　　小塊煤五兩五錢 
　上　海　日本煤五兩内外　　英煤約十一兩 
　香　港　日本煤十墨元至十二墨元 
　天　津　（零賣所）十一墨元至十四墨元 
　　以是較之。則煤之售於上海者。以日本煤價爲最廉。惟其廉也故能佔。外國總輸出額十分之九約計日煤價在上海者。每墩在七圓左右。設以此爲標準。則撫順煤之運入大連者。其價應在六圓以内爲宜。再以撫順出煤之計算覈之。採煤費每墩約二圓。撫順至大連爲程二百八十里每墩運輸費。約一里一錢（當中國十文）卽須二圓八十錢。加以相當之利益。則爲價終在六圓以上。聞現今運輸費。一里乃須二錢二厘故。欲保守六圓以内之價。則運輸費必宜减輕者也。 
　　誠如是也。則近之若芝罘天津諸方面遠之若上海及香港。亦得聯絡而爲海上販賣之範圍。餘如南方之營口北方之北滿及俄領一帶。其消路可遵陸而往。若應從海路運消者。在理應先渡大連爲自然之營業法。或竟仿東清鐵道會社之例設南滿鐵道會社汽船部汽船以載貨爲主。航行於東洋各商埠間亦一法也。陸地之販路。主要在俄領之北滿故對於俄國必致全力於交涉聯絡之法以收大利以撫順煤炭之在該方面爲最需要。而又最易佔領之消售處也設他日消售之路。直至營口則開平之煤不難設法。排除。務使盡用撫順之煤爲主惟牛莊至撫順。距離僅百四十里。較之撫順至大連祇有半程故煤炭之輸出港似營口又較大連爲便。此又不可不預籌者也。至是等之關係。兹不贅畫當再著論以决之專電 
 
 

Page 3

 
 
電一北京初十日午後十一點 
　　近來朝政迭變卾督張之洞昨有長電力爭謂宜鎮定以安人心（玩） 
[電二北京同日午後十一點一刻）]  
　　昨日選擇軍機大臣用廷推法公推孫鼎臣相國孫力辭薦鹿傳霖自代（慎） 
[電三北京（同日午後九點三十分）]  
　　今日（初十日）軍機處接岑雲帥電力請開缺懇爲代奏（中） 
[電四北京（同日午後十一點三刻）]  
　　陸軍部派協統李泮藻中軍官沈紹沅二員同赴法國參觀操去（足） 
日下近聞 
　　探得政府近以各省彩票紛紛出售實爲耗財病民之一端擬除賑捐彩票不計外其餘各種彩票一律暫行停辦夫停辦則停辦矣必聲明之曰暫行者豈猶戀戀於一二千兩之報効耶抑將來仍須開禁耶然而民不聊生矣 
　　聞度支部丞叅傅蘭泰等議定各司員津貼分爲三等每等暫定二十員其津貼銀數分爲六十兩四十兩二十兩卽於節前放給以資辦公此係暫定數目俟改正實行官制後尚須加增夫今日部俸之優莫如外務部然外部司員之辦事有以異於他部否恐徒多此一項開支耳 
　　近日慈宫召見王大臣必垂詢匪亂情形昨日又面諭樞臣近來匪亂多係民變然民變多爲苛捐而起應卽電諭各省將軍督撫於籌捐之事務宜慎重派人嚴查倘有苛捐勒派之地方官必須嚴行查叅勿待事變始行奏叅云云然今日督撫之號稱勤能者能搜括民財耳地方官固宜叅督撫尤不可恕 
　　京中傳言岑西林知粤東幣廠虧損巨欵爲陳侍郎查悉故密保陳堪任粤督以調和之而陳乃因此而得尚書云云近日官塲之幻象亦多矣造是言者或將借此以攻岑也未可知也是亦明眼人所宜注意者也 
緊要新聞 
[電飭各省妥議預備立憲事宜北京]  
　　得内廷確實消息初二日軍機大臣面奉諭旨著卽電飭各省督撫妥議預備立憲事宜詳細具奏以憑採擇施行聞此舉係從粤督岑雲帥之請云義 
[岑督奏請預備立憲之大概北京]  
　　昨報紀各部院科道齊赴内閣會議岑督奏請預備立憲一節今聞摺中大意係請速定外省官制並添設資政院爲上議院之基礎以都察院代國會以各省諮議局代議院各府州縣皆設議事會附設自治研究會以便討論各項選舉各項征稅之法令各省政治由都察院考核凡歲終督撫所報交本道御史復核其本省及他省官紳熟悉該省情形者亦得與聞惟所報不實及一省獨未行者均應查劾至實係難行及應另籌辦法或改良者由督撫年終派員赴資政都察兩院議行而各州縣政治則由諮議局考核亦如都察院之於各省若事經諮議局議行後任督撫不得輒改各屬并須設議事會俾得考究本地之利弊聞摺中所言大半與去年考政大臣所奏相彷彿而末尾又力辨外間人才寡乏經費不敷兩語均係推諉之談又謂資政院用保舉徵辟之法實與諭旨公諸輿論之說不符云（同） 
[議訂陪審官制之傳聞北京]  
　　大理自接收院部審案以來聞得京外州縣大半不諳法律遇有疑難案件率行審判遂致措置失宜激成意外變故現當改良法律之際必由州縣實行爲始擬卽訂定陪審官制頒發各省轉令州縣遵章辦理以重人命未知確否（玉） 
[實行畫一度量衡北京]  
　　農工商部擬擇地設立度量衡局經見前報昨日各堂憲又將各省咨報之現行度量衡逐一較量確有畸重畸輕之弊當即諭飭司員詳加釐定將來即以北京現行者爲標準俟開局後即須頒行各省一律遵守（義） 
[電飭魯豫兩撫防勦曹匪濟南]  
　　日前政府電致山東河南兩省巡撫略謂近日有人奏稱山東曹匪尚未淨盡時有滋竄河南境界擾亂情事務請貴撫各派重兵扼要駐紥合力防勦勿例蔓延成患貽害地方是爲至要（禮） 
[川省亂匪蔓延之警聞重慶]  
　　四川夔州府開縣匪徒 
 
 

Page 4

 
 
作亂等情巳見前報專電兹悉該匪巳竄入萬縣地界盤踞於新場余家塲等處勢甚猖獗該處官兵僅百餘人以之防守要隘猶覺不敷而省中調撥之兵隊須旬日始到故大局岌岌可危聞學堂之被毁者頗覺不少云（易） 
[中俄愶約又須緩議北京]  
　　外部照會俄使催議俄約巳非一次聞璞公使先則藉口尚未接得政府訓條繼又諉稱東三省地方保護俄人不力須先調查昨日忽又照會外部謂本公使不耐北京炎熱須赴天津覔地避暑所有公事委某叅贊代理云云迨外務部遣員赴公使署面議而公使巳於前日出京矣（玉） 
[美總統宣言蠲免賠欵]  
　　初十日倫敦電云美總統　新福君在議院中宣言庚子年拳匪之役美人應得中國賠償兵費一千一百萬元除巳收過六百萬其餘一概蠲免云譯文匯報 
[大帮梟匪戕勇駭聞松江]  
　　鹽捕中營有鎗船三隻駐泊得勝港口本月初八夜在浦江附近各港口放哨天將破曉卽在得勝港對岸葉榭塘停泊各勇以終夜辛勞展棚偃臥乃夜間有鄉船四隻分泊各處嗣卽會同登陸各携快槍約共七八十人蛇行鼠伏潛至　所向三巡船燃鎗猛擊並用炸藥火藥紛紛抛入各勇驚起巳無可抵禦計被燬三船斃勇六名尚有哨弁倪姓受傷後竟被曳至岸畔斫去首級懸掛樹枝另有一勇懸首左近燈竿上兩勇屍身未獲兩勇肩受彈傷幸伏水中得免一艙長泅水得脫初九日清晨該營沈都戎得信立調師船親往追尋一面馳禀撫憲統領並移請華亭縣蒞騐（此） 
[酌提礦利爲京官津貼北京]  
　　政府近以京官廉俸太薄各署所加津貼又未能一律普及何怪辦事不能實心因卽商請度支部籌撥的欵而該部以無此閒欵屢次議駁現政府擬將礦利項下每年酌提十萬兩作爲京官津貼之用聞巳簽稿在邇不日可見明文（易） 
[湘省鐵路公司之困難長沙]  
　　湘省鐵路公司自奏准歸官督紳辦後現巳出示勸人入股惟因與商會紏葛未清故入股者未能踴躍並聞該公司自前年未經奏歸商辦之前名爲籌欵購地公司其時所招股欵不過數萬元（惟瀏陽某君因中湖北籤捐頭彩入股一） 
萬元足爲該公司所招整股）又在湖南賑糶米捐及鹽捐項下籌集數萬元合計不滿二十萬元旋卽購辦機器用去八萬餘元（現存某洋棧月需棧租不少）置買房屋開辦經費及一切薪工等項又共費數十萬元除招集股欵外虧欠尚多故該公司因此亟須招股而入股者亦因此多所觀望也 
　　該公司現擬先築由長沙至株洲一段約計購地費需銀五十萬兩斯時入股者既不能踴躍　擬向萍潭鐵路局籌借應用惟萍潭鐵路局巳禀奉盛大臣批駁不准 
　　公司所定章程曁所出告示均稱凡在商會所入之股須向公司及代收股欵之官錢局曁各商號掣換公司新刋收條並由公司墊發息銀聞各股東掣換收條者十無一二且多向商會索退股銀至新近入股者惟官錢局及某商號收有零股不過數百元似此則該公司招股之前途固大可慮也（亦） 
本埠要聞 
[上海禁烟事宜十五誌]  
　　租界定期中秋節禁閉烟館駐滬領袖比總領事以華界禁烟業巳實行滬道瑞觀察又一再商禁租界烟館故與各國領事會商允以中秋節爲止所有英美租界各烟館一律禁閉聞巳簽字照復滬道矣（泉） 
　　英捕房查探華界禁烟英界捕房因華官禁烟期限將届城内外各烟館有無抗違情事亟應查考故特飭包探入城詳加訪察（根） 
　　法界防備暴動竄擾法捕房麥總巡傳諭通班探捕于今日起不准擅離崗位分投華法交界各吊橋及十六舖等處駐守防堵晚間另調　練軍在領事署護衛（契） 
　　預防匪徒擾及租界總工程局警務長以禁烟期限巳届恐有匪徒在毗連租界之區乘　騷擾爰定于今日起由本局加派巡士各持槍械在十六舖内外兩橋及各要道實力巡防並由東區撥派巡士由巡目導引在陸家石橋小東門吊橋等處嚴行巡邏（尾） 
　　移請隣縣同時施禁禁烟期限蘇省與上海不同一係六月杪截止一係五月十二日截止所有兩邑交界各鎮之烟館咸相觀望李大令因特移請毗連上邑之各州縣一律改爲五月十二日截止以免推諉（涵） 
　　巡官諭禁遽奪烟具城内中區止巡官程賢訪明府督同東南西北四副巡官各照界址嚴密巡邏並諭如查有報閉之户仍自開燈私賣者立卽報局母許遽行奪取烟具如十二日後再查有開燈發賣之事立即拘局究辦云（車） 
　　諭令巡士不准請假總工程局曁各區巡士現奉警長諭飭禁烟期 
 
 

Page 5

 
 
内務各振　精神實力巡防不得藉端請假外出自十一日起至十三日止均須格外勤奮毋得擅離崗位云（夜） 
　　商調義勇隊帮同巡防總工程局曁滬南體操會昨日商請滬北華商義勇隊長虞洽卿觀察遴　得力隊員五十名于十一日爲始持械往南幇同照料（泉） 
　　札飭營兵持械防護城内各烟館均於限前歇盡瑞觀察恐歇業之人或有聚衆滋鬧情事特飭滬軍城守各營兵荷槍持械沿街巡視防護以保治安（厘） 
　　提右營派兵梭巡滬道函致提右營萬叅將謂烟館相繼閉盡恐有匪徒乘機謡惑滋生事端請飭標下各營兵弁嚴密梭巡以資戒備現叅戎巳分别飭令派兵巡護矣（軌） 
　　縣令查視各處烟館本縣李大令恐巳歇各烟館或有私自開燈情弊特於昨日帶同差勇人等密往各處查視一周（厘） 
　　局董請籌善後辦法南巿大小各烟館閉歇後業巳由總工程局董曾少卿觀察商准道憲發給挑膏執照一千張俾資謀生惟烟户衆多恐難分佈故仍商請委員鄧太守另籌善後辦法（夙） 
　　高昌廟烟館遵諭停閉高昌廟一帶烟館亦由巡局李二尹奉札轉飭地保傳知各館主早日停歇日來自行閉歇者巳不少二尹以各堂倌一朝失業情殊可憐特諭令卽日報名以便送入習藝所學習工藝（尾　　虹橋鎮董力盡義務西鄉虹橋鎮董事顧鏡清以鄉間各烟館大都觀望不前且鎮上又無巡防局員撥勇查禁深恐届期不能閉盡故一面　成地保挨户勸令限前先閉情願捐資給賞一面商請梅家弄法華鎮兩巡局員不拘轄境協助查禁並由顧君邀請　局員隨往各烟館勸令將烟榻一律拆去至所有烟具亦擬仿照申地辦法備價收買銷燬（車） 
　　滬道批各巡防局禀來册閱悉仰卽分諭各烟館飭於五月十二日以前一律收歇仍由該員認真巡察實力辦理母任陽奉隂達除派弁察查外此批（翕） 
[第三次榜示巳歇烟館牌號]  
　　上海縣正堂李爲榜示事今將中東區烟館遵干限前停歇者開列牌號聽候給賞銀牌以昭激勸須至榜者　頭鋪鄭仁昌初八停　劉鴻盛初九停　柯泰記初八停　興記初四停　永泰初七停　凌雲閣初八停　張順生初八停　周祥記初六停　泰和初六停　二鋪　仁記初八停　立成初八停　廣茂豐初八停　廣昌祥初六停　和昌初七停　鄭豐昌　初七停　三舖新園初六停　恊記初八停　公記初九停　海康初九亭　四鋪東園初　九停　和記初六停　周純泰初八停　鴻源初八停　桂記初八停　陳德興初六停　永記初九停　久豐初九停　劉元發初九停　廖順記初八停　張錦發初八停　榮源　初九停　信興初十停　七鋪廣裕盛初七停　永昌初七停　戴益昶初九停　陸子香　初九停　祁同興初九停　八鋪桂記初九停　十鋪廖益盛初九停　劉元發初八停　廖永盛初八停　柯萬楹初九停　十五鋪翁永泰初九停　商叙瑞園初九停　廖源盛　初七停　林正記初八停　張恊錩初九停　廖德輝初九停　二十二鋪德　初九停 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
　　學部爲南菁改辦文科事復江蘇敎育總會函 
　　逕復者展奉惠函詳述南菁改章辦法其悉壹是當此經費支絀興學孔亟之際决不能任其守書院舊習虚縻鉅欵所議經營改造暫停開學之處具見藎畫周詳至爲欽佩惟文科所包甚富必須先習普通兼修外國文方可貫通新舊而有優美之實現在中學堂設立未多普通畢業者尚鮮遽設此科恐根柢未立仍蹈考據詞章之舊而無裨於實用邇來各處興學皆有缺少敎員之歎江承濱臨大江地勢利便不如改立優級師範學堂則造就師資旣適於今日之要需且其第一類之學科亦巳包有文科之實請即商明蘇提學使體察情形陳明督撫公酌妥辦并希見復是盻除函知蘇提學使外專此奉覆 
[江蘇敎育總會上學部公函]  
　　中堂大人鈞鑒敬肅者前奉復函内開南菁改章辦法（中略）希卽見復等因具佩藎籌遵卽在敎育總會集議並派員赴江隂調查南菁校舍及舊有經費究竟足敷何項學校之用兹巳調查明確並商之蘇提學使亦以改文科爲便敬爲大部縷晰陳之查南菁當書院時代爲寗蘇兩屬高材所集論其所長自於文科爲近後改學堂經歷任學政之組織自去年詔裁學政而新設提學使分駐於密蘇兩省垣江隂濱臨大江交通本不如省垣之便學政旣裁南菁一校失其舊時之依託釀爲歷届之風潮此爲改辦之總　因業在大部洞鑒之中惟改立優級師範揆之江蘇情形自不如改文科爲便何則江蘇一省分寗蘇兩省垣爲督撫分駐之所亦卽今提學使分駐之所而寗垣有兩江師範學堂蘇垣亦有兩級師範學堂其他通州師範上海龍門師範及各府州縣所組織之初級師範尚不在此數今年就蘇省學校而論巳有敎習多而學生少之　言按之事實良由偏災迭見民情困苦無以爲養乂何以爲敎且　國家無敎育强迫之明文卽地方少敎育普及之希望目前情形尚不至如尊諭所云有缺少敎育之慮此一說也優級師範誠如示諭第一類之學科卽包有文科之實顧必科目維備一省之中師範學校分峙於各處則此項敎員巳有缺乏之虞况省垣師範有事可秉承於督撫提學而猶時有不純不備之憾若僻在江隂則一切措置困難維倍此又一說也學校以預算經費爲最要據調查員報告則南菁校舍改設文科稍加添葺費巳不貲若改優級師範則增建校舍之費必倍延請敎員之費或倍蓰一切校員校役不與焉開辦恐巳不支常年更何所出况師範學生例　收費常年用欵搘拄愈艱此又一說也謇等再四籌議不得不仍申前請將　菁學校改爲文科高等今届停辦一年卽以本年一年經費爲開辦之需至常年經費尚須商請督撫帥另謀挹注所有調查南菁學校情形及校圖一幀並辦法草議合呈大部俯賜備案並乞鈞裁曷勝屏營待命之至 
内治部 
[巡警總局請裁副巡弁名目蘇州]  
　　蘇省巡警總局以向來各路巡弁每路祗派一員本無正副之别上年嚴前總辦原擬章程　　副巡弁名目嗣因北洋巡警畢業學員七人學生五人來蘇遂將各該學生派充城内五路副巡弁原期羣策羣力佐理有人乃近來　得正副巡弁同當一差權限旣屬不清遇事反多互諉未免敷衍辦事似此有名無實不如仍照向章每路各派一弁庶責成較專况一時又乏相當之弁　以添派所遺各路副巡弁應暫勿委派以節糜費而一事權業巳將情呈報撫憲飭遵矣（出） 
[外坊興辦巡警定議北京]  
　　初二日外城總廳邀集各廳區知事區長等會議外坊巡警之事聞巳議定南坊先設四區以永定門分界左東曰南坊左一左二左西曰右一右二暫不設立分廳歸左右兩分廳節制至地界距城門不過二里本月卽擬實行云（易） 
[咨請派重查革道家産安慶]  
　　皖撫前准閩督咨請飭屬查抄馬革道原籍家産旋經飭據懷寗縣方令查覆該革道原籍並未置有産業及存放銀錢之處無從抄抵等語禀經咨覆在案兹聞恩中丞又准閩督咨稱訪聞該革道原籍置産甚夥皆係假託他人之名以爲葢歲之計是否屬實仍請加派廉正幹員會同桐懷兩縣細密訪查務得確據封抄毋任漏網云云（孔） 
[批飭萍宜萬三縣舉辦善後江西]  
　　兵備處總辦張觀察禀陳籌辦萍宜萬三縣善後辦法奉贛撫瑞中丞批示略謂查禁戲賭爲該三邑目前要務前於巡防左軍袁統領禀内批據司處撰就韻示札發分貼曉諭禁止在案仍責成各該縣隨時稽查嚴禁不得以一紙示諭視爲奉行故事　稱悔罪之民亟宜敎養請飭各縣廣設學堂博勸　業興辦警察等語甚爲切要卸布學按三司會同兵備處核飭袁州府迅即督飭所屬赶緊遵照分别實力舉辦云云（存） 
[惲紳電禀擔任賑務常州]  
　　常州惲紳祖祁禀督撫憲電云竊以地方遇有偏災理宜本處紳富激發感情力盡義務慷慨解囊各賑各地顧全公德非藉乞請公欵自博善名也武進通江鄉及口外接丹陽境共四十八沙洲其災較芙蓉圩尤重有通江鄉善士孫復瑞在滬經商屢行 
 
 

Page 11

 
 
　善不求人知復瑞諗知祁與堂弟用康實事求是不務虚名邀同經放四十八沙洲春賑共集欵一萬一千九百九十八元零計購元小麥二千九百五十一石八斗用康同行見四千八沙洲赤地彌望人以石料草根樹皮爲食當卽逐户查放而被水之後麥種難施若非接放夏賑無以存活復瑞至滬又勸集五千元祁與用康允擔任再籌三千元以竟全功一俟夏賑　竣當即將捐户及出力人等造册禀呈現擇大致情形先行電禀慰厪擬請派員至武進寄庄等念四沙洲丹陽阜沭等念四沙洲查明備核爲叩（或） 
外交錄 
[選派紳士考查華工福州]  
　　德屬薩摩島前年在閩省招募華人五百名前往該島作工當經訂立合約現接商界來函謂華人在該島不能亨受合約利益閩督松鶴帥因特選派羅紳忠堯前往考查並囑隨時電禀以便改良　約（壹） 
[烟台議設工巡局之交涉山東]  
　　外務部迭接各國使臣函催烟台租界設立工巡局一事現巳據情電致魯撫轉飭登萊青道何觀察與各領事籌商並將辦法情形聲復以憑轉復各使聞楊蓮帥電覆云據何道台禀稱職道到任二十天甫與各領事往還酬酢以聯情誼烟台　巡事巳與日英兩領事談及意見尚屬和平現在趕緊籌商俟有適緒當隨時電請鈞示（州） 
[東省駐兵又有交涉奉天]  
　　俄國租借遼東時增將軍與俄人議定由奉派兵駐紥岫巖一百名復州百名蓋平一百六十名以資鎮守而保中立乃今租借者旣易俄爲日且所駐之兵較前逾額日政府巳令駐京公使與外部交涉矣夫駐兵於本國之境而外人得干涉之彼國固自謂和平者東省豈易整頓乎（玉） 
[東省領事爭修謁之儀]  
　　東督徐世昌抵任後尚未將總督就任之公文致送各國領事館而各國領事之意擬仿從前袁督赴任之例必須東督先赴各領事館謁問然後再開始交涉各事聞此事各領事均巳决議云譯東京朝日新聞（穎） 
軍事界 
[訓練扈衛軍之計畫北京]  
　　扈衛軍巳赴南苑訓練者計六百人原定章程限六個月回京換班然人數過少以之分紥各門尚覺不敷分布現陸軍部與值年大臣提議此事擬俟換班之期將該學兵等飭往駐紥一面將宿衛軍移置各外門俟三班練成之後共成千八百人再行分撥内班云（慕） 
[鹽捕營添設江巡蘇州]  
　　鹽捕營統領徐次舟觀察以近來私販充斥所有鹽捕五營不敷防緝因商請商家禀准撫憲添設一營名曰江巡專在下游緝私其船仿照江快式樣共訂二十六號分前後左右中五哨委前帶後營之吳某爲管帶以前後左右四哨船二十號駐紥吳淞一帶中哨船六號爲行營由營官督率赴各處巡緝營官薪資每月銀一百兩另給辦公經費五十兩領哨月給薪水洋三十元艙長十八元（出） 
[巡防統領出巡鎮江]  
　　註鎮巡防隊統領赫副將連以江北一帶伏莾堪虞持於日和親乘師船在揚州仙女鎮江北等處梭巡並嚴飭揚仙各巡防隊分卡哨弁將附近各敎堂一體保護母稍懈怠（遲） 
教育誌 
[高等學堂之風潮濟南]  
　　日前提學司至高等學堂時學生因五年期滿求請獎勵而學使則諉諸前護理學生謂吳太尊不過暫時護理大人係屬實任原該求大人提拔學使又稱公事太忙不假及　學生謂大人所心何事大人到任半載今始來堂一次大人有管理通學之責不應如此云云彼此辨駁良久嗣　使又謂爾等辦事如小兒之要　父母學生　學生辦事未嘗如小兒恐大人辦事反如小兒兩相辨詰滿堂爲之譁然學使遂行退堂嗣監督等與首府縣出爲調處暫行上班隨後卽赶爲請獎然學生因此一律請假二月　新舊前　三　學生巳　　出堂各回原籍約定七月十二日前再行來省以聽消息云（州） 
[追悼女學舍監松江]  
　　松郡西門外秀野橋松秀女校開辦以來頗見發達近舍監郭女士因病身故該校特於初四日開會追悼另女賓到者極多輓歌輗聯亦　壁殆滿云（此） 
[遷移初等小學堂揚州]  
　　運司所立第六初等小學堂至今學生尚未足因定於本月起逢六九等日招收學生報名後即當堂考騐送堂肄業並該學堂遷移北柳巷董子祠内地　爲寛　矣（司） 
[女子師範添設速成科蘇州]  
　　蘇城大太平巷女子初級師範學堂現擬於暑假期内添設速成專科額設五十人延聘體育敎員專習普通操體育游戲理論琴歌五門自五月念八起七月初二止五星期畢業每人須繳學費　十元零費洋三元學生以十五歲至二十五歲并不纒足者爲合格　（必） 
實業類 
[閩省官紙局之辦法福州]  
　　閩藩連方伯創設官紙局將次開辦聞庚帖一項上等須洋十六元中加布政司印篆極下者亦須十元初議不買官庚帖以私婚論現改爲違者罰銀十兩又詞狀紙每張三元違者不理又錢鋪刷印番票一元須納帋價一文其餘衙署店鋪紙張亦均須赴局購買云（舉） 
[川漢鐵路購股之踴躍武昌]  
　　湖北川漢鐵路股票自改章附送彩票後認股非常踴躍聞所定章程（一）紳商均有治路權（二）辦事之官不支薪水是以官商融成水乳股價亦形起鎓矣（爲） 
[磁業公司催收股欵湖南]  
　　醴陵縣磁業公司續招股本巳誌前報兹悉去年在南京所招之一萬元至今尚未交到現因建築廠屋購買機器及一切薪工雜項需欵甚亟業由該公司坐辦沈象乾大令親自赴寗收取以資應用矣（亦） 
 
 

Page 12

 
 
瑣事欄 
[江督批飭查禁軍火南京]  
　　管帶偵探隊縣丞蘇志鈞禀請江督嚴禁軍火當奉批示云據禀揚州清江一帶進口船隻多有携帶鎗枝等情查商船往來内河本不容私帶鎗械若如該員所稱各該船藉保護商貨爲名往往進口有鎗出口無鎗則其爲接濟匪徒暗中私運巳可想見自應認真查禁以遏亂萌惟酌撥防營駐紥逐船查檢辦理稍不得法轉恐别滋事端應仍責成沿途關捐局卡嚴切稽查如有商船携帶鎗枝立卽扣留認真盤詰倘係私濟匪徒即行電禀究辦至所稱鎮江銅店藉修營中鎗械爲詞私造暗售淮徐海各屬鄉鎮亦多有設舖造鎗如果確實均屬顯干例禁應併候飭由各該管道府州分别查明嚴行申禁除分行外仰卽知照繳（克） 
[臬批徵兵與木排滋鬧案蘇州]  
　　丹陽縣翁有成明府通禀徵兵船與木排碰撞滋鬧傷人等情巳紀前報兹奉蘇臬朱竹石廉訪批示云自舉辦徵兵以來軍人資格何等尊貴爲徵兵者理應顧惜名譽嚴守紀律以副名實乃近來徵兵恃衆滋事不一而足未成勁旅先擾閭閻言之堪歎此案該哨弁陳玉堂縱令徵兵毆傷木排司事王聯三排夫王扣珠等多人並將篾繩斬斷其恃勢逞凶巳不待言尚復有何軍律耶迨該縣親詣勘騐屬實令該哨弁交人質訊該弁竟任情庇護抗不指次甚且謂徵兵中失少四人忽稱逃走忽稱打死忽稱說了就了隨口揑飾希圖抵制遁辭己見其窮因該縣層層盤駁該弁無可抵賴卽縱兵譁噪開船逕去果如所言種種刁蠻實屬荒謬絶倫該令駁詰各層語語中肯案關營兵滋事傷人若不認真究辦將何以整飭戎行旣據通禀仰鎮江府飭候撫憲批示遵行繳（具） 
[莊子曰道在屎尿福州]  
　　閩省藩庫近甚匱乏薇署所設之研究所每星期官紳畢集搜羅備至無非爭攬利權現聞議定衝衢僻巷以及舖户居民不得私用厠所由官分設巨廠遣派人夫挑收四鄉農民需用肥料卽向官廠購買其欵統輸庫帑以裕度支業巳傳諭各地保遵辦矣（到） 
[批飭嚴究行兇船户南京]  
　　江督端午帥批大勝關釐局禀巡勇伍得雲屍身撈獲請將行兇之船户嚴辦由據禀巳悉此案船户李榮芝等承裝平糶米粮輒敢藉端闖越不服盤查甚至逞兇傷斃勇丁實屬玩法巳極應責成江寗縣嚴拿該船户李榮芝等查訊明確究定正兇從嚴懲辦一面先將驗訊情形填格錄供通詳再米船旣經扣留所有船内米石應由江寗府會同倪道世照派人起回歸入官局平糶以免霉壞除行金陵釐捐總局　倪道外仰江寗府迅卽遵照仍報明蘇臬司此繳禀抄發（克） 
[錢莊失慎揚州]  
　　運署南圈門外復興恒錢莊垷届午節所有運庫各項支欵均由庫承陸續領出存放該莊以備給發詎於初三夜忽然失慎火勢甚烈幸由鄰居曁存銀各户帮同撲滅尚未大有損失亦云幸矣（司） 
[鎮郡禁烟紀聞鎮江]  
　　鎮道榮觀察日昨通飭丹徒縣警察局各員嚴禁酒肆茶寮妓院等處私自開燈違干罰辦又紳士吳夏諸君禀請道府實行嚴禁並於初六初七兩日招去毒社各社員在紅梅閣曁商會兩處開特别會議以期力除烟害（退） 
惠州通函 
[亂事報告六]  
　　惠州七汝湖二十三日遭匪騷擾之後迨至二十五日匪又往泰尾墟該處營勇稀少遂肆其所爲但僅搜查軍火並不搶掠他物然該汛署遭毁不堪幸汎宫林千總因公他出得免傷害是日匪又聲言直在小　其實不知濳往何處二十七日忽又至楊村焚鹽扒燒汛署勢莫能敵二十八日向柏塘進發在某茶館飲茶遇巡防營哨弁蘇某帶有勇丁二十餘名經此彼不知其爲匪也不及防禦該哨弁遂被鎗斃並斃勇數名匪料有大軍將至即在山巓上樹立旗幟以爲欵兵乃潛趕至公庄雇艇直抵横力之梁化墟及巡防第三第六兩軍比至甲繞山下久之不見動靜始知匪旣他往無從進剿祗得在該處駐紥防其復至詎料初一日匪巳蹂躙梁化矣現營務處即調遣一軍往馬鞍墟守禦云 
爪哇通函 
　　瑪瓏中華學堂爲瓜亞全屬辦理最善之學堂也經濟豐足衆情洽敎員亦多熱心敎育之人是處華僑不過數千人入校讀書者竟至二百名之多今年更增至二百八十四名女學生增至四十四名别處華僑子弟尚多負笈從游忘道路阻長者 
　　女學生每逢星期一星期四加請荷蘭女敎習課讀西文及習女工前陳閣學寳琛來此再三贊美將女學生許清娘林桂音陳金榴韓金盔等活計攜回祖國使内地女士觀感知南洋女子尚多道藴之才蘇蕙之智又挈學生林桂玉桂基二昆季回閩讀書去歲學生李君應徵等數人回南京留學尤爲閣學所深喜特撮句以贈學堂聯云（吾道南來出谷遷喬看變化人心内各占風測海識尊親） 
　　查當日辦學最出力之人係陳君克春高君啓恩郭君秉均韓君振芳高君三省許君紀鉄等故去歲奏派南洋視學員頒到岑宫保獎賞品六副即分給陳君克春等六人雖岑督獎勵華僑之美意亦各董事興學育才之苦心所得而來也 
　　該處華商及學生等特於三月二十日借中華會館張燈結彩爲瑪瓏學界駕以留一大紀念是日觥籌交錯歡聲四起和蘭官聞之亦多來赴會者尚有陳必軒鄭文極郭良德陳慶輝李極芳等十餘人岑督皆獎以興學功高横額四字以爲興學者勸 
　　又瑪瓏青年集益書報社同人多有志之士日前研究商務實業夜則分班講習一請西人抵捫課英文一請中華學堂林敎員笠樵夜課中文國語矻矻孜孜勤相砥礪意謂今日之世界非有智識學力不能爭存於羣雄角逐之塲如青年書報社諸君其志有足嘉者巳 
 
 

Page 13

 
 
烟台　公平　又　又 
牛莊　　又　又　又　 
塘沽　新銘　又　　又 
天津　又　又　又 
北京　　又　又　　又 
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）五十五]  
　　書畢。封入函中。卽交賣花婦遞去。一面命斐勒　等二人密伺雪倫。勿爲遁走。一面則命約翰日駕一車而僞爲御者之狀以今晨八。點一刻鐘往。彼果墮我計中而貿蟾從約翰至矣綜觀此安始末初以起於錢財者。倏變而起於情愛。初以爲其人巳死者倏變而其人巳生且。初以爲被人。謀殺之人倏變而轉爲謀殺人之人千奇百幻玄之又玄。而成如是之結果吁亦異矣。 
　　福述畢。衆莫不撫掌稱奇。膛目不能作一詞。而斯時海太夫人巳漸甦。余又取白蘭地一杯。徐徐飲之。飲畢。閃而視。見衆人環立其前。聚觀如堵。則又緊閉其目。嘿嘿不語。福乃前慰之曰。夫人乎。我知此事與夫人不涉。殆皆雪倫之所爲。夫人其勿憂。但請一述此原委耳。夫人聞言。又睜目視福面者久之强問曰。然則雪倫君安在福謬應曰彼巳就禽矣。夫人顔色益慘淡口微微而嘆良久。忽掩面而呼曰。噫死耳事旣至此夫復何言。我早辦一死久矣雖然我不能盡委其罪於雪倫。我願直言之。以與彼同就於死耳語至此聲氣益微幾不屬。乃索凉水飲數口更續言曰實告君。我當日之嫁海太人皆以爲一對美姻緣。而我直以爲惡孽耳。蓋我與我從弟雪倫。幼同居長同學。耳鬢厮磨者若而年而我與彼相愛之情亦我從俱。長不啻以水投乳。以漆投膠。早成一合而不可復分之勢。在當日雖未明言嫁娶而彼我之心目中一若舍彼我而外。均無一人足當其意者不謂以我父之頑梗雪倫復以微故忤其指。遽疾之若仇。遂出其無窮之阻力終破我好事。而使我舍雪倫而嫁海太嗚呼。我今言之心隱隱猶作餘痛。此蓋我畢生之大憾。而今日所悔恨不及者耳。 
國外新聞 
[法政府處置南方亂事策略]  
　　初九日倫敦電云法國南方情形跡近叛亂政府因該處兵隊不從命令故决計調集東北二方各兵隊以代之所有各巿尹合衆罷職頑抗不從亦須究辦云 
[德報紀法日協約]  
　　初八日栢林電云法日協約一俟一千八百九十六年西八月四號所定條約期滿之後即可實施其効力以協同扶持中國之獨立與各國人民均待之利益爲主旨且須合力以保護兩國領土附近各地之治安云 
[未便分利]  
　　初九日倫敦電云英財政大臣愛斯寛君在下議院宣言澳洲亲西蘭印度錫蘭新加坡香港那塔爾各藩屬政府所請各給與蘇奚士河中相當之利益云云實未便准許 
[調兵治亂]  
　　初九日倫敦電云土羅期地方所經過各火車均滿載軍士日夜不絶蓋皆赴法國南方滋事之區者也 
[法律之干涉]  
　　初九日敦倫電云法相克蘭蒙素君聲言法國南方之亂今日當施行法律之權力故現巳出逮捕狀拘拿爲首滋事各人云 
[張伯倫抵英京]  
　　初九日倫敦電云張伯倫於昨日抵倫敦外間謡傳張伯倫尚不肯卽行視事云譯字林報 
[德相赴北海]  
　　初九日栢林電云德首相蒲羅親王巳赴克衣爾地方擬先將未了結之内外交涉各事報告德王乃赴北海一行云 
[邦交之基]  
　　初九日栢林電云德國偕爾安東親王當日俄戰爭時曾隨從H軍近設宴請日本恭毅（譯音）親王卽承日親土以日本戰功寳章相贈云 
[英王親德]  
　　初九日栢林電云德國某報稱英王近函請德王游歷倫敦聞德王巳經允諾矣 
[德國亦賛成法日協約]  
　　初九日栢林電云德哥勞納報稱德國對於法日兩國關於中國之協約之宣告深表同意蓋該約與千九百年英德二國所訂之約大致相同云 
[法國南方亂事之影響]  
　　初九日栢林電云法國南方亂事勢不稍減現巳調兵往征但此次亂事恐首相之位置爲其摇動云 
[贊成首相之策]  
　　法文報云法相克利蒙沙君對付南方亂事之策巳經議院中許可賛成者四百十一人反對者不過一百五十八人以上譯文匯報 
本埠新聞 
[粤督謁客]  
　　新任兩廣總督岑宫保昨巳命駕進城分赴各署拜會謝步（杞） 
[奉天參贊蒞滬]  
　　卸任江蘇提學使新簡奉天參贊周樹模於昨日到滬卽往道署拜謁暢談頗久（車） 
[批駁請銷鐵路購用塜地案]  
　　同仁保安堂職董陸文麓等禀復滬道請將寳邑義地領價遷坆一案註銷昨奉批示云查此項塜地上年十一月間據總工程局來禀酌議辦法三條並請將從前寳山縣金令詳准之案註銷等情卽經轉行查照並批答在案地屬公家給資購用疉奉兩院憲電飭轉致照辦核與前次金令詳准禁止盜賣者情形不同豈可相提並論在該董等以保全爲宗旨具見維持善舉之深心而鐵路公益所關亦不能不兼籌並顧所有領價覔地遷移各節仰卽妥爲會議辦理具報此繳（征） 
[滬道慰留工程局董]  
　　總工程局領袖各董曁議董等因局中公 
 
 

Page 19

 
 
事業集辦理諸多棘手爰相率辭職業經滬道瑞觀察極力挽留故尚未决議聞各董定於十六日在同仁輔元堂集議一切事宜并選舉上邑各業董事及辦事各董云（律） 
[邑董會議平糶]  
　　本邑紳董姚子讓姚天來顧丹泉等邀同西鄉五局董事南鄉兩局董事至勸學所集議平糶事宜嗣由諸董議得平價局發往四鄉平糶之米每石定價洋六元五角加之運費及補足海斛之升水計每石糶價洋七元一面具禀縣憲出示嘵諭一面由各局董轉飭各圖地保造具户口清册俾得早巳給票開辦（泳） 
[英領觀審鎗斃西捕案]  
　　英副領事巴爾登君昨午至縣觀審鎗斃西捕一案本縣李大令提訊兇犯劉阿三王夢利王阿四三名各供詞均與前堂無異飭各加蓋指模釘鐐還禁候道憲示期解勘嚴行懲治訊畢退堂巴君略憩片時而别（烝） 
[滬道爲宏久銀爐刦案重復英領事函]  
　　接准來函稱宏久銀爐案内巳獲之犯必須提案定罪除飭本署德副領事會同關讞員斟酌核辦以清宿案外函復查照等因查此案前據廨員禀覆以行劫宏久銀爐案犯江寳仁等貴署德副領事以　監禁西牢二年若重行解縣向斬天理人情均有不合仍須由縣出城會審惟監禁年限可照原擬酌加雖永遠監禁亦無不可等情當經本道細核原卷沓得江寳仁即江寳順一犯係據本案内獲解之陸松亭口供移廨緝獲是年五月初十日前委屠倅來禀叙有訊據丁大包子供認入室搶劫不諱並指明江寳須爲首質之江寳順朱文鼎推諉不認續後並無巳經訊實之供據此以觀該犯之收押西牢當時亦祗遷就犯供裁判並非罰當其罪照中國律例犯　恃無証佐狡供避重就輕治過從罪之後如後日另獲他犯究出本犯有爲首重情仍須另科首罪但可收前治之罪扣抵貼斷若該犯爲首死罪則無扣抵之法而須實坐以死此項辦法詳見各例如二罪俱發以重論及犯罪時發在逃等律之中所謂天理人情亦不外是江寳順爲宏久銀爐刦案首犯不特係由陸松亭供出因而拘獲且同時由捕房拿獲之丁大包子亦指其爲首其應解縣歸案質訊改擬毫無疑義若謂該犯巳收押西牢二年即不得再擬死罪則陸松亭一犯因江寳順未到覊押縣監亦巳二年豈亦得援以减免死罪中外均無此律法業巳函飭關守會商解縣訊辦在案兹准前因除行知關守仍遵前函妥爲商辦外用特泐復卽希飭將江寳順丁大包子朱文泉三犯刻日解縣訊辦以期速結（琴） 
[委員與工匠之交涉]  
　　製造局炮彈廠委員吳二尹近由金陵招到工匠擬與廠中舊有各匠更換詎衆工匠不服竟相率停　事經江督端午帥訪悉以彈廠爲一局領袖現當製造緊要之際未便滋生事端特嚴飭會辦等相度情勢酌量辦理（永） 
[大令騐屍]  
　　本城邑廟頭門有公井一口昨日附近居民涿水時瞥見井中汆起男屍一具當卽報知就近東區梅二尹立飭四鋪地甲投縣請騐午前本縣李大令帶同刑仵蒞塲據仟作喝報死者年約二十餘 
歲身穿藍竹布短衫褲身無傷痕委係自盡大令親視無誤卽飭善堂棺殮標封發壇候招屍屬認領（軌） 
[逼女自盡]  
　　住居西門外打鐵浜江北人楊二日前向壻宋一硬借錢文不允遂遷怒其女宋楊氏任情辱罵氏竟私吞洋烟身死前日尸父楊二投縣喊請蒞驗大令准詞命駕到場先訊廿五保四圖地保林少卿供因楊二屢向伊女紏纒辱罵故而自盡大令飭仵檢騐委係吞烟自盡並無别故尸夫求請自行棺殮大令准之飭差將楊二宋三一併帶回縣署候訊（疏） 
[防範浦東火藥棧]  
　　江海北關曾在浦東溝地方設有火藥棧一所爲寄頓藥彈之需前晚有匪徒多人擁至彼處撞門一連數夜問之不答及至開門察視則巳奔避無蹤經管門人告知稅司立卽函請滬道防護觀察接函後當卽札調吳淞防營兵隊一棚至該處密爲保護李大令聞信亦卽遴派幹差會同浦東總巡謝明府所派之差巡人等前往彈壓矣（軌） 
[南京美領事蒞滬]  
　　駐南京美領事黑楠君偕其眷屬於昨日乘瑞和輪船來申聞黑楠君不日卽將赴新加坡領事新任而南京一缺將由前梨治領事麥克内蘭君往署云 
[賑災粮船巳到]  
　　美國輪船勞根號滿載美人捐助之賑災麥粉巳於前日到申但現今江北振務業巳完竣該船因致函美國請示辦法所有麥粉現均置浦東棧房云 
[工部局議事錄要]  
　　工部悞得衛生所委員報告减輕進口牲畜釐金一事迄未設法實行現又因牲口缺少致各本地屠業中人决欲於每磅牛肉加價二分前領事公會曾籍詞牲口厘金有違約章照會華官將該厘稅取消但未得大效現將此題暫置不論各領事將藉前袁道台任内所定每頭抽釐千八百文之說以相抵制云華商某因某錢莊倒帳欲將負債人之産業出售彩票照湖北票得彩號數贈産兹工部局因其辦法不妥不准在租界内發售該項彩票云 
[匪黨被拘]  
　　本邑虹口鎮附近聊家灣枯墓内前晚有匪徒多名匿居其中爲該鎮巡局員楊一尹所聞當卽率同勇保前往拘得二匪帶局據供係巳故惡丐鄭子明羽黨遂於昨午解送上海縣訊辦（西） 
[墜樓傷足]  
　　英界雲南路恩慶里戚姓家失火巳詳前報兹悉火起時有同居之雉妓張二寳倉卒奔逃目樓躍下跌傷足經當由捕房轉送仁濟醫院醫治（泉） 
[尚賢堂續講憲法]  
　　美儒李隹白先生本學期演說之題爲歐美各國憲法前巳開講四次兹又擇於本月十二日卽禮拜六下午五句半鐘仍在新法界石牌樓後該堂演說德意志之憲法並敦請德國總領事官蒲利君首座是日前一小時備有茗點以便中外來賓藉此唔談互通欵曲任人前往聽講無須入塲券云 
　　附錄四月份攷案　英文科　讀本第六集項鵬蔣涵平　第五集鍾家驤陳廷鎬　第四集張華亭張維仲　第三集王松泉嚴福勳　第二集池景濤王振民　第一集　文彬胡國鈞　代數李國英胡承鈞　高等算法鍾家駒鍾家驤　尋常算法張紹程張華亭　淺近算法華文梁蘇生胡國鈞　高等文法胡承鈞商國鑄　尋常文法沈宏彦張伯琴　淺近文法張華亭池景棠　初級文法池景濤王松泉　高等地理胡承鈞項鵬　尋常地理陸漢廷　鍾家駒　淺近地理張維仲張紹程　初級地理凌廷耀宋潭　生理學胡承鈞商國鑄　淺近生理學金煥章王松泉　萬國通鑑沈銘遠壽振亞　作文姚寳　胡承鈞　經濟科　法國史記池景濤池景棠王振民　國策池棠麟銓　法文科黄憲榮湯國樑　　漢文科俞紹祖潘蔭棠麟銓川） 
 
 

Page 20

 
 
[上海官事]  
　　候補道蘇品仁太湖水師統領副將毆陽成祥昨均到道拜會新任寳山縣竇鎮山到道禀見　本城守備杜步階由松回到道禀知（車） 
訟案 
[公共公廨會訊案]  
　　英商義源紗廠洋人前控卲厚村等虧用鉅欵一案前午讞員關絅之太守與英巴副領事復訊原告延高易律師投案求追邵等延博律師分辯良久中西官官商之下判將股東石姚兩人交妥保限一月幇同邵厚村理楚明白如違或避匿不面著保人賠償○九江路瑞源祥綢莊縱火圖賠險銀五千兩旋將該莊執事葉子浩逮案判交五千兩人銀並保各情巳誌前報昨晨王肇之明府與英巴副領事會訊五十四號丁探禀明葉處起火情形並稱該莊保四千五百兩生財保五百兩災後往查見存貨甚多且賬簿亦載明各貨實非有心縱火請堂上將案註銷葉延博文律師稱被告開綢莊巳十六七年日代銷客貨甚大保險亦八九年此次失火被告巳先期出外購物實不知情請堂上註銷明府商之巴君以案無証據應即註銷將葉開釋○英國洋人姆海夫控華人李雲記私領工程價銀一萬二千餘兩前日襄讞王明府與英巴副領事會訊姆海大延高易律師聲稱前向滬密鐵路公司包下築路工程二萬一千土方橋梁不算在内與李雲記訂立合同以六個月完工計上海到崑山安定無錫等處逾限久不完工且向公司於正價外冒領價銀一萬餘兩求斷李延穆安素律師聲稱查公司付帳僅有四萬七千餘兩何以原告帳上開付六萬餘兩且李雲記係向中國應兆公司包做該公司乃陳錫山陳法卿李永記元順號四家所合並無洋人姆海夫在内况前經商會沈仲禮朱葆三兩觀察調勸了事無庸洋人千控應請堂上註銷王明府商之巴副事判候函詢商會查明再行註銷（舟） 
[上海縣案]  
　　周浦汎弁移送朱蔭生到縣據禀朱母死後欠債被逼故於上月十七夜借宿義莊帳房俟司帳出外即竊洋六十二元銅元二百餘枚請核大令查朱曾掘賣祖坟樹枝經汪前縣訊押今仍不知悔悟判押改過局一年○公共公廨解王　華鄭阿三到縣稱係沿途搶取潘相求大洋三元小洋十三角之犯大令訊供不認判押傳原告質訊察斷○姚新源抗斷不將所吞伯母姚奚氏田單交案判再限十天無單押追仍交原保（車） 
[總工程局紀事]  
　　天泰木行主莫兆前因失竊衣服鞋籃等件將行竊之朱二寳子曹福昌等拘獲並起出原贓後又續獲劉巧珠到案提訊不認奉陳參軍判一併送縣究辦○販鴨人蔣春被夥韓邦宏竊去小洋五百角及衣服銅元等物後在法界尋獲又在身畔搜出洋十元扭控到案判戒責一百下押交荐保理處搜出之洋著蔣具領○趙阿候將幼子託唐張氏價賣與閩人金錦榮由李王氏送往被東區巡士查知解訊判趙唐各責一百下其子發堂留養李王氏罰洋兩元（律） 
[公共公廨早堂案]  
　　粤人阿娣養犬無套前日有洋孩行經門首被犬噬傷左脚旋即報捕於昨傳究阿娣供實係該西孩自取其咎求宥帮審讞員寳子觀明府商之美白副領事判罰醫費洋十元再罰洋五元充公○馬夫王榮梅駕車不慎撞倒胡小山胸膛由捕解究判罰養傷費五元再罰十五元充公○姚張氏誘拐陳王氏女孩逃避報捕解究判押候禮拜二再訊○甬婦崔吳氏初次來申向同鄉聞人良兠銷生絲綢十七丈有零聞即令人將氏騙至店内佯以購買爲由復串同朱金生將綢騙去無踪吳氏向聞追討吵閙適包探李星福經過查知係　綢無疑拘入捕房於昨解究吳投案請追訊之聞供實係金生拿去求察明府以綢在店内顯係串騙判押限下禮拜二交綢無綢交價如違究辦○小車夫徐六眼俞月成王裕成許阿眼等因寅桂卿小便彼此口角詎徐即持刀追赶將寅打傷報捕解究判各押捕房三天○小賊錢　卿在寳山縣境廣福鎮地方竊取陳姓家錫茶壺等物逃避來滬爲包探陳洪德拘獲解究明府以事在境外判人贓一併押送寳山縣訊究○汪少田借居傅殿臣所開之棧内前日乘隙竊取十八號内朗姓洋銀一百二十八元被茶房瞥見交捕解究判押西牢四月贓洋給領○陳張氏之女賣與劉貫之之子劉友卿爲妾得洋六百元嗣因事將其帶往平湖復帶回上海詎女於前午乘隙逃走劉疑其母陳張氏所拐交捕帶究明府以所控無証判暫押候復訊核奪（根） 
[法租界公堂案]  
　　馬菊生前控朱福林欠洋判押交在案嗣李在押患病解請核辦聶司馬判准交保料理○錢寳善搶奪　蔡氏衣包判枷犯事處二天○顧雲泉前在密采 
里門前竊季紹裘牛奶瓶並竹筐一只經探獲住並將收贓之馬春雲一併解訊判顧押半月馬罰一元○陳德行强搶小車所載布疋一捲逃逸拘獲解訊判枷一月期滿押改過局一月○周阿六摸竊途人俞春芳時表判押三天○蔡永生在新開河竊皮箱一口判枷一月押改過局二月○袁潤生担保張定卿騙杜鴻標定煤銀一案除遵斷賠繳外尚短交銀三百兩昨又傳追稱張現巳拘押英廨請提司馬謂各向各追不能諉制著即繳楚再行向張控追至陳友連控欠一案旣稱在外理妥候傳訊核（契） 
[美租界捕房事]  
　　某西人前因回百老匯路洋貨店主逞兇昨由捕房飭探持一該管領事署傳單將該西人傳入捕房轉送領署略訊供詞仍飭　回捕房押候再訊○宋榮福昨日報稱歇夥徐福明紏衆行兇請究捕頭允爲飭探查辦○某印人素患瘋病昨在漢璧禮路胡閙並將王阿二包車板擊破由捕併送捕房該印人自願償洋了事○張阿四金阿二等三人昨在順泰碼頭互毆由探朱子藩併送捕房押候送訊（西） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
