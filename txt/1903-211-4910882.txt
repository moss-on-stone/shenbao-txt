# 1903 - 211 - 4910882

 

Page 1

 
 
[新印歴代史事政治論] [  點石齋啓]  
　　是書集古今論史之作多至五　種如王夫之讀通鑑論沙張白讀史大略之類悉數採入無一遺漏其中更有不經見之書如明刻于愼行　史漫錄王穀讀史管見魏禧史論尤侗看鑑偶評夏之蓉讀史提要等類不下數百種一一搜錄并各爲之標題以時代編次史書中可命之題無一　備購此一種可免别購他書讀　觸類旁通自有左右逢源之樂凡三百零八卷訂二十八本欲購者請至上洋三馬路申報館申昌書室及各書坊均有代售 
[四書五經義大全] [  圖書集成局啓]  
坊間四書五經義汻牛充棟目互相剿襲十九雷同本局有見於此特请名夙廣收古今名人經義之作彚爲一編題有未備埃次擬補共五十七卷爲文五千餘篇類皆獨　匠心詞嚴義正本届鄕會試各題無一脫漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[仁民及物篇]  
　　我蓋觀於孫建臣直刺判斷斃鼠之案而不禁重有感焉夫愛惜物命我中國仁慈之主亦嘗有之然必先惠澤遍於庶民而後推其仁慈以及於物類若因物類而使庶民受禍則古惟齊王之殺其麋鹿者如殺人之罪而已外此固寂無所間也乃日前印捕見蔡生才斃一活鼠拘解英美租界會審公堂直刺判罰洋銀二十圓笞臀四百板一昨又　黄家厙李阿順京貨店學徒某甲釘斃活鼠被印捕拘解至案直刺判責二百板枷號半月夫直刺豈好爲是嚴刑峻法等於漢之寗虎郅鷹哉亦以上海有好善衆西人結爲保牲之會見有牲畜之被人慘斃者必多方救護以全其生工部局允之以故巡捕見而拘案也顧此會亦不自今日始往者歴任讞員遇有因此解案者或罰洋銀二三圓或罰洋銀四五圓申斥一番釋之使去惟至冬令各藥鋪修合百補全鹿丸將鹿懸之空中使之欲斃不斃而又雇伶工奏樂具盛饌欵賓則一經被拘必罰數十圓以儆蓋以鹿旣遭此慘酷仁者必不忍於心而反奏樂欵賓互相歡樂故必重罰以治其忍心害理之行爲也若夫鼠則畜類中之有百害而無一用者嚙人之衣服殘人之書籍擾人之夢寐穿人之垣墉人皆惡之往往蓄貓以捕今將殺鼠者似此重治然則蓄貓者亦應科以刑章乎恐天下萬無此理也或曰蓄猫惟捕而食之已耳今將活鼠釘於板上使之求生無計欲死不能故直刺必嚴以懲之謂其心之不仁較屠割而更甚也則亦思凡白物類之被殺未不不求生無計欲死不能者觀夫藥鋪之殺刺蝟也倒懸置炭火上使痛而其頸伸出然後以刃㓾之酒肆之製五香鴿也必　活鴿去其毛而後斃之謂不如是無鮮味庖人之殺鼈也血旣𤁋盡猶能蹣跚行室中抑聞北方有貨湯驢肉者將驢縶縛不遽奏刀有購食者則以開水沃驢身㜦其毛割肉付　匕歴數日肉將盡驢始斃斯眞殘忍慘酷有幾令人目不忍覩耳不忍聞者我不知保牲會中人將若何對之痛哭流涕而一經到案直刺將援何律以治之乎或曰此其中直刺實具苦心未可謂其賤人而　畜蓋以其人旣被拘送不稍懲治巡捕卽不能瀆請西官必嘖有煩言則應之曰子特未見上海洋涇浜設官章程十條耳其第二條略曰凡遇案件若祗係中國人並無洋人在内卽聽中國委員自行訊斷各國領事官毋庸干豫若是則直刺苟仍遵歴任讞員所斷遇有因斃鼠被逮者或罰二三圓或罰四五圓申斥一番澤之使去西官苟以爲輕縱嘖有煩言不妨援章程以折之何必殘民以獻媚耶鄙人恪守先慈戒殺之遺訓畢生從未殺一獸斃一禽斷不致曲袒將鼠釘斃之人而深文以責堂堂賢父母特當此炎天毒日而以區區小過旣受剝膚之奇痛復遭械頸之嚴刑臀破而杖血淋涔頸腐而蟲蛆攢食呼天搶地痛哭而悔前非一旦開釋歸家而身已受夫官刑終身不齒於人類卽欲依人作嫁人皆鄙而薄之我知較鼠之被殺情形其苦更有過之無不及直刺其亦有惻然動念而大不忍於其心者乎抑又思之猪與牛皆充常饌者也華人喜食猪猪冥頑無知屠之惟哀嘷半晌而已若牛則䐉較大性較靈每有就屠而長跽向人涙如雨下者而西人顧喜食之試問西人固視華人爲仁慈乎抑殘忍乎我恐保牲會中人未嘗一臨屠肆觀之故爲是婦人之仁而不顧華人之因以受罪耳要之直刺之判此等案牘猶之丙吉問牛喘不問民鬥之意所見者大固宰相之丰裁也若僕迂謹書生惟知恪遵先聖問傷人不問馬之義亦以直刺慈祥惻怛有口皆碑故敢貢其鄙忱竊附於師箴朦誦之列若斥爲如國武子之好盡言以翹人過則此後當愼懔摩兠堅之訓不復效饒舌之豐干矣 
[本館接奉電音]  
　　昨日午前京師飛電傳來旨三道敬謹譯登○六月十二日内閣抄奉旨浙江正考官著唐景崇去副考官著齊忠甲去欽此同日奉旨江西正考官著張仁黼去副考官著李家駒去欽此同日奉旨湖北正考官著李翰芬去副考官著饒芝祥去欽此 
[電傳宮門抄P ] 
　　昨日午前京師友人專電告知本館云六月十二日皇上召見軍機大臣及張振勳 
[三續寗滬鐵路合同]  
　　第七欵本約第三欵有此約現定之頭次抵押物業係包鐵路及鐵路車輛產業等項應照繕具契據按照該欵所擬辦理惟除係頭次抵押並除係中國國家認保外兹特聲明此鐵路實係中國產業所需各地將爲滬寍雙軌鐵路及雙軌叉道傍路各地基與夫車站修理廠停車廠均由總工程司前後詳細所繪之圖呈請督辦大臣核准之後卽由中國鐵路總公司於其欵項所及全數籌足抑籌多少購備應用應照實價核算總以不過英金十五萬磅爲度其路基及各地契劵務須毫無糾葛統行寫入鐵路名下隨買隨寫中國鐵路總公司所自備之資本購買鐵路地基應由鐵路進欵提付利息於檄費養路費及小票五釐年息付給之後乃給地價年息六釐核算買地隨時報知各件及各地契由督辦大臣隨時飭總公司轉送銀公司駐滬之代理人收執以爲頭次抵押之據照此約下文所載掌管鐵路及鐵路地基之法一律辦理合約期滿時仍將一切地契交還總公司收回凡總公司自籌欵項購地於勘界之外預備日後必需之地則總公司自辦之事其價銀並不付給利息鐵路總公司於標界之内購地所 
 
 
] 

Page 2

 
 
需地價總數銀公司可以借塾不得逾英金一十萬磅此欵應得年息六釐由鐵路進欵支付又議定如果銀公司須代籌付地價不論由售賣小票之項或另行别法籌墊中國國家允承購備並保護路軌所需各地凡地契存貯銀公司充作借欵頭次抵押者如未經中國鐵路總公司字據允准則其地基無論作何用處一槪不得租批或轉售别人又議定所購各項地基無論或總公司或銀公司籌欵務須斬斷葛籐並盡去遷移墳墓及風水各窒碍接照華例所應有各項契劵案據切實辦妥由銀公司代理人在滬局註册收執照此約作爲小票頭次抵押候小票本� 
利及各項欠欵淸還後卽繳還中國總公司爲保實頭次抵押起見中國國家俯准如小票未贖年息未会餘利憑票尙欠應分未分之利不得將抵押之地畝鐵路及鐵路產業出售移交轉讓與他人亦不得稍有損礙頭次抵押之權利又議定倘借欵本利以及各項欠欵清還以前除銀公司繕據明白允准外中國國家或鐵路總公司均不得將前項各產業再行抵押與他人無論是華人或西人此合同年限期内鐵路及鐵路所有曁鐵路所獲餘利中國國家不收專稅惟今日所有課稅如地稅或日後中國國家所需各項稅項如印花等稅中國商務一律槪行徵收則鐵路及鐵路生意亦一律徵收購地係路第一先用之欵一經測勘卽須由銀公司先行墊欵撥付總公司以爲購地之用此墊欵以淞滬鐵路及該路各產業作爲頭次抵押年息六釐算一俟頭批小票售出則由售欵撥還因地主或有不願將其管業之地剖割出售則鐵路總公司或須多買地畝逾築路所實需者鐵路總公司儘可照買以備後用惟須聲明凡用墊欵購地於勘界之外者槪是總公司之事各地購完後查明共用過欵項若干則另續出小票連此欵上文所言之英金一十五萬磅合計不逾英金二十五萬磅以便付還購地之欵此項小票是仿照第一欵所言之小票其擔保及抵押並一切看待之處均同一律惟所不同者乃無論何時如預先六個月通知可以照本價贖回並年息卽以六釐算給凡由此　欵用以勾標界外之地者其借欵利息須先由中國面份所佔之鐵路餘利項下撥付如不能則由鐵路進欵付給鐵路總公司之用意乃欲鐵路各地基均仍屬中國產業故此項續出借欵須從速清還惟此項續出小票雖經掃數贖回其餘勘界内鐵路所用之地仍照本合同章程作爲抵押無所更動 
[萬壽儀節]  
　　聞之宦於京師者云頃由侍衛處傳諭廂黄正黄正白三旗侍衛檔房本月二十八日皇上萬壽聖節皇后率瑾𡣕曁婉貴妃等位詣仁壽殿皇太后慈駕前行禮應於三旗内揀侍衛命婦十六人於二十六日五鼓各穿朝服鋪設　褥萬勿遲悮並將派出侍衛命婦姓氏呈報本處以憑造册咨送掌司查核 
[調簾續聞]  
　　浙江省本届舉行恩科鄕試應調内外簾官前經署藩憲崔磐石方伯札調建德縣謝大令福慶署寗海縣准補富陽縣董大令鳳來西安縣胡大令壽海已登昨日報兹接杭州訪事人續函知近日方伯續調二員一爲署金華縣正任歸安縣朱大令鑑章遺缺先委候補知州汪刺史煦代理嗣因刺史報丁内艱改委謝大令希傳一爲桐鄕縣方大令嘉澍遺缺委瞿大令世琥代理一爲正任嵊　調署慶元縣丁大令良翰遺缺委曹大令緣皋代理 
[廉匪復熾]  
　　廣州訪事人云廉州府屬自匪首阮朝忠被獲懲辦地方已稍安謐不意近日阮姪竟與各營逃勇勾結嘯聚三四百人聲稱爲叔復仇在靈山縣屬八尺江一帶及毗連廣西省之宣化等縣肆意驛騷然此小醜跳梁當不難尅期殲滅也 
[剿匪近情]  
　　廣州訪事人云日前駐紥鳥筍西村之振新營聞彼處匪首陳作幹投誠復叛卽往搜剿將陳擊斃擒獲一匪婦官軍亦傷二人繼知羊石嶺上爲匪衆盤踞之區　新營卽會同三隆等局團練往攻匪黨拒之當場陣斃名各匪竄匿石亢地方各勇追之匪衆反身復戰由午至申斃匪十餘名生擒匪之先鋒梁得興梁　明　名陣斬首級六顆獲馬二匹其餘槍械不計其數官兵亦傷四名旣而在沙塘與匪接仗斃匪十餘名生擒之數亦如之官軍哨弁陳某被匪擊傷槍斃勇丁一名傷數名其振新前營則聞匪類匿跡那案村屯有村宋泰墟等處會同靈勇團練往勦連日交戰當斃匪首李十一名匪黨六名生擒四名振新左營管帶潘勝龍聞龍頭陂有匪數百拔隊而往匪登高山拒之槍傷潘之左膝幸各勇奮力進攻擊斃小頭目趙亞三一名陣斬首黨二十餘名生擒五名此粤東剿匪之大略情形也 
[山左患匪]  
　　保定訪函云近聞山左土匪擾亂事因編查保甲會匪等無從隱跡遂相率作亂現在惠民樂陵兩縣民心頗爲震動周玉山中丞先已咨調駐直武衛右軍數營前往剿撫並咨會直隸界連之地駐兵防剿故於前月二十七日經袁宮保妥派砲隊一營馬隊一營前往防堵 
[直隸患匪]  
　　宣化一帶時有鬍匪作亂勾結從前出防練軍裁撤之勇此等遣散遊勇直隸人居多其小股專以劫掠行旅爲事大股則勢甚洶且必騷擾地方宣化雖有鎭協練軍但匪衆出没無常剿辦未易得手 
[文宗旋省]  
　　昨得廣州友人手函云廣東提督學政朱古薇侍郎巡試羅定州業已告竣定於閏五月二十三日起程回省大約月杪可抵穗垣 
[拿賭續志]  
　　蘇州訪事人云前報長洲縣蘇靜菴大令會同元和縣金苕靑大令於本月初五日至虎邱鎮拿賭一事兹聞是日兩大令將抵鎭時先由長署某差開放空槍一響蓋陰以致信也二大令聞聲飭查各船均不承認迨至賭場則各賭首早已登舟遠颺矣所獲之十八人中僅有二人爲傭於梟黨者尙有乙丙二人係駐紥是處砲船上之勇丁旋經該營管帶劉游戎榮盛親詣縣署緩頰請將二勇保釋二大令以該二勇通梟設賭罪有應行因不准所請併聞當時斃命之某甲實係該處釐卡上之火夫業經府憲向子振太守另委吳縣李紫璈大令前往相騐矣 
[風雨爲災]  
　　烟臺訪事人云本月初三日自晨至午大雨滂沱氷雹交集平地水深數尺東西兩河岸以及各街巷衝倒房屋約三千餘間居民人等被水淹没斃命者男女大小五百餘口沿街洪水横流各鋪貨物漂没無數前福山縣李大令舒馨於雨止水消後損廉打撈屍身撈獲全屍者賞錢二千四百文屍身給棺收殮候認有從靑泥窪到烟者述及初三日夜半大雨各工程局防範不及衝去木料不計其數幸爲時不久人口未傷耳 
[郡官塲紀事]  
　　蘇州訪事人云吳江縣知縣劉大令怡現經撫憲恩藝棠中丞調委簾差大令於本月十一日專丁來省詣各憲轅禀謝○興化縣知縣缺現經上憲札委候補知縣王明府以乾署理明府奉札卽於本月初十日由寗回蘇親詣各憲轅禀謝 
[神京瑤簡]  
　　聞之京師友人云翰林院衙門編檢人員自訂定新章　試策論各須編列日記前經掌院崑中堂飭知淸秘堂翰林公同 
 
 

Page 3

 
 
選集時務各書書目一册約計二百餘種並傳集在京編檢各員七十餘名挨班接見著每人自檢册内書目隨意指認嚴種當堂註明逐日誦習多寡按日登記每月到署二次呈請掌院評閱分别等第其日記卽存於署内以備考覈前經辦理在案現在本年新到任翰林各員仍諭命遵照前章辦理以拔人才○近聞親郡王貝勒貝子公以下曁世爵世職文武官員應用之弓箭腰刀長槍撒袋箭壼等軍械現經欽派王大臣點騐如有不堪使用者立飭製換以重軍實 
[保陽近事]  
　　聞之保定友人云直隸師範大學堂總辦榮太守因堂内事宜多所窒碍於日前搭坐火車赴津謁見袁宮保面禀一切又因從前各學堂有願赴鄕會試者均經唐總辦每名助給川資二十兩今届鄕試之年學生中有赴試者數名亦向總辦請領川資銀兩太守未允因此各生均有不豫之色○將弁學堂各學生已於前五月畢業現經總辦雷觀察禀請袁宮保應如何差遣等情近奉督諭均留堂温習聽候差遣又山東送到將弁學生二百名已在堂學習操法現給暑假停操並聞山西河南均送有將弁學生來直隸學堂習操以期操法一律易於調遣　日内卽可到省矣○保定府東門外常備軍第二營後隊九棚某兵於二十二日早七點鐘在操塲演習後歸隊回營方將所操之槍靠於壁間不料槍内子彈未經卸出碰動槍簧彈卽脫然而出適中該兵太陽穴從右穿左而出霎時殞命旋經報明營官請營務處騐訊在塲人証然後棺殮至其中或有别情容俟訪明再布 
[雲津雙鯉]  
　　聞之天津友人云山西巡警學堂總辦李宗棠觀察日前晉京延聘日本巡警教習各節略登前報矣兹悉教習尙未聘定而觀察因急於返省已於日前來津聞小住數日卽須遄回晉省矣○劉紹鄴太守竺蓀自奉委署理大名府而釐捐局務已於日前交卸現聞已於日昨啓行前往大名赴任矣○老龍頭車站後通河沿舊有鐵軌馬路一條道旁又有鐵路總局之房屋基地一叚自庚子之亂爲俄人佔作租界今是地已由鐵路局索回昨見鐵路工程司英員德紀君率同繙譯工人等在該處丈量插標大約仍擬修復舊規○錦州料糧前因靑黄不接由該州尊禀詳袁宮保購米三千石運至錦州平糶已蒙宮保允准等情曾登前報兹因錦州需米甚急刻不待緩現聞已將購定若干先行運去以便卽行平糶週濟貧民云○四川建呂鎭張軍門勳由京來津奉直督袁宮保札委接統馬金叙軍門所統先鋒馬隊營事宜故張軍門又於昨日禀辭前赴京歸○南叚巡警五分局現奉總辦趙智菴太守之諭除站崗之兵不計外其換崗及在局弁兵每早各在本局操練一次由六點鐘至八點鐘至晚五點鐘每局撥派弁兵十名共計五十名齊赴總局合　一次至七點鐘止輪流操練 
[武林夏諺]  
　　杭州訪事人云各省學堂例給暑假省城課吏館於六月朔日起給假一月由提調朶玉衡太守傳知遵照武備學堂現當給假之期堂　雜物由藩憲崔磐石方伯札委周明府大輔查騐俾免遺失正蒙義塾向無假期本年仿照此章亦於六月朔日起給假半月○省城自鑄造銅圓以來連日鑄成數已不少而市上行用尙屬寥寥推厥原由皆因奸商躉積居奇販運出口所致目下錢店兌換每洋銀一元易九十二枚而若輩取自局中者則可得一百枚獲利甚厚總局見不敷分撥添辦機器加雇人工逐日鼓鑄發布流通一面由地方官出示嚴禁抑價責成警察巡員隨時稽查如再有前項情弊立提重懲亦維持圜法之苦心也 
[上海官塲紀事]  
　　江蘇候補知縣某大令奉金陵銀元局委解當十銅圓若干赴蘇藩轅交納昨日道出申江假寓吉升棧旋命駕詣上每縣署拜會縣主汪大令飭丁擋駕○三林塘巡防局員孫庚梅二尹龍華巡防局員沈秋蓀二尹均於昨日投縣署拜謁汪大令面禀要公○蘇州府向子振太守因有要公赴金陵謁見督憲魏午莊制軍昨日道經滬上命駕入城赴道縣各署投刺 
[獲梟解省]  
　　南洋常備右軍統領杜雲秋觀察前奉江蘇巡撫恩藝棠大中丞札委督帶弁勇赴浦東下沙周浦等處剿洗私梟前日觀察偵知梟黨陳桂生匿迹吳淞左近因命上海縣署捕役陳金之夥易仕和爲線至彼處某小烟館擒獲又在下沙鎭拘獲南帮梟日林德勝之黨徒混名夏侯惇一名一併解回蘇省禀請中丞懲治 
[西人肇禍]  
　　前日晚間甬人楊阿明行經崑山路二十一號洋房門前突有西人某甲自樓上開槍下擊幸祗穿衣服未傷肌膚楊事後殺捕房控訴捕頭正在查緝詎翌日五點鐘時又有小工嚴長根者行經是處甲又在樓上放槍彈丸中嚴手臂血流不止嚴駭極立赴捕房呈控捕頭見嚴傷勢屬實令送同仁醫院醫治並令四十三號西包探前往查明甲之姓氏及係何國人民以便投該管領事署禀請懲辦 
[上海縣署瑣事]  
　　日前江北人陳初二以同鄕人周金生誘拐婦女等詞告知二十三七鋪汛捕瞿慶瞿將周尋獲私押多日周忽患病沉重一息奄奄陳瞿商通於深夜時將周舁至城根抛棄不料爲栅夫某甲所見告知十六鋪地甲將一干人拘獲解至上海縣署縣主汪瑤庭大令研訊供詞將陳瞿分别收押周發普育堂醫治無效延至前日斃於堂中堂董函報到縣大令午後命駕赴堂騐得屍身委係病斃由堂給棺收殮發壇暫厝候屍屬認領○前者本邑顓橋鄕人俞鑑元被人戳斃復用花袋囊頭胸繫巨石抛入河中經地保報縣蒞騐緝兇在案今據屍母俞何氏偕屍妻施氏投縣禀稱前因丁陸氏乘輿來縣禀控夫姪丁忠奎覬產爭嗣不遂强搬花米一案氏了本爲轎班當日丁陸氏雇氏子舁輿來城忠奎因此挾嫌糾人將子謀斃務求伸雪大令准卽提到丁忠奎前晚向之研詰忠奎供前被伯母丁陸氏控告一案已由閔行鎮董將春相勸小的賠洋了事俞鑑元前拐陳姓之妻被控案下判交其夫領回今俞復往陳妻處纒擾并向人傳說陳妻近與長工某甲有染甲恨之刺骨是以將俞謀斃大令以其刁狡鞭背一百下仍不吐實判收押再訊○竊犯李金堂卽王連生前收改過局期滿遞解湖南原籍近又來滬犯竊又被高昌廟巡防局拘獲送縣大令判再發改過所收押一年○日前寗波人吳福生在法租界蘭芳里口與湖北人蕭正雲因妬姦起釁被蕭戳斃報經縣主汪大令蒞仁濟醫館相騐後卽飭差役將蕭正雲及帮兇劉三仔一併拘案至晚大令升堂研訊劉供小的係江北人在本城南門内開茶肆與蕭比鄰素來相識惟蕭與吳福生爭鬥之時小的先已走散並不帮兇求鑒蕭供小的係湖北人向在滬城二十鋪磋扇骨爲業法租界蘭芳里花烟間妓女李小紅亦籍隸鄂中先與細崽吳福生交情甚密後小的亦往狎遊以妓蘇小鄕親與之日密妓遂與吳日疎吳因而憤恨糾黨守候門前候小的走出持刀戳來小的奪刀回戳適中要害因而斃命求鑒大令判蕭釘鐐收禁劉收押飭差捕提齊羽黨一併訊究○前日胡以成扭張啓成到縣請訊大令向之詰問胡供小的安徽黟縣人前曾雇張啓成爲長隨嗣張辭出役於某店鋪去歲又至江西富梁縣　教犯事當時幸被脫逃刻下舊案復發富梁縣移文黟縣派差飭令小的交人小的查知張已隨其主來申辦貨故跟縱而來得以拘獲送案請先收押俟黟縣備文前來關提張供小的江西九江府某縣人前年因族中人與教民滋閙後經人勸解將毁壞教民各物照數賠償事已了結大令判將釘鐐收押候黟縣來文再核胡叩謝而退 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[禀請緝兇]  
　　日本使署　役王三在王皮胡同被趙五等施放洋槍　傷身死上月二十九日屍弟王泰山屍勇李慶堂將案内首從各犯趙五卽趙方輔康七孫老李忠卽　李楊春張優子白三徐啓李文才周子亭等九名並趙五之姨母劉氏繕就呈詞在刑部署攔輿遞禀經胡芸楣少司宼批准立飭貴州司出票仰中南兩城指揮派差嚴拿勒限於六月初三日辰刻一併嚴拿押解送部候訊母許違誤 
[芙蓉小刼]  
　　蘇州訪事人云有年逾不惑之某甲由無錫拐得十四齡之某姓女一口售與蘇城某處當被乙丙二無賴偵知向甲訛詐漸至扭毆甲懼潛吞阿芙蓉膏至西城橋許賣婆家斃命當經該處地甲投吳縣署報請相騐縣主李紫璈大令於十一日午前帶同刑仵書差臨塲相騐聞騐得甲身上雖有傷痕並非致命委係服毒身死大令飭書吏塡明屍格倩某善堂給棺收殮暫厝義塚插標待屍屬認領 
[泖湖逭暑]  
　　松江訪事人云本屇提轅舉行軍政大典頭班各員弁已由江南提督李壽亭軍門考校一過其二班人員本定六月初十日考試嗣因軍門赴吳淞勾當公事須俟十四五等日軍節冋郡然後懸牌曉示考期也○前日西門外福菴左近突有一屍認係向業庖丁之士棍蔣阿四報經婁縣主屈吉士大令蒞場相騐見該屍刀傷遍體不忍逼視遂飭屍屬棺殮收理一面遴派通班壯捕緝兇待辦○有某姓船在浦江中被販運磚瓦之某駁船撞　致溺斃母女兩人事後查知是地係婁縣所轄遂赴婁署呈控邑尊屈大令閱詞卽於翌日馳赴彼處循例勘視 
[太守受驚]  
　　前日傍晚時本邑南市馬路工程局總辦翁子文太守乘輿至南市馬路中指南白玉茶樓門前轎貢忽斷其一太守幸未跌出遂徒步回局 
[上海巡局紀事]  
　　前晚滬南恒生碼頭穗豐米行夥姚某與對鄰永順昌烟館值堂人芝芳忽相口角旋竟揮拳互毆姚心不能某投訴十六鋪巡防中局請爲提究局員黄衡堂　尹准詞飭地甲拘芝芳到案候訊○前日通州人陳桂明負鷄四頭田原籍附小輪船來滬在郎家橋左近求售突遇無賴某甲向購三頭議定價值囑送至附近元大亨錢莊令在門外守候良久不見陳知被騙向莊上大肆咆哮莊主怒遣人投訴十六鋪巡防中局局員黄二尹飭地甲帶同勇丁前往驅逐○前晩有黄某者至大東門外花衣街朱源盛鞋店訪其友趙阿開未遇不知如何觸怒店主朱勝華遽被扭住兇毆王心不能甘央人投控十六鋪巡防中局局員黄二尹飭地甲妥爲調處 
[英美租界公堂瑣案]  
　　婦人陳曹氏將王徐氏之女翠寶誘至某處與人苟合經王訪悉并有錢二寶目見報由包探張天林拘獲請究讞員孫建臣直刺以情節頗多商之英總領事署許繙譯判押候過堂再訊○積賊陳萬生先後行竊周軒仁等三家衣物報由包探沈阿炳人贜并獲請究直刺判責三百板枷號一月期滿再責二百板○前姚天成控俞仲連騙取貨洋二百餘元經訊押追昨原探何阿春將俞解案禀稱此事俞已與原告理楚直刺判責三百板押捕房一月○偷兒王成榮行竊周阿發店中鐵器報由包探朱桂生人贜并獲請究直刺判責二百板枷號一月○小賊王阿四行竊某烟間烟槍衣物報由包探陳洪德拘獲請究直刺判責一百板○孩子王金福在路拾得周繩卿失落鑽戒一只周查知報捕由包探朱桂生拘請訊究直刺判拾物不報違章戒責一百下○流氓范友財陳祥木向莊海金柝梢報由包探倪順泉拘請訊究直刺判各責二百板枷號十四天○車夫施阿福串同傭婦顧張氏等行竊金飾一案昨由包探趙銀河吊齊緝贓并解請究直刺判施責五百板枷號一月期滿再責二百板顧張兩氏仍照前斷○鄕人陸金加屢至和豐廠滋擾昨又掩入圖竊報由包探劉森堂拘解請究直刺判責三百板枷號一月期滿再責二百板 
[法租界公堂瑣案]  
　　魯瑞洋行主人投本管領事署控泰來順洋貨號執事張心田定貨不出等情由法總領事照會讞員魏蒓塢大令提張到案昨日會同費繙譯升座研訊魯瑞行主呈遞定貨單請爲究追張供去年向義達洋行定購洋布三箱計價銀四千兩本年正月買辦洋東均已易人所定之責直至四月間到滬目下市價並不跌落有利可圖當時與洋東言明陸續出貨今洋東欲令小的先完稅餉求准交保出外限期將貨照出大令商之費君准子人銀並保限三日内先完稅餉二禮拜内先付銀五百兩照章出貨○賭棍譚亭鶴與蕩婦張唐氏姘識有年邇因氏别有所歡捲取衣物避匿小南門金炳奎家被譚偵悉糾領多人將氏與金一并扭入捕房昨日解案請訊譚供小的係寳山縣江灣鎮人當時出洋銀二百元娶唐氏爲室先居美界虹口繼遷至法界德興里上月因事回鄕覊留半月不料唐氏竟將家中所有席捲一空匿跡金處小的行悉後却開　呈報捕房今已到案求恩究懲金供小的惟將餘屋轉租與唐氏餘情槪不知悉唐氏供談係賭棍自與小婦人結識欲將小婦人送入野雞妓院賣娼小婦人不願是以避居南市所有衣物均在家内大令核得兩造供詞均有不盡不實著將唐氏發堂留養金押候查明復核○上禮拜某西婦由漢口附輪船來滬乘東洋車至蜜采里西客館遺下洋夾一枚内儲金表鈔票及金入開金鈕扣等物報經包探查獲車夫張三及車寓主婦朱張氏吊出原贓解案請訊大令判責朱張氏手心五十下張三笞臀二百板贓給還失主○婦人周顧氏因與鄰人周阿坤爭取自來水致被擊破頭顱扭入捕房昨日解案請訊大令判周阿坤給養傷費一元從寛斥釋○王錫榮曾薦陸金生至小東門外某客棧服役乘問竊取紡綢長衫一件質得洋銀七元五角爲棧主查知吊出原贜送案請辦大令判責二百板贜給失主領回○女孩殷巧生年約十餘歲父母俱亡在某姓家爲養媳遭惡姑凌虐逃至法界在途啼哭爲巡街捕送入捕房昨日解案請訊大令判發普育堂留養○工部局雇用之馬夫田阿根因尅减馬料爲西人查悉送案請辦大令判罰辛工一個月○流氓朱長生卽小老槍迭次犯案怙惡不悛前日又與同黨小猪獹等向途人攫取銀表一枚爲包探緝獲昨日解案請訊大令判發攺過所收押半個月期滿釋放○偷兒金小四張阿來在途搶劫銀表牙扇等物向某押店質錢爲包探緝獲吊到原贜解案請辦大令判各責二百板贜存候失主認領 
[美租界捕房紀事]  
　　昨晨小販張阿坤在西華德路小菜塲因與甬人劉阿才購物起釁互相扭毆某號巡街華捕見之一并帶入捕房捕頭以兩人均有不合令押乞丐牢半天以儆○昨日小車夫徐雄郎曳車至楊樹浦路偶不經心將粤人梁某所乘脚踏車撞仆梁忿甚將徐拘入捕房捕頭姑念徐事出無心從寛斥釋 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
頭口頂戴護理山西巡撫布政使臣吳廷斌跪奏爲查明光緒二十四年分山西省抽收釐捐銀數核實報銷恭摺仰祈聖鑒事竊照晉省前因歲撥京協各餉籌欵維艱於咸豐九年間開辦釐捐奏明設立籌餉總局於各路隘一設卡委員並附近小口酌設分卡嚴稽查核釐則凡行商貨物到卡抽釐一次所收銀兩九成作爲正項一成作爲公費嗣因辦理光緒十一年以前報銷應提一成公費核計不敷支用經前護撫臣奎斌奏請自九年爲始於通年收欵内實用實銷旋准户部議覆九十兩年暫行准銷覆仍令按照一成動支如果釐稅兩宗每歲收數在十八萬兩至二十一萬兩以上者准於舊章一成外由正欵内提出銀一萬兩以補一成公費不敷之用又准部咨藥稅並釐捐銀兩分别劃清毋得併入百貨釐金内牽算等因節經轉飭遵照並將釐捐收數報銷至光緒二十三年止在案兹據籌餉局司道詳稱光緒二十四年分各屬卡報收貨釐藥稅藥釐三宗共計二十萬八千餘兩除藥稅　釐詳請另摺具奏外其貨釐一項舊管應存銀八萬三千八百九十五兩三錢七分新收各卡報收四季行商各貨釐捐及漏釐充公銀六萬八千五百五十四兩一錢八分五釐除照章提支一成公費銀六千八百五十五兩四錢一分一釐外連舊管共銀十四萬五千五百九十四兩一錢三分三釐開除動撥旗兵加餉銀七千九百兩又動撥委解加復俸餉銀二千兩又動撥委解甘肅新餉奉撥昭信股票銀一萬五千四百兩又動撥撥還原措順直捐輸匯解甘肅新餉一千八百兩又動撥委解甘肅新餉銀一千七百兩又動撥撥還原借加徵當稅委解董軍行餉銀二千五百兩又動撥撥還原借董軍行餉二千兩又動撥撥還原　添扣减平等欵委解洋欵銀一千五百兩又動撥委解應還洋欵銀一萬六千八百兩又動撥委解烏科二城經費銀二百三十三兩又動放撫署文案處委員薪水銀四千九百四十八兩共動銀五萬六千七百八十一兩實在應存各貨釐捐及漏釐充公銀八萬八千八百一十三兩一錢三分三釐業經籌撥京恊各餉應行歸入下届造報等情備具清册詳請奏咨前來臣覆核無異除將送到各册咨部查核外理合恭摺具陳伏乞皇太后后上聖鑒謹奏奉原批户部知道欽此 
[護晉撫吳奏購運軍火片二十一日]  
　　吳廷斌片再晉省軍裝局原存槍砲本屬無多現奏明設常備一軍内練砲隊兩旗專習西法演放舊有之砲不適於用自以另購新式砲尊以資操練爲宜適湖廣督臣張之洞來咨以織布局前借晉省善後息本銀二十萬兩迄未歸欵布廠現已租商辦理所用晉省銀兩鄂廠所造槍砲分年抵還在晉欵旣有著落而布局亦可了此借項等因當經臣派委補用知縣賀運等赴鄂運取五生七過山怏砲二十四尊小口經毛瑟馬槍一百桿並搭配予藥等件共裝九百箱重十四萬斤此頂軍火極爲笨重水陸轉運需用舟車較多未便累民當先後電商兼署湖廣督臣端方河南撫臣張人駿轉飭沿途驛站頋備舟車供應由晉省委員發給一半價值下餘一半由各該地方官支應並准張人駿電囑咨部立案等因前來臣查購運軍火需用脚價例准作正開銷除分咨外理合附片具陳伏乞聖鑒敕部立案施行謹奏奉硃批該部知道欽此 
[江蘇巡撫恩奏請補知縣摺二十二日]  
頭品頂戴江蘇巡撫奴才恩壽跪奏爲揀買請補知縣員缺恭摺仰祈聖鑒事竊照無錫縣知縣孫贊元於光緒廿八年十二月二十三日病故開缺歸十二月分截缺當經聲請扣留外補是月並無同項缺出毋庸掣簽自應照例序補查定例選缺知縣病故休等項缺出用候補卽用前先一人候補卽用一人大挑前先一人大挑正班一人又知縣升調遺病故休之缺無論何項何班到班於各本班中先用正途出身及曾任知縣曾任實缺應升知縣者人再用各本班中各項出身者一人又開辦鄭工事例先用鄭工遇缺先二人海防先一人海防卽海防先分班輪用一人第一輪用海防卽第一輪用海防先海防先無人仍用海防卽海防卽無人用舊例銀捐遇缺先銀捐遇缺如無人過班卽接用各項班次一人以五缺爲一週各等因江蘇省選缺知縣病故休一項計上項句容縣知縣用至第二新海防遇缺先正途知縣龍曜區請補止此次無錫縣缺接計輪應舊海防新班先該班無人遞輪舊海防新班卽到該班内現無正途曾任人員應用各項出身之舊海防新班卽補用知縣藍采錦年六十五歲湖南長沙縣俊秀同治元年投効江蘇淮湘營辦理營務於克復柘林等城案内出力保以從九品遇缺先選用克復嘉定縣城案内出力保舉免選本班以主簿卽選並戴藍翎克復常昭太倉鎭洋等城案内出力保舉免選主簿以縣丞留於江蘇補用並加鹽提舉銜克復蘇州省城並浙江血戰解圍出力案内奏保三年九月十一日奉上諭著免補本班以知縣仍留原省補用並賞換花翎欽此五年請咨赴部十二月十三日經吏部帶領引見奉○旨著照例發往欽此領照出京先因在籍監修南嶽衡山廟工出力奏保六年三月初六日奉上諭著賞加運同銜此是年二月十五日繳照到省試看期滿甄别留省補用新章考試取列一等嗣遵舊海防例報捐新班卽補用免試用奉准過班部文坐光緒十二年七月二十日行文照例扣至八月十五日爲海防卽到省日　二十五年丁憂回籍二十八年十月十五日服滿回京起復回省已奉部文准其起復在案覆查該縣年健才明辦事細心以之請補無錫縣知縣洵堪勝任與例亦符據蘇州布政使陸元鼎會同江寗布政使李有　江蘇按察使效曾詳請具○奏前來合無仰懇天恩俯准將舊海防新班卽補用　縣藍采錦補授無錫縣知縣該員係補用知縣請補知縣銜缺相當毋庸送部引見謹會同兩江總督臣魏光燾恭摺具陳伏乞皇太后皇上聖鑒敕部核覆施行謹奏奉硃批吏部議奏欽此 
[江蘇巡撫恩奏糧道暫緩引見緣由片二十二日]  
　　恩壽片再接准部咨奉上諭江蘇蘇松糧儲道羅嘉杰開缺送部引見欽此欽遵應卽交卸北上惟查江蘇正值赶運光緒二十八年冬漕之際羅嘉杰現駐上海督運責任極重一經委員接代誠恐展轉交替有誤運期除由奴才飭令羅嘉杰俟新任糧道陸鍾琦到蘇再行交卸仍卽上緊督催不准稍有延誤以重漕運外合無仰懇天恩飭部迅催新任江蘇糧儲道陸鍾琦卽赴新任以重職守理合會同兩江總督臣魏光燾署漕運總督臣陸元鼎附片具陳伏乞聖鑒謹奏奉硃批著照所請吏部知道 
 
 

Page 14

 
 
欽此 
[安徽巡撫聶奏請補知縣摺二十二日]  
　　頭品頂戴調補浙江巡撫安徽巡撫臣聶緝槼跪奏爲揀員請補知縣以資治理恭摺仰祈聖鑒事竊照望江縣知縣何恩煌請調補宣城縣經部議准奏覆於光緒二十九年正月二十六日奉旨二月初二日行文按照限减半計算應以二十九日接到部文之日作爲開缺日　歸　月分截缺是月分並未出有缺項相同之缺毋庸掣籖應卽按班遴員請補兹據布政使聨魁署按察使毓秀查有新　　分缺間補用知縣查光華堪以請補會詳請奏前來臣查例載升調所遺選缺用各項候補卽用一人委用一人本班前先用大挑一人本班大挑一人各項候補卽用一人委用一人本班前先用議叙一人本班議叙一人各項候補卽用一人委用一人本班前先用捐納一人本班捐納一人本班前先用拔貢二人本班拔貢一人拔貢捕用兩班之後用本班前先用教習二人本班教習一人本班前先用教職一人本班教職一人又新例報捐人員知縣一項鄭工新班遇缺先分缺先分缺間捐納試用本班儘先捐納試用並候補委用議叙捐輸孝廉方正報捐各本班儘先人員遇輪補升調遺及病故休之缺到班時於各本班中先用正途出身及曾任知縣曾任實缺應補知縣者二人再用各本班中各項出身者一人准通行新海防章程内開報捐外官分發各省新海防遇缺先分缺先分缺各項本班儘先補用人員仍照鄭工事例跟接次數卯數接班輪補又各省加捐班次人員以接到新班過班知照部文在六個月以外所出之缺領照赴省人員以到省後在六個月以外所出之缺方准請補各等因安省知縣升調遺一項上次歙縣知縣缺出已用至第一新海防遇缺先人員止今望江縣知縣係無字簡缺照章應用鄭工新班遇缺先無人應以新海防遇缺先人員請補查新海防遇缺先知縣王容不過班到省尙未扣滿六個月次及舊海防先海防卽舊例銀捐遇缺先跟銀捐遇缺均無人輪用各項班次應接英山縣知縣第二捐納試用正班之後插用分缺間人員查升調遺一項濳山縣知縣係用新海防曾任實缺分缺間人員今此一缺按班應用舊海防分缺間人員查安省舊海防分缺間無人自應仍以鄭工新海防正途分缺間人員請補查鄭工分缺間無人新海防在前之正途出身余耀龍丁憂尙未起復例應扣補其次查有新海防分缺間補用知縣查光華現年五十五歲浙江海甯州人由優廪生考取同治癸酉科拔貢光緒一年中式丙子科本省鄕試第七十九名舉人四年丁父憂七年起復十二年委運十一年浙省冬漕海運出力保加五品銜十六年遵新海防例在直隸藩庫報捐知縣選用十八年丁母憂二十一年起復二十二年遵新海防例於兩淮商捐第四卯請奬案内報捐指分安徽分缺補用免試用六月二十八日經欽派王大臣驗看七月十三日吏部帶領引見奉旨著照例發往欽此二十一日吏部給照起程十月二十九日領照到省核計截缺月分早在一年以外該員年力正强留心吏治以之請補望江縣實堪勝任與例亦符如蒙俞允該員由分缺間補用知縣請補知縣銜缺相當毋庸送部引見惟係捐納之員照章應令試俸三年除將履歴清册咨移部科外謹會同兩江總督臣魏光燾合詞恭摺具陳伏乞皇太后皇上聖鑒勅部議覆施行謹奏奉硃批吏部議奏欽此 
[安徽巡撫　聶奏甄别知州片二十二日]  
　　聶緝槼片再勞績保歸候補直隸州知州應於到省一年後察看考核奏明分别繁簡補用歴經循辦在案今查有侯補直隸州知州陳麟瑞應以光緒二十八年四月初七日過班到省之日起扣至二十九年四月初七日止試看一年期滿例應甄别據藩臬兩司會詳請奏到前護撫臣聨魁未及核辦移交前來臣覆查得該員陳麟瑞練達有爲堪以繁缺留省補用除咨部查照外謹會同兩江督臣魏光燾附片具陳伏乞聖鑒謹奏奉硃批吏部知道欽此 
[禮部奏爲請旨片二十二日]  
　　禮部片再查例開各省駐防繙譯鄕試試以四書清字論題一道滿洲蒙古繙譯題各一道滿洲漢文蒙古用清文臣部於題派該省鄕試考官本内夾片聲明恭請欽命繙譯鄕試題目由該考官於起程前一日親赴軍機處恭領帶至該省内簾嚴密收存屇期面交該監臨俟試日點名後拆封刊刻等語又光緒二十七年奏准變通科舉章程内開繙譯考試凡有論題者均改試中國政治史事以昭畫一等因在案今甘肅省駐防繙譯鄕試據該將軍將應考滿洲人數咨報到部應請將回例四書清字論題一道改爲中國政治史事淸字論題一道並漢文滿洲繙譯題一道恭請欽命照例封固發交軍機處臣部知照考官於起程前一日親赴軍機處祇領齎往再此次該將軍並未將應試蒙古生員人數咨報到部其蒙古繙譯題目毋庸請領合併聲明謹夾片請旨一道 
[禮部奏請旨片二十二日]  
　　禮部片再查例開各省駐防繙譯鄕試試以四書清字論題一道滿洲蒙古繙譯題各一道滿洲用漢文蒙古用清文臣部於題派該省鄕試考官本内夾片聲明恭請欽命繙譯鄕試題目由該考官於起程前一日親赴軍機處恭領帶至該省内簾嚴密收存届期面交該監臨俟試日點名後拆封刊刻等語又光緒二十七年奏准變通科舉章程内開繙譯考試凡有論題者均改試中國政治史事以昭畫一等因在案今四川省駐防繙譯鄕試據該將軍將應考滿洲人數咨報到部應請將向例四書清字論題一道改爲中國政治史事清字論題一道並漢文滿洲繙譯題一道恭請欽命照例封固發交軍機處臣部知照該考官於起程前一日親赴軍機處祗領齎往再查此次該將軍並未將應試蒙古生員名數咨報到部其蒙古繙譯題目毋庸請領合併聲明謹夾片請旨一道 
[安徽巡撫聶奏故紳遺行可風懇見入祀鄕賢祠摺二十二日]  
　　頭品頂戴調補浙江巡撫安徽巡撫臣聶緝槼跪奏爲故紳遺行可風懇恩入祀　賢祠以資矜式恭摺仰祈聖鑒事竊 
 
