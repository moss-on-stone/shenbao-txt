# 1899 - 348 - 4909586

 

Page 1

 
 
[新印大字本讀史方輿紀要天下郡國利病書兩書兩書告成] [  圖書集成局代啓]  
　　顧祖禹讀史方輿紀要後附輿地總圖顧炎武天下郡國利病書二林齋主人藏有精抄稿本一部友人勸会石印以公同好首自預定三百部原期工省成速嗣見印出樣本字跡太小瀏覽刺目難以翻閱復商放大字體改托本局用大號新字排印廣延名宿悉心校對方輿紀要三月間早已成書郡國利病上月工竣用上等連泗紙印訂精緻准於八月初七日出書共釘六十本外加椐木箱每部售洋十二元賞鑒家認明封面後有二林齋校本庶不誤購仍存上海文瑞樓蘇州綠蔭堂蕪湖河南文苑山房均可購取二林齋售出股票請諸君憑　找洋向經售處取書 
[新印傅靑主醫書出售] [  圖書集成局代啓]  
　　是書共分男女二科男科後附以兒科女科並附胎前產後各症按病列方用藥和平辨症明晣詳載各種治法凡病家按圖而索便可一目了然　渡津之寳筏濟世之慈航也今由煥文書局主人以家藏善本托本局用大號新鑄鉛字印成校對精詳紙墨明朗每部價洋三角在本埠三洋涇　煥文書局外埠漢　鴻文順記書局湖北省城煥文書局發兌 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百卅餘篇歴代名臣奏議採之各家文集廿一史者以及文選文粹文苑文鑑無不畢備非異端夾雜可語乃士林中之圭璧每部計洋七角上洋三茅閣橋飛鴻閣發兌此佈 
[書議訂商律後]  
　　自中外通商泰西各國恃其長駕遠馭之技輪舶萬里航海東來到處相度機宜開闢商埠勢雄力厚固已橫絶一時而其間智謀之精心計之密尤以英人爲首屈一指約計五十餘年之内通商口岸開至二十餘處在英國國家得此絶大得益固已日見富强而其商人長袖善舞多財善賈或自立基業或與人合貲商業之隆亦復蒸蒸日上甚有購田宅長子孫爲終老是鄉之計者宇由一家猜嫌悉泯時至今日固數千年來一大變局也惟商務旣繁交涉亦因之日盛或意見齟齬或欵項糾葛雀角鼠牙動輒涉訟雖一經控告有彼此派員會審之例然律意不同輕重各别西人固不肯就我之範圍中國又未能精彼之法律判斷稍有未洽彼此易起違言在中朝愼重邦交已處處曲盡懷柔之道而西人猶議論蠭起以爲中國辦事不能持平蓋無一定之權衡自難免兩歧之意見也乃閱前日本報所紀議訂商律一則不禁深爲喜焉香港循環日報譯登某西報西英人之經商於中國各口岸者甚多間有就中國購置產業者一遇交涉事件華官大都拘泥成法辦理不公以致案歸西官掌握幸西人熟諳中國情事輒以不了了之爲今之計莫如呈請政府咨會中國總理衙門請設商律舉公正華官厚其祿糈悉心學習庶中外交涉有所遵循卽於商情大有裨益云云夫欲較物之輕重則準諸衡欲斷事之曲直則憑諸律故非有一定不易之規决不能廣推行而垂久遠卽以此國人民在彼國購置產業而論按之公法凡人民物產遇有公案應憑何處律法判斷其例不一大旨凡行產憑物主居家地方之律法　產憑當地之律法而德國之公法家賽氏則有不論行産恒產均應憑當地律法之說然則泰西各國凡遇此等案件亦不過衡情酌斷並無定例可援况中西政教旣殊風俗亦異苟非訂有定律何能使兩國交涉之事一無偏頗而免貽外人以口實哉今者西人旣有此意亟宜乘此機會由總署奏請設一商律館遴派精通律例之員會同西人將通商交涉各事宜何者有損本國之威權何者有礙外人之利益斟酌盡善定一章程而最要者尤在重訂稅則一事蓋各國通例凡自主之國其稅則輕重由本國操其權衡可以隨時更定中國互市之初不諳外情貿貿然定值百抽五之例迨後明知受虧已甚而約章旣立難以遽更曩歲合肥傅相游歴歐洲商諸各國朝廷欲加重進口之稅俄法等國雖已應允而英人多方要挾卒至梗議不行蓋英人之商於中國者百分中幾占八十分若稅則忽加每歲所虧必鉅故再三推阻未克允從近聞盛杏蓀京卿亦有此議雖所議已略有頭緒然果能允洽與否迄今猶未見明文倘能借此議訂商律之時將此欵先行議定然後將其餘關涉商務者逐一妥商訂成律例俾他日得遇此等案件有所遵循不復再起釁隙是不特商務可以振興且從此邦交亦益臻鞏固豈非兩國商民之大幸而爲今日最要之事哉涉筆及此不禁企而望之 
[本館接奉電音]  
　　昨日午前京師飛電傳來上諭一道敬謹譯登○十一月十六日奉上諭裕祿奏臬司因病呈請開缺據情代奏一摺貴州按　使陳慶滋著准其開缺欽此 
[傅相賢勞]  
　　天津訪事人云李傅相奉旨簡任商務大臣須俟明春冰泮時出京巡閱日内條陳商務者已紛至沓來且西人最重經商是以一切交涉事宜多有舍總理衙門而商諸傅相者 
[查勘要隘]  
　　金陵訪事人云南洋大臣兩江督憲劉峴帥邇因意大利人要索浙江三門灣未遂所欲時派兵艦游弋吳淞口外爰通飭沿江沿海各要隘砲臺營伍嚴爲防範毋任外人輕越鴻溝並委金陵營水師叅將陳叅戎率领師船巡視長江防務近又以吳淞爲最要口門毁去砲臺大爲失計刻值外侮日迫急宜修復舊觀特於本月十六日起節出轅親往吳淞相度形勢興工重築并順道查勘鎭江江陰等要隘飭各管帶　意設防 
[帥旌蒞鎭]  
　　鎭江采訪友人云兩江總督劉峴莊制軍以邇來沿江沿海防務戒嚴特秉節出轅查勘下江各要隘砲臺營壘本月十六日午後四點鐘許乘登瀛洲兵艦抵京口下椗江中丹徒縣王履安明府已飭辦差家人在六吉　馬頭鋪陳一切迨節麾戾止江勝新湘新兵城守各防營列隊江干綿長數里旌旗五色映日鮮明槍砲之聲隆隆震耳俄而鎭城文武印委各官以及各防營統帶齊登兵艦遞手版禀安制軍接見之餘留黃芍巖宮保長久山觀察陳宇山軍門暢談時事良久始别旋傳諭十七日勘視象山都天廟東碼頭各處砲臺兼校閱江勝各營陣法 
[攺期起節]  
　　昨報曾紀江蘇撫憲鹿芝圃大中丞定期本月十五日親赴吳淞閱勘砲臺及新闢通商租界兹得蘇州采訪友人手畢知是日午後三點鐘許中丞已排導出轅忽接金陵督署電文知南洋大臣兩江總督劉峴帥須於十七日蒞淞爰卽折返撫轅攺期十七日淸晨起節 
[大考學生]  
　　金陵訪事人云江南陸師學堂頭二三四四班學生向由總辦延德國將弁悉心教習於今三載本年九月總辦錢琴齋觀察稟請兩江督憲劉峴帥蒞堂大閱峴帥以陸師莫重於槍砲各學生操砲課程固已早經面試須再試放槍打靶以定優劣爰示期本月十二日親臨考試是日淸晨四班學生咸戎服携槍齊集演武廳去廳一百 
 
 

Page 2

 
 
五十碼設立高五尺寛二尺五寸之鐵靶靶心作八卦形八方塡寫數目自一字至十一字居中則寫十二兩字平日操槍工課以中數目字爲優等中靶而不中數目字者爲次等不中靶者爲劣等鐘鳴十下峴帥升座演武廳傳令五人一排同時開槍打靶自已至酉僅試六十名尙有六十名以時將薄暮不必作全豹之窺乃鳴騶返節轅觀察命通堂學牛排隊鳴槍恭送聞峴帥之意將於諸生中擇其殊尤出衆者派往泰西游歴俾成有用之材其餘則撥入沿江各要隘砲臺効力 
[辦團不易]  
　　福州訪事友人云閩浙總督許筠庵制軍自奉旨飭辦團練卽委本省鉅紳葉恂予侍讀陳玉蒼侍御陳弢庵閣學總理一切一面令地方官　實商民募捐籌辦迄今閱時已久惟城内有團勇二三十名南臺安樂鋪三十名此外則寂無所聞蓋經費難籌人懷觀望道謀築室宜其日久無功也 
[巴東閙教]  
　　武昌訪事人云湖廣總督張香濤制軍近接巴東縣馬伯嘉大令電稟藉悉縣屬某鄉有匪徒聚衆專與教堂爲難附近鄉村均遭騷擾等情因卽電請宜昌鎭傅弼卿鎭軍遴派弁兵迅速馳往彈壓并電飭宜昌府陳太守將附近各教堂妥爲保護一面嚴拿匪首解散脅從所幸教士教民僅受虚驚均未傷損 
[梟匪訊供]  
　　松江訪事友人云前者鹽捕中營胡豐齋都戎捕獲梟匪許大法蔣水根沈阿根王大法王正發等五犯解經華婁二縣主大屈兩大令訊供分别收禁獄中聽候從嚴訊辦本月初十日兩大令命駕至都戎公館略叙寒喧由都戎導至河干查閱所獲匪艇並裝載私鹽各船復指示被匪拒捕受損之槍船各勇蓋由都戎面告府尊濮紫泉太守故太守特委兩大令往勘也十一日兩大令復廾坐婁縣大堂提許大法等五犯會訊良久王正發供稱小人奉母尋兄至松未久母忽病殁而兄已陷於縲絏哀痛之餘冐昧至胡公館求恩釋出並非與梟匪爲伍兩大令飭將二王分别帶下復提許大法至案謂爾等拒捕情形王大法已一一供認並稱刀械實爲己物汝亦不必抵賴許信之亦卽和盤托出續提王大法質訊自認不合私藏刀械與胡老爺抗拒許復供泖港之戰目見河中槍斃六屍均不知名姓兩大令以爲時已晚飭仍禁數署獄中諭令禁卒小心看管候覆訊核辦 
[鄉村被盜]  
　　蕪湖訪事人云蕪湖下游相距十餘里之廣福機又名寡婦磯相傳昔有嫠婦殉節於此故有是名左近朱家橋有吳大貴者良田繞郭緑水當門亘以小橋饒有桃源古意鄉人眼光如豆羣以大戶稱之本月初六日之晚忽來暴客二三十人塗面掛鬚蜂擁入室手持器械聲勢偪人家中人咸觳觫一團任其翻箱倒篋旋又將某甲捆縳偪令指示藏銀所在致被刀背斫傷迨盜去家人始鳴鑼聚衆躡迹狂追而盜黨已向西逃去由廣福磯畔躍上划船打槳向烟波深處聞所失洋銀二百十六圓衣服首飾共值三萬餘金旋卽開單報蕪湖縣署縣主張大令與城守胡千戎親往勘騐派差勒緝務獲嚴懲官樣文章不得不然也 
[劣差釀命]  
　　福州訪事友人云西城驛裏鋪左近居民吳某年近弱冠向以製造花爆爲生近被府署差役某甲所知恊同地保前往奪取聲稱此非軍火耶爾何人斯膽敢私造豈以官法爲不足畏乎吳大怖願以孔方兄爲和事老奈中慾壑太奢無以應命吳母某氏不得已羅　掘鼠應之復將子訓責一番自知生機已絶卒歲無資竟於深夜雉經畢命迨子驚醒已不及救治遂據情控甲於候官縣署事關蠧差威逼釀命賢有司當必盡法嚴懲也 
[創興輪渡]  
　　漢口訪事人云鄂省與漢口遙隔一江喚渡者多若恒河沙數每遇風狂浪猛失事者時有所聞前由職員胡某擬創辦小輪船以資利濟張香濤制軍恐有礙民船生計未卽允行現在内河小輪船已奉文弛禁爰有某商者具禀督轅復申前請制軍韙之札飭江漢關道妥定章程以便開辦從此大川利涉一葦可杭亦便民之善政也 
[漢陽火警]  
　　漢口訪事友人云本月初五日之夜三點鐘時漢陽東門外東嶽廟左近居民某姓家不戒於火致兆焚如霎時光燄熊熊上燭霄漢當經各水龍馳集灌救奈時當深夜未能應手奏功致燬左右鄰房屋三十餘間有某姓者深入黑甜鄉不及奔避以致葬身火窟中亦慘矣哉 
[蕪湖火警]  
　　蕪湖訪事友人來函云本月初六夜鼍更纔轉蝶夢方甜忽聞警鑼亂鳴報稱南岸大巷口某小雜貨店樓上火起起而望之紅光萬丈照耀滿天頃刻延燒街後茅屋賴北岸防勇及各鋪洋龍精健保衛等營員弁渡登彼岸竭力灌救約歴一點鐘徝始得火滅烟消計燬茅屋四十餘家橫街望衡對宇之小錢鋪豆腐店等瓦屋亦付之一炬是處偪近鈔關當火熾時道憲吳觀察邑宰張明府及保甲各員均督勇到塲施救幸是夕封家十八姨未甚爲虐故關鈔得以保全然亦險哉 
[潯郡官塲紀事]  
　　九江訪事友人云道憲明華亭觀察以保甲爲當務之急深恐各屬未能實力奉行特委許仲碩王荆門二叅軍林輔臣薛喜生二少尹楊東巖周少葵二少尉分赴廣信饒州九江南康四府所屬各縣次第稽查○辦理二套口釐局委員金心農直刺現屆期滿經藩憲張筱船方伯札委裘達臣明府紹箕前往接辦已於本月初六日蒞局視事矣○前甘肅學政在籍鉅紳蔡太史金臺自乞假旋里侍奉太夫人宛氏孝養備至樂盡天倫近日太夫人忽賦仙游太史異常哀毁本郡官紳咸往吊唁 
[白下官塲紀事]  
　　金陵訪事人云江安督糧道吳仲懌儲憲重憙於今年四月初旬押解江安兩省漕糧由運河渡黃北上中途水淺較重難行是以粳艘抵通較曩年稍形遲滯延至秋盡冬初始獲上兌迨十月下浣一律兌淸卽由天津航海南返糧轅吏役接到電傳消息知憲節已於本月某日抵滬屈計十二日當返　門遂於是日淸晨赴下關恭迎節鉞午刻憲舟安抵江干吏役登舟請安儲憲旋呵殿回署上元江寗兩縣主及所屬各官均具手版稟見儲憲小憩片時然後詣督轅禀到兩江軍械所文案需人總辦楊愼初觀察查得現辦江勝軍後路事宜候選通判羅通守治霖堪勝此任特下札委令辦理月之初九日通守詣局叩謝○○觀察諭令前往邗上催提官硝次日通守趨詣督轅禀知隨卽束裝前往 
[松郡官塲紀事]  
　　松江訪事友人云前署華亭縣劉謙三大令有光因交代未淸來松核算泊舟西門外外館驛左近　月十二日命駕至府署禀見濮紫泉太守旋拜會現任華亭縣王緯辰婁縣屈吉士兩大令兩大令隨赴舟次報謁禮也○現署金山縣武大令麟因公至郡禀見府尊濮太守並拜會各同寅大約小作勾留卽須遄回任所○正任金山縣劉赤帆大令元誠由省至松禀見府尊濮太守闻須與武大令核算交代也 
[穗垣雜錄]  
　　廣州訪事友人來函云廣東提督學政張冶秋大宗師於十一月初旬某日按臨潮州初五日行香放告初六日科考潮州各屬生童經古　省垣五方雜處劫案頻聞南海縣楊邑尊以近日盜賊甚多必有人爲之包庇而鄰近人等因恐報復尋仇相率不敢過問日前特出示諭略謂本縣設箱一隻放在頭門外親加封鎖凡千窩匪者准將禀投入其中惟不得挾仇誣告有昧天良致于反坐云云果能認眞辦理彼窩匪者諒不敢輕身嘗試從此盜黨永無托足之區矣○粤督譚制軍前曾電達駐德大臣呂鏡宇星　請代購毛瑟槍一萬桿兹已運至省胡聞每桿值洋銀七元五角 
 
 

Page 3

 
 
[鳩江寒鯉]  
　　蕪湖訪事友云現署繁昌縣熊玉峯大令瑞生籍邗溝蒞官皖水雙鳬所指頗有政聲惟年已古稀薄受外感卽於本月初二日仙逝公子懷之少尉隨侍在任遵制成服遣丁禀報出缺旋由太平府杜太守就近札委當途縣縣丞畢魯村二尹兆麟前往代理於月之十二日接篆視事○前者繁昌縣潘村土民因寄居縣屬山口之湖北客民連年結隊斫柴不堪其擾爰鳴鑼聚衆出與械鬥以致各傷數命迨互訟於官客民馬姓因素奉西教抗不遵傳縣主某大令具禀通詳日來蕪湖道轅接奉省憲札飭照會駐蕪英領事官請轉飭教士將馮交出并謂以後遇有民教交涉之案自有地方官持平辦理不必再勞教士干預等因領事麥迪莫君當卽轉飭教士遵照一面函覆道轅謂此案是否馮姓爲首請飭縣差傳教士固不便干預且亦未　送交○本月初旬某日某輪船進口新關巡丁查出私鹽三千八百餘斤照例送局變價充公次日某輪船抵埠又於水手房内查出三十餘擔噫目今官鹽正議加價而私鹽如此之多將來官鹽愈貴私鹽更必暢鎖爲叢敺雀爲淵敺　當軸諸公曷不先爲計及哉○年來小刀會匪之名藉藉人口始惟城市無賴三五成羣遇有鄉愚橫行訛詐繼則鄉曲痞棍與不肖子弟相率依附藉壯聲威又值鹽梟會匪到處煽結串成一氣羽黨日繁勢燄亦因之日盛此輩以江北之無爲江南之當塗爲最聞入其會者人各袖藏小刀一柄遇有打降等事同仇敵愾萬衆一心無事則徵逐於茶坊酒肆中明露其刃同輩雖不相識亦可呼應靈通且更立有會規賞罰極嚴江北二壩某村婦家向爲小刀會黨所盤踞日前更欲鵲巢鳩佔逼令本夫寫立賣據而又不給分文事爲會中頭目所聞將黨徒立卽支解抛屍江内於是愚民聞知轉相傾服凡平日受人欺凌者咸願依附竊恐不早懲治將來愈聚愈多信非癬疥之疾也 
[示期朝賀]  
　　本月二十日爲長至令節日昨蘇松太兵備道憲余晉珊觀察牌示道屬文武各員屆期咸穿朝服詣萬壽宮朝房伺候隨班叩　想屆時冠裳肅穆禮樂雍容唐人早朝大明宮詩恐不能有此矞呈典麗也 
[開辦振捐]  
　　本年夏間江西吉臨南　府屬洪水爲災屋宇田廬盡被漂　大吏奏請開辦振捐以資振撫欽奉諭旨允准兹由江西藩憲張筱船方伯行文至滬令江南輪船支應局總辦朱太守日昌籌捐彚解以拯災黎太守擬　本城虹橋南首支應局並魚行橋左近設局開辦昨已會同上海縣藍雲峯大令出示曉諭各捐戶逕赴兩處報捐局中可以出入自如斷無門丁阻攔需索且照新章减收除正項外並無絲毫餘費想申江不乏富商定能踴躍捐輸不致任情觀望也 
[裁撤包探]  
　　南市　房當設包探三名其　創自前任江海關監督蘇松太兵備道蔡和甫觀察原冀充是役者詰奸禁暴綏靖閭閻不意若輩狐假虎威骩　營私無所不至近日包探韋三德竟敢賄庇廣聚興江南義振彩票店聚賭事發逃逸　蹤新任道憲余晉珊觀　有鑒於此以爲設立包探其法雖昉自泰西然不得其人反滋弊竇不如一律裁撤免致病氏爰札飭馬路工程局會辦司徒貽芬司馬令捕頭王經年一併革去不復募充 
[總辦謁客]  
　　昨日午前江南製造總局總辦陶觀察因有要公命駕至上海縣署拜會縣主藍雲峯大令大令迎入花廳茗談片刻始一揖而别 
[宴賓誌盛]  
　　英美租界公廨之側新建洋務局落成後讞員翁笠漁直刺定期本月十六日肆筵設席遍請中西官紳宴會是日千後四點鐘時道憲余晉珊觀察命　而來旣而英正領事班德瑞　美繙譯曰保羅君德正領事延阿君日本領事松村君及南洋正律法官担文君先後戾止觥籌交錯把酒言歡直至月上花梢始　　　散 
[英界火警]  
　　昨晚八點餘鐘捕房　鐘　吼旋分四下英租界又兆火災急出訪問知河南路海利洋行南首之某書坊失愼延燒左有鄰居幸救火會中人聞驚馳至竭力灌救移時卽息　如何詳細情形容俟訪明冉錄 
[喪儀預志]  
　　葉澄衷觀察甬上巨商也白手起家積金至數百萬握　持籌之暇輙喜施惠貧民被其恩者幾頌爲萬家生佛上月某日歾於滬上嗣君筮期本月十九日恭請前臺灣巡撫邵筱村中丞題主二十及二十一兩日開弔二十二日舉襄觀察曾納粟得一品誥封生有丈夫子七人此次喪儀定必異常煊赫也 
[一束生芻]  
　　昨爲本城已故　士前陜西藩司王竹鷗方伯開弔之期道憲以下文武各員以及闔城紳士咸往弔唁素車曰馬絡繹於途 
[絲廠控案四誌]  
　　新閘太陽廟巡防局員連二尹辦理胡吳諸流氓向意商源記繅絲廠滋擾一案悞聽膚愬反將廠中執事人俞國鈞之子鶴年　押并帶勇擊毁樓上房門器物將車夫阿大笞責荷枷廠主格美納氏控　本管領事照會道憲余晉珊觀察委戴子邁朱森庭二明府查勘等因前曾排日備登於報昨日觀察已照請意總領事飭廠中照舊開工執事人俞國鈞以其子橫被拘拿心有不甘仍須控究各絲廠及新閘各店鋪亦咸懷忿恨相約公禀道轅至冤被　押之近鄰三縫工一爲宓琴生一爲施照　一爲邵陽齋當　赴局中時宓身畔有洋銀一圓六角突被局丁搜去臨釋不肯給還誠橫矣哉迨戴明府蒞局訊供地保初稱局員老爷並未上樓及明府諭令實　始稱當時局員老爺確曾　先躡梯而上擊毁各物小人懼遭刑責是以不敢直陳耳胡吳二流氓則供認僅毁笆竹一竿地保卽拾取竹竿呈騐至當日被拘者除三縫工外尙有閽人佳桂連兪鶴年及車夫阿大共被管押六人云 
[抗傳受責]  
　　本邑租地會丈局委員某君以二十七保八圖及三圖兩地保王瑞香張如英迭次傳喚不到有悞要公因函致上海縣署請藍雲峯大令提案嚴懲大令准卽傳到於前晚升堂研訊王張兩保同供小的等刻已知過以後不敢玩愒悞公矣大令判令各責五百板諭以此後須勤愼當差如違重究 
[失火卽熄]  
　　前晚楊樹浦附近某紡紗廠不知因何火起霎時濃烟迷漫幾兆燎原之禍幸廠中人竭力灌救得卽熄滅祗焚去棉紗若干 
[上海巡局紀事]  
　　前者南市恒生馬頭義源水菓行主徐正榮投十六鋪巡防局控股東顧錫堂霸知股本局員文斌臣二尹諭今地甲調處禀覆嗣地甲杳悉此行實由徐倩其婿吳關榮與顧合股開設被吳虧欠洋銀三百九十餘元迨辭歇後未悉底藴貿然向顧索取顧不允徐遂滋閙不休因令顧找給徐洋銀一百六十九元將股拆出一面購辦香燭向顧負荆○前日某米行已歇斛手蔡杏泉行至郎家　左近見挑夫李泉荷米兩石弛於道側因卽竊之而逸旋由李尋獲原贓扭控十六鋪巡防局入晚局員文斌臣二尹提案研訊蔡供此事係小的之姪阿順所爲現己不知何往尙求明察二尹謂贓在爾家尋獲不得狡賴勒限三日將阿順父案延干重辦 
[美租界捕房紀事]  
　　松江竊犯顧靑元屢犯竊案懲辦之餘遞解回籍昨復潛來滬上匿跡頭壩路左近被包探沈阿岳查獲拘入捕房捕頭令押候解送公堂禀請讞員翁笠漁直刺究辦○昨日甲乙二流氓至外虹口某　鋪修五臟神殿不名一錢楊長而去值堂人張阿福向之索取反被兇毆因卽扭交巡街捕送入捕房捕頭令押乞丐牢半日然後釋出○昨日淸晨跑灘賊王阿二至外虹口某碼頭貨棧内竊取舊鐵被管門之印度人所見拘入捕房捕頭令押乞丐牢一日然後釋出 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[流氓宜辦]  
　　姑蘇訪事友人云本月初十日午後蘇州府署前西貫橋萼茗樓茶肆忽有流氓多流氓多人蜂擁而至坐未定卽各出器械互相格鬥致被擊毁桌椅茶甌八十餘件茶肆主穆春林見勢不佳立呼地保至拘獲五人解送總捕署禀明情節總捕同知王竹甫司馬司馬提訊之下以若輩挾刃逞兇目無官法命各笞五百板内有濮王二人稔惡已久飭匠薙去髮辫荷以二號枷發犯事處示衆尙有三名姑念生意中人從寛發落著賠償所毁各物俟地保查明是否安分禀覆核辦 
[南市捕房紀事]  
　　前日傍晚時常熟米船戶王關金裝運小麥一百十七石駛至大東門外大碼頭浦濱暫泊悮將海南沙船绳纜撞斷不自引咎反投捕房訴稱被海南沙船撞壞船棚致水灌入浸濕小麥十餘石請卽追償捕頭倩人查悉實情著將王交保出外賠還绳纜○崇明人姚川郎在南馬頭平安街毛富郎所開車寓爲夥曾欠同業沈小富洋銀一元三角昨日遇諸馬路中向索無著互肆兇毆二十五號巡街捕見之一併拘入捕房捕頭令押候解送工程局禀請會辦司徒貽芬司馬訊究旣而東洋車夫杜熙郎聞之以姚曾竊車主某甲之紡綢衫褲等物至捕房訴請附追捕頭以事不干已著暫行管押候傳十二圖地保顧桂榮到來查明核奪 
[英美租界公堂瑣案]  
　　包探趙銀河拘解竊賊王阿二及流氓徐阿坤到案禀稱王在途竊得岳父榮所携銀對時表一枚徐向索詐洋銀八元適經小的查見拘送請究岳文榮投案領贓王供小的竊得銀對時表一枚徐藉此訛詐今由包探獲案叩乞施恩徐供小的不敢勒索叩乞恩寛襄讞委員張柄樞司馬商之白繙譯官著候過堂核辦○包探洪阿寳拘解歹人李阿生到案禀稱此人持銀臂釧至虹口典質小的見其形跡可疑向之盤詰知由法界攫來送請訊究李供臂釧確在途中攫得惟失主已不知所之不能指實矣司馬判責二百板管押一月○包探朱阿高解送楊阿土到案禀稱此人前寓顧恭卿所開客棧中忽竊取布被一條乘間逃逸適經小的拘獲送請究懲顧投案領贓楊供小的流落無依不得已而出此下策司馬判責一百板贓給還失主○包探胡瑞龍解送過犯陳介堂到案禀稱此人前因犯案奉判遞解回籍今又灒來滬上經小的拘獲送請訊究陳供小的係鎭江人自蒙懲責早已攺過自新叩求恩典司馬判責一百板仍遞回原籍○包探沈翠濤解送鞠阿福到案禀稱此人冐刻雲龍軋花廠圖章繕就字條向花掮客丁小丁冐取金戒指一枚及皮馬褂一件報捕後經水的緝獲人贓送請究辦丁投案申訴前情鞠供小的與丁同業故向借用衣物並未冐刻雲龍圖章求鑒司馬著押候查明覆訊○包探秦少卿倪順泉同解王春山到案禀稱此人在長椿棧執業窺知寓客彭榮卿有犀　烟槍一枝誑稱有人欲購向之取去典質洋銀七元被彭查知扭入捕房今捕頭倩小的等送案請究彭投案申訴前情王供小的因有急需向借烟槍暫質卽當備本贖還尙求恩宥司馬著押追當本贓給彭領去○包探顧阿六解送工頭陳阿四徐阿二到案禀稱伊等在閘北某處承辦塡泥一程並未向工部局領取執照是以送請訊核司馬判罰洋銀二十五元諭令補領執照○包探竇如海解送已革華捕王阿二及細崽陳阿三到案禀稱此二人向楊榮堂詐稱薦充巡捕騙取洋銀七元經小的查悉送請究懲楊投案申訴前情王陳叩首求恩司馬判令各責二百板管押一月 
[法租界公堂瑣案]  
　　青浦縣人李史榮前投法界公廨控叔父所撫螟蛉子史均不遵遺命霸吞家産讞員朱森庭明府提案訊供飭將史均押候傳族長及史均之母到案復核昨日禮拜二堂期明府會同何譯繙升座李史榮偕族長李栢葆投案呈遞帳　遺囑禀稱堂兄於八月初一日逝世彌留時繕有遺囑將田産分給各姓詎料堂嫂回護螟蛉子霸持家産不肯分析史榮禀稱史均賄通戚串某甲赴縣署歧控求卽究懲明府謂此係爾等家事理應由房長秉公分析遂飭將史均交族長李柏葆帶出限十日内理明禀復○華詠蘭張文蔚前控協盛魚行主凌德興以股單抵借洋銀四百五十元圖賴不還明府訊知其中有不實不盡之處著押候傳到經勸之蘇邦周質訊核奪昨日凌偕蘇邦周孫關茂投案明府向之研詰蘇供凌與江翰齋曾因事涉訟經張文蔚等爲之調處事後向索酬儀凌只給洋銀二十餘元張嫌菲薄其時小的並不在塲至十月初凌母命小的代爲排解張不允從遂作爲罷論明府謂此案早經本委查確華張所控實屬不合於理華張二人猶嘵嘵爭辯堅求比對花押筆蹟明府謂本委念爾等顔面攸關本擬從寛辦理今旣執迷不悟著押候交到代筆人林文炳再行核辦可也○東園烟館因欠巨欵屢次涉訟嗣經楊才度盤頂之後明府飭將盤價呈繳公堂以便分派昨日各股東偕楊才度投案續繳洋銀四百六十三元一角六分連前繳者合成一千三百元除去備贖抵押生財及房金飯資等項尙餘洋銀八百五十五元有奇每股派給洋銀八十五元五角孫王氏應派一百七十一元明府著卽具領至執事人石壽生所欠各欵概不准理何繙譯謂不能使各原告向隅明府告以謂此係石之私倩遂飭送縣署諭令各原告自投縣署請追所以洋銀九百六十三元一角六分暫存捕房○惠記烟葉行夥王祥林前控施子卿藉端滋擾明府訊供之下查得沈迎峯尙未到案無從斷定昨日王偕沈投案禀稱本年六月二十六日向施購烟葉十件計洋銀一百四元有奇早已付清並無糾葛明府謂施不應藉端滋擾申斥再三從寛釋出施嘵嘵爭辯明府怒甚著押候遞解回籍○卲松泉前控木作頭戚永昌所雇司帳人韓鑄卿欠銀七千七百餘兩明府訊取口供著呈出合同再行察核昨日卲呈遞包造房屋之承攬據一紙戚呈遞合同一紙韓供去年被戚用去銀五千餘兩明府著將所呈承攬合同發還韓交人保出戚押候人銀並保著下期邀同見證人來案候核○芮子香禀稱上月十七日乘東洋車至某處遺失孩帽二頂扣帶一條帽上有珍珠十六粒披霞及金豆各若干今者知已破獲吊贓是以投案請領明候准之以車夫吳四不應吞没遺物著責一百板以儆○朱李氏禀稱車夫李銀泉竊去車照一張送案請辦明府判責二百板○招商局巡丁阿大朱禀稱偷兒陳玉松竊取鐵條緝獲人贓送案請辦明府判責二百板○某信局夥陳連生禀稱被陸阿聚等搶去信包及洋銀八元一角送案請辦明府判責六百板○大有水菓行夥朱生茂禀稱前將水菓寄存某棧被小工王阿林宋石生陳阿榮張裕厪殷金茂吳阿四等六人潛往挖取向之詰問反敢行兇是以送案請辦明府判各責四百板○包探禀稱流氓陳金生董阿元施金海等向鄕人陳阿炯營東生等訛詐褫去衣服勒索洋銀九元六角經小的拘獲在身畔搜出利刃一柄今特解案請辦施金海供滋事時小的並不在塲明府判將董阿元陳金生各枷一個月期滿之後陳責一千板董責八百板施押侯查明再核○孫元興丁竹心禀稱葉金生陳永奎在海琛輪船竊取某客所携竹籃當塲拘獲送案請辦明府判各責三百板 
[免用施棺]  
　　啓者昨日據寓滬之江北泰州人交來洋十元并字條一紙略謂上年有泰州皮匠金春和在　病故由同鄕募棺收殮厝諸荒坵今家屬聞信來申盤柩因不知上年經手者爲誰致此柩查無著落惟念有子有孫之人客死他鄕身後用施棺收殮雖出身同鄕美意心中實爲不忍特備洋十元交敝所作爲善舉經費爲此錄請登報以明隱願此啓滬北棲流公所司董謹啓 
 
 

Page 10

 
 
[金陵官報]  
　　十一月初九日藩臺恩巡道徐均見統領衡字全軍王辭赴大通公幹江勝軍後路事宜候選通判羅治霖禀知奉委軍械所文案差並赴揚州提哨船○初十日長江提臺黃宮保到會本任壽州秦霖到奉安徽臬憲委赴盱眙訊會匪案委署泰興縣劉思懃謝委並叩謝加同知銜候補道趙有倫禀謝辦隨員差江寗縣戴禀知赴錄日鎭淸溝橋相騐姜泰釐捐知縣鄧炬辭知縣楊昌祥到由六合騐工回澄波輪船王金相到由湖南回並禀知修理機器江安輪船楊星田辭送王統領赴大通署川沙營守備黃永勝又千總袁邦傑鮑維瓚均到候騐看世職雷光裕到由京引見回○十一日靑山營守備許和生川沙營守備黃永勝又千總袁邦傑鮑維瓚均辭糧道吳禀到禀謝由京回參將胡兆有到由京來鏡淸兵船董全才到送黃宮保來卽辭縣丞楊治善到萬淸涵奉委聚寳　粥廠隨辦差督轅牌示本月二十日長至令節是日五鼓應穿朝服齊集萬壽宮拜牌慶賀張字漁雷艇船陳應濓到見卽辭鹽大使許之璟奉示考試○十二日籌防局候補道沈由滬回新授鎭江府向萬鑅叩謝飭知首府劉禀知考吏治正任銅山縣陶在銘辭赴徐州淸理糧欠督轅文巡捕巡檢龍振翊禀知到差○十三日陸師學堂候補道錢禀謝憲駕臨堂並禀知恩藩臺卽日到堂開考内塲署吳淞營輪船都司帮帶練兵營龔先耀福山來管帶湖北督銷解餉長龍劉藻芬由江西解餉來理問王肇鴻禀知奉中恊委總巡新兵五營鹽大使許之景辭回揚藩轅牌示上元縣湻化司巡檢許紹炎病故遣缺查有鄭工遇缺先補用巡檢王傳泗堪以請補 
[皖省官報]  
　　十一月初六日已丑翰林劉奉璋辭行候補同知陳遠績到委解京餉回通判沈策名到解京餉回知縣李文斛謝行知過班遇缺先補用縣丞王榮昌辭奉營務處委赴淸江探磺價○初七日同知銜分發安徽候補知縣朱存理到浙江人子澂乙酉拔貢議叙試用州同程建猷到江西人遇缺先補用典史俸廷良到四川人指分安徽試用巡檢紀芳棨到江蘇人候補同知龍鳳鑣到由上海公幹回直隸州判錢宮榜辭赴宿松烟捐○初八日候補通判張煥楨知奉皖北賑捐局提調差知縣呂曾而試○初九日通判張煥楨辭赴皖北賑捐局提調縣丞柳賡龢辭赴皖北牙厘局文案○初十日知縣丁世哲知奉委官醫生牛痘等局周啓運到由太通公幹回陶崑到起服來省 
[邗江官報]  
　　十一月初五日孫分轉厚禀知赴省宮鹺尉殿春委解南京餉銀○初六日朱鹺尹蘭蘆鹺尉祭雲均委冬防差湖南楊把總明遠解餉到揚蕭鹺尹其鑫等辭押北鹽○初七日徐鹺尉樹榮章奉保甲局委冬防江西張守戎朝鏞解餉抵揚○初八日李分轉以牧由京回銷解餉差吳鹺尉振鴻委力乏橋卡○初九日角斜塲劉鹺尹公幹到揚譚鹺尹道淵孫鹺尹肇炘均辭北鹽蕭鹺尹鏡澄辭回淮北兪鹺尹文瀚銷六漫閘差○初十日秦大令景瑞委解京餉起程郭鹺尹鼎臣由工來葉鹺尉涇銷臨浦局 
 
 
 

Page 11

 
 
   
 
 

Page 12

 
 
   
 
