# 1886 - 261 - 4904831

 

Page 1

 
 
[加價招股石印佩文韻府告白] [  點石齋主人代啓]  
　　啓者本齋代晉記招印佩文韻府一書業己出有樣張傳觀四處前議招股每股出洋十六元先惠四元成書日繳洋十二元取書一部等語均詳前報第一條告白想薄海士林均經洞鑒現在股票所存不及千部是以准於廿一日起加價每股出洋二十元仍先惠四元餘俟成書日繳洋十六元取書一部異日期滿股足來售此書者每部須實洋三十元願附股者請逕寄上海點石齋南局帳房代收○揚州元亨利錢莊○天津針巿街恆　里源豐潤匯票莊○京都煤巿街興隆店内源豐潤匯票莊○漢口郭家巷復源盛紙號均可代售如願躉買准至上洋大馬路集賢里天保棧内長順晉號面議○再者此次送觀之樣張專爲呈電紙張墨色字形起見並非定本其中校對容有粗疏處日後仍應校正閱者不必據爲憾事此佈 
[新出石印藝林拱璧] [  點石齋主人啓]  
　　藝林拱璧一書吐棄一切生面别開係武林吳君少琴所集選集中　作居多面家藏名稿亦採取二三理法一准乎清　風氣必宗諸時尚得文五　餘首萹之尾備列評語俾文之妙處易於尋繹後附分韵試帖詩四千餘首亦皆眉樣入時者校對不厭精詳字跡亦極匀整至於開印之時機器番　火力故墨色黑而匀更無燕瘦環肥之誚現巳竣工每部分訂十二本約月杪出　價洋五元五角法馬路南申昌書坊與外埠申昌發售皆可購取　躉買祈至新北門外天主堂街大順行及還讀樓面議可也 
[教授初學防微杜漸以維風化議]  
　　有自命有心世道人郵來一稿其言曰竊以人具有秉彝幼學壯行爲父兄者靡不欲子弟之造詣高明希賢希聖也是以髫齡就傅授四子書使知孝弟忠信仁義廉讓爲立身之本繼授五經以資其進脩之功其齊家治國修身立命之學無不備詳爲致君澤民之淵源乃人之性情不同智愚有别誦習之時有統括全章意旨搜剔究叅不失元奥而得其眞詮者固不乏人或則以辭之風雅者誦之不輟嚴毅者屏之不遑失其援引箴規彰善癉惡之義者亦復不少而於春秋之左傅馳騖爲尢甚焉夫春秋之作聖人所以誅亂臣賊子也左氏爲傳以紀其事繹經義爲褒貶而其文之雄深雅健變幻高華千百年來爲世所珍曾無一指其瑕疵者乃教讀之師並不講究經義亦不考紀事之所由來惟將左傳句讀以授從學傳中淫亂之事亦諄諄宣講於學者毫無取益徒亂其志學之心少年浮躁之輩有不因之心動神多者鮮矣聖人云性相近也習相遠也又曰惟上智與下愚不移不移者有幾人哉矧子弟於誦讀經傳之時正值情竇將開之候不惟導之涉邪徑彼將曰古之君臣尚然吾儕小人固無妨嘗試之也其將大聖人懲惡勸善之旨淪沒無存至鄭衞之詩亦殊多淫褻聖人之不删蓋有爲也以直書邪正同於史筆善者美之淫者刺之以垂戒後世耳故一言蔽之曰思無邪今則爲雅人韻事之常且謂聖人所不諱吾何尤焉淫風流行較昔爲甚紈袴子弟固多不守繩墨卽知義理之人間亦未免失足而喪其行無怪乎市儈農夫相率效尤矣推原其故未嘗非於讀經傳時誤會章旨而使之然也頽風日下莫挽狂瀾每於二書披覽之餘誠有耿耿於心而不能自已者用敢不揣譾陋略陳芻蕘夫欲流之清者必先治其源欲行之端者必先純其志純一不雜乃皆化於善而左傳毛詩之事涉淫亂者旣無關考試之命題亦不爲學者詞藻之點染於性理一無所係而四海之内莫不家絃戶誦漸漬而不覺其害淪浹實深不爲删除何以靜心源而專學業第猥以微末何敢僭擬經傳且自知力之不逮事之不行也顧狂妄之私不能自遏思維至再惟冀有心世道之土垂念今人秉性澆漓不能入聖人渾厚之化每多涉於邪徑將經傳所有摇惑心志之句概行摘除以一人心而維風化奏請諭旨飭下各直省督撫學政通行各屬地方衙門曁各書局吊取該經傳坊版將淫亂之字樣去除净盡更正刊刻頒行俾學者專心誦習一意甄陶庶杜邪念於未萌明盧靈而不昧學業底於純粹漓澆轉爲渾厚培養元氣以臻上古之風則萬世四民永戴生成於無旣矣惟祈海内大君子勿以僭妄爲嫌不以狂悖見斥採擇一二倘能破除積習力挽頺風幸孰甚焉以上來稿所言如此其立論誠可謂奇闢之至矣雖然竊有疑焉鄭聲之淫見於孔子之言然昔人解鄭聲淫三字謂其淫在聲而不在　試以清廟明堂之詩使鄭人歌之亦皆成淫聲然則詩之見爲淫者如不見子都豈無他人等語大都有爲而言小序皆以爲刺鄭忽意或然也如悉視爲實然則亦不知詩者矣至於左傳所載美惡畢具天下之人不能有善而無惡卽天下之文不能有美而無刺禹鑄鼎象形而奸邪無遁影正謂此也且吾不知鄭衞之詩左氏所記所指爲淫亂者又何者爲之引誘也自古及今經書誰則不讀讀之旣成然後出而用世其間爲忠臣爲孝子爲節爲烈上而至於爲賢爲聖崇禮昭忠名宦鄉賢等祠以迄夫祔祀文廟凡若而人夫豈獨不見鄭衞之詩與夫左氏之傳乎抑豈誦詩讀傳之時皆删去淫蕩之辭猥褻之語而後讀之乎教學者當先使之辨邪正明是非識褒貶則不受古人之欺何至爲古書所誤耶温柔敦厚謂之詩教屬辭比事謂之春秋教若皆有美而無刺有褒而無貶則所謂温柔者安在所謂比事者又安在哉李義山作韓碑詩曰點竄堯典舜典字塗改清廟生民詩故作驚人語非眞謂經文可以改竄也孰意數千年後古人乃復遭此不白之寃請以孟子二句奉贈曰先生之志則大矣先生之號則不可 
[諭旨恭錄]  
　　八月二十一日軍機大臣奉旨巡視北城給事中潤惠等奏請旌表烈女一摺烈女慕昌溎着准其旌表欽此 
[本舘接奉電音]  
　　昨午後接到在京訪事人來電有本月二十五日上諭一道警謹譯登○八月二十五日欽奉慈禧端佑康頤昭豫莊誠皇太后懿旨前於四月間派醇親王奕譞巡閱北洋海口因該親王遠涉風濤實深眷念皇帝亦時切厪系故於召見時諭知欲派宫監帶領御醫全順隨往以時調護當據該親王面稱總秘太監李連英人極謹飭請派隨往迨回京時召見該親王諭以李連英有無招摇情事據稱該總管太監沿途小心伺應實與府中隨往太監無異絶無絲毫干預外事兹據御史朱一新奏遇災修省豫防宦寺流弊一摺忽以李連英隨該親王前往恐蹈唐代監軍覆轍危詞聳聽已屬擬不于倫又謂近來各省水災朝廷不無過舉未能感召天和一若因菑一事竟爲咎徵　屬附會不經我朝廷優禮近支親藩宫廷太監賜予往來係屬常有之事此次該親王巡閱洋面迥非尋常差使可比特派太監帶同御醫隨行以示深宫眷注體恤之意於公事毫無干涉該御史旣未悉内廷規制又復砌詞牽引語多支離姑置勿論惟所稱李連英隨至天津道路譁傳士庶駭愕與該親王面奏各語大相逕庭是否確有實據又稱深宫或别有不得已之苦衷語意尤不可解以上兩節着朱一新明白回奏不得稍涉含混另片奏出治之原莫先無逸圖治之要 
 
 

Page 2

 
 
莫切求言等語自垂簾聽政以來二十餘年無時無事不以國計民生爲念憂勤惕厲惟日孜孜未敢稍自暇逸此天下臣民所共見至言官條陳事件無不虚衷採擇惟言之用否總以是非爲衡其是者固必立見施行卽或摭拾浮詞無關緊要但使其心無他亦可存而不論至於託名忠讜肆口妄談或植黨營私或違道于譽若不予以懲儆必至顚倒是非紊亂朝政况現在言路並無阻塞卽因陳奏失當獲咎之員朝廷寛大爲懷亦多宥其旣往酌量錄用總之聽言行權悉秉大公正不在屢下詔書徒飾觀聽也該御史所請明隆諭旨之處應毋庸議欽此 
[鎔鑄玻璃]  
　　字報云德國有極大之玻璃作現在思得一法使玻璃亦如五金之可以鎔化如水澆鑄成物此眞匪夷所思設得其法將來鐵路上所用之鐵條可以玻璃爲之則又别開生面矣 
[滅火保産]  
　　哈頓斯荅之滅火藥水屢登本報告白中國東洋以及歐洲各國無不風聞遐邇前者曾見西書一本内詳言該藥水滅火神效各西人致謝讚頌之信備載其中兹又由經售此藥水者送閱發枝洋行陸君錦榮一信内云本行前蒙以克老克送來滅火藥水勉留十箱以防不測本月廿二日爲禮拜之期照例停打大彈用臘漆揩抺彈檯棧司將漆置於爐上偶一不愼漆沸入爐卽時焰起不可嚮邇幸本行管事憶及滅火藥水趕卽取四瓶到來擲入火旺之處立卽烟消火滅此眞非常之幸事也雖云天佑實得力於藥水居多故特作函以鳴謝悃云云按此種滅火藥水旣有如此明效大騐當此秋高物燥火易成灾之時曷弗蒙置而戶購之庶有備而無患哉 
[嚴懲拐婦]  
　　香港西字報言有某婦在港拐一十歲小孩正欲附輪前往穗垣失孩之家四處訪尋適至該輪船其歸置孩於藤椅内如鵝之在寵不能飛出俄而該婦偶他往尋孩者見之孩卽呌喚欲携之去婦則尾之謂係我孩何得强劫乃鳴捕將該婦及孩拘送官廨訊得實情判將該婦監禁二年并罰作苦工港官之治拐婦也如此其重而港中尚有誘拐之案若他處之僅笞責枷號了事者宜乎罔知所畏也 
[校閱期近]  
　　兩江總督曾爵帥出轅閱兵渡江而北先閱淮揚徐海各標接閱蘇屬大約在九月初十左右爲期已近是以撫標各營逐日操演前兩日各統帶官齊赴大校塲操閱技藝鎗砲餘日皆在各操塲早晩練習所有水雷開花砲前日已由閃中叅殿奎等赴石湖演放聞蘇撫崧中丞示于廿六日赴黄天蕩閱看演放水雷 
[藏春塢密]  
　　杭垣上城景家弄内有某甲住宅實藏春之塢也二十三夜有營兵六七人入而查問祇以打草驚蛇語狂鄰里以致群起譁然反將兵毆傷想此事必須經官方可了結也 
[署守出缺]  
　　傅太守斯懌代理杭篆三月餘矣業經吳太尊回杭復任所有一切文案卷宗早經交卸明白惟印則尚未交出盖須俟薇垣牌示也不意十人日早忽傳傅太守有騎箕之信藩轅得報卽於是日懸牌仰吳世榮仍還杭州府原任至何日接印未經具定也 
[淮北秋鴻]  
　　補授漕標中營副將田鼐臣軍門素爲上游器重自偏裨洊至今職兹因督統得勝新營水陸緝私極爲得力故督憲緩其赴任并聞密保云○秋禾登塲新柴亦刈捆上市計每擔須青蚨二百八十文雜草則每担二百六十文視被灾區判若霄壤矣 
[宜昌秋信]  
　　新任川督劉仲帥本訂於十八日由宜入川兹因病瘧行期尚未擇定○仲帥抵宜時有小輪船爲之拖帶當有巫山都司上船迎接隨有跟丁亦欲上船失足落水是時正在寳塔河上面大溪口地方並無别船可以援救制憲聞之惻然曾許到省後從優恤賞○宜昌府試業經示諭本月廿四日開考劉制軍本在貢院作行臺兹以患病而川水又有增無减尚不知何日起節故遷在鼓樓街之東街小駐行旌云 
[鄂渚官報]  
　　八月初八日候補府黄仁黼奉皋委赴黄州府會審案伴候補縣茹朝政自黄州會審案件回新選公安縣孫汝吉禀辭赴任初九日候補縣史久齡禀謝儘先拔委一次初十日委辦新隄厘局候補府沈保祥禀辭赴局候補縣茹朝政再赴黄岡會審案件禀辭候補縣王志章大挑縣王如松俱禀解第六批京餉赴京准補天門縣乾鎭巡檢江建璋准補江陵縣龍灣巡檢奚照山俱禀辭赴任候補巡檢陳森保奉武昌府委巡查江面並銷鋪差十一日湖南候補通判曾慶溥解長江經費來鄂十二日大挑縣儲連芬奉藩臬會委武昌府讞局額外學習候補縣李觀濤奉委赴大冶查案赴兩院禀知辭宜昌川鹽局委員候補縣袁福瀚來省奉委解白蠟往兩院禀到候補縣涂九疇奉臬憲委赴黄岡提案廖玉麟奉武昌府委赴雲夢查勘案件俱往兩院禀知署武同知李燦枝卸辦荆沙川鹽分局回省赴兩院禀到候補通判張志瑛奉臬憲委赴咸寗提案禀知十五日文武官員鄉紳客官俱赴兩院賀節撫憲譚差賀督憲學憲張赴兩院拜賀制台裕至撫署拜賀前嘉思縣陳延益自京引見回省十七日卸辦咸嘉蒲崇山城等縣茶厘候補府史書青禀見銷差回省赴兩院禀到知謝接辦漢鎭　局卸代辦漢鎭厘局候補州燕永烈禀知仍回總局銀錢所十八日候補府陳長清禀見奉臬憲委赴德安府會審案件往兩院禀知辭分發湖南卽用縣劉榆生來省禀到見調署漢陽縣林元菼卸黄陂縣事回省禀見委辦淮山磯委員湖南候補巡檢徐肇熙由湘採辦麻石回省俱往兩院禀到候補縣丞翁守範奉委調辦保安火藥局差赴兩院禀頟拈香示期署督部堂本月二十日黎明時恭詣宣潤敷化龍神廟撫部院詣龍神廟風雲雷雨廟臬台詣火神廟鹽道詣江神天后宫洞庭雷祖楊泗漢神廟武昌府詣城隍廟武通判詣人蜡廟劉猛將軍廟江夏縣詣風神廟俱行香 
[京江二事]  
　　日前有急足自京口齎信赴句容行經喬家門地甚荒凉臨流彳亍忽遇一翦徑匪徒操刃直剌急足急閃開下驢哀告曰我魚鴈使也行囊所有取之無禁倘竟結果此命則千百家竹報必付諸烏有先生不顧人望穿秋水耶匪徒置之不理奪取行囊急足曰囊内計洋蚨五十八元及洋藥些須請將信紙拆下給還俾得向前途聲訴匪徒從之置刀於地搜刮行囊急足見匪徒亦單身思不難結果之遂轉至背後雙手掇其臀盡力向溝中掀下無奈水不甚深匪得輾轉緣延而上怒甚掣取雙門手鎗扳機轟擊屢發屢啞正在猜疑急足已拾取其刀與之格鬥匪不能敵致洋鎗亦被奪去擊破頭顱昏暈倒地有鄉民七八人聞聲而至急足大聲呼喊並指示踣地之匪時匪已甦醒見有多人在側乃反誣急足爲斷路者哀請救援鄉人惑之將急足攢毆鱗傷遍體急足知事不能白請舁至鄉董處辨别眞僞鄉人允之洎至急足向董曰若謂我爲匪我能說出信之封數及洋蚨若干銀幾兩投遞何處試問匪能一一指陳耶董騐之無訛轉詢匪茫然莫對董以案情重大未敢擅專立將一干人押解丹徒縣署禀請究辦○西門外山巷某甲入不敷出典質漸空節屇中秋無臺避債乃暗購一匣紫霞膏服之畢命家人以其禍由自取草草設法棺殮亦可哀已 
[邗江官報]  
　　十六日代理沭陽縣金苕卿大令元烺由省過揚徐鹺尹瑞芬解甘肅餉起程謝鹺尹鑑委赴山東查探水勢○十七日泰州分司沈子丹分轉由署來揚隨赴十二圩公幹泰州營都司彭楚明守備文家銀東臺千總湯懷仁均到揚守候大閱 
[江西官報]  
　　候補縣王才鼎帮辦厘局事務李相委辦瑞洪厘卡崇仁縣典史沈毓華禀辭赴任張瀛委辦饒州府鹽棧分發卽用縣任佑觀鄭仰虞均禀到繳照從九熊燡沈錫麒俱禀到舒雲彩委解海軍地丁銀進京准補高安縣趙天向崇仁鳳岡司包霖均飭赴新任典史王錫彤巡檢吳應甲均禀到金谿縣典史吳曾淦奉九江道委解洋務銀交藩庫從九黄贊襄禀到候補縣馮學禮委帮善後局務從九賀鍾濟禀到 
[袁江官報]  
　　内閣中書胡梧村中翰於十四日抵浦旋回皖籍盖自京給假也新選湖北荆州左衞守備馮國棟於十四日自京來浦旋 
 
 

Page 3

 
 
奉飭赴任新選德安衞守備宗承烈於十八日自京來浦旋奉札赴任候補知府曾爾昌奉漕憲委統領馬步右營候補知縣張開鑅奉漕憲委辦理灘租局事務候補知縣韓汝賢奉漕憲委辦鹽城厘局候補同知張兆桓奉漕憲委辦莊　釐捐候補同知王飛翹奉漕憲委辦衆興厘捐 
[妬奸釀命]  
　　聞之杭友云本月二十日突有甲乙二人至積善坊巷某酒店沽飲酒次互相口角滋鬧不休時已昏黄無人解勸甲忽掣利刃刺乙左肩乙負痛扭甲甲復向右項下一刀乙格以手甲又剌其腰乙至此疉受重傷痛極倒地衆恐釀成人命竭力呼援甲欲脱逃經衆　住問其情節自言因妬奸起見致成不共戴天之仇至十點鐘時乙一息奄奄勢將就斃衆乃喚集仁錢兩縣地保令其呈報本官飭提凶手問供未知如何辦法甲係山東人在杭賣燒餅度日乙則機坊夥亦非安分之人云 
[庸醫殺人]  
　　周官特設醫師一職定其考成爲五等歲則稽其醫事十全爲上十失一次之十失二次之十失三次之十失四爲下其祿亦以是爲差可見醫之一事古人鄭重如此蓋不欲以刃與挺倒授其柄於視人命如兒戱之庸醫也近來惟泰西醫士須由該國家考騐能否塡給執照方准出而問世此意最古仲尼曰天子失官學在四彝猶信金陵五方雜處來謀生計者多苦無留侯辟榖術獨懸壺家得以坐享其温飽豐衣足食皆視其時運之窮亨爲升降然朱顔白髮從無作號寒虫者甚矣醫可活人且自活也如此豈非物希則貴哉昨聞某觀察有女公子年十八百兩已將奠雁諏吉矣體孱弱偶納凉爲寒所中鬱而爲熱熱且壯經某醫爲之揭表熱稍解而唇燥裂如故也一日女公子之夫家來視疾其翁遽薦以某名手令延診治旣至亦莫明其妙輙唯唯病者　嬌慣淹床第益卡急醫睨其狀疑爲實火中燒亟投以犀黄等劑促煎服服下果懨懨欲睡侍者皆心喜謂不啻咽楊枝甘露齊合掌誦阿彌陀佛醫曰是尚未抵黄龍府也乃就原方而倍之纔下咽卽問天氣何驟凉乃爾侍　忙引單羅絞爲覆其體病者再索絮撫之則手足已如鐵冷問其心内何似則欲荅不荅合眼沈沈睡熟矣時觀察以愛女故已如第五倫雖不省視而竟夕不眠天將曙聞嚶嚶啜泣聲遽躍起呼曰是隕我掌上珠也誰實爲此厲階者命急延醫問回生法醫知香銷玉化竟不至觀察雖明知見戕於庸醫然已無如何先是病者偶爲封家姨所謔耳王司馬已作和事老人詎後來者思擅積薪之居上遂使玉骨氷肌摧折于霜欺雪打是誰之過與因念學醫之書汗牛充棟有祖述先疇者有憲章往哲者有剽竊其皮毛者有誤認其字義者苟胸中稍有馬勃牛溲便高談闊論自詡爲得未曾有旁觀亦從而和之曰時于是時醫之門病者趾錯初不問受治者之得效與否不效則諉諸氣數並不以成敗論英雄一死生爲虚誕齊彭殤爲妄作豈非漫無考校之故哉正抵掌間客有以前報所載之竹齋主人在南門外獨享醫名爲詞者稱主人楊姓平生最喜竹謂竹能折腰而有勁節能虚心而有直行故以竹名其齋與王子猷同癖俱不可一日無此君其爲醫也私淑長沙張太守之門探得其君臣佐使配合之妙故製方從不出其範圍而尤於富貴人家多著效騐蓋古法宜於富貴人前賢曾經論及然則某觀察殆未知主人爲三折肱者乎曰是不然王司馬亦瓣香仲景者特其急則用之緩則棄之雖扁鵲不爲功客旣去並次其語如左程伊川言病臥於床委之庸醫比之不慈不孝可見主病者不可以不知醫 
[私押殞命]  
　　青浦縣有甲乙兄弟二人甲充某圖地保因他案逸去糧差獲其弟解案錢邑尊飭令接充該圖地保具結釋放詎糧差某勒索差費不遂將乙私押未幾染病身故太尊委上海縣莫明府相騐並無傷痕然該糧差膽敢私押有病復不放出以致殞命雖與謀害有間其設心不可問矣王法倖逃天律其可逭乎 
[軍門起節]  
　　長江水師提督李與吾軍門莅滬已見昨報兹悉軍門已於昨晨乘坐飛霆兵輪前赴金陵本埠各員咸往舟次恭送 
[道憲拜客]  
　　關道憲龔仰蘧觀察於昨晨偕同英會審員蔡二源太守代理法會審員葛蕃甫同轉洋務委員沈仲禮叅軍沈鼎忠司馬先至法領事署會晤愷君旋赴新關吉税務司及英領事啊君處拜會觀察午刻回署下午二點鐘再往奥領事及美俄德西洋日本各國領事署拜會恐一日不及徧謁須於今日續拜蔡太地因此飭差知照捕房停解公事二日明日又逢禮拜然則公堂案件當歸下禮拜一解訊矣 
[滬北火警]  
　　前夜二點半鐘時英租界帶鈎橋東首粤人所開料泡店失火其時英法美三界水龍及保險行之洋龍先後馳至英捕頭督同包探巡捕舁藥水龍灌救而火始息計向東燒去舊貨店花烟館向西焚去竹器店及花烟館樓面共五幢半小弄中西首樓　焚燬七間樓下安然無恙是處左右皆是妓院當火熾時姹燕嬌鶯驚惶失措被匪人攫去衣物不少由捕拘獲者已有數起諒當解案懲辦也又聞浦東高家巷某油車坊亦于前夜失火草屋七八間耕牛一頭付之一炬伊可憐也 
[搶火暫押]  
　　前夜英界鈎橋附近失火時由法巡捕拿獲搶火者六人除四人由親屬保出外一人携袱包一個内有衣二十二件棉綢一塊鞋一雙據稱撑蘇州航船火起時恐致殃及携包上岸衣服係已物嗣有某甲到捕房自稱是失主捕頭因疑其人是搶火者即着暫押又有一人携水烟袋一支花扦一對初稱自已物後見失主至又稱從地上拾得者捅頭亦着暫押候訊 
[炸藥傷人]  
　　承辦軍裝之某洋行有出店兩人於昨午後四點鐘時在棧房中搬運銅帽忽然炸烈兩人衣服均已焦灼事聞於該行西人急將其衣解下又取藥水從頭上灌下兩人仍呼痛不止遂喚東洋車舁送仁濟醫院療治未識能無恙否也 
[控案送縣]  
　　甯人韓正裕在英公廨控與前爲英包探之方志畏並武以仁等合股包做公和祥囤頭生意遭方等侵吞銀兩一案疉經提訊昨經蔡太守飭差將原被人証一併移送上海縣署莫邑尊飭於晩堂提訊其所供情形容俟探錄 
[押交簿據]  
　　開踏布坊之曹錫泰等控同業袁錫堂卽袁錫祺擅跌工價一案已列前報前晩又經莫邑尊復訊袁稱與各洋貨店踏布均依原議算帳並未私自讓價今曹等控我實係嫉妬現將各店往來手摺呈電邑尊閱畢謂所呈各摺但有收付均未結算清楚無從稽核與各店往來豈無細帳何僅以手摺搪塞着將袁管押限三日内檢呈簿據冉行復訊曹等飭退 
[失女控官]  
　　代理法會審員葛同轉昨晨莅捕房發落各案畢謂法捕頭曰准縣署來文稱有人在奉賢縣署控稱有養媳年十二歲被人誘逃今知賣在上海法租界大雅棧内爲請協捕拘堤捕頭卽飭法包探提到該女　押捕房再行移解聞該棧主婦買該女出洋四十元其洋係向親戚湊借而成者惟不知其向何人買得且不知其買此雛鬟作何用耳 
[法捕房瑣事]  
　　昨午後法捕房收捐洋人在洋涇浜收捐見賭臺林立喝之不去遂拿賭檯一隻交與華捕送入捕房及該華捕去而復來購徒依然賭博旁若無人該捕上前拘拿正苦衆寡不敵經收捐者帮同拘到一人解入捕房○昨報列惡嫗游街一節昨晨葛同轉臨法捕房發落畢并諭該嫗於游街時將犯罪情由自行說出使他人聞之知所儆戒沈小王旣稱爲打包生意着喚包頭沈阿才於今日至公堂問明是否伊夥再爲核辦 
[來信照登]  
　　本月十五日貴報京口述聞内載慶樂戱園因往金陵演戱箱中夾帶私土被局訪獲并將園主解官戲園封閉云云兹悉該戱班于七月二十五日趁公和輪船往金陵上河江西洪都公所演唱堂戱班箱十餘隻皆經洋關查騐放行並無私土至該園實因虧本自行閉歇非關走私官封也 
 
 

Page 4

 
 
　 
[顧蘭英眉史住同安里年十七善琵琶工度曲雪膚花貌秀外慧中余與苕溪詞客訪之見其性喜翰墨欲學寫洛神賦字偶運皓捥别有風姿因成二絶卽請苕溪詞客敲定并博霧裏看花客惜紅生同粲]  
　　苕溪詞客欲藏春引我花間見麗人一種蘭因誰解得玉環嬌態是天眞含笑微渦絮語親梨花爭豔一枝春彩毫拈得教書寫眉史欲從余學書玉腕玲瓏更可人[  倚紅吟客初稿]  
[金屨衣秋柳賦呈惲伯初伍春陔徐伯聞三兄及海内諸知已藉白近况]  
　　柳色銷金縷徧天涯紅情緑意如此樹隱約旗亭摇落月爲問漢宫情愫道倩影已成前度詞客年華眞草草况而今正撰哀蟬賦談絮果話南浦疎狂畢竟嗟無補快從頭芟除一例養將眉嫵此後灞橋風雪裏游子感深行路還抵得驛梅傳付猛憶靈和殊悄悄美人心只唱黄河句且珍重夕陽暮[  柳隱詞人未是草]  
[客窗分咏四律錄請霧裏看花客政刊并博懴情侍者倚紅吟客釀花仙史同粲]  
　　筠廉水雲疑隔畫樓東　燕嗔垂路未通烟篆有時同盪漾湘紋如織疉玲瓏月光斜射凉篩碧燈影疎摇暗漏紅風拂圡鈎波欲瀉淡含秋意畫難工○紗窗茜紗一碧淡難描消夏偏宜綺作寮題句輕曾籠麝墨隔簾雅愛拓鮫綃篆烟濃鎖青分竹鏡月斜臨緑誤蕉記否夜深人靜候蘭閨紅暈一燈摇○羅帳冰綃織就碧如油樣較紗廚製更幽晶簟滑宜同夢穩玉鈎靜下愛香留千絲疉雪凉於水十幅裁雲薄似秋酒醒渾忘香汗透黑甜鄉本近温柔○籐枕胡床蘄簟最宜秋奚必高風溯枕流製異六安誇剡水仙游一覺夢揚州藏將菊蕊香添韻眠傍蕉陰巴更幽繡閣有時新睡起雙文印向鬢邊留東武惜紅生待定稿 
[月夜有感調寄虞美人錄請霧裏看花客拍正]  
　　怱怱又過樨香節舊夢尋無跡一衾伴我鎭無眠也算不曾辜負已凉天疎櫺碎逗冰蟾影離恨添孤枕鬟雲卸了背燈屏料得一般寂寞聽殘更[  東武惜紅生倚聲]  
[蘇省撫轅抄]  
　　二十四日江蘇候補班補用知府胡裕燕引見回省禀到從九王啓曾謝委署常熟縣典史事家人禀報前署奉賢縣闞鳳樓於八月十九日亥刻在蘇庽仙逝○廿五日縣丞葛恩覃銷幫辦武陽絲捐差 
[浙省撫轅抄]  
　　八月二十二日江蘇候補道韓慶雲由蘇來浙進見遂安縣唐禀知藩司飭知回任禀見禀謝調補永嘉縣恩禀奉藩司飭知赴任禀見叩謝署麗水縣范道生禀知藩司委署禀見叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
　　廣東鹿芝舘 
　　參茸三鞭壯陽酒每瓶洋四角蘄蛇虎骨驅風酒每瓶洋一元小瓶蘄蛇虎骨酒每瓶洋五角雙料參茸衞生酒每瓶洋四角正號馮了性藥酒每兩錢百文雙料治喘洋金花每會錢百文加料燕窩肥兒糕每斤洋四角龍涎戒烟人參片每塊卅五文精製萬應如意油每瓶八十文紅毛墜金膏藥每兩銀一兩貢品福建神麯每封洋六角分設上洋英老巡捕房斜對門　　至寳寗坤丸 
　　寧坤丸一方海内盛行專治婦科各病如月事不調面黄身瘦血枯經閉胎動小産隨經腹痛産後腰痛等症歴著神效兼之無病婦人常服亦能調經保産靈效非常然丸丹一道首重藥正方精乃能奏效本舘實事求是格外認眞監製此丸與衆廻别請嘗試之每盒十丸洋二角半廣東芝舘分設上洋老巡捕房斜對門 
　　家刻書籍 
　　國朝文錄八十二卷婁縣姚春木先生所輯張詩舲尚　刻於秦中數十年來風行海内茲者第四次開刷以廣流傳每部二十四本收回工料洋六元高歌集時文四十五首係張詩舲尚書手慈悲壯茶凉百護不　洵足披盪心胸排脫煩悶誠陶寫之一助也每部兩本收回工料洋三角寄存上洋抱芳閣及各書坊出售 
　　新出嘻談續錄 
　　前有嘻談初錄之刻早已不脛而走茲復集成續錄較前更爲宏富尤足解頤嘻笑怒駡皆成文章雪月風花恐供裁剪從來小說無出其右有目者必當有以共賞之也每部價洋二角半又初錄價洋二角半寄上洋各書坊發售小石道人啓 
　　頭彩三萬元 
　　本行香港分設運售吕宋票吕宋烟批發今售十月票分裁均可紅票升足兌 
現信購至上洋寳善街中 
　　廣東梁四遠堂男婦科藥 
　　男科固精廣嗣丸○專治男子腎虧無嗣陽事不舉陽舉不堅陽舉卽洩小解過多久年白濁夢裏遺精頭昏目眩耳鳴耳聾腰疼骨痛手足無力精神短少怔忡健忘自汗盜汗便後遺滴膀胱疝氣所有男子諸虛百損等症服之俱有奇效每罐四兩價洋一元○婦科調經保育丸○專治婦人血氣虛弱月事先期月事後期月事無期月事腰痛閉經不通赤白帶下白淫經期腹痛虛寒不孕血龜血塊血山崩漏脚酸腰痛頭目眩暈胸　痞塊嗝逆吐酸過身骨痛不思飲食心氣疼痛胎動欲墮催生保産臨産艱辛産後虛弱産後發冷産後泄瀉産後肚痛産後脚痛惡露不止子腸下陷産門不閉乳汁不通産後頭暈産後咳嗽産後氣嚙以上各症本堂另有仿單照加藥引開服每盒十粒價洋一元外有各項蠟丸小丸名目甚多不容細錄但所有丸散膏丹俱仿古方揀選地道上藥幷不苟且欺人如蒙賜顧至上洋萬勝祥吕宋票莊一寄江西羅春臺號發兌 
　　喉症奪命丹 
　　僕室人嘗患喉症方藥罔效醫皆束手氣剩一息後遇異人授此丹方症卽立起因思便人卽是便己不敢秘藏選辦上細貴品藥料合成售世惟内佐珍珠犀黄等味價值昂貴倘患喉間諸症欲起沉疴者尚祈不靳價值每瓶五分定價三十換計實洋一元五角購者請至上洋新衙門後新仁慶里健行堂發兌 
　　湖南新到 
　　祝由科白水神符專治諸般疑難怪症内症符到病愈外症不用刀針卽將移去當面奏效倘承惠顧到壇自備香燭隨到號金一百六十八相邀到府醫治醫金面議寓二馬路石路口復順興棧内 
　　大吕宋公司英十月份票出售 
　　英十月份票全張六元半張三元分條七角頭彩得洋三萬元二彩一萬二千元三彩五千元其餘得彩另列章程隨票附送開期華歴九月初十日在吕宋開彩卽晚有電報到申如得彩欲隱名者悉聽其便遠處寄買務祈指明吕商公司牌號並乞騐明各號信式回件圖章是要此啓大吕宋公司分設各洋行列後廣惠和立發天成必得天祥同得利 
　　屈臣氏聲明戒烟精粉效 
　　大淸光緒三年歲次丁丑秋九月欽差大臣 
太子太保文華殿大學士兵部尚書都察院右都史書直隸總督世襲一等肅毅伯李爲 
妙手回春大英醫士屈臣先生題 
　　敬啓者本號之大藥房乃始迄今四十餘年方可稱眞老大藥房也本大藥房所創製戒烟精粉乃本藥房獨得秘法不惜工本務期兢製洋烟之瘾也請吸烟之人用之令其自知言之不謬决無後患與别家所售戒烟諸藥果不相同也歴蒙中國憲台大人試騐奬贈書賜匾額幸已天下馳名近閱報有無恥隱借精粉之名意圖混雜所謂精粉者不識其精之謂何本號之取名精粉以其精益求精製到極精不能以别藥取名也故特聲明戒烟精粉惟本號所售者爲眞總之難瞞於前用過戒斷癮之諸君子耳此粉每十包售銀一元正每包一角亦賣以廣善緣諸尊請認明此藥封口有貼紅白黄三色龍麟伴塔招牌爲記庶免魚目混珠謹佈另有嘛啡白藥紛係用罇裝者亦比别家貨眞價實 
上洋英大馬路屈臣氏大藥房謹啓 
　　著易堂售書處 
　　皇朝三通四十元建炎以來繫年要錄二十元郝氏爾雅義疏五元說文部目一角半段氏說文撰要一元四王箋禮記三元王箋儀禮二元五王箋公羊三元天下郡國利病書方輿紀要二十元以下白紙左通補釋四元石笥山房集二元樊榭山房集二元家語疏證三角連子居詞三角文字蒙求三角欲購者請至上洋棋盤街本坊可也 
　　鉛版新書發售 
　　數學啓蒙六角增補英話注解二角英字指南二元英字入門五角朝鮮竹枝詞一角馮雪樵經解三元黄宗師江左校士錄五角王大宗師全槁一角又熟課一角八又松屬考卷一角二此外尚有銅版石印各種名目繁多不及細載備刻仿單以便選購上洋著易堂啓 
　　新到金剛鑽 
　　啓者本行今有新到金剛鑽其貨愼佳價士商賜顧者請來本行面訊可也天福洋行啓 
　　始創龍涎香戒烟丸 
　　原夫洋烟之悞人也初時吸食藉爲叙談消遣之資漸而流入五經日久　成　癮因虛受病百弊叢生於是有戒烟一法紛紛擾方以售於世而往往配入烟膏烟灰以爲藉此作　乃易隨漸减食卒之能止癮而不能斷癮戒之不脫服之無益而爲患滋甚焉夫吃烟者吃其氣味而癮則能成况以烟膏烟灰等物配藥服食渣涬留存勢必日積月累停滯胸中至於隨經發病無論弱者固傷氣質卽壯實者亦損精神無怪平世之爲戒烟者旋戒旋食　亦旋增終入於迷途而莫之悟也本　得有家傳秘方絶不用烟膏烟灰以助藥之困只選上藥配製爲丸服後不思吸烟亦無庸戒口自然斷癮身體强健飲食勝常卽吃回再戒亦　其便永遠無獘幸而遠方播傳仍恐異鄉外客採買維難特將原方開列於左務使人人週知以公諸世並非專爲圖利秘而不傳方内用牛黄胆星川貝陳皮以除痰玉桂洋參沉香木香丁香白扣仁温塞固氣北茋於朮衞生丸以寗神開胃補血加蘇合丸以袪風用龍涎香以統除烟之積患矣每癮一錢呑丸三分每瓶價大洋五角諸君恐難戒斷卽到本齋包戒斷癮後謝亦無不可本齋原爲方便諸君見並非有心匯利也丸之妙處並非徒託空言若有烟膏烟灰攙人製丸皇天不祐此丸不獨爲戒烟之用並治一切心氣肚痛癰疽瘡筋骨疼痛諸痛卽止如神原方正龍涎香二兩正母丁香五錢上廣木香五錢正西牛黃兩半紅肉洋參三兩鮮白扣仁一兩九轉胆星三兩加料衞生丸世個天主於术二兩去白陳皮一兩正好沉香五錢加料蘇合丸廿個米炒北　二兩正川貝母二兩上謝桂心二兩共末　爲小丸 
廣東邇遐　分設上洋英界老巡捕房對門開張另有正龍涎香發售 
　　十八省府州廳縣異名錄 
　　百衲琴聯句 
　　州縣異名錄如上海縣别名曰滬瀆寧波府别名曰四明之類是書名省府州廳縣别名無不備載洋兩角○百衲琴聯句係長洲秦膚兩茂才所譔以兩物之絶不相類者鈎心鬥角結譔成聯又名分詠體展閱一過頗覺新巧洋兩角○管可壽齋尺牘三角在上洋文宜書局掃葉山房各書坊出售　　東洋香肥皂 
　　專治一切油膩及臉上烟色黑氣擦之可皮膚滑潤每匣四塊計大錢一百四十每逢禮禮拜三六登報寄在上洋打狗橋北永昌順布號寳善街中錦潤堂扇店二家出售錦香室啓 
　　精較石印小搭珠華出售 
　　珠華一書誠小題之正鵠小試之金丹自癸未迄今爲藝林所共賞矣第日久字頗模糊茲較訂重付石印準於是月廿三日出售定價洋一元六角欲購者至上海書坊各省申昌均有寄售如躉買者可到本號面議可也二洋涇橋同泰號 
　　屈臣氏 
　　三隂瘧疾丸 
　　凡瘧疾初起一兩日其病多在少陽發時寒熱交作若第四日兩次發者此乃傳入三隂病根漸深治非容易因循日久百病叢生貽患不淺此丸獨得異方專治三隂瘧疾奏效如神患此者宜照後開仿單服之則沉疴立脫矣仿單另具貴客光顧各藥請認禀准用龍麟伴塔爲記庶不有悞每罇大一元中半元小三角正 
　　百補鐵酒 
　　此酒專取鉄之精液醖釀而成善能滋隂生血補精寗神統治男婦五勞七傷一切虛損失血等症無病常服亦能却病延年每日宜服三次每次服半匙羹用滾水或茶開服每罇價銀仝上上洋英大馬路屈臣氏大藥房謹啓 
　　永祥豐壽器號 
　　本號專辦隂沉香楠桫枋獨幅壽板婺源圓心善器俱全蒙 
仕商賜顧請至三馬路石路西德潤里石庫門便是 
　　廣報局啓 
　　本局將廣報託上海四馬路隆棧利記代售每張收錢十三文凡有頤爲分售者請至該處面議如有欲閱本報者望函書明住址以便送上此啓 
 
 

Page 8

 
 
　　大英公司英十月份票出售 
　　本公司自向吕宋專運發財票出售現售英十月份要全張六元半張三元分條七角頭彩得洋三萬元二彩一萬二千元三彩五千元其餘小彩另刋仿單隨票附送准於華九月初十日在吕宋開彩遠處函購　明本號圖記庶不致悞天源發記大寶來大有恆大吉昌老泳記 
　　英十月份票 
　　自運吕宋票及頂陳吕宋烟均可發行門莊零售照市公道遠客信購指明牌號原班回件專收彩票克己英二馬路禮拜堂後首○廣泰祥棋盤街萬寶同啓 
　　逐月批發 
　　新遷上洋英巡捕房對門自運吕宋票及吕宋烟批發兼零沽專收紅票英十月份票全張半張分條均照市價遠客信購當班回件兼售廣東蠟丸馮了性藥酒漢口水烟袋 
　　西門町坭出售 
　　啓者本行現經久馳美名之卜而哈姆轉泥公司特託所有該公司之鐵水泥卽英語所謂巴德蘭西門町在中國各口消售者均歸本行經理該公司所造之泥貨眞價亷倘貴客欲購者請至本行面議旗昌洋行啓 
　　天生發財票行 
　　余向力謀利路詣神前占問得屠狗晚成之兆當未深明舊春行年五四忽得吕宋票頭標始明神之所指功由天錫非關人力然後知生財之道自天申之也故顔天生茲售英十月份票凡欲奪頭標者速來購取是幸 
　　英北商人保險公司 
　　啓者本公司代各華商貴客保火險或保房屋或保貨物其價格外公道以前本公司所保房腿貨物等件有遭燬者一切均已照數賠償可知保火險一節最爲有益一經保險給有保險單雖經燬壞仍得賠還此事爲保護之要着有欲保者請至本公司面議可也本公司上海代理人旗昌洋行啓 
　　高麗參减價 
　　自在高麗年久專辦老山别直大小參尾其價照市八折仕商賜顧格外克己請至上海二洋涇橋萬和里廣大號啓 
　　新出尺牘相書 
　　尺瀆咸宜翻陳出新各體俱備無論士商均可酌斟參之洋二角半禀啓錦囊裁對工整用典不泛是則蓮花慕中必需之書洋一角半大淸神鑑爲相家必不可少之具較之水鏡柳莊諸書詳且明焉閱之洵爲趨吉避凶之一助云凡有所嗜者　早購之洋三角寄上海昧三堂及各書坊發售 
　　彭誠濟啓 
　　本報創製戒烟參片應效如神四遠馳名近有假冐甚多在外埠造本堂樣式將僞藥冐冲本堂招牌各城鄉兜銷未免貴客悞買食之有損無益須要認明蘇城内宋仙洲巷本宅内廳上海在棋盤街北首老巡捕房對面方是眞正老店餘外一概假冐特此告白　　新選小搭徑寸珠 
　　選文莫不妙於平陳庸腐貴得乎醇正宗時小試文則更然是編專擇近時各試藝窗稿諸作俱似鮮露明珠者莫不網羅其中計得文二千篇然已洋洋廣大可謂無題不備付石印縮爲袖珍以便行篋外加綢套每洋兩員四角寄上洋文玉山房千頃堂等出售 
　　精刻唐伯虎集 
　　是書爲武林高氏重刻細加校對與坊本不同識者誠能辨之每部八角在上海各書坊寄售法馬路還謹樓代啓　　同文石印佩文韵府招股 
　　本庄定印同文書局佩文韵府一書早經登報茲特議招股新章凡預定者每部先收洋四元掣發收票准本年十月内成書携票向經售處找洋念元取書一部如欲定購請至棋盤街本莊及各埠代售處均可惟前經各戸認定之書其價不無叅差今悉照新章定價取書換給收票俾歸一律但所售股票限一千部爲額滿額後仍照同文仿單每部洋四十四元發兌此佈上海抱芳閣啓 
　　揚名 
　　家慈年逾六旬前患心痛吸食鴉片繼逐上癮迨今年高氣弱爲害日深屢閱報章得悉申浦英祖界北市詹家園誠德堂大藥寶號發兌發四戒烟膏斯膏可以代烟鎗上燈吸一能戒烟兼能益人站往購試果獲效驗銘盛大德登報揚名五品銜山西候補府經歴丁維昌拜書 
　　義豐烟膏店 
　　本店開設上洋老北門外城河浜精製淸膏每洋一兩三錢陳膏還灰二兩二錢公膏每洋二兩六錢冷籠每洋三兩熱籠每洋三兩三錢小土膏每洋二兩五錢平頭外加比衆公道凡仕商賜顧者請認本號招牌不誤 
　　輪船往東洋等埠 
　　啓者本行色祖麥麥魯輪船船主名康乃兩於禮拜六卽八月二十八上午七點半鐘開往長崎西門舍革神戸横濱等埠小包收至廿七正午十二點鐘爲止搭客票出至廿七下午六點鐘爲止在船買票須照定價加十分之一加各寳號欲裝貨搭客者請至本行訂定可也八月廿二日三菱公司啓 
　　　簡玉山房新出書籍 
　　鮚琦亭内外集四元半胡刻文選四元新修大淸律例三元袖珍叚氏說文白紙三元半竹紙三元唐駢體文鈔一元六說文通訓五元又補遺八角周易指四元文獻徵存錄一元四角岳武穆集六角說文辨字六角說文韻表一角半廿一史提綱二角臨文便覽三角環遊地球新錄八角瀛環志略一元瀛海論一角賦鈔箋略六角巾箱小品二角實存二角桐廕淸話二角紅樓評讀四角通商稅則一角半英話註解二角半名媛尺牘二角同人尺牘一角半易經文捷訣二角春秋備題彚說三角易隱一元醫醇媵義六角醫師秘笈二角醫經原旨八角奇門元靈經一元江湖切口要語二角近時新出鉛石縮印銅版詩文畫譜以及各家登報之書均皆齊備賞鑒者請至上海二馬路千頃堂内購取 
　　新刻尺牘合璧初桄新編 
　　近時新出尺牘不下數十百種惜皆陳言腐套不堪取法是書别出心裁撰成套語俱係入時眉樣分門别類祗須依次摘錄便成錦繡文章幷附增天文地理異名各省省城異名府廳州縣異名歲時職官人品政治文事人物花菓鳥獸各異名五州列國題名列國京城名中外立約諸國中國日本通商各口以及族黨交接稱呼禀啓書札規格殿以增廣寫信要覽共廿餘種有關時用者無不網羅畢備案頭有此一書足資尋閱無俟他求矣每部洋五角萬選樓啓 
　　新開新大榮 
　　本號開設南晝錦里專製銅鐵器皿火爐鐵灶修理洋鎗機器包裝自來火燈其價格外克己祈諸君光顧爲盻特白 
　　工部局示 
　　爲招人承辨本局轄下淸潔局事務如有人願爲承辦者須用小工一百五十九名以備挑糞須用八艘垃圾船五艘泊在黄浦灘各碼頭一艘泊在蘇州河河南路橋脚尚有兩艘專事打掃裝棄浦灘垃圾另用三船專裝隂　所出爛泥兩船專裝英租界泥污一船專裝虹口泥汚又須用小工廿六名專倒英租界各洋行内便桶又小工十名專倒虹口各洋行例桶並備竹幕籃籠分給各小工幷須租房一所用一薩拉夫其錢亦須承辦人自出所出垃圾每日　經斐倫路及浙江路兩處搬出其承辦之信須開明價目本局收至英九月廿五號上午十二點鐘爲止一千八百八十六年九月九號英工部局經理人韓朋布告 
　　金箔加價 
　　啓者吾業金箔自春間金價驟昂公議加價後金價漸又步貴現將貨價核算實難敷本茲再爰集同業在郡廟備淸音全堂公同彚議於八月十六日爲始各貨一例增價以歸劃一第恐各貴商未能週知特刋報章告聞金箔同業公啓 
　　廿本新板增補眞珠船 
　　本齋創選小題眞珠船久已　行各省茲將前選未備者補文數千共文一萬二千餘分裝二十本點印精良與别本不同近來翻印甚多祈認明織墨齋選本庶不致悞每套價洋八元在上洋河南路邇遐齋　丸店寄書粤東機　齋啓 
　　洋酒出售 
　　本行今有頂上巴得温酒爲四葛酒出售其酒甚佳價亦相宜如賜顧者請來面議可也此佈天福洋行啓 
　　八月廿七日上海各絲市行情列左 
　　萬豐竹丰三百六十七兩五○久記慶翎三百七十兩○宏順春翎三百七十兩○永盛翠翎三百六十五兩 
　　八月廿七日錢洋並匯銀票行情列左 
　　新會劃收市七錢三分四厘五 
本洋八錢五分 
銀拆收市二錢一分 
洋拆一分 
洋找頭七錢三分七厘 
錢找頭一千一百文 
卡錢一伯四十五千文 
衣牌一千零九十文 
銀行現銀票四先令五辨士 
六個月期票四先令六辨士三八 
又四個月期票四先令六辨士一八 
商人要六個月期四先令五辨士二五 
又四個月期票四先令六辨士 
　　八月廿七日進口船禮拜五 
宜昌輪船由寧波太古公司 
公和又由長江怡行 
新南陞又由天津怡和行 
萃利又由長江麥邊行 
納地又由東洋禪臣行 
匯利又由基隆瑞生行 
　　廿八日出口船禮拜六 
色租麥麥魯輪船上午七點半往東洋釜山仁川等追三菱公司 
爾士打又早往香　老太古 
富有又往福州招商局 
江表又下　往寗波招商局 
廣利又往香港省城招商局 
西多又晚往長　琿春禪臣啓 
北京又晚往香港省城禪臣啓 
萃利又往長江等處麥邊啓 
芝罘又晚往厦門汕頭太古公司 
新南陞又晚往烟臺天津怡和啓 
公和又晚往長江怡和啓 
　　三十日出口船禮拜一 
　時麥輪船往基隆華友啓 
保大又往烟台天津招商局 
江永又往長江招商局 
北直利又晚往厦門汕頭怕和啓 
　　九月初一日出口船禮拜二 
通州輪船晚往烟台天津太古公司 
宜昌又下午三點半往寗波太古公司 
　　初二日出口船禮拜三 
北京輪船晚往長江太古公司 
 
 

Page 9

 
 
[光緒十二年八月二十一日京報全錄]  
　　宫門抄○上諭一道錄前○缺單○東撫張奏升捕守備人地相宜仍請以原擬之員補授摺○府尹畢等奏陳明順屬被水情形懇恩賞撥江北漕米以資撫卹摺子○粤督張奏請旌奬片○又奏爲蕃運各司至省飭赴新任片○又奏爲集捐給匾秦明立案片○又奏爲紳商在洋捐助防費懇請分别照例建坊並頒給匾額飭議奬叙摺子○八月二十一日吏部翰林院正藍旗值日無引見○奎煥假满請　安○吉恒續假十日　掌儀句奏二十三日祭奉先殿絪貝勒行禮○召見軍機○光緒十二年八月分缺單小京官中書科中書吳中俊丁知縣福建長樂王樹鼐丁山西神池汪澍革廣東臨高佛光革府經江西南康陳立謙丁縣丞江西豐城戴文煥丁通照磨江西樟樹鎭葉　吉丁吏目江蘇泰州孫昌植故巡檢江西鄱陽趙捷近典史甘肅平凉孫　源江西南豐鄭宗綮廣東長樂劉鳳梧俱近○○頭品頂戴山東巡撫臣張曜跪奏爲升補守備人地相需仍請以原擬之員補授恭摺仰祈聖鑒事竊桃源營守備廖貞華病故遺缺經前撫臣陳士杰奏請以儘先守備撫標右營右哨千總楊文煥升　故准部覆以該員歴俸未满請升守備礙難議准應令儘先合例人員升調等因奏奉諭旨依議欽此欽遵咨行前來臣伏查　例各省題調缺出有員缺緊要人地實在相需所保之員與例未符者該督撫據　聲明專摺奏請恭候欽定桃源營守備駐紥曹縣界連直豫素爲盜匪出沒之區緝捕巡防均關緊要且係獨營有統領表率之責非熟悉地方情形之員不足以費治理臣復於通省現任守備及合例千總應升人員逐加遴選非現居安缺卽人地未宜或　承辦要件或因本籍廻避均未便遷就請補一時實無堪以升調之員自應仍以原凝之員請補查楊文煥現年三十七歲　東歴城縣人由行伍隨軍剿匪著績遞保儘先把總補缺後以千總儘先拔補加都司銜兼帶花翎光緒六年拔補德州營把總八年因堵築桃園河工出力經前撫臣任道鎔奏保俟補千總後以守備儘先補用嗣于九年正　拔補撫標右營右哨千總六月承領部劄曾　前撫臣陳士杰以該員差　勤愼營務熟悉請升補桃源營守備洵堪勝任雖自領劄之日起計算歴釋未满三年若以到任之日計算於出缺時已逾三年而該員係曾經出兵著績之員人地實在相需且東省千總從前因歴俸未满請升迭經兵部覆准有案今楊文煥事同一律例准專摺聲請恭候欽定合　籲懇天恩俯念山東桃　營守備員缺緊要仍准以撫標右營千總楊文煥升補實於地方營伍均有裨益如蒙俞允　接准部覆再行給咨送部引見以符定制冉臣到任未及三月例不出考合併陳明理合恭摺具奏伏乞皇太后皇上聖鑒訓示謹奏軍機大臣奉旨兵部議奏欽此○○臣畢道遠臣薛福辰跪奏爲陳明順屬被水情形懇恩賞撥江北漕米以資撫恤恭摺具奏仰祈聖鑒事竊查順直各屬本年七月間經直隷督臣李鴻章會同臣等奏報被水情形是月初十日欽奉特旨賞撥江蘇漕糧奉天粟米以備賑需仰見聖朝子惠窮黎加恩畿甸凡在灾民得資口食同慶更生詎七月十五日以後連日大雨霪潦爲災各河水勢盛漲均極洶湧沿河隄岸多報漫口而順屬東路各州縣被淹情形尤重失據通州三河武清寳抵香河涿州保定等州縣禀報河水漲溢秋禾被淹等情通州於七月十五日以後大雨連綿通宵達旦加以北運潮白等河漲漫出槽東西兩岸隄岸衝塌不少近隄各邨莊禾稼均被淹潦三河以各河水漲奔注隨處泛溢海湧兵常不特窪地積潦即高阜亦有被淹環望關鑲内外一片汪洋武清自大雨後上　山水暴發鳳河西隄出槽　地深水秋禾皆在洪濤巨浪之中寳坻以潮白等河泛溢奔注巨浸　流高窪水地一律平漫全境被淹香河涿州保定亦均以窪地田禾被水淹浸先後禀報前來此外如南路之文安大城永清等處地勢向稱釜底刻猶未據禀報除專札飭查核辦外其已報各處經臣等嚴飭各該地方官赶緊分别設法堵疏一面查勘被水輕重妥爲安撫經臣等將本年糶出粟米曁商請督臣李鴻章將本届恩賞截漕之項抽撥米數酌量先辦拯撫仍　員分往散放以期及時拯救惟各屬被災甚廣貧民衆多必須豫籌接濟臣等伏查歴届秋災　經奏蒙恩賞米石有案今因伏雨過多秋成失望民困殊深不得不爲民請命兹聞江北漕米一萬石已抵通州尚未兌完災民待哺嗷嗷　深望澤合無仰懇天恩俯念　畿緊要准加撥江北漕米五萬石專備順屬賑撫之用如蒙俞允並請飭下倉揚總督照數截撥由臣等隨時咨商就近分撥災區核實散放務使實惠及民不准獘混遺濫至江北漕糧内輕賚個兒錢銀兩並請照歴届成案核　提扣津貼賑需俾蘇民困而廣皇仁實深虔疇再此次災情重大所需銀米恐尚不敷再由臣等函商李鴻章通融籌撥辦理理合恭摺歴陳伏乞皇太后皇上聖鑒訓示謹奏軍機大臣奉旨已錄○○張之洞片再據署廣東布政使蕭韶詳稱海防勸捐助餉案内據新會縣職員陳兆棟遵祖父陳元亮命捐洋銀一千兩香山縣職員陳應芝遵父陳國芬命捐洋銀一千兩新寗縣職員梅贊榮遵母梅阮氏命捐洋銀一千零八兩直隸候補知府柯欣榮遵祖　柯盧氏命捐洋銀一千兩署廣西思恩府知府黄鵬飛遵繼母黄林氏命捐洋銀一千兩候選知府張振勳遵父張彦三母張卓氏命捐洋銀一千四百四十兩名據聲稱不願奬叙李璿李肇基陳兆棟陳應芝梅贊榮捐項分繳潘庫兌收柯欣　黄鵬飛均海陽縣人張振勳大埔縣人其捐項係繳潮州府捐輪分局兌收俱充支海防經費等情詳請具奏前來臣查新會縣職員李璿等所捐銀數悉在千兩以上核與建坊之例相符旣據聲明不願本身奬敘相應請旨將新會縣職員李睿之祖父李猷立生母李莫氏李肇基之祖母李林氏南海縣職員陳兆棟之祖父陳元亮香山縣職　陳應芝之父陳國芬新寗縣職員梅贊榮之母梅阮氏梅楊氏　員柯欣榮之祖母柯盧氏黄鵬飛之繼母黄林氏大埔縣職員張振勳之父張彦三母張卓氏各准在本籍建坊給予急公好義字樣以　嘉奬除咨部外謹附片具陳伏乞聖鑒再廣東巡撫係臣兼署　　會銜合併陳明謹　奏軍機大臣奉　旨着照所請該部知道欽此○○張之洞片再新授廣東布政使高　基新授兩廣鹽運使　毓藻現已先後抵粤均卽飭赴新任署布政使惠潮嘉道蕭韶仍委署督粮道篆務以重職守除檄飭遵外謹附片具陳伏乞聖鑒謹奏軍機大臣奉旨知道了欽此○○張之洞片再粤東海防勸捐助餉案内又據駐舊金山埠總領事黄遵憲勸諭該埠華商先後捐集匯到洋銀一萬六千三百二十七元零亦由善後屬兌收充支本省海防經費伏查舊金山埠華商貿易外洋不忘桑梓捐資匯粤以助籌防實屬深明大義急公可嘉臣已與前撫臣倪文蔚公同撰擬桑梓輸誠四字匾式咨送出使大臣鄭藻如轉發懸挂以示鼓勵兹據署廣東布政使蕭韶詳請奏明立案前來除咨部外謹附片具陳伏乞聖鑒再廣東巡撫係臣兼署毋庸會銜合併聲明謹奏軍機大臣奉旨該部知道欽此○○兩廣總督兼署廣東巡撫臣張之洞跪奏爲紳商在洋捐助防費懇請分别照例　坊並頒給匾額飭議狀叙恭摺具陳仰祈聖鑒事竊照粤東海防經費經前督撫臣奏准仿照直隸山東賑捐章程開辦捐輸以資接濟並勸諭外洋貿易各華商一體捐助在案兹據署廣東布政使蕭韶詳稱廣東增城縣人職員鄭嗣文由外洋啤叻埠解到捐輸洋銀二萬三千零五十一元聲明内一千五百元係該職遵其母命所捐又銀一千五百五十一元係埠内粤商零星捐集餘銀二萬元係該職自捐查該職等遠泛重溟不忘桑梓深明大義實堪嘉尚應請將鄭嗣文之母鄭賴氏曁該職及埠内粤商分别奏奬鄭嗣文於光緒八年間已在福建茶葉洋藥加捐軍餉案内由捐職知府報捐道員職銜並加四級請給祖父母及本身妻室正二品封典此次獨　鉅欵應如何給奬未敢擅自便擬解到銀兩充支水省海防經費前來臣伏查士民人等捐助軍需實銀一千兩以上例得請旨建坊給予急公好義字樣今增城縣職員鄭嗣文遵母命捐洋銀一千五百元兌銀一千零八十兩核與千兩以上建坊之例相符相應請旨將增城縣職員鄭嗣文之母　賴氏准在本籍建坊給十急公好義字樣啤叻埠粤商共捐洋銀一千五百五十一元旣係零星捐集該埠向有會館崇祀關帝素著靈顯應援照節次成案仰懇頒給啤叻埠中華會館扁額一方由　　發警謹　掛以答神　其餘鄭嗣文自捐洋銀二萬元如何奬叙並懇飭部議給以示鼓勵除咨部外理合恭摺奏陳伏乞皇太后皇上聖鑒再廣東巡撫係臣兼暑毋庸會銜合併陳明謹奏軍機大臣奉旨啤叻埠中華會館崇祀關帝素著靈顯着南書房翰林恭書扁額一方發交　之洞轉發該處敬謹懸挂鄭賴氏着准在本籍建坊鄭嗣文所捐海防經費着該部議給奬敘欽此 
 
 

Page 10

 
 
[光緒十二年八月二十二日京報全錄]  
　　宫門抄○粤督張奏特叅貪黷昏惰各州縣摺○又奏爲請奬叙獲盜各縣夾片○船政大臣裴奏爲鏡清快船試洋摺○又奏船政提調自舉失儀請旨交部察議夾片○東撫張奏爲軍裝軍火就近採購製造片○八月二十二日戶部通政司詹事府鑲藍旗值日無引見○謨貝子假满請安○右衞城守尉文　到京請安○記名提督張朝棟謝恩○謙光請假十日○兵部奏派武舉覆　之王大臣派出克王徐桐麟書畢道遠　申徐郙續昌○召見軍機文順○皇上明日卯正二刻至壽皇殿行禮○○兩廣總督兼　廣東巡撫臣張之洞跪奏爲持叅貪　昏惰諱匿釀案之州縣各員請旨分别懲處以振頽風而弭亂源仰祈聖鑒事據廣東按察使于蔭霖會同署布政使蕭韶詳稱查有龍川縣知州楊夢龍於經由鄉鄭塘鄉張姓擄殺銃斃兩案控告不理匿不騐報以致積　激忿釀成八命重案卸署歸善縣候補同知張相中於陳立容梁晉建等錢債之案縱容門丁勒索欠戶不釋以致陳姓紏衆奪犯集聚婦女鼓噪滋鬧該員致被毆傷凌辱又不通禀請辦聽受賄求模糊了案並不禀報卸事開平縣候補知縣莫東奎嗜好旣深遇事婪索私派鋪捐任内盜案數起止報一案餘皆不勘不報均未獲犯卸任恩平縣調補香山縣知縣張曜堂於民間盜案率准免勘積有一百五十一起之多均未禀報亦未獲犯遇有命案濫用家丁相騐並有故縱匪徒情事卸署鶴山縣候補知縣席寳書罕出視事一切委之家丁藉懸賞捕盜爲名勒索乾沒又勾結劣紳令送德政牌臨高縣知縣佛光因循玩忽措置乖謬於縣屬土各尋仇報復搶擄並不認眞查緝釀成竪旗滋事重案卸署欽州事候補知縣金鑑海疲欽無能不分皂曰有又關兇犯殺匪不提訊一次者械鬥斃命者從未捕拿一人者同罪要犯或辦彼而釋此者有呈請調放十餘次經　不理者以致民忘有官益無忌憚德慶州知州方鼎銑優柔寡斷於州屬巨匪不能查拿致受丁書把持蒙蔽信宜縣知縣雷澍春不能理獄水弱民玩審辦要案未能敏速民間不免拖累新安縣知縣唐大琬於辦理海防不能均實判斷案情亦欠明允復不能稽察家丁致招物議以上十員劣跡雖有等差均屬政事不修輿情不洽惟迭經委員曁飭該管上司該縣後　查明實蹟詳請分别叅辦　來臣查粤省吏治之弊率在貪續廢弛兩瑞往任命案不親騐盜案不勘報械鬥案不訊辦縱容丁差劣紳勾串索賄閣　庇匪寃者不伸兇者不問以致憤積釁深抗官滋事聽斷謬而案益煩官法廢而民益横旣據該司等考察詳實自應分别懲儆查楊夢能諱匿鬥案致釀多命張相　昏　招辱受賄容隱莫東奎荒惰貪鄙諱盜太多張耀堂匿案不報委丁相騐席寳書不理民事藉名漁利佛光玩忽重案養癰釀禍金鑑海油滑廢弛玩視民命以上七員應請旨均卽行革職方鼎銑不能治匪多受欺蒙雷澍春性情疲懦案多拖延唐大琬才欠明決馭卜不嚴以上三員應請旨均開缺留省另補其歸善縣張相中任内抗官滋事各犯曁德慶州方鼎銑任内舞弊丁書以及該員延閣諱匿各案應卽嚴催分别勘報拿辦斷結至龍川臨高德慶信宜等州縣皆係選缺粤省現有應補人員應請扣留外補所有特叅貪　昏惰諱匿釀案各員理合恭摺具奏再廣東巡撫係臣兼署毋庸會銜合併陳明伏乞皇太后皇上聖鑒謹奏軍機大臣奉旨已祿○○張之洞等片再越南盜首阮先勾結欽州吳川盜匪王漳等聚衆在瓊州府崖州儋州感恩縣等處洋面迭次刼擄經前署雷瓊道王之春會商鎭府酌派留防員弁選　兵勇分駕紅單巡拖各船密會地方營縣在魚鱗洲北黎各洋面合力勦　所有獲盜情形充經臣等于光緒十一年七月初一日奏報聲明出力員弁與陣亡受傷各兵勇及地方應奬卹職名查明分别奏請奬卹奉旨兵部知道欽此伏查此次各員弁涉歴波濤　冐砲火或首扼凶鋒或窮追力捕台軍生擒大夥洋匪盜首阮先等八名擒獲格傷盜夥徐甡等八名擊斃溺斃者一百數十名擊沈匪船五隻起出被擄事主十三名陣亡兵勇六名受傷三十二名洵屬異常出力未便沒其微勞查同治三年九月十三日准吏部咨嗣後事省獲盜人員如係舉發巨案拿獲著名大盜勞績與戰功無異請予破格奬勵准指定應升官階專摺　奏免其送部引見以示優　等因通行遵照在案武員獲盜與文員事同一律今本案盜匪聚衆在洋迭次刼　臨拿復敢柜敵官兵所獲又係趣南著名盜首勾結内地大夥洋盜該文武員弁兵勇將此股盜匪殲除殆盡洵屬　常出力非尋常獲盜可比核其勞績洵如部章所云實與戰功無異據藩臬兩司會同善後司道核議詳請擇　奏奬前來臣等覆核　異查兩廣督標儘先守備遞保都司遊擊鄭廷宗都司銜准補水師提標左營守備黄廷琛署海口營叅將南鎭右營遊擊陳榮輝以上三員均統帶師船出洋圍捕　率弁屬不避砲火擒斬大夥洋匪鄭廷宗請歸都司班儘先補用黄廷琛請以都司儘先升用陳輝請加副將銜補用都司柳開土督標水師營右哨把總儘先千總楊安花翎都司銜已革廣東水師提標中營儘先守備黄正逹以上二員均駕船追捕親身開砲轟擊匪船奮勇爭先亦屬異常出力柳開士請加遊擊銜楊安請俟　千總援以守備儘先補用黄正達請開復守備原官原銜翎枝准補連平州知州前署瓊山縣知縣陳起倬購探盜蹤選派役勇協同拿獲鄰境大夥洋匪擬請給隨帶加二級合無仰懇天恩俯准照擬給子奬叙以昭徼勸其出力較次員弁兵勇由臣等酌給外奬並將陣亡受傷兵勇應給恤賞另行照例辦理外謹曾同水師提督臣　耀合詞附片具陳伏乞聖鑒謹奏軍機大臣奉旨該部知道欽此○○一品銜署理船政大臣福建按察使臣裴蔭森跪奏爲鏡清快船試洋恭摺仰祈聖鑒事竊臣於去年十二月初二日業將第二號鏡清快船下水日期並該船丈尺行程里數及加配電燈風機魚雷格林砲改換鋼桅砲位各情形具摺奏明並請將在事員紳人等擇尤保奬奉旨此項輪欵着俟試洋後如果駕駛得力毫無流弊冉將出力人員　尤請奬欽此欽遵在案臣督率在事員　催　工程務期堅寔一面電商李鴻章於曾經出洋之駕駛學生酌派一人來閩管帝當准電復學生何心川可遣札令來閩試用並惟曾國荃以派令何心川來船管駕咨會前來臣當卽飭其將該員自大副以至水于升火人等嚴加遴選以備試洋適據各廠員紳及工程處製造學生等報該船輪機鍋鑪桅檣帆纜一律完竣臣諏於七月十二日督率着紳工　乘坐該船併飭學堂洋教習鄧節邀同英國兵船水師官二人前往看騐屇期四點鐘升火六點鐘星塔展輪八點一刻出港九點到媽祖澳卽在該處及白狗山一帶放洋試騐是早北風大作波濤澎湃該船鎭定不簸是晩七點鐘回工據何心川禀稱輪機每分鐘旋至八十一轉每點鐘船行法海里十四迷蘆半合英海里十六迷蘆零嗣復開满車輪機每分鐘旋至八十七轉每點鐘船行法海里十五迷蘆零合英海里十七迷蘆零核與工程處學生所禀相符並據何心川面稱該船機件均各堅利靈快並無疵病卽前往看騐之英國水師官亦無不盛稱美備洵非自覩實難信閩廠之有此精工鉅製也臣復細加週視船上一切部位機器咸屬穩固現飭該管駕官將應配零件赶備齊全卽行駛赴金陵聽候南洋大臣騐收遣用其應配砲位魚雷係由外洋定購一俟運到再爲配置至駕管官以下銜名水手人等額數月給薪費數目應由南洋大臣奏咨立案以昭核實此項工程處監造學生及員紳工匠殫竭思力精益求精成此海防利器實屬異常出力自應欽遵前奉諭旨俟船駛到南洋再將在事出力人員擇尤保奬所有鏡清快　試洋各緣由理合會同南洋大臣兩江總督臣曾國荃署福州將軍臣古尼音布閩浙總督兼管福建巡撫臣楊昌濬恭摺由驛四百里馳陳伏乞皇太后皇上聖鑒訓示謹奏軍機大臣奉旨着照所請該衙門知道欽此○○裴蔭森片再福州中歧船政衙門距省六十里未經建設萬壽宫歴任大臣及提調各員紳遇有慶賀卽就工次辦公地方敬搭綵棚向北望闕叩頭本年六月二十八日恭達皇上萬壽聖節因齋戒期内先於二十六日舉行慶賀船政提調道員吳仲翔當　禮之際適　脚疾家丁見其拜跪蹇滯進前扶擁雖經該道　令退去究屬失儀據該道吳仲翔自行檢舉前來臣覆查無異相應請旨將船政提調分省補用道吳仲翔交部照例察議以肅典儀謹附片陳明伏乞聖鑒訓示謹奏軍機大臣奉旨吳仲翔着交部察議欽此○○張曜片再嵩武軍馬步十四營所需軍裝軍械軍火等項前在新疆由營派員採製隨時運解應用迨進關以後軍火一項經河南撫臣奏明由北洋　撥至帳房一項仍由河南分起造解依期更換其餘軍裝軍械悉由營員就近採製今馬步各營分紥山東所屬軍裝軍火等項自應統歸山東省循照例章　購製造分撥各營具領應用每届半年截數報省以歸畫一除咨部外謹附片陳明伏乞聖鑒謹奏軍機大臣奉旨該部知道欽此 
 
 

Page 11

 
 
[釀花仙史以荷夏游虎阜留園詩索和卽步元均錄塵粲政]  
　　自返金閶棹鴻泥感昔遊不緣詩紀勝那識景添幽撲客　時留園尚未修葺石筍撑孤骨池荷放並頭客來塵盡滌盟欲訂沙鷗觸詠流連處閒　夏日長吟拦毫鬥彩飲喜頰留芳遠樹添清籟疎花作靚粧夕陽歸路晩奚藉扇招凉[  東武惜紅生初稿]  
[贈太痴生]  
　　出格驊騮群早空詞塲名譽擅奇童多才頗喜親風雅好色曾經誦國風頑艶篇章哀　意麗情啼笑綺羅叢大成終作璠璵器青眼高望皓首翁[  味欖餘民徐維城韵笙甫稿]  
[上海北市絲業會舘核奬籌賑公所施少欽經收山東順直賑捐八月十四五日第一千一百零八九次清單]  
　　梁溪無名氏求保甥時症速愈由南市椿元莊來洋一百元蕪湖無名氏由朱大全號葉善士來洋一百元無名氏由鼎豐衣莊來三十元彭季模求父病速愈由寧郡釐捐支應局寄全盛局來廿元平陽張霨移刻善書費助賑爲母祈壽二十元陳星涵求保妾病速愈洋十元又羔皮女襖變價移助六元常熟顧康福求長媳生産平安由永義昶局來十元隱名氏十元雲間俊記求孫元成患病速愈由恆豐瑞來十元周肇宗求母病速愈由蘇州全盛局來十元陳留郡祚記節省醫藥資求妻産後平安由浙杭全盛局來五元益記洋貨號節省中秋洒席月餅費六元陳子欣求保子鴻基病體卽痊由臨平全盛局來五元休邑程小樓求大女病卽愈四元但求平安氏四元警藝堂節省月餅費四元餘仁義居節省中秋費一元五角雙林女子爲父病求保速痊由雙林絲業公所寄正源局來一元有心無力人節省中秋月餅費由鎭江老福興局來一元虞山隱名氏節中秋膏火移助由常熟永義昶局來一元三吳小民求合家平安由全記洋行來一元消災氏一元浙鹽顧源慶求母病速愈英洋五元銅洋五元南通州鼎元烟號銅洋六元○介記平安九八規銀五兩空空子銅洋二元二戶由南順泰來○費訪壺節省中秋費一元又　葉門彭氏祈合家平安五元葉二小姐一元三戶合來洋七元○益順隆洋十元李甫齡童子碧梧翠竹軒二戶各一員王培興王廷學二戶各五角五戶由常州楊硯農寄全盛來十三員○滸關元昌分典諸友節省中秋席資移助洋二元無名氏穿雲舊主二戶各五角三戶由姑蘇全盛局來洋三元○隆茂公記洋四元求安子二元二戶由阮恆隆號來洋六元○存義公交來蓋之氏因病求保消灾平安洋一百元韓王氏求保子平安六元釋笠子求信第平安五元韓何氏求保夫平安四元吳召棠求保平安清吉三元韓朱氏求保夫平安韓杭氏求保夫平安二戶各二元韓張氏求保翁平安增福壽龔韓氏求保兄平安清吉韓華求保父平安清吉韓許氏求保平安韓張氏求保平安五戶各一元共十二平合來洋一百二十七元以上十四日○安慶萬興莊無名士由晉生莊交來洋二十元馮成連求母目疾速愈並自身近恙速痊二十元王堯臣求室人病體速愈十元又求第堯年病體速愈十元吳興抵消過失氏十元魁忍氏十元春記綢莊節省節酒費移助八元九蕉書屋由杭州全盛局來六元吳興不列名節省秋中二季日用移助由杭省正大局來六元張門李氏爲子傳綸敬求延年益壽灾戾全消節省用欵移助由笠澤舊尹寄松江順成局來五元太原伯子求身體寒塾速愈由黄渡章伯雲寄來四元無名氏求平安四元松江不留名節省中秋節費移助祈保諸友平安由松江全盛局來三元同孚莊節省月餅資二元朱敦記求公事順手舘地久長家中無灾由蘇州寶順局來二元陳鞠堂求妾左乳内吹症速　由漢口太古晉局來二元不書名一元三角隱各氏一元一角和泰一元楚北悔悟子節省日用由吳淞潤生局來一元闕鳳記壽禮移助五元又香斗移助一元蔭石山人書　資移助錢三百文○埭溪盛啓端堂柳記因次孫驚風不藥卽愈完願洋二元又募王振泰行平安是福二元二戶由全盛局來洋四元○知足氏江陳記補過氏三戶省中秋節費移濟灾區饝餅資移助合洋三元以上十五日 
 
 
 

Page 12

 
 
　　生生堂佈告 
　　唐家立招牌爲業客商認招牌爲憑今本堂衖口法界大馬路中市有甡甡堂一店字異音同希圖淆混遠處交局寄買須屬認明本堂老招牌庶不致悞 
　　石印古學備體鴻裁出售 
　　是書十七　爲范屬二先正所編其中所載精選古今序論銘贊以及詞曲歌頌無體不備又於每體之首加以解所作之法洵近時罕覯之珍也今石印告成分裝四本字樣放大便於閱目定價洋一元五角凡學古鴻儒祈來速購爲盻寄售在上海五馬路文玉山房及各書坊四明竹春齋啓 
　　新裁採新尺牘 
　　是書搜括近時士商四時通候荐託貿易弔喪賀喜及三教等札别類分門逐一每書問答與彼衆尺牘不同耳倘諸君見之一目了然也採新二角半尺牘要覽一角半戒悶香艶集二角四馬路萬卷樓城内寳順堂啓 
　　仙傳延壽丹 
　　此方得　大明翁春　太首所傷者日兩川有一大人名陳　運到於靑城山下見一婦人在高山上望南行走如飛約年三十餘　手執捧一條赶一百歲老兒轉運問婦人曰因何打老兒婦人答曰是女之孫我乃五百餘歲老兒一百十一歲是老兒不肯修煉服藥所以打之轉運下馬跪拜曰願求此方傳留救濟世人因取名焉能治五勞七傷陽氣不舉眞氣衰弱精神短少不能行走小便無度眼目昏花腰膝疼痛兩脚麻冷每服二錢服五日便覺身輕服至十日精神爽快服二十日語言響亮手足輕健一年白髮轉黑行步如飛久遠服之百病消除長生不老每瓶洋一元上洋英巡捕房對門廣東接元堂何均年選料監製 
　　聲明眞東洋蘭花香肥皂 
　　專治一切油膩並减上烟色黑氣而奇香　鼻以之餽送親友亦覺玲瓏可愛擦之可皮膚滑潤每匣四塊計大錢一百四十文每逢禮拜三六登報仍在上洋仁濟醫舘南首榮錦里對門大豐店基錦泰仁布號一家出售餘者皆非日本錦蘭香啓 
　　四鞭壯陽種子丸 
　　世人皆知飲三鞭酒可以壯元陽扶相火而不知鹿鞭驢鞭海狗鞭之外尤有馬鞭之爲用更神緣夫馬足日行千里馬性徹夜不眠神壯而長力强而勁故取其鞭以配藥較之鹿驢等物不啻百倍其功余友陸君少時色慾過度精血兩虚未老先衰艱於子息曾經屢服三鞭酒雖稍見效卒亦無功後年逾五十遊幕到閩搜求得四鞭壯陽之方専以馬鞭爲重配入三鞭助以和平藥物不用燥熱之品泡製成丸服食數年連生二子一女壬午端陽同席出方見示余不敢自私因而照方單藥配合監製務祈公之於世庶使求嗣者皆無遺憾焉此丸専治眞陽虧損相火衰弱腰膝酸軟腎冷精稀及遺精夜溺或陽痿不舉或舉而不堅多服此丸并可延年益壽每兩取回工本洋二角非同射利不過取以便人云分設上洋棋盤街北首廣延春閣 
　　三鞭壯陽丸 
　　此丸能固精滋腎壯陽扶脾滲濕養血袪風利氣行痰專治元陽衰弱陰分虧損酒色過傷陽事不舉不能堅久精神困倦目視無力腎虛耳鳴腰膝酸痛履步維艱四肢無力脾虛受濕夜夢遺精肌黃體廋大便溏泄腎氣不化飲食不思以上諸症皆難育嗣雖妻妾滿前尤有老翁之歎本堂良方用三鞭配入上品之藥製成此丸服之能助元陽不足可使精髓充盈有健體强神舒筋活血老少咸宜欲廣嗣者請嘗試之功效自有神奇幸勿視余言爲妄也其藥性平和時常可服無病能開胃進食養血駐顔每早晚用淡鹽湯送下四錢毋庸戒口每兩大洋二角上海英巡捕房對門廣東接元堂何均年監製 
　　江蘇松屬考卷 
　　王大宗師所取松郡考卷並詩賦雜作用活字擺印白紙每部洋一角二分寄棋盤街北首寶文閣及各書坊 
　　還晴丹 
　　本堂秘製此丹馳名久遠無論男婦老幼諸般目疾應效如神每大瓶兩角半小瓶一角寄吉祥街錦潤堂四馬路大吉樓扇號發兌乙誠志堂啓 
　　第一印泥香皂出出售 
　　新到東洋上品印泥並玫瑰香皂出售其泥用上上硃砂金葉煉成名曰煉金印泥冬不凝結夏不泛油洵屬文房至寳小號今减價消售大匣二元中匣一元五角以廣招徠其香皂則前次來過早經消罄因物高貨眞另婦樂用擦之果能黑氣班刺全消皮膚滑潤每匣五塊計錢一伯四十此皂不獨用者樂之卽送禮送奩亦共喜之如購者認明四馬路中萬利永票行寄售躉買面議東瀛吟香居啓 
　　金鎖固精丸 
　　謹按遺精一症其病雖有不同其本則一經云精之藏制在腎而精之主事在心故精之蓄泄無非聽命於心大凡色慾太過勞心過度者恆患斯症初不爲意漸積旣久精滑不禁每有延綿不愈變爲陰虛陽痿子嗣艱難等症可不畏乎本堂祖傳此丸無論年深日久屢藥不效每早用淡鹽水送下三錢能使神氣相依精血内固一料立愈永除沉疴經驗巳久故敢公諸海内以曁一得云爾上洋英巡捕房對門廣東接元堂何均年監製 
　　順氣化痰丸 
　　痰屬濕熱乃津液所化百病所有多因起居飲食失宜七倩抑鬱六淫所擾而成痰從氣升降無處不到欲治其痰必先順氣次以導之使氣順痰消自然無病耳本堂特選料配製此丸能治男婦痰多或虚火妄動痰隨氣上升壅肺咳嗽甚至痰中帶血精神短少四肢困倦順膈不利飲食無味一切咳嗽之症並能治之每早晚用淡薑湯送下三錢服後利氣開胃化痰咳嗽自止耳每瓶大洋二角另有綠水甜油玉桂發兑價面議上海英巡捕房對門廣東接元堂保均年謹啓 
　　兪蔭甫太史誤字辯正 
　　字畵之辯與丁昔之辯在毫厘問　　一大意無不貽笑大方此不特生意中人有之卽讀書者亦在所不免是書將以訛傳訛及似是而非等字逐一標而出之實啓學之要書洋二角寄四馬路文宜書局代售 
　　新到秋季搢紳 
　　文武八角秃文六角蔡中郎全集十二元袖珍韻府羣玉一元四角經字駢體一元二角上洋五馬路文玉山房啓 
　　賽仙掃毒丸 
　　王雲泉醫科祖傳異術到今無悞專治男婦楊梅各種結毒或有前醫悞服巴藥宿毒留滯復發艱難痼疾凡服此丸一應除無不愈謹保勿染妻毒後嗣子癲每匣洋二元○五色白濁立止丸每匣洋五角○另有立除各種痔瘡管　必愈靈異到消丹丸每料洋一元登報計分三種丸藥靈應相宜神效無窮倘若虛稱存心自有天知至於發兌各詳仿單寓英大馬路老新衙門圍墻背後第二石庫門便是 
　　屈臣氏大藥房 
　　精製廣東蠟丸發售 
　　謹將本局各甘露午時荼欵膏丹丸散歡喜添丁丸藥酒等項略參茸白鳳丸列於左計開安胎益母丸參茸左計開安胎益母丸參茸衞生丸迫　蘇合丸定志寧神丸袪風活絡丸小兒回春丹萬應神　荼甯　　寶丸琥珀抱龍丸萬應痧氣丸骨酒如意油婦科三多丸丸藥太多未跌打　嗣丸能盡錄謹白　　雙龍洋行聲明 
　　啓者本號主人向來同在美記洋行執業現在自在六馬路廿三號門牌開設鐘表行代客修理時辰表及各種鐘表行船傢伙眼鏡一切等件其價格外公道此佈 
　　新到 
　　東洋新到漂白縐布闊尺三長三丈六及三丈　就雪靑各樣顔色俱全再京印花布甌　被面等　價格外公道倘　賜　者請至大馬路抛球塲瑞昌發布號 
　　屈臣氏 
　　嫩容玉液 
　　皎如玉樹臨風前 
　　凡人本來面目有好有醜惟容色可以修好也無如難得其妙法以修之故當北風撲面更易老人顔色本藥房因考究最滋潤之物配入妙藥製成此玉液香逾玫瑰令人搽之光潤玉顔嫩滑肌膚其用法宜於臨睡時以些少匀於面上令其自乾俟早起盥洗覽鏡自照倍覺光昌所有麻瘋斑點晦氣除去凍瘃爆拆等患無　誠嫩容第一妙藥也諸君光顧請認禀　用龍麟伴塔爲記庶不有誤每大罇價一大員小半員正上海大馬路屈臣氏大藥房謹啓 
　　石印小題文藪二集出售 
　　文藪初集久爲士林稱賞是編選擇尤精凡與宗黄等集無一　重雜以求美備業已出售仍照原價如蒙光顧請至上海後馬路義隆棧乾記衖蔣同泰綢莊陳家木橋電報總局法馬路和昌成洋行幕售格外克己初集售處如上 
　　石印各種書籍 
　　精選石印同文　本汲古間文選五元重印大題文用十二元經藝安　八元叚註說文三元五經合纂十元如欲購取零躉請來面議格外公道在上海集賢　美保機長順晉誠啓 
　　石印詩中畫寄售 
　　馬鏡江先生畫向維海上今歸道山以其遺墨詩中畫石印成帙其用筆如歐率更書無一弱筆洵近日畵中之良史也每函洋兩元在上海天保棧寄售 
　　請認眞僞 
　　啓者本行精製上好肥皂業經禀准用椰樹牌印别人不得冐效近有無恥之徒　敢將低冐　箱外竟印本行字樣如查出定必禀官追究買者必須認明籍外横頭有椰　牌　樹脚　字無訛以免魚目混珠本行兼造頂上自來火各色洋貨俱全只在上洋虹口華昌茶號發售幷無分寄别家特此告白諸尊光顯價值格外公道鳴隆行啓 
　　鳴隆洋行告白　 
　　本行自運各色肥皂發行已蒙士商購辦四遠馳名今自監工榜製上等各牌自來火運申發售其貨無論隂雨潮濕不壞士商賜顧請認本行鳴隆招牌庶不致誤庽上海虹口華昌荼號交易 
　　始創龍涎斷根哮喘丸 
　　凡患哮喘每服十四粒喘則立止　簽再服數次　根每紙錢三百文並有雙料畔　洋金花裝在烟　作烟呼吸　則立止每包錢一伯文一分寄丸江廣泰源洋貨店○江西省城　子　　春　○安慶小南門内　春　號○湖州府城泰和坊申昌者數室發兌棋盤街北首　愷悌啓 
　　愛的生電氣燈告白 
　　啓者本行今有愛的生所　之電燈出售其燈有各樣用處或醫生或牙科或各樣格致處均可點用其燈上機器一切俱全如街上店鋪戲園彈子房各房屋要用可來面議以便開價此衞光緒十二年二月十四日代理愛的生電氣燈公司人豐泰洋行啓 
　　八月廿六日上海各茶市行情列左 
　　德興行 
　　賽魁工河二百十四箱十五兩 
道記又元二百八十九和廿五兩 
　　生源行 
　　秀菊工吉一百四十箱十五二五 
勝大又州九十五五箱廿二兩 
慶來平水一百零九箱十四兩五 
又又三百十一箱十四兩五 
　　天祥行 
　　盛記屯三百三十七箱廿二兩五 
益美平水三百九十四十三兩二五 
又美又又一百六十八箱廿八兩二五 
瑞芳又又一百五十一箱廿二兩五 
　　賽和行 
　　遠字平水四百廿六箱廿一兩 
流字又又四百六十二箱廿兩零五 
天成又又五百廿二箱廿兩 
　　元芳行 
春蘭工桃二百廿六箱十五兩七五 
怡隆又屯二百廿六箱廿二兩五 
　　恊隆行 
　　維記元一百七十七箱廿五兩 
聯記二平水六百七十六箱廿二兩二五 
芳又又五百七十八箱廿一兩五 
零碎又又一百九十四箱下 
　　德泰行 
賽芳工寗二百十七箱下 
　　泰茂行 
　　奇芬二一百六十九箱廿二兩二五 
怡昌又又二百廿七箱廿三兩五 
　　怡和行 
　　　元三百廿五箱十七兩 
桂聲又屯三百三十箱廿兩零七五 
 
