# 1886 - 252 - 4904822

 

Page 1

 
 
[精選縮印巧搭網珊開印告白] [  點石齋主人啓]  
　　自泰西石印之法盛行大題小題選家林立靡不搜羅宏富集成藝林大觀惟巧搭一書從無專選巨帙以供揣摩未免闕如茸城頌　室主人竊有憾焉爰取同人名手搭題窗稿以及歴屆歲科試藝各省書院傑作羅致極廣剔選極精計得巧搭文四千有奇交本齋石印名之曰巧搭網珊其已見於近時石印諸書中者概從割愛准於十月中成書屆時再行登報定價格外從亷卽日開印特此預啓 
[揚州吳觀察示諭書後]  
人主日用多費十文二十文初亦不甚介意試綜而計之則累百盈千苟稍自矜持未始非小富由勤之助在金穴銅山諸鉅戶本不屑斤斤較量致類於守錢虜之所爲唯貧苦小民度日艱難其自奉極知儉約而零星捐欵動以所賃房屋爲等差就滬北租界中巡捕垃圾諸宗大率十而取一此在富商大賈居移氣養移體固未嘗顧慮及之特難爲數米量鹽者設身處地耳昨得維揚郵報有吳吉甫觀察示諭其略云本道下車以來凡事之有裨益於吾民者勞怨不辭若查街　夜晚懸點洋油燈經費向由商出在富商大賈深知急公好義當可按月繳捐若小業手藝謀生尙虞不遑豈有餘力且查接管卷内儘有一間披屋每月捐欵竟多於石庫門大店所捐之數此皆由巡役地保罔知大義第以愛惡爲乘除行之十有餘年已相沿成習此際若一概裁免經費無出若仍照舊捐則手藝平民何以能堪因思倘能籌一分官欵卽可紓一分　力躊躇至再遂疫然將此若情縷禀上憲兹巳蒙爵督憲曾批准并飭連庫於閒欵項下撥欵協濟等因奉此本道遵卽遴派公正委員逐叚詳查分三十六業仍照舊捐其餘手藝小業概行裁免自八月初一日起云云嗚呼僅矣夫成大事者不避小嫌當各捐剏始之時豈不知貧苦小家米珠薪桂饔飱尙覺難支　忍均匀苛派奈　形軒　相率效尤徒令猾吏奸胥轉得因緣彌縫以上下其手於是操斧柯者不得不矯枉過正無論爲貧爲富約束而　齊之雖云一視同仁而一時之集菀集枯奚啻顯分霄壤哉嘗遇一不識姓名人自言曾充釐卡巡丁所談利弊皆確鑿使　員而忠厚也者則以多報少以重報輕官得其一而巡丁九倍焉倘遇精明强幹之員亦不過察察爲能未必於來往各船一一親臨檢閱巡丁曰是應納百則百之是應納千則千之千百仍出於巡丁之口而往來船戶其感激巡丁也較委員且十倍巡丁囑於下次過卡時帶某物若干斤某物若干件無不奉令惟謹恐巡丁之偶拂其心者而于國課王章固茫然莫覺也噫以一卡而惟之天下以巡丁而推之與事諸人其能守法而奉公者不數數覯矣更何論　燈諸小費耶或曰子所指者爲釐卡言之耳爲中華之捐務言之耳若滬北一隅爲英法美各國所租巡捕垃圾諸捐在西人從西例子雖爲貧民緩頰冀其略判低昂而就房價以示等差似乎從俗從宜非不大公至正倘徇一二寒窘輩率改舊章轉無一定其與於釐卡巡丁也幾希余應之曰余非膠柱而鼓瑟亦非求剣而刻舟也徒以二十年來生聚教訓無非厚澤深仁而天下之外强中乾者比比皆是推原其故大抵愛裝體面裘葛饔飱之外視區區捐欵固已習慣自然不復知補瘡之由於剜肉焉而况巡捕垃圾諸小費又僅在滬北一隅哉或又謂子於時事非不留心甚且大聲疾呼以冀富途之采納奈聽者藐藐而仍言者諄諄何卽如自來水之足以禦火災也曾勸滬城及南巿踵而行之迄今半載有餘不聞城巿之偶然提及則此巡捕費垃圾費在滬北視之以爲一成不易之經乃欲分别其間若富若貧毋得齊觀等量此在中華官憲尙不能以巡丁讕語一新釐卡之規模矧領事諸君遵行亦已多年遽希改弦而更張之多見其不知重耳然乎否乎余不得而知之特因吳觀察示略抒管見云 
[本舘接奉電音]  
　　昨早在京訪事人傳電來滬有本月十七日上諭一道敬謹譯登○八月十七日奉上諭山東鹽運使員缺着潘駿猷補授欽此 
[崎陽續信]  
　　長崎一役本館屢次錄登誠以事關重大所以不厭求詳也茲又經訪事人來函謂八月初七日長崎縣照會理事府豹於初九日十點鐘卽上禮拜一在長崎縣署會議屇時理理偕叅贊楊君及東西繙譯官大狀師担文曁担君繙譯羅君同詣縣署彼此熟商訂明自禮拜三起每日九點半鐘時在文親舘齊集公商至二點鐘止所商者從七月十四晚水師王發與日本巡查鬪毆之事起並約每一禮拜中禮拜三及禮拜日不到塲其第一次會商理事署中赴會者計東西譯官文案官徐星使所派神戶東譯官楊君丁軍門回津時留下定遠船二副吳君狀師担君狀師繙譯羅君日本則長崎縣令及東京外務省委員鳩山司法省委員湖津狀師克爾沃書記繙譯各官每日問供不過四五人而止查是役兩造受傷及在事見證不下三百餘人似此詳細推求正不知何日始有眉目也說者又謂王發滋事一節並非絶大關鍵蓋當日水手與巡查均受微傷會騐後彼此皆送入醫院醫治次日據情照會後業已了　今日官查辦時必欲於此入手者蓋以釁端實由此而起故須細細推鞫併入正案其用心亦良苦矣○現在瘟疫仍復流行死亡相繼日廷所派查疫官大有日不暇給之勢○近日長崎商民因十六日之役無不切齒于日本官塲藝中國兵船於六月十二日入港至十六僅閱五日而巿面繁盛爲從來所罕有每日由官弁以迄水手購買雜物需用六七千金菜蔬等物罔不陡然昂貴綢布磁漆各件亦皆利巿三倍而酒飯各館及小本經營者更大獲其利平時沐浴例只十文而水師則都付洋錢一角自十六以後軍門禁止不准登岸華商人人惶懼市面頓形冷落旣昏則關門閉戶其貿易反不如平時是以咸怨懟日官也 
[宦海仙游]  
　　彭南屏太守翰蓀江蘇人聽鼓羊城已有年所近經沈仲復京卿秉成封章保荐奉旨記名八月初太守遂附輪北上入覲龍光抵京僑寓親串家十一日親赴吏部投文部員令於次晨騐到是晚太守忽患絞腸痧醫治罔效旋卽仙逝人生如夢花泡影不誠然歟 
[都門紀要]  
　　前報神機營奏撥官兵一半赴苑駐操一節兹聞南苑兵房因伏秋霪雨太多致有滲漏傾頽官兵無可棲止委難駐操經神機在署面諭暫停赴苑俟天氣晴霽赶將兵房修妥再行奏撥赴苑已奉旨允准矣○神機營總理文案處書手甚多經醇邸於八月初八日淸晨在營面試藉以甄别眞才庶免濫竽之誚○御前大臣向總管 
 
 

Page 2

 
 
内務府大臣言前奉諭旨賞給北海備差銀兩一二日間庫内可否開放總管内務府大臣謂廣儲司現無存欵俟節前外欵解到先行開放御前大臣又言袍褂尺頭已由内廷放出二三日矣賞銀亦須一併開放總管内務府大臣謂如奉旨催詢時再爲赶辦云○聞皇太后皇上欲赴南苑大閱經奉宸院大臣奏稱現在南苑圍墻因雨淋水刷倒塌甚多苑内所畜野獸實繁有徒如聞槍砲聲必然驚逸恐其於墻坦缺陷處衝出頗不合宜請俟將圍墻修補齊整九月間方可臨幸云○京西黄村有盜墓者數十家名曰鐵指甲能在地中行走京西一帶被其害者不堪枚舉近聞若輩益無忌憚甚至白晝挖入窀穸將屍抛棄舁棺以去管墳人見而避之營汛雖事梭巡亦不過奉行故事無肯實力掩捕者朽骨殘骸何不幸而遭此荼毒耶○初七日係社稷壇齋戒期内所有神機營之精勝精銳駿驤六字馬步洋鎗隊是日暫停操演○新授通政使奕子特大銀臺杕於初八日午時接篆所有知事經歴筆政以及各省駐京提塘俱穿補褂在署迎迓○崇文門槯署於稅課餘羡項下分解銀二千兩至侍衛處禀明領侍衛内大臣後即於乾淸門行走侍衛按員分放○本年九月初五日武會試開棚所有各直省武舉人已紛紛抵京因考棚左德勝門外故皆僑寓其處先期演習該處弓箭古玩估衣各舖以至烟館賭局妓寮無不利巿三倍○聞密雲縣一帶近日大雨駐防官兵衙署營房滲漏傾圯不可以居國副都統俊擬借支俸餉興脩房屋分年扣還業已入告矣○今年興修前門内外石路目下一律工竣惟承修大臣尙未騐收工程車馬仍禁往來聞工部不日將奏請由前門内棊盤街之東北戶部街添砌石路一叚俾戶部遇有收放餉鞘車輛曁内倉收放米石倘値夏秋雨水過多時不至泥泞爲一勞永逸之計准行與否尙待續聞○七月間津海關道周玉山觀察將該鈔關一年期滿内征收洋藥常稅厘金數目造册報部經戶部將訪關征收洋藥觔數與洋關觔數核算計共短收不下萬金此必係内地偷　私銷該鈔關不無失察之咎聞部臣將具擬將該道員交吏部嚴加議處 
[丁沽鴈字]  
　　許筠庵宗師於初九日下馬初十日行香放告下學講書十一日考童經古十二日考生古十三日灶籍大津正場餘六州縣並旗籍分兩場於十七日考訖○李某所駕鹽船在東大沽攬載鹽觔逆流而上駛至桃杏沽被某海船相碰船身受傷緩緩而前至磗砲臺又碰於河沿木椿之上全船沈沒或謂須由海船賠補云○滅火藥水在工部局旁試騐一次經列前報初十日復在東機器局旁如前再試火勢較前稍烈而藥水則前擲四瓶此次擲八瓶火勢或滅或不滅其不滅處火或更熾時機器局自總辦以至委員司事工匠人等環若堵墻至此皆笑之以鼻西人亦汗顔無地火仍未滅有擬澆之以水及借助於洋龍者西人急阻之將板屏放下火始滅同一藥水何有騐有不騐　或以瓶已洩氣故施用不靈爲西人解嘲西人首肯者再○前任天津道萬蓮初觀察丁憂後仍在衙中開吊胡雲楣觀察接印後寓北門内公館會客辦公現在萬觀察於初六日回籍守制胡觀察卽於初十日遷入衙署是日衙期禀見者道賀者異常熱鬧 
[甬東火警]  
　　本月十四日上午甯波江東櫟木廟荷花莊某姓家因賽龍舟祀神祈福燃放花爆穿入松手棚火卽炎炎直上水龍聞警馳到汲水噴澆無奈回祿君趾高氣揚未肯退避三舍治乎三鼓氣竭而大厦一進已化爲瓦礫　矣 
[禾中米貴]  
　　邇來米價湧貴貧民幾不寥生嘉興府宗太守聞之特傳米業行頭諭以限定每石售洋三元六角不准加昂行頭唯唯而退然亦不能約束各行至十七日竟增至四元二三角秀水縣朱邑邑立刻傳諭禁止如違定予提懲翌日貶至每石四元惟菜子價極廉每石祇値銀　一元二三角菜油每百斤祇須五元四五角云 
[屧廊香印]  
　　中秋佳節月朗星稀蘇城士女之出游者挈妹呼姨通宵逹旦巿中惡少往往乘熱鬧之際拔簪攫珥品足評頭眞若禮法森然非爲　輩設者亦惡習之一端也○蘇垣烟舘久經嚴禁雖不能根株凈絶然亦已匿迹銷聲矣自譚升憲移節鄂州後若輩復萌故智漸漸在僻處開張朱廉訪聞之飭保甲局照常訪緝日前有犯禁私開烟舘者雙雙枷號元妙觀前以爲若輩儆 
[勾麗錄事]  
　　丁親艱者曰喪人或曰罪人有富家子持喪服未闋卽事笙歌其族長送於官以不孝論當遠配窮島中面剌不孝二字以昭炯戒○華人賣藥者多係逃散游勇不習醫書不諳藥性聞被藥死者甚多較諸庸醫殺人罪加一等○大同商會社八道之商皆會於此卽所謂會舘者現將更造屋宇以便棲止而壯觀瞻○宫後多高山峻嶺一夕虎嘯聲若出山畔遠近皆聞之未幾颶風大作○巡捕房全行破漏另擇高敝之處重新建改不日可成功矣○仁川口一曰濟物浦北有居民曰花島内設别將管理此口之事東有監理署專管商務之大者别將金姓官此已十五六年公事諳熟性情和平衆論翕然監理嚴姓名世永是仁川知府兼轄此缺者也○日人善謀利無事駕小舟以出釣焉銀梭玉尺所獲良多較土人怠惰性成不啻霄壤○城中李姓者漢城之鉅富也現買來小火輪一雙價在八千元之譜誠開彼國未有之奇而羣推爲巨擘云○華人來爲木瓦匠者不下百餘名拘病甚多已死二人噫以微能餬口計營蠅利於他邦因時癘殞身難卜牛眠於故土覊魂飄魄旅櫬淹留奔喪無白馬之來憑弔動靑蠅之感哀兹蟻命切此狐悲已○水原松都江華三府屬京畿道巍然巨鎭誠士京之屏藩也附近每口防禦不可稍疏更欲添設重兵使無可乘之隙諸臣各有條陳王均許可將擇而行之○各廛聞中日商人將行遷徙深爲慶幸故王假其錢慨然應諾不知有無懋遷何所阻碍必曰他國之商有妨其國之生意亦何不深思之甚耶○霪雨爲災秋田又將歉收矣連遭飢饉無以聊生小民何辜不禁呼彼蒼而訴之○東街商人處每夜聞有盜警在城巿之中尙敢如是若移於龍山地處荒野更不問可知矣或曰派有練軍可資保護獨不思城中亦有練軍且巡役不時邏守何以敢公然爲盜乎刻下帆船至龍山一帶白晝尙遭搶奪况屬夜間商人思念及此畏懼滋深旣有憲諭又不敢違進退兩難徒喚奈何而而○現有獻保甲之法於王者遵而行之盜賊庶能斂迹乎然飢寒所迫廉恥喪盡不敢謂此法必有效也○王聞閔相泳翌將至派人至仁川　迓○十四日閔相乘希化輪船至仁港當卽電報于王而王與妃之喜可知矣○聞閔相帶來美國數人已抵漢城欲令其教習西國　語將設立局館選國中之俊秀子弟人以肄業○日本公司由長崎載日婦百數十人已抵仁川是良是妓未能臆定○十五十六等日每天约死千人哭泣之聲不絶於耳○死多貧民無貲棺殮皆藳葬之並有倩人負出縣外以委之溝壑者觸目傷心莫此爲甚○本地醫生泥于古而又昧于今誠堪痛恨所立之方必以生薑爲引以致種類斷絶巿中無售此物者而服之者多殞命告以薑非此症所宜而彼不顧也○帆船某由仁川載貨至漢江交卸行至半途被礁石撞碎貨沈於水者甚多約値二千金華商查得有弊竇已將船主送於商憲署中船主聞係曲姓云○各國公使因城中多疫相約赴仁川躱避葢城中街道穢濁太甚不及仁川之潔淨也○華商多人無一病故者卽有病者一二人均急加調治轉危爲安亦一幸事○宫中亦有病殁者王焦思倍切○所養之蠶因桑葉有缺生者無多王不見喜工匠皆欲旋歸矣○春　了後繼以夏蠶而絲祗出數十斤考其工本費用已有數千元一爲計算在洋人亦爽然自失矣○王又欲採辦茶秧多人謀求想承此任王有鑒于前未輕應允○意大利使臣又來寓在德國公使舘之旁蓋去歲和約今已届一年之期故來換約也○閔　泳翌已進漢城當卽進宫謁見王與王妃後始至其家云○二十日下午大風驟雨雷震數聲陰陽氣和災疾其庶幾漸退乎○仁川領事現催辦人捐爲修造領事署之用不過以此藉口也而怨聲己載道矣當招商之始卽有此苛派恐非所宜耳○華商某號借與朝官錢數千吊爲辦外道牛皮事立有票據朝之君臣皆知之迄今年餘本利無着已將與經手之官興訟矣官且如此無怪蚩蚩之氓矣○米已届期道署催繳請領免稅之米票有在滬未寄來者着其速爲寄到○閔相泳 
 
 

Page 3

 
 
翌拜各國公使各公使均回拜嗣見袁觀察握手言歡更形親洽足徴契合之有眞也 
[補視壽辰]  
　　漳州鎭署泉州陸路提督孫庚堂軍門開華因公晋省旋於初九日坐藝新官輪船來廈補祝彭紀南軍門太夫人壽誕太夫人係七月二十八日帨辰軍門樸素家風不欲奢華　麗所饋壽儀壽儀幛一概不收今兹孫軍門遠道前來恭伸祝嘏因爲之肆筵演劇以答盛情云 
[編查烟鋪]  
　　秀水縣朱邑尊現委捕衙首先編查郡城内外各洋烟鋪姓名丁口按戶塡給門牌並造册送縣隨時抽查並立章程四條照錄於左一經此次編查後不准續有開設倘房主退還及本人自願閉歇着地保報明開除並不准遷移頂替如違提究勒閉倘地保容隱並提責革一編查烟鋪杜絶匪蹤該鋪主不准容留外來面生可疑之人倘敢玩違定提究辦一諭各烟鋪每晚二鼓爲度一律停歇如敢虚掩門戶仍開燈與吸查出嚴辦不貸一塡给門牌造册所需紙張筆墨統由本縣捐廉給備不取該鋪分文倘有差保藉端向索許卽禀明提究刻已經朱捕廉挨戶編查給發矣 
[白門秋柳]  
　　金陵自入秋以來天氣亢旱凡田近山阜者土皆坼裂農民望澤甚殷首府孫太尊關心民瘼特於都城隍廟命役除壇率屬步往拈香爲民請命旋得小雨雖未破塊巳覺稍慰人心而憲意猶不勝其憂擬更禀請方伯詣壇祈禱乃初六日忽陰雲四布冷風襲人若深秋時候薄暮卽瀟瀟作響繼而簷溜有聲終且滂沱竟夜直至初九日曉始止徧野沾足人咸額手相慶○上新河距城十餘里爲木商薈萃之區凡各色鋪戶人家以及烟寮妓館無所不有而奸宄常出沒其中大吏以縣官耳目所不能周特設一保甲局爲之助理是以局中之事較城内各段煩且劇焉所尤難治者痞徒訟棍往往搭臺訛詐藉事生端魚肉鄕愚一或不察遂墮其術自陳立庭明府調辦此差後力加整頓擇其尤不肖者一二以重懲之諸宵小稍知歛迹人頗頌明府之德不置云○鍾山尊經兩書院八月分官課輪應署巡道憲章觀察考試鍾山題爲自天子以至於庶人一節詩題賦得秋風疏柳白門前得前字尊經題爲官盛任使二叚詩題賦得詩情又入早秋天得情字現在道署延候補州縣十人校閱聞閱畢尙須請田方伯代總其成蓋方伯素稱衡文巨眼觀察故有是舉也○吏治局向例每於月初十日在下江考棚扃試發案多在二十日内外兹因中秋節前貧員需用孔急遂提前於初九日考試以便早日揭曉給發奬賞俾資度節用示體恤下情至意題爲君子可欺以其方論蓋與考者魚龍混雜眞僞不分提調點名時但寄耳目於所熟識之同寅官而若輩乃因之以公濟私報復恩怨多有眞　憑其一語之否而轉以爲僞提調卽扣卷不與至於呌囂辱詈逹於主試韋觀察之耳故有是題之命然以國家植才之良法成候補射利之陰謀固屬不可杜其射和而權移于下顚倒是非又所謂因噎而廢食也司其事者尙亦知所變計乎 
[廉訪雪寃]  
　　宜興吳茂才家號小康樂於爲善有江北人沈某流寓是處耕田稔知茂才素有慷慨名向貸米穀數次一日謂茂才曰屢荷盛情無以爲報漆下豚犬已勝衣矣請送至貴處聊備灑掃可乎茂才許之沈遂將子送去木幾沈子乘間逸出數日不歸沈向吳索人吳無以應初不知其暗中領回也沈初猶軟語懇求繼且入室騷擾後乃在河濵覔得女屍骨一具指爲其子誣茂才毆斃後棄屍滅迹飾詞控官邑令知其圖詐也批飭不准沈復聽人唆弄竟赴京控諸都察院堂官以案關人命奏請發回江蘇撫憲審辦兹經朱竹石廉訪屢次研訊密差員役赴宜確查知係沈借屍訛詐擬欲照例懲辦以儆刁頑此案使非廉訪明察秋毫不幾令茂才沈寃莫白哉崔參曲僉屼如雪山我願爲廉訪頌之 
[邗江官報]  
　　八月十二日靑山營許守戎和生抵揚公幹胡鹺尹保泰委總局五成鹽價差十三日于觀察寳之奇兵營鄒游戎玉祥均到揚陳分轉其儀由廿肅回銷解餉差十四日皖岸督銷局總辦楊觀察夫人之靈枢抵揚暫厝天甯寺中城内各員均往叩奠 
[瀛眷抵申]  
　　龔仰蘧觀察之瀛眷於昨日抵埠隨卽乘輿至求志書院行臺 
[不認匿妻]  
　　王長耕控張金有誘匿妻子向論遭毆一案縣訊各情均已登入前報前日王妻周氏偕母金氏自行投案下午帮審委員李司馬傳集王張二人隔别研訊王張各執一詞金氏供稱小婦人在英界五福弄設菜攤餬口女兒嫁王生有一女今已七齡邇年王遊手好閒置家事於不問後竟央人來言自願將妻退休當由小婦人給還財禮洋四十五元事在本年二月二十六日立有休書呈請電鑒周氏供亦相同司馬問爾母女與張相識否張與王可有糾葛同稱張雖有一面之識然不知伊等有無别情司馬轉詰之張張稱素日與王爲友和好無嫌邇時王窮迫無聊索借未遂是以架詞誣控司馬再三詰訊張堅執如前司馬謂金氏曰爾女退回時旣有中証爾可速卽邀來遂著將王及該氏母女分别交還原保張亦交原保着於復訊時投案 
[因疑訴捕]  
　　昨晨法界永安街麻袋店主某甲投捕房訴稱中秋節收得　洋四十元票銀八兩有奇放在樓上抽屜内後欲付别戶上樓取洋則巳空諸所有細思樓上並無閒人惟輪船水手甯人某乙租住半椽因疑而詢之店夥據云我出外後乙曾上樓旋卽出外請爲傳訊以釋疑團捕頭卽飭包探王榮培帶原告前往將乙拘押諒當解送公堂也 
[英界公堂瑣案]  
　　妓女李佩卿前控意欲從良被鴇華阿鳳掯阻未成現在不願爲娼求請發堂等情蔡太守准如所請昨又有傭人湯阿木傭婦吳氏投案聲稱我等皆在李佩卿處爲傭各有被欠銀洋知李佩卿曾欲嫁朱松波惟朱刻回盛澤不日卽可來滬叩求暫免發堂俾朱客到來俟李從良傭人等亦可收取前欠等語太守謂該妓如果嫁朱姑免發堂否則仍照前斷○前日又有湖北妓女張小琴乘坐馬車至公廨喊寃由値巳差禀明太守飭發官媒候訊發落○豐裕洋行控義源洋貨鋪出售美國野人頭牌之布傳案判罰銀洋五十元義源鋪夥不願受罰等情已列前報茲聞復由美領事照會湯觀察札縣及英法會審公廨一體查禁冒牌蔡太守復傳義源鋪夥到案限令七日内繳到罰欵延干提比如果不服聽憑上控○包探唐靑山稱潘仁卿在華總會打彈時有墨晶眼鏡一副寄交與帳房中之吳錦陽向索無還爭執爲囑同至捕房送案請訊潘仁卿申訴前因并稱眼鏡値洋二十元若非被吞卽被他人冒取然其不愼之咎理亦難辭應得賠銀吳錦陽供客寄衣物雖多從無錯誤或潘仁卿自已遺忘在他處亦未可知我處確未寄交蔡太守謂潘仁卿旣寄眼鏡吳錦陽理合留神照顧奚容漫不經心限七日内查還否則照賠○包探顧阿六稱朱阿海陳阿金二茶館時有弄牌情事前由捕房知照禁止伊等仍蹈前轍爲特拘案請辦朱阿海陳阿金同供以後不敢叩乞施恩蔡太守隨判朱陳各罰洋五元如不繳洋各押十天以儆○太平洋行東投英領事署控石順福等四戶積欠地租當租地時立有租契載明逐月照付租銀不得拖欠設或欠滿三个月由地主將房屋歸業等語英副領事佩君據情照會蔡太守飭差傳石順福等四戶於昨晨到案太守着繳地租銀兩石順福等同供曾向太平行租地造房實因邇來巿面不佳房屋空閉者多房租亦難收取所進不敷所出叩乞飭讓地租佩副領事謂租地立有年限總俟期滿再議現計至四歴十二月一號已逾三月期限太平行應照據收歸房屋太守着各照繳地租不致期滿另生枝節○包探陸阿長稱徐陳氏被胡文長行竊洋烟筒爲特拘胡送案該氏申訴前因胡文長叩求施恩蔡太守隨判胡文長管押十四天贜交該氏領去○包探王阿二稱顧阿三有洋烟筒交與楊毛毛被失著賠爭毆拘案請訊顧阿三申訴前因楊毛毛供洋烟筒雖在我手一時疏忽遺失 
 
 

Page 4

 
 
容再找尋蔡太守看楊毛毛尋還否則賠償 
[金君免癡畫潤助賑]  
　　畫着色蘭花十日纨摺扇每件减收一角概不長題悉數充賑其餘他項不在斯例仍在抛球塲北戱鴻堂隨到隨寫外埠寄來信力自給一俟期滿重定潤格一列加價也 
[江督轅門抄]  
　　八月初六日同知愃齡禀知由蘇分寧○初七日代理沐陽縣金元烺謝委○初八日江西候補通判晏蔚琦奉委江西督銷局差遣辭○初九日山西候補知縣顔邦固辭○初十日代理沐陽縣金元烺赴任署繁昌縣蕭仁丙册署均禀辭縣丞曾錫璋禀知由蘇分寧課大使徐正恩禀知留通差委巡檢吳榮甲奉江西督銷委隨局差委○十一日知縣王豫煕銷靖江釐捐差册新授蘇松太道龔見辭赴任藩轅牌示調署泰州許之軫現巳調補江陰縣應今赴蘇候飭赴任所遺員缺查有候補直隸州章壽麟署理○十二日梁榮錫禀辭赴鎭江 
[浙省撫轅抄]  
　　八月初八日杭府傳禀銷藩司委盤查藩庫差○初九日候補縣周翔麟禀奉藩司委署義烏縣事叩謝 
[蘇省撫轅抄]  
　　十一日候補同知馬玉田禀知奉藩憲委查勘元和縣荒田差○十二日署蘇糧道韓天津回同知張亦賢松江來謝委署松柘林通判事分發江蘇試用縣丞何金凱湖北人由京驗看來省禀到新任吳縣馬於本月十四日寅時在鎭撫司前老郎廟接印 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[潤資助振]  
　　崑山縣境千墩陸茂米行小佩正行篆書例纨摺扇行篆書每柄一角四五尺屏條每堂四角六尺加半八尺倍之楷書宗柳玄秘法照前各加半倍五日取件酒力自給信卽寄至千墩陸恒茂米行當付收條五日還雲倘敢陰吞立遭電殛陸小佩啓 
[春試報罷於役東秦得長句八章]  
　　三十流光百不成登車空欲誓澄淸横遭紅勒成常局浪過靑年負此生身世未應離席帽男兒何止爲科名凌雲當日無楊意祇合壚邊老馬卿識字當初計早非奏書臣朔苦長　鄕園人盼傳黄紙京國塵憐染素衣燕巿浪傳臺已築龍城誰信將能飛名山亦有千秋業人事天時忍便歸辛苦文成例覆瓿寂寥那敢怨　珠送人作郡今都慣盼我成名望竟辜擁鼻空勤三歲課折腰不薄一官粗白衣未脫黄金盡　煞　囊計總無蓬　夢遠未途窮痴哭當年笑阮公石火功名輕塞馬泥金事業仗雕蟲事關福澤非文字鬼可揶揄况僕僮祇有東風欠公道杏花都放隔牆紅得失秋毫任自然蕭疏生計信天綠探懷早漶三年字負郭全無二頃田鄧禹笑人常寂寂元瑜才調可翩翩酒酣横合遭人駡公等平生不値錢年時風雨一編黄要算無靈是縹湘已願將軍捐故技悔從時世學新粧庭承淸德貧能耐家抱遺經學未荒十載鮮民仍故物遺阡何日表隴岡春風冠盖滿長安枉說千間廣厦寛頗欲因人難得熱竟無憐我或非寒馬周火色終騰上卜式輸邊巳得官聞道王陽今在位可容彈到貢公冠朋簪排日飣盤新一晌琴尊已過春閒得杖錢拚貰酒人如宼玉豈終貧不知當世誰豪傑長願淸時作幸民檢點欲歸歸不得鞭絲重倚感勞薪[  懴癡初稿]  
謹題舅父武陵漁隱集千字文發蒙對句後錄呈高昌寒食生大吟宗政刊並請小樓主人種榆山人長笛樓主人韻廬主人聽濤館主人 
[補琴主人曁海内諸大吟壇正和]  
　　字集千文妙義搜揣摩善善本便蒙求取裁富麗歸中正對仗玲瓏去飾修語語探源言有物聨聨當理旨彌幽閉門早著書盈尺先　弦高十二牛自發蒙對句書出海内風行而東洋所銷尤多舅父并著有唾餘詩集武陵漁隱盲詞數卷尚水發刊行世[  西湖花隱楊槐卿季長甫未是草]  
[贈林寳玉校書四首之二]  
　　十二湘簾燭影紅珠喉花貌玉玲瓏酒阑最是銷瑰處都在無言一矣中細按紅牙宛轉歌一聲珍重奈情　那知末路才人恨比似秋　恨更多[  羅浮香夢詞人汝舟氏初草]  
[奉和小樓主人小樓吟飲圖元均錄請霧裏看花客夢畹生懴情侍者粲政]  
　　迹踵黄岡趣可尋别開生面豁幽襟一尊風月耽豪飲四壁雲烟助朗吟觴詠遠追名士躅　臨隱繫故園心輞川圖畫蘭亭叙瀟灑除君孰嗣音樓藏修竹影千尋濃翠和雲欲滴襟春盎玉壺啼鳥勸秋深舍井和蟲吟良宵聽雨曾抛夢傑構臨流合證心我愧年來塵未洗遨游海上訪知音[  東武惜紅生待定稿]  
[贈吳小紅校書]  
　　仙籍曾聨　彩鸞亭玉立衆人看穠纎合度誰稱妙試挹幽香似佩蘭女史王佩蘭名噪一時友人呼同座觀　而小紅似之○樊素櫻桃色可誇香園雙髻小盤鴉羣芳譜裏從頭數不减申江第一花○淺淺梨渦淡淡神小花園裏住家身曾將茉莉　相贈持此淸香已可人○綺年恰是破瓜時好護花開漫折枝我有風情同白石定敎低唱小紅詩[  倚紅吟客初艸]  
[感懷和潄蘭室主韻]  
　　自笑經年類轉蓬誰憐范叔困途窮知心叵耐多今雨傲骨猶能戰朔風肯以猪肝勞地主常將雞肋怨天公何時悟澈蒙莊旨不問來牛與去驄本來心迹證鷗盟贏得羣呼太瘦生俗尙鬥奢情不禁人能識字氣難平偶披永叔驚秋賦慣學漸離變徴聲石闕口銜愁莫訴何須防意更如城[  雙古罌齋主人稿]  
[再題藜床舊主臥讀圖]  
　　睡味何如書味濃一編常覺意惺忪不隨莊叟雙飛蝶再見南陽一臥龍經滿床頭羅萬古寳探枕底補三冬何曾别採華胥誌此境而今孰繼蹤[  西湖花隱艸]  
[上海四馬路文報局内恊賑公所經收賑捐八月中旬淸單]  
　　十一日甬江方怡和號交來柏林山樵洋五十元無錫俞森泰米棧募俞子才俞森泰二戶各三百俞鴻勳俞銘勳二戶各二百五十實收洋一元常熟徐朗岩翁募顧洪松善士求自病速愈十元○十二日急單廣西興業縣梁宗昌善士募黎樹森梁毓馨梁之松黄覃氏四戶各　胚洋二元吳守藩吳守仁梁宗瑶梁宗琨黄應雲黄世隆尊品昌黎之慶阮禧元九戶各爐胚洋一元梁宗昌爐胚三元實收爐胚洋二十元○祥字册天順祥號陳潤翁募天順祥五十元陳作霖　元吳曉園吳鏡涵朱平皆三戶各五元由果先王曉雲二戶各二元李松軒王炳齋趙子芳藍煦安脩小軒李學靑何予靑七戶各一元○滬報舘主筆處交來畹香樓主六元月中僊侣三元凌雲仙子江左痴仙二戶各二元局外人目中有伎客二戶各一元松江輔德堂募許彭記十二元常熟大吉祥號交來琴書屋四元銅洋一元王新之先生潤資二角杞生憂一元小洋五角○兩天共收英洋一百七十九元爐胚洋二十元銅洋一元少洋七角 
[上海四馬路文報局内恊賑公所經收賑捐八月中旬淸單]  
　　十三日蘇垣太湖救生局交來吳了實學士潤資助賑第一次共收書件一百另九件計英洋二十七元虚對開一個小洋廿三角錢四百三十文平江王春堂先生交來問心書屋洋十元　順信局交來甬上無名氏募魁士傳家五角武肅裔孫五角大耐遺民一元建村善士交來沈逋梅先生畫潤小洋二角隱名氏求腹疾漸愈胃口復原洋兩元○十四日湖北江村協賑公所募第四次賑捐專辦漢川縣河口厘局憲吕竹生明府爲孤姪病愈完願九八半它銀十兩張介鋪剌史錢四千文太邑有心無力子祈父足瘡早愈洋二元尤紫庭先生募管帶知津輪船馬和卿二尹三千文又衆水手四千文趙廣發三千文署江夏分縣楊鏡峽二募安陸　正堂蕭雨航明府四兩帳席何子賓先生二兩丁漢池劉堯臣公記梁恆吉江耀棠源安王克寳張重九八戶各一兩○署桂口分司江翰臣少尉募永大烟號義昌和分銷淮鹽局方務本堂四戶各一千文江翰臣四千文共計九九二平銀四兩六錢二分○張子華先生募亦雲室一元敦仁堂五福堂二戶各四千文慶餘堂不留名祈壽齋賞秋書屋湛華堂五日各錢二千無名氏淸虚室亦雲室冥資移賑稚雲室冥資移賑湘花室冥資移賑蘭影菴冥資移賑三槐堂無名氏味　舫聽雨軒十　各一千共計九八半它銀二十四兩九九二平銀四兩六錢二分英洋三元大錢四十二千易見九八半平它銀二十七兩另九分以上共合申實收規元五十六兩五錢七分一厘洋三元○急單杭垣八旗會舘鄒渭淸　士募隱名氏洋十元劉竹塘洋四元江丹舟洋四元○催單漢口怡和行交來無力有心子洋一元○船字册蕪湖商局銅洋七元○嘉善分署胡朗軒善士銅洋二元四花雨亭一元號信房交來劉湏氏四元銅洋二元寳厚堂香斗移賑一元二角無名氏求光兄冥福六元有心無力人求子内病速痊二元尙古堂爲中秋節省月餅香斗費一元北戲鴻堂交來金免痴光生書畫潤兩元海鹽桐華舘募壽萱室兩元桐華舘五元盛王氏一元啓泰綢庄節省中秋酒筵洋四元耕餘書屋求人口平安財源茂盛二元三馬路滬報舘分帳房交來負薪社第十四次潤資小洋九角○兩天其收規元五十六兩五錢七分一厘英洋九十四元虚對開一個小洋三十六角銅洋十一元錢四百三十文 
[上海四馬路高易公舘籌賑公所經收八月初八至十四等日賑欵淸單]  
　　初八日申園八司節費洋二元蕭有光節省一元不書名二戶各中元無名氏二角　同泰號各友節省月餅移賑錢一千文○楊紹津翁交來無名氏助上海保險公司股票五　兌見規元一百兩○錦字節省中秋費移賑洋四元○求堂上平安人一元○潘兆　祈長子家　病速愈洋十元○鎭江申昌書畫室節省中秋筵費移賑洋六元○讀五千卷室洋五元芹瑩勳洋三元泰馨廬洋二元○由同泰號梁倫卿翁交來海參威復泰寳號募福字册三本　郡衆商等移賑銀八十兩復泰銀五兩元愼二元源昌盛來記二戶各一元同利號關海樵二戶合助銀三十六兩永恆安義泰號二戶各銀十兩吉祥號廣泰號二戶各銀五兩能同豐永興利永興隆裕生泰四戶各銀二兩四海盛銀二兩一錢九分東盛隆洋三元東興隆東發隆二戶各銀一兩八錢七分五厘上海人福泰棧蘇雙驚福興和四戶各銀一兩　錢三分同順成林星南益昌號三戶各洋一元新泰號銀七錢徐侣琴銀五錢蘇雙鵬銀四錢一分五厘無名氏銀二錢一分五厘以上廿九戶合共助銀一百七十八兩九錢英洋作七三寸○恊源信局交來十三齡沈慧婉省點心錢積洋八元移賑求母百病消除南陽氏許心愿長樂室二戶各洋一元○解安人冥福洋四元○初九日羅店鼎成號衆友洋二元○信昌當中秋折席移賑洋二元○免害人銅洋二元○恆益號中秋席費移賑洋六元○公泰號銅洋六元○皖北靑陽山樵洋一元○徐思過軒求保平安五十元○鎭江新順昌行卓聘之洋十元○三多堂楊氏洋一元○密沈氏洋中元○蘇垣趙公舘趙竹如翁寄來長齋繡佛人省秋節費洋四元趙陳記二元趙尤記元性眞老人黄家不書名三戶各一元○氏無名二元○初十日北誠信捐桶洋四元七角銅洋二元錢一百文同芳捐桶洋八角五分銀飾一枝兌洋一角五分錢一百文○北益泰捐桶錢一百文○永昌昶信局交來　熟濟誠典經募莫釐蔡布煕爲父母妻子冥誕節省懾資移賑洋十元常熟誠濟典友節省中秋筵費太厚子求病速愈二戶各五元裘德采蔭菊子鳳康生程竹堂仲祥五戶各一元武陵子汪新林二戶各中元以上十戶洋二十六元無名氏呆漢二戶各花洋一元無名氏中元○正和信局交來京口裕豐公典節省中秋月餅席資移賑六元○韓古農觀察交　創場通署經募福字二千五百四十八號册養園許銀二百兩游嘉會堂銀四十兩署江蘇糧道韓浙江糧道寥升任山東鹽運使山東糧道福山東總運局五戶各三十兩江蘇海　局浙江海運局二戶各廿兩以上八戶共助京平松銀四百兩伸規元四百零三十兩四錢二分八厘○寳順信局交來瀏河鹽廒同人節省秋節費移助賑洋一元錢五百○李敦　堂求小恙愈洋四元○平湖同裕莊交來陳陸潘徐力不從心合助洋一元○滬報舘分帳房交來負薪社蔡紫黻先生詩文潤資二元五角○十一日陸黼庭銅洋一元○陸不書　洋二元黎立元爲父壽誕節省席資移賑五元○陳善昌行節省中秋筵費洋十四元○寳順信局交來程炳芍節省中秋費洋四元○王紫詮四元○全盛信局交來乍浦源隆昌節省中秋費二五角○嘉興源來行不書名四元○十二日公益莊節省秋節洋一元張泉記朱韻記二戶各節省秋餅洋中元○通裕信局交來同昌典節省中秋月餅移賑洋一元○潘少記一點心人二戶各中元王蔭齋錢五百胡蓮生季秋亭各錢二百何廷榮陳發財各錢一百以上七戶共合洋二元永恆春杭庄節省中秋筵費及香斗移賑洋三元隱中氏三元三角○丹徒縣正堂王節費移賑洋廿元賑友黄立人五元徐星階一元以上一戶洋十六元○嚴家橋厘局同人公記洋二元○全盛信局交來嘉興復源號節省秋節筵資四　章謹記五元○十二日泰記號節省中秋節費十四元○全盛信局交來松齋求妻病愈洋二元○同豫典昌盛質二戶各節省中秋席資移助賑洋六元○魏和貴一元○永和局交來網鹽公棧棉力子節省中秋節延洋三十四元○同豐永洋一元○十四日隱名氏洋三元○姚善士中元○太古晉記局交來鎭江厚生參號節省月餅費移賑洋十元○全盛　交來周莊新同裕典節省中秋筵費洋三元○承茂號節省中秋費洋元三○萬泰節省中秋費二元得和成節省中秋費四元○省食主人一元○甯國府四齡　子一元○洪浩　節省筆墨餘資並省中秋餅費洋一元○周文彬周炳焜二戶合助洋二元○恊信信局交來李桂芬洋一元○章武曹求平安錢四百○無名氏一元○全盛局交來泗安鎭　公　各節省月餅洋一元○○以上統共收洋三百五十九七角規元六百八十二兩四錢一分八厘花洋二元銅洋十一元錢二千二百文 
 
 

Page 10

 
 
   
 
 

Page 11

 
 
[光緒十二年八月十二日京報全錄]  
　　宫門抄○上諭一道錄　○新授鄂撫奎奏報交卸藩篆日期摺○晉藩張奏報接篆日期摺○晋果嵩奏報　卸藩　仍回臬司本　日期摺○直藩松奏報接篆日期摺○楚督裕等奏爲查辦在籍職官被叅各款　旨先行革職嚴審摺子○湘撫卞奏請改奬夾片○又奏請揀補守備摺子○八月十二日理藩院鑾儀衛光祿寺鑲藍旂値日無引見○錫珍謝賞壽物恩○江蘇候　道張錦瑞謝恩○記名總兵劉　年謝恩○掌儀司奏十三日祭奉先殿惇王行禮○召見軍機○○頭品頂載新授湖北巡撫奴才　斌跪奏爲恭報奴才交卸藩篆日期並籲懇陛見仰祈聖鑒事竊奴才於本年五月初二日蒙恩補授湖北巡撫當經具摺恭謝天恩並陳瞻戀下悃原摺齎回奉硃批知道了欽此兹調補直隸布政使松椿行抵保定於七月二十一日將印　文卷移交接收奴才卽於是日交卸伏念奴才知識淺陋渥被聖慈去歲調任直隸藩司今春入覲天顔仰邀訓誨周詳履任甫及兩月復蒙簡擢鄂撫封圻任重感悚滋深現經交卸合卽恭詣闕廷跪　聖訓俾設施悉有遵循冀答鴻慈於萬一所　奴才交卸藩篆日期並籲懇陛見隊由謹恭摺具奏再奴才擬卽迎摺北上因受署熱偶患咳嗽仰懇恩施賞假二十日俾得調理就痊卽行束裝起程此次拜摺係借用直隸藩司印信合併附陳伏乞皇太后皇上聖鑒謹奏軍機大臣奉旨着賞假二十日假滿後卽赴新任毋庸來見欽此○○山西布政使臣張煦跪奏爲恭報微臣接受藩篆日期叩謝天恩仰祈聖鑒事竊臣恭承簡命調補山西布政使遵旨入覲懍天顔於咫尺蒙聖訓之周詳欽感之餘悚惶倍切陛辭後旋於六月二十六日行抵晉　撫臣剛毅閱兵出省由行次檄飭赴任二十九日准署布政使按察使松崑將印信文卷移交前來臣當卽恭設香案望闕叩頭謝恩祇領任事伏念臣濫厠刑曹出任郡守荐擢監司卽陳臬事甫蒙簡畀粤　尋復量移山右恩施稠渥報稱尤難查藩司理財用人事繁責重以肅吏治則考察宜嚴以裕度支則綜核宜審山西當大祲之後元氣未復加以臣抵省時適値汾流漫溢浸灌城闉疏通水道安恤灾黎在在均關緊要如臣檮味深懼弗勝惟有隨時隨事禀商撫臣小心經理以期仰答鴻慈高厚於萬一　有微臣感激下忱及到任日期理合專摺叩謝天恩伏乞皇太后皇上聖鑒再臣出都後經過直隸及山西平定一帶雨水調匀麥收尙稔民情亦均安謐堪以上慰宸厪合併陳明謹奏軍機大臣奉旨知道了欽此○○山西按察使奴才嵩崑跪奏爲奴才交卸藩篆仍回臬司本任日期叩謝天恩仰祈聖鑒事竊奴才於光緒十二年六月二十五日奉撫臣剛毅行知以新任　司張煦到晉飭奴才仍回臬司本任遵於二十九日交卸藩篆卽於是日准署臬司馬不瑶移交印信文卷前來奴才當卽恭設香案望闕叩頭祇領任事伏念奴才度支權理四月於兹未報涓埃復回本任山西地處凋敝臬司職重提刑敢云就熟而駕輕益當實事以求是惟有隨時禀商撫臣認眞經理罔懈初終以冀仰答高厚生成於萬一所有奴才交卸藩篆仍回臬司本任日期並感激下忱理合繕摺叩謝天恩伏乞皇太后皇上聖鑒謹奏軍機大臣奉旨知道了欽此○○二品銜直隸布政使奴才松椿跪奏爲恭報奴才接印日期叩謝天恩仰祈聖鑒事竊奴才前承恩命補授湖南布政使正在趨詣闕廷恭覲天顔復荷聖恩調補直隸在政使仰蒙召見二次訓誨周詳恩眷疊膺莫名銘感陛辭後遵卽束裝出都行抵天津接奉督臣行知飭令赴任旋至保定省城於七月二十一日准升任湖北巡撫奎斌委員將印信文卷移交前來奴才當卽恭設香案望闕叩頭祇領任事伏念奴才滿洲世僕知識庸愚前此忝灌藩篆慙未報夫涓埃今兹感　量移覺益深夫兢惕况直隸地居首善藩司職任旬宣理財用人尤關緊要奴才材輇重深虞隕越惟有恪遵宸訓矢愼矢勤固不敢操切圖功亦不敢因循致誤遇　禀承督臣實心經理以冀仰答高厚鴻慈於萬一所有奴才到任日期並感激下忱理合繕摺叩謝天恩伏乞皇太后皇上聖鑒謹奏軍機大臣奉旨知道了欽此○○頭品頂戴署湖廣總督臣裕祿頭品頂戴湖北巡撫調任廣東巡撫臣　鈞培跪奏爲查辦在籍幟宫　叅各欵提訊供詞狡展請旨先行革職以便嚴審究辦恭摺仰祈聖鑒事竊臣等承准軍機大臣字寄光緒十二年五月十五日奉上諭有人奏劣紳惡蹟昭著請飭查究一摺　因欽此臣等遵卽札飭署臬司武震委員提傳該侍衛黄　晉來省聽候查辦一面遴　候補直　州知州李紹遠馳往孝感　按照原叅各欵嚴密訪察並查提案内應訊人証解省以憑審訊去後旋據該委員將親歴各處查訪情形逐欵禀覆並據會縣查明原叅摺内之楊新春黄錫奎已於光緒十年九月十一月間先後病故黄祥鎭已故多年黄　昭黄自然黄四均先期外出未獲先將案内應訊之黄安元黄錫治黄四花朱坡子等四名獲到又查楊店地方並無楊姓婦夏姓訪有張髮氏卽夏全曁楊九珍楊王氏與此案均有關涉一併傳獲檢同該縣存案卷宗押解來省臣等詳核該員黄兆晉被叅各欵証以　員訪查情形雖其中間　與原叅各節未甚相符尙須詳細推究之處而該員平日在鄕肆意妄爲劣蹟多端大致均有証據臣批飭臬司先就提到人証逐加研訊巳據黄安元黄錫治黄四花曁張夏氏卽夏全楊九珍楊王氏等各將黄兆晋遣令楊新春等在遥磯頭强奪羅姓船上錢穀致釀人命事後嚇逼私埋匿報及在河岸開設三徑酒館招攬詞訟任意武斷至責打勒從並聚賭誆財販賣人口姦留夏全楊王氏作妾各情一一供出核與委員所查情節亦皆大略相同質之該員一味狡展堅不承認臣等覆查黄兆晉以在籍職官不知安分守法輙敢倚勢任性擾害鄕閭迹其種種惡蹟己屬大干法紀且有遣人强奪遥磯頭羅姓船上錢穀致所遣之楊新春踢傷羅姓幼子斃命事後嚇逼私埋匿報情事該員當時有無在塲喝令尤應詳切根究未便任其恃　狡展相應奏明請旨將丁憂在籍侍衛黄北晉先行革職以便提同在案人証嚴審確情按擬懲辦謹合詞恭摺具陳伏乞皇太后皇上聖鑒訓示謹奏軍機大臣奉旨黄兆晉着先行革職嚴訊按律懲辦欽此○○卞寳第片再巡緝營練勇五品軍功崔鵬舉前因拿獲謀逆會首毛世發經臣奏懇賞加四品頂戴奉旨允准在案嗣准部議以該軍功僅係虚銜並無實在官階遽請加四品頂戴核與定章不符行令另核請奬等因又經轉行遵照去後兹據管帶巡緝營都司申大發禀請改奬前來臣查該軍功崔鵬舉自同治十年隨同都司申大發緝拿益陽匪徒劉道美滋事案内匪黨及各案搶劫至今已二十六年屢著勞績兹復捕獲匪首實爲異常出力合無仰懇天恩准將四品軍功崔鵬舉免補外委以把總儘先補用以示奬勵出自鴻慈謹附片陳明伏乞聖鑒謹奏軍機大臣奉旨兵部議奏欽此○○頭品頂戴湖南巡撫臣卞寳第跪奏爲揀員請補守備員缺以實營伍恭摺仰祈聖鑒事竊照臣標左營中軍守備各缺前經臣請以長沙協期滿進士李燾擬補奏奉旨勅部議覆旋准兵部咨該省所出推缺除提標守備一缺業經扣補漢侍衛缺不計外今撫標守備一缺應作爲定章後第一推缺應補儘先人員今請以武進士李燾揷補儘先班之缺係屬補尙未到班行令照章揀選合例儘先人員請補等因移交咨到臣查臣標左營中軍守備一缺駐札省城有巡防操練經理錢粮之責非精明幹練營務熟悉之員難期勝任臣遵卽在於湖南省儘先守備班内逐加遴選查有儘先補用守備謝殿元年五十九歲湖南常德府武陵縣人由行伍出師湖北安徽等省迭次打仗出力遞保千總復於克復江浦等處案内保奏同治元年五月二十五日奉旨免補千總以守備儘先補用欽此嗣因凱撤回籍收入提標左營差遣歴署四都坪大丈坪等處千總諸臻妥協該員勤愼老成營務熟悉以之請補斯缺洵堪勝任伏查定章請補員缺應以到標人員儘先名次先後爲斷如人地不宜以名次在後之員請補仍將在前之員按名指實查湖南省現實在標並無事故儘先守備名次在謝殿元之前者尙有蕭得勝彭昌逹二員均籍隸本府劉順驥蘇選二員臣詳加察看或才力平弱或人地不宜均未便遷就擬補致滋貽誤謝殿元雖儘先名次稍後而在營歴練有年情形最爲熟悉人地實在相需且係隔府别營例得專摺請補飭查前在本省及他省均無叅革朦保情弊　無仰懇天恩俯念員缺緊要准以儘先守備謝殿元補授臣標左營中軍守備員缺實於營伍有裨如蒙俞允俟部覆至日給咨送部引見以符定制除飭取該員履歴咨部外謹會同署湖廣督臣裕祿署湖南提臣李勝恭摺具陳伏乞皇太后皇上聖鑒訓示謹奏軍機大臣奉旨兵部議奏欽此 
 
 

Page 12

 
 
[光緒十二年八月廿三日京報全錄]  
　　宫門抄○發抄旨七道○蘇撫衛奏審明按例定擬摺○護蘇撫許奏特叅管官摺○閩督楊奏特叅鹽庫大使革審片○粤監督增奏報接印日期摺○蘇撫衛奏報交卸日期摺子○八月十三日吏部翰林院八旗兩翼値日無引見○李中堂等課放直隸賑銀恩○雲南副將劉萬盛謝恩○趙佑宸請假十日○孫家鼐請假十日○掌儀司奏十五日祭奉先殿慶王行禮○明安遞明白回奏摺○召見軍機劉萬盛○發抄衛榮光奏審明已革守備楊有義等訛詐案定擬奉旨刑部議奏欽此○又請將疎脫斬决盜犯于步菁簽差不愼之署海州牧周澄淸等議處奉旨周澄淸車運昇均着交部議處仍勒限嚴緝逃犯務獲懲辦餘依議該部知道欽此○又續裁各營勇丁名數奉旨知道了欽此○沈守廉奏接署四川藩司謝恩奉旨知道了欽此○鹿傳霖奏查明臨潼等縣被水被雹地畝緩徴錢糧奉旨着照所請戶部知道欽此○又商耀二州被雹咸甯等州縣被水被雹情形奉旨知道了欽此○又朝邑令托克通阿榆林令余文蔚對調奉旨吏部議奏欽此○○頭品頂戴浙江巡撫江蘇巡撫臣衛榮光跪奏爲審明已革守備平空訛詐擾害地方按例定擬恭摺仰祈聖鑒事竊據署吳縣知縣馬海曙禀稱光緒十二年正月十六日訪聞城内鐵瓶巷永定寺有地棍紏衆詐擾情事當經差拿到案訊據寺僧守嚴供稱因榮春山之妻來向香工抄取戒烟藥方被楊有義陳小松等入寺誣稱有姦梱縳訛詐卽被訪獲並據署司朱之榛亦先經訪有守備楊有義卽楊玉昆糾衆誣姦剝去衣服派人查問楊有義將皮衣三件揑稱在途拾獲送交該縣提訊供詞狡展詳請將守備楊有義武生陳錫桂卽陳小松先　咨革一面批司飭府親提審辦去後茲據蘇州府知府魁元審明擬議解　署臬司朱之榛覆訊無異詳請具奏前來臣覆加查核緣楊有義卽楊玉昆原籍浙江錢塘縣寄籍江蘇元和縣陳錫桂卽陳小松籍隸吳縣楊有義由行伍隨征出力以把總發撫標候補嗣由甘肅軍營續保儘先守備賞戴花翎陳錫桂於光緒六年歲試取入吳縣武學均與永定寺僧守嚴素識無嫌與滎春山之妻榮童氏先未相識僧守嚴因素患肝氣病症吸食洋烟光緒十一年正月僧守嚴因香收無多將其寺遊方僧恒修辭出恒修卽從此挾嫌曾向在逃之黄阿大述及永定寺内時有婦女出入意圖傾陷是月十六日楊有義與楊錫桂均在茶肆啜茗黄阿大偕同知名之陳姓程姓三人亦各進肆黄阿太因與楊有義熟識同棹坐談適値榮童氏因其子吸食洋烟屢訓不悛聞得永定寺内香工胡姓得有戒烟良方前往該寺抄取黄阿大憶及僧恒修之言卽向楊有義告述楊有義以寺内旣有婦女起意誣姦訛詐卽邀陳錫桂黄阿大及陳姓等同往嚇詐得錢分用陳錫桂等允從一同起身維時僧守嚴獨自在房内吸烟榮童氏甫進寺門走入客堂楊有義等上前將榮童氏拉住不問皂曰擁進僧守嚴房内誣稱二人有姦僧守嚴等力辨呼寃楊有義喝令陳錫桂黄阿大等將僧守嚴榮童氏身穿衣服剝下令勒僧守嚴出給洋錢五百元方可無事僧守嚴不允維時王小弟王阿四盛添壽路經該處聞鬧往詢楊有義復聲稱僧人犯姦定須送究王小弟等不知原委亦慫恿僧守嚴出錢息事僧守嚴仍以被誣不甘未肯應允楊有義負氣又喝令陳錫桂等用繩將僧守嚴榮童氏一併捆縛正在嚇詐　經該縣訪聞差拿楊有義遂將僧守嚴等衣服烟具一併携出揑稱在途拾獲送縣提訊供詞狡展先行咨革飭府提同研訊據各供晰前情不諱　無另犯滋擾不法别案亦無另有帮同訛詐之人案遁飾查例載兇惡棍徒屢次生事行兇無故擾害良人人所共知確有實據者發極邊足四千里安置註云凡係一時一事實在情兇勢惡者亦照例載擬發各等語此案已革守備楊有義平空誣指僧守嚴榮童氏有姦率衆入寺剝衣捆縛恣意嚇詐卽屬無故擾害且以發標營弁肆行無忌雖係一時一事實已情兇勢惡自應按例問擬楊有義卽楊玉昆應照兇惡棍徒生　行兇無故擾害良人人所共知確有實據者發極邊足四千里安置例擬發極邊足四千里充軍係已革守備從重發往黑龍江充當苦差已革武生陳錫桂卽陳小松聽紏同往捆縛嚇詐卽屬爲從應於楊有義軍罪上减一等擬杖一百徒三年定地發配王小弟　阿四盛添壽雖訊無豫謀設計聽從嚇詐情事惟聞閙往視不查虚實慫恿出錢亦屬冒昧多事應各照不應重律杖八十枷號一個月滿日折責發落僧守嚴迭經訪訊並無曖昧别情然旣披薙出家竟致吸食洋烟亦屬不知自愛應卽驅逐出境飭縣另招戒僧入寺住持榮童氏雖年近五旬欲爲其子戒烟抄覔藥方惟旣有夫男不應隻身入寺亦應嚴飭其夫榮春山領回管　地保陳榮坤訊在他處辦公且事起倉猝無從彈壓應毋庸議僧守嚴等衣服飭縣給領逸犯黄阿大等及造言生事之遊方僧恒修飭緝獲日另結除供招咨部外理合會同兩江總督臣曾國荃合詞恭摺具陳伏乞皇太后皇上聖鑒勅部核覆施行謹奏軍機大臣奉旨刑部議奏欽此○○護理浙江巡撫布政使臣許應鑠跪奏爲營官劣跡多端據實奏叅恭摺仰祈聖鑒事竊臣於本年七月十六日接准浙江提督臣歐陽利見咨稱現在海防大定整頓善後防務之際是以密查各營力求振作乃有管帶逹字前營營官劉玉田貪殘藐法嗜好更深並訪聞前有該營什長柳海臣搜獲哥老會總密簿繳請究辦該營官並不設法妥辦洩漏事機以致衆勇遷怒蜂擁鼓噪游勇蔡箕裘立將柳海臣剌死該營官於此案事前旣未覺查事後並不呈報殊不成事體且查月報勇册箕斗不符者甚多顯有虚額情弊似此劣員亟應嚴叅懲辦以肅營務等因咨會前來臣查　頓營務實爲目前緊要事件　營官劉玉田劣跡昭著萬難姑容相應請旨將管帶逹字前營頭品頂戴補用提督劉玉田先行革職聽候查辦以肅營規而昭炯戒除該營勇丁已由提臣另派妥員按帶外謹會同閩浙總督臣楊昌濬浙江提臣歐陽利見恭摺具奏伏乞皇太后皇上聖鑒訓示謹奏軍機大臣奉旨劉玉田着先行革職聽候查辦該部知道欽此○○楊昌濬片再案據職婦姚張氏遣抱王貴禀稱氏夫姚殿英帶妾郭氏卽阿英在閩候補於光緒九年六月間病故有候補鹽庫大使胡元炳與氏大生前交好借料理喪務爲由將氏夫遺下資財串騙郭氏寄囤吞沒經氏查知來閩胡元炳復唆郭氏乘間逃匿又據胡元炳訴稱姚殿英生前託伊借銀未償姚郭氏因不爲姚張氏所容自行逃走伊並無串騙唆使詎姚張氏雇遣多人將伊掳冩字樣各等情查鹽庫大使胡元炳係本省候補人員應知束身自愛如果姚張氏所控得實殊屬有玷官箴此案人言藉藉該大使訴詞更覺支離非徹底訊究不足以肅官方而成信獻經臣飭據　福建按察使劉瑞　詳請革審並據鹽法道解煜揭叅前來相應請旨將福建候補鹽庫大使胡元炳先行革職以便審訊除咨部外臣謹附片具陳伏乞聖鑒訓示謹奏軍機大臣奉旨胡元炳着先行革職歸案審辦欽此○○粤海關鹽督奴才增潤跪奏爲恭報接印任事日期叩謝天恩仰祈聖鑒事竊奴才内府出僕知識庸愚渥受生成毫無報稱仰荷皇太后皇上天恩簡放粤海關監督於五月初二日恭請聖訓復蒙鴻慈教誨奴才跪聆之下欽感難名當於陛辭後束裝出京由天津附搭輪船　歴出東江蘇浙江福建洋　於六月二十五日抵省准前任監督海緒委員將粤海關監督關防並文卷册檔錢糧簿籍齋交前來奴才恭設香案望闕叩頭祗領任事伏查粤海關所轄口岸地方遼闊舉凡徴收常洋稅課報解京外餉需統顧兼籌在在均關緊要奴才才識淺短繁劇初膺輙自省循不勝統惕惟有認眞經理勉効涓埃禁役之侵漁力除積習冀華洋之悅服共樂輸將其奉撥各餉謹當妥速解交遇有應辦事宜隨時會商督撫臣妥籌辦理總期恤商裕課中外相安不敢稍涉疏懈以冀仰答高厚生成於萬一其接收庫儲各欵容俟逐查明另行恭摺奏報所有奴才接印任事日期並感激下忱除循例題報外謹繕摺具奏叩謝皇太后皇上天恩伏乞聖鑒謹奏軍機大臣奉旨知道了欽此○○頭品頂戴調補浙江巡撫臣衛榮光跪奏爲陳報微臣交卸撫篆日期恭摺仰祈聖鑒事竊臣先准部咨光緒十二年五月初八日奉上諭浙江巡撫著衛榮光調補崧駿著補授江蘇巡撫等因欽此當卽具摺叩謝天恩籲請陛見欽奉諭旨卽赴新任毋庸來京請訓欽此欽遵在案兹新任撫臣崧駿業已行抵蘇省臣隨將任内經手公事逐一淸理於七月十二日將江蘇巡撫關防一顆曁王命旗牌文卷等項委員齎送新任撫臣崧駿接收任事臣卽於是日交卸一面料理行裝卽日起程遵旨前赴浙江新任所有微臣交卸撫篆日期除恭疏題報外謹繕摺具奏伏乞皇太后皇上聖鑒再此摺借用江蘇巡　關防合併陳明謹奏軍機大臣奉旨知道了欽此 
 
