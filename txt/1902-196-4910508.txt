# 1902 - 196 - 4910508

 

Page 1

 
 
[勸募江皖等處急振] [  本館協振所啓]  
　　去年江西各屬始則洪水成災繼又旱魃爲虐高原下隰顆粒無收千萬哀鴻嗷嗷待哺雖蒙深宫軫念頒給帑金大憲推恩發施米石無奈災區甚廣普救爲難垂斃飢黎朝不保暮而皖省之和州無爲州含山縣等濱江各處亦因圩堤潰决室廬牲畜均漂没於洪濤巨浪中告振之書急如星火若不綢繆未雨曷以延旦夕之餘生伏求四方大善士救人救澈或傾囊以佽助或量力以佈施庶敝振所得以接濟源源百萬窮黎或不至盡塡溝壑作善降祥之說古有明徵他日福佑之來當可爲諸善士操劵卜也肅此禱求諸維德鑒 
[新印大字本正續資治通鑑并通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯單國下迄五季一千三百六十餘年之治亂興衰燦然畢備其目錄三十卷國緯年經提綱挈領尤爲讀通鑑之初鑰至國朝鎭洋畢秋帆尚書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元海内通碩有留心乙部學者請即臨購閱可也此啓 
[痧疫辨]  
　　字書無痧字疫則自古有之攷之周禮春官占夢始儺敺疫註疫癘鬼也說文疫民皆疾也史記歴書茂氣至民無夭疫夫謂之民皆疾其爲易於傳染可知謂之茂氣至而無夭疫則疫爲穢氣釀成又可知蓋古人己得治疫之大綱特後世天其傳遂令惡疫流行挽回無術耳若夫痧之爲患始見於本朝雍乾間迄於今而患者益衆曰絞腸痧曰吊脚痧曰噤口痧曰子午痧曰癟螺痧曰冾痧曰熱痧白暑痧曰悶痧曰急痧其情狀旣不同其名目遂各異實則夏秋暑喝熱襲於腦則昏不知人熱入於血則脹悶欲絶熱積於胃則懊憹嘔吐治之者祇須進以提神行血清熱解煩之品不難著手成春挑之刮之亦或見效烏得與時疫之流傳無際者混而治之哉且夫華醫之論疫亦綦詳矣内經謂厥氣上逆清氣在隂濁氣在陽營氣順脈衞氣逆行清濁相干亂於腸胃則爲霍亂陳無擇曰隂陽反戾清濁相干陽氣暴升隂氣頓墜隂陽否隔上下奔走心痛則吐腹痛則利心腹俱痛則吐利交作劉河間曰三焦傳化失常而吐瀉霍亂火性燥動故也張載人曰風濕暍爲患王海藏曰風濕熱外至生冷物内加合而爲病要之是疾也多發於夏秋之交其重者譫語神昏也肢厥冷六脉沈伏面白脣青孿拳轉筋頃刻而殞醫者紛紛聚訟或寒或熱無所折衷於是近代方書分爲寒霍亂熱霍辭二種然雖治法各别而當其勢甚猖獗之候往往十無一生嘻寒熱有何難分但使用西醫寒暑表覈之有不如惰上螺紋了然於目者哉我乃肢西醫之論覈極其精深焉西醫之言曰霍亂時疫係毒氣所生其毒或由舟車或由衣由或由流水或由天風皆可傳送蓋疫本毒蟲爲患稍一沾及乘虚竄入胃腸便胃腸之中津液立變爲色白如乳之勿將吸管閉塞不能收攝精華以致隂陽失和血氣頓滯轉筋盜汁險象迭呈醫者悞以治痧之法治之而病重藥輕萬難收效卽明知爲疫而雷公霹靂散飛龍奪命丹之類亦烏能起死回生計惟以酸劑投之化其腸中所積之蛤蜊力味　蛤蜊力與酸相反我華無其名故不得不用西語然後用鴉片以止其下利用伽布匿輕炭淡酸褘腦酒哥羅方緑養水之類以止其嘔吐而又進辛温諸品以行其氣血以化其胃腸之毒其有四肢厥冷者以熱水入瓶中熨之轉筋抽搐者以手巾蘸熱水罯之胸前則敷芥未以使之温和腿灣則擦燒酒以使之活動夫如是雖不能萬無一失當亦多轉危爲安矣至於寒熱之分則病初起時法倫海寒暑表卽低至九十二度迨病劇有祇八十度者其爲身熱不足可想而知圑法倫海係英醫通用之寒暑表以九十八度四分爲常度若德法日醫所用者則爲百度表其常度祇三十有七每一度約合法倫海表二度八分抑僕尚有痛心疾首而不能己於言者滬上人數最多疫發亦最盛患者不明痧與疫之别必先雇薙髮匠挑之試思粗鄙下賤之人烏知治法頑鐵亂刺痛甚長曍稍有人心者己不忍聞見乃若輩復師心自用胡亂開方攻補不知冷熱罔識草菅人命日有所聞而無識之流猶詡詡然稱揚曰某人挑痧得眞傳某人治疫有仙術而若輩乃膽益壯草菅人命乃益多噫吁嘻人命關天而寄之於粗鄙下賤之人直自取死耳於人何尤哉然則醫求果有術乎曰滬上之爲醫者若市儈然號金需若干醫金需若干少一文卽不應召而又拔號須加倍夜深須加倍路逺須加數倍一至病家門外輙撾門若擩鼓縱令舁者大聲疾呼不顧驚駭病人洎乎診脉開方則又春蚓秋蛇亂塗亂抺大抵聲名愈噪身分愈高需索愈奢潦草愈甚凡若此者偶遇無其關繫之症尚或可徼倖奏功至於時疫盛行死亡相繼而欲以人命寄其掌握恐亦如粗鄙下賤之薙髮匠冷熱罔識攻補不知胡亂開方草菅人命而己蓋人之眞有學問者决不肯沾染惡習自貶聲名我故知若輩之無能爲役也然則如之何而可曰明於痧與疫之廻不相同而又知疫之由毒蟲入胃腸所致殺其毒平其吐止其利行其血提其神斯得之矣紛紛擾胡爲者 
[英員答問]  
　　南洋新加坡叻報云某日英國爵臣峇里士佛君在下議院中問户部大臣峇花君曰僕聞中朝因償欵浩大加征貨稅致令子民不服擾攘紛更有此事乎峇花君答曰僕未有聞峇里士佛君又問曰各國中有能爲中朝襄助者否峇花君答曰我英亦甚有此心 
[英臣之語]  
　　汕頭嶺東日報云某日英國大臣克蘭朋君宣言曰吾英政府欲請中朝裁撤釐金己無可望但願將此中弊竇漸次革除庶稍慰商民之望耳 
[法握礦權]  
　　南洋新加坡實得力太晤士報登英京来電云頃聞某公司己向中朝請得雲南開礦之權以六十年爲限所開各礦共八十五處之多 
 
 

Page 2

 
 
[美廷新律]  
　　徐家匯匯報云美國自前大伯里璽天德麥根治被弑之後政府卽擬定嚴治無君黨之律凡圖弑伯里瑣天德或隂相佽助者與主謀之人同罪如刺殺政府中一人或數人者罰美金五千圓監禁二十五年如反抗政府或秘密聯盟者逐出美國逐後再至則罰美金五千圓監禁五年 
[太平洋俄法兵艦表]  
　　汕頭嶺東日報云上月二十八日日本海軍省將俄法二國現駐太平洋之艦隊列爲一表計戰艦四箋艘得四萬五千五百五十四墩一等鐵甲巡艦五艘得五萬一千三百八十六墩一等巡艦五艘得三萬六千五百十四墩一等巡艦五艘得三萬二百八十八墩三等巡艦二艘得四千九百四墩都二十一艘十五萬九千六百四十六墩 
[日侯訃電]  
　　某西字報譯登日本東京来電云日本侯爵西鄉從道年己六十有三近患胃癰醫治罔騐延至前晚遽爾騎箕大約日皇　念前勛當必飾終優渥也 
[松江試事二誌]  
　　松江采訪友人云江蘇提督學政李蔭墀大宗師按試松江恰逢炎夏事竣之後尚需巡試鎭江江寗并辦理秋試錄遺事務因於本月十五日牌示將府屬七縣童生歸併兩塲考試計十七日考奉金上南四縣童生十九日考華婁青三縣童生十五日爲府屬八學生員科試之期松江四書題堯舜之道不以仁政不能平治天下義華亭四書題是以惟仁者宜在高位不仁而在高位是播其惡於衆也義奉賢四書題聖人人倫之至也義婁四書題人人親其親長其長而天下平義金山四書題有不虞之譽有求全之毁義上海四書題先聖後聖其揆一也義南匯四書題君仁莫不仁君義莫不義義青浦四書題大人者言不必信行不必果義通塲經題戒爾卿士功崇惟志業廣惟勤惟克果斷乃罔後艱義 
[贑省調簾單]  
　　九江訪事人云本月十一日接南昌来電悉藩憲牌示此次秋闈所調簾員計新喻縣石大令長祐永豐縣張大令瓊瑞昌縣陳大令乃績金谿縣杜大令璘光上饒縣周大令邦翰興安縣周大令繪藻所遺之缺新喻以邱大令承榮代理永豐以羅大令毓椿代理金谿以張大令仁荃代理上饒以張大令鼎銘代理興安以白大令士元代理瑞昌以甄大令官保代理 
[總巡易員]  
　　杭州訪事友人云中城總巡大挑縣李雲卿明府因丁内艱回籍守制遺差由湍靜臣廉訪會同保甲總辦戴子開觀察札委候補知縣陳大令汝霖接辦 
[兵艦過潤]  
　　鎭江訪事人云本月初十日有英國兵艦三艘由上海駛抵京口下椗江心各統帶隨會拜駐鎭各西官十一日各西兵羣至租界及金山等處閒遊常鎭通海兵備道長久山觀察空恐滋生事端特飭租界總巡周錦堂遊戎洋務局總辦邵虎伯直刺各帶差役勇丁妥爲保護 
[五馬過潤]  
　　鎭江訪事人云揚州府石穎生太守因案撤任遺缺經省憲檄委候補府吳純甫太守署理月之初九日太守由蘇省乘舟過潤拜會各當道午後三點鐘許卽揚帆渡江赴邗履任 
[遴考營弁]  
　　松江訪事人云江南提督兼南洋兵輪船總統李壽亭軍門於本月某日由江隂防次秉節回松牌示十二日就小校塲考選太湖水師千把兩缺陸路汛弁一缺是日清晨軍門鳴砲出轅升坐虎幄自中軍張華園參戎以次均排班叅謁隨由水陸各將領齎呈所保諸弁姓名册軍門逐一點視卽察閱洋槍打靶至亭午方事竣回轅 
[蘇城血案]  
　　蘇州訪事人云省垣護龍街張師艮巷口某整容店係本地人某甲所開甲老而瞽膝下祇二女長者年二十餘前年贅同業某乙爲婿未幾乙因病逝世己歇店夥某丙央人致意願以半子禮見甲謂如得洋銀一百枚爲乙追薦不難使煢焭者抱衾裯也丙無力籌措是　遂罷邇者甲使女另贅本地人李某爲後夫僅得洋銀二十元内知之忿不可平竟於本月初九夜黄昏時懷刃而往見女在門外納凉以手招之曰来来適有一語相告女不知其詐隨之而往未及三四武丙突出利刃連戳四下女母某氏聞聲趨視亦被刺傷時有同業王某等三人經過併力上前將丙拘住連夜解至長洲縣署縣主蘇大令聞報升堂飭仵騐得女乳房一傷最爲沈重氏雖受二傷尚無大碍因飭舁至天賜莊請洋醫敷治丙略詰口供即飭釘上脚鐐下之於獄 
[　　鎭江訪事人云今夏久晴不雨禾苗漸見黄萎農民翹盼甘霖幾穿秋水至本月十一日始隂雲密布雷聲起自遥空一霎時大雨滂沱無異盆傾玉女歴兩點鐘許始止鱗塍鳩隴一律沾濡四野歡聲己洋溢於南阡北陌矣 
[潯郡官塲紀事]  
　　九江訪事人云江西廣饒九南道兼九江關監督瑞莘儒　觀因米價昻貴民食維艱捐廉採米平糶并電請牙釐局通飭經過各釐卡暫免米釐以濟民食○駐紥湖口之江西續備軍統領王良臣總戎於本月初四日因公至潯拜會鎭追府縣各官小作勾留旋即返斾 
[皖省官塲紀事]  
　　安慶訪事人云署安徽休寗縣劉大令期滿調省遺缺經藩憲湯筱秋方伯委試用知縣周大令啓運署理○前霍邱　陳大令瑜捐升道員改省湖北經撫憲聶仲芳大中丞給予咨文送部弛見○新選東流縣晉明府綸舒城縣錢大令人龍銅陵縣王大令佑曾石埭縣林大令煒琨均經藩憲湯方伯牌示飭赴新任 
[夏口江聲]  
　　漢口訪事人云漢陽毓賢書院刻經紳士集議擬改設學堂聞己籌集巨貲不日當可開辦矣○湖北提督學政胡文宗由省起節時官艙内被匪竊去衣箱一口内貯緊要貴重之物歴久尚未破獲兹經夏口廳同知馮少竹司馬杳悉竊賊匿跡金陵特派哨弁陳忠前往嚴缉 
[瓜步廷凉]  
　　金陵訪事友人云省垣籌辦店房捐上元一邑早將春季收齊江寗則遲至五月初旬始諭令補繳正二三四月捐欵旋卽派人四出徵收兹聞房膏總局憲王鹿峯觀察擬俟春夏兩李房捐收訖當卽酌改章程因初議房主出資房客代付而房主類多紳富每每有煩言是以擬改使主客各認其半也○今夏天時不正冷暖靡恒以致癘疫叢生逺近傳染患此者往往不及救治遽赴夜臺噫何蒼蒼者虐我人民之甚也 
[泖峯毓秀]  
　　松江訪事人云華婁兩縣涓吉本月初五日開辦平糶先　議定每米一斤取錢一十二文至初七日忽又每斤减收六文○江蘇提督學政李蔭墀大宗師期本月十　　取齊松屬生童以放日来試院迤西己考　　閙五光十色燦然畢陳矣○氣候不膂疫癘大 
 
 
] 

Page 3

 
 
作民人不識衞生之術競奉各神偶像出游舉國若狂相似繼日日来疫氣非但不减且又盛焉聞西北鄉棺木竟出售一空不知蒼蒼者天何時始厭禍也 
[述委查盜賣義冡事]  
　　滬城同仁輔元堂董事曹基善將保安堂坐落美租界垃圾橋北首之義塚地二十餘畝盜賣與美國某商人議定價銀十萬餘兩將成交矣保安堂董事瞿開桐陸松侯聞之聊名赴道縣各署禀控近復　控江蘇撫轅撫憲恩藝棠中丞准詞札委前署上海縣戴子邁明府前来查辦並札飭蘇松太兵備道袁海觀觀察上海縣知縣汪瑶庭大令會查詳覆明府旣戾止卽與汪大令調齊原卷悉心檢閱傳曹到縣向詰情由據稱保安堂本由同仁輔元堂分設義塜實係同仁輔元堂之產前因洋人欲永逺承租故議定將租金充堂中善舉大令諭候訂期會同戴明府往勘未幾城董姚子讓孝廉等以曹基善未嘗盜賣實係洋人堅欲永逺承租祇　價銀涓滴歸公等情具禀到縣明府遂將原卷及禀詞逐細抄錄大約日内卽須携帶回蘇禀請中丞核示惟聞中丞之意欲將義塜地勒石永逺不許出售若是則曹恐有不便之處矣未識其將何以彌縫之 
[召賣官地]  
　　虹口二十三保二圖界浜官地前被己革地保韓俊卿盜賣與人事爲紳士王學元等查知具詞投控上海縣署縣主汪瑶庭大令准之會同洋商租地會丈局員勘明是地共五分九釐八毫内有律師侯魯公永逺承租地地一分三釐五毫自應照單管業尚有四分六釐三毫本係無糧灘地現由侯律師及美總領事函致縣署謂洋商培而登願繳價承租大令因於昨日出示曉諭所有彼處新舊灘地概行充公召領無論華洋各商均可繳價承受管業 
[札發藥方]  
　　日昨江蘇藩司陸春江方伯札行上海縣署以近来徐淮專處用鶯粟花製成小土後將皮渣售入榨坊加以蘇子榨成劣油其性燥熱食之多患喉症兹據候補縣李令呈送藥方頗爲效驗合行札發將方照會各善堂配合施送並嚴禁各油坊售賣此等劣油等因縣主汪瑶庭大令披閱之餘立卽遵照辦理 
[儲憲回蘇]  
　　日前江蘇督糧道羅少耕儲憲由省来滬小駐大南門外江蘇海運局與當道籌議光緒二十五年冬漕事宜刻己公畢遂於昨日赴各署辭别隨卽遄返蘇垣 
[柬請題主]  
　　原任江寗府沈碧香太守偶抱采薪殁於滬瀆其靈柩暫厝平江公所昨由嗣君柬請上海縣主汪瑶庭大令於本月十七日駕臨公所題主大令允之 
[履勘街道]  
　　本邑南市馬践工程局總辦翁子文太守自奉蘇松太兵備道袁海觀觀察札飭兼辦裏街捕務卽於前日率同差甲將各叚逐一丈量其有民人私佔官街者一一查明禀請觀察飭縣諭令拆讓 
[法添醫院]  
　　法租界捕房禁押人犯有患病者輒舁送英界仁濟醫館反虹口司各脫路工部病房療治邇者所闢租界地方較前遼闊公董局因在羅家灣左近度地數十畝建造病房俾患病者得以就近醫治業己運土塡築以便行日興工矣 
[溜韁釀命]  
　　昨日午後二點鐘時有一灑水車出法界公館馬路迤邐　東沿途噴射駛至寳興里口馬忽溜韁馬夫罄控未嫺任其疾馳至新街口適某姓婦高坐東洋車轔轔而至不及避讓致被撞翻婦跌仆於途傷及面部車夫某甲則輪由身上碾過血流滿地一息奄奄巡待捕見之立即雇車載送捕房甫至門前氣己絶矣遂將屍身舁至同仁輔元堂安置一面喚令地保投報上海縣署 
[馬路工程局瑣案]  
　　前日釣船户尤子振赴馬路工程局遞禀訴稱小的係浙江温州府屬某縣人前年販木来滬被汪吟芳欠去洋銀七百餘元除收過若干外凈欠四百元屢河索取彼竟匿迹崇明置之不理今在馬路中尋見爲特扭案請追總辦翁子文太守倩襄讞委員黄衡堂二尹研訊汪供小的連年虧折無力清償現願於中秋及歳杪分兩次歸還求恩明鑒二尹命交人保出具呈遵結限期理楚○無錫人楊佐臣投工程局控船户鍾阿二串同鍾阿方盜賣小麥二百九十餘石黄二尹研訊之下楊供鍾阿方現己避匿故將其堂弟阿二扭案尚有串謀　榮阿妹己逃回金匱由小的遣人赴金匱縣署呈控矣阿二供小的傭工度日堂兄現匿何處實不知情一尹飭送至上海縣署請縣主汪瑶庭大令移送金匱歸案訊辦○划船户張福明王道喜前因攬載竊贓被包探黄量海查獲解送工程局黄一尹研訊之下分别笞責押候交保前日命提復訊諭以旣無保人當具呈改過切結始得釋歸 
[續錄霍亂時疫治注簡要九則]  
　　搨洗生大蒜杵爛貼兩足心吳茱萸一兩研末鹽滷和塗兩足心亦可辣蓼草打爛八兩木反四兩紹酒二斤加水煎乘熱揩熨患處及手足徧身或以極鹹鹽湯頓熱洗淋併以手蘸擦摩患處或以燒酒摩察其患處以軟散爲度　脚不冷者但以鹽研細擦之熨炙主霍亂轉筋乾霍亂之屬寒者鹽一斤炒熱包熨心腹令氣透又以一包熨其背待手足軟再服神香散一錢卽丁香蔲仁寒重者再服或以吳萸食鹽各數兩炒熱包熨臍下亦妙或以胡椒末貼臍眼再以熱手按之甚者用回陽膏貼臍或以鹽塡臍中上蓋蒜片艾炙七壯危甚者再炙臍傍各隔開二寸之天樞一穴臍上四寸中脘一穴臍下寸半氣海一穴回陽膏又名雷公急救散治陽虚中寒腹痡吐瀉轉筋肢冷苔白不渴生香附一錢八分母丁香一錢二分上桂心八分倭硫黄六分當門子四分生曬爲細末裝瓶勿令泄氣每用二三分以膏貼臍孕婦忌用若腠理素疎隂盛逼陽而多汗者用附子乾薑回陽之不暇尚可熨灼以助其散越乎仲景傷寒論云病屬隂虚血少者概不可炎必陽虚氣弱者始可用炙喻嘉言復辨陽虚固宜用炙若陽虚至於外越者斷難用炙凡腹雖痛極而喜得温按辱口刮曰宜炙忌針若四肢雖冷而苦渴苔膩腹痛甚目赤唇紅煩燥喜涼者乃熱鬱氣閉之症急宜刺血切忌火炙設不辯明禍如反掌紀律一忌米湯凡週時内一口米湯下咽有脹逆不可救者以其閉滯隨絡惟吐瀉既多邪衰正奪者宜以清米湯温飲之二忌薑糖如有暑邪薑斷不可投惟初起挾寒者或可酌用少許糖助濕熱能膩滯滿中以致棗子甘草甜膩守滯之物切須愼之勿可妄用三愼痧丸痧藥方最多而所主之症不一有宜於暑熱病者有宜寒濕　者誤服之爲害非輕故服藥難施藥不易必擇方良擇藥精刊列症治須分寒熱斯有功而無弊矣四宜涼爽霍亂痧脹流行成疫皆熱氣病氣醖釀使然故房中人勿太多門窓勿閉得氣有所泄如樓居必移榻清涼之處五宜探吐如乾霍亂上不得吐下不得瀉此爲悶疫急以食鹽烘　泡湯灌下以鵝毛探吐即鬆六宜愼藥如的係寒症用熱藥回陽之後熱藥切忌再投但宜平補和胃不知轉計必棄前工前州汪士清錄於漢口寓次 
[正名]  
　　昨日報登馬路工程局案中龜奴高洪春實係高洪生之悞蓋蓋洪春爲甬江巨賈决不作此齷齪生涯也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[著手成春]  
　　武昌訪事人云近日武漢一帶時疫盛行署武昌府梁集菴太守禀商上峯就警察局開設診疫所專治染之人刻己招致名醫示期本月初六日開診矣 
[上海縣署瑣案]  
　　周曹氏之女繆周氏控沈七旺誘娶爲妻一案前晚縣主汪瑶庭大令升堂研訊繆周氏供小婦人原籍江北某邑年二十五歳向隨母親及兄弟住常州後由父親作主嫁同鄉人繆春榮爲室前年母親隨父親及胞兄来此旋赴浦東南匯縣境馬基墩窰廠做工沈於去年三月至夫家僞稱母親有病喚小婦人前往侍奉小婦人信以爲眞詎知沈早己與母親說合强娶小婦人爲妻祇　父親患病未痊事遂中止迨四月下旬父親病故沈遂肆無忌憚逼勒成親并誘令母繕一庚帖梁成舊色以圖朦混叩求究辦大令傳訊馬基墩某圖地保顧少卿禀稱窰廠是張姓所開周姓一家老幼均在廠做工去年沈强逼繆周氏成親繆周氏不從乘間逃出無處棲身由小的送至信居圖内之江北人陸全元家並非陳文彩誘拐周曹氏供小婦人共生四子一女去春至馬基墩做工女兒曾於光緒二十三年許字與沈至去年四月成親並無嫁與繆姓之事沈供小的由陳徐兩人作伐聘定周氏爲妻去年成婚後帶赴浦東工作詎料周氏忽不認小的爲夫今將庚帖呈閱大令察閱庚帖果是新紙染舊因喝責二百板周鴻玉供胞妹周氏確曾許字與沈惟前與繆姓私識姦生子女後不願與沈同居乘間逃出被陳誘匿多日始得尋回大令飭掌頰五十下陳供小的聞周氏本夫實係繆姓因不願嫁沈乘間逃出小的知照地保暫爲收留後卽送回並不誘拐徐阿華所供與陳相同大令飭將沈收押繆周氏交官媒留養候行文常州傳繆姓到案訊明核斷○流氓王和尚在西門外羅家灣一帶滋事攫物前經大令訪拿訊辦我人保釋兹又拘到羽黨趙阿和一名前晚升堂研訊趙供小的向操米業雖與王相識並不與之滋事至李姓家攫物一事小的更不相干卯求明鑒大令判令掌頰一百下交人保釋 
[英租界捕房紀事]  
　　前日扒手周連生混入四馬路四海舁平樓行竊烟客翁明三脫下之青紗長衫一件袋中有米票一紙計存米二于　值洋銀一萬餘元旋由包探阿炳緝獲解入捕房捕頭令押候解送公堂禀請讞員張柄樞司馬訊究○積竊何老五行竊虹口西華德路羅竺等姓家衣物持至英界由包探葉盈堂拘入捕房捕頭令押候解送公堂禀請訊究○有王鏞者投公廨控張夢熊胡玉生欠銀不還可馬准詞飭差恊探拘入捕房捕候追繳○馬夫馮阿彩駕車不愼駛至四馬路將王春堂左足碾傷巡街捕見之拘入捕房捕頭著將王送往某醫院敷治馮押候解送公堂禀請訊究○徐德元專在各洋貨店乘間行竊卽彼黨中切口所謂對買也前日在有彰試其伎倆被包探李星王長桂拘住詰之則稱曾行竊十二次遂吊齊贓物帶入捕心捕頭令押候解送公堂禀請治以應得之罪○陳阿福劉金生史阿金行竊四角路雲南路某其等姓家水烟袋衣服之類由包探趙銀河王長桂拘入捕房捕頭令押候解送公堂禀請訊辦 
[法租界捕房紀事]  
　　山東乞丐某甲恃其膂力至各店鋪强索錢文某號華捕喝阻不理反敢行兇因招集各捕併力拘解捕房捕頭命押候解送公堂禀請讞員杜枝園大令懲治○竊犯張阿三迭次犯案驅逐出境前日又至某輪船行竊適被包探所見拘入捕房捕頭命押候解送公堂禀請究辦 
[美租界捕房紀事]  
　　本月某日之晚有羣盜擁至上海北鄉引翔港鎭連刼五家歴經官署捕房留心偵緝至前日有著名匪類名裕生者匿蹟虹口提籃橋左近某里劉阿炳沈阿岳倪順泉諸包探以其行蹤詭秘拘入捕房捕頭令押候轉解公堂禀請讞員張柄樞司馬訊辦○前日之晚寄居虹口穿虹浜左近之甬人張彩文家因焚艾葉驅蚊灼及木箱幾釀火患幸經設法救熄得免成災事爲鄰近某號華捕所知誣以有心縱火擁張往某茶肆恐嚇張畏其兇横付去茶資洋銀一元方謂可以波平浪息矣不料翌日此捕又向張强借洋銀數枚張無奈據情投訴捕房捕頭詢得情由惡其藉故索詐立遣包探查緝以便解送公廨禀請訊懲○昨晨小竊陳阿桂混入北河南路某姓家竊取衣服數件旋爲包探劉阿炳查獲連贓帶入捕房捕頭令押候解送公堂禀請懲辦○前日傍晚時偷兒某甲不知在何處竊得小車一輛行經吳淞路被包探顧福其拘入捕房捕頭令押候解送公堂禀請訊辦 
[五月經收各寳號諸善士月捐清單]  
　　隱名氏捐洋十元怡情軒唐傑臣翁二户各捐洋六元陳善亭翁捐洋五元龔府貿孚號李光琴翁韓潤生翁四户各捐洋三元戴季仁翁捐洋三元萬順源戴生昌局祝源昌南順記朱葆三翁韓山曦譚幹臣七户各捐洋二元老順記四月五月捐洋四元泰捐洋四元源豐潤捐洋一元八角　源大捐洋一元六角愼餘堂錦章鼎興信昌隆瑞昌順新順記戴運来翁存濟堂何瑞棠翁老悅生道信茂大觀樓滬江第一樓十四户各捐洋一元嘉綸捐洋七角久成北天成泳記九章四户各捐洋六角允章四五兩月源順三四五三個月二户各捐洋六角通濟萬有全隆昇梁煥南龐竹卿湯蓮笙章佩華李珊記八户各捐洋五角曹德大四五兩月恆升二户各捐洋四角恆茂晋昌復記怡昌徵昌熾大施　豐共萃樓春園尹梅生十户各捐洋三角義森昌捐洋三角又錢四十八錦章捐洋三角錢四十二張家鶴捐洋三角錢三十文和康壽康晉和餘大愼餘元甡元茂衍大恆益永豐存德鉅亨恊昇宏大宏元源吉寳和承裕寳順正大升大彚康崇餘永康瑞大延源晋大業善源福康兆豐恆德仁大恊餘久大源利森康厚大源餘瑞元鈞康壽豐鎭昌惠餘永順和順鉅元怡豐鼎康寳豐四十九户各捐錢六百文怡隆傳梅發鴻運樓義盛青蓮閣五户各捐洋二角怡大捐洋二角祭三十文宏章泰九和大章三户各捐錢三百文怡大金合順二户各捐錢二百文萬興恊成祥二户各捐錢一百文鉅康捐洋一角鋪十四文英法美三界共收各寳號善士助一文願捐大洋二元小洋四十八角五分錢一千二百八十二文以上總共收洋一百零二元九角五分文錢三十二十三百四十六文○附五月初二日至六月初九日止施藥捐清單○隱名氏李爲先考珊公藉資冥福規元二百兩周詠春翁募林杏生求洋病痊洋六十元丁廿仁翁募陳文翁洋五十元徐文明翁洋五十元孔光國翁洋廿元皂業公司規元十七兩四錢金萃記洋十元戴生昌蘇班快船捐洋七元六角聚昌銅洋十二元一角戴生昌寳局捐洋十五元八角無名氏陳東福黄林記陳源記隱名氏五户各洋二元鴻源修機廠洋二元四角戴生昌湖班快船小洋一百另八角沈子記銅洋三元鄧定炘岑嘉祥謝耀昌趙姓劉善齋毛金水六户各洋一元魁泰洋六角隱名氏黄萃氏二户各洋五角先生洋三十角共收規元二百十七兩四錢又洋二百四十四元五角正鄭福蘭堂助痧氣丸二百瓶癖疫丹五十塊吳章藻助吉祥藥水一百六十瓶正滬北天后宮前廣益善堂司董嚴信厚心釗施則龔敬朱佩珍唐榮俟葉贻釗等謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十八年六月初三日京報全錄]  
　　宮門抄諭旨均錄前○江寗將軍崇奏爲江京兩防改練常備續備業各成軍並將閱看情形覆陳摺○又奏爲更換捷勝營管帶片○江西巡撫李奏爲臬司因病出缺請旨簡放摺○山西巡撫岑奏爲武職人員同惡相濟請旨斥革歸案訊辦片○熱河都統色奏爲佐雜各缺緊要請以試用人員酌量試摺○漕運總督陳奏爲報解浙江省衞所屯餘正耗銀兩數目片 
奴才宗室崇善奇克伸佈額勒春跪奏爲江京兩防改練常備續備業各成軍謹將閱看情形恭摺仰祈聖鑒事竊奴才等前奉諭旨革習改軍當卽實核兵額請以原練之精銳營改練德操並分别常備續備巡警各軍奏報在案奉硃批知道了著卽認眞訓練俾成勁旅欽此奴才等當卽欽遵督飭擬改各軍逐日勤加操演惟新改德操之精銳管常備軍係屬新領九響毛瑟槍新式後膛怏砲練法亦非素習况旣作爲新軍尤當速成勁旅俾資鎮攝地方緩急應用現在兩防均己先後成軍奴才崇善於四月初六日會同奴才額勒春將江寍所練捷勝營細心校閱看得步伐齊整槍聲聯絡陣式變換靈捷砲隊亦進退有方打靶中數均在八成以上新改練之常備軍步伐陣式槍砲均極可觀槍砲打靶中數亦在七八成至改練之續備軍係以原領之槍械操原練之步伐進退亦頗合宜槍聲亦甚聯絡打靶中數亦在七八成閱畢後旋於一十五日前赴京口會同奴才奇克伸佈將京口所練捷勝營及新改練之常備續備等軍分期閱看見其陣式步伐槍砲並打靶中數均與寗防相將所有兩防巡警軍除分派各城門及步營堆撥各等處值班當差外仍不時督飭輪流採演閱畢後奴才崇善卽於五月初四日回寍惟有仍飭兩防各軍官兵務當奮精神日勤訓練整益求整精益求精以期仰副朝廷整軍經武之至意所有兩防改練新軍業各成軍及閱看情形各緣田理合恭摺具陳伏之皇太后皇上聖鑒謹奏奉硃批知道了仍著隨時督飭訓練毋稍懈弛欽此 
崇善等片再奴才崇善前次編立江寗捷勝營曾經奏明飭派江寗恊領文瀛爲管帶佐領金源爲營官在案兹文瀛金源二員均經另有差委所江寍捷勝營管帶一差己選派廂黄旗恊領文衡接充營官一差己選派廂紅旗一甲佐領三普佈接充以專責成所有更換江寗捷勝營管帶官緣曰除咨部查照外理合附片具奏伏乞聖鑒謹奏奉硃批知道了欽此 
崇善片再奴才崇善前因江京兩防捷勝營仿照德操頗著成效其中充當百總什長之領催前鋒尤爲勤愼可嘉當經奴才援案附奏仰懇天恩府准隨時擇尤酌給六七八九品頂戴俾資激勤旋奉硃批著照所請欽此奴才此次校閱兩防捷勝營常備續備各軍及教練　力之漢教習等遵照擇尤奬給六七八品功牌共六百二十張以昭激勸除咨部註册外理合附片具陳伏乞聖鑒謹奏奉硃批該部知道欽此 
江　巡撫臣李興銳跪奏爲臬司因病出缺請旨簡放恭摺馳奏仰祈聖鑒事竊按察使明徵由州縣洊擢監司在廣饒九南道任内辦理交涉拮置悉當上年蒙恩簡授按察使到任以来隨臣整飭一切頗資得力乃於上月下旬忽患時疫經臣給假飭令靜心調攝不意醫藥罔效病勢增劇於五月初六日據報出缺身後蕭條　堪憫惜除由臣督同司道妥爲照料並委員接署另行奏報外所遺臬司員缺緊要相應請旨迅賜簡放以重職守所有臬司因病出缺緣由理合恭摺循例由驛具陳伏乞皇太后皇上聖鑒訓示謹奏奉硃批另有旨欽此 
岑春煊片再臣前准太原鎭咨曁河東道詳稱歸標武舉黄效忠姦占民婦違例盤剥業經臣咨部斥革並檄飭該武舉原籍地方文武嚴行查拿在案嗣據平垣營擊春愷署平陸縣知縣汪敦元會禀稱該武舉黄效忠聞信潛逃現查得在夏縣武進士張星耀家藏匿當飭兵役前往緝拿而黄效忠張星耀己一併逺颺旋又據署夏縣知縣劉在德詳報張星耀己經飭役拿獲惟訊供狡展不肯指出黄效忠蹤迹詳請叅革歸案訊辦各等情前求臣查黄效忠干犯法紀情節頗重武進士張星耀始則隱之在家繼則隨同逃逸迨經拿獲到案猶不將黄效忠蹤迹據實供出其平日之同惡相齊己可概見復查張星耀係由光緒戊子科鄉試第二十二名武舉人中式乙未科會試第一百一十九名武進士相應請旨將武進士張星耀卽行斥革俾得歸案訊追除咨部外謹附片具陳伏乞聖鑒訓小謹奏奉硃批著照所請該部知道欽此 
奴才色楞額跪奏爲熱河佐雜各缺緊要請以試用人員酌量試署恭摺仰祈聖鑒事竊查前因熱河佐雜各缺一遇缺出先曰熱河熟悉邊情之員酌補如熱河無人准田直隸候補並現任人員調補光緒二十四年經前都統壽蔭因口外地方幅員遼闊蒙民雜處分防　　距縣窵逺非熟悉邊情布置得宜斷難得手奏請嗣後遇有缺出熱河有應補者仍以應補之人補之如應補無人請於熱河熟悉邊情試用班内　其才具優長者酌量試署一年果能稱職再請實授倘辦理不善即行撤回揀員另補當將留熱差委試用佐雜人員繕具清單恭呈御覽於九月三十日奉硃批吏部議奉單併發欽此旋奉部議覆准嗣後遇有缺出如留熱河候補委用無人准由該都統於試用班内熟悉邊惟之員酌量試署俟一年期滿再請實授倘辦理不善即行撤回另行揀員署理一俟地方防務稍鬆隨時奏明按照定例辦理不得援以爲例等因行知在案奴才伏查熱河地方現在雖漸就平靖而大亂之後人心未定伏莽尚多一切巡查緝捕尤須熟悉地方情形之員方足以資整頓前經奏請准留試署各員將次用竣兹復將留熱差委之試用佐雜人員繕具清單恭呈御鑒合無仰懇天恩俯念口外地方緊要遇有佐雜缺出仍准於試用班内擇其熟悉邊情者酌量試署一俟地方大定再行奏請規復舊制是否有當理合恭摺具奏伏乞皇太后皇上聖鑒訓示謹奏奉硃批吏部知道單併發欽此 
陳　龍片再據前浙江藩司惲祖翼浙江糧道鄭嵩齡會詳稱光緒二十五年分杭嚴衞坐落餘杭縣溪西白社等七莊屯田四千十五畝七分六釐八毫額徵屯租錢一千六百千六十九文内除勘報荒田應全蠲錢一行十八千五百七十六文又除新墾田畝應蠲五成錢二十六千十一文實應徵錢五百五十五千四百八十二文内據餘杭縣報解錢三百八十五千二百六十一文由杭嚴衞易銀二百二十三兩九錢八分九釐内除隨解餉餘飯食解費等銀六兩四錢四分四釐外實應散給各帮丁抵完屯餘正耗銀二百十七兩五錢四分五釐己據該衞完解司庫光緒二十五年分屯餉正銀一百八十五兩一錢一分五釐耗銀十二兩六錢五分四釐彚入該年各衞所屯餉正耗奏銷案内造報撥用又解道庫光緒二十五年分餘租正銀十八兩五錢一分一釐耗銀一兩二錢六分五釐應由道報解所有前項實徵租錢内除解衞抵餉錢三百八十五年三百六十一文外尚餘錢一百七十千二百二十一文業據餘杭縣易銀九十八兩九錢六分六釐全數由道委解部庫並造具清册連同縣衞各册詳送到前漕臣未及核辦移交前来臣覆核無異理合附片具陳伏乞　　聖鑒飭部議覆施行謹奏奉硃批户部知道欽此 
 
