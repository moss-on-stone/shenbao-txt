# 1916 - 43 - 4915449

 

Page 1

 
 
   
 
 

Page 2

 
 
時評 
[前途（冷）]  
　　凡人之停行一事也必有前途前途之所判者則有二道一成一敗是也然此二道之中必相參錯成之中有敗之危懼焉敗之中有成之希望焉無必成必敗走於兩極端之時期何則苟走於兩極端必成固不必言而必敗者亦必知難而退决不更事進行也 
　　然而今日中國之帝政則不然旣巳無可進行而又不能不進行此其處境之難爲從來所未有也 
[命令]  
　　二月十五日政事堂奉策令特予伊昌阿賽音吉雅圖卿蓋勒補音伊逹木一等輕車都尉世職此令 
　　又令特予烏勒吉步陵阿二等輕車都尉世職此令 
　　又令特予布勒特烏勒吉布和伯蔭貢楚克札布巴圖德立所三等輕車都尉世職此令 
　　又令那旺那林給予一等嘉禾章此令 
　　又令札木彦多爾濟給予一等嘉禾章此令 
　　又令恩華給予二等嘉禾章此令 
　　又令殷本浩給予四等文虎章此令 
　　又令李名山給予五等嘉禾章此令 
　　又令縻秀山給予五等文虎章此令 
　　又令馬鴻賓授爲陸軍步兵上校並加陸軍少將銜此令 
　　又令海明布和立克珠爾孟和圖丹贊朝魯克巴雅爾布庫林沁巴圖桃克桃布和色布那森噶爾濟格克希克巴鎖尤木沁均給予副都統銜此令 
　　又令陸軍部奏請揀派營長員缺應准以史嘗年充任陸軍第十師步兵第十三團第一營營長此令 
　　又令陸軍部奏湖北陸軍第一師步兵第一旅少校副官余開湧冋籍喪親懇請免職余開湧准免本職此令 
　　又令陸軍部奏請揀派副官員缺應准以鄒玉龍充任湖北陸軍第一師步兵第一旅少校副官此令 
　　又令蒙藏院奏准昭烏逹盟長郡王巴咱爾濟哩茅等咨請以札木楊札布補入札魯特右旗協理台吉應照准此令 
　　二月十六日政事堂奉策令比國外交次長男爵方德勒斯特政務局局長男爵格裴士德斯脫　商局局長男爵嘉伯樂交際局局長男爵方德斯城登旁突石均給予二等大綬嘉禾章總務廳總辦柯斯德爾孟給予三等嘉禾章此令 
　　又令陸承武給予四等文虎章孫振海給予五等文虎章此令 
　　又令托布敦旺沁蘇倫均晋封爲頭等台吉逹木金晉封爲三等台吉此令 
　　又令任命徐登朝署陸軍第十二師步兵第二十四旅第四十八團團長此令 
　　又令財政總長兼鹽務署督辦周學煕奏據兩浙鹽運使胡思義詳請任命徐兆熊試署東江場知事應照准此令 
　　又令財政總長兼鹽務署督辦周學煕奏據兩廣鹽運使姚煜詳請任命周大鈞試署博茂場然事應照准此令 
　　二月十六日政事堂奉申令據湖北巡按使段書雲奏查勘民國四年湖北漢川等十九縣災歉分數懇請分别蠲緩銀米細數繕單祈鑒等語上年湖北漢川等縣始受夏旱繼被秋蛟山洪陡發兼遭蟲害以致秋禾被災收成歉薄若將各項銀米同時並微民力實有未逮著將被災歉收之漢川等縣應徴四年分丁漕屯餉米租等項分别蠲緩以紓民力該巡按使即按照單開詳細數目刋刻布告徧行曉諭務使實惠均沾用副國家軫念民艱至意餘均如所擬辦理交内務財政兩部查照此令 
[專電]  
 
 
 

Page 3

 
 
　　重慶電前日政府頒布守城條例瀘州能固守者將官封爵士兵賞洋二十萬現劉存厚在納溪屢攻無效全部除守納溪外均赴叙渡江北攻成都守瀘司令熊祥生特電陳政府劉存厚已退此項賞欵請從速發下以勞士卒 
　　長沙電黔軍已抵辰谿並有哥老會附入不下二萬餘人六師馬繼增又與地方情形不甚接洽事機極爲不利湘西鎭守使田應詔電請中央另撥得力軍隊前赴援助 
　　北京電湘西縣知事多失蹤政府已專員查辦 
　　北京電調駐蘇二師赴川爲征滇後援 
　　北京電軍餉責梁士詒會王士珍籌措運輸軍用品費責唐在禮會張士鈺籌措 
　　北京電阮忠樞奉命再赴徐寗與張馮兩上將接洽要政 
　　北京電汪大燮續上辭書詞意堅决 
　　 
[特約路透電]  
　　北京電曹錕軍隊已抵重慶者約一萬五千人大半巳赴瀘叙昨日北京執法處鎗斃與革黨有關係者二人一向佯與結交之偵探表示革命意見以致發覺一曾與李烈鈞黃興通函查獲之信件證明其爲黨人派來者 
（十七日） 
[譯電]  
　　北京電駐京法使康蒂君不日將啟程回國繼其任者爲駐暹邏法使本太里君現巳在來華途中（十七日） 
[戰電]  
　　其一（英人路透電） 
　　巴黎電今日午後公報云法軍在太胡爾又得地若干（十六日） 
　　巴黎電今晚公報云法軍曾於數地點轟繫敵軍防禦工程及輜重隊此外無事可報（十六日） 
　　巴黎電午後公報云法軍在太胡爾奪回前敵失地一部分今晚公報云是日前敵較爲发靜亞土瓦法軍用壕砲轟擊列里路附近之敵軍瓦斯洛亞法軍排砲轟擊火車一輛及愛巴尼火車站之運送隊蘇瓦松東北法砲隊猛轟敵軍防禦工程亞貢法軍在菲爾摩特轟發地雷一具佔據陷穴亞爾薩斯上部法砲終日轟擊塞巴瓦東面德軍陣地（十五日） 
　　彼得格勒電俄軍發砲猛轟後又得歐士魯姆砲臺一座獲砲二十尊及子彈若干俘敵多人（十五日） 
　　彼得格勒電俄公報云俄軍在高加索又奪獲歐士魯姆砲臺七座（十五日） 
　　薩洛尼加電據摩拉斯蒂爾傳來可恃消息云敵軍在該處不逾萬人内有德兵三千餘皆布兵（十五日） 
　　羅馬電敵飛機於今晨四時擲炸彈轟擊里米厄地方略受損毁且傷及平民二人（十五日） 
　　倫敦電海格將軍報稱前二十四小時内伊泊爾與公米萊運河間及伊泊爾與公米萊鐵路間兩軍發砲交轟及以炸彈相持戰事今仍在進行中此外英軍全陣線頗形安靜昨日所傳敵軍奪獲英軍戰壕線六百碼一節敵軍初則發砲猛轟繼則轟發地雷五具英軍力難扼守故乃棄之此次攻擊延及廣四千碼之陣線他處敵軍則均被擊退敵軍損失甚大此次被奪之戰壕往年兩軍屢得屢失故已取名曰公有之戰壕（十六日） 
　　倫敦電食糖委員會宣稱自限制輸入後一九一六年所得食糖之供給當較一九一五年減少百分之二十至二十五（十五日） 
　　哇太樺電救火會領袖於調查國會起火原因時謂當係縱火所致下議院前任議長斯泊洛爾氏亦有此見解謂前居議長任時會接防備縱火之警告（十六日） 
　　倫敦電政府出示除領有執照者外凡紙張及製紙之軟物與其他原料一槪不許入口凡逾十六頁之書報除單本由郵局寄遞外亦不許入口再烟草雪茄紙烟造木器之木料石板等亦皆禁止輸入因商船噸位缺乏故也政府又發表一示文英國商船除經營沿海貿易者外如未　商部執照不許駛出官場宣稱限制菓品入口之令不通用於殖民地運來之菓品（十五日） 
　　香港電澳大利亞運船號（四七七三噸）開往海參威時在臺灣擱淺巳拖入九龍船塢（十七日） 
　　倫敦電海格將軍報稱昨夜敵軍猛轟胡巨南伊泊爾凸點全陣綫後以步兵進攻數次擊破伊泊爾與公米萊運河間及伊泊爾與公米萊鐵路間廣六百碼陣線上之戰壕其餘進攻者均未獲利兩軍現仍發砲交轟（十五日） 
　　倫敦電英國輕巡艦亞里塞薩號沉没共傷八人飄失十二人（十五日） 
　　倫敦電瑙威商船錫蘭號（二二八○噸）由瑙威京城開往印度行至北海時爲德巡艦所追及拘入德口岸船上所載之鋼軌多被取去　船後經釋放伹存煤漸罄又遇大風不得巳駛入昆斯鎭裝煤（十五日） 
　　巴黎電法國軍械部長湯姆斯氏巳回巴黎稱巳與意國協定公債軍械彼此分用之辦法大致與英法所定者相同此後英法軍械部大員集議時意國逹寥將軍將列席與議（十六日） 
　　彼得格勒電俄尼古拉大公爵電致俄皇曰天助我軍高加索軍隊連戰五日巳奪歐士魯姆謹此報捷歡忭無極（十六日） 
　　倫敦電今日國會復開下議院議長宣讀英皇諭詞文曰余之協約國及余之人民情愫愈見投合意見愈見融洽已於此戰局中結爲一團體矣今其精神堅定不變决意爲受無故無理由之暴行而犧牲一切者謀取賠償並爲各國謀取有效力之保障務使誤以强力爲權利以詐術爲榮譽之一國不復能施其侵略之行爲盡吾責任逹此目的余惟余之海陸軍是賴余信海陸軍之忠勇堅忍必能副余厚望焉又曰平民議院其籌備財政之供給以維持戰局惟關於可以逹吾人公共目的之事件始交國會核議云云議員麥克福森氏提出呈覆訓詞之文表示謝忱並謂自由投軍者今有六百萬人又有年齡稍長者一百萬人刻在訓練中政府任斯末資將軍爲東斐司令極足令人欣悅議員桀克森氏繼起發言陳述殖民地爲國犧牲之事業並主張英國當力行封鎖方法不當因齊泊林之襲擊而圖報復首相愛士葵演說各方面事態大旨謂法國供给塚地以葬英兵之陣亡者情極可感政府將派委員若干随同英太子　助法政府辦理此事塞軍賴意軍之助力得以退出阿爾巴尼亞而復其勢力首相略述英法軍在喀麥隆之勝利兼稱美索波太米亞之現局今巳大有進步湯興特將軍不乏接濟愛爾梅將軍將與之聯絡進行英軍在該方面當不致有受阻之虞聯軍支配一層關係愈密團結愈堅此爲近來三月中之顯著特色法首相游歷倫敦羅馬大受歡迎不日各協約國將在巴黎開大會研究各種政治上與軍事上之問題俾可協力以制敵人英國之責任較其他協約國尤爲繁重海軍即其一端英之海軍最有勢力以其空前绝後之實力衛我海疆肅淸海面發揚不列顚之聲威消減德海軍之攻力試觀從前海軍戰史中此種震人耳目之事業不數覯也以言陸軍今日英國在戰地之軍隊較諸起初遠征軍增多數倍殖民地戰士尙源源而來日後兵力當視今日爲大英國除遣派許多兵士外且須竭力以財力與必需品接濟諸協約國及殖民地雖不免於過失然已大有進步以趨向最後解决矣英國債務至一月一日止足使全國擔負歷一代之久每日戰費英金五百萬　迄無可減之望但余終未抱悲觀即使有之然在今日則已不作悲觀矣今欲應付財政上之擔負則惟有加增稅項與維持輸出貿易生利之活動及全國人民力求撙節而已如是吾人當可肩此重負而壓力亦當不致較吾人所能荷負者爲大也（十五日） 
　　倫敦電陸軍部大臣吉靑納在上議院演說戰情謂印度軍隊雖已撤出法境然英國新軍之調赴西歐者已有八師團（約十六萬人）故前敵兵力有增無減敵軍有進攻埃及之說英國已布置防務頗爲充足愛爾梅將軍在美索波太米亞等候援軍再圖進取依據竇比爵士募兵之制英國原可得極多戰士但因免役辦法人數大減希望議院知此情形予以可得所需人數之機會云（十五日） 
　　華盛頓電聞美國將質問德國在未予警告遽轟商船之前何以知此商船有無武裝又聞美國通告各協約國關於商船卸去武裝之牒文乃全爲人道主義起見並不欲更改成例（十五日） 
　　華盛頓電聞美國承認依據公法協商國實有在商船上置武裝以圖自衛之權利美政府不能贊成德國轟擊武裝商船之意見美國並不欲改變商船設武裝之法律（十六日） 
　　其二（德人德文報專電） 
　　柏林電德軍大本營十五日公報云德軍以重砲隊猛轟之後佔據伊泊爾東南英軍陣線八百碼守兵死者過半且有軍官一員兵數十人被俘德軍佔據蘭斯至貝塞勒途中地雷陷穴之邊際蘭斯復受轟擊法軍在萊姆西北以煤氣進攻香巴業法軍發砲轟擊後進攻太胡爾西北德軍新陣地殊易敗之法軍乘夜回攻哇貝爾塞德軍陣地亦未得利 
　　又十六日公報云昨日英軍三次攻擊伊泊爾東南德軍所佔陣地未獲效果被俘者百人香巴業法軍復圖奪回太胡爾西北之陣地仍如前一日失利而退戰事爲雨所阻致欠活動東境全陣線刻有大雪 
　　維也納電　　軍大本營十五日公報云意砲隊轟擊塞細拉河兩岸及西巴區山谷之奥軍陣地夜半且發砲轟擊菲拉山谷與維虚間之奥軍陣線意軍復進攻羅姆邦之奧軍陣地大受損失而退奥飛機十一架以炸彈擲擊米拉洛之火車站及廠所地面曾起濃烟諸飛機雖受猛烈之砲火及爲敵飛機追擊然抛擲炸彈甚爲自如與敵機戰時亦佔優勢且有數機曾以炸彈擲擊斯基哇之某廠獲有佳果諸機旋均安然飛回 
[東方通信社電（日本人組織）]  
　　北京電政府方面十四日接到四川省綦江急電云貴州軍由十三日始圍攻綦江守備團長劉某極力防戰至十四日正午終以衆寡不敵向東方退却政府接到此報即於十五日急電重慶派遣援兵目下駐在重慶之北軍不過一千二百人 
　　據當局者言明綦江之被南軍佔領關係及於戰局較諸瀘州之陷落尤爲重大云（十七日） 
　　北京電長沙電云湖南方面之貴州軍爲附近苗族之響應以約一萬五千之大軍將湖南省之麻陽洪江（譯音）黔陽沅州會同等處佔領北軍湖南第一旅長胡叔麒團長李如璋等戰敗之後不知下落（十七日） 
　　北京電長沙電云佔領洪江及其附近一帶之貴州軍後復續進現於沅州之東南龍門塘與新莊子（均譯音）等處與北軍衝突正在交戰之中（十七日） 
　　濟南電政府以征滇需費甚急將强制急募本年度内國公債對之當地一般人氣頗不悅服（十七日） 
　　濟南電濟南附近之新城兵器工廠前以財政困難於去年廢止近因山東防務各軍隊之軍器彈藥供給缺乏故由靳將軍呈請政府將該工廠重行開辦現將急急開工（十七日） 
　　濟南電山東鐵道由今年度着手積極經營開採金嶺鎭鐵鑛擴張淄川炭礦並於濟南建造車站期於三月落成又築造規樓宏大之病院（十七日） 
　　東京電外交官更動近將發表計外務書記官田中都吉氏公使一等書記官小幡酉吉氏外務書記官埴原正直氏上海總領事有吉明氏廣東總領事赤塜正助氏等五員均以勅任田中氏將任華盛頓大使館參事官小幡氏以大使館參事官仍駐北京埴原氏將任舊金山總領事有吉赤塚二氏仍留原任所有電信課長遺缺以永井松三氏轉任奉天總領事遺缺以華盛頓大使館參事官三　彌五郎氏或埴原氏調任（十七日） 
　　東京電日英兩國間新協定揚子江流域勢力範圍之風說實係無根揑造之謡業經東京打消（十七日） 
要聞一 
[南京快信]  
　　中央擬在武漢特設征伐滇黔行軍總司令部任宣武上將軍兼參謀總長溤國璋總領軍樞馮已於今日（十六）去電謝絶 
　　建威艦長郁邦彦調升海容聞由劉總長電詢第二艦隊林司令得其同意昨郁巳入京謝委 
　　楚豫兵艦於昨日開來下關艦長方佑生今日入城謁見王鎭守使 
　　中央昨又有電來寧聞係關於西南緊要軍事限一星期妥擬確切政見由電陳復 
　　傳言馮上將軍昨已赴京而詢之軍署某要人則云馮即時不入京 
　　靑木中將昨巳離寗 
　　蔣雁行派爲江蘇常駐員之議已取消現奉中央電召回京 
編輯餘談 
[自縛（無名）]  
　　天下無論何等束縛人之法均有可以逃避之道唯自縛者始無逃避 
　　余說而以爲不足信乎試觀乎蠶之於繭繭成而蠶殉於中矣繅繭者雖以火燙逼之而决無一蠶可以繭以自全也嗚呼 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[川事危急中之京訊]  
　　瀘州陷失之兩說日來叙瀘間南北兩軍勝負消息之紀載巳蹈歐戰之覆轍十三日政府得緊要軍電據稱瀘州業巳肅淸可保無虞而西電是日之紀載則云巳爲滇軍佔據官軍不易奪回� 
等語此兩說以何爲確殊難思索另一消息謂政府以瀘叙兩地關係重要亟宜早日收復以定人心昨特由統率辦事處電致前敵各軍軍長務鼓勵軍士猛力進攻限於兩星期内完全恢復該兩地電京並指示進攻瀘叙之行軍方法及瀘叙恢復後如何安民淸鄕然則旣云限期恢復是官場肅淸之說固非事實也所有官場近日盛稱之瀘州附近官軍大捷情形巳大書特書之矣惟聞此次捷報到京陳將軍随請給予在事弁兵獎賞金三千元政府爲鼓勵士氣起見格外優給六千元由此項獎銀數目觀之此役尙不過雙方支隊小戰他日眞告大捷尙有懋賞随其後也據政界中人所言瀘州始終實未失守鹽運使亦迄未離去瀘州當戰事最急時砲彈竟將使署照壁轟去談者多服晏安瀾運使之鎭定有守云云惟據駐京某外國公使館接到南來電報云日前佔領納溪之南軍更向東北出一支隊攻擊合江之北軍迨本月十一日遂佔領該地然後與本隊合其兵力共爲一萬五千之决死軍前攻瀘州勢極猛烈守瀘北兵六千因衆寡不敵戰力困疲遂高揭白旗時維二月十二日正午云云然則瀘州之大局蓋可槪見矣 
　　迭次告急之軍報統率處近息該處於日前接到陳成武將軍萬急軍電一道嗣又接到曹虎威將軍萬急軍電一道字碼甚長大致皆爲陳報川邊軍情之近狀經該處詳細核查所陳報者雖屬一事而情形則頗有互相歧異之處該處極爲注重除立將兩電譯呈外並又特發萬急軍電於該兩將軍指出歧異之各點飭令迅卽覆陳詳報十四日上午武承宣官責交軍務處總統密緘一封標諭速議具覆該處接到後立請政事堂陸國務卿蒞議聞所交之内容係關於四川成武將軍陳宦並湘桂粤各軍長分飭變更防禦進剿各計畫之明密策令電令等四道亟待分飭公布之件據聞就中最重要者爲關於陳二菴將軍之明令有日内發表之議又聞中央近三日内連接陳宦曹錕伍祥禎告急密電巳迭開加班會議分别電覆内容未悉 
　　外報紀述之軍情京津太晤士報云據北京電稱某　署接四川成都電云雅州嘉定現在均被滇軍佔據　　駐紮該處之官軍宜布附合滇軍預　　處以表贊助滇軍之誠意成武將軍陳宦因措置失宜不能預防巳上書辭職又聞政府日昨特開軍事會議謂川省大局危險决定無輪如何絶不能再撥派軍隊保護湘邊擬電致江蘇馮宣武上將軍調撥所屬軍隊一部開往湘黔邊境截　滇軍並彈壓土匪未知確否又據順天時報載稱據駐京某外國公使館接到南省飛電内云曩者南軍佔領叙州之後遂受北軍之包圍攻擊一時稍呈苦戰情形然而南軍頗有奮力大决之意延至月之十一日遂率敢死銳士開城突擊圍攻之北軍奮鬭經數小時之久衝堅直逹北軍遂蒙重創潰而散走一半退向北方富順方面一半逃向瀘州乘船退走並聞南軍乘勢追擊潰退之北軍直向瀘州一帶急進又云熊克武舊部之現加入南軍一部兵隊日前突然攻入四川省隆昌一事本報已誌其略刻聞該軍等整隊南下亦向瀘州進軍依是觀之獨立軍從納溪方面叙州方面及隆昌方面之三方紛紛齊集瀘州殆爲循流而下直搗重慶之計畫云云 
[中央對於湘西軍事之籌畫]  
　　進兵之計畫十三日豐澤園軍務處開緊急軍事密議所議之件係爲湘省西路道途險阻進攻匪易軍事上已受窒碍所有要區在在胥關扼要因擬另外組織一飛艇隊前往該處協助俾獲勝利惟以現有飛艇之隻數甚少難成事實仍應多調軍隊一面攻擊一面防衛當由與議各要人提出種種意見惟因關係重要尙須再行徴集京外各大員之多數政見始能有相當之解决並聞政府以黔軍侵入湘西晃縣該省全局摇動勢極危險除屢致湯薌銘密電責成防禦湘西各要區外並擬電商張紹軒上將撥派定武軍十營前往湖南辰沅等處駐防以備不虞又駐奉第二十七師亦有派赴湘省之議 
　　注重之地點八日大阪每日新聞述長沙專電云湘省官軍近日集合兵力專注重於岳陽常德衡陽三處新調到之昌武軍（江西第六師）與原有之靖武軍均在以上三處麕集以爲征滇之後盾而征滇兵站本部巳經成立以湖南軍務科長楊壽柏爲總兵站長官而常德第一兵站部辰谿第二兵站部洪江第三兵站部亦經相繼成立聞其所有經費悉由征滇軍費内支出又該報九日長沙專電云陸軍混成旅現經湯將軍遣派分駐各地方寳慶方面駐有二營常德方面駐有四營永州及衡州方面則駐有二營以備滇省黨人之攻入自滇事發生以來湘省地位殊關重要而虎威將軍業經奉命征滇該省兵備當謀補其闕乏故北京政府特令贛省軍隊往駐湘省以厚兵力目下該贛省軍隊巳抵岳州將開赴衡州方面云云 
[四不忍勸諫之風傳]  
　　近來外間盛傳徐州張將軍電請征滇各節茲據某日報載稱日前張氏曾有密電到京以四不忍之題勸諫總統詞甚激昂其大略（一）自籌安會發生藉學理研究爲名乃演成今日兵連禍結國本動摇之險象前途岌岌不堪預料當該會初發起時雖有某某指揮其間總統亦不當姑息致自陷進退維谷之地步某某直言諍勸反爲宵小所不容而彼輩飽攫金錢以去今日試問其勢力可能退敵否動瞻前顧後此所不忍者一（二）贛寗亂後國家元氣盡虧當此之際自宜開誠布公勵精圖治詎得輕以國家爲孤注旣不能塞奸侫嘗試之路於先物腐蟲生自貽不韙勳感遇思念此所不忍者二（三）滇事發生戰端遽起同室操戈兄弟鬩牆耗財傷民何時是了國家養兵原爲保護人民捍衛疆土而今乃以私擲無數之頭顱嗟嗟誰無父母妻子同胞自殘行見肝腦塗中原血液潤九州且國庫支絀人民勢必重其擔負是豈籌安實自作孽言念及此疾首痛心勳亦中國人存亡與共此所不忍者三（四）辛亥約章原定虚君共和宣統帝號依舊存在宣布中外有目共覩矧近今來復辟之聲不絶背棄初衷何以對隆裕后於地下外患共内亂齋來道德與信義并失國將不國帝尙誰帝乃籌安者猶籌安籌備者猶籌備勳不知其安何安備何備也此所不忍者四以上云云該報亦言得之傳聞確否尙不可知 
[籌安代表之箇中人語]  
　　各省代表到京之初蒙籌安諸君特别歡迎頗覺揚揚自得及國體解决孫楊等得魚忘筌宣言於諸代表請去留自便各代表不啻冷水澆頭顔色頓沮茲聞政府亦俯念及此擬酌予路費勸令歸家另謀他幹但據箇中人云諸代表來京時原爲鄕人所不直因受人游說以爲飛黃騰逹時不可失遂毅然就道自思他日錦衣旋里何慮無人歡迎不料滇黔獨立各省人民反對帝制日激一日各代表多抱有家難歸之歎竟有擬先行移家鄕僻然後徐謀潛歸者最難堪者有某代表之擔任此行雖其父兄亦大不謂然今番事敗而回依然故我徒結下許多仇怨自問殊無面目見家人父子終日幽居逆旅兩眼不乾實在令旁人看之可憐云云 
[貴州通信（一月三十一日發）]  
　　滇軍先鋒董團長鴻勳督師取道貴州威寗畢節而入川之永寗瀘州北上於日昨行抵畢節全城紳民均出郊迎接復於翌日假該縣之前自治局内開紳商學界歡迎會董君出席演說略謂滇中首先發難皆出於不得巳之舉等語是日滿城街道均懸燈結彩以誌慶祝 
　　貴州自龍巡按使出走後全省即公舉劉護軍使爲都督随於梗（二十三日）日正式宣布獨立都督府内軍政各機關一律組織就緒全省秩序安穏現正組織北伐軍 
　　滇軍總司令官蔡鍔於一月二十五日率師行抵威寗是日滿城紳民相率出郊歡迎入城 
　　貴州第一軍總司令官爲前巡按　戴戡充任 
[甘奉黨人活動之警訊]  
　　甘肅張巡按使昨有急電到京報告該省回民受黨人之運動蠢蠢欲動等情當即召集各軍事機關人員開緊急會議聞以該省兵力單薄交通又不便利籌畫對付之策頗覺困難討論多時乃議定一面迅電寗夏馬護軍使馳書勸諭一面電陜西陸將軍派兵駐守要隘再一面迅派得力軍隊前往該省相機剿辦 
　　八日大阪每日新聞載奉天專電云段鎭安上將軍近日迭接某軍事偵探報告得悉有宗社黨多人擬由山東某地潛入東三省内地者現將此事專電報告中央聞該將軍並有條陳防範宗社黨之政策特與中央政府磋商一切 
　　據外交部消息該部日前接到奉天段鎭安上將軍來電據稱目下滇黔兩省不靖深恐各處潛伏黨人有利用外人郵電機關互通消息希圖擾亂等情在所難免亟應設法取締嚴防請即與駐京日本公使交涉所有奉天等處之日本郵局電局於必要時亦得由公署特派專員随時檢察等情該部以該上將軍所陳實係最關緊要者擬日内即正式提出交涉至是否果能完全解决未可預知 
[滇事聲中之武漢近事]  
　　西人之中國共和紀念自改變國體問題發生後吾國官僚久以共和二字爲不祥本月十二號爲南北统一共和成立紀念之期官中巳置不聞問乃是日江漢關稅務司柯君及郵政局總理鮑君仍循例飭該管關局停辦公事一日漢口各國銀行團亦停匯兌半日各國人猶未忘中國之共和紀念而吾國人反忘之乎 
　　洪江之匯兌多日不通湖南洪江毘連黔境商務以木業爲大宗漢陽鸚鵡洲十八帮木行辦貨均由洪採運而來每日漢洪匯兌銀欵往來不絶茲因滇黔軍合攻湘邊洪江大爲吃緊各錢票莊多停止營業滙兌已多日不通故漢上木商之往辦貨者皆須携現欵前往矣 
　　陳將軍調用賦閑將校四川軍務吃緊需用軍官甚殷現陳二菴將軍查得前充鄂軍第八鎭十五協統領王得勝前二十九標統帶李襄麟前鄂軍第三旅長荆宜守備司令官喻洪啟皆曾迭著戰功且熟悉川中情形業已陳准中央電卾將三將調川差遣 
[黨人紛起中之粤省消息]  
　　石湖之用兵舊曆正月初七省城特别戒嚴軍界於夜時猶派兵下鄕據外間傳說謂黨人將襲攻兵工廠現巳在高塘石湖村太和市一帶屯聚萬人聲勢浩大遂致人心惶惶然兩日間官場已謂平定此次之事或謂由於賭徒拒捕或謂由於鄕人械鬭傳說不一然一涉於黨事則名目遂大矣茲將兩日粤報所載情形錄下 
　　龍上將軍於七號下午據報黨人糾集北江一帶土匪屯聚於省北七十里之太和附近謀撲省城等因當飭現駐觀音山之田團長率親軍一千人又派朱鵬全督隊前往堵擊外并分電番從博惠三花淸英各屬軍　團防一律預備嗣於七號晚間黨人屯伏石龍墟石湖南村鴉湖蚌湖等處值砲兵團長田春發營長吳仲明梁永金督率軍隊馳至時即發鎗轟擊四面環攻田團長等即令各軍士與黨人接仗鏖戰一晝夜勝負未决官軍於九號早兜團堵擊黨人稍退田團長督率軍隊追擊黨人退伏山林高築炮臺預備土炮抬槍新式馬鎗德國長鎗及炸彈甚多並於沿途安插簕竹毒簽官軍入石湖村時黨人即高扯藍白黑三色石湖堡鄕約民黨旗一面齋同發鎗團長田春發被鎗傷及喉胸兩部要害立時傾倒營長吳仲明亦受鎗傷當場殞命營長梁永金復率官軍抵禦被鎗傷額部第十八隊敎練員劉某亦被轟斃並斃排長吳仲元（吳仲明之弟）及軍士多人各官軍戰至午刻黨人始散擒獲六十餘人搜獲軍械旗幟糧食甚多至田團長則扛至車站中途亦巳殞命當即併同吳營長等屍身運回省城大北門外將軍行署馬房收殮重傷之軍士三十餘人亦已扛回馬房派醫調治其微傷者均送廣東醫院療治又聞軍隊追至石湖村口見該村閘門緊閉因疑其有窩留情事遂破閘搜索并焚屋宇十數間及拿去劉姓農民四人押解返省現石湖營村人以鄰村肇釁波及無辜經由紳耆來省禀訴當道矣 
　　淸遠之告急淸遠縣知事趙紹曾日昨急電當道略謂縣屬招撫軍失敗之後迭在洛坑及三坑墟一帶嘯聚日謀攻城該縣警衛軍多屬湘籍人地生疎進攻退守均非所宜縣城兵力單薄非將警察游擊從速添募難資穏固現擬就地招募兵士三棚以利防守等情張使據此巳擬准如所請又警衛軍統領陸蘭淸現以淸遠上游股黨日來聲勢浩大擬調撥所部會同協擊并分兵駐紥上遊以資堵截惟無兵艦策應運載維艱昨特急電當道飭由水上警廳派出平江巡艦前往接應又龍上將軍頃據駐紥淸遠警衛軍統領楊發貴詳稱近日土匪猖獗原統第一二三營分撥駐防龍門從化花縣等處實屬地廣兵單且黨人時由港澳潛回防緝均關緊要擬請添派軍隊一營赴淸遠一帶扼要防緝當道據詳巳准如所請矣 
　省港之偵探廣東省城自受各屬黨人紛起之警耗軍警戒備日日如臨大敵尤以偵探爲最得意自新正以來凡人烟繁密酒樓茶館客棧花艇等處無不有若輩蹤跡自滇軍侵及湘省牽動桂省故粤中視前尤形戒備本省偵探不足復益之以北方高等偵探舊曆新正初有中央遣派高等偵探呂効元鍾先志二人來省竭見軍巡專爲軍事偵探聞兩高等偵探均粤人統率辦事處前於年底由京派出偵探駐滬及見粤省情形緊急特又電派呂鍾二人至粤省聞巳議定鍾駐省城呂則須赴港探聽一切並易姓名爲陶某云云 
[謀殺蔡乃煌案之續聞]  
　　蔡乃煌前日被人運動守寓衛兵什長鍾振欲圖暗殺一事曾略紀前報茲聞此事由該什長鍾振自首由蔡通知巡按　衛隊統領派飭所部幹弁前赴陳塘南允花娼寮將楊平廖英兩名拿獲随卽解交上將軍飭發軍法課訊辦訊得楊平係香山縣人廖英樂昌縣人係巳銷差之警察游擊隊正勇憑陳英帶往香港白明松處商量殺蔡許以打死給銀十五萬元生擒給三十萬元先由陳英交銀四十元作爲費用以後如要需欵可向何志軒支取等語查何志軒業巳聞風遠遁現巳將楊廖兩犯押候批示核辦矣 
[法庫門之纸幣收回難]  
　　字林報二月九日法庫門通訊云此　改革幣政之計畫今已失敗商會及與商會有關係之商舖正在遵照官場訓示收回所發出之纸幣時詎事方進行而地方信用忽呈破壞之象陰曆年底謡言發生傳佈四處謂儲蓄銀行主人張某遭意外之事變於是至該行提取現欵者紛紛不絶銀行停止付現然亦有得獲現資以去者則因挾有外人勢力故也法庫門一帶儲蓄銀行之鈔票充斥市間尋常買賣恃此流通此外幾無他幣自恐慌發生後頓時事象黑暗此種鈔票究竟値錢與否無一人能知之也物價因即飛漲店舖相率不收儲蓄銀行之鈔票旋因軍界出力維持店舖乃不敢不收用此後壓力逐漸鬆減儲蓄銀行呈報官憲謂債項僅三十三萬元該行資産足以抵此而有餘云云今知事與商會極力設法維持但此項鈔票流行於法庫門一處者綜計其數巳逹一百三十萬元之多官場暫定折扣之價率商業因以受損人民又多一層擔負固無待言矣行主張某辦理不善頗爲省憲所不悅云 
[蕪湖近訊]  
　　天津中日實業公司經理日人森恪氏日前由寗乘小輪赴當塗察勘　興公司鐵礦十三日來蕪即赴荻港查勘繁昌裕繁公司鐵礦 
　　蕪湖總商會各商董於本月十二日集議定期二十二日依法改組 
　　上海俄領事署所轄區域爲江蘇安徽浙江福建四省日昨外交部業將此表册咨請李巡按飭屬知照 
　　皖省水利失修旱澇迭見李巡按使日前嚴飭各縣知事親往各鄕勘明境内一切堤工迅速就地籌欵趕修尅期　事 
　　貴池六合煤礦公司所開饅頭山煤礦銷路異常發逹刻擬援照江蘇銅山縣賈汪本省宿縣普利兩公司辦法請給護照並分運憑單以便運往他省銷售除出井稅及裝運出口海關稅照章　收外其沿途所過關卡局所驗明分運單放行勿再重征業經皖財政廳核准於前日飭知蕪湖關局遵照 
　　奉天叚上將軍因該省迭遭水災米糧缺乏咨請陸軍部發給護照派員分赴上海蕪湖兩 
 
 
 

Page 7

 
 
處每處購辦軍米三萬石並由陸軍部咨請皖蘇兩省巡按使轉飭所屬關卡一律查驗護照放行 
地方通信 
[寶山]  
　　寳山縣敎育行政會議紀要前日寶山縣敎育行政會議以敎育科員縣視學學務委員各校校長三項人員集合而成正會長李諧笙因有要公未到副會長王詠仁主席報告開會主旨後張知事親致訓詞大致言敎育應如何進行與改革方法非一人之力所能規劃盡善須得諸君併力協謀庶於敎育事業可收完滿之效果此則鄙人所不勝欣幸云云當即報告事件與討論各議案至五時　會中華書局贈送書件頗資應用聞於昨日再開縣敎育會歡迎新會員云開會秩序如左一開會二行政長官致訓詞三報告事件（甲）本届縣視學學務委員會議情形（乙）道屬敎育行政會議情形及交議事件（丙）學校宜注重國恥之文告四提議事件（甲）交議高等小學與國民學校應酌收學費案（乙）交議籌辦公共體育場案（丙）交議籌辦通俗敎育館案以上議案由本署提出（丁）交議草擬學校一覽表由本會公决後應請縣知事通飭各校依式塡明以歸一律案（戊）交議草擬簡單敎授案式由本會公决後應請縣知事通飭各校查照辦理以歸一律案（己）交議各校照章應加讀　每星期以幾小時爲度案（此案與城西校長吳君敬六請議意見相同應行併議）（庚）交議刋發敎育行政狀况案以上議案由縣視學學務委員會提出五散會 
[蘇州]  
　　演戲幾肇鉅禍蘇鄕光福鎭鄕民每逢新年借祝神爲名搭台演劇今歲又援例開演至第二日有某營排長至該處觀劇因調笑婦女致與該處鄕民衝突繼以毆打該排長被毆後心不甘服回至本排召集兵士荷鎗實彈前往鬭毆當場擊傷二鄕民嗣爲駐防該處陸軍第二師輜重營錢連長得悉飛至劇場排解方始無事 
　　無錫巨案續誌蘇常鎭守使殷鴻壽昨日接水警廳長趙曾鵬詳報謂前日無錫南門外到有大帮盜匪約三百人均執軍械利器先行刧掠駐防該處划船鎗械巡官廖某脫逃失蹤繼至左近米行搶掠口稱三次革命借貸餉需均扎有白布記號聞首領係前充某營之營官云云現水警趙廳長巳乘兵輪前往查勘矣　　蘇垣政事彚錄吳縣無錫兩處官産處趙處長奉省署催解款項甚急故趙君昨又將閶門馬路繁盛基地分别出示標賣計有四五處殷鎭守使刻將使署編制就緖詳報軍民兩使高等檢察長王樹榮視察吳縣模範等監獄馬路工程處長馬良基前曾請假北上刻已返蘇昨赴警廳禀知消假到差視事 
　　吳縣考試塾師吳縣孫卸事於本月十五號在縣公署考試私塾敎師先期城鄕各處私塾敎師陸續報名應試者共有一百數十人内中以木凟東西山等處爲多及期經孫知事派定本署課長趙振鷺及各市鄕學務委員爲監試員於場　將報考各人名姓以報到先後爲次序在考桌上貼定計是日實到敎師一百十四名陸續進場按次坐定後孫知事親臨場所逐一點名授卷後發表試題爲敎然後知困說及普及敎育議以一藝爲完卷至十二時試畢 
　　規定上訴程期江蘇高等審判廰發出示諭云案查上年九月三日准大理院函開江蘇所屬各縣至省上訴日期各需在途程期若干應請貴廳以各縣所屬最遠處凖分别查明迅速列表函覆以憑核辦等由過廳准經通飭各縣遵照查覆酌量各該縣水陸情形若者輪舶交通不妨確計若者舟車艱阻量予從寛就原報程期分别酌定一覽表業經函覆大理院並詳報司法部備案各在案除分别函知飭行外合亟照錄一覽表仰全省人民知悉其各遵照計開（江蘇省各縣最遠處至吳上訴人在途程期一覽表）江寗江浦丹徒六合句容金壞吳縣武進無錫吳江崑山松江寳山奉賢南滙金山靑浦川沙太倉嘉定（以上三日程期）上海（二日程期）溧水高淳揚中常熟靖江江陰崇明江都儀徴（以上四日程期）丹陽溧陽宜興南通泰興海門高郵興化（以上五日程期）淮安銅山（以上六日程期）如皐涖陰寳應泰縣東臺漣水蕭縣邳縣沭陽（以上七日程期）泗陽阜寗碭山（以上八日程期）鹽城東海沛縣豐縣宿縣贛榆（以上十日程期）睢寗（十三日程期）灌雲（十四日程期） 
[鎭江]  
　　禁送牌匾陋習丹徒縣兼任商埠警察局長章知事昨飭各區長文云照得各區官長收受巡士牌區久干例禁乃本局長訪聞此種惡習牢不可破試問巡士月餉幾何焉有餘資逢迎官長此蓋由一二人之見好而全區巡士不得不勉强從同在該區長以爲至榮在本局長以爲至辱且　送牌區時巡士紛紛往送致崗位不能換班尤屬不成事體嗣後如再有以上情事定將區長撤差巡士開除以示儆戒仰即一體遵照 
　　商團請给對牌鎭江商團會長朱中孚昨日函致章知事云敝團由辛亥年組織成立凡入會會員純係商界中人刻因時事多艱防務戒嚴敝團舉行巡邏以輔軍警之不逮茲於每夜由司令督率隊長會員戎服荷鎗分班梭巡誠恐人民未及周知軍警或有未悉已陳請龔司令特飭各軍隊並請縣長特飭各區長一體知照在案惟敝團會員有家住城内者每夜巡邏事畢散隊回家以及聞警臨時召集每限於城廂阻隔或恐誤公仰請發給對牌四面存於敝團以資放行現聞章知事已准如所請矣 
[南京]  
　　縣知事考試　師江寗縣知事於十四號就縣署考試闔城蒙學塾師是日應考者將及千人齊巡按使特委使署敎育科員盧殿虎親臨監試應考各塾師携帶之書籍均經吳知事飭差搜檢頗似從前科舉景象昨日考試鄕鎭塾師到者較少 
　　小汽輪炸管受罰金陵　稅務司麻振君以往來寗蕪之武林小汽輪前在采石左近汽管忽然爆炸在船旅客死傷多人昨經麻稅司傳見該小汽輪泰昌公司經理人至　諭令迅罰銀一千元以充死傷諸旅客卹欵該公司經理遵諭而退並經麻稅司飭令理船廳查驗各小汽輪機器是否堅固方准行駛 
[杭州]  
　　銀市改革問題之會議杭州中國銀行行長金謹齋君以浙江銀市近數年來頗不劃一即如現水一項與市面大有妨害亟宜設法革除昨特邀集各同行及錢業經理會議富提意見以爲本年各錢莊與銀行及各外行往來概用現洋進出無所謂現水庶幾市面可平無升去之虧耗如錢莊現洋不敷可由銀行補助而各錢業董事則以爲省垣銀根驟鬆驟軋向不一定若商用暢旺時需欵數十萬元中國銀行恐未必常有此鉅欵接濟至現水一層寗紹雨市旣難减平杭垣事同一律礙難勒平磋議至數小時尙未解决定於十六日開市　再行斟酌辦理 
　　米業與水上警察湖墅米業每於年終停斛後於十四五日必須開市茲悉該業中人於一昨在會館開會决定暫不開市其最大原因以客歲水上警察將泊在墅河之停歇米船屢次拘罰以故米船相戒不前各米行營業因之減少現擬禀請官廳設法變通以維營業一待准後再當定日開市 
[安徽]  
　　入川軍添招輸送隊頃聞張敬堯軍抵重慶之白市驛後因蜀道艱難運送軍糧鎗彈等件均須添人故擬在安徽阜陽縣屬招募輸送隊一千五百人到川編成四營俾專司輸送事宜刻巳派員來皖招募矣 
　　鄕民誤拾炸彈斃命距桐城三十里地方有某姓厝基旁發現炸彈三枚爲某鄕民拾得不識其爲何物遂以一枚用鐵具搗之轟然一聲該鄕民血肉四濺立即斃命現經該處鄕民禀報該處警察核奪究不知此項炸彈係何人所藏也 
雜評一 
[四不忍（步陶）]  
　　某氏近以四不忍進勸語語歸罪籌安會其中有云是豈　安實自作孽又有國將不國乃籌安者猶籌安不知其安何安等語誠不愧爲快人快語然而識者固巳惜其進勸之不早矣 
　　在某氏之心意得勿曰吾初忍之冀其學理不必事實吾繼忍之冀其事實不必獲售而初不謂忍之再四終以自成其作孽之因果此其所以有今日四不忍之標題歟嗟嗟相忍爲國安終難籌該會濟　多才其亦有何說詞以爲某氏更進一解否 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歷年火警之比較]  
　　據公共租界工部局救火處西人報告本年西曆一月份中共有火警十七次較諸去年之二十七次減少十次本年失火洋房共六所中國房屋十七所用水十八萬餘加倫茲將五年來舊曆十二月份中國房屋之火災損失比較如下 
　　辛亥十二月七萬五千兩　　壬子十二月一萬五千八百五十兩　　癸丑十二月二萬三千一百五十兩　　甲寅十二月一萬九千四百五十兩　　乙卯十二月五千兩五年比較辛亥年最多乙卯年最少蓋往年奸商市儈縱火圖賠者多今因巡捕房嚴行取締故此項行爲日少如乙卯年十二月間之火皆出於偶然或出於無心云 
[東區路名之改定]  
　　公共租界東區即前美租界外虹口向東一帶區内有二十六條馬路路名皆用外國地名殊不適華人之用現乘各路户口未繁趕早更定如下濟寗路金沙路福寗路海州路河間路黑龍路桂陽路廣州路廣信路桂林路涼州路臨靑路黎平路眉州路寗國路寗武路平涼路平定路平陽路鄱陽路松潘路丹陽路騰越路定海路洞庭路武定路 
[自來火行與工部局]  
　　公共租界工部局於路燈一項近一律改用電燈本埠自來火行曾請將電燈與自來火并用專用一種深恐有危險生工部局電燈委員部弗允自來火行董事近致書工部局總董披安斯君請工部局將自來火行收買披安斯君拒之惟允許該行董事與工部局建築委員部會商公共事業利用煤氣之方法 
[工部局路燈計劃]  
　　公共租界工部局將於南京路改裝新式電燈曾誌本報茲聞又擬在租界内添裝懸掛路中之新式電燈一百三十一盞每年燈費支出因此增加六百五十五兩其分配如下戈登路十一赫德路三宜昌路十四極思非而路十斜橋路五麥根路七小沙渡路七馬霍路九南洋路八西摩路十三兆豐路四舟山路二蘭路十五華特路九滙山路六餘八 
[外國酒店之取締]  
　　公共租界内外國酒店每年例須向工部局請給照會方能開張營業現聞工部局代理總辦麥金能君通告各新舊酒店限於三月十四號以前一律向局陳請自此日起至三月三十一號爲止納捐外國人均可對於不論何家酒店提出停止給照理由書三十一號工部局保安委員部開會决議租界内應給照會總數及酒店開設地點此後一年之内一律不給照會 
[酒業請求體恤之電稿]  
　　南京烟酒公賣局高長鈞鑒各項捐稅歸併公賣一道　收自是正理惟當此歐戰未息黔滇不靖金融恐慌商　困難諒邀洞鑒敝業開會集議擬乞暫照舊時税額歸併征收一俟時局平靖再行酌定値百抽若干之稅以恤商艱而維實業謹電請示遵全省酒業公會代表朱卿鈺等叩 
[會丈局應歸道署經管]  
　　滬海道尹與交涉員公署分組後所有會丈局之管轄權頗有疑問業由道尹禀詳江蘇巡按使當奉批示云來詳并據江電均悉查會丈租地事宜關於土地權移轉純屬内政自應由該道尹承管以專職守仰即遵照可也 
[詹温二人尚未判决]  
　　黨人詹大悲温楚珩被捕後迭經公共公廨預審終結判候會商堂諭嗣因中西官意見不同迄未判决並經華官電逹北京外交部請示在案茲悉公共公廨尚未得有部電而詹温二人之家屬以案懸日久前日偕至新閘捕房探詢情形當由捕頭告以前情並准該家屬時來探望 
[沈家宅發生盜案]  
　　本邑西北鄕北新涇鎭附近沈家宅地方農民周錦書家於前晚三鼓時忽被盜匪十餘人明火持械撞門入内刦去銀洋衣飾等約値數百元該處鄰人即嗚鑼告警當由巡警趕來追獲盜黨一人解局訊究昨爲上海縣沈知事訪悉特命地方警察所景主任趕派偵探沈阿松等下鄕查明具復核辦 
[强盜冒充稽查]  
　　浙江平湖人姚某等三名日前同乘民船來滬本月十六號晚間停泊滬南白蓮涇以南淺水灣江口突有口操江北音之盜匪十餘名駕船一艘冒充稽查商旅之巡船駛近姚姓船畔各執手槍利刃一擁上船嚇禁聲張將姚某所穿羊皮袍子馬褂及随帶銀洋三十八元一併搜刦仍駕船駛向新港内逸去事後經姚姓來滬開具失單至淞滬警察廳及水巡隊報告請爲查緝 
[追獲圖刦未成之盜匪]  
　　陰暦本月十四晚有盜匪圖刦北新涇附近鄕民余宿慶家經四區四分所長警聞信趕來各盜遂紛紛竄逃當場追獲劉德藻一名解經閘北司法科訊問一過轉解淞滬警廳核辦 
[查明流彈擊傷之行人]  
　　盜匪孟瑞友於上月十八號夜纠同在逃之某某等三人持械搶刦墳山路五十八號門牌義昶祥烟紙店大小銀洋銅元共三十餘元圖逃並開鎗拒捕圖擊老閘捕房二百二十七號西捕及一千零八十四號華捕未中以致流彈擊傷法租界行走之人旋經包探曹錦珊協同一百九十六號西探將孟追獲解送公共公廨押候查明受傷人傷勢如何再行核奪在案茲經捕房查得受傷人名王明甫係法捕房某包探之夥是晚行經是處聞知盜劫協同追捕致被流彈擊中腰際現在廣慈醫院醫治鎗珠已經鉗出傷勢日漸見輕大約一二星期後即可到案質證矣 
[雜糧業上年之盈餘]  
　　本埠南北市雜糧號共有二十餘家常年貿易雖不及豆米兩業之大生意亦殊可觀各號有專做漢口貨者亦有專做九江等埠之貨者均在出貨處設莊收購源源運滬去年生意亦頗不惡歲杪結賬多有盈餘茲將該業盈餘數目調查列下 
巨昌和一萬三千兩德泰成八千兩永源五千兩五豐穗源記益昌新大等四家各餘四千两祥餘三千兩全益二千兩承記二千兩永裕泰裕發各餘一千兩（以上均做漢口貨者）劉祝記協大亨兩家各餘三千兩元和三千兩信泰二千兩萬潤泰萬潤瑞兩家各餘一千兩（以上均做九江貨者） 
[水菓業之吃虧]  
　　本埠水菓　大　行阜成源康同餘協豐大盛民記公昇義源增茂　成豐賣成益成東昇隆等十四家小同行三十餘家均在十六舗内一帶常年生意　數甚鉅統年以冬令爲最發逹上年度自春徂秋生意尙稱平穏惟當入冬生意發旺之際因肇和之變地方戒嚴以致生意一落千丈故年關結賬獲利者甚覺寥寥云 
[學生會夜校定期開學]  
　　　球中國學生會夜校准正月二十日即陽曆二月二十二號開學此校課程完備敎法精良并聞管理方法於學生品行更加注重日來遠近報名者絡釋不絶云 
[考試私塾敎師揭曉]  
　　上海縣沈知事考試私塾敎師昨已揭曉茲將榜示錄下照得第一届私塾敎師考試一事前奉飭知舉行已於本月十三日至十五日每日上午九時至十二時在縣立第一高等小學校内由本知事親臨扄試業將各卷評定分别等第所有錄取塾師姓名合行榜示於後計開甲等十二名李蔭萱楊書誠趙同熙陳駿趙同照周友蓮趙作醴顧執中薛應庚周嘉鴻郜穉菴康倫仙乙等十四名殷銘邱維經陸占魁蔡以成金文藻王綱潘偉祐陳銅士王寳障侯佐英王宗旦葉之桑張月秋符增祥丙等十三名張士義梅元白錢祖培袁潛顧鼐俞心藻葛敬業周德楊倬雲馬鳯池陳綱林心泉蔣守智丁等十四名顧介山張崑奚鎭龔硯香朱魯卿李明徐翼翹朱正明翁步贒金秀洲徐耕山葛鴻鈞喬棠曹勛 
[公敎進行會明日開會]  
　　滬南董家渡江南公敎進行會會長訂於本月十九日即陰曆十七日下午四時開宗敎研究大會請潘司鐸到會演講昨已預請本埠紳商學各界人士届時蒞會聽講 
[勒令停止講道]  
　滬北基督敎某書會派人在城内廟園樂圃閬設攤講道遵章納照設立以來幾近兩月茲於前日有目稱在工巡捐局辦事之人到攤勒令停講昨某書會巳函致該局局長質問矣 
[元宵加意巡防]  
　　一區二分駐所二區一分駐所王杜兩警佐以昨日爲舊曆元宵節滬城邑廟游人擁擠深恐匪類混入擾害特加派全班長警前往邑廟及民國路一帶輪流巡緝入夜又禁止商民携帶花砲在該廟九曲橋畔施放違者由警拘所罰辦 
[禁止燃放花炮]  
　　高昌廟警察第三分駐所巡官宋玉亭以所轄境内爲駐兵區域曾經禁止商舖居民不得燃放爆竹以免驚疑在案茲由舊曆元宵稚子幼　每購花砲施放非僅違背禁令尤恐遺火釀禍故於昨夜特　　警按户傳諭禁阻如違拘罰 
[防範匪徒攫物]  
　　法捕房石　巡以昨日爲陰曆元宵佳節華人習慣於晚上出外游玩勢必人多擁擠深恐匪徒有乘隙攫物情事故傅諭通班包探分往新老租界嚴密查緝以保治安 
[禁售裸體美人畫]  
　　英租界南京路八十四號門牌鏡架店因將裸體美人畫懸於店堂出售經總巡捕房捕頭查見以其　章請廨出單前日將該店主朱志成傳至公共公廨請究先由捕房代表牛門律師上堂譯稱被告將此種圖畫出售殊不雅觀應請禁止中西官判朱罰洋五十元充公以後不准出售裸體美人畫片違干傳究 
[卡德路口之路政]  
　　公共租界捕房麥高雲總巡因卡德路南口爲靜安寺路白克路卡德路三要道相接之處車馬行人甚多每致失事現擬將西行電車停止處移至卡德路上并在轉角處特設燈位以便行人趨避車馬 
[電車優待女客]  
　　華　電車公司曾於南半城一帶新聞之中華路推放路　聞自通車以來營業頗形發逹刻聞該公司總理陸伯鴻君擬將搭客章程略加修改仿照英美電車公司辦法凡婦女乘頭等坐位者亦照二等客位收資以示優待昨巳開始實行 
[閘北亦收廣告稅]  
　　工巡捐局昨日出示云照得廣告納稅辦法係爲取揥招貼　飭秩序起見所有南市區域以内歷經本　局照章　收在案閘北區域以内廣告向無納稅同屬華界辦法未便兩歧現自三月一號起所有閘北區域以内各種廣告應照本總局規定章程一律陳驗圖樣納稅蓋印以資取締而裕稅收爲此出示曉諭仰閘北商民人等一體知悉所有閘北區域以内張貼各項廣告須照後開章程就近赴本局分辦處納稅蓋印愼勿自誤致于究罰切切特示計附章程一件　第一條廣告稅爲地方稅之一本總局於南市閘北區域内有徴收此項廣告稅之權第二條凡越出自己地位使人注目而感覺者無論爲紙爲板爲標記或活動不活動向所稱招紙及告白佈告等類均作爲廣告（其商家之招牌陳列或張布於自己地位者不以廣告論）第三條凡欲張貼廣告於南市閘北區域内者須赴本總局及閘北分辦處納稅蓋印第四條凡廣告紙長營造尺二尺以内寛營造尺一尺以内者每百張納稅銀五角其長至二尺外三尺内寛至一尺外一尺五寸内者每百張納稅銀一元（按營造尺一尺合英尺四分弱）第五條凡特别之廣告如有用木板鉛皮等類長寛尺寸不逾第四條之限者每月每張每方尺納稅銀一角其尺寸逾第四條之限者每月每張每方尺納稅銀二角仍以五十方尺爲限第六條凡欲張貼廣告者須先將廣告樣張呈驗得本總局及分辦處之允可第七條凡張貼廣告除照章收稅餐其張貼處所屋主允許與否自行交涉（如屋主却有不許招貼字樣者即爲不允之證據）第八條凡不遵以上各條所規定擅行張貼廣告者當視該廣告應納之稅額加倍科罰凡學堂善堂及事關公益各項廣告免納稅銀仍須陳送蓋印第九條凡廣告之有礙治安或風化者均禁止其張貼第十條凡未盡事宜由本總局随時增訂 
[財政部注意牌照稅]  
　　上海縣公署奉道尹公署飭開准江蘇財政廳咨開奉財政部飭開案查規定特許牌照稅暨推及普通商業牌照稅按照每年額定八等分兩期徴收本爲指定解部專欵自本年一月起切實施行節經飭行在案爲此飭行應將征收情形開始收數報部備核以資查考等因奉此除詳請巡按使暨分别咨行外咨請查照飭屬一體遵照等因准此除分行外合亟飭仰該知事即便遵照 
[取締沿海漁船]  
　　江蘇外海水警廳長温幹臣君以黃龍泗洨大戢小羊佘山等處洋面均與浙省毗連沿海灘之漁船往來者衆因恐爲海盜勾結刼掠航商故漁船出洋捕魚者須先覔具妥保切結禀由縣署核發船牌執照方准駛出外洋茲查洋面捕魚船隻較前尤多詢查牌照均未請領當此海盜橫行之時難保不通同刼掠除分移崇明寳山奉賢金山川沙南滙江陰通州各縣迅飭漁甲知照各漁户投縣領取執照外並巳轉飭外海巡查各廣艇長警一體查禁無照漁船以杜肆擾 
[巡緝隊業巳募集]  
　　兩浙緝私統領蔡和林以所部緝私水陸各營如有管轄區域防緝私枭至鄕僻之處偶有枭匪聚衆販私則由統部特派兵隊飛馳往拿茲因裁去偵探護兵之後統部無兵可派業已詳由鹽務處核准添招巡緝隊一百十餘名月需薪餉約洋九百數十元即於此次裁汰官兵餘剩項下動支並不另請補給刻已招募成軍發給軍衣鎗械於昨日造具花名淸册詳送運使暨鹽務處查核矣 
[水警拘獲盜匪]  
　　西南鄕閔行鎭附近鄕民某姓家去年歲底曾被盜刼當經失主開單報警請緝在案前日由水警第二廳第一專署第三分署探警等在該鎭拘獲是案盜匪李正福一名抄出當票五張聞所當各物悉是失贓昨日該分署備文飭警將李連同當票押送上海縣地方警察所請爲訊辦 
[宣布盜匪罪狀]  
　　松滬護軍使楊君昨日宣布盜犯王阿發之罪狀照錄如下爲示諭事案據警廳詳解盜犯王阿　等二名到　發交軍法課審訊據王阿發供認夥刼譚家渡地方吳根林夜行航船得　俵分並刀傷船主等情不諱查該犯王阿發結夥持械搶刼航船並刀傷事主實劇不法巳極　照懲治盜匪法第三條科處死刑以昭炯戒業經電奉宣武上將軍覆准照辦應將該犯王阿發佐照軍法執行槍斃爲此示仰軍民人等一體知悉此諭 
[通緝犯案潛逸之西人]  
　　英美總巡捕房刑事科昨日發出通緝逸犯之文告一　照錄如下爲通緝事照得西人　絶夫安姆斯脫郎（譯音）　　産年三十四歲面黑向當寫字職務查此人於一千九百十四年九月以前曾在　華德路靑年會辦事又一千九百十四年至十六年正月在上海　孚火油公司建造處辦事據彼自稱在哥倫波聖湯麥斯書院肄業且曾在錫蘭英政府充當冩字二年零七個月後又在　　國國家鐵路工程師處充當大寫亦有二年之久伊住居新閘路八百十一號門牌忽於今年正月十二號出外不歸現因犯有詐騙錢財之案曾經出票拘拿在案如有人知其下落或拿獲者請報告總巡捕房總巡可也 
[革探詈辱長官之懲戒]  
　　淞滬警察廳偵緝隊士張志元又名張志雲前因得規庇賭經徐廳長查知責革復因該革探不服申斥詈辱長官當經徐廳長詳解松滬護軍使署究辦在案茲悉此案現經軍署訊供屬實已援照新刑律判處三等有期徒刑監禁三年期滿押解回籍交地方官取保管束業已咨報軍巡兩署鑒核俟核准得覆即發交陸軍監獄依法執行 
[呑没窮人賣子之身價]  
　　向在浦東　小工之崇明人陳香春邇因貧病交加不得巳將所生四歲男子托陳占魁張狗郎吳予英王小狗等多人輾轉售賣不料孩已領去身價分毫未得陳即控經第三區警局將陳占魁並張吳等拘獲解局研訊據稱該孩被王小狗賣去現在王已逃逸解警正以案關拐賣昨特備文將一干人解送地方檢察廳訊辦 
[婦人被夫凌虐續誌]  
　　錢朱氏被其夫錢興來任意拷仆並逼令呑服玻璃等物由捕查獲解入捕房已誌前報茲悉朱氏傷勢尙無大碍昨已將錢釋放矣 
[離婚案和平解决]  
　　濮金魁被妻濮宋氏在公共公廨控告抛棄不顧請求斷離等情由廨將被告交保在案前日上午傳訊被告未到據原告濮宋氏投訴伊夫央戴王兩友理勸巳將婚書交還另貼茶禮洋二百元和平解决請求銷案中西官准即將案註銷 
[揚州女孩迷路]  
　　揚州女孩桂芝年十歲前日在眞茹鎭迷路啼哭由四區三分所崗警查見帶入該所昨送閘北司法科經段科員訊問之下判送慈善團留養候其家屬到案認領 
[婦人糾衆報復]  
　　江北婦人陶劉氏日前因與其夫口角被鄰婦范楊氏呵訴劉氏懷恨於心前日遂糾同楊四楊王氏等向范楊氏尋釁報復致起鬭毆由四區崗警一併拘入警署押候訊明核辦 
[汽車撞斃老婦]  
　　前日午後一時有一身穿藍布棉袄褲年約五十餘歲之老嫗某氏行經南　路浙江路轉角適某西人自駕之汽車疾馳而來不及避讓當被撞倒跌傷經站崗華印各捕查見攔住汽車向該西人詢明住址抄寫汽車號　遂雇車將該老嫗送請仁濟醫院醫治無效旋　斃命在死者身畔檢出蘇州吳縣糧串三張禀明捕頭諭令將尸舁入虹口斐倫路驗尸所報請公共公廨中西讞員蒞驗 
[印人自殘同種]  
　　前日有印度人某甲具禀英領事署控稱被同種人某乙兇毆受傷昨將乙傳案訊供不諱判押厦門路　牢二星期以儆 
[蕩婦聚賭滋閙]  
　　前日下午有甲乙等多人在閘北梅園路蕩婦老張家聚賭甲乙二人忽起衝突尙有數人各爲左右袒聲勢洶洶當由四區崗警到場極力解散該警歸報姜警正特飭探警傳該蕩婦到案聽候訊辦 
[罪犯病斃]  
　　案犯張長桂在押患病由地方檢察廳發交新普育堂醫治無效而死昨由該廳李檢察官毛檢驗員等蒞堂驗明委係因病身死並無别故因無家屬判由善堂棺殮 
[積欠地租之判斷]  
　　英國國家律師威金生在公共公廨呈控粤人陸洪積欠地租曾經公廨判限被告於六禮拜内交地在案前日午後由廨復訊據原告上堂譯稱被告有地若干畝巳由洋人逹賴司查明派人估計價値應請飭令變價追償租洋一千二百九十元訊之被告認欠　實關讞員商之英領康君判被告即日　地並給諭將被告之地拍賣抵償 
[股欵糾葛之互控]  
　　夏如山與林永鑣因股欵糾葛在公共公廨互相控訴業經分别傳案判各交何在案前日上午由王襄讞會同美　副領事集訊以兩造供詞各執判仍分别交保候併案訊理 
[欠租案缺席判决]  
　　程李氏至法公堂控稱前有劉義山于俊奎兩人前來合租黄包車若干輛虧欠車租並少去車上物件共計洋八百十一元劉于二人租車時因無人擔保故將坐落天津縣地方田單一張留存作保今劉等均巳逃逸請求移請該縣將地變買作抵聶讞員判欠租一案缺席判决如數還洋另着補詞到案移文天津地方官封産備抵 
[並非無力還債]  
　　楊介山前向蘇崔山借得田單一紙托沈裕嘉向趙姓抵押洋三百元詎沈加抵二百元後楊將本利三百六十元交於沈裕嘉取贖沈取洋後延不交還田單乃由蘇崔山具控法公堂在趙姓處將單吊出給還地主着楊交還趙姓本利並着沈交還楊介山　欵一併押追在案迄今沈裕嘉仍挺押不理昨又提訊楊稱沈有地基一方房屋四間並非無力還債請堂上封産作抵判令還押着楊將該地坐落何處詳細查明補詞到案再行核辦 
[洋房失竊]  
　　威海路一號洋房内於前晚失竊大衣等物當即開單報告滙三捕房請爲查緝 
[發給長警獎章]  
　　淞滬警察廳徐廳長以去年滬亂之時所屬各警區所各長警異常出力因詳　巡按使給獎在案茲悉徐君具文　獎者共計巡長五十六名巡警七十名業經齋巡按使核准巡長每名賞給三等獎章巡警每名賞給四等獎章刻巳頒發到廳昨由徐君命傳各該區所警正警佐等到廳具領以便分别轉給 
氣候報告 
[（上海徐家滙天文臺天氣測候報告）]  
　　已過者之報告二月十六日北方及中部氣　頗高而凉風大減其力中國西部則氣壓表仍　下降下午天氣多雲而陰晴十七日昨晚有徴驟雨天陰而潮凉風復以東南東爲向十七日下午四時前二十四小時内上海氣候温度至高四九至低四一九去年同日至高四八五至低三三五 
　　未來者之　測十七日下午四時三十分豫測天陰而潮　海濱一帶有濃烟或霧 
雜評二 
[裸體美人（宇]  
　　繪畫人物其難處不在軀廓與姿勢而在神情與骨肉故西洋名畫家往往作裸體美人畫以顯其能而傳至中國即没其本意視爲　淫之具何畫者與觀者心目中之穢濁竟若此耶我爲一般畫家惜并爲世道人心　今敎育部　查年畫已先有取締之見端而捕房亦從而禁售之矣不知我中國之自號名畫家其亦能稍顧道德而不使鼎鼎大名與淫畫同　於後　耶 
 
 
 

Page 11

 
 
[補錄命令]  
　　二月七日政事堂奉申令據湖南靖武將軍湯薌銘巡按使沈金鑑暨湘邊文武官吏先後電稱蔡鍔遺戴戡率一支隊侵入貴陽勾結黔省一部分軍人脅迫該省官吏擁兵叛國初三日乘舊曆春節分遺逆徒千餘人突向湘邊晃縣一帶大肆擄掠焚衙破獄搶刼市廛該處向無防兵逆徒乘虚侵入蹂躪民商將該處麵糧米豆各物搬運一空又　署貴州巡按使劉顯潛自黔西本節電陳滇省逆徒陰入貴陽威迫官吏宣布獨立病民者寇害國者仇黔西不能受其恐喝所慮兵單械乏無法防制各等情蔡鍔戴戡等久蓄逆謀託名政治肇亂一隅巳爲全國所共慣乃復侵據貴陽擁兵肆虐竟至分遣逆徒搶擄湘邊連日騷擾城池奪取民食迹其行爲與盜賊士匪曾無少異湘民何辜横遭荼毒歲寒凍餒憫念尤深著湯薌銘沈金鑑迅撥銀二萬元遴派幹員即往受禍地方妥爲撫卹母令亂後災民飢寒失所一面查明劉顯世蹤迹奏報候核並著湯鄉銘馬繼增調撥軍隊分途痛剿被脅黔軍伹經投首槪免治罪良善人民加意保護其黔省未經附亂各地方人民著劉顯潛設法撫綏免失生業以副國家除暴安良之至意此令 
　　二月九日政事堂奉策令日本駐津總領事松平恒雄晉給二等嘉禾章此令 
　　又令俄國駐哈爾濱總領事陶守德給予二等嘉禾章此令 
　　又令劉錫鈞給予三等文虎章此令 
　　又令王麟慶給予四等嘉禾章杜奎給予五等嘉禾章此令 
　　又令天津天主堂總司鐸雷嗚遠柏鄕天主堂總司鐸孟受理均給予五等嘉禾章此令 
　　又令石輝玉給予五等文虎章此令 
　　又令鄒律給予五等文虎章此令 
　　又令任命穆恩棠署理襄武將軍行署上校參謀此令 
　　又令國務卿奏據銓叙局詳稱核議吉林軍署軍需課課長程昌恒改叙文官等語程昌恒授爲中大夫此令 
　　又令國務卿奏據銓叙局詳稱遵核農商部停職薦任各員資格請予叙官等語葉基楨授爲少大夫唐有恒鄭桓李嘉瑗孫葆琦均授爲上士此令 
　　二月九日政事堂奉申令陸軍總長王士珍靖武將軍督理湖南軍務湯薌銘駐日公使陸宗與先後奏稱買瑞五黄岱李　何仲良雷英等遵令具結悔罪自首請予特赦等語賈瑞五等既據查明悔罪自首出於至誠應即按照附亂自首特赦令准予特赦以示寛典此令 
　　二月十二日政事堂奉申令財政總長兼鹽務署督辦周學熙奏稱直隷河南山東等少硝鹽充斥妨害鹽　擬請責成地方官協同查緝以維國稅等語鹽稅爲國家收入大宗緝私平池實爲治鹽之要義淋晒硝鹽本非政令所許若任聽人民就逸避勞不務本業勢必硝私日旺正課有虧於財政殊有關係著直隷河南山東等省將軍巡按使轉飭産硝區域該管營縣偵緝查禁不分畛域一而仿照真隷舊日辦法就土性所宜民情所近將耕荒工藝兩端切實提倡務使鹽民自食其力改業有資國計民生統籌兼顧如辦有成效並准將出力人員咨部奏獎以示鼓勵此令 
　　又令兼署奉天巡按使叚芝貴奏稱奉省錦縣扼　奉路線中權氣候温和人物富庶實爲天府膏腴請以該縣爲自闢商埠等語係爲發逹地方振興實業起見應即准予照辦着由外交内務農商各部商同該巡按使遴派專員詳晰勘辦以興商務此令 
　　又令據四川成武將軍陳宦迭由　奏四川師長劉存厚素與蔡鍔交密前派率兵一旅扼守永寗竟敢迫脅欺朦所部士卒並潛引滇寇招聚川匪共計不下萬餘人襲擾瀘州當經官軍痛剿潰竄請將該師長褫職治罪等語劉存厚身爲軍人以服從爲天職似此背叛附逆實爲目無法紀在所必誅着即褫去軍職奪革官爵並飭前敵軍隊拿獲立即軍前正法以昭炯戒該師各官長兵士守正不附者尙多着陳宦查明傳諭嘉勉以别良莠而示勸懲此令 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[致象牙商店函] [  靜廬]  
　　謹啓者閱前月二十五號本報得悉寳號徴求牙笏僕有家藏牙笏二方已歷千餘年之久近因金融支絀情願割愛出售望寳號即速派人來取母爲捷足者先得今將二笏之來歷說明於下 
　　一係宋趙普於太祖陳橋驛黃袍加身時首先稱臣朝拜所持之笏普初爲周臣後輔佐太祖平定天下爲宰相者二十年功業之大爵位之商實爲有宋第一今若售諸發起帝制及首先稱臣諸公定得極好之代價也 
　　一係五代時馮道所持之笏道歷事唐晋漢周四朝官運亨通官星高照實爲吾國數千年來首屈一指之人今若售諸執政諸公亦定得極好之代價也㈣ 
[空城記] [  利言]  
　　自空中戰爭發現以來世界軍學家有創爲空中守備說者欲仿秦始皇築長城法築城於空中阻飛艇之來而各國建築學者未嘗研究及此余爲取諸葛武候空城之制以告之 
　　空城者建於空山麓以空心石頭砌成之有空靑塗於外故自地上遥望之但見一片靑色而已城高八丈周一十一里倚於其左者空谷也谷外有空地數萬頃近城之農民耕穫之蔭於其前者空林也林中有空桑數千株城婦之蠶織者利賴焉城内列肆數重買空賣空之徒雜遝於其間亦有銀行當舖等皆空架子也有商會敎育曾皆空場面也辦事之紳董皆空手帮中入學校之敎員則空疎無具者也城之西隅有空巷一條巷内妓館林立粉白黛綠蘇空頭居多距巷里許中空有樓閣一所條隠條現爲都人士遊觀之處遊畢則就樓下空明居而吃空心湯　焉日僧空海　來城一遊歎爲空前絶後之一大建築城内軍民分治巡按使爲空心大老官將軍則齊天大聖孫悟空也 
　　難者　今之時竸言毁城矣子言築城何謂也余曰此空論也獨坐空齋中囊空乏術掉三寸不爛舌作海闊天空之話所謂空言無補者此耳若眞個詢以空城中事則須俟鄙人空　無事時晤譚鑫培或王又宸控一底細再相告也㈤ 
憶珠樓筆記[  天白]  
[長沙生]  
　　長沙生軼其姓名少孤絶慧美丰儀有璧人之目然性極端謹嘗讀書别墅中東鄰亦舊家園亭界以女牆兩家林木蔥蘢蓊然相合隔牆時有碧衣女郎攀樹折花生知爲鄰人女望見時輒低首避之如是者年餘一日夕陽將下生獨步牆陰聞隔牆叢樹中烏聲譁然似欲棲不下者生仰首則女郎方坐梯上織手拈枝杪悄然若有深思生亦不覺凝望女暼睹生嫣然一笑下梯逕去生神志驟喪悵然歸齋不食亦不寢中夜徘徊冀有所遇忽聞牆頭蘇蘇作響生驚顧則見女郎乘垣將下大喜扶持入室閉户剔燈視女郎玉容較初見時尤艶絶也方欲前擁抱　然忽覺蓋身猶伏案斜月在窗荒鷄嗚天近曙矣晨往憑垣窺之女巳佇立牆下雲鬟不整眉黛含春似宵來亦有夢兆生注視良久女忽歎曰自見君後久已心儀然多露之行妾所深恥如不棄葑菲可託蔦蘿速圖之遲恐無及也生諾女遂去生歸告母母素嚴正以女自薦爲非貞不許且禁生往生鬱鬱遂病日漸沈頓母大憂許以媒往生始進薄饘數日能起媒返告生母云女於日前已許字他姓矣母慮生復病僞言女父適他出待其歸而締約生信之惟渴思見女力請於母復養疴别墅中日徘徊牆側而女之蹤跡竟杳無何生送客出門見東鄰有舁一　入者驚問之則死者非他人蓋女郎也生痛極不暇顧忌直入而弔之時女已屬擴玉壓上素絹　焉生撫榻大働絹上縷縷現血痕頃之殷紅片片如落花蓋噴自女郎櫻口中者女家人知有異亦不責讓生生出　中素巾逕　易之藏血絹於懷踉蹌竟出歸而告母曰彼女死兒亦不欲生矣母亦泣曰吾固誤兒雖然阿母含辛茹蘖劬勞十數年兒乃以是報耶生乃已後聞人言女郎以字他姓而病遂至不起生愈悲恨然以母言知義不可死惟銜哀不輟母爲别娶某氏亦美慧絶倫却扇之夕生秉燭兀坐次夕復然生妻訝之固問生不答恚欲自裁生以實告且曰見卿恨晚余已誓之矣生妻感其義遂安焉生常獨宿齋中將就寢必鋪血絹枕上枕之而寢蓋淚痕時與血痕相雜也或欲試之延生飲以美妓侍酒妓慕生貌百計媚之生不爲動亦不怒余友柳生客長沙會見其人姣好如女子而其貞義乃非常人所可及嗚呼可以風矣 
自由談之自由談[  芻狗]  
　　舊曆如陳酒舊曆新年如陳酒開壜 
　　舊曆如舊衣舊曆新年如舊衣翻面 
　　舊曆如老翁舊曆新年如老翁學風流 
　　舊曆如老嫗舊曆新年如老嫗濃抺脂粉 
　　舊曆如老店舊曆新年如老店新開 
　　舊曆如老旦舊曆新年如老旦串花旦 
　　舊曆如老寡婦舊歷新年如老寡婦作新嫁娘 
　　舊曆如前朝動戚舊曆新年如前朝動戚作新朝佐命 
小說 
[俠情小說紅蘩蕗别傳] [  天虚我生]  
第十二章 
　　諸人旣退白拉根内立曰亞猛汝固有何事亞猛踖踧曰然則君已度及吾事矣白拉根内曰略能知之亞猛乃移其坐椅於一邊似欲不爲紅蘩蕗眼光所射眉額深皺欲言又止白拉根内則仍坐其身於桌角上垂眸俯首自修其指甲初若未見亞猛之作何狀良久亞猛忽毅然起立曰白拉根内男爵吾不能遽離巴黎白拉根内不答仍自修其指甲亞猛又言曰禮拜日吾實不能離巴黎吾於此間正有多日躭延借馬之事君但遣黑司丁一人巳足初何必我唯巴黎中倘有遣役者則予無不從命言次見白拉根内仍不答目深垂幾欲入睡則不禁侷促幾無以自容然猶言曰主公鑒予予實有不得已苦衷始爲此不　之請事後當有以自贖白拉根内至此始微微舉其倦眸含笑言曰小友夜深矣其睡休願汝晚安言旣欲行亞猛乃愠曰人家向汝求懇汝奈何無一語爲答白拉根内曰亞猛吾不旣　　吾巳向汝道晚安且云夜深宜睡奈何謂吾無一語爲答亞猛益愠曰白拉根内吾固有何虚心之事落於汝眼乃遭冷淡如此白拉根内倚其身庭柱上笑曰汝必欲我言乎小友吾意以不語爲佳蓋吾雖未言然汝乃聰明人必已能聞我胸中之語亞猛曰否吾乃不解汝言 
[滑稽小說我之新年（二）] [  卓呆]  
　　我這小店去年生意倒還可以敷衍無奈到了年底漸的無人顧問了我没精打采的過了年一到元旦自然將店門閉着休息了我更覺索然無味獨自一人躺在牀上默想今年生意或者比去年可以發逹些今天是元旦本來不做生意的五天之内雖然不開店明天大槪有些生意了一到初二的早晨果然有人敲門我一想生意來了便興高采烈的走將出來把門開了對門外的人一看那人就高聲呌道倒馬桶 
　　我那時宛如火星落在水缸裹一團高興都　九宵雲外去了那人又道恭喜發財叨光叨光我聽了此語更覺可惱即道什麽恭喜什麽發財我已經好幾天没有生意了你還要想我的錢麽那人道過新年是大家喜歡的就像我一年三百六十日天天與那米田共作伴到新年初一能夠休息一天鼻子裹聞不到那臭哄哄的滋味也是新年的樂境無讑什麽人過新年總是歡天喜地的叨光叨光我聽了他一番話心中十分悲傷一想他操這最污穢最下賤的職業過新年尙且有樂境我做這衛生上最高等的商業新年中反弄得困窮異常天理未免太不公了想罷長嘆一聲懷中摸出銅元八枚打發他走了把門關上氣得一句話也說不出後來想想今天究竟尙未開市明天總有生意了一到初三上午竟毫無影響下午三點鐘光景到底有人叩門了我暗想天無绝人之路我全體的資産所餘已經不多囊中只剩七百五十文過年的倒馬桶的去了八十只有六百七十文咧今天再没有生意我也不過是夠三四天的伙食罷了此時勇氣頓加百倍急急忙忙走至門旁高聲問道可是買豆腐麽只聽得門外應聲道倒乾脚 
 
 
 

Page 15

 
 
   
 
 

Page 16

 
 
   
 
