# 1893 - 341 - 4907417

 

Page 1

 
 
[增廣新聞] [  申報館主人啓]  
　　本館今歲以來各處添設訪事友人博　旁搜必詳必　以故新聞山櫝美不勝收今者精益求精更復　充篇幅凡朝廷之　　臣下之鴻猷海外之郵音民間之委語以及奇聞艶蹟佚事閒情一得郵窩卽登報牘庶幾多面且速無負諸君子賜閱之盛情乎敢布區　伏維均鑒 
[開印本草綱目] [  圖書集成局啓]  
　　本草綱目一書爲前明李時珍先生所篇羅列諸藥品别其種類辨其質性繁稱博引　盡無遺誠醫藥之大成操軒岐術者所不可不覽者也惜少善本今四保堂公記覔得芥子園原本囑本局用新式大號鉛字排印以廣流傳刻已開工候告竣再行布聞 
[防火篇]  
火之宜防疇不知之然知其宜防而不知其所以防則猶之不知也當今天時久晴風乾物燥何地不當亟修火政余於此事亦旣論之又論無慮次數矣而有時仍不得不瀆而復瀆者非自比於官府之諭保肩牌每至冬令沿門大呼火燭小心與夫大張曉諭命於太平水缸内滿貯清水之舊例也曾以實有所見故不敢效反舌之無聲耳昨閱厦門友人寄來郵簡述及厦門地方火政之不修由來已久平時從未操演水龍除海關及各洋行自置水龍而外厦防廳署有舊式水龍一架懷德宮有洋龍一架葉姓家有水龍一架此外則未之見也合厦門一隅之地計廣袤三十八九里烟户約共十數萬家僅此水龍數架殊有鞭長莫及之勢幸而厦門火災頗不多見非善於防火也因其所造房屋大都以椽木架於兩旁牆上中間又無木板間隔皆用石磚樓板之上必鋪方磚兩層四面上下皆無木片是以火患極少顧吾思上海洋房亦多無木片何以尚有火患蓋防火之法房屋内少置木板多用磚砌固屬妥善而究不得謂有以防之火决不至成災而救火之具可以無庸預備也觀於厦友函内言本年十月十八日午刻海關左側德記洋行二層樓上天花板内濃烟四射經對面之美記洋行中人瞥見大聲呼救幸在日間洋關各西人奮不顧身上屋拆救關内洋龍卽就海邊吸水源源噴射和記洋龍亦飛馳而至帮同撲滅僅燬樓上天花极並木　數根查起火之由則因洋行壁間本有火爐烟囱該行購茶泡樣每在火爐洞内支燃木炭是日並未泡茶生火因火爐烟囱緊貼天花板内之木椽遂被燃著幸而是日無風洋關各西人又能竭力撲救得以轉危爲安由是觀之房屋之不露木頭板片以是爲防火之大要猶不足恃而水龍之多備并時常操演乃爲至要之法也内地鄕間每遇火災往往無所措手余所居之村内皆同姓也舊有救火器具在於祠堂内遇本村有火災則競取汲救雖不能如水龍之得手因居臨水次取水極便故往往足以摧回祿氏之威嗣以十餘年無火患祠中器具大半朽窳至甲子歲余家火災取器汲救已寥落如晨星遂致大厦遽成灰燼前此回籍營葬曾與族人言及此事謂當糾資購小洋龍一二架以備不虞卒以人不一心迄今未能成議而余則又以飢驅出外矣然小洋龍原不過僅足以救村落小火且地近水濱尚可施救若取水途遠則皮帶之價甚昂每每不易購辦且旣置洋龍必須時時操演方可臨時得力若此次機器織布局之火局内亦有水龍而皮帶已多綻裂平時又絶不試演臨時倉猝至於龍頭倒接其倉皇之情形殊足令人捧腹而一炬之威遂致百萬金資十年心血隳於一旦良可惜也而其尤不可解者則屋上多鋪牛毛氈更以柏油裹之此正如以藤爲甲油浸極透披之極輕入水不沈而最足以爲引火之物遇火卽一敗塗地牛毛之氈鋪之屋上又塗以柏油以之禦風則不能入卽屋内棉花飛屑絲毫不能外颺其用意未嘗不深且至而獨未曾防及火災此則又與厦門造屋之不露木頭板片悉用磚石鋪砌者其用心正如風馬牛之背道而馳以是知火災之來固有出於人意料之外者以布局之不備而火以厦門之備而亦火然厦門雖火究不若布局之悉付刼灰布局之火則當正熾時牛毛氈之灰飛落滿地灰到處卽火到處人不敢近此則防與不防之所分焉者大矣彼徒以咎西人之不救者固不免出於一偏卽專咎布局之不保火險者亦尚未搔著癢處也火政不修非地方之福古人之爲此言者豈欺我哉吾因有鑒於布局之事觸於厦門防火之法不禁有感於懷故泚筆爲此篇 
[上清仙籙]  
　　上月十六日詹事府考試供事應考者共九百餘人題爲崇節儉以省民財示案出共取五百餘名於二十日覆試默冩頭塲告示三行○四川藩司王魯薌方伯移庽城内法華寺於上月二十日請訓月内卽可出都矣○刑部大慘在卽公事紛繁各司員之上衙門者較平時益爲勤愼○奉天省開辦輿圖送交會典館裕軍帥特遣戈什哈二人齎銀二百兩到京聘蘇州王振夫茂才前往茂才現庽西磚兒胡同江建霞太史宅内昔年總理衙門曾遣至日本遊歴後經黎蒓齋星使咨送北洋請李傳相差遣委用旣而茂才入都鄕試久客長安軍帥夙聞其名故不惜厚幣以聘也○上月十七日兩湖同鄕京官公讌王魯薌方伯於湖南會館雇同春部演劇珠香翠煖玉媚花嬌大千春色在眉頭眞覺風華獨著已○皇上於十一月十四日大祀天於圜丘駕出正陽門故正陽門外牌樓日内已彩畫髹漆矣○汪柳門侍郎於上月十七日納一姬人門下士及諸同鄕往賀者衣冠絡繹 
[金軺隨筆]  
　　京師訪事人云出使英法義比大臣龔星使現仍僑寓賢良寺因有要務須常赴譯署商議故也○龔星使所帶隨員擬至天津先奏調十六人餘俟到上海時續調叅賛四員聞已奏定頭等爲西人麥加利二等爲慶君常三等爲四川候補道宋觀察湖北候補府杜太守○上月十七日龔星使詣譯署考試繙譯學生預備咨調延曾敬貽兵部及同文館總教習丁君韙良公同閱卷是日應考者計二十四人出題後限二刻交卷後又寛限一刻現在尚未揭曉聞未經錄取者俱擬酌給花紅○出使日本大臣汪星使奏調王勝之太史爲叅贊已由總理衙門行文翰林院日内北河已凍太史須由旱道赴申江矣至所調隨員四人一爲袁君寳璜一爲石君景芬一爲李君嘉德李君卽陸鳳石大司成之快婿尚有一人爲羅少耕觀察之公子 
[河工合龍]  
　　河西務上首紅廟地方决口興工堵築旋圯已非一次該處爲北運河南漕運通必由之路合龍無日不特武清通州各村落居民咸有其魚之歎且水由地中行深恐轉瞬春融於漕運不無妨碍天津練軍統領何軍門太順廣道吳觀察奉傅相札委督率民夫兵勇昕夕從事未底於成殊深焦灼因思天子當陽百靈效順爰向河神禱告許於工成後建造河神廟卽於十月二十三日進占届時波浪不驚工程告竣有安瀾之慶無滾壩之憂詳報傳相入告○九重請○錫封號以酬神貺至廿五日河水已長五尺餘矣 
 
 

Page 2

 
 
[芝罘雜錄]  
　　登州鎭章軍門於十月十四日行抵烟臺面晤新任劉觀察商辦砲臺工程卽於十六日回轅○近由旅順口解到散勇日間在街市閒遊無人管束聞此種散勇皆係押解回籍者登岸之後任其所之旣無家室之可歸亦無妻子之可就流蕩日久恐不免遁入匪類是亦地方之憂也○烟街地窄人稠現經廣仁堂將大街小巷一律掃除修整行人稱便惟有一種人擺設貨攤沿街求售頗礙道路更有舁妓之肩輿公然列諸道旁鄕民售賣柴蔬偶與碰撞若輩自忖人多動輙任意訛索以致農民每視烟街爲畏途裹足不前柴蔬等物較外集價增倍蓰有整頓街道之責者不當加之意乎○向來秋冬之交游魚回溜網罟必有所獲謂之秋鮮亦沿海居民一太宗生意也月餘以來風雨疉作人力難施獲魚甚尠不但侯門佐食不免彈鋏而歌行見孝子養親將效臥冰之舉矣 
[猾匪成擒]  
　　江蘇有地名章練塘者係元和吳江青浦三縣交界之處地雖偏僻烟户頗繁近有鹽梟光章等麕集於此支篷聚賭雖經該處司官示禁圖董勸戒而若輩竟置若罔聞近由該處紳董赴省聨名具禀臬憲陳舫仙廉訪立飭緝捕營統領李軍門親率砲船數艘於上月二十日駛至該處掩捕若輩竟敢持械拒捕兩陣對圜鎗砲齊發梟匪中有戴某王某兇狠異常手持六門手槍向軍門施放軍門之親隨某甲等從後面小路抄上將二人圍住俟二匪鎗彈放盡始二擁而上二匪拔出利刃向人亂舞軍門見甲等不能近身遂傳令曰格殺弗論甲等乃奮勇上前將二匪砍倒取其首級而返餘匪見頭目被殺不敢惡戰當將屍身搶去呼哨一聲各自奔逃軍門卽令收兵泛棹回蘇初一日午後親自帶領兵勇齎首級二顆至撫轅禀明一切轉解臬轅陳廉訪飭按經廳騐看發交元和縣懸杆示衆當李軍門返蘇時道經震澤附近之某村落訪知是處亦有匪徒聚賭且賭首董大鴻卽青浦搶絲案中之要犯軍門卽領勇丁登岸緝捕董大鴻率衆拒捕持械格鬥當被官兵砍傷一臂得以生擒亦於初一日下午解至臬轅陳廉訪親自升堂訊以青浦刦絲案董供稱小的向在某營當過領哨素來安分犯賭則有之餘不知情廉訪飭釘上鐐銬收禁司監以俟覆訊核辦 
[新輪試行]  
　　招商局新造快利輪船於十月廿三日下午五點鐘行抵宜昌招商局碼頭此船較沙市昌和等輪船爲大若裝一千墩可吃水四五尺裝一千二百墩吃水六七尺此次來宜實爲發軔之始抵埠時碼頭上燃放鞭爆十餘萬以迎之河下砲船升砲數門該輪船亦升旗答禮訂於廿六日午刻開往漢口 
[五馬回鎭]  
　　署理鎭江府譚少柳太守泰來日前赴姑蘇公幹旋於十月二十八日午刻乘坐原舟回鎭丹徒縣王明府及府署皂班差役人等均詣皇華亭碼頭恭迓太守當卽登岸排齊執事入城遄回本署　 
[太守履新]  
　　新任鎭江府彦太守秀由姑蘇赴金陵謁見劉峴帥事畢於本月初一日午刻乘招商局江寛輪船順流而下傍晚行抵鎭江闔城文武各官均赴江于迎迓太守在六吉園客棧暫駐襜帷次日清晨署理之譚太守以下齊往晉謁太守旋於午刻入城躬請各衙門謝步至薄暮始回聞擇吉初六日午刻署接印任事 
[武闈新語]  
　　江西訪事人云武闈鄕試德曉峯中丞躬親校閱分外認眞考至十月二十二日始告竣二十五日出挑榜計留堂者四百八十人二十七日覆試硬弓旋涓吉十一月初二日出榜聞技勇一塲入試者僅一千二百餘人有某生開弓十五石舞刀百數十斤盤旋上下五花八門掇石三百斤　不氣喘人皆指爲獨出冠時允宜高題虎榜云 
[皖上人言]  
　　安慶訪事人云省城地瀕江滸人烟輻湊良莠難分當兹月黑霜凄風寒露冷人家方煖煨榾柮蝶夢蘧蘧羣不逞之徒遂得濳伏暗陬試其狗盜雞鳴之技保甲總局李篁仙觀察有見於此特傳集各圖查叚委員諭以每晚須加意巡邏毋使鼠輩肆行罔忌委員唯唯遵諭而退日來自二鼓至天曉大街小巷鈴𣝔聲喧不似從前之不見一兵一弁矣○藩司德靜山方伯札委候補知縣張明府奎漢押解京餉銀數萬兩明府奉札後卽赴轅謝委親詣藩庫督同庫書點明裝釘筮吉起程○官塲傳稱新授臬司員梧岡廉訪鳳林於十月十三日抵都擬於 
陛見後從速請訓南下本月十浣卽可抵皖云 
[五茸瑣綴]  
　　松江訪事人云郡城南門外大張涇王氏婦青年孀獨茹糵飲冰寡女絲哀獨彈古調夫亦大可憐矣生有二子長者躬勤操作餬口無憂其次桀驁性成不知自愛隸名某營當勇横行市井惡蹟多端氏屢戒不悛惟有付之浩歎而已十月二十三日貿貿然返向慈闈索青蚨數百頭氏曰老孃缾罄久矣開門七件事原望膝下搘持爾今空手歸來尚欲我剜却心頭肉耶次子聞而惱甚大肆咆哮氏怒以掌摑其顂次子非但不自引咎反敢將氏猛擊以致頭破血流氏且泣且奔投婁縣署控訴張筱蓉犬令准之飭件作騐明傷勢諭令從速補遞呈詞○華陽橋鎭東北三里許呂蕩廟殿宇數楹供奉楊侯偶像春秋佳日鄕之人於此祈年報賽神簫巫鼓盈耳洋洋住持僧見愚民崇奉者多可以計誘遂聲言神靈顯應可將香灰咒作仙丹遠近哄傳犬有舉國若狂之勢今歳年書大有望滿篝車僧因集衆斂錢迎神賽會自十月二十一日起周游附近各村莊至二十三日迤　入東門經提署繞出西門暫駐包英閣痘神廟二十四日復由採花涇入北門出東門暫駐華陽橋草菴内二十五日再游歴馬橋有觀者謂會中鹵簿與松城大略相同蚩蚩者氓率身穿藍布長衫青布馬褂左執香右提燈千百成羣一步一拜噫其眞所謂矜奇弔詭者歟神若有知定必標諸門外○邇者城廂内外時有梁上君子滋擾居民京訪事人所知者十月二十夜北倉橋于姓被竊失去皮箱三口衣服錢物約值五六百千此外失去一二百金及數千文者時有所聞不勝枚舉有緝捕之責者奈何竟充耳不聞乎○中秋以後城鄕市鎭時有二豎子爲災刻下時届隆冬造化小兒理宜退避三舍矣不期黄童白叟依然牀褥呻吟聞華陽橋鎭一日之間病斃者竟有五六起醫家藥肆髣髴行于山陰道上大有應接不暇之情攝生者尚其愼之又愼哉 
[當岳雪光]  
　　去年十一月三十號日本新造千島軍艦甫經告蕆卽被英公司船撞沈於内海政府與公司涉訟大起爭端至上月十二號駐泊上海之筑紫艦又與他船撞擊大受損傷二十三號又接電音悉有水雷艇行至千葉縣左近海中沈没噫何日本軍艦之不利耶○大坂東區平野町四丁目四十二番地館彦太郎家輪船名正重丸者於上月二十六號由房州館山開往横濱午後六點二刻時在港口與千葉縣天羽群人入兵右衛門等漁船互碰内有一漁船板片粉碎船中人傷其二當經水上警察及嚴島軍艦駛往救助并派軍醫治負傷者○上月二十五號午前十點鐘時東海道平塜二千一百四十二番地農人清田金大郎家火起時適西風猛烈火遂蔓延計全燒者共五十三户半燬者十二户並焚去土藏及寺院七十餘間查係匪人放火火熾時有一人倉皇上平塜而逃清水勘五郎見而追之反被其人以刀砍傷脊部恐不能免性命之虞也○大和人王倉莊第五第六二女孿生也生已二十歲聲音面貌無一不同向在西京同志社女學校讀書刻已學成由女教師唐通娘執柯以五女字西京室町川本恂藏六女字四條通佐伯理一郎涓吉上月二十三號同行合巹之禮珊瑚玉樹枝葉交柯聞者艶之○上月二十三四號東京婦啓談話會假西京新京極福井座劇塲演說主其事者爲世界龍弄月光玉三女史講論婦人良法并議開非政談會講畢復拔劍起舞慷慨悲歌老杜所詠公孫大娘恐不得獨擅其美矣 
[𡁃叻火警]  
　　十月初八日新嘉坡文咸街與刺符卜忌兩街交錯之處某行失火毗連屋宇多付刦灰好近蘭行華道理利行盡爲焦土 
 
 

Page 3

 
 
吉士庇打刺士貨倉亦遭殃及其得保全者寥寥無幾所燬物業計值洋銀四十萬圓各行保險四十七萬圓雖燼餘之貨所值不資然其傷實多矣 
[苛例復議]  
　　西歴十一月十七號舊金山日報云美國下議院律紳商議展限華人註册日期於禮拜四開議嘉　省律紳杞利等與東邊律紳詰駁數日杞利等專責總統與諸部員爲何將此例置諸不行今日不應商議展限註册祇宜商議給欵行例方爲合式如墨企利所立展限六月之期無庸如此寛縱務宜依我等改妥方准呈遞等語　企利等駁之曰華人不遵註册非華人故違美例因伊等所延律司查悉此例與創國原例不符應弗遵註此實據理主持不關華人抗玩現計華人未曾註册者共有八萬五千餘人若照例而行遞解回籍須費美國庫銀七百餘萬且悖中美交涉之約不如展限再令註册爲妙迨禮拜一在議院投紙被杞利爭回三欵一指明商工二册照内加黏本人照相一紙三一切罪人不准遵註其例略云凡華商必係生意人按照自己名字實非充當工作者方算爲商如華商到美必白人二名作証知伊的是商人方准登岸凡在美華人自行例日起六個月内各須遵領如過期不註必拘拿監禁經官審明載之出境又美國各處衙門批定犯罪之華人不准註册至充軍期滿照例解回原籍所有領取册照由内地稅司發給報明年歲住址作何藝業内黏原人照相爲據是日直至下午五點鐘始行議妥隨卽呈遞上議院會議十八號西報又云美國下議院議妥展限華人註册一案曾於昨日遞至上議院聽候會議惟加映照相一欵上議院律紳仍删除亦未可知也 
[盛會已完]  
　　美國報言芝加高賽會六閱月已於西歴十月三十號期滿自古各國賽會當以此次爲巨擘設會以來士女赴觀者有二千七百萬人其給資入觀者二十一百萬人曩年法都巴黎斯賽會爲衆口所交稱而赴觀者僅得二千三百五十萬人猶不及此次之盛此會計共徵得銀二千八百四十萬圓會中建築屋宇及各項支銷共費三千五百萬圓其費用之繁亦多於巴黎斯之會曾經目擊兩會者謂是會華麗遠勝於巴黎斯富會景未開之前會中人咸謂外國士庶行樂及時不遠千里而來者必實繁有徒不意赴會者雖多而外來者却少卽濟濟有衆類皆本國之人假使此會設於紐約則機器師及外國人之往觀者定必多增數倍蓋芝加高遠隔外洋外國人欲赴會者須先至紐約再歴千餘英里然後得逹彼岸道途迢遞玩日愒時故到者頗稀也前當巴黎斯賽會時美人之往觀者絡繹不絶稽其數比此次猶或過之况外人自睹巴黎斯會景後皆有觀止之嘆以爲天下盛會莫過於斯今雖聞芝加高有此盛事然其心已先入爲主猶以爲芝城開埠未幾卽有是議亦未必能追蹤前徽抑知此次之會較巴黎斯費逾三倍而觀會之人數較諸一千八百七十六年聖天那會約多三倍則此會之盛固已可想見矣然後之視今亦由今之視昔異日繼起有人或更比此而加勝亦未可知也 
[怨鬼索命]  
　　漢陽縣有某生者省試歸來瘋顚不已有黄陂某茂才同踏槐黄知其底藴謂生於二塲時坐百字號八月十二日二三點鐘時正在握管搆思生忽口溢白沬手舞足蹈大聲疾呼曰我係都喜來索爾命後經提調官帶去於放牌時扶出而生徉狂愈甚至今未愈不知都喜爲何如人與生有何仇怨而竟咄咄逼人也然徒患瘋顚尚留殘喘此鬼可謂不爲已甚者 
[沙園大火]  
　　福州有沙園鄕居民某姓家於前數日忽遭回祿之災延及鄰右燒去店户屋宇三百餘椽人口雖幸無恙然失去資財爲數甚大誠巨災也 
[烟雨樓題壁　]  
　　十月廿五日清晨八點鐘嘉興府宗太守會同張協戎出北門經塘灣街至杉青閘大校塲閱兵憲輿旣蒞鼓樂鳴砲以迎之各弁兵在兩旁跪迎至演武廳前降輿楊都戎錢守戎等延入升座哨弁跪請發令開操太守以所呈陣圖傳命照式操演令旗一揮兩旁弁兵整隊而出始分兩路後分四路又合而爲一燃放排槍聲如貫珠迨烟消焰滅營帳已兀立中央接演籐牌對子槍靶步箭操畢時已下午太守出錢數十千犒勞軍士乘輿回署各兵跪送如儀張協戎亦策騎而返○嘉興縣金大令於十月十八日回杭新任王大令擇於廿五日由報忠埭公館遷入署中屬下各官咸往道賀 
[英界火警]  
　　昨夜八點一刻鐘時英租界西新橋堍仁濟善堂斜對面彤德里第六百三十九號房屋某姓家不戒於火冐穿屋頂一霎時延及鄰家捕房鳴鐘告警英法美洋龍如飛而至巡捕頭督同中西包探巡捕臨塲彈壓各洋龍或取自來水或在洋涇浜取水竭力噴射宛似匡廬瀑布約焚去樓房三四幢當火熾時包探孔阿才見某甲手持衣物倉皇奔走情有可疑拘住盤詰甲言此係已物該包探恐所言不實帶回捕房細問至詳細情形容俟探明再錄 
[大閙酒店] 　　 
　　滬城官驛橋堍有薙髮匠某甲前晚與其同事七八人至邑廟東首森泰小酒店轟飲杯來盞去遂致酩酊惠鈔時甲等忽相爭扭一塲惡戰將該店生財擊毁一空門外觀者人海人山大呼打死人矣店主某乙見勢不佳勸令甲等分散俟明日再行評理甲偶一不愼跌仆在地碰破頭額血流不止妄謂被乙毆傷責令醫治乙力辯其非甲終不以爲然當倩傷科看治索洋十餘元方肯奏手甲欲令乙解囊而乙倔强不允紛紛擾擾後不知其究竟 
[搶親奇事]  
　　本邑楊樹浦人某甲之妹華年二九日在軋花局作工粗服亂頭别饒丰致幼卽許字引翔港迤東某乙久經諾鳳尚待迎鸞蓋因索聘過奢以致結褵無日也前日乙與冰人商定約同隣里搶親不意甲早有所聞扮爲其妹模樣掃眉掠鬢傅粉簪花兩辫秋蓮則斵木爲之微露畫裙邊小不盈握背燈斜坐幽怨盈盈至二鼓時微聞叩扉聲啓之乙等一擁而入不分眞僞抱置彩輿中鼓籥悠揚如飛而去旣至卽由喜娘攙扶而出與新郎行交拜禮甲始終一言不發任其所爲銀燭兩行送入洞房深處突有娘子軍如潮湧至大肆咆哮新人亦抛却簪環太踏步而出捲衣揎袂逢人便毆乙始知白費心機悞中巧計一塲喜事瓦解冰消後經親族婉語解紛向甲負荆請罪令將其妹送至與乙諧朱陳之好遂爲姻婭如初 
[賭徒喧擾]  
　　木匠阿法本寍波人邇來賃居垃圾橋北梅華里舍其繩墨從事投瓊每晚必招集諸同鄕開塲聚賭千金一擲熱閙通宵有阿五者牧猪奴也前晚三戰三北所負甚多知悞墮奸謀勃然大怒將竹牌攫去大興問罪之師時阿法已避匿無蹤阿五遂遷怒於同居人阿三攫其箱籠以致互相口角各逞雄强昨日竟糾同無賴多人在盆湯弄北美華樓講論阿三欲投捕房控訴阿法聞知其事急央人再三排解令將箱籠交還並具香燭負荆始了其事 
[體恤囚犯]  
　　上海縣内外監囚人每交冬令由縣尊發給棉衣等物此亦體恤之一端也上海縣黄大令以時届隆冬特捐廉俸購辦棉衣百餘件稻柴數擔蘆扉數百張於昨日午後飭家丁持赴内外監每犯發給棉襖褲一套柴四十斤作爲鋪墊牀鋪之用蘆扉三四張以蔽風雨各犯拜領之下無不歡聲雷動　 
[嚴禁賭博] 　　 
　　欽加運同銜補用直隸州調補松江府上海縣正堂黄爲出示嚴禁事照得開塲聚賭例禁綦嚴本境向以虹口等處爲賭博淵藪自麻皮阿寳等拿獲押辦以後稍知歛迹乃本縣訪聞近日該賭棍等竟敢移至城中彩衣街石皮弄等處聚賭實屬瞻玩已極而房主圖 
 
 

Page 4

 
 
得賭規甘心窩留亦屬貪利忘害除飭差拿辦外合亟出示嚴禁爲此示仰合邑軍民保甲人等知悉爾等須知賭博爲害甚烈務當父戒其子兄勉其弟各歸正業勿以聚賭爲事此次示諭之後如再有開塲聚賭情事一經訪實立將該賭棍及窩賭之家提案照例科罪房屋一併入官充公地保得規容隱併子究辦本縣言出法隨决不稍寛各宜凛遵毋貽後悔切切特示 
[幾成大錯]  
　　本邑人姚某住居滬南陸家浜向開彈棉花店以度日生一女年已十七許字比隣某甲爲妻曾收過茶禮洋三十元由姚妻某氏藏諸篋笥女以摽梅迨吉欲以所存洋製備嫁妝向母問訊母以惡言相向女雖腹誹之然終無如何也前日女在門首買白菜數斤母謂曰我家人口甚少何以買菜如許之多遂將女辱駡並欲處以家法女含冤莫訴遂乘人不備私自出外購紫霞膏一盞呑服意圖畢命偃臥繡牀嚶嚶啜泣適姚自外歸向妻問女何在答以女元龍高臥未起姚高聲呼喊寂然不答闖入房中女面色灰死兩目灼灼然姚知有異冉三盤問始以呑烟告姚聞言驚慌異常卽赴陳豐記木行求救該木行向有救呑生烟之舉旋派行夥帶救烟器具前往用藥水灌下將烟毒吐盡女始漸蘇母也天只不諒人只可爲此女咏矣 
[私拆橋欄]  
　　滬南小東門外陸家石橋係南北往來要道昔年坍毁不堪由前任上海縣裴明府飭堂董勸捐修造煥然一新兩旁設立石欄南北橋堍立有碑石近有鄕人某甲在該處開設米店以橋欄適當其門有碍進出突於前晚拆去抛棄城根隣人見之與論不服訴知十六鋪地甲未知若何了結也 
[折償欠項]  
　　前日午後有董小娘扭歐阿隆至十六鋪巡防北局控歐欠洋圖賴視翼雲二尹升座提訊董訴稱係寍波人現爲打包生意與歐同鄕且是同業伊父在日與小的爲友前年伊父向小的借洋數十元日久不還利上加利共結欠洋四十八元小的正索討間適伊父病故遂由其子阿際立有筆據一張交小的收執邇來又向收取一味支吾不得已扭案喊控叩求訊究歐供稱亦係寍波人父親在日曾借洋二十元陸續還過十二元尚少八元立有筆據交執詎料董存心叵測在據上加添四十二字希圖訛詐二尹得供判令歐阿隆還洋廿四元歐供稱小的受虧太甚若蒙恩斷惟有分立憑據按時拔還董若欲現洋惟求减斷二尹向董一再開道著歐交現洋十六元兩造皆遵斷而退 
[開厰施粥]  
　　蓋聞作善旣獲降祥扶危豈無迪吉功能累積祜必養膺膺現在時近嚴冬寒威漸逼蔀屋茆檐中旣無蔽體之襲又乏餬口之糧啼飢號寒觸目堪憐敝堂謹　本月初十日仍在滬北文昌閣南面舊址開放粥厰兼施棉衣發籌領粥憑票給衣無如老閘一帶居多貧民經費浩繁惟是敝堂向無恒産支持非易終憂綆短汲深惟願樂善○　君共發藥心解囊慨助以資接濟功德無量兹蒙陳六舟文宗每月助四元俞曲園太史助二元丹陽王康衢觀察助六元廣東恊成乾白大善士天長釐局周大善士和悅州榮順江大善士各助十元烟台源豐棧謝大善士營日施大善士高鄂車邏釐局朱大善士各助五元烏鎭漁橋卡吳大善士助三元三角南通州騐猪局許大善士助二元　里同泰典沈邱　善士合助十元徐州名暮宋大善士募助銀二十七兩由本埠裕源號來華亭署總書楊大善士募助二十元蕪湖元昇號募助元銀二十一兩六錢蘭溪源記徐大善士募助　　一百元銀洋一元吳淞無名氏杭省寗心泉各助四元杭省洪善士助二元浦東同昌典張善士助一元謹登報章鳴謝鴻施[  滬北同仁永善堂司董胡時孫光謙等謹註]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[温州試事續聞]  
　　温州府徐乃秋太守舉行府試已錄報端兹又接訪事人函云上月十六日考樂清正塲已冠首題旣庶矣至旣當矣次題徒杠成未冠首題樂君子也次題清斯濯纓通塲詩題賦得雲霞出海曙得霞字是日出永嘉案十九日考瑞安正塲首題止於信至　行次題所謂成國者三句詩題賦得經明行修得修字二十二日考平陽正塲首題仁者壽至子曰齊次題若夫豪傑之士詩題賦得十月先開領上梅得梅字二十四日初覆永嘉樂清首題永陶樂漁通塲經題儒有不寳金玉而以忠信爲寳詩題賦得奇文共欣賞得文字二十八日　覆瑞安平楊首題瑞樂正裘平叚于木通塲經題蒹葭蒼蒼白露爲霜所謂伊人在水一方詩題賦得江風吹月海初潮得潮字○十九黎明門將封矣忽拘獲傳遞飛卷之某甲發交提調官究辦嗣聞甲一貧如洗是日適妻子病亡無資棺殮困受人賄囑悞犯刑章遂姑寛不究○太守因有飛卷之弊乃命親信家人督同坊者將試院石墻隙竇用石灰塡塞密不通風又查得署前阿三所開文華堂書坊後小門與東廊通遂　貼封條不准擅啓阿三有心舞弊私自開通二十四日清晨初覆永樂時查獲飛卷之人察看封條早經揭破遂將店主及賣肉人某甲發交提調官訊供刻已枷號示衆矣 
[甌江香雪]  
　　温州古罏巷馬快阿狗家春色暗藏問柳尋花者咸熟識其門徑近有某署幕友抱恙甚篤携一僕寄居焉一日有甲乙丙三考童尋芳至此剥啄久之僕厲聲斥之曰師爺在此惡得胡閙甲乙内悞會其意忿然曰爾主自恃書記翩翩效杜牧尋春之舉獨將我輩屏之門外豈以爲童天王不能興問罪師耶僕亦不肯相讓互相口角親兵更從而和之扭住諸考童意欲肆行無禮幸有解事者多方調度始得免雀鼠之爭○永嘉縣邵布棠明府之少君於前月携僕入都贅於吏部郎中何部郎綱德家旋於十月二十七日附招商局某輪船遄返清詞吐出閒吟繡鳳之詩艶福修成早嫁金龜之壻佳人才子天作之缘誠可謂風流美滿矣○樂清縣大荆虹橋地棍王定喜前經縣主訪拿案尚未了十月十二夜忽又潛至李姓家縱火焚屋幸卽澆熄得免延燒事後自知法網難寛常背尖刀藉以自衛村人畏其兇横縣役亦不敢近身未卜何時始能弋獲也 
[修葺永關]  
　　金陵訪事人云東水關爲秦淮來源水漲則西進東出水涸則潮由東入近年淤塞已久居民苦之關上藏兵洞爲乞丐所據亦復倒塌不堪上憲因提欵數萬金委巡道胡觀察會同城守協督標協監視修理並將河道濬深撥城内二營城外二營以畚鍤從事先於十月三十日登雉堞丈量用長木架之俾履高者如履平地有知其始末者謂此欵由劉制軍籌出未丈量之先制軍因赴廌揚宴之使曾道經水關前停輿審視見内河高外河一丈有奇致江流無從灌入非動大工不可遂諭令各憲再籌鉬資以作一勞永逸之舉爲民興利勞瘁不辭都人士咸額手而頌萬家生佛矣 
[公子出游]  
　　江蘇巡撫奎中丞之長公子年甫弱冠英英挺秀日前由蘇垣赴金陵公幹於十月二十六日乘怡和洋行泰和輪船順流而下卽於是日薄暮駛抵鎭江道府廳縣各官俱赴江于迎迓公子旋卽登岸在佛照樓暫駐次日上午駕一葉扁舟徧覽金焦山色迨夕陽西下興盡而歸遂於二十九日乘鄱陽輪船由滬赴蘇 
[鎭江祈雨]  
　　鎭江自入冬以來寒燠不時煖則衣棉易夾寒則非裘不煖加以天久不雨溝潧皆涸不特菜蔬無水灌漑卽二麥亦難入土滋生丹徒縣王明府惄焉憂之自十月二十八日起在郡廟設壇祈雨禁止屠宰但未知蒼蒼者果能普施甘㴻以慰民望否也 
[江水日涸]  
　　鎭江訪事人云江水現已退落輪船來往不敢多裝貨物日前福和輪船由滬抵鎭祗卸洋糖五百件此外更無别物搭客亦稀約半點鐘時該船已鼓輪上駛 
[鐵甕寒濤]  
　　委辦鎭江下游厘捐總局賴葆臣明府於十月中旬進局視事已紀前報兹聞明府以各處分卡弊竇甚多欲以裕課恤商爲已任各分卡所用司事皆係平日信任之人將來收數盈餘信可預卜矣○前數年大憲在鎭江小碼頭創立棲流所每届隆冬凡外省游民無地棲止者均可入所居住日則出外求食夜則安臥其中現值朔風凛冽義渡局委員錢少尹代懇道憲黄觀察添撥經費以備施衣之用聞已仰邀允准並派局中司事人等往各典鋪收買舊衣少尹恐舊衣不敷散放旋購洋布縫成新衣數白件准於本月初六日在風神廟先散衣票然後持票至局取衣以票爲憑無票者槪不准給似此慈祥愷悌澤被孤寒肘見踵决之流孰不同聲稱頌哉 
[濬河開工]  
　　揚州城内河道淤塞善堂董事建議挑濬因經費支絀是以中止旋經運憲江都轉檄飭許太守親往河干核實估計一面禀詳上憲籌欵興挑此已列報兹聞已奉上憲批准都轉卽檄令成叅戎福泰每日督率駐防合字營兵前往工次按叚興挑叅戎奉檄後已於十月二十二日開工先由城外挑起畚　齊施各兵異常勤奮蓋叅戎係河工老斵輪手故部署一切井井有條也 
[小姑膩語]  
　　九月初四日安慶輪船上水行抵九江時適鄱陽輪船己抵碼頭只得在中流下椗各信局皆雇划船携取信袋怱忙之際惟全昌仁信局之袋不見袋内除信函外有提單二紙又有綢二包局夥向管輪者索賠經人調處由衆信局與管輪者公攤了事至十月二十八日有余某沿江撈物在江底拾起一袋上有字跡視之係全昌仁局信袋當卽送局拆縫檢視僅存信八封字跡模糊惟油紙包裹之提單二紙依然無恙袋内尚有大石一塊想係抛棄時所置也○城内源興店某甲之媳於十月廿八日與其夫口角驀投大校塲旁古井而死救之不及此井旣深且寛其下約有數畝之廣無怪其夫不能從井以救也惟偶然叱燕遽慨離鸞清夜自思能無悔恨○買良爲娼法所不看西門外龍池寺旁龜子張大脚家蓄妓多人引誘少年子弟近又出銀一百六十兩買童養媳以爲錢樹子媳不願作此賤業剪下青絲誓修淨業母家聞之卽興問罪之師現已赴官控告薛明府嫉惡如仇定必盡法懲治也 
[指竊無憑]  
　　本月初一晚三鼓時滬城大東門外大街周永生棉花店失火已屢記前報兹悉火熾時錢業洋龍馳往灌救水夫某甲至洪　馬頭街萬和館飯店挑水連挑數次店主忽稱帳櫃内失洋數元將甲扭住指爲行竊旋經安康莊上人訴知十六鋪地甲令乙將甲之號衣木桶給還所失之洋無憑不理乙卽將衣桶交出始各分散 
[巡夜捉賭]  
　　本邑十六鋪巡防南局委員鍾偉臣二尹於前晚帶同局勇地甲人等出外梭巡行至老白渡地方聞唐合記老虎灶内人聲嘈雜卽命停輿進内細查始知有人聚賭卽著巡勇地甲入内兠拿當獲賭徒十二名帶回訊供各賭徒同供並不聚賭二尹著各責數十板一併驅出 
[賭案聨志]  
　　某號三道頭華捕唐慶山投英公堂禀稱小的訪知虹口元芳路中有人租屋聚賭因卽禀明捕頭派西包探及中西捕前往拘拿賭徒均從比隣小客寓奔逃僅追獲二十餘人起出賭具今特送案請懲所獲之趙富有等均不認聚賭蔡太守問唐捕曰爾知何人租屋開賭否禀稱小的不知當日察得小客寓係張阿鶴所開與聚賭處毗連太守命張照直供陳免于咎戾張供稱小的係寍波人雙耳不聰在治下開小客寓歴三年借住者共有五人均已拿案至何人租屋開賭小的並未聽明惟知屋是寳源祥之産請傳訊屋主可也問寓客五人是何名姓答稱一爲徐阿春一爲馮金寳一爲陸阿大一陳小石一爲李小弟太守向五人研詰徐供稱小的係寍波人賣羊肉粥餬口夜則租住客寓中昨夜巡捕在比鄰捉賭賭徒先後逃來致連寓中人一併捉去小的並不犯賭尚乞施恩馮陸陳李同供稱小的等皆小本營生借住客寓每日難謀一飽安敢賭錢太守謂誰能供出何人開賭何人與賭則卽可從寛開釋各人皆面面相窺默無一語太守謂爾等恐開賭者挾嫌乎隨與蕯副領事退堂並坐内花廳飭差將各人帶進隔别研訊復升坐公堂援筆判斷大旨謂趙富有爲賭首笞責一百板枷號一月吳阿三與趙同鄕同黨笞責一百板枷號半月期滿一併遞解回籍鄔桂寳押候查明核示王阿六前曾犯竊管押半年今又犯賭笞責一百板徐阿春由華捕禀明常在賭塲押候查明再核朱阿虎由二十六號西包探在賭塲近處後門拿獲轉交四百三十號華捕著罰洋銀五元嚴洪水馮金寳情有可疑均覓人保釋餘人一併釋歸賭具存候銷毁○某某等號華捕印度捕拘拿引領賭客之徐明鳳周少泉胡寳來三人送案包探唐寳榮禀稱小的在徐身畔搜出每百文一串之錢五百文的係賭攤中所用徐供稱小的係寗波人現在南市三元堂藥店爲夥並不犯賭周供稱小的係安徽人現在虹口紃園烟館執役昨日出門大便悞被拘案胡供稱小的係紹興人在治下賣油荳腐以餬其口家住虹口須得錢以供奉老親并撫育二胞弟昨日約賣餛飩人說話並不犯賭不知何故拘押捕房蔡太守問徐曰爾旣稱在南市操藥業因何至虹口答稱訪友而來問友何姓徐支吾以對太守判令管押一月周徐查明所供確否再行核辦○前報記包探江阿三與夥役李阿順查拿八仙橋賭棍致被戳傷麥捕頭飭各包探拘拿賭犯并禀請蔡太守飭差恊緝兹經包探何瑞福秦少卿拘獲賭棍俞阿藤等四人解送公堂禀稱小的等查得戳傷江李二探之阿福尚逃脫未獲俞　 
 
 

Page 10

 
 
同行兇沈和尚等三人亦是賭徒江探及李各禀前情並稱其時俞等的在賭攤上逞兇俞沈及顧阿六唐桂生同供稱小的等並不行兇太守一再研詰沈顧唐同供稱小的曾見俞舉足踢江太守判令將俞管押二月沈顧各管押一月仍飭查拿阿福等人重辦 
[英界公堂瑣案]  
　　日前同文書局描字人張伯泉張仲泉訴稱經發書頁之許靜巖雇劉品卿庖代缺去三頁誣指小的等藏匿致被私刑吊打勒寫服辨蔡太守研訊之下劉許不認行兇并稱二張自願照繕三頁並立字據伊提調以許時被描字人撮弄　請查辦太守諭候查明再訊此已列入報章昨日包探朱銀生禀稱小的查得許實糾同范和尚誘二張至鄕間吊打今將許范送案請懲差役某甲禀稱小的查得許因缺少書頁向二張究問且聲言若不交出定將吊打後經人解勸了事尚無吊打實據仲泉訴稱兄長伯泉因傷不能　案當時不知如何缺去書頁許堅指小的兄弟二人藏匿竟被誘至鄕間呼范曰賭檯上有人乎范言有許遂喚令邀人將小的兄弟二人吊打并言打死後情願償命許仍執前詞堅稱並無糾人吊打之事范供稱小的與許相識當日因缺少書頁以致爭閙張自願照謄補足每頁筆資洋銀一角許恐張翻悔尚未允從經小的相勸張自願立據交執囑小的作中此乃好意並不帮兇太守謂候騐明伯泉傷勢如何於禮拜三覆訊核辦○包探孔阿才禀稱田和尚董雲卿皆係積竊今又竊取李阿三張福二家衣物經小的查獲人竊送案李張投案領贓田供稱小的係浦東人以後不再犯竊矣董供稱小的係紹興人不敢諱飾惟乞施恩蔡太守判令各笞責一百板管押二月贓給各失主分别認領○包探朱銀生禀稱陳瑞卿莊锦雲前曾犯事送請大老爺遞解回籍今又來滬是以一併拘案陳供稱小的係福建人現雖來滬不敢犯竊莊供稱小的係寍波人自知罪戾求免施刑蔡太守判令各笞責一百板分别遞解回籍○包探朱銀生禀稱王連榮前曾犯竊送請大老爺遞解回籍今又來滬是以拘案王供稱小的係湖南寍鄕縣人屢蹈刑章今後誓當改過矣蔡太守判令笞責一百板押候備文遞解回籍○包探朱銀生禀稱小的緝獲積竊嚴阿寳詰知近日糾約其黨陳四海竊取張明遠等家衣物四海並未入竊惟爲之質贓而已今特送案請辦明遠及張清山金慶裕各失主均投案領贓阿寳供稱小的係通州人自知該死尚乞從寛四海供稱小的係丹陽人前曾犯竊兹已自新蔡太守判令將阿寳笞責二百板管押三月四海笞責一百板遞解回籍贓給各失主分别認領○包探唐寳榮禀稱新關辦公西人某中失去連金練之金表一枚小的查知陳和尚所竊將贓交義興鐘表店夥王阿三修理王兄桂福將表售與新園烟館主得洋銀七十元將銅殼鍍金祗值三四元之表交陳陳言並非原物桂福謂看爾狀如乞丐何來金表爭吵之下事爲小的所聞拘拿一于人押往新園吊贓園中人言買主已往寍波今特將陳王等人送案陳供稱小的係江北人阿三供稱小的經手修表是實桂福求恩寛限容將原表交還蔡太守飭將各人帶回捕房著交金表桂福供稱求大老爺將阿三管押容小的出外向買主索表太守謂爾欲出外須保洋銀五百元○祥茂洋行某西人控劉仁記大順祥等店出售冐牌肥皂察太守會同薩副領事訊理著大順祥余子卿將關單呈閱前已列諸報端昨日余呈閱關單並稱曾向日本福原行買得肥皂刻已售完並無存貨薩君閱得關單有不符之處請太守向余查問余請向新關查問太守飭將關單存候查明核辦 
[法界捕房紀事]  
　　嚴詠樓向當蘇州輪船水手嗣因不安本分經船主開除遂日在小東外門向各花烟館訛詐鴇兒微子聞其名卽膽單心驚前日又向小東門外戲館街第十四號門牌某烟鴇家尋釁旋由同黨之中乙丙丁四人佯爲解勸邀至萬雲樓理論人聲嘈雜勢甚洶洶樓主恐被株連訴知捕頭命十三號西捕將嚴拘去解入大自鳴鐘捕房請克捕頭定奪○菜市街某縫衣店主婦某氏年逾不惑淫蕩性成與湖南人某甲有私露水因緣密於膠漆其夫雖微知其事祗以礙於情面忍而不言甲遂忌憚全無幾致鵲巢鳩占前夜縫工見甲入此室處不覺忿火中燒欲向擒拿反被刃傷頭面血污狼籍互扭入捕房翌晨克捕頭訊悉情由令押候堂期解訊嗣因親友籲求保釋捕頭遂將氏釋歸甲則械至晚間十點鐘時始釋○偷見某甲甫於前日開釋至晚又在永安街某姓家圖竊某包探及巡街捕見之拘入捕房克捕頭以其怙惡不悛命押候堂期解訊○浦東車夫應洪山年三十九歲夜宿中八仙橋第二百八十四號門牌樓上江北人陳兆壽所開車寓本月初二日忽發疝氣延至初四日侵　六點鐘時斃命陳卽報知八仙橋捕房捕頭由德律風轉告大自鳴鐘捕房克捕頭命朱包探往視實係病斃無疑遂報請同仁輔元堂分局收殮發壇聽候家屬來領 
[蘇省官報]  
　　十月廿五日委署首府林銷六門釐局差並禀知接印任事知府余慶祺禀知奉委兼辦蘇城釐局卽日到差請補蘇總捕劉錫庚謝委先行署理直州文林銷解京餉差通判程鈞銷常州南運河工差縣丞邵鼎禀知奉調辦十三叚帮巡差○廿九日首府林禀知奉委總辦海運省局差知府彭文明禀知奉委兼辦盛澤釐局差辭調署太倉州金元烺專丁來省禀知交缷奉買縣印務蒙憲恩調署太倉直隸州知州員缺署上海縣興史陸桐華禀知奉委調署寳山縣主簿○三十日　南金辭赴同里釐局差壽廣慈禀知奉飭派蘇差委署長洲縣興史蔡延河謝飭知回上海縣典史本任五品頂戴指分江蘇試用巡檢謝壽彭到省 
[邗江官報]  
　　十月廿一日浙江主者起程回京○廿二日饒鹺尹其邵起復回淮○二十三日趙鹺尹爾旅委四浦掣騐差○分發巡檢劉鹺尉樹勳禀到○廿四日沈分 
[江西官報] 　　 
　　十月初十日代首府龐禀知帮辦牙厘局務補用府鄧承渭禀辭辦義寗州厘卡羅光廷起服來江署會昌筠門司馬維翰缷事回指分補用道庫江恩本安徽人禀到藩臺牌示饒州府景德鎭同知賀宏勳請咨引見該印務以補　知府劉家棣酌委署理署袁州知府翁寳仁委署分宜縣事該知府印務以侯補知府黎雲福署理分宜縣張兆齡據報丁憂該印務以現署袁州同知翁寳仁插　　理信豐典史傳祖　據報病故所有汛務以試用縣丞史慶松署理新選興國縣典史張樹森業已到省應行飭赴新任○十二户補用縣樊恭慈禀辭解地丁　進京指分補用同知日世曦河南人縣丞常家　湖南人俱禀到縣丞凌剛銷順内保甲禀知接查德外保甲府經裘紹箕禀知接查順内保甲藩臺膺示准補寗都州吏目韓效宗萍鄕典史姜兆葆蘆溪典史耿守漳均應行飭赴新任○十三日楊國璋禀辭解九江　餉銀進京縣丞龍錫楨起服來江　到　照○十四日補用縣方任棟解澧折銀進京回禀到○十三日策　解地丁銀進京回楊青選禀辭辦萬安緝私卡楊景星解三批漕折銀進京禀知府經劉祖培禀見知接查永内保　差並兼駐守行台張介福銷廣内保甲禀知接辦廣外保甲差興國縣典史張樹森禀見辭南昌縣丞呂清鑑禀見謝飭知南昌市　司程步雲謝飭知藩臺牌示委署崇義金沈　徐清遇據報病故繳委所有汛務以補用從九錢汝爕署理 
[上海新關後源通官銀號勸辦順直義賑公所經收第三次賑捐清單]  
　　姜同泰洋二元昌記洋二元平安洋五角助力氏洋一角求平安洋一角代鄕台洋一角李泰細洋一角求病愈三角不留名一角勉力子二勉力子五角林惟卿洋一元查省山洋二角林戴基英洋對元銅洋二元朱文孚洋二角孫月泉洋二角林珍小姐洋二角寳香小姐洋二角林本小姐洋二角小仙小姐洋二角林寳小姐洋一角林門朱氏洋二角豐和典洋一元隱名氏錢三百文無名氏錢二百文鄭良佐錢五百文程秀峰三百文雙桂軒錢二百文延陵氏錢五百文青希書屋二百文林寳泰三百文古照齋三百文愼思居錢二百文桃源居士錢一千二百文馮鴻志堂二元彭惠庭洋一元一林豐洋五元隱名氏洋二元不售名洋二元貽壽堂洋二元無名氏洋二元仁裕堂洋一元隱名氏洋二元無名氏洋一元周福汝洋二元汪玉衡洋一元包仁浩洋半元花農軒洋半元張翰卿洋一元王藍田洋寳元任靜山洋二元章養齋洋一元 
 
 
 

Page 11

 
 
   
 
 

Page 12

 
 
   
 
