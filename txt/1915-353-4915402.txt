# 1915 - 353 - 4915402

 

Page 1

 
 
   
 
 

Page 2

 
 
時評 
[未來（冷）]  
　　天下歡喜之事莫歡喜於未來於其求將遂而未遂之時其歡喜爲世界最上苟其所求而已遂焉其歡喜亦不過如是而已 
反其境以處之天下憂危之事亦莫憂危於未來苟知其大難之將至而未至其驚恐之情亦於世界爲最甚若其難已至則弱者走避强者力抗其憂危亦不過如是而已 
是故未來者憂喜二境之最有關係者也而中國之人今日乃適當其會 
[命令]  
　　十二月二十三日政事堂奉策令癸丑之役長江流域獨立三省海軍總長劉冠雄次長湯薌銘親率各艦由上海以達湖口節節攻剿江西肅淸南北不致阻隔大局因得保全其援應各省巡緝洋面亦卓著勲勞予深嘉許除湯薌銘已予加封外劉冠雄特封爲二等公司令林葆懌饒懹文特封爲一等男艦長曾兆麟林永謨杜錫珪湯廷光特予一等輕車都尉世職以彰勞勳此令 
又令特封雷震春爲一等伯此令 
又令特封陳光遠米振標張文生馬繼增張敬堯爲一等子此令 
又令特封倪　棻張作霖蕭良臣爲二等子此令又令特封吳金彪王金鏞鮑貴卿寳德全馬聨甲馬安良白寳山崑源施從濱黎天才杜錫鈞王廷楨楊飛霞江朝宗徐邦傑李進才吕公望馬龍標吳炳湘爲一等男此令 
又令特封吳俊陞王懹慶吳慶桐馮德麟王純良李耀漢馬春發胡令宣莫榮新譚浩明周駿劉存厚葉頌淸張載陽張子貞劉祖武石星川爲二等男此令 
又令特封石振聲何農林臧致平吳鴻昌王懋賞唐國謨方更生張仁奎陳德修殷恭先周金城李紹臣康永勝常德盛張毅如馬福祥張樹元李長泰許蘭洲朱熙孔庚方玉普馬龍潭裴其勳朱福全隆世儲方有田陳樹藩陸裕光楊以德爲三等男此令 
又令特予王賓周文炳齊燮元夏文榮吳新濟萬道一張聨陞張建功劉耀龍丁效蘭劉啓垣蕭安國盧金山徐廷榮汪學謙馬廉溥蔡成勳范國墇楊春普劉詢聶憲藩董崇商德全范書田馬騏陸洪瀛管雲臣田應詒陶忠洵王正雅望雲亭伍祥楨馬良王麒吳長植田友望高鳳城徐世揚唐天喜徐占鳳李奎元成愼柴得貴劉鎭華田作霖劉金標殷貴吳起恒鶴春袁得升一等輕車都蔚世職此令 
又令特予李煥章褚恩榮朱廷燦吕佩孚徐鴻賓鄭士琦王汝勤張九卿田猶龍車震關忠和田憲章蕭廣傳趙俊卿口樂田李鴻舉李得勝劉富有申振林二等輕車都尉世職此令又令特授徐國　崔振魁王桂林鄧耀光以勳五位此令 
又令楊士琦錢能訓均給予一等嘉禾章此令又令范國璋給予二等文虎章此令 
又令張軼歐給予三等嘉禾章惲棨梁給予四等嘉禾章此令又令車震張建功均給予三等嘉禾章陳竇龍周子寅張紀孫穫孚均給予四等嘉禾章此令 
又令侯元勝李進德黃占斌張孝侯均給予三等文虎章馬文漢陳得勝胡蓬法劉金城謝宗夏均給予四等文虎章此令 
又令閻永陞唐之道均給予四等文虎章此令 
又令任命孫武署參政院參政此令 
又令農商部奏僉事上任事李恩慶資勞較深擬請特予進官等語李恩慶特授爲少大夫此令 
又令司法部奏請任命邵箴爲湖南長沙地方審判廳廳長郭秀如署常德地方審判廳廳長應照准此令 
又令司法部奏請任命額希魯署京師地方檢察廳檢察官廳照准此令 
又令陸軍部呈請將陳福祥授爲陸軍步兵中校應照准此令十二月二十四日政事堂奉申令鴉片之害流毒已久比年全國人民漸多覺悟政府諄諄誥誡不啻三令五申所有禁種禁吸禁運各端迭飭各省行政長官切實辦理懲勱兼施 
 
 
 

Page 3

 
 
察度情形可期一律　盡惟中國幅𢄙遼闊耳目難周或奸商嗜利偷運巧假護符倖免盤結或富人重金購儲深藏私吸難於偵查或愚民狃於積習在僻壤窮鄉乘隙偷種稍一疏懈害即潛滋各省長官若但憑所屬詳報禁絶便不經心恐官吏陽奉陰違敷衍塞責甚至因以爲利百弊叢生非習於因循即相率欺隱奉行不善貽害何窮用特不憚煩言重申禁令著内務部通行各省行政長官曁稽查運輸各機關嗣後關於烟禁務須恪遵功令認眞督飭隨時隨地嚴密查究亦不得藉端滋擾並示諭商民剴切勸吿如有違犯烟禁情事一經發覺定即依法懲治决不寛容總期根柣淨絶痼習胥除以福新邦而作民氣此令 
[專電]  
　　北京電册封皇太子皇妃暫緩公布 
　　北京電大典籌備處攺組典禮院說將實行 
　　　北京電女宫制分三等㈠司宴會通譯二理宫中雜務三執役北京電朱啓鈴囑大典籌備處演習登極典禮 
北京電周學煕之父豔日壽辰擬請假往祝 
　　北京電孫院長無回院意徐恩元可望補 
　　北京電參政院昨議五年度預算審查報吿 
　　北京電小幡參事明日歸國北京電俄在恰克圖添設副領事 
[戰電（英人路透電）]  
雅典電希臘請德國阻止布軍入境德國拒絶其請聞德布續在邊界屯集重兵布希皇病愈照常召見大臣但時局困難希皇大爲煩惱聨軍仍繼續登岸（二十四日） 
倫敦電法國陸軍參謀總長卡特爾洛將軍已抵薩洛尼加巡閱陣線（二十三日）巴黎電（十二月十三日至十九日一星期内之戰况）比軍砲隊將白蘭克伐爾邸附近重要之子彈庫一所擊炸法軍在斯丹斯特拉特附近將轟擊法軍戰壕之炸彈砲擊至無聲十六日夜間砂丘處有炸彈戰事十四日法排砲在松末河與愛恩河問擊散維里愛爾路之敵兵一隊並轟擊齊斯柯爾附近之運送兵一隊頗獲效果十五日夜間法軍以大炸彈炸毀浦維薩蘭北面之德軍子彈庫一所是夜特拉錫勒伐爾法軍壕砲擊炸康勒維愛爾附近德軍子彈庫一所法軍又在愛恩河流域伐伊萊東南强襲敵軍所守之房屋若干所俘敵十人法軍無死傷十六日香巴業受恩河左岸維洛巴瓦之法軍重砲隊曾將捲蔽德軍炸彈手之牆數扇擊毀十四日法軍於美斯尼爾丘東面直轟瑪圖叢林敵軍防禦工程曾聞發生劇烈之炸聲翌日復起火十六日夜間亞貢及華愛佛德軍轟擊法軍之戰壕爲法軍排砲所阻十四日法砲隊在里美地方注擊德軍排砲重損其掩蔽物及砲車十五日法軍於聖米葉爾境以特别之砲轟擊德軍飛機一機中彈在敵軍陣線降地十六日伏柯瓦境有地雷戰事法軍之地雷二枚曾毀德軍之戰壕法軍又於末斯河高地奇伐里愛爾叢林發砲重損敵軍防禦工程及掩蔽物敵軍中且起火數次十四日德軍於巴特薩猛轟福萊爾法軍陣地法砲隊回擊者炸毀敵軍子彈庫一所十五日萊特地方之法排砲轟擊修繕戰壕之敵兵十六日夜間勞蘭洛尼哇魯瓦斯陣線雙方砲隊互轟甚烈（上海法總領事署所接之官電）（二十日）巴黎電令日午後公報稱無事可述（二十四日）倫敦電法境英大本營公報稱二十三日敵軍以炸彈攻擊泊魯奇萊森林附近之汛地未有效果今日氣候較晴朗砲戰亦活動（二十三日） 
　　巴黎電令晚公報謂兩軍戰事現仍注重哈滿韋萊爾柯夫法軍左翼已於北坡稍退惟中軍及右翼則在東南山巔於兩基洛邁當陣線固守所得之地敵砲隊仍在北山坡條築防 
禦工程大雪妨碍戰事亞泊勒芒西南有地雷戰事法軍獲勝（二十三日） 
彼得格勒電德黑蘭消息俄軍由薩凡南進與波軍戰於距德黑蘭二十五俄里之拉巴吉里姆戰事現漸逼德黑蘭電報交通已斷（二十三日） 
　　彼得格勒電俄外相向國會預算委員演說略謂聨軍在薩洛尼加建築砲台故希臘之邦交已可顯明俄軍佔據哈瑪丹與克姆兩處即足以破壞德人在波斯之私謀俄國將來對於波斯當採堅决態度外間所傳和議之說毫無根據俄國決不肯不勝而和也委員會恐近東戰事影響及於波斯請政府於軍事佈置外再籌鞏固波斯俄人勢力之方法倫敦電聞德潛艇兩艘已由鐵路運至魯斯恰克轉至伐爾拉以保衛布國海岸羅馬來電謂意驅逐艦一艘在愛德里亞海與德潛艇相觸致將敵艦撞沉並擊沉裝載軍火接濟阿爾巴里亞人之奥國大船一艘最近消息謂俄軍在布國伐爾拉登岸之說不確（二十四日）羅馬電意軍全陣線砲火繼續未已（二十三日）偷敦電湯興特將軍稱二十一日夜間庫台爾阿瑪拉陣地未有戰事（二十三日）丹麥京城電國民報瑙威京城訪員謂勸和團之福特君與其秘書已赴白琴搭船回美蓋因醫士勸其 
返里休養神經故也其團員已由瑙京赴瑞典京城尙不知福特君回美（二十三日）倫敦電海軍大臣貝爾福今日在下議院稱政府如愛惜商船噸位則不能施行戰事至於政府收回全國商船之議政府並未絶對拒却但困難殊甚耳軍火議案宜從速通過庶可增進商船建築業云（二十三日） 
丹麥京城電福特氏在病院養病并未回美一俟病愈仍當進行（二十四日） 
倫敦電泰晤士報謂由英國運往印度各口岸之貨物運費新年後即將大增（二十四日）羅馬電意政府宣佈發行五釐國債實收九七五於二十五年内贖回（二十四日） 
　　倫敦電首相愛士葵宣稱十二月九日以前西歐英軍損失共爲三十七萬一千五百十七人其中陣亡者軍官四千八百二十九員兵七萬七千四百七十三人失蹤者軍官一千六百九十九員兵五萬二千六百八十五人他處陣地除達峽外英軍共損失二萬四千零十九人其中陣亡者軍官八百七十一員兵一萬零九百五十三人總計各陣地英兵死十一萬九千九百二十三人傷三十三萬八千七百五十八人失去六萬九千五百四十六人（二十四日）倫敦電國會已休會至一四日止（二十三日） 
[特約路透電]  
　　倫敦電英皇偕皇族同赴桑特林漢過耶穌聖誕節（二十三日） 
東京電預算案已由衆議院通過（二十五日） 
[東方通信社電（日本人組織）]  
　　北京電據聞雲南事件現經政府隱秘不使世人所知一面極力運動急求承認帝制惟外國人旣有所知如俄國前傳已有承認之意今亦猶豫云（二十五日） 
東京電據由美國傳來報稱德國皇帝病篤德皇太子急由戰線遄返柏林有二侍醫侍於君側容態危篤云云此電傳人氣爲之震動（二十五日）東京電以攻擊對華帝制警吿意向不統一爲目的於今日始在新富座開國論統一演說會目下攻擊外交漸次激昻（二十五日）東京電日本郵船會社以地中海航路近加危險故議擬開廻航喜望峰歐洲航路（二十五日）東京電海上保險會社組會因鑒内外情勢議將保險加價已將不得已加價之故具呈農商務當局朱蒙允准（二十五日）東京電椗泊橫濱之東洋汽船會社僱船箕生九本日被火目下正在調查損害（二十五日）東京電苦利司零株式會社募集股分以其由政府保護之下創立故應募者非常踴躍定額一萬五千股應募者約多七十倍（二十五日）東京電追加豫算委員會今日原可終了因午後休會延期明日今日午後移入本豫算會議（二十五日） 
　　東京電大隈首相病已全愈今日登院（二十五日）東京電下議院副議長一席擬以早速氏（中正會）目下尙在交涉惟因否决福岡裁判所 
移轉問題之政府案一事中正會與同志會感情疎隔紛紜未了故難速决而與尾崎氏密接者則懇請法相辭職（二十五日）東京電武富藏相在議會報吿八坂丸被擊沉沒事件謂八坂丸裝載金貨爲日本銀行所有者百萬元對該船體及載貨戰時保險之保證政府擔負之額計十之八故八坂丸全部損害額約四百萬元政府所蒙之損失約三百二十萬元左右此之損害追加預算提出議會或須由餘剩金中一時支出云（二十五日） 
要聞一 
[鄭四鐵道之價値（飄萍）]  
　　中日間鐵道新借款已調印矣關於金額及條件當已有電達記載茲將該鐵道之價略爲述之以供參考日本所早認爲勢力範圍以内之滿蒙五鐵道者即（一）四平街洮南線（二百三十英里朝日新聞載一百八十九英里恐誤）（二）長春洮南線（一百八十一英里）（三）洮南熱河線（四百七十英里）（四）開原海龍線（一百二十英里）（五）海龍吉林線（一百十英里）共延長一千一百英里之鐵道也 
此次借欵成立之路線爲五鐵道中四平街洮南線之一部即自四平街達鄭家屯之鐵道也該線起於南滿鐵道之四平街驛（車站）延西北渡四平街河過八面城之北端沿鄭家屯街道達砂丘出遼河之沿岸於三江口附近渡大遼河溯西遼河之右岸經過散在哲里本平原之諸村落而終達於鄭家屯共延長五十二英里 
該線所經一路皆平原工事固較爲容易但因須橫過四平街河八面城河大遼河等不得不敷設鐵橋則容易中之不便處也 
　　鄭家屯當遼河之要衝近接於南滿洲鐵道北方經開通達洮南東方經懷德達長春南方連於法庫門奉天西方經白音他拉小庫倫可至赤峰爲四通八達之名市 
　　加以附近一帶如哲木里之沃野生產五榖甚富今後有益變爲一大農業地之望故鄭家屯發展之歷史其進步亦極迅速當四十年前開放之時户數不過三十今則人口達三萬貿易額達二千萬圓自今次交涉鄭四鐵道敷設而後其發展又將不知何若然受其利益者果何人乎此小子執筆時所不勝其感慨者也 
[鄂人對於國體問題之别報示文中之新名詞胡老人之選舉涙]  
　　字林報十七日武昌訪函云星期日半夜時忽有次日 
各城門各衙署懸旗之消息此舉倐而來出人意外記者不暇詰其何故後始恍然大悟而知袁氏已在黑暗中稱帝矣今官場示文中有大總統皇帝之新名詞此種尊稱何酷似昔日羅馬凱撒等之名稱耶昨日記者在漢口華界步行殆遍幾無一旗映我眼簾武昌雖經官場諭令歡祝然除官署外絶未有此種慶賀之象記者以華人態度詢諸一明達華友彼答曰百姓不管閒事如官場令其懸旗則或勉强遵命然此乃軍人之力與百姓毫無關係且百姓不能違抗也多寥寥數言可爲時事之寫眞今陸軍稽查極嚴雖有黨人憤恨欲狂然欲大舉則殊難能蓋唯一之機會在於運動軍隊而武漢一帶軍隊則無受人運動之希望也此間選舉事有一趣聞其眞假姑置勿論然亦可見鄂省輿情之一斑據云鄂省代表六十八人内有一人獨持異見天門縣胡姓望族也族中有曾任山西巡撫者門　顯貴爲天門全縣之冠當選派代表赴武昌時該縣遂推舉胡巡撫之弟赴省投票胡某年紀已老按期至省以爲我所選舉者必爲我所崇拜之人我所票决者必爲我所擇定之事不意選舉日將軍代表蒞場演說所言者無非大哉聖德推崇今上及共和如何腐敗帝制如何優美等語至於選舉人各盡其良心各行其所是之責任則絶不提及胡老人聞言不禁失聲痛哭方知所謂選舉者不過如是彼遠道來此者不過如是以巡撫大員之介弟荆襄望族之長者於國家存亡危機一髮之際竟須伈伈俔俔聽從一武夫代表之言而受其指揮此胡老人之所以愈想愈憤放聲大哭不能自已者也官場恐選舉日輝煌之禮節一致之輿情爲老人哭聲所破壞遂下逐客之令攆出老人視爲瘋漢於是其他選舉人乃一致贊成帝國願有皇帝矣此說確否記者不能决之但華人則以爲確有其事此固目下華人快心之趣聞鄂省至少尙有不敢昧其良心之一人宜鄂人咸引以自豪也華人視日本干涉爲國恥且謂日本有不以中國爲獨立國之態度余友言及德人謂袁氏不致爲德國之傀儡並吿記者曰吾輩華人也知中國之歷史在吾輩目光中袁氏自督直隸以來即有建立袁家帝業之野心矣余友乃守舊派實傾心帝制者乃對於今之總統皇帝竟與激烈黨人同一論調可見雙方抱極端主義者今漸趨入一途將來事變若何吾人請拭目視之 
　　正誤昨日要聞一德大臣演說新戰費一條第三行内有連此共達四百萬兆馬克一句多一百字 
編輯餘談 
[扶桑客語（十）（飄萍）]  
日本一般輿論謂今後關於帝制之外交更進於機微之域所謂機微者已由恐嚇抗爭而入於勸誘商量也雖然所勸誘商量者何物耶 
　　萬朝報曰帝政之承認其在歐戰平和之後乎吾故曰各國之勸吿非眞反對帝制也夫亦於政策上有不得不先示反對之道而已 
政府知其道則雖大於帝政問題之問題亦何難解决之有焉 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京訊中之外交與時政]  
　　外交界對我態度日來北京某報傳載首先勸吿我國之某國已幡然變計將來擬首先承認中國以鞏固兩國國民之感情等語然據北京外交界傳出消息則云某國因探知其同盟之某國確有首先承認之意已正式通吿英俄法意四國謂於歐洲戰避未終了之前聨盟國中無論任何國不應承認中國之新國家云云並聞此項消息甚爲確實前日午後六時曹次長往日本公使館訪問日置公使會談數刻之久内容未悉籌備處正式成立大典籌備處正式成立一節已誌前報茲聞關乎此事之具名奏摺者爲兼代國務卿外交總長陸徵祥政事堂左丞楊士琦政事堂右丞平政院院長錢能訓内史監内史長阮忠樞内務總長朱啟鈴財政總長周學熙陸軍總長統率辦學處辦事員王士珍海軍總長劉冠雄司法總長章宗祥敎育總長張一麐農商總長周自齊交通總長梁敦彥參謀本部次長唐在禮蒙藏院總裁貢桑諾爾布審計院院長孫寳琦大理院院長董康稅務處督辦梁士詒等其文略云臣等公同討論以爲國基肇造百　維新環球棣通觀瞻所擊必參考夫中外博稽夫古今各國典制固不盡同然吉嘉賓軍之禮朝觐聘饗之儀無論遠西近東大率因時制宜形式不妨各殊精神要自一貫今欲定興朝之制度求文質之得中旣應乎時勢之大 
同尤貴與國情相脗合前由内務部組織集 
議機關會同各部院局處派員辦理并分電各省各特别行 
政區域長官均派員與議粗具規模現在奉命飭各部院籌備一 
切擬懇明令准設大典籌備處以昭隆重云云聞已奉批令悉矣 
　　將分封中央要員連日外官均蒙特錫榮爵惟中央要員若延不分封未免觖望茲聞不日即將發表大約蒙有此項榮典者有二十餘人之多梁士詒朱啟鈐陸徵祥楊士琦均在封公之列阮忠樞楊度孫毓筠曹汝霖章宗祥等則均封以一等侯其餘得伯子男等爵爲數尤多不及備載 
　　通州兵要求恩餉京報云聞駐通州之軍隊日前忽向營官請求恩餉營官當時無以應之不得已帶彼等同至某當舖暫爲借用某當舖刃以無欵可借爲辭該軍士等聲勢洶洶將施强力正在危難之際幸得該縣知事出而調停排解並允爲擔任籌欵當日始得無事昨日則無何等消息想已安靖矣 
　　兩會議攺期召集中央爲統一全國軍政起見本擬於十月下旬在北京召集全國軍事會議討論一切辦法嗣因國體問題發生此事遂爾擱置茲聞王總長以整頓軍政須從劃定軍區入手然此項辦法極爲繁雜非與全國軍事人員協商難於决定日前爲此事與極峰協商决定於明年二月二十日在北京召集軍事會議已於前日通飭各省將軍令與中央各軍事機關會　着手草擬議案以便届時提出蒙古王公會　亦以國體變更問題因而從緩茲聞政府决計於明年二月召集蒙古會議其會議地點原定奉天現擬攺在北京近日政府爲此事正與奉天鎭安上將軍段芝貴商議一切　 
　　莊思緘辭職將准都肅政史莊蘊寛在籌安會發起時曾與某某肅政史等聨名彈劾其時該會勢力甚大不生效力莊氏旋即呈請辭職當蒙慰留繼又一再辭職迄未見允茲聞莊氏今見帝詞旣吿成功大有退休之意特於前日復提出辭職書聞措詞極懇摰可望照准繼其任者非王瑚即俞明震二人皆現任肅政史惟王較俞爲尤有希望 
有賀氏今後態度法律顧問日人有賀博士恭上謝摺某日報目爲奇怪並詆其無視日本國家之意思等情已誌昨報茲據某日報云該博士因此曾受該國某有力者嚴峻之忠吿博士今後之態度正在熟考中云云 
[關於修正預算案之法院手續]  
　　政事堂以參政院代行立法院之際　於預算案動議修正一節於立法院組織法上似有不適用之處當於前日咨行參政院請其解釋其文略云五年度預算案前經提出於代行立法院審議在案惟查立法院組織法第二十九條載預算案會議時議員提出修正之動議非有二十人以上之贊成不得作爲議題等語依立法院組織法第一條之規定議員人數共爲二百七十五人是二十人僅得議員總數之十三分之一而依參政院組織法第七條參政院設參政五十人至七十人現在依照約法第六十七條參政院代行立法院之際縱參政全體出席二十人已約占七十人之三分一若祇有過半數之出席則三十六人中須有二十人之贊成幾占出席人數之三分二兩者比例相去懸殊立法院組織法第二十九條之規定適用上不無疑義查參政院組織法第二條載左列各欵由大總統交參政院議决二約法及附屬於約法各法律疑義之解釋事件等語現在代行立法院如認爲有解釋之必要即着參政院依參政院組織法第二條第二欵之規定將立法院組織法第二十九條之解釋迅速議覆後再由代行立法院查照辨理可也 
[設立學校之程序問題]  
　　敎育部解釋敎育網要聲明中學之設在小學發達之後等情曾誌報端茲聞該部關於此事已通咨各省其文云義務敎育爲國家根本計畫關係至鉅本年一月一日奉大總統令著敎育部切實籌辦又奉頒定敎育網要首及義務敎育分年籌備之辦法當由本部擬定施行程序呈准遵行查國家設學高等敎育與國民敎育井重而施敎之基礎尤在養成多數有常識之國民國民無當詞則對於自身無生活之能力對於國家乏義務之觀念積此力薄　淺之國民欲與列强抗衡並立於世界其何可得挽此末流端在敎育吾國興學將二十年而於義務敎育向無切實辦法伏讀敎育網要丁項建設有云各縣宜就原有區域畫分爲若干學區於一定期限内必須設置若干初等高等小學校等語又本年七月三十一日奉令攺初等小學爲國民學校公布法令具見大總統興學設敎重在根本明令昭埀薄海欽仰各省自應遵奉辦　力籌推廣積極進行以仰副大總統普及敎育之至意乃本部細察各省敎育狀况間有好鶩高遠不求實際而偏重虚名往往一鄉之内國民學校未多而急設高小一縣之中高小學生無幾而先辦中校以致招生則資格牽强籌欵則經費竭蹶舍地方應辦小學之本務而汲汲爲中等敎育之謀卒之地方多耗一分財力即國民多受一分障碍其實小學未興無相當入學之學生中學亦終無良好之結果如築室者不從平地做起而先結塔尖寗有是理本部前派視學考察各省情形及各省鈔送省視學之報吿恒有此弊不知誠者物之終始吾國辦學通病即在不求實際徒鶩虚名此等病根若浸淫於學界之中則本實先撥按敎育網要中丁項建設有中學校應就現時已設之校每縣或數縣一所由省款曁縣款支出等語就網要說明内載小學發達後入中學者多一語觀之則此條明指小學發達後而言目前國民學校高等小學未能普設在各縣地方正宜就財力所及注意增　漸期普及未可以國民敎育之經費建設中學致蹈躐等之譏且紊設施之序其因必要情形設立中學者須先體察地方財力實係充裕小學業經廣設於義務敎育之進行確無妨碍始許陳候核明准辦從前縣立中學苟與上開事實不合名實不符確係虚糜學欵者仍應嚴加取締以免貽誤靑年妨碍學務云云 
[敎育部擬定拼音新字]  
　　敎育部爲便於普通社會識字起見創出拼音新字母字韻字共三十九個特開學校傳習刻已派定註音字母傳習總所所長王璞君主持其事已擇定宣武門外大街開校傳習聞此校擬定本月二十七日開校茲將所擬定之母字二十四韻字十五無錄如下 
（一）母字二十四　丂兀　亡　　　　支　　万　　乙　彳尸（一韻字十五一　　丁　　厂乃么　召尢　　几 
[遼西交涉尙未了]  
　　遼西問題據日前京報載日人方面之消息我外交部已徇日人之意認作滿蒙範圍就此了結茲據遼西通信則云錦縣警察事務所長劉鴻謨深恐無知愚民輕自租屋與日人致啓交涉特剴切曉諭嚴行取締而日人因無屋可租往往令其雇用之華人出面承租再行向該華人轉租此例一開日人以間接求雜居者紛紛而至同時義縣盤縣地方亦同此情形經我官吏察覺一面查辦該轉租與日人之人一面再向該轉租之日人申明遼西爲直隷範圍而非南滿範圍實爲新約無效之地迭奉中央訓示有案等語而日人尙曉曉不已希望本問題從速在北京解决然則此項轇轕目前尙未了結也 
[續紀奉垣之暗殺犯（化險）]  
　　帝制聲中之達官顯吏主張積極進行者頗爲反對黨所忌自上海鄭汝成被刺後各省重要人物莫不格外戒備奉垣前獲之暗殺犯自供希圖暗殺叚將軍（見本月六日本報）惟該犯果係何入外間不易猜知此間日本報紙極力探詢犯名終以軍署秘密不肯洩漏消息因段將軍必欲親鞫主犯以期澈底根究是以不准宣布故即前日報所載亦不過略知其由新民屯來被陸軍在英法領署相近抓獲云云余調查此事亦只知其爲馬竹坡部下馬爲金壽山之死黨近則流入某黨者現據軍署宣示謂企圖暗殺犯係匪魁王魁五王爲滿洲之大馬賊此次溷跡瀋垣確與王小峰王銘山等有連帶關係之進行現王魁五亦已於日昨由軍警處以决刑矣 
[吉民之一線生機]  
　　　吉林各縣公民齊忠甲等禀請暫緩淸丈加賦及各種稅捐一案茲聞已經王巡按使核批略謂本使奉命按吉體察民情户口不及内地之殷繁賦稅實同各省之擔負鄰邦錯壤彼方減稅以招徠年歲吿饑我忍增收以自蹙上憂國計下痛民依听夕徬徨明悚疚爰分别賦稅宜緩宜減宜消除各案凡有可以紓民力濟民困者督飭財政廳切實核議先後分别咨行茲就來牘析言之一來牘請緩淸丈查淸丈爲全國一致之進行已成一不可不辦之定案惟年歲災歉當行之以寛量予變通釐爲三則（一）低窪地畝顆粒無收者查明被災各户先行勘丈登記勘費照費緩至明年秋收後繳納其浮多地價及經費從寛擬定緩至第二年秋收後繳納（一）歉收之地不及四成者先交經費及勘照費其浮多地價展限至明年秋收後繳納（一）收成在四成以上之各地户不准含混報援前例以維要政以上辦法業飭淸丈局通飭各　分局遵行在案一來牘請緩加賦查田賦加徵二角部議舉辦前因歲歉已飭廳詳審核議並飭各屬本年一律緩徵在案一來牘請變通烟酒公賣查此事前據商會請求已飭廳局核議照奉省公賣章程不設分局支棧在案一求牘請減斗捐查斗捐增加民力不勝前據各屬請滅已飭廳攺爲照新章八折並免隨徵五釐雜欵又攺爲元豆每斗徵錢二百六十文小麥每斗錢四百二十文並免斗紀費在案一來牘請取消貨牙查貨牙擾民前據商民禀控已飭廳嚴行取締分别撤消在案一來牘請發官帖一千萬吊先行購糧爲明年平　之預備尤爲救荒要政本使前據查報災情已經飭廳墊欵設立籌糶處並委政財兩廳長妥辦在案以上各案無非於愼重國計之中庽體恤民生之意至請以官帖五千萬吊以新換舊便利商民一節具見官帖流行不敷周轉旣關地方之習慣並徵商民信用之未衰惟帖額濫觴久已爲時詬病前人借官帖以便私圖本使何肯多發官帖以增負累况財部愼重統一幣制之前途未必遽以通融見允茲如來牘所云以新換舊此中具有維持便利商民流行允無窒礙本便通盤籌計容當咨商妥洽斟酌施行諸君子望孚鄉里業將斯民疾苦條列具陳尙希轉述政府締造之艱難我國民實同其休戚則尤本便所拳拳致託者爾 
[兩粤軍費與賭捐之關係平生通信廣東麻雀捐梧州山舖票]  
　　粤省財政以軍費爲最繁每月軍費一宗已佔九十餘萬目前財政竭蹶應付俱窮軍餉不淸業已兩月雖曾議借外債磋商就緖然爲數無多後難爲繳識者早料番攤之必將弛禁矣伹辛亥禁賭有聲有色爲時未久未易翻案故猶有待而在政界中人言之莫不以開復番攤爲理財第一善法卽考其事實私賭徧地惟軍界中人及土豪劣紳爲之包規今日禁猶不禁不久必以私賭爲名而盡弛其禁矣日來番攤弛禁之說愈唱愈高各縣賭商竟紛紛上省以圖捷足領牌大張旗鼓龍代巡按使雖曾飭警廳出示辦明並無此事勸人不必聽信謠言然辨者自辨傅者自傳蓋謠言亦非無因也連日粤垣各報皆載一種傳言略謂有大力者某某詭名張大成黃尚文現以番攤二字名稱不美攺名爲廣東全省補助緝捕費義捐每年認繳正餉四十萬另加淸濠費一萬元業已稟詳當道聞此禀上後財政廳長察核章程以該商禀請各節事同游戲似與民生尙無妨礙業已據情詳請當道察核當道以此等義捐含有賭博性質且與番攤無異原擬不准開設惟念本省財政窘迫各項賦稅無可再籌救貧之道舍此更無良策必須愼重磋商并派員覘察民意始行定奪云云 
各報登載此事奥人輿諭皆主張反對以爲辛亥禁賭粤人已加重負擔以相抵爲時未幾斷不容盡反其所爲山票舖票爲害猶淺番攤則害不可勝言余曾以弛賭禁之事訪之政界中人乃知番攤復活是另爲一事聞有京同鄉官反對恐未能驟行而義捐之說則爲麻雀牌捐也猜麻雀之賭粤中近十餘年盛行已極由政界以傅播於紳商學界無不皆然　牌館尙少近則茶樓酒館漸有專以此爲生涯者故賭商姚想天開竟有以義捐爲名願出鉅資承餉以省佛陳龍繁盛地點爲範圍此事聞有成議日間即行發表亦可謂新式捐矣 
旋又聞財政廳長據商人張有成黃尙文等禀請承辦補助緝捕經費義捐後即詳請當道察核其内容蓋承麻雀捐每年繳餉四十萬元凡茶樓酒館妓館皆須納捐即在家消遣亦須領牌昨經龍巡按使核明各節尙屬可行惟緝捕費名義與前淸番攤名目相似應即攺名牌捐其番攤及牛牌等賭不得影射開設業已批飭該廳再細查復另訂章程詳候核明批示開辦矣至以今日粤垣之習慣言茶樓酒館妓館等於燈紅酒綠之際靡不有麻雀甚至自晨達暮亦聞拍拍之聲蓋日夜皆麻雀世界矣官廳從而抽收牌費尙非開賭若住家亦收麻雀捐則凡領一牌者皆得開賭其慣打麻雀者自今以後可以肆無忌憚其不嗜此者亦將開場聚賭藉以收取抽頭之利是准承麻雀捐必至家家皆賭矣是亦風俗之憂也 
　　又聞桂省近因軍費政費不敷甚鉅協餉久無收入煞費搘持陸將軍方與巡警籌商救濟之法乃粤省前承廣東彩票之賭商楊梅賓遂乘　運動請辦廣西全省山舖票歲收額館百二十萬元所有辦法援　廣東省辦理業奉准行命名新興公司總廠擬設梧州昨該商已在長堤辦事處收錄司事百三四十人購便字粒千餘盤印刷物二百餘笠已陸續派遺出發赴標其開票日期則已定於舊曆十二月八日粤省薦用人員亦達四十餘人之多 
[鄂渚叢話]  
　　烈士祠名義之消滅鄂省烈士祠係以前淸行宫攺設淸代官場每遇國家慶典即在該宫朝賀故殿閣巍峨龍几寳座　具皇宫之雛形前因　更國體議起鄂當道已將烈士遺孤敎養所裁撤同時仍將烈士祠粉飾爲黃紅二色說者即知烈士祠壽命之將终茲者君憲成立王將軍叚巡按以今後遇有朝賀典禮仍須如前淸故事在行宫舉行方足以昭隆重應急將烈士祠遷徙他處查省垣前昭忠祠原係淸時祀奉陣亡將士之國家祠字民國新建遂爾廢止今草創民國各烈士雖時勢不同然殺身成仁同一爲國捐軀合祠奉祀聚忠烈於一堂亦足昭示來茲爰會飭武昌縣知事即將起義楊彭洪三烈士及民國各行烈牌位一律遷入昭忠祠並飭畫分前後以祠之前殿祀歷代忠臣後殿祀民國烈士且將祠名攺爲忠烈祠以符名實聞武昌知事本擬俟將忠烈祠妥爲修葺後再行遷祀今因將軍巡按以冬至在即各文武應會同至行宫朝賀不可稍緩故即連夜籌辦刻已於二十一日用鼓吹歡迎各烈士神位入祠而將軍巡按亦各派副官長張厚德政務廳長胡俊采至祠代表致祭 
　　慶祝會重舉之冷落鄂省當道前飭全省軍政工商學各界於十三十四十五三日開慶祝君憲成立大會其時除各官廳學校軍營商會遵照慶賀外各商民因時促多不及趕辦新燈彩咸以慶賀雙十節總統壽各燈代之茲軍巡二署又接京電以京商會聨合各團發起開國慶祝大會於十八九二十日舉行云云王叚二長官以國體解决普天同慶京師各界旣復申賀吾鄂自應仿行惟前已慶賀三日茲酌定以二十日一天爲限仍官民一體慶祝除飭知商會外並諭警通傳各商民務製新燈不可惜費詎各商民多懶於慶賀以前日業已舉行何以又要再賀故皆漠然置之惟武漢商會是日張燈結彩舉行慶賀不敢怠忽而官署亦以此舉爲重複者多 
 
 
 

Page 7

 
 
所以燈綵俱不十分熱鬧均聊以應景而已 
立法院議員之產出湖北覆選國民會議議員十九日投票是日初　當選人投票者共有四百八十一人核之報到册少兩人開係有黃承縉曾慶龢二人因病請假未能入場二十日九時舉行開票計有當選票額者八人其保如下李振陳鴻翼杜樹勳馬錫爵蕭延平盧靜遠王宏祥查季華叚監督以湖北議員額定十名茲選出八名尙缺二名應卽舉行二次投票乃通吿各選舉入於二十日午後一恃復集投票四時揭曉當選者爲萬昭度劉宏烈二月始足法定之數地方通信 
[蘇州]  
　　警廳會議防務自上海肇和兵艦警耗傳到笔軍警戒嚴情形迭誌前報前日警廳偵探在半塘哈獲張天元胡某等三名昨日閶區山塘派出所又在該處獲晏某一名北區第二分駐所拿獲毛某一名均係形跡可疑備文移送警廳司法科當纆科員略訊後押解軍致執法處核辦乃警廳前後獲此五犯後連日謠言甚多各商民等不無驚惶警廳長崔怡庭君於昨日下午二時召集各科長員及各區警員至本署辦公處會議防範方法直議至五時始行散會 
　　魯省軍隊到蘇蘇垣所駐陸軍現祗有第二師三四兩旅工程輜重兩營實屬不敷分配前經馮將軍將禁衛軍第四團調駐來蘇刻因冬防吃緊各鄉紛紛請兵馮將軍又電咨山東靳將軍將魯省之第九旅第十八團團長管建勳率領之軍隊電調來蘇以固防務茲聞該軍隊已於昨晚抵蘇經陸軍第二師長朱熙軍政執法處長殷鴻壽會商决定該軍隊屯紥第二師第在旅第五團營房 
拘獲一羣賭犯前日北區　　承天寺郎三房四十七號門牌小阿鈺家聚賭被該區警佐丁筱屏查悉報吿警正王孟龍立派巡官錢宜夫巡長趙月樓率領長警一排前往拿應賭徒王增實潘仲淸朱開先等二十二名及賭具全副一併扭解北區警察署由王警正略訊情由立刻備文移解警廳司法科核辦 
[鎭江]  
　　警所攺局之布置丹徒縣知事兼鎭江警察局長章君奉飭將警察事務所攺爲警局定於陽曆一月一日實行茲將届期所有局内一切事宜均須預爲籌備日昨午後二句鐘章君蒞局與袁王兩警佐磋商辦法至四句鐘後始行返署 
　　瓜洲口岸之估勘齊巡按使據揚州商會總董周榖人禀稱瓜洲出江口門淤塞舟行維艱此時江岸不修口門不疏恐釀成不可收拾之勢請爲撥欵修築以整頓運河出入要道將來浦信鐵路由此築造南北商賈萃聚再行鳩工修理時已晚矣云云齊使以該董所禀頗有見地昨已飭知江北運河工程局實行估勘並飭整頓一切矣 
　　客棧内拘獲疑犯昨夜憲兵偕一區警察查至日新街泰安客棧見某房間内有四男一女形跡可疑並有贓物多件再三盤詰言語支吾且觀其意似欲他遁軍警等遂報吿駐鎭長江偵緝隊米占元統領派兵士數人將男女五人一併拘拿並帶該棧茶房一名解經米羣訊問後業於今嚴釘鐐解送縣公署核辦矣請辦公行之批駁鎭民劉志鴻具禀呈請信照烟酒公賣分棧設立公行稽查匿契漏貼印花等情財政胡廳長以此項專行現奉財部飭令正在籌議設立由官發行官格契紙稽查契稅印花等辦法未便准由民間承辦不准所請 
[揚州]  
　　沙田加徵註世費江都各洲沙灘業户迄未遵照部定淸理沙田章程繳納註册費請領執照現經上憲飭行按照驗契滯納章程加徵二成淸理沙田分局謝委員以未便驟加特會商坐辦周　貞知事詳准於陰曆十二月十六日起再行加增乾特示諭執有沙灘各業户趕於十二月十五日以前一律造册具報畝數每畝隨繳註册費大洋一角以便轉詳給照執業倘再逾延定即每畝加徵一角二分云 
師範任校長辭職省立第五師範學校校長任孟閑現因該校經費支絀辦理擊肘故於日昨赴省详請辭職派員接替未知能否邀准也 
[南京]  
　　三城門裝設電燈寗垣自滬警傳來軍警戒備甚嚴晚間各城門均於七句鐘關閉省警　長王桂林君因水西聚寳神策三門出入不絶未便早關以处交通故請憑將軍齊巡按使裝設該三門電燈各兩盞以便軍警稽查 
選舉　事後之寗垣市况立法院選舉投票事竣所有當選十人及候補當選人均已宣佈周知凡當選各員經濟優裕者尙有在省領略江南風景未遽遄歸餘均陸續回里故連日旅館茶社酒寮妓院頗覺冷靜大共從前之熱鬧矣 
[杭州]  
　　寄宿舍中之偵探談杭坦裹橫河橋　蓮堂寄宿舍前數日來有一口操北音旅客行蹤詭異每夕必更探人靜方始安寢逆旅主人及同寓者均莫悉其底藴昨日（二十三）夜間兩時許口操北音旅客帶同警察多名排國而入將同寓之温州人王某押送長慶寺第五分署聞王某案情重大北音旅客係興武將軍署特派之偵探云 
銀行監理官交替紀聞浙江銀行監理官張頎　任湖北官錢局監理官所遺職務由財政部　任劉愼詒署理早見明令茲悉新任劉監理官於十一月三十日援例覲見後因回安徽原籍一行始於昨日（二十四）到杭寓羊市街華興旅館第二十三號房間即晉謁屈使曁財政吳廳長定於明日交替前監理官張頎曾奉財政部呈准暫緩覲見擬職務交卸後即往湖北官錢局履新視事 
[漢口]  
　　失火燒斃七命之慘聞本月十七號夜二句鐘時分堤口街前胡開文筆墨店不戒於火攷兆焚如該店夥均在德上宿歇一時火已塞門無路逃出盡葬於火坑之内計燒斃七名尙有一人焦頭爛額當即擡赴醫院診治不知能無性命之虞否 
[廣東]  
　　鴉片專曹營業之冷靜鴉片專賣總所開辦以來銷場甚窒半月來售出數益覺減少昨由某專使擬以印牘分請當道設法廣銷該文件由某課員經擬定辦法交由書記叙稿其用意大致謂粤省素稱繁盛殷富之家吸食洋烟者大不乏人何以開賣日久未見暢銷應據情分飭各屬官紳提倡購吸盡力維持須知此事關係國家籌欵不容觀望云云該科長見之攺爲飭嚴緝私膏則公膏即可暢銷以盡維持之責等語旋爲某當道所聞以該課員辦事不知大體且近兒戲恐誤將來遂立飭辭退抗緝私烟格殺勿論禁烟督察局昨發通飭文略謂迭據各屬禁烟緝私分所及各縣知事電報以近赴各鄉搜捕私烟各鄉民等往往有率衆拒捕情事實屬不法已極查緝私章程内開凡遇搜緝私烟該處鄉民胆敢恃强拒捕者准即格殺勿論法定綦嚴豈容故犯嗣後各縣及緝私分所搜緝私烟如有此等拒捕奪犯情事務須遵照定章從嚴微辦云云 
[福建]  
　　國會覆選當選入揭曉本月十號爲閩省選舉國民會議議員之期投票所設於巡按使署内署前結彩懸旗東西兩轅門均派巡警入人站立非胸掛微章之人不得通過署前通衢大道自上午十時開始投票至下午三時即行開票計當選者九人姓氏錄下王大貞林爾嘉蔡法平林炳章李瑞年周翰郭巽唐林輅存林棟 
[奉天]  
　　補錄國民會議議員名單立法院議員奉省於本月十日在省公署舉行複選投票合五十六縣初選當選人共四百九十五名議員額共十名十一日午後三時開票因票數平均祗乃半數乃再行投票當選各議員發表如下孫基昌一百五十二票莫貴恒五十票陳瀛洲四十八票趙乃普四十七票王樹翰四十六票姜日德四十三票傳英麟三十九票關海淸三十八票劉興甲三十四票金正元三十三票以上均已於當日榜示通知矣 
雜評一 
[言路（默）]  
　　都中傳言有人擬請開言路吾謂今日之言正不易易籌安會盛倡時某要人嘗言而今而後我將閉口不言國事矣一言便差便有人責備由斯以推則關乎重要之國事人將不敢言也若剌取不關重要者而斷斷言之是又放飯流　而問無齒決孟子將譏其不知務也 
然而今人之所敢言言而累千萬不已者皆不知務之類也尋常自由之言論現象且如此而况乎言之於路耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[集議地方善後事宜]  
　　本邑各紳商因上海地方自肇和練習艦發生變故以來雖經軍警嚴密防備幸獲無事惟近來謠言仍未止息人心惶恐故特聨合敎育會慈善團救火會南商會四團體定於十二月二十六日（今日）下午地一時假南市毛家弄南商會開會集議妥籌善後方法 
[恢復南市交通之消息]  
　　自肇和軍艦被脅砲轟製造局後華界方面即宣布戒嚴阻止交通嗣因閘北較南市爲平靜故未幾即恢復原狀而南市則以毘連法界地處重要雖迭經紳商各界請求解嚴未邀允准茲聞徐警廳長因日來謠言已息商准楊護軍使不日將阻止交通一層通融取銷以便居民云 
[復訊攻襲警署之探子]  
　　法捕房探目上德福包探韓邦違曾於本月六號晚間在肇周路拘獲身帶手鎗之孫崧朱潤洲及李傑並嫌疑人魏阿三等解經法公堂訊供管押候核在案前日由捕房復解法公堂經聶讞員會同法副領事德君千坐特别公堂提訊孫崧供手槍由許振亞給我是晚奉許之命令派我至華法交界處等候如前敵將巡警局攻下命我前往局中竪旗安民是實朱潤洲供 
六號晚我與孫崧等同奉許之命令前往華法交界處探聽攻打巡局勝敗之信手槍由許發給李傑供並無手鎗祗帶大旗一面奉許之命令携往巡局竪立後因局未攻下此旗尙藏在身畔被捕房抄也魏阿三供實在華界洽興里開老虎灶因母親住在南陽橋地方於六號晚上回家探望被捕拘案實非孫等同黨求宥中西官判一併還押候商明判斷 
[墳地上發見炸彈]  
　　西門外鄉人某甲前日至斜橋西寗波會館新殯舍後面某姓墳地上刈草在墳後發現大香烟匣一隻内儲炸彈兩枚該鄉人知是軍火特赴駐紥附近之軍營報吿當派軍士隨同鄉人前往該處將炸彈起回營中以該鄉入報拈不誤賞給銀圓一枚而去 
[空屋内搜出手鎗三誌]  
　　製造局江邊碼頭空房内由軍隊搜獲手鎗六桿曾將房主朱金聚拘解護軍使署訊究旋由店舗聨名禀求保釋等情已兩誌前報茲經軍署訊得該處房屋原由該房主租與向爲工匠之陳正邦居住遷出未久此項手鎗究竟是否租房之人遺下抑或另有藏匿之人均應澈究故於前日復將陳正邦拘案候訊 
[警廳建造瞭望臺續紀]  
　　淞滬警察廳在署後東北角建築瞭望臺一座已誌昨報茲悉此項瞭望台設在廳長辦公室後面之屋頂上形似露台四方式離屋高一丈餘四面裝以玻窗内設電鈴接通廳長公室俟落成後擬由警衛隊隊長曾永奎遴選隊士十名分作十班以兩小時爲一班日夜輪流以遠鏡瞭望 
[保衛租界治安之布置]  
　　滬上自本月五號晚黨人脅迫肇和兵輸發砲圖奪製造局事敗一敗 
逃竄後謠言蠭起人心惶惑軍警戒嚴迄未解除住居華界之稍有身家者大都移至租界遂爲菲徒所注目故日來租界内盜刦之案又屢有發現聞英美總巡麥高雲君業已通飭各捕房中西探捕日夜分班按段巡邏並仍請萬國團練捕於晚間戎裝佩　　舊洋交界處各要隘徹夜防堵 
　　又聞麥總巡以邇來界内迭出越貨傷人重案雖經嚴飭各捕房中西探捕趕緊偵緝破獲者鮮轉瞬年關宵小尤易竊發若不嚴密防範不足以衛居民因特通諭各捕房中西探捕各於所管區域内大小各旅館及公共游息之所隨時留意偵察如有形跡可疑之人許即拘案澈究 
[六誌詹溫兩人之被捕]  
　　黨人詹大悲與溫楚珩（即馬東海）同居公共租界泥城南成都路忠茂里五百四十七號門牌被中國愼探偵悉報吿新閘捕房協同中西包探將詹温兩人拘解公共公廨押雋候訂期研訊嗣由詹等所延之代表律師羅禮士前往詢問一切捕房因詹當逮捕時越窗　逃跌傷足踝已送工部局醫院醫治囑令羅律師候詹傷愈再來詢問等情已誌前報茲悉詹傷已平復帶回捕房昨由羅律師帶同繙譯至該捕房聲請捕頭將詹等夅入寫字間詢問良久以便照請公共公廨早日開庭預審並聞詹去本住法租界寶昌路因被人暗殺移居成都路友人家内暫避於被捕之前一日向友借得放釐洋五十元欲赴東瀛往買船票不及而回詎至翌晨即被拘捕云云 
　　又聞詹温二人逮捕後官廳方面即收集證據預備商量引渡現在湖北軍巡兩署所派之稽查長汪海林已於前日抵滬俞同長江巡閱使駐滬調查長林蔚森向楊護軍使楊又有議周交涉員商辦一切昨林汪兩人已將詹等犯案卷牘開單送由屬交涉員發六公堂囑爲即日開審並聞浙江興武將軍亦曾派員來申會同軍政各機關商辦一切云 
[協緝住居租界之黨人]  
　　楊護軍使因據偵探報謂有黨人某某等分匿英法租界因特咨請交涉員周君商請駐滬外交團帮同查緝並分别移行英法公廨出票發交捕房按名拿究 
　　又聞周交涉員因准淞滬警察廳長徐君公函以據吳淞警察分所拘獲於本月六號夜圖刦楊行鎭警察分廳鎗械之曹振海等供稱爲首之黨人姬德元（即大肚皮）匿居租界請爲轉商外交團協緝等情故由周君移行公共公廨轉飭捕房一體協緝 
[通緝殺害偵探之兇匪]  
　　淞滬警察廳奉巡按使公署通飭云案據東海縣知事詳稱民國 
四年十一月二十四日據縣屬港河鎭民人劉德桂報稱胞弟德華作線偵緝迭次搶刦殺人屢拿未獲之匪首劉樹花不料走漏風聲民弟德華在劉得餘家被劉樹花聞知糾同劉樹邦等各執鎗刀將劉得餘家圍住開砲轟擊民弟德華受傷身死拖至七姓莊瀾溝又用刀戳屍身掩埋滅跡逃逸民聞知往查見塘邊土鬆形跡可疑爬開露出屍身就近報吿防營將劉樹花之妻李氏拿獲報候驗緝等情到縣據經派警嚴緝查該處距城八十里隨即帶領書記檢驗吏前詣處查看劉得餘家西屋後牆有鎗子擊損痕跡履勘得港河鎭七姓莊迤北里許地屬曠野有挖開土坑已死劉德華屍身仰臥坑邊頭東脚西上身無衣下穿藍布褲藍布褲帶光頭赤足飭量坑長七尺深一尺勘畢飭將屍舁平地對衆如法相驗據檢驗吏邵霖喊保已死劉德華問年四十四歲驗得仰面面色微變兩眼胞開口開不致命右肋脥接連項頸有重疊刃傷參差不齊難量分寸深均至骨骨損此肉不捲縮無血污白色兩手微握兩腿伸舒合面致命腦後有槍子轟傷一處量圍贺一寸一分深透内皮肉捲縮焦黑色血污不致命右肐肘有刃砍傷一處斜長二寸五分寛六分深至骨骨損皮肉不捲縮無血污白色餘無故委係被槍轟傷身死報畢知事親驗無異當場塡格屍飭殮交給屍兄劉德挂領理取具領屍各結附卷已死投効偵探劉德華緝匪受害情殊可慘當即從優撫恤據屍兄劉德桂曁證人劉德餘各供與報詞同於十一月二十日准定武軍第三十九營營長史將匪妻劉李氏解案知事當即研訊據劉李氏供稱劉樹花是太夫在外爲匪並不回肻伊在娘家度日已有多時與丈夫不通音問現逃何處實不知情當即分别取保候訊除咨鄰縣防營催警嚴緝此案兇匪劉樹花等務獲究報外合將驗訊情形塡格眞文詳報仰祈鑒核俯賜轉飭各營縣通緝以免遠颺等情拋此除批示外合亟通飭仰速一體協緝兇匪劉樹花等務獲解究毌延此飭 
[亞細亞報館第二炸彈之嫌疑]  
　　公共租界山東路南京路口亞細亞日報館第二次發現炸彈後捕房甚爲注意曾由麥總巡親往察看情形並非由外抛入似係内部之人所爲且查該報館校對湖南人楊某於此事發現之先出門迄未回來其情不無可疑除向該館經理詢問楊之來歷外並諭中西包探詳查楊之蹤跡以憑澈究 
[廬副使察勘駐軍地點]  
　　松滬護軍副使兼陸軍第十師師長廬永祥君於昨日（二十五號）上午八時許乘坐製造局差遺小輪前往吳淞江灣獅子林南石塘等處察勘駐軍地點視察旣畢即在吳淞要塞司令部午膳略事休息至午後三時許回滬即將察勘情形晤商楊護軍使籌畫一切 
[再誌建築廳署之籌備]  
　　上海地方審檢兩廳擇定在小西門外王家關路建築新署因無的款尙未實行詳情迭紀前報茲經高等廳長議定辦法將舊署南段及西首一帶公地先行售變所得價銀即爲建造新廳之用惟西首尙有監獄未經遷去恐招商承買諸多窒碍乃委派潘某於昨日來申與袁林兩君晤商進行手續旋又會同管獄官李蒓蓀等各乘馬車赴西南鄉二十七保十三圖龍華地方前經勘定建築監獄之所重復察勘一週而返 
[縣知事捐助工場建築費]  
　　上海縣公署奉飭建設第五工場所有一切　備情形已迭誌前報茲悉沈知事因建築工場需欵甚鉅昨特捐廉五百元俾本邑各官紳聞風興起早觀厥成 
[拆除妨碍工程之房屋]  
　　松滬護軍使署詳准遷至龍華勘定以龍華無烟藥廠後面之空地二畝餘爲建署地址繪圖詳請中央撥欵建築已迭誌前報茲悉無烟藥廠之後尙有房屋六間因與建築軍署工程有礙故於昨日飭匠前往拆卸以便興工 
[經收高昌廟房捐之爲難]  
　　高昌廟一帶商舖居户因在戒燬區域以内出入殊多不便業已紛紛遷徙十室九空其原繳房捐向由十二十四兩國地保經收解縣茲因房屋關閉者多房捐無從收取故由該二圖地保禀求縣署將應繳陰曆十一十二兩月捐欵豁免未知能邀准否 
[護軍使封爵之慶賀]  
　　松滬護軍使楊善德君近奉策令封爲一等伯昨晨由滬海道尹周金箴君上海縣知事沈竇昌君淞滬警廳長徐國　君曁審檢二廳長袁林二君縣警佐領袖景毓華君並步砲各旅團營長官王賓何豐林吳長植王鳴珂陳正仁等均穿制服齊赴軍署道賀 
[糞船夜行之干涉]  
　　前晚（二十五號）九點鐘退潮之時有糞船一隻由南黃浦乘潮來滬行至製造局浦面爲岸上軍士所見以時在黑夜标止民船夜行當卽高聲喝阻乃船户茫然不知仍舊開行該軍士等見其不睬疑係匪船遂開槍示威一面派小輪追趕攔阻見是糞船囑令停泊守夜惟高昌廟一帶商民驟聞槍聲疑有變故臭不砲受虚驚云 
[銀圓一枚手套一副]  
　　淞滬警察廳長徐國　君因所屬各區署長警對於此次防務對於此次防務非常勤苦業奉中央頒發賞洋三千元按名分派應各得洋一元三解茲已將一元分别賞給尙餘三角每人添製手套一副其價即在内扣除昨已一併發給具領矣 
[長警又須操演]  
　　徐警廳長以各區署所長警向須練習操法乃自地方戒嚴以來停操已久現在地方平靜謠言稍息仍宜照舊舉地决定自下星期起每日分班操演臥槍倒裝鎗珠及跽足放槍等術昨已傳諭各巡官督飭遵辦矣 
[常熟米市消息]  
　　昨日北市米業中接到常熟　快信謂今歲晚稻收穫雖豐惟有人在常採辦大宗糙米所有碾米廠五家日夜爲之碾白打包由彭家橋福山口裝各沙船或釣船出口有數千石故糙米價尙難鬆動今日常地早市售開高糙梗每石（常斛）洋五元四角二分中五二三角糙元五元五角五分糙秈五元三解糙洋尖五元二角五分冬至後來源略稀其價尙須看高云 
[天主堂舉行典禮]  
　　昨日爲耶穌誕辰俗呼外國冬至法國旅滬官紳及在敎商民均於黎明時至新北門外法租界天主堂隨同神父舉行彌撒禮法捕房以是時車馬擁擠特派探捕前往該堂門外妥爲照料 
[劃一辦公機關之假期]  
　　本埠軍政各機關昨接軍巡兩署來電略謂准政事堂敬日電諭本年年假所有京内外各公事機關應於本年十二月三十一日起至明年一月二日止放假三天以歸一律等因聞已通飭所屬遇知矣 
[火車撞斃日人]  
　　聞來往淞滬之火車前晚行弳閘北實興路地方忽有一日本人在彼經遇不及避讓爲火車擺傷頭額手路等處立時殞命昨經該圖地保嚴明山投報上海地方廳禀請相驗奉諭委派褚檢察官沈檢驗員等前往相驗及至屍場該屍已由日本領事署派員驗明交屍屬領回棺殮褚君查明前情即詣日署與譯員茗談片刻返廳稟復 
[汽車撞傷行人續紀]  
　　前晨有年約四十餘歲之某甲在兆豐路被某西入所駛之三百九十七號汽車撞倒受傷腦部送院醫治已紀昨報茲悉甲於昨日午後因受傷過重死於同仁醫院經院中執事報吿捕房飭將屍體舁送驗屍所查無屍屬在滬已飭保報堂收殮厝壇候認 
[塌車碾傷小孩]  
　　小孩辛三田年十二歲昨日行經愛而近路被某號塌車歴跌碾傷左足當由三百九十五號華捕到來將兩造一併帶入捕房捕頭曾辛孩速送同仁醫院醫治再行核辦 
[木匠墮地受傷]  
　　木匠墮阿二昨在南潯路轉角處建造洋樓從高墮地受傷頗重經七百四十九號華捕查見雇車載入捕房當送同仁醫院　治未識能保無碍否 
[相驗倒斃屍身]  
　　二十三保四七圖地保張琴香昨到地方廳報稱本圖内虹鎭徐家木橋北首今晨倒斃無名男子一口查無屍屬禀請相驗當經檢廳樓檢察官毛檢驗員等蒞場驗明該屍年約五十餘歲委係因病身死並無别故判由善堂收殮 
[烟犯畏罪自盡]  
　　淞滬警廳查獲私帶烟土烟膏之高怡辛一名昨由司法科飭送地方廳訊辦詎高在途畏罪自將竹篌一支插入喉管及至地方廳察其神色有異立命送至新普育堂醫治無效而死午後委派賀檢察官審檢驗員等蒞堂驗明高怡辛所吞竹筷傷及臓腑遂即塡明屍格由堂收殮發封厝增 
[婢女被虐潛逃]  
　　山東女子小丫頭年十歲前日在太陽廟地方迷路由該處居民送交四區警署經姜警正研訊據供六歲時被人拐來上海賣於某粤人家爲婢因時遭主人凌虐私逃出外判令暫押聽候查辦 
[婦人不認拐孩]  
　　江北車夫余如江有女名大三子年祗七齡住居南馬頭地方前江被人拐夫後經偵知係爲婦人顧陸氏拐匿遂跟跭至北市將氏及女尋見扭控一分駐所繼有李彭氏附控伊女名小六子年十歲亦於上月二十六日被氏拐去又吳王氏附追被拐十一歲女子羣判質顧陸氏則均不承認飭送警廳司法科訊究 
[挾嫌誣害之自辯]  
　　夏初田之妻陳氏向在布廠做工日前出外不歸由夏尋至其妻姊妹行王周氏家見陳氏所遺之衣服飯籃遂疑王周氏有串逃情弊扭控四區警署經紀前報茲悉此案經姜警正研訊之下據被吿供係挾嫌誣富因特解送司法科聽候偵查核辦 
[再誌行主與執事之交涉]  
　　滬南荳市街周義記米行執事張蘭溪被行主周問樵扭至南商會理逄賬目不能解决移送警廳核辦等情已誌前報茲悉警廳即於當日轉送地方審判廳傍晚時由施推事官開庭辯論原吿　　樵訴稱張蘭溪於去年八月間入行爲夥詎被暗中侵佔並私　客賬共欠銀三四萬金爲此黏賬請求追繳張供在義記行專可買貨出入欵項有賬可稽並無虧欠至如許之多問官判張暫留候查明再訊 
[傳訊水爐業訟案]  
　　水爐同業卞天佑等聨名禀控該業行頭笔順卿等盜賣羲塜侵呑公欵徐等亦探卞天佑等並非同業中人其中有一二人亦不過租店營業當經上海縣沈知事核得兩造控訴各有理由此案非訊不明昨已飭吏往傳一干人證到署聽候訊辦 
[借債者另有其人]  
　　李孫氏探楊步瀛不還借洋一百十六元前日上午經公共公廨中西讞員王博兩君傳訊原吿投案請追訊之楊供此欵係周庭甫所借曾爲介紹問官得供判楊交保限一月尋交周庭甫到案再核 
[圖賴貨欵之訴訟]  
　　張永淸在公共公廨控吿新泰牛肉莊司賬李季秋受股東朱三郎吳咸春陖便私攺興茂牌號圖賴貨欵等情前日上午由王襄讞會同美領博君研訊先由原吿投訴前情請追貨洋一千二百十七元訊之李供稱向在新泰爲司賬所有銀錢往來不負責任並據吳咸春投稱銀錢均由股東執管與李毫無干涉中西官以吳咸春朱三郎尙有另案判令還押李退去候示 
[不認聚賭縱火]  
　　三林塘地方警察第五區署據居民趙仲賓控張王氏聚賭縱火焚去房屋十一幢請爲究辦等情當將被古張王氏傳解到所昨經司法員提訊供不承諰判氏暫押候傅原吿趙仲賓到案質訊明確再行解送法庭訊辦 
[仍爲花便所害]  
　　閘北永順里内有一寗波老婦近來因打花會已將衣服首飾典質殆盡從未得彩前晚向其子取得銀洋一元往太陽廟北某姓莬墳上訴夢時已深夜秛菲徒攔路醫洋搜去迨至呼救經人追拿已杳如黃鶴矣 
[物庽蟲生]  
　　蕩口鄉人居小布昨在北市購取烟膏十盒行經董家　被人索詐不遂將證物及洋銀三元悉數攫去當場追獲宋銀桂一名由警解至一分駐所轉送警應司法科訊究 
[乳傭累及介紹人]  
　　浙江路四百五十八號門牌薦頭店主張渭卿曾薦某氏婦入至 
貴州路榮壽里汪李氏家爲乳傭詎該氏竊取其主値洋一百一 
十元之金鐲金戒現洋等物逃逸被控捕房由探將張溷卿拘解 
公共公廨訊據張供該乳傭係山西路六十七號薦頭店作保不 
知住處中西官諭張交保限一月交人 
[匪徒攫取金飾]  
　　婦人陳張氏前日午後北坐黃包車經過北浙江路阿拉白斯脫路轉角突被菲徒從後攫取金挖耳一支逃逸經氏鳴捕追拿未獲遂報洪四捕務飭探揁緝 
[檢察宜和充承審員]  
　　上海地方廳婁受頣檢察官業奉上台委派爲崇明縣知事公　承審員婁君已於前日刺裝就道赴崇接羞 
[介紹新刋]  
　　農商部第一次（民國元年）農商統計表已於去年刋行今第二次（二年）亦已出版其編製條例一如前册惟此次所編之有又依據元年之數列爲比較故兩年來物力之盈縮營業之消長可以一覽而知凡賞業行政者視之可以定政策之方針經營實業者視之亦可以占貿易之趨向是誠殖產興業之絶大助力也昨承寄贈一册書此誌謝並爲介紹是書取價一元五角歸中華書局發行 
[氣候報吿（上海徐家滙天文是天氣測候報吿）]  
　　包過之報吿十二月二十四日低度過直隸北部及遼東向東南偏東進發黃海及北部有旋風南部有不定涼風天氣晴朗二十五日上海天氣晴冷有濃竊氣壓低於累年之平均度雜評二 
[交通與善後（訥）]  
　　逢滬南事變以來人心怕擾市面肅條軍警則但知戒備非常而不暇計商民之損失地方則但求苟安目前面不暇顧日後之補救數日來現狀如是絶未呈絲毫樂觀之象也今警廳長有請復交通之說四團體有會辦善後之議雖前路渺茫交通究何日能復善後究何日能辦尙不可知謠言紛起未已交通即復不再阻否善後即辦不再亂否更不可知然而此消息不可謂非恢復治安之先機滬人已堪聊以自慰矣 
來函 
[王公潔來函]  
　　嬰兒初生數日之間口内每常病腫是名乳妬純由痰鵱而生以薄荷朴硝研末搽之頗易痊愈即不搽治亦能自愈奈婦女昧於育兒之學遇有嬰兒口腫輙倩鄉婦用針挑剌致將小兒頣内骨肉任意剌脫幼孩元氣孱弱何甚受此創痛每致傷命夫以不藥可愈之症常以誤治而害及生命殊堪痛恨僕於戚黨中嬰兒口腫搽藥治愈者針剌傷命者歷驗甚多敬懇賜刋來函欄内以廣流傅實爲德便　 
[溧陽縣紳學商界公函]  
　　敬啓者溧陽寳泰典於本年陰曆四月失愼人言啧本謂共有意縱火地方紳董以當典被焚至二十餘萬之鉅其中被焚各物有貧民輾轉借貸致生口角者有無可吿語自尋短見而喪身殞命者曾歷惰禀請張知事鳳瑞轉飭該典主照前數年實昌被焚舊例從速賠償乃張知事置若岡閔聽其延宕距今已七月之久 
 
 
 

Page 11

 
 
綼董復以時近歲暮民情困苦一再請求轉詳省憲始蒙批准照三成二賠償各該當户望賠情急又嫌成數過少遂於本月十六日上午十一時羣至縣署環求酌量加增均係男　鄉憑手中並無器械詎料張知事見人數稍多即不問情由遽令衛隊開槍亂羣至死傷十餘人之多聞内有商民徐秀生並某鄉婦等路過該處皆被流彈繫斃又拘捕不知姓名之鄉民四五人釘鐐收禁事後各被害者之家屬請求將被害人傾回分别棺殮醫治而張知事一面况又勒令被憲家屬具不法暴動甘結不知是何居心查此次風潮事諭張知事並未電請省示迨繫斃多人张始以亂徒暴動等情朦禀上憲誣良爲匪殊堪駭異現衆情異常憤　除據情分電各省憲請求秉公查辦外爲再詳具始末情形以彰公道而重民命此啓溧陽合邑紳學商界公啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬司法部修改刑法案補遺] [  覺迷]  
　　一凡遇廟諱御名應一體恭避或敬缺未筆違者視爲大不敬罪處以徒刑或罰金 
　　二凡遇太上皇皇上皇予等字樣應三抬雙抬單抬之處應一體奉行違者視爲不敬罪處以徒刑或罰金 
三凡逢萬壽理節應一體懸掛萬壽無疆或普天同慶之纄燈籠　　違者處以徒刑或罰金 
四凡逢新年應一體黏貼紅硃沙箋皇恩浩蕩帝道遐昌賀春王正月祝天子萬年等之春聨違者處以徒刑或罰金 
譯叢 
[報館攝影員之生涯（八）] [  （柏雅師著）（麗逸虎譯）]  
　　吾人猶憶佐治希露赴比路花時演說之日正値愛爾蘭自治案提議之時全國騷然人心思亂流血之慘劇行將開幕佐治氏此行固不啻投身虎穴當時各報多因此事而有愛爾蘭特刋之發行凡關於佐治氏到埸之影片須於翌晨刋入報内故吾輩須於是日下午六時携片回館始及付印否則即爲明日黃花固此之故吾人特備專車一輛由比路花時開至陶博倫（愛爾蘭京城）凡洗片諸事咸於草内爲之再由陶博倫乘輪返英此區區一影片在闊者視之固如雲烟之過眼而不知得之者已不知費幾許金錢耗幾多人力然此猶未足以云異也當英皇於印度舉行登極紀念大典之時鏡報特派員所攝影片先由印交郵寄至巴黎由巴黎以專車送至克萊司又由定備之輪船渡英倫海峽再由杜佛專車送至倫敦故鏡報之影牌特較他報爲早職是之故前年英皇遊法閱兵於温士泥各報爭捷足先得咸不惜巨資特備車船以運送此區區影片一時車價驟增數倍且於車船之中建置機室凡製版排板諸手續俱先期整備一到館中即行付印故各片發表之速全國人士嘆爲得未曾有殊不知吾輩已心力俱瘁矣 
　　二年前高爾司港有賽船之舉英皇與焉是晨羣船畢至吾蜚中人逢此盛會自當興高彩烈乘機以待惟彼輩趨炎附勢之偵探輙藉保護御駕爲名不容他人攝影其防禦吾儕之手段較諸彼乘機摀亂之女權黨人爲尤甚而吾輩亦不甘示弱百出其計而應付之同業六人俱冒作漁翁裝朿各駕一舟泊於港畔僞爲埀釣也者舟中預藏攝影機冀攝取英皇之影蓋聞皇將於賽船後作海水浴也議舟未幾忽有一小汽船掠吾舟而過船中人立由巨繩一束縳吾輩之舟曳之而去吾輩羣起鼓噪斥其無狀謂其有碍吾輩生活不料彼竟直呼吾輩姓氏并譏吾輩易容之術未工須再研究數年方能逃彼人之眼也惟吾友哈德預料此謀必敗不允與吾豐俱時河畔有趣重機一上懸巨桶高極地丈許彼獨携械隱身桶内幸末爲若輩偵出竟吿厥成功事後有某偵探詢其究從何處攝影彼以實吿之偵探嘆曰吾輩防備之密自云計出萬全不圖竟敗於孺子之手三（完） 
詞選 
[沁園春美人髮] [  實甫]  
　　忉利情天華輩小刧芳名玉娘正翠冠覆額十三年紀紅窗擁髮千萬思量蟬翼雙籠螺　半蟬料比伊家錦瑟長銷魂處有盤鴉舊影墮馬新妝洗頭曾乞瓊漿便夢裹巫雲也自香記鏡悰晨印梳憑橘婢鈿盟宵踐翦付檀郎怕帶悉遮叙逢笑顫端正風流總　腸心應恨秋來潘鬢容易成霜 
[又美人口]  
　　荳蔻含芳檳榔膩吐天然俊生記輕吮鸞毫條將眉史缰研鷄舌誦罷心經櫻小藏悉蔥尖掩笑軟語商量儂慣聽相偎久見紅吟有韻碧唾無聲樽邊低唱銷凝又豔曲新翻點綘唇正酒暈留渦隄防客覷脂香帶沫薄俸郎呑夜月吹簫春風試茗一點相思畫未成難忘處是輕盈喚馬宛轉調鶯 
[滿江紅登榕城戌樓作]  
　　斗大孤城經幾度英雄血戰都付與邊沙擁戟野花纒箭洗馬寒江波萬頃棲鴉壤堞雲千片對西風有客賦登樓同王粲飛鳥外蒼烟淡斜照裹靑蕪喑記小車山路冷楓紅遍桂樹空成招隠句榆關未了封侯願到而今卒負虎鈐篇龍泉劍 
自由談之自由談[  覺迷]  
　　譯本小說其中人物多爲公爵侯爵伯爵子爵男爵之類今兩日間得五等封者已數十人吾知將來之爵侯爵伯爵子爵男爵之多正如讀譯本小說觸目盡是也 
小說 
[俠情小說紅蘩蕗别傳] [  天虚我生]  
　　第三章（續） 
　　時巴黎之人正競相喋血今日殲百人而明日者百人猶恐弗足故所見者苟非凶橫强暴欲覔人而殺者即肌瘦面悴卒恐被人所殺者全城之中直類鬼窟亞猛雖生長巴黎至是竟成焭焭孤客不得已乃暫庋其行李於旅舍中出而閒行冀覔一相識者已而忽見一人踽踽而來覩其狀貌似相識又不相識方欲呼之而其人已瞥然竟去亞猛不覺爽然乃復前行所幸者時已入暮起義場行刑之時已過尙得不覩流血慘狀然使一視場上荒凉之態亦即足以心悸亞猛獨行久之不禁廢然欲返忽聞有人自後呼亞猛之聲音至圓潤抑若其人早知少年之無聊故特發爲親睦之聲以慰之者亞猛大喜立囘身視之則勃斯也勃斯本爲男爵且嘗執戟爲宫庭侍衛總管平生崇尙尊王主義每與其姊馬克格尼爾閒話以謾駡民黨之新進爲樂亞猛習見其人故一望即辨而勃斯亦大喜以爲闊别多時一旦相逢道左亦不得謂非奇緣因曰老友此間去國家劇場未遠曷往一聆雅奏且共和政府例禁途語久立此殊未便而劇場中則五方雜處人類勿齊偵探耳目亦疎正可爲吾儕談話之處爾亦願隨吾行乎讀吾書者當知夫以一少年而引之入舞場歌榭正如含飴以誘孺子雖欲其不往亦不可得矧亞猛聖皆司時正苦無聊賴雖臨行時其領袖嘗諄諄面命苟至巴黎勿得與一人交接但勃斯固爲同志而於巴黎又深得信用與之交接未始非黨中之一助雖紅蘩蕗知之諒亦不見責也唯此遂毅然隨勃斯行然十分鐘後亞猛亦且自悔魯莽不應從勃斯之請來此觀劇蓋勃斯雖亦保王黨人然與紅蘩蕗實異其趨且聆其方論往往存一自利之心爲亞猛所不樂聞故當劇場之上埀幕啓時亞猛即注全神於舞臺之上藉以箝勃斯之口令不再聲顧勃斯話端已啓一時竟不能遽竭滔滔滾滾無復已時抑若今夜之來此實欲與亞猛大開談判初非欲令其觀白浪琪姑娘所演之新劇也 
[奇情小說秘密汽車] [  東埜譯]  
　　第十五章（續） 
　　嘉而德駕車將近柏奈橋端滕達在後望得淸楚料他驅車過橋循眘大路疾馳至議院門前拼一個孤注一擲勃立南也料他如此不料那飛矢達到橋堍本宜向左上橋他偏偏向右一個轉身從一條狹路中直竄進去他這個轉身甚是靈變渾如鳥飛兎走滕達瞥見之下一半是驚疑一半甚是佩服想有這般冰雪聰明的妹妹應該有這船雷霆精銳的哥哥像他這般人才倘後日能夠棄邪歸止不是國家有用之才麽他且想且驅車疾進到得柏奈橋堍也是向右一轉可笑他坐下的莽將軍身軀笨重賽跑果然擅長轉灣却不及飛矢靈使得多多了迨進入狹道口滕達縐着眉頭前望飛矢後部的紅燈若隱若現去得遠了這一條冷街又是狹窄又是彎曲滕達無奈把行車速率放緩了一些向前追去那飛矢也不敢盡力奔馳所以兩車的距離每每在三四百碼左右自古說福無雙至禍不單行那時倫敦救火會鐘樓之上鐘聲鏗鏗然報吿某處忽起火災救火會裹的雲梯車皮帶車機器灌水車同時出發也向這條街上馳來他們走的方向和非矢莽將軍等走的方向適相反對非矢莽將軍從街頭馳去數址輛救火車從街尾跑來一方是非矢當先一方是一輛裝載皮帶的雙馬車當先兩車愈接愈近嘉而德那時五官並用萬象在旁耳朶裹聽得鐘聲鏗然眼睛前望見馬車巍然背後又有敵人追趕常人到此地位一定要驚惶失措他却神堅竟定曉得這一條長街中叚另有一條橫街可以脫身所以他望見前面車來索性開足速率向前猛進前面馬車離十字口尙有二三十碼遠近非矢已經達到向左一轉被他脫離虎口跳出龍門了 
 
 
 

Page 15

 
 
   
 
 

Page 16

 
 
   
 
