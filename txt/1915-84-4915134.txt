# 1915 - 84 - 4915134

 

Page 1

 
 
著述 
[歐西報業舉要（六）（譯輯者朱世溱）]  
　　貝根海氏始爲政府主持報事斯爲王黨機關其宗旨不甚明瞭徒以文字之長娛樂官僚故其所消亦不外於縉紳之家然論其人則牛津大學民法博士學問才識爲世所稱其於王室則忠誠懇切而著述亦頗富後以選舉入國會爲議員立論行事頗爲院中模楷記者入議院者自貝氏始　與貝氏對衡者則有奈德翰氏初蓋藥肆之傭童也長爲律師書記旣乃主持不列顚報則持平民目光以評論當政雖出版至難不得不蟄居從事然百姓憤鬱之氣則以暢矣是時圓臚黨人（民黨）與政府忤頗重視奈氏以爲黨中職志第立志不堅者易爲威武所屈而奈氏卒長跪於查理一世之前求特恕矣於是國君下詔赦之其後革命軍起專制傾覆檢察報章之制甚嚴則奈氏又聽命於護國克林威爾迨王室更興奈氏乃再求英王特赦遂放棄筆墨而隱於醫以終夫奈氏之反覆數四誠不免爲報業之玷然非作法之苛令人窮無所歸不得不出於此者則奈氏之過不如是其甚也 
 
 
 

Page 2

 
 
時評 
[目前（冷）]  
　　據大陸報電謂交涉之危急即在目前而本館北京專電則謂下星期可了何所見之不侔也 
　　雖然可了云者不知若何了之也日本讓步而了之歟中國完全承認而了之歟兩不相下至於決裂而了之歟均莫可知也 
　　夫使下星期而可了除第一項日本讓步外均爲危險事也故下星期可了云者即目前危險之謂也雖然以余測之目前誠屬危險而下星期尚未必能了也 
[命令]  
　　三月三十日大總統申令　民國肇基承前淸積衰之後當暴徒斵喪之餘萬端待理若治棼絲銳意經營日不暇給予以憂患餘生不忍萬姓顚連出任國家之重所以朝作夜思不敢自逸者爲救國救民計耳我官吏等各有職守卽同有救國救民之責任自當以予心爲心協力進行國家庶有自危而安自弱而强之望夫以今日國勢之不振民困之未蘇即上下一心臥薪嘗膽猶恐於事無補不免危亡詎意京外官吏習於晏安罔知懲毖或媮惰曠官或瞻徇誤事或奢靡害俗或嬉游耗時當此存亡危急之秋曾無戒愼恐懼之念哀莫大於心死人心若此國何以存徵諸前史凡開國之初類皆法令嚴明官無留事斷無有文恬武嬉而可以坐致治安者誠以人人奉職國不期强而强身受其福澤及子孫人人廢職國不期亡而亡身罹其殃遑卹厥後爲一時之偷安忘萬刦之不復志趣頽放精氣銷亡人非至愚何忍出此三載以來迭加訓戒而泄沓之習仍未盡除逸樂之風勢且日甚固由藐躬德薄感化無方亦所司陽奉陰違視爲具文故不能收懲一儆百之效予視官吏如子弟憫其昏迷不憚言之諄諄以期攺悔茲特明垂四誡永作官箴百爾在位懔之母忽一日戒媮惰設官分職各有責任辦公時間固宜兢愓徒事即當退食猶應盡力研求古人所謂進思盡忠退思補過其敬事可知一人敬事一事見功人人敬事事無不舉國家何患不强若旅進旅退毫無實心大吏畫行小吏書到於公事之原委若何辦法若何絶不研究號爲當差日復一日其人不必顯有過失即此媮惰曠官而庶事之墜壤於無形者多矣聖人爲委吏乘田尚有會計當牛羊茁之責任况有大於委吏乘田者乎長官職在表率曯吏職在奉行秩有尊卑急公則一素餐尸位當共恥之一日戒瞻徇我國生計艱難人淨於事自食其力者寡浮游無業者多此輩依賴性成營求無厭而官吏瞻徇情面轉相囑託相習成風毫不爲恥不知此類游民專以糊口謀利爲宗旨絶無愛國思想亦無任事能力稍加引用鮮不僨事且公家用人有定庸劣者以徇情而進則幹練者將以失援而退極其流失必至無一人辦事而後巳前經嚴令戒勅嗣後各長官應嚴禁所屬互相請託如有犯者立予彌劾若長官有請託情事並准屬吏據實舉發以絶瞻徇一日戒奢靡國用浩繁財政支絀所有文武官俸非出之於水深火熱之民生即挹之於剜肉補瘡之國債雖重祿勸士國有常經而古人於一絲一粟尚思來處不易今何時哉祿從何出心目間懸懸一民力拮据之狀國債窘迫之情稍有天良顧忍以奇痛之金錢供無名之揮霍乎近有藉口進化務爲虚糜一餐之費至數十金一日之劇至數千金祿不足給勢須攺操假公濟私何所不至蓋奢侈雖爲私德之失其流毒足以蕩公德遺旣失之奢必敗於貪此是相因之勢前淸之亡由於在位者用財無節寵賂滋章鬻爵於朝伏戎於莽百事敗壞顚覆隨之殷鑑不遠非細故也一日戒嬉遊前淸末造不肖士夫遊戲徵逐風氣所趨至於亡國一博萬金爲世詬病攺革以來此風未絶賭博之禁迭申嚴令而京外官吏竟有明知故犯者昔人所謂牧猪奴戲今則高位望族夷然爲之且賭者貪之漸盜之媒衣冠之人形同敗類是何心肝言之可恥須知平民賭博猶犯刑章官吏爲之何以服衆亦有本非所好受人牽率不知有志之士貴能轉移風氣詎可爲風氣所轉移或藉詞於餘力消遣無害公事不知人生精力有限於無益之事多一分消耗必於應用之處少一分進行國家阽危至此而官吏舍業以嬉不知危亡爲何事玩時愒日尚何盡職之可言官吏賭博爲近日惡風其尤著者予所稔知冀其自新稍留餘地長此不攺惟有執法以繩其後言盡於斯各宜猛省自經此次誥誡之後倘有不知警悟仍蹈前轍者一經查出或被人舉發定當治以上玷官箴下害風俗之罪予固不願察察爲明然國家非一人之私治國家亦非一手足之烈官吏之敬事與否實國家隆替所關予亦何能曲徇京外文武長官有表率之責者務各切實申儆所屬如尚沿前弊除將該官吏等依法懲戒外仍惟該管長官是問將此次申令各錄一道懸掛京外各公署並著内務陸軍兩部印刷分寄京外有職人員互相規戒曁由政事堂飭銓叙局於編發任命狀時印發一紙俾各官吏觸目警心懐爲厲禁醫不攻疾無以處方國不去　無以施政天監有赫君子懐刑母負予耳提面命之意此令又令茲制定水上警察廳官制公布之此令 
　　三月三十一日大總統策令　任命胡嗣瑗爲江蘇金陵道道尹此令 
　　又令　據四川成武將軍胡景伊代理巡按使劉瑩澤電稱陳逆步三竄奪鑪城迭經派兵圍攻匪股星散該逆攺裝潛逃於本月二十五日在犍爲縣屬竹根灘地方由川邊財政科員曾濟光識破報知軍警拿獲解送樂山縣訊供確實己飭就地正法等語查該逆挾忿戕官藉詞煽惑暗通亂黨勾誘土匪雅江鑪城鄉城河口天全蘆山等處均遭蹂躪曾飭將鎭守使張毅褫奪軍官勳位勳章司令劉成勳先行褫官均責令帶罪立功現已經督隊痛剿匪已零星分竄該逆亦攺裝潛逃科員曾濟光不動聲色指獲渠魁俾正刑誅辦理尚屬迅速張毅着開復陸軍中將原官劉成勳開復原有陸軍中將銜並陸軍少將原官曾濟光應由該巡按使查明官階呈候核獎其先後剿匪出力及傷亡文武員兵並准由該將軍等查明詳請照章獎恤以示激勸並嚴飭搜剿餘匪務靖地方而弭邊患此令 
　　又令　陸軍部呈請將賴心輝授爲陸軍砲兵上校陸軍步兵中校張建勳加給陸軍步兵上校銜應照准此令 
　　三月三十一日大總統申令　直隷巡按使朱家寳呈稱葬親期近籲懇簡員接任以便回籍等語直隸爲畿疆重地朱家寶整躬率屬輿論翁然此次籲懇回籍葬親情詞懇摯惟念地方重要時事多艱該巡按使夙著公誠尚其移孝作忠藉資鎭撫應暫緩回籍以副倚任此令 
[專電]  
　　北京電　中日交涉據官塲傳稱今日尚有會議最遲下星期可了 
　　北京電　昨日四誡命令並非機要局起草袁總統特口授内史夏壽田而作者近來官塲著名大賭巳歇迹警内命各俱樂部不得設賭 
　　北京電　及第留學生星期六由徐國務卿代見將分授以上士中士下士 
　　北京電　新疆伊犂縣廖焱犯贓奉令槍斃 
[特約路透電]  
　　北京電　今由某要津方面得日本對於漢冶萍問題之意見如下漢冶萍公司資本原爲一千二百萬元日本曾以日洋二千四百萬元貸與該公司借欵合同中且允續貸九百萬元日本之借欵雖倍於原有之資本而日人並未與聞該公司之管理權工程及會計部雖用日本顧問然常不從其言公司事務日見不佳告者確謂該公司每年虧折洋百萬元然並未設法攺組營業四年之前簽定合同將該公司攺爲中日合辦因股東會反對故乃作罷日人以爲漢治萍公司應重行組織日人應得經理上若干管理權庶可保全日人利益且免使該公司有破産之虞告者之意以爲日本要求大爲和平公司攺組應立刻爲之無待所謂優勝之時機届時該公司或將陷於更劣之地位至於日人以在漢冶萍公司所有礦産附近之礦産加入要求祇因日人欲將距離不遠之礦産歸入公司管理權下蓋該公司之鐵路可以爲該鑛産之出路也（三十一日） 
　　漢口電　華人數名從上海來携帶許多排日傳單昨爲華官所拘又英租界某戲園演唱排日戲劇亦由華官照會英領阻止商會稅關監督陸軍司令及其他官員昨日開會議决禁止排日舉動並贊助北京之和平談判（一日） 
[譯電]  
　　其一　（美人大陸報專電） 
　　北京電　昨日會議日使要求凡未經議决之條件應由中國全行承認無庸再事討論其意蓋謂日本提出之原有條件須全體許之也足徵日本總選舉之結果其影響巳及於日本對華政策華人初以爲日本必減輕各項要求今見日使持此態度皆甚詫異中國辯稱種種條件斷無不事討論遽行承認之理且謂關於南滿土地所有權漢冶萍礦務與附近鐵路諸要求礙難照允日使謂雙方討論有日言已傾盡中國今日當下切實之決斷今料明日會議此事當有最後之解决　中國絶大之危機巳在目前確無可疑京人士無不憂形於色中國當道謂袁總統對於南滿土地所有權及有礙中國土地完全各條件决不讓步且謂中國雖不能戰勝日本然亦不能任令日本吮吾膏血今有種種現象可徵日本志在迫令中國開戰蓋信他國無一將出干預也據濟南電傳日兵掘壕備戰頗形忙碌華人殊爲驚惶以爲旦夕將有事變紛紛遷徒鐵路當道不肯增加車輛否則遷徙者數必更多巡按使安慰無效智盡能索乃邀請日軍司令及日軍官會讌藉以鎭靜居民不意日本下級軍官及兵士乘騎過市横衝直撞行者側目會讌之目的又爲打消日人似欲迫令人民暴動以爲用武口實日軍司令命其砲隊架砲正對華兵營壘日兵此舉太過欲激怒舉動和平之華兵耳袁總統洞察此情電諭各軍官嚴行約束兵士勿令日本藉端加罪各界外人同聲詆責日本之無理日本維持和平之言顯爲譫語其志則在以極殘忍之手段實行盜謀耳日本種種掩飾之詞僞相畢露蓋其提出之要求確礙英國目下之各項權利他國將來之利益開放門户政策均等機會主義也各國將有何舉動今爲衆所注意之點外人皆信各國決不容日本趨於極端惟中國則疑他國未必肯出扶助袁總統今夜將下令特赦二次革命案内之若干人各省來電皆言願力助袁總統國外黨人亦願爲國宣力華人因日本要求激發之愛國熱忱實從來所未有華兵陸續開抵京畿苟有事變必在此大戰也 
　　其二（英人字林報專電）（三十一日） 
　　北京電　昨日中日會議討論各難題歷時甚久無結果而散日使於南滿雜居權問題堅持日本應有治外法權原議至中國要求日人服從警權繳納捐稅二層日使謂須先將警章稅則交由日本核准始可依允中國允以治外法權予日惟南滿之行政權則不許日本干預漢冶萍産業縱已押與日人仍未便失其管理權且此次漢冶萍要求措詞含混若經許讓將來可作揚子江流域鑛産專利權之解中國之拒絶極合理也日人如是破壞均等機會主義之舉動僅令外人心中起極大之厭惡耳日本且力迫中國承認關於傳播佛敎及設立佛寺學校醫院兩條件中國力拒之蓋恐日僧以治外法權爲護符盤踞中國各處必醖釀以成政治勢力之焦點沿海之地或島嶼不得割讓第三國一條亦經議及中國以與一國訂此條約損毁其獨立國之威嚴故亦拒絶之（三十一日） 
[其三（德人德文報專電]  
　　北京電　國權報載稱孫逸仙與日本諸廠家訂定借欵日洋一百五十萬元諸廠家允助以來福槍十萬枝孫擬利用日本志願兵及退伍兵在華謀亂（一日） 
[戰電]  
　　其一　（英人路透電） 
　　巴黎電　據今日下午公報宣稱前敵無變勳據今日晚間公報宣稱星期二日拂曉敵兵數大隊奪回泊萊特叢林一部分旋爲我軍擊退星期二夜法飛行家擲炸彈於華愛佛香巴業蘇瓦松火車站及露營且於星期三日在比境轟擊不魯日車站其斯飛艇營香巴業砲戰仍在進行亞貢戰事亦甚活動福爾特巴里及巴茄台爾之間尤爲劇烈兩軍接戰甚近我軍戰壕發出之彈曾有一枚擊中敵軍戰濠之臼砲一尊星期二夜我軍占據戰 
 
 
 

Page 3

 
 
濠一百五十萬當並俘敵兵若干人獲戰濠臼砲兩尊（三十一日） 
　　彼得格勒電　據今晚公報宣稱俄軍在卡巴西安山前敵一部分自三月二十日起至二月二十九日止共俘敵兵一萬六千四百十人獲砲七十二尊俄黑海艦隊及海面飛機合同轟擊東土耳其崇格爾達克哥士拉基里姆里愛爾柯里前三日有濃霧不能續轟博斯波魯斯砲臺（三十一日）　　彼得格勒電　據公報宣稱俄軍在高加索之戰事進行頗順利現由波區加沿查洛克河及由亞達魯區前進且擊敗敵軍占據查洛克河對面之亞特文鎭蕯里加尼虚境左翼戰事正在進行（三十一日） 
　　彼得格勒電　據公報宣稱俄軍在克拉斯洛波爾前進者已於星期二日迫令德軍退走且俘敵兵二百人卡巴西安山俄軍攻勢仍在進行俄軍俘敵一千七百八十八人獲機關鎗五枝　黑海艦隊轟擊崇格爾達克哥士拉基里姆里愛爾格里（三十一日） 
　　愛姆斯特丹電　夫拉姆其斯丹報謂外間傳說聯軍在伊塞爾擊破德軍陣線德軍大受損失其右翼一部分已被擊散（一日） 
　　西漠拉電　公報謂土著一萬人於二十六日黎明時集於西北邊界希圖攻擊託基旅長方恩率騎兵兩中隊騎砲兵一隊及印兵一大隊前來迎戰當殺死二百人傷三百人擄獲敵人與軍械若干敵衆遂退（三十一日） 
　　里巴電　星期日德艦轟擊俄國里巴港時毁房屋十五所（三十一日） 
　　亞姆斯特丹電　君士坦丁電稱聯軍艦隊已復轟擊達達納爾海峽（三十一日） 
　　巴黎電　據公報宣稱法軍艦一艘在狄愛浦外追一德國潛艇且砲擊其瞭望處繼復猛撞之該濳艇忽然不見海面浮油甚多（三十一日） 
　　巴黎電　日本軍官圑已抵哈佛爾由英軍根據地指揮官接待該圑曾晋謁比首相（三十一日） 
　　倫敦電　格拉斯哥商船加斯的爾皇冠號（四五○五噸）在錫里島（英倫四）外爲魚雷擊中船員已由法商船一艘救起（三十一日） 
　　倫敦電　愛勒滿公司郵船佛萊米尼安號由格拉斯哥載雜貨開往斐洲開浦鎭在錫里羣島外爲敵潛艇擊沉船中之人三十九名爲法船芬蘭地亞號（一六六五噸）救起已在化萊海特登岸佛萊米尼安號未載搭客（三十一日） 
　　倫敦電　上一會計年度共收入英金二二八六九四○八○磅較前一年凈增二八四五一一八三磅所增之數關稅占三二一二○○○磅國産稅占二七二二○○○磅死人稅占一○二三○○○磅所得稅占二二一五○○○○磅所減最大者爲印花稅因股票貿易社受限制故也（三十一日） 
[其二　（德人德文報專電）]  
　　柏林電　德國外交部宣布大本營公報如下 
　　三十日　西歐前敵僅有砲戰及壕戰　據普魯斯約慶親王報稱德軍於奪獲托洛根一役東普魯斯國民軍從戰極勇俘俄兵千名俄軍在克拉斯洛波爾附近大受損失死二千名德軍於該地戰事所得之戰利品至昨夜止共有俘虜三千名機關槍七枝砲一尊子彈車數輛俄軍在克里姆附近歇克伐河進攻失敗被俘軍官兩員兵六百名　哇末里夫河左岸哇爾士尼境俄兵夜攻兩次均受挫而退俄軍圖渡白蘇拉河下游爲德軍擊退 
　　三十一日法軍在邦太摩松西面勒業維爾附近及東面進攻失利又在泊里斯森林受挫死亡甚衆森林西部戰事仍在進行敵飛行家昨擲炸彈於比國不魯日其斯台爾古爾特萊三鎭未釀關於軍事之損失古爾特萊某醫院附近死傷比人各一麥默河（即尼們河）北面俄國邊境已無敵兵蹤跡俄軍在托洛根附近受挫者已向沙夫特維里一方面退走前數日有俄軍在哇格斯土伏森林北面進攻德軍陣地德軍向森林及錫尼附近湖境前進不遠即將俄軍擊退德軍在克拉斯洛波爾附近及該處東北諸役所俘俄兵其數已增至五千人德軍復在克里姆基附近歇克伐河俘俄兵二百二十人（三十一日） 
[東方通信社電（日本人組織）]  
　　東京電　日本總選舉之後政黨有非常之變化如大隈後援會與中正會益有接近之兆且有併合組織大隈黨之計畫之計畫又有謂同志會中正會大隈後援會將鎔一爐組織一大政黨之計畫日來策士如雲暗中飛躍以謀計畫之進行云（一日） 
　　東京電　中日交涉本日仍在日本公使館開第十七次會議其所磋商仍係滿洲居住權問題（一日） 
　　東京電　日本總選舉之事旣畢一般輿論遂傾注於中日交涉問題而前月三十日之會議旣未有所决定而中國政府之態度仍甚强硬此報發表益足喚起國民之注意不期而抱屢屢談判猶不能圓滿解決之感（一日） 
　　東京電　衆議院之議長問題聞巳擬定同志會之領袖島田三郎氏（一日） 
　　東京電　朝鮮總督寺内正毅伯爵因須接洽政務將於數日内回東京（一日） 
　　東京電　三月中旬日本之外國貿易計輸入總額五千萬元輸出總額四千六百餘萬元兩抵輸入超過三百八十餘萬元（一日） 
要聞一 
[中日交涉與美國之關係（續）]  
　　當日美國國務卿李胡路特即答復日使曰頃奉到尊書有上次彼此會議時所交換之意見並兩國政府在太平洋境内之政策應當一致等端此雖爲兩國交好之標識與兩國政府自昔以來旣屢次知照關於亞東政策當取一致迄今方得雙方照凖之機會而彼此一致進行之聲明則爲美政府所歡迎此余亟欲照會貴使者也而敝政府下列數欵倘荷貴使允准爲兩政府之宣言則尤幸甚焉 
　　（一）促進太平洋美日兩國商業自由和平發展爲兩政府之志願 
　　（二）維持以上所方境内之舊序與防衛中國境内工商實業之均利主義兩國政府之政策不得爲進取之傾勢所影響　　（三）兩國政府以此决定互相尊重其在太平洋流域内所屬之領土 
　　（四）兩國政府亦决定保證列强在華之均利即兩國用其所當之和平手段援助中國獨立與列國在華工商實業惟均利是務之主義 
（五）倘有侵及以上所言之秩序與商業均利之主義等事時則兩國政府對於自私自利有害及公衆者當互相聯合一致進行耑此謹請 
　　貴大使台鑒並候勛安　　李胡路特具 
上年日本政治家凡有機會旣聲言日本必與其協約一致進行保證中國開放門户不侵犯中國之領土而大隈伯自去歲八月出任首相以來於亞東問題因歐洲列强正在戰爭中不暇東顧旣攺其面目取消其前任之意見惟恐爲列强所猜忌故大隈伯亟欲利用美國報紙以示天下日本保守和平之目的此如去歲八月二十四日其任日本首相後在紐約印得盆敦特報所登之宣言曰余任日本首相之目的嘗有所宣言今敢再告美國人民及舉世各國人民日本决無高大之目的不欲多拓殖疆土以爲已有耳亦絶未思及搶奪現今中國或他國所有之土地至若吾政府與吾國人亦以日本夙所允許者實踐其言爲正大光榮 
今本報轉錄各項公文於此者以期共悉日本對於中國及列强當有何種政策非可以專持蠻横所能了結也若今日本要求中國二十餘欵所持之論點則記者敢斷言與開放門户及維持中國領土完全等協約大相矛盾故今日本雖將其意通知三協約國亦不能安三國之人心此有英外相葛萊氏及其次長等在下議院簡略之問答可知至於美國則更甚焉若據紐約東京北京華盛頓倫敦馬尼拉等處消息而觀之是美國對於日本所要求於中國者已有一定之態度惟有美國究行何路及今所謂美國提出之抗議如何尚未得悉耳然今當歐洲列强無暇東顧之際亦正惟有美國可以出頭干涉杜絶日人之野心况且此舉名正言順必得天下之歡迎乎而今美國苟不乘機援助中國則將來受日本之大害者必不止中國而已也 
　　今就各種現象而觀察之縱今美國所驅至鳥道之政策自欲取消亦必不欲視彼强令中國全從日本之要求毫無抵抗據紐約消息美國已預備獨與日本政府交涉不再與英或俄偕同進行此舉於三月十八日已在華盛頓白宮公布衆悉嗣於三月二十一日東京亦謂確有其事即夙來默默無言之國務卿帛黎氏亦承認美政府關於日本所要求之事已有公文遞到東京而且乘機聲言美國政府已單獨進行無意求一强國即英或俄之同調云於是可見美國必不甘讓日本無理取閙於亞東焉不特此也卽華盛頓之外交圑亦如北京意謂列國必須阻止中日戰端但非日本有損無益之要求稍事讓步有能成功耳故今各國一聞美政府有意干涉皆不禁欣欣然期望其實行也 
[君士坦丁之戰雲]  
　　華德日報曰近日本報曾屢次指證趨向君士坦丁之風雲巳經失望惟路透電及其附屬之電社意欲搖惑世人以爲三協約赴其地有安然可行之正路而君士坦丁大約巳有亂事者亦必須於數日内陷失其實達達納爾峽内與波斯波魯斯附近之現狀如何有近日本報所載德文電可證絶非虚言所能欺人者而英法所謂達達納爾之載事因天氣惡劣勢須停止一說尤爲欺人之談焉蓋據君士坦丁聲稱其地海面安靜天氣良佳巳有一星期之久也俟英法再敢合力來攻達達納爾必需時甚久雖令其第二次攻擊較勝於第一次亦無濟於事緣土耳其砲隊變換陣地甚形敏捷防禦達達納爾之攻擊殊屬可靠也而俄人進攻波斯波魯斯亦無勝利之結果可言至若俄人昨日之報告謂進攻波斯波魯斯多獲勝利一說則全屬子虚請參觀三十日之柏林電可知也茲有直接開戰以前所來之報告一件於波斯波魯斯之要寨大有關係爰錄於下以供衆鑒波斯波魯斯之要寨指海峽兩岸各炮台而言其建築類與軍裝甚形繁雜且係舊式其地最老之工程即口門閘或曰希沙拉者係最巨最堅之石工但今巳無軍事之價値蓋久己任其自行倒塌不復加以軍裝也而新式之工程半爲陸路軍壘半爲海濱炮台至於新近所翻造或添補者則更多不勝舉焉海濱砲台配用德國克虜伯廠之大砲（如十五生的二十一生的及二十四生的者）田雞砲或榴彈砲者爲數最多此外尚有高砲台多用陸路砲以爲海濱砲台之助當開戰以前其地各砲台所裝配者統而計之約有大砲三百九十尊其中約有新式砲八十尊惟有設置水雷因其地流大甚形困難但由倍魚克里滿至非爾布倫及由路枚里加哇克至阿納斗里加哇克等附近卒因預先謹愼籌備設有杜絶航路之水雷焉而該要寨中之最關重要者即沿外面航入口而設之路枚里與阿納斗日紛爾堡壘及伯伯斯巴倫海濱炮台是也原來之至峽波波哥哈斯在歐洲方面有加里普舍加勒斯倍魚克里滿路米里加哇克）卽舊式工程而新近所有砲台數座者）台里加哇克等堡壘及梅沙布倫砲台爲之防禦者亞洲方面則有波拉斯非爾布倫兩砲台及阿納斗里加哇克馬車加勒斯（亦曰魚車）等堡壘而兩者均添不新式砲台配有新式巨砲至於運河延長之處介乎倍魚克得勒與司大尼拉之間歐洲方面之岸有阿嘎斯阿里吉勒赤布倫開巴不等炮台與其後之希拉大何高砲台亞洲方面有塞爾維布倫炮台其次之峽卽波斯波魯斯最狹之處僅八百密達大留氏嘗設浮橋於此有今因之防禦全無價値之路枚里希沙爾（即波哥哈斯之最老者）及阿納者里希沙爾等閘在焉黑海口沿岸有吉利阿（亦謂破船之救急跕）烏孫布倫及利哇等堡壘以防敵人謀登岸惟已過舊翻造之議亦早已計及當一千九百十二年春季恐與俄國開戰時卽開始在波斯波魯斯兩面黑海口沿岸設置野戰要寨以防俄人有上岸之舉惟其工程之進步如何未悉耳 
[雜評一]  
　　戰事盲談（一九二）（無名） 
戰局主軍仍無變動也法飛機之擲炸彈德潛艇之沉商船又復見報矣其外則達達納爾之轟擊據英電謂又經開始矣他無所事 
 
 

Page 4

 
 
   
 
 

Page 5

 
 
   
 
 

Page 6

 
 
[解决聲中之中日會議]  
　　會議之抽象觀　據某西人言中日交涉之解决時日可較一般人心理上假定之期限稍稍提前其理由則因日首相大隈伯此次對於中國之主張實爲欲固其位置起見所以不惜　殘中國之主權獨立者徒欲見好於國民耳現在總選舉已過日政府旣得勝利則大隈伯之目的巳經達到對於中國之交涉自可稍爲放鬆因此推想中日問題亦可早日解决云云又聞中日代表初次在日使館之會議其情形特異實爲國際交涉上絶無僅有之事是日日使尚不能起床故會議地點實在日使臥室以内床前設小案小幡氏高尾氏陸曹總次長及施秘　環坐四旁日置氏則倚枕而談惟據日前所得之消息　日使實扶掖而出 
　　條件之解决談　現聞旅大及南滿鐵道之展租九十九年兩事中國方面雖經允洽惟尚未簽字因此兩條中所包含之附帶條件極爲繁複務須一一商妥後始有最後之畫押現在所討論各條因欲促談判進行起見均未詳細研究不過視其與大體無關者則先行通過待逐條討論完畢後再將詳細商確一切二十七日之會議仍在日使館陸總長曹次長夏參事施秘書均列席是日仍繼續討論東蒙問題會議約三小時據外交界消息是日小幡堅請開放東蒙全部並謂中國如恐俄國有異議時日本當負完全責任蓋日俄有攻守同盟之義務决不因日本維持東亞和平而反詰之我外交當局祇承認開放某某三商埠故全案未能解决又據一方面消息前次中日解决南滿洲鐵道會社問題時我國方面承認該會社再募五千萬磅之公債作爲該會社經營南滿洲之一切事業其債票在日本東京英國倫敦發行第一回大正四年九月發行二千萬磅第二回五年一月發行二千萬磅同年七月發行一千萬磅此項公積之抵押品以該會社歲入十分之五爲據保至漢冶萍問題我外部堅不肯加入會議緣日本對於該鐵廠内部須參與一切我政府以漢冶萍廠關係我國軍事前途甚大遽予承認則將來製造器械必多障礙故於前日會議時已完全拒絶無如日本方面態度强硬卒至承認討論惟須將歷年案卷調查淸楚後再行提議 
　　政府之維持法　京奉路線亘長七百里平時即有兵隊駐守茲因奉省一帶匪警時聞沿該路線非加派重兵不足以資保護曾由交通陸軍兩部咨請張將軍酌派得力軍隊分段駐守張將軍即照成案辦理並將派兵分駐該路情形咨復交陸兩部在案外交部以此事純爲保護京奉路線起見並無别情擬照會各國駐京公使萬勿悞會矣 
　　政府近發通電一件係飭令各省長官辦理禁止排斥日貨一事以勸道爲前提如實有願購用國貨者亦不可過於抑止　之不可操切從事致地方上有許多不利云云又前日會議日使當提及上海抵制日貨一事爲非正式之質問陸總長當卽答以中國政府巳於昨日（二十五號）頒令禁止矣並云此等事實之發生全在人民感情作用如新近舊金山日僑亦發生同等之舉動想亦由感情作用所致又據政界要人云政府以滬上對於排斥日貨頗滋風潮誠恐有奸人亂黨從中播弄希　擾亂邦交又恐日商藉端架誣冀於交涉上另生枝節業已飭令外交内務兩部各派明達員司赴滬調查情形并與楊道尹相商善後辦法 
[天津增兵中之官商布告]  
　　津地自中日交涉起謠言紛興人心巳爲激動又因各處提倡國貨影響亦皆躍躍欲試商會恐津民舉動或致越出範圍爰特發布公啟云爲公布事近閱他處報載有抵制日貨之說殊於商務上受莫大之影響津埠市面尚幸安謐如常誠恐日久傳訛商民被人煽惑未免有碍商務本會爲維持商務起見特此剴切勸告務望我津商民照常交易切勿輕聽浮言致有誤會不勝企　此布　直隸巡按使亦發出佈告云昨奉大總統令業經恭錄通飭中日交涉事件可望和平解决誠恐商民誤會諭禁造謠煽惑凡爾商民人等應各安居樂業中日友誼素敦務須照常貿易母得假託名目排斥日本貨物期保地面安寗免致另生枝節如違懲究不貸愼勿自貽伊戚 
　　天津方面日兵亦多至兩千人商民因之異常驚駭朱將軍於此策勵警士加派衛兵一面與日領事再三接洽防止意外一面則勸告商民禁遏暴動而於抵制日貨一事尤爲注意故近來天津一帶日兵雖日漸增多而市肆尚如常安甯總統對此深爲嘉許乃於前日面飭機要局以總統名義致電慰留中有外患日迫國事方殷尚望該　　以國爲重營葬一事俟中日交涉解决後再行回籍等語朱氏近巳復電總統列陳戚激知遇之　忱力　報稱不再亟亟於回籍營葬矣 
[中日交涉中之賞花會]  
　　魯人强顔爲歡 
日本新近增兵到濟情形迭誌前報茲據山東日報載稱自日軍蒞濟以經楊警察廳長與之聯絡接洽悉泯猜疑現當柳綠桃紅天淸氣朗大好韶光足助淸與（實則此大好韶光在在足增人悲感）而我馬旅長子貞王參謀長純甫徐旅長鴈三楊警察長韶九諸公爰於本月二十八日假商埠公園之盛景作中日賞花之雅集是日到會者日賓爲林領事貴志中佐金澤少佐山本少佐島居少佐曁各日軍官長等中賓爲濟南道陳道尹政務廳鄧廳長津浦路趙局長並司令部參謀處警察廳各人員計賓主五十餘席歡聚一堂威儀　　樽　北海　　之花柳增輝集仿西園一座之歡聲無　　徽兩國邦交之　　也筵散後全體　影以爲紀念　參觀陳列館散步國林極一時娛目聘恢之樂　至日　西斜始各盡歡而散　按當此軍馬佐傷之際而有此聞情　致大開賞花會殆欲化干戈爲玉帛也茲附錄賞花會小啓於後 
　　　下古稱名勝之區春宥　說千金之價此地更際此時良　　彙美景吾人無以點綴而消受之得母令湖山笑人昨見公園内羣花爭　含葩欲吐笑顔取憐信似解語所謂陽春招我以烟景大塊假我以文章者非耶謹擬於三月二十八日午前十一時備斗酒巨觥其中邀諸君子共浮大白其惠然肯來成此韻事專啓即頌時社并祈示復馬良王學彦徐鴻賓楊慶　拜訂賓主限軍裝或軍服 
[敎育部注意學生與講演]  
　　禁阻學生預政中日交涉起後留東學生公舉代表回國開會演說曾經敎育部發電通告日來各省學生亦紛紛電致政府聞湯總長刻復有電致各省巡按略謂近日學校生徒時有聯名干涉政治之事推厥由來皆由誤解共和二字而起須知共和乃世界一種圑體非所語於學校諸生學成而後各本所長爲社會國家效用前途事業正復無窮若身猶在學輙先奔走政治無論於法令有無違背學業必從此抛荒請卽傳諭各學校速行禁阻庶幾共和眞理日漸昌明靑年思想日趨正軌整學校風紀卽以固民國根基本總長有厚望焉 
　　酌定講演範圍　敎育部以講演機關爲開通民智之具所有飭令遍設講演機關業巳核准在案至講演人員所講演之事項固宜編輯講稿尤宜畫定範圍以防踰越故特於日昨咨飭各巡按轉飭所屬各講演機關茲問其酌定講演之範圍如　關於國民義務之事項　關於國家財政之事項　關於社會攺良之事項　關於振興實業之事項　關於公共衛生之事項　關於世界大勢之事項　關於政府命令之解釋　開於普通學術之事項　關於命令之指定特别事項 
[下關埠政近况岐（三月三十一日）]  
　　下關商場大部份市街建築均巳竣事官産地址動工巳有數月竣工開市之期不遠下關商埠恢復之第一步可謂完全成功商場之形勢由江邊推及内部若惠民橋西大馬路儀鳳門大街等俱成繁市先之江邊馬路南北安里等街一敗不振（一）由於江岸坍塌迄未修繕建築工程難以施行（一）由原地商户資本艱澀恢復無望若萬華樓舊址雖巳建築成功尚不能開業商埠之衰敗原因在旅館業之濫設而不注重居民之狀態且主持埠政者之放棄政策更足使企業者無方針可趨遂陷於迷糊之境不知適從下關商埠局者主持全部商場之行政官署也自坐辦總辦之形式變更爲局長官僚於攺組之際每借更動名義爲其施行之端緒坐辦與局長性質同一而現則復擬攺組辦法尚未發表 
　　下關商埠局自光緒二十五年卽經設立初時之權限財政區域俱有定章施行將二十年及於民國三年度豫算將全部削除奇詫萬狀其削除理由爲商埠局應由商埠入欵開支不得列入豫算始無論商埠入欵之盈絀而豫算案者非僅開支經費之謂實乃各般行政狀况之一種縮圖个下關商埠行政固在官署亦存而獨不列豫算且商埠入　皿國家人欵之一亦應列入豫算歲入項下經費支　節減省用未嘗不可不列豫算則如一獨立國財政廳編造者之神經糊混已屬可怪而商埠局居之一年並不伸訴則更奇之又奇照例應列商埠入欵亦列商埠出欵局費即在其内於省財政上仍無絲毫關係而於行政系統得以確立一貫聞四年度豫算編造槪照上届辦理爾則商埠局之機關乃不在行政系下　 
　　商埠局現行經費月將一千二百元較之高拱無爲之道尹署節減三之二而地方繁衝事務亦多額支尚不爲多因豫算案削除之故經費遂爲借墊每月由財政廳借五百元不足之欵在商埠收入動支所謂商埠收入大約數種如官産租金車捐妓捐茶捐旅館照稅各種營業照稅房捐屠宰捐等項然下關商埠以警察不在商埠局統系受城内總廳節制之影響凡有捐項一槪爲警察廳攫去如房捐妓捐茶捐車捐四項月計二千數百元又各種營業照稅爲縣知事徵收於是商埠局收入僅有房租一項月可八百元儘收儘用債欠借墊之五百元無處償還蓋卽放棄政策之由來也 
　　驗契一事延緩阻滯爲人詬病開辦時收四百餘户一年來只收一百餘户下關全埠契户約在二千外今所收在六分之一此項契紙持局　驗者多爲變賣起見受主非有商埠局加印及新契不能作環以此迫不得巳方來請驗商埠局原設三科（一）掌文牘（一）掌會計（一）掌驗契坐辦攺充局長之劉璩生正在籌劃攺組擬裁併科數淘太人員劉之親友住局候事者已有數人商埠局只有一事差强人意即關山取土搬運塡地巳有半年頗有實效官産價値可以增高私産亦可得實用也 
[山西最近之軍事譚]  
　　創設軍事學堂　　太原特别通信云閣將軍以整頓軍務弁目人材最爲重要故於日前派員赴平定之娘子關盂縣之各村五台縣之淸凉山一帶繁峙縣之大營砂河各鎭徵集合格人民三百名編入軍事學校肄業以八個月爲期滿卽以北京陸軍模範隊畢業生充當各隊敎習分門授課併委任陸軍少將孔繁蔚爲該校校長附設於十二混成旅本部内頃聞所徵兵士均陸續到省擬下月初問即可開辦 
　　辦理陸軍退伍　又述退伍事云山西陸軍自民國成立以來三年中退伍僅祇一次近閻將軍錫山以中央財政自歐戰發生後萬分困難而黨人匪徒如張士秀李鴨鳳續西峰弓富奎等或授首或逃竄其餘各縣小股土匪類　剿除殆盡故所有陸軍三混成旅非酌量退伍不足以紓士氣而裕財政聞巳於日前呈明中央將十三旅臺壽民所部步兵一　十四旅吳信芳所部步兵一　辦理退伍 
[紀川邊兵變原因（續）]  
　　陳步三前託邱旅長昻靑由鄉域至喇嘛丫會同劉宣撫司令辦理交涉堅索非給餉銀十五萬兩不可兩方磋商未就邱旅長仍返鄉城距陳陽允就撫陰乃嚴密凖備其最可痛恨者勾結夷匪給與鎗枝又復派遣龍子林爲第一支隊長（龍即前暗殺朱營長子俊者）張錫先爲第二支隊長易朗雲爲第三支隊長岳莫爲僞參謀長復任夷匪首冷龍丹巴爲第一支隊長（查冷龍丹巴素行不法前淸趙爾豐曾懸賞銀一萬二千兩購緝未獲）洛桑大亡爲第二支隊長日敬登尊爲第三支隊長進據東龔火珠鄉一帶刻劉司令巳令遣陳賴張三支隊長絡繹由理化開拔前進各士兵奮勇爭先尚能用令且陳此次倡亂各士兵均係脅從之徒近日以來持槍逃至理化者日不乏人劉司令以該兵等前此爲亂非出本心凡繳槍一枝者給洋五十元以資鼓勵並給予恩餉以便回籍陳叛據鄉城恃有大砲數尊以壯聲勢聞此大砲係去歲征鄉隊存留該城以防夷亂月前砲連劉排長私將該大砲撞針竊去呈繳宣撫司令部迨陳覺察知此砲已成廢物乃於前月初間命人將大砲二尊繳呈藉爲籠絡之計十九日駐喇嘛丫之軍隊巳將此砲運抵裹塘此亦一川邊失而復克之原因也 
　　陳繳呈之大砲二尊均係管退式劉司令驗收後立飭鎗匠修理惟内有一尊機件大半不完全非運回成都兵工廠不能整配並於前月二十二日將修理完善之一尊舁往營官壩實地演習甚稱適用巳發給一支隊作爲征鄉之用 
[寓征於運之折中辦法]  
　　津浦鐵路經行直魯蘇皖四省全路輸運貨物應納各省釐金原由沿路各省節節設卡派員徽收其於商運諸多不便無俟贅言去歲交通部爲消除商人困難振興鐵路營業起見會同財政部商明四省攺用寓征於運之法所有應歸四省收入之釐金由交通部每月撥還一次聞試行以來該部貼還各省之數竟不逮各省預算原額十分之一於是直魯蘇皖四省財政廳先後向財政部陳說力主廢除寓征於運辦法規復舊章歸各省自行設卡徵收財政部以如此必非交通部所願而不如此則各省財政攸關又不能禁其不再力爭特擬具折中辦法呈請總統批示矣 
[内務部暫不裁員]  
　　本年預算不敷財政總長曾面呈總統請裁冗員當由總統片交政事堂鈔交各部署分别議裁去後茲聞内務部已遵議呈核原文　云　本部於民國初元奉令公布官制除依照官制通則規定外額設總務廳一民治職方警政土木禮俗衛生各司凡六置司長六員僉事五十六員主事七十員技正四員技士十員二年十二月修正官制裁併土木禮俗衛生三司淸納事務於各司之中而特設考續一司以總核地方官吏之治續并辦理懲戒獎恤事宜維時共設司長四員僉事四十四員雖其他員額無所增損而司長僉事各薦任職業共核減十六員一面將部中員司嚴加考核酌定去留計司長僉事主事技正技士各項停職者五十餘員懸缺甚多此爲本部最嚴之甄别業巳抉擇而無餘迨至三年七月政事堂成立後各部修正官制復以籌備祀天祀孔并修明禮樂祠祭等事屬諸本部範圍增設典禮一司添置司長一員另添置主事二十員酌量事務分配匀撥其餘僉事各職一仍其舊未嘗增加此本部歷次修正官制規定員額之大槪凡所以重部務而節度支者固巳斟酌再三愼之又愼至於部中現辦之事實兼領昔日吏禮工及民政各部之職簿書塡委事類紛繁而本部所用之人按照現行官制計尚有秘書僉事主事按正技士共十四缺懸未補八兩兩相衡實非冗監就事論事已覺不遑且伏讀本月十二日申令有云各部員本以官制爲範圍其溢出應有員額之外大都駢拇枝　無所事事次第淘汰尚不甚難更有特設機關原其性質本可省併亦須總核名實斟酌去留詳繹令文是各部現在情形早巳仰邀洞鑒啓鈐性情愚直夙矢馳驅帑藏空虚心所默喻但使從公龜勉能無誤於事機自當共濟艱難冀財政之節縮顧以本部職司甚重而員額無多證之歷年所支俸給比較預算原額均屬有減無增在職各員亦能勤愼將事實未敢再議裁汰惟有據實瀝陳懇請暫仍舊制以資任使仍由啓鈐切實考核俾免曠冗其懸額未補各缺隨時察酌需要情形寧缺母濫總之竭誠事國當分計吏之憂忝長曹官敢市屬僚之譽三月二十六日奉批令呈悉仍著隨時切實考核勿滋冗濫此批 
地方通信 
[蘇州]  
　　水警署長撤差原因　蘇鄉光福鎭有佘瞎子者（即佘才發）開場聚賭所抽頭錢頗鉅駐防水警第二專署分署長文錫社及三等巡官李某等均與佘瞎子接洽每日各收陋規數千文甚至有備酒請佘赴宴之事旋經地方士紳舉發遂爲第二專署長師蘭亭得悉禀明第二廳趙廳長飭將該分署長文錫社撤差遣缺委張金山接充巡官李某則調防胥口鎭以示薄懲 
　　停止省費後之辦警難　吳縣孫知事前接齊巡按使通飭停止省給警費就地　補不得以省欵停止補助遽將警政減縮等因（原文曾載本埠新聞欄）當以此項警政省欵停止補助僅就附稅收入一項辦理所缺甚鉅而就地籌欵大非易事故擬於日内邀集二十七市鄉各董到縣會商再行核奪 
[松江]  
　　禁烟委員將次解滬　禁烟委員沈成兆與後崗警員孫品三串詐該鎭富户汪夢雲五百元一案曾迭誌本報茲悉沈號壽民揚州籍由强有力者函薦來松充調查烟酒稅員嗣經周知事給以印布令充禁烟委員沈卽用賄賂勾誘破落户流棍等使指明富厚吸烟之家率警抅案槪罰巨資沈享三成提賞之欵此次到後崗後　自治委員孫家相忿汪姓不肯慨認公債票遂任沈串同該鎭警員孫品三率警至汪家查抄當獲烟灰一缸視爲奇貨 
 
 
 

Page 7

 
 
汪急挽人懸情除認公債二百元外另給五百金沈　均首肯當派司帳蔣咸送洋至舟點交孫沈諸人汪亦隨舟到松由沈入署輿前汪承審員商妥當堂判罰百二十元以　眼目餘均乾　事後公衆不服一再申控此案遂移轉管轄然沈不獨逍遙事外且原派充警局職員過付之蔣咸反久覊公所盼訊無期前者　按使蒞松由其子蔣照攔輿遞禀當由齊使委隨員升訊一過飭送全案卷牘論候批辦昨日上海審檢廳派警來松索解沈成兆孫品三兩名周知事即傳沈到署告以緣起出入均派小隊密伺一面飭警赴後崗傳孫品三來松以備併解 
　　孔敎會第三次開會　松江孔敎會支部於二月二十日行第三届開會禮並舉職員惟會員有主張推舉者有主張票選者互在縣知事處禀懇飭遵不知届時何所適從也 
[鎭江]  
　　責成鄉警淸查烟苗　丹徒縣章知事前日召集各鄉鎭警察區員面論謂省派淸查烟苗委員王君業巳到鎭目下正在着手密查惟本縣所屬共有二十八市鄉去年曾有横山凹辛豐私種烟苗之事雖經劉前知事會同軍警前往拔盡將種户　辦誠恐日久玩生再有此等情事現特議定將二十八市分劃十四區責令現有之各警區區員等會同本地鄉董擔任查察限自本月一號起開始出查無論窮鄉僻壤均須詳細查到儘一個月查　嗣後如省委到鄉查出烟苗即惟該管區員鄉董是　云 
　　派艦駐鎭巡防　馮上將軍以沿江一帶伏莽甚多防務不可不嚴昨特電調楚有兵艦一艘辰字魚雷艇一艘至鎭江停泊以資鎭懾而重江防 
[南京]  
　　籌辦游民習藝所　警察廳長王桂林現以城廂内外游民甚多特籌辦游民習藝所收養游民以保全地方治安現巳委任前辦捐務處長張爾功籌備一切俟有端倪再行詳請齊使核辦聞張君巳將開辦方法及組織情形繕具淸册呈請　長核奪施行　　北極閣開種樹成立會南京北極閣高聳山巔惜樹木不甚茂盛馮將軍捐助鉅欵交農會長仇淶之加意種植特於三十日下午二時開種樹成立會馮將軍派副官長何紹賢爲代表齊巡按使派敎育科長盧殿虎爲代表財政蔣廳長警察王廳長及紳商學界男女到會者甚多至下午五時分派種樹散會茲將開會秩序列後（一）先請各界推舉代表在正殿宜布今日種樹秩序（二）馮蔣軍祝　各代表及各來賓次第演說（三）請各段贊助種樹人引　種樹 
[甯波]  
　　鄰縣又有民警衝突三月二十七日爲　縣西鄉洪　岸（　黄古林警署約五里許）　方演劇之期有分署警察路過吳　地方見有農民名大砲者宰剥己死牛隻將肉分售當卽上前干涉强項不服致起衝突大砲謂身受重傷臥地不起當卽由巡長傳喚地保巡士等亦相率回署不意有好事者遽行鴨　聚衆扛抬大砲前往分署滋擾經地方士紳排解巳將散去適左近張家　地方演唱走書（走書爲串客之變相唱者多係山北人唱畢卽宿於民家往往演出傷風敗俗之舉）聽客多游手喜事之徒聞信峰擠而來同聲　聞任意搗毁雜物幸經就地商民設法勸解巡士得以多數逃避惟有一二名略受徵傷當夜由該署員報告警廳立派大隊巡警星夜馳往一面令巡士照常服務一面將大炮及傷警送至檢廳驗傷並查辦滋事之人以儆不法 
[杭州]  
　　杭人愛國之表示　日來嘉湖鄉民成羣結隊而來進香游湖如天竺東嶽茅家埠松木場等處士女如雲城中綢布烟茶名業無不利市三倍而一般熱心愛國之士趁此時機又大書特書標明中國人勸用中國貨八字到處張貼又刷印中國貨之品類逢人分送復派人往熱鬧市場竭誠勸導演說種種利益致鄉民逃聽之餘大爲戚動昨如鼓樓前沿大街淸和坊保佑坊三元坊直至武林門所有中國貨商店買客皆絡繹不絶云云 
　　另函云政務廳吳廳長查悉省垣近有勸告抵制日貨傳單而種紛紛逼送惟肖無抵制眞相　巳而致警廳查禁 
[安慶]  
　　靈宿乞振之通電　皖北灾情繁重而以靈宿兩縣爲最昨見靈璧官紳乞振通電略述如下宿東北四十里靈西北五六十里無麥無草民食藻葛柳皮靈則尤甚路中時見白骨飢色極重者宿約萬餘户靈約二三萬户現欵各二萬實不敷放賑惟求江皖振會及皖省諸公憫賜救淸或派友携欵來查放萬急救命云云　　請建專祠之批示　日前有烈士吳崧之于吳大元赴巡按署禀請飭縣照　截留欵項建立伊父專祠昨奉批示云禀悉查前代勛臣及民國烈士前經查照部章各設專祠爾父吳樹巳在烈士祠合祀之中精靈早有所托此項木主廳送入　族宗祠内供奉可也至稱禀前督在該縣公欵項下截　四千元除巳　　極費一千元外仍留建祠費三千元等　　飭　城縣知事查明詳報再行核奪 
[吉林]  
　　匪掠稅局駭聞　聞吉省貽政廳昨據檢　稅　征收局　禀云該局所屬弓棚子分局於二十三日晚被匪搗毁搶未富粘三千餘吊幸未傷人巳函請縣署飭游道隊兵星夜前往追捕 
　　牛疫與鼠疫齊來　　江發現鼠疫日益加鉅奉天巡　使巳　出欵項二千元作爲防疫專欵孟巡按使亦以　江撫松臨江等縣雖非交通便利之區然恐其蔓廷故特飭由政費項下　　小洋千元交由李樹楠知事充作延醫及購備藥料　斷交通之用兼擬酌查情形如果十數日内疫氛仍不輕域决定繼　派員前往會同防治　烏拉街所屬之前後七塔木張莊子等處現在發生牛疫牛隻一染此症即不飲不食頸際墳　二三日内即行倒斃傳染亦極迅速　相距三五里之遙亦必延及現　該　住民對於此項疫　頗爲恐慌云 
雜評二 
[山東之賞花會（默）]  
　　山東自日本增兵後一般推測者以爲濟南城中氣象將　何愁慘而不料春光明媚無異　時我國軍警界對此大好韶華盡情點綴邀集日軍各官佐作中日賞花之雅會　　北海集仿西　佳客盈庭笑言無間誠足令湖山生色也說者謂　場上相敬以槍彈杯酒間相聯以睦誼軍人氣度固廳如是顧令我耿耿不忘者則此小啓中所謂羣花爭艷笑顔取憐欲吐含葩信能解語數語嗚呼山東之花眞可謂善體人意然我聞花之美者有傲骨奈何祗知以笑顔取憐耶顧我武人勿爲山東之花 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[籌辦愛國儲金續誌]  
昨據訪員續報倡議愛國儲金之某君因此二三日中滬人士對於此舉咸藥贊成昨巳印發存儲志顧票二萬張並擬商借南京路福和香烟公司樓上爲籌辦處惟其人性甘隱遯不願居發起之名巳致函本埠夙有名望諸公請爲主持茲覔得原函一封照　於後　寗紹輪船公司虞洽卿先生大鑒鄙人自將所議愛國儲金辦法送登字林西報（見三月二十九報）以後華文報紙亦相與譯出登載藉爲吹嚧一時熱心同胞起而贊成者極多鄙人自思此項重任力薄難勝須得有才望兼優諸公列名發起方可收絶大之效果爲此除函請唐紹儀伍廷芳周金箴貝潤生沈敦和朱志堯鄺富灼諸君擔任發起外更擬屈煩閣下作一發起人以厚信用可否之處諒蒙即覆如欲詳詢底蘊鄙人甚願走告也但鄙人之名氏尚祈勿宣爲感（下略） 
　　又聞協和香烟公司鄔挺生君及其同事諸君巳預備五千元存儲待用其餘急欲繳欵親至本館詳詢辦法者甚　内有一人願與其友凑集二萬元作爲此項存儲云 
[對日問題種種]  
　　詢問派艦之虚實　　江寗馮上將軍以排斥日員一事係在上海租界稍有齟齬不能發生問題至其他僑商各該地方官警均照約切實保護可無他慮乃聞外間有日人遣派艦隊藉以保護日僑之說昨特電致楊交涉員飭卽查復核辦楊君當即往晤駐滬日總領事有君詢問有無此說　有君答稱並未奉到該國政府明文設有此說亦屬保護日僑楊君謂保護僑商自有地方官擔負責任儘可無虞設有此事萬一激動人民公憤反多不妥務望轉達貴國政府等語聞彼此竭誠商議頗爲契治楊君返署後卽將以上情形呈報將軍及巡按使請爲察照云 
[中央來電之大旨]  
　　聞滬上當道近又接到中央來電謂昨聞福州又有人抛擲石子擊毁日本商店此等舉動在我人民雖係出於愛國熱誠然利害所關間不容髮（中略）務希查照前電切實告戒商民曁諸色人等一體知悉愼勿徒逞一朝之忿授以口實並希轉飭所屬隨時加意防範等因現淞滬警廳徐廳長巳遵照飭知所屬各區署隊一體防範矣 
　　官廳公函之勸誡　南商會總協理近接官廳公函略云有人在滬倡議抵制日貨並有無知頑童毁及電桿木上之日商招貼曾經出示曉諭禁止在案因恐日來仍有此等舉動飭即轉知商界務須和平勸導不宜逞忿激烈致生交涉至日人要求一事應聽政府主持是爲至要云云聞該會接函後已定於日内開會邀集各業領被會商勸導之法云 
[旅滬皖商之公電]  
　　此京政事堂呈大總統鈞鑒日本乘間肆慾無理要挾任意擾害東亞商務現己大受影響度其苛虐條件無非逞彼野心促我商民命脉種種險詐婦需咸知鼎計等泣血盟心毁家救國籌補救之實力爲政府之後授萬乞大總統堅持决心深維後患凡彼要求嚴正拒絶披滬痛陳伏乞矜鑒旅滬皖商沈鼎勛夏毓璜成霽淸劉文柔丁梓材劉家熤郭樂譽宣建勳孔廣浩朱兆奎吳典常史家厚張煥廷劉樹霖吳益淵劉瀚施錦章范章甫衛濓胡錦文公叩 
[務商中學歡迎會記事]  
　　閘北務商中學於日前開會歡迎該校校董王文典君並由該校校長吳衡之君敎務主任余裴山君庶務主任黄惠任君引導參觀銀行專科及商業本科下午一時開會由校長致歡迎詞並謝此次代表赴斐利濱嘉年華會繼由王君演說此次赴會之狀况並云代該校帶云祝詞一幅會懸於會場之内華僑頗爲注意彼時曾有一生卽欲偕同來滬入校繼因今年署假爲伊高等小學畢業之期是以不得不稍事從緩先託帶上小影一張藉爲紹介足見華僑愛國及好學之心且該生年僅十四而識見已卓爾不羣至堪嘉尚云云並旁及斐利濱銀行組織之完備銀行人才成就之爲難吾國銀行内容之欠美頗足增入智慧末復言此次國貨之暢銷華僑之好學殊出意料所不及國貨之振興當以此爲起點華僑之好學當以此爲發軔不禁爲吾國商業前途賀復不禁爲務商中學前途賀云云演畢掌聲雷動遂由校長致謝詞而散 
[請求停鑄銅元之部復]  
　　江蘇齊巡按使前次出巡來滬曾有某員遞呈說帖略謂近市銅元允斥商民交困鈞使深知流弊業巳嚴飭各屬禁止入口惟治本問題不若陳請中央通飭各省一律暫行停鑄等語當蒙齊使採納允於出巡後電商財政部核辦茲悉齊使業巳接准部復轉行該員略謂准財政部電開銅元鑄數過多流弊實巨本部夙見及此上年曾由前部長互籌全局　定辦法次第實行如河南重慶兩銅元局已飭裁併湖南銅元廠並限期裁撤此外南京造幣分廠銅元業經停鑄武昌成都等分廠銅元鑄數均嚴行限制嗣後仍當隨時察看各省情形分别停減若如該員所陳即飭各省一律停鑄查與各省情形未能盡合應隨時察看斟酌情形辦理云云 
[鎗斃盜匪自有一定地點]  
　　老北門内王克記家被盜砍斃車夫並刦去元寶銀洋一案曾經獲到盜首張春江等解由鎭守使署訊明分别輕重擬罪電請馮上將軍核示在案茲因外間謠言有該盜等須發犯事地方執行鎗斃之說該事主恐有流彈誤傷途人故於前日具禀鎭署請求另行擇地昨奉鄭鎭守使批示云禀悉查該商號被刦一案所獲盜犯張春江等業經訊明按律擬判電請馮上將軍核示一俟奉批准行即當分别執行其執行地方自有一定地點並無發往犯事地方執行之說該號母庸疑慮至另禀請提故買贓物之志慶錢莊等到案懲究等情惟究竟有無知情故買情弊業巳飭行公共公廨傳訊核辦並嚴飭警廳勒緝此案逸盜餘贓務獲解究矣所有巳經起獲原贓元寳銀洋等件仰即來署具禀認領可 
[盜匪犯案纍纍]  
　　法新租界太平橋地方裕新腸作於一月四號晚間被匪持械入内刧去現洋金飾等物値洋二千餘元後由華探目黄錦榮包探韓邦達方福林程芝卿等拘獲盜匪黄三卜友發兩名嗣又由英界捕房緝獲方少卿一名並由嘉定縣續獲沈臘子（即周永福）小陳子（即劉巧民生）朱光硯等三名一併移提至法捕房經石總巡盤詰黄三等均承認串搶裕新腸作得贓分用不諱現巳將金打　表手表各一枚金圈一只吊出傳到事主認明無訛石君以裕新腸一案雖已人贓並獲惟該匪等所犯搶刦案件不止一起故又　出嚴加詰問黄三等又稱曾經持械串搶鉅豐押店洋銀及裕興南貨店等各户衣飾等物石君論令還押候將各犯口供詳編抄錄解送法公堂訊辦 
　　又據英租界訪員報告云盜匪方少淸因糾黨夥刼法租界裕新猪腸廠贓物由戈登路捕房包探陳永康緝獲解送公共公堂訊明移解法公堂歸案去後茲因方盜在捕房時曾供有同黨帖三（即帖如生）匿居滬西華租兩界毗連之處故由包探陳永康協同西探前往緝獲昨晨解送公共公堂判帖押候查明再行解訊 
[部員將次抵滬]  
　　軍界消息陸軍部現派陸軍少將銜本部軍械司司長宋恩鴻君出京考察各處軍械兵工等廠並察看沿江海各路要塞砲台現巳由鄂省察看滇陽兵工廠沿江而下日内即可抵滬云 
[探線擒獲盜黨]  
　　西南鄉閔行附近南滙縣屬邢家堰地方某姓家於本年陰曆正月十六晚被盜行刧業經該處水上警禁緝獲盜匪江北小毛等兩名解縣訊究據供内有寗波人葉連生同夥上盜即經南邑移請上海縣飭警協緝務獲解究在案茲悉本邑三林塘地方警察區署近據線人密報謂該犯葉連生現在匿居閘北遂派偵探任海潮帶線前往查緝前晚經過寳興路適與該盜相遇鳴警擒獲帶至淞滬警察第五區署請爲寄禁昨己禀由地方警察事務所備文將葉盜提回押候訊核矣 
[緝獲嫌疑盜黨]  
　　西南鄉徐家蕩事主徐桂香家被劫一案前經地方警察所陸續緝獲盜匪陳道王阿二張三寳等數名先後解請鎭守使併案訊辦在案茲悉地方警察所因司法員預審獲盜王阿二張三寳時曾據供出同夥沈阿狗避匿曹家橋地方當飭該管第三警區嚴行查緝現該區署長己將沈阿狗拿獲解所昨由司法員提訊沈只認秤賣私鹽不認爲盜詰其王張兩犯何以供指則稱與王阿二等販私素識想因口角細故挾嫌誣扳所致再三究詰矢口不移司法員以情有可疑遂判將該犯還禁候查明證據再行訊核 
[國貨維持會開歡謝會預誌]  
　　國貨維持會定於陰曆本月十九日下午二時在中旺弄錢江會館開會歡謝伍廷芳王文典兩代表會場秩序預誌於下　一搖鈴開會　二主席宣佈宗旨　三主席同全體會員致謝伍王兩代表行一鞠躬禮　四主席同全體會員致謝楊觀察使施監督行一鞠躬禮　五主席同全體會員致謝籌備員王介安副會長曁籌備員諸君行一鞠躬禮　六伍秩庸王文典兩代表發給出品人所得獎憑　七伍秩庸王文典兩代表演說　八來賓會員演說　九提議事件　十散會 
[欺騙重婚案辯論終結]  
　　婦人韓周氏同女玉英前與章四福互控姦拐捲逃復與素爲洋行買辦之錢某訂約結婚涉訟地方檢察廳迭由鍾檢察官預審未結前日下午三時重復預審韓氏母女一味狡賴錢某則稱因有韓玉英之胞弟韓文明曾在該行學業以致受愚訂婚且有章四福互控有案欺騙重婚巳成鐵案請堂上秉公核辦當由鐵檢察官與某推事會商良久認爲預審終結聽候公開刑庭判决 
[聲請上控之有效]  
　　朱祖或王光培范通泰同控王　人不付存欵洋各二千元經公共公堂傳訊察閱證據似係股本因判證據不足將案註銷茲因朱王二原告不服判决特延律師投案聲請上控昨又傳訊由俞代襄讞與英領卓君會商之下判朱王二人各交四百元人洋並保准予上控 
[誣指誘拐之敲詐]  
　　　城人楊大自寓居南市前日在途見素請之　小二同一女子行走楊即糾同無賴十餘人上前敲詐指該女子爲江誘拐當時由一區一分署守望巡警　德勝目擊情形遵將江楊並女子一併拘區餘均邀去當由該分署員略詰一過備文轉送地方檢察廳經檢察官訊得該女確爲江小二之妹判令省釋楊收押一面起訴審判廳請爲公判昨日午後由周推事官會同宗檢察官開庭研訊並傳該巡警絡德勝到庭作證間官命提楊大有出庭據供拉車度日並不爲非駱警則陳明當時情形訊至此宗君起訴此案事實略謂楊大有膽敢糾同十餘人在途藉端敲詐實犯新刑律三百八十五條之罪請爲公判問官命駱警具結着即回區供職楊大有還押聽候宣布判决 
[援救被虐婢女續誌]  
　　勞合路二十二號門牌金燕卿家十五歲婢女戴順喜因遭虐待由隣人代報捕房派探將金與女一併拘解公共公廨訊明判金罰洋二十元女發幼女所留養在案茲因幼女所定章　留養十三歲以下之幼女該女年歲巳長拒不收納昨晨帶案中西官判女改發濟良所留養 
[女孩哭訴苦况]  
　　五區警署崗警前日查見迷路女孩一口解送閘北司法科經段科員訊問據該女供稱年十二歲被人拐賣與某粤人家爲婢因遭主人凌虐故乘間私逃段君問其父母姓氏籍貫及住址職業該女哭泣不答判送慈善圑留養並飭偵探查提拐匪及買主到案再行嚴究 
[男女賭博之衝突]  
　　理髮匠孫步生孫步龍及孫徐氏等因與賣筆人姜企炳賭博爭論以致打架由警拘至一分署詰明前情氏稱被踢傷及胎孕等語飭送警廳司法科訊究 
[中西探押解贓賊]  
　　公共公廨關讞員昨派十九號華探談鳳池偕一百七十五號西探押解竊賊金志昌至第一區警察署並呈公函聲明該犯供明在華界十六舖某輪船馬頭竊得衣包一個内有綢褲五條綢料兩塊大洋六元當票兩紙請爲發落等情董署長以一時尚無失主指認飭將該犯連同贓物移解警廳司法科訊究 
[兩方均犯刑律]  
　　引翔港鄉民殷盛和前因來申私帶烟土地回家行至中途被流氓趙毛毛奚淸淸楊明生等偵悉將土及銀表一只一併攫取當爲該處巡警將一干人拘入警區解送地方檢察廳預審分别收押起訴審判廳昨由推檢各官開庭命提一干人研訊之下由檢察官起訴略謂殷私帶烟土罪趙等三犯詐欺罪均己成立請爲公判問官仍飭分别還押候斷 
[烟犯解廳請究]  
　　浦東三林塘人沈秋尚來申購買烟土擬乘輪船返家在大碼頭地方被警拘送警廳請究又爛泥渡鄉民吳金海在家私食洋烟爲該管警區拘送警廳昨由司法科顔科長略詰一過將沈吳二犯連同烟土解送地方檢察廳分别收押候示烟土存案 
[追悼救火會員]  
　　上海第三區轄境二十舖保安救火社會員王靜康（即黄信康）向在大南門内開泰燭號爲夥曾於民國二年舊曆十二月間爲本城虹橋南首大火王君奮力施救時有大牆坍倒將王壓傷送往仁濟醫院醫治約一月餘始痊出院後仍在店服務勤於火政詎因身體孱弱時呼疼痛至去冬回里養疴不料於今年舊曆正月二十二日因傷復發在寗波原籍身死經家屬訃報來申該社同人深爲惋惜且聞王君尚有老母幼弟家道寒素今該區幹事員沈韻笙褚慶榮丁筱卿等巳訂於日内在城内也是園開會追悼云 
[更夫紏夥搶刦]  
　　洞庭山人朱仁才駕舟回里於舊曆本月十四晚駛經西鄉莊家涇地方被該處更夫朱吉芳以收取更錢爲由糾同朱阿毛倪阿根等上船刦去銀洋衣物約値百數十元並砍傷事主之母舅某甲而逸事後由該事主協同三十保九國地保朱進邦投報四區四分署飭警將朱吉芳等三名緝獲解署暫押一面由該事主等於昨日投報地方檢察廳請將該盜等移提到廳訊究林廳長論候查明核辦 
[船夥之私擅逮捕]  
　　朱阿章朱妙生父子家住浦東爛泥渡地方向爲花衣業近因拖欠新利小輪船水脚由該船夥劉毛毛楊劉福二人於前日前往朱家時適阿章他出劉等遂將妙生誘出禁閉在該輪船頭艙内不令飲食迨至次日阿章得悉即投水巡捕房報告當經梅捕頭派探何阿春等前往該輪船將妙生放出然巳被禁二十七小時之久劉則聞風逃逸當將楊劉福拘入捕房得送地方檢察廳由檢察官提案預審論飭收押候核 
[拐案證據不足]  
　　張長安至閘北警廳可法科控彭厚林陸得林串拐其妻　匿他處等情經段科員判送檢察分庭由李檢察官預訊之下以原告證據不足判將訴案註銷　又吕溶投五區三分署控李小房子王史氏串誘其女經張署員判送檢察分區預訊亦以證據不充將案註銷 
[聲訴背夫潛逃之原因]  
　　蘇鄉横涇鎭人徐仁山之妻陶氏於前年背夫私逃來滬近被徐在南市王家碼頭地方尋見鳴警帶至第一分署詰據氏供因丈夫不顧家用不得己來申帮傭等語奉飭移送警廳司法科訊究 
[嫌疑犯堅不承認]  
　　阜寗人楊如田於上月十七號被同鄉人顧立扭住鳴捕拘入捕房據稱楊係阜寗越獄脫逃之盜犯因卽一併拘留旋解公共公堂訊據楊不認爲匪判楊還押顧交保候函詢阜寗縣知事查明楊是否該縣逃犯及所犯何案復到再核在案迄巳兩星期阜寗縣尚未函復到廨故昨由捕房將顧楊二人解案請示並禀稱顧因無人具保拘留捕房訊之楊仍堅不承認中西官會商之下判楊顧二人分别交保候下禮拜四再核 
[兄弟不睦之吵鬧]  
　　無錫人榮杏春前日至新閘梅白格路二百十五號門牌伊兄榮順生（即榮杏芬家强索吵鬧致被鳴捕拘押昨晨解至公共公廨訊問據供家産盡爲伊兄掌管掯匿不分今因貧難度日是以向索並不吵閘中西官因原告未到判令從寛開釋並諭以後不准再往吵閙如有糾葛儘可具禀起訴 
[聲明不能遽允之理由]  
　　英美工部局近因推廣重慶路馬路欲向范毛思范玉峰范金生兄弟三人劃地七分一釐五毫因范氏兄弟不肯讓出控由公共公廨於昨晨傳訊原告由代表高易律師上堂呈驗地圖請諭被告照圖讓出並聲明向例如工部局因公益劃用地皮照例給價業主不得反對被告亦由律師到堂代表並稱被告並不反對惟被告兄弟因此地産在廨涉訟尚未判决故工部局所給地價或仍存工部局或存公堂須候訟案終結再行給領俞代襄讞與英卓副領事會判云原告律師聲請諭令被告照圖將地讓出被告並無反對惟據被告律師聲請地價存案候訟案終結再核均應照准 
[不交定貨之辯論]  
　　郤雲江控趙順華不交定貨昨晨由公共公廨傳訊原告延律師上堂呈騐合同請追被告由伊妻趙洪氏投案供稱原告前後向定各貨共計價洋一千七百六十元除收過八百六十元尚欠洋九百元未付是以貨未交淸如原告將所欠貨欵繳存共堂則定貨亦可即日交淸並延律師到堂代辯中西官以按照合同原告尚應繳洋八十四元判着原告照繳並令被告按照合同交貨 
[人證尚未齊集]  
　　英商籘祿普橡皮公司控瞿生記外國木器店主瞿浩然不理伊用人華竹林報關舞弊擔保折償損失銀七百零九兩業經公共公廨中西官會訊判候補傳華竹林並各邀見證到案冉訊在案前日午後由廨復訊因華竹林有事離滬尚未傳案關讞員與英領康君會判被告仍交原保候傳齊人證再訊 
[火腿公司之債務]  
　　胡集甫姚君武黄子斌等三人前至法公堂同控裕豐泰火腿公司主畢錫功不還存欵及往來貨銀等洋共三千二百元因其交保不理收押追繳在案今胡等續求訊追畢稱現巳凑得洋六百元先行交案餘欠請准出外陸續拔付聶讞員判洋給原告先行具領尚少洋二千六百元交尋常保出外限兩月理淸 
[限期歸欵]  
　　法商强健黄包車公司洋人乃克雷司至法公堂控稱顧四經放包車結欠車租並少去車上物件共計洋六百餘元向索不理求追等情顧四供賬目不符故判算明賬目禀覆候斷在案今兩　將賬算明實欠洋四百六十一元由捕房傳案請訊判顧交　限一月還洋 
[房客欠租逃逸]  
　　朱金龍至法公堂訴稱曹來生前來租屋兩間開設店舖被欠租洋一百八十五元向收不付忽於昨日私行逃逸所遺什物巳報明捕房檢點所値無多求請核示判將什物交房主收管作抵 
[被訴人交保候訊]  
　　旅滬寗波鉅商方氏族人公禀公共公廨具控同族方選靑掯匿價値四十五萬三千餘兩之公産等情又黄逸村控逃志雲不理抵單借洋又婦人趙洪氏控崔永奎不理欠洋九百元昨均由公共公廨飭探傳案分别交保候訊 
[公廨訊斷錢債案]  
　　陸全記控汝軒不理欠洋三百七十七元又周全生控陳三益不還結欠貨洋八十四元又陸錫侯控許源昌不理擔保借銀一百兩前日午後均由公共公廨傳訊判汝因另案還押先繳還洋七十七元餘洋照據限五月間繳淸陸許各交原保均限兩禮拜分别繳淸 
[攫取與摸竊]  
　　黄包車夫陳四才在福州路以兜攬生意爲由乘問　取章啓玉皮袋又江北人王大因串同車夫在廣東路摸竊陶雲芳内有鈔票現洋十餘元之皮夾均由巡捕追獲昨晨解至公共公廨經聶襄讞與美畢副領事訊明判押六禮拜王無干開釋 
[駐漢美領赴任]  
　　美國政府新簡駐華漢口領事康寗榮君於前晚挈眷乘太古輪船抵滬當晚換乘長江輪船赴漢履新 
[發見屍身]  
　　小北門外寗波會館左近昨晨發見無名男屍一具經該處地保保 
徐福東查無家屬投報地方檢察廳由林廳長委派宗檢察官沈檢驗員等前往驗得該屍年約三十歲身穿白洋布短衫褲週身並無傷痕委係因病身死判由善堂收殮發封厝壇候召家屬認領 
[閘北之烟禁]  
　　閘北檢察分庭前日將訊　烟土犯提起公訴經審判分庭孫推事判决曾川鴻帶土十七兩半罰洋二百元季阿朝帶土三兩二錢罰洋四十元押候繳洋釋放又五區警署前日查獲烟犯張阿侯一名抄出烟灰三錢移送檢察分庭預訊還押聽候起訴公判 
[鬻字助捐]  
　　上海孤兒院於陽曆四月十七日起開十週紀念會一星期聞有松江人楊了公前往鬻字助捐云 
[雜評三]  
　　官中亦鑒此愛國心乎（訥） 
救國捐登高一呼而國人聞風興起感動㨗於影響豈其有餘力耶蓋如四誡命令中所謂奇痛之金錢也國人忍奇痛以納此金錢爲盡救國之責也然救國之責不獨國民當之官界之負擔爲尤重其將如何激發天良以盡其應盡之責耶倘當此危難時而仍文恬武嬉偷惰曠官絶無愛國思想如命令所言者則其心己死其罪亦不容於死死且遺萬世之唾駡焉 
[救國儲金]  
　　近有某君（本館訪員已晤其人姓氏暫勿宣布）發起捐欵存儲中國銀行以備政府增進軍備或振興工藝之用自經本報揭載後我國人之自願捐欵者異常踴躍一俟收欵機 
 
 
 

Page 11

 
 
　確定卽行繳納惟本報篇幅有限欲將諸君來函一一照登則勢有不能不得巳擇其數目巳定者紀其捐數及通信　其餘仍擇錄原文想愛國諸君必能鑒諒也　編輯者識　　錫山般學煒函　救國捐發起諸君鈞鑒敬啓者外侮日迫千鈞一髮凡屬國民同聲憤恨國家興亡匹夫有責鄙人亦國民一份子自聞救國捐發起以來極表同情鄙人先將月辛念份之一作爲救國捐以交涉解决之如何爲繳捐之增減聊盡國民義務一俟經收處指定地點當即按月奉繳也 
　　徐振華函　敬啓者茲閱貴報救國捐辦法殊深欽佩鄙人甚表同情苦無積蓄又兼家寒惟思商人身雖寒苦亦國民一份子茲自願將每月所得微俸七成顧家三成救國一俟經收妥定自當按月繳納以爲依人者倡則國事幸甚南京路萬有裕夥徐振華鞠躬　 
　　陳在爵函　閱貴報挽救中國危局之實際辦法實今日中國救亡國存之惟一良法也較之筆舌奚啻天壤僕深表同情惜操業進欵甚微所進不敷所出况無恒産即竭我綿力將我九歲兒所積零錢洋五元捐作救國儲金以表一份子之義務但我兒聞知此救國捐他萬分欣喜卽刻將洋交我故儲洋以待誓不食言北泥城橋下北興里二弄西首第一家一百七十三號門牌陳在爵 
　　長林函　我呌長林聽見主人講救國捐主人打算極力捐還要勸人捐我也是中國人也應該捐的巳經求主人借五個月工錢大洋十元等中國銀行有了收欵的地方就送來捐在内請你申報也代我登登大家方知道我長林還有點血没有死了卡德路泰昌里五百六十六號長林白 
　　信源洋貨號函　閱貴報見有救國捐實行籌備一則鄙人等不勝雀　第人微力薄不能多所贊翊茲由敝號同人等勉力先籌洋一千元業巳儲洋以待一俟經收機關成立即當如數繳奉迨後需用時仍當源源續捐並以每月辛工扣捐三份之一爲積土成山之舉卽乞賜登來函以資提倡信源洋貨號仝人啓住寳善街榮吉里一百十九號門牌 
　　學徒殷錫珍函　今閱貴報救國捐一事鄙人雖尚年幼願節省月規錢五千文悉數充作救國捐冀吾同年子弟聞風興起以救國危殷錫珍上言山西路七十四號 
　　盧少卿函　閱貴報載有提倡愛國捐此事足爲救亡不二良法莫名欽佩鄙人雖爲商傭月進無幾然古人毁家紓難之名言常印腦中能不稍効微力以盡國民天職耶謹每月儲存二元一俟經收機關成立按月繳納至國事大定後爲止先此奉聞　新開河元和糖行盧少卿謹上 
　　虞廷愷函　頃閱貴報載有我國民發起救國捐足見我同胞熱心爲國不乏其人鄙人於上星期曾巳邀同小行華經理徐君及諸同事决議於四月一號起各將薪水項下按月以九五扣提一俟經收機關出現之日自當逐月解送（下略）三馬路光耀洋行虞廷愷上言 
　　樂南庭願捐洋一百元　通信處　九江路九十四號 
　　兆昌祥各友李棟林楊施仁洪立岡袁仁泉范文安徐永康胡安昌陳發生阮定生黄夙岐周允鎭李殿卿裘華餘徐楚楠仇泉榮樂安徑巫阿二願捐洋一百元　九江路九十四號 
　　陸才寳願捐洋五十元　九江路九十四號 
　　顧兆楨願捐洋三十元　廣東路五百二十二號 
　　張振昌願捐洋一元　開封路七十四號 
　　沈叔平願捐洋一元　九江路九十四號 
　　王應冬願捐洋十元　福得路虹口恒昌新號 
　　張祥瑞願捐洋四元　英租界南京路二十九三十號 
　　周益載願捐洋五元　英租界南京路二十九三十號 
　　費寳卿願捐銀洋四元　英租界南京路二十九三十號 
　　烏鴻勝願捐大洋十元　南京路一百四十三一百四十四號 
　　蔡寄梅願捐洋十元　南京路三百九十一號溥利公司 
　　葉淸和費聖莊願捐洋十元　英大馬路費文元銀樓 
　　華立强願捐洋十元　閘北華界永興里 
　　葛定遠願捐洋十五元　後馬路興仁里五十七號 
　　王鑑淸願捐洋五元　英租界大馬路十二號協成隆府綢莊 
　　楊子修趙靜菴楊葆球姚志才合捐洋十元　法大馬路五百零二號 
　　鄭鳴九伊蓉麟各捐洋十元　河南路十四號 
　　孫澤霖願捐洋五元　南京路同春堂藥店 
　　朱範渠願捐洋五元　北浙江路二百號 
　　嘉善魏恂如　捐洋五十元　住本埠金隆街五十六號 
　　四明公民黄竹樓願捐洋十元　住美界三秦碼頭泰慶里一弄第二家 
　　謝錦堂沃雪齡願捐洋一百元　城内九畝地春源里四十二號轉交 
　　諸寡言願捐洋十元　南市外灘愼泰木號 
　　薛志仁願捐洋十元　轉寓東棋盤街同寳源東洋莊 
　　祥泰衣莊各友願捐洋一百元　英租界棋盤街 
　　魏際唐張耕梅願捐洋各一元　南京路三百九十一號溥利公司 
　　費福慶願捐洋五元　英租界大馬路何怡豐 
　　王玉峰願捐洋二元　南京路五百二十號 
　　鍾寳源願捐洋二元　英大馬路何怡豐號 
　　烏定甫願捐洋五元　南京路五百二十號何怡豐 
　　俞仁才願捐洋二元　滿庭坊二弄十三號 
　　丁孝銘願捐洋五元　南京路五百二十號何怡豐 
　　裘宗林願捐洋五元　英大馬路何怡豐洋貨號 
　　陶祥餘願捐洋二元　英大馬路何怡豐號 
　　倪銀棠願捐洋二元　英大馬路何怡豐號 
　　柳雲泉願捐洋二元　南京路何怡豐 
　　樓善洪願捐洋二元　南京路何怡豐 
　　劉皆水願捐洋三十六元　英界南京路何怡豐洋貨號 
　　何葆齋願捐洋二十元　法租界紫蘭街愼興里十九號門牌 
　　鎭海鄭美光願捐洋二元　上海英租界大馬路三百四十一號門牌 
　　沈洪濤願捐洋一百元　華界華興坊第四弄十四號門牌 
　　張瑜願捐洋一百元　通信處滬南 
　　上海瑞康莊壽西園願捐洋二十元 
　　南京路協記洋貨店同人願捐洋三十元 
　　邱靑崖與同事五人願捐洋二十元　山東路二十二號　 
　　潘登灜願捐三個月辛金合洋十元零五角　北山東路恒乾仁布號 
　　陸序東　徐亮　徐春生　陳天英　孫朝生　爰錦濤願合 
捐洋三十元　通信處裹虹口小菜場對門洪益祥洋貨號 
　　蔡寳書願捐洋四十元 
[國貨調查]  
　　火柴　火柴一項爲日用要品杭州閘口之光華公司及寗波泗洲塘之正大廠上海之爕昌熒昌兩公司所出各牌火柴巳詳昨報茲又查得廣東佛山缸瓦欄有巧明火柴廠四川重慶菜園壩有有鄰火柴廠蟹　溪有勸工火柴廠彈子石有森昌火柴廠大溪灣有正化火柴廠成都省東門外白塔寺有四川火柴官廠惜不知其品質牌號價目今姑誌此俟再調查 
　　玻璃　玻璃用途極廣惜本國製造無多大都購用舶來品自歐戰以後其價幾漲二倍可見國貨不振利權外溢之苦茲查香港銅鑼灣有廣生玻璃廠廈門鼓浪嶼龍頭有廣建昌玻璃廠武昌鮎魚套有湖北玻璃廠長沙南門外有湖南玻璃廠重慶繡壁街有文化玻璃廠但未詳其内部情狀及品質價目預記其名以備後查 
　　士人參　靑浦佘山辰山薛山向産人參載在本草綱目現由靑浦城内公利社遵仿古法特别改良製成三種大者如拳中號似高麗參小者細長名曰細芽價目大號每兩四角中號六角小號一元亦滋補藥之上品也 
專件 
[陸軍刑事條例（續）第九章逃亡罪]  
　　第七十九條　無故離職役或不就職役者依左例處斷　一敵前處死刑無期徒刑或二等以上有期徒刑　二戰時軍中或戒嚴地域過三日者處三等以下有期徒刑　三其餘過六日者處五等有期徒刑 
　　第八十條　夥黨犯前條之罪者依左例處斷　一敵前首魁處死刑無期徒刑餘衆處無期徒刑或二等以上有期徒刑　二戰時軍中或戒嚴地域過三日者首魁處無期徒刑或三等以上有期徒刑餘衆當三等以下有期徒刑　三其餘過六日者首魁處二等至四等有期徒刑餘衆處四等以下有期徒刑 
　　第八十一條　犯第七十九條之罪携帶兵器馬匹及其他重要　　物品者依左例處斷　一敵前處死刑　二戰時軍中或戒嚴地域處死刑無期徒刑或二等以上有期徒刑　三其餘處三等以上有期徒刑 
　　第八十二條　夥黨犯前條之罪者依左例處斷　一敵前首魁處死刑餘衆處死刑無期徒刑　二戰時軍中或戒嚴地域首魁處死刑無期徒刑餘衆處死刑無期徒刑或一等有期徒刑三其餘首魁處無期徒刑或一等有期徒刑餘衆處三等以上有期徒刑 
　　第八十三條　投敵者處死刑或無期徒刑 
　　第八十四條　第七十九條第一欵第八十條第一欵第八十一條第一欵第八十二條第一欵及前條之未遂犯罪之 
[第十章　軍用物損壤罪]  
　　第八十五條　燒燬或炸燬軍用倉庫工場船舶汽車電車橋梁及其他戰鬭用之建築物者處死刑或無期徒刑 
　　第八十六條　損壞前條所列各物及軍用鐵道電線水陸通路或使之不堪使用者處無期徒刑或二等以上有期徒刑 
　　第八十七條　燒燬路積兵器彈藥糧食被服及其他軍用物品者依左例處斷　一戰時軍中或戒嚴地域處死刑無期徒刑或一等有期徒刑　二其餘處無期徒刑或三等以上有期徒刑 
　　第八十八條　毁棄或傷害兵器彈藥糧食被服馬匹及其地軍用物品者處二等至四等有期徒刑 
　　第八十九條　本章之未遂犯罪之 
[第十一章　關於俘虜之罪]  
　　第九十條　監視或護送俘虜使之逃走者處二等至四等有期徒刑 
　　第九十一條　意圖使俘虜逃走而爲暴行或脅迫者處三等以上有期徒刑 
　　第九十二條　刦奪俘虜者處三等以上有期徒刑 
　　第九十三條　藏匿或隱避逃走之俘虜者處三等以下有期徒刑 
　　第九十四條　第九十條至九十二條之未遂犯罪之 
[第十二章　違令罪]  
　　第九十五條　欺蒙哨兵通過哨所或背哨兵之制止者依左例處斷　一敵前處二等至四等有期徒刑　二軍中或戒嚴地域處四等以下有期徒刑　三其餘處五等有期徒刑　前項之外對於哨兵犯哨令者亦同 
　　第九十六條　在鄉軍人無故逾召集之期限者依左例處斷一戰時或事變之際逾五日者處二等以上有期徒刑　二平時逾十日者處五等有期徒刑 
　　第九十七條　哨兵或衛兵無故發槍砲者等四等以下有期徒刑 
　　第九十八條　發禮砲號砲及其他空砲時裝塡彈丸或瓦石者處四等以下有期徒刑 
　　第九十九條　戰時軍中或戒嚴地域聞急呼之號報而不集合者處四等以下有期徒刑 
　　　第一百條　意圖違背服從之義務而以書文圖說刋寫散布或演說者處四等以下有期徒刑 
　　第一百零一條　意圖違背服從之義務而結黨者依左例處斷一首魁處三等以下有期徒刑　二餘衆處四等以下有期徒刑 
　　第一百零二條　違背職守而結社集會入黨者依左例處斷一首魁處四等以下有期徒刑　二餘衆處五等有期徒刑 
[附則]  
　　第一百零三條　暫行刑律總則與本條例不相抵觸者均適用其規定 
　　第一百零四條　宣告徒刑者於陸軍監獄執行之其無陸軍監獄處所得以其他監獄及就近之禁閉室執行之但於法令别有規定者不在此限 
　　第一百零五條　軍官犯徒刑之罪應否剥奪官須隨案聲叙由陸軍部或該管最高級長官呈請大總統核定施行 
　　第一百零六條　軍人依暫行刑律或違警律處罰金不能完納易以監禁者於軍法會審宣告之 
　　第一百零七條　本條例自公布日施行 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[殷弘] [  黄花奴]  
　　殷弘閩人幼孤無伯叔兄弟焭然一身家貧爲人作擔水傭體健兩臂若鐵鑄舉千鈞似鴻毛土地寺前石獅能　作旋風舞人以是勇之嗜酒醉則殺氣騰騰喜鳴不平有虎而冠者强佔人婦爲弘偵知伺其出而殿之中要害死弘　罪道跡至臺灣與土番善會甲午戰罷臺灣割歸日番衆愚魯罔知利害番曾亦儒弱莫知去從日人利其愚待番衆奇虐弘目睹日人横暴耳祖國敗耗不覺悲憤塡膺望洋興歎念巳力不弱與其碌碌面生無如立功業而死實刀利市　摘敵首作飲器思至此雄心勃發欲歸國干進尋思不如先踞臺地用夷攻夷因私與番衆謀慷慨陳言聲色俱壯番衆爲之感　爙臂奮呼誓願殺敵於是番衆厲矛磨刃以待舉事番曾知其事面斥弘不當懸衆弘援劍斬之高擊酋首號於衆曰酋昏　　與仇人通欲斷送萬衆生命於敵手雖死不足以蔽事辜番衆歡聲雷動曰殺之固宜吾人願從殷將軍殺敵一老番進曰酋己　三軍不可無主殷將軍神力天生可爲吾人首領番衆齊呼曰叟言　也弘任之不辭及率衆番夜襲日軍日軍夢寐中驚覺馬不及鞍手不及兵徒手相搏死傷無算加之番兵悍驚弘力若虎以是刀光所至殺　若刈　　時間不見日軍隻影弘大喜厚犒番兵正歡呼暢飲時忽轟然一聲似天崩地坼蓋地雷爆發也番兵半葬於火窟中弘亦受重創暈去醒來視其部下不禁英雄涙落知事不可爲　日軍未至率衆番扶創潛退方重振旗鼓則爲日軍偵知伏於要道出不意槍聲一起子彈若雨下番兵紛紛仆地弘亦受彈而倒卒爲日軍擒獲日軍銜之深縛之樹幹剜其肉弘猶圖　虎眼駕不止日軍懾其餘威驚而却步弘大笑曰三十年後再與汝等會言訖遂閉目長逝 
[詩選寄外子秋塘詩六首] [  陳雲貞女士]  
　　都首雲天　大荒伊人秋水望茫茫可憐遠戍頻年境幾斷深閨九折觴井臼敢云　歸道荻丸聊以續會香孝慈兩字今無負即此猶堪報數行 
鶯花零落懶　　怕見簾前燕子飛　裹漸班新鬚髮客中　減舊腰園百年幻夢身猶寄一　餘生命亦徵亞笑恐傷慈母涙藥囊餉典嫁時衣 
　　十五年華付水流緑　不復喚梳頭殘脂賺粉盤絲閣碎墨零香問字樓千種凄凉千種恨一分憔悴一分愁儂親亦未　　養似此空花合罷休 
　　當年夢裹喚眞眞此際追隨若比鄰愛寫圑閱邊字懺偷占榮辱况花神堪嗟失意飄零日猶得關心屬望人别有憐情　一語年來消瘦不關春 
　　早自甘心百不如肩勞任怨敢欷　迷離撲索隨君夢頗倒尋思寄妾　幟影蓋皆疎笨硯簾聲久巳卸庭除　菲休自繁　抱猶似豐貞待字初 
　　未曾　筆意先痴一字剛成涙幾絲涙繼能乾終有跡語多難寄反無詞十年别緖春蠶老萬里覊愁寨雁遲封罷小窻人靜悄斷烟冷袖阿誰知 
筆記 
[西戍途中日記（十四續）] [  桐城劉雨沛]  
　　六月初九日自邠州向長武西行長武距邠八十里出西門經隘巷故址即發明農學家后稷降生處行數里公劉墓山下棗林馥郁路自中通誦斷風剥棗之章古風猶有存者十里水簾洞因是處石山峭壁有石洞十餘山下黑水經其處故名水簾洞現姦僮視石洞爲奇貨供佛像誘愚民每年燈節入洞燒香進洞以長木梯上下又行十里大石佛寺寺在岨山下佛高八丈五尺就崖石作龕修橡以層樓覆之乃唐貞觀間尉遲敬德所建東院有范文正磨崖字惜爲居人鑿破雨沛題詩一章於壁而去句云仙佛空談起漢秦無端剖石現金身尉遲一代從龍將不事韜鈐事鬼神又二十里渡黑水（名爲黑水實乃黄流）至亭口鎭午餐又二十里二十里舖又五里冉店塘又十五里長武縣城長武即公劉舊治秦曰鶉觚唐置宜祿城之東卽薛仁杲投唐處近城百里多平原爲古戰埸唐於此建昭仁寺祭戰士是日之路有山有嶺有河有平地且有自棗林中行者其山路則就山剖石開道下臨懸崖一落千丈予等四車有一車下坡顚仆騾馬口鼻皆流血於是各車夫鑒於前車始小心下車扶掖以行得無恙蓋車下各懸一木於輪後以皮帶繫於轅端下坡時則將皮帶收緊俾木附輪而車行遂緩而　其騾馬皆知口令呼的的則馬向前呼喟喟則馬立定呼哦哦則馬向右呼於於則馬向左呼得得則馬快走呼繖則馬退走呼嘘噓則馬小便繩絆馬足呼微微則馬自換腿恐車左傾則車夫以手扶轅而右推之右傾則左推之騾馬牛驢共拉一車其指揮口令皆同令出即行較夯兵爲巧故行於崇山狹路上下自如其口令山陜如一直隷則大同小異由是觀之方知騎砲輜重兵若徵車夫人伍必較尋常人當兵事半功倍 
自由談之自由談 
　　國勢阽危朝不保夕爲國民者不可無責任心　實業不興金錢外溢爲國民者不可無挽回心　生計困難盜賊　起爲國民者不可無救治心　强隣欺侮受辱忍恥爲國民者不可無自覺心　臥薪嘗膽忍耐奮發爲國民者不可無堅忍心　推廣國貨以保利源爲國民者不可無平和心[  閱新]  
小說 
家庭小說 
[嫣紅刧] [  常覺小蝶合譯　天虛我生潤文] 　 
第十七章（續） 
嫣紅時方俯首深思旣而曰密斯特理痕己歸乎予甚欲與商適一事配新司曰渠己赴廠然八句鐘時必歸小嫣紅居予家甚樂當於睡時送之歸今則方與安娜猜謎子也嫣紅又曰配新司此人吾必供給飲食乎配新司曰然此蓋法律如此亦莫可奈何也配新司語己遂出時則其人方睡醒自書室中屐鞋燃燭而出呼曰孺子若母猶未歸乎嫣紅乃起曰先生歸矣其人乃怒曰汝歸何遲汝請予來此乃欲令予飢死耶趣以酒來否則將以汝家物什爲抵嫣紅無奈遂令茀來克往市牛油及麪包復佐以茶進其人已則偕威廉入内室少息其時小愛克方席地酣臥嫣紅乃扶之起旣而其人復人謂必得肉始可蓋頃者晚餐未嘗有此也嫣紅乃哀懇曰先生此則不能應命矣汝試視吾人餐僅一乾　之麪包又安從得好肉乎其人聞語乃大怒撅其唇嘰咕而詈頃之乃奪威廉之牛油大嚼其意蓋報復也 
[埃及野史之一勃萊特外紀（五）] [  佩筠女史]  
　　勃萊特時方冠太子之冠左右兩金角上翹作龍形中綴明珠凡三粒半圜作月牙式蓋國徽也冠下秀髮娟娟被其額際美目英盼燦燦作光沈毅若有所思脣圓而絳兩腮如玫塊笑承　顴若叢笑於腮中勒而不發者吾書至此吾筆直無足更形容其美但覺堕英偉秀挺之儲王天表臨吾目前耳深思其人天下殆無一美男子更與之並然亦更無一美婦人敢與之並宜其後來之艷福亦無人敢望其項背矣讀者識之此即以莎利伯之新王出輕衫被體齒齒作鱗紋鱗内盡嵌明珠外罩寛衣爲金縷所織斜披其一臂左臂則繫以金甲作武士之裝足上曳文履綴金紐燦然作黄金之光斯佛倫所衣亦與勃萊特相同惟所冠則爲王冕寛衣蔽其全身且夾以金帶不復更作文武之裝左手執司命之旗右執金棍以水晶鉗其兩端用示賞罰王身之後則盡爲宮裝之麗人執扇侍行異香噴溢撲地而來一若海上天香爲仙風所吹徐徐運入雕榭者斯佛倫乃以其所執之旗劍供諸寳座之上叩拜者再起舉之以授勃特曰王朕今以百姓之幸福畁汝矣願汝謹行汝德母辜朕念也勃萊特乃再拜曰願如太皇一言此語旣出衆臣乃高呼曰太皇上萬歲新王萬歲而勃萊特則展其笑　曰願與衆卿同福 
　　明年之春値勃萊特誕斯佛倫乃張筳與民同樂史齊克亦來賀酒酣以往衆官盡辭去顧斯佛倫則老興彌高乃下令命移宴入後宮與王后同飲且請史齊克主首席勃萊特侍焉此時史齊克已被酒燭光熒然照其面乃作微絳雙眸作灰色欲　不闔僅啓一線然猶豪飲弗巳且時復喃喃頌勃萊特功德勃萊特生性本惡人揚譽今見　氏力繩已美厭甚乃出席就一土耳其式剪絨之軟榻而坐闔其眸以作假寐冀老人勿復語也而史齊史之語果止旣而忽抵其音浪曰姊乎甥年長矣在例宜訂婚他氏以立後宮今奈何王后之位乃尚虚耶鶯理敦聞語亦停杯微笑而斯佛倫則曰王吾人心中初亦未嘗不作是想惟勃萊特未宮娶予又何能以此强之且渠年正少血性未定亦不宜以此分其心也 
痴情小說 
[美女花] [  小山梅郞合譯]  
第七章（續） 
　　賴胡勒旣去男　夫人乃得寶行利用愛蘭爲先鋒而不患其子之撓阻蓋男爵夫人之於愛蘭自孩提時即視若已女故深知愛蘭之性情苟賴胡勒而他　者渠必因斯當雷之情誼百加親愛於倍而那之身以昨日之陳跡證之更可使男爵夫人增其自信之心然夫人雖無後顧之慮胡又不念侯爵之輕躁與倍而那之思遁不知夫人亦深知侯爵驕矜之氣决不能超自利之心而上之苟一見倍而那之顔色者又必屈尊而諂諛之矣且於隔晚巳密布偵探於侯府之側而自侯府出谷之路又必須經男爵府而過則男爵夫人復可出其巧妙之手段以邀敝人之光顧徐求援於愛蘭故於昨晚作别時巳預邀倍而那之下降爲今日之後步卽晨間愛蘭挽留倍而那一事夫人亦早巳得諸偵探之報告因故示從容以使倍而那無疑迨旣緩步登候爵之堂而倍而那益如置身於山陰道上心旌搖搖不能自主駒光如失日影西斜未幾而一天良好之光陰復如浮雲之虚　而厠身於家庭宴會之中又未幾而鐘鳴十一下就寢之時至矣倍而那回室後思及日間之事更不自明何故不立即脫身而出思之思之仍以急去爲上策乃擬於明晨實行其計劃詎日復一日終成畫餅每至宵深歸寢始愓然猛醒而晨起則又入幻夢猶疑於留戀之境越三日而倍而那之軀殻猶流動於侯府牢籠之中小男爵巳將達巴黎懐中之書其母果命至巴黎後始啓者然賴胡勒殊勿能耐意謂啓閱一事乃遲早間之問題耳遂於動身之次日啓而讀曰 
　　汝達巴黎得任意玩遊惟須擇人而交母習於下流社會當以貴族大家爲選友之準的在京情形每三日作書告余以免余之懸念未行余命之前切勿回家爾固深愛余者其母逆余命旅費設有不敷處當陸續寄交也　母字 
　　賴胡勒　畢初不知老母命意之所在然亦不之思索蓋巴黎爲全球著名繁華之都曾賴胡勒下車伊始旣准任意邀遊又無慮旅費之缺乏此問樂不思蜀　適合少年之性情 
游戲文章 
[擬秦淮商婦致杜子美書] [  放臭投稿]  
　　子美先生靑　妾本無知　時不遇靑樓寄足亦有年矣昨在酒家應客商之招未識華斾來駐河干致琵琶音響誤凟淸聽自慚形穢歉仄良深今晨有人以君隹作出示拜護之餘具見遠韵深情意溢言表吟壇豪傑自非凡比從此賤名亦將傳之後世矣然又有惑焉竊謂國家大畢自有責者兒女素稱孱弱固不能爲力也况管子有言衣食足而後知榮辱妾原非不知亡國之恨徒念生計艱經勉張旗鼓聊從古人得過且過之訓乃不蒙明察反相識責昔者君爲朝廷命官身膺職守奈不能弭亂於先又不能折衝於後而禍患之來竟先天下之逃而逃先天下之避而避議者紛紛僉歎朝廷無人抑亦不知亡國之恨甘爲貪生之士耶且秦推歌唱世有其人騷人畢客之過其處者不知凡幾獨君於憂愁國事之中猶能分心於歌者之曲而發爲無聊之詩其操持之不堅也可知又此間柳岸長亘數里停泊之所不乏十區何寳楫獨傍酒家酒家行樂之處也豈未知之抑欲借酒以澆愁耶借酒澆愁下士之行非大夫所宜豈亦不之知乎雖然事亦不能以一槪言也自檢不惶望人以義不　難乎晚近士子好慢弄筆墨以自驚得意詎知黑白之混淆哉若君者司命當世文章效尤之行妾寳不取是用略改尊意和詩如下　烟籠寒水月籠紗夜入秦淮賣酒家工部豈知亡國恨隔江貪聽後庭花　妾某檢袵 
[參茸珠术海狗腎汁壯陽廣嗣金丹]  
本發行所竭盡心血秘製壯陽種子廣嗣金丹方用大山吉林人參血片鹿茸虎筋海狗腎汁等品先將老年陽萎少年精竭之人一一試驗無不回天再造乃敢出而問世蓋本廬之名譽關係甚大不得不愼重至再也此丹專治老年陽　少年　　以後情　不　見色流精或少年誤犯手淫或後　　伐木　以　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　各　治愈　　一百餘件皆有民局郵局圖章爲　以表神　　　更有比衆不　者如　　　效　　　　奉　每兩二元每料一斤收　本洋念八元　年陽　鹿茸用法不　另　　料　　盒試每盒五元如　天用每服一元○上海盒　　　　會　北○首　　路口五開間門　崔氏瓣香廬藥室啓本廬分設杭州陳　所○南京花牌　○　津北門獅子胡同忠成棧内○無錫北門外江　巷内 
[鈍根啟事]  
敬啟者鈍根已于三月十七日辭去申報自由談編輯之職恐遠方諸友未盡周知肅此通造如蒙賜書請寄上海交通路通裕里中華圖書館編譯所爲感 
[民國趣史第一輯已出版]  
民國成立轉瞬四年上自政界下及市廛種種笑談殆難指數本書爲毘陵李定夷先生所編專紀民國極有趣味之事讀之可以噴飯可以拍案寓褒貶於詼諧以滑稽作懲警第一輯共分六類 
（一）壽星集 
（二）遺老傳 
（三）官場瑣細 
（四）試院現形 
（五）裙釵韻語 
（六）社會雜談 
每類都數十則材料精湛筆墨簡明近來坊間所刋諧笑之作不爲揑造即涉穢褻斯編力矯其弊尤爲特色卷首更有滑稽名滑稽名畫四幅開卷一視便足令人捧腹也全書共八萬言洋裝一册定價大洋四角上海四馬路中市國華書局發行 
[一星期書法成大家]  
字無百日功此先哲警惕後學之謂其實非十年牕下終不能學成大器非一朝一日之功可以造成也滃水林蔭先生書法清秀筆力雄健其天姿聰頴過于常人爰保國粹起見發明一種奇術傳授同志只費一星期之功手腕便能靈敏書法立致勁健即可酬應問世聯對屏條從心所欲不特此也且能摹仿古今名筆如前朝之顏柳歐蘇近代之翁劉梁王及各大家書法皆能體貼入微心領神悟不爽毫髮謂予不信請嘗試之至如何學法如何入手請于每日上午至馬立師小菜場南首孟納拉路復新里六十五號達社面訂介紹人董血血陶天演同啓 
[竹瑞堂張啟事]  
本堂主人於民國癸丑年經友人介紹與上海北京路慶順里合豐錢莊各東拚股旋因在北京辦公不能兼顧早於甲寅年元月初一日止拆出業已斷絕關係當時因身在北方不能回南經取得該錢莊經理張繼鏖先先生回信一封信内述明本主人從前與各股東所簽合同由張君担任代爲塗銷等語此信現尚保存刻因南來友人詢及該莊是否有本主人股分者甚多用特登報聲明庶不一一答覆 
[蕉窗漫錄]  
是書係筆記體裁内容豐富趣味横生封面請胡伯翔先生繪時裝美女圖裝訂袖珍本一册定價二角書内附贈小說家邵拙蒼先生所著之哀情小說薄命花特價證劵一帋以酬閲者諸君之雅意發行所上海寗波路積福里三七二號啓智小說社分售處本外埠各大書坊 
[出已]  
第一二三四小説週報每册一角白塔紅橋一角二分孽鏡二角五分　兒女多情一角二分　小說魔一角總發行所上海庫倫路永興里昌華書局代發行英大馬路小菜場東首惟新里國學維持社望平街鴻文書局 
[川説林取報第九期出版]  
上海四馬路大新街口第四百四十三號本期封面曼陀畫短篇十二則並増艶藪一門注意紅羊佚聞一元 
明季佚聞四角 
枕亞浪墨七角 
雙熱嚼墨五角 
鐵冷碎墨六角 
偵探小説假幣案二角 
小説林取報社廣告 
[週年紀念大増刋]  
五月一號爲本報週年紀念特出增刋一册以酬閲者内短篇小説二十長篇五六種封面用曼陀美人畫印五色珂　版準六月出書凡直接向本社訂閲半年以上者贈閲或在本刋出版前補訂者照例贈送又自第九期起儘有半價劵積此劵三號可以半價購增刋以上三例郵費自備分售處無效愛閲本報者幸垂鑒焉 
[立止白濁丸]  
每瓶三角雙料半元不效倍罰上海二馬路畫錦里北首保太和謹啓 
[三日愈癩疥瘡藥]  
每盒二角不效還洋上海英租界二馬路晝錦里保太和啓 
[諸君最歡迎最盼望之小説雜誌眉語]  
第五號准於陰曆二月十六日出版每册價四角 
附贈愛情明信片一張水晶簾下看梳頭 
眉語第五號一般愛閲者盼望久矣今已於陰曆二月十六日出版容内格外豐富以補延期之過圖畫有張公威之縹渺仙子（封面畫）趙藍天之水晶簾下看梳頭（明信片畫）其他如西洋裸體名畫（縱無人見也遮羞）燕侶影（遙指紅樓是妾家）（一鈎羅襪在花蔭）愛情畫（此時無計避郎看）（笑擈郎肩敎抱牢）中國女子百面觀（鄉下女人）（紹興嬷嬷）（湖絲阿姐）（女犯人）等皆屬怡情悦性精妙絕倫者小説則有許嘯天之此恨緜緜無盡期哀艶奇突爲全書冠此外如艶情之才子佳人信有之滑稽之他哀情之郎之血儂胡薄命玉人兒何處也愛國鴛鴦别時容易見難皆屬文情並茂之作而尤以長篇之攝魂花及儂去矣爲最奇艶他如環佩空歸黃金美人文苑雜纂等繼續前作讀者當早知其價值矣如欲單購水晶簾下看梳頭明信片及本社印製之種種愛情明信片者向 
棋船街審美書館購取可也 
編輯主任高劍華女士總發行所棋盤街交通路新學會社 
[收買股票]  
各種鐵路有期證劵招商寗紹紗廠中華銀行股票股單公債票均可交易請至英大馬路裘天寳銀樓隔壁永和里公益啓 
[揚王嶠崧命課州]  
男女走失拐帶出外生死不明終身結局求子財壽算命不報圓光治病能知八字四馬路東首杏花樓酒館對門滙中旅館後進三十一號 
[外治淋病葯桿]  
此藥無論新久淋病前淋後淋祇須將藥桿從尿道中挿入即能殺菌止痛數日之間其病若失不必内服他藥從此可以斷根簡便之至神妙之至○用法詳載仿單○價目每盒售洋一元每打十二盒售洋十元 
最新脫肛注射葯 
凡患肛門内粘膜或直腸向外脫出用此藥液吸入自筒之内繞脫肛週圍注射之須祇注射一回其病水不復發旣免痛苦又極神速可稱世界上第一種靈藥矣○用法詳載仿單○每瓶售大洋二元每打十二瓶售洋念元 
最新痔核注射葯 
痔核若不速治變成　管痛苦難堪况此症内服藥劑毫無效驗外治之法惟用刀割又甚喫苦此藥用針注射祇須一次即能化散服藥刀割均可毌庸患此症者連購爲幸○用法詳載仿單○價目每瓶售洋二元每打售洋念元 
汪製化州橘紅 
本品乃汪惕予醫生所發明二十年來用以治新久哮喘症痰多氣促肺癆病吐血不止咳嗽困苦急慢氣管發炎急慢肝胃氣痛疝氣疼痛婦人子宮癌腫月經疼痛均極神效○服法詳載仿單○每盒售洋一元每打售洋十元 
此四種新藥無論中西醫家用以治病不但百發百中得美滿之效果且其營業定可發達倘於用法不甚明白即來本院當面指授○自新醫院發明○亞東製藥會社總發行○上海大馬路泥城橋西首 
 
 

Page 15

 
 
   
 
 

Page 16

 
 
   
 
