# 1931 - 302 - 4921050

 

Page 1

 
 
   
 
 

Page 2

 
 
   
 
 

Page 3

 
 
國内要電 
[洮昻路戰事無新發展]  
　　日軍增調駐鮮部隊赴嫩江應援 
　　津日租界游民受嗾使實行暴動 
　　國聯對日將引用盟約第十五欵 
[洮昂路已入休戰狀態]  
　　黑軍佈新防綫三道馬占山自前方回省張海鵬部一營投誠 
　　（哈爾濱）　洮昂路自七日午始、已入休戰狀態、我軍佈新防線三道、第一道江橋站、由吳松山旅協步一旅兩團駐守、第二道爲大興站三間房、由步一旅一團張殿九全旅駐守、第三道爲葫蘆溪小新屯、由蘇炳文旅步兵團程志遠旅騎兵一團駐守、各防線挖有極深戰壕、防務已固、（八日專電） 
　　（哈爾濱）　馬占山今日自前方回省、六日七日激戰結果、我軍陣亡營長二、連排長七、士兵三百餘、傷者二百餘、我軍頃純取守勢、敵來則擊、敵遁不追（八日專電） 
　　（哈爾濱）　張海鵬在泰來、趕造木筏、在洮南闢飛機廠、佔地百畝、可容飛機三十架、（八日專電） 
　　（哈爾濱）　張海鵬一營、今日繞道至江橋、向黑軍投誠、（八日專電） 
　　（哈爾濱）　七日日軍敗績、主將天野怨張海鵬不濟、首先潰逃、致日軍受牽動、令張再作戰時、爲日軍輸送隊、（八日專電） 
　　（北平）　哈電、我軍因日軍圖江日急、已開始軍事行動、爲自衛計、與敵在三間屯一帶激戰、我軍大勝、擊落飛機一架、斃敵數百名、敵退四五十里、護路軍鐡甲車一兵車十五、七日晨由哈關西路、（八日專電） 
　　（北平）　卜奎電、黑省垣平安、張海鵬陸續戰鬥、張由日方給新式武器、因未訓練、戰鬥力甚微、在日軍指揮壓迫之下、死傷甚多、死者多背上中彈、日軍因張部不能戰、公然向我軍攻擊、我軍土氣甚旺、死守陣地、（八日專電） 
　　（北平）　卜奎電、省垣秩序尙佳、馬占山仍在省垣、黑軍前方仍在三間房情形已稍緩和、（八日專電） 
　　（北平）　某方昨接馬占山報告、張海鵬被我軍反攻潰退、現我軍進至大興站、刻正在苦戰相持中、（八日專電） 
　　（北平）　卜奎電、日軍六日晨大舉猛攻、飛機十餘架掩護張海鵬部過江、我軍分頭抵禦、日重砲十餘門排列轟擊、戰况較前尤烈、旋我軍以騎兵爲先鋒、衝向江橋包圍敵軍、將正河套之張海鵬部支隊繳械、新編步兵一旅四團、由苑旅長統率、六日晨抵大興嶺增援、六日日機到四架昻昻溪站擲彈、張海鵬六日晨到泰來設蒙邊督辦行署、（八日專電） 
　　（瀋陽）　今晨此間日軍事當局發表公報稱、華兵現集於昂昂溪南面、已佔據新防禦地、該處華兵共有一萬三千名、海拉爾等處之援兵、現沿中東鐡路源源而進、（八日專電） 
[日軍增調部隊開赴嫩江作戰]  
　　（北平）　新民外人報告、日軍開到嫩江三千一百人以上、擬調駐朝鮮日軍援助、瀋日軍已出發、駐鮮日軍今晚陸續開拔、安東瀋陽間火車停止、日多門中將六日晚出發嫩江、（八日專電） 
[哈俄領注意日軍行動]  
　　（哈爾濱）　哈俄領奉其政府電、注意日軍行動、隨時電告、（八日專電） 
[日機一架飛抵黑垣偵察]  
　　（哈爾濱）　今午前十一時許、日飛機一架到黑垣偵察、飛行極高、畏我砲擊、偵察十分鐘即去、（八日專電） 
　　（哈爾濱）　今午日飛機兩架來我軍陣地偵察、我軍發炮、兩架未敢逗留、飛去、（八日專電） 
　　（北平）　萬福麟接馬占山七日電稱、本早八時及下午一時、日飛機數架、兩次向我三間房大小新屋一帶防地轟擲炸彈百、數十枚、觀　情况、日軍大有進窺省垣之勢、（八日專電） 
[日軍勾同張部騎兵襲突泉被擊退]  
　　（哈爾濱）　七日晚日兵六百、與張海鵬騎兵别動隊襲突泉、欲策應正面、爲我屯墾軍擊退、日軍現在鎭東集合、圖反攻、（八日專電） 
[駐哈美領赴黑調查當地情况]  
　　（北平）　哈電、駐哈美領翰森六日赴黑省垣、調查當地情况、即將調查經過、報告本國政府、（八日專電） 
[黑垣日僑無恙]  
　　（北平）　駐平各使館接本國傳來消息、有齊齊哈爾日領被害訊、副張電馬占山詢問、據覆、純係謡言、係日人有意挑撥各國惡感、（八日專電） 
　　（東京）　據最近北滿官電稱、北滿諸地均安謐、昨傳華兵現正四集、準備攻擊嫩江日兵之說、未經證實、齊齊哈爾日領事七日晚八時三十分電稱、該處日僑均無恙、地方亦安靜、（八日路透電） 
[瀋陽日兵獸行一斑]  
　　（北平）　瀋陽日兵强姦女事益多、商埠地于姓妯娌二人、日前被日兵姦淫、事後該婦因羞自縊、幸遇救得免、（八日專電） 
　　黑軍在洮昂路新佈防線三道津日租界游民襲擊公安局瀋維持會定十日開始執行全省政權蔣主席見上海各界領袖張繼蔡元培到京報告滬會經過我國對白里安覆文已發出商震劉峙李鳴鐘魯滌平等各將領抵京（見國内要電）法德債務談判頓挫（見國外要電）上海義勇軍訓練主任王柏齡就職（見本埠新聞） 
 
 

Page 4

 
 
[洮南救國軍襲張海鵬後路]  
　　（哈爾濱）　洮南發現反張海鵬之救國軍、由大盜某某等集成、襲張軍後路、（八日專電） 
　　（哈爾濱）　洮南救國軍已集合千餘、七日進佔東平、張海鵬已派傳旅往勦、惟張逆軍心因此已亂、（八日專電） 
[哈人士集資慰勞黑軍]  
　　（哈爾濱）　哈人士以黑軍義勇可敬、已發起集資勞軍、（七日專電） 
　　（哈爾濱）　哈各報發起募集黑軍慰勞費、捐者極多、（八日專電） 
　　（北平）　各界因黑軍捨身守土、頗爲感動、多自動捐欵慰勞軍隊、（八日專電） 
[駐哈日領迫張景惠退讓]  
　　（北平）　駐哈日領請張景惠馬士濟退讓、張馬嚴詞拒絕、並反質日軍無端向我軍攻擊理由、（八日專電） 
[召開中之全滿日僑大會]  
　　（哈爾濱）　瀋陽日人召開全滿日僑大會、定十五日開會、討論經濟對策（七日專電） 
[魏宗蓮提哈鹽欵被拒]  
　　（哈爾濱）　僞吉黑榷運局長魏宗蓮派員來哈提鹽欵、被拒絶、（七日專電） 
[瀋維持會布告執行全省政權]  
　　公然聲稱斷絕國府關係行文日司令官請求鑒核 
　　（哈爾濱）　瀋維持會定十日始、代理全省政權、軍民財政均辦理、其致本莊文云爲聲明事、竊自事變發生以來、政權停頓、本會出而維持、已聲明不管旣往、不管將來、在此過渡期限不能不代理行政權、俾全省政令照舊施行、以安人心、而資法守、此致司令官鑒核、又佈告云、爲佈告事、照得東省自事變以來、政權停頓、本會出而維持、所有交涉事件、不管旣往、不問將來、惟在此過渡期間、不能不代理行政權、與張學良舊政權曁國民政府、均斷絕關係、俾人民照常安業、與官吏申明權限、以安人心而資法守、除分行外、即仰各官廳各縣政府、遵守本會法令、切實奉行、勿得違誤、切切此佈、（七日專電） 
　　（哈爾濱）　于芷山爲表明心跡、派參謀黄興漢赴平、向副張解釋、（七日專電） 
　　（哈爾濱）　趙欣伯令齊恩銘兼市政所警政處長、（七日專電） 
　　（北平）　日方煽動遼省獨立、現已告成、于冲漢三日由遼陽歸瀋後、地方維持會四日五日開袁金鎧·于冲漢·闞朝璽·趙欣伯等巨奸最高會議、日當局參加、經五日議决、由地方維持會執行遼寗全省行政權、與國府斷絕關係、函向日軍司令聲明施行、六日並發布告、又四維會委員祖憲庭被控日軍部、以侵蝕公欵捕押、傳七日晨被活埋身死、按祖與日軍憲結有宿仇、（八日專電） 
　　（瀋陽）　今日日當局宣稱、袁金鎧所設之遼寗省政府已出示宣佈就職、並宣佈與南京北平斷絶關係、此訊未由華人方面證實、街中亦未見貼有印就之示文、（八日路透電） 
[吉長吉敦兩局實行合併]  
　　（哈爾濱）　吉長·吉敦·兩路局實行合併、局長金璧東自兼鐡路守備隊長、（七日專電） 
[瀋陽電燈廠接用撫順日電]  
　　（北平）　遼寗電燈廠自歸日人接收後、决本月二十日前、將撫順電接通瀋陽、其通電辦法、係由瀋陽北陵專線接於撫順、直達長春之高壓線上、在該廠發電所内置大變壓器三具、此後瀋陽專用撫順之日本電、而將該電燈廠停辦、（八日專電） 
[日軍侵暴不已引起國聯反感]  
　　將援用盟約十五欵施重大壓力於日本 
　　（日内瓦）　今日國聯秘書廳正式切實宣佈、理事會苟非有提早召集之必要、則將於十六日在巴黎重開、現國聯各會員國及辦理人員聞日本宣稱、除非中國承認幣原决定之基本五點後日本不能在十一月十六日以前撤兵之訊、莫不表示驚詫、國聯中人聲稱、東北事件之眞相已於此可見、日本始則堅持佔據中國領土、爲保護僑民所必要、今則認佔據之用意、在實行幣原之五點、是日本所處之新地位、不啻承認日本儘可於十一月十六日以前將軍隊撤回滿洲附屬地、不致危及僑民生命財産、今其維持佔領地位、乃欲實現其要求而達到其目的也、因此料十六日理事會開會後、當即按照會章十五欵行事、庶可免受一致同意之束縛、且預料開會後、當能有下列决議、（一）理事會將莊嚴宣告日本立場違背國聯會章與非戰公約、（二）理事會將派委員調查遼吉眞相、此舉日本雖反對、但國聯自有權爲之、（三）理事會將請各大國召回駐日大使、以經濟壓力、作爲最後一着、（七日國民社電） 
　　（巴黎）　今日芝加哥論壇報巴黎刋、載有該報日内瓦通訊稱、國聯於本月十六日重集議、對於中國東三省事、將不避艱險、定以至重之壓力加於日本、并據該通訊日内瓦方面現已開始考慮各國召回駐日大使及施行經濟封鎖政策等方式、將來日本倘不正式承認退兵條件者、國聯理事會將從事於該緊急處置决議案之起草、以備呈交將於本月月底召集之國聯議會特别大會靜候處置（七日國民社電） 
　　（東京）　外傳日本對於滿案如仍堅持其主張、則國聯擬考慮召回駐東京外交代表之提議云云、日人自稱、並不因此憂懼、負責任方面均不信此說云、（八日路透社電） 
　　（華盛頓）　東三省中日爭執愈趨嚴重、今日此間顯露緊張之態、美總統胡佛特召國務卿史汀生至白宫開緊急會議、惟其商榷之性質與結果、兩人俱不允發表、而對於美國是否考慮聯合他國召回駐日大使一層、尤不願置答、但據國務院消息、美政府中人現信召回大使以施壓力、在學理方面言之、不致斷絶兩國外交關係、但美總統非俟外交方法業已用盡、仍不克使中日糾紛迅速和平解决時、不願輕用此種手段、今日日大使出淵再三聲稱、嫩江方面華軍旣撤退、局勢已有進步云、 
（七日國民社電） 
[白里安深夜接見芳澤]  
　　以日軍深入黑省責其違反諾言日方仍堅持所謂五項基本原則 
　　（巴黎）　法外長白里安今日深夜接見日大使芳澤、討論遼吉事件最近發展甚久、據可靠消息、白氏報告芳澤、謂洮昻鐡路之嫩江橋、距條約所許日本駐兵之滿鐡附屬地已在五百公里外、日軍開往江橋、足以表示其繼續深入中國境土之内、實違反日代表在日内瓦所予諾言、聞芳澤答稱、日軍之深入、由於排日的抵制愈益激烈之故、再洮昻路爲日欵所造、日本負有維持該路交通之義務、（七日國民社電） 
　　（日内瓦）　今日白里安又致函日代表芳澤、日軍事當局擅取東三省鹽稅、足使時局益增嚴重、并提醒芳澤曩在理事會所予不令時局及視日僑安全程度而撤兵之保證、請其促進和平、因和平爲達到日本所要求之安全程度所不可少者、又謂奪取鹽稅之舉、顯然與日僑生命財産之安全無甚關係、所以此舉與日本所予之撤兵諒解、不相符合、諒日本深知負有設法勿令時局增重、及將關於提取鹽稅眞相報告理事會之義務、倘閣下能迅賜一切有用報告、俾各理事獲知眞相、無任欣幸云云、（七日國民社電） 
　　（東京）　日本今仍堅持以提交日内瓦之五基本原則爲解决滿案之基礎、官方表示日本欲中國以國聯爲證人、簽定包含此種原則之協定書、然後始允與中國協商撤兵詳則、（八日路透社電） 
　　（東京）　芳澤大使對白里安關於十月二十六日日政府聲明書反駁意見之答文内容、昨日由外務省公表、其要旨如下、日政府贊成白里安主張九月三十日國聯理事會决議有效之意見、並有速時撤兵之希望、該項决議内雖要求中國保護日僑生命財産、然日本不能期於日軍撤退後、中國確能維持和平秩序、中國當局准許排日運動、且不重條約上之權利、於此狀態之下、日僑之安全决不存在也、兹觀中國代表十月二十四日關於尊重日本條約上權利之函書、中國政府似提出條約之效力問題、日本政府絕對不能承認此種主張、如容認一國對於國際條約加以疑義、是即破壞世界秩序者也、日本主張不外於以直接交涉、承認規律中日間正常關係之大綱也、（八日日聯社電） 
 
 

Page 5

 
 
時評 
[怎樣體認田中奏摺（一）]  
　　日田中義一内閣計劃侵略我東北積極政策的奏摺。現已成爲舉世共知的「公開之秘密」。了這一極其酷毒並極其周詳的大陰謀姑無論其是否遂能天從人願。全如所算。但此一計劃之足以使全世界全人類今後陷於非常不安的境地。時時感受到一種即將發生的悲慘事實之威脅。殆毫無可疑。 
　　特别是中國。在事實上是處於此一悲劇的主要角色的地位。東京的野心軍閥政客的一舉一動。都以中國爲其對象。而且事實上。亦足以使中國立即感受到切膚之痛。田中奏摺中謂。「如欲征服支那。必先征服滿蒙。如欲征服世界。必先征服支那。此乃明治大帝之遺策。是亦我日本帝國之存立上必要之事也。」這幾句話是何等的咄咄逼人。令人毛髮悚竪。同時亦可使我們瞭然於所謂滿蒙積極政策之樹立。我國家處於適當其衝的地位。先世界而首蒙其殃。故世界人士固絕不容忽視田中奏摺。而我國人對此一生死關切的酷毒陰謀。尤應有深切的體認。 
　　在體認田中的酷毒陰謀之先。我們應具有幾個基本概念。即從日帝國主義者的國勢與環境。把握住日帝國主義者對外侵略。尤其是近年來側重於北進向大陸發展的「因素」。因爲宇宙間一切的現象。都不是偶然的。在互相綜錯着的極其繁複的事實堆裏。一定可以找出「所以如此」的綫索。即是說一切的現象。都須受「因果鐡律的支配」。 
　　日帝國主義者何以要積極向外侵略。田中義一的滿蒙積極政策。何以會産生呢。我們先介紹美國哥倫比亞大學敎授湯麥斯蒙在其所著帝國主義與世界政治（darker　Thomas　Moon　Imperialism　and　World　Politics）上。論到「日本帝國主義」的話來說明。 
　　「......普通爲日本帝國主義辯論的理由。......（一）日本有「人口過剩」之患一定要找安插地。日本的人口比較稠密。就全體論。他們都有貧窮的恐懼。這是確實的。但是很明白的日本所併合的土地。不能爲日本人口過剩的安插地。日本人假若不能得到美國加拿大及澳大利亞的允許移入。依舊願意在日本居住。因爲這些地方工資高。尋利易。故他們願易去。故「過剩人口」。確實不能爲日本帝國主義的大理由。（二）日本需要原料及食品。特别需要米鐡及煤。這也是確實的。不過這對任何工業國家都是一樣。而問題的焦點。是在一個國家是否應當去買她所需要的原料。或去併吞出産原料的國家。...　　「日本帝國主義的眞正原因。大部分仍在日本資本家求利之心。軍閥的侵略慾望。......自一八六七年明治維新後。由長洲及薩摩二藩之中産生了一部分軍事領袖。在日本政府裏握有很大的權力。在他們估計到陸海軍的利益的時候。日本憲法及議會只是假面具而已。日本的軍閥。意欲征服。全以軍事策略的眼光觀察遠東的局勢。......」 
國内要電二 
[天津發生暴動]  
　　暴徒自日租界出發在海光寺領得槍彈突向二區二所進攻槍聲如沸交通斷絕 
　　（天津）　日租界蓬萊街、八日晚十時、嘯聚遊民千餘人、徑赴海光寺、領得步槍子彈並鐡甲車、即過牆子河、向二區二所進攻、槍聲如沸、約二十分鐘、槍聲止、十一時後、機關槍聲大作、日法租界斷絕交通、法界鐡甲車在西門及老鐡橋警戒、十一時半槍聲四起、十時半由軍糧城開來步兵一團、加入警戒、據稱由海光出發之千餘人、將搶公安局省市政府、此係日人策動、（八日專電） 
　　（天津）　本市八日下午七時起、臨時特别戒嚴、憲兵保安隊·手槍隊·自行車隊·鐡甲車全體出動、商民奉令關門、九時由軍糧城調回步兵兩連、中日交界各道口之交通亦阻斷、特别一二三區亦戒嚴、頃據可靠消息、一班失意軍人勾結某軍、擁戴段吳、應付日本、又一說某派勾結日本、以河北省治安維持會名義、仿照遼吉辦法、變更政局、但現當局已先發制人、想若輩暴動、必成泡影、（八日專電） 
[東省事變影響軍縮前途]  
　　英報記者深懷憂懼 
　　◎倫敦滿洲之事變、已有反動及於軍縮問題、一般人士之意、國聯如不能圓滿解决中日間滿洲爭端、則恐明年二月間舉行之軍縮大會、將因此受重大影響、今日倫敦著名之星期刋觀察報及星期日時報皆表示此種恐懼、倫敦泰晤士報前記者史悌德、爲國際事務之專家、曾著一文、載見今日星期日時報、謂國聯如不能堅拒日本武力解决滿案之要求、則贊助國聯者將不復絲毫信任國聯、而明年軍縮大會必遭慘敗云、觀察報在政治短評中深以日本退出國聯爲虞、謂日本如退出國聯、則軍縮大會必告失敗云、（八日路透社電） 
[國聯秘書長發表中日文件]  
　　江橋事件顯爲日本預定步驟扣留鹽稅日代表猶强詞奪理 
　　（日内瓦）　國聯秘書長德魯蒙今日發表施肇基博士交來一文、内稱日本以驅逐東三省合法政府、而代以日人支配下團體爲政策、今嫩江戰事、中政府認爲日本政策之一部云、秘書長又發表白里安與芳澤關於日人强取遼寗鹽稅事之往來文件、當國聯方面正研索此項文件之時、希爾新福地方傳來消息、據由俄境來者言、俄兵數團、近由北俄駐防地開往他處、其目的地未詳、惟據俄兵自稱、大約係開赴滿洲云、雖莫斯科與里加日昨傳來消息、皆謂俄要人伏羅希洛夫與摩洛吐夫咸以俄國在滿洲守不干涉政策爲言、但現聞希爾新福之消息、已起恐慌、蓋慮滿洲問題不久將成三角式事件也、今日所發表施博士之文、除聲明日本集兵江橋一舉、係日本驅逐滿洲各處中國合法官員而代以日人豢畜下人物之政策一部外、並申述日人扶助在洮南宣佈獨立之張海鵬軍隊侵入北滿、攻擊黑省合法政府之詳情、又謂日人名爲修橋、實則助逆、蓋不獨修橋無需砲隊步隊與砲彈飛機之輔助、且日軍當道堅欲以此離奇方法修理江橋、亦破壞黑政府與齊齊哈爾日領事之協定、蓋馬占山已担任自行修橋也、日本政策居然否認行政會勸告、並不履行其自 
 
 

Page 6

 
 
已屢次所發不作任何舉動以增重時局成擴張糾紛之諾言云、國聯秘書長所發表之其他文件、中有日代表澤田交來東京六日所發之一電、據稱、駐於巨流河日軍之半數、及駐於吉林各處日軍之過半數、業已撤回、以上該處現有之日兵、連護路隊在内、不足一千人云、又一文件、係十一月五日白里安致芳澤之文、言日人强取牛莊鹽稅事、白里安追述九月三十日行政會議案中所載日政府已担任採行各種必要方法、不擴大事態或增重時局之一節、及十月二十三日與二十四日行政會集議時芳澤一再所發日政府欲於可認日人生命安全與其産業保護獲有充分保障時、即行撤兵至南滿鐡路區域之正式聲明、白里安謂如强取鹽稅等事之攻擊行爲、顯然不能與日人之安全及其財産之保護有何關聯、是以此種舉動、定與向行政會而發之担保、及行政會所紀録之日本自動的聲明相牴觸、余確信日政府自知其所負採行各種必要方法、以免時局愈臻嚴重之義務、並了解以關於此事的必要消息供給行政會之需要云、芳澤六日答復附來日政府否認中國所言日軍强取鹽稅一節之一電、芳澤謂此說毫無根據、緣十月二十二日瀋陽治安維持會請牛莊鹽稅稽核所人員交出稅收餘欵、該人員允將現有餘欵及以後凈餘交出、日軍當道全不干涉純粹内政、而認爲無反對華人治安維持會請願之理由、查牛莊鹽餘向由張學良收取、今維持會固代張學良行使維持治安之職務也、雖牛莊鹽稅稽核所已以鹽餘交與維持會、但仍將抵還外債之必要欵項、寄交南京政府、日政府又謂鹽稅稽核所與海關不同、已成華人專有事業、因中政府於一九二八年底不顧有關係國之抗議、已改組之也云、（七日路透電） 
[我國政府覆白里安節略]  
　　希望採取有效處置遏止日軍侵暴行爲 
　　（南京）　自里安前日分電中日兩國、力勸依照國聯决議、勿使事態擴大、我國政府七日覆白里安一電、原文如下、 
　　中國政府接准閣下來文、業經閱悉、兹答覆如下、查中國政府對於日本以武力侵佔中國東省各地之舉動、始終信任國際聯合會希望達到以和平方法解决本問題而藉以維持世界和平之目的、故對於行政院之决議案所予之義務、尤以避免任何侵略政策或舉動足令事態擴大之義務、莫不忠實履行、以期行政院各會員國之努力、可告成功、不幸日本對於行政院之建議、不獨至今無履行之意、抑且極力擴張其武力侵略之範圍、自九月三十日後、日本違反行政院之决議案、積極繼續其非法行動、最後有十月八日轟炸錦州之事、自十月二十四日後、日本又復違反行政院正式表示之意思、拒絕停止其擴大事態之行動、前二星期内發生之事實、已由中國代表逐一報告於國聯行政院、最近竟有在牛莊强奪中國政府大宗鹽欵之事、本月二日大隊日軍竟進至離黑龍江省城九十公里之嫩江橋、利用土匪及叛徒、公然渡江攻擊中國軍隊雖中國軍隊駐在離江橋十餘公里之地方、而日軍仍積極進逼、先行開釁、致中國軍隊不得不採取必要之自行辦法、現在黑龍江省情形異常緊張、日本之欲以武力佔領齊齊哈爾、藉以達到推翻東省北部現有政府而扶護叛徒之目的、已暴露無遺、中國政府極盼各國政府速派代表就地觀察事實之眞相、及日本違反决議案之證據、中國政府認爲國際聯合會爲維持和平之世界最高機關、深信行政院會員國必能以盟約所許最有效之方法、遏止日本之侵略行爲、並令其切實履行决議案而閣下以行政院主席之資格所爲之努力、必能圓滿成功、庶和平與公道終賴國際聯合會之力、而得到最後之勝利也、（八日專電） 
[遼西胡匪猖獗]  
　　（北平）　錦州電、（一）黑山縣附近村莊、完全被匪包圍、公民虞電副張請派隊往剿、並即推代表來平請救、（二）瀋陽劣紳勾結日軍、濫發紙幣、拒用者處死刑、人心恐慌、（三）錦州西百餘里胡匪極猖獗、居民陷于恐怖狀態、（八日專電） 
[接收東北委會組織大致就緒]  
　　（北平）　接收東北委會内部組織、大致决定、顧維鈞·劉哲·定明晨乘機飛京、與中央協商該會進行事宜、但顧今晨接京電云、有大部學生明午在機塲開會、顧恐機到時大便、或遲一日赴京、尙未定、（八日專電） 
[武漢日貨充斥]  
　　日人組黄色義勇軍武力阻止檢查運動 
　　（漢口）　武漢現存日貨、經某方統計、價值五千萬元以上、中以疋頭·洋紗·藥品·五金·木器·海味·磁器·紙張·爲最多前往反日會登記者、僅二十分之一、共收登記費十二萬元、聞該會决限十日截止登記、其未登記者、一律没收、反日會八日製不買賣日貨鐡質標語、分發商店住户、日人組黄色義勇隊、武力阻止檢查運動、並到處尋釁、又日商採辦鐡砂二千餘噸及日煤分批運漢、起卸於中央三井三菱各煤公司、反日會庚而各商、勿購買、（六日專電） 
[全學抗聯會代表大會閉幕]  
　　（南京）　全國學生抗日救國聯合會代表大會八日開第四次大會、通過該會章程、 
代會前、呈請中央採納施行、二、北平民衆請願團今晚來京、每單位派一人爲代表、至下關歡迎、三、推山西代表閻生元任京市各校義勇軍檢閱官、下午續開會、决議、一、宣言起草委員會須根據本會决議案原則、於明日上午草就、交由主席團審查、二、各省市設抗日救國言論機關、三、呈請訓練總監部增加全國各校義勇軍常年經費、四、電慰馬占山部全體將士、努力作戰、保守國土、並呈請政府、派兵援助、五、票選天津·河南·北平·寗夏·湖北·陜西·山東·江蘇·浙江·山西·福建·安徽·南京·湖南·十五單位當選爲執委、四川·廣東·廣州·三單位爲候補執委、四時各項提案討論完畢、即繼續舉行閉幕典禮、當選之執委、即於晚七時舉行第一次會議、討論大會交辦各案、並籌劃進行事宜、（八日專電） 
[京校義勇軍參加檢閱人數]  
　　（南京）　首都各校義勇軍總檢閱、計參加部隊、中大一千八百人、三民四百五十人、金大五百十二人、金中三百九十人、文化學院一百七十人、金女大二百六人、中華女中四十六人、中區實中男百三十人、女一百八十人、震旦四十二人、青年會五十人、鍾英一百十三人、成美一百二十人、南中一百二十人、南女中一百五十人、皖中四百三十人、女子法政五十人、匯文八十人、育羣八十人、東方二百十人、五卅一百九十人、鍾南三百六十人、樂育八十人、用閱兵式及分列式、中大敎官李亞雄任總指揮、李嵘楊治全任副指揮、第六十師特贈義勇軍以綢旗一面、上書救國先聲四字、於總檢閱後、舉行贈旗禮、（八日專電） 
[抗日救國運動]  
　　（南京）　交部全體職員組織義勇軍、在二十歲以上四十歲以下者、一律加入、定九日起開始軍事訓練、（八日專電） 
　　（南京）　立法院職員發起組織義勇軍、報名百餘人、已分函該院各委員、致參加、（八日專電） 
　　（北平）　中小學聯閱軍籌委會决議、如商人三日内售所封日貨、本會即會同平市各抗日團體、分别搗毁之、（八日專電） 
　　（長沙）　何派胡達等七人組學生軍訓委會、反日會决定、貨裝仇船者没收、人乘仇船者拘二十四時、（八日專電） 
[中委臨時全會决定今日舉行]  
　　討論四全代會提案 
　　（南京）　第三屆中執委會臨時全體會議、定九日晨在中央黨部舉行紀念週後即開會、並不舉行開幕式、重要議案、爲確定中央向四全代會提出關於黨務·政治·軍事·之整個議案、及中央應向四全代會提出之報告文件等、其他關於黨務内之尋常問題、並不提出討論、（八日專電） 
　　（南京）　中央執行委員臨時全體會議、定九日在中央黨部開會、對四全代會秘書長人選等、均將有所决定、（八日專電） 
[各將領到京出席四全代會]  
　　蔣在總部設宴欵待籌備人員漏夜工作 
　　（南京）　四全代會軍隊特黨部代表魯滌平·徐源泉·夏斗寅·李鳴鐘·范石生·路孝忱·蕭之楚·張印相·葛雲龍·李韞珩·等、八日午同乘寗紹輪抵京、定九日分别謁蔣、報告防區内軍事情形、（八日專電） 
　　（南京）　商震·劉峙·八日晨同車到京、出席四全代會、下午一時謁蔣報告、商部現有一師三旅、分駐順德·邯鄲·大名·磁縣·武安·涉縣·除涉縣尙有小股土匪、正在清剿外、其餘各地均甚安謐、（八日專電） 
　　（南京）　蔣八日午在總部宴到京之各將領、計到劉峙·朱紹良·孫連仲·商震·陳繼承·蔣伯誠·等十餘人、蔣對各軍防務、及勦匪事宜、頗多諮詢、並有討論、（八日專電） 
　　（南京）　今日續到代表廿餘人、中央秘書處星期照常辦公、交際股幹事全體值夜、忙於籌備、各地軍政要人、紛紛來京觀光、中央飯店、已告客滿、市面景象、頓呈活氣、（八日專電） 
　　（南京）　蔣伯誠八日上午到京、適蔣主席在勵志社、即前往晉謁、候至十二時、蔣主席與滬上各團體領袖會談完畢後、同至總部、報告魯省最近情况、旋於下午四時因公赴滬一行、（八日專電） 
　　（南京）　韓復榘代表唐襄謁蔣、面陳四全代會開幕時、韓擬來京出席、蔣以現值外交緊急、魯省地當衝要、囑唐電韓、毋庸來京與會、以重地方、（八日專電） 
　　（南京）　劉鎭華八日上午九時由豫抵京、報告西北軍事情形、（八日專電） 
　　（南京）　駐德奥新公使劉文島八日晨抵京俟向中央請示後、即出國赴任、（八日專電） 
　　（濟南）　本省四全代表何思源今赴京、軍隊代表孫桐萱定九日赴京（八日專電） 
　　（漢口）　李鳴鐘劉建緒、七八兩日分由漢赴京、何健改九日離湘、何成濬因奉蔣令、暫留漢坐鎭、（八日專電） 
　　（安慶）　陳調元偕寗坤邱元武八日晚乘江順輪赴京、出席四全會、（八日專電） 
[粤方四全會定十五日召集]  
　　（香港）　粤四全會定十五開、李宗仁俟四全開後、即回桂、（八日專電） 
　　（香港）　林雲陔馮祝萬七日晨出席非常會、將携回關於和平重要函電報告、是日議案未發表、（八日專電） 
　　（香港）　此間接訊、孫科·李文範·陳友仁·附輪回粤、報告粤和經過即可到港、（八日專電） 
　　（香港）　四全代表劉繩武等七日電滬代表、請起用閻馮移駐平津、并治張學良辱國喪地罪、（八日專電） 
　　（香港）　白崇禧病愈出院、俟晤張發奎後回桂、唐生智八日抵省、（八日專電） 
　　（廣州）　四中全會代表昨日復到二十人、現在此間之代表、不下五百五十人、兹定本月十二日開會、每人日領公費十元、此間中央執行會曾開非常會議、當局對於討論情形、秘不發表、（八日路透電） 
[張繼蔡元培到京報告和會經過]  
　　（南京）　張繼八日晨由滬到京、當赴建委會招待所、略事休息、九時餘、蔣親往訪張、由張陳述和會第七次會議經過·與結果、十一時許張偕吳稚暉等赴棲霞山游覽、（八日專電） 
　　（南京）　朱培德八日晨由滬返京、蔡元培八日下午由滬返京、即謁蔣及中央各要人、報告在滬集議經過、及决定各點、（八日專電） 
[蔣主席接見上海各界領袖]  
　　（南京）　蔣主席今晨在勵志社接見上海各界領袖、有懇切之談話、大要對於東北問題、必須政府與人民意見一致、合力應付、各代表請蔣注意國民經濟、蔣表示可以接受、（八日專電） 
[總部各處長討論結束辦法]  
　　（南京）　總司令部所屬各處、已分别結束、各處處長頃在總部開會、討論結束辦法、聞議决、所有各處　案、分别由軍政參謀兩部接收、内部人員、除有底缺者各回原職外、成績優良者、分發各處任用、其餘人員、則按照階級、分别遣散、計上尉發恩餉一月、中少尉發恩餉一個半月、士尉以下則給恩餉兩月、（八月專電） 
[十九路軍分配駐防地點]  
　　京衛戍勤務暫緩移交 
　　（南京）　十九路軍共有十九團、預定分駐京滬路綫、計南京三團、鎭江兩團、常州兩團、無錫兩團、蘇州兩團、崑山兩團、上海三團、其餘三團、担任沿路游擊勤務、蔣光鼐司令部設南京、蔡廷楷司令部置蘇州、谷正倫之衛戍勤務、因改爲憲兵、並行不悖、暫緩移交、俟十九路接防情形熟悉後、再逐漸換防、谷部憲兵編制、以總司令部所屬之憲警三團與原有憲兵三團衛戍軍一團、共七團、編成憲兵一師、以吕學書張鼎銘分任旅長、谷正倫之第八十四師師長命令、昨已收回任命、（八日專電） 
　　（南京）　軍息、六十一師師部及砲兵工兵各營、九日早可續到京、（八日專電） 
　　（鎭江）　駐鎭警衛第二師奉令開杭、遺防由十九路軍接替、六一師一二一旅已於八日開鎭、（八日專電） 
[徐楊暫不進京]  
　　（太原）　徐永昌·楊愛源·因省府及剿匪事、暫不行、孫楚·李生達·王靖國及黨代表决九日啓行、各將領八日晚爲孫等餞行、據徐表示、中央如有面諭事項、當將專程一行、對全省勦匪、將由各縣長負責痛勦、整理晉鈔辦法、俟中央核准後、即公佈云、（八日專電） 
[膠路煤運風潮]  
　　（濟南）　膠路昨通告、内銷煤運費二成加價亦記賬、煤潮可望解决、但今日仍未復運、鑛煤商代表丁敬臣楊源今仍赴京、向鐡部請願、解决廉價供給路煤事、（八日專電） 
[軍部解日敎官聘約]  
　　（南京）　軍政部所聘日本敎官加藤泊治郎等七人、現由該部擬自十月份起送薪水三個月、解除合同、（原訂一年、已任六月）、由日使館駐京武官原田承辦結束合同事務、（八日專電） 
[江浙絲業公債近訊]  
　　（南京）　江浙絲業公債治標方面之四百萬、已根據調查各廠需要情形、重爲分配、至治本方面之改良蠶桑及改良機器之兩部份債欵、已由實部分存中央及國貨兩銀行、以備進行之需、（八日專電） 
[南洋國貨請求免稅]  
　　（南京）　南洋國貨公司呈請實部、將運銷南洋國貨、免征出口稅、該部以事關稅政、已咨請財部查酌辦理、（八日專電） 
[交部擬定郵旗式樣]  
　　（南京）　交部擬定郵旗式樣、係採用各國郵票之圖式、爲五綫横曲紋、中篆以篆文郵字、郵字外再加以圓形郵摺、其顔色具爲青底白紋、惟郵字爲紅色、形情簡明美觀、且不離郵政本意、俟核准後、即公佈施行、（八日專電） 
[李培基兼水利委員]  
　　（南京）　國府將任李培基兼任黄河水利委員會副委員長、任命狀即可發表、（八日專電） 
[林家訓等由順到平]  
　　（北平）　行營參議林家訓、商震參謀長吕濟·軍需處長劉海成·今晨由順德抵平、（八日專電） 
[故宫委會建保管庫]  
　　（北平）　故宫保管委會近以二十五萬元擇延禧宫空地建築保管庫一所、年底或明春可竣工、聞該地於前清時、經隆裕太后以二百萬兩興造水晶宫、工程未竣、而武漢起義、至今荒亭猶存、（八日專電） 
[西北航空籌備費時]  
　　（北平）　歐亞航空公司擬定之西北新航綫、因哈密匪患肅清、將於下月開始籌備、惟交通不便、成功尙需時日、其航綫計分五站、由綏遠起點、經熱水河·蘭州·哈密·以達迪化、然後飛入俄境、現已運大批汽油、存於熱水河、如入俄境、即用俄國油、該公司之北平環城飛行、因天寒乘客少、擬暫停、（八日專電） 
[張學良弟在津結婚]  
　　（北平）　周大文·高紀毅·荆有岩等因副張三弟學曾在津結婚、今晨赴津道賀、（八日專電） 
[津市學生南下請願]  
　　（天津）　南開大學男女生四百餘人、定九日晨搭津浦一次車晉京、請願迅速完成國内統一、作進一步之手段、應付外交、張伯苓率領出發、（八日專電） 
　　（徐州）　北洋大學工學院請願團八日晨附乘一次車由津過徐、赴京滬請願、（八日專電） 
[萬福麟將赴濟晤韓]  
　　（濟南）　省府接副張電、萬福麟定今日由平來濟晤韓、商團結對外、維持華北治安、膠路委員長葛光庭今由青島到濟候萬、（八日專電） 
[晉南各縣匪勢猖獗]  
　　（太原）　趙城靈石垣曲汾西各縣、匪勢猖獗、各縣紛電告急、（八日專電） 
[潼關東門土山崩塌]  
　　（西安）　潼關東門外土山三日崩塌、汽車路被毁不能通行、靈寳汽車停駛、（八日專電） 
 
 

Page 7

 
 
國内要電三 
[亞化協會小組成立]  
　　（漢口）　亞洲文化協會各小組八日開成立會、印鮮代表均參加、（八日專電） 
[鄂警備部槍决匪犯]  
　　（漢口）　警部八日槍决李燦部僞八師秘長朱浩然、國慶擾亂會塲之朱得喜、及混充韓民赤匪石桂保等十名、（八日專電） 
[何健派員校閱團隊]  
　　（長沙）　何健派鍾嶽靈二十一人、分七組、校閱各縣團隊、限兩月竣事、（八日專電） 
[粤兵工廠趕製武器]  
　　（香港）　粤兵工廠連日加工製造各種武器、以爲禦外之用、一集團近并向某國購械一批、（八日專電） 
[梁冠英偕僚屬赴京]  
　　（清江浦）　第二十五路軍總指揮梁冠英、午後偕同總參議王靜波·參議張鶴舫·顧問戴匯川·書記長王汾等赴京、（八日專電） 
[淮陰監犯三名脫逃]  
　　（清江浦）　淮陰縣監獄七日晚被穿穴逃脫監犯三名、萬士有錢學能是無期徒刑、胡面子十年監禁、賀縣長已已將管獄處主任及看守人趙學林王金龍等收禁、又上月三十日在本城耶穌堂所獲綁匪魯鳳寳朱孝山徐文之三名、今被梁總指揮槍决、（八日專電） 
[英司令艦由滬駛京]  
　　（江陰）　八日下午四時許、有英司令艦由滬駛京、我自强艦鳴禮砲致敬、英艦亦還砲答謝、（八日專電） 
國外要電 
[法德債務談判頓挫]  
　　▲國民社七日柏林電今日據巴黎消息、法德談判已遇頓挫、蓋法國仍堅主賠欵應於來年復行繳付、且當列於德國私債之前也、又聞法國並主張嚴密限制國際清理銀行所派銀行家委員團調查德國財政狀况之範圍、今夜據政界聲稱、凡此皆足使討論之問題、不能迅速及不易解决、聞德政府切欲銀行家委員團查明德國所負内債及外債之總額、該團調查範圍亦須儘力放寛、如是始可切實决定德國之還債能力、法政府對此苟不同意、則委員團將大受窒碍、而其結果恐將無解决之可言、 
[莫斯科慶祝革命紀念盛况]  
　　▲國民社七日莫斯科電本年蘇維埃共和國成立第十四週紀念、在莫斯科京城有盛大之慶祝、人民歡呼相慶、頗有昇平景象、而對於五年計劃進行之效果、以及近十四年來工商各業擴充之實况、皆用巨大之表格懸諸通衢、到處可見、復有絕巨之鐮斧（蘇俄國徽）大纛、飄揚於各巨厦之頂、夜則以探海燈互相照射輝映、頗成奇觀、各街道人民擁塞不堪、交通爲之斷絕、各影戲院皆弛門禁、任人入觀、故門外擁擠者排立鵠候如長蛇焉、今日爲慶祝之末一日、紅色廣塲游行隊之檢閱、至深夜始告蕆事、重要領袖如斯丹林·莫洛托夫·伏羅希洛夫等皆在列寗、墓前鵠立檢閱、各男女兒童隊伍參與列隊游行者、不下百萬人、誠前此未有之盛况也、而斯丹林等直立不動、或舉手或高呼答酧台下之歡呼爲禮者、至聲嘶力竭而不能自己、時各國外交團體已早散去、蓋彼等於檢閱莫京警衛隊後、即各散歸也、蘇俄軍事委員伏羅希洛夫對於莫京警衛、并有簡短之演說、略謂蘇維埃聯邦之政策、雖極鼓吹和平、但世界各帝國主義國之陰謀一日不止、蘇俄實一日不能不自籌自衛之鞏固云、伏氏演說畢、台下歡呼雷動、而各團體遂列隊隨警衛軍徐徐前進、各隊皆有極大之標語、其中最令人注意者、爲「吾人不欲戰爭但國土决不可放棄一寸」、又如「革命的蘇俄决助革命的中國」等等、對於遠東時局之表示民意者不一而足、此外復見各種插畫、對於國聯頗致譏嘲、而對於歐洲及日本之某某大政治家尤多諷刺之、　、蘇俄人民對於國外時局、雖如此熱烈表示其傾向、但對於國内情形亦至關心、關乎五年計劃之標語亦甚多、如「五年計劃四年成之、　吾人應以鋼鐡鞏固社會主義之工業」世界失業之中惟吾輩尙在日日工作　等等觸目皆是、即後隨之各種製造品之表演、如農具汽車飛船飛機以及各種機械、足證非徒託諸空言也、 
[居俾羅島秩序恢復]  
　　▲路透社七日雅典電駐希英使藍賽今日與希首相維尼齊洛長談話居俾羅暴動事、其情形未經發表、希臘各商會聯名發表一文、否認希商有抵制英貨之議、按居俾羅之事變、據傳乃希臘國民黨希圖將該島併入希臘版圖促成、曾將政府公署焚燬、但該地今復安謐、暴動時自馬爾太駛往之英艦、均經撤回矣、 
特載 
[日人對於東北問題之謬論]  
　　│所謂滿蒙時局懇談會之紀録│ 
　　自東北事件爆發以後、日本朝野上下一致注目、各界紛紛舉行「滿洲時局座談會、」熱烈討論、以一國論、并集中意見、從籌對策、在此懇談會中、吾人可以聽到各種各色之狂妄謬論、而使吾人情感内激、不能自制、但以視我國遭此大難、而政治家經濟家以及各界對此問題之漠視與冷落、更令吾人感覺到異常之悲憤、爰爲迻譯披露、藉作我國他山之一石、并以明彼國對此一問題之陰謀與野心、（譯者誌） 
　　（一）大阪每日新聞社召集 
　　當前的滿洲問題、已使中日的關係日趨於重大化、這正是全國民衆所最關心的事件、不過最重要的是我們須得認識這事件的本質、因此本社（每日新聞社）有在日内舉行時局座談會的計劃、同時這也是各方面所極端注意的、直至本月（十月）二十三日午後三時、在本社樓上開始舉行、先由本社社長本山與本社的主幹域户先後致辭、次由本社經濟部長下田推舉大阪商工會理事高柳博士爲主席、於是各個出席者開始互相交換意見、承東京商工會議理事渡邊鐡藏事亦特來大阪出席、這次出席者的人名如左、眞可謂集中各方面的權威了、 
　　内地方面 
　　大阪商工會議所會長　　　稻畑勝太郎 
　　大日本紡績聯合會委員長　阿部房次郎 
　　日本綿花社長　　　　　　喜多又藏 
　　正金銀行大阪支店長　　　矢野勘治 
　　貿易同盟會會長　　　　　二川仁三郎 
　　住友會資會社總理事　　　小倉正恒 
　　大阪商議常議員　　　　　中山太一 
　　同興紡社長　　　　　　　飯尾一二 
　　郵船神户支店長　　　　　櫟木幹雄 
　　内外綿常務取締役　　　　岡田源太郎 
　　大阪商議副會頭　　　　　安宅彌吉 
　　大阪商議理事　　　　　　高柳松一郎 
　　京都帝大敎授　　　　　　末廣重雄 
　　輸出綿系布同業會　　　　伊藤忠兵衛 
　　大阪鐡工所專務　　　　　飯島幡司 
　　日滿經濟協會　　　　　　角野久造 
　　東京商議理事　　　　　　渡邊鐡藏 
　　滿洲方面 
　　長春商議代表　　　　　　彼未德雄 
　　安東商議代表　　　　　　荒川六平 
　　大連商議代表　　　　　　高田友吉 
　　奉天商議代表　　　　　　藤田九一郎 
　　本社方面 
　　本山社長、德富社賓、城户主幹、河野副主幹、布施東亞部長、下田經濟部長、 
　　▲如有實力便不怕國際聯盟了 
　　高柳主席論排日運動 
　　滿洲問題已提到國際盟去了、這其間有利於日本之處、也有不利於日本之處、但如若是我們所準備的實力能得充分的發揮、便没有什麽可怕的了、我們應認定滿洲問題和抵制日貨運動是一個問題、這是因爲日本在滿蒙有了特殊權益、惹人憎厭、而發生的問題、排日運動、在今年已是第九回了、有兩回是在大正四年以前、其後又有七回、中國的抵抗日貨、是非武力的對日本的敵對行爲、因此我們應該認定滿洲問題與排日是一個問題、我以爲這問題應分五點來逐次討論、（一）此一問題的解决方法、（二）滿蒙的獨立問題、（三）與國際聯盟的關係、（四）其經濟的可能性、（五）抵制日貨問題、依據上述五點、先就日本在滿洲如何受中國的暴壓、以及我們希望怎樣解决、請長春的彼末氏來發言、 
　　▲解决之途長春代表彼末氏 
　　現在的滿洲、眞使我們感覺困難了、因爲時間的關係、對這問題、我不能很詳細的説明、而只作單簡的叙述、並申述怎樣纔是這問題解决的方法、我在滿洲住了二十七年、在這當中、每年所發生的問題、都是由於不履行條約所引起、關於解决的方法、有種種不同的論調、有的甚至說到不惜和蘇聯或美國開戰、但是我以爲應視東北四省爲中國獨立的政權、使其成爲對外交涉的團體、我國可以直接同他交涉、不必向南京政府交涉、或有人主張將東北四省完全開放、成爲不駐一兵的和平地境、若果如此、則日本人便將再没有發展的可能、中國人的個性力好像一粒砂子、日本人的團體力好比一塊水門汀、這是我們常常感覺到的、而且任何中國人先天的都詳細的知道對於匯欵的每日的兌換行市、這一點、日本人無論如何也比不上、因此、雖在和平的境地、日本人亦將缺少發展性、所以我以爲滿洲應確立一新的政權、而不和南京政府交涉、這便是解放交涉的主要點、 
　　▲十年所未嚥下者今已一旦嚥下蘇峰翁的熱辯 
　　我之立塲、與實業家的立塲不同、可是我對於滿蒙問題、一向都是很關心、自明治二十七八年交還遼東半島、經過三十七八年的戰役、我對這問題、更加關心、即對於政府、我也曾稍盡微力、小村侯曾說、「移往美國去的人應都移往滿蒙去、　這是日本人歷史繼續下來的問題、對於這一問題、决不能確實保證未必日本不失敗、假使日本終歸於失敗、則在這最後時機、將不能不放棄滿蒙、這雖不是一時的問題、但今已是我們應當澈底研究的時候了、我們無論在任何時、都要不斷的想到這個問題、現在的日本不可以歐洲各小國作目標、而惹起懦弱的思想、即日說現在的日本已是强大了、應以大國的見地來解决這個問題、如果有了一致的國論、世界各國便没有什麽可懼、現在的狀態、只是日本人自相恐嚇、我們對於世界、特别是對於引起各種問題的美國、不可以要求他的好感而發生讓步的思念、即是說當面乃是日本外交的個轉機、我們對於滿蒙問題、青年們都以爲不必千算萬計對付這没甚關係的滿蒙問題、應知道要救朝鮮、當以滿洲爲起點、同時如高柳博士所說、我們必須把滿蒙問題、與抵制日貨當作一個問題、應統一國論、鞭韃政府、由我國來定世界的輿論、正如我們業已上船、必欲澈底的駕駛過去、我們自己對這問題的關心是最要緊的我願各位的意見都能一致、以求圓滿的解决、滿洲不是中國、滿洲就是滿洲、這是世界所已公認、即中國人自己也這樣承認、日本人當說的不說、實爲失算、我們是要這十年所未嚥下的東西、現在决然嚥下、我聽了大阪實業家對此問題、持非常强硬的論調、使我非常高興、而感覺胆壯、我們盡力計劃國策、軍人當勇敢戰爭、我們非得一致國論、使政略得以實行不可、（未完） 
要聞 
[日軍雲集洮南]  
　　▲助張海鵬逆軍北犯▲滿洲里外俄增重兵 
　　哈爾濱通信、日軍藉口修理洮昻路江橋、 
 
 

Page 8

 
 
擬掩護張海鵬逆軍、再度北犯、惟因俄兵近來續向滿綏邊境外增加、不免有所顧忌、目下開抵洮南之日軍第二師團多門所屬步兵、及守備隊森連所部、尙停駐於洮南、按自上月三十日起、日軍自公主嶺循四洮路北上至洮南者、有第十七聯隊及砲兵隊、四洮路全綫職工現已均易日人、今日此間軍事機關、接齊齊哈爾電訊、日軍迫張海鵬軍爲前鋒、向龍沙進攻、張於三十一日晚到泰來鎭、以懾於黑軍吳旅與屯墾軍之精銳、尙徘徊不敢挺進、駐哈俄總領事阿爾洛甫、昨訪哈日領大橋忠一、談話甚久、聞俄領關於滿綏邊境開到軍隊、對日領有所解釋、惟最後鄭重向日領聲明、謂「奉本國政府令、希望轉達貴軍、自瀋陽事件發生以來、蘇俄向持旁觀態度、始終抱不干涉主義、所幸日軍亦能保持友邦權利、未向北滿進兵、第今後如日軍向北開進、妨害中東路行車秩序時、蘇俄爲取必要之防制、必採相當之斷然處置」云云、此項極顯明之表示、不啻向日方下一最後警告也、因此日領大橋忠一有日内回國報告之說、以兩週來蘇俄之舉動、實已予日本以重大注意、駐俄日大使館參贊天羽英二·秘密寺岡信人、均於日前日俄回日報告、於此當知遠東局面已起重大波瀾、蘇聯第五師赤衛軍、聞於上月三十一日開抵滿洲里外、駐於大烏里、坦克車電信隊等特種軍隊、亦隨後開到、國防軍第三師由赤塔過滿洲里轉往綏芬河、其空軍司令部移至大烏里、飛機三十架、停於滿邊阿巴該圖、東鐡於前日特撥貨車一列、長凡三百餘節、拖往滿洲里邊境、哈埠東鐡俄理事長庫兹尼錯夫·監事别爾申·副領事尼金·均於三十一日舉召回國、刻下在滿邊外俄軍步砲騎兵約在三萬左右、綏芬河外亦約二萬餘、近日并將滿洲里外第八十六號小站改爲總站、連接後貝加爾路、以便軍運、據此緊張情形觀測、日軍如果恣意北犯俄軍勢必進佔中東路各不相下、難免一戰、聞黑省主席馬占山已向駐黑垣俄領事米海洛夫聲明、張海鵬逆軍如果北犯、我方不難盪平、東鐡沿線、决可無虞、希望俄方持以冷靜、勿輕易進兵、以引起遠東之戰禍、一方馬爲杜日軍北進之口實、已撥欵五萬元、飭洮昻路局於一星期内修復江橋矣、（十一月一日晚） 
[馮庸率隊赴滬請願]  
　　▲請願團過津濟情形 
　　天津通信、東北馮庸大學校長馮庸氏、自脫險來平後、以東北問題目下愈趨嚴重、日軍非但不依照國聯决議、在本月十六日前撤退、且進而圖窺黑省、情形危急、昨日特由平率領東北民衆救國請願團六百餘人、由平分赴京滬、向和會請願、速行團結、一致對外、夜十一時十五分車抵津站、愚晤馮氏於車中、據談現在國難日急、若非内部早行團結、等於自促滅亡、東北民衆所受痛苦尤深、故於今晨由東北逃難來平之各大學學生及民衆團體在平决議、組織請願團、推本人爲總指揮、前赴京滬兩處、請求和會代表早日完成合作、一致對日、在北平集合時、張副司令曾派湯國楨副官長勸阻、暫緩南下、但同學等誓死出發、持之甚堅、旋與北寗路局長高紀毅交涉車輛、高以無空車爲辭、適平浦二○一次通車於下午五時二十分由平開出、衆乃議定暫用該車南下、同學等即至車頭前軌道上、阻止該車開行、一面紛紛登車、各旅客亦鑒於本團愛國熱忱、自動下車讓座、本團此次南下、務期達到目的、任何犧牲、皆所勿恤云云、馮抵津後、即在津站拍致張副司令一電、報告南下請願目的、原文云、「北平張副司令鈞鑒、庸被公推任總指揮、國難鄕仇、義不容却、倉猝就道、未遑謁辭、誓以殘軀微命、爲鄕邦爭一綫之生機、敢以碧血丹心、爲國家保一元之正氣、抵京滬後、再詳禀聞、弟馮庸叩微、」旋馮氏即在站上接見在津東北避難學生代表團曁留日回國學生代表團、並有沈痛谈話、約一小時許、市長張學銘亦親赴站晤馮、並約集學生在站談話云、當諸君在平未動身前、兄弟即接張副司令來電、如貴團過津時、加以勸阻、現在諸君意已堅决、兄弟亦無别言、惟此次諸君南下、唯一希望、爲保重身體、因南北氣候不同、兼以憂國如焚、千萬爲國珍重、兄弟因立塲不同、有若干話欲說不便者、只望彼此心照而已云云、聞該團組織共分十一隊、每隊下分組、隊有隊長、組有組長、並設有秘書宣傳交涉衛生事務指揮等股、分别辦事、該團第二隊、即爲馮庸大學之義勇軍、男女百餘人、均衣戎裝、背負白毯、儼如行軍、過津時、又有東北學生五十人、要求參加南下、經馮氏允許、當由北寗路局特爲備車二輛、掛入該列車後、昨晚在津站購乘至浦口沿站客票、除少數外國人外、餘均退回、改乘今日列車、該團在津回掛車需時、直至今晨一時四十分始行開出、（十一月六日） 
　　濟南通信、東北民衆救國請願團過濟赴上海和會請願、本市昨晚得電、濟南市長聞承烈即率科長以上各職員、及公安局長王愷如、赴站照料、并預備饅頭五百餘斤及稀粥、以備招待、濟站事先得電、當即通告、今日平浦車概不售票、該車本應今早九點到濟、因昨晚在平遲開三點四十分之久、故十二點二十分始到、車上遍貼標語、馮大及東北各大學中學學生義勇軍分佈列車兩旁、維持秩序、馮大男女學生著軍服、穿藍布鞋、一律軍隊化、女生戎裝佩槍、健步如飛、尤爲特色、其他各校學生、亦均著灰色制服、氣概悲壯、顔色沉痛、秩序井然、嗣交際主任王化一及總指揮馮庸下車、分别與聞市長王局長及新聞記者談話、王化一謂、此次東北請願團是到上海和會去、并不是到南京去、去的意思、是爲東北形勢如此嚴重、數千萬人民已陷於水火中、存亡關鍵間不容髮、而滬會尙未成議、對外仍不一致、東北何日方能解救、此去目的有三、（一）促進和會完成、（二）立即實現統一政府、（三）敦請黨國諸公消除已見、確定對外方針、至組織方面、計有十二隊、每隊十組、每組十人、共一千二百人、最高幹部爲指揮部、指揮十二人、總指揮一人、由馮庸先生任之、事務分交際·宣傳·事務·衛生·監察·秘書六組、參加者完全係東北人、大部分是學生、及其他各機關各團體代表、以及農工商人、女界計百餘人、此去須滬會成功方回、並希望於十六日以前成議、一致對外、達到日本十六日撤兵之目的、現在只靠國聯是不成的、須要統一政府成立、外交方有辦法、此次由北平出發之前、經歷諸多困難、本擬昨日下午五點上車、因北寗鐡路局長高紀毅不允掛車、致未成行嗣經本團表示、無論如何、堅决南下、張副司令先派湯副官勸阻、嗣派張作相王樹翰挽勸、并邀去順承王府談話、當被一致拒絶、晚八點到站、請已上車之中國人緩去讓座、全部因以南下、車上外人并未更動、抵天津時、承當局餽送食物、及新聞界諸多匡助、此去上海、站在國民立塲上、不傾向一派亦不攻擊一派、只敦促黨國諸公完成和會、解除東北民衆痛苦、如和會不成功、死在上海亦不回來云云、次馮庸談話、謂東北情形、大概如報紙所載、本人主張、已詳日前通電、係站在國民立場、爲國犧牲、到京擬謁蔣主席、并敦促黨國各要人、犧牲已見、完成和會、决定對外辦法、　昨在北平出發時、張副司令曾派人挽勸、因人心激昻、未能停住、現中國人多數麻木、知有家而不知有國、希望新聞界竭力喚醒國人迷夢、余平素對於韓主席崇儉耐勞、非常景仰、中國生産爲數甚低、如不提倡節儉、經濟將來定瀕于危、此資韓主席因舉行軍官訓練外出、不得晤見爲悵云云、下午一時十分車即開動南下、（六日） 
[魯省府决疏治南運]  
　　▲派員向各方接洽進行▲請中央撥給振災公債 
　　濟南通信、山東水患、以黄河爲最、而南運河不能宣洩、影響於河患者尤大、山東建設廳爲疏治南運、有運河工程局之設立、本年運河工程局曾從事測量、早已完竣、第二步辦法　即如何進行疏治、建設廳以疏治南運　與導淮委員會及江蘇省政府事前須有相當之接洽、日前特派運河工程局長孔令瑢赴南京、即爲進行此事、一面並與導淮委員會及蘇省府研究工事上相互之關係、以免臨時或有隔閡、貽誤進行、現孔氏尙未回濟、建設廳以疏治南運、事在必行、而本年山東水災奇重、尤以南運各縣爲甚、爲振濟災民興利除害計、均應積極進行、惟以工程浩大、需欵甚鉅、山東省庫實無此力量、今日省府常會、建設廳提案、擬請省政府電請中央水災救濟委員會撥發振災公債四百萬元、由本省代銷、即以收入之欵、以工代振、疏治南運、當經省府照案通過、兹録提案原文如下、「查本年魯省水災奇重、而被害最烈者、爲沿南運河附近各縣、本廳職司建設、對於南運湖河、迭經倡議疏治、近復鑒於本年水災之慘、益覺該項工程爲水利建設上刻不容緩之圖、惟當此大災之後、哀鴻遍野、役民興工、力實未逮、比聞中央水災救濟委員會發行振災公債、分配各省、以救全國及溺之災黎、該南運工程果能得此挹注、則微夫施工、較易進行、擬請縣府將魯運待治情形、轉電中央水災救濟委員會、撥發振災公債四百萬元、由本省代銷、即以收入之欵、實行以工代賑、濬治南運、旣可救濟災民、並以免除水患、一舉兩得、事屬可行、謹此提議、敬請公决」、（十一月六日） 
[蘇人請禁蘆洲放墾]  
　　▲蓄蘆所以護堤▲蘆洲不宜放墾 
　　江寗水災義振協會常務委員魏家驊蘇民生黄月軒蔣仲翔楊子淵等呈行政院内政部及江蘇省政府云、竊惟天災之至　人事實爲起因、捍患之方、根本尤當培護、本會成立、垂及月餘、集紳商團合之精神、盡鄕里纓冠之職志、蓋江寗一縣、緣江所至、悉告沉災、其間潰决淹没之大小各圩、無慮數十百處、疉經本會各員分赴災區調查實况、大致農田損失、計六十三萬餘畝、被災人民計二十餘萬口、而尤以沙洲南北圩帶子洲等處災情爲尤重、即僅就最大之沙洲圩一處决口而論、且近二百數十丈有奇、眞爲吾寗空前未有之慘刼、揆厥原因、固由今兹水勢之太高、亦實平時防水之不力、圩所以防水也、圩外之蘆葦、則所以衛堤也、比年以來、人民惑於收穫之私、官廳偏於放墾之利、不惜舉數千百年護圩之蘆洲芟夷拉摧、一變而爲種麥之地、雖或仍繳蘆課、實則已成麥塲、來收之利幾何、而蘆灘一去、屏蔽盡失、風水旣日以激盪、圩基遂日以鬆搖、一遇大水之年、勢必淪爲澤國、倘不亟起禁止、則現在所種之麥場、即將來放領之墾地、昔人所謂與水爭地今且更進一步言去蘆葦以種麥糧、即無異自抉藩籬、飲鴆酒而止渴疾、上關國計、下念民生、利害相形、奚翅倍蓰、此其癥結、更彰彰在人耳目、疊據沙洲圩帶子洲一帶父老匍匐涕泣、相率而告、爲大災之後非修築圩工、不足以禦水患、非廣植蘆葦、不足以捍外堤、籲懇轉陳各官廳、准予裁制等情前來、本會目擊情形、實有陳請救濟之必要、理合具文呈乞俯念災情至急、圩工至重、令飭沿江各省縣、以後凡距圩外之五十丈内、必須蓄、蘆不准放墾、永遠垂爲厲禁、、庶幾數十萬民命田廬得以有所保障、抑亦先總理軫念民生防患救災之至意、所永永昭示無極者、伏乞鑒准施行、曷任屏營待命之至、 
地方通信 
[無錫]  
　　無賴逞兇投院騐傷　第十五區（青年市）前洲鎭、無賴顧春全·顧春堂·金阿桂·鄧榮保·陳阿聽等五人、平日無端生事、視鄕民爲魚肉、最近復在附近王家壇上、設立賭擡、號召賭徒、抽頭漁利、前日該管公安第十五分局長警、巡邏至該處、忽聞牌聲碌碌、當即實施拘捕、結果、獲住賭徒蔣四寳等六名、一併帶局、判罰釋放、而頭家顧春全等、認爲此次捉賭係被石阿鳴報告所致、是以恨之刺骨、遂糾集同黨、將阿鳴拳足交加、痛打一頓、以致遍體鱗傷、倒臥地上、不能起身、春全等見已肇禍、一閧而散、石阿鳴被打受傷後、除延醫醫治外、並於昨（八日）日來城、投縣法院檢察處騐傷、請求拘兇法辦、 
　　查獲仇貨辦理估價本邑各界抗日救國會、昨（八日）日下午三時、開執行委員會、議决案件、一迭次查獲仇貨、業已鑑别確定、由徐委員涵清辦理估價事宜、以便執行一、九盛綢莊、函請從輕處罰、礙難照准、一、宜興縣商會來函、請於查騐時、非仇貨者、加蓋查訖圖記、俾貨物抵宜、不致再生枝節、議决、凡鑑别發還貨物、准加蓋圖記、函復查照、一、祥餘綢布號、於登記後、查出日貨花絨等件、照章處分、一、鑑别委員會主任石清麟、保管部主任徐涵清、報告鑑别結果、照章處分、議畢散會、 
　　相騐草率請求復騐縣屬第十一區四二一圖、吳家裏鄕婦吳浦氏、前被族人吳阿二等毆傷、投檢察處騐明傷痕、不料將及一月、浦氏忽然身死、由其媳吳李氏、投院報請相騐、經杜檢察官於本月四日下鄕相騐在案、乃昨晚吳李氏、狀請檢察處請求派員復騐、並指前次相騐爲草率、不知周首席如何核辦也、 
[常州]  
　　格斃著匪一尺頭武邑北鄕著匪一尺頭、（即祁仁甫）縣府久已飭緝、迄未獲案、該匪近召集黨羽、在第四區百丈鎭附近曹家壩開會、密謀不軌、事被警察二中隊長陳天錫偵悉、即派郭分隊長率警、於七日清緑馳往將曹家壩包圍、果有匪徒出而拒捕、一尺頭持槍開放、經警隊還擊、一尺頭之頭胸中彈、立即倒地斃命、並在其身上搜出白郎林手槍一支、搜獲其同黨八名、一并潛至郭塘橋鎭再行呈報縣政府及縣法院核辦、 
　　第四區發生綁案武邑第四區懷永鄕芮福生家、於前晚忽來匪徒多人、翻牆入室、將芮福生綁架、向北越鐡路而去、 
[南通]  
　　張詧財産實行發還本縣張詧通緝令已取消、所有南通東台已查封財産、刻亦發還、縣府奉到民政廳訓令云、爲令遵事、案奉江蘇省政府第七三九三號訓令開案查南通張詧　現奉行政院訓令、取消通緝、所有省政府委員會第五七次會議議决、没收財産原案、自應隨之撤銷、除令敎育廳知照外、合行令仰該廳、轉飭遵照發還具報、此令等因奉此、除分令東台縣長遵辦外、合行令仰該縣長即便遵照、將前封張詧財産發還、取具領結、并造送詳細清册、報候察轉、毋稍違延、 
　　省委復勘通海縣界南通海門兩縣界址、發生爭執、省方派委蒞勘後、返省請示、刻省方委朱廷爕、再行復勘、持平解决、 
[鎭江]  
　　三河壩有堵築訊三河壩爲淮水歸江之咽喉、前由建設廳電請導淮委員會堵築、兹聞已由安徽建設廳委派吳際春、前往三河壩嚴催堵築矣、該壩管理權、蘇省水利當局、力謀收回、交涉多年、未達目的權不在握、故啓閉不能依時、此亦蘇省水利之一大癥結也、 
　　蘇浙環湖路工程近况環湖路由宜興經無錫·吳縣·吳江·直達浙邊之南潯鎭、共長二百零五公里、錫潯路段長約一百四十六里（全段完成估計工程費、約需二百萬元）錫宜段長約五十九公里、錫宜段及錫潯段之一部、現共築成土基約長八十四公里、環湖路全路、計共橋樑一百八十一座、涵洞五百三十五座、先後由路線所經各縣、興築已成橋樑五十五座、涵洞二百十座、前任該路主任俞亨、因調往堵口工作、不能兼顧、現已由廳調委省句路石句段主任俞暐接充、 
　　省有長途電話擴充至江陰蘇省有長途電話、初僅鎭江·句容·溧水·等九縣、於十九年度通話、無錫蘇州兩縣、則於二十年一月通話、常熟一縣、本月始行通話、現又將該項電話擴充至江陰、其線路係由無錫交換所向北偏西、經秦巷青暘而達江陰縣城、長約八十里、工程預算、約需銀一萬六千六百三十元、該欵係由建設公債監督用途委員會、在長途電話費項下撥發、至長途電話之管理、舊屬電氣管理處、今該處已裁併、改歸建設廳第四科管理、聞江陰線所需材料已經備齊、工程隊長爲李霞、全隊員工共有四十餘人、不日即出發動工敷設、 
[清江]  
　　朱局長撤職查辦淮陰公安局長朱瀛、因其局員袁學圃誘買駐軍槍械、事爲梁總指揮所知、曾經電報江蘇省政府及本省綏靖督辦公署、一面函縣將朱看管、事已經旬、兹蘇民廳特派吳視察員爕來浦調查此事經過、吳於三日抵浦、先往縣府調查一切據其語人、廳方業已將朱撤職、令候查辦、並已另委沈諟代理淮陰公安局長、大約六日可以到淮接事、 
　　三業停市尾聲淮陰布廣雜貨三業、前以金融停滯閉市、延至五日之久、嗣經黨政兩方調解遂於本月二日復業、惟關活動金融辦法、曾有向各錢莊抵押日貨一說、故昨日（三日）下午三時、賀縣長·黨部錢常委商會戴常委及三業代表吳幹青孟子章毛少屏陳延齡錢業公會常委張潤生等、在縣府討論辦法、結果布業借六萬元、廣貨業借五千元、雜貨業借五千元、由各調人担保期限五十日、月息一分三釐、當將借約協定、 
[高郵]  
　　江北水災臨時義賑會結束江北水災臨時義賑會、昨電本縣縣府云、本會自即日起結束、各地所有難民、一律停止收容、貴縣如有難民、希勿再送、以免往返轉折、 
　　財廳撥借警餉二千元本縣縣黨部、前電請省黨部轉函省政府、撥借本縣政費五千元、現經省府會議議决、先令財廳撥借警餉二千元、省黨部昨已令縣黨部知照、 
[杭州]  
　　肅清三省邊匪辦法江浙皖三省、地處毘連、所有邊境股匪、因省界關係、此剿彼竄、不易澈底解决、最近致有長興煤礦局被刦及贛匪大舉犯浙境華埠之舉、自非三省合力會剿不爲功、浙省府昨奉總部電特由中央委派蘇省保安處長李明揚兼任三省剿匪總指揮、第四團團長張一能兼任溧陽宜興區剿匪指揮官、浙省保安隊第七團團長沈國成兼任長興安吉區剿匪指揮官、皖省保安隊團長許國亭兼任廣德建平區剿匪指揮官、所有三省剿匪事宜、由剿匪總指揮李明揚全權指揮、江浙皖三省邉境匪股、限一個月内務須全部澈底肅清、以維人民安全、 
[上虞]  
　　東鄕發生綁案距縣城七里之東鄕包村南橋外包嘉海家、於四日下午四時許、被各持木壳槍匪徒八人闖入、圖綁其姪源錦未著、遂將渠十一歲獨養子源榮及客居閏家之十三歲外甥單 
韻香一併架走時嘉海探親未歸、家中祇餘婦女、噤不敢聲、迨村人得警鳴槍追趕、匪已抄出夏王畈飛經麻溪塍向任嶴方面逸去、 
　　敎育消息 
要聞 
[邵斐子呈部詳報浙大風潮經過]  
　　▲李熙謀以管訓失宜請辭職▲趙志游訪問校長在調解中 
　　國立浙江大學校長邵斐子、因工學院學生請願發給軍訓費用、發生衝突後、邵氏即於當日電敎育部辭職、迅即派員接替、昨日復將詳呈報敎部、現工學院校長李熙謀、亦引咎呈請辭職、院務由敎務主任李壽恒代理、工學院敎授、函請校長打消辭意、又聞杭市長趙志游、自願出任調人、兹録邵斐子呈部文如次、（上略）上月中、本大學農學院院長譚熙鴻、函請辭職、意極堅决、雖經校長及農學院敎職員、一再懇切挽留、未允回院、校長以校務不可一日停頓、經即一面商請該院前敎務主任許璇繼任院長職務、一面聘請該院各學系及農林園藝各塲主任、曁在院副敎授、組織院務委員會、在新院長未到院以前、暫行維持、自該委員會成立以來、關於該院經費問題　均隨時由各委員商請校長辦理、而現在本大學經費、以本年一二兩月份尙未領到、浙省撥發部分、六月份亦未領齊、九月份僅領到一萬元、困難情形、匪可言喻、農學院學生、以院務委員會、未能直接負經費之責、特於本月四日下午、全體前來面請指示辦法、校長當即召集該生等、在禮堂談話、（中略）正解釋間、有工學院學生義勇軍第一第二大隊、學生突入會塲、初係列席旁聽　嗣校長因事暫行離場、與農學院敎授接談、工學院學生中　有數人亦即離場、前來要求校長各别談話、校長即予允許、其時農學院敎授、未聞校長對該生等答復、屬該生等俟農學院學生退出後、再與校長談話、而該生等反謂農學院敎授不應干涉、遂利用學生義勇軍之組織、請求大隊長立將農學院敎授逐出、並稱勿使校長脫逃等語、校長以該生等竟肆意侮辱師長、憤激之餘　加以斥駡乃該生等遂即高聲呼打、在會場中之該院學生、亦即蠭湧而來、校長及工學院李院長、在場均無力制止校長因即爲農院敎授數人　擁入辦公室、猶冀俟該生等理智稍復、再予開導、而該生等復將辦公室重重包圍、一面並派隊看守電話機、關如臨大敵、一面將李院長、扶出、不令干涉繼竟由該生等將辦公室門玻璃插銷敲擊破斷、湧入與校長理論、其爲存意掀動風潮、已屬顯而易見、校長至此、知已無可理喻、且無法再行維持、遂即宣告立即辭職、該生等又集議多時、始呼口號而退、此風潮經過實情也、下略 
[各校課外加講日本侵略中國史]  
　　敎育部准中訓部函、以各級學校、每週應加臨時課外、講演數小時、專講日本帝國主義侵略中國史、除通令國立專科以上各校院及威海衛管理公署外、並令各省市敎育廳局云、案准中央執行委員會訓練部第一八○九七號函開、「逕啓者自九月十八日東三省事件發生以來、疊據山西省南京特别市等執行委員會及津浦鐡路黨務整理委員會紛紛來呈建議各級學校應加授日本帝國主義侵略中國史或停課一週、改講此次國恥之起因現狀及國人應有之對策各等由、查日本帝國主義者對我潢加侵略欲雪奇恥、自非從敎育人手不爲功、惟各級學校課程及授課時間、均有規定、若中途加增課程、實有未便、爲應目前需要起見、於課外另加臨時講演專講日本帝國主義侵略中國史、似尙可行、惟不必停課講演、除分别函復外、相應函請貴部通飭各級學校每週加臨時課外講演數小時、專講日本帝國主義侵略中國史、即希查照辦理爲荷」、等由過部、除分令外、合亟令仰轉飭所屬各級學校一體遵照、此令、 
[蘇省敎費委員會開會記]  
　　十一月六日下午三時、江蘇敎育經費委員舉行第二十六次會議、於鎭江省敎育廳、、到會委員有吳稚暉·鈕永建·鄭南陽·汪典存·陳和銑·葉楚愴·柳翼謀·高踐四·馬客談等等、列席旁聽、有中學校長敎員等數人先由葉主席報告開會宗旨、並報告事項十一件後、即討論蘇省敎費支絀應如何設法補救案、付衆討論、委員朱吳高馬等、均有切實之貢獻、對於停付中大經費事、亦有詳細之討論、因他種關係、到會委員未及發表意見者亦有之、然亦有負行政責任、應發表意見、而不發表者、靜坐多時、默不一言、殊爲可惜耳、主席後即以錢昌照函辭稽核員付討論、公推顧蔭亭繼任　汪委員又以現在非中學校長面辭委員、職因時間問題、下次討論、散會時鐘鳴六下矣、 
[蘇省中校敎聯會召集史地學科研究會]  
　　▲十一月十一日...蘇州女中 
　　江蘇全省中等學校敎職員聯合會、定於十一月十一日上午九時、在蘇州女子中學舉行史地學科研究會、早已通函各省校知照、促其推派代表前往出席、推邵遄信較到者、已有多起、寓多觀於研究之中、又日昨蘇省敎育經費委員會開會、於鎭江省敎育廳該會常委吳君特前往列席、關於敎費一層、順便擬向各校到會代表作一報告 
云、 
本埠 
[私立小學師生抗日救國大會]  
　　十一月八日全上海市私立小學師生聯合在公共體育場開抗日救國全體大會、晨七時起、各小學師生即絡續趨往羣情激昂、秩序井然、到會團體、計一百餘市敎育局等均派代表蒞會指導、人數在五千以上、由慕爾堂虜俘隊上海中校市南德潤中國實業等校童子軍、維持會塲秩序、公安局派警察大隊照料、旋於十時許開會、主席團市南澄衷惠羣果仁、司儀時光、記録上海學園、總指揮市南、指揮滬南德潤愛羣等、糾察上海初級爕諧等、招待由强華轉請銀江担任、殊見熱忱、首由市南宋雲濤報告開會宗旨及本會經過、（一）日本侵我國土之經過、（二）私小抗日救國不敢後人是以有本會之組織、（三）鑒於外侮日亟、特召開大會擴大宣傳、次由市敎育局代表楊君致詞、繼各團體名人演說、辭均沉痛、學生有愛羣女中附小等上台演講、語言純粹、頗得掌聲不少、足以促進民衆、對於抗日救國之决心、末由惠羣程祖欣宣讀大會提案、一致通過、（一）由本會名議電促寗粤雙方誠意合作迅救國難、（電録後）（二）請和平會代表速决對日宣戰、（三）私小聯合起來組織義勇軍同赴國難、（四）實行對日一切經濟絕交散會後、本擬全體遊行、嗣因時局關係、臨時打銷云、 
　　▲促寗粤雙方誠意合作迅救難電民國不幸、禍亂相尋、二十年於兹矣、追源禍始、實由黨國諸先進未能合作有以致之、彼日本倭奴得乘機而入、言之痛心、能無愧仄、兹幸寗粤雙方已共同覺悟、各推代表、集議滬江、滿冀和平有望、統一可期、國難可救矣、孰知會未多日、又以種種窒碍、議而復輟、前途如何、雖難逆料、民衆憂慮、日甚一日、本會鑒於時事之日非、暴日侵凌之日急、爰於本日（十一月八日）在公共體育塲召開全上海市私立小學抗日救國全體大會、决議電請寗粤雙方誠意合作、迅救國難、並决議服從和會一切决議、任何人不得加以破壞、如有出而破壞和平、阻撓和會之進行者、本會同人力之所及、爲國家前途計、定有以對付之、迫切陳詞、諸希爲國努力、上海市私立小學敎職員抗日救國全體大會叩、 
[各大學青年義勇軍今日舉行第四區大檢閱]  
　　▲地點在西門公共體育場 
　　本市各大學學生抗日救國聯合會軍事訓練部、定期舉行分區大檢閱、第一區第三區已分别在復旦曁南大操場舉行、兹聞該都定今日（九日）上午九時、舉行第四區第一組大檢閱、被檢學校爲東亞體專大同大學、法政學院、中法工學院·中法藥科·國立音專六校、地點在西門公共體育場、指揮官中法工學院、檢閱官蕭學淵周家壽、第二區檢閱期本定本月五日在吳淞中國公學舉行後、因籌備需時起見、則延至明日（十日）上午九時仍在原定地址舉行、被檢舉者、計中公等四校云、 
[兩校青年義勇軍宣誓]  
　　▲中法工學院上海中法工學院青年義勇軍、於昨日下午一時、在該校舉行宣誓典禮、由催乃昌担任總指揮、並該校校長褚民誼、及中外敎職員當場檢閱、全體義勇軍精神異常、 
　　▲震旦大學震旦大學青年義勇軍、於昨日行授旗禮、上午二時、該校全體同學列隊齊集大操場由桑校長親自授旗、同時并行檢閱式、旋致訓詞、復由各隊分别操演、軍容整飭、精神煥發、 
[寰球學生會請陳彬龢講東北問題]  
　　寰球學生會、昨晚七時敦請日本研究社主任陳彬龢、在該會演講聽講、者有本埠十餘大學學生三百人、主席朱少屏致介紹後、即由陳先生演講、先略述日本研究社之工作、繼講東北問題、 
[曁南江南光華東南等校學生]  
　　▲六日參加青年義勇軍第三次檢閱 
　　前日爲蘇維埃革命紀念日、上海市公安局及公共租界法租界巡捕房、均先期妥爲戒備、滬西小沙渡路勞勃生路一帶、於下午二時餘、有百人左右沿途高呼各種口號、當經巡捕上前驅散、并無傷人毆物情形、外傳係有某某各校學生參加、并打有某某各校抗日救國會旗幟等等、實屬不確、探聞曁南江南東兩光華各校、是日方舉行青年義勇軍、第三次檢閱、并在眞如曁南大學舉行、直至下午三時、檢閱方畢、尙未曾午餐云、 
體育 
[硬地網球單打决賽德孚勝鄭兆佳]  
　　六比三·六比二·六比○ 
　　▲女子單打决賽▲菲絲勝柯拉沙 
　　法商總會硬地網球昨日下午男女單打舉行决賽、結果如下、 
　　德孚六比三六比二六比○鄭兆佳 
　　菲絲小姐六比三二比六六比三柯拉沙小姐 
　　德鄭之戰、鄭雖努力究非德孚敵手、德孚劈拍之下、攻守皆難、全局所費不及一小時、然後爲台杯名將、鄭年事尙輕、今只二十、果能苦練、中國之凡恩大奥斯汀也、菲絲小姐之勝柯拉沙小姐、則全在其有力深遠之長抽、 
[今晚七時約翰持志友誼籃球賽]  
　　▲在梵王渡約翰 
　　約翰持志兩大學定今晚七時在梵王渡約翰籃球馬作友誼比賽、雙方陣線如下、 
　　▲約翰大學 
　　刁友道侯學敏陳祥龍吳幼良林澤羣 
　　▲持志大學 
　　錢鼎愼孔廣益楊麟毓夏玉書顧光道 
[中華足球會昨賽結果]  
　　隊名　　　組别　　比數 
東華勝中行　　會一　　九對○ 
華光勝青軍　　足二　　一對○ 
嶺南勝美孚　　足二　　五對○ 
精武勝中青　　球二　　四對○ 
中央勝申報　　會一　　六對○ 
義勇勝健進　　會一　　三對一 
英美勝報工　　球一　　五對三 
羣華勝志華　　足一　　二對○ 
知行勝華伶　　（中）　一對○華伶棄權 
寳塔勝英美　　足一　　四對○ 
郵務與永安　　球一　　未終局 
[市一場小足球昨賽結果]  
　　市一公共體育場小足球競賽會、昨日有十六場比賽、各小健兒衝鋒陷陣、奮不顧身、四週觀衆、眉飛色舞、興亦不淺、兹紀其戰績如下、 
　　▲小友組慈三和里小、二比二、心光勝中小、四比二、幼兒勝市星、一比○、 
　　▲健兒組通惠勝童星、九比○、中健和裝健、三比三、華通勝華星、一比○、華幼勝黑鷹、三比○、幼健勝濱健、二比○、青健勝龍球、一比○、 
　　▲青年組青白勝華光、五比一、飛童勝塘西、二比○、一鳴勝樂一、二比一、中法和紅衣、三比三、樂星勝精華、一比○、濱漢勝▲江、二比一、志勇勝東星、四比二、 
[棒球場人山人海東華最後一分鐘掃除諾森堡]  
　　│史高托杯一周重賽│ 
　　▲戴麟經神妙傳球│陳洪光標準一脚 
　　▲二比一奠定乾坤│萬五千人狂歡喜 
　　棒球場人山人海、圍觀東華諾森堡兩足球隊、昨日之史高托杯第一週重賽、東華打破上次○比○之和局、於最後一分、陳洪光得戴麟經來球、打中門内、而以二比一淘汰諾森堡、而入第二週、 
　　▲東華隊陣綫 
　　周賢言李寗關洵安陳璞屠開元陳家球錢敬鏞陳洪光戴麟經李義臣陳虞添 
　　▲諾森堡陣綫 
　　洛蘭戚士霍洛士義愛爾潑包滿鮑恩楊格薛特爾法威克福拉特麥迪遜 
　　▲萬五千人盛况空前 
　　東華諾堡第一塲史高托杯苦戰、旣以○比○終局、於是兩隊皆刻苦更練、抱得勝之决心、雙雄重逢、戰鬥必更烈、故昨日之觀衆、較上次更衆、足有萬五千人之數以致立無隙地、座者亦不得不起立、婦孺輩亦苦立九十分鐘、盛况可以想見、 
　　▲爆竹震天健兒登場 
　　開賽前十分鐘、東華隊隊長周賢言率領全軍將士登塲作戰、爆作之聲、頓時四起、聲震雲霄、預祝東華勝利也、擁護之熱忱可見、周鐡門之猩紅球衣、鮮紅奪目、有謂紅者喜也、此東華之所以護勝也、 
　　▲東華前鋒龍騰虎躍 
　　東華昨日前鋒之五虎、銳利無比、進退合作、熨貼可觀、且軍行神速、一轉瞬間、已達諾軍門前、惜失去射門機會無數、故讚美聲中、同時有少婉惜之音、五鋒中個個活躍、無暇可擊、因前鋒之攻烈、故周賢言之地位、亦遠不如上次之緊張、中衛線因屠開元之减色、失此中線聯絡、前後行動、稍感困乏、 
　　▲一分鐘内敵門動搖 
　　接觸不一分鐘、東華即全線總攻、屠開元遠送一球、錢敬鏞帶之直進、陳洪光撥向中去、戴中鋒挑至右角、陳虞添趕上、陳家球再送一脚、戴與李義臣、已直抵門前、諾森堡守門苦守待斃、而李義臣大好機會、竟射之不中、一片婉惜之聲起於四座、時開賽僅一分鐘耳、 
　　▲斜裏飛來東華失守 
　　屠開元接着再送一球、錢敬鏞挑起一勾、落點準確無比、惜亦未得、李義臣傳球至戴、陳家球送達虞添、虞添如飛而進、陳洪光接來一頂、用力過鉅、越木飛過、東華之上塲聲勢、盛極一時、不料猛攻一刻鐘不破、諾將包滿截得來球、遠飛左角、薛特爾輕輕向左一揮、楊格提起射門、有力而準、來勢旣凶、周賢言失之不備、東華竟先告失守、 
　　▲神妙合作敵門陷落 
　　東華無意之中、中敵之計、仍未稍餒、積極進取、三次極好角球、皆歸無效、東華之勢、漸露疲弛、諾軍則上前攻打、錢敬鏞在左則活動甚力、一次得戴中鋒來球、距門僮五碼之地、舉足稍遲、失之殊惜、戰已半個小時錢接得來球、急送周戴、陳虞添撥之向内、李義臣不偏不倚、射之入網合作神妙、至於極巔、東華乃造一比一和局、 
　　▲十二碼球不中大幸 
　　離上半局終、僅五分鐘矣、忽陳家球在罰球區域内、違犯規則、判罰十二碼、一時空氣緊張、如大禍驟臨、周賢言靜以待變、法威克中鋒、施用技巧、一脚向上角射去、不知球飛稍高半寸、擦木上彈回至左、李寗急忙救出、此十二碼球而不中、實東華之大幸、亦得勝之預兆矣、上半時一比一和局 
　　▲二次中的越位作廢 
　　少息五分鐘、易壘再戰、東華上場形勢、一如從前、鋭利無比、錢敬鏞傳球與戴、洛士美一失、中鋒飛傳與陳虞添、虞添越過戒士霍如飛衝進、趕至門前、斜起一球、適中敵網、裁判員宣告戴中鋒越位先至、接上陳洪光又攻入、又以越位作廢、因可惜而怨恨者、場中四起、 
　　▲中鋒罰出敵軍瓦解 
　　二次中的不計、兩方乃相持不下、時有進退、各有失機、精盡力疲、皆露倦態、距終結尙有十五分鐘、諾軍進行至東華門前裁判員以中鋒越位、鳴笛令退、而此中鋒法威克以功敗垂成、大爲怨恨、直斥裁判員爲無理、行爲失檢、裁判員立下令罰之出場、主將旣去、諾森堡攻力盡失、於是乎瓦解、有守鮮攻、惟希望再成和局耳、 
　　▲最後一分鐘之凱旋 
　　諾森堡旣有守無攻、東華則亦倦意流露、羣料和勢已成、豈知狂歡在焉、僅剩一分鐘許、陳虞添自右得球、穿過戒士霍、馬上加鞭、戴中鋒見時機已至、飛上策應、陳見戒士霍在後、急送與戴、中鋒見洛士美馳來阻其行進、忙向左送、陳洪光已一馬當先而至、洛蘭至此、縱有三頭六臂、亦惟有束手待斃、洪先蹴之入、東華急飛檄調兵回陣嚴守、接上裁判員鳴笛宣告終結、東華遂以二比一升入第二週、爆竹滿天、狂歡而散、 
 
 

Page 9

 
 
本埠新聞 
[汪伍對於工會代表演辭]  
　　▲詳述和平會議經過 
　　昨日上午有各工會及各同業公會與革命工人大同盟等代表、各帶呈文一件、赴戈登路二十九號伍宅請願、因預備會已於前日下午結束、故昨日伍宅並無會議、而京粤各代表亦未前往、僅汪精衛及伍朝樞在該處、當由汪伍接見、並對各請願代表演講、兹將各工會之名單、及汪伍之演辭、分録如下、 
　　▲各工會之名單海員工會、海關華員聯合會、建築工會、廣東彈花業工會、國藥業工會、國藥業職工會、廣東臘味工會、製茶工會、粤菜工會、商務工會、輪船木業工會、繅絲工會、菓菜柴鹹划船工會、華生工會、洋涇港划船工會、德泰工會、四區運木工會、酒行工會、報界工會、英美烟廠工會、日商紗廠工會、董家渡渡船工會、布業工會、運木工會、琴業工會、天章工會、襪廠工會、南洋公司職工同志會、旅滬粤民聯合救國會、華洋印刷工會、喜和紗廠工會、和興烟廠工會、内外棉紗廠工會、滬西鐡業工會、内外棉十二紗廠工會、人和雪茄烟廠工會、滬西同興廠工會、洋服工會、鐡路餐務工會、石印膠紙工會、製革工會、鏡木工會、浦東碼頭工會、墨色石印工會、臘味工會、商務總務工會、日華紗廠工會、西式木業工會、浦東水木業工會、三星棉鐡廠工會、鴻章紗廠工會、理髮業工會、統益紗廠工會、洋色染業工會、米糧業工會、冠生園工會、南貨職工會、牌業工會、上海旅棧粤僑工會、綢布染業工會、上海鴻裕布廠工會、鴻章染織廠工會、徽館業工會、天章絲織廠工會、上海踏布業工會、華商紗廠工會籌備會、上海運木工會、上海繅絲女工會、華法清潔工會、五洲固本藥皂廠工會、典質業工會、上海浙寗宰鴨工會、上海糖雜糧北貨工會、上海麻袋業工會、上海簡箔工會、滬南清潔工會、上海中西餅業工會、打包業工會、上海永泰雪茄烟廠工會、上海中國食品公司職工會、上海慶德橡皮工會泰晤士報工會製墨工會絲光染織工會、四區絲織工會、上海鮮猪棧船工會、青藍染業工會、上海絲邊業工會、秤業工會、上海花粉業工會、印花染業工會、上海草帽工會、報關業工會、上海絲吐工會、成衣工會、上海參業職工會、咈布業工會、浴業工會、綢綾染業工會、中南烟廠工會、小爐翻砂工會、水菓地貨工會、恒大紗廠工會、中華工業絲織工會、永安紗廠第二廠工會、三友實業社工會、江灣水木工會、鼎豐紗管工會、祥昌紗廠工會、華商證券交易所工會、碼頭工會、兵工廠工會、鐡路機務工會、 
　　▲汪伍之演辭（一）汪精衛之演辭云各位代表、先要向大家說明、向來是每天九點鐘、寗粤雙方的代表、都在此處會議、今天因爲昨天會議已有了結果、所以今天寗方的代表未來、現在只有我和伍先生在此處、我們可以總括的報告各位、昨晚和平統一會議、已有了結局、已經由雙方代表聯名共發通電報告决議的經過、各位或許尙未看見、現在再說其大略、國民黨的分裂、這是大家都知道的、過去我們爲什麽要打倒北洋軍閥、就是因爲北洋軍閥的行徑、是違反民主政治、如果國民黨的人不能實現民主政治、我們也不能不努力打倒、不然、那就没有道理了、現在所有的同志和全國同胞的痛苦很深、兄弟個人亦是和人民一樣的感到同樣的痛苦、自從日本强佔東北以來、東北民衆、一定更是痛苦、原因都是没有民主政治、原來國家好比是一雙船、政府不過是船裏把舵的人、文明的國家、如果發見把舵的人不能勝任、尤其是當大風危浪的時候、人民是有權可以將把舵的人換過、把舵的人没有不聽話的、這就是民主政治的意思、最近南京覺得國内老是用兵、不是辦法、所以派蔡張陳諸先生爲代表、廣東非常會議、也即派兄弟等爲代表、這裏討論黨務政治的改革和外交的方針、最先討論的是外交問題、第一先决定對外一致、不過對外一致是有附帶解釋的、 
這回東三省的事件、邊防軍完全不抵抗、幾小時喪失多少地方、這是不能一致的、方針一致的原則、寗方亦說、暴日如果再來侵略、一定作自衛的抵抗、同時因爲南京的國民政府、是經國際間的承認、所以决定、對外由南京負責、交涉的方針則要大家共定、目前的辦法、是請國際聯盟主持公道、同時我們要準備最後的决心來抵抗、在座同胞所熱烈要求的、我們都明白、兄弟也具最後抵抗的决心、第二是政治制度的改革、幾年來名爲訓政、實則軍政、訓政與開明專制不同、訓政是要逐漸建設憲政的、政治制度的改革、就是主張軍民分治、主席不要大權、如果主席不好就辭職、文明國家的人、知道人家不滿意自己、自己就走、斷不要用砲來轟才走、至於總司令、文明國家、平時都不設立、就是日本天皇、戰時才兼大元帥、斷無像兩京總司令部那樣權高一切的、總之、政治改革案、第一點、修改國府組織法、制度的問題、就可解决、第二點、改組國府、人的問題、亦就可以解决、第三、關於財政問題、决定設立財政委員會、容納人民代表參加、付以整理財政、審核豫算、審核公債之發行稽核報銷公佈收支賬目之權、委員人數、政府三、人民代表十二、使人民有權審核財政、這點、南京代表亦同意了、以後除非國防剿匪外、絕對不應使人民負担内債、幾年來東南人民的負担、我們實在萬分明白同情、發行公債、如果用來打仗、不但連本錢都無、還要犧牲人民的血和汗、如果發行公債是爲着建設、那自然是很有利的、第四、關於一切糾紛、應由中央執行委員會全體會議三分二以上委員出席、及出席委員無記名表决三分二以上之可决、不得以兵力解决之、第五、關於黨務、四全會問題、南京主張如期、赴寧合開、粤方則主張改組政府後、再行開會、現在協商結果、由寧粤雙方、各於所在地開會、候選人産生方法、由雙方協商、一切外交、政財軍黨各提案、統由四屆第一次全體會議處理之、現在各推代表、分回寧粤報告、請求批准、如雙方均得批准、則幾年黨内糾紛、可有結果、我想大概雙方、總可批准吧、如果這次兩方所協商的决議能做到、各位所希望的軍民分治、便可實現、總結來說、各位代表所要求的、可以分做政治要民主化、軍事專負剿匪及國防、不得干預政治、并希望和平統一、諸位來得早、或未見報紙所載、以爲和平未必有辦法、所以這樣熱烈來請願、現在和平統一、已有了可能、請諸位監督着兩方遵照决議、更進而謀眞統一眞和平、對外抵抗帝國主義的侵略、對内實現民主政治、 
　　（一）伍朝樞之演辭云、汪先生的報告、已經很清楚、兄弟無再詳說必要、不過大概說來、我們代表六人、由粤來滬、所抱的宗旨、對外則中國的領土主權、不能有絲毫損失、對内樹立民主政治、在和平會議席上所議、亦抱同一宗旨、以後仍要繼續、依照此宗旨、以謀貫澈、請上海市民全國國民、督促我們、并請監督政府去實現、 
[和平預備會結束後]  
　　▲京代表蔡吳陳昨先後晉京▲孫陳李三代表定明日返滬 
　　京粤和平統一會議、於前晚經第七次預備會通過解决辦法宣告結束後、昨日、本埠全市同業公會代表等向雙方代表請願、京代表除張繼已回寗報告外、蔡元培·吳鐡城·二氏、亦於昨日偕陳銘樞先後晉京、同時粤方三代表孫科·陳友仁·李文範·已定於明日離滬回粤、向非常會報告、兹將昨日消息、分誌於後、 
　　▲四全代表會之觀察 
　　此次第四次全國代表大會、雖經和平預備會决定、分别開會、但雙方仍以合作精神、從事會議、據雙方代表談、今後之一切國事、均將由此會解决之、蓋該會於選出第四屆中央委員後、即由該委員會産生統一新政府、前次和平預備會所决定之政治改革案等、將來即由第四屆中央執行委員會處理、至第四屆中央委員之選舉方法、共總數連執監委及候補執監會、共計百六十人、内分委執七十二人、候補執委四十八人、監察三十人、候補監察二十人、前日預備會、對歷屆委員資格之審查結果、除有共産嫌疑業已開除黨籍者不計外、共約一百十二人、將來選舉時、即以此數爲基礎、其不足之四十八人、由京粤雙方各選二十四名、由雙方相互追認、即可正式决定、 
　　▲蔡吳等已先後返京 
　　前日（七日）下午、和平會議第七次預備會議、推定張繼·蔡元培·吳鐡城·往京、孫科·陳友仁·李文範·往粤、報告會議經過、並實現各决議案、寗方三代表、除張繼已於前晚（七日）入京外、蔡元培已於昨晨九時三十分乘快車入京、吳鐡城則於昨晚十一時四十五分、偕陳銘樞乘夜快車相繼晉京報告云、 
　　▲粤方代表明日離滬 
　　粤方三代表、在滬略整行裝、定於明日（十日）同乘亞洲皇后輪赴港、轉往廣州、同行者除三代表之隨員等外、並有粤國府參軍等、及出席粤方第四次全國代表大會之一部份代表、亦同船南下、預計行程、十二日準可抵港、孫陳李等約在粤住十餘日、即將返滬、再偕同留滬各要人入京云、 
[二百六十餘公會昨開重要會議]  
　　▲分謁京粤代表請願和平▲電勉黑省主席繼續奮鬥 
　　上海社云、本市綢緞業·礦灰業·運銷石灰業·絲光棉織業·南北貨拆兌業·南貨業·腸業等一百六十餘同業公會、於昨日上午集合會議、推派代表駱清華·鄭澄華·馬少荃·葉家興·諸文綺等一百餘人、往謁京粤代表、請願和平、先至戈登路伍宅、由汪精衛·伍朝樞·鄒海濱·諸氏接見、首由駱清華等陳述請願意見、略謂、今日鄙人等、代表上海一百六十餘同業公會、向諸位和平代表請願、迅行精誠團結、確定安内攘外大計、蓋自暴日强佔吾東北各地後、舉國皇皇、均謂禍至無日、若全國上下不一致共謀對付、則國家覆亡之慘痛、斷非如宋明易代之簡單、自京粤雙方黨國先進蒞滬、共商國是、上海商界、方慶吾國猶有一線生機、乃荏苒半月、迄無成議、而道途傳言、雙方破裂時虞、頓使人心倍益惶惑、社會經濟、愈呈險象、滬地爲全國工商業中心區域、滬商處兹危局、如政治再不安定、誠將無能支持、如上海工商業宣告破産、恐國家經濟、亦必不可收拾、則暴日縱不亡我、我已自趨滅亡、滬商原不憚破産、亦不怕犧牲生命、但求諸先進、捐除成見、一致團結、領導民衆、共同救國、使滬商因對日而破産而犧牲、在所不惜、否則以可用之民氣、而不知用、坐使大好民族、爲亡國奴、則滬商誠不知死所矣、今閱報載、知和平已有辦法不勝欣慰、但望即刻實現統一、并且嗣後永久不能破壞統一、全滬商人、敬以十二萬分之誠意、請求諸位黨國先進、抱旣往不諫來者可追之宗旨、領導全國民衆、以痛改前非、力自振拔之决心、致力於下列請求各點、（一）即日完成和平統一、共謀精誠團結、（二）妥籌對日大計、收復被佔國土、（三）修明内政、貫澈三民主義、於今國難臨頭、時機迫急、商人等未敢以繁枝末節、多凟清聽、務請諸公本急則治標之宗旨、迅定救急之道、嗣後庶政興革、滬商誓當追隨諸公之後、共同努力、尙盼諸位代表盡量指敎、繼由汪氏答復、略謂、所陳意見、代表等當完全接受、對外問題、由南京政府負交涉之責、因南京政府爲國際承認之政府、而一切原則、則由會議决定、可說是完全一致、對内問題、則由京粤同時舉行四全大會、選舉第四屆中央執監委員解决之、一俟雙方中央黨部批准、即可實施云云、代表等認爲滿意、繼往海格路晋謁吳鐡城氏、當由駱清華等向吳氏陳述請願各點、吳氏除逐項答復外、並謂、鄙人今晚赴京、必將諸君意旨向中央供獻云云、各代表興辭而返、即向全市各公會代表報告請願經過、并議决要案多起、（一）發表宣言、擁護和平統一、確定抗日大計、（二）電黑省主席、勉馬占山繼續奮鬥、（三）電促張學良副司令迅速恢復失地、至下午三時散會、 
[義勇軍訓練主任王柏齡昨就職]  
　　▲到千餘人 
　　中央訓練總監派定之上海青年義勇軍訓練處主任王柏齡氏、於昨晨九時、在江灣勞動大學舉行宣誓就職典禮、中央派張羣·市黨部派陶百川·爲監誓員、到來賓褚民誼·潘公展·張道藩·等數百人、及各大中學義勇軍代表千餘人、典禮儀式、頗爲隆重、全場空氣、尤爲靜肅悲壯、其詳情如后、 
　　▲禮堂一瞥禮堂設於勞動大學、四週懸以五色彩旗、門首高懸黨國旗、臨風招展、門口爲簽名處、宣誓席前、遍置盆菊、並置有黄金榮杜月笙張嘯林及各界所贈之銀盾、全場由總務課長朱一鳴司一切事宜、朱三文·李永中·胡亞周·龔味道·陸景贄·等任招待、秩序極佳、全場靜默無聲、而於靜默中、含悲壯蒼凉之氣、 
　　▲到會人員昨日到場人員、除中央代表張羣·市黨部代表陶百川·二監誓員外、尙有中委褚民誼·浙省黨委張道藩·總司令部參議范爭波·公安局長陳希曾·社會局長潘公展·敎育局長徐佩璜·兵工廠長宋式驫·勞大校長王景岐·交大校長黎照寰·滬江校長劉湛恩·法學院院長褚輔成·文化學院李培天·婦女救濟會林克聰·本市義勇軍委員李次山·周亞南·兼特區地方法院代表居之敬·第二特區地方法院代表張庸·地方法院代表姚元鼎·等數百人、各校由義勇軍參加者、計有交通·法政·復旦·震旦·中大·商學院·法學院·大夏·曁南·持志·大同·滬江·國立工專·中法工學院·吳淞商船·民立·市北·水産·南洋·東南女體·人和助産·清心·華華·浦東·正風·東亞體專·新民·大夏附中·惠靈·澄衷·兩江·務本等八十餘校、約爲男女義勇軍千人左右、 
　　▲典禮程序（一）全體肅立、（二）唱黨歌、（三）向總理遺像行最敬禮、（四）恭讀總理遺囑、（五）監誓員就位、（六）宣誓員就位、（七）宣誓員宣誓、（八）監誓員致訓詞、（九）來賓代表致詞、（十）訓練主任答詞、（十一）禮成、（十二）攝影、 
　　▲就職情形九時半、開始行就職典禮、王柏齡氏於軍樂奏後、即與宣誓員等、同時就位、宣誓就職、誓詞如下、「余誓以至誠、遵奉總理遺敎、服從長官命令、盡忠職務、捍衛國家、如有違背誓言、願受最嚴厲之處分、此誓、」乃由監誓員張羣·陶百川及來賓褚民誼·林克聰·黎照寰·等致演詞、（詞録後）末由王氏致答詞、攝影散會、 
　　▲張羣演詞中央代表張羣致訓詞云、今日係王柏齡先生就上海市青年義勇軍訓練處主任職、兄弟代表中央、躬逢斯盛、臨時中宣部亦有電報致兄弟、謂因時間侷促、不能前來、派兄弟兼代、彌深榮幸愉快、王主任在過去與革命歷史上有甚深之關係、曾赴黄浦軍校、與蔣主席努力校務、而於中國之軍事改革上、尤有甚大之貢獻、此則爲我等甚欽佩者、兄弟與王先生、本係好友、在廿五年前、共留學日本時、即偕入同盟會、共同努力於學問、是時對王主任即有深切之認識、王先生尤有一事足資師法者、即彼對於無論何事、必能作深刻之研究、而得很大之成功、此次日軍侵遼吉、奪吾土地、殺我同胞、國勢至此、危急已極、吾上海學生、因之有青年義勇軍之組織、由中央訓練總監部總司令部軍政部等頒發義勇軍章程、因上海地居要衝、學生人數、亦爲最多、有設訓練處之必要、故派王主任來滬、組織訓練處、王先生不特軍學湛深、且係吾黨中堅、故取預料王主任之訓練青年義勇軍、對於軍事上敎育上及其他一切、必能趨於紀律化、科學化、必能得甚大之效果、兄弟亦係軍人出身、感到軍事訓練與其他學問不同、其他學問、可以個人私自用心、分别研究、但軍事訓練、則必一 
 
 

Page 10

 
 
心一德、守秩序、遵紀律、始能重良善之效果、此乃爲公共之團體生活、現在國家弄到了如此地步、我等務須枕戈禦日、共赴國難、上海開風氣之先、無論如何、義勇軍必須養成一甚佳之風氣、不但軍事訓練、固須臻於紀律化科學化、即軍士人格品行、亦須端方、使成爲一時之楷模、更須成爲幾十百年後永久之楷模、爲後來者及他方者留一基礎、則不但上海之學校史上能得占一席地、即於上海市史上亦得一席地、能如此、則今後日本决不敢再有侵我東北之暴行、即數十年積下之宿恥、亦可於短期間雪去云云、 
　　▲陶百川詞市黨部監誓員陶百川致訓詞云、今日兄弟參預此隆重之典禮、謹祝王主任及義勇軍逹到勝利成功之目的外、尙有一小小感想、中國自立國數千年來、均係重文輕武、語云、馬上得之、不能馬上治之、其意即謂非以武力侵略得之國家、不能以武力治之、故歷代建國之後、必須偃武修文、又有一俗語、說好男不當兵、好鐡不打釘、此語更爲普通、而其意更爲明顯、又曰、别人懷寳劍、吾有筆如刀、於此均足表現我國歷代之重文輕武、洎乎今日、外侮侵來、乃採取無抵抗主義、而對内則又不能安寗、内外交迫、乃造成中國現代之社會現象、此不可謂非重文輕武之結果、曾憶日本有一學者、著一書曰併吞滿蒙論内、謂中國有二種人民、一爲土匪、一爲良民、凡文武周公孔孟之流、均爲土匪、餘乃爲良民、而此良民對於民族思想、甚爲漠然、故雖併學生義勇軍訓練處同人攝影 
吞之亦無妨、惟所怕者、即爲土匪、現代土匪、即爲青年學生、此輩頗爲厲害、對於民族思想及其他問題、咸有深切之諒解、但幸而祇能口頭文字宣傳、而無武力、吾人可以武力征服之、因此輩青年、不重於武而重於文也、故儘不妨併吞之云云、故日本四五十萬軍隊、可侵略吾中國、而吾中國有二百餘萬軍隊、不能抗日本、蓋日人重於武備、人民個個有軍事訓練、若正式開戰、則日本六千萬人民、均是軍隊、而吾國四萬萬人民、仍祇有二百萬軍隊、言之痛心、此則青年義勇軍所以不能不組織而加以訓練也、吾人舊小說上、往往言人有三頭六臂、今者吾人已有二頭、即筆頭與舌頭、若能於拳頭再加訓練、則三頭俱備、必能成世界强國云云、 
　　▲褚民誼詞褚民誼氏致詞云、今日係王主任就職之期、兄弟因感覺到學界之精神甚爲渙散、務須加以團結、今日之重文輕武、誠爲不可諱飾之事實、但因現在係科學世界、槍砲軍火、亦係根據文事、文事研究科學而後發生、故希望文武并重云云、旋由婦女救濟會代表林克聰女士、及各大學抗日聯合會軍訓部代表相繼致詞、 
　　▲王氏答辭王主任答云、監誓員、諸位來賓·代表·所說的、均極誠懇接受、并深深感謝盛意、現兄弟報告、義勇軍訓練情形、（一）爲什麽成立軍事訓練處、中央黨部訓練總監部敎育部會商結果、以爲各學校之軍事訓練、必須有負責機關、故根據所頒布義勇軍實施綱領規定、成立本處、（二）組織義勇軍之動機、與暴日拚命、（三）訓練方針、（甲）不妨礦學校行政（乙）尊重學生意志、現在社會人士、有一種誤解、即以爲義勇軍、即所以與敵人拚命者、實屬大謬、義勇軍係受過多年敎育之學生、有豐富之科學智識、當作士卒、犧牲沙塲、豈不可惜、故義勇軍爲領導並訓練其餘民衆之幹部、現有人催發槍枝、我以爲現在義勇軍訓練問題、乃敎育問題、非軍事問題、須基本智識弄好、才用槍枝、故現發槍事可不必、義勇軍訓練過六個月後、再受訓練時、即可發槍云、並聞王氏因出席四全大會、及軍訓事宜、有所商洽、已於昨日下午、乘四時半快車晉京、 
[兩路一區黨部慰勞黑龍江前敵將士電]  
　　兩路特别黨部第一區黨部致黑省馬代主席電云、黑龍江馬代省主席曁前敵各將士均鑒、此次暴日入冦、將近二月、我東北失地數千里、奇恥大辱、莫此爲甚、幸賴代主席督率有方、將士用命、自衛益力、堅毅抗敵於嫩江橋上、三戰三勝、洗數十年吾華萎靡之恥、捷報傳來、同深欽佩、衛國救民、克盡天職、伏望除惡務盡、殲滅矮奴、則凱旋之日、當率民衆簞食以迎、謹此馳電、并致慰勞、諸希垂鑒、中國國民黨京滬滬杭甬鐡路特别黨部第一區黨部執行委員會叩、陽、 
[馮庸訪問記]  
　　▲東北民衆團之組織▲此行全係民衆自動 
　　▲今日向和會代表請願▲議决之範圍計有四點 
　　馮庸大學校長馮庸氏、此次率領東北民衆救國請願團一行六百餘人、由平來滬、向和平會議京粤雙方代表請願、昨晨零時二十分抵滬後、因京粤代表會議已告圓滿結束、遂决議全體於今日上午分赴赴留滬雙方和平代表寓所請願、昨日下東北民衆救國請願團（本館攝） 
午四時許、並整隊游行華界一週、定今晚或明晨晉京、向國府請願、本報記者昨在旅次訪晤馮氏、馮御西裝、豪邁之氣、溢於眉宇、與記者暢叙契闊、述在瀋被日人拘禁經過甚詳、又謂東北民衆救國請願團、係完全東北民衆所組織、包括吉林·東北·馮庸·醫科·四大學敎職員學生、商會農會職員等、余於出發前、始臨時被衆公推爲總指揮、事前關於南下請願一節、個人毫無所聞、請願團臨行時、張漢卿曾加勸阻、其意恐引起各方誤會、以爲係彼所主使、經余力爲陳說、謂兹事完全民衆自動、請勿過慮、解釋再三、始獲成行、抵滬後、適和會已告結束、本日經召集全體會議、决定今日分赴留滬各和平代表處請願、並議决請願之範圍、計有四點、（一）請報告和會之經過、及告一叚落之理由、（二）請明示和會中所决定之對東北外交辦馮庸氏（本館攝） 
法、及十六日日本不撤兵之對策、與今後之措施、（三）陳述東北民衆之主張、（四）希望早日完成統一、一致對外、並擬明晚或後晨晉京向國府請願後即北返、記者旋詢以東北當局對日之不抵抗、深爲國人不滿、尊意云何、馮答稱、關於此點、余在北平大學、曾有詳細演說、余絕對非在袒張漢卿、但深信此次事變、係平日有抵抗所致、所謂抵抗之最大者、即敷設吉海瀋海等鐡路、並創聯運、减低運費、使南滿路驟受打擊、去年中南滿鐡路因營業不振裁員至千人以上、損失達一萬萬元日金、故恨我切骨、積怨之下、乃有此變、假令平日而無抵抗、事事仰日人之鼻息、則决無今日之事也、馮氏又謂東北軍隊以黑省較弱、省防軍平時配置四旅、討石之役、調入關者二旅、故留黑僅二旅、彈械之無接濟、此次奮勇抗日、勇敢可嘉、余意日軍用意、以日方勢力伸張達于洮南路而止、非遽欲覬覦于黑龍江省垣也云云、 
[邵力子昨晚返京]  
　　▲確知黄膺白並未離滬 
　　▲追述四日晨談話情形 
　　邵力子昨晚赴京、臨行時與記者談話、大致如下、（一）近日謠言多甚離奇、如謂黄膺白先生赴日、秘密接洽、但余確知黄先生未離滬、數日前曾至曁南大學講演、而明日（即今日）黄先生且已决定在某處出席紀念週演說、此項謠言、將不攻自破、惟日本報紙揭載此種謠傳、本不足異、所惜者本國人所辦之報、亦根據此種無稽之談、以攻擊其政敵、未免太無愛國思想耳、（二）連日有一二小報、斥余曾辱駡記者、聲色俱厲、亦甚可怪、余四日晨抵滬時、某記者詢和平前途如何、余謂極可樂觀、某記者謂外傳會議有破裂之虞、確否、余因謂會議本身絕無問題、會外空氣不佳、實因報紙揭載各種談話間有過火者、時吳鐡城先生偕行、亦謂報紙如能停刋此種談話數日、則和平必可速成、余等當時皆以談笑出之、乃某記者載吳先生之語、謂報紙倘能停刋數日云云、旣屬誤聽、而小報復加以附會、謂余辱駡記者、余向不駡人、新聞界皆能知之、某記者當亦能回憶余當時是否聲色俱厲也、 
[中委聯袂赴京]  
　　在滬中委張岳軍·張道藩·王柏齡·褚民誼等、因中央全體會議、定今日舉行、特於昨日下午三時、由滬赴京、出席會議、 
[京滬衛戍司令陳銘樞不日就職]  
　　▲熊式輝返滬辦結束 
　　滬淞警備司令熊天翼氏、於昨晨由京返滬、處置結束事宜、聞十九路軍駐滬部隊、業於九日由南昌起程來滬、約十二三日可到新任、京滬衛戍司令陳銘樞氏、待駐軍開到後、即將宣誓就職、 
[時人行踪録]  
　　▲蔡元培昨晨九時半乘特快車晉京、 
　　▲何應欽·王柏齡昨日下午三時一刻、乘滬寗車赴京、 
　　▲楊樹莊·孔祥熙·吳鐡城·褚民誼·等、昨晚乘夜快車晉京、 
[滬東各日商紗廠工友全體大會]  
　　▲到七千六百餘人 
　　上海市日商紗廠工人抗日救國會、於昨日上午八時、假眉州路底某拍影戲場、開滬東各日商紗廠工友第二次大會、由市黨部代表李維熊·社會局代表郭永熙·郵務工會代表劉心權·水祥雲·董根夫·蒞會指導、到公大第二紗廠·同興第二紗廠·全體工友、公大第一紗廠·東華第二·三·紗廠·大康一·二·紗廠·上海第一·二·三·四·五·紗廠·工友代表、合計七千六百餘人、其開會程序、爲（一）公推主席程德源·紀録胡栢泉·魏曙東（二）行禮如儀、（三）主席報告開會宗旨簡意、（甲）本會及各方、對於工友退廠後安插和救濟辦法經過、（乙）這一週、日本政府對我國進攻情形、（丙）日紗工友、應有的認識和態度、（四）市黨部李代表訓詞大意、（一）取消五分鐘熱度、（二）打倒日廠買辦階級、（三）抛棄自私自利、（四）郵務工會劉代表演詞、「我們爲甚麽要抗日救國、」（五）有公大第二紗廠黄子厚·上海二·三·紗廠邢阿根·趙鼎漢·上海第一紗廠劉靜清·同興第二紗廠楊懷玉·各代表報告、各該廠資方壓迫工友實情、及組織工友抗日概况、（六）散會、隨有公大第二·上海二·三·上海第一·同興第二·各廠代表、往滬東辦事處、分别開代表會、推舉主要負責人、及下週工作方案、並由日紗工人抗日會執委程德源·王壽山·胡栢泉·洪美圃·包子衡·張維生·魏曙東·分别出席指導、散會已下午三時矣、」 
[市聯七區分會檢查日貨]  
　　市民聯合會第七區分會檢查日貨隊、昨日上午、由劉仲英·周輔璋·歐陽彪·溥正堂·周樂相·江劍佩·樊天錦·嚴祖清·等、至百老匯路一帶、挨户檢查日貨、計受查者、竇昌聯號·同興·信誠行·利亨昌·鴻祥·一價公司·朱煜生·萬金記·中華·美華公司·梁天興·協盛昌·福安·源泰·兆記·復泰·振中公司·義昌泰·恒興昌·慕愛公司·精藝公司等五十餘家、經嚴密檢查、所有日貨、計封存者、瑞昌泰五金一大間、全記黑小緶五籐匣、瑞昌順五金二大間八箱、怡昌五金五箱一櫉、油繩十一捆、油盃令四捆、義昌盛五金二大間、成昌公司洋珠一小包、同昌五金一箱、正大祥封存五金四間、大益鐡皮一捆、鐡罐二捆十九件、成康皮袋珠串三合、裕記烟合袖鈕一合、振華草夾珠鞋一合、協隆烟合皮夾袖鈕二合、華豐五金一大間十三箱九件、瑞新順五金一大間五箱、錦昌祥五金大小七十餘件、公興昌五金二十四箱、瑞昌泰五金一大間、恒大祥五金一大間、乾泰祥五金一大間六箱、永昌五金六箱、永和五金一櫉、昌記五金一櫉、當即謹封、並各自立志願書、永遠不賣買日貨、聞該隊明日尙往提籃橋一帶、挨户檢查、以期肅清、 
　　▲尙有本埠新聞轉入後頁▲ 
 
 

Page 11

 
 
本埠新聞二 
[小南門母女被刦殺案]  
　　▲目的似在搶金飾▲禍患起於呌救命 
　　昨日下午三點三十分時、南市小南門外海潮寺南街顧家町口、發生一路刦殺人案、當時受槍傷者兩人、經路人瞥見後、代爲車送上海醫院醫治、其一甫經抵院、即已傷重殞命、其一則傷勢亦甚危險、事後調查得該兩人係屬母女、兹將情形録後、 
　　▲丁氏小康浦東人丁毛毛之妻裘氏、年五十四歲、生有一女、名三郎、現年十九、一家三口、同居在南市國貨路附近三四六弄第三號門牌内、平日以種菜園爲生活、因其克勤克儉、故每月開支外、尙有餘蓄、一小康家也、 
　　▲中途擱刦昨日午膳後裘氏母女二人、前往小東門購買洋布、回時已三時許、迨行經小南門外海潮寺南街顧家町口、突有暴徒兩人、均年約三十許、身服藍布短衫褲、口操江北音、上來攔住去路、出示手槍、嚇禁聲張、裘氏與女三郎、知已遇盜、頓覺大驚失色、 
　　▲呼救開槍盜即慕執三郎之手、因其手腕範有金鐲一只、指上有金戒一只、遂逞强捋下金鐲後、正圖續捋其金戒及耳上金圈時、裘氏母女見盜强刧飾物、即不顧一切、上前抵抗、並極聲呼救、盜等情知不妙、陡然開槍兩響、裘氏母女兩人、應聲慘呼數聲、立即倒地、盜等見已肇成血案、立即携同所刦金鐲贓物、拔步奔逃、轉瞬間已無踪影矣、 
　　▲創傷部位盜旣去遠、相繼倒臥於血泊之裘氏母女、已氣絕奄奄、裘氏左肚角、被盜擊中一槍、子彈尙未穿出、其女三郎、則傷在左乳下、子彈從背脊穿出渲紅的鮮血、由創口泊泊流出、慘白的面孔呈露着死灰之狀、實屬慘不忍覩、其時路人經過瞥見情况、即將受傷之母女二人、連同滿染血漬之洋布兩包、一併車送上海醫院、 
　　▲少女殞命該女三郎、因受傷過重、抵院後未及醫治、即已香消玉殞、其母裘氏、經醫生急即設法救治、據云傷勢頗烈、性命極形危險、其夫丁毛毛聞耗、立即趕到該院、一見其女之死狀、再睹乃妻之傷態、頓時悲從中來、一慟幾絕、 
　　▲傳聞禍因事後據傳云、裘氏母女因出外購買洋布、大肆裝飾、迨從小東門大街上買就洋布回時、早爲匪徒注意、故兩盜匪已躡足跟隨、至顧家町口、因該處地甚冷僻、乃即動手、不料該氏母女二人因捨所愛之金飾、致與盜匪抵抗、遂致傷命、噫、可憐已、 
[塘工出險正工概數]  
　　▲總計百卅餘萬元▲已呈請省廳核撥 
　　寳山江南塘工事務所沈所長、自蒞任以來、對於寳山·松江·太倉·常熟·四縣海塘正工計劃、籌算已得概數、計寳山二千餘丈、工料約需七十萬元、松江四百餘丈、約需廿餘萬元、太倉九百餘丈、約需廿五萬元、常熟一百四十餘丈、約需二萬元、共計一百三十餘萬元、業於昨日呈請省廳核撥、不日興工修築、 
[記者會昨開緊急會員大會]  
　　▲時事新報館方同意同人會最後要求 
　　▲星期三開大會討論改組爲公會等案 
　　上海新聞記者聯合會、爲時事新報裁員糾紛、特於昨日下午三時、假市商會開臨時緊急全體大會、到會者百餘人、公推杭石君·蔣劍侯·湯德民·主席、徐恥痕紀録、行禮如儀後、即由杭石君致開會辭、時事新聞同人會代表蔣湘青報告被裁經過、次由蔣劍侯報告記者會執委員對此事調解經過、當由杭石君報告、在未開會前接得館方來函、表示對同人會最後提出要求、尙有商酌之餘地、至本日下午二時許、由執委員原任調解代表朱應鵬·杭石君、以電話與館方當局再作一度商酌、結果對同人會最後提出之要求、（其辦法詳載昨日執委會致館方函）表示同意、當决議由大會授權主席團、於星期三前、會同時事新報同人會代表蔣湘青·李作楨·向館方辦理是項履行手續、並定本星期三下午二時再開大會、由主席團報告辦理經過、及討論本日不及討論之改組本會爲記者公會等要案、 
[中國與各國象棋會初次播音]  
　　▲願全世界同志維持正誼 
　　▲發起無線電象棋大比賽 
　　上海萬國象棋會中國同志謝俠遜等、現於跑馬廳雪園弄内二號、組設中國象棋會一所、昨日下午四時、謝氏就江西路三百二十三號亞美公司内無線電台、用播音機、轉致國際無線電台、遍告全世界各國象棋會同志、大致謂此次日本藐視國聯决議、違背非戰公約、侵我國土、尙望各國同志、一致維持正誼、築固全世界一大和平、又世界各國象棋會、曁各國著名巨埠以及中國境内、如欲作無線電比賽、不論中國象棋與萬國象棋二項、請先電知該無線電台、即可約期舉行、 
[光華書局被控僞造印章侵奪版權]  
　　▲「經濟侵略之中國」一書發生問題 
　　四川婦人漆凌氏、前將其故夫漆樹芬遺著經濟侵略之中國一書、委託福州路光華書局出版、訂立契約、每版限出一千部、須由劉澤民蓋章後、方可發售、至今已出過八版、最近劉見該書局所售該書、雖亦蓋有印章、但絕非渠所蓋者、因告知版權所有人漆凌氏、向光華書局交涉、未獲圓滿解决、該氏遂向第一特區地方法院對光華提起刑事控訴、謂其僞造印章、侵奪版權等情、特院據狀、兹已傳知被告、聽候訂期訊核、 
[劉廷仕被控强污未婚妻案]  
　　▲發生關係後變心▲竟不欲與之結婚▲岳父母提起訴訟 
　　住居滬西康腦脫路聯寳里四百七十五號門牌之劉廷仕（即錫三）及其妻駱夢筆、近具狀第一特區地方法院、控訴其未婚子婿生獻谷强姦及和誘等罪、請依照刑法二百五十七條第二項二百四十條第一項、治以應得之罪、並附帶民訴、請照民法一百八十四條一百九十五條之規定給付損害費洋三萬元、其起訴意旨、略謂被告王獻谷、前在宜昌經營商業、頗巨勢力、曾任宜昌商會會長、乃一上等之人物、前原告曾二度在宜昌爲官、因此與之相識、原告本月一女名燦（又名文錦）年華十九、亦隨往宜昌、被告遂挽人前來求婚、原告以其爲上流之商人、允之、嗣原告卸任來滬、被告未幾亦來上海、且時至原告家游玩、與劉燦亦時常見面、及至去年十二月十四日、劉燦突然失踪、音信杳然、十八日劉廷仕忽接航空郵函一件、拆閱之下、乃知爲愛女自漢之來函、内謂被告將其騙往漢口、施以强奸、詎王旣達奸污目的乃竟將女棄之於逆旅、置一切於不顧、請即前來營救、乃由其母駱夢筆往漢、收女找獲、即與王獻谷交涉、着令即時與女結婚、結婚地點在宜在滬均可、但王不允、於是劉遂提起控訴、法院准詞、簽出傳票、但被告王獻谷之所在地不明、故着令自訴人劉廷仕倍同送發傳票之華捕金萬榮指傳、並定於十五日開審、 
[裁縫阿金痧斃]  
　　▲在洙涇隊部 
　　湖匪太保阿書部下僞團長徐阿金、即裁縫阿金等匿跡滬埠、經水警范隊長在滬南小飯館緝獲、提回洙涇隊部訊押、詎徐匪忽於前晨在押所因患急痧斃命、業經范隊長呈報區部、並金山縣公署、派員蒞洙騐明棺殮云、 
[浙省來提吳天保]  
　　著名匪首吳天保（綽號泥水匠阿保）在浙犯案、潛逃來滬、並開槍拒捕、殺害蔣雲忠探長嗣又被法捕房包探擒獲、解送第二特區法院、訊判押候核辦等情、兹浙江保安處得信、昨已特派汪特務員率同隊兵四名、携文由杭乘車來滬、預備今日投第二特院請求引渡、以便將該匪首提回杭垣、歸案訊辦、 
[盗刦槍殺行人]  
　　粤人王子中、年二十九歲、向在法租界老北門大街三十三號、開設和利窰器店、已有十餘年之久、該處因地當要衝、故營業異常發達、昨晚九時零五分、該店賬房正在整理賬目之際、突來一着灰色西裝兩御長衫之盜匪三人、各執手槍、擁入店堂、嚇禁聲張、將衆店員一齊驅禁一隅、隨將賬台上之鈔幣現洋、約共八十餘元、一併刦去、携贓朝南向民國路方面而逃、衆店夥乃跟踪緊追、沿路狂呼捕盜、一盜當即返身開放兩槍、一路人應聲倒地、盜等乘間潛遁無踪、附近探捕亦聞警峯集、祇見一人年約三旬左右、身着華達呢夾袍呢帽直貢呢鞋、左胸擊中一彈、當時尙能言語、據稱名陸明章、現在五馬路孫廣興鐘錶店爲跑街、言畢、面色慘白、未幾即斃命、身畔尙有發票一紙、新錶三只、隨由探捕帶同同失主具情報告捕房、屍身舁入同仁輔元分堂騐屍所、報請法院檢騐、 
[寳山路案票傳證人]  
　　關於寳山路慘案、自地方法院檢察官起訴後、業經刑庭票傳於本月十日（即明日）上午八時開庭公判、所傳者爲屍屬蔡秉銓、沈嚴氏、黨委楊有壬、馮憲成、等及受傷民衆等共十餘人云、 
[先送糞汁繼投嚇詐信]  
　　▲索債結寃仇▲新屋來異味 
　　住居寳山路存仁里三十九號門牌本地人胡堃、又名簽子和尙、現爲保衛團隊董、前本貧人、近年來頗有積蓄、是以放債收利、頓成殷實之家、購地造屋、因索債關係、爲人怨恨、本月六日、曾有數人送酒壜兩只、謂係送禮、並立時打開、不料滿儲糞汁、流於一屋、送禮者逃走、以致新屋中滿佈木樨香、胡亦徒呼負負、迨至七日下午、忽又收到嚇詐信一封、内中略謂汝是財翁、兹限定五日内送洋二千元到青雲路橋中、身穿竹布長衫、頭戴白頂帽、手拿小菜秤爲號、如不送到、當心吃衛生丸等語、原駭然、故已報告公安局、請求保護、 
[口琴錦標賽初賽揭曉]  
　　第一次全滬公開口琴錦標賽、自經報端露布後、報名參加與賽者、共有四十餘人、俱係滬上口琴能手、昨日下午一時、爲初賽之期、四川路中華口琴會内擁擠不堪、參加比賽者、全體出席、來賓旁聽者、亦有數十人、與賽各人、自由吹奏一曲、經三小時之比賽、嚴格之評判、結果初賽當選者、男子組十人、女子組六人、兹特將姓名録左、（一）男子組、黄雄盛、周永康、曾克明、王承惠、沈鈞、陳蓉生、梅元白、鄭崇銘、郭宜興、蕭崇武、等、（二）女子組、沈惟瑜、周增婉、宋文娟、王麗君、趙儒檳、趙儒潛、等、此次初賽入選之十六人、將於本星期三晚七時、仍在該會舉行複賽、複賽録取者、則於十五號夜八時、在北京大戲院該會所辦之賑災音樂會中决賽云、决賽評判、聞已請定音樂專家蕭友梅、黄今吾、二先生及胡周淑安女士擔任、至獎品則已有戈公振、王雲五、大陸報董顯光、先施馬惠林、大東書局沈駿聲、諸先生捐助不少、該會王會長、亦備有王君監製之眞美善口琴、及高亭口琴唱片、最新口琴吹奏法、等多種、分贈得錦標諸君云、又聞該會一週紀念音樂會入座券、現已開始發售、熱心賑災愛好音樂諸君、均可向四川路一六八號該會購取、 
[無綫電訓練所同學分會改選執委]  
　　前軍委會無線電訓練所上海同學分會、昨假杭州飯莊、舉行聚餐、各會員均踴躍參加、宴畢、由程培豐主席提出改選下屆執委案、當票選徐宗毅·陳振源·江橋·沈嘉鑑·程培豐·五人繼任、聞該分會擬促南京總會整頓會務、并本已往參加革命之精神、從事準備以便萬一對日作戰、得加入軍隊、任無綫電通信工作云、 
[滬西日商紗廠代表大會]  
　　昨日上午十時許、滬西日商紗廠、全體工人代表、假座滬西公社、開代表大會、到有三百餘人、參加者有市黨部代表陸京士·及郵務工會抗日會代表于松橋·屠鶴雲·等、公推顧汝航爲主席、行禮如儀、顧主席報告、此次日人暴行、人神共憤、非武力反抗、迺係亡國朕兆、目前服務日紗廠男女諸同胞之熱忱愛國、不落人後、惟處兹水旱重災、欲以一律退出日廠、因恐生計斷絕、飢寒可畏、本主席洞悉苦衷、一面要求外界各華商工廠、妥爲安插外、希望各工友靜待至國聯限期十一月十六日之規定、爲去留之標準、國難方殷、毋受煽惑云云、演講至沈痛處、聲滬俱下、各工友代表、無不和聲飲泣、感人頗深、因會塲窄小、人數過多、由市衛生局、派巡廻救護車到塲、以備不時之需、 
[函請律師公會援助愛國被辱同胞]  
　　紗廠工人宋紹吉等三人、前被日人在澳門路毆傷、經特區地方法院判罰洋三元、該工人等聲明不服、當時由抗日救國會爲援助同胞愛國起見、即存保證三百元、將宋等釋出、送往謙益醫院求治、惟上訴將及開審、該工人等不知法律、經由抗日會函請上海律師公會、請屆時推派義務律師出庭辯護、表示援助愛國被辱同胞云、 
[律師公會執監聯席會]  
　　▲第九十一次 
　　上海律師公會、昨（星期）日上午十時、在法租界貝勒路辣斐德路口會所、召集第九一次執監委員聯席會議、出席委員沈鈞儒·李時蕊·張飛熊·黄翰·劉祖望·趙祖慰·文超·單毓華·陸紹宗·陳則民·蔡倪培·譚毅公·陸家鼐·等、公推陸紹宗爲主席、戴繼先紀録、振鈴開會、行禮如儀、兹將提議案録之於后、（一）國民政府文官處函復、請抄示中日關係國際間條約、已交外交部編印案、議决、再催外交部從速編印、（二）内政部批復、罪犯納贖賑災辦法、已函請司法行政部核辦案、議决、存查、（三）江蘇高等法院訓令知照、所請解釋案三件、核與統一解釋法令規則不合、碍難解釋一案、議决、交常務委員會查明成案力爭、一面分别轉函原請解釋會員、並通告各會員查照、（四）江蘇高等法院第二分院訓令知照、不許法院丁役、向律師事務所索取節賞一案、議决、轉知各會員查照（五）上海地方法院檢察官訓令、復查吳邁律師已未退會案、議决、原令照轉吳邁會員查復、（六）上海縣農民敎育館爲農産比賽會、請捐贈獎品案、議决、本會贈銀盃二只·銀盾一座、（七）上海地方法院檢察處訓令、查復拒絕律師江宗泮入會情形案、議决、查案呈復、文稿推劉祖望單毓華兩委員審查、（八）全國律師協會來函、（甲）報告改選常務委員案、（乙）請撥付捐欵二百元、及變更經常費、請在新人會會員附懲協會基金、每員大洋五元一案、議决、改選常務委員名單存查、附徵基金案、留待下屆開會再議、（九）本會抗日救國軍事組、函請本會執監委員加入訓練一案、議决、除轉函不到會會員外、並函復該組委員會查照、（十）本會抗日救國宣傳組、請本會印刷日本積極侵略滿蒙之田中奏摺千份、分發各會員案、議决、存查（十一）李時蕊委員報告、介紹李蔚石君所著日本侵華痛史、請採印一案、議决、交陳則民·沈鈞孺·譚毅公·單毅華·陸紹宗·等五委員審查、（十二）湯應嵩委員建議、上和平會議寗粤雙方代表一案、議决、交李時蕊·沈鈞儒·兩委員、併案審查、（十三）趙毓璜、委員來函、辭執行委員一案、議决、挽留、（十四）莘莊利生電廠、請解答律師公費疑義案、議决、由本會寄會則一份請查閱、（十五）本會常務委員報告、製購軍服、發給軍事組、請追認案、議决、追認通過、（十六）劉祖望委員報告、上海地方法院、派員密查冒名告發看守所黑幕情形經過一案、議决、呈請江蘇高等　　查究、（十七）譚毅公委員提議、應訂定秋季大會日期一案、議决、通過日期另定、（十八）律師尤憲祖·趙正禮·楊虎臣·錢錚·黄梀·張同慶·何溢鑒·陳學魯·戴夢韓·湯天陶·殷靜頥·蔣持平·戴凝瑞·姚啟銘·沈宗豫·張彬秋·倪張鳳楨·倪方直·郁挺·江德明·陳令莊·汪少懷·龔楚哈·李國楨·等二十四人聲請人會案、議决、通過、議畢、時已過午、遂散會、 
[俞斌祺向抗日會伸辨]  
　　中文打字機銅製旅行枕凳精巧印字機發明人俞斌祺、因昨報載抗日會消息、中文打字機係日貨冒充國貨、俞斌祺見之、忿恨已極、昨特親至抗日會聲明、謂自滿蒙案發行後、中文打字機、屢承貴會派員調查、本人將製造工廠·及向各國貨工廠定單收條地址示衆、今尙不信、實使小民無處伸辨、今與貴會約、如在三日内、查出自東北事變發生後、中文打字機、有向日本購置機料·或工程上請求日人工作者、斌祺當死於公衆之前、一方面表明奸商之結果、一方面表明貴會愛國熱忱、否則 
貴會如何處置、請爲公佈、　 
[海員工整委會昨啓封]  
　　上海地方法院執行泰利公司訴追海員總會欠租案、雖以該會業經改組中央海員工會整理委員會、唯租約並未另立、故 
法院准原告之請求、查封該會内部動産各情、業誌前報、兹悉中央黨部訓練部、業於前日電請法院啓封、對於該會欠租、亦負責追還、法院接電後、業已派員啓封矣、 
[縣府整理槍械]  
　　▲損壞者檢出修理 
　　上海縣政府以際此外交緊張、時屆冬防、地方防務、至爲重要、長警槍械、爲捍衛公安之命脈、兹經查騐各公安分局、及直轄分駐所之槍械、間有損壞、不能應用、故特分别檢出開明枝數、及損壞程度、於昨函請上海兵工廠估計修費、以便送廠修理云、 
[三區黨部再版贈送日本對華陰謀及暴行]  
　　本市第三區黨部、爲擴大抗日宣傳起見、特就日本對華陰謀暴行之眞憑實據、彚編成册、名曰「日本對華之陰謀及暴行」、其内容有「日本兩大政黨對華政策概述」、「日本對華之作戰計劃」、「日本對華經濟侵略之方策」、「田中内閣對滿蒙積極政策概要」、「中日不平等條約摘要」、「日本侵略滿洲之一斑」、「日本對滿蒙權益擁護秘密會議譯要」、「民元以來日本在華暴行之統計」等、文長十餘萬言、均有確實根據、自第一次印就五千册、分送各界、不數日索閱一空、其再版業已於昨日印就、各界人士、均可前往索閱云、 
[李國珍來滬報行律務]  
　　第一屆衆議院江西議員李國珍君、係日本早稻大學政治科畢業出身、自民初選充臨時參議院議員、曾以雄辯、轟動一時耳目、每一登場、則旁聽者爲之座滿、中外人士、交相稱讚、嗣第一屆國會選舉、仍復當選、癸丑國會解散、經政府特派赴英·德·法·意·等國、考查政治、歸國後、歷居要津、持躬嚴正不苟、有足稱者、民國十二年以來、因曹氏以賄亂政、憤然去職、閉門息影、並闡心著述、精研法理、今由北平翩然來滬、賃居靜安寺路六五六號上海綢緞公司樓上、從事律師業務、本埠銀行界實業界首要人物、多李君舊交、連日邀宴洗塵、頗有山陰道上應接不暇之勢、僉謂此間律師界又多一健將云、 
[光華工藝廠出品問世]  
　　光華工藝廠、爲泗涇姜夢熊等所創辦、專製國貨各種敎育用品、現在已出諸品、有大中小三號毛筆·墨汁·及便利墨·數種、均用化學方法煉製、色澤光華而無沉澱之弊、際此提倡國貨聲中、各界批售、格外優待、聞尙有白玻璃缸製便利墨及硃印泥以及他項敎育用具、現正在趕製中、不日問世、該廠廠址、現設法租界金神父路賈西義路東林里一號、 
[敎育與民衆新刋出版]  
　　敎育與民衆月刋、爲無錫江蘇省立敎育學院研究實騐部所發行、按期出版、業至三卷二期、今夏自民敎專家雷賓南主編鄭一華陳大白助理編輯後、内容愈形充實、印刷更較精良、自暴日侵掠東北後、該刋即以民衆敎育與愛國敎育爲一體、本斯宗旨、盡量徵集專家作品、計本期有雷賓南之民衆敎育與辛亥革命、傅葆琛之民衆敎育與東北、鄭一華之民衆敎育與民族意識、及陳大白之東北、民衆敎育機關統計等、均爲時下之作、爲從事民衆敎育與愛國志士所不可不讀之雜誌、該刋零售、每册一角六分、全年預計一元五角、無錫各大書局、與本埠商務印書館、均有代售、 
[法捕房探目黄守謙病故]  
　　法捕房探目黄守謙、在捕房供職、歴十餘年、平日辦公、甚爲勤愼、近因積勞成病、於昨日早故世、喪居法租界西門路西成里六十四號、 
[提倡國貨會證明達華湖縐]  
　　上海市民提倡國貨會、以達華工業廠出品達華湖縐、運銷厦門、該處抗日會以貨品精良、疑爲日貨、予以扣留、藉待證明、當函該會證明、原函云、厦門抗日會公鑒、案據會員達華工業廠函稱、會員出品達華滬縐、即錦文縐、運銷厦門、發生誤會、請予證明等語、查該廠完全國人資本、該項出品、根據前工商部頒布國貨標凖、係屬第二等國貨、當於民國十七年加入敝會爲工廠會員時、業經調查科派員調查屬實、兹經第十一屆第二十二次常會議决、證明在案、相應專函證明、至祈貴會予以維護、藉利推銷、至紉公誼、 
[少年團近訊]  
　　小西門少年宣講團、前晚八時、在該團大禮堂、舉行化裝演講大會、到二千餘人、首由主席汪龍超、報告開會宗旨、次王肇曾講「暴日侵掠最近的情形」、末化裝演講其講題係照吕新吾之循環圖編列、「回首如昔、」表演青年環境、多因貧富而轉移、意志薄弱者、屢被浮滑少年所誘惑、浪漫青年、可以爲鑑矣、 
[提琴專家定期奏藝]  
　　著名提琴專家哈斐治君、刻正挈其夫人、即前銀幕明星以美麗著稱之福勞倫斯女士、作第三次周游世界壯舉、即將於日内抵埠、聞已定期假座 
 
 

Page 12

 
 
光陸大戲院奏藝、并已由謀得利行開始售票、愛聆音樂者、屆時當可一飽耳福云、 
[日本商標彚刋之編印]  
　　自日軍侵佔東北後、全國同胞、均努力於抗日救國運動、尤以對日經濟絕交、爲惟一抗日的先鋒、惟各處檢查日貨、往往因不能詳細辨别、發生誤會、兹由國際商業研究社、編印日本商標彚刋一巨册、將所有各種日貨商標、分門别類、攝製銅版、以江南連史紙精印、厚凡二百餘張、並有全國商會聯合會主席林康侯題簽、上海市商會主席王曉籟·抗日救國會秘書主任嚴諤聲等序文、現正趕印、約於本月底出版、由漢口路四十九號大新坊新聲通訊社總發行云、 
[市聯區分會消息]  
　　▲十八區市民聯合會第十八區分會、昨開執行委員會就職典禮、到委員胡鳳翔等十餘人、上級代表黨部派吳家澤·市聯會派張一塵·到場監視、公舉胡鳳翔主席、行禮如儀後、由上級代表致訓、語多勗勉、詞長不録、繼討論事項、（一）分配職務、推胡鳳翔·虞仲咸·張汝霖·張子翔·潘文彬·總務陳子焜·陳樹德·宣傳張克倫·錢中選·陳天隠·組織孫秋屏·洪渭庭·周志剛·調解沈承甫·周輔章·陳福康·市聯會出席代表虞仲咸·張汝霖（二）臨時動議、如組織日貨委員會及義勇軍委員會等、均經一度討論、旋即散會、已下午六時矣、 
　　▲二十七區市民聯合會二十七區分會、於昨日下午二時、在四馬路禾樂坊旅業同業公會内舉行全體執行委員就職宣誓、到有市總會代表虞仲咸·及該會委員董振龍·曹志功·張横海·汪維英等二十餘人、公推主席曹志功、紀録張穉僧、開會如儀、（甲）主席報告開會宗旨、（乙）舉行全體執行委員宣誓就職典禮、（丙）市聯總會代表訓詞、（丁）互選常務委員及各部職務、（一）推定董振龍·曹志功·張横海·顧九如·汪維英·五人爲常務委員、（二）推徐菊堂·孫治嘉·張穉僧·陳漢泉·四人爲總務科、（三）推李耀亮·王和松·程滋生·三人爲組織科、（四）推王鴻輝·劉大洪·汪鹿平·陸煥章·四人爲宣傳科、（五）推吳權·洪錫章·沈亮塵·王眉峯·四人爲調解科、（戊）組織義勇軍委員會、推王鴻輝·徐菊堂·孫治嘉·沈亮塵·李耀亮·五人爲義勇軍委員、指定王鴻輝爲召集人、（己）檢查日貨委員會、推汪維英·陳漢泉·曹志功·程滋生·汪鹿平·五人爲委員、指定汪維英爲召集人、（庚）王眉峯委員辭職案、一致議决挽留、（辛）新源裕五金號來函、爲五金同業公會遲不將日貨封存、忽被車去案、議决、調查、交檢查日貨委員會辦理、餘如會所以及經費討論、至六時散會、 
[各工會消息]  
　　▲軍服業工會五日舉行監事會議、主席薛志高、决議事項、（一）本會經費出入、應否函請理事會、開具清單、提交本會審核案、議决、函請理事會辦理、（二）本會會員證章出入數量、應否函請指導股分類開具清單審核案、决議、函請指導股辦理、（三）函請理事會收費員、今後會費收入、須當日交付會討入賬、以免流弊案、議决、通過、 
[各同鄕會消息]  
　　江淮江淮旅滬同鄕會、於十一月八日下午二時、在新民路事務所開重要會議、列席六十餘人、（一）建築會所開標、投標營造廠十二家、當衆開標、以趙昇昌·董瑞和·陳林記·周土記·價格最低、俟審查合格、再行定約、（二）公推顧松茂·張瑞記·劉振球·三人、審查最低價格營造廠四家、實力資格、及以前經過成績、（三）據會員沈達三、由常來函稱、陳傑三因運河委員會積欠工資久不結束、憤慨跳河自盡、請爲伸雪、議决、派員赴常調查、一面令其家屬到會、詳細報告被寃情形、再爲酌予伸雪、 
　　▲平湖平湖旅滬同鄕會、昨日第三十一次常會、到程耕暦·崔奇峰·沈復初·周鏡青·顧樂天·崔品三·徐子文·等、提議、（一）本屆選舉仍照舊案、（二）慰幽山莊本城寄柩、暫爲停止、所有滿期之柩、冬至節前、登報催葬、議畢而散、 
[同業公會消息]  
　　▲雜糧油餅業雜糧油餅業同業公會、前日開第二十一次執委員、當經議决、組織救國義勇軍籌備委員會、當經推定朱子香、傅昌裕、嚴筱泉、朱祥生、江鴻斌、吳資生、余炳文、符前耕、汪慶廉、等九人爲籌備委員、即由在席各籌備委員、討論進行事宜、（一）設籌備處於本公會三樓、（二）額數暫定三百名、報名滿一百人、即爲義勇軍成立開始訓練、一面繼續徵募、依三三制、隨時加入訓練、（三）徵募義勇軍、不限同業、凡有志報名者、皆須有同業一人以上之介紹、（四）即日起、開始報名、報名時間、上午九時至十二時止、下午二時起五時止、（五）凡報名加入者、其制服軍帽費、得予免繳、概由本公會供給云云、 
　　▲腸業腸業同業公會、昨日下午二時、開第四十二次執委會議、主席葉家興、議决案、（一）近來金價衰落、銷路阻滯、應如何辦理案、議决、通告各同業、少積存貨、以免虧累、（二）奉社會局令、飭實行業規、應否登報通告案、議决、登報通告、（三）據報、會員李某私自放價、破壞同業利益、應如何辦理案、議决、警告、（四）據報業外人張某破壞會員權利、應如何辦理案、議决、呈報社會局嚴辦、（五）未塡營業稅表之同業、應如何處理案、議决、呈報市商會、依法處理云、 
　　▲洗染業新法洗染業同業公會、在本年四月間、印花稅局派員檢查印花之際、將該同業用以給與顧客之號碼單携去擬罰、引起該同業之公憤、當經召集全體會員臨時代表大會、一度討論僉以此項號碼單、與發票性質不同、存根簿據、旣早貼有印花、且此單原係臨時便利顧客手續起見、况仍須收回、豈可視同一律、議决、呈市商會、轉請印花稅局、准予免貼、以卹商艱、久懸未决、忽於上月間、接市商會來函、在本月一日開始檢查印花、即當提出執委會、議、重行呈請、在未商决之前、勢難承認、嗣接市商會函開、所請未准、欲須實貼、特於昨日召集臨時緊急會議、議决、組織請願印花稅委員會、公舉羅正、孫江佐、林之崑、陳壽芝、黄守誠、等爲委員、並呈市商會轉印花稅局、在請願期間、暫予免罰、一方面通告各會員、仍照舊章實貼印花一角、靜候解决、 
[各工會消息]  
　　▲第八區棉紡業産業工會昨開第二十次理事會、主席沈永明、紀録王雲程、討論事項、（一）據華豐分事務所呈、請轉函上海日商紗廠工人抗日救國會、以利擴大抗日運動案、議决、派王雲珵同志查明具報、再行核議、（二）據華豐分事務所呈、日商華豐紗廠、擬更改班次、有碍工友生計、請求設法救濟案、議决、派沈永明·王明芝·金耀文·三同志負責、向永安廠接洽、設法安插、以便早日退出該日商華豐紗廠、（三）第四區蛋業工會函、請予以經濟上援助、應如何辦理案、議决、函覆（四）據工友嚴毛三面稱、被粗紡科科長驅逐出廠、應如何辦理案、議决、併第二項辦理、（五）金理事因病請假案、議决、准假二星期、倘遇緊要事務、仍請負責、 
　　▲碼頭工整會昨開第九七次常會、主席陳海秋、行禮如儀、報告畢、討論、（一）華通錫記運力帳房工友張裕祥、被匪槍傷致命、函請呈請嚴辦案、議决、轉呈上級、並函該帳房知照、 
　　▲輪船木業職業工會四日開第六次理事會、主席陳香泉、行禮如儀、首由主席報告會務工作畢、討論案、（一）擬所屬第二分部報稱、經該部第二次部務曁職員各敎部代表聯席會議、議决、暫爲撤銷調查科及總幹事兩職、并停支月薪用資撙節等因、應退認案、通過、（二）（三）（秘）（四）准青心决、去函奬勵、（五）自暴日强佔遼吉、延不撤兵、外交緊急、即應通知全體工友、速組自衛救國五人團、議决、照辦、（六）本會勞資契約訴訟案、對於法院第一第二兩審之判决、均多疑問、應否再行呈請中央及國府司法院、予以解釋案、議决、通過、（餘從略） 
讀者通信 
[沅浦君訊（略）] （爲抗日救國與從軍） 
　　（覆）君旣欲從軍報國、又苦生計覊絆、愛國與贍家、雙方慮難兼顧、其實報國不一定要投軍、即就現在地位、矢志不買日貨、並廣勸親友同心抵制、一人傳十、十人傳百、......眞能勵行經濟絕交政策、持之以恒、足使日本經濟上大感痛苦、使彼民衆覺悟到軍閥的横行、害人自害、至鍛鍊體格、亦是要事、能集廠中同志、立會共同鍛鍊、則影響更大矣、 
[通訊印花]  
　　通信時貼此印花並附相當數量郵票 
[天氣報告]  
　　徐家匯天文台昨日下午四時三十分氣象預報云揚子流域天氣晴和、晨間有霧、黄海有西南風、東海風無定向、台灣南部及東沙羣島一帶、天氣極惡劣、因颶風向西北方進行所致、颶風中心當上午十一時許、進至北緯十七度東經一百十九度交點六十哩以内、又昨日下午三時前二十四小時内、本埠氣温最高七二·○、最低四五·七、去年同日最高六三·七、最低五○·一、　 
[來函]  
　　逕啓者、閱本月四日、貴報本埠新聞欄内、各黨員致汪蔡電中、列及賤名、曷勝駭異、查鄙人自十月二十六日起、偕反日救國鄕村巡廻宣傳隊諸隊員、赴各鄕村從事宣傳、於本月五日、始行返青、對於此項通電、事前毫不知情、且查青浦縣全縣黨員中、並無陳魁郭根二人、乃電中同時將該二人姓名列入、尤屬不解、誠恐外界誤會、用特具函申明、務請迅將此函刋登「來函欄」内、以明眞相、毋任感盼、此上申報主筆先生台電、青浦縣黨員郭欽甫謹上、十一月七日、 
　　逕啓者、十一月四日、各報載有江蘇省嘉定縣黨員吕冠羣等致上海和平統一會議代表汪蔡二先生等江電一則、末段署名中、有吳江縣黨員莊頌聲·陶昌華·等字樣、查鄙人等對於此項通電、事先毫無所知、並未署名加入、相應函請貴報、迅將此函刋佈來函欄内、以資聲明、此致申報館編輯部、吳江縣莊頌聲陶昌華同啓、十一月六日、申報館主筆先生偉鑒、昨見報載嘉定縣黨員吕冠羣等對和平團結事發出公電一則、末叚具名中、有啓東縣黨員龔思遂·徐志範·施景恒等字樣、查鄙人此項通電、事先毫無問知、且敝縣並無徐施二黨員其人、爲特函請貴報、迅將此函刋登來函欄内、以明眞相爲禱、專此即頌大安、啓東縣黨員龔思遂、二十年十一月七日發、 
 
 

Page 13

 
 
自由談 
[玳梁憶語] [  燕子]  
　　▲魏光燾嚴刑訊日探 
　　甲午戰起。湖南巡撫吳大溦請纓出師。論者均謂吳不自量。其實内中尙有他故也。時湘紳一等子爵劉鏡堂蓉。紅羊刦時中興名將也。憤倭奴之跋扈。暗中慫恿吳出而願爲之佐。詎奏章上而報可。劃忽病殁。吳一時手足無措。深悔孟浪。輾轉覓得湘紳魏光燾佐之。比及軍次錦州。距敵軍尙遠。而日探之喬裝混入者頗夥。每日嚴查。必有所得。魏親自鞫訊。濫用非刑。目不忍覩。魏從容談笑。態度安閒。間有堅不承認者。乃騐其足趾。訊實除梟首外。尙有點天燈等名目。一時人目之爲活閣羅。洵非虚語也。 
不除庭艸齋夫談薈 
[中國的人命]  
　　我在太平洋會議的許多廢話中聽到了一句警語。勞耳說：「中國没有廢掉的東西，如果有，只是人的生命！」 
　　人的生命！你在中國是耗廢得太多了。垃圾堆裏的破布爛棉花有老太婆們去追求，路邊餓得半死的孩子没有人過問。化十來個銅板坐上人力車要人家拚命跑，跑得吐血倒地，望也不望，便換了一部車兒走了。太太生孩子，得雇一個奶媽。自己的孩子白而胖，奶媽的孩子瘦且死。童養媳偷了一塊糖吃要被婆婆逼得上吊。做徒弟好比是做奴隸，連夜壺也要給師傅倒，倒得不乾凈，一烟袋打得腦袋開花。煤礦裏是五個人當中要殘廢一個。日本人來了一殺是幾百。大水一冲是幾萬。一年之中死的人要裝滿二十多個南京城。（說得正確些，是每年死的人數等於首都人口之二十多倍。）當我寫這篇短文的時候，每個字出世是有三個人進棺材。 
　　「中國没有廢掉的東西，如果有，只是人的生命！」 
　　您却不可作片面的觀察。一個孩子出天花，他的媽媽抱他在懷裏七天七夜，畢竟因爲卓絕的堅忍與慈愛救了他的小命。在這無廢物而有廢命的社會裏，這偉大的母愛是同時存在着。如果有一線的希望，她是願意爲她的小孩的生命而奮鬭，甚而至於犧牲自己的生命，也是甘心情願的。 
　　這偉大的慈愛與冷酷的無情如何可以並立共存？這矛盾的社會有什麽解釋？他是我養的，我便愛他如同愛我或者愛他甚於愛我自己。若不是我養的，雖死他幾千萬，與我何干？這個態度解釋了這奇怪的矛盾。 
　　中國要到什麽時候纔能翻身？要等到人命貴於財富，人命貴於機器，人命貴於安樂，人命貴於名譽，人命貴於權位，人命貴於一切，只有等到那時，中國纔能站得起來！ 
[書征倭名將戚繼光] [  清癯]  
　　當明倭冦犯我海疆。而尤以嘉靖四十一年陷我興化府。焚掠一空。移據平海衛。（明置、城在興化府莆田縣東、）自倭蹂躙東南。破州縣衛所以百數。未有及府城者。有之自興化始。興化故名郡最繁富。旣陷。遠近震動。詔急徵俞大猷充總兵官。戚繼光爲副。合兵往討。時劉顯由廣東赴援。以兵少壁城下。不敢戰。大猷至。亦不欲攻。以俟大軍之集。乃與顯别邀賊於長樂。殲之。至是繼光先破倭於横嶼。以浙江兵來會。巡撫譚綸令繼光將中軍。顯左。大猷右。合攻賊於平海。繼光先登。左右軍繼之。斬級二千二百有奇。還被擄者三千人。倭始遁去。遂復興化。其侵犯他州縣者。亦爲諸將所敗。倭起二十餘載。攻破城邑。殺傷官吏。下及軍民。不可勝計。轉漕增餉。宇内騷然。至此大創而去。東南半壁。甫得安枕。而繼光屢摧大冦。（平浙閩之倭、又平江西之賊、）號稱名將。而其功更出劉顯俞大猷上。 
　　嗣至隆慶元年。夏五月。給事中吳時來。以薊門多警。請召大猷及繼光。專訓邊卒。部議獨用繼光。乃命以都督同知總理薊州平昌保定三鎭練兵事。尋以薊州旣有總兵官。及設總理事權不一。復召還總兵官郭琥。而以繼光爲之。鎭守薊州永平山海諸處。繼光建敵臺千二百座。臺高五丈。睥睨四達。虚中爲三層。臺宿百人。鎧仗糗糧俱備。精堅雄壯。二千里聲勢連接。又立車營。每車一輛。用四人推換。戰則結方陣。而馬步軍處其中。製拒馬器。遏冦騎。冦至。則火器先發。稍近。則步軍持拒馬器。排列面前。間以長槍筤筅。（兵器名。）寇奔。則騎兵逐北。又置輜重營隨其後。而以南兵爲先鋒。（其時邊卒木疆。律以軍法。多不堪用。繼光請募浙人爲一軍。用倡勇敢。許之。浙兵三千。陳之郊外。天大雨。自朝至日昃。植立不敢動、邊卒大駭。自是始知軍令。）八衛兵主策應。本衛兵主戌守。節制精明。器械犀利。薊門軍容。遂爲諸邊冠。 
　　繼光有練兵實紀九卷。一練伍法。二練膽氣。三練耳目。四練手足。五六七八練營陣。營陣之中。又分塲操。行營。野營。戰等法。九終於練將。其經營於練兵之策者。多至二百六十餘條。皆以爲練兵計也。且恐後世將兵者不復知練兵之法。故設爲條敎。傳之簡編。立言唯恐不周。用心唯恐不盡。取法唯恐不善。因以不憚其煩也。實記外。又有練兵雜集六卷。曰儲將通論上。儲將通論下。曰將官到任。曰登壇口授。曰軍器制解。曰車步騎解。多則千奇百變。少則一物一名。計慮之周。推詳之密。其諄諄著此書者。亦以練之不得其道。病不在未練。而在練而無益。弊不在不練。而在雖練而無用。故練兵之法。古與今異。而治兵之道。今與古同。當此抗日振軍之際。倘亦一考夫勦倭戰績。而有不思戚大將軍者乎。噫、吾願將來執殳前驅以殲島夷者。胥奉爲討伐之神也。 
[家畜一貓因病爲奴所害泫然賦此] [  陳柱]  
　　客襄相依歲幾更。似能解我可憐情。偶因小病遭人怒。便有狂奴害爾生。無復虎頭飛食肉。徒令鼠輩得横行。書堂從此難高枕。臥聽鄰雞喔喔鳴。 
[一百兒畢業美國康柰爾大學研究院寄我小照詩以誨之並令其勸勉弟妹]  
　　得兒近照喜如狂。聊把天涯當一堂。年少成名兒盍勉。（兒當立身行道揚名於世耳區區畢業學位曷足道哉）老來對酒我猶强。須知家國無窮責。要並江河萬古長。此意想兒能會得。更敎弟妹共無忘。 
[題黄賓虹先生畫桂林留公塘山水]  
　　焉得并州快剪刀。剪來漓水半江濤。頓時翻覺身爲隠。對此方知天是高。耳畔似聞眞宰訴。山深好聽老龍號。豪情當日知多少。痛飲中流續楚騷。 
[重題留公塘山水]  
　　高山流水自成邨。地號留公最斷魂。人似羲皇之上世。山留開闢以來痕。何須更覓三山去。到此都忘五嶽尊。觸起舊游多少恨。披圖仿佛尙聞蝯。 
[林樂知先生箴言] [  儉父]  
　　林樂知者。美國之寓華敎士也。氏寓華歷四十年。與海上名士蔡爾康紫莆爲文字交。夙擅中文。甲午之役。中國之不亡者。間不容髮。其時我國民之酣夢自若也。林氏心焉憫之。思有以喚醒吾國民之迷夢。遂慫蔡氏輯中東戰紀。此書旣出。風行海内。國民始稍明暴日侵華之眞相。世多知此書出於蔡氏手筆。而不知實得力於林氏贊勷。否則蔡氏雖有犀利之筆。然恐干當世之文網。亦將緘口而結舌矣。惟伊時科舉未廢。文土競尙帖括。或愛蔡氏之摛藻。或服蔡氏議論。而獨無重視林氏者。蓋林氏之論列。往往諷喻錯出。莊諧並作。吾國人素多諱疾忌醫。此林氏之論。所以不合作下人士之心理者歟。林氏之言曰。黄種者。東亞之巨人也。論其智力。可以執全世界之牛耳。惜其人軀體。已患麻木之症。針灸而不能覺。朡割而不能知。迨其皮肉俱空。僅存心臟。雖有憬悟。亦無補矣。夫林氏之言。可謂對吾國國民。痛下鍼砭者矣。今者倭冦内侵。國壤日蹙。東北形勢。逐漸惡化。回味林氏之言。而深望國人早日憬悟。趕治麻木。勿待皮肉俱空而轉使心臟失其效用也。 
[睇嚮齋逞談] [  甘簃]  
　　▲熊希齡 
　　世稱態秉三（希齡）爲鳳凰。或以爲訕謔之詞。蓋希齡爲湖南鳳凰廳人。（今改縣）所謂以地望稱。如湘鄕之於曾國藩。合肥之於李鴻章也。鳳凰地窪涇。面積小。人口稀。瘴氣瀰漫。不宜久居。清設同知一官治理。相傳罕有生還者。故署内後院。陳櫬纍纍。皆官之死於任者。人皆莫敢往。常熟朱其懿。固名士。不信浮言。請於撫藩願一試。旣之任。獲交希齡。許爲宰輔材。字以女弟。即今播名海内之其慧女士也。義寗陳右銘（寶箴）撫湘。延攬多士。倡議變法。學政徐洪甫（仁鑄）。按察使黄公度（遵憲）皆好風雅。尙維新。嘗集梁啓超唐才常及希齡爲會。創學校。訂章制。議新政。戊戍之變。諸人咸獲罪。希齡時已成進士爲庶吉士。亦褫職。後以道員留江南。爲端方所器。隨行至日本。考察憲政。趙爾巽專疏薦其才堪大用。爲言於度支部尙書載澤。時澤方以貴胄操政柄。覓希齡。奇其才。請以四品京堂充奉天財政正監理官。澤復戕達婣家鄂督瑞澂。稱希齡善於應變。澂疏薦授湖北交涉使。希齡辭不之官。乃移東三省鹽運使。清鼎革。希齡已渡海而南。日共偉人游讌無虚夕。力言民主政治之美。共和旣成。爲第一任財政總長。隨唐内閣俱去。未半諗。忽膺熱河都統。通電稱軍入。識者駭異。有謂其覬覦熱河故宫寶藏之富。營求匪伊朝夕。旣受事。頻微服入内。以膺易眞而改稱軍人。實執反對者之口。蓋是缺例與武夫。鮮任文士。後有人訴其事於政府。項城密令司法部查覆。傳聞之辭。固不足信也先是希齡解組入京。應召商組内閣。入見項城。項城笑執其手曰。子來大佳。國事付托有人。吾無憂矣。可愼選人才以備部院之任。希齡對曰。人才範圍至廣。公左右不乏房杜姚宋。希齡無似。難勝艱鉅。儻必欲希齡誤國。宜擇第二流人物。共贊開國之大業。言已。袖出一單眎項城。各部領袖。擬外交汪大燮。内務劉人熙。財政梁啟超。司法沈家本。陸軍陳宦。海軍薩鎭冰。敎育范源濂。農商張騫。交通楊度。項城覽竟。曰。此第一流人才。皆予知交。子已得諸人之諾否。希齡曰。劉沈二公司謙讓。餘都願助我。項城舉筆多更易。以紙授希齡曰。子意何如。希齡唯唯而退。迨拜命。啟超長司法。大燮長敎育。騫長農商。餘皆所易之人。及冬而解紐。自是或煤油。或河工。或賑務。浮沈督辦之名者十餘年。是非功罪。自在人間。庚午載澤卒。無以爲殮。且因産興訟。希齡亟約楊士驄楊壽柟丁乃揚輩各出資若干寢其事。復爲其子女預儲衣食敎育之費。賢於朝爲友而夕相仇者遠矣。 
說部扶輪會 
[鄕下人又到上海（十一）] [  包天笑]  
　　鄕下人一眼從車窗裏望將出去，却見一排排臂上纏着紅布，腰裏掛着水烟袋盒子的吃喜酒朋友，站得整整齊齊，吹着抵抗抵抗嘸抵抗的調門，敲着不動不動眞不動的節奏，好像歡迎什麽人的樣子。 
　　「對了對了！」他又自作聰明的，以爲他的想頭不差，不覺口中也嚷出來了。 
　　「什麽事？你說對了對了？」帶眼鏡先生倒請敎他了。 
　　「我們車子裏一定有一位新娘子，他們是來迎接新娘子來了。」鄕下人很以爲猜想得不差。 
　　「呸！迎接新娘子，頂多呌一班清音細樂，吹吹打打，那裏有這樣大隊的憲兵，到車站上迎接的嗎？」帶眼鏡先生自然是一位老江湖了。 
　　「原來他們都是兵嗎？我還以爲是吃喜酒朋友咧。」 
　　「自然是兵哪。這吹吹打打的是軍樂隊，索性敎了你一個乖吧。」 
　　「軍樂隊我怎麽不曉得。但是......」 
　　「但是什麽？」 
　　「但是城裏鄕紳人家討新婦，也用軍樂隊。我的業主張老太爺，他們三少爺討三少奶奶的時候，不是也用軍樂隊嗎？不過他們穿的紅衣裳，不是黄衣裳。我想還是我的話對，是來迎接新娘子的。」鄕下人好像現在的軍事家政治家一般，不肯自己認差，還要廻護其說。 
　　「何以見得定是迎接新娘子的呢？」帶眼鏡先生倒也不肯讓步，一定要問出一個所以然來。 
　　「我從他們的軍樂裏聽出來了。抵抗要有力量，今天晚上的新娘子，遇着了新郎官，好像弱國遇着了强國，是無抵抗了。抵抗要有準備，新娘子平日間，跳舞啊，打球啊，一點没有準備，今夜不免要吃苦了。因此他們的喇叭，吹出嘸抵抗出來。而且動也要有相當的程度，不能動的時候，是不可以亂動的，亂動是要出毛病的。所以要鎭靜，鎭靜就是不動。你聽他們的銅鼓聲音，敲出了不動不動不動。就是說與其亂動，不如不動。所以我說他們或許是來迎接新娘子的。」 
　　鄕下人那種野話，人家也不去聽他，因爲火車已停了，人家推推擠擠的都要下車去了。 
 
 

Page 14

 
 
商業新聞 
[金融上週金市丕變]  
　　銀市頻漲匯票鬆濫國際消息不利金市 
　　▲慘落五十四兩有零上週間標金發現驚人之劇變跌風可怖、怒潮巨波、終不可遏、日又五六兩至二十餘兩之差度、人心極端惶悚、自週初在六百八九十兩之間、迨週五猝已破進六百三十兩、已見二十六兩之新低價、結果稍轉和緩、復出六百四十兩、此週中共有六十七兩之迥顧、統核暴落五十四兩有零、可謂巨矣、蓋受海外銀市自前週四迄今、猛漲頻仍、竟已越出二十便士之外、爲今歲之新紀録焉、滬市匯票隨之上升、備極鬆濫、以先令越出十便士外、掛牌放長八檔之多、金業中咸有抛出、惟週末稍向結進、而抵前空、尤以國際間消息傳來、大致影響於金市、更因暴日凶勢日亟、近日悍然侵犯黑省、於是環境壓迫、惟每日成交條額不巨、大連帮已翻多頭、廣帮仍占空方地位、至於結價最大撳過九十餘兩、至少五十兩、殆現貨赤條因銀根緊急、銷塲呆滯、減少受主之能力也、前途市况、恐仍有風波耶、兹將此週中經過概况、摘録於后、 
　　逐日起伏駭人聽聞自週一十一月二日適逢初賽第一天、各銀行及金交向例上午半日營業、大條又長三七五、至三一二五、美銀長一二五、先令勿更、惟美匯以滙兌軋小、遂縮一二五、而内部似乎上升、殆標金開盤即小去五兩二錢、計六百八十九兩半、次爲八十八兩半、旋後買方活動、漲爲九十三兩二錢、復後略有進退、午收九十一兩三錢、比上週六已迭五天矣、計三兩四錢、半日間僅以四兩七錢上落、形勢尙平、次日大條仍長三一二五、銀價長二五、先令放長一檔半、美金反縮三七五、又爲匯兌降落之故、而内盤續硬方興、業中皆有抛出、至金市初爲六百八十五兩、小去六兩二錢、繼稍平和、爲八十八兩三錢、以後盤旋於八十兩内外、午刻空氣不良、印匯加大一羅比、大户、傾售、卒降爲七十四兩三錢、迨收市七十六兩半、比上日狂降十四兩八錢、（已跌六天共計三十三兩八錢）、早午共有十四兩差額、投機吳某爲均出、週三大條第六天又長六八七五、銀價停工、而先令放長二檔半、内盤反挺、誠明暗異趨、同業續抛不已、至標金開盤回漲四兩半、計六百八十一兩、蓋大條脚地見好美國賣户興奮大連帮首先售出、繼而外商喬日夫來賣、又以先令等鬆折、當跌至七十七兩一錢、忽謠傳有人組織多頭公司、人心一振、漲爲八十三兩半、但全屬空氣、旋因賣方蜂起、當破進八十兩内、午收七十八兩半、略回漲二兩、半日間計六兩二錢廻旋、此乃大跌小回頭、週四大條回縮三一二五、銀價反長二五、英金勿更、美金掛長三一二五、乃匯兌回漲所致、内盤交易價頗鬆、美金尤硬、殆金市初開六百七十七兩半、小去一兩、繼因買多、遂漲爲八十兩○六錢、旋後因傳日本復有禁金出口之說、且暴日侵黑形勢吃緊、場内因之愁雲密布、一瀉十餘兩、打破七十兩、午時僅爲六十三兩五、收市六十七兩七錢、下午因秋賽已畢、故後市照常開市、初爲七十兩、以後忽聞英國改用銀本位、買進銀條、消息傳來、各號賣氣沸騰狂跌十餘兩、至四點後爲五十二兩半、迨收市五十五兩五錢、比上日復降廿三兩之巨、前後市共有廿八兩一錢迥顧、大連帮奮售三千、喬日夫及吳某均傾向脫手、大做空頭、翌日大條銀又長六八七五、銀價長一分半、先令長四檔明暗俱鬆、至金市初開暴落九兩半、爲四十六兩、次爲四十八兩、俄頃賣方興盛、當破進四十兩、爲三十四兩、惟嗣後有十兩以上盤旋、午時復堅、爲四十三兩五、時又退至四十兩、收市四十二兩六錢、下午四十三兩次爲四十兩、嗣爲四十七兩五錢、復以賣風興熾、而匯市尤鬆、慘落廿兩外、破進三十兩、猝爲廿六兩、繼因恒興來進、收市廿九兩五錢、續降廿六兩、按全日有廿二兩差次、大連帮爭進五千、廣帮則出二千、週六大條又長七五、銀價長一分二五、先令長二五、美金長八七五、不意午時忽改縮二五、美金六二五、而内盤趨挺、同業有所補空、殆金市開市反漲四兩五、爲三十四兩、乃脚地良好、美國傾售、且以日本雜護禁解金之說、人心向上也、次爲三十三兩、以後略高三十八兩八錢、復以匯市鬆折、且賣户蜂湧、竟已打破三十兩、爲廿八兩半、復後匯市轉堅、大連帮及同太昌等均進、遂穿出四十兩、爲四十二兩五、迨收市四十兩○四錢、比上日復漲十兩九錢、半日間有十四兩差額、昨天大條銀已見回跌、兹將英美印銀市并匯兌標金等高低價、分述於后、 
　　種類　最高　　　　　　最低　　　　　　　比前週六 
大條近期　二十便士三一二五　十八便士一八七五長二便士一二五　 
又遠期　　二十便士一八七五　十八便士一二五長二便士○六二五 
美銀價　　三角四分　　　　　三角○七五　　長三分二五 
孟買市　　六十三羅比十二　　五十八羅比○八長四羅比○四 
英匯掛一先令十便士　　　　　一先令七便士七五長二便士 
美匯又　　三十四元八七五　　三十一元一二五　長二元七五 
標金　　　六百九十三兩　　　錢八百二十六兩　跌五十四兩三錢 
[大條轉縮金銀續長]  
　　▲標金預料續跌 
　　昨倫敦來電、大條銀均又轉縮、如近期回落三一二五、爲二十辦士、遠期亦縮三一二五、計十九便士八七五、脚地因中國略有賣出而跌、投機家在低價時買進、收市後市况轉堅、又因美銀價仍見上增、故今日標金或有跌風發現、據紐約來電、美銀價反見迭長三七五、計現貨爲三角四分三七五、私電亦長一二五、市况甚堅、英對美短去一二五、爲三元七角九分八七五、美對英勿更、仍爲三元八角○半、倫滬先令短去七五、爲一先令十辦士半、孟買現貨小去四安那、爲六十二羅比○八安那、遠期亦長四安那、計五十九羅比、市面平平、 
[銀拆突昂一錢]  
　　昨爲星期日、銀行照例休業、故各方形勢及市象均甚冷淡、惟銀根以頭襯缺乏、無法張羅、乃復加緊、遂使銀拆突漲一錢之譜、計早午市均爲三錢二分、較前日早市計昂一錢、市上拆票頭襯遂無前數日之活動矣·洋厘則大體下旋、早市爲七錢二分六厘、午市爲七錢二分五厘八毫七忽半、結果較前日早市計小一厘光景、做出交易、早市匯劃票欵五十八萬五千、鈔票二萬、早市匯劃票欵二十二萬、鈔票三萬、銀行交易和收解、例以休業無消息、錢莊洋公單收解三百九十餘萬、銀公單收解三千八百餘萬、各路匯欵收解四十餘萬、小錢莊交易三四十萬、江南小洋、早市爲六錢五分二厘、午市爲六錢五分計跌二厘早市二千五百角、午市二千角、廣東小洋早市爲六錢五分二厘、午市爲六錢五分二厘半、結果與前午相埓、交易早市九萬五千角、午市三萬五千角、銅元加長一千文、爲三百七十八千五百文、交易二萬八千餘串、 
[證券上週債價漲二三元]  
　　▲上半週環象良好步漲頗勁▲週四五人心不安價復回落 
　　上星期（自十一月二日至七日）内本埠華商交易所各債券市况、現貨進出尙不寂寞除關稅九六外、其他各債均有開出、合計十五萬三千五百元、内編遣五萬七千五百元、一九善二萬四千元、裁兵金融各一萬四千元、一九關統稅各約一萬、其他均僅五六千元、期市平平如前、以大户仍懷觀望、債市混沌如前、市塲仍以零星進出爲多故也、查全週除週二開出一千五百數十萬、餘月均祇有一千餘萬元、統計全週總成交數六千七百二十一萬元、内統稅仍較旺、計十一月期一千零六十八萬、十二月期三百七十六萬五千元、二○關十一月期八百五十九萬五千元、十二月期一百八十八萬五千元、鹽稅十一月期六百零八萬五千元、十二月期三百三十三萬五千元、一九關裁兵次之、一九關分十一月期七百零九萬五千元、十二月期一百十一萬、裁兵十一月期四百十九萬五千元、十二月期三百五十九萬元二○捲十一月期四百七十一萬五千元、十二月期一百七十八萬元、一九善十一月期三百零九萬五千元、十二月期一百零一萬五千元、編遣十一月期二百五十五萬五千元、十二月期八十三萬五千元、其他均僅十一月期開出、計九六公債一百二十萬零五千元、整理六厘八十六萬元、關稅七十四萬五千元、金融七萬元、至變動情形、除週初外、其上落尙稱平和、蓋在上週内、環象形勢混沌、絕鮮進步、國内和平統一會議旣常陷於停頓狀態、無新發展、外交形勢對我雖似較有利、但日人則仍不顧國際輿論、續肆侵略、事態實尙有擴大危險、以是市上人心觀望、無所適從、大户仍未有鉅額進出、債券市價、因亦難有一致傾向、惟於週初一日、以彼時忽傳和平統一較有希望、東北形勢以得英美調解而有轉機、一時人心大慰、而本埠金融情况亦轉佳、銀根鬆動、市上投資收進、忽極活潑、致各價飛速上漲、一日間以漲度達限而致停拍者、竟達十二種、爲邇來所希有、週二趨勢雖已大見平和、然仍一致續漲頗勁、週三略轉疲勢、上落猶微、週四則市面情形、復呈虚弱、一般鑒於國内外形勢無新發展、日人益肆變横、進兵黑省、發生戰事牽動蘇俄可虞、以是賣出遂轉較買進爲旺、債券價乃紛紛下跌、計各回降一元半至三元不等、週五依然傾疲、變動尙微、週末一日市面稍佳、市上以報載美國對日勸告、國會重開有期、故買方人氣稍旺、有數種債券價抬漲一元半左右、統觀全週各債券之變動、仍以對外形勢之發展、爲其重要原因、今後趨勢仍難預測、要亦不離兹途徑、惟一般以爲目下之債券市面、已覺較前爲稍可樂觀云、結果計全週各價約有四五元上落、較前週大致回漲二三元左右、惟關稅編遣一九關等僅好起數角兹將一週來各公債券市價高低漲落統計、分列如下表、（單位元） 
債别期現最高星期最低星期差額漲跌 
整六現貨四二·一○　二　四一·○○　五　一·一○跌一·五○ 
整六十一月四五·○○二　四○·四○　五　四·六○漲三·三○ 
關稅十一月四○·八○二　三八·二○　五　二·六○漲○·四○ 
編遣現貨　四○·五○三　三七·八○　五　二·七○漲二·五二 
編遣十一月四一·○○二　三七·四○　五　三·六○漲○·二○ 
編遣十二月四○·六○二　三七·三○　五　三·三○不動 
裁兵現貨　五八·二○二　五四·○○　一　四·二○漲六·九○ 
裁兵十一月五八·五○二　五三·二○　一　五·三○漲三·三五 
裁兵十二月六○·五○二　五五·二○　五　五·三○漲四·七○ 
一九關現貨五三·八○三　四九·五○　五　四·三○漲○·三八 
一九關十一月五四·五○二四八·四○　五　六·一○不動 
一九關十二月五四·○○二四八·二○　五　五·八○漲○·九○ 
一九善現貨五二·○○　三四七·○○　五　五·○○漲一·九○ 
一九善十月五二·二○　二四六·九○　五　五·三○漲一·五○ 
一九善十二月五一·八○二四六·一○　五　五·七○漲二·二○ 
二○捲現貨四六·二○　二四三·九○　一　二·三○漲三·八○ 
二○捲十一月四七·一○二四二·三○　五　四·八○漲一·二五 
二○捲十二月四六·七○二四一·五○　五　五·二○漲三·一○ 
二○關現貨四七·五○　一四三·八○　五　三·七○漲○·二五 
二○關十一月四九·○○二四三·八○　五　五·二○漲二·六○ 
二○關十二月四九·○○二四三·八○　五　五·二○漲三·七○ 
統稅現貨五一·○○　　三四七·五○　一　三·五○漲六·九七 
統稅十一月五○·二○　三四四·三○　五　五·九○漲二·六○ 
統稅十二月四九·八○　二四四·八○　五　五·○○漲二·九○ 
鹽稅現貨　五○·五○　三四七·○○　四　三·五○漲三·三八 
鹽稅十一月五○·九○　二四六·五○　五　四·四○漲二·九○ 
鹽稅十二月五○·五○　二四六·三○　五　四·二○漲三·○○ 
九六十一月一○·八五　三　九·九○　一　○·九五漲○·七○ 
金融現貨　二九·○○　五二八·○○　一　一·○○漲一·二○ 
金融十一月二八·一○　五二八·○○　四　○·一○初開出 
　　「附註」右表各債券現貨市價漲跌、係除去上期 
本息計算、 
[紗花上週標紗衰頽]  
　　▲現銷非常靜寂 
　　紗市一週以來、形勢十分疲弱、以國事日益飄搖、銀根趨緊、以致商業不能發展、市氣日趨蕭衰、且金價驟跌、銀價狂升、人心愈虚、中途尙有廠商套出、市盤更現不稱、故標紗跌破六十兩關門、各月價比前週跌二兩六·七錢、現紗生意異常凋敝、因金融不鬆、而四方災情劇烈、購買力當减、幸本紗底貨較少、各廠現貨抽空、一無囤積、所以現紗市價、尙能維持、未見大落、週末漸形趨跌云、 
[上週漢標由堅趨軟]  
　　▲美印棉售開六萬件 
　　棉市在週初、市氣萬分堅挺、且多頭方面、以各路來貨缺乏、軋空心思十分濃厚、拉力愈强、故各月標棉均見三十三兩五錢、本月份曾到三兩七錢五、然美棉異常疲弱、後以銀價狂升、金價猛跌、匯兌濫鬆、外棉採算銀價大低、各廠大量吸收、於是買方遂現不安之狀、市盤破綻驟現、但一部份多頭及棉商、近月仍拉緊不放、照大勢論之仍屬危險、本棉交易完全被外棉侵奪、以後希望杜絕、查調查所上海本廠購進印美約計六十萬包之巨、内地漢口等帮約進二十萬包、天津尙未在内、已有八十萬包之數、照此情形、本棉之地位、極其不穏也、標花各月價比前週跌一兩光景、美棉與上週相仿、上週中美印棉做開六萬件云、 
[美棉南方套賣]  
　　昨日美棉等待政府報告、市况參差不定、先因廠商買進而堅、後因南方套賣而疲、計期貨跌四至六磅音、現貨跌五磅音、英棉期貨漲三四點、現貨跌三點、埃及棉現貨跌五點、印棉因日商售出而疲、計平果爾跌○·七五羅比、奥姆辣跌三羅比、白羅溪跌二·七五羅比、原電録左、（七日電） 
美棉　比上日　合申規 
十二　六六二　跌五　二四·九○ 
一　　六七○　　五　二五·二○ 
三　　六八四　　六　二五·八○ 
五　　七○三　　五　二六·五○ 
七　　七一七　　六　二七·一○ 
十　　七四一　　四　二八·○○ 
現　　六七○　　五　二五·二○ 
英棉　　　　　　比上日　　合申規 
一　　四七二　　漲三　　二八·二○ 
二　　四七四　　　四　　二八·四○ 
三　　四七七　　　四　　二八·六○ 
現　　五○○　　漲三　　二九·九○ 
埃及　七五○　　　五　　四五·○○ 
平果爾一四二·五○漲○·七五　一九·九○ 
奥姆辣一六○·七五　三·○○　二二·三○ 
白羅溪一八四·五○　二·七五　四四·八○ 
[糧食河下米市轉穏]  
　　▲南頭昨日各帮到頭略少、城鄕店銷、早晨平淡、行胃初則擯塞、後以到貨不接、成交略有蘇同常錫等白粳又昂角許、百哥與晚稻來貨零星、寗胃有限、本街交易極好、上升角半、蘆洋尖辦胃寥寥、價鬆落一角、陳破陰元到銷二平、價照前盤、 
　　▲新閘昨日到頭念六七艘、本街交易不暢、兼之天時久晴、客方抬價、而米廠尚有少數存積鄕銷甚殷西新粳提高殺次、百哥六種略有上棧提高二尺、白稻裝到不多、無變動、破礱及陰元、交易清淡、開盤降低五分、埠洋尖無榮辱、呈下游象、崑山米交易最健、猛跳三四角、河下斛開五千二三百石之譜、 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
   
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
   
 
