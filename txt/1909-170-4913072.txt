# 1909 - 170 - 4913072

 

Page 1

 
 
   
 
 

Page 2

 
 
P>宫門抄 
　　四月初九日召見軍機徐士佳李馨國樂善聨惠唐烜春常博齊圖樸奎 
[論説]  
　　論籌辦地方自治與設立自治研究所之 
關係山岳 
　　自治非難事一蹴而幾之可也功令以五年横障之雖猶是民生幸福不切於己之常態而根本上之貽誤則在不能辨籌辦與研究之性質此可爲太息者也 
　　自治非難事於何見之於諮議局之籌辦見之諮議局之籌辦爲全省事範圍既廣人數尤夥風氣之不齊自不能免然以數月之間自調查造册以至投票開票等事經初複兩選之手續條理秩然江蘇先天下而發端初未聞隕越焉城鎭鄉地方自治區域既小人數尤寡成功較易無可疑也以籌辦諮議局之方法而籌辦地方自治人民奮勇任事而以官力助 
 
 
 

Page 3

 
 
　　其不足數月之間可以集事矣乃欲遲之五年之久豈非以欲期地方自治之成立不可不先事籌辦乎籌辦事項研究實其一端讀自治研究所章程其辦洗先自省會起必由省會之自治研究所養成之學員組織廳州縣之自治研究所由廳州縣之自治研究所養成之學員分派於城鎭鄉而後城鎭鄉之自治職員乃有在城鎭鄉自治章程最先下而城鎭鄉自治職員最後出譬之航者不趨經缐而繞道赴之以此籌辦五年之期正苦短耳此何以故曰不知籌辦之主要方法故 
　　設立自治研究所爲籌辦自治事宜所應有記者亦何獨謂不然所不可解者欲以自治研究所養成之人員應自治職員之求甚且以一切籌辦之事項委之而自治研究所未成立或成立而猶未得有養成人員以前地方自治之事務可以絶不過問悠悠之歲月徒消費於組織自治研究所或自治研究所既設而猶未養成人員之間嗟乎省會之自治研究所猶未組織無論也業經組織而八個月卒業之期未届雖亟望自治不可得也微論自治欲越級而組織廳州縣之自治研究所亦不可得也必省會自治研究所之人員養成而後可以組織廳州縣之自治研究所必廳州縣自治研究所之人員養成而後城鎭鄉之自治乃可實行爲籌辦地方自治而設自治研究所也又孰知其所以爲地方自治之阻力者即在此乎 
　　天下籌辦諮議局亦幾就緒矣其議員無待自研究所而出謂自治職員不自研究所出即未免於職有虧理不可通即或謂諮議局之議員取之一省之間額數少而人材衆無待養成然在交通極盛之地如滬甯津鄂之間法政講習之科三五年前己開辦各省且踵其後而日事擴張焉各届畢業之人才何啻千萬安在不足以供自治職員之用特未知柄政者果有意取材於此否耳 
　　記者言此非謂自治研究所不可設立也謂不可借自治研究所以粉飾籌辦自治之不力耳今柄政者於己成之人材果敷自治之用與否置之不問惟曰自治職員必自研安所出且必且吾所指定之研究所出一若惟恐自治之速成而故尼之也者城鎭鄉地方自治章程頒布之既久而天下若淡焉相忘嗚呼誰實爲之而至於此 
　　然則如之何而可曰籌辦自籌辦研安自研究不必以自治研究所之未立而致礙籌辦自治之進行也蓋籌辦自治之機關莫重於自治公所自治公所者自治政令之所由出也自治公所立而籌辦乃可實行今各屬各地大率誤以籌辦自治之進行必在自治研究所徧設而後急其所緩而急焉者乃反處於可緩之地自治章程奏定以來各省方設立研究所之是務而自治公所殆未之聞即未知先務之所當急也吾願熱心自治者一雙計而力圖之 
專電 
[電一（北京）]  
　　學部奏調繆荃孫嚴復在丞參上行走奉旨依議 
[電二（北京）]  
　　津浦鐵路北叚總辦改派詹天佑己奏定 
[電三（北京）]  
　　御史惠銘等昨日（初八）召見奉攝政王諭各省籌辦憲政奏報己多能否行踐其言須隨時察訪據實奏聞 
[電四（北京）]  
　　憲政館咨催未報籌備省分措辭嚴厲謂第一届攷核之期己過該督撫延不奏報殊嫌漠視速即據 
[電五（杭州）]  
　　湖州旅杭商學會定初十日開大會組織杭湖輪業以保利權 
[電六（杭州）]  
　　浙江顔藩台准十五日再入禁煙公所請驗烟癮 
[電七（東京）]  
　　日政府議定今秋派遣巡洋艦淺間常盤二艘赴美爲哈士孫河開航三百年之祝典 
[電八（東京）]  
　　華族懲戒委員今日會議承認伯爵籐堂實己悔悟遂議决收回華族禮遇停止之處分 
緊要新聞 
[請設八旂學務處之意見]  
　　翰林院侍講阿聨奏八放學務處有必須設立之道二刻值預備立憲滿漢之融化即期之於此八九年之間而融和滿漢之所難者八旗放生計而己今若講求教育在國家勿庸籌措大宗臣欵在八旗己深受其惠惟宗旨辦法略有差異自不能與各項官立學堂視同一律以啓紛更且時限較促人口衆多非計日教之難爲功非計口教之不爲效事權必宜專屬責任乃有所歸今惟設立八旗學務處教之興廢悉責於所司事之鉅細皆期以實效於行將融化之旗族實施特别之教育雖章程課程 
 
 

Page 4

 
 
　　爲變異而另立處所則全局實無牽掣之虞此八旗學務處必須設立者一也今之省有提學使縣有視學官各皆職有專司而後事權統一措置裕如則此八旗學務亦當事同一律又况八旗檔册悉皆隸於各都統之下自與隸入民籍者少異非有專司不足以資調查非有專責不足以期整頓又欲求生計於教育之中頭緒紛繁事權糅雜有非敷衍彌缝所能告厥成功者今惟另設學務處權限則無侵礙於學部實惠則實溥被於八旗無敷衍彌縫之弊有實事求是之利一俟滿漢融化以後自當即時裁撤此八旗學務處必須設立者二也有此二者則八旗學務處之設誠爲勢不容緩之要圖擬請旨飭下學部會同變通旗制處大臣妥籌設立并將八旗教育之宗旨辦法速議具奏八旗幸甚 
　　裁缺國子監司業蔭桓奏查京師學堂以八旗開辦爲最早嗣因推廣初等學堂二十餘處學務日繁遂設八旗學務處於宗室覺羅八旗高等學堂以爲提綱挈領之所考查整頓及籌畫一切經費均歸該處管理一時成效昭然自設立京師督學局該處遂即裁撤而歸併督學局内惟查當日督學局開辦之初學堂方始萌芽處所寥寥兼轄或易爲力今則京師學堂林立計不下數百處一切規則課程盡歸督學局董勸稽查恐職任内應辦者己極繁重若再兼任管轄轉恐未易推行况八旗學堂沿八旗官學之舊在官學成立時雖祗左右翼八處學校尚有總理八旗官學事務大臣專理其事故學務振興人才蔚起者不一其人足見教養所關實非淺鮮即今日易官學而爲學堂凡八旗學界之教員學員半出於當年官學生之俊秀者推厥原因實由八旗學務統理有人故育才在數十年以前而收效直至數十年之後有明徵也前此内務府見及於此故於三旗各學堂特奏派總理以綜其成近如順天府奏設順天學務總理處均屬深得學務竅要之舉現八旗學堂數十處更宜有總匯之區爲之統攝全局庶精神不虞渙散統係有所會歸擬請規復八旗學務處之舊制叅仿内務府順天府之新章仍設八旂學務總匯處簡派熟悉八旗情形深明學務人員充該處總理所有八旗中小學堂統歸管理以期與八旗高等學堂銜接一氣並與八旗滿漢各都統衙門公學得以聲氣聨絡互收觀摩之益按學部覆奏己見昨報 
[江督奏保陸軍人材北京]  
　　江督端午帥奏保陸軍人才略云查有兩江督練公所總叅議記名恊都統正叅領舒清阿器局閎遠志慮忠純江甯一鎭成軍雖久章制未備奴才到任後極力擴充漸臻完善該員贊畫之力爲多中間剿平梟匪再定皖亂遇事諮詢多所匡助軍諮處副使正叅領哈漢章一資英邁學識閎通上年校閲江邠陸軍會操該員派充副叅議官擘畫周詳深資臂助軍學司司長正叅領良弼才猷敏練學術精深留學日本時譯有叅謀要略一書具得要領宅心忠亮足備武學顧問之選軍制司司長正叅領易廼謙才識開敏沉毅有謀奴才前在兼署湖廣總督任内該員曾充武學堂教員知其學識俱優材堪任使軍諮處第一司司長正叅領盧静遠識逹材優果於任事該員武頗有根柢而於新舊軍制尤能隨時研究使能充其所學亦陸軍不可多得之材要塞工程局總辦候選道章亮元學問素優才具開展辦事精細無近時新學囂張之習氣尤爲難得教練處總辦奏留兩江補用道陳琪才優識敏軍事精研奴才前在湖南巡撫任内委辦武備學堂極資得力光緒三十二年隨同出洋所至考查尤多心得方今世變益新東西列强無不以綢繆戎備擴張兵力爲亟非武學素多研究不足爲扞禦之資非辦事具有血誠不足備緩急之用近年以來各省派遣學習陸軍學生不下千數其中劬學勵行之士雖不乏人而求其材力邁羣體用益備者實亦不能多覯以上各員係湖北及江南學生其局幹雖有不齊材智實皆出衆奴才歷官江楚知之素深用敢據實臚陳以備任使如蒙恩優加用必能裨益時艱至如何破格録用之處出自聖裁五月初二日奉硃批陸軍部知道 
[江督代京師圖書館搜羅書籍北京]  
　　江督端午帥以京師圖書館之設所以宣聖治而惠藝林理宜從速觀成力求美備惟是善本秘籍羅致爲難東南各省夙稱文物薈萃之區雖經兵燹之摧殘不少縉紳之藏庋自應代爲購求冀免流失而資補助爰特飭由藩學兩司會同購定浙紳姚氏藏書一千零一十種皖紳徐氏藏書六百四十一種兩項書籍計共十二萬九百餘卷分裝一百八十箱共編録目一分於光緒三十四二十二月委員解送學部驗收所有兩項書價共銀二萬兩均經江督飭由財政局分别籌給刻己將以上情形附片入告奉旨學部知道矣 
銅官山共濟會要電 
　　昨日銅官山共濟會開第三次常會議决致電軍機處外務部電稿如下北京分呈軍機處外務部王爺中堂大人鈞鑒銅官礦案聞外憲主持將合辦作廢感極惟麥奎仍復盤踞人心疑懼日深此案久懸非朝廷所以安民心也收回自辦衆志甚堅懇迅賜主持以慰天下喁喁之望銅官山共濟會王敬芳等叩 
[京師近事]  
　　郵傅部徐尚書自蒞任後甄别部員其不堪勝任者約有二十七員現己將考核各員事宜入奏所有該部各司人員不日必有一番更動矣徐尚書日前曾調數員到郵傅部均己派人交遇研究所聞昨日並諭郵部司員以後司中小事可以不回堂者母庸白諸堂官致多一番用折　　近畿房山縣地方前因德宗景皇帝奉移經過將地丁錢糧蠲免十分之五該縣令胆敢抗旨不遵仍按十成全收致各地户糾約多人赴縣請 
 
 

Page 5

 
 
免該户書揑稱未奉明文揜飾搪塞幾釀事端現聞該縣令己邀請紳衿代爲調息尚不知如何辦理 
　　圍塲多倫兩處籌議添設官治前經直督楊蓮帥札委候補員彭賡良觀察親往查勘地界現己事畢回津兹據彭觀察禀覆擬在西圍添設一縣復於錐子山全圍適中之地添一府治使管轄新舊各屬其多倫廳地方擬加以直隸廳之名於經棚添設一縣即以現時巡檢所轄之四十八牌爲起止歸多倫廳管轄並擬設一總轄機關於圍場多倫兩處添置一道缺以固邊陲復經彭觀察擬具貼説四條曰土地曰人民曰疆界曰建置洋洋數千言頗中要竅不日即可奏請實行 
　　政府以提倡商務應先以廣開各省商埠爲緊要惟原訂商埠章程其中頗有損失主權之處往往商民因争奪利權致起種種交涉擬所外部商之各國駐京公使將原訂章程略爲改訂期保全主權 
　　貴胄法政學堂將來開學校每日講義均須先期呈諸朗貝勒鑒定始可以在堂教授 
　　廷試之游學畢業生用京官者外務部郵傅部均不配簽 
　　陸軍部鐵尚書前與張相談論邊情後昨日復與各軍機大臣會議大旨以蒙古新疆久爲俄人覬觎既徧布領事於内地復遣哈薩克人闌入雜居脱有疏忽後患堪虞西藏南部今己開放英人往來于拉蕯亞東江孜加托克之間測地修路不遺餘力且禁他國人入藏探險居心叵測其餘東三省西甯諸邊疆不下萬里關係重要誠如張相所謂人稀土曠備空虚交通阻滯編練陸軍不能如期成立應請欽派知兵大員前往督練以專責成 
　　陸軍部鐵尚書近與左右兩堂議准以本部軍學軍制軍需三司無甚公事擬歸併一司以節糜費業己具摺入奏矣惟歸併何司尚未定奪俟軍政事竣即見明文 
　　訓練禁衛軍大臣濤朗兩貝勒現派諮議官赴北苑第一鎭將各營兵挑選合格者即行記册聞各諮議官己於月之初一日起在該鎭内挑選各兵至初五日止俟選畢即將册簿送呈濤朗兩貝勒查閲 
　　日前禮學館陳閣學商諸禮都堂憲謂朝廷大典禮固宜按諸時局稽諸掌故尤貫察於風俗董率方易實行無所窒礙擬俟各省諮議局一律成立後凡關涉於禮教修書等事俱宜諮商該局以期施行盡善 
　　鄂督陳筏帥曾以鄂省舊時税契本定五分現因籌欵艱難特奏請一 
律改爲九分其摺己交度支部議奏現度支部以該督籌欵方法甚爲簡單易于通行擬仿照鄂中辦法奏請一律通行全國 
　　梁錢兩叅贊奉旨回京當差兹得確信兩叅贊己定於本月初十日由奉起程回京 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[皖礦保存會激勸商界集股公啓安慶]  
　　皖省紳學兩界對於銅官山問題一事頗以全副精神注重于此是以不惜奔走呼號瘏口嘵音喚醒我皖人勸告我皖人擲幾許心血集幾許金錢或熱心解囊捐助各費或慷慨毁家以紓皖難合羣力羣智始組織成立一銅官山礦保存會顧今日學界己認股逹六萬而安慶商界視之漠然竊以商界總機關在于商會一部分商會之代表不亦商界發起宋玉田之人乎宋玉田初則不明此會大旨見學界諸同志相邀慨然允之於是開列商界發起數百人之姓名第一次開會時商界到者僅宋一人而己及保存會成立時公推宋爲會長固辭不出至初三日開會同人立侯良久宋某竟無足音亦殊咄咄怪事宋某不亦常自命爲安慶商界錚錚之人物也乎不亦無安慶商界公舉商會總理之人物也乎舉凡遇有關于商界上之公益所在公害所在事宜自應報告各行商開會研究對待之方法方不失總理之資格方不負商界之推戴今宋某計不圖此吾不知徒擁安慶商務總會總理之虚名果何意耶又焉用此無心肝無熱血之商界君推代表之人爲無惑乎安慶商智不啓商情不洽商界難以聨絡商務難期發逹見公利不爲之營見公害不爲之逐噫是誰之咎歟目今收回銅官礪事在即是以我集我股我礦我開所望集股之大部分是在我皖商民是在我皖商民集厚資以興礦利我皖商民其諦聽我皖商民有洞明大旨及好義急公者盍興乎來 
[吉省測量隊之出發吉林]  
　　測繪東三省輿圖議從吉 
林入手惟原定章程於吉林情形尚多窒礙經該局叅謀張復泰加擬三條一邊省地連韓俄將來測至鄰界相距三十里即行停止再派員便服補測邊幅如須實行精測應先咨由外部照會該國公使轉知該守土官查照以免疑阻其餘二條係指該隊旅行應加防衛及沿途地方官交接辦法當即奉批照准現己酌定方針以吉林爲三角綱起點該隊員率領測量全隊己於二十三日分道出發矣 
[浙路總副理四年期滿告退文（續）]  
　　公司例招股自發起者任之有股本而後有公司浙路則倉皇發起有公司而後有股本頼浙人非浙人提倡者贊助者基礎始立自非濳藻之騃蠢亦誰承其乏而當其衝去以不才如濳藻令其專顧工程己苦不習况資以招股并責以招股以外事外界無時無風潮坐此内容亦無時無激剌血肉之軀幾何其不糜且爛乎尤自笑者壹意撙節無大無小欲任以一手足之力恨不并小工而兼充之其竭蹶也固宜嗟乎人之商辦官獎勵之補助之惟恐其不成我則朝廷導引於前貪且赫者摧鋤於後惟恐其成濳藻誠不足以動中央術不足以馭外人酖毒在前虎狼在側滬軌雖接所愧所負不以退而須臾釋也即使父老不以爲愧負而濳藻自知則甚明天下安有自知愧負尚可晏然以久者父老而猶不容其退直以濳藻前此之愧負爲未足必强以日日衣敗絮而行叢棘間忍乎不即或慮妨大局夫大局之妨與不妨全視行欵之動與不動若父老憫濳藻之乞退益堅其分府擔認之成約是濳藻之退於大局且有裨益何妨之有或慮傷感表鐵路風氣未開父老奮臂一呼獨以多數之欵付託之杭嘉粗竟輒以委棄何以對父老夫不惓惓於父老之感情萬不能宛轉支拄以迄今日若間多數之欵藻所附亦不在少數忍濳之貧薄意在激勸先後且稱貸而附合董事資格此可求諒於父老者且濳藻亦非一叚而恝不聞間也舊政必以告新猶將從父老之後爲勸股員爲經理處相與有成唯力是視蓋杭既通滬杭甬己小有柯則初求一潦草之章程不可得今不揣其劣録之成帙初求一測地之小工不可得今自濮君在美國畢業藉備顧問餘練習工程之學生可一二十人初求一注汕夫不可得今業務生次第畢業并有能司　者初吾浙人之附股者純乎　鄉士之眞念今僅僅售票至嘉祈日入己逹千以外滬票一當以倍計人人有營業希企主任者視昔難易廻殊矣天下事後起者勝來者之賢之才必遠過濳藻而更有濳藻爲之前馬必有事半而功且倍者册籍具在倘見濳藻有絲毫之垢惡儘發覺之爲假公濟私者戒濳藻無所逃若小過誤或不如式則不習之故隨地不免望稍稍苫蓋其醜兹事體大固非濳藻之短才所能辦誤浙路矣誤而不衣重累父老以所舉非人之昝則濳藻之咎益大今退矣今先行公布矣父老幸勿責濳藻之不告而退也 
西報譯要 
　　鴨緑江中日木工衝突近聞字林報載初八日東京電云日本己派警察分赴鴨緑江上流一帶因中日木工仍在該處衝突不己故也 
　　駐京日使報告組織公司文匯報載初八日北京電云駐京日本公使己將日本郵船會社第一銀行三井洋行大倉洋行總理組織公司供給粤漢鐵路應用材料事宜通告外務部 
分類新聞 
[政界]  
[市民公社開成立會紀事蘇州]  
　　蘇城觀前街前由倪君詠裳等二十餘人發起創設市民公社試辦公益事項己紀本報日昨借元都方丈開成立會紳學各界及本街各商到者約九十餘人二時開會（一）沈君鴻揆宣告發起市民公社之緣由己奉自治籌辦處認可批准（二）自治籌辦處金君吟谷演説城鎭鄉地方自治非一朝可以辦成須從小圑體做起諸君組織此社小言之爲地方自治之起點大言之即爲地方自治之基礎（三）費君玉如演説今日可爲改良市政之起點即可爲他日地方自治之好結果歐洲古時創行地方自治皆本於市政之發逹而市政之發逹尤以商人組合爲起原（四）陸君雨菴姚君清溪演説一主暢銷土貨一爲改良土貨須由結合圑體而成（五）沈君鴻揆答謝詞（六）公舉總副幹事員當時投票舉定施君炳卿總幹事員蔣君仲君副幹事員並推定程君子範爲會計員沈君鴻揆陶君雲村爲書記員（七）推舉評議庶務各員定十七日上午仍借方丈内集議（八）議定事務所暫假方丈内通信處暫設觀前振源永綢緞莊内計是日各業如洋貨綢緞珠寳錢業金銀首飾各商捐助入社開辦經費洋一百數十元當時認定按月社費二十餘元尚有未經認定者亦可謂力顧公益者矣兹將先行試辦各事略録於下（一）開井所需（二）本社開辦之需）前募開公井之 
費與市民公社入社費係兩事）本社民立後應辦之事（一）開鑿公井 
（一）整理水缸（一）清潔街道（一）修補石條（一）疏通陰溝（一）聨合水龍等均有互相補助整頓之責入社以住居本街爲主如毘連之街巷住户願入本社學社員亦可 
[清理學務財政之批詞蘇州]  
　　蘇提學樊介軒日昨詳陳江督略 
 
 

Page 11

 
 
　　謂遵奉清理財政章程應將光緒三十三年以前舊案截清統行造報所有前送三十三年全年學務經費報銷册俯賜註銷另册統報以符新章當奉端午帥批示略云察核所請該司擬將學務用欵從光緒三十年截至三十三年底止澈底清查分門别類併案開銷係爲截清舊案根據與部章亦屬相符自應照辦其前送三十三年全年正雜各欵清册應存候備查母庸註銷餘如所議辦理仰即遵照並移會蘇潘司蘇屬清理財政調查二局知照 
[甯藩不准州縣浮收抑價南京]  
　　江甯藩司樊方伯屢據鄉民控告州縣浮收錢糧仰勒錢價統計不下數十起現又據通州民人丁鳳陽禀訴爰飛飭各州縣痛除此弊隨時查察户書糧差如有絲毫浮收抑勒即行認眞懲究 
交涉 
[礦約改議之風説奉天]  
　　　錫督昨電告外務部謂奉天本溪湖煤礦徐督任内議准中日合辦尚未簽押現查原訂合同損失利益甚巨亟應再議改訂挽回利權外部刻己電覆妥善改訂 
[扣留洋商烟葉之交涉鎭江]  
　　鎭江東來洋行夥商前赴安徽宿松縣境購辦烟葉被烟税局扣留因其有背定章詎該夥商昨奔赴江甯日領事署禀訴情由謂其領有三聨單並無不合約章之理該局故意留難殊非維持商政之道照請皖撫飭將扣留貨物悉數繳出刻擬委員確切查明核理 
軍界 
[蘇省督練公所之縻費蘇州]  
　　蘇省督練公所當前撫陸中丞奏 
設時本限定月支經費一千兩不得多支自陸中丞去後逐漸位置閑員增加經費目下公所中自總辦至以司書生等共有一百數十員名之多月支經費四千餘兩每年約需五萬之譜而恊統所部員弁等人又每月開支一千有餘年需二萬之譜（標統所部及隨時活支尚不在内）按近奉部章未練成鎭之省母庸設立督練公所以節經費今蘇省新軍開辨四載一恊尚未編足（工程輜重二隊尚未編成）值此帑項奇絀儘可遵照部章歸恊統辦事而裁撤公所以節縻費 
[擴充松黑兩江水師吉林]  
　　松黑兩江水師前撫朱經帥去年曾擬大加擴充嗣以經費無着懸宕未辦現聞陸軍部特電錫帥謂吉江兩省東鄰於日北接於俄東清南滿各鐵道皆直貫腹心非編練水師不足以保固邊防維持航業且現正提議恢復海軍松花江及黑龍江水師亟宜設法擴充俾將來與南北洋水師聨絡一氣爲强國實邊之本 
學界 
[學司指示辦學之方針廣東]  
　　沈學司通飭各屬文云據南韶連各屬視學員鄭令祖仁條陳南韶連各屬學務情形係爲北江一帶統籌辦法繪圖列説洞中肯要應由各該府廳州縣按照該員所議切實辦理以策後効其中應行籌畫各事宜本司更不憚繁瑣爲各該府廳州縣指導而匡救之兩等學堂爲高等小學與初等小學之合稱必分之各具學堂之雛形始能合而爲兩等之規模各該屬所設兩等小學校員之教法學生之程度多未釐然分清而名額寥落不成班數亦標名兩等藉便私圖應由各地方官綜覈名實以期劃一中學爲高等各项專門學堂之預備同爲普通而視小學特重故定章必畢業於小學者乃可升入肄業就令小學尚未普徧資格不宜太嚴亦當廣招生徒至百名二百名先辦預科二年或三年補小學之不足乃能升入本科豈有如連州之叅差南雄之寥落遂可名爲中學者應由各該州縣會同該屬勸學紳董暨該校辦事人員切實整頓畫一辦法母滋謬誤致碍生徒升階勸學所爲一邑教育行政之補助機關關係重要擇人尤不可以不察據該員所陳各屬勸學所雖經照章設立如分劃學區調查學籍計户設學赴鄉宣講暨普及教育各事宜均未籌辦惟知藉學漁利把持官欵種種弊竇不一面足一邑之機關如此何論其他是皆由各該屬不知整頓之故考成所在責有攸歸該地方官豈能漢視至甄别校員徵收學費改良校舍按區設學就地籌欵擴允學額凡可以速教育之普及者皆地方官所有事各該地方官亟應督同勸學紳董悉心考察妥爲分别辦理以重要政各該視學員於考察所及之地亦當圖列所過村墟市鎭可以設學而未設與己設而應整頓擴充者附以説帖叅以圖表按照該員辦法分期繳呈司署以憑察核而定功過 
[學堂考試畢業彚誌蘇州]  
　　蘇垣高等學堂各學生本年己届畢業之期照章舉行考試當經蔣監督定於十一日舉行先由各教習按科分别考騐届時請學憲到堂親自命題考試核定分數給予畢業文憑咨部奏奬以資鼓勵講王廟法政講習會己届兩學期照章舉行畢業現己於初九日停課兹定於十八日考試畢業核定分數後由教育會發給修業證書又法政學堂官紳學員己届第二修業學期現經朱監督定於初七日起按科命題考騐以分優劣而覘學業 
實業 
[關道維持市政辦法漢口]  
　　江漢關道齊觀察現以信義大信等銀行均因資本空虚先後倒閉最足敗壞市面亟應預防將來日昨特函致警察總局坐辦徐信菴太守分飭各專局略謂嗣後本鎭凡有欲開設銀行錢莊及各項實業公司均須由各叚巡士禀報總局轉詳關道派員切實調查閲資本如有不實之處即行查禁不得任其貿易以维市政 
商會重選恊理之詳情浙江 
　　上月念六日杭州總商會選舉總理以舊恊理潘君炳南得票最多推升總理並以次多數丁君立中爲恊理經各業議董全體贊成詎丁君當塲力辭會衆未見次日又分别函禀再辭登報聲明不願担任理由力請開會重選經該會呈請勸業道核示定今日（即初七日）下午開會董觀察元亮親臨監督方擬開會突接到綢業全體公函謂昨日某報登有商界傅單誣衊該業董丁君肆意詆毁關係全體名譽請予查辦今日暫不與會經新舊總理飛輿馳赴綢業會 
 
 

Page 12

 
 
　　館力白此項傅單確係私人挾嫌濳市商界確不與聞請到會再行澈底根究等語當由觀成堂選派代表五人赴會是日會塲秩序一摇鈴開會二佈告開會宗旨三宣布丁君立中辭職書四分送選舉票五開筒檢查票數六布告新恊理銜名七開會經勸業道董季友觀察監督開筒計發選舉票七十一紙以廣貨業董顧竹溪得四十票爲最多數當選次由舊總理金月笙君宣布昨日某報所刋傅單確爲個人挾嫌攻訐任情詆毁此事關係商界前途甚大不僅謗及一人現擬擇日開特别大會公議對付方法届期仍望全體惠臨云云乃散會 
[長嶺動植物之大概吉林]  
　　長嶺荒務自經改章招墾以後報領前來者絡繹不絶緣該處士地肥美藴蓄最厚據長嶺人言所見黃羊成羣鵰鳥極多（尾多班駁純色者罕見）白鵝蒼鶻所在皆是其不知名之飛走類似貂鼠似野鶩詢之土人亦不知其名惟以野鳥野獸相稱而己至草木之類以榆杏最多幾於徧地皆是藥材中如黃蓍黃連白芍及他種籐草類皆繁植山嶺間惜無辨認之者 
雜記 
[誣姦圖産之駭聞無錫]  
　　金匱北城外塲巷孀婦王陸氏年三十餘夫於去年逝世遺二齡幼兒一伶丁孤苦同族夫兄王厲卿失業己久素爲族人不齒本月初一日下午六時氏表兄某因事來家留以晚餐適爲厲卿所見不問情由招集游民數人入門將氏與某一人綑住强作姦情一時觀者如堵莫不稱奇翌日氏以被誣受辱欲赴縣鳴寃厲卿不許竟雇木匠做一木籠以禁錮之將所有銀洋首飾衣服契約等件搜奪一空並賄　幼兒奶娘以鴉片調和粥中强使進食幸該兒覺味苦未肯盡食不致成事該氏母家聞悉後投縣控告並將木籠抬至縣堂縣令親命開放交母家領回調治並飭傅厲卿到案訊押核辦 
[土膏店領照觀望情形蘇州]  
　　蘇省禁烟公所日前曾出示諭令各土膏等店限五月初一日起均赴所分别領照換照以期按年更換勒令逐年減銷冀可十年禁盡乃出示日久膏店之赴所換照者甚爲寥寥其土店則互相觀望並無一家往領聞閶門郭德大等數家及胥門煜盛豐郭煜與等各土店均己派人赴滬商議對付之策又吸烟人按人領照一節外間雖有此言然皆屬空言未見禁烟公所或地方官告示應在何處如何領照是以此舉恐又成畵餅矣 
[都轉慳吝召侮福州]  
　　陳亮伯都轉莅任將及一年視財若命聲名狼籍各商販捐給育嬰敬節兩欵延不支發以致育嬰貧孩既留復棄者不知凡幾敬節則向在季首給發此次夏季之欵延至五月初一仍無動静各寡婦迫不及待聚集數百人擁入鹽署攔輿牽衣抓其頂帽燬其宅門厲聲詈罵始下條照給猶遷怒文案支應各委員欲有即具文詳叅未知作何考語也 
[惡僧慘殺校長之奇聞安徽]  
　　壽州正陽關隐賢集學堂經費不足指撥某寺租穀以充學費按季收取在案該寺僧明山心切恨之日前乘該堂校長趙凝祥赴鄉辦理租事該惡僧率其黨夥竟執白刃將趙校長慘殺致斃即行濳逃案經本堂聞知飛報該州教育分會即轉電省垣教育總會據情電請該州馬牧宏圖速緝務獲究辦聞馬牧僅傅集人証訊明確供而正兇在逃未獲昨己通移鄰邑懸賞嚴緝矣至如何起釁之原因俟探明續録 
[清談]  
[近日患病大員一覽表]  
　　以新政待興千忙百亂之今日而近數日來京外大員此病彼假或眞病或僞病或舊病或新病或漸病或猝病一言以蔽之曰患病職官姓名病情休假 
領袖慶親王腰際疼痛精力日衰曾假三天資政孫家仙舊病經年龍鍾垂暮屢次乞休軍機鹿傅霖兩耳重聽神氣頽唐屢次乞休會辦那桐步履尚艱須人扶持勉强銷假學尚榮慶舊病雖愈仍未復原仍擬續假陸尚鐵良氣忿成疾語言失常現在假期直督楊士驤痰涎上升不能言語賞假廿天鄂督陳夔龍血虚肝鬱脾不統血温諭慰留汴撫吴重憙氣虚血虧肝火上攻奏請開缺蘇撫瑞徵病未全愈步履艱難續假未滿久病之陳伯平方出缺心病之升吉甫乍開缺而京外大員之患病尚紛紛莾莽中原果堪臥治歟何待治孔亟之我民之不幸也　録成表約得十人表成敢襲常用之套語爲患病諸公祝曰天相吉人早占勿藥 
補救銅元之法 
[吉林與江蘇]  
　　同一籌畫維持銅元辦法吉林之請鐵持銅元也以缺乏故江蘇之謀維持銅元也以充斤故吉省銅元缺乏而有以制錢十五文行使之議蘇省銅元充斥而有以制錢折七折八行使之議吉省之議以十五文行使也吉撫陳簡帥不准曰銅元當十係法定之數蘇省之議以折七折八行使也蘇省大吏亦不准曰銅元當十係國家所定然吉省不准作十五文行使猶籌一補救之策曰嗣後不以錢爲本位而以銀爲本位其行用銅元不依中錢定價而依銀元定價銀之市價有漲落銅元價值亦隨之而漲落而我蘇省之不准以减折行使也也籌畫補救之法將奈何夫因銅元多而滋流弊與因銅元少而滋流獘其表而雖相反而實則相同吉省補救之策未始不可行於江蘇也 
今日之新舞臺 
[必須去不可不去]  
以苦旱三年之甘肅而官諱不報以能力薄弱之優伶而演劇助賑忍哉官俠哉伶 
　　以熱心自命民之紳商學界而破囊尚寡以號稱賤業之潘夏諸伶而犧牲利益愧哉紳商學界賢哉潘夏諸伶 
　　官無責焉耳各界同胞縱不能竭力輸資共拯浩刦獨不能間接以成人之美乎 
　　所謂間接以成人之美者何即今日新舞臺開演甘民滬劇發起者潘夏諸伶所得者悉充甘賑各界同胞既極視塊之娱復拯災黎之厄一舉兩得何樂而不往 
　　大家去丨大家去丨 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉開票]  
　　山東 
館陶縣當選人四名宋金鏡孫文傑樊紹業于愼輿高唐州當選人十名馮鶴臯唐吉麟劉清範楊以和許炳森趙殿甲侯來之金玉相王懷諴劉化霖候補當選人十名張兆棻王景維趙宗周孔憲哲龐士傑王子龍王沛霖王荃薌王春膏田懷之 
　　樂陵縣當選人八名劉樹珊王子穆鄭安止鄭安時徐芳田王九經張彛式趙毓浦 
　　海豐縣當選人五名郭樹德張樹庭徐石銘張方圻王毓珩 
　　武城縣當選人九名高如翬張樹甲劉炳棻齊鴻恩高麟閣孫振聲王九州李步瀛王名卿 
　　臨清州當選人十名初次五名李蔭棠陳介眉王繼覽張風和姬書堂二次五名李森王惠臨陸玉麟冀瀾胡紹虞候補當選人二名侯春藻王尚勤 
　　甯陽縣當選人五名馬文繹甯繼錦李尚文紀霖坡杜緯斯 
　　汶士縣當選人五名梁恊中曹恩澂楊光魯齊慶組常學倫 
蒙陰縣當選人七名初次二名趙九齡李步雲二次五名王東玕孫保玉張成仁公夑臣高永清 
[初選舉二次開票]  
　　浙江（湖州孝豐） 
湖府孝豐縣有選舉權者僅四百一十三人當選額數五名上月十五日初選無一人及格二十一日再選核與原額尚缺一人二十六日舉行三選實到投票一百二十三人以五人除算得十二票爲當選兹將當選人及候補當選人二名姓名録下三選當選人黃耿元七十一票候補當選人周昌甸四十一票 
[建築諮議局經費]  
　　浙江浙省諮議局繼築費前由顔方伯詳請移緩就急在各年收存籌防絲捐洋元欵内動撥作爲的欵等情早己録報昨顔方伯查得所估二價係以九八欵欵銀計算現在請領第一期銀一萬兩自應照規銀市價合洋放給以期迅速興工當飭庫官璧大使即在籌防絲捐欵内動支英洋一萬三千五百零五元以九八折合規銀一萬兩即日解送諮議局作爲第一次建築費 
專件 
[奉省鳳凰廳複選監督程守告議員文]  
照得立憲政體唯一之主義在以國家之力助國民生活之發逹而因其贊翊以增進國力而己然其所以增進所以發逹之原動力則實基於議院故東西立憲各國其憲法未頒布以前莫不以組織議院爲先事之要點於億萬國民中簡厥俊又立爲議員俾之對於政府代表國民之願欲庶政治之精神與人民之思想二者可以溝通而無閡是議員者實上下交通之一大機關也其責任顧不重哉今日鳳屬複選告竣諸紳得票均占多數是諸紳具有議員資格己經人民之公認諸紳此後之建白其必有裨助於社會更何待言然本監督願進一説以附於古人贈言之義諸紳今被複選即爲諮議局議員視初選當選人所負之責任迥不相同諮議局爲新政治之機關議員爲新時代之人物享言論自由之寺福得叅與政事之特權則凡諮議局章程第六章載職任權限各條若一省應興應革之事件若税法公債之事件若豫算决算之事件以及章程規則之修改地方自治之陳請建議皆爲諸紳今日所當亟亟研究者諸紳勉之母侵軼乎範圍母放棄其權利其速預備政治上之知識以無負多數公民之付託以冀收佗日議會之良果本監督有厚望焉 
本埠新聞 
[嚴追李故虧欠公欵]  
　　蘇藩左方伯昨日札行本縣田大令略云前任李故令虧欠公欵雖據該令家屬繳過銀四萬餘兩尚少十萬餘兩疉奉撫憲札催應飭趕緊繳清若再迤政須將該故令家屬拘縣監追等語田大令遵即傅知李故令家屬赶速措繳 
[拒絶洋人借住僧寺]  
　　奥國人克里梅勒於本月初三日由滬前往崑山至城内馬鞍山上華藏寺内遊玩因見該侍頗爲清潔遂與寺僧法戒磋商擬公暑天借住二禮拜並將華官所給游歷護照交僧閲看該寺僧不敢擅允親赴崑山縣署面禀請示該縣張大令以崑山地居腹裏非通商口岸可比照章洋人不得賃屋居住且馬鞍山前一帶空地現由紳董開辦墾牧所招小工類皆無知鄉愚深恐少見多怪致生事端除諭飭該僧禁止借住外昨特飛禀滬道請即照會該管領事諭禁該洋人不得擅至該寺借住以免肇事 
[印捕淫惡不法續紀]  
　　老閘捕房四百十七號上差印捕闖入九江路朱阿四鹹貨店朱妻臥室内圖姦不遂拒捕行兇將店夥擊傷頭額等情己誌前報兹悉捕頭惠爾生君己於昨晨飭探往傅原告男女三人同至捕房諭令赴英臬司署聽候質訊旋在英署開審先由惠爾生報告案情繼傅朱妻上堂據稱該印人兩次入室第二次來時婦人聲喊店夥聞聲入室印捕即舉棍擊之後有華捕到來始將該印捕拘獲質之見証人據稱該捕第二次入室將繞頭紅布除下其意欲於婦人喊救時堵塞其口訊至此惠爾生云見証人不能証明在差之印捕是否即係第一次入室之人案情尚有出入其餘見証三人（内有西捕一人）又各述所見訊之被告不認入室祇認適因酒醉與原告在路争毆情願賠償傷費問官乃判該捕罰洋十五元分給受傷各人了案 
　　不遂並繫傷店夥邱金生朱季金一案昨晨經英按案司班君研訊朱蔣氏供稱該犯捕於初六夜九句餘鐘在附近一帶人家胡閙至十一句餘鐘闖入氏房圖姦婦人呼救邱朱兩夥即聞聲起視詎被持棍擊傷頭額 
 
 

Page 19

 
 
　　後煥九百九十九號華捕與一百八十七號西捕到塲將該印捕拘入老閘捕房由捕頭詰明該印捕之紥頭紅巾及兇棍均在婦人床上當將該捕管押初七早晨捕頭傅喚婦人等到捕房問明情由復解至總巡捕房問明令於初八日赴案伸寃初七下午三時該印捕忽令大餐司周阿根與印捕多人來家説情願出醫費婦人不允初八日午後奉捕頭諭令於今日到堂求請從嚴究辦氏夫朱阿四稱該印捕知法犯法宜加等治罪訊之該印捕一味推頼班君以强姦無憑行兇屬實判罚洋十五元示儆並給朱等三人洋各三元爲醫費朱阿四不受怏怏退出 
[譯學館學生出洋遊學]  
　　譯學館學生錢泰係浙省嘉善縣人自備資斧前往法國遊學刻己到滬乘坐德公司輪船前往其諾亞豋岸轉赴法國昨己禀奉滬道給發洋文護照以利遄行 
[實業學堂定期行畢業式]  
　　郵傅部高等實業學堂高等專科暨附屬中學小學本届畢業諸生準於本月十九日下午二時開會給憑行畢業式該校監督唐侍郎昨己函知紳學各界届時前往觀禮 
[體操學校預備行畢業禮]  
　　中國體操學校定於十八日上午十時行畢業禮昨由會長張季直殿撰等柬請滬道届時灌臨給發文憑昨蔡觀察己委派洋務局英文繙譯陳世光於十一日代爲蒞會 
[洋商請選樣煤]  
　　英商匯勃公司前向寳興煤礦公司購得樣煤六十餘噸雇船運至吴淞被該處巡警局扣留船户不知下落兹特禀請英總領事轉致滬道飾令該處警局迅速發還以免虧累 
[城内]  
　　短交漕米何士根控朱阿狗短交漕米由浦東總巡局解縣訊據何稱代大茂棧雇朱阿狗之船裝運漕米由華亭縣運申交納及至卸載短交四十餘石求追朱供去年四月糧由米經頭吕山泉雇往裝米六百餘石實係天時炎熱虧短二十三石今被吕串同何士根勒扣船隻敲詐求恩明鑒判候傅吕山泉到案質訊再奪 
　　盜賣坆地○曹鎭哲將徐家匯地方之祖坆公地賣於聨義善會由同族曹驤遣丁曹升控奉上海縣由大令提訊鍾哲供坆地係由叔祖命小的賣洋一千六百元小的分得三百元餘歸叔祖收用是實判交妥保迅將方單贖回繳案候核 
　　造房被控○金龐氏金張氏陸金氏施金氏等將隣人梁少梅梁顧氏扭至西區轉解一路巡警分局訊究金龐氏等同供梁少梅造屋不遵定章將屋收進以致出路狹窄向論不理求究梁供収進尺寸悉照路政處定章並不佔越判侯勘明再行核晰 
　　巡長入獄○巡警總局巡長王洪毅與某氏婦犯姦反聽欒炳良唆使稱訟兹奉汪裁判審訊屬寳判王洪毅斥革送縣監禁三年縣由大令即予照辦 
　　密查命案○浦東居家木橋柴行主沈榮春被盜殺斃曾由捕役將形迹可疑之揚廣平謝阿生拘押在案前日尸屬投縣請究田大令諭候派人密爲訪查再行核辦 
　　復訊拐匪○拐犯王阿文陳張氏由縣収押在案昨日復訊王供小孩係他人串拐張氏供王拐得五孩寄養婦人家中後來領去將三孩販往福建餘均同獲解案求宥判各還押聽候核辦 
　　是否誤拿○無頼陳阿榮張茂生由滬道發縣收押在案昨日復訊兩犯均供路過西門外見茶館内有人打架小的等進内觀看致被誤拿判還押候再訊核 
　　曾否犯案○張國生至安仁橋探友見隣居某姓家大門未關張即入内竊得衣服銅吊翌晨携至法租界被探拿獲解至公堂轉送到縣判押候查明有無别案再核 
　　官事○委辦雲南京銅委員補用知縣趙仁農昨日到道禀見 
[南市]  
　　演劇助賑○新舞臺戲園因甘肅旱荒待振孔急定于今日開演新劇所得看資悉元災賑 
　　添設崗位○新闢小西門工程己於初八日開工城内守門巡警亦己派定至城外防務應由總工程局主持局董以該處係在大南門西門之間原有崗位呼應不靈爰於昨日移和西區長令再添設崗位俾資輔助 
　　追繳莊欵○己閉同興莊執事胡仲彰控張翰記布號主張翰清欠銀八千六百餘兩逾約不還昨由工程局提訊張供己由商會理勸判張交保出外理處 
　　傭婦収押○傭婦周張氏竊珠販顧劉氏之珠翠一案昨經工程局復訊判氏發押善堂三個月以示懲儆 
　　造屋取巧○城内中大夫坊鮑姓家翻造房屋朦報修理免將堦石収進兹被工程局路政處查悉特飭二舗地甲往傅匠頭葉茂枝到局照章究罰 
　　又累一人○大碼頭鼎茂小錢莊執事李善甫前將正利莊　劉子橋扭至工程局控稱四年前劉氏愼興絲線號主徐某担保將田單一紙抵去銀四百兩延不贖還兹愼興己閉徐亦逃避請爲追究等情經裁判員判劉交保幫尋在案昨劉偕朱道廣投稱朱與徐合開店業請向追還訊之朱供曾在該店爲夥並不合開現徐不知何往劉稱前己將徐尋見同至鼎茂莊李推此事須由小的幫理教徐脱逃判劉朱交保尋徐到案再訊 
　　私傾垃圾○總工程局垃圾船夥高土生將所裝垃圾傾於浦東沿灘浮至六里橋相近被該處中學教員查見函致工程局請爲懲辦昨日提案訊明屬實判高戒責三百下押半月以儆違章 
　　船户被搶○西門外斜橋地方之松江船户金素賡前日被流氓傅來富王阿三及混名小滑頭等三人以索取埠費爲名搶去衣包一個銅元若干金追至山東會館地方始由旁人幫同將銅元奪下扭獲傅來富一人交由巡士拘至西區轉解工程局訊究判戒責二百下押一禮拜候再飭拿同黨究懲贓給金具領 
[閘北]  
　　切勿遠離○巡警總局警法科長聶司馬昨諭書差人等現在天時漸熱定於每日上午九時下午六時訊問訟案每得遠離誤公　　限交妻女○梁方梁陶氏誣控其婿陶位賢搶女一案昨經警局汪裁判飭提梁方到案研訊陶氏躱避不到判梁方還押着交妻女到案質訊核辦 
　　跡近招摇○己革馬巡趙裕生昨穿六道頭巡警制服行經四路二區被巡士查獲解送總局掌頰五十下押候核辦 
　　養媳可憐○崇明奚喜慶家之養媳阿鳳由夫兄桂生領來上海希圖賣人娼寮阿鳳不願逃至閘北露宿某店門首由巡士查見帶入四路一區飭送棲流所留養候核 
　　曾否欠洋○周長生控木作頭張阿榮欠洋一百六十餘元經四路一區巡官詰訊張不認欠諭令出外自行理處 
　　妻舅衝突○馮得喜與姊夫顧得高細故口角顧持皮刀砍破馮之頭面扭入四路一區將顧拘押嗣由馮母蔡氏投案求銷了事　　流氓毆人○瞽者朱榮亭至四路一區控被素識之流氓萬阿坤談金順來家吵閙向之阻止反被毆打巡官諭候飭提該流氓到案質訊核辦 
[英租界]  
　　移置公案○公保公堂之公案向係面南前年由西官商准讞員改爲面西昨日忽又飭匠將公案改爲面東不知何故 
　　定貨糾葛○英商議記洋行控劉鴻州定貨不出經公堂判令押追在案昨原告因劉挺押不理投案求追諭候提劉到案訊核 
　　狎客閙院○粤鴇周阿妹與妓彩喜阿桂控狎客陳阿三與麥阿開梁阿林嚴光明等手持鐵尺行兇毁物昨由捕房將四人查獲解廨訊實判陳押三月麥梁嚴三人各押一 
 
 

Page 20

 
 
禮拜鐵尺充公 
　　仍被尋獲○粤人張阿求賃居虹口青雲里内於去年十一月初六夜起火逃逸前日被同居之陳王氏尋獲扭送捕房昨解公堂請究判張押三月 
　　被誣圖盡○甬婦張林氏投河圖盡由捕救起送廨暫留在案昨由官媒解案請訊氏供因主人失竊誣指婦人所爲是以圖盡判氏交其主方雙榮領回資遣回籍 
　　怙過不悛○過犯王老老逐出復來由探查獲昨解公堂訊究判王押西牢半年期滿仍予逐出又嚴阿長控周如春孔阿木徐和尚行兇等情經公廨中西官訊明徐係過犯判押西牢九月期滿逐出周孔各押二天　　未便推諉○惡丐大頭阿四即王阿四前在廣東路正豐街祥春園茶館内聚賭被老閘捕房華捕查見將王與該館主陳根林一併拘解公廨分别交保兹王情虚逃逸由探將保人陳阿根拘解公堂押限交人在案昨又解訊陳阿根供祇保叔父陳根林一人王阿四由其兄三三松所保陳根林現己到案請奪中西官以陳王二人確係並保未便推諉判兩陳一併押交王阿四到案訊核陳根林並罰洋二十元弔銷祥春園茶館照會不准再開至經辦此案之廨役辦公疎忽亦判押捕房二月 
　　不認强姦○伏誅棍張欃卿之同黨張毛頭將殷桂松之妻殷應氏用繩紥手强行姦污經氏夫報知楊樹浦捕房將張查獲昨解公堂請究張供並無强姦情事實因向索衣服與之口角之西官以張非安分之徒判押候查明再訊惟殷桂松亦有疑竊碎銅案被控判殷交保候質 
　　惡鴇虐妓○鴇婦花山寳因將妓女李金鳳凌虐昨由捕房解至公堂請究判花鴇押女所一月李妓暫留濟良所候移請甘泉縣查傅其父來廨再核 
　　均非善類○王如觀前將伊妻押於秦王氏妓院賣娼不久濳逃王向秦鴇索妻争執致與龜奴林春榮朱士成在途扭歐昨由捕房解廨請究中西官以原被均非善類判王押六禮拜朱林各押一月秦鴇從寛斥釋押欵不追 
　　償還醫費○徐瑞生試放汽槍誤傷小孩劉長發右目由廨判押一禮拜並給醫費在案昨屈期滿由探解案請示判徐交保着即照給醫費如違提究 
　　私開烟館○陳雲生静安寺附近私開烟間由捕查獲昨解公堂請究判罰洋十元烟具銷毁 
　　查弔原贓○王級三控夏海廷竊取古磁花瓶一案昨由公堂復訊判夏仍交原保候移請上海縣查弔原贓於下禮拜六再訊 
[美租界]  
　　酗酒滋事○前晚有日人屋化台及日本軍艦兵士二名均因酒醉在途滋事先後由捕拘解日署判屋化台禁押十天二兵士解回該艦請艦長處治 
　　存洋保出○美國八蕯克生係徐家匯亨盤酒店之經理人該店因違章聚賭業己勒閉昨由捕頭禀請美領事傅薩到案存洋二百元保出候訊 
　　糾搶女子○鮑阿二昨至捕房報稱伊女龍弟被某西人處侍者揚成西糾人搶去請爲究辦捕頭准之 
　　粤人騙菜○地货行主沈三元控被某粤人騙去捲心菜值洋數十元請飭包探查辦捕頭允之 
　　冐探敲詐○小工王友仙昨至捕房報稱前晚被冐充探夥之錫卿誣指行竊詐去小洋三十餘角求請查辦捕頭准之 
　　流氓搶洋○潘仁福昨至捕報稱前晚收得車租洋五元被流氓小根郎小蓬頭等搶去捕頭准予派探查究 
　　包探獲賊○積竊張鳳華昨在某輪船竊得考籃一只被探查獲解至捕房押候究辦 
[法租界]  
　　私搬舊科○符厚齋前將新租界舊屋水木各料售於莫炳春詎被作頭唐潤餘遣夥王連生雇令小工陳蘭亭張竹生王聚卿六阿根等私行搬運當被拘送捕房昨解公堂訊究中西官以陳等無干一併開釋判候補提唐王二人到案訊辦 
　　原告自誤○舟子陳阿金私取船主洋一百元逃避控由公堂派探查獲押限交還在案兹陳在押己久無力償還原告亦無意追究迄未到案昨經中西官復訊判陳開釋自向原告理處 
　　揑詞朦控○鞋作匠陳賢明將高王和扭至公廨禀稱被高索詐洋二十元不遂用刀戳傷請爲究辦高供在英捕房充當華捕因誤踐其脚致相口角詎陳即揑詞朦控求察中西官驗明傷痕不甚符合一併斥退將案註銷 
　　挺押不理○松鶴樓茶館主董阿慶前因違禁開唱花鼓淫詞由公堂判罰洋三百元押限交出在案迄己逾限挺押不理前日其父董定生夫婦忽然股案禀求免罰中西官飾令退去候下期提董案核辦 
小説 
[俠情小説縵卿小傅（一名像片案）]  
　　展叜者（三十五） 
第二十一章最終之欽讌 
　　食既饜飫。漫乃搜縵就榻坐低問曰。卿所謀者己若何。縵曰不出三日。即可實行。公誌之無忘前日諾也。漫日卿無過慮。他人或有叵測。我固無妨耳縵曰。妾亦知公良深。也縵乃以極豐艶之面。附於漫之耳際。悄問曰。公今宵能弗去否。漫曰我頃言病仍未己。尚需將息耳。縵時薄怒。大聲應之曰知之。矣異曰或求而不得。無怨妾也。嗚呼。當縵出此言時。意不過謂異日或喬作弄耳。不意竟成語讖。至今以往。欲與漫一面且不可得。矧計其他哉。 
　　時耦聞語。乃喟而言曰。兩人軟語方酣。而忽作此不情之狀。得無太不類否。漫乃一笑而起。謂耦曰尚欲少坐否耦。曰夜己將闌。可以行矣。漫乃復顧縵曰。我尚欲調攝病體。三數日恐不能出城。會當再與卿相見耳。縵解其意。遂頷之。蓋漫以其秘密之計劃行即發布。事涉嫌疑。故欲暫避之耳。 
　　第二十二章縵卿匿跡 
自元宵後。漫眞以缦卿行將匿跡其間易致嫌疑。乃屏跡不出者三日。此三日中。以未得縵之音。耗殊罣念慮。不知其所定之計劃行否。其間有無變故。殊難揣測。殆彼時之計劃。漫殊頗覺其未能。圓滿無缺。且事皆間接爲之。魚姓向與漫曾未謀面漫以縵卿之故。曾一再固约一談。而魚終循俗忌。未肯與漫一直接。（俗例凡同惓一妓之客互不謀面）至魚。之與燕更無論矣招商局牛氏與漫僅有半面之識。此事亦未嘗直接。雖縵卿與張氏交涉。有燕爲代表。而魚爲之主動者。與漫固無預。漫僅俟其獨居時任保護之責而己。然逆知其事或略有不當。易生意外之變狀。轉覺胸臆間轆轤轉旋不己。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[直隸圑體上同鄉官津浦鐵路總恊理書]  
　　津浦鐵路總恊理鄉先生大人鈞鑒敬啓者同人等爲津浦鐵路在津總車站地基及承辦路料有弊混情事曾具説贴承蒙鼎力轉呈吕尚書諸公愛護桑梓毅力熱誠曷勝感荷現聞此事己歸查辦同人等以事關全體利害未敢由少數人獨持臆見故於四月十二日假天津縣議事會約集在津紳商學界同人會　廣徵意見僉謂此路籌辦之始己公推諸公爲總理恊理回任招股監察諸要務共信諸公能統籌全局保我血資不至稍有糜費同人對於此路既有不慊下懷者自不能不仰頼諸公熱力維持以重路政又以前書倉猝於一切弊混情形尚有未詳復經分任調查將李道自總辦北叚以來其濫耗欵資損失權利之處發見多端伏查此路用欵假自英德兩國原定合同極爲完密於我國之主權利權兩無損傷而又益以鹽斤加價鹽斤爲民食所必需是無論貧富皆負路欵之責商民以此路與己身有密切之關係故鹽雖加價亦遂甘痛苦而不辭者爲欵實用於路也不料李道不諳路工又多私計舉國家政權生民命脈不惜以總辦一手放棄而斷送焉謹再就設站及用人購料工程諸弊端凡調查所得者分别述之 
　　一台詀失宜利外溢也查火車站以接市塲靠河流爲便利在津總站始議在河北繼議在西關終忽秘密隐謀既定驟指明在城南南開地方此地既極窪下又遠河流中國市塲均在城東北與此地渺不相接此路既接京津新車站而由城北而西又繞而向南以就此低下之區且該處東與各國租界聨络一氣總站推廣商務利權必歸外人以數千萬金自築之路如此遷就不知其用意安在人言嘖嘖有謂其與曹道嘉祥合設公司先購此地圖利者此事雖無顯證然以此窪下不毛之地他人皆不知將作車站而曹獨以華興公司名目用重價作購之在農工商部註册每畝己作價六百五十兩車站消息孰洩之者先曾聞河北車站以地價昻而不用然此地註册己自作價每畝六百五十兩又安見彼貴而此賤耶窺李道之意若舍此别無宜作總站地者然同人實地調查河北趙家塲後土墻内外有空地四頃餘迤西空地尚多既無廬舍又少墳墓且北接西河南近運河與京省交通均便以此地作總站與南開比較有數種便利另有圖説呈覽又聞德人要求在彼租界另設一站以彼地傍海河若許其設站卸人並裝卸货物總站權利必被其吸收彼謀專而我勢散力難與敵有無容諱言者未識此站己允彼否如尚未允萬望鼎力主持以保權利要之總站關係最要京奉鐵路在津總站因逼近俄租界至今新車站不能與抵前車己昭然可鑒今李道以總車站無故隐與人以大利是台站失宜利必外溢之有可查者（未完） 
國外新聞 
[澳擬聘請名將治軍]  
　　初八日倫敦電云澳洲政府通告英政府謂願請吉青納將軍來澳指教練兵事宜 
[美國烟草税則近聞]  
　　初八日鈕約電云美國議院討論税則議案時伊提那省議員皮扶里治力詆烟草税則之不合並從重徵税 
[美國津貼航業議案]  
　　初八日鈕約電云美總統塔孚脱近致國會特别公牘一封宣明贊成津貼商務航業議案 
[居留島戍軍撤退有期　　初八日柏靈電云英國外務部大臣葛雷宣稱居留島四國戍軍將於西七月二十七號之前同時撤退 
[　　初八日栢靈電云波京德黑蘭近出一 
[德國税務問題續聞]  
　　初八日栢靈電云德國遺産税己經國會議員駁退惟國會並不因此解散首相蒲羅親王亦不因此辭職現擬努力接戰以至各議案第三次宣讀爲止俾將有害之舉如商業子口税及煤斤出口税一律裁去 
[減收報館電報費]  
　　初九日倫敦電云帝國報章公會重開會議據議長宣稱太平洋海線電報公司己允將文戈武至澳大利亞及新西蘭報館電費減半收取如經兩殖民地政府許可即可照行會員聞之咸歡呼不己 
[北秘魯禁止烟賭問題]  
　　初九日倫敦電云英國殖民部次官陸軍中佐西萊在下議院答告自山黨議員台納君之問謂彼於英屬北秘魯政府請招人投標承辦鴉片烟館賭館税一事未嘗得知故並未批准惟英政府禁止北秘魯此項執照之權力其範圍大小今尚未能確斷 
賑務 
　　上海商務總會經收甘肅賑捐第一次清單 
陳潤夫先生經募瑞蔚公聚議生孝友堂鴻源利川昇同喻義各捐一百元隐名氏隐名氏正順德無名氏各捐洋五十元五晏清捐洋四十元匯川永捐洋三十元公記永康祥德昌玉勉力氏各捐洋二十元累德堂惠利豐美利祥各捐洋十元廣順和張錫記無名記同人亨各捐洋五元以上共計洋一千元 
 
 
] ] 

Page 27

 
 
   
 
 

Page 28

 
 
   
 
