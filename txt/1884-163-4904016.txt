# 1884 - 163 - 4904016

 

Page 1

 
 
[新印曾文正公家書] [  申報館主人啓]  
　　曾文正公文章邁流俗勛業冠當時自摺紳先生以至販夫走卒靡不嘖嘖稱道而孰知公之所以不朽者固在彼不在此嘗讀公之家書見其放家人父子之間日用行習之事一言一動反覆誥誡無不可爲後世法至其談兵論政諸書尤可想見運籌决勝之妙用而補奏疏公讀之未備惜原板散佚流傳無幾全集中又不載讀公書者每以未窺全豹爲憾爰以活字版排印用廣厥傳作家訓觀可作語録觀亦無不可計每部十二本價洋六角五分准於本月廿五日出書售處仍照曩例 
[石印楊詠春先生墨蹟出售] [  點石齋主人啓]  
　　虞椒楊詠春先生諱价孫篆隷正草無一不工求書者踵相接數十年如一日得書之家雖碎錦零箋珍如拱璧不肯輕易示人今本齋覓得先生所書篆隷正草墨蹟數種不敢獨秘付之石印以公同好其用筆之蒼勁結體之古雅諒海内君子傾心已久無容贅述現已印成裝訂成册者每部收回工本洋二角裱成册頁者收回工本洋四角第所印無多伏祈早爲賜顧售處照舊 
[第五號畵報出售]  
　　啓者本舘印行畵報業已四次有目共實故日新而月盛焉茲於二十四日出售第五號本舘興懷風雅不吝多金購覓奇書數種卽在每次畵報之後增附該書之說一則并將說中大意另繪一圖冠於說之首裝入下次第六號畵報發兌以後畵報除告白外每次可得十頁而價洋仍從五分可謂廉之又廉矣至於此書之妙見者無不拍案叫絶歎爲觀止願與諸君共欣赏之此布 
[及時廳禁賭博說]  
昨接武康目覩不忍人來函言武邑向有無業游民每遇新絲出巿之際賄通文武衙門各差役汛兵勾引賭混在離縣數里之遥開設攤寳等賭塲不下七八處引誘無知愚民入其彀中初則罄囊倒　繼則剥衣典質卒至妙手空空無顔返里流入竊盜之中覩厥情形傷心慘目本應禀官驅逐禁止奈緣官長雖無得賄情事而家丁書役多有分肥因而子下其手勢燄障天以致官憲之耳目不明言之仍　無益武邑地處山僻最易藏奸近來搶刦等案層見疉出四民受累不堪言狀刻下絲巿　届若輩故智復萌爲患殊爲不小故作大聲之呼冀當道諸憲有所聞知及時出示永遠禁止使若輩無從鸞動云云披閱一過殊覺其言之警切然此等情弊豈獨武康一邑爲然他處亦莫不皆然凡值春祈秋報之時鄕間每多敬神　戯之舉而賭禍遂由此而興其窮鄕僻壤官長耳目實有不及固亦無足深怪所可異者去城邑不過數里而大開　塲永朝永夕或至數月之久而官亦若龔若瞶置若罔聞又有甚者城中亦有此等賭塲而官亦若爲弗知此則奇而又奇　　城有地名伯府盖前明新建伯之故第近則屢易其主矣其中廳事十有三處　廊曲折厦宇宏深入之者　如登煬帝之迷　不辨路逕某年該房主將廳事出租與人遂於此地開塲聚賭牌九之桌密如每星設櫃檯立帳房削竹爲籌烙以印記入局者以現洋買籌而後可以下注及賭畢出門則仍以籌易洋無論盈干累萬皆憑籌立付其而携籌出外在各店鋪購辦物件卽以此籌作價付給店舖亦受之弗疑局中則賴抽頭以作開銷凡一切司帳司　把風傳信　人不下數百人皆厚其值而雇之賣食物者荷擔提籃往來呌賣門前立高竿日則懸一小旗夜則　燈以爲號便入局者一望而知其内有麵舘有飯館有烟館有茶館皆賃屋一區屋租極昻若輩亦不之靳盖賭客衆多且大都手譬闊綽易於賺錢故不吝重值以圖小往而大來也明目張胆喝雉呼盧隨心任意如是者幾及半年有某孀婦之子年止弱冠家稱小　因被誘入局遂致家業蕩然其母知之而無術以禁一夕自縊而死隣人至賭局報信其子猶耽耽於天九地八而未肯卽歸勉强歸家殮母甫畢益復無所顧忌卒至尺布斗粟皆償賭　至於貧無立錐入戯班爲優以自活其後不知作何究竟此其害人豈淺鮮哉然此處賭塲聚之數月而卒未嘗敗露捕署有門丁某甲恊署有旗牌某乙皆以此起家娶妾置産享用過於世家嗣有巨紳某聞諸新郡伯某太守太守素風厲立傳兩首縣并約會協戎　期捕捉而該賭徒皁已聞信收場捕之弗得然自此不敢再在此地聚賭矣夫地在城中文則太守司馬兩邑侯凡若而人佐雜不計焉武則恊戎都戎守戎又若而人千把不計焉如許衙門幾多耳目而竟敢肆無忌憚以是知此輩神通殊爲廣大彼門丁某甲旂牌某乙得賄坐富猶其著焉者耳其他各衙門之家丁書役兵弁尙不知有幾人賄庇者夫是以胆大至此也城中如是則城外可知近城如是則鄕間更可知吾知如某孀婦之子亦其著焉者耳其他之傾家蕩産短見輕生者又不知有凡幾一處如此他處可知蠡城之賭其遠鑑也武康之事其近鑑也朝廷設官以治民固欲爲之興利而除弊若彼夢夢者一任之書役兵丁之賄庇蒙蔽俾無知愚民受此巨害而絶不一問父母斯民之謂何矣竊願有司牧之責者一振刷其精神以爲民除害焉此論甫脫稿又見香港西字報言近日粤東賭風大熾以致盜賊繁興滋事者衆本月十五日有一華人欲上漢口船爲船上所拒其人大呼觀者漸衆喧囂之際聲言欲殺外國人幾致復見沙基之禍益以知賭禍之烈有不堪設想者嗚呼曷弗圖之於早也 
[諭旨恭録]  
　　五月十七日奉上諭步軍統領衙門奏拿獲結夥持械搶刦隣境盜犯請交部審辦一摺所有此次拿獲之楊大卽楊九王三卽王二壯李四卽司四崔二趙二卽二黄帽楊小七兒秦八卽秦傻子李三卽三洛帽兒范五卽范拉他牛大卽牛興汶王石氏均着交刑部嚴行審訊按律懲治其未獲之楊　增潘三劉二等犯仍著嚴緝務獲歸案究辦至獲盜出力之員弁着俟刑部定案時聲明請旨餘依議該部知道欽此同日奉旨這所叅疏防監犯越獄之管　官江西上饒縣典史張葆着卽革職拿問交潘霨提同刑禁人等嚴審按律擬辦有獄官上饒縣知縣胡鴻澤着撤任交部議處仍留於該地方恊同緝拿逃犯汪鎭波務獲究辦倘限滿無獲再行照例查叅餘着照所議辦理該部知道欽此 
[津信譯登]  
　　昨接天津西友來信云都中各員之不願與法議和者尙不乏人但朝廷一意主和故各官亦無可如何耳屈計訂立詳細條約尙有兩月之期將來訂立時未知有無阻撓也 
[德稅務司璀琳禀總理衙門請開鐡路條陳]  
　　謹將創造鐡路利益情形恭呈鈞鑒一文報可速也軍務機 
 
 

Page 2

 
 
宜最當迅捷目下雖陸路有驛站水路有輪舟究不能尅期而至一造鐡路則無論陜隴黔滇關山萬里而軍書絡繹不難朝發而夕至所有驛馬一切亦可漸次裁汰以撙經費其利一二征調可捷也軍旅之事急於星火現在調遣各軍道路迢遥緩不濟急一造鐡路則偶有邊警無論遠近各營立時雲集亦可先發制人并免曠日持久致糜帑詩見槍砲糧餉器械行裝亦可源源而至不至稍匱兼之弁勇乘車毫不疲乏裨益於軍務者匪淺其利二三額兵可减也中國幅員遼闊各府廳州縣之戰守兵丁固宜星羅而棋布一造鐡路則此處有警不難猝集彼處之兵所有各處額兵儘可核减只須酌練精兵以備征調而節餉需其利三四商賈可便也長途迢遞販運維艱故商賈不免裹足若由鐡路往來運載則百貨流通利巿三倍自見贸遷日旺稅餉日增其利四五礦産可興也中國礦産極富開採後苦於運道滯而運費多以致獲利匪易若能各大礦接連鐡路行見銷塲自速脚價自廉而且直隸山西之煤鐡礦爲制造鐡路必需之物尤大有益其利五六國用可利也初議創建鐡路之時無不以需欵浩煩爲慮第目下雖用項較多而每年所進商民運費實鉅除支銷各項及酌提建造本息外頗有盈餘以資國用其利六　七車馱無碍生計也或謂馱户車夫恐從此賦閒無事滋生事端不知製造鐡路所有墊地造房各工以及裝運木石鋼鐡各料在在需用傭人而且該車馱等仍可在無鐡路之地接運鐡路車所載之客貨以謀生計至於廬菒風水尤屬無妨緣鐡路僅佔數尺寛之地偶有墳塋亦可繞避商遷斟酌盡善其利七八敵兵無慮猝至也或謂鄰國搆釁恐因吾鐡路以進兵飄忽立至猝不及防不知鐡路在我境内操縱自如臨時何難擇要掘斷以重兵守之且卽使敵船能封海口而鐡路仍可調兵運餉以操勝劵其利八 
此稿係由天津西友郵來亟登之以供衆覽并閱旨源西字報云聞得此舉中朝業已准行先擬由開平造至天津然後由津直逹京都然本館則尙未見有明文惟此事係由劉省三爵帥創議刻下爵帥忽奉召入京或者爲此亦未可知總之此舉成否雖尙未可必而倘能成功實爲無窮利益曷禁拭目俟之[  本館附識]  
[京歸近聞]  
　　恊揆出缺都人士咸屬望於閻大司農故此次旨下朝野翕然無不額手相慶○梁觀察欽辰總署之皆京也初至總署時孑身寓於附近之孤廟中自奉儉約辦事認眞同僚中咸忌嫉之今特邀　睿鑒觀　無湖雖幾及耳順之年而精神猶形矍鑠老成持重蔗境彌甘也○寍紹台道薜叔耘觀察福成向在李傳相幕府叅議洋務洞中機宜昔年上治平六策由傳相代奏後大邀　宸賞盖觀察之簡在帝心也久矣前日召對時聞皇太后猶舉治平六策嘉歎不置并問當今備禦洋人當以何者爲急觀察奏稱精練水師添設兵輪爲第一皇太后頷之○招商局總辦鄭陶齋觀察官應精明强幹久爲上游　重兹聞觀察自粤東防所郵獻醇邸德律風及電線器具各一副經神機營試行無不如響斯應醇邸大爲歎異觀察又有克虜伯砲二尊擬點醇邸醇邸當委神機營當差之上海張劍堂貳尹前赴粤東運取聞已定於本月二十日起程醇邸又札委觀察代購新式洋鎗三千桿以充軍實是可見觀察之情殷報効也○京城外三家店地方醇邸奏設機器製造局一所日内房屋已經落成配置機器在在需人故由醇邸札調津局總辦譒梅園觀察到京襄辦觀察帶同委員鄭菊初已於日前抵局聞該局專造槍礮藥彈約八月間開爐鼓鑄潘觀察一俟機器配齊仍須返津云 
[福州郵信]  
　　今春雨水過多天氣亦寒自入夏以來雖漸覺和煖而雨澤稀少農夫不快十九日以前居人多披袷衣或薄棉短襖夏衣多藏笥中二十日忽悶熱揮汗不止始有炎天氣象矣○　局箭歲所造之快船名開濟者於去歲由南洋派駕弁何心川管帶因兩次擱淺致壞船身近聞改派駕弁徐長順管帶矣○　省辦理海防陸續招勇兹聞提督土正和鎭台賀潤蘭由江浙招勇均於本月初九日回閩禀到其勇由開濟快船載去至於前派統帶福靖後營張鎭台陞楷往安徽招募淮勇業於本月初三日派揚武兵船往蕪湖接載日内諒已抵閩矣○開濟船載淮勇到閩船上器件偶有小損卽在福州船局修理業於月之二十日工竣本定期於二十三日啓輪回金陵而電信屢次催逼旋輪故攺於二十二日起碇也○初十日鎭閩穆將軍往長門看炮臺十五日督撫憲亦往長門驗看十六日酉刻始返馬尾十七日進城自辦海防以來福省共募七十餘營而長門及南北岸田螺灣閩安各處共設七營控護海口亦可想見勇營之星羅棊布大振軍威然每月薪水口糧要亦不貲矣○督憲因臺　鎭道不合今春札調吳鎭軍回省前月已委署漳州鎭矣現聞都中有人奏叅台灣道劉蘭洲觀察十大欵奉　旨着督撫明白覆奏近聞派候補直隷州李鍾鯉刺史赴台密查稟覆以憑核辦回奏云○閩省聞張幼樵星使不日可到故防務益加慎密自田螺灣迤邐至南北岸閩安金牌長門各砲台營勇均時常操演近因得張星使十六日出京之信藩憲卽委拔貢先知縣李澤春來滬迎接又委試用縣丞張蒿齡試用從九品董聯元供辦文巡捕試用巡檢張謨烈照料皇華公館其餘一切應辦之事均已預備又傳電信至北通州請星使略緩行期蓋派定揚武兵輪船於十八日展輪徑赴天津恭迎憲駕計揚武行期約二十三日當可安抵津沽也　 
[天花盛行]  
　　温郡近日天花盛行而瘟疫之症亦逐漸而起但温俗遇有感患時疫必須請神送船俗謂大用事又謂之五副正其意不知何居今大高橋下鄭家謝池巷葉家雙門内金家均感時疫而送船是以連日夜鑼鼓之聲不絶於耳也 
[悍婦傾家]  
　　金陵秣陵關相近之某村落有孫姓者不知以何業起家初從江北徙居秣陵鎭上後見某村人與之相習遂求田問舍與之卜鄰如是者已十年矣然人甚庸愚近以悼亡之故欲續鸞膠再調鳳瑟但此等不清不白人家誰肯贈以掌上之珠冰人物色旣久知孫性急乃微示以意且願居不能勝任之咎孫不可久之孫欲擇一門户相當者以免齋大非偶之誰降格以求嫠也何害適村之南有王氏婦素有夏姬之目惡年少如蟻慕羶者趾錯于門孫亦以清規難守染栺於鼎者已非一日見蹇修之過爲難也常自憤曰是區區者而不余𢌿余必自取之于是怨女曠夫交成莫逆恨不卽覔嚴合山立成了眷屬屢促孫孫亦以早下玉鏡臺爲偕老計遂怱怱迎娶爲婦而不知婦之所以急不能擇者固醉翁之意不在酒也先是婦以悍著於鄕里人尙以爲夫也不良使然今寡鵠旣彈而肅鴇益甚羣謀興問罪之師爲　婦下逐客之令且署某某爲將領某某者悍在婦上婦所奉令承教之不暇者婦知振旅期迫故倚孫爲金蟬脫壳所謂火燒眉毛且顧眼前也入門後見堂上重重約束已左右之不宜而孫之父母尙以爲匪我思存言語之間時以禍水爲慮幸新嫁娘尙未踏遍村中門限猶易收拾不意前日婦　衣簷下天氣漸暖先解袽置炕上繼又嫌　碍手又脫置袽時時其諸姑伯姊之小兒在側見釧卽弄爲戲適門上有賣貨郎過聞摇鼓聲兒爭出視遂將釧遺棄路旁不知伊誰拾去婦釋杵求釧不得悍性猝發摺桑　槐　鶯叱燕竟指比隣某室而詈之隣有祖母年八十餘聞語扶杖而出欲爲解圍僅及門遽爾隨杖倒地旁觀者卽指婦爲罪魁竟似　雖不殺伯仁伯仁由我而死共將尸首抬至　宅經人調處認出衣衾棺殮費百餘千始蓋棺了事孫之老母以破財心痛旋亦病逝其父以百年鴛侶垂暮分飛留此老骨承人眉睫亦覺無味一日趨赴婦坆痛哭而回入巿暗購洋烟仍赴坆前遽吞以死曾未兩月而孫已家破人亡如此爲人父母者雖云子大不由人亦當戒之于終而慎之于始慎毋以倒綳孩兒貽屬耳目者以談柄也 
[江西信息]  
　　初五日午刻廣潤門外失火延燒數家幸卽撲滅其起火之由聞因迎神放花爆所致云○學憲陳宗師考試建昌後聞籲接試撫州現因奉旨幫辦南洋事務故已回省也○近數日内天氣甚寒居人儘可御綿戴帽但瑞臨袁等處俱苦旱乾榖價日增恐秋收未必 
 
 

Page 3

 
 
豐足也 
[寳生船餘聞]  
　　寳生輪船失事後被海盜攫取貨物等情已列昨報兹聞承買該船之華商雇小火船一艘拖帶華船兩艘至失事處查看於念三日早駛到果見海盜數百人拿貨取物正在忙亂見小火船來相率遠颺及小火船拖華船駛近則見寳生船上可取之件已被海盜搬取一空遂留華船在彼處停泊小火船則駛回上海聞尙欲再往也 
[法國節期]  
　　法蘭西立國之期係七月十四號每年法租界例有懸燈宴樂之舉今年此期輪應華閏五月二十日聞須格外熱閙法兵船之在中國海面者均當齊赴上海届期登岸操演約計有二千餘人想火樹銀花中雜以荼火軍容當更有一番大觀矣 
[迎接法像續詓]  
　　昨報迎接法像一則係由小東門行宮迎天后聖母法像至銕路之新建宮内昨日午刻起各執事由北而南英法兩租界凡在迎像應過之地方兩傍男女駐足縱觀殊有萬人空巷之勢蓋粤皆泉漳潮惠及蘇省與本邑人等皆有人會迎像者無不恪恭將事兩租界之捕房均由西捕頭督令中西捕按段伺候至兩點半鐘時法像過十六鋪橋卽由法捕房中西捕隨同彈壓及過外洋涇橋卽經英捕頭同中西捕照料至儀仗除尋常清道鳴鑼天后聖母之銜牌鑾駕馬執事外存大萬名傘一頂嵌以銀字光采陸離清音迭奏頂馬分陳中有扮作戲齣乘馬者并有年將及笄之女郎紅妝騎馬按　徐行殊有婀娜之態他若仙童玉女各乘白馬並童子扮作八仙亦皆跨馬翩翩而至栩栩欲仙看馬三匹錦韉玉勒耀日嘶風　夫亦衣履簇新臺閣三架亦以童男女扮爲戯齣惟妙惟肖繼有粤人身穿官紗衫褲手戴金鐲敲鑪掮旗及頭戴凉帽身穿荷色雪青紡綢熟羅長衫并戴墨精眼　者或掮旗或舁額不知凡幾俄而鉦鼓喧闐笙樂迭奏則爲清客班也其鑼鼓則在船式凉亭中雇人舁之隨行隨敲各種香亭約十只左右托臂香者約二十人香烟繚繞撲人鼻觀乘馬執令字旂者數對閩廣帮進香供桌如全猪全羊餻果等按隊徐行鄕民扮爲侍衛乘輿　勅印執清香步行者肅肅穆穆絶無喧譁神輿孫黄縀　脚頂用五鶴朝天隨後乘　執清香者約四十人凡經過處觀者塡街塞巷眞一時之盛會也至五點鐘時法像進宮各會首莫不濟濟拈香并聞鐡路天后宮於今日爲始至念七日止乃潮惠衆紳公演戲三本念八日係順祥源號敬演一本閏月初一日乃揭普豐號衆糖商公助戲一本此後敬神演戲諒當絡繹不絶矣　 
[續到快船]  
　　中國在德國定造之南琛快碰船到華後一切情形疉經列報兹悉第二艘名南瑞者亦已駛到其船與南琛一律亦係在德國廠所造於本月十三行抵新嘉坡卽啓輪來華於念一日行抵吳淞其駛行神速誠不愧快船名目現聞兩江督憲已派湯小秋觀察來滬驗收矣 
[輪船修好]  
　　招商局富有船念一晚出口開往厦門汕頭等處旋因機器小損昨卽回滬業已修竣聞准於今晚開行云 
[津人行兇]  
　　昨午後有蘇人某甲在寳善街地方不知何故被津人持刀戳傷右頸甲卽報捕由捕頭飭送仁濟醫院一面派包探獲到行兇之人押俟今日解案訊究 
[拔出火坑]  
　　華捕解送在路爭毆之董老三陳林氏葉泰和等請訊董老三供湖北興國州人販賣水煙筒餬口曾在法租界蘭芳里葉泰和所開之花烟館内遇見同鄕婦陳林氏不願爲娼願與回鄕等因詎葉知風竟騙該氏出外就醫實欲藏匿他處被我撞見爭論伊黨甚多把我打傷扭至英租界由　捕拘案該氏供丈夫早亡由姑領至上海遭人跋入葉泰和花烟館爲娼時遭毆打今逢同鄕客董老三定欲從彼回籍葉泰和禀稱陳林氏由其姊夫張桂堂領到我處曾取去帶擋洋銀現旣欲從　我無不允惟恐其姊夫到來索人故未肯放詎該氏詭言出外就醫已約董及董之友人王雲高希圖逃遁被我得信追趕祇獲王雲高交法捕解送法公堂押令交人在案帶擋票據呈閱現探得董與該氏匿在英租界蔣叙元所開之客寓内赶卽前往果見男婦俱在向論持蠻由捕拘案黄太守得供之下者董老三領婦卽行回籍呈閱之帶擋據塗銷 
[續獲流氓]  
　　前報上憲訪拿流氓一節兹經會捕局勇拿獲姚關通卽陶關通周來順二名昨解法公堂請訊翁太守質之周來順供前曾犯案枷三個月責三百板蒙釋後已改過自新現做茶葉生意又訊其同黨何人則稱名陶陶又訊姚關通供浦東姚家宅人向做撐船生意並未犯事太守謂劣跡昭著豈能抵賴隨將其所犯之事與同黨之人一一傳諭而姚則百般狡猾太守謂在本公堂不肯承認未便深究隨飭將周姚二人送縣辦理 
[不認刦洋]  
　　開米店之王瑞甫從吳淞收洋一百零五員夜問路經鉄路被匪人　去銀洋報捕查緝等因已列前報昨　包探阿二至英公堂稱在小東門外見湖南口音者三人衣履一新吃烟吃酒異常浪費爲卽報知法捕房恊同拘解由捕頭盤問得傳月華素來當勇現在來滬訪友等語當在身邊搜出洋三員又問吳世平稱在吳松張家浜吳公館内當差同友人何南生來滬購物且其當差處之箱内尙有洋二十員何南生稱與同惟均不承認行刦銀洋爲傳失主王瑞甫到來稱當夜有三人阻路一人先把嘴掩住不許聲張旋被一人擒住兩手又被一人摸去銀洋等語捕頭着認三人是否刦洋王確指定傳月華卽係掩口之人因傳蔴面易於記識其餘二人實難辨認捕頭又着認傳之銀洋三員是否原贓王言的係原贓爲此解案請究銀洋三員呈閱王瑞甫供訴前因并稱洋一百另五員係一式圖章傳月華執如前并稱銀洋係我自已者盖將衣物典質洋一員及錢四百文湊成三員欲辦衣服質票現在呈閱至與王世平何南生並不相識王世平堅執前因并稱我與何於前日來滬據稱之失洋係十八日夜間之事可以查問何南生供與同黄太守訊供之下飭將傳月華王世平何南生等三人及銀洋三員併交捕房俟函問吳公館吊閱存洋二十員是否與此三洋之圖章符合以便核辦 
[請追身價]  
　　齊某昨至法公堂禀稱本年四月初八日憑媒錢友如朱成山高許氏以三百五十元娶奚姓女爲妾突於前日逃逸隨卽知照原媒與母屬後在虹口下海浦尼菴尋回似此情形斷難收留故特邀同原媒錢友如投案求請斷離追還洋元并將奚氏戴出之金銀首飾五事呈案翁太守質之錢友如供身價三百廿元其餘三十元是媒金三人均分立有奚姓收洋婚據爲憑在後之事未曾詳悉齊妾奚氏供十九歲從小經父母攀親鄕間張氏因不會紡織故經張姓休回後因張姓索回禮金甚急故將我賣與齊家作妾太守謂旣經賣與齊家應安居於室何得逃出奚氏稱主婦嫌我不會做事且前曾截去頭髮致齊有不祥之語自思命薄故乘間出外雇車至虹口尼菴云云太守卽訊齊姓刻下願領回否齊稱實不願領回太守謂奚潘氏曰現在齊姓不願將汝女領回應將身價交出奚潘氏供所得身價已爲張姓取去立有收據太守卽將收據檢閱與婚書收據字出一手難免其中有串通僞造等因原告齊姓聲稱必須提到女兄卽可水落石出太守隨飭將原媒等一併管押再行候訊首飾五事交齊領去 
[英界公堂瑣案]  
　　昨禮拜二美領事哲君未到英公堂由黄太守獨行發落各案○崑山人方琦遞禀稱帶布疋來滬托同鄕人吉心齋價賣被吞情急交捕送案請追吉心齋供訓蒙餬口方將布疋托我銷售我則賣與余子卿價洋尙未收下方又稱取去布疋已有半月光景實係 
 
 

Page 4

 
 
被吞且無余子卿之人黄太守隨着吉心齋具保限十日交還方洋六員○華捕解送在茶館擲骰小賭之一起人送案請究黄太守隨判陳咖寳王阿毛王阿大王阿福等四人各押七日 
[法界公堂瑣案]  
　　前報情願具結一案昨日陳四已在法公堂具結了案惟龔二經翁太守訪問專做白馬蟻必須查究且江北開來之船隻無一不知龔之名聲因特再三研詰龔二供從前雖曾作歹然已攺過八年太守謂現在上海作何事業答稱做木器生意租於花烟間中太守謂卽以此爲入門計耳又訊與何人爲伍答稱張三顧太嚴標等太守隨着將龔二仍舊管押○周才元稱蘇州人憑媒邱曹氏寉朱氏說合以朱炳慶之女秀寳爲養媳已來家年半秀寳於前年底逃出四處尋訪杳無影響在後訪得秀寳　於滬地母氏處故來滬找尋前曰在書塲聽書遇見一面致信原媒來滬兹特投案求請訊究庚帖呈閱原　邱曹氏崔朱氏供同質之朱秀寳稱並未受人聘惟現爲母抵押與沈王氏得洋一百十圓今年又來找去洋三十五圓係沈開尤作中保質沈開尤供朱秀寳之父母現在浦東川沙保人實是我做太守得供着將朱秀寶沈王氏沈開尤三人送縣關提人証再訊原告着自投縣 
[録洋務委員廣容階華五月念一日致上海晉源西報舘書]  
　　啓者昨於華五月初五日蒙貴報登録指斥文匯西報欺侮中國一函又於華五月十二日引證文匯報長叚議論詞句生强重複復助貴報謬獎謂弟之英文比文匯報主筆者較勝展閱之餘感慙交集兹𣵪數行專鳴謝悃又華五月十一日文匯報辯詞云弟所致貴館之信諒係不通英文者若通英文斷不至責他唆法人爲難中國云云兹再將文匯報日前所發議論其詞句欠解者略登一二西歴正月念一日文匯報之首論說法國外務大臣與曾侯商議事件内一叚計八行字句顚倒西正月念四日文匯報再將該叚文義解明欲人詳曉其意惟據他所釋之言豈不令前叚更欠解乎更記及該報前有數行并是證之至日期已忘之矣以上所録三段其詞句舛亂費解雖於英文極精深者皆莫能了然明會其意試思該報館秉筆之人果通英文否乎弟代本國軍機大臣由貴報索文匯報取其所說證據如下文一叚所言者彼曾於華五月初一日登録該報云北京之大臣有主戰者或信屢傳法敗之謊說軍機大臣等並不以法軍勝仗奏聞　皇太后惟著上海道憲迭將法軍敗績事通知滬上西人所開之華字新聞紙館登報如此行爲不特欺騙中邦民庶亦且隱蔽 
皇太后聖聰等語文匯報所說如此倘不能指証確鑿登録該報彼主筆人卽正所謂說謊者也 
[函托天津賑局金苕人觀察轉解順天賑銀藥丸書]  
　　苕翁尊兄大人閣下前日接到周小棠大京兆覆書知寄上賑銀二千兩並療饑丸正氣丸痧藥臥籠丹等藥均已照數收到具荷費心代爲轉解感佩交深辰維祐篤長嬴猷宣善政引詹矞采曷罄頌棻弟碌碌如恒靡善足述　　 
惟閱小翁來書知畿　入夏以來未沛甘霖麥秋無望如再旬日不雨則賑撫當蟬聯而下卽將原信照登申報以冀閱者觸月動心共生惻隱或有慨助藉佐賑捐幸承各方善士樂善不倦源源　來　令人欽佩無旣今再解申公砝足銀一箱計二千兩又痧藥正氣丸太乙救苦丹二萬三千六百服計併裝三大箱外加篾包庶不致受潮交招商局海晏輪船運津函托天津招商分局黄花農仁兄送至台端仍懇　賜轉解順天周大京兆騐收屢瀆清神同深銘感四兒則敬頻承小翁寵召因現在山東調赴樂安縣一帶帮同散放總俟可能抽身再令其乘輪北上知念附陳肅此布懇敬請勛安統維融鑒不宣[  愚弟施善昌頓首五月二十一日]  
[卽席贈沈小寳校書并呈同席諸君粲政]  
　　眉分新月臉凝霞小草居然寳相花何日梁鴻勞舉案催妝詩合用宜家珠喉乍啓口脂香檀板金尊夜未央聽到梁塵初動處幾疑天上詠霓裳天台洞口快尋春試趁花蹊一問津自是碧桃天上種桃根桃葉也宜人有婢四兒婉妙無比[  高昌寒食生戲筆]  
[輪船來滬電音]  
　　三菱公司希魯四麥魯輪船昨日四點鐘由長崎開來上海 
[蘇省撫轅抄]  
　　二十一日候補府崔繩祖禀知奉委善後局提調二十二日直隷候補同知黄邦俊禀知奉直隷藩司委赴陽湖縣查催前撫甯縣錢故令交代來蘇○二十三日縣丞甘耀森吳縣鄕鎭會辦保甲並查禁烟舘回孫煦禀辭赴上海緝捕差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年五月十八日京報全録]  
　　宫門抄○旨一道録前○步軍統領衙門　奏爲請　旨片○蘇撫衛　奏特叅道員摺○大臣載等　奏請議撥銀兩摺○總兵吳奏恭報巡洋情形摺子○大臣劉　奏爲銷毁關防夾片○陜督譚　奏調員揀補知縣摺○五月十八日禮部宗人府欽天監正紅旗值日無引　見○梁欽辰謝授安徽甯池太廣道　恩○恩全續假十日○召見軍機　梁欽辰　○○步軍統領衙門片　再據北營叅將王山寛等督飭守備劉國旺等帶領弁兵會同昌平州知州宋文將搶刦騾馬驢頭等物盜犯隺二卽崔斌等二名拿獲起獲現　賊具傳同事主傳萬義一併解送到案奴才等督飭司員詳加審　據寉二卽崔斌供認上年十二月二十四日傍晚時伊與素識李二卽金鐲子李鄷大卽候婁邵二由金四家會齊分持器械在昌平州屬漢河灘地方見有二人趕着騾馬　頭上馱口袋糧食等物伊等上前攔刦用刀威嚇李二等將事主二人用木棍打傷一併捆縳剥脫無面皮襖皮帽氈鞋等物隨將白騙馬黑騸騾青呌驢青騸騾黑呌騾白馬骡白騸騾黑騸騾各一頭並馱載口袋内裝高糧等物曁銅制錢兩吊餘全行搶刦牽拉逃跑致將白騸馬一四帶着口袋糧食驚跑下餘騾馬驢頭贓物均携至東壩售賣並未賣出至二十六日復拉至金四家内除將黑騸騾宰殺分食餘俱買銀易錢俵分花用連札槍等件一併起獲解案不知李二卽金鐲子李等逃往何處金四卽金順兒供認上年十二月二十四日崔二等由伊家會齊出外搶刦至二十六日搶得騾馬驢頭口袋糧食等物在伊家存放曾與邵二代爲銷贓並分給伊錢文使用屬實陳三劉四均供認伊等各用銀先後共買得崔二等驢四頭馬一匹使用情願交出實未訊明來歴事主傳萬義供在昌平州屬新堡村居住　年十二月二十四日晚伊令工人吳大沈大赶着馬匹驢頭上馱口袋高糧等物前往京西三家店售賣至天明時行至漢河灘地方被賊持刀攔刦將工人吳大等打傷剥脫衣物搶去騾馬驢頭並口袋糧食等物沈大約人將吳大抬在附近店内養傷後又　往吳大家内至本年正月十七日吳大因傷身死曾赴昌平州呈報今經獲賊傳伊認明現贓具領各等供查崔二卽崔斌胆敢紏夥持械路刦騾馬驢頭售賣分財實屬愍不畏法金四卽金順兒知情銷贓卽係窩主亟應併嚴切根究除事主傳萬義與陳三劉四均行取保聽候傳質外應請旨將崔二卽崔斌金四卽金順兒曁贓具札鎗一杆交刑部審明辦理未獲之李二卽金鐲子李等犯仍飭嚴緝獲日補送刑部謹附片具奏請旨奉旨已録○○頭品頂戴江蘇巡撫臣衛榮光跪奏爲特叅存籍道員虧倒鉅欵請旨革職究追恭摺奏祈聖鑒事竊惟世道衰則人心不古巿面壞則四民困窮蘇省自兵燹而後休養雖已有年元氣究未全復現在通衢列肆鱗次櫛此外象似形富庶　本實皆不足端賴財貨流通庶可藉資周轉乃近年來比歲歉收民情窘迫商賈裏足贸易日清而不謂時世愈艱人心愈險有種無賴奸商湊集資本開設錢莊銀號稍一虧耗卽席捲餘資閉門遁匿甚有並未虧耗昧良侵吞爲得計者如或控官究追亦必多方狡賴折償了事以致巨商富户咸切戒心固守現銀不敢輕於存借自此有無不能相通巿面益形敗壞厘捐亦因而銷减是經臣遇案批令嚴懲並先後札飭藩臬曁蘇松太道早明定例出示查禁在案原兾凋敝之風或可稍戢詎料上年冬初上海地方復有開設阜康錢鋪已革道員胡光墉虧倒鉅欵之事官民受累殊覺不堪特是胡光墉本屬巿僧似此行爲已堪詫異乃竟有曾任監司大員不顧禮怯不惜身分起而效尤踵而行之者兹臣查得武進縣人福建候補道劉翊宸於同治初年回籍該員因曾署鹽法道篆務遂藉此招摇誆騙各親友於伊處存放銀兩歴年在江陰丹陽溧湯江甯揚州等府縣開設典鋪二十餘座均係他人存項該員又在各典私開匯票數十萬金竟於本年二月間聲言倒帳共計虧欠八十一萬有奇内有公欵五萬餘金而可抵之各典實在股本及房屋等項約略不過三十萬金左右核計虧報爲數甚鉅各存户内歴年簿藉閱看輒以鼠傷焚去等詞支吾搪塞臣復查誆騙財物律定罪名綦嚴該員劉翊宸惟利是圖悍然不顧其爲蓄意吞賴先將　銀運匿顯而易見若不從嚴究追實於世道人心大有關繋相應請旨將福建候補道劉翊宸先行革職仍由臣飭司轉行地方官查明究竟資財有無寄頓房産有無隱匿勒提到案嚴行究追分别坻償以昭烱戒是否有當伏乞皇太后皇上聖鑒訓示謹奏軍機太臣奉旨另有旨欽此○○劉錦棠片再署哈密通判甘肅補用知縣左兆鳳因病禀請交缷所遺員缺查有同知銜分省補用知縣婁紹豫辦事誠實堪以委署除由臣檄飭遵照外謹會同陜甘督臣譚鍾麟附片具陳伏乞聖鑒謹奏軍機大臣奉旨吏部知道欽此○○奴才載旧奎英懷塔布跪奉爲議撥澆灌樹株銀兩又滿三年現查情形仍難停減應請敕部議撥以應哭需恭摺仰祈聖鑒事恭查菴陵慕東陵地面加添二限樹株應需澆灌經費前於光緒四年經前任守護大臣漙豐等以此項樹株係屬加添澆灌旣無正欵廣恩庫不無盈餘奏請敕部撥解旋經部議此項經費寛限三年每年由直隸藩庫撥銀三千兩以爲澆灌之資俟三年後樹株蔥茂無須頻爲澆灌卽由該大臣酌核情形奏請停减嗣於光緒七年三年限滿又經前任守護言大臣漙楙等以各山樹株一律蔥茂惟地面沙石雨澤稍有愆期必須繼之灌漑計自開辦以來所需已屬不資况樹植甫及十年正資長養查着情形實難停减若因經費支絀遽行停止不惟前功廢墜固屬可惜而蔭護所關更未敢率爾輕議請照前次部議由直隸藩庫每年撥銀三千兩俟三年後再爲查看情形如可酌减之時再行奏明辦理復經部議此項樹株關係陵寢風水護蔭臣部亦未敢拘執前議遽行停減擬如所奏再行寛限三年自光緒七年起再由司庫每年撥銀三千兩仍俟三年後樹株根帝一律深茂卽行停止毋得再行續請以示限制等因各在案計自光緒九年又滿三年之限自應遵照部議毋得再行續請惟遍查各山地面盡屬沙石原種之初皆係鑿石換土種植雖係在山而樹下鑿石如甕當去歲伏秋之時大雨時行　盆下注山勢陡竣亦皆流而不停然一經晴霽數日後仍形乾燥現值春夏之際樹木發榮正貲長養土脉尤燥必須多雇夫工勤加灌漑所用噐具編柳爲罐以其質輕可多取水越嶺登山以期便捷奴才等惟恐該夫工等偷安怠惰未能遍澆復嚴飭該管司員按日稽察督飭復慮有陽奉陰違不實不　之處奴才等仍不時出其不意遍行訪查該司員等督飭夫工尙無怠惰偷安之弊計應澆灌二限樹九千五百餘株盡在外圍地面距水較遠分霞輪澆幾無暇日稍或失時無不立形黄萎 
年解東則一律滋培以補春水之不足此二限樹株遽難停減澆灌之實在情形也奴才等公同商酌擬請再行寛限三年仍照前次部議章程每年由直隸藩庫撥銀三千兩以濟要需俟三年後根祗果能深固再行奏請分别停减相應請旨敕部議覆遵行謹恭摺具奏伏乞皇太后皇上聖鑒訓示謹奏軍機大臣奉旨該部議奏欽此○○署理廣東瓊州鎭總兵官印務前福建水師提督奴才吳全美跪 
[奏爲統巡班滿謹將出洋情形恭摺奏報仰祈]  
　　聖鑒事竊照道光二十三年十一月初七日欽奉上諭嗣後沿海水師各鎭着於每歲出洋時具奏一次俟出洋往返事畢卽將洋面如何情形據實具奏其實因公不能出洋卽着自行奏明均令咨禀該省總督以憑查核等因欽此伏查瓊州洋面每年分上下兩班統巡上班自正月初一日起至六月底止輪值海口營叅將出洋統巡奴才於光緒九年十二月初八日到任業將接印任事日期恭疏題報並陳明接帶下班統巡兼督兵輪各船巡防在案卷查前署總兵刁經明先於七月初一日出洋巡緝八月初十日督率各船駛往潿洲與龍門恊中軍都司管帶師船會哨十一月初十日又督各船駛往　洲與赤溪恊副將管帶師船會哨搜查海島均無奸艘藏匿近日奴才督飭各船巡過各洋亦皆安靜茲届下班統巡期滿遵照定例於本年正月初一日札交署海口營叅將卓延齡接帶兵船上班統巡奴才仍督輪船辦理　務除具報督臣查核外所有奴才出洋班滿巡過洋面情形理合據寔恭摺具奏伏乞皇太后皇上聖鑒謹奏軍機大臣奉旨知道了欽此○○劉錦棠片再新授烏魯木齊都統臣長順於光緒九年三　内遵旨會　新疆南界由哈密啓行經臣奏明刋就滿漢文字木質關防一顆咨送啓用以昭信守在案茲於本年三月二十二日准長順咨開現在界務完竣所有互換輿圖界約事宜已由阿克都林札布委員妥換囘營鈐印建押逕齎伊犁將軍臣金順辦理所有原領關防相應封固咨送銷毁等因前來除將關防銷毁外理合附片陳明伏乞聖鑒謹奏軍機大臣奉旨知道了欽此○○頭品頂戴陜甘總督臣譚鍾麟跪奏爲揀員調補要缺知縣以裨地方恭摺仰祈聖鑒事竊據藩臬兩司詳稱玉門縣知縣魏永春告病業已截缺報部在案所遺係冲繁二項邊遠要缺例應在外揀選調補前奉部章某肅升調補缺變通辦理道府丞倅州縣以及佐雜各要缺將現任各員按照應升官階任内無論有無升案並是否到任寔授以及歴俸試俸未經期滿各員准擇其人地相宜者一律升調等語今玉門縣缺查有崇信縣知縣王吉士年四十二歲廣西臨桂縣監生報捐府經歴於省城防守案内保以知縣不論雙單月遇缺卽選光緒四年二月選授崇信縣知縣十月到省飭赴新任七年調署文縣事該員年富力强辦事明幹在甘年久熟悉邊情以之調補玉門縣知縣寔堪勝任會詳請奏前來臣查王吉士年强才裕辦事奮勉仰懇　天恩准以該員調　玉門縣知縣寔於地方有裨如蒙俞允銜缺相當毋庸送部引見該員任内並無叅罰案件謹繕摺　 
具陳伏乞皇太后皇上聖鑒訓示再所遺崇信縣係簡缺甘省現有應補人員應扣留另行揀補合併聲明謹奏軍機大臣奉旨吏部議奏欽此 
 
