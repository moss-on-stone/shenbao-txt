# 1885 - 26 - 4904238

 

Page 1

 
 
[二十七號畫報出售] [  申報舘主人啓]  
　　親迎爲大喜回祿爲奇殃兩事而並出於一家賀者未離吊者接至不獨袍帽欹斜舉止失錯之可歎亦可笑也圖之以博閱者一粲再法人　娶　　不用媒妁彼此致書約期聚會於一室以花骰子置器中輪搖核色占多者爲奪標焉事屬創開故圖之以新人耳目兩圖俱編入此次二十七　　　准於初六日出售後仍附淞隠漫錄圖說一則閱者鑒之此布 
[訪購殿板康熙字典啓] [  點石齋主人啓]  
本齋創行石印書籍以來荷蒙海内君子同聲許可年來精益求精故消售之數日益发廣現因需用康熙字典一書藏書家如有殿板初印紙張潔白字畫深黑願從割愛者務請寄至上海點石齋或議值或酬書均無不可尙祈不吝賜敎爲幸此啓 
[書英報譯要後]  
倫敦新聞紙有論及中法之事者本報譯而登之其意則以此事曾經英國宰相居間排解而中法兩國意見均未有允洽遂爾中止以致棄好尋仇兵連禍結言之若有無限惋惜者有華友見之不覺仰天大笑冠纓索絶余詢其故則曰英相之意則誠美矣然英報謂中法和議不成深爲可惜此則可笑之甚也夫法人不顧理義弄兵潢池先則猶不過侵陵我藩服繼而竟欲搖蕩我邊疆馬江之役我兵船遭其詭計墮其毒手至今尙佔踞基隆窺伺淡水不已此其居心爲何如乎彼其封豕長蛇之性不過欲中國降心以相從而彼可以大獲而去無情無理天怒人怨不特天威震怒决意與戰而不與言和煌煌諭旨明言内外臣工如有以和議進者看交刑部治罪一而已徧飭各疆臣統兵大員盡力嚴防籌兵籌餉以備摧敵卽大小百官下至齊民婦稚一言及法人内擾亦無不目眦盡裂髮上衝冠普天率土薄海臣民咸懐敵愾同仇之志區區數千法人區區數十艘法船何足以供華軍之一掃又何必定與言和卽曰法人船堅炮利中國水師或未能與之相敵然衆志成城沿海各口防軍雲集以十倍之衆禦之法必靡矣然則和議之不成正中國之幸而法人之大不幸也而英報若深爲中國惜此其識不亦淺陋巳甚哉　故聞而笑之也有西友聞之曰噫子何言之狂也中國水師雖未嘗不多兵船雖未嘗不衆第大都購自外洋者居多其船身之堅脆究亦未能其知灼見船中槍炮雖多各廠所製而開放者中無準頭營駕兵船之官員甚或有問以船事而不知者又有逗遛不肯前進而盡日爲河上之逍遙者曾見有某西報謂有西兵爲人言從來未曾見過華兵因向前此隨軍到華者問之則曰華珍不易見我雖到過中國從事於中國疆塲之間然亦僅見華軍之背而巳未見其面也斯言雖謔而近乎虐然以近日華軍論之則亦未見其有以制勝於法人也中國之人往往好爲大言以自誇及至臨事則莫不倉皇失措淡水雖見捷報而基隆之法兵迄未能退援臺之師迄未啓行大有似乎徘徊瞻眺之意關外捷報屢聞而宣光一城尙未克復甚而以華軍一萬八千人見法人而卽退卽曰華軍善於用謀其退也或有他計而東京所失之地則曾無寸土之恢復究何以故吾恐此時遲遲不發延至明年二三月間法人增兵驟至不知若何肆擾而中國此時屈計每月防費軍餉需用二三百萬各處商務因而大壞彼英報安得不以和議之不成爲中國惜乎華友曰子之言亦似有理然以法國懸軍深入中國以逸待勞以主待客數倍其衆以與法人從事安有不勝之理馬江之敗中其詭計不足援以爲例也關外之地或别有良謀以俟聚而殲之或將一舉而盡收故壤如田單之一日而復齊七十餘城軍情秘密安可遙度固不得以目前之成敗論之英報之所謂殊爲可惜者當指中法兩國而言不得謂專爲中國惜也余曰兩君休矣西友所言近乎激烈華友所言亦不免矜張以余平心論之英人固樂於中法之和而不願中法之戰也英國以商務爲重其輪軸之往來於中國者數最鉅其懋遷之業亦較他國爲大中法一日不和則彼商船之進出於中國各口者一日不便卽使局外商船中法兩國均不之梗而貨物之銷售究未能如太平時之暢旺夫安得不以中法之兵連禍結爲深憂乎德國睦於中且所出售者炮械居多故以戰爲利俄人則本有乘機觀變之思美國雖執中無權而商務不及英國其餘歐洲各國皆不如英商之盛則此時中法搆兵窮年累月相持不下英商之暗中虧耗不知凡幾一聞英相有調和之舉誰不望其議之有成庶幾軍務旣平而商務可以漸盛今乃知此議不成安得而不爲之深惜然則此可爲深惜者不當爲法惜亦不當爲華惜而實巇仍當爲英惜焉耳於是華友西友皆相與一笑而罷 
[京電誌喜]  
　　昨上午十一點十五分時本館派駐京師訪事友人發來專電云十月二十九日華軍在關外紙作社地方與法人接仕威生荼火志勵鷹鸇各兵弁奮不顧身一見法兵皆有滅此朝食之褐法雖勉强對壘然疲敝之師氣已中餒未及數時卽經敗北計殺斃法兵官四員法人一百八十餘名事經潘琴軒中丞奏聞後皇太后大爲喜悅隨於本月初九日明降諭旨其出力各員或賞黃馬褂或賞花翎或賜　銜並發庫銀五千兩以賚出力兵勇論功行賞大普恩施凡我臣民宜何如仰體聖心疆塲效命哉所有上諭容俟全電傳來再行恭錄 
[漕務籖掣差使名單]  
　　每屆冬際漕轅候補衛所人員例應簽掣各差備辦來歲漕務上月二十三日漕憲任大堂督同淮揚海道舉行是事合將得差諸銜名照錄於下臨東前帮隨帮候補衛守備張維藩後帮隨帮守備李清標空運候補衛千總潘步雲濟寗前帮隨帮守僃張世清後帮隨帮守備金壽洵左帮隨帮千總鄭瑞麟右帮隨帮守備李長相空運守備諸葛金千總陸榮槐德州衛隨帮守備尹國珍空運守備楊兆　濮州衛隨帮千總孫景成空運守備張時俊東昌衛隨帮守備齊孝則空運千總葉永祥東平所隨帮守備劉瑞林空運千總魏奎光臨東前帮催兌催開千總郝鋆後帮催兌催開守備黄建章濟甯前帮催兌備開千總饒貞元後帮催兌催開千總汪定浦左帮催兌催開守備黄照麟右帮催兌催開守備范彦樑東昌衛催兌催開千總郭武英江北河運守備陳志魁李學江千總吕華清周壽昌王利賓王同春孫保國劉榮張發榮蘇松海運守備萬誠德朱維賓千總黄殿元張濚竇立本項善楊林壽山靖國鈞藝林慧榮浙江海運守備阮魁尹正懋張硯田 
[三多佳話]  
　　番禺許氏門第之閎科名之盛在東粤代有聞人宇内誠不數數覯比星臺方伯陳臬三吳數載 
 
 

Page 2

 
 
以來慈祥愷悌廉正公平一時黎庶懽騰寅僚悅服無不傾心愛戴冬初升授浙藩士民均以失此庇蔭爲憂官紳亦共有依依之色曾於小春十一日乘普天同慶之際設筵演劇一天藉以伸賀此係兩浙同僚公舉而方伯自持廉儉素　豪華猶復謙却再三然後入座此外餞筵一槪屏謝上月廿九爲方伯六孫少君合巹之期來轅稱賀者轎馬盈門槪行辭謝僅具茶點欵客亦可見其平日之清不染麈遇事之儉以律已矣本月初三日又爲方伯及何夫人六旬晉四雙壽仍然閉關謝客不設壽筵實爲近日大府中所罕見而方伯之福壽多男則有足紀者猶憶庚辰方伯六旬雙慶德清兪蔭甫太史贈聮語云奇偶合陰陽算一男二女相間而生得十有八人每歲必添丁其餘蘭夢分占復弄四回璋瓦富貴亦壽考從六旬初度遞推而上到百又廿載大年再周甲長此華堂聚順坐看七代雲　原注云方伯自言其夫人於十七歲舉長男喜逢五代同堂七代同居嗣後連舉二女又得一男又連舉二女一男二女相間而生得男六人女十二人有如夫人者二人得男女各四人共得男十八女廿六人因譔此聮壽之嗣蔭甫太史又贈聮云聚兒孫内外得八十四人登堂同拜生辰從古汾陽無此盛人事夫婦倡隨成百廿餘歲轉瞬冉周花甲如今吳會是初筵原注云方伯與夫人同庚其膝前子女及孫男女曾孫男女及外孫男女外曾孫男女共得八十四人亦盛事也合觀兩聮其造語之天造地設洵稱華國文章而方伯一門之瑞不又足徵熙朝盛事耶多福多壽多男子實一時佳話也爰樂紀之 
[蕪湖雜述]  
　　本月初二日爲四九之首朔風撲面同雲滿天至午後則六出奇花連陣而下入晚愈大夜半始止計積雪約二寸許次　則照窗紅日喜初晴矣占騐家以爲來歲有秋之兆○謝培根明府之長公子聮姻皖北王氏于初三日行親迎禮儀仗如雲鼓吹夾道觀者嘖嘖稱羡明府橋梓竹林七八人或登賢書或餼上庠爲十林所稱道太夫人在日常以節儉示兒媳故明府雖服官豫省而瀛眷在籍不攺寒儉家風固非居移體養移氣者所可同日語也○前兩淮運使洪琴西都轉之德配朱夫人於初三日六旬悅旦門下士之往祝者冠蓋如雲而官紳則皆遜謝都轉亦於去歲慶六十壽瑟琴偕老蘭玉滿前頗足以娛晚景家居不見客藏書二萬餘卷日夕展玩暇則課諸孫讀林泉自有佳境不必以軒冕爲榮也○前日有某信局夥携信袋往江干守候輪船忽失足墮水經人救免包封信件俱已問諸水濱後雖撈獲早同漆簡模糊矣○江口有沙灘一道每當水涸時露出積年如是近日盡行露出約寛百餘畝進口大船殊形窒碍因其直列關前人遂呼之爲關門洲然狂風捲地時各船隻亦可灣於灘内藉避波浪刻下新關查船小洋划己泊於沙灘外面以便輪船到時打槳查關也○蕪湖自兵燹後各布號銷售布疋俱販自上江而梭布之門面尺寸均倣蘇松所出有未能若下江之緊密齊整惟價較廉故人皆樂買遂得暢銷蕪湖各號皆有水客住漢口而近來市倫侔利更購泰西紗線織成梭布門面尺寸一如蘇松布而線之細潔更駕乎縀綾之上且價更廉令人愛不釋手然一經洗浣則大孔小眼鑿鑿可覩乃歎人情愈變則愈薄此言雖小可以喻大 
[照例廻避]  
　　署無爲州事朱式程直刺兩江曾爵督之快壻也無爲距金陵三百餘里且歸兩江管轄例應廻避藩憲已委候補直隸州朱星鑒署理斯缺式程直刺交卸後卽當量移别省也 
[美中不足]  
　　時屆隆冬無業貧民飢寒交迫甯郡年例於天寗寺開廠施粥俾窮黎得以餬口免致中澤鴻嗷誠莫大之功德也第該厰施粥爲時過早往往天未大明粥己告罄路途遙遠者不免枵腹而回且所施之粥其薄如湯人各一杓不足充飢未免爲美中之缺陷云 
[拐案類紀]  
　　甯郡西門外某木行日前突來一人氣喘吁吁語某姓學徒曰爾母中風命在呼吸爾速回家遲則不及矣語次故作驚慌之狀徒聞而信之急告别店主飛奔回家則其母方淅米河干將作午飯見子回問其故徒實以告母疑　嫌者造言生事不介於懐命子少留薄暮歸店店主謂爾之舖盖早已着人前來挑去爾來尙有何幹徒異而詢其顚末始悉離店後卽有人手持字條誆去舖蓋又湖西大尙書橋某店祇一夥在櫃上數錢忽聞脚下噹然錢墮於地急俯身拾取不防櫃上穿好之一千文巳爲扒手搶去驚異半响始　初見一人徙倚觀望地上之錢乃是人丢入誘令俯拾因攫錢逸去也古云大盜不操戈矛觀二事而益信 
[嚴司啓閉]  
　　城門關係至重非時擅行啓閉例有治罪明文寗波爲海疆重地門禁尤不得不嚴前宗太守定章六城門兩水門均於二鼓後關閉黎明啓鑰靈橋望京二門行販趁市者較多亦須五鼓後開城不得肆意早開晚間不准無故擅開如各衙人役等要公出入必以印帖爲憑無如日久玩生司門者往往不能奉公守法現各門均經撫憲派弁駐守晚間須持印片至委弁處騐明方准啓閘放行印片内仍須寫明月日事由以資杜弊城外倘有火警水龍未到城門口不准先開水龍出城時弁兵欄阻閒人不准隨出城内若有火患須候提道府憲傳諭方准城外水龍入内旣入仍關不得擅行開放外來公文如子夜間抵城祗准由東渡望京二門吊上各城門鎖鑰飭兵交委弁收掌兵不得擅專如有違悞兵則責革委弁叅懲宗太守松叅戎除詳奉提道憲批准並分别遵移遵行文武各衙門遵照外又出示曉諭軍民人等一體知悉如有非時叩門肆意嚷閙者立拿照例重懲云 
[章門近事]  
　　江西信云昌大錢店於上月十一日晚間忽有倒閉之說某公館卽執四百千錢票至該店取錢該店已有三百餘千尙少數十千卽遣人至别店挪移某公館人曰數十千錢尙不能付爾店不將倒耶行路者聞之遂哄傳某錢店倒矣遠近之人持票趕往該店倉卒皆不能付錢衆人乃將店中器具打毁凈盡然靑蛱飛去不復返矣○南昌自立冬後天氣和暖上月十一日陡起狂風寒凍異常至晚瑞雪紛飛次日晴霽三農云此明歲有秋之兆也 
[賤物居奇]  
　　杭垣入冬以來市面愈緊貿易愈難一切食用等物無不减價求售若皮貨綢縀衣莊儘有終日開門而無人問價惟羅蔔白菜極微賤之物忽然居奇每斤非十餘大錢竟不可得且賣者寥寥無不以奇貨相視貧戶小家食用愈艱矣 
[京口雜聞]  
　　鎭江東南鄉一帶地方前遭冰雹之災禾稻受傷顆粒無收早經報荒在案近日下忙粮米業巳開徵胥吏催租照常嚴緊鄉民不得己聚集一二千人至丹徒縣署叩請免納錢粮再行量災賑卹馮邑尊見人多恐其肇事諭俟勘災後酌量辦理先發大錢十千文分给衆人購物充饑復以那言撫慰鄉民始散○西門外大街永昌德咈布綢莊日前上燈時有某營什長向購布疋並未穿着號衣衹帶搭連袋一隻安放櫃上内有大錢三千二百餘文及看布時某什長忽言失去洋巾包一個内有洋蚨三十二元遂誣店夥所竊店夥力辨其妄兩下爭閙不休該店因將某什長送保甲局究辦行至中途某什長忽從某店取號衣穿之然後至局保甲局員見其係營中人撫以好言什長出言無狀乃飭差送縣馮邑尊允三日後尋還失物詎什長卽於次晨糾約同鄉人將他保拖至該店肆行吊打後奔入店内拖某夥痛毆之并毁雜物無算店主喝令關門幫兇諸人見勢不佳爭先逸去惟某什長不及脫逃綑縳送縣馮邑尊雜自押送到營面請某統領發落詎料某什長早巳犯事斥革並不在營某統領大怒欲以軍法從事馮邑尊及保甲局員再三央免備責幂棍揷耳箭游營再行押解回籍○京口一隅華洋雜處匪徒最易濳蹤是以城廂内外保甲及廣奉義團本地民團辦理冬防無不巽常勤愼每夜於二鼓後出巡至五鼓始回大街小巷無不徧歴各處栅欄自三鼓後均 
 
 

Page 3

 
 
行鎖閉往來之人皆須籠燭以行嚴城鎖鑰固自不容疏忽也 
[烈女可旌]  
　　海城西鄉紅草浜民家有一女年十七父母均以織席爲業愛女如掌珠女顔如桃李而心若冰霜凛凛乎有不可犯之色母與里中無賴某甲有染因以女字之旣有成言不敢以告女近因標梅迨吉嫁杏有期母念事不可終秘始直告女女素惡甲之爲人聞母言對天指日誓不肯嫁母無奈何將僞爲移家也者而强贅甲焉一日甲赴母約施施然來室中無人持刀逼女女駭而奔甲追之適女文刈葦歸見之持棒奔甲隣人恐其與甲鬥出而攔阻女父氣塞不能言時女巳奔至井畔將躍入清波完此白璧而履帶缠繞少緩須臾甲己追及拔刃刺之血溢而踣甲遂携刀歸甲父懼罪縳而送諸官女閱一炊時方甦負傷至舅家菴息二日餘乃斃經海城縣金明府親騐繫甲於獄擬隨案爲女請旌焉嗚呼一女子耳乃能甘爲玉碎母爲瓦全豈不可揚彤管之芬紀貞珉之烈哉獨怪爲之母者室有烈女而不知又從而引狼入室其負此女也多多矣 
[憲示照錄]  
　　福建省會善後總局司道爲曉諭事案照台灣籌防需餉殷繁奉欽差督辦台灣軍務爵撫憲劉奏請開捐經戶部議復名曰台灣防勦經費照籌餉例十成上兌准奬實官翎枝虚銜封典議立新班銓補統壓舊捐各班頒列准捐條目簽塡例本行閩飭卽設局收捐以半年爲限先行塡給實收造册送部頒發執照等因於本年十月二十五日奉旨依議欽此欽遵本總局查閩省紳商士民深明大義歴屆辦捐皆稱踴躍此次法人侵擾海口凡有血氣者莫不敵愾同仇現因需餉浩繁捐納實官停止有年奉旨准子推廣奬勵更宜爭先恐後勉力捐助以期士飽馬騰膚功迅奏共慶昇平除刊刻實收塡給并飭屬通行遵照外合行黏列條目示諭爲此示仰官紳士庶人等務各趕緊輸捐確按數目原奬何項官職開明三代年貌籍貫履歴連同應交正雜欵項各銀齎局呈請兌收以憑核塡實收發領按日彚册詳請奏咨頒發執照換領倘有捐輸巨欵者立卽專案詳奏以示優異毋稍觀望凛之勉之特示光緒十年十一月二十八日給 
[邗江官報]  
　　江甘兩邑侯均於月朔由清江囘揚○揚州營城守府徐牌示本月初八日在内箭道閱視城汎額外世職儘先馬兵步箭○初四日湖北守備鍾培基解鄂餉來揚當卽兌交運庫 
[江撫過皖]  
　　新簡江西巡撫德曉峯中丞於十一月三十日午後兩點鐘過皖用小火輪拖帶紅船三艘洎東門外碼頭院中官憲皆出城迎謁中丞一槪擋駕當卽入城答拜各憲畢遂揚輪上駛云 
[監犯病斃]  
　　汪益元持斧砍傷木匠陳阿方旋卽斃命一案早登前報汪本患颯癲時發時愈前晚因病倒斃獄中當經禁役人等據情廪報由莫邑尊詳府請派鄰封臨騐云 
[原告收禁]  
　　前年崇明縣民人顧餘慶因購買漲灘地畝控粮書張載元串合冒買嗣經訊理不直竟赴都控諸都察院發交蘇松太道邵觀察集訊觀察奉文後委翁子文太守研訊數次得有端倪前日仍在道署訊結觀察飭縣將顧收禁外監詳請　憲核奪云 
[刨棺宜辦]  
　　虹口楊樹浦人趙勝寳向爲輪船領港其妻故後棺木浮厝宅邊月前趙亦病故同厝一處數日前忽被賊將趙棺刨開剥取衣服趙妻棺木亦被撬開和頭攫取首飾家人因恐拖累並水報官飭緝 
[大小騙]  
　　寗人某甲在虹口頭壩開設粥慮稍有餘資前日忽有某乙持洋五元向換制錢甲倩錢莊看明並非僞物照價給錢乙稱錢色不符索其加價甲不允將洋擲還乙收洋入槖踟躇良久仍將洋交甲兌換甲視圖章無悞付錢而去再往錢莊估看則五洋俱化爲銅質矣一日見馬路中有一十許齡之童悵悵無之頗似迷失路徑詢之並無父母兄北甲思某戚欲撫一螟蛉子遂領至家内留養一宵翌晨該童忽失所在尋訪無蹤急向臥房檢點已矣去金圈一對銀釧一雙大小洋圓約值十餘枚當卽報明捕房請爲查緝夫僞洋混用尙爲事所恒有至黄口嬌兒亦效妙手空空兒伎倆則蕭墻肘腋無處非荆棘之叢矣因戯標其目曰大小騙 
[船事二則]  
　　前日傍晚時有英國兩枝半桅兵船一艘駛入浦江寄泊北關南首大沽輪船由福州來滬船底鐵皮稍的損壞於昨早駛入虹口老船塢脩理 
[寓客拐孩]  
　　前日吳淞人徐蔭庭赴虹口捕房報稱在淞開設長春客棧兒子毛郎年方四歲有崇明客某來棧借住數天每日買糖果給兒袜亦不以爲意詎今日三點鐘時抱兒游玩一去不回四出追尋茫無頭緒誠恐濳來滬地變賣故特報請緝查捕頭許之徐遂稱謝而去 
[午炊失愼]  
　　本埠英界大馬路靑陽里管門人某甲昨在樓上午炊失愼一時濃烟如墨勢若燎原幸比隣香山堂藥舖人手衆多高立晒臺用水灌救並有中西捕多名帮同撲滅不致成災亦云幸矣 
[白鴿飛還]  
　　浦東人某甲曾與花烟館妓某氏相識情投意合膠漆同堅誠有如子不語所云食三斗豬脂便以爲天下珍羞無過於是者該妓亦傾心事之商與偕逃嗣以無處棲身商之蟻媒效白鴿之舉適有無錫人急欲授室甲因同蟻媒等親送該妓往得受財禮洋一百元甲認妓爲妹妓認甲爲兄長立有筆據自是以後常往無錫探親饋送些微禮物乙家待之甚厚近因甲又至無錫託言有姊氏從西婦往外國久無音信今得滿載而歸急欲與妹謀一面且囑乙同到浦東乙允之及至浦東甲先登岸聲言報知姊氏飛輿來　詎甲一去不回俄突有某丙到來認乙妻爲室并言被人拐逃日久今甫得見竟將乙扭交該處地保地保年近古稀人極忠厚問知緣由又悉乙有親戚在上海隨遣人知照前來帮乙理說地保言本應送官究辦今姑調停過去令甲還乙財禮洋銀兩造均願私和惟甲言祗得洋五十元餘被各蟻媒分用乙與親戚自願趕緊收還五十元立卽回籍　遂寢息說者謂此事幸遇公正地保否則乙非祇人財兩失恐遭不白之寃矣甲誠狡惡矣哉 
[存項轇轕]  
　　徽人戴某與本邑吳某股開泰來典吳昆季三人各出資本一千串戴亦一千串各家存項多至萬餘然戴亦非殷實之商惟將開裱畫鋪之徐某存項千串攺作巳本今該當虧本一萬串之譜卽行閉歇核算帳目除存本無着外再須找出千餘串吳知戴無力獨自担當徐向索存項持有存錢手摺爲憑吳以並無此項存欵爲詞徐心不能廿遂將此項捐于城内善堂由堂董禀請上海縣提追曾經前署縣黎邑尊先傳典當董事問知細情隨提戴到案供明以上情形然亦無力埋償隨發廳看管侯示現由莫邑尊提案覆訊飭再傳徐到案質訊以便核斷 
[賣女案結]  
　　陳洪茂控戴耕泉叔姪串仝伊子陳鏡清將妹賣去及莫邑尊訊供各情均經登　前晚經帮審委員王司馬傳到買主李三領女上堂先問九歲女孩令指出何人領爾往李處該孩卽　戴桂松戴耕泉陳鏡清三人問尙有何人答稱尙有不識姓名之兩人同往隨詰李三謂是孩究係何人領來答稱由毛桂生宋大榮先來說合後經陳與毛等領來欲賣洋六十元我見其年輕難靠早經回却後陳又同一人來據稱是伊叔父名桂松我因議出身價洋四十元買得實未悉戴桂松攺名陳桂松串賣情事求恩明察陳鏡清供妹子由我領出賣洋四十元我僅用得洋二十元戴桂松用洋六元戴耕泉用洋三元毛桂松宋大榮各用洋二元尙有七元俱係零星用夫戴桂松供小的並不敢串賣陳孩是 
 
 

Page 4

 
 
日適在法界玉露春啜茗伊等硬拉在内司馬謂旣不串賣何致攺姓且爾亦得過洋六元毋庸抵賴遂飭掌頰一百十下又飭笞臀一百板押令交出洋六元戴耕泉供用洋三元係先由我墊去後由陳鏡清償還並非分用身價求恩明察司馬謂爾叔戴桂松由爾串出爾尙敢抵賴飭重責百板押交洋三元毛桂松供向與李三鄰居李無子嗣託我撫一螟蛉女適宋大榮說起陳家有一女孩我隨同伊等至李處當面言定身價洋四十元由伊等交付事後陳鏡清謝我洋二元宋大榮供做媒是實但不知陳有患合情事惟得過洋二元情願繳案司馬謂爾等慣作蟻媒本分府早經訪實著各重責二百板繳出洋坥元勒令具限交保並諭陳洪茂謂爾女雖由伊等串賣但洋由爾子所用亦應懲辦答稱求請究辦司馬遂飭將陳鏡清笞責一百板著令管押候陳洪茂交到洋二十元再行釋放戴桂松叔姪押候繳洋再行核辦並諭李三到期投案領洋女孩交陳洪茂領回 
[法界公堂瑣案]  
　　海琛輪船水手頭目控侍者江文如竊衣一案疉登前報該洋人曾稱英捕房獲有竊賊搜得質票供明在該船所竊翁太守遂着包探將江帶往質對該洋人偕往認贜昨晨太守臨捕房時包探禀稱前日奉諭至英公堂巳經英包探吊到贜物由洋人認明無誤因卽將贜帶回并知該竊到該船竊取牛皮隨手將洋人衣物一并偷歸江稱明係欲賴我辛工起意誣竊太守謂爾旣爲侍者東家之物亦應照應隨請備捕頭轉詰該洋人辛資一節可曾扣住答稱尚有洋三元七角五分未曾發給捕頭知該船于今晚放洋因着包探孫寳生同往取到洋元所吊之賊卽給該洋人領去○浦東人張子卿控葉茂環欠去牛價洋元向索無着當經翁太守飭傳被告訊理張稱八月間有牛三頭出賣與葉葉稱非爲賣牛之事實因伊欠我會錢向索不付反誣我拖欠牛洋太守以兩造各執姑着將葉暫爲交保俟查明再核 
[利人利己]  
　　閩汀龍岡蘇君玉峯市隠於滬有年矣乃母素患心氣疾時發時愈今秋玉峯自滬航海歸里省親適堂上舊恙復發較前增劇延醫調治罔效勢巳垂危玉峯驀憶各日報屢紀助賑愈病事急檢行篋舊時助賑收票一紙爰偕其兄玉波弟玉崗虔詣竈神前默禱焚化冲服並許續助賑洋三十元旋進湯藥日就痊可現巳霍然當將許願洋元於十一月初五日郵交絲業會館籌賑公所解交灾區夫以一念之誠立邀神佑益信利人之卽以利己也因述其事爲當世勸想有識者當不以老生常譚目之[  歇浦寓公誌]  
[讀史有感錄請高昌寒食生吟壇郢政]  
　　槯場互市置樊襄文德庸材主濫觴三策熊羆汪立信半閒蟋蟀賈平章王師持重休言戰敵虜披猖屢逞强一井江南乾淨土通和猶欲細商量[  小藍田懴情侍者畢寳泉草]  
[對月有感錄請高昌寒食生吟臺斧政]  
　　長空寳鏡又新磨南土烽烟未息戈安得吳剛三尺斧横雲偃月斬么麽○憶舊十疉贈廖别駕原韻别來無恙近如何客裏思君愁倍多底事情懐消未得幾回高唱採蓮歌[  小藍田懴情侍者脫稿於吳興錢氏之還讀軒]  
[燒香詞八首]  
　　佛誕爭傳自在天佳期正指藕花前和光不絶喃喃語寳鼎濃燒一縷烟菩提因果最心堅寳相莊嚴五色運入廟親燒香一炷要修來世到西天碧玉年華時世妝相隨阿母禮空王衆中忽見檀奴到繡帕忙遮嫩海棠淡維裙子溥羅裳眞個輕盈窃窕娘稽首慈航勤默祝櫻桃流露口脂香白婆紅女效王嬙結伴來登選佛塲忽訝他家娘子美商量歸去做衣裳白裕誰家美少年亭亭玉立倩人憐阿儂鴛侣能如此歲歲燒香大士前嬌倚娘肩半面藏迎眸忽見有情　燒香要上彌羅閣故意來遊曲曲廊儂亦渾忘白面郎沉檀奉母獻慈航衣香鬢影難迴避惹得傍人笑我狂[  小藍田懴情侍者戲草]  
[夏日書館遣錄請高昌寒食生吟臺哂政]  
　　靜研勾漏擁書城虎僕龍賓物態呈博得薰風生兩腋乘時雷雨使人驚○七夕旅舘感懐人間歲月易蹉跎畢竟雙星好會多地老天荒終不易年年此夕渡銀河[  小藍田懴情侍者脫稿於吳興錢氏之還讀軒]  
[江督轅門抄]  
　　初四日將軍豐拜會藩臺梁運臺程糧道張均見同知胡汝霖從九陶均銷老洲頭攔截難民差 
[蘇省撫轅抄]  
　　十二月初八日候補府吳道中卸署常州府事回候補通判李詒良銷發審局差卽辭赴車防釐局差 
[上海北市絲業會舘籌賑公所施少欽經收山東賑捐十二月初三日第五百三十一次清單]  
　　江北衆商年例酬神演戲席賣飭省移助九十五元必得吕宋票號十元天成吕宋　號十元浙寗鄭霖求宅内病痊陸元吉安堂求腿疾速愈六元馮山福求平安二元趙變鄉求父病痊二元愛日軒主求親體康強本洋二元無名氏四開一元八開三元十六開一元不留名一元○坦直橋信昌典募富貴源頭同字二欠九千九百三十九號　雙人一口變物十元周俊心愿三元實善堂二元圭書居士一元積善堂土文卿合一元平安氏無力子二戶各錢五百文知過氏不名人合四百文圓滿氏三百七十五文洪重慶三百六十文程佐卿三百五十五文楊麗生朱登幼二戶各三百文何關柏二百文以上十四戶合來洋二十元○十一月初八日報登四百九十二次清單内列蘇州潘仲溪先生墊交棉衣欵洋一百五十元現巳開示捐戶清單特再補登不求人知一百元　擎易舉四十二元江魯珍六元大吉主人二元十一月二十八日報登五百十四次清單内列蘇州潘伸溪先生墊交棉衣欵洋一百兀現亦開示捐戶清單特再補登成元福壽蓮記二戶各一十元謙受堂十元　幼氏六无周生氏求病速愈無名氏成德舊疾不復發兒無疾病潘遵怡求平安六戶各伍元天水姜氏二元上黨氏播子山編柳舘主人汪春記程世亷紹興范潤州王雲西居士汪麗記許維記公席記補不足十二戶各一元○同源亨募萬善同登昌字一萬五百三十五號冊同源亨王恆源二戶各二元徐洪記無名氏有心無力三尸各一元○劉石穆亭募昌字二千二百七十三號冊安慶堂五元吉安堂集慶堂承善堂盛德堂延禧堂延禧堂廬氏六戶各一元勞毓　四角勞毓琪勞毓琛二戶各三角德泰恆益豫堂治泰昌寶善堂錫鱣堂藜照黨六戶各錢五百文新燕堂四百文愼德堂敬承堂滋德堂山陰昇氏筠蔭書屋陳大昌蘭言室崇德堂燕翼堂無名氏十戶各三百艾貽遠堂　眞遊二戶各一百文万玉行五十六文以千三十戶合來洋十二元錢六千八百五十六文又募昌字一萬三千七百七十六號冊安慶堂二千八百九十文合洋二元錢六百九十文播石子冝募昌子九百八十號册潘子宜自助三十元○萬增　募昌字一萬四千九百五號冊萬記三百文增記二百文芍記登記東記嬴記若記兆記樹記七戶各一百文以上九戶合來祥一元錢一百文○松伯里募昌字一萬七百八十八號冊義記五元鄧逸樵知非于借花獻佛三戶各二元無名氏江緯田江存善堂東海氏求家庭平安四戶各一元從心所欲人了心願氏二戶各千元會心處銅祥二元以上十一戶合來洋十六元銅洋二元○本埠無名氏募昌氏一萬三千六百三十一號冊范本漣押歲錢移助二元○常德李君立謨募昌字一千四百八十六號冊四記　平一四梅寶二十兩泰記十二兩同慶行八兩李松盛無名氏彭榮新陳永立福泰厚臨昌行立成和志大行春源行九戶各四思兩賢堂吉順公曾阜泰會福隆鼎振茂五戶各二兩隆大行一兩又慕昌字一千四百九十一號冊濟春堂衞生堂振興行束昌榮聶振　龔恆興楊源裕萃升行成泰行九戶各錢二千文源盛行聶兀泰陳子銓養榮堂杜盛興五戶各一千文連上一冊由延康莊來常平二四海寶一百兩作九八規元一百零七兩五錢○莊榖卿募昌字一百三十五號冊王禹記一元衞玉記一元○揚州韋君振煦託朱君伯康劉君愷　合募昌字五百七十六號冊朱小　經手徐月波經手二戶各二元馮德茂朱裕泰朱伯康三戶各一元無名氏錢六千文黄恆隆吳泳文二戶各二千文虞子安一千三百文何公盛萬豐號萬生朱裕大四戶各一千文無名氏嚴雲階二戶各九百文李天霞什記二戶各八百文恆源昌六百文永順號五百文卜錦匯劉四順二戶各四百文王梓亭田奶奶朱裕豐萬通趙天祿乾泰六戶各三一文陸錦餘戴與九趙致祥王德源殷春華天和棧田禹亭集大同裕順九戶各二百文又記湯君瀛洲募昌字五百七十八號册松雲書屋不留名松茂堂不留名四戶各一元王香士百千文湯瀛手六百文守拙軒朱子英吳門周氏無名氏四戶各五百文敦厚堂不留名積善堂不留名聽月軒五戶各四百文不留名無　氏無名氏三戶各三百文無名氏扶風堂不留名三戶各二百文又許周君間靑徐君月波合募昌字五百七十九號冊敦復堂六元　馥香李春木二戶各二元裕源號無名氏森　　三各戶一元豫泰錢五百文又庇　君瑞徵募昌字五百八十一號冊楊彬　太升號諸位二戶各錢二千文無名氏　　石裕泰昌無名氏樂德茂無名氏六戶各一千敦陸堂六百文　名氏五百文無名氏魏恆　泰生同泰和　善堂五戶各四百文三槐堂無名氏無名氏許寶宜四戶各三百文無名氏　祥無名氏無名氏無名氏孔愼浩六戶各二百文又託吉君瑞徵募昌字五百八十二號　晋鄭豐惓寶記張同興無名氏正祥五戶各一千文　　裕興恆二戶各五百文又此程君劍泉募昌字五百八十五號冊永豐一元福興一千文上一字看不清剛去胡國慶謝松甫葛希彭陳綺園四戶一千文泳泰張錦雲陳進才胡松林四戶各五百文以上六冊共合來洋七十八元又周周春日祿圖墨山水各一軸以上初三日 
 
 

Page 5

 
 
[浙省撫遠抄]  
　　十二月初二日同知朱錫　禀知厘捐局委解寗巡道公欵差禀見禀辭大挑縣郭沛棠禀知防軍局委支應差禀安叩謝○初三日府經歴李世均禀知粮直魏解滬局經費叩　縣丞朱方達禀銷寗郡　捐回省禀到○初四日前江西鹽法道吳兆麟進見○初五日李承先禀銷百官厘局差禀見從丸品岳家幹禀知粮道安解第三批津局經費叩辭 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光绪十年十一月二十日京報全錄]  
　　宫門抄○上諭三道錄前○發抄旨四道○東撫陳奏河工防守平穏摺○直督李奏遵議各犯變通辦理片○東撫陳奏擬撥銀兩片○又奏河工應銷各欵擬先分案造報片○楚督卞奏荆江三汎安瀾防護隠固摺○東撫陳奏請簡放糧道摺○西撫潘奏知縣到省暫留學習片○大臣謙奏委查圍界均無侵碍摺○豫撫鹿奏武員服闋仍留營帶練片○十一月二十日兵部太常寺太僕寺廂白旗值日無引見○前任凉州副都統崇志到京請安○童華請假五日○祁世長請假十日○齡海續假十日○内閣奏派騐放之王大臣派出克王麟書奎潤許應騤○召見軍機○發抄楊昌濬奏已革羅源令饒書升被訐案訊　請開復奉旨着照所請該部知道欽此○又請將完欠耗羡之前署寗德令吳榮鼎給還頂戴奉旨着　所請吏部知道欽此○劉秉璋奏採辦軍火及改築砲臺營壘用過銀兩奉旨該部核議具奏單併發欽此○又閩省調浙超武輪船支給薪工銀數開單具奏奉旨該部知道單併發欽此○○革職留任山東巡撫臣陳士杰跪奏爲黄河上游南北兩岸現巳節逾霜降通工防守平穏恭摺仰祈聖鑒事竊東省黄河賈莊濮州一帶爲上游南北兩岸堤身各長二百餘里向派文武員弁督率勇營民夫分叚防守上年高岸雙合嶺屢出險工大堤塌陷一百餘丈當經在工員弁星夜搶築圈堤幸免泛濫本年交春後臣派委副將歐陽高拔等前往加修埽壩補還堤身以資抵禦其有殘缺卑薄迎溜當冲工叚並令逐一修培多購料物堆存備用因海防吃緊各營除抽調外在工祇有遊擊張仕忠一營並游擊陳錦章分撥兩哨不敷分布復飭張仕忠歐陽高拔等添募民夫協同辦理夏間黄水來源極旺節交四月堤外灘處業巳全行上水溜勢直逼堤根五月以後風雨時作賈莊雙合嶺孫樓路莊等處磨盤魚鱗各埽繩斷樁拔奇險異常雙合嶺形勢坐灣埽前水深二三丈至四丈餘不等情形尤爲岌岌臣委前臬司潘駿文往勘籌辦當據禀請添修挑水壩三道以拓溜勢員弁人等又隨時加築前後戧磨盤埽等工始克保守平穏秋汛期内黄水時有長落北岸濮州壽張等處屢報出險而濮州之羅莊范屯月堤被冲坍塌水幾出槽官民協同搶救竭十數日之力方臻穏固七月間直隸東明境内漫溢决口水勢下注荷澤鉅野南岸各工内外被浸加以連綿陰雨上下汕節節生險幸經各員弁晝夜嚴防紳民人等亦各出夫帮同直隸堵築俾串溝刻期堵合大局獲保無虞統計本年南岸添築新埽六十九叚磨盤埽四座挑水壩三道又挑水柴壩一道與夫加廂塡築各工用料之多倍於往歲節交霜降尙有險要之處工作尤難停手現據在事各員禀報刻下巳交小雪水勢稍落全工一律穏固等情前來臣覆查無異相應仰懇天恩頒發大藏香十枝由臣祇領委員虔詣大王廟敬謹祀謝以答神庥至本屆係應行保奬之年該員弁等兩載辛勤不無微勞足錄可否准臣擇尤酌請奬叙以昭激勸之處伏候聖裁謹恭摺具陳伏乞皇太后皇上聖鑒訓示謹奏奉旨已錄○○李鴻章片再准刑部咨開各省軍流徒犯脫逃日衆宜變通整頓又五軍内附近近邊邊遠三項應否刪减請飭各省悉心酌議等因奉旨依議欽此當飭臬司遵照兹據該司松椿督同保定府知府朱靖旬議詳前來臣查前明設衛分屯軍犯有戍役之勞與流犯之安揷爲民者有異故附近充軍重于滿流三千里今邊衛盡撤不以罪人充卒伍其五軍内之附近一項名雖加於滿流實則僅止二千里卽近邊邊遠兩項亦與滿流道里相等且滿流人犯在配脫逃例發附近充軍反少於原犯一千里未免輕重失宜似應將附近近邊邊遠三項刪去酌留極邊四千里及烟瘴充軍二項爲滿流加等地步以昭核實其攺發充軍人犯能否卽復舊例仍發新疆等處種地當差應由新疆大臣察核奏辦至直隸例不安揷軍流惟徒犯每年約有百數十名向於本省距籍五百里之地均匀酌撥由配所州縣發交吏目典名轉發防夫管束但擺站拘役徒有虚名亦不能專派一差看守一犯其中人命鬥毆等犯多有親屬恒業每冀徒滿遞回逃者無幾惟竊盜搶奪等犯類皆遊惰之民且向無口糧飢寒交迫往往乘間脫逃若加重防失罪名官吏處分恐致相率諱匿不若酌給口糧分别充差有藝直隸大治州縣每處徒犯十餘名小治數名此項口粮每人每日不過制錢五十文核計爲數無多應令州縣捐給查各屬總有捐給者但僅授食當無以維繫身心此後凡有徒犯到配應察其本係良民派充鍘草打更等項夫役如係遊惰應收入自新所責令學習織帶編筐等事例應鎖帶鐵桿者仍暫行鎖帶俟知悔悟酌量開去俾便習藝冬令捐給棉衣以禦寒旣無凍餒之虞馴良者自能安心供役遊惰者漸使悔罪遷善如能學成一藝在配時已可略得工資迨徒滿還家亦得就此餬口不得終身廢棄前已飭屬議立自新所安置竊賊等犯其未設者應令量爲添設所費有限而徒犯亦有棲身之地不致散漫無稽逃者自可日少其餘事宜悉循舊例辦理所有酌議緣由理合附片覆陳伏乞聖鑒勅部查核謹奏軍機大臣奉旨刑部知道欽此○○陳士杰片再小清河工程臣原奏需銀二十餘萬兩僅指撥四川省銀十六萬兩又十四戶存欵一萬一千兩奏明撥歸此項動用下餘不敷尙鉅臣約略核計將來全工告竣實需銀二十四萬兩左右所短之項擬在糧道庫籌撥銀七萬兩以資應用仍俟工竣按欵據實報銷理合附片陳明伏乞聖鑒謹奏軍機大臣奉旨知道了欽此○○陳士杰片再長堤民埝經歴伏秋兩汛被水冲刷及風雨蟄實恐丈尺間有不符之處現巳責成各州縣趕緊修補及小清河上下叚經委員查勘回報下游仍然暢流惟齊東第十一叚河堤百姓掘開淤墊约十六七里壓城决口黃水灌入第十二叚淤墊約十五里兩岸河堤均不無冲塌處所而九叚十一叚尤甚其上游章邱第十一叚本未竣工亦應及時辦理均卽札飭印委各員逐叚分别挑挖補修堤岸以期一律　暢擬俟各工完竣除長堤决口照例分成賠修外所有應銷各欵擬先行分案造報以清眉目此役應如何辦理作爲另案隨時具奏免致牽混理合附片陳明伏乞聖覽謹奏軍機大臣奉旨該部知道欽此○○署湖廣總督湖南巡撫臣卞寳第跪奏爲荆江三汛安瀾萬城大隄防護穏固恭摺仰祈聖鑒事竊查荆州萬城大隄濱臨荆江爲全郡及下游田廬保障最關緊要本年輪應總督赴隄督防臣前因奉旨巡閱湖北全省營伍未克分身前往恭摺奏明飭委荆州府知府恒琛督同文武員弁妥爲防護在案兹據該府禀稱本年自夏徂秋川江及沮漳河諸水迭次盛漲建瓴直下最大之時高過揭林洲石磯五尺有餘兼之風浪時作波濤冲擊官民各隄節節危險隄身間有汕刷崩矬之處經該府督同在工文武員弁隨時設法搶築晝夜梭巡防護幸得化險爲平現巳節屆霜降水漸消退全隄穏固普慶安瀾等情前來除仍飭實力巡防俟水落歸槽再將應修各工詳細履勘乘此冬晴水涸循例派土興修以禦來年漏漲外所有本年防護荆州萬城大隄三汛安瀾緣由謹會同湖北巡撫臣彭祖賢恭摺具陳伏乞皇太后皇上聖鑒謹奏軍機大臣奉旨知道了欽此○○革職留任山東巡撫臣陳士杰跪奏爲粮道因病出缺請旨迅賜簡放以重職守恭摺仰祈聖鑒事竊督粮道穆特布前由運河道調補斯缺甫經到任因奉旨截留漕粮辦理賑務於前月望間來省面商一切事宜臣令回署將賑米赶緊分泒去後頃據署平原縣知縣黄麗中禀稱該道於十月二十七日行至平原二十里舖晚間陡發胃氣舊症醫治罔效於二十八日子刻卽行出缺等情臣查粮道事務繁多現值分飭州縣兌漕之際要缺不可一日無人况截留賑米尙未派定各屬應交之數尤當刻期趕辦以免遲延兹查在任儘先補用道濟南府知府福潤守潔行堅才大心細綜核庶務實爲難得之才堪以委令接署除飭星馳前往辦理一切事宜外所遺督粮道員缺相應請旨迅賜簡放以重職守謹恭摺由驛具陳伏乞皇太后皇上聖鑒訓示謹奏奉旨已錄○○潘鼎新片再新選興安縣知縣柳恩慶業巳到省應依憑限赴任惟興安地當孔道民猺雜處衝難相兼現辦善後清查伏莽一切整飭撫綏尤關緊要該員甫經到粤情形未熟且現值邊防吃緊差遣需員應請暫行留省差遣以資學習俟差竣後再飭赴任以重職守據藩司張夢元具詳前來謹附片陳明伏乞聖鑒謹奏軍機大臣奉旨吏部知道欽此○○奴才宗室謙禧跪奏爲委員會查圍界均無侵碍恭摺具陳仰祈聖鑒事竊查前任都統崇綺具奏圍場應辦事宜章程内開圍塲未放巳騰及巳放免騰各地方分歸總管同知管轄其各交界處所若不實力稽杳誠恐有侵碍正圍情事擬請責成總管同知各按四季巡查結報每年秋間上都統揀委妥員會同周查一次事竣查核奏報並咨部備案經部議准行知遵辦在案茲屆秋季應行會查之期經奴才揀派佐領恩聮會同總管同知遵照奏定章程前往認眞巡查有無侵碍正圍出具印結呈送查核去後旋據該佐領恩聮圍塲總管齡海粮捕同知李天錫詳稱會同在於圍塲巳放免騰毘連内圍未放巳騰各交界處所親加履勘均無侵碍正圍情事出具印結詳送前來奴才復核無異除仍飭總管同知隨時認眞稽查不准稍有疏懈並將印結咨送戶部備案外所有委員會查圍界均無侵碍正圍緣由理合泰摺具陳伏乞皇上聖鑒謹奏軍機大臣奉旨知道了欽此○○鹿傳霖片再記名總兵楊鴻禮江蘇銅山縣人前經委帶練軍深資得力茲因其母張氏在籍病故卽日起程回籍遣丁呈報前來臣查該總兵楊鴻禮向在宋慶軍營剿匪有年歴署歸德南陽等鎭委辦練軍事務屢獲著名要匪綏靖地方現當將才需人之際合無仰懇天恩准將楊鴻禮仍留河南俟百日滿後卽飭來豫管帶練軍認眞巡防以資得力且備緩急之用於地方營務均有裨益理合附片奏陳伏乞聖鑒謹奏軍機大臣奉旨着照所請兵部知道欽此 
 
