# 1922 - 159 - 4917712

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[廢督（冷）]  
　　北京閣議廢督北方武人亦多允廢督浙盧又已通電自行廢督廢督之擧當在必行之例矣雖然廢督不難也武人而不跋扈爲難廢督非僅廢督之名也當廢督之實廢督更不自今日始也西南各省固已有先行之者 
　　假使僅廢督之形而不廢督之意則軍人之勢力依然存在政局之爭奪依然擾攘或則易其名或則分其勢於國民望治之初心有何補哉 
　　是故廢督可喜也廢督而不澈底則其喜爲空故我願力行廢督者之當謀澈底也 
命令 
　　六月十一日大總統令據兼署國務總理署敎育總長周自齊外交總長顏惠慶内務總長高凌　署財政總長董康陸軍總長鮑貴卿海軍總長李鼎新司法總長王竉惠農商總長齊耀珊署交通總長高恩洪等呈請辭職周自齊顏惠慶高凌　董康鮑貴卿李鼎新王竉惠齊耀珊高恩洪准免本兼各職此令國務院攝行 
　　六月十二日大總統令特任顏惠慶暫行兼署外交總長譚延　署内務總長董康署財政總長吳佩孚署陸軍總長李鼎新署海軍總長王寵惠署司法總長黄炎培署敎育總長張國淦署農商總長高恩洪署交通總長此令 
　　又令譚延　未到任以前特任張國淦兼代内務總長此令 
　　又令黄炎培未到任以前特任高恩洪兼代敎育總長此令 
　　六月十三日大總統令民國六年六月十二日解散國會令茲撤銷之此令 
　　又令比年國家多故愛患紛乘近准參衆兩院議長並據各省區軍民長官曁各省議會敎育農工商會等迭述國家危迫情形環請來京任職情詞肫摰義不容辭茲於六月十一日蒞京執行大總統職權矢此誠勉維大局所望邦人君子文武同僚體念時艱共圖匡濟以鞏國本而奠民生有厚望焉將此通令知之此令 
　　又令署財政總長董康呈秘書葉瑜宋春舫伍荀懇請辭職應照准此令 
　　又令署交通總長高恩洪呈請將署技正黄靄如免去署職應照准此令 
　　又令署交通總長高恩洪呈請將技正華南圭免去本職應照准此令 
國内專電 
[北京電]  
　　令日（十）（一）十時第一閣議黎令務各出席吳陸軍本人先未同意顏主斷下謂吳不就卽督不能廢本人亦不幹顏又保王寵惠長法謂華會代表至少一人入閣今日閣議第一命令廢督（十三日下午一鐘） 
　　北京電今（十）（三）十時東廠胡同聯席閣議决發停止軍事行動聽候解决及廢督命令黎顏請吳事實上爲收束軍事後援吳允（十三日下午一鐘） 
　　北京電葉夏聲電覆黎贊成廢督裁兵請南北各裁五成改作生產工作（十三日下午一鐘） 
　　北京電施肇基赴加拿大前見美休氏休謂主張裁兵坐而言尤當起而行彼深信吳佩孚馮玉祥已覺悟尙望其他各督一致 
　　北京電黎主設全國裁兵事宜督辦任吳又主組南北名流會議研究統一又將國會任其自由發展與以經濟助力（十四日下午二鐘） 
　　北京電吳昨力辭陸長顏曰君不領陸則元首魚電君之蒸電從何着手（十四下午二鐘） 
　　北京電使團對徐去院攝黎繼認爲完全政治問題不加何等討論昨各使集議此回政變外交無大停頓尙樂觀說明使團對華依外交習慣辦理承認黎繼承國務院代攝後之職務無须加以新承認儀式（十四日下午二鐘） 
　　北京電昨（十）（二）申葡領使訪外長談榆關戰事鐵路又斷又訪問時局對顏内閣樂觀（十三日下午鐘） 
　　北京電顏昨顏昨語黎對二三届國會不必提非法因對内爭議多對外信用又減（十三日下午一鐘） 
　　北京電撤銷解散國會令經閣員多方勸顏副署始以茲销之四字了不言法將來舊會成否不受牽制又就職令亦避法統復職意義較有退步（十四日下午二鐘） 
　　北京電閣議顏董李王張高列席顏對取消解散國會令請考慮院將移集靈囿議案陸徵祥使瑞士何煜爲敎次孫丹林爲一内次江天鐸爲農次李欽爲烟酒署長 
　　北京電吳佩孚今晨（十）（三）七點半到先赴王懷慶宅小息入黎府辭陸長（十三日下午一鐘） 
　　北京電聞榆關礁山百花山奉軍十日逆襲雙方死亡多又奉軍由秦皇島礁山退時井中均下煤油直軍中毒數十人王承斌將吳部第三師增入前線（十三日下午一鐘） 
　　北京電榆關戰况仍烈保定據爲 
裁兵未到時機理由（十四日下午二鐘） 
　　北京電奉訊張作霖實行聯省自治對於時局與西南取一致行動本人並無通電表示意見 
　　北京電金永炎爲府秘書長周效魯爲秘書黎昨（十）（二）派周向吳笈蓀接收文件（十三日下午五鐘） 
　　北京電政學系李根源韓玉宸谷鍾秀張耀曾日在西安飯店商議羅致西南議員張谷並於黎前擔保滬粤議員定能消除反對 
　　北京電昨政客集萬牲園對新内閣無分頗不滿又以粤會宣言滬同人不前結果派人赴保建議招徠方法（十四日下午二鐘） 
　　北京電今日茶會兩院仍不到二百因有四十餘人因資格缺陷含羞在外觀望（十四日下午二鐘） 
北京電黎定十七在三海宴使團昨發請簡（十四日下午二鐘） 
　　北京電王正廷與保定孫中山間均能接洽黄陂頗爲信任王亦日在東廠胡同參與機要顏惠慶組閣大爲出力（十三日下午五鐘） 
　　北京電交通大學京滬兩校代表今日（十）（三）見高恩洪請恢復董事會並不認新派校長關賡麟高大窘　　北京電僑務局因李欽關係代郭運動可以保全郭俟假滿卽視事聞李欽黄陂將任以重要某項事　　北京電京論傳李欽長煙烟認白宮欲傳東海衣缽李於特種財產以善押致富（十四日下午二鐘） 
　　北京電陳光遠電粤軍因子彈缺乏向南康退却（十三日下午五鐘） 
　　北京電蔡成勳抵潯來電催餉 
 
 

Page 5

 
 
   
 
 

Page 6

 
 
國内專電二 
　　北京電馮玉祥共出二師兩旅兩旅加入京奉僅兩師在豫連續擊散豫軍七十餘營近胡景翼疏馮馮勢益孤（十四日下午二鐘） 
　　北京電周自齊交代出京府秘長事實上夏壽康辦秘廳組織尙早 
[]  
北京電外部將非官制人員全裁候甄别（十三日下午一鐘）　　天津電顧維鈞寒（十）（四）日到津擬赴各校會演說二日回京 
　　天津電奉軍大敗死傷八九千直軍己距關三十里直軍飛機損壞一架二十六師全部開赴秦皇島助戰（以上十四日下午十一鐘） 
漢口電余日章寒（十）（四）晨九時抵漢各界赴站歡迎達三千人余下車卽至靑年會演說華會經過並定删（十）（五）午假漢商會演說 
　　漢口電保定續編兩混成旅援贛不日南下擬以董政國爲指揮　　漢口電蔡成勳部元（十）（三）到步兵一營砲兵兩連晚運贛 
　　漢口電鄂軍第四旅已由新牆進駐汨羅前線 
　　漢口電趙恒惕派黄斌過漢赴保報告陳嘉佑援贛已制止 
　　漢口電蕭劉派杜錫鈞元晚赴京覲黎賀復職 
　　漢口電省議會第一次臨時會元日閉會决有（二）（十）（五）日開第二次臨時會（以上十四日下午十鐘） 
　　香港電孫演說後形勢緊張孫在觀音山架砲陳軍會議彼開砲當正當防衛孫艦日夜開火陳軍不離武裝 
　　香港電伍擬發電反對黎復職 
　　香港電港督由施垣護理 
　　香港電陳電省會瓜代有人退而少息粤當由三千萬人解决非炯所能爲役亦非二三妄人能搗亂請貴會善其後以上十五日下午十鐘） 
　　杭州電盧督删（十）（五）晚通電去職印交省長實行廢督法團代表午後會議組廢督善後委員會擬大綱七晚推代表四人請盧任委員長（十五日下午十一鐘） 
交通大學無線電 < 
[美國對於歐債之意見]  
　　華盛頓電美資本家摩根氏在銀行家季員會休會後之宣言美政府甚以爲然美政府仍反對將德國賠償問題與協約國欠美債欵問題併爲一事美國甚願立即開始償還債欵之討論但在美國認爲有益之時討論債欵之減免不能涉及歐洲政治之地位美國不欲美債問題隨他事爲轉移尤不欲擔負對德索欠之責任 
[美市長徵求禁酒意見]  
　　舊金山電舊金山市長發表徵求各大製造家對於禁酒意見之報告以供將來選舉運動之資料計表示意見者實業界領袖及大製造家一千五百人百分之九八立贊成嚴格禁酒僅百分之二贊成禁酒案之修正商人以爲自禁酒後經濟狀况爲之改良工人廢時較少曠業者較稀而工率亦增高從事於改良社會事業者亦證明禁酒可增進家庭幸福之事實機師同胞會會長斯通氏且謂製酒售酒之全部問題渠皆極端反對惟抨擊此報告者謂所被徵求意見者悉爲有贊成禁酒原因之人尤以製造廠主爲甚彼等自認工人禁酒後工作之能率增高廠主因獲利實則廠主固自飲酒也 
[列寗病况]  
　　華盛頓電里加來電稱列寗病劇 
　　柏林電又一德國專治腦病之醫士奉莫斯科急召立卽起程往診列寗之病 
[美礦罷工有解决望]  
　　華盛頓電煤礦罷工現有解决之望聞工資委員會星期三日開會擬繼續現有之合同工資照舊但須礦工取銷其加資要求依照原狀恢復工作 
[在菲美商請推行航業法]  
　　馬尼刺電美商會開大會邇遇一案請會董回華盛頓政府要求將沿海航業法立即推行於菲島謂菲島美人宜有航務之充分便利且美國船隻停駛者不少尤當使商船活動 
[美報對於日新閣之評]  
　　華盛頓電美報稱華會最大之失敗爲西比利亞問題日軍在西比利亞無所成就惟日日造成仇敵並引起全世界之疑慮耳東京在華會中關於西比利亞事得何敎訓乎美國人民對於日本意見殊有疑念而華府亦願日本退出西比利亞加藤其亦知撤兵之爲智乎捷報歡迎加藤謂加藤反對軍閥主張增進國際交誼云 
[各國近事記]  
　　倫敦電韃靼海峽英兵被戮之說現由官塲聲明不確　　倫敦電中央新聞稱據可恃消息英愛談判可得各點同意之結果 
特約路透電 
[南北政聞記]  
　　十五日北京電聞孫中山已電致陳炯明允離廣州將政務全歸陳民主持孫擬專心於北伐如不成功不再回粤 
　　十五日北京電内閣令晨决議任張耀曾爲治外法權委員會會長顧維鈞博士爲改革財政會會長 
　　十四日北京電顏惠慶博士曾電致伍廷芳請出任總理迄未接覆據最近消息張作霖曾請吳佩孚開休戰談判吳覆電報可張即準備攻擊至星期六日奉軍遂實行出攻但未獲勝吳佩孚於星期一日忽遽回保定前曾言渠須親自調度派度派援事宜 
　　十五日北京電閻鍚山電致伍廷芳贊助吳佩孚請伍來京就總理任之電閻謂吳佩孚爲國民計切求統一渠故願伍即至北京伍旣抵京可消除障碍促成統一　　十五日北京電外交部昨晚照會外交團謂前徐世昌退職時中政府會照會各外使今黎總統復任相應照會云云 
　　十五日北京電衆議院議長與財政部磋商後商定撥欵十萬元予參議院二十萬元予衆議院以充國會經費兩院議員由遠方至京之旅費亦在内 
[奉直再戰記]  
　　十三日天津電（遲到）昨日山海關周圍仍有劇烈之戰事直軍傷兵運抵天津者在一千三百名以上尙有多人送入唐山醫院聞奉軍進攻者均遭挫衂直軍已稍得進步惟戰事尙未分勝負直援軍赴山海關者甚衆第三師亦在内奉軍領袖初曾承認休戰及黎元洪復任繼忽襲擊直軍 
　　十五日北京電山海關於星期二日大戰後今忽入於沉寂雙方刻皆從事調援及重行布署著名直軍第三師聞已於昨日由深州出發第十一師之一旅昨晚由開平開往昌黎第十三師之一部分已抵開平 
[輪船相撞再記]  
　　十五日天津電此間怡和公司已接景星隆陞（譯音）兩船互撞消息兩船失事地點乃在白河巨彎鹽灘地方景星直至來船迫近始見之景星乃撞於隆陞中部及左舷船首隆陞初若下沉繼復能自持而擱淺灘上未幾左舷大傾吸水頗多幸陷於泥内始得保全所載赴牛莊苦力六百名均以小船運至附近某村若輩並未驚亂隆陞乃日人所有撞後即經騐視所受之損雖在深水足沉没但尙無大碍景星船首略受損但仍能安抵天津兩船均無死傷 
[澳門事件]  
　　十五日香港電廣州政府對於澳門葡警殺人案已向澳政府提出下列要求（一）葡政府應向粤政府道歉（二）懲辦開槍之軍官·兵士·及警察（三）葡政府應賠償死者家屬及以醫藥費給予受傷者（四）遣回斐兵（五）禁止澳門賭博 
[港督返國]  
　　十五日香港電港督司徒白斯爵士已乘俄羅斯皇后號赴倫敦 
[海牙會議之預備]  
　　十四日海牙電英國及他國代表現集於此準備明日在和平宮公道廳開俄事會議廳中設五十九代表座此外尙有隨員座位俄代表在海牙時當道加以特别之保護 
[奥國救濟鈔票]  
　　十四日維也納電政府與銀行代表會商後已設法組織一奥鈔銀行因此結果昨日十萬克郎合英金一鎊之價格今日於交易所未開門時已一落而爲七萬三千克郎據報紙云新銀行將爲奥國改造之第一步驟 
[德國照付到期賠欵]  
　　十四日柏林電内閣决議照付明日到期之賠欵並稱在銀行家未再開會以前德國將注力以保持馬克價格大約内閣將向賠償委員會接洽維持馬克價値之臨時辦法 
[英國之保障實業案]  
　　十四日倫敦電内閣議决實施保障實業案中防阻外貨充斥貶値競售之條例不久將提交下院請予通過惟内閣討論此事歷五月之久雖得多數贊同然非全體故下院提議時混合黨同兩系對於保護政策難免激昂之辯論 
[英國慶祝巴西之派艦問題]  
　　十四日倫敦電克松爵士今日在下院言及日本艦隊將赴巴西京城以慶祝巴西百年紀念展覽會一事謂英海軍部應將不派艦隊之决議重予考慮愛梅立氏答稱海軍部曾籌計之如派可充分代表英海軍之艦隊則至少須有巡洋戰艦兩艘需費五萬鎊故不得已决定不派艦隊 
[英國之第二海線]  
　　十五日維多利亞電太平洋海電公司之代表密爾華氏由澳赴英據謂該公司董事將於下月在倫敦集議以討論在英屬可倫比亞與澳洲間安置第二海線之辦法聞第二海線所取之路與第一線不同預料第二線之埋置兩年可畢 
[世界棉業大會]  
　　十五日倫敦電各國代表連印度及日本在内現在瑞典京城參預萬國棉紡織業聯合會所組織之世界棉業大會 
[美國之航業與烟酒]  
　　十五日華盛頓電國會中昨有人因航運部船隻不厲 
行酒禁發言抨擊航運部該部長答稱在三哩限度以外不得不供給飲料以期與外船競爭 
[印度海員罷工]  
　　十三日喀爾喀特電印度海員萬人要求加薪罷工全部航業受其影響 
[各國近事記]  
　　十四日哇太華電坎拿大預算案以十八票多數通過農黨議員十人皆投贊成票 
　　十四日倫敦電聞倫敦談判關於南愛制憲問題者現有可使各方面滿意之結果 
　　十四日匈京電匈國選擧之最後結果爲政府黨一六六人反對黨七六人超然派三人 
公電 
[簫耀南等致伍秩庸電]  
　　各報館均鑒吳玉帥眞電奉悉南等極表同情頃擬致伍秩翁一電文曰廣州伍秩庸先生鑒關河間阻承敎無緣仰慕光儀衷情結轖竊思我公當代耆英巋然魯殿六年政變適領中樞於解散國會命令拒絕副署懔棟折榱崩之懼爲曲突徙薪之謀嶺表經營冀延墜緒血忱衛國可敬可欽今幸人心望治障碍悉除法統重昌黄陂復位國家泰運將復我公素願已償想睠顧中原當爲色喜惟是頻年多故時局顚連元氣凋殘民生疚苦際茲建設伊始經緯萬端不有老成大業安託黄陂與公志同道合延企方殷天下之人莫不想望丰采吳玉帥眞電勸駕出於肫誠南等無似願拜下風藉聞餘慧伏冀推其宿抱勉爲一行從容策晝敷布謀猷俾諸大夫國人皆有所矜式豈惟南等私幸國是前途實利賴之如以溽署長途有妨衛攝卽遣代表北上亦足以慰君情臨電不勝區區之意等語謹電奉聞敬祈鑒察蕭耀南劉承恩仝叩元印 
[劉鎭華贊成立裁督軍電]  
　　國務院各部總長各總司令各司令各都統各護軍使各鎭守使海軍各總司令各司令參議院衆議院各省議會各法團各報館王聘卿張鎔西谷九峯汪伯棠莊思緘蔡子民王亮疇孫慕韓康長素張仲仁岑雲階唐少川章太炎譚組庵孫伯蘭伍秩庸李協和胡展堂汪精衛陳競存王儒堂熊錦帆劉　舟張季直薩鼎銘段芝泉熊秉三嚴範孫梁任公張敬與范靜生周少樸諸先生均鑒頃奉大總統魚電當即肅覆其文曰北京大總統鈞座魚電於文戌始奉悉廢督裁兵爲中國救亡之唯一良策鎭華素抱此項宗旨前接代表報告我大總統商榷出處首先揭榮仰見鈞座眞正謀國之盛心雖全文未及先覩而標題極關緊要當即電請曹吳兩巡閱使挈銜轉呈以期迅達諒承睿鑒茲讀魚電我大總統分列五大害六不足慮爲内閣計爲地方計爲督軍自身計均以此爲先决問題訓示周詳籌維備至鎭華甘願以身倡始藉伸感戴之誠裁革手續亦極單簡立刻廢止毫無問題各省聲應氣求當亦不感困難所應計劃裁兵問題耳額數之訂定餉糈之指撥交通不便之省控制如何敏捷師旅以外之軍配置如何均匀凡此諸種當在鈞座考慮之中無須鎭華之喋凟也尤有陳者事體旣極重大辦理尤須敏速邦家再造觀聽一新衆志成城咄嗟立致利用朝氣第一要着恭電覆陳仰祈睿鑒劉鎭華叩文亥印等因特電奉達即乞鑒照劉鎭華文亥二印 
國外要聞 
[德國特約通訊（王光祈五月三日）]  
　　日諾瓦會議中之俄國問題（二） 
　　記者昨日通信中已將協約國專門家對於淸理俄債及賠償損失兩項問題之根本主張報告讀者並相約下次通信再詳述其淸理及賠償之種種手續茲篇通信卽踐吾昨日通信之约所述者則爲（一）『俄債委員會』之組織及其作用（二）淸理俄國舊債方法（三）賠償損失辦法（四）發行新債條件是也 
　　（一）『俄債委員會』之組織及其作用此次協約國專門家對於整理俄國財政問題可以兩言括之卽組織『俄債委員會』以淸理舊債發行新債票以淸償舊債而已故『俄債委員會』爲整理俄國債務之重要機關再進一步言更是監督俄國財政之絕好工具吾人殊不必遠徵埃及史例但請讀者諸君掩報一思中國現象則知外人監督財政之步骤爲如何精密深險矣『俄債委員會』之責任旣不專在清理債務而兼含監督財政妙用故該會會員應由俄國政府與列强政府任命其會長一席须不屬於該會之人或由會員指選或由國際盟委任此卽所謂國際共管之形式也該委員會之職責約有五端（一）籌設混合公斷所並規定其章程（二）發付新債票於有權受領之人（卽由混合公斷所决定其有權受領者）（三）規定發行新債票之各種條件（四）於必要時得自俄國財政收入項下指定某種稅收以作債票息金之保證（五）規定『已作保證的歲入』之徵收方法及其用途等等此種監督財政之辦法直俟俄國能將其履行債務之相當數目納入預算案中時始行取消此卽『俄債委員會』之組織及其作用也 
　　（二）淸理俄國舊債方法俄國舊債可分爲兩種（甲）以外國貨幣爲單位之債票（乙）以俄國羅卜爲單位之債票關於淸理甲種債票之辦法有二（１）凡從前所定該債票之權利義務條件應儾使之重新發生效力（２）其已到期之息金與基金得至一九二七年十一月一日償還關於淸理乙種債票之辦法則凡俄國政府地方團體鐵路之羅卜債票其已證明自俄政府停止支付以來卽爲外國所有者得改換爲新價票云云自此消息傳出後昔日將以之裱糊牆壁之俄國債票至是又復價重一時矣 
　　（三）賠償損失辦法關於所有權損害之要求由蘇維埃政府與該關係國各有特别磋商若賠還已不能用原物或相當物品時則折爲金錢賠償凡俄國工商團體在一九一七年十一月一日以前由外國人管理或外國人有股分在内者因此種外國關係人之希望得將此種團體加以『外國籍』之符號以資保護從此莫斯哥市上但見外國旌飄揚空中不殊上海天津之盛况矣 
　　（四）發行新債條件發行新俄債票爲此次協約國專門家對於整理俄國債務之最要方法亦卽救濟俄國財政之惟一金丹凡各國對於蘇維埃政府要求之金錢賠償皆可用新俄債票抵償此種新俄債票之權利義務條件及發行手續兌換舊債等等問題由『俄債委員會』中規定此種新債票須有一定利息其利息與基金無論現在及將來皆不納稅其還本辦法由每年攤償以俄國全國財產爲擔保此種新債票必須生息已如上所述惟蘇維埃政府不必限於一九二七年十一月一日以前償還基金若蘇維埃政府自願於債期未到以前先行淸償則有利債票得享此優先權至於羅卜對於各國貨幣之比較由『俄債委員會』於發行新債票時加以確定以上卽爲發行新俄債票之各種條件 
　　吾人若就上述四種問題觀察所謂淸理舊債賠償損失發行新債種種辦法皆不失爲整理俄國財政之要圖惟『俄債委員會』之組織則不啻造成一國際共管之局此爲俄國人民所不堪忍受者故自協約國此種主張公布後俄國代表以爲此種『俄債委員會』之組織實無異以埃及中國對待俄國極爲憤懣法報謂此次俄國赴會代表無不面帶愁容殆所謂别有隠憂者非耶 
[國際聯盟會之保護婦孺公約]  
　　已經三十三國政府批准▲中國亦爲簽約國之一 
　　世界新聞社云一九二一年國際聯盟會議會通過之防止白奴買賣（卽防止婦孺之買賣一條約近已經三十三 
 
 

Page 7

 
 
國簽字批准中國亦爲簽約國之一茲述此事之原起及經過如左 
　有亞力山大柯德氏MrAlexanderCoote鑒於婦孺被拐賣之危險力倡國際訂約保護之說努力運動各國政府派員籌議其結果有一九○四年及一九一○年之兩次國際專家會議訂立約章規定凡（一）以不道德之目的取得引誘或拐走未成年之婦女者無論是否曾得該婦女本人之允許或在一他國可容許此種行動（二）以同一目的用詐欺恐嚇或强暴或任何其他强迫手段施諸未成年之婦女者皆須受懲罰所謂未成年之婦女規定爲未滿二十歲者此兩次公約經十三國之簽字 
　　此次新約卽以前兩次之約爲藍本又加入重要條文若干依照現約凡此等罪之企圖與凖備行爲皆得受法律之制裁成年之界說則由『滿二十歲』改爲『滿二十一歲』新約簽字者已有三十三國可謂柯德氏努力之成功 
　　據國際聯盟會主管此問題職務之拉采爾葛勞台夫人述此事之原委云嚴格言之所謂白奴買賣係指運輸未成年女子無論曾否得其允許者别一國内或運輸已成年婦人曾得其允許者至别一國内易言之即使彼等至外國過一種困苦生活而彼等並不自知其旅行之目的方且自願作此旅行以爲將往取得一高尙地位也歐戰時國際旅行有種種限制白奴買賣之風稍衰停戰以還此風復盛國際聯盟會曾得報告多起最近有女郎十五人被拐至巴拿馬其中有十一人到後始知被騙逃在該管領事署報告始免於難 
　　保護之擧由巴黎和會規定爲國際聯盟職務之一種入手辦法先由聯盟會咨請關係各國政府查復下列各問題（一）是否有取締販賣婦女之條例（二）各該國婦女賣淫之情形若何（三）兒童力役之狀况若何（四）被拐婦女同意之年限（五）各國婦女爲娼之原因及其他關係問題若干各國政府之答復於去年（一九二一）三月間彙齊六月間三十四國政府派員在日内瓦擧行國際會議並有十六或十七個私人團體之代表又參加討論 
討論結果通過若干决議案公推英國代表爲公約起草員草約成後分送聯盟會會員之各國政府核閱旋於九月間聯盟會議開會提出此項草約經討論甚久之後即行通過次日二十二國之政府簽字於該約 
　　簽字諸國之中可分爲數團巴爾幹之希臘羅馬尼亞捷克斯拉夫等爲一團瑞典挪威丹麥爲一團南美之巴西智利等爲一團遠東之印度中國日本暹羅等爲一團波蘭立陶宛及哀思土尼又爲一團其餘則爲中歐各國目下白奴買賣之風極爲熾盛者也 
　　公約中最重要之部分爲規定於聯盟會中設一顧問委員會專處置關於此問題之一切事務此委員會已於本年五月間爲第一次集會以後每年開會四次該委員會爲調查之總機關各國政府須將各該國關於此項買賣之取締章程及其他關係事件每年向該委員會報告一次各簽約國之取締等事該委員會有監督促進之權如此足使各國迅速進行而促各較退化之國一致行動該委員會並將接受私人關於買賣婦孺之報告據以咨請該關係國之政府從事查辦除白種婦女之外有色人種之婦女亦一律均等保護至歐洲各國之兒童受此公約之保護爲益殊大有出於一般人所知之外者 
此委員會之權力殆爲國際聯盟會中各種委員會　冠其故蓋因委員十四人中有五人爲「判事顧問」此五判事顧問之地位爲獨立的不代表任何政府亦不爲任何政治上權宜所束縛故能秉公判决一切判事顧問中之一人係被擧代表各婦女團體者爲法國之聖克魯夫人由各國十七團體所公推另四人一爲貝克女士乃柯德君之多年同事代表萬國禁止白奴買局一爲瑞士孟脫乃奇夫人代表萬國保護保護少女協會一爲瑞士某夫人代表少女友誼會一爲古漢氏代表猶太少女保護會至英國委員則爲英外部之哈利司氏云 
[日内閣發表外交方針]  
　　東方通訊社十五日東京電云加藤首相今日關於内閣之外交方針聲明如左日本帝國外交之根本方針已有所確立新内閣之政策亦大致與前内閣之所執爲同軌即令與關係列國間存在之我友交關係益加鞏固且助長之爲主眼也日本國民又切望鄰邦中國速脫去現在不幸之政情依該國民自已之努力而擧平和統一之實日本國民對於中國國民之福祉於感情及實質兩方面有同情也蓋我國民之福祉有待於鄰邦之平和繁榮處甚多也然最近於華府會議特就中國問題所增進之國際協力之精神即爲日本帝國對華之根本政策吾人對於國民深表同情於其困難同時又希望其速即改善之也而新内閣對於西比利亞諸問題必致力以迅速遵圓滿之解决要之新内閣之外交方針當基於國際聯盟規約並府會議諸條約及其决議規定之精神與各國協力以增進列國間之親交同時着着實現軍備之縮少以期輕減人類之困苦負擔又首相關於内政問題又聲明云諸政之需改善者雖非二三事而已然社會問題鑑於時勢之進運不可不定必要之策又當肅正綱紀振興民心整理行政財政謀財界之定安同時隆盛敎育及產業以期一般國民生活之向上云 
[德盲兵自謀生活]  
　　盲兵共有五千人····不藉國家贍養 
　　世界新聞社云據柏林近訊德戰後因戰事而致目盲之兵士約有五千人三年以來盲兵之數漸增生活艱艱情殊可憫當大戰中德國政府及人民均以爲贍養盲兵以終其天年爲國家之責任其後盲兵之數日多政府官員及一般心理學家以爲政府養老實爲錯誤對於此等盲人仍宜予以一種生活上之興味於是設法敎以作工謀生之法最先倡此議者爲眼科專家薛來克博士博士致書德國各大工業家請贊助盲兵予以作工機會西門子電氣公司首表贊成收容盲兵若干人派員敎以手工成續頗佳其他工業機關遂紛紛繼起收容盲兵目下西門子公司所用盲人約共二百名工商部特組織一委員會專司全國盲工人事務據其調查盲兵所能作而獲利之工約有一百餘種盲人學校亦協同贊助馬堡大學中收有盲學生五十三人此外盲兵有爲敎員者有爲敎堂中職員者有服務於中央地方各政府機關者又有爲醫生律師銀行員新聞記者及撰述家者總之德國之盲兵現皆能自謀生活不賴國家贍養國内要聞 
[政府廢督裁兵之準備]  
　　將下全國停戰命令 
　　東方通訊社十五日北京電云黎元洪於昨十四日自顏惠慶始招集各閣員及在野之有力者開一談話會協議廢督裁兵事結果决定由黎氏發通電召集全國會議令各省督軍各派代表來京一面在北京或天津設一全國廢督裁兵事宜之籌備所又同日北京電云黎元洪出席之今日定期閣議係協議對於西南及東北戰事發停戰令案及下廢督裁兵令之可否案結果决定爲督促廢督裁兵起見將發一全國停戰令昨日曹錕有電來京大意謂目前戰爭不終息則廢督固無論即立刻實行裁兵一事亦頗困難 
[吳佩孚之廢督裁兵計劃]  
　　外人所述 
　　大陸報云昨日本埠私人通訊述吳佩孚之廢督裁兵計劃甚爲詳備此項計劃不日料將通電督徵求意見茲錄載於下吳氏擬召集一裁兵委員會以國務總理參謀總長陸軍海軍財政内務農商交通司法敎育各部總長各省巡閱使督軍都統護軍使鎭守使省長及軍政界各要人爲委員並授以裁撤軍事上各項冗職及核减兵額之權吳氏所議應裁各職爲巡閱使將軍府督軍護軍使都統及鎭守使等（一）應裁冗員（甲）無軍事智識或軍事經練者酌給津貼遣散（乙）身家不淸白或品行不端者丙）年齡已逾定制或體格不宜從軍及戰陣殘廢者酌定卹金遣散（丁）未受軍事敎育者（戊）所任職務業經裁撤者應列入後補册内遇缺儘先補用（二）應裁兵士（甲）身家不淸白或品行不端者（乙）無軍事智識者（丙）年齡在十七歲以下或三十四歲以上者（丁）體格孱弱者（戊）自願歸農者（三）處置被裁兵士之方法（甲）年齡過老或自願歸農者發給三個月恩餉着地方官送解回籍（乙）如有警察資格者送往各處編入警隊或作後補警察（丙）因年齡不合格而被裁者可薦充各地團綀兵（丁）戰陣殘廢者送入殘廢院（戊）年齡過幼者派往從事各種實業俾得謀生之機會（四）裁兵進行分爲三期（甲）調查期預定四個月辦竣此期中應將裁兵委員會之議案通知各軍隊並頒發明令公布全國以各督軍各都統爲裁兵行政員在此期内不准添募兵士或調移軍隊並由裁兵行政員督同委員編製各軍隊之統計表凡各軍將校及其勞續駐紥地點兵士實數所有砲械子彈馬匹及各項軍裝均須一一詳列（乙）檢定期預定六個月辦竣屆時裁兵委員會就各省裁兵行政員所送之統計表决定毎省或每特别區應留之兵額然後通知各行政員會同委員會所派檢視員將所有軍隊通盤考察遵照所定裁汰辦法擬定計劃書上諸委員會（丙）實行期預定一年辦竣由各行政員會同委員會所派代表實行委員會之决議至所留軍隊須依照國防之需要情形重行編制應先由陸軍部編製預算交國會通過然後召集國防委員會規劃編制事宜 
[顏内閣成立之經過]  
　　顏内閣全體閣員已於昨日（十三）午前一時槪行發表茲據公府某要人所述閣員發表經過情形如下前日下午六時以前所經確定之閣員名單確與最後發表之名單頗有歧異之處内務原定孫洪伊海軍原定薩鎭冰敎育原定林長民其餘均與已發表者無異此項命令確定後於前日下午六時業經總統蓋印務備交印鑄局發表惟因孫洪伊方面尙須稍事疏通黄陂當派僑務局總裁李欽持命令到未央胡同拜訪王家襄請其轉電孫伯蘭徵求同意王氏比力言『孫伯蘭固可爲中央帮忙但此時如遽然發表閣員恐反使孫陷於進退失據之地不如俟統一成功再行借重較爲順利』李卽以電告黄陂亦深以爲然遂將已蓋印之命令撤回再擬當由黄陂提出譚延闓長内務顏氏極表贊成遂以决定同時黄陂復派湯薌銘疏通薩鎭冰薩堅辭海長不幹相持甚久無法解决張國淦當推湯薌銘擔任海軍黄陂謂鑄新（湯薌銘字將另有借重之處顏氏遂主張以李鼎新留任黄陂亦贊成而敎育林長民本人旣未滿意承諾適黄陂左右金永炎等亦不主張林氏擔任閣員遂又將林撤销找張耀曾長敎育張又因别有希望不願作窮部之總長乃决以原任之黄炎培留任只因海軍敎育兩席一再磋商躭誤時刻故遲至昨日（十三）午前一時始將閣員命令正式發表内務總長譚延闓黄陂已令金永炎發電促駕議員李文熙亦去一電大槪可望北來敎育黄炎培亦由顏氏去電敦促陸軍總長吳佩孚本係出自黄陂借重之意吳氏昨晨到京晋謁黄陂即竭力懇辭其措辭略謂略謂『現在東北戰事猶未平定一切善後事項須佩孚前往督率辦理者尙多此時實不能應總統之命來京就職將來效力之日正長請總統不必汲汲至於裁兵廢督之事佩孚雖不擔任陸長亦願竭其才力襄助進行並謂陸軍次長金紹曾在部多年情形諳熟當卽擧以自代黄陂尙未允許或仍保留吳之陸軍總長地位而另行任命金紹曾爲次長代理部務以爲兼籌並顧亦未可知此外各部閣員昨日上午均已到國務院列席國務會議並相繼到部視事當不致再有問題至於各部次長除外交財政海軍交通仍舊不動外内務次長已定孫丹林敎育次長已定何煜農商次長已定江天鐸均經昨日國務會議議决其命令當可即晚發表（一說農商次長江天鐸雖經閣議决定昨日下午又有變更擬與李欽對調李欽任農商次長江天鐸任全國烟酒事務署長）陸軍司法二部或以原次長留任或另行覓人則尙未確定又聞某要人言昨與顏氏談話顏謂「元首此次强迫我上台我不能擺脫姑允維持内閣現狀以待伍秩庸之來至多以十天爲限如屆時伍來更好伍不來亦當另覓替人」故顏氏對於院秘書廳一仍舊貫全不更動院秘書長林步隨亦是臨時代理性質可見顏實已存五日京兆之心矣 
[吳佩孚到京覲黎]  
　　當日即返保定 
　　吳佩孚前夜（十二）二時到長辛店昨晨七時到京聞吳氏專車抵西車站時黄陂當派金永炎哈漢章湯薌銘等到站歡迎並有軍警憲兵警衛吳下車與各代表一一致意後卽入西站食堂休息半刻又乘汽車逕赴東廠胡同謁見黄陂時正八時也吳與陂晤面後對於廢督裁兵手續略有商榷惟聞對於陸軍總長一席有不願擔任之表示黄陂並備西飱在大花廳宴請吳氏至十時頃吳氏始興辭出府出府後卽驅車往訪顏惠慶與薩鎭冰至十一時半卽至西車站又乘專車回保除有軍警憲兵府院代表及閣員高恩洪等到站相送外各界均因未悉吳氏卽回故多未到站送行至十二時五分車卽開駛而去 
　　又據另一消息云吳佩孚於昨晨七時自保抵京先至王懷慶處少憇旋卽向東廠胡同黎宅謁見黄陂表示自身並奉曹使命竭誠感謝黄陂爲國而出之德意並再宣言以後關於裁兵廢督等事當遵奉命令嚴毅實行至陸軍總長一席則表示不就黄陂再三勸慰謂如不能常駐北京可由次長次代理而遙領斯席吳仍堅辭復與在黎宅等候之閣員顏高董等略有叙談吳氏謁黎後曾往訪王士珍王問以北京已覓有行邸否吳答我卽日出京並不延擱王問以陸長之命令已頒恐不易於辭却吳答我不曾做官整飭隊伍是我之責任擬歸保卽遞辭呈何必掛空名於陸部正午十二時吳仍由西站出京返保軍警憲兵全部及各長官閣員高恩洪等均到車站歡送吳氏體極精幹較平時相片稍形瘦削牙多以金質鑲補開口卽見其燦然之色 
[外交界對北京政局之懷疑]  
　　大陸報十四日北京電云外交團以黎元洪僅稱暫攝總統職務故對於承認新制問題頗爲懷疑吳佩孚及其參謀將於明日侵晨抵京入覲總統 
　　字林報十二日北京通訊云黎元洪地位據其本人解釋尙非代理總統不過暫攝大總統職務靜俟國會通過或另行選出他人此種解釋苟申引之不妨視爲倘若國會不足法定人數黎氏或將引退黎氏持此熊度諒爲調和南方起見自政治上眼光觀之固爲絕妙辦法但外交團方面以政府不自承認有權故復引起承認問題 
[奉直軍再戰之原因]  
　　星報十三日天津電云昨日山海關附近兩軍仍激戰不止直軍傷兵抵津者已在一千三百人以上此外後有運赴唐山醫院者據報奉軍累次進攻俱被繫退直軍陣線已稍稍前進但戰事尙未分勝負直隸援軍開赴山海關者甚衆内有第三師一部此次戰役顯係奉軍佯允休戰及贊成黎氏復任以懈直軍然後突施攻繫十四日北京電云最近報告張作霖初向吳氏求和及吳允諾張乃立施攻擊奉軍於星期六啓　但未能得勝吳氏聞報聲言有調遣援軍之必要遂於星期一急歸保定又電云奉軍突攻直軍之故今探悉張作霖曾要求俟黎氏復職後發一停戰令以保全退兵之顏面且料業經默允但黎氏入京後以百務紛煩此令未免忽視延未即發張氏遂悻悻欲一戰藉示其部下漊願爲其效死但張仍保證忠於黎氏否認與盧永祥及孫文之反對有何關係倘吳氏今日能不深追究其背約啓　之罪北京政府仍易使張氏滿意停止戰事准其辭去巡閱督軍而允於國軍改組之前仍使張負維持滿洲治安之責任據保定軍報海濱砂磧問戰事雖仍劇烈但直軍自進至奉軍砲火攢擊點以外死傷大减 
　　東方通訊社十四日奉天電云某外人語本社記者曰余訪張作霖見彼於此次之戰勝頗有得意色然奉天方面之希望媾和不始今日當前此張學良由戰綫歸奉時彼因靑年會幹部之關係嘗訪此間英國宣敎師葉固氏與美國宣敎師普勒脫氏就戰局之調停有所懇求兩宣敎師乃以此事商諸英美領事兩國領事以確守嚴正之中立拒絕之然葉固氏等嘗以個人從中奔走於八日與張學良同道赴山海關與直軍前綫司令開交涉十日直軍前綫司令彭壽莘與張學良又於秦皇島附近會見適於此時始前哨綫開始衝突遂不果達此目的聞近將復以何等形式再開交涉又十四日天津電云據山海關消息十一日晨全綫轉爲攻勢之奉軍以左右兩翼之戰况爲最有利一時約前進六華里但以中央直軍陣地堅固不克進展加以其時直軍之預備隊又增加故至傍晚仍退至舊陣地是日奉軍之死傷者約有七百名 
[紀農商部地質調查所（靜觀）]  
　　農商部近來頗以濫用冗員著稱實缺及考試分發人員全數不過二百而不在官制之行走任事辦事則已有三百餘但其附屬機關三十餘或爲農林或爲漁牧或爲棉茶糖論其效用則在在與社會實業發展有密切關係且主司其事者多爲專人才而所需經費亦不甚多而就中尤以地質調查所一種機對於各方面之效用尤大蓋該所不僅調查地質促進礦業之發達而於學術之研究文化之溝通更具有至重之價値該所之初立也係由章鴻釗丁文江兩氏主持章爲日本東京帝國大學理科地質學本科畢丁爲英國某大學地質專科畢業入手之初先設研究所用以養成人才蓋恐人才不敷所用雖設所而仍苦不能做事故决定先招中學畢業生之優秀者三十餘人入所肄業其敎授主要科目由丁章兩氏任之其餘關於礦學地學各科則延請部内專門習礦之士及部外精研地學之士任之三年畢業及格者十九人當時派赴美國繼續深造者三人餘則悉數留充調查員斯時乃正式成立地質調查所初猶附入農部礦政司職同一科後復改爲獨立機關直轄於部七八年間所員分别調查各地北起蒙疆南曁滇粤西窮秦隴東及海濱均爲調查員足跡所經歸而製成精圖已不下百餘幅著成報告書已不下十餘種爲圖爲書皆附以英文寄往各國有關係之各學術團體交換印刷品藉資攻錯在距今五六年前章丁兩氏辦理該所已著成效嗣復加入翁文灝公同辦事翁乃美國留學生專習礦學兼修地質曾得過博士學位由留學生考試及格第一分發農商部未幾卽任僉事派在該所助章丁爲理最近乃爲該所得力之一人而前派赴美國留學之地質研究所畢業生學成返國者亦有三人均在該所服務所長丁氏年來各方奔走募得捐欵二萬餘元已爲所内建成陳列所圖書館陳列所所陳列者則爲所員分赴各地調查時隨處採集之岩石標本博物標本化石標本現計件數已有萬餘圖書館所貯藏者則爲由西洋所購來之書籍從前設研究敎授生徒大都借用北京大學工業專門兩校之標本儀器今則兩校又須轉向該所借用矣該校不純粹爲農部一種附屬行政機關直可稱爲一種學術研究團體是以與國内外各專門大學皆互有聯絡此次萬國地質協會開第十三屆大會於比京事前曾有通知書達農部農飭由該所提出論文寄到該會受審查頗爲多數學者所贊賞現已派署理所長翁文灝前往比京參預會務矣在此裁人减政聲中各部院均有裁併附屬機關之議農部自當一致擧行日前忽有蔡元培張謇張國淦兪同奎郭秉文等八人公函農部瀝述地質調查所歷年辦理之成績以及對於國内學術文化之特别關係又在國際上各種信用蓋誠恐農商當局不察内容於裁併機關之際一併將該所裁撤故特爲此建議也 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[直人仍請罷免曹銳]  
　　直人驅逐曹銳運動日來似趨销沈頃黄陂復位新内閣亦被任命直人認爲此係驅曹之良機順直旅京同鄕會及天津團體代表會皆上呈府院請迅予罷斥原文如下「旅京順直同鄕會呈文」呈爲懇請迅降明令罷免曹銳直隸省長職任以蘇民困而儆官邪事竊曹銳長直五載黷貨殘此次戰呈責任雖導源於梁士詒而出關通欵請兵内犯則爲曹銳坐使數十萬生靈横罹烽燹直省人民早已銜之次骨勝負未决以前迭經順直各公團呈請前總統徐世昌前國務總理周自齊將該省長速予罷免以紓公憤乃徐世昌等畏曹銳勢熖游移寡斷始終置若罔聞服務民國乃視民意如弁髦對此貪贓險很之大吏一味袒縱而國民奉租納稅負債含冤以養此黨惡禍國之總統總理果何取焉今者福曜照臨國鈞是秉喁喁望治咸集於總理一人之身誠否泰迭嬗之交而庶政更新之會也爲此伏懇明令首將厲决肥已之曹銳迅予罷黜以肅官方而慰民望不勝屏營待命之至謹呈國務院總理旅京順直同鄕會各縣代表等謹呈「天津各團體代表呈文」呈爲直𨽻省長曹銳勾匪入關殃民禍國懇請迅予罷斥依法懲辦以做官邪而袪民患事竊以曹銳長直五年粃政多端疊經順直公團分次揭發並請法辦各在案惟前總統格外姑息不肯罷黜雖曹銳一再辭職仍曲意挽留至今懸擱查曹銳出關誘匪蹂躪二十餘縣死傷數萬人民國有常刑應在不赦乃前總統攝於威權正熾不敢立予免官使小民等久困苛政之中竟無回生之路今逢元首復任日月重光隨卽匍匐來京懇請俯恤民艱罷曹銳本職迅交法庭訊辦再前曾公推嚴修繼任省長辦理直𨽻善後事宜應請速頒簡命以擧省政而蘇民患實爲德便謹呈大總統國務總理天津團體代表會率直隸公民三千萬人同叩 
[馬福祥與塞北關監督]  
　　塞北關監督一缺素稱肥饒各方面垂涎者衆前任監督關冕鈞以不善籌軍餉之故被綏遠都統馬福祥所驅逐另委本署政務廳長王國柱前往兼代財政部旋提出國務會議准關冕鈞辭職另以李書勛爲塞北關監督業經閣議通過明令發表乃馬福祥又電財政部請飭令李書勛先籌軍餉二十萬元然後到任此亦拒絕中央官吏之新法也茲將其往還電文錄之如下「馬福祥致財政部電」北京財政部鑒前因塞北關監督關冕鈞患病在京尅難回署電請就近委員暫代等情當以稅收關係撥餉不可無人負責業經前月養日委令本署政務廳廳長王國柱並電明大部聲明該監督如果病難速痊卽請簡任該廳長兼署在案茲據該監督由京電稱業已辭職等語查該關積欠撥餉及息借商欵數逾二十萬非得幹練綜覈洞悉地方情形之員力加整頓實難有望起色顧全餉需應請大部查照前電卽以該政務廳廳長王國柱提請简任兼署以重稅務而專責成實紉公誼馬福祥冬印「財政部復馬福祥電」綏遠馬都統鑒塞北關監督一職由部提出李書勛充任業經閣議表决並已發明令特覆財政部陽印「馬福祥覆財政部電」北京財政部鑒陽電悉塞北關稅關係撥餉查該關積欠餉項及由關息借商欵共計已逾二十萬元曾經電明在案現在内剿劇匪外援贛省種種急餉立待發放應請飭知李監督預爲籌備以免貽誤是所切禱馬福祥庚印 
[日本對華借欵團轉會議之結果]  
　　日本對華借欵團以到期借欵不能償還預定六月五日開正式會議討論茲據日人方面消息該借欵團關係者三井洋行·三菱公司·古河公司·大倉組·太平公司·中日實業公司·東拓會社·住友銀行·久原公司等業於五日繼續在東亞　業會社樓上會議討論催對對誤借欵問題惟鑒於中國目下之財政實狀知不能遽然償還故决定向外務省陳情請外務當局與中國政府交涉但其内容則並未議及而散查該團原擬要求凡無擔保之借欵均以增加關稅爲據保品惟因前在華府會議日本贊成中國增徵關稅時美國即已疑日本將以增加關稅爲其無擔保借欵之擔保今日本當局是否不避嫌疑逕允銀團要求而向中國主張此事尙有疑問因此有謂日本政府當主張以增加關稅之收入爲中國對外一切借欵之擔保者蓋中國對外借欵之無確實擔保者僅日本一國有二萬萬五千萬元其餘各國甚少結局此議一行亦於日本最有利也顧其間亦有一種窒碍爲日人最以爲困難者即九六公債是也蓋九六公債日本銀團已允承受如將來此項公債不能實行固少一種障碍若將來實行發行則此項公債現在雖以鹽餘擔保而條例内已指明將來以增收關稅作擔保故與日本銀團之主張衝突且中國只有關稅增收未曾作擔保政費尙可由是設法若一經擔保則政費將絕中國未必能允故其交涉必不易進行况西原借欵之債權者正金朝鮮興業三銀行其行動能否一致亦有疑問故其結局尙難預測也 
[蔡成勳過漢赴贛（漢口通信）]  
　　贛南戰事近來益趨緊急陳光遠一再乞退並傳有業離南昌之說曹吳因亟催援贛總司令蔡成勳南下赴援蔡氏遂於八日晚由保出發因過豫時略有躭擱始於十一日午後一時專車抵漢蕭耀南派副官勞炯光率音樂一連到站候迎其餘軍政長官如漢黄鎭守使杜鍚鈞鄂軍第一旅長潘守蒸等到站歡迎者數十人蔡下車後駐節於劉家廟旋於午後三時由劉家廟回拜乘楚義巡艦渡江赴軍省兩署拜會蕭耀南劉承恩略周旋卽返劉家廟行轅五時許蕭劉聯袂渡江至劉家廟劉略談片時卽辭出蕭與蔡密商援贛軍事數小時直至晚九時始返省所商内容無從探悉大約不外輸送援軍供給槍彈等事次日（十二日）午前十一时蕭劉曁軍政人員公宴於武昌軍署列席者數十人席間所談均酬應語無可述者十二時後撮影而散蔡出署乘馬車親赴各軍政機關答謝旋渡江還劉家廟行轅預備出發是晚九時即乘招商局江新輪東下隨行者衛兵一營司令部全體職員參謀長王祖綮副官長曹本章秘書長沈承寛軍需長宋玉榮等數十員九時後開輪蕭耀南派副官長勞炯光率音樂連代表歡送其餘軍政人員至江干走送者頗衆其所率輸送救護各隊及補充團數百人則先於十一日由小輪拖運赴潯其所部第一師第二旅聞已由綏遠出發日内即可過漢入贛此外尙有直軍兩混成旅常德盛所部豫軍約一旅陸續南下蔡入贛暫駐南昌俟後路援到齊之後即集合大隊以當粤軍之正面贛西方面仍由陳光遠統率贛軍擔任防戰蓋其軍略在先固中路以保南昌也至援贛槍彈商由鄂省就近供給蔡過漢時由漢陽兵工廠撥出快槍二千支槍彈三十萬發過山砲六尊砲彈二千顆均附江新輪運贛矣（六月十三日） 
[沈鴻英軍開拔赴贛]  
　　沈鴻英所部佔據平江前後共及數月近來時而預備回桂時而預備援贛延至七日始實行開始開拔由義寗前往贛南聞其所以暫不回桂仍然援贛者係决定於徐氏將倒之時吳佩孚以贛南緊急陳光遠不能抵禦遂决令沈部缓回廣西就近援贛沈亦以此際返桂不能圖多大之發展故復電從之一面請吳氏飭漢陽兵工廠撥給子彈若干一面勒令地方官紳籌撥開拔費三萬並限期繳足不准短少遲延至六日上午由漢廠運交子彈一百餘箱又由吳氏運到餉項五萬卽向地方威迫之欵亦已由釐金雜稅兩局籌撥五千元商家籌出六千元周凌陳吳四富紳籌出六千元其餘各殷實紳民每家或籌二百或籌三四百元不等亦先後繳出其警備副司令　某又向東鄕各商民威逼一萬元全縣商民爲所逼迫至於神號鬼哭鷄犬不寗沈部旣索得巨欵卽於六日散發計士兵各給十元排長三十元連長五十元營長八十元團長百二十元旅長二百元其他非直接帶兵長官則少校以上五十元少尉以上二十元散發之後卽將全部軍隊分爲三路自七日起開始開拔第一路由沈氏親自統率第二路由副司令黄鴻猷統率第三路由鄧德瑞統率聞已定於九日開拔完竣亦有謂須十二日始能開拔完竣者該縣紳商爲避免兩軍衝突起見已决定於沈軍開拔後暫由保衛團維持秩序俟其開拔旣盡再由省軍前往接防聞湘政府已决派第一混成旅之第二十五團開往塡駐 
[黄陂復職後之贛局]  
　　當民六督軍團反對黄陂時陳光遠適宿衛南海頗爲所器現在粤軍進佔贛南呼縣贛人又以驅陳爲目標勢難久於其位故陳一聞黄陂復位消息異常高興始派代表推戴繼且電賀凡在贛聽鼓人員之與黄陂有舊者一時皆承靑睞知事稅員日有委任隨時傳見優禮有加至陳本人决擺脫贛督將來無論何差皆所願幹惟須准兼十二師長以爲條件蔡成勳師長九日南下據所部旅團長言十三准到大約蔡到陳必卸責北上在昔陳楊本屬同氣自去年爲財政事齟齬後意見甚深現各奔前程兩不相涉候補道尹楊會康爲周少樸親家楊頗信任已派爲賀黎代表商學界皆愛重楊贛事未定楊或留任二三月以資熟手亦未可知又據財廳某科長言前廳長劉印昌電告偕蔡同來聞有重要位署蔡劉並爲東海信任昔在綏遠同事最久惟江西財政弄到如此地步者實劉主金庫劃歸軍需局之厲階商學界言之切齒陳大發財劉亦獲數十萬此次捲土重來贛人恐未必容許也 
[吉林留日學生對省局之表示]  
　　留吉林學生近對本省時局有所表示茲錄兩函如下「（一）忠告張作霖書」雨亭先生鑒民國十餘年來民生凋弊人心厭亂久矣邇者公以私人之慊驅十萬之衆深入關内單不經旬而全軍潰敗閭閻之荼毒更無算矣意者以爲公亦有悟於武力不足恃民意之不可違行將引咎自退謝罪國人也而公竟計不出此猶自依依戀棧募巡警招鬍匪變巡閱使爲總司令以謀所以擁兵自衛者竊爲公不取焉公一鹵莽之武人耳世界大勢旣非所知而共和制度之凡百諸政又非公所習聞者國人病公之政久矣原在亂世故公得以竊據關外逞雄一時亦偶然事也今當大敗之後尙不勇於自退妄思覬覦公試思之昔年以袁世凱之狡點及其黨羽之堅固猶不能以武力統一中國公之不及袁也遠矣中國之大總統大皇帝猶可夢想乎公爲一人之權勢起見搆兵交火以致死傷巨萬生靈塗炭若此禍國殃民亦云甚矣若仍怙惡不悛專擅東省思圖復仇之戰公縱汪爲身計寗不爲民命計乎比年以來中國戰亂相循海内稍有人心者無不痛恨軍閥視爲共和之障礙物今公出無名之師擾害全國治安則公已爲海内之罪人民心更不屬公矣必欲以武力服之將士未必用命若鄒芬張景惠等豈非前車之鑒乎公以綠林起家居然一躍而爲省長督軍爲巡閱使經略使關外數千里之地生殺予奪無有不惟命是聽者數載之間公之尊榮可謂至矣若即於此時慷慨退讓則仍不失爲識時務之俊傑而子孫數世之財產受用不盡矣否恐一敗再敗身且不保公其熟思之也總上所陳在吾等以爲國内人心所向有不得不然者公或以爲悠悠之口無足輕重語云人見利而不日害此時公之心已爲利欲迷惑深固逆耳之言當我不爲公納然而旁觀者淸吾等爲公思之審矣公其勉之「（二）警告吉林省議會書」省議會公鑒父老苦奉軍之苛虐久矣今次張氏失敗正吉人奮起之秋凡具有血氣者莫不同此心理乃有一二青小僞造民意藉聯省自治之名圖個人私黨之利不惜以我吉千萬人之生命財產爲一人犧牲喪心病狂有如是者同人等聞此惡耗曾以三事電陳（一）爲即時實行聯省自治制起見先由省議會選擧本省公民爲臨時省長維持全省治案再由省議會推定本省人組織省憲起草委員會速行制定省憲法（二）聲明吉林之軍事外交財政司法通永歸中央政府直轄（三）東三省保安總司令不合聯省自治制之根本精神誓不承認近閱日紙知貴會對彼奸謀亦表反對足見愛國愛鄕心理所同感佩之深幾至泣下惟恐日久生懈苟且妥協或以勢逼利誘中途變節所望心堅鐵石始終一貫爲吉林千萬國民爭一人格開一生路則公雖死亦當廟食千秋而不朽也若有一二敗類圖一人之私利爲外人做走狗仍藉武力以壓迫吉人者是吾人之公敵當與衆共棄之此刻復有認爲必不可缓者四事附陳於左以備採擇直軍抱除惡務盡之决心近又下總攻擊令將來潰兵逃散地方不堪其擾若不早日布置臨時必致失措駐吉奉軍旣不可恃鄕巡又乏訓練只有整頓保衛團令其守望相助以維地方治安此認爲必不可缓者一吉林每次政潮必有兩派至相攻詰甚至引狼入室自殘骨肉卒致政權歸之外人而後已今日者乃我吉人由死求生轉奴爲主之關鍵也若仍懷黨見各不相下對外不能一致自由何從而得公私各團體宜速謀結束協力進行此認爲不可缓者二吉黑兩省感受同一痛苦凡所擧措若不一致易爲奸人所漁利當互相聯絡同一步調則聲勢大而事易擧此認爲不可缓者三吉林遠處邊陲與内地消息不能靈通際此是非混淆之時態度最宜表明深恐他人揑造與論影響大局非淺貴會爲全省人民代表應將吉林民意向各省表明勿長此疑懼此認爲不可缓者四同人等遠在東邦形遙心邇故鄕西望熱涙空揮惟望諸公本其天良拯吉人於水火白山黑水實憑式之吉林留日學生同鄕會公啓 
[劉湘辭職後之川局]  
　　將開軍事會議 
　　新四川通信社云川省總司令劉湘辭職軍實審查會致電各軍請開軍事會議以後成都方面將領鄧錫侯賴星輝劉成勳及資中唐廷牧等俱先後復電贊同而開軍事會議以解决川局之呼聲遂日漸增高近川中將領多相繼贊成開會川軍第二軍長楊森三十日通電略謂總司令辭職各軍通電挽留亦未獲有明白之表示當此羣情惶惑之際不應以毫無着落之電文虚應故事自宜查照川軍公約速開會議請一致贊成速示日期地點以憑辦理同時並電師長鄧锡侯旅長田頌堯劉斌等請其贊同川軍第一混成旅長劉文輝·第四混或旅長袁彬·總司令部參謀長王陵基等亦俱相繼有電表示贊成成都方面將領對此現正在討論具體辦法聞其他將領日内亦將有電發出贊成開會 
　　益州通信社消息川省自劉湘通透電辭職陡陷於無政府狀態顧於此愁雲瀰漫之中忽透露一曙線光即劉湘復職問題已漸由討論而入於具體各將領於通電挽留之外更進一步將開一軍事會議以解决此重大問題代表軍意之軍實審查會曾首先致電各將領陳述此 
後通電請開冠裳會議以挽留總司令兼省長各將領紛紛覆電贊成聞此項會議正在暗中飛躍積極進行將來提出之議題不外敦促劉氏復職並排除諸種障碍使劉湘復職後不致再發生政令不行之弊害一般人心理以爲到此時期劉湘或不致再藉口寒電所述之諸種困艱而拒絕復職故以目下形勢觀之此問題不日或可解决也 
[川省籌辦鋼鐵廠]  
　　新四川通信云川省鋼鐵廠籌備員任叔永近由南京偕眷回瀹記者特往叩以鋼鐵廠事據云余於八年受川政府委託籌辦鋼鐵廠事彼此計算約需欵四十萬元之譜因余赴美甚急遂未待欵籌足即行起程僅携欵十餘萬在滬購美金十萬左右至美訂購重要機械三百餘件價値十八萬元美金嗣以川省戰禍重開餘欵即未兌到卽此項機械搬運到滬時報關起載各費七千餘元亦係余以私人名義在滬挪借而來此後余以此事關係川政府現信用迭次函電催促始由川政府撥欵將餘數了結現在此項機械已於客歲搬運百餘件來渝其餘尙在滬濱但此不過重要機械如欲將鋼鐵廠正式成立其他附帶零件尙非鉅欵不行蓋現在美金行情較前不同也余此次返川意欲將此事告一結束當道如欲繼續辦去則須速撥鉅欵否則亦須派人接替以卸仔肩蓋余年來爲此事糾纒對於個人行動諸多不便甚不願長此遷延也　 
[閩第二師長更動之别報]  
　　閩第二師師長臧致平由李厚基前赴下游突然更動以下如旅長團長營長新發表者不下十餘人前報業經紀載茲聞李氏此行祇在厦門寓於道署並未入漳十一日省軍政兩署得李電十二日由厦首途回省至此次所以有此一幕新劇者有三原因（一）臧之態度强硬每有商議多不爲李地李頗啣之旅長劉長勝爲臧死黨李早去之卽爲去臧之脵兆厦門鎭守使一席李頗欲以位史延颺恐臧表示同意未敢發表故目下由高全忠旅長代理而使印尙在唐國謨未交出更亦不以臧爲然早有不可與这終日之勢（二）臧近沉於飲博並倉創辦烟賭派其所部軍官持函到各縣勒令開辦烟賭捐不從輙加呵斥知事電訴苦衷甚將因此辭職而懾於兵力者則或先辦賭捐以爲免咎之地而各縣社團又紛紛來電反對李爲之鞅鞅不樂者久矣（三）日前軍界相傳臧與李系接洽以杜錫珪爲督軍爲李所不喜近則軍界重要人物均謂臧氏最近有之江之行浙盧請其轉告李與取同一態度臧謂李之態度向不明白不可靠浙盧乃約與臧提携臧密允之並電漳格外布署臧之左右爲李氏所預囑注意者密報省垣李乃電臧回省一面準備一切臧回省李卽表示自身出馬與浙盧接洽而密行赴厦矣李離省垣後卽派人監視臧每有飲博輙有數人與俱聞十日始自軍署遷於附近之陸軍公寓云 
[倪道烺最近之活動]  
　　皖省第三屆省會選擧道烺收買至三分之二皖人恐其一朝恢復乃叔勢力故以全力反抗直接推倒當選人間接即以打消道烺之陰謀現在三届省選固可望撤銷而道烺擴張勢力之心則尙未盡死趁此政潮鼎沸之際中樞無人又復活躍欲藉舊安武軍勢力謀攬皖省政權日昨電招三届當選人赴寗參與會議凡與道烺發生金錢關係者均相約於昨日乘招商江順輪東下據聞此次會議道烺自爲主席前警務處長劉道章爲招待會議内幕不外計畫倒張（文生）取代督軍并預定實行後造成淸一色之政局以壽縣管某爲省長下而至於政務廳長亦擬定以皖北凌某充當至省垣與論對於倪系素不滿意不得不設法挽回聞已派翟某來省疏通矣 
[蕪湖各界維持民食辦法]  
　　蕪湖紳商各界以此間米糧來源已經斷絕米價步步增漲居民異常恐慌特於今日（十四）上午十時在總商會開聯席會議討論維持民食方法到者三十餘人並邀皖南鎭守使署參謀長儲耕野縣知事余詠南警廳徐廳長代表陶晉卿水警三署寗署長等到會公同討論議决由官廳出示佈告即日禁止米糧出境並將各帮前次認留之米分六處平價售賣以維民食茲將議决案錄下一議米價昂貴來源斷絕所有内河礱坊以及外江碾米廠並米業各行號堆棧之存米一律不准下河亦准出境如有私自下河出境者准人民報告一經查實將所下之米一半充公一半充賞報告之人再近兩日來米價陡漲十元以外人心惶恐不可終日公决查照民食維持會前議每石上色米價洋不得過十元如有私自抬價溢出十元之外准人民隨時告發一經查實將該米全數充公另行處罰一面錄案函請官廳布告並飭保肩牌鳴鑵俾衆週知以安人心一議碾米帮原認留米一萬五千石除已賣　尙存米一萬二千石礱坊帮原認留米一萬三千石除已賣外尙存米八千石商會認留米一萬二千石共存米三萬二千石公决設立公賣處分處分賣礱坊帮地點設於南寺金馬門碾米帮地點設於潘怡豐東棧彙豐公司商會地點設於馬路小洋橋公泰和城隍廟惟買户每人不得過一元以賣至接新之日爲止並公推潘伯和陶玉堂查肅堂姜少廷徐聲圃翟肇周等爲監察員一議决前議各條以官廳布告發貼爲實行之期並聞售米事宜已推定殷保之周星如等四人爲主任云 
[浙省軍政界廢督會議]  
　　盧永祥表示下野决心 
　　浙江督盧永祥今日（十五）上午召集政軍各界及各轉體要人在陸軍同袍社開茶話會到者有省會正副議長沈鈞業杜棣華祝紹箕及各議員·省敎育會副會長周錫經李傑及各評議員·總商會正副會長王錫榮王祖耀等·省農會副會長方悌等·縣議會長顧乃斌等·拱宸商會會長唐明鎬等·律師公會會長阮性存等·紳界高雲麟程良馭等·報界程光甫等·政界沈省長等·軍界張師長潘師長及各旅長等·計百餘席十時許盧督手携印信並出示擬成電稿約千餘言大致謂年來國事糾紛病在兩種（一）黨派（一）督軍制鄙人主廢督裁兵爲救國前提蓄念已久今日竟逢極好機會不惜犧牲祿位爲全國倡言畢即將印信遞交沈省長請暫兼攝地方秩序請省長及各師長維持云云省長及各師長均辭不承認各法團領袖紛起討論羣謂盧督愛國愛浙出於至誠廢督問題極端贊同惟廢督後一切善後事宜亟應預爲籌畫應由各法團開緊急會議組織一善後委員會妥議辦法呈請督軍鑒定施行目下應請督軍暫將電稿印信收回盧首肯惟稱原定本日離浙今承諸君敦囑順從民意展缓兩日啓行各法團領袖遂决定下午三時仍在陸軍同袍社開各法團代表聯合會議再行解决乃散會至裁兵問題盧督席間亦有表示須待統一後通籌全國計畫實行故無甚討論下午三時各法團代表續開聯席會議到八十餘人推顧養吾主席有主張廢督後以兵工善後委員會推盧氏爲委員長者衆以兵工二字時效難期不如定名發督善後委員會挽留盧氏爲會長旋由顧君子才提出浙江廢督裁兵委員會組織大綱草案共計七條經衆討論良久杭商會長王薌泉以茲事體大不妨明日再邀各法團代表從長計議今晚即由各法團先行開會審察一番律師公會會長阮性存謂此爲民國第一大擧動不僅吾浙所應審愼即各省亦非常注意贊成王說付衆表决通過遂决定明日（十六）下午二時在省敎育會開聯席會議并柬請各師旅長官一併與會散會時已五下鐘矣 
地方通信 
[松江]  
　　謀夫安案解縣訊辦西門外六十圖婦人衛氏因有謀害本夫嫌疑經警察廳傅證訊問各情已兩誌前幸現悉該案已由死者胞姊譚朱氏及嫡姊朱氏出而陳訴爰由警將原被人證於十四日下午解縣收訊當由藍承審員升座預審據原告譚朱氏等供稱伊弟衛長發係入贅於衛氏爲夫此次吾弟之死實有被害嫌疑據外間傅說則謂因衛氏淫蕩致有男子三人將其夫謀害等語詰諸衛氏則堅稱伊夫係屬自縊不認謀害藍君以原被供詞各執非開棺檢驗不能知其致死之由故諭原告謂爾等如欲爲弟伸雪可於回家後從長計議俟下次庭訊時具呈切結卽行開驗一面判將衛氏收押候 
 
 

Page 11

 
 
補傅爲死者收殮之土作及解放縊繩之沈阿七到案再行質證研鞠云 
　　請禁迎賽財神會近有體面商人捐集千餘金定舊曆閏五月初一迎賽財神會昨有圖書館長雷君彥縣立舊一二兩高小校長錢魯詹楊繩武景賢女中校敎職員朱季恂等十八人公函勸學所敎育會請其函縣嚴禁文長千餘言大意謂清戚掦守松七載他無表見獨嚴禁迎神至今稱爲善政不圖民國以來任令死灰復燃近更變本加厲大賽財神擧其弊害約有五端（一）土偶封號非帝即王賽會儀仗悉係舊制種種表示均與民國體制相抵觸而崇拜神權尤足爲民治發展之梗（二）溺於迷信不啻與近世科學爲敵足阻文化之進步（三）誨盜誨淫傷風敗俗（四）廢時失業勞民傷財（五）擾亂地方治安此不過擧其犖犖大者若不及早阻遏流毒將伊於胡底同人忝爲社會智識階級有宣傅文化指導地方之責不敢安於緘默請即函縣嚴禁如若輩欵已籌集即令改作贖路儲金亦屬一擧兩得等語現勸學所已會同敎育會將原函轉致縣署請予示禁矣 
　　擧行巡廻講演江蘇巡廻演講團講員陳石鯨于潤民於十三日下午二時在松江西門外岳廟内講演先由本縣巡廻演講員朱企新報告次于君講『人靠什麽』又次陳君講『開源節流』兩君演詞誠懇頗能體貼社會心理聽者均甚動容講畢由朱縣講員分贈通俗畫及講稿等閉會已四下鐘矣聞十四日該團尙須赴楓涇講演云 
[蘇州]  
　　借漕委員回省嚴財廳長先後委派仲少梅吳厦來蘇會同吳縣知事分向市鄕各業户息借冬漕後爲時已有月餘經兩廳委及郭知事分頭與各業主商酌業經各棧認借十二萬五千金左右昨已由縣署如數匯解省庫仲吳兩省委亦已於日昨回省銷差矣 
　　閭門外大火昨日（十五日）上午三時許閭門外樂榮坊彙賢樓茶室貼鄰某衣莊舖内遺火積薪致兆焚如迨經北局消防隊警鐘樓値班警瞭見時已火勢熊遍天紅光急即鳴鐘告警各龍社及消防隊聞訊驅龍出救竭力澆水迨至撲滅已焚去店舖二十餘家東起樂榮坊口集賢樓茶室西至石路四時春點心店至損失約在十餘萬金左右事後訪聞起火某衣莊新近在某火險公司保有火險銀六千兩云 
　　墊發舊國會議囎旅費吳縣郭知事近奉省令略謂舊國會業經恢復所有在籍舊國會議員均應召集入都應需旅費由縣先墊發二百元郭知事當查吳縣舊國會議員爲孫潤宇楊廷棟遂於昨日分函通知即日領欵赴都 
[無錫]  
　　通俗敎育館提倡滅蠅縣立通俗敎育館爲喚起羣衆滅蠅觀念起見特定十六日起至二十五日止凡捕得蒼蠅五十頭者即可換該館游覧劵一紙業已通告各界週知矣 
　　渡船上命案昨日（十五日）下午三時半新蓉軒琿髮店學徒揚州人高林子挑剃頭擔一副至財神弄口擺渡擬至對河茅蓬沿河做生意上船後船户陸士良向索渡資高林子答回渡併給陸士良不允以致爭執稍一不愼高林子卽跌落河内他船底中經陸打撈及撈獲已經氣絕身死該處警察第一分駐所第八崗守望警楊曾榮聞警到塲將陸士良拘入所中由巡官沈梓莊略訊一過以人命重大立卽報告縣警察所派員相殮該店主高義方亦到塲請爲死者伸雪並派人赴揚州報告屍屬以便來鍚料理云 
　　農田慶得時雨錫地悶熱數天亢旱異常昨日（十五日）上午起至午後止得雨數寸農民咸額首稱慶 
[常州]  
　　學界之儲金贖路會議武進學界聯合會爲提倡儲金贖路事於十四日下午四時召集各校長在勸學所開會到者城區各高小校長男女兩師範校長東吳第五第十二校敎員五中及男女師範學生會代表共三十餘人公推張景淵爲主席首先報告上海學界議决贖路儲金辦法請公同討論咸以儲金贖中爲國民應盡之天職我學界應先爲之倡惟今日到會者均係城内學界四鄕到者甚少應另定日期召集全縣學界中人擧行大會籌商辦法議决定於本星期六下午一時仍在勸學所開會事前籌備由勸學所擔任次議决由學界先行組織贖路儲金委員會草章公推趙毅甫撰稿俟大會時討論此項委員會待將來各界聯合會儲金委員會成立後即行併入又有人提議將前年本邑學界所募集之救國儲金悉數追回撥入贖路儲金一致贊同旋即散會 
[鎭江]  
　　運河水淺停輪江北一帶久旱無雨高寳運河水勢浙涸由界至郵綿長百里河已見底淸鎭小輪難以通行自即日起暫行停班交通大爲不便　 
　　江南北旱象將成江南北内地各處麥收尙稱中稔惟食米價格飛漲高米貴至十三元餘極次亦十元左右新麥價亦已貴至每石七元二角江南如徒陽壇溧揚五縣江北如淮揚淸各屬計二十餘縣地方兩月以來雨澤稀少稻秧待插河水乾涸如旬日内再無雨則旱荒將成不堪設想矣 
　　金溧乾繭市况金壇溧陽兩縣本届繭汛產額頗豐身分亦佳前日開盤乾繭每擔價銀二百兩左右尙觀望不肯出售仍有看高之象 
[揚州]  
　　錢莊被擱鉅欵揚城志和華隆恒泰祥等五錢莊向與西岸大昌信運商往來乃該商南昌總號近受軍事影響發生故障竟於日前擱淺各該莊被擱之欵數達兩萬金以上現各派夥友前往交涉矣 
　　呈報二麥公數江知事奉廳令飭知大小二麥分數爰將四境收成列表呈報察核計全境爲五分有零 
　　商會議决案江都縣商會十四日公開會議議决案如下一决定電燈加費六不燃通夜各機關及公益路燈聽憑自便一决定各商繕具意見書送會以便取締輕質銅弊一决定認捐瓜揚馬路之欵一律作爲股欵無捐助之必要 
　　市董請加校費䢴陽市紳董劉長春近查該區第十五國民學校學生現已增至五十餘人原有敎員不敷敎授勢非添員不可昨函縣署請在十一年度敎育預算内按月加給該校八元不敷之處自願籌墊卽經江　　　　　　　　　 
知事轉令勸學所酌量辦理矣 
[徐州]  
　　省講演團到徐省通俗講演團謝福球夏言庭二君於前日來徐庽東站迎賓旅館前日午後謝夏二君在車站馬路一帶露天講演捕蠅之利益及方法義務敎育之緊要時雖烈日當空精神不爲少减刻謝君等已於昨早赴蕭矣 
　　組織淸理公欵處豐邑七區人士以該縣地方公欵公產經理處成立四載内容頗多不實爰邀集七區人士每區推擧二人組一機關淸理該處賬目現已成立矣 
雜評一 
[北京敎育之危機（庸）]  
　　京師敎育經費自上年四月由財交敎三部協定每月由交通項下儘先指撥後雖交通部方面未盡依約履行然尙能隨時撥濟若干以資點綴北京敎育之不至破產猶賴此一線之維繫乃自高洪恩長部以來忽藉口交部積欠纍纍四政收入不敷支配悍然推翻前案停止撥欵而昌言祇管理賬之董康又支吾搪塞對於敎育經費絲毫不肯負責自今以往吾知北京國立各校羅欲勉强支撑苟延殘喘而亦不可得矣 
　　以今日政局之混亂全國度支所入祇供養兵之費無南無北同一現象敎育兩字原已談不到此特吾人所不解者上年三部協定雖敎育界奮鬭之結果然亦可見非法政府尙知敷衍作育人材之面目稍分餘瀝以延八校續命之湯今之董高固伐毛洗髓儼然以新政府閣員自居奈何蔑視敎育轉非法閣員之不若使北京各校不停閉於非法政府之時面停閉於號稱恢復法統之後不幾爲徐世昌笑耶 
 
 

Page 12

 
 
   
 
 

Page 13

 
 
本埠新聞 
[蘇人之裁兵廢督聲]  
　　致齊督之寒電 
　　昨有江蘇公民狄道源等六人通電本省各團體云江蘇各團體·北京江蘇旅京同鄕會·南京省議會·總商會·農會均鑒頃致南京齊督軍一電其文曰南京齊督軍鑑溯自故督秀山戕身我蘇卽倡廢督之議當時呼籲再四卒未有成良以海内軍人尙未厭亂而權利之心如火益熾厥後時局愈紛勿遑及此滯宕延擱迄於今茲比者廢督裁兵聲沸南北各省軍人函電紛馳僉以此自相策勵我公陽日通電立論尤見懇切然裁兵非能徒託空言廢督尤不可僅弋虚名我公眞誠爲國陽電所言當然出自肺腑如何裁兵如何廢督諒必早有碩畫藎籌以踐前言惟道源等以爲方今黄陂旣已入都國會亦就召集我公所希冀者均經實現而時局前途亦已粗定廢督裁兵實行之時機已屆坐言起行此其時矣我蘇居長江下游文化中區不特爲國人視線所集抑亦外人觀瞻所繫故公發陽電而各省響應之電雲起重公言抑亦我蘇地位重要之明證也我公此時苟能貫澈主張立踐前言則各省之聞風興起相繼效法可預言也故今日公爲國家前途計爲個人信守計務望當機立斷卽日明白宣布解甲歸田爲國人倡至裁兵一事亦期尅日明訂辦法依次實行使我蘇得發揚眞誠之民治而不復有龐然所謂督軍者再現非然者陽電實盜名之具廢督裁兵之論亦僅以欺國民朦蘇人耳我公開達諒不出此善惡關頭幸勿猶豫臨電急迫諸祈明察云云務望一致主張特此奉達鵠候嗣音江蘇公民狄道源·李鑫·雷國幹·王魯·王家珏·嚴沁·叩寒 
[法部維持報紙令]  
　　江蘇高等審判廳近令寗滬兩地廳略謂奉司法部訓令查項城時代頒布報紙條例限制輿論久爲世界各國所譏評近查法治各國檢察官往往採取新聞紀載以爲發見犯罪之補助資料現値收回領事裁判權之際法院尤應採世界法治各國尊重輿論之先例維持報紙俾得宣揚民意洞達幽隠庶免爲外人所口實而藉收已失之法權仰各法院知照云云 
[衆選訴訟案近訊]  
　　原告楊春綠催請開庭 
　　國聞通信社云上海選民楊春綠控告上海縣知事沈寳昌辦理衆院選擧舞弊違法一案四月十五日業經上海地方審判廳判决選擧無效被告方面不服判决聲明窒礙彼此爭執法律閱時一載昨日楊春綠又正式具狀催請迅予開庭狀詞略謂本案前於民國十年十二月五日聲請人聲請暫行停止審判貴廳十年决字第二四號决定决定照准在案茲查大理院統字第一五四八號一五六○號一五六七號等解釋已先後解釋明白所有聲請人聲請暫行停止審判之原因業已消滅又查大理院統字第一七一一號解釋並將該被告人沈寳昌曲解條文各點詳細解釋淸楚自應聲請迅予依法審判實爲公便云云 
[關於澳門兇案之廣東覆電]  
　　廣肇公所前爲澳門兇案曾致電廣東　爲嚴重交涉電文已誌五日本報昨接廣東覆電云上海廣肇公所支電悉此案早經派艦赴澳鎭攝保護并飭特派交涉員一再提出嚴重交涉政府定當據理堅持到底廣東省長伍庚 
[各團體代表請釋閩粤學生]  
　　赴地檢廳請願 
　　國聞通信社云日前各團體在旅滬福建同鄕會討論援救閩粤學生一案已誌昨報本日廣廣肇公所華僑聯合會全國學生總會等二十餘團體聯名具函地檢廳請迅予撤銷由廣肇公所代表馮少山等面呈車廳長茲將原函錄下敬啓者閩粤學生劉開祥等九人於前年十一月由貴廳拘押一案迄今將及兩載仍未决定該生等雖保釋而王希昂一名已因久押沾染重疾遂不可救而死其他學生亦貧病交加旅費斷絕情極可憫茲聞上海地方審判廳預審終結已移文貴廳徵取同意敝會等以此案稽延兩年之久閩省官廳旣未能提出確證則學生無罪可不待辯而明貴廳有保障人民之責豈容多所瞻顧致失司法獨立之精神茲特推擧代表四人趨承雅敎務懇迅賜咨復審廳將該案撤銷不勝盼禱之至云云 
[國是會議第三次大會紀]  
　　前日下午四時爲中華民國八團體國是會議第三次大會到會代表計粤·贛·豫·陜·貴·川·鄂·皖·湘·魯·蘇浙·京兆·僑埠·共十四省區已足法定人數當即正式開會先由孫籌成報告議事日程（一）聯合組織草擬國憲爲制憲參攷案（崔藩）（二）解决國是法律政治雙方兼顧案（沈恩孚）（三）南北統一辦法案（黄立）（四）國民監督財政路政爲救國之本案（馬炎文）五）對外宜言案（崔藩）經意見書審查會提交大會者三件（一）張嘉森提議組織國民委員會案（二）沈艾孫主張聯省政府案（韋一坤提議籌欵興路之具體辦法案報告畢主席請審查長報告第一案審查結果沈恩孚主張組織國憲草議委員會其組織法可依大綱第九條組織之除各省區所選代表外並請延請法學專家參與會議經多數贊成遂即通過主席又詢是否即行組織抑或候各案討論終結再行組織崔藩主張即行組織主席謂依法組織大綱第九條委員每省區（華僑一國屬地爲一區）二人由各省區代表自行互選但今日到會除山東江蘇兩省外餘皆祇一人或二人則魯蘇二省互選餘可不必衆皆贊成當即選定邱醒旦崔藩張濤田錫翰楊春綠沈恩孚胡實圃何積煌李伯虞温嗣康都懷堯林大魁陳廉伯王其澍丘心榮李登輝蔡俊卿爲委員主席遂即請調查長報告第二條審查結果沈恩孚謂時局與提議時已不同故擬關於法律方面之理由提交國憲草擬委員會關於政治方面者見雙方已在接洽故不必再請開和平會議崔藩謂可將此意發表俾使之採納沈恩孚謂如欲發表祇可專言法律邱醒旦謂沈君提案之時與目下時局已不同不如請沈君將合於現勢之主張重行起草發表沈恩孚謂時局瞬息萬變若再擬稿欲待下次開會通過又報經過許多時日恐所言又成明日黄花故本席以爲除交國憲草議委員會外可謂南北已在接洽無庸再提邱醒旦謂南北雖在通電接洽但意見分歧恐仍難融洽請由本會通電南北兩方速派代表重開和會楊春綠謂如承認北方之舊國會應請其注重法律先將國會本身設法鞏固政治方面則請南北有實力者開會於上海故本席之意以爲沈君之提案事實上並未過去沈恩孚謂可將原案略爲修改如不稱南北政府改稱南北當局主席謂此案已經成立如欲發表應即修改若從長計議則時局變化甚速恐又不及故主張發表者請先做就文章携至會場通過即發似較便利合時邱醒旦請即擧二人擬電稿崔藩謂第一次對外發表意思應鄭重若太草率似不甚妥沈信卿謂此案可暫擱或略改數字亦尙可用主席謂現可分兩層辦法關於法律方面提交國憲草議委員會關於政治方面推二人起草下次大會通過後即行拍發多數贊成丘心榮不贊成以前之分贓會議主席謂請起草者容納丘君之主張可否即推原提案沈君及丘君爲起草員衆贊成沈恩孚謂現下兩方會議之形式在南北意思之接近至於起草員二人不易取决請加推一人當又加推崔藩君主席又謂第三案與第二案意見相同故母庸另提請報告第四案結果沈信卿謂主張組織國民監督財政委員會亦依法組織大綱第九條辦理多數贊成通過當選定委員如下邱醒旦喬金澤魏星文田少農盛竹書聶雲臺胡實圃何詒愷李伯虞胡懋昭温嗣康陳廉伯林星聯王雨吾丘心榮蔡俊卿李登　主席請報告第五案審查结果沈恩孚謂（一如非經正式國會議决各國不得借債與我國（二）請不干涉内政（三）請日政府取締浪人暗助楊春綠謂應請各國駐華公使轉達各國政府盛竹書謂目下可無庸發表崔藩謂時局變遷不定可暂缓發邱醒旦主張暫時保留多數贊成楊春綠請主席先報告本席今日所提之國民會議組織法案主席謂案未油印恐各代表未悉内容不若下次大會討論楊春綠可之主席請報告張嘉森提案之審結果沈信卿謂本席之意是案亦可提交國憲草擬委員會衆贊成主席又請報告沈艾孫之提案结果沈信卿謂是案完全主張聯省政府亦可交國憲草擬委員會衆亦贊成主席請審查長報告韋一坤之提案審查結果沈恩孚謂此案計畫甚詳惜本會議决後不能代爲執行故請各代表將油印品帶回詳細研究以便將來作成意見書報告政府崔藩謂可代送至魯案善後督辦處及魯案善後外交研究會多數贊成遂散會時已七鐘矣 
[稅則會開五金審查會]  
　　今日有十國代表列席 
　　修改稅則委員會本訂前日開五金類貨物價格審查會嗣因英國代表研究尙未終了要求延期現該會已定今日下午二時一刻在總商會擧行出席者有比利時丹麥法蘭西英吉利日本荷蘭挪威瑞士美利堅及中國等十國代云 
[太炎講學第十期預誌]  
　　明日星期六午後四時爲太炎講學之第十期仍在江蘇省敎育會聞講題爲國學之進步此期講畢後可作一結束想聽講者必格外踴躍也 
[航訊紀要]  
　　景星隆升互撞訊 
　　啤酒洋瓶定運價 
　　怡和洋行之景星輪赴煙津在塘沽口與隆升互撞一節略見電訊昨聞該行云景星現已受創一時殊不易駛出惟船中之旅客業由烟台與天津分行就近派小火輪及駁船往援矣此次之失事原委及肇禍後及情况本日官升輪由烟津返滬後當能明悉至船中之旅客與貨件均係從上海上船者蓋該輪離滬僅三天也至隆升號之沉没者聞亦爲怡和之船係走香港天津班者船身較景星爲大云 
　　啤酒洋瓶向來盡用舶品中國絕少自製遑云輪出故太平洋之出口水脚中素無此貨列入近年中國於製造玻璃事業亦日益精進邇來且有美商向吾國定購運美矣本埠太平洋水脚公會以素無此貨之運價茲特合在會各公司議訂啤酒洋瓶之出口價至昨日（十五號）始確定自滬裝至美國舊金山·西雅圖·德古姆·温古武各埠每噸收美金六元刻已列入水脚表中之第六十七項並即通知在會各公司矣 
　　天祥行之罷惠砲台號輪由紐約經神户來滬二十日進口裝來有中國南洋烟草公司在美購入之制烟新機器二百餘件烟葉三百桶另有保險洋燈一千八百四十箱香烟一千五百箱紙頭三百七十件餘爲雜貨 
　　美國派駐亞洲艦隊内之旗艦華綸號昨日從斐島開來聞將帶駐留上海之驅滅魚雷艇三艘（卽三十七八號與十二號）同往芝罘此次華綸艦抵滬即泊於海關前浦江中艦中有海軍士卒八百八十四名海軍官員五十五名美國駐華艦隊之海軍提督司令官喬思甫斯丘勒氏亦乘此同來該艦之建造係在舊金山保安鐵廠落成於一九○八年初名南第克托號繼因改編於駐亞之遠東艦隊内故更易今名其艦長五百零二英尺六寸半　六十九英尺七寸吃水二十四英尺一寸全船爲一萬三千六百八十噸其凈量爲四千零五十噸每小時速率可行二十四海哩云 
　　太平洋郵船公司之紐約巴拿馬貨輪班内今又添派新輪一艘名曰海夫倫號刻已開出將於七月八日到上海 
[交通銀行之前途]  
　　交通銀行股聯合會前經公推隴海鐵路督辦施省之等諸君入京向各方面接洽關於該行前途刷新計畫如趨重商業·减輕政府負擔·延攬金融專門人材·節省各行開支等數條京津各方面一致贊同已擬定於本屆股會解决一切聞董事會將全部改造南北金融界有力份子加入者不少交部高總長素負時譽此次對於張季直君主持行務深表歡迎聞張君有任該行總理施省之有任董事會長之說交通銀行關繫國家社會至重且大深望張施諸君實事求是有以慰人民之望也 
[會勦海盜之計畫]  
　　松滬護軍使署近據報以吳淞口外洋面近有大批海盜出没專事刦奪商船水警此捕彼竄類多潛往浙江洋面聞何使擬請浙省水警廳會同剿辦云 
[海輪互撞之别報]  
　　日船並未沉没 
　　國聞通信社怡和輪船景星與日船隆陞於前日在塘沽附近白河内互撞一節茲據本埠輪船公司消息該船相撞時情形與昨報不甚相符景星輪船於是日夜已開到天津將於本日離津南下至被撞之隆陞船該處並不見其踪跡祇有名隆山號船載重二千噸者在彼云又一訊云兩船相撞係在鹽水沽白河轉角處景星船因在黑夜未能瞭見日船前來及至逼近始見其似往直行乃後忽右轉因而相撞該船被撞後傾向岸側被水灌入幸河不深未致沈没該船所載運往牛莊之苦力六百人現已用船載往附近村莊暫爲安置至該船所受之傷並不甚重景星略有微傷旋卽安然開往天津云 
[美軍艦抵滬後之出發期]  
　　美海軍亞洲艦隊艦華綸號業於前日抵滬現泊法租界對面浦江中已見另條聞該艦擬俟七月十七日美海軍總長登白氏來滬後再行出發並將在滬參預七月四日之紀念典禮云 
[香港總督明日過滬]  
　　輪渡泊稅關碼頭 
　　本埠外人得香港電訊英香港總督斯德勃ＳｉｒＲｅｇｉｎａｌｄＳｔｉｒｂｂｓ於昨日午刻由香港乘俄國皇后船北來將經上海赴温古武再登陸横渡美洲經大西洋回國該船明日（十七）到滬輪渡於上午十時三十分泊稅關碼頭 
[海軍借陸軍編陸戰隊]  
　　海軍第二艦隊司令杜錫珪去年曾擬招募陸戰數百名派委訓練後分發各艦服務乃因經費無着未能擧行此次奉軍入關海軍助直作戰陸戰隊士不敷調遣復又提議招募又以餉糈無着難以籌辦當經杜司令商之洛陽吳佩孚氏請爲借撥軍三千名以作海軍陸戰隊士當經吳氏允許在續備各營内抽派業已撥足三千名咨請杜司令派員赴洛陽接收杜司令准咨後已派參謀陳天經帶同敎練官數員起程赴洛接收以備訓練其操練地點就近在洛陽借用一俟敎練成軍卽可分派各艦服務刻經杜司令將借陸軍訓編海軍陸戰隊情形呈報本埠海軍總司令報部備案矣 
[德國公團公產應報官廳註册]  
　　江蘇駐滬交涉員訓令上海縣知事文云奉外交部訓令内開查德國在華敎會敎士及其附屬之一切財產均應按照中德協約第三條之規定完全屬於地方官廳管轄受吾國法律之支配所有在華德國敎會公產及附屬敎會之病院自應飭令從速呈報地方官廳註册立案以備查考等因奉此除分行外合行令仰該知事轉飭所屬一體遵照辦理此令 
[法界菜市路房客反對加租]  
　　擬組織法界房客聯合會 
　　國聞通信社云菜市路黄河路等一般貧乏居户近悉該路房東又欲任意加租咸極惶恐昨有陳錦堂蔣大年林芝仙等特於昨午二時集議救濟辦法僉謂値此米珠薪硅百物奇昂之時該房東竟出此不情手段有違法總領事所布取締加租規則公决先向房東磋商請其暫缓加租如無圓滿效果惟有請求法當局做主一面再組織租界房客聯合會合力　行云 
[反對蘇省彩票電]  
　　昨江蘇財政審查會籌備處致南京省議會電云江蘇省議會徐果人議長曁議員諸公均鑒蘇省瀕年災荒去歲尤甚重以苛稅日增商民益困此次財廳發行省債詭稱丁漕作抵重苦吾民實則丁漕支配早已無餘此項債券無異彩票往年新華儲蓄票及有奬實業債券商民血本至今未還官廳信用早經掃地此項劵冠以江蘇字樣發行蘇境託名國債非馬非驢究其行爲尤屬欺罔貴會一再否認具見爲民請命感佩曷極惟該劵發現業經多日貴會遲遲始請制止聞諸道路疑實已深迨省飾詞不認違法諸公課責稍嚴守法唯謹則彈劾省署查辦財廳即此一端已不容缓何意除却退咨便爾寂空氣傳播匪夷所思證以流會日多閉會在即無形消滅或在意中第念蘇省財賦號甲東南欵果歸公何致擧債歛財政策日異日新官富民貧淪胥及溺諸公内撫良心外察民力制止苛政糾正官邪職責歸義無反顧若果軟化便喪天良民具爾瞻在此一擧特進忠告惟希亮察江蘇財政審查會籌備處删 
[通俗敎育會之宣言]  
　　本埠通俗敎育會係各學校所發起日來積極進行將組織就緒茲覓得宣言錄誌如下吾國人口數達四萬萬上受過敎育者僅十之一二彼十之七八大都愚蠢無知之民苟得飽食暖衣逸居而無憂於願已足矣曾不知敎育爲何物也遂致培植子弟一事若非稍有蓄積之家每以識得幾字能記姓名便可了事如不吾信試觀夫各小學校其初始學級中常患人滿計其畢業人數亦不過十之一二則半途輟學所學無成者往往而是故興學以來成效難見民智尙未開風俗尙未改無論都邑鄕村如出一轍敎育前途殊堪浩歎若非正本淸源開通風氣使若輩腦筋中深印敎育之重要則雖學校林立敎育强迫彼仍膜然視之行將見熱心敎育者終致如石田施種耳能不懼乎鄙人等是以不揣卑陋集合通俗敎育會以普通而淺顯之智識灌輸人民冀開閉塞之風氣日趨文明傳云化民成俗其在斯乎旣謀個人之完成又求社會之進化爲敎育前途芟荑荆棘願以此爲志焉 
[童子軍大比賽舉行給奬儀式]  
　　明日下午三時在體育塲舉行 
　　本邑童子軍大比賽業於十一日告竣經該會幹事部議决定明日（十七日）下午舉行給奬儀式請名譽會長上海縣沈知事蒞會給奬并分别函請各界到會參觀茲錄其通告如下「致各童子軍團」逕啓者要屆分團比賽業已告竣經十三日幹事會議决定於本月十七日（星期六）下午二時假西區大吉路體育塲舉行給奬儀式屆時貴團各項選手比賽優勝團員出席領奬并攝影以誌紀念祈准時蒞臨爲幸「致各敎練及團體」謹啓者此次分團比賽承諸位敎練及各團隊長隊員等熱忱將事興會淋漓致各團成績尙屬可觀殊深欣幸茲一切業已結束准本星期六（十七日）午後二時在體育塲本會所内給發奬品給奬畢全體敎練及全體優勝隊員攝影以誌紀念敎練員並開茶話會以資聯絡務望諸位敎練及各團優勝隊員准到會爲幸「致各會員」敬啓者本會定於本月十七日下午二時假西區大吉路體育塲舉行給奬儀式恭請台端屆時賁臨指敎一切毋任榮幸云云該會恐各會員地址或有更動柬邀不周特登本報封通告各會員矣 
 
 

Page 14

 
 
北工巡局開徵夏季總捐 
　　整頓總捐後之第一次 
　　滬北工巡捐局所收四季總捐係抵充馬路工程及各項市政之用按照房租舖户一成住户六釐惟以房租時有增加迄未能照現在房捐照算徵收足數該局以各項市政亟待進行而百物昂貴工程材料曁一應開支倍蓰於前逈非民國初年可比以原有之收入應尋常之支出且虞不敷遑論乎改良進步因决定按照現在房租實數徵捐自民國十一年夏季起所收總捐須以各住户現繳房租實足徵收例如按月繳租十元者舖户應繳捐洋一元住户應繳捐洋六角徵收員持票到門各住户應即將房票檢示照數繳納此項辦法前已呈奉護軍使核准並發出布在案現在夏季總捐已屆開始徵收之期聞該局局長許人俊已致函淞滬警察區屬隨時照料收捐員次第徵收矣云云 
[上海縣市校敎職員加俸辦法]  
　　上海縣勸學所昨致各區學務委員公函云逕啓者前奉縣公署訓令以上海縣敎育會函陳接上海市立學校敎員黄文熙等公函請求呈縣加薪合即函請縣長令行敎育行政人員開會籌議等因令行到所奉此卽於五月六日邀集敎育行政人員開會商議當經訂定辦法五條備文呈復縣公署在案茲奉指令内開呈悉查核所議辦法五條於酌加薪水之中仍寓勸勉限止之意事屬可行應准照辦仰卽轉致縣敎育會分致知照此令等因奉此相應抄錄原議决辦法五條函請查照辦理計抄件 
　　上海市區縣立市立各學校職敎員加俸辦法（一）此次加俸因上海市區生活程度驟增之故所以僅就上海市區縣立市立各小學校敎職員酌加之（一）加俸辦法甲加俸數目每人每年加以一個月俸給三分之二乙如前項之規定得分寒暑假兩次致送（一）受加俸職敎員之資格甲在一校任職至五年以上未經間斷之校長及級任敎員（曾經間斷者當以續任之期起算至滿期後始得加俸）乙前項及格之校長及級任敎員以不兼任他校敎務者爲限丙在一校任職至五年以上未經間斷之專科敎員（曾經間斷者當以續任之期起算至期滿後始得加俸）（一）加俸經費勸學所所長市經董設法籌集如經費不足時得酌加各小學校學費以備支給（一）此項辦法俟呈縣核准後自十一年度開始適用之 
[昨日之國内滙兌市况]  
　　昨日（十五日）國内匯價頗多漲跌京津銀匯較星期一各跌落三兩五錢洋匯未動計北京銀匯一千零四十三兩洋匯一千零二元天津銀匯一千零五十一兩洋滙一千零一元靑濟二處無電烟台洋滙不動銀匯漲二錢五計一千零三十八兩漢口銀匯又漲五錢計一千零二十四兩洋滙漲一元五角計一千零五元沙市銀匯跌二兩五錢計一千零六十七兩五錢洋匯不動宜昌銀滙漲五錢計一千零二十六兩洋滙一千零十六元未動九江洋滙漲五角計一千零五元南昌未動蕪湖洋匯漲五角計一千零三元五角蚌埠漲五角計一千零四元五角安慶一千零四元未動其餘浙江及江蘇各埠匯價均與前日相同川省成都洋匯跌落五元計一千零十五元銀匯亦爲一千零十五元未動重慶萬縣均無變動云 
[昨日之外幣市况]  
　　昨日（十五日）外幣市况平靜各票均無變動惟馬克漲二毛五計買價六釐賣價六釐二五東京老頭票跌三釐計買價八角三分賣價八角五分五餘均與前日相同云 
[昨日之金融市况]  
　　昨日上午洋釐稍漲二毫五爲七錢二分工七釐七五各銀行銀幣交易靜寂外埠亦埠無運到下午收盤爲七錢二分七釐五與前日相同 
銀拆午前爲二錢六分滙豐收欵五十萬兩其餘各銀行收欵二十萬兩午後收盤價二錢八分比較前日大二分云 
[友華銀行滙市報告]  
　　昨日友華銀行匯市報告云十四日倫敦大條銀價近遠期各長二五紐約銀價未動倫敦紐約間滙率長至四元四角七分又三七五今晨本埠匯市掛牌英鎊長至三先令七便士美金長至八十元日幣落至六十兩其他滙率亦有更動上午市况堅定價與昨日略同英鎊售價自現交至八月份三先令七便士一二五美金八十元二角五間有出價三先令七便士一二五購八月份英鎊者午後市况轉平投機家紛紛購入收盤時英鎊六七月份非出價較優出三先令七便士八月份非出價較優於三先令六便士又十六分之十五無售出者收盤時美金六月份售八十元二角五七月份八十元一角二分五八月份八十元今日購佛郎者頗多佛郎價已稍好電匯九百十五惟購者價可稍低於此中國昨在倫敦購銀倫敦與紐約銀市均堅定 
[昨日元芳呌莊之市况]  
　　昨日星期四輪値元芳洋行拍賣泰西緞元絨羽綢紅布市布原布細斜竹布漂細布洋標漂布等疋頭之期共排七百二十四件計三萬一千一百五十四疋比較上屆多四件計六十九疋所拍市價西緞元絨羽綢紅布市布等皆漲多跌少原布細斜均跌去二分至二錢不等拍進者仍推北帮天津烟臺牛莊等爲多長江各帮有限餘則本街内地爲次多市面居平穏之勢 
[浙屬之夏蠶訊]  
　　浙江之海寗硤石等處現育夏蠶大帮已届二眠開葉昨據該處友人通信謂今庚二蠶出蟻之時天時調和故出數不致減少惟夏蠶忌食濕葉今届各鄕爲頭蠶欠佳餘葉甚多故二蠶皆有多育可較往年加十成之三湖屬桑葉非常便宜葉價每百斤不滿一元硤石海寗沈蕩等處皆售去梗凈葉地頭葉行每百斤售八九百文各近處亦皆相仿再逾數日氣候平正二蠶或可有望也 
[近週中之茶市]  
　　祁紅祁紅市面至本週來己趨疲軟交易不若上週之旺價格亦復跌落不少目下市上高貨極缺乏成交者大都係低莊貨價三十兩至三十四五兩較開盤時已跌去十餘兩之多蓋今年出產豐厚銷路雖不惡然已供給平均市面稍疲價格卽行跌落本週祁紅成交四千七百餘件較上週減少一千餘件寗紅成交一千一百二十件價二十二兩高貨三十四兩較一週前亦軟又湖紅成交一千四百七十四件價十八九兩綜紅茶趨勢甚疲蓋由貨到湧之故且均低莊貨胃口甚淡故難起色云 
　　綠茶路莊茶自開盤以來市面并未見有何發展至本週依然如故惟高莊珍眉價格略漲數兩計高貨價自六十四五至七十二兩不等中莊五十五至六十兩低莊貨仍無到埠料下週當有貨到蝦目高莊貨最高價到過七十兩中莊貨五十兩左右市面尙稱不惡與珍眉市面相彷貢熙市面平平無甚需要此等貨素銷俄國如俄國不通仍無好起之望大帮業已成交計價三十四兩尙稱不惡上週綠茶售開者計珍眉一千件蝦目二百二十件大帮二百二十六件秀眉九十五件針眉一百三十件陳貢熙一百八十七件 
　　平水平水自上週開盤後交易極稀本週僅售開湖州平水九百九十八件價二十九兩查平水交易稀少之故蓋因平水茶向銷美國今年美國有取締有色茶入口之命令故洋行方面曾有同樣之通告現在所有到埠之貨質地雖淸潔而洋商不無懷疑多有電詢問海外市面以定行止云 
[滬寗路欠利已付淸]  
　　滬　路局所欠中英銀公司之利息催索甚急茲據路局消息欠欵六十六萬元已由交部高總長調度付淸並未損失路政管理權云 
[近日滬城之防務]  
　　入夜撥派武裝軍隊梭巡 
　　松滬護軍使近以時局不靖恐有宵小潛入内地鼓惑因令陸軍混成六旅一團劉團長撥派武裝士兵四連於下午八點起至晚間三時止分往城廂内外及中華民國等路一帶梭巡劉團長於昨日起遵令梭派矣 
[蒲滙塘中盜刦外人之交涉案]  
　　江蘇水警趙廳長前日接江蘇交涉公署函開案准日斯正領事函稱茲據本國人梯松禀稱帶同眷屬乘舟前往佘山瞻禮回至徐家滙行至中途新開河距離七寳約四里路之虹橋地方因河中水涸擱淺（是河即名蒲滙塘）於五月二十日即星期六夜十一點半已就寢突來盜匪四人被一人推醒以槍禁不許動尙有手槍鐵棒鐵錘者其時房中僅有妻子小孩女僕共四人兩盜把守房門兩盜搜索尙有一房爲中國友人及妻居住亦經盜匪用鐵棒擊之並女傭兩人爲盜毆打搶去銀鐲等件共計被刦之件値洋六百三十元失單附呈同時並有他船在彼停泊内有二船亦被盜刦約洋二百餘元爲特禀請照會華官緝匪懲辦並索賠償因該匪實係官兵所扮共有盜匪七人站在岸上均是年輕强壯走路形似士兵故知其爲兵所扮且被搶之處許多兵士在隣近想係防盜而設現値中外敎徒前往佘山道經是處之人當有數千此亦每年慣例華官應於斯時派兵保護負責此次幸祇刦物尙未傷人若不從嚴查緝此後恐更大膽或有傷生之虞竊恐他人不如我之任其强刦與之抵抗然我爲何如是甘心被刦並不與拒一因適在睡眼朦朧一因帶有妻子小孩設如我等四五男人則必與之相拒或致傷生情事矣各等情據禀前來相應函請迅賜咨照當地該管軍事長官從嚴究追查明賠償並希派兵妥加保護以安行旅等由並附失單到署除函松滬護軍使察照辦理外相應抄錄失單函達請煩查照轉飭警區從嚴查緝務獲究辦等因趙廳長接函後除函復外昨已令行所部各區長飭屬一體嚴緝務獲解究矣 
[續獲劇盜王寳生黨羽王阿郎]  
　　在曹家渡開設店舖之王阿郎經匯司捕房華探目金福壽包探陸連奎侯阿寳等偵查得係劇盜王寳生之黨羽曾與王及蔡寳根盛桃桃等先後搶刦大通轉運公司新昌絲廠兩家車運之現洋並開槍擊斃大通之押運人錢茂安及其他刦案均有關係禀由公共公廨備文前往該管警署協同警探將王緝獲提回昨晨解送公共公廨請究經兪襄讞會同美丁副領事略訊一過判王阿郎帶回捕房收押候與前獲之王寳生等併案解訊 
[洋涇織布女工罷工訊]  
　　資本方面亦有苦衷 
　　浦東洋涇鎭源茂織布廠有女工二百餘人平日作工論件計値勤勉者日得四百餘文次者亦二三百文不等各女工近以錢賤銀貴百物漲價度日維艱向廠主要求增加工資不遂於昨晨相率罷工而廠主方面出場勸導則以當此市面不好客帮銷路不動增加工資實非其時恐一時不能解决云 
[張知本致章太炎蔡孑民電]  
　　上海章太炎北京蔡孑民先生均鑒太炎先生爲國學泰斗保擧世所宗仰蔡君孑民居最高學府爲徐酋所委任以立身行已言誠不可同日而語以學者地位言則各有千秋非末學所敢贊一詞惟近日報紙所傳兩先生往來函電相互駁詰幾使淺見者疑爲意氣之爭其何以矜式後進昭示來茲乎此知本所引爲痛心者也昔陽明先生講學聞市中関而詬甲曰爾無天理乙曰爾無天理甲曰爾欺心乙曰爾欺心先生呼弟子曰聽之夫夫哼哼講學也弟　　詬也焉學曰汝不聞乎曰天理曰心非講學而何曰旣學矣焉詬曰惟知責諸人不知及诸已故也知本幼時讀傳習錄先君子諄諄以此爲訓故至今服　勿失夫陽明之學簡易直截在兩先生視之殊不足道然其反諸已之言則顚撲不破也知本此述亦欲蔡君孑民返躬自省曾否身受僞命耳狂妄陳詞無任惶悚張知本叩咸 
[騐關扛夫要求加資三誌]  
　　上海各輪船公司碼頭騐關房各扛夫向工頭要求錢碼改爲洋碼已誌前報現各扛夫刋發傳單文曰敬啓者吾輩扛夫與碼頭扛夫有别同人等係各公司之騐貨房内專係搬扛騐關之貨靠此爲生活每日所得扛力論件取資爲數甚微且皆以錢碼計算近來滬上百物昂貴米珠薪桂現下又被銅元充斥錢串日長所進不敷所出實不得已邀集全體在新北門外月華樓叙議議决自五月份起將錢碼改爲洋碼伏乞體諒苦力艱難俯賜召允同人不勝感激也謹上各報關行洋行客家均鑒上海各輸船公司騐關房扛夫同人謹具茲悉浦西各公司經工頭等勸慰照常工作一面向報關行懇商贊成其事一面分向各公司大班等請求准許是以均相安無事惟浦東洋涇一帶扛夫昨有與工頭爲難情事經人解釋靜候全體一致進行而各報關行亦已有大半允許日内或可解决矣 
[靑年畫會二次展覽會預報]  
　　仍在省敎育會舉行 
　　靑年畫會曾於去冬在江蘇省敎育會舉行第一次展覽會一時頗受社會贊許茲聞該會定於本月二十四二十五二十六三天仍假江蘇省敎育會三層樓上開第二次展覽會陳列會員作品百餘件想届時滬地人士必能飽受眼福也 
[美術學校暑期學校之内容]  
　　共分三部 
　　西門方斜路美術專門學校現擬利用暑假增設暑期學校其中共分三部第一部期在增進本校畢業生學業專收本校卒業生第二部期在充裕一般學校美術敎師之敎授力專收學校敎師第三部期收一般有志研究美術者之學生第一部科目爲美學美術史西洋畫三種美學學程爲美意識藝術美的價値美的原理五種美術史學程爲原始美術至現代美術西洋畫學程分靜物實習與人體實習兩種靜物實習爲水畫人體實習爲木炭畫及油畫第二部科目及學程分兩組甲組科目爲藝術敎育論美學美術史色彩學解剖學西洋畫六種藝術敎育論學程爲藝術敎育原理及實施方法美學及美術史學程與第一部同色彩學學程爲色之原來色感色相及調和解剖學學程爲骨骼筋肉及畫法西洋畫學程爲靜物實習石膏模型實習及人體實習三種靜物實習爲鉛筆畫及水畫石膏模型實習爲木炭畫人體實習爲木炭畫及油畫乙組科目爲藝術敎育論美學美術史音樂四種藝術敎育論及美育等學程與甲組同音樂分樂理聲樂器樂三種其學程爲音樂通論和聲樂樂式學作曲法風琴洋琴等使用法第三部科目爲色彩學解剖學透視學西洋畫四種色彩學及解剖學之學程與第二部同透視學之學程爲各形體之解說及影與反影之原理西洋畫學程與第二部同擔任以上各科敎授者爲呂鳳子呂秋逸李超李毅士吳法鼎陳曉江等並聞該校校長劉海粟亦親自擔任油畫敎授云 
[洋涇救火會成立紀]  
　　浦東洋涇鎭救火會成立後即購置救炎器械等積極進行昨日午後二時在市公所開會全體戎裝會員及紳商界領袖到者四五十人公推會長潘志文主席報告開會宗旨及經過情形次提議事件（一）置辦救火馬達器具（二）設立會所地點議决改建鹽公堂舊屋與三區二分署警署一同遷入庶消防與保衛協力進行（三）開井及浚深河道議决先行籌欵開浚洋涇港河道然後再從扼要處鑒井俾水源有濟消防得以奏效（四）推廣會員（五）懇請房主方面慷慨捐助經費（六）勸導尙未加入月捐之各店舖認定數目議畢即由會長督同全體會員在市公所門首實地試騐各以洋龍皮龍皮帶車水槍等吸水注射歷一時許各會員皆精神活潑進退有方覶者如堵咸稱諸人熱心火政難能可貴三區二分署署員巡官皆率警在塲照料該會成立後洵爲第一次盛會也該會職員姓名如下正會長潘志文副會長王荇佩徐益藩評議員楊俊生陳月山金菊生楊道成調查員傅敬修唐月山庶務員諸鑫洲葉廣文會計司月輪當畫記嚴省寳 
[中國衛生會徵求會展期]  
　　中國衛生會徵求會員會原訂本日閉幕茲因事屬初創國人對於該會宗旨及擬辦之事業尙多未盡明瞭以是多存觀望至今尙未達三萬分之數該會乃决議延長兩星期已通告各隊隊員努力進行務達目的而後已云 
[淸心創設暑期補習學校]  
　　本埠南門淸心實業學校校長西人薛君思培鑒於新來學子於英文讀音泰半不準引爲大憾爰糾合同志創設暑期補習學校本其三十餘年敎授之心得以矯正而掖進之現定七月十日開課至八月十九日止共六星期課程分專門普通科目詳載簡章專門每人納費六元普通五元倘數人聯名同來得减收學費以示優待有志英文者可速往報名也 
[國語界之明星]  
　　本埠商務印書館函授學社自開辦國語科後就學者日益發達因敎授上不能不藉國音留聲機片爲輔助曾於去歲委托趙元任博士於敎育部派赴萬國語音會審定國音音素之便就近於紐約科崙比亞公司製造國音機片十六課前八課專重發音後八課專重語調前已寄來試片試騐極爲淸晣茲聞正片亦早已寄滬不日可到云 
[二師附小開設暑期補習科]  
　　本埠尙文門内江蘇省立第二師範附屬小學校鑒於暑期内一班小學生空廢極長之寳貴時間殊屬可惜爰於本届暑期内聞設暑期補習科專收國民小學及高小畢業男女學生科目爲國文算術英文現已籌備就緒定於七月十六日開學時期共五星期凡有志補習者向該校索取簡章報名入學可也 
[道路月刋之革新]  
　　道路月刋爲全國道路建設協會所印行以提倡建設全國道路·發展國民經濟·鞏固利權·普及文化爲宗旨爲吾國治路唯一之機關報出版以來遍銷全國自第二卷第一號起擴大篇幅加增材料昨已出版其編輯發行所在本埠霞飛路二八一號本會所云 
[光復路展寛面路之佈告]  
　　滬北華界寛放馬路一事前已由工巡捐局呈奉護軍使核准並於上年四月抄錄路名布告在案其中光復路一段已定於月内開工該路原定路面寛計四十尺查照原案應再放出人行道各五尺凡屬沿路建築房屋自應按照此項規定讓出路線以符原案現聞該工捐局以該路商民於該項辦法恐尙未周知特於昨日又發出布告通知該處沿路業主一體遵照以免開工後再生糾葛 
　尙有本埠新聞等轉入後頁 
雜評二 
[筆墨之訟（无用）]  
　　筆墨之訟即俗稱筆墨官司是也夫訟則終凶獨筆墨之訟應有分别其訟而爲討論學理或研究事物之訟也學理以愈討而愈明事物以愈研而愈當故世俗之訟凶而此種筆墨之訟吉矧訴訟兩造均爲績學之士平日丐其一文一字難若探珠今如藉一問題而發撝精妙深邃之文吾知爲裨當世學子决非淺鮮如章太炎蔡孑民兩氏最近筆墨之訟微獨讀者欲詳知其究竟即記者亦雅願爲之介紹也雖然兩氏之爭爲眞理無論何方勝負當不稍存芥蒂蓋前淸末季兩氏舉奔走革命事業中華民國之得以應運而生兩氏之勞苦功高吾人當共承認則兩氏之仰首伸眉論列是非於今之共和時代與彼幾朝元老腐敗官僚不可同年語獨惜愚者不察黠者谲焉或誤解兩氏之主張等當世私利政客之主張甚或假爲口實曰某且云爾則其結果不獨與今日兩氏爭論之眞恉不同且與當年奔走革命之初衷大相剌謬故於此風雨飄搖之會人心浮動之頃凡有數之名流惟有打成一團維護民國幸母爲賢者無意之筆墨訟而誘發不肖者有意之覬觎心也訟則終凶更爲之轉一語曰必也使無訟乎　 
 
 

Page 15

 
 
本埠新聞二 
[創設民國美術展覽會之建議]  
　　蔡元培等提出於中華敎育改進社 
　　蔡元培張君勱劉海粟將於七月三日中華敎育改進社第一屆大會時提出建設國立美術展覔會之議案一件茲錄其理由及計畫如下我國美術若　畫若彫塑六朝選甚盛作者木游戲動機爲之未嘗知其用足以表時代思想若民族特性充其極足以揚國光端俗好也國之賢達亦藐其術曰小道小技未嘗悉其用或有過於所謂經世道術無不及也故其盛也表現作者天才若主觀情意不期與現代風行象徵主義之藝術相類似然卒以鮮具體的系統的研究其用不彰日漸衰落是亦至可憾也今國人研習西方美術者又漸盛於焉仿法國沙隆辦法縣敎部歲集國内美術新作品若繪畫若彫塑於國都及海上開展覽會各一次俾國人學者以知我國美術形式内容與西方美術孰美備而竭其心思純其造詣國人觀者有以發其情養其趣正其好尙他國人觀者亦有以覘我國文化之程度爲正當之批評其事蓋至要且切也昔日本固以我國唐畫及佛敎造象爲彼國粹者也維新而後兼習西方美術明治四十年文部省定每歲開美術展覽會各一次於東京京都於是作家輩出今且儼然以東方美術國自炫於世取證非遠我國美術將由展覽會顯著厥用大光於世固意中事也他日更由展覽會進而成立民國美術院於國或海上則我國國都或海上將爲東方美術中樞比諸現代西方之巴黎又誰曰不可 
　　民國美術展覽會章程草案（第一章）總則第一條民國美術展覽會一切事務依本規則辦理第二條本會分别定期臨時兩種定期展覽會每年十月十日起在北京開會十五日十一月十日起在上海開會十五日第三條會塲地點於開會前六個月公布之第四條展覽會出品人不限國籍第五條展覽會出品分國畫西洋畫彫塑三部陳列之（第二章）職員第六條本會設會長一人副會長一人由敎育總長聘任總幹事一人幹事四人由敎育總長委任均爲名譽職會長總理會務副會長協助之總幹事商同會長副會長率幹事辦理一切事務（第三章）經費第七條本會經費由會長具詳細預算列入敎育部經常費預算項下由總長核准撥給（第四章）徵集第八條應徵出品之運送費由各出品人擔任第九條應徵出品應按照本會規定之數量辦理否則本會得拒絕收受第十條應徵出品由本會收受後遇有不可防禦之損失槪不賠償第十一條應徵出品由本會給發護照於往還期間經過關卡一律免稅（第五章）陳列第十二條會場陳列由本會職員負責（第六章）審查第十三條本會徵得出品須經嚴密審查合格者始予陳列特設審查委員會第十四條審查委員會設審查長一人審查員若干人臨時定之第十五條審查長及審查員由會長分别聘委研究美術素着聲譽者充之審查長及審查員之出品不受審查第十六條審查員於審查後具審查報告第十七條審查員爲名譽職（臨時酌支公費）（第七章）給奬第十八條經審查後陳列之出品得給予奬章奬憑第十九條奬分四類如左一等給金質奬章及憑二等給銀質奬章及憑三等給銅質奬章及憑四等給憑無章第二十條給奬須經多數審查委員會通過（第八章）附則第二十一條關於徵集陳列展覽審查各項詳細規則另定之第二十二條本章程自公布日施行 
[女靑年會體育師範行畢業禮]  
　　女靑年會體育師範學校昨日與十四號日星期三舉行畢業禮昨日訓詞禮拜全紹武君演講星期三晏陽初君演講四時三十分歡迎來賓及畢業生七時同門會晚餐其畢業生名單如下張美麗張紹璡金知謐謝緯鵬黄振華黄德靈闞秀貞梁瑞芳沈明珍童楨楊佩芝楊文英嚴欽曾言忠芸王仙露王寔秀 
[香港工程學士回滬]  
　　張君霆潮吳興縣人前在上海麥偷書院卒業後復入香港大學工科本期暑假已畢業得工程學士位考試成積優美並有倫敦大學褒奬張君學問淵博將來當大有獻於社會刻已由四川號抵滬聞同學徐增君等擬於本星期日開歡迎會於大東旅社云 
[熱河正劵昨日開奬]  
　　昨日爲熱河工振有奬正券開奬之期在西門方浜橋共和影戲園内舉行茲將開之五大奬號碼及經銷各票錄下頭奬一萬四千零七十號本埠大利元二奬一萬七千五百九十四號漢口義大利三奬一萬五千六百六十五號本埠大善元四奬四千八百七十五號本埠大利元又四奬三萬四千三百四十四號福州大發公司五奬二千六百七十九號本埠復通源又五奬一萬零八百二十二號本埠善利全 
[湖北四四次正劵揭曉]  
　　昨日又爲第四十四次湖北義劵正劵在滬開奬之期在南市久大碼頭假利濟總局内舉行茲將開出之五大奬號碼及經銷各票號照錄如下頭奬一萬二千六百九十三號漢口振華公司二奬六百四十號杭州兆元三奬二萬五千八百十八號本埠善中四奬九千一百二十一號本埠瑞源又四奬三千四百二十七號嘉興永最利五奬七千三百四十九號漢口大還又五奬二萬四千一百零八號漢口大達 
[推銷稅票之命令]  
　　駐滬印花稅　事處郭坐辦近奉江蘇李處長令知以各機關擔任推銷稅票所有前項稅欵應速催促悉數照繳即便集數滙解等因當即分别催繳集數解外所有推銷稅票適逢夏季大檢查之際應行督飭員司認眞稽查並再竭力推行云 
[浦東沿海農作報告]  
　　浦東匯縣境沿海一帶春熟已大半收穫因上月中旬受温風之摧殘大小麥圓麥及蠶荳等略受影響惟菜子一項據老於農事者言尙無大碍云 
[分龍日賽龍公祭]  
　　昨日相傅爲分龍日昔時滬上各洋龍本有會集操演比賽水力優劣之舉今届由救火聯合會查照向例通知各會員齊集該會舉行追祭已故各會員等情午刻由各區救火會會員均驅駕救火器具等至該會隨同致祭至午後三時始返 
[美術綉品行銷小呂宋之先聲]  
　　昨日小呂宋新聞記者陳菊儂君由總商會致函介紹往各工廠視察旋至法租界實康里中華女子美術學校附設工廠參觀由唐家偉校長導引至文科實科講堂及工廠内參觀各種圖畫繡品手織物品異常精美陳君比即購買繡品四輻以備帶回小吕宋會場陳賽以揚國粹云 
[美總領事今日赴杭]  
　　駐滬美總領事克銀漢君定於今日（十六日）乘滬杭路早班快車赴杭 
[綢緞業之競爭]  
　　三馬路一帶近日綢緞業林立茲又聞前在永安公司職司綢緞部部長之蔡某糾合瑞康顏料號主奚某在石路中創設天福綢緞顧綉局規模宏大貨物均親至内地採選國產絲織各品擇於本月二十二日先行交易聞有一星期之特别廉價云 
[眼綫指拘匿北新涇之盜匪]  
　　水警偵探李得標據眼線報告迭次搶刦松江泗涇虹橋國子口等各事主家盜匪宋景芝等匿居在北新涇地方等情該探立即帶同探夥人等於昨日前往搜查當塲捕獲宋景芝等兩名並搜得贓物多種當票若干張帶至上海高昌廟水警第三隊由王隊長提案訊問一過諭令收押候辦 
[又有巡官因盜案記過]  
　　福佑路安仁路口仁昌祥烟紙店被盜行刦開槍擊傷該店執事及行人袁顧二人當經一區二分所飭警查緝各情已紀前報茲悉此案前奉該署員楊永芳據情詳報警察廳請示核奪迄今多日此案尙無眉目該廳徐廳長以該員楊永芳延不破案實屬捕務廢弛前日令飭該員及巡官各記大過二次仍勒令於二星期内破獲再延未便一面着偵緝隊派探協緝 
[滬寗車碾斃鄕人]  
　　前日滬寗路由滬開寗之慢車駛至堯化門車站相近有鄕人在軌道中行走被車頭碾斃當由車長將屍移至路傍派警看守 
[幼童看出喪跌傷]  
　　昨日下午三時許有浦東人十歲幼童王阿全在馬立師成都路某營造場四層樓工作適有某姓大出殯經過該處斯時該孩意欲觀看偶一不愼失足從高墜下跌傷頭部甚重當即不省人事由工頭雇車送往仁濟醫院醫治該院醫士云恐有性命之憂云 
[船内吸鴉片煙之查獲]  
　　船户楊甫榮舟泊浦東墳山码頭已則在船中開燈吃食洋烟當爲水巡捕房水船查獲起出烟證立將人證併解捕房於昨轉解地檢廳訊究 
[私售烟膏分别罰鍰]  
　　金施氏邇在法租界私煮烟膏秘密售賣又戴龍寳陸阿桂李桂龍等私設烟榻容人在内吸食洋烟有違禁令事被包探偵悉禀明西探同至各該處抄出烟膏烟具等物帶入捕房諭各交保昨日傳至法公堂請究先由捕頭上堂禀明前情並將烟具呈鑒詰之被告供認私賣不諱中西官判施氏罰洋五十元戴陸兩人各罰洋三十五元李罰洋二十五元充公烟具没收 
[淸和坊之販土機關]  
　　老閘捕房麥副捕頭偵悉浙江路淸和坊五十八號屋内設有販賣烟土機關於前日午後率同包探陸根生前往搜獲烟土當將該屋内之王有三梁春兩人連同烟土一併帶入捕房昨解公共公廨即據麥副捕頭與陸探相繼上堂禀奉兪襄讞朁美丁副領事諭令王梁兩被告各交五百元舖保候展期研訊 
[施忠谷調戲弟媳且傷母]  
　　住居吳淞路三百四十二號門牌之甬人施忠谷前晚向弟媳施吳氏調戲被施母楊氏所見將忠谷責備致被刀傷頭額經氏子施阿元報捕派探譚鳳池往將施忠谷拘入捕房捕頭諭飭押候解廨訊究 
[陳春榮請與唐氏離婚]  
　　陳春榮昨延農復律師代表投法公堂控稱原告於上年十二月十六日憑媒娶唐氏爲妻過門至今已有六個月近來唐氏時常出外不歸向詢情由含糊不答現原告查得唐氏母家實係開設花烟間日前原告之母向唐氏略爲訓實唐氏竟囑令乃母到來吵閙並被摀壞物件甚多報經捕房責令賠償了事前日唐氏又私行出外故此報告捕房飭探拘案唐氏如此行爲原告不願領回請求准予離婚等語詰之唐氏供夫妻不睦故婦人暫避母舅家不敢作不端行爲求察中西讞員判以原告固執請求離異已失夫妻感情着被告暫交其父領回限原告於一個月内詳補禀詞到案再行核奪 
[搶剪孩飾分别押儆]  
　　無賴陳阿福日前在法租界搶刧某姓家小孩手上所戴之金鐲又王子忠剪取某姓小孩頸内之金鎖片當時均各逃逸現爲包探陸根生拘獲惟原贓無從吊案昨解法公堂請究先由捕頭禀明前情詰之陳王兩人供認不諱中西官判陳押西牢六個月王押三個月期滿一併永遠逐出租界 
[同族操戈]  
　　浦東楊家渡農人楊阿炳近與同族楊全根因田產糾葛各邀親族於前日到家谈判雙方會議良久仍無圓滿結果旋即互相毆打將阿炳頭額打破乃投三區警署禀控派警協同往拘祇將全根拿獲連同原告函送地檢廳昨午由郭檢察官騐訊之下以阿炳所傷無碍判令回去自醫全根收押候查明再核 
[成衣匠顴傷車夫]  
　　高昌廟沈興記成衣店主沈根生前晚十一時由北市雇陳廣天所拉之黄包車歸家因少給車資起衅店夥潘金生等上前帮助毆打致將陳打傷由警到來沈根生乘間逃逸祇將潘及呂航行並沈妻錢氏先後拘獲抄獲木棍一根連同傷者解由二區警署函送地檢廳奉訊收押木棍存案陳廣天發堂醫治一面飭警偵查肇衅情形再行核辦 
[襪廠夥與皮匠衝突]  
　　九畝地春源里襪廠學徒楊錫根（有舊鞋一雙托該里弄口皮匠周長茂修理昨向索取舊鞋已失楊訴知該廠主人閔士友勒令周照價賠償周不服致起冲突廠夥周桂淸戚金生帮助毆打將長茂打傷由警到來將閔楊戚及桂淸等一併拘獲連同傷者併解二區一分所轉送地檢廳奉訊之下以周長茂所傷甚微判令回去自醫閔等分别押候交保候示 
[私刑竊菜之陳玉樓]  
　　日暉橋農民唐介福田中所種菜蔬迭次被竊前晚又有陳玉樓混入田中竊取捲心菜一大籃正欲携取而行當被唐聞聲趕來扭獲喚齊多人將陳私刑毆打致陳受傷頗重事經旁人報警將唐拿獲連同傷者送由二區總署轉送地檢廳由檢察官訊供一過以陳玉樓受傷屬實判發堂醫治唐押候陳傷愈再核 
[先後攫飾之兩王]  
　　匪徒王阿根王錫喜前日午後在愛多亞路漢口路等處先後攫取婦人周鮑氏金挖耳並周姓小孩金鎖片圖逃均經包探拏獲於昨將兩王押解公共公廨經中西官逐一訊明判贓交失主認領着王阿根押西牢半年王錫喜押二月分别示儆 
[徐阿三失妻]  
　　住居閘北又袋角之徐阿三前日扭鄰婦胡卜氏至四區二分所控稱民妻陳氏昨被該氏誘同出外至晚不歸向訽支吾請爲究追經祝署員研訊該氏供稱徐妻已由伊夫帶往漢口變賣判轉解司法科核辦 
[姊誘其妺與人通姦]  
　　浦東人徐任泉前日扭姪女徐蘭英至四區二分所控稱民女愼　上月三十五被姪女誘逃無踪今在叉袋角遇見蘭英是以扭案請究經倪署員研究訊蘭英供認將愼貞介紹與姘夫唐生之友阿錫根姘識匿居恒通路等情旋有嘉興婦人金竺氏將愼貞送案　供此女由伊姪阿錫根領來茲聞告發故特送案請究判將該被一併轉解司法科訊問收押候提阿锡根到案核辦 
[王其安失妺]  
　　阜寧人王其安住太陽廟鴻興里前日扭周餘堯高鏡文至四區控稱民妺阿二年二十二歲於本月十三失踪今在梅園路高鏡文家尋見當被周餘堯出塲攔阻致妺從後門逸去請爲究追經顏署長質訊高供周係民之表兄今偕該女來民家索討膏藥餘不知情質之周狡展不認判一併解科訊辦 
[陳阿福之罪惡]  
　　串黨輪姦少婦然後販賣 
　　華海榮之妻陳氏年十五歲陰暦五月十二日被鎭江人陳阿福以觀劇爲由將該氏誘往法租界某小客棧内與陳阿六輪流行姦接連四夜阿六遂逃阿福則將該氏挈至寗紹輪船碼頭欲乘輪出口實行販賣該氏乃始呼救被包探張永成查見詰悉原委將陳阿福與氏一併帶入捕房押至昨晨解送公共公廨經中西官質訊之下以陳係三次過犯判押西牢九月期滿逐出租界華陳氏交其夫領回管束 
[車夫與船户衝突]  
　　衅由小犬四起　　 
　　小車夫通州人江金福張興海前日在新閘河某船上起運貨物不知因何將鄰船户宋幹生宋九子兄弟所豢之小犬抛落河中致起衝突幹生被江張毆傷腰肋甚重由閘北水巡隊將兩車夫拘解司法科收押受傷人送醫院療治再行核辦 
 
 

Page 16

 
 
[北四川路之賭案]  
　　廣東人王阿六在北四川路崇業里開設賭塲被管捕房包探王桂生朱成查悉前日協同西探往將王及賭客張子固何阿銀張炳生余成啓婦人陸王氏王李代馮李氏等拘獲抄出賭具昨解公共公堂經中西官訊實判王阿六罰洋四十元餘人各罰洋三元一併充公賭具銷燬 
[賣攙水牛奶罰七十元]  
　　工部局衛生處西人指控滬西虹橋路二十五號門牌牛奶棚出售攙水牛奶有碍衛生等情昨由捕房將牛奶棚主毛洪泰傳至公共公廨經中西官訊實判罰毛罰洋七十元充公 
[提回竊物潛逃之庖丁]  
　　七浦路二百七十八號門牌霍舜民家庖丁通州人刁阿六因於上月二十一號竊取其主鈔票現洋二百數十元並金　鑽戒等飾物逃回原籍經霍報捕稟請公共公廨備文派探劉永民前往通州會同該管警署偵探按址將刁緝獲並吊出原贓於前日移提來滬解入匯司捕房捕頭諭飭押候解送公堂請究 
[昨日公廨早堂刑事案併訊]  
　　昨爲星期四公共公廨早堂刑事案件輪應美副領事丁約兩君分第一二兩庭陪審届時約君因另有要公不克蒞廨故將兩庭改爲一庭由兪　讞與丁君會訊以是退堂已在下午一時較往日畧遲云 
[公共公廨訊案彙錄]  
　　昨晨公共公廨民四庭由關讞員會同英包副領事訊理各案如次（一）洽興公司訴南京路張裕釀酒公司積欠房租銀四百餘兩案結果准將該星發封（二）新瑞和洋行訴余兪生欠房租洋六十元案結果房客業已逃避應判照數付淸並發封備抵（三）唐晋記訴陳長壽欠房租洋三十六元案結果限三天付淸（四）懋業公司訴成發公司欠租案（五）唐晋記訴周鴻海等欠租案結果均註销（六）民生傘廠聲請破產案結果應給諭理賬員迅催各債權人開送淸單趕速淸理早日結果是爲至要（七）德人司丁爾控克拉因不理墊欵及酬金案結果准被告具結候訊 
　　又午後民一庭由關讞員會同英包副領事訊理梁誠謙延甘維露梁棣佺兩律師控本作頭夏城樓承造房屋延不完工請追損失又訴潘雨蘋不理擔保夏城樓押欵案結果結期續訊民四庭由張襄讞會同日副領事田中氏訊理（一）陳志剛訴婦人陳朱氏爭產案結果註銷（二）李光鈺等訴林大茂賬欵股欵股糾葛案結果林大茂交案之欵三百九十一元三角九分着發交理賬員核奪（三）婦人陸曹氏訴謝桂香欠房租案結果改期再訊（四）婦人吳仇氏訴與其夫吳正坤離婚案結果改期再訊（五）顧阿大訴唐秀林欠洋案結果被告交洋十元着原告具領其餘四十元併利限一個月内還淸 
[誌謝]  
　　廣告一項裨益於商業甚大惟其種種方法不可不如以研究東西各國對於研究廣告學之書籍雜誌頗多而我國尙屬罕　最近有東方廣告雜誌出版分英文華文兩種月出一册專論中國與遠東商業上之問題及廣告昨承該社惠贈第一期一册誌此申謝 
　　又承北京國民外交雜誌社惠贈國民外交雜誌第一期内容（一）國民外交雜誌之發刋（二）國民外交盛衰與國家榮枯之關係（劉彥）（三）華盛頓會議後可驚可駭之日本新國防方針（襲德柏）（四）日本駐兵中國與中國之安危（壟德柏）（五）日本與張作霖之關係（龔善）（六）太平洋會議之全體的觀察（鄧萃英）（七）日法果同盟耶（李郁）（八）上海修正稅則會議與我國成敗之觀察（劉彥）（九）附錄一九國間關於中國關稅條約（中英文）二解决山東問題條約（中英文）洵研究外交者之一良參考書且執筆者大都參與華會對於世界現狀觀察最極明瞭者也併此誌謝又承天蟾舞臺惠贈夏曆二十夜觀劇劵三紙併此謝謝 
中華職業敎育社通訊 
　　住址上海西門外方斜路三四八號 
[一個受了職業敎育的學生有自謀生活的能力]  
　　前本社附设中華職業學校學生松江沈爾昌來函 
　　學生自四年前到職業學校鈕扣工幾年以來對於這項工業略有一點兒門徑承主任的好意每月送我工錢狠是快活去年約了一個宋約身先生就在鄕松江地方諸行街財神衖衷頭合開了一個三益鈕扣工廠一年以來宋先生同學生盡力做去現在可以徼倖遇得去了今拿工廠及營業的大略情形寫出來請指敎 
　　甲工廠慨况（一）人力頭車八部（二）人力二車六部（三）動力三車二部（四）四車三部（五）搖桶二部（六）工人二十一名（七）小工選壳一名（八）幹事二名（九）選扣女工二名（十）釘扣女工約七八名 
　　乙營業情形（一）原料蚌壳每月用九十擔左右（二）出品鈕子共出七種（三）銷路松江舊府屬各縣各市鄕及上海客帮（四）出貨每月一千八九百元（五）獲利月約百元左右 
　　照上面所記的這一年裹頭的大槪情形本錢很少規模很小很自慚愧的但是照學生的天分愚笨辦事呆滯到了職業學校學了鈕扣之後尙且能够餬口那天資聰明處事敏捷本錢足的人必定大有發展了這種職業敎育有益於個人就是有益於社會擴大範圍就是有益於中華民國全國了學生爲受職業敎育之一人受益不淺很爲感激專誠謝謝 
來件 
[招商局章程私議（四）（緽）張一鵬]  
　　第二十四條董事會依照章程及股東會之議决執行本公司全部業務所有總分各局辦事人員均歸其監督（說明）按董事會爲公司辦事綱領是以舊章第十九節亦規定局内應商應辦事件悉秉承於董事會重大事件必須事董會議决准辦方可施行本條所以規定總分各局人員均歸其監督俾收統一事權之效 
　　第二十五條董事長應指定董事二人常川駐局稽察各部分業務之執行（說明）董事九人非能全數到局自應指定二人庶有專責而免推諉 
　　第二十六條董事任期三年連擧得連任但每年應改選三分之一其第一届第二屆應退職三分之一董事以抽箋法行之因改選而董事長遇有退職時仍照選一人爲之長（說明）本條規定之任期及連擧連任均根據公司條例第一百五十五條舊章第二十節任期祇一年全部更選自不如改選三分之一之爲善亦爲現在其他公司所通行 
　　第二十七條監察人任期一年連擧得連任（說明）本條按照公司條例第一百六十八條規定 
　　第二十八條監察人之職務如左（一）隨時檢查公司事務（二）覆核董事會造送各種簿册報告其意見於股東會（三）認爲必須股東會時得臨時召集（說明）本條按照公司條例第一百七十至一百七十三條規定亦與舊章第十六節查賬員之事權相符 
　　第二十九條董事監察人薪俸夫馬由股東會定之（說明）舊章董事及查賬員不取薪俸僅取極廉之夫馬費第時代不同今非昔比欲責以實心任事須予以相當俸結否則懦弱者職務廢弛狡滑者弊病百出於公司有百害而無一利至於應给數額應聽股東之公决 
　　第六章總局及分局 
　　第三十條總局爲管理關應分設總務處產業經理處核收科支發科查騐科修繕科庶務科編造科各司其事（說明）總局爲管理機關即董事會發號施令之地猶之中央政府之内閣分局爲辦事機關各個獨立然必須歸總局監督者亦猶行省之必秉承於中央但總局與分局之權限必須劃淸亦猶中央之與行省祇宜聯絡而不可牽掣舊制總局董事有兼任科長者統屬不明流弊滋多是以本條開首即揭出總局爲管理機關以明其旨以下分設各科各司其事又設總務處以爲各科之首領至產業經理處即舊時之積餘公司自應附屬於總局之内另設處長專司其事舊制總局内部分爲主船營業會計三科凡添建碼頭棧房購造修騐船隻採辦煤炭物料管理局棧洋船生意均屬諸主船科第修造工程與查騐工程屬諸一科不特事權太重亦恐易滋弊混是以分爲查騐修繕兩科至於採辦煤炭物科管理局棧洋船生意均屬營業範圍與原有營業科所辦之攬載貨脚各輪船期客脚同爲分局應辦之事不應屬諸管理機關之總局原有會計科總司銀錢出入等事第爲愼重財政管理起見總以收入支出劃分經管較爲妥善是以分爲核收支發兩科並以其剩餘雜務事件增設庶務一科又現在編制從新計算均用簿記統計亦爲至要編造一科亦在必要增設之列 
[中華民國全國民生協濟會章程]  
　　第一章總則（第一條）本會由各界愛國同志組合而成定名爲全國民生協濟會其總部設於上海支部分設各埠（第二條）本會宗民生主義提倡敎育實業務使人民各受普通敎育咸具實業智識熱忱愛國振興國貨貯蓄工資習於勤儉本會且辦各種慈善事業務使人民皆得本會之協濟各安其所永無貧窘荒嬉疾病之憂爲唯一之宗旨第二章入會資格（第三條）本會宗旨旣如上述故所辦事業咸屬公益不涉政治不分畛城凡爲中華民國國籍同胞無讑農工商學各界人士而熱心贊助本會者皆可入會爲本會員惟須親赴本會塡寫志願書領取入會證（第四條）凡具有高等學識夙著聲望而以道德爲懷者皆得爲本會名譽會董第三章職員及權限（第五條）　會設正副會長各一人理事員五人參事員幹事員無定額評議員每省二人（第六條）正副會長總持本會全部事務有指導進行一切職權（第七條）理事員襄助正副會長分任會中一切事務（第八條）參事員輔佐正副會長曁理事員處理會中一切事務（第九條）幹事員常川駐會其掌事管事務分科如左甲總務科幹事掌管會中一切機要事務乙文牘科幹事掌管會中文牘往來及保存各項事務丙書記科幹事輔助文牘科掌管會中文牘記錄及謄寫各項事務丁會計科幹事掌管會中財政如欵項出納登記各項事務戊庶務科幹事掌管會中一切雜項事務已交際科幹事掌管會中招待及聯絡感情一切事務以上各科辦事細則另列專章（第十條）評議員評議本會一切重要事務　　第四章選擧及任期（第十一條）正副會長曁理事員由全體會員投票公擧（第十二條）參事員評議員皆由全體會員公擧（第十三條）各科幹事員由正副會長曁理事員指任（第十四條）各職員任期均定一年一任期滿得被重擧者仍得連任如因事缺額可由全體職員臨時推擧至下屆選擧期爲止（未完） 
公布欄 
[江蘇高等審判廳]  
　　民庭判决▲馬永栢等與馬禮成庭堂涉訟上告一案（判决主文）本案上告駁回上告審訟費由上告人負擔▲劉韓氏與張壽廷　欠欵涉訟控訴一案（判决主文）原判撤銷被控訴人在第一審之請求駁回訟費由被控訴人負擔▲蔣正蓮爲債務糾葛不服江寧廳批示抗告一案（决定主文）本件抗告駁回抗告訟費由抗告人負擔▲郁顺甫與樊祝三爲　田糾葛涉訟上告一案（判决主文）本案上告駁回上告審訟費歸上告人負擔▲蔣陳氏等與蔣沈氏等爲分任債務及分配房租地價涉訟控訴一案（判决主文）本廳民國十一年三月十三日之缺席判决關於蔣沈氏等應還蔣陳氏等房租洋一萬三千九百六十九元七角二分之部分變更蔣沈氏蔣培林應返還蔣沈氏莊瑞英房租洋八千六百九十六元一角六分由蔣陳氏蔣瑞英按照原議成數分配其餘仍維持缺席判决▲常濟林等與常林寳因基地涉訟上告一案（判决主文）原判除關於維持第一審駁斥上告人請求被上告人拆卸樓房交還佔基二釐之部分外撤銷被上告人　補給上告人常稼生洋六十元上告人關於上開除外部分之上告駁回上告審訟費由兩造平均負擔▲金子石與丁　松因田畝涉訟抗告一案（决定主文）本件抗告駁回抗告訟費由抗告人負擔▲火郁周與喬柟因賬摺及佃租糾葛抗告一案（决定主文）原决定撤销原和解筆錄及證書内被上告人火郁周情願之下准予加入（俟高漢濱交出後）七字▲馬伯申與黄秋水爲違約涉訟聲明更正一案（决定主文）原决定更正本案控訴聽候本廳定期審理▲吳紹成等與張鴻濱爲債務涉訴抗告一案（决定主文）原批示撤銷原縣查封之命令應維持之 
　　批示盧士儒等呈爲拳縣不傳要證濫行羈押請救濟由呈悉據訴各情候飭縣查覆核奪此批▲楊永興等呈爲無錫縣執行遲滯請督促由呈悉已令縣查明原案迅速依法辦理此批▲僧竹筠呈爲被高郵縣撤退請示知救濟方法由呈及钞件均悉該僧經縣撤退係屬行政處分如有不服應向上級行政官署提起訴願本廳未便受理至所稱吳輔臣侵害權利僞造文書各節是否屬實仰逕呈縣署聽候依法辦理可也此批（以上六月十五號） 
[江蘇高等檢察廳]  
　　批示李寳善狀悉查此案已迭次明予批駁毋庸纒凟此批▲楊阿雲等狀悉爾子根榮溺水身死已由吳縣依法騐明前據聲明控告又經同級廳判决駁回在案所請覆騐之處應毋庸議此批▲陳浪生狀悉候調卷核奪此批▲黄耀珍等狀悉該民應否開釋及如何訊判仍應逕向原縣依法請求或訴催毋庸來應越凟此批▲陸文元等狀曁附件均悉候卷到核辦此批▲朱英弟狀悉仰候調卷核辦此批▲趙廣富狀及粘件均悉候調卷核奪此批 
　　爲諭知事案據阜寗縣民李同庚呈稱爲兇憑傷定罪由情科瀝陳事寳理由請求拘傳訊擬等情查此案應屬淸江高等檢察分應管轄該民如有申訴事實仰即補具正式訴狀逕向該分廳請求核辦毋庸來廳率凟此批右仰具呈人李同庚知　（以上六月十五號） 
[上海縣公署]  
　　批示靑浦縣城隍廟經理人朱鴻恩徐公修等呈爲遵批具復呈請　查由批前據具呈即函請法租界會審公廨飭探押令祥鑫煤炭店將原租墓地退租茲准法租界會審公廨函開請飭原告朱鴻懇等補具狀詞依法來廨起訴以憑轉商法領傅訊核辦等因着遵照此批▲王慶林沈丙生瞿聯元等呈爲請提張松柏押追俾免拖累而淸案牘由批候提案復訊核辦此批 
 
 

Page 17

 
 
   
 
 

Page 18

 
 
自由談 
遊記 
[普陀游記] [  范烟橋]  
　　僧丐立坐路側張衣成兜或念佛或言結緣狀至安靜客給以錢合掌作禮否則亦默不作聲 
　　山間多蛇然不爲患燕亦來巢他鳥則甚罕無雞鴨之飼即有之亦無敢宰食者 
　　店肆多售進香用品如籐杖如念珠如布鞋價俱不昂而進香者以二月九月爲最多六月則爲西人避暑而來西人不耐素食則出罐食或鷄子總之不能以葷腥上廚　也 
　　山間石俱光滑蓋當時必在海中受水冲磨故如是性質粗鬆含沙爲多也 
　山邊少樹卽有之亦不甚大而多欹側向内蓋冬令海風甚烈故也 
　　山中多仙佛之跡而佛尤以觀世音爲大四方來禮佛者輒作法事或建道場往往费千金以外而齋僧之舉尤爲豪奢千金之散不値一顧如此布施故得此絕妙梵宮令游者歡欣贊歎也 
　　山僧誤普陀在南海實則東海耳或說觀音產自南海於此登化不忘其源以爲靈跡之有自也 
　　游普陀者以春秋佳日爲最宜夏間雖有海風調節然以少樹故日中仍炎暑也 
　　法雨普濟慧濟三寺俱可住致酬亦不計較大致每客每日食宿一元足矣矣若餉以齋則不能以此爲例矣然和尙勢利處處皆然我筆縱多予總不及作法事者多金也 
　　山志無可購聞在續修山圖粗陋兩事皆宜修興然求之和尙殊難其人 
　　此行有詩惟未推敵不及爲此文之綴耳（完） 
劇談 
[梅訊（十五）] [  珍重閣]  
　　昨有爲南雪致聲北梅者曰日前承梅邀觀劇而不能應命爲之歉然然有三因當邀知者之不罪初雪常在粤海上初無戚里往返數遭始知此間有姑母然以每日獻藝遂未睱投省今全體旣已輟演不能不往且姑母已留之下榻若遽往一面即出而觀劇將失長者之心又南雪全班於十四輟演藝士均已乘輪返粤雪但擬赴西泠遂少淹滯而寓中但其主僕二人頗不自安會姑母欵待即時非園散後當摒擋一切亦非晚十時左右不得了之而次晨卽有杭行勢不能不稍事休息但侍西泠言施自當買座一窺絕藝傳言靑鳥亦遂致之綴玉軒中矣 
　　呂蟄庵賦性疏懶素不甚出門比聞畹華南來亦欣以得飫絕藝爲樂前日特屬劉訥庵轉託知者進言謂能否日内一演游園驚萝呂固愛嗜崑劇者也 
妙香每日晨間輒徒步跑馬　泥城橋一周再往就睡　輩久居京師抗爽之地忽來海上寄跡陋巷之中宜其不自適矣 
　　玉芙與友人談次頗愛吳淞風物謂何日當乘汽車往一游接海風袪塵襟也 
　　玉芙頗愛舟行此遭以奉天南下得攬黄海之海之勝歸時尙擬乘舟謂較火車勞頓爲樂多矣况詞旺錄五解今更續錄據云不日當再有所作以饋知音也 
　　爲梅扶醉是雪無如膩莫笑衰翁爲嫵媚淸物人天能幾）或以飾邊幅誚余然而未也）者回翠蓋珠鈿從今碧海靑天說似最傷春處綠陰如夢年年 
何時雪北更續香南集誰定輸香誰遜白等是情芳消得漫天飛絮游絲狂楊送盡斑騅占斷南都北地唯應石黛燕脂 
　　玉梅芳節舊夢幺禽說蓮子有心須苦徹何望嵰山甜雪 
　　二難何世曾并三生著意無情乞與當筵一顧要他傾我愁城 
　　天花剗地絮亦沾泥矣吹皺是風儂是水此是如如眞諦無端蘭　芳馨更堪冰雪聰明　利情天難問眼中淸淺蓬瀛 
　　霓裳舊譜禁得蒿萊否萬一殘鵑堪共語商略英雄兒女江南事事堪哀抽豪欲豓無才生怕聽歌看舞却敎賦雪吟梅 
影戲話 
[藝術上的紅粉骷髏（四）] [  卓呆]  
　　這一張片子的舞臺監督（Director；Producer；StageManager·近來影戲界中都譯作導演者我看不很妥當或者自已也加入其中兼任俳優那還可以稱得否則不如從旁觀地位定一名稱我因爲攝影的場所有稱爲野外舞臺室内舞臺的所以也打算稱他舞臺監督）是管海峯君我雖没有曉得他事前怎樣計畫臨時怎樣處置却在那一張片子中種種瑣屑的地方看出他的注意周密來管君的精神都貫注在片子中　 
小說 
[社會小說人間地獄）一二六）] [  娑婆生]  
　　第十九回獄吏威嚴逞權飛黑索將軍情重傳片救紅妝如今我且不提薇琴在那黑屋子裹過夜挨凍受餓再說薇琴的娘老子見嬌女深夜不回心中有些不自在若在從前呢薇琴整夜的不回來他的父母不但不擔驚受怕而且心中還歡喜明天有進帳可是薇琴自從上海回來以後身　高了不像從前肯隨隨便便的不回來了所以薇琴的母親等過了兩點鐘曉得戲館一定早散了還不見他女兒回來狠有些着急忽然門外一陣敲門的聲音薇琴的母親以爲是他女兒回來了正走下樓梯去開門接着又是一陣冬冬冬敲門敲得甚急薇琴的母親忙道來了來了看戲看到這個時候纔回來還要這種發脾氣越來越胆大了誰知開門一瞧並不是他女兒薇琴乃是第一台戲館案目祥麟薇琴的母親不覺一怔祥麟先問道你們的阿美有没有回來薇琴的母親道没有回來祥麟道你曉不曉得他已經抓到警察局裹去了薇琴的母親聽罷宛如打了一個焦雷忙問你怎麽知道祥麟道我親眼看見他和板兒巷周大少爺一齊捉進去的後來聽見人說没一會兒放出來了後來又聽見說只放出周大少爺一個人你們的阿美還押在那裹聽說要重辦呢我特爲來問一聲恐怕你不曉得借此送個信給你你趕緊去找人保出來要緊薇琴的娘急道你曉得他犯了何事祥麟搖搖頭道不曉得你們女兒也不是女强盜頂多不過是些風流罪過罷了但是没人去討情小事可以化大不免要大大的吃虧呢薇琴的娘這時候急得扳住一扇木牌門索索的抖也没主意只要拉祥麟進來坐坐商量祥麟道明天還有日戲早半天我還要上街各家去收戲帳此刻我要回去睡覺了頂好你趕緊去想法子我是一個做案目的有什麽路道明天見罷如果明天我到戲館裹聽見什麽信息再呌夥紀來告訴你說完去了薇琴的母親只得趕緊關上門跑上樓去推醒了他的丈夫道快點起來快點起來不好了阿美捉進衙門裹去了他丈夫究竟從前在衙門裹當過差使的懂得幾分公事忙問你怎麽知道薇琴的母親便將剛纔案目祥麟的一番話告訴了他的丈夫逼著他趕緊起來去救女兒出來他丈夫道今天已是夜深天大的本領也没辦法明天再說罷薇琴的母親再三不依婦人家的老辦法說不上三句急話便哭下來了薇琴的父親没法子只得起來薇琴的母親見他起來又逼著他出去薇琴的父親推開樓窗將頭往外伸了一伸趕忙的缩進來道好冷呀這時候誰不睡在熱被窩裹做好夢你呌我去找誰去昵薇琴的母親道你知道怕冷你的女兒關在監牢裹更冷呢你不趕緊將他設法救出一家子大大小小將來吃什麽喝什麽我和你的棺材還撈不着睡呢一面說罷一面將掛在樓梯邊的一張燈籠拿過來劃一根火柴點好了燈籠裹的殘燭送給他丈夫的手中道拿着燈籠趕緊出去罷不要耽擱了你女兒的性命交關呢 
[餘瀋] [  姚鞏甌]  
　　與虎謀皮虎無俯首就制之理而其皮不免爲人所寢御者何也虎猛而人能羣策羣力耳 
　　軍閥擁兵自固眈眈逐逐正如負嵎之虎黄陂魚日通電偏欲其犧牲地盤實行廢督裁兵是猶與虎謀皮若輩之不願響應亦意中事耳顧近頃民氣激昂不乏李廣投石之絕技寄語蒙皮作倀者流勿再張牙舞爪也 
 
 

Page 19

 
 
   
 
 

Page 20

 
 
常識 
　　（一）投稿本增刋者其材料除衛生法制道德經濟四項外增敎育科學宗敎市政雜錄問答六項其語涉攻計個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元其願取酬者投稿時須署名章於標題下（但署名不蓋章以不願取酬論）如登載一月後無人摘指其轉錄他稿者至隔月一日（陽曆）即可向本館取酬其領時之署名蓋章須與投稿時同　 
　　（一）問答一項專爲喜閱本增刋諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刋得酌量增删其字句 
　　（一）投稿不登載者原稿恕不發還 
常評 
[報紙緣起（續）] [  老圃]  
　　古者歐洲名公巨子皆自雇訪事編爲私報以供觀覽其後訪事人成爲專業以新聞徧告衆人遂成通信社英國有正式報紙始於一千六百二十二年五月二十三日其名曰意大利日耳曼及諸國所傳七日新聞爾時所出新聞大率類此或曰西班牙所傳新聞或曰荷蘭所傳新聞皆偏重外事中國宋時印刷業進步報紙業亦因之而起當時名曰邸報東坡詩曰坐觀邸報談迂叟此邸報見於詩歌之始周密癸辛雜識續集載王克仁居越所居嘗獨燬於火鄕人呼爲王火燒同時有黄瑰者亦越人嘗爲評事忽遭臺評云其積惡以遭天讉至於獨焚其家鄕人有黄火燒之號蓋誤以王爲黄耳邸報旣行而評事之鄰有李應鄰者爲維揚幕一見大驚知有被火之事亟告假而歸及歸則家無患乃知爲誤耳觀此知南宋時邸報銷行各地宋時稱旅館曰邸蓋由旅館發行以便行李觀覽吾國印刷術雖濫觴于隋唐五代而精於宋但活板較後出據沈括所記其法用泥刻字每字爲一印火燒令堅欲印則以鐵範置板上而密布字印於其中頃刻印千百本則活版亦始於宋竊意邸報盛行必在活板已行之後前言歐洲凡尼司戰報於一千五百六十三年發行而古吞堡Ｇｕｔｅｎｂｕｒｇ發明活板施之實用在一千四百五十年則凡尼司報之發行亦遠在活板通行以後西人謂雕板傳自中國活板創自古吞堡而不知宋時已有之明世有銅鉛活字皆中國舊法也 
衛生 
[夏日宜注意公衆飲料] [  余]  
　　吾人全體組織中水占百分之六十四雖因代謝機能自尿糞及肺臟皮膚排泄於體外然仍由飲料攝取不絕按每人每日約需水二千七百乃至二千八百克蘭姆故水爲生活必要之物也水即爲人生不可缺少之物則水之衛生不可不加注意若水中含有病原菌者誤食腹中即成疾病是以夏日之霍亂痢疾等其蔓延傳染由水爲媒介者實不少以吾嘗見河畔居民及划船者偷懶圖安將汚穢不潔之物任意抛擲河中甚至大小便亦解入婦女之馬桶亦在河中洗滌恬不爲怪第不知誘起疾疫皆由於此 
　　煑水極沸水中之病菌及有機體即皆死滅故吾人飲水務須煑沸無如市上之老虎灶往往爲節省柴炭起見售不開之水祇圖一已之漁利不顧公衆之衛生殊可恨也 
　　吾鄕有一種極可笑之迷信亦妨害公衆飲料之一端乃一般無識婦人生產兒女輒將胎兒胞衣用罐盛裝投入井中據云如是則小兒易於扶養可免疾病災難云云此種迷信謬舉非特與小兒生長上毫無關係且有害公共衛生 
　　上述不過略擧大槪要知妨害公衆飲料實犯新刑律第二百九十條及二百九十一條吾望官廳對於上述亟宜禁止或遍貼佈告說明水與人生之關係或派警察挨户知照則若輩有所警惕不敢違犯若明知故犯則處以相當之懲罰若是則夏日之傳染病庶可減少矣（乙種酬） 
經濟 
[商業問題之研究（續）] [  吳束初]  
　　零購學（二十九）進貨計劃（四）購買之調查 
　　進貨人出外購貨不僅於未動身前須多方預備即旣到目的地後亦當憑一副審察的眼光研究的精往各方面從事調查對於自已需買之貨不妨視察大商埠一般零售店經售之情形如何有無同類貨品之新出者爲已店所未及知曉亦可記錄下來以便持到廠行家詢問價目及承銷問題假使只知本店欲添購何種貨品或市上銷路不暢之貨因未調查别家商店之售賣情形而逕投行廠辦貨經行廠家稍用幾句好聽话語勸其配購即爲買下雖當時交易手續至覺简便在廠家且甚感其人之爽直但做生意非施捨可比當計較者而疏忽之即自已放棄其權利將來店中賣不出失敗之咎誰負其責吾知進貨人此時對已對店具有說不出而悔之已晚之勢矣　　茲吾述一往事適合本題所言某日甲乙二進貨人相遇於紐約城甲詢乙曰「君來此多日君貨可買就否」乙答曰「余尙在調查中」甲復曰「吾貨購買已竣事」明後日即言施君何遲缓若此乎 
　　初視之甲似較乙爲能幹辦事敏捷時日不荒廢而在甲自已之想念中亦以爲已勝於乙誰知二者結果甲店所進貨物終難脫銷乙店貨到不數日即完全售罄卒有訽其故於乙者則曰「吾知吾購貨非常遲缓審之又審查之又查未與行廠接洽先向店家詢明銷路如何一店之經驗不足憑集十餘店之意見則大致不差然後再按本店之情形而與行廠家接洽一切關於價格貨質花樣等本身有自决之權不受行廠家片言之欺飾吾但知如此而行店中貨物不多時即行脫售」觀某乙之言論可謂有學識有經騐有能力之進貨人矣 
吾以爲上段事實爲進貨人所宜注意之點極多綜其要進貨人當知對已爲進貨對行廠家爲買貨使買賣之界限未分淸楚卽不宜擔任進貨事宜誠有從事於進貨計劃者則應注意於調查之手續 
[學校夏令衛生節資贖路談] [  錢樹玉] 　　 
　　夏令天氣酷炎食物腐爛較他季爲尤易猪魚鷄鴨瘟死者固或不免隔時出售而生有細微之微菌者亦或有之種種防礙衛生屈指難計學校爲團體機關人數衆多夏令尤難潔凈當此時期最妙宜改素食旣淸淡而適口亦可杜疾病於未萌且所節葷食餘資又可留爲贖路之用譬如原定每人每月膳費六元素食改作四元每人每月可餘二元即以少數計算如平均每校有百人願素食者每月可餘二百元以兩月計算即可得四百元以吾國現有學校照此類推苟能實行確亦可達巨欵想我輩靑年學子責任較重知識較高鑒於衛生之要素領土之收回理應互相勸勉羣起提倡誠一擧而兩得也（乙種酬） 
[法制]  
[刑事兩造不得委任代理人之理由] [  丐] 　　 
　　非訴訟當事人而得參預於訴訟中者在刑事曰辯護人在民事曰代理人辯護人惟律師得爲之代理人非律師亦得爲之其故何哉蓋民事訴訟總不至户婚田土錢債等糾葛絕無罪名之發生但得負責有人對質有人代理與否實無何等之關係若刑事則不然罪名之重者甚至剥奪其生命輕者亦當拘束其身體苟訴訟之時許其代理將執行之時亦許其代理矣乎執行刑罰而可代理巍巍法律不啻弁髦也已此刑事當事人秘所不得適用代理人之制度也至於辯護人必限定律師爲之者亦以刑事關係重大深恐被告不明法律有所冤抑得律師爲之辯護庶幾執法者無可偏倚犯法者不致枉屈制限之中實屬有保護之意焉（乙種酬） 
道德 
[店友不宜裸體] [  楓江]  
　　薰風吹來炎炎可畏一刹那間又是夏令時節矣而吾人所用之衣服不得不有逐漸減輕之勢然我國習慣往往卸去衣服以求凉爽俾得從事工作無揮汗之苦此風不僅於勞工見之而店友亦相繼效尤視爲常事不知赤身裸體爲至不敬之事也外國商人於盛夏之時仍衣服雅潔彬彬有禮絕無此種陋習蓋衣服爲章身之具衣服不備出而交接一般顧客必嫌其粗陋而婦人女子恐將裹足不前矣然則欲望生意之發達銷路之暢旺於招待顧客時一切禮儀不可苟且而祼體一事尤宜注意也去年滬上總商會曾有禁止店友裸體之議决案今各地果能踵而行之非特藉以自重而於營業方面亦裨益不少也（乙種酬） 
[西方格言（二九九）] [  謝介子選譯]  
　　强有力之希望使人成人（譚萊生）（Ｔｅｎｎｙｓｏｎ） 
　　鐵不用即銹（葡萄牙諺） 
　　人每自寛（英吉利諺） 
　　樹以果多而易遭擊（法蘭西諺） 
　　水不成乳蕩婦無侮（亞剌伯諺） 
　　生與憂俱（英吉利諺） 
　　爲人保證不愼即受其累（荷蘭諺） 
　　門前宜有引線標誌（英吉利諺）　 
　　劣創可治惡名致死（英吉利諺）　 
　　要需爲最後且最有力之兵器也（李蓮）（Lily） 
雜錄 
[日本東京平和博覽會一瞥] [  立]  
　　民國十一年六月二日中國郵船分司南京輪自上海開赴美國舊金山埠是日午後四時半公司以小輪由新關碼頭載客送吳淞口上本船翌晨起椗六月早行轉日本横濱港途中風日淸佳安適如在平地天空海闊吞吐大荒其快感又非陸地之居所能得也舟泊横濱須一日遂鼓興往東京觀平和博覽會 
　　歐洲大陸實具聘改造世界之力戰局旣終各國爲恢復大創之瘡痍或振起方新之機運乃各發起種種之博覽會東京之會亦其一也會場分二部一在上野公園内一在公園側之不忍池畔總面積計一五○○○坪（每坪爲六方尺）經費計六百萬圓（後所云金數皆日幣） 
　　陳列物品之槪要就地域言之除包含日本帝國全土之外别有外國館分列英美法瑞士義大利諸國之品分量雖不甚多而皆精美以自動車自行車及諸種機器等爲著另設有南洋館台灣館朝鮮館樺太（即庫羣島）館北海道館皆甚有可觀其尤堪注意者更專设有一滿蒙館是也 
更就物品之性質類别觀之有地方自治成績敎育及學藝美術社會工業保健衛生等館有農業林業蠶業水產業蔬菜園藝食糧等館有礦業機械工業電氣工業化學工業染織工業製作工業建築土木交通航空運輸等館 
　　讀者諸君曾游日本者必易想起彼國各地之展覽會陳列所博物館之中往往多見關於軍備戰事耀武揚威之物品炫爛人目今茲之會實全然改觀所集諸物雖千差萬别形色不齊而自其表現之精神察之則歸結之點要不外啓發民智振興民業培養民力扶植民德以增進民福而已是會曰平和博覽會在平和時言平和自不應著劍拔弩張之色平和之實力固即國家有事時之預備亦卽其後盾矣吾國人白詡爲愛平和而絕不顧慮平和之實力是亦曰苟安已耳安足語於眞正之平和耶（未完） 
 
