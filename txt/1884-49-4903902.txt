# 1884 - 49 - 4903902

 

Page 1

 
 
[股印古今圖書集成告白] [  點石齋主人啓]  
　　本齋招股開印古今圖書集成現已定爲大字所有股分曾經聲明一千四百股之外須增至每股收銀一百八十兩其一千四百股内則仍照前議每股收銀一百五十兩去年一千四百股未曾滿號刻下尙缺一百餘股今此書約計二年半可望告成如有願附股分者務請作速前來掛號其在一千四百號内仍每股先收銀五十兩一千四百號外不過增印數百部則每股先收銀六十兩特再布知 
[點石齋各書籍出售價目]  
　　點石齋石印各書均在上海三馬路大禮拜堂南首由報舘間壁申昌畵室出售今將每種價目列左 
康熙字典　　　　　　　前後漢書四元五角　耕織圖實洋五角　水流雲在軒試帖洋三角　華英尺牘二角五　業畵每部連夾板洋一元每部四本實洋一元八角　史記實洋二元五角　華英字典洋五角　竹紙晚笑堂畵　二角八　帝鑑回說洋六角　綢面明狀元圖考一角丘又　每部一本一元六角　臨文便覽三角五分　聖諭像解洋五角　國朝詩别裁洋一元六角　子史精華洋二元　蒒氏鐘鼎欵識連板一元又　每部二本一元七角　廣陵名勝一角五分　簡明目錄七角五　毓秀堂畵傳實價洋一元　淵鑑類函十一元　寄售四書味根錄一元半外國裝訂每部一元八角　三國志演義二元四　廣治平略洋五角　於越先　圖傳二角五分　篆文四書七角五　刧火紀焚實價洋一角五大號外國訂一本洋三元　縮本字彙二角五分　萬壽盛典洋五角　華英文字合璧二角五分　泛槎圖價洋一元　思痛紀每部實價洋二角大號中國裝訂二元五角　綢面攷正字彙三角　汙簡實洋二角五　黑蠻風土記洋二角五分　夢迹圖三角五分　佩文韻府價十四元四角華文譯英文字典洋八角　英字入門一角五分　詩畵舫洋六角五　百孝圖每部實價洋三角　紉齋畵賸洋六角　小題文藪每部價洋四元華英說部撮要實洋四角　南巡盛典四元五角　紅　夢圖詠八角　無師自通英語錄洋五角　牧牛圖實洋八分 
[續論礦務]  
　　邇來辦理礦務不特利不能興而且害貽胡底言開礦者蓋幾幾相引爲戒矣雖有數處辦理得法礦苗果然上等通風洩水一切機器無不合宜而經事之人又復實事求是不以他人之資本輕於一擲自此八年十年利源可以日見興壯然以各項股分有跌無漲買股之人爭思脫手市面銀根緊急異常　不暇　及何礦之佳而轉爲購進故如開平之煤礦辦有成效出煤多而且好者無人探悉其實在情形股分之價雖略勝而終不滿於原股之數買者亦未必舍□礦而就此盖中國商民於礦務本無實在識見測騐之法旣不講求鎔化之法更不精良但以經事之人之聲名身家爲斷以爲某也大員某也富户其創辦某礦先有已之資本在内虚縻則同其虚縻折閱則同其折閱何况具禀於通商大臣必其材力足以當此大任而後批准開局招股人之以股附之者雖曰私相授受不啻官爲勸諭何不可信之有哉人情貴僃於人嚴於小人而寛於君子信之之心旣先入而爲之主遂不復問其果有弊端與否此前年去年間買股者所以如此其多也今一旦敗露則以爲礦務無一不假辦礦之人無一不是局騙因亦慨指爲厲階而不辨其眞僞此又近時股價之所以無一不賤也然則中國而欲興礦務若仍以大憲批准招商集股貿然設公司賣股票恐十年二十年之中無人敢於過問矣因噎廢食惟有槁餓以俟其死耳如前日雲南礦務章程書後所云各省各辦但係業主有礦有資不必禁止需用西器與延請西人禀明地方官申詳通商大臣准其購請興辦一處行之數處仿之凡有礦地方不一二年皆當聞風興起卽使業主無力親族知交出資相助未嘗不肯積久成俗凡有礦者自無不以開採爲樂而地方頓出千萬之財國家亦頓增千萬之稅於國於民兩有裨益此則補苴今日礦務之壞而其效可以操劵者也第細思之此法之　固屬盡善而欲各省之礦一齊開取其勢誠難恐非要之數十年不能有此挽回也蓋各處開礦其地方官自必力爲保護而中國用人之法紛更太甚署代之員固難久任卽實缺者亦有察看留省量調煩簡之章程道咸以來州縣仕至十年者幾不經見接缺太紛情形不熟民心未能融洽保護之法有所不行近來大部屢奏釐訂署補章程而外省難以遵奉緣自損輸保舉以來冗員太多夤緣之習旣難杜於羣僚瞻徇之心卽不免於大吏須俟停捐已及五十年然後冗員漸少而地方官可以久任興利除弊保商導民權之所得行者不敢自諉於是民間亦得久享其利而礦務愈益精實日出不窮足以致富中國内地動以風水阻碍中人之家無不講究况其爲大户也業主自視其地猶不敢輕易舉動矧他人之地而我有資以開之其易於商允乎故民間自開之說亦止可待之將來而不能决於今日也意者猶有一良法在目下中外輯睦無詐無虞中國藴藏之利不可以億萬計西國以壤地褊小取之已竭恒欲開拓他洲以收其利而阿非炎劣亞墨荒寒各據其屬而不見利之所在每爲中國惋惜謂有如此之利而不能興安知其不以中國不能自興而從旁覬觎之泰西諸國英德日葡荷　法意皆有越海控制之權諸國與我親睦而法獨藉端尋衅不顧禮義不恤邦交卽如越南一役其本意在窺滇邊諸礦現在兵事亟亟勝負尙不可知雖直壯曲老理勢可憑而或者理不勝數使其得逞將來滇邊正不易治竊謂乘此諸國親睦之時而招徠西商代辦礦務而須立法妥善其事未嘗不可行嘗與西友言及此事於中國有益無損近年中國試辦一無成效而每公司糾集本銀動須二三十萬今股票如此之賤銀歸鳥有獨非空耗商民之財若西商辦理則成與不成利與不利皆西商任之而礦工地價且可歸之民間果使有利則Ａ國家取其稅項百分之一到一礦每年出産一百萬計之有一百礦卽增五百萬之稅中國地大□博礦不勝開竭數百年之挖掘未必遽罄苟中西常守和局是此五百萬之稅卽可收之數百年豈非坐享其利哉雖然泰西之於國也恒患其不足而中國之於國也恒留其有餘爲政之體不同此事正未易商耳 
[江督出京]  
　　署理兩江總督曾爵帥聞於十三日Ａ陛辭出京由旱道南下計程二月初吉憲旌當抵金陵也 
[欽憲調員]  
　　前江蘇總捕府朱樸山太守聞現奉彭大司馬札調赴粤襄理軍務不日卽將起程由海道前去按太守熟嫺申韓家言官蘇省凡數十年現雖年近古稀而精神矍鑠尙堪大用可見幕府宏開兼收並蓄正不必盡屬 
 
 

Page 2

 
 
黑頭也 
[金滿從戎]  
　　　金滿由台抵杭謁見撫軍情形曾照傳聞登列在報刻有友自武林來述及金滿身軀並不雄偉年約四旬以外容貌瘦削人極謙恭到省後曾　謁現任及候補各大僚富進見兩司時長立不敢告坐經再四命坐始敢傴僂就椅略詰以軍法部勒諸事答稱金滿如部千人尙足控馭有法倘畀以重任正　才力不勝當道各嘉計之并聞刻奉彭欽憲咨請浙撫飭令金滿赴粤酌帶師船効力行間卽日當束裝就道矣前報有兩年少護衛突出撫轅各節皆傳聞之訛未堪深信云 
[桃塢失愼]  
　　二十六晚八點鐘蘇垣桃花　廖家巷準提菴間壁某紙作以晚爨遺火猝不及救登時冐穿屋頂紅光四射各路水龍紛來馳救僅燒去房屋三間卽已撲滅並未延及隣居其水龍之後至者各放龍頭一次聯應故事而返菴後屋宇雖吃大驚均無燬損按菴爲唐六如居士别墅墓亦在焉内供有石刻遺象才子風流猶呵護於數百年後眞名勝之幸也 
[漢皋雜錄]  
　　高學憲業將上游各郡考竣於本月初九日由新堤一帶起盖到省擇定二十一日開考武昌府屬云○漢陽郡西城外素有操防營勇一隊本係宋軍門統領前年軍門調帶省外塘角馬步隊所遺操防營遂委某統領接帶平日尙能相安無事去臘忽聞營丁不睦驟起風波適值宋軍門有事到漢陽聞信馳往並約升營周統領排難解紛得以消患於無形然早爲上憲所聞遂將某統領撤委而以漢陽新任協戎周君統領營勇云○十二日午後熊家巷上首正街背面江西人茶作坊内因煖酒失火被災者五六家十三日晚七點鐘江新開河邊方出龍燈忽於鼓樂聲中現出火龍萬道是處多係茅房頃刻之間已焚一二十家欲不可縱樂不可極祝融氏之垂戒遠矣 
[武林近事]  
　　浙撫劉仲帥於新正初九日出轅赴丘浦一帶各海口察看情形兹於十七日憲駕繞道紹興渡江已刻進望江門回署是日祁子和學憲連鏡汀尙衣古將軍恭都統皆親往拜會屬下文武各員弁亦皆禀見清安憲體以風塵勞頓於午後一　辭見云○范宦在城中本有泰和鼎和兩典近於新正又頂得餘杭縣中同源典此典本吳仲耆觀察所開兹於初八日已交盤與范姓矣○杭垣義學向以宗文義塾爲最著盖馮文介公出身之處也其次則普濟堂創立亦久迨省城克復後善堂董首先開設宗文義塾惟遺業昜然由沈念農司業撥欵興嬄移於上皮市地方一切悉仍舊章其後蔣果敏公捐廉增設同善堂復添正蒙義塾共計五齋仍由善堂經理與普濟堂合爲一處逾年吳曉颿方伯歸里於九曲巷内創立輔仁義塾中分五齋一切辛資火食皆較他處爲優係方伯一人　廉迄今十餘年計采芹而去者不下四五十人今年此塾停止塾生之散出者尙有三十餘人現經衆紳集貲議於普濟同善宗文三處各增一齋以補輔仁塾生之額免致向隅至善堂兩齋仍由丁松生大令經理若宗文之一齋係王夔石司農捐廉每月隄洋八十元爲塾中經費現於開印之日三處一律開塾云 
[趕辦電線]  
　　總辦蘇浙閩粤設線工卷王錦堂協戎於去年十一月初九日抵閩界前已列報昨接友人來書云查浙閩交界處俱屬崇山峻嶺天寒日短每日開工晨星未落冲寒冐雪越嶺馳驅正非易易過五顯嶺時因線盌未到停工緣料由福州運至浦城由工上往取詎知月初工程司事　浦運料其料船尙離浦城三百里趕緊雇夫扛運陸續連到已停工四五日矣二十一日到浦城二十二日設局二十三卽動身二十七工過夕陽嶺十二月初三日入甌甯界十五日到建陽縣因運木不湊手又停工一二日閩境辦木頗不諳事木粗而六重倍於上洚所用輕者二人可扛重者非四五人不能舉動甚至粗倍地鑽不能下豎雇木匠截用且數百根一堆離線路甚遠閩地夫價又極昂貴工程需用運費更不能不加增倘得早爲分屯不特省費又可趕工二十六至建寍府城外安水線二十八局中設機噐查江山至建寗民風案稱强悍過江山時天氣極冷又復多雨總辦恐兵勇晚宿鄉間索草或滋事端先與江山令商諭飭地保預備稱草價由工程照付至墳某祠宅無不繞道讓過並愚民指稱來龍風水者亦無不曲爲將就避讓又囑地方董保先爲領路　標閩界雖乏照料委員而文武印官亦無不竭力保護是以得能相安無事惟山山相接石路高低樹木又多據霍洛斯勘路云各處之地莫若此路之難竟能趕速工程亦可見五協戎之調度有方在工執事弁勇之勤奮出力也所過州縣偶有酒席於十一月起另　移惠助賑啟卽請改入賑捐本擬與福州線陳叅戎接頭再赴廣東因張振帥籌辦粤西電線以速越南軍報雖派余太守澂甫由粤西開工第路遠工難趕速李傳相遂調王協戎卽日帶洋匠一名淮軍百名馳赴廣東謁見振帥並由佘守處分撥工勇百名洋匠一人由粤西南寍府做至龍州越南交界餘淮勇百名洋匠一人並兩哨官由福州坐輪到　赴長江做工以其熟手故也王協戎除夕接電後卽於初三日帶同委員司事洋匠二哨弁勇雇船赴福由福坐輪赴粤矣 
[潯陽近事]  
　　九江關道洪觀蔡於十五日由省回署朱春山鎭軍於十九日帅金陵回轅○十九夜二更時對江小池口某糟坊後焚去蘆柴二千餘田聞係吸水烟者吹烟煤於荻葦中遂至燎原幸未殃及鄰居耳○城内外各店倒閉者不少其最著者如鴻順永泰隆綢縀店洪茂等錢庄均已次第閉歇矣 
[看燈失婢]  
　　時事方殷飢民載道此枕戈待旦之秋非醉飽歡呼之候也乃近聞揚州某營勇丁以時值新年羣以龍燈花鼓爲戯十七看 
日黄昏後龍燈由舊城北門内入至三鼓後由新城東關而出其時觀者如堵西門十三灣王姓失去十八歲婢女一口當夜派十數人分投訪覓看 
全無影嚮次早又哄傳左衛街後巷陳宅亦因看燈走失少婦一口衆人議論紛紛於是龍燈罷而花鼓亦止 
[盜縱横]  
　　温州來信云玉環楚門地方黄寡婦家於本月十一夜被海盜登岸明火執械搗進大門將物件搶劫罄盡次早報廳請勘看 
但胡司馬晉郡貧年尙未回署想當先委巡檢勘騐矣○台州府太平縣北嚮横山地方近有士匪以十八人結成一黨名曰十八黨四出劫掠大看 
爲地方之害查太平一縣有當舖十三間而鄉間代當代步更屬指不勝屈兹聞横山之代步將所當各物轉送大當行至中途盡被十八黨搶刼看 
一空十八黨復持票向代步贖取衣物輾轉硬詐靡所不至論者謂台郡自劉蘭舟太尊缺任後各屬土匪復起當道諸公若不及早殲除則故態復萌勢不拔人勒續不止也 
[撫憲抵滬]  
　　蘇撫憲衛中丞乘坐官船用飛雲小火船拖帶其隨員人等亦坐民船以利川小火輪拖駛於昨午後一點半鐘抵新閘鎭看 
各營兵排隊迎接鎗砲之聲纍纍如貫珠海關道邵觀察曁松滬厘捐總局蘇觀佘首先登舟謁見文武各官以次呈遞手版一概不見約二點鐘看 
之久各官始退至三點半鐘時中丞登岸坐緑呢大轎排道迤邐往東南提右營滬軍營等兵相前後擁護中丞端坐輿中鬚髮皤然精神矍鑠道看 
旁觀者咸以望見顔色爲幸卽到金利源碼頭拜會左侯相威靖輪船升炮三聲當時浦中各輪船俱升炮迎接其在岸站班之各營兵勇亦放鎗看 
敬迓約一點鐘時中丞卽起節進大東門至上海道署松滬厘捐總局等處答拜出北門回舟左侯相昨日未曾登岸早上有泰來关人到舟晉謁四點鐘時英領事偕同英水師提督并繙繹官到舟接見英界會審委員黄太守伺候竟日聞左侯相明日答拜衛中丞及各領事後卽到製造局閱看機器各廠當卽起節回金陵云 
 
 

Page 3

 
 
[老人傷首]  
昨午後四點鐘時有某西人之馬車從英租界向西至四美園弄有一老人在前行走不及避讓遂被撞倒碾傷頭顱西人□ 
停車慰問先給養傷洋二元老人不受西人又言或唤巡捕送醫院醫治我可留名在捕房再行計議 
[着交賭犯]  
巡防分局勇丁越界拿賭經局員統領懲責斥革在案兹聞黄太守以兵勇旣已重辦賭犯亦當治罪前日飭富捕頭再將賭犯交案富捕頭答稱人已保釋卽可傳到惟須俟禮拜二美領事會審時解案太守允之 
[琵琶雅集續聞]  
本埠靜安寺左側之印泉樓茶館於二十七日有琵琶之會此已列報昆日遊人濟濟士女如雲舍宇精良窓明几淨殊覺清雅絶俗擅琵琶著四人一彈再鼓相與啜茗傾聽致足樂也昨禮拜日有客復往清遊則見一室門前有西字牌書明華人不得入内盖專賣洋酒之處也然華人不識西字闖然直入適有兩西人在内沽飲見華人入揮而出之華人不服則指牌以示客操西語與之辯西人乃去客與舘主言華人開店何得峻拒華人且旣欲拒華人則牌上當書華字庶不闖入而爲西人所排館主尙不解客意致與忿爭幸有友人解紛而散竊謂該茶館旣欲招徠生意自當和氣迎人况客言原屬有理該館主倘能深味客言必將幡然以改而亟去其牌則該茶館之生意必隆隆日上也 
[讛語並引]  
斗室一我沈心千秋眎天地如贅疣萬類似傀儡而人世生死喜怒又若獮猴跳擲冥想種種激而有言目爲　語冀以寒大 
[雅責並塘不知者之一噱云爾]  
仲孺罵田蚡乃鄙程不識靑蓮遇汾陽曾不頌其德嘗疑此所爲令人爽然失而皆無詆諆未聞先下石可知古之人祗自行其直知已與感恩尤不系稱述今世重揄揚好用褎貶術以喜怒爲權往往失所實加膝復隊淵朝夕數陟黜　弄顚倒之方彼褌處蝨○螻蟻處石罅所見殊超超中亦有天地化育無不包天地一稊米人生如毫毛須彌納芥子蚊　巢鷦鷯胡乃自眎大氣揚復趾高眼光出牛背言語妄呌囂一死斯已耳徒貽螻蟻嘲○良玉墮卽碎遇火三日熱頑鐵不成金鑄劍如電掣生質誠不同其用孰爲得腐儒讀古書徒知有貨殖三萬六千年夢夢於衣食鄧通守銅山宋人寳燕石龎然以爲雄無敢覆其轍寍知程將軍一文錢不值○曰昔蘇季子十說相六國高臥南陽君三顧成鼎足遭際殊易艱先后異勞辱亦有李將軍封侯分不屬相如賦凌雲狗監爲徵逐噫嘻彼其子數何可更僕後世乳臭兒藉口以驚　不具班超頭侈誇周頭腹大言雖炎火小才終碌碌何如默默爾飽食侏儒粟○弓勁不自發必人援射之手無縳芻力關弓亦徒爲萬物先絜矩事乃由設施駿馬失控御胡以能驅馳蜉蝣撼大樹終亦貽訕嗤良工不示璞善賈無多貲自處居不敗挈瓶智乃奇搏虎及反噬將爲曳尾龜○李斯逐狡免顧牽東門犬一朝斬咸陽授首同婉轉垂涕及仲子英雄志亦短達哉平通侯得失任舒卷觀其拊缶呼中心似憤　南山田不治歌詞見誠欵須富貴何時撫膺可流泫人生朝露耳處世危累卵沈湎劉伯倫取意一何遠○束髮弄柔翰臧否無一世超心　群英瑰奇炫靈異疇知麒　楥相率而爲僞竊嘗尙論人多莫明其義石勒能聽書崔鉉不識字餘者卓犖才往往遭困躓千載惟葛洪解從壺叟戯夸父化鄧林脫然無所累叱咤重瞳王眇矣焉足計○日月跳雙九乘除無旣極萬類蠢然孶卵育日以益廼至千百世綜錯理愈密坑儒與焚書矯矯計何激搏土由女媧厥罪良慘烈不然草昧先混沌一太極安得復有吾顧景而獨立[  甲申春王非菴懶禪子]  
[四十初度感懷四律録請海内諸知好正和]  
醒時沈默醉時眞風雨名山感舊頻海内尙存知已涙客中遥憶故園春夢纔一覺休嫌短胸有千秋未算貧四十頭顱霜欲滿自慙空現辛官身家書兩字報平安楚尾吳頭路渺漫弱弟承歡差解事老親長健爲犯餐折腰不碍淵明隠贈纻誰憐鮑叔寒賴有維摩天女伴六朝山共鏡中看琴劍蕭然自打包世情棋局笑紛淆知民疾苦寍辭職作宦升沉藉解嘲黄歇浦邊縈舊夢鳥衣巷口覓新巢春風緑到江南岸草滿平原雪滿㘭聞道東南未息戈感時空說劍横磨廟謨終韙　戎策草野徒興扣角歌捧檄有人知色喜請纓無路奈愁何散才自分甘投置且把詩編日撫摩[  甲申試燈夜詞鋒逸史未定草]  
[射中鴻雪軒四書燈虎]  
曹參代蕭何相無所更變其揆一也飛芻挽粟亦運而已矣漢高與項王立楚懷王孫心尊爲帝 
非義龔而取之也震斃長子死焉陸抗却羊祜餽羹捲簾格子叔疑勢敗寒灰不得其死然靑苗法用之者舒天刑白虎元武勾陳值日未有疏於此時都也擬避漢明帝諱其嚴乎人稱杜母是詩也明皇賜金花箋妃子葡萄酒　頒白者彼有遺秉此有滯穗食之者寡臣不敢欺飾謹奉表以聞捲簾解鈴格奏假無言不共楊花逐浪流是豈水之性哉上塲下塲所歌解鈴格詩云於戯　首之父無畏嘻嘻咄咄脫帽格非惡其聲而然也舊人工織素纒腰格無夫里之布實爲公便謹呈解鈴格旣禀稱事 
[正月初七晶上隷賑董嚴佑之自靑縣來書]  
粤閩江浙善長滬蘇鎭楊諸公大人閣下歲杪寄奉一緘諒蒙垂鑒作霖由寳坻囘津本欲南返因伯相曁賑局諸公諄諄挽留辭不獲已竊計旱道南返多延時日不如代放一縣守候南中續欵遂領萬五千金於念八日起行除夕抵靑縣初五分投下鄉查户約計二月初可以蕆事前奉電示嘱行止自定作霖南中經手事件紛如蝟集恨不立刻回南第念畿輔重災哀鴻遍野又當海防多事之秋萬一民窮思盜心腹可憂諸善長籌賑以來各省輸捐義士無非仰體朝廷博大之仁散財發粟活此烝民藉以圖報二百數十年以來列祖列宗休養生息之恩尤賴諸執事激勵人心共矢忠義若值此賑務吃緊之際知難而退上何以慰九重宵旰之勞下何以慰百萬災民之望外何以顯中國之民心内何以副平生之志願想諸公决不爲此也猶憶赴直之際綏兄來函謂來春捐欵或尙有爲作霖若决讦南歸豈不阻塞後路反復籌思俟二月初再酌倘南中竟無接濟祗得奉身而退若每月可解二萬金作霖斷不敢辭奔走之勞伏乞諸公設法外之法俾億萬災民不致流離失所此則作霖夙夜盼禱者也東省自作霖去後潘振翁處共解若干振翁歴辦晋豫賑事查賑老手中堅忍耐苦者首屈一指如有續濟必不負善士之托惠民齊陽齊東春撫萬不可少尊處尙有協助否注越軍務若何南中市面若何乞便示知肅請台安嚴作霖頓首正月人日靑縣寄○附啓者頃接直隸嚴佑翁來函辭意懇摯敝處雖經解過萬金然不足應一縣之用現方籌解東省續欵向無一毫杷握二朋間更須續解直賑愈覺爲難願與天下善士共商之上海陳家木橋蘇州天庫前鎭江姚一灣楊州多子街賑所同人拜啓 
[上海官銀號浙紹協賑收解公所正月廿一至廿五經收第廿五單] 　　河南祥符縣右堂章二批托友代募河南安陽縣李汴銀三十兩又彰德府通判錢又臨障縣徐臨章縣刑錢舊房王安陽縣鹽商益照臨四户各念兩安陽縣當商侯永盛公十六兩林縣當商又刑錢范又鹽店林縣王四户各十兩武安縣刑錢姚内黄右堂陸兩户各八兩林縣右堂胡六兩臨泮縣幕張陸二翁四兩慶和通盛合錢三千文益慶　泰和號合三千文永和聚成合三千文内邑豆公粮行公二千五百文内黄鹽店張文煟兩户各二千文宛國實劉筱春合二千文李榮春吳邦國兩户各一千五百文趙廷桂卜憲瑞五乃釗内邑豆公吳錫珍又吳錫麟五户各一千文卜憲標董文化柴長庚内邑晁寺姜式之四户各五百文以上錢易銀共來規銀二百廿一兩六錢三應需匯水仍蒙日昇昌魏先生賭貼不計感仰感仰○湖南臬刑署章錢十二千文又經募長沙衆票號喻義堂錢四十千文洪秋帆十七千文孫崇德堂十二千文汪銕珊賀蕚棠無名氏孫祉臣四户各十千文王亦陶徐三吉寳成樓三户各八千文承泰昌五豐昌五豐登三户各四千文章莘樵俞公舘兩户各二千文薛頌唐湘平銀五十兩浙江會舘念五兩吳少雲十兩趙遜靑趙今墀兩户各六兩謝午亭孫叔封兩户各四兩以上錢易銀共來規銀二百零九兩五錢○延康庄經募惜陰書屋洋二百元懿德堂張一百十元華婁公堂四員祥泰日泰天成早成松鹺公所日豐春源豐　通惠全大典九户各兩員不留名一員年同壽康鼎泰張同泰鴻成豐楓徑壽康庄彙記莊乾誠晋昌吳景隆愼順玉順 
 
 

Page 4

 
 
不留名丁查人和廣大老天寳樓義豐姓源庄怡順興參號武林子杜益泰徐萬意日升繆春源俞啓新東信盛萬成德廣豐廿七户各一員許泰興新泰合一員錢德昇許仁元積善堂不留名陳永興舘許晉康鄭正泰查洽記葉志記庄郁同豐康泰莊陸順興王景福永昌庄乾康隆泰誠記朱恆義林大興俞源泰來源廿户各五角以上小洋折足共來洋三百七十元○沈吉田翁一百元○壽康庄經募安定席念元南陽葉十五元素荆堂田樹德堂戚安定胡安吉氏勞寳善堂五户各十元求安子豫章氏勉力氏補拙王氏慶瑞氏培德堂陳遺善氏七户各五元○胡錦帆翁轉託漳郡釐局張曉舫太尊經募梁陶泉明府銀四十元張克齊都戎念元齊恂如廣文李藹如廣文兩户各六元師竹居士凌壽康沈晉卿少尉曹林士四户各四元章和清四中元程子初少尉劉梓臣少尉洪岳甫陳諧音四户各兩元以上來英洋八十元○福州南臺水利廳朱經募四維堂杜張子敬李蘭谷羅笠埜四户番洋各四元慶元隆鞋庄陳應奇世德堂陳薩正卿陳芷香懋德堂李陸勤吾朱懷堂八户各兩元愷樂堂一元王竹塘代募錢六千文姓氏隠番銀四兩一錢七以上銀錢易洋計來英洋四十元○袁□薌翁交來林氏三元○以上共收規銀四百三十一兩一錢三洋三百十三元 
[上海四馬路西中和里辦理直賑捐輸總局第十二次所收捐欵已給收單各善士姓名開列於後]  
ＡＡ賀智溪氏捐助英洋一百元陸氏三元三槐堂王二元王和齋一元李蓮渠一元○桃源金筱亭胡舒齋合捐英洋四元並經募清淮敦和號捐洋十元王愼齋二元億源號四元蔚豐恆五元又桃衆永隆和十元彭祥甫十元同裕典二十元同裕典各夥友十元愼裕號八元裕泰十元復順四元森泰四元義相成四元趙吉堂潘子香衡興祥泰大有萬順隆順統泰隆盛源興廣豐湧復新恆泰亨豫隆和泰公茂葉壽林以上十七户各捐洋二元益新號無名氏共二元乾泰號仁原長共二元共計英洋一百四十三元○浙紳范久也經募飬性齋捐英洋六元輝萼堂十元○以上統共計收英洋二百六十六元再本局於新正初九日由百川通票號匯解天津籌賑局庫平銀一千兩二十五日又由百川通票號匯解庫平銀三千兩合併聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
