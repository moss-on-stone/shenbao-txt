# 1898 - 54 - 4908931

 

Page 1

 
 
[會解江北振捐] [  申報館恊振所謹啓]  
　　江北災情屢登報牘時艱高目慘怛奚如本館從事募捐已歴年所萬不敢以勢成弩末畏難苟安敬集規銀二千兩會同絲業會館仁濟善堂諸振所匯解前往請嚴佑之善士散給飢黎所苦綆短汲深後難　繼惟望博施濟衆之大君子傾囊慨助集腋成裘庶地盡布金湯能續命本館當望雲九叩没齒銘恩矣肅此布陳伏維德鑒 
[另延訪事] [  申報館主人啓]  
　　本館所延紹興采訪友人不甚得力擬另延他友承乏如有世居蘭亭禹穴間熟悉官塲事宜民風土俗性情誠實文理清通者請郵寄新聞數則并詳示住址姓名合格則卽當修函訂定不合恕不作答此佈 
[論舉行昭信股票]  
　　甲午乙未之歲中國以高句驪事與日本失和兵戎相見陸海交爭將帥貳心致失島地復償二百三十兆鉅欵按期付給和議遂成嗣以分歲攤還較多利息改議合併償清而日本亦以前年戰事度支空虚雖得此鉅欵尙不足以償所失合併償清最爲得計因卽允許惟是中國帑藏久已告匱旣不能加賦以病民而關卡厘稅亦已增無可增不能再有以困商賈司農仰屋莫展一籌於是思貸諸外洋初議由俄國承其乏第俄人旣需折扣而利息又不肯從輕英公使乃起攬利權要求三事爲籌鉅欵俄人聞之遂以全力相爭政府左右爲難議將貸欵分屬英俄各半俾得利益均沽今所貸英國之欵已有成說共借英金十六兆磅利息週年四厘半由匯豐德華兩銀行經理其事至如何稱貸於俄之法不知深細或者因旣貸於英無須復貸於俄遂將前者貸欵分屬英俄各半之說作爲罷議亦未河知而高理臣給諫以爲貸之外洋無論於英於俄或半屬英半屬俄均非計之善者不如仍照原約商諸日本分歲攤還雖利息較多不致又闢通商口岸及以别項利益授人皇上將原摺交總署籌商遂由王大臣等商之日本使臣矢野君電詢日廷能否允許旋以不便答而黃愼之宫允遂有通行昭信股票之奏宫允原摺雖未及見而本報曾記金陵采訪友人來書云江寗藩司松鶴齡方伯接奉制憲札文内開昭信股票經户部議覆奉旨准行照右中允黃思永原奏辦與頃准户部咨印造股票頗需時日應由各省督撫轉飭各藩司衙門按照原奏及部議奏定章程先行勸辦凡有繳銀請票之人卽由藩司給以印收俟股票印成頒到再由藩司出示令前　繳銀者各持印收更換部票等因本部堂准此應卽抄黏來文札該藩司查照部章先行試辦按此可見國家度支之細計臣籌欵實有萬不能緩之勢然其時外洋貸欵尙在未定也今者英國旣允借英金十六兆磅國家驟得此鉅欵似乎此項可以從緩但償銀須一萬萬兩貸欵尙屬不敷則此昭信股票亦不可不急於開辦以清賠償日本之費恭親王爲國重臣且係懿戚首先樂輸十萬金爲臣民倡國家勳舊之臣自應如是庶使内外臣僚均知觀感踴躍輸將顧或謂前年中日之役朝廷曾舉行息借一事維時富商鉅賈非不急公好義樂於解囊後以不能信守前言分期歸楚遂將息借之銀改爲股票閭里小民咸以爲不便今此昭信股票可以完納厘金稅餉固屬萬分妥善不必有所遲疑而在下者恐蹈前年息借覆轍或不免惴惴息懼觀望不前得恭親王爲之倡率則内外諸大臣有不得不勇於從事之勢而海内殷實之户或亦可釋然無疑繳銀請票夫國家府庫雖匱百姓資財雖竭而今之爲官者無不席豐履厚饒於資財委一優差則所餘數千金或數萬金不等得一美缺亦所餘數千金或數萬金不等故今之納粟入官者其數愈多非僅爲名也蓋以所入之貲得一缺得一差卽可收回於他日也今時事如此多艱爲官者無論正途異途旣各無才具以分九重宵旰之勞惟此爲官所得之財自當略破宦囊用以報効想諸臣工具有天良自當不生慳吝至於富商鉅賈雖以前者息借一事不免稍有所疑然苟能曉以此次股票信實可靠善爲勸辦或尙不至以前事爲藉口而自外生成也 
[貸欵續聞]  
　　本月初五日倫敦來電云中國政府所貸之欵議定以九折交付而將各海關稅銀餘欵及各卡釐金作抵 
[德藩抵叻]  
　　本月初五日香港來電云德親王亨列已於初三日行抵新加坡登岸後卽往拜德領事官旋應英總督之請前往修相見禮入晚設筵欵之然後赴德總會一游次日入内地獵虎定於初八日展輪至香港 
[巖疆如故]  
　　營口訪事友來函云前聞俄人申請按照所訂之約借旅順屯兵且有總署派俄文教習某部郎偕俄宫至旅順交代等語近日訪聞旅順防軍並未移動岸上亦無俄國旗號惟俄兵艦時有往來云 
[高麗訃電]  
　　日本來電云高麗大院君刻已薨逝按大院君生時常以傾覆國家爲念今而後三韓社稷其可安謐無虞乎以上係西報語 
[峻拒叛酋]  
　　香港循環日報云逆犯孫逸仙卽孫文前在穗垣謀爲不軌事敗脫逃邇又靜極思動致書香港輔政司詢以能否回香港西歴去年十月四號輔政司回書曰本司奉命函告足下本港律列凡有串謀不軌欲與友愛之國爲難者碍難准其以港地爲逋逃藪足下曾干犯此事雖來書言當日所爲爲拯救華民脫離殘忍政治起見但所行之事究係與友邦爲難故回港之舉實難俯允倘足下必貿然而來則登岸之時定必按照一千八百九十六年所出控汝之軍票將爾拘拿以上所云譯諸倫敦氈拿報 
[愼重邊防]  
　　重慶訪事友來函云西藏毗連印度並與俄國接壤關繫最爲緊要向來各營槍砲均係舊式殊不足以命中摧堅兹聞駐藏大臣擬令前後藏駐防各營勇一律改習洋操並添設馬隊以壯聲威特派員來川請領應需軍械查川省向有機器局惟所鑄槍砲均係前數十年之式早爲泰西各國所屏棄若能提欵定購新式後瞠快槍若干桿並機器快砲若干尊庶足以禦外侮而固邊防袞袞諸公想亦早爲籌及也 
[將星照潤]  
　　鎭江采訪友人云海氛不靖外變堪虞南洋大臣劉峴帥以吳淞口爲長江緊要之區不得不嚴加防範爰電請長江水師提督黃芍巖宫保至江寗籌商一切宫保卽以扼守吳淞口爲已任遂筮吉本月初四日統率雄師乘保民兵船順流而下初五日午前八點鐘時駛抵潤州旣下椗寳蓋山瓜州水師新湘各營勇咸在江干站隊升砲鳴槍各砲船則排列江干旌旗繽紛遮天蔽日連放巨砲厥聲隆隆俄而常鎭通海道長觀察京口副都統吉統制統領新湘全軍陳軍門瓜州鎭總兵高鎭軍叅將鄭叅戎都司周都戎鎭江府彦太守理事同知錫司馬丹徒縣王大令一 
 
 

Page 2

 
 
一趨前迎迓午刻宫保命駕登岸輿前有瓜州鎭標親兵四十名長江水師爵提軍門親兵三十二名洋槍隊戈什哈各若干名先鋒官四員由洋馬路過銀山門迤邐入城赴文武各署謝步至道署時差弁投遞名簡觀察令升砲開門宫保至二堂始降輿觀察依禮欵接至鐘鳴三下始興辭是晚小泊一宵迨初六日辰刻卽鼓輪赴淞濵大將聲威足令山川生色矣 
[鎭道公旋]  
　　鎭江訪事友來函云常鎭通海道長久山觀察前赴蘇垣謁見撫憲奎大中丞面禀要公兹觀察事畢由蘇蒞滬小作勾留卽於本月初一日乘江永輪船上駛初二日傍晚駛抵東口先是丹徒縣王伯芳大令飭辦差人在招商局碼頭搭蓋綵棚恭迎憲節迨輪舟下椗鎭城文武各官咸詣舟次晉謁有頃觀察鳴騶登岸排導回署時已鐘鳴八下矣 
[民教未和]  
　　重慶訪事友來函云江北廳城内去歲因美國烏醫生在彼施醫被人石擊微傷業經川東關道任逢辛觀察飭廳拿獲兇犯監禁在案查江北廳與重慶口岸只隔一江民情强悍素喜生事以是各國教士罕有到彼建堂傳教者現有美教士擬往此處開設施醫館甫將某姓房屋賃妥居民探知羣將房屋拆毁一空竟成曠地美教士卽禀請美領事移知關道札飭廳主吳司馬代賃至今月餘尙無成說而好事者在廳城内外遍貼白帖謂如有私自賃賣房屋不先通知地方團保者將房屋充公云云司馬以上被憲札嚴催下被民閒悍阻礙難辦理已擬告病歸田矣 
[觀察騎箕]  
　　重慶訪事友來函云前出使日本大臣四川川東關道黎蒓齋觀察因病乞假開缺回黔在遵義禹門寺養疴優游林下著述自娛去歲雙目失明兼患瘋症延至臘月中旬遽爾溘逝享年六十餘歲噩耗傳來蜀東士民無不同聲悼嘆 
[松試四誌]  
　　松江采訪友人云本月初三日初覆華奉婁金四邑文童四書文題引君子引而不發句經文題瑟彼玉瓚二句詩題賦得袖中吳郡新詩本得新字是夜二鼓時放頭牌恩詩農太守飭發南青招覆案南匯前列閔垂鑒楊光照許阜姚駿烈倪贊清王保清朱增濬朱渙章潘守勤顧灜王之德周紹頤夏籚周祖文姚文田嚴惟式陳乃謨徐景明石瑜良吳耀奎青浦徐徵榮吳有聲諸侯光姚文江葉世綸茅承基沈鴻熙唐寳淦唐寳琛徐正齡王懋功汪魯芹戴克寛錢乃續方承網許宗冕顧承愷胡繼善邵庭芳蔣以忠 
[蘇試一誌]  
　　姑蘇采訪友人云江蘇提督學政瞿大宗師於本月初三日抵省旋發出塲期單計初四日行香放告初五日考合屬生經古初六日考府長元吳生正塲初七日考合屬童經古初八日考江震常昭崑新生正塲初九日考教官並補歲考初十日考江震童正塲十一日覆試生經古十二日考常昭童正塲十三日提覆江震文童十四日考崑新童正塲十五日提覆常昭文童十六日考長元吳童正場十七日提覆崑新文童十八日覆九縣一等生十九日提覆長元吳文童二十日考武生内塲并補歲考總覆新進文童二十一日考外塲馬箭二十二日考步箭二十三日考技勇二十四日獎賞一等生員并新進文童謁見覆試武童 
[輪舶入川]  
　　重慶訪事友來函云英商立德洋行前在上海和豐船廠定購小輪船兩艘其一名曰利川於正月初旬行抵宜昌卽欲駛赴重慶川中大憲以川省峽江極窄且多灣曲來往民船難免碰撞須先議定章程以便示諭沿江一帶按前十餘年立德所修之固陵小火輪船由宜昌上駛之際川督曾派員赴宜與英領事會議輪船民船碰撞條欵嗣以議無成說暫停行駛此次又有入川之說想須明定章程庶免日後齟齬也 
[招考學生]  
　　天津訪事友函云蘆漢鐡路工程浩大在在需人前在北洋大學堂内附設鐡路學堂考取已習西學之高材生課以工程俾異日派司鐡路事宜去歲曾由總辦王菀生觀察委令總教習赴上海福州等處考取若干人到津肄業但工大事繁而人數較少仍屬不敷差遣本年正月觀察又示期十五日招考身體結實漢文通順十六歲以上二十歲以下之學生入堂肄業計報名者一百五十九人到考者一百二十一人榜發計正取二十人備取十四人示期十八日到堂覆試再定去留大約此次留堂以二十人爲額大學堂亦擬招考新生十五名預期出示於上月廿六日考試 
[匪犯認供]  
　　前報曾紀僑寓松江之美國教士步惠蓮之女因事赴青浦縣境朱家角舟行至婁青接壤之地江村被匪行刼報案後由差役拘獲劉雲坡何虎小陳聾甏三犯及犯婦兩口昨得采訪友人手函云劉何陳確係此案正犯經婁縣主夏大令疊加刑訊一一承招所有報時鐘表及戒指等物業已付質卽贖還事主查收 
[拘獲盜匪]  
　　鎭江訪事友來函云郡城之東千棵柳村盧姓於去冬被盜搶刦失去贓物甚鉅業經丹徒縣王伯芳大令親詣勘騐隨卽飭捕嚴緝迄今數月未獲一人本月朔日有甲乙二人在江陰某酒肆沽飲適有丹徒捕役由鄉間回城道經是處足力已疲亦赴壚頭小酌見甲乙形跡詭異上前盤詰甲乙始猶口出大言旣而黔驢之技已窮頗有驚惶之色捕役知非善類當卽扭住在身畔搜出當票多張鑰匙數十枚遂解回本署經王大令審得確係是案盜匪著卽釘鐐收禁禀候大憲核示 
[刦匪類誌]  
　　粤東訪事人云上月二十一日清晨十一鋪大巷楊宅忽來匪徒五人闖入内室將男婦拘禁一隅喝取鎖匙事主不敢與較擲而與之其時主人方傅輿人命舁往戚串家賀喜輿夫亦被匪徒綑縛然後開箱搜掠檢取金銀首飾並蔣主婦手上之金條脫攫去其餘衣物一概不取旋卽呼嘯而出主人之女係鄭軍門之媳時適歸寍與匪相值匪不之顧迨女入内始悉被刼情由當卽極聲呌喊近處十六鋪崇正善堂安勇聞警馳至而匪已遠颺矣○上月二十二日花縣横潭渡船由鄉至省行至左福安地方有客數人喚令搭船渡夫允之上船後開行不多時數人卽出利刃將渡夫推入於水復將各搭客行李搜掠一空并傷及某客腰際旋有匪船如箭而至接所掠各物搬運過船匪卽隨之而去 
[閩中火警]  
　　福州采訪友人云某夕城外南臺中州街某餅店忽兆焚如之禍幸四面危垣鞏固祝融氏不能輕越電池施救移時卽行撲滅 
[修理臺電]  
　　日本訪事友云臺灣與中國所通電線計長百餘海里爲日已久漸致損壞不堪曩經日人修理約六十海里之長每里工料約銀一千三百元除舊線可抵七八百元外每里實需工料銀五六百元聞此欵欲與中朝分任秉政者却之以致日政府嘖有煩言刻下此工將竣不日可以全通矣 
[閩省官塲紀事]  
　　福州采訪友人云城守協廉協戎凱奉檄仍回督左協本任兼署督中協統帶督中旗練兵箭道親軍憲眷之隆可謂有加無已矣○新任藩司季方伯邦楨傳電至閩已由旱路南下大約本月中旬可抵省○保甲局提調黎伯鄂太守於上月某日弋獲痞棍柴把桂等人西門外紳耆醵金製就德政匾恭送局中縣掛○督中協萬鎭軍起順奉檄署理澳門總鎭日前已涓吉履新矣 
[武林雜爼]  
　　杭州訪事友人來函云武生朱某在望江門陸家河頭開設弓廠教習騎射今年因值歲試之期武童之有志觀光者咸往就學朱某聚得生徒十餘人皆强悍性成時有鬥很之事内有陳某者性尤不馴並好杯中物一經沈醉輒生事端朱屢戒不悛一日與周姓子鬥毆周力不能敵頭面被其抓傷朱覩此情狀因欲責陳時陳已深入醉鄉並不相讓反欲毆師朱怒甚將陳送入保甲局中請爲懲辦周員升堂番訊立責手心百下諭謂本應從重加責姑念醉後無知且有志上進一經刑傷不能赴考格外從寛發落嗣後倘敢侮慢師長决不姑寛陳叩首稱 
 
 

Page 3

 
 
謝並云斷不敢再有干犯遂命具結取保釋放一面浼人至朱處說情點燭謝罪周童受傷尙輕令其出洋一元以作調養之費其事乃寢○浙江施種牛痘向例於二月間擇吉開局今年因天時不正深恐天花猝發故特格外赶早已於正月二十八日開局施種矣○杭州三書院於正月二十八日甄别敷文書院係廖榖似中丞主試委胡太守蔭森點名給卷生題詩云王赫斯怒二節賦得褒德録賢得賢字童題昔者齊景公問於晏子曰至善哉問也賦得雅頌同文得文字崇文書院係惲菘耘方伯主試委錢太守溯沂點名給卷生題省刑罰至出以事其長上賦得杏苑鶯花次第遊得游字童題未有仁而遺其親者也一節賦得細雨如烟碧草春得如字崇陽書院係丁潛生廉訪主試委李太守金池點名給卷生題子曰赤之適齊也一節賦得舊學商量加邃密得加字童題藻棁詩題同均限於亥刻繳齊不准過遲逾限者一概弗録○浙省去冬亢旱日久陽不潛藏新正以來益形燥烈居民望澤甚殷未見甘霖下沛至二十四日尤覺煩悶異常潤蒸柱礎路滑如油午後略得微雨移時卽息入夜三更時忽聞雷聲隠隠隨卽大雨傾盆直至天明始息翌日天已轉寒而一輪紅日猶被雲遮尙未大放晴曦也○杭州報館之設前由五經博士孔君禀請撫憲批示准行嗣因杭地風氣未開銷塲欠旺因改在申江發售未幾又以經費不敷而止踵行者爲日商加藤氏招集股分在三元坊賃屋開張道憲查照定章洋商在城内開設報館有違條約爰照會日本領事查照辦理一面札諭兩縣立傳執事人到案命其改歸華商接辦是以正月二十四日起一切概由華商經理矣 
[紹郡瑣言]  
　　紹興訪事人云紹興城外相距三十里之山村花扈等五堡同年賭風極盛每逢正月燈節輪流演戲游手好閒者因之開塲聚賭竟至百數桌之多後因釀成禍端爲紳栓禁止今屆不免仍蹈故轍惟不及往年之盛然竊恐此風又將漸熾也○去冬天氣和暖陽不能潛故入春以來攝衛稍疏卽攖疾病業岐黃者席皆不暇暖然能應手而愈者十不得五若春寒過峭恐時症更多保身者宜愼之又愼也○紹郡草貌橋有歹人開塲聚賭情事山陰縣任邑尊帶同縣役親往查察獲得某甲一人令差先行帶往衙署管押又赴别處巡查不意差役路過鎭東閣被某武舉某武生在半途奪去反將差役毆擊邑尊回署後卽禀報上憲恐武舉等難逃法網矣 
[秦淮春水]  
　　金陵訪事友函云省垣各書院歴年甄别均有定期鍾山尊經率以二月初二日爲考期諸生須先期赴江寗府禮房報名投卷以便府尊用印今屆後卷而來者趾相錯踵相接府尊出示報名以二十八日截止鍾山報考者二千四五百名尊經數亦如之○江寗府各學生員每屆歲科兩試經學憲按臨拔取如額然必待黌案旣發府尊方擇吉送諸生入學其所行儀節如東道主送子弟入塾禮儀先叅先聖次謁學師去歲龍芝生宗師科試榜發公門桃李類多英俊少年兹者劉嘉樹太守筮吉正月二十八日行送學禮先期懸牌曉示令諸生於是日清晨齊集轅門伺候躬親率領送入膠庠以光盛典想泮水鸞旗必有一番新氣象也○江寗府署前東西兩廊高朗寛敞綽有餘地凡吳市吹簫之輩上無片瓦下無立錐皆於此爰處爰居以蔽風雨但此輩飢寒備歴殘羹冷炙臟腑久傷病入膏肓往往僵臥其中曾不崇朝竟爲若敖之鬼歴年所斃不堪僂指計客歲冬季斃者尤多今正以來亦復時有所見某日又有一乞兒肢體蜷曲死於草薦中何時羽化無人知之吁可憫已○山東去歲被災奉旨各省勸辦賑捐省垣大憲遵卽舉辦特委候補知府徐太守乃昌總理其事極力勸募捐數最多給以藩庫實收彚齊人數分造册檔達部近日第一檔各捐生部照頒發到局太守乃將捐生一百二十一人名姓榜示通衢諭令各持實收來局更換部照 
[五茸春草]  
　　松江訪事人云本月初三日爲上丁釋菜之期府憲恩詩農太守例須主祭而初二日正考試南青兩縣文童乃先期傳諭各童從速納卷詎料諸童文非司馬相如而遲鈍則過之至二鼓後始放頭牌太守隨飭發奉金上招覆案四鼓後乘輿出院趨詣府學大成殿率同華婁兩縣主及合屬佐貳各官行禮武營各官亦往陪祭衣冠蹌濟肅靜無譁誠盛典也○考試之期貢院一帶人烟麕集宵小每乘機下手以致遺失物件者時有所聞官衙林立捕役充斥若輩如入無人之境是可異矣 
[催繳冬漕]  
　　光緒二十三年分上海縣冬漕雖經縣主黃愛棠大令出示催繳無如各糧户皆觀望不前至今繳者仍屬寥寥現在大令諭飭户科書吏轉諭各糧户赶緊措交如延嚴比又定於本月十一日傳保諭話竊思漕糧爲國家正供小民食毛踐土具有天良安可不踴躍輸將以自取玩延之罪哉 
[縣示照登]  
　　欽加鹽運使銜在任候選道江蘇松江府上海縣正堂黃爲查案出示曉諭事照得定例未結之案封日時將票繳銷俟開印另行給票辦理以杜舊票需索之弊歴經遵辦在案所有本署一切詞訟雜案原給差單印票除封印以前一律吊銷現在開印後悉已換給本年新票承辦外合行查案出示曉諭爲此示仰合邑軍民人等知悉倘有不肖差役執持光緒二十三年以前未繳舊票需索詐擾情事許卽隨時扭案禀究以憑查辦决不姑寛各宜凛遵切切特示 
[局員更迭]  
　　本邑小南門外二十三七鋪巡防局委員姚殿卿二尹經江海關道蔡和甫觀察札飭調往楊樹浦辦理巡防事務遺差委盛二尹澍霖接辦 
[命案未了]  
　　紹興人蕭奎江向在英界四馬路開設小錢莊刻已閉歇挈妻陳氏僑居閘北唐家弄元亨里口第三百十號門牌生有女孩一口甫五月前日上午十點半鐘氏抱孩出外找尋其夫行經老閘橋堍適順和木行裝載木料之塌車迎面而來婦避讓不及致被撞仆於地婦雖得免而孩被輾傷頗重越時斃命兩車夫見已肇禍當卽棄車奔逸婦將死孩抱往順和行理論並倩人至英界新巡捕房控告捕頭立飭包探趙銀河將二車夫緝獲拘入捕房禁押順和行主土南生倩張某從中理勸願給番佛若干尊爲和事老聞蕭尙未首肯故死孩至今未殮也 
[續紀捉賭事]  
　　本城劉公祠畔蔡關通家開塲聚賭保甲總巡鍾受百明府訪悉往拘差勇悞將本邑紳士賈企雲直刺之文郎賈伯賢茂才毆辱茂才卽訴知姚子讓孝廉等同投道轅伸訴程厚菴守戎以明府所拘之胡金福等係本營兵丁屢向明府索回明府不允是以守戎將明府之門丁拘回本署鎖繫旣而均赴道轅禀訴各情已紀本報前日下午姚子讓李浩春兩孝廉及陸君文麓李君鴻晉張君祖蔭徐君頌增諸明經諸茂才同投道轅請見道憲蔡和甫觀察延入花廳姚君等禀稱上月杪晚間十一點鐘時賈伯賢在家忽聞婦女喊救聲出户觀看見有短衣小袖者十餘人圍聚一處因飭從者賈阿小往查忽被拘住迨親自往詢始知係總巡鍾受百之少君鍾封臣爲首捉賭所帶勇丁並無號衣亦無燈籠向之力辯反被批頰因此羣抱不平來轅伸訴求請查辦言畢袖呈禀帖觀察准如所請各孝廉等始辭出觀察命傳守戎詢問守戎卽將索取兵丁不放及扭回總巡門丁李順生各節面禀迨辭出後上海縣黃愛棠大令亦赴轅禀見良久始出觀察復傳鍾明府查問明府遂將如何拿賭如何拒捕及守備强扭門丁各事面陳觀察大加申斥復諭令將差勇及其子鍾封臣送縣研訊明府唯唯而退傍晚時李順生之妻某氏又投上海縣訴稱丈夫在總巡局當門丁無端被守備老爺拉去求恩追究大令諭飭候示未幾大令又命駕至松海防署與劉乙笙司馬熟商此案約歴二點餘鐘之久始回署九點鐘時守戎備函飭勇將李順生送縣大令著留候再核昨日午刻大令又詣道轅謁見觀察禀陳各節隨至總巡局拜會明府午後滬城東局委員陳二尹西局委員陸二尹北局委員李二尹南局委員藍二尹中局委員黄二尹以及二十三七鋪十六鋪南北中三巡防局各員同投道轅禀見觀察一概却之各員旋至總局與明府晤商此事 
[懲責聚賭]  
　　日前巡防東局委員陳二尹至邑廟後園錢糧廳茶肆中拘獲賭棍數人前晚升座研詰老榮供稱在錢糧廳爲茶博士昨 
 
 

Page 4

 
 
日有阿珍等多人到來硬欲碰和茶肆主正在喝阻卽被老爺拘獲叩求恩鑒阿珍等四人俯首乞恩二尹謂本委前曾傳諭爾等嗣後不准再設賭檯如違究辦今爾膽敢抗違不法已極判令各責一百板具結交保 
[髹工滋事]  
　　本邑衆髹工加索工資相約停工肇事本報前已迭紀情形矣前日復有朱水亭等多人向鳴昌西國木器店髹工頭目蕭錦濤索加互相爭閙旋將蕭扭入城内漆業公所圈禁事爲鳴昌主人所知立卽投報英界捕房捕頭令包探倪順泉將朱拘獲昨日解送公堂鳴昌主人偕執事華人夏阿道投案訴稱蕭被朱等扭入城中然洋人所雇髹工向與公所無涉朱供稱衆人咸欲每日加小洋銀一角而工頭只允加錢四十文以致爭閙若輩均無一定住處故小的不能指實襄理讞政之邵虎伯大令據情商諸德繙譯官法君然後飭倪探將朱帶回捕房押候禮拜一再訊 
[鳬舄飛還]  
　　日前湖南某邑人李松林在南市會館馬頭某姓烟館竊得鞋一雙持赴某押店質錢嗣有胡德成者因分肥不匀在馬路中爭執由巡街捕勇拘至善後局經會辦孫星恒直刺判令各笞責一百板將李驅逐出境胡押入捕房候失主到來再打發落昨日午後嚴長發之妻徐氏赴局領贓直刺命將胡帶案研訊胡供稱小的係湖南湘鄉縣人向在戴姓糞行内支更並不犯竊是日李竊得新履寄存小的處是以小的與之分肥直刺命再責一百板飭具改過切結贓鞋給氏具領 
　　上海老九章綢縀顧繡抄莊 
　　本號開設以來歴年巴久精選各機超等各貨四遠馳名素蒙紳商賜顧深信己久兹因放大門面添設櫃檯今己工竣　於本月初八日縣牌所有歴年剔落次包蒂貨今託英大馬路天保棧對面怡順和號代售綠因數十年來謬叨馳鑒不敢以僞亂嗔恐貴商未及週知故特聲明倘荷惠顧無不　外克己謹此告白 
　　滬南新開協吉煤油抄莊 
　　啓者本莊開設在犬東門外大碼頭坐南朝北門面專售美孚瑞記咪吔各式頂上煤油價亷物美與衆不同以廣招來承蒙任商貴客賜顧請認本莊招牌庶不致誤先行交易擇吉開張 
　　京都天寳齋發兌調理男女身體各症應騐種子良藥 
盡人有病必有藥藥果對症其效如神有病若不醫治非但體質有碍而且壽元有關本主人業精岐黄心存良相藥選上品志在活人服之有病則除無病則補請速試之始信本　濟世之功不同射利之徒也○凡男子先天不足隂虧陽痿諸虚百損腎關失禁見色卽洩精冷如氷陽不久舉無嗣等情卽服參茸海腎扶陽種子衍慶丸每兩雙料二元單料一元五鞭扶陽大勝丹每料八元○調經必孕送子丹每料八元○壯陽煖腎種子膏每張一元○吉林人參再造丸每粒一元○婦科鳥鷄白鳳丸每元五粒○包愈遺精膏藥每張七　又武癲狂鎭心丹每粒五角○咳嗽吐血斷根膏每料四元○秘製耳聾還明丸每盒一元○珍珠虎珀吹耳散每瓶七角○立止心胃氣痛散每服一元○肝胃氣痛膏藥每張五　婦女乾血閉經丸每料兩元○立止婦女白帶丸每盒一元○第一靈騐白濁丸大瓶一元○純陽遺精必愈丸每盒一元○立愈小腸疝氣丸每盒一元○小腸疝氣膏藥每張六　極品内外痔瘡丸每盒一元○珍珠熊胆消痔散每瓶一元○秘製嫩面玉容散每瓶三角○戒烟一粒小金丹大瓶一角○槍上戒烟三香膏每兩一元○哮喘氣急靈丹每盒一元珠黄八寳化毒丹每瓶二元○是丹能掃盡筋絡之毒氣永無復發之慮如下疳皮破腫爛膿水淋流卽用○珠黄下疳散抹搽功效神速每瓶洋七角○以上各藥靈騐如神藥目　繁不及細載服法等情另詳仿單外埠函購原班回件近有假冐購者留意○鋪設上洋二馬路中巿西鼎新里石門内交易 
　　真烏鷄白鳳丸 
　　存濟堂藥局天下馳名開設法馬路東永興里口各埠並無分店餘者假冐貨眞價實假冐甚多購者留神 
　　天下凡事當先盡人事然後可以待之於命若人事不盡歸咎於命不亦愚乎夫婦人無有不育之理其所以　育湝大都身體虚弱難於受孕或經水不調或赤白帶下種種病症未除安望其受孕之理必須平時補救自　一索而得白鳳丸爲婦人調經種子之要藥治赤白帶效騐如神其方則一其製法竟有大相逕庭者如製不　法卽不效用藥如用兵假如兵雖壯而不訓練不得謂之精煉藥之道亦然我輩以藥問世首重製煉認眞選　白鳳丸中以烏骨鷄爲君如皮烏骨不烏之鷄不能用也本堂志切濟人不惜工本總期功效出衆藥到病除　始無愧兹覔得徹骨皆烏綠耳反毛白鳳鷄若干只於天醫黄道吉日精製丸藥若干料以問世願天下乏嗣者咸登多子堂焉定價每洋一元丸藥五粒不折不扣至如何服法另　仿單如婦人身子虚弱者服此丸十元卽可懷孕矣厥功甚偉幸勿輕視之本號精製各藥因貨眞效速爲别家所不能及因此業己馳名然生意一盛嫉忌者有之假冐者有之收　壬辰年禀蒙○前任上海縣正堂袁給示嚴禁假冐在案此風稍息無如人心不古不免日久玩生不得不另立新章以絶其弊以後凡承遠方賜顧無論託局託友寄帶如藥件姑　後務請給一回信與本號俾可接筍不致隔膜也彼此幸甚至囑切切 
　　包愈花栁毒門永不再發 
　　廣東宏仁堂眞正第一家始創珠珀犀黄八寳化毒丹此丹專治毒門藥到病除誠絶世聖藥丸内　無眞犀牛黄及各種貴品合成者絶子滅宗 
　　本堂始創眞正犀黄八寳化毒丹製煉之精功效之速用藥之眞爲别　所萬不能及專治男婦楊梅結毒疔瘡横　五淋白濁下疳破皮隂户腫爛瘰　惡核一切毒門輕者四日重者十日無論初起久染均可痊愈永不再發如從前悞服升藥求其速效　致毒入骨髓逢春又發甚至深　絶嗣潰糕不堪速將此丹服下能將筋絡骨髓之餘毒一　而空最奇者愈後非但永不再發且身體强健尚可生男育女保無後患屢　屢騐百發百中凡失足化柳　毒但服此丹藥到包能病除眞毒門之第一仙丹也如用雙料則藥力大而取效史速大瓶四元小瓶二元雙料加倍另有珠黄白寳生肌拔每下苙散此　重用珍珠牛黄並各種貴沉專治另女下疳腐　隂户肛門上下一切危險毒門諸醫束手百藥無功陽物爛成筋或去半者速將此散搽上立刻拔毒生肌收口止痛　者之日重者　日仍復凉形　内原本堂犀重八　化毒　可保永　不發眞仙丹也每瓶雙料二元單一元鋪分上海三馬路西胡家宅慶安里内宏仁堂啓 
　　陸地神仙 
去臘二十三日長發棧一號有湘南異人道號衞衡山樵挾石室書負照妖鏡雲遊訪友來遊滬上榜其門曰相驚天下聞者以爲衞上之狂言初不介懷旋經劉愼初觀察延視所决吉凶旦夕歴歴不爽旣而鄭陶齋觀蔡變服往試燭幽探　亦覺神乎其神觀者駭然致令太史公汪夢泉與余易齋方伯聞之到館索相勲筆若寫生平事開言如見肺肝然昨又有蘇州李子華天津趙小山兩司馬偶遇片言句句驚人非徒心悅口贊之不暇且以陸地神仙目之館中有某製軍贈對聨云相天下士另具隻眼讀古人書别有會心斯言誠不趣也近日其門如巿英賢豪陜之士所宜爭先快睹一决终身出處如何 
　　仙傳秘製奇法種子補腎壯陽丸 
　　廣東益三堂始創良方鋪分上洋美界天后宫朝東轉灣門面雙間有匾額六方爲記 
　　本堂得始仙傳秘製奇方藥性温和不燥專治男子隂虧陽痿久患夢遺 
見色流精服之包可立愈而實精壯陽强任意交歡久戰不倦白髮者翁较少年無異婦人同服求子得子更覺奇妙能多生育誠乃世上却病延年壯陽種子第一功二兩二元小瓶六角○煖腎壯陽種子膏大張七角 
 
 

Page 5

 
 
　　上洋乾亨號遷移 
　　本號向在法大馬路永興里口開張己歴有年專運東洋雜貨發客素　　信聲舉邇因舊忌窄小不敷展　兹憑移　興里第三弄石庫門内交易自運洋傘毛巾縐布絲布掛攤鐘燈鏡肥皂等各貨一應俱備凡蒙賜顧無不　己以廣招徠誠恐遠道未知爲此登報佈聞 
　　格致新報舘 
　　在上海新北門外天主堂街廿九號每月三册大小　數咯　　　等　有得適西學歴居歐美大學校致授之教士等　　　理專　各種　　　鐸中外新聞　遽時務論說災有警　一條有志西學者卽可寄書問難　於報中答瞿仴信　　　　後木登告白　　面述本報准於二月廿一日出報先送一期　年報價四元零售每本一角三分外埠酌加寄　如有　爲經昌　　　　價二　新以住址函知本　信力自給幾　首期若干　以後有現欵寄下始　　寄上 
　　新出皇朝經世文新編 
此書順德麥君所輯梁君卓如爲之序分二十一類曰通論君德官製法律學校國用農政礦政工藝商政幣制　則郵運兵政交涉外史會黨民政教宗學術雜纂皆從繙譯中輯出餘爲通人偉論新理新法無不搜括與正續各編迥然不同誠講求維新之要書也有志者一觀此書則中外强弱之原瞭如指掌每部二十四册洋三元五角又新印南海先生五上書記指陳時事與前上四書更爲痛地俄土戰紀曲盡俄人隂謀　術春秋中國夷狄辨破千古中國夷狄之惑孔子改制考則詳攷孔子改制之故與後世中外制度皆無出其範圍南海先生日本書目志分眼類目日本譯泰西各國書數十萬卷具皆見之每類之下南海先生擊之以辭可攷日本强盛之由文通辨明中國文法極便蒙學梁卓如先生讀書門徑七種分别學者所應讀所不應讀之書凡此數者皆極要之書也中有一二中旬可以印出大馬路泥城橋兩第四家大同譯書局啓 
　　寳華礦務看　公司收第一難股本銀啓 
　　啓者本公司自上年嗣辦浙東奉化之銀山岡繼購鎭海之崐亭兩礦山原定集本二十股每股規銀一百磨分四期匀收當班收過　號銀每股五兩現在次第開採　費浩　今　二月　一日起每股　銀二十兩合　號　共二十五兩爲第一期　給股票一張息　一扣章程一本於二月底截止遠處展限半月卽駱收條隨同股銀送交本公司帳房　　路路　裕帳房倒　股票　己　號者不將　　於期内交到本公司未便久待應將收條作廢俾　另招新股而便截數其　細情形載明　程兹不贅及伏希公鑒 
　　錢江會舘重增春盤 
　　我業寗前曾議增每尺寔銀三分不意絲價奇貴仍不敷本議於二月朔爲始再加寔無一分再二六寗綢工本重大歴年虧耗不資若不計合成本斷難効力議照二貳寗綢底價寔加銀一錢四分不得紊亂特此布告我永安保人險公司者乃首次承保中國人之一公司又適出華文新譯章程之一公司也兹有告者本公司必欲使盡人皆知平日與他公司之顯有區别者微特辦法異而交涉無且尤有莫惑於聽睹者因近查有他公司中辦事之人嘗聲言該公司與本公司如出一轍甚有　本公司新出章程又一若爲彼先路之設也有種種淆混殊不知本公司現所派出辦事之人皆持有華英文字爲據内書特派人之名姓末又如以本公司中總理人漢密登監理人朱葆三之簽字故凡有欲向天下至大且舠之公司投保人當先認明上海黄浦灘第六號門牌便是庶免差　否則設有其人以假亂眞甚或冐稱本公司中辦事之人在外招摇過巿諸公可詳加審視或問以果持何據而至是如是則其人苟無據之可呈者卽屬子虚斷不可以輕信噫嘻秦鏡温犀在此一舉閱者察之 
　　去思彌永 
　　通州兹布釐捐委員朱公子文太尊自辦通州花布等捐視事以來愛民如子有利必興有弊必袪凡有益於商民者無不曲爲成全力圖整　自改辦統捐卽如棉花木植兩項不免畸重畸輕卽蒙詳請上憲批誉减折抽收商困賴以稍舘巿面因而大振成數雖减而公事反旺是　於籌濟餉需之中深寓體　商情之意凡屬紳商士庶無不同聲稱頌轉瞬瓜期届滿恭送牌傘以盡去思之意當此外患頻聞國家函函求商務倘得賢如朱公在此則造福於吾通者正未有艾也以上所有朱公德政皆是實在情形南通州士商庶民拜啓 
　　瑞樂辦理機器行 
啓者本行開設上海四川路第四號門牌代客辦理鐵厰及各機器局内所用之物料家伙及各種機器又代客查察各種機器鐵路車大小輪船駁船汽鍋等又精知各客所需紡織機器造紙机器春米磨麥各種机器等物文代客由外國著名各厰辦兵商輪船行海行河輪船又代客辦理活動小鐵路上所用杭器車架等物如有人欲知一切者請卽函問可也此佈 
　　中國通商銀行給發股利告白 
　　啓者本銀行股本銀二百五十萬兩係於上年六月底招足於七月初一日登報交易截至年底止六個月期滿結帳照章於三個月後刋送帳册現公議定於三月九月初一日先行付给官利請各股東卽於本届將收單送交本銀行换給股票息摺并收取息銀謹此布知 
　　時務報館書報價目 
　　丙申年報一至十七三巨册二元半丁酉年報三十一至五十四巨册三元縮印報六册二元半光緒會計錄三角中國工商叢攷一角日本學校章程三種一角隨軺遊記一角五分俄屬遊記有註三角代數通藝錄一元氣學叢談二角 
　　　開收闈姓 
　　　啓者本號擇於二月朔日開收廣東全省闈　暫寓五馬路立發洋行賬房省澳各厰俱可代付無不妥當諸君光顧格外快捷以廣招　此佈利源公記啓 
　　新出石印西學通攷 
是書係元和江建霞太史督學湖南時爲湘中學者編定書中分學與政兩大類而學類則格致重算聲光化學及天學地學全體動植物醫　等其十六目政學則各國疆域世系交涉和戰民數風土人物氏官制學制禮制法律　礦工商兵郵等共二十目其採輯各書均極精核博　自是西學中最善之本風行己久惜印本無多今因滬上同人借閱爲煩爰付石印以廣流傳釘十二册分裝兩套准本月十五出書在三馬路望平街蒙學報館寄售實價一元二角惟現在石印止數百部恐一時壽出卽罄欲購者務先至蒙學報舘付洋定書此啓 
 
 

Page 6

 
 
　　　　公會報 
本公會志在開民智廣見聞故以廣譯東西切用書籍報單爲主捕以同人論說今首先譯出之書爲五别通　交涉紀躉本末拿破　失　記維多利亞載記咸林吞大事記英　　　英歳政比較專游隨　素西志林日本日新叢醫等書排此分印而續　待梓者尤多不及備舉所譯各報如英泰唔士報津　報東方報法非軋　報勅當報國　報德東方　　目立報紐約報鐵路報日本政策報及東報之最著名者若干種己於九月出　七日爲艱全年四十六聞先定價洋五元　售每册一角半頗　海内通人嘉　現首二兩期報己　售　卽日補　遍餉同志想諸君子必以先覩爲快仍望匡其不違時賜教醫幸甚凡賜購者無　各埠報館　坊均可函定不致還悞寄養照　自給經手銷售　提二成酬　 
新馬路昌壽里譯　公　　啓 
　　新開仁大提莊 
　　本莊專印租界各當原典滿衣批發各店自去冬曾設門莊另售蒙賜顧諸君頗許公道幾於應接不暇新正因各當均未開印存貨寥寥暫緩交易現在印貨業己到齊分别等次擇二月初四日開巿將上等綢緞皮棉單夾男女時式原當各衣仍　門莊設櫃另售其餘各貨照舊批發並定做時式新衣定碼照木外克己每兩仍收五角劃一無扣恐未周知特此登報請諸群移玉採擇便知貨高價亷盖本莊欲廣招徠非徒以空言讚美也仁大提莊特白 
　丹杜茶園 
　　二月初七日演 
　　草橋關慶頂珠天献銅橋雙湖船取城都新排燈彩戲一枝蘭花家花外人香節義亷明 
　　天仙茶園 
　　二月初七夜演 
　　長亭會五雷陣金頂山父子會汴梁圖代殺宫烏龍院第當三本新戲人頭當夜壺審李七 
　　天福茶園 
　　二月初七夜演 
　　伐子都大香山煩算粮演登殿胭脂虎白虎堂一捧雪新軿連檯新全軿忠新軿連臣檯新戲忠臣有救全新旗幡開仗 
　　天華茶園 
　　二月初七夜演 
　　大長春母女會黄金台四州城紅橋贈珠五台山打美國新到留聲機器沙鍋電光影戲 
　　丹桂茶園 
　　特請山陜頭等名角 
　　初次回申小十三旦擇吉登檯起演　　 
　　禮拜一拍賣 
　　兹於初八日兩點鐘在浦東華棧拍賣江寗船撈起煤油一萬餘箱貴客欲意者屈時請至三馬路碼頭周趁小火輪前往面拍是荷壳件啓 
　　禮拜一拍賣 
　　啓者今定於二月初八日卽禮拜一下午二點半鐘在公和祥碼頭拍賣　鐵線約四百担又舊鐵纜約六百担如欲　者請於其時至公和祥寫字房大門同去可也此佈燕宜吉祥行啓 
　　禮拜一拍賣 
　　准於初八日十點半鐘在法界洋涇浜第五號維羅洋行樓上拍賣大餐間房間廚房一應家用什物不計此佈瑞和洋行啓 
　　拍賣 
　　兹者本行今有電線鐵絲千餘担鋼絲五六十担准於禮拜二卽初九日十一卽初九日十一點鐘在本行拍賣貨存吳淞各寳號如合意者届時來行面拍可也此佈寳源洋行啓 
　　禮拜二三拍賣 
　　准於初九初十兩日每日十點半鐘在二馬路泰隆洋行棧房内拍賣華厘寗司好所藏頭等古董磁器玩物等如貴客欲拍者先至本行買薄如無薄者不得入内觀看特此關照此佈瑞和洋行啓　　禮拜四拍賣 
　　啓者禮拜四卽本月十一日十點半鐘拍賣照　路燈九老羽毛輪船牌九老羽綾九老圖荷花狀元彩三多彩二喬衫九獅羽綢十一磅彩三元十磅十二彩荷花彩人槍十磅彩八士圖紅四美　三元紅人槍紅萬　圖巿布八磅四十八子五子登科天姬圖紅萬壽藍船紅三元藍彩人槍藍三元藍四美藍人搶洋房　人綠九獅七磅藍四美藍人槍原布八磅彩三元七磅紅三元紅彩人槍藍三元挺巿洋標八磅雙松鼠綱斜　十五磅老人頭粗布十二磅荷花查慶圖人槍九獅細布狀元荷花劉軍圖彩四美紅五星紅金星七十二　　雙路燈紅二白金三元六十四線烏金三元藍雙路燈藍洋房光毛漂布等貨特佈聞元芳行啓 
　　人阪商輪公　 
　　　者本公司天龍川丸　船進於本月初九日晚卽禮拜二常用開住長江等埠該輪走水極快買辦司事等都係華人茶飯應酬一切無不週到倘蒙各　號貴客欲裝貨搭輪者請至本　房面議是荷郵船株式　社　　寳鏡治病 
　　二馬路口興隆里兩周公舘某公得有孫眞人方書張眞人符呪復向龍虎山請來寳鏡一面凡男女風痰臌脹五癆七傷斜飛鬼病立刻卽愈貧賤送症倘有妖廆鬼怪寃緣纏擾者七日内包治平安我　　受其全活特登報以告四方高源來李道住仝白 
　　退股聲明 
　　四馬路杏花樓生意麥謂川名下一股業己退脫倘有杏花樓往來貨物帳目會揭等　概與麥渭川無涉此佈麥渭川告白 
　　東洋布雜貨批發 
　　本號專辦東洋絲布棉布縐布絨布七巾洋傘肥皂各式雜貨業己有年今又新到各貨零躉批發格外從亷以廣招徠賜顧者請到棋盆街平和里内載亨號啓 
　　盤　聲明 
　　今有虹口中虹橋東首祥泰南貨店生財裝修一切憑中盤與復申昌森記改牌開張倘有祥泰往來票據向前主理直與受主無涉恐未週知特此登報復申昌啓 
　　醫生回滬 
　　庽二馬路石路西首東平原内黄榆齋精理四時感冐雜症女科胎産方脉因去冬爲子完姻返紹數月今己回申仍寓原　候診恐未週知特此通佈號房謹啓　　 
　　遺失棧單 
　　光緒十九年七月間結進成順泰絲棧金麒麟廿包翠麒麟十包後絲賣訖而成順泰之棧單遺失言明棧單作廢望諸　號切勿收受源泰白 
　　日本郵船會社 
　　啓者本公司西京丸准於本月十三日卽禮拜六八點鐘開往長崎神户横濱小包收至十二下午五點鐘北倘蒙各寳號欲裝貨搭客者務　早臨爲幸郵船株式會社 
　　　店聲明　 
　　啓者四馬路金陵復興園全副生財己憑中立契出賣與聚和園選吉開張所有復興園各行欠項自行清理與聚和園不涉此佈聚園主人白 
　　謹防冐取 
　　近有無恥私刻小號圖章冐取貨物以後一切均望送到盖印爲憑恐各寳號未能周知故登報佈聞周裕大啓白 
　　洋棧出租 
　　兹有老旗昌東面萃慶　内有棧房一所出租如欲意者請至小行帳房領看可也業廣公司啓 
　　ＴolletsＢurup 
　　福果忒糖藥水 
　　啓者此種藥水專治人家睡不　枕服之卽可安眠或頭痛哮喘　嗽渾身疼痛心緒不寧天氣炎熱用此種藥水治之實爲最妙服後較平時更可酣睡藥中並無　片及悶藥蒲加得醫生云此種藥水並無危險于身子斷不妨碍此種藥水由德國巴黎施雅各路十九號閂牌弗來累製前由新金山荷蘭國法國考騐後給以金銀賞牌現在各埠均有分售上海在大英醫院寄售此佈 
　　遺失存票 
　　余初五日在途遺失小皮匣一個内有海關半稅存票六張計列關口發出第一千三百八十十號黄絲六件重六百零六斤又　一萬二千九百五十八號黄絲五件重五百斤又第一萬三千五百六十七號黄絲五件重五百斤又　一萬四千六百九十九號黄絲八件重八百斤又第一萬四千三百零三號黄絲五件重五百斤又第六千九百十二號金針菜十八件重六十擔另物不計如有人拾着祈卽送到老旗昌五昌里内信和昌代收卽謝花紅銀二十大元决不食言如不送回當卽禀明海關作爲廢帋望各寳號切勿收用爲要傑記啓 
　　魚龍混雜 
　　京都慈松半顚僧秘授命相如神　都到滬念載友觀各省狂徒假冐半顚之名借口闊談僧是非不間諸公禍福攸關諸公心有不决或寫八字起課傳信局或來申面判得失寓寳善街天寳棧雲南候補道施保昌啓　 
　　大减價 
　　忠外大略四十八卷講求時務最要新書每本洋五元寄在上海各書坊棋盆街馥蘭號接元堂源發祥法界安隆號江寗等處代售先務齋謹啓 
　　遺失派司 
　　今遺失英公司船進口　１２０１０　花羽布派司兩帋計十箱現己向海關　給如有人拾得者己作廢紙特此聲明禮和洋行啓　　 
　　新到莨綢 
　　本號　專　　　　綢　扇樣杵料錢器各種　號戰丸香油　名洋　花　了性　漢　　貨等批發其價格外克己並代附廣東文停士圍姓特此佈閱棋盤街安和祥啓 
　　盤店聲明 
　　兹小東門外　　申烟帋號今盤與巽記開張倘有往來私倆會項等情仍向前東理處與得主無涉恐朱週到特此佈告早康巽特白 
　　招充巡捕 
　　啓者本捕房於華歴二月初八日上午十點鐘選補巡捕凡曾經在捕房　名登薄者届時卽來聽候揀充毋得觀望自悞此佈光緒廿四年二月初二日英捕房總柏諭 
 
 

Page 7

 
 
　　　　茂生公司香烟 
　　本公司自向美國選購頂上烟葉並不惜重資製備此烟新巧機器在封品上海浦東地不用方起建厰屋膠糊自運美味香果以烟數月以來機器蒙諸君品自然評吸食均帮稱成香味俱佳實眞之較各老牌爲永保勝今在四馬無患路中一品香賜對面設立分顧者行經理零躉認明批發各實洋文號欲躉批者圖印請至本分行庶不面議兼售各致悞色洋貨新式金邊彩花磁痰孟琥珀烟嘴手照錢等一應俱全 
　　只此一家老行 
　　英三月　　票批發豐　十二元正車張四開照算分條六角半函　上海棋盤街北首石庫門内原班帶奉不悞　　 
　　尋婢賞格 
　　廿九　七點鐘走失婢女一口茹簫年十六歲廣東口音着藍布衫黑布褲如有知風報信謝洋十元收留謝洋廿元决不食言天潼路四百十號黄宅啓 
　　遷移聲明 
　　啓者英商　豐順洋行　於西三月一號遷移至五馬路德國總會斜對門十三號新洋房交易此　上海四馬路十七號洋房英商元曁順洋行啓 
　　新鮮到貨 
　　白金紙 
　　十二張每筒洋四元六張每筒洋二元一角耀華號光繪樓仝啓 
　　杭州萬利源 
　　三月分吕宋票全張十二元分條六角函購卽奉住上珠巷 
　　附送金艶月份牌 
　　亦中 
　　英三月票全張十二元分條照算條頭六角半批發公兼兌紅票上海法馬路 
　　新到 
　　啓者小號開張番邑巿橋鄉定織密箱朱坑加石月布來申發行粗細深淺顔色俱備價錢克己貴容賜顧請致二擺渡恆安里看貨面議永誠信白 
　　紡紗布機器出售 
　　啓者伯拉脫兄弟公司開設在英國法面亨地方專製紡紗織布機器其貨係頂上之絲故價较他家昂貴現在上海經理者係怡和洋行特此佈聞 
　　上洋新開 
　　長泰土棧 
　　兹者先父在日與同人開設長豐土行宗在行爲配貨之職迄今有年因　事丁君去臘亡故現今在股者内中瓜葛未清大避必須改動故宗與二三同人在南巿吉祥弄新創一局其貨親自揀選道地原莊零躉批發如蒙賜顧認明本號招牌無悞趙寅宗白 
　　怡和洋行 
　　經理火險公司 
　　啓者本行承保岸上火險凡房屋生財衣服貨物等俱可代保倘有不測立卽賠償貴商欲保者請至本行或二洋涇橋南本分行面議可也上海經理　仁士香港依士噸火險公司怡和洋行啓 
　　杏花樓 
　　啓者兹本樓翻造一新擇於本月十三日開巿備辦大菜包辦酒席專製中外荼點各色糖果罐頭食物廣東臘味天津各色美酒一應俱全士商賜顧請祈惠臨乃盼四馬路否花樓啓 
　　遷移聲明 
　　本號向在法界三德里設立有年自運外洋名廠白　藥水銅上等玻璃片靑白鉛東洋各銅紅黄白銅絲各種五金等貨克己發兌如蒙光顧　移玉三洋涇橋　堍臨平里内　是佑昌德　告 
　　翁信興土棧 
　　代附 
　　廣東全省文進士闈姓 
　　本號開張自來水橋南堍遠處○賜顧原班回件批發原箱公班提莊川土格外克己此佈 
　　上海協安 
　　十本號開張十有餘年專批發吕宋票屢售大彩遠近馳名收兌紅票格外公道并收廣東全省文會試聞姓特此佈聞 
　　花柳搜毒丸 
　　白濁之症多因酒濕燥熱而成或因花柳塲中所染遂至小便不通水管剌痛以早爲調治去其熱毒免至别患叢生若果調理延緩日久成淋有傷本質本堂創製此丸屢經應騐無詢新舊赤白淋濁服之立效每瓶價洋三角○並有花柳毒丸應騐非常服之其花柳餘毒盡除耳斷無後患每瓶洋五角廣東普仁堂鋪在上洋棋盤街開張 
　　上海華英大藥房 
　　照相噐具材料 
　　兹由英國名厰每日運到新　各樣照相鏡頭鏡箱等件鏡明如水攝影最速無論人物山水惟妙惟肖乾快磁牙各片及放大鏡紙軋光機器巴筩蛋紙藥水等一應齊備鏡箱之精之精巧玲瓏莫能言宣且牌號洋字譯明華文詳載用法瞭如指掌今贬價格外招廣生意特此佈啓 
　　明治火險 
　　三井經理多年賠欵迅速如有房屋貨物傢私均可照保價極克己如蒙賜顧請臨四川路十七號面議啓 
　　東京水險 
　　專保中而各口洋面平安水　均照英國章程接辦設有不測立卽賠償無論禮拜夜深均可盖印賜顧者請送交三井帳房 
　　　捷　器出售 
　　今有英國帶來眠式大引擎一副計實馬力一百廿匹能拖軋花車一百餘步之用各厰機器均各合用其價格外相宜如貴客欲購者卽請至外江橋下有昌蓬行領看面議可也有昌蓬行啓 
　　元墨求沽　 
　　家藏程君房墨爲應試所必需如有要者請至二馬路口安康里北衖第一家章公倌而議訂也 
　　洽昌土棧洋葯煙膏批發 
　　本號擇於二月初四日開張 
　　在上洋三洋涇橋南堍坐東朝西石庫門自運大小洋藥精製 
清膏每洋八錢○陳公烟還灰每洋一兩　錢○　膏一兩七錢○老陳膏二兩二錢○陳膏二兩錢○公膏二兩八錢○冷徿三兩二錢收衣 
六成平頭外如蒙紳商賜顧祈認牌號 
　　上海陽福來○又　如意　月份牌 
鴻福來附送送彩　　 
　　本行彩旺中外咸知今售吕三月票雙張洋十二元附送彩票一雙單四　算○分條大洋七角彩票照送小洋加水棋發照吕紅票例兌函委卽奉指四馬路留神假冐 
　　批發克己　獲大彩四　　　 
　　本行批售　月吕宋大票收兌紅票並　匯兌吕宋香　粤東銀兩經歴　年屢獲大彩邇遐咸知現　　英三月份票兼售　門新章彩票價皆大巿如蒙諸瘭欲奪　　　早惠顧函　原班何咎不悞此而上海廣揚興謹啓 
　　中外第一疝氣仙丹 
　　僕久想疝氣七年偏墜筋脹疼痛異常求遍醫藥只有虚名毫無實效幸友人云上洋美界天后宫東大街廣東益三堂大藥房第一家始創眞方小腸疝氣靈膏天下馳名每張價洋一元二角丸藥一元因購貼膏二張服丸二匣不及十天宿疾全愈消患無形眞疝氣丹名不虚傳福建郭怡昌糖棧曹德和揚名 
　　新式八音琴 
　　本行新到大小八音琴内敲　皷其音甚妙以及號筒戰皷洋笛洋筩等各色樂器俱全其價格外從亷凡貴官紳富賜顧者請駕至英大馬路三號便是　　利琴啓 
　　瞽目重明 
　　老掌目疾己瞎多年幕上海老閘萬昇　園西首程梅卿藏才先生名望報明病由購得空靑眼藥一點立明爲此登報以告同病者嶺南梁政啓 
　　梁溪李澹平遷移 
　　本寓由西門外文元坊遷至法租界帶鈎橋南堍壽康第一庫門内每日午後一點鐘起四點鐘止在寓門診五點鐘出謬特此布聞 
　　長豐土棧告白 
　　本號創立上洋南巿有年四遠馳名貨眞取信主顧並無分出祗此一家或有他人垂涎託名本號分枝希冀易幟魚　倱珠仕商惠顧認明本號招牌庶不致悞 
　　目　普太和 
　　花柳解毒丸 
　　凡染花柳之毒當時不自是然有輕重之别　無性　之憂實有終身之累本號深慮及此故用珠珀上藥配製是丸專解諸毒無論初起言發及白濁一切　皆取效妙在有毒解毒無毒化濕清熱　流之士請嘗試之方知其妙○每瓶洋二角上海棋盤街　東　木和　 
　　張秉衡先生 
　　世傳專治痔瘡名著海内海遠人及婦女就診頗難今將秘製靈藥减價濟世每料二无了辨症治法悉詳仿單號在金陵信府河寄售上海三馬路逢源里對門雲路三房啓 
　　上海頭等 
　　美昌機器打米局 
　　啓者本公司歴年以來所打白米早經　　　　　凡行棧店鋪居家日　之米爭先遇後中外紳商　客共稱精美素條本局機器之妙可爲粒粒明球共然鵲起聲播遐　如　貴商豪客　　　益　當格外愼選上上頭等　　精益求精以廣招徠而昭鄭重致副雅致以彰敝局之名望矣　　 
　　茶館召盤 
　　坐落英界北泥城橋春江物華茶樓因店主别圖良業欲將全副生財召頂倘有人就此者　至本樓議價可耳本主白 
 
 

Page 8

 
 
　　燕製補丸 
　　此丸專治肝病膽汁不和　不消化大便閉結身熱腦筋不費痔瘡膀胱與内腎等症無不統冶凡各症宜用經瀉者此丸洵推第一小盒洋一角大盒二角五分此藥各大藥房　　 
　　靈效誌騐 
　　啓　戒烟有實姓　趙同春　戒烟丸確乎靈矣敝友黎玉堂兄每日食洋烟七八錢者自前年服該號龍涎香丸戒斷之後遇友卽談此丸戒烟服　身體康健心不思食烟此爲最易戒暑我等是玉堂兄確能戒斷亦約同試戒去年五月購服此丸訂明堅心永不食烟開例議銅今幸俱己戒斷該同春堂戒烟丸靈騐名不虚傳也兹特誌之陳雲蓀劉東　鄭葆如梁浩池仝啓 
　　聲明併股 
　　啓者贸孚木器號開設英大骊路石路西首向係姚云橋杜賓珠陳谷臣姚朝芳四支股開今因意見不合憑中將店内生財貨物帳底一切全盤與姚朝芳管業自併之後盈虧等情均　退股友不涉恐未週知特登申新兩報聲明贸孚號姚朝芳白 
　　茂生經理火險 
　　啓者本行經理皇后及倫敦崙格西火險公司代客保火險事務其費格外公道如有不測迅速賠償不必函問外問總局此布華正月十一日三馬路茂生洋行啓 
　　第一千二百五十三號 
　　工部局諭本局照得於整頓存運垃圾以潔街道一欵自頒發第一千二百十三號示諭後業經著有成効兹特將存運垃圾章程數欵明白曉諭仰租界内居民人等知悉嗣後所有垃圾不得　棄在路必須用堅固垃圾桶妥爲存放並每日存放在桶之時最遲　令不得過早晨六點鐘一令最遲不得過上點鐘如　故　准由巡捕執送究辦各宜遵照毋違特諭光緒廿四年二月初五日　歴一千八百九十八年一月廿五日工部局總辦濮　　　　第一千二百五十一號 
　　工部局諭出賣野味鋪户等知悉本局照章於二月十六日至十月十六日止不准在租界售賣野鷄業經出示嚴禁兹特　申前令除大竹鷄小竹鷄大野鷄仍可售賣外其餘别樣野味如麗黄麋野兎自三月一號起十月十五號止一概不准售賣如違送究不貸　切特諭光　廿四年二月初五日西歴一千八百九十八年二月廿五日工部局總辦濮蘭德 
　　華盛告白 
　　本厰今年正月起購辦物料油煤器具食用一切花衣花各件均係實支實發並無明扣暗回各寳號與本厰往來務宜貨眞價實如有本厰同事需索等情可於每日下午三點鐘到總厰寫字房指名何人隨時剖晰 
　　聲明 
　　四樓生意前股友四位自愿退股每位所得本利銀兩帳自均付清楚今後杏花樓生意盈餘概與前股友無涉洪吉如謹白 
　　廣東延春閣精　 
　　戒烟人參丸此康捷法戒烟易如反掌每癮一鐘吞丸　粒癮　照加每粒六文○順氣化痰丸每瓶洋三角凡痰之所致雖有風寒暑溼熱及酒食生冷之不同而實皆由於氣此丸治痰先治氣氣順則痰自除矣○調經雙料坤順丸每丸洋一角二角半耑治婦人月經不調子宫寒冷久不受孕緣此本號秘方與乾健丸方俱不傳出外爲種子第一良方○神效白帶丸每兩洋二角半此丸耑治婦人赤白帶下服之卽止○扶陽乾健丸每兩洋二角半此係本齋秘方與坤順丸並行不悖相濟爲功男服乾健女服坤順自能受孕屢試屢效所謂乾以健以坤以順受造物自然之道也○代針太和膏每張大三角中二角小一角此膏得自秘傳統治外内諸般症效爲用不一照單按照穴道敷治癸效如神○四鞭壯陽種子丸此丸壯陽固腎益隨塡精行痰去　開胃提神專治陽虚氣弱脚　腰酸夢遺夜溺精冷火衰陽事不舉服之卽晚見功久服自然生子各項丸救膏丹　售鋪在上洋棋盆街中開張 
　　城　堂恒記　 
　　戒烟呬恒記 
　　戒烟呬噶草靈騐異常服此戒脫皆稱仙草每服錢廿一文近來假冐甚多認明包内有　醫士小像爲記上洋棋盤街北四馬　口只此一家並無分出 
　　輪船往横濱 
　　兹本行有愛林輪　准於十二日開往横濱各寳號如有貨物裝边者請來本行帳房面議水脚格外克己此佈二洋涇橋八號新旗昌洋行啓 
　　義　洋行保險 
　　啓行於英一千八百九十六年二月六號起經理盂皆司德火　公司　存本銀一千五百萬兩正在上洋承保各家房亷住帳房貨物等件其保費格外公　邊有賠欵極其迅速如欲保者請至　行兩罐可也主人啓白 
　　老太古告白 
　　倫敦崙格西火險公司啓者本行謹理以上叭喇定火險公司四保險公司事務現可代客保房屋棧房及各屋内所存衣服生貼貨物等保費格外公這本行更設經理處在寗波鎭江蘇湖九江涣口宜昌蘇州湖州沙巿烟臺天洋牛莊等　貴客同德來火險公司欲保者請臨面　可也特此佈啓 
　　退股聲明 
　　四馬路廣同昌生意洪吉如名下之股份己經退脫該號所有來往銀錢貨物會揭等項一概歸麥渭川理楚與洪吉知無涉特此聲明以免後論洪吉如告白 
　　咪吔不行 
　　啓者本行僧帽老牌火油産自囒　由唻吔噠　公司製煉頂上煤油燃燈耀極其爘朗且無黑烟繞室與衆大不相同兼之價亷物閏油性甚良舠固無危卽偶爾傾瀉亦無霎時騰炸之慮黄昏豪光散射格外光明更非别家可比可見此油之佳購者無不稱善業經中外馳名蒙各紳商皆有捷足爭先之望是以銷路甚廣　有轉運不及之勢故特在　購地監造火油池棧數椽親自督灌　听以爲轉運之便每箱兩　計凈油十七磅比别家格外加重並用上等白鐵爲罐目置機器軋就焊口堅固異常定無滲漏之弊嗣後精益求精以廣招徠倘蒙仕商賜顧認明本行僧帽老　爲記庶不致誤 
　　頂上美國　粉 
　　啓者本行常有上等白洋　粉到售其價格外公道貴客光顧請移玉至本行樓上進口洋貨寫字房處面議可也二馬路看記洋行具 
　　老協記吕宋票 
　　英三月大票附送五彩描金大天官月份牌雙張十二元分條六角半躉買比衆公道信購原班回件棋盤街北首 
　　耀華照像 
　　上海第一等照像號價亷物美在抛球塲東亭逹利對門　　 
　　拍賣車　 
　　本行准於每　　拜二五早十點鐘在本行拍　　唛四呍車糖拍定卽收定銀限兩禮拜出清如過期不出將定銀罰去下期另拍特此佈聞老太古帳房啓 
　　正月初六日錢銀洋並匯票行情列左 
　　新匯劃收巿七錢四分八二五銀拆一錢二分洋找頭七錢四分八銀找頭八百五十文巿錢一百二十千文卡錢一百十九千文衣牌九百十文足赤三百九十七兩遠期標金無巿現貨標金三百八十八兩五銀行電匯銀票二先令五班士八之七銀行現銀票二先令五辨士八之七銀行三十天期票二先令六辨士銀行四個月期票二先令六辨士 
　　二月初六日進口輪船禮拜六 
　　華利輪船由長江麥邊行江孚又由長江招商局江天又由寗波招商局新濟又由香港招商局 
　　二月初八日出口船禮拜一 
　　德興輪船晚往長江鴻安公司萃利又晚往長江麥邊行布引丸又晚往神户三井行豐順又下午往寗波温州招商局臺灣又晚往烟台太古公司致遠又晚往香港省城招商局桂林又晚往厦門汕頭太古公司北京又下午往寗波太古公司江孚又晚往長江招商局海琛又晚往福州招商局牛莊又晚往天津太古公司 
　　二月初九日出口船禮拜二 
　　元和輪船晚往長江怡和行天龍川丸又晚往長江郵船會社江天又下午往寗波招商局 
　　二月初十日出口船禮拜三 
　　益利輪船晚往長江鴻安公司太生又晚往汕頭香港省城怡和行太通又晚往長江太古公司 
　　二月十三日出口船禮拜六 
　　西京丸輪早八點鐘開往郵船船長崎神户横濱會社 
 
 

Page 9

 
 
[迎喜志略]  
　　松江訪事人云邇日陰雨連綿天氣寒冷居人身御重裘猶覺吟肩高聳本月初一日午後時有雪花飛舞初二日晨起雖濃雲四布而雨師幸未駕臨武營定於是日迎喜向例於天明起馬今屆恐中途遇雨遲至午後始各排導出轅至小校塲彚齊出南門繞至西門外折回刀戟霜凝旌旗霞舉提轅巡捕官葉宋兩君跨馬前導繼之者爲城守前左中四營千把各弁均策騎緩行正副兩營隊伍由五哨各弁率領殿以提憲譚軍門之甲胄全副沿途觀者咸謂本屆儀仗不及前此之盛大約恐歌雨淋滯一曲也惟提憲銜牌中增欽賜帽緯欽賜縀疋欽賜御筆福字三對其餘所賜各珍亦用彩輿舁之而行夾道縱觀之人均以一見爲幸 
[鄂城氣候]  
　　武昌訪事友人來函云鄂中暢晴已久農田望澤孔殷上月二十四五兩日忽大雨傾盆兩晝夜涓涓不息兩香車亦乘時而至勢如石破天驚楚諺有雷打驚蟄前高山好種田之語今距驚蟄向有二旬天鼓已先期奏響豐年有兆農家皆喜溢眉梢嗣是卽陰雨連綿至昨日又六出花飛竟夜不止次晨玉龍戰罷鱗甲猶飛登黄鶴樓憑闌遠眺萬里江山都裝成琉璃世界都人士圍爐煮酒又添幾許詩情惟豆麥菜苗頗有傷損所冀蒼蒼者遽放晴曦庶可作桑榆之補也 
[訛詐不成]  
　　杭州訪事友人云垣聯橋直街某姓錢莊正月某日有一口操北音之某甲手持鷹銀一餅請估莊夥战敺之知非僞質交令收下時適有某乙至與甲略談片刻甲忽復向莊夥索取估看之洋銀莊夥言已經交還甲乙大駡謂其乾没定欲賠償正在喧閙間適又有一口操北音者至知甲乙本係匪徒令交地保送縣懲辦甲乙始懼遂抱頭鼠竄而去 
[上海巡局紀事]  
　　本地人王勝榮杜四虎前日同至楊樹浦東華紗廠東首萬昌茶肆内啜茗因索取舊項致起口角各不相讓適爲巡街勇所見上前阻喝置之不理勇遂將兩造一併押解巡防局禀請李葆初二尹核辦二尹諭令看管候訊○前日本邑某紳飭家丁持名片至十六鋪巡防中局禀稱南市王家馬頭某姓荳腐店甲乙内三夥向某姓訛錢請爲提究局員潘仲泉二尹查知該店係南局所轄諭令赴南局禀請局員鍾偉臣二尹辦理二尹得禀卽傳地甲至案著往查明拘辦 
[英界公堂瑣案]  
　　包探秦少卿禀稱木工何祖安包造北京路某姓房屋擅將磚瓦堆積路隅一百零一號巡捕喝令移開置之不理故傳入捕房今者捕頭令送請訊判何偕　洋人投案供稱小的在北京路代怡和洋行買辦某甲包造房屋曾至工部局領執照雖有物料堆存作塲外然巡捕於本月初三日知照小的卽於初四日搬清不敢久存尙求原宥襄理讞政之邵虎伯大令著於禮拜一投案覆訊○包探秦少卿禀稱昨日王阿土手持紙條向吳淞江船户倪阿桂收捐倪不允以致爭閙小的聞之卽拘入捕房今者捕頭令解案請訊倪投案申訴而情並呈水巡捕所給捐票土供稱小的係蘇州府屬某邑人叔父王阿六以洋銀三十圓向李東生購充船埠之役今叔父自事往蘇故由小的代收船捐人令著押候補提人証再行集訊○包探劉森堂解在路拉狎客之無恥野雞倡陳桂卿請判桂卿脂粉亂塗纔訝藥又變相供稱小婦人係二分明月中人系出良家祗因迫於飢寒以致淪爲下賤嗣後不敢再作此無恥勾當矣求大老爺姑恕一遭大令發交官媒營押三日○包探石金榮解王阿三至案禀稱此人前因犯竊經前任某大老爺遞解回籍今又來此送請究懲王供稱小的係鎭江府屬某邑人因事來滬不敢逗留大令判令笞責一百板押候再打遞解回籍 
[法界公堂瑣案]  
　　杜紀中前投公廨控瑞昌洋貨店主周瑞生定造擡槍機器九百副及軋花機器若干件欠洋二百廿五元屢索不還鄭大令准詞提訊飭將帳簿呈候覆核昨禮拜六堂期包探傳齊原被一併解請鄭大令何繙譯會訊杜紀中呈遞帳簿周瑞生供此項擡槍於光緒二十一年由金陵製造局委員鍾老爺托製計共一千桿嗣因不合退還有札諭爲憑呈請電核大令閱視謂此係停辦之諭當時托爾承辦之據何在供稱但有合同前已呈案當時與杜議定每副價洋六角杜稱言定每副七角二分有摺子爲憑現存周處尙有周之學生在塲目見大令謂爾一面之詞難以憑信因問周曰爾之帳簿何在供稱因遭火厄均已被焚大令謂爾旣無帳可憑只能照付且杜之定貨早已交齊爾不能退還本委衡情酌斷著照原告所控之數折償洋一百八十元各具遵斷切結而退　朱漢年禀稱在永安街開全興公苎麻棧張瑞渠於上月某日來棧前日因事出外失去枕箱内洋銀二百五十二元箱上銅鎖被人扭落此處向無外人進出故將茶房朱長桂郭元興拘案請訊大令謂旣有洋銀不交帳房收管亦有不合朱郭同供棧内茶房共五十餘人樓上下並不分司其事此項洋銀不知何人所竊大令謂客房内倘有疎失應向爾等是問朱郭又供是晚六點鐘小的等已入睡鄉張客尙未安寢翌日並未言及失洋之事迨午後二點鐘出外回來始言失竊求恩明察大令著將朱郭二茶房押候交保一面飭探查明復核○梁福興禀稱光緒十九年買得城内三牌樓市房一所租與陳興泉開設筆店積欠房租十餘千除去頂首尙欠一千餘文向索不理請限半個月内遷出陳興泉供曾向梁福卿商懇所欠之一千餘文請緩至本年正月交付今已被控小的願將房租付清限半個月内遷出大令著押候交保照限遷出○包探禀稱竊賊江洪奎係著名扒手台州阿五之徒在招商局江天輪船竊取搭客李子豐所携洋銀十元當塲拿獲捕頭令解案請訊江洪奎供年十六歲寍波府屬鄞縣人在滬爲飯店生意曾拜台州阿五爲師傳授胠篋之術去年竊過對時表一枚洋銀三元被師父台州阿五取去家内尙有老母以後不敢再犯求恩寛宥大令著押捕房一月期滿責釋○包探禀稱周高琪卽小周屢次犯竊經大老爺懲辦驅逐今又在某輪船上竊取馬褂二件查獲人贓解案請辦周高琪俯首無詞惟求恩宥大令判笞一百板驅逐出境○積竊張三屢次犯案怙惡不悛經大令訊供枷號笞責昨日堂期飭送上海縣發改過所監禁 
[美界捕房紀事]  
　　流氓張春賢自稱小張桂卿專在楊樹浦一帶横行不法與陳錫林妻姘識近又將陳妻誘拐至瑞記紡紗廠對面第一百十一號門牌雙宿雙飛儼如夫婦陳入宫不見立卽據情控訴捕房黎捕頭遣二百三十一號及五百四十號二華捕將陳春賢及其弟祥和并某大姐拘回捕房押候解送公堂請讞員張賡三直刺究辦○楊州人張阿順張老山兩馬夫前晚駕駛雙輪馬車至楊樹浦馬路中風馳電掣一時收韁不住致將工部局所設修理馬路之紅燈撞碎被二十九號三道頭印捕所見立卽拘入捕房押候解堂究辦○寗波人王阿毛前日傍晚時至楊樹浦華盛紡紗廠内竊得棉花數磅出門甫數武卽被七十二號印捕所見拘入捕房押候解堂核辦○寗波人王春生前經犯案遞解回籍今又潛蹤來申肆其胠篋故技前晚至北河南路某姓家竊取布棉衣數件携至吳淞路某押鋪内典質正在論少爭多爲包探胡瑞隆查見拘入捕房押後查明失主再行解堂核辦○昨有船户王阿生駕舟至蘇州河河南路大橋附近停泊不知何故與鄰船婦郭朱氏口角將樹柴向婦擲去婦喚三百零八號華捕將王拘入捕房押候解堂究辦○裏虹口公和祥碼頭小工頭陳阿二昨日冒西人密司惟名字倩人寫西字支單四張至某帳房支洋二十元司帳某甲查悉喚一百三十九號印捕將陳拘入捕房押候究辦 
 
 

Page 10

 
 
[金陵官報]  
　　二月初一日淮揚道謝元福謝飭回任候補道高元　　會新坊　　　　　　　　　　知李　　　　　　　　　　　　　　　　　　恆洪湖營都司劉東林辭海州營都司吳景文蘇中營守備張古魁均見候補道戈揚城内保甲倪女子　後局均銷會辦道逋判赶　　　　　　　　　　　　　　　　　　圭辭知縣鍾靈禀知江蘇淮徐海賑捐請獎花翎保民兵船楊永年送黄宫保沿江看砲台○初二日織造增會○初三日管帶蘇撫標飛划營副將歐陽　松　通保　　　　　補副將李振經參將葉伯鋆知縣翁延年交卸上海會審公件回均到遊擊王木生知縣黄煊海州州判吳紀勳均見内關中書曹元弼到湖北來通判劉松年謝甄别加者行知道判甘樹勳興化縣謝元洪灣頭厘捐知縣袁國鈞守備吳可傳江平輪船楊樹勳均辭 
　　匯豐銀行告白 
啓者本行收足資本洋一千萬元公積洋七百萬元另議定備兩股本洋一千萬元縐行開設在香港分行　倫敦厦門遷編包　　亞孟買加拉吉打古隆北福州荷蘭溪口神　長崎意陸伊　禮容吕宋紐約檳榔冷宫西貢蕭金山新如坡蘇拉巴啞天津北京横演其上海行與各商往來暫存本行之銀每日結娱者其息長年二厘存至二十萬兩爲止存一年者其息照長年四厘算存六個月者其息照長年三厘半算存三個月者萬息照長年二厘半算代付本埠匯票並辦理銀行一號應辦事宜　票可以匯至倫敦吸歐洲印度新金山美國中國東洋等處大通商碼頭特此佈聞 
光緒二十三年十二月月十二日 
　　古今算學叢書啓 
　　石印古今算學叢書一千零八卷共三百本本年五月出象數一門共三百廿八卷八月出樂律兵法格致三門共二百四十卷臘月出天文經史三門共四百四十卷先　票者每部洋三十五元從五月起買票者五十元决不减價局設英界跑馬廳對過○售票並發兌處○上海製造局方言館點石分局後馬路公估局○京城國子監南學管學言官　局　　厰修文堂○黑龍江通志局○山西商務局○廣東點石齋○油頭　茂行○　　點石齋○江蘇官書局江隂南菁書院○清江猶龍經舍○蕪湖福成號○江西新奏厚　號○九江同順號○湖南思賢書局悞大茂號○漢口祥記號○四川點石齋○杭州付簡齋○單買叢書條目洋六分○古今算學書錄隨出○本局代辦湖北賑揚當發　收不取局用　捐隨寄○算學書局告白 
　　萬國公類時務大成 
諺云識時務者爲俊傑方今風氣大開朝廷汲汲焉以時務爲重海内之士　　　　惟　今通行西學各書門類繁雜靡所折衷本局主人不惜重資聘請名流輯萬國分類時務大成一書共　大綱四十類分一百八十餘條依次彚編有條不紊每部廿八本實價洋五元寄各書坊　　上　鐵馬路抽海山房啓○計開目錄卷一各國天文攷○歳時○中西年　卷二○歴法　○　三○卷四各國疆域○卷五地球攷○地理方物○各國山川○附城郭○都邑○街巿○山　○　林○古蹟○河道○附關津○橋梁○卷六各洲邦國○各國　國○島早○封建○卷七各國鎖記○各國治亂○興衰○卷八○各國國君○附誕辰○土妃○統系○家　○　藩卷九各國官制○爵祿○寳星○卷十各國官　○議院○權臣○卷十一各國選舉○附推薦○升降○卷十二各國政治○附時事○愛民○沿革○風俗○卷十三各　　口○賦稅○財用○附國債○卷十四各國刑罰○附赦宥○聽訟○　房○盜賊○律例○水師律例○郵政○電報○附日影報○卷十五各國商務○錢幣○附銀肆○卷十六○卷十七公法○卷十六各國會盟○交涉○卷十九各國邦交○附柔遠○交通○游　○會議○附會院○　臣○附朝貢○游歴○卷二十各國學校○文字○附理學雜學○文會文藝○繪　○外教○繙譯○卷二十一各國書院○學館○附女學館○書籍○附書庫○　學攷○聲學攷○卷二十一電學攷○光學攷○卷二十三各　武車○衷　○附武備學堂○防堵○附弭兵○礮臺○卷二十四各國兵制○武庫○卷二十五各國永師○附水雷魚雷○卷二十六各國　軍制○卷二十七各國礦務○物産○卷二十八　　農政○附民産○紡織○附蠶桑○卷二十九各國製造○附機器○工藝○卷三十各國船政○附船塢○航海簡法○卷三十一各國鐵　○附　道○卷三十二各國　　○附燕會○拜會○喪葬○墳墓○禮制○附婚嫁○朋友○樂律○公會○附善舉○卷三十三各國飲食○服飾○游戲○附　館○技藝○游覽○卷三十四各四人材○附首　○遺愛○遺蹟○卷三十五各國人物○附醫士○漁業○言語○身體○奇異○流寓○卷三十六各國教務○附教堂○卷三十七各國宫室○附宫院○公署○扁　○附博　院○養育院○習正院○技藝院○醫院○瘋人院○啞人院○瞽人院○卷三十八各國器具○附珍玩○鐘表○舟車○肩輿○水龍○電燈○燈塔○卷三十九各　　　○　族○附昆蟲○卷四十各國　物 
　　公平洋行保險 
　　啓者本行保險向例多年信實而行今告者現下加保號棧生財貨物保價格外公道望欲保者祈請至本行面議可也特此佈告甲　 
　　鑒原從速 
　　竊維吾業馬科素來本重利微人所共知概歸璨交卽相有放帳向稱穏妥無瑕但近數年來諸色騰貴異常以致身本甚鉅又兼銀利浩　本　　衍鉅　　冬之賬有鑒我苦衷如　無瑕有不鑒我者大相懸殊竟難收入大受虧耗自己進貨非現不可若仍加　不設法挽回實屬難於揩手故邀集同行　　自今戊戌年爲始伏祈諸客格外體恤情艱從速付下概歸西歴滿號結清至遲拾號爲止中歴月底初五爲止舊帳務須按月續拔加再拖遲　　答同行　　止送俟清後再行來往想蒙諸客定能原諒苦衷悉我艱難概歸從速弗責謂吾業之無情矣庶免不致再虧耗本難於措手盻望之至恐未週知特此登報同業公啓 
　　海利洋行詰看容易發財 
　　　行新到美國著名電師創製之雷利毛十壳機器一副該機器能將各　照濱如生内有李中堂遊歴美國牌數種儀仗率馬之走動中西各官之相　均鬚眉畢肖令閱者如親歴其境誠中國千載難逢一大觀也貴客購買此機遍遊内地演於則其利誠　本行所言發財如拾芥也一切章程請臨本行詢看方知本行言之不謬餘外各種金　打鐄等錢及寳石首飾不及細戰　此則安格外克己新到留聲機器樣式甚多價由六十兩至四百兩不等預時均可臨本行縐看 
　　新印鉛板各種書籍照碼折扣出售三馬路申報館申昌書畫室發兌 
聖　記六角○小五義三角五○分類尺牘五角○快心編五角○蟫史二角五○耳郵一角五○薈蕞編三角○東征集一角五○閩雜記二角五○澆愁集二角○東槎記一角五○春融堂二角○靑樓夢五角○小豆棚三角五○薑露菴一角五○香咳集二角○新增宦鄉要則一角八○曾侯日記一角○使琉球紀一角八○東池草堂八分○禀啓零紈一角五○瀚海尺牘四角○三岡識略三角○夢園叢說二角○文海披沙二角○饔牖餘談二角○四夢彚談二角○和約彚抄二角○中東和約五分○中俄和約五分○瀛寰瑣記三十○寰宇瑣紀三十○四溟瑣紀三十○紀載彚編一角五○訂譌雜錄一角五○藝林伐山二角○靈檀碎金三角○景船齋雜記一角五○正續水滸四角○雲間據目抄一角○讀史探驪錄二角○騙砭軒質吉一角○尊聞閣試帖二角○硯云甲乙編三角○螢窻異草初集二角二集二角三集二角○尊聞閣鄉會墨八分○有正味齋尺牘一角○六梅書屋尺牘一角五○詩句題解四集一角五五菴尺牘一角二○籌每初集二角○戊子直省闈墨一角○曾文正公家書四角又大事記一角五又求闕齋日記一角五又書札一元一角又白紙家書五種六角○海上羣芳譜一角○妙香室叢話四角○東藩紀要一角五○啓矇眞諦七分○紅樓夢補四角○名賢尺牘七分○歴下志游八分○西洋記四角○　軍紀略二角五○淞南夢影錄八分○息菴尺牘一角二○籌　初集二角○戊子直省闈墨八分○嘯亭雜錄四角五○道聽塗說二角○三異筆談八分○漫遊紀略七分○中西紀事四角○壺天錄二角五○蕉軒摭錄二角五○滇南雜志五角○夜雨秋燈錄初集四角五又二集四角五○續綏冦紀略七分○尺牘初桃二角○音註小倉山房尺牘二角○思益堂日札八分○三借廬贅譚三角五○瓜廬尺牘一角五○十粒金丹七角○醒睡錄三角五○欣賞齋尺牘二角五○風月夢三角○集錦尺牘一角○外科全生集八分○　註知愧軒尺牘一角五○筆耕齋尺牘七分○粤屑一角五○篤素堂文集一角五○通問便集二角○諭旨六分 
 
 

Page 11

 
 
　　發兌廣東梁愷悌堂扶陽乾健丸 
　　專治男子先天不足戕伐太過腎氣虧損夢遺溺數陽事不舉舉而不堅未交卽洩年久白濁頭暈眼花耳鳴目暗自汗盜汗精神短少作事健忘腰膝疼痛步履無力　症倘有關睢久賦而乏嗣舆嗟楮常服則枯楊可觏生稊之象幽蘭定卜八夢之祥矣小丸蘭定卜入夢之祥矣小丸每盒四兩洋一元大丸每丸兩角半 
　　發兌廣梁愷悌堂婦科坤順丸 
　　專治婦人月信不調赤白帶下子宫守冷憂思怒鬱面黄體瘦四肢無力夢寐不寗曖曖酸咳嗽潮熱等症未孕調經種子旣孕保産安胎産後扶元固本倘有久年不孕者常常吞服則百其田矣小丸每盒四兩洋一元大丸每丸兩角半　　發兌梁愷悌堂龍涎斷根哮喘丸 
　　專治老年哮喘氣　痰多每服十四粒喘則立止再發再服數次斷根每瓶洋兩角半○外有參茸衞生丸○人參再造丸○心胃氣痛丸○跌打　峒丸○每丸洋兩角半虹口清雲里總衖斜對門曾瑞昌照相樓運售 
　　盤棧聲明 
　　英大馬路石路口福星公榮記許姓所開棧房今於正月十二日憑中立據盤與蔡姓開設另改鴻記倘榮記許姓一應往來賬項票欵等望向榮記許姓理直概與鴻記蔡姓無涉恐未週知特此聲明今房屋修飾寛暢菜蔬豐潔應酬週到如蒙貴客賜顧格外克己以廣招徠此佈福星公鴻記棧謹啓 
　　壽康烟膏 
　　本號開設棋盤街中自辦大小洋藥川雲碣土零躉照批並精製各種烟膏獨出心裁與衆不同今將價目開列於左九籠清膏每洋九錢正宿膏還灰二兩二大土清膏每洋一兩正陳膏還灰二兩六陳小土膏還灰一兩三公膏還灰三兩正陳雲土膏還灰二兩五冷膏還灰三兩六陳碭土膏還灰三兩二川膏還灰二兩九凡蒙仕商賜顧者請認壽星爲記庶不致悞上洋壽康土棧主人謹白 
　　湖輪漲價 
　　啓者申湖往返輪船向來惟我兩家開辦以來歴有年所旣輪船之堅快而價值又相宜近來煤價潮昂是以曾於去歳增價無如煤價刻又飛漲有加無己開銷旣難不得不再議酌如兹於二月朔爲始無論湖州南潯震澤平望每客一律如洋二角附梅船隻亦照遞加特此佈聞戴生昌泳記仝啓 
　　醫初來申 
　　雲同戚芝昌内外大方服包　楊梅白濁等症不　原洋奉趙寓六馬路小木橋北聨芳　衡里内第二衖第二家便是病貧送謬　　新出 
　　仙下奇緣濃情傳 
　　此係明季才人所作向僅鈔本爲藏書家所珍秘内戴事迹以孝忠貞亷爲經仙佛姓怪爲緯輔以人生之遭際世事之推遷故以書生困極而遇仙顯宦情琛而擇婿爲首而其中之離奇怪誕意外成名　至封侯拜相却敵鏖兵凱唱還朝威行四海卒至奸忠剖白涇渭分明兒女圑欒隨仙歸隠一生之轉轉折折有令人不可思議而敢不拜服神仙手叚爲寒士吐氣者書雖仿乎章回文實超乎說部也兹覓到原本繪圖石印六本洋八角寄十萬卷樓各書坊出售 
　　妙手回春 
　　予歴年所患沿肛痔一症受累不堪求治罔效無法可施近蒙英界四馬　永康里寓林成記土棧内之潮州陳起軒先生以藥水塗抹患處不動刀針毫無痛楚不數日聞痂脫病愈歴年苦楚一旦盡除非神乎其技曷克臻此聊誌數言以伸謝悃陳瑞華敬白 
　　尋人 
　　陳長生蘇州人年廿一歳身材短小身穿　藍寗綢皮馬褂灰色斜文布綿袍雪靑縐紗綿褲正月廿五夜一去不回家有父母妻女日逐盼望如有仁人君子知其下落勸其歸家功莫大也如能送到者謝洋五元報信謝洋三元决不食言淘沙塲眼鏡作陳小東門姚祥仁仝啓 
　　請收股息 
　　啓者本公司准於初十日開派己丑年至癸己年之老本息又同日開派德興輪船第二届老本息凡有股諸君届期請携息摺來收可也二月初五日鴻安輪船公司啓 
　　靈效如神 
　　咳嗽之起多原於痰痰之生雖有寒熱之别究其實乃氣之所致故古之醫治痰者乃先治氣蓋氣順則津液流通痰消肺安咳嗽卽止矣此丸倣古法製性格平和不拘咳嗽久近寒咳熱咳晨咳晚咳或連咳數十聲甚至咳傷肺膜聲短音嘶痰涎壅盛繞滯喉間咯血嗽血將成隂虚等症每服一錢立卽見效每瓶洋二角 
此丸專治遠年痰鳴喘急喉如牽鋸不能坐臥或老積頑痰凝結肺竅風寒率引卽能發作自少至老屢醫不效以致中氣漸虚形體瘦弱百病叢生投以此丸如湯沃雪每次只服丸八枚痰喘卽消永不再發每瓶洋二角半遠處函購信局滯奉廣東鹿芝館分設上洋老巡捕房斜對門 
　　機器經售 
　　啓者小行經售英德兩國名厰專製打稻麥機器大小俱全凡用時極其靈捷又磨麫粉機器出粉較諸中國磨坊之粉大相逕庭機器所出白凈漂亮中外久己馳名又專出陸陳貨内灰沙石屑機器一應　物皆能簸揚迅速非凡以上三種機器今由小行獨家創辦其價格外克己倘蒙賜顧者請至小行看圖面議此佈上海增裕洋行謹啓 
　　廣東茶食批發 
　　本號精製唐番餅食龍鳳禮餅蜜　糖菓什珍草味自運吕宋舊烟泰西紙烟各種罐頭食物俱全貴客賜顧請移玉虹口西華路中虹橋庶不致悞九如號謹識 
　　寳成煤礦公司 
　　啓者本公司在英界廣西路寳安里第四百九十五號門牌　 
　　裕生昌號 
　　本號專辦洋廣雜貨各色洋燈洋皂等批發先行交易擇吉開張倘蒙諸君賜顧價格外克己以廣招徠鋪在四馬路巡捕房東首惠福里内便是 
　　此信生縫衣機器 
　　乃爲巿之上最好 
　　吉貴商光顧代客轉買者其價格外從亷本行現有許多各色機器出售特此佈聞上海彚司洋行告白 
　　新開畢克定洋行 
　　本行開設英大馬路三號門　在謀得利琴行後面專辦瑞典國印　來火詆及各色　頭又鑽　諸物等件並自辦英國洋布各樣呢料洋貨及　　　　　脚　車一　食貸又洋　架子木署鐵牀以上各貨均可包定至期支付並可代理保　又新到香烟　　　美　君賬顧者請至本行面訂可也　　訪友 
　　啓者古華麟又名惠南乃香山馬鞭埔人氏年言二十五歳一向在檀香山正埠　習英文於光緒廿三年六月間由檀鼓輪往横擯神户等埠自伊去後不覺一更寒暑並無魚雁相通近聞人云古華麟己在上海逗留是以弟特搭船來此　其下落惟見上海埠廣人稠稽查老局遂佈告報章以供衆覽倘有梓里知古華　住處何方能引弟得以晤會者卽賞茶金銀兩大元寓長發棧第七十號房弟古北龍文照 
　　告白 
　　在四馬路中巿祥春里東首有堅固洋房一所上下大小房間十四披屋一帶上下大小八間又花園一個地大一畝四分三釐道契圖樣俱全今欲出售倘仕商欲意者請移玉至本宅經理人伊君面談價值除禮拜每日上午十點鐘至十二點爲度過時不候或諸翁有餘地在英界靜落處對换亦可特此聲明四馬路三十三號門牌伊擾德啓 
　　賜我靈丹 
　　洋烟常常害人淺弟入迷途十戰無計可脫幸友黄廣兄在鐵馬路平安齋購丸僧經戒脫餘將此丸賜前服之果是精神開胃自脫無思眞可爲妙之靈丹也陳深謹啓 
　　塞門德坭出　 
　　塞門德坭爲要工所必需考其性人水易堅者敗亦易遲久而堅者歴久如石堡得蘭購水坭著名中外久邀仕商鑒賞務認此脾爲記免致貽誤又本行專運舉凡五金顔料一切　貨以及玻璃火石煤紙等貨皆可代爲經辦物料必求其佳價值務取其亷倘蒙賜顧請　玉英四　　義記　行　商可也 
　　庚興水險公司 
　　專保各口洋面平安水渍章程均照大概辦理設有不測立卽賠償如蒙紳商賜顧請至法大馬路密采里對門本帳房面議可也庚興洋行經理人啓 
　　遺失派司 
　　今遺失　陵５９２４１－２０蓮蓬釵派司十件己向新關咨照作爲廢紙特此告白立豐洋行啓 
 
 

Page 12

 
 
[光緒二十四年正月二十三日京報全録]  
　　宫門抄○諭旨兩道録前○直督王奏爲甄别道員留省補用片○給事中丁奏撤銷保案片○江督劉奏爲揀員請補陸路遊擊摺○大臣載奏爲廣恩庫欵項入不敷出援案借撥銀兩摺○江督劉奏爲遴員請補長江水師瓜洲營遊擊各缺摺○贛撫德奏爲甄别知縣留省補用片○秦撫魏奏爲特叅庸劣不職各員分别革休片○又奏爲道員到省飭赴新任片○盛京將軍依奏爲委署同知片○正月二十三日兵部太常寺太僕寺正白旗值日無引見○海公等前往口外賜奠請訓○信侯立侯各假滿請安○端王請假五日○召見軍機壽昌楊宜治○○王文韶片再道府州縣無論候補試用人員應自到省之日起予限一年詳加察看出具切實考語奏明補用兹查有補用道朱福春候補知縣許紹猷均到省一年期滿例應甄别據藩臬兩司並該道朱福春分别詳請核奏前來臣查朱福春才明識達辦事勤愼許紹猷歴繐老成均堪留省補用俟有應補缺出照例諸補除將履歴咨部外理合附片具陳伏乞聖鑒謹奏奉硃批吏部知道欽此○○丁之栻片再臣查閱西寍肅清案内保有開復　翎已革山西平陽府通判張心泰請開復原官並免繳捐復銀兩臣未悉吏部例案如何惟聞已核准開復原官仍繳捐復銀兩具奏奉旨依議在案查張心泰前署歸化廳同知曾以任意虐民有違定制奏叅奉上諭張心泰審理蒙民案件不分曲直輙用重笞並有擅造非刑情事實屬任性妄爲故違定制著先行革職等因欽此伏思不分曲直輙用重笞是謬妄也擅造非刑是暴虐也有官如此民何以堪張心泰爲前廣西巡撫張聯桂之子富有貲財今旣聞開復原官其繳捐復銀兩固自易易一日出爲民上惡性雖改故態復萌則其殘害生民者伊於胡底耶朝廷不乏人才何必留此酷吏以損國脉而傷元氣乎亟應請旨將開復原官保案撤銷抑或念其微勞飭部另行給獎虚銜恭候聖裁又查甘肅保案有陜西揀選知縣舉人檡懋源保以知縣分省補用並知五品銜臣聞楊懋源在省城主講瞿中書院多年並未到營該省紳士嘖有煩言應飭下該撫臣魏光燾確查如果屬實卽將其保案撤銷以爲鑽營倖進者戒是否有當伏乞聖鑒謹奏奉旨欽此○○頭品頂戴兩江總督臣劉坤一跪奏爲揀員請補陸路遊擊員缺恭摺仰祈聖鑒事竊江南提標前營遊擊石清華革職遺缺接准部咨係陸路題補第四轅第三缺應用揀發班内人員請補等因伏查是缺遊擊駐紥松江府城於裁改江蘇水師營制案内兼管後營全汛轄境遼闊非精明强幹熟悉營務之員難期勝任臣於通省揀發班補用遊擊人員内逐加遴選查有補用遊擊清江城守營都司余志斌年五十二歲江南儀徵縣人由勇目投營效力薦保以都司補用並加遊擊銜光緒六年請補清江城守營都司員缺經部覆准七年四月給咨赴部篆欽派王大臣騐放是年八月到任十六年江北河運出力案内奏保在任以遊擊補用十七年六月二十四日經部核准具奏奉旨依議欽此接准部咨歸入江南省揀發遊擊班内候補嗣於光緒十七年分江北河運及安瀾出力各案内保俟歸遊擊班後加副將銜俟補遊擊後以叅將補用均經部覆核准各在案該員才具優長營務熟悉以之請補是缺遊擊洵堪勝任與例亦屬相符含無仰懇天恩俯准以補用遊擊余志斌補授提標前營遊擊員缺實於營伍地方均有裨益如蒙俞允俟部覆至日卽行給咨送部引見恭候欽定除飭取履歴咨部查核外謹會同江南提督臣潭碧理恭摺具陳伏乞皇上聖鑒訓示再所遺清江城守營都司員缺江南省現有應補人員容臣另行揀員請補合併聲明謹奏奉硃批兵部議奏欽此○○奴才載信金榮祥霖跪奏爲廣恩庫欵項入不敷出援案借撥銀兩用資開放恭摺奏陳仰祈聖鑒事竊查廣恩庫歲入額欵一萬七千餘兩或因災緩豁或徵不足額加以扣還借撥修工之欵每年共計實入銀一萬二千餘兩故當年放項皆不能如期發給本年九月豫嬪金棺奉安恭備差務奴才等奏請由直隸藩庫籌撥銀一千六百兩嗣准部咨行令照案在於舊案應解租銀項下照數扣還遵查廣恩庫年例應放供品價銀各項公費養贍錢糧培養樹株等欵在在均關緊要每於歲底各項入欵批解到庫酌核緩急先事綢繆若再遇非常年應放之欵勢必此盈彼絀積累更甚案查光緒十年恭值佳貴妃金棺奉安前任守護大臣請由直隸藩庫措撥欵項奏請部議照數扣還隨因廣恩庫放欵入不敷出復請由直隸藩司每年額解安州等六州縣新案租銀項下措撥銀三千兩奏蒙允准在案奴才等查新案租銀歲徵一千六百餘兩前項借欵業已歸結一再籌商惟有仰懇天恩俯念廣恩庫放欵支絀准照借撥成案敕下直隸督臣轉飭藩司無論何欵借撥銀三千兩用濟要需仍照前案先儘司庫歸還庶免久懸墊欵謹恭摺奏陳伏乞皇上聖鑒訓示謹奏奉硃批卽著咨行王文韶迅速籌撥餘依議欽此○○頭品頂戴兩江總督臣劉坤一太子少保長江水師提督臣黄少春跪奏爲長江水師瓜洲營遊擊各缺遴員請補恭摺仰祈聖鑒事竊查長江水師守備以上各缺向係揀員開單會奏請補兹查有瓜洲營遊擊戴華貴等所遺各員缺由臣少春遴選歴練營伍熟諳水師之員會商擬補計請升補遊擊各缺胡忠勝等六員核與定章均屬相符理合開具清單恭呈御覽合無仰懇天恩俯賜照准内請升補都司陳得勝一員於升補守備案内引見未滿三年如蒙俞允照例毋庸送部應請敕部頒給札付以昭信守請升遊擊胡忠勝都司曾紀策曹春華守備萬時雨李祖勝五員俟部覆至日由臣坤一分别給咨送部引見恭候欽定除將各該員履歴咨部外謹會同江蘇巡撫臣奎俊安徽巡撫臣鄧華熙江西巡撫臣德壽合詞恭摺具奏伏乞皇上聖鑒訓示謹奏奉硃批兵部議奏單併發欽此○○德壽片再准部咨嗣後道府州縣無論捐納勞績各項人員應於到省一年後察看考核分别補用等因歴經遵辦在案兹查有捐納分發試用知縣史悠頤試看一年期滿應行照章甄别據藩司翁曾桂會同臬司張紹華詳請留省補用等情前來臣詳加察看捐納分發試用知縣史悠頤穏練老成堪以留於江西補用相應請旨留省照例補用謹會同兩江總督臣劉坤一附片陳明伏乞聖鑒謹奏奉硃批吏部知道欽此○○魏光燾片再臣維官司之賢否吏治之得失攸關其有庸劣不職者自應隨時叅劾以肅官方兹查有試用同知黃殿爕工於牟利前辦芝川厘務收執不實試用州吏目湯執中性情狡詐前委接運桑秧私帶貨物希圖罔利以上二員應請一併革職石泉縣知縣陳熊年近衰老辦事竭蹶商南縣典史朱志彦精力衰頽難期振作以上二員應請勒令休致洵陽縣知縣王策範人尙長厚闇於聽斷查該員係正途出身文理尙優應請以教職歸部銓選如蒙俞允所遺石泉洵陽知縣兩缺曁商南縣典史缺陜省現有應補人員應請留歸外補如有庸劣不職之員容臣隨時察核叅辦是否有當謹會同陜甘督臣陶模附片陳明伏乞聖鑒訓示謹奏奉硃批另有旨欽此○○魏光燾片再新授陜西潼商道錫桐現已到省應卽飭赴新任以專責成除檄飭遵照外理合附片具陳伏乞聖鑒謹奏奉硃批知道了欽此○○依克唐阿片再署理鳳皇直隸廳同知宋維英撤省所遺之缺查有本任奉化縣知縣吳鼎徵明幹有爲堪以委署除檄飭遵照外理合附片具陳伏乞聖鑒謹奏奉硃批吏部知道欽此 
　　昨接正月二十三日京報先行照登尙有二十廿一廿二三本容俟續到卽行補刊　本館附誌 
 
