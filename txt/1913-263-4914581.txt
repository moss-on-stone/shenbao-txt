# 1913 - 263 - 4914581

 

Page 1

 
 
   
 
 

Page 2

 
 
時評 
[嗚呼政府之失敗冷]  
政府而不用張勳輩不成其爲中國之政府張勳輩而能約束其軍隊不成其爲張勳輩張勳輩之軍隊而不姦淫掳掠不成其爲張勳輩之軍隊似此而中國不亂亦不成其爲中國 
中國不亂張勳輩之軍隊不能攻南京張勳輩之軍隊不攻南京南京城内之居民不能受此姦淫掳掠南京城内之居民不受此姦淫掳掠不能中彼倡亂之口而實政府之罪是故南京未破以前人人皆咎倡亂者而原政府以政府之罪惡不若倡亂者所言之甚也南京旣破之後人人皆不能爲政府原而亦不忍爲倡亂者咎以倡亂者之罪恶不若政府之甚也政府乎政府乎南京得而人心失矣軍隊勝而名譽敗矣此其事衆目昭彰中外共暗非一纸之文告所能掩二三之私人所能蓋也嗚呼政府之失敗嗚呼政府之失敗之豈國民之福哉 
命令 
九月初六日臨時大樬統命令江蘇民政長應德閎於前年革命時力謀江蘇反正保全巷大嗣作民政長辦事認眞庶政畢舉此次江蘇獨立該民政長甫經由京回任未及先事預防期心迹實堪共諒及派令督辦軍務亦能殫心擘理規畫周詳惟迭據引咎辭職詞旨懇切應德閎應即免去江蘇民政長本官此令 
任命韓國钧爲江蘇民政長此令 
任命黄本璞爲湖南辰沅永靖觀察使唐璆爲湖南衡永彬桂觀察使此令 
山東財政司長王中煦調京另候任用此令任命曲卓新兼署山東財政司長此令任命王舍棠爲甘肅財政司長上令任命劉棣芬爲湖南國税廳籌辦處處長此令警信 
南京訪函北軍攻克寗城頃始得悉今姑以所聞各方面之消息及以各項事變編一北軍最後攻城及克復該城之確實報告星期一晨即九月一日寗軍擬同時攻撃幕府山及紫金山第八師兵士之大部分曾於星期日下午及是夜派往儀鳳門與下關守軍聯合擬抵死直搗幕府山之官軍第一師之兵則由南城與雨花台之兵及朝陽門守軍一部分同時出攻紫金山定星期一晨問八時兩路出發並於各門守軍中調撥若干編成大隊以助出攻之軍而派新募之兵及炸彈敢死隊並砲兵若干助守各門幕府山一軍出發稍遲後在磨盤山砲台附近大受挫衂紫金山一軍旋與大隊官軍在南門及山麓間之平原交戰是時城内衞隊新團長劉某乘城中兵力單薄之際即竪紅旗於警察總署大約係由北軍暗爲買通所致寗軍領袖即召城内餘軍鎭壓此變下關南門之兵聞城内來福槍聲疑爲官軍業已入城急即趕回以視究竟　内紛擾未定官軍已有所知且見太平朝陽二門守軍抵禦頗弱故即下令拼命攻城各砲隊咸注撃二門及二門中間之城墻並富貴山砲台一面復由地道於城墻之下埋下地雷希圖炸一巨闕衝入城中惟未如願僅毁外面之磚牆約二十尺之廣牆内土堆仍未損動官軍並預於兩門中間某點安設雲梯數架星期一日晨十一時後張勳之兵扳登者約二百餘人旋沿城牆向北奪得太平門及富貴山砲台該砲台守軍已先行逃去新兵及敢死隊見城上紅旗招展亦皆紛逃向北極閣一方面之城牆上置有野戰砲數尊由步兵一小隊守之抵禦至北軍由太平門入城而後退或謂該隊退走之前曾於城之下發一地雷此實不確富貴山先懸紅旗旣而太平門亦懸紅旗頃刻之間有第三師馬隊百名步隊五百名衝入城内蓋乃兩星期前投降馮國璋者也第八師砲隊司令是時適在朝陽門望見富貴山懸有紅旗知大勢已去抵敵無益故亦於朝陽門高竪紅旗拆下各砲之閂率兵退至夫子廟旋於該處投降官軍出攻紫金山之第一師兵士奉令退回南門佔據雨花台至星期二日晨間九時即城陷後二十二小時卒爲官軍撃走向南而逃後聞已出秣陵關第三十一二團之兵退至旱西門時頗有秩序大約乃向蕪湖進發蓋星期二日馮國璋之兵曾與寜軍二千名在大勝關交戰大骝即此團兵士也第二第五兩師之兵即屬韓恢部下者均退至淸涼山砲台戰至星期一夜奉軍官之命四散逃命至星期二日正午猶有小隊南兵與北兵巷戰城中蓋皆未及逃出者也何海鳴韓恢皆與部下軍隊同處何於星期一日正午由南門出城投守雨花台之正士星期二日晨間最後一役何猶在陣至是否與敗兵同走或由間道獨行則無從探悉韓恢投清涼山守軍星期一日下午七時有人見其仍在該山軍隊散後韓亦不知去向城内外之寜共约七千名其中半係兩星期内所招之新兵官軍入城後寜軍逃出者約二千五百名降者約五百餘名均剥去軍衣混迹民間今有極大之証據知城内第三師兵士之一部分確與投降馮國璋之該師大部分互通水息寜軍之計畫必爲官軍所知故能乘機猛攻最弱之點衞戍隊團長同時升竪红旗亦証據之一也九月一日晚間北軍入城六小時後城内共有北軍萬名内有張勳之軍六千人北軍旣入城内即從事姦淫掳掠歷四十八小時之軍官毫不禁阻破城後之三日内城中大小商店居民均數遭搜括至洞無一物而後已下關已成焦土據該處居民聲稱係有髮辫之張勳一兵士縱火所致九月四日張馮雷三上將始正式入城蓋爲破城後之第三日也特約路透 
南京訪函昨晨馮張雷三上將正式入城馮由下關入儀門鳳門張由堯化門車站人太平門雷入南門各於本軍所佔地段内設立司令部聞張勳已人都督府各告示均用張勳之名内有一示其詞旨如下外間對於城内搶刦一事謡傳甚多此項謡言不得輕信城中偶有莠民乘機竊物均已拘獲正法搶刦等事非兵士所爲爲此曉諭各色人等安居勿畏照常營業云云此種告示雖張貼四處而各街商店民居已被刦一空雖家具什物亦搬運全盡各等人民皆體無完衣家無一餐之糧 
下關景象極爲可慘高樓大厦均付一炬所餘者惟頽垣壞壁耳大觀樓亦在被焚之列除有糧食若干先行搬至躉船外其餘各物均水取出主人馬丁君可謂全失所有麥肯君主住宅亦爲人破扉而入什物散棄四地英美烟公司在下關所租之屋亦被掳搶辦事員之行李等物悉已失去各敎會雖有兵士入内槪未擾及各敎堂及各醫院均改作留養婦孺之所避難金陵大學者數逾千人聖經學校亦有六七百人鼓樓紅十字會醫院庭無隙地蓋近段居民皆逃入以求庇護也各醫院避難者亦爲人滿皆席坐露宿家中雖有巨厦不願居也各西人亦均竭力保護婦孺每一宅内輙容留五六十人不等目下搶風稍戢居民皆望治安早復彼等之情狀令人見之心惻特約路透 
南京訪函刦掠已止人民已無恐慌之象各街道鄉民之賣蔬者甚多蓋期稍得數錢以資餬口米商已平價出售惟存數無多殊不夠賣紅十字會已向距城二十英里之某鎭購米一千担供各醫院各學校及孤兒院之用俟購得足數即將辦里平糶按城中　共分三大段馮軍駐北段以水師學校爲司令部張駐都督府附近雷驻南門之外各街均嚴加守衛秩序頗好現悉張勳已任爲江蘇都督馮雷二上將一星期内均將回北南北紅十字會中人現合力辦理醫院留養所及掩埋事務紅十字會醫院共有傷兵八百五十餘人第八師醫院現由天津紅十字會管理共有受傷者四百餘名多係南兵赤十字會醫院有傷兵一百二十名已由紅十字會收留紅十字會掩埋隊自破城後掩死屍二百餘具今日已收到上海運來棺木五十具鼓樓醫院有南北傷兵二百七十名上星期戰時及兵士刧掠之時南門某醫局收有受傷者二百八十八某大孤兒院共有孤兒六百名前兩星期内歸红十字會保養現在商請地方官永遠维持特約路透 
南京電日本領事署已增衞隊百名及機關槍兩架官軍現仍虐待人民 
各敎會集議賑濟辦法並應上海美總領事維爾特君之舉定散賑幹事員五人馬林君亦在其内本社探悉有華人多名曾請上海美總領事維爾特君協助组織南京義賑會維爾特君即允致函南京請舉幹事員故有此舉特约路透 
專電 
北京電梁士詒所组之公民黨昨日開成立會除舉李慶芳爲形式之理事長外梁並演説此黨專以國家權力發逹實業重在專堅二字李慶芳演説此黨爲在野黨又有吳木蘭演説其所收議員可恃者至多不過三十然黨員多財政交通兩部人此後行政規紀當益敗壞 
北京電警備處訊得吳得勝實係黎宗嶽指使控告孫少侯者故孫擬起訴北京電稽勳局奉令徴求太平天國遺裔　查有李秀成之子李徴祥存有伊父手著天國鑑略實錄已宣付國史館北京電今日衆議院投閣員票料可多數通過 
杭州電浙督前電總統请分别收集各省在滬軍官後又電請軍 
 
 
 

Page 3

 
 
部主持昨得部復謂收集訓練以備任使旣安反側之心兼收人才之用至佩藎籌即當遵辦 
特约路透電 
北京電日使曾照常例令南京日總領事與張勳討論南京戕害日民一案詎勳拒日領之請謂當與劉冠雄總長討張勳並否認部下兵士有刧掠不法之舉動張勳之行爲殊不若已任江蘇都督之身分日領事卽以此情報告北京日使日使乃申逹本國政府請示辦法日使除以南京日領之電文通告外交部外並未向中政府詰問此事日使以日本輿情過于激昂故恐須行嚴厲舉動惟頗非笑將在滿洲或福建施行舉動之理想蓋信案起南京必仍在南京施行也又謂漢口日本軍官身衣制服爲華兵傳拘數小時之久此舉大辱國體較南京一案尤爲重大日使復稱黎都督對於此事殊乏情誼東京電日本國民今日下午在某公園示威後即有數人隨舉定之代表至外務省要求下動員令或外務大臣上表辭職晚間適降大雨故即散歸據代表聲稱將赴外務大臣私邸要求諸事 
東京電昨晚有國民多人聚集外務省門外繼有數人擁入外務大臣牧野男爵私邸尙有數人擁入外務副大臣私邸二員時均外出政府並未禁阻此項舉動亦未死一人人民徹　聚衆討論此案 
東京電昨夜有民人暴動拾石擲碎電片玻璃窗其情形並不劇烈反對黨等現正组織排華示威大會以阻撓内閣爲事首相山本伯爵今日答告政治代表謂政府不欲下動員令惟擬堅毅辦理中國問題陸軍參谋大島大將川村大將均由日皇召至日光會商政務蕪湖電昨夜约六點鐘時此間當道得悉黨人領袖張季康譯音由寗國府行纸蕪湖之南三十二英里之黄吉譯音地方向地方紳士索銀二萬兩否則卽須刦掠鮑貴卿得報卽派兵五百名馳往保護並擒拿該犯寗國府現仍由亂軍佔守雲南府電據成都消息該城現爲亂軍圍困各領事現設法調停川省現爲盜匪蹂𨈆� 
貴陽電現派顏師長率師三千名赴川平亂日内即將啓程 
貴陽電唐都督已任爲滇黔赴川征亂之全軍總司令 
譯電 
南京電今日八日全城業已安靜刦掠已止滬寗鐵路辦事員昨與張勳討論後已於今日開車各軍隊均已安處紛和小商店購買零物乞丐由南門及太平門拾取鎗砲廢彈售與外人以作紀念品 
北京電日使對於南京一案除以重大情形通告中政府外並無其他舉動聞日使現候接得本國政府之訓令卽擬嚴詞詰問中政府大約内有取銷張勳江蘇都督一欵此間外人之意日本對於此案除索賠外無理要求他事中政府前曾照會各國承允賠償外人於戰時所受之損失且南京日民於城中擾亂之時由領事署歸家保護財産此賞彼等自行冒險中政府未便担負責任日本所指華兵辱其國旗一節亦不足注重蓋此僅激昂之兵士所爲而日本小商店在中國各處售賣日旗每面僅值銅圓一枚以作裝飾品此其本國之人亦未見尊重國旗云云華人聞之大爲欣慰北京電袁總統派李盛鐸赴寗調查軍隊不法舉動 
北京電熊總理提議取消北京戒嚴令袁總統已有允意 
北京電衆議院確將通過新内閣人員表北京電先舉總統次定憲法一案已由衆議院呈參議院求同意 
要聞一 
[南京破城記六]  
本館南京訪函九月一日一點鐘張軍江防中路兩營曁揚軍三營攻進太平門追至正街各橋均架機關槍寗軍占據雨花台及南門一帶兩方血戰銷炮互相轟軍民死傷甚多竟戰至翌日二號十點鐘北軍始奪雨花台寗軍敗進南門約三千餘人當由何海鳴張堯卿韓恢等帶隊由沙灣順南城牆根出水西門逃至大勝關此處紮有北軍被北軍前後兜戰槍斃甚多其餘竄往蕪湖此間商氏無論大小家均被軍隊連搶三日掳掠一空仁昌典寳華銀樓亦搶後燒燬並有姦淫婦女之事人民紛紛逃避外國醫院不下數千人其顛沛困苦情形慘不忍目此時張軍前隊追剿敗軍後隊尙未進城故各軍士大肆搶刦幸西醫士馬琳出城面謁張勳設法維持當派總司令張文生隨帶大令進城鎭攝沿路派隊梭巡凡遇兵士搶刦者立即槍斃共計三百餘人幸各領事署曁各敎堂均派兵保護無恙 
四日上午十時各領事及馬琳包文畢泌等會同商會歡迎張馮進城各家懸掛紅旗業已出示安民人必稍定 
張勳暫住花牌樓蔣宅馮國璋住交涉局兹將馮示録照得本軍奉命南下會同各軍克復金陵城内外叛軍已飭各師旅嚴密搜查務根株凡我軍隊本屬節制之師入城之後自必恪守紀律設有不逞之徒姦淫掳掠擾累商民無論軍隊土匪立予軍法從事决不稍寛藉副大總統保衛商民之至意特此通告懷遵 
此次戰事人民傷死數百財産損失甚鉅元氣大傷一時恐難交易惟下關燒焚房屋甚多亦浩劫也 
[南京善第紀一]  
字林報載六日南京訪函云星期五日所得種種消息以商民而論大局仍無歆動人心之處惟南京之地位則已因此較爲明白要言之即爲張上將任江蘇都督馮上將已奉命回北就其原任也寗軍之逃出城外者已派兵前往追撃此爲軍政情形也至以平民之見地而論大局之不能令人滿意較前相夫幾希城中刦掠仍未全停實則已無物可刦兹有人提起開市之説而各業代表均調月底之前斷難從事此舉彼等之境况皆苦不勝言商界中平日較爲殷實者今亦大爲窘困嘗請洋商購米濟之均以度命爲要圖 
寗城居民皆恐張馮之兵互起衝突星期四日此説猶若確鑿有據今則恐慌之象已不復存現信張馮二將已能約束兵士且已互相舍誤並各出示張貼通衢禁止刦掠兵士在大街之上已無不法舉動間有仍在搜刮者然已不若前之横肆矣張馮二將誰爲領袖民間常相質問而無一敢决者蓋二將入城之後分佔地段各自行令按馮原爲第二軍總司令論理馮應處張之上准聞政府因爲克復南京起見故列張於馮國璋之上嘗憶陽曆八月初旬卽有張勳督蘇之説而直至昨星期五日始見明文張馮二將入城之後未駐都督府即爲此故張勳今旣任爲都督大約不日必將移入也自馮國璋奉命回北之消息旣布張勳在寜之地位益爲鞏固豫料馮國璋不日將由津浦鐵路北上覆命 
雜評一無名 
張勳何以處南京張勳否認其軍隊之奸淫虜掠謂爲謡言試問抗張之軍旣已全收中外人士何愛於彼而爲造此謡且寜城之現狀俱在被好被搶之人口碑俱在亦何能以一手掩盡哉 
政府何以處張勳日人之要求且勿論以種種事實証之江蘇之人其願以張勳爲都督耶張勳爲江蘇都督其有光於政府者幾何耶政府其果愛江蘇不及愛一張勳耶我人民其覘之 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[關於寗寗垣戰事之揚軍]  
揚軍最出力之人員現經張勳電請大總統奬勵計總指揮官吳兼善傳民傑均斌授陸軍少將并給微章旅長陸軍中將方更生請授動位陸軍少將楊瑞文馬玉仁均請授陸軍中將其除各旅團營因人數較多俟調查明晰陸續請奬 
徐師長於三號抵寗會同張軍安撫居民現仍駐寗帮理善爰事宜趙團長振東之喪現經總統賜卹一千二百元由軍需局發給并派第四師總稽查徐先志代往行奠現趙之靈輛已抵揚州聞將暫寄萬壽寺以便各界追悼第四師宣布甯垣捷音云本師前敵來電一號收復南京大兵分途并進業已會同人城餘孽或剿或撫不日即可肅清從此大江南北閭閻永享安寗凡爾居民舗户各自營業謀生特此谆谆佈告謡傳勿再妄聽 
[南京城破後之鎭江]  
駐鎭武衛前軍軍統前敵行營閻中軍於五號午後出示略云疊奉張鎭撫使電諭於九月一號我軍攻破南京各城門大隊攻撃入城全城及各砲台要塞均行恢復剿撫兼施叛逆黨羽盡行降散肅清四號全軍進城出示安民秩序大定等因爲比示仰闔鎭商民人等各安生業照常貿易勿事自行驚惶倘匪徒揑造謡言惑衆滋事准其禀告地方官及各營立即懲辦幸勿爲其摇亂致起事端是爲厚望本中軍現奉電調赴寗襄辦要公鎭地善後一切事宜經帥電責成本軍徐營務處及地方各官嚴行保衞治安特此布告 
鎭路要塞炮台總台長兼步兵三十一旅旅長龔青雲於六號出示略云本旅長前奉程都督委任來鎭忝長鎭台其時適當揚鎭衝突之餘戰禍眉睫全城局勢岌岌可危復奉江北鎭江撫使張委任調停兼步兵旅長業於八月二十四號准前劉旅長移交接管親事惟念本旅長德薄能鮮艱鉅難勝幸受事以來保衛地方資遣軍隊仰承訓示倖免咎愆此皆我父老兄弟之所贊同本旅長實不敢貪已力現在寗垣戰禍告終鎭埠秩序回復居民旣無須遷徙商店應照 
舊開砦市面爲財政盈絀之源人民乃地方興衰之本灾害旣經消滅元氣自宜力回想我父老兄弟桑梓情殷當能計及至所部營台軍隊素抱保衛商民主旨各界咸知數日以來本旅長復派暗探明查杜漸防微俾我父老得以安居樂業爲此示告闔邑商民人等母聽邪説而召危亡母匿軍械而罹法綗倘有不安本分犯法違章一經查覺定即從重懲治 
淮北缉私營統帶米占元現奉長江巡閲雷副使電請大總統令調所部一營馳赴鎭江防堵兹米君業於七號率師來鎭矣 
張勳以金陵全城克復惟何海嗚餘黨及各敗軍勢必分途逃竄昨特電飭駐鎭各軍隊務各嚴加防堵勿行竄入 
[李護軍使進城後之江西]  
李護軍使之政見督署東西轅門特設秘密投信處初意欲人人盡言週知黨人蹤跡現聞李護軍使又慮及人民程度不一恐不免有挾嫌告訐之事察核偶疎利不勝弊故已飭將投信處取消衛戍司令官及　視廳總監會銜佈告云照得本司令本廳日前查得國民黨支部屋内執事人等悉數遷移舉宅皆空所有屋内一切物件無人主管本司令恐其宵小聚機偷竊當卽會同警視廳將該支部房屋封閉以資保護現在省城秩序恢復該支部人等如已回省卽行赴本司令部呈明准卽隨時啟封爲此佈告仰卽知照 
李參事長暫攝民政李護軍使兼任民政長一節迭紀前報日昨李護軍使已通飭行政公署人員一體知照惟李護軍使以刻下軍書旁午未遑兼治民政特派本府參事廳長李廷玉暫攝斯職三十號午刻一點鐘李君已至行政公署與各司人員接洽并令各員照舊辦事矣 
李烈钧之蹤跡聞李烈钧確在萍鄉部下 
尙擁兵二千人均係林虎统率宜春二十四日來函云連日傳説李烈钧不日由此過境往湘今日上午有兵士數十人肩荷鎗枝擁大轎一乘馬一匹從東門入西門出或云轎内人似李烈钧究未知確否又該縣閧傳李來時地方紳界擬组織招待所冀攄目前之禍二十五日新昌來信云李烈钧及蔡鋭霆等確由宜春竄萬載聚匿株潭惟據萬載人接該縣二十五日家信未曾提及約係子虚 
歐陽武之近况客自吉來述歐陽武之蹤跡頗詳特拉雜記之如下歐陽武前在南昌帶去衛兵兩排至青原山駐紥山寺有僧三十餘人見歐陽係軍人不敢拒絶遂優禮相待嗣有陸續逃去之機關鎗隊及三五連兵士數十人歐收之編爲衞兵第三排共成一連後又有其處軍官率領殘卒千餘人逃至府城亦經歐陽収容編之成團分紥吉安城内外另有水巡礮艇十餘艘歸倪星魁節制守住峽江三曲灘一帶云青原山在府城之東岸距城二十里山路崎嶇歐陽在寺内特令兵士分班守衞計廟門門首二名住室門口二名又聞歐陽武於三十號有電于南昌商會大意謂聞李護軍使旌斾業已蒞止地方賴以維持罪人遠居鄉陬傳聞之下何等慶幸除另電李護軍使并納還印信外合電告知云云 
撫州之糜爛情形昨有客自撫州來述敗兵至撫情形甚詳記之如下敗兵到撫州時該地知事報告得劉連長書謂有兵二百餘人離城二十餘里能代籌餉二千串則不進城糜爛云云次日知事與各公團正磋商間突有吳某猝來勢甚淘淘云昨日之欵急需籌備待用各公團代表告以地方連年灾歉勢難籌付并經知事與吳某密談示以此軍已經進省文電勸其罷手吳某始出未幾劉來知事亦與私譚良久劉亦旋出次日知事預備請劉年午餐而劉已遠颺矣後聞劉只有二十一人大槪因人少散去此十八九兩日事也嗣後又得李渡公團報告黄支隊九言帶兵千餘人到李渡勸撫郡公團預備歡迎次日又來書報告該兵在李渡擾亂情形臨行索李渡軍餉四千串當時只允一千串後將臨時店經理促住用槍恫嚇翻箱倒篋共得現洋及官票數千元後又用槍逼繳出簿帳按户索取李渡人民三日不寗黄將臨店欵收齊後再領地方千元约得萬元之譜旋拔隊上撫到撫分紥五處正覺寺福建會館城裏龍王廟東嶽觀經公團查初到不過三百人到撫又招百餘人快鎗只有三百十四枝派四人監守電局四人監守郵局往來書信均須拆閲城門出入搜檢綦巖並禁止搬移每十里設偵探數人或裝扮賣食物者並聞有駐省偵探故能靈通消息公團派代表與黄接洽或勸其解散缴鎗由公團出欵據説要與中央軍隊交仗一面聯袁臨等處散兵一面借撫州招足二千人因之撫州居民驚駭萬狀惟盼大軍之速至云 
廖伯琅被囚撫州有自撫州來者云郡城爲黄九言佔據憲兵内有上士萬言黄勳藍正邦三人甘心附從迫脇連長朱炳然服從黨命惟參謀朱連長素持穏健主義不爲所摇然在威力範團之中只得虚與委蛇乘間偕排長劉權逃回省城報告一切詎廖伯琅逃往撫州竟以朱連長在連遂投入網羅迫令籌謀廖不從黄卽將其家眷一併拘押於囹圄之中現雖大軍往剿廖伯琅恐將不免於難云 
[省議會之消極觀]  
閩議會此次各省議會通電附和黨人者均奉令解散惟閩省係偏僻省分中央不甚注意以致倖免然省議便各議員自取消獨立以後前後思察頗不自安日前忽咨行政公署云省議會前日通電獨立係由許崇智派人至會持電令簽本會正副會長名義本會手無斧柯受其迫脅只得簽名發電其實所有用省議會正副議長名義發各電均許箇人之私意並非本會所主張請轉電聲明以免誤會等語其時新任民政長劉次源未到劉瀛不負責任一切均請示於孫督聞孫督已爲轉電京外各界切實聲明不關省議會之事矣 
湘議會湘議會日前奉令解散已由湘會各界迭電政府請序解免未邀允許兹聞長沙敎育總會農務商務工務各總會復電致政府云湘省自特别議會解散後言論機關中斷人民眞意代表無人民情頗多阻隔本年正式省議會成立賴各議員主持正論剗除弊害造福非淺此次湘省獨立譚督苦心孤詣维持秩序已蒙俯諒議會處風潮劇烈之際又值閉會期内留省議員不足三分之一實無斡旋大局之實力所詳一二文電乃因禍迫燃眉爲保全生命維持公安起見商學各界羣諒其心現奉令解散留省各議員均已靜候查明辦理其他離省各議員公民等羣以此次拍電旣未與聞擬請俯察輿情均免置議現湘省財力羅掘已空若解散另選人民旣增負担地方亦多紛擾卽祈衡諸法理準諸事實施以相當辦法母使議員非罪受累則人民受賜爲不少矣云 
[重慶軍事事詳記]  
邵某之被拘探聞前月底熊克武曾派楊庶堪之弟子邵某到川南瀘合一帶秘密運動復在滇黔邊界勾結土匪響應貴州仁懷等處土匪附從者已有二千餘人紛紛潛入川境邵某復誘惑第一師軍隊約期於八月十二號先破合江不料第一師隊無一人贊成者爲該師中人密禀周師長於七號將邵某拘案訊究由裴觀察周師長會審搜出僞司令委任狀并信函多件當卽正法邵某臨刑時謂伏法固無可辭惟請周師長發一電至南京章某報告伊之死期云云 
趙君之被害川東觀察使趙一德被害一事早詳本報兹悉趙在渝時與熊克武表面尙無惡感趙君署内並任有某黨之人且到萬縣巡閲時卽撥帶熊克武軍隊以期始終推誠相與不料熊氏仍懷猜疑慘害趙君臨死時卽熊部之軍除皆有不忍之意云 
渝事之影響此次戰禍以永川隆昌爲劇昨有自該地來者謂隆昌附近南關之街房已被火延燒損失類巨渝亂發生市面停滯而叙府瀘州萬縣涪州等處向恃渝票爲周轉者已受其影響頗有損失云 
司部之遷移熊克武獨立後外人即加干涉不准擾亂重慶商埠故熊氏現已將自稱之司令部移駐江北廳矣 
順慶之獲勝熊氏獨立之初卽勾結川北土 
匪滋擾順慶將八角舗佔住八角舗乃由成都往順慶之要隘地勢最爲阨險距順慶三四十里當二師糢範團將抵順時先以好言和解無效遂有模範團軍官謀君係營山人素悉川北地理自告奮勇由山右小道進兵出其不意得獲全勝云 
新津之餘痛新津之變經兵隊繋散有潰兵十餘人各負包囊槍械結隊同行如緝匪清鄉狀繞道由小徑奔赴下游鄉人見而驚駭不敢阻止嗣探悉始知新津敗兵前往投赴熊軍者 
保寗之近狀保寗府於八月十三日突有形似土匪之人數十名聲言係熊克武派來之兵直入道置觀察楊芷沅聞耗卽時逃去 
合江之戒嚴合江距重慶戰地二百餘里自奉戒嚴通令以來恐黨人潛蹤謀亂城門堆卡盤詰異常認眞日前查獲黨人三名當卽訊明正法近聞隆昌一帶熊軍敗潰時恐其竄入縣境除隨時派出偵探外并將現駐兵隊一并移紮縣城外日夜防守云胡督之佈告照得熊先武原充四川陸軍第五師師長現旣竊據渝城顯爲背叛卽屬害國之人昨奉大總統電令已將熊克武軍官軍職褫革所有四川陸軍第五師名目并應一律取消以免淆惑觀聽合亟布告軍民人等知悉須知軍人以保衞國家爲唯一天職能盡其職旣完全爲中華人民國之軍人若如熊克武等據城稱亂荼毒生靈顯係匪徒豈能任其假冒師旅之名行搶刦之實惟熊所部官長士兵未嘗無明晰大義之人或因被其迫脅或係受其朦蔽事雖不韙情實可原倘能及時悟悔翻然來歸本都督决不阻其自新之路再能遵照大總統電令立功自贖則不次之賞行且隨之推誠相予冀返迷津切切此告 
[李準呈請收回成命之辭令]  
李準自授廣東宣撫使遲未履任兹以粤事已平龍督正在　辦善後宣撫一層似可不必故日前特請收回成命當奉批准兹將其原呈録左準黭闇無能備員顧問辱蒙謙冲下遠以準諳悉粤情時以軍事諮詢用得貢其愚戆稍效萬一溯粤省自辛亥改革以後胡漢民陳炯明輩黨幟愈張兇焰日烈自居功首顯抗中央隠然割據一隅以爲南方根據地幸蒙下採芻議委派王若周蔡國英隆世儲密赴廣東聯絡軍隊趨向中央未幾贛寗事起而陳炯明果以獨立響應使非軍隊携貳剪其羽翼黄興諸逆趨赴合謀大局實不堪問迨陳炯明爲陸軍所逐西江水陸各師亦迎濟軍東下粤垣獨立不半月而遂取消其收效之速實爲意料所不及未始非王若周等苦心籌畫先事布置之功今龍濟光已入省城亂事已定善後建設各事是其專責果能審慎籌維與時因應秩序可期完復準似可免此一行擬請收回宣撫使成命毋庸赴粤當此時局艱難民生待治敢不勉竭誠悃仰報知遇仍當留京宣力藉備馳驅臨呈不勝惶悚待命之至再奉頒關防一顆除繳軍務處核銷外合併聲明 
[廣東民政長問題之商榷]  
陳昭常自任命廣東民政長後因粤省有一部分人反對甚力繼而該省宣言獨立至今尙未赴任此交粤督龍濟光率隊入省平亂後卽有電致政府稱現在大局粗定百政府理請速飭陳民政長卽日來粤以便整頓一切已由政府諭陳催令前往聞陳仍向政府堅辭不肯赴粤政府以粤省經此番變亂亟需妥員整理善後陳旣不願前往特擬定汪聲玲嚴家熾二人電商龍督俟得龍復電到京如表同意卽於汪嚴中任命一人爲粤民政長大約不日卽可發表 
[三省議員保釋劉恩格之態度]  
劉恩格被捕後三省議員特開會協商公舉代表十二人晉謁熊總理昨午由吳蓮伯率同至國務院熊總理接見後蓮伯等首言劉恩格本民主黨舊黨員與某黨本無絲毫關係不知因何故被捕並不知總理對於此事之意見如何熊總理謂鄙人就職甫數日卽遭此事實屬不幸對於此事之辦法終必主張以法律解决歸大理院審判至其法文已由議院提出交大理院解釋去矣釋明白後必可使此事歸入法律軌道今午已一再以電話催促望諸君少待並謂當我以此事告知總统時總統亦甚以爲異以爲劉恩格與趙世鈺皆北方人必不能與南方黨人通聲氣但劉趙二人旣與其他六人同時逮捕案情未明今日亦不能獨示優異於劉某一人至劉君及其他七人現在津均甚平安待遇亦不甚苛我已遣人去查視諸君不必擔憂云 
[淮軍進勦蒙匪之捷報]  
王鎮守使昨由多倫電總統參謀陸軍兩部文云據口恩榮李際春等報告三十三十一兩日在藍旗所屬哈噶踢拉地方與蒙匪僞干將軍烏拉瑪僞爲鋒忙乃巴圖大股血戰兩晝夜蒙匪約數千戰線約一百里此次撃斃匪二千名屍横徧野得獲旗幟號衣鎗炮牛馬等類無算追撃三十餘里因天黑大雨而止淮軍陣亡官數員兵三十餘名受傷官兵六十餘名陸軍騎兵第一旅兵陣亡七名此次純係庫倫調來悍匪外人指揮此係大致情形先行飛報以慰鈞係俟查點清楚詳情續報其駱駝廟五花城方向我軍所派兩縱隊連日探悉戰卡撃斃匪探十餘名謹先馳陳懷慶叩冬印 
[墾植學校被封後情形]  
日前蘇長官訓令憲兵營張昌煕吳縣知事宗能述以有人報告墾植學校在留園隔壁係黨人機關飭卽前往搜查發封候示當經宗知事同憲兵前往該校搜查毫該黨証據當令各生等遷出並眼同該校方經理員等查點將校内各物中盛氏之紅木紫檀各項器具物件係光復後借用盛氏之物歸入一邊房内封存又將内各物另歸一邊房内封儲惟該校楊校長業已辭職有創辦該校之黄家本校長在滬悉得此事特於日昨來蘇謁見應省長詢問發封該校原由應省長謂日來迭接到報告信函均稱該校爲亂黨機關是以令飭查封今旣查無証據自可啓封給還云云黄家本以當時創辦此校頗非易易今無端遭此殊與名譽有關擬再懇省長請明晰批示後方可啓封將校中各物遷入他處重行開辦云黄又查得該校茶房頭目徐蔚榮有將校中器具物件暗中偷運出外售賣之事特查開細單將徐蔚榮函送馬路警署史區長處請究查追矣 
[戒嚴期内之杭州]  
都督各誡軍警通電昨日行政各機關奉到都督府六號抄電各縣知事密内開此次贛事發生南彊各省均遭糜爛獨我浙軍警上下一心力任维持卒致地方又安七鬯不驚聲譽遠播遐邇共欽現在南京已下皖贛節次蕩平大局業已底定乃迭據確報叛黨以志不得逞叢怨於浙不惜以金錢運動言詞煽惑百計隂謀陷我浙省似此居心叵測天人共憤凡我浙軍警尤宜忍痛豈忍以維持治安之功任該叛黨廢於半途務各堅持初心百折不回竭力防維以盡職守俾使叛黨無所施其伎俩弭禍無形卽日後亂事敉平我浙軍警之榮光更可震耀宇内仰即飭屬剴切告誡一致進行勿隳前功是爲至要都督歌印等因奉此合亟函請飭屬一體查照遵行 
團長防皖之軍報長江亂事漸就敉平潰兵分竄嘉湖衢嚴各屬與各該省犬牙相错防務因之愈嚴前經都督會商諸將帥調回蘇境各軍專任嘉防而以第六師分路防湖另調浙軍精鋭第二十二團移駐泗廣專防甯本日都督府據該軍團長來偉良君捷報稱頃據報建平縣叛軍陸續退去現已不滿百人又據宣城寜國所轄探報該縣二十六號張永正與官軍戰於南陵距城十五里爲官軍撃散次日張永正逃歸宣城是晚詐稱赴蕪乞援潛逃知事亦欲遁各界留之遂宣布取銷獨立併將現有軍隊遷併一營改名保衛團餘繳械遣散廣德安靜偉良叩微領事未便檢之特令前日大東輪船不服檢查事致起紏葛商氏大爲憤激致有發起抵制之説嗣經朱都督爲愼重邦交計密飭地方官分别勸阻一面商由日領事轉飭商輪遵章查檢以釋羣疑各日商亦已即日服從兹悉軍警 
 
 
 

Page 7

 
 
各機關本日又准都督特令據日領事函開昨日下午本領事因公過梅花碑水亭址地方忽有華兵三名按是處係都督守衛步哨綫内喝令停輿搜查謂係奉都督命令對於各國領事均須搜查等語内有一兵出言尤屬無禮也湧金城門時亦有武裝巡警檢查語亦同前查各國涙駐領事在貴國官員應以優禮相待約有明條何能草率視之想近日嚴防城門爲查究奸究計事屬相符乃以訪緝彼輩而一律適用於各領事諒非貴都督之本意應請令飭軍警嗣後對於本領事及本署官員勿令再有阻攔搜查以符條約等因到府查外國領事乘輿未便一律檢查自應禁止以重邦交除函復外令仰軍警迅卽轉飭遵照地方通信 
[蘇州]  
城内之巨竊案蘇垣護龍街局頭弄朱公館於九月五號半夜被賊多人挖洞進内開放大門各賊直入内室竊去玉器衣服等項爲數甚鉅内漢玉鐲一只值價三百元該處隣居係陸軍三標本部且南路一區崗警林立乃失事時軍警毫無覺察迨朱姓翌晨往南路警局報告後張區長亦不親往踏勘云 
[鎭江]  
鎭郡又患旱災鎭郡自夏徂秋兩澤愆期近日尤爲亢旱各鄉高田所種荳禾均已枯槁不能成活本年秋收已屬無望因之各該市鄉農民紛紛至公所請求報荒已由市鄉公所具呈縣知事謂履鄉查勘矣 
税務所長易人丹徒縣税務所所長一缺現奉國税廳籌備一處委任王得庚補充日内卽可蒞鎭視事 
[杭州]  
附郭賭匪之猖獗杭縣附郭上四鄉一帶與富桐山蕭各縣毘連帮匪地棍視爲淵藪近來省會戒嚴水陸防營調防衝要致匪棍等死灰復燃兼旬以來召號徒黨數百人在祝家莊等處大開賭棚白心寳檯多至三四十桌甚至騷擾居民掳掠牲畜賭負則夥衆搶刧良濡受害夜不安枕昨經該處鄉董馳赴第四區警局告密立派巡警會同就地鄉團鳴警團捕各賭徒猝不及防當場拿獲三名餘黨竄散嘗將各匪押解回署不料行至半途各匪黨窥見兵警人少突然鳴鑼聚衆四五百人各執刀械開鎗窮追至火燒凉亭警察見勢不敵棄犯逃入某鄉董家諸匪擁衆圍毆鄉董家器物俱成虀粉刀傷警察多名幸後户蘆葦隠蔽得免喪命該警署夜半聞耗急電總廳求救初六日黎明經夏廳長特派勤務督察長余君督帶警備隊三十名備足子彈馳往勦捕矣 
[山東]  
濟南大戮黨人自贛甯獨立後青州益都縣卽有黨人倡結團體圖謀不軌偵探全數拿獲解省訊辦認供不諱日昨下午二句鐘時由司令部提出在東關義田中正法當經濟南城守張總司令宣布罪狀如左前次拿獲之亂黨牟煥文等六名在益都縣倡結團體圖謀變亂響應叛軍逆跡昭著屈經訊據供認不諱現已呈奉都督會辦批准遵照大總統頒發命令按軍法從嚴懲辦兹於本月三十一號將該犯牟煥文等六名一律鎗斃以遏亂萌而昭炯戒特此宣告計開牟煥文年三十二壽光人張同普年二十維縣人何鳳鰲年三十蒲台人秦明堂年十九安邱人劉得銘年二十昌樂人趙文慶年二十九壽光人 
[雜評二]  
中日之邦交前日外間紛傳某某等省有日本黨人暗助南軍事我政府爲睦隣計已由内務部令行各省代爲剖白矣近日杭垣因大東船不服檢查又起日本人代中國黨人密運軍火之風説人民憤激商界集議抵制朱督爲睦隣計亦飭知事　廳會同勸解矣蓋政府與浙督恐國人因誤會而起猜疑漸至釀成意外之交涉故亟亟代爲聲辨詎非中日邦交之篤歟 
今日本國民因南京有傷害日人事大起激昻致促政府立下動員令特未知日政府睦鄰之盛意果能如中政府與浙督否耶（默） 
青原山中之止戈和尙歐陽武自南昌退入吉安匿跡青原山中自號止戈和尙矢言不聞世事意者從此遁跡空門徜徉于峽江山水間耶 
乃昨有自吉安來者盛傳其廣招衛兵扼守水險身入空門而機心未去豈止戈其名而奮武其寳者歟果爾則大好山水又將變爲鎗林彈雨之點缀品矣 
嗚呼青原山嗚呼止戈和尙 
解散聲中之省議會夫以行政機關而畏立法機關之干涉吾聞之矣乃不謂以立法機關而亦畏讒憂譏希冀其或免於干涉者吾不知其果何故而致此豈法洽國之新例自有不得不然者歟然而我竊爲省議會前途危矣萍 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再誌拘獲熊仁之疑團]  
鄭鎭守使派探拿獲黨人熊仁卽熊搏雲寄押老閘捕房一面補具公文候公共公廨預審在案昨晨由探曹錦珊協同西探並八十八號印捕將被告解廨經聶襄讞會同英副領事康君升座研訊捕房因被告不認爲熊仁故解案單上書明中國官長控江西人王子林於八月間在滬謀叛等情堂上命傳被告至案該被告中等身材面貌較雷鐵生稍爲清秀身穿元色實地紗對襟馬褂青灰實地紗長衫緑線襪圖頭緞鞋似非商界中人坦然上堂一若無甚關繋者先由中央政府代表高易帮辦瓊司律假上堂譯稱被告王子林係叛黨熊仁之化名實爲政府通緝之要犯自解至捕房寄押後即照章聲請廨員補出提票已送交領事圍備查應請收押俟敝律師檢齊證據查明詳細理由再行正式控告並將關係被告之世界可怕等題目印刷品呈案請察堂上展覧一過即交與被告閲看詰問被告是否承認據襪告供印刷品上列名之人並人相識我名王子林世籍江西現年二十二歳向在漢口販書爲業時常往來滬漢之間兹來滬已兩星期寓居法租界永益公棧内前日因至英租界商務書館等各書局探問有無新書出版行經四馬路突被不相識兩人拖住詰其原因不能回答旋由八十八號印捕攔入捕房我非熊仁實遭悮指即是熊仁亦須出示實在證據方能逮捕查租界章程無論干犯何事均須公堂信票未便擅行拘人今捕房遽准收押恐將來效尤者接踵而起人人自危且此種案件堂上亦辦不勝辦政府旣指熊仁叛逆與王子林風馬無關堂上此辦亦莫 
明眞僞卽由聶君諭被告曰原告已有証據呈案是否屬實一經預審卽可明白現旣未能正式開審毋庸置辯英領康君亦以被告旣不承認自應詳細研訊遂商之聶君判被告帶回捕房訂期即日午後預審被告如有理由准延律師到堂辯護 
至午後二時半仍由聶襄讞會同英領康君繼續提訊先由瓊司律師偕証人製造局調查員鄒寳森上堂聲稱被告確係叛黨熊仁前在鎭江警局辦事有彼處警局全體所攝 
小影可証被告亦在其内且由鎭江寄來之傳單内有羅銘森之電報亦有被告贊成黄興獨立组織討袁司令部之語况兩月前被告在申曾在一品香請客又在同春坊妓女雪隠處請酒曾與熊會面請爲察核並將照片傳單呈案堂上覽畢即將照片發交被告並指出與被告相似之小影向之詰問卽據襊告供稱從未在鎭江警局辦事照上小影雖與面貌相似然天下面貌相似者甚衆不能指鹿爲馬且與見証從未謀面鎭江亦無討袁司令部儘可查察聶君詰稱爾旣未至鎭江安知鎭江之事被告接稱雖未至彼處鎭江之事亦稍有所聞故知彼處無討袁司令部之组織供至此堂上以時已傍晚且人証未齊遂定諭被告仍帶回捕房候下禮拜一原告邀齊見証再行研鞫 
[黨人聯翩東渡]  
黨人黄膺白於此次淞滬開戰時曾爲陳其美參謀失敗後匿居公共租界茲因鄭鎭守使照請駐滬外交團轉飭捕房搜捕甚嚴故已於前日偕同黨陸松生沈益均陳嘉會沈景山並苛報總編輯戴某等同乘日本公司輪船潛往長崎暫避 
[法總巡注意黨人機關法總巡藍維藹君曾於淞滬戰事發生後籌辦防務不遺力故界内居民鎭靜如常現藍君以邇來閘北城中南市等處已由鄭鎭守使迭次破獲黨人機關法界與華界毗連之處甚多恐有黨人潛入租界暗設機關故飭各探嚴密查察以杜後患 
[嚴拿張堯卿]  
鄭鎭守使據偵探密報張光曦卽張堯卿潛領同黨十餘人由寜竄滬隠居美租界某洋商旅館内請卽關提云云鄭上將以張堯卿近在南京自稱都督且查係徐企文攻繋製造局案内之敎唆要犯現旣潛來滬上自應密拿爰於日移請張交涉使照曾租界領袖領事轉飭捕房迅卽派探嚴拿務繼嚴辦母任漏網 
[暗探駐站密查]  
鄭鎭守使以寗滬鐵路現已通車南京黨人潰兵勢必潛竄來滬查該處車站地屬華界自應派偵探駐守密拿業於昨日訓令淞滬警廳長選派精網暗探數名前往查緝凡遇寗抵滬着令詳細稽查如有身帶軍械以及形似軍人者均須詳加盤詰如果言語支吾應卽並解到署訊明發落 
[截拿南京潰兵]  
鄭鎭守使前日接南京張都來電略謂南京業已肅清探得潰兵竄走句容漢陽而至宜興騷擾又恐其竄擾蘇浙請揶電會節節截拿等因鄭君接電贊昨已轉飭所屬軍隊嚴防並電會蘇都督及蘇州第二師朱師長水陸各警廳分派軍隊防剿矣 
[警廳續解嫌疑犯]  
西門外愛國婦女會前因私設機關經淞滬警察廳長穆君訪悉呈報鎭守使府派探協警會同第二區警察署警備隊查獲男女十餘人解送鎭守使後旋有新裝婦人許正平係南京人欲至該會被看守巡士扣留送至淞滬察廳由司法科預審暫行拘留在案兹由滬北華商旅館將許正平供出寓居該棧之伊子許鈺麟送案昨經穆廳長連同續獲嫌疑犯潘廣祥與台灣人潘謄陳燦等供五人一併解送鎭守使署請爲訊明發落 
[查詢破獲機關之眞相]  
前日閘北第一警備隊獲私設機關之皖人葉長青林清陳雲駿朱國文王駿等五人一併解送淞滬警察廳司法科預審後暫行拘留在案乃外間誤謂此案已解鎭守便署昨爲鄭鎭守使得悉以本府並未收到此種案犯特派偵探至司法科查問實情始悉尙未審實且有要證尙待飭緝是以暫解送該探卽據情回復 
[江灣警區拿獲潰兵]  
潰兵俞志才柳志心朱德標董長葉松林甘德標尹萬等七名因在江灣一帶滋擾爲該處警區拿獲轉送司法科飭卽收押旋探悉俞志才等向在江灣羅管帶處當兵後隨羅至鈕鐵生處往吳淞嘉定等處戰敗後潛回江灣被獲兹穆廳長已飭司法科趕緊預審轉解鎭守使署軍法科訊明處治 
[内亂牽及外交]  
上海各國領事疊接寗垣領事館敎堂僑商等紛紛來電謂各軍在城内有排外舉動其最顯者爲張軍希參戮日商一事外國敎堂亦有不安之象紅十會又爲擾及等語現各國領事已將寜垣現狀電致各該國政府曁北京公使團向外交部提出抗議矣 
[鎭守使决計遷移製製造局]  
上海製遷造局曾由張之洞在前清兩江總督任内摺奏以製造局爲軍事性質不宜設於通商繁盛口岸擬請遷往蕪湖惟遷費祇少需三四百萬金又因該局常年費用支絀秦請在江海關税欵項下提取二成以作常年開支即就所提二成税餉内酌提二釐以備該　遷費　經清帝　准照辦在案兹由上海鎭守使鄭汝成君查得該局設在滬地誠如張之洞所奏甚不合宜蓋迭次製局造被人攻繋皆因上海輪軌交通各處黨人來往較便之故若再設在上海以後難保不再有攻撃情事非獨該局難以鞏固且租界近在咫尺設或蔓延易起交涉現查舊案旣有移建蕪湖之議刻正停辦應將該局决計遷移　查所積遷費歷年酌提祇有數十萬金不敷甚鉅業已呈請袁總統核示　辦矣 
[穆警長之哀鳴]  
淞滬警察廳長穆杼齏自改爲城廂内外警察屬最縮小權限後即於前日電請應省長代呈中央辭職尙未奉復而穆君去志甚堅昨又致應省長電云蘇州省長钧萈林電計塵　鑒長荷省長特逹之知奉職無狀負疚已深目下寗城已下淞滬秩序業已完全回復自返良知亦已稍有補贖光復而後警務廓張待罪二年近復咯血兼之老母多病弱弟遠遊侍奉無人益增愧痛應請查　麻電俯准代請中央迅賜放歸無任啣感袁鳴若此應亦仁人君子所見憐臨電悲悚不知所云淞滬警察廳長穆湘瑶肅齊 
[換給調查員通行憑證]  
縣公署調查兵灾事務所主任吳知事前委調查股員朱子堯等赴高昌廟一帶調查兵灾損失曾於八月三十一號請鄭鎭守使給發五天爲期之通行証六紙現已期滿而調查尙未竣事故將舊証繳销績發新証六纸以十五天爲期已函送吳知事轉交各調查員執用矣 
[姚議員請假回南]  
北京衆議院跳員姚文榾君請假四星期乘輪返滬會議兵燹善後事宜前日抵埠昨日午後即詣市政廳興市纔董陸崧侯君等面商辦法 
[米商乘機抬價]  
張勳攻入寜城後曾電致上海紅十字會請備米糧五千石運寧賑濟難民一面再行招商採辦陸續接濟並採購軍米數千石一般米業奸商遂衆此青黄不接之際抬　價值日來已增漲六七角每石售洋八元四五角之譜刻誣上海縣吳知事訪悉立即函知米業商董轉告該業各舗務宜照市發售以濟貪民不得任意房奇致妨民食云 
[搜獲散兵藏匿之鎗彈]  
陸軍步兵第四旅第四營營長楊錦堂前奉鄭鎭守使命令將該營兵士一律遣散並發給恩餉旅費卽令回籍曾紀前報兹經第一區第一分署巡長孫愼卿協同四百四十四號四百十二號巡士在該營查獲散兵藏匿在内之毛瑟鎗一支槍珠一百五十排並另珠四粒剌刀腰刀各一把鎗機一個一併帶署禀明署員送至淞滬警察廳轉送鎭守使署存儲 
[協緝寳山逃犯續誌]  
寳山縣看守所押犯韓老海等二十名曁女犯孟任氏等四口於南軍攻進之時乘機逸出已誌昨報兹悉上海警察廳長業已傳論各區一體恊緝矣逸犯名單録下韓老海方阿二陳坤詳陳阿允李三九子即李麻子王三顧玉生朱春葛秋生　韓玉懷　曹阿寳　馬阿小　陳伯大　陳仰生　朱阿生沈士卿　王鳳岐　沈木木　陳少卿　項榮甫崔阿二女犯四名孟任氏張陳氏王氏胡連香 
[協緝奉賢逃犯續誌]  
奉賢縣監獄脱逃監犯由該縣檢察廳訪悉該犯大半匿民滬上業已備文移請淞滬警察廳恊缉在案兹悉上海地方檢察廳汪廳長前日亦接該廳移緝公文並派法警到廳候示昨日汪君卽派法警陸榮葆隨同來警分赴各處查緝 
[管門人乘亂串竊]  
高昌廟桂墅里六十二號門牌住户張文廉曾於劇戰時避難逃出所有家中紅木器其衣服等物悉未搬出封鎖在内詎至停戰返家檢查木器衣物均被刧竊一空祇剩水缸二只特役二區警局請爲查緝當由錢署長查得該處守門人難保無知情情弊是以命提管門人丁德生到區究詰旋由包探在丁家内查獲红木大床兩只紅木玻璃廚一口確係張文廉之物復加研詰丁始供　與同黨王漢民愉竊昨錢署長已將丁解送穆廳長請爲究辦 
[華界火政大改良]  
上海救火聯合會自本年五月間新北門内大火延燒房屋二百餘幢之多不得已由該處居民商諸英法兩租界外人人城幇救自此次鉅灾發生以後各救火會一再研究實因社數太多水力有限器具欠良財力薄弱非將城廂各社救火會分區歸併倣照租界向外洋添購救火引擎改良器具别無善法曾經擬定劃分辦法以五社併爲一區計城内東南西北爲四區城外爲三區共爲七區但倣照租界必須每區設火龍一部皮帶車扶梯車拆屋車及各種救火器具並建築龍所核計每區開辦費約需二萬金七區計共十四萬金又加常年經費三萬金曾經擬表通告城廂内外各社從速籌辦以保治安惟爲數較鉅各社正在籌備中兹同籌商妥洽特行先設籌備處以便辦理建造龍所添購火龍及種種救火器具等事兹將該會呈報縣知事警廳長市政廳文録下爲呈報事據東北城　舗十鋪豫圍北三舗東城等五社救火會函稱我滬東北一帶與租界毗連地方繁盛甲於他處敝會等先後創辦火政對於地方保衛事宜莫不悉心研究實力進行今城垣旣撤中外望衡對宇火政關係更形密切且强隣逼處一或不愼攸關主權敝會有鑒於五月十八日盧家弄大火之役亟思亡羊補牢竭力整頓其如各社財力有限措手甚難屢經開會公議僉謂非通力合作萬難見效爰將東北城五社救火會合併爲一以厚財力而資衆擎並議擴充四鋪原有之龍所爲總滙地點一面籌欵以裕經濟一面向外洋定購救火引擎扶梯車拆屋車及馬拖皮葭車等安設總滙之處議定如本區域外遇有火警由五社會員合驅救火引擎及馬拖皮帶車等前往施救而五社原有之皮帶車可不必前往以資得力如本區界内遇警則五社仍照常驅車出救似此辦理甚合機宜事權亦歸統一羣情一致大衆贊成因先設立上海第一區救火會籌備處舉定龔模君爲處長陸洪義君爲總幹事俾得籌措經費建造總滙龍所並一切進行手續迨至房屋落成卽將籌備處名目取銷現在合併之始正當组織進行理合函乞轉行分别呈報備案等情到會據此查滬上救火會多至三十餘社凡遇火警到場施救莫不爭先恐後不特易起爭端且接用龍頭遇多水力每致薄弱施救之功未免亦因之不足又多數而渙散無功不若合併以收實效今東北城五社合组爲上海第一區救火會明定章程規劃盡善籌措經費建造第一區龍所先設籌備處以便進行洵爲求全火政力顧公益起見除分别專行呈報外爲特據情呈請備案施行 
[閘北巡警之吸煙機關]  
閘北六區已革巡長徐存卿因在梧州路吳王春家内私設烟間容留該區巡士陳海卿施漢卿陳恒泰蕭德祥陸文明蕭家郎等吃烟被捕房查獲昨日併解公共公堂訊明判徐吳各罰洋十元餘人各罰洋四元一併充公烟具燬去 
[抄獲秘密煙室]  
法捕房以租界禁閉烟間之後有等無業游民每在密室私設烟具違禁買烟雖已時常破獲根株未絶故飭各探捕嚴行查察昨由西捕偵知法馬路孫家弄内五號門牌某甲家有私售情事當即前往抄出煙具多副將甲拘入捕房押解公堂訊辦 
[補録禁烟局長呈文續]  
不意變起倉卒全局破壞譬如爲山未成一簣正在憤慨閭適知事重來滬左此禁烟事業庸以爲亟宜繼續進行凡城廂内外及閘北區域應責成淞滬警察廳長穆湘瑶嚴行查禁其市鄉各處則由縣警察事務所景崧隨時督飭所屬認眞查辦務求掃除毒種免爲外人藉口所有各該廳署辦理禁烟人員不妨將庸舊部職昌擇尤録用蓋取其經騐久而收效易也一面可否商同交涉使要求租界一律禁止鴉片貿易誠以上海禁烟事宜已爲全國結束之點苟能嚴施禁令而又依庸面議將洋商存土全數運回或提倡仁道公共銷燬則徹除雲霧悉是青天不獨滬境更無毒焰之張實全國亦賴乎此否則禁令趴嚴而租界留存一土卽是留一毒根私販因而偷運士商惟利是圖猶之鹽政敗私者置之極刑國家歲糜巨欵專任緝私而鹽梟充塞也如故不治本而治標烟犯何異類此徒依刑律戕殺愚民仁者不爲殊非善政也庸行矣愚陋之見於治本治標兩有顧及如蒙採擇施行即希轉商提議於上復再飭屬嚴禁於下雙方並進較易成功富國强民於是乎賴 
[兩造各有不是]  
漕河涇鄉民陳阿毛與寡婦趙吳氏姘識被吳氏夫兄趙友生等二姦兇毆男女受傷由地方警察拘送地方檢察屬訊供收押在案茲經汪廳長派警下鄉一再調查知陳阿毛與該氏通姦爲日已久趙友生趙雨香等早經知情兩造俱有不合故於昨日午後飭將陳與該氏一併開釋自行醫傷趙成裕無干省釋趙友生趙雨香趙丫頭三人着交趙志廉保去了案 
[革警姦拐婦妇三誌]  
木匠郁阿小之妻小妹被已革巡士朱金生拐匿於華興坊廣安客棧由偵探破獲已兩紀前報昨經許檢察官傳郁到案著將小妹先行領回管束朱押候嚴辦 
[便宜了姦夫淫婦]  
山東路一百四十五號中西新衣店主婦趙姚氏與店夥林嘉軒通姦前日爲車夫趙彬卿撞見嗚捕一件拘入捕房分别拘留昨解公堂經中西官訊知和姦屬實因原告求請毖離遂判林與姚氏併釋該氏淮予自由 
[旣拐又騙]  
王根生控王勝童與三七子串誘未婚妻王小妹並冋其兄王阿五騙取尋費洋十六元等情昨由捕房將王勝童與王小妹一併拘解公共公堂訊明判被告押三月小妹押女所七天期滿交原告領回 
[妓院容留幼女]  
廣西路一百四十三號妓院因容留幼女王阿四被捕房查獲昨由包探將女與女母王李氏併解公堂請究據濟良所西女董投訴王女曾經在所稱由其母賣與該妓院内訊之王李氏供由蘇州來滬醫治喉症住居法租界親戚所開之紅木作内因帶女至該妓院探望同鄉姊妹致遭悮拘求察聶襄讞商之英領康君判女暫留濟良所王李氏存洋三十元交保候查明再行核奪 
[公廨押犯聚賭]  
公共公廨男押所押犯吳雲生葉濟堂張協堂殷紀仁曹阿小趙阿祥等在所聚賭被駐廨西捕查獲以看所之一千一百十因號華捕故意容隠於昨日一併解案經孫襄讞會同英領伽君訊明判爲首之吳雲生押一月趙押七天餘人各押兩禮拜併送捕房禁錮期滿仍帶回公廨收押該華捕由該管捕頭自行核辦 
[三印人同歸於盡續紀]  
昨報記美捕房四十九十七號印捕至華界虬江橋某織布廠開銷撃斃管門睱乙二印人並畏罪自戕一節兹探悉甲乙二人曾借駭印捕洋一百七十元屢索不還致釀命案昨由英領西醫蒞所驗明分别收殮埋塟 
另一訪函云虬江橋三區第一分署境内鴻興織布廠雇用印人麥臘生柏極爲門役向與印捕白力阿姆生爲友時相過從六號晚九時白忽至麥柏二人處尋釁緒二人鎗斃廠中經理鄧竹亭等欲出外報告崗警被白持鎗恐嚇攔阻不放崗警聞鎗聲趕至見廠門緊閉探知其情歸報胡署員立飭長警在廠外守候入直至天明始由廠中人開門放探捕長警入内見白已自戕當將三屍一併車往騐屍所一面由胡署員呈報穆廳長請示核辦 
[葡人恃醉嚇人]  
葡人吕米道在廣西路四十二號門牌前晚酒醉發狂手持手槍在北四川路恐嚇行人由捕查見拘入捕房昨送葡署經柯領事判罰洋十五元手鎗存署開釋了事 
[洋人酒醉受欺]  
某洋人前晚投　捕房云因酒醉經過梧州路被流氓車夫摸去金表銀洋等物捕頭准予派探查緝 
[追究欠款潛逃之知事]  
魯省曹縣知事金谷春因虧空公欵潛行來滬賃居北京路三百七十七號屋内兹經山東周都督偵悉派屬來滬禀請公共公廨於昨日轉飭捕房將金傳案請示金延律師上堂代表聲請交保中西官准其交保候訊 
[宋氏母子涉訟近聞]  
宋仲遽因伊母宋李氏蔣伊應得之寳昌路田地等産捐入敎堂曾於上年六月間涉訟前日母子二人又各延律師至法公堂申訴一切中西官諭曰此案已下堂諭不須再由律師代表惟該産如歸宋李氏執管自應估值給價與仲蘧候下次堂期斷結了案 
[阿叔大受其累]  
鄧廷元投法公堂控稱有族姪鄧正林時來借貸不記次數上次來借洋二十元立有永不再借憑據詎爲時未久又來强借滋擾不休無奈報捕拘案求宛鄧正林供商借有之不敢吵閙聶讞員着伊叔再給洋五元永遠斷絶往來詎鄧正林尙娘太少大肆咆哮中西官大怒判不准領洋並再管押十四天以儆 
[公共公堂瑣案]  
方姚氏控羅瑞林王阿福在牛舌路用擲包術騙取金戒等情昨由捕房將兩人解案訊問一過判均押候查明再訊鄭傳恒控方瑞文不理欠銀等情昨由捕房將方傳案請示判交保候訊 
流氓王阿章在虹口攫取俄國人現洋由探拿獲昨解公堂訊供不認中西官以王非善類判押六禮拜以儆 
粤人吳阿威前因犯案迭經公堂訊辦逐出租界已有十次兹吳在火車站爲驗票前日經過租界被探查獲昨解公堂訊明判候抄供送請檢察廳遞解回籍 
竇希文因奸拐香港路居人姚於白之妾朱戴新被朱控奉公廨將竇拘案被告延律師上堂代表問官以原告未到判候禮拜五解訊 
[縣知事公署批]  
船户殷章甫呈批據吳該航船被樂生輪船撞斷溺斃多命等情究竟當時肇事如何實情仰候飭吏前往該處詳切調查復奪一面先行函致特派江蘇交涉員查照核辦 
[地方檢察廳批]  
王承焜請提張潤之到案按律嚴懲批狀悉爾女旣遭夫故又遇嚴姑固屬可憫爾旣愛女情深理當代籌善策不應誤引法律思陷人罪人洩已忿所訴旣不合法本廳未便受理 
楊裕生等請提王春林等到案訊究批狀悉前批着爾弟裕生投案質訊據訴因病未能投質姞寛展限於下星期二來廳候訊母再延宕致于未便 
[地方審判廳民庭批]  
高鐵生請求决定駁回批查各初级審判廳試辦章程無言詞辯論時提起反訴之規定所舉民訴律第三百六十八條之異 
 
 
 
] 

Page 11

 
 
　未便適用至邢耀亭即被告邢兆周之子核之同章程第五十四條代訴之條件尙無不合牘候集訊核奪 
劉沈氏等請求判决追償批所訴各節自係實情陳貝氏腰屢無故不到固當予以處分若此次伊到而爾又不到亦屬不合仰仍遵傳出頭對質以期水落石出可也 
[閘北第二初級審判廳批]  
谭三大扭訴許王氏欠租逃避案批戕悉已據許王氏聲請分三期拔還儘本月十五日以前繳洋六元四角十月份繳洋六元十一月份全數繳清仰即按期來廳具領可也 
樓連生訴賢秀積欠房租案批旣據呈稱欠租已經收到自應准子啓封訟眷原被分担 
黄藴瑜訴吴廷川欠租案批此案已派吏前往鑒定應候　告到廳再行定期拍賣 
[閘北第二初級檢察廳批]  
朱長泰辯訴吳芝學訴勒逼伊妻自縊身死案批候偵　再核王魏氏辯訴袁德潤訴王阿根行竊洋紗案批狀悉據稱黄阿發已經尋獲送由曹家渡警局解送警廳應候移提歸案訊辦至請將爾夫先行保釋之處暫母庸議 
[國貨維持會宣講記]  
初七晚八時半中華國貨維持會假二馬路甯波同鄉會開四十八次宣講會來賓到者二百餘人并由王介安君及貧民生計團贈送書籍及醫劵等類主任梅竹廬君謂欲謀國勢之强盛須圖國貨之發逹舉國同胞祗知競爭權利不肯從寳力着想可痛可痛洪血潮君謂鄙人隨任文孫君辦理貪民生計團專以推廣貪民生計爲唯一之目的惟望大衆贊助或可發逹任君所製嫩　白肌露出品甚佳擬於下星期到會分送副會長王介安君謂本會慨念國勢之貪弱冋胞之困苦爰紏合同志創設此會期謀人道之幸福詎料時事日非大難不已廳人以分利爲目的治國以大借外債爲專策亡國之痛愈趨愈近但求同胞多用一份國貨卽保全一份國粹或可倖免耳計健南君云本會會員旣負改良國貨之責任更有堅用國貨之義務思想固宜深遠纸煙萬不可吃李血貞君云常熱南門外振新廠所出絲光夏布長三丈闊二尺每疋價洋二元及新閘路華新廠　出黄斜紋布長五丈闊尺每疋洋五元最合軍用如此價廉物美洵屬改良國貨之特色諸公幸注意之 
雜評三訥 
製造局之遷蕪説製造局爲黨人注目之點第一次革命先從製造局發難令次又從製造局着手運動不成則以兵力攻之攻製造局而滬上居民受幾多之驚嚇遭幾多之損失元氣迄未稍復思之尙爲塞心今果遷移蕪湖者則滬上居民去一障礙物矣 
且製造局之不宜設於通商口岸証以情勢按之事實誠非無見之言蕪湖雖亦係通商口岸然與上海究看内外之殊不同之點惟創建時規畫不易而建費尤鉅棄之未免可惜耳 
 
 
 

Page 12

 
 
   
 
 

Page 13

 
 
自由談 
游戲文章 
[小連生排演新李陵碑] [  若夢]  
李陵碑戲曲爲小叫天卽譚鑫培生平傑作前在新舞台演唱此劇果愁人人欺賞又經曾言君將其曲文録出句句加以評語尤令人增長戲中趣味詎意小連生今演改良之新李陵碑更爲出色洵爲海上所罕有曾記於陽曆七月二十二夜演起至二十九號止在新開之假共和大舞台連演六次海上人士無不稱奇惜該伶油滑性成於倒板金烏墜原板歎姣兒摇板猛抬頭三叚未肯着力獨於反二簧正板兩半段頗爲提神故記之並仿曾言君逐段加以按語諒顧曲家必能領略其中眞味也詞列於後反二簧正板歎國家起爭心大局不保按爭心二字圓潤保字千迴百折悠悠不斷裊裊無窮眞有繞梁三日不散之意到如今只落得南北紛擾按紛擾二字音極低而長蒼凉悲壯莫可言喻根某國助孫黄把袁來討按恨某國三字𨺗然而高� 
助字轉得極好討字收得極穏練而滿要想奪打鐵廠製造槍砲按奪字轉折甚多鎗炮二字先沈至無可沈至無可沈處忽然提高眞本領也岑春萱在上海帥印挂了按帥字好孫與黄倒作了馬前英豪按豪字不甚拖長音極衰颯是英雄屈抑萬分牢騷之槪高昌廟龍華寺南軍敗了按敗了二字頗有悔恨不平之意只炸得肉横飛鬼哭神號按號字音極慘淡不忍卒聽我那好男兒替亂首把忠盡了按此句緊接號字音中無間斷之處兒字轉折又多於此處見得中氣之長唱到替亂首三字不知不覺合手當胸以示敬能寫出沈鬱忠藎之意衆百姓槍彈下命赴隂曹城内人被匪搶又把房燒按此數句能令人聞之立時毛骨悚然各商店俱歇業損失不小避難人在租界擁滿街道戰場兵被炮轟額爛頭焦按此數句音更悽不忍聽聞都只爲陳其美先起禍苗可憐他無戰術只會逃惟仗着帮手好有鈕永建劉福彪逐日攻打血戰鐵廠可惜徒勞按此句絶長字字有力而氣息從容毫無促迫之意可歎我衆同胞自相害了自相害了我的好男兒呵我的四萬萬間胞呵按下句害字拖音千迴百折仍落到本音覺萬種悲凉日久不散怕只怕各亂首没有下梢按梢字先高後低其音絶慘所謂無涙之聲也該伶唱至此脱召而逃不知去向故後半段無從録記且亦不忍録記矣 
尊聞閣詞選 
[金縷曲癸丑六月十八夜作寄舊諸游伴并示碧雲仙館] [  武林拜花]  
一笛風前咽似年時繁星摇醉淡雲凝碧記得紅船依柳岸一様月明如雪心底畢背人低説紈扇兜凉香息息白蘭花顫顫雲製側秋夢短女牛隔多情自古多離别更何時中流容與蘭橈桂楫眼底風波平不得阻我勝游良惜何處望湖光山色料取小瀛洲畔路有衣香鬢人如鯽將往事訴明月 
[四時閨詠] [  侍仙]  
以溪西雞齊啼爲韻限一二三四五六七八九十百千萬尺寸丈雙兩等字 
兩岸風吹百尺溪相思七十二峯西一縅書寄三春鯉九寸腸迴五夜難四野柳垂千線細八窗笑放萬枝齊雙行粉涙愁無限六丈香　拭暗啼 
緑楊四五隔雙溪七尺牆迴丈閣西萬里藕香迷午蝶百村梅雨唱晨雞六時蚊市千羣集十幅蠅書八法齊一寸相思腸九曲兩三行涙二更啼 
萬丈雲羅九曲溪風吹二十四橋西尺書空寄三秋鴈七夕愁聞一夜雞三五蟾輝雙鬢冷百千螢點六窗齊八音奏罷香消寸兩幅鸞牋寫怨啼 
寒烟七尺接前溪四五梅開雪嶺西十二樓台藏彩鳳兩三風雨唱金雞雙行涙滴千般恨寸半眉含八字齊六丈冰绡愁百斛九迴腸憶萬蛩啼 
[鐵馬]  
鐵馬響錚錚隨風到短檠寄人簷下宿聊作不平鳴 
[題歸玄恭萬古愁曲] [  囂囂子]  
有明不綢四海沸東胡蹈隙竊神器大官爭進降胡表稽首穹廬苦不早奴才新誇頭銜貴誰人更灑興亡涙獨有孤臣歸玄恭避人痛哭空山空丹忱燭天天帝驚涇渭水竭天柱傾朝採西山薇與蕨腹飢不食成周粟一曲吟成萬古愁哀猿孤鳥共啾啾黍離麥秀相與尊坐嘯正氣安足論當時夷廷文網密一卷飄零不可讀鬼神呵護今始見挑燈伏讀涙如霰三百年來夢一覺胡運中原今告絶先生英靈在玉霄定知一笑萬古愁藎消 
二我居雜綴 
[許元博剌臂]  
如皐縣有許元博者於清順治二年避兵居鄉因授徒於吳心田家偶閲岳武穆傳欣然有感遂於胸前剌不愧本朝四字左臂剌生爲明人右臂死爲明鬼忽一日脱衣洗澡爲人所覘語洩本縣捕之按臣具疏即於本處正法妻朱氏給功臣爲奴父擬戍吳心田擬流鄰里擬徒嗟乎元博不過廣陵一男子耳未食朝庭升斗禄而鏤刑刻骨誓以死報豈其爲身後名哉血性發憤不可禁制所謂山河之氣日月之精造物千锤百鍊而有一男子也爲先朝開一代生面豈可作等間看 
[林覺民寫供]  
黄花崗烈士陳更新遺詩余旣録之矣伹林覺民之時已散佚不易覯頃得先生就議時之寫供一事録之亦足傳美千古先生初坐地問供隨卽開去鐐扣命坐水師提督李某給以筆墨先生信筆一揮立盡二紙洋洋數千言大有文不加點之勢書至激烈處解衣磅礴以手搥胸若不復能忍者竟一纸李持奉粤督張某閲看再及第二纸臨畢稍停頓狀似將嘔恐汚地禾遽吐先生早受文明敎育性嗜潔此爲平日之習慣李親持痰盂近前姑吐某吏給以茶烟俱起鞠躬爲禮從死有如是者書畢又在堂上演説説至時局悲觀搥胸頓足力勸各吏献身爲國革除專制以建共和能使將來國家安强人民康藥則吾雖死猶生矣鳴呼先生至誠感人故當問供欲嘔時能使提督親捧吐壺以進豈非千載佳話耶 
自由談話會 
諸偉人爭一已之私利不惜以全國爲孤注一擲之計在諸公成則爲王敗則攫取鉅欵遁逃異國仍得逍遥樂士不失爲富家翁也所苦者吾無告之商民耳其間斷脛折臂血肉狼藉種種妻離子散之慘劇言之痛心聞者酸鼻此固誰使之耶而仰視諸偉人反無毫髮之損傷奚啻天壤之别豈生死亦有貴賤之界限也南京雖復而官軍入城後恣意刼掠强姦婦女傷哉寜民前受南軍之蹂𨈆日處於水深火熟之中深冀城破後所謂鎭撫使者必� 
能撫之卹之以慰倒懸之苦乃非惟不加撫慰且縱其部下兵士爲全無人道之舉動嗟夫寜抑人何不幸之甚耶寄語張上將速宜約束兵士救卹難民爲挽回名譽之計猶未晚也[  知痴]  
大兵之後必有大疫自古已然滬上自南北戰争死者數千穢氣藴積際此秋令難保無疫癘發生故好善者曾勸用大黄置水缸内或用碗備蒸於飯鍋均能辟疫余謂亦可用貫衆代之且價甚賤亦無藥氣居家者幸留意及之[  壺隠廬立三]  
自由雜誌十六日可以出版 
 
[投稿者侍仙] 華文鍾宇子茂别號侍仙外史四十一歲四十一歳華亭後岡人現住松江城内花月吟廬 
小説 
寫情小說 
[黄金祟（七十四）] [  天虛我生]  
箏兒因曳予之裾迴步室隅小語予曰以我思之誠宜與阿文俱歸則太夫人固不知汝已早歸也予曰即知之亦無傷箏兒曰扶病遠歸乃置家人婦子於不顧輙復逗遛於此實亦反乎人情其知者以爲爲情不知者以爲爲無禮也且在病中端宜靜養我亦以病不善爲君侍疾而君夫人之縈念君身自可想見則君於此時誠當歸矣予韙其説特時中殊不能舍　兒箏兒則已命阿妹往雇藍輿俄頃即至予乃萬分留鸞披衣鈕襟亦故遲遲　一雕扇拂具毛羽必使一絲不亂而後已爭兒則癡癡立旋予側予顧左右無人乃要求而爲接吻之禮設　璇兒入室則予兩人之吻殆可終古弗離天下至美且濃之味殆無過於接吻譬之醇酒足以醉心然而醇酒之味不足與擬也譬之鷖含譬之鮮荔色香雖似然而鸎含與鮮荔不能銷人之魂蕩人之魄故吾盡舉天下之昧欲以方之則無一言可以爲狀盡覽世間之書則自亘古以迄於今亦無一人能爲表述則吾書至此亦於是乎窮 
旣别筝兒言歸於家豈母以爲予與阿文俱歸也亦置弗疑因予病中亦弗令予久侍並弗提及筝兒惟素卿在側時時流盼及予意似憐予而更笑予者比至寢室詢其所以笑予之故則固言無之第令阿錦掃簟勸予小憩已則坐於床唇絮絮以問予之病狀予因述之且言今已霍然素卿殊弗展懷請之吾母延醫爲予診視醫則張大其詞謂予之病寳至複雜然予自分則已無病可言飲食亦能强進惟素卿必弗令予多食其視我身殆如秋間之蟋蟀而其勤護我者亦如豢蟋蟀也往時予病必有小曇與素卿相替爲侍今則小曇去猶未返乃致吾母時來榻畔爲視湯藥予心實爲不安一則無敢當此老人之勞一則反以間隔我兩人之親愛耳南至更闌安枕始獲與素卿相偎傍素卿询予何以作此哀痛之書之駭人予因笑曰是蓋我之病囈耳累卿黨憂實爲至歉素卿哂曰竊恐他人之驚憂較我爲甚予曰箏兒乎惟箏兒不遂予願致負吾姊撮合之心我之怨恨於箏兒者實至深因之深自悔惜致成心疾素卿笑曰然則於今殆已獲得心藥愈此心疾矣予曰足以治我心疾者其惟我之心肝言時則攬之於懹素卿避而遠之且瞋曰何來此等俚言殊非予所熟聞予曰卿嘗讀書豈不讀劉矅載記隴上歌云隴上壯士有陳安軀幹雖小腹中寛愛養將士同心肝則此心肝二字亦殊典雅素卿笑曰惟汝熟讀杜工部集故有此杜撰之典予曰冤哉明日常檢晉書與汝證之素卿曰孰與汝於枕邊討論曲籍予曰惟卿可與語此寗不令我愛而可矜素卿曰惟予生平最不喜聆誑語惟汝則無在不以誑語對我此等諛辭在我受之實以爲誑今試問君果於今日歸耶予已吾摯愛之卿今吾言之幸母以告阿母予乃盡舉日來所歷之境悉以陳之述至定情之事素卿以指撓予頰曰寗不羞哉惟汝乃以彼人之情狀述之於我遮莫有時亦以我之情狀述於彼人矣予矢之曰苟如卿言則必堕入犂舌地獄素卿兒予急誓則以手搭予口予愛素卿實已至於無可如何則以齒噙之曰此殆爲粉花所搓我必啖而嚥之素卿歛手曰嗟夫珊君汝殆自忘其病歟惟予不忍使君益病請枕予臂而眠予知其言實諷筝兒則不免有所懐慙惟予與素卿共衾處者三年於兹平昔之夕惟有引我之臂而使素卿枕之如今夕者實爲創舉予雖樂於枕之而心中則殊弗忍顧又不忍拂其愛情第覺温香一縷自予頂　而入散被四體予身有如餳製略受温度遂欲溶化而栩栩之夢魂則與素卿幻爲雙飛之蝶聯翩而入黑甜之鄉朦朧間忽復憶及予身乃枕素卿之臂而臥因即自驚而醒挽而垂之於時凉月滿窓直透紗幃而入照映素卿之面基瑩潔有如珠玉眉緑如煙唇朱欲滴此其睡態之妙雖令名手摹畫要亦不能得其神似予惟愛憐至於極點則情有不能自禁庸知明日之日病乃大劇吾母下令使予夫婦異寢一室之中乃置兩榻褰幃相望有若隔河之雙星此情此景轉覺勝於平時嘗作無题四首刊新雨集中云二 
短篇小説[飯碗會] [  覺迷]  
某局停辦停辦遷移遷移騰之衆口宣之報纸局中當事者大起恐慌快快結團體開會集議研究飯碗問题某日假福州路某茶肆爲會場到者至衆有戴金絲镜服西裝坐橡皮車者是爲委員有戴草帽穿革履者是爲司事開口卽便也司呶者是爲譯員穿袖短衣者是爲工匠全局人材聚之於福州路之一茶肆榮哉幸哉 
會議會議會議多時議决委員们要求差遣司事们要求到差工匠們要求開工各呈履歷各遞禀帖最後有一人提議曰吾儕遷北如許時借房子要錢辦伙食要錢吃盡用完妻子哭泣不如先呈一公禀請求發薪爲救目前計衆大贊成遂擬定一公稟而散時已下午七句鐘委員們仍有至妓院菜館者司事工匠們則有至粥肆充飢者三 
滑稽小説 
[童子軍] [  覺迷]  
聚村董數十輩削木爲刀截竹爲鎗爲炮糊紙爲旗幟畢年長者爲司令腰際插指揮刀手中揚五色旗作前導餘童荷鎗曳炮整隊而行司令喊一二一二之口令诸童唱里編之軍歌蓋游戲也 
行近邑城途人有好事造謡者前驅入城謂有大批二次革命之軍士即臨城下附和者謂是炸彈隊或謂是敢死隊或謂是某某軍頃刻之間傳偏通衢商民驚駭相率罷市閉户無何消息傳至警長警長恐慌無所措傳至知事知事計惟有遁 
惟半响無動靜知事疑懼遣心腹窺探則見鄉童數十散於郊外或蹲地捉蟋蟀或弄狗爲笑樂一切軍械旗幟悉棄於路邊回　據　報告知事之意態登時大壯一面派兵守城一面出示安民鋪張揚厲人民咸稱道知事不置三 
文字因緣 
[玉田恨史題詞] [  肖艇]  
湘水飛來湘女魂玉人生長玉田村邀天嫁得相如壻琴味詩情細與論 
弄月調風亦自華水亭同看並頭花倚欄猶憶憑肩語鴛鳥如人信足誇 
新諧彩鳳兩和鳴自喜糟糠伴秦砧舉案齊眉時進洒愛情相敬雅如賓 
最美因緣最可憐那知好月不常圓狂風吹散文鸞去空使孤鸞欲哭天 
桃花無主日含愁未把前生艷福修那顧玉顏漸悴憔枕邊衾角涙常流 
挑燈對壁靜思量只見郎琴不見郎一寸愁腸千百轉镜臺無復伴梳粧 
溪凉牛女隔天河月冷風寒恨奈何日上望夫臺上望相思涙比海泉多 
精衛難將恨海填春蠶到死尙纒綿幾回頻入巫山夢欲结人天未了緣 
不作梁妻空守房願爲情鬼覓情郎隂雲慘淡尋何處天下人間總緲茫 
一縷幽魂返故扉風寒砭骨病相欺臥床猶爲思郎苦試問王郎知不知 
紅顏薄命不由人虚度芳辰二十春嘆息美人多折福不敎夫壻永相親 
佳人聰慧反成痴那有鴛鴦不别離絮果蘭因都是夢已成泡影不勝悲 
空落紅塵幻刧天美人香草化爲煙傷心女子銷魂事何自離魂細語傳 
密托陳思賦洛妃賴他彩筆寫相思毫端寫出情千種遍引才人讀恨調 
[題玉田恨] [  史餘姚汪福田]  
眞情從此竟非眞算了前身未了因死肯相從方俠客生何不此佳人盲風驚破三更夢驟雨摧殘一夜春招取離魂能見否開幃愁煞白頭親 
[又]  
落絮飛花縱可傷有情天亦冷斜陽模糊夢影三生石委曲思量九轉腸萬點涙痕紅透竹九疑眉黛緑凝湘臨池空弔澄郎影今歲白荷花不香 
 
 

Page 14

 
 
   
 
