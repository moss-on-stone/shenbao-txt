# 1905 - 74 - 4911465

 

Page 1

 
 
   
 
 

Page 2

 
 
第二版H ] 
[電傳上諭]  
　　二月十二日内閣抄奉上諭三月初二日祭先農壇朕親詣行　欽此 
[論德領事審結德人慘殺華兵事]  
德人慘殺華兵周佩有及刺傷六人一事昨接濟南電稱此案已由德領事審定判美耶監禁十三月黑德耳監禁七月辦理是事輕易如此其爲謠傳與否未可知如其確也則德人其平心靜氣以聽記者之一言夫我國國權雖喪失已久然而民權猶在也曩者德以一敎士被害之故而租占膠州灣而要索路礦權今且在山東漸漸推廣其勢力我政府我疆吏奉命惟謹德人蓋深欺我無國權故也然而國民之公忿則不可遏發爲議論互相布告德人欲掩飾而無從掩飾欲解免而無從解免以爲政府疆吏可以欺而民不可期政府疆吏之權可以侵而民權不可侵然又不知中國民權之能力究與政府疆吏之權相去幾何於是借周佩有一案以嘗試我民權之實力何以言之夫民與民爲同胞最有密切之關係者也免死狐且悲燕死雀且鳴我同胞之民爲外人慘殺而定以數月之監禁我國民之痛恨當何如此而不能爭是狐與雀之不若何論乎爭土地權何論乎爭礦路權此而不能爭則德人知我民權之無用勢必無所顧忌而逞其虎視之雄心展其鯨吞之手叚可以無所不爲故今日之役關係甚大不但爲一民命爭且爲全國之民命爭我國民必能出全力爭之必能出全力再三爭之嗚呼我官吏之輕視民命久矣無責焉矣然而我民自視其命詎肯輕耶我民爲同胞爭民命則肯輕視其命我民與外人爭民權則肯輕視其命所謂求死而後得生者正今日之謂歟彼講文明法律之德人者愼毋謂我民可欺而民命爲可輕民權爲可侵也其亦平心靜氣以聽記者之一言 
[論袁觀察改訂約束俄兵五欵事]  
說者謂自周生友案不能力爭以致俄兵肇釁之事紛紛日起於是當局者不得不稍顧公理恤清議與俄使齗齗然爭四年八年之監禁嗚呼周生友案者俄兵肇禍之一事耳此事不能爭他事猶望能爭之也至於定約束俄兵之約是小未肇禍之俄兵以肇禍之辦法也後日千百俄人肇禍之罪案皆將於此約定之焉然則此約束俄兵之約直包舉此千百周生友案而預訂以法律宜如何鄭重宜如何力爭宜如何顧全此中立國之權限此而不能爭是不能爭此干百周生友案也一周生友案不能爭吾國民且致慨於國權之喪失千百周生友案不能爭則吾國民之致慨於國權者當何如一周生友案不能爭吾國民且歎息痛恨於當事者之無用千百周生友案不能爭則吾國民之歎息痛根於當事者當更何如 
自周生友案出海關道袁觀察擬定稽查約束俄兵五條禀請外務部與俄駐京公使磋商第三條謂兵弁水手人等不守訂定章程准中國地方官隨時設法捕拿卽作爲有意敗壞中立條欵逕由中國地方官審判定罪無庸會同俄官辦理此固中立國之權限如是豈過嚴者乃俄使不允袁觀察卽與俄總領事晤商而遂改成今日約束俄兵辦法之五條讓而又讓删而又删其最緊要之第三欵己改爲員弁水手等倘不遵守定章卽由中國官拿送船生嚴懲非但不能逕由中國官審判開且不能會同俄官辦理地方官祗有一拿送之責懲辦之權全操於船主然則他日有繼周生友案而起者我中國官除拿送外不能顧問一聽俄船主之如何辦理耳今者周生友案中國官吏猶得齗齗然爭此四年八年之監禁他日懲辦權旣歸於船主恐卽欲爭此四年八年之監禁而不得也外務部旣以其訂約之權委於袁觀察吾不知袁觀察經幾次碰磨費幾許心力而始改成此完全無缺之條約雙手以奉中立國之裁判權於俄人嗚呼非官吏之輕視民命崦肯遷就如是歟今日俄兵來滬者愈多袁觀察旣不與俄人力爭此約我民又不與觀察力爭此約則惟有我民自愼之自重其命而已 
[日占開原]  
　　駐滬日總領事於十五日午後接東京午前所發官電内開十四日天明我軍一子隊占據鐵嶺北二十英里之開原地主谪答以兵回攻被我軍擊退敵人將開原南大道上各橋焚燒又將鐵路橋毁壞附近盛京有俄大砲多尊埋於地下被我軍所搜獲 
[俄棄開原確據]  
　　二月十四日日本東京來電云日軍後隊於日昨占據開原西南四十英里之法柯門地方并查得俄人有棄去開原之証據蓋俄人現將開原各處房屋等焚燬火尙未息故也又電云日本軍務訪事人報稱昨晚開原近地之俄人漸向北而退該處車站於禮拜六下午用火焚燒 
[日占法庫門]  
　　二月十四日東京來電云法庫門己被日軍年占俄人並不抵禦 
[俄派統將確音]  
　　二月十四日倫敦來電云俄柯魯拔托金將軍已由滿洲起程回國至俄另派林義維樞大將爲司令官消息現已確實 
[俄遣新軍之難成]  
　　二月十三日東京來電云俄 
 
 
 

Page 3

 
 
政府誇言將遣新兵之消息日人聞之並不在意蓋大軍非一刻所能成大砲亦非一日所能鑄且有材能之統領與兵丁之奮勇戰敢戰凡爲軍事所不能少者皆非一蹴所能幾也 
[俄報勸政府續行戰事]  
　　二月十四日倫敦來 
電云俄京各報現改其議論要求政府續行戰事并贊柯魯拔托金將軍在極太患難中有如此堅忍之力頗爲難得至俄政府派林義维樞將軍之政策亦頗深贊美 
[俄艦隊不知開往何地]  
　　二月十三日倫敦來電云英路透駐安灘拿力抉埠經理人電稱俄羅斯提斯聞斯開所統海軍　隊已於禮拜四由馬達加斯峽之諾山培埠起程所往何地不得而知 
[俄派員審訊降將]  
　　二月十三日倫敦來電云俄政府已派委員數人係魯普將軍爲領袖審訊司徒瑟爾將軍用旅順投降之情形 
[俄乏軍糧]  
　　二月十四日日本大阪來電云今日奥京維也納來電遼陽戰事後俄在滿洲糧食芻秣無不缺少此事非特目前如是自去冬以後俄並未接濟糧食芻秣於戰地當柯將軍要求糧食時曾謂自盛京及鐵嶺所積糧食芻秣被焚後俄如不卽行往必至不能久守因此俄軍情形甚爲苦累俄京軍務中人不禁運代爲憂慮云 
[俄國財政尙充]  
　　二月十三日倫敦來電云官塲宣告昨日俄國公積金欵計一千二百四十九兆羅卜合英金一百四十二兆六十萬磅而在外所行鈔票九百零三兆羅卜合英金九十五兆五十萬磅按之俄律所定保抵之欵祗須六百零二兆羅卜合英金六十三兆五十萬磅則數殊有盈無絀也 
[俄借國債商妥]  
　　二月十四日倫敦來電云英路透駐俄京訪事人電稱俄國銀行中人在本國招募國債計二百兆羅卜合英金二卜一兆磅常年息五釐現已商妥 
[日本將在德國募借國債]  
　　二月十三日倫敦來電云德首相蒲禄伯爵在德議院宣言德政府法阻止俄在德國招募國債實係背理於德政府亦不阻止日本爲難之際在德招募國債又電云因以上宣告日本將在德招募國債 
[美德擬代日本募成國債]  
　　二月十三日倫敦來電云如能將公平之借債合同條欵商妥後美國紐约銀行中人多人卽擬會同德國資本家代日本募成國債 
[鐵嶺戰後軍情]  
　　二月十三日日本東京來電云據日軍所獲俄俘述及十一日鐵嶺之戰俄柯魯拔托金將軍親自在塲指揮又云十二日之戰俄兵共有三師圑與日軍交鬭官塲宣告鐵嶺北驅逐敵人之日軍於昨日占據遼河右岸之高地用砲攻擊却退之俄人又電云本處有數報言預料俄人必不保守開原勢須退至昌城又有他報謂必退至公具嶺 
[日軍近日傷亡計數]  
　　二月十三日東京來電云近日戰務日軍傷亡之數共有五萬二千人内有武員一千人 
[俄俘將抵日本]  
　　二月十三日東京來電云盛京戰務第一批之俄俘計有三千人於明日將抵日本 
[俄亂未已]  
　　二月十三日日本大阪來電云俄國亂事現仍蔓延各處波羅的海濱排拍脫地方現亦有緊要之舉動 
[俄民又復罷工]  
　　二月十三日倫敦來電云俄擬調兵之讞言傅出後　關境之勞仔及華里　兩處民人又復罷工 
[英艦被撞]  
　　二月十三日東京來電云英國員　　船由英拔來埠裝載煤炭至東方近在日本北海道海腰爲巨　　 
[日捕英國炭船本館東京]  
　　二月十八日　兵　捕獲英輪船哈羅遑甫噸號（三千二百六十五　）　　　　五千噋開往海參威 
[韓遣專員賀日戰勝之喜]  
　　二月十三日日本東京電云韓皇將派伊恪克往日本恭賀日軍在满洲戰勝之　 
[日思爭回非列賓羣島]  
　　二月十三日日本大阪來電云倫敦傅來消息駐美某國欽使告之美國政務部　日本擬奪回美國在阿洲之非列濱羣島云云美都民人聞之作爲笑譚美國坦夫脫大臣宣言云不論如何艱難必須守此羣島以上均譯字林西報 
[日本預備久戰]  
　　二月十三日日本東京來電云日俄卽將議和之謠近日已傅播歐洲而日本並不在意現仍在增其戰地之勢力預備久戰之舉 
[仁川復開作各國商埠]  
　　二月十三日日本東京來電云日政府己出示諭知日本船户中人謂高麗仁川現已開禁爲各國之通商埠各國之船皆可入埠卸貨與日本輪船相等 
以上均譯太晤士報 
[俄國查獲亂黨]  
　　二月十五日倫敦來電云俄木斯科暗警察已在彼處查出叛黨舉動並拘獲極危險殺人之　　及炸藥甚多與近日謀斃守奇盍思大公爵之一切情形相同 
[美泒駐韓使臣]  
　　二月十五日倫敦來電云美政府已派愛特温冒根君爲駐韓美使接壓倫君之後任以上均譯文匯報 
[籌辦福建鐵道]  
　　福建之京官及在籍紳士籌集巨資敷設本省之鐵道舉前内閣學士陳寶琛爲總辦現已上奏卽日開工矣 
[行刺不成]  
　　數日前清國北京有刺客擊刺鐵良不成卽行自殺以上譯大阪朝日新聞 
 
 

Page 4

 
 
[日本第四次國債本館東京專電]  
　　十五日午前東京來電云日本第四次國債應募者異常踴　現已超過四萬萬元 
[督撫標會合操練南京]  
　　中國軍制往往一省之中亦不一律署江督周玉帥在省設立督練公所除遵照練兵處奏定章程攺訂全省營制外並分季調集蘇淮兩撫標來省與督標各軍一同學習新操一洗從前各自爲制不能聨合之弊己分咨兩撫軍照辦並以現值春令教練在卽咨照蘇撫立卽遣派軍隊來省以便與督標各軍同時訓練云 
[自保滬紹航路利權紹興]  
　　法商力爭滬紹航路屢詳前報現越中士紳因見勢難力阴故集股十萬金自行開辦由黄锺王馬諸紳士通禀各大憲及洋務商務局外復電致都中同鄉官及商部外部求與法公使力爭業已奉到京電准與浙撫商議酌奪矣 
[軍庫工衆落成杭州]  
　　浙省報國寺軍需製造厰内起建洋式庫房以備儲存軍械復於四周開一護河現已落成當由何太守禀請派員查驗矣 
[校試出洋師範生杭州]  
　　浙省現定挑選學生一百名遣赴東瀛學習師範不日卽須出洋府尊宗子材太守　期初十日在府署校試計應録取十一名俟外府所取保送來杭聴候撫憲考騐後當派員率同赴東入校肄習 
[上海道致租界領袖總領事克函（爲爭回管押西獄女犯事）]  
啓者工部局包探擅將拐匿范榮生女孩阿玉之女犯徐左氏押入西牢經本道疊請轉飭交還公廨照章管押一事昨據本署萬繙譯面禀已承貴領袖總領事面允具徵公正不阿曷勝欽佩除飭知會審委員一俟送到妥爲收管外用特奉布並達謝忱卽希貴領袖總領事查照爲荷此頌日祉 
[江督札上海道文]  
　　（爲編改營制事） 
爲札飭事照得江南各路防營舊制極爲紛雜教練亦未得法近年屢奉明詔飭令改練亟宜大加整頓以期漸成勁旅現經本署部堂飭據督練公所查照練兵處奏定章程將編改事宜分擬辦法具詳前來業已批准照辦所有盛武左右翼擬照新章全用徵兵應卽編爲南洋常備兵步隊第一標札委補用道徐紹楨爲標統護軍正四旗編爲第二標札委江蘇候補道朱恩紱爲標統常備右軍編爲第三標札委儘先副將陳煦亮爲標統武威新軍編爲第四標札委記名總兵龔炳魁爲標統合字五營編爲第五標札委記名總兵丁華容爲標統南字三營編爲第六標札委儘先副將商德全爲標統新湘五旗編爲第七標札委儘先參將李雲松爲標統盛字五營編爲第八標札委儘先參將戴鶴松爲標統又奇兵左旗改編留防步隊兩隊仍歸儀僥蒯道光典節制奇兵右營改編留防步隊兩隊滬軍新兵一旗親兵一營改編留防步隊四隊均仍歸蘇松太道節制現　吳淞之盛字營除挑改標制外尙餘七百餘人應改編留防步隊四隊應仍歸第八標統領兼統又護軍嗣四旗改編留防步隊四隊應暫歸督練公所節制另候派員兼統元字三旗改編留防步隊五隊仍委劉游擊文豹分統歸陳總兵鳳樓節制鎮字一旂攺編留防步隊兩隊銘字馬隊三營攺編留防馬隊八隊仍歸陳總兵鳳樓統带徐防步隊三營親兵一哨改編留防步隊五隊徐防馬隊兩營改編留防馬隊二隊仍委徐州劉鎮青煦統带分飭認真訓練務期於一年内著有成效以備練兵處奏請簡派大臣校閱勿梢玩忽致罹　讉除分别咨行外合行札飭札到該道卽便遵照勿違特札 
[上海道札會審公廨文]  
　　（爲尋妾被押事）爲札飭事案據錫金公所衆紳商周廷弼等公禀以有同鄉孫錫康之妾吳三妹於上年冬間隨同素與通姦之胡金龍逃匿情事經孫錫康在無錫縣控准飭差沿途訪緝探得吳小妹逃匿上海由縣差吳連約同孫錫康及孫伸梅等來滬眼同拿緝正月二十八日到滬甫及登岸適遇吳三妹事出倉猝恐其逃逸不及知照捕房卽府吳三妹扭住巡捕以一千人証送至捕房二月初一日解廨訊斷定以違章之罪將原差吳連笞責二百判押西牢一年孫仲梅笞二百判押半年孫錫康免笞判押兩月吳三妹與胡金龍以無干訊釋此案係孫錫康追　逃妾由縣差約同來滬乃責押原告人証而姦夫姦婦反子訊釋案情實屬不平卽謂租界拘人有千禁律此係縣差一人之誤原告孫錫康孫仲梅均係邑中紳望人士乃竟反坐同受責押同人憤不能平請飭廨將此案原告人証立子釋放等情到道查無錫縣差倉卒拘人本違租界定章惟據稱一時瞥遇不及知照捕房亦屬實情且該差來自鄰境非本處差役素諳租界章程者可比業經公廨予以笞責亦足蔽辜若再加以覊押未免情輕法重至孫錫康孫仲梅等係屬控准縣署追尋逃妾而來尤不應以縣差一時誤拘之故斷令反受笞責該前員辦理之處殊未允洽除照請領袖德總領事轉飭會審西官訊明釋放外合行札飭札到該員卽遵照會商訊釋具報毋違此札 
[上海道堅素索交還女犯]  
　　女犯徐左氏被押西牢一案上海道憲袁觀察迭經照會領袖領事迅飭送還迄未允准日前觀察又備文催索速將女犯徐左氏送還會廨以符定章而清權限並謂承訂禮拜一（卽十五日）下午三句鐘約同本道带繙譯官前往西牢閱看一事實與此案無涉未便照辦云 
[俄兵定期入居味蒓園]  
　　張家花園借與俄兵暫居三月已紀前報兹探得此項俄兵均由日本運至滬上大約今晨可到在怡和碼頭登岸其數約有二千餘名日來已由該園經理西人　匠　園内搭蓋竹棚矣 
[責革廨差]  
　　新署差役王蘭因業廣公司控陳桂亭售地一條將提票擅厭七天始至捕房簽字讞員關絅之司馬查悉之下以其　公於昨晚將王提案判責四百板革去卯名 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[安徽全省學堂調查表]  
　　皖省近年風氣雖行漸開而各屬縣令能踴躍舉辦學堂者尙鮮去歳皖撫誠中丞特添設學務處兩次嚴催各屬始勉强舉辦大半均係舊日書院改裝面目而已查興辦學堂者以桐城爲最多（該屬紳民熱誠者頗不乏人其中小學堂均係紳等開辦而該邑縣令亦與各屬縣令等）皖中各屬次之皖南北尤次之各屬開辦學堂之最早者惟舒城斌農學堂於二十六年己行開辦餘均前歲開辦而以去冬開辦者爲最多令將各屬官立民立學堂曾禀報至學務處者編列一表其民立學堂尙未禀報及已經禀報尙未開辦者另爲一表 
安徽高等學堂　省城府學宫旁敬敷書院舊址 
　額二百名客籍四十名司道設立經費四萬　三千兩零 
　武備學堂北門外額一百二十名前撫憲　　鄧設立經費四萬兩 
　警察學堂附設臬署内額四十名臬憲濮　　設立經費未詳 
安慶府中學堂城内柳巷額一百二十名尙在　招考署安慶府裕厚設立經費二萬九千元　零 
懷甯鳳鳴小學堂舊日書院攺設額三十名　懷甯縣鄭設立經費二千三百元 
　尙志小學堂省城北門榮陞街額高等六十　　名初等六十名懷紳馮汝簡設立經費二　　千餘元 
桐城中學堂桐城北門内額一百二十名已　故桐紳吳汝綸設立經费约七千有零 
　　　按該學堂係二十八年桐邑吳京卿所創經　　　費頗足原名桐城小學堂其功課程度與現　　　時高等學堂相抗去歳該邑特另設崇實小　　　學堂將該堂攺爲中學堂皖省各學堂功課　　　以該堂爲最優其名譽殆爲皖省學堂之冠　崇實小學堂西門外縣署旁額六十名桐　　紳方某等設立 
　南鄉白鶴峯高等小學堂棕陽鎮白鶴峯額四十名吳受益等設立 
潛山梅城小學堂舊日書院攺設額十八名 
　潛山縣令設立經費尙在籌欵 
太湖熙湖小學堂舊日書院攺設額廿四名 
　太湖縣設立經費尙在籌欵 
宿松松滋小學堂　舊日書院攺設額廿四名　宿松縣設立　經費尙在籌欵 
望江雷陽小學堂舊日書院攺設高等生四十　名尋常生四十名望江縣設立經費尙在籌　欵 
徽州府紫陽中學堂舊日書院攺設額四十四　名徽州府設立經費尙在籌欵 
歙縣碧陽小學堂舊日書院攺設額廿四名　歙縣鄧設立舊有書院經費一百餘串現添籌　有六百餘串 
休寗海陽小學堂舊日書院改設額十五名　休寗縣設立經費尙在籌欵 
婺源崇報小學堂舊日書院攺設額十八名　婺源縣設立經費尙在籌欵 
黟縣問政小學堂舊日書院攺設額十五名黟縣設立經費尙在籌欵 
祁門梅城南鄉小學堂祁門南鄉額四十名 
　祁紳李仲寅謝翼設廷等立經費一千二百餘　元 
績溪東山小學堂舊日書院攺設額二十名　績溪縣設立經費六百千文 
寗國府中學堂寗國府設立經費尙在籌欵宣城崇正小學堂書院改設額四十四名宣　城縣何設立經費一千七百餘串 
[金山縣泖灣創設鄉團緣起並規章]  
　　三代而上寓兵於農井田旣湮斯制　廢管子創執里連鄉之法實爲後世民圑之權與圑之義主乎合羣尤貴乎尙武蔀屋青年熱血坌湧因勢而利導之朂以技擊激以義憤同仇敵愾良自易易蓋春秋後農兵之途分而蚩蚩者氓苟欲爭自存爭獨立莫善於集合圑體以求全社會之幸福鳴呼此民圑之設所由爲地方自治之一要點也兹者外患方設内訌迭起匪棍横行於白晝盗賊肆劫於昏夜泖灣界金平兩邑間汊港紛歧奸宄據爲淵藪整治鄉圑較他處爲難而要視他處爲亟爰與鄉子弟約各奮尙武精神共守合羣主義成效何若非所逆覩旣爲國民一分子而保國保種之義務惟吾同胞擔任焉謹誌其緣起如此金山黄芳墅述 
一設局本鄉於適中之處設圑防局一所凡有商槯事件曁特别警告統集局中决議局務由正 
董主持而副圑董黄成焉至銀錢出入帳籍記載另簡二司事管理局董當以時調查庶免弊混 
 
 

Page 10

 
 
二籌欵局中經費當從有產輸資無產輸力之議扶持民圑成立按田抽捐藉捐辦公有田一畝擬捐大洋三角此欵捐自業户不派佃農用昭體恤 
三抽丁本鄉舉辦保甲每甲十餘家或二十家擇一樸　無妄者爲甲長各甲中選年在四十以下二十以上者充作圑丁局中常備十名五日一換班有事則給以工食無事則仍使歸耕不給工食如有特别警報合鄉圑丁皆當携带槍械隨甲長到局聴董指揮 
四開支各甲所需旗幟槍械藥彈號衣統由局中造册給發不許私購暗藏無事並不許私穿號衣違則按例懲罰常備圑丁赴局當差例給工食費當閱五日一發設遇匪警赴敵應需器用亦由局中備辦或擊賊時失落槍刀等物均宜報明注册以便添置局中所辦事件用進出欵項年終備録清單報告全體不完 
[拐匪破獲蘇州]  
　　本月十二日大東輪船由上海來蘇客艙中有一四十餘歳口操松江音之某甲带有男孩三名女孩一口經坐客覷出誘拐破綻於抵埠時司事喚巡捕解至捕房由捕房轉解至長洲縣署經蘇大令升堂審究詰得甲姓朱名仁山四孩均由上海拐來大令判鞭籐條二百下釘鐐發化莠堂收禁四孩暫發育嬰堂留養一面出示招認 
[粵東官事]  
　　（粵東西關保甲局委員大挑如縣海洪於二月初六日在局吞烟自盡遺差現已攺委徐令鳳銜接辦矣○統巡各江水師李觀察準向上憲告假三月運其父鐵船京卿之靈極回四川已於初七日起程矣○藩司牌示委署三水縣胥江司巡檢陸永崧屢傅不到應卽撤銷聴候核辦遺缺委試用巡檢羅廷琛署理 
[江甯官事]  
　　江甯縣缺前經江藩司黄方伯群請以署睢寗縣葉篤臣大令補授尙未奉到部覆去臘札調先行署理而調現署江寗縣梁印甫大令往署睢寍縣葉大令交卸睢篆日内卽可抵省履新上元縣缺則早奉部文准以張子駿大令壯采補授現署上元縣趙幼班大令由藩憲於上月杪札調署理興化縣事而飭張大令卽赴新任以專責成 
[電召委員回寗]  
　　江督周玉帥所委練兵處督練委員由寗而下沿江考查常備續備各軍體制曾在吳淞駐節多日將淞防續備攺定新章當於十三日奉玉帥電召回寗矣 
[頂名冒餉]  
　　淞口盛字續備前營兵餉向在江海關道庫撥给每届餉期由道憲就近札委寶山縣王大令會同該軍統領戴協戎點名給發詎今届二月初十日發餉之期有己革號房何兆培乘點名時當塲出首指某哨某兵等數十人均係撝代旋經營主囑人將何逐出始含糊過去統領亦不欲深究此事記者曰統領因何不欲深究哉請閱報諸君於此下一轉語 
[春季巡緝]  
　　總統浙西江海緝捕水師蘇松鎮臺陳印波軍門旭輪值春届統巡江浙洋面之期故於本月十三日由崇明鎮署乘領港砲艇抵淞越一日卽換乘兵輪駛赴南洋與浙之定海鎮臺余朝貴鎮軍會哨并互蓋統　關防印信 
[私運銅元]  
　　日昨有某　　由中暗載銅元二萬數千元出口駛至吳淞爲淞關看艙洋人查出以其私運將銅元及煤油等物盡數提至關内擬卽充公 
[暫緩起節]  
　　前閩浙總督魏午帥本定於昨日起程因日來陰兩連綿須暫緩數天然後起節 
[攺委要差述聞]  
　　馬路工程局總辦翁子文太守自接辦局務以來已歴五年順能興利除弊措置　如　據官塲傅述奉道　袁觀察飭著另委要差所遣局事間派委法界設員陳楚生大令調辦惟尙未見　文也 
[約束俄兵續聞]  
　　駐泊浦東楊家渡之俄逃艦上兵士前因結隊登岸調戲婦女飮酒胡閙經保甲總巡謝岳松明府訪悉傅令地保知照各酒肆不准售與俄人沽飮並嚴拿沿途兠售洋酒之人究辦并禀明上海道袁觀察照會租界領袖總領事及駐滬俄　領事轉飭該兵弁遵守邇來明府查得該俄兵仍有登岸滋閙情事爰復禀道再行照會從嚴約束 
[電催濬浦經費]  
　　開濬浦江經費迭經議准由各省擬派葉交江海關存庫撥用江蘇省派銀七萬六千兩已由上海道禀准江督周玉帥核准札飭鹽運司在應解兵餉内動解匯滬昨日袁觀察因該欵迄未解到故卽電請都轉赶速照數葉滬以免有誤要公 
[履勘河道]  
　　浦東上南川兩縣一廰交界之都台浦河道自經上海縣汪大令籌議禀請開浚由上海道札委　岳松明府總　工程現在上海川沙浙次工竣接開南邑境内前日明府带同差丁往勘與各董籌商明磪督飭開工 
[未便封抵]  
　　日前俄領事照會袁道台請將教民宋仲　　產發封備抵道勝銀行欠欵兹悉此案現由代理江南主教查得所指各產係其故弟名下早經伊母捐入天主堂未便封抵如有虧欠應赴公堂控追昨已照請上海道袁觀察查照矣 
[咨關免稅]  
　　本城龍門師　學校近向日本購有動槯　　標本八箱由日本裝運來申經該學校總理禀請上海道袁觀察咨關免稅 
[呈騐護照]  
　　江西巡撫札派委員在滬向德商泰來洋行　有後膛槍三千枝無烟藥彈十萬粒並皮仵等項現已分别　　將於日内由外洋到滬故由該洋行呈驗護照禀請袁觀察轉咨新　稅務司驗明放行 
[整頓認捐]  
　　本邑籌餉貨捐局自經鐵松岩太守辦理以來查得各業釐金向歸各商承包按月認缴捐項近來各業商人往往偷捐私運雖經局中查獲重罰而弊端未絶爰　飭各業認捐所　實徴捐毋再懈怠 
[捕房定期遷移]  
　　派克路捕房捕頭麥根湯斯定於西四月一號遷入愛文生路新建之捕房内辦公 
[銀爐被盗]  
　　英界新東山路南吉祥里宏久銀爐於前晚七 
 
 

Page 11

 
 
點四十五分鐘時突來短衣窄袖四人手携石灰包利刃尋索主人店中執事楊某答以主人他往一人卽將石灰包擲來從耳際擦過順手一刀背當頭擊下楊卽受傷其餘學徒二人　人一名亦被刀背砍傷頭願大加搜索被劫去四川錠二百十八兩零洋二百餘元因店中人登樓呼救鄰人奔至各盗不敢久留携贜而逸事後投報各捕房捕頭飭中西各探認真跴緝 
[學堂攺章]  
　　浦東爛泥渡蒙養小學堂自董事康保甫茂才禀退後經紳董公舉劉志濤接辦擬將規模改良並須推廣學舍其一切經費隨時禀請縣憲就地勸募擴充 
[醬園易地]  
　　南市萬裕醬園設在小南門外鹽公堂後面横街已垂數十年生涯鼎盛惟近年來外灘開築馬路沿浦市面日興裏街各叚日見就衰聞該園主擬遷至萬裕馬頭交易將禀請運憲核示矣 
[上海官事]  
　　江南提督楊鏡巖軍門日前來滬泊舟南市董家渡昨日午前本邑各防營管带以次均詣舟刺禀謁○昨日漕運京沽局總辦舒太守體元因公來滬寓滬北興仁里裕豐厚號隨命駕至馬路工程局拜會總辦翁子文太守飭丁擋駕○昨日浙江候補知縣周揆一明府世颺命駕至馬路工程局拜謁總辦翁太守面陳一切○前廣西右江道易寔甫觀察順鼎昨詣道署辭赴湖南公幹○壬辰料翰林趙企孫太史啓霖昨亦詣道辭行進京又京沽海運局委員道庫大使陳培基禀辭赴津○新任奉賢縣陳介卿大令其壽亦於昨日投道轅禀辭赴任○現任廣西右江道張挧宸觀察星吉江蘇候補道劉聚卿觀察世行江寗候補道陶渠林觀察森甲　 
前文報局委員浙江候補知縣李明府景枚龐菜臣京卿元濟福建福甯府知府曹徴亭太守垣昨均因公先後至道拜謁 
[上海縣案]  
　　妓女沈寶珍卽袁雲仙去歳投縣喊被擒婦覇阻從良後迄今數月兹由該妓禀請縣尊汪大令於前晚復訊據拱朱振亞去年欲娶難女爲妻鴇婦索價數千元及難女投案鳴冤奉斷朱缴善堂費洋五百元卽可娶納難女立卽寫信知照朱竟置之不答查被伊叔阻擋事難成就求飭官媒另擇婚配大令判交官媒带回擇良婚配○寓英租界之王公館有第二妾被成衣王阿四誘逃後查得傭婦時主氏朱阿珠串通勾引送縣訊責交媒管押在頞兹據朱阿來遞禀求將伊妻阿珠保釋亦經大令提訊該夫婦並無實在供詞一味乞恩大令姑念苦求判阿珠交夫領回候訊阿來覓妥人具保○唐雲波控同業石灰行主范寶源圖賴貨洋因范供係母舅張禮卿包欠大令准范交保將張送案訊奪詎范隨口謊供延不央人具保奉大令訊究喝令管押始供己央李金生作保明日一定到案具結大令判姑限一天無保立即收押 
[公共廨早堂案]  
　　昨晨英副領事德爲門君蒞廨會同讞員關絅之司馬訊案時有濟良所女董带同烟妓唐金鳳至案唐妓禀稱被惡鴇凌虐投所求援司馬商諸德君仍著女董領回留養○徐順興石灰行夥石阿木控趙四六因事口角將石灰擲中兩目判責二百板枷兩　拜○包探陳洪德解行竊舊鐵之王金元至案判枷三禮拜○缫絲女工沈阿桃被流氓顧毛毛調戲拉破洋傘報探拘案判責三百板償還沈　傘洋兩元○業廣公司控陳桂亭售地付銀掯不立契昨日牌提至案判押候過堂訊奪○華春來控朱阿元竊取金戒指鈔票等物昨日由包探解案判荷枷兩禮拜○馬車夫束增萬駕車至漢碧禮路將朱俞氏所坐東洋車撞倒致傷頭面東洋車亦破壞報捕拘案判罰洋十五元給修車費再罰洋五元給原告養傷○西國新柏醫生控楊阿惠拉塌車不慎撞損機器車昨由探解案判押捕房三天○挑夫頭王榮章前日代美華洋行運搬洋布至寗波輪船多發一件該行向之詰問王竟不認因之報探拘案司馬以楊事出無心判從寛開釋○西婦白堂司蓋投案控宣慶森圖竊刀叉七十把由探解案判責一百板押三個月○平和洋人控翁祥生曹道道竊取雞毛一包昨又解訊判各押一個月○葉明清以養犬違章屢傳未到昨延哈華托律師投案代訴判罰洋三十元○林阿二沈阿五控瞿阿三攫取洋傘衣服等物報探拘案判枷一個月○周阿三竊取杜昌銘順興祥家道衣玻璃匣等物由探解案判責二百板押兩禮拜○王金泉控王阿四竊取鐵板田探解案判責一百板○張松林控李長根竊取考籃一隻内鈔票五兀洋十元由探解案判押一個月○王桂生控楊惠喜竊取小洋銅角由探解案判責四百板押八月○周栢茂控吳連仁攫取皮馬褂等物已誌前報昨又解案判暫拘押俟傅見証到堂再行訊奪○顧小弟　阿金張阿六朱阿福竊取夾襖袍褂判枷一月○江灣保寗寺僧人秀來控僧東成竊取洋二百元僧袍兩件由探拘案判一拼道寶山縣核辦○法國人掰拉特在兆豐路被邱阿福竊取油衣一襲當卽扭送英捕房昨日解案判移送法公堂核辦 
[法公堂案]  
　　工部局管馬路西人控泰記店主徐寶山竊洋一案奉中西官研訊昨日傅同兩造到堂復訊以徐在法界開設成衣店已歴多年素昭信實該四人所控不實將案註銷○永興洋行控華商趙厚生俞俊卿定貨不出昨日大令飭提趙俞二人到案與魏繙譯會商判限一個月内出貨照例貼還利息著與原告洋人商定不期來案禀復候核○永興洋行控華商傅德裕定貨不出昨日大令提訊傅供因回家日久所有羽綢絨布等貨過期去出其餘各貨尙未到期大令著覓保妥爲清理○無錫人徐子賢冒充善堂 
事在外收捐爲同仁堂司事查悉報捕拘獲　與及徐之拼婦一并拘入捕房昨日解頞請訊中四官判將徐陸氏交保其餘押候補提徐子賢到案再核○周德盛控夏炳生串同包車夫王杏榮行竊皮箱昨日大令飭提到案夏不認串竊大令准矛交保候查明再核 
[美捕房事]  
　　某烟館主劉興和投捕房控稱被烟客竊去烟槍二支請爲查緝捕頭令包探前往查辦○示人某甲似兵船上小兵頭在百老匯路乘醉滋事並將行人某乙扭住兇毆爲西捕所見將甲拘入捕房捕頭詢得情形擬押送至駐滬法總領事署請辦　因乙並未受傷不欲多事遂將甲押至酒醒時釋放 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
