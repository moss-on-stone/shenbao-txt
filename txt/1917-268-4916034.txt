# 1917 - 268 - 4916034

 

Page 1

 
 
   
 
 

Page 2

 
 
時評 
[以我度之（冷）]  
　　以我度之新國會猶之舊國會也一院制猶之兩院制也其所異者假使議員之額而減則一院制之新國會所費或較省於兩院制之舊國會而已然而所省之費不徒用於國會者仍徒用之於他事耳亦無所異也 
　　總之中国之人不過如此其得被選者又不過如此自然其所成就之結果亦不過如此而必曰新國會與舊國會也一院制與兩院制也嗚呼亦甚多事哉 
[命令]  
　　十月一日大總統令參謀總長王士珍呈請任命鄭英啓爲黑龍江督軍公署中校參謀蔣魁英馬傳霖爲黑龍江督軍公署少校參謀應照准此令 
　　又令參謀總長王士珍呈黑龍江督軍公署中校參謀李塏少校參謀鄭巨川懇請辭職李塏鄭巨川准免本職此令 
　　又令陸軍總長段瑞祺呈請將佟占元授爲陸軍二等軍需正應照准此令 
　　又令陸軍總長段祺瑞呈准正紅旗滿洲都統志鈞咨請以隆佐陞補包衣領景星陞補包衣參領應照准此令 
[專電]  
　　北京電馮派張聯棻段派靳雲鵬赴津接黎回京聞爲某項要正須待黎來解决（二日上香　十二鐘） 
　　北京電交行借欵于二十九晚間簽字日幣二千萬元以政府存該行公債及有價證劵爲擔保聘日人藤原爲顧問欵專供整理交行之用（二日下午十一鐘） 
　　北京電據探報譚延闓由漢赴滬政府頗注意其行動 
（二日上午十二鐘） 
　　北京電内部已將近畿冬防全國冬防兩案提交國務會議 
（二日上午十二鐘） 
　　北京電新國會主一院制說 
（二日上午十二鐘） 
　　北京電雷震春處無期徒刑馮麟閣處三等二年半罰金二百五十元（二日上午十二鐘） 
[外電]  
　　天津電此間水勢未見漲落基督教會已組織水災賑濟會中外之人皆有入會者下游消息謂水已流至鹹水沽附近第一道堤岸之闕口處（一日）字林報 
　　北京電郵務人員已設法在天津良王莊間以小艇接通津浦鐵路故郵件將復可由該路寄遞自今日起寄漢口之郵件仍由京漢火車載運惟路線今仍中斷故須較平時稍遲耳 
（一日） 
　　北京電李右文所牽之兵千人已抵湘南衡州防禦獨立軍北進寳慶與武岡間之防線亦駐有重兵如大局更有發展則將續派大軍赴衡州及其他各要點云（一日） 
　　大阪電大雨兩日河水汜濫大阪與東京之交通完全阻斷米之收成恐將大受損傷 
（一日） 
　　東京電今晨一時起颶風大作其猛烈實所罕見歷四小時始已死傷若干人損房屋甚多東海道鐵路亦受損電話電報交通多阻斷（一日）以上路透電 
　　北京電交通部前向日本三銀行商借整理交通銀行借欵二千萬元兹已成立調印交通部將來如有對外借欵時該三銀行得有優先之權 
（二日） 
　　北京電九月二十八日國務會議討論湖南四川問題並天津水災問題議决先行著手天津治水次再解决湖南四川問題帮吳光新之决退回（二日） 
　　東京電今晨首途赴華之堀江歸一博士實應中國財政金融審議會之聘赴會議演並非改革幣制顧問（二日） 
　　北京電山東濟南電云此間爲送軍隊南下目下正在準備鐵道貨車又毛匪首領毛思忠有受張敬堯之約統率四營歸降張氏部下之報 
（二日） 
　　北京電天津電話云該地洪水尚無減退之勢未被水淹地方一時支蓋天蓬暫避雨露之中國人今已大半遷徙他去夜間爲防盗賊由日本兵隊放哨警備又擬聘南滿洲鐵路工程師講求減水之法目下正與該鐵路公司交涉 
（二日） 
　　東京電紐約電云石井特使於招待該特使宴會席間聲明日本當力保全中國之領土日本不惟不侵犯中或之主權萬一中國受外國之侵害脅其獨立時日本且當極力擁護中國之獨立何則因中國如爲外國所侵害受外國之干涉日本自國亦覺危險故也（三日） 
　　以上東方通信社電 
[戰電]  
　　倫敦電每日紀聞報得悉英飛機旦夕將痛擊德國各城（一日） 
　　倫敦電德國公報云英法飛機近以重大之損傷加於比境並死平民甚多德飛機曾以炸彈擲擊倫敦内部之軍署貨棧並瑪干特與杜佛二地諸飛機均安然飛回（一日） 
　　倫敦電海軍部報稱星其六夜英海軍飛機載炸彈數噸以擊齊不魯日之水閘聖特尼斯韋斯特蘭之飛機營白魯喬瓦斯之工廠與火軍數輛炸彈多中的聖特尼斯韋特蘭曾起大火且與敵飛機交戰數次擊落敵飛機兩架又逐落一架英飛機均安回（一日） 
　　倫敦電公報云敵飛機兩隊及零星飛機數架於今晚六時四十分至八時之間飛過坎特與伊塞克斯海濱進窺倫敦十架越過外防線但僅四架飛抵倫敦以上三處均有炸彈落下死傷與損失尚未得悉（三十日） 
　　莫斯科電電話局辦事人員同盟罷工 
（三十日） 
　　俄京電日來拘獲間諜多人詳情未悉糧食問題漸見困難旅客非經當道許可概禁入京聞克倫斯基氏已與莫斯科工商代表商定彼等加入内閣事惟所任人員須俟全俄民治大會議决各事後再行宣布庫慶氏代表前敵陸軍委員會在全俄民治大便宣稱今非恢復陸軍戰鬭力掃除兵士不信任軍官之惡習則國難終難挽救云哥塞克代表宣布哥塞克軍擬以擁護共和贊助政府爲務 
（三十日） 
公電 
　　内部籌備省議會選舉電各省長鑒各省省議會選舉依省議會議員選舉法第二條規定選舉年限以三年爲一届現在各省第一届省議會經過日期將届三年依照法律規定應以明年爲第二届省議會選舉年限所有省議會議員選舉法第二十二條二十三條二十五條二十六條規定應在選舉年限前一年著手辦理各事項應即於本年内趕速籌辦以便進行相應電逹查照辦理内務部印 
　　馮總統通電各省督軍省長均鑒吾國共和成立以主權屬諸人民全體豈可一日無立法機關不幸事故迭乘國會解散黎大總統决然去職國璋不得已而依法代理任事以來瞬將兩月德薄能鮮百無一成當世明哲無不以選舉國會議員爲第一要義國璋深表同情而贊成先設約法上參議院者已居全國之大多數若遷延不决叢咎滋多爰折中於二者之間一面令内務部籌備國會選舉一面按照約法由各省選派參議 
 
 
 

Page 3

 
 
院議員但參議院僅以修正國會組織法爲限度而其他職權仍待諸正式國會執行如此辦法在參議院成立期間旣不妨碍國會選舉之時日亦不侵越正式國會之職權僅於國會組織法求一良好之結果雙方並進自謂略盡苦心冀保各方面之平均以避意見上之衝突但願代表機關早得成立眞正民意賴以發揚毋使最可寳貴之光隂虛擲於商榷之中而致政府無人監督則國璋誤國之罪或可末減諸公愛國之誠過於國璋幸各捐棄小嫌共維大局前途統一之效與東亞和平之福均於此事卜之敢布腹心幸垂察之國璋印 
　　張季直致公府内閣電北京大總統段内閣鈞鑒津郡奇災聞之慘惻救恤之義責在隣省兹屬大逹公司曁通海各實業先爲籌墊銀六萬圓以助急賑欵交何所乞卽示知張　東 
要聞一 
[英倫人士之中國參戰觀]  
　　字林報八月十五日倫敦通訊云昨據路透電傳中國已於晨間十時向德奥宣戰吾人早接紐約電報謂中國旦夕將實行此舉故聞路透消息後並不爲異各報已早有關於此事之紀載昨日下院開議時議員林區君起問政府國會應否提出特别决議案歡迎中華民國加入戰局應否選派平日深表同情於此共和大國之人組織特别代表圑赴華由政府授以處置關 
於中國助戰各問題與各方法之特權已與勞君答稱彼意此議之提出未免過早云中國之加入戰局也英國當軸大約將有所報酬而中國當可於此收獲重大之利益記者前函已述之中國如用德船裝載茶葉入英英政府可不反對中政府未宣戰時此項條件自難承認今則無所爲難旦茶葉之全數以兩三船載之足矣尚有一物爲英國所急需者牛皮是也英國皮革漸少其佳品皆供軍用市上之靴鞋質劣而價高中國如能輪運大批牛皮至英可保必得善價華工之用途亦爲今日吾人所更當承認者惟華工至今乃未見信於英人昨日下院議員維爾森君在下院質問首相是否近有大批華工輸入英國果爾則請示明擬用於何項實業並請示明雇用之條件首相答稱政府並未知有華工八英情事至於中國水手之出入乃常事耳云云世界嫉視德人之行爲今於中國之加入戰局乃又得一　英人士當然爲之欣慰此事影響於德國商業尤爲重大中國將如何處置境内之德人吾人亟欲聞之英人於驅逐與收容二端或將主張驅逐雖因船舶缺乏未易實行然吾人仍望能試爲之也總之德人在華商業本有欣欣向榮之勢兹將大受影響德人必爲之震駭逾恒歐戰之後德人在世界各國之商業一落千丈必須大費經營始能恢復舊觀此固德人今日所深知者也 
[遠東孟羅主義之外論]  
　　大陸報社　略謂據透社電傳上星期六晚紐約公讌日本委員圑時石井男爵卽席發驚世之議論宣佈日本施於遠東之孟羅主義其意專在中國謂日本匪特不欲損害中國之主權與其土地之完全且準備始終保衛中國之獨立以拒任何之侵略蓋日本知外人侵入或干涉中　則將危及日本之目標故也云云石井之言論必視爲正式代表日政府而發蓋石井乃使美委員圑之領袖也聞其赴美之目的於取美日兩國間種種難題足以妨害兩國素有之友好交誼者而打銷之今委員圑循此方針確已有所成就吾人深望其完全成功至於遠東孟羅主義一賡則其能否有成須視日本對此世界名言抱何概念作何解釋而後定孟羅主義果何謂乎美人之所了解者則如下述孟羅主義者一種國際計畫也北美中美南美弱小爭存之國家賴此而得獨立之保障各享自治之權利不受第二强國之干涉而美國亦自處於第二强國之列是以孟羅主義之本身乃美洲之主義爲美洲全體而設今若移諸遠東則當成爲遠東全體而設之遠東主義不當成爲遠東全體而設之日本主義美國從未干涉南美事件不過立一計畫俾南美諸共和國得以自行其政治自造其時勢而已美國此舉其非爲純粹利人主義猶之日本與中國或美國或任何他國結交時世人不能期望日本抱純粹利人主義也蓋美國對於同一旨趣之國願加以保護者非徒爲他國之利益計亦爲自己之利益計也是以美國之不願歐洲武力强國之國威加南美並保護南美弱小共和國使其安寗無擾者即所以爲自己利益計也美國不恤爲此主張而以戎衣相見今之加入戰局無非爲此主張耳美國自始至終擁護自治與人道兩大主義今之毅然作戰乃欲爲世界保全此兩大主義也美國不僅爲世界觀念彼此略同之歐洲諸國而戰亦爲自己而戰也凡此主義日本如欲假孟羅主義而施之於遠東則將自覺困難蓋日本在實際上乃一軍人的寡頭政體而中國則爲幼稚之共和國中國刻方竭力圖存苟不爲有强大武力者所阻則定可存立於世界之中今石井之言曰日本準備保衛中國之獨立以拒任何之侵略此言甚善各國中之且爲中國之害者僅有一國如日本願保衞中國杜絶侵略則中國可不亡質言之如日本願保衞中國以拒日本之侵略斯爲善矣 
　　字林報社論謂石井男爵於鈕約官場讌會時有對華孟羅主義之宣佈詳文未見未便遽下斷語惟據電傳石井所發之言論旣若是確鑿而其所謂孟羅主義之意義又若是重要兹姑假定電信所傳者確爲石井議論之眞詮則石井所宣佈之言誠不能不使人大注意而引起許多猜測矣世人於猜測之中將發一疑問曰石井之爲此言果先得列强之默認乎驟觀之日本之對華施用孟羅主義不過就英日盟約而　充之耳蓋尊重中國之主權與其土地之完全而保持之固英日盟約之關鍵也雖然今日所視爲孟羅主義者有種種解釋不一其義試舉一端言之墨西哥之事件已詔示吾人孟羅主義未嘗不可反其原義而用之矣美國之拒絶外人干涉美洲共和國事件也含有美洲負有義務可於遇必要時自行干涉之意今石井之言得勿含有將來日本對華負此義務之㣲意乎果爾則歐洲列强與中國自己對之將有何言乎廻溯英國與南美委内瑞拉國因事交涉時美總統克里夫倫氏要求英國承認其所持遇有爭端美國應爲磋議中主要人物之主張將來日政府得勿有與此適同之主張要求各國承認其在華之特殊利益乎石井對於此問題之種種重要方面想必有切實之發揮故吾人急欲得其演說之詳文而一讀之此問題有數特點必須明白了解然後世人始能承認遠東孟羅主義之施用此固吾人所不能已於言者惟吾人竊以石井之言未必果有他意不過以此爲遠東和平之保障與日本對華友誼之表示耳寺内首相曾一再宣言以對華友誼爲其政策之基礎當中日交涉如二十一條要求乃鄭家屯案之際海外已發生極不愉快之影響當時日本執政諸人其能遠矚及此者殆　事後始稍稍知之於是林權助奉命駐北京矣寺内有注重中國友誼之趨勢矣今石井之言殆重行申明寺内所抱之政策歟果爾則誠可歡迎也但若採孟羅主義而廣其用途於遠東則時機尚未成熟何則蓋此乃萬國重行協約之一問題須由將來和平大會解决者也 
[永州獨立後之鄂湘消息]  
　　湘省永州獨立謡言紛起王督軍注重湘鄂連境防務除派第二混成旅長劉躍龍移軍臨湘扼要駐紥外昨特令駐紥長春觀暫編混成第二圑軍隊出防蒲圻聞寇圑長已定星期六日由武岳路出發又聞自永州獨立後風聲鶴唳幾於草木皆兵連日武岳路車多有軍民遷眷來鄂者王督軍恐好事之徒乘間造謡擾亂人心昨特令調查長周長林督率偵探分途糾察並派專員常川駐紥武岳路車站及望山門城卡監督守衛檢查箱範行李所有各要塞門牌戶籍則令警務處督飭各署輪流稽查按照戒嚴令切實取締以維治安云湘省永州獨立報紙紛紛揭載然而路隔千餘里頗難得其眞相兹據某機關得該處函述永州獨立事頗詳錄之於下九月十十九日各處即紛紛議論謂永州鎭守使宣告獨立人民初不之信不意二十二日有人自長沙來者謂省垣特别戒嚴傳督已宣布劉氏罪狀派軍進討前鋒司令官係李佑文但湘省迭遭兵禍聞此消息莫不驚恐異常自劉氏宣告獨立後所有永州毗連之各縣如零陵東安道州祁陽寗遠江華永明新田等縣俱滿帖劉之佈告各知事祇得唯唯聽令銀漕釐金劉已派人收管但無抄殺情事聞劉氏兵力甚單部下不過一圑所恃者林修梅一旅人而已惟各處謡傳謂劉早與桂軍虎通氣刻下桂軍約有二師之譜直抵衡山常寗安仁　等縣與劉遥遥相應以爲犄角之勢劉氏於宣告獨立後除於祁陽道州東安寗遠等縣略派兵一營防守外其餘軍隊俱在零陵他若永明新田等縣均令各知事將警備衛隊照常防守目下湘督傅良佐除電中央宣告劉林罪狀外派第一旅長李佑文帶兵前往防禦並飭第二師陳復初帶領大隊隨後開拔與李佑文會同痛剿但李與陳俱係湘人一則不肯驟開單端再則不肯塗炭梓共同電致劉林急早回頭免致生民塗炭聞劉林二氏尚未回音刻下李之前隊已抵邵陽大隊亦陸續開拔矣 
[衡永獨立後之兩要電]  
　　湘南鎭守使劉建藩宣布自主後湘督傅良佐以與湘省地方有碍特調北軍十五營開赴攸縣進窺零陵現劉以所部兵力單薄不敷抵禦昨特電告陸巡閱使陳督軍迅速出師援助以免失守兹將湘代表與衡陽知事兩電錄左 
　　湘軍代表致陳復初原電云萬火急長沙第二師師長陳復初曁各報館鑒湘省民黨强健份子惟足下具有實心實力吾輩所同信尤足下所自信也督軍圑與解散國會復辟諸案發生人心同憤足下當湘省民黨諸公舉雲赴粤接洽當道代表湘省一切情形雲未起程函電已先逹粤雲自五月到粤函電數次雖未即覆雲亦信足下爲鐵石人非他物所能軟化旋有自湘省來者說足下受傳良佐運動忽變宗旨雲即拍電足下以詢近態規以大義獨以傳言爲市虎樊蠅不足爲足下慮也昨零陵劉鎭守使林旅長謀固共和宣布自主足下當應贊同詎意首鼠兩端爲虎作倀竟通電反抗誣劉建藩林修梅不念桑梓直欲緝拿等語咄咄怪事是何居心前爲湘省砥柱今爲湘省蟊賊前爲民黨心腹今爲政府爪牙前日將逐吳光新而出郊今日竟擁傅良佐而入宅西南六省之門戶撑持者爲足下破壞西南門戶今不出自他人竟出自足下竟出自湘省同盟舉雲赴粤代表之足下叛國賣友兩無能辭如其天良尚未盡混及早悔悟恢復名譽以保桑梓而贖愆尤雲雖　詞不禁心感否則雲燭奸之先見惟抱割席之私衷白馬旣塞黃龍直搗雲誓率三湘精銳殲厥渠魁以食君肉而寢君皮斷不與喪厥心肝有靦面目之足下并立於世上也直抒胸臆　　左右臨電迫切不勝涕泣之至崔雲滇軍第三師代印 
　　衡陽知事致陸陳等電云龍州探送陸巡閱使鼃寗譚督軍劉省長廣州陳督軍李省長並轉非常國會各鎭守使各師旅長各統領各營長各縣知事鈞鑒竊廣瀛粤西下士湘南備員自去歳隨節討袁留湘任衡時逾一載雖書生戎馬武略未嫻而擁護共和夙堅初志慨自國會被武力解散憤督軍圑之兇暴恨叚内閣之專權只以守土有責未便越職妄言今幸湘南零陵劉鎭守使衡陽林旅長廖圑長率同各營軍官兵士毅然奮興首倡義舉並挈同廣瀛衡陽縣曁湘南二十餘縣父老子弟相隨其後於本月十八日宣佈獨立脫離非法内閣關係恢復眞正共和精神萬衆一心誓圖進取再廣瀛任衡以來默察國情熟審士氣早知有最艱鉅故預籌的欵十餘萬元作爲此日軍事應用廣瀛奔走軍界十有餘年覊守知事實非本志但以衡永一方爲湘桂交通孔道形勢所在扼要爲先苟無居中集合之方何有出奇制勝之算經於效日電請陸巡閱使派員在桂招募精銳數營或就桂邊原有軍隊撥酌數營迅拔來衡會同大舉或爲前錄歸廣瀛統率直下長沙分踞武漢挫彼兇鋒竟去年未遂之志或爲後勁歸廣瀛調遣分佈柳桂交通兩粤籌辦餉項裕他時接濟之需總之北伐心堅効忠志切懷匹夫有責之義絶個人權利之私現在衡陽首當其衝應如何進行務望當道諸公以國國爲重鞏固西南掃滅奸氛全恃此舉并請迅速分道應援指示方略不勝迫切待命之至湘南衡陽縣知事曾廣瀛叩號印 
[蕪湖快信]  
　　新任安徽省長黃嶲珊氏來皖在卽刻派省議員華維嶽由蚌埠赴安慶部署省公署一切事宜華君已於三十日乘隆和輪過蕪 
　　新任財政廳長劉鴻慶氏奉命令後即赴京覲見因津浦路線水阻不果是以暫回渦陽原籍一行聞來省接任之期約在隂曆九月初旬 
　　安慶上月二號謀亂之叛兵竄往北足者前經安武軍第六路第五營管王傳祿在六安霍山兩縣毗連處追獲九十餘人請示經倪氏電令一律鎗斃王管帶已於日前將該叛兵情節稍重者先行鎗斃二十名又叛兵之竄往南路者刻經第一路第二營管帶馬泗柱在水東地方捕獲三十餘名日内即可解蕪再由安豐艦送安慶歸案辦理 
　　當塗辫兵二四兩初近日又有不穩消息該統領陳德修久欲離開當塗經商會一再挽留聞陳對人言嗣對於辫兵亦不能負責地方人民因之更覺惶恐該處美孚亞細亞兩煤油分號每日交易皆以上午十二時爲限所進現欵當日下午託由小輪解蕪不防不測 
　　吳光新氏前在合肥招兵五千人先後兩批業由江永江新兩輪運去三千人前日江孚過蕪又運去一千人聞此五千人入川時專爲運送輜重之用 
　　此間查驗補抽局病商殃民已三年矣該局長龔壽頤前赴蚌埠堅辭斯差並請早日裁撤該局以蘇民困當經倪嗣冲照准龔局長已定期於十月一號實行裁撤 
[南京快信]  
　　召集參議院令中額數未規定不無疑義省署已電中央請解釋 
　　齊省長昨由京致電省署某謂假滿即回寗聞調直已不成事實 
　　財政廳長胡翔林電京辭職聞某要人有保胡慶培繼任消息 
　　明日（三日）致祭關岳李督派齊燮元恭代行禮李督昨柬請中央各省代表曁文武長官各界代表到署觀劇宴會以表謝意 
　　軍署壽戲今日（三日）已進演聞三日戲資及賞金點戲等資在萬金以上孫菊仙留鳴盛園演義務戲七天以助振濟 
　　政府電張敬堯對於毛匪及其黨羽亟應從嚴勦辦萬勿允予投降 
　　督軍署差遣顧彬懇請辭職尚未邀准 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[山東之黃河消息]  
　　九月七號直境南岸大隄樊莊决口聞張省長迭據曹州方鎭守使報稱菏澤被害最重懇乞設法籌議等因當卽訓令勞總辦迅往查勘擬議辦法勞總辦奉令後已帶同工程科科長王昱祥計核科科長馮志山前往查勘一切矣 
　　黃河上游徐屯民埝决口經該管營長率隊由尚嶺埝尾挖通引水歸入正河詎該處人民抗不承認竟用砲擊斃汛弁周明堂一名張督軍據報後異常震怒除令該營長將該弁履歷及遺族調查造送來署以憑咨部從優議卹外昨特嚴飭壽張縣限十日内差拿正兇來省盡法懲治如承緝不獲定即撤任提付懲戒 
　　下游王莊係著名奇險前月河水暴漲溜勢汹湧舊有稭埽十二叚竟被淘刷墩蟄形勢極險王分局長當卽馳赴該處督同營委竭力搶護始得化險爲夷近日水勢消落做工尚稱得力昨據報稱已一律布置穩固可保無虞矣 
　　上游王分局長昨電報總局南莊楊莊堤水深八九尺風浪撞擊日見坍塌已購新料十五垜業將大龍門口七十丈廂護完竣小龍門口一百餘丈已廂護過半約二三日可一律完竣唐廟高家大廟黑虎廟潭上莊等處堤根有溜五六七尺不等高家大廟向有圈堤極堅似可無虞餘俟緊急買料廂護雷口溜勢上堤一二三壩及新土壩現均吃重淘刷甚厲已購新料十垜搶廂稭埽兩段惟該處石料缺乏購石委員又値新舊交替恐一時尚難運到查岳莊現存石二百餘方暫可不用孫樓大壩隨抛隨墊仍未隱固幸新石均已收齊當可敷用云云 
　　昨有苑縣里長王永良等具禀公署略云上游北岸臨黃民埝隸濮鄆范壽陽五縣境地本年范境徐屯汪莊小埝出險遵章由范壽陽三縣按畝出資修築套埝埽壩各工需用民欵及公家補助共計京錢三萬二百八十四千文統歸壽張埝長喬尚賢等經理計一切用項僅存京錢五千七百九十千下餘二萬四千四百九十六千被喬等吞入私囊迨七月間河水汹湧喬某吞欵旣不掏出搶護竟由後路防營强割范境已晒紅米之高粱七十餘畝伐去田間柳樹五百餘株威逼人民枵腹從工人少工險遂於十九日徐屯開决矣似此吞欵肥己誤工殃民确糧伐樹假公洩私非追欵賠償不足以安良民云云張省長准此已令三游河工委派妥員前往澈查矣 
[湖北宦海之新潮]  
　　警務處長財政廳長 
　　公賣局長教育廳長 
　　鄂省警務處長崔振魁前被公民黃耀治等臚列劣跡陳請省議會彈劾一案日前由該會列入議事日程初讀案乃臨時署名介紹之議員盧慶墀忽聲稱不識黃爲何人不承認介紹並云介紹圖章業經遺失請求將此案打消各議員以事關彈劾行政長官非尋常案件可比當請盧澈究冒名盗章之人盧又不願向法庭起訴惟請以後不必列入議事日程衆未承認議定案暫擱置由大衆帮其偵查盗章者再議辦法藎尚疑盗章者或出於會中人也詎會後由秘書廳調查此案係上年常會陳遞曾於五年十二月四日大會列入議噖一次因案多未及報各後因閉會擱置至今且查十二月四日盧曾出席當時何以不聲明冒名有此原因各議員復向陳請人黃耀治訪問黃謂實係盧介紹當面蓋章願至會場與盧對質於是九月二十四日此案又列議程黃亦至會中休息室預備議員諮詢乃是日盧竟未出席不果開議此案於二十六日大會議程遂復列入時將各案議畢主席王議長向衆聲言此案已經盧君查明實有其事因擱置日久遺忘仍請列入議程當由衆再三詰問盧之反覆原因謂案關重要人非昏聵不應如此善忘盧無詞自解但言圖章於今年五月遺失此案係去歳介紹且當時祗知黃之派名不意陳謂書又復更改以致種種訛誤深自抱歉惟自信居心坦白雖盟誓　無不可言際指天發誓絮絮不已衆多晒之遂不再根究交陳請股審查此千波百折可疑可異之彈劾案乃告一小段落逆料將來結果必尚有許多波折也 
財政廳長張壽鏞經省會兩次表决咨請省長委員查辦所指各欵如僅就公罪言非免職所能脫身就私罪言則須受刑法之制裁且須波累多人即其姨太太亦應抛頭露面對簿公庭幸查辦員極力爲之解脫將來查辦終結對於營私舞弊縱妾索賄各欵定爲洗刷乾淨以查無實據了之而已惟於漏列申串捐虧耗錢局欵一項略予處分一面命張提出辭職呈以平鄂人之氣此書計畫已定日來有繼任財廳長之望者爲省署秘書長金世和漢陽竹木徵收局長楊亦熹軍署軍需課長魏聯芳等三人金楊前均蒙保以關監督財廳長道尹存記任用可希望正式任命補署但財廳長之進退省長雖可過問其權究操於中央今日局勢恐財部未必任用省長保薦之人因此魏聯芳意欲暫行兼代現正各軍其手腕應付此事究不知鹿死誰手也煙酒公賣局長陳時被拒不能到差財部爲調和計刻已授意新堤關監督黃祖徽呈辭官産處長兼差擬以現在公賣局王嵩儒接任或以陳調充官産處長詎王督軍對於財權不肯放鬆一步日前函商財部謂以王長官産處極表贊同但彼現整頓公賣收效甚宏意欲留其辦理三五月以竣全功然後移交與陳時現在未便兼顧官産擬委韓駿侯暫代此函到部梁總長頗爲躊躇如由部簡員必又遭抗徒傷感情不得已命飭韓先行赴京驗看查其經驗王督慮有變局令韓於十月一號接事之後再行赴都吁財部命令不能出國門一步難乎其爲司農矣查韓駿侯與王督同鄉且有戚誼以軍用文官蒙保得知事上年曾署棗陽縣篆以才不勝任辭回王督久擬畀以優差苦無機會今由財部特騰位置誠佳運也聞梁總長近日頗欲聯絡王督以其最信任秘書之言爰委軍署秘書副長熊賓爲沙市淮鹽運銷局長即倩其疏通乃熊嫌沙市路遠不能常在省垣且局面不甚闊大業已辭謝不就矣 
　　新簡教育廳長熊崇煦與鄂學界毫無關係命令發表後鄂人即欲拒之苦無反對材料兹聞熊於湘督譚延闓交卸時亦自辭去湘省長署敎育科長職要求譚氏准許將湘省積存學欵數萬元撥給熊與該科卸職主事數人作游學歐美之費熊等携欵赴滬逗留多日肆行揮霍現爲旅滬湘人函告湘學界以熊等朦請撥給學費無異捲欵潛逃刻正開會清查其數一面呈請省長電滬道縣將熊截留一面在該省司法官廳起訴熊聞此耗已電辭鄂廳長職而鄂學界猶恐其終獲到任爰摭拾湘中事實電部攻訐請求改任他員以重學務 
[鄖人之匪患因果談]  
　　湖北鄖東匪患情形曾記前報兹又據鄖陽士紳趙鳴鈺趙麟書劉登瀛蕭琴舟孫繼康翁人健黃子淑劉雲波趙勣三黃筱浦翁文奎等函告鄖東所以致匪之由其文於李知事多有不滿之詞然頗爲詳晰爰錄之以質鄖人鄖地多山毗連秦豫萑苻不靖自昔已然民國元二兩年匪氛最熾鄉民男婦老幼莫敢家居露宿山坡罔間寒暑殷實之戶率皆逃避商賈裹足田野荒蕪前故知事李傑常親率縣隊赴鄉痛剿積勞致病二年杪今陸軍第九師三十五圑孫圑長建屏率隊來鎭微服潛行各鄉陸續拿獲多名置之於法匪爲氣奪時白狼陷河口攻淅川踞荆紫關破商南山陽吾鄖之東北西三面無不有匪之蹤然懾於孫圑長之威卒未越鄖境一步無何李知事病故黃知事厚焱繼任亦尚能派遣法警協助軍隊前後拿獲百餘名處以死刑匪燄顿息流亡者歸故里露宿者慶安居耕者歸於農商賈集於市一若不知元二兩年之蕩析離居者今春李知事接任適値政潮發生浮言時起秦豫兩省之土匪變兵乘機竄入勾結本地無賴時時滋擾其初不過三五成羣尚無數十人之大股槍械盡鳥槍來復並無現在所用之新式槍法警鄉圑治之已足後因法警無辦匪之能力往往被匪砍斃莫可如何何衛圑雖已成立自南化圑總擊斃一匪被匪族某朦控縣署屢次票傳圑丁因此不敢擊匪蓋匪斃於圑丁官爲之相驗并票傳圑總質訊鄉民法警斃於匪則呼籲無門匪烏得不盛影響所及各區圑總多萌退志江峪之槍械服裝且被匪刦去至中區之保衛圑知事硬令附設縣署專供一已驅使未曾拿獲一匪雖孫圑長每聞匪警卽派隊或親往緝捕數月以來殆無虛日奈匪多土著兵至則散而爲農兵退仍聚而爲匪且窩匪與通匪者旣不能處以死刑卽被軍隊緝獲亦祗能送交縣署恒不多日即邀保釋於是窩匪通匪者益多爲虎附翼匪禍愈烈鄉民之慓悍者憑藉匪勢恣共魚肉良懦者畏其報復莫敢誰何軍隊赴鄉且失其耳目之助力然猶不避艱險常川遊擊遇匪則捕如近兩月在梅子保之鄭家埡趙河保之大長溝蝴蝶保之黃草凹等處匪雖死力抵抗卒被軍隊擊斃數名生擒數名負傷而逃者甚衆追回肉票多名奪得馬匹鎗缲贓物甚夥不得謂拿匪之不力也總之軍隊能辦有形之匪不能辦無形之匪遏其燄絶其流軍隊之責清其源正其本非軍隊之責若一方面辦少數有形之匪一方面玩視民瘼復釀成多數無形之匪將誅之不可勝誅誰生厲階而乃以治理之權盡諉諸軍隊耶至於孫圑長軍規嚴肅城鄉婦孺有口皆碑試觀近日東北西鄉之稍殷實者均挈其眷屬徙居城内若謂軍規不嚴何以從之者如歸市也向非孫圑長駐此則匪禍不獨蔓延於東北兩鄉恐城内亦無寗居矣同人身歷其境痛感切膚謹述匪亂之由以告我同胞倘亦有聞而援手者耶云云 
[粤東近聞]  
　　邇來北京政府以調和之故對於陸巡閱使極端注重計先後遣派使命前赴南寗者絡繹於道除王芝祥謝隆琦外現又派關冕鈞馮耿光張鳴岐李開侁等陸續往桂代表謁見前傳陸使拒絶李開侁之說兹查李之南下持有黎總統手書至南寗之前一日陸使已解纜上龍州李至寗不見陸使卽快輪尾追直至駄驢方得相會談論之間陸使仍無何種態度表示李遂返寗乘輪下梧州逕赴香港現俟面謁龍濟光商榷一切約逗留三五天即行回京復命聞陸赴龍州之故因本月十八號爲武鳴嶽降之辰所部將士咸擬稱觥慶祝陸使以現在政爭未息國難方殷正臥薪嘗膽之秋非祝嘏稱觴之會特假赴龍州省基爲名離去邕垣以避酬應聞昨已節抵駄驢以故此兩日間軍署所接陸使來電均係由駄驢拍發也 
　　自湘南自主發動機譚粤事者或創陳督有親自督師之訊或謂林虎有尅期出發之言卒皆未見有確切表示幾令人墜入五里霧中眞僞無從摸捉兹經向各方面訪查目前所出發者僅一小部分其大部分須俟馬濟赴桂面謁陸巡閱使請示機宜後方能定奪否則亦必俟事機十分危迫時而後出師也昨日陳炳焜致湖南自主各軍官電云永州劉鎮守使林旅長轉謝羅張黃各司令均鑒巧電敬悉諸公仗義宣言與段政府脫離關係具見尊重法律擁護共和逖聽之餘曷勝佩仰湘粤輔車相依旣氣求而聲應西南義旗所樹定實至而名歸民國前途實利賴之南天翹首佇盼好音炳焜叩號印 
　　方聲濤所部滇軍日前經陳督軍編定爲步兵十三營機關鎗及砲隊二大隊餉械皆已如額照發方氏於日昨午後三時率同全體軍官正裝乘馬親至督署稱道感謝之意陳督謙讓起言曰以國家之財養國家之兵此乃應爲之事於吾何有焉吾何敢居功方今國步艱難正吾同袍一致擁護共和之時提挈並進猶恐不及斷無有自相歧視之理此吾堅定之意志　人人不主張吾一人亦主張之而况又爲我同袍一致之心理乎若乃誤聽奸言互相排斥正所謂爲親戚所痛而爲寇讎所快吾竊不取也方師長答辭稱是茶話畢遂退 
　　桂軍東下一事已紀前報兹接韋榮昌電云南寗陸巡閱使譚督軍廣州陳督軍鈞鑒捷密砲兵謝連長孫繹率帶兵士一連並退管砲五尊及砲彈等件經於巧日夕（十八號）抵梧現飭暫駐譚督憲行署沈營長榮光即飭督帶全全營於效午乘新安兵艦開拔東下矣謹先電呈韋榮昌叩效印 
　　廣惠鎭守使莫榮新昨在鎭署議决電請陸使率師援湘經奉復電靜候辦理現聞莫使所轄將領穩玉廷劉志陸莫正聰等刻均電呈到省自願率帶所部親任前鋒俾資効力昨陳督電復應靜候陸使命令調遣毋庸急切拔隊來省云 
　　軍政府本月十五日遷入士敏土廠後該廠依然照常作工至元帥府之首先組織者即爲秘書處内分七股（一）總務股（二）軍事股（三）財政股（四）外交股（五）内政股（六）交通股（七）法制股每股設立主任一人總其成刻因章炳麟奉命入滇暫以朱執信代理一切（原議由汪精衛代因汪不願故以朱代）聞各股事務較爲繁賾者爲軍事股自餘均甚清閒其次參謀軍兩處現亦着手組織參軍長許崇智參軍黃大偉每日均在府辦事各科科長亦已委定至李參謀總長烈鈞則亦時與孫氏會商軍事因此遂有特别軍事會議條例之制定也孫氏因程璧光具函辭職深慮各部總長相繼辭職軍府大計無以維持進行除請非常國會議長極力挽留外昨特偕同胡漢民等遄回黃埔在海圻艦親謁程總長面述意見請勿固辭聞程氏之意對於軍府計畫多不贊同故决擬辭去不就也 
[厦門風災損失之所聞]  
　　厦門風災情形曾迭誌前報兹再將是日城内外所遭損失彚錄如下 
　　天草丸輪因開赴文港中途遇風擊傷艙底趕冋至青嶼滲漏益甚乃急傍倚寄碇但船上貨客爲數不少自應設法起卸以便入塢修理大阪行見及於此特向鼎美商萬發並備䑩船兩艘拖帶馳往將物貨挨次搬儎登陸分别交領搭客均面色慘淡垂頭喪氣逢人迭云險哉斯也 
　　厦港魚船全家七口泊在沙坡頭海邊該船被風浪刮去至南太武山下沉淀該船主阮順及其子阮某被風浪衝捲隨潮漂泊自謂决無生望不料大浪狂噴竟將阮父子噴上山去至二十七早天明有嶼仔尾社鄉民見兩屍臥倒石下氣尚未絶急用姜湯灌救幸得蘇醒自述昏迷中隨浪浮沉或遠或近足底似有實地故不至於滅頂不知何以能至石上等語該鄉民乃就嶼仔尾雇一小船於二十八早送阮父子回厦雖父子得慶生還而妻子兄弟五口已無從查悉矣 
　　城内省立第十三中學校校内損傷甚巨將所有甫經修理之校舍盡行打壞校垣崩倒黌舍凋零滿目蕭條難以筆述且該校寄宿學生頗多宿舍上瓦片紛飛大雨傾盆學生鋪蓋盡爲雨漏所濕電燈息滅舉校黑暗呼號之聲徧於全校幸該校教員冒烈風暴雨直往保護學生始出校得無恙 
　　禾山保董公會於九月十六號據高崎鍾宅近海各 
 
 
 

Page 7

 
 
社長報告此次暴風爲災覆船甚多而是日由海浮到死屍四十一具請爲報官驗埋等情該會立即函請思明縣派仵詣驗外諭各該社長鳩資備棺收殮列號照相存候屍親前來認領矣 
　　向小順興小輪船非遇事故夜間恒泊在厦港乃本月十二號夜因該船中普度管船員在金門商會場大開筵宴以故該輪泊在後浦港詎是夜十一句鐘時候風雨交作而風尤猛烈異常舵工方啓輪駛赴湖下港爲移泊計而烟筒先被颶吹去船身旋即傾倒時該舵工泅水得生船中有兩夥均被水溺斃此事直至十三號早晨始經該輪諸股東查悉惟現在該小輪倒壞在湖下鄉港口船身半沉没沙中起出董修在所不免聞官商諸股東正在開會議决 
　　左知事昨日徵集各界共籌善後之策僉以平日通往金厦小輪不過順興恒安兩號船而已而今同遭颶風順興則傾覆在金湖下港口恒安又衝破在厦鼓龍頭必待修理照常行駛未需時不如就鄰縣内港購兩艘帆船逐日輪値往來金厦權濟目前藉免交通梗塞 
　　災禍之慘當以近今爲最而厦之受災亦未始不鉅船隻破沉已詳誌前報而死亡人數則難調查多屬外來客船舵夥若干實難詳其確數兹將各路頭雙漿之死數列下大史巷三人磁街十三人提督街三人打鐵街一人挑水巷一人舊路頭二人新路頭與洪本部則皆慶無恙思明縣於昨特委專員沿海視察已具情詳覆 
　　此次風伯施威樓屋之倒塌厝蓋之揭破何止千百而陸軍醫院雖屬新修豈能幸铭乃監工人不諒於斯昨（十六號）竟將泥匠首英仔塗傳至院内發押監獄幸院長體恤旋即釋放又得某君緩頰始議定修賠夫監工人果無挾私則當工作　是否草率卽宜矯正况損失之處又係樹幹所壓益不能歸罪泥工索酬不遂以此洩忿難塞旁觀者之議論矣 
　　厦港魚戶蘇金兄弟五人住居縣署口全以操舟捕魚爲業其父早没事母至孝兄弟孝友如同一心闔家二十餘口全無閒言此次暴風突起魚船損失死亡者幾於無家不有獨金兄弟五人各駛魚船一隻在海上遇風幸早知險急將船隻收泊東山港内竟獲慶生全分毫並無損失金家屬以未得確耗舉家愁苦數日不舉火矣舊曆八月初二日金同諸兄弟各駕本船回港闔家欣喜不可言狀 
　　此番遭風沉水淹没者甚衆或有全家遭難而無親屬收屍者尚不計其數以故浮屍不時發現無人認領王知事察悉情形連日特派專員帶同工人數名僱一小船在海面梭巡遇有前項浮屍由官出資備棺代爲殮埋 
[杭州快信]  
　　國務院又電咨到浙稱據牒報孫文密遣黨羽赴奉天各省隂謀擾害請嚴飭偵防云云已轉令各屬一體查照 
　　黨人楊希白又名楊震球（黃巖人）受人指使煽惑軍隊經第一師緝獲訊實解省昨午後在軍獄執行槍斃 
　　五區梅統帶呈報偵獲冒充稽查戴振民一名送縣訊辦并陳防務安謐情形 
　　湖屬地方緊要决議添設警備隊帮統一員已委張德全充任並兼二區二營管帶所遣水陸總稽查一差卽日裁撤 
　　大理院民事訴訟向設二庭每庭除庭長外庭員七人（卽推事）現已改組三庭增設庭長推事各一員平均分配每庭以五人爲率俾免上訴案牘稽遲積滯昨由司法部咨浙查照 
　　調查鹽務專員財政部僉事吳秉澂係邑紳吳士鑑哲嗣現已抵浙寓學官巷私宅連日赴鹽署抽查各屬場産稅釐檔案詳晰鈎稽不日卽可畢事 
　　内河水警廳督察長朱先進另有差委以第三區區長閻荆山調充另委趙子和充任水警第三區區長并兼第十隊長 
　　入夏以來督署辦公時間規定上午八時起至下午五時止昨奉諭改作上午九時起至下午四時止業已實行 
[江蘇最近之防務]  
　　寗垣戒嚴已非一日近李督軍以謡言四起特下特别戒嚴令防範一切兹將防務情形略述於左 
　　吾國自與德奥宣戰後政府對於防範内亂極其認眞督軍署日前奉到政府密電一通内容係以黨人暗赴蘇省煽惑軍隊着卽嚴加防範等語李督奉電後即召開軍警警會議兹將其防範辦法探錄如下（一）飭各軍官如遇有不軌舉動急行報告（一）飭各防軍嚴剿土匪勿使騷擾地方（一）通令六十縣知事對於外來之人如遇形迹可疑者務期拘留訊明究辦 
　　自宣戰以後出師赴歐屢經會議惟因主張不同是以屢議屢寢馮總統昨以大元帥名義通電來省以出師問題業經解决特令李督轉飭所屬各縣務將從前之退伍兵士逐一調查造山報部以便招幕來京編成遠征軍隊李督已通令各縣遵照矣 
　　蘇省之江隂吳淞各砲台均爲沿江之要塞吳淞砲台爲黃浦江通逹浙省流域之總口江隂砲台爲長江下洲之第一門戶所有砲械早經布置周密海軍部以對外旣已宣戰而内患亦不可不防前日特電督軍署曁要塞總司令對於各要塞之砲台酌量添設砲位以期周密 
[清江之警察問題]  
　　浦垣警察近狀疊經各報揭載稍涉時事者類能道之自取消妓捐之議興警界中人固視爲唯一之損失商農教育三會會長竭力進行卒於王道尹茶會之際公請取消各界人士詢謀僉同遂公同决定實行取消後妓局兩捐歳減一千四百元之收入當由三會長擔任籌補趙兼局長遂將警局雜捐收支册請即公同查核兹經商會會長王文藻農會會長喬國楨教育會會長范奉怡以開源莫如節流特將警局浮濫開支一律請裁其原呈略云竊維浦垣警察創自前清江北提督劉任内常年經費僅二萬餘串服裝每年由江北收支局撥給一千數百串井然有條辦理頗洽人意擋案具在不難按册而稽光復後警務更章因清江雖非商埠尚爲南北要衝仿照鎭徐列入特别區域歳由省撥洋五萬元彼時官欵官辦地方旣無擔負經費盈絀人民亦未便過問迨民國三年痱省欵核減然常年尚有三萬餘元比較前清開辦時過無不及乃警局會議以每年添置裝服欵無着落由浦垣聞君溥安君澍周君壽齡等擔任此項經費除商界籌集紙烟煤炭洋油豆餅各捐外歳由縣農會並市教育捐内暫撥房捐茶捐二成凑足五千元補助添置服裝之用蓋因警察係保衛人民治安地方士紳委曲求全不惜犧牲農會經費曁教育捐欵撥充警費但地方財力有限警局亦宜撙節開支伏查警察收欵内歳列地方捐八千九百元已超過原約五千元之數且其中有無侵蝕應否整頓之處長官自有權衡惟查地方捐支欵内可裁之點有三謹爲我道尹陳之一教練所應由省欵開支歳省洋六百八十八元八角也查省欵開支内有五城門稽查五員每月薪洋三十五元又城圩門兵士十九名月支洋五十七元警察旣有稽查復有混成旅軍隊駐守並有巡緝隊梭巡此項稽查五員應請取銷城圩共十四門每門兵士一名已足敷用擬請裁去五名以此兩項經費抵補似屬可行一裁騎巡隊歳省洋一千二百五十二元八角也查城廂内外距離不足十里警崗林立消息靈通騎巡隊以無設立之必要擬請歸警備隊巡緝全縣較爲合宜一裁稽查員二人歳省洋四百八十元也查捐欵内增設稽查二員應請裁汰仍留原有稽查二人一在城廂内外一在第六區境内好在地段並不遼闊似無不敷差遣之處以上三項係指重要而言其他可裁可減以及應行整頓之處仍懇道尹酌量施行伏思商會公議蒙我道尹俯采輿論先裁柴妓兩捐一恤民生一維風化並諄諄以彌補警費爲詞但浦地民生凋敞商業蕭條吾民脂膏幾何旣有可以節省之餘地似不必竭澤而漁會長等再四磋商意見相同除呈請警局核轉外理合具文仰懇道尹俯采芻言准如所請將上列三項卽予飭局裁撤云云未識當道果能照行否也清江菜市在警局東偏創於前淮道沈愛蒼近年以還屋宇傾圯道路卑窪令人不堪入目而警局爲備修葺之故於菜販徵收零捐卽隻鷄束蔬均不能免不第難於核實且亦近於繁苛前在商會會議時曾有面詢警員程某未得要領現聞屠業同行公議獨認歳繳一百二十千儲之縣農會以備修理菜市之用如有不敷再行增繳請將其他之零捐一律免征以紓民困或謂謂柴捐茶碗捐菜市捐雖同在議裁之列而當局並不視爲重要惟妓捐局票捐兩項歳收雖列一千四百餘元實收與額面是否符合觀於註册妓女之數及娼寮之營業情形未能使人無疑也當各會公呈未上時警界某君曾擬出而調停其條件則僅取銷局票捐加重妓捐開辦濟良所并許地方徵收已禁之某捐嗣以未得各界同意而止觀此或者人言之非盡無因也 
[金山蟲患之别報]  
　　江蘇金山縣螟蟲爲害及鄉人報荒情形迭見前報兹有自署練公者投函本報詳述金山蟲害之原委略云此項螟蟲日人名爲螟蛾蟲善食禾苗往年禾稻因所損甚㣲農人每不甚注意實則所損雖微苗内亦有此蟲盤踞本年四月間雨少田乾農人深抱杞憂似難播種迨種秧後田中無田鷄之聲田鷄善食各種害蟲田鷄少則害蟲自多據鄉人云此蟲從天絲中所出五月間有一日侵晨稻上及平地上到處皆有此絲形如蛛絲惟色極白遠望若濃霜㣲雪老農之言不知然否惟吾人以爲無論如何白露後之濃霧與八月初二三四兩日不相宜之西南風當爲一大原因蓋此蟲喜熱畏凉熱則易於滋長又値晚稻正在發漿之時稻梗忽鬆此時食之不啻迎刃而解故此次蟲災即此兩日内所成聞蟲形如米蟲身略長而紅甚細軟稻未發漿時苗甚堅實旣發漿後苗將枯老此兩時戎蟲皆不能爲害又天氣漸涼蟲更無能爲害是以已死之稻雖無可施救而未死者當可無慮也金邑之田之西鄉泖西一帶爲最低俗謂之泖田此次蟲災是以西鄉爲最甚除早稻不自外竟十去八九且並稻種而無所出者所在皆是四鄉蕩田亦然他處高田除西鄉外祗十去二三至於未傷之稻稻頭之長生穀之多爲歷年所罕見每一稻頭在往年最多有穀一百二十餘粒者本年最多竟有一百七十五粒亦有絲毫未損者然不過百之七八最初赴縣署持稻報荒者係本月初四五兩日均是西鄉三保内各圖農民愁容滿面而來仍愁容滿面而去詎詹知事有初八日召齊各圖地保面詢之舉而地保回鄉以訛傳訛忽起初八不報不准再報之謡於是各鄉鳴鑼聚衆强迫各村每家出錢五十或四十文爲報荒禀單費不論男女須戶出一人赴縣報荒地保則每畝五文以致是日來報者有四十七圖之多人數在三四千以上所持傷稻並非盡是全株如西鄉老乃各株中選抽或已無傷稻而向憐田中選抽而來者署中見人數如是之多急將公出牌示掮告以事已上詳知事公去始各散出計每禀一元之外所餘集欵尚多乃各成羣結隊散佈於茶酒各店内故是日各種店家無不利市三倍酒店及各食品店頃刻爲之搜括一空鄉人旣醉旣飽乃各散去惟是省中雖已詳出而至今尚未見派員來勘未知下文究竟如何也 
地方通信 
[蘇州]  
　　軍界不准兼差朱鎭守使近奉李督軍通令凡各軍有兼差者統限本年九月三十日以前一律開去兼差兼薪朱使接文後以蘇常鎭守使公署職員及副官稽查書記等項兼任第二師司令部中職務者頗多卽當遵令查明一併開去兼職聞已與參謀長彭丙乙商酌俟核定後即呈復督軍查核至於朱之自身亦係鎭守使兼第二師師長應否開去兼職之處刻已請軍署核示矣 
　　查禁私運米糧省公署近以刻下正值新穀登場之際聞有奸商私圖漁利串通各公司大小輪船水手火夫任意夾帶米糧出口或藉口輪船所備食米毫無忌憚以致米價仍然高昻設遇來春荒歉米糧缺乏於民食恐大有妨害因特令行各關監督及各關卡稅所飭其於輪船經過時認眞查察其有私運食米則即截留照章加倍處罰聞蘇城稅務所葉所長奉文後已轉令各稅卡一體遵照 
　　國慶日將舉行提燈會雙十節國慶紀念日政法軍警各機關例有慶祝之舉蘇垣城廂内外各學校與各圑體聞皆擬舉行提燈會大約學界慶祝地點仍在胡書記橋教育會中現在各學校已預爲籌備燈彩各物矣 
[松江]  
　　續誌第四高小之校外商店泗涇鄉内縣立第四高小校因實行職業教育擬組織校外商店一節已誌前報兹悉該校對於此事籌畫進行異常迅速上月杪已聘定經理佈置完備本月一日即實行開市傳諸生從事實習一時賣買頗形熱鬧聞每日　貨時間定在上午八時起至下午五時止上下午各派實習生三人其所缺課程即於校中課餘後分别補授至店中貨物暫以課業應用品爲主此外家常雜物間亦帶賣將來擬　漸擴充以求發逹 
　　議刋警務年鑑金山縣警佐徐亞伯去歳九月間曾刋金山縣警務狀况一書分贈各行政機關及各縣警察所兹徐警佐又擬發刋警務年鑑内容分圖畫論說命令呈文指令規程記事維俎入門已攄情呈報詹亮疇知事一俟批准卽可從事編輯矣 
　　添委探訪專員金山縣張堰鎭毘連江浙素爲盗匪出没之區現該縣著匪莫阿照雖已就擒但莫匪羽黨甚衆竄匿各處時圖煽亂風聲鶴唳防　反較前吃緊該縣警佐徐亞伯因復添委王某金某兩人爲探訪專賆以資愼密 
　　採呈螟蟲標本本　螟災由縣委員查勘並規定表格飭令各圖地保限於五日内依式填報兹聞縣署因災區甚廣手續浩繁續限五日以期周密復將前派勘荒之第一區巡官尹子蓮呈復情形　報省署又因呈省時須附呈螟蟲標本由縣令行農會長吳步蟾赴鄉採集裝成三在瓶以一分呈道署一分寄省一分留存縣署又聞今歳禾稼受災雖烈差幸稻穗較往歳爲巨通扯計算損失尚不甚大云 
[鎭江]  
　　鄉民之報荒本年自入秋以來各鄉山田雨水不調兼之稻禾又被蟲傷已現荒歉之象今月（一號）有南鄉各區圖鄉民百餘人紛至縣署報荒並請求酌免租賦倪知事當令鄉人回鄉聽想查勘 
　　對于德僑之監視與保護李督軍以政府業經之德奥宣戰嗣後對於德奥僑民切實查察首當注意有無秘密會議之事庶免集合暴動之虞昨已嚴飭所屬認眞辦理丹徒縣倪知事奉令後當即轉飭各檢查員遵照又聞昨有德僑十餘名由皖至寗乘車赴滬返國道出鎭江維時駐鎭憲兵營趙連長特率憲兵十名至車站加意保護 
[杭州]  
　　觀潮期中之防備頃聞揚督軍以八月十八日海寗江干　處觀潮中西人士必繁尤恐滋肇事端昨特諭飭趙某盧某等軍事稽查四員准於今日二日搭車前往海寗佈置一切届期並須加派軍警以資防範又滬杭鐵路任局長亦特飭駐杭關巡官朝杰派路警二十八名准二日早車前往海寗已假定迎軿旅館住宿並派滬杭段各巡察員分段隨車招待以昭妥愼又聞四區金署長以當此戒嚴期内恐有不法之徒乘機騷擾於地方治安不無妨碍爰特飭令一等巡長虞玉麟胡振全酌派巡邏警察兩班沿途彈壓並於各衝要處加派崗警以保地方安甯 
　　預備派送參議員楊督軍齊省長昨奉京電令選派參議員到京組織臨時參議院聞浙省額定五人官中已擬就本省紳士五人充任參議員於十月内送京據外間傳說張廷霖袁榮叟張烈杜師業朱文劭均有選派之希望 
雜評一 
[中日之災（一子）]  
　　我國天津之水阳礙南北交通而日本大阪之水亦使與東京間之交通斷絶我國厦門之風災損失不少而日本東海道之風災損失亦鉅何兩國人民不幸而皆蒙此極重大之變異也雖然天災流行無國蔑有變異之適然而來初不足怪所可分别者平時防災之方法備臨事救濟之手段敏則雖遭極重大之天災亦可減輕人民苦痛否則禍且倍之故同一災情而損失懸殊者即以此也此次日人所受災禍之影響何如與我國人所受災禍之影響何如必有以　矣相異之處即其政府能盡心民事與否之一徵驗乎 
[參議院之第一幕]  
　　吾嘗謂今日之政府一不能動之政也動必起而相爭敎實廳長之發表已爭之於前矣然其爭以事前未先商榷也若參議院者固皆再三商榷而預先贊成者也乃因支配員額之故豫人起而力爭之北五省之督長又起極大爭議來電質問（據昨京電）此後參議院結果之良否不必論而今已如此矣西南之反對者不必論而同意者已如此矣嗚呼 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[飭估德奥人房屋物件價値]  
　　本埠德奥領事署及德總商會郵務局各房屋物件均經先後封閉已登將端兹聞外交部電飭交涉署將所有德奥人房屋物件統由交涉署分别估價核辦已由交涉署行知公共公廨遵照辦理矣 
[核對兩次註册之德奥人]  
　　并涉公署内附設之松涙檢查分所自辦理德奥人重行註册以來所有旅滬德奥人均已投報該檢查分所註册領取登錄執照已誌昨報昨日薩交涉員諭令檢查分所辦事員陳世光邵樹華二君將前次對德絶交後所有寓滬德奥入報告登錄之清山與此次重行登錄之清册逐一核對其間回國者及移居他埠者均應詳細查明俾資造報陳邵二君業已遵諭辦理矣 
[又一報告天津災情之急電]  
　　京直奉水災籌賑會事務所昨又接哈少甫君自津發來急電云義賑會諸公均鑒昨過津詳細調查見西南方面已成澤國饑民之慘目不忍覩饑寒交迫哀鴻遍野待賑甚急乞速派員携欵來津散放以濟眉急並聞保府水深四尺河北一帶在在可虞尚求滬上熱誠諸公廣爲勸募多得一金可多活一命據實奉聞是所企禱哈廳叩 
[愛儷瞏籌賑會之第四日]  
　　哈同花園此次開京直奉水災籌賑大會原定四天昨已爲末日盧護軍使因迭接津電慘述災情擬再展期三天嗣經主任各職員邀集助賑各圑體同人於昨日開會集議咸以園中各商店及圑體等皆熱心助賑連本撥濟實爲難得此次場中各職員均係商界各號抽選而來自農至晚忙碌異常若再多延時日恐力有未逮且隂晴不定布置難周遂經大多數議决今日（三號）繼續開會一天以後不再展延惟以盧護軍使擬多開數天無非冀多集賑欵是以各大圑體如洋布業共濟社棉紗業博愛杜五金業等每圑體又各加認捐欵五百元共十餘圑體當場又認集洋五千餘元撥入義賑會充賑昨日各舞臺名角如吕月樵等連日未盡義務者知該會將次期滿亦於昨晚七時起至十二時止會同四舞臺臺柱登場演技餘如陸軍步兵二十旅軍官技藝拳術及美人彈唱圑等亦均於午後提早演技彈唱故是日游客雖不及中秋日三時許四川路青年會童子部各幹事在國分散衛生月份牌園門口出售狀劵處三日間已售去千餘號會場主任姬覺彌田資民等分赴各處演說災狀臨時助欵者每日二三百元青年會會員朱君在會場協助商務書館售物遇一英籍捕頭海爾登來游告伊云余來此非非專事游覽亦期對於災民有所裨補乃與朱君同向游客兜售頗爲熱心有某西人特購明信片四張付洋五元聞一句鐘内共售去二百餘張可見西人亦樂於爲善矣有住居愛文義路晋福里何昌生之母昨游至天演界失足跌仆經童子軍扶入紅十字會臨時醫院醫治嗣該氏急欲返家由童子軍羅司令派令童子軍四五人扶送歸家至晚間燈會計有七十餘節延長數里頗有可觀會場開銷每日約二千餘金聞一號（十六日）共收入五千八百元左右内有門劵二千元餘均售物賑欵至昨日結束時收入支出核盈幾何四須至深夜不及久待容俟補紀兹將昨日捐欵紀下（青樓助賑）三馬路松梅五元小寳寳二元金君一元五角花媛媛漱雲各五元玲玉二元清和坊張愛卿二元花珊珊二元琴月樓一元鍾情一元春暉閣二元青鳳五元梅影軒二元婷婷二元文姬一元小花園素雲仙十五元吟湘二元恒裕里客串蟾十元和心坊蔡詠春四元素琴一元迎春坊花雲仙二十元福祥里如卿一元會樂里鳳娥樓一元民和里竹第一元素珍一元精勤坊花素香一元姊雲閣一元蕊雲五元安樂里曉月閣紅庽醉紅寄情雲霞館萬年紅各一元蘇第二元淡翠香一元清和三喜琴一元時運蘭一元會樂里賽梨紅一元花紫英一元寳紅客人香林素雲各一元清和坊金湘雲梅雲閣美玉各助二元美在圓雲各助五元安樂里今桂香小金素雲蘭各助二元金小紅助四元壽康里陸昭容助一元柳如之安人陸君點戲助洋五元會樂里醉情二元巧鴛鴦花菊仙蟾雲各五元孫復雲二元小花園金書玉十元三馬路含鶴樓三元桑餘里朋明一元新清和柳鶯一元又兢廬相花館小鳳仙各二元素娟一元花桂仙客人韓君點戲助洋五元民和總弄天籟又助洋五元壽康里怡仁軒（即情俠）同春沿藍雲深處各助洋二十五元 
　　（宅眷）白克路十號錯綜女史助洋二十五元居仁里魏宅助洋二十五元徐振康太太助洋四十元（投入捐筒） 
　　又聞該會中南洋兄弟烟草公司所捐之自製紙烟共計五十萬枝亦係連本利一概助賑中有數書此市價減少該公司中人於十五十六兩日將公司停止營業悉往會場擔任兜銷惟會場所售華洋紙烟名目甚夥暢銷匪易經毓秀中西女校學生張桂英胡素華奧女士邀集同學姐妹多人分任銷售竭力招徠故前昨兩天銷路大暢想閉會時不難悉數售竣也 
[甬人請修海寗塘工之函稿]  
　　寗波旅滬同鄉會爲海寗塘工致浙江督軍省長函云督軍省長鈞鑒敬啓者京直奉水災爲數十年來所未有論者謂主張全國水利者有空言而無實用河道不修欵歸虛糜雖天災亦人事也近有友人自杭嘉來者痛言海寗塘工險象環生岌岌可危而鹽平工程亦鮮效果設遇山洪暴發江潮驟湧内衝外激一無防禦必成巨災如不亟圖後悔無及查海甯塘工自左文襄楊石泉中丞籌欵大修厥功甚偉向分三防治理雖補苴罅漏然廳官專司其事究有責成迨巡撫增韞廢廳設局官紳會議築室道謀反不如前光復而後聞海甯鹽平等處頗用工程人材採取新法乃各該處人民公論轉多訾議而測量繪圖條陳辦法言人人殊實亦不能取信於人夫海塘工程果能實事求是卽舊法何嘗不善若號稱專門工料不實即新法亦豈有濟今雖秋汛將過各塘或可暫保無虞然浙江潮佝天下海寗首當其衝鹽平亦漸出險若非未雨綢繆一旦失事彼在工者能任其咎耶應如何急救止前如何籌計久遠非徒率爾提出議案所能了也伏气兩公俯賜注意徧詢海寗鹽平等處老成公正紳商曁水利測量局員各抒所見即從前塘工員役辦事熟手不妨採及然後考查歷辦情形酌量緩急又肜新舊次第施工務求實際庶以弭水患而奠民居部民浙人無分東西鑒於北方大災心所謂危難安緘默取决公議率略具陳恕其越俎幸甚感甚專肅敬請台安名正肅 
[滬杭路添車接待觀潮旅客]  
　　今日（舊曆八月十八日）爲海寗觀潮之期向年滬上中西官商前往觀潮者頗衆滬杭車站必添掛車輛以備客商乘坐兹由路局任局長查得本屆售出觀潮劵已有三百餘張臨時售劵尚不在内預計必須添掛頭二等客車七輛除分派偵探四名在長安至海寗一帶妥愼照料旅客外並知照車務處預備添車提早直放長安車站 
[楊斯盛銅像開幕禮紀盛]  
　　浦東中學校昨爲故校主楊斯盛君行銅像笵成開幕禮來賓蒞止者數逹萬人圑體與會者爲中國體操學校江蘇第一師範學校華實學校泉漳學校滬紹水木工業通惠小學校楊思鄉立第四小學校城東女校等十餘圑體上午十時該校全體學生開紀念運動會午後二時恭送楊校主木刋身穿前清禮服之肖像往青墩家祠由全體學生職員列隊送至陸里橋登舟後始各回校三時舉行銅像開幕典禮先由校長朱叔源報告開會宗旨畢即由學生職員來賓向銅像行三鞠躬禮（銅像係笵成身着便服狀）次由齊省長代表吳邦珍登壇致頌祠次川沙縣知事代表蔣養吾致頌祠次李平書沈信卿吳懷疚賈季英蔣夢　等相繼演說畢旋卽散會是日會場點綴頗爲完備銅像右旁有貧兒院西樂隊禮堂前有鈞天樂處絲竹臺聘有南滙音樂家嚴清泉彈大套琵琶入晚尚有新劇幻術煙火等種種以助餘興並有學生組織臨時新聞社及販賣部以應來賓需要誠浦東空前之盛舉也尚有頌詞祭文等容再錄登 
[祝賀國慶紀念之預備]  
　　南市商界以十月十日爲雙十節國慶紀念之期已由縣商會傳知各業是日一體升旗懸燈縣商會門首已預備高搭牌樓編結松柏並綴以鮮花中嵌五色電燈至各機關亦循例於是日慶賀并停止辦公一天 
[國慶日有諭禁提燈會說]  
　　今届雙十節國慶之期本埠救火阰合會及公私立男女大小各學校已預備舉行提燈會兹聞松滬盧護軍使以現値對德奥宣戰之際滬埠特别戒嚴加以順直奉水災綿延數十縣哀鴻遍野慘不忍言所以浙省楊督軍已有禁止省内各圑體舉行提燈會之令滬上謡諑未靖設乘提燈會時滋事誰負其咎不得不與浙省爲同等之禁止聞已面諭淞滬警察廳長及上海縣知事善爲勸諭各該圑體勿事舉行提燈會云 
[閩省新軍過滬續記]  
福建全省防務緊要兵士不敷調防曾經李督軍委令馬弁陳柏盛赴津續招新兵二百餘名來滬守候乘輪送閩已誌前報兹悉此項新兵已由該馬弁於昨晚送登廣利輪船載往厦門以便送閩編練 
[閘北工巡捐局行將分劃]  
　　閘北紳董錢貴三沈聯芳等以閘北工巡捐分局本隸屬於南市總局由朱壽丞局長兼顧辦理兹查閘北市面日益振興店舗居民日多一日所有地方稅船雙稅等就地征收抵支路工等一切經費已足敷用應籌議將分局名義取銷已聯名呈請松滬盧護軍滬海道王道尹江蘇齊省長另派專員爲閘北局長業奉批准聞俟朱局長交卸後即當分劃 
[南車站北首開築電車軌道]  
　　華商電車公司自添鋪南半城軌道開行電車以來乘客頗便惟尚文門起過黃家闕路利涉橋車站路逹南車站北門口一叚未鋪軌道軍車未得通行旅客尚嫌不便刻由該公司陸總理查得鋼軌尚多是段路線計長四百餘密逹且可與車站南面之電車軌道銜接面前向向美國愼昌洋行訂購八輪之電車底亦已連滬除請洋工程師高翕（譯音）趕緊製造車面外昨將尚文門至南車站之軌道工程飭匠開工趕築限陽曆十一月間竣工 
[轉運公會抽收絞包費]  
　　上海鐵路轉運各公司於前日在公會集議整頓辦法後通告各轉運商號云上海一埠歷年來雜糧米麥花生仁各貨進口甚鉅向來無人照料每當卸貨時破包不絞以致將貨漏洩出貨時每因損失而賠償各客商及各公司均受其害今年公會成立即以保全客貨爲最要之宗旨屢經同業集議加意整頓由公會專司共事派司役多人在麥站照料絞包等事兩月以來損失亦少各客商亦均樂從而各轉運公司非但少費唇舌即賠累亦輕惟所雇司友工人每月開支經費茂巨是以公司議决到申之貨毋論粗細每三十噸車抽絞包費大洋一角二十一噸車抽費大洋七分十五噸車抽費大洋五分於十月一號實行但此項照料費由起點站承認因起點站到申之貨旣由麥站司役人等照料週到從中已少賠累實於客商與公司雙方均有裨益誠恐各商號未及週知特此通告 
[滬西暗殺案三誌]  
　　住居滬西哈同花園附近六百八十六號門牌之婦人某氏於上月二十六號夜被人開鎗擊斃業經靜安寺捕房中西包探將跡涉嫌疑之甬人陳成照拘解公共公廨奉飭管押並經捕頭將陳帶至寫字間秘密研詰口供各情屢誌本報兹經捕房查得死者係紹興人年約二十四五歳名金仙與陳成照同居尚有死者之同鄉人李桂富汪祥松王泉榮婦人王孟氏等與此案似有關係於昨將李等男女四人及在押之陳成照併解公共公廨請究即據西探殺辣文華探目鍾星南上堂禀明前情並將在死者家内搜出之手鎗一支呈案請察關讞員得禀商之美博副領事以案關暗殺自應澈究判被告男女五人分别押候詳細查明再審 
[復訊重慶路刦案]  
　　新閘重慶路二百五十六號門牌婦人郁胡氏及同居樓上之喬品倍於上月十九號夜被盗匪九人持械入室刦去値洋一百二十元之金飾等物當經新閘捕房查獲皖人張義盛一名搜出原贓金戒銀鐲等物並在郁姓門前拾得銅劍一把一併解送公共公廨訊供後將張押候補提同黨併究在案昨晨由廨復訊先由中西包探上堂訴明前情並將銅劍贓物呈案請察訊之張義盛仍供金戒等物係在路上拾來不認搶刦中西官得禀判張仍帶回捕房候趕緝同黨到案質究 
[浙江水警來滬緝盗]  
　　浙江水上警察廳因訊據行劫嘉善天凝莊典當案内緝案之梟匪供出尚有同夥盗匪楊三等逃避上海曹家渡華洋交界之小灣港故特派趙巡官帶同警探王志祥等於前日來滬協同該管警區前往小灣港地方查緝當拘獲梟盗楊三許老九兩名並起獲裝滿子彈之六響手鎗一枝送由警區略訊一過諭將盗匪鎗械併交趙巡官押解浙省歸案訊辦 
[西崽身藏槍彈被獲]  
　　公共租界靜安寺路一百十六號門牌内之西崽甬人嚴仁金昨晚身藏實彈手鎗行經楊樹浦路被包探程明德與二百九十五號四百八十五號兩華捕截獲搜出前項手鎗子彈拘入楊樹浦捕房經捕頭略詰一過諭飭押候解廨請究 
[訊理捕房指控律師掮客案]  
　　公堂總巡捕房刑事科指控金文標在北浙江路南陽里一百六十三號門牌及貴州路三百四十一號門牌設立律師掮客事務所包攬詞訟並串同公共公廨交保問六百六十九號華捕王永昇私通關節違犯中國法律一案經捕房將金王兩人拘解公共公廨訊供各交四千元人洋並保在案昨晨由廨復訊先由金文標之代表海德律師上堂譯稱原各各方面之見證口供不必詢問至捕房在金文標處搜出各種信函被告均已承認然無犯罪行爲今捕房起訴究屬根據何國法律查公堂向章刑事案件未開審之前須將被控案由當堂宣佈即解案單上所書教唆詞訟一語照西國法律須三次教唆誣控人罪被人控發者始能成立現被告無人告發係捕房起訴不能認爲有罪况被告曾與恩格律師訂立合同當在日斯巴尼亞領事署註册如果被告有非法行爲該領事不能承認註册再者被告歷在律師處爲繙譯上海各界所有習慣亦所深悉豈肯作此非法之事即捕房搜去之各種信函合同等件均無甚關係應請堂上明察繼由捕房代表牛門律師將金文標遞交沈雲峯之信函呈案並稱海德律師申辯各節敝律師大爲反對查得在被告處搜獲之各種信件均係包攬詞訟帮同料理訟事之證據若無此輩公堂不致有許多控案發生至被告律師所稱此案根據休國法律即近來有偷電汽案發現所犯欺騙之罪而公堂均照竊案判斷從輕辦理况律師一門頗有名望素來尊重道德保障人權此次遭若輩招摇將來與全體律師名譽大有妨碍研究證據應請將金文標從嚴懲辦惟華捕王永昇查與此案無甚關係請爲核奪中官核供宣佈退庭偕至領事憇息所磋商良久復升座研訊即據佑尼干帮辦費信惇律師投案譯稱敝律師今日到堂須聲明前次牛門律師將敝律師與金文標（即金文彪）往來信函呈案查此項函件牛門律師是否有權呈堂致被各日報登載被告金文彪於奥國律師斐斯停止職務後有許多案件未了函請敝律師代辦其時適羅斯律師赴日本避署故卽函复俟羅斯律師返滬後再行商辦當時被告另立寫字間其酬金一層敝律師在滬十餘年向章分給繙譯此非敝律師箇人之事總之前次牛門律師不應將敝律師與金文彪之信函呈案宣佈實與敝律師名譽有關請堂上明鑒又據愛倫律師上堂申辯各節與費信惇律師相同（不再贅錄）又據羅傑律師投稱被告金文彪與敝律師素不相識前金函致敝律師謀事並未答復云云並據華捕王永昇之代表穆安素律師聲稱查此案與王永昇並無關係請將被告摘釋等詞經會審員王肇之君核供商之英白副領事會同簽判云此案迭經公堂研訊被告金文彪招謡唆訟確有犯罪行爲着押候禮拜五會商堂諭宣佈飭遵王永昇訊無關係應即開釋此判 
[輕質銅元查係私鑄之復函]  
　　上海總商會接江蘇交涉公署函云逕復者滬市發現異様花紋輕質銅元一案前准大函囑將宣幣與私幣花紋等不同之處見復以便通知各商免受損失等 
 
 
 

Page 11

 
 
因經即函詢南京造幣廠去後現准該廠复稱查此案前奉省公署會同前因並檢發銅元五枚到廠當以此項銅元質甚輕薄恐係私籌居多至别省所鑄本廠無從論别但按法定成分而論相差甚鉅諒非官造之幣等情呈復在案准函前因相應函復請煩查照轉知爲荷等因相應函逹貴總商會請煩查照爲荷 
[小學教員講習會開會]  
　　東中華路羣學會設立小學教員講習會爲各小學教員試驗檢定之預備已誌前報本月一日下午七時行關會式首由王慕詰報告開會次序與講習事程次由買季英演講教員之責任講習之必要及記憶方法教授心得反覆指導歷一時之久復由高硯耘演說講習會之緣起與辦事經費之規畫鐘鳴九下宣告散會翌日起按照事程表循序講授 
[宣講圑遠游宣講]  
　　少年宣講圑第二遠游隊陳兆昌等於前日（三十日）上午乘九時四十分滬寗車先赴眞茹繼到南翔第三隊赴滬西盧家灣日暉港宣講所到之處沿途演說擇空曠之處鳴鈴集衆以面茶坊中演說爲最多情形複雜難以詳記該隊等均於卽晚七時回申詳報總部聞該圑幹事部代理總幹事汪龍超通告定雙十節再行出發往崑山等處宣講云 
[聖經學校今晚開學]  
　　四川路中華基督教青年會附設之聖經學校定於今晚（三號）七時開學聞該校開辦以來已歷六年成績優美本學期又加放學額添聘道德高尚之中西教員三十餘人按學生之程度分班教授中文西文悉聽學生自擇不限年齡不收學費一以增進青年道德扶植人心爲宗旨凡有志中西文欲求道德進步者不論何人均可於今晚前往該會填寫願書聽候排班云 
[青年會今晚演說]  
　　我國茶葉一項在美國銷行頗盛本埠四川路青年會於今晚）星期三）八時請由美回國之俞希稷君演說華茶在美情形實留心國外貿易及提倡實業者不可不研究之問題也有興往聽無需劵紙均可依時入座 
[棕欖香皂公司捐資助振]  
　　美國棕欖香皂及化粧品行銷中國數月以來銷路發逹兹該公司畢來克君因悉北地水災蔓延百餘縣災民嗷嗷惻然動中爰將棕欖香皂數箱在哈同花園發售所得之資悉數助充順直賑清其熱心誠堪嘉佩也 
[轉運公會呈請立案]  
　　商人高克猷等以滬杭甬路組設之轉運公會成立已將二年惟章程迄未報部備案爰特擬具規則十六條具呈上海縣署請爲轉呈省長咨部立案昨經沈知事批示云呈悉該商等組織公會議訂規章旣據商會轉送到署應候據情轉呈核辦可也章程名册分别存送 
[蘇州火油公司換具保單之手續]  
　　英商亞細亞火油公司蘇州油池保單照案以八月二十六日爲期今届換具新保單送交蘇州交涉員則係九月十二日联蘇州楊交涉員已通融接收惟須飭令亞細亞公司於下年應換保單時仍用八月二十六日之期以符原案日前咨請薩交涉員轉逹當卽函逹英領轉知查照 
[警廳對於侈談法律之批詞]  
　　浦東花米竹貨店主姜友良控趙明德在途强搶銀洋等情經第三區警署拘送警察廳訊供候示在案兹姜友良以此案全係刑事性質警察廳不應違法受理到廳具詞聲辯昨經該廳批示云　悉來呈滿紙侈談法律可謂煞費苦心不知適足以成該原告人處稱事實意圖他人受刑事處分之所爲查前據第三區解姜友良控趙明德奪稱搶洋一案訊核全供趙明德固屬不合此無非營業卜之習慣而搶洋則非事實當經本廳曉該原告人以利害原冀促其反省悔悟自白詎堅執成見始終控稱搶洋至其誣告之點旣據證人具結證明又據該管區查明具復顯見無可遁逃况該被告人趙明德爲素來安分有職業之人何致忽有搶洋之事如此任意搆陷刁風斷不可長該民人卽不請求移付法庭但俟手續完備亦必備文移解以伸法紀若　　事難依違警受理意在本案巡警不能過問尤見瞔於巡警職權按現行之犯　捕偵查巡警固自有權衡案經預審偵查之中其與受理判决情形不同總之此等一知半解無理取鬧之詞愼勿輕來當試自取其咎如果必欲以無意識之禀詞曉凟定連做　之人一併拘究不貸凛之切切此批 
[廚業設立公所]  
　　本埠華洋各界除大小酒館各廚房等包辦酒筵外又有一種庖人專代人家婚喪喜慶時備辦筵席合計南北市業此者甚夥現聞該業中有人提倡籌建公所整理行規辦理種種善舉已於夏間捐集鉅欵推舉中市領袖胡樹根南市顧蓮生北市錢金濤並由熱心創捐者三十人每人各捐洋五十元儲存殷實舗戶以備提用兹已購就藥局弄中某姓房屋設建公所雇匠修葺定期本月十號開成立會曾經繕具呈詞請求縣知事給示保護已經縣署批示繕給發貼令將原文錄下爲保護事今據鼎和堂廚業公所胡樹根顧蓮生錢金濤等呈稱爲成立公所請求給示保護事竊缘商等在治下均係廚房爲業遇有人家婚喪喜慶任從僱用烹庖或則包辦大小筵席或則代辦粗細餚料悉聽客便我儕用業滬江南北兩市數逾百人因思滬上各圑體無論鉅細俱有公所况類於我業者如酒館飯店公所建立已久惟我業獨付闕如時以爲憾爰在今夏集合同業商議先由胡樹根等三十人首先創捐各捐助洋五十元集合洋一千五百元價買上海市二十五保十六圖十九舖藥局弄中坐北朝南四號鄭倫序單戶則田四分正並前後舊平廳樓房三進共計十三間前後天井三方價洋一千七百元立契承買遵令納稅定名鼎和堂廚業公所過戶承糧手續完備共費洋二千一百元並卽雇匠修葺又需洋四百元不敷之欵亦由胡樹根等措墊以待同業中陸　踴躍　捐各自歸墊再行籌辦一切善舉及種種善後事宜倘有假托冒捐情事自當隨時查察不致有壞公所名譽爲此聯名具呈請求縣長電鑒俯賜察核恩准給示俾資保護而垂久遠等因除給發批示外爲此布告仰同業一體遵照 
[朱局長定期交卸]  
　　工巡捐局長朱壽丞現因升調浙江全省烟酒公責局長交卸在即所遺工巡捐局長一職杜梅叔黃涵之兩君頗有希望曾記前報兹聞朱局長現已擬定本月中交卸所有該局總務科長顧祖鏽稅務科長許人俊工程科長王睦生統計科長秦增誥文牘科長王文苑等均提出辭職書聲請辭職朱局長即向各該科長慰留謂必俟新局長接辦後再行定奪 
[鄉民吵鬧棉花檢查局]  
　　吳冲涇船客王福生肩挑花衣來滬因不服棉花檢查局檢查糾衆毆打巡丁經該局將王福生送由警所轉送上海縣公署核辦已誌昨報詎日上午南會館碼頭各航船到埠時復有某甲爲首（聞仍係吳冲涇船客）阻止挑花一律停頓浦江糾衆四百餘人蜂擁到局意圖滋事幸該局早已得信由電話邀請該管警察一區一分駐所張警佐楊巡官親率武裝巡警多名到場彈壓當同沈局長向衆開導謂檢查滬花實爲整頓土貨起見爾等不得違抗致干未便倘有員丁辦理不善盡可舉出代表來局呈明核奪如果野蠻聚衆滋事法律具在幸勿當嘗試云云該鄉人等始各散去惟尚有不聽開導之鄉人三名當卽帶區旋即保釋一面由局飭令船埠頭傳諭各船戶知照各鄉戶將花衣照常起岸毋得再生事端致干嚴究現沈局長已據情禀明縣知事核辦矣 
[禀請免加車捐之不准]  
　　工巡捐局批商民王飛藩禀請免加車捐由禀悉此次增加車捐係爲彌補道路工費起見所加捐數比較從前南北兩處每輛納捐數目尚屬有減無增况此案經於九月十日張貼佈告登報周知迄今二十餘日始據請求免加未免迹近取巧仰即遵照布告依限來局繳捐領照愼毋抗延自誤至所請限止車照號數一節另行查明核辦可也此批 
[火災焚斃小孩]  
　　昨日上午十時許閘北海昌路鐵路附近江北婦人朱季氏所住之草屋内因炊飯起火延燒棚戶十餘家並延及羽士金友蘭家燬去廂房兩間火熾時有某姓小孩年祇三歳其父母均出外工作無人援救致葬身火窟旋由各段救火會到場救熄事後經四區姚警正飭探查明起火情形以憑核辦 
[相打幾肇火灾]  
　　新北門内觀音閣前小雜貨店主婦錢張氏之弟因與李耀章陳寳貴借用脚踏車不遂啓釁即在該店中互相用武碰翻洋油燈幾肇火災經崗到警來邦同救熄氏弟已經逃逸遂將該氏及李陳二人一併拘入一區二分駐所由王警佐訊供之下判各罰洋二元 
[電話傳染病症之預防]  
　　電話話筒亦易傳染病症當傳話時向筒呼吸如遇患有癆喉時疫等症者病蟲疫氣難保不附於話筒續用之人每受病於不覺東西各國俱備有消毒藥水專塗話筒防止各患上海東洋各公司已均設備惟我國各大公司商號旅館住宅獨付闕如近經醫學博士王培元仿製此項消毒香藥水功能殺蟲解毒免除時疫總公司設在後馬路乾記弄明强醫院分公司設在交通路一百三十一號每日收藥費小洋五角裝用電話者曷一試之 
[讀誌頑童持刀傷人]  
　　頑童葉阿毛前日在虹口小菜場將洋刀戮傷陳紀法之子陳榮桂腰脇由捕查見將兩孩一併帶入捕房飭將受傷之陳孩車送醫院醫治葉孩拘留捕房昨解公共公廨經中西官略訊一過判暫交其父葉春生領回候陳孩傷愈再核 
[鄰居因貓衝突]  
　　閘北長安路永豐裕烟紙店主寗波人葉雲章與糖食店主楊慶福係屬壁憐前晚楊所畜之貓走入葉店内當往葉家尋覔詎葉不問情由糾同其妻羅氏及夥友人等將楊痛毆受傷葉之同鄉朱明章上前解勸亦被葉雲章夫婦毆傷頭額四區崗警聞信馳至將原被一併拘解警署經姚署長訊問一過判解司法科訊究 
[僞銀餅騙抵銀洋]  
　　法租界前新街炳記薙髮店主張文炳昨投法捕房報稱有素識之毛啓祥於日前介紹余少倫林子卿兩人前來聲稱在蘇州某花園地下掘出每塊約重四五斤之銀餅數百塊因乏資鎔化將銀餅八塊抵與商人　計洋二百七十五元後與林子卿同往杭州托人鎔驗察悉均係銅質始知受騙當即將林扭送杭州官廳管押尚有毛余兩人逃避無蹤求請飭緝等晤捕頭諭令聽候飭探偵查明白緝拿嚴究 
[拍賣貨價先給原告具領]  
　　某號主陳德修前投法公堂控陳相賢虧欠貨銀一千五百零八兩請追等情判將該店貨物拍賣備抵在案現拍得銀一千一百六十八兩由捕房解請公堂核示該被告陳相賢避不到案中西官會判拍得之銀先給原告具領尚有餘欠銀洋准予再追 
[毛巾廠經理之欠欵與舞弊]  
　　周少雲前投法公堂控稱前有大經毛巾廠經理徐履琴托商人墊欵該廠停營業後被欠銀六百二十八兩向索不還求追後由股東楊信卿墊還洋四百元外尚少餘洋限徐於兩月内折還洋三百元在案昨已届限周又投請訊追徐稱須向大經廠算明賬目方能料理聶讞員判展限七天如數繳清違干未便 
　　大經毛巾廠股東楊信卿等前亦同控經理徐履琴經手售出貨物故意抑價賤賣共被舞弊一百餘元求追等情訊供不認判兩造各延公正人將賬自明禀覆候核在案昨日楊信卿投案候示由兩公正人投稱現今協同原被將賬算明徐應找還大經廠洋一百四十元求請核斷徐仍推諉不認聶讞員以旣經公正人算明豈容推諉判令人銀兩保限七天還洋一百四十元 
[拐賣女子爲娼之訊究]  
　　崇明人李金海近在原籍誘拐朱小狗之十六歳女兒金妹來滬串同西藏路三百七十六號門牌婦人陳田氏及丁陳氏將女價賣與勞合路二百八十二號門牌雉妓院鴇婦汪高氏家爲娼被捕房查悉於昨派令中西包探往將李金海等男女四人與朱女一併拘解公共公廨請究即據女父朱小狗投訴伊女被賣情形求請給領中西官向李等男女略訊一過判女暫留濟良所李等男女四被告分别押候查明再訊 
[匪徒攖洋被獲]  
　　前日傍晚有匪徒某甲在小南門外某作場中攫取英洋四十元飛奔逃逸作場中人出外喊救並在後窮追當經附近崗警帮同追至三官堂前將該匪拘獲抄出贓洋立解一區三分駐所傳同事主移送警察廳訊辦 
[匪徒串攫銀洋]  
　　匪徒張德勝前日在楊樹浦串攫吳庚清大洋五十元圖逃經吳鳴捕將張追獲昨解公共公廨經中西官訊供一過判張押候補提同黨到案併究 
[過犯攫取金耳環]  
　　甬人宋阿根前日午後在天津路攫取鮑胡氏金耳環由捕追獲人贓昨解公共公廨經俞襄讞會同美柯副領事訊知宋係過犯判押西牢五年期滿逐出租界 
[匪徒攔攫時計]  
　　匪徒王炳餘昨日糾黨在北蘇州路攔刦行人沈春山身畔時表一只表練一根携贓圖逃被包探王桂生將王追獲拘入滙四捕房押候解送公堂請辦 
[婦人被虐圖盡]  
　　住居鐵路北江淮村之某姓婦人時被其夫虐待心懷怨憤於前日下午奔至光復路擺渡處躍入河中圖盡當爲行人瞥見設法救起送回其家調治 
[男女均屬無恥]  
　　揚州婦人姚姚氏向與同鄉喻炳金私姘賃居閘北承德里内前日不知何故彼此口角互毆由四區崗警一併拘送警署經姚警正結訊一過以彼輩均屬無恥斥退不理 
[過犯圖竊被獲]  
　　蔣榮生掩入廣西路四百三十四號門牌馬阿根所設之妓院内圖竊被探查獲拘押昨解公共公廨經中西官訊知蔣係過犯判押西牢三年期滿逐出租界 
[誌謝]  
　　中華基督教會新堂落成訂十月七號下午二時半舉行開幕典禮昨承柬邀參觀書此誌謝 
中華職業教育社通訊 
[又有華僑贊助職業教育]  
　　新加坡僑商陳嘉庚君夙在該埠剏辦各種實業卓著聲望並偕同志剏設道南學校熱心提剏職業教育現於本社認捐巨欵自民國七十起至十一年止每年認捐叻銀二千元計五年共認捐銀一萬元即由本社照章推爲永久特别社員並郵贈金質徽章一枚以誌欽仰 
來函 
[寳隆鹽業海運公司來函]  
　　敬啓者昨見一日貴報新聞欄内登載公共租界七浦路美商寳隆運鹽公司管帶歐炳坤誑騙周某等一節殊屬訪聞失實敝公司承運海州淮鹽均歸船家包裝包卸並無管帶緝私名止亦且不識歐炳坤爲何人除禀警廳嚴究外誠恐誤會理合據實聲明懇請更正至紉公誼上海寳隆鹽業海運公司謹啓十月二日 
雜評二 
[楊斯盛銅像（步陶）]  
　　以一圬人而獲巍然銅像爲教育界常留紀念者在今日之中國楊斯盛一人而已楊君生日其資性與能力非必有大過人處其辛苦艱難以漸次而積累金錢與尋常中國之人感想亦必無大殊異獨其生長名邦所得於德隣之觀感日深因乃有浦東今日宏大之規模而已身亦與以不朽焉可見天下任何事功胥在吾人毅力精心之搆撰初不必問吾身所已具之知能爲何若也吾嘗徧觀國中其號稱宿賢名逹者往往一入富貴利逹之場遂心爲財役日惟瘠公肥己之是圖而究其極小終不免於身敗名裂以常爲千人所唾駡嗚呼有學而無行寗不對此實行興學之圬人而倍有慚色耶總之教育事業端貴實行有財者分財以多辦學校有學者出所學以爲覺世之先導其異日效果均當有儀表千秋之價値也自今以往莽莽中原巍巍銅像繼楊君而興起者正必大有人在矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[錢塘潮賦] [  辰伸]  
　　時方中秋月則旣望乃引蘭朋提携桂釀奴子負囊舟人曳榜出錢唐門而婆娑望龕赭山而俯仰相與布席開樽而候潮於沙岸之上但覺海勢微茫江流漭　霧散雲收天清日朗水滌塵襟山披畫障於時潮猶未至也而心目已爲之一暢」由是騁懷天未微步江濱一番嘯咏四顧逡巡曾不能以一瞬忽隱隱兮有聞知大聲之將發急返走而狂奔登高岸以竦立懼芳塘之下湮而潮故嫺嫺其來遲也有若雲蒸白絮風起青蘋遠望千里微拖一痕練迢迢而玉曳花滾滾而銀噴縱鼓發以作氣仍紆回　凝神豈陽侯之審勢將　險於海門」俄而一氣鼓注　象噴薄斬關直入風雨揮霍合陣鏖戰雷電交作摇空蕩雲撼山排嶽烟霧横飛星辰亂落雖憑高而眺遠亦懍懍乎駭愕其爲狀也崢兮嶸兮峭峻　兮若冰山破空而摧崩其爲聲也　兮　兮怒激漰兮若雷鼓合隊而齊鳴吁嗟乎斯眞盡奇形之變化極詭態之紛呈「於是歸而欲摹其狀　而默有所思描其景象發爲文詞凡鱗介之騰　與波濤之横溢莫不奔走於腕環繞於筆然而詭異怪觀不可殫述雖竭力以繪摹曾未能髣髴乎其萬一（五） 
雜劇 
[見月] [  呆呆]  
　　憶長生殿傳奇中有見月一齣傳明皇之悼亡也乃者河間統國中宫殂謝適十五中秋之節爲三七舉殯之辰雖開天治亂比儗難同而宫闈愴惻古今同感謹演斯曲聊以效顰誌哀 
　　（維扮四侍衛引生作總統牂臂黑紗上）引（臨江梅）蝶夢南柯留隻影歸來月上觚稜星河耿耿夜沉沉歌爲誰聽酒爲誰斟（白）七夕雙星下三生一誓同如何逾匝月薤露泣秋風（白）寡人（因喪偶故稱寡人）中華民國總統是也起家北府久鎭南邦帝孽幸除民心共戴萬方玉食富貴極矣所冀長秋宫裹不老情天太液池頭常圓卿月正好霓裳一曲共享昇平如何雲錦七襄空存篋笥矧中秋作千科之别三五適三七之辰靈輀出門虞歌空挽招魂何處重見何時好不悶煞人也（四侍暗下負手繞場唱）（滿江紅）亘古情場有幾個圑　到底（憑几介）奈對此圑　良夜危攔獨倚三載不　形共影兩句已别生和死（立場介）問舉頭見月輙傷心卿知否空洒盡黃壚涙終隔斷銀河水悵生生世世情鳥能已故劍未如宣實願诏宫空向昭陵企更何心曲宴賞中科招聲妓（作呵欠伏案介）（雜扮軍官上）賓來重譯使報與一人知（見生介）外邊各國欽使都已齊集居仁堂總理及外部兩長均已入席陪宴但是送殯回來不比尋常節宴某奉總理口令特請大總統出外行觴（生白）呀我却忘了這是外賓果不比春藕齋中一般弔客你速去我便來正是牢愁方未已樽酒又相催（嘆下）（場上排八字式四桌凈外小生扮文官上）唱（玉樓春）浮槎星使諸天降白馬素車園百兩九重未出我先來樽俎折衝何敢讓（凈）某内閣總理是也（外）某外交部長是也（小生）某外部次長是也（雜上報客到）（凈）請進來（雜）是（下）（副凈兩雜扮外賓上）九重閭闔開宫殿萬國衣冠邦冕旒（賓主相見介凈請入席賓坐首兩席凈外小生坐右第二席介内打十番飲酒同唱介）（步蟾宫）清光獨到今宵滿看萬里織雲不染願歐風墨雨靖遥天共此承平筵安（雜報總統到衆起出座介生上見賓就左第二席衆同坐介）（生揖賓白）辱承執紼惠及亡養　譯來賓九泉街感藉伸芹意洗孔融北海之樽願與嘉賓玩庾亮南樓之月良夜方永百杯願傾請呀請呀（副凈唱）（金錢花）只　那德人肆虐無休無休五洲衆怒同仇同仇蒙君聲應氣相求願卅萬擁貔貅經百戰斬蛟虬（玩仙燈）寗務掃蚩尤幸勿再增推半就（生唱）（風馬兒）縱成六國　亡泰同敵愾敢因循只是那呼庚呼癸終須問忍虫沙猿鶴一擲付烟雲（前腔）士飽馬飛　容即賦無衣同進（生醉吐作發病介）呀諸君寡人今日送殯回來有些感冒不能奉陪了特此告罪（賓同起）請便（雜扶生下）（賓同唱）（哭相思）百年離别在須臾一杯酒醉心頭事（賓主同下）（未完） 
家庭常識 
[藥鼠有害] [  栩園]  
　　藥鼠这法實去下害而生大害蓋鼠死穴中必成鼠疫于編家庭常識第一集時已詳載之前日所登藥鼠之法本已廢棄不用因僕臥病托人代發遂誤排入合亟聲明　避鼠患終以豢貓惑用機阱爲宜雖用燐砒毒斃不致遽爛然置毒物於室中倘爲小兒拾取食之甯非大禍矧死鼠爛後傳疫不止一區其害尤胡底耶特辟其謬願共戒之 
[驗菌類] [  山人]  
　　顔色美麗者有毒白色或灰白色者無毒衆柄組織可横斷者有毒無毒者可縱裂汁液白濁如乳者有毒無毒者汁液無色而清裂開　體有刺鼻之味者有毒無毒者味香或無味置暗室發光者有毒無毒者不發光試以銀器挿於菌體變色者有毒無毒者不變色形狀奇異者有毒無毒者形狀普通 
長篇小說 
[社會小說貪嗔小史] [  常覺小蝶天虛我生合譯]  
　　第十五章（一） 
　　納蘭居海濱有日矣身旣閒暇則每日徘徊風影或登山頂遠跳海天四合雲氣盪胸牢愁爲之一滌時爲旁晚日輪已下地平線背通紅作胭脂色照徧大千餘光入海乃起金波瀲　無際則有白帆一點自海天盡處徐徐而來海波漾之帆影乃起落無定漸行漸近頃之見船身矣納蘭眼光至銳已識此船即自苞洛區來者已而船果收帆駛入龍滙港口船頭乃有少年負手而立仰面似亦望已實則納蘭之立處至高但能俯瞰居下者固不能仰望也顧納蘭倐如感受異電全身盡起潮熱則自掩而向山谷而奔喘息於草地之上心中忐忑如懸旌自念曰嗟乎彼依洛克者果何爲而來此乎吾目幻歟然而面貌確是吾安有誤然則彼之來此又何爲哉且一旦相見寗有不識我而我乃作男粧則彼人思之又將云何哉思之吾其匿乎念次乃復奔上山頂以望來　擬卽乘此而返苞洛區　或可不與依洛克相見旣而又念租稅未得果歸者寗不受老莢伯之責備躊躇之間而來船已復揚帆出口漸遠漸微已没其白帆之影於海波浩淼之中納蘭不禁失望念事至於此亦復無可奈何祗得勉强下山而心猶自慰以爲依洛克或不在霍齊史之家即在而此時天色已暮藉燈光亦可以自掩意决遂緩步歸霍齊史之家振衣入門則依洛克方向爐火而坐以手支頤曲其兩肱支之於膝身俯乃幾與爐沿相接蓓雷即立於其後張其兩目炯炯向客見納蘭入遂即移目以向此喬裝之少年納蘭此時心躍幾眩而依洛克面色亦忽改目注納蘭不瞬幾欲失聲而呼霍齊史遂曰佳哉雪柳先生來矣先生此吾新客······依洛克曰吾名依洛克君可呼之言時目注納蘭納蘭頗形局促覺依洛克目光如電幾欲洞燭其肺肝霍齊史曰吾當爲二君介見良以寒島之中同時而降二客此實難逢之盛會也納蘭笑曰文言謙矣言時故從容其聲 
 
 
 

Page 15

 
 
   
 
 

Page 16

 
 
　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
 
 

Page 17

 
 
老申報四十年来之囬頋尊聞閣選 
四十年前之澳門 
[議改澳門爲各國通商口岸（見本報壬申年十月十一日）]  
　　英京一新報論葡人之在澳門者横行無忌大有碍於萬國公法中朝大度包容輙不與較然欲隱爲制伏莫如以澳門一區作爲各國通商之埠如香港上海然則葡人卽不能不遵各國之大例此善全之策也蓋澳本華土衛人盤踞其中稱爲已有實非血戰所奪得者亦非金幣所購歸者何得曰向隸其版圖耶中朝欲定爲各國通商之埠豈能踞不受命耶特恐香港之商賈聞之微有不悅蓋慮貿易之道澳盛則港衰也（１１） 
[澳門始末（見本報壬申年十月十二日）]  
　　近日西人述葡人來居澳門顚末極詳盡然中土已先有言之者如寳山印光宣城張汝霖所撰之澳門紀略是已考濠鏡之名見於明史其南有四山　立海水交貫成十字形曰十字門今稱澳門屬香山縣乾隆九年始置澳門駐官於此此書於山海之險要防禦之得失言之最悉按歐洲人於明初互市於廣州正德時移電白縣嘉靖中又移濠鏡共先築室而居者爲暹羅占城爪哇琉球勃泥諸國法蘭西則後至由此諸國人始與法人爭市總而荷蘭人亦通好求市至以澳爲逋逃藪者則有日本顧書中所紀通商諸國尚疎而其所　大西洋者又不能催指葡萄牙一　但云西洋之人肌膚多白晳鼻昻而目深不蓄鬚髮至澳門之城則於明季創自法蘭西萬歷中蔡善繼由香山令遷至嶺西道　總督士晋采其言下令墮臺城天啓時徐如珂署海道副使居澳門一日葡人奔告於官曰英人將犯香山請給兵餉備木石以爲守禦計如珂不之信且昌言於兩府曰此特狡言以嘗我耳已而兵警果寂然時葡人經營澳垣工作甚勤日築百丈如珂遣中軍領兵戌澳諭之曰垣墉不毁澳人力少故也吾助若毁之不兩日糞除殆盡葡人相願錯愕然如珂離任而城又築矣汝霖在澳有感德澳之旅人得以相安倚其力也自壬寅以後地稅不輸旅人且據爲已有而中國竟無有顧而問之者可勝慨哉（１４） 
尊聞閣筆記 
[痴情雙縊（見本報甲戍年十月十九日）]  
　　男女之緣情而喪身者雖由於痴而實皆深於情者也頃得痴情雙縊一事可憐而亦可敬者杭之艮山門外有王姓童子年十三父母俱存門臨溪水每早赴鄉館執業未刻即歸家臨溪有施姓女年已十六貌頗娟秀父母暱愛異常早受聘於城中矣施姓後門適當王之前門施女每罷午餐輙移小椅繡棚於後門外刺繡日落甫停針線王童稚年愛色由館歸家則立門首隔溪而望施女日以爲常無倦惰容一日時未薄暮天忽微雨女停針捲線夾收拾蘿篋見童猶呆立如高文通之好學麥漂而不覺者笑謂童曰弟衣已沾細雨姊將停工弟亦宜速歸語畢收拾而進匆捉間遺一小剪於門外童隔溪不甚聽聞見其笑語以爲約今晚往會是晚飯罷後於父母前託故而出至施姓後門拱立以待女夜繡檢物失一剪刀憶必於門外收拾時遺失遂獨持燈啓戶門甫啓童即掩入旋即代閉女驚問之童曰旣約我來何尚假惺惺耶女力辨其無童曰旣不見約何啓戶納我也女以尋剪爲辭童不答竟入女房女詢其所欲童曰將求一親肌膚耳他非所望女乃酒涙而言曰寃者弟之深情姊非不知惟姊已受聘他家不然弟央媒來事無不諧今斷不能矣請速歸勿損人名節若相見愛當誓來生耳童糾纏不已　若罔聞女思如此幼年嚇之想當自去復正色謂之曰弟如不去姊當禀父母知縛弟於庭明日作小竊賊送官童臥床笑應曰置我於死亦不出此房一步見爾父母當以爾約我對時交三鼓女涕涙交加躊躇無法忽起而言曰想是前生孽債遂重整髻鬟重匀脂粉啓篋取華服易上下衣入帷　撫之訂以後約天將明童忽忽别去延至日上三竿持畫到館適　生不在館中童本太憨生即向同墊友樓述其密約事午餐歸來知施女已於清晨縊死童亦卽於空僻處自縊樹上施王父母均不解其何因後經同墊友道破始知顚末夫童之痴固不待言獨難以身殉也若施妇者以幼年而能明大義緣痴生情竟至於死想涕淚交加時肝腸固已寸裂矣豈得以女之不貞而遂謂此女無足取耶（１５） 
文苑 
[白桃花二律次龍渊主人韻（滬上映雪老人）（見本報壬申年十月二十九日）]  
　　春風穠艶一齊裁仙子瑶池不染埃描入圖畫全仗李得禁霜雪便如梅冰心恨爲劉郎去粉面羞逢雀護來抛却濃妝妝更淡年年留與白鷗猜 
　　眞色曾要剪裁白桃花本淨無埃雲迷野渡空飛絮春試吳鹽不異梅輕薄任教隨逝水繁華已悟證如來武陵溪畝都裁子惹得漁郎倚棹猜（１０） 
神話 
[記鄂中鄭某孼報（見本報甲戌年十月十九日）]  
　　舌劍詞鋒機甚詭秘而一言微中人命攸關彼方飛噬愚氓自鳴得意庸詎知明有王章幽有隂律報應捷如影響哉雖箎碎音亡固有壎調之不叶而梓枯根絶實原橋庇之無隂弟因兄死子爲父亡則國法可以倖逃而冥判斷難巧逭　淦川之鄭某一事　歎果報昭昭洵堪引以爲鍳矣鄭某者鄂北咸邑人也幼攻舉業屢試不售自謂一領藍衫此生了無復望遂棄帖括而習　曹蹟法工刀筆焉凡鄉里之愚無知者被其播弄而家破身亡不知凡幾矣人皆以長爪虎呼之蓋以某指甲長兩寸許爾年五旬餘僅有一子已十三歳矣美如冠玉愛若掌珠性聰慧每課讀十三經則背誦琅琅如瓶水翻如桶底脫試拈管爲制舉文尤能一片清機恍如夙構何物老翁生此甯馨兒遠近羣艶美之爭欲字之以女某每摩頂自誇曰生子若此此生差强人意耳有悉其生平者謂曰是父而有是子天道眞瞶瞶也適族人鄭甲鄭乙者同堂兄弟也有吉壤一片爲其祖父遺　悮信堪與風水之言居爲奇貨覔佳城者每於此卜牛眠焉一日乙商於甲曰某地數弓向　可封馬鬣倘有以重價購則白金數十兩與兄瓜分庶幾度歳有資而除夕可免送窮之祝何如甲却　曰區區數十金而乃棄此吉地人將訾我矣幸勿復作此夢想也乙素貧垂涎此地爲日己久因甲阻其議遂忿忿而退曰渠如以此營窀穸我即以死爭之閱兩年而甲妻忽亡甲久欲謀此地向己受計於鄭某至是思卜葬其妻而恐乙挾有前忿或至掣肘遂衲金獻某囑隂助之某曰無庸爾自卜葬可耳倘渠必欲饒舌則荷校豈他人哉乙偵知之益忿至夜自以棉帶縊於擴穴之間次晨甲聞變又求計於某某曰速移瘞之母令若曹據此吉穴也由是事寖而乙之死於非命人亦莫知其所由然矣豈知數日後鄭某这子自塾歸家忽一轉瞬間失其所在母氏搴帷呼喚杳無影響偵騎四出亦無蹤跡正在疑異問而鄭某見屋前　庋擱之肩輿一座有稻稽塞其門拉棄之則闖然見其子在内急携而撫之則已　棉帶自經於中宛如乙死狀矣擁出救治而氣已絶身已氷矣乃抱哭之而莫得其致死之由時有吕姓老學究善符咒能遣人探問隂曹事某惑之召吕至備陳顚末吕乃焚符誦咒屬其小女假寢約炊五斗黍時某女則囑噥作夢囈瞑目大喊曰阿哥被鄭乙　住用白棉　挽喉間舌已出尺許矣遂哭而醒自述所見歷歷言之某目瞪口呆嗒然若喪吕　究笑謂某曰莫謂舉頭三尺無神　君請自　爲何如人也嗚呼笑快如刀殺人無跡及至寃魂報復　　胤　雖稱象舞之佳兒終爲雉經之怨鬼果報不爽其信然　　茂才少　爲余述之因記之以爲武斷鄉曲之鑒（15） 
 
 
 

Page 18

 
 
   
 
