# 1896 - 377 - 4908491

 

Page 1

 
 
[編出售] [  圖書集成局代啓]  
　　　化賀長　先生所輯皇朝經盤文編一書分明别類分吏戶禮兵刑工爲六門首列學術治體舉凡經世之學可謂賅括無遺其中登選諸公非名儒卽循吏閱是書者能得是書之益則亦無不可謂名儒無不可爲循吏可以爲當今士大夫指南之車渡津之筏有志之士皆宜各置一編而一行作吏者更當翻閱始知體國經野之模安上全下之道須於是求也今掃葉山房主人倩本局用新鑄鉛字以連泗紙排印字旣鬚眉畢現無魯魚亥豕之訛紙尤白凈如綿如玉潔晶瑩之美裝訂每部計二十四本碼洋四元欲閱是書者請移玉至三馬路申報舘申昌書畫室蘇申掃葉山房購取可也 
[秋季　諭旨告成]  
　　大哉王方如綸如綍薄海内外皆所願聆本舘兹已將本年秋季諭旨印成裝釘爲編式頗精雅諸君子有先覩爲快者祈臨本埠三馬路申報館帳房申昌書室或各外埠申昌購取每本計碼洋六分 
[報登兼署臬憲陸春江儲憲告示書後]  
　　上月二十八日本報紀有憲示照登一則蓋上海縣黄愛棠大令接奉兼署江蘇臬司陸春江廉訪所頒行之告示也其意略謂賦由田出糧從租辦業戶應完漕米卽在佃戶應還租籽之中本年自夏徂秋暘雨應時迨屆收穫登塲又復天時晴霽秋成豐稔米色必臻乾潔前奉大部奏請將光緒廿二年分新漕竭力籌辦足額業經飭屬提前赶辦現値開倉伊邇正業佃完租辦賦之時爲此剴切示諭佃戶赶緊淸完租籽業戶及早輸納漕糧切弗觀望遲誤云云讀此知本屆新漕提前赶辦憲意恐業戶人等未盡周知或致遲延貽誤而又念糧從租出必佃戶淸完租籽然後業戶得以輸納漕糧其勢相因其事並重以故開誠誥誡頒行各屬黏貼通衢所謂爲上爲德爲下爲民憲意固若是之周且摯也抑嘗思天下事恒有不得其平者雖良法美意實力奉行終恐不能盡彌其闕陷上古之世田賦無稽夏后氏五十而貢殷人七十而助周人百畝而徹其實皆什一也見於孟子最爲可信自周以後漢唐宋明賦稅代有不同要皆不離乎什一者近是或則較有過之我朝龍興取民之制本薄同治初元又奉恩詔永减賦額通計域内漕種白銀所入之數蓋不及什一矣凡在食毛踐土之儔宜何如激發天良輸將踴躍乃聞歴年以來各省民欠之數尙復纍纍除遠省之遭荒歉者弗論外若江浙各屬罕遇偏災而數年前嘗見大憲所頒各州縣業戶欠賦册籍爲數亦尙不少且其中不盡窮民小戶儘有紳富大家曁諸項公局如書院善堂等田亦間有尾欠未淸者此何爲也哉夫窮戶編氓升合之賦未完必受追呼之累而彼紳富公局轉或任其稽延豈官吏差役視若兩歧乎此事之不得其平者一也古者井田之法一夫受田百畝極之圭田五十畝餘夫二十五畝當時天下無無田可耕之人故顔子雖居陋巷而尙有負郭田可知其時耕田者入學卽爲士入伍卽爲兵習藝卽爲工牽車卽爲賈初非於士兵工賈之外别名之曰農也自秦開阡陌廢井田而後士農工商分爲四民然漢世貴粟重農猶有孝弟力田之舉大約自漢以後而農民更輕顧唐世所謂催租者猶之催科也以公家之租變爲私室之租不知始自何時或謂南宋賈似道置公田始有佃人之名然亦佃於公家與今之佃戶異今之所謂業戶佃戶者大約由於元世江南士大夫多占田畝廣召窮民耕種故明承元制江南賦額獨重蘇松至居天下之半至今中國業田者皆推蘇松云夫今世業戶之寛嚴佃戶之良莠則亦不可同年而語矣業戶田愈多聲勢愈赫濯雖無官可與官抗且捐例旣開富室不患無官也至於胥吏差役不啻終年豢養惟命是從其家之知數人則曰司帳降之奔走而催租者則曰外帳田多之家其外帳至鄕佃戶供奉起居惟恐失其意蓋租事未屆業佃初未相見而外帳之權勢有過於柳子厚捕蛇者說中所云者若或拖欠租米則嗾差役以黑索牽之捉將官裏去公庭敲扑如治盜賊凡作吳中州縣者以此事爲第一要務孟子云爲政不難不得罪於巨室知言哉雖然循良之佃戶如額淸完則雖業戶甚嚴亦不悉逢彼之怒至於頑佃之惡則又非以極嚴之業戶治之不可此輩如欲完租於中人以下之家則藐之曰小倉間故意遲延呼索至再而後姑以少許塞責積欠旣久視爲故常意謂彼固無奈我何也甚者與地保土豪勾結串　盜種其弊更不可勝言等一業佃也而情形判若天淵此亦事之不得其平者也爲地方官者左袒業戶則苦累貧農左袒佃戶則吃虧淸業苟能成見不施權衡至當斯可矣兹故因儲憲之示而引伸其說如此 
[禁鑰森嚴]  
　　欽命巡視中城察院爲曉諭事查本城所屬地方遼闊人烟雜處良莠不齊亟宜淸查戶口整頓保甲庶宵小無潛匿除牌委實缺司坊揀發各員會同水局紳董督率甲捕人等實力奉行如該甲捕陽奉陰違辦公不力或藉端需索等因一經查出從嚴究辦决不寛貸爾軍民人等須知編查保甲原爲嚴絶盜竊綏靜閭閻使境内共安衽席爾居民人等務宜曉諭此意恪遵功令帮同甲捕互相稽察不得任意抗違致干咎戾如有抗違等情本院亦當按律懲辦今將議定保甲章程十條開列於左各宜懍遵毋違特示一整頓保甲應先出示曉諭居民人等編查保甲原爲戢盜安民起見各烟戶不得杭違凡書役人等工食紙筆由公籌欵給發如私向民間索取分文准各戶指名禀究一保甲係地方除莠安良至要之舉第查向章揀發各員會同本城水局紳董督飭總甲捕頭等按叚稽查最要緊者是隘街僻巷零戶雜院客店廟宇務須按期挨戶週查遇有宵小潛匿聚睹窩盜等情必當實力奉行認眞拿辦切勿徒托空言如該紳董等果然辦有成效屇期本城必有奬勵至官宅鋪商毋須週查致滋煩擾並責成實缺司坊輪流抽查俾免遺漏一各叚鋪商向設立守助約轉牌上註某鋪號某紳董淸查保甲日夜輪流値事稽察盜匪均係義舉極爲妥恊且與設牌甲長相仿似可毋庸另設名目徒更舊章惟此次力加整頓自應責成委員紳董妥協商辦將各僻巷客店廟宇住戶督飭總甲捕頭晝夜訪察果能查出盜賊已經訊實本城定行重賞如該捕頭等應管地面内有賊不辦有匪不舉致使另叚地面捕頭將賊匪訪獲或别經發覺訊係某地面賊匪定將該捕頭從重嚴革並將實力當差捕頭等倍賞至一切用欵量提公項不准絲毫取之於民違者究治一五城舊辦保甲每鋪各有總甲捕頭今議先交草册一本筆二墨一責成總甲捕頭開明各住戶人口籍貫作何生理坐落何處是何店號或帮夥某店一一註明限五日開齊交局每日酌給工食不准絲毫私取民間分文一各委員俟各總甲捕頭草册繳齊委員持册往各戶查核較對册面註明某委員查過卽挨寫門牌交甲捕分給各戶並另造烟戶正册送城候親臨抽查 
[北通州近聞]  
　　據訪事人函云通永道張筱傳觀察紹華簡授江西按察使擬於十月初十日交卸道篆所遺道缺王夔帥委直隷候補道任觀察署理惟尙未見明文不能定其確否也○孫眉生邑尊兩權州篆卓著政聲四鄕 
 
 

Page 2

 
 
士民莫不均沾惠澤前日有東鄕某村人敬製德政旗萬民傘及匾額等恭送至署邑尊謙遜再三辭不獲已廼受之鄕民遂懽欣鼓舞而去○節交小雪年例封河今歲小雪已過天氣異常温暖河内船隻往來如梭若遲至大雪天時仍復和煦則黃河之水天上來當不復占水澤腹堅之卦河運回空船隻定可渡黄南旋亦不世見之事也○十月初七日孫邑尊接到上憲釘封公文一角内開處决斬犯田老一名時在萬壽期内例不動刑因飭緩至十四日處決並諭獄卒禁阻監犯各家屬出入以免走漏風聲致有不測屆期移請通協右營柴守戎捕盜營王把戎帶兵護會並傳集通班差役伺候是日下午三點鐘兵役齊集署内東路劉司馬亦排導而至孫邑尊遂與升坐二堂提犯出獄審訊之下供認如前邑尊遂判斬條兵役將該犯擁出北門至外糧市行刑聞此犯年四十九歲係搶刦阜河曹家鎗傷事主之犯與前已斬决聶九兒同案今遭梟示可見王法森嚴斷難倖免也○本年秋收豐稔所有下忙民地糧銀各項正雜旗租前經出示派差嚴催每月三八卯期完納無如示令雖嚴而赴州完納者仍寥寥無幾孫邑尊以差役催科不能盡力各責一千板勒限嚴催交納違干比追○張筱傳觀察交卸在邇瀛眷先期回南已於十月十六日由東關碼頭乘坐官舫啓行前有小火輪拖帶後有砲船二艘護送直達天津再由天津搭輪赴安徽本籍○年例駐通五省糧商每於封河前在東關戲樓演戲恭祀財神今屆於十月十八日起雇四順和班演戲四日以答神庥觀者人如蝟集巷爲之空○通州地當孔道水陸通衢各省商賈輻輳雜糧客貨等項均賴運河民船以資轉運近有匪徒自結剥船在沿河一帶分定叚落攔截客貨每民船一隻訛索制錢若干民船視爲畏途相率裹足刻經崔永望徐庭富張寳善等聨名禀請道憲出示嚴禁並公選熟習運河情形之某君每日督率夫役在沿河一帶稽查如有前項以船橫河藉端訛素等事扭交地方官懲治業奉道憲批准照辦矣○蘆津鐵路開工疉列前報刻由天津至楊村一站業經修築工竣定於十月二十日賣票開車至由楊村抵蘆溝橋一路大約明春大工方可告竣也 
[海月奇觀]  
　　廣州訪事人云省垣番灘館一律閉歇日前許大中丞考試各員月課策問題云問誅盜而盜不除禁賭而賭不止以爲官法之窮不知爲政者心實有不忍一以矜憫愚民之性命一以保全士人之名節故不忍不教而誅夫禁民不爲盜賭者官也化民不爲盜賭者亦官也而士大夫淸望居鄕亦有風俗人心之責今盜賭橫行皆在位者無德勸化嗣後當提起孟子所謂無羞惡之心非人一句自警再警僚屬再警士民凡文武衙門胥吏若能不收賭規豈不能禁賭禁賭卽是淸盜城鄕大小紳衿若思訓飭子弟亦豈有不能禁賭者若能禁賭卽是弭盜之本名節所關一時不檢何可爲人目下物議之播揚所不忍聞將來國法之持實不敢恕其各詳陳其弊何處聚賭何處窩匪何署收受賭規據實書於簡端毋懼毋忽本院親爲拆閱得以密知他時按册而稽則羅法者無詞以解免耳聞者謂中丞此題蓋有爲而發使個中人知所戒懼也○惲學憲風角峭厲考試塲規極爲嚴肅此次尤密益加密考生童經古有遺失卷票者均不得入塲有順德生員劉某塡寫卷票字跡草率學憲以爲故違功令責令長跪該生自以爲毫無錯處幷不犯規大有陶靖節不肯爲五斗折腰之慨學憲飭役拉之使跪詎該生孔武有力一麾手間役已顚仆於地學憲怒喝責手心三百下兩掌擁腫厚逾數寸各生觀之咸有戒心無有敢出聲息者又有番禺縣某生學憲當點名時正欲傳問不意某生卽將卷子擲下拂袖欲出後經人攔阻始仍入塲考試○有李姓新會人由貿易起家往來於外洋及香港等處積資甚厚前月租屋於十一鋪同義巷暫住蓋李以膝下無兒謀娶一小星爲似續計油璧迎來珠翠盈首賊見而艷之祗以未得其間某日夜初更時糾合羽黨六七人破門而入擬大肆其胠篋手叚不意祗有粗重物件幷棉衣等而已賊爲之失色蓋李已於前數日携眷至外洋賊尙未知其細也 
[神山寒信]  
　　蕪湖訪事人函云蕪湖縣萬邑尊探知新任皖撫鄧小赤中丞於上月廿二晚由滬啓節廿三日行抵白門俟晤見劉峴帥後卽行鼓輪上駛道出此間因飭辦差家丁就江干搭蓋綵棚恭備迎迓水陸防營亦整率隊伍鵠立江頭遙望之不啻李將軍出鎭朔方旌旗壁壘煥然一新峨冠博帶者流更各繕就履歴以便利見大人時呈遞想屆時手版脚靴又有一番忙碌矣○寗國府桂玉堂太守蒞任三載勤勉從公近日不知因何事隕越奉上游撤任調省並有查提門丁王松亭書吏李兆明及轎班頭役等歸案嚴訊之事所遺篆務以候補府劉太守沛然接署業見省鈔聞劉太守不日卽須履新任事○去冬蕪市錢荒銀賤民生備極其困後經袁爽秋觀察出示禁錢出口並由鄂局請到新鑄小洋數萬元挹注廛市孔方兄遂如張公鬥敗之雞氣阻不揚計朱提每兩已可兌至一千三百七八十文不謂爐箑甫更風氣又變今年仲秋以後鵝眼益覺其貴每銀一兩僅易靑蚨千三百翼本洋千一百三四十文英洋則祗八百六七十文小民薪水所入銀洋居多而日用所需半以錢易此中剥削殊覺不支生計之難不知此後將伊於胡底也○日來銀根異常緊急市面不敷周轉凡恃錢莊爲緩急者拆息亦因之大漲每日必貴至五六毫爲從來所未有所以致此之由則以各國洋債及東洋償欵現定由各省月解現銀赴滬交兌以致銅山金穴羅掘一空如果無術挽回則闤闠何堪設想耶○署太平府文舜臣太守因公晉省謁見各大憲於十九日返旆過蕪小駐一宵翌晨乘輿馳回郡治卽於廿四日辦理府考聞太守此次晉省力請大憲撥欵重建城垣緣郡城淪陷赭逆最久初被拆至金柱關建造僞城一座繼又移至東梁山駁造砲臺遂致百堞雄城消歸於無何有之鄕夕陽蔓草憑吊生愁不第如昔人之廣武塲有無窮之感觸也倘能仗太守大力倡率於前官民集資協力舉辦則衆擎易舉不朽盛業可屈指而待矣延頸望之 
[貢樹分香]  
　　湖北采訪友人云龎大宗師科試漢陽府屬所取各學拔貢生計蕭延平余長春漢陽府學廪生劉尙桓漢陽縣學廪生何世謙漢川縣學廪生萬樹森黄陂縣學廪生李嘉芬孝感縣學附生胡柏年沔陽州學廪生 
[白門官話]  
　　新授蘇松太道劉康侯觀察日前晉省艤舟官碼頭命駕入城越詣督轅面商一切要公逾時辭出現已事竣赴轅禀辭就道返滬○提督萬軍門國本奉劉制軍專摺奏留兩江現已接到部文覆准特札飭知軍門赴署叩謝○王軍門世雄奉憲委統領衡字全軍遊擊陳遊戎有明亦奉委帶水師前營同日赴督轅叩謝○奏調兩江差委候補道武觀察勷前日駕抵省城特詣督轅投刺禀到禀見○委署江都縣童大令寳善奉藩憲札飭赴任大令接札趨署禀見禀辭○直隷州魏直刺秉銓奉憲委陸師學堂監督差禀謝○督轅牌示常州營中軍守備朱輯瑞勒休遣缺現准部咨輪用期滿武進士班請補本部堂查有改留兩江期滿武進士殷開第前因隨同赴關在營當差著有勞績咨部註册遇有應稱缺出查與例章提前請補在案應卽照案以之請補又牌示十一月初一日應行拈香之期所有文廟委藩臺武廟委巡道文昌宮委沈道守謙均分别拈香 
[淛江仕版]  
　　新授川東道任觀察錫汾上月十四日詣撫院禀辭赴川旋往各衙門拜會辭行聞觀察定於十六日由下馬頭登舟起程○候補同知陳司馬懋采前奉防軍局憲委赴海寗監修行宮刻已回省銷差昨日奉到杭海關道鄒觀察飭知辦理洋務發審事宜兼新關騐貨差司馬奉札後隨上各衙門謝委○浙省應解貢絲現已採辦齊全由藩憲札委候補府經歴杜參軍鍾俊解送至京○仁勝左旗李都戎家相駐紥嘉湖刻因巡哨各處順道晉省禀謁撫憲廖中丞面陳要公次日卽行禀辭遄回防次蓋以重職守也○蘇州在籍紳士陸鳳石祭酒前因趙中丞延請襄辦洋務祭酒遂招股創設繅絲等廠刻下由籍來杭拜會撫憲幷司道各憲未識有何要公商酌也 
[金陵氣候]  
　　金陵訪事人云省中自冬以來天氣暢晴風和日麗至上月十九二十等日更煖燥異常行路者雖衣薄棉尙覺汗流浹背翌晨卽陰雲密布細雨溟濛猫睛轉午雨點漸大簷溜丁東歴兩晝夜不止入夜天氣驟冷北風凛冽寒衾如水詎次日淸晨忽然晴霽第風伯揚 
 
 

Page 3

 
 
威未肯返旆近且陰晴靡定雖偶放晴光而旭日中有陰霾氣象人皆有望雲思雪之意矣 
[西醫盛興]  
　　金陵友人來函云省中向有外國教堂設立醫院兩所一在漢西門一在鼓樓大街院主均係美國人醫治内外科頗著成效來院就診者踵接於道現又分在花牌樓設立貴格醫局就診者殊形擁擠近更有西人充當官醫者牛痘局曁陸師學堂俱常川聘請住局診治兹復有乾河沿匯文書院院長亦美國人另闢西醫學堂延請精通醫理之西教習住院招中國良家子弟入塾就學但每年需送修金五十元伙食槪歸學堂供給可見西法之蒸蒸日上矣 
[邑宰履新]  
　　楊州訪事友來函云前紀江都縣葛大令署事期滿經上游檄委童明府寳善接署諏吉上月廿四日履新云云兹悉本署辦差胥吏已賃定舊城古觀音寺暫爲公館張燈結彩陳設整齊於廿三日明府乘坐官舫由省捧檄抵揚艤棹旣定書吏人等卽登舟叩謁隨備齊執事迎之登岸翌日晌午前任葛大令飭備黃亭將印信移送前來迨鐘鳴一點明府出行拜印等禮旣而闔署胥吏差役按班叩賀訖明府卽命輿至運轅禀知任事並往各寅僚及紳宦處拜會而回其瀛眷聞已首途今日可到擬於公館左近租賃民房暫住云 
[揚屬泰州試題]  
　　揚州訪事友來函云揚州府試興東高寳正塲各題已紀前報上月廿四日考試泰州該處人數向多於他邑而今歲與考者較往屆尤多卽此可見該邑文風之盛正塲詩文各題錄左已冠首題武之政布在方未冠首題布在方通塲二題行篤敬通塲詩題賦得月下風傳打稻聲得傳字是塲放頭牌極早未及天明卽已淸塲無譁戰士啣枚勇下筆春蠶食葉聲可爲該邑諸君詠矣 
[合浦珠還]  
　　揚州訪事友云揚城馬神廟左近某姓家一五歲女孩在門前嬉戲忽失所在父母因止此掌珠且愛如拱璧今忽不見惶急非常飭人尋覓至晚未得消息乃於翌晨親往城外各客寓查閱循環簿恐有携孩投宿者便可知出城與否詎查至一家正在高訴原委孩已從後進聞聲奔出父女相逢悲喜交集孩父尙欲追究拐匪控官請懲嗣經衆鄰再四勸免孩父以衆情難却遂抱女而回 
[沙漠古蹟]  
　　叻報紀瑞典有尋古探奇之士名歇迭影者近日討古蹟於戈壁沙漠中見木植露出地面高約二三米連續有三四釐之廣不知何故但見黄沙渺渺根究無從於是以鍤從事未幾忽覩牆壁始悉沙中理没人家屋宇堀愈深而形迹愈顯牆係燈芯草雜泥土築成内外皆白堊五色彩畫極其精妙中畫一婦人跪而合掌其他人物犬馬車輛花草等又一牆畫佛陀坐象旁立一天女伸其右手指諸天左手撫胸若祈禱狀後面放大光明意致莊嚴想亦當時名筆也還見樹株若白楊者若梅及杏者却不知是何年代陸沈於沙漠之中歸而按諸歴史據史載怯里大里社河邊於一千前此處向有都邑溝渠甚多人家用水極便未幾一變炎荒之境敻不見人古謂更海揚塵豈虛語哉 
[禾中小火]  
　　上月廿七晚初更時忽聞街頭警鉦亂鳴而來卽出探視但見人徒擾擾未能詢悉其火在何處也少頃水龍飛駛而過詢知北門外月河落鄕森星橋相近某鄕民家失愼幸時尙早鄕村起水又便各處水龍繞圍噴激立卽救熄計燬去草屋兩間餘皆得保無礙聞火由晚炊遺燼初尙不覺待至勢已燎原則已不可嚮邇矣 
[湖寺梵鐘]  
　　嘉興訪事人函云北門外壇弄内開設茶館之某甲有姪乙年約二十在館工作勤儉有爲甲愛之如己子不意乙忽私購僧衣鞋帽於前日竟自剪去髮辮至僻靜處向挑剃擔之學徒僞稱髮内有虱囑爲薙凈學徒不知底細果如其教爲之剃得光圓可鑑乙乃更換僧衣裝出佛門子弟模樣不别而去經人撞見急告伊叔甲始迅往追獲詰其何以似此恝然則又默無一言因一再勸慰且令同歸後有知其隱者謂由阿叔不爲納婦所致男長女大禮應婚嫁阿叔旣愛之如子何弗赶早爲嗣續計此次遁入禪門實出心願第俗謂出家容易轉家難乙亦未曾思之耳據云當獲時怪似和尙面目豈眞由此結果耶嘻異矣○城内精嚴寺日前設建水陸道塲　誦凈土寳懴數天至廿五晚就大殿設立焰口臺五座殿外設素齋廿餘席上燈後五方丈各披花衣登臺施放甘露法食男女往觀者甚衆異常興鬧圓滿時焚化冥鏹超薦兵燹時毅魄忠魂幷有所謂長生位者聞此位皆係生前以無後之故無論男婦預出資十元八元向買此位以爲壽終之後得每年超度一次亦僧家生財之道也 
[滬上官塲]  
　　新授桂林府沈維城太守因公來滬昨日命駕入城拜會各當道至新任關道憲行轅呂觀察延入内廳晤談良久始興辭而别○卽補縣丞王文顯二尹筮仕八閩日昨道出滬江因至新任關道行轅謁見○前任關道憲所委龍華保甲局委員嚴金宏二尹現在另有差委所遺龍華保甲局差由新任關道憲呂鏡宇觀察另委五品銜候補府經歴黄桂山二尹接辦黄二尹於昨日赴道憲行轅謝委○候選同知舒鳳翼由某處來滬昨日命駕赴新任道轅晉謁○兵部郎中袁玉錫部郎日昨命駕赴本城各當道拜會都司銜易云棠都戎及知府銜孫玉堂大令均赴道憲行轅禀見 
[彌撒禮成]  
　　昨日爲天主教中瞻禮之期南市董家渡大堂中已於前數日由司事等將堂中陳設一新斑剥陸離光耀奪目昨晨八點鐘時鐘聲鏜塔遠近男女教友聞聲而至分跪兩旁繼見江南主教倪大司牧懷綸身穿全金祭服首冠禮冕兩旁有副祭四人亦穿金色禮服共至祭臺前舉行彌撒大禮俄聞琴聲大作淸韵悠揚詠唱經文又極抑揚頓挫之妙旋帥維知司鐸升至講道臺上講解天主一身功蹟各教友皆洗耳恭聽肅然起敬後仍由主教繼行彌撒大禮及至鐘鳴十下其禮始畢各分道而還 
[要證續獲]  
　　本邑舉人童迥移骨嫁禍解赴松江府署備質案中要證王小義已於前日被差役在西門外打鋪橋地方拘獲兹於昨日又將唐承基拘獲黄愛棠大令着將二犯一倂收禁俟備文解赴松江府候訊想人證已齊一經嚴訊不難水落石出矣 
[遞解犯徒]  
　　有秦阿林者前在法租界屢次犯事被捕房獲案解送至縣請卽遞解回籍昨日已由黄大令派差將秦阿林解赴嘉定縣原籍矣 
[簽字恊提]  
　　流氓麻皮永順日事鬥毆前日在南市持刀戳傷某甲由巡防局送縣黄大令騐明傷痕飭差投法領事署簽字派捕恊提昨已由差將該氓流帶回縣署歸案辦理矣 
[鄕船傾覆]  
　　昨日午刻十二點半鐘有鄕船一艘載客三十餘人未悉來由何處在浦江中揚帆飛駛適當飛廉暴虐白浪滔天該舟行至虹口公和祥碼頭之外猝然覆没搭客及舟師悉數入水附近停泊之船瞭見馳往救援得登彼岸者祗二十餘人該船往南順流而去至遭滅頂者幾人尙無確音 
[幸未成災]  
　　虹口伯頓路第八百零四號門牌某姓家前日晚炊遺火積薪當時未及覺察歴時未久卽轟然上熾家人疾呼鄰右到來襄同撲滅然已受驚不淺事聞四百三十五號走街捕告知捕頭 
[巡局紀事]  
　　本邑南市裏郎家橋金德元笆斗店日前倩江北客人范開四在某埠購買笆斗二百隻柳條九十六斤旣而到滬正欲起貨突有同業婁永興店主婁廷甫聞之以邇來外埠貨物來源稀少目下正當缺貨之際意欲劃買若干商之於客客以金德元所定堅不允許婁無計可施邀領多人趁金德元起貨時在旁搶買當由范開四斥其不應無理取鬧婁遂將范子桂生毆打嗣經金德元偕范開四赴十六鋪巡防中局控究局員李蘭史二尹研訊之下以婁廷甫恃衆行兇本當責究姑寛著罰英洋三元給與范開四爲子養傷各具遵斷切結完案○陸江生 
 
 

Page 4

 
 
王鳳祥同在滬南老白渡馬頭駕舟度日某日二人不知何事互相口角繼復打架以致陸之鞋帽失去無蹤後遂互控於十六鋪巡防中局經李二尹研訊之下斷令王賠洋一元各具切結斥退 
[法捕房三則]  
　　興聖街慶昌信和兩絲線莊當光緒十九年被福建厦門人陳文撥欠去貨洋二百五十餘元從此一去不來直至前日始在途與該店夥相遇向索該欵猶敢蠻橫扭入捕房昨晨經捕頭訊問陳一味支吾命押候解送公堂請問官究訊○彩字街新長發寓主龔仙臣前投公堂訴稱沈阿二領婦來棧住宿忽患腫病囑沈領去沈置之不理現在病勢益增恐遭不測求恩飭探至四馬路胡家宅某小烟館移提沈阿二到案押令領出大令准之箸延醫先行診治其費由公堂給發一面出票提沈昨已到案捕頭略詰數語命押候解堂訊究○吉祥街口護城河畔某舊貨店前日有十九鋪地甲向買烟槍三枝計價洋四元當付定洋一元翌日持洋來取已被掉包該地甲以槍非原物不願購買索回定洋以致互相爭論擊毁玻璃罩爲巡街捕拘送捕房捕頭以旣非原物准其退還擊毁之玻璃罩照價賠償一倂釋出 
[美捕房瑣紀]  
　　寗波人李阿奎昨晨至北河南路四海渭泉樓茶肆啜茗突有流氓衛阿妙向彼折梢行將用武旁有李金生者與阿奎素識見此光景頓抱不平因奔至捕房控訴捕頭立遣包探石金榮將衛拘入捕房押候解送英公堂訊究○本邑婦人徐王氏居天瀘路廣益里有流氓施阿生常至其家百般引誘前晚適爲氏之夫弟徐阿三撞見不問情由卽以老拳奉贈正在扭毆經二百六十七號華捕巡至一倂拿送捕房捕頭詰問之餘以徐旣將施毆辱遂免與深究一倂斥釋○本邑扛夫徐阿蘭前日傍晚工畢肩荷扛棒行經西華德路日本總會門首偶見總會内裝飾鮮明適有數日人在内議事徐駐足戶外注目向觀呆若木偶好事者行經其處將徐推入戶内仰扑於地致所肩之扛棒拷壞磁料花瓶及衣鏡等物日人聞聲趨出將徐獲送捕房追賠徐因二肩荷一口别無長物捕頭亦無如何因令禁押一宵以儆○日昨有大英公司某輪船停泊公和祥碼頭卸貨時失去白色油漆數聽鉛板七塊報知捕房昨晨經包探張阿五查知係朱炳華王桂全二人所竊立卽拘解捕房押候吊贓送廨訊究○前晚有某兵船水手某甲至蓬路某粤妓院尋歡時已酩酊大醉百般吵閙妓院中不堪其擾喚得五十三號印捕意欲拘送捕房詎捕非甲敵手大受挫創旁觀者如堵牆經人告知捕房派出十號三道西捕到來始得拘解捕房捕頭令押候解送英領事署訊辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海縣案紀聞]  
　　前前有奚根餘控金肯堂虧欠往來借項共洋三百餘元當　蔣刺史訊將金肯堂押候繳洋　豪延不措交前　刺史又命提案比追金供稱身在押所實在無能措辦求額外寛限刺史訊得金有意延玩不遵堂斷著將金發東廳押候追交否則定再嚴比○趙桂堂控鮑價龍霸阻贖地前晚蔣刺史升堂將兩造案提訊問據趙桂堂供稱小的曾有祖遺地三畞二分抵押於鮑價龍現備洋向贖霸阻不依是以求請大老爺恩斷質之鮑價龍供稱趙地三畞二分其中二畝在同治十一年間價賣與小的其一畝二分在光緒十年間價賣與小的現將趙所賣之契及加絶炭契等四紙呈閱况趙旣已將地賣絶又將一畝二分賣與姚子亭處曾得洋一百五十四元有中人地甲等在塲目見旋據中人馬義堂地甲周蘭卿投案申訴各情刺史乃轉詰之趙又供地一畝二分並未價賣與鮑其二畝之上小的有墳基兩穴姚子亭雖曾還過價値小的亦並未允賣現鮑欲得此地願絶賣與彼惟不得在地上開河有碍　墓風水餘則由其建造房屋可也蔣刺史得供之下著鮑價龍限於正月内措洋交案給趙領去地三畝二分歸鮑管業了案○本年六月間有住居法租界之沈慶壽因與劉子卿爭取自來水口角互相毆打劉偶一失手致將慶壽毆傷當由巡捕房派送仁濟醫院求治不效而死後由慶壽之父松壽投縣喊控經黄愛棠大令帶同仵作書吏人等至醫院相騐據仵作報稱慶壽實係發病身死周身並無傷痕惟因事起互毆　將劉子卿帶回縣署押候訊問迄今數月大令於前晚倩蔣刺史發落此案一面傳沈松壽到堂候質刺史升座判斷據沈松壽供稱兒子慶壽實係因傷身死故定欲將劉子卿收禁三年始洩此恨劉子卿一味求恩並向沈松　連連叩頭蔣刺史以沈松壽旣不干休難以定斷著將劉子卿　　　再核奪 
[英廨瑣案]  
　　某洋行買辦朱小林曾納野鷄倡婦金湘蘭卽朱王氏爲妾已歴年餘無如王氏不安於室仍與朱　元有染暗去明來已非一日本月十二日忽將所有金飾偕同傭婦沈阿金席捲而逃朱立報捕房嗣由包探何瑞福查悉該氏與朱士元賃居泥城橋迤西新馬路之舊平屋中當卽禀知英公廨派差同往將二人及阿金一倂捉　起到原贓昨晨送案朱小林投案稱該氏有玷家聲現亦不願領回惟求公祖作主可也朱王氏供與士元本係親戚故往探望並非捲逃朱供爲排字不敢拐逃沈阿金供是傭婦據主母言朱士元是表弟此次同往探望至其實在情形則並不知别駕據情商之薩副領事着朱小林明白補詞然後將一干人押候發落起案之贓先行給領○包探草　尤禀稱野鷄倡婦張陳氏秦王氏在途拉客適經小的瞥見故而拘解請究張陳氏泰王氏同供偶然出外購物途遇熟人閒話並未拉客别駕着交官媒管押三天儆○黄四福孔阿才趙銀河三包探同禀稱租界中之學其最足害人前曾由蔡前憲拘拿松江老嫗瘦斃囹圄後又因陳逢源死在陳費氏家歴經拿辦若輩稍知歛跡乃近來又復如故昨經小的等在福仁里拘獲開臺基之朱俞氏及傭婦周錢氏俞曹氏並上臺基之　張氏等又在永示里捉獲張俞氏傭婦王張氏並俞氏之女阿大一倂送案　究朱俞氏供不敢開設臺基邨張氏供在劉公館帮傭並未到臺其求鑒周王氏俞曹氏供帮傭度日張俞氏張王氏供亦帮傭阿大供所爲各事均係母親作主别駕判將朱俞氏周錢氏俞曹氏張俞氏各掌頰二百張阿大管押十天一倂騙逐出境祁張氏管押十天交伊夫來案具領○　　趙銀河禀稱戴勝法昨晚手持諸葛燈在途行走見有婦女伊卽上前照視任情調笑經小的拘獲送究戴供不敢調戲婦女求鑒别駕判令枷號五天發犯事處示衆 
 
 
