# 1887 - 90 - 4905018

 

Page 1

 
 
[新出石印藝林拱璧出售] [  點齋名主人啓]  
　　藝林拱璧一書吐棄一切生面别開俟武林吳君少琴所集選集中窗作居多而家藏名稿亦採取二三理法一灌乎清　　　　　諸時尙得　　千餘首葛之星備列評語俾文之妙處易於蓉繹後附分韵試帖詩四千餘首亦皆眉樣人時者按對不　精　字跡亦極句並至於開印之時　　悉籍火力故墨色黑而匀更無燕瘦琅肥之誚現已出書每部分訂十二本價洋五元五角法　路南申昌畵坊粤外埠申昌發售　可購取加　　祈至新北門外天主堂街大順行及還讀樓面議可也 
[新出石印楚中草時文出售] [  點石齋啓]  
　　是編宜興任笑春先生所作經張薌帥評點製序稱其命意遣詞新頴絶倫近爲主大宗師所繫賞札學　諭士子　　坊間向無刋售今欣賞　主人從其家乞得原稿付印月初出書每部價洋三角躉售至中和里詹誠德堂面議 
[敬印雍正原批諭旨招股告白] [  點石齋主人代啓]  
　　雍正原　諭旨一書凡百十有二册武英殿刋板初印本民問向不多見自經兵覆尤加吉光片羽羽希　　　四　臣民轉無以　　　　　心　郅洽之謨不著今退補樓主人出其家藏初印本付點石齋石印仿巾箱直行本大小而凡三　　　單　　　式悉仍　貫不敢經易　　敬印硃字赤墨分明殊便展讀催是石印工料旣貴而套印殊字允屬不黄現已　吉開印　本年七月塵出　　定者每部價洋二十八元先　　元　取書要藩成找洋二十元取書一部其未經附股者統定四十元發售每都計六十册外加文木着子一只　　　　悉用　銅　字顔　　　絶　凡在同志幸早賜順售股處在京都煤巿街源豐潤並發兌各種石印書籍掦州厘生庄上　點石齋南易　　候該 
[石印佩文韻府成書啓] [  點石齋代啓]  
　　此書於正月内登有告白約二月底成書現在將次印齊惟書作之裝釘木工銅匠之做箱子釘事仲以及箱葢之刻字若色在在皆湏時日不能無稍稽遲恐勞諸君盻切故特先期奉告一俟四月初諸色齋備隨卽登報布聞將來持票取　向上海大馬路鴻仁里長順晉可也如能趕早更足仰慰諸君先覩爲快之心此啓 
[論凌虐媳婦]  
　　父母之爲子娶媳所以著代也備六禮具百兩鄭重其事臨以天地鑒以祖宗戚族交遊咸相稱賀爲父母者亦顧而樂之願佳兒佳婦宜室宜家老人從此可以享盤匜之樂從未有以外人視媳而加凌廣者夫媳之與子亦有間矣乃舅姑之於媳無異父母之於子蓋一由於情一根於性情之所至亦與性同夫父子兄弟固根於天性者也其孝慈友順不假强爲而自無不能若夫婦之間始必聯以情而後可情之所至或更甚於性是以上及其親而婦之事舅姑與子之事父母無所異父母之於人子也凡天下之足以動吾愛者莫過於其子是以推其麥子之心而兼愛其媳夫然後一家之内婦姑之間下則順上則從肅肅雝雝一無詬誶此情之至也亦理之常也乃竟有拂於情逆於理而凌虐其婢惟恐不至者不亦别有肺腸乎近者凌虐媳婦之事時有所聞官長耳目不能遍及其任意横行無人過問者不知凡幾其凌虐過甚隣人代抱不平而出首於公堂者官長亦無所責懲或略加申飭曲爲開導兾以仁愛之風感化其暴戻之氣夫人凌虐其媳而致隣人代爲不平各奮公憤則其姑之凶惡諒非一朝一夕其戚族鄉黨中出一言以相勤者諒亦不乏其人乃其姑之心手竟愈狠而愈辣是其凶惡早已習與性成則官長一語之仁慈豈遂足挽其平時之積習例載無故殺子孫則有罪誠以人之殘忍至自傷其骨肉有害于天倫有不得不爲之嚴懲者今姑之凌媳其爲殘忍何如乃官長故事寛容無所懲警盈盈弱質一任摧殘自問諸心不亦有所難安乎然爲官者辦理此等案件亦正非易惡其姑之凶殘固不妨予以重罰然對媳刑姑終不免使後人藐視尊長其不易者一其姑或龍鍾老邁冥頑不靈則一無識之老邨嫗也君子見老者敬之見愚者憐之若以一年將垂暮之愚嫗以薄媳之故而宫長竟略無仁愛立予嚴刑不亦有傷仁厚之德乎其不易者二其姑之受責以薄其婦也然吾思婦而果不賢耶則姑雖　責過嚴不得爲有罪亦不得爲凌虐使婦而果賢耶因已故而致使姑受官刑則方將號泣以呼天匍匐以相救是責其姑者雖快衆人之憤實傷賢婦之心其不易者三堂上諸公諒亦以有此三者故不肯遽加責罰耳厚於彼者薄於此伸於上者屈於下聽訟者必得其平庶彼此無所屈抑虐待媳婦之事時有所聞若不能别籌良法而惟以空言相勸則彼一出公門凶殘如故孤雛弱息終無撥雲見日之一時且從此以後彼知凌虐媳婦官無常刑而其凶殘之行或更甚於昔日是勸之適以縱之豈聽訟者之初意乎俗語云清官難斷家務事當此殘忍之人而欲其化暴戾爲和順固不得不藉口舌以開彼愚蒙然必言中其肯而後可以感動若不深揣其所由來而遽以一二寛泛之言爲開導則不特無益抑且有捐夫同一婦也同一姑也而彼之婦乃如水火如冰炭豈眞其性之不同耶蓋其間必有起釁之由或爲娣姒所讒或爲小姑弱弟所播弄問官不難究其所由來而嚴加懲辦夫父子兄弟出於天性者也惟此叔嫂娣姒之間則不特不關於性亦并不關於情其所維繫者不過推兄弟之愛以爲愛其在友于之兄弟閨中感其化而亦視妯娌如手足視姑叔如同胞庭幃之内固可一無間言然若是者世上能有幾人其相傾相軋各思傷害者比比皆是當其姑或心有所偏則一事之齟齬卽不難爲一家之禍水問者雖不能對婦刑姑然其起釁之人則不妨嚴辦若舍其婦姑兩造而嚴究其起釁之人必不使交搆其間者得以坐觀成敗則凡有凌虐之事而一家之中自上及下無不各去其傷害之心以相勸解雖其姑本性凶殘亦且無能爲虐若因其姑婦有尊卑之分而并其旁之起釁者亦置而不問則姑婦之勃谿從此無可究詰矣凡人之性固有慈和殘酷之不同但觀人家於童養媳往往受其姑之凌虐蓋養媳母家類多貧苦無伸枉之力亦無伸枉之人故得肆其凶横耳若固明媒禮娶而其凌虐乃與養媳無異則爲媳者將奈何乎昔人有言兩姑之間難爲婦而今日一姑之間亦難爲婦吾願爲民上者有以處姑曷不更有以處婦乎 
[本館接奉電音]  
　　昨接在京訪事人來電有本月十一十二日諭旨四道敬謹譯登○三月十一十二日奉行在上諭連日恭請慈禧端佑康頤昭豫莊誠皇太后轎及御營請轎之鑾儀校尉均着加恩每名賞給一兩重銀錁一個由廣儲司給發欽此同日奉上諭本日道旁叩閽之文生韓繡江着交行在刑部嚴行審訊欽此同日奉上諭吏部奏遵議管道大臣站道空誤處分一摺内閣學士豐烈國子監司業崇文均首照部議罰俸一年不准抵銷豐烈 
 
 

Page 2

 
 
二次站道空悞應得降二級調用處分着加恩改爲革職留任欽此同日奉旨看守黄新莊半璧店秋澥果格莊四處行宮之千總委千總把　兵丁均着加恩賞給半月錢糧欽此 
[寍波大風]  
　　初八日已刻雨逐風來下午雨稍小風力益狂江中巨浪滔天所泊船隻顚簸不定至次日下午風始息然墻坍屋倒已不止一處幸未聞傷人惟菜子收成恐因此而減色矣 
[失火傷人]  
　　初十夜三更時寍波西門外潮音堂跟應姓荳芽店失火四面延燒朝南門面東至周長吉漆店西至張良興紙店南至河沿北至墻界朝北門面東至新生記貰器店西至柴店南至河沿北至太街爲止約焚兩點鐘時共燬去房屋三四十間並燒死老少四命誠可慘也聞荳芽店應昌元年八十二本在江北岸長子家是日甫至次子家睡於樓上因刮自來火吸烟致火星誤觸牀帳急扯帳以圖撲滅不料樓下堆疉稻草樓板稀疎火星從隙落下倉猝之間止撲樓上之火不防樓下又焚迨其媳驚覺下樓勢已燎原不可施救急欲登樓救老翁及小孩之命無如樓梯已斷不能再上致老翁一子兩女同罹是厄火滅後扒見焦骸四具面目模糊誠足傷心慘目也其次媳身雖免厄然已焦頭爛額祗存一息恐性命終亦難保次子在江厦貿易聞耗歸來從瓦樂塲中頓足大哭見者皆爲之墮淚 
[爲民請命]  
　　江北有某州一煮海之名區也其官初下車接見紳士謂之曰某承上司調劑得官斯土諸君子旣從吾游須知地方以官爲官天以食爲天願諸君每飯不忘則受惠良多矣於是衆紳感知醉翁之意不在酒乃相與焚琴煮鶴刻竹洗桐凡可以得其歡心者便如謝靈運之鑿險縋幽開道數百里雖百姓驚爲山賊弗顧也尤奇者一代書耳向止官設四名現在頓添十名計每名納洋三十圓供上房蝦鬚簾之用由是承上起下一遞一减聞每人非三百番不瞳以充此缺百姓之脂膏有限而顧以十四人之虎視耽耽欲取償於旦夕則百里内皮之不存毛將焉附耶 
[雷塘暮雨]  
　　揚州營牛叅戎抵任後擇本月初八日已時迎喜神是日城守徐守戎卞千戎均頂盔擐甲隨之而出西轅門迤遇以達西郊禮畢回轅一時旗幟鮮明刀矛整肅如荼如火不足喻其軍容是日細雨霏霏沾衣欲濕觀者未免歌泥滑滑路難行而各兵丁當風雨交加猶嗚嗚然按號而行步伐不亂洵乎節制之師固不同㶚上棘門有如兒戯也○地官第迤南有隙地焉寛闊數十弓向歸揚營管轄前者某千戎在任時查得窮苦小民多有就地誅茅盖屋者鳬茨櫛比掩映於夕陽紅葉間雖曰畵意天然恐不免祝融爲患因飭該坊保傅諭拆去而小民舍此則立錐無地未免安土重遷近因失愼時聞重復勒限催促該保置之不理無異過耳秋風千戎大怒親至其地提保至責以軍棍數十以爲玩視公事者戒○有一女傭貿貿然至新城某銀樓向購首飾數事時店主適因事他出由夥取出與觀女傭掇之掇之審視良久隨向夥曰可暫記帳吾與爾東相識多年無相誑也言訖納物於懹二蓮船卽大踏步而去夥疑之遣徒追問姓名女傭情急將徒按地痛毆正擾攘間店主至詢悉情由笑謂傭曰吾與汝何處相識豈投生時曾在轉輪王殿前一面耶傭不能對遂將地保喚至欲送保甲局請懲旁人再四懇求始將原物退還揮之使去 
[鳩江談屑]  
　　貴塢樵文宗科試甯國府時政躬小有違和玉尺衡才仍不稍形懈怠近已喜占勿藥于本月初五日按試徽州矣○蕪湖鈔關書役苛索商民諸弊疉經雙錫五觀察嚴行禁革商民咸頌德歌功而巿儈之影射漏私者依然不免時或混充洋舶泊諸洋碼頭或則駁過躉船運裝輪舶以致稅銀短絀迥異尋常觀察稽查稅則凡土產各貨由輪船裝載出口者須先完納常關稅課然後再赴海關報完正半稅寍國宣城及江北江甯所出米麥黄荳芝麻宣紙麻皮裝運來蕪改裝出口者内河須先由東河南卡外江須先由北卡查明押至大關完納稅課然後任其裝輪出口因示諭各口書役遵照辦理並曉示商民不准有違定例云○南關外浮橋爲宣歙來往要道去冬雙錫五觀祭慨捐廉俸鳩匠興修堅固異常頓改舊觀然一遇山水下注仍不免將橋冲散因浮橋以上多有竹水牌灣泊水勢旣殺難免逆冲故也錢孟超明府據看橋夫役禀報特出示諭令竹木客將牌改泊上元澤橋以上粮駁船廠一帶庶免水勢分殺致冲壞橋船並諭該橋天等凡有船隻到橋務須隨時開放不准需索錢文以致阻滯行人并驛站公文工多躭擱違者逮案嚴懲云○蕪地久無輪船裝米致巿面寥落異常日前始陸續駛到輪艦四艘各裝米數萬石鼓浪赴粤東 
[拐案迭見]  
　　漢口巿肆繁盛商賈衆多而奸宄亦多匿跡其中以肆其拐誘之計日前喬家巷某姓住宅有一孩年甫六齡被拐匪誘至三義殿一帶藏匿幸被人看見跟蹤尋覔始得將孩領回一時衆議譁然欲將拐匪送縣嗣以畏累而止又有沈氏婦售賣婢女一名差役見而盤問緣該氏素無女孩今忽有之可見來歴不明遂送於官後提兩造質訊方知女孩卽沈氏之甥也此跡近拐賣而實非拐賣者也 
[醉死墦間]  
　　節届清明居人每擕冥鏹具酒饌詣祖塋祭奠以無忘木本水源之義紙　風裏白蝶飛灰野祭年年招魂處處墳丁稚子爭乞餕餘酒肉覓醉墦間此風相沿久矣日前潯城李天順槽坊主往八里城掃墓山主黎姓索酒食而嘗之因酒力不勝遂致醉死聞已赴地方衙門報案矣噫墦間一醉獨有千秋彼飮中山千日酒者當無此沈醉 
[九江遴要]  
　　九江關道李亦青觀察署理臬篆聞所遣關道篆務以鹽法道長觀察署理官場傅述如是然尙未見明文也○正任九江江防同知克司馬什布現奉藩憲飭赴新任已於初四日携眷抵潯初七日接印視事前署之董司馬卽於是日回建昌分府本任○梁湘南宗師於初五日按臨南康府說者謂府屬歲考約需二十天想文旆抵潯當在清和時節矣○德化縣屬封一封二桑落等鄉江堤湖堤最關緊要現值水涸之時各處堤身宜加高厚以備黄梅時節江水溢入圩田金雨卿明府思患預防迭諭該鄉紳耆赶緊興工塡築并輕車减從親勘工程鄉民感激彌深頌之爲召父杜母○大東門外通衢年久失修殊多傾陷一逢霪雨步履維艱上月杪朱春山鎭軍遴派幹弁督率新勁營勇丁連日興工修葺一時貔貅之士無不踴躍從公窪耆培之缺者補之甫閱二昕宵已一律告竣凡屬險途盡化爲康莊大道矣鎭軍眞德惠及人哉○某姓家屢作牧猪奴戯呼么喝六日夜不休月初某夜正在博簺嬉娛牌骰之聲聞於戶外忽有叩門而入者裝束似公人模樣手提正堂公務燈籠滿座皆驚紛紛逸去其人遂將所遺銀錢票一捅而空且順手攫去物件不少一時賭徒如驚弓之鳥惟恐不得脫身間有蜷伏灶下厠間以示無與於已者久之聞外間寂靜無聲始敢稍稍麕聚後察知其僞相與一笑而散○鹿洞書院甄别之期到者約共千餘人由南康府王太守點名給卷扃門命題 
[温州紀要]  
　　衛中丞握節出轅大蒐卒乘約望前後可以按臨故玉環大荆兩弁兵先於前月杪拔隊抵甌駐劄西門外校塲恭候校閱浦橋一帶生意頗見殷繁○近因撫憲將按臨大閱各弁兵每晨往西門外校塲操演大陣並騎射打靶等技前月廿八日演陣甫畢接射馬箭突有一馬韁斷而跳竟將馬上人掀跌馬遂飛奔入城路經百里坊適某雨傘店學徒躑躅街頭躱避不遑胸前頓被踹傷鮮血迸流不省人事繼復奔過墨池坊縣前及大街南門内外等處撞倒之人不計其數各攤亦多被踢翻幸其時尙早各巷口熱閙之處魚菜等擔均未上巿不然其禍更不堪設想矣○温處兩郡離省較遠所有秋審人犯向章就近解温由温處道過堂訊鞫以免沿途疏忽之虞目今秋審届期計共應訊人犯九 
 
 

Page 3

 
 
[桂笙先生移居祥椿里以詩賀之錄請粲正]  
　　移家恰趁豔陽晨夾道平分一色春紫府風高蟾窟近畫梁日煖燕巢新杏花消息探深巷楊柳樓臺結比隣所居與倉山舊主之楊柳樓臺相距不遠樂十載賡詩興健嫏嬛福地屬文人○海上浮查客北條鷗所詞長一再招飮賦此敬謝錄呈吟正并索和章意旨承人志之甘盎然書味白醰醰君綺年積學服官未幾輒棄去沽春海國心爲醉買笑花叢興更酣初宴余於海天春酒樓繼復招同懴情侍者高昌寒食生倉山舊主諸吟壇小飮陸斐卿校書妝閣浪跡遊曾兾北去歲君自燕京來滬新詩傅誦又江南胸中畢竟多邱壑一粟瀛洲對酒談[  意琴室主潘嶽森未是草]  
[拜讀倉山舊主函賜鹽園瑣記偶成一律恭呈誨正]  
　　暗香靜對一枝開欣接鈞函海上來拜讀驚園眞勝迹何須瑤島覓蓬萊粗知文義承青日遙感師恩禮翠臺從此杏壇霑化雨敢期點鐵易凡才○燈下重讀瑤編再續二絶句目醉烟霞五色詞西池謪降女中師滿門風雅人間少乞賜瑤華一部詩謂先生令姊瑤華女士○領袖才清冠衆英新詞詠絮早心傾同門女士知何處伏望先生示姓名謂石尹女士曼陀羅花館涇縣女弟子王夢鸞呈稿 
[春日訪百花祠住持於徐園蒙賜飫香積廚珍饌賦此奉謝]  
　　相逢曾早舊相知附鳳攀龍慰所思覽勝同過五柳宅偕君游徐園 
關懷專拜百花祠君創百花祠於園側隆情等受瓊筵惠古調難忘玉笛吹報李他時留後約惱人無奈是將離余將去津結禪庵主未是草 
[游徐園百花祠住持]  
　　結搆精嚴點綴新騁懷欣值豔陽晨引人入勝得幽趣小坐爲佳滌俗塵柳閣笠亭三徑雅閣亭皆園中名琪花　草四時春園林自占天然秀擬約流觴曲水濵[  吟鉢氏口占草]  
[奉和懴情侍者徐園四詠卽步原韻]  
　　烟波三月泛輕橈柳拂長堤入望遙最是夕陽飛絮外倚篷一曲唱紅么柳堤泛棹○春塘新漲錦鱗肥幾曲紅橋臥石磯獨把一竿閒釣處浮鷗宿鷺兩忘機畫橋垂釣○鐵板銅琶樂草堂綺筵開處好時光不知春色來多少更進一杯壽玉皇草堂春宴○雨聲澈夜冷吟魂獨對寒燈醉樽明日樓頭試相望萬花低首謝天恩[  五馬游客初稿]  
 
 
 

Page 4

 
 
   
 
 

Page 5

 
 
 [G　　>呂宋票變通新章 
　　茲接英四月份電傳本公司售出新章票三大彩得翁姓名候查明再登售五月新章票全張十號二元半張五號一元條頭二角拆票公道並售大票價照大市遠處函購當班回件祈指明棋盤街北此佈 
　　放毬改期 
　　西人徐思國施放氣毬前日風力過大改期今定於下禮拜六卽十六日下午四點鐘在北京路北泥城橋東堍大英自來火公司相近地方施放如届期天色不佳則當再改于十八日此佈 
　　宋朱文公墨寳 
　　此寶能禳水火寇盜屢試屢騐計拾二幅長七尺闊尺肆寸其字七寸盤口大係太極圖說淳熙二年秋月朱熹書各幅印有玉璽昔年買銀五千兩今售五股减肆中資加一要者請往安省森昌信局問丁柳門便成 
　　洋棉紗線零售 
　　本行木心線轆久已暢消其線于别家不同線身光滑於縫衣脚車手車甚爲合用向售原箱今議零拆二百碼每羅二兩錢一百碼每羅一兩零五分原箱面議倘蒙賜顧請至三洋涇橋北首向本帳房購售興隆洋行 
　　小題文府 
　　是書實文一萬四千餘篇十三元試律大觀二元四五經合纂十元詩韵合璧二元四書味根二元合講一元六已上均同文局石印售處在上海二馬路同慶公棧裕泰厚啓 
　　增額設票三萬四千號 
　　共得彩八百八十七張 
　　五月票全張六元半張三元分條照市批發公道信購指明上洋棋盤街同芳居對門 
　　專售大票 
　　今售英五月大票全張六元條頭七角新章不售來信指明棋盤街北豐和内庽 
　　只此一家 
　　英五月呂宋票全張六元條頭七角外埠信購原班回件專收紅票比衆克已呂商萬有利啓 
　　簡玉山房分設寗波 
　　本號向在上海二馬路精辦各種書籍久蒙仕商嘉許今分設寗城稅關前坐南朝北門面運售銅鉛石印及近時新出各種名書羅致全備挑選板清紙潔精益求精如蒙賜顧格外克已請認明本號招牌庶不致悞簡玉山房主人啓 
　　新開寳亨洋貨號 
　　開設上洋英大馬路中市坐南朝北門面自運鬼企哈喇大呢嗶嘰羽毛花素回絨各色咈布一應俱全兼有新到上上眞絲絨貨眞價寔格外公道先行交易卽日開張凡紳商賜顧認明本號庶不致悞特此佈聞 
　　棉花藥 
　　本廠有硝强藥水及荷水合放製造棉花藥之用者平常可用者略有分别如各貴客欲辦者請至新閘大王廟對岸本廠面議可也此佈江蘇藥水廠 
　　英五月票○開期四月 
　　五月票加號增彩開期華四月十三日全張六元條頭七角速來購票來信指明上洋棋盤街北長豐綢莊對門 
　　呂宋票呂宋烟行 
　　自運呂宋本厰超等舊呂宋烟大小欵式俱備兼辦烟絲紙烟遠年官禮　烟英五月發財票均行公道批發仕商賜顧指明三馬路 
　　新開振豐恒洋貨號 
　　開設上洋法馬路紫來街口坐北朝南門面自運鬼企哈喇大呢嗶嘰羽毛花素回絨各色　布一應俱全格外公道先行交易擇吉開張凡紳商賜顧認明本號 
　　湖南新到 
　　祝由科白水神符專治諸般疑難怪症内症符到病愈外症不用刀針卽將移去當面奏效倘蒙惠顧到壇自備香燭隨到號金一百六十八相邀到府醫治醫金面議寓二馬路石路口復順興棧内 
　　呂宋 
　　本行按月運售呂宋票全張六元栽條七角紳宮信購指明法界大馬路東首易中啓 
　　盤店聲明 
　　四馬路東中和　口傳寶齋古玩鋪近因原主郭姓另有正用將鋪内底貨生財一應盤抵與文記開張所有傳寶齋以前銀錢往來槪歸郭姓料理與現在傳寶齋文記無涉此佈 
　　十朝聖訓 
　　欽定駢字類編 
　　石印楷鈔十朝聖訓字畫端整紙墨精工每部裝訂一百本收回工價碼洋六十元預定者每部實洋三十元先交六元掣取書票本年九月成書再找洋廿四元又石印殿本駢字類編帋良墨足字大行寬書式與韻府相埒其用實與韻府相表裏每部裝訂四十八本碼洋四十元預定者每部實洋廿元先交四元掣取書票本年六月成書再找洋十六元躉定從亷以上二書之票均六月終一律停售截止後槪照碼洋八折經售處在北京奉天吉林直隸山東江蘇安徽江西湖北四川貴州雲南浙江福建廣東西各省府電報招商局及上海申報館帳房各埠賜顧者請至申昌書畫室又滬報館帳房各埠滬報分局三馬路逢源西里本號惠顧者幸早賜臨又同文石印放大子史精華每部四元八角寫本兩漢策要五元繪圖牡丹亭一元六角角山樓增補類腋二元四角直行大字典二元五角均經出書又精印皇朝經世文編八元準四月出書中號字典二元五角準五月出書外各種石印書籍本號均可購取愼記謹啓 
　　頭二三彩喜報 
　　今接呂宋電音英四月份頭彩第七千八百九十八號二彩九千九百五十號三彩一萬二千另世號二彩由本行拆出在漢口德泰洋行是月分設上洋棋盤街北首開張今售逐月大票批拆門售格外公道各埠信購回件不悞香港源　票行啓 
　　英五月票出售 
　　本行按月運售呂宋票批拆公道零售均可分條七角紳商遂意早請光顧外埠託局抛球塲南 
　　硃套詳解增圖牙牌靈數 
　　書中序文透逹措語雅馴如法占之甚有奇騐爰加校訂繕寫精刻旣可消閒聊備决疑一助洋二角○奇門　甲元靈經一元上海棋盤街北文閣發售 
　　仁濟和保險局啓 
　　丙戌年仁濟和合辦總帳現已結出每股五十兩泒息四兩請有股諸君於三月十六日起到局取息並祈持舊股票調換合辦新股票息摺以歸一律 
　　必發呂宋票 
　　五月票　張六元半張三元分條七角賜顧者請逐四馬路口老涇捕房南首 
　　發賣 
　　本廠有黄强水發賣該價可格外克已欲買者請至三馬路西首申報館間壁申昌書畫室可也此佈江蘇藥厰啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
