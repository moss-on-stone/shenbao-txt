# 1899 - 3 - 4909241

 

Page 1

 
 
[勸募徐海賑捐] [  申報館協賑所謹啓]  
　　上年淮徐海一帶洪水爲災小民　析離居慘難言狀經各省大善士解嚢佽助以救窮黎中澤哀鴻始得苟延殘喘不謂瘡痍未復而霪霖又復成災計自四月下旬至七月初瞎雨盲風無時或已麥雖熟而不及搶割禾已殖而盡受漂流下民果有何辜而迭遭此上天之厄耶惟是大創之後生計更艱待哺嗷嗷朝不保暮若不設法籌欵解往災區則數百萬子民勢將盡塡諸溝壑兩江督憲劉峴帥江寍藩憲胡方伯痌瘝在抱軫念災黎函致本恊賑所命爲籌集鉅資匯往施放伏望海内仁人君子同襄善舉再發慈悲節宴會之豪資省日用之浮費或多或少任意樂輪　賑欵能多得一錢卽災民可多活一命生死肉骨胥賴同人不獨本協賑所馨香以禱者也肅此佈陳伏惟德鑒 
[分館遷移] [  申報館主人啓]  
　　蘇城包衙前鳳凰衖向由本館設立申昌分店批發逐日報章以便諸君就近購閱近因是處房屋狹隘諸多不便業已　　　　門内　大　　　祥珠花店内發售報紙賜　者務請認明往購可也此佈 
[廣學會譯著新學彚編中國度支考英興記正續中東戰紀本末文學興國策時事新論出售刻]  
　　明詔迭下實學浡興吏治儒　乘時交奮不蒐新籍曷豁靈襟上海廣學會諸君洞燭外情周知華故著書十載信足端風　而杜　言天下大同此其左劵合括宏旨藉貽通才○新學彚編四卷裒西瀛旅客名　開東土導師先路理明法備言簡意賅八角○中國度支考二卷詳稽　報臚舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒在角半○中東戰紀本末一圓半續編七角文學興國策二角三書併售二圓均與先　之　西薪史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購　書集成局啓 
[書美添軍費德增兵額二則後]  
　　甚矣今日五洲時局之岌岌可危也夫中國從古獨處亞洲自秦漢以迄元明雖或群雄割據或宼賊竊發干戈擾　生民時罹鋒鏑之慘然苟有不世出之主混一區宇手定太平其時事定功成將士則投戈講藝兵卒則賣劍歸農優遊悅豫可以不見兵革者數百年蓋中國内難旣平斷無外患故未聞於車書一統之日猶復增兵設備作爭雄域外之想也歐西諸邦犬牙相錯其國勢與春秋列國相似或和或戰靡有已時然從前輪船鐵路尙未輰行兩國卽有違言從事疆場而陸戰則砲械未甚鋒利水戰則鐵甲未盡堅精且所爭止在本國從未有相隔重洋而仍難免侵逼之虞者以是戰禍雖烈猶未至一發而不可制邇者互市之局旣成合地球爲一大戰國鷹瞵鶚視各不相下俄法英諸國尤經營武事互誇雄强深識之士謂今日之局旣創千古未有之奇必肇千古未有之禍列國蓄志已久倘一旦事機猝發兵連禍結必非大地生民之福故今歲俄　　合各國創設弭兵會各國雖知俄未必果有息爭之心然以其名正言順且知大地殺運實亦不可輕啓故電音到　　不派員往議歡欣鼓舞力贊其成倘使此說果能　行則　球諸　從此可以化紛爭爲揖讓變矛戟爲敦槃旣可免極慘之殺機又可節不貲之兵費其爲受益固無窮期所惜口血未乾戎心已伏俄於西卑利亞添運兵弁急急不遑致各國爲之驚愕駭顧是弭兵之說俄先不能自賤其言英法等國亦皆各肆詭謀不肯稍形退讓然論者謂美國獨處西半球素不以貪人土地爲事其國勢又不與他國毗連似可不必多增兵備乃觀前日本報紀美添軍費一則據日本東京日日新聞云美利堅國議院人員豫籌明年海軍經費須添美金五千六百二十一萬七百八十三圓藉以招募步兵修築船廠至籌添戰船一事亦經議院允准計添戰艦三號共容積一萬一千墩防海艦四號又滅水雷艇十六號共容積四百墩水雷艇十二號共容積一百十墩云云竊謂美國水師之强在列國中已赫赫有聲兹復不惜巨貲竭力增添窺其意蓋自火奴魯魯國旣隸版圖而飛立賓群島西班牙又拱手相讓不覺雄心大啓以爲今日立國地球之上苟非多添水師斷不能與他國爭衡於是將華盛頓遺訓置之度外而俄皇限止兵額之說更不必論矣德國自與法戰雖大獲全勝元氣亦未免有傷以是數十年來休兵息民不欲多事邇者羽毛已豐德皇又半少氣銳不甘寂寂旣樹威於蘇嶁島復垂涎於呂宋海灣羊很狼貪終難　其　　蓋德皇之意以爲欲　拓境宇不能不大振兵威故昨日本報譯登倫敦來電云德國兵部大臣擬每年添練兵士一萬五千名以增至四萬名爲率并添砲兵四十八隊以資禦敵嗟乎各國經營武備如此其亟然彼旣加兵此亦不能不添餉爭强門　終無已時倘使稍有偏重宇宙平和之局卽不能保然則今日五洲時局不亦岌岌可慮哉兵凶戰危吾不能不爲好大喜功者惜吾尤不能不爲貪安旦夕者危也 
[厦闢日界]  
　　厦門訪事友人云日本自割據臺灣之後高視闊步時有耽耽逐之心前擬在虎頭山一帶沿海至鼓浪及賴厝澳等處開闢租界設肆通商經分府張司馬文川詳請總署與駐京日使商議妥洽咨由閩浙總督札飭護理道憲管凌雲觀察委員丈勘觀察卽飭海防廳某司馬會同日本領事官自虎頭山起迤邐至厦港打石字路草仔埭止途塗丈勘刻下已有端倪矣 
[詳述教士被害情由]  
　　英國教士費理門行至貴州貴陽府被土人殺害一事曾紀報章兹者香港循環日報云費教士於西歴九月某日自貴陽赴附近地方傳教旋因麻哈某教友抱恙急往探視及教友病愈卽挈之同返貴陽十月十一號復赴麻哈中途聞有土匪刦掠鄉鎭之事遂　望不前旣而華官劉姓特飭差役來迎意欲代爲保護費教士以來差言語不甚明白辭不往迨抵麻哈忽有武弁劉某聲言教堂藏有軍火卽帶領多人强欲入内搜查費教士不允後經堂中華人放入四處搜索並無軍火留存劉弁乃廢然而返費教士以其地不可安居爰於十一月四號携二華人就道未及行抵府城突來土匪數人手携軍械攔路行刼一華人首先被斫費教士奮身救護亦被刃斃尙有一華人幸得逃逸隨將目撃教士被害情形禀報重慶英領事現在領事已照會地方官從速查辦矣 
[會商機密]  
　　金陵訪事友人云本月十一日南洋大臣兩江總督劉峴帥特傳省垣保甲局總辦袁榆生觀察錢圓局總辦任寳堂觀察厘捐局總辦歐陽潤生觀察候補道達吉甫觀察曁南洋各兵輪船總統陳印波軍門會集督轅籌商密勿約歴兩點鐘之久諸觀察及軍門始次第辭回未知所商何事也 
[江防鞏固]  
　　金陵采訪友人云法國兵艦游弋江面閱三十餘日之久法總領事白藻泰君前經駐京法使檄飭回滬視事法艦遂於本月十二日開出下關駛至下游黃天蕩未幾忽又鼓輪折回現仍停泊下關江滸數日來一 
 
 

Page 2

 
 
切舉動悉如曩時督憲劉峴帥因念長江防務不可一日稍弛各處防軍砲臺自宜多備軍裝火藥而省垣業已頒發殆盡因卽電飭上海製造局將存儲之件悉數撥交威靖兵輪船運解至省本月十四日已滿載至石頭城下峴帥又恐各砲臺將士之日久生懈也嚴飭無分　夜加意愼防是以邇者徹夜傅籌大有枕戈待旦之勢如此籌防嚴密誠哉若金湯矣 
[考騐水師]  
　　金陵訪事友人云省垣水師學堂創設已久每届仲冬例由總辦禀請兩江總督親蒞堂中考試藉以甄别各學生造詣之高下本届總辦柯受丹觀察循例禀請劉峴帥蒞考峴帥以近日公務紛繁未遑兼顧特委陸師學堂總辦錢琴齋觀察前往代考本月十一日淸晨錢觀察命駕至堂經柯觀察迎入客廳小憩閱片時卽傅令各學生齊集演武廳下歴試水師内外塲技藝評定甲乙禀候帥峴分别賞罰以昭激勸而勵戎行 
[羚峽觀兵]  
　　香港循環日報云兩廣總督節署向在肇慶府城迨道光之季中外通商五羊交涉之案日繁遂奏請移駐省會行臺肇慶節轅幾同虚設然督標五營惟中協兵士隨節至省餘則仍留羚峽並未移營近日大吏接奉部咨飭各營改習洋操督標亦事同一律業已札飭遵照上月十四日肇慶協某協戎會同督標前後左右四營叅將駕臨南校塲調集各營弁兵按照陳圖演習俾精益求精克成勁旅以仰副朝廷整飭戎行之至意 
[會匪成擒]  
　　漢口訪事友來函云著名匪棍肅某向與哥老會中人陰相勾結濳謀不軌刻下又赴湖北各内地敬放票布煽惑良民行經牌州適爲某武弁訪聞立帶營勇多人拘解到卾想須按律懲治也 
[鄞試三志]  
　　寗波訪事友人云本月十一日爲鄞縣文童初覆之期畢大令鑒空衡平評定甲乙已於本月十四日出案招覆五百三十名示期十六日二覆其前列二十名爲王壽頤忻欽典朱棠馮哲仁張原煒徐志琨王景墀盧棠陳志彬勵紹祖陳景曾鮑綏旋梁錫　何錫冕王鍾昶李陔趙大川徐鳴球林光祿謝晉涵 
[學堂緩開]  
　　金陵訪事友人云省垣儲材學堂現　督憲劉峴帥檄飭攺爲江南省高等學堂將前次所收學生悉數遣散另招總辦楊誠之觀察則另候差委而以蒯麗卿觀察主持其事及蒯觀察到差後以此項高才生一時未易招集不能尅日開堂函請江寗府劉太守派委知縣陳大令香祖將堂中所置中西書藉逐一騐收暫駐堂中代爲管理挨定期開辦然後繳呈 
[快雪時晴]  
　　杭州采訪友人云隆冬時節凍雨稀逢農民曝背南榮煖勝黃棉之襖至本月十六夜北風大作寒透重衾迨更鼓四鳴家姨始倦而返旆次晨同雲一色冪歴遙天入夜滕六君命駕而來水曲山隈瓊瑶遍灑翌午雪始止衡以玉尺約積半尺有奇及夜間六出之花依然密布旋聞西北風怒吼吟龍虎嘯起自天空洎乎十九淸晨而仰望長天已掃淨纎雲銅鉦高掛矣一時耕夫饁婦咸雀躍歡呼曰快雪時晴是爲來歲豐收之兆 
[揚城火警續述]  
　　本月十三日午後楊州城石衛街同升茂燭炭店忽兆焚如房屋三進均付刼灰此已紀諸報章者也昨得本館訪事友續函言之較悉爰再錄之曰同升茂每届冬時卽將皮油煤炭等物積儲以備年節銷售失事前數日適各貨上齊不料遽兆此禍所有貨物均被祖龍　去尙幸四面墻垣高唆祝融氏不敢遽越雷池四鄰得保無恙現在店主李姓已令人將石庫門用碎磚堵塞以免閒人入内并擬就舊址支搭　篷接售年貨葢店中一歲生涯全在冬令也至起火之由聞因煎熬皮油偶爾疏虞遂至爐一發而不可復制邇届冬令風高物燥凡居家者宜如何愼益加愼哉 
[禾中火警]  
　　嘉興采訪友人云本月十九日之晚上燈後突聞人聲鼎沸警　亂鳴街頭水龍飛馳　　聲不絶於耳急出偵这則北門外塘灣街中市閩民所開福泰祥糖果店後屋不戒於火以致烈燄飛揚延及屋簷釀燎原之勢閱半炊許水龍次第馳回據云早經救熄所損尙無多也 
[漢陽火警]  
　　漢口訪事友來函云本月十六日午後漢陽鸚鵡洲居民某姓家忽兆焚如其時東風正勁以致火勢復披猖約歷數點鐘時始告熄其起火之由與被災各情刻下尙未訪悉也　 
[閩省官塲紀事]  
　　福州采訪友人云新任閩浙總督　筠庵制軍派福安輪船開往羊城迎接官眷至本月十四日夫人公子同附爹利 
士輪船抵閩聞尙有在福安輪船者想日内亦將鼓浪而至矣○　筠庵制軍蒞任後司道以下各官定於本月某日設席奉直會館爲之沈塵并徵召大吉三慶新上升各部梨園子弟演劇侑觴至傍晚袍　　　　杯盤籍制軍遂命駕而返各官亦先後散歸○候選直隸州知州楊刺史榮忠素爲許筠庵制軍賞識此次隨節來閩奉委在通商總局辦公 
[浙省官塲紀事]  
　　昨日杭州采訪友人貽書本館云浙省所抽洋貨落地捐向由上憲委徐太守總理其事現在太守已蒙廖大中丞奏請補授台州府知府所遺洋貨落地捐務藩司另委吳太守京培代庖本月十六吳太守已到差視事矣○浙省舉辦海運冬漕儲憲鄭觀察委候補縣丞葉二尹世疇封雇民船 
[卾省官塲紀事]  
　　武昌訪事友人云新簡湖北督糧道譚伯誠觀察由京至卾卽禀見督憲張香帥經香帥飭知赴任觀察遂諏吉本月十九日接篆○荆州府經歴經藩司詳請以分缺間用府經歴蕭叅軍繼何咨補鄖陽府經歴以遇缺先府經歴董叅軍阜民咨補安陸府經歴以遇缺先府經歴胡叅軍敦厚咨補圻水縣典史以遇缺先典史曾少尉靑雲咨補刻已先後飭知矣○鍾刺史熊祥經藩司委署松滋縣篆鄒大令履和委署廣濟縣篆某日同赴督藩憲各署禀謝卽當擇吉起程○宋大令立球經上憲奏補保康縣現已奉到部覆藩憲隨卽飭知赴任○各屬州縣經徵漕糧或已徵未解或尙未徵完不能一律報解向由藩憲委員守催以昭鄭重兹者查照成案遴委州縣佐雜三十餘員分赴各州縣衛所催解各員奉委後已紛紛禀辭就道矣 
[白下官塲紀事]  
　　金陵訪事友人云省城電報局向由督辦盛杏蓀京卿檄委縣丞廖二尹壽煕辦理兹者二尹以政體孱弱二豎交侵禀請委員庖代以便靜心調治京卿遂另委主簿廖少尹世功暫行接辦本月十五日二尹交卸局務後卽遺丁至督轅請假就醫○每届冬季例由江寍藩憲曁善後局　撥巨欵在五城門外設立粥廠以濟貧民兹者時届仲冬淮徐海飢民紛紛來省就食署藩司胡芸毫方伯會商善後局總辦懋健菴觀察查照成案每城各派正辦一員隨辦六員定期本月十五日開廠施粥聚寳門外正辦知縣但祖翼隨辦佐貳陳賢章恭樾沈鍾瑾張松年孫兆泉甘隆春通濟門外正辦通判丁邦榕隨辦佐貳趙維榮吳壽昌韋兆珍方爕方在賢唐舒英旱西門外正辦知縣曾鳳祺隨辦佐貳甯廷芬戈乃文曹登雲黃鼎何慶榮張蘭芬江東門外正辦通判丁相郁隨辦佐貳郭紹曾李永霖查志璜龍際雲賀炳南陳秉奎儀鳳門外正辦知縣冷利南隨辦佐貳胡澤蘭吳子瑞劉桂芬張大成孟國梁郭建動江北浦口鎭正辦知縣汪如瀚隨辦佐貳汪樹勛楊保申翟英熊鴻索鴻庚其一未詳○時當冬令興辦巡防固爲當務之急省城内外保甲總辦袁榆生觀察添派候補佐貳分投各叚會同分局委員認眞巡緝計河南 
 
 

Page 3

 
 
叚陶承緖南一叚何福祥南二叚陳鶴年南三叚胡顯珍南四叚徐光溥南五六叚唐家振南八叚藍杰森南七九叚劉國楨南十叚宮安城河北叚駱兆奎北一叚孟守廉北二三叚龔樹榘北六七叚戴文銓北九叚崔國棟北十叚鍾德年北十二三叚李世科北十四叚姚丙林北十五叚李福蔭聚寳門外沈鳳臨旱西門外沈善提水西門外章宗佑儀鳳門外倭什洪額觀音門外閰佐周通濟門外貴喜神策門外楊顯肅上新河禹駿烈太平門外繆曾慶總巡馮鈞燮 
[西湖雪浪]  
　　杭州訪事友人云浙省旗緑各營自攺練洋操後業經撫憲札委中軍管叅戎調赴羅木管校塲閱視優劣本月十二日復傳知各營仍赴是處合演各種陳法是日黎明時叅戎命駕至演武廳升座隨卽發令開操　貅之士奮勇呈能變化離奇動合窽要自辰至午槍砲聲隆隆不絶叅戎閱畢回署次日又校閱各弁兵馬步箭蓋雖攺新章猶不忘舊制也○薦橋某甲性好狹邪遊兼有劉盤龍癖以致虧負千餘金無可彌補其父某乙以貿易起家雖積蓄頗饒而自奉儉約持籌之暇家教頗嚴甲畏之不敢顯白其事嗣經旁人洩言乙大怒以生子不肖重加夏楚責令痛攺前非甲羞慚無地乘間逸出至武林門外某姓桑園内解帶自縊家人以其久出不歸心竊訝之四處尋覓始獲屍身爲之備棺收殮○省城粥廠原有四處東設糜公祠南設長慶寺西設靈壽寺北設寳極觀自本月十四日開辦後每日發粥三次貧民之藉資果腹者莫不鼓舞歡欣 
[編水文波]  
　　嘉興采訪友人云嘉興縣葉邑尊示期本月十九日開倉午前排齊全副儀仗呵殿赴大西門漕倉行致祭倉神禮然後升坐大堂各書役皆衣冠叩賀旋牌示二十三日起限○本月十八日淸晨雪花亂飛幾若隨風絮柳未幾鴛鴦瓦上卽一白無垠然天時不甚沍寒故河水鮮有膠滯者 
[厦島冬曦]  
　　厦門訪事友人云上月二十一日豐陽輪船抵埠番客某甲由南洋代人携帶洋銀六七千元及票銀五千餘元雇吳姓渡船遄回同安故里甫出鼓浪嶼距厦約六七里之遙突來海盜多人駕一巡哨船一躍登舟借查緝私鹽爲名搜刦銀兩罄其所有而去甲卽偕舟子投報提道二轅請爲查緝○媽祖宮街三仙館客棧寓有山東人某甲身長七尺五寸自稱在福建陸路提督署當差官人以其身類曹交也每出入圍觀如堵獨惜其爲腹負將軍耳○米價近又飛漲每洋銀一元僅購二斗五升每斗九斤合之不過二十二斤半蓋大田所穫早被泉州商竭力採辦運赴臺灣販售獲利而漳州又禁米出口以致來源甚少民食維艱本月初一日鴻記洋行購米平糶每洋一元售米二十七斤嗣以人多不敷接濟事遂中止目下樹柴亦漲至每元一百四十餘斤米珠薪桂不亦難乎 
[管帶謁客]  
　　昨午撫標滬軍營管帶龍游戎鎭國督標奇兵右營统帶鄒遊戎燮祥因有要公偕赴上海縣署拜會王大令適大令赴浦東騐屍由家丁擋駕 
[統帶過申]  
　　鹽捕營統帶杜雲秋觀察帶領砲船數艘赴金陵謁見兩江總督劉峴帥禀商一切前日道出滬江小泊新閘大王廟碼頭次晨卽解纜向白門進發　 
[舉襄誌盛]  
　　已故上海縣教諭宣琴山廣文於本月二十日開弔昨日午後一點鐘時由學署舉襄前導馬上衝風灣號頂馬對馬八拍淸音旛亭誥命亭容亭并有道轅親兵二十名沿途護送靈柩用龍頭槓以十六人舁之本邑紳耆士子咸執紼恭送由太平街出大東門至錫金公所暫厝以便擇期運回原籍安葬先塋 
[大令騐屍]  
　　昨晨上海縣主王大令帶同刑　書差往浦東相騐沈葉氏之屍至則地保沈桂華已預備屍塲迎請升座禀稱沈金桂與小的同族各住葉氏死後金桂卽逃逸無蹤昨日始尋獲求卽訊供屍兄葉掌全供胞妹葉氏傷痕顯然必係妹丈勒斃求大老爺嚴訊伸寃大令提訊沈金桂供年二十四歲向在上海某花行爲夥今年三月某日娶葉氏爲妻成親後小的卽出外本月十六晚回家查點妻子所有金耳環銀臂釧等物均歸烏有爭吵之下將葉氏頸項义住葉氏放聲大駡小的氣忿而出寄宿朋友家今聞妻死是以奔回刻已備棺收殮矣求免發封屍兄葉掌全亦籲請免封大令見棺蓋未釘飭仵役揭開騐視旋唱報屍身頸項靑腫口流涎沬下體遺有糞穢委係生前义傷身死大令離坐親騐一周准自行棺殮領埋將沈金桂帶回縣署訊究時報時鐘已鳴四下矣 
[刑胥被竊]  
　　前晚有賊扭斷上海縣署刑科門上之鎖竊去各書吏衣服靴帽等件昨晨始覺察因卽禀報王大令大令飭捕查緝未知能弋獲否也 
[英界火警]  
　　前晚三點鐘時居人擁衾酣臥深入睡鄉方栩栩然化莊生之蠂忽聞捕房蒲牢怒吼旋分四下意英界又兆焚如昨晨急出訪之知火起於寳善街西長仁里口第三百十九號石庫門内恒和土棧延及後鄰長仁里恊昌土棧及榮大客棧當經救火會中人驅皮帶車齊集灌救是處房屋均有高垣間隔不致蔓延閱時卽漸漸撲滅計焚去石庫門三所共樓房十二幢西鄰王大吉藥鋪雖僅燒去數椽而所儲各種藥材均已淋漓盡致矣聞各家皆保火險恒和號則保至銀九千兩之多至其如何起火言人人殊刻下捕頭方派包探嚴密訪查以期水落石出也 
[飛車遇禍]  
　　脚踏車飛行絶跡不特西人士喜其便捷卽我華輕薄子弟亦有樂乘之者邇來更日增月盛然稍不留意易肇事端昨晨某洋人乘脚踏車由大馬路向西行至五雲日昇茶樓門首忽一馬車從刺斜裏揚鞭衝出洋人不及避讓竟被撞倒幸心靈手敏尙未碾傷而車已損壞不堪矣 
[水手傷人]  
　　前日傍晚有一德國水手醉態可掬至十六鋪新馬路中藉擴眼界人以其步履蹣跚聚觀如堵水手不解其故恐與爲難竟從身畔拔出利刃奮力亂刺致傷甲乙丙三人旋經巡街捕勇拘住連受偒人送入小東門外法界捕房翌日轉解大自鳴鐘捕房捕頭令將受傷人送仁濟醫館療治水手則送回德國兵船請管帶核辦 
[英界公廨紀事]  
　　馮庚生卽馮史郷曾向李君直金子淞處騙取珠翠金銀首飾李遂投公廨控請訊追讞員鄭瀚生大令尙未訊結前月又有裕興洋行某西人以不付票銀呈請追繳大令著將馮交殷實人保出限半月内赶緊理處昨日以限期已過派差將擔保之馮雲萬提到押令交馮到案訊追○五百二十八號巡街捕解送迷路女孩李阿福及病民徐阿福到廨請爲安插鄭大令諭令將李女暫交官媒留養以便招人認領徐送棲流公所醫治 
[美界捕房紀事]  
　　昨晨小竊王阿三濳至裏虹口魯班殿後某姓家正欲施其胠篋手叚卽爲事主所見扭送捕房押候轉解公堂禀請讞員鄭瀚生大令究辦○昨午偷兒陳阿三不知在何處竊得布衣數件携至吳淞路某押鋪求質適爲包探劉阿炳所見拘入捕房押候解送公堂禀請核辦○昨午賭徒周阿狗在北河南路天后路前設攤誘賭適爲某號巡街華捕所見立卽連賭具解送捕房押侯轉解公堂禀請從嚴訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[打靶傷人]  
　　浦東人楊雲卿在新靶子路當看守之役昨有美國某兵艦水手多名肩荷洋槍至是處打靶内有一人眼力不濟誤將槍彈撃及楊之右足致穿一孔鮮血直流痛極倒地嗣經人舁送同仁醫院求治醫生騐得傷勢甚重謂須將足鋸去方可保全性命楊無奈從之然其人已成殘廢矣 
[英界公堂瑣案]  
　　金文源不知何許人由杭州乘戴生昌船局某小輪船至滬衣服藍縷行李肅條身畔僅一小衣包抵埠後約同船局接客夥某甲至茶肆啜茗旋取出洋銀二百元購置狐皮袍褂及各種皮衣箱籠等件令甲充當長隨供奔走之役甲佯許之濳使人告知包探石金榮向詰來歴不肯直言遂於昨晨送案請究金供浙江金華府屬某縣人因事携洋銀至滬現有友人在某處可請伊作保所以裝作寒酸之態者因途中不靖恐啓匪人窺伺故爲此以掩飾也署理讞員鄭瀚生大令據情商之巴繙譯著邀其友人來案具保○流氓姜阿狗素與普慶里妓女花翠琴相識酒畔燈脣往來甚密邇者落魄無聊在四馬路一帶躑躅街頭忽見花妓濃妝華服珊珊其來遂上前扭住向假番佛若干尊花妓不允姜歴述平昔交情隨出當票一紙勒妓代爲贖取妓以阮嚢羞譅堅執不從姜大怒以致在途爭閙適爲西包探名常生者查見以其跡近訛詐立卽拘入捕房昨晨解案請究花妓遣龜傭投案申訴前情並稱姜係著名流氓叩求重辦姜供小的與花妓素稱交好所擲纒頭業已不少偶因落魄向貨微資遽遭白眼反誣小的爲流氓實出情理之外大令謂爾實非善類著發回捕房管押三月以儆龜奴稱頌憲恩不置○洋人白來地司豢養哈叭狗一頭鍾愛異常出入相隨不離形影日前帶出後忽失所在四處偵尋杳無蹤跡前日忽見陳春林富子美二人携帶此狗因卽指交巡街捕解案請訊洋人投案申訴前情陳富同供此狗以洋銀一元購得不知是洋人所豢大令著各押一禮拜○包探顧阿六拘解姚福生到案禀稱此人前因犯案曾經大老爺判令遞解回籍今又濳來爲小的所見是以送案請究姚供山東歴城縣人販馬爲生前雖犯案業已改過尙求恩宥大令判令笞責二百板押候再行遞籍○包探徐榮珊拘解王鎭如到案禀稱此人在泥城橋西首黃家庫竊取黃阿秋之棉被一條經小的緝獲人贓送案請究黃投案請領失贓王認竊不諱大令判令笞責二百板○水巡捕唐寳榮拘解船户喬永慺到案禀稱此人與同夥楊根福因事口角竟將竹篙戳傷楊之足踝楊刻在仁濟醫館療治因先將喬解案叩求究辦喬供事出無心乞恩寛宥大令判罰洋銀二元給楊爲養傷費 
[法界瑣聞]  
　　金陵人陳德甫向以雕刻磁器爲生曾被同業某甲借去洋蚨兩翼屢索不還前日在菜市街相遇將甲底稿一卷掯住甲不服扭至某烟館爭閙卽俗所謂吃講烟也事爲流氓阿生阿二等知悉遂冐稱探夥向陳一再恫喝索詐洋銀兩元陳無以應質衣付之事後心有不甘投報捕房捕頭許以隨時扭獲當卽解送公堂究辦昨晨遇諸菜市街正　扭入捕房阿生見勢不佳乘間兎脫旋被扭至包探茶會其母聞之跟蹤而至向陳一再緩頰願將所詐之欵如數繳還陳不欲多事爲之首肯其事遂寢○探夥某甲在壳件洋行所設木栅内起出皮箱一口知爲竊賊所藏因卽雇車舁入捕房存候失主認領 
[美界捕房紀事]  
　　日前有賊犯混名小江西者至百頓路德昌順鞋鋪竊鞋四十餘昨日經包探沈生全查獲吊出原贓送入捕房押候解送公堂禀請究辦○昨晨小竊毛阿三至下海浦某姓家行竊布衣多件正欲携贓而逸爲巡街捕所見拘入捕房押候解送公堂禀請訊究○舟子李根根蔡秀全因索取舊欠在北河南路互相毆撃繼復互扭至捕房聲訴捕頭以事關錢債著自投公堂禀控 
[上海六馬路仁濟善堂籌賑公所施子英經收淮徐海山東賑捐十月初一至二十九日第四十五次淸單]  
　　初一日養和廬主人洋一百元○初二日求母病安痊氏洋三十元錫堂氏求母康健彭庚兒子易養免災八元求妻生產平安人四元祝椿　求堂上康健三元梁溪悔過遷善子還愿一元○初三日昭文何大洲洋二百元汪國烔九十元吳縣鏤郵室主人四十元汪國焯十六元無名氏求祖母病愈汪瀛客求母病愈施才記三户各十元知心人一元三角朱松雲求弟癲病速愈丁祖畬求病愈鍾漢初　福德余大生梅記六户各一元無史氏二角無名氏銅洋一元○初四日香港東華醫院同仁集募洋三千元申元二千一百六十三兩另在分無名氏洋一百元○初五日椿蔭堂洋十元任少雲二元李小廷一元薛春生小洋十角張書橋錦榮合銅洋一元○初六日江寛　船帳房交來周慈蔭庫平銀二十兩無名氏十一兩無名氏七兩二錢共批見漕平三十五兩四錢四分申八錢半合元三十七兩另三分一厘又公估局别出不批銀一兩七錢兌洋一元四角王叔屹爲亡妾陳氏求資冥福元十七兩四錢九分知足居洋三十元銅洋一元季門兪氏求病痊益壽洋十二元周海田洋四元○初七日愛英居洋五十元李鍾本爲次子方志求病愈洋二十元枕善主人五元○初九日慈竹子程興洋一百元浙紹章世德堂神前戲資移賑顧鋭卿病愈完愿各四元蔭棠書屋二元○初十日杭州傅道堂同仁集募第二批洋七十三元銀鎖片兌洋四角四知求痊完愿人三元蕪湖老順記二元蘇寳昇新棉衣三百套裘萼輝陸全木各一百套○十二日榮陽力簿人洋三十元紉蘭館五元南通州布衣山人三元吳淞隱名一元○十三日無名氏遺產資洋三十元劉心愚二十元○十四日許秋記舒先記無名氏三户各洋廿元○十五日愿心氏洋十元○十六日無名氏洋十五元對開洋二元小洋四十角雲隱子求病愈周慈蔭堂各洋十元楊敬恕堂四元張蓉第二元○十八日李方志洋一百元榮陽力簿入經募洋十元○十九日昭文何大洲洋二百元○二十日李肖鶴大令洋一百元無名氏洋一元角子十角○廿二日汪文卿陳逹卿合元三十兩李方志洋二百元錢福崇求來世增福壽金陵隱名氏各三十元四明沈玉書五元嘉定蔣蔭庭二元○廿三日湯滋德堂洋五十元董奎垣節省衣食資求父母福壽康强洋五元免力子續娶生產平安願四元無名氏二元正定無名氏一元○廿五日白下隱名氏洋十元○廿六日承裕莊交來無名氏洋一百元仙鎭錫堂求慈親康健彭庚兒子易養免灾五元○廿七日無錫王宗錟宗浚合洋一百五十元○廿八日益壽堂洋六十元北平高山流水　主人洋廿元龔唐氏求合家平安蘇州敦號求店務平安各十元龔唐氏六秩壽辰求身健四元曹德鴻三元龔淸輅求合家平安二元○廿九日趙姓求母病愈洋五十元天水起霞樓主人因妻胃氣等症求佑卽痊洋二十元○十月份共收銀二千二百四十七兩五錢五分一厘洋二千三百四十三元三角對洋二元扯七三一二五申元一千七百十四兩二錢六分九厘以上共收元三千九百六十一兩八錢二分銅洋三元新棉衣五百套　前共收元七萬九千二百六十五兩零九分一厘舊棉衣五百件新棉衣五百套除解各賑欵外凈存元二千八百九十二兩五錢五分八厘銅洋五百廿元九角 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十四年十一月初五日京報全錄]  
宮門抄○懿旨一道諭旨七道錄前○豫撫劉奏爲遵旨查明知縣被叅各節並奏褒舉之員分别據實覆陳摺○中堂李奏爲馳赴山東查勘河工酌帶人員摺○又奏請撥出使經費片○秦撫魏奏爲揀員請補要缺同知摺○十一月初五日吏部翰林院正紅旗値日無引見○○吉恒假滿請安○安徽臬司聨元請訓○懐塔布前往西陵請訓○華金壽謝充日講起居注恩○桂公恩佑祥普各　假十日○王連三廣敏林賀峒預備召見○召見軍機聨元王連三廣敏林賀峒○本日皇上升勤政殿義國使臣馬迪訥覲見○○○頭品頂戴河南巡撫臣劉樹堂跪奏爲遵旨查明知縣被叅各節及原奏褒舉之員分别據實覆陳仰祈聖鑒事竊臣於光緖二十四年八月十二日承准軍機大臣字寄光緖二十四年八月初二日奉上諭有人奏州縣賢否不分請飭認眞考察一摺據稱河南汲縣知縣李元楨貪劣昏庸縱令伊子及劣幕劣丁等賄賂公行前署汲縣知縣孟苞賦性狡悍行同無賴喜侮毁士子紳民共憤延津縣知縣岳延楷聽斷明决廉潔愛民捐廉挖渠一事尤見通達政體該管撫藩道府漫無區别無以示勸懲等語州縣爲親民之官現當整飭吏治必須隨時考核彰癉分明方足以淸仕途而恤民困著劉樹堂分别查明據實具奏毋稍廻護原摺著抄給閱看將此諭令知之欽此遵旨寄信前來當經欽遵行司遴試用知縣汪時灃馳往確切密查禀由藩臬兩司會詳前來臣復逐加查核如原叅汲縣知縣李元楨貪劣昏庸縱其劣子李朝鈞劣幕蕭景運劣丁尤二高二勾結劣衿孫聆泉表裏爲奸賄賂公行一節李元楨在任已將三年訪查輿論稱其廉潔其子李朝鈞隨任讀書向不干預公事早經回籍應試現未在署幕友蕭景運去冬因家事辭館回里現係陳姓幕友接就家丁尤二於李元楨到任未久因在外酗酒宿娼經李元楨查知驅逐現無其人另有高姓家丁但供奔走並未派令管事孫聆泉係汲縣生員向未出入衙門未聞有勾結招搖情事原叅賄賂公行旣未指明實據細查亦無確證又如原叅煤窰命案受賄將苦主幽押斃命屢經省控未蒙伸雪民間有汲縣官本姓李誰有錢誰有理之謠一節密赴陳召村一帶煤窰處怕查訪並無命案惟有孫金銘指控内黃縣人何中道偷竊窰煤該縣提訊將何中道暫行看管飭取的保旋於取保後病故其叔何金雲在籍誤聞傳言今春臣閱伍過境在行次具呈批飭訊明本係竊賊亦非押斃取結詳銷此外實無煤窰命案押斃苦主之事亦無汲縣官本姓李誰有錢誰有理之謠又如原叅前署汲縣知縣孟苞賦性狡悍行同無賴到任月餘物議沸起自以捐納出身尤熹侮毁士子衙署演戲强派民間戲臺交官致堂傳舉人張晴嵐百端挫辱紳民共憤縣試幾至罷考一節查孟苞係代理簾缺在任未及三月輿論無毁無譽該縣衙神廟演戲向係輪借行户蓆板搭臺事畢交還上年八月間衙神廟演戲輪應行户崔姓承借其戚舉人張晴嵐赴縣代爲乞免適該縣正在坐堂卽行當堂許其免借併無强派交辦未聞縣試有幾至罷考之事此查明該員等被叅之實在情形也臣查李元楨平日官聲尙無此言議原叅子弟丁幕勾結劣衿表裏爲奸賄賂公行旣無指明欵蹟確查亦無其事惟家丁尤二酗酒宿娼事後雖經查明驅逐究屬失察在前相應請旨將汲縣知縣李元楨交部議處前代理汲縣知縣孟苞在任時適値衙神廟演戲轉借行户席板相沿舊章併不始於該員旋已許其免借並無强派交官舉人張晴嵐自往乞情並無該縣堂傳挫辱縣試亦無幾至罷考應請毋庸置議至延津縣知縣岳廷楷居官行政臣平日留心考察該員才具明晰操守亦好於聽訟催科諸大端舉凡分所當爲之事均能矢愼其捐廉挖渠一事該縣舊有天然渠及文巖支渠各一道約長三十餘里及十餘里不等年久游塞上年夏間該縣勸諭　渠六保分叚挑挖民力不足者捐廉津貼曾據禀報有案此次臣復飭該委員汪時灃順道訪查其官聲與臣所聞無異併據稱當渠工開辦之時民間頗以爲煩今夏大雨時行得資容納始知其利等語臣維地方河渠關係農田屢經通飭勿任湮廢年來各該縣之講求濬治成效昭著者尙不乏人顧以地方應辦之事初未敢瑣屑瀆陳而其能盡心民事誠亦有足多者容臣再加考察果能始終奮勉一併據實上聞所有遵旨分别查明知縣被叅及原奏褒舉各緣由理合恭摺覆陳伏乞皇太后皇上聖鑒謹奏奉硃批著照所請該部知道欽此○○文華殿大學士一等伯臣李鴻章跪奏爲馳赴山東查勘河工酌帶人員恭摺仰祈聖鑒事竊臣欽奉懿旨查勘山東黃河工程當以衰疾恐難勝任具摺籲辭未蒙兪允仰惟皇太后皇上愼重河防軫念民生之至意但使稍能支柱何敢不勉力一行兹定於本月十七日出京由鐵路馳往天津趁南運河未凍之前乘船駛赴德州俟至濟南後會同河臣任道鎔撫臣張汝梅認眞勘籌河隄兩岸千有餘里工叚綿長必須諳練得力人員分投察勘查有前任大順廣道吳廷斌樸誠廉幹在直隸治河二十餘年閱歴最深機宜熟悉禮部員外　于式枚北洋差遺道員孫寳琦袁大化講求河務樸實耐勞均擬隨帶前往其餘應用測量差遣員弁當於過津時咨商督臣裕祿酌調除分咨查照外理合繕摺具陳伏乞皇太后皇上聖鑒訓示謹奏奉旨著照所請該部知道欽此○○李鴻章片再查光緖九年徐桐薛允升前往奉天查辦事件奏准在本省公欵内分别支給薪水嗣後奉使諸臣歴經遵辦在案今臣奉命派往山東查勘黃河工程擬請旨飭下户部查照成案行知該省照章支撥以資辦公理合附片陳明伏乞聖鑒訓示謹奏奉旨著照所請該部知道欽此○○○頭品頂戴陜西巡撫臣魏光燾跪奏爲揀員請補要缺同知以重地方恭摺仰祈聖鑒事竊查佛坪廳同知王公亮加捐離任開缺以知府補用遺缺業將開缺日期及例不挈簽緣由咨部查照在案自應照例揀員請補查例載各省道府直隷州知州同知通判如係奉旨命往及督撫題明留於該省候補者無論應題應調應選之缺准該督撫先儘酌量補用又遇題調要缺酌量以候補人員請補時應先儘記名分發人員酌量請補如人地不宜始准聲叙以各項候補人員請補又遇應用候補時先儘科甲出身人員請補各等語該廳地處南山政務繁雜一切彈壓撫綏均關緊要非精明幹練之員不足以資治理臣與藩臬兩司查現任簡缺同知應調無人在於通省府屬知州知縣卓異勞績循例應升人員内逐加遴選非現居要缺卽人地未宜一時實無堪以升調之員其候補班内記名分發正逾出身各員人地不甚相宜惟查有遇缺儘先補用同知唐沛霖現年五十三歲湖南東安縣廪貢生於同治十年遵籌餉例報捐主事分部行走十一年攺捐同知捐公陜西試用領照到省光緖四年九月署理留壩廳同知六年二月交卸七年十月署理孝義廳同知八年五月交卸十四年正月聞訃丁父憂回籍守制十六年四月在籍接丁母憂十九年正月起復到省期滿加考甄别在案二十年十二月署理南鄭縣知縣二十二年二月交卸歴署各缺交代無虧保以同知遇缺儘先補用十一月十二日奉旨依議欽此該員才識明敏奮發有爲以之請補佛坪廳要缺同知實堪勝任雖係保舉初任人員調缺請補與例稍有未符惟缺居繁要人地實在相需例准據實陳明據藩司李有棻署臬司不匯川會詳前來臣覆查無異台無仰懇天恩俯念員缺緊要准以候補同知唐沛霖補授佛坪廳同知洵於地方有裨如蒙兪允該員係候補同知請補同知銜缺相當毋庸送部引見所有揀員請補要缺同知緣由謹會同陜甘總督臣陶模恭摺具陳伏乞皇太后皇上聖鑒訓示謹奏奉硃批吏部議奏欽此 
 
