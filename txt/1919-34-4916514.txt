# 1919 - 34 - 4916514

 

Page 1

 
 
   
 
 

Page 2

 
 
   
 
 

Page 3

 
 
時評 
[政府之說（冷）]  
　　觀於外交當局發表之中日新交涉談話可見政府之說一般矣又觀徐總統在宴會所發表之談話是亦政府之說也又聞北京之覆朱總代表之電則中日交涉不如外間所傳之甚而中政府之態度决不爲人所左右云是亦政府之說也其覆唐總代表之電又謂政府外交自有定見無論何國均不能改變云是亦政府之說也 
雖然政府之說雖如此而外間仍有與之相歧之說豈不明内相者之言耶抑尙有使人可疑者在耶願政府更以確切明白之言宣示也 
[命令]  
　　二月九日大總統令派湯中辛漢胡礽泰爲管理敵國人民財產事務局評議此令 
又令都護使駐紥庫倫辦事大員陳毅呈恰克圖佐理員公署三等秘書赫英因病請免本職應照准此令又令都護使駐紥庫倫辦事大員陳毅呈請任命徐　遠爲恰克圖佐理員公署三等秘書應照准此令又令陸夢熊晋給二等文虎章此令 
[專電]  
　　北京電外部發表二日小幡與陳代表史秘書談話語氣與外傳輕重自異惟該使確自承係奉本國政府命令請中政府注意並請轉知顧王（十日上午十一鐘） 
　　北京電徐恐中日新交涉引起南方誤會命錢電由李純轉告儘持鎭靜態度自有公理爲最後勝利之地步此時弗過激昻（十日下午四鐘） 
　　北京電外部電駐日章使中日爲唇齒之邦無論發生何種問題均可讓步决不能如外間所傳發生惡感至膠州灣青島山東鐵路等問題政府决聽協約國於和會開議時仲裁處斷萬不能在此時間互逞私爭以背正誼之旨望速以此意轉告日政府以免懷疑有碍邦交 
（十日下午四鐘） 
　　北京電美使館要人云調查日使在外部口頭提出共七件内容不外某港不能歸還協約未便宣布及某某鐵道與礦山問題當局已承認美使昨電本國請示外交上或生變化 
（十日上午十一鐘） 
　　北京電徐爲尊重南北和會起見此後表决事件均用書面行之不由命令公布（十日下午四鐘） 
　　北京電此間有人組成源利公司專辦借欵建築開礦聘日人爲技術主任資本號稱一千萬（十日下午四鐘） 
　　北京電靳陸長與龔財長意見經錢調解後已消除（十日上午十一鐘） 
　　北京電萬國禁烟會議决案二（一）組中華萬國禁烟會以北京禁烟會員爲第一屆董事起草規章付會核定（二）聮合中國各處中外人士贊助政府禁絶此項奸惡之營業（九日下午三鐘） 
　　北京電錢覆熊克武電不認剿匪爲蔑視護法引前後來電矛盾痛加駁詰（十日上午十一鐘） 
　　北京電奉天請派闗海清王家勳爲管理敵產正副局長 
（十日下午三鐘） 
　　北京電京兆尹王逹被控聞已查明尙未發表現有議員提出質問本擬撤換經某重要人向主座緩頰有量移他處之說 
（十日下午三鐘） 
　　北京電回國華僑辦實業者政府擬特設機闗實行保護或以僑工局改爲僑務局現正籌議（十日下午三鐘） 
　　北京電粤匪謝火雲等擾贛屬虔連一帶經該處軍警剿潰竄入粤境（九日下午五鐘） 
　　北京電李厚基電駐厦第十旅與商民尙無惡感並無逼勒商民借餉譁變事薩督辦所陳俟查覆（九日下午六鐘） 
　　北京電本日院令公布敵國人民財產管理費用支付規則一訴訟管理破產查點封存看守移置委託保管拍賣存儲銀行保險接收等費由原主擔負二因管理敵國人民財產而生之費用非經局核准不得由財產中支付但别有規定者不在此限三應隨時注意以少費行最當之管理四費用經預納者由所納中支付五未預交者由存留欵項或代收欵項變賣所得欵項支付六無可開支由官廳墊付七墊付已逾財產價額二分之一得拍賣充償拍賣應由司法官廳辦理八墊付費用應由原主或承受人償還官廳有留置財產權九數人之財產共同管理費用由各該主或承受人比例分擔（十日下午三鐘） 
　　南京電今晚方樞吳鼎昌二代表由滬來寗伴同朱總代表赴滬聞一二日内卽同赴滬 
（十日下午十一鐘） 
　　香港電國會議員八十餘人隨議和代表赴滬數日來國會開議皆不足法定人數（十日下午三鐘） 
　　香港電傳說莫榮新日内將赴桂晤陸榮廷商要事（十日下午三鐘） 
　　香港電粤報論日人新交涉詞皆激昻（十日下午三鐘） 
[各通信社電]  
　　北京電昨日午後青年會開禁烟大會中外官員使署人員及商學兩界到者甚多安格聯蔡元培張一鵬丁嘉立伍連德等皆有動人演說黄開文代表徐總統宣讀總統之文一致議决如下（一）組織中國禁烟會（二）中國境内之中外官民力助政府禁烟之政策並請未曾批准一九一三年海牙鴉片條約之各政府立即批准該約（三）電致巴黎和會說明中國禁止鴉片贸易之民意並請列强合力取締鴉片之出口俾中國得掃除國内烟毒（九日）路透電 
　　南京電政府將唐紹儀岑春煊解决陜局各電轉朱啓鈐朱電覆即日赴滬面唐協商 
　　南京電朱啓鈐對於平和期成會各省分會推舉代表到滬一節擬晤商唐紹儀熊希齡後再表示態度并電致總統催熊南下 
　　北京電陳樹藩電三原等處匪櫌現正會許（蘭洲）軍協剿斷不能因與南停戰而於我軍轄境内之土匪亦置而不問 
　　北京電段祺瑞在府議席上對華日新交涉未置一詞惟闗於參戰軍事略有陳述 
　　北京電汪聲玲不願外放又有許世英長閩袁乃寛長豫說 
　　北京電戰後經濟調查會擬訂辦事規則曁執行會務細則由院呈准實行 
　　北京電朱啓鈐電告眞日赴滬 
　　北京電龔心湛有辭職意徐囑錢勸留 
（以上九日） 
　　北京電院准南宗承襲奉祀官孔慶儀將南宗祀田照崇聖典例第七條孔廟祀田由衍聖公自行徵收辦法一律辦理已咨浙省長轉行知照 
　　北京電川滇軍假道卾西援陜院電王占元設法阻止並電西南飭令停進 
　　北京電院覆朱啓鈐電青島事已電陸使據理力爭元首意中日交涉與萬國永久和平有關各界不可多發意見嗣後交涉情形當隨時電告并望轉知西南免生誤會 
　　安慶電新省長吕調元來電定十四日到任 
（以上十日）以上中孚通訊社電 
　　北京電關於中日新交涉外交部已正式發表如左自日本小幡公使爲歐洲和議問題訪問外交部陳代理總長以來新聞紙揭載謬誤之記事謡言蜂起世人不察以僞爲眞實爲遺憾茲將當日會見情形披露於左以免世人之誤會一月三十一日晚間日本公使以電話聲請即日與代理外交總長會見因其時適值陰曆正月陳代理總長外出不能接見日使遂約於二月二日即星期日午後會見是日下午三時半小幡公使帶同西田通譯官來訪外交次長官舍陳代理總長出見外交部參事施履本亦在座當時談話之要點即小幡公使有接得巴黎日本代表牧野男爵來電聲稱在巴黎之中國代表並未先與日本接洽忽告新聞記者曰關於中日兩國所結闗係山東問題之秘密文書無論何時皆可發表云云日本認此舉爲違反外交之慣例頗令日本政府有不快之感日本亦不能不維持相當之國際地位茲奉本國政府之訓令乞中國政府注意並請電致中國代表等語且云日本政府並非反對發表此種文書特以中國代表之行動於手續上有所不合而已云云然世人不察謡言繁興中外新聞紙以一月三十一日路透電傳播中國代表顧王二氏與日本代表互相辯論之消息遂致多數人士疑日本政府必於此時設法壓迫中國政府適值小幡公使於陰曆正月休假中急求會見外交總長於是更爲種種臆測之詞甚至謂日本要求中國政府撤回顧維鈞王正廷二氏否則日本將永遠占有青島此實完全不明眞相之謬誤電報也因此兩國國民濫生疑惑日本新聞紙亦謂日本現内閣目下常爲公平之聲明努力使中日親善說之見諸事實北京政府不察及不諒日本政府之眞意以致釀成今日之現象云云此以日本私人推測之詞議中國政府之不解事者也使果如日本新聞紙所記載日本政府於事實上表示其誠意則中國朝野人士自無不諒解日本政府之親善的精神各國代表今在巴黎會議之席上各顧本國之利益爲正確之主張就於今日國家獨立自存上爲應當主張之議論他國决無絶對反對之理由世人何得妄生臆測而忘却世界各國公平自由之正義耶今日正在謀中日親善之實現之際更不可有何等之誤解深望兩國代表不再發生何等之誤解互以對等主義相待遇勉合於維持世界和平之旨云云（十日） 
　　東京電據本日東京朝日新聞云中日兩國問現存之秘密協約及協定在巴黎媾和會議中提示英美法意四國委員之舉確係事實但事之所以至此者完全爲日本前任内閣之援段主義之餘波以致於中日親善關係上劃成一大洪溝洵屬遺憾之極然中國北方軍閱派之領袖段祺瑞張作霖倪嗣冲徐樹錚等尙不察世界之大勢强迫日本交付前内閣時代所締結之參戰借欵之餘欵即以段祺瑞曹汝霖兩氏個人名義存儲日本興業銀行中之一千六百萬元又强迫日本履行供給槍械契約引渡槍械田中陸軍大臣此時左右爲難不知所措加之近日又傳說彼等一派與日本某某實業家互相結合將以三千萬元之資本在撫順煤礦周圍經營中日合辦之煤礦事業恰如有日本政府爲之後援竭力鼓吹虚張聲勢且號稱賴參戰借欵及日本供給槍械而編成之國防軍其實無非倪嗣冲部下之苦力而已在世界大勢已趨於平和西伯利亞方面已一律平穏之今日彼等一派依然從事養成私黨軍隊不知所止不僅爲南北和平之障碍卽於若輩自身亦多不利蓋内失中國人民之信望外又不能獲得日本及英美諸國大政治家之同情也彼等在中國南北和平成立世界平和實現之日必將完全失墜其地位現在日本政府部内主張本於日本政府前曾聲明之平和主義廢止關於參戰借欵及供給槍械契約之中日軍事協約之說甚占優勢不久行將實現故無論彼等如何向日本要求日本亦斷無再交付借欵及引渡槍械之事云云（十日） 
　　北京電關於陜督陳樹藩免職問題錢總理已於昨日電覆唐少川略謂際此南北議和實行之時忽有此種更迭恐將激成反響故礙難照辦云云（十日）　　北京電日本已决定廢止大連青島兩處之鴉片專賣不久將以何等之形式發表之（十日） 
　　北京電最近英國公使提議由日英法美意五國聯合勸告政府取消國防軍唯尙未决議云（十日） 
　　東京電巴黎來電云國際聯盟特别委員會於六日晚間將國際聯盟憲法十一條略加修改即行可决其關於廢止徵兵之條項已經删除聞此係出於日法以下九委員劇烈之反對云日本政府因國狀及財政關係與法意兩國同樣反對廢止徵兵之議此事早經日本廟議之决定者也當牧野全權委員未啓程赴歐之前曾有訓令囑其萬勿勉曲此主張故日本委員亦與法意兩國委員同反對此問題云（十日） 
以上東方通訊社電 
　　東京電日政府懲於巴黎會議中國委員之行動訓令其委員命其將中日軍事協約及中日間所締結之一切協約及各種協定全部呈示英美法意之四國委員（十日） 
　　東京電美國對華銀行團之阿波篤氏搭作州丸（譯音）輪船抵横濱上岸（十日） 
以上共同通信社電 
 
 

Page 4

 
 
   
 
 

Page 5

 
 
   
 
 

Page 6

 
 
[法國無線電]  
　　九日里昻電國際同盟委員會於星期六日集議保存某數種問題將由一特别委員會處置 
　　九日里昻電大飛機名加利薩資號者於星期六日由凡塞爾宫附近之某飛機場升空載有旅客十四人每人携帶行囊重十啓羅該機在三小時四十分鐘内由法抵英於距離倫敦十啓羅邁當之某處下降　　九日里昻電紐約消息法國哈佛爾紐約間大西洋之航務中止已四載餘業於二月八日重行恢復郵船勞蘭號已起椗赴哈佛爾此爲大西洋郵船公司重行恢復其商業及其紐約哈佛爾間直接之航線此缐於戰事起後即已中止嗣後哈佛爾每週通常有郵船開行一次在四日内該公司開行郵船三次載客四千人勞蘭號所載之旅客有法國駐巴西公使在内 
　　九日里昻電聖薩爾伐逹消息脫格西加爾堡（中美洲亨都拉斯共和國之京城）電稱脫格西加爾堡發生嚴重之叛變内務部長末野氏被戕 
路透電 
[歐洲和議消息]  
　　六日倫敦電今日巴黎公報云五大國代表今日午後集議時伊米爾菲薩爾氏提出阿刺伯案國際工制委員會今日開會由戈泊氏主席該會開始詳細審查盟約草稿第一二兩欵已經採定 
　　五日巴黎電今日協約國高等議會開會研究捷克斯拉夫之要求内有在古波希米亞疆界内建設一國約有户口一千二百萬人故捷克斯拉夫要求波希米亞·摩拉維亞·斯拉夫西里西亞全土且願容納寓於蒂柴河上游左岸之魯成族並議與古哥斯拉夫國接壤如是則德國將與東方隔絶而新成之斯拉夫國更可利害相共蓋彼等有地點與通海及通意之路相接也捷克斯拉夫民國要求多瑙河愛爾白河維斯土拉河及泊萊斯堡·特萊斯特·阜姆鐵路國際公有尤爲着力並稱若由泊拉格築造鐵路經過披爾森斯特加特·斯特斯堡而逹巴黎則可於舊日中歐交通德人之管理權加一打擊云 
　　六日倫敦電茲接過激黨政府外交總長齊其林氏無線電報謂俄政府準備卽在泊林斯島或其他地點開談話會請協約國卽行示明過激黨代表應於何時出發前往何處並由何路而進俄政府現願承認對於協約國債權者之財政義務並擔保以原料代欵付還債項且擬以鑛產森林等讓予恊約國人民俄政府願予協約國之讓步程度將視軍事地位决之云云　　六日巴黎電俄國外交總長齊其林氏發來無線電報謂勞兵政府接受泊林斯島大會之請書準備與協約國媾和 
　　七日倫敦電今日巴黎公報云各大國及高等軍事議會代表今日討論展長德國休戰條約條件明日尙須續行討論國際工制委員會會討論所議召集永遠國際大會應予政府及雇工者與二人機闗之參與權並議决女子亦得充大會代表 
　　七日巴黎電高等軍事議會今日開會討論展長十七日滿期之休戰條約新條件福煦上將維米斯海軍大將白里斯將軍韋卞將軍均與會且以德國未交出貨車未將商船交協約國遣用未將潛艇全行交出不允承認履行休戰條約必要之要求故曾議及對付方法繼又討論協約國所占德土兩國土地内應維持之兵額據消息靈通之法人方面聲稱共同作戰國或將考慮占據丹齊鎭及丹齊至索恩鐵路問題　　七日巴黎電喬治君定明日啓程回國威爾遜總統定十三日啓程回國此後若干日内各委員會將極爲忙碌俾於威爾遜總統由美回法之前得將一切材料準備齊全英國某大員曾語路透電社代表謂本年仲夏和局有告成之望今尙有多事各國未得同意惟大會所議之事未近同意者殊爲寥寥欲望諸大國議會暫休期内諸方面之難點均可消釋例如希臘之與意大利意大利之與巨哥斯拉夫均又自行商妥不勞大會調處聞海洋自由問題將聽國際同盟解决 
　　七日巴黎電喬治君回國之際米勒貴族將爲英國代表之一現已决定波薩將軍不赴波蘭將留巴黎佐理捷克斯拉夫問題 
[英國罷工風潮]  
　　六日倫敦電倫敦罷工風潮因機車技師今晨加入罷工情勢甚惡倫敦與西南鐵路可謂已全停頓倫敦白里登南海濱鐵路全失秩序大倫敦人烟稠密之四鄉皆利賴此二路自地下鐵路罷工後數十萬人民每月入城辦事舍此無由可逹其罷工原因乃由解釋每日工作八小時之合同聯合會以爲餐時亦在八小時之内政府則稱餐時不龍列入工作鐘點駛機者僅一部分爲機車技師聯合會會員餘屬鐵路職工聮合會迄今除泊萊茅資者外尙未罷工倫敦電氣業聯合會巳命會員今夜罷工現信罷工影響不致如該會所施恫嚇之重大以電氣供給倫敦之各公司現望仍可供給一部分 
　　六日倫敦電今日清晨倫敦西南鐵路開往倫敦四鄉之火車未離滑鐵盧車站因駛機者未到之故　　六日倫敦電倫敦鐵路職工爭端業已滿意解决　　六日倫敦電路透電社得悉電氣業聯合會會員罷工之舉至少已展緩二十四小時 
　　六日倫敦電鐵路工人代表今日與工部大臣會談工部大臣提出辦法鐵路工人代表今夜正在討論擬於明日與史丹萊爵士重行會商某代表之意今將籌議早日和平解决方法 
　　七日倫敦電工部大臣宣稱彼已應允機車技師與火夫當未考慮鐵路職務條件之際地底火車员役每日服務八小時餐時不在内但將得以適合情理之種種利便應職工身體上之需求 
　　七日倫敦電機車技師聮合會書記語客謂夜半已發出停止罷工之通告聮合會會員均將於今日起照常服務全國鐵路罷工之議業已取銷又稱如早體念服務無間之職工身體則不致有此罷工之舉云　　五日倫敦電電氣業聯合會並未聲明該業工人不平各節惟要求定全國工作每星期四十小時之制實則該會近於一月三日嘗商定每星期工作四十七小時以二月一日爲始 
　　六日倫敦電全國雜工聯合會幹事部開會議决贊成縮短工作時間惟會員應抒誠與聯合會職員協同進行要求工黨幹事部昨日商定擬與工業聯合會大會之國會股協議召集全國大會討論工界不靖問題 
　　七日倫敦電克萊德境内雖有少數技師恢復工作然船廠仍未開工昨日克萊德河各鎭鐵匠等議决繼續罷工以要求每星期工作四十小時星期六日格拉斯哥將開全境代表公會考察英倫與蘇格蘭爭求每星期工作四十小時之動作並决定此後應行之方法據罷工領袖言將使罷工風潮蔓延於蘇格蘭全境但英倫之事勢與政府之行動尙可使罷工者改其方針貝爾伐斯罷工者漸不滿意以其領袖不能覔取解决之故今裴利爵士猶在貝爾伐斯準備與工人代表開議衆視此事頗有希望孟却斯德技師有傾向罷工贊成每星期工作四十小時之勢已開特别會議研究逹其目的之方法 
　　七日倫敦電政府與技師聯合會雖已商妥辦法但全國鐵路員役聯合會决議以所定辦法不能認爲滿意通令會員勿復工作故今日地下鐵路仍未開駛但有數路今已復駛不受該會决議之影響地下鐵路旣經停駛政府乃以軍用載重汽車裝載行人往來於倫敦巿場但倫敦司街車者因此而有罷工之說 
　　七日倫敦電格拉斯哥等處開工人大會議决力爭每星期工作四十小時繼續罷工並請各業幹事會相助爲理否則迫令解職但格拉斯哥巿政局所僱工人决計不罷工蘇格蘭鑛工已復上工以待鑛工公會與政府十二日會議之結果鑛工曾要求工資加給十分之二每日工作六小時鑛產收爲國有凡解除軍役而無職業之鑛工應得完全工資 
　　七日倫敦電裴利爵士今日在貝爾伐斯與罷工者代表等會議六小時之久衆料罷工風潮可望寗靜　　七日倫敦電倫敦郵局人員今日午後議决贊成减少服務鐘點加給工資享受平民完全權利議員克賴恩氏對衆演說謂要求條件應先擬定付諸討論然後始可罷工庶不爲人所指摘又謂必得較高之生活程度始可保全英國之安寗但此事非暴民法律所能解决也勞働界之志願須付與所信託之代表以解明之云云衆聞言歡呼 
　　八日倫敦電工部宣稱今晨二時二十分全國鐵路員役聮合會與地下鐵路公司會議已有結果地下鐵路即將照常駛行電氣業聮合會之倫敦支會昨晚發出立即恢復工作以待國家解决之通告 
[各國雜訊]  
　　五日柏林電東陲現局甚爲吃緊白里斯洛與里薩間已見激戰波蘭兵力現圖擊破德兵進窺白里斯洛西里西亞邊界有波蘭人數千人準備助戰 
　　七日亞姆斯特丹電柏林消息二月二日斯巴開休戰委員會集議時協約國請德政府報明木料·化學製品·煤膠·之出口數額俾以交換糧食 
　　五日柯洛恩電杜塞爾杜夫地方因中等社會不服斯巴逹克斯團之治制擾攘不靖律師醫士銀行家旅館主人及報館等因要求言論集會自由設立憲政性質之議會保護公私財產未能滿意故已開始罷工杜塞爾杜夫爲中立區域軍隊皆不許開入故已成共產黨之逋逃藪 
　　七日亞姆斯特丹電甸京消息匈國上部全境同盟罷工反對捷克人工商鐵路郵政法庭巿政人員均停止服務各事皆已停頓商店旅館咖啡店亦均閉門　　六日瑞士京城電漢德森氏今日在國際社會黨大會提出决議案主張大會以極大之勢力施於媾和大會聯絡各國之工界而成一大團體美克杜拉特氏提出决議案主張國際同盟應以各國國會代表組織之胡思滿氏提出列國平等决議案均經全會一致通過巴伐里亞領袖愛斯勒氏力請建設國際同盟並主組織條例中應載明禁以武器抗拒同盟又懇請日耳曼多數社會黨勿要求編練國民軍謂裁廢陸軍爲唯一解决之法 
　　六日倫敦電路透電社得悉過激黨已宣布立陶宛與白魯成尼亞爲共產主義民國而爲勞兵民國聯邦之一 
　　六日瑞典京城電國際社會黨大會議定暫不判决戰爭責任 
　　六日亞姆斯特丹電柏林消息日耳曼奥里利亞新邦議會採納宣布該邦加入德國之議案該議案將提交奥國國會核奪維也納消息日耳曼奥地里亞新邦臨時國會通過决議案擬致賀德國國會並聲明一八六六年雙方被迫相棄今復有互合之希望云　　六日倫敦電倫敦葡使署宣稱復辟叛舉今仍限於哇波都鎭與附近之地叛黨已陷圍中日内可告肅清云 
　　五日華盛頓電衆議院海軍股員會主席裴蓋特君聲稱股員會已一致贊成政府所定海軍工程三年之計畫每年需費美金七百五十兆元蓋以接有威爾遜總統熱切之海電之故威總統曾電告海軍總長丹尼爾氏謂巴黎未有事端更變其近今提交國會之建議裴蓋特氏因電文涉及内國政策以外之事不允宣布股員會共和黨代表白特勒君則謂此項計畫恐未必竟能告成 
要聞 
[北京通信（二）秋水]  
　　再述日使新要求之經過 
連日以來日間外交上一種黯雲似尙密布都中謡傳百出不可捉摸有謂某總長某督辦合力脅迫當局使屈服日本之主張者有謂日本已向我提議要求撤換顧王而以曹潤田陸閏生代之者前日衆議院開秘密會議由山東議員王訥等提出質問要求外交次長陳籙答復陳氏答詞似尙有責任者事闗外交不便形諸筆墨今日參議院魏斯炅等復提出質問陳氏照例出席記者本日以某種名義訪某負責任之外交家據其談話頗與前數日問外問所傳情形微有出入特詳述之以供參考記者問此次中日交涉異常重大政府固應愼重應付吾儕國民欲籌應付之方非先知其内容不可請將此事交涉經過及現在情形與政府之措置如何宣示一二某外交家答云此事之起實在上月二十七號英美法意日本五國在巴黎之秘密會中是日議及膠濟鐵路問題日本專使主張歸日本管理然討論後尙無結果及將散會我國專使顧維鈞氏提出動議謂明日（二十八號）之會中國應有自由發言權各國專使一致贊同及二十八號開會顧使突然提出青島問題主張直接歸還中國不必再經日本之手并謂英日兩國用兵攻下青島致足感謝然中國并非貪人之功而欲獨專其利惟青島交還後中國對於世界自有相當辦法云云顧氏立言非當得體故各國專使頻點其首表示贊同之意又一方對於日本專使牧野不免稍形冷落及散會時各國專使咸起與顧氏握手言歡二十九號政府已得陸使來電報告後旋接日本公使小幡通知請於二月一號（陰曆新年初一）到外交部有事須見陳次長當時陳氏以新年事忙辭之故二號始會面日本方面小幡使而外尙有西田書記官中國方面則次長陳籙與秘書施履本也當由小幡提出東京政府訓令三通示陳次長并謂中國專使在巴黎會議之態度有傷日本感情而中國專使曾對外報訪員談及中日種種密約中國可以隨時披露此事日本尤深反對蓋中日間密約非得雙方同意一方不能自由宣布日本并非反對中國宣布惟望中國於宣布前先與日本商量耳至顧使態度務請中政府發訓電令其更改否則日本不能不維持在國際上之地位而有相當辦法云云此陳氏與小幡會談之情形也次日美人所辦之華北明星報全將内容宣布小幡即用電話質問陳氏謂昨日會議惟君與我在座此外并無他人消息何得外洩非我洩露即足下洩露矣陳氏立派部員到日使館婉爲解釋連日各外報等羣起攻擊小幡神志似頗沮喪而英國駐京記者辛博森則在英文導報著論要求日本撤換小幡外人態度可見一斑外交團中如某國公使力勸中國政府决不可電令中國專使更改態度而某某兩公使則頻頻探聽中政府是否電令中國專使更改其態度焉聞外交部曾有一電致各專使如何措詞尙難言也此外尙有兩事可特紀者其（一）巴黎國際同盟股中應由十九國選出委員五名而我專使顧維鈞則占五委員之一其（二）庚子拳禍德國由北京天文臺盜去之儀器今各國專使在巴黎主張送還中國已得德國承認俟有便船即可運還中國是也 
[中日新交涉之進行]  
　　日使之書面質問外交部傳出消息日前小幡日使到部交涉之後復由日使來函略謂中日密約當時兩國均表明一律堅守秘密何以近日顧王兩專員忽向世界和會聲稱可以宣布未免有違中日訂約原旨是否貴政府有所授意抑或顧王擅自作主請明白答覆云云八日總統在衍慶樓傳見代理外交部務之陳籙諮詢此事更由外交委員會致電陸子欣對於此項答覆尙未决定或謂無庸答覆究竟尙未可知 
政府態度之冷靜總統總理對於中日新交涉態度異常鎭靜表示不受他方面之慫恿昨午諭陳外交次長處理該項交涉總以不傷國權且維邦交爲要至日使要求政府致電顧王兩專使一事决不承認府院方面截至昨日止竟無一提及中日交涉者日前致巴黎陸使之電不過略告以交涉情形並無何等訓令事項東京方面亦毫無舉動吾國駐日公使章宗祥亦迄無報告到京 
　　政府之取締言論北京學界聮合開會議决發兩電一致巴黎（用英文）一致上海轉致巴黎者巳於七日發出致上海者送至電局被檢查扣留茲補錄如下上海申報時報轉各報館敎育會商會各學校各團體均鑒我國平和會委員提議取消中日密約原屬正當要求聞某國竟向我國政府請撤顧王二使稱其不足代表我國政府與民意國人不勝憤激除電逹委員諸公堅持外特飛電公等速集同志表佈國民公意以作委員後盾北京大學高等師範工業農業法政醫學郵電稅務各專門中國民國朝陽各大學清華匯文各學校及高等警官俄文專校女子師範全體學生一萬一千五百人同叩又據政府中人云政府對於此事非常注意深恐以此發生誤會引動風潮牽涉中日邦交擬於日内通禁京外各機關及團體個人暫勿談及此事靜候歐洲平和會之解决免發生外交上之困難而外交部方面不日對於報界亦將披露事實之内容以息謡諑 
　　華北明星報七日北京電云二月五日晨間北京益世報發出報外紀日人對於中國巴黎代表之態度及日使往晤陳代長之消息外報所載之材料實得諸北京美人所辦之中美新聞社據該社經理云是日所發出之新聞係由四日華北明星報與京津泰晤士報節譯而來五日午後地方官奉警廳命將益世報主筆傳去加以警戒謂登載關於日本要求之新聞務須慎重將事否則將有嚴重之後果第六七兩日益世報仍紀載日人交涉事有得諸華北明星報者有得諸中美新聞社者聞北京警廳現方準備行事將有不利於益世報此事當否無待置論云 
　　日報承認和會决定順天時報云膠州灣交還問題如曩日日本政府之聲明在媾和會議得自由處分權卽須交還中國者也然近來一部分論者不俟媾和會議之商榷卽欲要求交還於中國試問倡斯論者日本出十萬貔貅至占領膠州灣其因果何在此乃極明瞭之事實也夫占領膠州灣爲歐洲戰爭之一部分其處分當然不能不由歐洲媾和會議决定日本不能自由意志卽行交還中國宜可因之了解吾人希望有識者稍事慎重而已 
與論之激昻各團體所結合之國民外交協會已分派代表分頭向府院外部詢問外交經過情形及應府方法並陳述國民希望之意其他各團體亦多集商對付方法新兩院於六七二日各提出質問魏斯炅林炳章之質問政府案云查山東青島地方昔爲德人强權迫脅致有租借地及許與山東鐵路鑛山各條約幸公理戰勝特開世界大和平會議將以解除一切不平等之束缚庶維持國際永久之和平中國旣參與戰爭則所有前與德國之脅迫條約在法自應無效直接還我舊服以保主權卽按之日本宣言亦當踐約交還以全國信乃近閱報章騰播有日使以從前德人所得在山東各地之侵佔權利概宜交諸日本且以中日密約爲藉口云云果如所言闗係甚大國會爲人民代表豈容置若罔聞按約法第三十五條臨時大總統經參議院之同意得宣戰媾和及締結條約設有約而未經國會之同意者全體國民自無承認之義務本員等認爲大局安危所關謹依法提出質問應請咨行政府速將密約送交國會議决以尊民意而重主權並限書到三日内答覆又參院易順豫陳邦燮畢桂芳蔡漢卿陳元祥沈國鈞熙彥蔡儒楷賀國昌林炳華吳海培吳鈁等之請咨政府對於歐洲會議首先贊成國際聮盟並要求尊重我國之國際平等發言權建議案云國際聮盟之說始於十七世紀法王亨利四世提出之平和案後經俾爾康德諸學者反復擎考締造規模洎英前外相吉勒及今美大總統威爾遜之提倡幾有一日千里之勢所謂主權互讓軍備限制强制和平同盟會國際機關之組織國際軍隊之編成經濟壟斷之排除種敎差别之待遇種種困難問題皆有救濟之方措施之法足以釋反對者之疑團而間執讒夫之口也歐戰停止以來事機愈見成熟我國若不先機自動首先加入聯盟不獨酷好和平親愛友邦之眞誠莫由表示徘徊中路必受他動之提携則損害國權豈能究詰此本員主張首先贊成之理由也至我國專使此次列席和平會議實由我國參加大戰軍事補助而外又復輸出僑工供給物產犧牲大多數之國財民命以購得之結果小如比塞希葡尙得列於國際平等何論我國設不幸而有牽制吾國之獨立自由發言權者望吾使萬勿承認誓以死爭榮辱存亡在此一舉威總統有言正當解决以直接關係者之自由意志爲衡誠足爲我國主張平等發言之理由也是否有當謹依院法提出建議敬候公决河工督辦熊秉三亦特晉謁總統總理痛陳利害北京商會亦將於日内發表意見 
其他消息之鱗爪外交界消息陸子欣總長七日由巴黎覆電到京大要謂參列代表自有發言全權絶不受何方牽制外交委員會亦發電於廣州伍廷芳徵詢意見一面并催促伍朝樞赴法梁卓如亦由巴黎專電報告謂已晤美總統關於東亞問題决定協助須以最公平之政策解决務期逹到永外和平之目的不使强暴政策再見於世界惟請政府早謀　内統一勿使外人藉口云云 
[遣送敵僑之近聞]  
　　管理敵僑人民事務局已告成立其地點在石　馬大街中間該局局長曾彝進氏已於該局成立日通告就職其遣送用欵財政部前曾向北京各國銀行商借五十萬元現聞各行已經撥交中國銀行五萬元其餘四十五萬元限十日交清敵僑遺送回國現已從事籌備惟敵僑在吾國未受收容以前有種種未了事務亦須即行結束内務部特布告敵僑云敵國人民無論何項事件均應向原登錄之該管地方官廳呈核候示並聞敵僑有以遣送在即欲結束未了事務曾向内部請示辦法内部爲直接了當起見故擬定此項布告並聞該部亦通知各登錄敵僑之地方官廳查照辦理矣又警察廳因遣送敵國人民出境事將由京起程日期傳告各該敵僑先期預備並將關於敵僑財產管理章程通知該僑等知悉略云凡受敵國人民委託或因其他關係管理或佔有屬於敵國人民之財產者應於一月内據實報告該管地方官廳核辦或商店及公司之有敵國人民股分者除别有規定外餘亦均應送交該管地方官廳核辦至敵國人民提起或續行財產權上之訴訟事宜得由管理敵國人民財產之地方官廳向審理敵國人民訴訟之司法官廳爲之又施行細則第一條載該管地方官廳接收敵國人民財產應由原主或原代管理之人當面查明財產種類數量等標定號數造具清册並於清册内雙方簽字或蓋章其確有不及當面查點者或原主不在本地或并無原管理人時應先行嚴密封存一面知照司法官廳會同查點造具清册存案此外如敵國人民所負債務應令原主詳細聲明登記簿册存案此項章程通知之翌日起扣足三十日爲止云云惟寄居北洋及天津德僑等已請求保留略謂鄙僑等在貴國營業數世究未審何故而如此相待鄙僑等寄居以來並無過分之處貴政府如此行爲未免不合人道况各文明國及中國目下正值在巴黎會議研究組織聯合會俾使公理人道益覺彰明及國民彼此之感情益加親密貴政府值此謀和平之際出此手段無乃過甚國民聮合會正在組織各國民不睦之處尙未破除而貴加决擬遺送德僑有背人道試問鄙人等能否信從雖有遣送之耗吾德僑等仍難深信遂不得巳對於貴政府之意見决力抗議實難認可遣送之命令蓋此議不但對於鄙僑有背公理且對於鄙僑婦孺尤爲慘忍也爲此即乞設法保留云云彼敵僑尙怪我政府之過分而不自知其食黷武之報也 
[東三省商埠條例之主張]  
　　前清光緒三十一年中日條約規定東三省自行開闢十六處商埠一案民國以來日本方面屢經提議政府對於此事亦迭次會議迄今已數年均因規訂條例上之爭持前年日公使又以妨碍日本國家威權不能讓步爲言遂致又不成議茲聞東三省張巡閱使及孟鮑二督吉林郭省長昨又有聮銜要電到京呈遞府院分交司法農商内務交通外交各部從速參核會商以便由外交部向日使提出磋商電文極長所擬條例四種内計開闢商埠總章十三條大致請由政府規定一切并請派員查勘適宜之地區劃以内應由中國管理租建條例十七條大致取寛大主義所有時間地域雖由政府指定然均寛其時日地域内之馬路電燈汽車各種事業均由華商組織並由政府核定一切課稅條例九條大致凡釐稅貨物出入口均照稅章一律辦理不得留難動輙要求賠償警察條例七條大致無論中日人民有犯罪逃匿者在治外權未收回以前統得由中國警察照津滬例章拘捕或引渡 
[新議員關於鹽務之質問]  
　　新國會議員鮑宗漢等爲車運蘆鹽侵銷淮產及日本購鹽事質問政府書云爲質問事近年以來淮鹽產數未能暢旺以致皖卾等岸本爲兩淮引地多被車運蘆鹽所侵銷然兩淮各場情形不一固有產數甚絀者亦有產數極旺者一自車運蘆鹽侵銷淮引而產旺各場受害匪淺以本員所知如淮北濟南場出鹽極爲暢旺以受蘆鹽車運之影響致該場鹽積如山無從銷售　丁巨萬行將餓斃勢須量爲調劑方足以昭平允究竟 
 
 

Page 7

 
 
政府對於濟南場之困苦情形有無聞見曾否有若何調劑之計畫此質問者一也又聞日本現向我國購鹽一百萬包政府對於此項鹽斤如何支配是否以應行支配長蘆之數移轉支配淮北濟南場以抵補侵銷車運之額此質問者二也廑依院法提出質問書請政府於兩星期内答復提出者鮑宗漢葛夢樸連署者楊潤金詠榴楊毓逵沈上修杜惟儉吕慶圻于之鳳夏寅官彭清鵬邵晋蕃白常文任祖棻張棟銘王廣瑞季龍圖金森王宗元王毅黄家璘王玉樹周福岐沙明遠崔雲松葉雲表 
[七日之新參議院]  
　　七日下午一點參議院開會議長李盛鐸主席延至兩點二十分始足法定人數開議之先秘書長報告文件議長報告現在本屆會期將滿例應抽簽分班前者國會組織法旣已修正應按新法辦理一筒爲全院議員名籖一筒爲班次籖抽簽時照先例抽定議員八人監視衆無異議陳煥章動議請國務總理及外交次長出席質問衆贊成暫行照議事口程開議一方面電請國務總理及外交次長出席遂由秘書抽定鄧鎔畢太昌等八人爲監視員抽籖畢議長報告所有抽定班次印出分配報告國務總理有事不能出席外交次長卽行到院遂開議第一案議員吕調元辭職事件表决通過第二案請咨政府對於歐洲會議首先贊成國際聯盟並要求尊重我國之國際平等發言權建議案議員魏斯炅提出提議人說明後陳振先謂本員對於此案極爲贊成蓋我國從前外交失敗不外後孤密三字所有稍可慰人意惟此次參戰而已千載一時機不可失萬不可不藉公理戰勝强權之時以圖發展云云議長以本案咨送政府付表决大多數通過第三案本院七年八月至八年七月全年度支付預算案委員長報告後無討論卽付表决通過周秀文謂現在外交次長旣已到院請開秘密會議質問外交事件遂令旁聽人退席開秘密會至四時五分復開大會接議第四案時在場議員已不足法定人數遂宣告延會聞該院准於二月十一日舉行閉會式其秩序如左（一）午前十時振鈴全體議員齊集於議場（二）參衆兩院議長入議場（三）大總統及國務總理各閣員入場（四）參議院議長致閉會辭（五）大總統致頌詞（此時奏樂）（六）國務總理致頌詞（七）大總統參與各員及議員均一同向國旗行三鞠躬禮（此時奏樂）（八）茶點（九）紀念撮影 
[京華短簡]  
　　湖北河南山東三省省長政府决意提前任命卾已定段書雲豫已定許世英魯則因外交上闗係正在慎選相當人才或謂周代夏繼泉運動說較可信前内務部次長沈銘昌奉召於七日上午十二時由津來京亦係省長位置福建亦將發表張元奇邀求以宣撫使名義代行省長職務惟當局之意見則以閩省旣有清鄉督辦若再任命宣撫使近於疊牀架屋故將直接畀以省長至新放安徽之吕調元本有五日前赴皖履新之意嗣因齋堂煤礦事宜交代手續未竣故尙未成行七日上午晋見東海辭行並聲稱准一二日内赴安慶中東鐵路共同管理一節政府電命劉鏡人與協商國委員交涉據聞頗有進步定於日内開正式會議由中美英法日意捷克七國委員共同解决駐日美國大使英里斯氏於西伯利亞視察時面告濱江道傳寫忱謂共同監督乃係尊重中國主權若無此舉則該路更爲危險吾美總統宣言不侵害他國國權中東路事同一律云云觀此則中東路問題須於崴埠正式會議時决定也 
　　財政總長龔心湛現因各省督軍省長不獨不解專欵且任意截留各種稅欵以致中央每月應支之政軍各費異常窘迫决意於下星期内在本部會議廳邀集薦任以上之部員開特别會議籌劃維持目下財政危困之緊要方法 
[唐繼堯最近之議和意見]  
　　唐滇督致舊國會函云參衆議院諸先生公鑒捧讀惠書卓識讜論厚意隆情感佩無似政變迭興皆由壞法我輩以護法而舉兵斷不因弭兵而廢法耿耿此心天甘共鑒現在内外情勢共趨和平然必以法律爲依歸則始終抱定此旨前曾將和平意見電逹北京（一）解决時局宜依據法律而不能尊重事實（二）宜將西南全體之公意而不能單獨媾和（三）解决辦法未經雙方議定以前北京者若將以命令處理各項問題西南各省决難承認至會議中應行提議條件亦曾電商軍府其闗於法律所主張者（一）由舊國會制定憲法選舉總統即請新總統施行新憲法組織憲法上之國會現在之新舊兩國會均以憲法之力消滅（二）國會自非法解散後北京政府各項借欵應即宣布用途未經國會通過以前西南各省不能擔任此外闗於地方分權劃分軍區及靖國聮軍善後等事條目甚繁不及備述要皆注重全局而不注重部分根據法律而不偏重事實外間揣測與此間主張實大相逕庭也幹公宗旨光明亦必非區區權利所能籠絡依違遷就想彼此不屑也主派出議和總代表一節前林吳褚三議長新成密鹽電稱唐少川總裁近駐滬上資高望重最爲適宜即請軍政府委託等語是少公爲議和總代表實由貴會舉出茲復稱軍政府不求同意竟自派出電函互異不識是何情形當此國事杌隍之秋每因疑謗而生障碍務望互相體諒共濟時艱不勝厚幸辱承明敎敢不拜嘉專此肅復敬頌道安唐繼堯啓又致舊國會電云參衆兩院鑒頃接周司令則范馬電殊多誤會查此間主張議和條件約分爲四大等（甲）法律問題（乙）地方行政問題（丙）劃分軍區（丁）靖國聯軍善後事宜其甲乙丙項前經籌擬具體辦法電逹軍府查照至丁項關係聯軍不能不徵集各部分意見當經電詢陜西卾西湘西各軍旅據湘西田張胡各司令寒日電陳條件懇請轉陳軍府當即據情電囑代表轉陳并將辦理情形分電各司令知照茲周司令則范馬電所陳實即田張胡各司令所陳意見此間據以彚逹軍府者非議和條件僅限於此也此次和議自以全局爲重然各軍之列入聯軍者不能置之不顧而聽北京政府之任意處分故此問於法律政治問題以外加入聯軍善後各條且均由各軍自行主張而并非此間意爲分别周司令如確有所見自可逕陳軍府至湘省全部事宜當由軍府主持不便由此間列入靖國聯軍範圍之中致生誤會特此電聞卽希賜察繼堯梗印 
[南方商增代表之經過]  
　　軍政府自派出内國議和代表後外間多以爲微帶地方性質自應將護法各省一同遣派故閩卾兩省遂發生加派問題雖有多人不以此狹隘主義爲然者然主張加派之省份持之頗堅現軍政府因此已電逹唐總代表向北廷提出雙方增派代表以免閩卾向隅此事是否成爲事實尙未可知惟續據報告云此次議和代表十人南北俱係十人且均陸續赴滬本無其他問題日前據某方面傳言閩卾兩省有添派代表二人之說現聞閩卾人士以南方代表業經派往赴滬若閩卾兩省額外要求添派實不免爲部落主義因發表一種宣言聲明並無要求添派代表之意以免别生誤會其卾籍國會議員通電云廣州軍政府各總裁政務會議各代表國會同人上海唐少川先生均鑒頃聞政務會議有人提議加派卾省一人爲和議代表用意公允良深感佩然畫蛇添足竊期期以爲不可查此次國内和平會議係全國問題非一隅問題必欲按省分遣代表轉形西南狹隘不可者一前者國會談話會僉謂和議代表應以人才爲前提不以各省爲本位雖談話會之主張法律上無何種效力然國會意旨所在寗能故與背馳不可者二南北兩方代表均以十人爲限我若逾額赴遣北方將以此藉口指我爲地盤主義不可者三吾卾起義荆襄順國民全體之意志以擁護法律爲己任非有部藩思想也乃於各分代表經派定後忽有以卾省爲名添派代表之議在倡者或持之有故惟同人等統籌全局覺此舉於和議前途無闗宏旨與其節外生枝貽他方以誤解孰若信任現已派定之代表用昭吾人酷愛和平敬恭桑梓之誠意我總代表曁各分代表公忠體國諒不以卾省無人列席和平會議而歧視之謹布區區伏維亮察張知本畢鼎琛白逾桓董昆瀛魯魚邱國翰高振霄萬葆元吳崑廖宗北時功玫等同叩東故此添派代表問題可以消滅矣 
　　昨川滇黔陜四省人士亦在廻龍社開會集議聞係爲商酌推出代表一人赴滬贊襄和議亦經多數否决謂現時和議方開始談判彼總分代表當然積極負責無派人贊襄之必要若以四省協會名義推派贊襄代表則他省亦可聯合爲同一之行動故不贊成此外粤省所派之代表郭椿森氏亦有人持地方主義以反對者議員葉夏聲等來電略云頃聞軍政府擬派廣西人郭椿森爲議和粤代表不勝詫駭夫西南護法以吾粤爲策源地粤人犧牲擔負創鉅痛深此次和平會議吾粤軍政商學各界爲全粤前途計咸望於粤人中慎選適當代表列席發言今軍政府於各省代表均派其本省人而於吾粤獨選及桂省誠不知軍政府視吾粤爲桂省之附屬地耶抑征服地耶且郭係督軍署參謀長和平會議非督軍團會議何事選派武人云云然此亦當係一時憤激之詞一經解說自可釋然故亦已不成問題矣 
[粤聞紀要]  
　　内外和議代表之正式發表内外和議代表雖早經軍府認定惟公布之手續前此尙付缺如刻因王正廷君已出席巴黎和平會議伍朝樞君亦已出發故軍政府昨以命令公布特任孫文伍廷芳爲歐洲和平會議全權大使王正廷伍朝樞王寵惠爲歐洲和平會議全權特使並派章士釗胡漢民繆嘉壽曾彥郭椿森劉光烈王伯羣彭允彝饒鳴鸞李述膺爲上海議和代表惟唐紹儀總裁之總代表名義則尙未公布或因須經國會同意之手續故稍爲小待也 
　　伍朝樞出發情形歐洲和平會全權特使伍朝樞於二號下午五時乘安北砲輪赴港改乘法國郵船波商多赴歐先由外交部人員張蓋彩棚於天字碼頭并由軍警派隊及軍樂到埠護送各界人士到碼頭歡送者甚多開船之始公於碼頭列宴各舉杯歡送頗極一時之盛隨伍行者有朱念祖等四人 
　　電知議和代表條例舊國會議長致上海唐總代表電云和平會議選派代表條例業經兩院議决文曰民國八年上海和平會選派代表條例第一條和平會議由護法政府選派總代表一人代表若干人但總代表之選派須經園會之同意第二條總代表代表護法政府全權辦理和平會議事宜第三條代表贊勷總代表辦理和平會議事宜但代表有違反護法宗旨時總代表得請護法政府改派之第四條和平條例之决定須經國會同意第五條本條例自和平會議終了之日廢止等語特此逹知吳景濓褚輔成沁印 
　　兩譚反對變更軍府名稱譚行營來電云政務會議馬電奉悉查西南興師護法成立軍政府是軍政府即護法機闗固無事變更名稱始爲明瞭也國會諸公議論及此自係因鞏固國基務加慎重軍府成立以之對内對外信用已著茲值和議期問若忽變更雖於實際無闗未免淆人觀聽似以仍舊貫爲宜諸公以爲何如伏候公决浩明延　叩宥印 
　　軍府財政處之改組軍府財政部以事務無多故以伍總裁兼領總長其下僅設財政處茲聞近擬將該處改組爲部其處長吳荻孫即改爲次長該處三科改爲第一司第二司第三司經由政務會議通過現時廣東官產處亦應受該部監督一切承領官產由該部發給執照 
　　省議會開會與閉會消息第二届省會議員業於前月舉行複選刻聞粤海肇慶韶州潮循各屬議員日來已聮翩蒞省報名者聞有六十餘人其屬第十一二區者則因離省較遠到省尙鮮現抵省各議員均晋謁當道聞新會開議期擬於二十五日或來月一號刻正在磋商之際又省議長宋以梅通告云啓者本會任期至次届議員召集開會之前一日爲止業經參衆兩院議决本會職責未完此次臨時會所有應議未完事件自應賡續開議除向各方面疎通外曾發通告定期二月八日開議諒邀台察務望依期出席幸勿自棄職權云云聞省會是日開會係討論閉會手續 
　　世界和平其進會推舉代表電上海唐總代表朱總代表曁南北各代表鑒此次議和關係重要本會特推徐紹楨焦易堂豪民僅丁象謙朱鏡宙爲代表赴滬陳述意見諸希台洽爲盼世界和平共進會即江 
[廣東救濟米荒之近狀]  
　　近日米荒爲粤省一大問題邇來各界人士對於救濟辦法仍積極進行自北京政府核准蘇皖兩省米石出口後即由翟省長曁平糶公所等分派專員前往購辦計頭帮出口者業於三號日前由廣利夔州等輪載到廣東故日來米價已漸次低跌中下米每元可購十六七斤救災公所及各慈善團體亦已實行煑粥施賬分往四城一帶散放貧民賴以存活者不少 
粤海闗頃接北京財政部稅務處電開大總統前因粤省災害頻仍民生困苦特核准頒給賑欵十萬元爲撫卹地方人民之用但因庫幣支絀此欵迄未發給現該省米價飛昻貧民待賑所有救災要政在在需欵該項賑欵十萬元可否於闗稅收入先行騰挪撥交賑濟之處仰即電復以憑轉飭知照 
　　翟省長致林葆懌函云粤省米荒民情惶懼加以運船稀少來源日疏以致米價益昻救濟實不容緩現據紳商各界呈電主張暫行借撥海軍兵艦一兩艘前往各埠載米回粤以裕來源查此節關係重大敝處未便遽准用特縷陳一切希爲查照賜復聞林氏以海軍兵艦來粤者祗十一艘船數無多且均分駐各地防務重要遽難臨時抽調故於借船運米之議尙未准行 
莫督翟省長致廣西電云南寗譚督軍桂林陳省長鑒粤省粒食維艱向賴外方輸入益以上年兵燹水災產額銳減來源復少米荒大起呼籲頻聞現由九善堂總商會籌辦平糶赴桂購運藉資救濟兩粤唇齒誼同休戚合懇貴督軍省長推惠鄰疆通飭地方闗卡一體暫弛禁米出口俾便採購而資糶運粤海民生皆拜其賜盼復施行至感鄰誼莫榮新翟汪同叩有印 
[山東森林局長之彈劾案]  
　　魯省匪亂如麻由於政治之腐敗政治腐敗由於賄賂之公行此固盡人所知也上年省議會彈劾某當局之賄賣差缺案計三十餘起並請出席質問旋因宣佈戒嚴閉會直至去冬二届省議會成立開會又有官吏彈劾案多件大抵以貪贜呑公之案居多數亦間有自行敗露如高審廳茅書記受賄而盜卷宗之類最足異者爲森林局長張鼎被人控揭一案業經地方檢察廳訊明屬實於去年十二月三十一日起訴乃前日地方審判廳第一次傳訊張鼎規避不到特具假單稱奉督軍令出省公幹原告以其揑冒乃將張鼎之所具假單黏呈督署控其欺罔不知如何了結也茲將省議員孫鴻賓等十一人所提出之彈劾案錄下爲建議事竊模範森林局局長張鼎瀆利營私坐擁局長之名實爲敗壞林業之魁任事數載林場面積尙未測量森林施業盡行舛謬若不急加整頓則山東林業將無由發逹之一日茲將該局長劣跡附列於左（一）尅扣夫役工食查審計院施行條例不准各機闗尅扣夫役工食乃該局第一支局工頭趙保林月發工食十五千該局長竟報銷大洋十元第二支局工頭叚光華月發二十四千該局長報銷十元巡勇四名每名月發工食十五千該局長報銷大洋六元長工十二名每名月發工食十二千該局長報銷大洋五元統計每月各項工食每元按二千六百文計算每月共尅扣三十餘千此項扣欵盡歸私囊該局局員柴某前已屢次在省公署控告但實業科科員李琪來素與張鼎朋比爲奸力爲袒護而張鼎恃此護符遂更肆無忌憚（一）浮報短工工食查分水嶺森林局於民國五年十一月移柏樹一萬四千二百八十株於第一區六里山共僱短工三百七十五名澆水僱用短工六十七名在内計短工每名每日發給工食三百六十文而該局長報銷大洋二角且報銷每工數目與實用短工數目大相懸殊有該局局員柴某呈繳地方檢察廳工頭趙保林親筆工人數目單爲證（一）虚報子種價值查分水嶺第一支局購買子種係山工頭趙保林經手伯子每斤八十文係由八里窪殷家林購來張鼎每斤報銷京錢數百文柳埠第二支局購買子種係由工頭段光華及長工田立慶經手柏子每斤京錢八十文核桃每份（計百二十個）京錢三百文桃杏各種每斤六十文山查每斤京錢四十八文張鼎報銷各項子種價值多者百餘文少者亦不下百文似此用少報多流弊何可勝言（一）宿妓買妾商埠緯四路福東里榮喜班妓女王六仔係著名妓女凡在該班寄宿者每夜夜度資不下八元張鼎自去歳五月間卽與該妓女結不解緣每夜在該班寄宿不下六閱月之久約用大洋千餘元至十一月間張鼎將該妓買出爲妾又用大洋五百元查張鼎每月薪金僅五十元周年始得六百元現因該妓一人數月間竟耗大洋一千數百元之譜張鼎原係寒家子斷無此項巨欵供其揮霍卽就宿妓買妾而論已干犯官吏服務令第二十六條之規定（一）任用私人張鼎自買該妓爲妾後卽在青龍街武姓租居因武姓闗照頗周無從酬報遂將該局書記一職派武某充當又將該局會計一席派伊五胞弟充任以便舞弊（一）曠廢職務張鼎身充局長理宜常赴各局視察乃任事二載有餘除奉委赴柳埠查勘牧場不計外僅赴支局視察二次以致所栽樹株大半枯死且張鼎林學智識及一切技術扞格不通之處甚多故經營該局數年全場面積尙未測量造林案與施業案亦皆闕如至今未行成立如此辦法將何以爲造林者之模範乎曠職之罪猶小而貽誤山東林業之罪實大 
[九江近事]  
　　陳贛督今日（六號）由寗乘江元兵艦抵潯旋趁車晉省本城文武各官均率隊往迎聞陳氏帶回七年公債票二百萬爲贛省軍餉之用 
　　此間電話局因與電燈交又電線相距密邇去歳已函電燈公司改換保險線以防觸電電燈公司當即飭人前往換綫嗣以工人缺乏一時難予換齊電話局又函警廳請其向電燈公司質問謂如不速換綫即行報部電燈公司已覆警廳謂如電話局果欲報部即請部派員前來調查電燈電話辦理情形相與比較云云蓋兩方已有意見矣 
　　南潯車自舊曆正月初二日起運來安武軍甚夥現分駐於城内 
　　潯商會會長金至大因不洽與情已提出辭職書後又經各商帮質問辭職理由現聞金已將該會鈐記交副會長暫管以表示其辭職决心 
[南京快信]  
　　王克敏昨日由滬來寗下午二時即偕朱總代表同謁李督晤談約一小時卽辭出聞方樞亦因要事於昨日晚車來寗准今日午車卽回滬有定本月十五開會說朱總代表赴滬尙未定期 
北代表秘書長周詒春今日午車赴滬 
李督昨召齊鎭守使到署商議酌派人員赴滬辦理開會及一切招待事宜 
聞熊希齡定後日早車南下王芝祥電告改蒸日出京莊藴寛今晨抵甯軍警各機闗派員赴浦車站迎接張其煌昨由滬來甯今日午車卽返滬 
宋育德昨由滬公畢回甯卽謁李督報告一切 
公府侍從武官李馨明日乘津浦車回京 
馮國勳由滬交缷事竣昨日來甯 
此間各團體對日本要求擬聯合開會公推代表謁軍民兩長請電亦堅拒 
李督創辦之和平公報定本月二十一日出版 
贛督軍署諮議譚毅已於前日回贛 
[杭州快信]  
　　警廳長奉督軍面諭西湖白雲菴發生船户黄小元行刦案應卽從嚴取締現查西湖船隻有遊船自用船漁船濬湖船四種已規定章程十三則加添巡船兩隻每年領照一次自三月起一律實行 
司法部昨訓令高檢廳曁杭鄞金永各廳學習書記官十九員内王烈文等十七員尙與資格相符其章樹梅等二員應予更換 
缷任運使袁思永准十二日偕衆議員王錫榮起程赴滬俟十四日在斜橋路爲太夫人上壽後卽行北上新任蔣運使以署屬人員太覺繁冗前任向以任命委任兼充現將任命取銷月薪一律裁減其調查員每月四十金者减爲十六元近日已紛紛辭職 
紹興肥料公司風潮雖已平靜而内部意見仍形激烈搗毁料缸各犯業由縣署判處徒刑兩年兼科罰金聞該公司限於資本至今尙難開辦 
省垣錢　上年受平現影響各莊虧耗殊多現定明日（十一日）在錢業會舘召集同業全體集議維持辦法地方通信 
[蘇州]  
　　反對電燈公司之進行巿民協會反對振興電燈公司戰次會議迄今仍未解决近悉觀前大街粤商廣南居嶺南春等各商店均已停止燃點函知該公司將電燈拆除而養育巷　前街一帶商店亦在會議改製水月燈云 
[杭州]  
　　禁革現洋去水浙江財政總與中國銀行迭籌鉅欵壓平現水方冀此後商民永免損耗之痛苦乃近聞寗紹方面因年下洋單薈萃有二三百萬之多竟有藉口新正現洋無用發生去水名目自數角至一元不等（例如現洋一百元祗作九十九元算）旣有去水難保不再升水實於幣制前途大有妨害業巳請省公署通令各縣禁革矣惟南巿自革現後錢業大受影響大同行收帳者計有恒源慎德源昌鉅豐乾泰乾源泰來震恒等八家而小同行停業者亦有十餘家 
[濟南]  
　　匪燄猖獗之東臨刻據來自東臨商人云河岸一帶匪燄迭經官軍分路剿辦不但未嘗稍戢近且愈益猖獗舊曆除夕突有大股桿匪闖入平原萬城高唐夏津等縣大肆搶架焚殺該四縣知事聮銜飛電告急張署督接到警報當即飭令第一補充旅率領所部迎剿本月二日即移節高唐親往督戰詎料匪勢浩大次日（三日）與匪遇于夏津境内　戰六小時未分勝負故日前（四日）來電調第五師九十四團二營携帶鋼砲一尊機關槍兩架迅往夏津會剿日昨又電調十七圖三營全部開赴高唐兜剿云 
[武昌]  
　　各局廠之新調查武漢各廠七年分之營業如下紡紗局扣至舊曆臘月底止據外間傳說盈餘在六十萬以上織布周扣至臘月底止據該局司務員云盈餘在四十萬以上官錢局七年全年分（舊曆）所有盈餘在七十萬以上該局長於分紅一事早已呈請財部照准大約舊曆正月半前即可實行云化煉廠辦理不善虧折十除萬以上造幣廠總計餘　在五十萬以上此廠就陽曆年關扣算故其分紅亦在陽曆年關之前漢陽針釘廠自張文襄創辦後因辦理不善致虧耗鉅欵前清末季即行停辦然似此久棄殊爲可惜曾派實業科長張賡陛會同實業廳長魏宗連前往查勘一次據稱機件尙未損壞如稍加修理即可製造務省署特飭實業廳招商承辦五日實業廳已函告武漢兩商會招商承辦并通知各省實業廳代招諶家　造紙廠自前清收歸官辦虧折甚鉅上年財政部委張執中來鄂充任廠長清理廠務耗費甚多茲據該廠人云前住廠長丁道源月前來漢清理交代就緒新任張廠長刻已具報財政部預備採買原料開機製造報紙以應銷路 
[南昌]  
　　十四處統稅局長之發表二月三日江西財政廳發表統稅微收局長一十四缺九九商捐一缺除福建人應汝翼一名爲候補知事外其餘則簡任職六人本省人三人財政部存記五人其委定缺分如下吳城統稅徵收局長楊會康二套口統稅徵收局長陳富元三江口統稅徵收局長王光蠻巿　統稅微收局長李家溎沿溪渡統稅徵收局長陳一龍大庚統稅徵收局長吳孝忱姑塘統稅徵收局長李經筵黄江口統稅徵收局長張超南贛縣統稅徵收局長熊正喧德安統稅徵收局長應汝翼謝埠統稅徵收局長楊統　三湖統稅徵收局長羅本持樟樹統稅徵收局長蔡康祚弋陽統稅徵收局長陳治九江九九商捐局長張學勳雜評一 
[實業與華僑（默）]  
　　吾國實業前途發展每希望於國外之華僑顧雖當局極力招徠而華僑之回國寥寥者實有數種原因一爲華僑對於祖國之信用日見薄弱歷次往事均足消滅其内嚮之心二華僑所得之實業經騐與内國之實業經騐不同不免因無把握而裹足三華僑之財產率多固定縱有大資本而每苦無法携以辦祖國之實業有此種種困難原因而欲冀其奮然回國非政府於國内建樹一二偉大之事業足以資華僑觀感而堅其信仰者殊難成爲事實也然則今日政府果有誠心期待華僑之意惟在於内國之實業竭力整理之豈徒一二空言之文告所能有效哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[南北和議之進行]  
　　南北兩方代表推定起草員草定之會議規則如下第一條會議時雙方總代表及各代表列席第二條會議時由雙方總代表發言第三條議題由雙方總代表協定第四條議題旣經開議總代表認爲應開準備會或審查會者由雙方總代表各指定代表若干人聯合行之准備會或審查會擬議事件仍由總代表取决第五條會議時由雙方總代表各派秘書二人記錄並會同整理保管記錄文件第六條會議未决事件及準備會或審查會擬議事件雙方代表及秘書均負完全秘密責任第七條會議時不許旁聽第八條本規則由雙方總代表簽定施行 
平和通信社消息云平和會議規則前經雙方協議推定章胡汪方四君起草内容原文尙未探悉惟聞末條云本規則經雙方總代表簽定之日實行約在明後日此項規則先由唐總代表簽字寄往南京請朱總代表簽字後即可决定南代表缪嘉壽郭椿森兩君於今晨返滬聞在甯與北代表朱總代表接洽情形極爲圓滿前德國總會早經决定爲平和會議之會場所有籌備一切事宜均由李督前次派遣護送各代表來滬時之招待各員料理現聞李督忽將所派招待各員一律調回刻由北方代表自派人員暫爲辦理各務陜西問題南各代表今日已同在滬之北方代表切實交涉聞北代表吳鼎昌方樞今已回寗與朱總代表籌一陜事解决方法並電京促實行停戰蓋此事不獨南代表負有責任即北代表亦自引爲須同負責也南方選派代表條例前經國會議决咨請軍政府實行茲據由廣州來滬之某要人所談謂此案已經軍政府咨交國會覆議咨文内容略分兩節一總代表經國會同意查與約法第三十四條不合且唐總代表行使職權已久軍府即勉强通融請求同意亦近贅文二南北代表職權之差别及分量須經雙方之協定始不背對抗精神未便遽爲規定且總代表有全權字樣與分代表區别已明根據上述兩層理由故交覆議云云 
[關於遣送敵僑消息種種]  
　　遣送敵僑事務局自日前開幕以來正在次第布置計内部共分三課（一）洋務（二）文牘（三）庶務惟三課主任仍未派定據聞内部人員係護軍使署内各課員司兼職居多文牘係杜梅叔主任庶務係軍需課吳思浩洋務係蔡會辦所派現未派定聞明日（十一日）當有正式發表云 
　　遣送敵僑事宜曾經政府决定先就北京西峪寺之敵僑及在滬旅居之上等敵僑爲第一批之遣送其各埠來滬敵僑將爲第二批之遣送聞已發出通電致各省督軍省長轉飭所屬限境内敵僑統於二月二十五號來滬候船并須知照各敵僑對於己之行囊財產早爲整理云 
　　又聞驻滬和總領事日前致江蘇特派交涉員署略謂此次實行遣送敵僑其間各埠來滬之敵僑待船者亟宜預覓相當處所安置以資接洽在中國爲敵僑待遇體面計自應在華界覔得相當處所安插俾各敵僑有感激之思想使無其他發生之虞聞盧使於昨諭令上海縣知事沈寳昌趕爲籌辦沈知事奉諭後先與上海醫院商讓惟該醫院係最要機闗斷難停辦現正向普益習藝所商借聞已允可尙須另覔一所以備普益習藝所之騰讓租界方面聞已向法領商定前同濟醫工學校校址爲各敵僑之安置處所云 
　　又聞遣送敵僑一事其最難者係輸送之船雖曾議過以法郵船斯蒂芬號等然因闗於飲食器具頗難配置緣此間往德之海道預計路上須二月之行程並須經過冷熱洋面本無如許之途程因該郵船所走之道係繞道赴德據聞如須往德在船須備齊冬夏衣服始能放洋云 
　　遣送敵僑事務局昨接内務部佳電開辦理遣送敵僑出境事宜上海現巳設有專局各地方護送敵僑赴滬日期及人數行李等均應先行通電接洽除分電外特電查照其抵境日期亦希隨時電部爲要 
　　江蘇陳交涉員滬海王道尹昨電北京院部及軍民兩長略云本月七日奉大總統令派陳貽範爲管理敵僑財產事務江蘇分局長王賡廷爲副局長等因奉此貽範賡廷遵於十日兼職理合電陳所有局務一切進行布置再行具文呈報云云昨日正副局長正在交署布置聞係先組二課再由各機關派到員司後再行規定云 
　　滬海道尹公署昨接江蘇督軍省長會銜電開頃接内務部艶電開辦理遣送敵僑出境事宜上海已設有專局各地方護送敵僑赴滬日期及人數行李件數等應逕電接洽仍分報爲荷等因王道尹當即轉行廳縣一體知照又接江蘇省公署電云本月歌日電致内務部以關於敵僑出境應注意辦理事件第三條發給通知機關並無明文規定究竟是否在設有警察廳地方由警察廳通知未設警察廳地方由縣知事通知應請迅核電復又前接農部電敵僑應分批遣送普通者歸入第二批究竟應行送滬之普通敵僑是否歸入第二批並請詳爲電示俾可計程填入通知等因譯發去後茲接處日復電開歌電悉發給通知機闗自以原登錄之該管地方官廳爲便至遣送辦法已定爲同時由滬上船遣送回國不再分批貴省敵僑應請仍照本部宥一電以二月二十八日到滬爲準等因查内務部宥一電業已勘日會電令遵在案蘇省敵僑旣須於二月二十八日到滬爲期甚迫合亟電令遵照迅即分别通知並依照迭次電令妥籌護送電呈查核母稍延誤省長齊庚印又接江蘇督軍省長會銜電云頃接内務部支電開貴處所屬各地方如有敵僑開設之藥房無論共同獨開希即查明將舖主姓名一併電復等因除分行外仰即查明於三日内電復以憑電部勿稍遲延云云王道尹當即轉行廳縣一體遵照辦理矣 
遣送敵僑事務局盧蔡兩局長在救火聮合會設立滬南事務所昨淞滬警察廳徐廳長將奉頒遣送章程通傳所屬各區署所一體遵照其文如下茲依據處置敵國人民條規第五條認爲必要時得令其出境之規定並爲出境後回國之便利已雇定船只停泊滬埠仰該敵僑預備一切限於二月某日起程抵滬會同上船勿得自誤特開例各條件通知遵照（一）自用物品携帶回國但應將行李件數開報該管地方官廳（二）家具等物得自行變價（三）未能携帶回國各財產應開單送請地方官廳接收保管（四）如確有急病不能出境應於三日内向地方官廳聲明派醫診明（五）如有必須聲請事件須於五日内提出（六）地方官廳及管理財產事務局隨時命令事件闗於敵僑出境應注意辦理事件一奉令後對於出境各敵僑應即分派警察就敵僑住所嚴行監視敵僑外出時應派暗探隨時注意如遇敵僑與其他敵僑及他國人接洽事件時尤須特别注意倘有必要情形並得加以限制或禁止之二對於出境之敵僑其國籍於事實上有無變更應加注意三應令出境各敵僑應於接電後即行通知其通知及各種文告須附譯外國文字通知程式另定通知書中之起程日期由地方官廳計算程期約定以二月二十八日到滬爲準四敵僑得將携帶回國之需用物品先行預備由原設檢查機闗施行臨時檢查並以適宜之方法將行李編列號次以便查點五各敵僑得將家具服物等自行變價内務部另有電六警察機闗辦理敵僑出境事務得知照軍隊協助（未完） 
[中日貿易博覽會之籌備]  
　　日人山科言綏梅園篤彥因提倡東亞商業及中日親善起見將在上海開一中日貿易博覽會其出品除由該國大阪貿易同志會北支那輸出同業會大阪輸出同盟會神户日支實業協會及該國各項鐵工場所擔任外并徵集吾國各省出品陳列其陳賽各物以中日各項機器爲主體各項商品爲參考會所假定本埠公共租界三馬路天外天舊址會期則假定兩月（陽曆四月至六月）現已從事籌備并有吾國留學日本大學畢業商業學士王蔭藩爲理事長前清南洋勸業會工藝館主任沈敬思爲籌備處主任總裁會務則爲山科梅園兩君云 
[戊午年各業盈餘之調查（八）]  
　　烟葉自吾國開放海禁後捲烟輸入烟葉遂由洋莊購辦製造雪加捲烟等用卾浙贛粤等省均有出產共行家均在法租界永安街一帶歐戰以還連年生涯寂寞去年秋冬後洋莊漸見活動法國荷蘭英國日本等商均有購辦尤以法商爲最多茲將該業盈餘之數調查列下豫大八千兩泰來八千兩德記五千兩鼎記四千兩春記四千兩厚記三千兩生記三千兩發記一千兩昇記一千兩 
　　洋木商滬南木商盈餘調查已紀昨報惟南北巿尙有專營洋木之各行即花旗松洋松日本松木等類自歐戰後海舶稀少洋松滬巿大缺竟成供不應求之勢故久記一千丁已一年獲利至四十餘萬之多去年夏秋巿上祇東洋松一項以代美貨應用後至初冬時節歐戰終了舶運漸通花旗洋木大至巿價跌至七成光景執貨者無不棘手惟久記等之得獲盈餘者幸賴自設鋸木公司故尙能獲利茲將去年盈餘之家列下久記十萬兩順泰三萬復記三千兩 
[世界新聞協會會長參觀本報紀]  
　　近世西洋各國皆以新聞學爲一種重要學術是以有世界新聞協會之組織每年集會一次以互相研究謀報紙之進步本年已定於十一月十一日（即歐戰休戰紀念日）在澳洲之雪特南城舉行議題爲報紙自由郵電特例通信社之改良等該會長威廉博士（即　　亞斯華君威廉博士 
　　美國米梭里大學新聞科學長）以世界有日趨大同之勢新聞界首宜溝通特偕日本東京廣告報經理法蘭休君來華邀中國報界前往與會因法君前曾旅滬與記者有舊故特介紹威廉博士於昨日下午五時半來館參觀並欲邀記者往澳與會同來者有美國意理拿愛省慕世哈報經理亞斯華君由記者與本報總理經理導之參觀先至營業部參觀威君曰布置極似美國之紐約日報次至機器房威氏曰此機每小時能印四萬八千張不獨可稱中國第一大報即在世界大報中亦佔一位置矣再次至照相銅版部排字室紙版室鑄字室等處繼至藏書樓見有全國縣志千餘部則又謂就此一端即世界各大報亦不易　嗣又索前四十年之本報則又讚改良進步之速最後作極長之談話大致謂甚望中國政府及全國國民均能受本報之指導不久即成爲富强之國云云末由本報照相部攝一影而出今日上午即乘早車赴北京矣 
[烟酒商人公讌駐京代表紀]  
　　中國烟酒聯合會昨午公讌駐京代表聶允文等十時餘如謝復初張俊臣張桂臣紀史若蘇玉如及各業代表等紛紛而至計五十餘人首由主席陳良玉舉觴代表全體表示公讌之誠意次由聶代表答詞席問並由謝復初等討論發起團體聮合會問題以期組織一大團體爲政府之後盾次籌議第三者干涉和議發言權問題對於顧王二專使均認爲眞正民意之代表并擬通電表示民意賓主盡歡而散 
[外洋輪船陸續到滬]  
　　浦東太古藍烟囱公司碼頭近日由外洋陸續到滬之輪船每星期已有一二艘前日熙春從英屬各埠載貨來滬計五金居多缷去後即開赴日本俟在日缷清再行返申運貨至英又昨晨克利散沙亦由美洲各屬航行到滬計裝來雜貨五金等件待清缷後即日亦須裝貨出口 
[米價逐漸增漲]  
　　米糧弛禁出口問題該業中人相傳已有數月惟江蘇督軍省長鄭重其事擬取决於省議會然後發表今聞滬南已有數米行於新正抛售與某洋行計數爲二萬石每石價六元六角半訂期陽曆三月六號以前交貨故市上前昨兩日到船雖有而巿價遂被提升每石現已七元三角較之紅盤已漲起五六角矣 
[滬紳電請勿弛米禁]  
　　滬地紳董姚文枬及上海各巿鄉經董陸文麓等二十八人昨致北京電云北京大總統國務院鈞鑒蘇省户口繁盛農鮮蓋藏全頼米價常平保持治安秩序近幸齊省長堅持米禁民食賴以維持慮有藉口他端輾轉輸出者籲懇電令省長勿爲所動萬民幸甚大局幸甚　　tlawso.E.rM　　amainiW.W.rD 
上海公民姚文枬莫錫綸陸文麓劉增祥王廷奎趙履福李祖祐秦錫田秦錫祺朱日宣李鴻翥錢允利黄申錫賈豐臻丁熙咸沈周劉志濤沈寶寅錢椒戴元貞梅宗泰周文熾談壽基盛麟書施其光趙光弟潘光賓陶鴻翔灰 
[財部維持土貨之公文]  
　　上海稅務所接財政廳訓令云本年一月二十九日奉財政部訓令内開一月五日奉大總統令海關稅則旣經議改常關釐金亦應行土貨優異之法科條之不便民業者悉予廢除土貨能更新製造者優予奬勵該部責有專屬其隨時條議以聞等因本部當將維持土貨所有常關釐金經過减免情形於本年一月十五日遵令呈明旋奉指令呈悉此令等因奉此除分行外合行令仰該廳長遵照轉令所屬實力奉行並將應興應革各事宜悉心籌議速行呈復以憑核奪原呈抄發此令等因到廳奉此合行抄呈通令各該局所長一體遵照實力奉行母違此合計抄財政部呈文呈爲核議維持士貨先將常關釐金經過滅免情形遵令呈明仰祈鈞鑒事竊本年一月五日恭讀大總统令命通商惠會古稱美政（中見命令從略）該部責有專屬其隨時工商各省條議以聞此令等因奉此仰見子惠黎元利用厚生之至意薄海人民羣殷喁向矧在計部職責攸關敢不祇承德敎共勵遵行溯自民國建設以還干戈擾攘迄未敉寗軍費浩繁疲於供億閭里既感流亡之痛司農益興仰屋之嗟本部總理財務雖以百孔千瘡艱於應付而繭絲保障每飭所屬以兼營國計民生必统全局而並顧歷年來對於土貨减免釐稅曁提倡新制貨品之案業經酌予核准施行者如人工手織土布棉物特免稅釐用機器仿造之洋貨及棉紗除起運闗局征稅外概免重徵出口紅茶亦經核减捐率此外如　粉麩皮及監獄出品敎育製造用品等項皆先张免征釐稅令行各省廳闗遵照在案此優遇土貨奬勵新製之經過情形也至蠲除苛細禁止留難本部對於經徵各官吏亦經三令五申藉期廓清積弊而蘇民困茲奉明令應再由部通令各省區廳關實力奉行並將應興應革各事宜悉心籌議呈部核辦用副我大總統軫念民情宏濟時艱之至意除奬勵航業籌設勸業農工等銀行改良農產權行林牧諸要政應俟會同農商部隨時專案呈復外所有核議維持土貨先將常關釐金經過减免情形遵令呈明緣由理合具呈伏乞鑒核訓示 
[第一艦隊林司令來滬]  
　　海軍第一艦隊司令官林頌莊由粤附乘商輪於前日到滬假寓滬北某旅館内昨日午前驅車馳詣海軍司令公署晉謁藍總司令面陳一切良久始返 
[丁寳銓被刺三誌]  
　　庽居山海關路二百四十八號門牌前清晋撫丁寳銓於本月八號被人暗殺各情兩誌本報昨晨新閘捕房捕頭至公共公廨禀明案情並稱該家屬至捕房請求免騐經俞襄讞與英包副領事得禀以此等暗殺重案將來緝拿兇犯須憑屍棺及當時在場之見證口供方能着手進行所請免騐礙難照准故於午刻帶同錄事等乘坐馬車同蒞丁之庽所當由丁之家屬及友人鄒應　招待入宅導至丁停屍處檢騐委係被匪開槍擊中要害身死遂填明屍格就中堂設座獻茗畢命傳一號捕頭至前詰據禀稱上星期六我得警報後即親至丁君庽所據云丁先生於是日午前九句鐘乘坐包車欲往北四川路救濟會西醫毛根處甫經離庽未遠突被兩人開槍狙擊丁君中彈即囑車夫趕緊車回家中登樓而車夫至捕房報告迨至十一句鐘至十二時復將丁送仁濟醫院下午六時由其家屬將死者車回家中延至夜半十二句鐘身死云云繼據西醫柏君投稱上星期六上午十句半鐘我接到毛根先生電話即往丁君庽所察視丁身中三彈當即設法鉗出一彈而肩膀頸項兩處受傷腹下受有皮傷至十一句鐘又來請我據稱痛苦不堪小腹有血塊流血甚多遂往用藥敷治等語又據包車夫陳大供稱去年大除夕由鴻興里徐先生薦我至丁家爲包車夫上禮拜六主人往北四川路乘坐我拖至山海闗路朝東大通路附近山海里口聽得槍聲我當時疑係紙爆嗣聞主人言不得了我被打死了兩語聲音狠低當即命我速拖回家惟吾主被擊後頭上所戴之帽失落我目覩有兩人往附近小弄内逃奔均身穿黑色短衣其身材長短彷彿其時我拖車往東而匪人手槍從南面開擊我聞得兩響第一槍我因低頭奔跑並未留意迨開第二槍主人即囑我停車拖回家中遂喚陳姓當差到來將主人扶掖上樓已口不能言語云云旋據西醫毛根聲稱死者一月之前對我談及袁黨反對我須請捕房保護之語惟查死者交游極廣並無南北黨派曾有人在住宅後樓開放手槍一次惟此次丁君遇害與焚士及國會選舉議員事似有關係云云中西官訊畢會商之下援筆判曰騐得丁衡甫委係被匪槍擊中彈身死准由該家屬先行棺殮聽候緝兇究辦 
[包探偵獲盜黨機關]  
　　哈爾濱捕房華探目劉森堂包探嚴阿慶偵知住居虹口開封路之海門人陸阿二與張永明及已獲之張洪三殷金良等組織盜黨機關專事搶刦華租各界舖户居民財物爰特禀明捕頭密往將陸與張永明一併拿獲抄出六響手槍一支子彈二百顆帶回捕房經捕頭研詰口供一過諭着嚴行收押聽候查明解廨請究 
[李督軍電飭緝拿案犯]  
　　江蘇李督軍查得謀殺阜寗紳士王以昭案内之兇犯胡二毒手徐伯容于伯華等三名尙另犯在寗滋擾拒捕官兵情事今悉均已逃匿上海自應從速嚴緝故於昨日電令淞滬警察廳等迅即派探密拿務獲解寗訊辦 
[日華紗廠女工罷工續紀]  
　　浦東陸家嘴日華紗廠罷工等情巳誌昨報茲悉該廠罷工原因緣該廠大阪日人田邊以去歳接盤後雖多方改革營業仍不能獲利故從本年起更籌整頓内容辦法推算粗紗間女工每日工作狀况規定以亨司計算工價每亨司計紗十磅工價三釐每日可做六十亨司可得工資一角八分此項辦法在日本工廠已通行成習而滬地工廠尙屬罕見以是各女工羣起反對要求循照向例其理由則以照亨司計算工價於工人方面損失甚鉅且向日每人每日應得工資若干即可預算用度今則入廠工作時或有損壞機車等事工人損失尤多等語嗣因要求不果遂相率罷工粗紗間一經罷工其他各部份工作均不能進行故昨已全部停工該廠門首貼有通告謂以亨司計算工價於工人利便實多而勤懇之工人能多得工資尤爲廠家所忻喜經此改革是後不再有所變更云云然須經該廠多方勸導各女工仍堅持如初昨日上午九時許有女工一百餘人相聚渡浦前往二馬路該公司總賬房懇求大阪日人田邊氏垂憐女工生活艱難取消亨司名目仍照舊章辦理當經田氏勸各歸家靜候辦法勿得聚衆滋事該女工等始各含涙而歸拖泥帶水情形頗極狼狽 
[再紀美孚棧小工之風潮]  
　　浦東美孚火油棧小工因於本月八號向工頭要求增加工資未遂釀成罷工風潮略誌昨報茲悉該棧小工共有三百餘人向由總工頭陳桂記向棧東接洽擔認雇工扛運每擔力資八文近有該處光裕油廠巡丁頭目施某因覬觎此項生涯謀挖未成乃於是日午後二時身穿號衣至碼頭内喝令小工停工並向衆演說稱該棧原發工資每擔十六文半被工頭呑蝕因念爾等俱係苦力之輩無力與較故余代抱不平代爾等向洋東處述明情形要求酌加如不逹到目的切不可上工云云以故工人大半停工散去當由駐棧縣警察第六區派出所巡警將滋鬧之小工驅逐出外施某亦乘間逸去昨經工頭陳桂記飭人至虹口另雇小工百餘人發給竹籌照常入廠工作一面以施某煽惑罷工破壞營業等詞赴法庭起訴 
[律師重行考試之部令]  
　　司法部近查江蘇省律師計有四五百人其間程度不一濫竽充任者亦屬不少現擬嚴行取締重復考試聞考試之主要如係任過法官三年現充律師者得可免試其餘悉須考試巳由部令行高等廳轉令寗滬律師公會知照矣 
[再誌看守所長之撤換]  
　　上海地方檢察廳第一看守所所長楊桂亭因疏於防範以致於陽曆本年一月二十七號夜脫逃要犯陳德寶張魁俊等二名迭經　檢廳林檢察長限拿無獲是以申詳蘇州高等審檢廳請示辦理經高檢廳長王樹榮將該所長楊桂亭撤差遺缺以王馥充任等情已誌昨報茲悉楊缺實以江寗地方廳看守所長汪維藩接充至江甯看守所長則以江蘇高等分廳看守所長王馥調任業已分别飭知現汪君定於即日來滬接任云 
[泉幣局裁併之知照]  
　　松滬護軍使署前日接中央電令略謂幣制局現將財政部之泉幣局劃歸統轄並改設泉幣鈔劵二處每處各派處長一員分科治事以清權限業經改組定妥令仰查照等因盧護軍使昨已分令所屬一體查照矣 
[高昌廟區救火會開會]  
　　高昌廟警區李巡官於去冬發起籌捐重組安鎭救火會曾將器具龍頭皮帶及儲龍房屋一併置辦完竣昨日午後二時特邀集地方商董開成立大會會議選舉會長及辦事人員曁討論經費及一切辦法旋由公衆議决推舉名舉會長一員並推定劉竹溪錢裕基爲正 
 
 

Page 11

 
 
　　副會長姚錫恭董錦祥爲評議員任殿卿爲庶務員張文才爲調查員儲伯藩爲會計員張孝悌劉少溪爲書記員所有經常費等應由會中擔任勸募每逢陰曆朔望二日齊集會員演習救火技藝議畢散會時已四下鐘矣 
[旅滬閩人定期開會]  
　　旅滬福建同鄉會因南北和議即將開始閩省善後急待商榷特定十三日在四馬路三山會館邀集同鄉開會討論云 
[各學校消息彚紀]  
　　巿北公學滬寗車站慶祥里巿北公學男女兩校創辦四載畢業二次敎授注重實用管理力主嚴肅來學者日衆自本學期起擴充校舍除原有高小國民兩科外於男校添設乙種商業科附設商店聘聖約翰大學預科畢業潘有猷主任聖約翰大學畢業廬祖霈爲英文教員於女校添設國文專修科及文算簡易科聘前任吳興女子師範學校教員趙畹芳女士主任並聘包延佩爲國文敎員現定二月十八號開學 
　　　銀樓業小學大東門外花園弄銀樓業高等小學校定於舊曆正月十二日開校十七日上課該校各級均有餘額刻正從事招生 
　　會基小學巿立倉基國民學校原假　學會房屋開辦前因該屋訂租期限己滿兩方俱無意繼續由該校長吳璧澄商准巿經董陸崧侯假定城内藥局弄餘慶里赁屋開辦定十六開學 
　　上海公學白克路上海公學自上學期江南中學全部學生併入後校務益形發逹本届招生如星加坡蘇門答　等處華僑子弟送來求學者較上年益多該校理化一科本學期特聘前農商部農事試騐揚化學分晰助理金蓉屏君爲該科主任中學三四年級每週增加一小時並恐新生擁擠特另闢教室二間刻正布置一切其開學期則爲陽曆二月十四日云 
　　中華國校傳習所白克路餘慶里中華國技傳習所爲南洋大學武術教員劉震南創辦歷年學員逹二百餘人該所除教授武器空手外隨時演講拆法用法去臘招募學員報名者頗多茲歳於首擬更募集一次昨已通函各學員矣 
　　紹興旅滬學校虹口東唐家弄紹興旅滬學校開辦三載學生巳二百五十人近日報名者更爲踴躍校長朱堯臣擬大加擴充現已添闢敎室另備寄宿舍定舊曆正月十六日開學十七日上課 
　　君賢女學南巿花衣街裹施家弄羣賢女學校於本月十八日開學二十日上課 
　　中華美術學校馬立師長浜路中華美術學校定於本月二十四日開學該校本年除圖畫本科圖畫手工科仍准插班外并增選科中國畫本科各一班其敎習除舊有諸人外復添聘中外美術家擔任各科云 
　　留雲小學小南門外陸家浜留雲高小學校因原有校舍不敷應用特於去臘在校後空地另建新屋七幢並添列商業補習一課定正月十四開學 
[補錄烟酒聯合會之歡迎詞]  
　　中國烟酒聯合會開會歡迎駐京代表聶允文詳倩已紀昨報茲將該會歡迎詞補紀如下今日敝會同人以先生翩然戾至不勝其欣悅敬仰之忱特開歡迎會良玉忝荷諸同人之委託敢進一言以代逹諸同人此次歡迎之誠意溯自民國五年本會代表赴京請願時良玉得於全國商會聯合會中謁見先生蒙先生熱心贊助一面上書於國會一面提議於商會聯合會其時全國烟酒事務署鈕督辦陽示聯絡其於改良稅則一層徒託空言乃先生又介紹良玉於吕超伯會長蒙竭力疏通使良玉得以力爭并承先生帮同聯絡議員磋商再四遂於國會一致通過咨逹政府良玉曾將經過情形先後報告兩業同人不勝欽佩先生之至至六年二月間鈕督辦竟欲將公賣費之收入由臨時門改入經常門以謀牢固其地盤與本會謂願宗旨大相背馳復承先生函告到會良玉因而兩次赴京與先生籌商抵制方法擬就公賣駁議投呈意見書即送各議員及京中各報館皆賴先生扶助之力事遂中止而請願亦有希望不幸變故横生國會解散良玉亦忽忽南旋卒未獲請願之效果迨七月間共和再造梁財政總長整頓烟酒稅將專署改歸財部辦理並立煙酒行政評議會敝同人爰公舉先生爲駐京代表蒙先生毅然擔任時向評議會發表意見並將敝會報告兩業狀况提議於商會聮合會轉呈財政部而兩業之苦情得以上逹皆先生之賜也去年陜西兵匪交困人民糜爛先生因事回籍復致書敝會拳拳以前事爲憾此其熱忱高誼足以感動吾兩業同人者現在國内外和議行將開始世界大同之治當必有實現之一日稅則之改良自在意中是先生之宏願終必有告成之一日敝會之目的賴先生以進行者亦終必有逹到之一日不禁馨香祝之茲當先生遠道賁臨同人等得與晤叙一堂無任欣幸用誌數語以盡歡忱是爲詞西烟業代表穆蕚樓潘伯良致歡迎詞云我兩業同人慕先生之名已非一日今承惠臨得覘丰采莫不快慰生平先生之對於我烟酒兩業素抱熱忱而敝帮同人與先生有桑梓之誼承先生之關懷尤切邇年我西烟一業旣受苛稅又遭陜禍幾至無以自存苟非先生則下情且無以上逹今者世界和平大總統已宣布以保商爲政策從此先生得爲我兩業驅除商業上之困難扶植我兩業之生機有如春芽發生則先生之造福同人豈有涯涘哉蕚等謹代表敝帮全體以伸其歡迎之誠意謹詞 
[少年宣講團近事]  
　　派員内地宣講省年宣講團前派張樹人君往南潯一帶宣講現將事畢回滬 
　　徵求同志預聞該團組織至今已届七載對人則爲社會服務各處演講勸導對己則謀個人三育之進步近諸同志以改良風俗補助敎育責任重要範圍至廣非藉羣策羣力不足以促進步故决議徵求新同志二百人刻已訂有辦法不日實行 
[陸推事辭職赴京]  
　　前清江蘇巡撫陸春江之孫陸紹宗前經江蘇高等廳委充上海地方審判廳推事於茲將及一載現因另有差委呈請辭職遴員接替聞陸即日赴京云 
[絲廠定期開工]  
　　本埠絲廠營業去年大受虧耗閘北一隅各廠家虧本者十居其九絲繭公所總董沈聯芳恐一般缫絲女工無以謀生特向政府請欵一百萬元維持已奉核准故各絲廠定期陰曆新正十二開工者已有多家各女工聞之莫不喜形於色 
[冒收烟酒牌照稅之追究]  
　　本埠江蘇第二區烟酒牌照徵收處主任一缺於民國八年一月一日起經烟酒公賣局另換認商陳傑接充並設機闗於西門外文曜里業已開始辦公惟前主任顧元基自陽曆年終得悉撤換消息即印用臨時四聮單預向城廂内外應領牌照各紙烟酒店征收上半年稅銀各店未明情形大半繳納迨候至陰曆年終持單往換正式牌照詎所設金庭會館機闗已撤無從倒換各商店復至文曜里新認商處呈騐不肯承認各店主乃邀集兩業同人會議後知此次共被顧收去洋千餘元之譜（計發出聮單四百餘張大店四元小店二元）會議良久經某店主得悉顧元基現經省委爲本埠第二區烟酒公賣分局科長自應向彼交涉從速料理議定後即推某店主於昨前往公賣局尋顧交涉矣 
[劉海少北岸創設燈樁之曉示]  
　　各口巡工司額昨發曉示云本巡工司查鎭江闗稅務司所屬界内劉海沙北岸地方創設燈樁一座合將其情形度勢開列於左計開一長江鎭江劉海沙北岸創設上尖下寛三角形白色矮樁一座上有標桿桿上置有球式籃帽懸掛白光燈直形上下各一個係爲指明扁擔沙西南首劉海沙北首之小沙灘中間水道所行駛之船隻來往劉海沙絶岸地點而設名爲扁擔沙樁自樁視劉海沙測量木桿爲北三十八度西相距二里九分八（注意）再自樁視海北港沙燈船爲北三十三度西對成一線即係船行水道之正路以上所開度數均按羅經方向爲此合即遵行曉示各處船隻務宜留心詳記以免疎□ 
[捲逃姦佔之控訴]  
　　本邑西南鄉塘灣鄉民何錫全之妻徐氏年二十八歳去秋背夫私逃何各處找尋無着直至前日始查悉爲鄰人謝小弟引誘捲逃姦佔爲妻匿居於北橋因即馳往該處報告縣警察第二分所飭警將謝與該氏一併拘獲昨日連同原告申送事務所轉送地檢廳下午經檢察官提案預審之下判謝小弟何徐氏分别收押候究何錫全退去候示 
[大批藥品抵華]  
　　此次花旗郵船葛雷生號抵滬裝有大批藥品該項貨物係美國著名藥廠帕克德維斯公司出品交本埠慎昌總行聞該廠按月有各種藥品運華而該行爲與醫藥界共策進行起見特闢藥料部並請廠家委派代表駐華總理部務代表係亨斯樂君曾畢業於美國聮合大學爲經騐宏富之製藥師云 
[三山會館前日之熱鬧]  
　　前日（九號）爲海軍藍總司令五十有六誕辰同寅餽儀一概壁謝而司令公署官佐職員特假滬北三山會館設讌爲之稱觴慶祝是日適值旅滬閩省士紳在該會館開新年團聚會演劇酬神是以頗形熱鬧 
[被告供訴留宿婦女之理由]  
　　住居租界之江北人胡文永娶妻楊氏日前忽然失踪嗣在阑北鈞濟里向玉亭家尋見將妻及向扭入四區一分所控稱民妻因來閘北親戚家賀歳經過向家門前被邀入内覇留不放業已姦宿兩宵請爲究辦當經楊署員訊據被告向玉亭供稱楊氏前由該氏之姊許字與民爲室已出酬媒洋六元不料被胡奪娶而去心不甘服故將該氏留住家内云云楊署員諭解司法科查明訊辦 
[匪徒攫取珠花]  
　　昨晚六時許住居城内某氏婦雇車出城行至三洋涇橋北首突被一短衣窄袖匪徒由車後刦去頭上所戴珠花一隻向北而逸氏駭極狂喊經巡街捕聞聲即吹警笛帮同追捕始由一千零三十七號站崗巡捕追至德和館弄内拘獲即解總巡捕房嚴究聞該珠花值洋四百餘元云 
[兩烟案人犯收押候辦]  
　　浦東洋涇鎭居民黄阿妹近在該鎭東巿梢私設洋烟燈吸供人過癮茲爲該管警區查悉於昨晨密派長警馳往詎黄竟敢行凶拒捕意圖脫逃經各警竭力上前擒獲又獲烟客吳成元張朝生徐桂生並婦人陸吳氏等抄獲烟具數十件並烟　烟灰等物一併押解到區申送警廳午刻經劉司法科長提案研詰黄阿妹供認私售燈吸不諱吳張徐三人亦承認前往吸烟陸吳氏供並不吸烟惟此項烟槍等物爲氏所有等語遂諭備文轉送地檢廳下午經檢察官提案預審一過判分别收押候懲烟證存案候燬又眞茹鎭私設洋烟燈吸之夏培生亦經該管警區查獲將夏連同烟證移送地方檢察廳收押候辦 
[車站巡警查獲烟犯]  
　　周泉生身藏烟膏數十盒至滬杭車站擬乘車前往松江當爲巡警查見抄出烟證將周押送地檢廳訊辦 
[成衣匠請求騐傷]  
　　昨午有陳秋生者倩人扶擁至地方檢察廳喊寃聲稱浦東塘橋人成衣爲生近遭撑駕花衣船之郭龍實挾嫌迭次尋仇遭渠毆打受傷前日曾將郭龍實扭控於三區三分所各押一宵懇其轉送鈞廳不允至次日一併斥釋因此心不能甘爲特來案請求騐傷准提郭龍寳到案究懲等語該廳諭着明白補詞聽候騐明究竟有無傷痕再行訊辦 
[婦人請求離婚案近訊]  
　　夏炳生被其妻俞氏在公共公廨控訴不顧瞻養請求離異等情由廨傳訊不到因判原告發報通知被告投案候質在案茲已登報期滿夏仍未到故原告於昨延代表律師投廨陳明案情並稱被告迄已五年未見不知避往何處云云王襄　得供商之美丁副領事判令原告退候再核 
[法公堂錢債案六則]  
　　陳文奎前延赍美律師代表至法公堂控某洋人厨司丁茂全虧欠煤價洋三十九元不還一案飭傳丁不到判令改提在案昨日將丁提案詰據供稱民人與原告交易已有數年素不虧欠分文上年間向陳所購之煤因磅秤不足故民人扣去洋二元並無欠伊銀洋之事請察原告票稱商人有賬簿可憑呈鑒聶讞員察閱之下以原告控案不實遂判將案註銷 
　　永昌煤店主吳迪甫前延赍美律師控朱苗珍虧欠煤價洋三十八元一案飭傳去後朱苗珍由伊子桂山代到稱父親有事出門並不虧欠原告之洋現願將洋如數呈案請求復訊判准如所請候再覆訊在案昨又傳訊被告朱苗珍稱原告之欵實係某公司陳根生所欠與商人無涉請察該公司開設英租界地方是實原告稱雖係該公司所欠實係朱前來擔任有賬簿可證呈鑒聶讞員察得賬簿上實係書明某公司所欠廳向某公司訊追遂判註銷被告繳案之洋准予發還完案 
　　沈悅良前延賫美律師爲代表控作頭曹阿梅虧欠貨洋一百三十六元一案訊判月内理楚在案昨又屆限傳訊原告律師聲稱曹出外逾限不理仍求嚴追詰之曹供商人亦被人虧欠甚巨請求寛限數天俟商人將賬歸還判交人銀並保出外限七天理清 
　　施榮卿前控徐振記虧欠米價洋十六元一案飭傳去後徐避匿不到昨日傳訊原告禀明前情請求缺席判决判准予缺席判决還洋 
　　新瑞和昨遺收租人控房客錢李氏虧欠租洋四十一元避匿棄下物件所值無幾請求核示判暫將生財拍賣作抵餘欠俟被告出而後再行訊追 
　　丁欽堯控房客楊馨記虧欠租洋一百二十元逃逸請求核示奉判生財拍　作抵現由捕房拍得銀七十餘兩禀明公堂故又傳訊又源興號主投稱楊虧欠貨欵請求附追判拍得之銀先抵欠租源興欠欵俟被告出面後再行訊追 
[押店公所請追當本之拒却]  
　　無賴周桂芳前因竊取妓女羣芳周蓮芳等綢皮衣物向某押店質洋化用被插查獲解由公共公堂訊明判押西牢一年半贜給原告領去當本不追在案昨由押店公所延代表律師投廨要求追償當本中西官得禀會商之下判押店公所代表律師聲請一層未便照准 
[乘隙攫竊之判押]  
　　匪類邵阿雲前日在福州路（即四馬路）一百四十二號門牌某廣貨店内以購買洋襪爲由乘隙入店堂攫取賬檯上現洋四元小洋一百三十一角圖逃當被店夥范志高瞥見嗚捕將邵追獲搜出贜洋拘入捕房昨解公共公堂經關讞員會同英卓副領事訊供明確以邵乘隙攫竊實屬不法判押西牢三月以儆 
[被告臨訊不到]  
　　程志雲延律師在會審公堂控潘海槎不理擔保賬欵糾葛一案昨晨又經中西官復訊被告臨訊不到僅延律師到堂代辯因判候禮拜五飭傳被告到案再訊 
[控告掘墓案之復訊]  
　　某米店主店禮耕被鄉婦楊周氏延博良律師在會審公廨刑事科控其串同地保辛明周（即辛菊初）於前年三月間在二十三保十三圖銀固路擅自挖掘墳墓將伊祖宗棺木抛棄等情由廨訊判唐交二百元人洋舖保候訊在案昨晨由探傳同辛明周與唐解廨復訊先由原告代表律師上堂陳述案情並稱北事並非原告所目覩係憑見證知照如果堂上欲詢見證口供可以傳訊云云而被告唐禮耕亦延律師到堂辯稱此事實係本案被告受抵地皮以故本案未發之前唐已控奉公堂迭經研訊明白諭令改歸民事起訴此次唐之被控係原告楊周氏受人唆使欲將被告拘留等語經俞襄讞得供商之英包副領事判唐交原保辛斥退候下禮拜一再訊 
[西崽被控案之訊判]  
　　寓居虹口西華德路二十號洋房之西人克羅指控侍者殷史橋私用賬洋並串同沈福炳陶善生等竊取值洋二千元之金飾一案由捕將殷等三人拘解公共公堂訊判殷管押沈陶兩人各交妥保候訊在案昨晨由探將殷等解廨經中西官復訊之下以殷私用賬洋屬實判押西牢一月期滿帶堂再核沈陶仍各交原保候一個月内補提人證到堂再訊 
[公廨判罰烟犯]  
　　北西藏路一百二十三號門牌屋内之鍾三九因私設烟具容留王阿大燈吸鴉片烟被滙司捕房捕頭查見將鍾與王連同烟具一併帶入捕房昨解公共公堂經中西官訊實判鍾罰洋一百元無洋改押西牢三月王罰洋三十元無力改押一月以儆烟具銷燬 
[竊取路軌螺絲釘之稽查]  
　　滬杭鐵路任局長近因登得沿路線軌道上之螺絲鐵釘被竊賊時常竊取殊與火車開行大有危險故於昨日通令沿路各巡警加意稽查如有查見竊取路軌螺絲釘及鐵料者即行獲解從速究辦云 
[控告傭婦竊取首飾箱]  
　　閘北中公益里居户湯某前日扭傭婦粤人韋氏至四區一分所控稱被竊首飾箱一只内有值價四百餘金之珍珠金釧等物請爲究追經楊署員質訊一過命解司法科訊核 
[虹口捕房竊案兩則]  
　　浙江人戴寳餘昨晨闖入新唐家弄三百八十六號門牌居人戴寳生家竊取錫事件一副携贜圖遁被包探奚德安查見將人贜一併拘入捕房押候解送公堂訊究 
　　靶子路九十七號洋房某西人家侍者甬人史阿根因乘間行竊絲巾絲　各物被該西人察出嗚由五百零一號印捕將史拘入捕房押候解廨請究 
[縣署批示照錄]  
　　中華商立保險公司董事　應鵬等呈爲遵令修訂章程請察核轉呈由呈及修正章程均悉准予分别存轉可也仰即知照此批 
[一百七十六期英語週刋出版]  
　　昨承商務印書館見贈第一百七十六期英語週刊一册書此誌謝該册内載有美前總統羅斯福氏遺像及小傅景仰羅氏者盍往購之 
來函 
[南巿榮福里恒興里居户來函]  
　　敬啓者南巿萬豫碼頭裹街榮福里恒興里一帶居户叢雜人口頗繁糞夫往往數日一至各居户一再向其理論並許其加給酒資無如糞天下流性成錢則收之糞則仍舊遲隔數日方來一出糞車甚小居户有數日之屯積車不容裝該糞夫每每將糞汁糞水任意傾倒溝内倘或喝止不許非惟當面受其慢駡甚且過門不肯出糞祇可任其所爲以致日久溝塞滿街盈積臭穢之氣逐鼻清潔衛生四字早已不顯雖有流動崗警行過亦置若無聞各居户受此污穢之氣已半載於茲呼籲無門素仰熱心公益敬懇將此函賜登來函門内俾南巿有路政之責者有所覺悟也南巿萬豫碼頭裹街榮福里恒興里各居户公啓 
雜評二 
[罷工（邠）]  
　　同盟罷工最爲工廠所患苦工廠以工作力之强弱爲其損益之樞機罷工則必弱小或停止其工作力工廠之受損實多而間接之影響於商業者範圍尤廣爲保護工商計不得不加以嚴重之取締向之所謂有干例禁者胥此意也 
我國傭值低廉著稱於世界罷工之起原固以傭值問題爲其主因然因知識之不足而易受無稽之誘惑或狃於習慣而致疑於莫測端倪之新章如日華紗廠美孚油棧之風潮者固隨在皆有工人程度之卑下無可爲諱雖然使工人程度而增高焉工商界之殷憂正未有艾耳 
　　英國之罷工今幾徧及全國矣問其所以罷工之由曰惟午食時間算入作工時間與否耳以滬人之眼光觀之直可謂爲不值一笑而彼則爲工人與廠主間肉薄奮鬭之問題豈惟英國歐美殆莫不然蓋惟其工人程度之高團結之固致有此不可侮之勢力而資本家與勞工之闗係乃爲世界之難題今茲之罷工誠不足與同日而語然竊願爲資本家者略參以世界的眼光焉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（八）] [  一之]  
　　昨所述之一二等人物樂觀之人物也若舍此二者外亦不能盡恃美利堅爲樂土蓋其中有難言之隠類非置身局外者所能共喻誠以新大陸之人民生活程度繼長增高旣非其他歐亞諸舊邦所能比擬家族思想無闗畢生大事又非如我中國之牢不可破重以婚姻自由須尊重雙方意見故全美國之男子頗多終身獨居者而女子之不易擇偶忽忽誤却可貴之華年者似又不可勝數矣 
其第三等即豐於才而嗇於貌窮年矻矻昕夕孜孜困守牖下勉堪自食其力者流或爲小學講師或爲大學助教每月俸薪所得僅足以敷一人之用學生殫力以求亦不易於學衛上嶄然露頭角推而至於其極　不過如我國之老書生勉以敎讀終其身不復能有他種之希望也此輩煢煢孤處不識人間有家庭伉儷之樂更不知繞膝承歡爲何事者華年焂逝老境堪悲某君之詠美國小學女教員所謂人間生意盡黄葉逐風飛者洵確論已 
　　助教講師而外尙有專習一技而自食其力者焉我國女子往往偷惰不好學或并普通常識無所識而在美國婦人中苟進不足爲才媛退不足以爲良妻者則又不能不急事好學以彌其畢生之大缺陷矣昔荆妻肄業美京某書院時有一老婦人敝衣菜色每日獨往盡院之二樓中就壁間所懸畫幅摹成較小之油書片吾人苟熟視其摹本真覺妙肖不差累黍然其每繪一幀需時輒有二三星期之久每幀售金不過二三十金充其一月之所收入實遠不逮區區一苦工也記者聞其每晨必至雖風雨無稍輟其所施之勞力却又不亞於諸苦工至其自述則在本書院中更有二十餘年苦學之經騐也若並此苦學而不得則恐衣食住三事尙有岌岌不遑兼顧之勢云 
我國恒言識字爲憂患之始識字本不足以致憂患特識字者苟不幸其憂患視儕輩爲獨深耳此輩知識較高故精神上之感觸亦較尋常女子爲甚美國近年女權之說益昌故揚紫黄白三色之標幟街頭演說以警衆者亦以此第三等人物爲最多蓋天下所最易鼓動者莫如不逞之人心婦人之處困境在此輩心理中固仍欲歸咎男子之占優勢實則女權即令高出男子之上恐女子中之得志者仍不屬諸此類枯寂寡歡毫無憑藉之婦人前屆蘭卿之被選爲女議員即其顯著之明徵矣蘭卿者芳齡三五望之如二十許人其父爲銀行家固雄於資者也彼即不得爲議員固亦得爲美國婦女界第一流之人物又豈其他妄思柄政者流所可同日語耶 
老申報 
[英太子遊印度]  
　　見光緒元年六月十四日 
　　英太子前經定意游歷印度蓋將徧覽山川形勝與風俗異同之致耳茲聞其初自英京起程與尋常遊客無異地方官概不迎送餽饗道經備連地土地方尙作旅人常態也及抵亞電海口始見有水師提督率領戰船六艘迎迓甚謹行至架剌吉打埠則該埠内各道己預備兵二萬名恭俟儲駕到日排列旗幟整肅行陣以行郊迎之體聞太子在該埠稍息數日始再起程赴印度云想太子此行縱觀沿途風景彼都人物自必闗拓　次增益　　將來之大略　杼未始　此日遊觀之所　蓄也 
[英員帶華人出洋學技（見光緒元年六月十四日）]  
　　福州製造局向經華官請西員志高露　監督俾在局之　人得以　　取法該西員　能悉心捐點不　餘力故人皆稱道之弗　現聞志高露已請　　　帶有華人五名同行　以涉　各國之語　風俗考究水陸軍營内之製造各法此　難得之機會也并聞内有三人已通法　二人已通英語兼有曾管砲舶駛赴新　披者則可以知此五人亦當今傑出之才茲得　從遠行增擴眼界想日後遄歸故國自必學識大有進境矣 
　　漂母墓（古蹟圖八） 
新拾遺 
[美國紐約地道中之地道] [  谷僧]  
　　昔美國紐約居民聞地道可爲便捷之通衢未嘗不以爲妄咸存懷疑之心正如以今日飛機之程度而遽言其即可供吾人日常轉運之具聞者亦不之信也然而於旣往十五年内紐約慘澹經營川四萬萬元之鉅帑竟成一長逾二百英里之地道鐵路其制度之奇異曠古未聞 
　　據碻實之統計每日經此地道鐵路運載之人數幾逹二百萬此全數百分中之七十五分爲每晨自六點鐘至九點鐘及下午自四點鐘至七點鐘運載之人數云美國國中最長鐵路之一延長二萬六千英里歷十有三州其每日所運載人數僅及此地道鐵路三分之一其營業盛况可見一斑此地道中每同時出發之相聮火車皆有十輛之多每輛可載二千人每一分半鐘後車即至其管理方法皆用最精巧之電力記號與最神速之緊急停止法使車之全部動作完善盡美而每次開車苟值巿上忙碌之時間車中座席之外即可以立足之地亦擁擠盈滿獲利無算 
以上所述之情况僅地道鐵路耳今乃於紐約有所謂地道中之地道鐵路建築蓋即於第一層地道之下復闢一第二層地道中築鐵路以利交通建築之時絲毫不驚動巿街與第一層地道其工程之浩大困難不言可知雖第一層之地道其每方尺之平均重量不及一嚬然其中圓柱所在之重量則逹二百 
　　俗傅墓係韓侯所修高數十尺清季邑侯李植碑墓側禁止取土刈草 
在今淮陰城西南二十里天妃閘東 
　　噸至三百噸其正在行駛之車重量亦逾尋常故方在建築地道時苟其支撑之物稍有不慎其禍害之大何可勝言然則擔任此工程者其責任之重大與其持術之必精寗不可驚 
此工程開工及今未及半載其建築之地在紐約第四十二街與部樂路之間其延長約佔二百五十英尺苟建築稍有意外則全巿瞬刻成一堆荒土思之令人人心悸然以工程穏固籌劃精詳其第一層地道之基礎皆用複雜制度之鋼柱與木樑支撐之巿街之營業無異恒日此段此第一層地道鐵路每日過客三十餘萬人平坦安適若不覺其下有大工程方在進行中者此新築之鐵道共有四軌二備常車之需二備特别快車之需經營此鐵路者爲部路克林鐵道公司此地道中之地道築成之後可與其上層之第四十二街與部樂路之車站相接其工程之複雜繁難固在意中而其最費工力及時間者莫甚於設法鑿除第一層地道下之石其結構方法非本文狹窄　幅所能　述姑付　如 
谷曰天工人共代之科學萬能豈不然哉昔哥崙布開　美洲　後人以新土自是而後地球上土地無復增益人滿之說大　　來科學造其極　工程出人意外安知不全世界而地道之安知不全世界而具地道中之地道則將全世界之土地而數倍之矣此　雖若　　蓋亦趣談也 
雜錄 
[丁寳銓氏之逸聞]  
　　丁進城人起身　素常爲　黨所　　償讀書博學多識然屢困塲屋欲青一衿而不得少年貧困無力廣巿經　乃往小書店就攤頭　側索羣書而底觀之一經過目悉能記憶其時淮城各書賈常有惟丁某買書不能任其開看之說迨丁年近而立乃有某名宿典試江蘇閱丁卷大喜拔之冠一軍此丁平生之第一知己也某名宿臨去時曾語丁云（汝文太高非小試才也故應童子試而必不見售今旣過此一闗他日青雲直上不難計日而待）後丁果連捷公車北上時與桐城胡濬偕傳其生平多口腹之欲而嗜桃實尤甚其幼年屢顕於鄉黨間故其後雖居高位而對人絶無傲態云 
[記英國之狗醫院] [  許涵英]  
　　英國鉛林頓街有一獸醫院於一千八百九十二年爲英人亞根生所創醫院之經費全侍一般英國貴族婦女隨時捐助來院就醫者十之八九爲貴族婦女所豢之愛犬院中常住專門獸醫數人司事五六人看護婦十餘人院中有内症室外症室有割症室每日平均就診之犬約二三十頭凡送犬住院就醫例須付醫金膳資若犬主貧苦則該院有施診之例且住院亦得豁免膳費一經治痊若犬主無力捐取犬照則該院且爲之出資購照俾使領歸完聚承歡膝下院中又常備大號汽車三輛用以舁運病畜入院若街巿中遇有病倒之驢馬牛羊貓犬等畜生不論何人可用電話通告該醫院當立即派汽車到塲將病獸載入書院且通信者例有酬金以資鼓勵慈善之心凡無主之貓犬及凡人家欲遺棄之家畜可隨時送入該院代覓豢主使之各得其所故每年所救家畜不下數千百頭焉 
小說 
[非洲獵獅記（一）] [  翠岑]  
　　英人哈雷馬丁非洲狩獵家也平生所歷危險每登諸新聞以供人玩味茲得其獵獅之紀事一則錄之如下其言曰　於獵獸一事閱二十五年可驚可愕之境遇匪所不嘗顧從未見巨獅猛撲他獸而食之者今迺目啫之矣千八百九十五年西露務山近方沿皮拉及麥畜那倫鐵道一帶象羣大盛象牙之業日見發逹一日盛夏日光灼膚如火予隨一象羣道經西露務山土人曰吾儕當越最高之峯頂在彼可盡睹近鄉之風景清且晰也一小時後予等逹峯頂矣稍進乾糧泉水倒地作片時之小睡而命二人守望約半句鐘予覺耳畔有人低喚聲　然遂醒聲曰勃華那勃華那英卡拉姆英卡拉　（意即主人主人獅獅）旣醒即躍然起意守者必見獅已行近故謹慎如是顧迺不然彼言獅在山麓之下予則又深怪其人之膽怯而擾予清夢旣念能得獅革而携至皮拉至少當得十二鎊遂欣然欲起而得之盡醒睡者告以欲獵巨獅廼取徑下山趨獅之下風處而行俾不爲所聞或所嗅惟在此方面徑至崎嶇土人率露不願意途間盡行卵石中趦趄難前又間以無數涸澗澗中叢生籐蔓高與兩岸齊底深逾十呎行人不察多　其中予行維謹未至傾仆土人跌者數人行約二十分鐘至一突出之崖崖處山半雖不能飽覽四周若山巓之詳盡然山下平原猶可辨識明晰此時視獅頃棲處獅已不在已而得睹於離原處右方四百碼之地目光睜睜注視於嚙草之牛羣中土人謂獅極聰慧將待時機之至而搏其目的物斯時猶不即動也予亦知羣牛在此齒草至少當數小時而後他適斯時爲下午二時予遂坐而吸烟十分鐘後暸望之土人悄然以手指離牛羣下風四五百碼處之短叢林後予隨指視之則巨獅靜蹲樹後狀若石刻之像爲予携槍之土人戒余弗擊牛羣（牛蓋野者）以獅旣注視彼等必能搏得一二固能得獅牛亦隨在也是時予急欲睹獸王搏獸之威力而能得獅與否反所弗計遂注視獅身不稍　約二小時予之精神幾爲獅身所覊縻矣 
[自由談之自由談] [  不冷]  
　　夏間多暴風驟雨陰晴不定面冬則否然近數日來忽雨忽晴忽雪又忽晴變移無定豈天之氣候亦爲人事所感化耶豈即所謂人定勝天耶 
 
 

Page 15

 
 
   
 
 

Page 16

 
 
   
 
