# 1888 - 227 - 4905511

 

Page 1

 
 
　　 
[尙友錄尙友錄補遺出售啓] [  點石齋主人代啓]  
　　廖氏尙友錄二十二卷流傳海內洵爲有用之書惟原刻雖經氏增補闕略尙多荏古吳退思主人仍其例新輯補遺二十二卷幷將原刻校正匯爲全書自周秦迄唐宋名人嘉言懿行功業　章搜羅殆盡而且復姓僻姓亦采擷以資攷惡謂之歷代言行錄可謂之萬姓氏族譜亦可不獨爲操等札者之饙貧捐也石印已出書每部價洋二元　售格外從廉售處本局及南北申昌外埠各書坊均可此佈 
　　 
[新選石印五經文準十五日准出] [  點石齋主人啓]  
　　經藝向無巨　自乙酉科淵海出而購者如獲枕中鴻寶然文數不過六千餘者罣漏尙多閱者每有一足之歏本齋誓發宏願廣延江浙知名士分題補作萬餘首特請上海龍門書院汗逸如先生總其成以時下名手爲時下壘裁體由是而備題由是而全上海不乏石印之家而經藝之新穎美備無　於斯計文一萬五千篇分裝廿本碼洋八元一准十五發兌上海南北申昌及垃圾碼頭本局帳房各書坊外省如金陵廣東福建湖南湖北京都山東江西等省皆設分局從近購辦可也此佈 
　　 
[論臺灣治番之]  
　　今日之天下一春秋戰國六朝五代之天下也大小百十國棋布星羅犬牙相錯謀人家國事孰不欲置其國爲天下共主之國也哉夫欲置其國爲天下共主之國則必曰富必曰强言富者必曰通商言强者必曰治兵然則通商治兵二大端所謂因時之宜當務之急雖管樂蕭葛復生當有不能易斯言矣然曠觀天下之務審度今日之勢無論中外無論東西有最宜最急之一事焉不通商而富不治兵而强舍通商治兵而能致富强者則闢地之說也夫我能富彼亦能富我能强彼亦能强言首通商則榷算同其工懋遷同其利言乎治兵則鋼砲同其利鐵艦同其堅大小百十國相忌也亦相制相背也亦相通以和約相聯屬以公法相維持晏安鎭靜而不敢動然則富强其可持乎其不可恃乎吾故曰謀人家國事而欲以富强爭勝於今日之天下非闢地不爲功顧或者謂地球四大洲舟車所至人國所通燦列輿圖如指諸掌又安所得尺寸之地而闢之不知未闢之地所在皆有無論南北水洋東西沙漠爲舟車所不至人力所不通卽舟車所至人力所通之地有未闢而當闢者以地球論之首重澳大利亞以中國論之首重臺灣澳大利亞者地球之重鎭也爲英國屬地俗名新金山海甸流民趨之若鶩無如物產雖饒而草萊之窮徑者禾歸氣候雖和而鳥獸之害人者未消其民爲黑疊巢居穴處飲而茹毛蠢蠢如鹿豕泰西之寓居者各就其濱海一隅之地以爲商販開懇之始基他日生聚教訓恢擴振興尙不知幾何年且不知其能終屬英國如英國之越海而撫有印度否又不知其能自立一國如華盛頓之開國於美利堅否臺灣者中國之重鎭也果使生聚教訓恢擴振興其所裨於中國者豈淺鮮哉自劉省三爵師蒞任以來一切鐵路輪船礦務商務次第推行蒸蒸日上可謂織悉靡遺大具舉矣然人第見鐵路輪船礦務商務之尅日成功立時見效遂以爲臺灣一區規模一變氣象聿新而不知爵師之深謀遠略久道化成所以爲臺灣計者初不僅鐵路輪船礦務商務已也蓋治臺灣者以治番爲最重要亦以治番爲最難彼番民之巢居穴處飲血茹毛蠢蠢如鹿豕誠不啻澳大利亞之黑蠻耳課之以工作而民以爲厲吾也論之以貿易而民以爲惑吾也束之以禮儀而民以爲桎梏吾也科之以賦稅而民以爲魚肉吾也方且教之不不知刑之不懼急之則變綏之則怠吾其如此番民何哉雖然是有術焉論語云循循善誘人誘之一字聖門之教術也而治術於是乎寓焉誦之者非誑之之調也誑之則彼以吾爲信而繼之以不信他日雖示之以信而不可得矣又非餂之謂也餂之則彼以吾爲實而終之以不實他日雖求之以實而不可得矣善於誘者因其所欲而致之從其所好而投之使番民涵懦德化沐浴恩膏入吾彀中而不自知其未入吾彀者亦且欣誤慕悅而不能已初不必招之使來而已麾之不去矣大抵番民雖愚莫不食利而不知義在上者卽以利誘之使之耕而知粟米之利使之識而知布帛之利使之工作而知器用之利是非漫然使之也先招內地之流民往與番民羣居雜處無嫌無猜晶孜孜焉惟耕識工作之是務而不必强番民以不能及其有成則盡出其一歲所得誇示於番民日復一日年復一年彼悉民熟聞熟睹深信不疑必將出其飭力以效之效之而得則由一人及千百人由千百人及億萬人而如順流而使船迎刃而破竹矣天下事有利必有害番民之利與矣爭奪攘竊之事起而害生焉在上者及番民之慮害也而後爲之禁令爲之條教爲之租賦爲之稅厘使番民知區區者無損於耕織工作之利而可以弭爭奪攘竊之害其有不欣然樂從者乎而慕義之心且由是而油然生矣若是者非迂也尙王道者無近功成大事者無小利斷斷然也非然者彼番民不知禁令條教爲何物租賦稅釐爲何事雖低首聽命而終有所不甘終有所不嚴一旦肇事而付諸獄雖至死而猶不自知其罪焉彼同類之番民亦不知其罪之當死而怨恨憤懣之心愈甚其爲治也不亦難乎方今臺灣之規模氣象旣日新月異而歲不同而番民皆向化歸誠遠來近悅吾知爵師治臺之功不獨烜赫於當時抑且彪炳於奕世矣而所以致臺灣於富强爲中國之裨益者胥於是乎兆焉 
　　 
[諭旨恭錄] ○七月初五日奉　旨此案着交崧駿督同臬司親提人証卷宗秉公嚴訊確情按律定擬具奏原告供事徐譜笙該部照例解往備質欽此 
　　 
[都卜紀聞] ○步軍統領福箴庭大協揆等交諭左右翼尉轉飭八旗滿蒙漢各廳步軍校卽自三座門西安門以迄醇親王府所有沿途道路按照前次所分叚落擬派兵丁用心修墊務期一律平坦不得稍形草率其沿途各大小巷口亦須搭蓆棚屆時再障藍帳盖因　皇太后　皇上欲沿途七月初六日詣醇親王府視疾故也○吏部示傳在部投供之候補漢謄錄趙保滋馬芳田張章焌陳偉勛方兆霖曾炳章顧忠翰劉元熙曾廣寰等限五日取具六品以上同鄉京官印結塡宸履歷親供身赴部騐到如領有執照携帶呈騐以備咨送國史館勿得違悮○御前大臣和碩博多勒噧台親王之六世子博迪蘇現已出學當差前遇　皇上萬壽揆爲頭等台吉茲復恭承　恩命博台吉迪蘇賞戴花翎在乾清門行走得　旨後伯邸卽續摺於翌晨進內呈遞謝　恩於此見　聖天子優眷勛裔有加無已之至意○願大試例派滿漢大臣二員入闈監臨誠以京兆試固非他省所可比滿監臨例由各部侍郎三品京堂中簡派一員漢　 
 
 

Page 2

 
 
　　監臨例派順天府府尹俾闈中事宜呼應較靈刻値戊子正科鄉試塲期伊邇闈中一切卽宜預爲傳辦由禮部繕單奏請圈派奉　硃筆圈出內閣學士兼禮部侍郎銜恩棠順天府府尹高萬鵬欽此○兵部示傳所有六月分在部投供之候補差官楊美昌一員知悉務於本月初三日親身赴部騐到勿得違悮○宗人府銀庫於初四日午後三點鐘開於本衙門宗室筆帖式等養廉銀兩按宗人府筆政歲給廉銀例由本庫支放實缺每員歲支銀二十兩候補效力每員歲支銀三十兩盖視其有俸無俸以爲等差也○兵部行文八旗各營稱所有京師八旗各營官兵以及绿步兩營官兵常操查照嘉慶十年奏准章程各營官兵每歲操演日期自七月十六日起至次年四月十五日止除封印一月例應止操外其餘八個月自零卽由各旗營督率官兵認眞操練以副　朝廷整飭戎行有備無患至意至於四月十六日起至七月十五日止計三個月有零適値天氣酷暑大雨時行暫止操演以示體卹歷經循照在案現已節交立秋卽應照例操演理合行知各旗營查照至期一體開操○禮部移咨順天府謂本部具奏八月初十日宣宗成皇帝誕辰此一日照例齋戒禁止屠宰不理刑名照常辦事等因奉　硃筆依議欽此欽遵到部相應移咨貴府轉飭所屬州縣預得出示曉諭軍民人等是日一體禁止屠宰俾衆周知○宣武門內紅廟迤西荳芽菜胡同有廂藍滿養育兵連陞於初四日早演射步箭適有培某係某駙馬之無服族叔也由箭道經過所穿夏布衫襟被箭洞穿一孔連上前哀懇培執意不依竟將連之弓矢全行折斷拳打脚踢仍不肯罷扭赴鑲藍滿官廳欲片送提置鐵官夙知培某恃勢凌人無惡不作祇得用好言勸慰令其回家○鑲藍旗護軍統領對稱點咨行景運門檔房稱本旗護軍統領宗室謙光現因患病請假調理　摺於本月初三日具奏本日奉　旨賞假十日欽此其本統領應行入値景運門班暫不克進之處應併咨行貴檔房查照辦理○上月二十間大風雷雨附近京城八九十里地方樹森林都被風拔去北抵昌平東至李家橋西入西山南到黑垡所拔之樹何目千百大皆合圍其中有焦枯有爪痕有由此擲彼致屋倒墻圮者相傳謂阿香氏尋擊妖物以致如此拔樹之多誠近年所罕聞也 
　　 
[遊歷行蹤] ○奏派遊歷日美等國之傳懋元駕部雲龍顧少逸比部厚焜於三月杪由日本之東京坐火車至橫濱疾英公司柯臣輪船搭赴美國孰意四月初船到則時因茶方與英客往來甚衆艙位早憶擠滿不能再附二君乃改坐美公司希治阿夫晨阿的日尼路輪船於十九日前往三藩謝司戈卽俗稱所謂舊金山也開船後一路順風已於端午日安抵矣二君所帶繙繹各員及僕役四人亦皆耐勞習苦惟所遊各國或日文或英文或西班牙文或蒲萄牙文恐舌人無此專長也卽有其人亦未必受二君之傭也且美國費用浩繁極便宜之客店每日每人須美洋五元合中國銀四兩七八錢非若中國通行之墨西哥國之英洋每元祇値銀六錢七分半也二君萬里從公記載必斐然可觀但所費如此之鉅深恐不易支持耳 
　　 
[人畜同斃] ○六畜之中惟牛最具人心聞日前寍波西鄰人牽牛將至江北岸牛淘而殺之牛垂淚汪汪不肯前行鞭之如故斯時觀者如堵問牛流淚之故鄉人曰是牛患病日久與其倒斃不如牽至牛淘賣之猶可得洋數元也衆人曰牛代人力病而殺之何忍焉且宰牛本于例禁不如牽回家去病或可痊鄉人悟卽謂牛曰我今牽爾回去牛聞言卽向原路而去至半途鄉人忽翻悔仍欲牽至牛淘牛仍站立如故淚落如雨鄉人再四鞭打牢不可動用力拖拽詎牛忽跳躍角觸鄉人之額血如泉湧牛遂倒斃鄉人亦因此殞命嗚呼此豈前世之孽乎抑目前之報乎令人索解不得也 
　　 
[蕪湖秋景] ○安徽學政貴隝樵大文宗於本月初十日自太平府起節前往金陵辦理上江錄科事宜所有學院提調官文宗札委太平府辦理是以史蓮叔太守亦於是日借文宗一同起程　史咸恭送至郊外○蕪湖縣錢孟超明府出示通衢嚴禁訟棍以正風俗略謂本縣前經登拿獲訟棍某某等懲辦在案近訪聞有綽號粘不得包打贏者實弄刀筆遇事生風或小事而揑爲大事或無事而妄生枝節甚至揑欵砌詞牽涉書吏意圖挾制官長歁壓良民及審出眞情被訴之人已身敗名裂彼仍安居無事鄉愚受其誘惑莫敢告發故棍徒一日不除則奸訟一日不息刀風一日不戢良良善一日不安爾等須知賣弄刀等顯報昭彰己身旣被人指摘子孫復受其餘殃勸各改過自新各安正業本縣姑隱其姓名全其廉恥倘敢仍蹈故轍教唆詞訟惟有嚴拿到案按律究辦勿謂言之不早也○節屆中元鋪戶居民咸醵資賽會名之曰燒天香自日落起至夜半止處處張燈家家欵客本年較勝於往年自月朔以來每晚不下十處通城釋子不敷延召凡外來遊方僧測字僧賣藥僧乞丐僧及並未出家而頂禿如鶩者莫不羅而致之濫竽充數旣可飽啖蔬茍又得賺錢以爲烟賭資一時和暢和樣和撞之流皆大歡喜更兼管弦迭奏箏磬齊嗚裊裊餘音恍入廣寒宮中聽奏霓裳羽衣之曲不特十八層地獄中乏祀孤魂皆得嘗甘露味而文人墨客公子王孫聯袂猗裳及時行樂者直至銅壺漏盡始各緩緩而歸至於蔣妹邢婧張嬌未艷時　映於　花簾底倫覷狂生尤如洛水神光令人驚疑不定誠一年之勝會也其餘長街各鋪戶亦皆燈燭輝煌笙歌嘹亮爭奇鬥麗故觀者更擁擠不堪云○蕪湖禾稻早晚之分皆在七月收割本屆稻苗結實惟因立秋後連起東北風五六朝致禾苗稍稿現又火傘高張乾旱異常鄉鄉農咸胼手胝足車水入田披蒼者天肯施一滴楊枝以慰民望否○邇日上江各士子之赴秋闈者帆檣雲集御尾而過幾有數千百號其有稍携貨物藉作川資者經過蕪湖關亦莫不灣泊聽候查騐遵例納稅掣票而行恪遵功令誠可窮也○各士子赴白下試由旱道而行者咸　至蕪湖換船日蕪市江頭船隻槪被諸士資僱馨舟價視平日倍之二三後來者欲覓一葉扁舟竟不可得○湖南糧剝船大帮陸續　蕪邑尊鎭孟超明府出有六言告示云照得湖南剝船各憲已有行知諭令?程起行不准逗遛片時倘敢訛詐驢擾民船溷雜滋事定卽嚴拿到案按律究辦無私 
　　 
[臨淵羨魚] ○江西之有東湖由來舊矣近世因方異名遂分爲東西北三湖三湖爲放生之池久已勒碑道左禁止取魚同治間南昌府某太守復勒數碑於各要道大書放生池禁碑數字於上備列告示一通於下重申厲禁漁人不敢問津者十餘年近因日久玩生各衙役收受規質任漁人潛往取魚日夜不下數十人起每起獲魚不下百斤利息頗厚人多納規任取是昔年放生之池爲今日聚殲之地矣烏乎可哉上月各憲因修整貢院往來湖濱親見湖內漁人之多始知前禁已弛卽經兩首縣籤差查禁各漁人聞之拆散榭筏收藏綱罟私議俟鄉試後官憲不來湖濱當可再逞伎倆諭旨者謂若非拿數漁人訊出收受費規人一同懲治沒轉盼試竣故態復萌各憲禁止之苦心豈不徒呼負負 
　　 
[縣示照錄] ○補用府候補同知直隸州調補江蘇松江府上海縣正堂裴爲出示曉諭事據普濟局職董何如棟王承基陳煦俞繩祖禀稱職等籍隸吳粵久住申江切見洋塲五方雜處流民麕集成貧病以顚連或饑寒之交迫嫠婦因貧敗節窮民緣病亡身同爲過客聞見悽然緣集同志四人自願各出經費妥定章程設立普濟局夏則施醫施藥冬則施米施衣如義塾恤嫠惜字放生施茶施棺等項善舉自當陸續舉辦所有局中經費除樂善好施者自願捐助外損由職等籌備現屆夏令首先開辦施診施藥並義塾恤嫠惜字施茶分送痧藥午時茶等事緣恐地痞阻撓黏章禀求曉諭等情到縣據此除批示外合行曉諭爲此示仰諸色人等知悉爾等須知該局開辦前項各事宜係爲矜貧恤寡樂善好施起見毋許無知之徒藉端阻撓倘敢故違許該局董嗚保送案究懲不貸各宜禀遵毋違特示　光緒十四年七月初六日示 
　　 
[預備迎接] ○廣東巡撫吳淸卿中丞奉　命調署河東河道總督上海官塲接得粵信悉淸師卽日起節道經滬地因飭預備一切因淸　 
 
 

Page 3

 
 
　　帥急於赴任抵滬後卽時過船故預備行轅云 
　　 
[閱視機船] ○蘇松太道龔仰蘧觀察於昨午後會同法會審員王　宦司馬英會審委員蔡二源太守等乘輪至老大橋吳淞江口察閱挖河機器船巡視一周卽行回轅 
　　 
[增演日戲] ○澳大利亞馬戲在本報後幅登有告曰准於禮拜四增演日戲以　　　小孩觀看午後四點鐘開演幷聞該馬戲班於此禮拜演完卽當往東瀛然則滬濱士女欲飽眼福者愼勿交臂失之也 
　　 
[節會例誌] ○今日爲中元令節本埠城隍神循例出巡詣厲壇祀孤所有會中一開踵車增華如解餉車十景牌陰皂隸等件經上海縣裴邑尊先期示禁俾崇樸實而黜奢靡云 
　　 
[邑尊公出] ○上海縣裴邑尊擬於明日起程先往松江府公幹然後詣省　謁見各大憲面禀要公 
　　 
[罪有應得] ○前日老閘北道巡防局飭地甲周關寶移送莊行舟莊徐氏　面　汪承恩等到縣昨經裴邑尊訊究之下莊稱小的籍隸江北推車度日髪妻不守婦道與銀匠施阿囝私通今春徐氏返江北原籍不久卽潛來滬地與施買屋住在閘北唐家弄內一日小的推車至該處忽有熟識者告知小的當在看見江竟出言霸阻是以一併扭赴局中蒙卽移送至案卽衆訊張徐氏供丈夫不務生業以致不能度日是以在閘北帮傭並不與施同住求恩鑒宥施稱小的向業銀匠住居閘北與徐氏前曾相識是以至小的處閒談並無別情江稱小的與施同居徐氏是否與施姘識不的不知底細且亦並無霸阻情事叩求明察邑尊乃飭將徐氏交往領回鄉裏施江各笞四十下荷枷示衆知悔釋放 
　　 
[縣案彚錄] ○前報列徐隆隆喊控親戚曹洪之與同伴江順爭毆毀曹　身死一案茲悉前日商船會館董事王子言孝廉具禀投縣曹酒醉擺渡自己失足墜浦身死江順並與曹爭毆等情裴邑尊乃飭差將徐押至　　會館着該董妥爲理處○前報列虹口小工柯益裕在藍烟囱船上壓傷斃命一案旋有湖北人馮仲陽投案禀明該屍姓馮名鑑是小的兄弟並非柯益裕叩求將棺木給領囘籍安葬等情迭紀前報茲悉前晚復經裴邑尊升堂訊究陳能稱死者實係柯益裕是小的表北伊蒙吏尙有老母　子今忽遭艙板壓傷身死荷蒙臨騐飭殮在案求恩將棺木給領回去安葬馮稱小的現住十六鋪地方死者實是兄弟馮鑑小的　陳　並不相識叩求給領屍棺邑尊飭令暫退候傳十六鋪地甲到案查明實在再行飭領棺森木○昨報列搖船婦扭控沈某一案茲悉前晚經裴邑尊集訊搖船婦陸馬氏稱女兒被沈所惑私識三年互訂白頭之　今沈悔盟另自娶妻女兒不能再配他人叩求究辦陸氏女稱當時沈堅言娶小婦人爲妻决不另娶他人是以與伊私識今伊一朝悔盟小婦人心實不甘叩求訊辦沈張氏稱兒子素來端謹並無濮上桑間之事且家世淸白豈容淫聞之婦叩求訊辦沈子良稱小的並未與陸氏私識詎遭馬氏藉端素詐叩求明察邑尊問馬氏曰爾女與沈私識三年之久爾有縱姦之咎且私識有何證據馬氏稱並無證據邑尊乃飭將沈交差着令其父到案領馬氏及女一併交官媒看管候示 
　　 
[英界公堂瑣案] ○寍波人張雲龍扭粵人劉鹿亭至英會審公堂擊鼓　　　　　　禀明蔡太守及發落捕房各案畢飭將張劉帶來張立而不跪手舞足蹈胡言亂語太守喝令跪張大聲曰我年已七十爲人　　　　無見相爺太太患痧由我醫愈見相爺尙不跪何論其他我乃已入寍紳楊企堂之友今因索代到堂何故跪乎太守拍案大怒謂此間是公堂爾旣　　　堂豈容不跪兩邊站班差役齊聲喝跪張指劉曰今因向爾索欠致累我屈膝又謂跪則跪矣所有銀洋四十四元務請速還太守又問爾有何寃抑至來擊鼓張答稱我已言之向人索欠耳太守謂索欠豈容擊鼓張答稱索欠不許擊鼓今已擊矣聽憑如何太守疑肯患瘋張稱素無瘋是　太守謂爾仗年老梃撞本府乎本分府論理法不論老少張始俯首太守命將如何被欠緣由據實申訴張供劉因被人控欠管押在案由其友人陶兆慶薦我兒子朝元聽劉差遺曾言劉爲買辦將來釋放後薦我兒子做好生意每月可賺洋三十餘元因此兒子殷勤待伊如有急需由子代爲撮借共被欠洋四十四元今劉自已失業諒難再薦荐我子索欠無着我子情急致欲自縊我不得不與拼命太守又問被欠有據乎答稱無又問有見証乎答稱無劉鹿亭供前因被謝小山等控告管押時由友人陶兆慶荐伊兒子朝元差遣照給工資並無借洋之事可後伊子到來　　太守又諭張曰爾所控無據無証着同兒子投案再行覆訊張又稱昨到劉處尙許先還洋五元繼因不付是以扭案有劉之同居人可証王阿金上堂稱與劉同居張時來吵鬧昨又手持挑痧針至欲自行刺死許給洋二元旋有人勸張退下太守諭劉俟其同子到案兩當再行投質○候補縣丞王炳俟遣家丁到案稱主人前在太倉州屬爲卡員現無差使有曾爲司事之胡見山硬要借洋四元主人答伊景况不佳無力應酬如貧　自文則可胡竟持戀扭主人髪辮不放不得已報捕拘案胡見山赤身赤足祇穿褲又縐縐打一供口稱公祖立而不跪蔡太守聞胡有無功名答稱雖曾讀書尙未成名係紹興山陰縣人前爲厘卡司事今已失就太守命跪禀胡始跪稱我未犯事不過向借銀洋以便回籍伊不肯帮我一下致與爭執甲又稱主人並未打伊太守謂向友商借豈容恃戀今送爾回里何如答稱可太守隨飭交差以俟資遣回籍○一百九十一釐　　　公平洋行收租人同管門人陳和尙向各房客收租口角陳被打傷將各人送案蕭阿榮張長川阮三六曹王觀林施氏等同供不敢逞　　太守謂公平洋行係英商俟英領事會訊時解候訊理○洪桂稱友人王炳和患病耽擱在我處被賊竊去衣服七件由捕阻獲人贓今已　累代　投案請領云蔡太守判行竊之俞靜川發捕房管押二十一天○八十二號印捕稱昨見王亭裕在街心呆立觀看經過婦女後有馬車經過大聲喝　置若罔聞將伊施開反敢倔强幾致擾禍爲此拘案王亭裕供寍波人向爲裁縫初到上海不知規矩適遇友人在街說話以後不敢印捕又稱伊祇一人並無朋友蔡太守姑念無申斥釋放○天津流氓劉三前因向伶人三麻子訛詐持刀共同恐嚇報中捕房拘送公堂判發捕房管押二月今有西妓院控侍者陸坤雲竊酒判押七天旣到捕房劉向索賄洋二元否則以老拳奉敬商减一元寫字條出外向友商借當値班一　頭西捕所見詰得前情命包探康阿順將陸劉解案由麥捕頭申訴字條呈閱幷稱劉三在押尙且如是兇橫飭請懲儆陸坤雲稱小的明日已經　　求卽釋放劉三供陸在押言要請訟師申辨又吃紙烟向之阻止反被誣控見小的管押將滿現有人舉薦生　理有信呈閱乞應開釋陸又稱劉　　供找無請訟師吃紙烟之事蔡太守謂陸旣有吃紙煙等事亦與劉三無干其爲訛詐可知喝笞劉二百板交捕房帶回陸　　今日釋放○津人郝二稱在洋行爲馬夫曾見蘇州孩子王阿二露宿寶善街戲院門口有津人賴萬誘孩至法租界地方烟館另有賴之同伴　　及包探夥等共議將孩賣與伶人言明價洋十八元我不忍坐視勸賴彼此同鄉不可拐賣孩子反被賴等指爲拆稍肆行扭打又見別人將孩帶走我　　　　累追赶至英界賴亦赶至復加爭扭經英界華捕到來拘案王阿二供蘇州人父母雙亡並無親戚祇有哥哥賣蘿粟餬口賴向我言領去玩耍但被領至烟館誘價立據賴先收洋四元幸逢郝二阻止洋已交還後因爭毆由捕拘案賴萬供向爲廚司現在失業賣燒餅並無誘復圖賣之事聞欲賣與那個伶人實因郝二圖詐起見蔡太守飭將賴萬押候備文連將孩子阿二移縣幷問郝二信息如逢縣傳卽行投　郝二稱小的　保人隨飭交保○包探顧阿六稱在陳品山所擺舊貨攤查見大餐叉二把的　西人失贓簡其來源支吾爲此拘案失主尙未查明陳品山從收買此又下來爲日已久無從交出交賣之人蔡太守判陳品山管押十四天又存捕房俟失主認領　 
 
 

Page 4

 
 
　　 
[法界公堂瑣案] ○前報列上海縣捕役協同湖郡馬快在新街拘到葉福生楊錦山二人昨解公堂該捕役投案經王司馬研尙據葉稱在家名王福生楊稱在家名姚阿二司馬卽着該捕役將兩人帶回縣署○前報列方阿三尋到其妻幷獲引誘之人一節昨日　解案方阿三偕兄阿大投案訴稱崑山縣人種重度日因患病故雇鄰人譚阿榮作工詎阿榮將我妻蘇氏引誘來滬今在法馬路遇見因之拘解王司馬詰之蘇氏據供爲家廷勃谿於六月初二日走出初九日到滬住香粉弄司馬詰方阿三蘇氏可携衣服等逃走答稱借有種田本資洋十元被伊盡數取去箱內全空蘇氏認取洋十元衣服二件褲子一條此外無物譚阿榮供住香粉弄租樓面出洋五角與蘇義識祇有一月餘王司馬着將譚阿榮方蘇氏分別管押着方阿三於今晨到捕房候示○前報列某氏婦在小東門外烟館門品哭泣經烟館收一節捕房昨將王胡氏解案據供江北人陳阿四供廣東人王司馬謂此婦縣署有案着將王陳兩人送縣歸案辦理○捕房昨解陳毛毛趙金瑞兩人請訊據供均是寍波人撑島山船通事稱工部局定章於上月起捉狗路上如有瘋狗癩狗卽行捉住前日在小東門外見有癩狗正待捉時伊等五人將狗赶走巡捕說時伊等與捕爲難從小東門浦灘跟至八仙橋拘時逸走三人今獲二人送案王司馬詰之兩人據供一路閒游並非跟捕王司馬商之法捕頭謂兩人已押四日着再押一日釋放○魏長生者前偷王老海衣服解案後經朱森庭明座枷責在案及放出有某處被竊洋三十四元報捕後經法包探將魏拘到供是小和及老周兩人所爲又將老周卽周渭林解案小和未獲王司馬詰之兩人周堅不承認王司馬判將魏管押候訊周交保○前報列拘押老嫗一節昨據原告陸項氏帶女陸雲生到案禀稱有漢玉一塊被王毛氏之子取去賣洋三十元送案請訊王毛氏供稱我子今在南陽約伊候子到滬將物交還詎伊拼頭張春泉將我硬拉到捕房他女在尙仁里唱書王司馬着將王毛氏交保還玉○前報列有八仙橋薙髪匠咬傷華捕一節昨將該薙匠馬雲生解案據供是丹陽人巡捕抓我髪辮並將棍子打我通事稱伊在彩視街唱山歌十八號華捕令伊不唱伊卽咬捕之手王司馬着將馬雲生押候巡捕到案再說○吉人樓茶肆堂倌蘇州人陳阿二昨經伊妻陳顧氏扶至公堂稱被薙髪匠童阿大將薙刀刺傷右臂包探江德林禀稱曾送至仁濟醫院看冶傷痕約長三寸深五分現經醫士封好王司馬問童究爲何事起釁稱稱伊呌我薙頭我適元暇伊卽呌別人然茶館中生意旣經包下不能任別人做爲此口角伊卽掌我之頰我將手一搪被卽伸手碰在刀上王司馬着將童管押候陳傷痊再核○崇明人宋才堂禀稱在嘉定縣屬開棕榻店買物來滬昨日途遇逃夥王炳全六月初二日令王送棕榻到主顧處伊收錢一去不回昨日遇見未曾開口彼黨六七人將我毆打致被打傷後有捕房包探李雲發經過始拘三人王司以詰之王炳全據供六月初二之棕榻是銀匠店托修修錢二百四十文理應歸我棕榻店工資是照工核算計每日錢一百十文伊祗肯一百文我不願做因此到滬昨日遇見算帳到烟舘中伊將我拖出褲被拖碎顧妙榮沈長囝供亦相同王司馬謂爾等均屬不安本分着將王炳全顧妙榮沈長囝三人各責四十板枷號半月期滿交保 
　　徐介玉屢爲余言同部多俊品余於其中首取小全兒李月秋兩從小全兒乃存夏月恒之幼弟也贈一詩以勉之並以質之介玉　○鶴子長嗚徹九屋恍從綘闕聽雲璈但看袍笏登塲處後起爭聞譽俊髦　右贈李月秋　神情飛舞氣豪雄瀏亮歌喉迥不同生小漫雲嬌欲嚲披襟當得大王風　右贈小全兒　鏡中花史 
　　同安里張小紅詞史好讀書耽詞翰見賞於高昌寒食生贈念奴嬌一闋索和子有同心謹依原調並步原韵以贈小紅卽倩高昌寒食生　正拍　○花天酒地歎豪華競尙世界都俗難得靑樓耽翰墨獨把詩書課讀秀骨姗姗汩汩貌更溫如玉端妍小楷靈飛經寫符籙　從古白雪陽春知音最寡誰與歌高曲萬種牢騷怎禁受至此能無感觸小小丰神紅紅才貌豈竟終窮蹙情痴似我夜深猶夢輪殼　[  潁川居士未定稿] 　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　 
[江官報] ○初六日徐分　衡委　南京　○初七日鹺尹瞻廷　南掣差○初　晶新阜寍縣左大令斌過揚履任○宣司馬諭奉江藩憲委赴江北領膏火銀○初九日湖北蔣郡戎金和解餉來○初　日運糧傅大史萬腎鑫黃鍈考 
　　 
[潤資助賑] ○常州王朂　先生善繪人物名噪一時俯　災區需　孔亟　繪竹石曾　潤資欰助現所存無多如有樂善好施者稍赴錦潤堂購取可也錢塘毛華孫先生隸篆對聯丁允卿先生翎毛花奔白礬扇面均在錦潤堂其價目早死報章亦祈賜　俾得如願以償不勝翹盼之至　上海北市絲業會館籌賑公所愚弟少欽施善昌謹誌 
　　 
[上海陳家木橋電報總局豫皖賑處事略] ○數處前承蔣善士上捐石印字典一千三百部　濟賑需業蒙文報局一仲翁經蓮翁謝筠翁何梅翁楊子翁繆翁盛賡翁凝善堂崇善堂溧陽榮輔德堂知仁莊及各處諸君九銷四百零七部先收到洋五百廿元向存廣東沈小翁一百三十部任逢翁一百十部盛澤王夢翁一百部安慶電局七　部吉林電局秦映翁五十部紫竹林電局四十五部京都電局四十部蘇城得見齋三十部揚州電局三十部松　轉德堂四十七部常昭凝善堂三十三部福州電局二十部漢電局虁萬電局抱芳閣同　金小蘇各十部太倉繆蘅甫溧陽學楊用翁各十一部濟益何梅翁李仲翁　電局盛湖州仁濟堂杭州高襲翁宋樹翁蘇電局積山書局共三十部現因需賑孔風蔣君諄囑轉懇各處仁人廣爲設法代銷俾爲集腋　助用再奉懇伏乞俯照○薛叔耘觀察助浙東籌防錄一百部現售出八十五部實收洋八十四元是書前報登明連史一元官惟紙九角毛太紙八角嗣承購書諸君　照原價　　將官　毛太亦照連史　者敝處總以實收實報又吳叅軍慶餘所助精拓家藏三十種顏帖一百零四部現經售出九十四部實收到洋　百八十八元○又張叔鵬所助許學叢書二十六部現經售出十部售洋五十二元五角除付夾板十副洋二元外實收洋五十元零九角○江右章門寓客舍口勸募不遺餘力頃又由李筱浦先生轉託蔚長厚吾民匯到九三八平銀四百廿六兩六錢自一批至七批止共收九三八平銀二千二百八十二兩四錢二分申合規元二千四百三十一兩七錢二分八厘寓客函稱捐　截共收解無存然　功德無量矣　 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
　　 
[光緒十四年七月初五日京報全錄]  
　　宮門抄○諭旨一道錄前○漕督盧　奏爲洪湖運河水勢情形摺○皖撫陳　奏爲天長縣人候選主事遵故父遺命捐助賑銀與建坊例相行卽請　旌獎片○楚督裕　奏爲委員管解鹽釐銀兩片○疆撫劉　奏委署道員片○又　奏爲知縣病故遺缺委署片○大臣英　奏爲請　派大員會同審辦案件摺○江督曾等　奏甄別道員摺○又　奏留內洋水師守備夾片○又　奏爲州縣改留江蘇奉　仍歸甘肅候補片○又　奏爲蘇松鎭總兵仍請歸宗附片○又　奏爲臬司可督辦河工完竣應卽飭回本任片○七月初五日工部鴻臚寺正藍旗値日無引　見○奈曼王請假十日○榮公請假十五日○衍聖公請假三個月○値年旗奏派專操之大臣　派出　隆阿○召見軍機崑岡徐用儀阿克東阿德洪額　皇上明日用膳辦事召見後至醇親王府看視　○○頭品頂戴漕運總督臣盧　　跪　奏爲謹將洪湖運河水勢情形恭摺具陳仰祈　聖鑒事竊查洪湖運河水勢截至光緒十四年四月二十日止前經具摺奏　奉　硃批知道了欽此茲查四月二十一日至五月二十日止洪澤湖長水二寸共存水五尺七寸高郵至馬頭未見長落仍存水九尺四寸淮陽裏運河各長水數寸或落水一二寸不等邳宿運河亦長水數寸各工均屬平穩查上游沂泗來源現尙未長壽州淮水亦落數寸是以江北湖河水勢均未甚大淮卽逾夏至伏訊將臨臣謹當督率在工員弁加意修防不敢因暫時水平稍涉大意理合繕摺具陳伏乞　皇太后　皇上聖鑒訓示謹　奏奉　硃批知道了欽此　○○陳彝片　再據天長縣人候選主事孫連城遵其故父同知銜增貢生孫嘉謨故母孫陸氏遺命捐助賑銀一千兩由天長縣轉解賑捐局兌收茲據　局可道詳請具奏前來臣查士民人等捐助賑銀至一千兩以上者例得建坊給予樂善好施字樣今孫連城克承先志力捐鉅欵拯濟災黎洵屬慷慨樂施急公好爲其故父孫嘉謨故母孫陸氏在於本籍自行建坊給予樂善好施字樣以示　旌獎謹會同兩江總督臣曾國荃附片陳請伏乞　聖鑒訓示謹　奏奉　硃批着照所請禮部知道欽此　○○裕祿片　再前准部咨據發光緒十四年京餉案內撥湖北鹽厘銀十萬兩又續撥京餉案內撥湖北鹽厘銀五萬兩行令分批起解等因又准部咨奉　上諭光緒十四年內務府經費撥湖北鹽厘銀五萬兩陸續徑解內務府交納等因欽此業經籌解本年第一批至第三批京餉鹽厘銀共七萬兩並第一二批內務府經費鹽厘銀二萬兩附片　奏報在案茲據湖北布政使　德標署鹽法武昌道惲祖翼籌撥本年第四批京餉鹽厘銀二萬兩並第三批內務府經費鹽厘銀一萬兩隨解平餘抬費布袋劈鞘等項銀三百三十兩飭委補用通判袁敏功卽用知縣陳闐曾解赴京交納等情詳請奏咨前來除分咨外理全會同湖北巡撫臣奎斌附片具陳伏乞　聖鑒謹　奏奉　硃批該衙門知道欽此　○○劉錦棠片　再臣前會同督臣譚鍾麟　奏高伊塔道以守兼巡爲衝繁疲難請　旨最要缺茲查有辦理新疆糧台三品銜甘肅遇缺儘先題奏道陳晋蕃才長識卓爲守兼優堪以委署除由臣給委並刊給木質關防祇領赴任所遺糧台事務卽飭由藩司魏光燾經理以專責成外謹會同伊犁將軍臣色楞額陜甘總督臣譚鍾麟附片具陳伏乞　聖鑒訓示謹　奏奉　硃批吏部知道欽此　○○劉錦棠片　再署疏附縣知縣張介祺病故遺缺查有候補知縣柳葆元堪以委署據藩臬兩司會詳前來除由臣批飭給委外謹會同陜甘總督臣譚鍾麟附片具奏伏乞　聖鑒訓示謹　奏奉　硃批吏部知道欽此　○○奴才英煦跪　奏爲　欽交案件請　旨添派大員會同審辦恭摺仰祈　聖鑒事竊查民人李羣山京控離泳等挾嫌糾衆槍斃伊家七命與故員牛庄防守尉盛福虧短船規並捐輸錢文二案前於光緒十三年七月初一經盛京戶部侍郎啓秀奏奉　諭旨添派奴才會同審辦正在訊辦聞侍郎啓秀因病開缺奴才查此二案係奉　特旨交派會訊之件案情均屬重大頭緒紛繁現在承審僅止奴才一人誠恐思慮難周除另文嚴緝逸犯務獲解部外合無仰懇　天恩於　盛京五部侍郎內添派一員會同審辦以昭愼重理合恭摺具奏伏乞　皇太后　皇上聖鑒訓示遵行謹　奏請　旨奉　硃批着派慶裕會同英熙審辦欽此　○○太子少保兩江總督臣曾國荃江蘇巡撫臣崧竣跪　奏爲道員試用一年期滿循例甄別恭摺仰祈　聖鑒事竊照定例捐納道府分發人員試用一年期滿後察看才具分別堪勝煩簡專摺具奏歷經循辦在案茲據蘇州布政使黃彭年署江蘇按察使陳欽銘會詳稱江蘇試用道方燕照現年三十四歲安徽定遠縣人原籍休寗縣由拔貢生捐內閣中書加捐郎中並花翎四品升銜簽分兵部武庫司學習行走兼在職方司行走光緒九年丁繼母憂十二年服闋回部當差旋遵海防例加捐道員指分江蘇是年十一月初十日經　欽派大臣騐放十一日覆奏堪以發往奉　旨依議欽此是年十二月十一日領照十三年三月初一日到省之晶起連閏扣至十四年二月初一日止試用一年期滿照例甄別該司蒞任未及三月例不加考該署臬司復查該員精明幹練勤奮有爲堪勝繁缺道員之任詳候具奏前來臣等復查方燕昭到省試用已滿一年例應甄別補用該員年壯才明器局開展堪勝煩缺道員之任合用無仰懇　天恩俯准試用道方燕昭留省以繁缺道員補用謹合詞恭摺具奏伏乞　皇太后　皇上聖鑒訓示謹　奏奉　硃批吏部知道欽此　○○曾國荃片　再江蘇水師各營經前督臣曾國藩訂立章程分爲外海內洋裏河三大支按叚巡緝所有管帶師船各員必須熟悉情形者方資得力茲查有藍翎儘先守備盧國泰江南如臬縣人由武童投營隨剿轉戰陜西等省出力荐保今職該員生長濱江素諳水性於水師情形無不熟悉當此整頓防務亟宜儲材備用相應請　旨俯准將盧國泰以原官留於江蘇歸外海內洋水師遇缺酌量補用以勵人材除飭取履歷咨部查核外理合附片具陳伏乞　聖鑒訓示謹　奏奉　硃批着照所請兵部知道欽此　○○曾國荃片　再甘肅儘先補用直隸州知州石本淸甘肅儘先補用知縣陳彤輔於光緒八年經前督臣左宗棠奏請以原官改留江蘇補用旋准部咨以該員等均係他省候補人員應令照章補交離省分發銀兩後仍歸原班補用等因茲據該員等禀稱現在江蘇並無經手未完事件其應補交離省分發銀兩無力呈繳請爲奏明給咨仍歸甘肅候補並據陳彤輔聲稱俟回甘後等資斧措就再行請咨赴部引　見各等情到臣查該員等因無力補交離寶山縣石頭沙救起朱河全一名又於十一月十八夜在上海董家渡地方救起岑金孝等四人覈計前後共救起三十一人飛霆船於光緒十三年八月初八日在寶山縣張華濱陳家嘴救起王維翰等十一名孫宏發等七名又於八月十六日在東流縣吉陽湖救起李　巧幅等十五名覈計共救起三十三名以上所救人口均係浪湧風狂舵折檣傾人已落水危在呼吸該管帶人等冒險救援實屬見義勇爲自應照章分別獎勵茲據江南籌防局先後查明將在事尤爲出力員弁詳請奏獎前來臣覆查無省分發銀兩請仍回甘肅候補自應照准以免妨其上進之路合無仰懇　天恩俯准直隸州知州石本淸知縣陳彤輔仍回甘肅各歸原班補用以示體恤除給咨赴甘外理合附片具陳伏乞　聖鑒勅部查照謹　奏奉　硃批着照所請吏部知道欽此　○○曾國荃片　再據署蘇松鎭總兵黃本富呈稱右營左哨四隊外委王在東禀稱本係黃文彬親子自幼過繼姑夫王瑞祥爲子改姓爲王現在王瑞祥生有子嗣黃氏無後可傳請復姓歸宗改爲黃在東遵章取具印甘各結轉請咨部註册當查該外委王在東係由行伍出身請復姓歸黃覈與定章相符經前署督臣裕祿咨准部覆行令奏明辦理前來相應請　旨俯准將個委王在東復姓歸宗改爲黃在東　勅部查照註册核覆俾續宗祧謹會同江南提督臣譚碧理合詞附片陳明伏乞　聖鑒訓示謹　奏奉　硃批着照所請兵部知道欽此　○○曾國荃等片　再江蘇臬司張富年前因調派督辦河工事宜先經臣等奏委常鎭道陳欽銘署理臬司候補道錢寶傳署理常鎭道等篆務在案茲查張富年督辦下河工程現已具報完竣應卽飭回臬司本任現署臬司常鎭通海道陳欽銘交卸臬篆後亦飭回常鎭道本任各專責成除分檄飭遵外謹合詞附片陳明伏乞　聖鑒謹　奏奉　硃批着吏部知道欽此　 
 
 

Page 14

 
 
　　 
[光緒十四年七月初六日京報全錄]  
　　宮門抄○發抄　硃批五道○湘撫卞　奏爲巴陵縣匪徒滋事就地正法摺○亞撫剛　奏爲陣亡大員之孫呈請接襲並請送部引見　摺○將軍希　奏爲審明營弁鞭責斃命比律定擬摺○副都統謙　奏爲所屬地方得雨深透摺○七月初六日內務府國子監廂藍旗値日無引　見○希隆阿謝專操大臣　恩○睿王肅王耆齡各請假假十日○掌儀司奏初九初十日祭　奉先殿澍貝勒謨貝子行禮○召見軍機　興廉多歡都凌阿愛隆○發抄　衛榮光奏解海軍衙門常年兵餉奉　硃批該衙門知道欽此○慶裕等奏安東縣被災觸免分數舛錯更正奉　硃批戶部議奏欽此○又裁减民夫餉銀解部奉　硃批戶部知道欽此○譚鈞培奏春季分審結盜匪各案奉　硃批刑部知道欽此○又知州李應棠等署馬龍牧各缺奉　硃批吏部知道欽此○○頭品頂戴新授閩浙總督湖南巡撫臣卞寶第跪　奏爲巴陵縣匪徒滋事當經兵勇擊散拿獲首犯正法地方一律安靜恭摺具陳仰祈　聖鑒事竊本年四月十五日據岳州府知府文　等禀報巴陵縣王安屋地方有匪徒王聯露阻禁谷木出境爲由張貼傳單糾集外來飢民坐食大戶經署巴陵縣知縣余在田於四月十一日會營馳往拿辦該匪等已連日率衆至附近周謙召家坐食爭毆毀壞住房强挑倉谷復至彭姜等姓莊屋搶谷焚屋殺死陳雲三一名該縣會同城守營千總蔣聲耀並駐防岳州之振字營總兵樊本德岳州水師營都司鄒育龍各帶兵勇分頭圍捕該匪等輙敢竪立靑白中色布大旂執持槍械拒敵迨兵勇施放槍砲延燒該匪房屋王聯露等始各畏懼四路逃散拿獲夥匪王維熊萬紅餘吳太堦陳其玉四名匪首王聯露逃匿無蹤等情經臣批飭嚴拿該匪首務獲懲辦一面派委候補知縣嚴嗚琦前往會拿並飭解散脅從淸查戶口去後旋據該府縣續禀於四月十八日拿獲王聯露並匪黨熊必有到案訊據王聯露供稱巴陵縣人曾到台灣當勇遣散回籍本年四月間因見近村姜而菴各家羅煮谷米出境起意邀人沿途攔截藉稱年荒禁阻谷米下河復商同熊必有往請陳題柱作就傳單照寫多張雇王維熊等分途張貼並令吳太堦等邀截外來飢民聚焦多人每人發給白布一綹各執爲據布旂上寫勸富安貧字樣四月初十日率衆先至周謙吾家將其房屋打毀强挑倉谷旋又分赴彭名沆姜而菴莊屋搶谷一千餘石並將陳雲三斬首祭旂放火焚燒姜而菴房屋嗣經官兵圍捕該犯與熊必有等竪旗持械抵敵官軍因兵勇槍炮齊施延燒莊房衆始畏懼分逃四散十八日同熊必有逃至湖北監利縣朱河地方被營縣差勇拿獲解案等供並據熊必有供認各情相符查巴邑去秋收成雖稍歉薄本年春收尙好糧價並不騰踊該匪首王聯露輙敢藉端倡亂糾衆强搶榖石焚燒房屋並殺斃陳雲三一各迨經兵勇圍捕猶敢竪旂持械抗拒實屬形同叛逆熊必有爲王聯露死黨同惡相濟均屬罪不容誅已批飭將該二犯照章就地正法臬梟示衆以昭炯戒仍飭勒拿供指未獲各夥犯並已獲之王維熊等訊明確供另行分別辦理現在地方已屬安靜所有拿獲滋事匪犯訊明懲辦緣由謹會同湖廣總督臣裕祿恭摺具陳伏乞　皇太后　皇上聖鑒謹　奏奉　硃批知道了所有未獲各夥犯仍飭勒拿務獲歸案訊辦餘依議該部知道欽此　○○山西巡撫臣剛毅跪　奏爲陣亡大員之孫呈請接襲世職並請補行送部引　見恭摺仰祈　聖鑒事竊查原任江西九江鎭總兵馬濟美於咸豐三年在南昌營盤堵剿粵匪乘勝窮追遇伏陣亡奏奉　諭旨九江鎭總兵馬濟美忠貞後裔迭著戰功此次身先士卒乘勝窮追遇伏陣亡殊堪憫惻馬濟美着照總兵陣亡例從優賜卹應得卹典該衙門察例具奏以慰忠魂等因欽此經兵部議給騎都尉兼一雲騎尉世職襲次完時給子恩騎尉世襲罔替又咸豐三年六月十六日奉　上諭前有旨諭將湖北武昌漢陽兩城殉難各員道府以上之子孫帶領引見等因欽此經前撫臣王慶雲查明該故總兵馬濟美之子馬映奎馬映璧馬映斗咨送兵部帶領引　見請以長子馬映奎承襲世職並聲明伊孫馬據德年未及歲應俟另行核辦在案滋據永濟縣詳據東河試用同知馬據德呈稱伊交世職原任四川川北道馬映奎於光緒十年七月初四日在任病故該員係馬映奎之長子故總兵馬濟美之嫡孫現丁父憂服闋例應按襲伊父所遺世職並欽遵咸豐三年　諭旨請補行送部引　見取具宗圖同册結同原領　敕書呈由布政使張煦詳請騐首分則題奏前來臣查該故總兵馬濟美在南昌營盤臨陣捐軀馬濟美之祖馬立成父馬文雄亦皆剿賊陣亡三世殉難洵屬忠貞後裔茲伊嫡孫東河試用同知馬據德年已及歲自應補行核辦現値該員丁憂服闋請以試用同知承襲世職核與例案相符合無仰懇　天恩俯准查照前案送部帶領引　見錄用之處出自　逾格鴻慈除案送到圖結同原領　勅書分別咨送並騐看給咨旣照例具　題外所有陣亡大員之孫呈請接襲世職並補行送部核辦緣由理合恭摺具陳伏乞　皇太后　皇上聖鑒謹　奏奉　硃批該部知道欽此　○○奴才希元恩澤跪　奏爲審明營弁鞭責不服彈壓之站丁越日斃命比律定擬緣由恭摺仰祈　聖鑒事竊查據全營翼長吉陞阿等禀駐札蘇比廷站雲騎尉委叅領常山飭兵鞭責站丁孫殿香越日身死一案當經委員騐明發交發審局委審集証審明錄供送核奴才等督飭刑司司員覆加研鞫孫緣常山係滿洲廂藍旗慶祿佐領下雲騎尉飭派帶隊在各處彈壓地面巡查賊匪光緒十二年四月間調在蘇比延站駐扎適聞該站站丁有倚勢擾民情事隨扎飭常山就近查辦八月二十七日站官貴春因公進省站丁孫殿香向該站民人張永忠藥鋪內賒藥張永忠因前欠藥錢未償不允賒給孫殿香逞兇肆鬧張永忠赴營喊告經常山將孫殿香傳至申斥次日午後張永忠復報孫殿香挾嫌尋釁推倒鋪櫃並言欲將其全家殺害懇求彈壓常山又將孫殿香傳營查詢孫殿香下服咆哮肆行詈罵常山卽令隊兵連順將孫殿香按倒在其三骽責打二十下釋放孫殿香卽在該站于見水火房住宿延至九月初八日因傷殞命經屍胞兄孫殿靑控訴委員詣騐交局集証研鞫據各供認前情不諱詰無另有別情案無遁飾查律截官司决人不如法因而致死者杖一百行杖之人减一等又斷罪無正條援引他律比附定擬各等語此案雲騎尉常山因站丁孫殿香在張承忠鋪內賒藥肆鬧該員傳營申斥後復因孫殿香往鋪尋釁推倒鋪櫃查問不服咆哮詈罵遂令隊兵連順用鞭將其右骽責打二十釋放越十二日因傷身死查孫殿香旣充站丁並不奉公守法無故向鋪戶肆擾已屬情近棍徒猶敢詈罵官長實有應得之罪該員奉派帶隊駐扎地面有匪徒滋擾自應彈壓且係奉札查辦卽有應訊之責原騐傷痕係在右骽本屬受刑部位責僅二十死越一旬若遽將該員照監臨官因公事非法毆打致死者擬以滿徒未免情輕法重自應衡情酌斷常山應請比照官司决人不如法因而致死者杖一百律杖一百係職官請　旨卽行革職免其發落所遺雲騎尉世職另行揀員承襲仍追埋葬銀一十兩給付死者之家隊兵連順聽使下手比照行杖之人减一等律於常山滿杖罪上减一等杖九十係旗人鞭責發落孫殿香擾民詈官本于律擬業已身死應毋庸議欠錢勿徵張永忠訊無不合請免置議無干省釋屍棺飭屬領埋除抄錄全案供招原騐屍格一併咨送刑部查核並咨報兵部外所有奴才等審明議擬緣由是否有當理全恭摺具奏伏乞　皇太后　皇上聖鑒　奏奉　硃批刑名議奏欽此　○○山海關副都統奴才宗室謙德跪　奏爲所屬地方得雨深透恭摺仰祈　聖鑒事竊查山海關地方前於四月二十間得雨分寸曾經奴才恭摺奏報在案五月十六二十八九等日雖得雨澤二三寸尙未霑足農田待澤益切續於六月初七得雨五寸四野一律均霑禾苗藉資暢茂茲復於初十亥時起陰雲四合大雨滂沱連朝徹夜至十二日丑時止所有山海關地方普霑渥澤一律深透伏思節屆大暑正農田望澤之際欣逢膏澤洵　盛世之休徵苗秀蕃興下農登之瑞兆遐邇軍民同聲慶頌據臨榆縣恩春先後呈報前來奴才覆查無異當茲雨澤及時地方靖謐堪以上紓　宸厪所有恭報地方得雨深透緣由謹恭摺奏　聞伏乞　皇太后　皇上聖鑒謹　奏奉　硃批知道了欽此　 
 
