# 1908 - 64 - 4912611

 

Page 1

 
 
   
 
 

Page 2

 
 
[上諭]  
　　二月初八日奉 
　　上諭初六日召見之翰林院編修郭立三著以應陞之缺開列在前欽此 
[宮門抄]  
　　二月初八日召見軍機貢果爾 
論說 
[論外部宜力爭大津丸案]  
　　日輪被拘問題。交涉困難。不堪言狀。其爭點在日輪果屬私運軍火及寄泊地果在我領海與否。今中國所據粤海關水師之禀報。張督之電告。與夫海關西員幫同查獲之見證。均足以證明此舉之實爲我應有之權。並未侵越法律範圍之外者也。該輪當日待缷軍火。與寄柁我國領海内。爲衆目共見之事。中國所持確據。非特有洋員可証。經緯線可攷。即據日人之自供候潮。及該船長於被捕時種種語言支吾之狀尤。足証明此舉之並非妄。動而日。政府。則僅據該。船主一面之詞。法學家懸斷之理論。遽出其强硬之手段。以與中國交涉。堅持其釋放船貨下旗謝罪懲罰粤官賠償損失四者之要求。而置一切公論於不顧。并聞有目的不逹。將以武力示威之舉。顧其所持之論據。舉不足以敵我國所持者之爲確實。苟質以種種憑証。則其根據立失。此固稍明事理者所共知者也。夫日本素以明逹公理自詡。而此舉乃純以强權相迫懾。固不可解。而尤堪詫異者。則爲我國之外部。一受外人之迫懾。即俯首聽命。有電飭粤督釋放日輪并謝罪之舉。外部之意。將以日人之逼迫不堪任受。故隱忍含垢而出此耶抑遽信日人之言。將以粤水師之拘捕爲誣妄而出此耶。如因輕信日人之言。而有釋放謝罪之意。則此事之關係甚重。爲外部者。應先詳確調查。必得誣妄之實証。而後可以釋放謝罪。苟未得切實之証據。而在疑似之間。則自有局外者之公判。亦不。必遽出此策。况其有私運軍火之確証者乎。外部何以顢頇若此。如懾於日本之威。因隐忍含垢而有釋放與謝罪之意。則更可駭怪。夫旣釋放謝罪。卽自默認前此之拘捕爲誣妄。微特以後沿海各行省各口岸。外人可任意販運。亂黨可任意購買。水師關吏。均不敢稍一顧問。中國糜爛。可立而待。即我國之領海權。緝捕權。亦將拱手授諸外人。領海必變爲公海。而各國效尤踵起。呈國主權。從此盡喪。此中危險甚大。非區區數百箱軍火之關係而已。外部何弗思之甚。况目今爲公理大明之世界。無論何種交涉。必有法律以判斷其曲直。必有實據以証明其是非。日本即固執。諒必不專恃强權以相威嚇。中國即積弱。亦必不專事優容。以圖苟延也。然則我外部又何以自餒若是。綜此二說觀之。外部諸公。苟三思及此。即欲以釋放謝罪。媚外。其可得乎。竊謂此案之交涉。中國旣以種種實據証。明此項軍火之爲私運。日本又以種種實據。證明 
 
 
 

Page 3

 
 
此項軍火爲非私運。兩相堅執。則姑不必預論其是非曲直。而先由兩國派員會審。查考實情。互勘證據。而後公平判斷。此最持平之策也。而日人何以不允。即不然而以兩國間。之會審恐仍不能免。爭執。則付諸海牙平和會公判。或請一二局外國之調停。亦猶不失爲。公平之論也。而日人又何以不允。（西報曾載有請付平和會裁判而日人不願之說近日又載此案以關係葡國故擬請海牙會仲裁）夫此案之是非曲直。彰彰在人耳目本。不必煩第三國之調處。今日本旣堅執成見。則公斷者亦正以消弭惡感之策。乃日政府必欲排除一切衆論。兾逹最後之目的。一若不逹目的。則甘心决裂兩國之感情。而不願平和斷結者。豈逆知中國之政府。懾於甲午之餘威。將一恫喝而即屈。服耶。抑逆知我外部之懵於外交。必無人焉以與之堅抗耶。果爾則外部釋放謝罪之舉。適足爲外人所中。而此後之交涉。將益爲外人所輕侮。而大局不堪設想矣。此記者所以深望外部善籌業侍付之法也。 
[時評]  
　　福公司礦約廢。而原訂礦約之胡聘之革職。滬杭甬路約成。而原訂路約之盛官懷。轉補郵部侍郎。 
　　礦約旣廢。政府無回扣之利。將嫉胡也愈甚。嫉之甚於是乎革職。路約旣成。政府有沾潤之利。將感盛也愈甚。感之甚於是乎轉補。 
　　假使礦。約一成。安必不以郵侍之崇銜。加之胡。又使路約一廢。安必不以革職之處分。加之盛。 
　　胡也盛也。易地則皆然。 
專電 
[電一（北京）]  
　　西藏辦事大臣聨豫密奏改設行省事甚繁難逹賴夜郎自大授隙外人實屬難與圖始請派大員并飭部撥欵速行前來密爲布置奉旨交政務處議覆 
[電二（北京）]  
　　鹿傳霖紹英定初十日請訓啓行約兩月回京英翰同行紹昌以事中止鹿仍順道回籍掃墓 
[電三（北京）]  
　　皇太后眷念中興名將後裔電諭各省督撫查覆 
[電四（北京）]  
　　陳夔龍電奏准月杪赴鄂督新任 
[電五（杭州）]  
　　出使美國伍廷芳有電到京尚未接任 
[電六（北京）]  
　　郵傳部右参議現派陳毅署理 
[電七（漢口）]  
　　姜桂題初七日抵漢翌晨往安慶 
緊要新聞 
[鐵路協會致政府電（爲懲處蘇浙路禍首事）]  
　　北京分送軍機處王爺中堂宮保資政院外務部郵傳部都察院列堂鈞鑒蘇浙路事兩省人民仰體朝廷外交爲難承受部欵痛定思痛不能不追原禍始之人伏查此案一誤於盛宣懷之賣國再誤於汪大爕之賣其鄉里厥罪維均途人切齒而盛宣懷從前所訂滬寗鐵路合同種種乖謬尤爲天下人所駭痛伏讀上月諭旨懲處山西礦務諸員海内臣民同聲感涕盛宣懷於山西礦務本不能置身事外綜其生平罪狀實較胡聘之賈景仁諸員爲尤甚同罪異罰無以謝礦務獲咎諸員更何以平江浙人民之氣相應環請鈞處將盛宣懷汪大爕二員分别懲處出自鈞裁迫切待命江蘇鐵路恊會職員全體 
　　按盛汪爲禍始之人允矣然而此外尚有某邸某軍機在 
[日輪被捕問題]  
　　政聞社上粤督電云公據約捕收薄海稱快東報雖强辯亦認捕船地爲我領海不力爭將變領海爲公海且失國家自衛權乞始終堅持 
　　初七日字林報載東京電云日本外務大臣林董語其門客曰大津丸下椗之處實在葡國海界内無容疑義惟日本最近之公牘並非最後之照會至於大津丸所運之貨確係奉官准許並未違背何欵條約日政府已預備實行前定之方略無論有何阻難均所不顧終必得相當之賠償以雪此侮辱云 
 
 

Page 4

 
 
　　又日本海軍界人員聲言吾妻丸之赴廣州恰與大津丸出事之日相近其實毫無關係至謂日本海軍施行演習現方準備出發云云亦屬子虚之談 
　　又初七日紐約電云新任駐美華使伍廷芳謂日本對於大津丸一案其逼迫中國尚未至極端之地位 
　　初七日文匯報接柏林電云英美德三國政府咸信大津丸一案將得和平之解决中國已在葡京理斯本聲言拘捕大津丸之地實係公海 
　　又初七日廣州電云本地士紳於今日大開會議到者甚衆僉謂日本如堅欲釋放大津丸則將行抵制日貨之策云 
　　 
[大津船長電告情形]  
　　大津丸一案日政府擬調查該輪被捕時實情該輪船長因遂有電報告該國商會照錄如下（一）大津丸輪船註册噸數三千一百四十三噸前與香港安宅商會約定在神户裝載小槍九十四箱子藥四十箱運往澳門起缷於一月二十六號即華十二月二十四日由神户開輪寄泊門司採煤一月三十號即華十二月二十八日由門司開往澳門（二）此項小鎗子藥出口當報神户關稅及水上警察領有准單共三紙現由船主照峰廣告執存一切遵章裝運（三）安宅商會亦領有澳門政廳執照由大板粟谷商會購辦該執照亦船主執存可憑又該輪除此項有照之小鎗子藥外並不裝别項軍火（四）該輪吃水二十三尺澳門口岸海水甚淺不能進口仍在澳門海口界線之内停泊 
　　按此係日船長一面之言曾略紀前報 
[皖京官公呈外部請廢銅官山礦約文]  
　　呈爲銅官山礦案久懸未結請速議廢以杜紏葛而免盛端事竊職等昨據皖紳來電稱麥奎前在該山强運機噐人心已大爲震懼現又購運炸藥雖經海關标阻衆情亦爲惶恐該約旣逾限作廢何得强運危險之物有妨公安應速公呈外務部照會英使轉飭阻止照約作廢並嚴催麥奎離山等語接閱之餘毋任驚駭查此案原訂合同第四條聲明未動工以前應備價交由商務局派員購地不得私相授受第五條聲明自奏准簽字之日起限十二個内開辦如逾限不開該約卽作爲廢紙無用報効銀兩亦不發還各等語茲該約係光緖三十年四月二十二日奏准簽字扣至三十一年四月二十二日止已滿十二個月之限該商並未遵照合同於限内備價交由商務局購地開辦該山礦約自應作爲廢紙迭經大部據皖省官紳禀牘與英使磋商作廢並擬通融發還報効銀兩固已罵念邦交仁至義盡及出使英國李大臣來京復令與凱約翰在英京面議不牽入國際交涉辦法尤爲得體職等方深慶幸以爲該商自當靜候李大臣議結不至再生事端及數月以來麥奎旣未離山復將前此憑官封禁之機器不遵契約强行搬運地方官不能阻止近又購運炸藥勢將違約動工而李大臣迭次來電謂凱約翰不在倫敦無從開議是議結尚不知何日而該商舉動則已　着逼人直與强迫侵佔無異以久應作廢之約三年未結更於限後派人到山爲此種種違約之舉合省人民奔走駭汗積憤甚深雖經官紳再四髜停幸未激成暴動然官紳之力有限該商之欲無　而皖　義憤亦終難遏抑侵陵日久萬一防範不及潰决難收枝節横生交涉愈形棘手地方之患亦國家之憂也且各國通商均憑契約該商旣經在部立有合同定有限期逾限未辦大部旣有取消契約之權安容該商狡猾富五洲交通之日苟非依據契約以爲應付則人且百出其端以謀我將致主權放失因應俱窮其利害又豈繫乎一省哉職等公同集議該約一日不廢即後患一日孔長與其過事遷就益啓狎心不若據理力爭猶可就範李大臣來電旣謂凱約翰不來開議麥奎在山又復違約妄舉曲直旣分時勢益迫應仍懇大部力賜主持照會英使聲明前約作廢並轉飭麥奎迅速離山免生事故英在長江商務極占優地茲當我國民氣方新之日而銅官山礦約實有確鑿應廢之條大部顧念邦交復允退還報効以示優待英人素明法理應不樂干犯衆憤違約要求致全國商務均受影響一省之幸兩國之利也職等誼篤枌榆目擊此中至爲危迫旣不敢妄言以肆無理之憤爭亦不敢緘默以釀無窮之鉅患用特合詞籲懇伏惟大部鑒核施行實爲公便謹呈 
寗波學界仍爭路權 
[府敎育會致郵部電]  
　　郵傳部列堂鈞鑒浙撫奉旨商辦人民只知自欵自造借欵二字無論直接間接均不承認乞大部堅拒勿棄東南寗波府敎育會會長陳訓正馮丙然全體會員八百七十五人同叩 
[又致日本留學界電]  
　　東京寗波府會諸公鑒路事大變代表撤銷乞設法合力堅拒府敎育會微 
[鄞縣敎育會致外部電]  
　　北京外務部列堂鑒路事前承大部許爲轉圜遷延四月聞主權仍多損失人心惶惶較前更甚乞始終斡旋勿食前言鄞縣敎育會勵延豫毛宗藩等三百五十四人公叩（致郵傳部電同） 
[又致江督電]  
　　南京端制帥鑒路局變人心去此後舉動不可思議大帥主持東南乞速電逹外郵兩部竭力斡旋鄞縣敎育會勵延豫毛宗藩等三百五十四人公叩（致浙撫電同） 
[寗波拒欵會致杭州拒欵會電]  
　　杭州師範學堂拒欵會會長王鑒開會到今集欵已足近聞事棘總會爲一省機關何忍坐視乞速電分會定期再開大會合力抵拒勿延寗波拒欵會叩 
[又致上海各報館]  
　　上海各報館警告蘇浙同胞民路民辦不認國有無論簽押與否仍速集股分頭赶造寗波拒欵分會虞 
蘇浙防匪彚聞 
[寗軍嚴防梟匪報復]  
　　楓涇敗匪擬與甯軍决一死戰以圖報復屢紀報現悉駐嘉寧軍統領杜淮川已據情電禀江督略云聞匪有不日將與三十五六標决戰並令楓涇附近居民遷徙之謡川已嚴爲戒僑並飭游繫師今早出剿惟前領子彈六萬除用過外每兵止攤子五六十顆請飭 
 
 

Page 5

 
 
再發每兵百顆速密解嘉並請飭糧餉局借發每將校手鎗一枝或由局代購將來由川歸欵此因各將校鑒於潘排長之遇害而有斯請丁家栅孤懸水中與楓涇嘉善均不聨絡擬就地勢略爲調動候籌定後再告 
[江督准發大批軍火]  
　　江督端午帥接到杜統領電文以軍火爲行軍要需萬不可稍形缺乏即飭如數照發并電復云匪黨報復勢所必然該管帶已嚴爲戒備並飭游擊師出剿甚是應准續發鎗彈二十萬顆手鎗六十桿每鎗配子彈一百顆無庸備價已飭局如數備齊交漢廣輪船密運來嘉濟用該統帶務須確探匪蹤嚴密佈置並與蕭先勝互相援應勿稍挫失致損軍威 
[汛弁私匿梟贜破獲]  
　　楓涇兵梟接仗一役當汛等擄獲贜物不少除繳公外聞汛弁李康誥亦得金珠贜物不資初六日李之胞弟携銀飾銅錫等物赴該鎭典肆質得洋銀四十餘元正欲出門詎有徵兵在旁潛伺立即人票並獲禀由蕭協統親赴該典起出各贜於初七日押解到郡松府戚太守當將贜物點騐一過一面飛傳婁縣劉大令到署將李帶往訊押 
[徵兵續赴楓涇防匪]  
　　日來自有梟匪報復之謡楓涇徵兵戒備異常嚴密聞初八日又需調撥現駐貢院之徵兵再往楓涇以厚兵力故華婁兩令已先期派差拘雇船隻以便載送 
[又收押一鹽捕管帶]  
　　鹽捕王幫帶係夏竹林之妹婿上憲因飭押候審辦曾紀前報現悉又有鹽捕前營管帶王士志（聞係孔子源之甥）於初七日午前獲梟匪二名親詣藩轅請瑞方伯核辦方伯以王管帶素有通梟之名茲乃獲解疑似之梟匪二名意圖邀功塞責立飭　王押發長洲縣署聽候查辦 
[府縣密探大股梟匪]  
　　靑浦縣趙大令於初六日到省午後即偕府憲何太守用小火輪拖帶出防事極秘密旋探聞大令此來係據偵探報告又有大股梟匪駕舟多艘麕集縣境四面因特親自來省謁見瑞伯禀商防備之策方伯立飭蘇府何太守帶領小隊及師船數號偕大令星夜啟行馳往該處密探剿辦 
[搶劫善璉練市紀詳]  
　　歸安縣紳商因梟匪擄人勒贖勢甚猖狂電請浙撫派兵一節曾紀前報現悉梟匪係於上月二十九夜糾搶民人沈姓家洋銀衣飾約值一千餘元事主上屋喊捕被匪持鎗轟擊驚懼跌受傷沈重該家屬遂赴湖禀報該處紳商爰即據情電禀省台迅速派兵勦捕 
 
 
 

Page 6

 
 
   
 
 

Page 7

 
 
[禮拜五拍賣　輪船機噐]  
魯意師摩洋行始創自同治十三年即英一千八百七十四年 
准於十一日下午二點半在江南製造局船廠拍賣招商局海疋輪船一應船上機器爐子烟囱棠干爐子並缷下紫銅黃銅傢生一應生熟鐵等物拍後限三禮拜出清各買客欲看詳細請至該廠觀看可也此佈 
魯意師摩洋行啓 
[禮拜五拍賣　瑞和洋行]  
准於十一日二點一刻在二馬路同孚棧拍賣稍淡水小漬同孚花其四英哥斜文四五百包限一禮拜出清特此預聞拍後再至本棧拍賣各貨 
[禮拜五拍賣　長樂洋行]  
准於十一日上午九點半鐘在泥城外四十四號內拍賣油木書樓間大菜間臥房浴盆間廚房間洋琴畫鏡烹銀噐一切木噐什物不計此佈 
[壳件洋行　禮拜五拍賣]  
准十一日上午十點半鐘在三馬路茂生洋行棧內拍賣打字機器鋼條舊鐵白鉛皮各種紙顏各色漆顏料等餘物不計屆期請駕臨該處面拍可也此佈 
[奉諭　禮拜一拍賣　拔維晏古董　瑞和洋行]  
准於十四日上午十點鐘在四川路四十二號已故拔維晏住宅內拍賣貴重古董數百件計康熙磁器銅噐景泰窰雕漆器古畫等花名甚多不及細載如各客欲拍者祈於先二日至該宅內面看可也此佈 
[（奉諭）　禮拜六拍賣　白相船　瑞和洋行]  
准於十二日十二點鐘在英大馬路碼頭拍賣已故拔維晏洋人之白相船一只此佈 
[禮拜二拍賣　上等金鋼鑽首飾　寳和洋行]  
准於十五日上午十點鐘在本行拍賣奉道勝銀行並無限價金鋼鑽別針戒子金表香烟盒子表練手鐲耳捲如各客欲看者請至小行可也特此佈白 
[（奉諭拍賣）]  
啓者福建路增泰祥帽舖逃避已久未來料理租洋今限三天即來請理加仍不理准於初九二點鐘將店內生財貨物一應拍賣以底租洋如或短缺仍向該店主理値哈華托白 
[遺失派司]  
西二月五號零六年由KOREA　船進口JC+CT８０５６　８２５５粗布五拾件二月十四號報新濟船尚餘四十一件該派司在途遺失已向新關零補拾得作廢　益順盛啓 
[第一靈藥鹿芝舘馳名兒科回春丹]  
專治小兒急驚傷風咳嗽哮喘吐啼乳夜啼哭無涙寒熱往來瘧疾痢疾撮口臍風與及一切疑難之雜症書所未載醫所未諳萬病一切藥到回春神效無比○八寳驚風散○珠珀保嬰丹俱每丸大洋一角○琥珀抱龍丸一角○萬病回春膏一元○珠珀點眼藥每瓶一角○光明眼藥五分○茄南氣痛平安丸每瓶二角○立止牙痛散一角○立止肚痛丸五分 
廣東鹿芝館分設上海老巡捕房對門分枝杭州清和坊分枝蘇州閶門中市 
[永祥豐壽板]  
本號專辦香楠陰沉杪枋婺源獨幅上品壽器如蒙賜顧仍在三馬路石路西曲江里便是 
[好富滿紅利股票公司]  
上海義國銀行担保 
經理歐洲國家工部紅利股票 
開設黃浦灘第二號 
 
 

Page 8

 
 
[二月初八日進口輪船禮拜二]  
立豐　輪船開往長江　立興公司襄陽丸　又　由長江　日清公司江寬　又　由長江　招商總局蒙古　又　由香港　義勇艦隊公司江天　又　由寗波　招商總局立大　又　由寗波　立興公司 
[二月初九日出口輪船禮拜三]  
波羅的　輪船　直放海參威　寳隆洋行可貴　又　開往穿山舟山石浦海門仍灣普陀　老公茂行安徽　又　晚往長崎神戶橫濱太古公司讃岐丸　又　開往香港歐州各埠郵船會社安慶　又　晚往長江　太古公司盛京　又　晚往威海烟台天津太古公司九江　又　晚往香港廣東　太古公司筑後丸５　又　早天明時開往長崎神戶橫濱等埠　郵船會社萃利丸　又　開往長江埠等　日清公司北京　又　晚往寧波　太古公司 
[二月初十日出口輪船禮拜四]  
襄陽丸　輪船　晚往長江等埠　日清公司山西　又　晚往仁川　太古公司九江　又　晚往香港廣東　太古公司新濟　又　開往天津　招商總局廣大　又　開往香港粵省　招商總局奉天　又　晚往威海烟台天津太古公司吉和　又　晚往長江　怡和洋行新濟　又　開往天津　招商總局廣大　又　開往香港粵省　招商總局江寬　又　開往長江　招商總局 
[二月十一日出口輪船禮拜五]  
蒙古　輪船　直往海參威義勇艦隊公司瑞和　又　晚往長江　怡和洋行德生　又　晚往膠州　怡和洋行恒生　又　晚往汕頭香港廣東怡和洋行 
[二十二日出口輪船禮拜六]  
博愛丸　輪船　早八點半開往長崎神戶橫濱等埠　郵船會社大利丸　又　晚往長江等埠　日清公司 
 
 

Page 9

 
 
   
 
 

Page 10

 
 
畫史（剿梟現形之二）要摺 
[喀喇沁王奏陳整頓蒙古摺]  
　　奏爲敬陳管見恭摺仰祈聖鑒事竊方今恭逢朝廷力行新政迭奉明諭命臣工各抒所見凡有一事可行一方可取無不仰邀採擇立予施行奴才恭摺閱歷次邸抄莫名欽感伏維時事艱難原於兵威不足財政不充而外侮交乘實原於邊防之不固數年以來東南之海患忽又集於西北奴才生長蒙古叨備外藩竊見東西兩鄰之圖我日益岌岌至今而猶可爲者則以蒙古臣民感荷聖朝恩澤垂三百年雖外人時加誘惑驟難移其素志此時若舉富强各大政於蒙古尤爲切要者分别先後逐漸舉辦無論如何艱鉅必以就绛爲期何難挽局勢之危而責藩籬之效如及此不圖以後殆不堪設想奴才目擊情形日夜焦灼下顧切膚之患上懷怙冒之恩事機易逝不敢再爲緘默謹就管見所及應亟爲赶辦者約有數端請爲我皇太后皇上晰縷陳之一銀行宜早爲設立也自來外人攫我利權每於各省多立銀行發行銀圓紙幣商人多領其成本資其周轉近日東南利權幾盡操於若輩之手日俄戰後兩鄰之銀行又於三省林立勢將侵蒙旗而來蓋各蒙旗銀錢旣窘轉輸又復不便於是商家亦仿開紙票底本少而開票多及往兌現銀非有心抬高貨價用爲準抵卽借口道遠不用加之折扣蒙民受累甚深銀銅圓近雖稍稍行用尚未徧及趁此外權未及侵入之時擬請旨飭下民政部分設勸業殖民各銀行在各鎭適中之地多運銀銅圓並發行紙幣凡交租稅等項概准作寳銀兌收嚴禁私開錢票必使利權操之自我不惟蒙民日用得蘇而從事農工商業者亦得借用資本廣謀生計矣一鐵路宜速修也各蒙旗交通不便已屬窒阻新機况俄之西比利亞鐵路自西北直至東南包括全蒙自戰事後日經營東南俄又改圖西北若不速修鐵路斷難抵制奴才知籌欵不易然事在急切必不可因噎廢食奴才昔聞日本挾二十萬元之紙幣修高麗至新義州一千五百里之鐵路其工人飲食游戲之具皆備循環收發心計絶工擬請旨下度支部先籌經費若干萬再以利害關繫密飭各蒙旗王公扎薩克令其量力集股若干分再由勸業銀行籌備銀元紙幣若干萬並由郵傳部揀員偵察日本修築京釜等路用費辦法参酌仿照速從關外鐵路分枝由朝陽赤峯等處經圍場直接張家口一面由張家口分兩路北通庫倫由庫倫東南過烏珠穆沁等旗經烏丹城接赤峯一面由張家口經西二盟直接新疆然後再查情形添築枝路似此脈絡貫通邊防自然漸固奴才尤有請者各國鐵路多以武員經理其事其路站員亦皆備有戎裝沿途車站必於平時作運衣械備儲胥之計如德國則一切全歸武員蒙境築路尤以國防爲重擬一併請旨飭下陸軍部會同郵傳部妥商辦理更臻周密一礦山宜速開採也内地各礦山往往因資本乏而運送難未能廣爲勘辦如蒙境旣築鐵路雖客貨之利驟難充裕而中有無窮利益則開礦是也查各蒙旗富於礦産迄無大力舉辦之人惟華洋奸商輾轉購賣就價覓利而已今宜於考查路綫之際帶勘礦苗勘得佳礦即可認眞開採以爲先導否則成一段鐵路就一段附近開鑿礦山轉輸旣便路欵尤可取資近日礦學家深涎日人開得撫順煤礦謂敷償此次戰債則進欵之鉅可知矣倘開採得法日日進欵日日修路爲益豈可勝計（未完） 
分類新聞政界 
 
 

Page 11

 
 
[札飭長元吳會查三事蘇州]  
　　長元吳三縣奉蘇府何太守札飭查辦三事（一）查禁烟舘不准私售燈吃（二）查禁賭博不論大小均須嚴辦（三）會營查勘各營私佔民間基地或照給官價或照地退還不得仍前含糊致小民受抑現三大令已遵照辦理（間） 
[匯交借欵息銀漢口]  
　　前鄂督張中堂於庚子年曾向漢口匯豐銀行借用英金七萬五千磅本年應還英金利息五百零六磅零五先令合洋例銀三千九百零三兩六錢一分現已由善後局解交駐漢英領轉交該行（水） 
[南京財政局紀事南京]  
　　寗垣法政學堂現擬遷入小織造署由江督札飭財政局先撥經費銀二千兩以備開辦　巡警局建築公園及圖書舘馬路將次竣工詳請江督先撥經費洋三千五百餘元已奉批准飭財政局籌墊照發財政局正收支李大令筠現病甚重所有收支銀洋已由提調面飭正文案吳令用威兼辦（諟） 
[新訂巡警規則長沙]  
　　湘省自開辦警察曾經警務總局擬定章程遵行已久現又按照部章新訂規則二十七條發交各分防處警兵令於休息時將總局章程參觀俾資遵守（三） 
[更委首縣之風說蘇州]  
　　吳縣金苕靑大令因病未痊禀請蘇藩懇予交缷現聞瑞莘儒廉訪擬委候補知縣張孚襄署理（必） 
交涉 
[督批飭拿閙敎首犯南昌]  
　　江西南康縣毛令宗澄具禀江督略謂去歲八月間民敎搆釁拆燬法國天主敎堂戕害敎士官兵並殺斃敎民毁搶屋宇財物一案現與敎士一律賠償議結呈請核示當奉批仰西臬司會同洋務局轉飭遵照迅將已獲未解之犯提案研訊錄供禀辦一面將在逃首要羅火燒天等懸賞購查拿務獲究報至所稱應付第二期洋銀一萬四千兩洋邊三萬二千元欵尚無著擬請轉飭贛州官銀分號就近挪撥以便依限應付一節應飭候撫部院酌核示遵仍轉移贛南道知照（工） 
[分委各員調查敎務江西]  
　　贛撫諭知洋務總局札委熟悉外交之張太守愉康赴南撫建等府屬金太守士彦赴瑞袁臨等府屬李太守毓璠赴吉南贛寧等府屬調查敎務隨時報吉以憑核辦（水） 
[籌撥大庾縣敎案卹欵江西]  
　　大庾縣近將福音敎案議給撫卹各欵詳請贛撫核示奉批云該縣浮江等處福音敎民損失財物旣經議定撫卹洋銀五百五十元立約議結所立議約尚屬妥協自應如議辦理惟前項銀數除由該縣墊付現洋一百元外尚餘四百五十元分立本年正二三月期票三紙由敎堂按期取兌但限期將屆賑捐尚未開辦此項卹銀應如何先行籌墊俾可依期兌付仰洋務局會同布政司核明彚案酌議具覆（西） 
[敎會學生被辱之交涉漢口]  
　　漢口某敎會之女學生龔瑞玲渡江遊覽紗布各局該處地痞姜老公等見其服裝奇異舉止輕倩疑爲勾欄中人止前調戲衣衫等件均被拉破龔立即至江夏縣投訴請究縣令弗理現聞已託某敎堂牧師出與官塲交涉索懲無禮之犯（今） 
軍界 
[籌解兵輪經費安慶]  
　　皖省前向江南船廠訂造淺水兵輪一艘當經皖撫飭令巡防營務處楊彝卿觀察議定價值簽立約據並隨解一期價銀兌交該廠核收在案現值應解第二批銀兩之期已由藩司在庫欵内撥銀一萬三千二百餘兩屆時匯解（孔） 
[又議添設各省兵備使北京]  
　　近日樞臣提議外省官制事宜以現在整頓水陸各軍兵備關係至要擬請各省添設兵備使一缺提挈全省軍務仍歸督撫節制或于整軍經武之道稍有裨益云（矣） 
[委員管理兵輪武昌]  
　　鄂省去年在日本川琦船廠訂購兵艦多艘已先後運省曾紀本報現由鄂督札派本任襄陽道傅嘉年爲各兵艦管理員責成赴沿江各碼頭巡緝匪蹤（音） 
[營兵與排長衝突續聞安慶]  
　　皖省第一標二營兵士與排長衝空等情曾誌本報茲悉此事已由陸軍督辦處將肇事首從分别查辦乃聞該處居民因該營衝突謡啄紛傳幾有草木皆兵之勢（女） 
[規復軍醫學堂武昌]  
　　鄂省軍醫專門學堂於去歲畢業派往各營及陸軍小學實地驗習因與各營士官迭起衝突經趙次帥飭督練三處司道核議另建學生膳宿處所藉以調停茲聞已經督練處議復主張規復該學堂改爲高等科敎授精深醫學俾免在營與士卒同伍終難免於爭就業經次帥批准飭即妥議章程以及需費若干迅即具覆（戈） 
學務 
[飭屬保存古代碣碑山東]  
　　魯省提學使通飭各屬略謂山東爲古文獻之邦前代遺迹官斯土者皆宜如何鄭重護惜訪聞近日各屬古碑竟有展轉售與外人者亦有豪貴用重金購去者殊堪慨嘆泰西各邦最好搜訪古物如埃及之殘碑遺塔希臘羅馬之刻像及巴比倫之書庫意大利之古城或傳貽於累朝或發見於近代彼都人士属目傾情至乃公家護持互相誇耀中國爲開化數千年之國反於此事不加之意實地方官之咎爲此通飭各屬仰即訪查境内所有著名碑碣印送來轅並將見存多寡有無具册申報存案隨時責令里長村董稽察照料歲時一加查考毋任遺失并飭勸學員將境内金石采入鄉土志以資敎授（甲） 
[勸捐創設盲啞學堂南昌]  
　　贛省學界中人日前具禀撫轅擬設一盲啞學堂當奉沈護院批示云查東西各國設立盲啞學堂以敎殘疾之人使皆有業可習不致終身廢棄用意最善成效昭著本可仿照辦理惟現在各種學堂設施尚未完備兼之經費支絀勢難驟議及此如有殷實慈善之家情願捐資設立自當予以優奬以恤無告而彌缺陷仰提學司移知敎育總會轉移各分會妥爲設法勸導可也（江） 
[金陵女師範學堂之完備南京]  
　　金陵女校以綾莊巷女師範學堂爲最該堂係劉周夫人與陳華夫人捐資所創兼任敎習會計員張華夫人尤工刻磁堂中章程完備規則謹嚴課程若國文圖畫體操琴歌地理算學等科循循善誘固亦猶人而家政修身兩端尤爲注重其餘女紅 
 
 

Page 12

 
 
諸科如烹調之佳裁剪之精刺繡之工結繩之捷刻磁之細均爲絶好美術前日馬繡琴女士前往参觀深佩三夫人之熱心敎育也（川） 
[願入師範學堂未准蘇州]  
　　鹽城縣師範生朱啟昌具禀毛提學懇予錄入蘇垣師範學堂肄業奉批謂現在並非招考之時碍難照准該生如果有志嚮學儘可就近在該處師範學堂勤加奮勉將來招考學業果有成效自當照章收錄（命） 
[整頓區學之辦法鎭江]  
　　鎭城内外區學所收學生大半貧家子弟每屆年暑兩假多有無故退學者現經各區學議定整頓辦法嗣後凡有無故退學即由各區勸學員追繳學費（射） 
實業 
[寗垣設立南洋高等商業學堂南京]  
　　湘潭胡君子靖擬在上海湖南會館開辦銀行專修科由江督許爲官立改設金陵已見昨報本埠欄内茲悉江督以銀行爲商業之一部分專辦銀行取義過狹應於省城設立南洋高等商業學堂先設銀行專科再推設保險稅則等學科業已委派候補道孫廷林充監督留日銀行專修科卒業生陳福頤充敎務長候選敎諭胡元倓充庶務長其開辦經費六千金飭由監督察核情形就官銀號設法籌措能减則减以期欵不虚糜至常年經費亦由監督籌措濟用惟月支數目不得溢於所擬預算表以示限制（商） 
[商會勸集淸鎭路股鎭江]  
　　去春江督札委龔道虞賓至鎭招集淸鎭路股其時商會總理吳澤民認招五萬元并以印文致龔道作爲證據現在津鎭路約旣改津浦而淸鎭路線經禀部准歸自築吳君除傳單通告紳商學界外并力勸鎭埠全體踴躍認股俾可早日興工（庶） 
[安省工藝廠改良辦法安慶]  
　　安省去年建設全省工藝廠曾由該廠提調張守龍光赴日攷察并擬定改良辦法現將詳細章程禀奉皖撫馮中丞批示云查該廠共分六科惟造紙織布製革擬有辦法其餘各工别無新裁徒與小民爭利局廠員多費鉅大與工家主傭均力迥殊若下與市廛同業終歸劣敗即如製造軍學服品在縫人傭贏合計其價能儉在局廠浮縻併人其值難廉營校派銷旣非理廢居不售又滯財寗垣工藝局招商接辦職是之由不可不慮木與銅鐵各工亦復類此總之創興工藝爲抵制外貨非攘民業前奏辦法係就民生日用所必需爲本省出産所自有改良製造以挽利權該守當握定此旨逐漸擴充而入手辦法則尤以覓訪技師爲第一要義所請赴東學習紙布飭即遴選紙工布工四人聽候派往皮工除商調外仍應選派素治革履之人送鄂學習其木銅鐵工應如何精選技師飭即悉心籌畵詳復核辦（孔） 
雜記 
[請給牛痘局開辦經費南京]  
　　寗垣巡警局何道等具詳江督擬設牛痘局請給發開辦經費奉批謂查設立牛痘局原爲保嬰善政旣據該局查明省城每年所費不過五百元左右而保全貧苦小兒不下一二萬是需欵無多功效甚鉅自應仍由財政局查照舊章發給經費一面即由該局傳諭紳董刻日領欵開辦務須實惠均沾毋任稍有浮冒除飭財政局遵照外仰即查照辦理（商） 
[可見紳富之程度松江]  
　　松府戚太守以城内外士紳近來時有集賭情事立拘地保枷責并於本日出示勸戒略謂梟匪滋擾方冀各紳商通力合作共謀保衛詎乘本府專辦梟事以爲不暇顧及其他遂托名宴客放膽大賭夫勸辦團則一文爲難及逐賭則千金立盡紳商如此下等社會夫復何言本府若乘隙圍捕未必路路皆通今姑再留顔面出示勸戒若竟不知自愛定必按拿嚴懲（公） 
[安徽旅浙同鄉會開會紀事安慶]  
　　初三日安徽旅浙同鄉會舉行團拜大會於安徽會館上午十時李蠡純封郎曁楊樹棠恊統楊伯新寗琯香劉雁峯高懿臣各觀察吳博泉汪玉農王覲山各太守等及首縣蘇韵卿大令並紳商學界各同鄉先後蒞止齊集於仰哲堂先由李侍郎率同行團拜禮次由臨時會長高懿臣報告組織同鄉會之緣起並宣布章程經各同鄉贊成簽名入會當塲投票選舉各界代表官界舉定楊伯新觀察商界舉定高懿臣觀察學界舉定吳博泉太守嗣同在嘉會堂合撮一影以爲紀念然後入座公讌至午後四時始散（來） 
[更正]  
　　正月十九日報載山東火車慘殺案一則茲由駐滬德國領事卜君函告謂詢之靑島濟南火車總局謂實無其事合行更正 
評事泖浦四太郎 
[（一）疑團]  
　　自大津丸問題發生。而兩端之爭執以起。在彼一則曰捕獲之地在葡國領海。而非中國領海。再則曰是寄泊而非起缷。固有詞矣。在我國一則曰捕獲之地有我國領海。而非葡國領海。一則曰偷運軍火照章充公。亦有詞矣。惟彼旣自認寄泊。而又曰不在中國領海。自相矛循疑一。 
[（二）疑團]  
　　自路欵問題發生。而江浙之風潮以起。然而借欵則尚未拒絶。而反多官督二字。外人欲借政府以侵我國民之權利。政府又欲借外人以侵我國民之權利。然則政府之所以堅持借欵主義者。欲藉此爲媚外計策耶。抑藉此爲官督地步耶疑二。 
小說 
[理想小說新理想國譯東報序言]  
　　新理想國者。一千七百年間。英國學士名麽阿者所作也。其書以寓意的物語之名。記載新理想之一島國。法律制度都完備。人民雍雍而樂太平。然其所以建設此一種圓滿之理想國。而以物語標題者。果何說耶。盖當時英國之民。困於政令之暴横。逼迫壓制。人人心意中常搆此極樂國之思想。而此理想國者。適於其時出版。於是大合英人之心理。而遂爲當世所傳誦。其後理想國之名詞。或稱爲黄金世界。或稱爲縹緲鄉。解其字義。則希臘所。謂無何有之鄉是也。說者又謂此書非麽阿之創意。希臘之拍拉圖。亦曾描寫一種理想的國家。昔猶太之豫言者流。亦欲建設一種理想的樂國。見於售約書中。淸國古聖堯舜欲以王道治天下。孔子欲紹述之以創一郅隆之世界。即此新理想國之意也。總之古昔賢哲。常有一種圓滿的理想國。徘徊於胸臆而描寫於口脗間。欲以此指導世人。冀親身游歷於新理想之世界。今英國之社會雖未逹於如彼　懸的理想國之景象。然其小影。大半已爲各國採用而實行矣。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[哀情小說情海波瀾記（三十五）]  
　　華特恩恩之言一出。堂上之裁判官。立頷其首。自念華特恩之言。乃至有理。斯時之裁判官。驟易其最初之方針。至欲助子爵夫人之脫罪。惟羅爾生不服。怒謂華特恩曰。君持此數語。即可銷滅此犯罪之證據乎。君以爲鎗彈出自勃雷之腹。執以爲自上而下之證據。不知鎗彈入腹。其性堅重。勢必下墜。入於死者之腹中。至不足怪。君以爲自上而下。其確實之證據安在。羅爾生言未畢。華特恩已縱聲謂之曰。羅爾先生生。勿復言矣。鎗彈之墜入腹中者。與中創之自上而下者。其形式之相去。乃不可以道里計。即絶無學問之荒傖。亦斷斷無并此理而不知者。羅爾生先生。得毋故作戲謔之詞乎。凡鎗彈之墜入腹中者。其創口必與鎗線。成一正當之平行線。鎗彈之自上擊下者。創口亦必自上而下。與墜入腹中者。絶無一毫之相似。堂上如不信。有與倍西先生同試解剖之醫士。司搭葛兒爲証。言未已。司搭葛兒已應聲而出。立於裁判官之前。歷陳死者創口之形式。且曰。案中之凶手。非吾輩醫士所知。吾以學理斷之。此死者之鎗傷。必非同立一處之人所擊。裁判官聞司搭葛兒之語。連頷其首。似悔其前日之鹵莽。而此羅爾生者。乃大怒。至於無可宣洩。不得已。疾聲謂華特恩曰。尚有一層犯罪之證據。未經銷滅。卽子爵夫人之手鎗中。適空一彈。而彼夜之鎗聲。又止一發。何其如是之巧合耶。華特恩曰。吾國之法律。旣不禁婦女之身佩手鎗。即不能禁其不行試放。安知非子爵夫人試放一二彈。以覘其鎗力之遠近乎。羅爾生聞華特恩之語。怒目注視華特恩之面。良久。乃不能出一語。 
　　華特恩爲子爵夫人作辯護士。發其粲花之妙舌。以與著名之法律家羅爾生爭衡。卒占優勝之地步。第裁判官雖知子爵夫人並非案中之凶手。而此子爵夫人者。爲案中干涉之一人。故尚不能遽釋。華特恩則日夜摹想鎗擊勃雷之凶手。以爲勃雷之死。必有勃雷之仇家。潛伏樓中。從窗中發鎗擊斃勃雷之後。立闔其窗。聲色不動。若無其事。於是警察輩皆致疑於與勃雷同立一處之女子。華特恩念至此。歘然植立。必欲得此凶犯而後快。乃調查二十四街之旅舍客名簿。查至八月十七號之夜。旅舍中來客寥寥。絶無一毫之頭緖。可以捉摸。 
本埠新聞要事 
[函請工部局禁閉租界烟館]  
　　商務總會函致各業云租界禁烟事茲特擬稿送請貴業查照務祈照此函稿另謄一份蓋用本業圖記簽名逕送工部局核辦是爲至要函稿錄後 
　　竊商等係中國子民營業租界自光緖三十二年欽奉上諭所有烟舘一律限期禁閉商等深喜有害無益之煙館可以永絶根株第以租界禁閉煙館一事貴局董必俟完納地稅人會議後方能定奪商等未敢率請茲值貴局開年會之時爲特禀請貴局董將商等確應遵守上諭革除無益市面有害人類之烟館實在情形佈告年會俾貴局董卽行禁閉租界烟館不勝感盻 
[商務總會調查棉種紗布]  
　　商務總會致各分會函云案奉農商工部札開光緖三十四年正月十一日奉上諭（已見正月二十五日本報從略）欽此遵旨寄信前來查紗布爲民生服用所必需各國製造日精其輸入我國者歲以億萬計此次特奉諭旨亟應詳細調查藉資考鏡除由本部咨行各出使大臣迅飭商務隨員將該國棉花種植及織造紗布悉心查攷繪圖貼說詳細報部所有該國棉花子種一併選擇採購寄部試驗再行訂定奬勵種植章程並咨各督撫飭屬詳查見復曁將遵旨先行勸辦情形隨時報部備案外該省各屬地方現在種植棉花以何處爲最多以何地爲最良所織紗布行銷何處能否仿照洋布與洋紗比較優劣若何以及有無設立此項公司或已設公司幾處自應先行調查以資比較而便攷核合行札飭札到該總經等即便遵照並轉知該省各商務分會一體詳切查明迅覆本部毋稍延緩等因奉此查攷驗棉種爲改良紡織抵塞漏巵之件事開奉諭飭查亟應照錄原文函送台端察核務祈按照部文所詢各節詳細詳查迅爲賜復以便彚總禀部至爲企禱 
[組織漁團之預備]  
　　上海縣李大令奉蘇藩札飭興辦漁團特於昨日午前會同漁團總董蔡山泉及襄董郭君至大東門外救生局飭傳漁團頭二三四等甲唐雪洲周大春楊淸生周根和並蜆子船帮章良泉維楊船幫沈桂春鹽城船幫沈裕興山東船幫王正祥鮮蟹船帮陸大發無錫船帮馮裕章滾鈎船幫周妙松及大埠船灘船提船划子船等各帮夫頭到局面諭謂以後遇有梟匪逃竄不可貪利受雇倘敢不遵當分别輕重與匪併辦並飭將船數人口造册報知董事處給發船牌以便查攷 
[小工毆傷巡十續誌]  
　　浦東洋棧小工毆傷巡士由該處巡官沈明府將受傷之巡長朱爕堯及巡士易建侯等送縣請驗已誌昨報茲悉各小工起釁緣由實因太古棧内遺失白糖二包疑係小工所竊是以自相傾軋巡士向阻亦被毆傷昨日各小工到局認罪情願醫傷服禮沈明 
 
 

Page 19

 
 
府諭候禀明道憲核示辦理 
[照會董催辦淸鄉]  
　　上海縣李大令照會同仁輔元堂姚董略云前奉藩憲札辦淸鄉頒發章程五條限兩個月查明詳報曾經照會在案茲又奉府憲札飭謂兩月限期將屆恐干嚴譴札飭催辦等情爲此再行照催務期速爲查明開辦勿再遲延 
[法界試行電車]  
　　昨日午後法新租界徐家匯路試行電車捕房派令新招華捕前往照料以資歷練 
𤨏事 
[城内]  
　　讞員銷假○法租界會審委員聶宗羲由蘇回滬昨至道署銷假 
　　屬員禀見○採辦江西鐵路材料委員江蘇試用按經歷夏敬鑒前辦浦東巡防局委員潘嘉馴前救生局委員陳嵩屏昨至道署禀見 
　　公畢回署○寳山縣知縣胡榕村大令前日來滬茲已公畢於昨日回署 
　　札委兼差○委辦出使文報局委員候補知縣吳祖鑑現奉出使日本李星使札委兼辦來往日本文報差 
[南市]  
　　貧病可憐○崇明人袁全子前將伊子賣於董陸氏爲子近因患病向氏索借被氏扭至工程局控告孫明府判給川資洋五元 
　　好生之德○乞丐應衡山挈有四川男孩馮四在某飯店内被探夥拘住解至工程局請訊馮供年十二歲前在漢口被蔡某拐至滬上賣於虹口唐姓鐵店内因懼責逃出隨應流落孫明府判應戒責二百押改過局三月馮發堂留養 
　　不理會欵○莊仰山扭黄月來至工程局探被欠會欵借洋共二十八元孫明府因係會欵斥不准理 
　　着交船夥○長泰新北貨行去冬雇沈扣子划船載送紅棗一件至泗涇航船轉交趙義興詎未收到昨由該行將航船主徐槐卿送至工程局訊判交到伊夥再核 
　　逆媳○划船婦馮陳氏扭長子阿虎曁媳陸氏至工程局控被陸氏違忤經陳叅軍判氏戒責一百下交阿虎領回 
　　逆子○張文光扭伊子小九子至工程局控被違逆判令自行戒責領回管束 
[吳淞]  
　　延長電線○英國電政公司擬在砲台灣建一電房外接海線内連陸線日昨已會同各國電政局人員在該處勘丈預備購地建造 
　　遷移病房○張華浜對岸之中西公共騐疫病房現因與濬浦工程有碍由西醫柯君議將病房移至北首一里許現已勘定基址不日開工 
　　梟匪打單○近日羅詀鎭謡言四起謂有梟匪將匿名信函送至該鎭某某三當鋪及朱恒昌米行合借洋七萬元否則欲用强硬手叚云云寳山縣胡大令聞之當卽派差往查並諭居民毋庸驚擾 
　　分統晋省○外洋緝私營總統現歸蘇藩統轄故分統廖管帶於日前親往省垣禀陳一切而淞鎭傳聞謂廖管帶將有更調之信未知確否 
[閘北]  
　　河快獲匪○河快馬得龍昨解李子卿至四路一區警局稱有楊惠八紏李等入夥行刦巡官即命馬與偵探等帶李出外拿獲同黨楊惠八許也藩李正保張光裕許氏一併解局押候訊究 
　　親家見小○吳連堂聘朱王氏之女爲童養媳去年被氏誘回吳向領取反索重聘爰扭至四路一區警局控告判吳再給洋十五元領回兩造各具切結完案 
　　混典銅戒○泰來當夥吳某扭李顧氏至四路二區警局禀稱氏將銅戒混當求究訊之氏稱此戒並非已物旋有李寳慶投案自認判各具改過結斥釋 
　　會勘地畝○新閘橋北南十二圖居民潘阿金有地被地販升科盜賣潘至上海縣控告並由勸學所董事禀縣澈究昨李大令會同會丈局員及勸學所董事帶同亭耆丈手赴該處會勘以憑核辦 
[新租界]  
　　劣馬傷人○六百五十九號東洋車夫及行人陳寳福昨在派克路被溜馬撞倒踏傷旋由印捕帶入捕頭送往醫院醫治 
　　請緝逃妻○縣捕馮祥昨至靜安寺捕房報稱伊妻某氏近忽逃遯請緝捕頭准之 
　　金飾被竊○麥根路一千二百二十二號門牌某姓家失去金鐲金鈕扣等物業已投報捕房飭探查緝 
[英租界]  
　　會訊失竊洋緞案○虹口公和祥棧被陸晋明竊去洋緞二十箱託陳榮生售於源大錢莊張彩雅處報由包探將陸等拿獲解廨訊供已迭詳前報昨日讞員寳明府又與德師副領事復訊原告律師高易投案請追訊之陳榮生供緞由陸自行惠去源大莊東費金法延費烈律師稱費在虹口麥克路開成記外國雜貨店錢莊係股開去年欠洋五千餘元逃逸曾投廨禀控有案錢莊簿子俱已繳到請察判一併退去候禮拜四再訊 
　　根究縱火○曹寳康控同業潘昌仁唆令學徒王生連以自燃藥水紙縱火一案昨由包探將周尚林沈林保及潘王等人解廨訊供不認判周沈交保潘王押候查明再訊 
　　嚴辦局賭○流氓紀雲卿即小雲卿前將蔡連生誘至王濤濤家聚賭騙去洋一千餘元昨由公堂復訊蔡投案請辦訊之紀供詞支吾判押西牢一年期滿逐出租界 
　　冒牌火油○美商美孚洋人控陳鴻明出售冒牌火油一案昨由公廨復訊中西官以陳咎有應得判罰洋一百元如無力繳洋改押捕房三月 
　　私售郵票○詹萬云私售郵票由郵政局洋人報捕拘解公堂請究詹延博文律師投案聲辯中西官以詹咎有應得判罰洋五十元一面補領執照准其零售 
　　狎客無恥○李紹林竊妓女王小保銀對時表等物昨由捕房解廨請究判押十天 
　　過犯復來○陳阿六前經农出租界昨又潛來由捕拘解公堂判押三個月再行逐出　　串竊綢衣○許阿甫徐貴生串竊謝毛毛家綢衣各物由捕解廨判計押一月逐出租界徐押三禮拜贓給失主領回 
　　無力罰洋○馬夫王明甫駕車不愼在租界内肇禍昨由公堂訊判罰洋二十元王稱無力改押三禮拜 
　　逼勒爲娼○姚鴻章强逼陸金囱與沈王氏爲娼肆行凌虐昨由捕房將姚解廨請究判押候英領堂期訊究 
　　夫也不良○倪高氏探夫倪振元行兇毒毆逼令賣娼昨由公党提訊氏供訴前情請爲公斷訊之倪供詞支吾判押候查明實情再行訊斷 
　　圖賴租洋○豐泰洋行夥沈蘭谷探丁子咸圖賴租洋昨由捕房將丁解廨沈亦投案請追訊之丁供願赶緊措還判押候交保限十四天理楚 
　　限期出貨○英商良濟公司控福源號定貨不出昨由公廨王襄讞與英巴副領事會訊原告洋人請飭出貨付銀訊之沈福潤供求寛限判交保限一月出淸 
　　烟客猝斃○昨有舟人將阿友偕船主林再九至河南路周鴻泰烟館吸烟詎蔣忽然斃命當由烟館主偕林至捕房禀報將屍載往斐倫路病房飭保報縣請騐 
　　欠貨洋○鄭仰符欠鄭子卿貨洋控奉公廨簽差協探於昨日將仰符傳案押候過堂訊奪 
　　賣人口○蕩婦胡柴氏與秦立金尤阿根等申賣人口由探查獲解廨請究判押候提齊人証再行訊究 
[美租界]  
　　大肆雌風○西華得路福泰源洋貨店夥周蘭生與買客李洪春口角由店主婦周許氏帮同肆毆並誣李搶去金戒指報由印捕拘入捕房因訊無証據一併斥出 
　　行路難○顧殿仁前晚持洋百餘元行經西華得路隆慶里口突被匪徒多人將藥水當頭澆灌皮破血流衣服燬壞所有銀洋均被搶去現在醫院醫治匪徒尚未查獲 
　　竊烟槍○人力車夫簡友恒偕友某甲至武昌路某烟館吸烟被甲竊去烟槍一支該烟館遂將簡送入捕房押候查辦 
[法租界]  
　　第三次會訊洋棧縱火案○鈞昌洋棧失火一案昨日由公堂中西官會同復訊除被告及各保險行所延律師等人外又傳袁慶正李恒記鄭章氏至案分别研審先據袁供去年七月廿三晚由人邀請鄭子云妻章氏往春桂觀劇定位後即返至八下鐘又去後因鄭棧失愼故將章氏領回商人妻女於十一句鐘始回中西官問棧司倪記生爾可同去否答去旋問鄭妻章氏是否前往觀劇答與女兒同去旋飯司來報棧房失愼故即遄回於十一下鐘回家後卽往捕房又問李恒記起火之日鄭子雲到過爾處否答在六點鐘時到東興源棧房邀往看戲商人有事未去餘事不知問鄭棧中有無堆貨稱有洋酒保險銀五百兩問畢令將鄭妻等帶出問鄭子雲供仍如前中西官又謂李鴻賓曰爾於去年七月禁押至今已有半載倘有放火等情不妨直說何必欲吐不露况爾在押所所書信函已落人手儘可說明今供仍支離不知是何意見被告律師龍仁稱須請堂上將信究出不然一經定斷各行恐有不服中西官頷之遂退堂定期禮拜四十點鐘再訊 
 
 

Page 20

 
 
國外新聞 
[孔戈修正條約問題]  
　　初七日倫敦電云孔戈修正條約發表後比國人民以其加于民人之責負太重極不滿意 
[德國伯爵削去仕藉]  
　　初七日倫敦電云德國毛奇將軍被謗一案其中牽涉之郝亨那伯爵已經審判此案之法庭判將其名削去仕藉并革去所受一切勳章寳星聞此判狀已經德王准可 
[美國又舉候補總統]  
　　初七日倫敦電云美國紐約省共和黨會已公舉紐約省巡撫許塢士爲美國大總統之候補員 
[摩洛哥軍事近訊]  
　　初七日倫敦電云摩洛哥愛賽弗拉地方法軍統領貝魯特電告政府謂摩國兵隊四千人現聚集於愛爾權利之邊界均係順從僞王幕連海飛之人云以上譯字林報 
[德王出游]  
　　初七日栢林電云德王已由柏林啓程赴海立格地方勾留數日 
[波斯政界之衝突]  
　　初七日栢林電云波斯國王與政府諸人近今益相違忤 
[英國煤礦巨灾]  
　　初八日倫敦電云英國裴敏漢地方享斯第特煤礦無端炸爆致工人之埋入穴中者不計其數且穴内火勢焚燒甚烈現有五百人竭力援救被埋諸人英皇方在貝立治聞信後甚爲系念即發電詢問詳情 
[敗將定罪]  
　　初八日倫敦電云旅順失守案内之司徒塞大將原經判定死罪現經法廷代請已准改作監禁砲台十年以上譯文匯報 
通信 
[蘇路公司致金山股東黄芳墅高望之函]  
　　敬啓者昨奉惠函具承指示感佩無旣股東寳貴股票不便遠道携帶誠如來諭所云在未登廣告之前蘇州股東公函以股東託他股東代表照章須出具憑證等語董事局因細加研究前年開會亦曾照章辦理但吾國習慣向來出具憑證無確鑿之形式（如雖有委託書或並不答字及加蓋圖記或僅由經招人代取權票並無委託函）公司中人頗難於應付是以此次廣告有憑股票收據騐取入場劵之議今旣蒙函示仍以爲不便其勢又不能如前年之辦法茲擬一簡易之法公司三月初一起照章發息各處股東必携息單以憑取息此次於二月廿七日開會相去僅數日無論股東親到或委託他股東凡老股全交者必携息單到滬公司特改定辦法凡取入場劵者即携帶息單騐明照發似爲一舉兩便惟新股則仍須携帶公司收據其未交到公司者則其無憑發劵上次通告業已報明至來函謂騐明字樣近於官場惡習此亦有不得已之處蓋無論何種會場凡到會之時均須騐劵因受治於文明法律而公司股東旣多勢難一概認識似不必以騐明爲病也至於廣告所云前十天取劵者係自前十天起可陸續取劵以便應接並非十天前即須到滬也此層尊處稍有誤會又來函有仿照浙江先期發函等情用意甚美公司初意亦擬如此奈查股東底册有籍貫而無住址者居大多數去年並曾登報請各股東將某堂某記並住址報明而應者寥寥若謂發交經招人則並有經招人亦不知其住址者是以未能仿辦至於展緩會期一節查公司呈部定章載明二月股東堂會公司辦事人祗能執行股東議决之章程如有變更亦非俟股東再决不可至於會場决事法本須以權數爲憑去年特别會倉卒招集不及憑股票收據騐明權數非苟簡也挂名乾脩恐以告者過但應如何力求撙節所望諸股東之常賜匡勑耳公司年報正在付印並以附聞蘇路公司謹啓 
 
 
 

Page 21

 
 
   
 
 

Page 22

 
 
   
 
 

Page 23

 
 
[（賠款迅速）]  
茲本月初一夜十一點鐘失愼幸蒙董蓀記經手向華興公司保有火險今已如數賠償足見該公司誠實可靠特此鳴謝 
美界伯頓路榮華齋啓 
[瓣香廬藥室　包醫筋骨疼痛]  
○本廬䖍修包醫筋骨疼痛丸專冶風○濕入絡氣血衰敗勤勞過度中風中○痰或半身不遂四肢不仁左癱右瘓○口眼喎斜腰酸腿疼語言舌强縱使○臥狀不起轉側須人只須接日報此○丸藥輕症一瓶包愈至重至危之病○一料包可全愈眞是換骨之金丹回○春之聖藥若服後無功儘可向本廬○問罪也雙料每瓶洋一元五角每料○四瓶收藥本五元上海盆湯弄新橋○南堍香店轉灣約十餘家根德里內○瓣香廬藥室啓認明瓣香廬牌號地○址以購愼之愼之 
[廣東彭壽堂始創最靈驗　珠珀白濁丸真三日全愈]  
本堂獨秘奇方此丸乃合天下各白濁藥斷無如此藶效神速無論新久五淋紅白 
二濁痛而且腫及醫藥罔效之症一服此丸小便立刻通暢消腫止痛去濁除淋極至三日濁可全愈眞有萬試萬靈又速又妥之妙眞仙丹也雙瓶元小二瓶减半　鋪分上海英租界棋盤街中市朝東門面交易廣東彭壽堂啓 
[龍旗出售]  
本莊專製中國大小龍旗兼製造各國旗幟定價比衆公道躉批格外克已賜顧者請臨三洋涇橋南首德裕當內和記莊謹啓 
[秘製墨魯窩兒　華譯鰵魚肝油精丸]  
墨魯窩兒者即華言鰵魚肝油精丸也此油之功用龍治内傷瘰患吐血陰虛癆瘵肺痿咳喘肺管發炎童子身體軟弱肌肉不生等症無論老幼服之均龍立著神效但其味腥厚胃弱之人或不能下咽而况詐僞日多每難辯别不但無益且有大客本藥房因詳加考究以化學提取此油之精秘製爲丸此丸之力實具二十五倍之功效凡平時服油一瓶者政服此丸不啻已服二十五瓶魚肝油矣價亷功倍莫過於此而且一經製丸不論胃强胃弱之人皆可呑服以小瓶裝之隨身皆可携帶年老者以之補血生精孕婦以之固胎滋乳小兒隨意與食尤以糖果無異易化易長疾病不生一切男婦服之開胃健脾身强力健服丸一個月能抵服油兩年之功真抗回造化培養後天之一大補劑也維亞兒藥房謹啟服法每天服三次每次二丸　上海中西春　　　　　　ｃｈｉｎｏｉｎ　ｓｈａｎｇｈａｉ 
[不愧毒門聖藥]  
今夏余道晉上海蒙至友不棄終日酒地花天初走長三么二繼戀土娼野妓不意野妓之毒染則甚易回里後小便稍有淋濁日久滿身紅班陽物腫爛且淫毒過染妻謝子蔓延不休幸購二馬路京都天寳齋毒門聖藥八寳化毒丹一料珠黄下疳散二瓶内服外敷不半月夫婦全好刻余飲水思源有意普傳奉勸爲客者土娼野妓切莫久戀并謝杭寳齋製藥果秘揚名萬里　杭州服藥愈姚氏子敬錄 
[好時洋行告白]  
本行今有芝蔴衣船準於二月十二日開往爪哇厦門香港荷蘭國三寳壟井里文泗水等埠各寳號如欲裝貨搭客者祈請駕至本行寫字房面議可也水脚格外克己此佈 
[博士管子城　儒相命課]  
寓三馬路畫錦里口益豐和棧批命談相敬占主壬合婚選吉學界同人啓 
 
 

Page 24

 
 
   
 
