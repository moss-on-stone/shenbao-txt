# 1900 - 223 - 4909820

 

Page 1

 
 
[新印曰本國志[  圖書集成局啓] ]  
　　是書爲粤東黃公度亷訪所著亷訪前曾贊使曰本研求彼國数千年來禮樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本吿成之後購者如雲計每部碼洋二元五角世有先覩爲快者請臨三馬路申報館申昌　室二洋涇橋煥文書局南北掃葉山房金陵詞源閣購取可也 
[論俄將逞志於東方]  
　　俄自前皇彼得以來常懷併呑天下之志初欲逞志於歐西英人知其然故先阻出黑海之路致俄無用武之地俄亦懼英之勢鬱鬱至今於是憤極思變易轍而東注意亞洲以中國之弱而可欺也經營西伯里亞鐵路欲思於滿洲直達遼瀋爲長驅直下之計其不敢卽發者一則無可藉口不能驟開兵端二則路工未竣運兵不能直達三則中國通商之地甚多未免爲各國所牽制然其處心積慮固一日不忘中國士夫之稍有見識者無不知之特無如中國與各國常敦輯睦俄遂不能獨啓釁端乃本年北省忽有義和拳匪肇事以仇教爲名專與西人爲難毁鐵路殺教士焚教堂日本書記生及德使被害於是激動各國之憤聨軍北上占砲臺陷津郡中外交鬨之局成中國不啻爲矢之鵠揣俄之意以爲中國此時已動各國之憤可以占奪中國之土地矣故天津各國領事會議時俄領事以爲尙可從緩而豈知已先電致俄政府調兵來華其欲爲捷足先得之計於此已可概見無如調兵雖早而各國以商務爲重並無奪取中國土地之心其所以占砲臺而陷津郡者無非欲入京援出公使痛剿拳匪已耳故中國卽有可乘之隙俄人卽有奢望之心而衆志難違亦未能逞其大欲識者以爲不能保俄不爲患於將來而斷不能爲患於今日乃不謂黑龍江之事卽接踵而起自此釁一開而俄人之志乃遂可以大逞矣當釁端初開之時鄙人曾著爲論説以爲必係俄人挑釁借端起事黑龍江將軍卽極聾聵亦斷不至鹵莽若此乃昨有客自哈爾濵來者據云該處拳匪甚多黑龍江將軍三姓副都統均爲其惑以拳　爲恃遂與俄人開兵端現在三姓已爲俄人所據哈爾濵鐵路已停工作彼處亂勢已成無從收拾聞之不禁爲之　指眥裂日俄人欲得我東方土地久矣苦於無隙可乘今與開仗是明明以隙授人矣夫使中國在無事之時一旦與俄人關釁尙不難調集雄師與俄相敵卽或不敵各國亦以忌俄之故安肯袖手旁顴乃現在中國方犯衆怒於各國内外交鬨京師岌岌可危安能再　兵力以顧東省各國卽甚忌　欲　　中國之土地而　軍入京之勢已成騎虎中外和議未成斷無有出而相阻之理并聞俄人有不入聨軍之説亦可知俄人用意之深矣鳴呼俄人志大而計狡際此中國多事之時安肯失此機會東三省恐終非國家疆土矣吾是以歎息痛恨於彼處將軍都統之不知進退貿然與俄人啓釁而適以墮俄人之譎計也 
[諭旨恭錄]  
　　六月十四日奉旨三姓副都統著明順調補欽此○十九日奉上諭直隷提督著呂本元補授所遺四川重慶鎭總兵員缺著姜桂題補授欽此同日奉上諭貴州提督梅東益著卽行開缺夏　秀著補授貴州提督所遺四川松潘鎭總兵員缺著程允和補授欽此 
[三姓失陷]  
　　有客自哈爾濵來滬者據云上月下旬某日彼處突有暴徒蜂起殺人劫物勢甚披猖寓居是處之俄人及辦事各華人相率挈其眷屬乘輪下駛翌日行至三姓地方有駐守砲臺之弁兵約三千餘名遽行開槍轟擊俄人猝不及備幾爲所乘幸各人均携有手槍尙足抵禦正在相持之際有接應之俄兵艦十七艘飛駛而來槍砲齊施異常勇猛須臾守臺弁兵力不能支紛紛潰退其未及退出者均斃於彈雨藥雲之内臺上有大砲三尊並未施放亦被俄人奪去按三姓在黑龍江松花江之間爲東三省最要之地今一旦爲俄人所奪自此俄勢益張當有不可收拾者矣 
[美拒議和]  
　　西字報云美廷近接中國政府電告知中朝已加李傅相爲全權大臣與各國議和爰卽於前日電覆云敝邦前接貴國大皇帝國書之後已電請貴政府先自將拳匪亂黨剿滅無遺并竭力保護各國使臣不令遇害則敝邦方可代爲排解俾與各國仍和好如初今貴政府並未將一事照前議擔承雖派李大臣議和敝邦不能遵命 
[德軍雄盛]  
　　西字報云德國因中國北省拳匪之亂共調馬步砲軍士三萬六千名來華與各國聨軍會剿匪黨已於日前拔隊啓行大約中秋節前後卽可馳抵中國尙有海軍一隊計鐵甲戰艦四艘鐵甲巡洋艦二艘中等巡洋快艦四艘調派來華與現在中國洋面之德國海軍聚於一處又有自告奮勇之團練兵七千名亦求政府派往中國助戰政府允之已擬於西歴入月中旬將此七千人載赴津沽矣 
[俄國增兵]  
　　西字報云俄人在東三省與華軍開釁自以爲兵力尙不足恃檄調各路大軍甚形亟亟并召募團練兵馳往助戰聞俄政府之意擬遣馬步砲軍士二十五萬人此雖大言未必確鑿然窺俄人陰謀非取東三省隷入俄國版圖其欲　不遂也 
[英軍登岸]  
　　日前英國水師提督西摩氏電至香港調孟買及谷爾甲兵士二千數百名至上海駐紥以便保護中西各居人乃此項軍士已於前日清曉駛抵吴淞遲至數日尙未登岸後知駐滬各國總領事以英國既已調兵各國亦何不可調兵來此西摩氏恐意見不洽致失機宜因令兵士暫駐船中隨電致各國政府籌商一切昨日已得回電各國均允將所調之軍登陸駐守至下午六點半鐘時卽見英國頭號商船名地克巴得者滿載兵士九百人破浪而來駛入吴淞口内至鐘鳴六點三刻駛抵外虹口兆豐路公和祥馬頭其時西人之往觀者咸拍手相慶船上亦奏樂答之其兵士裝束均穿黄色衣服略與滬上團練兵相彷彿惟兩足盡赤頭上皆纒黄布至面目之蒼黑則又與滬上印度巡捕相同該船下碇後時已夜色微茫卽在船中住宿聞定於今日清晨入點鐘時登岸分守各處至尙有三船聞亦定於今日午前抵滬 
[黃梅教案]  
　　日前鄂省黃州府屬蘄州地方匪徒起事拆毁教堂本報已紀其事兹接漢口訪事人函云聞蘄州毗連之黃梅縣轄境亦有土匪聚衆閙教幸地方官妥爲彈壓未致釀成大禍禀報至省上憲卽委員馳往查究肇事情形併訪悉蘄州黃梅兩處向爲會匪巢穴此次肇事實係匪首某某等暗中竣使因另遣幹役多名督同線人密往查拿務獲嚴辦 
 
 

Page 2

 
 
[漢陽教案續誌]  
　　漢口訪事人云漢陽東關外美國眞神堂於本月十六日被匪人擁入擊毁窓櫺已紀本報兹悉肇事之初有匪人揑造謠言謂教堂中暗藏火藥不日將攻擊漢陽遇民無知信以爲實一唱百和聚衆鬨入教堂任意擊毁物件府縣各官聞報立卽馳往彈壓並將堂内箱籠悉數對衆開視衆疑始解旋各散去現已由地方官將堂門封鎖飭役在旁看守以杜後患至西關外福音堂日前亦小有滋閙之事現亦一律平安無事矣 
[西人避地]  
　　武昌訪事友云鄂省居長江上游西人之傳教於此者多若過江名士自聞北省拳匪之亂無不驚心風鶴疑懼交加雖督憲張香濤制軍顧念邦交力持和局而歐西人士究不免時有戒心况値此天氣炎蒸因相約避暑東瀛藉爲樂郊之適所有教堂房屋暫行封鎖由本管領事照會督憲請予飭屬保護制軍俯允所請近已札飭江夏縣陳介庵大令會同洋務局委員親詣各教堂將寄存輜重什物逐一點騐入册嚴飭地保妥爲看守俟教士返鄂再行交還亦懷柔遠人之至意也 
[嚴禁造謠]  
　　鎭江訪事友人云日前常鎭通海道兼鎭江關監督長久山觀察發出告示一道其文曰爲出示嚴禁事照得人心浮動最喜造謠生事現値京津一帶拳教仇殺致開邊釁好事之徒更得揑造無根之言輾轉傳播哄動愚民酒肆茶坊街頭巷尾一唱白和人心惶惶大爲地方之患殊不知遠隔重洋豈易南擾况海艦進口盤查綦嚴並奉督憲電飭滬上各國領事商定長江一帶由我自行保護各不相擾一切先事預備南省大局可安鎭城現又添派文武巡員督率營兵局勇不分晝夜嚴密梭巡地方頗臻安謐乃竟有造謠生事之人難保無會匪梟黨混迹其間潛圖煽惑自應從嚴訪拿以遏亂萌除分飭營縣及各路總巡一體查拿外爲此示仰闔屬軍民人等知悉爾等各安生業毋得輕聽浮言如再有匪徒思造謠言生事一經緝獲審實立卽就地正法决不寛貸其各凛遵毋違特示 
[示安人心]  
　　福州訪事友來函云本月初四日延道憲接到省憲四百里排單卽行出示曉諭以安民心其文曰欽命布政使銜本任延建邵道調署興泉永兵備道延爲出示曉諭事本年六月二十四日奉軍督憲四百里排單内開照約前准各國領事照會現因北方拳匪滋　是以各國調兵來華專爲保護彈壓並無别意等情查閩省民情向稱安靜各國商民在此多年極爲和好奉軍督憲現與各國領事商明所有各國寄寓閩省官商教士人等身家產業必當竭力保護以期中外相安業經分派弁兵嚴密巡查貢成地方文武各官切實遵辦倘有無知匪徒膽敢亂造謠言希圖搖惑民心乘機滋事卽行查拿從重辦理决不姑容除給示十道飭發洋務局實貼曉諭外合行飭道爲此示仰該道卽當遵照一體出示曉諭所屬軍民人等一體知悉須知中外和好决無别意切勿造謠生事自取罪戾仍將貼過處所報查毋違等因奉此除分貼外合行出示曉諭爲此示仰所屬軍民人等知悉爾等須知中外和好决無别意切勿造謠生事自取罪戾各宜凛遵毋違特示 
[督勇緝梟]  
　　鎭江訪事友人云長江一帶鹽梟頭目徐老虎自經長江水師提督總統江勝全軍黃芍巖宮保招撫投誠率同稟見南洋通商大臣兩江總督劉峴莊制軍賜名懷禮授以都司之職檄飭管帶新勝軍水師恩遇可謂隆矣本月二十日徐都戎親率師船赴邵伯一帶巡緝以圖報効而酬憲恩 
[閩中市景]  
　　福州訪事人云自北省拳匪肇事風聲所播到處驚疑閩垣各錢莊見商務日衰因之概不放帪各店鋪來源旣窒轉運遂覺不靈其南北大小行家因山東天津各口封禁彼此貨物不能往來市面異常清淡滬閩兩處輪船雖照常開駛然貨物較往時實不及十分之二多錢善賈者至此竟莫展一籌而米價之昻尤爲近時所罕見每石須大錢七千文左右上游上杭等縣每洋銀一元僅購米六升小民度日之艱莫可言喻而茶葉帮木匠帮挑夫帮等萬餘人更輟業以嬉謀生無計時勢至此殊可慮也 
[粤東火警]  
　　廣州訪事人云本月初入日之晚四更時城西第十鋪麗如銀樓不戒於火突兆焚如一時烈燄飛騰不可嚮邇雖有各水龍馳至灌救無如火勢甚熾直至天明始得烟消火滅是役計共燬去房屋二三十間聞起火之由係麗如銀樓夥伴深夜在後樓賭博遺燼墮入火油箱内以至肇此飛災是晚店主未宿在鋪及火起各夥均從屋面逃逸故帪簿一切均已付之一炬矣 
[武林火警]  
　　杭州訪事友人云本月十入日亥刻鳳山門外螺螄埠左近某鋪忽然失火霎時間熊熊之勢上燭層霄江干船局兼保甲總巡張大令近在咫尺聞警卽督率夫役舁水龍救援江防統領某君亦率帶勇丁前往彈壓城内各洋龍及義集水龍則因城門阻隔中道折回城外僅有水龍兩架雖竭力灌澆然已焚去大小房屋九十餘間歴三點鐘時始熄 
[續錄論功行賞]  
　　是役也計自五月二十六日逆首馬玉璋糾衆叛亂各屬新救回民濳通聲氣附省廳縣人心不免搖動幸事未兼旬大小四戰均獲勝捷先後共斃逆回二百餘名其受傷伏誅及逃赴昌吉阜康迪化庫爾喀喇烏蘇塔城等屬拿獲正法者共以百計我軍將士紳民亦多傷亡實與軍營擒斬要逆及拿獲大股匪黨情事相同因事起倉猝隨時殲除故未先行奏明立案而論其戰功似較滋蔓因循稽延時日地方糜爛始行撲滅者尤宜奬勵臣原奏隨摺所請皆尤爲出力之員其次出力聲明再行查開兹旣准部議應分别等次遵將尤爲出力其次出力一併開列清單分别請奬除已經兵部議奬之漢員皆素受國恩理應圖報給奬卽屬逾格謹飭遵照不再開列外兹單共開文武一十四員懇祈天恩飭部照章給奬内有回紳數名績似尋常而實異常出力有不得不請奬者查回族最重同教不分邪正專信頭目阿洪善因相從惡亦共濟或搆邪謀密約極防大教人聞知其同族間有持正明理揭發其私者同黨仇之必欲報以白刃臠其肉而後快是以人皆畏禍秘不敢言地方官無從察覺叛事易成而難防辦理稍涉躁急卽藉口官欲滅回激之同變固結勾連牢不可解歴來大亂率由於斯可爲殷鑒二十一年漢匪出關臣奉電旨回衆有殺匪出力著破格奬勵以杜勾結欽此當卽恭摺通行遵辦故回族奮勇李金良藍德清等陣擒劉四伏於紅柳峽解省伏誅均獲優奬回民感恩圖報臣擇尤酌開數年來匪回屢有蠢動得良回密禀隨時懲辦拿獲消患未形此次馬玉璋蓄謀深而結黨衆 
初欲在省城謀亂非得回紳馬紀榮海占龍馬占奇密報臣無從查拿及至绥來起事攻城非得回紳吴啓山馬智元沈得元密報曾松明無由備禦迨逃竄迪化東南山非得回紳楊鋪堂等先行密報吴首懷等無由追擊劉兆松等無由擒捕且沈得元馬占奇海占龍皆隨官軍打仗擒斬要逆實屬報國心誠發伏攻奸不計禍福若不請加優奬恐後有事相視無言辦理無從著手昨奉諭旨善循回衆該紳等又係異常出力且所保官階又不過佐雜武不過都守理合據實直陳籲懇天恩破格給奬以勵將來又團紳盧天福與賊接仗被砲洞胸死經四日而後甦守備朱楚南守陴擊賊頭背受刀棍重傷僥倖未死如獲進一階可以勵民心而壯士氣應併申明仍乞優奬所有剿滅綏來叛回出力官紳遵照部駁另辦請奬並申明回紳　係異常出力緣由謹具摺覆奏伏乞皇太后皇上聖鑒謹奏奉硃批出力回紳著照所請奬餘該部議奏單二件併發欽此 
[浙省官塲紀事]  
　　武林訪事友人云江干船局總辦張太令大鏮現奉藩憲惲菘耘方伯委署安吉縣篆所遺差務委候補通判凌别駕啓元接辦○署杭州協李副戎鳳來現奉撫憲劉景韓中丞札委統領新右軍兼帶中營省防統領劉總戎耀廷委署湖州協篆孫叅戎紹發委署金華協篆均於本月十七日分别飭知矣○省城各書院監院例於七月間下札委定本屇撫憲劉中丞循例札委計開孝廉堂委拔貢教職許祥身經正委壽昌教諭金致和詰經委與人教職曹樹培敷文委候選訓導杜用康褚成允崇文委候選訓導吴士鎔高榘紫陽委大挑教職王拱　 
 
 

Page 3

 
 
訓導陳其晉○江山縣屬清洲釐局現由藩憲惲方伯札委候補縣程大令煜辦理 
[温郡官塲紀事]  
　　温州訪事人云本月十五日新任永嘉縣李少笙大令登雲由杭州禀辭至滬乘招商局普濟輪船蒞温隨卽命駕入城就公館中暫駐雙鳧擇吉本月二十二日接印任事○淅江候補知府江湘嵐太守峯青奉撫憲劉景韓大中丞札委於本月十五日蒞甌查察教堂藉資保護○戈幼山大令石麟奉大憲札委辦理温州洋廣貨捐局事務定於本月二十一日到差○新委辦理雙門釐局之候補巡檢稽雙望少尹金弧於本月十五日由滬附招商局普濟輪船來甌擇吉二十一日到差任事○前署永嘉縣查石笙大令蔭元於上月二十二日交卸篆務目下方清算交代大約須俟桂花香裏方能赴省銷差也○温州府林少筠太守蒞任伊始適當三衢有警辦理防堵事務日昃不遑兹牌示定期本月十入日招考代書大約二十三日可以放告矣○傅愛堂少尹玉森奉温州府林太守委赴瑞安平陽一帶提解妖婦神拳各匪限本月十九日回郡銷差○日前温處道王心齋顴察接奉省憲札諭就温郡釐捐總局撥解錢七千貫往括蒼振撫被水災民免致流離失所是亦仁政之一端也 
[漢上題襟]  
　　漢口訪事友人云湖北江夏縣境有地名青山者瀕臨大江向爲盜賊出没之所兹者北方多故若輩遂乘隙而起鼠竊狗偷之事時有所聞甚有結隊成羣持刃搶掠者居民鋪户枕席難安爰由紳者聨名具禀憲轅請派防勇一百名駐紥青山藉資防堵○漢口牙釐下局委員李刺史紹元清廉自矢早經督撫憲交章保奏兹因荆門直隷州缺出遂飭刺史暫緩晉京引見先赴荆門署理州篆刺史業已清釐局務擇日履新矣○鄂垣教民某甲於本月十五日獨行至草湖門外幽僻處突遇惡棍十數人蜂擁而前與之爲難甲略與分辯惡棍卽拳足交加登時斃命隨將屍抛棄江心一哄而散刻聞屍屬已禀知地方官想須緝獲兇徒按律嚴辦也○本月十六日午後二點鐘時漢口金庭公站正街耶穌教堂適有教士宣講福音流氓見之卽引類呼朋入内傾聽旋忽借端與教士爲難勢甚洶湧地方官聞報馳至竭力彈壓拘獲甲乙二流氓交夏口廳同知陳少石司馬帶回懲治餘黨始散 
[五茸秋色]  
　　松江訪事友人云邇日城外到有難民百餘人皆操江西音蟻聚蜂屯膠膠擾擾婁縣主屈吉士大令聞之立派團訪局勇馳往驅逐出　不准逗留○邇來城廂内外時有異言異服之人托業醫卜星相日呌囂於茶坊酒肆中夜則就巿廛隙地或依人廡下設　售技藉博蠅頭誠不知其來意何居也○居民向就巿河汲飲近日常有死貓死狗及牛羊之類隨波逐浪載沈載浮觸之最易釀成疫癘攝生者可不加之意哉○本月二十一日婁縣主屈吉士大令柬邀郡紳姚松泉比部宋守初錢復初吴挹珊顔友生諸孝廉甘菉川沈繩嘏兩明經至城中求忠書院會議籌捐之策 
[傅相行轅紀事]  
　　昨晨鐵路總辦盛杏蓀京卿命駕詣轅拜見當蒙傅相延入晤談移時然後辭出○直隷按察使周廉訪浩及知府湯太守薰同知章司馬維釗總兵王總戎得腾均先後詣行轅晉謁 
[上海官塲紀事]  
　　上海縣縣丞劉耀庭二尹交卸篆務後赴揚州公幹想尙須勾留數日然後旋滬也○日前松江府張子虞太守在滬稱觴爲太夫人祝壽昨日事畢回松午前十點鐘命駕入城赴道營廳縣各衙門辭别上海縣汪瑤庭大令立赴舟次恭送如儀○前日傍晚時撫標滬軍營管帶龍葆珊遊戎乘坐馬車至馬路工程局投剌總辦程雨村大令迎入内廳欵以香茗暢談逾時始興辭而出 
[造送勇册]  
　　江南蘇松太兵備道余晉珊觀察因北地拳匪滋事特委翁子文太守募勇二百名駐紥本城九畝地業已募足飭造點名册以便呈送道轅請觀察查核 
[運木建營]  
　　前晋字營管帶顔梓琴遊戎奉兩江督憲劉峴帥札委來滬招募勇丁就西門外湖南會館暫駐旋擬在滬南日睴港信字營舊基築營駐紥藉以防堵需用木料等項禀請蘇松太兵備道余晉珊觀察札委馬路工程局總辦程雨村大令經理購辦並飭至彼處督同監造昨日大令飭營兵在南巿某木行購就木植若干次第運往想不日卽可將柳營建就也 
[請撥軍裝]  
　　南匯縣吴次竹大令申請關道憲余晉珊觀察以遵飭辦團缺少軍械請撥給洋槍入十枝以便給勇操練聞觀察已移請江南機器製造局如數給發矣 
[驅逐梟船]  
　　本邑西南鄉徐家匯寓滬法國人設有天主堂一所規模宏敞頗壯觀瞻邇因北省拳匪滋事風聲不靖蘇松太兵備道兼江海關監督余晉珊觀察思患預防札飭滬軍營哨弁陳都戎家謨帶領營勇一哨前往駐紥以資防衛前日忽有鹽梟船十二艘每艘儲大砲一尊洋槍數十桿及軍械刀矛等物由西鄉七寳鎭等處駛至是處聖母院左近停泊船上約有梟匪一百數十名由梟自魏某統帶都戎聞之恐釀他變飛咨帮辦總巡法界公廨讞員朱森庭明府明府立卽帶領會捕局通班線勇飛輿出城會同都戎前往驅逐梟黨見勢不佳遂令各船解維他去 
[廠工設醮]  
　　昨江南機器製造局各廠工匠在廠前支搭彩棚延緇流十餘輩建盂蘭勝會鐃鈸聲喧檀芸烟裊遠近觀者絡繹如梭總辦潘芸笙觀察准各工人給假半日以恣游冶 
[馬路工程局瑣案]  
　　日前沈德勝控王玉珠借端訛詐經總辦程雨村大令飭差往浦東北蔡鎭查明禀覆候訊旋據地甲差役禀稱小的等奉諭往查知王訛詐情實大令遂判令枷號一月發馬路示衆○前日四十四號巡街捕禀稱在馬家廠開泰木行查獲行竊更夫王珠衣服之李洪生今特解局請訊大令提案研訊李供小的係江寗縣人因失業無聊出此下策叩求恩宥大令判責五十板枷號一月○日前竊犯王秋義在大馬頭竊取徐丫頭陳阿仁二小販青蚨一千二百文爲徐拘穫私刑吊打事爲總辦程大令所知飭差拘獲一千人研訊判將徐陳各責若干板交人保出前晚提王研訊判責一百板枷號一月○前晚十六鋪汛捕朱錩在馬路拘獲剪綹賊陳阿金解送至案請爲訊辦陳供詞支吾不認行竊大令命收押捕房候查明曾否犯案再訊 
[法租界捕房瑣案]  
　　流氓陳阿根前在新闢租界内搶劫行人衣物由某包探拘獲解經讞員朱森庭明府訊明口供判令枷號一月昨已期滿命帶案開枷照原斷重責六百板釋出○偷兒沈張瑞竊取新開河附近恊和號東洋車一輛報捕查獲後解經明府訊明昨日命提到案重笞二百板釋出車給失主領去○偷兒李阿四王春生均由包探解經明府訊明供詞昨日著照原斷各責一百板釋出○流氓姚金龍在新北門外租界中向人訛詐經某號巡街捕拘獲帶入捕房解由明府訊供判令枷號一月期滿責釋○積竊劉玉和在安慶輪船竊取衣服經包探緝獲解訊昨日明府著照原斷笞責三百板釋出 
[美租界捕房紀事]  
　　紹興婦人張士氏傭於虹口北四川路某姓家前日將仁智里甬人某氏女誘匿無蹤事爲包探沈阿岳查知將氏拘入捕房捕頭令押候解送公堂禀請讞員翁笠漁直刺訊究○昨晨江北小竊梁阿三闖至外虹口碼頭上竊取某貨棧所儲舊鐵携之而逸適爲巡街捕所見立卽拘入捕房捕頭令押候解送公堂稟請訊辦昨晨竊賊某甲掩入裏虹口鄉民某姓家竊取布衣若干件携往某押店質錢包探劉光震見之吊出原贓一并帶入捕房捕頭令押候解送公堂禀請訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[細故釀命]  
　　紹興訪事人云郡城東郭門外有徐某者向在蕭山某雜貨店爲夥家僅一母一妻鄰有寡婦王陳氏性情悍潑有雌虎之名本月十三日因所豢雞忽缺少一頭卽向隣家各處搜尋旋至徐家詢問徐妻答以未見王陳氏不信必欲入内窮搜旣而竟無所獲徐母以冷語譏之王陳氏乃變羞成怒將徐室中器皿什物搗毁一空徐母放聲大哭徐妻氣憤之餘竟投繯自盡迨徐母知覺已體冷如冰魂歸泉壤矣徐某聞信急回卽以誣良威福等情繕就呈詞擬向琴堂喊控嗣有魯仲連其人者出爲排解罰令王陳氏爲徐妻持　並設水陸道塲超度徐某首肯始免涉訟公庭 
[上海縣署瑣案]  
　　奚沈氏呈控王劉氏圖賴借欵前晚經縣主汪瑤庭大令提案研訊奚沈氏供稱前由王劉氏爲中代林順金借去洋銀一百元立有借據旋悉此項借欵實係林與王劉氏彼此分用屢次向索祗還洋銀五十元王劉氏另有虧欠小婦人會欵洋銀六十元去年小婦人患病向之追索由王劉氏之夫王關寳還洋銀四十元餘則置之不理又有展轉劃抵會洋三十餘元一併呈據求追王劉氏供前借奚沈氏洋銀由林順金還過五十元尙有五十元求請寛限至入月底繳還其餘會欵已經抵劃清楚大令以兩造各執一詞判王劉氏具限至入月望日先還五十元餘欵候再訊追○船埠頭傅阿妹向各船户索費不遂將管帮沈少卿兇毆受傷控經馬路工程局移解到縣前晚亦經縣主汪大令提訊以傅不合逞兇判責一百板一併斥釋○在浦江開槍擊傷駁船夥李瑞華之著名流氓徐掌華前晚亦經汪大令覆訊以其供詞狡展命掌頰一百下釘鐐還押再究○周吴氏控告營書徐梅卿唐富亭等霸屋不遷前晚經汪大令提訊氏供唐富亭前年央馮子修爲中將房屋四間抵借錢二百入十千以租户徐梅卿每月房租錢三千二百文劃作利息甫收三個月卽將房屋賣與婦人找去錢七十五千向之收取房屋則又不肯遷讓求爲究辦質之唐徐二人供願於入月底遷出交房大令申斥數語判令具結如入月底不遷立將房屋發封然後發交周氏管業兩造均遵諭而退 
[英美租界晚堂瑣案]  
　　萬隆醬園執事人朱瑞堂裕發源主洪虞周同新園主陳康寗控戚佑康侵呑帳欵前晚讞員翁笠漁直剌倩襄讞委員張柄樞司馬訊問朱瑞堂等供稱戚佑康於六月初五日開張萬懋醬園向小的等各號賒欠貨銀四百兩今已過期非但不還並欲逃避爲此扭案請追戚佑康供現在巿面艱難擬至各親友處措借歸償被朱等將店内各帳收去不能支持求鑒司馬諭令著交的實妥保限月内一律清償違于重比○張樸齋控永發棧主張王氏侵呑所寄帳籃前晚亦經張司馬集訊張供由杭來滬寓永發棧有帳籃一只内儲洋銀七十二元並零星物件并絲棧單一紙約値洋銀一百六十餘元交與張王氏收藏詎被茶房王炳榮竊逃向張追賠延約至今叩求追給張王氏供茶房王炳榮係蔣長發所薦現在不知逃往何處小婦人實無力賠償求鑒蔣長發供小的與王並不相識亦無薦茶房之事司馬著將張王氏管押限十日减半賠繳洋銀入十元違于比追 
[英美租界公堂瑣案]  
　　某包探禀稱流氓陳毛毛向瞿伯全强借不遂瞻敢持刀行兇經小的當塲拘獲并將尖刀一把一併解案請究瞿投案申訴前情旋據捕役凌振禀稱此人素來不法與站斃之張掌華同黨平日橫行閭里惡跡昭彰務求嚴辦陳俯首求恩讞員翁笠漁直刺商之梅繙譯判將陳及尖刀一併送縣嚴辦○藍副捕頭禀稱唐金松姚毛毛二人在外造言生事私黏匿名揭帖請爲究辦唐姚同供小的等前在包探劉阿炳處爲夥未免結怨於人是以爲人挾嫌圖害小的實無造言之事求恩鑒宥直刺判一併交保○小竊金福生竊取沈文炳牙扇一柄爲包探秦少卿拘獲解案請究金俯首求恩直刺判責二百板枷示七天○包探竇如海禀稱有施久才者冐名科發藥房至章明山車行内租去脚踏車一輛售與田岳蘭經小的查獲原贜請爲訊究直刺判施管押三月田罰洋銀二十元充醫院經費○壽康士棧主劉坤山稟稱有黃姓客將烟售與小的計洋銀三百五十元旣而中和客棧接客李炳山瞿鳳相俞阿三李裕三李阿甘高桂林王桂亭李恒卿等入人來店强索洋銀七十元小的不允卽被拽至帶鈎橋某茶肆内兇毆致失去銀洋十九元後由包探將李等拘獲請究李等俯首求恩直刺判將爲首之李炳山責二百板瞿鳳相責一百板餘著合賠洋銀十九元從寛免責○一百五十入號巡街捕禀稱吴昌和陸小方王阿二至高阿三處尋釁擊毁碗盞等物特拘案請究吴等同供鎭江府某縣人以後不敢再犯此次尙求恩宥直刺判一併遞解回籍 
[各洋貨號夏季捐]  
　　大豐恆興二户各錢二千四百怡豐萃昌順二户各錢一千五百敦泰增泰源盛德豐恆豐瑞怡盛五户各錢一千二百日新盛泰記源甡屏記恆茂盛五户各錢九百天順祥錦豐鼎豐恊豐登豐慶豐義泰四達瑞恆豐信同源順正昌順宏昌鼎裕元生日新增振豐恆德順祥瑞豫祥通裕恊康元甡公愼新泰恆啓泰恆同昌正豐廿六户各錢六百天豐錢四百五十文以上總共收錢三十四千三百五十文滬北天后宮前廣益善堂司董嚴信厚施則敬朱佩珍唐榮俊葉貽鑑等謹誌　　 
 
 
