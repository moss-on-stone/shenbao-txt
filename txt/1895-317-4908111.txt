# 1895 - 317 - 4908111

 

Page 1

 
 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不脛而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部者請臨申報館帳房購取可也 
[闢界閒談]  
　　中日言和廣開租界德國旣創之於天津漢口法人復設領事於粤省北海左近之東興日人則遵照約章創租界於蘇州杭州沙市重慶四埠在拘守成見者以爲日人旣通商於内地我中國益難杜塞漏巵而洞明時事之流則謂賠欵固捐我利源若通商則貨物流通凡内地土産之向不輸運至外洋者此後亦可源源出口以我之貨易彼之銀凡我中國商人未始不因而獲利而彼所輸來之洋貨大抵無甚實用徒飾美觀内地銀錢未必因之而漸涸然則通商與賠欵其情形不迥殊乎日人而欲至中國内地通商中國固何損於毫末乎日來杭州沙市重慶日官尚未開議未知意向如何蘇州則日總領事珍田君譯員加藤楢原二君及農商務省派出之江口志村有賀諸君已先後拜見華官商同辦理在華官之意擬就盤門胥門外開設互市之塲日官則堅索閶門以致事未成就日内江口諸君已捨而他適聞領事繙譯亦已買棹回申闢界事宜似乎暫時懸擱矣客有久客東瀛老於商務者語於本館執筆人曰日人而欲在蘇州闢界何必指定閶門夫日人之所以指定閶門者以其爲熱閙之處耳夫閶門之熱閙固已然其間店鋪林列攘往熙來日人卽將其地租而有之未必能再添店鋪苟欲令舊有之店鋪一律遷移重建市廛設肆營運各店鋪多此一番周折安能默爾無言且通商必先順商情使商情而扦格不通生意安能繁盛則何如就盤門胥門兩處擇地列肆之爲宜耶或謂盤門胥門地多荒僻擇地列肆未必能聚人烟殊不知日人志在大啓經營擬興紡績繅絲諸局廠局廠旣設工人必多工人雖皆短衣窄袖之流誰不謀饔飱誰不携妻子蔓草荒烟之地一經闢界自必漸成繁盛之區試觀上海英法美各租界中向來荒塚纍纍絶無人蹟自經各國聚居於此而設行建棧百貨雲屯數十年來人口添至二十萬許香港本粤東荒島海盗出没舟舶不敢近前一自讓與英人而厦屋連雲火車逐電繁華茂盛幾與海外無殊成效昭彰可以借鑑矧上海楊樹浦諸地向皆棄爲浦畔荒灘近歳紡紗織布諸局漸開而人烟立時薈萑然則日人而苟闢界於盤門胥門之外他日廠肆鱗比昕夕開工不特工作之流趨之如鶩卽凡閶門以外之店鋪有不逐漸移往爭願受廛者哉聞之珍田君曾任美國舊金山總領事於外交之道素所熟諳江口諸君旣任農商務省高官亦必精於商術而華官中黃公度楊星垣羅少畊三觀察或爲參贊或爲理事曾駐日本俱能深悉日情陸春江觀察則前者飛舄申江政聲卓著他日互相商榷自能和衷共濟曲當機宜子盍筆諸報端以當左劵乎執筆人曰如子之言誠可謂明於事理矣然僕則擬更進一言焉方今闢界之事旣先議於蘇州如蘇州旣已告成則杭州及沙市重慶諸埠頭如破竹然無不迎刃而解子旣寓東日久東人士咸所契重而又精於會計夙以持籌握算稱長兹旣兩國和好重敦大興商務曷不出而應世爲之介紹乎其間庶幾貿易聿興風氣可蒸蒸日上乎客曰僕久具此心所惜人微言輕不敢以此身儳越其際惟是與君一席話聊以伸井蛙之見或冀兩國當事者得以采及芻蕘耳時報時鐘已鳴十一下客一揖而退執筆人乃詮次其語而標其目曰闢界閒談 
[港信譯登]  
　　香港來信云廣東謀叛之匪首三人刻已訊明正法矣所集黨徒地方官分别遣散各給貲斧洋銀一圓又云日本人往新金山購取馬匹有一輪船由新金山至香港日人令裝馬二十五匹及抵香港祗存七匹餘皆中途倒斃矣 
[宣南雁帛]  
　　此次武會試辰字圍中河南武舉某馬步箭無不中鵠如能開十三力硬弓已可望入選該武舉復賈餘勇請得十五力弓不料開弓力猛左臂扭傷刀石不復能再舉遂不能終塲鬱鬱而出○京師自重陽後連日暴風冷雨奇寒逼人積潦之水皆已冰凍寒信較常年當早一月嗣聞京西鄉人云九月初旬西山大雪故城中寒氣頓增云○聞禮部遵議各直省考試减額之奏刻將准行不日入奏矣○項姓爲盔頭業者住宣武門外永光寺街年三十許聲音洪喨生平好唱秧歌其子方十四齡亦能象賢同父入會足蹬高脚身著綵衣隨父走會歌舞動人項夫婦鍾愛之九月初旬子偶染喉症而死舉家痛惜衣衾棺木俱從華美殆出殯日項集素日會中唱歌之友十數輩裝扮如行會狀歌舞於之靈前一路鑼鼓喧闐直至南下窪迤南龍爪槐廟内俟靈停畢衆歌而散路旁觀者較平日看會人尤夥云○前山東藩司湯方伯聘珍刻在吏部呈請回籍修墓○左安門外旗婦某氏商同姦夫某甲謀害本夫一案此案刑部籖掣廣西司審訊姦夫到部未訊數堂卽畫供承招姦婦兇悍異常屢受嚴刑堅不承認後經問官施以軋槓之刑婦始承招現聞此婦始病於監中每遇提訊以木板檯於堂上近日已畫供定案不日卽綁赴崇文門外該鑲藍旗地面凌遲矣○有瞽者手持月白綢袷衣一件挿標出售至弘福寺胡同遇一欲購者同瞽者取衣看視瞽者云方今世道人心不古君旣欲看此衣必須持君衣裾俟看畢後還衣再將君裾釋手閱衣者首肯正在反覆閱視間突有一人自閱衣者背後將衣攫去閱者欲追瞽者堅握衣襟不放於是互相爭吵經路人勸解令閱衣者付瞽票錢六吊瞽者始行退去蓋瞽者與攫者同謀騙人者也以無目之人竟能欺有目者世途之險愈出愈奇遊京師者甚毋欲買便宜貨也○吏部文選司正郎覺羅鍾君培現已簡放口北道其所遺之吏部司務廳滿掌印烏布現以副郎鍾君琦充補於九月初九日午刻履新其兼辦之文選司滿帮掌印上行走之烏布卽以副郎聨君壽接充於九月十一日未刻履任是日闔署書吏皂役人等懸彩伺候謁見 
[津客談兵]  
　　天津訪事人云陜西巡撫魏午莊中丞所統湘軍現已陸續凱旋旗幟號衣如荼如火並置辦三新棉襖棉褲發給軍士俾得挾纊銘恩揆厥情形蓋當整旅西行征剿回逆也○江南常勝義勝等軍十數營於前月十七八日班師就小站盛字營小憇然後趨赴新城由輪船裝運南旋分别留遣○去年關外防軍多至二百餘營所用槍械新舊不一雖新式者少而舊式者多然皆自外洋購至其價頗高現在遣撤之軍需繳號衣槍械而號衣固已破敗槍械亦遺失良多卽有存者亦皆銹蝕不堪或子藥不全不能試用如此苟且因循尚望其摧堅撼銳耶噫○督辦東征糧 
 
 

Page 2

 
 
臺胡雲楣廉訪募練定武軍十營擬歸袁慰庭觀察總統於日前具摺陳奏聞刻已奉旨俞允觀察遂於前月十三日入京籌度練兵事務約於月杪月初返津○周武壯公所部士卒多半來自田間溯自光緒初元駐軍小站旋就小站價取民地開墾屯田寓兵於農歳穫稻米數萬石兵食賴以不匱無須籌集餉需其地四面開渠兩旁植柳東阡西陌無異鄉村及武壯騎箕剛敏繼之嗣由已正法之犯官衛汝貴及賈制壇軍門分統旣而改歸衛一人兼統而屯田如故不改舊章屈指於今蓋已二十有一載矣去年中日釁起盛軍赴敵兵氣不揚衛以侵餉失機法塲授首現在此軍尚在遼陽盛字營改駐定武馬步全軍秋間遂有鄉耆往認田邊葦蕩爲己産至昔日之青青楊柳則已斯之爲薪矣人事靡常滄桑易變撫今追昔能無黯然 
[德員將至]  
　　西字報云傳聞前駐京師之德國欽差百郎脫現已解組擬重游中國經理克鹿卜礮廠事宜大約附此次德公司輪船戾止 
[奏保舊案]  
　　長江一帶會匪自光緒十七年蠢然思動經各省督撫憲併力購拿網羅密布早已元凶授首羽黨消亡間有漏網渠魁如隨同龍松年在湖北三峽地方號召醜類尅期作亂之僞西旗頭目劉高升及在皖南開山散飄煽惑愚民之熊登旺等遺孽竄伏深山妄思死灰復然然不旋踵劉匪經蕪湖保甲緝捕李葆林副戎獲於銅陵縣山中熊匪由湖南振字營統領余總戎虎恩派員蘇二尹獲於湘江先後解皖訊明正法從此欃槍盡掃碧落一空所有在事出力文武經前皖撫沈公奏奉諭旨准其酌保數員未及拜摺卽奉開缺來京之命近日福中丞卷查舊案以該二匪皆積年通緝未獲之要犯該委等不避艱險躬冒巢穴奮勇成擒其功自不可没乃於上月附片奉奬聞皖省祗保原緝委員副將李振標一嗣部以總兵交軍機處存記遇有缺出請旨簡於其餘各員概行删别湖南所咨保單亦祢將指分廣西試用縣丞蘇鍾澍一員請俟得缺後以知縣用蓋中丞愼重名器核實奏保屬僚自無兾倖之心矣 
[鍾阜晴雲]  
　　金陵訪事人云前江蘇學政黃學憲體芳素與張香帥爲莫逆交日前由驛遞丞致督署云將因事南下擬在省中小作勾留制軍卽遣員黃福華赴鎭江迎接刻聞前月廿一日黃學憲乘楚材輪船駛至下關碼頭在接官廳暫歇片時隨卽命駕入城拜會香帥共談衷曲主賓投契欵洽逾常云○金陵管叅將楊叅戎福田奉憲諭令沿江巡查看操於前月二十二日赴轅禀知起程往下江一帶各營察閱操演惟開操之期尚未定也○江蘇候補知縣朱明府應江到省有年近染微恙延至前月廿二日醫藥罔效一息奄奄遽爾仙逝旋經同寅朱之幹大令趨赴督轅禀知病故○張香帥之七公子於前月廿二日下午仙遊年纔二十餘未傳金殿之臚遽赴玉樓之召想香帥亦不無懊惱矣傳聞如此不知確否俟訪明再錄 
[古渝竹素]  
　　重慶訪事人云巴縣加抽菸酒厘金兼之外洋通商傳教諸事宜辦理殊非易易大富以何大令尚屬初任政務生疎因以叙州府宜賓縣國子逹大令調署巴縣而檄令何大令改署宜賓大約本月初旬可以交代矣○近日川東道黎蒓齋觀察政體違和時有怔忡轉昏之象醫者云非靜養不可乃禀請鹿制軍給假一月○四川頗有以本籍人而冐捐實官者鹿制軍認眞整頓查得署重慶府經歴朱叅軍係本省民籍爰檄調至省而以吳通刺接署斯任○成都教案尚未議成大約須視總署所允各節是否照辦方能結案也現在英教士斐君美教士格君已先行遄返成都矣○獺皮産自蜀中每年由陜客來渝購販每張價銀四五兩運至新疆俄界最利銷塲今年重慶獺皮已堆積如山而販者寥寥無幾蓋以甘肅回匪倡亂道途險阻未易遄行故也○川東道黎觀察出示云日本重慶通商載在新約准行彼國向　東洋宜與西洋辦明福音耶蘇天主教堂概係西人民教相安已久切勿妄啓疑心日人來此未定訛言不可誤聽通商自有口岸華洋界限分明租界由官指給並不强估平民匪徒造謡惑衆拿獲定置重刑諭爾監保兵役巡查保護認眞倘或疎忽肇事一律坐罪匪輕 
[鄂銀入市]  
　　蕪湖訪事人云鑄造銀圓爲中國今日整頓圜法收回利權之亟務當光緒十五年張香帥總制兩粤時設局鼓鑄大小銀圓五種通行各省商民便之去年易侍御俊奏請就沿海富庶地方集股開局鼓鑄定爲宫督商辦等情欽奉俞允旋由合肥相國遴委道員范觀察赴滬擬集商股三十萬金就滬設局開鑄旣而忽又移局至天津雖至今未聞局務有成然其利國便民則固舉世盡知其概矣頃有自鄂垣至鳩水者帶有鄂局新鑄成之銀圓數枚出示見其花紋精細銀色高潔與前此粤省所鑄一律持赴市中購物與用慣之粤銀無少區别是知不待曉諭諄勸而風氣已自大開倘得大力者接踵而興隨地鼓鑄豈非時務中一大快事哉兹將張香帥文告一通錄登於左以與海内留心時務者共讀焉照得鑄造銀幣乃國家惠商利民之舉旣濟制錢之缺乏尤便商旅之取携本署大臣前經奏明准在湖北開設鐵銀局現已鑄成大小銀圓五種大銀圓重庫平七錢二分第二等銀圓重三錢六分第三等銀圓重一錢四分四厘第四等銀圓重七分二厘第五等銀圓重三分六厘一面鑄清漢文光緒元寳四字曁漢文湖北省造庫平幾分幾厘字樣一面鑄圑龍紋並附鑄洋文均係選用化學洋匠詳加化騐輕重旣準成色亦好與外洋各國所鑄上等銀錢精美相同兹經本署大臣城鑄成銀圓式様奏明進呈經戶部議准覆奏所有通商各口岸及内地各署關凡向用銀圓者一體照辦如能漸推漸廣實可濟圜法而收利權等因奉旨依議欽此咨行欽遵前來合行示諭爲此示抑官商軍民人等遵照凡市面交易及完納關稅釐金各項官欵以及支發官欵均准一律行用俱按照該地方市價核算各官吏商賈不得故意低昻仰勒致干查究特示光緒二十一年九月二十一日實貼蕪湖洋碼頭 
[豫章紀事]  
　　江西友人來信云署江藩翁小山方伯曾桂出有告示曰爲照章復抽門厘先行出示曉諭事照得江西省城内外於咸豐六年舉辦坐賈門厘仿照湘皖各省章程委員察其貿易大小酌定每月釐金若干無論月分衰旺不增不减逐叚公舉殷實店董一二人經收該叚門釐城内由本總避設櫃經收城外由卡員收解填給收票嗣因軍務平定於同治七年將各處門釐概予裁免以示體恤各在案現准部咨需餉孔殷部欵奇絀奏奉諭旨整頓釐金抄摺行令重征坐賈自應欽遵將江省坐賈門釐照舊征收查門釐裁免二十餘年該行店商民久霑實惠値此庫儲支絀自應激發天良共體時艱力圖報効在該行店人等所出甚微亦皆取償於貨値而積以成數實屬裨益於餉需所有復抽門厘一事不得不借資商力以裕度支除叅酌原定章程詳請奏咨外合先行曉諭爲此示仰闔省商賈人等知悉爾等務須逐叚公舉殷實首事酌定每月門厘各若干開摺呈候覆覈詳定自十月十五日起一律抽收分期完納其小貿營生手藝肩挑及微末鋪戶從寛免繳該商賈等或係旅居或係土著食毛踐土各有身家務宜踴躍輸將以濟公家之急切勿遷延觀望致誤要需倘有刁生劣監從中把持定卽嚴拿究辦不貸其各懍遵毋違特示○江西各厘卡抽收頗重近日有楚閩各商行經贛河被卡員額外浮收爰一再禀明局憲大致謂某卡於照章抽足外每百簍勒加十餘簍商等不從輙將貨船阻止期近二十日呼籲無門迨後河水陡漲風波險惡難以泊船商等恐失事則血本全虧飲泣吞聲屈允加補始得開行特黏呈加補釐票電核又稱某卡抽足外每件浮加若干一卡旣加别卡照様卡卡如此厘金過倍違章太甚等情不知局憲如何辦理也 
[潯陽雜記]  
　　九江訪事人云日前正任星子縣調署德化縣慶西垣明府禀諸臬轅請以張伯芳二尹辦理保甲事務臬憲准之二尹遂於前月二十三日抵潯謁見各當道○九江向不産米糧民食全賴各船接濟本年八月上熟米每石售錢二千八百文嗣因各處秋成告歉禁米不准出境以致近來每石陡漲至三千八百有奇甚至河下時時缺米數米而炊者未免徒喚奈何矣○貴州人甲乙丙三人昆季行也輾轉至江 
 
 

Page 3

 
 
西開一小鋪旋因折本閉歇挈其眷屬八口遄返黔中行至中途長兄病殁至潯暫寓致中和飯店次兄又患病沈重旣無藥餌又乏饔飱加以飯店主索取寓資急於星火無奈將妻質與江北人某姓已成交矣恐妻不依誘之上船行至江邊妻始知其事與兩嫂情難割捨哭作一圑甲催促不鬆有詈其負心者有解囊貲助者有勸其赴道幕許君下處求助者後不知所終 
[酬神演劇]  
　　杭地每屆回祿之後例有禳火之舉或建道塲或演神戲隨所募之多寡以行之前月衆安橋大火之後該處未曾被災各家由某甲爲首向之捐募因係市面店鋪居多故所募錢文頗覺豐厚爰擬在聨橋廣福廟傳集名班演劇二本尚有餘資擬在大街之上補行盂蘭盆會以濟孤魂 
[同舟共溺]  
　　華邑得勝港設有渡船一艘爲浦南一帶濟渡之需前月二十五日下午有鄉民五人自浦南濟渡至得勝港詎纔放舟中流一陣狂風船卽翻覆該鄉民溺在水中扭結一圑牢不可解致五人性命俱占滅頂之凶中有某甲肩挑小猪十餘頭藏諸艙中亦均溺斃惟舟子素善泅水誕登彼岸得慶更生諺云在數難逃其信然歟 
[浦左火警]  
　　前晚十一點二刻鐘時浦東張家浜震大酒坊不知因何起火勢成燎原霎時間燃着竹行米棧等家烈烈轟轟不可嚮邇本城各衙門遥望東方紅光熊熊上燭層霄提右營叅將廖叅戎並各洋龍風馳電掣去救迨出城始知浦東難以渡河中途折回幸董家渡天主堂洋龍渡浦施救約焚二點鐘之久祝融氏始興盡而返計焚去五六十間至起火之由有謂係竹棧司務將燈籠懸掛竹笆上被風吹引所致有謂係匪徒種火傳說紛紛莫衷一是俟探明再錄 
[幾肇火災]  
　　前晚八下鐘後天潼路第二十八號門牌渭水樓老虎灶火力太猛烟囱炸裂火光四射上下通紅屋中人猶未之知也幸對門及行路人所見始得澆熄得免成災 
[諭禁扮犯]  
　　本縣主簿林珍虞少尹奉道憲黃幼農觀察諭以兹届下元令節循例迎神賽會有等無恥婦女裝扮女犯塗脂抺粉乘坐無圍小橋隨會遊行最爲傷風敗俗宜預示禁並禁毋許入廟燒香諭令梭巡彈壓以絶澆風林少尹奉諭後卽出示曉諭禁上矣 
[諭减會儀]  
　　本縣黃大令出示查案嚴禁大旨謂節屆下元例應牒請伯府城隍神出巡賑濟屬壇有等好事之徒踵事增華有臂香會大鑼班隂皂隸十景牌等名目且有手執絲竹沿途吹奏實爲惡俗前因中東有事諭令清迎在案現當和議初成自應力崇儉約爲此示仰各會首知悉前項各會景一律禁止以免擁擠擾事如違定于提究不貸 
[公廨落成]  
　　法總領事署及公堂判案房均已落成筮期本月初三日卽禮拜二堂期中西問官會同進署判案 
[縊屍待騐]  
　　昨由同仁輔元堂董事汪曹二君飭堂丁持聨單到縣署報稱據滬北廿七保九圖地保胡勝祥報堂聲稱張家花園西首洋人笆圈上有無名男子一名自縊於楊澍上身死查無屍屬出認請給棺收殮敝堂以縊斃之屍未便收殮應報貴縣詣騐以便殮埋適黃大令公出未回由典史蔡季卿少尉代禀江海關道黃幼農觀察札委鄰縣蒞騐尚未知遴委何人也 
[問諸水濱]  
　　上月二十七日英公司某輪船駛抵吳淞口適潮退兼之狂風怒吼幾如萬馬奔騰船主因令就接官廳附近暫停喚虹口小工頭目某甲雇得江北小工六十三名往舟次運貨至駁船載赴滬上及至日暮令衆小工同宿船中有盛月波等六人不受約束鐘鳴七十適寗波八名乾生者駕杉板船過此盛等呼令渡登乾生雖熟於水性亦爲風浪過大不敢冐險以行盛等增其資至五角乾生始首肯將杉板攏靠輪船旁盛等爭先恐後一擁而上詎料船小載重杉板船乘勢傾覆大聲呼救輪船上急放小艇援救將盛及錢阿二乾生三人救起其餘顧志雲太平子李阿四蔡癩皮四小工已隨波臣而去矣昨晨工頭至虹口報知公義局雇杉板船數號往失事處打撈不知能獲屍身否也 
[法界公堂瑣案]  
　　楊浩泉控陳順德店主陳順章拖欠麫包銀兩一案迭經鄭大令訊供蓍將順章之弟陳斐然押候照繳旋經人保出妥爲調處昨日禮拜六堂期大令會同祁繙譯升座楊投案求追裴然供稱求請給還合同各邀公正人理處大昌雖有加價之名仍無加價之實待理明禀覆以便銷案楊裴然仍請究追并稱此事恐難調處大令著照楊所請各邀公正人理勸明白如果理處不明來案禀覆可也○沈培緒控陳子賓串同吳琢庵等將沙遜絲繭棧單向廣豐洋行抵押銀一千六百餘兩一案迭經大令訊供將陳押候嚴追昨日沈投案遞禀求追陳供稱沈吳托經手抵押時在洽成元等候大令將陳還押候出票至虹口德安里提吳到案再核○孟洪升控陶三寳竊洋銀七十八圓避於顧三寳處大令訊供之下著將顧交保出外尋陶到案究追昨日孟偕顧投案求追陶供稱孟慫使小的竊洋銀後由孟用去四十七圓孟呈遞信函大令閱視謂陶曰孟如果串竊豈有來此控告之理顯見誣害爾一面之詞殊難憑信著押候繳洋銀七十八圓延干追比○錢張氏控惡姑錢朱氏不許守節吞没衣服洋銀一案大令訊供之下飭包探追還原物昨日包探將保人朱阿根傳案請訊錢張氏訴稱當小婦人入清節堂時由胡公館與裴太太賞給洋銀六十圓至由姑錢朱氏借出之衣服及動用器具均在姑處皮箱内有首飾匣一具粉匣一具朱供稱當錢張氏來滬時由小的親手運物登岸只有一衣包錢朱氏現住虹口寳德里二十號房屋因吞錢入腹臥病在牀大令飭包探帶同錢張氏及朱將所存物件一併交還○虹口三興衣莊主翁阿廣控陸本照欠貨價洋銀五十圓出立期票圖賴不還大令訊供之下將陸押候追比昨日翁偕保人金阿坤投案求追陸供稱翁與金騙小的至寄園烟館將當洋銀四十餘圓之押票扯去半張繼又將票掛失金供稱衣服均在某押店係陸自已當洋銀五十圓出立期票卽行逃逸小的受累不小大令著將押票半張及期票三紙一併呈案候核陸還押○陸源泰玉器店主陸錦亭等控馬忠臣騙取貨銀二千餘兩一案昨日陸及王錦秋王友松馬老四及保人胡錦雲投案訴稱事經胡出爲調處先付洋銀三百圓其餘出立期票待馬來滬追繳求請暫准銷案大令准之著出具領狀送案備查○包探禀稱錢少英至金由亨烟館内開燈吸烟將烟槍搶去立卽追出拿獲人贓解案請訊錢一味支吾大令著押候笞責八十板贓給失主領去○包探禀積竊李國榮屢經犯案遞籍今改姓李名坤榮又來圖竊拘案請訊大令著押候枷號二月期滿笞責二百板遞解回籍○包探禀稱竊賊王章桂在某碼頭上竊取檀香當塲拘獲人贓解案請訊王供稱小的在廣利輪船掃艙船主將檀香給與小的大令著押候笞責二百板○包探禀稱竊賊施阿順竊取玉蓯蓉三斤値洋銀半圓拘案請訊施供稱小的向爲小工在四號棧房内拾取大令著枷號半月發往金利源碼頭示衆○包探禀稱積竊周老三前在寳德里竊衣逃遁今又圖竊拘案請訊周供稱小的向爲車夫主人肯來具保大令著押候查明覆核○包探禀稱流氓周阿毛與吳錫慶爲伍身藏兇器與探夥爲難周供稱小的向爲探夥斥退之後安分守已不敢犯法大令著押候枷號二月期滿笞責三百板送入改過所監禁○包探禀稱租界中屢次失竊自來水管上鐵蓋前日張文奎至自來水管畔圖竊當塲拿獲現在尚少二十餘枚張供稱小的向爲木匠不敢行竊大令著押候笞責五十板○包探禀稱王桂發掩入永興里顧耀蘭家竊取皮統子一件當塲拘獲人贓傳同失主解案請訊王供稱小的由寍波來滬尋兄不過至永興里見財起意初次犯竊尚乞施恩大令著禁押一禮拜竊給失主領去○餘大學徒沈梅生竊洋銀二百八十圓至虹口賭博爲其兄沈廷中拘送捕房經大令責手心二百下昨日傳廷中到案領回管束廷中稱梅生住泰昌棧内所有鋪陳衣服被同寓洪姓弟兄取去求卽追還大令飭傳洪之保人到案追還原物馬立師洋行看門人陳阿瑞控挑水夫陸根堂拾取洋銀八圓不肯交還大令迭次研訊陸矢口不承大令飭包探將陸送至某老虎灶交灶主收管候傳案質訊○俞 
 
 

Page 4

 
 
維康控羅少堂騙洋銀七十圓大令訊供之下著押候繳出昨已如數繳案俞遣抱呈王亮卿投案具領大令准之著其領收存查羅申斥一番卽行釋出 
[美界捕房紀事]  
　　前晚七點鐘時粤東人吳阿蔣往源芳路第五百二十二號門牌某新衣店購買衣服店夥竭力酬應吳均托詞不合轉瞬間乘夥不備攫衣二襲而逃店夥飛步狂追適包探石金榮到來向以拘獲人贓拘解入捕房管押○南翔人徐和尚僦得漢壁禮路第二百二十二號房屋開設粥店其妻某氏及女姪桂英咸於此寄居徐妻日往某絲廠作工前晚桂英之兄慶慶突至徐處適徐出外慶慶遂將徐妻及桂英按住兇毆以致頭顱擊破事後徐妻奔告捕房捕頭令喚巡街捕拘拿送辦○山東人王月記沈德村皆薙髮匠也邇欲合開薙髮鋪於周浦路積山書局對面因喚西華里木工儂祥發裝飾門面計銀二十五圓工竣後又添裝玻璃窓二扇議定洋銀四圓前晚王沈偕往儂處取窓儂謂須將洋銀付清然後取去王沈大肆咆哮互相格鬥適二百七十四號華捕巡至時三人及窓送入捕房捕頭令儂先行裝好然後取値如價無著可再陳訴 
[澤被鴻嗷]  
　　頃奉到秀水農隼秋氏求保闔家人口平安行中各友順吉助賑規銀四百兩徐柏生仁翁交來福太和葉大德金綉蓮三大善士合助賑洋一百五十元顨道人求母病速愈助賑銀一百兩無名氏淮安景德堂各助洋五十元現在山東河南順直遍地哀鴻朝不保暮轉瞬堅冰嚴寒風餐露宿旣興枵腹之嗟復起無衣之嘆苟非鐵石心腸能不爲之下涙今承惠助而來不惟孑遺災黎咸蒙再造已賜卽善昌等謬襄賑務莫不同深感佩心香一瓣禱祝無量[  上海六馬路仁濟善堂籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖省官塲紀事]  
　　候補縣左元麟大令由皖北公幹回○候補通判周維新别駕由清江提餉回○候補巡檢本銓少尹由太平府差遣回○安慶府同知沈德潤司馬轉假五天○候補巡檢姚源少尹謝超委一次酌委二次○費少尹士樵謝行知准補霍山縣上土司○撫院文巡捕候補典史劉少尉國楨奉撫憲札委接辦監印差○典史陳嘉謨少尉知銷撫轅監印差○本任無爲州章維藩刺史奉撫憲給咨赴部候選同知○候補縣丞廖二尹壽熙辭赴大修電杆工次○候補同知朱雲驥司馬請假赴皖南措資○分發安徽候補知縣陳大令良楨到浙江人○候補巡檢李藻惪少尹知丁内艱○委辦蕪湖保甲候補知府楊奎綬太尊辭赴差次 
[縣案二則]  
　　寗波邦麻袋業馮章俞才茂施瑞春董阿順同扭張寳大沈嘉其兩人到縣喊控前日經帮審委員夏芝蓀明府升坐花廳提訊馮俞施董四人同供皆寍波人爲麻袋業中柱首於光緒十一年分同邦公議每人每日捐錢一文新收一學徒捐錢十二千集少成多爲同業無力者死後棺殮之費每年九月二十五日齊集邑廟做社並雇清客班奏唱祀禪各人交納捐錢三百六十文有執照一張按年更換收執張寳大糾同沈嘉其並無賴多人前來誣指小的等從中舞弊非維不肯捐錢尚要借洋二百元不遂其慾卽行兇毆打呈上執照求恩察核訊究質之張寳大供本地人沈嘉其供寍波人與馮等同業此項捐欵已有十餘年有入無出約有一千餘串盡被馮俞施董四人侵吞舞弊逍遥取樂小的捐錢已如數付交惟執照未取不過要查看帳簿究竟有無弊竇並未糾黨行兇叩求明鑒明府得供仍將執照當堂擲還諭曰爾等均有不合如果實心辦理决無枝節叢生嗣後務宜謹愼辦事清公張寳大不應滋事著令取具安分切結交保向原告服禮了案○爛泥渡巡防局委員劉二尹飭勇押解行竊英兵船鐵墩之陸文文一名請訊究辦經夏明府提訊陸供本地人向做小工度日因鐵墩在路有碍行走抛在蘆柯蕩現經該兵船取回小的並未行竊因在茶館中自言自語被捕役獲解巡防局叩求開恩明府喝令笞責二百枷號一月發犯事地方示衆 
[英界公堂瑣案]  
　　前者湯錦章向陳雲山索取舊欠以致涉訟公庭昨日湯又扶老母陸氏及親戚湯氏至陳家坐索陳以藉端索詐投報捕房捕頭倩包探何瑞福拘解請訊陳訴稱小的並未欠湯姓之錢而湯屢屢滋擾前已數次送懲矣湯供稱前者繼母有銀五百餘兩由嫥借用繼母死後由小的措資盛殮厥後屢向陳索取此欵反被陳報捕拘拿去年曾將陳姓借劵一紙呈案其餘借劵則被陳奪去今旣到案叩乞嚴追屠别駕商諸單繙譯官然後諭令一併開釋著湯明白補詞再行傳訊○包探何瑞福解積竊翁阿友至案禀稱小的查得翁已屢次犯竊今又在本邑製造總局左近竊取朱金香家珠皮披風一件及無失主承認之棉被一條是以送請究辦朱投案領贓翁供稱小的係寗波人行竊該死尚乞恩寛别駕判令笞責二百板遞解寗波原籍○包探孔阿才禀稱前者宋壽和持假金面油紙扇三十丙至潤昌押店混充眞金面押去洋銀十八圓昨日又持十柄前往經店中人看破報知小的解案請懲潤昌押店夥潘星橋投案訴稱此扇並非眞金每柄僅値洋銀三角竟被押取洋銀六角昨又來押故特報知包探送案請懲宋供稱此種油紙扇由友人倩小的質錢小的不知眞假别駕問爾能持洋銀取贖否供稱洋銀已用去矣别駕遂判令將第二次質錢之扇一併給潘領去宋管押兩禮拜○竊雞賊吳大坤專竊各洋人家所豢之雞持往南市價賣前日經包探顧阿六拘獲詰得先後共竊洋人克利潑等九家雞百銀頭遂於昨晨解案請辦别駕判令押候傳到收贓人於下禮拜六覆訊○野雞流倡王小寳彳亍途中强拉過客經三百六十二號華捕解送公堂土倡供稱小婦人係蘇州人並非野雞倡實在租界中某姓家傭工安得有拉客之事别判令押回蘇州原籍○龜奴楊儀在鷄鴨弄開設花烟館前日不知因何與鄰右烟倡王陳氏口角爭毆由三百五十一號華捕解案請判王倡稱小婦人被此龜踢傷肚腹且擊損牙齒鮮血直流楊龜供稱王倡與小的之妻口角其時小的並不在家女有毆伊之事别駕判罰楊龜洋銀四圓給王倡爲養傷之費○粤東人甘觀益前曾與方阿松同居昨日混入方家竊取布衣兩件經包探金阿狗緝獲人贓送請究辦方投案領贓甘供認行竊泥首階前别駕判令管押五日○小工嚴桃桃前曾犯案送懲數次今又在耶松船廠竊取鐵器八件經包探倪順泉緝獲查吊贓物已少四件昨晨解案請訊耶松洋人投案申訴前情請爲究辦嚴供稱小的係本邑人偶然行竊罪無可逃至所缺之贓業已賣去尚求恩赦俾得湔滌前非則有生之年皆大老爺所賜也别駕判令笞責一百板管押五日 
[上海北市絲業會舘籌賑公所施少欽經收山東河南順直賑捐七月廿二至三十日止第四千三百六十六至七十八次清單]  
　　廿二日蔡公館三十元黎瑞棠十五元趙雨亭洋十元趙增齡趙巧雲合助洋十元無名氏洋三元梁洗氏保子洋五角○廿三日四明趙閏臣爲兒拾元週歳節筵資移助洋十元留溪姚氏洋六元沈蕩德茂　行李　官求病速痊延年益壽二元童春喬洋一元四角○廿四日王利辛求病速愈洋二元○廿五日婁東自勉齋由協昇來規銀五百兩丁記求宿疾速愈洋三十元宋學禮求合家平洋二十元不留名洋二元隱名氏對開洋一元○廿六日横峰主人求合家平安由恆興洋貨莊來洋四十元曹啓豐病愈願助十元胡永德堂求合家平安十元徐寳名二元南　州鮑少康求病速愈二元○廿七日張氏求兒子平安無病五十元葉河那子言四十元胡賞奇爲祖母抱恙求速愈十六元隱名氏保平安十元詩愚氏八元太倉邵仲鼎求保平安五元知非子完愿求平安二元○廿八日葛裕源求病愈六元無名氏五元注國桂求病速愈四元○湖　問經堂募無名氏洋四十元又陳惕菴海防醫院經費二十一元又五元顧德記無名氏無名氏三戶各二十元無名氏十元無名氏成子元成惠元湯子靜徐恆榮五戶各洋一元映雪堂左金波吳迷之吳子安吳毓霖五戶各錢一千文馬潘氏錢　百文問經堂蔣金氏二戶各錢六百文湯善齋太原堂四安堂孫和平董希賢姚同興義興和李天壽陳惕菴成子璜曹羽乾德星堂劉懷讓吳積餘吳月樵吳陳氏吳訴吳嵐仙馬徐氏馬木齋馬炳青孫介眉廿二戶各錢五百文係三餘孫鯉庭二戶各錢四百文左濟材吕如瑾吕如愛王石菴張萬源陸少屏陳季崙王復興王升甫崔愼修僧無名吳高氏十二戶各錢三百文間經堂錢二百四十文柏少亭李郁堂卞維岳胡小山單逹卿馬振彩馬振謬喬藴卿馬壽熙吳黻榮吳閣氏吳萬盛吳孝仙王商氏吳喬氏龔序廷十六戶各錢二百文劉兆蘭合錢二百文孫竹軒趙垚趙又明趙靜夫陳福龍卞趙氏李成業趙作金趙仰山趙天成阮有餘趙維康阮乙東阮長忠阮礬功趙汝廉阮慶傑阮兆然何若氏阮如發阮如明何子華趙汝德趙培根阮岳峯阮許清熊日千趙立本趙茂哉祁運隆林景山阮慶珍阮趙氏孫聚孫徐長龍祁和靖祁兆駒凌維幹不留名凌价人夏綽安祁利珍阮祁氏阮燕魁祁天祿祁天然阮秀泉阮長青韓榮奎馬子安陳九如馬占卿馬占奎馬從恕堂馬壽實馬恕堦劉陳氏單一清馬子炎陳守印馬振義馬高群馬顧氏馬壽賓馬壽寅馬默哉馬陳氏馬璞哉馬福壽馬漢章桑潘氏馬雲仙馬叔和喬俊生馬虞吳立德湯壽千徐恆德孫漢山孫仁卞以寛徐彦坤宋遐康李鏡湖成九如柏小峰柏德餘劉漢卿周景成譚步高吉天元王槐林喬世權王恆裕虞友善徐恆泰陶禮門孫三餘朱廣林朱許氏時泰來僧心力孫學餘盧鶴年孫友坡柏春圃怡子仙劉登賢季偉人譚恊中蕃合泰喬世憐蕭寳文王松林王柏林李延齡孫晴雲陳增苓王者佐張友芹吳煥吳淞吳筠徐有慶喬傑熙喬守德陳性良葛廷選單蘭台廖石寳金天仁陸登發吳萬興顧家邦金寛甫居　　王德和吳亦錢徐仲芬吳平橋張芷庭崔仰周陸萬春吳懷瑾吳錦和成學勤季月明陳漢有吳蘭秋吳錦良虞漢卿王澤門吳敬卿龔仲西王月丹張仰周張寳甫王瑞山王　宗王恆升一百六十一戶各錢一百文趙迺金趙鎔金合錢一百十文阮長聚阮長信趙汝利趙若愚蔡寳如潘廷文周步樓周文富阮長昱楊金龍阮仰山阮蘭軒阮如楷蘭仲陽十五戶各錢五十文共二百四十四戶合洋一百九十三元○三十日無名氏洋十元蕩口金貴濠湖恭德本堂十元常熟誠修主人五元王店元成典不留名汪記還愿並求病速愈三元 
[上海北市絲業會館賑公所施少施少欽經收山東河南順直賑捐八月初一日至十五日止第四千三百八十至九十二次清單]  
　　初一日擕李族吳子求母病速愈洋二百元王氏爲子病愈完願一百元趙輝爲顯考蓉生府君八十妣俞大夫人七四冥壽資冥福田彚康莊來規元五十兩揚州賑宜堂由中和祥莊來洋五十元松蔭屢主十元○初二日常熟孫樹德堂由鴻順莊匯來規銀一千兩無錫過百金因病求愈由惠泰莊來洋一百元○初三日淳安縣隱民氏求病全愈由晉和莊來洋五百元不留名求病速愈由也泰莊來洋五十元鄭子衡七元文銅洋三元隱名氏求病愈洋四元龔傳增求身體平安二元太倉錢培之二元○初四日裕後堂爛板洋十元沈福珍求病卽愈洋六元朱涇孫菽初爲三兒求病愈二元銅洋一元○初五日京口周德泰銅洋二十元無名氏洋六元湖州仁濟堂隱名氏五元隱名氏求母平安二元蘇城金鼎三角○初六日慈水西鄉永記爲次女求病速愈洋五十元無名氏求身子平安二元○初七日婁東王門姜氏還病願洋二十元○初八日王恩薄求病速愈洋一百元姚吟周三十元徐少衡先生募東海安定氏許産育平安完願十五元又同仁社公捐十元嘉興電局宗十元嘉定天一堂朱培德募小洋九十四角菜生氏六元又子連氏一元無名氏銅洋三元○初九日王最丹中費移助求保平安又唐履卿貼中費移助求保平安二戶各十元○初十日李國昌吳書勛二戶由吳竹菴交來各洋十元○十一日揚州祈保玉兎童生平安人十元乍浦愼餘無名氏求子病速愈十元松江廣大不留名還願洋一元○十二日振宜堂五十元松江大生杜炳鍔求孫懋鈞病速愈洋十元武昌電局黛影詞人節省中秋飲饌移助四元○十三日無名氏由同康莊來洋十元金小東五元趙柳堂五元景寗縣王求媳病速愈四元滸浦林炳榮完願二元隱名氏銅洋一元○十四日錦里方善士祈保神形健旺弟却病延年合家清吉一百元周惇庸堂爲春房彌月資移助五元王賡熙求病速愈五元金陵沈門施氏求保産平安五元又施門王氏求目疾全愈二元沙溪吳泰昌陸嘉謀爲毋顧氏求病还愈二元○十五日山隂清白吏子孫酧愿由壽康莊來十元無名氏三元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
