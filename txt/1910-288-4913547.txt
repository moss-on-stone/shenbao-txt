# 1910 - 288 - 4913547

 

Page 1

 
 
   
 
 

Page 2

 
 
論說 
[論近來督撫對於政見上之心理（嘉）（言）]  
　　邇者滇督李仲帥晋撫丁衡帥。有發起各省督撫聯名奏請速組織責任内閣與速開國會之舉。記者。方謂向者之請願。僅偏於國民一方面。勢力微弱。莫邀朝廷之鑒諒。而今有各省疆臣聯名以爲之奏請。宜可得逹所蘄嚮矣。迺鄂督東督粤督蘇撫魯撫吉撫黑撫。同時覆電贊成。皆極表同意。而南北洋不甚賛成。於是聯名奏請之舉。爲之一挫。繼聞各省疆臣公推李仲帥領銜具奏。不謂樞府電致仲帥。謂現在人民要求國會甚力。宜稍鎭靜。勿主持其事。仲帥於是回電各省疆臣。不願領銜。各省疆臣以仲帥發起之人。旣不願領銜。竟以此事暫擱。於是聯名奏請之舉。爲之再挫。而一時風發颷舉之機。等諸行雲流水矣。嗚呼。記者對於此舉。不覺感觸於懷。而不能已於一言。姑不論其政見。而以騐諸心理。 
　　吾聞心學家之言曰。吾國人之性質。情難動而志弱。氣易餒而覺鈍。其弊也。馴至優柔而寡斷。卒至奄奄無生氣。此言也。於今日吾國官僚政見上蓋不啻洞見其癥結矣。推其所缺乏者有三。今各省之疆臣。當政局之衝。其功勳資望。非不壓倒國中。君主寵遇。又至極優渥。謂其縈情於利祿。而無愛國之一人。吾知其必不然矣。然觀其一時。若嚮於國家積極的一方向而行。乃不轉瞬而卽回復其故步。人謂無志行。故無事業。而吾謂無愛國之情以爲之基礎。凡一切之表見。皆不能建設於其間。此所敢斷言也。何也。今日官僚之發抒政見果。同抱此感情否乎無。共同最强之情之噏合力。而精神終不能有凝結歸集之一日。直泛泛然於天地間。而無所依着。故此有所主張。而彼必反對之一經反對。而其情亦從而消失矣。一因情之不眞。或故作熱心政治之表面。而非發自本心。故彼推此諉。而事迄於不舉。一因情之不久。故一念思爲此。一念被他動。則又思不爲。時間經過。而此目的漸忘矣。不然愛國之情動乎中。雖蹈白刃。臨水火。而有所不辭。豈有瞻。顧不。前逡巡却步者乎。此原因於情之不足者一也。今各省疆臣之政見。若不知其前途利害禍福之所在。而昧然言之。其敗壞國家也。固不可矣。然未敢即行。而唯徘。徊於利害禍福之間。此境亦最足以阻進化而禍國家。故先見之明。爲行政處事之必要。而自覺心與夫自信心。不得不發生。缺此輒爲一時謬誤之迷雲所掩蔽。而眞正之理。終無由得見。則凡所懷抱。而蘄其貫轍者。皆若築室於虚土之上。不免時有崩潰搖撼之憂。迨眞理之中心點一移。而我救國之心。亦因之而改變矣。此由於所見之未瑩。而政治智識不充足之一徵。不然。觀微察隱。旣知今日吾國之阽危。其圖維而補救之也。豈容復緩。迺以一二人之意見不合。而黃鐘毁棄。瓦釜雷鳴。坐使此不可失之時機。從而錯過。以馴歸於將來無可挽回之地者。豈不悲耶。若利害禍福。皆出於政治上之識力以斷之。使無復有可遁之形。縱有反對者。亦必漸趨而同歸於一致。又安見必横我前途。而尼我進行者哉。此原因於智之不足者二也。今各省疆臣有急進之意。固吾人日夕所希望者也。夫曰意者。行爲之先導也。行爲有二。一意思所决定。名爲内部之行爲。一意思所發顯。名爲外部之行爲。故以意之。效用言之。凡政治上有所發表。必爲之而後有效。不爲則必無有效者也。立意不純者。直可斷其無事之可成。而所謂大政治家。必具有一最大過人之本領。曰人之所不敢言。而我言之。人之所不敢行。而我行之。而其始也。實由於意之决。意不决。而欲爲也。則終在搖惑游移之境。而不能一旦有所舉發。此天下事往往不敗於事後。而常敗於事前之不能决意也。卒之雖有良法美制。無人敢行。是眞可謂之坐敗。昔人所謂以需爲事之賊者此也。何也。意强者。則必當機立斷。故不搖於轉念。不惑以羣疑。乃能直起而有功。不然。無决斷之機。而失之於狐疑者有之。無敢往之氣。而失之於因循者有之。無主張之性質。而失之於依阿順從者又有之。今日之紛紜軏　。皆坐是故。此原因於意之不足者三也。積此三因。而官僚政見上。欲有所展布難矣。非受同僚之　齕。即被政府之撮弄。凡百政治皆然。而今日對於國會與責任内閣之政見。愈見其心理焉。嗟夫。吾論及此。而不禁涕泗之横集矣。 
專電 
[電一（北京）]  
　　江督電奏上海洋商不收押產現允通融破例飭商會以貨商抵洋欵二百萬商借商還鈐滬道印以示大信市面已安靜樞府覆電著將釐訂規則詳細電聞（按此電係另一訪員所發較昨報所載尤詳） 
[電二（北京）]  
　　趙炳麟王乃徵奏請變通籌備事宜兩摺浙撫現亦併案議覆謂宜紓國用明定政本緩擴海陸軍速設新内閣早開國會（按此節可與京師近事第一條參觀） 
[電三（北京）]  
　　樞府電寄湘撫緩辦各政三月期滿著迅速籌辦毋得延誤 
[電四（北京）]  
　　政務處奏宣統三年豫算京署虧二千三百餘萬外省虧二千五百餘萬請交資政院照章辦理奉 
 
 

Page 3

 
 
旨依議 
[電五（北京）]  
　　樞臣商議俟資政院奏開國會開御前會議主縮短三年 
[電六（北京）]  
　　報律問題資政院展期於二十五日會議 
[電七（北京）]  
　　陸軍部奏試辦陸軍審判奉旨依議 
[電八（北京）]  
　　旨派大臣密查四川鐵路欵項 
[電九（北京）]  
　　粤督電奏廣東諮議局因定期禁賭不獲命全體解散現在停議 
[電十（杭州）]  
　　浙諮議局議員今日（二十一）公决增撫旣允將路事代奏准二十三日照常開會 
[電十一東京]  
　　洵貝勒隨員等乘地洋丸輪船於今晨（二十一）過館山冲日本軍艦筑波高千穗兩號開往迎迓升放禮砲以爲先導午前八點鐘舟抵横濱港貝勒等隨即登陸横濱市長捧呈大花瓶一對贈于貝勒正午到東京伏見宫親王及國務大臣各文武大員各國大使公使均在車站迎接有儀仗兵警沿途護衞貝勒旋與伏見宫同乘宫内省馬車直入芝離宫該宫係貝勒之旅館夜間齋藤海軍大臣在水交社饗以晚餐明日視察海軍省及水路部夜間由桂首相開晚餐會 
緊要新聞一 
[資政院議員與政府委員之激戰北京]  
　　十五日午後資政院開第五次會議其第一案即爲理藩部提出之振興外藩實業並畫一刑律案經秘書官朗讀議案後由理藩部特派員宣讀行政方針並說明議案之主旨議員中質問疑義者甚多而最爲扼要者爲蒙古議員喀喇沁王之質問撮其大要如下（一）原案奏稿有保富恤藩之語而其第一條更有改良進化云云但是振興實業是一事保富恤藩改良進化又是一事振興實業不足以盡保富恤藩改良進化八字之量敢問理藩部對于蒙藏地方除振興實業以外尙有保富恤藩改良進化之辦法否（二）設立公司不過實業之一端振興外藩實業問題何等重大敢問理藩部除准人設立公司以外所謂振興實業之方針安在（三）此案第一條題爲振興外藩實業原案中又有蒙藏地方素稱富有云云而所開調查情形則但有蒙古而無西藏此是何故（四）原案所列墾荒牧畜森林漁業礦務等調查是否係最新最近者是否係的確可靠者是否係藩部派員實地調查者（五）原案第二條有東盟之犯交奉天省城西盟之犯交陜甘省城云云究竟所謂東盟者是何盟何旗所謂西盟者又是何盟何旗 
　　理藩部諸特派員愕顧移時始有一人含糊答辯繼有議員數人陸續質問大致多謂此案但有議題而無辦法無會議之價值並有主張不必交審查者議員雷奮起言十八號（喀喇沁王）質疑五條理藩部尙未一一答辯此事關係重大我議員全體極願息心靜氣敬聽答言藩部特派員仍不能明白答覆後彼此辯難二小時之久藩部特派員至有願意撤回原案重經修改再行提出之說卒經多數之表决交特任股員審查茲將議長指定之特任股員十八人列下　瀛貝勒　盈將軍　那親王　多郡王　色郡王（昭烏逹盟）　博公　劉道仁　胡礽泰　長福　王佐良　慶山　李榘　胡家祺　孟昭常　江謙　余鏡清　王用霖　楊錫田　休息後重行開會報告選舉股員長結果如左　股員長那王　副股員長博公 
　　議長復命秘書長宣布河南試辦印花稅案之大要有議員數人對於印花稅發表意見隨有度支部特派員某陳述對於此案之意見未及半卽有議員多人起問該員是否係度支部特派員抑是河南巡撫之特派員如係河南特派員照章不得發言如係度支部特派員則此案係河南巡撫與諮議局爭執事件非提議印花稅問題度支部特派員不應攙入發言該特派員不聽議員羣起請議長阻止該員發言議塲騷然遂有度支部之另一特派員起言照資政院章程第十九條會議時政府人員有到會陳述所見之權又謂議事細則第四十八條政府人員之發議無論何時議長應允許之又謂細則第二十六條初讀之際政府人員有說明議案主旨之權議員雷奮登台演說力闢其謬茲撮其大要如左（一）此案係河南巡撫與諮議局爲試辦印花稅問題互相爭執呈請本院核議並非提議印花稅亦非提議修改印花稅章程故與度支部並無關係度支部特派員即不應發言（二）若謂政府特派員無論何時可以發言又謂本案現當初讀政府特派員應有說明主旨之權此則關於院章及細則之解釋非平心靜氣詳細說明不可（三）院章第十九條但言軍機大臣或各部行政大臣得到會陳述所見而不言陳述之方法及其秩序此議事細則之所以不可少也議事細則第二十六條之所謂發議即院章第十九條所謂陳述所見之方法也之秩序也度支部特派員不知資政院 
 
 

Page 4

 
 
章程則已苟猶知有章程則應知議事細則乃根據院章而定不宜任意牽扯顧此失彼（四）議事細則第二十六條規定說明議案主旨之人曰軍機大臣曰各部行政大臣曰政府特派員曰或提議議員連屬而下是明明指提出議案之一方而言並非謂軍機大臣各部行政大臣政府特派員雖不提出議案亦可隨便說明主旨也不然何以解於或提議議員五字今之河南試辦印花稅案旣非度支部提出自無煩度支部特派員之說明（五）然則按照議事細則第二十六條軍機大臣各部行政大臣政府特派員苟非提出議案遂無發言之權乎曰烏得無有細則第四十五條固明明曰軍機大臣各部行政大臣及政府特派員之發議無論何時議長應允許之也（六）雖然度支部諸特派員亦知所謂第四十八條者固在議事細則之第四章第三節乎且亦知細則之第四章第三節乃專爲規定討論之方法而設乎今日之河南試辦印花稅案則固在提議之始尙非討論之時也（七）度支部特派員勿誤會本院今日提議反對印花稅須知本院各議員苟欲反對印花稅須特行提出議案照章决議决非一日之内三言兩語所能了亦非河南試辦印花稅一案所能借以解决者也演說畢度支部特派員尙欲有言議員羣起止之時已過六時遂散會 
　　是日議員易宗夔羅傑提出對於議長之質問如下（一）本院所收到之陳請事件如各省諮議局聯合會之陳請書國會請願代表之陳請書均應速交陳請股員審查（二）本日議事日表所列議案皆係不關緊要之事應請將豫算案速催交議並應提前開議國會問題 
　　按議員與政府委員衝突係資政院開院後特異之件故錄於此其十七日議事錄仍載本日第二張 
[資政院開院後種種北京]  
　　資政院收受各種陳請事件閣置不付審查經十五日多數議員之質問議長乃當日付下計共十四件於十六日下午一時開陳請股審查會先審查請開國會兩件（一係各省諮議局所遞一係各省人民代表所遞）此事關係全國利害全體可决應交會議又審查直隷人民陳請提議禁止纏足請民政部規定章程一件公議地方自治辦有成效敎育日漸發逹將來纏足之風自然消滅不必明定章程强迫紛擾遂决定毋庸會議此三件於十七日開會報告旋復審查四件一爲停止學堂奬勵一爲申明資政院之範圍一爲速行新官制均係各省諮議局所遞議决應交會議於十九日報告又有一件爲商辦鐵路未開國會以前不得收爲國有則審查尙未結果須俟下次開會再行審查 
　　同日午後一時法典股開股員會審查地方學務章程議案及著作權律議案政府委員到者爲李家駒范源濂恩華孫培四人其結果如學務案地方敎育事項自治局未成立之前仍歸勸學所執行著作權案除敎科書外檢查注册槪歸民政部辦理五鐘方散 
　　資政院提出河南印花稅議案之前一日度支部各特派員即開一秘密會議研究對待之法自謂可操勝劵故前日開議後度支部司員劉澤熙樓思誥即相繼辨護印花稅原案不意爲民黨議員所攻大敗而返刻聞重張旗鼓又在某處開秘密會議意在聯絡各欽選議員以對待民選議員並運動民選議員中之接近政府者以爲之助凡我民黨議員其各注意 
　　資政院正副總裁倫貝子沈侍郎十六日奉監國特諭召至三所垂詢十五日議事情形約有二小時之久聞尙有關係國會請願事件至所議如何無從探悉 
　　十七日資政院議事表（一）議設審查河南試行印花稅核議案特任股員（二）湖南湘漢航業核議案會議（三）議設審查湖南湘漢航業核議案特任股員（四）地方學務章程議案會議（股員長報告）（五）著作權律議案會議（股員長報告）（六）議設審查各省諮議局關係事件特任股員 
[資政院續收各省來電北京]  
　　廣東諮議局電資政院鈞鑒粤禁賭案前奉粤督交議公决分爲兩題一請定期禁絶一請通盤籌畫另題交議奉劄覆仍照奏案一面與司道籌議隨有改良鹽務籌抵賭餉之奏本年四月開臨時會續請降旨定期禁賭又未施行旋奉行知部處奏准鹽務仍令舊商辦理遞年增餉惟初年增二百萬儘抵不敷前月粤督劄知覆陳鹽務陋規并預籌賭禁實行奏請籌撥牌照捐遞年與鹽餉相繼續而所短祗七十餘萬指定從烟酒另案辦理是粤督籌抵賭餉的有著落籲懇定期禁絶了無疑義况歷經粤京官奏請並張袁兩督奏明無論籌得何欵儘先抵賭迭奉明旨在先自必示吾民以大信本局初十日開會再議僉以賭博害政病民即無抵餉政體亦應籌禁本局已歷兩會不能仰副朝廷禁賭至意負咎滋多茲幸籌抵有著非迅請定期實無以爲禁賭善後之預備爰議呈請粤督即日電奏請旨宣布廣東賭博一律禁絶期限一面電請憲院俯念賭餉不合稅法賭博實足危粤粤危國危利害攸關迅准奏請宣布以慰粤望倘難邀准則是議員誠意未盡當全體辭職以謝君父以謝邦人當經全體議决爰錄案由電乞開議迅准施行粤議局叩文 
　　兩廣總督電憲政編查館資政院度支部督辦鹽政大臣鈞鑒十二日接准諮議局呈報議案一件據稱禁賭一案迭經開會議决未奉實行茲於本月初十日會集全體議員公同討論擬請電奏宣示禁賭定期以除民害業經全數可决乞督部堂俯順輿情電奏請旨明定廣東賭博一律禁絶期限並請於三日内電奏未奉照准即行停議力爭爭之不逹即 
 
 

Page 5

 
 
行全體辭職等語查賭餉必須籌抵歷經奏明在案籌抵先得確數禁絶乃可實行籌抵大宗厥憑鹽務新增欵項本署督於議覆鹽務規費並預籌實行禁賭摺内陳述綦詳欽奉硃批督辦鹽政大臣知道欽此是鹽務新增欵項能否籌抵賭餉尙待督辦大臣之咨覆至本省近辦膏捐亦屬新增欵項原可暫資撥抵而收入之欵及截留之法開辦未久確定尙難且須會商大部酌核辦理此外尙有烟酒捐兩項或待籌議或未開辦應俟各項抵欵確定後方能請旨明定實行禁賭期限現經會議廳公决將上項未便據情電奏理由劄覆諮議局仍令照常議事合先電聞樹勛文 
　　廣西巡撫電資政院憲政編查館度支部鈞鑒前奉度支部江電飭照章先將局存地方行政經費底册照錄一分送交諮議局所有大部核增核减之欵已由桂省允許者一併鈔案彚送等因當經查照辦理茲據諮議局呈請編定宣統三年豫算案交局以便决議應否將全案送交之處伏乞迅速核示遵辦盼切景桐謹叩元 
　　廣西諮議局電資政院鈞鑒閩鄂豫算均無歲入殊屬違章乞電督更正交議桂諮議局叩寒印 
　　貴州諮議局電資政院鑒桂省禁烟案經張撫裁决旋復展限桂局辭職又瑞錫二督有借外債築路之議又預算册交議三事均關大局祈鈞院補救黔議局上元 
　　四川諮議局電資政院鈞鑒中國鐵路事業幼穉宜奬勵商辦助其發逹郵部片奏過用限制干涉之計足使商民寒心解體終於借欵官辦尤損國權而激人怨鈞院有議法之權請速定公平路律保商裕國幸甚川諮議局叩 
[預算案延不交議原因北京]  
　　度支部此次預算草案前經政務處會議准交資政院核議嗣因該部出奏草案業經發布其中如海陸軍費敎育費實業費多與各部原咨數目不符且錯誤雜出因此各部對於此次草案均起責言澤尙書以該項草案匆猝趕造掛漏貽誤在所不免惟現在如須改正恐有誤交院期限若不改正則中間遺漏巨欵一經該院議准此項用欵將來何所取資是以澤尙書萬分躊躇將來究竟交院與否此時尙難决定也 
　　前日陸軍部知會政務處言前月二十七日度支部所奏預算全案軍事經費與陸軍部預算原案有不符之處計原案中所列陸軍部所管新舊軍費共九千零五十餘萬另加軍諮處海軍處禁衞軍等經費八百餘萬計近千萬今度支部所列總數僅有九千七百餘萬相差至二百餘萬之多須詳細查明云云現政務處己咨行度支部核覆故出奏之期尙須延緩數日必更正後方能出奏云 
　　另一訪函云前日資政院爲核議河南印花稅案民選議員與度支部特派員大肆攻擊該部特派員竟至敗北因此部中人員愈不以預算案交議爲然蓋因此次預算草案中缺點甚多恐受該院排擊澤尙以此亦猶豫不决此亦預算案延不交議之一原因云 
　　按昨晚接京友專電預算案已由政務處奏交此係十六日訪函也 
[三次國會請願之進行北京]  
　　近日代表圑接得各省諮議局函電甚多衆口同聲皆謂政府對於國會問題如始終堅執不開資政院民選議員宜全體辭職各省諮議局可同時解散以揭破立憲之假面具云云代表圑同人一面將各函電佈告同人一面覆電謂現在國會問題大半可望成功宜暫靜勿躁以待事機之至 
　　請願代表圑以國會問題久懸不决深慮中變因致電東督滇督鄂督求援略謂國家大命懸于此舉現各督撫已多數贊成人民三次請願書已上公一舉足便分左右敢乞聯銜即速電奏 
　　昨吉林代表李君芳文君耆接得本省諮議局電稱此行無異秦庭之哭實爲吉林保障乞勉力前途倘有急難定必全圑策應又接各圑體一電謂兩君爲同胞備受艱苦我等感佩良深尙望堅持進行倘有意外必當接踵前往雖犧牲一切萬不敢惜觀此則吉林人對於請願一事有决死之心矣 
　　代表圑接桂林諮議局來電謂已將國會請願作爲第一次建議案請該撫代奏又接雲南敎育總會來電謂雲南國會代表趙君星海因事出京現另舉顧君視高就近代表誓不逹目的不止 
[政府反對東督借欵詳聞北京]  
　　東督錫清帥息借美欵政府尙未應允各節迭載前報茲又探聞錫清帥所借之欵聲明爲振興東三省一切政務實業之用經與美國麻細和勒公司代表員克拉烏德君（前駐奉天美國總領事）會商辦法該公司允借千萬已訂草合同共額一千萬兩期限二十年年息五釐折算九十五而以東三省歲入爲抵惟政府以中國現值財政紊亂之際如再准地方借欵於財政統一上更多不便且恐惹起國際上種種交涉因此大半主持反對故該借欵草約尙未調印現麻公司代表克拉烏德君暫住京師靜候消息 
[江督電告滬市漸就安穩北京]  
　　江督張安帥自十五日抵滬調查滬市情形迭與政府電商籌欵維持市面辦法前日又致樞府曁外商兩部電稱連日接見商會代表考察市面情形較前安穩 
 
 

Page 6

 
 
更得中央銀行借欵維持此後當不至再有恐慌等語政府隨將原電譯呈監國大爲欣慰按專電欄中所載係另一電 
[電奏粤省市面窘迫情形廣東]  
　　署粤督袁制軍於本月十三日致軍機處電云據廣州商務總會總理等呈稱粤省市面向以龍毫爲最通用自本年造幣分廠停鑄龍毫日少周轉不靈比因上海票號紛紛倒閉本省廣州潮州怡和德萬昌源豐潤等號亦相繼倒閉商塲影響關係甚大龍毫來源旣窒各號銀根甚緊即官局紙幣所儲基本金亦均存大清交通兩行及各商號日來人心惶恐港澳佛梧等處持票赴官銀錢局兌現銀者紛至杳來不提存本固無以資應付若提存本則各號銀源并竭何以支持岌岌情形不可終日雖幣廠停鑄係由度支部奏奉諭旨允准然爲救急計非由造幣分廠即日星夜趕鑄實無以資接濟職等見聞切近對於商塲生計各有切膚之痛覩此危急情狀不得不呼籲請命伏乞電請軍機處奏明懇准先行照舊鑄造縱幣章尙未妥定而粤省危急異常舍此并無别策連日開會集議全體會董均以事關大局意見僉同呈請察核等情前來並據諮議局函同前情查粤省市面受上海之影響勢甚危迫已由三次電商度支部設法維持商會所呈係屬實在情形與司道等再四籌商勢不得不據情代請除分電度支部查照外伏懇代奏不勝迫切待命之至 
[京師近事]  
　　浙撫議復王乃徵趙炳麟籌備憲政分别緩急兩摺内有浙省各項經費已可足用雖有拮据之勢亦當勉爲其難并謂海陸軍費萬不可减行政經費通盤計算所用不過十之二三等語而于此摺之前數日曾有一摺上聞則謂浙省每歲公虧百餘萬兩并力陳拮据情形前後未免矛盾聞胡侍郎思敬日昨已行奏叅劾以欺君之罪未識結果如何 
　　初十日趙侍御炳麟曾上封奏一件謂黃祖詒一案所有一切過付穿揷均係李春泉一人所爲查辦大臣所定罪名太寛是于輕者重之重者輕之等語此摺留中未發 
　　軍諮處有電通知各省督撫云本處冬電諒邀察閱原奏軍費專歸軍用非以宣統元年已用之欵數爲限嗣後每年預算應增欵目但能依編練期限儘力豫籌更爲妥善設若萬不得已原有之軍事費用萬勿移作他用至要 
　　樞府將以盛宣懷調補度支部侍郎已見前報茲聞沈雲沛仍爲左侍郎郵傳部右侍郎一缺係以孫寳琦調補丁乃揚出撫山東錢能訓補順天府尹各軍機意見相同一二日即行發表 
　　日前由軍機處發交郵傳部侍郎盛杏蓀宫保諭旨一道探係飭令報告開平礦案事宜所有開平礦案原奏各節曁歷年出入欵目華洋股分若干一併造册詳報聞因開平礦自開辦以來從未詳細奏報故廷寄盛宫保奏陳一切云 
　　憲政館修正報律條文此次付資政院討論其結果如何尙不可知現本京報界除擬向資政院呈遞請願書外公議此項報律如十一條與二十六條不能删除十二條與二十七條不能改正則報館編輯及發行人將日在監禁之中不如聯合全國報館一律休業然主張全體挂洋旗以圖抵制爲積極的對付者亦占多數并聞民政部原稿第十一條本無有無事實二句確係交憲政編查館後所添改者 
[時評]  
　　其一 
　　我聞各省諮議局。有議員與行政官廳衝突之言矣。而卒未見有實行衝突之事也。今資政院又有議員與政府委員因議案衝突之消息。 
　　我聞各省諮議局。有議員以解散要求禁賭之言矣。而卒未見有實行解散之事也。今資政院又有議員以解散要求國會之消息。 
　　夫欲衝突而終不衝突。欲解散而終不解散。則諮議局無進步。資政院無好結果。 
　　其二 
　　民窮不足憂。所憂者因民窮而民離。外患不足慮。所慮者因外患而民變。 
　　故今日之經濟恐慌也。交涉棘手也。均不足爲大患。若夫庫倫喇嘛之羣情外向。勾通某國暴動一事。斯眞國家之大患也。政府其注意於此。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙諮議局内部之紛擾杭州]  
　　浙諮議局停議後迄今十六日尙無善後辦法官紳彼此對抗勢必至於解散聞議員中思想亦不一致沈阮兩議員本不贊成停議之說業已因此辭職近日局中情形殊爲紛擾詳記於下自九月初一日以前寗紹議員以臨時會屢請不得衆情憤憤特於常會前三日假座四明頤養廬召集兩府同志先開秘密會决議首提路事停議要求當時與會者三十餘人主持者爲副議長陳時夏議員張傳保陳翼亮吳廷賡王世裕等數人其餘亦均一律簽名惟各府議員半未接洽洎初三日動議成立一二反對者雖經抗辯而多數贊成只得容忍而罷至初五日撫院第一次勸告到局議長陳介石副議長沈衡議員王家襄阮性存樓醰安等力主開議仍請中座蒞局籲求代奏當卽召集全體談話公决陳時夏等仍主堅持陳介石謂此項劄文必須呈復如其呈復必須開議并說明意見理由抗爭三小時仍無效果自此連日談話仍不外堅持辭職兩說議論紛紜迄無一定辦法至初九日撫院二次劄催代奏之說已成絶望當由陳沈兩議員創議開會辭職續籌進行當塲簽名者七十三人及退會後陳時夏張傳保諸議員又復變計初十日晨刻在事務所開秘密會倡爲不開會之辭職賛成者復又簽名十一日會塲陳議長當塲詰問變計之理由張傳保陳翼亮二君同起抗辯吳賡廷復登臺演說略謂開會辭職絶對不贊成即不開會辭職亦係中策扼要辦法莫妙堅壁清野始終不懈議員多堅持一天卽監督威權多剝削一分吾儕爲人民代表今以不得已而停會與放棄偷閒者有别當塲爲某議員痛駁甚力議員余敏時亦言諸君倡議不開會之辭職仍係不肯辭職徒爭假面目呶呶不休不如勿議之爲愈議員勞綗章聞言攘臂而起暴跳如雷大罵余某之恣肆余亦盛氣相向幾至對毆經衆議員攔阻始罷勞君立時狂奔出會招呼守衞扭余某出局經各議員極力解紛始各悻悻散會十二日即有錢王祠秘密會之舉自十三日起除主張開議各員常川到局外其餘槪不蒞止十七日撫院第五次勸告劄催議長即發通函諮詢　後之意見十九日增中丞復請正副三議長入署磋商辦法至下午六時方退據聞路事已允代奏惟限三日内必須開會果爾則議局目的已逹可以順風轉蓬毋庸内部競爭矣 
[粤諮議局停議之大風潮廣東]  
　　廣東諮議局要求示期禁賭議案袁督不允電奏由各議員定期十五日十一點鐘在議事廳先開談話會研究辦法已兩紀昨報茲悉各議員如期齊集互相討論謂此項議决案如三日不奏即行停議一時附和頗多間有持談話會不應决定此事須出議堂討論者議員陳炯明等力駁之以爲此是照前所議决實行無可研究何必再出議堂致生一番横議討論至兩時之久卒定兩層辦法先停議次力爭力爭不得則全體辭職議長旋問衆人應否出議堂宣布多以爲可遂搖鈴出堂各議員羣集出席者七十四人政界代表王雪澄及藩學警三代表皆至議長命書記長佈告停議原由並將袁督劄復文宣讀一過旋委任議員主稿呈覆袁督暫行停議遂一鬨而散此時政界代表面面相覷散後易盧兩議長出招待室晤王代表議員區羅屋蔡念謨蘇秉樞黃敬常諸人亦出與相晤周旋一番始散 
[鄂諮議局對付警官辦法武昌]  
　　宜昌警察坐辦舒牧承蔭在東湖縣勒捐濫刑經該縣議事會董事會糾舉該牧劣迹陳請諮議局籌議對付之法現由議員提議以該警官勒捐濫刑有違警章公决呈請督部堂將該官先行撤差另行查辦茲將議長批詞錄下征收公益捐照章須由議事會决議董事會執行該牧不交議事會擅收該城燈火捐置定章于不顧已屬無法笞杖廢棄久見明諭警章更無此刑枷號尤非所宜用該牧笞責保正至二千之多枷號游歷十二區違法作威至極鄙意擬先據此兩事請督部堂先行撤差另行切實查辦 
[東京通信]  
　　請聽日本農相之演說日本貿易恊會亦研究日清貿易之一機關也日本農商務省大臣大浦氏前以游歷歐美去東頃始回國該會特開大會邀請大浦氏到會演說游歷之經騐略云自中日一役之後世界中始知有日本其未戰以前人人心目中無不以我日本爲清國之屬國殊可發笑嗣後幾經星霜發憤圖强而益以戰勝俄國之餘威始得與列强抗衡占世界大國一席次此皆我國民以熱血換來者不得不驚服我日本武功之盛也惟國雖武强而眞欲列入一等國之中尙有難言何以故歐美民間恒有三十億五十億之貯金以供商工及各種事業之流用而我國所謂貯金不得一億二千萬元昨年雖盡力擴張終不能得多數之效果試觀日本商業史上其道德其商品皆足爲歐美人模範余此次赴美我日本之商品陳列於博物館寄售於商市中隨地而有實一快心事所可恨者日本製造工業家利慾薰心不顧國恥貪目前之微利忘將來之商機故販路雖好而組製濫造之弊言之痛心甚至定價不一自失信用同一商品甲定價三元而乙乃高其價至五元者外人對於此種無信用之商品其感情極壞且查其組織外部包封雖好而内部殊惡劣深堪浩歎吾國民若不將此惡弊一掃而空吾敢豫决之曰日本商品决不能戰勝於世界之商塲同胞諸君亦知吾國民負有二十五億之外債乎諸君擔此重任而不能揚眉吐氣爲日本國民爭此國光其將何以立於世 
 
 

Page 11

 
 
界乎奈何墨西哥博覽會開會之際明明一元價值之商品而乃高其價爲七元外人中不知者固受一時之愚然知者多憤日人之無道德心减少外人之需用自墮市塲之聲價即今回日英博覽會亦同此弊至今英人嘖嘖於口嗚呼我同胞之自辱其國有如是耶政府方欲利用其機以植國勢乃諸君竟乘其會而自墮國恥吾人之痛心孰有過於此者 
　　按此等弊病以我中國商家爲最甚今日本商業之盛勝我中國不止十倍而猶有人抉發不遺餘力我中國人奈何不注意也 
　　請看日本對清之研究居留廣東之日人現在已逹一百五六十名尙無一機關圑體故其勢力不能確固頃聞已組織成立其目的以疏通彼此之意思而圖日清貿易之發逹爲主昨已公舉細野少佐爲委員長名曰日本人會嗚呼日人之對清研究 
分類新聞 
政界 
[分防浦口之計畫南京]  
　　江浦縣向係簡缺刻以津浦鐵路交通改爲衝繁難寗藩司以省垣江防同知及北捕通判兩缺徒存其名竟無所事特詳請江督於此二者擇一分防浦口以資鎭懾 
[撫署會議廳之議案江西]  
　　贛撫馮汝騤於九月十五日督率司道各官赴會議廳提議要案三則茲將大綱錄下（一）提議商務總會禀請開放米穀出口案（一）提議採買積穀歸倉辦法案（一）提議本省會議廳遵照奏定規則分科辦事劃定權限案 
[一暴十寒之禁烟蘇州]  
　　元和縣屬章練塘鎭昔年烟館共有五十餘家之多自禁止燈吃後遵限閉歇者僅有十數家餘均私售如故去年元邑尊將私售房屋封禁七八所一時稍有戒心詎料一月以外仍復舊觀今竟日增月盛近聞蘇撫派程大令到彼調查舟未泊岸各烟館已聞風收拾故拿獲者僅有二三家今者程令已去各烟館難保不故態復萌深望在上者有以善其後也 
[創設守衛敎練所武昌]  
　　提法司馬積生司使以武漢宜昌沙市等處各級審判廳將次成立需用看守所及監獄守衛軍亟應預爲敎練業經詳奉督院批准在於省城模範監獄内附設守衞敎練所招學生八十名半年畢業後在模範監獄實地練習兩月再行分别派用俟服勤務三年期滿擇其成績最優者給予証書遞升守衞所長巡官並委赴各州縣籌辦改良監獄惟入學資格限定須在高等小學及簡易師範畢業方准投攷無論本籍外籍其年齡須在二十四歲以上四十歲以下身體强健確無嗜好者按照通學辦法不備膳宿亦不收學費但取錄後每名繳操衣履費八元第學界中人終以守衞爲賤役薪俸與奬勵均不甚優故報名者甚少 
[鄂督飭查蠧役緝匪之騷擾武昌]  
　　瑞制軍昨函致武昌府趙守毓楠略云近聞大冶縣自獲匪柯玉山後因搜緝餘黨差役等肆行騷擾凡其親戚族長小康之家鮮不受害每有差役帶領數十人盤踞其家需索供應百般擾索有柯發華一家被差役數十人擾害累月現已破產不敢告訴查該縣差役著名横恣今藉緝匪題目擾害良善聞之實堪痛恨應請由貴處嚴飭該縣賴令迅速考查嚴懲蠧役以安良善再聞有匪徒張太一名實係柯匪死黨已經該縣緝獲祗因柯匪當時不肯實供至今張太尙未懲辦並望飭該縣認眞研訊務得確情嚴行懲辦毋稍輕縱是爲至要趙太守當即飛札大冶令賴汝驥飭卽嚴辦滋擾差役一面嚴訊張太務得確情懲辦並飭先將遵辦情形電復查核 
[新舊卾藩之交接武昌]  
　　調任汴藩王聘三方伯以奉旨毋庸陛見須急赴汴履新故新簡卾藩高澤畬方伯未能遵旨晋京陛見由瑞制軍據情奏懇請展緩三月俟新任學司王壽彭到鄂後再令陛見業奉硃批照准寄諭來卾高方伯因擇於十八日午刻接篆王方伯于二十日由漢口乘火車往汴履新至提學司篆務因無合格道員堪以委署聞有飭高方伯暫行兼理之說 
軍界 
[伊目兵正法武昌]  
　　三十標一營右隊目兵伊克坦因鎗斃該隊隊官楚垿經武昌府提訊確供擬以仇殺定罪莘帥據詳當即電請陸軍部核辦於十五日午後接准部復謂該目兵槍斃長官應准按軍律正法莘帥當於是晚恭請軍令將該目兵在模範内監提出押赴武隊門外斬决聞伊克坦臨刑之時係用籮筐抬赴法塲斯時有江夏縣李令曁該營營官並城守營巡兵多人押解該犯兵自入籮筐之後卽高聲唱戲歷長街至鼓樓由青龍巷抵武隊門路途甚遠唱聲未息雖所唱者係東扯西挪而聲音嘹喨無一毫悲楚態視死如歸殆荆軻之流亞與 
[通禀台匪竄擾善後情形杭州]  
　　金華東陽縣所轄之南馬村前被仙居縉雲永康各縣土匪大帮竄擾各情已兩誌本報日前該縣陶令霦將現在辦理善後各事禀告上峯略稱縣境南馬村地方前被仙縉永等處游匪濫入焚毁民房百餘間擄掠三十餘户失贓巨萬幸該處巡防隊哨弁吳若彩聞警以兵力薄弱權宜統率所部分伏要路待其歸而要擊彼此對抗六小時之久卒能鎗斃匪徒三名被匪誤斃村民吳榮賴一名尅日追逐出境地方賴以保存即經知縣馳勘騐殮一面會營移請隣封協力兜勦惟該村本年兩次水災民力已盡突遭匪擾食宿俱空似應酌加賑撫俾免流離失所當奉吳方伯批請撥賑濟一節查南馬村等處被水已先後兩次撥欵賑撫洋四千五百元惟第二次洋二千五百元事在匪災之後應就此欵匀撥抵給毋庸另撥 
[籌撥陸軍小學經費安慶]  
　　皖省陸軍小學堂所需經費銀兩當開辦之始將前武備學堂經費撥用不敷之欵在於蕪湖米釐項下補助按月撥濟應用嗣因蕪湖米釐收數减色無欵應付以致該堂異常窘迫旋經該堂總辦汪瑩禀明撫憲准由財政公所向莊號代借銀九千兩以應急需茲聞財政公所具詳撫憲請將代借前項銀兩飭由籌欵項下劃還以符原案而免虚懸 
[皖軍秋季演習安慶]  
　　皖省陸軍混成恊各營于本月二十日往桐城縣附近各處舉行秋季演習二十一二三等日支隊演習二十四日休息二十五日全協設敵演習二十六日凱旋 
學務 
 
 

Page 12

 
 
[禀請奏參笞辱法政學員之縣令杭州]  
　　孝豐縣令潘誠志捉拿冒官撞騙被遁遷怒同寓之法政畢業生鎖拿到堂不容申辯濫刑笞辱妄加監禁一案已誌前報嗣經該生通告同鄉大動公憤聯名具呈撫院請辦昨日復經法政講習科第三班畢業同學聯合全體二次呈控中座原禀略云緣有同學周尙德係台州臨海縣人（前報誤作黃巖）曾在本省法政學堂第三班畢業因事赴孝寄寓同學竺華袞家不知因何犯法突於上月二十七日該縣潘令率同兵差將周尙德用鐵練鎖頸拖入縣署皂白不分笞以五百鎖禁内監越日復提濫刑如昨數迄今尙覊押班館嗣據周尙德報告謂潘令嚴刑逼供假冒委員兩次受笞臀腿糜爛提及畢業二字怒不可遏疊聲喝打等語學員等以謂假冒委員必有証據潘令果已查確亦當追繳文憑歸案訊辦若案無左証即有笞杖尙不能妄加平民况周尙德曾經畢業忝居學界又值迭奉嚴旨停止刑訊之時而潘令竟敢兵差鐵索如捕巨盜尤敢一再濫刑勒逼畫供不遂下之黑獄强暴黑暗該縣寗無天日茲聞潘令自知鹵莽諭令覓保開釋而周尙德無辜受辱痛不欲生學員等誼關同學代抱不平感狐兎之同悲憤豺狼之當道爲此聯名公叩伏乞撫帥大人電飭昭雲並賜專案奏叅以爲違旨濫刑者戒 
雜記 
[台屬賭匪之猖獗杭州]  
　　台屬寗海縣匪民大開花會經營縣往拿胆敢鳴鑼拒捕鎗斃兵差劫失軍械種種不法儼同化外業經府縣電禀各憲請示日前又據該縣張正芬大令通詳撫藩各憲云縣屬北鄉石埠莊民人孫公順及其子孫　泰地痞鄔老六串勾各鄉匪徒曁已撤綠營兵丁明目張胆排列鎗械大開花會男女混雜閭閻騷然即經知縣懸立重賞移會防營協拿一面密派親丁壯役馳往圍捕不料該匪棍等胆敢鳴鑼聚衆當塲拒傷兵差五名刧失快槍三支擒去親兵一名知縣聞警會同防營星夜馳抵該處援救而賭匪業已逃散嗣據該處同族禀稱匪首已避匿省城恐難一時就獲且難保不砌詞聳瀆憲轅以圖抵制合亟馳禀憲核倘該匪棍等赴轅砌瀆俯賜押發下縣以憑嚴辦並請札飭仁錢二縣一體恊拿解究茲聞已奉撫藩憲核准特札台州府速即添派兵差懸立重賞會同防營嚴拿該賭匪訊明究辦 
[大帮饑民南下鎭江]  
　　淮徐海及山東饑民約有二千餘人於日昨到鎭登岸後均露宿西門外丹陽馬頭一帶鳩形鵠面情實堪憐常鎭道陳子聲觀察恐滋事端特派水陸總巡周少堂大使會同吳小庭都戎趕速設法資遣回籍一面電致揚州府嵩太守轉飭揚屬運河一帶州縣曁各營汛實力稽查遇有饑民即行截留母任南下並函致鎭江關稅務司戴諾爾君示諭清鎭揚長班各小輪一律不准裝載饑民 
[仿照上海救火聯合會辦法漢口]  
　　漢口各商店現在分叚設立商防救火會已經成立者十三圑其中有十圑已禀官立案惟各辦各圑不能整齊劃一茲經各圑長公議仿上海辦法各圑結成總圑名爲商防救火聯合會特於十七日在太平會館選舉聯合會總理以期事權統一 
[漢關稅欵之暫行法漢口]  
　　江漢關所收稅銀向由恊成官銀號經收存放滙解茲因恊成停歇漢關道齊觀察委派陳曹兩委員駐紥恊成銀號經收稅欵每日收楚即交大清交通兩銀行收存 
[襄陽令諱報拒捕戕官之重案湖北]  
　　河南武弁吳天佑因案在襄陽薛家汛拿犯被匪衆拒捕奪犯毆官致吳天佑被戕身死經其父候選知縣吳錫三報經襄陽縣吳大令本義拿獲兇犯姚九東等七人在案茲因吳令延不訊辦昨吳錫三特赴提法司署控催馬積生廉訪以所禀如果屬實該匪等殊屬不法案情重大何以未據該縣詳報現旣拿獲姚九東等多犯特飭襄陽府轉縣先行查案禀復一面提集嚴訊究明餘匪幾人分别緝贓定擬詳辦 
[迎接朱壽鏞南昌]  
　　河南開缺藩台朱壽鏞係贛撫馮中丞之外舅由河南起行回籍道經潯陽入視馮撫於十五日抵省馮撫及在省文武各官均出城迎接頗極熱閙聞朱方伯擬勾留半月之久云 
清談 
[維持之法二]  
　　市面恐慌之原因。不一端。舉其最大者言　。則莫如工藝之不發逹。試將出口貨與。入口貨相較。則入口貨之逾於出口貨。何可計算。歲歲流出無數現銀。而莫能抵制。安有可以支持之理。故今日所爲維持之法。以之救一時可也。若云根本之策。非振興實業。安能挽救。 
寓言（續） 
[疑怪（仙乎）]  
　　生精神回復旋往學堂銷假。尙能循故事。登講堂。敷衍講義。或敎學生以加减乘除算法。自謂盡心敎育。乃翁塋地。唯任其雨剝坭滲。非恐曠功課。蓋旣深于迷信。謂墓地若再從事鋤掘。勢必至舊恙復作。遂置不理。彼孳孳于爲身後遺骨計者。殆宜知所濫矣。然自逹人觀之。豈徒臭皮囊不必愛惜。即死後謂有靈魂。亦不過宗敎家作欺人語。試問孰聞之而孰見之耶。亡何。放星期假。生還家省母。母夙愛之切。慮其勤于課程。至形勞瘁。慰之曰兒。甫僕僕道途。宜作小休息。娘已著婢子製粉餌佐午餐。前村醮會。殊閙熱。俟日昃。其往觀之。生曰。兒亦因擬擠閙熱。乃迫言旋。頃尙有餘飽。固不必著婢子製粉餌。適與友人　有成約。兒今亟於赴其約也。言竟遂行。毋亦不之阻。尋又呼之復選曰。懸空赤日。　膚若煎。兒以病後道行。不若他人健康。如何抵受。宜携絹遮。乃可去也。生回顧却之曰。非圍長途。固可不需此物。兒已携摺扇。未嘗不足以禦炎陽之暴。遂置之去迨至醮場。見男若女紛集如蟻生無心于流覽他物。第于粉白黛綠叢中。縱其眼福有如　蝶穿花循行自適尋爲同事丁某所見。招之至前曰。士也無行。詭云看醮徒控得一鼻白灰所見有當意者否乎。生曰。座上劉楨。尙且罪其平視。某何人斯。安敢目淫。致招物議。頃雖遊山陰道中。究竟如入定老僧之不聞不見耳丁曰君言將誰信。頃見灼灼賊眶左右視此處村的俏的。宜必胸中早有涇渭。旣同是侗中人。何必更相諱飾唯此間覺喧鬨可厭。且往前途散步如何。生曰。隨意　之。無不可者。于是載笑載言。緩行以至村外。乍覩隄柳垂絲野花爛錦。睍皖黃鸝。聲清以婉。皆曰。對茲宜人之風景惜未及携雙柑斗洒至此以領略之也。俄而好風徐來。柔桑漾綠。見桑株低排處。突有兩女子蝤蠐之領。色如玉艷露其螓首。悉綰杏仁辮。其光如漆。生恨不克察乃俏臉。怎生傾國。因顧丁曰。何如丁亦顧之曰。如何是　　急足超其前。何必從指後懸揣。彼此　　　一時而體操之開步走。尙輸其迅　　　　踰丁前。又尋而遂踰女前。亟返　　　　　樣依稀。即曩前山徑中　夜所遇之　　　郎也。陡憶前事。幾碎驚魂。　遽呆然兀立　左。時丁已神移彼美。置生不顧緊躡女　　先或後。須臾散花色相。　笙印于　　　　益　以美目。舒以笑臉。　　　與伴　　　枝上啼鶯。或取扇撲花　間　　　　　　惑。丁依依者久。幾不忍　　　　　　　　然植立。距離處　　　　　　　　　　　其行。竟弗聞答。　　　　　　　　　　　 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[資政院旁聽錄]  
　　十七日下午一時資政院第六次開會議員到者一百六十七人秘書長承命報告本日收受四川人民呈請書一件陳請審查股報告法典審查股報告又議員易宗夔質問案各一件（一）對於軍機大臣副署責任之質問（二）對於農工商部行政章程及礦務章程之質問（三）對於法部司法機關之質問 
　　議長分别諮詢本院三質問案皆得多數贊成 
　　陳請股長報告審查陳請速開國會事件（一）爲各直省諮議局聯合陳請書（二）爲各省人民呈請書 
　　方議員還說明右兩陳請書之理由 
　　（一）籌辦憲政機關必恃國會方能完備 
　　（二）人民程度之不劃一當以何者爲標準 
　　（三）資政院非開國會國會以責任内閣爲對待而資政院無對待國會爲獨立機關而資政院非獨立 
　　（四）國會爲人民直接選舉而資政院係諮議局選出爲間接選舉 
　　（五）時勢之變更不能預料現在世界各國係人民與人民之競爭非政府與政府之競爭 
　　（六）外交之困難其根本皆在内政之不解决 
　　（七）財政不統一非惟人民不能辦事卽各省督撫亦不能辦事 
　　（八）國會期限以先朝諭旨然亦須順時爲變且輿論皆主速開國會庶政公諸輿論亦先朝諭旨之至意 
　　易議員宗夔請更議事日表先提出國會事件又請將呈願書朗讀多數公决請秘書官朗讀 
　　朗讀將畢有議員數人欲發言議長止之 
　　議長出席言議事細則六十五條細則有疑義時由議長决定之前日爲河南印花稅事說明理由後議員卽依此討論度支部特派員亦即討論據議事細則四十條行政委員有可以發言之權條文本甚明瞭 
　　雷議員奮起辯細則條文所規定未嘗有疑義無庸議長决定今日議長出席是否因前日爭辯之事發生抑因解釋議事細則發生此議員所先欲質問者也 
　　議長言先因河南印花稅案報告之後即有議員數人發言已可認爲討論之時政府特派員亦可以援例討論 
　　雷議員乃繼續伸說依據細則及議事日表逐條辯釋其大旨如下 
　　（一）第四章會議有第一二三各節但問前日是否在討論之時 
　　（二）前日議事日表此案下注會議二字而不注初讀是議長認明非法律案固甚正當但不用三讀則可若即爲討論議員不敢承認 
　　（三）前日議事日表河南印花稅案之後固明明有議設河南印花稅審查特任股員旣有特任審查股員是必待審查結果然後討論公决 
　　（四）有此諸原因是議長今日所提出者必非根據議事細則而言議員不敢不遵守議事細則不敢不遵守院章更不敢不遵守議長所定之議事日表（未完） 
要摺 
[山西巡撫丁寳銓奏臚陳晋省第四届籌備憲政情形摺]  
　　奏爲臚陳晋省第四届籌備憲政情形恭摺仰祈聖鑒事竊查籌備憲政事宜照章每届六個月奏報一次晋省第三届籌備成績業由臣於二月間依限奏咨在案茲值第四届籌備之期所有籌辦情形自應詳細臚陳以資考核伏查奏定籌備事宜清單第三年各省應辦之事計分九項除釐定地方稅一項現經度支部奏明與國家稅同時釐定應以本年爲調查年限外其餘八項或已籌辦就緒或須接續籌辦謹將實在情形爲我皇上分晰陳之其籌辦就緒者一曰彚報人户總數晋省調查户數事宜前查報完竣者九十餘州縣其未報到之口外各廳及僻遠數縣由臣督同巡警道嚴行札催切實調查已於本年四月一律報齊造册咨部在案至調查口數原係第四年應辦之事亦飭提前趕辦限於本年十月前列表申報以爲庶政推行之本此籌辦就緒者一一曰覆查各省歲出入總數查宣統元年晋省歲出入各欵業由清理財政局按季造報詳咨在案嗣准部咨各省歲出入總數應按照預算册式分類分欵詳晰塡註當經飭局遵式趕造編訂成册於七月内咨報核定至本年春夏季各報告亦經分别造送以符部章此籌辦就緒者二一曰試辦預算决算查財政爲籌備立憲之根原而預算又爲清理財政之張本事屬剏始頭緒紛繁會計旣鮮專家編制又無成案兼之財源支絀新政繁多旣未有議院以監察財權即難語人民以增加租稅不能不就固有之收入以定歲出之範圍度支部奏陳試辦預算情形兢兢以量入爲出收支適合爲言蓋亦深悉外省財力艱難舍此别無下手之方晋省綜計出入各欵每歲不敷常在一百餘萬此次試辦預算由司局極力撙節設法籌增分别舊案新案編訂正册副册勉符部章收支强合於五月内送部覆核在案至全省財政說明書亦由該局督同科長科員籌辦辨别性質論次得失以類相從都爲八種曰山西全省財政沿革利弊曰藩庫内外銷收支各欵曰各廳州縣留支内外銷等欵曰各署局所自行經理各欵曰運庫内外銷收支各欵曰歸綏道收支各欵曰歸化關收支各欵曰各府廳州縣地方經理各欵洪纎鉅細悉著於篇編訂旣成亦依限送部矣此籌辦就緒者三一曰各省省城及商埠等處審判廳年内一律成立查中國司法行政久經混淆今欲尊重法權改良裁判非行之以漸無以資官吏之經驗而釋民志之猜疑晉省現無商埠而省城審刋各廳已於四月二十六日一律開廳奏明試辦並將考試法官人員遵章送考俟法部考試後再行正式開廳至省城模範監獄亦於五月間開辦其獄章係取階級制度選派典獄科員及技師等分别敎練認眞看守其全省各級審判廳及改良監獄事宜業由提法司查照部章分年預算臣於奏覆籌備行政經費摺内開單陳明以重司法此籌辦就緒者四（未完） 
本埠新聞 
 
 

Page 19

 
 
[江督飭議維持市面善後辦法]  
　　江督張制軍昨邀商會總董周金箴江蘇交涉司汪嘉棠江蘇巡警道汪頡荀滬道劉襄孫南市錢業董事林蓮孫北市錢業董事丁价侯等到轅制軍曰諸商董議向匯豐銀行借銀二百萬兩本大臣曾委劉道與汪交涉司與滙豐大班議明商借商還當請諸君籌商善後總以速决爲幸即據商會周總董等禀稱自奉憲諭連日與各商董議决由商家公認公債銀三百萬兩擬再籌借銀二百萬兩公借公還並擬再向大清銀行借銀三百萬兩以維大局至正元等莊及源豐潤號虧倒之欵若蒙一律嚴追即可轉危爲安云云制軍深然其說謂全賴諸君竭力維持衆遂告别 
[禁除擾亂市面之大害]  
　　新任滬道劉襄孫觀察以滬地金融窒滯市面恐慌推原其故皆由錢業廣做鏢金播弄洋拆以及花業掮客抛賣棉花各項空盤買賣隨市漲跌並上臘今春華洋各商買賣橡皮股票以致釀成今日之市面若不嚴行查禁爲害伊於胡底除出示諭禁外昨復札飭公共公廨著卽曉諭各商一體遵照倘敢陽奉陰違一經查出定即照例嚴懲不稍寛貸 
[常照公司禀請减捐抵欵之督批]  
　　江督張制軍行轅於前晚十時發出常照公司禀批一則照錄如下該公司設廠在滬開機紡紗擬請援照濟泰成案减成完捐所請是否可行應候飭司查照秉公核辦至以廠地機器押欵一節仰候彚核辦理抄摺存 
[江督弔查正元等莊案卷]  
　　江督張制軍以正元謙餘兆康三錢莊虧倒甚鉅亟應嚴厲清追昨特面諭滬道劉襄孫觀察轉飭公共公廨著將該莊等全案卷宗一併送轅以憑察核業己由道札廨遵辦矣 
[江督定期返寗]  
　　江督張制軍此次蒞滬除帶隨員張介人黃栢齡兩人外尙有文案沈樵生虞和甫伍光建吳曾源温世珍王禹臣林嘉森李崇儒等八人並聞制軍以維持滬市業已稍能就緒定於二十四日返寗 
[米行虧負停閉續誌]  
　　裕源米行執事沈桂生倒欠鉅欵避不出理曾經被欠各户將行夥楊少齋等扭控工程局限令交沈追究在案茲悉沈己由元益莊扭控到局請追欠銀七千五百餘兩奉飭留候解訊一面諭令該莊補禀候追 
[愼食衞生會開議]  
　　念一日下午愼食衞生會在伍秩庸侍郎寓所開議到者甚衆伍會長演說二小時之久其於人生食品最有關係之事甚多略謂米食不如麵食蓋麵中有一種自然消化之質最宜於胃若米飯則全恃口液及腸中消化胃中并無此能力但我國食米已數千年不易改食無已則宜食飯時細加咀嚼借口之精液代胃之功用此事所關甚大萬不可忽 
[選送中學畢業生]  
　　松江府戚太守札上海縣文云爲通飭事本年九月初九日奉學部齊電内開農工商部高等實業學堂開辦化機電礦四項本科在京招生合格人少急待開班查本年報部核准中學畢業生查蘇省共一百一名務即選送四十八人尅期來京速辦並電覆等因到司奉此除先行電覆曁牌示並分行外合行飭知到縣并即傳諭投考各學生一體知悉 
[敎堂新屋告成]  
　　徐家滙天主堂新造堂宇工程浩大經營十餘年近始告成昨日行落成禮中外官紳及在敎人士到者萬餘人一時頗爲熱閙電車來往亦加拖車以免坐客擁擠 
[城内]  
　　代領餉銀○一路分局德正巡官昨諭城内各區巡警云案奉總局憲札開各局區隊長警由徵兵退伍者頗不乏人該長警原充徵兵其退伍餉銀向係半年一發每届發餉之期藉詞請假來去自由輾轉時日有曠職守殊與警務有礙本總局現定於每年四九兩月由各局區隊查明長警中有徵兵退伍出身者將籍貫年歲姓氏開具清册並聲明此項餉銀已領至某月止此次應從某月領起至某月止分别詳細註明彚齊呈送總局以便咨請各該省兵備處彚提解局給領以重職務而示體恤茲已届期札飭遵照限文到十日内造册呈復等因奉此除分别行知外合諭仰本分局長士知悉爾等如有由徵兵退伍出身者務即報由本管巡長將籍貫年歲姓氏開明並聲明此項餉銀已領至某月止此次應自某月領起至某月止分别詳細註明送由巡弁彚呈本巡官核閱以憑飭記造册毋稍遲延自悮 
　　搖會肇禍○邑廟花園内樂圃閬茶館樓上之樓板前日坍倒在樓之人紛紛下墜壓傷數人當由巡士將館主陸子培帶至一路二區嗣經錢副巡官親往查勘詢問情形因有多人搖會重壓墜坍損壞之處約寛七尺長一丈錢巡官回區後隨將陸子培移送一路分局暫押拘留所聽候訊究 
　　是否訛詐○水木作主陸全發上年憑人薦保收用邱阿大爲學徒今年秋間阿大患病身死陸因該徒並無家屬在滬當即備棺收殮詎現有邱九松者自謂係阿大之父向陸理論互扭到縣邱稱伊子身死不明求請開棺相驗田大令着陸將薦保傳案並飭邱明白補詞再行核辦 
　　扭獲竊賊○竊賊周瑞雲昨在南門城牆偷割電線爲電話局工匠沈南林瞥見扭住交由站崗巡士送至一路巡局訊究判責一百板枷號七天發十九舖犯事處示衆 
　　一路巡局批詞○職婦曹張氏禀批察閱抄黏旣經親族談任之等禀奉縣批令邀親隣理勸並候傳訊據禀各情着該氏赴縣具禀請斷可也民婦林趙氏禀批據禀馬丁氏欠欵掯據不還求追等情是否屬實着候傳案訊明察奪民人黃奎林禀批究竟是何情節着該民扭尋該被來案訊明察奪監生嚴棟林禀批已嚴飭該舖地甲趕尋趙錦堃交案訊追矣 
　　官事○正任宜興縣調署南匯縣賴豐熙昨日飭丁到道禀知二十日接印缷任南匯縣畢培先昨日到道禀知交卸 
[南市]  
　　移提船户○婁邑米商董文淵在該縣呈控裝糧船户姜鑑昌盛銀桃短交漕米欠銀不理避至上海求請移傳究追等情昨日該縣飭差持文來滬投報總工程局將盛協提到案旋由夫頭顧阿生暫行具保候人証齊全一併解松歸案訊理 
　　生不如死○住居機廠街之江北小工陳常生向以放印子錢盤剝重利近因入不敷出虧負甚鉅前日又與其妻某氏反目吞烟圖盡氏即逃避後由隣人吳二代爲舁送南區轉送上海醫院救治 
　　女孩待認○前晚有一十餘歲之女子在董家渡迷路由巡士詰問啞不能言遂送南區發堂留養候認 
　　流氓宜懲○三十六個黨流氓錢金生前日紏黨多人在德新里口將火傷畔房屋材 
 
 

Page 20

 
 
料强行拆毁當由房主源茂木行將錢拘住送至工程局訊明屬實判戒一百五十下鎖示火場兩天期滿再核 
　　各有不是○賣菜人許阿二之妻某氏常在倉橋堍某切麵店内賭博被許偵知向店主婦沈衛氏理論毆打氏稱失去肚兜一只内有金戒一枚扭至南區互相控訴嗣許又在區滋閙一併解至工程局經陳裁判訊知許恃醉胡閙着令禁押一天惟該氏不應誘賭着具切結不許再犯 
[閘北]  
　　各執一詞○趙林和控陸永堂（即阿四）扣留田單一案昨經四路分局黃正巡官集訊供詞各執判陸交保釋出候函詢該圖董再行核奪 
　　請追欠欵○住居均濟里之陶弼儒昨至四路一區控告工頭陳喬仁不理欠欵請爲究追巡官諭令退去聽候傳訊 
　　汛捕索詐○龔桂生控妻母張崔氏價賣其妻龔張氏經四路一區黃正巡官訊實收押追繳身價在案詎該氏挺押日久抗不繳洋昨奉提訊據供此項身價被已革汛捕王奎索去洋七十元因此無可繳案巡　得供後飭提該汎捕不到遂將伊子王阿二提案勒令交出王奎聽候訊究 
　　唆使無效○嚴錫江向在川虹路口開設順興樓茶館上月託楊阿鶴錢順甫爲中將店租於張餘生改牌一興樓日前嚴因病身死其妻嚴徐氏投四路分局控張謀佔店業昨經黃正巡官傳案質訊張餘生之母張金氏投案訴稱徐氏因聽信寳山縣金二圖地保沈晉卿及武舉人沈庭祖等之唆使來局朦控希圖悔議請爲核斷巡官以兩造成交時均立有合同何得聽人唆使遂判將案註銷一併具結了案 
[英租界]  
　　預備供張○新簡杭州將軍志留守之眷屬僕從人等由津乘楚材兵輪赴杭將於日内過滬假小沙陀路瑞行轅暫駐公共公廨寳讞員偵悉後昨特照會卜總巡届時請派探捕沿途照料 
　　學生自盡○留學生松江人沈書侯現年二十四歲於本月初七日由松乘車來滬帶有皮夾一隻老虎毯一條花洋布棉被兩條並小電燈兩盞寄寓於四馬路老鹿鳴旅館内不知何故於十八晚吞烟斃命事爲老閘捕房查悉派探沈阿岳將屍舁入虹口斐倫路驗尸所飭保報請上海縣於前日午後蒞所驗明即行棺殮標封厝壇召領 
　　因何吵閙○粤人鍾維卿梁吉廷前晚在浙江路口胡閙由捕查見恐肇事端即將二人帶入捕房經捕頭詢據鍾　在滬寗鐵路公司爲總管梁稱亦在公司内爲寫字當奉一併開釋候再請廨出單傳訊 
　　妓院失竊○迎春坊妓女藍橋深處前晚失竊值洋四五百元之珠花一朶即報老閘捕房派探蔣文彬查緝 
　　大打野鷄○沈桂元昨在寗波路浙江路轉角毆打雉妓金鳳仙由捕查見一併拘入捕房捕頭飭將金妓開釋沈押候派探劉森堂查明起事情由禀候核奪 
　　釁起鬩墻○薙髮匠華萬年前日因將伊子掗繼於兄華善初不允以致爭執萬年竟用剃刀將兄之頭面割破血流不止旋由善初投報捕房派探張全林將萬年拘入押候解廨究辦 
　　包探更調○英美總巡卜羅斯君昨日諭飭總巡捕房六十七號華探馮二寳與楊樹浦捕房十五號華探王桂亭對調辦公並諭匯四捕房捕頭飭將三十八號華探汪錦鴻開除 
　　請緝失物○律師徐思義之妻昨由匯中西旅館至某外國戲園觀劇途中遺失金鑲珠寳鐲一隻又四川路一百零三號某西醫昨亦失竊銀器具多件均報總巡捕房派探查緝 
　　怙惡不悛○積竊陳阿林昨與吳阿四潜入租界内圖竊被包探李星福查獲拘押捕房候究 
[美租界]  
　　同業尋釁○剃髮匠沈永康昨至海寗路九百八十號董金章剃頭店尋釁滋閙以石擲碎玻璃由董鳴捕拘送捕房押候解辦 
　　雉妓違章○雉妓李胡氏前晚在南潯路沿途拉客被捕拘入捕房候查核辦 
　　流氓滋擾○住居武昌路三百五十五號屋内之梁馮氏昨至捕房報稱前晚有廣東流氓數人闖入家内以鏹水洒毁衣被等物請爲查辦 
　　安插瘋人○瘋子王阿三昨在塘山路胡閙不休由捕拘入捕房送廨安插 
　　何苦怨命○住居東有恆路之揚州人徐福生前晚不知因何吞烟自盡旋由其妻覺察報由捕房車送醫院業已不及施救轉送驗屍所飭保報縣請驗 
　　病斃請驗○甬人徐成華住西華得路樹德里因病由其妻鍾氏車送醫院中途身死報由捕房車入驗屍所着保報縣請驗 
　　撞傷孕婦○粤婦薛陳氏有娠在身昨坐五十四號人力車過北四川路被二十三號電車撞翻跌傷報告捕房捕頭命送醫院驗明傷勢再行核奪 
[法租界]  
　　自取其咎○蔣朱氏昨將陳王氏之夫陳仁發扭至公廨　稱陳妻前至婦人家住宿一宵越數日復來婦人適因女兒家有事出外詎該婦私將房中箱鎖扭斷竊去金表金釧金戒等物婦人回家偵悉後立即開單報捕詎已遠颺故將　夫送案請究陳供與王氏係是姘識七月間王氏捲逃後因見與朱氏時相往來恐遭牽累已預先通知囑勿留住朱氏不信實屬自取其咎與小的無干至王氏現匿何處亦不得知求鑒判陳交保朱氏所失之物候再查緝 
　　挺押不理○剃頭店主聞家才欠同業胡金斗洋不還　經公堂訊判交保限理在案嗣因拖延不理提案押追詎迄又日久仍無眉目前日原告情急復又具禀請追聶司馬諭令退去候再提案嚴究 
　　驟難開釋○皮坊主樊啓文因向金新衢抵單不贖涉訟經年在押未了前日樊妻投案聲稱現已與原告商妥了理明白求恩將夫開釋聶司馬以是案雖已理妥尙有英公堂控案未了諭令樊妻退去候商明再核 
　　修治道路○新開河沿城河浜一帶道路近由總工程局雇工修理駁岸改築磚石業已工竣茲又將新北門向西一帶接續修葺亦已開工從事 
　　一羣竊賊○王阿三竊黃徐氏洋傘陳阿郎竊張阿四黃魚劉阿榮竊劉阿卿行李張長福竊太古棧藥材俱由巡丁包探先後緝獲送捕解廨訊究判各押七天示懲 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局呈報議决懲創訟棍案]  
　　爲呈報議决事件事案查奏定諮議局章程第四十二條内開凡議决事件除議長副議長同意認爲應行秘密者外均公布之並應隨時報告督撫及資政院等語茲於第三届第二年度常會期内九月十二日會議議决督部堂交議懲創訟棍案一件查外國有律師藉以逹兩造之意而官亦利用之以得其實情中國有訟棍而官民交受其累兩者不同蓋以律師能就本案之正當理由爲民辯護而訟棍則務以架揑唆使興訟漁利爲能事故雖類似而實逈殊且有不容兩立之勢督部堂所以有懲創訟棍之交議案者意殆爲此然欲除訟棍永久弊害自非改良法律審判使聽斷公平民無寃抑不足以正本清源而永除民害現時民刑及訴訟一切法律漸次編訂定期實行各級審判檢察等廳亦漸次成立果使按照籌備清單切實奉行依限籌備訟棍自無從施其鬼域而流毒可冀悉除治本之計莫切於此惟目前未克驟臻此境不得已而以懲創爲治標之策亦足仰見苦心然督部堂交議原案擬責成自治議紳調查舉發報聞地方官訪拿懲辦此則不免流弊蓋調查舉發必須得有實據即原案所謂受害之證據唆串之實跡是也我國詞訟聽斷旣無紳士陪審之制而法庭又並不公開且内地各州縣公堂案全不抄發自治議紳其勢無由探刺詳悉抑且司法之與自治權限各分尤未便逾越干與故與其以舉發之事委之士紳尙不如委之地方官爲便自應仍由各該地方官嚴密查訪分别輕重緝拿懲辦蓋所謂受害之案據及唆串之實跡惟司審判者能詳查案卷觀察形狀一一指摘之士紳無此專責也訟棍旣爲民害則彼親受其害者自必能舉實告發但使證據確鑿訊無誣陷情事自可施其懲創不必更以調查舉發之事委之自治議紳若果無受害告發之人則其並不爲害自非訟棍可想而知雖地方官亦且不得任意羅織横被以訟棍之名何况地方士紳更何敢風影排擊設竟委以調查舉發恐黠者藉以修怨轉開攻訐之門愿者懾於凶燄仍多顧忌之處實效差少流弊轉多原案所以必令士紳任舉發之責不過因官吏迭有更代聲明舊案非借助於士紳不可耳然訟棍旣係著名且經到官按律治罪衙署檔案具存似無藉乎士紳代爲存記而舉發之且各地著名爲害之訟棍亮亦爲數無多應否專立名册在各該地方官署或有必須之處至自治章程第十七條所定以剝奪公權爲理由不許其爲選民而止似無須另立訟棍名册似此則責任專而權限明訟棍亦知所警蓋使訟棍得所懲創而地方不至侵越官權本局用意如此所有議决案由理合備文呈報除本局自行公布外爲此呈請核奪施行須至呈者 
[又呈報振興三脾樓新市應請轉行自治議事會議决案]  
　　爲呈報議决事件事案查奏定諮議局章程第四十二條内開凡議决事件除議長副議長同意認爲應行秘密者外均公布之並應隨時報告督撫及資政院等語茲於第三届第二年度常會期内九月十二日會議議决督部堂交議振興三牌樓新市案一件查督部堂交議原案擬令城南妓寮遷居新市秦淮游舫改入後湖轉移不出一城爲利爲病皆在省垣以内似無庸由本局决議原案旣爲士紳同情退無異議起見應請督部堂札行首府縣交元寗城自治議事會或江寗商會决議呈報詳復核辦最爲正當所有議决案由理合備文呈報除本局自行公布外爲此呈請核奪施行須至呈者 
[又呈請咨明東皖兩撫水利測量局測量所至應由該局自行陳請商辦文]  
　　爲呈請事竊本局第二届臨時會議决籌興江淮水利公司先從測量入手一案業經督部堂前撫部院寳會商大部撥銀三萬五千兩作爲測量之用並蒙照會沙紳元炳爲測量局長各在案查江北爲患之水毗連山東安徽兩省欲詳測致患之由必須竟委窮源而後能定導治之標準是東皖兩省界内運淮兩岸之水皆當從事測量惟事關隔省設測量所至有應行商請該二省行政長官協助事宜事事呈請轉咨商　固不勝文贖之繁亦足爲進行之障應請督部堂撫部院預爲咨明山東巡撫部院安徽巡撫部院告以現在本省設立江淮水利公司測量局局長爲本省紳士沙編修元炳嗣後彼此聯界之水道測量所至如有應行商請轉飭運淮兩岸州縣協助各事宜當由該局長自行陳明商辦以免彼此咨轉之繁而收迅速進行之效所有懇請咨明東皖兩省各緣由理合備文呈請爲此呈請核奪施行再淮流至安徽鳳潁境内始大而其源則自河南之桐柏如須溯源測至河南應請並咨豫省統候裁奪酌辦須至呈者 
[又移請安徽諮議局測量所至恊助指導文]  
　　爲移知事竊照濱淮水患蘇皖相同去歲常年　敝局議决籌興江淮水利公司一案早經貴局極意贊成並承移知鈔送敝局前項議案以資商訂今年敝局開臨時會又議决籌興江淮水利公司先從測量入手一案業經江督部堂張前蘇撫部院寳會商大部撥銀三萬五千兩作爲測量之用並由敝局公推本省通州如臯縣紳士沙編脩元炳爲測量局長呈經督部堂張撫部院程照會設局任事嗣於七月初七日奉江督部堂張劄開准安徽撫部院朱咨據諮議局呈稱議决治睢案一件飭據勸業道詳稱治睢問題就廣義言之實即導淮問題茲事體大似非吾皖一省所能獨立擎舉江蘇居淮水下游去年蘇省諮議局提出導淮議案即主張與吾皖合辦利害相關畛域自泯所有治睢請願書自應改作導淮議案擬請咨商江督憲蘇撫憲併案共籌辦法相應咨商查照等因到本部堂准此此案能否歸併辦理希即知照沙編脩酌核辦理等因又於八月二十五日奉江督部堂張劄開本部堂會同江蘇安徽撫部院於宣統二年七月二十六日附片復奏查辦濱淮水患業經江蘇諮議局舉紳測量擬俟測勘完竣再行派員復勘議辦緣由茲於八月十九日差弁賫回原片奉硃批知道了欽此爲此恭錄劄行欽遵查照等因各在案現今測量局長沙編脩業已抵寗一俟領到撥欵即當赴江北一帶規畫設局將來測量所至遇有與皖省各廳州縣關涉各務應行商請貴局恊助事宜當由 
 
 

Page 27

 
 
沙編脩自行與貴局直接商辦務希念同舟共濟之誼不吝敎言指導方針毋任企禱除應行商請行政長官事宜呈請江督部堂蘇撫部院咨明皖撫部院外相應備文移請貴局查照須至移者 
小說 
[奇情小說鸚鵡禪（五十八）]  
　　及琴宜有書問柯利機事。哈羅之心。乃又從方冷中熱起。立觸感舊事。時覺有琴宜之影。或參於前。或隨於後。口喃喃曰。吾固知琴宜非長此薄情者。夫使彼往時苟不鍾情於我。則此寄信與我。奚爲者。前日之遽舍彼而來。實吾之過耳乃細細作一函復之。詳告配克斯登格林行中之情形。及柯利機之爲人。每寫一字。必慘淡經營。不肯輕易落筆。寫畢。又反覆審視。至三四易稿。約五六時。始摺疊而納諸函。蓋佛蘭登事。其主謀者爲柯利機。而斐德蘭亦不得辭其罪。哈羅知之。顧以琴宜於彼。歡愛方臻極點。遽直陳其。覆恐琴宜反不快於心。故措詞之間。殆不啻以弱小之國。答大邦之問。沁沁俔俔。惟虞有一語不當。致違其意。是亦甚苦且　矣。 
　　信寄後。哈羅坐不安席。其心益馳於琴宜之側。作事蹉跎。神魂顚倒。且時時自言曰。時哉時哉。人生行樂耳。即向之新齊侖好夢。亦付諸腦後。是日之晚。天大雷雨。奔流直瀉。濁浪　翻。路上泥濘。幾不可行。哈羅乃冒雨乘火車至倫敦。憩於旅次。孤衾獨宿。銀燭無言。時長夜剛半。雨仍未止。跳珠濕户。亂點打窗。風聲雨聲雷聲。狂吹并號。哈羅當之。匕鬯無驚。惟竊竊自幸。謂舊盟重續。其在此行也。 
　　明日侵晨。即赴佛蘭登哈羅在車中。購報紙數種。過目後。其所載何事。皆不復記憶。無何。己至車站。卽雇一馬車。出五倍之資。飛奔佛蘭登。在車窗中遙見得來得加之屋。喜曰。至矣。一躍下車。時琴宜晨妝初罷。正在來珠兒窒。視來珠兒之疾。哈羅旣至。出名片。令侍婢　琪呈得來得加夫人。謂有琴宜小姐者。下榻貴處。願請一見。得來得加夫人覩名片茫然。琴宜見之。乃謂曰。此妾之敝友哈羅是也。夫人而忘之乎。少頃。哈羅入。琴宜乃大疑忌。落寞之狀。較前更甚。 
　　哈羅以前之與琴宜周旋。在哈羅雖誠意懇摯。在琴宜則本多勉强。以是終有一間之隔。未能相浹。今則雙鯉迢迢。先來投贈。其感情之深淺。逈非前日可比。故於未見琴宜之時。早挾一必得之劵。欣欣而來。乃覿面後。琴宜僅寒。暄數語。更無他言。如泥塑木偶。清興固已。减其半。然猶意彼或驕汰性成。故以冰冷之顏。窺我衷曲。復不憚爲卑屈之態。極意逢迎。 
來函 
[沈仲禮觀察上商務總會總協理書（續）]  
　　美國定律黃豆等貨永禁進口惟需用豆油向來購自英國價值極昻而其原料則皆中國之出產品一經間接而莫大利權盡歸英人壟斷矣其他貨品類此者尤多美圑此次考察對于此類問題尤爲注意倘使中國設廠自造彼此直接除去中飽其利益爲何如是以抵寗以後復殷殷以此提議其條分如左（甲）設立中美貨品陳列所（乙）互派中美商務調查員（丙）設立中美聯合銀行（丁）設立中美交通輪船公司時鄙人起而答曰茲事體大斷非杯酒之間所能立决而行期匆促討論難周不如先請貴圑諸君專事考察俟廣州考察事竣再舉太平洋貴商會代表十人來滬一面由中國全體商會届時各集開一中美商業聯合研究大會悉心討論以期得良好之結果美圑諸君皆欣然贊成鼓掌不已鄙人調查海關最新貿易册宣統元年洋貨進口共計銀四萬一千八百十五萬兩而中國土貨出口猶幸黃豆芝蔴花生牛羊皮等項消數日暢共　銀三萬三千八百十九萬兩然出入相抵不敷己八千萬况又歲益以賠欵五千三百七十萬兩金錢之輸出如此其多累歲窮年中國毋財安得不竭此所以演成市面之大恐慌而橡皮股票不過爲之媒孽已也夫中國金融機關己處于至危極險地步則補救之道其維亟亟改良土貨日求進步俾出口之數倍蓰以爲之抵制乎鄙人嘗謂中國貧弱己逹極點時勢岌岌興學練兵皆不足以救亡惟實業足以救亡且能轉貧爲富轉弱爲强茲何幸美圑有意聯絡此眞千載一時之機會倘再當面錯過則吾中國前途更何望耶此次美國實業圑皆西美商會中人近來東美商會聞風興起已紛紛函致鄙人考察情形鄙人當經一一函答並寄贈照相名片聞拍那買阿開通在邇他日東美商界輪舶交至是一美國實吾中國絶大主顧商業發逹無事他求矣爲此不厭縷陳務祈執事迅電中國全體商會各派代表來滬略去浮文專求實際預將某省某埠土貨出產品若干種並每歲出口數若干分别門類詳細臚列以備開會時互相討論以收羣策羣力集思廣益之效美圑行程約計九月杪來滬爲期已迫萬祈迅速施行毋任翹企 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
