# 1926 - 328 - 4919307

 

Page 1

 
 
1;第一萬九千三百零七號;中華民國十五年 西曆一千九百二十六年十一月三十號
星期二 * *   
 
 

Page 2

 
 
1;第一萬九千三百零七號;中華民國十五年 西曆一千九百二十六年十一月三十號
星期二 * *   
 
 

Page 3

 
 
1;第一萬九千三百零七號;中華民國十五年 西曆一千九百二十六年十一月三十號
星期二 * * 
[]  
時評 
[後路（冷）]  
　　行軍者無不知佈置後路因後路未曾佈置則前敵在在可危也行事亦何獨不然行事而祗知前進無後路之佈置一旦失敗前功盡棄矣 
　　雖然行軍之後路爲地勢言之也行事之後路爲程序言之也故第二步之佈置尚未就序者且勿爲第一步之著手第二步之佈置旣備則第一步之或成或敗或進或退均有餘裕進不至無後繼退不至盡覆没此行事佈置後路之所以不可忽也 
　　大抵成事之原則奮往之精神與精密之思慮二者缺一不可徒計得失而徘徊於歧途之徒固屬無用即不顧一切之猛進亦屢經試騐而知有所未當也 
本館要電 
[奉系對南態度改變後之局勢]  
　　張宗昌已到津 
　　孫傳芳回寗說 
　　北京津息奉系對南態度改變後組熱察聯軍追擊馮軍俟西北肅淸再進兵京漢綫東南戰事鼓勵孫傳芳再戰以魯軍盾其後（二十九日上午十二鐘） 
　　北京張行轅息到南京之魯軍已調回浦口因南京尚爲友軍孫部所駐並無黨軍故無駐防必要（二十九日上午十二鐘） 
　　天津二十八晚蔡園最高會議至夜三點始散聞爲决定政局辦法與軍事步驟　　北京張宗昌覆張作霖電即日來津有今日可到說（二十九日下午九鐘） 
　　天津魯張二十九日下午六點到津　下車後逕赴蔡園謁張（二十九日下午八鐘） 
　　奉天張宗昌暫不南下今日午後到津孫傳芳仍在津（二十九日下午五鐘） 
　　天津魯張夫人二十七日派員護送抵津（二十九日下午六鐘） 
　　天津孫傳芳午刻與奉張晤談後定今晚即返寗因魯張未到津孫過濟時或將一晤（二十九日下午五鐘） 
　　天津杜錫珪日内南下聯絡海軍 
　　天津楊宇霆本定二十八晚回奉嗣因蔡園招待英使麻克類兼有會議故未成行改定二十九晚起程總站專車已備妥（二十九日下午六鐘） 
　　北京今日下午四點王琦赴津王已兼任直魯聯軍第一百二十五旅長（二十九日） 
　　北京今晨陳興亞赴津謁張作霖 
　　奉天第八師三十三旅沁日開拔赴津 
　　奉天奉張頒給各軍將領張宗昌褚玉璞張作相吳俊陞張學良韓麟春楊宇霆等三十二人勇字金章（二十九日下午五鐘） 
　　奉天奉張委常蔭槐鄒致權爲交通正副司令葆康爲兵站總監吳晋爲公告處處長（二十九日下午五鐘） 
　　吉林張作相今午由奉馳回準備抽調吉軍入關（二十九日下午三鐘） 
[奉方注意西北]  
　　天津奉方注意西北張學良已派第八軍向綏西開拔會同晋軍追擊 
　　北京張學良覆張宗昌電敝部第八軍已向綏開拔討馮（二十九日下午九鐘） 
　　奉天馮玉祥於十八日離包頭二十六日由九原動身赴甘（二十九日下午五鐘） 
[魯軍南下中所聞]  
　　北京魯行鹽稅國庫善後公債二千萬各縣已承認半數（二十九日下午九鐘） 
　　北京魯軍發行南征新軍用票一千萬元（二十九日下午九鐘） 
　　北京魯軍宣稱楊樹莊歡迎渤海艦隊南下赴長江（二十九日下午九鐘） 
　　天津魯張委津浦局長朱曜爲運輸總司令（二十九日下午六鐘） 
　　天津奉張電調瀋陽砲四團入關勘（二十八）晨携十六尊野砲開拔（二十九日） 
　　徐州彭德銓奉孫傳芳委爲徐州戒嚴司令官勘日佈告就職係用師長兼戒嚴司令名義（二十九日下午三鐘） 
　　徐州魯一百十七旅一團長傅金生三團長賈義路二十九晨二時各率全團過徐南下（二十九日下午三鐘） 
　　徐州魯砲兵旅長林泰二十八夜由蚌過徐返濟（二十九日下午三鐘） 
　　徐州長城號鐵甲車二十九日離徐南駛（二十九日下午十鐘） 
　　徐州魯一百十七旅長張星輔率第二團二十九晚六時過徐南下（二十九日下午十鐘） 
　　徐州魯一百二十七旅第三團郭杰部二十八晚到徐駐北關（二十九日下午十鐘） 
　　滁州鐵甲車長城號於二十九日上午十一時許過滁南下已過滁站數里許車頭忽損壞旋修復卽開（二十九日下午四鐘） 
　　滁州魯軍二十七師一百十七旅第三團於二十九日下午二時許乘一列車過滁南下團長爲賈義路（二十九日下午四鐘） 
　　青島第八軍援蘇各部將續行編制渤海艦隊二十八日僱帆船三十餘隻載運出發軍需品八軍各部本日仍在湛山演習打靶（二十九日下午六鐘） 
　　江陰孟昭月部補充第五營副官劉長篤來澄勘定龍埂王府營房二十九日晚返寗（二十九日下午九鐘） 
[粤黨部議决黨政府遷鄂案]  
　　鄧演達張發奎返漢 
　　總司令部同時遷鄂 
　　鄂省政府委員擬定 
　　廣州二十六日下午五時中央黨部開政治臨時會議議决中央黨部國民政府遷移日期及出發準備議决案五欵如下（一）十二月五日以前重要人員及文件第一批出發（二）第二批俟第一批人員到後來電决定行期（三）各機關普通文件交總司令部兵站輸送關於粤省文件移交粤省政府（四）前方各機關地址及布置委鄧澤如發電辦理（五）遷移費由黨部及政府分造預算經於二十七日討論决議關於各部人員及重要文件　如何分批出發由各部會議决定提出下星期常務會議至中央在粤創立直轄各機關仍舊存在經費仍由中央照撥（二十八日下午十鐘） 
　　廣州駐東莞寳安之黄埔軍校將校團奉調赴潯二十九日將出發（二十八日） 
　　香港中央黨部及國民政府遷鄂期已定分三批出發中央在粤所設各校照舊辦（二十九日下午九鐘） 
　　香港鄧演達張發奎二十八日返漢總政治部决定新計畫前方主任鄧演達直轄鄂湘川黔贛閩後方主任孫炳文直轄粤桂滇總司令部定微（五日）左右遷鄂 
　　香港蔣介石宥（二十六）電委張發奎爲第四軍副軍長兼十二師長陳可鈺爲副黨代表（二十九日下午九鐘） 
　　漢口鄧演達張發奎感自廣州乘飛機返鄂在衡州有躭擱准艶到（二十九日） 
　　漢口鄂省正式政府省政委員十一人聞已擬定鄧演達陳公博蔣作賓孔庚劉佐龍劉文島胡宗鐸詹大悲李漢俊張國恩徐謙主席仍鄧演達（二十九日下午四鐘） 
　　漢口原駐鄂東十五軍七旅程汝懷部五旅王定邦部均奉調回漢（二十九日） 
[褚玉璞解散鄭思誠部]  
　　北京褚玉璞解散副軍長鄭思誠電云前國民二軍投誠軍長鄭庠私通敵人違抗命令前於閻治堂部南下之際擅奪該部槍砲復據報該部駐順德之張馬兩旅被鄭煽惑圖擾地方玉璞馳往伊乃事先畏罪潛逃所部兩旅尚明大義給資遣散（二十九日下午九鐘） 
　　天津直褚日内由保赴大名一帶視察防務（二十九日下午六鐘） 
[吳佩孚最近表示]  
　　惟對副司令無表示 
　　天津靳雲鵬接雲鶚電請奉軍暫緩入豫（二十九日下午六鐘） 
　　北京吳二十五日電致閻錫山云豫無變化鄭議原爲免除隔閡力求團結各將領幸能共喻目下時局上無論如何變化惟有盡我恢復武漢滅却中原兵禍職志個人利害不計禍國者敵愛國者友如列帥果爲國家民生策安全固所深願無不附驥云云惟對副司令一席仍未有表示（二十九日上午十二鐘） 
　　北京鄭息吳贊成張作霖爲總司令未言本人爲副司令吳尚服舊軍衣吳妻尚衣薄棉某屬員購羊皮袍襖及大衣獻之 
　　北京報載京漢線吳軍前綫將領决定主和靳魏部移駐前綫田部一部撤至豫西吳仍以封官勵部下團結等語 
　　北京吳電褚玉璞請飭將保定扣留之車放行褚覆已飭交通處查照放行並將鄭州運輸處押車員馬趙兩人釋放以示結束（二十九日上午十二鐘） 
　　鄭州路息吳令路局備車送子彈往陜接濟劉鎭華（二十九日上午十一鐘） 
　　鄭州趙德三二十六日專車自汴返鄭 
　　鄭州齊燮元閻治堂二十六日專車自汴返鄭即夕轉赴彰德（二十九日上午十一鐘） 
[皖省黨軍圖攻壽州訊]  
　　奉天黨軍圖攻安徽壽州業已開火合肥吃緊（二十九日下午五鐘） 
 
 

Page 4

 
 
1;第一萬九千三百零七號;中華民國十五年 西曆一千九百二十六年十一月三十號
星期二 * *　　香港前方訊李品仙已克宿松邊之佛座嶺聯軍爲馬濟葉開鑫殘部雙方防綫距五里黨軍三十佔公安攻馬谷嶺現正 
前進（二十九日十午九鐘） 
[閩省署議决拒張毅軍入城]  
　　海軍陸隊與張毅部開火說 
　　北京使團得馬尾息海軍陸戰隊與張毅部北軍開火知閩事變化時期已至周蔭人原擬率部移浙事實上已無希望云云（二十九日上午十二鐘） 
　　福州二十七日省署會議後傳已議决薩爲總司令陳季良李生春爲海陸司令不日當發表並聞當晚李已派兩營同海軍拒張（二十九日上午九鐘） 
　福州陳季良因城台仍紛紛遷徙二十八日早又布告拿捕造謠並與省軍負責维持桑梓治安（二十九日上午九鐘） 
　　福州軍需課長周蔭塘偵探處長張鳳梧昨已赴延（二十九日上午九鐘） 
　　廈門省訊李生春在省佈防甚嚴海軍陸隊接防事陳季良云須愼重厦陸隊開馬江後警備司令部二十八日佈告闢謠謂係換防平潭駐平部隊即來厦聞海軍以力薄不願與閩軍啟釁須黨軍迫近始動作（二十九日下午十一鐘） 
[何應欽軍進逼閩軍]  
　　香港何應欽漾（二十三）電我獨立四師十七軍二師漾晨克泉州敵向惠安退正追擊中（二十九日十午九鐘） 
　　廈門二十九日晨泉訊何應欽抵楓亭獨立四師前鋒過沙溪迫莆田張軍退常思嶺大部自涵江乘輪北上黨軍左翼譚杜師已過仙游又厦某輪公司得涵江電張毅用輪五艘運兵至浙境温州 
　　廈門二十六日莆田函董勝標旅二干四日夜十時出東北門開拔入省仙遊周蔭軒是夜來莆同行張毅十一時率部自南門入城駐第十中學旅團部分設十校迄二十六日未退張軍官向商會縣署稱與黨軍已妥協（二十九日十午十一鐘） 
[顧辭職後之津方空氣]  
　　鄭閣說非事實靳閣呼聲又高　　趙爾巽執政說仍未放棄 
　　北京顧今日乘汽車赴津王蔭泰今夜赴津（二十九日下午九鐘） 
　　北京顧今日未到院部謂候五巨頭覆電（二十九日下午九鐘） 
　　北京昨夜津電話謂顧等全體列名二十八日電到後張作霖仍謂動不如靜鄭謙在旁亦並無組閣預備可信鄭閣名單非事實此次顧閣全體辭職重要原因在軍費因某方表示如阻碍餉源者即以通赤論奉方則仍持穏健態度並不與現閣以難堪（二十九日上午十二鐘） 
　　北京前日津方仍未放棄趙爾巽執政運動趙本人目前雖力辭非俟各方面四平八穏不肯點首（二十九日上午十二鐘） 
　　天津顧閣二十八日通電卸職津埠政治空氣轉濃靳閣呼聲又高鄭謙組閣似難實現（二十九日下午六鐘） 
　　奉天内閣總辭職各方推王士珍趙爾巽组閣均辭謝何人組閣未定尚在考慮中（二十九日下午五鐘） 
[北京之財政現狀]  
　　北京潘復借到軍警費二十七萬四千元已開四行支票計衛戍軍十二萬警察八萬餘三萬餘分配於軍警督察處 
　　北京潘復定三十夕在毛家灣私宅宴全體閣員及金融界要人（二十九日下午九鐘） 
　　北京財部爲九六公債覆銀公會謂當依成案函達總稅務司查照但安格聯云關欵尚不敷整理案内各債故本人對九六始終不能擔任（二十九日下午九鐘） 
　　北京財部函外銀團代表云俄發善後借欵債票到期本息尚未付出之欵本部所擬辦法請轉知匯豐匯理正金接洽辦理（二十九日下午九鐘） 
[北京雜訊]  
　　北京警廳取締不出版之報館通信社已調查得九十餘家僅掛招牌不出稿飭各經理聲明請註銷（二十九日下午九鐘） 
　　北京京津長途電車計畫將實行倣東京横濱辦法設發電廠於楊村技師將由大倉介紹（二十九日下午九鐘） 
　　北京外部函農部比京來年開勸業會吾國商人願否預賽請核覆（二十九日） 
　　北京國際聯盟會電外部云華欠會費究竟何時可付有無切實辦法請覆 
　　北京國際聯合會函外部各國大學生參觀會本中國派否（二十九日下午九鐘） 
[法權報告書公表一部分]  
　　北京昨夕外部提前擇要發表法權報告書一部分係九月十六十三國委員簽名之建議案惟中國方面王寵惠簽名下附有但書云署名於本報告書不能認爲對於第一第二第三編所載各節悉表贊同等語（二十九日上午十二鐘） 
[漢口罷工消息]  
　　漢口漢口行車工會二十八日開成立會自用包車車主多先辭退工人致失業者驟多故會場大起衝突傷數人未成會散（二十九日下午四鐘） 
　　漢口海員工會漢分會提加資條件英商拒絶日商日淸三井三菱加泰等行代表與工人代表在總工會談判允月薪十五元加三元以一加四元可望單獨解决服務英商之武漢洋務工會因要求加薪未允原擬儉罷工因發薪在即改定支（四日）罷工日界美孚燭廠工人儉（二十八）亦罷工（二十九日下午四鐘） 
各社要電 
　　路透社二十九日北京電内閣昨夜通電宣告總辭職 
　　電通社二十八日北京電顧總理職已得實力派之同意後任總理擬於元老中擇一人繼之着手改組僅留顧長外交潘長財不動餘均更換惟元老派是否肯出殊爲疑問聞趙爾巽已决絶辭退 
　　電通社二十八日天津電孫傳芳今日動身歸寗　　國聞社二十九日天津電孫傳芳今午南歸孫宗先同去車尚未開歡送甚盛 
　　電通社二十八日漢口電漢口日人受罷工影響處境頗困日本政府向蔣介石交涉取締　　東方社二十九日漢口電英租界今日忽有英國陸戰隊上岸防範綦嚴似係對付罷工風潮者印刷工會對日人方面交涉遂無結果 
　　東方社二十九日福州電薩省長海軍幹部二十九旅長孔昭同第一旅長蔣啟鳳第二旅長葉勝標及日英美三國領事昨日午後四時會議於省長公署决議用武力拒絶不與南軍交戰連日退却之張毅軍之入城各國領事慮大戰亂將作爲保護外僑起見决計講自衛之策 
　　東方社二十八日奉天電熱河察哈爾又爲西北國民軍所迫該地奉軍决取攻勢防禦態度張作霖派騎兵第十七旅與熱河之湯玉麟騎兵二十一旅與察哈爾之高維岳歸其調遣 
　　新魯社二十八日濟南電長江艦隊司令楊樹莊沁電魯張表示歡迎渤海艦隊南下即轉電畢使速整備南航 
　　新魯社二十八日濟南電蘇孫撥三十萬元解濟備魯軍應付軍需 
　　國聞社二十九日漢口電潯會議决對浙皖取急進對北取守鄂由八軍負責 
　　國聞社二十九日北京電津訊靳雲鵬語人將出組閣連日聞確活動楊宇霆昨因張餞英使改今晚回奉 
　　東方社二十九日東京電日本爲備中國沿岸之海盜起見决於十二月派遣砲艦宇治赴中國沿海巡邏 
　　電通社二十八日天津電對於大倉組之京津間電鐵敷設計畫上海華人或將反對 
　　新魯社二十八日濟南電孫自津電張請速南下並云已令蘇方籌五十萬助魯軍開拔張派單以亭往提 
　　新魯社二十八日濟南電軍用票已通過閣議省銀行每月籌一百三十萬兌現前方使用亦隨地妥定兌換方法 
本館專電 
　　天津津保間軍用電話已修竣通話　　天津馬財廳長二十七晚宴津銀行界 
　　天津總商會定三十日開會董大會討論改選繼任會長問題（二十九日下午六鐘） 
　　天津二十七日晚奉張設筵爲英使麻克類餞行（二十九日下午六鐘） 
　　天津津保長途電話專通軍訊不准商用（二十九日下午六鐘） 
　　天津軍警當局擬檢查各工廠工人取締過激分子（二十九日下午六鐘） 
　　奉天奉張以國内赤化未滅難免不派人各處宣傳擾亂治安昨由津來電令三省文武各機關一律嚴重防赤 
　　奉天莫通食各縣以積榖爲備荒要政兹屆新榖登塲未辦各縣應即舉辦已辦者按額收榖不准拆欵前存榖欵應全購存儲（二十九日下午五鐘） 
　　奉天錦州設立唐山交大分校已勘定校舍成立籌備處積極進行（二十九日） 
　　吉林奉財廳淸查庫存各幣合奉票約億萬（二十九日下午三鐘） 
　　吉林吉海路交涉與奉商定駁覆日領步驟後由省主辦一面積極進行期持到底（二十九日下午三鐘） 
　　青島總商會二十八日午後開董事會討論改選與公債及請求貨物稅改善等問題（二十九日下午六鐘） 
　　濟南戍刻馬玉仁應張電召由津抵濟李定魁王芝祥同來李准過濟赴寗馬毓寳由寗來濟（二十八日下午八鐘） 
　　濟南王翰鳴部十一軍領去子彈三十萬粒備開拔（二十八日下午八鐘） 
　　徐州徐樹錚柩二十九晨到徐（二十九） 
　　福州郁警察廳長已就職惟關監督易人未實現（二十九日上午九鐘） 
　　香港近來輪船被刦多在拜亞斯港聞港政府擬與國民政府合作肅淸此處强盜國民政府亦認爲有肅淸必要 
　　香港江門利源渡二十八日泊西濠口被匪擲一炸彈傷三人（二十九日下午九鐘） 
　　香港廣州郵差因促郵局履行條件又有醖釀罷工消息（二十九日下午九鐘） 
各社電訊 
[英報昌言干涉中國]  
　　路透社二十九日倫敦電泰晤士報社論謂中國南軍深進此爲甚嚴重緊要事件外人利益大受危險英人尤甚以英政府言目前國際問題未有重於此者英國必須立即設法以保護刻在長江受危害之英人吾人不可不明白預計者激起將來衝突之機會極多英之最惡仇敵現方窺伺時機而作若觀望猶豫最屬危險若依賴華人將來自已皮動以拒赤化則亦極爲無利蓋在華人反動之時恐英國已未有可保全之物而中國本身之狀况亦慘不可言矣云 
[日人赴京視察之增多]  
　　東方社二十九日北京電中日關係漸次增加其密切至若何程度則觀本年度日人來京人數之新紀錄即可爲一左證今春因中國戰亂交通梗塞故無團體入京之舉自五月初旬始陸續而至迨十一月未由公使館幹旋之日人視察團體數五十五達千五百人内田伯淸浦子等一行以及各種敎育實業視察團與學生團等接踵蒞止而其他來自上海及滿洲方面之學生團尚不在内普通之來京視察觀光者亦甚衆 
[新寗輪船被刦案開審]  
　　路透社二十九日香港電新寗輪船盜案嫌疑犯二十人今日就審請律師三人辯護被告一人請求保釋不准現皆收禁以待續審 
[法使請營救三原被擄敎士]  
　　路透社二十九日北京電三原比神甫貝定一星期前爲遣散之軍隊擄去比敎士向由法使署保護故法使署今日照會外交部促請設法營救 
 
 

Page 5

 
 
1;第一萬九千三百零七號;中華民國十五年 西曆一千九百二十六年十一月三十號
星期二 * *各社電訊二 
[日本政本提携無望]  
　　電通社二十九日東京電東北地方旅行中之後藤新平子在仙臺語人云﹁對於政本提携田中床次兩總裁均無不滿其所以躊躇者爲黨人之支配者問題惟東京各報則大抵持悲觀論如東京日日新聞云﹁後藤子之斡旋係本黨方面之發意然床次總裁之眞意仍爲政界之謎﹂中外商業云﹁各事須議會開會時始有頭緒其以前之努力均歸無益﹂時事新報云糾彈現内閣之政本提携從兩黨内部狀勢觀之難望成功﹂報知新聞云﹁後藤子眞意何在頗爲疑問政本提携恐不能如憲政會方面之樂觀成功﹂ 
[德汎繫黨狙擊國會議長]  
　　路透社二十八日柏林電國會議長洛白古今日在社會黨工黨公共大會對衆演說時忽有一汎繫黨人從電車中開槍擊之幾中其顱一般羣衆覩之大憤從電車中曳出着汎繫黨制服者十餘人而痛毆之幸共和黨員之着制服者從中勸解始由警察將汎繫黨人拘入警署警察在汎繫黨人身上搜獲手槍一利刃一及子彈若干 
[印度大選舉結果]  
　　路透社二十八日德里電印度大選舉結果適如預料自主黨雖在全印度議會及馬德拉斯孟加拉與中央諸省議會中爲最大之政黨但不能得絶對之多數自主黨之不允就官職或可使印度有不甚穏健之混合内閣惟自主黨不復能再繼續抵制印度各處新政當可陸續舉行 
[各國雜事]  
　　路透社二十九日東京電攝政太子今晨乘汽車出外忽有一人擬登車呈遞訴狀指斥政府行政不善此人當被拘獲官場刻正根究此事 
　　路透社二十九日東京電倫敦敎長英格拉姆今日午後抵横濱將駐東京英使署二三日然後赴韓 
　　路透社二十八日巴黎電英報稱克拉新遺産甚富足敷付法人所有俄債劵之四釐利息一年查法人現有之俄債劵共爲一百萬萬佛郎 
　　路透社二十七日倫敦電孟却斯　紗廠聯合會發表一文勸購者從速購進紗布勿失此廉價機會得紗布市價現達最低之度商家如再觀望則將見市價漲起云 
國外要聞 
[美國通信（以新）]  
　　美國關稅會議代表斯陶恩之演說 
　　中國之病在無穏固政府而有專横軍閥 
　　美國派赴中國關稅會議代表斯陶恩氏早經回美十月二十六日在芝加哥商會演說痛陳中國軍閥之禍與人民之困苦美國各大報紙皆有紀載兹亟摘錄其演辭如下 
　　斯氏首謂中國之病有二大原因一爲無穏固之政府一爲有專横之軍閥其他如交通不便政客鼓動内戰政府財源枯竭商民所受苛稅等現象皆足以使列强暫時不能與中國定若何之政策中國地域雖大人民雖衆而百分之九十七不能寫讀全國所有之七千哩鐵路日見損壞皆在軍閥掌握中絲毫不注意於養路修理以余觀之不久各鐵路必至完全破産至於停頓人民亦必至肩囊而行之一法農人之牲畜早已被兵士搶奪殆盡全國並無道路（指長途汽車路）汽車亦祇八千輛斯氏對於鐵路之腐敗言之更詳斯氏謂若在世界各國鐵路之收入第一爲支付鐵路人員薪工與營業用項再有餘方歸主人在中國則不然鐵路收入全數交於軍閥交通部於民國十四年九月呈執政告謂民國成立以來軍閥侵奪鐵路欵項計達二萬五千萬元之鉅數斯氏又謂離中國時確實聞得吳佩孚每月搜刮京漢鐵路一百萬元京奉鐵路則歸張作霖故鐵路人員無不欠薪鐵路車輛時被軍閥侵佔作運兵之用其不用之車輛則逕由各軍閥自征奇高運費爲商人運貨於規定運價外每噸必納賄五元去年北京美國使館欲運冬煤離北京祗二十哩其時吳佩孚威權正盛其下屬索每噸二元之費又每輛二十五元以餽上官裝煤時又索每輛一元八角額外費而此運煤之車輛與機車乃皆美國廠家所製造車價迄未交付業已數年 
　　自本年四月十日以來中國並無政府所謂執政内閣實命令不行京外全國爲兵擾亂不堪言狀外人受搶刦而使館無從抗議蓋明知抗議亦無用也外債到期本利材料債劵本利等政府全不置理所謂執政内閣者日夕奔走僅爲軍閥各方借債增人民負擔而使禍亂延長耳吾等在中國常聞得主權二字但中國政界中人似完全不以人民之主權爲意 
　　斯氏又謂關稅會議乃一九二一年華府會議之定案目的爲增加中國海關稅則與取消厘金原應早開以中法之金法郎問題迄一九二五年十月二十六日方得開幕開幕後張作霖與馮玉祥即爭戰不已至今年四月十日卒推翻段政府繼任臨時内閣閣員中確有極自重之人物但亦祗能爲軍閥之傀儡聽從所欲而已關稅會議開幕時中國有代表十人張馮戰後中國代表漸漸銷聲多逃至使館界主席亦逃往天津至四月十日祗餘中國代表三人 
　　斯氏未又將不平等條約·治外法權·關稅自主·與關稅稅率各問題皆略有說明 
國内要聞 
[魯軍變更南下計畫說]  
　　南京通信魯軍當芝英旅曾有兩營來南京下關屯駐旋奉張宗昌電令退回浦口魯軍防地以江北爲界聞魯軍此次南下計畫因楊宇霆到津後考慮結果又有變更楊氏主張欲進兵長江必先保守淮河流域第一步鞏固皖北防務一面駐重兵於津浦南段一面自蚌埠向合肥達安慶節節布防蚌埠左右兩翼一路至臨淮關一路至正陽關悉駐重兵後方穏固前敵部隊方免一切顧慮故魯軍如果實行援贛接戰之期亦當在防地布置妥貼以後至於給養問題據孫方消息在津曾向魯方說明每月協助軍費五十萬元現因津浦段路局收入浦徐貨物稅局　陽關稅正陽鹽厘概在魯軍駐防區域之内擬即以此項收入悉數劃抵魯方對此意思如何則尚無所聞 
[張宗昌布告出兵]  
　　山東大學生王毓坦被捕案續聞 
　　二十七日濟南通信張宗昌定今晚由濟赴津謂一二日即可偕孫傳芳南下赴寗藉便接洽一切但臨時有無　化尚不敢必兗州鎭守使張繼善部一百二十七旅已於昨日由兗南開鎭守使戰務由伊參謀長張　代拆代行第八軍長兼海軍司令　庶澄已於昨日奉張宗昌令遣返靑島火速籌備海軍開拔第三軍軍長程國瑞今早亦帶九十兩月餉十八萬元返濰縣防次發餉後即壽備開拔兹錄張之出兵佈告如下﹁照得赤禍蔓延中原鼎沸蔣逆負固俶擾東南所至之處刦奪甚於盜賊行爲淪於禽獸禮義廉恥掃地以盡長此以往國何以國本總司令興師討赤其根本在扶持禮敎其歸宿在滌盪赤氛赤氛一日不靖責任即一日未盡繞室傍徨寢饋難安迭據武漢蘇贛各商會省議會遣派代表來轅陳述所受黨軍苦况泣求興師撻伐殲此赤逆東南各省區人民各公團函電紛馳籲懇迅速出師拯民水火以解倒懸馨帥日前蒞津會議詳述赤黨暴民專制情形商請雨帥援助合作討赤奠定東南言之髮指聞之神傷東南爲禮義文物之邦全國菁華所在蔣逆恣睢暴戾肆行蹂躪殘民以逞慘無人道國亡滅種勢所必至神人之所共憤天地之所不容此獠不除亂靡有定本司令秉承玉帥雨帥討赤計劃與馨帥竭誠合作整軍經武毅然南征誓與赤逆不共戴天滅此朝食而後已師行所至一重軍紀二不擾民三不干政所有隨征各將領以至兵士嚴飭恪守紀律服從命令如有擾民干政違犯軍紀滋生事端者一經查實從嚴懲辦總之此次興師端在澈底解决殲滅赤逆以維禮敎而奠邦基爲國討賊他非所計耿耿此心可質天日所有本軍經過地方一切商民人等務望各安生業母稍驚疑致滋紛擾用特布告咸使聞知切切此布討赤直魯聯軍總司令張宗昌﹂ 
　　同日另一通訊張宗昌本擬二十五日早三句鐘傳令起程南下嗣忽接楊文愷來魯之電暫緩出發昨下午二時楊之專車抵濟張派副官長李文澂代表赴站迎迓楊下車後即赴軍署晤張報告南方近况討論魯援軍抵蘇境之布置至晚六時轉赴天津並與張約定今明日即可由津返寗以便同時南下現張之專車及隨員等均預備整齊專候楊氏來濟昨趙恒惕之代表首斌隨楊來濟謁張張已令其南旋邀趙赴徐一晤該代表於昨晚九時登車南返第七軍軍長許琨前應張招來濟昨晚已回兗州防次其所部官佐眷屬已先期遷居徐南一帶駐嶧縣之一百十七旅裴團擬於軍興之時將本團擴充成一混旅未經其旅長許可復請於軍長許琨許已首肯現該團長已將滕嶧沂費豐沛各縣股匪招集嶧境者已八千餘名許之來省雖爲協商出軍事宜對於裴團之事亦有所商請曹州鎭守使杜鳳舉張委充第二軍軍長已令其籌備待發所有曹州及岱南防務俟開接後由第四軍方永昌部接補駐沂州之第三軍一部已移駐海州俟張南下第二軍第七軍及第三軍之一部再隨之移入蘇境 
　　山東大學文科學生王毓坦被捕後該佼長兼敎育廳長王壽彭特於二十六日午後四時偕中學以上各校長十餘人謁省長林憲祖請求勿事株連庶各校學生得安心上學林氏答謂王毓坦昨已供認宣傳赤化不諱且其信中係問其費若干成績若何論法實不能曲爲之原特該生年未弱冠難免受人利用余擬此數日内若不再有關係重要之事件發生即將該生交家長嚴行約束供出之人概不追究諸君可誥誡學生安心上課不預外事本省長即保其安全若其必欲作無謂之犧牲者余亦不能爲力學生界聞此消息後已不似前日捕王時之恐慌矣 
[魯軍張旅到徐]  
　　二十七日徐州快信魯軍二十二師一百零七旅常之英部二十五日晚過徐直開浦口業紀昨報現在第二十七師一百二十七旅旅長張繼善（兼任兗州鎭守使）亦率部抵徐二十七晨十時張旅第二團團長邱義元率全團士兵先到十一時十分張旅長率魯軍鐵甲車隊長城號鐵甲車五輛並許多華籍俄兵開抵徐站張旅長當即下車其鐵甲車隊在站略停即開駛南下張旅長下車後即設旅部於車站津隴旅館邱團長則設團部於瀛洲旅館其各營連及軍需處軍醫處軍法處稽查處通信處等均駐車站一帶各旅館餘部尚將陸續由魯來徐徐州站上頓形熱閙午間張旅長即發出佈告文云﹁照得我軍出發此日來徐暫駐兵士素有紀律商民和平待遇諸事籌備妥帖秋毫勿犯民夫爾等各安生業勿得驚慌自悮不准高抬市價禁止流氓藉故兵士擅入民家准其扭送來部定當嚴予懲辦决不徇情寛恕祈各凛遵勿違﹂下午章知事劉警廳長均到旅部拜會傍晚張旅長又入城拜會彭師長高道尹聯魯兩方官吏均晤談甚洽聞該旅係在徐　駐不日或將開赴前方至張宗昌南下爲日當亦不久今日（二十七）津浦北段管理局長朱躍警務處長申士奎·魯軍總司令部軍法處長李家駒均同車過徐南下辦理軍事運輸事宜兼爲魯張南下之預備 
[東省人民厭戰之心理]  
　　字林報二十二日奉天通訊云張作霖近以入京就執政或總統任之時機尚未成熟故决議暫不入京奉人士聞此消息當爲欣慰蓋衆信張如出此將自取滅亡也此非羣衆有愛於張作霖實恐東三省將因此分裂而奉天必受其害乃人心甫定而天津軍事會議之說又興於是人民復爲愁慮蓋恐張作霖將受衆惑與粤軍戰無論爲勝爲負皆所厭聞且懼將增重財政擔負也曩者張氏之軍每次遠展輒遭不利張氏今縱善自爲謀而大軍深入在在可虞設部下之一部分有反戈之舉則危險實甚中國軍隊之反戈行動習見不鮮無論何人不能防制此可慮者一也此次吳佩孚之敗於粤軍衆謂實因出兵過遲孫傳芳之敗亦坐此故衆意張作霖之出兵已失時機奉軍如　南下必蹈孫吳之覆辙此可慮者二也十一月二十七日爲郭松　反戈周年紀念一念前事後顧堪虞就上述情形觀之奉天民心可見一斑即最惡劣之憂懼不成事實而奉軍竟獲勝利其軍費全須人民負之况未必能勝乎 
[津國民黨部被抄之經過]  
　　二十六日天津通信國民黨天津市黨部設立於英租界張義莊義慶里四十號自黨軍在長江得勢後天津市黨部即有所活動褚玉璞非常注意曾派密探環伺其側窺探行動以在租界無法干涉距今一月前直隸交涉員莊景珂曾向英領交涉引渡黨員或驅逐出境英領以政治犯不允所請亦遂作罷近自孫傳芳到津後曾向奉魯直各將領談及黨軍獲勝原因厥在宣傳·與黨人内應故希望奉魯直各當道特别注意免再上當褚玉璞聞言大動即令莊景珂再與英領交涉務達封閉黨部逮捕黨員目的莊即繕一公函交由督署密探處派出幹探十餘人徑赴英工部局要求會同查抄英總管初猶不允繼經密探聲稱黨部内藏有危險物品不但妨害中國大局且有碍租界治安英總管始允其請當派巡捕一班共乘汽車三輛駛至義慶里四十號入室搜查時黨部中祗有江鎭寰鄥集中馬增玉王純善四人英巡捕長即下令逮捕用汽車送往英工部局旋即檢查室内文件計有黨部印記·中山銅像·建國方略·三民主義·五權憲法·軍人日報·工人畫報·革命黨畫報·天津市黨部黨員名册等捆成十餘大包運回工部局英總管見未搜出危險物品即令督署密探退去俟審訊後再說時二十三日下午四點鐘也 
　　英工部局將黨部查抄後留便衣偵探數名及華捕四人駐守至五時忽來學生式之靑年五人繼又來一賣鮮貨小販華捕詢彼等來此何爲均答訪友便衣偵探謂旣與赤黨爲友難脫嫌疑遂一併拘捕五時半又來一商人及洋行職員二人華捕正詢問間又來軍人二名自稱係某軍司令部中士於是一併解往工部局二十四日上午九時英總管開庭提第一次被捕之四人審訊均承認爲市黨部辦事員言時心平氣和毫無畏懼之色繼又提訊二三次被捕之十一人商人供稱爲河東復興茂大米莊司事姓王名鶴洲天津人係索討米麵欠賬與黨員無關身上藏有大洋三百元甫從他處收賬來者洋行職員供稱一名倪志一一名孫寳山同在安利洋行辦事赴黨部訪友以致被捕其餘八人均供稱訪友並非黨員十時訊畢還押各被捕者家屬急委託法克斯（美人）律師向英工部局交涉英總管謂未搜獲危險物品而細察案情係屬中國政治犯應予保護不能引渡各家屬得信甚慰不料下午三時莊景珂赴英工部局要求引渡謂所捕均係過激派有排英及打倒帝國主義之陰謀不能縱容交涉結果英領事允予引渡二十五日上午九時遂一併移送警察廳兹從警廳方面探得各人姓名如下王鶴洲趙遵三王華堂王培三王玉容徐彦鍾倪志一孫寳山馬目芳韓玉亭孫斌趙品三伍朋達王建文宋子臣共十五人聞搜出之黨員名册共有七千餘人其中學生佔十分之五工商界佔十分之三其他各界約佔十分之二當局對此尚在愼重研究中天津黨員旣有七千餘衆軍警當局遂大起戒心自昨日起實行特别戒嚴河北各馬路口下午六時即由武裝軍驚把守蔡花園（奉張行轅）戒備尤嚴即日間亦禁止行人其餘各馬路夜十時後即斷交通河南河東一帶十一時起由武裝軍警把守十二時後至翌晨六時斷絶交通大刀隊手槍隊騎巡隊自行車隊聯合稽查隊督察隊往來如校今日風聲更緊警廳通知各　樂　夜十一時一律閉歇搜查旅館一夜五六次稍涉可疑須取舗保檢查郵電亦格外認　　 
[閩軍敗退中之福州現象]  
　　蔣孔董退軍一部抵省李生春派員勘修各城 
　　福州通信閩南方面撤退之軍隊已從泉興一路逕往上游尚有一部取道永泰閩淸來省轉延之蔣啓鳳部第三混成旅·孔昭同部第二十九混成旅亦於前昨兩日抵省分駐於老米倉·孫公祠·西門街浙江會館·北門江蘇會館·光復街兵房等處董勝標部第二混成旅兩營昨晚（二十三日）亦由南門台江進城孔部軍官楊廷經等二十餘員現亦附搭泉州輪到省下榻於大王府前運使劉蓮舫之花園孔昭同今明日可以續到當局已預備城内花園裏爲其行署董孔兩旅全部周蔭人曾令開往閩北集中孔來省後尚須親赴延平李生春部隊日前亦有奉令入延之消息唯李氏以十二師二十三旅長兼任後方防務司令省防司令兩職近與海軍方面磋商接防尚未就緒省防尚無人負責暫時似不至離省前日周蔭人復由延平電委李氏爲全省戒嚴副司令周自兼總司令李生春宣佈就職後即調所部四十六團開往東湖親臨校閱昨復派參謀長馬和謙會同閩侯縣知事陳藩侯警備隊長孫源分赴各城門履勘以便修葺西北兩城本日已有司令部軍官帶率上匠從事丈量南城早經全行拆毁闢作馬路聞必要時將以沙袋堵塞各界聞訊均慮福州將爲武昌第二大起恐慌加以原駐省垣之督署衛隊第二團餘部·曁敎導團機關槍連等前昨兩日開拔往延昨早敎導團兵士出發時各將殘破之棉被毡毯向西門直街一帶質庫强迫典入棉被每床要質四五元毡毯每件要質一二元各當商不堪其擾昨午十二時後一律停業督署軍需課開設之城内東街口建康銀號同時亦宣告候支各機關又於昨午先後接到革命軍援閩總司令部由郵寄來之公函令各預備交代沿待亦有人秘密散發傳單於是人心皇皇行政司法兩界及城内紳富皆爭先遷徙（前此僅有北洋軍官一部分）市政局長胡桂高·高等審判廳長鄭烈·實業廳長林鼎華等家屬昨均怱怱出避於倉前山洋樓本日市上竹輿馬車携箱載篋絡繹不絶皆從南城外一路而去至兩日來發生之謠諑無非某軍將於某日進城某派將於某夜起事杯蛇弓影互相播傳本日甚謂民軍孫國鎭部决於今夜從西門入城海軍林壽國隊决於今夜由北門入城又有人四出招募新兵以備臨時省防隊伍之编制因而滿城風雨人心益形浮動城内鼓泰大街之商店競將招人注目之貨樣·及各種陳列品撤除移徙店門兩傍多用小磚砌疊祗留一二人之出入口恐慌現象目下已達極端矣（十一月二十四日） 
[鄧演達張發奎乘飛機回粤]  
　　鄧因整理後方秩序 
　　張因協商升階問題 
　　廣州通信北伐軍總政治部主任鄧演達第十二師師長張發奎日前由武昌赴九江謁見蔣介石旋返武昌至昨二十日第四軍軍司令部得前方來電謂鄧主任張師長於二十一日由武昌乘坐飛機回粤總司令部亦得武昌無線電報告謂鄧張可於二十二日下午到廣州於是軍政各界咸佈置歡迎第四軍部更懸電光砲一大串於門首以備鄧張到時燃放但二十二日未到至二十三日申刻始見鄧張偕俄顧問某氏蒞臨軍政要人多赴飛機場迎迓查該飛機爲俄國翁加號二十二日到衡州二十三日上午由衡凌空南旋故下午始到廣州國民政府以鄧張功在黨國特於二十四晚在洋花廳設筵公讌籍示洗塵之意二十五日總政治部·總司令部·第四軍部亦設筵歡讌中央黨部則於二十六日在大禮堂開歡迎大會鄧張均出席報告前方軍事政治情形聞鄧張任務頗爲重要鄧乃奉蔣介石命以迭接後方報告粤中農工分子意見未洽三江股匪甚爲猖獗而罷工會糾察隊旣集中廣州市亦應調往前方擔任北伐工作故特令鄧氏回粤整理後方種種秩序至於中央黨部總司令部國政府之移設武昌鄧氏同時亦負有與譚延闓李濟琛張靜江等協商之責張氏則因此次北伐所部犧牲甚大計全部約五千人死亡幾達其半而連排長所餘者僅四分之一故張氏回粤準備補充在第四軍長李濟琛則欲以張氏升充第四軍長使其所部官佐依次遞進一級以資鼓勵李氏則任廣東省政府之軍事廳長并主持北伐軍後方事宜是以特召張回粤面商一切辦法張氏對此當可同意至其所部士兵缺額仍須亟謀補充而下級軍官尤須物色因回粤召集前在新會縣所辦之講武堂業學員趕往前方支配以便繼續北伐事業查張與陳　　均爲第四軍李濟琛部張如升充第四軍長仍聽受李氏指揮至鄧張返武昌行期如任務能於二十六日妥辦則二十七日即仍乘翁加號飛機前往也（十一月二十五日） 
[贛境潰兵紛紛退浙]  
　　浙江軍民兩署接常山縣知事夏次石電稱本日駐玉討賊聯軍粤軍第一二路總指揮所部任副官英面稱明日有敝部砲兵憲兵機關槍隊各一連及第一路謝司令文 
 
 

Page 6

 
 
1;第一萬九千三百零七號;中華民國十五年 西曆一千九百二十六年十一月三十號
星期二 * *　　炳司令部隊來常駐紮備押後方輜重等語查職縣供應已達一萬五千餘元民窮財盡不堪應付粤軍明日到常供應爲難給養從何項下開支乞迅電示遵行又開化各法團電省粤軍隊長焦九功第十師連長張玉德共百餘人槍四十餘枝供應船隻下駛又蘭溪縣知事金乃光電省二師總指揮范錫林率兵三千餘人昨晚抵蘭又中央第一師第二旅長王樂善電軍民兩署率所部於本早四時由龍游開拔本晚五時抵蘭溪擬於艶日由建德進發 
[皖垣最近之形勢]  
　　葉開鑫已到安慶劉鳳圖亦抵省垣 
　　二十六日安慶通信陳調元由寗回皖後即將聯軍第五方面軍名義取銷所轄軍隊仍歸復舊制總部屬於聯軍部分所設之參謀副官等職一律停止職務惟以該員等隨軍辦事不無微勞均發交皖北警備司令錄用至於軍事偵探亦經分别遣散似已略呈安定之象矣不期近兩日又復謠言蜂起或謂革命軍已距此不遠或謂奉軍南下以安慶爲第一道防線且有陳調元即日赴蚌之說一般人以陳氏果走皖垣無人坐鎭勢必演成紛亂狀况皖垣之富厚者固早已携眷赴鄉間或赴上海避亂矣即貧苦人家前昨兩日亦多向天主堂聖公會各敎堂求安身之所頃聞陳氏暫時並不離皖人心始爲稍安昨日陳氏調集第六師之騎兵團與衛隊團齊至行轅門首大操場上訓話勉以衛國衛民爲主旨並聞以後陳氏尚須逐日調集駐省軍隊親自訓勉現在皖垣駐軍有日漸增多之勢今日（二十六）湘軍葉開鑫師長由旱道來皖帶有隨員十餘人隨行軍隊約有兩營日内開到皖垣設司令部於大南門城内寗廣學舍葉氏本人即住該處軍隊則預備駐紥西門外痘神庵内等處據說葉係由潛山營次而來第四旅長劉鳳圖昨亦到省劉旅有一部駐在距省九十里之石牌鎭傳說陳雷已率所部向皖北方面退去潛山太湖方面之防務可以稍鬆未卜確否 
[皖贛間軍事氣象之一瞥]  
　　國聞社九江通信記者於二十三日晨六時由徐州南行當時徐州市上盡人皆知張宗昌於二十五日將軍隊集中徐州原駐浙軍第一師限定二十四日開拔凈盡徐州津浦路站徧地皆浙軍行李傢具代理司令石鐸專車亦已升火石已於先一日宣布離徐故也沿途經過南宿州蚌埠臨淮關烏衣各地知陳調元幹部劉鳳圖畢化東兩軍皆開回原防但鐵路兩旁駐軍尚未多見晚至浦口輪渡異常擁擠小輪兩艘拖船三四猶虞不足下關一片蕭疎景象孫傳芳宣布戒嚴本定於午後六時斷絶交通嗣經商家請求始允展至八時有人言江口已架設大　余未之見二十四日乘輪溯江西上沿途所見蕪湖雖告戒嚴但尚無若何緊張景象大通安慶形勢漸見嚴重决川濬蜀兩艦皆在安慶城下聯益（本招商局船）雖懸法國旗幟但遠見船上盡爲兵士且有馬匹在内岸上兵士皆正束裝待發至華陽界靑天白日旗已飄揚空中馬當山上徧駐革軍兵士九江李宗仁部正紛紛輸送軍實向東展進佔領安慶之空氣早傳滿潯城九江街市徧貼革命軍標語種類繁多就中人民對於不要錢不要官不要地盤三項似頗有相諒解也 
[蕪湖快訊]  
　　安徽總司令陳調元因軍略上之關係有即日由安慶移駐蕪湖之說擬以馬路大旅社爲行轅 
　　皖北鎭守使劉鳳圖二十七日率所部第四混成旅第四十八團及衛隊兩連又陳調元之第六師騎兵第六團王紹曾團長率全團兵士三營及馬匹同乘江華輪於上午九時自安慶到蕪本定開往合肥乃臨時變更暫駐蕪湖兵士分駐於新舞歌舞兩戲園及一天門等處旅部及團部分設中華中江華洋各旅館内將來開往何方則未定 
　　二十七日下午二時江華輪自上游運兵三千餘及夫役四百餘名到蕪停泊招商新碼頭係盧香亭特派其衛隊團長武銘在上游各處所收容者有盧部及鄭俊彦陳光祖等部由總商會供給柴米麵粉食物當夜即開赴南京其中有千餘人身均受傷 
　　贛邊馬當彭澤等處黨軍近又加派重兵駐紥皖邊各縣知事已電報各當軸請示辦法 
　　殷家匯江面損壞之電報水線業已修復安慶蕪湖間已直接通電 
　　此間各中等學校除第五中學已早改爲後方醫院外現因時局緊張二農新民民生等已均無形停頓紳富之遷往上海者日益增多 
　　居住城内之官紳商各界二十六日齊集警察一署開會討論維持治安問題議决集資添募巡邏隊三十名槍械請官廳撥助（十一月二十七日） 
[南京快信]  
　　孫傳芳返寗之期傳說不一昨參謀長劉宗紀於無　　　　開幕說時述及孫定二十八日夜問由津起程約三十日到寗云云此說自比較可靠 
　　楊文愷日前北上傳二十七日下午返寗軍警界多至浦口迎接至晚又接到電報楊抵徐州時又奉孫電召回一說又返濟南謁張迄尚未到大约將與孫同回 
　　孫委張廷金爲南京無線電報局工程師周進安爲工務員李振先黄行　荻秋李桐劉鶴年爲報務員 
　　二十七日下午四時有步兵一團由下關登岸整隊入城軍械尚屬齊整聞係第七混成旅步兵第一團由高安退回下游迂廻道路費許多周折始得抵寗 
　　現駐浦口六號貨棧之魯軍常旅約束甚嚴不許兵士出營閒遊故該埠市面尚安靜如常 
　　停泊下關之海軍各艦艇已一律開回淞滬並無一艘駐此 
　　總部軍需處附屬之淸理處奉令結束處内人員已給資解散另行調用 
　　徐樹錚靈柩二十八日上午十一時運送過江下午八時專車北運 
[杭州快信]  
　　陳儀今日（二十九）上午八時專車赴筧橋檢閱所部第一團兵士並致訓誡十時許返署 
　　第三師出發潯江設有輸送隊擔架隊衛生隊及臨時病院等現經開回本省前項隊伍已不適用周師長昨令各團營限本月終撤銷所有軍佐士兵回原營服務　　聯軍憲兵營現在杭垣祗六九十三連其七八兩連駐防滬寗路第六連分駐艮山拱宸南星各站十連駐城站及陸軍監獄九連駐新市場營本部 
　　贛軍潰入浙境過桐廬與水警衡突擊斃隊長王英昨將肇禍兵士五名押送一師憲兵隊聞已轉送軍法課訊究 
　　周鳳歧昨令所部各團營約束士兵整飭軍紀如有缺額迅即招募補充至此次回防所雇輸卒一律資遣回籍 
　　杭餘杭富杭海餘臨餘武五汽車公司前日開聯合會議因金鎊奇漲蝕耗頗重决自十六年一月起長站每票加五分短站三分在職員役亦擬酌加薪金 
　　省會警察廳昨令各區署禁售外省有獎債劵今日起已派長警執行惟聞游民塘工兩劵已擬於下月初十重新發行 
　　杭縣下忙地丁十月一日開徵至本月末日徵期屆滿自十二月一日起循案處罰昨已分飭各糧櫃遵辦 
　　蕭山湘湖設局放墾業經令行撤銷現由士紳繼呈省署請求下令永禁放墾已飭郭知事出示勒石申禁 
　　浙海關監督兼交涉員周承菼前日由滬赴甬履新定下月中旬請假返杭並赴南京一行 
[湘省政府先局部改組]  
　　財敎兩廳已發表全部人選亦大致商定 
　　長沙通訊湘省政府行將改組現任五廳長中財政廳長劉嶽峙早已提出辭呈經省政府於廿三日批准後敎育廳長周釐山亦於二十四日招集全廳職員談話表示辭意面囑各科預備交代并謂日内即離省赴漢其辭呈於二十五日送達略謂﹁職以樗櫟庸才謬膺重任對於本省敎育原擬遂漸擴允力圖改進惟革新伊始百務未遑軍事方殷財力支絀不特發展徒存理想亦且現狀難以維持以致西南各校相繼罷課撫心自問抱疚良多幸各敎職員深明大義旋即復課差堪告慰惟默觀現在預計將來敎育一端决非職不才多病所能勝任前在漢上屢向鈞座面辭未蒙允許斯時鄂贛兩省軍書旁午職不欲以個人之進退上勞厪念故遂緘默至今現植鄂東底底江右肅淸革命基礎頗形鞏固地方政務正當澈底澄淸敎育一途尤宜積極進展職才輇任重昕夕難安加以奔走之餘積勞成疾實已不堪驅策惟有引退讓賢俾根本大計得以日有起色庶於革命初衷不至違反﹂云云查周之辭職因有黨派關係不得不與劉嶽峙同進退（劉周兩人同係廣東國民政府人物）其所兼湘西善後專使一職聞亦正在草擬呈文行將繼辭湘政府本係軍民財敎建五廳合組而成軍務廳長唐生智旣出駐武漢今劉周又相繼辭職在省者僅民政廳長馮天柱建設廳長鄧壽荃二人而已加以馮天柱適於此時又因他故告病請假於是省政府僅剩鄧氏一人政務大有停頓之勢湘政府改組（除原有五廳外添一司法廳）原擬俟鄂西解决唐生智回湘後全部發表兹因劉周引去之故不能不先行局部改組以免政務停頓已經省政府代行主席張翼鵬電商唐生智同意對於周鰲山之辭職亦予照准委第八軍審計處長省金庫主任張開璉暫代財政廳長廣東政府監察員于若愚暫代敎育廳長以資過渡一二日内當正式發表至第二步正式改組仍俟唐生智回湘再行定奪惟聞關於人選問題已經省政府與省黨部交換意見大致軍務唐生智·民政馮天柱·建設鄧壽荃三人確定蟬聯毁于若愚擬改爲眞除財政則以第八軍經理處長趙恩綬調任司法則定爲省黨部常務委員李榮植將來如無特别原因不至變動此後湘省政治舞臺上人物當爲單純的唐系矣（十一月二十五日） 
[南京無線電臺開幕]  
　　南京通信聯軍總司令孫傳芳爲謀便利軍事通信起見在寗建造無線電台委朱其淸爲局長鳩工興築刻已落成各部電機亦裝配完備計電力一個啓羅電機係用眞空管天綫桿二根依地勢之上下以定高度一高一百六十尺一高一百二十餘尺使成平行綫十之七爲本國自造購自他國者僅一小部分建設費僅用二萬餘元兹於十一月二十八日下午二時行開幕式總部參謀長劉宗紀副官長張世銘省署代表單毓斌軍政紳學各界男女來賓到三百餘人會場有孫傅芳所題排空馭氣四字奏樂行禮後主席華振麟致歡迎詞略謂今日承諸公聯翩戾止共觀厥成無任榮幸竊以電氣事業關係於國家者至重且鉅吾國電政大權多半操於外人之手尤以揚子江下游各埠爲甚外人在中國領土内所建大小無綫電台竟達三百餘座吾國所有者其機器大半購自外洋利權外溢莫此爲甚今南京自造無綫電台大多數由朱局長與中國工程師研究機式由國内各電工廠製造可爲東南電政關一新紀元但此項事業日新月異希望各界相與研究提倡扶持俾得隨時改進免得墨守成規前途發達可立而待云云總部參謀長劉宗紀代表孫總司令致祝詞畢發表意見謂有綫電報每易發生障礙無綫電則無此流弊此項建設學理至精非一手一足之烈一朝一夕之故所能推行盡利欲求兹事發達重在技術精良深望多得人才力圖狄進由萌芽而趨於發達之境臻於極盛之域不勝厚幸云云局長朱其淸報告謂此項電機係上海材料管理局舊器將不完全不部分加以修理添用外貨甚少中國對於電政應用之機器向視爲違禁品故研究機會甚少今幸此舉告成足爲將來人才發達基礎工程之建設可分爲四時期報告（一）測勘地點電台須避山林障礙及猛烈風力本城北極閣地勢高峻向上海徐家滙天文臺調查最近五十年内極大風力每點鐘不過七十英里幾經擇度故以此地點爲適宜（二）製傭機器分四部分一原動機二發動機三收發機四天綫桿及附屬工程係由華盛製造廠大華電氣公司中國鐵工廠等處製造（三）建設分内外兩部内部爲無綫電機室發電機室修機室蓄電池室外部爲應接室工務室局長辦公室問訊處總務處材料報紙貯藏室計期兩個月裝置完畢（四）試騐全功告成後進行試騐通信輩一星期時間結果小部分略有困難大部分成績頗爲不弱云云來賓海岸巡防處交通課長陶鈞亦有演說旋引導參觀試騐通信攝影散會﹁孫祝詞﹂兩下今日爲南京無綫電臺舉行落成典禮鄙人躬與其盛實爲榮幸溯自科學昌明物質進化智創巧述一日千里言電學者至能從空中以太傳聲海外創爲無綫電報昔日置郵傳命之事瞠乎後矣各國近來盛以此爲必要之建設不獨海陸軍事恃爲利器即學術之發明交通之便利航海事業之指導救濟事業之通訊幾於人生日用事事皆有裨益而政治之設施亦將藉以敏活誠不可或緩之舉南京向無此項設備頗感缺如爰始鳩工庀材兩月而就時省費簡始料不及此皆在於諸君始終　襄之力也兹值開幕之期謹誌建設始末併　進步 
 
[南京無綫電台開幕京南中華照相館攝]  
地方通信 
[無錫]  
　　書院弄建橋之進行無錫市當局爲便利城中上下塘交通起見擬在書院弄附近銀糧碼頭建築橋梁并擬定橋名爲迎祥橋等　已誌本報兹悉此次建築迎祥橋上塘方面應行遷讓之東北一救火會龍宫現經馮君雲初與該會會長接洽數度磋商結果入約可望允遷至下塘方面應行拆讓之雷姓房屋亦經馮君與房主雷石安接洽妥貼准將房屋拆讓一間半將來興工時如雷姓房西要求津貼遷移費用市董事會允予酌量補助並悉邑紳楊經笙楊翰西楊少雲等對於該處建築橋梁頗表贊同特概墊建橋經費洋一千元 
　　耀明公司擴充營業耀明電氣公司於前届股東會議决添招股本三十五萬元連同原有資本合成五十萬元俟與新記事務所租電合同期滿以後自辦發電機擴充營業並派董事蔣哲卿亟度進京具呈交通部請求擴充營業區域自原定附郭十里以内至無錫縣全境爲限當蒙交部核准昨聞該公司以擴充營業計劃均已籌備妥洽近特在公司對面新機間設立招股處委託蔣某辦理招股進行事宜 
[江陰]  
　　江利艦保護砲台自孫傳芳離寗赴津奉軍大隊南下澄邑謠諑甚盛惟軍警防務嚴密地方尚稱安謐黄田港外楚謙軍艦已於前日赴上游另由江利艦停泊保護砲台日内尚無軍隊調　而商業與四鄉田租則受時局影響大爲減色矣 
　　水警廳派員守提警費江蘇水警廳長沈葆義因各區隊餉需甚急昨日（二十七）特派總務科科員顧家驤來澄與吳知事會晤守提上月份劃欵二千元以應餉項吳卽設法叩數籌足交顧携欵回蘇 
　　組織巡船游弋防匪本邑東南各鄉錫琴交界港汊紛歧久爲盜匪出没之所楊庫助理　郭丕網等特聯名呈准吳知事諭令偵緝隊組織巡船四艘往來各鄉游弋嚴查匪類業於二十七日成立 
　　第八師調兵駐澄江陰縣　事吳　二十七日晚接奉南京第八師師長孟昭月來電略稱奉令敝部步兵一營及砲兵連調澄駐防　連覓定營房及稻草等物以便軍隊駐紮等語吳知事奉電後即諭知警佐高懋賢預備一切午後三時許有八師十五旅三十團第一營連連長劉長篤（兼營部副官）由錫乘汽船來澄與吳知事接　吳知事卽與高警佐等親至黄山勘定大灣龍降營房歸砲兵　駐　王府營房歸步兵駐紮惟須略事修茸勘畢傍晚返城劉副官暫寓旅館 
　　淸鄉分局撤消本邑淸鄉分局於三月二十六日成立應辦事　已大槪完竣吳主任已於二十五日將分局裁撤所有未盡各事　文卷等件移歸縣署第一科辦理并呈報總署及專局備案矣 
[常州]  
　　陶祥甫赴溧救子武邑東門外區董陶祥甫之第四子名亮森赴溧陽縣之上沛舗收稻被匪架去陶祥甫二十七日得到電報卽刻備用油廠内之油衣着在身上趁宜興輪船前往營救據聞二十八日到宜興晚間到溧陽二十九日始能到達出事地點營救情形尚未得有消息 
　　蓆業發生飛貨交涉西德里老萬成蓆店夥陳榮福偷竊本店棧房蓆貨四件冒用無錫益順昌蓆店牌號雇車推至大街老萬盛蓆店事後被本店同事得悉報告店主朱仲如向老萬盛交涉各同行聞之因收買賊贓有串竊嫌疑破壞業規加入與之交涉老萬盛挽人面出調停經衆議决罰洋二百五十元作爲蓆業公會經費陳榮福書立悔　據存公會同業不得再行收用至於無錫蓆業公會因其僞造益順昌店戳正在嚴重交涉老萬盛已派人於二十九日赴錫調楚矣 
[鎭江]  
　　鎭路要搴司令離任赴滬鎭路要塞司令張伯岐因戒嚴副司令兼職辦事困難早有辭職决心近聞已由總司令部調充高等顧問張司令已將要塞職務及兼職分别移交淸楚偕眷赴滬矣　　袁警廳長接任視事新任鎭江警察廳長袁季梅已於昨日（二十八）上午來鎭接篆視事所屬各職員及各界要人紛往道賀嗣即發表各職員兹披錄如下總務科長自兼一等科員趙思忠周兆麟科員吳天澤魯挺一等書記謝永祥二等書記菓文卿行政科長錢亞棟二等科員張國榮科員高鼎一等書記各晉勲司法科長張升瀛二等科員王咸溶科員楊壽恒一等書記陳堃衛生科長楊肇乾科員吳立坤二等書記高楚安會計員黄竺生庶務員柳壽田收發員陳振公監印兼校對朱克煦督察長徐澍一區署長王殿二區署長虞樹銘三區署長笡雲程四區署長劉幼軒保安隊長督察隊長兼一等巡官劉桂庭消防隊長韓裕發 
　　護路隊將實行護路丹徒縣盧知事奉令招募便衣護路隊一節已誌本報兹悉護路隊四十名現已招募足額督察員及稽查員亦已委定惟徒　轄境鐵道自高資至辛豐計長六十里强兼顧爲難聞盧知事擬將劃分爲東西兩段每段設辦公分處一所每所以巡十二十人巡邏保護稽查一員常川駐所督察其總辦公處擬設立於車站附近由督察長統轄主持一切 
[江都]  
　　知事更迭之糾紛江都縣知事張晋蒞任七月政聲不佳故經省長更委曹元鼎代理與張有關係者當請陸軍劉師長代爲電留嗣接陳省長復電云﹁揚州劉師長台鑒梗電誦悉新委江都縣知事曹元鼎已給憑赴任該知事前任江都官聲尚好希轉告各法團知照﹂至曹知事已禀辭至鎭除電兩淮丁運使報告外一面電江都縣署謂元鼎奉委暫代江都頃已由蘇至鎭定明日赴揚接篆餘情而晤惟聞張以事前奉到孫傳芳手諭不得擅自交卸是以有恃無恐已將手諭寄呈省長察核在未奉到批答之前决不放鬆縣篆也 
　　師長赴寗公幹駐揚陸軍第十三師長劉七林於昨日（二十七）下午五時乘汽車至六圩渡江轉車赴寗公幹聞係奉省峯電召 
　　長途電話消息（一）鎭揚長途電話現訂十二月一日恢復通話從前渡江之線係由六圩直達鎭江此番以原綫損壞改由揚至仙女廟經徐山關·達對江之大港經丹陽而至鎭江表面上雖屬展轉時間並不多費（一）揚州接通泰州姜埝兩處之電話業經揚州電話局積極進行不日亦可開始通話 
[六合]  
　　捲菸業停止營業六合捲菸業不下數十家對於歷屆特稅局並無絶對之反響兹緣新換局長顧祖鑣到六伊始放縱員司任意濫罰特於日昨下午在該業公所召集緊急會議到菸業二十餘家咸以稅局屢次苛擾不發運單俾菸業一線生機從此斷絶公同議决全邑菸業自今日（二十八）起一律停止營業並擬電請上峯迅予更人以平衆憤 
[平湖]  
　　管獄署長升調本縣管獄署長方萼蒞任十載尚洽輿情現經膠澳商埠警察廳長呂斅亮（曾任本縣知事）薦充警廳督察長不日離平蒞新所遺署務業由張知事呈請高檢廳薦委該署書記官吳西圖升任 
[蕭山]  
　　瓜瀝災民急待振濟蕭山瓜瀝人烟稠密商業繁盛今年初則水災繼以亢旱生計蕩然兼之墾放梅仙十團沙地共計十二萬畝每畝繳價及丈費一元五角核須十八萬元雷厲風行現已微得洋十六萬元以上沙民金錢早已盡凈故現下沿塘一帶住民類皆十室九空目下小米成熟尚堪充飢轉瞬冰天雪地若無賑濟辦法將不堪設想矣 
　　潰兵搶銀傷事主蕭山舍前鄉小江橋萃恣　染店忽於本月二十四日午後來潰兵二人（係自臨浦　輪船來）各帶手槍向該店主孫某借洋八百元以手槍作抵孫某只給川費洋三元該潰兵卽開槍擊傷孫姓兄弟二人其兄腰腹腿三處受傷其弟左肩中一彈該兵即將帳桌内小洋二百餘角搶刦而逃孫氏兄弟昨日雇船送至紹城醫院診治聞孫氏之兄受傷過重肚腸已斷恐有性命之虞 
 [P臨安> 
　　盜傷事主案已獲犯臨安姚家灣農民吳永靑家十九日夜間被盜十餘人入内搶刦並擊斃事主吳某一案當時何知事赴鄉尚未回署由一科長前往勘騐一通令追緝本月二十五日在馬嶺王友福家捕獲梁紀士一名昨由縣嚴訊後即行監禁聞尚須偵獲餘盜核辦 
[屯溪]  
　　劉寳題師長蒞屯屯溪連日大軍到境約萬人左右除開拔他縣各隘口外仍有四五千人係陸軍第九混成旅李德銘部隊·曁江西第三師劉寳　部二軍均駐紮屯埠李司令部設釐金局·劉司令部設程貽新茶行其餘各團營連等部分設茶行號棧不下三十餘處劉寳題於二十二到休城寓海陽學校是晚卽下特别戒嚴令次日午刻劉率所部乘與到屯其公子亦乘與隨行逕至司令部内下榻當日卽派保安隊持令上街巡查惟本埠旬日以來潰兵過境甚　市面異常蕭條婦孺幼童逃避一空錢莊銀　典當等舗皆閉門休業僅有洋廣布米雜貨等業照常開市鄉民不敢入市河中船隻概被封留交通斷絶以致柴米日用等項來源甚稀各物昻貴前到軍隊皆由商會招待供給費用已告竭蹶今　到如許重兵地方萬難支持前途如何殊難逆料矣 
 
 

Page 7

 
 
1;第一萬九千三百零七號;中華民國十五年 西曆一千九百二十六年十一月三十號
星期二 * *[敎育消息]  
筆記 
[鄉村敎育調查筆紀（三）胡叔異]  
　　十二日淸晨由旅館至敎育局本定偕局長赴二城調查鄉村小學以往返多周折乃變更計劃由三區學務委員陪調赴呂城查鄉村小學呂城距丹陽約數十里乘滬寗車前往車中與學務委員晤談有足記述者一篇丹陽之三大市集據云丹陽因有此三大市集故商業尚稱發達所謂三大市集即茅山市牛市米市是也距丹陽九十里有茅山廟每當春季遠近香客來茅山廟燒香禮佛者以千萬計故曰茅山市所謂牛市卽每月之初一·初六·十一·十六·及二十一·二十六·數日遠近各處牛商羣集丹陽作牛市有最遠來自安徽者至米市爲紹興帮米商來丹陽採辦大宗糯米運赴紹興釀酒此市大概在秋季新榖登場之時二爲丹陽之平民職業大概女子除紡織育蠶外兼種田禾男子多向外經商三爲丹陽平民經濟狀况之衰落據云可歸納爲二大原因（一）受麻雀牌盛行之害（二）江北鄉民之衆多以江北鄉民肯吃苦耐勞因之丹陽土著平民職業均被江北平民佔據近日彼輩勢力日益擴張土著鄉民之經濟狀况愈趨愈下勤苦與奢惰之結果已判若霄壤矣下車後坐小車赴呂城鎭參觀縣立第三小學爲六年新制小學有敎職員十人兒童一百六十四人常年經費二千五百元該校建築於土阜上純係農田環境其東南二方均爲校有農場栽植桑樹及稻禾故學校設有農業選科及鄉田實習校長林君本學期初接辦對於學校一切設施正積極籌劃曾出示呂城市組織表係新組織之兒童自治機關規劃尚見周詳總之該校已有田地十畆若更與農民聯絡共謀農作物之改進方法學校變爲改進農業社會之中心機關不難實現也午後偕敎育委員楊君參觀第三小學之初級部及永和鄉立第一小學該校爲二學年複式初級小學學生七十一人校長朱淸華係縣習所畢業常年經費四百二十六元該校距第三小學初級部至近似擬歸併合辦則經濟人才均可經濟次至永濟市立第三小學亦爲二學年之初級複式小學有學生七十九人觀學生上課均甚認眞大都來自田間蓬頭赤足泥槳滿面者均端坐聽講不失鄉村小學本色校長董琳林係三師講習科畢業規劃學校一切設施頗適當旋即由呂城站搭車赴棲霞山四師分校車過丹陽地勢漸高衆山連綿不復如蘇常一帶之田塍如畫矣車中望寗屬諸山近山濃綠遠山靑翠誠一幅天然佳書圖車行約一小時穿山洞而抵鎭江站憶昔年家君有詩云一車入洞蛇穿穴百丈騰烟龍上天誠寫實句也六時半抵棲霞山站步行至四師分校由該校主任顧君質先招待顧君係余東大同學舊雨重逢暢談哀曲快甚至夜十時餘始各就寢 
要聞 
[東方文化事業總委員開會紀]  
　　東方文化事業總委員會於本月二十日上午十時在東京上野學士院内開第二次大會我國委員出席爲柯劭忞（江庸代表）·王樹枬·王式通（鄭貞文代表）·賈恩紱·江庸·鄭貞文·胡敦復·湯中·鄧萃英九人日本委員出席者爲服部宇之吉狩野直喜大河内正敏·山崎盧方·瀨川淺之進·大内暢三人來賓有汪榮寳公使·幣原外務大臣·岡田文部大臣等由王樹枬爲主席開會後王君因年老不能久立請江庸代讀開會詞次由來賓弊原·外務大臣·汪公使·岡由文部大臣·等相繼演說末由委員鄭貞文致答詞并表示中國國民及中國委員對於此會之意見（一）應於最近期内將庚欵全部退還中國（二）應將以庚欵所舉辦之文化事業之全部不論其在中國或日本均歸本會辦理（三）應增加研究費云云十二時閉會午後三時至五時聞正式會議議决下列各事（一）於來年度之預算案内提出三萬元爲準備費其餘平分爲北京及上海之事業費（一）北京研究所及圖書館之關係事業在北京委員會未成立以前由總委員會辦理上海研究所之關係事業由上海委員會辦理（一）總務委員任期一年但得連任以上爲該會第一日開會情形第二日雖值星期該會仍全日開會惟係預備性質祇彼此交換意見未議决何事第三日即該會此次最後一日是日新到日方委員入澤達吉一人議决重要案件如下一·修改總委員會章程案一·建築設備費五百三十五萬元提出三十五萬元爲凖備費餘五百萬元平分於北京上海兩處一·通過總事務所預算案一·議定圖書購買費五十萬元一·圖書館籌備處組織大綱案一·推舉湯中爲圖書館籌備處處長并舉瀨川淺之進爲籌備員又議定圖書館籌備處經常費一·通過圖書館預算案一·議定圖書館規程一·議定北京研究所明年舉辦事項（一）編纂四庫全書補遺（二）調查編纂新字典方法（三）編綦十三經注疏索引散會時仍由江庸代表主席致謝辭 
[開封省立中等以上校提前放寒假]  
　　開封省立學校本學期開學以還雖以時局不靖經濟竭蹶進行上稍感困難然各校幸能勉力維持現狀初未聞有提前放假之舉也乃至本月二十二日省立學校聯合會忽有提前放寒假之决議並定有本月二十五日起即舉行學期考試消息傳來殊出人意表記者因卽各各方面探詢得悉此次中等以上各校所以提前放假其主要原因有二（一）經費關係豫省自民十以後卽以契稅收入作爲敎育專欵今年春復組織契稅專欵監理委員會專理各縣契稅之徵收及各敎育機關經費之分發等事敎育經費可謂完全獨立惟因監理會成立未久一切辦法未能盡善益以數月以來各縣匪氛甚熾交通阻滯各縣所收稅欵多未能按期解到省垣是以敎費之竭蹶情形益甚於往昔各校積欠敎職員薪金多者達八九月少者亦達三四月上月中旬全城省校敎職員聯合會曾在省敎育會開會議决要求各校當局籌發欠薪以二月爲最小限度如不能達到目的卽全體宣告停止職務嗣經各方面之斡旋又復取消原議改爲﹁請各校每月至少須籌發月薪六成以維現狀﹂學校聯合會當即完全承認於是醖釀中之罷課風雲幸告息平此一月前之事也一月以來每逢初一十一二十一等日每次幸能勉發二成以敷原案但至近旬日來監理會竟連此數亦難於籌撥各校當局束手無策故只得出諸提前放寒假之一途（二）時局關係近來時局不靖汴垣戒備頗嚴省政府當局對於赤他分子尤極注意日前某書局經理因赤化嫌疑披緝恐將處以極刑各省校當局以學生分子複雜誠恐無端波及故决提前放寒假以輕責任（三）學生方面因外縣匯兌不通用費無着長此以往生活萬難維持且際兹時局不靖人心惶惶求學二字更談不到此則各中等以上學校所以提前放寒假之又一因也至省立各小學校如一師附小·一女師附小及省立第一二三小學等以情形不同現仍照常上課大約結束時期當在陽曆年終也（衆） 
[中華敎育改進社之社務報告]  
　　中華敎育改進社發表自民國十五年七月起社務報告云（一）與淸華學校中國科學社洛氏基金會合辦科學敎員署期研究會（二）介紹蒙古學生入京内學校（三）擴充敎育圖書館（四）特約南京安徽公學爲最經濟之試騐中學（五）本社陶知行趙叔愚丁超三先生考察流寗綫鄉村學校（六）應班禪之請添設國語一班敎新近來京之藏人（七）聯合敎育學術團體反對日本對支文化事業之進行（八）美國費城博覽會中國敎育展覽結束郭秉文先生有詳細報告來（九）籌備克柏屈先生來華演講（十）籌設燕子磯幼稚園此爲幼稚園下鄉運動計畫之第一步不日開工建築（十一）江寗縣立師範學校三月來精神振作本社補助該校農業敎員一人請邵德馨先生擔任（十二）與德國交換之學生圖畫已到二十省彚裱寄德（十三）燕子磯堯化門兩處小學外加入明陵小學爲特約試騐鄉村學校（十四）香山慈幼院爲中國最大規模之特殊學校有幼稚園小學中學職業訓練今因熊秉三先生之請加入爲本社特約試騐學校並請本社學術部主任凌濟東先生爲敎務主任（十五）訂定中國師範敎育根本改造計畫已在北京天津兩處會商進行南京現已開始接洽（十六）南開大學張伯苓先生約本社陶知行先生輔助籌備城市小學鄉村小學幼稚園藝徒及師範訓練辦法（十七）特請中國在各國學習敎育心理學生分任考察及研究（十八）正式敦請世界敎育會於一九二九年到中國開會（十九）積極籌備試騐鄉村師範先在燕子磯從小規模辦起（二十）召集特約農村小學會議共謀進行（二十一）敦請郭秉文先生代表參與美國圖書館協會五十週紀念禮 
[浙敎廳着手改組省敎育會]  
　　浙江省敎育會自奉省令解散後瞬息兼旬敎育廳長計宗型於日前擬具改組省敎育會籌備委員會簡章呈請省署核示昨已得省署指令准如擬辦理當由計廳長函聘法專校長凌士鈞·農專校長錢天鶴·女中校長鄭宗海·安定校長陳純·一中附小主任陳純人·五高校長蔡孟謀·敎育局長范傚文·本廳第二科長沈光烈·第三科長張行簡九人爲委員定今日（三十）下午四時在敎育廳開第一次改組省敎育會籌備委員會討論改組事宜云 
[川沙縣理科實騐演講會南區開會]  
　　川沙縣於二十七日舉行南區各小學校理科實騐演講會於城内公立小學是日上午九時開會先由主任陸君叔昻報告略謂本日開會加入小學校共有二十三處較諸日前在北區舉行此會之時增加頗多此種進步現象深足慶幸預料下次開會成效當更宏大云云次各校學生分赴實騐場及演講廳開始實騐演講迨至下午四時始行閉會 
本埠 
[敎育研究會通告開國語研究會]  
　　上海縣小學敎育研究會現將定期開國語科研究會昨日分致縣市鄉各學校通告云敬啟者本會於本月十四日開普通研究會時提議國語研究辦法議决組織國語科研究會兹即定於十二月二日午後四時開國語科研究會務希貴校諸君早臨是幸 
[上海美專風潮續聞]  
　　昨日爲上海美專風潮發生後第七日兩方皆無調停餘地學校則始終不承認學生會學生則堅决擁護學生會要求承認八條件已組織宣傳　用圖畫文字及口頭之宣傳以引起外界注意样内各牆壁上皆貼有﹁不達到目的誓不上課﹂等等標語並貼有諷濦 
剌之圖畫又兩廣福建四川湖南安徽等同鄉會皆組有募捐團募欵以補助學生會之經費云云另有一部分學生組織臨時救濟學業會發生宣言不主張罷課云 
[李竹子君赴法留學]  
　　李君竹子江蘇丹徒人年二十五研究藝術已十年歷任安徽桐城中學·江蘇省立第十中學美術敎師近三年來復受江蘇省立第六中學校之聘任藝術科西洋畫實習及美學美術史色彩學之講授現自費赴法擬入巴黎國立美術大學研究若干年原定本月二十日法國郵船公司　保特號艙位現　船改期須十二月三日方啟程云 
 
[李竹子君]  
[水産學校今日開罐頭討論會]  
　　吳淞江蘇省立水産學校製造科設有罐頭工場一所爲學生實習罐頭製造之用各種出品品質均極優良久著稱於社會本年秋季聘留美華盛頓大學水産科碩士陳同白擔任該科主任除校内仍積極研究試騐外復多方與職業界聯絡提携近以美國柯爾美化學公司協理柯君來華特請其於三十日下午到校講演封罐用液體橡皮之用法按柯爾美公司爲製造液體橡皮最有名之廠出品風行全球惟我國用者尚少該校代理校長侯宗卿及陳主任特先期函邀滬上泰豐·冠生園·邁羅·鼎陽觀·百錦等罐頭公司届時派代表到校聽講並互相討論云 
[敦仁女校擴充學額]  
　　法租界馬浪路敦仁女校開辦以來擘劃經營頗著成績下學期該校擬添辦文科師範商科并自建校舍擴充學額最近該校爲考察各校情形起見由學校委員推定張惠如等參觀上海各女校敎育情形以資借鏡該校昨已函知各校屆時予以招待云 
體育 
[協進會與日菲函商遠東運動會]  
　　第八届遠東運動會定於一九二七年在我國舉行中華全國體育協進會方面已從事凖備兹將與日菲兩國最近商酌討論函件探錄於下想亦爲有心國際體育人士之所樂聞也（函件係致菲律濱遠東運動會名譽會長克松氏及日本第一副會長岸淸一博士者）逕啟者第七届遠東運動會於一九二五年五月二十三日在馬尼拉開會時敝國申請貴國於一九二七年惠臨敝國舉行第八屆運動會當時辱承概允至深榮幸鄙人代表敝國兹特專函奉邀聊表寸忱第八屆大會敝國已經多方之考慮仍擇定在上海開會敝會現已計劃籌備並願盡力經營務使各種事務能有圓滿之設施與效能尚希隨時指敎一切至會期一層擬定於一九二七年八月二十七日（星期六）至九月三日（星其六）是否贊同至盼確實賜復此外尚有下列二事亦望注意（一）一九二五年五月二十三日遠東運動會委員會議記錄第十案討論隊球比賽人數改爲九人並縮小場地當時原案保留議定由各國各自討論再行决定迄未得復至以爲念敬希暘復表示意見（二）一九二五年五月二十三日遠東運動會委員會議記錄第十八案討論運動員國藉及資格問題當時議决由各國各自推舉委員一人專門研究此項問題審定賽員應俱之資格並限定一九二六年六月一日以前决定通知乃過期多時迄今尚未奉復卽希將推出之委員姓名及對於此項問題之意見示知前接印度國際體育委員會來函要求於第八屆遠東運動會時選派運動員十名參加比賽藉以聯絡國際間之體育兹將原函轉呈貴國對此是否贊同敬希示復中華全國體育協進會名譽主幹沈嗣良謹啟 
[西人足球會甲組本週比賽秩序]  
　　上海西人足球會甲組中S·R·C仍居前領率隨其後者S·F·C與Policell隊三育本有超越希望奈隊中健將五人已離埠他去實力較遜乃退列第五惟該隊抱定决心奮鬭到底不以勝負爲懷此亦我國足球界作戰精神進步之好現象也本星期六秩序及最近成績表附錄於后 
[甲組比賽秩序表]  
　　與賽隊名比賽時間比賽地點 
　　三育與S·F·C·十二月四日下午三時中華棒球場 
　　police與Engineers十二月四日下午三時跑馬廳 
　　p·s·A與A·Co·十二月四日下午三時虹口公園 
[甲組最近成績表]  
　　隊名已賽獲勝和局失敗勝球負球分數 
　　Ｓ·Ｒ·Ｃ·六次五次一次○次二二六十一分 
　　Ｓ·Ｆ·Ｃ五次三次○次二次二五九六分 
　　police五次三次○次二次九七六分 
　　Ｅngineers五次二次一次二次九一二五分 
　　三育五次二次○次三次一一一八四分 
　　A·Co·五次一次○次四次五一一二分 
　　p·S·A·五次一次○次四次一二二五二分 
[上海中華足球會比賽秩序]  
　　今日三育與約翰比賽 
　　今日在三育約翰補行甲組賽上海中華足球會開賽以來一月有餘甲組錦標已層樂華惟三育約翰尚有展期賽一次定於本日下午四時在梵王渡約翰舉行裁判員馮建維君小雨照常比賽大雨延期邇來約翰球藝蒸蒸日上足爲三育之勁敵故今日之戰當有劇烈之競爭此係甲組末次比賽雖與錦標無關然仍必依舊舉行以示始終如一之精神 
　　乙組各該組末次比賽秩序乙組一·二·三·組本星期已至最後一次比賽三組中分數最多之一隊再抽籤决賽以定錦標兹錄本週秩序表如左 
　　與賽隊名比賽日期開始時間場地裁判員徐匯與南方十二月五日下午一點廿分棒球場吳邦偉（註）巡邊員伍繩武·費毓洪如結果和局須延長時間以分勝負而定决賽之資格 
　　曹商與樂華十二月五日上午十點足球場裴熙元白星與甲子十二月五日上午十點田徑場馮建維嶺南與羣進十二月五日上午十點棒球場蔣湘靑聖芳濟與悅羣十二月五日下午一點半足球場樂秀榮安迪生與華東十二月五日下午三點一刻足球場徐振東澄衷與浦東十二月五日下午一點廿分棒球場張鍾藩招商與華强二隊已兩次不到此後無復比賽之權凡二隊與他隊之各次比賽不論勝負照章一律作廢不計查每屆足球會組織之始均能踴躍出席迨至中途及結束之際則棄權之事相繼發現或則曰校中考試或則曰隊長因事回里或則曰健將某君受傷不克與賽種種藉口不一而足實則爲國人無毅力無恒性之弱點此後對於球隊之入會似宜稍加審查嚴格限制以維體育精神 
　　又友誼·同濟·江南·寳塔·同樂五隊本星期均無比賽前二隊已得决賽之資格（友誼爲第一組得分最多者同濟爲第三組得分最多者後三隊已告比賽結束 
[江大協會定期舉行越野跑]  
　　江南大學體育協會本屆越野賽跑委員會於前日假座棒球場中華體育協進會開會計到委員秦大鈞·張恒·金翊文主席秦大鈞議决案件如下（一）組數分甲乙兩組（二）出席人數每校每組至多以十人爲限（三）取錄人數旬校每組六人（四）比賽次數四次（五）地點與距離第一次二哩在光華南洋區第二次兩哩半在中公區第三次三哩在曁南區第四次三哩半在復旦持志區（以上係抽簽决定所有哩數得稍變更惟出入不得過四分之一哩）（六）比賽日期第一次十二月四號第二次十一號第三次十八號第四次二十四號甲乙兩組同日舉行（七）時間每次下午三時起（八）比賽時職員由各區主隊聘請（九）記分法第一名一分第二名二分以後依次遞增（與萬國競走計分法同）（十）錦標以四次比賽所得總分最少者得之（十一）出席甲組隊員不得加入乙組比賽（十二）隊員名單儘本星期内須交至該會書記吳邦偉處 
[江南六中學足球賽最近成績]  
　　金陵中學勝桃塢南京金陵中學足球隊於二十六日至蘇下榻桃塢中學二十七日午後二時在桃塢球塲與該校作本屆江南六中學足球奪比賽結果金陵以七對零獲勝金陵赴蘇隊員如下馬慶喜趙敏學·凌遠揚·王樹生·江善敬·石城顧元良·吳世華·丑福宙·何慶平·周崇道（隊長）呂炳祥（幹事）施雅名（敎練） 
　　晏成勝東吳蕙蘭江浙中學足球比賽開始以來晏成球隊已以七與零對東吳一中五與一對萃英二十六日下午該隊與杭州蕙蘭球隊比賽於晏成球塲公證人爲劉君鐘聲結果晏成以六對一勝蕙蘭 
[萬國中學足球賽約翰勝明强]  
　　約翰中學足球隊前日下午與明强中學足球隊作萬國中學足球錦標之比賽於梵王渡三時開賽未久約翰卽攻進一球厥後約翰明强各得一球上半時結果爲二與一之比下半時約翰球員格外奮勇於極短時連攻進敵門四球將終時又得一球結果爲七與一之比約翰勝評判員爲瞿君鴻仁 
[上海中小學球類運動會比賽情形]  
　　上海中小學球類運動競賽會二十八日上午有足球一組比賽商專與金陵九時半起賽裁判員趙煥先上半時三與零下半時二與零結果五與零商專勝下午本有籃球一組小橡皮球五組比賽因市民大會借該場開會未能舉行順延一星期云 
[南方附中籃球隊勝華東]  
　　南方大學附屬中學於昨日與華東體育專門學校作籃球友誼之比賽地點在南方球場公正人爲中華運動裁判委員會會長馮建維君結果爲四十二與二十八之比勝利屬諸南方 
[儉德會籃球隊戰勝立强]  
　　前晚儉德會籃球隊與南洋大學立强隊在該會健身房作友誼比賽雙方攻守有序始終奮鬥不懈頗能表示體育精神結果爲五十六對四十一儉德勝 
[江寗小學校舉行團體運動比賽]  
　　江寗縣敎育局長孫君間仙自本屆連任以來對於體育非常注重除聘請何守白君擔任體育指導員實行赴各校指導外近又發起小學團體運動刻正從事比賽以求體育成績之進步自十一月二十五日起按日分校到場比賽 
[東吳籃球隊戰勝復旦紀]  
　　二十六晚上海復旦大學籃球隊與蘇州東吳大學籃球聯隊作友誼比賽於東吳大學健身房已誌前日專電兹悉該賽上半時結果爲二十三與三之比東吳勝下半時東吳又獲二十六分復旦又得十分最後結果爲四十九與十三之比東吳獲大勝公正員馮家聲君兩隊隊員及得分如下﹁復旦﹂鄭皆得三分吳志浩四分蘇炳泰二分林仲芬零分黄炳坤二分卞鳳年二分沈昆南零分總分十三﹁東吳﹂李友貞十二分俞杰十四分李通五分王守芳零分丁人驥十二分張守義六分總分四十九 
 
 

Page 8

 
 
1;第一萬九千三百零七號;中華民國十五年 西曆一千九百二十六年十一月三十號
星期二 * *   
 
 

Page 9

 
 
1;第一萬九千三百零七號;中華民國十五年 西曆一千九百二十六年十一月三十號
星期二 * *本埠新聞 
[杭路局備車候陳儀赴寗]  
　　浙江省長陳儀因接孫傳芳由津起程南下之電當即凖備赴寗迎候并會商軍政要務昨日已飭傳滬杭路局備專車一列計掛二等車一輛餐臥連合車一輛三等車一輛公事車一輛停靠城站聽候應用路局奉命後午後即已將專車備齊升火待發惟截至今晨三時止尚無起節消息 
[滬海軍尚未回閩]  
　　自渤海艦隊電告南下後關於上海海軍之態度問題傳說紛紜莫衷一是前昨兩日盛傳第二艦隊已全部開回福建完全不確兹將昨日所得之可靠消息記之如下滬海軍軍餉向由聯軍供給現因財政支絀未發爲謀維持軍心計不得不另謀别法故有回閩之意尤以各艦之大副二副大車二車等官佐主張回閩但在總司令部各職員不主張回閩前日所有軍火及應用器械均裝入靖安聯鯨兩運輸艦除泊高昌廟尚有數艘餘均集中吳淞口外聞楊總司令主張須待杜總長到滬晤面後再行决定最後辦法又張宗昌派來代表邱豫元王崇文等（兩君均福建人）即係與楊總司令接洽各項問題云 
[淞滬軍隊之擴充與防務]  
　　淞滬戒嚴司令兼第九師長李寳章近奉聯軍總司令部令以時局不靖着即整頓所屬候令調遣該部除原有三十三·三十四·三十五·等團積極訓練補充外並於昨日由寗送到新兵九百餘人令其編制三十六團另成騎砲工程輜重等營聞總司令部將於日内有委派第十七·十八·兩旅長來滬駐紥以重防務而李司令自渤海艦隊過滬消息傳來後連日召集營長以上各軍官在龍華開會支配防務對於吳淞尤爲注重除令該處防軍三十四團長趙春來·三下五團長仇子川·分令各營連一律不准請假及對沿浦等處晚間八時即斷絶交通並責令要塞司令屈得意負責指揮海路方面則由艦隊第二司令陳紹寛負責駐滬之三十三團長王蔭鵬曾由各營抽練之學兵敎育連昨奉李師長令其解散所有兵士仍歸各連服務駐南市之第一營長趙丙炎奉令維護滬杭路線第二營長趙彦龍保護兵工廠至龍華方面防務似亦較前加緊云 
[甬皖同鄉運動和平]  
　　甬同鄉致李徵五電旅滬寗波同鄉余華龍·張横梅·鄔培因·三人爲阻止奉魯軍南下事昨代電天津第十二軍軍長兼遠征軍司令李徵五云國家不幸兵禍迭起水深火熱十有五年矧我東南經江浙兩次之戰固已百孔而千瘡流亡載道撫輯未遑言念及此孰不痛心詎知歷刦未盡兵端重啓徵調頻繁民生益困贛變而還局勢日岌我蘇浙皖三省人民以大難在即羣起呼籲運動自治聲浪彌高滿望厥功告成共登袵席不謂報章喧載奉魯軍將先後入蘇不勝驚惶竊以自治潮流於今爲盛主權在民之說實爲共和國家之通例今蘇浙皖三省旣均爲中華國土自當視同一體斷不容任何方面之染指以自儕於屈服者之列即就應援而言勝負固難逆料蓋三省人民迭罹兵燹知自治之不可以緩奔走運動不遺餘力其仇視禍國殃民之軍閥於焉可見較諸往昔之委蛇求全者已不可同日而語此勝負之難料者一也據聞南軍作戰先用宣傳主義頗足動人故能以少數之奇兵下十百之名城吳孫之敗亦正爲此今奉魯軍之應援者號稱十五萬爲數固不謂不鉅然較之吳孫戰前之兵力尚覺此絀於彼此勝負之難料者二也蘇浙之軍自退歸故土後方思整軍經武爲亡羊補牢之計其不拒援軍入蘇者或亦别有所圖他日變化正未可測此勝負之難料者三也綜上述三端以觀派兵應援究有何益設不幸事出倉卒抑將何以爲計如此覆敗相尋竊爲賢者不取焉素仰先生爲光復軍之元勛今應舊部之請出任軍長對兹艱難之時局當亦有動於衷惟遠處津門南中現狀或有未詳謹敢以同鄉之誼略陳一二務請轉達奉魯軍各將俯念時艱民困斷勿輕啓兵端並迅飭部屬停止軍事行動以保國脈而全民命大局幸甚 
　　徽寗同鄉致劉寳題電徽寗同鄉會和平委員昨又致屯溪劉寳題部電云屯溪探投劉師長鈞鑒迭接鄉人函告證以報端所載尊部軍隊已陸續入徽徽居萬山之中地方素稱安謐今忽大軍壓境謠諑繁興人心皇恐自不待言設或因此引起糾紛則兵凶戰危古有明訓吾民不幸首及其衝而况徽屬瘠地供應不敷雲集重兵何堪負擔敝會眷顧鄉里杞憂萬分除組織和平委員會特推代表兼程返里詣轅請命外敢貢一得之愚乞移三軍之衆則敝屬各邑安寗胥出我公之賜夙仰貴師長顧念民艱無徵不至務乞俯如所請曷勝感荷徽寗旅滬同鄉會和平委員會艶 
[各團體關於時局之會議]  
　　三省聯合會皖蘇浙三省聯合會因報載日本大倉公司有與北京政府接洽借欵五百萬之說特提出委員會反對此舉昨特由該會外交委員殷汝耕分向駐滬矢田總領事及日本新聞界說明一切并希望阻止此項借欵云 
　　浙民自决會旅滬浙民自决會於昨日下午二時召集委員會議到者各委員由委員長童應時主席議决事件如下（一）本會除日前通電全浙父老速起自决外應再電陳省長即日宣布自治以爲浙人治浙之張本（二）繼續反對奉軍南下請三省聯合會力求上海永不駐兵之目的以固我浙省之屏瀋（三）反對北京大借欵詰責國務院獻媚軍閥助長内亂實爲莫大禍國之罪惡　即日起徵求會員以擴張本會之勢力四時振鈴散會　　黟山靑年會黟山靑年勵志會上海總會昨爲潰兵過黟事特開緊急會到者甚衆余一辰主席首由主席報告略謂迭接鄉人函告謂黟山近有潰兵過境强索焚掠并有槍斃辦差人員之事近更有贛軍第三師第五旅及騎砲兵各一團駐黟給養之費日逾千百實難擔負云云應請諸公討論經衆討論决聯絡黟縣旅滬同鄉會一致進行并推汪鳳鳴·余復白·等五人爲代表出席同鄉會接洽一切并提出建議數項（一）劃黟縣爲自治區域（二）撤退駐軍（三）懲辦不法軍士（四）請求雙方勿以黟邑作戰區（五）函請辦理兵差人員任勞任怨免生意外（六）籌辦民團（七）組織過兵善後委員會次由主席報告徽寗同鄉會和平委員會代電公决作一致主張以救鄉危議畢散會 
[魯代表來滬之任務]  
　　魯代表直魯聯軍司令部顧問王子翰常之英旅部參議張醮生於昨晨寗快車抵滬寓南京路大東旅社二號三號據其語人云常司令抵寗後接奉張來電促令返師浦口至該代表等此次來滬之任務係向各方解釋魯軍南下之誤會以免除人民之隔閡而外間所傳皖陳附南云云查陳總司令與效帥本係至親事前已經幾度之接洽南附之說係敵方故意造謠殊不值識者一笑至滬浙軍政奉魯兩軍早已宣言不參絲毫意見仍憑孫馨遠氏南下主持云 
[江利艦調赴象山駐防]  
　　久駐江陰之海軍兵艦江利號於日前奉滬海軍總司令楊令調來滬參與海軍會議迨事畢即命該艦開赴淞口三夾水候令開赴駐防地點故該艦於前日午後抵三夾水停泊至深夜十二時忽接滬總司令發來無綫電令開赴寗波象山港口駐防該艦立即派員駕放脚划小輪一艘至淞採辦食糧魚肉蔬菜雜物等迨該員抵淞時已夜半而各舗户均閉門深睡無從購買後因遇有水果小販某甲領至祥泰醃貨行並雜貨店等碰開行門購就鹹肉蘿蔔靑菜雜物等數擔該小輪駛回三夾水後該艦即行起椗開赴象山而去 
[軍事運輸昨訊]  
　　第三師營底車過鎭時之檢查浙軍第三師周鳳岐部留寗營底兵士約二百名在寗裝車二十一輛於昨日午後三時零八分開出至五時許駛抵鎭江當由該處駐軍第二師某部上車檢查因内有大砲四尊與開拔時報告完全營底略有不同因未許其通過并令其折回渣澤暫駐後經發電至寗總部請示辦理至七時得寗方覆電著令放行該專車始於七時二十分開拔來滬預計今晨可以過滬赴杭 
　　浙滬當局通令保護潰兵過境浙江南星橋拱宸橋一帶昨日午後已到有由江西退回之第十師及贛軍第一師岳思寅部第三師劉寶題等部兵士二千餘名準備今日（三十）分三列車開拔來滬轉往南京浙滬當局因該項軍隊異常複雜難免良莠不齊爲防患於未然計特通令沿滬寗杭兩路各地駐軍於該軍等過境時須派重兵到站彈壓以免騷擾 
　　鄭俊彦部開鎭江第十師鄭俊彦所部軍隊昨晚由杭州閘口開往鎭江第一次十點三十分開掛車二十七輛運兵一千二百名約今晨五點可抵麥站第二次十點五十分開掛車二十九輛運兵一千五百名約今晨五點半可抵麥站將略停片刻先後直駛鎭江 
　　一師鐵甲車日内由寗運杭浙軍第一師陳儀所部全師一二兩旅分裝十一列車已先後開抵杭垣惟尚有鐵甲車五輛仍在浦口因載運過江頗費手續昨特由浙總部電調滬杭路工程司前往設法裝運該工程司已於昨日乘車前往部署聞明日當可過江開滬轉杭　 
[航業要訊]  
　　招商局展緩停止營業期招商局自本日二十二號發致寗粤各方電報後迨至二十七日限滿各方仍無答復而廣州方面轉將續往之泰順輪扣留汕粤兩埠之被扣輪船已由兩艘而增至五艘閩粤汕海員邇日又進一步運動各客帮勿賃其輪運貨矣上海方面該局二十八日開董事會各董事未曾到全爲由對於停業問題决再延緩七日惟鑒於汕粤兩方情勢日非則南華輪决計停班不再開往至於北洋班·閩甌班·輪等昨日該局已命近海長江之船頭部職員照常開行臨時又通知各報關行各客家謂烟津·温州·福建·寗波等處之出口貨仍照常開裝故本日該局之開班輪船共有（一）新濟赴福州（二）聯益往安慶（三）新豐赴烟津（四）廣濟開温州等四艘至於廣大·新康·公平·圖南·等輪仍令留滬不開該局此次復班暫以十二月四日爲止一切事均候五日開大會時再繼續討論云 
　　外艦紛紛調集浦江日來海軍方面因靑島之渤海艦隊開滬致留駐高昌廟之長江艦隊各艦多已移泊吳淞口外本埠外人方面近日因盛傳靑島海軍各艦至申後即有將吳淞港封鎖限止輪行云云外商以航務關係各請本國軍艦維護查自魯軍開抵浦口本埠之日本特務艦平户號即開赴南京保衛寗垣僑民同時美國駐亞艦隊亦從小呂宋加派三百二十七號驅逐艦一艘於昨日趕至上海而以福特號·巴雷號·兩艦移泊吳淞口以保衛本國商輪之出入上海港口日本則將揚子江内之安宅號·鳥羽號·兩艘自漢口開滬以備航行上之保護總計自吳淞口至浦南段止日來外艦分防已　至十五艘矣 
　　朝陽輪改滬甬線崇明輪船公司之朝陽號輪向駛上海崇明一路兹聞該公司以營業關係决計改變航路將駛上海至寗波中經海門石浦穿山定海等處已經該公司繕定新路線呈部倒換新照一俟部照發到便即改駛滬甬班矣 
[三北吳興輪昨日試車]  
　　三北輪埠公司前由總工程司黄紹三繪樣新造吳興輪業已竣工昨日下午二時在大達碼頭舉行試車到中西來賓共二百餘人由該公司總船主泡司親自開駛直至龍華上海水泥廠上游爲止該輪速率每小時可行十四海里船身製造精固除大餐間官房艙統艙外尚可裝棉紗一千餘包船頭另設油艙專供裝載桐油以示周密並加裝抽油機每小時可抽油一百五十噸聞該輪定於明日上駛以後專在重慶宜昌之間航行云 
[恢復工商學聯合會之提議]  
　　本埠工商聯合會自去歲被奉魯軍封禁停頓以來商學各界久欲恢復醖釀日久未能實現昨日市民大會僉以時局緊張非工商學各界一致團結不足以收統一之效因特决議恢復工商學聯合會以爲统一民意之機關除原有各馬路商總聯合會·全國學生總會·上海學生聯合會·上海總工會外再加入上海總商會·閘北商會·南市商會·共同組織全國學生總會對於該項决議甚表同情特提議日内召集會議共策進行兹將其致各團體函錄下逕啓者目下時局日趨惡化自治之呼聲雖高自治之成效尚鮮其故在於各自主張勢力分散昨日市民大會有鑒及此特提議恢復上海工商學聯合會并擴大組織由上海總商會·閘北商會·南市商會·及原有四團體共同組織敝會對於是項議决十分贊成兹謹提議於日内召集上海工商學聯合會第一次代表會議想荷贊同先此函逹即希派出代表共策進行至所盼禱全國學生總會謹啓 
[總工會今日起公開辦公]  
　　本埠總工會以近來上海自治運動日益熱烈有公開辦公與各方接洽之必要特於昨日上午八時召集各産業總工會及各區工人代表會開會討論進行具體辦法到上海總工會·碼頭總工會·紗廠總工會·絲廠互濟會·鐵廠工會·手工業總工會·小沙渡·楊樹浦·引翔港·南市浦東各區工人代表會等代表一百餘人由上海總工會常務委員主席議事秩序如下（一）主席報告最近上海自治運動現狀及自治運動中工人應有之實力（二）總工會公開辦公案議决（甲）租定閘北東横浜路景雲里十四號爲公開辦公處（二）發表公開佈告聲明公開緣由（三）通告各工會於五日内一律公開十二時議畢散會兹將公開布告照錄如下﹁自贛戰結束以來上海各界民衆感於歷來所受戰禍之痛苦及軍閥政治之酷虐羣起作自治運動各馬路商界總聯合會所提之三項辦法已爲全滬市民一致之主張本會率領全滬工友追隨各界之後參加自治運動惟力是視今者自治之運動益高本會應時勢之需要且受全上海工友之熱烈要求業已租定閘北東横浜路景雲里十四號爲臨時辦公處以便與各方接洽而促自治之早日實現除報告當局請勿干涉外并行通告所屬各工會於五日内一律公開會所從事辦公此佈上海總工會十一月三十日 
[國民黨上海登記消息]  
　　國民黨上海市登記委員消息迭誌本報昨日天雖陰雨但來會登記者仍終日絡繹不絶收到登記表除區分部不計外凡三十餘份來會接洽者三十餘人取去登記表七百餘份該會全體職員會議本定於昨日下午四時開會因主席陳希豪連日奔走太苦咯血症復發請假就醫以致未能成會延期至星期三下午四時開會今日（三十日）上午開常務委員會下午開全體委員會均已發出通告又指導股通函各區分部請召集各分部全體大會原函云敬啓者上海同志登記事務决於十二月十五日截止務請貴分部在最近時期内召集全體大會於前二日通知本股以便派人出席參加解釋登記意義事關黨務前途幸勿漠視敬頌黨祺登記委員會指導股再請注意下列各點（一）從前尚未領得新黨證者乞通知各同志迅即預備二寸照相一張（二）貴分部尚須多少登記表請於函中示知以便指導員來時帶奉（三）在市黨部被封前登記之同志因所有登記表概被抄去此次應請一律登記（四）附上登記條例登記須知指導登記大綱及登記測騐各一份請查收（五）如有接洽事項請於每日上午九時至十二時下午二時至五時晚上六時至八時内來陶爾菲司路五十六號接洽禮拜日照常辦公又指導股於昨日派何洛出席五區十四分部全體大會解釋登記意義 
[各團體對時局表示]  
　　國民黨區分部（一）致英公使電北京英國公使鑒（上略）上海香港貴國商人竟慨然出假奉魯軍五百萬鎊以充軍費將由顧維鈞在京簽字果爾則長江和平無望人民將重受禍殃竊維貴公使尊重和平兹特謹達忠告務希立令貴國商人停止借欵以全邦交而符人道是所至盼此請公安中國國民黨上海特别市第五區第三分部啟（一）致顧維鈞電北京顧少川先生鈞鑒（上略）英商復願以五百萬鎊出假將待鈞座簽字至希閣下拒絶簽約望善自裁奪爲荷 
　　又中國國民黨上海特别市第四區十九分部昨發宣　云近者張作霖等進行五百萬鎊英倫借欵助濟軍餉使奉魯軍南下願率全體同志誓死奮鬥凡我全國國民應一致急起抗爭則國家幸甚社會幸甚云云 
　　西城商聯會西城商界聯合會會長徐濟　·王洞明·馬德年等昨爲反對大借欵致電當局云北京顧總理鈞鑒近閱報載政府與英商借欵五百萬鎊以供軍需驚悉之下莫名惶恐况此次借欵專爲某軍南下之需不特增人民之負擔抑且延戰事於無日飲鴆止渴實爲賢者所不取即愚者所不爲尚乞鈞座注意之臨電無任主臣 
　　女子參政協進會本埠女子參政協進會昨發時局宣言略云全國同胞曁南北軍事當局公鑒奉魯直爲民面增援湘鄂贛爲民而充禦國家乃以人民爲主其權在民所有國是宜付之於國民會議解决公等苟眞愛國愛民應卽順從民意各釋干戈還政於民孟子曰順天者存逆天者亡天者民也國民爲天也願南北軍人其共鑒之 
　　其他各工會商務印書館工會·裝訂工會籌備委員會昨均有痛快之宣言云 
[追償俄幣委員會之通電]  
　　報告交涉經過 
　　各省公團在滬組織之追償俄幣損失委員會昨通電全國文云各省總商會並轉各團體均鑒兹者俄國駐京新公使業已來華不日蒞任我國商民執有俄幣羅布票者亟應一致號召聲請我國政府嚴重交涉務達償還目的以挽損失兹將（羅布票來源）叙述如下最多數之（羅布票名稱）（甲）羅曼諾夫票爲帝俄時發行（乙）克倫斯基票爲克倫斯基臨時政府所發行（丙）乞立温尼票爲現在蘇俄政府所發行（羅布票之保障（一）羅曼諾夫票在帝俄時代以法律訂定其效用與現金無異兌換時不限制額數且以全國財産爲擔保品（二）克倫斯基票臨時政府發行時在一九一七年由駐京俄使庫達攝夫王爵於華英法報登載有華英法三國文字之通告内開爲公衆便利起見俄政府發行一種新式鈔票票面價值分爲一千羅布四十羅布二十羅布等以俄國財産與國課租稅及全國資産爲擔保品一如舊式鈔票爲刊公告免除誤會云云又同年該俄公使致外交部公函内開邇者因有許多不規則之流言致對於敝國臨時政府近日發行新式鈔票發生誤會良深歉憾兹爲杜息謠諑不令損失兩國商業起見敝公使在貴國報紙英法報紙用三國方言登有公告俾衆週知相應函達貴總長飭知貴國各商會以利行使實爲公便云云（羅布票之喪失信用）蘇俄政府係繼承克倫斯基臨時政府之正式政府成立後發行新鈔票曰乞立温尼票始有圖賴以前新舊鈔票之行爲凡以前政府歷次發行之票並不兌現收回一概作廢查此項俄幣我國商民執有者至數百兆圓之鉅停兌至今已週十年之久當時均以商貨工資等之交易而來被擱至久視同廢紙商業大受其影響市面因而不振工商因之失業流離者不可勝計俄羅斯有一日之存在决不稍予寛貸查俄幣均以該國全國資産及租稅爲擔保品並有不令損失兩國商業之宣言現在蘇俄繼承臨時政府凡其所有資産租稅皆屬新舊兩票之擔保品該政府旣已執掌 
 
 

Page 10

 
 
1;第一萬九千三百零七號;中華民國十五年 西曆一千九百二十六年十一月三十號
星期二 * *　　應即履行公告及公函上之責任無論法律公例習慣事實各方面均爲不可避免之負擔否則享有前政府之財産權利而不承認前政府發行之紙幣則放棄責任即屬詐欺敝委員會現在業已呈請外農兩部曁中俄會議委員請求照會俄政府限期如數兌現並回溯停兌日起算照償利息如逾期不理應將俄人在華之公欵公産及中東鐵路俄有之利益一律没收如抵償不敷再向俄政府分别交涉事關外幣失效累及華商用特縷述經過歷史通電周知務請貴會查照徵集執有羅布之債權人並一致饗應電籲北京外交農商二部迅速交涉限期要求賠償以張國權而伸民氣則挽回損失全國幸甚追償俄幣損失委員會委員長王介安叩儉 
[國貨臨時商場昨開聯席會]  
　　本埠總商會商品陳列所第四屆國貨展覽會并附設臨時商塲現因開幕在即特於昨日（二十九日）下午三時召集委員幹事曁各工廠代表開聯席會議列席者有會長袁履登委員長謝蘅牕·所長徐乾麟·委員葉車鈞·蔣夢芸·陳翊庭·錢育才·計健南·徐可陞·李華堃·林質茂·曁各廠代表鄔志豪·蔡春芳·陳才寳等共七十餘人議决事項如下（一）各廠號如需在該所登壁上廣告可與陳列所總務科接洽（二）開幕日由各廠推派代表担任招待員在商塲招待來賓（三）公請徐可陞君對外接洽該所開展覽會事宜（四）發印日刊事由宣傳股辦理並請陳列所職員從旁協助（五）請各廠號開示到塲售品員役向總務股具領徽章但每家以四人爲限（六）大洋申水照市並由總務股逐日掛牌宣佈俾資統一（七）商塲所用之尺已由商會規定凡關於綢緞布疋及花邊等類均用海尺以示一律（八）各廠發賣物品定價劃一不折不扣迨散會已五時半矣 
[滬廨法律委員會昨日開會未成]  
　　收回滬廨之法律委員會於昨日上午十時在交涉公署外交大樓開第八次委員會議到者丁總辦·許交涉員·及外國委員荷蘭總領事赫龍門·墨西哥總領事阿樂滿·英副領事白來朋·等惟以謝永森·陳霆銳·兩律師未到故未正式開會乃隨意談話十二時許散會下午丁許兩君復以電話召集謝陳兩律師於四時到交涉公署談話聞係協商早日結束此項法律委員會中之各項議案因此次開會未成故定二三日内再行召集會議 
[閘北商會長定期接管會務]  
　　十二月二日開會董臨時會 
　　閘北商會籌備主任王彬彦·沈田莘·爲正副會長遵章選出所有籌備處應即取銷定於下月一日辦理移交昨特致函兩會長曁各會董云逕啓者本會組織以來業經籌備完竣會長·會董·亦已依法選出兹定於十二月二日即夏歷十月二十八日下午三時舉行會董會議即日辦理移交請由正副會長接管會務取銷籌備處事關重大至請撥冗蒞臨爲荷十一月二十九日 
[寶山縣明日召集緊急會議]  
　　寳山縣知事馮成前日分致各市鄉總董董事鄉董鄉佐等函云逕啓者兹定於十二月一日假閘北天鑫里六零六號開緊急聯席會議討論應付軍用欵辦法案用特函請台照屆時蒞會爲盼 
[法華鄉農會職員常會紀]  
　　法華鄉農會於前日十一月二十八日下午二時在鄉公所補開十月份職員常會到黄曦·陸鼎·沈雲圃·胡新德·張之綱·沈祥瑞等六人由沈會長主席議决各案如下一件報告本會收發重要文件一件籌設會所以便辦公案議决本會前曾函請楊前鄉董騰出鄉公所房屋一間撥作本會辦公之用迄未照撥應再函請現任董佐騰撥以便應用一件整理本會會務以期發展案議决先行徵求會員以便集思廣益共策進行一件規劃本會收支經常費用案議决先將本年度已支欵項立表報請鄉公所撥還至經常費數額一俟會務發展再行編造預算册送核一件本鄉里道應否函請鄉公所規定呈縣備查案議决由本會先行函致鄉公所徵求意見如得同意當即會同組織鄉里道成立會商議進行 
[拒毒會社會敎員討論會紀]  
　　中華國民拒毒會於昨日午後四時在該會會所開拒毒社會敎育事業討論會到沈誥·鍾可託·黄嘉惠等公推陸文韶主席黄嘉惠報告敎育組議决關於社會拒毒敎育各要案後卽分别討論進行計劃（一）鴉片嗎啡毒害掛圖由衛生敎育會擔任繪樣以便刊印後分交各公共處所懸掛另印小張圖畫以便分送並設法在牆上繪成觸目驚心之圖畫（二）幻燈影片由本會擬定題要請靑年協會繪製（三）戯由少年宣講團擔任編排並請審閱周興邦投來之﹁地獄的光明﹂劇本是否可用（四）通俗演講由少年宣講團擔任編輯（五）電影事應由本會與少年宣講團訂期開會商酌映攝計劃（六）演講比賽由本會會同學生總會繼續提倡舉行製備銀牌爲獎品（七）拒毒書報目錄由圖書館協會編訂（八）各項出版物由本會擔任編行（九）由本會編成拍毒信條及格言以　公佈（十）本會徽章及標　議定用半圓形内蠻一燈塔光芒四射標明﹁打倒黑化﹂四字議畢散會 
[各商聯會消息]  
　　滬西九路滬西九路商業聯合會籌備改選正副會長及　幹兩部職員昨晚召集各籌備員特開籌備會到有黄鼎祚·顔芹香等二十餘人於八時開會經衆議决定於本星期日投票選舉並將選舉票及通告等按會員册逐一分送限於星期六封送到會其他對於奉魯軍南下問題及香港英商大借欵等各重要事件議决由文牘科擬電拍發一致反對務達淞滬不駐兵目的並函請各公團一致力爭議畢時已深夜散會 
　　滬北五區滬北五區商聯會昨日開第四期常會范鵬主席首報告開會議案（一）捲烟特稅局閘北東段稽查所來函欲徵收北四川路烟稅案僉云北四川路一帶前經當局明文批示定爲特别區不徵收捲烟特稅豈得反悔亟應復函該所拒絶徵收表　通過（二）討論奉魯軍南下發行軍用票私借大宗外債案僉謂際兹贛戰告終我江浙皖正盼望從此可以促成自治運動之實現不料奉魯軍忽然南下且大借外債發行軍用票公决再議抵制辦法（四）報告前各商號反對保衛捐之批文公决由本會具函通告各商號辦理議畢散會 
　　閘北十一路閘北十一路商界聯合會於昨日下午二時開會到二十餘人副會長陸葆蓀主席議决案如下（一）司徒揖提議時屆冬防盜警頻驚應請當局加意防範案公决照辦（二）施漢樑提議閘北路政不良每屆陰雨諸多不便公决函請工務處設法改良（三）袁鴻鈞報告蒙古路肇和里余會長家之便門左右垃圾成堆且時有抛棄孩屍者誠爲市政之大障碍公决函請衛生局飭警隨時取締（四）章榮成報告來函四時許散會 
　　法租界法租界商業聯合會前晚七時在西新橋街德順里會所開星期常會到評幹兩部　員二十餘人由副會長王馥棠主席兹將　議案如下（一）反對英僑五百萬鎊借欵案經由主席將致北京顧維鈞公函及駐京英公使電文寛讀一過議决通過（二）奉魯軍南下案僉以江浙兩次爭戰商業備受影響本會應當表示江浙勿再捲入漩渦淞滬劃爲特别商區永不駐兵目的議决函請各公園一致主張（三）輪船裝運大宗烟土案議决電請外交部迅向香港總督嚴重抗議以伸公道而維國權（四）中華美華兩里房客聯合會爲加租問題來函請予援助案議决本會應予援助（五）出席江永被難家屬會代表周克新報告江永家屬一致要求虞洽卿君從中調解該會定於下星期二開會本會議决屆時再推代表出席議畢至十時餘散會 
[英國新舊兩公使之往來訊]  
　　字林報云駐華英使藍浦森氏乘台斯配區軍艦來滬明日（三十日）當可駛到惟究於何時抵埠則官中尚未正式宣布至其夫人及女公子仍乘麥西杜尼亞輪船北來今（二十九）日可到上海至卸任公使麻克類夫婦乘火車南下將於星期三到滬即擬乘下月七日開行之麥西杜尼亞輪船回國兩公使一來一返俱乘此輪亦異事也聞藍新使夫婦在滬時將下榻滙中飯店麻舊使夫婦則將下榻禮查飯店云 
[意公使前晨來滬]  
　　文滙報云義大利駐京公使羅西氏昨（二十八）日淸晨到滬將有短時間之勾留 
[中外時人行蹤]  
　　殷鑄夫杭州方面連日對於時局頗多商議聞滬上方面特又推殷汝　於前晚赴杭與陳儀·周鳳岐·有所接洽殷氏業於昨晨返滬據聞暫時不致有顯然表示云 
　　張啟沃上海實業局局長張啟沃以江蘇實業廳定期於十二月一日開全省實業行政會議關於各縣實業局應提之各種議案極爲重要現因開會期近事前亟須接洽故於昨日乘滬寗夜快車赴寗與江寗揚中淮安各縣實業局長先行洽商俾得凖備一切云 
　　高雲貴福建全省警務處長高雲貴此次自閩垣乘寗興輪來滬於昨日抵埠卽寓法租界朱葆三路大安棧據高氏語人云現全閩已入南軍之手彼遂離職來滬休曁云 
　　加籐吉士日本駐滬商務署副商務官加籐吉士於今日（三十）由上海乘輪出發分赴香港·台灣·安南·曁南洋一帶考察各該地之商業情形 
[日僑運動擴張工部局代表權]  
　　文滙報云僑滬日人刻正竭力運動擴張工部局董事會内代表權此項運動係日商馬路聯合總會爲之領袖云 
[關於宅地稅所聞]  
　　各公團否認之通告上海地方各公團否認非法宅地稅一事於本月二十七日開會議决公推代表赴省請願請爲撤局停辦各該代表業已出發赴寗該公團昨又聯銜登報通告淞滬全埠市民一致拒付其通告如下﹁上海地方公團否認非法宅地稅啓徵通告﹂查淞滬宅地稅局擬辦號稱國稅之非法宅地稅迭經各公團具呈省政府表示反對並請撤局停辦在案乃該局不顧輿情屢屢表示進行忽稱定期開徵忽稱評價規則核准似此鹵莽從事不知反省凡吾地方公民對此非法之稅捐當然無負責之義務理應一致拒付藉達撤局停辦之目的特此通告諸維公鑒上海縣議事會·上海縣敎育會·上海市議事會·上海市鄉議事會聯合會·上海市鄉行政聯合會·上海縣地方欵産管理處·上海縣商會·上寳兩縣閘北商會·上海縣敎育局·上海地方自治研究會·上海縣農會·上海市農會·閘北市農會·上海學商公會·思濟因利局·上海慈善團·閘北慈善團·上海四明公所·上海徽寗會館·上海浙寗會館·上海潮惠會館·上海江西會館·上海京江公所·上海救火聯合會·上海與業公所·花業公所·參業公所·藥業喻議堂·上海商船會館·莫釐三善堂·上海川醫業公所·上海泉漳會館同啓　　宅地稅將展緩進行本埠淞滬宅地稅自徵收局成立以來對於丈量地畝及評定地倆等事宜均各組委員會分工並進頗稱積極現聞各種報册已大部完成其他餘尾之結束尚在整中而評倆委員會現以時局影響礙難舉行所有原定十一月一日開始徵稅之議不得不展緩施行云 
[米客反對稅卡勒索照票費會議]  
　　自賣帮米船及客米各船以自産地運米來申至第一道稅卡完納指稅後經過他卡又須照票繳照票費二三角此項照票費並無規定近來各米船受卡額外勒索陋規雖名照票費每船勒索一元或八角不等如不照給則留難延遲故昨日下午兩帮米船特開會議多以自産地至申經過稅卡五六處之多詎近來稅卡强行勒索照票費一元或七八角不等如不照給則百般留難船户　乘潮水行駛或趕運來申祗得任一勒索按前次各米船因受勒索曾停止運米公舉金山顧董事至省陳訴稅卡見事　擴大特情人　解經駐申米商嚴　事出而和平解决所有米船至卡照票每船均收洋二角始得調停乃爲時來久稅卡扦巡等又强行勒索如此情形後患何堪商議之下根據前案嚴董解决現應公舉代表將稅卡强行勒索情事面陳嚴董請向稅卡交涉議　散會 
[穆恕再代理南市保衛團總之照准]  
　　南市保衛團第二隊因姚幕蓮團總·葉惠鈞副團總先後辭職前日由該團部董事會特開會議討論之下以現在正副團總均行辭職值此時局糾紛地方防務正關重要必須負責有人方可維持一切當經各董公决推舉穆恕再副團總代理團總呈報上海縣知事兼保衛團監督徐韋曼請爲備案並加委任等情兹已奉發委任狀外昨已由徐知事函致上海商會曁各團體查照矣 
[上寳保衛團通告續徵保衛捐]  
　　上寳兩縣閘北保衛捐督徵委員辦事處爲續徵閘北保衛捐昨發通告於各店户云爲通告事現奉寳山縣公署發下布告内開案奉滬海道尹公署令飭續徵閘北保衛捐至本年十二月止抵償借墊各欵業經佈告在案查該團保衛捐向按公益稅額徵四分之三由房東房客各半繳納現在繼續辦理自應照舊徵收所有房東應繳之損責成房客代繳由徵收員製票發給房客於應付廉租内扣除倘房東不願扣抵准房客將所執捐票連同應付租金併繳本署以憑傳知給領合行布告仰各該房東房客一體遵照母得諉延切切等因除將佈告張貼通衢外合再印發通告希即遵照代繳如果房東不肯承認准由該房客持票偕同房東來處報告呈候核辦特此通告 
[閘北房聯會昨開緊急會議]  
　　閘北各路房客聯合會爲閘北保衛團又議續收保衛捐特於昨日下午二時召集臨時緊急會議討論對付辦法計到二十餘人公推杜椿蓀主席當時議决（一）今晚先行向各店户通知一致拒絶（二）由本里全體住民公禀寳山縣請予免徵（三）聯絡各公團一致力爭（四）准於明晚七時開全體大會議至四時而散 
[米業團體催浚吳淞江上流]  
　　本埠米業團體因節屆嚴冬河水易涸蘇州河爲米船進出要道前數年每至冬令即有船擠之虞自開浚以後雖稍減少但新閘橋以西依舊淤塞如至水涸時阻碍米船有關民食故特函請吳淞江水利協會請對於續浚上游從速進行以便交通 
[八釐公債抽籤號碼揭曉]  
　　總商會接財政部内國公債局函云逕啓者查民國十一年八釐短期公債第八次還本業經本部局於十一月十日在中央公園舉行帛籖在案兹特檢送前項中籖號碼曁還本辦法共五千份函請貴會查收通告商界並希將前項通告及還本辦法各一份貼於人烟稠密衆目昭彰之處俾衆周知至紉公誼其通告云爲通告事查民國十一年八釐短期公債第八次還本抽籖業於十一月十日在中央公園執行所有中籖號碼係第零第一一第二六第三八第四一第五八第六六第七九第八三第九八凡持有民國十一年八釐短期公債票無論萬元千元百元其票面號碼末兩位數目與前列第零六等號碼相同者均爲第八次中籖債票統計中籖債票二千六百二十張合銀元一百萬元除還本辦法另行通告外兹定於十一月三十日開始還本無論何地一律支付現洋恐未周知特此通告再前項中籖債票限於三年内（自民國十五年十一月三十日起至民國十八年十一月三十日止）由持票人向經理還本機關領取本銀過期作廢不再償付合併聲明 
[新新公司在農商部註册]  
　　南京路新新股份有限公司於民國十二年開始組織至十四年臘月開幕已收足股本洋三百二十萬元本年秋間特派受職董事司徒尚　君往北京農商部辦理註册事宜業蒙農商部嘉獎特予批准註册發給第一千一百五十一號執照並咨行江蘇省長一體保護滬上百貨大司在本國政府註册者以該公司爲第一家云云 
[金利源碼頭兇案訊結]  
　　法租界金利源碼頭於本月十二日發生兇劇後由法捕房探捕拘獲行兇之陸洞貴·丁小六子·殷小三子等三人抄出利斧一柄帶入捕房昨解法公堂請究先由水手均安會會長車德芳派人代到投訴是日行兇情形又據均安會賬房陳德傳稱是日吾在會内被告等共有三十餘人到來各出利斧吾見勢不佳急即逃避已經不及即被伊等砍傷股部在案之人是否在場一時難以指認等語又據范慶才稱民人在均安會爲廚司是日被告等到來將吾攔住連砍七斧以致兩手受傷甚重現今尚未痊愈求請訊究詰之陸洞貴供民人是日至碼頭上送朋友至輪船上後在碼頭上拾得斧頭一柄旋卽被捕不敢行兇餘供支吾丁小六子供民人是日在碼頭上游玩適見伊等打架以致民人亦被伊等砍傷手臂故投醫院醫治餘供支吾殷小三子供民人不知打架之事求察繼由包探路長生稱捕房先將陸洞貴拘獲後供出由丁殷兩人唆使渠帮兇請核質之被告等供詞支吾聶讞員商之法副領事德君判陸洞貴押西牢二個月丁小六子押三個月期滿出境一年殷小三子出境一年 
[緯通紗廠工潮已息]  
　　楊樹浦蘭路十二號緯通紗廠於本月二十一日發生工潮工人一千五百餘人一律罷工反對廠家斥退女工三名現悉若輩已於昨晨六時及晚六時分别進廠復工 
[温台帮木作工人會議加資之武劇]  
　　因意見不合動武 
　　滬上紅木作工人有本帮·寗帮·温台帮·之分其工資各帮不一以本帮工資爲優厚次爲寗帮惟温台帮工資最小且待遇亦薄今年中秋節温台帮工人曾向作店要求增加工資未得實行各工人因開支浩繁入不敷出再不增加實難支持故昨日下午由小行各領袖與工人等會議要求加資辦法因意見不一致相爭論一言不合竟互相用武有工人　春林不知如何被同業工人毆打經人勸散復至商會胡同東首某烟紙店内各糾集多人毆擊唐頭面被人打破滿面血跡當經該店主鳴警若輩始一哄而散唐由警拘至一區三分署經金署員詢問一過騐得唐受傷尚輕着出外自行醫治故各工人因此未得議决擇日再行會議辦法 
[武昌善社聯合會之謝賑函]  
　　中國濟生會昨接武昌善社聯合會來函云敬啟者兵　鄂渚刧　江城圍困逾乎四旬炊烟斷者萬户粃糠旣竭雀　皆空絶　實等在陳移粟盼切救魏迺蒙諸善長先生胞與爲懷癎　在抱當仁不讓普沛仁漿見義勇爲廣輸戰粟潤枯魚於涸轍慶獲魚甦拯幕蕪於危巢功同再造闔城感頌有碑敝會聯合堂社勉効匡襄慚自顧之未遑固同情而共戴謹代災民虔申謝悃惟兹刧後又届冬寒鋒鏑餘生益憂凍餒尚冀嘉惠廣施大慈宏濟無量之功德尤所罄香拜　者也 
[尚有本埠新聞轉入後頁]  
 
 

Page 11

 
 
1;第一萬九千三百零七號;中華民國十五年 西曆一千九百二十六年十一月三十號
星期二 * *本埠新聞二 
[籮間夫增加扛資之運動]  
　　南市浦江碼頭南會館一帶商貨在碼頭上落向有籮間夫扛運其扛資參差不一且皆錢碼近來籮間因米珠薪桂扛運商貨爲數甚微况一日不做分文未有若不將扛資增加實難開支經商議之下將各商貨扛資照原有價加四成或有將錢碼改爲伴碼計算頗不一致未能表决現定明日召集各頭目再行會議决定辦法 
[武昌城災義振委員會紀]  
　　本埠湖北旅滬同鄉會於前晚八時在會所開武昌城災義振會第七次委員會到者劉俊甫·劉　臣·周霽光·高鑑淸·謝伯衡·盛采芝等十五人孫松年主席報告前由華大銀行振損項下匯寄武昌慈善會及漢口中國紅十字會振欵二千元業已匯漢由漢口總商會周會長·及武昌劉紳季五轉交該兩會尚未得復歐陽愼齋報告昨日快函武昌慈善會·及漢口中國紅十字會詢其匯欵收否即電覆云余炎卿交到捐欵洋五十五元又經募嚴九齡洋三十元沈仲山蕭君鮑海等蔣觀蘭·德滋堂·老福記·新福記·吳紹廷·各捐洋十元陳記·胡連桂·無名氏·馮元燧·陳鳳年·包岳林·無名氏·各捐洋五元孫松年經募魏福堂洋三十元程作邦·張子如·各洋十元該欵已交華大銀行掣取收據矣公决（一）由本會致函漢口慈善會央其將舊年及今秋先後匯漢振欵造具徵信錄來滬以便公布（二）由文牘股函催各經募人捐欵捐册尅日交會以便彚匯漢口慈善會接濟災民議畢散會 
[淞滬敎養院昨開起草委員會]  
　　淞滬殘廢乞丐游民敎養院昨日下午三時開起草選舉章程委員會到者尹村夫·孫啟英·丁振亞·下海程·等當即提出選舉章　稿逐條討論略加修改全部通過將於下屆籌備會提出通過　行兹將該院選舉章程照錄如下﹁淞滬殘廢乞丐游民敎養院職員選舉章程﹂（一）木院因辦事上之需要設董事幹事兩部董事部爲議事機關幹事部爲報行機關（一）本院董事部設總董五人·經濟董四人·監察董事九人交際董事六十人董事·及顧問董事·名譽董事·無定額均於大會時公舉之凡各團體推出之董事皆爲本院董事其餘熱心扶助本院者得由董事部隨時函聘爲董事·或名譽董事·顧問董事董事部設書記長一人辦理董事部一切事務（一）本院幹事部設幹事長一人常務幹事四人幹事無定額於大會時公舉之凡各團體推出之幹事皆爲本院幹事其餘熱心扶助本院者得由董事部隨時函聘爲幹事（一）本院設院長一人副院長二人總監理一人總務長一人常川駐院辦理一切事務（一）以上各職員除函聘各團體所推外於大會時一次選出之（一）本院選舉用記名連舉法得以通信行之（一）本院發起人與自助一百元以上或其他已聘已推出之輩幹里皆有選舉權及被選舉權（一）本院各職員三年爲一任連舉連任有缺額時以次多數遞補之（一）其餘因辦事上之需要得隨時組織委員會各項委員均由董幹兩部隨時推出之（一）其餘各科如文牘·會計·庶務·調查·人事·工務·敎務·衛生科等各　員由院長會同總務長遴選賢能商承總董委任之（一）凡已值爲董幹　等各職員因辦事上之利便得兼任本院其他職務（一）此項章程由籌備會通過施行其餘凡顧於本院一應事宜由董事會公定之 
[欵産處組織翻建邑廟董事會]  
　　下月五日開成立會 
　　　城邑廟翻建欵頃現已向各界設法勸募惟募集之欵須待大工告竣始各繳納現上海縣欵産處對於邑廟建築事宜已組織　事會訂於十二月五日（陰歷十一月初一日）上午十時假萃秀堂開成立大會會商進行手續已預函滬上各團體請於是日凖時蒞會與議 
[醫藥會消息併誌]  
　　神州醫藥總會神州醫藥總會爲研究學術團體自民國初年立以來分支會已遍全國曾於民國二年經内務部批准在案靑年會 
此次淞滬衛生局醫士登記事該會召集淞滬區中醫全體開會討論推舉代表向衛生局條陳等等迭經各報登載兹聞該會接到衛生局公函囑將全體會員履歷連同四寸半身照片一併彚總送局後即發出調查各會員之表格並通告云凡入本會會員對於衛生局登記之事完全由本會負責辦理以來未入會之醫生連日向該會索章要求加入者甚爲踴躍今覓得該會人會須知一則用爲披露如下（一）本會以聯合全國醫藥兩界研究醫藥精理發達神州天産講公衆衛生爲宗旨（二）凡屢於醫藥兩界贊同本會宗旨并有公民資格者皆得爲本會會員於人會日塡具志願書本會給予證書爲證及凡在本會所設立學校之畢業生及醫院醫生藥劑師亦當然加入本會爲會員（三）會員有選舉被選舉及承委爲本會各職員之權（四）會員有各據所見提出建議本會之權（五）會員於醫藥上有被誣情事經本會查明確實當代爲伸理竭力保護之權（六）會員有享受本會各同志交換知識之權（七）會員入會時應繳人會費洋兩元常年費洋二元證書洋二角印花稅洋五角 
　　中華藥學會中華民國藥　會於十一月二十八日下午一時在五洲固本廠開職員會議到會者黄鳴駒博士等十餘人由會長葉漢丞主席議决（一）總事務所暫假徐家匯五洲固本廠内（二）徵集國内外藥學同志入會並請國内學者爲名譽會員（三）籌備藥學同志職業介紹所推舉陳雪漁·周夢白·二君主任其事（四）出版雜誌由本埠編輯員張僿無等致函杭州編輯員共同商酌進行（五）議復衛生局考試藥劑師登記及考試章程之意見公推黄博士起草並討論各國藥劑師所需之知識及服務之情况其中以葉會長所述較爲詳盡將來對於吾國藥劑師之取締頗足以資借鏡云 
[公廨昨訊海龍道夫鉅騙案]  
　　海龍洋行之德國人海龍道夫騙取鉅欵逃往日本横濱經該地官廳拿獲電報到滬由被騙之英商匯豐銀行禀請公共公廨簽發拘票特派總巡捕房西探目聽克拉協同日本偵探乘輪前往横濱移提業於前日將海龍道夫押解回滬昨晨解廨該德人係以提貨單向各洋商銀行騙欵共有十三萬五千金鎊之鉅約合規銀一百四十萬兩左右以匯豐一家被騙最多計有五萬四千金鎊現除匯豐業已起訴外其餘各户亦將陸續淮禀控追昨經關讞員會同英馬副領事質訊一過諭被告收押展期七天再訊 
[海盜闖進淞口擄刦人船]  
　　被擄船主出海二人···釣船一隻 
　　寗波海蜇船金順發將貨售罄後由長江出口於前日午後經過吳淞口時停泊於三夾水口海關所設之黑浮桶附近東浦脚至昨晨一時許突來温台海盜八名駕一舢板划船駛至該海盜等各執長短槍械一擁登舟嚇禁船夥等聲張將船内購就之衣服雜物等值洋一千餘元貨物搜刦而去又將該海蜇船及船夥五名一併擄刧另有船夥三名當時乘隙逃脫卽投淞鎭協大昌經報稅行報告該報稅行立卽具禀水警第四區請求派警追救被擄船主朱阿毛·出海朱阿秀·並船貨等情卽經池月喬區長立飭第十六隊第二分隊長雲人龍督帶兵士十餘名並小砲一尊僱用滬漢拖爬小火輪一艘於昨晨八時餘出發開駛向三夾水外洋面追剿據船帮中人云刻在戒嚴期内故淞口三夾水一帶近兩日來兵艦林立而該海盜猶敢如此猖獗闖進淞口擄刧人船實屬駭人聞聽故一般航商均憂形於色凡出入發船不敢單獨放行 
[公共租界之兩刦案]  
　　狄思威路前晚八時左右狄思威路一千三百四十一號婦人洪徐氏突被盜匪四名以問信爲由闖入各出手槍向事主等嚇禁聲張當被刧取金戒兩只金圈一對銅表一只袍子一件及現洋一百元携贓一哄而逸嗣經洪徐氏投報虹口捕房請緝 
　　匯山路前晚七時左右有某日人行經匯山路中段突遇匪徒七八人攔住去路將其身畔所藏十元鈔票一張金表一隻現洋八元共計值洋四十元一併搜刧而逸匪徒有無手槍因該處路途幽暗不能確定嗣經事主投報匯山捕房請緝 
[七寶商董家被盜]  
　　七寶鎭商董駱友仁家於陰曆十月二十四夜被客帮盜匪數十人扒牆入内搜刧駱適在滬其妻子均被綑紮然後翻箱倒篋迨其傭工聞聲起視盜已開門　贓逃去聞所失衣飾價值甚鉅刻駱已開具失單報縣嚴追矣 
[許州商會電告阮文衷已釋]  
　　上海總商會接許州商會復電云敬電誦悉阮文衷事已和平了結恢復自由知注特復云云 
[費信惇律師事務所竊案今日開訊]  
　　九江路二號工部局總董費信惇律師之事務所内於本月二十六號晚九時失竊值洋一千元之財物一案已兩誌本報兹悉該管總巡捕房得報即派華探孫德福汪竹生協同西探白勃寗偵查之下以該事務所雇傭皖人王幼卿浦東人蔡福慶兩名頗涉嫌疑地位昨晨將該兩人拘解公共公廨請究王幼卿延律師辯護請求交保中西官以原告係美商諭兩被告收押候星期二卽今日）美領堂期再核 
[六綁票匪分别定罪]  
　　法捕房特别機關探目任水揚金九林等於日前拘獲擄架程姓張姓薛姓之綁票巨匪趙阿良即徐財神·袁仲杼·俞榮泉·及婦人華陳氏·並嫌欵人陸友達·蔣陳氏·等拘解法公堂訊供各情已誌前報昨又提訊卽據袁仲杼代表律師代辯一切中西官退人休憇室會商堂諭後復又升坐公堂判趙阿良送内地軍法處懲辦再送英公堂訊究袁仲杼華陳氏俞榮泉三人各押西牢五年期滿永遠驅逐出境陸友達蔣陳氏兩人永遠逐出租界手槍没收 
[洋行街架人案近訊]  
　　洋行街陳俊成店東陳某被匪擄去一事兹聞該行因去歲汕頭分行營業不佳故該店東陳某特來申暫避不料綁匪未悉内情竟將其擄去居爲奇貨是誠陳某不幸中之不幸矣 
[南洋烟草職工會今日四週紀念]  
　　今日爲上海南洋烟草職工同志會成立四週紀念之期該會日昨上午在兆豐路二十二號會所内召集新舊委員代表開最後籌備會議討論大會一切事宜由唐緒主席其議决事項（一）大會會場設廠内製烟部二樓（二）推定各部新舊代表爲招待員（三）推定　其階等二十五人爲糾察員（四）推定鄺恩等七人爲庶務員（五）推定鄧鏡泉等八人爲會場佈置員（六）各工會公團均分送入場劵（七）凡本廠工友每人送入場劵一張（八）大會時間爲下午一時 
[靑年會智育講演今日舉行第四講]  
　　本埠靑年會爲灌輸市民常識提倡社會敎育起見曾請性學專家葛萊博士演講業已三次聽講者均踴躍異常上星期講演時聽衆研究之心全場集視葛萊不少瞬將畢葛萊忽曰今日本定一小時現余欲再講一小時聽者願聞之乎語未畢全場舉手博士又笑曰喜蓋欲知諸君聽講之熱度如何余今日有事無暇續講前言戯之耳其吸引聽者之能力如此今日聞仍在靑年會開第四講時間在下午八時歡迎參觀凡欲研究者幸勿失之交臂云 
[國民黨區分部開會紀]  
　　國民黨特别市一區四分部於昨日開會到會者有全體同志開會　序如下（一）恭讀遺囑（二）由主席王志祥君報告黨務情形推吳玉麟君紀錄（三）各同志報告工作（四）主席報告各同志注意純粹國民黨員特别市黨部本分部倘遇着僞黨員本分部一致否認（五）甲反對奉魯軍將在江浙各省實行用軍用票希望各界同胞急起團結拒絶奉魯軍南下乙實行宣佈江浙人民自治由市民組織市民政府丙取消一切雜稅及自由集會結社丁反對英國大借欵請孫傳芳自動下野以免國内延長戰爭（六）前議請宣傳隊徐委員繼續宣傳喚起民衆竭力反抗 
　　國民黨一區十分部於昨日下午七時開第十六次黨員大會計出席人數三十餘人由陸安民主席陳惜記錄其開會秩序如下（一）恭讀遺囑（二）范常務報告一週内黨務擴充情形及此次登記之義及最近政治方略（三）組織宣講隊徵求隊由陸安民擔任隊長（四）拒絶奉魯軍南下積極的努力進行工作（五）反對奉系向英借五百萬磅巨欵事（六）陳同志起立致詞勸勉諸同志互相切實工作弗生其他意義使黨務複雜爲祝（七）通過新黨員四人（八）表决一致反對奉魯軍南下及向英借欵事後宣告散會國民黨上海特别市四區十九分部於昨日下午假坐商友社開第十二次黨員大會共出席二十餘人特别黨部及區黨部均有代表加入公推李忠法主席莫世俊紀錄其大會秩序如下（一）恭讀遺囑（二）靜默三分鐘（三）報告（甲）特别市代表報告政治與時局及登記大會情形（乙）區代表報告登記之意義及手續二週内過去未來之工作（丙）主席報告二週内黨務（丁）各同志報告工作經過（四）討論（甲）抗爭英借欵案（乙）反對張宗昌出兵案（丙）反對天津市黨部同志引渡案（五）表决（甲）由馮宗道同志起草宣言擁護市民大會所發之宣言（乙）組織宣傳隊出發演講使各界市民取一致行動（丙）致電天津工部局取消引渡政治犯（六）臨時提議（甲）整理黨務案（乙）推舉候補委員案均通過（七）宣告散會 
[國民黨市黨部女黨員大會紀]  
　　國民黨市黨部婦女部前日上午九時召集全滬女黨員大會出席者褚松雪等二百餘人其秩序如下（一）恭讀總理遺囑（二）楊同志介紹褚松雪同志就位婦女部長各同志均起立鼓掌表示歡迎（三）推舉部長爲主席（四）主席報告大意（五）政治報告分析目前的政局而解釋今日市民大會之意（六）黨務報告（一）成立以後之组織及本黨之作用（二）北伐軍出師後本黨所經過之宣傳（三）被封以前之狀况和封後之困難（四）佔領九江後之運動（五）日前所取之政策與黨務進行之事宜（六）組織婦女運動委員會主席宣佈云過去都是指定的組織不能平分有效現在觀了全體同志之熱烈與婦女運動之急應發展請諸同志自已諒力志願參加共同討論爲謀上海婦女運軌之中心於是禹志起立簽名者計莊靜龔品娟王偉粲等三十餘人（七）臨時動議（一）對於中央婦女部之召集全國婦女團體代表大會本部表示響應與籌備（通過）（二）擁護中央聯廣會議决議案議决（一）通電表示（二）函請汪精衛同志銷假視事（三）下午一時全體參加市民大會（通過）主席宣佈散會時已十二時矣 
[裝訂工人代表大會紀]  
　　裝訂職工同業會前日下午六時在新會所開代表大會到者五十九局代表一　十八人其議事日　爲（一）主席宣佈開會理由（二）籌備委員報告一星期來之經過（三）印刷總工會代表報告最近時局狀况及組織裝訂工會之全體計劃（四）對印刷總代表報告之　劃討論（五）組織糾察隊當時選出糾察隊八十人並舉出總副隊長二人（六）正式宣佈脫離裝訂商業會並發表宣言（七）　表宣言拒絶奉魯軍南下十時半散會 
[職工靑年會集議恢復]  
　　上海職工靑年會今秋因故解散社會惋惜今應多數會員之要求重行恢復於昨日下午二時在牛莊路渭水坊開全體會議到查季夫馬影彰等數十餘人公推朱曉　主席首先報告該會以前情形並通過修正會章及恢復宣言繼卽選舉職員公選朱曉雲　總幹事各科主任（總務）陳寄塵（會計）沈念祖（女牘）朱通舟調章）薛禮安（敎育）許競公（交際）盧子明並聘請周永瑞君爲會計科名要幹事代爲設法經費以利會務進行 
[江蘇勞工聯合總會常會紀]  
　　江蘇勞雪聯合總會昨在會所開職員常會到者二十人由代理主任吳夢生主席議决案件如卜（一）報告前日出席市民大會情形（一）致函各團體反對北京政府借債五日萬金鎊及魯軍擬在蘇省發行軍用劵千萬元（一）致電天津張作霖阻止奉魯軍南下（一）擴充義務學校籌　基金公决函各團體及商會協助募集儲存銀行俾資發展敎育（一）總務主任陳克强月初　粤　公决設宴歡送議畢散會 
[休寗盜首張四復訊已終結]  
　　盜匪首　張四即張守芝前前在安徽休寗縣康籍境内率領　匪綁架該縣居民張朝漢並張妻張邢氏以及阮本一之　阮童氏等勒贖又率匪搶刦上海亞細亞火油公司運　休寗縣他方之火油三百箱案發潛逃來滬當經阮童氏之弟童錫元偵悉密告淞滬警廳將張匪擒獲函解地方審檢廳訊明判决虚張犯死刑該犯奉判不服上訴省署奉諭發回再審在案昨日下午時又奉該廳刑庭　　堵　　會固檢察官王應傑特開第一法庭審理飭提該犯全案問官卽將接到休寗縣之咨文宣讀一過謂該犯曰　該縣已獲盜匪胡小四·李奎之·連友守·及已死盜匪張桂昌等同供指證張四即張守芝又名張蘭亭曾於民國某年七月底率匪千名至劉王閣等處搶刦火油三百箱運往花山地方俵分又稱爾卽係張四汝祖係山東人遷至休寗仁安集未幾又遷至鼓墩地方嗣因年荒歲歡汝即投入匪首張福永（卽張孝貞）部下爲匪等因再據各發人意錫元曾在檢廳陳訴證明汝於民國八年間率領股匪至張登采家將張之子媳綁架而去又於十年八月間將告發人之姊阮童氏綁架勒贖均已瀝瀝如繪且據汝妻張嚴氏在檢　預番時供明原籍住在休寗縣而汝女張小全子亦供明家中尚有伯父名三大爺則汝確爲張四無疑今日爾當實供該犯則一味狡展聲稱係住在山東名張五並無弟兄亦未綁架搶刦情事求察問官一再駁詰該犯矢口不移問官當以搶刧火油案一層較爲　晰遂宣告謂兹據檢察官請求先理搶刦火油案遂命指定辯護律師開始辯論良久諭謂辯論終結聽候宣判該犯還押候示 
[兩盜分别訊判]  
　　盜匪陳二麻子潘學保與已經法庭訊明判决永遠監禁之張宏金等迭在南黄浦一帶搶刧客商船隻銀洋貨物爲水警區緝獲解由上海地檢廳訊明起訴同級審判廳辯論終結昨午後奉李推事會同劉檢察官特　第三法庭宣判命提陳潘二犯至案略詰一過即奉審判官諭謂陳二麻子曰汝前曾與梁朝張宏金等在東溝地方搶刧一煤船嗣又刧一航船未霞又在浦江中刧一糞船又擬圖刧一石子船屢次犯刧實屬怙惡不悛本當處汝死刑姑念所刧各贓爲數　微從寛着到處四個無期徒刑及二等有期徒刑六年應併科執行無期徒刑潘學保兩次上盜併科處一等有期徒刑十二年分别以儆判畢令飭還押候上訴期滿送監報行 
[江西旅滬同鄉會聯席會]  
　　江西旅滬同鄉會昨日開執行評議聯席會議到會者有吳南浦王桂芳·趙彞珊·王子春·歐陽燦如·儲育泉·王用樑·李朗渠·等二十餘人公推劉悟淑主席討論前江西旅滬同鄉會評議黄國文君啟事一節僉認黄君早失評議資格結果以四種理由登報聲明以明眞相（一）會章規定任期二年黄君當選至今已八年早已失其評議資格（二）前職員四十餘人贊同本會者十餘離滬及死亡者二十餘人黄君以一人欲混爲全體職員與事實大不相符·（三）前會不到兩載卽已停頓印章亦經交出（四）黄君對於恢復同鄉會曾有口頭許可現雖誤會當不難諒解并議啟事各案通過議畢散會 
 
 

Page 12

 
 
1;第一萬九千三百零七號;中華民國十五年 西曆一千九百二十六年十一月三十號
星期二 * *[法租界今晨火警]  
　　法租界環龍路一百零八號顧姓汽車間忽於今晨一點鐘失愼延燒一百十號房屋經救火會到場施救卽於一點半鐘救熄結果燒燬汽車一輛房子一間 
[張延鍾今日出殯]  
　　已故總商會會董張延鍾定今日（三十日）出殯該會除致函淞滬警察廳請於靈襯赴四明公所南廠時經過華界派警保護外並在商品陳列所門口設筵路祭已分函全體會董請蒞會與祭以表哀悼 
[衛生局消息]  
　　前衛生局第二科科長關中惲現已辭職關於第二科事務暫由第二科科員王兆麒代理俟商埠督辦公署擇相當人員再行委任又衛生局施種牛痘處求種者不以寒季而畏縮須計下月起每月可實種四千餘人如是則已超過工部局種痘成績而滬上天花之絶跡要亦可期待矣 
[江陰同鄉會歡迎會紀]  
　　江陰旅滬同鄉會於二十八日今午二時在保康里會所開歡迎會到數十人吳直南主席毛一鳴紀錄（一）振鈴開會（二）會員入席（三）全體起立向國旗行三鞠躬禮（四）主席致開會辭（五）會長入席（六）會員向會長致敬相對一鞠躬（七）李志雲會長演說（八）吳直南李迪先等自由演說（九）組織經濟委員會以爲募集建築會所的基礎公推崔福莊劉永康李迪先馮經達范艾生潘蘭如等十人爲　員（十）茶點散會 
[野味業停送冬禮]  
　　上海野味蔬菜同業昨爲停送冬至節禮事通告本埠華洋各機關　逕啟者竊維敝業現因頻受戰事影響而火車因運兵擁擠之故遂至牛羊野味不能運滬而蔬菜一項大都由各埠各鄉發生拉夫之故鄉人不敢販售有此種種原因遂致來路缺少求過於供以致價格飛漲而各主顧方面未能過事增價敝業疊受影響損失不堪兼之米珠薪桂開支浩大本重利輕入不敷出虧耗甚巨長此賠累實難維持迫不得已爰將冬至節禮品一概停止贈送區區苦衷諸祈各廠先生見諒爲幸嗣後仍望源源惠顧不勝感盼之至除登西報外恐未週知特此通告乞公鑒 
[冒充稽查騙欵]  
　　南翔人劉文奎常熟人蕭阿金串黨冒充自來水公司稽查以修理自來水管爲由向東唐家弄九百三十二號王周氏·東漢璧禮路四十號王談氏·裡虹口街二十五號金阿生等各户騙取洋四十餘元前日被滙司捕房包探尚武杳獲昨解公共公廨請究李襄讞會同英惠副領事質訊一過諭兩被告收押展限七天查明再訊 
[九江路販土機關案訊結]  
　　九江路八十八號屋内之販土機關前日被總巡捕房車務處西捕頭漢寗臺其氐破獲抄出烟土十六磅以及烟膏烟具帶同土販陳王氏方世良楊阿福劉子源瞽者倪阿法姚屈志等男婦一併帶回捕房昨解公共公廨請究陳王氏延蔣保釐律師辯護謂氏寡居遺孤數口境况惡劣請求從輕發落云云中西官逐一質訊之下判陳王氏罰洋三百元方罰洋一百五十元楊劉兩名各罰洋一百元無力繳洋改各押兩月姚倪兩名從寛斥釋起案烟土等銷燬 
[幼童騐係電車碾斃]  
　　昨報紀華商二十一號電車在小西門少年宣講　東首中華路碾斃台州人李開桂之七歲兒子大喜子一則昨晨由該管二區二分署除將肇禍之六十四號司機人解送地檢廳訊辦外並命二十七舗地甲陶愼忠投廳報騐午後委派虚檢察官等蒞場騐得已死大喜子頭顱碾破手足亦遭探傷血肉狼籍慘不忍覩委係碾傷斃命塡明屍格判令屍屬自行棺殮而屍母李周氏則投案訴稱兩房僅此一子現在慘遭非命要求伸雪問官諭飭靜候示下辦理 
[汽車撞傷老婦身死之相騐]  
　　住法新租界貝勒路均益里五號門牌婦人唐胡氏今年六十七歲於前日上午十一點時在貝勒路被薛道　所駕汽車撞倒身死由捕查見報告捕房飭探將尸舁入同仁輔元堂騐尸所昨日禀請聶讞員蒞所騐得死者委係生前被汽車撞傷致命卽據尸子唐成章投案申訴一切求請伸雪又據見證管門巡捕高金生證明當時被撞情形聶君騐令將尸拍照着尸子備棺收殮聽候再核 
[電車撞傷老婦身死之判恤]  
　　鄧宗寅之母鄧吳氏年已六十三歲於本月二十六號下午四時半出外行至浙江路厦門路口被經過之六路電車撞倒碾傷由一千五百四十一號華捕查見送往仁濟醫院醫治奈年力就衰延至前日上午十時因傷身死該管老閘捕房得報飭探將尸舁人虰口斐倫路騐尸所昨午禀請公共公廨李襄讞會同英惠副領事蒞所騐明尸體升座公位向尸子及該車司機人王聯階賣票人丁子川等質訊當時情形一過遂判曰騐得已死婦人鄧吳氏係被電車軋傷身死除飭屬具結領殮外候飭電車公司酌予撫恤 
[跳電車跌傷身死之騐判]  
　　本月二十四號上午十一點五十五分鐘時有某甲年約四十左右在法租界寗波路東自來火街口欲跳乘法商往來西門之電車時電車正開機行駛甲失足跌下受傷當由巡捕查見將甲車入捕房轉送仁濟醫院醫治因傷過重醫治無效延至二十八日下午一點時氣絶身死由院通知捕房派探前往將屍舁入同仁輔元堂騐屍所候騐昨日禀請聶讞員蒞所騐得無名男屍委係生前跌傷内部醫治無效身死查無家屬諭令拍照由堂棺殮厝塚聽候家屬認領 
[長炎畫室肖像特色]  
　　畫家金君長炎善畫肖像尤擅木炭水彩作品精細有栩栩生動之勢早已蜚聲海内外自去歲設畏炎畫室於山東路望平街二六七號以來求畫者日益擁擠大有應接不暇之勢堪稱畫界中之巨擘近聞金君爲便利顧客起見特訂潤例各界函索即寄 
[海道測量局新出水道圖]  
　　海軍部海道測量局所製第一百六十八號揚子江水道安慶至九江分圖第四幅小孤山至八里江口之新圖現已出版測繪精美圖說詳明詢航海家地學家必需之品也 
[中華書局新印古書出版]  
　　中華書局刊行四部備要發售預約極受學界歡迎以爲刊印古書之一大進步另有連史紙四書集註賽宋紙古文辭類纂及魚玄機詩集均已出版印刷精良裝潢古雅洵爲文學家藏書家必備之書也 
[大東書局第二卷紫羅蘭出版]  
　　四馬路大東書局出版之紫羅闌係周瘦鵑先生所主幹行銷海内外極受讀者贊賞認爲最有價值之雜誌兹聞第一卷業已出全第二卷該局將益爲刷新中如紫羅蘭畫報爲從來小說雜誌中所無以後當努力搜集相片製版刊登又加福爾摩斯新探案在海濱雜誌中發表該誌即能立時轉譯此外更特約海上小說名家何海鳴江紅蕉駱無涯諸君輪流撰著短篇小說每號必有名雋佳作披露長篇小說除原有者外又請姚民哀撰黨會長篇﹁荆棘江湖﹂馮大譯亞森羅蘋集外奇案（怪美人）詭議驚　均大有可觀現第二卷第一號定陰曆十一月十五出版並爲優待愛讀起見仍援去年成例於前日起至十一月十五日止發售短期優先特價二十一天在此期内預定全年一律减收四元八角聞昨日往該局預定者甚爲踴躍大有門挺若市之概云 
[公共公廨訊案彚錄]  
　　昨日公共公廨訊理民事訟案併誌於下（一）章眉邨延楊凛知律師訴傅阿興追賠損失案堂諭准提早排審（一）趙文楝延蔣保釐律師訴方　慶不理由鄭鄭靜潮擔保借欵案堂諭改期着被告家屬帶同見證將收據證明再核（一）瑞潤靛號訴　孝先不理擔保欵頃案堂諭董孝先之請求改期七天訊（一）韓通伯訴陳賢能欠欵案堂諭被告旣住内地應將本案註銷（一）鴻泰木行訴　景記木作欠貨欵案堂諭改期訊（一）鄭張氏訴鄭行淸離婚案堂讞准公示報紙再核（一）同昶莊訴金應佩欠往來銀案堂諭被告不到原告到案證明應判令償還銀六千四百三十二兩七錢二分並自起訴日起至淸償日止按年八釐之利息及堂費（一）東方電器公司訴莊禮宗欠貨欵案堂諭起訴錯誤將案註銷永源漆號訴陳芹香欠票欵案堂諭被告當庭所繳銀三百兩着交原告收領其餘之數從寛予限一星期如數付淸完案如再違延將第一被告之舗發封飭提第二被告到案執行逾　母須原告到堂請求（一）武順金訴錢子卿欠欵案堂諭着再提被告候訊原保臨訊旣不到案又不將被告交案着將保洋充公（一）趙玉桂訴張德松欠會洋案堂諭本案會欵係以賭具搖得本公堂向不受理着出外理楚（一）孟蔡氏訴鍾加榮欠會洋案堂諭本案着被告具呈詳細辯訴並候證人到案再訊（一）瑞康木行訴愼泰木器店欠貨欵案堂諭本案被告旣經承認着付還原告銀五百九十兩零七錢被告限七天交保（一）韋伯叙訴德商信豐公司欠欵案堂諭本案被告認欠是實應飭令償還原告本洋一千五百元自本年二月十二日起至付欵日止週年八釐計息又薪水洋四百五十元免息堂費歸被告負擔（一）恒裕莊控顧少山孫初喜梁濟猛欠往來銀案顧延佑尼干帮辦施乃德黄宇平·等律師代辯堂諭本案應排請俞會審官　陪審官訊理准原告請求提前排訊 
[誌謝]  
　　昨承商務印書館惠贈學生雜誌第十三卷第十一號兒童世界第十八卷第十九二十號各一册謝謝 
來函 
[芝蔴業信義堂來函]  
　　主筆先生台鑒頃閱本日貴報載有於昨日敝業召集同業各行號開會討論等情查敝業並無開會以上所云並非事實特此愼重聲明並祈將來函賜登貴報更正爲禱此致順頌公安上海芝蔴業信義堂十一月二十九號 
公布欄 
[上海地方審判廳]  
　　佈告爲佈告拍賣事查本廳執行債權人趙澄淸與債務人龔雲淸因抵欵涉訟一案業經將債務人龔雲淸所有後開不動産實施查封鑑定最低價額在案兹定於十二月十六日在本廳門首投標匭第十號投標十二月二十日開標凡居民人等欲買是項不動産者仰即遵期開具姓名年齡籍貫住址職欒自願出價若干書具密函投入標匭屆期依法開標以投標人中出價最高者爲得標人該得標人應於即日繳納標價定銀五分之一餘欵於交産時一次繳足即由本應給予管業　書倘逾限不納即以投標人中出價次高者遞補仍照前開程序辦理仰居民人等一體知悉並仰各利害關係人於開標之日一律到塲母得自誤特此佈告計開（一）　賣之標的物上邑日十九保一區六圖元字圩二百八十六號龔本潛户則田三畝四分七厘九毫（地上有　四座新　二座）（二）物之所在地二十九保一區六圖北新涇林肯路邊（三）最低價額銀圓三千一百三十元（四）閱看筆錄之處所　本　承發吏辦公室（五）領看人地保胡開如王蓮生及本廳承發史黄國澄（六）對該不動産如有權利關係應於布告後七日内來應聲明 
中華民國十五年十一月二十九日　長沈錫慶 
　　民庭判决一件判决吳吉昌等與陳奇薟貨欵涉訟一案（主文）陳奇蒼應償還吳吉昌貨欵洋五百四十二元李志三貨欵洋一百七十元訟費歸陳奇蒼負擔一件判决劉貽　與丁定一房租迷訟一案（主文）被告應償還原告房租洋六百七十元訟費由被告負擔一件判决王少荃與胡雲卿票欵涉訟一案（主文）被告應償還原告大洋三百元訟費由被告負擔一件裁決三源公司與孫原培債務涉訟一案（主文）被告應償還原告原本洋一千五百元利息自停付之日起至執行終了之日止但不得超過原本被告對於前項本利如延不償還准原告將受抵之田地變賣充償訴訟鄪鷳由被告負擔一件判决嚴炳榮與孫克昌等欠欵涉訟一案（主文）孫克昌應償還原告大洋五百九十元孫克成應償還原告大洋六百元訴訟費用由孫克昌孫克成負擔一件判决鞠籌寳與徐關龍等賠償迷訟一案（主文）徐關龍陳占卿應連帶負責賠償鞠壽寳損失大洋八十元訟費由徐關龍陳占卿平均分擔本判决應予假執行 
　　公示送達（全文在本廳揭示塲公佈）一件判决陳金根與王根發等因欵項涉訟案件本廳定於十二月二十二日下午一時爲公開審理日期　選任律師沈錡爲該被告王根發等特别代理人外仰該被告遵期到　辯論母自延誤特此公示送達右仰被告束約之王根發姚德堷知照 
　　批示一件唐岐山聲請執行由狀悉　查明執行此批一件梅柳春聲請執行由狀悉准予飭吏執行可也此批一件余雅慶請領存摺由狀悉仰於十二月四日上午十時來應具領此批一件眞　　請領銀元由狀悉准於十二月七日上午十時來應具領此批一件　桂林請領銀元由狀悉查此欵未　交案仰候飭傳訊追可也此批一件蔡達　聲明　　已收領由據狀已悉此批一件楊春才聲明啓封船隻已收領由據狀已悉此批一件孫瑞生具保楊友來出外理楚由狀悉准保此批一件　懷淸請領銀元由狀悉仰於十二月七日早午十時來應具領此批一件勤郎生聲請執行由狀悉查第二期銀元業已交案所請應母庸議此批一件金曁根請領銀元由狀悉查此欵去據交案仰即知照此批一件楊生華聲請執行由狀悉仰即來應聽候訊明核辦此批一件趙雲山聲請執行由狀悉候飭傳訊奪此批一件錢枚岑聲請執行由狀悉候飭傳訊奪此批一件計池蓮聲請執行由狀悉候飭傳訊奪此批一件沈汪氏等聲請撒銷停轉道契處分由狀悉查本案前經函請會丈上寳租地局停轉護契兹准函復該地保請轉寳山莫册一千五百五十三號早於本年六月十日辦畢蓋印移送領署在案仰即知照此批一件陶杏生聲請執行由狀悉候續傳訊追並仰自行調查債務人有無私有財産即日報告候奪此批一件滕逖生請領銀元由狀悉准領此批一件杜貴泉聲請執行由狀悉已資令迅速措繳矣仰即知照此批　　一件顧鏡淸委任代理由狀悉應准委任此批一件李濂舫請察核施行由狀悉查和解内容第二欵載商標首部腰部之白地横格被告情願廢除其横格内英文字母改甲别　顔　（白抵除外）不　　格　　　　債務人　寳艶霖之商標應廢除横格毫無疑義今該項商標首腰二部仍横黄色横格顯屬不合至所註白色除外四字係指英文字母而言債權人承認英文字仍用黑色乃因深絶色地上加以其他顔色恐難識别執行庭依該債務人代理律師之請求勸令承認亦何得　阿　　　連遵照和解　行母再　延致干未便切切此批 
　　刑庭判决一件判决陸阿土傷害一案（主文）陸阿十共同傷害人致輕微傷害一罪處拘役三十日未决期内　押日數以二日抵拘役一日一件判决陳二麻子等　盜惧發案（主文）陳二麻子結　　洛四罪各處無期徒刑　奪公權全部終　共同强盜未遂刑一罪處二等有期　刑六年禠奪公權全部終自　執行無期徒刑前　奪公　全部終身潘學保結　强盜二罪各處一等有期徒刑十年　奪公權全部終身共同强盜未遂一罪處二等有期徒六年褫奪公權全部終身應執行有期徒刑十二年並　奪公　全部終身未决期内覊押日數以二日抵徒刑一日一件判决李永泉毁損案（主文）李永泉無罪一件判决　鑑　利略　案（主文）　鑑無罪一件判决何玉祥鴉片烟一案（主文）何玉祥帮助吃食鴉片烟一罪處罰金六十元未决期内覊押日數以二日抵罰金一元如無資力完納以一元折算一日易以監禁以上十一月二十九日 
[上海地方檢察廳]  
　　批示尹弼瑞狀悉仰於本月三十日以前自行來廳投訊後再行核奪 
此批徐孫氏狀悉案已不起訴仰候送達處分書可也此批 
　　以上十一月二十七日 
 
 

Page 13

 
 
1;第一萬九千三百零七號;中華民國十五年 西曆一千九百二十六年十一月三十號
星期二 * *自由談 
[雋語錄] [  雪門]  
　　曼殊大師於所箸碎簪記中有云﹁天下女子皆禍水也﹂何等透澈 
　　明鄭濂累世同居三千人爲家太祖憂謀猪后后主殺之太祖乃問濂曰若三千人爲一家其理安在濂拜曰﹁不怕老婆耳﹂太祖乃免蓋一語雙關可謂妙絶 
　　嘗閱沙士比亞之論文中有二語異常雋永其言曰﹁地球上最富有危險性之動物厥惟横目縱鼻之人類也﹂其着眼點不可謂不還大 
[鐵砂手（一）] [  漱六山房]  
　　謝九太爺爲常州之羅墅灣人字連璧行九其名已不可知而羅墅灣之鄉人無論男婦老少蓋無不知有謝九太爺也謝氏固爲常州户室而以羅墅灣爲謝氏發祥之地羅墅灣者爲常州北鄉之巨鎭居民在一千家以上謝氏子弟之貴且富者間或移寓城中而九太爺之父則仍寓羅墅灣九太爺幼孤而好武事且生有異禀一手能舉三百斤一百六十斤之石鎖二百四十斤之石擔謝弄之如宜僚之弄丸上下左右靡不指揮如意鄉人咸望而咋舌退而無不稱之曰能謝亦自以爲能不屑與鄉人爲伍也一日鄉人演劇酬神謝欣然而往場中人衆手足相摩戞肩背相熨貼苦無隙地謝突入人叢中人當之者無不辟易而退大呼何事謝笑曰吾觀劇耳人瞋目視之顧憚其勇不敢較謝掉臂而進人人爭側其肢體避之遂直至舞臺之側爲意至得劇罷而歸途中有人呼之曰連璧若今日傷我矣謝視之則賣藝者余三也謝固甚藐余三漫應之曰吾卽傷若若將奈何余三以嚴厲之態度責之曰連璧若今年二十餘歲非復稚子矣當若觀劇之際乃自恃其力衝决而前且以臂肘加人不顧人之能堪與否吾肩并傷矣劇場人衆不能報復吾今尾若至此若苟不向我謝罪者當令若識我余三也謝少年氣盛且平時鄙視余三技藝不值一錢以爲若余三者焉能敵我吾與以一拳彼且折而爲二至是聞余之語大怒張目叱之曰若敢與我鬥乎余三笑曰固所願也特慮若不敢耳謝益怒縱步張臂欲搏余三余三曰果欲鬥者當擇地而鬥此處通衢安能較技謝怒曰善善吾家門外有草地一坪此足爲吾較技之場矣語已疾行而前余三隨之旣至草坪余拱手謂謝曰汝愼之拳足無情不能識汝爲謝連璧也謝怒甚一躍而進力拳其面余舉手一揮謝已仆至七八尺以外再進再仆謝呼曰余師傅吾服矣幸錄吾爲弟子也語旣立跪余大笑扶之使起曰力貴能用有力而不能用與無力同也汝今日當知力之不可恃矣謝從余數年盡得余技自以爲習技成矣會余疾劇將死謂謝曰汝之武術不過略得皮毛耳以視海内能者十不及一幸勿自恃也言已而逝謝痛哭葬之常念其師臨終之語沈吟不以爲然自念吾師武術絶高吾盡傳吾師之技顧吾師乃謂以較海内能者十不及一吾何以從未一遇其人也是時紅巾自金陵順流東下江督何桂淸狼狽易裝而遁常州城陷鄉人多避往江北謝亦會卒而奔顧三月之間囊金罄矣幸江南北之舟人皆知其勇競以少資丐其保護船舶謝喜而應之往來一年有餘未嘗失事蓋軍務時代地方官無暇顧及治安弱肉强食之事往往有之鄉間力士每集其徒黨據守橋次一船行過則需索過橋之費始而需索之數甚微一舟納白錢或二百錢卽可安然逕過繼而漸漸增加自五百至於一千重載倍之舟人或倔强不肯納者力士必挾其徒黨擒此舟人捶楚無算甚且壞其檣櫓令失其航行之力非舟人叩首服罪且數倍其資獻納之者則此船不能越橋一步也 
[喇叭偵探失敗記] [  達紓庵]  
　　民七滬有喇叭偵探者幹練豪邁破案良夥主探念其功調赴某游戲場值場所以節其勞而酬其勲也喇叭亦洋洋自得無何該場内游人告失竊者累累經理愠詔喇叭曰宜勤爾職勿怠否則游人少足下亦失噉飯地也喇叭瞿然驚日夕羅緝如饑鷹之偵食數日無所得怏怏無聊賴一日赴劇場適值映電影喇叭凝神四注見場隅一男子頻頻舉目四囑形色慌張似有所懾喇叭念其宵人乎趨前拍其肩告之曰隨我來蓋以試之不圖此人惘惘然應聲曰諾喇叭喜領至探員室問姓名不答問居處不答問所業終不答喇叭怒痛毆之繼則剥其花緞褂袍裏衣殊舊敗内有皮篋取視之則赫然赤金新約指二枚日本銀行十元新鈔劵數紙喇叭念必爲胠篋之流無疑又毆之已而夜深拘入捕房公人問口供仍無答語公人復曰若有朋友保釋乎否則翌朝解公堂不免縲絏之苦矣其人呻楚曰有舉名而告之則滬上聞人也公人驚急電話問之聞人蓋父執得耗立轉告其叔叔乃中國某銀行行長聞訊馳抵捕房則果其姪也旣羞且憤訪經理而告之曰姪果賊請重懲脫無贓證誓起訴有司言已忿忿去經理查始末迺悟行長姪來自鄉里而其庭訓嚴竣動輙箠楚自其來滬後即入某日人公司其父以滬地繁華少年易墮落叮嚀某行長嚴束之勿令斥弛故其當觀電影時神情徬徨蓋畏爲父執所見報之於叔將受家法之責而其始終不肯吐露姓氏亦基於此因私出游蕩素禁例至於鈔劵金戒則從公司中分得紅利私匿百元未呈報其叔故雖以數十金換得金戒而終不敢約之指上也總之此君讀詩山中遂成書痴致遘此意外之災事旣大白經理即挽至友向某行長說項願爲其姪養傷幾費唇舌久而始寢喇叭遭此失敗遂輟其業今又被仇家暗殺於法租界不幸之偵探從此與世長辭矣 
[譚﹁連環債﹂中之演員] [  窺豹]  
　　要想攝製一部好影片劇本和導演果然是頂占重要要知演員的問題更不容隨便能敷衍的醫家對一位弱面多病的朋友說﹁這是因爲先天不足後天失調的緣故﹂我說劇本和導演是影片的先天演員是影片的後天影片旣有了狠充足的先天要是那後天不能調養還一味的去摧傷先天固有的元氣那末片子的結果终逃不了奄奄一息同没有生氣一樣反之那後天調養得十分小心的影片即先天雖不十分充足那末這部影片對於外界的攻擊也自有一種相當的抵抗力發生出來结果還站在那狠活潑和極健康的地位上所以一部好影片的成功光靠有好劇本和好導演外然而在一大部份還全靠要有好演員才與呢能够先天旣足後天又不失調這便是電影界裡的一個强有力的壯士不愁不打倒其他一切 
　　歐美的許多名編劇家和名導演家在他們極靈敏的腦力裡除了曉得這個演員善演那一種戯外對於演員的個性至少也得下一番研究的功夫男女老少的演員首先已在劇本裡預備妥貼俾一切演員在攝影機面前都有各展其長的機會所以好導演和好演員在久而久之以後大家就不肯輕易分手彼此手臂相連賴以成名所謂相得益彰名導演劉别謙就是這個樣子最近中央開映的﹁連環債﹂劇本的命意可以說詼諧中寓有深意的把别人的艶福和財物不可强致或自占爲已有的一層描寫得十分用力所以我說﹁連環債﹂的先天是十分充作的致於後天呢那是更能調養得無以復加周文珠的愛珠够多少的浪漫王乃東在小鬍髭的功夫上和一派雋冷的熊度眞不亞於﹁巴黎一婦人﹂中之雅道爾夫王謝燕的在西夫人以及王徵信的王徵徐維翰的徐明等等都能輕描淡寫的發揮劇中人的個性因爲這個緣故所以﹁連環債﹂是一個目下國産電影中的一位强有力的壯士朱瘦菊要是能連絡以上的各演員時常導演出這類的影片來那末安得不相得益彰彼此賴以成名而眞眞做一個中國的劉别謙呢 
梅訊[  知]  
　　昨畹往謁崑曲界諸公徐　雲　　初俞繼飛翁瑞午謝繩祖諸君細雨迷　靄然道故有相見及者彌爲殷殷也 
　　昨南園簡玉階君約　宴於園中景物幽蒨海上罕儔畹與故　主簡照南君殊有雅誼於今人亡物在彌爲悽然玉階君棠棣聯輝克荷其盛則又足以慰照南君於九泉者矣 
　　玉簪記爲畹名劇前已詳之畹此來少作崑曲而研練崑曲者多欲徵其進功故特爲煩演想屆時陽春屬和者必不爲少 
　　羅浮夢爲綴玉軒同人新編名劇述趙師雄醉倒梅花下故事而緯以開皇中鄭譯及平陳妖異諸端全曲甫告成功能否即演猶未可决倘得譜序順適則暗香疏影容得一露其豐神於氍毹之上也 
藝林 
[貂裘換酒蟄叟] [  劉澤沛]  
　　謝子仁輔·詩才淸絶·曩過海上時·累訪未晤·至今耿耿·前以小詩道意·見近製春風嬝娜詞知仁輔足疾新瘥·尚懷鈍叟·愧感交集·倚聲報之· 
十載　名悮笑怱怱瑤鞭白下掛帆黄浦莫是游山曾折屐醉倒臨風玉樹問病起情懷佳否記得蓬山纔咫尺倚歸裝鎭日空延佇雲與鶴知何處劉郎已自傷遲暮况年時啼紅慘綠萬千酸楚雙鯉殷勤來海上中有伊人尺素驀引起天涯離緒何日琴樽消别涙隔蒹葭千里勞洄溯風雨夕相思苦 
[張宅堂會記] [  吳]  
　　本月二十八號老友張文炳先生假太和園爲其二公子舉行結婚禮張君任商務印書館報運股股長埀二十年交際廣闊是日男女來賓簽到達五百餘人夜間邀請南市普益曲藝部串演京劇該部成立已久聲譽早著因將斯晚情形約略摘記以誌鴻爪吊金龜慶頂珠上天台二進宫皆平平而過探母周鳴泉飾四郎唱未開言倒板雄壯姜凉原板轉快板尤爲爽脆台下掌聲雷起張庭桂之打城隍極形熱閙周其昌黄金台嗓音嘹亮做工老練洵屬上乘張四非飾戲鳳中正德帝斵輪老手無懈可擊加以王惠聲之李鳳姐可謂珠聯璧合相得益彰敎子周星福飾王春娥扮相雅秀唱句穏正顧寳森飾薛保唱做均有見長壓軸爲天覇拜山陸地培飾天覇扮相頗有英雄氣槪台步說白咸循規矩連呂祥飾竇爾敦亦能盡職說白時稍有斷續乃年事已長不足云疵耳 
游藝消息 
　　大中國影片公司新片﹁半夜情人﹂﹁今改名爲失意的英雄﹂係顧無爲監製夏赤鳳導演張偉濤攝影新劇家林如心陳秋風主演柳靑鍾大呂蔣鏡澄唐麗琳合演昨日起在恩派亞大戲院連映三天云 
出版界消息 
　　本埠戯劇協社前劇本兼排演主任現任事務主任之谷劍塵君於劇學及經騐均甚富足曆年所作劇本計有﹁爲誰犧牲﹂﹁皇后的面孔﹂﹁冷飯﹂﹁狹路﹂﹁半瓶黄藥水﹂﹁好媳婦﹂﹁女性之敵﹂及﹁好妹妹﹂等因愼重創作起處未敢貿然付諸排演或刊印單本刻谷君鑒於愛美劇界之沉寂劇本之飢荒又一本往日故决徇愛美劇界同志之請求先將﹁冷飯﹂﹁半瓶黄藥水﹂﹁狹路﹂﹁好媳婦﹂四獨幕劇彚集出版書面由畫家嚴與今君畫圖書名卽定爲冷飯刻由南陽橋茄勤路新亞公司出版部刊印本月底即可出版云 
　　大上海五日刊自出版以來銷路頗暢第六期於昨日出版内容較前更有精采該報自第四期起加刊集牌零墨一稿後大受集牌癖者歡迎第七期准下星期二出版本埠各報販均有出售外埠如無代派處者可直向上海市中區巡道街一百號該報館訂閱云 
[空門懺語（三）] [  天笑]  
　　以下却是妙師另外報告我的一段事實伊說這便是大家庭制度和舊式婚姻之不良結末伊又寫道 
　　······以上所述亦爲奇巧的遇合居士又將疑我爲造謠打誑乎其實造謠打誑總爲的損人利已我所以把種種事實告諸居士者在我可藉以懺悔並可以警覺世人在居士同爲覺世之人不無供給居士以資料試問尚有何損居士澄心試思便可明白或者造成種種事實以哄騙世人要人家上當爲自已取樂但我之所述於我苦且不暇試思有何樂趣我又何必無緣無故以欺居士居士解人當能悟矣至於晤面一節小庵規矩非常嚴肅非有女子同來男子不能單獨來庵且有種種不便不必着此形迹况我正擬赴漢口女學佛院學習出家人到處爲家雲遊無定他日有緣或亦有會面之期兩度上書本屬多事非女尼所應爲所以然者半爲懺悔半欲借居士生花之筆一醒世人自度度人亦吾佛之旨也此請撰安 
　　貧衲妙蓮合十 
　　妙師投此書後意猶未盡又附一則道 
我從前以爲尼姑都是信佛而出家現在方知除了三分之一是從小出家之外一大半都是悲憤之餘不得已而落髮的或是夫死無依或是婚姻不自由或是失意情場或是家庭拂逆受寃受氣乃將此身投入空門其中很多可歌可泣的奇聞軼事出身呢也各各不同不過佛門平等無貴賤之分一剃髮便大家一樣僅以出家先後爲輩份我先亦以做尼姑爲苦現在覺得反增樂趣安閑自在淸凈無煩惱布衣麤食温飽有餘從没有絲毫愁慮無拘無束念念經拜拜佛種種花果蔬菜做做自已鞋帽等物看看書寫寫字同伴們多同心合意師弟兄勝如姊妹師徒勝於母女談談說說有工作互相帮助從無口舌爭競此種生活與趣眞非世人所知可見事非過不知也 
 
 

Page 14

 
 
1;第一萬九千三百零七號;中華民國十五年 西曆一千九百二十六年十一月三十號
星期二 * *常識 
[一致不一致（人生觀）] [  覺]  
　　吾國之所以紛紛者由於不一致也而各方之所以力征經營者皆欲其由不一致以歸於一致也 
　　然以欲求其一致之故而至於力征經營則愈紛紛而俞不一致不知者以爲此不一致之原因以土地廣大而不易一致也以人口衆多而不易一致也以敎育未普及而不易一致也而皆非也此不一致之原因即起於强欲求其一致 
　　世人但知一致之爲一致而絶未知可以不一致之即爲一致此其所以紛紛也夫苟知可以不一致之即爲一致即萬物並育而不相害道並行而不相背其大無所不容人各安其居樂其業矣尚何紛紛之有 
[食蟹去胆可免蟹毒（衛生）] [  振新]  
　　對菊持螯九雌十雄正在上市之候但不明去胆之食法者每多中毒近如常州惲紳禹九如臯産科醫生楊女士聞皆因食蟹而暴斃均以爲蟹有毒而不知其中毒之由按古稱蟹爲無腸公子妄也何謂無腸旣有腸當然有胆蟹之生理上凡寒毒蟲菌微生物類被蟹吸食後經蟹胆之作用除滋養其肌肉餘則由腸排洩故凡食蟹者必須先去蟹胆即不虞中毒鄙人一家自家叔景芝醫士之警告數十年來從未因食蟹而患病即族中亦互相警戒食蟹必先去蟹胆至今亦從未聞有患蟹病者查蟹胆不論雌雄均生在蟹黄之中間如將蟹剥開即現有六角長方形之白肉一塊因其形如鼈故又名蟹鼈爲外科中之聖藥凡蟹小而胆大者其吸收毒菌更多間有大蟹而胆反小者無論活蟹死蟹祗要去胆即無妨礙蒸熟後食時剥去其胆即可無虞無須活剥食蟹去胆即飲茶湯亦不會患腹痛蟹胆極甜性又極寒故凡胆之甜者必毒如蛇胆亦甜無毒之魚胆則苦取出蟹胆逾數小時即堅硬硬如石河豚必須去子湖蟹祗要去胆一樣原理現在科學日精如將蟹胆一爲化騐即可知其醖毒之成分再蟹胆顔色如發靑黑色則此蟹决不可食如誤食之必中蟹毒蓋此蟹必食多量之毒菌及毒蟲蟹胆無力分秘以致漲殭故食蟹必須注視蟹胆之色白與否亦最爲緊要也（乙種酬） 
[林君之慷慨（道德）] [  徐公達]  
　　里人林秋帆君性謙和樂善好施貧困者常賴其援助顧限於資産未能暢願爲憾近由其友某强以慈善彩劵一條轉售林素惡彩劵欲拒之第念其友力絀於經濟因依原價易焉越日中籤號碼揭曉報端其劵果頭獎也林君額手稱慶曰是天假予手施濟窮困者也因易金歸方擬散結其友之妻忽喘息奔至曰予夫見是日讓君之劵適中首籤大爲懊喪已昏去三次矣言已竟失聲哭林君狂笑曰吾友胡窄量若斯今得此金亦不過遂吾夙願耳因分三分之一與婦曰歸語爾夫此金非爲彼有廼天地間貧困之人者宜設法散佈之婦唯唯去林君於是將餘金遍施窮困里人益德之此事予上月遄里聞諸家人者（乙種酬） 
[我所謂賢明之父母（家政）] [  直心]  
　　親屬觀念吾國最重而父母之愛子女亦以我國爲甚惟愛之不得其道則反足以害之殊爲賢明之父母所不取竊願舉其大綱昭告國人 
　　兒童在幼年時代父母對之必有善則獎勉有過則責罰使兒童得遷善之機位一至學齡當即量力使之入學俾與父母隔絶不致過於溺愛養成其依賴性蓋獨立之精神必於少年時養成之家庭瑣事最好令家人分任弗多雇婢僕必使家庭成爲兒童學習進退應對之實習室則幸福充溢 
　　兒童所寳貴者爲康健與智慧年幼無知之時康健之責父母獨負之衣母過暖食無過飽此康健之原則也珍饈與綢緞亦不使習近爲佳使少年人染富貴氣則志氣將無由振作 
　　舊式父母見聞多囿於習慣以爲施之於曩昔者必可施之於今日故已之所親歷者惟願後之子孫謹守勿渝此不獨增少年人之暮氣阻抑其進取心社會亦將因之無進步矣故賢明之父母對於子女應有深切之期許而留意指導之惟有深切之期許庶能嚴密督促其子女以成社會有用之材若以生兒爲門庭香火計是自棄其地位矣 
　　舊式父母更有二病亟須去除者一則對于子女願于死後予以遺産而不願出資財使之就學一則視子女之嫁娶爲平生大事必竭心力焉爲之代謀其結果中國遂多養而不敎之游民與夫傀儡夫妻之怨偶賢明之父母則不然必預計所可給予之財産使兒女幼時受完全之敎育智識入腹如存金錢于寳庫水火不能侵盜賊莫能刧一生事業取給于是誠最善之投資而愚昧之夫未之思及至於子女之婚姻父母之權僅可監督及將助當事人力所不逮决不能視已之利害爲子女之利害而爲之徒費心計惟賢明之父母始知擇配之事乃子女自已之問題未嘗費心力爲之捉刀致受盡閒氣也（乙種酬） 
[說文詁林之新發明（十字說）] [  丁福保（仲祜）]  
　　說文髮根也段氏以許書眉爲目上毛須爲頤下毛故改髮爲頭上毛也徐承慶段注匡謬以爲誣徐灝段注箋以爲迂余因彼此無所佐證不能定兩造之曲直考慧琳迦葉禁戒經及大般若經音義（六十四卷七頁五卷六頁）髮注引說文頂上毛也段氏改頂爲頭頗得其近似 
 
 

Page 15

 
 
1;第一萬九千三百零七號;中華民國十五年 西曆一千九百二十六年十一月三十號
星期二 * *商業新聞 
特訊 
　　本埠現存標金約三萬條中由近期買户抛定者達一萬八千條 
　　昌興公司之亞洲皇后號輪進口運到本埠各銀行所購美條銀九百七十五根值滬洋一百二十萬元昨提存入庫 
　　昨有美國呢羢布疋七百箱到滬 
　　南美MOmcasa有洋碱五八九四箱運滬 
　　法國白蘭地惠斯格昨有二千餘箱到滬　　孟買訊上月到銀九四三二條由滬去一一一九條 
金融 
[釐價仍在七錢四分關口]  
　　銀拆平平昨早市銀拆較前早大二分爲一錢五分而午市回小五分祗一錢銀行掛牌七分划頭開盤一錢一二分後至白划昨朝鮮銀行向錢業拆進銀約三十萬錢業介欵元六十萬絲欵收出約二十餘萬小總會銀拆七八分划頭白划無人要早市洋釐較前日早市又大七毫半爲七錢四分午市小二毫半爲七錢三分九釐七毫半中交兩行買進洋約三四十萬中國通商銀行買進約十餘萬其他華商銀行買進四五十萬廣建兩帮未有買進新幣一無交易鎭江蕪湖裝來現洋二十餘萬杭州造幣廠裝來新幣二三十萬早市各商號收出公債洋約二十餘萬均付錢業於午市售出故午後略鬆早市成交現洋一萬八千五百鈔票九萬八千價照市減二毫半票划各欵二百三十萬午市成交鈔票五萬八千價照市減二毫半及三一二五現洋無市票划各欵一百七十四萬一千小同行早市做開單毫較前日早市小一釐爲六錢二分九釐午市仍回大一釐爲六錢三分雙毫初大一釐爲六錢一分七釐半午市小一釐二毫半爲六錢一分六釐二毫半銅元早午市均小四千爲三百六十七千 
[未來的金價之觀察]  
　　金價之趨勢究將上漲乎穏定乎抑下落乎此爲世人所最注意之問題倫敦統計週報近曾有長篇專論研究此事據謂此後十年間與其謂爲再漲田寗謂爲下落其研究所得如下（一）近年歐洲各國現金準備額漸減戰前統扯爲六成現祗四成半（二）三大帝國分裂其集中之大宗金貨分散（三）歐洲内外之大多數國家現皆爲金匯兌本位制爭求貯積堅厚之準備金故未來之若干年内當多方吸集（四）歐洲各中央銀行各喜儲存大宗現金此種思想現尚未打破也（五）如無新發見則世界金産額有漸減之傾向（六）生産額及貿易額俱有自然之增加故其所需之現金亦金亦增（七）各國銀行值鈔票濫發之餘以後皆將取謹愼主義（八）銀之用途漸委棄則金之需要必將增加但一六○○至一八五○年間世界之金産額祇值五萬萬鎊而自一八五○年來所增已七倍於此且各國旣皆習用金本位則必更求所以切實合作之道例如（一）因交通之便利其現金之輸點將更狹小（二）普徧的採用現金節約之方法（三）形成一種新的制度僅使數大國實施金本位並絶對的使其自由流通而其他較小的中央銀行以施行金匯兌本位制爲已足故比較觀察終以下落之成分居多也云云 
[標金市面頗活潑]  
　　比上日漲五錢 
　　昨標金頗有變化高低不一英日等匯内部初尚平定後趨緊結果復轉鬆同業續有購結大致套出條子早市增一兩先令揭曉漸落三兩午時復加二兩下午尤堅俏匯市甚緊續增四兩到四百零二兩五錢收盤忽又跌入四百兩關内計下落三兩餘结果比前日稍漲五錢人心不定交易活潑大致求過於供惟福昌元亨等係套頭之家可套六兩七八錢最高七兩零一月份自晨初開比上日收市加大七錢計三百九十九兩二錢繼續漲至九十九兩五錢毛盤回小一兩九點半開先令爲三百九十七兩三錢掛牌勿動九點三十九分降至九十六兩六錢因日金内部趨鬆也十點二十四分漲至九十七兩七錢又跌去五六錢十點半後市面復俏又好起一兩七八錢十一點十三分爲九十八兩九錢斯時日金須討八一七五後因華銀行又賣過八一半十一點三十七分冋至九十六兩八錢入後復漲爲九十八兩六錢十二點左右冋至九十七兩九錢而日金向結八一六二五十二點半收市九十八兩五錢下午開盤三百九十八兩五錢午收神户電日美已加零六二五日英大零三一二五人心遂堅金市頓挺計步高二三兩已超出四百兩之外東匯益緊三十五分計四百零一兩七錢二點五十分回至四百兩零八錢三點二十六分高至四百零二兩五錢四點三刻已降至四百兩關口一雲間僅爲三百九十八兩八錢檯而上賣氣旺盛嗣又加上四錢迨五點收盤三百九十九兩較前天漲五錢查一日間最高低相差五兩九錢登賬三百九十七兩至九十八兩補水亦同飾金五十六元云 
[外滙掛牌仍未動]  
　　内盤稍緊 
　　昨大條向例無電惟十點後路透電訊未有升降神户電日美出價加零六二五餘無更動午電日美進價加零二五日英加零三一二五出價如故 
　　本埠外匯掛牌大致不動僅瑞士加一元計三百十福祿令銀行交易尚旺大致傾各賣出而英美日匯内盤上午鬆而復穏午後趨緊收市忽轉鬆華商金業中續有購買計英金約十萬鎊日金三百餘萬元係套出條子結果較上週六計英金縮一二五美金　二五日金加四三七五人心不定各銀行成交各匯計朝鮮出日金十萬元價八一三七五正金住友三井出一百餘萬元價八一中至八一六二五台灣出十萬元八一六二五華銀行出十萬元八一半銀行互做先令一萬鎊價二個五辨士九三七五下午正金出日金價八一八七五又八二一二五約五六十萬包住友三井三菱出三四十萬元約八二一二五　客出十萬元價八二三七五某行出十萬元價八二二五 
[皖魯洋匯俱見回落]  
　　昨上海銀行内匯行市報告云漢電銀匯漲二錢五分津電銀匯漲一兩五錢洋匯津漢兩埠均未動仍可平匯濟地跌二元平匯靑島跌一元蕪湖安慶各跌四元長沙跌一元其他各埠與前市無甚上下云 
證劵 
[北京九六暴跌五元許]  
　　最低四十元零四角 
　　昨日北京電前塲玖陸現貨開盤四十五元至十一點三刻驟跌至四十三元交易所因已較本塲開盤跌二百元即停市成交六十二萬後塲玖陸現貨開盤四十一元低至四零四高至四二八收四二六成交一百四十餘萬 
[公債交割中各方之醖釀]  
　　開市問題···追金問題···限價問題 
　　昨華商證劵交易所辦理交割自上午九時至下午三時辦畢尚順利别無糾葛 
　　交易所方面主張今日開市免生危險因不開市則不能辦理追證追證不齊則交易所所負責愈重也但經紀人方面即爲此故聞頗有停市運動查京價最低昨到過四十元零四角多方自難釋然矣 
　　滬市昨上午無消息下午暗盤十二月份聞曾到過四十二元半 
　　交易所擬改九六期貨每萬元證金爲一千六百元内分特證（現金）本證（代用品）各八百元又恢復向章改定九六市價上落四元俱停拍聞已擬通告今日當可發表 
　　記者按恢復限價一節驟視之似不合情理該所前因四元限價太寛不免危險因改爲二元以圖市面之緩和今市面杌隉愈甚而又復定爲四元則以京價較滬市（上星期一）記帳價格相差幾達十元（滬記帳價十二月期五十元四角一月期五十三元七角）如仍爲二元一追則十二月期僅能追二百元即十二月期由五十元零四角追至四十八元四角若定爲四元庶可追至四十六元四角再一日即可與京價無大上落此在交易所方面固不能不謂爲臨機應變之適當手段也 
商情 
[雙童鹿直貢呢暴漲五釐]  
　　東貨一部分略好···歐貨仍滯 
日來疋頭市况仍無佳象間有一二種似稍上漲尚難站定蓋時局不寗本無看高之可能也東洋貨直貢呢自跌價後頗有反動走勢略佳尤以下身貨爲最價略起色而其餘依然下落歐貨仍停頓號家手内合銷者大半已罄舊存貨終難出脫客帮如天津濟南等處略有購入川帮復行採辦惟抵零星蕪湖安慶停頓已有多日昨急需者又稍添補徐州南京等處有少數買進汕厦交易稍活但較前減色不少本街仍平淡就各路銷場而言走銷仍以直貢呢爲最多因見價已跌至底盤故均有囤積之意也黑花絨因銷胃呆滯略軟阿我以又跌二釐半丈八川和歌山均已售罄直貢緞天錫財源售價甚亂自三錢零五釐至三錢雙童鹿直貢呢甚勁晨售二錢三分七釐半午後卽須四分因存貨將空來源不接之故别牌無甚上落白貨仍軟西疋漂布本街略有辦進均七八兩之貨多轉運溧陽常州等處細絲羅緞北帮有少數購去公益八面威風五錢二分半麥邊全福圖五錢半板綾銷場日减價尚未定泰和遊春雙採花等牌仍售二錢八九分 
[洋米已到四萬餘包]  
　　昨日洋米市况較軟因有新到四萬餘包也此中由國外來者計由格來恩號一船泊南市十六舗大通碼頭計裝西貢米二萬一二千包係日商鈴木洋行來貨其餘一萬一千餘包係由漢口退還者計裝由温州祥泰岳陽等英日商輪來申尚有法輪麥辛介號進口運到西貢米七千四百包已在黄浦碼頭起卸 
[東糖又開出一萬五千包]  
　　糖市轉定 
　　昨日糖市爪哇到電近遠各期均小一八七五古巴現糖來訊未有升降紐約期糖十二月份小三分明年三月份小一分五月份小三分日匯内盤結價爲八一五本埠公會期貨劃盤初市尚稱平穏本月份開價八兩五錢七分五十一月份爲八兩七錢半正月份九兩一錢半惟成交極稀一盤續鬆本月份爲八兩五錢二分五十一月份八兩七錢二分半正月份九兩一錢二分進出兩方漸就接近交易尚盛迨後聞傳及標金轉漲買氣爲之益振收盤時本月份八兩五錢半十一月八兩七錢半頗爲堅挺而正月市氣反寂爲九兩一錢二分半仍無更動現貨劃出依然靜寞Ｎ嘜價八兩五錢半ＴＫＹＴ嘜亦八兩五錢半上擋ＹＰ嘜八兩六錢ＹＲＯ嘜八兩四錢二分五明治廠又開一萬五千包價仍爲日金十元零四錢五分期訂明年西二三月交貨當卽分通頗屬俏利統手氷號口喊大須七兩五錢地球討七兩七錢際此時局紛擾市氣沉寂之時殊難開出也 
[呢羢穏固之由來]  
　　昨呢羢市面穏固公會人心頗爲樂觀緣天時尚未嚴寒大衣　早上市而實穿禦寒之時尚未到本街大衣店只有定貨門莊現售仍少故年内大衣呢尚有一批交易也更兼該項厚貨今庚確甚缺乏故價格較他貨爲堅固餘如元藏嗶嘰·雜色華達呢·深褐色花呢等價格堅穏本客帮進胃仍佳走銷甚迅速况多　强有力者且有人同號家暗中吸收屯積公會市面愈見堅挺公盤詳市價　 
[棉花來源可無阻碍說]  
　　紗花俱疲 
　　昨紗布交易所因本月終辦理交割手續停市市上寳銷仍無起色因時局嚴重銀根奇緊外棉不穏人心虚弱故市面異常蕭索川帮因價便宜購辦十六支飛機紗三百包十六支三羊五十包行情極廉其餘内地烟台牛莊漢口廣東汕頭等帮買去各紗三四百包行情漲跌二錢五分兹將各帮做開之價錄　 
　　四二支陽鶴二三四·五○二十支五福一二六·○○小包十六支豐年一三九·○○二十支立馬一四五·七五二十支牧羊一二六·二五小包十六支飛機一二○·○○二十支鴻禧一三三·○○十六支胭脂虎一二○·七五小包十六支三羊一二五·○○二十支本年一四二·五○十六支人鐘一二四·七五十六支藍鳳一三三·○○二十支水月一三五·○○十六支仙桃一三三·七五十二支雙鳳一二五·五○二十支雲鵬一三四·○○十六支日光一二九·五○十支帆船一二○·○○昨日大阪三品期紗市價照錄如下 
　　前市開盤收盤比較上日前市開盤收盤比較上日十二月期一七八·七○一八○·一○漲一·四○三月期一八四·九○一八九·五○一·六○一月期一八一·九○一八二·七○一·五○四月期一八五·○○一八五·九○二·○○二月期一八三·九○一八四·五○一·六○五月期一八五·五○一八六·五○二·三○又上午九時半大阪現紗電二十支藍魚一百九十元跌三元合申規一百五十九兩一錢二十支紅財神一百七十七元漲一元合申規一百四十八兩二錢十六支福島一百七十元漲一元申規一百四十二兩四錢十六支三馬一百六十八元漲一元合申規一百四十兩七錢 
　　又電棉紗現貨市中雖無活氣人心却極安定中等二十支十一月期呌價爲百八十二元較前日漲起一元昨三馬二十二支精細紗現貨價二百二十三元鐘十支一百五十八元等均有相當成交本埠期棉亦因交割停市公會現棉生意極呆滯廠商態度頗冷市面非常蕭條據業中人云奉軍報載有緩行南下消息來源可無阻碍昨接漢號電云該處存棉十分充足打包廠工潮完全解决現已一律開工以後可大批抵滬故人心平疲碼頭到陜西花一千二三百件通州花六七百包姚花因隔星期無到頭現貨祗有姚花成交一百件價二十八兩棧交 
[美棉估計激增後之世界棉市]  
　　孟買上週市價在美棉政府報告發表以前即甚疲弱日商雖積極購進近亦頗有戒心大陸方面之需要不佳廠商嫌現貨市價不合目下市價因新棉到貨不湧而買户需要甚急比較稍高棉區天氣良佳奥姆辣甘地虚及聯省等地之棉質頗爲滿意　　利物浦星期一發表之美棉報告數量甚大惟此間市價依然堅穏小量之抛售均爲同行所吸收衆意目前低價一經穏定即足引起買户之注意埃及棉需要寥寥 
　　埃及棉截至上週止九月一日起收數累計爲三○七六○○○康泰九月一日起輸出累計爲一六一二○○○康泰週末現存爲二五七○○○○康泰 
　　印棉上週统計如下（單位千包） 
　　前週上週前週上週 
　　九月一日日收數累計九二一一八輸往歐洲四五五四週末現存一九九一八六輸往中國八八九月一日起出口累計八一九六輸往日本二五三二 
[烟塊煤屑成交五千四百餘噸]  
　　昨各種烟白塊煤去胃頗呆統計成交一千八百六十餘噸以三號烟煤塊占最多約七百三十餘噸頭二兩號七百五十餘噸白煤各貨三百七十餘噸惟各項烟煤屑客帮廠家辦進均旺昨市場總共成交﹁撫順·新手·紅煤·芳雄·三赤·崎户·福崗·高松﹂等屑有三千六百餘噸之多蘇錫兩帮辦去最旺本埠各方亦有一千五百餘噸云 
[食米旺到辦客俱觀望]  
　　洋米津甬有去胃 
　　洋米因新到後人心向背市有急轉直下之勢本街已停止進辦待其下跌乃有寗波天津忽以採辦聞下跌不已之洋米又因此稍站計由寗波帮去茄佛米二千二百包天津帮去西貢一號米三百包二號三百七十餘包本街以洋米新到大批觀望故昨日祗去現西貢二號二百包期米則成交回籠米二月份一號西貢二千包小絞三千包 
　　閘北因天雨斛出不多售開中關見軟惟人心仍異常虚弱市價斷難立住白粳高貨照舊中關略跌數分杜秈埠秈到貨較少價無變化變元薄稻去胃甚鮮價又跌近角廠家客秈貨主扳價不願賤脫買方亦少過問價小數分滬南市况辦商方欲採購河貨存積充足因而停辦實銷仍呆售聞高貨平定中關續跌數分運到米船南北共三十七八號 
[粉麥又隨洋麥齊跌]  
　　粉昨日粉市回軟因洋麥價跌廠方抛出買方售結市面隨疲上午開市各月份均疲小分外午後因有北洋帮採辦現期遠期亦爲帶好收市價除二月與不週末相同外其他各月份均小二釐半但以國外市市况不佳後市尚未必卽能樂觀也幸客帮辦胃漸佳市面或能帶堅 
　　麥小麥期貨因粉廠反出近期人心震動原議收進者亦將停止故上午近期轉好後有廠出與止收之訊近遠期一致下跌而本月份跌勢尢猛上午開價四兩九錢七分收市跌至四兩八錢半一月間小去一錢二分卽比上週收價亦小一錢十一月份帶小七八分計爲四兩八錢九分正月份四兩九錢七分三月份四兩九錢三分收市 
[南北貨之希望在下月]  
　　内地開兌 
　　邇來南北貨市况益見寂靜各帮竟鮮成交惟上旬曾有一度漲　而今倐蕪生氣良以貨價太高時局又不靖轉運維艱杭嘉上江各屬雖有採胃因車運停頓裹足不前出口各帮粤閩稍有裝辦其他俱少採購市况淸淡各價轉賤但望下月内地開兌交易果能　　發展則該　前途尚有望焉鷄心紅産地存積頗富因車運阻塞乏　　運申市存祗愈見稀薄昨廣帮出九兩八錢之價搜辦殆盡已告斷擋後到尚無確訊桃玉漢口到源大旺前後運到三百餘箱申帮因價太昻無進意據電訊跌至二十二兩尚未開通申市爲三十一兩回至二十七兩矣 
靑餅走銷不暢價續賤昨濟南餅已售五兩八錢次貨售四兩六錢且鮮受主天津紅棗津地杜生仁來源已斷市價趨升申市以走銷寥寥市仍不振昨中昌源馥興祥開出數票稍見回漲南瓜子内地及甬帮貪價廉紛紛採購現申底已稀後市或須上升龍口扮南洋帮稍有採購内地本街成交仍稀行貨存積甚充行售稍廉爲二十二兩至二十一兩五錢木耳漢中雖見　動划申仍難合算昨訊谷耳爲六十五兩興耳上莊六十六兩四錢次六十五兩八錢四川耳須六十九兩申市無甚變動普通貨售七十三四兩各行本牌耳七十五六兩惟原貨本耳亦須七十五兩上下市象平平灰棗貨稀漢訊市　難鬆近有開出價十兩零八錢至申仍難合划湘蓮昨漢訊到津市貨三十件做價十九兩四錢桂林枝大來開出一批貨品中中色佳身乾惟肉氣較次價三十兩 
[絲經僅有零星交易]  
　　日莊囤積白絲頭 
紐約里昻兩處期絲電報仍無轉滬僅英倫稍有點品交易由泰和安利兩英莊抛成高等白廠經細條份二十包日莊所進之上身八繭　經一百包早已抛售與美綢莊擬俟灰經價廉再行補購嗣因灰絲商態度堅挺市面有漲無跌加以限期將屆祗得抵補後市尚有二三十包之進胃正在談判中今日當可成交白經黄絲仍停滯横濱生絲現貨昨日毫無交易兼以期市交割方了年終結算又迫在眉睫買賣雙方均無積極進行之意絲頭下脚因海外逐步下落駐滬歐美各莊均抑價致華商虧折甚鉅日莊乃乘機團積白絲頭而存底較薄故尚平定横濱絲屑市况歐洲三館帮向批發處搜　樣本補充交易意外濃厚人氣續進良好云 
[十一月期紗花之交割數]  
　　人標一八○○包···漢標一八二○○担 
　　期紗人鐘標紗月初價開一百三十二·三兩旋以時局日趨緊張實銷呆滯金融奇緊市上存貨濃厚業中人異常悲觀大衆傾向抛賣市况頗有江河日下之勢故在二十號左右最低價曾至一百二十二兩一錢月末賣方鉅户鑒於價格便宜外面雖無現銷亦不願交貨紛紛購進抵空而回漲二兩餘結果交割價爲一百二十四兩額數計一八○○包總值銀二二三二○○兩交割品孔雀三五○包雙象三○○包飛機二○○包藍金魚一○○包人鐘鴻禧三羊各五○包實行交割共計一一○○包餘有七○○包係自行交割交貨者俱係廠商兹將交收兩方經紀人及牌號量數分誌於後 
　　交貨三號永裕五○三○號怡隆二○○ 
　　一三號愼康一○○三二號昶記三五○ 
　　一六號公大六五○五七號九成五○ 
　　二○號同五○五八號義餘五○ 
　　二二號泰生康二○○五九號和大一○○ 
　　收貨一號恒大四五○二七號榮興一○○ 
　　一九號達記五○六號泰興二○○ 
　　二四號明德三五○四九號頤大五○ 
　　二六號天隆六○○ 
　　期花漢標花月初價爲三十兩○四五錢後以時局空氣惡劣廠商無進胃出口又無活動之氣良以匯票步縮漢口存棉又甚厚市價極廉來源日踴美棉生産增至一八三九九○○○包以外人心異常空虚市况愈趨愈下故在中旬末最低到二十七兩五錢嗣至月末賣方鉅户解進之貨品格稍遜不合退下同時漢方打包廠發生罷工風潮市氣驟挺買氣濃密回漲兩許結果交割價計二十八兩五錢總值銀五一八七○○兩交割數計一八二○○擔内中多屬漢花交貨者均係漢帮收貨東棉占多數兹將收交兩方經紀人及牌號量數分述於後 
　　交貨一○號恒益二○○三三號仲記九九○○ 
　　一七號茂記四○○四五號恒德三○○ 
　　一八號公記二二○○五六號長豐五○○ 
　　三○號怡隆二○○六八號信誠二○○ 
　　三二號昶記五○○一○六號玉成三八○○ 
　　收貨一號恒大二○○三一號鼎興二○○ 
　　二號昌記一○○○三三號仲記八○○ 
　　一○號恒益四○○三四號瑞元九○○ 
　　一八號公記二五○○五六號長豐一○○○○ 
　　二六號天隆二二○○ 
 
 

Page 16

 
 
1;第一萬九千三百零七號;中華民國十五年 西曆一千九百二十六年十一月三十號
星期二 * *   
 
 

Page 17

 
 
1;第一萬九千三百零七號;中華民國十五年 西曆一千九百二十六年十一月三十號
星期二 * *[本埠增刊]  
[各團體消息]  
　　儉德會創設兒童歌劇部儉德儲蓄會近鑒於藝術與社會團體及個人生活關係甚重而在兒童時代施與審美的敎育尤爲重要實有提倡之必要前當老靶子路新會所落成之時曾請黎錦暉君爲該會所創辦之儉德公學編成兒童歌劇﹁三蝴蝶﹂一本於九月十一日至十八日該會紀念游藝大會接連表演八晚極博得觀衆熱列之歡迎﹁三蝴蝶﹂之名以及靑天高尚之曲幾已婦孺咸知本外埠各女學小學競相仿效相率表演幾乎風靡一時該會鑒於兒童歌劇成人之深特與黎君商確將該會附設之新樂團及兒童部二組作竭力之發展新樂者即黎君所創辦之明月音樂會表演三蝴蝶所伴奏之交響樂也合中西樂器於一堂同時並奏實開音樂家之新紀元近以歸併儉德儲蓄會擬訂章程從事招集團員該會之兒童部向分兒童圖書館·兒童游戲部·兒童浴室三組近謀發展起見即請黎君籌劃創設兒童歌劇部合兒童及新樂團二組專以敎授兒童歌劇並由黎君親自敎授嚴工上嚴箇凡楊九寰王兼善諸君補助進行該會爲謀兒童審美的敎育之發展甚願聯絡上海各小學女學合作現黎君親住該會與建設科長沈公謙·宣導科長胡惠生從事計劃各小學有願加入者可與沈胡黎三君接洽云 
　　邵亮熙君赴歐留學邵君亮熙字友農江蘇武進人曾卒業於省立第四中學高中部嗣入南通農科大學農藝系肄業各科成績均極優良而於稻麥花卉尤所喜悅歷年研究頗多心得然邵君不自饜足仍思深造復自備資斧於本月十九日乘大來船放洋赴歐擬至意法諸國研究稻麥及園藝爲期約計四年將來回國後必大有裨益於我國農業前途也 
　　培德足球會與文華足球隊之球戰星期日上午九時半培德足球會與文華足球隊相约在持志大學球場作友誼之比賽公證人爲梁廣揚君銀角一鳴雙方開始攻擊上半時爲二與零之比下半時爲八與零之比結果爲十與零之比勝利屬於培德云 
　　商務與立達之球戰聲商務印書館同人俱樂部與江灣立達學園足球隊於日昨作友誼比賽於立達球場下午三時銀角一鳴開始攻擊商務内衛與前鋒極見聯絡立達攻守亦頗不弱結果爲四與三之比勝利屬於商務云 
　　婚禮誌張君士俊畢業於南大高中爲前淸沙市知府祖華君哲嗣年甫佩鐫品學兼優昨午二時由張志仁陳蘭生兩君介紹與華興建築公司總理金志雲君之長女公子愛琳女士行結婚禮在卡德路張君住宅往賀者有馮建維王雲圃張一鳴等二百餘人婚後並由趙瑞生攝影聞張君現爲三星牛奶公司董事金女士爲民生女學高材生云 
[各商店消息]  
　　新新公司洋雜部及音樂部之新貨洋雜部新由歐美運到大批各種呢帽絲絨帽纯羊毛羅宋帽純羊絨喼帽北元五角十元零五角十二元五角一百十二元五角斯德森呢帽由十五元五角十六元五角十七元五角十八元五角十九元五角伯納廠呢帽十九元五角二十元零五角别德士卑呢帽由七元五角至八元五角德國别勞呢帽由七元五角至八十二元五角意大利波士羅連呢帽由一百十二元五角至十二元五角美國伯納絲絨帽三十七元五角斯德森絲絨帽三十元五角路璧廠絲絨帽二十九元五角至三十二元五角奥大利名絲絨帽由四元五角五元七角五分九元九元五角十二元五角十七元五角十八元五角十九元五角二十元零五角德國名廠喼帽由十二元五角十七元五角二十二元五角二元五角二十七元五角三十二元五角五十二元五角七元五角八元五角北口外皮帽由五元五角六元五角七元五角十二元五角十四元五角十五元五角二十元五角三十七元五角四十五元五十五元六十五元七十六元五角八十五元一百零五元一百二十五元一百八十五元二百二十五元二百七十五元三百二十五元音樂部新到大批各種唱片京粤各調俱全特别廉價壁架每張一元五角五分大中華每張八角五分高亭謀得百代等唱片莫不從廉出售中西音樂如凡啞林美得林等尤特别削價自造本牌唱機式樣新奇逈非昔比價目格外從廉以答顧客雅意 
　　先施公司洋什部最近運到國外及廣東香港各種男女莊陽傘極爲齊備計法國蛇木陽傘每把十八元半鋼柄包金陽傘每把十三元半車厘木男莊綢傘每把七元半法國士的克陽傘每把八元老牌泰隆陽傘每把二元九角半香港本牌冲綢傘每把二元八角半白鋼彈璜傘每把一元八角半輕便角頭女傘每把一元四角半竹套彈璜女傘每把十九元半各種顔色女綢傘每把一元二角半至十五元半福州紙傘每把自三角至一元一角半云 
　　麗華公司新到大批各種冬節禮品麗華公司新由外國運到各種冬節禮品如外國爆竹罐頭食物糖果餅干雪茄香烟各色美酒冬節玩物華洋銀器時式手袋等經已陸續到齊五光十色陳列舗面任人參觀非但貨色鮮美而價格甚低廉故日來顧客購者頗衆云又三樓音樂部新到大批壁架粤調唱片如假神仙萬古佳人吊孝娘銘心鏤骨上卷東洋留學生歸國等音韻皆晰動聽并印有曲本隨片奉贈云 
　　美富參號之減價聲南京路五福弄口美富參號直接由各産地運到大宗參燕銀耳各種補品自本月二十一日起切實廉價三星期兹聞日來營業非常發達天雖陰雨而遠近顧客仍是紛至沓來推原其故因該號爲北市著名老店久得社會信仰近又舉行特别大廉價更爲發達聞此减價五日中每天統扯約售洋五百元左右間以吉林大山人參與罐頭參片官燕粉等銷數爲最多云 
 
 

Page 18

 
 
1;第一萬九千三百零七號;中華民國十五年 西曆一千九百二十六年十一月三十號
星期二 * *　　妙機公司明天減價北四川路仁智里口妙機公司由明天起舉行冬季大減價二十一天並備有精美冬令化妝品及曼陀時裝美女月份牌在減價期内分贈主顧以示歡迎云 
　　惠羅一元貨今日截止南京路惠羅公司日前發售一元貨以來購者踴躍幾如山陰道上應接不暇致後來者均抱向隅各界以一元確係廉美機會難得羣相要求繼續發售該公司爲酬答顧客起見特再展期兩大所有各項貨品如玻璃器皿金屬物品時新衣料服裝用品及日用什物等祗及原價之半或四分之一顧　選購莫不異常滿意聞一元即於今日截止購須從速云 
　　靑年會西餐部之近訊四川路靑年會西餐部淸潔衛生爲海上之冠邇來營業尤爲發達近爲優待顧客起見特定於十二月一日起凡惠臨公司大菜者奉送甜饅頭及檸檬茶以酬盛誼云 
　　大陸雅霜銷數猛進大陸雅霜久負盛名在化妝品中無不知有雅霜香氣文雅歷久不散是其特色因是男女界起熱烈之歡迎本年銷數旣較往年爲多而每日出貨踵趾相接此往彼來大有供不應求之勢又該號新到大批德國暖水壺價廉物美頗爲各界欣賞云　　福利公司之玩具世界福利公司之玩具世界於今日正式開幕中西來賓擁擠異常尤以兒童爲衆其玩具之新頴爲滬上所罕有五花八門奇巧美麗誠海上少有之玩具世界也聞爲競爭計定價特廉中華顧客優待再打九折並有華職員招待云 
出版界消息 
　　北新週刊十五期北新書局出版之﹁北新﹂週刊注重出版界批評并討論出版事業如印刷裝訂之藝術校對事務之實際等均甚精到且甚有興趣但在大體上該刊多多批評文字作品現在在第十五期上注目於小學敎科書詳言改革方法發行地寳山路該局四馬路光華書局等處均有發售 
　　法政月刊出版預告法政大學近以國内出版界對於法政等類之雜誌尚屬罕覯爲應時勢之需要計特創辦定期刊物一種定名﹁法政月刊﹂由該校學生會出版部主任張學伊陸起等主編其第一期業已付印下月初十日即可出版内容有樓桐孫之﹁法國憲法上之大總統職權﹂·郭元覺之﹁論刑律修訂各問題﹂·陶彚曾譯﹁蘇俄民法繼承法條文﹂·及張學伊之﹁中國女子參政問題﹂ 
等二十餘篇材料極爲豐富約有六千餘面聞僅定價一角已約定本埠光華泰東民智有美堂等書店代售云　　旅滬廣東報定期出版旅滬廣東報定於十二月二日出版聞該報主任爲程辟金其他撰述人物多爲廣東有名學者程君著作頗多尤多﹁老子哲學的研究和批評﹂一書爲最有價值（民智書局印發已三版）彼近日極力提倡國民經濟該報出版時對於此點將有所發揮云 
　　格言精粹已出版退思社自贈送格言精粹一書後各處預索者有黑龍江湖南奉天直隸山東安徽廣東江蘇浙江等省幾有應接不暇之勢今書已出版一一付郵並聞該社以索者踴躍將書添印若干凡愛讀格言諸君欲索者附郵一分書明詳細地址投代理處北京路一零二號中華銀行錢雲濤君即可寄奉 
　　語敎促進會編印新書報全國國語敎育促進會編印﹁國語月報﹂第一期内容異常豐富該會副會長吳稚暉先生有﹁封面談﹂一文尤爲雋妙準於十二月一日出版凡該會會員一律贈閱非會員只收回成本大洋一角寄費一分又聞該會爲供明年一月各地舉行國語運動紀念會之參考起見特添印﹁全國國語運動會刊﹂第一第二兩期數千册函索每兩册只須郵票五分再國語羅馬字業已公布該會爲便於各界研習起見特請編輯部郭後覺君編輯﹁國語羅馬字﹂一書内容除公布之拚音法式外并有﹁國語羅馬字先生底歷史﹂·﹁閱者須知﹂·﹁字母歌﹂·﹁拚音文字示例﹂多篇以及﹁國語羅馬得字母讀音與别種字母對照表﹂註釋詳明每册定價大洋一角五分八折發售日内即可出版云 
　　中華圖書集成公司新書廉價海寗路錫金公所對門中華圖書集成公司出版各種圖書兹爲優待讀者起見特將新出各書廉價出售如國文百日通每部一元官場怪現狀每部九角陸稼書演義每部八角夢學全書每部五角各書售價比較平時减少十成之二三云 
[星相訊]  
　　菱淸女相士因原處有改建訊特於前日遷於舊居東首大舞台西二百二十八號半照常觀相云 
　　名相家張安邦來滬當代名相家南通張安邦名聞大江南北兹應滬人士之邀請特來滬上現下榻南市大達碼頭興盛旅社聞名往相者絡續不絶云 
[啟事]  
　　劉悟誠君鑒蘭心戲院在博物院路此復（記者） 
 
 

Page 19

 
 
1;第一萬九千三百零七號;中華民國十五年 西曆一千九百二十六年十一月三十號
星期二 * *[劇場消息]  
　　東華開映綠菊影片與﹁愛國熱﹂東華大戲院院主丁君嘗以自種之菊出賽于上海蒔花會得獎極多尤以其中綠菊一種爲最名貴特由英美烟公司電影部派人攝製電影新聞片定于今晚在東華大戲院與﹁愛國熱﹂名片同時開映﹁愛國熱﹂名片由著名小說﹁無國之人﹂改製而成備有特别學界優待劵無論何座一律小洋四角連演三天座滿極早淸晨即有電話來定座者云　　民新赴港攝影團消息民新影片公司自﹁三年以後﹂一片攝竣後繼起者爲﹁海角詩人﹂﹁復活的玫瑰﹂二片該二片係以港澳海島爲佈景該公司不惜耗用巨資由監理黎李兩君及導演侯曜率領劇務人員前後往香港澳門及華南一帶攝製便道時或前往中山縣翠亨鄉（孫中山誕生地）攝取該鄉景物及孫中山故居以備將來攝製﹁孫中山﹂一片之用云又該公司﹁和平之神﹂一片前由李應生君携往香港放映營業在中途西伯利亞丸放映時中西人氏觀者環集多譽該片可媲美歐美名作結果二西人因欲奪取該片香港租映權互出高價競爭甚烈云 
　　中央明日開映禮拜堂婚變美國電影明星中有李健那但男ReginaldDenny以擅長滑稽表演爲名風采體態不亞已故明星范倫鐵拿現隸環球影片公司專演滑稽言情劇﹁禮拜堂婚變﹂WbatHappenedtoJones一片即但男入環球後最得意之作此片劇情雖稱詼諧而不趨胡閙於逸趣中又有諷剌意味嘗開映於愛普廬見者皆稱之現由中央影戲公司租得並請潘毅華君譯述華文字幕逐段於片中映出譯文皆取原意亦頗詼諧聞明日（即一號）起在中央大戲院連映四天云 
　　連環債最後一天大中華百合影片公司新片連環債爲朱君瘦菊得意之作描寫社會上之風流孽債循環不已由六大明星表演莫不淋漓盡致近在中央大戲院開映雖連朝風雨觀衆仍極擁擠今日爲該片在中央映演之最後一天 
　　紀﹁連環債﹂﹁連環債﹂是大中華百合影片公司﹁探親家﹂之後最近的出品朱瘦菊所導演的凡看過﹁風雨之夜﹂的觀衆們一定承認朱君的導演的手腕靈敏思想精細能有引人入勝的本領這就是朱君高人一等的地方並非是在下恭維他實在是大家公認的了﹁連環債﹂昨日公映於中央戲院七時馳車往觀已無插足的餘地可見朱君導演的片子號召力了宇宙是一個大債場宇宙中的人民不過是債場中的一分子罷了循環的討債豈是王在東同徐明黄徵嗎子女對於父母妻對於夫也是討債所以俗語﹁不是前世的債主今生不能成爲夫婦子女﹂所以天下的人們皆是循環的討債啊不過子女對於父母妻對於夫的討債局中人都還個個地快樂以爲敎養子女是應當的事誰知即是向你來討債的哩看朱子瘦菊所述的本事﹁他三個只算輪流還債這種事世界上最多而局中都還個個自得其樂呢﹂這幾句話多麽地切實沈痛寓意是何等地深刻啊再加以穿插新頴選取演員得當如王謝燕周文珠湯天繡都飾劇中的要角大家公認有銀幕的經騐而湯氏雖經騐不深然表演也有獨到的地方可與周王並肩所以表演深刻而又帶有滑稽的意味所　才能 
 
 

Page 20

 
 
1;第一萬九千三百零七號;中華民國十五年 西曆一千九百二十六年十一月三十號
星期二 * *博得衆人的掌聲不絶深刻觀衆們的腦府了分幕光線皆臻上乘總之﹁連環債﹂是一部成功的作品也可以說是朱君的心血溶成的了所以看罷歸來樂而爲之記（自有） 
　　爲親犧牲將攝竣明星公司第一組導演張石川初擬攝掣﹁無名英雄﹂嗣因男主角張慧冲自已導演之﹁奪國寳﹂尚未完全故將﹁爲親犧牲﹂提前攝演女主角張織雲男主角朱飛均異常賣力因石川君急於成功有時午前攝取外景午後攝演内景畫夜工作毫無休息此雖石川之精神偉大然亦可見該公司演員之盡忠職務也聞﹁爲親犧牲﹂自開攝日起至今尚不滿十日而已攝成五分之四日來天雨綿綿不絶工作稍有停頓只須天氣放晴三兩日内該片即可全部告成也 
　　范倫鐵諾绝作最後一天范倫鐵諾絶作﹁後部荒漠刦美記﹂自在卡爾登開映後已觀過該片者莫不稱之爲范氏作品中之最佳者今日爲此片開映最後之一天明天起將另換他片故未覩該片者今日爲最後之機會云 
　　北京大戲院加演﹁淘金記﹂一天北京大戲院自開映淘金記以來雖連日天雨而觀衆猶擁擠異常日售滿座致後到而未得一覩者甚夥紛紛要求續映數天該院原定於明日（一號）起換映世界偉片﹁情絲自縛﹂兹以情不可却特加映（禮拜三）一天價目照舊云 
　恩派亞開映失意英雄之盛况恩派亞影戲院現在開演之失意英雄表演入微觀衆激賞連日賣座頗盛聞祇有今日一天明日開演小孝子云 
[天氣報告]  
　　徐家滙天文台昨日下午四時三十分氣象預報云天陰海濱有霧山東四周及黄海之上有稍强之東北風至西北風不等東海風無定向又昨日下午三時前二十四小時内本埠氣温最高六○一最低五·八去年同日最高六一·二最低三九·九 
[本刊啟事]  
　　投稿諸君注意下列各事 
　　（一）文字用洋紙抄寫勿書兩面以免排版時有錯誤 
　　（二）來稿勿用横寫 
　　（三）圖畫及文字之附圖勿用鉛筆及藍水繪畫因不能製版也 
 
 

Page 21

 
 
1;第一萬九千三百零七號;中華民國十五年 西曆一千九百二十六年十一月三十號
星期二 * *　　評﹁後部荒漠刦美記﹂范倫鐵拿生前所演的末一本片子是﹁後部荒漠刦美記﹂今開映於卡爾登前部荒漠刦美記也是他主演那劇的女主角我現已記不淸是誰不過由後部正劇前的一張﹁敬謝愛麗斯（ＡgnesＡyles）女士致本劇和致范倫鐵拿之誠意﹂的字幕看來大約是伊主演的爲求逼眞起見後部的息克夫婦二角仍由前部的原人擔任然而愛麗斯在後部中飾息克的妻子就冠了一張謝伊的字幕後部的女主角是彭開彭開演的片子以前上海不知來過没有在這片中演的實在稱責而且面貌也生的很美不愧飾了那阿汗一見就傾心的舞女約史明約史明雖是一個舞女却並不如阿汗的僕人拉麥丁所說﹁像一般的舞女一樣伊騙了他（阿汗）﹂其實伊非特没有騙他連任何男子也没有騙過因爲伊操舞女的生活是被逼的並非出於伊的本心在遇阿汗的以前伊還没有開始伊的浪漫生活在月下的殘墟中一對初次密約的戀人相遇了他們接吻他們擁抱然而他們並非不知味般狂吻他們有鑑賞吻的閒味看他漸漸地漸漸地由手而臂而肩而額而面終而脣對着脣地甜蜜地一吻擁抱了伊請他將那槍放在地上然而那知就爲此被擒阿汗被擒後聽了他的情敵的謊話﹁你還以爲伊眞的愛你嗎伊不過引誘你來做俘虜的呀﹂就相信了雖然他並不因此忘了他對伊的愛只要看那﹁他身上創傷是很速的全嫌他腰上備的那支槍不能使他們擁抱的緊緊地伊便愈了﹂的字幕便可推知他的心的創傷却不容易全愈約史明呢伊眼見伊的戀人被擒自已又給人看守住莫說去救他便連着他一看都很難好容易待人全睡寂了伊偷偷地離了篷帳去看伊的戀人可是那時他已被他的僕人救回去伊撲了一個空無可奈何只好以他贈伊的戒指自娱後伊重見他時他旣這樣的冷被他刦到了他的篷帳後又是那般的無情伊只好以﹁我恨你我恨你﹂自已解嘲並求﹁阿拉你帮我恨他﹂（阿拉是他們的神）這一句簡單的禱告深深地表明伊實不能恨他待他的僕人給一袋錢打發伊走時伊眞有些恨了擲去了他贈伊的那枚戒指然而過了没幾分鐘伊便似有意似無意地又去撫摩那戒指才想起已擲去於是又去尋找那又苦又甜的唯一的紀念物伊的愛他正不必用﹁我愛你﹂而任人都可以看的出來了再范倫鐵拿的化裝很神妙息克父子兩人幾乎看不出是他一人兼飾的還有跳舞班中的小丑很能引人發笑觀衆緊張的情緒有了他才能時得舒展一下（三昧） 
 
 

Page 22

 
 
1;第一萬九千三百零七號;中華民國十五年 西曆一千九百二十六年十一月三十號
星期二 * *   
 
