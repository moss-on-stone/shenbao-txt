# 1884 - 42 - 4903895

 

Page 1

 
 
[招請賣報售及採訪時事人] 　[  申報舘主人啓] 　　　　 
　　廣東爲極大省會仕商雲集本舘現欲請一友人在穗垣代峭申報及點石齋申報舘兩處所印之書籍如有粤友願辦此事祈來本舘面議一切惟須在上海覔一殷實大鋪作保方可訂定也又欲另請一友在粤垣採訪新聞務須眞實不虚措詞明順修洋面議此布 
[點石齋各書籍出售價目] 　 
　　點石齋石印各書均在上海三馬路大禮拜堂南首申報舘間壁申昌書畵室出售今將每種價目列左康熙字興前後漢書四元五角耕織圖實洋五角水流雲在軒試帖洋三角華英尺牘二角五業畵每部連夾板洋一元每部四本實洋一元八角史記實洋二元五角華英字典洋五角竹紙晚笑堂畵傳二角八帝鑑圖說洋六角綢面明狀元圖考一角五又每部一本一元六角臨文便覽三角五分聖諭像解洋五角國朝詩别裁洋一元六角子史精華洋二元薛氏鐘鼎欵識連板一元又每部二本一元七角廣陵名勝一角五分簡明目錄七角五毓秀堂畵傳實價洋一元淵鑑類函十一元寄售四書味根錄一元半外國裝訂每部一元八角三國志演義二元四廣治平略洋五角於越先宣圖傳二角五分篆文四書七角五刧火紀焚實價洋一角五大號外國訂一本洋三元縮本字彚二角五分萬壽盛典洋五角華英文字合璧二角五分泛槎圖價洋一元思痛紀每部實價洋二角大號中國裝訂二元五角綢面攷正字彚三角汗簡實洋二角五黑蠻風土記洋二角五分夢迹圖三角五分偑文韻府價十四元四角華文譯英文字興洋八角英字入門一角五分詩畵舫洋六角五百孝圖每部實價洋三角紉齋畵　洋六角小題文藪每部價洋四元華英說部撮要實洋四角南巡盛典四元五角紅樓夢圖詠八角無師自通英語錄洋五角牧牛圖實洋八分 
[論租界禁放爆竹] 　　 
爆竹聲中一嵗除春風送煖入屠蘇千門萬户噇噇日總把新桃換舊符此古人咏除夕時也爆竹之用由來舊矣昔人有患鬼者適值除夜家人取竹焚之竹爆作聲鬼聞之驚遁遂相傳以爲爆竹可驅鬼崇其後不知何人乃改以硝磺爲之且移而之於　神江西風俗則并移而之於迎送賓客至新正數日内家家祀神百子高陞晝夜不絶此則無處不然惟泰西則無此風氣故租界寓客凡遇嵗除往往爲放爆一節而爲巡捕所拘雖不過照章罰四開洋一枚而止然新嵗類欲取利市彼此相見以吉語相視頌或曰發財或云如意倘以放爆故而遭薄罰發財否乎以放爆故而遭拘押如意否乎故余嘗謂新年而能不破財不遭訟此最爲吉利事則莫如不放爆之爲愈也時有友人謂余曰巡捕之於放爆則聞聲卽拘計今年被拘者英巡捕房已有一百數十人可謂衆矣租界居民欣逢嵗首懽然爲樂祀神放爆亦當曲爲之原而顧不少寛縱至新正賭博則反寛之雖賭攤等亦有捉獲而店家居户以及茶館妓寮往往有相聚抺牌喪資失業於此數日中爲最夥而巡捕顧不　悉禁卽去年所禁圈套之賭至新正而仍後開張似乎明目張胆無所顧忌者然何其寛也以放爆例賭博其究誰輕誰重而寛嚴乃例置若此卽余曰不然巡捕之禁放爆非禁其取樂也租界地狹人裯屋宇鱗次櫛比偶一失愼其禍不測爆竹本硝磺火藥所成燃放時縱横决盪不能止遏設或不幸星星之火遽致燎原其何以救之至於花爆如流星九龍治水雙飛蝴蝶等皆向上直升升必有降倘餘火未浄亦足致災故燃放花爆中國亦干禁例非僅西人有此例也若賭博之事則原屬戯具當此新嵗務閒之時居民無事彼此過從　年之後促坐清談佳茗一甌清酒兩壺薄醉微醺各就所好以消此暇日此固人情之所順也華人多好摴蒱則但聽其尋樂而已故除攤賭之貽害貧民者仍照常拘拿之外其餘居家舗户偶爾擲骰趕老羊搶狀元抺牌爲花湖麻雀之戯者皆不過而問焉以是爲順人情之治非故爲此寛縱也彼以此數日中而很命一擲至於喪家失業則亦自取其咎焉耳故以放爆之禁例賭博似乎輕重倒置然亦有其理非漫焉而已也顧放爆之斷罰固當所罰僅一四開亦不爲過間有不願拘押捕房而以一洋爲質迨解訊之後仍以一四開將質洋贖囘此等章程俱無可議惟此解公堂之一百數十人則皆由捕房解送到案計被押已有多日矣蓋新年英公堂讞員黄太守於初二日啓行赴蘇謁賀各大憲至初六始返斾回署計其中被押之人有自去臘二十九及除夕拘入者則被押已有七八日矣其有洋可質者尚可暫脫覊絆若無洋者則直押之而已尋常斷案凡遇小竊扒手等輩或亦僅判押一禮拜今以放炮之故而亦與若輩同科殊覺輕重失宜曾有某宦於嵗時祀神藍頂花翎衣冠濟楚正在跪拜之際一聲爆響巡捕遽入欲拉之以入捕房甚至扭其髮辫以去此則巡捕之不能體貼人情而未免失之太過竊以爲放爆固屬應禁但此數日中當略爲從權或照香港之例子以限期亦可或但由捕房罰一四開不必押候解送公堂亦可或令取保俟華官公旋投質亦可不宜概十拘押與小竊同罪蓋新正數日内華官必有數日停公遲回一日卽多受一日之覊押彼以新年行樂敬神祈福之故而乃遭此覊靮不特人情有所不順抑亦於理有所不公此則可請工局董事諸君稍爲更改者耳若以爲賭博宜禁而放爆不宜禁此則所謂人知其二不知其他豈足爲定論也哉友曰子言誠然矣然日前本埠匯豐銀行之經理西人啓行送之者濟濟頗衆各以放爆送行計燃放者以數十萬計初不聞有一巡捕出而阻之豈放爆之禁獨嚴於華人而寛於西人乎是又何說之辭余乃啞然而起曰是誠不能曲爲之解請仍以質之西人 
[諭旨恭錄]  
　　月初四日奉上諭徐桐現在出差刑部尚書着孫毓汶兼署其所署兵部左侍郎着許應　兼署欽此○初六初七日奉上諭廣東鹽運使員缺着瑞璋補授欽此同日奉上諭浙江按察使着孫翼謀補授兩淮鹽運使員缺着德壽補授欽此同日奉上諭廣東督粮道員缺着王之春補授欽此○十二十三日奉上諭左宗棠奏假期届满病尚未痊仍懇開缺回籍一摺左宗棠宣力疆坼勞勩懋著朝廷深資倚任屢次陳請開缺均經賞假調理兹復迭據奏稱目疾增劇氣血漸衰非静心調攝斷難見效情詞懇摯不得不勉如所請左宗棠着准其開缺賞假四個月回籍安心調理兩江總督着裕祿署理兼署辦理通商事務大臣左宗棠着俟裕祿到任後再行交缷起程安徵巡撫着盧士杰暫行護理欽此 
 
 

Page 2

 
 
[譯錄東報] 　　　　　 
　　陸軍省新建大學校于和田倉門内尚未完工近日增雇工匠趕緊盖造期于二月上旬務須一律報竣又東炮兵工廠目下所造空彈二十九萬粒以備陸軍操練之用所以增工從事云又夫臘從外國運來之造鎗及造鉛彈等機器現尚未經較用大約此項機器係專爲造村田滄之用也○筑紫艦兵船上所配之苦羅浦大砲因在港難以施放故川村海軍卿偕同三品有棲川親王及仁禮提督駛赴尾州館山洋面試騐業於昨日解　而去矣○本月十三日下午有英國帆船名沙打拉者在於遠州御前灘行駛之際忽撞於暗礁之上船卽破裂倐時沈没所有船人二十餘名幸經廻洋社之大浦丸救起五名其餘俱遭滅頂現遭難人已送往横濵交地方官安插矣○近來日京視融盛行大小失愼之家層見疉出報不勝報多因隆冬以來天氣乾燥易於引火兼有匪徒放火希圖攫取故也上月二十夜三點半鐘時芝區地方開浴堂大久保愛方家失愼一時施救無方以致燒失街市四條計舗户居宅共二百七十五家損壞者十五户直至黎明始行撲滅查此次火災亦係匪徒所種其餘尚有數處燒失之家不能逐一記載也○駐紥俄國全權花房公使近有電報來東京稱俄國現擬開植物考較會當由公使派員前赴該會查看以備將來與會想他國亦必派員赴會矣 
[高使行程]  
　　朝鮮國前派閔泳翌公使帶同隨員赴美國修聘業經使事已畢將行歸國覆命順往歐州各國一遊是以美國大統領特　　　 
派它麟它兵船送使節回國取道歐洲經過兒部等港順遊英之倫敦法之巴里兩都小作勾留故該兵船亦暫泊於馬耳塞港以待使節公回然後啓輪由印度以回朝鮮云 
[火船觸礁]  
　　港報言日本火船名于奴閒拿麥魯前由長崎開行而往高卑埠者船上附載米石二千包詎展輪後駛近哈加打海面之時偶爾失檢觸撞礁石未幾而沈墜於水濵船中米物漂流過半人則獲救幸生是亦邀天之佑也或有傳說該船一經碰石轉瞬間遂溺深淵以故貨物全付波濤拯撈不及惟二說未知孰是查該船乃大坂埠西商名埃加者之業現聞警報已發輪船前往失事海面設法拯撈矣 
[招商運木告示]  
　　廣州府正堂蕭南海縣正堂盧番禺縣正堂張爲出示招商事照得粤省五方雜處户口殷繁本地所産穀米無多全賴商販由海道裝運來省源源接濟乃不至於庚癸頻呼現值籌辦邊防之時各路兵勇雲集糈粮民食尤爲目前要務必須未雨綢繆方免臨時有匱乏之虞先經欽差會同督撫憲奏請在於省城設立儲備局由藩運兩庫借墊本銀派員馳赴産米各省採買穀米先行官運以爲衆倡仍出示由各紳民富商自行籌備凡官運商運米穀裝入省城者查照護票印文騐明石數免其抽收厘稅至運米到省按號繳銷報明總局仍由商民自行收囤業奉諭旨准行自應趕緊招商採貧運粤收屯以資儲備合亟出示曉諭爲此示諭各紳民富商人等一體遵照爾等卽可迅速集資備具殷實鋪户保結開列店號姓名年藉住地赴府具禀聽候轉請藩憲給發護照前赴江蘇江西浙江安徽湖廣福建等處産米省分採買米穀運回粤省每照一張准買米二千石穀西千石准其免抽厘稅仍以三個月爲期以示限制一俟運回粤省卽赴官設屯米總局報明登號將　繳府轉繳核銷米穀仍歸該商民等自行收存以期便捷而備不虞仍不得夾帶違禁貨物走私漏稅及運赴他處影射圖利致于未便切切特示 
[維揚近事]  
　　揚州東北門外築闈搭篷以棲災民每日按大小口給子米糧外又加菜錢十文及柴薪等物多派委員隨時照料撫卹之　 
方可謂至矣不意初七日大雪災民所宿帳篷有爲雪壓圯者雖經官督匠修補而天氣奇寒遠過隆冬老弱疾病者日見凍死前日侯相過揚有父老數十人長跪河千遞禀乞恩候相見禀澘然涙下親出船頭慰諭父老許以代爲設法俟回舟時再行曉示憲諭甫畢而萬口喃喃宣誦佛號蓋聞數里云○甘泉縣差劉某埠省人於公事不甚熟悉前日侯相過境劉以辦差不善爲巡捕所斥又以出言無狀卽在船頭重責四十軍棍甘泉縣因是不敢用劉給以盤費而逐之○常叙庭者歛縣秀才也久寓揚州藉傭書以自給以事母孝聞去年秋冬間母與妻相繼殁而常又賦閒家計益窘告貸親友終無應者不得已向僕人高升借銀三十兩出利五分高固常之舊僕也見主人失志卽藐視之及借銀後恣睢更甚守嵗之夜居然高坐慢運肆無忌憚又拉常上街挫辱之衆隣正在解勸忽有一陜客攘臂而前問知原委不禁大怒令其從者速取五十兩銀來已卽入常室代爲結算合計本利四十餘兩卽命從者呼同地保携銀并高升送於縣署交值日差役先行管押候開印訊辦常感激涕零叩問姓字客笑而不答又贈銀十數兩以爲卒嵗之資嗟乎家貧僮僕慢世間類此者正復何限安得盡如陜客者爲之平其不平耶蓋客本快人故有此快事耳○去臘市面蕭條凡米票錢票粥相等善舉皆不復行貧民已絶望矣不料小除夕各小户皆於床前得大漫項數故適符各户之人數　之中有小票一張或米一斗或柴一担或錢數百文註明某店不識何人所散城内外之貧民均沾其惠又有運司書班某與候補巡檢某二人同居無以卒嵗謀以芙蓉膏自壽是夕天明亦於枕畔得銀二十兩遂得不死噫好行其德而不求人知何善人之多歟 
[江西官報] 　 
　　藩憲牌示署九江府同知德韾飭囘本任署上饒縣杜熾勲調省差委所有該縣印務以正任上饒縣胡鴻澤飭回本任樂安縣周汝霖據報病故所有該縣印務以卽用縣許文泳署理貴溪縣麻瑶調省差委所有該縣印務以候補縣張鵬程酌委署理署長甯縣楊長逹調省差委所有該縣印務以署新喻縣陳乃機調署所有新喻縣印務以現任萍鄕縣俞致中調署遞遺萍鄕縣印務以揀發縣朱昌年署理 
[體恤屬員] 　　 
　　聞左侯相行文至寶山上海等處着地方官不必辦差凡隨從人等器用伙食皆由自備侯相之體恤屬員洵可謂無微不至矣 
[開印停公]  
　　昨日午刻本係開印之期因逢國忌各衙門概免排堂賀喜祗停辦公事一日英會審公廨亦循例停訊云 
[供認奸宿]  
　　强奸幼女一案訊理情形疉登前報昨晨翁太守臨捕房據法包探禀稱帶同該養媳至醫院騐視據醫生云的係被姦一次内亦受傷太守復將瞎子夏小王提案嚴詰初仍不認喝掌頰一百下依然不肯吐實後又笞責二百板始供認同宿三夜太守著仍將夏小王管押以待再訊 
[雲貴總督岑雲南巡撫唐奏請招商開辦雲南礦務摺稿]  
　　奏爲遵旨會議滇省礦務仍擬招商集股并參用西法購賈機器以輔官本而利開採恭摺抑祈聖鑒　竊臣等於光緒九年八月初一日接准軍機大臣字寄光緒九年七月初十日奉上諭雲南素産五金乃天地自然之利該省銅政久經廢弛本應整頓規復以資皷鑄而利民用此外金銀鉛鐡各礦亦復不少自宜早籌開採以廣中土之利源實爲裕國籌邊至計惟經費較鉅籌欵維艱近來各處開採煤礦皆係招商集股舉辦較易若仿照辦理廣招各省殷實商民按股出資與官本相輔而行則衆擎易舉事乃克成前據岑毓英等奏整頓銅務章程五條業經户部議復准行昨據署左副都御史張偑綸奏稱招集商股開採滇礦爲富强本計不爲無見岑毓英唐炯身膺疆寄於滇省礦務必能留意講求實心經畫著卽詳細會商妥速籌辦新任藩可龔易圖致後並着飭令將籌欵招商等事妥爲經理總期事在必行母得視爲不急之務日久辦無成效坐失事機至各處礦苗應如何先行相度或仍應購買外洋機器以利開採均著豫爲籌議一俟欵項集有成數卽可尅期興辦不至遲誤張偑綸原片著抄給閱看將此由四百里各諭令知之欽此臣等跪誦再一仰見聖 
 
 

Page 3

 
 
主裕國足民利用厚生之至意伏查雲南銅政廢弛已久籌畫規復實目前萬不可緩之務臣前在藩司任内博訪周諮詳求利弊酌議章程五條祥由臣等奏蒙勅部議復准行在案惟是開辦礦務誠如聖諭經費甚鉅籌欵維艱現值庫帑支絀之際恐不能辦理裕如是以前議章程卽請仿照公司廣招商民湊集股分復因招徠尚需時日京運未便暫停不得不先由官辦于東川永北等處遜委官紳分投開採銀銅各礦究之兩權其利官辦則廠員扣平加秤爐户積欠走私種種弊竇防不勝防商辦則相苗開廠置器搘爐悉由各商出資自爲經理官不過隨時保護體恤採獲銅斤除供京運外餘銅止收稅庫聽其售賣至於銀鉛錫鐡亦止照例納課旣免虧欠之弊復省稽察之勞以間馭繁有利無害此商辦便於官辦之實在情形也從前滇省採礦概用土工承平時民繁財富每廠砂丁動至數萬人力强盛不藉機器亦可開採千百萬斤今則本省户口凋殘招集不易丁力旣薄而一切洩水通風等事又實有非人力所能施者若不參用西法難收事半功倍之效臣等前請動撥庫欵置買機器經户部以搬運不易且虞損壞無用議駁在部臣爲愼車庫欵起見自屬遠慮深謀惟國帑不可虚縻而成法亦難過執臣等再四思維現旣辦理招商一切置買機器及應如何雇募匠人施用修理之處卽由商局自行籌畫官不過問商情嗜利遇有奇巧省工之器自必多方購求旣不輕動庫儲復能有裨廠務募砂丁以待流亡之集備機器以補工力之窮實屬並行不悖此士法宜參用西法之實在情形也臣等忝膺疆寄值此時事多艱凡可以利國利民之舉自當實力講求况礦廠爲滇省當務之急責無旁貸往復商酌意見相同查富商大賈多在閩粤上海一帶地方而上海尤爲總匯之區須於彼處設法招徠始克迅速集事至現在本省商民零星湊集者亦許附入股份以期衆擎易舉應請於雲南省設一礦務招商局綜理開採各務並於上海設一駐滬辦理雲南礦務招商局專司招集轉運各務除前委廣西補用知府張家齊候選通判關桐青承辦招商外擬添派候選知府卓維芳前江蘇候補道胡家楨等分别辦理由臣等刊刻木質關防給予札委飭令迅速妥辦庶羣策羣力較易圖功此外如尚需添設子局及往來奔走之員仍隨時察酌情形遴委官紳經理藉收臂指惟事屬創始頭緒繁多應俟三四月後辦有規模再行詳擬章程具奏立案用紓宸厪除咨會南北洋大臣外所有會議礦務仍擬招商集股並叅用西法各緣由謹合詞恭摺具奏伏乞皇太后皇上聖鑒訓示謹奏光緒九年十月十八日奉旨據奏雲南礦務擬設局招商開辦卽着該督撫妥爲經理詳擬章程具奏户部知道欽此 
[奉勸吳江震澤兩邑業主捐助直東義賑啓]  
　　　江震僻在偏隅地方較瘠於義賑一舉獨開風氣之先光緒三年冬　純叔廣文費芸舫 
太史凌礪生孝廉及諸紳士首倡協助河南災賑於是蘇甲揚浙閩粤恊賑公所通力合作聨爲一氣晉直皖東賑捐亦遂綿延不絶統計四五年間江震捐助豫晉賑捐共陸萬餘金六七年間捐助直隷賑捐尚二萬餘金八年皖賑則絶無僅有矣乃江震偏災卽從八年冬起九年春夏遂大聲疾呼勸捐震澤災賑矣今春雪澤應時尚在可望豐收之際不揣冒時奉勸有田善士　力濟助預祝年豐若云上年歉收物力艱窘則亦思八年以前果何如耶八九兩年又何如耶轉移補救其道可思矣他若江陰常熟江北湖州安徽江西諸處賑捐向極踴躍至七年而始衰浙杭寍紹湖北諸處賑捐尤推巨譬至八年皖捐而亦衰請有心人熟思而推究之丁未生拜啓 
[移惠助賑啓 
[ 
　　　慨白直東江浙陡患水災屋舍田廬皆成澤國死者長已矣葬魚腹其堪悲生者將何之聽鴻哀而待救朝廷上減玉食特沛殊恩士庶亦解餘囊同懷已溺每一念及不禁慘然僕督工電役竭力星馳竊念所過州縣大半不廢儀文白今以後倘蒙杯酒言歡清深地主願以雞黍分惠潤及災黎簞食豆羹死生立判飲和食德醉飽莫名非敢兾鶴俸之稍分庶不妄錢之徒費如承金諾請署冰銜光緒九年良月王榮和謹啓 
[客建寗度嵗有感錄呈諸大吟壇郢政]  
　　征塵僕僕倐經年爆竹聲驚物候遷　雪頻添前路景舟車好趁夕陽天鄕思常攬三更夢時事多艱百慮牽遥憶家中小兒女依然送臘樂春妍車齒船唇日月遷倐驚度嵗客窗前踏霜頻自登山頂航海方將赴粤邊事業無成年半百行程已過路三千勞人草草殊堪笑有酒消愁欲問天[  海上廉讓居士小園氏甫稿]  
[上海陳家木橋金州礦務局内順直山東核獎賑損公所經收正月十六日第四十一單]  
　　　常州節嬰總局經募豐西趙洽銀經捐洋一元錢九千七百五十文宗子光經捐錢十五千三百十文惠化薛秋鴻經捐洋二元錢九千一百七十文趙甫田經捐錢十二千文安尚劉維雋經捐錢十五千一百十文錢金玉經捐錢十四千六十文沈宏儒經捐洋一元錢十三千八百六十文朱德銓經捐洋一元錢五千八百文豐南二十七都一捐錢八千文高俞周經捐錢十千一百七十八文孫二大經捐錢八千二百三十文定東鄭德泰經捐錢七千七百文胡益和經捐洋二元錢九千一百廿文又胡益和經捐錢十三千三百文延政蔣振聲經捐十千文曾榮森經捐洋九元豐北劉蔚堂經捐洋十元劉湧泉經捐洋二員錢十二千八百文章書田經捐洋一元錢十五千二百文唐楚寶經捐錢十五千文蔣金壽經捐錢十三千五百七十文太平趙星五經捐錢十三千二百三十文蔣竹舟經捐洋念六元又趙星五經捐洋六元錢三千二百文周洪義經捐洋四元錢七千文孫聽雲經捐洋一元錢五千七百八十文高丙生經捐錢七千二百文吳鑑懷經捐洋六元殷枟溪經捐錢十七千一百念文徐慶寶經捐洋八元五角錢一千一百文昇西毛逸雲經捐洋一元錢三十三千五百三十文毛錫林經捐洋四元錢三十三千三百七十五文惲硯　經捐洋五十元錢十八千一百七十三文孝仁周之蕃經捐洋二元八角錢九千二百文從政周義亨經捐洋九元五角錢十六千九百二文政成查敬儉經捐錢十千五百七十文陸耀卿經捐洋念員葉憲章經捐錢六十三千文恆豐典捐錢三十千文蘇午泉劉子芳經捐洋十五員錢八千八百六十文以上四十户共計洋一百八十二員八角錢四百九十六千三百九十八文兩共合交來英洋六百三十四員七分一厘○福州裕昌洋行莫澹如募第九批賑欵明韾社木帮伏三十員尚志軒伏二十員恆益號伏十二員吉昌棧恆春號義記號經和號四户各伏洋十員怡善軒伏六員張禮記常春號閩存存軒德盛號四户各伏五員羅雲章李雨亭各伏三元恆興號多子堂如意軒三户各伏二元益泰庄益康庄鄭翁言江　天盛號祈福堂合記黃椿元紹記棧李大培吟秋榭鄭利發五福亨榮記號勝豐庄榮記棧池文寛鄭在明振興號合心堂同善堂鄭培芳念二户各伏一元高老陞汪延齡各伏五角廣福居王瑞利各銀半員敦厚堂葉銀十五兩三錢羅子田銀三兩六錢陳席西銀一兩四錢四分新恆茂義春號瑞春號林開盛四户各錢二千四百文儀記號一千六百文陳伯禧銀七錢二分兩浙木商募城内大街桶銀二元七千文土地廟桶豫章保赤氏捐十千文大橋桶捐十二月初十起念三日截銀二員七千七伯文小橋桶捐十二月初十起　三日截伏五員二千五百文曾伯厚募江涵秋京　銀三十兩王槐蔭一千文以上五十二户共合來規銀一百九十一兩三錢六分三厘○東田書屋一員 
[接錄上海陳家木一金州礦務局内順直山東核獎賑捐公所經收正月十七日第四十一單]  
　　　四省水灾圖册浙字五百四十九號寗波瑞康庄沈竹亭經募慈東費姓愿助六十五元○五齡童子嚴良恭自願將拜年錢助賑對開一個四開五個八開一個○因失過二元周錫汾一元紹城餘慶堂足洋三角○昇茂莊經收第十一次桶捐城隍廟隠名氏求妻生産快助四元又二元天來最癩一元無名九元内銅一元全記氏求病愈四開二個黃行之錢二百文另户九百念文牛痘局八開一個一百五十文無名氏還愿蒙佑生産平安一元錢行轉角四百十文珊記碼頭四百八十文虹廟一元一百文閬園五元一百九十五文四箴子兩元棋盤街一元裏角郎八開一個錢七十五文楊太記後衖四開二個八開兩個錢四百文第六次輪船桶捐鎭東船二元福山船一元四開七個八開一個一百十文高陞船七元四開兩個碎洋一錢五分以上兩共交來洋三十五元銅洋一元四開十三個八開　 
五個破銀一錢五分錢三千三十九文○上海電報局助正月十三發鎭蘇津報費洋十四元四角一分又十七助發天津報費洋十元五分濟寗報費洋十三元二分 
[蘇少撫轅抄]  
　　正月初十日府經歴金慶恆銷女普濟堂徵租差○十一日縣丞潘兆盈禀知奉首府委代理常熟縣典史事○十二日委署武進縣小河司巡憸陳寶溓代理常熟典史潘兆盈均禀辭赴任○十三日候補縣屈泰清禀銷解京木兵捕差○十四日委辦淮北督銷兼正陽厘卡三品銜江蘇候補道黃立鰲上海來卽辭行赴金陵○十五日候補縣張大任解漁圑銀兩赴滬回○十六日蘇糧道王辭行由滬赴天津於本月十八日起程候補同知王用龢禀辭赴海運津局並銷發審局差候補縣朱公純金陵來謝委署阜寗縣事○十七日候補縣沈金午金陵守領洋鎗回○十八日工部主政龔彛圖福建人由京來委查電線桿三品銜直隷候補府吳中彦隷來同知銜四川補用知縣江繼祖廣東人四川來籖分江蘇大挑試用知縣王寀山西人禀到候補縣王銘吉禀知奉委修理司監工程 
 
 
] ] 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
