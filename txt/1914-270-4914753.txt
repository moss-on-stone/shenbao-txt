# 1914 - 270 - 4914753

 

Page 1

 
 
   
 
 

Page 2

 
 
時評 
[說中國之眞相（冷）]  
　　中國者何一無主之物也所謂中國之主者何土地也土地上之物産也經營其土地物産之無知無識之人民也土地物産與無知識之人民均不能自主其中國故曰中國者無主之物也 
　　土地物産不能自言不能自動無知識之人民雖能言動而其言動之力量甚微不能影響於國故謂之不能自主也中國今日謂之一無所事可也然而紛紛擾擾曰中國某事中國某事者皆侵蝕中國者事非中國事也侵蝕中國者有二類一爲外來一爲内生如一美果外蟲侵之内蟲蝕之内外皆爲果害而果自日削今之中國正此類也 
　　孰爲侵略孰爲保全一旦有利可圖未得則競爭已失則嫉妬今之所謂借欵鐵路礦産索償等等無一不如是孰爲政府孰爲黨人一旦有勢可借攬權自利排斥異己政府派之中又有政府派焉黨人派之中又有黨人派焉今之所謂仇殺罷斥以及結合提携等等亦無一不如是嗚呼是謂中國之眞相 
[專電]  
　　北京電劃界全權畢桂芳本有十四赴恰克圖說兹得外交團消息謂畢因接俄方面轉來消息庫倫正值新年其内閣不願於此娛樂之時料理國務故復緩行 
　　北京電俄使館巳接本國訓令定十七號盡撤北京使館衛隊北洋軍隊須更俟後命約亦不出月内 
　　北京電政治會議有改爲國會說恐不確但國務院人均豫測十五將開約法會議總統制在必行國務院將解散 
　　北京電外人間消息中法實業銀行已取得北京電車建築權正與商部商訂條件不日簽訂草約 
　　北京電直隸保商銀行之設因京津保兵變後各華商欠西商貨欵者均須破産故某國商人與直隸當局磋商由直隸地方政府擔保以便市面維持後有復活餘地並有償還西商債務之一日兹各西商復擬將此項欠欵要求歸於革命賠償之中 
　　北京電陳璧案汪有齡以新被簡任取消律師陳璧等託劉崇佑黄遠庸爲辨護人劉等以案情離奇已允擔任以發見此案眞相爲主旨但劉不受酬黄則約以將來酬報以極公開之方法捐助公益費 
　　北京電袁批張弧辭職呈鹽務因借欵抵押關係尤重進行正資倚任母萌退志 
　　北京電有軍界同人公啟歷駁陳璧自辨之謬而結以巳備後質必使罪人伏法 
　　北京電楊士琦確擬交通忽緩發表外間頗疑因楊梁向來反目之故 
　　北京電蔡廷幹改籍大興吳炳湘將外放民政長 
　　北京電關外大風雪七十二七十四及第二次通車皆被雪阻昨早七時尚不通行 
　　蘭州電漏網匪首于駟海因見山主韓應中等事敗被誅竟敢盤踞惠回堡一帶濫發票布並不令人出會希圖抵抗事被周統領知悉派兵拿獲當場正法 
　　張家口電庫倫僞都統綽爾吉仍行四出搶掠何都統已派軍隊前進兜勦 
　　雲南電唐都督以槍械損失已多且又窳敗不良緩急難恃向上海禮和洋行訂購大批軍火請中央給發護照以便運送 
　　打箭鑪電中央以川邊吃緊由江蘇馮都督處調撥槍二千枝子彈百萬交胡忠亮帶去惟需用甚急張使特電中央請飭胡忠亮從速就道云 
　　南京電省長接交通部電湘路已歸國有請通飭該路股東持票換劵 
　　南京電巴拿馬賽會出品恊會調查員十人今日（八日）在事務所開談話會卽日出發 
　　南京電馮都督韓省長前請中央撥提公債票二百萬元撫恤商民兵災損失已得覆電允准派金鼎赴滬領取 
　　南京電韓省長委任羅經運爲實業司科長 
　　南京電省農會於八日開成立會 
　　南京電蔣壩釐員余成勳撤差昨經國稅廳改委崔鴻鼎接辦 
　　南京電楊莊釐員彭寳銘現調龍溝釐務昨來寗力辭 
　　南京電國稅廳長之僕張福竊洋逃逸省長電上海等處通緝 
[特約路透電]  
　　北京電萬國改良會會長丁義華於三月五號上書袁總統詳陳外報對於中政府尊重宗敎自由態度之意見袁總統今日覆書略謂接閱來書敬悉一是祀孔乃中國古禮沿用巳久不自今始實與宗敎無關天主耶回等敎之人斷無因此而不入政界之理如縣知事不能或不願祀孔則不妨派員代行此禮深望本月七日之命令可以矯正訛說及一切悞會云云 
　　北京電聞福建都督劉冠雄來電因體弱多病請准免除本官 
　　武昌電此間近來戒備極嚴兵士晝夜巡邏一如去年七月間之情形其原因未悉大約恐黨人乘白狼跳梁之際謀爲不軌耳全城現由北軍固守 
　　宜昌電昨夜有遣散之兵約四十人至陸軍司令部破門而入卽闖至禹統領（譯音）臥室之西顯欲殺之幸禹未回得免遇害擊傷兵士數人旋悉被擒 
　　成都電松潘各部落亂事巳平諸均安謐華兵死傷者巳運回成都死者以軍禮葬之 
　　廣州電賭徒請弛賭禁甚力且言若不准許則即不贊助當道聞當道因財政支絀或將准之據消息確寳之各界聲稱中央政府近於粤事不加輔助故粤員似將辭職云 
[譯電]  
　　柏林電巴西京城之軍界對於開拉省之革命風潮未見震動蓋巴西政府已籌嚴厲辦法恢復治安也 
　　倫敦電美國威爾遜總統之請國會取消美國商輪免稅航行巴拿瑪運河一舉英國輿情極爲稱許泰晤士報預料英政府將不復拒絶參與舊金山博覽會且有多數下議院議員聯名呈請政府籌備與會矣 
　　巴黎電聞法國海軍預算案規定添造超等奪雷諾特式戰艦五艘俾恢復地中海之權力平均藉以抵制奥意兩國 
　　柏林電英德法三國與土耳其談判鐵路財政問題不日可以告竣 
　　華盛頓電美國國務卿白乃安在衆議院外交委員會宜稱今未便急促討論墨西哥問題外間所傳種種暴舉諸多失實彼信墨西哥立憲黨領袖卡蘭柴將軍必能澈查彭湯遇害一案云 
[公電]  
　　政治會議通告第十一次會議情形電 
各省都督民政長各將軍都統各辦事長官鑒政治會議於三月四日開第十一次會議是日議事日程第一次大總統特交司法計畫諮詢案第二地方歲出標準辦法諮詢案審查報告午後一時開議到會議員六十六人第一案係司法梁前總長條陳意見所舉十端多係法律問題决定先付審查以便詳細討論將來議决亦祇作爲意見以備主管機關之採擇當由議長指定議員朱文劭沈銘昌許鼎霖劉若曾江紹杰劉邦驥余紹宋方樞許世英王丕　龍建章林萬里汪　芝等爲審查員至第二案係第九次會議交付審查該審查員開會兩次提出報告是日多數議决對於國務院原案大體所稱將地方歲出逐項核定不急者暫緩舉辦浮費者切實裁减等語極端贊成其條例各項標準亦予逐條答覆與原案無甚出入現已由議長咨覆國務院此第十一次會議之大概情形也特此奉聞政治會議秘書廳叩魚印 
　　内務部催送報告參考概算各書電各省民政長鑒查財政部辦理三年度預算簡章内載各省應編造元年度國家歲入歲出報告書三年度地方歲入歲出預算參考書三年度國家歲入歲出概算書各種曾經刋登公報通行在案三年度國家歲出概算本部巳經分别辦理兹查報告書僅歸化一處造送參考書僅直隸奉化吉林熱河等處其中尚欠歲入一種國家歲入概算書僅歸化河南二處前項各書關係至重應再通電希卽查照簡章尅期送部幸弗稍延再元年度國家歲出報告書准財政部函改爲元年度决算報告書合併電知内務部微印 
　　財政部通告國庫開支須由國稅廳處長簽字電各省都督民政長國稅廳處長財政司長審計分處長均鑑查審計國僨用途規則第八條内開未經審計處簽字之發欵命令開庫不得支付現欵等語本部現爲愼重出納統籌出入起見除關於國僨用途應照審計規則第八條辦理外嗣後凡由國庫項下開支之欵其支付令必須經國稅廳處長簽字方准發欵以專責任而重庫儲財政部魚印 
要聞一 
[紀四日之政治會議]  
　　昨日（四號）政治會議於下午二點鐘開第十一次會議員到者五十七人首由議長宜告開會由秘書長報告文件新派議員劉若曾到會由秘書簽定席次簽定第八十號李慶芳提議在本案未經討論之前應先請議長將本會議自身問題 
 
 
 

Page 3

 
 
預先解決究竟本會議是否常設如係常設則本會議員可否兼任約法會議議員如不能兼則本會議議員缺額應否褫補議長答云將與政府交涉遂開始議事第一案爲司法計畫諮詢案由議長將本案提出大意登台說明梅光遠謂黥剌原取辱恥改過之意應加入法官應特隆其體制鄧鎔略謂此案大體本可贊同但除第八條及第十條可以　决卽實行外餘皆非本會議議决後卽可實行者且多關於刑律民律及刑事民事諸法律根本上修改本會議亦不能干涉李慶芳贊成鄧說朱文劭謂此案名爲十條卽無異於十　蓋無一不關於法律案者但本會議應表示一種意見不必祥定辦法李慶芳謂恢復笞杖去司法獨立太遠而欲收回領事裁判　益難梅光遠謂將罰金拘役之下加入笞杖一條以濟現時司法之弊余紹宋朱文劭均請即付審查任福黎謂應將關於倫常重大事件格外提重規定於刑律中劉邦驥主張加入懲罰承審官一條顧鼇謂此案討論審查應分兩種（一）討論辦法（二）發表意見兩種中究應取何者不可不先定如係議定辦法則恐牽入立法範圍余紹宋贊成顧說不議辦法只表示意見甲論乙駁議論紛歧議長謂大體已經討論詳細盡致而尤以顧君朱君之言最爲分明審查會可卽本此宗旨法律無不可修訂者諸君只以救國爲前提但發表意見亦要踏實不可太蹈空至於施行自仍歸於法部新舊刑律酌量會通應就社會習慣上立法不必專就西洋法理上粉飾新刑律之不適用巳成一種最强固之輿論卽爲民意上應改革亂後總令惡人知所懼善人知所安云云說畢卽指定審查員朱文劭等十三人宣告休息四點五分後繼續開會討論第二案爲地方歲出標準辦法諮詢案由審查長饒漢祥報告審查理由有最沈痛之演說歷半小時之久中如中國國家早巳喪亡所賸者一個招牌債主要何時倒你的店子卽何時可以制你的死命又謂前清不亡於專制而亡於假立憲使前清果能專制究何至滅亡若是之速云云報告畢議長謂本案大體已經饒君演說盡致無須再事討論卽將大體付表决贊成本案者請起立起立者大多數遂通過許壽裳謂敎育經費應稍定寛裕不宜裁减太甚至留學經費巳歸中央且各省中學校歸併實有種種困難統計敎育經費二千一百餘萬分配千八百餘縣每縣只得萬餘元耳議長謂許君意思本席巳明白但經衆表决不得再事討論應宣告散會時巳五鐘半 
[討論變更省制問題]  
　　省制之疏闊久爲人所疵議中央籌畫經年迄未發表日前國務會議討論擬將各行省區域就其道里廣狹風俗異同人口衆　政務繁簡酌量變更大約如川東川西河南河北江南江北之類改一省爲二三區域每區設一長官名爲州尹將觀察使等缺裁撤每州行政機關之内各分數科又一消息總統府籌議此事其結果大約全國改劃六十餘州每州設一民政公署長官之下分設數課此項長官即名曰尉州之下直轄若干縣觀察使一級即行裁去而升高縣知事之身分任縣知事三年報課稱最者得升州尉其各縣轄境之廣狹務期一律平均云 
[屈醫官報告趙督致死原因]  
　　直督趙秉鈞逝世後外間對於該督致命之原因紛紛揣測而政府一方面則巳得該督病死之証據兹將總統府醫官屈永秋呈報診視情形錄下爲呈報事竊永秋前奉電諭以直隸都督趙秉鈞現在患病飭卽前往診視等因當即偕同洋醫官貝熙業道往診視并將病情隨時電陳在案兹將詳細情形開呈鈞鑒前直隸都督趙秉鈞於三年二月二十三日起病至二十七日早病故當經永秋偕同洋醫官貝熙業前往診視一切查病者所得係週身動脈硬變（心經尤甚）心臟四膜炎及心臟神經痛等症此等病症由以下所列各病狀証明之（一）因其太陽動脈撓骨動脈及經骨動脈白膜硬髮（二）脈弱無倫次（三）無心尖搏動之聲（四）有縮期僧帽瓣雜音（五）心經舒縮聲音無力（六）心經左房稍爲漲大（七）時覺有心臟神經痛之病（八）肝經漲大病者最難堪處惟胸部作痛發覺無常或日或夜或胃空或胃飽或寢睡時致令病者不安眠以上各病狀兩星期以前業經發垷當痛時不嘔吐惟覺頭暈胸部頭部緊縮難於呼吸恒不安寢熟睡極難稍睡復醒病症發現後氣體之衰弱爲向來所未有察其肺經無恙惟胃經稍爲漲大舌苔極厚細診心經覺其縮期僧帽瓣雜音沈弱不變在心尖搏動部位其聲尤爲清晰且逹至腋部按以上各症狀推其致命之原係心經衰弱由於心臟神經痛症或血牷所致也 
[知事試騐之趣文章]  
　　詢問之滑稽口試一場照知事試騐章程規定原係詢問地方之人情風俗習慣乃據應考者之傳述詢問之時頗多趣語足以供爲談助某君履歷紙匕原註供職禮部及詢聞之時乃曰汝曾供職學部麽或者故爲錯亂其詞防其有假冒也其人答曰非學部乃禮部也有某君係宜興人委員特問曰宜興出好陶器近來陶器銷路如何某君乃歷　陶器情形以對又有某君係常熟人委員特問曰翁常熟之後人如何某君乃歷述翁叔平之家世及其後裔之狀况以對此其所謂地方之人情風俗習慣乎然亦稍滑稽矣 
　　試藝之詼諧前日有某君論縣知事甄錄試云揭曉之後有落第某甲向親知誦其作藝全用八股體裁第一藝（信賞必罰爲行政之大本論）有大勳位也嘉禾章也優給年金也此賞之所謂信乎然何解於瘋子之章太炎槍斃也有期徒刑也褫奪公權也此罰之所謂必乎然何解於表老爺之張鎭芳第二　（安靜之吏悃愊無華日計不足月計有餘論）有云余自信生平未試騐縣知事之前卽不穿西裝不坐馬車不打麻雀不吃花酒殆所謂悃愊無華者非歟余苟能僥倖則考取縣知事之後更不能奔走政黨不結納偉人不提倡民權不侵吞國稅殆所謂安靜之吏者非歟做到日計不足月計有餘之兩大股更高據題巔指陳憲法出股結語曰此總統連任所以一次二次三次而猶未足也對股結語曰此總統任期所以十年二十年三十年而不嫌多也並自謂按切時事以立言無一字之空泛云 
[川滇交界之亂耗]  
　　李崇清自稱皇帝雲南東川縣（卽前東川府）係滇省繁盛區域人烟稠密商務繁盛惟匪徒甚多上月省中得東川急電一道其文如下都督民政長觀察鑒云日據披沙紳團邱樹華等報大水溝匪李崇清假邪術爲名自號皇帝潛往川屬煽勾蠻夷聚衆七八百人意圖舉事紳等　知即往就商四川會理分縣派團協兵捕圍該匪負石鎗仗反傷兵十二名等情隆德接報卽函派左哨官蔣國鈞會同謝炳焜率兵馳往並函知分縣令各團會合相機嚴密防剿該匪聞風乘夜潛遁深山先是伯驥鏟烟到向化里飛函赶赴來城旋據該哨密報七號二更後有匪數百進山王廟燒香復至管家坪子成羣連隊砲聲驚天官村子普姓亦藏匪二百餘是夜在分縣暴動又接高了口哨兵來報昨夜二更後西周濠溝火燃將營牆屋燒着一面放鎗驚匪一面撲火幸滅等情當卽會商由伯驥一面飛調老街子哨兵馳往資助隆德一面分調得力各團兵赴援查脅從人民多係江外蠻匪江内一帶尚稱安堵擬先由江内一帶要隘層層設防密佈後再逐次進兵與現在披沙之兵團相策應相機分别剿撫解散請速示知事倪隆德管帶馬伯驥電 
　　温席春圖佔城池雲南賓川縣（卽前賓川州）亦係滇省熱閙區域惟與四川相近川匪時常攔入近有川邊曾充隊長及排官之温席春帶有逃兵二百餘人身帶快槍來至賓川縣屬滇川交界地方慘殺多命肆行搶劫村寨姦淫婦女種種惡行難以枚舉此次榆亂之時該匪復欲乘機滋事佔踞城池幸經該縣知事召集鄉團嚴爲防堵始將城池保全現榆亂雖平而賓匪仍復猖獗該知事乃電請滇督派兵往辦並電咨川督協拿交滇懲治 
[雜評一（無名）]  
　　廢督說廢督之說言之巳久始則以軍民分治故議廢督後則以各地亂事紛起不廢督而議廢民政長而其實有以督而兼民政長者有以民政長而兼督者各依其際會而兩說均不足憑今自直隸趙秉鈞死後廢督之說又起西電且謂將又有兩省都督廢去以爲廢督之先聲中國之事以有力者之意旨以爲定瞬息可以萬變寗能定論哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[地方歲出標準案之意見書]  
　　地方歲出標準案自政府提交政治會議之後業經過兩次審查該會定於今日（四日）開第十一次常會卽由審查會報告兹特將各議員對於原案之意見書分錄如下 
　　徐樹錚前國務院交核地方歲出標準案其巡警經費一條内稱該項經費除四川福建廣東奉天外其他各省共計一千零七十九萬餘元而巡警經費爲數更鉅云云查巡防經費係陸軍經費之一部分决不便牽入巡警以致界限不清轉令此項標準無從取决至所稱地方巡警切實裁汰酌留若干與巡防合併作爲警備隊其向無巡警之市鎭可將巡防營改編爲警備隊各節現在劃併防警改編警備辦法雖有一二省曾經議及然實際能否辦到將來有無流獘其經費歸入軍政範圍抑應歸入内務範圍一時尚難解决若僅按照未經核議之大政方針所取計　虚揣理想以爲核定軍警項下（原函雖指明巡警經費然牽及巡防直指爲軍警項下耳）歲出標凖之根據　恐窒碍萬端難期實行應請提付審查會隨　注意無任企盼 
　　朱爲潮竊按國務院諮詢裁汰地方歲出案次列自治團體巡警善舉敎育實業工程財務行政等項經費查國家財政巳陷於危亡之境現擬先從治標着手實爲正當辦法而工程善舉經費暫行停支財務行政經費統歸中央徵收機關徵收尤爲切實可行惟自治團體經費除省議會經費由省庫撥給外其餘縣議事參事會城鎭議事董事會鄉議董事會鄉總董曾鄉董區議事董事會之經費各縣多係就地自籌其中名目苛細糾葛極多停止之後所有各項能否仍舊收入是一問題又敎育經費大都與自治團體經費複雜相彷彿所稱將同類學校酌量歸併以示撙節未始不可第校併欵必酌併誠恐自此爭欵訟端迭生同歸廢棄且不交通地方學生遠道跋涉多費資斧不免有偏枯之怨能否一律辦到亦一問題均應預爲研究再各省巡警良否不一似宜分别有無成效以爲裁留之標準巡警營改編警備隊尤宜查明原有巡防營是否得力以爲改編之標準如廣西巡警防營多屬能征慣戰之士其勇悍之氣非素有聲威之將領不能制該省陸軍巳經部定兩師現已將巡防營陸續改編計敷兩師之數加以訓　卽成勁旅似不必改編爲警備隊然此祗就廣西而言其他各省除廣東外省巡防營不甚多見而改編之法亦不能不因地制宜惟軍隊宜整不宜散分段駐紮焉有如許兵力不如扼要駐紮之較可策應總之欲保衛地方治安必規復完善團練以兵治盜不若以團治盜查各省軍隊得捕匪徒未有藉助團力者應飭查明不良之巡警擬行遣散由地方官督率紳董認眞舉辦團練較之改編警備隊尤爲省費而功倍至實業一逾官辦固屬無效而專注商辦亦未盡善如廣西貧瘠省分國家地方兩方面欲增加收入均非從懇植礦産下手絶無希望各省現狀想亦大致相同未經開辦之各種實業不准動用地方原有歲入撥充此項資本則可似不必止其緩辦不必呆定僅准招商辦理蓋以能籌别種欵項及時興利亦可聽其自由是於限制之中仍寓提倡之意雖停期限僅及一年而經此一年之光陰卽少此一年之進步因噎廢食竊以爲不可也抑潮尤有不能巳於言者中國情形各省不一有宜於此省而不宜於彼省者有宜於此縣而不宜於彼縣者强異從同事反窒碍此案似應飭令各省民政長詳加核察於國家地方兩有裨益愚見所及應否付交審查會以備參考之處敬候鑒核 
　　通國財政危險巳極若不於死中求活將不能立國其禍變殆有不忍言者愚以爲欲圖生存必須忍痛除保衛治安應付外交兩種經費不能不勉强籌給此外但有可以節减均當竭力設法不辭勞謗内自府部外迄地方均須一律認眞居心以救亡爲事方有實濟非僅交案之所即能包括第以交案論裁節宗旨辦法大概不但極端贊成並宜痛切表示警動全國惟各省情形不同手續標凖自難齊一仍應由部與各省行政官長悉心核計妥愼酌辦自非本會所能懸揣而定者祈請審查諸公一詳質之 
　　駱成驤查國務院咨交地方經費一案以競爭進步之時爲停减救時之計誠有不得巳之苦衷然各省情形不同漫然裁之輕重失宜滋多窒碍今查表列各項有小省費用過於大省者亦有同等省分而費用懸殊者中央無畫一之規定則各省有自由之行動高下不均進退何準竊以爲等是國民禍福與共權利義務宜有比較方得平均中央對於各省宜按其地方廣狹人數多寡稅額輕重平均計算定爲五等各省對於各縣再平均計算定爲九等然後於同等之中行比較之法其費用多者則裁之而不敢辭其成績過差者亦責之而無可諉然後主任者有所觀摩而競爭監察者有所據依而考核蓋地廣人衆者其負擔必重其需用亦繁地狹人稀者其負擔必輕而需用亦簡判分爲等適同其平較之意爲輕重者自有區别可否之處請示審查釆酌是荷 
　　許銘彛國務院咨送地方歲出標凖辦法一案查第一條自治團體經費查各省自治業奉大總統命令均巳停止至各省之議會巳交本會議公議案付審查以法律事寳兩方討論將來結果亦必多數决議停止無斌財力盈絀機關旣已停止則經費自必連帶停止矣 
　　（一）巡警經費查行政在實際不在形式我國歷來向無巡警當國家强盛之際人才輩出雖無巡警而四境敉平閭閻安堵現在雖軍警星羅棋布而盜賊依然横行小民何嘗安枕巡警得力無防營地方則治防營得力無巡警地方亦治不論警兵防兵在得力與不得力不在改名稱爲警備在就地長官實心警備一人警備人人警備何患地方不治至各治市鎭不在有無巡警知事得人一縣皆巡警知事不肖有巡警恐盜賊更多龔黄之世並無巡警陸清獻宰靈壽亦無巡警要在以德化人則治以力服人則否現在我國貧弱至斯整頓吏治財政固爲當務之急而勤求人才尤爲當務之急本員主張無巡警者本可緩議有巡警之處切實整頓貴精不貴多求實際不求形式 
　　（二）善舉經費何謂善舉本員以國家平四民日日涵濡德澤善舉莫逾於此水旱偏災非人力所能挽救育嬰爲注重人道之意賑濟花費似難省略其餘善舉可以暫緩如有捐資創辦善舉者　如以有用之金錢創辦實業開闢礦産庶　國家富强於此 
　　（三）敎育經費查我國學校成績卓著者實不多覯能循章辦理者固屬不尠然腐敗者居其多數試問自前清設立各項學堂以來出類拔萃人才能有幾人監督校長視學堂爲利藪敎習各員但求差使久長不敢責備學生往往敎員程度尚不及學生高超此非一概而論然此種現象實所難免與其國家多費誤人子弟莫如准其自立私塾之爲愈也前清曾左彭胡郭李沈駱並非學堂出身未始無經濟學問也 
　　（四）實業經費凡辦一切實業非商業性質斷難有效况各國官辦當不及商辦而我國官辦更無成效可覩商辦集資而成各有血本彼此監督彼此實心用人的當花費儉省事事照商家規矩履行雖無成效萬不致基本化爲鳥有如若官辦事事鋪張應酬浩繁局長汽車副局長馬車用人或有官函荐或親朋介紹不論其才之長短只問其荐力之大小薪水優厚飮食闊綽號論如何花費皆非我之血肉公家之欵不關痛癢上下居心同出一轍不特獲利甚難數年後母金耗盡一閧而散不曰用人不當而曰諸事掣肘長官荐人於先不忍嚴厲於後無非公家之欵於我亦無所損一紙具文將各員撤差停辦完事本員主張公家巳辦之實業切實整頓未經開辦者鼓勵國民集資合辦 
　　（五）工程經費查從前衙署有歲修城垣有歲修河工亦有歲修現在財政支絀不急之各項工程本可從緩至城垣歲修現在時勢城垣雖有若無更可緩議惟因田廬生命攸關不但萬不可緩且須切實整頓調查工料是否核實考查堤岸是否堅固萬不可使國家歲費巨欵置田廬生命不顧只圖上下中飽再河工人員非有切實學問於河工富有經驗之員不能見效 
　　（六）財務行政經費此條財政部自有主權本省會母庸置議查以上六條皆爲各省地方歲出之欵目下政府因財政萬分困難擬令各省各項或暫停或緩辦以期節省而資補救但此種問題解决甚難何以故因南北情形不同各省政體不一若議定辦法一律推行其中必多窒碍譬如巡警甲省辦理得法乙省辦無成效甲省防營精强乙省防營疲弱再或甲省巡警有善有不善乙省防營有强有弱其餘各項概可類推總而言之此案本會議雖贊成可行然須由各省酌量情形何者應興應革何者應急應緩設身處地對病下藥始能盡善盡美以上各條就大概而論意見如是請議長俯准交審查會參考 
[知事試騐之一結束]  
　　分等與用途第一屆縣知事巳有揭曉者聞八十分以上者爲甲等七十分以上者爲乙等六十分以上者爲丙等六十分以下不及格其考列甲乙兩等者在揭曉後兩星期内由委員長朱啓鈐分班帶領覲見大總統而加訓辭其列丙等者須入講習所一年高等巡警學堂現設有知事講習所探其原因緣此次口試後平均分數在七十分以下六十分以上者（即丙等）卽須入講習所一年再試足九十分方爲合格否則祇有委任資格云 
　　口試與答案縣知事口試一場落第者幾及三分之二其注重言詞容貌品行可知但據與考者云口試時受試人至案前委員略一詢問至多不過十語卽隨手畫一分數間有因對答稍遲不予分數者故第一試二百餘人取中祗有九十餘人委員對於受試者之進退别有鑒衡對答是否符合尚居其次聞有名落孫山觀其速記對答案絲毫無錯者據主試委員與人云皆以品行過劣故以此外問頗有煩言云 
　　分發之辦法知事考試以甲乙丙三等錄取除列丙等須入講習所一年後再試外凡在甲乙兩等者分班覲見後即交内務部存記其分發之辦法據聞有兩種一凡從前曾在某省爲官政績較優者卽分發某省民政長酌量任用一現在某省有差務者仍發回原省候補惟甲等爲儘先補用班乙等次之 
[白狼潰敗後鄂垣軍報]  
　　西人函電白匪日前竄擾武勝關經汴鄂二督派兵擊退其情形迭誌本報惟漢口洋商敎會所得光州羅山信陽等處電報所述稍有異同用錄如下 
（一）光州西人於二十八號晨五點鐘來電白狼親率精練騎匪一千五百人現已從商城至湖北邊界佔據沿途之山嶺（二）羅山縣敎會於二十八日下午一時來電官軍在城内嚴守現有白匪大隊從城外經過城中勢甚危險下午四點半鐘又續來一電云羅山現出危陯白匪向西而去（三）信陽探事西人二十八晚十點鐘來電云白匪約計一萬餘人從羅山縣而來現抵信陽南面八英里與官兵激戰砲聲隆隆（四）信陽西人一號致漢口敎會電云白匪黨羽被官軍圍攻敗向河南西路奔逃上月二十七號夜擾過鐵路與防軍交戰數點鐘之久未分勝負故是夜漢口京漢火車往京開到廣水不能前進轉駛回漢至二十八號上午官軍援隊四集始將該匪等攻潰竄往汴鄂連界之山境而去是役生擒匪中頭目八名解至信陽訊實正法擊斃之匪黨無數 
　　鄂督犒師白匪近竄武勝站該處駐防軍隊防堵得力協同汴軍剿擊惟難保其不竄入關内震動湖北大局昨段香岩都督巳籌現銀四千元解往該處犒賞得力軍隊以資鼓勵 
　　撥欵賑撫此次白匪擾亂皖境六安霍山英山等縣受害甚慘人民流離十室九空皖當道巳通電各省勸募賑欵鄂都督省長段吕二公關心桑梓極爲憐憫昨特撥欵一千元匯皖撫卹被難之民 
　　撥運軍需段都督因聞白匪將竄擾湖北所有黄陂孝感等縣界連汴境不能不加厚兵力防堵昨特添派駐鄂奉軍一團開往駐紥又聞段總長來電以白匪敗潰四散多半匿跡深山俟軍隊一去又出爲民患現已在北軍第二師中挑選精練馬隊五百騎派令追緝鄂汴交界地方偵查匪跡祈撥新造馬鎗五百枝以資利用昨巳於兵工廠如數撥出運往矣又北軍第二師之衛生隊向駐鄂垣刻因二師受傷之兵頗多且有春瘟之疾發現故衛生隊亦調往信陽 
　　電留防軍湖北棗陽前被匪擾後卽派留鄂奉軍第七十七團之二營駐防近日白匪披猖棗邑南鄉土匪復熾姦搶燒殺無所不爲該縣知事白壽銘正會同奉軍營長吕魁督隊剿辦可期撲滅乃日前段督因黄孝需得力軍隊防堵電調該營回省當經白知事及棗紳等再三電求留防段督始允取消前令 
[防狼軍與縣知事爲難]  
前日由江西李督令撥開往太湖之第六師某營於日昨過　時有某排長前往德化縣索催夫役六百名汪知事以人數太多未免爲難該排長謂爲欺負不肯應允嗣經該旅長從中和解由德化縣如數照撥始得了事是晚該知事赴某處筵宴該兵士遇於途謂之曰我等開赴戰地九死一生汝尚飮酒取樂因繼以惡語該知事無法可施只得一笑置之當以夫役不足與之爲難汪知事遂撥二名與之又值微雨以無油布遮蓋爲辭汪知事不得巳卽解轎上油布與之始得平安無事云 
[揚州續獲黨人類誌]  
　　揚屬游緝隊統領馬玉仁曾令駐紥十二圩仙女鎭各游緝營緝捕黨人兹經各處前後捕獲男女黨人三十餘人業巳解送至揚由馬統領函請縣知事會訊核辦 
　　日前揚州捕獲黨人首要孫廷芳等多人唯孫所委之師長蔡金山莫少周等縋城逃遁未被拘獲嗣揚城謠言蠭起謂蔡等將聯合天六土匪圖謀報仇云云是以旅部縣署迄仍嚴密防衛未嘗少懈及至前日復由淮徐游緝統領楊瑞文將蔡金山捕獲亦巳解送來揚由温知事會同旅部劉執法官等在揚統領公庽審實電呈都督請示辦理 
[漢口最近兩交涉]  
　　英商兌現交涉湖北官錢局銀元紙幣自起義至今未能兌現官家雖作價每元一千二百文出入商民則作現銀七八角通用近有洋商收羅此項紙幣迭次要求鄂政府兌換銀元均經婉言拒絶詎日前漢口英商某洋行竟以此項紙幣十五萬七千元分裝多箱請其領事派員押扛至官錢局索兌現貨比經吕省長飭交涉員與該領事交涉謂現在官錢局尚未開辦如須兌換只能照現章每元人和錢千二百文該領當詢問該洋商答復云此項紙幣係前清時與華商交易收集皆作現洋行用今照定價兌換吃虧太甚必須換給現洋以保中國紙幣信用現交涉員檢查其紙幣上多蓋有每元作錢一千二百文之戮記且以官錢局初開辦時發行之紙幣居多此紙原巳作廢存庫起義後乏欵携出復用斯二者均爲該洋商非於前清時收儲之確證照現定官價兌換何爲吃虧况吾國幣制未定銀元隨市價高低久爲各國人所共知此項紙幣只能照官價兌換萬不能換給現洋昨巳將以上理由函逹英領轉飭該商知照 
　　法界議逐華民漢口租界自革命後頓爲繁盛驟增華商居民至二萬户之多致租金飛漲較前昻至數倍前曾有英商多人因以重金不能在界内覓屋居　函請英領懇限制華人居住租界英使因此要求擴展租界未允兹聞法商亦議及是事竟欲將界内華人盡行勒令搬遷業巳由法界公政處（卽議事會）議董陸謙立氏提出議案一俟塕决卽請工部局執行聞其議案略謂查前數年本租界内居住華人只有數家近二年來驟增無數幾於無處無之租價因之大漲致使我法人無所安可之地居於他界者甚多其原因本界租金太貴非月有銀四五十兩難以租屋一棟華人等一屋能五六户同居我法人只能一家自住縱月有薪俸一二百兩亦不能在本界居住竊法界乃爲法人而設并非爲華人之用且華人生性不潔易罹疫病在本界居住愈多危險愈甚因此提議勒令華人遷出界外以免我法人無地棲止 
[九善堂集議維持粤路]  
　　三月三號九善堂院集議維持粤路事主席陳春畋（一）議各堂院接到股東來函謂郵傳部收爲國有之股票先經註銷不宜代騐等語現旣交來此等股票共股份共有三四十萬之多檢閱此栗均有註銷字樣應否轉票之處請公定衆議此等股票確有註銷字樣暫難轉換應令先行帶回俟開股東大會時互商取决衆贊成（二）各堂院迭接股東來函謂連日粤路以司登報佈告此次選舉已交一二三期股者均有選舉權殊非平允請堂院商諸公司凡交一二期者不合選舉等語應如何辦法方昭平允以免股東責備請公定衆議日前公司佈告凡交一期之票二期之票皆有選舉權本非公道因未交三期實非完全股東只交一期者已失選舉之權其巳交二期未交三期者今擬以兩股作爲一股函商公司以折服全交者之心而激發未全交者之氣衆贊成（三）近聞此次買票串舉其中顯有弊混理應格外愼重騐票時如何辦理之處請公定衆議公司選舉經交通部及省長派員紳監視各堂院應隨時密察如有獘端當告諸大委妥商辦理（四）各股東來函謂董事局電照庚戍年先行選舉二十名由部取定總協理及各董事實與商辦性質不符應由創辦之各善堂院電請取銷等語應如何請公定衆議粤路係完全商辦性質與官商合辦者不同凡選舉應由股東主權以符原日創辦章程内載明凡公司用人理財官不干涉祇任保護向章具在可以覆按至於庚戍年將二十名送部選取者係一時權宜辦法當時曾聲明下次選舉應由股東取决等語理當電請取銷議决後遂宣告散會兹將交通部致粤漢鐵路公司電附錄於後查該路辦理多年久無起色歷次選舉尤復迭釀風潮以致眞正股東迭受損害本部爲維持路務保全股東權利起見自不能不嚴重督察藉促進行歷查該公司選舉前後屢有藉端圖利之人巧立名目勾串員司迭生干涉把持擾亂各行爲此次亟應預爲防止所有此次選舉倘有上項情事意圖破壞即須執法嚴懲庶積弊漸次廓清整理方可下手股東血本庶有保全之望特此通告交通部冬印 
[贛商會討論維持紙幣]  
　　江西商會奉戚民政長函囑召集各業開會討論維持金融方法當經開會提議各事兹錄共情形如下各業商董及錢業人等於上月二十八號特開大會是日發言者甚多其多數同意足以表見該會對於此案之意旨者略謂查省城市面銀錢 
 
 
 

Page 7

 
 
恐慌巳非一日至於此時則於銀荒錢荒而外更增票荒此何以故自市票收回而官票之推行愈廣自稅　通用而官票之信用益堅加以銅元缺乏紙幣散佈城鄉交涉無現可言　藉紙幣以資周轉故統計之實患票多分言之實覺票少此票荒所由來也加以茶商收茶需票米店買穀需票典商應當需票布業買布需票銀行無票可發各業需票愈殷錢商票乏來源不賣無所關碍而需票之家倘一日無票則一日無貨可收求過於供物少爲貴紙幣加價實加於買者之情願而其勢又不得不趨於加價一途此亦自然之理時至今日用現不能用紙亦缺此對於不周轉而覺票之可貴也若以銀洋色高而論而紙幣之低又有一落千丈之勢比年以來入口貨多出口貨少來貨以洋計售貨以錢計以致百貨奇漲生活程度日高卽柴米油鹽價格之昻昨今異市貧民艱苦怨咨載道論者皆以紙幣價賤有以致之不獨生計界苦不堪言卽關稅丁漕亦大受影響此在會討論之實在情形也至應如何調濟維持之處尚須呈覆省長以待酌奪云 
[湘省實業礦業兩銀行之改組]  
　　湘省實業礦業兩銀行前奉湯民政長命令飭卽歸併湖南銀行辦理立將兩行招牌送至湖南銀行懸掛即以該　行爲清理處各屬分行亦均照辦維時實業銀行總理曹訓農對於此事大不謂然以實業銀行原係公商合辦雖領有公欵五十萬元而商股亦巳招得二十餘萬此次歸併不能由公家强制執行必須先與商股議妥得商股之同意方能照辦且去歲營業獲利頗優各商股誰肯聽其取消歸併因此絶端反對開會集議研究抵制之法近日以來巳由曹總理曁各商股紛紛具呈請免歸併而湯民政長則以該行成立以來並未經部核准當在取消之列惟據派員調查該行内容尚無獘端卽營業亦甚發逹似應變通辦理擬飭財政實業各司妥定辦法再行改組一面電部立案以期維持實業至礦業銀行雖係公商合辦該行成本大都出自公家商股不及萬兩故此次歸併不能與公家反抗惟該行總理謝重齋亦以去歲營業頗稱獲利任其歸併心實不甘近巳邀同殷實礦商集合股本叧行組織一礦業銀行作爲完全商辦或卽就本銀行改組將公家股本退還並將商股呈騐即行開辦聞目前正在磋議之中礦商投資入股者甚形踴躍大約不久卽能成立云 
地方通信 
[雲南]  
　　組織將校學校雲南因遠在極邊强鄰虎視故於五年前卽趕練陸軍所用官員多係學堂畢業至前年秋間民軍起義後始破格錄用凡於民國稍效微力者均獲　錄其中深有學識者固不乏人不勝其任者亦屬不少唐都督到任後亟欲整頓乃開軍事會議議决在軍府内壽設一將校學校將各陸軍官長凡未經學校畢業者入堂學習現在巳奉定謝汝翼韓鳳樓兩君經辦不日卽可開學 
　　整頓實業之初步雲南民政長李君以滇民貧困實甚非整頓實業不可現擬設一實業員養成所召集各屬人員入所肄業以六個月爲畢業期畢業後仍回各屬整頓實業云 
　　廣設山蠶傳習所雲南地土膏腴天氣温煖最宜飼蠶已於數年前設立蠶桑及農業各學校招生入所肄業現巳畢業數班分回各屬試養已見成效現在民政長又以雲南橡樹極多最宜山蠶若極力提倡不惟可以富民且可以强國去年省城試辦亦已見效爰將全省各屬劃爲十區每區設一山蠶傳習所招生入所學習飼養山蠶其地點卽昆明祿豐霑益東川大理永平鶴慶威逮阿述師宗各縣每縣籌設一所以便附近人民就學 
[湖南]  
　　調回留日陸軍學生湘都督湯君日前電致駐日留學經理員曹世昌謂湖南留日陸軍學生林貞衡楊濬余嗣靖熊光嶽熊光漢陸岑樓劉大飛丁位離張子斌劉久鈞趙恒悊黄本漢劉昭毅唐競存譚蒙張詩貢包凱曹政典成本琛譚錫琮譚邦傑叚棠華姚本釗彭延潤田孝肅盧永怡郭壯飛李勁等二十八名應飭卽日歸國聽候委任云云 
　　嚴懲不法營長湘南鎭守使趙春廷部下之營長瞿某往往恃勢驥横欺詐良善近又受李姓重賄五百金謀害人命事爲趙鎭守使查悉並據受害人指控業巳訊明擬將該營長鎗斃以昭炯戒 
[漢口]  
　　小輪反抗關章湖北行駛江河各小輪自光復後卽專設船舶檢騐所管理不料弊端百出旣糜公欵復擾行旅故吕省長巳令將該檢騐所取消仍歸江漢關監督會同稅司辦理惟各小輪公司以前清所定關章過嚴逾額多裝罰銀五百兩一條尤爲苛尅公議要求關監督變通定章减輕罰欵監督丁士源以海關理船廳管理華洋各輪罰章係總稅務司所定非止漢關爲然不允更改於是各小輪固結團體齊不赴關請照報騐自由行駛以爲抵抗昨丁監督已訪得爲首主持之人函請夏口縣拏案究辦各小輪聞之大爲忿忿擬以停班爲最後之抵抗云 
[鎭江]  
　　稽查黨人之周密鎭江警務所陸警長昨奉鎭守使施從濱君面諭邇來謠言不靖恐有黨人匿跡擾亂治安除嚴密梭巡外並着實行婚喪移徙呈報辦法以便稽查聞陸君刻巳照辦矣 
　　清鄉總辦回浦江北清鄉總辦叚書雲君日前赴寗與馮都督韓省長籌商經費並陳明江北匪患情形刻巳事畢於六號乘車過鎭暫駐一宵七號即乘舟回浦 
　　取銷旅部名義鎭江鎭守使施從　君蒞　　原駐　江　隊統歸節制兹奉馮都督令將駐鎭第一旅旅部所屬名義一概取銷該部軍隊仍駐鎭江防守並聞旅長龔青雲君有改委鎭江砲臺總臺官之說 
[揚州]  
　　警兵破獲刧案初四夜三點三十分鐘城内炭基作陳小山家彼刧當由巡警二區區長金祖愻聞警率同警兵前往其時匪巳得贓潛逃幸經分派警兵各路追赶當於魚皮巷口盤獲此案正犯汪雲斌并窩家汪邱氏現巳於初五日在區訊實連晚解送巡警事務所轉送縣署懲治 
　　新知事接篆新任江都縣知事謝元洪巳於五日回省乘車至鎭搭船來揚暫寓其戚電局總理程宅業於六日至縣接篆 
[雜評二（步陶）]  
　　拿獲黨人之感想拿黨人拿黨人今日曰皖省破獲機關若干明日曰揚州續獲黨人若干又明日而某公司某輪船某旅館幾無一處無黨人蹤跡嗚呼是何黨人之多也政府知其難於盡拿亦曾有招撫之議矣然而議者自議拿者自拿黨人之籌畫進行亦自籌畫進行而不爲稍息兩相疑忌兩相對待吾儕小民介乎其間遂以惴惴如處荆棘此中國事之所以大難也 
　　政府者我中華民族共有之機關也黨人者我中華民族箇　　分子也以箇中之分子扶共有之機關實國民應盡之義務以共有之機關包容一二箇中之分子亦天理人心之所至當勿爲巳甚勿念旣往小之則目前謠諑可以頓息而吾民之波累株連者借以日少大之則猜嫌盡釋得以全力經營國是而外人之謀我者亦且蹈瑕無從否則以己有之機　與己有之分子日相仇殺夫豈我民前途之幸　哉我爲中華民族計我願黨人一念我言我尤願拿黨人者勿遽河漢我言 
　　漢口法界之議案華人之旅居海外而爲人驅逐者蓋非一次矣然初未聞地居國中月出重租而不免於異族人之驅迫摒絶者有之其惟今日漢口之法租界乎彼人所持之理由一曰今昔多少人數懸殊法人至無居留地一曰華族不知潔凈於居人衛生頗有妨碍然其主旨則在推廣租界也 
　　我人之羣趨於租界以戰爭時之倖獲庇佑爲之淵叢也然實不成一問題蓋居住自由爲獨立國國民之所應有而租借地又與完全割讓者異何得反顔相向竟謂地主必爲房客所不容至習性不潔雖爲情理之或有然其地在中國境内無論如何决不能盡與不潔之中國人相絶往來此又事勢所必然也此議案今方提出將來交涉如何尚難前定然而法人之輕視吾族則已見端矣嗚呼在吾境内尚且不容駐足茫茫大地我民族豈尚有容身地耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各地商業及金融調查]  
（錄江蘇銀行報告） 
　　民國二年乃上海商業驚佈之期間其未至恐慌猶幸事也光復以還至二年正二月間商場氣象始漸有起色而三月間適宋案發現遂復蠢伏不動四五六三月中政界潮流日亟一日種種謠言傳播四方大局如是各懷戒心而企業之精神至此斵喪無餘矣七月贛省肇亂江寗饗應長江一帶交通斷絶繼而滬南亦有製造局之變商業停滯錢根緊縮至是逹於極點洋價最高之時甚至七錢八分幸金融機關先事預防周轉有方否則不呈一大恐慌現像者難矣商界鑒於前年光復時之覆轍故亦預期籌劃妥爲部署間接損失雖難倖免而直接損失尚不爲夥且商業之中反有因亂事而獲厚利者如宅地營業是已内地有事則遷徙於滬上者紛至沓來幾有過庶之虞而地價宅租因之驟漲一往千里莫之能遏也現時電車四通往返便捷僻遠之地幽靜可居反覺近市之區塵囂爲擾將來上海之大當倍蓰於今日之上海似可斷其必然是宅地營業之公發逹可操左劵也 
　　上海輸出品以絲茶爲大宗今年絲繭外國銷路不如去歲兼以七月亂事發生金融呆滯大有束手待縛之概茶市則漢皐之紅茶虧損頗巨惟微州之綠茶及平水茶稍獲微利兩者相權得尚不能償失也輸入品以洋布洋紗等爲大宗洋布以花色適時者最爲暢銷惟洋紗一業未能獲利且以國際兌換金銀價常有上下投機未中損失隨之世界金銀之出産及其流行之狀况吾國人鮮有能道及者查外國領事駐居他國各商埠者時將駐在地之商業情形報告其政府轉示商界故外國商民異國商情雖未躬歷其增咸能各就其業熟諳一二我國此種報告尚未發見以不敎民戰安得不敗哉米市本年收成較豐價格不跌雖獲利者屬於農界商賈所得毫末而已煤價秋間大漲緣於日本煤額出産大非昔比且歐洲各國皆有供不敷求之現像故我國煤業大可獲贏此上海商業情形之梗概也 
　　南京商業上半年略呈繁盛之象迨七八月間黄興何海鳴兩次獨立商界恐慌逹於極點至九月一日官軍克復寧垣相繼人城搶刦日有所聞城内商舖居民殆無一倖免者　時僉有身家性命之憂自無貿易可言下關各舖被刧之後付之一炬更難堪矣直至十月初旬錢業始首先開市他業繼之惟金融仍極呆滯且謠言不時發生各商無異驚弓之鳥尋常販利且視爲大冐險之企業矣 
　　本地商業以花緞爲大宗惟自亂後一落千丈至十二月間始漸有起色之象各路購貨者絡繹於途將來恢復舊觀尚非難事他如糧業各行皆因亂事移至無錫故豆麥之類現皆零星小販大非昔比下關自燬於兵燹之後商場未築遍地荒凉商業發展大抵尚須時日也 
　　鎭江商業自津浦通車後巳一蹶不振迨亂事發生鎭揚交閧商界爲維持本地治安計傾囊媾和然自是之後金融旣澀商情尤見冷落鎭地各商現擬發起鎭寗鐵路（由鎭江至寗國）如此可以告成尚可略挽一二惟北路來源巳毫無希望矣 
　　蘇州商場範圍早經縮小故亂事發生未遭損失金陵克復後人心大定市面如常惟錢業出納甚小各莊共計僅現洋十餘萬元絲綢價格增至一分共故因蘇地絲産向以香山光被絲占優勝頭號花緞非香絲不可　絲大宗向以無錫來源爲多近無錫繭行發逹鄉人均趨於繭業一途故錫絲來源巳罄甯滬變亂時絲價頓跌事平後價格卽增至正式總統成立後各路皆紛紛添辦綢貨故絲價仍有增無减若織工再加研究直與杭貨頡頏惟金融呆滯一如往昔蓋自江陰兵變後蘇地駐兵亦思有暴動之舉幸發覺尚早不至貽患此固商界之幸也 
　　無錫商業大宗繭業之外卽推米麥亂後各處之米來源甚稀惟臨淮蚌埠等處來貨向來最多今則反至錫地購買以致屯户居奇市價騰貴兼之秋冬雨澤稀少來源仍屬不旺價格增漲至十一月間始稍有來源各處亦得微雨貨價少疲絲業錢業增設數家十一月中旬江陰兵變地方戒嚴市面恐慌殊甚殆蘇州調集步隊二百人赴堰橋駐紥人心始定錢莊亦稍稍放欵然金融能力亦極簿弱此無錫商業金融之概略也 
　　通州自張季直君提倡實業後商業極爲發逹本地出産以花紗布爲大宗自受亂事影響生涯亦因之停滯花價開始售價尚占優勢至後則逐漸減少紗市自大生兩廠開盤後價格頗昻後因上海客紗滯銷價亦旋落布市向以銷營口爲大宗至十二月關莊始開市收布上海布盤年内未開布價亦未見增漲金融機關亦尚活潑此通州下半年商業之概略也 
[推廣租界界址之爭執]  
　　駐滬外交團要求推放閘北租界爲交還公廨之交換品情形巳誌本報兹聞此事中央確已允將沈家灣以迄北四川路一叚劃入租界乃外人堅執須將滬寗車站等處一併推放以致閘北官紳紛紛力爭而外交秘書曹嘉祥君及楊交涉員亦以有碍交通且碍國際主權婉言拒絶一面電禀中央核示 
[磋商公廨規復後之辦法]  
公共公廨規復問題迭誌本報兹悉外交團之意以公廨如實行交還一切辦法仍須照現行程序檢察西員一席亦須仍由工部局委派而楊觀察使以公廨旣歸還中國一切用人主權應須操諸中國政府檢察西員亦須由中政府聘用方爲合辦是以尚未磋商就緒云 
[租界命盜案解送内地法庭之實行]  
　　暗殺李榮升（卽李韻生）並擊斃車夫小弟之兇犯河南信陽州人柴啟藩由公共公廨訊實關讞員商准陪審西官德師副領事判解觀察使署轉解内地法庭按律懲辦各情迭詳本報兹悉關讞員以公堂訊辦命盜重案自前年光復後外交團力主卽由公堂判决不再解送内地法庭力爭無效後經因勢利導遇有重要命盜等案人犯商請解送鎭守使署按照軍法懲辦嗣因大總統命令改任駐滬特派交涉員爲上海觀察使管轄英法兩公廨上訴事宜辦法略仿前清滬道制度命盜重案應卽呈解核辦以故此案一再與德領師君磋商經師君允許惟此案實爲光復以來租界命盜重案解送内地法庭訊辦之發軔辦理宜格外迅速將來卽可援以爲例因此飭承赶即備就呈解公文派探將該兇犯柴啓藩一名即日申解觀察使署轉解内地法庭按律懲辦 
[租界内疊出刦案後之防備]  
　　探捕派定地點英美捕房麥總巡因近來租界内搶刧之案層見迭出寳屬擾害治安業巳通飭各捕房中西探捕認眞梭巡搜查在案前晚復又發出命令嚴飭各捕房捕頭將所管中西探捕分班派定梭巡地點各負責任認眞巡邏倘所巡地叚内出有刦奪之案即處以梭巡不力之咎俾各振刷精神以免遇事推諉各捕房捕頭巳於前晚遵飭實行矣 
　　攔刧案一律引渡駐滬外交團因邇來匪徒充斥刧奪頻聞曾開會討論維持治安辦法僉謂公堂廢除體刑以後除命盜重案解請内地官廳處以死刑外其餘攔路刦奪之案一經破獲僅處以禁錮西牢辦法似太寛縱如再不嚴定辦法租界將爲匪徒淵藪居民難保治安是以議决請公廨關讞員商准鄭鎭守使以後凡屬攔路刧奪之案無論糾黨持械或單獨行爲一經訊實一律解送鎭守使署按律核辦聞讞員亦經允許業將卽日實行矣 
　　厦門路居民之恐慌厦門路貽德里一百二十三號門牌前在穆安素律師處爲繙譯之顔明卿家於上月二十二號被刧後該處居民大起恐慌是以入晚即將各横弄之門關閉下鍵僅開放總瘦以便弄内居民出入並禀請總巡捕房麥總巡轉飭老閘捕房遴派中印捕各一名在該總弄口常川駐守巡邏以資保護 
[夜半敲門大吃驚]  
　　英租界北泥城橋東鴻興里三弄第二家六百七十一號門牌張姓家於前夜十二時左右突來頭戴籐帽身穿號衣者二人率領短衣窄袖者六七人叩門甚急張姓因日來租界内刧案甚多不敢開門詢其來此何事據頭戴籐帽者答稱因爾家有人賭博來此拘捕張姓告以我家並不聚賭爾等如欲進内搜查須至馬路上喚同印捕偕來方可入内否則定不開門若輩無法遂卽退去嗣有華捕進弄梭巡張姓詢其頃間捕房是否派人來此捉賭該捕謂並無其事是夜張姓恐其再來不能安枕待至翌晨即赴新巡捕房據情報告捕頭謂此係匪徒圖刧如果再來爾等儘可急吹警笛此便拘捕一面傳諭界内居户晚間如有人叩門切不可擅行開放務須詢明來歷以免搶刦云 
[四誌大沽路刧案]  
　　匪徒周福林於本月五號白盡糾同在逃之阿毛阿六二人在大沽路福壽坊弄口搶刧女子唐毛囡金鐲並由同黨阿毛開槍擊斃唐姓庖丁吳永昌業經拘解公共公堂訊供承認並據供出同黨多人匿居西門外華界壽祥里門樓上由捕會同該處警署前往搜捕未獲祗將形迹可疑之金阿濤（即賣粢飯阿桃）及姘婦王陳氏拘案訊押候英領堂期併解核辦各情迭紀本報兹悉英美捕房麥總巡以該匪同黨之人漏網在外終害租界治安因於前日復將周帶至總巡捕房樓上審事問由麥君親自會同刑事檢查員侃克君等將該同黨各人姓氏年貌詳細詢明一一錄記通飭各捕房中西探捕認眞查緝並分别移請法捕房及南北市警察分廳一體協緝 
[工巡捐局記事]  
　　城濠基地問題上海工巡捐局長楊南珊於本月五號接上海鄭鎭守使令開照得上海城濠事務所一案頃准會議軍事處轉奉大總統批准歸併工巡捐局辦理除令行上海縣知事將該所一切卷宗欵項圖册賬簿卽日移交外仰該局長尅日接收應如何整頓之處仍隨時呈候酌奪等因並由上海縣洪知事將前項卷宗簿據等件移交到局楊局長以城濠事務頭緒紛繁須俟清查後繼續進行現特擬定辦法五條如下（一）北半城已經包定各工程尚未完工者應着各工頭於三日持帶合同收條各種文件來局查騐聽候諭話（二）南半城工程一律暫停（三）城濠餘地目下暫停召領（四）定地各户領有印諭曁合同者儘此五日内由本人隨帶領據親自來局呈騐以憑按户覆查（五）各户已領地畆應聽候本局查明後再行圍築動工現下一律暫停工作以上辦法昨已通告商民人等一體知照矣 
　　局中人之言據工巡捐局中人云局長楊君以南市市政廳長負債欵一事自本局接收之後尚無清理辦法以致外間頗滋物議惟本局對於市政廳所負各債究竟當時作何用度有無契約曁原議償還期限並各種簿據迄今未據移交無從查對須俟將各種簿據契約交清之後如果用管正當自應由局繼續擔任設法歸還除函催上海縣洪知事赶將負債原賬簿據卷宗造册移交外並於昨日商請前市總董傳諭各債户靜候查核籌議辦法此時無庸疑慮云 
　　批奬江紹堅前上海市議員江紹堅前日將前購之公債票呈繳工巡捐局助作公用昨由楊局長批云呈悉查本局接辦伊始曾經佈告凡前市政廳虧欠之欵應由本局陸續歸還在案兹據江紳紹堅愿將公債票銀九十六兩捐入公家具見熱心公益殊堪嘉尚惟該紳係屬寒士概先捐助尤爲難得除呈報上海鎭守使外仰即知照此批 
[米業公所索償公債]  
　　本埠米業仁穀堂董事昨致前市政廳總董函云敬啓者敝公所前借與市政廳之銀執有公債票爲據現聞市政取消改爲官辦前項公債應卽清還以昭信用日前曾請敝業董踵前接洽乃無發還確期殊不可解夫公債乃借與市政廳由貴總董始終負責今官爲接辦倘使届期失信試問商家何法應依借債通例誰借誰還即使貴總董交卸後逍遙家居敝公所仍維貴總董是問用特聲明尚祈示復爲盼 
[協緝刦掠西人住宅案盜犯]  
　　昨日閘北徐警廳長通令各署文云案准上海地方檢察廳公函内開准貴分廳函送搶刦西人勞德吉司家盜犯馬祥生等一案訊據該犯等堅不承認經本廳將被害西人羅帝搿司及西婦羅馬氏傳案指認業經認明馬祥生馬鳳明馬連生確係在場動手兇犯並稱盜犯共有十六七人馬祥生之弟名馬鈐素有大脚瘋及小兄弟等兩人亦係共犯等語據此除派警拘攝外相應函請貴分廳煩爲查照希即派警務將馬祥生之弟二名及在逃各犯一體嚴緝送廳究辦等因准此除分令外合亟令仰該署長嚴飭警探將在逃各犯設法獲解到廳以便訊轉是爲至要切切此令 
[稻柴船又被搶刦]  
　　南市薛陸家浜地方冷僻時有江北流氓深夜持刀向所泊各柴船肆行搶刧受害者巳不知凡幾詎前晚又有十餘人手執利刃闖至浦老炳之稻柴船嚇禁聲張搶去布褲一條並將船夥張勝堂戮傷背脇而逸迨巡　隊聞聲到來查看各匪早已逃散浦張二人旋赴第一分駐所報告卽將船夥送往醫院療治並飭警探緝拿匪徒務獲解究 
[引渡盜犯彚誌]  
　　引翔港鄉民金松林家被盜搶刦案内之首犯蔡晋才（卽蔡老九）由閘北偵探在滿庭芳小客棧内拿獲經捕房解送公共公堂訊交閘北法警帶回各節已紀前報兹悉蔡匪前日巳經警廳司法科豫訊還押候辦矣 
　　又在福建路攫取婦人金吳氏金挖耳之匪徒嘉興人陳子山前奉公共公堂訊判候解鎭守使署核辦兹聞巳經公堂飭承備就公文派探於昨解送鎭守使署請鄭君核辦矣 
[巡警玩鎗肇禍]  
　　前晚九點三刻鐘時本邑大南門外桑園街第十四號守望巡警玩弄手中洋鎗不料鎗内所實子彈轟然突出擊傷在旁經過之車夫江北人彭濤卿之妻陶氏及該氏之叔陶阿福車夫王二毛等氏傷在頭上及腿上陶傷在胸前左乳並腎囊等處王傷在眼目旁並右脚骨等處一時均痕極倒地附近商民聞知趨往觀看嗣經查察巡長到來詰問該巡警則稱有匪人抛擲炸彈致傷多人並非我鎗彈繫傷云云於是將受傷男婦各人送至一區一署奉諭送往上海醫院醫治而該氏與陶受傷較重不願到院自願在家醫治昨午淞滬警廳崔廳長查悉前情立卽派員前往調查實在以憑核辦 
[梅白格路之火警]  
　　梅白格路九百十四號門牌李阿炳所開修造馬車店後披内於前晚七句半鐘忽然起火幸經救火會西人到場撲滅計毁披屋一間然鄰右已飽受驚恐矣 
[訊究起火原因]  
　　法租界東新橋街西德興里張成昌外國成衣店起火一案昨日由捕房傳到店主婦張王氏等解送法公堂請訊張王氏供丈夫張蔚卿往漢口未回當時火起於樓下婦人睡在樓上故不知起火實情保有火險銀一千五百兩是實王老木供與張係朋友是晚適躭擱在張之店中與學徒王文炳同睡睡時將火油燈擺在檯上迨至驚醒見火油燈倒在地下延燒什物已不可施救以致成災王文炳供詞相同捕房禀稱該店主旣往漢口店主婦與張榮福同睡情實可疑請察張榮福供王氏係商人師母師母臥房在前半間商人睡在後樓實無暗昧情事王長法供王氏係伊之姊如何起火實出不知聶讞員判罰銀一百五十兩充公 
[賣子贖夫之哀禀]  
　　小輪船舵工周根和被陳寳壽陳寳興陳順林等見財起意將周謀斃抛屍滅迹一案巳奉地方審判廳訊明判决除陳寳壽按律懲辦外其陳寳興等分别監禁在案日前忽有寳興之妻陳丁氏投地方檢察廳具禀求請將夫罰金贖罪且欲將所生子女出賣變價呈案以贖夫罪云云汪廳長得禀之下大爲詫異以陳寳興等所犯之罪非在罰金贖罪之例况出賣子女又干例禁該氏所禀實爲荒謬本當提案究辦姑念女流無知從寛批斥 
[姦拐案錯交婦人]  
　　常州人王阿七（前報悞作阿巧）因髮妻陳氏被顧文遷姦拐扭控一區第一分署移送檢察廳預訊判陳氏交姦夫領回聞者異之兹據廳中人云此案本判交原告具領故領狀由王阿七具名嗣後不知如何錯悞將該氏交顧領去幸顧取有舖保尚可着保交案云云昨王巳回籍邀請媒証人等來滬投廳候質矣 
[查緝淫奔婦人]  
　　住居新閘池浜橋之崇明人樂全寳之妻王氏於前日跟隨姘夫向爲大菜司務之和尚背夫逃逸不知下落即由樂投報捕房捕頭准即派探查緝外並着自行找尋 
[召認小孩]  
　　粤婦李王氏前帶同懷抱之男孩四口乘輪起行爲探查見以其形跡可疑拘解法公堂押查在案昨又提訊氏供肩背之孩係婦人親生此次擬欲帶回原籍尚有三孩係隔艙之某氏携帶包探下船來查時某氏畏懼逃逸以致誤爲婦人携帶販賣實被誤拘求察判准予交人保釋小孩送堂留養拍照招認 
[重申亂穿制服之禁令]  
　　滬南警察分廳長崔鳳舞君昨日訓令各區警察署及各分駐所云照得長警除值班外不准穿着制服出外早經傳知在案乃近查各區隊下班長警仍有身穿制服在逾游戲或食物等事殊屬不成事體合亟重行禁止如日後再查有落班長警穿着制服在途行走該管長官即難辭失察之咎除分行並令飭督察員密查外爲此訓令該署即便轉飭一體遵照勿違 
[童子部舉行安基禮記事]  
　　四川路青年會童子部于三月七號下午三時請上海觀察使楊小川君行安基禮並請伍秩庸君及支加哥青年會總幹事米塞君演說是日該部預派童子二十餘名均穿藍色操衣持棍鵠立門外繼而楊小川君伍秩庸君米塞君相繼乘車蒞部來寳到者約有二百餘人至三時半楊觀察使站立正中三鞠躬行安基禮畢卽由伍秩庸君登檯演說各國青年均注重尚武精神娓娓動聽鼓掌雷動繼由米塞君演說支加哥青年會歷史及會務發逹情形至五時始行散會 
[將次取締土膏店]  
　　南香粉弄七十號門牌某烟膏店内將膏料攙和土渣製造混售經捕房查出假土將店主粤人鍾新山同黨杭州人周芝祥拘案訊押候騐明再行核辦在案兹經工部局化學家將前項假土詳細化騐實含僞質甚多因即報告捕房候解公共公堂訊辦惟鍾等曾供與市上所售不相上下是以擬定取締辦法凡各烟膏土店所售烟土須經工部局派人調騐有無僞質攙和然後方准出售並擬懲罰假土辦法聞已將次議决實行云 
[破獲德大染坊竊案]  
　　南碼頭德大染坊執事周德新前日至第一分駐所報稱被賊潛進坊中竊去白布四件計共二百四十八疋值洋百餘元旋經署員訪悉住居南京街之江北人鄧開發頗涉嫌疑立飭警探往查在家搜出原贓白布一百三十八疋卽將鄧妻趙氏帶所後復拘到同居人楊阿大朱益東二名研訊氏供此事實由同居人王福貴所竊現巳逃逸未幾續將鄧開發查獲訊問亦無實供當將人贓一併移解分廳司法科根究並追緝在逃要証王福貴到案澈究 
[任意倒垃圾之受罰]  
　　法捕房傳吳子卿至法公堂禀稱吳店中違犯租界章程時將垃圾任意倒在途中巳罰過五次今第六次復犯請爲究辦吳供實被用人所誤後當遵章傾棄判加罰洋十元以儆 
[又是拉客違章]  
　　法捕房藍總巡以界内野鷄妓院花烟間屢屢在途拉客傳諭禁止在案前晚又由探查見王朱氏李汪氏金阿弟等各花烟間之烟妓在途拉客一併提解法公堂請究並稱朱氏前已罰過今請重辦該氏等同供後來不敢再犯求宥判朱罰洋十元汪氏等各罰洋二元充公 
[私售租車]  
　　飛電脚踏車店主投法公堂控稱有張英前來租去車一輛人卽不見報捕拘獲車巳無着求請訊追張供車巳售與不知姓氏之人洋巳用盡無力措交求寛限俟陸續料理判押一月完案 
[謝贈]  
　　民鳴新劇社在法界歌舞台編演新劇久爲社會歡迎兹因地址徧狹遷至英界三馬路大新街中舞台舊址昨日承贈戲劵四紙書此誌謝 
雜評三 
[弭盜之一法]  
　　銷贓易則竊盜多此必然之勢也今上海刦案之多巳駭人聞聽矣究其原因未始不由於得贓後卽能變價以掩其跡耳假使銷贓不易則雖有金銀珠寳不能驟供其揮霍若輩巳多所不便矣况眞贓尚在破案較易若輩尤必自餒乎故爲急則治標計嚴禁收贓亦一弭盜之法也有保衛治安之責者盍亦注意及之 
專件 
[治安警察條例（三月二日公布）]  
 
 
 

Page 11

 
 
　　第一條行政官暑因維持公其之安事秩序及保　人民之自由幸福對於左列事項得行使治安警察　一製造運輸或私藏軍器爆裂物者二携帶軍器爆裂物及其他危險物者三政治　社及其他關於公共事務之結社四政談集會及共他關於公共事務之集會五屋外集合及公衆運動游戲或衆人之羣集六通衢大道及其他公衆聚集住來場所黏貼文書圖畫或散布朗讀又或爲其他言語形容並一切作爲者七勞動工人之聚集 
　　第二條除依法令得製造或運輸軍器及爆裂物者外不得製造或運輸軍器及爆裂物警察官吏遇有違犯前項者應逕將其軍器或爆裂物扣留其認爲有違犯前項之嫌疑者得向本人或爲之隠庇者逕行搜索 
　　第三條行政官署因維持安寧秩序認爲必要時得禁止私藏軍器或爆裂物第二條第二項規定於違犯前項或認爲有違犯前項之嫌疑者適用之 
　　第四條除海陸軍軍人警察官吏及其他依法令得携帶軍器者外不得携帶軍器警察官吏遇有違犯前項者應逕將其軍器扣留其認爲有違犯前項之嫌疑者得逕行搜索 
　　第五條行政官署因維持安甯秩序認爲必要時得禁止携帶爆裂物或一切物件有軍器凶器或爆裂物之裝置設備者 
　　警察官吏遇有違犯前項者應逕將其物扣留其認爲有違犯前項之嫌疑者得逕行搜索或檢查 
　　第六條政治結社須於該社本部或支部組織之日起三日内由主任人出名按照左列事項呈報於本部或支部事務所所在地之該管警察官署其呈報之事項有變更時亦同一名稱二規約三事務所 
　　第七條關於公共事務之結社雖與政治無涉行政官署因維持安寗秩序認爲必要時得以命令令其依前條規定呈報 
　　第八條左列各人不得加入政治結社一褫奪公權尚未復權者二未成年人三女子四陸海軍軍人五警察官吏六僧道及其他宗敎敎師七小學校敎員八學校學生 
　　第九條行政官署對於結社認爲有左列情形之一者命其解散一結社宗旨有擾亂安寗秩序之虞者二　社宗旨有妨害善良風俗之虞者三其他秘密結社者 
　　第十條政談集會須於集會十二小時前由發起人出名按照左列事項呈報於會場所在地之該管警察官署一場所 
　　二年月日時於呈報之日時不開會者其呈報爲無效 
　　第十一條關於公共事務之集會雖與政治無涉行政官署因維持安寗秩序認爲必要時得以命令令其依前條規定呈報 
　　第十二條左列各人不得加入政談集會一褫奪公權尚未復權者二未成年人三女子四陸海軍軍人五警察官吏六僧道及其他宗敎敎師七小學校敎員八學校學生 
　　第十三條警察官吏對於集會認爲有左列情形之一者得中止其講演或命其解散一集會之講演議論有涉及刑法上之犯罪未經公判以前之案件及禁止旁聽之訴訟案件者 
二集會之講演議論有煽動或曲庇犯罪人或贊賞救護犯罪人及刑事被告人或陷害刑事被告人者三集會之講演議論有擾亂安甯秩序或妨害善良風俗之虞者 
　　第十四條屋外集合或公衆運動游戲須於集合二十四小時前由發起人出名按照左列事項呈報於集合所在地之該管警察官署但婚喪慶祭宣講所學生之體操運動及其他慣例所許者不在此限一場所二年月日時三須經過之路線 
　　第十五條警察官吏對於屋外集合及公衆運動游戲或衆入之羣集認爲有左列情形之一者得限制禁止或解散之一有擾亂安甯秩序之虞者二有妨害善良風俗之虞者 
　　第十六條警察官吏對於　社之主任人集會及　外集合公衆運動游戲之　起人有所　問應　實答覆 
　　第十七條關於政談集會警察官署得派遣警察官吏着制服監臨　於其他不涉於政治之集會屋外集合及公衆運動游戲警察官署因維持安寗秩序認爲必要時亦同於前項情形警察官吏得向發起人要求設監臨席 
　　第十八條於集會會場及屋外集合或公衆運動游戲之地故意喧譁騷擾舉動狂　者警察官吏得制止之若不服時得令其立時退出 
　　第十九條依法令組織之議會議員爲預備議事之　結不適用第六條之規定 
　　第二十條依法令組織之議會議員爲預備選舉會合選舉人被選舉人之集會在投票前五十日内者不適用第十條之規定 
　　第二十一條警察官吏對於通衢大道及其他公衆聚集往來場所黏貼文書圖畫或散布朗讀又或爲其他言語形容並一切作爲認爲有左列情形之一者得禁止並扣留其印冩物品一有擾亂安甯秩序之虞者二有妨害善良風俗之虞者 
　　第二十二條警察官吏對於勞動工人之聚集認爲有左列情形之一者得禁止之一同盟解雇之誘惑及煽動二同盟罷業之誘惑及煽動三强索報酬之誘惑及煽動四擾亂安甯秩序之誘惑及煽動五妨害善良風俗之誘惑煽動 
　　第二十三條違犯第二條第一項及違犯第三條第一項者依暫行刑律第二百零三條第二百零四條第二百零五條第二百零八條及第二百零九條處斷 
　　第二十四條違犯第四條第一項及違犯第五條第一項者處以二十日以下之拘留併科二十元以下之罰金 
　　第二十五條違犯第六條者處以三十元以下之罰金呈報不實者處以四十元以下之罰金 
　　第二十六條違犯第七條者處以十五元以下之罰金呈報不　者處以二十元以下之罰金 
　　第二十七條違犯第八條加入政治結社者處以二十元以下之罰金使入社者亦同 
　　第二十八條違犯第九條各欵規定結社或加入第九條各欵結社者處以一年以下徒刑 
　　第二十九條違犯第十條第一項者處以二十元以下之罰金呈報不實者處以三十元以下之罰金 
　　第三十條違犯第十一條者處以十元以下之罰金呈報不實者處以十五元以下之罰金 
　　第三十一條違犯第十二條發起政談集會者處以十五元以下之罰金加入者處以十元以下之罰金 
　　第三十二條不遵第十三條中止解散之命者處以五個月以下之徒刑或十元以上五十元以下之罰金 
　　第三十三條違犯第十四條者處以十元以下之罰金呈報不實者處以十五元以下之罰金 
　　第三十四條不遵第十五條限制禁止或解散之命者處以二十日以下之拘留併科二十元以下之罰金 
　　第三十五條不答復第十六條之詢問或不據實答復及拒絶第十七條第一項之監臨或第二項監臨席之要求者處以三十元以下之罰金 
　　第三十六條不遵第十八條退出之命者處以十日以下之拘留或十元以下之罰金 
　　第三十七條不遵第二十一條禁止扣留之命者處以二十日以下之拘留併科二十元以下之罰金 
　　第三十八條不遵第二十二條禁止之命者處以五個月以下之徒刑或五元以上五十元以下之罰金 
　　第三十九條依本條例科拘留及四十元以下罰金之事件由該管警察官署長官或其代理官吏即决之 
　　第四十條關於本條例公訴之時效爲六個月 
　　第四十一條本條例自公布日施行 
來函 
[六安難民來函]  
　　申報館台前啓者某籍隸旌德寄居六安此番豫匪擾六某適跧伏城中目繫身受慘酷萬端轉徙流離始抵滬瀆日來喘息甫定粗將六安失守顚末謹濡筆爲貴館約略述之六安西鄉金家寨一帶萬山重疊毘連豫鄂自去年陰曆十二月中旬卽傳言豫匪有　竄之耗二十三日駐六巡防營王營長傳祿率隊二百餘名馳往防堵二十六日夜六安縣知事殷葆森不知據何人報告謠傳王營長陣亡夤夜之間潛逃而去　城居民均在睡鄉不知底藴凝曉忽聞鎗聲四起由北而西探悉縣署衛隊潰散巳將監獄人犯悉數釋出所有縣署公欵案卷什物搶掠一空旋復搶至西門大街計泰豐裕寳興德和鼎隆信成裕泰祥等商號及殷實住户多家　城精華十去三四比時居民始悉城内無主秩序大亂逃避紛紛不一而足二十七日上午王營長傳祿忽由西山率隊回城人心稍定據王營長回稱匪勢浩大抵禦頗難慶戰經日以衆寡不敵兵士傷亡及半不得不退守城内電請大兵協剿二十九日上午駐壽之馬統領率馬步一營來援駐紥城内擬次日卽行出發當時居民見大兵駐城有恃無恐所有二十七日逃避下鄉者已大都於是晚又絡繹回城矣某之眷屬亦然是夜二鼓西門外大火延燒至數十家城内尚稱寗謐不意三十日天未黎明而豫匪多人巳在城外緣梯而上火光燭天炮彈如雨大股之匪乃由東南兩門蜂擁而入與城内客兵鄉團巡防警隊巷戰約兩小時之久馬統領王營長兩軍亦勢不能支乃奪北門出走匪竟佔據全城縱火焚掠越日不休某之廬舍即被波及琴書劍履盡付刧灰幸某舍後進小有園林並有月池一面水巳乾涸急率眷屬藏匿其間露宿風餐經兩晝夜雖屢遇悍匪開鎗轟擊叨庇未中要害得保殘生至陰曆正月二日午後該匪等乃相率呼嘯棄城而去某當時驚魂甫定始敢循徑出視及至街心見屍横遍地血跡糢糊瓦礫堆場道途莫辨西北門一帶本爲商務繁盛之區縱横二里餘盡成焦土東南兩門屋宇僅賸十之二三惟北門臨城數十家幸獲瓦全然亦搶擄盡淨矣本城熟人中如汪君鎭川黄君翥雲張君錫侯朱君香亭向君伯平趙君元振朱君大銘胡君小東朱君修甫警長王君灼齋郵局司事　君興喜警局李君春霖父子商會楊君子俊昆仲劉君春圃之婿苗君情陶之婦吳君竹溪之媳族人中如爽卿鼎臣紹章等均受彈死於道中目不忍覩其最慘傷者莫如族瑞田伯祖之孫壻現任福建民政長汪君聲玲之三子汪宿艭君去冬由黑龍江審判廳請假來六招贅未及一月亦受彈而死其婦即自縊殉之族伯祖之曾孫年甫十六亦被擄而去至今不知存亡傷心慘目莫此爲甚其他鎗斃刀傷火焚水溺之屍身不知凡幾父子乖違妻孥離散哭聲震耳逹旦不休某家雖片瓦無存凍餒連日闔家老幼尚獲保全即於正月初四日挈眷步行八十餘里至佃莊投住數日而四鄉匪徒復乘間蜂起徹夜鎗聲不絶乃轉徙廬州至廬後又聞北鄉土匪將約期舉事驚駭之餘草木皆兵不得巳渡江至蕪先子身來滬投訪親友現巳將全眷挈至海上暫庽戚家惟是六安全城糜爛巳逹極點據聞洪楊之難該邑疊經兵焚尚未若斯之甚此次則姦擄焚殺無所不至刻下城内居民受此大創家室蕩然嗷嗷待斃旣謀生之無術更待食之孔殷除巳報告上海同鄉會代懇六安難民亟謀急賑外特將六安受災情形及某個人所遭蹂躪之狀况謹逹貴館想滬上諸君子惻隠爲懷當亦聞而墮涙也 
[嚴同春來函]  
　　讀初十日貴報登載市政廳虧負債欵一則内載欠嚴同春銀五萬兩查敝處並無如此鉅欵借出諒係傳聞之誤惟敝處前年公債票借去銀二千兩按五年分期歸還上年巳收過一期尚欠銀一千六百兩爲此專函奉告懇祈登入來函一門爲荷 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[嘲知事考試（仿桃李園序）] [  夢公]  
　　夫金錢者做官之目的燕京者揄才之地點而挾資北上爲數幾何若輩運動而來良有以也况前清厠身乎政界學校給我以文憑開議院之大門（試場借衆議院故云）復鄉闈之盛典麵包雞子聊以充飢之乎者也不妨朗誦烟癮未過雪茄亂呼忽題紙之飛來歎懷挾之無用不有佳作何以爲官如犯場規請他下次再攷 
[戲賀中式知事（打油詩）] [  豁畫]  
　　出身三考重前清民國於今也倣行僥倖兩場無白卷居然一試就成名 
　　有錢到底可通神　節打通不論文試看長安新貴客車如流水馬如雲 
　　感恩知已從來重夫子門生禁一時八大胡同多擺　未嘗請不到吾師 
　　泥金帖子報家門堂上閨中喜笑迎更有故園各親友太爺兩宇代先生 
　　大挑候選非容易登榜題名未算奇有味莫如新考試眼前就是縣官兒（鄭板橋爲縣令時嘗自號爲七品官兒） 
　　交游宗族都希望今古還鄉羡錦衣獨有夫人嫌不足偏偏賦得小星歸 
[飼鳥戒] [  瘦蝶]  
客有問於余曰飼鳥善乎余曰否書云玩物喪志厥德不修惡乎善客怫然曰幽人逸客閑居寡歡畜以自娛未必傷雅而子言若是願聞其說以啓予余應之曰諾吾子休矣吾雖不敏請畢其辭夫鳥至高至散之物也上擊重霄下臨絶壑翶翔乎深林茂菁之間棲止於翠竹碧梧之上分花掠柳恣意遨遊水色山光任情消受時而奮翮一飛高搏雲表下視危樓飛閣不啻蠛　之着蛛網呼雛引隊戲雨翻風來去自如何其樂也乃飼之者方將調飴投餌囦之樊籠失其冲舉之志起其離羣之感使所游不過咫尺之地所棲不過方寸之木所飮不過一勺之水所食不過一器之粟以閑散之物而處之横逆之境則其哀鳴向人曷能自巳而伺之者不識其鳴爲乞憐計也且以爲樂不知君之情怡而鳥之心碎矣人之生於世也貴能推仁及物漙而無偏試問仁人之舉動果應如是乎嗟夫世衰化薄去古云遙孝悌忠信之道鮮有明者甚至棄親離妻殺子賣友離經畔道漫不爲奇而於兹禽荒之道且斤斤焉日惟辨别其羽色研考其形聲心神俱瘁亦不遑惜以可貴之光陰供無益之嬉戲舍正路而不由棄正務而不業由是觀之不禁慨世風之日漓也况今國體共和匹夫有責中原之狼禍未平列强之虎視正亟吾人當此暇豫之時正宜振興實業研究科學懷　　瑜以備世用救國　民興家立業吐氣揚眉一　男兒之志何計不出此而徒專心致志於鳥恐爲識者所嗤吾　我國人民之有鳧癖者以此飼鳥之心移以昌明禮敎博稽學術則父詔其子兄勉其弟將見　　熙熙重覩昇平氣象我國之名譽亦永永輝耀於全球矣客哈　若喪致敬而退（二） 
尊聞閣詞選 
[丹徒包柚斧仁弟自宿遷寄詩見懷五章依韻奉和即以代函且相印證也] [  哭庵易實甫]  
　　捲簾閒對古黄河英氣劉郎剩幾多（用定庵詩意）料理一簫還一劍莫辭一日幾回摩 
　　十年夢巳覺殘社五色筆還傳自江天上白榆千萬萬人間紅豆一雙雙（柚斧著紅豆雙抛記在張文襄督鄂時萬口爭傳才名藉甚） 
　　東陽沈腰又潘　西臺謝髮兼鄭心呼起水雲和海雪兩朝涕涙兩張琴 
　　論詩似蜜徹中邊君少年如我少年帶一分仙一分鬼還兼　詰一分禪 
　　舒位王　彭兆蓀囗囗猶幸此才存今宵詩夢尋君去鳥夜村耶黄葉村 
[口號贈柚斧君] [  沙王遷木]  
　　使君豪氣勝元龍燕楚當年幕府雄（前在鄂直兩督幕府）斗酒百篇香案吏也應名字議仙同（易實甫先生謂君詩兼太白之仙長吉之鬼） 
[疊柚斧韵有憶]  
　　莫嗟炙　與羹殘埀釣淮陰記有韓水逝年華留未得天涯霜雪欲歸難（眷在徐州）驚風頻疊羅衾薄坐月遙憐玉臂寒回望雲龍山色好蒼茫暮　罩林端 
[讀包君柚斧近作題贈] [  吏隠王哦松]  
　　星失衆光依北斗人餘奇氣在江南桃花冩出興亡感隹句深於千尺潭（柚斧先生有句云江山刧後鬚眉在一樹桃花識故吾） 
[浪淘沙和人贈妓原韻] [  雪痴]  
　　香篆裊簾波曲按韓娥楷把門巷晚烟多十二闌千涼月上燈撲飛蛾春囦被春磨髩懶堆螺當筵怕唱懊儂歌一陣東風吹柳絮瞬隔關河 
　　醉倚玉樓邊月出峯巔不逢三五豈長圖饒放秦宫花底活水逝華年嚙臂記從前情思纒綿就中一事受卿憐爲恐長途添别恨不寄鈿 
　　流水落花多春去如何攤牋題怨墨新磨又向笛中聞折柳醉不成歌南浦逐流波夢繞春婆新詞傳播遍齊娥一字一珠都是涙漬透輕羅 
[對梅]  
　　三生欲証汩盟難猶得相逢笑看明月滿身詩骨聳坐圍香雪不知寒 
[項羽] [  青浦鄭織雲]  
　　大風　气淋漓拔山謌神雄奇尚論人物略成敗重瞳何讓隆準兒不有大君度鴻門一燕碎酒巵不有孝子心大公　鼎如烹雌不有敬長德外交項纒膏斧斯不有男女别吕雉被禽侍虞姬鴻溝界一盡如山不容移口血尚未涸萬騎俄相追楚　四起聲聲悲王曰乃公何懼爲突圍横逸猛於虎身被十創爭搴旗一騅直千金必擇長者施一頭萬户侯雙手奉故知至今鳥江水　怒如見項王　戰時虞兮虞兮魂尚鳥江　雉兮雉兮私幸　貪其卽論兩女子亦判妍若　 
[樊噲]  
　　赳赳驍將出　狗雌知　諫竟茶口舞歸侯有大功三戰　彪炳不相參一諫沛公秦宫處　四百年基業從此樹一吸鴻門巵酒空慷慨數語驚重瞳一諍帝枕椓人股引鑒望夷泣如兩淮陰羞與舞陽倫吾謂舞陽爛漫皆天眞 
筆記 
[幼盜] [  韋士]  
　　楊某幼年失敎流落江湖間爲盜狡猾如野兎善超　十四歲卽從諸盜刦行年未冠犯案巳縈縈鄰滬某縣令指名緝之楊某夜入縣署令臥帳内見其佩刀霜銛不敢呼任其搜索而去次日又刧市西某紳紳家　役羣起逐之幾獲楊楊　過三丈闊之城河而遁老役某素負盛名立誓得楊一日遇於滬楊衣服翩翩似責家子方與夥伴語見役即奔役緊追時在夏仲滿地瓜皮楊踐皮滑而踣役執楊餘衆悉脫租界捕目奔至觀者羣集役笑對衆曰此吾幼侄不　敎又肆飮酒樓故執之欲令同歸耳僱車馳出租界蓋租界治盜輕且未經公堂簽字而擅拘者有罰也楊受鞫侃侃談自鳴其能楊年少貌白晳如讀書子問官憐之欲爲開脫己自陳不能也臨刑時跪蘇垣北寺塔下猶引吭唱李陵　數絶聞者哀之死時年只十九歲　膩澤如美女子三日後楊妻來理尸哭之痛銀簪布裙似良家女道路觀者皆爲隕涕云楊某非生而盜者也幼年失學遂以盜終其身耳可慨哉（　） 
自由談話會 
　　嗚呼婚姻不自由某生者約翰大學之肄業生也性慧而好學不染時下習氣諸敎員類稱其責同學中亦　敬之其父某於去歲爲之擇婚旣憑媒妁之言又受月老之愚雙方均未一見而大好婚姻竟憑媒三寸之舌居然成矣 
　　今年正月始行結婚禮屆時親友盈門頗極一時之盛某生亦洋洋得意及午花轎至（舊式結婚）司儀員高呼新娘出轎　夫啓輿門新娘推輿出窺新娘之貌醜乃不堪探之喜　甚且目不　丁親朋見之者莫不搖首於是一天喜歡冰消瓦解某生因父母命不敢違乃含涙勉强成禮及晚生大哭不巳甚且不肯進房其父母苦勸再三始得生允但夜則入晨則出閨中未嘗交一言婚後七日即往校受課至今已届三旬未嘗一返嗚呼巧夫配醜婦亦太可憐矣 
　　父母愛子無所不至每以婚姻之誤害其兒女使之終身悲苦無良藥之可進此余所百思而不得其解者也[  王天一]  
國無論專制與共和苟其用度能摶節者其國未有不富 
人無論富貴與貧賤苟其處身能勤儉者其家未有不昌 
名譽者第二之生命也名譽一損世問便無立足地 
　　穏健者成事之母也我聞有以躁急而債事者矣未聞有以隠饑而艱事者也 
　　好男兒心常愛國僞君子志在自利[  無邪子]  
一不狎邪二不賭博三不必以酒肉微逐四不必華服 
五不輕寒素之士 
　　入會者休寗程病　海寗仇通伯富應良談季奎嘉禾謝鳳華招商局程彦澄洞庭蔡柏奎嘉定陳益三溰溪葛季華戴兆珍青浦張振之上海顧叔華 
小說 
[牟尼珠（二）] [  仁後]  
　　第二章老衲之身世 
　　一枕夢回黄梁巳熟老枘遣沙彌速旅客下遂共午餐餐巳老衲以苦茗進旅客乃頓憶宵來事靜觀老衲軀幹雖甚清癯而步武安詳精神嬰鑠雙眸朗如神光内含意者昨宵之聲浪其卽老枘所爲耶然而高閣矗立依傍四絶身無雙翼詎能奮飛苟非御風而行其又鳥能抵此也更觀其徒則蠢蠢如鹿豕尤不相類遂思效顰偵探家聽言察色冀得端倪清談旣酣間及身世旅客因詢老衲曰上人卓錫於斯幾何歲矣胡以若大之規模而主之者僅上人與法嗣也日長似歲晝永如年盍共話心期以送此無聯之晷刻乎老衲曰善客苟不病瑣屑者請以半生歷史告生本西陵舊裔東魯武門春夏讀書秋冬射獵椿萱蔭茂棠棣華繁幼時家庭之幸福甚完備也洎踰弱冠膂力方剛弓馬熟嫺遂舉武進士入直乾清未幾洪楊難興東南雲擾旋奉朝命率三河豪俊十郡良家隸某帥麾下馳驅數年艱辛百戰紀功不鮮積資日深後更力摧堅壘手刃名王自謂此時功莫與京孰意主將用僉壬之言同列爲浸潤之譖奏報之際僵李代桃而衲子固未之知也躊躇滿志意氣飛揚方謂餘子碌碌不足齒數詎朝命下而肉薄血飛者竟無一字之褒高坐安食者轉邀不次之賞丁斯境也寸衷之憤激當復何如亮亦客所想見矣嗟乎贋鼎詐售價埒黄金古　塵埋視同糞土雖終軍年少而李廣數奇未免有情亦復誰能遣此也迄今雖往事如烟而追念前勞猶爲之心痗氣結焉 
　　客曰備聆所遭雖在旁觀且不免爲之扼腕矧處當局情何以堪上人殆以功高不賞而遂遁跡空門乎老衲曰然逃禪之總因實在於斯面所以迫我不得不出於逃禪者固不止此也方是時也種族之說旣未之前聞夷夏之防復闕焉不講即彼沈潛性理自命大儒居恒以紹述先聖先賢墜緒爲己任者猶且熱中利祿効忠虜廷殘殺同胞獻媚異族煮豆然箕非所恤也夫詭御獲禽貞士羞稱乃宗族榮之鄰里慕之舉世風靡莫知其非矧在衲子一介武夫又烏足以語此以故雖遭壓抑第自命恨之不猶方深自策勵冀得一當未幾友人密謂予曰以子之功封侯不爲過顧今乃若是是中之變幻之眞相子亦知之否乎衲應曰否友曰以事計之子蓋爲人所中傷也必矣衲應曰然然則彼居功者能容子乎夫狡兎死而走狗烹高鳥盡而良弓藏昔賢有明訓矣今雖兎博鳥繁其能必狗之不烹與弓之不藏乎子今不去禍將及矣衲子於失意之餘驟聞此錐心之論遂不暇致詳棄軍而逃方深感斯人之忠告奚啻錫我百朋而不知彼其之子陰縱陽操衲子尚墮人術中而不覺也閱時無幾而廣捕逃官之文告遂追蹤逐影以風馳坐令大好家園旣欲歸而不得陟彼屺岵亦瞻望兮空勞我有兄弟何時開華萼之筵言念妻孥從此斷鴛鴦之夢繼馮生而彈欽旣苦世無孟嘗效伍子之吹簫又恨生非戰國進退維谷去無門一語未終泣數行下（二） 
　　更正昨日短篇小說題目新荐店頭係新荐頭店之誤又第一行第一句介紹局三字係新荐頭店之誤特此更正鈍根識 
 
 
 

Page 15

 
 
   
 
 

Page 16

 
 
   
 
