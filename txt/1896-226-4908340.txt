# 1896 - 226 - 4908340

 

Page 1

 
 
[四史復出] [  圖書集成局啓]  
　　四史者何史記前後漢書三國志是也本局疊印數次因字跡較别家爲大刷印較别家爲淸是以購者皆爭先快覩早已消罄茲仍用潔白連史紙重爲印出裝釘每部六十册邇來紙價昂貴稍爲酌加今定價實洋四元二角售處仍在三馬路申報舘並申昌書畫室　　 
[考試時務塲中必備書翻刻必究] [  申報館申昌書畫室美華書館格致書室寄售]  
　　今年以來各省歲科考場各處書院兼考時務策論視制藝詩賦爲尤重廣學會新著中東戰紀本末八卷凡泰西新政之可作掌故者精心考訂官皆有物實與去年所譯之泰西新史攬要同屬投時利器應試諸君奉爲藍本大可名利雙收而其價只一圓五角廉莫甚焉○廣學曾新譯文學興國策兩卷凡泰西學校中之良法美意臚列無遺塲中如考新學舍此無以運典每部兩角亷之又亷○時事新論十三種圖説四十種繁稱博引鉅細無遺亦由本舘代印計價六角 
[論宜永停捐納]  
　　昔太史公之作平準書也一則曰郎選衰矣一則曰吏道益雜不選而多賈人矣蓋兢兢於其始所以著其失而深戒後世也唐虞之世建官惟百周官曰官不必備惟其人古帝王之立官固將使之修政而治民也苟得其人雖少而亦足以爲理不得其人雖多而適形煩擾故民少官多古人有十羊几牧之歎蓋官之無取乎多也審矣歴代以來官益加多此固由運會時勢實使之然然至於今而官之一途冗濫極矣究其故蓋或由科第或由薦舉或由軍功或由捐納數道並進人浮於職欲求其不冗且濫也得乎哉夫科第國家取士之鉅典自論秀書升以循至於公卿大未之選其制未嘗遠背乎古也而議者猶不免有易進之嫌薦舉軍功或以事故或以勞績非在取人常制之中而議者猶有浮冒之譏至於捐納則有財者皆得入貲而爲官其雜而不純從可想矣雖捐途之中未必無材能出衆之人足以修政治民與科第出身者齊驅並駕然以彼其才正不難致力於正途有以表見於當世至無所樹立視捐途爲利藪欲於其中求倍蓰之償者要皆殃民而蠧國者也是故捐途之開吾得而斷之曰有害而無利考賜民爵始於商鞅此爲輕名器之斬漢　　始從而鬻爵其害甚於鞅矣至入貲爲吏創於漢武之世歴代因而不革綿延以迄於今濫觴㬰甚於前代朝廷誠能奮然伸其英斷永停捐納其利有四焉一可澄叙官方官所以爲萬姓表率必其人植品敦行爲世所重始足以化民成俗有捐途則不論賢否凡入貲者皆得爲官流品之雜無庸贅論今誠能停捐實官永爲定例明示以率由之準使由此則進不由此則不能進然後賢者有以自見不肖者無所生其覬觎之心而仕途之中皆彬彬文雅無復賈人豎子相與耦居而並處官方由此而整肅矣一可鼓勵人才自來小人道長君子道消不肖奇進則賢者退此自然之理也自有捐途委瑣插鄙之流或得擁高位竊厚祿而潔已奉公之士反不得與庸夫俗子爭一命之榮此志士之所扼腕而長太息者也一旦永停捐輸從此量能而授官程功而受祿上無虚授下無虚受天下之士咸將聞風興起益自濯磨淬厲以自致於功名之途而人才不且蒸蒸日上哉一可警飭游惰韓子曰農之家一而食粟之家六工之家一而用器之家六賈之家一而資焉之家六奈之何民不窮且盜也此言游惰之爲害也自有捐途以開僥倖之門凡稍有貲財者皆得量力入宫於是男不耕　女不織絍衣於官食於官而於國家之利病政治之得失茫然無所知覺者比比也名雖爲官亦復與游惰何異哉今自永停之後使天下無可僥倖或能於四民之中各擇一途以自處有恒業有恒產不難漸致於富厚而國家亦陰受其利非若託名於官竟無補於天下國家也一可撙節度支國家之開捐例非得已也由度支之不足也因度支不足而開捐例復需度支以養捐納之員挹彼注兹國家所得能有幾何况捐例之開任乎一時暫而非常而需度支以養捐納之員則非止一時常而非暫於是始則因度支不足而開捐例繼則因開捐例而度支愈形不足所以捐輪之停不可緩也年來捐途益多仕途益形擁擠凡今所設各局皆係上司調劑屬員之地若將實官停捐則此項局員槪可裁節此蓋正本淸源之道在上者得吾説而存之度支於是乎充足而無患支絀矣由此觀之永停捐納實官豈非當今第一要義哉我不禁企拭足以望之 
[德弁將回]  
　　西字報云前者德國武弁格老司君被護軍營勇丁毆辱兹已醫治平復意欲遄回中朝乃給以馬克二萬五千枚將所訂合同作爲廢紙按馬克係德國通用之銀每一馬克約舉僞銀四角 
[帆船被火]  
　　香港西字報云五月十九日午後四下二刻時有帆船名格冷格辣者泊在海中忽然火起船中裝滿茶葉蒲席鞭爆雨傘之類定於二十日開往美國紐約克埠及肇火災船主急從岸上奔回未及到船船中人已倒懸旗幟求救岸上人望見立將洋龍置小輪船上從旁噴水救護并將帆船帶往九龍水淺處火隨　熄而貨物已頃刻成灰矣 
[和州命盜彚誌]  
　　蕪湖訪事人手畢云裕溪口在蕪湖對江下游三十里爲皖北巢湖出江總匯自古倚爲重鎭卽孫吳時之濡須䲧也向設長江水師提標叅將衙門管轄江内外汛防有湘人某甲在叅著充作伴當梅妻鶴子亦僦居附近生有一女年華二九綽約多姿祗以碧玉小家屏雀雖張未得乘龍佳婿日夕在蓬忩拈針壓線以佐饔飱女有姨母某嫗居隔數里上月下浣某日偶來探望見女深閨寂寞倍切憐愛欲挈至伊家小住女母首肯於是蓮步娉婷相隨以去詎未里許姨忽被人殺害抛屍盧荻叢中女亦珠沈玉杳不知所在直待次日姨夫某乙因妻久不歸來親往催促行至半途見一女屍臥於血泊中上前遍視始駭愕中饋人不知爲何人所賊立卽邀甲鳴保星夜奔赴和州喊報州尊朱直刺立傳刑仵於次日親往相騐當據仵作喊報的係亂刀戳死遂塡明屍格諭令甲乙備棺收殮一面回署籖派幹差加緊訪緝兇手女之下落則尤期諸必獲第案出荒陬野無人居正如一字虚題無從著想是以案經旬日尙無頭緖乃甲乙一味蠻潑日在署前呌囂謂朱官蒞任以來命盜大案層見迭出至今未聞獲一兇手破一盜匪子等此案若亦漸疎漸冷冰擱了事則斷不與之于休自講自答有類瘋顚一日又因催案終日不見長官坐堂竟敢將公案掀翻此雖無理取閙然其情亦可憐矣不識天網恢恢於此等淫兇極惡重犯能早奪其魄使之就我法網明正典刑否又聞十二日有人自金陵扁舟上駛道經上游江寍鎭江面遥見一無頭女屍隨流漂蕩雙鈎繊削繡履完整而獨失其元當由該處救生局撈置江干以待屍親來認特未悉甲乙聞之亦曾親往騐看是否卽女之遺蛻道阻且長無由探訊姑錄　以待續訪耳○和州爲東西梁山之下游最爲要隘雖沿江荒巿而商買鱗萃每爲萑符所覬覦宫其地者號爲難治近自朱直刺蒞任命盜重案累牘連萹論者皆謂其官運不佳所致上月初九日夜半忽見署内帳房屋面有人影俯瞰 
 
 

Page 2

 
 
欲下愕然大呼署中人驚起出視則已不知所之於是相戒不敢安寢次日傳諭城廂烟館飯鋪一律二更息燈遇有來歴不明之人加意盤詰倘涉疑似卽刻扭送來州以憑訊究是夜直刺並親出督役巡邏城廂詎甫經巡畢回衙而署内錢漕家丁汪姓房内已失去洋銀一千八百餘元並衣物等件聞失欵内有一千六百餘元係上忙甫經提署尙未交進内帳房之錢糧其餘二百餘元則該丁私囊也案關官衙失竊例比民間加等次早傳集通班快捕勒限嚴追偵騎四出逐電追風今已延至月餘依然蹤影全無聞直刺業經高懸賞格謂無論軍民人等有能拿獲此案眞犯一經訊實定卽當堂賞給洋銀四百元知風密報因而拿獲者亦必從優給賞吾知重賞之下必有勇夫該竊縱能如黃鶴之凌空猿猴之善走終必有弋人涎而篡之以利此多金也然該竊竟敢於官衙做此大案毫不響動亦可謂非常巨竊矣 
[迎仙盛倉]  
　　杭垣皮巿巷迎仙館元帥於十七日舉行賽會辰刻廟中書役人等齊集殿庭恭請神像由東轅門而出經鹽橋直街過和合橋大街直落詣天水橋朝拜北闕并上天表前導頭亭一座靜街大鑼二面執事銜牌二十餘對飛虎淸道旂香亭一座拜香凳會一起蓮花銃一班鼓樂亭三座龍燈二條靑絹紥成高蹺十二人馬道旗十二匹後面以十數齡童子扮演中軍廳隨帝樣馬一匹大紅縀平金馬鞍飾馬百以五色絨毬採蓮船一隻三星圖一起八仙慶壽圖一起擡閣一架均以俊童扮演煖轎一乘以八人舁之後面是本廟大班頭皂二快以及劊子手禁役人等又聞鼓樂聲喧長吹一起隨有旗牌廰符官廳刑具擔提爐會神鎗環槊文武判官在後神像端坐顯轎八人舁行轎後大纛一面上繡全金帥字旁書驅邪降福等字各樣助會咸在天水橋等候俟拜闕畢一路隨行由貢院前直上進司馬渡巷過豐樂橋炭橋至洋壩頭轉而向東過荐橋章家橋經石牌樓落北至艮山門一帶過寳善橋由靑龍街出東淸巷進六克巷轉林司後由大東門過忠滑里進肅儀巷馬巿街進永寗院由上皮巿回殿時已薄暮矣神像進殿後各班書役排衙一次然後傳鼓掩門所過之處人山人海極爲擁擠保甲局憲及省防統領均派差役兵丁沿途彈壓以防滋事 
[䢴江會景]  
　　揚州采訪友人云郡城好事者每年五月十八日例必迎賽都天神會今歲適值雨師敗興遂改遲至二十日舉行是日舉行是日淸晨會中人陸續至徐凝門康山取齊色舞眉飛異常踴躍是會共有數起本年輪應便益門外魚行迎福會爲首同福敬福慶福永福等九會繼之類皆旗旛傘扇色色鮮妍鬥角鉤心窮工極巧迎福會更新置楠木大傘八頂細針密縷雕刻精良凹凸咸宜備極鬼斧神工之妙中嵌玻璃片彩繪各戲劇或雄冠劍佩或嚲袖曳裾兒女英雄無不丰神栩栩四圍更綴以五色瓔珞流黃淺碧艷絶塵寰其次爲海梅八角亭五頂亭琉璃亭或供十二花神或設九獅宣德爐中爇沈水枷楠好風送薰氤氲繚繞再次則琉璃掛燈數盞雙魚雙吉慶之類玲瓏剔透簇簇生新繼以鑼鼓燈棚大吹大擂洋洋盈耳由徐凝門街繞南河下出蔣家橋向西經打銅巷至灣子街迤邐至玉井地官第出觀巷而達東門大街直入小東門繞舊城各街出北門以抵神之行宮是日也好雨初晴纎雲可捲玉宇所暢鞠塵不揚紅樓紫陌之間人海人山幾至萬人空巷更有一種少年子弟輕衫羅扇隨會遊行每值簾捲棗花蜃窓半啓釵光鬢影掩映風姿卽駐足其間偷窺半面蓋醉翁之意固不在酒也文武各衙恐游人滋擾地方均派差弁率勇丁彈壓迨鐘鳴七點日墜嵫崦各會羣集天寗寺前點齊燈火燭光萬點魚貫而入天寗門雖元夜之火樹銀花亦不是過旋由彩衣運司教塲轅門橋各街抵左衛街歧路始分道而歸時花外銅龍已將三轉忽雨師稅駕溼欲沾衣旣而玉女盆傾滂沱直瀉雖歴一炊許時卽止而西園媚子南國莫愁已無不泥涴鳳頭怨屏翳氏之向人惡作劇矣 
[首善紀聞]  
　　都門訪事人函稱五月初問阜成門大街某布鋪門首忽一男子自宮血溢而倒立時昏暈不知人事布鋪人驚惶無措適掌棺某素與某太監相友善遣夥尋之來移時某太監偕數太監至該男子亦已甦醒乃急爲敷藥傷處纒以線帶扶之而去○運日皇上至醇賢親王府邸福晉殯宮前行禮所有後門内外直達德勝門一路經過地面步營官弁恭備道差忙碌伊甚大有接應不遑之勢○五月初十日東交民巷某外國府修葺房屋向晚散工諸匠役向由工頭率之出入至是咸小憇府外俟工頭出與之同行適有某甲見人多於鯽遂溷入其中僞爲工匠乘間竊取某匠小褂一件裹已衣中挾之而去此時大衆將散某匠覓小褂不見疑似被甲竊去然未目覩又不敢冒昧妄指幸甲去未數武望之可見因急追上周視並不見小褂未便造次動問但甲手中挾物一裹不無可疑從後買然呼之曰站著甲聞呼回首見係諸匠赶來心虚而奔於是衆始信甲竊衣不誣追及扭住翻其所挾包内果得小褂某匠認爲已物敬以老拳諸匠紛紛或欲送交官廳或言扭回某府經多人從旁勸解令甲向衆叩頭釋令去而事遂寢○五月十三日西域之庫爾喀遣使入貢到京進正陽門至迤東城根四驛館下馬途經前門大街觀者甚夥其正使坐四人轎前導黃傘副使坐三人轎前導紅傘從人則乘四川小馬欸叚而行後有中國弁兵數十人護送其貢物皆用箱笥綑紥端好遍挿黃旗内中有象牙兩對用兩騾䭾載其牙每枝約長四尺有餘誠罕見也○戶部鳩子興役擇定六月初三日動工各承修商家刻均就衙門附近安置作塲堆積木料均派工師晝夜看守云 
[析津瑣譚]  
　　天津訪事人函云二黃已非中正之音况變爲秦聲之殺伐妓女已屬誨淫之漸况被以優孟之衣冠一曲氍毺萬人觀聽無怪乎官符之封箱示禁防患未然也天津戲館風氣向視京都爲轉移向者京城春臺四喜兩班盛行析津演唱祗有二黃絶無梆子年來都下喜秦音之激越津郡亦相率效尤二黃幾至無人問鼎東門外現有火會會館卽向日慶芳戲園之舊址也闔津火會計數十家年中酧勞伍善以及娛神均就館中演戲戲則連陞合等班梆子居多間亦名爲搭桌招邀看客於四大戲園之外别樹一幟蓋名與戲園殊而實與戲園固異曲同工者也月之初旬班中新到有聲有色者數人每日開演觀優者總在二百人以外較之戲園利巿殆有過之以梆子旣爲時尙而脚色又卓爾不羣也時山左又到女伶一起戲園恐滋事不敢招令登塲特假會館搭桌者以爲地異而事不同於十二日令夾於梆子班中妙舞淸歌爲招徠地步詎甫一日便爲邑尊偵悉當將該班戲箱發封以防滋事連日該會館音沈響寂想須煞費躊躇矣搭桌係戲班請客之别名也○北河水勢落而復漲情形曾兩列報現聞紅廟地方漫口汜濫爲災該水係由渾河倒灌建瓴而下向來渾河水勢半挾泥淤天津城北之大虹橋月初流水滔滔計深一丈有餘嗣因渾河水漲沙淤船漸難駛迨至十八九日沙泥淤積幾與堤平大虹橋下有一叚約計半里又盡泥無水卽有水處亦可褰裳以涉上游趙莊向有决口一道未堵闌入豫河現因虹橋已淤下西河船隻被阻均攺入豫河下駛現在稅厘分局並移至該處以便征榷商旅○豆腐房均製豆腐絲其法以熟腐入鹽並醬用布包裹壓成爲小菜中下飯之佳品也其已切者謂之絲未切者雖片亦謂之絲其包裹由層而累每高二尺有餘壓以横杠人坐杠端勢同束濕迨至尺不盈咫然後墜以巨石逾時水去而腐仔則竣事矣馬家口有豆腐房王某正奏手之時不隄防同事李某戲立搯灰扒於杠端當王坐處王不知也至是王猛坐樻頭該扒木柄竟挿入榖道有五寸許賞時窮褲破裂血流標杵王昏不知人舁投醫院求治戲之無益洵然 
[曲沼觀荷]  
　　杭州采訪友人云四月中旬以後陰雨爲災田中水溢新挿之秧俱遭漂没至端午節過始放晴光積水漸消鄉民咸補藝嘉禾以免棄之如石至初七八日躁悶異常行人揮汗如雨寒暑針升至九十七八度二十一日之夜雷聲大作少頃驟雨傾盆天又轉寒民間多患溼熱之症二蠶收成大减市上米麥油薪諸物莫不加昻眞所謂長安居大不易也○各綢莊向有生貨熟貨之分如寍綢線縐謂之熟貨羅紡謂志生貨熟貨自行織造生買則由機戶織成負至莊上求售本年春間杭紡每兩值錢　百六十文杭羅五百文後因絲價遞增機戶議加價值 
 
 

Page 3

 
 
遂於五月朔日起每兩各增錢二十文近日機戶又請加各莊均不允從以爲向來新絲上巿時輒多議减今則業已議增未便再行增價是以各機戶會集同行一槪停售如有紊亂者罰戲一臺○調補杭州府林太守於本月某日課試東城講舍時正課之外另出策論是各一令諸生自備課卷限三日繳齊論題才濟學論策題問政以宜民爲本治以除惡爲先居官者所貴博採周諮去其太甚而已杭屬九州縣有司衙門最爲病民者何事風俗積弊尤爲害民者若何見聞所限一邑一隅各舉所知以對諸生中必有留心經世學爲有用才者務求耳目衆著之眞勿爲塗巷不根之説其各盡言毋隱是日正課文題孟子曰恥之於人大矣詩題賦得香遠益淸得蓮字限當日繳卷策論不作者聽作一藝者亦聽　 
[沙渚蛙聲]  
　　沙巿采訪友人云有鄭某者向曾領帖充棉花牙儈小有積畜遂繳帖家居卜築文廟巷内娶妻周氏性情不合時占脫輻之爻歲星已週曾未祥呈熊夣上月復因事勃谿周氏負氣歸寍其家住郡城蘐堂已棄養嫂氏百般開導引喻而譬解之不憚唇舌乃因一二語得中肯綮周氏頓生悔悟大有立地成佛之意急澣衣歸適鄭染時疾呻吟在牀周氏秤藥量水衣不解帶者數日鄭亦爲所感漸覺往日之非病中執婦手而語之曰卿能如此以後怨耦卽嘉耦矣無何竟以服藥罔效而死姒氏往弔周氏忽謂姒曰汝知娣膝下無人乎明日娣死敢屈寗馨兒一導引魂旙也姒曰何言及此卽今叔氏亡姪豈能曠喪而不主者時周氏之庶姑某氏在旁奪其辭曰汝亦能死耶汝能死則天下所謂恩愛夫妻者將若之何蓋其庶姑素　預但稔其平昔之性情而不知今日言之有因也氏聞而默然有頃潛服鉛粉毒發而死母族聞信麕集謂氏死於激庶姑與有責焉雖不以報騐恐嚇而留難實甚旣以百竿貰美櫬尙欲殮以紡綢而襲之以縀鄭姓以事關人命佯應之洎母族歸鄭卽以舊布襖草草成殮母族得信復集撬其棺見中皆敗絮益怒謂旣許而復食言是讐視死者如陌路人也必如前議乃已後經旁人勸之曰時當暴熱日久屍腐卽襚衣百襲亦難著手計莫若内裹絲棉而製絞衿以綢許之事始息葬之日雙槥并舉塗車芻靈之屬皆如儀至揚旛招展於柩車前者則愛過所生之美少年也其餘羣從諸郎則皆自後執紼云○沙巿五方雜處操手藝者以武漢兩帮爲最多每值榴花吐燄之辰兩帮中人輙三五成羣擇寛敞處演習拳棒以爲樂本月初五初八十三十五等日是其期也道府縣恐釀事端先期出示嚴禁而若輩仍不知歛跡端午日在天后宮前演試適爲沙巿分司署辦公人所見走報丁賡卿少尹少尹隨帶人役親往捉拿至則已聞信遠颺爰傳地保許姓責其隱匿不報旋往上下空嚝處巡視一周始回署迨初八日黎明鎭南營統帶分出一哨勇丁移駐於此○沙巿洋碼頭地叚前經張香帥委錢太守恂親往勘騐所有工程卽派太守量理四月十二日太守行抵沙巿連日在四圍踏勘測量一番繪畫成圖蕭呈香帥圖中從洋務局起爲宫購地界以黃色其下赭色者爲招商局地計長二十八丈半又其下爲宫購地計長九十八丈亦界以黃色以下自太古怡和兩洋行購地起至有慶公記地止闊若干長若干有慶公以下又有有慶和所購之地闊一百四十丈長三十一丈半至日本前勘定上下柳林地正領事官永瀧君嫌其離巿廛太遠地勢又低欲另租人和公一帶地叚創碼頭曾與闊道曹觀蔡面商未聞如何回覆或云須俟新任關道俞觀察鍾穎抵沙與之商議也○有地名王家嶺者距沙巿八十餘里之遥近聞此處出一殺姦案緣嶺人某甲之婦與某乙有染往來淸密已非一朝甲微有所聞屢伺之而未得其隙某夜自外歸遇見姦夫在室不覺忿火中燒奔入廚下掣切菜刀破扉而入乘勢猛斫乙跳而免赤身跣足竄入麥田中甲奮步窮追刃其要害而斃迨返室欲推刃淫婦而已走不知所之迨乙家聞信扭甲欲愬諸官甲無可置辯經近鄰從中解勸令甲出資數百千爲撫䘏及殯葬之費其事始寢 
[滬上官塲紀事]  
　　前日蘇松太道黃幼農觀蔡爲公子委禽在城各官員咸詣道轅恭賀昨日觀察命駕赴各衙門謝步○江蘇撫標護軍營帮帶劉遊戎開斌昨日午後因有要公至縣署拜會黃大令面商良久 
[預備慶賀]  
　　西歴七月十四號係法國改爲民主之期寓滬官商年例懸燈慶賀屈指届期不遠工部局打樣西人預飭工匠在浦灘一帶及公館馬路等處竪立木椿以備搭蓋牌樓及懸燈結彩之需届時萬道燭龍城開不夜中西士女之結伴來遊者更有一番熱閙也 
[發落賭犯一志]  
　　捕頭捉賭一事前已歴紀報端兹悉除賭頁黃阿中等十四名送請上海縣辦理外尙有賭犯六十餘名分押英美二界各捕房昨晨捕頭先將覊押英界老巡捕房之賭犯俞寳羅李蘭亭等二十二名解送英公堂請判屠别駕研問之下俞供稱原籍金陵由附生納粟入監此次隨兄長俞福羅來滬訪尋胞弟憶及胞弟賭賭故至賭塲尋訪不料被巡捕悮拘手上帶有金約指袋内儲洋銀若于均由某號華捕取去祈准領回李供稱小的不敢犯賭是日行經此處突被悞拘蔡朗卿等各犯同供稱小的等以後不敢違犯矣此次求大老爺格外施恩别駕與薩副領事會商俞李二犯竟嘵嘵置辯堅請釋回别駕怒謂俞曰爾旣是讀書人不應身入賭塲至此尙絮聒不休豈欲本分府送縣嚴辦乎俞始懼而求免别駕判令將俞之金約指一枚充公並飭具以後不再犯賭切結子案備查李等二十一人各罰洋銀四圓如身畔無洋銀則交包探帶回押繳 
[浮屍彚誌]  
　　前日浦左旗昌馬頭浮起泰西裝束男孩一具經人報知水巡捕帶往墳山馬頭收殮該婉身畔有銀洋十九元銀表一核○是日下午四點餘鐘虹口迤東引翔港某船䲧附近浮起男屍二具當由水巡捕報請救生局帶往殯殮查二屍一係某船廠銅匠一爲杉板船戶卽昨日本報所登朝鮮某甲與舟子某乙在浦左新廠馬頭爲爭渡　扭滚落江斃命者也語云血氣方剛戒之在鬥世之好勇者當以此爲殷鑒 
[縣案瑣紀]  
　　日前吳淞防營獲送行竊火藥之俞錦元彭文光二名到縣前晚蔣壽林刺史提訊彭供稱小的山西人年廿八歲向在營　糧斥革後於本月初三到吳淞路遇索不相識之俞錦元説起貧極難度呌小的同竊被獲業經責過二百板今求恩宥俞供亦山西人年廿六歲餘與彭同亦經營中責過四百板刺史判收自新所候示○前有拐匪張阿三趙阿榮誘拐小孩數口由粤婦金梁氏王何氏何羅氏何王氏代爲投售廣帮某某家作螟蛉帶庄廣東前經黃大令訊明判將張趙笞責監禁金梁氏等交官媒候父到小孩再訊在案兹據金梁氏王何氏將孩交案前晚蔣刺史復訊張阿三趙阿榮俯首求恩金梁氏供廣東人在滬爲人洗衣王何氏供亦廣東人前經王羅氏來頭將小孩囑爲投賣刻已在廣東向買主贖回交案何王氏何羅氏同供已屢次信往催速大約不日可到刺史判將金梁氏王何氏交保釋放何羅氏何王氏仍交官媒諭令赶速交案張趙仍還外監飭差將小孩帶交事主具領○滬南吳家弄左近顧福興小烟館主婦某氏常夜聚賭逼令卞陳氏之女童養媳名采囡應酬日間坐櫃男女不分采囡本性貞潔不甘受此汚濁奔回母家泣訴欲尋短見經親友再四勸解遂投縣署禀請黃大令核斷等情已詳前報矣前晚亦由蔣刺史提訊卞供小女子年廿一歲母籍金陵住居本城南門數年前過房於顧福興烟館主顧福勝爲寄女後來見小女子長大擅爲童養媳日間要在烟館坐櫃晚間應酬賭客種種不堪且顧子不務正業素習下流與無賴爲伍小女子自嘆命該如此無别條生路不愿成婚惟求恩准發堂留養以取終身淸凈刺史得供以該烟館如此行爲深屬可惡判准發普育善堂留養一面查明該烟館劣跡核辦 
[上海巡局瑣案]  
　　昨日一品齋豆腐店主某氏婦至二十三鋪巡防局控滕雲章積欠租錢六十千請爲追給陶子衡二尹立傳滕至局訊供令先繳三十千餘立期票二紙約期付淸隨將所繳者給氏具領並取具領狀○日前協成烟店夥俞珍福送水烟一箱至會館碼頭倩航船戶楊萬亭送至北橋某店手逾數日接得某店來函言並未收到昨日恊成主人某甲至二十三鋪巡防局控請訊追陶子衡二尹飭地甲傅楊到局限十日内將貨交還如違提辦○　　萬隆米行夥江仲賢至十六鋪巡防局控小船戶陸阿鳳敢海全恃强逞兇霸裝米石李蘭史二尹飭提 
 
 

Page 4

 
 
研訊判責陳一百板嚴五十板交趙貴良保去并飭具結存查 
[法捕房三則]  
　　十六鋪汛捕麻皮阿金之夥與六指頭和尙銅匠小生等分用竊贓爲注包探拘獲竊犯陸福生供出前情候補提解案已紀前報該汛捕昨已將捕夥送入捕房復經包探拘到分贓之銅匠小生兒捕頭研詰之下陸供元泰玻璃窓扇係銅匠小生動手劃破唆使行竊捕頭得供命一并押候堂期解請問官究訊○温州某幕友挈同女僕附船來滬寓法界滎華棧翌日因事出門將房門鎖閉迨回時查悉門鎖已開箱内失去綢衣六件洋蚨二十元紋銀四兩開單報捕請爲查緝○大昌洋行開設法大馬路行内寓有日本商人前晚忽於袋内失去鈔票一紙計洋五元又護照一張最關緊要行主立爲函致捕房請捕頭飭探嚴行查緝 
[美界捕房瑣事]  
　　粤婦羅阿二賃居武昌路向與同鄉人甘某有私先是甘腰纒充盈任其所欲以博婦觀雖千金不惜未幾囊橐漸空婦遂加以白眼刻又典粤人梁某姘識昨日淸晨甘梁相遇遂致酣䠰倒翻風波頓起經二百八十三號華捕一併拿送捕房捕所以其鮮恥呵斥至再先後開釋○昨晨山東人陳金材者向西華德路乾生京貸店購買肥皂爲論價不合忽與掌櫃某甲口角適櫃上有小刀一柄陳卽取刀砍中中其手血流如注旋經五百零二號華捕拿送捕房捕頭飭送甲至同仁醫院療治陳押候解送英公堂訊究○南潯路某花烟間烟鴇混名麻皮嬸嬸者向與本地流氓馬夫登林姘識邇因另有所歡將登林屏諸門外前晚大動干戈該鴇奔赴捕房控登林縱火捕頭遣包深石金榮將登林拘至捕房立曰其情捕頭姑准免究令禁押一宵以儆○崇明偷兒王阿寳竊取西穿虹浜吳姓冰廠内衣服數件窩存北河南路怡隆烟間昨　包探石金榮查獲並收竊之怡隆主一併拘捕押候送廨訊究○蓬路第九百九十一號門牌居民李金標昨晨投捕房控稱失竊金針二支值銀廿一兩求請代緝捕頭允派包探訪查○北四川路第二百九十號門牌袁姓家前晚被偷兒竊取古銅杳爐一隻亦於昨晨奔訴捕房捕頭遣包探查緝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探趙銀河禀稱積竊金小蘭迭　犯案今又連竊翁合興等十六家綢布衣服及鋪蓋行　　　　　　　　小的查　　　　　　　　 
諸知與董榮堂及犯案在押之周英春張阿春等串竊是以吊出各贓送案請訊翁等各失主紛紛投案領贓金供稱小的係　　　　　定縣人無業可謀以致流而爲賊如蒙寛宥嗣後决不敢再蹈愆尤矣供畢頻頻叩首若崩角然董供稱小的與金生同鄉井現方犯傷寒之症叩乞從寛周張同供稱小的等二人皆太倉州屬寳山縣人此案並無干涉惟曾分用洋銀若干現已因另案蒙大老爺賞責三百板管押三月如能不再加責則生生世世戴德不忘矣屠别駕判令將金笞責二百板管押三月養旣犯傷寒之症著送至某醫院醫治俟痊愈後再行核辦周張照前斷　案各加押一月原贓給還失主○范進才施奎江兩包探解曹金標徐子良王阿法至案同禀稱伊等三人均曾犯事由大老爺遞解回籍今又　來經小的等緝獲送究曹供稱小的係江北某邑人徐供稱小的係湖南某邑人王供稱小的係安徽某邑人又同稱小的等不敢犯事叩乞　别駕判令各笞責二百板管押一月期滿分别遞解回籍○二百二十九號華捕解王阿元藍阿洪二人至案禀稱昨日伊等在虹口某處扭先　晉卿肆毆經適小的所見喝阻不依反被毆擊適有他捕到來帮同拘獲今特送請究懲金投案訴稱小的與王藍二人均不相識昨日途適　　小的借錢故與爭論王藍同供稱小的等不敢拒捕尙乞恩寛别駕判令笞責一百板○包探孔阿才禀稱日前積竊張阿生曾藉取董仁記擊　内銅錫器及鳥籠等物兹經小的緝獲人贓送請究辦董遣夥某甲投案領贓張供稱小的係本邑人行竊該死叩乞施恩别駕判令笞責一　　○包探秦少卿禀稱姑蘇賊犯張喜德竊取周子卿家鐵錨練一條持赴某質鋪質錢一千零七十文兹經小的緝獲起到原贓送請究治周　　領贓張供稱小的窮苦不堪以致犯竊别駕判令笞責二百板解回蘇州原籍○水巡捕唐寳榮禀稱某客棧夥蘇阿六何金榮李亞明劉阿興　阿大等五人乘杉板船至浦中一見某輪船近岸卽紛紛躍上兠攬客人不顧危險故特拘送請懲蘇等同供稱小的等俟船泊定然後躍登别駕判令各罰洋銀四圓 
[邗江官報]  
　　五月十一日泰屬鄭分轉公幹抵揚○十二日分發經歴王贓尹毒梅禀到○十三日准南總局杜分轉奉委赴准北公幹許分轉開文咨高溧句督銷委署其臬誘詢導叚廣文朝端到揚履任○十四日干後郭軍門寳昌因公過揚地方文武屬弁均至河干迎謁軍門隨命駕入城拜客旋卽回舟揚帆上駛○十五日泰壩鄭分轉禀辭管捕營趙都戎郡伯公幹回正任栟茶場趙鹺尹禀到○十六日前直隸臬臺周亷訪馥公幹過揚○十七日程鹺尉國治委總局額外聽差温鹺尹世學解海分司餉來　　　　　 
[滬南放生局經收延壽册捐並施醫藥捐施材等捐乙未年五月朔起至年終止總淸單]  
　　淸冰堂包捐洋四十元山陰無名氏山陰東浦隆昌衡記來無名氏二户各十元黃叔英來補過子七元邑廟桶捐無名氏六元沈鈕氏厦門客星樵二戶各四元費安澄三元　州無名氏二元附感應薦吉祥書五本無名氏又無名氏不書名太原子願鳴岡邵子亨六戶各二元蔡聚盛近聖居吳　達張益謙愛竹山人鄭聘泉守拙氏杜學武章永泰不留名嵐樵子桂鳴甫慶農氏修甫氏淸和氏繼之氏希賢氏烟台王景西鎭海隆順來隱名氏淸江耕道堂丁小蓮花吟館無名氏胡維章胡杏泉高筱泉馮暢亭楊又芷李瑞芳愈鎬愼童懋堂陳屏懋鄭耀堂史企堂胡善士三十四戶各一元仁泰棧李善士合五角大豐洋布號求椿萱並茂世德堂虞姚王氏鄔聚源姚正泰姚正廉蔣萬利劉裕太九戶各五角王坤源四角方姚氏王姚氏二戶各三角永順棧宿漟温天成湧無名士孚惠堂甬上無名氏甬上無力間人元豐順礦平力戶各二角王夢年劉淸沚吳雲峯薛成昌無姚名嚴連芳稍華亭何梅舫駱梅亭張桂生楊子靑陳利生徐積陞姚亦章趙軒庭沈冀成魏德照趙光淦許桐軒沈正華沈冀榮沈冀昌周德興胡夏芝胡筱云無名氏褰乞子向陽花芝蘭馥發達氏馬凉木易氏京善堂三十三戶各一角不足子心有餘二戶各捐銅洋三元貽厚堂沈捐銅洋一元姑幕王景山捐錢七十文以上各善士共計助洋一百四十三元一角銅洋七元錢七十文○施播藥捐○張雪堂來不書名捐洋一百元陶善鍾經募捐洋一百元徐志範募孔憲國三十元盛悅記兩次合二十一元盛似記席士兼二戶各二十元金粟山房顧十元榮寳泰五元金秉文四元榮廣大三元張錫鶴募楊善士二元五角嚴慶和袁柳村張韾士丁益大吳文德五戶各二元漢左堂蕭錢錫慶徐叔臣夏先生沈悉生張王募無名氏共六戶各一元張手募無名氏三戶各五角金宏基善士捐錢二十七千文以各善士共計助洋三百三十三元錢二十七千文○法公堂撥充善舉洋九十元○金宏基助施材捐洋五十元合併聲明 
[放生延壽捐丙申年二月初十起至四月底止第一次淸單]  
　　南匯陳君福基交來同善居士祈消罪愆捐洋十元遺德堂汪五元無名氏又無名氏二戶各三元悔過子米合家免厄捐洋二元五角蓬瀛逸　寄來善氏祈身體强健捐洋二元省吾子求親庶泰捐洋二元淸和氏節省飲泗捐洋一元八角不善名患疾保安移藥資捐洋一元五角章錦山我我齊延齡居惜花生張晶丕鵬邱桂舟匏業人根香廬顧正心十戶各一元應章氏柔嘉女士隱名氏三戶各五角無名氏三角浙虞天水氏隱名氏二戶各二角楓蔭杆槐陰居二戶各一角以上各善士共計助洋四十三元二角想衆善長於敝局捐啓早巳登諸記室其爭先慨助者業經陸續惠交其繼起贊成者尤監隄絲捐助或轉相勸不容春風或量爲轉移藉沾時雨幸勿棄遺覆　卽希早賜解囊書云降祥易占餘慶福報定藻左　福切拜切滬南放生局司事謹啓　 
[上海虹口元濟善堂經收三四月分月捐一文愿常捐淸單]  
　　唐茂枝三四月洋十元韋文園陳可良翁醉樓三戶各洋四元陳鴈初唐冠卿義成號錦章號鄭程先五戶各洋二元永增祥萬　豐廣泰祥三戶各洋一元元昌號李珊記燧泰號長和號四戶各洋六角順興源聚昌號源泰號寳昌號寳興號生昌號恆昌號長茂號寳成號升和號利亨號同春祥成昌利震泰恆裕昌十五戶各洋四角唐藴輝堂吳春池春季各洋三元吳敬堂一元五角愛香室陳大生各洋五角黃毓齋正月至六月恤嫠捐月捐各洋三元梁日三三四月分惜字捐洋四元以上總共計收洋六十一元九角陳鴈記每月五十願王岐記謝鑑記凌雲閣三戶各三十願梁日三三十五願鄭程先九章號祖和帳房三戶各二十願皮仁堂華榮和永義源怡珍屠贓益齋巢子餘巢潘氏張敬和濫德堂湯鴻賓陸門張氏十一戶各十願致貸長洗亮人各七願至義居六願華榮昌殷茂庭殷守泰殷守源殷許氏殷恆懷讓德堂七戶各五願沈公館沈公館筆喇帳房吳云德四戶各四願裕祥莊禮發押一笠山人愼安堂滋源靜怡軒傅樂善居士鄧崔氏鄔達齋鄔棠林鄔識深恊大莊吏致　沈云福張榮官○銘德金阿方十六戶各三願守拙子漢撞氏靜慮居孫元振張季園崔宫饒蔩觀樞衆友康健高林生王榮生寄生洪元鄔宅十三戶各二願江蓉生胡玉如李芹香楊永慶汪小令嚴頌元六戶各一願共計四百八十六願三四月分收錢二十九千一百六十文何日葵王禮堂鄭梅庭三戶各五願榮輝堂王尊剿何麗初洗涇珊四戶各三願譚始端二願徐　潢昭敏氏恆吉莊楊仁記恭壽堂五戶各一願共三十四願正二三月分收錢三千零六十文周華成李庭山各一願正二三四月收錢二百四十文王裕一愿三月分錢三十文無名氏不計愿三四月分錢四百文以上總共計收錢三十二千八百九十文另收洽盛恆榮順號不計愿三四月分收各洋二角 
 
 
 

Page 10

 
 
[上海五福弄口英租界大馬路京都同德堂大藥局○簡明藥品價目下]  
立愈百病陰陽種子膏藥每對元二六角五淋白濁花柳陰陽膏藥每對元二六角極品虎骨熊油膏藥大號一元小號五角立愈小腸氣膏藥每張洋一元包好百病獨步象皮膏藥每張一元四角仙方百草萬病回生膏藥每張八角五角神效遺精膏藥每張洋六角第一家阿魏狗皮膏藥大張四角小張二角加味化毒胭脂膏藥大盒四角小盒二角天下馳名磠砂膏藥雙每三角單料角半神效夾紙膏藥大盒四角小盒二角神效牙痛膏藥大盒二角小盒一角男女合用鷄眼膏藥每盒洋二角萬應風濕勞傷如意膏藥每張一角五分磠砂頭瘋患眼膏藥每盒一角每對二分湧泉煖臍膏藥每張三角每張三角立愈吐血斷根膏大瓶四元小瓶二元萬應久近爛脚膏每盒洋三角神效紅毛墜金膏大盒一元小盒五角秘製各種膏藥油每盒一元紅紙雨露磠砂膏藥每張四文二文神效生肌膏藥大貼四文小貼二文方黑式頭痛膏藥每袋六文每對二文自運艷客潤膚洋蜜每瓶一角暈船頭昏平安藥大瓶一元小瓶五元五鞭參茸種子酒大瓶一元小瓶五角人參赤脚大仙酒大瓶一元小瓶五角婦科調經止带酒大瓶一元小瓶五角周公延齡百歲酒大瓶一元小瓶五角神效御方生生酒大瓶八角小瓶四角人參鹿茸種子酒大瓶一元小瓶五角人參虎骨長生酒大瓶一元小瓶五角極品史國公藥酒每洋一元購酒四瓶貢品花露安神酒大瓶四角小瓶二角自運馮丫性藥酒每兩洋一角妙製人參戒烟酒每瓶洋一元眞五茄皮酒每洋一元購酒四瓶虎骨木爪酒每洋一元購酒七瓶精製各種酒料每料洋二元家傅百補燕窩粉每斤一元六補身延壽百益餅每盒洋二角保身養體衛生糖每盒洋二角仙傅延年棗每瓶洋五角開胃順氣化痰糖大瓶五角小瓶一角内宮口香糖大瓶五角小瓶一角小兒疳積糖每瓶洋二角眞化州賴園橘紅大號一元小號五角孫製參貝陳皮大盒四角小盒二角孫製消痰半夏大盒四角小盒二角孫製延齡佛手大盒四角小盒二角孫製開胃靑菓大盒四角小盒二角孫製消食檳榔大盒四角小盒二角孫製薄荷錠每錠二角半孫製淸凉菓子鹽大瓶半元小瓶一角孫製　氣蒄仁大匣四角小匣二角孫製止咳杏仁大匣四角小匣二角孫製黄精每斤洋八角孫製杏脯每斤洋八角孫製桃脯每斤洋八角益智孔聖枕中丹大瓶一元小瓶五角專治便血靈藥每瓶一元神效痢疾藥每瓶洋一角神效化毒生肌散每瓶洋六角痴癲猪羊癎散藥每瓶洋一元極大豆蔻每粒錢六文楊春砂仁每粒錢二文立愈凍瘡藥大匣四角小匣二角癬瘡靈汗班靈藥大匣二元小匣一元立止牙痛藥大匣二角小匣一角福祿壽喜香珠二元六角一元二角閨閣香珠每串洋一元辟瘟香珠牌每匣二元塊四角百花露香水大瓶一元小瓶半元眞白平安散每瓶洋一角秘製八寳藥墨大匣四元小匣一元文房壽字香末每斤八角盒每具二元八寶珊瑚鍊金印泥每提二元龍涎香安息香每盒洋二角龍涎香油每錢洋十元銀瓶加味八神丸每瓶洋一元梅花點舌丹大瓶一元小瓶五角神效飛龍奪命丹大瓶四角小瓶二角太乙紫金錠大盒二角小盒一角神效一筆勾大盒二角小盒一角眞正蟬酥錠每錠洋一角靈寳如意丹每瓶洋二角諸葛行軍散大二角半小一分半八寳紅靈丹大二角半小一分半時症白痧散大二角半小一分半麝香痧氣丸大瓶二角小瓶一分通竅臥龍丹大瓶二角小瓶一分人馬平安散大瓶二角小瓶一分萬應天中救急良茶每百包六角截藿香正氣丸百包洋六角純陽正氣丸百包洋六角萬應如意油大瓶一角小瓶五分慮薛昌午時茶每盒洋一角眞福建神麵每盒洋一角引見香肥皂大匣二角小匣一角八寳生髮油每斤一元六花露生髮水每瓶洋四角固齒花露洗牙粉螺絲晶瓶每瓶二角百花露艷容宮粉大瓶一元小瓶五角嫩膚潤面玉容粉大匣二角小匣一角纏脚印蓮散大匣二角小匣一角纏足外洗藥每瓶洋二角治傷風鼻烟每瓶洋一角利便糖衣丸每瓶洋二角淸暑痱子粉大二角半小一角半立分洋銀藥水每瓶洋二角眞正黄山龍形薄荷每匣一元眞玉桂末每錢四角眞茄楠末每錢一元眞正野术每兩洋一元五角眞正紥樸每兩洋四角油川厚樸每兩洋二角眞正杜仲每兩洋四角四川杜仲每兩洋二角眞正馬寳每分二元眞正石蟹每只二角眞正猴棗每分五角白靈丹每瓶五分癟螺痧藥每瓶四分五香散每瓶一角參茸燕桂貨分層次定價劃一自運外洋正牌嗼啡專做批發仕商賜顧請認門懸　各大憲匾額　上海縣告示五色仿單套板回信附送陰　文詩箋高王觀世音經回生寳笈諸證歌訣林和靖梅鶴圖發票詳夢萬寳全書硃印新科狀元殿試策放大硃印萬寳全齋爲記遠埠寄購極便各班信局商明信業公所首士重整條規隨到隨送隨收隨發不致　遲如寄洋一元本堂五日一登報章以杜假冐順此佈陳並希均覽 
[上洋新開久成山東綢莊]  
本號專辦關東繭綢各式花素東西洋莊府綢自 
運名機河南眞川紡鮮明顔色可賽杭紡兼辦各樣名機織花印花絲巾洋紡等貨另躉批發格外公道如蒙賜顧請至四馬路老巡捕房西首中和里底便是 
[浙紹黃德勝牙科聲明與弟分居原由]  
余幼年家道清寒在美國大醫院密根醫士處學習牙科勤苦數年始得成就在申四馬路設鋪卽以黃德勝爲號迄今十五年屢蒙大憲賜匾贈聨馳名遐邇復設採犀室分鋪並傳授胞弟德馨後因分居即將採犀室給弟管理各自經營已歷數載余因春間有人請往江西鑲牙店事託舍親代管倘有應需牙科器具可向弟處借用弟滿口應許迨余往江西後不期弟頓食前言靳面不借意欲搶做生意以致積嫌不睦且彼時分給採犀室時同邀親友讓定由余出洋一百二十元給弟吉明僅可以採犀室爲號不得用黃德馨字樣以杜混胃　戤等情立有筆據爲憑余未回申時弟先登申報竟以黃德馨爲名意圖字普相近者招攬生意不照前立之讓尤屬全無道粳如所登帮理西人瑪士培給有憑據等語余亦與瑪七培相識其人年方三十歲始於前年來滬而採犀室於光緒十六年分所設何得有十七年之久若十七年前之瑪士培僅有十二三歲焉能傳其業乎此自相矛盾不足爲識者一笑也伏恩余旣傳弟之業復給與分鋪自謂兄弟之情可質天地祖先何致有同室操戈之變余憤悶難舒不得不爲剖白弟宜清夜自思究竟業從何來得有今日倘天良未昧定心幡然省悟若再曉曉不已則是全無人心有峴面目余亦何足諭哉用特聲明以昭公鑒 
[廣東普仁堂靈騐痧藥]  
本堂揀選上藥用正麝香虔製各種救急痧藥俱能扶危活命功力神速皆爲普救便人耳諸君光顧請認招牌○萬應痧氣丸大瓶一角小瓶每洋一百廿瓶○八寳紅靈丹○諸葛行軍散○射香臥龍丹○時症白痧散大瓶一角半小瓶每洋一百瓶○靈寳如意丹○萬應如意油大瓶一角中瓶五分○萬應午時茶每洋八盒○立止頭痛膏○馮了性藥酒○並各種蠟丸膏丹發售貨眞價實　廣東普仁堂鋪在上洋棋盆街一 
[患白濁者宜看]  
余常患白濁已經治愈新年以來飲酒多是以觸動售症依然復發且發時甚痛兼因至京都同德堂購珠珀五淋白濁丸二元服三日藥已罄兩病若失眞不愧三日包愈之譽因喜脫疾如是其速特登報而誌感　寓虹口嶺南郝振卿拜白 
[老太古洋行經理]  
倫敦崙格西火險公司勞洽愛司眞火險公司叭喇定火險公司 
啓者本行經理以上三保險公司事務現可代客保房屋棧房及各屋内所存衣服生財貨物等保費格外公道貴客欲保者請臨面議可也 
[尋姪]  
紹興餘姚人岑如臯家名錦茂年十九歲五月初六走失身穿藍布短衫褲雙樑白鞋仁人君子通知謝洋二元送到謝洋五元大東門外乾大姜黃作 
[拍賣打油機器]  
啓者本行今有打油機器一部貨儲在牛莊遠來洋棧拍賣日期待後再定屆時至本行面拍可也特此先行佈告寳源洋行啓 
[Doctor　Clertans　Sandal　Pearls格臘當醫生檀香藥]  
啓者此藥油經法國巴黎斯醫墊中考得甚爲佳妙用上品檀香之淸油製成放入極小極薄之口袋中如丸藥然服之並不難受且入腹易化治臟腑諸病如重咳嗆感病洩瀉等症或久患或新病服藥油二三天卽能見效並無藥氣難聞更不傷人胸腹與他藥不同每瓶俱有格臘當醫生花押爲記瓶上有巴黎斯雅各路十九號門牌字樣各埠皆有分售現在上海由　大英醫院出售此佈 
[只此一家老行天成]  
英七月份雙票出售雙張十三元單張四開照算分條洋七角函購上海棋盤街北首石庫門内原班帶奉不悮 
[無鍚張聿青]  
現寓滬北跑馬塲安康里内三十餘年積勞成疾特緩歸期暫避 
煩冗在鍚門户刻委胞姪桂森代應若回鍚之時再當登報以告四方諸君也 
[帆舟往香港新架坡]  
啓者本行今有美利帆船本月底准開往香港新架坡等埠各寳號如有貨件裝運者請早來小行面訂水脚格外克已此佈寳源洋行啓 
[取材於電]  
本行經理西門子廠專辦電報各種材料各種電機及水雷用電綫並兵船礮臺以及各廠各礦曁街路需用各種電燈一切俱全貨眞價廉各省官商如須購辦請惠臨敝行看圖議價可也　上海信義洋行謹啓 
[義生遷移]  
本號專運英國各式紙料及寫字間所用文房四寳西學堂書簿向在五馬路拾二號今遷移至鐵馬路橋南首河路及北京路轉角嘴如貴客賜顧其價格外公道此佈 
[江蘇藥水廠告白]  
啓者本廠現在請到英國頂上造皮皂之工師可造各樣皮皂隨心所欲其價較之外洋進口者更爲便宜如各貴客欲來定造何樣式每禮拜出若干或每月出若干如欲將自已招牌印上亦可商議稍緩數日各種樣子可出特此佈聞 
 
 

Page 11

 
 
   
 
 

Page 12

 
 
   
 
