# 1903 - 231 - 4910902

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉畢備以本局新鑄大號鉛字排印先成二百卷計訂四十八本巳陸續發交與股諸君現因秋試在邇赶緊印訂後三百卷亦巳告成至是全書工竣共訂一百二十册實價洋銀二十八元購票諸君請於七月朔起至申報館繳票取書所有各外埠經管處請將二批股洋匯滬當卽照發不誤 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[論官塲之積習]  
　　國家曷爲而設官曰將以爲民也民有利不能自興則賴官以興之民有弊不能自革則賴官以革之民有寃抑不能自伸則賴官以湔雪之民有疾苦不能自逹則賴官以撫循之夫如是朝則倚之如股肱民則仰之如父母召棠邭黍各譽日隆此親民之官所以爲世所重也晚近以來紆靑而拖紫印纍而綬若者但爲一身一家計而於斯民之有無損益利害漠然若越人視秦人之肥瘠而不加喜戚於心故通計各行省州縣一千數百員道府二百數十員尤復臨之以藩臬鎭之以督撫所以爲治民計不爲不周而天下卒未能臻上理者則以官塲之弊日深雖有賢者一時亦無從挽救也閒嘗綜其流派約有數端自鴉片之害興而官塲中人沾染者居其大半當夫轅門聽鼓三八衙參吐霧吞雲未能暢適一旦懸牌得缺於是訟獄則委之幕友雜務則付之丁胥終日一榻橫陳惟以烟霞寄嘯傲此性情疏懶之爲害也起居服御無人不喜奢華所苦者窘於貲耳今旣幸入仕途粉白黛緑之流不難貯之以金屋而飲食則務求甘旨舉動則務極豪奢有時逸興遄飛竟或聚幕友官親效劉季奴之一擲百萬雖纍纍虧空曾不縈心而案牘之束之高閣者更無論矣此作事放蕩之爲害也飲酒賦詩之事在　人墨士則風雅可欽若南面臨民者而亦效之諸事必多叢脞乃聞今之居民上者或摩　金石或嘯傲琴書詩國酒塲跌宕自喜非不具雅人深致也然於書畫琴棋之曰近必與簿書錢穀之日疏除暴安良尙復何望此癖嗜風雅之爲害也旣入勢利之塲易存熱中之想某也以知縣而升知府矣某也以知府而升巡道矣徐而察之無非由奔走趨承而得於是飾其輿馬潔其衣服或其僕從日趨走於上司之門今日某監司有吉慶事也明日某中丞有升遷喜也車馬僕僕不厭奔馳而閭閻詞訟之紛繁豈復再縈心曲此趨承權勢之爲害也孟子謂爲政不難不得罪於巨室故爲地方官者於邑之搢紳士大夫無不極意周旋不肯稍有拂逆凡遇關涉地方之公事紳士而以爲可官亦以爲可紳士而以爲否官亦以爲否而民情之是否能合則不暇計焉此結好紳董之爲害也夫以上所云秉性之冷熱不同用心之深淺不一作事之雅俗又各殊且一人之身亦斷無悉犯此種種之弊然於此而或有一焉則於分内應辦之端必不能盡而事之貽誤必多嗟乎國家設官分職舉萬姓之事悉待理於官彼巍巍南面者苟稍有天良宜如何公而忘私以期上可對九重下可對黎庶乃一味自私自利以官爲償從前之辛苦並不稍以民瘼關懐舉世滔滔悉坐此弊國安得不貧弱民安得不困窮哉吾是以略述宦途之情狀而不禁爲之擲筆三歎也 
[諭旨恭錄]  
　　六月二十一日奉旨河南道監察御史著崇祿補授截取户科掌印給事中潘慶瀾工科給事中陳嘉言俱照例用京察調補起居注主事巴圖隆阿大理寺寺丞李桂文太常寺寺丞廣隆光祿寺署正聯芳俱准其調補開復山東遇缺題奏道嚴道洪著准其開復原官仍留山東原省補用保送直隷州工部堂主事廷琛著交部記名以直隷州知州用保送分發捐指安徽補用直隷州知州松岳著照例發往保舉河南候補知縣葉鑄浙江候補知縣朱震勲俱照例用刑部郎中著來秀補授東陵工部員外郎著博惠補授理藩院員外郎著桂豐補授光祿寺署丞著駿鳴補授内閣侍讀著顧芳補授擬補兩浙杭州批騐所大使錫昌著照例用欽此同日軍機大臣面奉諭旨本日引見之明保分省補用道彭英甲在任候補道江西贛州府知府查恩綏候選知府蘇秉彝著於二十二二十三二十四日預備召見欽此 
[電傳宮門抄]  
　　昨日午前京師友人專電告知本館云七月初二日皇上召見軍機大臣及文華陸寳忠是日並無明發上諭 
[咨撥軍火]  
　　廣州訪事人云穗垣軍械局所製各種快槍除撥給常備軍及武備學堂外各處請領均無以應現在督憲岑雲帥以西粤軍情緊急各路營勇業經奉調而來而軍中快槍實不敷用爰特電咨省憲將武備學堂毛瑟槍二百枝皮袋二百口碼子一萬顆小碼子二萬顆一并提回運解桂林以備前敵之用 
[節制鄂軍]  
　　聞之廣州友人云行軍最重紀律非有知兵大員統率必不能調度得宜此節制所以貴得人也鄂省調撥來粤之武建軍入營業經督憲岑雲帥札委總辦兩廣營務處鄭蘇龕觀察孝胥爲統領觀察遵卽由桂林回粤部署一切事宜一俟軍士到齊卽率之西征俾得膚功早奏 
[盜刼卡房]  
　　廣州訪事人云上月初旬某日有匪數十人由新會江門擁至橫嶺卡房將管帶温君福樓細　所有軍械刼掠一空隨至就近和厚里尹東堯家東倉里呂元恩家雲徑村黃祥家先後行劫賊盜之　可謂如天而營 
 
 

Page 2

 
 
兵之無用亦至於斯極矣 
[天津法租界新定房屋界限工程條欵]  
　　一現經法工部局己經妥定界内房屋格式章程由法國駐京公使核准凡中外商民人等當遵以下條欵而行二自法租界東河堤起至法國街迤西迤南至天主堂街西止界内不准華人開設鋪户及人家居住此界專爲西人居止之所三自此以後凡界内房屋必須一律按照西式屋樣建造一切舊有之中國式樣房屋該業主一經領事允准必須一律攺建四自此以後凡此界内之西人不可將廚房厠所及堆積穢物處所安置臨街房屋之内以免穢氣傷人其臨街房屋必須高矮合宜大房宜蓋在院後使之合格爲妙五除以上交界外至新租邊界止凡經領事批准者皆可建蓋中式房屋租賃華人居住及開設鋪户六凡在指准華人居住地界之業主欲將屋宇出賃與華人者必須報明領事官准許方可然必須擔保該賃房之華人恪遵領事官並工部局所定規矩方可七凡各業主未經報明領事官擅自起建中國式樣房屋者一經查出立卽勒令拆去並不賠償所失錢財再者凡租賃房屋之華人不遵以上所定章程者不准在界内居住 
[護理浙江巡撫翁筱山大中丞奏陳浙省開辦警察情形摺]  
　　頭品頂戴護理浙江巡撫布政使臣翁曾桂跪奏爲浙江省城開辦警察大槪情形恭摺仰祈聖鑒事竊前光緖二十八年九月十六日欽奉上諭袁世凱奏定警察章程著各省仿照辦理等因欽此竊維警察之設東西洋各國悉以爲内政之要圖舉凡詰奸除暴保商安民輯惠無形鎭攝不軌均於警察是賴浙江濱臨江海梟匪出没靡常抑且户口殷繁士客雜處良莠不齊盜刼時聞雖經舉辦保甲立法旣未周密日久漸成具文亟應攺絃更張遵旨速行警察庶克除疲玩而就整肅臣當卽遴委候補道劉矞祺戴啓文爲總辦試用知府宗舜年提調其事並委藩臬兩司認眞督理杭嘉湖道及地方文武各員會同稽查擇省城内適中地叚創立總局一所分局三所選勤奮幹練員弁分司梭巡卽以遊擊廷瑞所統常備親軍一營攺爲警察軍計弁兵三百七十五員名並加募巡捕兵五十名添設教習警務帮帶官一員分布城内上中下十九叚又於省垣水旱十六城門及附郭繁庶市鎮偏僻湖山莠民易於混跡各區就恊撫標兩營制　挑選精壯分地駐防加給薪糧一律編爲警察軍委文員會同該管營弁認眞巡查仿照直隷等省辦法參酌本省情形撰定章程嚴示賞罰就總局内設立學堂由教習董率官弁巡兵分班講習漸次熟悉隨於閏五月初一日開辦但事屬創始風氣初開要在不擾閭閻不弛禁令俾收實效而期經久惟省城内外地面遼闊所設巡兵倘不敷彈壓嗣後再當添募擬俟省城辦有成效卽逐漸推廣徧及外府州縣以仰副聖主念切民依之至意計每月所需經費以原有保甲欵項及向設常備親軍薪糧抵算外不敷銀三千餘兩其開辦製備一切費用尙不在　暫飭藩司借撥將來據實造報作正開銷應懇天恩飭部立案除將章程咨送政務處户兵兩部查核外所有浙江省城開辦警察緣由謹會同兼署閩浙總督臣崇善合詞恭摺具陳伏乞皇太后皇上聖鑒訓示謹奏奉硃批該部議奏欽此 
[任大責重]  
　　九江訪事人云江西廣饉九南道兼九江關監督瑞莘儒觀察當上年升署臬篆時創辦省垣警察頗著成效兹奉上憲飭回本任卽在九江開辦警察事宜并擇空隙之地興建柴市菜市及各項食物攤日前又奉上憲委令兼統續備前軍遭際崇隆任大責重勉哉觀察其毋忘竭忠盡誠也 
[六月分江蘇候補同通州縣月課案]  
　　超等八員張峻基樓蔚然徐光煦應德完楨興高鴻飛米仁粟張克煊特等十六員富光祖王培鈞戴壽昌郝炳麟胡榮丁樹曾周慶瑩陳廷楨錢錫麟宋殿元蔡殿襄丁方殼沈聞喜劉文澍李思棠李凌雲一等二十七員胡毓驊霍鎔炳陳熊徐敦業楊　魏本立林廷楷嚴寳騏吳汝繹陳維善李熊飛李福冕金殿元饒孟燾黃琪吳光煜傅振海胡顯勲鍾蓀王國振阮崇德陳沛霖馬詠芝傅維祚俞世泳臧毓麒易子亨 
[文星過蘇]  
　　蘇州訪事人云欽命福建正主考李實甫閣學聯芳副主考劉益齋給諫學謙陛辭南下遵陸至淸江浦换乘官舫六月某日駛經維揚旋過瓜洲三十日文旌蒞蘇撫憲恩藝棠中丞以下均至胥門外官碼頭迎謁兩典試愼重關防概令擋駕隨由中丞派靜鯨飛槎兩小輪船送之出境 
[購緝梟酋]  
　　鎭江訪事人云月之初一日署丹徒縣洪鷺汀大令發出賞格一道其文曰奉撫憲札飭以梟目曾國幛經督憲懸賞緝拿期在必獲凡我軍民應知感奮如能將該匪拿獲者加賞洋銀三千元解省騐明屬實立卽照數給領存欵以待其各遵照無違 
[白門科試]  
　　金陵訪事友人云江蘇提督學政李蔭墀大宗師於六月二十五日由江隂抵江寗蒞下江考棚駐節旋牌示二十六日謁廟下學放告二十七日考闔屬生員經古時務二十八日科考駐防府學及上元江寗縣學生員經古時務題爲唐明皇相姚崇宋高宗相李綱皆以十事要說而後受命論泰西豫算决算之制深合王制冡宰制國用之法曰本維新之初亦師其意巳著成效中國宜如何變通而仿行之策尙有算學題未詳生員正塲首題駐防爲君子不施其親義府學爲不使大臣怨乎不已義上元爲故舊無大故則不棄也義江寗爲無求備於一人義通場次題爲爲后克艱厥后四句義 
[鎭郡官塲紀事]  
　　鎭江訪事人云瓜洲三汊河一帶堤岸邇因江潮盛漲塌卸甚多經當事者撥欵興修將次告竣六月二十八日常鎭通海道兼鎭江關監督郭月樓觀察商請署城守營參將兼南洋巡警新兵前營管帶吳養吾叅戎曾同租界總巡周錦堂恊戎馳往履勘旋於二十九日遄回同赴道轅禀陳一切○上海糖捐局總辦許東畬太守因公來鎭拜會各當道小作勾留旋於月之初一日乘舟赴金閶　謁上憲○月之初一日瓜洲水師中營遊擊徐雨棠遊戎由大馬頭登舟揚帆駛赴金陵公幹 
[蘇省官場紀事]  
　　蘇州訪事人云前江甯藩司李薌垣方伯近由白門交卸篆務於上月三十日蒞蘇文武各官均往迎謁○辦理上海貨捐總局之揭述舫太守近屇期滿比較收數盈餘至二成以上督辦司道援照比較新章札飭留辦一年以資熟手并以春季連盈記錄一次藉示鼓勵○升任廣東雷瓊道蘇州府知府向子振太守近須交卸赴粤所遺員缺由藩司陸春江方伯札委田紹白太守暫行代理惟田太守適因感冐政體違和請假兩日以資調理大約交接印務尙須暫緩數天矣 
[液柳新蟬]  
　　聞之京師友人云頣和園外每夜除姜軍輪班巡警外又有旗丁竟夜傳籌此呼彼應圍繞園墻周而復始三堂提督更輪班住宿每於深夜派箭手數人稽查兵丁勤惰迨某布鋪出有劫案後近日巡察復益加嚴矣○京師正陽門上敵樓現巳開工所需木植磚瓦甚多因無空地可儲暫積北通州各處并就通另設工作廠執斤運斧聽夕不遑○京師自庚子之前内廷官用銀錢皆可西華門大興茂盛兩 
 
 

Page 3

 
 
家兌換今自兩宮幸湖以來兩錢號均在頣和園門外建造鋪房刻下茂盛巳經開市大興亦將擇吉開張矣 
[保陽歸雁]  
　　聞之保定友人云六月初六日爲直隷課吏館覆試之期其屢列超等之候補縣石盛明何盛林縣丞趙淇彦三員經藩司王方伯傳　自帶筆墨來館覆試○署鷄澤縣知縣楊雲卿大令以進士分發直隷卽用現值玉田縣缺出已由藩司詳請補授後因鷄澤署任出有劫署重案正在查辦以故未蒙上峯批准 
[樊樓燈火]  
　　聞之汴梁友人云河南光州久雨成災州牧據情申禀卽由上游委李司馬傳勲前往勘明振撫此外汝寍上蔡一帶亦患大潦并聞確山鐡路有衝毁數十丈之說○孟縣小金堤左近某莊黃河迭出險工上游調派原修之黃通守前往救護抛壩甫就又被刷陷因之飛禀請欵兼請遴派大員督工旋由上游派趙大令督解公欵九千金前往至孟津縣境光武陵亦屢出險工禀請派員救護　修上游巳委凌大令選靑前往矣○豫省常備軍現甫招齊一營聞上游以三營爲度已委王大令文光修築營房三處所招勇丁均令開送三代并照一小影留存 
[丁簾秋影]  
　　金陵訪事友人云此間上元江寗兩縣獄分禁梟匪四十餘名前奉兩江督憲魏午莊制軍飭將情罪較重之六犯梟首傳示餘候再行研究發落乃自六匪正法以來卽有口操皖楚音作下河裝束者數十輩溷跡五城閙市中行蹤頗甚詭秘意殆梟黨遣來偵探監禁諸犯者歟寄語地方有司尙其預爲防範也○城東石觀音菴每年六月香火極繁所入香資不下二千餘緡住持僧六根未净嗜慾煩多近經趙茂才汝霖列其罪狀控諸江甯縣署縣主袁蘭生大令卽傳茂才入見詢其究竟若何茂才指陳各節莫不證據鑿然大令遂簽差飛提該劣僧聽候訊供究辦 
[隋苑秋螢]  
　　揚州訪事人云陳某余某皆著名靑皮也日前不知何事各率羽黨至教場某茶肆評理甫交一言卽羣起用武杯盤狼藉几凳橫飛人語喧譁聲如鼎沸並著人守住肆門不許出入茶客恐受池魚之殃紛紛避竄奈不得其門而出因羣效叚干木之踰垣正擾攘間團練某弁率勇馳至將陳余拘住並獲其黨數人一併押解至保甲總巡局局員以在花衣期内未便用刑飭役送交有司衙門暫請覊禁○客有從裏下河來者言及彼處有冬烘先生在某村設塾訓蒙一日因事外出塾中甲乙丙丁四童起意效長官問案甲年十四最長南面坐乙内均十一二歲效差役侍立兩旁丁最幼甫八九齡令匍匐階下於是甲向之推鞫曰珧累次犯法不攺今又獲案照例當絞遂喝令乙丙隨取腰帶繫丁頸分執兩端曳之不意用力過猛丁呼吸不通竟致氣絶甲大驚急爲鬆解奈結扣甚緊急切難開正惶急間先生從外至覩此形狀驚訝非常先設去將帶解除而後用開水救治良久不蘇甲乙丙等見事不可隱遂一一訴明先生跌足曰汝等害我矣須臾丁之父母聞風奔至撫屍痛哭赶卽尋師則巳於屋後自縊矣丁父母無奈將甲乙丙三童扭赴官署呼寃地方官詣驗後錄供通詳聽候核辦以上各節客雖言之鑿鑿然究以相隔窵遠是否屬實未敢臆斷姑誌之以俟續聞 
[漕帥入都]  
　　簡任蠒運總督德靜山制軍蒞滬以來巳將兩月昨日乘招商局安平輪船赴天津以例入京陛見本邑文武各官恭送如禮 
[監司赴省]  
　　蘇松太兵備道袁海觀觀察定於日内赴金陵巳紀前日本報兹悉觀察此行實因南匯縣主戴子邁大令拘獲革命黨由電通禀後忽又釋去至上海所拘章炳麟等六人迄今亦不能解省刻奉久務部嚴催督撫憲轉札到道詞甚迫切觀察遂於前日傳上海縣主汪瑤庭大令到轅互商至三點鐘之久至晚十一點鐘時卽乘某輪船赴江寗謁見兩江總督魏午莊制軍禀陳一切又聞南匯縣戴明府巳先奉觀察記大過三次矣 
[嚴懲毁塜]  
　　日前本邑城廂内外保甲總巡朱森庭明府訪悉大東門外王家馬頭蔡陽弄後義塜無端被人掘毁因卽拘獲載泥車夫數人研訊之下知由長順龍鷄鴨行中人倩人刨取此泥爲填河之用並有二十三鋪地甲夥役王長卿從中包庇因限令地甲錢德拘獲挑泥工頭阮龍生解案研訊判令與王各責二百板枷號一月發義塜前示衆昨日午前復親往所毁義塜處所履勘一周限令立時修整然後竪立石碑永遠不准翻掘 
[巡捕猝斃]  
　　昨日南市捕房七十六號巡捕高連生忽患痧症倒斃街頭經捕頭禀知馬路工程局總辦翁子文太守太守查得高捕原籍安徽並無家屬在滬因飭備棺收殮曹厝義阡 
[法界火警]  
　　昨日黎明四點二刻時法國新闢租界中芝蘭里西首萬泰槽坊不知因何火發延及右鄰某缸髮店某米店幸新捕房近在咫尺捕頭急驅皮帶車往救得熄事後萬泰與缸　店主互相推諉由包探一併拘入捕房克總捕頭令各交妥人保出聽候解送公堂禀請讞員魏蒓塢大令訊明核辦 
[盜犯移縣]  
　　昨日包探陳雲忠解江北某邑人朱金榮金春桂顧阿栅邱寳弟劉紀榮錢阿六馬走桂王錢六黃連心至英美租界公堂禀稱伊等在新闢公共租界中徐家山與徐朱氏互毆由捕拘入捕房捕頭查得本月初一日伊等擁至某村壞徐朱氏家大門入内行劫經鄔阿正及氏姑侯氏子南寳呼捕致被毆傷兹鄔巳舁至案下侯氏年老傷重不能到案徐朱氏供稱本月初一日之夜伊等毁門行劫後小婦人卽投報捕房捕頭因事在界外置之不理昨日在途遇見是以扭交巡捕務請究追顧阿珊延律師哈華托到案聲稱顧係小工頭目前日在租界中忽被朱金二人糾同流氓二十餘人曳去連邱寳弟等弔在空房指爲徐朱氏家劫犯務求明察地保吳錫卿禀稱小的據徐朱氏報知本月初一日之夜顧糾同邱寳弟等人用石撞開大門蜂擁入内將室中洋銀衣物搶劫一空迨至呼捕復被擊傷四人經小的恊同氏及朱金在租界中尋獲顧邱等一干人喚令印捕拘送捕房叩求察奪讞員孫建臣直刺與美總領事署白繙譯官驗得邱受傷屬實祇以案關行劫未便訊理飭將顧等九名押送上海縣署歸縣主汪瑤庭大令訊奪徐朱氏著自行投縣備質 
[招領失孩]  
　　頃接王君海帆函開六月十四日寍波輪船由上海開往汕頭行至石浦洋面遇風停泊買辦王君葆初乃海翁之族弟檢點客人查出拐匪五名被拐童孩七口盤間之下悉由上海拐去今將拐匪與童孩送於汕頭洋務局扣留究辦因無人控告未便帶回今將姓名請登報章佈告失孩之家速至敝堂報明以便函咨代領切弗遲誤計開被拐童孩一倪阿四年七歲上海城内喬家浜人一福生年七歲紹興人住虹口一朱阿毛年五歲上海人一朱音生年十二歲一張根生年十五歲此兩孩皆蘇州人據云由　門拐來一顧金寳年十三歲一陳金雲年十七歲均常州人[  上海六馬路仁濟善堂謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　六月十七日内務府國子監廂白旗值日無引見恩公稽察中左門覆命恭王由白龍潭回京請安桂公　滿請安文光病痊請安戴鴻慈隆斌各請假五日吏部呈進秋季搢紳内務府奏派致祭　神廟派出英瑞閱卷大臣派出孫中堂張百熙榮慶陸潤庠召見軍機○十八日理藩院鑾儀衛光祿寺廂紅旗值日無引見召見軍機 
[護理江西巡撫升任廣西巡撫柯遜菴中丞奏調各員片]  
　　再江西候補道丁乃楊才具開敏籌畫精詳又廣西試用道　人熙前經撫臣李興銳奏調來江先後派充江西課吏館副長大學堂總教習學術純正通逹治體又丁憂前開缺廣西南寗府知府惠榮前在南寗任内捕匪辦團商民愛戴臣於上年奏調來江辦理營務未蒙俯允該員旋卽丁憂回旗可否准臣調往伏候聖裁又開缺陜西華隂縣知縣在任候補知府黃肇宏久官牧令愷悌慈祥現在禀請修墓回籍又河南候補知府黃鳳岐樸實耐勞練習邊事保送江西候補知府方霆才識宏逹砥礪廉隅又浙江試用同知夏敬中江西試用通判劉永淸江西卽用知縣陳瑞鼎　選知縣翟鳳翔丁憂江蘇補用知縣劉淇並志趣淸超講求吏治又江西試用直隷州州判華桐江西試用州同黃錫銓江西補用縣丞周之冕江西試用府經歴王傳珍湖北試用府經歴趙鴻儀江西試用典史陳仲賓均明幹有爲才實可用以上各員皆臣素所深知合無仰懇天恩俯准將江西補用道丁乃揚等十七員一併發往廣西補用出自鴻慈逾格除分咨外理合附片陳明伏乞聖鑒訓示謹奏 
[直隷課吏館續擬課吏章程并批]  
　　一此館係督憲特設爲造就人才起見請於每月初二日舉行特課以昭鄭重十六日院司道輪課題由各署自擬課卷　館校閱代擬甲乙呈由各署核定奬賞悉照向章一館中向無官册擬由藩署吏科撥一二人來館當差由館酌量津貼舊年官册繕呈一分新到各員亦隨時造册報館以便稽查一連考超等之員不時由本司職道親加面試以防槍替鈔襲等弊如實在交行兼優由本司職道會同出具切實考語照章送津由督憲察看酌委差缺以示鼓勵如有鈔襲槍替情弊亦由本司職道禀請督憲記過停委以儆效尤一嗣後課卷擬加彌封肄業各員亦不得與閱卷之人往還以防請託瞻徇情弊一在館肄業各員向有日記鈔錄成說者多自抒心得者少嗣後宜將逐　所看書籍各抒心得作爲札記朔望呈由本司職道校閱以覘學識不得率爾操觚並無切要亦不得鈔錄前人舊說各報瑣語草草塞責日記半月一册程式由館刊發以歸畫一一各館報章最足開明益智本館向有官報一分擬再擇津滬有關政治學術各報多購數分以廣見聞批　禀單均悉摺開續擬章程六條尙屬妥恊可行所擬同通州縣無論有無出身每歲甄别一次如先有出差等事仍令補考佐雜生員出身以上者均傳考試應准照辦候行藩臬兩司榜示一體遵照其委派校閱試卷之王令榘曾並惟月支薪水銀五十兩仍卽移會練餉局查照此繳 
[舃將臨]  
　　揚州訪事人云江都縣吳大令署事期滿經上遊調委現任江寗縣盧肅卿明府來揚接署兹聞明府俟交卸江寗縣篆後卽束裝履新因此江都縣辦差人等業巳將舊城古觀音寺灑掃淸潔以待使君聞七月初旬　舃卽可戾止矣 
[旗丁通賊]  
　　鎭江訪事人云六月下旬某日洋馬路某洋行被賊竊去洋布數疋卽投報捕房旋由巡捕在某處拘獲甲乙二賊犯告知捕頭解送洋務局局員邵虎伯直剌研訊之下供稱所竊各贜售與旗丁某丙僅得洋銀十餘元直剌判各責八百板荷枷三月旣而捕頭令華捕會同馬快至旗營内將丙拘獲管押二日令將原贜交出另罰洋銀若干元始釋之使去 
[廣東述善堂捐建風雨亭記]  
　　廣西苦盜亂旣三四年壬寅而極至癸卯而益大飢其年五月春煊奉天子命總督兩廣乃重視飢乃請於朝弭盜必先振荒使人不盜乃請頒帑乃告饉各行省大吏乃勸廣東各善堂糶振不足則官助之蓋無問遠疆近域無問水火盜賊旱溢有振有卹廣東善堂必與必厚蓋若干年其於廣西伯仲季昆於是諸善堂慙后角先外羅内掘輓輸委積綿屬千里旗幟冠蓋皆廣東善堂也述善堂者諸善堂之一旣糶振若干石又貸子農責母不子又入牛賤出之又入賊巢穴詭說勿賊而自潯州大黄江以西經柳州至於慶遠付之西懐遠墟千里之間四五十里則爲一亭行李往來風雨藏息不可無所而來請文願勿毁圮嗚呼上不職教羣乃樂盜上不職養槁死相望有司者之罪上通於天仁俠慈義之賢乃起而代其職以成其德而行其志亦曰是天與之誼然耳春煊廣西人也則不敢不記以愧一切失教失養致盜致災之人而裨夫不仁者之有所勸亦以詔夫百代千世廣西之人息於斯亭而感貺我者之無窮也毁而圮之是無良知明禁大罰責之有司光緖二十九年六月兩廣總督西林岑春煊記 
[上海縣署瑣案]  
　　西門外巡防局員某君解周天永陳正榮至縣前晚縣主汪瑤庭大令升堂訊究陳供稱小的在西門外某鞋底作學業昨晚至寳善街某鞋店收得鞋底一包回至方浜橋突被素不相識之甲乙丙丁四人搶去並將小的額角擊傷小的從後狂追見周將鞋底包棄護城河中鳧水至城下被地保拿獲在身畔搜出大嵐山會匪票布一方因卽解局送案周供稱小的係揚州人父兄俱在原籍小的在治下西門内某鞋作謀生晚間寄宿城外褚家橋左近友人家昨晚天熱難睡出外納凉聞陳大聲疾呼旋見一人將物一包抛入河内小的洇水撈起交陳反被扭局誣控大令曰爾之票布從何得來供由友人某甲所給不知何用大令命鞭背一百五十下笞　二百板始供昨晚小的與王大在老虎灶啜茗由王將票布給小的索取洋銀一元小的約於今晚付給問其有何益處伊稱須俟付銀後言明大令著陳將鞋底具領周收押候辦○前者江北車夫周長明被人毆斃報經大令飭捕拘獲徐來富許永成研訊之下供稱是晚在西門外蒋壽生所關祥華園老虎灶茶肆啜茗互相口角餘情均不實供大令飭　蔣訊鞫蔣供稱小的實不知悉轉詰二十五保四圖地保林少卿禀稱此案蔣曾將所見情形告知包探大令惡蔣逞刁命堂頰五十下始供閏五月初八夜徐許同在小的所開茶肆中旣而徐向許索還所欠洋銀七角以致忿爭後有名小蓮者勸散時已夜半旋聞伊等復在路上互毆徐呼令巡捕拘許及小蓮入捕房至周被何人所斃實不知情大令叱之使退候提徐許究詰 
[馬路工程局瑣案]  
　　前日甬人王阿狗投馬路工程局控局差周升及十六鋪地甲夥役嚴蘭生　索洋銀等情總辦翁子文太守倩襄讞委員黃衡堂二尹研訊王供妻妹陳氏向來賃居小的家餘屋邇因招留閒人日夜賭博恐肇禍端囑令遷去陳氏霸不肯行不得巳投案控求押遷蒙恩飭提訊究周嚴竟向小的婪索洋銀十二元小的先將四元交嚴轉付伊等猶不滿慾壑峻令陳氏來案朦禀求恩明鑒周嚴均稱小的等並無訛索洋銀之事二尹命退去聽候查明實在情由然後核斷○寄居南市裘家弄之銅工張全全將銅燭臺十副送至大東門内天泰銅錫店比行至大東門外大街突遇流氓徐厚生　關林閔木生攫取其九張遂投報捕房捕頭令包探拘到諸人解至馬路工程局黃二尹研訊之下 
 
 

Page 10

 
 
徐供認前情並稱願將所攫燭臺送還求免深究二尹飭遂判將關林笞責一百板木生責五十板分别交人保釋 
[英美租界晚堂案]  
　　前者李陳氏控周載興强搶女兒等情經讞員孫建臣直刺略訊口供分别笞責管押令氏赶緊邀其夫李福卿來案訊奪前晚李巳投到直刺訊究之下供稱小的係常州人次女二寳年二十有一巳許嫁王長卿爲室尙未過門前因家鄉荒歉囑妻携來滬上飰工不料被周引誘成姦且復糾人强搶今旣到案叩求給領回家陳氏所供大略相同二寳仍稱原籍並未許字情願嫁周直刺喝令將周笞責二百板荷校一個月發頭門示衆二寳交其父領去赶緊回籍完姻 
[英美租界公堂瑣案]  
　　陳阿天與陳阿炳在路互毆致失去對時表一枚報知包探徐榮　拘解案下讞員孫建臣直剌判將阿天責三百板荷校一月○流氓周阿根乘鄧金氏家鄰佑失火時取攫一提籃内儲器物若十件報由包探願阿六解送案下直剌判責二百板荷校兩禮拜○永源昌廣永和出售鐡灶冐用美商老晉隆牌號經老晉隆執事人控告直剌飭提至案略訊情形諭令交人保出聽候查明核斷昨日直剌查得老晉隆所呈鐡灶與永源昌所售者並無區别實係冐牌遂飭差傳到永源昌廣永和兩店主定於禮拜四訊罰○偷兒李阿大掩入張阿寳家行竊衣物報由包探顧福其獲案直剌判責二百板　給張具領 
[法租界捕房瑣案]  
　　積賊張吉祥張桂生顧長生行竊某姓家衣服由包探拘獲解案讞員魏蒓塢大令訊供屬實判令各實五百板○前日小東門外長源飯店起火時匪人陳喜乘隙搶取鄰近陸文定家皮箱一口旋由包探查獲管押捕房昨日解案請訊大令判責三百板○周阿桂控楊長發竊去洋烟一缸大令飭將楊責三百板○朱長生控徐金才竊去衣服一包大令研訊屬實判令將徐責二百板○流氓杜瑞棠於五月某日誘奸女郎李昭雲不成將硝强水潑在昭雲頭上以致左目頓盲田其母俞氏投報捕房捕頭令包探將杜拘解公堂大令訊明判枷示三月昨巳期滿將枷開去笞責五百板 
[美租界捕房紀事]  
　　昨日午前馬夫某甲駕四輪轎式馬車至乍浦路不知如何馬忽驚逸甲力不能制正在爲難時被五百四十八號巡街華捕拘入捕房捕頭令押候解送公堂禀請讞員孫建臣直剌訊辦○昨日甬人張某行經北河南路適某號東洋車迎面而來不及避讓致被碾傷左足張忿甚　卽扭訴捕房捕頭見張所傷甚微令車夫給養傷費若干從寛釋出 
[金陵官報]  
　　六月二十三日委辦支應局候補道曾紀壽謝委兼辦官電局統領合字等旂候補道劉篤烈辭赴江隂知州汪衢年奉示察看甘泉縣沈兆福委署興化縣下以乾赴任均辭下關釐捐知縣張翼軫知縣朱芾票知到府發審差均奉示甄别　江甯城守都司周有明謝委二十四日統領常備右軍候補道杜俞由蘇回四川候補　　兆奎刑部員外郎劉本鐸卽選通判譚授雲上海新關查騐鄧彦遠均到新任　臺黄禀知任事直隷州崔鴻　禀知通判王常　病故二十五藩憲黃見禀謝委辭支應局　補濤禀知到差江防同知王叩謝　别代理　應縣劉辭赴蘇知縣金森奉委洋火局提　差顔守銘禀知到自新所差　宿　營遊擊何復　禀知交卸江甯城左營部司署江甯道曾紀城守都司周有明禀知任事平鏡輪船蔡濟奎辭送李藩憲赴浙江二十六候補道李有榮到由京來内閣中書尹克昌由京來叅將　道隆叩謝奏留兩江江蘇學憲李會知縣宋錫甲辭隨李藩憲赴浙江新選城守守備松年由京來二十七日督轅示　　營都司　缺本部堂查有遊擊彭春爾堪以借補儀棧候補　道光典到見世職張國仁方俊藩李國霖均奉示騐看正任海州傳　章辭赴蘇分發江蘇試用知縣楊顯燾選用縣丞凌　善均到由京來按司獄丁均平交卸江都縣典史回 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
　普通學階級程途漸有端緖查外國安設學堂多注重普通敎育以凡民之性中材爲多惟此可以徧有是學以立基址上焉者固深造無難其次亦資生有具而且省城設有高等學堂中學畢業應就近咨送省垣以資造就惟是興辦學堂經費爲先凡諸建置首重衛生又必適於教授便於管理乃有功効可程原有書院規模多不適用增拓攺併諸費經營迭經派員勘估約計需銀二萬餘兩而常年經費尤關緊要每年非一萬數千兩不辦各學舊有經費統計不過三千餘兩所短甚鉅荆防丁多餉絀就地無欵可籌奴才端方竭力籌維查有巳裁缺之荆州正左右三衛守備冋有屯糧平餘一項每年共錢一萬串内外屯糧現應攺歸丁漕徵收分坐十一州縣奴才端方檄飭荆宜施道余肇康查明此項平餘約有錢一萬串分飭各該州縣撥充荆州駐防各學堂常年經費第一年所收之錢並書院等處原有經費均作建置學堂之用學堂攺建旣成卽撥爲常年經費奴才瑞興前在護理將軍任内卽經與奴才端方往返函商奴才綽哈布道出武昌復得面加商榷意見均極相同現經督飭將應攺各學堂赶緊興工當此時艱欵絀固不敢稍涉鋪張亦不敢過從簡略少規制章均查照京師大學　頒行欽定章程叅互舉辦以期教成駐防八旗驍武之通才仰副朝廷百年樹人之至計除將籌撥荆州三衛屯坐各州縣平餘辦法另片奏明立案外所有遵旨籌辦荆州駐防中小蒙養各學堂並撥定常年經費緣由謹合詞恭摺具陳伏乞皇太后皇上聖鑒再湖北巡撫係奴才端方本任毋庸會銜合併陳明謹奏奉硃批著卽督飭認眞辦理務收實效欽此 
[荆州將軍綽奏籌欵充作駐防學堂經費片十四日]  
　　綽哈布等片再巳裁缺之荆州三衛守備屯糧平餘撥充荆州駐防學堂常年經费經奴才端方檄飭荆宜施道查明詳辦去後兹據荆宜施道余肇康詳據兼理荆州三衞官江陵縣如縣張集慶禀稱查荆州三衛屯田分作江陵公安石首監利松滋枝江宜都及荆州門直隷州當陽鍾祥京山潛江等十二州縣共計額田六十四萬五千餘畝坐落江陵額田十二萬餘畝除歴年永淹沙壓荒廢蠲緩之田不計外現在成熟完糧之田四萬餘畝將來攺歸丁漕按科則計算江陵平餘約計制錢二千串此外屯坐各州縣就江陵額田十二萬畝例之屯坐僅十分之二攺歸丁漕即可將平餘二千串以十二州縣屯田約略計算分提平餘不難足萬串之數目下正值開辦淸丈將來事竣某州縣熟田若干荒田若干卽有依據其分坐江陵之田丈畢如果熟田有盈則平餘自可加增仍全供駐防學堂之用以期涓滴歸公等情查荆州駐防興辦學堂培植八旗材武英俊關根本之至計爲强幹之要圖籌撥經費尤爲先務此次平餘本非州縣所有　充學堂常年經費最爲允當現值開丈軍户不免觀望今年應飭儘力催徵餘欵若十全數報明專欵留備駐防學堂之用明年攺歸丁漕分作十二州縣屯田各應得平餘若干令各該州縣據實開報按年照江陵縣提充學堂經費以昭畫一如開報不實一經發覺卽將該州縣嚴行叅處淸丈事竣熟田有盈平餘加增亦令悉數全充駐防學堂常年經費應自明年開徵丁漕之日起由各該州縣分認解交藩司衙門轉解荆州將軍衙門彈收分發駐防各學堂備用各牧令遇有交替專案則入交代不得短少並由藩司嚴行稽核與近年各州縣所提丁漕平餘一同批解駐防學堂得此的欵經費有著裨益實非淺鮮等情詳請奏咨立案前來除由奴才端方檄飭藩司立案及分飭屯坐十二州縣一體認解並咨明户部外謹合詞附片具陳伏乞聖鑒謹奏奉硃批户部知道欽此 
[荆州將軍綽奏遴員監督駐防中小蒙養學堂片十四日]  
　　綽哈布等片再荆州駐防學堂開辦伊始規模甫定一切攺併增擬事宜亟應遴派監督考察講求始能悉臻妥善兹查有湖北候補道喜源究心時務上年自備資斧　歴日本於日本大小學堂建置之規制現行之章程應用之書籍儀器均能悉心考求該員志趣遠大事理詳明擬卽派充荆州駐防中學堂監督飭將駐防中小蒙養各學堂應行增攺事宜會同荆宜施道余肇康體察情形研究得失隨時禀商奴才等妥速辦理謹合詞附片陳明伏乞聖鑒謹奏奉硃批知道了欽此 
[兩江總督魏奏總兵在防出缺請旨簡放摺十四日]  
　　頭品頂戴兩江總督臣魏光燾跪奏爲總兵在防出缺請旨簡放以重職守並擬懇恩賜卹恭摺馳陳仰祈聖鑒事竊准江南提督臣李占椿轉據南洋續備軍盛字營旗管帶都司江宗德等禀稱統領盛字旗營浙江處州鎭總兵班廣盛乘輪巡防感受風寒牽動舊傷舉發于光緖二十九年五月初三日在防因病出缺並臚列該故鎭生平戰功事蹟咨請具奏前來臣查該總兵班廣盛於同治元年隨前直隷督臣李鴻章疉克蘇常嘉興各城攻剿髮捻歴著戰功薦保副將留于兩江補用加總兵銜委充營官借補江西袁州恊副將二十六年九月蒙恩簡授浙江處州鎭總兵其時海防緊要經前督臣劉坤一奏准緩赴新任仍留吳淞統帶防營兼管砲台事務該故鎭平時治軍嚴整捕匪勤奮一切海防事宜留意講求駐守砲台教練洋操均屬不辭勞瘁二十六年沿江一帶防務戒嚴各國分調兵艦欲借吳淞屯駐該故鎭堅辭拒阻設法防護尤能力顧大局地方紳民至今愛戴兹因疾勞致痰　爾在防身故實深悼惜可否仰懇天恩俯准飭部將該故鎭班廣盛照總兵軍營立功後在防積勞病故例應從優議卹以彰勞　出自鴻施所有浙江處州鎭總兵員缺相應請旨迅賜簡放以重職守理合恭摺由驛馳陳伏乞皇太后皇上聖鑒訓示謹奏奉硃批著照所請該部知道欽此 
[兼兩湖總督端奏分成裁汰兩湖緑營兵丁員弁片十四日]  
端方片再本年三月二十二日承准政務處咨議覆湖廣總督張之洞等會奏分年裁汰綠營兵丁員弁一摺於三月初四日具奏奉旨依議欽此欽遵咨行到鄂查原奏請自光緖二十九年起將湖北湖南兩省綠營兵丁每年裁汰一成分爲十年裁盡其中曾經挑選之練軍每年裁汰半成分爲二十年裁盡被裁之兵每名酌給恩餉一年以資攺業旣經奉旨允准自應按成裁汰惟政務處咨文於本年三月間奉到層遞轉行距省較遠各營約計奉文日期須在五月左右所有本年春夏兩季各營餉項業巳支給 
 
