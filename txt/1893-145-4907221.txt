# 1893 - 145 - 4907221

 

Page 1

 
 
[希世之寳全帖已出] [  點石齋代售啓]  
　　希世之寳挖裱錦面加楠木匣晋唐小楷加錦套請繳半債持票取帖未入股者請速購鴻文局買票者由乾德奎　前印廟堂碑墨色不佳今全蔣去由本齋加工重印又印成宋搧夏承碑翁閣學攷證千餘言有豐道生楊繩祖潘奕雋吳榮光宋葆　諸公跋靜娱室好雲樓題七古潘題大隸赴帖首宋楊多寳塔有靜娱室沈鳳王虚舟攷證王又題大分遣於首宋搨化度寺有陸深胡讚宗劉石庵王夢樓顧南雅靜娱室跋翁閣學攷證帖首飛自分書李東陽題三種挖裱錦面再者各帖裝池工繁時久遠方祁寄尤艱今擬變通除巳銷票外希世之寳裝演者仍五十元未裱者减裝費廿元小楷已裱十二元未裱减四元夏承巳裱十元未裱减二元多寳化度巳裝各六元未裱各减二元京都琉璃廠永寳齋上海太古昌棧乾德奎上海廣東蜚英晉記漢口小夾街積昌號蘇州山塘大街慎記棧江西書街天寳樓分售 
[新印增註飲香尺牘告成] [  圖書集成局代啓]  
　　魚鴈往還藉通情愫尺牘雖小道然非腹空如瓠者所能走筆而成是書係白下慵隠子所箸由頌揚禀請以迄箴戒致覆分爲二十八門門各數十首或駢或散其體不同要皆鏤月裁雲精心結撰卷首冠以時令賀壽賀喜諸集句尤爲切要之文茲由飲香居士倩本局排印刻已告成每部四本定碼洋三角世有先覩爲快者請臨上海逢源里熙記書莊以及各書坊購取可也 
[論古屯田之法]  
　　古者寓兵於農凡平日之犁雨鋤雲胼手胝足者一逢有事之秋皆擐甲執兵以衛社稷者也農與兵無所分故士卒一心後世農自爲農兵自爲兵養兵以衛農賴農以養兵兵與農互相依倚其法雖善而究不逮古然而農有所衛則可以安於畎畝兵有所養則可以飽於行伍兩者固有相維相繫之勢也漢室往往募富民以實空虚之處而搜粟都尉之設或者議其以兵而厲民顧其所重者則在於農不專在乎兵搜粟都尉固勝於摸金校尉也自趙充國爲屯田之法而一復古制令兵雜於民間耕作勤其力而限其取民藉兵之力而兵並不奪民之獲兵民相安而餉糈以足無事趨田有事趨伍與先王寓兵於農之意暗合雖其立法不同而其收效則一也髮逆擾亂以後有荒蕪之地無主承領者招客民以資播種此種所謂客民者大都皆湘楚各軍裁撤之兵勇在創此議者盖亦仿古時屯田之法俾田野不至荒蕪則兵食自可充足詎意興一利而弊卽在其中其初客民之所種者皆無主之田而其田之所以無主者則以避難在外故也其未經避出而被賊戕害者則終於無主矣其未被戕害者則肅清之後返斾言旋旣至故鄉家園盡爲他人所有其能默然遂已乎卽彼無可如何而爲民父母者亦安忍奪民之所有以與客民况田有字號地有方向坐落載在册籍歴歴可稽則彼土民按籍呈訴請賜給領又將何以却之然而前此之招客民者官也客民所種由官授之授之於先豈可奪之於後則其勢又不能探客民之喉而吐其食左右兩難則其中不免有所偏倚偏於客民斯士民怨矣偏於土民斯客民忿矣客民往往逞横土民往往恃衆因此而鬥毆賊殺之事無時不有仇殺控告之案無處不然恐古時所謂屯田之法未必如此其弊也武侯屯田於渭濵不但兵民無所齟齬卽與魏民間雜而作亦絶無睚眦又豈今日客民之所得而比也乎嘗讀劉霞仙中丞奏議有擬請查叛產籌辦營田以資戰守而規久遠一疏卽古屯田之法也以爲慮患不嫌於　深立法要期其可久陜省回逆之變蔓延數十州縣生靈荼毒户口空虚迨次第剿除逃竄歛迹而回逆獷悍性成積釁滋大且士著歴有年所斷難盡絶根株事定罷兵恐覬觎復生禍機更作若仍以重兵駐守又籌餉無方因歴引古時營田之法以迄雍正乾隆年間平定苗匪時大學士卾公總督雲貴奏請以逆苗叛產設立碉屯控制苗頑後逾百年頗臻靖謐近因日久弊生田畝則偷賣兼并屯兵則雇募頂充舊制全無苗患復興然從前經營之難規制之善固慮患之至深而立法之可久者也制回之法與制苗同逆回叛產約計不下數百萬畝地方官欲招徠承種並於各紳富捐借以叛產田房作抵以爲籌餉之計中丞乃抉其弊而興其利援先代營田之法倣國家旗租之制逆回叛產與逃户絶業界劃分清於逃户則暫時招種將來仍可給還逆產則概行入公用資官軍口食又慮轉當抵押轇轕難清冒佔侵欺諸弊疉出清查之法大費經營必得廉潔明幹之員親歴勘查方無侵漏查明回逆滋擾地方叛產絶業共有若干分别村莊畝數詳細註明無稍含混詳悉妥籌舉辦旣裕瞻軍之費乃圖遏亂之方中丞此疏盖較江浙等省招徠客民播種荒田之意同一所以裕軍食而其事大不同矣叛產與逃户固判然不同者也若以江浙之逃户招客民承種原屬暫時權宜之計而逃户歸來呈據請領此則所當早爲預籌如此則士客不至仇深似海乃以逃户之田等諸叛產絶業而畸輕畸重之間又不免爲左右之袒則怨愈積而毒愈深矣夫營出良法也亦古制也而弊　出乎共間古云有治法尤貴有治人徒善不足以爲政徒法不能以自行吾於是乎益信 
[本館接奉電音]  
　　昨由京友電傳上諭一道敬謹譯登○四月十四日奉○硃筆沈恩嘉補授光祿寺卿欽此 
[閩電譯登]  
　　昨得福州電報云鹽巡道龍觀察於本月十一日乘海琛輪船到滬蓋迎親也 
[金鰲退食筆記]  
　　稽察左右宗學貴隖樵大司宼等六堂憲奏稱左右兩翼宗學廢弛太甚亟宜補救酌擬規復舊章並另籌經費俾天潢貴胄得以作育成材查左右翼宗學每學額設學生百名每生月支膏火銀三兩米三斗滿教習三人漢教習四人每人月支銀二兩米二石騎射教習三人每人月支公費銀一兩不給米自咸豐年間庘欵支絀遂將此項銀米改折支放每學生應領銀三兩折放當十大錢二千七百文米三斗折放銀八分四厘教習應領銀折放當十大錢一千八百文米折放銀五錢六分所有學中院户工食心紅紙張茶水一切費用皆由此項所折當十錢銀之内攤給以致教習學生月得無幾自應設法補救以仰副作育人材之意除學中課章應會同管學王貝子妥籌奏辦外惟八旗官兵俸餉業奉特恩全復舊制而宗學諸生系皆出自天潢自宜厚加培植擬將該學諸生教習月支銀米十成全數實放勿庸折給並每學每歳另籌銀一千二百兩以作院户工食一切费用及奬賞等需如此補救庶有裨於學務整頓等情三月二十八日奉旨著户部會同管學王貝子議奏欽此○都察院經歴司文穆爲再行曉諭事查各省官民人等如實有寃抑原准具呈來院伸訴乃近來竟有經本院擲還之呈復敢砌詞揑寫又來院呈訴此等具呈概不准行前已明白曉諭在案爲此再行曉諭各省官民人等嗣後如有具呈業經本院擲還者該門皂卽行攔阻不 
 
 

Page 2

 
 
得再瀆各宜凛遵毋違○吏部爲示傳事所有光緒十九年三月分月官主事崔澄寰内閣典籍查恩綏大理寺評事朱莘生知縣戚揚程豐厚林仰崧吳國梁銘彝凌文煥補議二月分月官知府韓文彬通判龔宗海知縣曹學禮江育暘並俸滿教職王維新等十四員本部於四月初四日帶領引見相應示傳各該員於初三日晚在内城左近歇宿初四日丑刻穿天青褂備帶補褂並佩帶對子荷包手巾赴左翼門外本部朝房書到伺候排班帶領引見如排班時不到卽將緑頭簽撤下並先於初二日已刻衣冠赴部演習口奏履歴再各該員是否原任現任一二品大員子孫抑或現任一二品大員子弟卽赴本部呈明○漢軍機處片交各部院衙門所有考試漢御史經吏部奏准奉旨著於四月初五日在保和殿考試欽此應於初六日將科甲出身之各部院滿漢各堂銜名繕單奏派閱卷大臣在南書房閱擬等第相應片交各部院衙門卽將滿漢堂銜卽日開送本處以憑繕單奏派○吏部示傳明保湖南零陵縣知縣李尙卿保舉山東候補知縣祝從恩二員本部於四月初四日帶領引見相應示傳該二員於初二日午時衣冠赴部演習口背履歴如有不到扣除引見於初三日晚在内城左近歇宿是日寅刻赴左翼門外本部茶房報到聽候排班帶領引見再是日穿天青褂備帶補褂元青褂並佩帶荷包手巾忠孝帶毋違○安徽省應解光緒十九年兵部驛站飯食銀一千兩由大憲派委試用直隸州知州王直刺大慶押解抵京本月初三日躬赴兵部當月司投納文批聽候示期兌收○吏部示傳揀補奉天康平縣知縣之應補知縣陳善寳白希李吉元三員揀補黑龍江呼蘭廳巡檢之候選巡檢陳瀛借揀巡檢候選按司獄陳鏞二員本部於四月初四日帶領引見相應傳令該五員於初四日寅刻赴左翼門外本部朝房報到聽候點名帶領引見如排班時不到卽將緑頭簽撤下並於初二日已刻衣冠赴部演習口奏履歴再是日穿天青褂備帶補褂元青褂並佩帶對子荷包手巾毋違○侍衛處爲知照事三月三十日奉旨朕於明日辦事後出乾清門景連門走協和門出午門端門至太廟行孟夏時享禮畢仍進端門午門走協和門進景運門乾清門還養心殿用膳召見大臣寅正三刻伺候欽此○國史館示傳吏部送到漢謄錄崔銘德劉思義包容程建猷奎秀限於四月初六日親身赴館騐到毋違○本月初三日午刻内廣儲司銀庫開放三旗侍衛月費銀一千兩内廷各門各項值班官兵口分兩個月銀一千三百三十餘兩香燈媽媽等口分兩個月銀三百餘兩○侍衛處爲知照事四月初一日奉旨朕於明日辦事後卯初出乾清門走後左門升太和殿看視祝版畢仍走後左門進乾清門還養心殿用膳召見大臣已初出乾清門景運門走協　門出午門端門天安門大清門正陽門進壇門至皇穹宇拈香閱視犪牲爼豆畢還壇内齋官欽此 
[美會電音]  
　　本月十一日倫敦發來電信云美國芝加高四百年大博覽會釐定章程凡各國貨物之入會者歸一人評定優劣是以英吉利等十七國雖有貨物運入不復與之比賽高低矣 
[比國賽會]  
　　比利時國定於一千八百九十四年五月五號開設萬國博覽會其會設於安的活城凡六閱月現已擇定會塲約四百八十畝其地一面近河一面通鐵路塲中布置一切俱極便於入會之人凡各國貨物之精工者如畫幅大小機器礦產電氣布匹藥料食物格致器具船舶兵器皆可迭入會塲互相比赛昨日比國駐滬領事親造本館縷述情开并言前次賽會時多有華人運物而往者今兹如仍欲入會可向領事署籌商簡便之方也 
[桂撫行程]  
　　廣西巡撫張丹叔中丞由都門南上旣抵滬江卽於本月十一日乘太古公司安慶輪船泝江而上十二日下午鐘鳴五點駛抵鎭江先是寳蓋山新兵各營已排隊江干鵠候迨輪船下椗鎗砲齊鳴俄而闗道黄幼農觀察都統積統制叅將鄭叅戎府尊王太守丹徒縣王大令先後登船遞手版中丞一一接見洎各官興辭然後命駕登岸前導有撫標親兵十餘名頂馬二乘由洋馬路入大街魚巷迤邐至又新街廣東會館行臺暫駐次晨至道署拜祝觀察之太夫人帨旦隨赴各衙門投刺謝步至午刻回行臺聞須在鎭江小作勾留然後起程東上云 
[松江試事]  
　　本月初七日恩詩農太守考試南匯青浦兩縣文童初十日爲華婁兩縣初覆是日出奉金上南青五縣招覆案計奉賢案元爲沈鎔金山未悉上海爲王豐楨南匯爲盛人健青浦爲王之光當考試華婁正塲時有某某二童遲至次日卯時納卷太守遂牌示姑錄榜末以觀後效及試奉金上正塲仍有二童遲至次晨納卷太守除將上海某童牌示不錄外其金山某童以文理尙順姑置榜末竊以爲諸童當確遵功令不再遲遲吾行矣不意初覆華婁時有華亭某童至卯刻方携卷交納且任意拆毁檯桌太守以其荒謬異常扣除不錄并諭仰與考諸童知悉嗣後務各恪遵功令如再玩忽雖有佳文卽予扣考 
[捫胸刎頸]  
　　距江蘇省城十餘里蠡墅鎭人金某鑷工也設肆閙巿爲人整容刮垢磨光生涯不惡本月初七日其婦某氏方抱幼孩坐店内開懷出乳哺之店夥張某見雪白酥胸誠有如長生殿院本中所謂一痕春透雙蓓蕾者情不能制上前以手撫摩氏旣忿且慚隨手攫薙髮刀向喉間自刎旁人急上前奪住則已深入氣管倒地身亡當將張拘交地甲收留投報吳縣縣主凌大令准詞之下卽於翌日帶同刑仵下鄉騐視仵作唱報刀入咽喉三寸喉管已斷大令諭令金自行備棺收殮將張帶回縣署訊懲 
[閩督告示]  
　　爲曉諭事照得閩省上游自洪山橋起至延建邵一帶水路設有砲船陸路設有勇營月餇皆取給厘金原爲護商裕稅起見往來商旅以茶葉爲大宗該商等挾重貲就遠道疏失堪虞歴經示諭責成水陸弁勇按叚護送在案兹查本年茶巿將興仍恐日久玩生奉行不力特再出示曉諭爲此示仰各砲船勇營及各商人等知悉凡係重本營生務須妥雇船夫連帮就道並於首經之處水路報知砲船陸路報知防營各按所管河面地叚節節護送逐程交替晚間宜擇人烟稠密村莊巿鎭及有砲船勇營處所停泊住宿藉資防守次晨起程照前護送各砲船勇營務須隨報隨派認眞防護不准留難阻滯亦不准需索賞號規費如有前項情弊一經察出或被告發官節撤叅勇卽嚴辦决不姑寛其客商人等亦須安分往來不得逞刁挾制尤不得貪赶程途孤帮野宿自取疏虞各宜凛遵切切特示 
[蕪湖剩語]  
　　英領事署西南墻外及吉祥寺山盡係無主荒墳白楊衰艸悲風動人每年清明前後本城復本堂善士必雇人挑土掩築澤及枯骨固已實至名歸今年仍照例挑培工竣之後忽見屍棺暴露者仍十居三四不識係該堂經費不敷未能普被九京耶抑由傭人之偷惰故使闕漏耶魂魄有知應不免向隅而泣矣 
[明湖柳蔭]  
　　寍城祝都橋下屠祠間壁戴姓近被賊竊去金銀首飾約值四百餘金甫經報縣請緝至初四夜四鼓時又有人在門前往來　工以爲似曾相識之燕歸來也急起披衣從門隙窺見諸人明火執仗始知是盜非竊於是呼各人齊起爲禦侮之計盜仍不去膽敢用石撞門衆皆畏縮不敢出外惟亂擊銅鉦以召外援附近耕餘米店疑爲火率衆來視盜始逸去城闉之内盜敢猖獗如此有守土之責者其將何以爲情○甬江半邉街衆鮮行各備出篰以便各鹹貨店及各販夫至鮮船上起貨上岸過秤俟巿散後各鮮行卽著棧夥至各處收篰如篰未收清他日倘被撞見無論何行之篰立卽取歸此係衆鮮行之定規也初四日德興行夥某甲至江東久和鹹貨店樓上尋覓出篰順手竊褲一條適被該店夥所見將甲雙手反缚攢毆洩忿該行聞之立召各行夥約百餘人風馳而至謂其誣良爲竊將該店雜物搗毁一空尙不干休谷令久和演戲張筵藉以謝過久和初未首肯繼恐該行知會衆鮮行停止交易遂唯唯從命聞所費約需洋七八十元云○近有某甲等呼朋挈侣賭花籠牌九 
 
 

Page 3

 
 
不半月抽得頭錢一千三百餘元初時祗有二家未幾追步後塵者約有六七家被楊大令訪聞帶同差役微服住拿諸人聞風逃避僅獲張某一人帶回重責荷以巨枷遊行街巿以爲犯賭者儆 
[蘇臺零拾]  
　　蘇鄉香山附近摇沙地方一小村落也有李姓嫗年已五十有七近忽攣生兩雄舉家歡慶戚友道賀者絡繹於途現將彌月母子俱無恙聞者莫不稱奇○著名流氓蘇載堂張金奎常在臨頓路一帶遇事生風人皆側目近爲南路總巡所訪初六日飭差將二人拘案各責一千板荷以巨枷發元妙觀頭門示衆○西路總巡楊大令於初七夜四鼓後帶勇三名巡至養育巷見有售山東大饅首之甲乙二人沿街喊賣大令以其犯夜飭勇拘拿甲乘間免脫大令謂乙曰玉漏將殘爾等尙在求售莫非售與宵小乎乙出言挺撞大令不予深究惟諭令嗣後以二更爲度不准再遲諭畢麾之使去適二叚委員劉二尹查夜至此各道寒喧乙行未數步卽轉身冋大令曰籃内失去　首四個定被爾等竊取大令命勇等解衣示之乙逐一檢閱並無蹤影旋見劉二尹在旁並不解衣乃謂二尹曰莫非被汝所竊乎遂向二尹身上亂摸大令大怒喝令重責一千板並令將甲交出一併交地甲看管再行核辦初生之犢不畏虎某乙謂歟 
[重辦保甲]  
　　揚城當南北之衝五方雜處良莠不齊加以地方遼闊鄉鎭繁多其距城稍遠之區難保無匪徒匿跡去歳許閬仙太守甫權府篆查得甘邑界内之黄花嶺丁家墅江邑境内之施家橋霍家橋等處爲鹽梟侉匪出没之所向無保甲遂派員設局編立保甲填寫門牌率同鄉董招募民圑以收守望相助之效一切費用悉由府給法良意美頗著成效嗣因太守交缷經費不足遂仍歸巡檢兼理兹者許太守銅符再握城野居民莫不聞而歡忭各鄉紳董相約來城衣冠晉謁面陳各鄉距城窵遠日久玩生且侉匪等現又漸入滋擾擬求重申禁令仍派專員稽查保甲以靖地方太守查核前案遂俯允辦理近日已檄委方果卿大令臻峻赴適中之喬墅鎭設立保甲公局循照向章率董認眞經理所有勇糧油燭等費仍由府署籌借不取鄉民分文一面出示通衢俾使周知略謂遇有竊盜卽鳴鑼傳警齊出救捕並隨時赴局禀報由委員就近調撥水陸緝私巡勇合力拘拿倘盜匪兇横竟敢持仗拒捕卽照例格殺勿論惟一經擒獲卽須解送領賞由官訊懲不得任意殘傷等語方大令奉札後已於上月抄往喬墅鎭相度地勢移咨各營設局開辦並酌調宜陵鎭缉私水陸兵丁砲艇以資撥遣各鄉民得此厦庇不禁雷動歡聲頌太守爲萬家生佛云 
[遊戎返旂]  
　　管帶督標新兵前營吳遊戎養吾前赴金陵道賀李鎭軍占椿履新之喜旋於本月初九日乘太古公司安慶輪船東下下午三點鐘時駛抵鎭江標下各弁兵均在碼頭迎迓 
[火警未成]  
　　鎭江來信云本月初九日夕照銜山銀燈初上忽報西門外小碼頭西首某鞋店有回祿之災登時紅燄飛騰不可嚮邇幸其家工匠甚衆吸水狂噴迨水龍聞警前來則已烟消火滅矣 
[大閙妓寮]  
　　鎭江西門外三元巷正喜堂烟花澤藪也中有麗人三四輩大抵皆華年二八明艶如花每當顧免初升九華燈燦棗花簾底半面微呈裙屐少年往往魂銷心醉以故座客常滿纒頭錦高積如山本月初八日黄昏時忽有旗營中甲乙丙三人自鶴鳴園席散而出筍輿高坐顧盼自豪龜鴇見其醉態捐　意存怠慢暗令諸校書藏諸複壁以避其鋒女班子又接待遲延故意刺以冷語甲乙丙以不甘受侮登時怒髮衝冠倚　秀才之威咆哮不已龜鴇知觸怒若輩必致折柳摧花乃浦伏階前叩頭如擣赫甲乙丙怒仍未息各掣短棍左突右衝以致粉盝脂奩抛摔滿地時有某暑幕友在後樓欵客酒酣耳熱大抱不平相與攘臂而前曰是可忍孰不可忍清平世界豈容鼠輩妄作胡爲不有以痛懲之誓不復處青蓮幕下矣遂命跟丁持名片請保甲總局飭差往拿局員劉照青少尹急帶勇數名而至立將甲乙丙拘獲帶回局中訊鞫之餘默無一語因於次晨送交佐領衙門收押 
[軍斾回松]  
　　江南提督譚青崖軍門巡視洋而事畢回申已見前報兹悉軍門於前晩乘坐原舟向松郡進發廖參戎程守戎李千戎等均至江于恭送 
[覆訊拐妻謀命案]  
　　拐妻謀命一案已詳紀昨日報章嗣由原差朱榮將屍母阮徐氏抱呈阮小海並提在押之屍妻阮張氏正兇吳妙林帮兇吳桂華莊金堂獨眼阿六等解案尙有帮兇馬阿二及德彪卽曹德標並未提出仍在所中二鼓時黄大令傳點升坐花廳命原差將諸犯分别帶出不准交頭接耳以免串供先提吳桂華至案謂曰三月十八日晚間爾等幹得好事吳妙林已將如何商謀如何動手一一供明且言爾爲首毆打爾須從直供明免受刑責桂華供係本邑人年三十一歳素以耕種爲生清晨喚賣青菜與妙林同宗小的家在西門外楊微橋相近與妙林爲鄰小的與妙林素來有隙此次挾怨誣扳至商謀何人毆打向人小的均不知悉大令一再駁詰桂華供小的平日與妙林並不同伴三月十八日小的家中過寄小孩豈能作此不端事如大老爺不信請問九圖地保王順章大令傳玉至案問曰爾充當九圖地保否王稱是問爾可能保吳桂華三月十八日晚間無此事否供案情重大小的難保大令著退下問桂華曰王順章之言爾可聽明桂華供求大老爺傳妙林到案小的與伊面質如果供扳小的死亦甘心大令卽提吳妙林到案問曰在旁所跪之入爾可相識答稱是小的堂兄桂華問是晚爾等將阮阿狗商謀致斃桂華究竟在塲否答稱在塲問爾將如何在塲情形再供一遍妙林供二月間小的在西門外賭錢阿狗在旁滋閙桂華向小的言何不將此人處死連日向小的商議三月十八日小的與馬阿二曹德標獨眼阿六等四人先在法馬路丹鳳樓啜茗旋見桂華經過小的等呼喚上樓未幾莊金堂坐東洋車由高昌廟而來小的等亦喚令上樓同坐啜茗旋至左近萬三和酒店飲酒商謀阮阿狗之事議畢惠去酒錢五百七十三文迤邐至阿狗家門口由馬阿二入内呼喚僞稱張氏在高昌廟欲與外國銅匠逃往他處爾可速去遲則不及阿狗信之隨小的往南諸人謂小的曰爾與阿狗有隙伊若見爾必不肯去爾不如匿在後面是以小的在後行走將到褚家橋　狗欲往大路上行走再糾數人阿二金堂謂有我等在何懼之有從小路抄進甚近不必再糾他人行至小的屋後桂華奔上向阿狗胸前猛擊一拳當卽倒地金堂亦擊一拳桂華又打一下阿六舉足向阿狗腰肋踢一下小的亦赶上連打二下旋聞人聲桂華命小的登墳頂望風阿六向阿二取褲帶一條將阿狗勒斃當由桂華至家内取出鐵扒將屍埋訖旋各散去至二十日後伊等向索酬儀小的不得已從新悅來客棧將張氏領往三馬路阿龍所開花烟館抵洋三十五元分酬衆人每名洋五元阿二桂華之洋小的於十五日傍晚時在英界長春樓茶館門前付給此係實情大令命原差仍將妙林帶出謂桂華曰妙林供詞確鑿爾尙思抵賴耶若再不招當取大刑伺候桂華堅執不供大令飭跪大練良久仍無實供大令著鞭背一百下依然狡展再責一百下桂華始供二月間妙林逼令小的同作此事小的不允妙林初言不去繼又欲去許給小的洋銀至三月十八日遇於丹鳳樓復至萬三和飲酒畢言往查夜迨至阮阿狗家阿二獨自入内小的等在外守候旋將阿狗哄出妙林在前小的在後同行及至該處諸人動手小的實擊阿狗胸前一下鐵扒係妙林之物並非在小的家中取出大令問曰爾擊一下是輕是重答稱輕大令曰輕則阿狗何致倒地供稱重大令又命妙林到案與桂華質對復令二人站起試演當時毆打情形演畢天將黎明大令遂判將吳妙林釘鐐收禁外監吳桂華收自新所未訊之莊金堂獨眼阿六分别收待質所阮張氏仍交官媒聽候次日再訊 
 
 

Page 4

 
 
[如數]  
　　本邑英租界河南路　章　　　委後　元亨興隆瑞記保火險公司不肯賠銀英刑司訊究各情早登前報昨日午前鐘鳴十下刑司復傳兩造及威金生哈華托二律師各帶繙譯到堂諭以本刑司連次訊供知文章莊所延威律師言殊近理現已查明文章被焚之存貨若干　细句稽實值銀二萬九千餘兩照所保三萬兩司算祇少一百六十餘兩所控無甚懸殊蔡閱元亨興隆瑞記三保險行保銀三萬兩之合同自應賠足是以本刑司定斷元亨等三家如數賠償諭畢親書堂斷二紙一交威律師一交哈律師案遂結 
[拐孩訊結]  
　　湖北王秦氏之子四娃仔在金陵被費雲山誘拐來申售入新開河長春花店内王姓其詳已列前報前日原差林潤將據吊到復解中人朱洪恩至案請示晚間黄大令覆訊該差禀稱小的奉諭帶同朱洪恩赴長春花店吊取契據旋經該店中人將契交出詰其買主王姓何在則稱已往他處爲此據情禀明王秦氏携子投案候示金友旭供稱小的設開因館向來安分不知費雲山將孩誘拐貿然託朱　賣現已知悔姚尙卿供小的係慈谿人此次由金友旭央小的代繕契據由賣主起成草稿令小的依樣謄寫共得大錢七百文陸王氏供係本邑人年三十五歳在小東門開設新協順炒　店生涯清淡烟店主金友旭之妻見小婦人窮苦允許在據上列一名得錢八百文朱洪恩供四娃仔經金友旭托小的出售小的轉托友人林泰售與長春店主姓爲子小的得中金一元人八角契據呈案大令閱畢問王姓現在何處朱供聞王姓業已回籍大令訊明金友旭朱洪恩等不究來歴希得中金擅賣小孩離人骨肉殊堪痛恨判將金朱及姚尙卿一併管押聽候備文解往金陵歸案訊辦陸王氏著罰洋四元給王秦氏母子爲盤費暫交官媒俟交洋後再核四娃仔當堂交王秦氏領去 
[覆訊德水手戕斃華人案]  
　　德國公司柏羅森輪船水手刃傷華人楊阿林因傷斃命經德領事開堂審訊疉紀前報兹聞黄大令訪悉楊被刃時有羅永福目覩大令卽飭原差凌如往傳前日午後到案大令於晚間二鼓時升坐花廳傳羅至案研訊該地保投案候示大令問羅曰爾係何處人作何事業是日爾見水手行兇否供稱小的係本邑七寳鎭人素以賣糕爲生是日往江灣賣糕畢迤邐回來行過鐵馬路直北見水手六七人手持鋼刀將楊　倒亂戳小的見伊等來勢兇猛急行躱避否則性命亦難保矣今奉傳喚爲此來案禀陳大令問曰此事究竟目覩否答稱實係目覩大令遂命退去候禮拜一帶往德領事署會審昨日屆覆訊之期午後二點半鐘上海縣黄愛棠大令英廨讞員蔡二源太守繙譯官張筱軒别駕寳山縣馬漁珊明府及河善廟營汛王善生武弁先後命駕而至與領事唔談片刻升堂訊究本邑三圖地保石茂卿頭圖地保曹錦棠寳山縣境江灣鎭六圖地保金秋江帶同屍母楊施氏屍兄楊阿順見証羅永福營勇根生等投案候示美捕房亦將水手七名解案至六點鐘始退堂各官亦次第遄返所有供詞容俟續錄 
[振厄情殷]  
　　本館協振所昨承慎餘子因賢配五十九壽辰節無益浮費助賑洋三十元候撥災區並云自顧力量淺薄不啻杯水車薪又以六元買英六月分吕宋票一張計二萬三千一百十七號倘邀天之福此票能獲大彩悉數充振竊願同志者於捐助賑欵外亦仿照辦理此票卽不獲中安知以後無獲中者似亦籌賑之末策也又承安定氏求保合家平安助洋十元又烈生以山西災荒頗重助振洋二十三元又冶城許氏助山西急振洋二十元求病卽愈並合宅平安敝所惟有彚解災區以副諸君子濟困扶危之雅意行道有福積善餘慶報施不爽左劵可操除掣付收條外謹綴崖略爲好善者勸 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[崎陽雙鯉]  
　　我中國出使日本大臣汪芝房星使履任後卽札諭通商各口理事查禁賭博以息澆風各理事奉令之餘出示一體嚴禁長崎游手好閒之輩往往俟商輪船至埠串同船中作工華人在大浦僻靜之區抽頭聚賭今春理事張子豫司馬曾責令巡捕搜其巢窟若輩遂不敢插足其間改而勾結日本游民在租界外大開賭窟司馬微聞其事默飭巡捕告知警祭署會同日捕拿獲賭棍多名中有廣東人羅楊張三姓由捕解至理署其餘日人則由日捕收禁警察署當夜司馬升堂研訊知三人與日人勾結誘賭屬實拍案大怒飭各笞臂二百板嚴行收押旋照會裁判所請將所獲日人照例重懲俾彼此人民均有裨益猶恐賭徒不知斂卹自大浦遷至廣馬塲熱閙之區因之每夜上燈時親自步行兠查各處喝雉呼盧之輩從此咸匿迹韜聲矣司馬此舉功德豈淺鮮哉○長崎理署魯肖嚴學博以名孝廉屢應春闈薦而未售今雖隨使海外猶不辭鉛槧之勞自述弱冠後登賢書始則在都納貲入國子監旣而出山海闗赴吉林至朝鮮復在威海任營務處歴時十餘載馳驅數萬里自公之暇無一日不握管吚晤前任星使合肥李公派駐長崎除本署同事外皆當商巨賈無可與言文字者嗣見有陳徐二茂才在崎授讀深加愛重平時喜以詩詞相贈答晤時更諄諄以詩文勸勉以爲我輩寒士惟有致力於八股以冀科名否則處境艱難安望有出頭之日二茂才本欽佩其著作聆其言論益覺傾心陳遂於前年執贄門下每呈一藝必爲之删其蕪詞標其精義時或有擬作以示之程今歳恭遇恩科乃寄語徐生曰秋風伊邇務須磨勵以活筆機并贈詩以　動之擬題以督課之徐生雖壯志已灰至此亦感發而不自已其嘉惠後進有如是者又有長崎高等師範學校教諭山田善太郎夙嫺詩古文詞聞學博名屢詣署以稿就正學博見其所爲文能入高古一路遂喜而不拒來則必爲之删潤以冀成材山田亦樂獲名帥時時驅車造訪坐風立雪毫無倦容案有如椽之筆門停問字之車如學博者不可留海外一叚佳話乎 
[頭顱有幾]  
　　本月初六夜黄昏後蘇省接到刑部釘封公文以爲時已晚未便行刑至初七日清晨在禁中提出盜犯九名由長洲縣王大令會同城守帶兵數十名押赴大校塲處决聞此九犯皆係江洋大盜内有一犯年甫二十左右短類侏儒勇逾賁育是日由司監提出差役給之曰請出過堂該犯笑曰非也特請我歸天耳遂與監中各囚徒一一作别大摇大擺行至堂上俯首就縳各犯皆飲藥酒獨該犯倔强不飲謂堂堂男子生得清楚死得明白安用此迷魂湯爲遂自坐綳箍内一路高唱大江東去行至祥符寺巷口偶一翻身箍繩盡斷乃瞠目叱曰爾等似此不在行亦强作輿夫耶迨舁入校塲各犯皆　　伏地該犯挺身直立顧盼自雄觀各犯次第受刑是日適值著名劊子手王三之徒名阿全者行刑刀利手快不啻削瓜切菜該犯每見頭顱落地卽大聲喝采曰好爽快迨輪流及已乃大踏步上前從容跪下引頸謂阿全曰請老弟做得乾凈些使我爽語未畢頭已落地快字尙未出口也此眞愍不畏死者矣○初八日午前又接釘封仍由王大令飭差在各監内提出斬犯十三名押赴北寺大校塲砲聲隆隆然鮮血　漉然十三犯皆已身首異處矣 
[棧夥墮江]  
　　前日午刻太古洋行大通輪船由漢口駛回滬上甫近岸各客棧接客夥紛紛蟻附而登泰昌棧夥乘一小船中流容與輪忽轉動致被擊翻船上七人均墮於浦經各小船爭先撈救得以救起六人其一則已肚腹膨　氣絶身死矣隨由棧主知照其親屬到來置辦衣棺成殮 
[誤認天台]  
　　法界同安里爲野雉羣飛之地每當珠斗將斜銀河欲轉殘脂賸粉尙復徙倚風前勾引花間浪蝶前晚十一點三刻鐘有二人衣履翩翩行經是處見有女郎乘車而至誤認爲野雞卽隨之而久女郎大喝曰公等豈有眼無珠耶何爲而至此二人自知鹵莽深深下拜女郎亦不欲多事麾之使出 
[東牀服毒]  
　　寍波人某甲向以扛挑爲事僑居滬城小東門陸家宅地方生有兩女長女年已及笄憑媒許字同鄉人某乙爲室於本月初三日入贅蓋將倚以娱晚景也甲欲令乙常住己家每日貼錢若干乙迫於泰山之勢口雖唯唯力實不逮前日午後　又向東牀索錢乙稱俟日後覓得枝棲當如願相償誓不食言甲視錢如命亦不略念姻婭情忿詈不已旋經隣人勸解始悻悻出門顧謂乙曰晚間不持阿堵物至勿怪老漢薄情也乙默念寄人籬下受辱已甚密取洋烟灰約重六錢乘人不備驀然呑下倒臥在牀至傍晚毒發其妻聞呼救聲入室視之見其面色慘變始知服毒急告其父用羊血肥皂水灌下始嘔吐而愈若甲者亦未免偪人太甚矣尙幸乙灌救得生不然將置女於何地乎 
[剪綹被獲]  
　　剪綹賊涂子卿在本城老門内玉器公所地方某客身畔竊得皮夾一個内有瑪瑙鼻烟壺一個玉石圖章三枚花紋螺甸一方珍珠一串携至虹口鐵馬路某押鋪典質被包探唐寳榮瞥見上前盤問認竊不諱遂管押美捕房候解英公堂請究 
[限日遷移]  
　　胡阿囡將房租於唐元昌開設剃頭店往索房租被唐辱駡胡卽控赴廿三七鋪巡防局李新園二　著唐於一月内遷往他處唐遂租奚姓房屋一間奚忽將定洋還唐齟齬之餘復扭至局中二尹知奚悔議著奚五日内代唐尋屋已紀前報昨由李二尹集訊奚投案訴稱奉飭代唐租屋曾領唐看過住房兩所價亦便宜無如唐有意挑剔投案請斷胡申訴前情唐供奚領小的所看之屋與開店不甚相宜現願自行尋覔惟求寛限至五月中遷往他處二尹謂唐有意纒擾著押交的實人具保限期遷移 
[解犯登程]  
　　謝仲耀虞亭生串誘寗波人羅姓之婦來申在虞所開花烟館賣娼經婦之叔尋見知照該婦之夫來滬控經英公堂轉送縣署由黄大令訊實將謝虞分别收禁旋經捕廳陸少尉騐明箕斗聽候備文解府此已列報昨日午後大令將文發出由原差往内監提謝虞二人派營兵押解至大碼頭登舟起程 
[奸佔斷離]  
　　劉玉卿之子劉夢花誘佔薙髮匠張秀春之女阿銀嗣向張妻逼索妝奩以致呑烟斃命前報已紀其詳前日經玉卿之兄劉瑞春將阿銀交到晚堂由大令覆訊張秀春携子阿金投案伸訴前情並求將女發堂不願再給劉家爲媳大令命提劉玉卿至案供稱監生係南匯縣人在治下南碼頭養心堂訓蒙兒子所爲之事監生失於覺察願貼親家茶禮洋四十元請將媳給領大令謂爾子夢花作此不端事爾知錯否答稱知錯大令謂旣已知錯本應笞責今全爾顔面著戒責一百五十下責畢復問夢花曰張女靜守閨門爾不應前去勾引旣已勾引不應再釀命案夢花一味含糊大令著拖下笞責差役正在動手夢花大呼知錯大令命放下改責手心二百下著分别具結張阿銀供小婦人被夢花勾引一時悮墮其計旋由父親作主嫁伊爲室現願隨劉度日大令謂天下竟有不知羞恥似爾者乎爾母爲爾服毒身死異常悽慘爾尙不痛悔前非仍欲隨劉爾父堅請本縣將爾發堂爾意如何阿銀俯首不語大令著鞭背二百下卽命原差於次晨將阿銀片送堂中另行婚配復謂劉父子曰此案本縣照例將阿銀斷離薄責爾等亦是恩施格外本當將爾等遞解回籍不准逗留申地姑念已具改過結從寛開釋爾等出外後不准往張家滋擾劉父子唯唯玉卿供宋氏之柩尙在監生處大令謂張曰此乃爾之不是現令爾明日取回秀春遵諭玉卿又稱阿銀蒙恩斷離惟張家尙有大牀一隻木櫃一口銀釧一雙叩求追還大令問此三物約值幾許供牀值五元櫃值二元釧值七元錢四十八文共值十四元有奇大令拍案怒曰區區之數爾尙思追取耶張秀春之女被爾子誘估多時試問爾子曾出錢多少爾今日不追物件本縣亦不深究爾旣欲追當與爾核算明白劉玉卿父子一再苦求大令著於次日延羽士爲宋氏超度劉父子遵諭而退 
[法捕房瑣事]  
　　八仙橋小飯店前晚有二人入座大嚼約計青蚨四百九十餘文二人囊槖蕭然無以應之被飯店中人扭送捕房捕頭著押候解訊○菜巿街銀匠店前晚二點鐘時被妙手空空兒挖洞而入正欲行竊被店中人知覺在間壁空屋内將賊拘獲送入捕房請辦○昨報載縫工誘拐一則兹悉縫工姓范名阿連婦之夫名家林前日由蘇至滬追究其妻下落阿連言語支吾旋經相識者爲之調處勸范給洋六十元了事范不允遂被家林扭入捕房候解公堂訊究 
[福州官報]  
　　三月二十七日督憲往南門外茶亭同各憲各官迎接新任學臺王跪請聖安福州府唐禀明在南較塲會閱　防八旗閩侯等十縣武童馬射汀州府胡廷幹禀到知府傳以禮　回竹崎闗知府朱宗炳禀銷鰲峰書院點名差署閩縣蔡禀明迎接新任學臺回城同知郁本培禀明奉委估修學院衙署東西考棚知縣　子俊禀銷　峰書院監塲收卷差知縣陳世烈禀明奉委武塲點名差知縣張家　交缷建陽厘局禀到知縣彭光湛咨補南平縣典史李鳳圖禀請銷假知縣王室藩禀銷鳳池書院監塲收卷差前署福清縣張翥票明福清縣任内交代短欵掃數解清縣丞朱上清禀明奉福州府考試武童彈壓差鹽大使周鍾翰交缷漳湖　掣騐闗差禀到并禀明奉委調辦石碼課厘局務委署湖口巡檢桂超瀛禀辭赴任巡檢張凱禀奉福州府委赴閩縣署提犯聽候秋審差撫中恊陳禀明會考福州府屬武童差署督水恊李禀請銷假准補臺灣北路恊副將張世香等供謝考管帶　新輪船都司楊永年　　送福寗鎭巡洋牌示閩省到轅請考給咨之准免騎射副將張世香又水師補考冬操千總李國英外委黄德彬又陸　到轅請　收標叅將　洪光把　李飛鵬武舉王成珠林超元倪應鳦陳景安又補考冬操把總陳占魁林其中浙省來閩請考給咨之准補大荆營都司書亭彪又請考期滿之平陽左營　習期滿世職雲　尉　慶芳又平陽恊有營効力期滿武舉　萬青預備火鎗弓馬定於本月二十七日辰刻赴本署箭道聽候本部堂委令中軍代考核辦○二十八日知府張　禀明　辦　　　　　　　　　　事務差知府李光第自京起服來閩禀到卽請假通判畢大錞禀請銷假署甌寗縣蔡永基禀　回任知縣丁寳英禀明奉委廣東抄差知王　善禀請銷假　　　　　　未究從章文綬　　善尹翼經彭光湛顧芹汪文瀾俱禀明在署對本縣丞李振聲自京起服來閩景到縣丞梁泰新禀明丁母憂從九　　丞　 
 
 

Page 10

 
 
　　　　資同省禀到總鎭黄興發禀　展　二天署督水恊李禀辭赴下江巡洋管帶凱字右營副將文占魁禀請展假三犬参將廖洪光禀謝收標遊擊左新　禀　　　門查游勇都司林鴻禀請銷假連江營千總李春芳閩安右營千總謝擢英羅源　把總劉慶塘俱到省領餉牌示閩省水　到　考遄之副將張世香進給咨叅特廖洪光把總李飛鵬武舉王成球林超元倪應鳦陳景安均准收標候核案分　辦理又補考冬操千總李國英外委黄德彬把總陳占魁林其中着照舊差操又牌示浙省來閩考過之大荆　部司　亭彪世職雲騎尉蔡慶芳准給咨又効力武舉林萬青准報滿候核案辦理○二十九日督憲升坐大堂率同司道審錄本年秋審各重犯發賞錢物布政使張禀見同知黄家鼎辭赴厦門公幹同知施恩榮禀請銷假通判朱鑫交缷松政厘金分局禀到卽請假署南靖縣陳增缷事禀到卽請假准調晉江縣徐錫祉禀銷書局分校差卽辭赴新任知縣傅廣心禀請展假三天知縣吳榮鼎辭赴安海稅厘局府經鄧過泰禀辭赴福寗措資　大使陳本橒自京禀到卽請假縣丞來煜交缷崇武厘卡到省禀明丁生母憂卽用訓導林寳森禀請騐試鹽大使陳光訓試用按經　宓保泰典史高傳逹縣丞顧欽愈薛振鈞從九品張懷仁巡檢朱錫元典史葉良幹巡檢采昌祚郭毓華俱禀明核對筆蹟秋審差遣各官俱禀請銷差前任　灣鎭吳光亮由廣東　閩禀到准補臺灣北路恊副將張世香禀　牌示委帶長勝中營練兵副將盛照魁禀辭遊擊黄瑞清請假赴臺灣措資福寗右營守備陳驤連江營千總李春芳閩安右營千總謝擢英羅源營把總劉慶塘俱禀明騐餉辭回營次署臺城守營外委鍾有德齎投水師提督咨文一角呈繳臺灣鎭表文一通禀到○三十日道臺孫禀請展假二天調署閩縣蔡請假二天通判朱鑫禀請銷假永　縣沈俊專丁來省禀謝初次俸滿飭知候補縣王簿吳炳勳由京起服禀到卽請假提督方泗高禀請冒風假三天總鎭黄興發禀請展假二天副將蔣葆齡請假二天叅將廖洪光禀請冒風假五天漳州左營千總王振宗禀騐三四兩月五成兵餉禀辭回營 
[邗江官報]  
　　四月初七日户部主事劉主政顯曾由原籍入都洪職○初八日新委永豐　吳分轉用賓謝委許鹺尹　孺委運北鹽○初九日李鹺尉振聲奉保甲局委辦瓜濠第一叚巡查差 
[粤垣官報]  
　　督憲牌示崖州恊副將缺委督標中營儘先補用參將麥鳳標署理又探聞肇慶府新興縣知縣謝大令師元丁憂遺缺由府委高要縣丞王二尹熙陽暫行代理藩憲牌示新興縣知縣缺委候補知縣陳　箎署理連山廳宜善司巡檢缺委試用從九品唐慶春署理英德縣典史缺委試用從九品孫家翼署理准補欽州吏目莊仲英准補潮州府經歴李孔琮均飭赴新任 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒十九年四月初七日京報全錄]  
　　宫門抄○將軍裕等奏審明佐雜被控邅受斃命案件按律定擬並請將失察之知州交部議處摺○直督李奏古北口練軍後營剿匪出力員弁補請奬叙片○又奏揀補提柰八溝營叅將片○又奏調補海軍巡船各員弁片○又奏前廣　瓊州鎭總兵姜桂題服闋赴京緣由片○又奏請補海軍守備等缺片○又○奏王府家人出首莊頭通同謀逆審無其事並拿獲逃匪懲辦摺○護桂撫黄奏委署鎭安府員缺片○川督劉奏請准道員夏　仍照甘省原奬遇缺儘先補用片○湘撫吳奏籌解苗疆經費銀兩片○四月初七日兵部大常寺太僕寺廂白旗值日無引見○恩慶請假十日○英信續假五日○召見軍機○○奴才裕祿興陞跪奏爲佐雜被控擅受斃命刑仵相騐不實委員檢騐提集審明按律定擬並將失察屬員擅受原騐率報之知州請旨交部照例議處恭摺仰祈聖鑒事竊據遼陽州知州高乃聽禀報該州民婦王石氏以伊夫王玉周因欠山成玉鋪東朱得　帳目未還朱得勝於光緒十七年十一月間將伊夫控經吏目衙門差拿堂訊刑拷逼追並用馬鞭責打兩骽致傷捕署恐致斃命派役將伊夫送家查看刑傷皮破流血延至十二月初五日伊夫身死捕署聞信派差胡福送給伊家東錢一百吊不容告發控請究辦等情一案經該州帶领刑仵前往屍所騐得王玉周屍身合面項頸微紅腫無血癊十指甲均青色不致命左骽重疉木器傷一片斜長一寸五分寛五分皮不破骨不損紅色右骽重疉木器傷一片斜長三寸一分寛一寸五分皮微破骨不損紅色傷口不潰爛餘無别故委係受傷後風毒侵入陰經身死審訊兩造供詞各執案闗佐雜擅受致斃人命禀請提省究辦前來奴才等當卽將遼陽州吏目李延咨部斥革歸案審辦一面劄飭驛巡道提齊全案人證卷宗詳加審訊旋據該道訊據已革吏目李延供稱伊因朱得勝控告王玉周欠債不償差傳王玉周到案質訊王玉周不服頂撞將其責打數下並無重傷王玉周死由自行服毒並非因受刑傷身死懇求開棺覆檢等語核與該州原禀騐報情形不符提訊案證胡福朱得勝及屍親王霍氏等供俱游移其是否確係死於刑傷亦皆不能實指罪闗出入屍身非檢不明即據該道錄取供結詳經奴才等批飭派員調仵詳細開檢遴委候補知縣樊恭佩揀調諳　尹聘三等並押帶原被告及案證人等前往遼陽州調同原騐官開棺覆騐王玉周屍身仰面僵乾合面皮肉消化骨殖顯露據仵作如法檢騐得王玉周屍身之上下口骨牙根骨頷頦骨龜子骨裹面兩肩井臆骨左右横髃骨左右手左右足十指尖骨均微青色琵琶骨左左右手指甲均青黯色左右胳膊骨左右脛骨左右　骨均叅差青黯色左右胯骨脊背骨第三四五六等節脊膂骨七節腰眼骨方骨尾蛆骨左右肋骨裹面均青黑色左右骽骨後面各微現血暈一片微紅色係生前木器傷委係生前受傷後服毒身死委員樊恭佩逐加親騐無異屍親人證及原騐仵作均眼同檢騐各無異詞隨填格取結附卷將檢騐情形禀報仍將人證解省發交驛巡道詳加推問究明王玉周生前素吸洋烟因受吏目刑責限期歸還朱得勝欠債恐到期無措愁急莫釋潛服烟膏殞命其左右骽所受刑傷僅止右骽皮微破骨俱不損不致因此戕生細核犯證各供證以檢騐情形其爲死由自行服毒情無可疑兹據驛巡道志彭督同讞局委員審訊明確按律擬議詳請具奏前來奴才等詳加覆鞫緣已革遼陽州吏目李延籍隸遵化州由軍功薦保分省儘先補用巡檢光緒二年奏留以巡檢歸奉天補用十六年咨補遼陽州吏目已死王玉周係遼陽州民人向開玉增泰雜貨鋪生理與該州寄居客民朱得勝朱玉璋弟兄所開之山成玉雜貨鋪錢貨川換往來王玉周因所開玉增泰鋪虧本閉歇短欠朱得勝雜貨錢二百四十餘吊未還嗣朱得勝朱玉璋所開之山成玉鋪亦因虧累闗閉歇業分劈帳目將王玉周所欠貨錢分歸朱得勝名下朱得勝屢向王玉周索討無償光緒十七年十一月二十九日朱得勝復向王玉周追要前欠未給情急以王玉周欠債不還赴吏目衙門喊控該吏目李延並未呈送印官查辦派差將王玉周傳到自行審問訊明王玉周短欠朱得　錢文屬實斷令王玉周赶緊措還王玉周不服頂撞李延生氣卽用竹棍將王玉周兩骽責打限令十二月初三十五日分兩期還清朱得勝欠帳王玉周於十二月初三日經素識之郭振英保出回家曾說兩骽被打疼痛又貧苦無錢到期恐難歸償愁悶不釋曾經其妻王石氏勸解初四日晚間王玉周在炕吸食洋烟王石氏困倦睡熟不知何時王玉周潛服烟膏王石氏夜間睡醒見王玉周在炕滾動聲稱肚腹難受王石氏恐其愁急呑烟向其查問王玉周以並未呑服回答詎王玉周於初五日天明時殞命屍妻王石氏卽赴州報騐是時王玉周之母王霍氏因其子之死係由朱得勝在吏目衙門控告追欠所致找向朱得勝哭閙不依適吏目衙門差役胡福路過勸解朱得勝央胡福將王霍氏勸回因念王霍氏家貧苦隨措錢一百吊託胡福交給王霍氏家爲買棺裝殮之費王霍氏見錢由吏目衙門差役胡福送交心疑係吏目李延付給遂將胡福送給錢文不容告發各情一併在州控訴經該州知州高乃聽帶領刑書魯彭齡張維翰仵作李如栢前往騐得王玉周屍身係受傷後風毒侵入陰經身死審訊供詞各執以案闗佐雜擅受致斃人命禀經奴才等咨部先將吏目李延飭革歸案審辦並劄道提訊據該吏目李延堅供王玉周並非刑傷身死聞有在家自行服毒情形訊之案証屍親人等供詞游移是否確由刑傷身死亦皆不能實指罪闗出入非檢不明由道錄取供結詳經奴才等劄委候補知縣樊恭佩率領諳仵押帶原被告案証人等調同原騐官開棺騐明王玉周實係生前受傷後服毒身死填格取結仍將人証解省由該道督同讞局委員審明確情研究該吏目李延擅受詞訟尙無聽受情託賄囑刑仵魯彭齡等相騐屍傷亦無受財舞弊各情事按律擬議解由　　等詳加覆鞫各供不移案無　飾查吏部則例載佐雜人員不許擅理地方詞訟其因擅受而致釀人命在佐雜官革職又刑律　　騐屍傷不爲用心檢騐增减屍傷不實定執致死根因不明者吏典杖八十仵作檢騐不實扶同屍狀者罪亦如之又不應爲而爲　理重者杖八十各等語此案已革吏目李延於朱得勝控告王玉周欠錢之案並不呈送印官查辦輙擅行受理復因王玉周頂撞不服將其責打並斷令限期還錢致王玉周愁急潛服洋烟身死雖無聽受情託賄囑情弊實屬擅受釀命按佐雜因擅受而致釀人命者例應革職業經先行咨部革職應無庸議魯彭齡張維翰李如栢身充刑書仵作於相騐王玉周屍身不能詳細辨認僅騐明兩骽傷痕輙報爲受傷後風毒侵入陰經致斃並未騐出服毒情形雖訊無受財舞弊情事實屬檢騐不實魯彭齡張維翰李如柏應請均照檢騐屍傷不爲用心檢騐增减屍傷不實定執致死根因不明者吏典杖八十仵作檢騐不實扶同屍狀著罪亦如之律各擬杖八十折責革役朱得勝與王玉周錢債涉訟並不赴州控告輙赴吏目衙門喊控實屬不應應請照不應爲而爲事理重者杖八十律擬杖八十折責發落胡福送給王霍氏錢文　由朱得勝央求轉給王霍氏家棺殮之費并無說合官司不容告發情形尙無不合應毋庸議屍母王霍氏屍妻王石氏於王玉周潛服洋烟致　情由訊均當時不知致以因受刑傷斃命控報疑出有因應請從寛免議遼陽州知州高乃聽於屬員擅受詞訟未經立時察知嗣王玉周身死相　又未能騐出服毒情形率聽仵作喝報遽以王玉周受傷後風毒侵入陰經身死填格禀報均干例議應請旨交部照例議處除將供招咨部外所有審明擬議緣由理合恭摺具陳伏乞皇上聖鑒勅部覈覆施行謹奏奉硃批刑部議奏欽此○○李鴻章片再據直隸提督葉志超咨稱古北口練軍馬隊後營十七年冬間熱河教匪倡亂調赴前敵屢獲勝仗　於開保剿匪出方各員案内飭將該營應奬兵丁查明開送因該營遠駐口外此件公牘爲塘遞遺失遂致漏未列保各營打仗兵丁均已得邀奬叙該營兵丁事同一律未便獨令向隅　前次擬保儘先干總之徐連陞邵成亨孫勝林張廷魁四弁續於海防五年期滿案内由儘先不總保俟補缺後以守備用前案旣經漏保後案必干部駁現在該營仍駐熱河赤峯一帶緝捕馬賊正須策其用命請將五品頂戴儘先外委徐連陞邵成亨李振家郎豐阜均請以千總儘先拔補並戴藍翎儘先外委孫勝林張廷魁均請以千總儘先拔補五品頂戴夏廷祥孫保林董仁傑盧德盛均請以把總儘先拔補並戴藍翎六品軍功吳春生沈增祿李振東馬得順陳春廷何廣順陳元寳曹清恩傅　英胡旺均請以把總儘先拔補咨請核奏補給奬叙以勵有功而示激勸等情前來臣查肅清熱河　匪保案各營在事出力員弁均經欽奉諭旨照擬給奬欽遵轉行在案惟古北口練軍後營應奬弁兵二十名實因塘遞遺失 
 
 

Page 14

 
 
漏未請奬委無别情該營弁兵血戰出力與前保各營將士無異自應補請奬叙以免向隅合無仰懇天恩俯准照擬給奬勅部查照註册謹附片具陳伏○聖鑒訓示謹奏奉硃批兵部議奏欽此○○李鴻章片再提標八溝營叅將趙喜儀病故遣缺前請以天津鎭標鄭家口營遊擊夏文先升補接准部咨以該員前由叅將借補遊擊尙未引見今請升補叅將無俸可計與例不　應另揀合例人員升調等因查實任叅將或現居要缺或與此缺人地不甚相宜實無合例堪調之員自應另行揀員升補兹有儘先叅將通永鎭標中軍遊擊譚興魁年六十六歳直隸安肅縣人由行伍出師剿賊迭著戰功歴保儘先遊擊補授北塘營遊擊調補今職因在庫倫操防出力保以叅將儘先補用並保俟補叅將後以副將儘先補用加總兵銜該員老成幹練熟諳戎機歴俸早滿迭署鎭標中軍叅將多倫山永各協副將深悉邉外情形以之升補提標八溝營叅將實堪勝任亦與例章相符應請准其升補以裨營伍除飭取履歴送部外理合會同直隸提督臣葉志超附片具陳伏乞聖鑒敕部核覆再譚興魁升補叅將籍隸本省例應廻避俟准升後再與鄰省揀員對調至所遺通永鎭標中軍遊擊員缺直隸現有應補人員應請留歸外補謹奏奉硃批兵部議奏欽此○○李鴻章片再北洋海軍中軍中營守備充致遠船魚雷大副事林立金因病呈請開缺查有該營守備充該船駕駛二副薛振聲熟悉魚雷理法堪以調補所遺之缺查有該營守備槍砲二副周展階練習駕駛堪以調補遞遺之缺查有該營千總杉板三副黄乃模通曉西洋砲法堪以升補據北洋海軍提督丁汝昌分别考核遴選請補並聲明該營常川巡洋各員均有要差暫緩送部引見照章先給劄付等情請奏前來臣核與奏定海軍章程相符除該員各履歴分咨外理合附片具陳伏乞聖鑒訓示謹奏奉硃批該衙門知道欽此○○李鴻章片再前廣東瓊州鎭總兵姜桂題於光緒十六年十月十五日在旅順防聞訃丁母憂經臣奏請開缺扣至十九年正月十五日服滿據統領毅軍四川提督宋慶呈請代奏前來臣查姜桂題前隨宋慶剿辦捻回各逆轉戰皖豫東直陜甘等省驍勇無匹卓著戰功自調防旅順以來分統毅後軍四營訓練操防深資得力十四年九月蒙恩簡授廣東瓊州鎭總兵當經奏明俟交缷防務後再請陛見嗣在防營丁憂所部各營卽派記名提督馬玉崑代統姜桂題現已服闋自應赴京陛見恭聆訓示該鎭係實缺專閫大員丁憂起服遇有總兵缺出應請照例即以簡放除飭取履歴分咨查照外理合附片具陳伏乞聖鑒謹奏奉硃批兵部知道欽此○○李鴻章片再查北洋海軍實缺守備千總等八員調赴南洋廣東各輪船差遣一時未能調回經臣附片奏明請將各員開缺改歸江南廣東分别插補奉硃批著照所請等因欽此所遣北洋海軍各缺自應遴選序補以實營伍而裨操防據北洋海軍提督丁汝昌分别遴選請署並聲明海軍各船常年操巡南北洋面各員均有巡防要差應暫緩送部引見先給劄付等情具奏前來臣覆覈無異除將履歴分别咨送外理合將請補海軍守備等缺人員銜名開單附片陳明伏乞聖鑒訓示謹奏奉硃批該衙門知道單併發欽此○○大學士直隸總督一等伯臣李鴻章跪奏爲王府家人出首莊頭通同謀逆審無其事並將拿獲逃匪在省懲辦恭摺仰祈聖鑒事竊奉光緒十八年九月二十三日寄諭步軍統領衙門奏王府呈送包衣家人出首謀逆人犯一摺據稱豫王府交出包衣閑散翟洪光禀揭莊頭李休林之胞兄李翠林及其子李春台於上年四月間在朝陽一帶演習教道紏夥謀逆莊頭逹翟盈知而不報經該衙門訊供相同等語李翠林父子究竟是否朝陽漏網首逆著李鴻章嚴密查拿訊明懲辦並着步軍統領衙門將包衣翟洪光解往直隸備訊等因欽此並准步軍統領衙門將翟洪光解直當經發司收審飭拿李翠林等未獲旋將山東所獲之逃匪王恩咨提來直並扎提李作林翟盈到省由臬司周馥督同保定府知府朱靖旬切實質究兹據審明擬議解勘前來臣駐津飭委藩司裕長代審無異臣覆加確核緣王恩籍隸遷安縣翟洪光係滿洲正藍旗克明佐領下包衣閑散旗人在撫寍縣居住翟盈係翟洪光族祖充當豫親王府莊頭逹李休林亦充府内莊頭平日認識王恩素不安分與已獲正法之匪首楊悅春未獲之平泉州人惠代鐸素不識面建昌縣人佟傑同縣人李春山李翠林並其子李春台平日交好王恩佟傑李翠林均入金丹道教光緒十七年十月間楊悅春因與敖罕貝子府有讐糾集金丹教人攻破貝子府殺斃多人將貝子府佔住改爲開國府又因各路蒙古均係一氣派令惠代鐸等分路攻打是月十六日惠代鐸佟傑領人到遷安縣湯道河地方向鋪户索取軍器馬匹預備攻打王恩在家聞信起意乘機擄掠卽邀李春山李春台韓文並不知名之張姓等十餘人前去入夥見李翠林先在該處共有三百餘人佟傑稱與商民無讐不令擄掠王恩無奈向鋪户强索錢文牲口刀槍如有不合用刀威嚇强自拿取二十一日大家到建昌縣刀爾磴地方王恩又向鋪户强索佟傑勸阻王恩積不遂意併因已得東錢三百吊黑驢兩頭青馬一匹揑稱採買火藥用牲口馱載錢文私自回家嗣赴土捫子地方赶集又向義同當强索東錢兩吊被該處團首捕拿王恩逃赴山東黄縣卽被盤獲李作林當李翠林從逆之時卽赴本縣禀首翟盈並不知情翟洪光誤聞傳信謂翟盈明知李翠林從逆不行舉首更與通謀恐累及王府卽行禀揭送經步軍统領衙門審訊奏奉諭旨將翟洪光解直發司飭緝李翠林父子未獲詳經咨提王恩來直並扎提李作林翟盈到省訊晰前情不諱案無遁飾查王恩入教作惡本非善類迨聞朝陽匪徒滋事卽紏衆入夥雖志在財貨並無謀反大逆抗拒官軍惟惠代鐸等一股與官軍接仗該犯糾往之十餘人卽在其内是此十餘人從賊皆該犯糾邀所致且其好亂樂禍聞風卽起旣入匪黨倚勢强奪侵擾商民實與土匪無異已於審明後飭在省垣正法傳首犯事地方懸杆示衆以昭炯戒翟洪光禀揭莊頭逹翟盈明知李翠林謀逆不行舉首復與通謀又謂王恩僞稱大元帥抗拒官兵訊明均無其事惟係誤聞傳信恐累及王府所致尙非有心悮告應照不應重律擬杖八十折責發落李作林一聞其兄從賊卽行舉首並無隠匿情事應免置議李翠林李春山等是否被官兵擊死抑仍在逃應飭犯籍遷安等縣訪獲另結拿獲鄰境逃匪王恩之山東黄縣知縣蕭啓祥歴城縣知縣宋森蔭候補知縣王殿元例得議叙聽候部議除備錄供招咨部並咨步軍統領衙門曁山東巡撫知照外所有審明定擬緣由理合恭摺覆陳伏乞皇上聖鑒敕部核覆謹奏奉硃批刑部議奏欽此○○黄槐森片再鎭安府知府陳如金調省差委所遺員缺查有候補知府蔣兆奎　練精詳通逹政體堪以署理據署藩臬兩司會詳前來除檄飭遵照外理合循例附片陳明伏乞聖鑒謹奏奉硃批吏部知道欽此○○劉秉璋片再前准户部咨議覆陜甘督臣楊昌濬奏請將解清甘餉各員分别奬叙一摺清單内開四川試用道夏　原奏請遇有本班缺出儘先提奏補用以該員無管庫責任且報解時亦未咨報職名所請應行議駁等因臣查該道夏　自光緒八年前督臣丁寳楨奏委接辦官運鹽務至今十有二年歴辦奏銷十綱綜計該局收解正雜欵項已有一千餘萬之多而每年撥解甘餉銀兩亦經臣隨時奏報均有户部銷册可稽與别處無管庫之責及未咨報職名者實有區别查該道歴經前山東撫臣陳土杰奏保膽識兼優爲當今傑出前雲貴督臣岑毓英奏保才長識裕器局宏通前四川督臣丁寳　奏保理財得法由於用人得當仰蒙天恩交軍機處存記臣到任後隨時考察深知該道辦事認眞始終一轍復經奏乞恩施存記擢用亦在案是　道人才可用久在聖明洞鑒之中究應如何擢用之處恭候特簡非臣所敢瀆請惟該道係試用人員實無補缺之期未免人才可惜可否仍照甘省原奬將該道夏　准予遇有道員缺出儘先題奏補用藉以酬其勞勩出自鴻恩逾格理合附片具陳伏乞聖鑒訓示遵行謹奏奉硃批户部議奏欽此○○吳大澂片再湖南苗疆屯防佃租每屆不敷經費除由司庫動支銀一千兩外其餘銀兩歴經奏明在於糧道庫節省項下籌欵支給在案兹據糧儲道吕世田詳稱本屇光緒十九年係無閏年分應撥給銀六千八百九十四兩四錢查應解前項銀兩現因節省項下無欵動支照案在於庫存光緒十八年驢脚銀内先後開支銀六千八百九十四兩四錢解由藩庫彈收隨時給領詳請查覈具奏前來臣查前項動撥苗疆經費銀兩係奏胡援案籌解之項除各詳　准動支解交　庫運可庫應發銀一千兩分别給領並咨户部查照外理合附片陳明伏乞聖鑒謹奏奉硃批户部知道欽此 
 
