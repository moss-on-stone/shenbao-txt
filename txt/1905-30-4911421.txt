# 1905 - 30 - 4911421

 

Page 1

 
 
[禮延天津采訪友人] [  申報館主人啓]  
　　天津爲神京門户咽喉鎖鑰守衞森嚴自拳匪作亂以來雖撤臺毁城時局大變而官紳商賈行李往來轂撃肩摩較疇昔尤爲繁盛如有通才碩彦熟悉一切新政新法與夫官塲事故商旅情形不吝珠璣願任本館采訪之職者請書緊要新聞數則并開列姓名住址付郵寄示俾卽以禮相延專此布陳惟冀雅鑒 
[鄂督南皮尙書建置存古學堂札文]  
　　今日環球萬國學堂皆最重國文一門國文者本國之文字語言歴古相傳之書籍也卽閒有時勢變遷不盡適用者亦必存而傳之斷不肯聽其澌滅至本國最爲精美擅長之學術技能禮教風尙則尤宣寶愛護持名曰國粹專以保全爲主凡此皆所以養其愛國这心思樂羣之性情東西洋强國之本原實在於此不可忽也嘗攷書云厥土物愛惟心臧聰聽祖考之彝訓蓋必知其土物乃能愛其鄉土愛其本國如此則爲存心良善方有聽受祖考之教訓是必知愛國敬祖其心乃爲善若反是則爲不善也中國之聖經賢傳聞明道德維持世教開啓聰明尊貴種族固應與日月齊光尊奉傳習卽列朝子史各體詞章軍國資用亦皆文化之輔翼宇宙之菁華豈可聽其衰微漸歸泯滅此次欽定學堂章程内學務綱要第十一條卽係重國文以存國粹言之已詳本部堂回鄂以來體察各學堂情形所有置派各堂監學及中文以經學史學算學圖學中國地理中國詞章等各門教員皆係本部堂在楚所設經心兩湖兩書院中之都講高材分布各處該生等中學素有根柢人品向來端純深知宗法聖賢兼以博覽典籍故此次分派各學堂職業以及趕學速成師範補習普通派赴出洋遊歴考察學務均有可用之人通省學堂需人甚多且京師調取以及各省索取絡繹不絶外出太多已覺不敷誠恐數年以後經心兩湖舊學生年齒加長或仕宧登朝或有事外出且學堂建設日廣需用教員管理員日衆舊日學生日稀將何以取資應用而中文中學向來義理精深文詞雅奥新建學堂學生所造太淺僅可爲初等小學國文之師至高等專門學普通中學優級師範高等小學皆無教國文專門之教員儻高等以下各學堂之中學旣微中師已斷是所有國文之經史詞章無人能習無人能教然則將來所謂大學專門豈非徒託空言旣無周秦傳經之名師安有兩漢立學之博士竊恐不免有經籍道熄綱淪法斁之憂言念及此不勝大懼查經心書院乃本部堂前提學湖北時所建尃爲令諸生通經學古而設所出人材蔚然稱盛前經札飭攺爲勤成學堂已另籌變通辦法應卽將經心書院故址攺爲存古學堂派委候補直隷州知州本任江夏縣知縣陳樹屏爲提調屋宇量加修攺添造務期合法專聘博通經史諸子詞章各門學問之師儒爲教員選取中學較優之生入此堂肄業卽專習此數門數門之中經學爲一門應於數經中任占一部說文爾雅學音韻亦附此門内史學爲一門應於二十四史及通鑑通考中認占一部本朝掌故卽附此門内詞章爲一門金石學書法學亦附此門内以上或經或史無論認習何門皆須兼習詞章一門而詞章之中但專習一種卽爲合格或散文或駢文或古詩古賦皆可兼習者聽博覽爲一門凡習經史詞章三門者後四年皆須同習博覽一門此學堂本應選取高等小學畢業者升入特以目前初等高等小學尙未造有成材應就各學生員考選不拘舉貢廪增附皆可至監生童生皆不收錄惟總須年在三十五歲以下如犯有嗜好者一律禁止屏絶其規矩整肅衣冠畫一講授皆在講堂問答寫於粉牌每日兼習兵操出入有節起居有時課程鐘點有定會食應客有章與現辦文武各學堂無異其年長身弱者柔軟體操器械體操兵式體操均應一律練習惟各項體操中其練習過難用力過猛者免其肄習要之孔子所言温故而知新一語實爲千古教育之準繩所謂故者非陳腐頑固之謂也蓋西學之才智技能日新不已而中國之文字經史萬古不磨新故相資方爲萬全無弊若中國之經史廢則中國之道法廢中國之詞章廢則中國之經史廢國文旣絶而欲望國勢之强種類之盛不其難乎今此學堂旣以國文爲主卽可無庸兼學外國文字語言至外國歴史博物理化外國政治法律理財警察監獄農林漁牧工商各項實業等事只須令其略知世閒有此各種切用學問卽足以開其腐陋化其虚憍固不必一人兼擅其長每一星期講習一點鐘卽可若算學一門本係中國經學史學所必需自當仍舊講習且本朝列聖欽定數理精藴等書測算卽用西法自不必墨守九章四元舊式地理及輿圖一門古來中學所重見諸正經正史况天地人大端要略旣名儒者豈容茫然不通今全球地圖幾於家有一本豈能劃分中外亦應兼習但算學地圖不必過於求精鐘點亦不宜太多俾其時刻較寛可以專力中學務造精深總之前奏各學堂章程務在開發國民普通知識故國文及中國舊學鐘點不能過多此次存古學堂在保存國粹且養成傳習中學之師於普通各門止須習其要端團要端謂算學地圖兩門知其梗槪故普通實業各事鐘點亦不必過多以免多占晷刻兩法互相補益各有深意不可偏廢不相菲薄所有各門學問鐘點另單黏附於後畢業以七年爲限該堂監督一時暫難選得其人凡學生平日功課由各門分教員塡注分數送交提調彚齊列表呈候本部堂核定榜示其年終大考由本部堂親臨察試此項學生於旣定課程之外能有餘力加習洋文爲將來考究西籍之基惟本學堂鐘點已多講堂已滿資用尤大應准就附近所設外國語文學堂自行兼習則畢業後可照高等學堂例奏請奬勵並准送入大學堂文學專科肄業將來遞升入通儒院其不習洋文者聽惟獎勵須量减一等畢業後止能送入大學堂文學選科肄習以示區别凡畢業者將來備充各師範各普通中學高等學大學堂文學專門之師此項存古學堂肄業學生以三百名爲額分爲三班取錄聽候示期招考入堂勿誤其經費在鹽道要政加價項下動支札到勿違 
[諭旨恭錄]  
　　十二月十一日奉旨巡視西城事務著朱　廷去欽此同日奉旨西城兵馬司正指揮員缺著朱鴻祥補授欽此同日奉旨北城兵馬司副指揮員缺著呂長純補授欽此同日奉旨吏科筆帖式員 
 
 

Page 2

 
 
缺著世平補授欽此同日奉硃筆圈出賡颺補授兵科掌印給事中欽此同日奉硃筆圈出劉學謙補授工科掌印給事中欽此 
[本館接奉電音]  
　　昨晚七點三刻鐘時京師友人飛電傳來上諭二道敬謹譯登○十二月二十四日内閣抄奉旨連順尙未到京廂藍旗蒙古都統著溥良兼署欽此同日奉上諭貴州遵義知府員缺著袁玉錫補授欽此 
[電傳宮門抄]  
　　昨晚七點三刻鐘時京師友人尃電告知本館云十二月二十四日皇上召見軍機大臣及欽斌 
[滿洲軍情]  
　　昨晨駐滬日本總領事小田切君以華歴本月二十三日日本東京所發官電媵函見示内開頃接滿洲陸營軍報略稱本月二十日在渾河之敵軍右翼頓現活動之象計其兵數至少亦有一大隊之譜從漳潭東南註在渾河右岸距盛京西南二十五英里向海口臺註在漳潭迤南五英里及盛吉浦註在漳潭東南五英里兩路進發二十一日我軍下令進攻當有一隊將盛吉浦敵軍撃敗中有一股退至在海口臺餘則自二十一日至今尙與我軍相持不下 
[禍延海軍]  
　　俄國各廠工人輟業交訌一切情形備登前報兹閲日本大阪某日報云頃得英京倫敦來電謂俄京聖彼得羅堡工人相約停工之事邇日益復蔓延所有俄法兩國人合貲開設之内勃造船公司夫役一萬五千餘人一律停工譁譟迨派官軍往捕若輩竟敢逞强抗違致俄國海軍部所製軍裝急切不能應手旣而啞薄花夫鋼鐵廠夫役二萬餘人亦混入其中喧囂不止 
[德美停工]  
　　自俄國衆工人停工作亂之信遍傳歐美二洲凡藉工作餬口之人羣起效尤大有銅山西傾洛鐘東應之勢頃閲日本大阪某日報登有德京柏林來電謂德之烏羅河沿岸某煤礦中挖煤工人二十餘萬名無端停工肇事政府恐滋事故意欲出而調停美國則有苦力人四萬名聞此風聲亦卽同心輟業 
[俄尙増兵]  
　　日本東京某日報登門司來電云俄帥苦洛拔托金方來往於奉天白塔之間今尙從歐洲添調陸軍頻頻東下大約目下奉省俄兵之數共四十萬名 
[俄人襲日]  
　　日本東京某日報登門司來電云有一武弁歸自大石橋述及旅順乞降之後俄人時揮令兵士來攻以阻日軍北進之路大石橋鐵路之橋已被俄人毁壞并將各車站貨棧縱火以焚鞍山站附近庫房連中砲彈五十餘枚損壞當已不少矣 
[美添兵艦]  
　　英京倫敦來電云美國海軍大帥奇愛烏賢伊君語路是何愛魯卜君曰我美如慮與他邦有違言則太平洋艦隊中當増添戰艦二號 
[户部奏撥來年京餉數目摺]  
　　奏爲預撥來年京餉恭摺仰祈聖鑒事竊查歴届臣部辦理京餉均係每年冬月預撥一次第二年春酌核庫欵盈虚再行添撥一次光緒三十年京餉於上年冬月奏撥銀七百萬兩本年四月又照案奏准添撥銀一百萬兩計共撥銀八百萬兩現届應行預撥光緖三十一年京餉之時臣等公同商酌擬照三十年冬原撥數目指撥共銀七百萬兩繕具清單恭呈御覽請旨飭下各該將軍督撫鹽政轉飭藩司運司鹽道監督等務於奉到部文後赶緊分批起解限於來年五月前解到一半十二月初間全數解淸不准截留攺撥藉詞延誤倘届期不到卽照奏定章程指名嚴參所有預撥來年京餉緣由理合恭摺具陳伏乞皇太后皇上聖鑒謹奏謹將光緖三十一年分京餉銀七百萬兩繕具清單恭呈御覽計開山西地丁銀四十五萬兩山東地丁銀四十萬兩浙江地丁銀四十萬兩湖北地丁銀四十五萬兩湖南地丁銀二十萬兩河南地丁銀二十萬兩安徽地丁銀二十萬兩江西地丁銀三十五萬兩江蘇地丁銀十五萬兩廣東地丁銀十萬兩長蘆鹽課銀二十五萬兩兩淮鹽課鹽釐銀三十七萬兩兩浙鹽課鹽釐銀二十二萬兩廣東鹽課銀二十萬兩山東鹽課銀十四萬兩加價銀七萬兩福建鹽課銀十五萬兩湖北鹽釐銀六萬兩湖南鹽釐銀十四萬兩四川鹽釐銀十五萬兩四川按糧津貼銀十二萬兩福建茶稅銀二十萬兩粤海關洋稅銀十萬兩粤海關新增盈餘銀六萬兩閩海關洋稅銀二十一萬兩九江關洋稅銀十萬兩浙海關洋稅銀十萬兩浙海關常稅银四萬兩江海關洋稅銀十萬兩江漢關洋稅銀十五萬兩太平關常稅銀五萬兩天津關常稅銀四萬兩東海關常稅銀一萬兩東海關洋稅银二萬兩揚州關常稅銀三萬兩鎮江關洋稅銀十六萬兩龍江關常稅銀三萬兩重慶關常稅銀四萬兩鳳陽關常稅銀三萬兩蕪湖關洋稅銀十二萬兩淮安關常稅銀二萬兩江西釐金銀十萬兩浙江釐金銀十萬兩江蘇釐金銀十萬兩廣東釐金銀十萬兩湖北釐金銀十二萬兩安徽釐金銀五萬兩湖南釐金銀五萬兩以上各省關統計指撥銀七百萬兩 
[整頓司員]  
　　京師訪事人云日前各部奉到軍機處交片略稱御史王誠羲奏六部實缺滿漢人員未能常川入署甚至有終年未嘗到部者似此冗員亟宜裁汰著各該堂官悉心查明認眞整頓毋稍徇隠 
[派員查考]  
　　京師訪事人云聞某大臣擬於各國著名商埠添派考察商務人員蓋以近來册報外洋各埠商情雖爲出使大臣之事然恐或不其詳盡之處故欲另派專員以專責成也 
[愼重墾務]  
　　京師訪事人云日前户部咨行各省督撫將軍略謂各直省勸令開墾荒地以廣種作俾無曠士游民原係良法美意然必該督撫督率所屬官吏實力奉行毫無粉飾俾地方實有墾闢之田民間實受耕穫之利以此造報升科方於國計民生有所裨益乃各督撫題報者紛紛不一其中多有不實或由督撫欲以廣墾見長或地方有司欲以升科之多迎合上司之意而其實並未開墾不過將升科錢糧飛漉於現在地畝之中名爲開荒實則加赋非徒無益於地方且實貽害於百姓嗣後凡造報册開墾畝數務必詳加考核實係墾荒詹後具奏不得絲毫假飾以滋閭閻擾累 
[行查出使隨員]  
　　京師訪事人云日前外務部電致出使各國大臣將所有參贊隨員領事銜名履歴一律詳細開列咨送到部以憑查核 
[甄别學生]  
　　京師訪事人云聞軍令司議稱本司現在已將測繪學生詳加甄别其資性穎悟者均令專心肄業俟卒業後遣赴東西洋游歴將各國地理形勢測繪成圖以資閲歴而廣識見續錄浙江農工商礦總局核定章程九條○一逹商情申國官商之隔閡良由聲氣不通羣情蔽塞在官之於商未嘗不思保之恤之 
 
 

Page 3

 
 
第不能遍就咨詢一一宣導是以商業有事上訴隸胥得緣以爲奸商情遂無由而逹本總局深悉此弊務冀一掃而空凡遇各商所禀卽行照會紳士互相接洽所有形迹之眞僞事由之曲直以及差役之欺凌棍徒之訛詐郷莠之把持一經函告本總局查察確實定卽札縣拘拿按律嚴懲决不寛貸以示扶持而舒商困一保商資商之資財乃國之元氣恭讀本年二月二十三日上諭有各埠華商人等因事回華者其家資財産均著責成該督撫嚴飭地方官切實保護卽行妥定章程奏明辦理之語國家於回華商人旣不忍其流離失所於内地商人更不得不保護維周本總局當飭令商董會同各業董事將本年進出各貨查明彚記册簿次年如何貨銷場短絀卽根究其滞銷之由力爲整頓使商家資本不致暗耗利源不被外侵倘商人爲洋商欺凌或奸商指使洋人與同業爲難本總局當准情咨由洋務局照會領事據理力争設法保護一追逋負近來人心不古倒帳之事時有所聞有司衙門恒視錢債爲細故無暇追求故迭經控告無非延宕以不了了之以致刁儈奸商目無法紀倒歇講帳挾資脫逃曾幾何時又另立字號開張此等狡獪伎俩實商務之巨害本總局不惜煩瑣力除積弊此後各商有虧負倒欠情事准先至公所告知局董卽由紳士令商董至債主家暁諭了結倘仍抵抗不遵一面由紳士函告一面由業主逕禀總局立卽札縣拘拿到案查封家産勒限比追逾限不清按照户刑部奏定章程分别定罪懲辦以警刁風而維商市一治礦産兩浙礦産之富不勝殫述特土人素昧講求未能一一指爲何礦各屬紳商有集資創設公司者本總局遵光緖二十八年二月初八日外務部奏定章程詳請撫院咨明開辦土人有探得礦産無力集資者准將礦苗呈局由局考察果有利益招商按章承辦有民間私開各礦未經呈報不繳稅則者迅速禀局立案照章納稅毋得隱匿致千罰究一整局規本總局事關全省將來辦有成效當照會各府紳士次第擴充設立分局兹當開創之初尤宜整齊嚴肅立定範圍所有選派在局辦事各司董有不合商情經人指告者由紳士查察確實並無誣枉卽令自行辭退書吏傳事及差役人等有迹近招搖需索分文者一經覺察照例嚴辦本總局發縣各案縣差有需索差費者指控到局卽札縣懲辦凡各業有籌集經費解局者每年年終將出納欵目刊成清單徧分各業以昭大信右章程九條草創之初未能詳備俟咨取各省章程擇善而從隨時增損以期盡善 
[上海官場紀事]  
　　江蘇海運滬局委員吴潤生司馬擇吉前日到差昨詣道轅謁見蘇松太兵備道袁海觀觀察繼至上海縣署投刺拜會縣主汪瑤庭大令以禮欵之○新科狀元劉潤琴殿　春霖於十月某日由珂里來申昨詣道轅拜會蘇松太兵備道袁海觀觀察旋復至上海縣署投刺拜會縣主汪瑤庭大令飭丁擋駕 
[重懲棍黨]  
　　南市流氓混名小肚皮者著名惡棍范毛毛之心腹也平日專慣横行不法魚肉善良迨范毛毛收禁西獄二十年小肚皮仍混跡滬南藉端詐擾受其害者不知凡幾近忽密告租界包探致范租給浦東保甲總巡局之坐船扣留充公范妾寶妹偵知銜之刺骨時欲得而甘心前晚獲諸萃豐弄内小慶所開小烟館内扭解浦東總巡局禀請嚴懲總巡謝岳松明府提案訊　之下判責二千板移送攺過局禁押二年 
[缝工慘斃]  
　　○日前成衣匠某甲由本邑南市公義馬頭附某姓航船回郷小立船頭適一載運木植之船迎面駛來磕破頭顱頃刻殞命航船主駭極急知照家屬一面偕管帮人周慶祥二十三铺地甲錢德禀報上海縣署縣主汪瑤庭大令　候臨塲相驗 
[美界盗案]  
　　前日午後一點鐘時僞寄虹口伯頓路第二百八十二牌門之牌屋内粤人顧某家突有同郷人三五成羣入托稱而入併稱問信將顧妻何氏及婢女用布綑縛拔刃恐嚇隨步登樓上翩箱倒篋刧去洋銀首飾衣服等物約値五百金事後氏投報捕房捕頭卽派通班探捕前往查拿然已杳無蹤跡矣 
[大風覆舟]  
　　前日有一渡船自楊樹浦載客十餘人至浦東中流忽遇狂風舟子力不能支船遂慎覆船中人經救生船竭力援救得慶更生惟粤人某甲已占滅頂之凶後由家屬倩人將屍撈獲備棺收殮誠无妄之災也 
[馬路工程局紀事]  
　　昨日黄南生扭鄭勛記至南市馬路工程局控稱賖去扇子三百六十柄不付價銀等情總辦翁子交太守飭押候 
訊究○洪江海潘福生汪勝祥章正均在馬路中索取舊欠口角之下互肆兇毆由巡街捕拘至馬路工程局總辦翁太守飭管押片時麾之使去○南市屬寶仁水果行執事人某甲扭馬長林至工程局控稱被欠洋銀二十餘元等情總辦翁太守命交人保出赶緊理處○船户陳元興行至南市竹行馬頭被剪綹賊竊去洋銀一百元因卽投報工程局總辦翁太守准卽派捕緝查○南市馬路工程局總辦翁太守以時届年關每有匪徒混跡馬路中乘機攫竊等事因著捕役從嚴查糾務獲究懲 
[痘疫宜防説]  
　　天時不正釀爲癘疫滬上近患冬温癍麻痘疹鵝喉等症者多尤以痘疹斃人爲劇前閱各報章載醫學會刊送王孟英先生加味三豆飲一方并紀王君之言謂此方於痘症未出將出灌漿結痂時均宜多服仰見大善士救世婆心慈航普渡曷勝感佩惟查三豆飮一方創自扁鹊經王君加上金銀花一味誠爲妙悟妙法亦猶李時珍所言黑豆能解藥毒若不加上甘草終無大效意耳然予猶有說焉以贅其後若果患痘則照方用之其效甚驗當如王君所言但恐喉鵝冬温等症則此方未盡可用何也凡痘之將作與癍麻喉鵝冬温之將作同見發熱惡寒驚悸嘔悶咽梗頭痛諸狀其中分辨明四診者知之未涉醫者不知也倘患喉鵝等症而概以三豆飮進这之無流弊然則欲防痘疫而預杜之俾毒輕則潛消無形毒重而先爲解之出亦易於施治卽癍麻喉鵝等症服之亦亦可奏效而無礙者則以紫草茸爲妙按紫草氣輕味寒凉血解毒有利竅除邪之功無壅氣生痰之弊固宜於痘亦宜於癍麻喉鵝等疾尤宜於近日時行傳染血熱之症親好中有見信者或詢予以防痘之法均告以用正紫草茸一二錢平時煎淡湯飲之無論大小男女是痘非痘未出已出多獲康寗且無流弊此第爲不知醫者聊作芻蕘之獻恐未週知因綴以鄙說而疏明之以期同登仁壽非敢妄詆前賢之三豆飮爲不可治痘也識者諒之粤東張方流識於滬北清雲里旅館 
[萬國紅十字會杭州恊德善堂十一二月分經募紅十字會捐欵第十入次清單]  
　　督辦温處鹽局郭代續募英洋一百二十元盛彩巖唐根慈彭碩如洋各一元陳子　蔣景崇王桂淸邊絜本無名氏黄魯臣戴維康王翊傳葉繼厚黄菊脩葉福昌杜嘉禾鄭介甫程繼陞李庭和葉金修葉竺三智賢堂趙益生王維新申屠芳葉再脩黄念臣馬松泉喻世翰陳寶書張廣文葉回脩沈嘿盫張陳氏翼熊葉永清汪振聲葉培脩　麟甫紫氣堂張尙慶酆慶祺王炳濤葉寒脩甘逹夫趙連生應玉坤黄少卿共四十四户英洋八元銅洋二元銅小洋六角以上共收英洋一百三十一元銅洋二元銅小洋六角[  上海萬國紅十字會同人啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
宮門抄○十二月初六日兵部太僕寺廂白旂値日無引見崇勳請假十日張仁　請假五日皇上召見軍機大臣及劉系慶明日卯初二刻皇上進内至中和殿拈香畢還海辦事召見大臣○初七日刑部都察院大理寺廂紅旗値日無引見　祿誠全謝賞廕生恩溥侗請假十日皇上召見軍機大臣及沈家本○初八日工部鴻　寺正藍旗値日無引見蒙古王公到京請安恭王由東陵回京請安志公假滿請安裕中堂雍和宮熬粥覆命富侯謝賞廕生恩皇上召見軍機大臣及蒙古王公明日已刻皇上進内午初至中正殿行送洞禮畢還海○初九日内務府國子鹽廂藍旗値日無引見崑中堂敬中堂專摺謝賞臘八粥等物恩榮慶假滿請安車王慶恩各續假十日劉永享續假十五日貴恒遞遣摺宗人府奏派守護西陵派出　公皇上召見軍機大臣及蒙古王公○初十日理藩院光祿寺八旗兩翼値日禮部引見九員兵部二十六員都察院五員理藩院四員上虞備用處六員廂黄滿五員正黄滿八員正黄漢四員正白蒙二員正白漢二員廂白蒙三員咸安宮一員　公謝守護西陵恩阿克東阿因孫謝賞廕生恩荆州副都統隆斌請訓並請假兩個月肅王請假五日皇上召見軍機大臣及隆斌○十一日外務部欽天監侍衛處値日吏部引見七十六員葵公由東陵回京請安楊壽樞謝署光祿寺少卿恩楊士夑謝授山西平陽府知府恩景運門奏派更換値年派出兠欽皇上召見軍機大臣及楊士夑明日卯初二刻皇上進内至聖容前行禮畢還海辦事召見大臣 
廣東留學日本諸生聨名上振貝子書論潮汕鐵路　入洋股事○貝子殿下鈞鑒竊生等前因潮汕鐵路　合洋股致失主權各節當將大略情形具禀請核旋迭奉鈞電向該公司嚴詰據復屢稱並無洋股斷不敢欺蒙取咎等語生等竊額手相慶頃閱日本旬日各報凡言及中國路權者皆明目張膽以潮汕鐵路劃入彼國範圍之内生等披讀之餘驚心動魄查知所謂洋股者卽林麗生彼與日人固二而一一而二者也因事機迫切當卽撮其大槪寄滬由電馳禀電文簡略懼不能明兹再將張煜南愚昧情形與日人鬼蜮狀態敬爲我殿下陳之查張煜南在南洋合籌承辦該路時原定張自已出資一百萬元謝榮光出資五十萬元其餘小股合五十萬元湊共二百萬元開辦比當禀准來潮道經香港遽聽奸人遊說之言謂朝廷慣於失信例如收回電報局等事且内地風氣未開恐生阻力須藉合洋商方資保護張惑焉卽在香與林麗生吳理卿兩人立約合股張回汕後其第一次發佈開辦潮汕鐵路時　號日本公司稱與洋籍商人合辦在張煜南自爲得意而不知已墜外人謀我之奸計矣日人之所以必使林麗生出名者其何故哉蓋此路旣聲叙不集洋股在先日人若一旦　入其中顯然違背定章旣恐遭憲部之駁斥又恐招列强之忌嫉故不得不使林麗生以爲傀儡此其故一林麗生名雖華人籍隷日本設有轇轕彼自可藉口出爲干涉此其故二張煜南蠢如馬鹿林若身居局中自可握其主權擺佈一切此其故三設使林麗生資本非係日股而主權未致旁落日人何到掠他人之物使爲已有此其理至淺極顯雖五尺童子所洞悉而張竟欲自欺以欺憲部自禍以禍桑梓耶故林麗生合辦之約成而包工之議起矣包工之約定繼而使日僧至潮傅教矣繼而簡放領事駐汕矣繼而置創郵政矣繼而開設旅館矣著著經營不遺餘力天下可驚可佈之象孰有逾於此者乎乃張煜南一聞憲部有飭岑督查察之諭遂至省請派駐汕督辦猪捐委員徐守兼督該路意圖掩蓋生等愚昧以爲岑督身膺軍務視師廣西勢難兼顧乞由憲部一面電飭廣東巡撫派員至香港密查張林彼此交涉底藴一面電飭張太僕振勳籌資歸還日股再電飭張煜南速將林麗生股分斥退以絶後患何則蓋不飭張撫派員至香密查則日人鬼蜮之伎倆與張林秘密之交涉不明不明則該公司尙可藉表面指林爲華股不飭張太僕振勳籌欵則斥退日股之後或歸還無資或股本不足恐致遷延開辦時日更起他國之覬觎不專責張煜南斥退林麗生日股則葛藤不清案無歸宿猶之粤漢鐵路不專責盛大臣收回主權至今尙茫無頭緖也且日股旣藉林麗生以爲傀儡而來我卽利用林麗生爲傀儡而使之去僞施僞應日人其奈我何卽使强出干預亦不過償其利息而已非十分爲難之事也然生等仍有請者此案憲部查出底細之後仍求保全張煜南督辦勿易他人蓋張愚昧無知誤墜奸計而張之承辦潮汕鐵路實爲紳商自辦地方鐵路之創舉且奉旨准飭保護若一旦攺易他人草野不察或疑朝延實出寡信愈爲奸人後此進說之言阻招徠華商之路故當嚴以除日股而保主權寛以律紳商而昭大信至於釐定章程妥籌後無使後日股票仍流外人之手我殿下賢明練逹自有宏謨無俟末學曉瀆生等遠父母離鄉井寄身異域非費時日耗資財好爲越爼之謀但以國權所關桑梓身家所係不得不迫切上陳重瀆尊聽如蒙俯准飭辦生等當公派一二人返鄉痛哭於父老之前籌資助辦不敢放棄義務區區愚誠伏乞垂鑒不勝惶悚待命之至 
[上海縣署瑣案]  
　　縣署庖丁頭目某甲雇如皋人黄明芝爲夥本月二十一日之晚縣主汪瑤庭大令在署設席欵待親朋黄乘隙行竊對時表六枚羔皮及灰鼠馬褂兩件藏匿縣橋南首土墩之下少頃署内查知失物某家丁稱目見黄負衣包出外大令立傅捕役徐文諭令带黄出外盤問黄吐出實情因卽　到原贓暫行看管前晚升堂詰訊黄一味求恩大令判責五百板押候嚴懲○南匯縣境六灶航船主顧杏林扭顧阿元至縣大令詰訊之下杏林供稱本月二十一日小的駕航船抵浦江被一拖带運木船之小輪船碰撞幾遭傾覆有客三人顚入於水雖均救起惟朱墨卿已淹死乃將船駛至公義馬頭停泊卽有阿元者冒稱屍親在屍身上搜去洋銀五元適朱之妻弟某甲聞耗而至窺破奸謀將洋銀索還命小的扭案求辦申則已將屍身載回南匯成殮矣阿元供小的與朱同業縫工餘言支梧不實大令喝令笞責五百板復向嚴詰阿元竟與杏林在法堂爭論大令怒喝令再重責二百板釘鐐收押杏林亦卽收押所中飭埠甲查明當時實情禀候察奪○浦東人周林全於本月之朔僞繕源吉莊字條至　牌樓恊順祥皮貨店收取往來摺店中人察破扭送警察局解縣訊責收押前日大令提案復訊供稱小的悞受某蘇人之愚不敢再犯大令飭交人保出速回浦東此再犯事從重嚴辦○歹人許體瑞拐一女子來滬遊玩船停萬航渡被巡局窺破一併送縣責押在案昨又提訊諭令交人保出速邀女母來案將女領回如延定提究辦 
 [P英美等國租界公廨晚堂瑣案> 
　　于壽生控趙蔭香張春泉不交票銀等情前日午後襄讞委員孫耳三明府升堂研訊于供稱小的向在無錫開設萬成餘繭行今年六月張春泉趙蔭香等人來行買繭付下怡和公八月二十四日期匯票銀一千兩至時來申在祥陞公晤張春泉並無怡和公牌號張遂置之不理爲此控請訊追張供怡和公收繭行係六人股開小的惟占十分之一所買之繭均押在永興洋行並　變賣明府飭將張暫交妥人保出限三日内先繳銀二百兩餘俟覆訊時核奪○前者王旦初控顧慶澄騙借田單一案奉讞員黄耀宿司馬訊取供詞將 
 
 

Page 10

 
 
顧交人保出延至多日並未了結前日孫耳三明府提案訊語王供稱顧所借田單現在張尙根處與洋人無涉但此單係六房公産若不取回受累不淺爲此叩求比追顧慶澄供小的雖借王方單一紙但其中糾葛甚多尙求明鍳明府判王繳銀五百兩顧押候追單 
[英美等國租界公廨紀事]  
　　義大利國商人佛力卽李閥控法商永興洋行買辦程松卿及森昌信局主錢玉成等不交憑單等情讞員黄耀宿司馬准之飭差傅案訂期會訊○前者宋蘭亭控蔣志卿僞稱合販洋紗被騙洋銀衣飾並牽涉妓女花文寶昨由保人陳惠如將蔣交案司馬著押候詰訊○孫紫宸訴稱與錢連生同爲拔維晏洋行買辦錢私自虧欠銀二千五百餘兩向索游約求提訊追司馬准詞飭差協同包探陳金標將錢提入捕房押候質訊○二百九十號華捕送病民周巧生至廨禀請妥爲安插司馬飭差送至棲流公所醫養 
[英租界捕房紀事]  
　　前日江北拐匪某甲拐得五歲男孩一口匿諸新閘船中旋又在某整容店拐得一六歲男孩正欲携之他往適爲包探王長桂拿獲解入捕房捕頭傳令孩父母領回著於今日將甲解訊時投案候質○五百三十六號華捕拘獲雉妓王月皋三百十號三百二十一號華捕同拘雉妓王二寶送至捕房指爲在途曳客捕頭著押候解送公堂禀請讞員黄耀宿司馬訊判○四百八十五號華捕解迷路女郎陳桂英至捕房捕頭詢問之下知係天津人因令送至公堂禀請司馬妥爲安插○某號巡捕於前日夜半時在途拘獲著名積竊顧阿四带入捕房捕頭著交包探石金榮查明有無竊贜再行核奪○大馬路巡捕房捕頭惠爾孫以前日濟良所各董查獲拐匪電逹汕頭并被拐之男女各孩卽由汕頭載回滬上因令各包探分赴報失孩子之家逐一知照俟輪船抵申前往領回俾完骨　 
[法租界捕房紀事]  
　　昨日歹人沈某竊取大場鎮左近農民某姓家所豢水牛一頭牽入法國新拓租界中向宰牛公所求售公所中人見其形狀慌張向之盤問眞情畢露因卽扭送捕房捕頭令押候解送公堂禀請讞員陳楚生大令訊辦○前晚包探見某押店有甲乙二歹人持衣服一包求質獲而盤問據稱竊自某碼頭上因一併拘入捕房捕頭令押候解送公堂禀請訊究○歹人吳阿二行竊某姓等家衣飾携至某押店求質適爲包探所見拘入捕捕房頭著押候解送公堂禀請訊辦 
[美租界捕房紀事]  
　　前晚偷兒石阿二拆去唐山路麥倫書院門外竹　意圖行竊　爲二百零八號巡捕所見拘入捕房捕頭令押候候解送公堂禀請讞員黄耀宿司馬訊辦○昨晨六百零五號巡捕巡至西華德路見乞兒某甲病臥街頭因卽雇車送入捕房捕頭令轉送公堂禀請妥爲安插○昨日午前唐山路麥倫書院左近荒地上遺有孩屍一具五百五十一號巡捕見之投報捕房捕頭令地保前往棺殮舁至義塚瘞埋○前晚西人某甲醉容可掬乘某號東洋車至虹口司各脫路被車夫某乙竊去衣袋内所儲鈔票洋銀九百元因卽投報捕房捕頭令某包探往查務獲究辦○前日嚴金法不知從何處得有僞製匯豐銀行每紙五元鈔票三紙持至漢壁禮路第二百五十四號門牌恊興烟紙店兌換現洋銀被店夥察出喚令包探劉阿炳拘入捕房捕頭令押候解送公堂禀請訊辦 
[筵資造福]  
　　　之吉日爲朱明府森庭之夫人花甲初周婺星耀悅之辰諸親友相與晉祝濟蹌而來明府與夫人遜謝未遑而諸親友厚意慇懃殊難過拂擬欲肆筵設席以答隆情旋念敝堂各項善舉逐漸推廣經費不資因將筵資洋一百元悉數移助爲祝壽諸君造福夫笙歌一席爲歡幾何故明府與夫人將此宴客之資移惠窮　慈祥愷惻見於面盎於背矣則其福壽綿延芝蘭昌茂豈偶然哉乞附報章藉希鈞鑒滬北天后宮前廣益善堂司董嚴信厚龔心銘施則敬朱佩珍曾鑄祝大椿葉貽釗周鴻孫等謹誌 
[金陵官報]  
　　十二月初一日同知蔡國器禀知水師　堂監場知縣熊　保　知分寗差委王雲章叩謝奉委購　　元　廠地差分寄　　州李壽仁叩謝奉委隨辦督署　辦洋務局差廣東知縣羅之彦叩謝水師學堂帮教習兼提調差初二日都司劉行逹叩謝委新兵中營帮代　道　知府張景　知縣潘階均禀知今日高等學堂年終大考水師學堂黎禀知今日開考知縣周祖同叩謝揚屬隄工給奘劳績酌委一次初三日瓜州遊　徐王金楊州天橋保甲知縣姚崇義奉委會營緝私初四日知府注璋禀知到警察局提調差金陵總台官王禀知赴鳥龍山放餉騐炮分省知縣張錫藩都司　　　禀知奉委軍械所提　委員初五日商務局劉楊　年均禀知借興業公所開辦商會記名都統恩桂副將魏嘉棋遊　劉　松均禀知到督練公所差遺指分江蘇試用知縣車炳由京引見到省江蘇遇缺先補用　劉國　由京來 
 
 

Page 11

 
 
   
 
 

Page 12

 
 
得若任其廢棄終身尤爲可惜合無籲懇天恩俯念該員被叅寃抑准將黑龍江水師營已革花翎記名總管准補四品官五品官福齡開復原官銜翎並免繳捐復銀兩以示矜恤之處出日逾格鴻慈除該員履歴咨部查照外理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
[安徽巡撫誠]  
　　奏爲已故總兵戰功卓著遺愛在民臚陳事蹟懇恩宣付史館立傳並准於蒙城縣自行捐建專祠摺頭品頂戴安徽巡撫奴才誠勳跪奏爲已故總兵戰功卓著遺愛在民臚陳事蹟懇恩宣付史館立傳並准於蒙城縣原籍自行捐建專祠暨請從懮賜卹恭摺仰祈聖鑒事竊據蒙城縣紳士記名提督陸鴻發等四十九人聨名禀稱已故福建汀州鎮總兵李南華籍隷蒙城縣咸豐年間皖北一带盜賊蠭起粤捻交乘蒙城爲河淮適中之地在所必爭六年五月捻首張樂行率大股悍賊將撲城該故鎮與縣令合謀守禦傾家爲倡醵金數萬慕團勇千人製辦槍械旗幟别選精壯三　人名日義男令其姪李得勝將之與賊鏖戰於郭家集敗之數日賊復至四面環攻該故鎭登陴固守三晝夜伺賊稍懈乘其未備於夜半率衆銜枚出南關令得勝出北關均東擊縣令登西城鼓角以壯軍威賊於睡夢中聞鼓聲四震不知兵所從來自相踐踏斬馘數千圍立解　是賊不敢窺蒙城楚爲該故鎭立功之始洊保以遊擊記名是時苗沛霖起淮北總團練事跋扈恣睢該故鎭覘其有異志遷與之絶沛霖深恨之同治二年沛霖復叛破壽州襲懐遠踞潁上以下蔡爲老巢謀北竄而畏該故鎭躡其後遂親率衆十萬餘圍蒙城環城築壘繼以長濠時欽差大臣袁甲三駐軍臨命已故升任總督馬新貽馳入守而以令長江提督程文炳任戰事屢破賊旋皆以擊捻去城圍驟合僅營字營千總陳景山駐兵一哨餘皆民疎防守該故鎮誓滅此賊與李得勝日夜登陴迄二月至十月衣未嘗解食未嘗飽而外援水洩不通草根樹皮啖皆盡該故鎮惟以忠義激勵衆心咸無叛志沛霖知城内糧盡夜以悍賊百人襲城入南街該故鎭與千總陳景山奮臂大呼短兵巷戰斃賊數十餘始越城逃竄復於陳景山開城掩擊該數鎮怒馬入賊叢左右鏖蕩矛傷十餘處嘔血數日幾瀕於危天甫明見騎馬賊指揮攻城知爲首　奮矛直洞其胸連斃數賊賊　卻復突圍入而西北隅地雷忽發該故鎮且戰且堵立塞缺口賊不能入城中人傳該故鎭已死哭聲振地該故鎭起而撫慰之人心始定而陳景山已先陳亡矣十月二十六日忠親王僧格林沁大隊來援該故鎭聞城外砲聲知援軍至乃裹創率衆分四門出内外夾攻渠魁授首僧格林沁執手視其傷奬之日眞　將也若非蒙城牽制大局不可問矣奏擢總兵諸捻旣平前撫臣喬松年調赴山西防勦光緖二十四年秋渦陽士匪牛世修倡亂旬日之間聚衆數萬勢甚倡　將撲渦蒙爲巢窟適該故在籍辦理團防謂渦蒙若失一城牽動大局於是率團壯數千攔頭迎擊扼要防守匪不敢逞嗣大兵雲集四面攻勦一鼓蕩平地方不致塗炭實該故鎭先事防閑之力也二十五年經河南撫臣于蔭霖調統豫正右軍駐衛輝府奏署河北鎭總兵二十七年奉旨簡福建汀州鎭總兵十二月二十九日以舊疾復發在任病故出缺該故鎭馭兵嚴重有法廉潔自守僣士卒共甘苦故所至得軍心而其功偉迄今數十年爲紳民所不能忘者尤在蒙城拒苗之一役蓋是時沛霖踞地數百里擁衆數十萬設蒙城不守東竄稌兗西竄陳汴北渡大河與賴汶光張總愚諸逆驟合其患甚大幸賴該故鎭抵死抗拒卒就殄滅以一城而捍中原論者謂於沈璞之守盱眙　勝之守楚州殆不多讓查已故千總陳景山於同治九年經蒙城紳民公禀前撫臣奏請捐建專祠奉旨允准在案該故鎭事出同時而力保危城挽回大局捍衛之功尤爲昭著闔城士民感戴追思無以爲報籲請奏懇天恩將該故鎮生平戰功事蹟宣付史館立傳並伏念該故　捍災禦患功德在民復因舊傷舉發在任身故懇請准優賜卹並准於蒙城縣原籍地方捐建專祠其隨軍陣亡將士附祠致祀以伸報饗而彰忠藎等情開具事實履歴册結由縣加結詳請具奏前來奴才伏查已故福建汀州镇鎭兵李南華秉性忠誠任事果敢當咸豐同治年間巨宼猖狂之際孤城危急之秋力籌保障血戰頻年家資罄盡屢瀕於危志不稍郤卒能殄厥渠魁挽回大局其堅忍難能之槪忠貞不拔之操至今該縣士民猶津津樂道感戴不忘查已故千總陳景山與該故鎮保守蒙城業經紳士禀由前撫臣英翰奏蒙恩准捐建專祠該故鎮事出同城而戰功之大遺愛之深實有過之合無仰懇天恩俯准將已故福建汀州鎭總兵李南華生平戰功事　宣付史館立傳並准於蒙城縣原籍捐建專祠其隨征陣亡將士附祠致祀以申報饗而順輿情該故鎭立功後舊傷舉發在任身故可否並懇從優賜卹以慰忠魂而昭激勸之處出自逾格鴻施除將該故鎮事實册結分别咨部查核外謹會同署兩江督臣周馥恭摺具陳伏乞皇太后皇上聖鑒訓示謹奏奉硃批李南華者照軍營立功後病故例從優議卹欽此 
[安徽巡撫誠]  
　　奏爲殉　官員戰功昭著遺愛在民據情籲懇天恩俯准建立專祠以彰忠藎而順輿情摺初七日頭品頂戴安徽巡撫奴才誠勳跪奏爲殉難官員戰功昭著遺愛在民據情籲懇天恩俯准建立專祠以彰忠藎而順輿情恭摺仰祈聖鑒事竊據三品銜江蘇候補道周家駒等聯名禀稱昔年三河殉難賜諡愍烈追贈太常寺卿曾國華籍隷湖南湘鄉縣幼嫻詩禮壯習韜鈐感豐五六年間翼逆石逹開率衆由湖北通城竄入江西勾結廣東匪徒連陷瑞臨袁州吉安撫建等府曾國藩所部水陸各軍一時未能得勢湖南江西道路梗塞人心震驚東南軍事幾不可問維時該故宦在籍禀承父命團練鄉兵由湖北武昌咸寗蒲圻崇陽通城沿途迎勦所向克捷遂取道萬載攻克新習上高兩月之間連復六城吳楚音問始通率五千之軍破十萬之衆論者僉謂若無此捷則英雄不免坐困賊勢愈益猖獗後其胞兄國藩其弟國荃等克復安徽江寗等省削平大難輔成中興之業皆以是役爲樞紐是該故員大有造於東南也咸豐八年四月李續賓整兵入皖奏調該故員　辦軍務故員口授方略手揮羽書連下太湖濳山桐城舒城四縣遂乘勝直擣三河鎮以窺廬州該故員統带湘軍所到之處秋毫無犯撫卹創夷皖民受惠至今稱道弗衰方期渠魁就　小醜胥凈廼以兵分賊聚衆寡懸殊於是年十月初十日與李續賓同殉難於廬州之三河鎭旣荷易名之典復蒙延世之恩在故員祇自高其成仁取義之風而士民實共被夫捍患禦災之德輿情感戴合報馨香用敢據實　陳 
 
