# 1898 - 239 - 4909115

 

Page 1

 
 
[珍物待購] [  申報館協振所拜啓]  
　　本館協振所自經解賑欵以來屢承諸大善士源源接濟且有以珍　助援者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲亷泉旣能廣積陰功且可增輝慈圃辦一舉而两得也計開朱漁珊帖一部高澹游山水一幅 
[重印四史告成] [  圖書集成局啓]  
　　本局新印四史校讎詳愼紙墨精良遠近聞聲爭先購致數更裘萬插架巳空兹又　付手民精益求精與前迥别世有欲爲柔日之讀者請臨三馬路申報館及申昌書室購取可也計每部六十本釐定實價洋銀四圓八角 
[醫書問世] [  圖書集成局代啓]  
　　六科準繩一書爲前明金壇王肯堂先生所箸遠宗古聖名著醫林前由書肆友人倩本局排印以廣流傅幾易星霜巳空篋笥兹又　付手民　　益爲精美每部四十八本分裝六套實價洋銀六圓又景岳全書爲明張介寳先生所箸立論精卓醫者宗之每部二十四本分裝两套碼洋三圓世有欲於杏林橘井中獨樹一幟者請臨三馬路申報館申昌書室及各書坊購取以廣揣摩可也 
[恭讀七月初十日] [  上諭謹注]  
　　從來爲治之道必通其變猶春之時不可行冬令也故天道之變王道之權也所謂琴　不調必攺弦而更張之乃可　也爲政而不行甚者必變而更化之乃可理也當更張而不更張雖有良工不能善調也當更化而不更化雖有大賢不能善治也譬如良醫病萬變樂亦萬變病變而藥不變向之壽人者今則殺人矣治病固然治國亦何獨不然耶中國鑒於前代損益咸宜釐然各當然在閉關自守之時固無所謂變法也亦斷不能變法也乃自通商以後四海會同泰西各國創制日精規模遞變遂不免相形見絀交涉以來利權日失國勢日促誠以勢利二字並行不悖旣失其利未有不失其勢者也爲今之計自當以利國爲要圖國利日增則國勢日盛然不究其得利之源則雖日日言利人人言利無益也泰西各國之所以得利者善變故也中國之所以失利者不善變故也所謂善變者法必取乎新行則貴乎速所變之法雖條目繁多而舉具大端則製造焉撥務焉鐵路焉輪舶焉電報焉郵政焉中國自二三十年來倣行西法非不設局製造然無論巳成之器尙需購之外洋卽自能成器而物料非購之外洋不可是中土多製一物卽外洋多銷一物之料其利仍歸之外洋矣非不開　然惟開平　河两處巳見成效餘皆有初鮮終中國礦苗到處皆旺棄而不取殊爲可惜非不建造鐵路然僅津榆津廬數百里間往還餘尙不能四通八達雖議盧漢粤漢津鎭等路次第開辦尙須俟之數年以後始能功竣且尙不及泰西十分之二非不置辦輪舶而僅在本國運載不能設立公司往外洋貿易消息仍不能靈通商務仍仰西人鼻息故雖有輪船而得利　不能厚也電局雖時有增設而尙未遍於偏僻小邑郵政與鐵路相輔而行鐵路未廣郵政自不能暢行至於武備海軍一失之後恢復爲難陸軍惟自强軍規倣西法然人數不多奚資禦敝所以二三十年來雖云趨步西法仍不免有名無實利何以得勢何以盛無怪乎屢挫於强隣也方今朝廷見法之不能不變而從前之變法未能盡善銳意整頓迭降諭旨攺科舉設學堂以爲求才之本又以農工商爲重設立總局天下耳目爲之一新而藝　　臣不能體朝廷之意仍蹈從前因循之弊故七月初十日又特降諭旨云近來朝廷整領政治如學堂商務鐵路　務一切新政迭經諭令各將軍督撫切實籌辦並將辦理情形先行具奏該將軍督撫等　應仰體朝廷孜孜求治之意内外一心迅速辦理方爲不負委任乃各省積習相沿因循玩懈雖經嚴旨敦迫猶復意存觀望卽如劉坤一譚鍾麟身任封圻于本年五六月間諭令籌辦之事並無一字覆奏迨至電旨　問劉坤一則藉口部文未到一味塞責譚鍾麟且並電旨未覆置若罔聞該督等皆受恩深重久膺疆寄之人且尙如此朕復何望倘再藉詞虚延定必子以嚴懲直隷距京咫尺榮祿於奉旨交辦各件尤當赶緊辦理陸續奏陳其餘各省督撫亦當振刷精神一體從速籌辦毋得遲玩至干咎戾欽此仰見聖明天亶宵旰之勤超越前古各疆臣經此嚴諭從前苟且因循之弊當可一洗而空所謂法必取乎新而行則貴乎速者惜乎巳遲二十年而猶幸整頓於此日如楚狂之言來者猶可追此我中國轉弱爲强轉貧爲富之一大關　出草莽小臣恭讀之餘不禁盥手薫香而謹注焉 
[本館接奉電音]  
　　昨日午前京師飛電傅來上諭四道敬謹譯譯登○七月十一日奉上諭朝廷振興庶政凡交議交查各件皆係當務之急各督撫等自當仰體朕懷各就地方情形認眞妥辦隨時具奏乃本年六月以前所有明降諭旨寄諭並降旨飭辦各件未經覆奏之件尙多總由疲玩因循不知振作著各該將軍督撫卽將以前飭令議奏之件迅速具奏以後奉諭交辦之事尤當依限舉辦尅日奏聞毋得任意延緩致降旨嚴催嗣後明降諭旨均著由電報傅知各省該督撫卽行遵照辦理無庸專候部文以杜其藉口延悞欽此同日奉上諭徐致祥奏歲科两試請照鄉會試新章分塲去取一摺著禮部議奏另片奏請飭精選歴代及國朝四書五經講義刊刻頒行等語講義各書各省皆有刊行善本著卽由各省學政自行擇尤購選頒發生童俾有遵循而資講習欽此同日奉上諭御史王培佑奏變法自强當除蒙蔽痼習一摺現因時事多艱朝廷振興庶務力圖自强尤賴樞廷及各部院大臣克篤棐忱竭力匡贊以期挽救頺風庶事可漸臻治理乃諸臣中恪共官守者固亦有人而狃於積習不知振作者尤難勝數卽如部院官本應常川進署不得無故請假議奏事件不准延擱逾期皆經再三訓誠而猶陽奉陰違似此蒙蔽因循國事何所倚賴爰特重加申儆所有在廷大小臣工務當洗心革面力任其艱於應辦各事明定限期不准稍涉遲玩倘仍畏難苟且自便身圖經朕查知定必嚴加懲處毋謂可寛典屢邀也欽此○十二日奉上諭劉坤一奏辦理義振出力之紳士請旨嘉奬等語上年徐淮海等屬被水成災經劉坤一會商盛宣懷派候選教職嚴作霖等周歴災區次第振恤地方賴以安帖實屬急公好義有裨大局嚴作霖等均著傅旨嘉奬大理寺少卿盛宣懷籌辦振務委任得人著一併傅旨嘉奬欽此 
[續錄鄧大中丞議奏變通武章程摺]  
　　今緑營弁兵人皆詆爲無用非果無用也糧餉薄不足以餬其口訓練弛不足以作其氣耳若以其不得力而議盡裁則分汛之地面皆空有城而誰司啓閉有警而誰與傅烽解餉而無以護行遇盜而無人緝捕欲責之地方圑練其勢散若搏沙徒託空言事必無濟所有各處汛地不如仍就各營分派每　两月輪流換防回營各兵仍交教習勤加訓練不容一事怠荒現下挑練之兵飭仍各歸原營本來存營之兵亦均照章加餉大加淘汰去弱留强選簡將才嚴明功罪由武備學堂遴派成材學生住營教習按兵數之多寡定教習之員數若能教導盡心著有成效卽將該營員弁之缺爲教習之升階與考取之武舉武進士叅酌並用久之士承將教將識士心 
 
 

Page 2

 
 
有若師之與徒氣誼融洽倘使疆塲有事調遣除另派總統外仍令教習同行未有不如身使臂如臂使指者似此變通措置洋員教習祗須聘往學堂經費省而事易行教就學生由十一而傅千百泰西練兵良法漸徧中華武備之振不難蒸蒸日上矣臣管見所及擬請旨飭交各衙門會同酌議採擇施行至安省應設武備學堂籌欵旣屬艱難定章非可草率臣正在籌畫一俟得有端緒另行奏明辦理所有遵　武科攺章緣由除咨兵部查照外謹繕摺具陳伏乞皇上聖鑒訓示謹奏奉硃批該衙門議奏欽此○謹將變通武科謹就管見酌擬八條恭呈御　計　一試士宜專用火槍也快砲快槍價值旣昂過用則鬆不用則钃且子彈非購自原廠不能合膛若隨時用以演試合省生童數萬餘人必須多爲添置出之官則欵太鉅責之練習之人則寒士向隅且快槍係一人施放優劣顯分易於取中若快砲必須合數人之力始克演放難别等差卽中國擡砲亦非獨力所能勝任似考試宜專以火槍爲衡擬請除鄉試遵用南北洋議定快槍外其學政及府縣試卽用土槍蓋土槍之笨重雖不若快槍之輕靈然能用笨重之槍百發白中改用輕靈快槍自更得心應手愈顯穩準一火器宜加意稽察也例禁綦嚴示便遽弛旣議令歸武職衙門教習卽可就該管營本有之土槍演練儻有欲自置者或一人獨買或數人合買開具姓名三代籍貫住址及族隣保結報縣移營代爲製辦將姓名刻於槍桿之上仍交教習之武職衙門收存以資操練按四季由教習將所存細數造册移縣查騐報府備核如生童私自攜回家中滋生事端惟教習是問其有藉學習爲名自向别處購得槍砲子藥私相演放者責成營縣查禁追繳仍根究買自何處如營汛兵勇有私售情事訊明嚴行治罪一應試不准自攜槍件也從前武試硬弓刀石均由官爲置備當堂演試此後武科鄉試應用快槍子藥等件擬比照此法由軍裝局備辦先期造册移送監試員弁收存考試之日當堂發給演放試畢還局惟子藥需價甚鉅擬令應試諸生酌繳子藥價值歸局查收造報以充製購之費縣試卽用教習衙門該童自購土槍子藥屆期由教槍武營移送學政及府試皆由縣備文移取籖差協同營兵呈解試畢均卽發還如有留難需索者准其禀請究追凡鄉試及學政府縣試武生童不得自攜别處購來新式洋槍應試致有歧異違者不錄仍照私藏火器例究懲一校閱宜分别等第也鄉試擬用馬上六槍分两次跑以全中紅心者爲上等僅能中靶不能皆在紅心者爲二等馬必飛速緩則扣除必須中四槍以上方爲合式准入步槍塲步槍連放三槍小以中紅心爲等第必須中二槍以上爲合式准其入技勇塲至馬步槍靶寛窄尺寸遠近弓數應請飭部酌定示遵其學政府縣試馬步各三槍均以二槍爲合式所有馬步槍中祇准裝用單子如有暗中取巧多裝者卽扣除以不合式論一送考宜責成造册也武童縣試擬由現充教習之武職衙門造册移送學政及府試仍照向章由州縣册送皆須由教習偕同廪保出具並無過犯及身家不清切結方准與考入學後無論願否入營應仍歸教官管束武生監鄉試均照向章申送防營勇丁有願鄉試者查係本省籍貫准由該管官移送地方官造册附入生監之後仍須飭令報捐武監生以符定例一教習宜愼選也查武生童攺試火槍必須預爲演習而教習爲諸生童表率自應愼選技藝傑出之人口授訓練以期人材輩出惟習練必在學堂不准託名習武私置火器隨處滋生事端如違照例治罪一尋常教習可就本汛衙署也查設立學堂費鉅事繁各省惟設立於省會具各府廳州縣未能遍立如有願習火槍者卽可就近在各該地方官衙門報名註册移送武職衙門查騐漢仗膂力卽以汛署爲學堂歸營中教習按期訓練該教習祇准收受束修不准勒索違者叅辦一技勇宜循舊考試以騐膂力也查弓刀石原爲考較膂力起見以運用蹻捷者爲合式分别雙單好選擇取中現旣重於馬步槍則弓刀石原可無須惟外省並無速驥其從容緩走卽六槍亦甚易中擬仍以弓刀石騐其膂力則考生之能否舉重可知再核以考試火槍庶準頭力量相兼不致偏廢或分别等第較易也理合陳明 
[示護水綫]  
　　鎭江訪事友人云本月初六日常鎭通海道常久山觀察出示曰案准督辦電報事宜大理寺少堂盛咨開照得電報之利便在於刻刻靈通稍有損阻全局因之隔閡陸綫查修尙易江海水綫糜費曠時難以預計查武昌漢口江中自安設水綫以來業巳两次被輪船起錨牽斷事　旣未設防事後無從查辦不僅電局隱忍吃虧亦實於電政有碍若不亟籌補救勢必覆轍相尋擬於武昌漢口烏龍江九江胡口安慶鎭江厦門等處水綫房两岸竪立高桿日縣紅旗夜掛紅燈俾往來輸船知所趨避若遇風大水溜抛在水綫近處之錨與水綫纏繞輪船起錨時須先照會水綫房由電局派人前往察勘情形或設法起錨或竟棄錨蓋一錨之值有限水綫購價旣鉅安放亦甚爲難此爲保護水綫起見除札飭各該電局遵照辦理外咨關出示曉諭並由海關河泊司傅諭中外船隻一體遵照等因兹據鎭江電報局委員陸倅長康以卑局水綫房南岸設在日露寺下及北岸在八濠口除遵飭立桿縣旗掛燈外錄札禀請給示懸掛两岸水綫房以便往來船隻見示遵照等情各判道准據此除函致鎭關稅務司轉囑理船廳隨時傅諭中外各船知照趨避並函請駐鎭英美領事一體飭遵曁分行揚州鎭江二府轉飭江都丹徒一縣一體示諭外合亟出示曉諭爲此示仰行駛長江華洋各輪船及往來各項船户人等知悉爾等須知江心水綫價值巨萬安放不易查修尤難鎭江電局現因武昌漢口江中所放水綫屢被輪船起錨牽斷欲爲思患預防之計故於南岸甘露寺下及北岸八濠口两處水綫房前竪立高桿日懸紅旗夜掛紅燈以資辨認自示之後華洋各船經過設電江面務各留心趨避設遇風大水溜急切不能避讓抛錨江中致與水綫纏繞必須先行知會水綫房轉報電局派人前往察勘情形再定棄取不得擅自起錨損壞水線致干著賠不貸此係電政關繫重大愼勿舟涉忽視也其各凛遵毋違特示 
[購米接濟]  
　　蘇垣訪事友人云平糶局之設本爲一時權宜之計一俟新榖登塲卽須停止撫憲奎中丞愛民如子以爲僅恃各倉積榖恐有不及接濟之勢遂於前月札委陳二尹秉中前赴江西採辦米石現巳購就三千石由孟河營孫吉戎沿途護送於本月初八日抵省卽詣撫轅禀請銷差 
[平糶肇禍又聞]  
　　蘇垣訪事友人云自平糶局開設以來貧民爭先恐後以致斃命者時有所聞某日婁門豐備義倉又有倉街某剃頭店老嫗某氏赴局糴米守候巳久忽見開門一擁而進竟因年老血衰遽被擠倒隨卽斃命傏中司事覩此情形惻然動念遂爲備棺收殮招其家屬領回埋葬吁慘矣 
[卾省官塲紀事]  
　　武昌訪事友人云呂聘農大令勳辦理鵝公頸厘局將屆瓜期現奉上憲檄飭調辦漢川厘局所　鵝公頸厘局委劉大令侗壽接辦○麻城縣張雲生大令調補漢陽尙未奉准部覆現由藩憲檄飭仍赴　城本任○武昌府通判恒敷廷别駕引見南旋奉　回任巳於本月朔日履新同寅均往叩賀○本月初六日藩憲牌示竹山縣知縣詳委卽用縣陳閬署理興山縣知縣詳委候補班知縣黄凝迪署　京山縣宋河巡檢詳委試用巡檢沈其鍈署理濳江縣主簿詳委試用縣丞黄應苹署理 
[蘇省官塲紀事]  
　　蘇州訪事友人云宜興厘局周大令恩楙前奉藩憲委署靖江縣篆本月初八日大令卽詣各憲轅禀辭定於十一日往常州謁見郡尊後前赴任所定期十六日接印○本月初七日藩轅牌示丹陽縣寳港司巡檢錢繼光病故遺缺查有鄭工遇缺儘先巡檢管運森堪以頂補同日又牌示云蘇州府知府桐澤欽奉簡命補授蘇松糧儲道所遺蘇州府知府缺查有鎭江府知府彦秀堪以調署遞遺鎭江府知府缺查有候補知府譚泰來堪以署理○前太湖廳同知趙司馬因事撤任經藩憲札委吳司馬其昌　理司馬奉檄後隨於初九日赴轅禀辭 
 
 

Page 3

 
 
不日卽須履任矣 
[九派江聲]  
　　九江訪事人云九江保甲總巡吳儀生明府政修由藩憲檄飭署理德化縣篆務所遺保甲一差經道憲誠觀察札委九江電報局汪芑孫明府承豫兼理○特授德安縣鄭月如明府綬褀政弱不豫請假就醫所遺篆務經上憲委員代理不意明府病入膏育參苓無效巳於初三日在署謝世矣○初七日瑞和輪船下水有蔣松林者由卾赴江寗携有公牘衣服及洋蚨三十翼偶一不愼被妙手空空兒竊去蔣不勝情急一躍入江欲圖自盡經輪船司帳人飭人援起報知查輪委員吳明府立飭巡丁查獲竊賊鮑永生起出公牘等物惟洋蚨則巳化鶴飛去乃將鄭送縣管押想須從嚴懲辦以儆其餘也○調署德化縣楊紹庭明府現奉上憲檄飭回貴谿縣本任紳士黄錫疇等聨名禀請暫留恐難邀允准也 
[北固山冶秋詞]  
　　鎭江訪事友人云五月間金陵米價昂貴激成民變两江總督劉峴帥檄調京江江勝湘軍两營　寗鎭守巳紀前報兹两營管帶於月之初三日委弁來鎭將所需軍裝火藥一一點騐雇志船載往金陵水陸總巡周都戎丹徒縣董大令均派差勇在江干照料○四月間丹徒縣王伯芳大令政體違和乞假調　由上憲檄委董大令觀瀛代理篆務兹者王大令巳勿藥有喜卽於月之初三日躬往文武各衙拜客定於日内赴金　謁見各大憲然後回鎭接任○某甲年少翩翩風流自賞秦樓楚館時往尋芳薛家巷有校書天娥者生本良家誤墮樂籍花前月下輒以送舊迎新爲憾見甲意態温存遂有委身之志两情浹洽誓海盟山惟七十鳥倚天娥爲錢樹子而甲又囊槖不豐不能任其多方勒索天娥以良缘中阻好事多磨遂於日前私取阿芙蓉膏吞服迨傭婢知覺急爲施救而巳玉殞香消返魂無術矣地保以人命關天赴縣禀報董大令親帶刑仵人等臨塲檢騐畢將鴇母及甲一併帶回衙署研訊○交秋以來紅日一輪威揚趙盾迨月之初三日凉飈四起酷吏濳蹤雨師亦命駕而來不啻銀河倒瀉初四五两日清風習習凉透羅襦居民調攝偶疎或患濕温或染時疫以致叅三指襌者無夜無朝飛輿來往不僅其門如市也 
[清釐積案]  
　　近來縣署待質自新两所押犯甚多穢熱薰蒸因此致病黄大令查悉之下謂宜設法理清特于昨日發出硃諭令各房書吏查核案卷開單送候復訊結案釋放不得稍有遲延是亦體念下情之意也 
[頌德歌功]  
　　前法界讞員鄭景溪大令熟悉洋務由浙江撫憲廖中丞上疏保奏奉旨來京陛見大令料理行裝正擬起程北上日前忽接鐵路督辦盛京卿札以盧漢鐵路工程需才孔亟業巳奏請暫緩引見派爲鐵路學堂總教習大令定於本月十六日挈同瀛眷附招商局某輪船赴漢口差次法界商民感懷德政殊切去思爰製匾額一方文曰慈祥愷悌德政牌四扇文曰折鉃公平持躬清正羣黎共戴衆母齊呼昨日上午雇備清音執事舁送至八仙橋有慶里公館大令迎入内廳茗談片刻而别 
[明府回申]  
　　日前滬南馬路工程局委員兼法界讞員朱森庭明府赴茸城謁見府尊張子虞太守禀商教案兹者在松公畢巳於前晚乘原舟回滬矣 
[赳赳觀光]  
　　今秋爲武會試之期本邑武孝廉秦本幹等巳在縣署報明三代履歴取具里鄰保結由縣尊黄大令轉禀府尊申詳江蘇巡撫一面頌給公文整備北上昨日武進士倪殿元投縣署請給咨文以便入都補應殿試黄大令亦巳一體照辦矣 
[詳述惡棍互鬥事]  
　　賭徒横行前巳略誌報端昨日本館以虹口訪事友所報未詳另派妥友暗中緝訪始悉本月十一晚地棍瞿桂寳大踏步至潮州匪棍所設賭檯大言曰此處賭塲係喒老子開剏今後須按日給予規費若敢道半個不字莫怪喒老子無情也潮州人固著名稔惡愍不畏法者立誓决不依允瞿遂恣行　擾潮州人忿甚　集黨類曳之使出揮拳攢擊其額致有損傷瞿乃奔至家中糾同伊子慶仁慶祥龍龍號召同黨周桂生小寳寳小和尙等人聲勢洶洶言須殄滅潮州人然後朝食潮州人羣起拒敵戈刃如林瞿等旋復擁至潮州人田阿三所屬小烟館中連放手槍曳田至門外疉剌七刀復開槍轟傷左股其夥王春林亦受傷六處一息奄奄當危急間潮州人某甲欲從樓窗躍出小寳寳開槍挈之幸未命中有李阿寳者被彈丸轟傷其腹血液淋　旣而將烟館中器物搶刦一空豐興押店主某姓日内將返粤東因將洋銀五百餘圓銀對時表十餘枚綢布皮衣數十件首飾者干寄存烟館致被刼無遣翌日二圖地保徐士義率同圓通寺巡防局差役至頭圖　州人某姓處搜出刀槍等件解至局中蓋以潮州人亦皆忘命之徒與瞿等素結不解之仇以致釀成此事也目下两　自分水廟起至胡家木橋沿路槍刀排列行人皆裏足不前不知地方官能有法焉使之平靖否耶 
[上海縣署瑣案]  
　　楊張氏投爛泥渡巡防局控吳和尙誘匿伊女經局員移解至縣前晚帮審委員李葆初二尹提案訊問楊張氏供女兒阿銀前被吳和尙誘拐蒙恩追還本年三月間又被吳誘出旋在爛泥渡見吳挈之渡浦倐忽不見故將吳扭控巡局解案求追吳和尙供楊張氏蹤女騙錢前經老爺在楊樹浦巡局時斷令將所騙之錢交還小的詎料遲延至今有心圖賴投局揑控又拐其女其實小的前蒙責辦巳經知過斷不敢再犯此不法之事求恩鑒察二尹謂氏日本委前在楊樹浦巡防局時將爾女斷令爾領回卽行婚配免致以後有事爾曾具結何以尙留在家中縰奸騙錢殊爲不合遂　掌頰二十下吳責一百板交保出外帮同找尋阿銀至案核辦○楊樹浦巡防局員函送沈阿根至縣黄大令飭傅原告邱吉生凌紀之至案前晚倩孚二尹提　邱凌同　湖北省某縣人現在楊樹浦紡紗廠做工借居沈阿根之屋尙有三人同居樓上亦在紡紗廠執業上月廿六夜小的等五人因做　工傍晚入廠次晨回來見樓窓洞開檢點衣服失去二餘件皆係小的等两人之物爰卽　　赴局控告蒙局員老爺送案求卽追究沈阿根　無錫人邱等五人同居小的樓上上月廿六夜往廠工作其全去抑不全去並未知悉廿七清晨小的亦往紡紗廠工作及至回家時巳傍晚始悉樓上失竊向妻盤間據云後樓窓洞開似賊從後面扒進求鑒二尹飭將沈暫行交保俟傅是處汛捕到案復訊 
[德洋恩溥]  
　　災歉頻仍水患又至本館恊賑所正在羅雀掘風應接不暇之際乃承玉拙安大善士交來賑銀五十元又隱名氏求保身體平安諸凡順適助江北賑捐票元二十一两六錢八分七釐又勉力子因室人患恙求保速痊交來洋銀三十元又隱名氏求保胎産平安交來洋銀二十元以上两欵均助山東賑捐除擊奉收條外卽當彚解災區妥爲散放行見諸大善士康强協吉百福駢臻食報之隆未可限量惟是災區甚廣待澤彌殷尙冀各解善囊源源樂助以蘇涸鮒而拯哀鴻本館同人不禁爲災黎禱犯求之 
[東災來電]  
　　啓者東处黄水爲患災情甚重業將盛京堂來電抄乞登列報章詳蒙公鑒昨又奉到山東撫憲張來電内開上海賑所諸紳兄台鑒山東黄水爲患隄埝漫溢十餘處被淹廿餘邑災情重大昨懇盛杏翁乞義賑知巳轉致務求轉邀嚴佑之兄來東查放賑欵多多益著至禱至感汝梅頓首懇庚等因除電商嚴佑翁外合再乞登報告募伏乞海内仁人君子慷慨輸將隨願樂助多固益善少亦無妨俾百萬哀鴻不致流離失所實爲陰隲萬分作善降祥可爲諸君子操左劵焉捐欵仍交仁濟堂絲業會館申報館及敝所彚收是爲以禱上海陳家木橋電報總局内籌賑公所謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京師訪事友人云]  
　　輦榖重地良莠不齊屢有匪徒借端索詐掠人勒　最爲閭閻之害雖經地方有可拘獲嚴究而　　仍　　　　宣武門内翠花街宛平人王庚才家道小康其友陳七好與匪類爲伍時回借貸以供嫖賭之資王不與較也上月下澣又向王稱賞　 
因　　所　糾約黨弱將王擒獲勒寫千金借據聲　如不允從當以曰刃從事王見勢不佳勉强應允始得　回事後　不甘服赴本　地面官廳喊控　官派役將陳拘拿訊明確供詳解步軍統領衙門按律懲辦尙有夥犯數名業巳逃逸未知日後能弋獲否也　 
[究庇賭]  
　　廣東訪事友人云粤垣賭館林列其中不少納賄私庇者現經紳士鄧禮賢彭　瑩鄧車　肇元其詞禀明撫憲許大中丞請予澈底根究當經中丞批示云粤省賭風素熾迭經本部院會同督部堂嚴甲禁令飭文武員弁究辦在案乃員劣員弁仍復玩法貪利如故言之深堪痛恨如所禀西關汛李祥輝庇令内司謝應珍謝應森在積金巷照常聚　前月十五日賭徒打架轟　路人何　一名南海縣騐屍之後停棺路旁行人裹足李祥輝善於鑽營有恃不恐現銀牌大館中館小館開至數十間其餘口鴒票廠不知凡幾又南海縣丞向亦有規前月十四日被西　汛石巷賭館因增索不願遵繳竟敢糾黨將縣丞轟逐連傷丁役七名斃命一名縣丞坐轎毁壞光至簑衣街民店樓上躱避通城　笑若不認眞查辦更屬不成事體該舉員等爲地方風俗起見所禀出於至公應准查究俟據禀咨明督部堂核示會辦至所稱有恃不　者何人重欵賄和者何案均應據實指出仰　臬两司會同營務處傅集該舉　等當堂訊辦並將南海縣丞西關汛弁卽行撤　傅質　儆官邪而懲刁風至所稱將賄規追提以作公用未免非所宜定言地方辦理公事豈有以賭欵附人之理特斥此示 
[竊案破獲]  
　　前月某日南市大東門外　基橋利記板木行被賊竊去衣服洋銀爲數甚鉅報經十六鋪巡防中局飭　在案日前局員　　泉二尹帶同捕甲出外巡查拘獲形跡可欵之周获三研訊之下供認此　實與土阿二同竊二尹立飭捕役將王獲案前晚　座研訊王認竊錫　臺一對售與大東門内天泰銅錫店其餘贓物亦巳銷售殆盡二尹飭將天泰學徒拘案訊問徒不認收贓隨飭一併押候查明覆訊核辦 
[馬路工程局紀事]  
　　前日傍晚時南市　鹹瓜街嘉廣生藥材行棧司謝元亨行至外灘新馬路大碼頭左近突遇洋人愛麥乘脚踏東而來不及避讓將車　倒由三十六號巡街捕勇拘解馬路工程局捕頭王榮培詰悉情由令暫押捕房旋經行言　人往保捕頭允之○南市新馬路哨鐵欄杆向不准　人踞坐以防損壞前日有李阿惠者跨坐欄上致損　　一　由八號巡街捕勇拘解馬路工程局捕頭王榮培令暫押捕房旋經年豐米店主前來保釋○前晚蔡金發蔡根生蔡　榮等人至大　碼頭欲趁崇明航船回籍忽與船主問寳　口角互相格鬥致辭身受微傷由某號巡街捕勇一併拘入馬路工程局捕頭王榮培勸令三蔡給薛洋銀一元爲養傷費○前晚九點鍾時二十二號巡街捕勇在鹽馬頭拘獲行竊木柴之賊犯某甲解入馬路工程局捕頭王榮培查得失主未到令營押三點鐘麾之使去柴存捕房候領 
[英界公堂瑣案]  
　　洋人斐砂科補所雇細崽楊長生竊取鐘表八音琴骨董等物失主報捕後捕頭令包探竇如海查至法界鄧瑞芝沈雲廷處原贓具在因卽連楊拘人捕房昨晨捕頭令解案請訊代理讞員鄭瀚生大令商諸梅　譯官然後判令將楊管押捕房三月鄧沈各罰洋銀五十圓○工部局某西人控王賢德傾穢物於馬路上喝阻不聽反唆使陸可内徐二連將桶中穢物潑諸路側大令研訊之下判罰王洋銀十圓徐陸各罰二圓○浦左太古煤棧某西人控傭人史榮根屢次竊煤大令飭提啔究判令笞責二百板枷號一禮拜期滿之後移送　東保甲局再行懲儆○任阿虎訊稱小的之妻榮　逃去巳三年矣昨日在美租界崑山路第十三號洋房洋人來頓反家尋獲向詢來歴竊頓反誣小的無端吵閙叩求核斷大令判令管押捕房一禮拜期滿之後交人保出○七十六號西捕解歹人方阿生至案禀稱匪攫取竺根林家小孩所　銀項圈因之拘入捕房今者捕頭令送請究辦大令判令笞責二百板管押捕房一月包探金阿三解歹人馬仁德徐杏生　案禀稱伊等二人向徐順林勒索洋銀三十圓徐不肯與以致口角休經小的拘入捕房今者捕頭令送請懲儆大令判令各罰洋銀十圆不予深究○包探竇如海解賊犯李阿福朱阿東至案禀稱伊等二人竊取粤婦某氏家洋銀五圓及綢裙等物持赴某押店質得洋銀十六圓失主報捕後捕頭令小的拘獲請卽究懲大令判令各笞責二百板管押捕房一月 
[法界捕房紀事]  
　　邇來馬扁之流花樣百出偶一不愼卽墮其術申數日前有鍾姓昆季二人詐稱美界戴生昌小輪船局欲雇水手一名如能酬洋十五元卽可保薦有名長生者間而信之如數奉贈自喜枝樓巳得　日雇車載運行李至戴生昌船局詢問始知被騙回至法界　遇甲乙於途遂扭送捕房請究捕頭以事無証據未便准理麾之使出○昨日清晨有小船一艘浮入洋涇浜内傅聞被某船撞損並傷斃船夥一名事由巡街捕報知捕房捕頭令包探查明禀覆 
[美界捕紀事]  
　　前日小竊陳萬雲至法界某車寓竊得東洋車一輛拉至虹口　淞路沿途喚賣爲包探沈阿鶴所見拘人捕房押候解送公堂訊辦○昨日賊犯金阿堂手持衣包一個至西華德路某押　典質錢文由　探石金榮拘入捕房押候查明失主然後解送公堂領竊○昨晨偷兒張阿寳在百老匯路某姓家竊取布衣一件由巡街華捕拘八捕房押候解送公堂究辦昨日午前僑居閔行路之　波人蔡林氏不知何故與尹徐氏扭毆不解尹徐氏力不能敵致被擊破頭顱隨卽扭入捕房捕頭令一併暫押候解公堂請訊 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
