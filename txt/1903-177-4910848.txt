# 1903 - 177 - 4910848

 

Page 1

 
 
[推廣新聞] [  申報館主人啓]  
　　邇來聖主當陽中興郅治舉凡朝章國故内政外交日異月新在在胥關緊要本報有紀事記言之責所惜限於篇輻筆山墨海不能珊網宏收因於今日起將附張格外放寛每日添載要聞二葉庶朝廷新政臣下訏謨旦付棗梨夕遍陬　誠足備學士文人之攷索而不徒供茶餘酒後之譚資也特此布陳諸維雅鑒 
[安置遊民說]  
　　王制論治國之要曰無曠土無遊民朱子之註大學曰國無遊民則生之者衆誠以旣爲國之氓庶無論爲農爲工爲商皆當竭其心力終歲所入於以上養父母下赡室家斷無有遊蕩忘返而可自立於天地間者晚近以來政俗窳敗在上者於斯民之勤惰漠不加察民亦習於晏安旣不肯勞心又不能勞力終日酣嬉蕩佚非茶樓烟室卽妓院博塲始則富貴者相習成風繼而貧賤之流亦漸次沾染矣始則城市中互爲風氣繼而鄉村之地亦漸見推行矣合一國之人大都皆不耕而食不織而衣試思天之生物祗有此數何堪令若輩之任情虚耗乎衣食旣無所出於是愚而懦者追於飢　而委性命於溝壑狡且强者流爲竊盜而以劫掠爲生涯良民旣大受其虧國家亦必爲所累嗚呼遊民之害若此有國者安可不設一處置之法哉其法奈何曰惟有以一國之人仍使之治一國之事而已事之有益於國與民者如開礦如墾荒如濬溝渠如平道路如栽樹木凡此皆非一舉手一投足之勞必也集衆人之心思財力窮年累月經營不輟始有成效可觀惟當此財政匱乏之時驟欲舉如許重大事雖有精於計畫者當亦勢所難行若欲援古時豐年三日中年二日無年一日之意徵集羣黎爲之舉辦則良民皆須自謀衣食斷不能再有餘暇効力公家然則欲謀兩全之策宜驅國内之遊民一一咸令工作每日餉以粗糲而不必給以工貲蓋以若輩皆遊手好閒之徒實爲閭閻蟊賊拘而懲之亦固其所今不治其罪祇責令效其手足之微勞於法已甚寛於情尤曲當或曰計誠善矣惟彼遊民皆癖於烟賭習於荒嬉終日自在逍遙幾不知人世有應爲之事卽一旦嚴令旣出亦安肯遽就範圍不知各省州縣皆有保甲門牌牌上皆註明人數若干執何事業倘照此稽查無業者皆書名於册迫令作種種工程其有胠篋探囊之小竊打　訛詐之流氓開塲聚賭之匪人沿門托鉢之乞丐尤須悉數拘繫另記於籍核其犯事之重輕以判作工之久暫倘逾時面或知悔悟則諒給工貲以示鼓勵惟欲釋放必須於三五年後果能勤勉從事始可縱之使歸若再犯而被拘則永不得釋夫世所患莠民之多者以其有害於良民耳若在上者一遇此輩悉令驅之工作則其數愈多愈妙而斷不有　滋　長之虞因憶某小說載一事謂蜀省某縣僻處邊陲向不識蟹爲何物每當稻穗垂熟時八足四跪者輙横行隴畞間萬頃黄雲頃刻而盡鄉人見厥狀狰獰疑係妖孽所憑不敢捕捉以致滋生蕃息禾稼大爲損傷縣主某南人也素喜雙蟹風味下車伊始鄉民環而訴所疾苦異而偵之則充牣於鱗塍雉隴間者皆無腸公子也不禁狂喜立命從人就田間支鍋作　釋取至肥者數十枚蒸而食之玉液金膏芬流物外鄉人一見大驚令徐告以故且敎以煮食之法　者偶一效翬味果美甚於　紛紛傳潘咸取以爲下酒物不數月而滿坑滿谷者漸至寥寥蓋初則避之惟恐不及繼則獲之惟恐不多故不轉瞬而遂絶無僅有也偶引讕言藉明斯理彼有除暴安良之責者其亦於此加之意哉 
[本館接奉電音]  
　　昨日午後京師飛電傳來上諭三道敬謹譯登○閏五月初七日内閣抄奉上諭增祺等奏會勘要工應修情形一摺永陵明堂前草倉河泊岸並予河石坡工程緊要著欽天監於五六月内選擇吉期行知增祺等遵照敬謹核實興修餘著照所議辦理該衙門知道欽此同日奉上諭丁振鐸等電奏克復臨安府城擒獲匪首等語此次匪徒搶佔個舊廠並竄陷城池經臬司劉春霖督率各軍節節掃蕩先後收復石屏州及臨安府城將匪首周逆等擒獲正法辦理尚爲迅速丁振鐸林紹年著加恩開復處分劉春霖著賞給頭品頂戴其餘在事出力員弁俟奏報到日再行降旨著卽將善後事宜妥爲籌辦以靖邊陲欽此○初八日内閣抄奉上諭崑岡奏假期又滿病仍未痊懇請開缺一摺崑岡著再賞假一個月安心調理毋庸開缺欽此 
[宮門抄]  
　　五月二十七日兵部太常寺太僕寺正藍旗值日無引見張百熙等讀卷覆命並呈進前十名試卷順天府奏京師得雨四寸有餘兵部奏派騐放水師砲位派出色楞額全福掌儀司奏初一日祭奉先殿倫貝子行禮召見軍機及張百熙皇上明日卯初二刻升太和殿傳臚受禮畢還宮辦事召見大臣 
[電傳宮門抄]  
　　昨日午後京師友人專電告知本館云閏五月初七日皇上召見軍機大臣及棫興慶桂景玉○初八日皇上召見軍機大臣及金祥多凌富倫 
[各國海陸軍常年經費表]  
　　天津某報云英國上議院刻已議定海陸常備兵每年經費並與各國比較經費之多寡列爲一表照錄左方計英國每年陸軍費三千四百萬司代而蘭海軍同兩共六千八百萬司代而蘭約合法銀一萬萬七千二百五十萬佛郎德國則每年陸軍費二千八百萬司代而蘭海軍費每年四百萬司代而蘭法國則每年陸軍費二千八百萬司代而蘭海軍費每年一千三百萬司代而蘭俄國則每年陸軍費四千八百萬司代而蘭海軍費每年一千六百萬司代而蘭以英較德其費多至六十萬以上較法多至六十萬以上至俄則雖有兵士八十八萬尚不及英兵二十三萬五千之餉數云 
[俄國亞東兵艦表]  
　　日本某日報云俄人於亞東時事頗極鄭重於心所派兵船日增月盛去年有戰船三號巡船六號逐水雷船七號鐵甲巡船一號防海及砲船一號陸續東來合而計之重七萬八千七百六十六墩今又續　各船增入艦隊現已駛到者係戰船二號巡船四號逐水雷船五號共重四萬四千六百零一墩尚有前至中途未抵成 
 
 

Page 2

 
 
地者計戰船一號巡船二號鐵甲巡船一號防海及砲船一號逐水雷船二號共重二萬九千一百六十五墩兩共四十九號重十九萬二千三百九十四墩 
[俄艦聚韓]  
　　高麗釜山來電云西歴六月二十六日高麗馬山浦到有俄國鐵甲巡艦名洛希耶者重一萬二千一百九十五墩又餓洛本薄伊重一萬二千三百九十五墩另有巡艦名薄額氣耶者重六千七百五十墩逐水雷艇名薄賢烏伊者重三百五十墩此外復輔以水雷艇四艘其將示威於高麗耶抑與日人相抗拒耶明眼人自能辨别無俟執筆人贅一詞也 
[俄報之言]  
　　俄國波士加薛報云英國欲設法使日本人與俄開戰因英人貨物之運入長江各埠者其利多爲日人所奪故也或曰俄報之所以播此謠言者意欲離間英日之好使日本不復仇俄然歟否歟 
[美演水軍]  
　　美國亞東艦隊調赴烟臺海面合操前已略登於報兹得烟臺來信云西歴六月十四號共到美艦十有一艘計戰艦二艘一名開痕逹基一名啞立岳痕巡艦六號一名尼烏啞立矮痕司一名矮痕那薄利司一名培列那一名烏伊苦司拔捕一名鐵伊矮其賢捱痕啞司秃利捱一名烏伊路米痕托痕鐵甲砲臺艦一號一名木痕鐵立伊一名木那獨諾之苦水雷艦一號名烏捱痕拔苦閱日續到七八號刻皆下碇海中聞目下對岸旅順口俄船雲集合之水雷艇多至五十七艘其意似欲在渤海灣操演刻已準備一切有將校五六員方在貔子窩勾留大約不日卽可抵埠矣 
[土國地震]  
　　香港循環日報云日前土耳其國美刺檄城忽遭地震之災幾致全城毁壞居民之斃於是役者二千餘人駐防土兵無一存者同時君士但丁地亦大震 
[訂章購地]  
　　徐家匯匯報云法人開築雲南鐵路曾於光緒二十四年與中朝訂立約章今者駐華法使復商之外務部議訂收買鐵路地叚章程大約將次大興畚挶矣 
[癸卯科殿試題名錄]  
　　第一甲王壽彭山東濰縣左霈廣東正黄漢楊兆麟貴州遵義 
第二甲黎湛枝廣東南海朱德垣廣西朱國楨湖北郭則澐福建楊渭山東顧準曾河南郭宗熙李澤蘭江西孫智敏浙江顧承曾河南錢振鍠江蘇王汝榆奉天李維玉貴州陳煜墀廣東龔元凱安徽區大源廣東陳樹勳廣西劉敬浙江李慶萊廣東任祖瀾山東王鴻翔江蘇徐彭齡江蘇楊恩甘肅劉鳳起江西王世澂福建袁冀保四川徐冕四川徐士瀛江西顧視高雲南楊熊祥山東朱篤慶奉天史履中安徽温肅廣東彭光琮湖南吳璆江蘇楊允升江蘇李漢光河南胡藻新福建范之杰山東商衍瀛滿洲區大典廣東張濓直隸程繼元安徽張新增山東田步蟾江蘇任承沆江蘇杜述宗江西徐謙安徽孔昭晉江蘇魏元戴江西徐德星陜西朱楙春廣西甘鵬雲湖北楊廷綸福建華宗智四川楊繩藻江西彭世襄江蘇唐銅貴州王大均浙江章鈺江蘇邵章浙江祝廷華江蘇王紹曾直隸張蔭椿浙江魯藩福建張書雲廣西蕭開瀛貴州關捷三河南石金聲山東俞樹棠浙江曾光祺四川張家駿河南于君彥福建馬君實安徽陳中孚江西郭銘鼎河南荆育瓚山西高毓彤直隸郭家聲直隸聶夢麟直隸劉奚名四川李坤雲南史寳安安徽陳雲誥貴州范振緒甘肅葉景葵浙江楊鴻發江蘇胡嗣瑗貴州徐紹熙安徽吳建三湖南張之熙直隸王震昌安徽胡大華江西陳國祥貴州劉琨安徽李效儒河南陳酓浙江劉思明貴州萬篪江西孟宗輿陜西陳　福建李盛鑾江西胡駿廣西陳黼宸江西李澤宸山東龔慶雲安徽廖振渠廣西馬育麟陜西單鎭江蘇楊肇培直隸景凌霄陜西牛蘭獻縣郝繼貞直隸熊朝賓貴州鄧榮輔廣西水祖培湖北呂彥梅山東張治仁湖北 
殿試題名錄前經京友郵示本館以其鉛字排印羅羅清疎與市中所售泥板者迥乎不同因卽照列報端俾閱者先覩爲快乃昨日校之北洋官報所錄不特名次顚倒錯亂且姓氏籍貫亦大半互歧豈前者竟出自河　贋本耶爰再列入報章以存實事求是之意篇幅有限祗登一二甲都一百一十三名三甲名數較多容俟明日賡續[  本館附志]  
[大帥視師]  
　　香港循環日報云兩廣督憲岑雲帥受篆之後卽親赴西粵視師先期出示曉諭曰本署督部堂准閏五月初一日啓節前往梧州柳州慶遠勘匪勘災并考察地方文武官吏酌帶勇丁幕友隨員需地方官預備供應准作正項開銷本署督部堂斷不爲地方官累地方官亦勿爲百姓累所有供應務須儉薄不得排塲以免將來成爲弊習滿目災黎雖海錯山珍亦食不下咽矣所過地方隨從人等不得向地方官苛索如有此等弊端許地方官拿送行營倘畏怯不爲一經查出予受同科本署部堂斷不爲爾地方官寛恕也聞所需軍餉擬暫在運庫提支并令新任廣西左江鎭總兵鄭惠霖鎭軍督率所部安勇隨節前往 
[遠迎大帥]  
　　聞之東粵官塲云前雲南提督馮萃亭宮保粵之欽州人病免歸田業經數載五月二十五日督憲岑雲帥忽派令陸千戎汝謙挈同戈什哈四名乘伏波輪船往欽迎迓大約因西省餘匪未靖將與共商剿辦機宜也 
[梧州患潦]  
　　聞之桂林友人云五月下旬四潦暴漲二十一二等日梧州府境河水陡添數尺汪洋一片民盡爲魚幸二十五日水勢略平旋卽退去數寸二十六日又退數寸然各鄉基圍已一律坍缷西海各輪渡不能上甘竹灘矣 
[大法小廉]  
　　徐家匯匯報云升任四川總督前熱河都綂錫弼青綂制在熱河任所頗能以實心行實政查得地方官吏弊竇甚多因之分别革除立石永遠遵守其文云光緒二十九年癸卯夏都綂錫奏明籌給各官津貼永裁上司公費攤捐考棚費節壽門包飭送地方官到任規壽禮相騐費下鄉需索佐雜擅受違者以贜私論碑首另鏨四篆曰大法小廉下列條禁十五則奏蒙皇太后大爲激賞於量移赴蜀入都陛見之時諭以岑春煊治川甚好我知汝亦肯辦事到川後好自爲之勿負委任 
[懸賞購官]  
　　廣州訪事人云欽匪猖獗日甚一日某日忽僞頒賞格徧貼通衢謂如有人能將都司楊佐英拿獲者卽賞洋銀三千圓噫懸賞購賊者有之未聞有懸賞購官者是可見若輩之恣不畏法而都戎之爲其畏忌矣 
 
 

Page 3

 
 
[哨弁正法]  
　　廣西訪事人云廣西提督蘇子熙宮保部下哨弁馮克已被人控其臨陣退縮私通遊匪等情前月宮保挈馮至梧州交地方官看管馮遂暫駐舟中至二十二日之晚蒼梧縣某大令接到電諭著卽將馮處决因邀馮至署出電示之馮曰旣如此毋多言卽將身上所帶對時表及玉器擲碎於地語大令云船中有銀五百兩及匯票八百兩祈令君寄往家中其餘胥作棺殮之費九原之下感德弗諼矣迨午刻由縣署坐三人轎往北門法塲如法斬决 
[賽會須知]  
　　金陵訪事友人云近者美國將於散魯義斯開賽博覽會照會中國外務商務兩大臣奏奉上諭通飭各督撫諭勸華商携貨赴賽蘇省大憲節經遵飭各屬照辦在案旣而出使大臣孫星使寳琦又以華商向於各國賽會時但將貨物託官携帶前往不似各國商賈之親赴會塲藉察何物暢銷卽可與彼國商人訂約續運中華貨物本爲歐人所喜當會塲陳列之際購者踵接乃終以貨主不在無從面訂遂致坐失機緣此次美國賽會正宜廣招商富親運貨物而往考察商情奏奉諭旨允准飭由軍機處鈔交外務部並將原奏咨行蘇撫日前撫憲恩藝棠中丞抄黏札到江寗藩司轉咨江南派辦處通飭所屬曉諭各該地方商富一體遵照辦理 
[移軍駐守]  
　　鎭江訪事人云向駐鎭郡之南洋常備右軍五營移赴金陵之後兩江總督魏午莊制軍卽檄飭南洋續備護軍營分綂徐軍門萬福督率副中右兩營於月之初三日由省乘舟抵京口駐紥京峴山門一帶以重防務 
[鵝池墨浪]  
　　紹興訪事友人云郡屬各商因加稅免釐之期將届議訂銷塲稅新章一俟裁去釐金卽行接辦聞有求上憲免派委員卽由各業舉董事經理之說究未知確否也○越郡所出之酒行銷甚廣捐數日增大憲迭派吳大令躍全夏司馬遹恫襄辦捐局公事亦調劑屬僚之一法也○鄉村所育之蠶已於端午節前一律成繭售之均得善價其中嵊縣所産最佳日來各鄉民又育二蠶頗形忙碌○紹　沿江漲灘開墾後鄉民爭相佔奪近由各耆農聯名禀求認賦撫憲翁筱山大中丞諭令農工商務局議定新章不但已熟沙田概須升科卽未熟者亦分别招農承領以清界限而免紛爭 
[大舉剿梟]  
　　浦東下砂鎭梟匪王升奎李秀卿林得勝與龍王廟梟匪鄧海青迭經械鬭擾害地方經蘇松太兵備道袁海觀觀察飛禀撫轅撫憲恩藝棠中丞大爲震怒咨請江南提憲李壽亭軍門撥營會剿並飭狼山福山兩鎭派出勇丁會同撫標續備左右兩營飛划營槍船二十號滬軍營勇若干水陸兼程大舉鵾剿前日飛划營槍船已抵周浦俟大軍到齊即須節節進剿矣 
[浦左辦圑]  
　　蘇松太兵備道袁海觀觀察以浦左上海南匯川沙二縣一廳所轄各鄉鎭時有梟匪嘯聚爲非深恐巡局委員不足以資鎭懾爰擬興辦圑練以衛閭閻特於前日札飭保甲總巡謝岳松明府赶緊招募勇丁籌捐設局明府奉札後卽募就精壯圑勇二十名定於今日點名騐看一俟製就號衣略加訓練卽須察度形勢擇要駐防矣 
[購拿刼匪]  
　　本年四月二十日浙江嘉興府境萬昌木行學徒周起雲因事赴某處行經距城里之長縴塘時已昏暗繫纜水濱迨夜半突一烏山船駛近船旁中有匪徒數人一躍上船肆行搜括隨將周用繩縶縛擲入匪船帆槳齊施飛行來滬停泊距浦江十餘里之某河周見船中有童稚一十二人手足均被綑縶内有周永昌者泣涕漣如情尤可憫遂乘匪黨熟睡時私與商通將繩用力嚙斷鳧水而逃次日覓舟回里據情訴知行主並稱當時上船行劫者計有四匪一操蘇音自言姓沈名福生一操寗波音一操紹興音其一未悉何處人氏其父茂春爰於前日偕徐雲生來滬投訴浦東保甲總巡局稱願備洋銀一千六百元購緝匪徒聽候懲辦總巡謝岳松明府准詞飭捕分投偵緝一面備文移會上海縣及英美法各租界公廨城廂内外保甲總巡局馬路工程局請轉飭差捕包探一體嚴拿 
[大令騐屍]  
　　前晚十二點鐘時某號東洋車夫徐來富糾同某某等姓家所雇車夫王惠恩彭根小李至法界菜市街向同類許承順索取所欠小銀錢七枚不遂所求互相口角有周長明者見而不平略與辯論突被徐等所毆適有巡街捕到來遂將徐許拘入捕房時周已受重傷勉行數武復被王等恣意兇毆以致立時殞命其叔彭年聞信投報捕房捕頭派包探協同四圖地保林少卿投報上海縣署昨日午正十二點鐘時縣主汪瑤庭大令帶同刑仵胥役人等呵殿遙臨升座後林保跪禀前情彭年泣請伸寃大令飭提徐許略訊口供卽交包探帶回諭俟解送公廨訊明然後送縣究辦隨飭將屍身舁出仵作翻騰良久報稱死者實受内傷致命大令離座親視一周飭刑吏塡明屍格諭令彭年自行棺殮具結備查 
[續獲會黨]  
　　陳叔疇卽陳範又卽陳夢坡在英界開設蘇報館日與錢允生卽錢錫舟及章炳麟龍積之陳吉甫周容等人麕聚其中結爲國民會社專以排滿革命諸繆說煽惑各處學生事爲兩江總督魏午帥所聞奏奉諭旨飭拿懲治因札由蘇松太兵備道轉行英美租界公廨前日讞員孫建臣直刺出票飭差禀請租界領袖美總領事古君簽字鈐印會同中西探捕將二陳及錢章龍五人拘獲略加訊究發押老巡捕房尚有周容一名乘間逃逸至昨日續經探捕邏獲一併管押傳聞日内卽須由道憲袁海觀觀察親行推鞫以便申報上游矣 
[美界火警]  
　　昨晚八點鐘二刻時虹口武昌路某姓家不知因何失火救火會西人急驅英美租界皮帶車前往吸取自來水四圍噴射始得火滅烟消 
[上海官塲紀事]  
　　昨日山東候補道吳紹侯觀察因公來滬赴道縣各署投刺拜會○昨日吳湖貨捐局總辦王仲衡明府因公來滬赴淞滬釐捐總局謁見朱詵伯觀察旋復詣上海縣署投刺縣主汪瑤庭大令以禮欵之○浦東三林塘巡防局員孫庚梅二尹於昨日午前乘輿詣縣署謁見縣主汪大令面陳境内梟匪近日尚無動靜 
[五月分缺單]  
　　小京官鑾儀衛經歴危士藩分發京府經歴奉天府伊守枏故知府廣東韶州郅馨送引通判雲南麗江姜在田開缺察看知縣廣西博白阮希元陜西中部李德基四川巫山程遐師俱近浙江雲和孫克勤丁貴州都匀承先捐升州判雲南南安王定清修墓府經歴貴州大定朱運航降吏目直隸開州杜憩棠近浙江海寗汪永揚革典史廣東翁源呂惠曾丁福建屏南方懋德革浙江上虞鮑誠襄貴州清溪許步瀛俱革 
[申報館協賑所經收山東四川合肥廣西賑捐五月二十一日至五月二十九日止第十三次清單]  
　　○五月廿四日海陵張清和堂洋一百元張桐蔭堂洋四十元程章　求小兒　坤病愈速健洋五元○廿五日無名氏求合家平安洋五元寳順來無　丁元記洋念三元○廿六日洋安濟安洋二元○廿七日杭州老協興來兩個無名氏洋七元六角求安氏洋四元○廿八日清寄廬主人洋十元○廿九日吳　堂洋五元欲除害人銅洋十元又銅洋十六元又銅小洋十九角周辛濤銅洋五元嘉興力薄子爲子病愈洋念元以上總收洋二百念一元六角銅洋三十二元九角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[美災兩志]  
　　小呂宋某日報云西歴六月十三號此間得紐約克來電言美之卡剌寛尼省地大震動其勢猛烈爲數十年來所未見損傷人物爲數甚多旣又得紐約電文言美之柯理干省協那城大雨滂沱無異銀河之瀉加以雷鳴電掣　　驚人居民之淹斃水中者多至五百餘名口 
[江西藩司詳報通省各廳州縣裁撤門丁改用委員章程]  
　　一收發委員祗准辦理收發公事凡有詞訟案件應由印官審斷不准該委員參賛一詞書差疲玩誤公准由委員禀知印官酌量責革此外無論何事不得干預亦不准收受詞訟規禮一委員有不安本分於收發公事之外干預公事或交涉劣紳勾串書差需索規禮滋生事端者應由印官查明劣跡據實禀請撤換毋稍姑容倘該委員於禀撤之後具禀飾辯或摭拾印官弊端挾私報復無論虚實概置不問一委員旣被司撤一面由司委員接辦一面查明該員被禀情節輕者停委三年重者立卽叅革以儆官邪一牧令到任無論實授署事不論地方繁簡均由司抽簽派委收發委員一人隨司前往其保甲委員仍照向章大缺三人中缺二人小缺一人一併由司派委毋庸各牧令禀請免致有名無實所有此次定章以前各屬已經禀請派委帮辦保甲之員免其撤換仍由司札查如有不在差次虚支薪水者立卽撤回另行派委一派委收發公文及辦理保甲人員無論正署印官缷事之後均不准禀請留差移交後任該員辦事無悮缷差回省之後不論久暫應給予酌委一次以示鼓勵一地方利弊應興應革印官之責牧令賢否自有上官考察均不准委員禀陳以杜懷私攻訐之端一向來各屬禀請委員帮辦保甲均係本藩司衙門札委今收發保甲兩項均須按課吏館考取名次挨委恐本藩司衙門札委收發本臬司衙門又委保甲必致重複擬請以後保甲收發各委員均由本臬司衙門主稿會同本藩司衙門札委庶名次不致攙越派委不致歧悮一派委收發保甲人員一經札委不准託故繳札倘有派委之後告病請假者應以病痊銷假之日起扣足一年再行挨次派委以杜規避以上各條是否允協除分别移行省外各道府外理合會同詳請憲臺俯賜察核批示祗遵以便通飭各屬遵辦再此案係本藩司衙門主稿合併聲明 
[諭戒流言]  
　　南昌訪事人云省垣自開辦警察以來分别站街梭巡宵小萬難託足居民行旅無不便之惟標弁營兵以及衙役地保均苦無從舞弊而不肖鋪夥亦以嫖賭不便相與播造謠言任意毁謗事爲護撫憲柯遜菴中丞所聞出示曉諭曰江西奉旨辦理警察軍經本護院派委大員設局開辦並籌備鉅欵先開學堂招募各屬良家壯年識字子弟敎以應辦事宜並内外塲操練各規條數月以來頭班學生均能領會先令分布城内外街道逐叚設立分局晝夜巡查日炙雨淋立不易位遇有口角細故委員隨時訊判不費民間一文此皆商民人等所共見查警察之設所以保衛善良驅逐匪類實爲第一善政省城流痞竊賊甚多保甲已成具文各衙門書差丁役及三營弁兵遇事碰詐丐頭强横動輙聚衆訛索地保因緣爲奸無事不有規費近來又時有會匪闌人商民實難安居又街道傾棄垃圾臭氣薰蒸瘟疫繁興每歲傷人數萬通衢排攤直至街心行人尤爲不便警察旣設前弊自可漸除所不便者小人壞種耳其於商民何所不利各家安睡有人看守各街渣滓有人掃除各處吵閙有人解散至剪綹撈模之人亦無所施春技卽商民各自爲計亦無此周密惟自開辦以來謠言蠭起一唱百和肆行阻撓及分叚站街尤復横加毁詆動輙欺陵此等居心殊所不解推原其故始知衙蠹地棍無以爲生造謠煽惑以致於此除訪拿治辦外合行出示曉諭爲此示仰闔省商民諸色人等知悉警察係奉旨開辦即省城一處歲費十餘萬金並未派累民間絲毫自總辦委員文武敎習以至兵丁異常勞苦所敎各條均以除暴安良保衛商民爲宗旨江西風氣未開羣相駭詫本不足怪久之自然明白且有正紳勸諭當不致再有疑慮惟各衙門各營各局所各學堂書差丁役弁勇向來多不安分加以約束不能如前自由揑飾情詞欺朦本官若爲所惑便墮術中雖非有意庇護實未盡顧全大局總之警察兵丁人數衆多本不能保其盡屬良善而稽查嚴密耳目昭彰層層鈐制决不致肆無忌憚如有滋事無論何項人等均准照號衣名次赴局指名禀控審實立卽懲究至其應管之事自應實力辦理以免虚縻如有挾嫌駡詈聚衆毆傷無論何項情節定照罪人拒捕於本罪上加二等律從重懲辦該兵丁所持木棍原不用以毆人然情急藉以自衛亦不能責其無理其各署各色人等如有藉勢横行定當加等治罪本院署内無論何項人等倘有不遵條欵在外生端警察兵丁立卽扭送來轅當視其情節之重輕先行嚴辦以儆效尤並酌量賞給兵丁當堂具領務各共相遵守愼勿有意猜嫌致干未便毋違特示 
[皖北水災]  
　　蕪湖訪事人云本年鳳潁六泗一帶小麥鶯粟可望豐收不意自五月初八日至初十日大雨傾盆長淮水漲一丈三四尺濱淮之田皆成澤國廬墓漂没一望汪洋災黎數十萬人依棲無所是可哀已 
[籌建機橋]  
　　鎭江訪事人云郡城北門外甘露寺之西沿江一帶隙地甚多年來各洋商興築碼頭起造洋房已換一番氣象惟中隔荷花塘行旅殊多不便現由各洋商捐集鉅資擬建一機橋以便隨時啓閉不日當卽興工矣 
[南浦雲飛]  
　　南昌訪事友人云江西省垣自興辦警察以來時有巡勇植立街頭嚴密巡察見有少年乞丐卽帶往工藝局俾習成一藝以博饔飱間有打架滋閙事情卽扭往局中訊明懲治以故閭閻頗覺安謐雞嗚狗盜亦可稍稍潛蹤矣○江西各屬土産向以紙爲大宗如袁州之表芯撫州之斗方建昌之料半皆昭昭在人耳目間向章表芯每百斤抽釐一百五十文本年加抽三十文合共一百八十文而秀江釐卡竟每件抽至一百八十文核之每百斤多至三百六十文撫州斗方亦有此等情弊以致紙商紛紛投撫轅上控不知撫憲將何以劑其平也○署南昌縣何勉亭明府下車以來深惡各家丁藉勢憑權任情作弊特將稿案簽印錢漕值堂等名目一律裁去所有日行案卷飭各房寫手呈送簽押房親加披閱 
[潤州雜誌]  
　　鎭江訪事人云前署鎭江城守營叅將兼新兵前營管帶吳養吾參戎赴金陵謁見上憲事畢於月之初三日乘某輪船遄返麾下勇丁均往江干迎迓○此間係通商口岸城鄉各處多有天主耶穌敎堂新任常鎭通海道郭月樓觀察以時事多艱深恐匪徒滋擾札飭各防營及所屬各州縣一體嚴加保護亦思患預防之意也○私用小錢久干例禁乃鎭江各錢鋪每錢千文必攙和小錢七八十文圜法敗壞貽累小民署丹徒縣洪鷺汀明府查知特出示通衢嚴申禁令 
[嚴查匪類]  
　　上海縣汪瑤庭大令探悉日來蘇州無錫等處裝運蠶繭來滬每有梟匪尾之而至特於昨日嚴飭差捕往各碼頭守候如遇形跡可疑者立卽拘拿解辦 
[未便工作]  
　　本邑南市大馬頭洽記土行主鄭某近將大街口被燬房屋雇工重造所砌階石佔及街道經馬路工程局總辦翁子文太 
 
 

Page 10

 
 
守察知飭地甲傳諭移進數武鄭非但不從復喝令衆夥役將地甲夥嚴蘭生肆意攢毆太守怒甚面禀蘇松太兵備道袁海觀觀察旋於昨日飭地甲傳諭停工如敢抗違立拘工頭重辦 
[上海縣署瑣案]  
　　撫標水師副中營弁勇在松江航船一拿獲行兇訛詐之王得科等四人連被訛之傳國安周阿元送縣前晚縣主汪瑤庭大令升堂研訊航船夥郁記發投案供稱本月初三夜由松來滬王等六人向傳訛詐不遂所欲肆意兇毆幸經某處護卡之不師勇丁拿獲請卽訊懲傳供小的在松江開剪刀店本月初三夜偕夥友周阿元附航來滬携帶盤費洋銀五元王等六人佯與小的殷勤問知名姓行業旋囑鑄造刺刀數柄小的不允遂拔刃恐嚇聲言欲借洋銀十元無則定須置之死地時船抵虹橋小的見有砲船因狂呼救命勇丁聞聲查問倉卒中逃去兩人獲住四人解案請究周阿元供稱王及俞阿四最爲兇惡黄阿福次之陳稚貴則佯爲解勸陳供小的在滬小本營生因往松江探望胞兄附船回滬黄供小的赴松尋叔父未遇遄返滬江王供稱小的往松江找尋表兄俞供小的在法界西新橋左近開小客棧往松訪尋王某索取所欠棧資洋銀一元未及相遇附航回滬船上客人擁擠致與傳周口角並無持刀行兇訛詐洋銀之事大令曰爾等結黨往來明是匪類遂判將王俞黄三人各笞臀二百板掌頰七十下收押所中陳從寛斥釋隨諭令傳周速回松江安業○妓女花文卿投縣籲求超豁大令升堂研訊供小婦人原籍天津九歲時母親病故隨被胞兄賣入妓院後由龜鴇帶來上海賣娼今已一十九年時被惡鴇凌虐叩求作主大令飭發普育堂擇良婚配○前日錢揚炳扭其妻張氏到縣控其違逆邁姑大令訊究之下錢供妻年四十二歲祗生一子雖無不端之事惟專慣違忤母親曾於光緒二十三具呈備案至今仍不改過以故控乞斷離大令曰爾娶婦已四十餘年生有一子一旦異離情何以堪其忤逆邁姑亦爾失於敎導所致可從速挈歸責令向爾母服禮毋得涉訟公庭錢乃叩謝而退 
[馬路工程局瑣案]  
　　昨日黄金發扭控吳介臣誘匿伊妻等情總辦翁子文太守倩襄讞委員黄衡堂二尹研訊黄供小的在法租界菜市街開設肉店娶妻某氏已生二子本年正月十六日小的由外歸見吳在室中與妻絮語然以顏面攸關不與計較不料本月初一日清晨小的臥牀未起妻子忽失所在向吳詰問佯稱願爲尋覓虚言搪塞游約至今是以扭案控求追究吳供小的係海鹽縣人在治下操洋貨業僑居法界東新橋左近萬昇醬園與黄妻雖曾相識並未誘逃二尹謂爾終不能置身事外著交人保出限三日内帮同尋獲違十重懲○朱鴻飛扭控妻子張氏有不端事黄二尹研訊之下朱供小的在浦東張家浜左近開設鐵店娶妻張氏已閱二十年生有四子長子連生前因犯案被押改過局邇來張氏不守婦道時時出外不歸叩求究辦二尹諭令領回管束 
[英美租界公堂瑣案]  
　　包探竇如海解宗紀仁至案禀稱此人係著名流氓昨在馬路中攫取王李氏所持象牙骨摺扇報由小的拘獲送請究懲襄讞委員魏蒓塢大令商之美總領事署繙譯官白君判責三百板枷示兩禮拜○包探陸阿四解偷兒郁桂山至案禀稱此人行竊韓文根等三家銅銚等物報由小的拘獲送請究懲大令判責手心二百下○包探王長桂解陸阿狗楊阿二徐阿二至案禀稱伊等均係天樂窩書館伺候烟客之人某日毆辱烟客傳利生經傳父延醫敷治今雖尚有微疼諒無大碍捕頭因令小的解請訊究大令謂天樂窩執事人唐永卿曰傳旣照顧爾處生涯豈得逞强擊毆獨不慮日後烟客皆裹足不前乎隨判令將陸等各重責一百板諭以下次再犯定必加等重懲諭畢將將傳交其父領回調養○包探徐阿華解龔少江王張氏至案禀稱龔將郁永江之女名順寳者誘出浼王張氏求售前由小的拘獲解送至案大老爺飭補提嘉定縣人周福順兹經小的查得嘉定境内並無此人因復解請訊斷大令判將龔責四百板管押捕房半年王張氏鞭背二百下順寳交郁領去○包探沈阿岳解周桂堂至案禀稱伊掩入王存善家圖竊由小的拘獲送請究懲大令判責二百板○包探李四解周阿梅沈阿松至案禀稱伊等二人行竊瑞鎔紡紗廠中舊鐵故由小的解請究懲大令判各責二百板枷示二禮拜○包探陳金標解王金龍至案禀稱此人行竊朱阿大等三家衣物故由小的送請究懲大令判責二百板○包探倪順泉解施榮郎至案禀稱伊不知在何處竊得白煤數斤故由小的拘案請辦大令判責一百板○包探顧阿六解王台太至案禀稱伊行竊趙和尚家衣服棉被故由小的拘案請懲大令判責二百板○英商洪昌洋行主控粵人貢金漢冐用荷蘭水牌號大令諭令押候訂期會訊 
[法租界捕房瑣案]  
　　吳順發控妻子張氏不守婦道潛行逃逸等情經讞員魏蒓塢大令訊供管押在案昨日將氏提出從重掌頰四百下交吳領回管束○積竊王阿寳葛洪甫均經包探解奉大令訊供著將王枷號一月期滿責釋葛重責五百板免枷○偷兒陳有昌張渭三被包探拘獲解奉大令訊明著各責三百板○偷兒徐阿四林盛生均由包探邏獲解奉大令訊明著各責四百板 
[美租界捕房紀事]  
　　前日傍晚時楊樹浦路梅家行左近倒斃一無名男子某號華捕投報捕房捕頭令二十三保頭圖地保查知滬上並無屍屬因卽備棺殮瘞○前晚跑灘賊某甲潛入外虹口某馬頭上貨棧中行竊舊鐵若干携之而逸適爲某號巡街華捕所見連贜帶入捕房捕頭令押候解送公堂禀請讞員孫建臣直刺訊辦 
[樂善可風]  
　　袁仁山善士前爲令郎子珍世兄完娶承諸親友惠贈隆儀本擬設筵酧謝因念時交炎夏疾病易生特將筵資移助敝堂施藥費藉爲諸君種福計交到洋六十元祗領之餘仰見術妙轉移心存利濟節虚文而崇實惠行善事以迓天庥仁壽同登自可操劵乞附報牘藉呈公鑒[  上海六馬路仁濟善堂董事嚴信厚楊廷杲朱佩珍陳作霖焦發昱施則敬劉芬謹誌]  
[施醫贈藥一文愿册捐清單]  
　　陳節宣善士壽筵資移助洋銀二十元銅洋三元張宏慶壽分洋四元劉貞標劉頤庭各兩元劉貞林孫志瑞各一元陳長興五角沈成　四角方禮堂求眼復明洋二十六元又鄭福蘭堂痧藥三百瓶淞滬釐捐總局紅靈丹痧氣丸等一百七十七瓶通利散白沙散等二十七包午時茶二十塊上海六馬路仁濟善堂董事嚴信厚楊廷杲朱佩珍陳作霖焦發昱施則敬劉芬謹誌 
[上海虹口元濟善堂經收五月分送堂一文愿並施醫藥捐清單]  
　　馮善昌堂念員黄乃浦李細地鄭衡山守樸子藹然氏五户各一元王家套卡許亷記李子記萬樁記袁子記葉德記羅副爺汪慧西八户各一元陳斌權朱光明王姓鮑記四户各一角劉荷生向星記吳姓三户各二角十五户共收龍洋九元延公館三角呂簡泉龍洋二元應永康陳玉生各兩角陳斌生一員陳福生二角五先四户共收　洋一員小洋十二角五先劉士雅四元无名氏六角周久庭康裕昌各五角燕香樓三元揚于氏一元揚江旺揚黄氏揚宗田揚林香揚藴川揚黄氏二户各五角七户共收一員小洋三十角邵蓮清蔡康嘉二户各二角郭謙脩三四五月分洋六元林子穆五元陳幼芝規銀八兩四錢伯名氏銅洋二元燕香樓銅洋九元三建昌號銅洋七元一　祥號銅洋十三元通共收愿洋六十二元五角五先規銀八兩四錢正銅洋三十一員四角　孟亷浦醫藥洋廿元揚寳臣四元毛孝祥鄧履泰各二元共收施醫藥洋廿八員 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
