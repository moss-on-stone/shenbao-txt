# 1920 - 323 - 4917159

 

Page 1

 
 
   
 
 

Page 2

 
 
   
 
 

Page 3

 
 
　時評 
[再說地方自守（冷）]  
　　我前曾言如欲地方自治必先地方自守雖然我今不能不更申一言以明地方自守之義 
　　夫我所謂地方自守者非如湘軍之逐張敬堯而自守湘省粤軍之逐莫榮新而自守粤省之謂也蓋謂地方之人民自守而非地方之軍人自守也何也國家之軍隊所以守國而非所以守地方若以軍人守地方自人民言之仍爲代守而非自守固無分乎他省之軍人與本省之軍人也若因人民以守土之責付諸軍人之故受他省軍人之擾害與受本省軍人之擾害初無二致也何也均之於軍權之下不能實行自治也 
　　然則所謂地方自守之說奈何曰惟人民自守而已夫地方之守無强兵大敵來攻所備者不過盜賊而已備盜賊之法其一爲整頓警察其二爲實行團練二者苟有實力則自守之道盡矣抑我更有言者中國之所以擾亂而不安者有一最大之原因即無知識無職業之人多有軍械而有知識有職業之人反一無之也苟能反其道而與有知識有職業之人以軍械則亂自少矣故余謂各種職業之團練實於今日尤爲急要也 
[國外專電]  
　　日内瓦電顧維鈞昨代貝爾福開第一股委員會會議法代表維維愛尼請指派分股委員草擬規則顧指維維愛尼（法）林土尼（意）石井（日本）等爲委員（二十二日） 
　　日内瓦電今日午後裁减軍備委員會舉行重要公開會議白蘭汀主席稱此會公開以示不採用秘密外交之方法瑙威代表藍志表示中立國之意見指斥聯盟行政會於限制軍備事進步遲緩主張創立特别團體襄助行政會籌議辦法顧維鈞發表法國與大半協約國所抱之意見謂聯盟機關開始辦事尙無多時已有實在進步若創立特别團體以牽掣聯盟機關則尙無其時白蘭汀後向顧道謝（二十二日） 
[國内專電]  
　　北京電財周約銀團代表至部爲第一次正式談判謂中國統一後着手裁兵振興敎育實業無一不需欵項國外投資固極歡迎但條件過酷如指地丁擔保牽涉政治是違反國民心理卽無由進行故箇人意見希望銀團讓步俾有磋商餘地代表等表示可以容納允將此意轉逹本國請示再復（二十四日下午三鐘） 
　　北京電衆議員選舉日期由敎令公布初選三月朔覆選四月朔蒙藏靑海四月十日遇必要時得延期十日（二十三日下午十鐘） 
　　北京電日使對我引渡罪魁仍援國際慣例駁復（二十四日下午七鐘） 
　　北京電派張景惠爲援庫總司令鄒芬爲副褚其祥爲守庫總司令高在田爲副所有庫倫攻守事責成該四員商同陳使負責餉械由中央接濟（二十三日下午十鐘） 
　　北京電參陸處令援庫各軍悉歸張景惠節制其關征防守調遣由張高會陳辦理（二十三日下午十鐘） 
　　北京電援庫王其佑一師報稱馬各隊現向叨林進發工輜機槍隊個（二十一）日開拔（二十三日下午十鐘） 
　　北京電陳毅電號（二十）起庫叨電線不通已派騎隊百餘赴叨援應（二十四日下午五鐘） 
　　北京電馮玉祥旅部駐廣水者移確山餘分駐信陽駐馬店（二十三日下午十鐘） 
　　北京電靳復王儒堂馮旅已飭整備候令開庫（二十四日下午四鐘） 
　　北京電滿站電謝部卡别力軍一千餘人退入我境巳完全解除武裝計裝甲車兩輛機關槍十餘架大砲三門馬步槍千餘枝（二十四日下午五鐘） 
　　北京電吉鮑箇（二十一）電謝軍退至我境勒令解裝日井村大佐聲明决不相助（二十四日下午三鐘） 
　　北京電黑孫哿（二十）電巧（十八）晨激黨佔大烏里謝軍不戰自潰　　　　北京電使團照會要求保護在庫僑商（二十四日下午三鐘） 
　　北京電魯省會推正副議長來京謁財部瀝陳東省財政危狀請扣留增收八十餘萬救濟 
　　北京電湘來哿（二十）電今日下午李烈鈞部下三千人至晃州假道湘軍不許遂致開戰（二十四日下午三鐘） 
　　北京電湘路局禡（二十二）電譚督辭職未成（二十四日下午三鐘） 
　　北京電院復林葆懌仍望以大局爲重於海軍進行計畫賡續進行勿灰初志（二十四日下午四鐘） 
　　北京電高師學生堅留陳校長請敎部收回成命（二十四日下午三鐘） 
　　北京電交部派中陳路會辦以王景春充任（二十三日下午十鐘） 
　　北京電鄂王電請假一月回籍養疴（二十四日下午七鐘） 
　　漢口電省會商會以王電請給假赴津養疴漾（二十三）推代表赴署挽留（二十四日下午三鐘） 
　　漢口電孫振家以交代未辦就請夏壽康緩接篆現有感（二十七）日交替說（二十四日下午三鐘） 
　　漢口電王撥督署衛隊二排赴夏宅守衛省署亦臨時戒嚴（二十四日下午三鐘） 
　　福州電夏述唐梗（二十三）日由廈進省謁李厚基當晚五時被槍决（二十四日下午五鐘） 
　　天津電總商會逈（二十四）函催各團體舉兩代表有續開籌備國民大會討論會說（二十四日下午十鐘） 
　　天津電倪嗣冲助賑五千元 
　　天津電惲寳惠等在京所組之賑災機關實係預爲政治上活動辦事内幕另有特别記號（二十四日下午十一鐘） 
　　香港電陸蘭淸被黃志桓黃明堂敗後由欽逃至南寗（二十四日下午九鐘） 
　　香港電海軍要求五月恩餉林永謨籌付三月欠二月各艦水兵監視林移駐白鵝潭永豐艦（二十四日下午九鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[國内專電二]  
　　香港電聞政廳長古應芬因某事萌退志陳慰留未批准辭（二十四日下午九鐘） 
　　香港電台灣銀行向財廳催還本年三月用實業銀行名義借日金十萬元港幣八萬元第二期應還本息（二十四日下午九鐘） 
　　香港電李烈鈞專員韋玻到粤昨赴各機關接洽（二十四日下午九鐘） 
　　香港電洪兆麟魏邦平李福林鄧鏗林永謨發起再組粤海陸軍警同袍社（二十四日下午九鐘） 
[公電]  
　　長沙譚延闓辭職通電各報館鑒湖南倡義護法於今四載犧牲至巨創痛至深近者湘軍驅張原欲本自决之精神圖眞正之民治冀得休養生息共啓新機延闓以庸下兼綜軍民兩政不敢自懈一面改編軍隊求軍費之減縮一面促進自治徵集人民同意組織憲法會議以樹聯省自治之基事在進行粗有頭緖竊惟邇年時局之壞政變之殷大都由於督軍擁兵武人干政致民治無由發展庶政日以糾紛湘省當大亂之餘自不能不一矯前非力圖振拔以祛軍民兩政混淆之弊以開各省自治實現之先加以延闓一人綜任兩署廢弛旣所在堪慮精力實有所不逮用集全省軍民官佐决議自本日起將湖南督軍一職永遠廢除公推趙總指揮恒惕繼任湖南總司令延闓即於是日解除湖南總司令職務至省長一職籌備自治促成制憲關係至重亦非輇材所敢久竊並咨省議會聲明辭職希望選舉臨時省長以開民選之先聲俟省憲法制定再行改選俾延闓稍得休息以讓賢能趙總指揮軍界先進治戎有年用綜戎機必能與新省長共進康莊同謀福利延闓爲湘爲國一秉至誠旣無擁兵自固之心謹附舉賢自代之誼丹忱可誓天日爲昭敢布腹心諸惟荃察譚延闓漾印 
世界路透電 
[國際聯盟會紀事]  
　　二十三日日内瓦電（由波爾多轉）第八日聯盟議會公報如下依南斐薛西爾氏比國拉方丹氏之提議阿米尼亞問題交委員會審查以薛西爾拉方丹南森（瑙威）浦萊登（阿眞廷）尙齊爾（意國）維維亞尼（法國）六人爲委員澳洲代表米倫氏提出德國抗議其前殖民地委託管理權之問題衆决定俟下次集會再議薛西爾氏提議各種公文凡與波蘭立陶宛爭端有關者應公布會長希門斯氏代表行政會贊成之衆無異詞此議遂成立薛又提議地政會之討論與决議應格外詳細公布此議亦成立荷蘭代表康比克氏動議請行政會託特别委員會解釋聯盟約章第十八條之文義俾可一致遵行此案亦成立查第十八條文曰「嗣後任何聯盟會會員締結各項條約或國際契約應向秘書處備案並儘速由秘書處發表此項條約或國際契約未經備案以前應不發生效力」會衆决定俟議會羲幕後再召集特别委員會其報告先交行政會然後轉交下届議會英代表彭斯氏動議上春俄波爭端行政會寂無舉動甚故何在應請行政會解釋再俄波爭端明年恐將復作亦應請行政會注意會衆决定俟行政會考察此事後再行討論議會又通過致謝紅十字會與瑞士瑙威諸人辦理遣回戰俘事者之議案明日即星期三日議會無公開會議俾各委員會得專辦其職務 
　　二十一日内瓦電聯盟議會第六股委員會（即裁减軍備委員會）開會時中國代表顧維鈞演說以雄辯之才論應行之計畫謂委員會應擬定爲有關係各政府所可接受之切實辦法並謂宜利用現有之機關不必另立爐灶 
　　二十二日日内瓦電新會員入會問題巳由委員會討論澳洲與印度代表皆謂委員會應以情意公道與請求入會國之利益爲重委員會分組三股就請求國政府是否穩固之觀察點研究其請願其中之最重要一股將由薛西爾（南斐）主席白蘭汀（瑞士）維維亞尼（法國）亦與其列共同辦理奥布請願事 
[希王繼位問題]  
　　二十三日巴黎電法總理與外交總長將於二十五日同赴倫敦聞此行目的乃在討論希臘之時局法英政府顯願反對康斯丹丁之復位但不欲以武力阻止康之回國惟將警告希臘人民以復辟後政治經濟財政所將受之影響希政府則不爲法英所取之强硬態度是懼原定十一月二十八日召集國會解决開公民大會表决復辟事問題今巳展期至十二月五日 
　　二十日倫敦電據雅典消息希政府與人民均不注意外國與論今正從事準備歡迎前王回國意政府已告明英法政府不欲會同反對希臘之復辟 
　　二十二日紐約電共同通訊社倫敦訪員電稱各報載雅典電謂希臘新政府巳命攻擊土耳其國民軍 
[俄國内戰近狀]  
　　二十一日倫敦電勞農軍旣殲藍格爾之軍乃注意攻擊貝特魯拉將軍與巴拉化維志將軍所統之反過激軍據莫斯科無線電報稱貝特魯拉將軍大遭挫衂紅軍已佔據加里西亞舊界東面泊羅斯庫羅夫要鎭又稱基夫西北境巴拉化維志之軍被迫向泊里貝特河退走就擒者一千四百四十名 
[英意與俄通商]  
　　二十一日倫敦電首相喬治氏以英俄通商草約致勞農代表克拉新氏星期時報得悉克拉新氏將於數日内簽定該約約中增一新條欵爲七月中草約所未有者爲規定許俄金之輸入與輸出聞約中之條欵爲克拉新氏所不同意者僅償還俄債一條克氏謂此爲關係各國之事務須由和約考慮之 
　　二十一日君士坦丁電勞農政府許意國商船一艘赴諾伏羅西斯克貿易此可見意俄業已通商 
[土阿戰事紀]  
　　二十一日倫敦電阿米尼亞京城陷落消息雖尙未徵實但阿米尼亞人皆異常恐慌土耳其國民黨復提出哀的美敦書中載不能依從之條件 
　　二十一日君士坦丁電阿米尼亞報載稱阿米尼亞軍巳克復亞力山特羅波爾鎭基瑪爾之軍現向加爾斯退走 
[愛爾蘭問題與英議員]  
　　二十二日倫敦電今日午後下院忽發生議員二人揮拳之劇議員格林胡氏宣布愛爾蘭暗殺詳情後議院空氣大爲緊張愛爾蘭議員台夫林氏起而辯護謂兵士向球場中衆人開槍亂擊衆呵止之時統一黨議員摩爾森坐於台氏之旁擬捺台氏就座台拒之乃互相毆擊他議員擬從而解勸全院大譁後經台氏友人將台勸散議長乃宣告休會迨十五分鐘後議會復開摩爾森與台夫林彼此道歉此事始了 
　　二十一日倫敦電據官場報告星期日杜白林之暗殺共死十四人傷六人兇手被逮者三人兵士搜查克羅克公園時其死十人傷六十五人内有十一人傷勢甚重 
[各國近事紀]  
　　二十一日倫敦電觀察報維也納訪員電稱英法政府巳允輔助奥國之重立 
　　二十一日喀爾特電印度麻廠已决定因缺煤之故自明年一月起麻廠每星期工作五日以六個月爲限 
[新銀團之對華說]  
　　二十二日華盛頓電國務院發表文告謂對華銀行團業巳成立英美法日四國政府皆予以完全之同意確信中國人民因此可獲得資本以改良其交通並希望中國人民因此可得更大之統一與更廣之經濟發展而有關係之各國亦可因此獲有關於遠東事件之更大諒解 
[留英華僑近事]  
　　二十一日倫敦電英國華僑以銀牌一面贈與中國公使施肇基夫婦以留感愛之紀念並以滙票一紙交與施公使請其寄往北京以助華北賑欵 
太平洋路透電 
[在華各國之郵局問題]  
　　二十三日北京電某國代表竭力反對中政府在瑪德里萬國郵務大會提出撤除外國在華所設郵局之權其所持理由爲此項郵局乃軍事上所必要曾經一九○○年和約規定另有某國代表竭力贊助此議惟多數與會代表之意此乃外交上之事務非瑪德里大會所能解决 
[琿春之華軍布置]  
　　二十三日北京電鮑貴卿抵奉天後致電政府建議間島與琿春境應駐充分之軍隊北蔡口與淸遠（均譯音）應駐支隊此外尙應遣派曾受訓練武裝精備諳日韓語言之警隊且當有檢查函電之權 
[取銷軍事協約之期已近]  
　　二十四日北京電中政府於十一月十九日致牒日使署請撤退中東鐡路一帶之日兵謂其他協約國軍隊均退離西比利亞並聲明中政府現復準備擔負保衛鐡路與邊界之責任鐡路事務現正在整頓中日本已不再有駐紥衛兵於該路之必要外交部與日使署近今討論取銷軍事協約辦法其大體彼此已得同意惟尙有數細點須待協商豫料協商妥洽後即將正式取銷該約 
[北方賑災之急迫]  
　　二十四日北京電華洋義賑協會委員會現以賑濟物品運往受災最烈之區據陜西消息該省有二百七十五萬人行將將餓斃義賑會現促請政府辦理急賑義賑會曾發急電至歐美澳日等處請協助賑欵基督敎賑務會亦應華洋義賑會委員會之請以勸捐文寄至中國各處敎堂敎會 
[北方近事記]  
　　二十三日北京電據今日所接華人方面消息敵軍現厚集庫倫之北 
　　二十三日北京電據報載哈爾濱電稱謝軍軍官多員逃入蒙境外貝加爾第三軍已降過激軍 
　　二十四日北京電日内將有命令任王景春爲中東鐡路會辦徐總統决議贈匾與王嘉獎其辦理中東鐡路事務之功績 
　　二十四日北京電政府將在京設一統一部辦理内國議和各問題和局漸有進步今唯廣東表示無服從北京之意 
　　二十三日北京電莫斯科外交次長加拉漢氏游歷遠東巳抵赤塔衆甚注意之此間日使署關於加氏擬赴東京一節毫無所知 
[日本新謀暗殺案]  
　　二十三日東京電伊藤氏於五月八日之夜以酒瓶四装炸彈紙牌匣三盛炸藥謀暗殺首相原敬氏爲摩托車撞倒致被發覺今預審巳畢伊藤氏前隷某砲隊據供某謀暗殺因不滿意於政府行政之故今定本月二十七日公開審訊 
國内要聞 
[北京通信（靜觀）]  
　　紀在京舊國會議員之會議 
　　自政府恢復舊選舉法重新召集國會之令頒布後在法律上遂不免發生種種問題今日（二十日）在京舊國會議員特以第一屆國會議員懇親會名義假虎坊橋湖廣會館開會討論一切其公啓有刻值政府頒布統一承認舊法之語下午二時開會到者約一百五十餘人公推侯汝信（豫人）爲臨時主席首由鄭江灝（鄂人）發言稱政府頒布統一命令完全承認舊法則我們第一屆國會尙有第三期常會未開應自行召集在政府方面儘可籌辦選舉我們開會與彼並不衝突報載閣議决定衆院明年四月一日複選我們可以在本年十二月一日開會計算至明年三月底則常會期可了而且我們可以在此期内將前兩期常會未議完之各種法案一律議完即有未議完者亦可正式移交下届國會如不然試問政府召集起新國會來所有第一届未完之議案是否能繼續開議豈非是一種問題還有一層參議院照舊法應每二年攺選三分之一試問政府政府此次召集新參院是否可以再由各省省議會各舉出十人須知舉定十人是只限於第一届的在政府旣經承認舊法斷不能在同一法律内指出某條爲有效某條爲無效云云繼由陳善（滇人）起言主張各省速行推舉代表一人或二人一面向政府交涉一面要求舊參院議長王家襄出而主持（王今日未出席）一面自行籌備再次李振鈞（皖人）起言舊國會同人自行召集並非反對政府乃係尊重政府主張迅定第二次開會日期以便繼續討論王源瀚復就鄭李陳三人之言加以發揮略稱我們宜要求王家襄並宜要求于寳軒公同出來向政府聲明我們主旨係尊重法律輔助統一以免誤會並述參議院重行召集之各種難點此時復有彭某（粤人）起言主張通告吳景濂謂廣東現正召集國會對於議員許各給以每月四百元之歲費並有選舉總統之預定條件如此則大局愈形糾紛如能請吳北上以政府承認舊法爲號召則不惟尊重法律並且可以解除糾葛吳意對於是否民國六年之舊分子槪無成見並主張卽由同人寫信兩份用今日簽到全名一致王家襄一致吳景濂惟致吳函宜俟下次開會後再發云云此種言論大衆多以爲然斯時又有人提議舊會議員之在新會者雖屬安福分子亦應一例通知阮毓崧（鄂人）反對之力主審查資格之說而王源瀚則調和其間謂同人以召集舊國會爲主旨如能開會成功則對於曾隷安部之議員即加以審查亦未嘗不可此際忽有人高呼我輩下次開談話會宜在參衆兩院無庸另假他處者一時羣情激動鼓掌之聲如雷大有十字軍望見耶路撒冷時歡呼之狀况鄭江灝並自認可向兩院秘書廳交涉復有富源劉光旭謝翊元易宗夔等相繼發言富則主張不受政府覊麽劉則主張速舉代表籌備一切謝則主張舉定代表應加限制（一）不得與政府交涉免示人以弱點（二）代表職務只限於籌備續開談話會及與王于交涉時巳屆五時室内漸暗主張速舉代表之人相繼而起易宗夔謂今日在場各省人數不全按省舉恐不便可先舉臨時十人或二十人暫任籌備陳明鑑卽請主席按照簽名册先行指定十人彭某復請主席以兩點付表决（一）第一届議員懇親會即日變爲談話會（二）指定十人爲代表主席以彭說詢衆無異議乃將表决手續省略宣告一致通過於是遂指定易宗夔史澤咸陳明鑑羅綸陳士髦鄭江灝王源瀚陳善劉緯蔣羲明等十人爲代表嗣又加入富源一人遂散會時巳六鐘矣（十一月二十日晚） 
[大陸報之雜電]  
　　大陸報二十三日北京電云據長沙外人消息譚延闓爲趙恒惕所逐趙巳就督軍任平江第三混成旅殺其司令叛變謝米諾夫之第三師被殲軍官多降過激軍其未降者皆避入蒙境華軍屯集邊界阻謝軍插入過激軍巳由華兵許可佔據滿洲里美救援隊昨夜由庫倫抵京同行者有日僑通信官某員據稱庫倫大局頗危日使署現正設法使庫倫日本離境中國外交部雖正式允以汽車供給外人但庫倫華員並未照行日使今日詢問外交部能否使庫倫華員尊重其命令送日僑出境 
[紛紛告急之庫倫]  
　　庫鳥科唐鎭撫使陳毅日來迭因庫防危險急電請援並有援軍欵項不濟惟有請准辭職等語以故政府對於援庫之事趕即决定辦法迄於昨日（二十二）巳由國務院參陸處會同電令察庫兩處内容係派出張景惠爲援庫軍總司令代理陸軍第十六師師長鄒芬爲援庫軍副司令並派旅長褚其祥爲庫房總司令團長高在田爲庫防副司令以便早日援庫用固邊陲此項電令雖巳拍出但據報告稱京庫間電報自前日（二十一）晩間忽又不通昨日（二十二）竟仍未恢復故目下此項電令是否逹到庫倫殊未可知又聞軍政當局恐誤事機巳由駐北苑之陸軍第十三師内抽調機關槍隊一連往援該連兵士於二十一日對乘京綏路車開拔赴庫矣俄黨後援及各項軍械刻巳陸續齊集故該黨之作戰計劃除由恰克圖襲擊買賣城外南路俄黨集合蒙匪將威井庫碩圖佔據冀堵截援軍糧道及援軍後路之交通故烏得叨林莫林均發現俄黨之踪跡並聞俄黨二次返攻惟因探悉援軍薄弱餉彈缺乏不能支持故再行圖庫也 
　　政府昨（二十二）接陳毅褚其祥電告庫亂蔓延我軍現因餉彈缺乏難於作戰故取守勢刻已分防各要隘庫倫内部由褚旅防範袁旅及高團分明叨林等處以保察庫大道察軍防範庫倫西北駐紥把彦果勒綏軍防守烏得各處並設有各種防禦工程 
　　政府於二十二日接庫倫商會來電略謂褚旅高團所部兵士缺衣乏食異常艱苦日來在我戰線冰雪中間有凍斃者務懇設法籌餉滙寄以固兵心 
[琿春交涉之近訊]  
　　琿春日兵之數目言人人殊茲探得延吉道陶彬彙齊延吉琿春和龍汪淸東寗之日兵數目如下該電首述日本安部少佐所率之大隊於十七日開始撤退琿春計撤去步兵一百七十二名係赴朝鮮慶源者此外尙未撤退者（一）琿春東關商埠城内共計日軍三百八十名（二）東溝日軍係分十處駐紥共計六百名（二）密江東溝兩處共百二十餘名（四）延吉局子街商埠龍井村（即六道溝）商埠及帽兒山計日兵四百名（五）和龍縣大狐狸溝稽查處有日兵二百餘名（六）榛柴溝依蘭溝三道溝銅佛寺天寳山共計日兵三百餘名（七）汪淸縣百草溝商埠綏芬甸子牲丹蛤蟆塘老松嶺計日兵三百餘名（八）東溝三岔口六站七站沿中東路一帶計日軍五百餘名其沿圖們江一帶之日兵因接濟不便已紛紛撤回朝鮮羅南在近日之調查日兵比以上之數陸續減少 
　　院部昨（二十二）接吉督鮑貴卿號日來電則謂日軍撤退者只有一部分其殘留之兵爲數尙多原文略云據琿春縣知事電報日皲安部大隊長於昨日帶隊一百七十餘名撤回鮮境慶源原防惟現時城内仍駐日兵三百八十名又據派赴東溝警員查報東溝日兵共六百名分駐十處此外密江荒溝等處亦尙駐百餘名均無撤退確訊除再向日領交涉外應請由部一致主持關於琿春交涉經我政府往覆駁請日公使已允撤兵但實際上並未履行近且復向該處續派軍隊以韓人勾串土匪爲藉口昨據外交界消息政府確巳决定日内仍諸日本速將該處日軍收東一面停止續派一面要求定出撤兵准期 
　　鮑吉督日來因受中央之指令積極與日軍磋商撤兵之辦法鮑督疊與日軍總司令交涉其要點列下（一）爲琿春之各項軍事設備當速撤消（一）爲琿春之四道溝汪淸之百草溝延吉之銅佛寺及綏芬河各處之日軍須分别撤退（一）爲關於剿匪驅逐韓黨之各項由吉督擔負全責調兵辦理並聞以上各項尙未得日軍之承認云 
[徐樹錚脫逃後之交涉]  
　　中國政府關於徐樹錚脫逃之答文於星期六下午送至日使署聞此文巳於星期三起草因復修改延至星期六始行送出聞此次均由顔氏作主該文對於向日使提出四項要求（一）日本因此次徐樹錚之脫逃須向中政府道歉（二）中國政府要求將日使館武官衛兵懲辦（三）日本對於徐樹錚以後如有損害中國之舉動應負完全責任（四）要求日公使將其餘之八禍首速行交出該答文先述及徐之脫逃與日使之通告其間歷時甚久後言日使遂次宣言謂擔保該九人不與外間交接今徐之脫逃非與外間相通决不能成功足證日使不能履行其宣言再中政府曾於覆日公使八月九號文上要求引渡此九人故日使館於未引渡前應負擔保其不逃之責聞日使對於中國之要求引渡將完全拒絶聲稱日使署不負看管安福禍首之責任彼等旣能自由而來即能自由而去且中國軍警在中國土地之内中國主權管轄之下偵緝日本官民旣無從帮助亦不能阻撓云云 
[蘇皖贛巡閱使之結束談]  
　　關於蘇皖贛巡閱使問題自李純死後迄今尙無解决之法齊燮元聞王士珍抵京乃於昨日（二十二）有一單簡之中密電拍致府院大要係表示歡迎王士珍爲蘇皖贛巡閱使並希望從速發表但王士珍入京曾有條件無論何項位置不願擔任且得政府之允許故此時徐靳亦未便以此缺相强據王士珍之意以爲齊燮元旣有維持長江之能力不妨以督軍資格署理蘇皖贛巡閱使如慮陳光遠發生異議可將副使讓與光遠至張文生以剿匪督辦得任督軍正在心滿意足之時恐尙不暇爭此曾將此意托劉某轉述之於靳總理靳以爲然擬於日内電詢有關係之各軍閥如能得同意即可照此解决據探悉陳光遠内情者言陳光遠對於巡閱使缺本抱有多少之希望然不必定要正使卽副使可將就惟若兩者俱不能得則將設法破壞（即裁巡閱使缺）齊燮元以陳光遠比其資格較深不敢輕視曾請其派一專員到寗接洽此事陳即派軍事諮議齊爲充作代表急赴南京與齊代督商議總期利益均沾今旣有畀以副使之議或者此問題竟借此暫告一段落亦未可知 
[湘局變化之原因] 衡郴兩系之激　 
　　當湘軍僻處郴永之際軍政界要人卽分衡郴兩系衡系以蕭某爲首郴系以林某爲首衡系因時在衡陽之馬嘶巷集合故又呼爲馬嘶團自入省以來馬嘶團各要人均分據財政界壟斷財權前此兩系本已水火近郴系遂藉破壞財政之名向馬嘶團攻擊馬嘶團亦不退讓欲與郴系交鋒郴系中人聞而大怒經一度商榷後卽向該團提出哀的美敦書限七日内退出財政界駐醴陵之某司令亦以掃除君側爲言勢將率隊來城以武力對待此事雖經警務處長林支宇親至醴陵極力阻止恐難收效該團見此情勢險惡始大恐懼不得不出於一走於是榷運局長唐支厦礦務局長蕭仲祁交涉員粟威總部秘書長呂苾籌副官長岳森均紛紛辭職並巳將輜重眷屬移往他地此外如財政廳長陳 
 
 

Page 7

 
 
炳煥政務廳長曾繼梧雖非馬嘶團分子然以譚氏萬難立足亦連帶提出辭呈現在惟曾繼梧經譚氏挽留餘均一一批准大約一二日内卽將相率離湘矣至譚氏自身前經在省各軍官一致慰留遂聲言俟召集全省各軍官會議後再定行止然就現勢觀察恐並此亦難做到將來總司令一職必屬之趙恒惕省長一職必屬之林支宇此稍明湘中情形者均能知之若省城現狀人心仍頗恐慌戒備亦極周密殺蕭昌熾之于應祥且有卽日來省之說又近日外間傳聞謂總部連日在客徵收機關提出現欵不少除已運至上海外又借得外債四十萬元並籌得銅元若干萬串爲朋分携逃之計此種傳說是否確實殊不敢斷惟省議會得此消息以事體重大不應置之不問經彭熙治在大會報告後即决定公推議長彭兆璜分途接洽俟查得實據再定辦法 
[夏壽康到鄂情形]  
　　赴站歡迎者五六千人王督軍似尙負氣 
　　久滯都門之鄂省長夏壽康乃突於二十晚車南下今午（二十二）抵鄂自夏决定來鄂後先期由旅京同鄉會電知鄂團體夏亦以個人名義電鄂省議會報告行期鄂省方面昨晩接到此項消息除軍省兩署抱冷淡態度外其他如省會商會各團各界兩聯合會等籌備歡迎甚爲忙碌今晨七時各團代表皆齊集於大智門車站胸懸徽章精神焕發各界聯合會代表尙各手白旗數面上書（我們的决心如省民自治廢除督軍限制兵額制省憲法）等語又以白布橫書請夏省長特别注意者十六條其意思均與白旗所書相似八時許漢口杜鎭使代表周警廳長侯知事亦先後至站武昌軍政界則以王占元之故多不敢出面歡迎故到者寥寥然各會團之參與歡迎者巳逹五六千人其簽名於簿上者猶不止此數南下車原定八時半抵漢今因在廣水讓車致躭誤兩小時未幾車抵站軍樂齊奏白旗飄揚脫帽歡呼聲徹四野夏立於頭等車内亦脫帽答禮因歡迎人衆不便酬應比由隨來兩軍官（一名陳干城一名柳周祥據聞係蕭耀南部下營長不知確否）扶持下車入待車室稍憇由某君代表夏氏向衆道謝歡迎盛意夏亦親向衆鞠躬出乘汽車渡江抵省由警務處長崔振魁迎迓登岸先至督署拜會王督王辭以有事擋駕不見隨至省署拜會孫振家孫是否出見此時尙未得確報夏貌極淸癯其隨從除上述兩軍官外僅其外甥萬某與饒鳳璜等數人現寓省城都府堤七十五號（乃柯逢時舊宅夏前已租就）能否卽時接篆尙須視王督之態度如何而定惟以勢測之恐仍不免有幾許之波折也（十一月二十二日） 
[廣州通信（平）] 欽廉問題與西征論 
　　自粤軍克復廣州繼之而韶州肇慶亦次第克復桂系在粤之勢力已相繼廓淸矣現時粤地尙爲桂軍盤據者惟欽廉而已陸榮廷經營兩廣之策畫對於粤境東則肇慶西則欽廉原視爲重要區域而二者之中欽廉尤要當莫榮新據粤時巳有割取欽廉兩屬改隷桂省之謀畫因輿論一致反對議遂中止然桂人攫取欽廉之心猶未息也蓋廣西山岩交錯向無出海之地若據有欽廉則海道可以運輸今岑陸等正與北方直系聯絡而林葆懌之海軍有助桂態度故桂系急急襲取欽廉其一方面則欲自固吾圉一方面則欲由海運以通於北望北方接濟軍實也故日來肇慶桂軍巳實行撤退而欽防則非常吃重黃志桓與陸蘭淸交戰陸蘭淸之僞獨立確爲受桂人指使而黃志桓之實力尙未能收拾欽廉不日省中尙須添派生力軍前往逆料欽廉間必有一番劇戰也至肇慶克復後征西之說忽然騰湧在民黨之機關報極力鼓吹此說以爲粤省討桂之目的在剷除桂省勢力桂省勢力不除粤省終不能長治久安今旣軍事得手正宜東西並舉一軍入梧州一軍搗欽廉方爲根本解决惟穩健之報則主張暫不征西之說以爲兩廣惡感不宜太深粤人治粤能逹目的但宜適可而止故從中諸報主持此論者尤多而探之總司令部則云當局要人向無黷武之心目前但求肅淸桂孽收回廣東境域爲止至征西與否須視大局之能否解决現時尙難預言也至於大局之如何解决須視上海和會之能否恢復若國會軍府之返粤與否此間輿論殊不一致某某報則云孫伍二總裁將於十日内回粤重開軍府又民黨某云某某二者對於護法軍政府將有贊同表示大約贊同之省份多則軍府必開省份少則不開至於社團中則殊不願軍府國會之復活日前有用省中七十二行商名義電阻者近又有港商通電反對蓋粤省厭亂已極人人皆不願有政治之爭也 
[南昌通信（嚴）]  
　　江西省長問題之近訊 
　　戚揚對於陳贛督事奉惟謹財政廳方面用人行政完全由陳作主戚從不敢違拗而遇有省議會關於財政之質問案戚則照例答辯蓋表面上猶爲一省之行政長官也其實戚之權限僅及於少數知事（陳督所令委之知事悉聽陳督號令戚不敢有所黜陟）即警務處之用人亦不敢問以處長閻恩榮向接近陳督故也江西各縣警佐包庇煙賭控案獨多於他省從未聞省長發一禁賭禁烟整飭警務之文告且省城大士院某大賭窟知事稅員皆往與賭招搖已極省會如此外縣可知就今日江西吏治言之可謂腐敗已極故省議會屢請開臨時會卽欲有所提議戚不得已允於十二月一日召集開會日來讜言合羣兩社議員復在議員公寓秘密討論聞對省長又將提彈劾案但在贛人觀之以爲前者議會之彈劾省長不過一種作用故不旋踵即將三大彈案無形打消今茲之舉用意何在非吾人所敢知也去年省議會彈劾省長時陳督與戚感情尙好曾電中央保留今年忽與戚意見不合又向中央示意請予撤換陳意在爲己系之財政廳長楊慶鋆組織省長俾貫澈其總攬民政之主張不料楊以加稅借債爲贛人所痛惡一時無從說起而旅京贛人則視爲更動省長之好機會要求贛人治贛聞日前旅京同鄉歡迎江某開會江僅就現時自治運動潮流大發議論對於江西省長繼任問題再三致意因聞政府又有重提丁乃揚長贛之說當推魏斯炅兆芝徐寳璜葛莊李安陸曾震等八人晋謁政府否認丁氏聞丁爲前江西民政長汪瑞闓之親家潯陽道尹傅春宫西岸榷運局長沈翊淸亦爲丁出力運動但贛人以丁前在廣東運使任内手筆甚大窮極奢侈江西近數年來苦兵苦水設丁長贛放手用錢民力實有未逮故贛人亦反對之 
[蘇議會紀事（十四）]  
　　嚴家熾報告財政議决省長民選 
　　省議會今日（二十三）大會議員到一百零四人（續到三人）旁聽席男女賓到五六百人下午三時開會鮑副議長主席即請財政廳長嚴家熾出席報告本省財政狀况及今後整理方針嚴出席首述在外爲官於本省各界情形諸多隔閡今承鄉梓父老委托接長本省財政自維才力薄弱恐難勝任尙望諸同仁羣策羣力共謀整理繼述蘇省歷年積虧已逹三百萬左右九年度預算省地方歲入歲出數適相抵國家歲入原編追加及專欵共一千六百零三萬餘元歲出政費原編及追加共七百四十四萬餘元軍費原編及追加共九百四十六萬餘元兩共一千六百九十萬餘元以入抵出不敷八十七萬餘元當編制預算時軍費一項由軍署另編送部是以收支未能適合嗣因軍事發生復於預算額外添支鉅欵計自七月起至十一月上旬止奉撥軍署臨時各項特别用費七十四萬餘元撥還第二三旅舊欠餉項七十一萬餘元代部撥還中英公司息欵五萬四千餘元因欵無所出仍由各銀行籌借以各縣冬漕各稅所收欵抵押月息皆一分數釐卽使時局平靜風流恬息而歲出息金新舊合計約在六十餘萬元已爲預算外鉅大之漏巵如猝然有意外之變市面金融發生危險各銀行周轉不靈必向官廳取索官廳無法償還則銀行官廳將同歸於盡其危險實不堪言然此猶就巳往之事言之也以目前情形而論九年十一月至十年一月止在隂曆年關以内軍費項下應解欠解各數共二百九十萬一千六百餘元又應發各項政費共一百五十四萬餘元而國家歲入項下預計此三月内各處解庫有着之欵約在二百餘萬元尙少二百四十餘萬元年内爲日無多而需要如此之鉅欲再向各銀行通融而從前貸欵已多且各縣冬漕各所稅收之押出者至明年夏秋間始得淸償業已借無可借抵無可抵此現在財政狀况也至於整理方針不外乎開源節流言開源則蘇人擔負已重驟無可開之源言節流則恃軍民兩長統籌全局令出維行非財政廳長一人所能主持而論整理之要歸總須全年預算收支適合非賴羣策羣力共籌救濟未易逹此目的現時治標之法似宜統覈年内要需併計新舊倆額另籌一欵以爲抵補稅欵贖回則可以裨益庫儲息率較低則可以減輕負擔而年内必需之支出不至坐困於追呼蹔紓目前之喘息乃得徐圖其後鄙人在上海聞說各縣交代短解二三百萬以爲此宗巨欵可以淸理誰知接事後始恍然大悟此種欠欵乃五六年前積欠官欠民欠尙不明晰現在各縣交代均限二月算淸征存各欵均有旬報千數之欵均隨時派員守提云云黃炎培謂本省歲入有一千六百餘萬元之巨而財政竟困難至於此極所用於地方者祗有二百餘萬軍費竟有一千一百餘萬元佔歲入三分之二然徐淮海匪勢猖獗兵與匪通人民出如許之保險費而生命財産仍不能保養兵有何用處議員爲人民代表亟應想一方法補救請財政廳長共同研究陶鍾箎謂淮揚鎭守使馬玉仁海州鎭守使白寳山均係一旅補充爲一師因之本省軍費加重應請財政廳長向督軍商量將馬白新擴充之兩師裁减仍編爲旅蔡鈞樞謂我蘇財政竟要破産查蘇省軍費民國五年爲四百八十萬今增加至一千一百萬省長爲行政長官直接負責請議長用電話請省長出席說明朱積祺謂新廳長到任未久應請毅然决然竭力整頓（一）希望徵收機關任用蘇人（二）希望除去各稅所中飽（三）希望減輕人民擔負劉文輅謂嚴廳長所說如何整理頗不明瞭要知不能認爲做官須認爲替本省做事裁兵減餉必須向督軍商榷進行空言與事無濟盧瀚蔭龐振乾鄭立三相繼發言爭論頗烈嚴財廳長復出席聲明謂鄙人到任僅七天事事尙待整理比如一台戲尙未唱不能指摘俟開幕後再論是非整理方針鄙人已約略言之開源乃職分應盡之事節流非財廳長所能做到比如裁兵減餉一層廳長不能迫令督軍裁兵卽中央日日言裁兵何曾做到鄙人日前謁見齊督曾言欲救濟本省財政非從裁兵着手不可齊督頗表同意惟尙在代理時間將來局定必盡力進行繼龐振乾又起質問困難情形嚴謂不要又說我是官僚說話要有頭緖我前在廣東財政任内常在銀行息借七八百萬因息輕期限甚遠今本省所借者息重而期短云云遂退　徐堃　王詠　張援均謂須想法救濟合力去做陳大猷謂民國二年北京開財政會議江蘇代督認蘇省軍費年三百二十萬袁項城加至四百八十萬巳以爲多今歷年加至一千一百萬齊耀琳前云决不挪移省欵接濟中央今教育實業各項經費積欠數月未發果何心肝齊實無以對江蘇應請齊省長來會說明張福增謂倘渠不來如何僉云如不來大家同去省署質問議長遂呼人打電話請省長出席黃炎培謂國家地方都有預算收支相合今財政紊亂至於此極齊實應負責盧瀚蔭鄭立三均謂齊有意紊亂江蘇財政存心太壞朱翼雲屠宜厚主開談話會從長研究救濟方法張宏業王鴻藻黃次山請一而開議候省長出席主席乃宣告開議張福增動議請變更議事日程主席付表决多數贊成遂宣告張議員福增等提議擬電中央定期選舉省長實行自治緊急動議案張起言民國九載變亂頻仍吾蘇以政事之不修使財政瀕於破産是固執政者之罪惡要亦人民自棄其主權有以致之也現在免職之省長未去新簡之省長不來省政紊亂伊於胡底夫約法之統治權本人民授之政府今政府自隳威信號令不行當此民族自决時代民治思潮洋溢中國吾蘇丁此時艱若不急起直追後患何堪設想中央簡定行政長官旣以受制武人種種牽掣不敢飭令到任長此遷延是已喪失統攝地方能力本席爲救濟省政起見惟有根據約法主權在民之規定定期選舉省長實行自治直接維持地方間接保衛國家擬先電陳中央聲明主張一面定期籌議實行蔡鈞樞謂根據美國制度民選省長本席極端贊成張援謂本席主張眞正民選省長若爲借此題目嚇王一瑚速來則本席不贊成馮士奇徐瀛不主張電中央擬即組織特别審查會起草大綱黃次山謂蘇非獨立省分問題重要須詳細討論蔡鈞樞主電中央馮士奇謂要做就做倘電中央不理如何王瑚若來又如何徐堃錫問民選省長要國會通過否朱翼雲主先議有辦法後電中央陳大猷謂此問題爲吾蘇議會破天荒之主張民國元二年即發生民選省長問題吾蘇議會認爲不合潮流極力反對今歷數年之經過始有今日之覺悟現在中央没有任用官吏之能力我們要打破此迷信中國原無法律祗有一個約法然亦有時有效有時無效我們亦不能承認約法但約法無地方制度並不限制不可民民選省長故本席認爲法律事實均可行張援謂不可發一電即算了事盧瀚蔭戴思恭請付表决張鍾祁謂齊早去一日即江蘇人多一日幸福黃守孚請主席付審查朱翼雲謂王瑚來實與蘇人治蘇主張衝突應拒絶其來討論終結主席以贊成民選省長者起立付表决多數起立通過盧瀚蔭問請省長出席已有回電否主席謂齊復允明日派人出席黃炎培對於民選省長問題主張一面交付審查一面將今日大會情形通告六十縣各公團馮士奇主組織委員會屠宜厚主通告各省黃守孚主俟有辦法再通告中央各省各縣公團陳大猷附議龔廷鶚主電阻王瑚不要來王守孚謂然則因此問題將留齊不走乎總之王來與不來與民選省長問題無關但又不能不令齊早日離蘇黃炎培又言通電各省共商進行辦法盧瀚蔭王起草委員會商訂民選辦法結果大多數不贊成通電中央各省各縣决組織特别審查會議員中由議長每縣派一人共六十人組織之多數贊成時巳五點四十分遂散會 
[杭州快信]  
　　中等學校校長加俸案省議會昨開議贊成者僅五人議員任鳳岡且當場出以詼諧謂是案本席極願成立上届省議員加薪須每月增一倍計八十元中校長現俸七十元請加不過四十元議會加薪被學生摀毁校長加薪且看學生手段合座啞然案遂打銷 
　　省議會建議審查股昨第一次報告應付大會會議者浙江省敎育會陳請補助臨時經費等案十七起應併案付議者徐賢焯等陳請補助赴法勤工儉學學旅費案三起無須付議者詹渭等陳請查辦松陽知事查錦樅違法案三起 
　　有人條陳整頓絲綢捐辦法捐票分黃白二色别爲九種湖屬縐疋亦權衡絲質重量繳騐捐票於浙省財政大有裨益惟手續繁重財廳已令行吳興統捐局逐欵妥議具覆核辦 
　　江浙敎育會協進會蘇代表黃任之等准二十七日來杭二十八日在浙省敎育會舉行常會此間已預備一切湖北省立第二師校學生參觀團昨晩車由校監劉宗釗督率到杭寓淸泰一館 
地方通信 
[蘇州]  
　　黃埭鄉董思患預防黃埭鎭鄉董楊則庭等因東橋鄉民閙荒暴動風潮擴大恐再蔓延他處特與本鎭督所葉視辰分所長及水警巡官等於十二日開會議定由水陸警察及商團日夜出隊巡防以保治安 
　　市民公社聯合會開會紀蘇城各市民公社於二十二號下午一時假祥符寺苍護北公社開聯合會籌辦會是日各公社社長除觀前及郡珠申二處外均親自出席當經公推臨南社長沈挹芝爲臨時主席議决各事（一）暫假雲錦公所爲臨時會所（二）呈請官廳立案並起草擬章（三）不設會長各公社社長均爲理事（四）請市公所停付路燈費自辦油燈以濟目前路燈黑暗之急 
　　緝獲鬧荒案犯蘇鄉農民鬧荒風潮己迭紀前報茲悉吳縣温知事仍駐滸關辦公連日飭派署警同偵緝隊士等赴鄉緝拿己將爲首之小陸蘭生及楊增壽華雲祥馬才金束發林曹方泉劉桂泉陳水金共八名拿獲解送來蘇立即釘鐐收禁聽候訊辦 
[揚州]  
　　委查盜犯行爲江都佟知事以東關外漣家窪盜案内之要犯迭經承審員鞫訊堅不供認恐有寃屈情事特委調查委員黄龍臣至該處調查盜犯平素之行爲再行核辦 
　　函告轉運銅元江儀高寳寗浦興句各食岸售鹽之銅元運來揚地向由前塲運局給照經過關卡照騐放行自該局改組場運食商事務所以來即經事務所辦理現届冬令鹽銷發逹遲轉銅元較多誠恐關卡阻滯特先期函告揚由關監督公署飭屬知照循例照騐放行 
[吳興]  
　　發起演劇籌賑西鄉農業領袖丁杏乾鄒浤等因鑒北方各省旱災甚烈哀鴻徧野待賑孔殷現特發起新劇團售資助振擬隂曆本月二十一日起除演新劇外尙須繼以江湖頭等京班兩項共計開演一星期所得售資除開支篷廠戯檯板外其餘悉充賑欵按巳將收入數目揭示以昭核實 
　　女師籌解賑欵縣立女師各學生昨（隂曆十二日）在海島單獨舉行游藝會籌欵助賑聞共售去特劵三十六張每張一元又五角劵七十二張三角劵九十二張半兩角劵八十五張又吳知事助特捐洋十元販賣部計收得盈餘洋四元以上收入除開支外現將凈二百十三元小洋九角一併送交賑務機關轉放矣 
　　爭加酒資衝突城内各綢廠對於織工工價向來爲鼓勵工人勤奮起見特規定每天除正工外並給予酒資以示優待茲聞忽有悅來廠工人以索加酒資與該廠賬房爲難始而口角繼而羣起罷工辱詈賬夥形勢非常兇惡該廠主當時無法鎭靜遂急報警所將爲首工人傳案開導一面並將酒資酌加令每天每人規定銅板六枚其事始獲解决 
　　鎭使蒞湖履新新任嘉湖鎭守使王賓業於本日（二十二）下午兩點十五分率同隨員乘翊麾艦到湖履新此間浙軍官長曁縣知呈均先在南門鹽公堂前迎接王使乘綠呢四人輿進轅左右各有衛兵護側其時街衢間軍警崗位密布槍械如林聲威頗壯其餘商會自治以及各學務機關一例揚旗半日以表歡迎 
雜評一 
[江蘇財政與省長（默）]  
　　江蘇財政之成此破産景象官廳謂本係支絀人民謂由於侵蝕濫用欲明實在不能不以眞相示蘇人江蘇財政而欲切實整頓何者應開源何者應節流正本淸源不能不以眞相示蘇人 
　　江蘇財政而欲查究着落則何人爲侵蝕何人爲瀘用責任所在更不能不以眞相示蘇人 
　　故今日而言江蘇財政第一須先宣布財政之眞相第二須課責於財政上負責之人而勿稍含糊新財長以調查所得而宣布於議會新財長之責也議會有所懷疑而出席解釋又前省長之責也爲前省長者當此離蘇之際蘇人方以財政紊亂爲疑果其淸白無他應自請說明之不暇何以至議會邀請出席而尙規避之耶况乎此爲省長無可規避之責任蘇人爲淸理江蘇財政計亦决不容此一篇糊塗賬含混過去然則省長之不出席實令人百思而莫解也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[太平洋航業競爭之現狀] 美國商輪將漸見減少 
　　行駛太平洋商輪自福來公司經理美國輪船公司及靑星輪船公司後往來中美兩國之商輪美國公司預備七千噸以上一萬噸以下之貨輪一百艘福來公司亦增加二十三艘同時提督輪船公司亦增加巴勃公司之商輪數十艘由是太平洋航路之輸運貨物某國輪船公司大受打擊故現在某國公司之商輪對於運裝太平洋貨件極力減短水脚以爲抵制蓋其航行開支較美輪節省一經減費尙不致於虧損也太平洋輪船公會近因某國減短運貨水脚問題各公司頗受影響爰特開會討論數次决議運費水脚各美輪公司照舊徵收並不隨之减短一面决定減少船隻以免虧損此後行駛太平洋之美輪行將逐見減少矣 
[美商輪增駛大連灣]  
　　福來公司之行駛新金山中國之貨船向例由新金山直駛橫濱經神戶而至上海然後往小呂宋香港以星加坡爲終點再由滬取道日本還國近來因大連灣轉運赴美之貨甚多尤以雜糧小麥爲主故該公司現定自新金山來滬之船在回國時須先至大連裝貨次往日本神戶然後再回金山云 
[昨日法郵船放洋之乘客] 法國公使北大校長赴法學生 
　　法國郵船公司之高爾地埃號ＣＯＲＤＩＬＬＥＲＥ於昨日十二時離開上海放洋赴法搭乘旅客共有二百零七人其中除北京大學校長蔡元培等十餘人外又有劉淸揚等女學生十四名男學生四名均往法國留學西人中有法國駐京公使博柏君ＢＯＰＰＥ因公赴星加坡故亦附搭該輪而往各旅客均於昨日上午十時至外灘碼頭同乘黃浦號渡輪轉駛至楊樹浦南滿洲碼頭登乘郵船至十二時開放至於勤工儉學之男生因無四等艙位並未前往昨報所紀有各省勤工儉學生數十人一語係傳聞之誤昨晚華法敎育會出一佈告云本届高爾地埃船四等艙位無有赴法諸君須俟智利號船出發云 
[陳籙赴法之行期]  
　　法國郵船公司之智利號ＣＨＩＬＩ自前日來滬後刻巳開往東洋大約出月十五號還滬赴法吾國新任駐法公使陳籙氏將於出月十五號搭附該輪赴法國蒞新 
[葡公使今日返京]  
　　駐京葡萄牙公使符雷台及其夫人將於今日（二十五日）乘滬寗路由滬七點五十五分鐘開行之特别快車赴甯轉車返京 
[孫寳琦屈映光北]  
　　北京稅務督辦孫寳琦及眷屬四人於昨日（二十四日） 
乘滬寗路快車赴寗勾留一日轉乘津浦車返京又前山東省長屈映光於昨日乘滬甯路車赴寗北上 
[工部局補選議董預誌]  
　　工部局現任議董九人業巳有數人因事辭職領事團依照地産章程第二十條之規定現發出佈告定於十二月九十兩日由納捐外人選舉議董五人 
[工部局補請華人敎育股董事]  
　　公共租界華人敎育股董事沈敦和逝世後由工部局函請唐露園擔任現唐已覆函承認 
[西南重組軍府之滬訊]  
　　聯合通信社云此次在滬各總裁聯袂返粤重組軍府其内部組織除岑陸所部悉數退出外大都仍舊貫惟農林試騐場之軍府舊址曾經兵燹毁壞且交通不便各總裁未啓行之先巳與粤省長官商定將觀音山督軍署改充軍府之用該地曾經開放作爲公園今後軍府設置該地當仍採放任主養任人游觀以示與民更始之意云 
[粤商歡迎孫伍唐許紀事]  
　　昨日粤僑商業聯合會在靶子路該會所開會歡迎孫文伍廷芳唐紹儀許崇智四君到會者汪精衛胡漢民陳紹白盧信公梁綸卿楊虎臣楊仲羲黄式如周淸泉歐彬等三百餘人六時開會先由會長陳炳謙起立致歡迎詞次由副會長葉苾荃讀頌詞略稱比年粤局不安幸我孫伍唐諸公厪念梓桑策畫主持曁我許公與陳總司令義師援粤旌旗所指隂霾潛消又得我胡汪陳盧諸公决策運籌戎機互贊用能拯鄉人於水火百粤士庶感頌同深粤人治粤巳成公論惟是我粤元氣久傷善後事宜如籌自治辦鄉團興敎育維實業整路政禁賭博諸大端尤望諸公不辭勞瘁刷新民治云云繼孫文演說略稱廣西游勇入粤較龍禍尤烈全粤損失有形無形歲逾萬萬計吾粤旅外華僑及各省僑商每年營業之資運回粤者約四千萬以吾同胞千辛萬苦血汗所積之資不及廣西游勇半年之剝削言之痛心政治爲商業根本無政治即無商業試觀商界操行政之工部局董事皆外商而非外官可見商人與政治有密切關係現粤局巳破壞而進建設時期所望商界諸公同心協力襄助發展工商農礦各種事業則數年損失或可得回今粤東雖藉許軍長與陳總司令之力肅淸然廣西遊勇野心未除仍難安枕粤局不安則全國不安尙宜思患預防云云次由伍廷芳演說歷言在粤三年所受之種種痛苦並言此次回粤當注重於行仁政禁賭博云云次許崇智演說由閩率師拯粤一切經過情形及粤局現在狀况並言此行因陳省長及同人囑來滬邀請孫伍唐各總裁回粤維持大局此次師行不及三月幸平粤難皆民意所致何敢貪天之功今承同鄉歡迎實不敢當諸父老所勉勵籌自治辦鄉團興敎育維實業整路政禁賭博各條粤中當局巳本此進行人民有監視行政之責所望同鄉父老隨時指敎云云茶話至八時散會 
[國務院復張季直等電]  
　　張季直先生并轉諸公同鑒號電（紀二十二日本報）悉王省長閎才淸望此次擢長蘇省主座倚畀甚殷一俟京尹交替即尅日赴任來電所述殊非事實特復查照院漾印 
[振華油漆廠新屋落成參觀紀]  
　　上海振華油漆有限公司前由華商樂振葆謝復初李劍雄張蘭坪等發起集資五萬金於民國七年在滬西新閘北譚子灣地方購地建築廠屋組織一切其機器悉由邵晉卿親自發行參考德國機器在中國自製以便製造完全國貨油漆曾誌前報嗣該廠復於上年大加擴充雖在試驗期内而出品成績頗佳至本年又增資本五萬金共計十萬全廠始告完備昨日因全廠落成由該廠經理邵君邀往小沙渡製造廠參觀廠中有試驗室鉛粉製造部油漆製造部原料監定部化煉部飛磨石粉部水磨石粉部烘漆部炒煉石膏部油漆調合部種種佈置頗極完備規模宏大可謂中華唯一之油漆製造廠矣其油漆之原料係用河南水口山鉛礦所出之靑鉛用化學煉　各色之漆並加以胡蔴油調合始成其附近另行設廠爲顔色製造部專造顔色之所該廠除油漆出品外又有滑石粉及光粉兩種合於香粉舖化裝品及米廠之用現本埠總發行所設於虹口天潼路外埠已在靑島蘇州天津漢口南京蕪湖寗波鎭江福州等各大埠設分銷處南洋羣島華僑聞悉國貨出品異常歡迎纷向購定大石供不應求之勢緣舶來品計重量二十八磅需銀十九兩國貨僅售洋十八元也前日滬上美商如愼昌茂生等各洋行大班均往參觀莫不讚美我國實業之進步云午後該廠在四馬路三興園設宴請各紳商中西人士到者甚多一時車水馬龍頗極熱鬧 
[斛司要求加力問題之昨訊]  
　　南市停斛北市遲三小時開斛 
　　南北市米業各斛司因增加斛力事未决於前晚在閘北萬商樓南市新民樓兩茶肆議决罷工故昨日上午南市斛司即實行停止不斛旋聞閘北仍開斛各斛司乃至北市探聽如有違背公議擬卽阻止經閘北錢董貴三向高永泉于伯生等勸導謂爾斛司皆係行家僱夥不能因加力而廢棄職務妨礙行家營業至於加力一事現已由縣公署傳諭總可辦到切勿堅執於是閘北方面遲三小時仍舊開斛南市各斛司前往阻止由閘北淞滬警察第四區區長顔璧城飭派警察四名至新閘橋堍西米船停泊之處彈壓以致無敢阻擾南市方面各斛司則仍均罷工淞滬警察廳徐廳長恐斛司罷工滋事當派偵探至荳市街及浦江碼頭調查情形上海縣沈知事亦派員至仁穀堂垂詢一切並飭該董等妥爲理給云 
[油豆餅雜糧交易所股已足額]  
　　油豆餅雜糧同業自組交易所業已在法租界大馬路三德堂舊址設立事務所定於十五日截止徵收股欵再訂期開大會選舉理事長及職員等情已紀前報昨日該同業發起之二十家由各經理因招股業巳届滿特議定各項條規以便大會宣佈該行股票聞每股二十五元者現值四十四元已可加至十九元故早巳足額矣 
[絲綢機織會請勿開放繭行電]  
　　江浙絲綢機織聯合會昨致江蘇省長財政實業兩廳電云竊查近年絲綢凋零之原因皆由繭行太多吸收絲綢原料出洋過甚之故本年四月一日蒙江浙召集絲綢會議議决維持原料規定兩省絲區辦法業經呈請施行在案惟近閱報載有人在省會提議開放繭行繭灶等議案置數千萬人民生計於不顧禍民誤國隱患堪虞商等萬難箝默查今年綢商因繭行多而原料缺乏無米爲炊不得不輟其業而機工則因綢商紛紛停業不得不停其工彼繭商則以繭多價跌絲廠受虧紛紛停閉甚至會議請欵維持夫絲綢機工繭商三業所以不振者皆由繭行太多以致繭有餘面絲不足之故也果再行開放繭行及繭灶勢必繭愈多而絲愈少恐兩省絲綢機三業愈將不堪即繭商亦將愈受搖動商輟其業工停其作治安可慮大局可患彼提議開放者之所謂裕農桑者適足以禍農工商也事關兩省大局務懇鈞省鼎彝紀績始終維持並懇電咨農部將杭州絲綢會議决案批准在案使誤商者無所藉口則我兩省數千萬工商共沽雲澤矣臨電不勝翹企馨禱之至急切電呈伏乞垂鑒江浙絲綢機織聯合會震叩 
[縣商會準備改選]  
　　上海縣商會正副會長任期届滿照章應行更選現聞該會已訂於下月初爲選舉會董之期巳將各業代表姓氏年齡重行編訂預備一切選舉手續俾得届期實行刻巳將被選人名單及選舉票印刷完竣行將通告各該業代表一體查照務各於届時照章投票云 
[電請免加賑捐]  
　　部令加徵賑捐一案經兪所長函致南北商會轉傳各商遵照縣商會當據各業商陳述商業危困無力擔負要求轉電大部收回成命茲聞昨已由總商會領銜電呈北京財部南京財廳矣其原電如下北京財政部南京財政廳鈞鑒轉奉部令因北地災賑甚急擬就原有稅捐附加一成免稅物品徵收四成等因敝會遵即集會决議僉以滬商對於此次北賑早已層疊捐輸竭盡義務况值商業凋敝金融危迫商人危在旦夕詎堪再膺重負若必重歛加徵恐致輟業待斃爲特據情迫電鈞部鈞廳收回成命均賜免徵以紓商力 
[取銷改組縣警察所之處令]  
　　各縣改組警察所歸警務處直轄一事因難實行取消原案昨上海縣沈知事巳接警務處令文云爲訓令事案奉省長齊訓令第五一六三號内開前據該處呈請將各縣警察所長改爲專任不再由縣知事兼充一案當經查核原呈係根據直奉成案與内務部呈准縣警察所官制變通各規定亦相符合所擬各項辦法均屬爲謀警政進行裨益地方起見是以令准試辦旋查該處所委試任所長係由原任警佐改充不易新人不增經費尤徵委曲求全方冀刷新警政該處長之計畫得以推行内政日漸修明閭閣日增安堵則該處長之苦心孤詣慘淡經營庶幾不負乃近查各縣情勢未能盡同推行便利者固多而誤會滯礙之處仍屬不少尙難一律施行所有前經令准試辦各縣警察所長專任辦法應即暫緩實行爲此令仰該處長卽便傳飭所屬一體遵照并即隨時考察進行方法以期漸臻完善是爲至要等因奉此查本處前定呈准專任所長辦法係謀警政進行以期維持秩序保衛公安均收圓滿功效不期誤會繁興橫生阻力難於圖始古訓非誣奉令前因所有本處前令專任所長應即暫緩實行所長一職仍由知事兼充其巳委專任各所長均仍飭各回一等警佐原職除分行外仰即遵照辦理此令 
[賄縱案將送大理院核辦]  
　　前上海地方檢察廳書記官程冠吾賄縱監犯劉刁根趙阿寗等案内牽涉之利涉橋朱雲記賬簿店主朱景雲法警王振元二監公役周福等曾奉地方審檢廳訊判各監禁四年因朱等不服判决聲請上訴奉諭核准即將朱等一併申解蘇州高等審檢廳核辦在案茲悉此案前日已奉高等廳將朱王周三犯提案研訊良久辯論終結當庭宣判着將原判各減一年應共執行刑期各三年飭令還押聽候發回而朱王周奉諭之下仍然不服當庭聲請上告問官諭着提出確切理由以便將全部卷宗詳送北京大理院辦理 
[補錄謀斃蓮英案之軍署判詞]  
　　松滬護軍使署軍法課對於謀斃小花園妓女王蓮英一案依法將兇犯閻瑞生吳春芳嫌疑人朱稚嘉分别處判茲補錄判决書如下 
　　被告閻瑞生（即閻羅王）年二十六歲河南人學生吳春芳（即吳阿春）年三十歲安徽人茶葉生意嫌疑人朱稚嘉（即朱老五）年二十二歲寗波人洋行生意（主文）被告閻瑞生（即閻羅王）吳胡芳（即吳阿春）二名共同强盜殺人罪之所爲均處死刑依照軍法執行槍斃嫌疑人朱稚嘉（即朱老五）又名朱子洪一名無罪免議逸犯方日珊飭緝獲案另究起案兇繩一根頭髮一束繡花褲帶一節存庘備查親供二份發還公廨歸檔（事實）案緣被告閻瑞生原籍河南生長上海早歲入上海震旦大學院肄業與嫌疑人朱稚嘉即朱老五及其兄朱老四均同學頗交好出校後仍時相過從被告近年在滬曾先後就得繙譯及寫字等職業自今年正月失業遂賦閑無事因被告性嗜治游品行不良也被告自去年八月起眷一妓名題紅館與之情好甚篤至今春失業後仍在該妓處冶游迨至隂曆四月中旬自思端節將近屆時應付之賬項共需六百餘元無處挪借至四月十九日適值江灣賽馬之期乃託詞向題紅館借得鑽戒一只質洋六百元持赴江灣跑馬塲買馬票冀贏得巨欵以度節關詎知結果一票未中六百元全數輸去當其託詞向題紅館借用鑽戒時曾許以四點鐘後即歸還至是則不得不從速籌欵爲之贖出而刦財害命之念遂起先是被告嘗見其友人金姓呌被害人王蓮英之局因而熟識其名四月十八日曾與一友人在大東旅社酒叙以端節將近欲呌打樣局遂冒書金姓局票將被害人喚至侑酒當時己見被害人手指上御有大鑽戒一只覺其衣飾甚闊綽至十九日因需欵甚急遂起意刦取被害人之財物乃復兩次冒書金姓局票呌被害人局蓋欲偵查其飾物究值若干以便着手實行詎被害人均未到至二十一日復改書吳姓局票呌被害人局被害人應召往被告暗中細察其飾物約計二千餘元刦來變價至少可得一千餘元始决心實行旋於二十二日約同朱稚嘉及朱之朋友數人便道往被害人家碰和（即打麻雀）因朱係富家子約其同往意在示其所交皆富豪以取被害人之信用並藉此爲着手進行地步也碰和畢即預約被害人次日至福裕里小林黛玉家代打撲克並向朱稚嘉云明日擬偕一妓女兜風請借其汽車一用朱初尙未肯被告固請朱不得已允之蓋被告斯時己預定計劃於次日將被害人誘登汽車載往鄉間荒僻處斃其命而刦其財而被害人及朱稚嘉固均不之覺也至廿三日（即陽曆六月九日）淸晨被告即赴金星藥房購買哥羅方藥水一瓶以備臨時實施之用復至閘北寳山路黄德昌茶葉店訪被告吳春芳即吳阿春向之云余因端節將近需洋千元開銷無法可設擬將一妓女用汽卓載往鄉間斃之而刦其飾物約計變價可得洋一千餘元余只取一千元以度節關其餘槪歸汝得請爲帮助云云被告吳春芳亦久無正常職業之人聞之當即應允並言代約一友（即在逃之方日珊）同往商定後被告閻瑞生復云余己備藥水一瓶汝可另備繩索一根吳頷之被告閻瑞生乃給以洋一元令其持赴飯館中膳曁剃頭洗澡所餘之餞作爲購辦繩索之用並約其下午三時在龍園茶樓相會即各暫别至下午一時被告閻瑞生至朱稚嘉處借汽車當得朱許可該被告即往告朱之汽車夫陳瑞林令其將汽車給與乘坐陳以未得其主人之命令不允該被告復返至朱稚嘉處索得開車執照持往令陳瑞林看陳始給其乘坐仍由陳開車該被告乃令其開至一品香當給以洋一元轎飯票四張令其持去剃頭洗澡蓋設計使其離開也陳受之而去該被告即自開汽車至龍園見被告吳春芳及在逃之方日珊二人己先在乃囑吳方等移往福裕里對面鹤林春茶樓等候以該處與小林黛玉妓館相近也約定後被告閻瑞生即乘汽車赴小林黛玉家託言今日有友約余在此打撲克當書一金姓局票往呌被害人蓮英局時約四點鐘該被告等候約逾半句鐘之久被害人尙未至該被告乃自往被害人處催促至則被害人尙睡臥未起該被告乃速之起託言友人將齊囑其速往斯時被害人始起身梳洗該被告即由被害人家出乘車至一品香適遇汽車夫陳瑞林已在該處守候遂同車至福裕里被告閻瑞生下車往鶴林春茶樓見吳方二人均到詢以繩子已否辦就吳答尙未買因錢已用完當由被告閻瑞生出洋四角交被告吳春芳令其開銷茶資並購買繩索被告吳春芳即以洋二角交由方日珊覓得舊繩一根預備停妥被告閻瑞生乃復設計使陳瑞林離開向陳冒指被告吳春芳謂係其家中侍者須跟車同去以車小不能容多人令陳不必跟去（未完） 
[華洋義振會消息]  
　　華洋義振會前接湖南攸縣來函略謂該縣六月下旬霪雨爲災江水大漲以二十二至二十五日爲最盛稍低之田水深丈餘廬舍傾圮墳墓冲出兵燹之餘益以災祲其情形實堪憫惻云又該會昨據興業銀行滙來厦門花界南音助振團捐助洋二千一百零四元 
[安揷來滬災民之磋商]  
　　松滬護軍使何豐林昨致中國濟生會函云本月十一日接大函略開北方飢民遠道來滬覓食無從殊堪憐憫惟敝會成立未久會所狹小實無安揷難民地方歴來遇有外來災民必爲設法資遣此次情形不同資遣回籍仍如驅就死地一一安揷又爲力所難能仰請再函華洋義振會妥籌善法一面電咨北省隨特截留勿令南來等因當切轉函華洋義振會請爲設法救濟去後頃接復函略以欵絀災重難以普及早經大會議决現在專放急振俟有餘力再及其他此項災民旣無安揷地方目前振救又復奇絀區區而外未遑兼顧囑爲另籌善法等因查此項災民應予安揷已函知廳縣妥爲籌備在案惟廳縣只能擔任管理並無的欵可繳除再函華洋義振會請其量予贊助並電請直省當道隨地截留勿令南來外相應函請查照仍希分别接洽共圖救濟爲荷 
[大世界籌賑菊花會之第三日]  
　　大世界籌賑菊花會昨已第三日矣天氣雖隂午後且有微雨而來賓較第一二日尤多三點鐘後大劇塲共和廳等處座上俱已客滿入晚更無隙地優美社之慘劇哀鴻刼連夕有座客投資助賑雖爲數無多足見此劇之能激發善心當彙交華洋義賑會靑樓好第等之售物團以雙嬰孩香烟售數爲最多至共和廳陳列之菊花以周湘雲惠雨亭二君所植之各種立菊最爲茂盛而貧兒院金荷花一盆金百合一盆俱開兩色之花尤爲特别至於此三日總共售去游劵若干及售物若干特捐之洋若干俟彙解華洋義賑會時詳細報告云 
[國内輪船進出口貨物之調查]  
　　進口貨（寗波）太古公司之新北京輪船昨由寗波裝來之貨有蠶豆四百二十九袋竹木三百八十件棉花二百七十包烟葉一百十件藥材九十件草蓆螟蜅三十七件銀洋一箱又寗紹公司之新寗紹輪船裝來之貨有竹頭掃帚五百九十七件草帽蓆一百七十二件棉紗飛花一百三十包黄豆一百包花油八十簍錫箔螟蜅八十件布頭蔴袋三十五件花生冬笋二十五件雜貨十五件（長江）太古公司之聯益輪船昨由長江裝來之貨有芝蔴二千九百九十八包白米一千四百九十一包黄豆一千七百五十九包小麥四百九十包粟子花生二百六十九包紅黑棗七十四袋珍珠米一百三十三包烟葉一百二十四件機花鴨毛一百三十六包皮油一百八十桶苧蔴九百三十件桐油猪油三百八十桶雜貨三百餘件又招商局之江裕輪船亦從長江裝來有綠豆一千零八十四包白豆三百七十二包黄豆珍珠米五百八十五包小麥一千零一包銅元三百零七箱桐油皮油九百三十三桶機花三百二十五包藥材二百零七件磁器一百八十件土酒雜貨五百二十件（港粤）招商局之同華輪船昨由港粤來滬裝來之貨有靑菓四千四百七十簍紙頭一千七百零四件柚子六百十九簍笋乾七百六十三件桂圓荔乾三百七十三箱烟絲三百五十六件雜貨四十八件又太古公司之新寗輪船昨由港粤裝來之貨有氷糖赤糖五千八百八十八包香蕉三千三百件水泥二千零三十六桶某蔗柚子鮮橙二百八十件桂圓二百十箱牛油四十六桶洋紗五十五件竹木八十二件雜貨五百件（烟津）怡和洋行之景星輪船昨由烟津裝來之貨計生梨核桃一千一百零七簍磚瓦三萬塊油貨六十四件雜貨數百件（靑島）怡和洋行之恒生輪船昨由靑島裝來各貨有生仁二百七十三包白菜四百五十三件烟葉四十四件鹹肉三十八件絲十二件雜貨十七件 
　　出口貨（實波）太古公司之新北京輪船昨日裝往寗波之貨有米三千七百二十二包麵粉一千包赤糖氷糖一千零四十包點銅五百十七塊粉絲三十件藥材三十六件雜貨四十件又寗紹公司之新寗紹輪船昨日裝往寗波之貨有米四千五百四十九包棉花二百五十包黄豆二百七十一袋花生四百七十六袋香爐一百九十四件粉絲一百七十件靑菓一百三十簍草帽一百零六件藥材三十四件棗子八件鐡六千五百件雜貨一百六十三件（長江）太古公司之聯益輪船昨日裝往鎭江之貨有糖二千四百包圓乾四十件煤五噸雜貨六十九件裝往南京之貨有疋頭二十五箱雜貨三件裝往蕪湖之貨有蔴袋九件雜貨四十四件裝往九江之貨有冰糖赤糖七百十包疋頭三十二箱雜貨一百二十八件裝赴武穴之貨有冰糖包糖六十九包雜貨四十九件裝往漢口之貨有糖五百九十一包新舊蔴袋一百二十三件蔴皮八十二件疋頭八十七箱棉紗一百十五件圓荔八十七箱雜貨四百四十件（烟津）太古公司之順天輪船昨日裝往崴海衛之貨有紙頭一百件洋布八十三箱香烟十六箱糖包三十包苧蔴十一件鮮橘十簍雜貨七十六件裝往煙台之貨有磁器三百九十三件玻璃四十箱銀子十六箱牛油一桶雜貨六十六件裝往天津之貨有麫粉六千包白米二千二百十四包洋布一百九十八箱紙頭九十八件書籍一百零四箱洋燭四百五十箱美孚鐡板三百零四件外洋輪船之洋雜貨酒鐡爐子等一千零五十五件又有牛皮二十九件竹頭一百五十件桐油二百桶機器油九百零八桶汽車一部鮮牛油十六桶雜貨四百六十件 
[友華銀行銀市報告]  
　　中美新聞社譯友華銀行二十四日報告云昨日倫敦銀價當地跌五先令八便士遠期跌四分之三便士紐約銀價跌至七三又八分之三倫敦紐約匯價三五一此間開盤定價金鎊四先令八便士金圓八二日金六二半開市時市况穩固後轉堅定收市時極强固賣出價金鎊四先令九便士半金圓八四日金六○半倫敦紐約銀價較有起色昨日倫敦銀價大跌據云係歐陸售出之故上海市况之强固足以影響外國銀市使之堅定故數日之内銀價恐須再漲云 
[預定明年更改之路名]  
　　自明年一月一日起長浜路改名福煦路徐滙路改名海格路 
[工部局將開辦汽車夫訓練所]  
　　工部局採納捕長之建議在戈登路捕房開辦汽車夫訓練所定明年三月間實行擬請一有經騐之外人爲敎員並招一精於汽車駕駛術之人爲助敎課期二十六日每班十二人學費二十五元本埠各汽車行允借汽車機件以便敎授此校目的在養成技能良好之汽車夫車主之自行開車者如願舉人多亦可另開一班所授各科大旨如下（一）初級理論（二）實用汽車機械學（三）實用駕駛術（四）實用整理汽車法（五）行路規則（六）實地演習 
[運貨汽車碾斃男孩三紀]  
　　判汽車夫押一年車主撫恤尸屬洋五十元 
　　佳居王家宅賣荳腐漿爲業之王錦榮有一子名紀堂年方九歲因於本月二十號午後五點鐘時出外途經北浙江路華興坊被汽車夫陸長林駕駛之五千一百九十一號汽車撞倒碾破頭顱腦漿流出當時斃命業經該管捕房將尸舁入騐尸所報請公共公廨中西官騐明飭屬棺殮聽候將肇禍汽車夫提究等情兩誌本報昨晨包探汪開富西探約别生傳集人證將陸長林提至第二刑庭 
 
 

Page 11

 
 
禀請張襄讞會同英赫副領事升座研訊先由七百二十七號華捕上堂稟稱是日我在出事地點左近聞警趕去只見一孩横臥於電車軌道腦漿直流我因其臥處有碍交通故將尸孩移至路旁找尋肇禍汽車當據見證孫德壽（即沈得生）云該車所裝係屬蔴袋已往北卸貨伊係車主等語我即偕該證人到火車站華界見該汽車正在車站棧房門首卸貨即向該汽車夫詢問彼即承認該孩係伊車碾斃故將陸拘入捕房云云次由該汽車主孫德壽上堂供稱是日四時半該汽車在滬西勞勃生路裝蔴袋一千五百只每袋約重一磅半駛至火車站時已六句鐘其時路上行人甚少故汽車未揑喇叭迨車經過華興坊口死者從該處竄出與車相距祗有一二間門面故車不及停止及將人撞倒我與陸均下車看視嗣因所裝貨物之東華公司出店催促從速將貨裝往交卸是以我令陸裝往我在出事地點守候等語又據死者之兄王林堂上堂證明是日伊偕弟出外購買醬肉弟在前走故被撞時我未目覩但亦未聞有喇叭聲響云云質之陸長林所供之詞與孫德壽相同並據陳甫生供伊係受雇於孫德壽在該汽車上爲小工等語問官訊畢磋商之下以汽車夫陸長林開駛汽車沿途不鳴汽笛以致傷害人命實屬玩忽業務判押西牢一年車主孫德壽旣屬同在一車亦有疏忽行爲應着撫恤尸屬洋五十元繳欵完案 
[奉賢學界呈請分撥松屬欵産]  
　　奉賢縣區立各學校校長王家楨朱醒華等前日呈請省長將舊松屬慈善教育欵産分撥濟用以昭公允呈文如下呈爲學欵竭　請求將舊松屬慈善敎育欵産分撥濟用仰祈鑒核飭遵事竊奉賢學校總共百有餘處國民校經費尤爲竭蹶辦學困難莫奉賢若查舊松府屬慈善敎育欵産當年本由七縣捐置府學學田撥自奉金兩邑雲間書院又爲奉邑紳士袁修楫等倡捐載明府志（三十卷二十九頁至三十四頁）歷歷可稽此項公産近由六縣代表議决各自收回辦法六條本縣勸學所照議實行徵租保管自是正當辦法以後轉撥各校經費敎育前途裨益甚大乃自府治取消後被松江縣攫收多年視同己有雖經各縣士民據理力爭松大仍悍然不顧叠詞朦蔽將府有七縣公産强指爲松江縣所獨有查松江縣係華婁兩邑所改組與他縣地位平等是否有統屬關係可行使舊府職權府有欵産松江一縣曾否有單獨承襲之明文松江縣敎育經費六縣應否負恊同供給之義務事實昭然不難立斷而松邑敎育界有職人員竟持　侵略蔑視公道至此羣情憤激誓必爭回除函請勸學所照議徵收保管外爲特備文呈請鈞長飭將舊松府慈善敎育欵産迅予劃撥本邑充作學費以杜侵佔而昭公允是否有當伏乞省長鑒核飭遵實爲公便謹呈 
[福建路聯合會定期選舉]  
　　福建路商界聯合會於前日開會到會職員二十餘人主席王宗藩報告本會第二届選舉定舊曆十五日由本會會員初選職員十六日開票十七日由職員複選正副會長及各股職員公推辦理初選管理王錦文馬名驥簽到唐志康十六日開票監督王宗藩管理陳韻笙王錦文檢票謝晋卿徐長法徐葆莊唱名唐志廉陸留華書記曹國華徐友亮招待童謙和糾察鄔志豪監察員兩人擬函請總聯合會委任以昭愼重投票地點定在新會所陶朱里第一家議畢散會 
[寗波旅滬紳商歡迎寗台新鎭使紀]  
　　昨日上午十二時寗波旅滬紳商學各界人士公宴新任寗台鎭守使王悅由於一品香菜館先由周金箴君代表同鄉致歡迎辭略謂王軍使前在嘉湖政績昭著茲得移節吾邦實爲我同鄉幸福云云旋由王君答詞遜謝到者朱葆三謝蘅牕秦潤卿張讓三鄔挺生厲樹雄等四十餘人觥籌交錯一時稱盛云 
[崇明旅滬學生開會紀]  
　　崇明旅滬學生會於本月二十一日借陸家浜省立第一商業學校舉行本學期第一届常會到者男女會員數十人由理事長王德棻主席報告開會宗旨次由雜誌部長顧彭年請添選第二號雜誌廣告主任二人發行部主任一人書記一人瞿倜崗提議組織遊藝部陸宗義提議添設交際幹事二部均通過當選者廣告部主任爲張致厚（復旦）徐大雄（承天）發行部主任施慶福（二師）書記蘇曾眉（務本）游藝部主任嚴楚江（文生氏）陳鍾棠（復旦）帮辦施慶福（二師）郁宗魯（文生氏）交際科主任張光楚（二師）陸漱芳（務本）幹事部主任宋其仁（一商）張廷權（東吳二中）茶點攝影散會已六時矣 
[鐡路同人組織儲蓄協濟會]  
　　滬寗杭甬兩路同人組織儉德儲蓄會兩年以來成績斐然一切情形曾見報端茲悉該路近復發起儲蓄協濟會凡在兩鐡路之員司及工役皆可入會大致分儲蓄金與協濟金兩項其儲蓄辦法與普通無異惟協濟金一項每月每人納洋三數角由會中保存凡遇會友死也殘廢以及身後蕭條妻子無告者由會中酌提協濟金若干以補助之實厲生死與共之意該會近己成立公推現代兩路車務總管袁紹昌爲會員督率各會職員籌備一切並聞二旬之間已得會員三百餘人其會址暫設於界路升順里口全國鐡路協濟分會内云 
[英台副領事代理陪審]  
　　駐滬英副領事兼公共公廨陪審官包克本君因抱恙告假已入工部局醫院醫治所遺公共公廨陪審一席昨由英總領事委任副領事台極生君蒞廨代庖 
[昨日滬寗路車遲到之原因]  
　　昨日滬寗路由寗開滬之八號慢車到滬巳慢三點四十分鐘十號快車亦慢一點二十餘分鐘因沿途各站交車等候並無他故云 
[續誌冬季檢查印花稅]  
　　今届檢查冬季印花稅已於前日開始實行昨爲第二天檢查仍　温科員偕縣委朱有年率同該管警署巡官長警等查得永新毛巾批發所賬簿二本豐大號一本善利全號一本均因貼不足數當即帶回該署由趙署長傳同各該號執事照章酌罰已由善利全號遵章繳呈罰金五元將薄據領出後遵章補貼 
[華界居民對於糞夫玩公之呼籲]  
　　本埠華界城廂内外各處地段之淸潔夫役傾倒糞汁每多積滯居民大感不便曾迭向承辦淸潔之人催令督率挑夫於每日淸晨十時以前傾倒乃各挑夫竟有勒索月費故意濡滯甚有積壓至二三天者以致人民受累非淺羣起恐慌咸請滬南工巡捐局轉令淸潔所撥派夫役分投傾倒一而要求該局趕備公厠以便囤積糞汁而免再受挑夫之留難並請禁除勒索云 
[保護測量設線工程之令文]  
　　松滬護軍使署昨日通令所屬各軍隊文云現據上海電報局函稱敝局奉交通部令開茲派本部辦事員趙麗生包禮言會同測量滬杭沿鐡路設線工程屆時仰即妥爲接洽協助需用工頭工具擇優撥用除分行外此令等因奉此查趙包兩測量員對已到滬擬於本月二十二日由滬起程着手測量並在沿滬杭鐡路釘立標樁爲將來設線之預備深恐沿途軍警誤會以及鄉民或有偷竊標樁等事應請鈞署飭屬保護以期接洽而免滋事等因合行令知仰即轉飭所屬妥爲保護云 
[閩省遣散潰兵將過滬]  
　　松滬護軍使署前日接厦門臧師長來電云現有潰兵千餘名擬送回籍道經上海届時請即派員照料遣送回籍以免逗遛等因何使接電後立即分派調查員前往輪埠車站迎探如有閩省遣送潰兵抵滬先應妥爲安插一面報候派員押令回籍免致逗遛在滬滋生事端並於昨日分令本埠各軍警查照辦理仍將照料情形報查云 
[浦東洋涇鎭火警]  
　　前晚夜半時浦東洋涇鎭東市新恒泰糟坊忽然失愼延燒左右鄰居潘姓房屋當經鄰人畢集施救幸即撲滅計燬房屋六七間當由該管三區二分駐所劉警佐飭令長警到場彈壓一面將某夥友拘解至所於昨轉解警廳司法科訊辦 
[昨日公共公廨訊案紀]  
　　昨晨公共公廨民四庭由關讞員會同美丁副領事審訊各案併誌如次（一）南昌當舖主陳梓南倒欠各存戶欵項案前經訊明對於證據不足之債權人所控判决註銷並着理賬員變賣産業分别償還應得者之欵茲有陳妾陳卓氏及婦人鄧子林兩人以所控前判註銷殊不甘服提出理由請求復審而陳妻陳鄭氏亦以伊所控一萬二千元之存欵查賬員嘗用非法手段强欲以還三千元了賬要求撤銷該理賬員之資格是以各方面之律師到堂各述請求之理由一過「結果」以陳鄭氏代表律師請求徹銷理賬員訊無充分理由未便照准鄧子林陳卓氏等請求復訊應予却回所有理賬員呈堂報告書一切辦法均准照辦其陳鄭氏存欵一節即照理賬員請求存放生息作爲鄭梓南妻妾子女贍養之費着陳鄭氏擬具按月分派數目呈候核准施行並着陳鄭氏速將典當交付理賬員接受以便支配（二）姚豐才訴李遐昌不還伐墊各欵案前經判着被告償還銀一千七百三十七兩五錢洋九百七十五元限一禮拜履行堂諭茲己屆期被告代表律師將所判洋數交案其銀兩則請求展緩俟被告控李泉生一案訊結再還「結果」被告繳洋九百七十五元先交原告具領餘欵應俟李邇昌訴李泉生案訊結再核（三）奚雪寳訴奚炳祥不理欠欵案雙方律師請求改期再訊「結果」照准（四）陳芝谷訴邱聖晋擅將值洋二千八百五十餘元之機器三部賣與鄔永裕陳詠發嚴厚芳請着賠償案邱無保拘押其餘三被告延律師到堂與原告之律師各述案由一過「結果」改期續訊 
[姦拐女子之押儆]  
　　蘇州人楊阿二於十九號在楊樹浦戚妥瑪路新怡和紗廠門口將許昻銓之女兒招弟誘至韜朋路九百四十一號門牌家内次日令楊阿正挈女至滬寗火車站希圖拐逃經該管警區偵探查獲將阿正與女拘入警署並通知楊樹浦捕房飭探將楊阿二拘解公共公廨命押候移提以上二人到案再訊己誌本報昨晨捕房將楊阿正許招弟移回連同楊阿二解廨請究據女子許招弟供本年六月間即彼阿二誘至伊家姦宿此次我因阿二買布爲我製衣我往伊家同住一宵次日阿二令我與素不相識之阿正同往蘇州阿二買好車票即歸我以此後舉目無親故在車站哭泣遂被警探查見云云質之楊阿二供認和姦串令阿正帶女往蘇不諱楊阿正供係受阿二委託便挈該女赴蘇餘不知情云云又據許昻銓投稱招弟並非親生係從幼領爲義女今仍願領回云云中西官核供會商之下以楊阿二姦拐行爲屬實判押西牢一年楊阿正帮助阿二搆成略誘罪應押西牢六月女交其父領回管束 
[迷路女孩待領]  
　　前日有年約三四歲之女孩一口身穿灰色布棉襖花布棉褲子正靑布兎子式棉鞋劉海箍頭無帽在法租界地方迷路啼哭爲捕查見帶入捕房昨送法公堂請示詰其住址年歲含糊不答判送堂留養候家屬認領 
[買良逼娼之科罰]  
　　昨晨濟良所西女董伴送十七歲無錫女子兪愛實至公共公廨禀明此女係前日由虹口捕房送來即由包探侯松山上堂稟稱該女前日自投捕房據云係被其姑從原籍挈來以代價二百元賣於吳淞路一千四百十九號門牌廣東婦人王阿翠處因遭買主逼娼故投捕房今己將王阿翠傳案請訊中西官得稟遂向王婦兪女分别質訊之下以王婦不應買良逼娼判罰洋五十元充公賣身契紙吊案塗銷兪女發濟良所留養 
[售煙與吃煙併究]  
　　吳桂生與在逃之某甲在揚舟路賃得三十九號門牌房屋一所私設烟具招人往購燈吃事爲探目陳銀松包探季立仁偵知稟明捕頭協同西探　勃脫往將吳與吃食鴉片之鍾德根及烟膏烟具一併帶入捕房飭鍾存洋十元保出吳押候解究 
[售賣姘婦爲娼之懲辦]  
　　婦人張宋氏前被其姘夫吳小狗售賣於法租界自來火行街揚子里某妓院爲娼現宋氏不願於前晚深夜時私行越牆圖逸適爲巡街捕查見上前將氏帶入捕房捕頭詰悉前情飭探將吳拘案昨日併解法公堂請究先由捕頭稟明前情詰之張宋氏供婦人家中父母雙亡餘無别人前與吳姘識因貧無奈被伊逼娼婦人實不願爲娼請求超豁質之吳小狗供實係宋氏自己情願爲娼不敢强逼餘供支吾中西讞員判吳押一個月宋氏送堂擇配 
[懲罰兩燕子窠之主客]  
　　孟阿大陳得生分别在梧州路一百五十號裡虹口街六號兩處屋内私售燈吃洋烟前日經該管捕房捕頭查悉帶同探捕前往將兩售烟人與燈客朱富山余阿四吳阿二張大懷趙羊寳張林林張小桃楊成元蘇二等及烟具帶回收押昨解公共公廨中西官訊明違禁屬實判孟陳二人各押西牢一月餘人各罰洋三元充公烟具銷燬 
[汽車夫違章科罰]  
　　汽車夫張阿四前日在四川路開駛九百零九號汽車疾馳幾肇禍端當經八十一號印捕查見向阻不聽抄明該車號碼回訴捕頭稟廨出單於昨將張傳至公堂經中西官訊明違章屬實判罰洋十五元充公示儆 
[碰傷和事老頭部]  
　　住居閘北吉慶里之王玉貴前日因其孩與鄰居何謝氏之小孩玩嬉起釁致王與　氏互相扭毆當由陳發德蔣太貴等上前拉勸致陳之頭部被蔣碰傷經崗警一併拘入园區顔署長質訊之下以釁由王何而起判令收押餘人分别斥釋 
[私製鉛角之押儆]  
　　法捕房包探許福卿楊仁生苗永興於日前偵悉法新租界愛來格路喬安坊内第十號門牌内之兪眞有私製鉛質四開角子情事爰於前晚前往該處將兪拘獲抄出鉛角一百餘元及製造之器具銷鏹水乾電等物一併帶入捕房昨解法公堂請究先由捕頭上堂稟明前情並將僞角呈鑒詰之兪供認私製不諱中西讞員判以兪私製鉛角罪已成立着押西牢二年以儆抄出之鉛角器具一併銷毁 
[劣孩攫取孩飾]  
　　江北劣孩張阿根在西虹口克能海路攫取婦人朱趙氏所抱週歲男孩和尙手中值洋五元翡翠小元寳一雙圖　經氏狂呼由包探奚德安帮同攔獲帶入捕房押候解廨請究 
[誌謝]  
　　昨承銀行週報社　贈第一百七十五期銀行週報一册特此　　雜評二 
[民選省長與王瑚（訥）]  
　　王瑚將到蘇之時蘇議會適有民選省長之决議於是因此起一爭點而有主張拒王之說者以爲不拒王即與民選之主張自相矛盾者然其實並未矛盾也王雖未經民選之手續亦先得民意之承認經蘇議會代表赴京正式表示意思者也如以認王爲有背民選主張則拒王不又自失蘇人之信用乎且民選尙須經種種手續恐非一時所能成拒王之後與未民選之前其間將無省長乎抑仍留齊乎故吾謂民選省長之通過與王之到任兩事似可並行而不悖也 
公布欄 
[上海地方審判廳]  
　　布告爲布告得標事照得戚振全狀請執行陳志祥抵欵糾葛一案前經本廳將該陳志祥所有之不動産查封鑑價召買各在案茲於本月二十三日當庭開標查徐慶文所投之標計洋一百六十元較之原定最低價額超過應認定該徐慶文爲得標人除由本廳通知徐慶文遵限　價外合行公示仰居民人等一體知悉特此布告廳長戚運機 
　　公示送逹第二三七號爲公示送逹事案據張仁松訴雷文成等假扣押異議一案本廳定於十一月三十日下午二時開庭審理查共同被告人楊四九住址不明合將該被告人傳票一件依法公示送逹仰即嚴守上開日時投廳候訊毋得違誤特此公示民二庭推事　之國第二三八號爲公示送逹事案據黄連生等訴沈愼企等貨欵涉訟一案業經本廳定於本月三十日上午十時審理節經填發傳票飭吏往傳惟查該被告人楊四九因另案飭傳據吏報稱踪跡不明即將傳票繕本公示送逹在案本案亦應依照通例仍將傳票繕本公示送遠並仰該傳人楊四九遵期到庭候訊毋得違誤特此公示民一庭推事許文鎔 
　　公示送逹第二三九號爲公示送逹事案據薛秉鋮訴朱錫卿貨欵紏葛聲請註銷訴狀一案業經本廳决定照准卷查被告朱錫卿住址不明合依訴訟通例將該被告朱錫卿之决定正本一件公示送逹　即知照特此公示民二庭推事施霖 
　　判决主文（民一庭）一件判决潘吉六訴施賢銀等賬務糾葛一案主文原告人之請求駁回本案訴訟費用歸原告人負擔一件判决趙俊卿訴李氏欠租及租屋涉訟一案主文李氏租賃豐記碼頭裏馬路樓房兩幢半限於判决確定之日遷讓交趙俊卿接收並應償還房租洋三十三元繳由趙俊卿具領本案訴訟費用歸李氏負擔一件判决孫周氏與吳德泉借欵糾葛一案主文原告人之請求駁回訴訟費用歸原告人負擔一件判决陳正記與沈志尙等違約一案主文沈志尙經理之盈餘協記公司應賠償陳正記損失洋六百元陳正記其餘之請求及對於王善慶之請求均予駁回本案訟費陳正記負擔三分之一餘歸沈志尙負擔（民二庭）一件判决呂順發訴陶炳炳賬簿及欵項糾葛一案主文原告人之請求駁回訟費歸原告人負擔 
[上海地方檢察廳]  
　　批示黄光光狀悉查該受刑人刑期轉瞬即將屆滿所請暫無庸議仰即知照此批毛章鈺狀悉傷害屬實業經提起公訴其餘部分仰仍遵照前批辦理此批徐萬成狀悉案巳判决毋凟此批李小保等狀悉業於前狀批示矣仰即遵照此批周桂生狀悉業於前狀批示明晰仰即遵照此批徐永華狀悉案巳起訴仰候審判毋凟此批張順根狀悉業於徐永華狀内批示明晰仰即知照此批屈顧氏狀悉候傳訊核奪此批趙咸全狀悉仰即來廳候訊此批徐德餘等狀悉案已判處拘役三日毋凟此批楊吉甫狀悉本案現正偵查所請離照准此批李渭深狀悉業經定期集訊仰即知照此批唐阿生狀悉案巳判决所請附帶私訴應另向同級審判廳具狀可也此批陳德坤狀悉所訴是否屬實候羅凌氏歸案核奪此批楊連連狀悉案巳起訴仰候審判此批趙阿毛委任狀悉候送江蘇高等檢察廳核轉此批以上十一月二十四日 
　　批示李福生狀悉爾女阿大是否被朱金士誘去並無確切證明殊難憑信候到案後再行澈究此批桂阿元狀悉周氏懷孕是否受傷尙未確定候覆騐後再行核辦所請保釋之處暫難照准此批王玉和狀悉本案判决後曾經李紀發等聲明控告本廳因控告理由殊多錯誤批令該民等對於原判究竟有無不服仰再明白補訴以憑核辦在案現未據該被告人等補訴前來所請暫難照准此批張永田狀悉候各機關調查函覆到廳再行核奪所請應毋庸議此批謝樹生狀悉據訴情節爾妾劉金竹之逃走與原媒吳阿二錢寳姐毫無關係即葉氏亦不能指爲確有嫌疑應自尋找爾妾下落後來廳具訴茲暫毋庸議此批邢唐生狀悉訴稱邢耀庭有物件遺在爾處仰即帶同證物來廳質訊毋得延誤此批武萬金狀悉爾媳究固何故潛逃一面推測之詞未便遽子受理仰自尋覓爾媳到案後另行核奪所請傳訊及立案之處暫毋庸議此批顧樹舟狀悉對經函向原縣調卷矣應俟該卷宗到後方可核奪毋庸多凟此批何老二狀悉限三日内補具理由書以便送請江蘇高等檢察廳核轉此批閻瑞卿狀悉仰即邀同全案人證來廳候訊此批陸王氏等狀悉業已票傳本案關係人等到案續訊仰即知照此批王翼臣狀悉案巳起訴候同級廳示期審理此批黄錫生狀悉業經派警往拘仰即知照此批沈伯泉狀悉仰即補具理由書以憑核轉此批以上十一月二十三日 
[滬海道尹公署]  
　　批示一件太倉縣田業集議所士紳錢泰階等呈爲棉稻受傷秋收歡薄懇予普減忙漕以蘇民困由呈悉旣據逕呈仰候省長曁財政廳批示祗遵此批一件靑浦縣地方自治研究會呈請查禁核轉示遵由呈悉晒此案前准江蘇全省警務處來咨業經轉令靑浦縣知事轉知該會知照在案據呈前情仰即查照此批 
[淞滬警察廳]  
　　批示一件張英如呈悉查該民庽法界如果螟蛉孫伯良游蕩不務正業該民有所聲請應向法公廨具呈請求來呈不明管轄所請應毋庸議王聲漢呈悉准予將案註銷周榮棠呈悉查該民娶顧氏爲妾旣因意見不諧解除名分是彼此之關係巳斷所有衣飾器具如果顧氏發生覇佔係屬一種民事糾葛應即逕赴司法衙門訴請核辦來呈率請飭區保護無此辦法着無庸議陳王氏呈悉查爾夫陳斌永固加暴行於人業經依法處以拘留十四日旣據瀝情呈懇准即易科罰金仰速按日繳納開釋可也徐土堯據呈革警王炳章張春海等兇橫不法情形間悉深堪痛恨惟來呈無確切地址未能立時拘廳儆懲仰候令行五區警署隨時查拿解辦可也姚張氏據呈各節不屬警察範圍所請備案應無庸議 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[中國婚禮奇譚] [  鴛雛]  
　　余默察婚嫁中之來賓大都「應酬」與「赶熱閙」無「慶賀」之誠意可言但觀其祝詞中恒稱「關睢好逑」等語何等陳腐可厭而賀幛賀聯不曰「鸞鳳和鳴」即曰「宜其家人」不曰「很意好賡同夢什含情試譜合歡花」卽曰「京兆畫眉才子筆壽陽點額美人妝」抄來抄去盡肉麻之句語對於結婚之人初無誠懇之稱賀與勗勉之致意其下焉者甚至書爲「方針直逹中心點熱血交流大舞臺」「洵可樂也豈不痛哉」等語輕薄下流口吻居然張之房櫳不道德之行於社會已成習慣抑亦甚矣然由此亦可探得一部分之心理蓋彼輩固以娶妻純爲「性交觀念」而以「傳宗接代」爲最後目的則「螽斯延慶」「宜爾子孫」等吉語亦與下流口吻之聯意等耳其他爲賀喜而發生惡果如賀客相聚吸鴉片又麻雀打撲克推牌九等爲必有之事醺酒更無論矣如少年之男女賓間恒因而發生戀愛因無光明正大之介紹爲朋友之禮必出於「挑之」之一途推其如是乃易流於失德也再如女賓之來賀者挾珠光金氣如登鬭寳之塲富者如此意在自炫不富者徒欲勉撑塲面租假而得之謾藏誨盜固屬可虞即虚榮之費耗巳爲不尠今則賀喜之女賓十人中幾於八九人租借千金或數百金之物不知醜者愈形其醜而美者亦失自然矣再如「鬧新房」之舉最可惡另條詳之 
譯叢 
[疆場情史（二）] [  碧梧]  
　　法軍第五聯隊目兵弗勞蘭有情人名凱菲向居鳥保得村村固處法之邊境接近德界者德軍旣破村盡虜村中人無一倖免弗勞蘭聞軍報大憤自語曰然則吾摯愛之凱菲亦爲德軍所虜矣吾誓必殲盡萬惡之德軍而奪囘吾愛也嗣後弗勞蘭每與德軍戰必設法生捕其一二人詢其曾否身預鳥保得村之役如其未也立殺之如有身預之者必詢其所虜之村民中有無凱菲其人現拘於何地顧無論其能詳言與否仍以一殺了之如是者期年凱菲生死猶未可知弗勞蘭大懊喪然初心未嘗少屈某次法軍又敗德截獲俘虜若干人弗勞蘭查視其中不料竟有凱菲惟巳憔悴萬狀矣弗勞蘭大喜欲狂呼上帝曰謝上帝之仁慈與默佑吾終能復得凱菲也雖然法人見虜於德者爲數當甚衆吾必鼓吾餘勇一一營救之俾令他日一般復得其情人者狂喜如吾今日也 
劇談 
[羣芳艶影（二十三）] [  夢華]  
　　昨爲梅園主人贈雪芳者今日得旡悶道人贈詩錄後 
　　浣溪紗二首（雪芳女士贈小影用老漚韻以報之） 
　　京國梅郎善校顰迷離撲朔費評論面今眞見女兒身宛轉淸歌同漱玉低徊妙舞不驚塵賺人心事倩行雲我亦情天堕刼身難禁淺笑與輕顰幾回思想步簷巡花葉好傅花下信畫圖重見畫中人痴心飛逐海天雲 
[探芳信（聽雪芳演黛玉葬花焚稿曲賦）]  
　　啓淸宴正小院鐙明曲欄花綻喜探芳人在珊珊步羅薦消魂慢說紅樓事年穀如流電儘從容領略殊喉端相嬌面光豔乍驚眩又放下紋紗滴殘更箭綺夢初回疑傍玉釵燕賦情欲借何郎筆鏡裏朱顔變細思量怎便時時得見无悶道人 
[嚼雪] [  襟亞]  
　　雪芳來滬已逾匝月茲聞南歸有日矣邇來投贈書篇歌詠者殊不止一二人蔣君夢華巳誌其詳皆一時綿邈之作讀之齒頰生芳予不文戲拈一聯贈之云「送君歸去花如雪殢我相思夢亦芳」此聯係懇吳縣范君博先生書於泥金聯上旁綴蕪詞云『浣蘩女史重來歇浦予爲刋行其艶史萬人爭傳今南旋有期海上雅士多有貽贈予不文然不能無一語送行爲拈此聯聊當陽關三疊曲耳 
 
[自治之萌芽]  
詩錄 
[丹陽公園感賦有序] [  豁安] 　 
　　城中有胡公山爲宋時邑宰嫠源胡夢高先賢隨葬墳山前知事獨山胡爲和明經就前山倡造公園於後山東西各建一亭一名胡公一名愛山而胡公較高婺源裔孫邑人胡允恭代議亦與公園之役 
　　婺源去後獨山來一樣湖鄉數吏才便宜獨山風雅占斯園今日比靈台 
　　輝映東西重典型胡公高引愛山交三人佳話聯千古不在門楣在性靈 
新聞拾遺 
[拒賊] [  鶴鳴]  
　　紹城許某世家子也性喜花蟲鳥獸得其歡不靳重值客歲游杭購一猴返性極敏敎以盤扛走索諸術頗會人意詐愛之不啻珍璧某夜家人咸入睡忽一賊洞壁而入正欲肆其囊括詎爲猴覺一躍而出扭其襟搔其面血流如注賊狼狽遁去猴恐其復來踞守洞側不稍離及晨家人咸起見壁穿一洞猴守其旁知必失竊乃檢點雜物一無所失合家慶幸咸贊猴之義云 
[除牌] [  冰]  
　　安慶全城中等以下男女學生因憤日本進兵琿春於上星期六下午齊集公共體育場結隊游行街市並赴省署請願頗爲嚴肅當該隊行至天台里公益維持會（安福派私立支部）門前由學生數人將該會所懸木標拆下以指揮刀相向肩之在隊前而行一時歡聲雷動咸拍掌稱快云 
[漂賬] [  丕承]  
　　昨經文監師路忽聞某里内人聲鼎沸見一少婦扭住一少年大駡不休詢之旁人據云該婦係在淸和坊業娼該少年自今春由友人引至婦家初頗闊綽詎知中秋節忽避而不見四出找尋總無下落今忽在路中相遇故將其扭住嗣由魯仲連者出而排解令少年於半月内將前負速行償淸且謂業娼者究屬以皮肉經營之具諸事皆可諒而憐之少年首肯始相偕而去 
小說 
[社會小說衆醉獨醒（二○三）] [  瞻廬]  
　　第三十三回事多拂意悍婦反脣語出有心匪徒切口勉齋聽到晚生兩個字一發火上添油喃喃的駡道没廉恥的畜生還敢晚生長晚生短你從前自稱晚生時老子只道你眞是個謙謙君子循規蹈矩不敢和老子抗禮誰知都是些假意兒過橋拔橋暗地裏把老子來算計老子這隻飯碗全被你晚生兩個字所誤說到這裏便騰出一隻空手辣辣的打他嘴巴綽的一聲左頰上着了一下拍的一響右腮上也着了一下（靑巖第二次領略熊掌滋味）靑巖這番未雨綢繆先把眼鏡搶在左手裏郤把右手握着錐鑽拳頭向勉齋頭上鑿去畢竟吃虧在目力不濟連鑿了兩次都鑿了個空勉齋眼明手快左一綽右一拍又辣辣的打了好幾下靑巖一來情虚膽怯慌了手脚二來左手握着新製的金絲眼鏡生怕碰折了脚撞碎了玻璃破壞了這副探豔法寳郤是非同小可所以勉齋着力打他他竟没有絲毫抵抗力好在靑巖這副面皮本不是吹彈得破那天張女權的黃衣衛隊重重的賞他一掌也不見得皮開肉爛曾經滄海難爲水勉齋畢竟是個文人很很的打了十多掌怎有那天一掌的結實靑巖這副老面皮並没十分痛苦轉是勉齋的掌心拍得異常辣痛靑巖呌喊道你你你怎麽没頭没腦把人亂打便要打人也須有個理由我又不曾虧待了你勉齋氣噓噓的說道還說不曾虧待人那天的事情都是你這隻老狗布就是圈套我把你老狗牽引進門只爲你搖尾乞憐動了我的惻隱之心便賞你吃一碗狗飯誰料狗有了飯吃竟反咬起人來狗咬呂洞賓不識好人心不打死你這隻老狗怎洩我胸頭憤恨 
[自由談之自由談] [  鵑]  
　　疇昔之夕觀「紐約佳人」劇於蘭心劇院弦管旣張歌舞迭陳接於目者有纎腰之欵擺謀於耳者有珠喉之曼囀益以華燈之光綺維之色蒸爲艶霧若欲裹吾一身者於斯時也雖有百憂亦淡然忘之矣年來樂境此爲第一 
大昌煙公司徵文揭曉（丁等）[  許紫花]  
　　上海洋塲眞正閙猛有銅鈿人實在風光大世界裏白相白相紙烟呼呼出品大昌大小嬰孩味道噴香愛多亞路招牌高揚揀格烟葉又嫩又黃捲格烟枝又緊又壯一包十根大家一樣價錢六十眞好算强紙包顔色配得相當彈眼落晴一等裝璜小囝而貌神童模樣玲瓏乖巧來自天上剛正出世名字就響各省各縣各鎭各鄉有路可走全去逛逛奶奶小姐看見拍堂　去聞聞我來香香弄得小囝無地可藏暫且躱勒電線木上軍桿勿有坐在高墻諸公不信好去望望一到後來全球風行熱昏一只就此收塲 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[嘗糞狗吠之雄] [  老閘]  
　　唐酷吏郭弘覇知武后深恨徐敬業乃自陳願抽其筋食其肉飲其血絶其髓武后大喜即授監察御史時人因稱爲四其御史弘覇工謟媚魏元忠病僚屬省候弘覇獨後入憂見顔間請視便液卽染指嘗騐疾輕重賀曰甘者病不瘳今味苦當愈喜甚元忠惡其媚暴語於朝聞者皆掩口 
　　宋趙師𢍰以戮姦僧一獄著聞嘗謟事韓侂胄侂胄生日百官爭貢珍異師𢍰最後至出小合曰願獻少果核侑觴啓之乃粟金蒲桃小架上綴大珠百餘顆衆慚沮侂胄嘗與衆客飲南園過山莊顧竹籬草舍曰此眞田舍間氣象但欠犬吠鷄鳴耳俄聞犬嘷叢薄𢍰之乃師𢍰也侂胄大笑 
　　安福之敗因黨中人物皆郭弘覇趙師𢍰之徒也其中人才當推徐樹錚然徐之心膂股肱皆闒茸嵬瑣於嘗糞狗吠而外實無他長然則徐樹錚特嘗糞狗吠之雄耳雖逃奚患 
經濟 
[舊衣會] [  波雲]  
　　加拿大陶浪陶ＴＯＲＯＮＴＯＯＦＣＡＮＡＤＡ地方有人組織一會名曰舊衣會ＯＬＤＣＬＯＴＨＥＳＳＯＣＩＥＴＹ組織此會之人謂現代物價之繼長增高將引人於經濟恐慌之境工人之勞銀增加繼之以物價騰漲物價騰漲又繼之以勞銀增加如此循環不巳將爲害不知伊於何底 
　　人皆曰此人有壟斷之惡跡彼人有壟斷之惡跡但據舊衣會中人之意則深信有意壟斷市利者之不多否者則盡人皆有壟斷之罪蓋無論資本家及勞働者無非欲得相當之收入以支持此繼長增高之生活費耳 
　　舊衣會創立者以及該會會員之意見以爲以上問題解决只有一法且此法即操於吾人人之手供給與需求之原則仍爲平凖物價之主動現今經濟困難之主要救濟策卽增加生産與減少需求是矣易言之則生産與節儉是也 
　　舊衣會會員全體贊成之會章 
　　（一）無論雇主或工人當盡力使生産增加 
　　（二）於能力所及之處力行儉節鞋靴及一切衣物等類須穿相當之久切不可輕抛 
　　（三）免除一切無用之消費 
　　（四）盡力節省錢財將所餘之積蓄按定時存入儲蓄銀行　　（五）須常帶舊衣會之會章及會員證 
　　（六）介紹外人入會 
　　彼等希望以常帶會章之故可使各會員於實行節儉時不爲外人所非笑謂其因個人之經濟計算或因其人格之鄙吝而然也 
　　入該會之手續僅須納入會費二角半爲會中零用及作會章用者會中辦事人則槪無薪俸（乙種酬） 
國民常識　　 
[人生之本分] [  寄廬]  
　　我國人之心理處富貴者安坐而食知享福是其本分處貧賤者朝夕勤勞手胼足胝雖亦知其分當如此然時萌怨忿之心而渴慕富貴在富貴之人旣知坐食是其本分於是不肯再稍稍用其天賦之心力以爲人生當爲之事末流之弊不但屬於分利已也勢必至社會上種種文化以彼輩之故逐漸退步不止幸也貧賤之人多逼於衣食不得不謀生存之方於是竭其智力听夕不懈謀所以出人頭地爲一身一家衣食計在社會上旣爲生利的而各種文明雖未必盡能藉之以進步要亦藉其力而維持者不少矣然而渴慕富貴之心牢不可破於是機械變詐出其鬼蜮之伎倆以傾陷人　博自己之富貴是皆不知人生之本分者也人生之本分不論其爲農爲工爲商爲學各就一業竭其力而爲之使文明日益進步凡吾力有未盡之處必不肯放棄而不爲以待他人之爲之即吾力有餘仍用之於此分内之事舉凡所謂機械變詐鬼蜮伎倆傾陷他人而爲自己富貴計者絶對禁止人能如此則文明旣不虞其退步而社會上一切糾紛之事亦從茲少矣卽人格亦由茲而增高矣彼不知盡人生之本分者嘵嘵然曰富貴者人格高貧賤者人格低然富之士又有富焉貴之上又有貴焉富貴究何所止境富貴貧賤之說庸俗人之言耳富貴而不知盡人生之本分人格亦未必高也故人當明瞭人格之高由於能盡人生之本分不當斤斤於富貴貧賤之說（乙種酬） 
法律 
[禁治産與準禁治産] [  尙德]  
　　禁治産與準禁治産者何謂也即審判衙門以裁判之職權而禁止其自治財産之名詞也二者雖不能混合而言然其意義則同爲保護人之利益其聲請宣告之程序及審理之主義則準禁治産有準用禁治産條文之規定是二者之律文雖分猶合而其所以必須分節規定者實以禁治産之條件與準禁治産有不同耳茲摘應受禁治産及準禁治産之宣告條件程序如左 
　　（一）禁治産受禁治産之宣告人以瘋及心神喪失爲條件 
　　（一）準禁治産受準禁治産之宣告人以心神耗弱聾者啞者盲署浪費者爲條件 
　　（按）聾者啞者盲者如能利用他人之感覺而經騐無異常人即不得據爲宣告準禁治産之條件 
　　上項所述之人多無管理財産之能力當然不能加以責任故民律草案及民事訴訟律草案之規定有禁止其治産之明文所以保護其本人之權利兼亦維持他人之損害也禁治産與準禁治産之聲請裁判權一屬本人二屬配偶三屬三等親内之宗親四屬檢察官 
　　受禁治産之宣告者應置監護人見民律草案第二十條受準禁治産之宣告者應置保佐人見民律草案第二十四條 
　　審判衙門審理禁治産與凖禁治産採用干涉主義見民事訴訟律草案第七百三十一條所附理由内 
　　宣告凖禁治産之程序凖用禁治産程序見民事訴訟律草案第七百六十六條 
　　再未成年人未經宣告自治産時認爲無行爲能力與受宣告禁治産及凖禁治産之人同但鄙意推法理言之未成年人可槪稱例行禁治産人而此種之例行禁治産毋須宣告亦毋須撤銷其宣告與撤銷可依其年齡而爲自然之定列 
 
 

Page 18

 
 
創說如斯未識有無不合 
　　按滿二十歲者爲成年人見民律草案第十條（乙種酬） 
衛生 
[天然美艶之保護法] [  詠霜]  
　　人莫不欲容美故於美容一道多悉心研究而市上出售之美容品亦日見其多第不知此種人工美艶實遜天然美艶遠甚蓋無論何人本具有天然之美嗣因吾人保之無法遂致喪失喪失之後乃不得不用人工然人工鮮能得法終不能如意以償故眞正好美者必須保護天然美艶其保護法述之如左 
　　（一）勤洗漱面部常露於外最易染塵塵能傷損皮膚故須用水洗凈之但洗面之水不可太熱亦不可太冷當以人身之温度爲度（在攝氏寒暑表三十五度至四十五度之間）因過熱過冷均易使皮膚受有刺激也齒部亦與美容有關飲食時常易留物積久則現黃黑色令人見之生厭故飯後必須漱口而每日晨起時尤宜用牙刷擦至潔白也 
　　（二）勿塗粉欲容美者常用脂粉塗面第不知粉有鉛質易使皮膚受傷初雖無恙久必現有黑黃色之斑點故求美每至損美欲保天然美艶者幸勿塗粉 
　　（三）制淫慾淫慾本人類最不道德之事而於美容亦有關係蓋慾性太重則未婚之靑年必多手淫而旣婚之男女必不孝有三舊格言的罪惡淳石 
房事過度因此精神疲乏面部現晦暗之色甚者眼腔現深靑色殊不雅觀故欲保天然美麗必制淫慾 
　　（四）凡飲食起居均宜注意務使淸潔而合於衛生則身體日强疾病可免而天然之美艶保矣（乙種酬） 
道德叢話 
[論信之價值] [  雪峯氏]  
　　嗚呼痛哉信之去吾國不復返也自淸末預備立憲失好於信後信去之志即堅且决其所以戀戀不遽去者猶冀我共和國人與伊相親善也不料民國成立後朝野均以詐欺相尙着着與信抗毁法者固信之敵也護法者亦與信宣戰家庭社會匹夫孺子無不與信爲難信於是去矣迨信旣去之後我之大好河山失其保障迭受洪憲復辟護法救國直皖諸役之摧殘巳四分五裂淪亡不遠矣而國人仍執迷不悟口血未乾兵戈將起北而直奉南而粤桂西南川滇以及某系與某系等聯盟某派與某派反對中央命令辰下戍更社會信實視爲迂腐信去不返矣國病難醫茲擬迎信回國二則公之於世 
　　甲維持自然人之信實此卽個人信實也法當愼輕微重然諾遇不信人不信事當拒而辱之官廳於律法上再科以加等罪則個人信實可恢復 
　　乙維持法人之信實此法必須法人中之自然人能信實始可言之凡公私法人皆須嚴定條例注重言行信實四字違者法人須受破産宣告即終止其法人之資格（乙種酬） 
家庭常識 
[家庭敎育之宜留意者] [  長風]  
　　家庭敎育之重要盡人皆知顧以觀察所得下述數項多爲常人所忽略驟觀之似於家庭敎育無甚重要然細察之則關係甚大習慣難改願爲父母者注意之 
　　（一）欺詐家庭中常有以荒誕無稽之言誑騙兒童以爲快樂者或客向兒童戲索果餌兒匿其果餌伸手揚言曰無客與父母莫不譽之爲乖在父母或以爲一時娱樂殊不知兒童初有智識善惡莫辨此種行爲足以養成其欺詐性 
　　（二）惡游戲兒女每聯羣游戲但有時有以竹枝或石子做賭博之游戲或扮作盜賊者是項不道德行爲宜防患於未然父母應即時禁止令其爲有益之游戲 
　　（三）竊拾余常見有兒童竊拾果餌紙張等者父母多忽間不問嚴格論之是卽竊盜又有向他人索食果餌父母亦置之不問者足以養成惡習慣當禁止勿犯 
　　（四）猥褻之文字圖畫風俗日下猥褻之文字圖畫日多家長或有購閱者兒女偷視足以發生不道德之思想及行爲家庭中宜屏絶此項印刷品旣免兒女之耳濡目染自身亦可保全其高尙之志趣 
　　誰非父母誰無兒女上述四則宜留意之蓋家庭多一失敎子弟即社會多一爲惡之人而良善社會不在乎有英雄豪傑而在乎多品行正潔之人民也（乙種酬） 
調查錄 
[參觀浙江模範水産製造所記] [  行知]  
　　余於十月下旬游歷定海縣考察敎育實業聞定邑富魚鹽之産浙省議會特撥省欵設立模範水産製造所於定邑亦旣有年成績優美遂往參觀晤技師胡嶽靑君及助手朱延章君二君導余觀製牛肉罐詰場螺甸鈕扣場製革場及製鮝魚帶魚之烘房棧房等此廠限於省經費之制限不能大爲發展第就其製造之成績觀之其技術之美成績之佳頗堪爲實業界發一光彩該廠製造牛肉鷄肉羊肉魚翅黃魚及餅乾水菓等各種罐頭無不美備而所製牛肉及餅乾香味尤佳牛肉之製法先用生牛肉加醬油香料下鍋煑半小時取出切成小塊連原湯裝入罐中納入大鍋内煑一小時取出於瓶底上刺穴放出空氣旋卽用釬藥及錫封固之然後再置大鍋内煑四小時肉爛而風味不少洩漏此味之所由佳而物之所由經久不變也惟煑鷄肉及水菓等則時間須減少云余又入螺甸鈕扣製造場見工人及藝徒均用脚踏機器至爲敏捷光彩甚佳再由女工精選成貨串釘於紙版上每羅一百四十四枚約值一元有奇價廉而物美據朱君云本廠摩逹機用煤費用甚大故不甚開火我華人工價廉可不必藉汽機之　儘可用機而不用汽或手搖或脚踏用費較省而機器之靈動無異於用摩逹機其言深合情理余又入製革塲工人不多惟每日本塲所殺之牛羊均特請工人自行製革昔日我國需用熟皮均用外貨而每年運出口之牛羊皮生貨甚多今則各省類能自製熟皮貨物堪與外來之革相匹敵而工人賴以爲生者可增數萬人亦挽回漏巵增加生計之一道也又觀鮝魚棧四烘房等定邑每年産鯗魚黃魚帶魚等數千萬擔有福建帮台州帮及奉化寗波鎭海各帮之漁民二三萬人在岱山瞿由等洋面採捕足供數省之食其鹽製之各魚且可輸人南北兩洋今此廠添造烘房并製淡鮝魚淡帶魚等能去蟲防腐風味尤美歷冬夏不變余參觀旣畢卽採購餅乾牛肉黃魚鬆等各數罐携歸試嘗美味亦旅行之一樂也 
 
