# 1882 - 53 - 4903169

 

Page 1

 
 
[論烟館愈開愈多聖宜設法限制]  
　　烟館之盛至上海而已極在久居上海者視之亦覺習不爲怪若初到上海則未有不駭然驚詫者夫煙舘本無開禁之明文若以爲國家設立洋關抽收烟稅洋商之載土而來者准其分連各口銷售和約中載明此條已無異煌煌誥諭開燈售吸俾小經紀中增一生涯似亦官憲之所許故不妨明目張膽作此經營顧何以城市之中官憲巡查猶必　烟館與娼窩賭塲並列禁令之内耶可知國家之與洋人立約通商准其販運行銷而設關收稅者亦止不禁吸食之人並非不禁開燈賣吸之人也今不過奉行故事爲掩耳盜鈴之智略寛其禁而不問而於巡防保甲之時但不准其深夜舊賣與嚮歇　民所謂禁而不禁不禁而仍禁者在官憲亦不得已而爲此計也試觀各省城市村鎭之中烟館林立然無有高挂招牌同於别項正經生意看布廉一幅紙燈一盞上書清水洋烟或對灰洋烟而已誠以烟禁初寛之候尚不料吸食之人如此其多及至流毒旣深下及挑負食力之人皆有此癖而此等傭趁度日者安有餘資置辦鎗燈燒膏自吸勢不能不有此等處所以便此等吸烟之人沿之日久官亦稍存體卹聽其售賣吸食而謂即此弛禁殊不識官憲之用意矣然而上海則異是所謂布簾一幅紙燈一盞者去上海二十里外之鄉村庸或有之若入上海和界則罕見之即最小之烟館亦且色色講究不同他處也通計城外約有三四等其最著者資本動輙萬金房屋高大雕琢装潢世家故宅無此華麗其次則屋宇平常榻數較少然鎗燈諸器精雅修潔猶類富豪之享用再次則廣帮潮帮之所開各色皆不工整獨講究於煙膏與烟鎗此外更有其次者要勝於布簾　燈之局面也吸烟之人亦因此而分次第各適其適頗覺自如一等二等者不必盡爲吸烟之人其或有事叙談知已相約展燈對憩吞吐烟霞洵可樂也至於靚妆妖婦求偶淫娃借此句留互相挑引者三五成羣入而復田個中意趣解人識之亦誠可樂若廣潮帮之所開則皆經管中人有癮而不便置具者旦晚就食喜其烟與鎗之可以過癮而所費又屬不鉅也下此則粗蠢傭趁者流又如向最次之烟館中覔食矣或曰上海之盛太半由於各行各業之人有此等消遣之處故貿易如此其利而碼頭如此其大烟舘其一端也若必如他處之布簾紙燈熱閙當减其半更使如他處官憲之必禁絶之則繁華又必去其半然此說也於地面之興衰固爲得計而於國家之政體殊不爲然蓋烟舘之不禁與開設之講究或以巡捕房收捐工部局濟用一年之中亦不爲少一旦欲革去之其以何欵抵還也故蘇藩譚方伯禁於蘇州禁於各屬而不能禁於上海且禁於上海城内與南市而獨不能禁於洋塲一邑之地此禁而彼不禁未免失政體矣然因地制宜行權之道虎頭蛇尾公事之常禁者禁矣若過上海可以見如不見也所更有關係者在乎煙館之有日增而無日減也近來上等烟館對門貼壁各馬路中幾於無一隙之地而二等三等者更復夾雜其間嘗於　歲初一二等日夜間行於洋塲之上各唐皆以年節辛苦閉停數日惟烟館除廣帮半不開燈外餘皆一律售吸竟至半里之路或大或小明燈招挂者有百餘家緣此數夜並無他店開門可歴歴數之也竊關旣不能禁亦必商立限制不准多開庶於禁令尚可强合而捕房捐欵仍不少减豈非兩得之道乃因其不能禁而竟聽使增開然則他處業烟館者皆可以上海爲逋逃藪而上海居然烟世界矣每見新開一烟館輒有一舘吸烟之人而營所開者依然關無虚設可知烟館愈多而吸烟之人亦愈夥也遷流無極正不得謂其關係之輕也而况開館之主從前所指爲下等者今則富商巨紳亦樂此而不疲至於法公堂之上竟有金頂煌煌極體面之倚園主人嗚呼此世道人心之所繫也夫 
[台匪近信]  
　　寍波來信言近日探得台匪金滿帶有黨羽約二百人仍在台州出没有人見過故刻下浙省大憲檄諭台郡文武官弁務令全力擒拿倘或漏網則當概予嚴叅也 
[漢川消息]  
　　漢口西人來信言左侯相由漢川啓節之時牘帶幼童有數百人年皆自十五歲至二十歲不等不知何所用之或以金陵鐡廠嚮人故將令該幼童赴該處學習亦未可知抑或因南京通行電報故欲令幼童等至彼學習管理諸事也漢口近來亦深願電線之通將來茶市盛時可以傳消遞息蓋不勝盼切之至也 
[開平近聞]  
　　開平礦務局經唐觀察創辦以來目下已建有鐡路規模大廓氣象一新運煤之車絡繹於途産煤之區開採不竭且煤質旣佳而價值又廉銷路極爲繁盛該處向本簫瑟現已成爲大市落矣聞礦局股分單價亦步漲是可喜也以卜係南友新自北旋者言之蓋是友曾一至開平擴眼界也 
[江西官錄]  
　　　憲牌示署都昌縣劉至健署高安縣徐春榮署彭澤縣吳愈慈署樂安縣張鳳齡署廣昌縣徐鳴皋署萬安縣金時宣署武寍縣楊兆先署崝安縣沈維楨署進賢縣凌錦章署瑞金縣鄭由煕均調省差委萬年縣姜立本撤任察看所有各該印務都昌以現署建昌縣事淮補東鄉縣缺之黄壽英調署遞遺建昌以候補縣楊逢新署理高安以准補斯缺之劉富德彭澤以准補斯缺之羅廣煦樂安以准補斯缺之周汝霖廣昌以准補斯缺之程屬墀均行飭赴新任萬安以候補縣夏宗鰲武寍以試用縣主鼒靖安以拔貢知縣恩浦進賢以揀發縣朱昌年均署理瑞金以補用縣李興賓酌委署理萬年以泰和縣高廷楨調署又舉撫憲行准吏部咨覆坐署甯都州下河司金　應行飭赴新任箸宜簧縣典史王錫疇期滿更替　務以分先典史蔣福懋署理 
[計金鐲]  
　　歲暮匪徒迫於饑寒逞其鬼蜮變幻不窮如南昌城内湯家園朱某一事眞覺愈出愈新其鬼起鶻落情形殊可駭也據聞有朱姓者本貿易中人微有蓄積一婦年方少艾頗好修飾手腕恒套金釧一隻間立門前閒眺釧爲人所　以　患　俄頃盖朱有一甥相依臘月十五夜靜偶出未歸忽有素不相識之某甲張皇走告曰令甥爲人毆倒城隍廟側氣息僅存我念與爲莫逆交特地通知可亟往救朱亦深於閱歴者以突如其來目動言肆大覺可疑　反叩之曰我甥身裁面貌何若衣履何若請　言之甲隨逐道其詳果皆吻合朱始信焉自携燈籠并呼家中傭媪與俱甲爲前導及至半途甲忽語朱曰似此徒手而往終無益於事此去我家不遠君且立候片刻我往取一槓來便可同媪昇回似較快　君謂何如朱首肯不知甲滿盛用神卽尋此隙甥事原子虚烏有蓋探得朱固身不離婦婦則釧不去 
 
 

Page 2

 
 
身故必賺朱出外而後其計得行遂仍回至朱宅敲門朱婦出啓關手卽爲甲所勢方將挣脫釧已被攫飛走矣號喊而出隣居就問梗概當有爲之尋朱者而朱久候不見甲至亦緩步同媪　家及門詢悉前情恍如夢境一塲咨嗟不已後亦竟未控官云 
[牛庄市面情形]  
　　牛庄生意以油荳爲大宗糧食次之販運之船平日連泊數里銀期一年兩次秋季以九月初一爲期届期過付須得數清否則催逼不寛一似歲除光景兹聞上届銀期不能過付岌岌危殆者不知若干人幸得奉錦山海關兵備道續觀察昌先期出示不容逼迫以免牽連倒閉所有欠欵若於下届清還其中藉得旋轉者固多而市面上異常拮据莫展一籌比至九月初一依然關閉者亦復不少冬令販運無人高粱每担價只值東錢十五千文豆價十八千文而東錢每千實得津錢三百三十制錢一百六十五其量甚大每担約有天津兩石五斗之數無須何現祗發脚錢而市面艱難尚且無人顧問歲終接連倒閉者計四十餘家大至東錢三二百萬中等亦百數十萬其中大者計有十七家油坊則永昌裕信泰成三和昌恒昌隆同興魁同興聲和源長興發等八家每家帮夥多者二三百人少者亦百十人牲口亦有此數此外則乾盛發糧食店永成德銀爐禀昌人和廣隆三棧房源豐泰過儎行和源興泰發興山貨棧信和慶錢庄信和慶資本不過東錢萬千而出帖已過十萬其中有某營官　欵故庄主李張兩人及櫃夥均被押於營口海防廳署李張均係天津葛沽人又三和昌司事亦由海關道署提去各業賦閑之人不可數計若不設法扶持恐倒閉尚未已也 
[維楊歲闌瑣聞]  
　　揚州　茂才名諸生也家赤寒少失怙恃終鮮兄弟婁某氏亦極賢子女共五人終歲食貧毫無怨色生惟恃一小館每年所入修脯約六七十千文室家累重不無借貸日積月累愈難支持前年底曾謀自盡爲巷隣某總兵所知助以青蚨因得卒歲客冬積累更深諸債蝐集與一友商借五十千文言定今春以老　抵償議已定矣不意友忽中變至臘月十八日回絶生再三懇說繼以哭求其全家亦跪而叨情友執意不允生葉懦惟有痛哭而已當晚私購烟膏一盒　妻與子女和酒吞服猶欲爲子講左傳一篇未終已力不能支妻見其形色頓異再三盤間始知其事舉家大號傳入某君之耳某急携廣東木棉花奔往如法施救漸得回生生乃握某君之子而哭謂君何苦千人家事我實生不如死某爲泣慰出三井允代辦二十緡還債生泣謂君雖具此熱腸然恐終難救我如眞見憐我死後能將我妻送至立貞堂我子時垂教訓我之詩文集代爲收好則九泉銜感矣某君不忍聞别去并囑其妻子小心調理時　防備歸卽先送米薪食物零用至其家次日招其新舊生徒量力公湊二十千文以爲今正平債計三兩日内生已能起步意亦未甚悲憤不料念一夜四鼓時其妻睡醒下床見生已高懸梁上一驚而仆長女驚醒起視大號隣衆集救勢已不及矣其妻爲人救甦意欲觸柱相殉衆又爲之救阻天明告知某君某至撫尸一慟急爲代籌後事忽見生腰間落下一信共視之乃遺囑託孤之書衆皆失聲妥爲殯殮一切皆照信中辦理嗚呼才豐綉虎命簿絲蠶生困青衫死殉白練洵足悲哉○揚州爲八省通衢分防勇營文武衙門以及紳富之家俱有畜馬馳驟道左往往傷人年前大東門外街一人馳馬而過並未帶鈴有一蔣姓婦手携筠籃購物猝不及讓竟被撞倒幸馬足未踐其背但傷左腿然　已皆不知人蓋懹孕已數月矣市人急報信其家拾回醫治不知能否無恙惜馳者已揚鞭而去不及追獲耳○新城安樂巷内王某在外隨官去秋聞滿載而歸王平日鮮衣美食人愈信其多金客臘念一日黄昏後王自外回家忽聞巷頭有嬰兒啼聲舉燈燭之乃稻草一堆中裏一兒啼甚急王四十無子見之喜甚不問來由懷之而歸細視之男也身着大紅洋縐小褲繡花兠肚上身赤條條無衣並有年庚全家皆喜疑爲貧家之不能養活而藥也急爲包裏覔人乳哺二鼓後有鳴鑼者沿途招呼謂失去一孩王亦未問至念三日午後有一衣服完好之中年婦人直入王室稱我左鄰某姓聞得一孩甚好願一視之王妻抱出與看婦卽向外大呼在此矣門外突入數人抱兒哭者指王罵者大肆咆哮稱我前日失兒沿街鳴鑼原來爲汝所拐及見兒衣又大閙云兠褲是我家原物金鎖金鐲及上身繡襖何在旣拐我孩又昧我物勢必鳴官隣之勸解者見此男婦數人亦非貧弱且兒之褲兠亦非貧家物且鳴鑼是實只得力爲勸解出銀五十兩息事王已深知其計但笑云做得好做得好此銀定出然必須在城隍神公案前面交方可雖到官亦如此辦方甘心出銀否則拚命亦不行也隣衆再三排解至夜分始得講落○便益門外凹子銜後王家庄草屋數十家皆係貧户十二月二十三日漁户某祀灶一爆飛落後隣陸姓屋上火勢飛揚樸救不及復經大風一捲頌刻焚去十數家及燒至一户忽大聲猝發將救火者打得焦頭爛額奔避不遑滿天花　亂飛嗣查知此户姓陳新自漢口歸携有花爆一箱售以謀看者　星夕在城其妻不知未先搶出故獲此禍權起火之户距陸姓尚遠不知何以落在其屋殆天災難逃歟 
[曲部生機]  
　　蘇有失業伶人舊歲多不聊生甚致以餬口清唱懸牌而人仍無顧問者新正以來韶華暖麗遊人意興倍佳苦無尋樂處以新耳目於是梨園子弟始於閶門内荷花園小試其挍日夕笙歌座客恒滿獲貲亦當可觀近日復有山塘小邾弄口從前茶園底子内開設公樂堂專唱南北詞曲搬演精巧戲法并放烟火燈移外國電光居然三寸紅箋逐家分送已於初九日爲始聞入座者擁擠如故而戲法之奇幻實爲吳人所未嘗庽目是亦曲部之生機也 
[醉漢竊鎖]  
　　蘇城冬防最爲嚴密去冬凡巷門街栅盡行修整并添設更夫更棚各圖泒委員徹夜梭巡可謂愼之又愼矣詎客臘二十夜三更時胥門内小南亨圖巷門已經落鎖忽有一醉漢大叫開栅隨卽將鎖鍊扭斷竊去更夫聞卽追趕醉漢已不知去向適巡員隨至詢知此事笞責更夫次日枷號遊街示衆想嗣後必更加謹愼矣 
[漲灘案斷結]  
　　去臘二十八日本繯列漲灘涉訟一節兹又探得是案委曲緣由據聞先有沈和南贅入譚姓爲後生子卽譚福保曾將譚姓祖傳二圖沿吳淞江灘地一分二厘九抵押與周其解計錢二十千文已於咸豐五年分换立田單註周姓户名譚又將此地絶賣與沈和南族姪沈富金沈除自向周贖囘田單外再找譚錢二十四千立有賣絶契據係陳福堂代筆兹因是地漲灘甚多譚生妄想便稱地未絶賈况有祖坟在内隨向沈贖地不允譚即投縣控其揹勒莫邑尊諭令該圖地保查明禀覆譚竟擅將該地立據價賣與人邀同地保到塲地保謝小山以奉有縣諭夫便畫押沈富金聞信却投縣控譚福保串同謝小山盜賣其地由莫邑尊庭訊譚福保沈富金各執前情沈將譚所出賣絶契呈閱陳福堂供爲代筆書據地實賣絶與沈者謝小山供並未串譚盜賣　得實因譚所賣與沈姓之地原祇一分二厘九今漲至一畝光景地價又貴以致涉訟云邑尊以譚姓呈控後尚未准訊擅敢央中另賣情殊不合喝令掌頰又以沈姓漲灘如許未報升科亦有不合飭令亭耆丈量賢數禀候核辦在案兹已文明原地一分二厘九老漲四分六厘一新漲三分九厘四共有九分八厘四邑尊覆訊在案人証均執如前邑尊令譚福寳具與是地無干切結謂沈富金匿不將漲地報升應將該地充公沈再四哀求邑尊姑念鄉愚無知隨斷沈歸原地一分二厘九及老漲之四分六厘一升科完　　漲之三分九厘四充公沈又叩頭求恩沈妻某氏亦上堂向沈曰已蒙大老爺施恩何尚跪而不退卽促沈出具遵斷結完案又聞地保前乘興入縣署實因患病之故耳 
[兒戲肇禍]  
　　英公堂據鄉人朱富郎禀稱住居虹口鄉間前夜有隣居之江北人某甲家請春酒不知有誰家小孩連次持磚擊擲其間 
 
 

Page 3

 
 
甲開門察看詎該孩已逃去適我之兒子朱崑和在其門首經過彼不問情由卽行扭住毆打以致臥地淹淹祗存一息我聞信赶出將兒子舁送醫院據云已受内傷今已三日不出言不飲食不小便殊覺沉重至逞兇者共五六人訴捕獲住二名送案兒子亦抬到請騐究辦王裕長張廣開同供係江北人充小工餬口前夜問鄉友請我等吃春酒因被朱家之孩連次持磚擲門開門驅逐是實並未逞兇陳太守騐得未崑和傷勢固重恐有不測隨將王張二人移送縣暑辦理令朱富郎舁子投質 
[放鳶生事]  
　　公平洋行經管揀湖絲女工之洋人赴英公堂　稱咋午後散工時見有王姓等婦女四名乘坐小車返家途遇一年少之某甲放紙鳶爲戲故意將線兠在該婦女等頭上該婦女等與論甲卽推翻其車婦女傾跌喊救故將甲交捕送究王姓女等供詞與同王阿狗供係上海人在龍飛馬房學造馬車昨我外甥放　鳶誤將線帶在婦女頭上卽被毆打我特出外解勸並未推翻其車洋人又稱甲向婦女滋擾已非一次矣陳太守以細故起見宥　免究飭甲以後不得滋事斥去 
[斷繳房金]  
　　初八日有華人韓仁記控開水手庽處之西人禮智回於英刑司署稱該西人欠房租洋七十元請爲追繳該西人供欠洋屬寳惟前已托有恒洋行東與彼說明付以五十元了結彼亦曾經應允韓仁記云有恒洋東果經說過我亦允許然該西人總無實意迄今延宕不付分文該西人又言實係無錢饔飱尚且難顧安有餘錢了債韓仁記言爾舗中尚有物件可賣該西人言物件均已押與他人不能再賣刑司諭該西人理應照數付還該西人言實係無錢刻下擬開館授徒如館事得成當每月付還五元陸續淸楚刑司斷令立限措繳倘不依限定當再傳訊究云 
[壬午元旦試筆柬霚裏看花客倉山舊主高昌寒食生並寄賦秋生天津瘦鸛詞人梁溪]  
　　海天紅旭射吾廬喜入眉間攬鏡初顧盼東風三女粲劉君淑卿姚君情卿姚卿皆陶詩所謂南村素心人卽予之耐久朋也憑臨南面一慺書緑窗倚醉聞瑶瑟紫陌嬉晴命綵車西望章江春信早八行珍重達雙魚○蜃市淹留歲再更越繁華地越孤淸瓶花影閙春如競爆竹聲酣夢不驚江左風流殊未遠淮南寳客久知名忘機已入閒鷗社一觸前塵百感生○老去游蹤水上雲江湖喜結散人羣黄生雅量論千頃顔氏高吟繼五君古歎通才無顯仕今諳時務有新聞貂裘夜走藏春塢一寸光陰酒百分○淸才最念梁溪鶴遠夢時縈茂苑秋剔後　衰風月興愁中各醫稻粱謀誰逢鮑叔金多與我羡班生筆果 
投行路栖栖君勿悔古人傳食　諸侯[  二愛仙人求和稿 <]  
[嶽麓感懷]  
　　麓雲深處久　機放眼湖湘吊落暉千里米魚同沃壞萬家樓閣舊都饑楚騷香草天難問召舍甘棠事已非憔翠靈均無賴甚薜羅山鬼欵柴扉人心如醉覆如癡禽獸衣冠負　時萬户紅　宵握槊百年黄土夜鋤碑傳燈半種吳蓉每修褉羣賡芍藥詩一部湘南風土記間誰繙閱獨含悲盜氣縱横勢　權聚蚊多處恐成雷盟香會火皆兄弟菽壑幽林半黨魁明月孤村寒犬閙秋風中澤曉鴻哀諸君漫說良民盡守劍人原破璧來孝友遺風何處尋南邦聲教漸消沈梟兒獍婦開生路壎冷箎寒寂古音聚鐡莫鎔污世鎔鑄金難换俗流心天經地義分明在爭奈斯民陷溺深六代烟花勢與俱巫風淫爾太沾儒萬靈宫殿神仙府百尺樓臺血肉區慟哭紈承宣室詔流亡誰繪監門圖拚將滿眼醒人涙獨對江山　緑蕪辟雍鐘鼓久涓沉衆豐嗷嘈各賞昔僞學那堪誣北海黨碑令又樹東林璧墻緑竹紅羊劫洞壑酸寒白鹿陰况復青衿半佻達聖門誰肯企高深祗知離亂話昇平誰識昇平伏戰爭吏諱巫醫民諱病兒談邊憲婢談兵秋高城闕空張幟春老郊原懶課耕豢養經綸竟如此徒薪徒竭杞人情頻年荒旱復兵戈四處愁篙獨樂篙早兆風波翔石燕曾防荆棘臥銅駝荃香久鬱秋心國槐蔭空悲春夢婆千古嚴陵許同調湘江烟水緑漁蓑[  靜緑軒主人稿]  
　　　 
[光緒七年十二月十三日京報全錄]  
宮門抄○發抄旨五道○東撫任奏審明定擬摺○將軍銘奏爲呈進參枝摺○大臣恩等奏查明覆陳片○大臣杜等奏爲奏聞摺○又奏爲奏聞片○又奏爲奏聞夾片○十二月十三日工部鴻臚寺八旗兩翼值日無引見○托倫布續假五日○召見軍機○發抄李鴻章奏請將勸辦　眼出力之前湖南布政使崇福等優叙奉旨看照所請該部知道單併發欽此○林肇元奏請以張煦補貴東道奉旨吏部議奏欽此○又黔省再停止分發一年奉旨吏部議奏欽此○丁寳楨奏請以徐璞玉補馬邊同知奉旨吏部議奏欽此○又松潘鎭總兵李培榮給咨北上奉旨知道了欽此○○頭品頂戴山東巡撫臣任道鎔跪奏爲審明故殺一家二命兇犯按律定擬恭摺具奏仰祈聖鑒事竊　沂水縣案犯孫鈺丕故疑楊小三等一家二命一案前據該縣王恩湛騐訊通詳審擬由府解司因恐案情未確發委濟南府研訊兹據該府　啓熙審明擬議由泉司潘駿文覆審解勘前來臣親提研鞫緣孫鈺丕籍隷沂水縣平素求乞度日與楊小三楊憨庫素識無嫌楊小三係楊憨彈胞兄光緒五年九月十三日孫鈺丕與楊小三楊憨彈赴隣庄乞食行至吉山庄外楊小三楊憨彈因天氣和暖脫下馬褂棉袄各一件交與孫鈺丕携拿同行孫鈺丕貧苦難度因楊小三等年幼起意欔取衣服由山後逃走因山石碍路行走不快楊小三楊憨彈跟蹤同遠楊憨彈先行道上拉住孫鈺丕衣襟索還馬褂棉襖孫鈺丕有肯楊憨彈聲言回察定行告知伊伯　全控究孫鈺丕慮恐敗露起意致死滅口卽撩　衣服用學搯住楊憨彈項頸向前力推　指甲抓傷其項頸楊憨彈側跌倒地被石塊碰傷左腮脥相連左耳竅楊小三隋後趕至向孫鈺丕不依孫鈺丕又起意一併致死卽將楊小三撳按倒地順拾石塊毆傷其右腰眼楊憨彈楊小三均立時　傷殞命孫鈺丕拾起衣服逃逸二十九日經地隣牛相魁路過瞥見認係楊小三等屍身通知楊小三胞伯楊全同往看明楊全因恐報官受累起意私埋匿報卽將各屍棺殮央允牛相魁與地隣楊中責秦法帮同抬至義地掩埋各散旋經該縣王恩湛訪聞　查楊小三之兄楊小八亦卽由外囘歸查知投保報縣王恩湛會營勘騐獲犯訊辦詳審擬由沂州府知府錫恩解經前司因恐案情未確發委濟南府審辦兩次解司審駁據該府梅啓熙審明仍照原擬由司招解提審供認前情不諱詰非圖財謀書亦無起衅别故及在斱帮毆並逃後知情容留之人案無遁節查例載殺一家非死罪二人斬立决梟示酌斷財　一半給被殺之家養膽又律載不應爲而爲事理重者杖八十又地界内有死人里長地鄰不報官司而　埋藏者杖八十各等語此案孫鈺丕囚　將楊小三脫交衣服攫取潛逃被楊小三等先後追獲聲言告知伊伯楊全控究該犯輒敢起意致死滅口將楊小三楊憨彈推毆致傷身死　楊小三楊憨彈係同胞弟兄自應按例問擬孫鈺丕攫取衣服計贓輕罪不議外合依殺一家非死罪二人斬立决梟示例擬斬立决梟示先　左面刺兇犯二字犯係乞丐查無財産可斷應免看追楊全明知胞姪楊小三楊憨彈係被人殺死並不赴案報驗輒卽　允地鄰私埋雖訊無賄相情事究屬不合亦應酌量問擬楊全應酌照不應爲而爲事理重者杖八十律擬杖八十楊中貴秦法牛相魁聽從匿報帮同抬理亦應按　問擬楊中貴秦法牛相魁均應照地界内有死人不報官司而輒埋藏者杖八十律擬杖八十與楊全事犯到官俱在光緒七年五月十四日恭逢恩詔以前所得杖罪均予緩免屍兄楊小八地保李英各因傭工催糧外出均不知情應免　議起獲馬褂棉襖給屬其領除將供招咨部 
 
 

Page 4

 
 
外理合循例恭摺具奏伏乞皇太后皇上聖鑒勅部核覆施行謹奏軍幾大臣奉旨刑部速議具奏欽此○○奴才銘安跪奏爲續採參枝專差呈進恭摺具奏仰祈聖鑒事竊於光緒七年九月十八日採辦參枝專差呈進並於摺内聲明現仍派員隨時採辦如得上品再當呈進等因具奏十月二十日齎到回摺奉旨知道了欽此兹據户司恊領文全續行採辦又得大枝參大苗中枝參六苗小枝參十苗可稱上品共計重五兩其工價銀六百三十九兩仍由所收參稅項下以錢易銀撥給奴才謹將續採參枝視加查驗分盛二匣包固飭交花翎四品頂戴雲騎尉安　齎京呈進除咨照内務府驗收外所有續採參枝緣由理合恭摺其陳伏乞皇太后皇上聖鑒謹奏軍機大臣奉旨知道了欽此○○恩福等片再奴才等前因東邊鳳凰廳創修文廟學宮書院工程均已告竣請將勸辦出力之官紳　案獎叙等因一摺於本年十月十五日奉到回摺軍機大臣奉旨該部議奏單併發欽此欽遵轉　在案兹接工部來咨以查此項工程經費甚鉅旣據聲稱勸捐興建自可免其　册報銷惟辦過成案各項捐修工程但經請獎卽應請報銷今查單開各員係專指勸捐出力者而言而該道陳本植又以捐銀請獎事出兩歧碍難辦理請旨飭下查明聲覆核辦等因於光緒七年十月二十四日具奏本日奉旨依議欽此行文知照前來奴才等覆查此次上程原　勸捐與辦與别項工程不同是以請免造册報銷並因邊陲前闢事屬創始而該道督率官紳竟克成此鉅工實於學校文風大有裨　若不奏請邀恩獎叙恐無以示鼓勵而勸將來該道雖經捐資自稱不敢仰邀獎叙奴才等因該道陳本植督率勸辦著有微勞請加尋常二級係爲鼓勵起見並非以捐銀請奬前奏實未兩歧惟有仰懇天恩仍照前奏核奬並免造册報銷理合附片覆陳伏乞聖鑒訓示謹奏軍機大臣奉旨工部知道欽此○○奴才杜嘎爾車林多爾濟桂祥跪奏爲循例派員查閱孶生駝隻恭摺奏聞仰祈聖鑒事竊查圖什業圖漢部落公密什克多爾齊三　諾彦部落王桑噶錫哩所管孳生駝廠例應三年查閱一次如駝䮨孶生番衍奏請奬賞縀布茶烟其管理駝廠札薩克由部議叙歴經遵辦在案兹查烏城所屬孶生駝廠自光緒四年查閱後至光緒七年已届三年理應查閱具奏奴才等當於本年八月間差派主事國仁太等前往查閱嗣據禀稱三年内兩廠共孶生過駝䮨二千八百二十七隻核與定例應取孶生額數有盈無絀倒斃亦未過額等情呈報前來除由奴才等將三年内孶生駝隻數目分晣造册送部查核外相應請旨將管理駝廠王桑噶錫哩公密什克多爾濟交部照例議叙其牧放駝隻官兵照例奬賞縀布茶烟等物以示鼓勵謹將循例飭查孶生駝隻緣由理合恭摺具陳伏乞皇太后皇上聖鑒謹奏軍機大臣奉旨着照所請該衙門知道欽此○○杜嘠爾等片再查烏里雅蘇台所屬各台及巡邏蒙兵歲需羊隻向由四盟孳生羊内照額分撥下餘羊隻發放滿漢營官兵析糧食用年終造報核銷同治十二年間經前署將軍長順等耐奏各路台站差徭絡繹蒙古困苦請將四盟孳生廠分給滿漢官兵羊隻酌量各台差徭輕重改給各台應用其餘羊隻留備賞需至每歲應給滿漢官兵羊一千四百餘隻按照例價每隻折銀八錢由經費項下支發等因在案嗣因屢年各盟孳生羊隻除分放各處外餘存羊隻均經迭次奏明分放旗緑兵丁食用亦在案　查車盟每年孳生羊隻僅敷庫倫恰克圖各路台站之用其　札三等三盟每年孳生羊隻除照依加添　數分放各台及巡邏蒙兵外按册勾稽自去年　至本年止共餘有羊七百八十五隻奴才等伏查現在烏城經費支絀旂緑兩營兵丁尤形苦累擬請將前餘羊隻仍照向章折糧　數分放旗緑兩營兵丁食用以示體恤餘俟年終造册報部核銷外理合附片具奏伏乞聖鑒謹奏軍機大臣奉旨知道了欽此○○杜嘠爾等片再奴才等前次奏請由綏遠城泒弁兵十二名來烏差委等由奏蒙允准在案嗣准綏遠城將軍來咨所有調泒弁兵十二名内有一名因病不能前往其餘十一名飭令押解江西省匯到科布多餉銀四千五百兩由驛解烏轉發科城等因兹於本年十月十一日管解到烏當將此項銀兩發交科城差員承領囘城交納所有差委弁兵十一名應支口分自到防之日起按照防軍支食除分咨外理合附片奏聞伏乞聖鑒謹奏軍機大臣奉旨知道了欽此 
[蘇省抄]  
　　正月初七日　州段學歐辭回籍守制知縣尚彦冲辭赴滬局陳　泰　發審局差並辭赴錫金連局從九林傳馨禀知奉委赴内河厘局差遣虞廷瀚辭赴江北一帶緝捕○初八日安徽候補知府李松榮松江回同知施澍服滿回省禀到韓峻勲辭回湖南籍知縣王銘吉禀知奉委赴川沙勘丈沙洲差代理汾湖司吳均元交缷回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
