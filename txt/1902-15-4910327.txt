# 1902 - 15 - 4910327

 

Page 1

 
 
[九通股票截止日期并提前出書告白] [  上海圖書集成局啓]  
　　本局前刊圖書集成及二十四史兩大册籍出售股票蒙海内稱許購者如雲蓋以本局誠信相孚非比諸凡出售股票者每致有始無終日後或竟歸烏有也本局於此二書外亦從未出售股票茲因朝廷講求經濟實學變更考試章程因思九通一書於昭代典章歴朝政術窮源竟委實爲大觀爰首先創議仿圖書集成二十四史例用新鑄大號鉛字排印成書惟以卷帙浩繁刋成定價昂貴深恐寒士不易購致因此貶價招股每部僅收回工料洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年四月取　欽定續三通一部六月再取正三通一部蓋因現在部議定章此後鄉會試各題皆取資是書故特於秋闈前告竣俾有志功名者藉以資涉獵而備考核也惟股票所印無多續印者又將售罄現定期本年十二月二十日截止俾能核數欲購者尙其從速惠臨遲將不能應命矣至是書之紙墨精良校讐完密本局另有樣本可以隨時取閱售票處上海在申報館申昌書局新聞報館京都電報局源豐潤票號博文書局天津電報局源豐潤票號萃文魁蘇州文瑞樓書坊鎭江文成堂晝莊揚州寳文閣書莊文樞堂書莊江甯詞源閣書坊杭州申昌書局岳州江左漢記分局漢口江左書局愼記書莊鴻文順記書局沙巿江左漢記書局宜昌江左漢記書局江西南昌文盛堂書莊四川成都重慶河南開封湖南長沙廣東廣州廣西桂林福建福州均愼記書莊以便諸君子就近購買肅此佈陳伏維雅鑒 
[答客問行取之制]  
　　客有問於執筆人曰昨日貴報紀賢令内用一則略謂湖北宜都縣李大令天柱近蒙大府奏請調補黄岡縣缺尚未履任撫轅忽接吏部文牘知大令以俸滿卓異照例推升太常寺博士飭卽交卸來京云云以外省百里侯而忽補京秩仕途中實所罕聞不識此事稽之曩史考之令甲亦有徵乎執筆人曰内外互用之法固前代之遺事而亦國初之舊制也元陳恩謙有言古者刺史入爲三公郎官出宰百里蓋欲使外職識朝廷治體内官知民間利病内外相維用意至爲深遠明史選舉志云國初科道用人其途甚廣厥後定制在内用主事中行評博在外取三年考滿之推官知縣謂之行取惟特薦者不以資限本朝順治初年推知考選鄉史及吏部司員以歴俸三年薦有三次者爲合格康熙元年令科道專用部員行取但陞主事七年諭科道行取原因親民之官諳悉利弊得以據實指陳有裨政治且足鼓勵人材令督撫舉賢能夙著親加選用於是復行取之例二十九年諭行取知縣用爲科道職任緊要令九卿舉學問優長品行可用者於是戸部尚書王隲舉淸苑知縣邵司堯兵部尚書李天馥舉三河知縣彭鵬靈壽知縣陸隴其大學士徐元文舉麻城知縣趙蒼璧俱得以科用道行取得人以是年爲最四十三年四川巡撫能泰奏行取知縣不無請托請停外省薦舉之例由部論俸行取其法三年一舉員數分大中小省以五人三人一人爲差旣而吏部議知縣歴俸三年卽得行取考選科道似覺太速應先挨補主事方得考選至四十九年行取知縣廖之諒鄒汝魯以居官素優特補科道其餘暫給知縣俸分六部候補主事未幾奉諭行取知縣人材甚佳令其候補殊覺可惜著留京食俸遇主事知縣缺出皆得補用五十五年行取覃岱等十二員皆授額外主事時由部論俸而不由特保故行取之選漸輕其用爲科道者已寥寥焉雍正時吏部雖仍按期奏請而少舉多停乾隆元年上諭以行取在京挨選主事有遲至四五年者在彼不免守候之苦而外任轉少一諳練之人殊爲可惜令照武官保舉注册例仍留本任序銓四年吏部以行取人員引見特旨用康熙二十九年故事令公卿公舉賢能次年諭曰聖祖時如湯斌陸隴其輩學術純正言行相符陳瑞彭鵬輩操守淸廉治行卓越天下之大人材之衆豈無與此數人相頡頏者令公舉以備採擇蓋特保之典廢曠已五十年至是始得再舉誠愼之至也十六年又以知縣行取部曹事簡無所表見轉覺用違其才著卽停止夫原國初行取之意豈不以縣令身膺民社於民間疾苦地方利弊知之較眞故特令内外大臣隨時薦舉置之臺諫藉收慷慨建言之效其立法至爲詳盡固不特借此爲循良之勸已也自部議防其太驟俾之廻翔於曹司之中其途旣迂其選漸濫積之旣久成爲具文一旦變通舊章遽令停止此亦事勢之必然而無可勉强者惟自乾隆以後行取之例雖閉然十年前上海周鐵珊大令晉堃以庶吉士出宰畿疆當其握玉田縣篆時忽奉部文升補吏部文選司主事一時宦海中人詫爲數十年來所僅見今宜都縣李大令又膺是選可知此例雖閉而旋開特始於何年一時難於查核耳客唯唯稱是而退遂詮次其語弁之報端閱者勿哂爲博士買驢但以繁稱廣引爲富也 
[派收償欵]  
　　廣州安雅書局世說編云中國應償兵費各國皆派員專司其事以免交涉紛歧兹已由駐京領袖使臣備文照會中國政府計俄國派華俄銀行經理德國派上海德意志亞細亞銀行經理奥國派德國委員兼理法國派巴革德郎上海分行經理和蘭派香港上海銀行經理日本派正金銀行上海分行經理 
[海陸爭利]  
　　南洋新加坡叻報云滿洲鐵道工程業經告蕆火車來往其疾如飛黑龍江輪船公司嫉之意欲與之爭利特集資倩某國製造廠定製商輪船數艘中有二艘刻已製就其餘遲至明年春夏之際一律可下水試行觀此是滿洲將變而爲商戰之塲矣中國奈之何不豫爲之地耶 
[日本設官]  
　　香港循環日報云某日日本長崎工藝會中人羣集議論咸欲請政府在旅順口設立領事一員或派商務委員往駐其間與俄人辦理交涉事件 
[美人派艦]  
　　香港循環日報云美政府旣設牛莊正領事復派一兵艦於此設防是其注意滿洲己可概見矣又聞京師美使署武員某君不日將往旅順口大連灣及牛莊游歴 
[俄儲游德]  
　　德就栢靈來電云邇口俄羅斯國皇太子航海赴德京游歴德皇優加欵禮持贈黑鷹寳星一面並錫以陸軍某營提督崇銜 
[俄韓通電]  
　　南洋新加坡叻報云駐韓俄使巴烏洛屢次白諸韓廷乞將俄韓兩國邊界電線互相接連幷謂韓廷如無此項巨資我俄不妨代爲之備韓廷却之兹得韓國慶興電報謂俄人現已計畫一切擬自黑龍江設電直達慶興以與韓電相接韓官苦于無力阻撓果爾則韓更在俄人掌握矣奈若何 
[俄民倡亂]  
　　南洋新加坡叻報云俄國饑饉洊臻東境農民蠢然思動某日竟揭竿而起戕斃官紳十四人旣而各學堂肆業生亦蜂擁喧閙官軍抵禦之下陣殁七人 
[美路述聞]  
　　美京華盛頓來函云美廷擬將全國鐵路聯絡一氣俾章程免致紛歧上月某某等日各鐵公司衆司事迭次聚議隨卽决意施行核計經費須美金十七億二百萬枚其路共綿長一萬八千八百二十四西里按美國鐵路向皆自大西洋畔横貫太平洋此次擬縱横一律通行俾得悉除扞格 
 
 

Page 2

 
 
[海軍保案]  
　　廣州安雅書局世說編云前者北洋海軍各艦護送醇親王北上深蒙嘉奬擬卽奏保數員以資激勸聞海天管帶劉遊戎冠雄請免補叅將以副將用並加總兵銜海籌管帶革職留任李遊戎鼎新請開復原官並加副將銜海容管帶程君璧光亦請開復原官大約不日當見明文矣 
[披沙揀金]  
　　南昌訪事人函云江西五金礦産所在多有惜各屬紳士意在阻撓不肯實心開採致令藏貨於地大利無由振興殊可惜也萍鄉素以金沙著有紳士文玉醴者具禀縣署請集股設立採金公司縣主顧勴堂明府淮之批其牘曰礦産爲天地自然之利泰西各國礦學設有專門才智才士於開採淘鍊諸法孜孜講究又有化學以資攷騐故其獲利多而流弊少中國上等之人向不講求礦學管有田山之業戸又惟知種植無業游民偷挖礦沙不問業主誰何肆行攫取此乃鼠竊狗偷之行宜爲地境所不容卽係無主官地而利源所在人人得而爭之聚集多人不相統屬誠致亂之道也迨一經滋事官紳輙議封禁致同因噎廢食然使果能禁絶猶不失爲我行我法乃往往禁者其名而不禁者其實益滋弊端轉不如决意興利設法杜弊較爲得計如黑龍江之漠河昔年嘯聚萬餘人名爲金匪厥後改歸官辦立定章程凡曾爲匪者皆改作雇工聽受約束又江西新城縣河内向産鐵沙居民私淘動輙爭鬥經前縣李禀明大憲化私爲公有案今萍鄉大安里彭家坊沿河地方居民淘洗金沙歴有年所雖無禀准開採之案亦無封禁滋事之牘本年六月始據鄒希贊等來縣具禀一請封禁一爭地叚業經分别批示並委紳士劉思廉等往查劉紳因保甲局事忙未能親到僅由該鄉紳士毛陳二紳來城禀覆仍以封禁爲詞兹查該職等所禀地叚業經批定自必先與業主議明立有批字在業主旣已出批該職等旣已承批係屬兩相情願正經交易自可劃分界址與界外之人各不相干如果將來辦有成效則界址毗連之業主聞風興起不難陸續加批若其不願亦可無庸勉强至於安置貧民約束工役該職等旣創此舉自屬責無旁貸惟春間批定地叚之初並未先行具禀究屬疏漏現在旣已禀明姑照所請准其試辦該職等務當邀集地境讀書明理之人妥爲商辦仍俟事有端倪禀候轉詳各憲咨部立案開辦可也餘批紳士禀内又批劉思廉禀曰現據職員文玉醴等禀稱伊等於今春批定彭家坊一帶地叚原擬擇時試辦淘金近因郭姓與鄒姓微嫌具控請禁查該處産金雖微附近窮民賴以餬口倘行阻止則黑夜偷挖地主持械追逐反釀事端不如照舊聽採之爲妙等情本縣查利之所在人爭趨之訪聞該處淘金由來已久若勉强禁止有名無實在膽小之人固不敢違而亡命之徒惟利是圖與地境愈難相安流弊更大倘得正紳督理貧民有所約束雖有强悍之輩亦不能不俯就範圍設或不法滋事亦可向督理之人是問本縣所以委該紳等前往查看者原冀得人以興利非欲因噎而廢食也兹查具禀之文玉醴係城内正紳文孝廉景淸之族並據文孝廉將金沙鍊就式樣呈騐前來其禀内列名之王鶴人係該處土著果如所禀情形地叚旣係先經批定並將貧民按名列册稽查使有所節制不致滋事則與向來無業游民私行偷挖不問業主者迥不相同自可准其試辦該劉黎二紳前雖奉諭並未親到該處卽該毛陳二紳居址距該産金之區尚隔數里著按照本縣此次批示前往傳諭該處居民如願淘金者應受文紳等節制如不願淘金者亦各守自已産業界限不必問界外之事以期兩不相妨是爲至要餘批文玉醴等禀内郭其昌等禀並發 
[浙辦房捐]  
　　杭州訪事友人云邇者各省大憲以庫儲支絀賠欵難籌紛紛擬辦房捐以資挹注浙省事同一律自當設法徵收藩憲誠果泉方伯詳請撫憲任筱沅中丞定於明年正月爲始按照市房租價抽取十分之一居戸則照價酌抽多至八釐少或四釐惟租界過於畸零實係貧苦不堪者始准豁免其捐雖抽自房主應責成租客代繳倘有扶同隱匿以多報少者一經查出從重罰鍰至出貲自造之鋪面住房則估計租金收取現已委員分别查明以便造册開辦矣 
[廣厦難周]  
　　揚州訪事人云每屆冬令地方官紳例得籌資設廠煮粥以惠貧黎土著則給籌領回客民則赴廠就食乃近來北省之作小負販者亦入廠飽啖以致士著反瞠乎在後其有老弱殘廢者往往擠陪於地肢體受傷所最可憐者荏弱文人深居僻巷之中典鬻皆空猶不願忝顔赴領其實連朝凍餒其苦更甚於流民安得白傳之裘杜陵之厦徧孤寒八百而覆之也 
[縣令被控]  
　　廣州訪事友人云廣東雷州府屬海康縣民人蔡西培幼時文定遂溪縣雙村陳茂才之女爲室未及迎娶陳已物故其妻蔡氏携女改適府城黄某邇者女年已及笄蔡遂英媒妁通詞涓吉行納幣禮合　有日矣適遂溪縣周大令鸞弦新斷聞女美浼人說合娶爲繼室黄羡其勢許之訂期八月某日迎娶蔡聞之心不甘服以縣令强娶部民子女爲詞控諸府道各署雷瓊道秦觀察准詞飭府委員查明核辦日前蔡復赴省上控不識大憲將何以斷之 
[浙省官塲紀事]  
　　杭州訪事友人云前江蘇督銷鹽局總辦張觀察雲逵交卸來省特於上月二十九日趨詣撫轅謁見撫憲任筱沅大中丞○正任台州府徐乳羔太守奉撫憲任大中丞飭回本任順　赴寗波公幹已於本月初一日禀辭就道矣○省城舉辦大學堂前經撫憲任大中丞札委蕭太守文昭爲提調至本月初一日改爲監督以專責成 
[鄂省官塲紀事]  
　　武昌訪事人云欽命廣西正主考李太史傳元副主考伍太史銓萃由桂啓行道經鄂渚江夏縣陳介庵大令恭備行館小駐襜帷旋於某日起程回京覆命○富池口釐局委員楊别駕汝康奉札調辦漢川釐局民遺富池口一差由卞大令斌孫暫代辦○稽查宗關釐卡委員孫大令蓉奉委調辦縣河口釐局所遺宗關一差尚未知遴委何人接任○藩轅監印委員晏叅軍雲琦奉委署理荆門州州同所遺監印一差委董叅軍阜民接任○署江陵縣楊葆初大令於上月某日由荆州來省趨詣督轅蓋有要公面禀也○本年大冶咸寗等縣迭被水災武昌府梁集菴太守惻然憫之札委曾大令廣敷赴大冶宰大令天成赴咸寗查以便籌欵振撫現已次第回省銷差矣○指分湖北試用道張觀察由行在引見來鄂本月某日趨詣督撫轅禀到幷請假三日聞觀察爲現任江西藩司調任湖南藩司張筱船方伯之喆嗣淵源家學必能器重上游也 
[扶桑旭日]  
　　日本長崎訪事友人云上月某日佐賀縣小城郡商人野中良資由外還家旣卸塵　卽將所携手槍試放彈甫裝入適有客過訪遂將槍懸諸壁間未幾其子從書塾歸取而戲弄偶觸機關槍彈砰然而出有幼妹年僅七齡突中小腹以致殞命是亦可爲家藏凶器者鑒已○有寓居長崎之福州人某甲及向住新地五番之張維平張加滔向住五十番之陳良植相約具呈日本内務省自願入籍爲民内務大臣允之現已付給執照矣○華歴十一月二十二日爲日本履端之吉僑居東京各華商咸往長崎縣及諸日商家賀節各鋪停止貿易一日以樂新年至四號午前桂首相以下各大臣及樞密議長以下諸官齊集内閣覲見日皇亦歲首成例也 
[粤東譚層]  
　　廣州訪事人云和議旣定賠欵浩繁疆臣計無所施議及將烟酒茶糖各項釐金增檔三成俾得集成巨欵日前已由省憲移行各屬關卡釐局幷諭知茶行昭信堂酒行福志堂糖行人和堂烟絲行崇安堂烟葉行公和堂一體遵照○本月初一日英國水師提督碧麗君偕某兵艦管帶韓美敦君隨員李奇君由香港抵省翌日一點鐘時會同駐廣州領事薩允格君拜謁督憲陶芷芳制軍制軍以疾辭及至撫轅撫憲德靜山中丞迎入花廳茗談良久而出 
[鷺島寒雲]  
　　厦門訪事友人云此間各烟膏鋪不願納捐相率罷市厦防廳同知張司馬再三開導允爲酌减各鋪主抗不遵諭其黠者或掛洋商牌號以圖挾制未知在上者將何以劑其平也○餉需奇絀待欵孔殷大憲不得已議將各貨一律抽捐於是一物之微亦不能免刻下 
 
 

Page 3

 
 
鮮魚每擔需捐錢六百文鷄鴨每頭須捐錢十二文政煩賦重民困其何日克紓乎○興泉永道延少山觀察見轄境盜賊充斥禀准督憲許筠帥招募勇丁二百名訓練成軍名曰道轅防營札委宋君金標管帶駐紥署之左近以備不虞 
[鵝池墨浪]  
　　紹興訪事友人云紹屬各防營自奉憲檄改爲常備續備等軍其餘水陸各軍分駐各處者一律易名巡察軍廢刀矛而習槍砲數月以來漸臻純熟轉瞬將屆年終例須調集會操以别優劣而示賞罰因之各員弁咸督率勇丁逐日演習打靶諸技較前尤覺認眞○上月十五日淸晨朔風凛冽寒威逼人傍晚滕六君惠然肯來扯絮搓棉興會飇舉直至翌日破曉始止未幾一輪紅日高褂銅鉦四野農民皆以爲瑞兆豐年相與額手稱慶 
[彝陵冬旭]  
　　宜昌訪事人云北鄉民性獷悍視人命爲兒戯械鬥之案時有所聞上月某日甲乙二農民因事爭鬥甲非乙敵致被毆斃二十七日東湖縣葉明府聞報率役往騐想須緝拿兇手按律以懲也○沙市某甲在宜昌開設襪店生涯甚惡謻臺日高因於前月作黄鵠之高飛檢點店中貨物僅值百餘金以之抵欠不敷甚鉅因是各債主派人至其家追索不知能設法理償否○前月某行雇旗船載運海參數十箱入蜀行至偏腦江心悞觸石磯致遭傾覆雖人口無傷而貨已瀆水爰運回宜昌俟天氣晴明晾乾重運○城内梨園生涯極盛因是戲資繼長增高每客須靑錢六百文上月初三日忽被宜昌府齊太守封閉旣而又由東湖縣葉大令加封探問其由方知爲抗捐所致○日前某差役向屠夫某甲購肉以致口角鬥毆旋回署愬於門丁派役將屠夫拿案並株連一事外之人後經人出爲轉圜始得將無干者開釋而屠夫則尚被覊噫彼虎而冠者何恣横若此乎○上月初固陵輪船至宜翌日卽駛回漢口行至城陵磯偶不留神驀觸暗礁致江水汨汨而入急致信招商局派駁船數艘搬運貨物聞船身已成一穴想須大爲整理矣○入冬以來天氣久晴四鄉望雨甚殷米糧價漸昂貴惟橘柚等果物則甚爲茂盛盈筐入市不免爛賤如泥耳○時值嚴冬歹人竊發胠篋之事無日無之城内外巡查官弁及東湖縣葉大冷時時便服梭巡尚不得使民間高枕而臥眞無可如何之事也 
[伏羱尋石]  
　　鎭江訪事人云駐鎭英領事博諾德君現奉憲檄調任北海領事交卸篆務後於十一月二十六日赴中西各衙署辭行二十八日携眷乘某輪船赴滬江折赴新任瀕行租界總巡周遊戎洋務局總辦邵明府及在郡各華官均詣江干送别○荷花塘濱臨大江來往各船皆下碇此間以避波濤之險邇因濬鑿久疎漸致淤塞日前常鎭通海道長久山觀察署鎭江府許東畬太守會商南洋續備新湘全軍統領陳宇山軍門撥出所部勇丁分叚疏瀹不日卽須破土開工矣○上月二十七日新任駐鎭英領事譚君帶同繙譯官詣道署拜會常鎭通海道長久山觀察觀察以禮欵之 
[上海官塲紀事]  
　　新禧新任江寗藩憲吳仲懌方伯蒞滬後暫駐英界觀音閣碼頭舟次昨日午前英美租界讞員張柄樞司馬特具手版前往禀謁○昨日午前十點鐘時蘇松太兵備道袁海觀觀察排導至英刑司署拜會英國新簡會議商稅事宜之全權大臣麥君茗談片刻而别○昨日江南製造局會辦許石笙太守乘輿至上海縣署辭行蓋將赴金陵謁見督憲也○昨日午前保甲總巡朱森庭明府命駕至南市馬路工程局投刺總辦翁子文太守迎入廳事中暢談良久 
[飭查營地]  
　　日前江南提督李壽亭軍門札委中營外委吳弁來滬會同城守營程厚庵守戎稽查城濠邊營地並小南門外校塲昨日守戎策騎親往查勘一周請上海縣主汪瑤庭大令派令亭耆丈明實數以便後據情申復提轅 
[備迎局憲]  
　　江蘇海運滬局設在本邑大南門外馬家廠邇日局中人探悉總辦林太守會辦沈明府將於日内由蘇蒞滬因飭丁將局屋灑潔淸以待憲旌戾止 
[海運述聞]  
　　今屆江蘇省冬漕應解本色六十萬石浙江省冬漕應解本色四十萬石概用招商局各輪船裝運北上蓋以充天庾正供也 
[解犯赴省]  
　　某小輪船舵工錢阿毛行駛不愼撞翻陳王氏划船致氏與其女溺斃浦中控經上海縣主汪瑤庭大令拘錢審實詳奉臬司朱竹石廉訪批飭解省勘訊因於昨日飭刑書備齊公牘派出解役民壯各二名押解望吳門進發 
[賀年停訊]  
　　昨禮拜二爲英美租界讞員張柄樞司馬法租界讞員杜枝園大令須隨同蘇松太兵備道袁海觀觀察往駐滬俄國總領事署賀所飭丁分别咨照分捕房暫停訊案 
[莠民劫物]  
　　本邑裏虹口虹鎭著名流氓蔡福生與同鄉張永泉有隙前日號召羽黨混名爛眼海松水笋陶陶大刀關勝唐佛華周正卿等一百餘人分持利刃及六門手槍擁至張家張不及奔逃突被曳出兇毆並抽刃亂刺直至體無完膚始各釋手繼又擁至鄰近陳毛毛家將器物搶刼一空刻下張陳已投上海縣署喊控未知縣主汪瑤庭大令若何辦理也 
[上海巡局紀事]  
　　前晚保甲總巡朱森庭明府親率差役往各叚巡查行至南市荳市街見無賴某甲方擺設賭攤誘人入局不禁勃然大怒傳至輿前飭重笞二十板驅逐出境不許逗留○前日大東門外郎家橋恒源肉莊夥張永壽至高巷頭某猪作取貨突與屠夫管阿東口角互毆旋投十六鋪巡防南局聲控局員陳禾亭二尹研訊之下飭將管笞責五十板以示薄懲 
[英美租界晚堂瑣案]  
　　前者王恩監控岳母方吳氏將伊妻藏匿等情讞員張柄樞司馬准詞飭差持票往提方吳氏知事不得了砌詞具禀投案聲訴旋即逃避無蹤司馬怒責令代書某甲將保戳人葉松年交出前晚升堂研訊葉供小的係浙江紹興府屬某縣人此事由友人轉托小的擔保實則與方吳氏素不相識今事已至此願卽尋交廨差羊福禀稱小的查得方吳氏等脫逃均由葉通信所致請向嚴追司馬令將葉交人保出限十日内尋獲方吳氏違干嚴比○崔陳氏控鄰人王羅氏行竊洋銀九元及金耳環等情司馬略訊口供諭令暫行管押前晚提案復訊崔陳氏訴稱前日小婦人出外工作託王羅氏看守門戸不料回家後衣箱之鎖已被扭斷細加查檢知失洋銀九元及金耳環一副叩乞何氏究追王羅氏供小婦人並未行竊是日同居人名阿福者曾誘令小婦人出外後知被竊心欵此人所爲叩求明察司馬令押候補提阿福到案再行訊核 
[英界瑣聞]  
　　昨晨英總領事署繙譯官偉晉頌君函致英美租界公廨略謂近有印度人控案牽涉浙江路回回教堂某掌教所用甲乙二細崽請傳送至案以便翌日午前十點鐘時集訊讞員張柄樞司馬准之○英界四馬路總巡捕房好捕頭病故後卽由家屬備棺盛殮至午後三點鐘許舁柩至法界新墳安葬英美租界各捕捕房頭往送如儀 
[美租界捕房紀事]  
　　前日有流氓若干人蜂擁裏虹口某繅絲廠門前乘放工時向某姓女郎調笑女郎忿不能平奔投捕房聲訴捕頭允派包探緝拿○著名流氓韓金發卽彈花衣金發日昨在西華德路新菜市左近向鄉民某甲索詐不遂所欲揮拳肆毆甲投訴捕房捕頭允派包探查緝○昨晨妙手空空兒王阿寳混入寄居朱家木橋左近之某姓甬人家行竊衣物適爲某號巡街捕所見拘入捕房捕頭令押候轉解公堂禀請懲辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署禀案]  
　　周志剛控蔡富榮吞没貨價等情絲主汪瑤　大令訊供收押旋由劉淸照保出料理兹因案懸日久著劉交案訊追並有爲周經理訟事之文生汪錫春與縣差李子芳吵閙將李毆傷李遂投策禀訴前晚大令提集訊究李禀小的向當差夥周志剛控蔡富榮欠銀察因病回乍浦尚未料理小的奉諭傳保人劉淸照汪錫春忽勒令小的將蔡解案小的婉詞却之致被兇毆受傷卯求察究大令傳汪至案詰之曰爾素喜干預訟事業奉臬憲大人札拿有案况昔年已革舉人童迥　宣學師一案爾亦揷身興訟飭提避匿今者肇隆猪行股東王雲發控執事人倪熙瀛一案爾申合洋人扭往公堂歧控種種不法已由施勉甫列欵禀控本縣批准飭提從實供明尚可輕辦汪供童迥之事生員並不干預實係童揑名具呈王會向生員受業倪亦係親串人會託生員介紹生員嚴詞拒絶此中虛實與施質訊自明大令曰今之毆差是何緣故汪語塞大令飭管押主簿署候出示招告並傳施質訊○本邑二十七保五圖地保顧榮堂因事被控大令訊實斥革收押在案前晚飭提覆訊顧一味求恩大令飭交人保釋以後不准干預圖中各事如違嚴究○張仲卿扭審戸王秋帆至縣大令訊究之下張供小的有船一艘前租與陸美金駕駛現由王珍珊駛往嘉善縣裝貨無端被王秋帆扣留妄精陸美金欠伊洋銀以之抵押未幾王秋帆亦運貨到申是以扭請將船扣留以便掉換王秋帆供小的家住嘉善縣范涇鎭前陸美金租張之船至嘉善裝貨被欠洋銀五十餘元將船交小的作抵大令判責一百板飭差傳諭船牙將王秋帆之船看管候交出張船與之掉換○吳縣田大令派差遞解竊犯陳福根至縣大令研訊之下陳供小的係上海縣人在蘇州賣水果度日因竊取手釧被府憲大人　案訊責發縣遞解此間並無親族求恩釋出自當痛改前非大令判責一百板然後開釋 
[法租界捕房紀事]  
　　流氓朱梅春混名小甯波日相羊於東門外專事冐充包探向各花烟館龜奴訛詐錢財昨由包探緝獲解送捕房捕頭命押候　送公堂禀請讞員杜枝園大令究辦○著名積竊阿二阿金不詳其姓氏蓋八個黨中人也昨在小東門外某姓家竊得脚爐等物持向某押店求質適爲包探所見連贓解送捕房捕頭命押候堂期解請訊治 
 
 
 

Page 10

 
 
[奏疏彚錄]  
　　軍機大臣大學士臣榮祿等跪奏篇遵旨會議覆奏事光緒二十七年三月十二日軍機大臣面奉諭旨本日吏部奏變通銓選　　並擬開選官員各一摺著軍機大臣會同行在六部妥議具奏欽此仰見朝廷愼重銓衡愽訪周諮之至意臣等遵將吏部原摺公同閔　所擬變通章程名爲簡易實多轇轕其中未盡妥恊之處謹逐條開列並另擬辦法爲我皇太后皇上詳晰陳之如原奏内稱册卷抛棄踐踏不無散失刻難理淸又謂和議已定亟應從速補選以免官缺久懸究竟選册淸查會否齊全並未聲明是宜先查齊選册然後可議　選查則朦混臆造其弊不可勝言又原奏擬將上年六七兩月投供合例人員補選七人兩月月官又將九月以後至本年二月各缺另分作一起辦理殊覺頭緒紛煩而廻避告近過班改掣必至易于弊混防不勝防旣稱值此時勢未便拘奉例案則明係通融辦理自應叅酌例案力求簡易應將上年七月至本年所出未選之缺雙月統歸雙月單月統歸單月各分雙單補行投供擬選雙單月所出各缺按照班次名次各於一月内遞選全淸較無流弊卽掣簽攺選等事亦易於分辦其不投供之升班並教職佐雜等項亦均照此辦理事較簡捷此項雙單月補選人員由吏部酌定補行投供日期先期傳示並電知各省出示曉諭候選各員一體周知又原奏旣稱本年新投供人員議選前數月之缺不免見缺在先投供在　與例更屬不合復又謂三月初一日傳令候選人員投供騐到一作爲補行去歲八月初一日投供一作爲補行九月初一日投供旣曰補行仍是見缺在先投供在後未免自根矛盾具補行八九兩月投供一次卽可選數月以後之　獨不膚　缺太寛乎是又適開書吏舞文之弊應由該部堂司各官隨時查察認眞釐剔又原奏請將行在吏部投供騐到人員一倂查銷概歸京辦並將行在吏部所收有關缺分文件將來以資文到京日期按照例章歸入月分銓選未免有意區分况候選人員趨赴行在投供騐　自備資斧跋涉遠來深明依戀朝廷之大義　可反令向隅原因行在無檔册可稽是以送京倂選凡係在行在投供騐到者供請文件　經咨送到京應卽按照班次名次列入月分投供簿一倂擬選選後咨明行在吏部查照以後續有投供騐到各員卽照此辦理再查吏部有關缺分文件向按各省出咨日期均　　限無論文到遲阜仍以各省到京程限扣算歸入月分開缺不得以行在吏部咨送到京日期爲斷以杜挪移上下等弊又原奏擬於三月卽行開選意恐宫缺久懸其寔各省懸缺均委署有人何至貽誤外省題補員缺往往延擱數月何以不慮久懸况京師洋兵末撤投供人員何以預知開選有期冐險赴京乎非由書吏通信招徠卽串通頂替情弊可想應令候選人員於騐到時取具正途各同鄉京官印結　明實係本人並　旨飭令騐放王大臣認眞查騐如有頂替卽將本員及出結官分别嚴議並將代倩之人他輩始罪所有臣等遵議緣由是否有當伏候　裁如蒙兪允應請飭下京城吏部遵照一面淸查選册一面赶辦擬選各事俟辦理就緒酌定開選月分再行奏明請旨並請飭下吏部堂官嗣後該部辦理公事必須督飭司員親身經理不得仍聽吏胥任意挑剔延宕以　官方而杜流弊再此摺係軍機處主稿合倂聲明謹合詞恭摺具陳伏乞皇太后皇上聖鑒謹奏奉硃批　　　　　　　 
河道總督臣錫良跪奏爲查明八月分湖水尺寸謹繕淸單恭摺仰祈聖鑒事案查嘉慶十九年六月内欽奉上諭湖水所收尺寸每月查開淸單具奏一次等因欽此欽選在案除七月分湖水奴才已繕單奏報外兹據運河道崔永安查明八月分各湖存水尺寸具禀前來奴才查微山湖以誌稽存水一丈五尺爲度本年七月分存水一丈一尺二寸八月内長水一尺五寸質存水一丈三尺七寸比較上年八月水大三尺七寸此外昭陽等七湖消水六寸至一尺三寸昭陽湖存水六尺五寸南陽湖存水七尺四寸南旺湖存水四尺二寸獨山湖存水七尺七寸馬塲湖存水四尺三寸　山湖存水六尺九寸馬踏湖存水二尺九寸以上各湖存水尺寸除馬踏湖比照上年八月水小一尺七寸外餘俱較大自五寸至一尺八寸不等查八月間天氣晴霽來源緩弱是以各湖水勢均係見消惟微山湖地居下游泉氷匯注故未增長除仍督飭　時收留外所有查明八月分湖水尺寸緣由謹　單恭摺具陳伏乞皇太后皇上聖鑒謹奏奉硃批工部知道單倂發欽此 
吏部尚書臣宗室敬信等謹奏爲奏明請旨補授南　兵馬司正指揮事查定例東　兩　及中城正指揮均作爲簡缺遇有缺出　部將出缺月分投供之應補宣缺　捐納人員分班輪用帶領引晁補授又鄭工捐例内開京官郎中以至未入流無論何項到　先用鄭工遇缺先二人海防先一人無人用　工遇缺先人員抵選第四缺海防卽與海防先分班輪用一人第一輪用海防卽第二輪用海防先無人仍用海防卽海防卽無人用舊例遇缺先如無人用舊例遇缺再無人過班卽接用各項班次一人個而　始又捐納雙單本班儘先人員　班時第一次用鄭工一人第二次用海防一人　等語又匪部奏定章程内開所有應歸臣部引見奉旨除　之員若拘於成例以待廻　以　始行引見請補誠恐　任久虛　非整頓官常愼重公事之道擬請將在京例應引　　官由臣部開單奏補候旨　用統俟　鑾後各依補缺先後帶領　見以符定制等因由内閣發報光緒二十六年上月十八日具奏十一月二十一日接到原摺於十一月初七日奉硃批依議欽此欽遵在案查光緒二十六年閏八月分出有南城兵馬司正指揮一缺查正指揮上次應補正班後用至分缺先今此缺坐補鄭工新海防遇缺光舊海防先海防卽舊例遇缺先遇缺均無人新章後捐納本班先第一次到班鄭工各卯及新海防頭卯　四卯均　人用新海防四十一卯雙單本　備先　人瞿名山江蘇監生由補用兵馬司正指揮遵新海防例　兵馬司正指揮本班儘先選用今擬捕南　兵馬司正指揮缺理合遵照新登請旨補授恭候欽定俟廻鑾後照章帶領引　　將臣等擬補南城兵馬　正指揮緣由　　具奏伏乞皇太后皇上聖鑒謹奏奉硃批圈出南城兵馬司正指揮瞿　山欽此 
頭品頂戴兵部尚書銜山西巡撫臣岑春煊跪奏爲　省上忙錢糧多有因災停緩　將現　銀兩截數奏報餘請歸倂下忙考核恭摺仰　聖鑒事竊照　省征收各　　　存留正耗錢糧定例應分上下兩忙核明已未完各數依限　報歴經遵辦在案兹屇光緒二十七年上　　報之期實有未能循照例案之情緣　省錢糧以省南爲大宗省南州縣上年饑饉薦　屬　　撤本年復有水旱冰雹偏災以致麥收　　應征上忙錢糧有緩至下忙始能篆　征收署其　北州縣額征較少起運有限而存留各欵亦復難如原額且各屬自查辦教案以來勞　紛紜不免兼顧靡遑因之上忙朋籍造送未濟實未能仍按往年四分之數考核奏報惟有將司庫現收之教先行據實開報其餘未完銀兩嚴催各屬分别征解造報應請統歸下忙案内再行考核據署布政使吳廷訮開單詳請具奏前來臣　　撫異除　部查照外謹開繕淸單恭摺具陳伏乞皇太后皇上聖鑒謹奏奉硃批戸部知道單倂發欽此 
松壽片再據布政使延祉祥本任商邱縣知縣許成忠於光緒二十七年八月初五日因　　　　省　故遵依改　爲奏新章並請奏　前來奴才覆查無異至所遺而邱縣知縣要缺豫省現有應補人員俟按月截缺另行　　合倂陳明除分咨部科查照開缺外相應附片具奏伏乞聖鑒謹奏奉硃批吏部知道欽此 
 
