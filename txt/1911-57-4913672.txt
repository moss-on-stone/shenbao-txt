# 1911 - 57 - 4913672

 

Page 1

 
 
大清宣統三年辛亥二月初四日共二張 
[本館定報價目]  
○每份售大洋二分○ 
中國境内　全年逐日寄大洋九元六角　半年四元八角　日本全年九元六角　半年四元八角外國　全年十四元四角　半年七元二角報資先惠　郵票不收 
[告白刊例]  
論前二行起碼每行以第一版爲準第一日每行八角半第二日起每行六角半多則按行照算後幅長行三行起碼短行五十字起碼多則以十字遞加第一日每字五釐第二日至第七日每字三釐第八日以後每字二釐半 
西歷千九百十一年三月四號禮拜六 
本館開設上海望平街第一百六十三號 
第一萬三千六百七十二號 
電話第九十五號 
[續招甯紹商輪公司股分簡章]  
第一章　股欵（甲）此欵以三十萬元爲限由公司與維持會公同指存殷實各莊（乙）此欵專爲造新艦而集非訂造新艦之用概不支取（丙）股欵隨購隨繳一期收足限本年對六月底截止（丁）此股除贈優待劵外官利花紅一切與從前所集之股一律辨理　第二章　贈劵（戊）待劵名優待劵出股洋五百元者送超等艙劵一本出股洋二百四十元者送官艙劵一本出股洋一百八十元者送房艙劵一本出股洋六十元者送統艙劵一本（巳）優待劵每年可趁十二次每次用劵一紙劵分十色一年一色十年爲度期滿之後再行酌加（庚）超等艙超字劵定六十號官艙官字劵定三百號房艙房字劵定五百號統艙統字劵定一千八百號以合成三十萬元之數此外不能再加（辛）此劵與收據同時給送即日便可搭趁寗紹甬興兩輪（壬）此劵盡人可用認劵不認人　寗紹航業維持會謹啓 
[聲明遺失田據]  
啓者余於本年正月間由滬赴鄂將隨帶衣箱一口遺失箱内有歷年自置田産契據一包一併失去除開明田畝細數命子慶瀾赴金山縣禀請照號先發執照外恐被人拾獲契據冐名押賣受騙特此佈告黄春甫謹白　計開遺失田數號數及契據件數於後　黄繼德户光緒六年買陸敬德金邑三四六圖不該字圩田共十七號計田四十八畝二分九厘五毫賣絶杜絶契各一紙布字一千四十五號契尾一紙　黄禮記户光緒六年買陸敬德金邑七堡三十七圖不該字圩田共二十八號計田九十四畝另四厘七毫五絲賣絶杜絶契各一紙布字一千四十四號契尾一紙　元記户光緒六年買陸敬德金邑黄浦塲荒黄宿寒張字號田共十六號計田九十五畝一分四厘九毫賣絶杜絶契各一紙運字三百九十七號契尾一紙　茂記户光緒六年買陸敬德浦東塲荒字號田共十七號計田一百三十三畝五分三厘一毫賣田杜絶契各一紙運字四百九十號契尾一紙　信記户光緒六年買華亭浦東塲日月字號田共十八號計田一百五十一畝三厘賣田杜絶契各一紙運字五百六十號契尾一紙　仁記户光緒六年買陸敬德金邑浦東塲宙字月字洪字三十八圖不該字號田共二十七號計田一百七十二畝另六厘賣田杜絶契各一紙運字五百六十二號契尾一紙　亨記户光緒六年買陸敬德金邑六保十九圖二十圖二十七圖天地元月列昃辰宙盈字　田共三十四號計田一百六十二畝四分三釐賣田杜絶契各一紙布字一千二百八十五號契尾一紙　銀記户光緒六年買陸敬德金邑浦東塲大字圩地字圩元字圩字號田共四十一號計田二百三十七畝二分四厘三毫絲賣契杜絶契各一紙運字五百六十一號契尾一紙　貞記户光緒六年買陸敬德金邑七保三十五圖不該字圩田共二十五號計田一百十七畝二分五釐四毫賣田杜絶契各一紙布字一千二百八十六號契尾一紙　和記户光緒六年買陸敬德金邑六保十七十八兩圖不該字圩田共二號計田十九畝另二釐九毫賣田杜絶契各一紙　黄繼德户光緒三十三年買宋鳳崗金邑六保十六圖横浦場盈字圩田共三號計田十五畝二分九厘杜絶契據各一紙運字不列號稅契一紙上首杜絶契一紙稅契一紙 
[杭州西湖惠中旅館二月初六日開張希各界諸君惠臨特此廣告]  
[聲明]  
茲告昨日有人假冒小號圖章頂敝友之名向亞細亞取月份牌此事區區有恐再至各號冒取貨物特此登報聲明望　各寳號切弗悮發　南市保昌謹啓 
[黄春甫廣告]  
鄙人所開源盛福昌壽康三典現與各莊均無往來此外鄙人亦别無欠欵現因年老一切錢財事務均交小兒慶瀾經理以後如有與人往來欵項均由小兒接洽并以慶瀾圖章爲憑否則概不承認特此廣告 
[招請管事]  
今有西人欲用中國管事一名其人須精幹敏捷能於極短時内配辦巨筵者始爲合格投函之人務須呈出近時之頭等保證書以便詳加察騐此席出息頗豐且係常事願　此席者望寫英函交申報　轉遞西諾塞姆君收啓可也 
[蔡山泉先生追悼會]  
定於二月初五日下午一時在城内蓬萊路地方公益研究會開會鄉約局放生局保嬰局滬城體操會西城澤濟社城内西區洽濟社九鋪衆安社中城利濟社同善學堂東華學堂中城兩等小學堂公益會義務小學堂地方公益研究會同啓 
[轉運公所遷移廣告]  
謹啓者本公所於月朔遷趾東首坭城橋西堍金隆西飯店後弄第十五號洋房内電話仍是一千另五十五號除宣告同業外特再登報佈聞 
[俞佑喬醫寓遷移廣告]  
在老垃圾橋南洪德里内門診六角過午不候出診二元半過橋加五角車資號金不取 
[漢口裕號綢莊聲明]  
本莊在申蘇杭等處辦貨數十餘年與各莊往來貨帳按年清結毫無蒂欠亦無銀錢票據在外恐未週知特此聲明 
[可貴輪船二月初一日起兼走短班每逢]  
禮拜三短班由上海開往穿山定海 
禮拜四由定海開回穿山上海 
禮拜五長班由上海開往穿山定海石浦海門 
禮拜日由海門開回石浦定海穿山上海　錦章號啓 
[上洋新開眞不二價元昌成洋貨抄莊]  
擇二月十二日開張 
本號開設英大馬路望平街口自運泰西紗羅綢緞鏡面貴企畢嘰羽毛海虎絲絨異樣錦緞呢絨奇種花素羅緞羽綢絲光洋紗督染精工廣竹各色咈布特别花色廣採博取定價從廉藉圖推廣零躉批發一律克已凡蒙○紳商學界光顧者請認明本號招牌庶不致誤特此佈告 
[文官必讀]  
文官考試章程不日即頒布實行聞分憲法民法刑法行政法行政法經濟學比較憲法等門本館從事政法書籍歷有年所茲將合於文官之用者列左上海商務印書館啓 
（憲法）　欽定憲法大綱講義　二角五分（行政法）　行政法泛論行政法各論現行法制大意　一元二角半六角七角 
（民法）　民法原論　　　　　二　　元（經濟學）經濟學概論經濟學各論　一元八角六角 
（刑法）　現行大清刑律案語　三　　元（比較憲法）政治學及比較憲法論　二元五角 
以上九種原價十二元七角合購者減爲八元不折不扣郵費外加（輪船火車已通者照包裹寄加一元未通者照書籍挂號寄加一元四角）如各書有售缺者當給憑單再版印出憑單換給 
 
 

Page 2

 
 
論說 
[論收回旅大亟宜準備（續）（轉錄]  
　　二旅大扼北京之咽喉。中國建都之地。未有過北京者。金陵武昌。雖爲 
 
 
 

Page 3

 
 
帝王之州。然皆僻據一隅。偏安是慮。成都西安。雖據形勝之地。然皆距海太遠。輪舶不通。惟北亦背山面海。原野廣闊。氣勢雄横。東帶滿洲。北枕蒙古。西眺陜甘新疆。南瞰大河長江。眞不愧爲中央之首府。豈非天造地設以俟大一統之帝國。而建東亞大陸國之京師者歟。况將來張恰鐵路告成。歐亞交通短縮時日。由巴黎而之北京。九日半可至。由伯林而之北京。九日可至由彼得堡而之北京。七日可至東亞大陸國之京。師微北京其誰與歸。但旅大扼北京之咽喉。旅大苟在外人之手。則敵國發一勁旅。巳足以直搗北京而有餘。北京之生死。在持有旅大者之手。即中國之存亡亦在持有旅大者之手。以此思險。險可知矣。故雖曰旅大問題爲中國之存亡問題可也。 
　　三旅大控渤海之門户。渤海爲中國唯一無二之大海灣。左有旅順大連。右有威海芝罘。大島小嶼。迴環羅列。两岸距離。不過十餘海哩。高築砲臺。駐守艦隊。則一夫當關。萬夫莫敵。較諸俄之海參威。日之佐世保。其形勢之優勝。何止百倍。倘敵國一得渤海。則大河南北。可以操劵而獲。日本去年。藉口於漁業問願。妄據公法。以渤海爲公海。此所謂司馬昭之心。路人皆見者也。渤海者。北方之天池也。若渤海一失。則豈惟直隷奉天。入於虎口。而山東河南。亦非我所有。長江各省。又豈能安居無恙乎。吾恐雖欲求一片乾淨土以託足。而不可得也帮欲救中國。又不可不救渤海。欲救渤海。又不可不收回旅大。此尤彰明較著者也。 
　　綜以上三大重要之理由觀之旅大。之不中可不收回也明矣。無如我雖據約以力爭。彼終無理而取閙。俾斯麥有曰。公法不足恃。所恃者黑鐵與赤血而巳。今日本之於旅大也。豈惟其意不欲交還。而其力又足以不交還。試觀日本之陸軍。自日俄戰後。疊次擴張今巳增至三十二師團。而我國陸軍則何如。非定額三十六鎭。而今始僅成數鎭。乎日本之海。軍自風聞日美戰爭之說以來。舉國大恐。又復急遽擴張。疊年繼續出支海軍費。共八千四百餘萬元。增造軍艦。卽現時之海軍力。巳有戰艦十五艘。共二十三萬四千二百餘噸。巡洋艦三十三艘共二十一萬九千八百餘噸。而我國海軍則何如。非今始議興復。而戰艦未有一艘。祗有小巡洋艦數艘乎。雖然。自今年起至宣統十五年。旅大租期告終之日。尙有十二年之久。及此閒暇。臥心嘗胆。實行徵兵。趕成三十六鎭陸軍。（以中國之大三十六）鎭陸軍未免太少）攺良稅法。增加財源。擴張海軍。背城一戰安知塞翁失馬之非福耶。昔者三户之民。可以亡秦。五千甲楯。可以沼吳。苟能發奮爲雄。則朝鮮台灣。且可回復。豈獨收回旅大而巳哉。但交通尙未普及。軍需無以運輸。槍砲未有工塲兵器殊難接濟。從各方面觀之。恐終難以鐵血解决此問題也。然則無巳。其惟用靈後之外交手段乎。然又豈僅從事外交。而遂足以畢乃事乎。記者不敏。略獻芻言。與轼中志士商之。（未完）專電 
[電一（北京）]  
　　御史胡思敬連次上奏參劾慶親王因循誤國賄賂公行歷數十罪均留中 
[電二（北京）]  
　　攝政王以外部疊接滇省警電並不立時請示且意存推諉殊爲誤事責成該部尙侍趕速議結 
[電三（北京）]  
　　今日（初三）有旨京地防疫以重民命現届春和疫勢稍减仍着民政部步軍統領順天府君愼爲防範以期早絶并明白示諭毋庸驚擾爾居民人等毋信謡言徒滋摇惑 
[電四北京]  
　法部奏貽榖欵巳繳齊遵旨發往新疆奉旨依議 
[電五（北京）]  
　　度支部奏請簡派造幣廠正監督奉旨著葉景荃暫署　 
[電六（漢口）]  
　　川督趙爾巽初二到卾假寓乙棧初五入京 
緊要新聞一危哉四面楚歌之中國 
[中英交涉]  
　　前滇督李仲帥電致樞府請速測勘滇界并自請充任審查界務專員一節巳紀昨報茲悉原電甚長指陳界務頗爲詳核其中尤有扼要之語謂英人片馬意在挾兵據地以促界務之歸宿彼尤注重通藏聨貫印緬明拒暗阻難遏野心部中深知隱微欲行两害從輕之計於高黎貢山紫線恩員卡河紅線山向從小江以北劃至某處爲止英得折中之地查從前履勘此界時僅及騰永至小江以南紫線烈領所指巳先佔土司之治理地日紫線以北不特野人山全地巳失恐麗維路江西岸因之亦被侵削勢難承 
 
 

Page 4

 
 
認務請朝廷欽派大員審查經羲以此意詳電樞部轉商英使先行退兵並自請充審查界務專差迭次電文於茲事繁難委曲詳復辯論所以爲此不得巳之請者原以國界重要未經實勘必應有重臣周歷履查將此山川形勢邊隘險阻夷民種類了然心目審查無所依違報告不涉糢糊部中始得有所着一手否則縱横二千餘里之野人山從何處劃去即就不能輕允之紫線如高黎貢山以上皆未經實地審查萬山積雪應以何山爲英人所指線路急應跟尋脉絡暗立標記先期旣理論有資臨時自辯駁可據 
　　聞英使前日親向外部要求修築印藏川藏两路以利交通雖經外部婉辭拒絶而英使要求不巳蓋非達到目的不可大致片馬退兵一節須在此两事承認之後云 
[中俄交涉]  
　　昨黑龍江巡撫周中丞又致軍機處密電一件探得内容謂俄國所經營黑龍鐵路中之布拉哥耶丁斯克枝路工程巳於正月初三日開辦限年内告成將來工竣中國必大受影響應如何對待之處請貴處迅議定奪又續電云松花江烏蘇里江均有俄國兵輪四艘往來遊弋商民驚恐異常謡言四起請速各該國公使交涉令其作速驶出以保公安爲盻 
　　此次中俄交涉之動機本報屢有記戰然尙簡畧未詳茲詳紀其顚末如下當光緒七年两國締結陸路通商條約其約中最重要之點（一）在两國國境一百里以内两國商民經商於此地者得以免稅（二）俄國商民在蒙古有自由貿易之權（三）凡自俄國輸入於蒙古之貨物皆可免稅由此條約觀之其爲俄國一方之權利固不待言此約以十年爲滿期於滿期六個月以前彼此得以通告修改如不通告仍繼續其効力今年恰滿三十年卽爲第三次之攺正期今昔商務情形不同自有不能不攺正之勢加以我國外交當局漸悟此種條約之不利効於去年之春特命駐紥海參威領事李氏組織一調查委員會並派員考察邊境形勢及商務狀况以爲攺正之豫備又令東三省督撫蒐集攺正之材料其在俄國一方面巳於前年爲攺正之着手徵求蒙古滿洲各地俄商之意見並於商工部組織一中俄陸路通商新條約草案委員會以官房長布利勒嗟夫氏爲議長並令外務度支两部之代表者參與其間聞中俄两國之攺正條約草案俱巳脫稿中國之意欲加以根本之修正俄國之意則在保持固有之特權并擴張其條約外之權利两者主張絶不相容其開正式談判之期則在去年之冬當事者爲我國駐俄公使薩廕圖及俄國之外務部俄國爭持最力者即爲俄人在蒙古之貿易依然免稅及蒙古與天山南北两路增設領事并與以裁判權两端薩氏極力拒絶俄人之提議故俄政府取强硬之態度以冀中國屈從並嗾使其半官報登載中俄交涉迫切俄國將致最後通告書於中國政府並於蒙古調遣兵士云云此今次交涉動機之詳情也 
[中日交涉]  
　　駐京日本公使伊集院氏近忽倉皇回國外間傅說日本將在東三省設統監府以便急進其吞併南滿之政策即以朝鮮總督寺内正毅任之現在寺内總督由朝鮮回日與伊集院氏回國卽係會商此事未知信否果信則我東省巳矣前年因間島收回之約我政府允准日人修築由吉林至朝鮮邊境之會寗鐵道日人恐我國人民起而與爭特飾其名曰吉長鐵道之支線嗣經吉撫陳簡帥電致政府力駁其非指出種種之疵謬并謂寗棄間島勿與吉會云云發電後不但無效而且被斥東省人民風氣方開猶不知此中關鍵而諮議局敎育會各紳士率皆智識幼穉更莫明民氣爲何物遂使絶大權利斷送外人至今識時君子言之猶不勝感嘆近聞日本以朝鮮旣併鴨綠江橋梁亦行將竣工巳决議派員前來東省由吉林東南起將吉會路線詳細調查以便籌欵敷設 
[今日始謀攺革内部耶北京]  
　　駐藏大臣聨豫現有條奏謂帮辦大臣與駐藏大臣事權紛岐互相牽掣擬請仿照東三省官制責成駐藏大臣全權辦事裁撤帮辦大臣添設左右叅贊各一缺并設度支民政外交軍政理藩提法勸業七司襄理一切事務聞該摺現交政務處妥議具奏並聞該處王大臣巳於日前開議此事 
[梁士詒撤差後之鐵路局北京]  
　　此次梁士詒撤差後郵傅部各堂鑒於前此種種把持之弊决將局長一差永遠裁撤而以胡何二提調襄賛李侍郎巳於昨日飭知該局各員將經辦事件從速料理以便交代又聞局員譚天池麥鴻鈞馮元鼎陸夢態張光照張文競楊士聰等七人均於正月起停止薪水每月可省一千六七百金 
 
 

Page 5

 
 
鐵路局洋員三人每月支薪二千餘金訂有中途不能辭退之合同盛尙書以該洋員等係梁士詒經手延訂飭令設法磋商務使停止薪水梁與該員等大開談判允自辭退之日起每人加送三個月薪水藉助回國川資刻聞巳有二人承允惟沙海昂堅持到底謂非俟合同限滿决難辭退郵部左堂李經方以鐵路總局英法文繙譯二十餘人程度高低不等故自兼理局務以來每日傅進局員七八人面試中西文字試畢分别去留聞其中薪水較優者咸不願與考紛紛請假其每月得二三十金者面試時無不汗流面赤困苦萬狀自晨至暮譯二三百字尙不能脫稿其情殊可憫矣 
　　郵部奏設之清理欵項處先派司員五人辦理旋因核算各項鐵路帳目人不敷用又添派陳福頤林汝耀陳錫祺等三員該處卽設在大堂東首盛尙書逐日到處督率認眞辦理並諭各員云此乃奏辦要公斷難敷衍聞於陳璧任内所入各欵尤爲注意因之個中人異常惶急咸疑前次參案尙有後文也 
　　鐵路局自奏裁局長攺委提調後又恐提調權力太大而部中大權旁落遂發堂諭著嗣後鐵路總局致各局公文須寫明奉堂諭云云下欵寫鐵路總局字樣外用提調名片 
　　李侍郎主持路局後每日必上午九時到署清理該局一切出入欵目所有梁之私人皆異常危懼聞此次奏設清理欵項處確爲專查鐵路局從前一切弊混巳責成路政司司長專较此事其中以鐵路借欵之轇轕最多且自該局成立以來並無一筆清帳故稽核甚爲不易但此中弊混有爲人所知者俱己逐細查出一旦查核明確恐梁士詒尙不能安於郵部丞參之地位云 
　　圖書編輯局與交通研究所两處係東西洋留學生淵藪皆南皮相國在部時所網羅者前次資政院會議該部豫算時亦以其爲東西洋留學生淵藪而保存之此次裁撤實出意料之外故各該員措手不及現均紛紛運動謀調他部 
　　另一訪函云粱士詒撤銷鐵路局長及交通銀行帮辦兼差之諭部中卽有某氏用電話通知梁士詒屬勿到局然梁卒不放心至午後三時方到未幾盛尙書仍傅梁士詒商議要公不露聲色若行所無事然此可見盛尙書手腕之一斑矣 
　　盛尙書入春以來至十五日方到部視事外間皆以爲因病未到其實即在家中旦暮籌維此事梁士詒見盛不甚管事亦自以爲地位安穩當無他慮加以裁两路稽察留洋務提調等法術屢試屢騐而盛待之又甚優厚令人不設防備至十七日請薪不發梁士詒方疑將有變更遇稍大事件即不敢作主與從前大異然以爲不過如參議廳之裁撤員司數人而巳初不料一聲霹靂竟如是迅疾也 
　　京漢鐵路爲吾國最長最繁盛之綫去年必入聞僅一千三百萬两左右較前年僅多二百萬而日人所經營之南滿鐵路去年上半期收入五百八十五萬八千一百五十八元下半期增至九百十五萬八千四十元彼以新造最短之路而商務之盛復遠遜中央乃其收入大有與京漢相上下之勢梁士詒管理路政之不善及經手之可疑即此又可推量矣故盛尙書此次查明官辦鐵路摺内其關涉梁士詒者聞有輿論沸騰字檏因之雖有大力者亦無所用其挽救矣 
[度部議准粤省禁賭期限北京]  
　　粤督電奏廣東紳民請定期林賭及粤京官電告此事可望議准等情屢紀前報茲探得度支部議准原奏略云准粤督電稱酒捐一項巳有商人承認餉銀一百萬两牌照捐亦巳議定歸土行商人承辦歲認餉銀二百萬两鹽政公所亦認加餉二百萬即將所收加餉儘數撥抵賭餉以上三項綜計有五百萬两惟内應劃出銀八十五萬餘两撥補原有之敎育實業經費等欵實得撥抵賭餉銀四百一十四萬餘两比較歲收賭餉尙不敷銀二十五萬餘两遇閏則不敷銀五十一萬餘两當與司道及各紳商籌商僉稱宜於三月朔日施禁仰懇特頒明詔定於宣統三年三月初一日將粤省各項賭博一律施禁不敷之數仍當督同紳商設法籌足等語查粤省近年受賭博之害最深故商民望禁之情最切抽收賭餉本屬權宜之舉前此該省因籌欵無出藉濟然眉揆以理財之義原非正式辦法臣部迭於議奏摺内將賭害宜禁餉欵宜籌切實聲明並令該省大吏督同紳商籌集鉅欵誠謂粤省士庶急公好義出於天性且又夙稱財富與貧瘠省分不同必能勉集鉅資力顧桑梓也茲核該督所奏各節鹽欵以外牌照捐酒捐己認有三百萬两再除劃出之八十五萬两外不敷之數該督巳認明與紳商籌足具徵該省官民担負義務力除蠧害深堪嘉許應卽照所奏期限飭禁以順輿情至原奏所稱萬一不克足額請准暫暮公債及洋藥稅項加定後牌照捐停辦由洋藥加稅撥還两節查公債一層前於議覆两江總督摺内業經瀝陳流弊不准輕借所請自未便准行洋藥加稅現並未議定辦法所請撥還之處暫可緩議總之賭害現巳准禁而原奏牌照各捐則難恃爲經常之欵所幸該省官民知義財力較優此項籌抵賭餉 
 
 

Page 6

 
 
該督仍當督同官紳商民妥籌經久之欵乃爲根本之圖庶可永清賭患共安樂利此又不能不爲該省敦勗者也正月十四日奉旨依議 
[吏部學治館延長學期北京]  
　　吏部奏稱臣部學治館於宣統元年六月初次畢業是年七月續招一百名入館肄習至去年年假己歷三學期伏查法政學科浩繁義意淵邃而學治館法政班原定一年半畢業爲日無多可使普通難期深造現值籌備憲政期限甚迫凡官吏紳民非確有法政知識不足以應時艱而該學員等亦以學年苦短造詣未精均願延長學期俾臻完善擬請援照學部奏攺法政學堂别科章程定期三年畢業其科學即按照别科課程接續辦理將來肄業期滿由臣部咨明學部考試畢業其取列最優等優等中等者亦即照别科畢業章程分别給奬以資鼓勵再學治館附設憲政研究所原欲令闔署司員於辦公之暇藉廣新知惟憲政僅只法政中之一科範圍較隘擬添人法律政治二門俾資講習卽以年半爲期俟期滿後由臣等督同各敎員詳加考騐分别給予畢業文憑似此量爲變通庶於造就人才整飭吏治之道不無裨益正月二十一日奉旨知道 
[京師近事]  
　　上月二十六日軍機大臣朗貝勒那中堂徐中堂齊集憲政編查館會議新内閣官制極爲秘密除四提調及參議局長外餘均不許與聞其事聞本月初四五日内即可發表即以軍機處攺名稱而巳暫不另置總理大臣云 
　　東督錫清帥昨致軍機處要電一件據報葫蘆島鐵路開辦日期及請修築葫蘆島鐵路物料由火車轉運减收半費並請照章减免稅捐聞軍機處巳交郵傅部稅務處核議辦理 
　　郵傅部奏明派員密查交通銀行帳目探其原因係爲上海交通銀行本係李某總辦倪王經現倪正而王副王雖爲副權較倪大李旣爲總辦滿擬暢所欲爲不意爲倪王所沮遂憤而運動華僑發起華商銀行李之總辦遂失倪王之權力更大去年滬市恐慌之時王曾接濟某莊鉅欵倪則有兼管之某莊被陳逸卿倒去數十萬與該行亦有交接恐其移東補西或致行中受損故須嚴密查察觀此則倪王二人之位置岌岌可危矣候補道陳明遠前辦貴州礦務頗滋物議現郵部鐵路局局長梁士詒撤差該部辦事需人特派陳觀察爲清查全國鐵路總辦除飭丞參廳繕摺人奏外巳電調陳道來部任差按陳道將得鐵路局差去臘滬上卽聞此說今果達其目的矣何梁士詒之不幸而陳明遠之幸也 
　　學部督學局局長蒯參議光典現巳病故所遺局長一差除薪水二百金每月局用公費尙可盈餘數百金以學部之清苦故各丞參司員均視此事爲有一無二之優差現充副局長之彦郎中德託某中堂爲之運動頗有成熟之象而吳參議魯及某參事均大施競爭究不知鹿死誰手 
　　學部點派司副一節巳載昨報茲聞唐尙書又揀派郎中恩咏春爲總務司司長王君九爲專門司司長曾篤齋爲普通司司長晏孝儒爲實業司司長彭同九爲會計司司長候補郎中雙履安爲司務廳廳長 
時評 
[外交上之疑團]  
　　政府外交慣用秘密手段。然愈秘密則愈可疑。中俄交涉漸次就緒矣。然西報載有薩彦嶺與唐努卾拉嶺之問題。如何解决可疑者一。英占片馬。滇督外部警電交馳。而英人一邊。尙少確信。可疑者二。德太了游華。中途折回。或謂避疫。或云别有深意可疑者三。西報載駐俄公使電報云。俄人尙要求在蒙古之鐵路礦業權。而不載於六欵之中。又謂俄於正式公文之外。尙發一通知。所載何事。如何解决。則更懸揣而不可得。甚矣政府外交之秘密也。 
[蒙古之商業界]  
　　商業發達之國。取自由貿易主義。商業幼穉之國。取保護貿易主義。歐洲之成例有然。即揆之學理。亦不能外是吾國商業幼穉。無可諱飾。至若蒙古商業。則幼穉中之又幼穉者。乃俄國公文要求。在蒙古自由貿易。慨不。課稅。外務雖以。婉言覆答。而俄又爲繼續之要求。恐將全達其目的而後巳。嗚呼竭我膏腴。供其吞噬。虚擁此龐大之領土奚爲哉。 
[萬國之醫學界]  
　　中國爲萬國集矢之的。夫人而知之然從來萬國大會。則均不在中國境内。中國境内之有萬國大會。自上海之萬國禁烟會始近日東省又將開萬國防疫會矣。人禁烟防疫。均有消極目的。若有積極之目的之萬國平和會。萬國博覽會萬國各種學會等。終不能驟見之中國。豈非吾中國之大不幸。雖然。烟人事也。疫天災也。天災非人之罪也。獨怪吾國醫學。自軒歧以來。數千年於茲矣。而今所派防疫會之代表。不能不借才異地。使萬國醫學界中。中國人無可插足。呈可慨矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞 
[增將軍在奉之涙史奉天]  
　　增祺奉旨入京羣以爲將蒙大用有謂其將總督東省者有謂其將移節四川者两省人士驚疑憂懼無所措手足本報以爲此事關繫至鉅特將其在東歷史詳細宣布庶幾幾蘭荃感悟或猶有所挽救焉 
　　庚子之役聨軍據京城两宮蒙塵出走閏八月初間俄軍始由旅順北發壽昌等相距尙三百里卽先遁回省於是增與五部侍郎及府君府丞等聞耗相與籌議皆主棄城而走之計至初五日俄軍逼近遼陽是早增先遣其母出城而後與壽長及　溥鍾靈等竊取内庫金寳日未落己先後濳逃然增未逃之先商民見其將附郭之車全行拘引早知其意旨所在卽聚衆攀留增謂我决不去惟府君欲逃汝輩可往留之衆爲所紿增遂乘隙擕從者數人策馬出小北門去矣 
　　晚渡遼河諸家（自將軍至府丞所謂九大家者是）畢集惟府丞陳兆文以乏車馬只出城北行七十里即止次早奔抵西北之新立屯增之親信瑞祿（即前年黑龍江因奸掠婦女另案發往新疆者）沿途肆掠婦女至九名之多財帛尤夥 
　　然是時俄兵距省尙遠增惟恐其不至無以掩飾盜庫之罪因又遣其黨覺羅庶惠回省縱兵焚掠城市廣惠本煤窰之土棍故初六日城中宮外即見火起卽廣惠爲之也其實俄人初九日始抵城下見無守者始三三两两入城商民以府丞去省未遠請於俄人迎之歸來陳以職爲學政素不干他政僅守原衙商家自雇丁夫巡守皆戴紅纓帽尙不攺舊制及增還省始盡去其帽户懸俄旗臂綴俄章遂成俄境矣 
　　先是增之離奉省人蒙境也蒙人以其無旨入境不肯接待迭費唇舌始許暫息次早啓行蒙人禁其母妻于室索宿貲及料草價如數付訖始放 
之去自是西向至次晚其妻忽爲蒙人掠去有部兵海龍者本鬍匪出身三日後竟爲之負其妻而歸本擬徑回密雲（增藉爲密雲駐防）乃抵　河界其隊兵涎民屯富庶又欲肆掠　河都統色楞額以兵阻之增正進退維谷周道少逸（名冕）由黑龍江循蒙境而來告以大局無妨須早自爲計增始求其赴旅順說俄人求容納周去則復入奉界之義州候信時城中有寶春姚鋆等爲之勾通俄官許其回省遂不候周信而前進至十月初七日始復入省 
　　至則俄軍拘之于民房窘辱萬狀越明年正月初七日俄人始令增居原署令其代爲辦事然此後五部與府尹均陸續回省矣增旣聽命於俄人嘗赴旅順謁阿其克塞夫隨去之湖北人李席珍時尙一巡檢由江省逃來因此而進不一年連保及捐卽變爲二品銜花翎之道員以每有朝旨應遵奉與否均李爲之赴阿處探意旨也且阿過瀋陽增必出境迎接出則溥　必從 
　　越年增妻死或送以輓聨云軍亂新立屯蒙境久經傅衆口夫降陽世界晚臺肯否作孤魂相與傅播一時至二十八年三月初一日奉旨開復及寛免一切處分留辦善後事宜實央俄人爲之要求也迨夫日俄交戰增又逃出其母適死增藉口終制遂脱身而歸時尙恐人攻擊其往事也歸見某邸竟接待之如平昔於是朝廷賞罰自茲墜矣 
[蘇議局臨時會紀事南京]  
　　江蘇諮議局因格議本届寗屬預算案特於二月初一日開臨時會上午九時各議員蒞局九時半江督代表候補道虞汝鈞蘇撫代表蘇藩司陸方伯及各行政官皆蒞局憩息片時遂摇鈴開會行政官議長議員皆往會塲入座督代表虞道撫代表陸藩司登臺宣讀開會詞次由議長張殿撰登臺宣讀答詞畢即摇鈴散會聞是日議員到者僅四十餘人不及半數原定初二日即開正式會議因是未便開議巳决定展緩一日再行編製議事日表昨巳由議長遍發傅單通知各議員矣茲將常駐議員愶議事件及報告事件錄下 
協議事件（甲）長元吳城議事會請議收管荒地事件（乙）宿邑敎會請議刷印普勸女子不纒足歌本事件（丙）審定前届協議錄事件報告事件（甲）督院奏借洋欵三百萬两事件（乙）吳議員榮萃辭職事件 
[唐寶鍔亦是人材耶天津]  
　　唐寶鍔係留日法政學生未畢業而歸時考試出洋學生其格尙寛竟得授檢討分發到直歷任直督以其馴謹而無囂張之習皆信任之今巳紅頂道員矣日前陳小帥又附片奏保以軍機處記名略云現值時事艱難需才孔亟遇有學識優粹勤能卓著之員自應臚具事由奏請量材錄用期盡以人事君之義查有二品銜道員用前翰林院檢討唐寳鍔由前總署官費游學日本法政學生隨使外洋多年光緒三十一年特蒙召試由知府攺授檢討經考察政治大臣載澤等調充參贊官於東西政治纂述甚富嗣經前督臣楊士驤奏調來直歷充襄辦新政學務洋務以及監督司法官養成所會辦調查同等差條理秩然長於肆應臣至任後委充憲政幕職悉洽機宜每與討論公事竊見其宅心端正氣局深穩凡中外現行治理均能融會貫通不蹈舍本逐末之習洵爲外交司法两項不易多得之才現經外務部陸軍部憲政館先後調用自應令其赴京供差查各省奏留京秩襄辦學務滿三年者例得從優保薦該員在直前後四年隨辦各項要政頗資得力近經出使義國大臣吳宗濂保送使才巳邀聖明洞鑒臣於該員考核較深 
 
 

Page 11

 
 
知其研究交涉法律等學確有經騐且在北洋辦事多年未便以現值丁憂没其勞績可否仰懇天恩俯准優加擢用藉資鼓勵之處出自逾格鴻施奉硃批著交軍機處存記 
分類新聞政界 
[馬署藩不愧現身設法武昌]  
　　湖北廳州縣共六十九缺佐雜二百四十餘缺去歲瑞制軍督卾陸續參劾貪劣不職之實任牧令二十餘員佐雜二三十員加以病故丁艱捐升離任之正佐亦有數十員以故現在州縣缺懸而未補者有二十七處膸雜四十三處署潘馬積生方伯以係五日京兆諸事均延擱緩辦欲留待新任余壽平方伯主持並以時值新政頻興諸凡須欵而來源巳竭節流無方司署名爲筦理財政實係日處窘鄉是以亟欲回法司本任聞日前有某知縣係儘先補用班於禀見馬方伯時面求酌補馬以須大帥作主拒之該知縣當言用人行政乃方伯大人大權一經上詳大帥無不照辦馬藩答曰現在要攺官制藩司名稱本在淘汰之列我無日不盻余方伯來俾卸仔肩閣下就補著一缺不久亦有變動不如靜俟文官任用章程發佈後再行就職之爲妥也言巳又曰爾輩未補缺者日日想上任做官今有缺者又因錢糧難征新政 
棘手紛紛上禀求退正如我做臬台時以爲清閑無趣時刻想調藩台升撫台然今日署了這幾月藩司實在精疲力倦余壽平若再不來我就要設法另讓賢能了該知縣聞言乃唯唯稱謝而退蓋引動其恐須賠錢之觀念也 
[巡警道注重普通衞生蘇州]  
　　蘇巡警道汪觀察以入春以來雨水稀少省城内外各處河道淤涸河水穢汚不堪居民食此河水恐染疫症業經分别派人查察各水船不准在城河内儎水並責成水城門委員隨時查察外特籌措經費先行設立防疫事務所並附設臨時醫院派委分省補用同知凌寶澄留日醫學士吳嘉鈞二員經理其事巳于日昨開辦矣 
[道養菜塲之小破折蘇州]  
　　蘇垣道前街吉利橋設立道養小菜塲去年未能開辦各情迭記前報現在該菜塲巳於前日開辦當日魚肉素菜等項各攤均進内擺設乃二日以來各菜攤生意清淡皆有不願入塲之意至次日各魚攤一律停做生意其餘各素菜攤亦有仍搬回道前街原處設攤者今日各魚攤有未做生意紛紛擾擾不識若何了結也 
[舗捐更攺營業捐原因長沙]  
　　湘省撫署會議廳以諮議局前次議决抽收房舖捐以充經費案内將舖捐名目攺爲營業捐深恐難期通曉不若仍照原案作爲舖捐較爲淺顯爰於日昨由藩司會同巡警道出示曉諭俾衆周知並聲明各項營業之奢侈品應俟會議廳再行會議酌量增收以杜奢靡 
軍界 
[陸軍赴沔彈壓飢民湖北]  
　　湖北沔陽州前去两年迭遭水災十室九空極爲可憫現聞各鄉飢民麕集該州城内外者男女老幼約二萬人遇物卽搶商店罷市該州牧羅慶昌因無兵力難於彈壓深恐釀成事端特電禀督院且派軍隊馳往設法驅散以免聚而爲亂業經瑞制軍飭派二十一混成協之四十一標二營左隊於二十八日乘輪馳赴彈壓矣又聞此次飢民麕集係因羅牧催片錢糧所激成緣該州受災較輕地方錢糧並未蠲免藩司特於去臘催令征解濟用現在飢民蠭起羅牧遂晋省求調動馬署藩當面斥云錢糧好收的地方皆願做若沔陽有水患錢糧不好收就不願做要爾何用本應以劣員撤參姑念爾尙能辦事速卽回去將各飢民勸散免咎該牧不敢分辯現己星夜回沔會同軍隊竭力驅散矣 
　　張督布置水陸邊防之規畫廣州 
　　粤督以粤省沿海水陸邊境均在北江之韶州東江之黄岡毗連贛閩交界地方其東江一帶業巳飭令潮州鎭趙國賢督同黄岡都司管帶營隊前往陸路巡邏惟水路則港汊紛歧匪黨到處可以乘機登岸偷運軍火特於日前電商閩督詳籌會辦事宜以該處毗連两省而銅山南澳两鎭相處逼近應卽責成該两鎭督率巡韶之閩艦巡汕之粤艦隨時在交界海面巡查一切遇有搜查事務均當不分畛域一體會同辦理 
學務 
[學司對付敎員之手叚湖北]  
　　卾省初等小學堂管敎敎員嚴履中等禀奉學司批云該管敎員前遵本司牌示回堂聽候委用卽有去留應由江夏縣禀司核奪趙師範之語失當殊爲不合以後關各學堂事件應由縣移學接洽無庸另派多人致生紏葛所請一律銷差一節應無庸議至正月薪水未給各管敎員艱　自在意中惟　在學欵支絀萬分想共有所聞各學堂撥歸江夏縣自辦亦未便苦以所難目下所有到堂敎員無論以後留差與否准從初等小學堂經費項下各發給津貼八元以示體恤現開學期迫留差各員己飭該縣於本月内發表經管敎員等應遵照到堂於二十九日一律開學勿得觀望自誤查該員等敎授有年積資甚深到差甚暫者各校亦均有成績可考所有被裁之員除未到省者不計外餘均一律存記准各分别委派以免向隅本司愛才情殷於各校管敎員尤加優禮卽於此次於學欵窮窘之時猶設法籌撥分給津貼體恤寒畯可謂周至當爲各該員等所共諒倘外間有不曉事理之人淆惑鼓動亦應各具定識勿再延迴觀望以銷差爲要挾致本司所詰責也除批示外仰江夏縣知照 
[典商津貼撥充學費辦法浙江]  
　　湖州士紳陸觀察樹藩等以程安等縣典商津貼撥义師範經費擬議辦法聨名呈請無院奉批云據禀該道商由沈紳文孚等婉勸各商將程安一縣典商津貼三千串擬議辦法以二成專濟同業孤苦一成歸入典業學堂其餘七成撥充師範校費等情業據該府詳明批飭查照在案其長吉武孝德各屬應由該府嚴行催查照程安二縣辦法將此項典規一律提充師範校費毋任隱匿諉延仰提學司轉飭遵照並移該道知照 
[張督牌示視學事宜廣州]  
　　張督牌示云照得各國行政莫不注重敎育内自學務大臣外至地方長官以時視學習爲常舉用能風起上下奬迪國民粤省各小學堂比年日形退縮閉校輟席時有所聞不殖將落固士夫子弟之憂抑亦官斯土者之責也古者仲春上丁入學釋菜自天子諸侯以至大夫士胥莫不有事于學載在禮經垂爲盛興爾時四海之内學校如林所以淬勵精神淪浹血氣者於是乎在本部堂現定二月初一至初五等日親往省城内外查視各小學堂所有查視事宜開列於 
 
 

Page 12

 
 
後一每學堂預備員生名籍簿各一册以備檢查校員册開具職務姓名銜名履歷及在堂年月所任學科時間生徒册開具年級班次姓名年齡籍屬及入學年月一預備國文算術等科試騐卷以備臨時試騐一各員在授課時間照常講授不得停課接待一員生接見均照學堂常服 
實業 
　　 
[糖商禀請認捐未准杭州]  
　　杭垣藩司前地方糖坊成興等號爲認糖捐事具禀藩署奉吳方伯批云查寗屬糖捐前據商人馬家坦等禀請認辦飭據寗郡局查復洋廣下收數巳較往届有盈且稱此後尙能較商認之數加增當批飭切實整頓勿任徒托空言致妨公帑在案現在洋廣卡征收是項糖捐究係如何起色此次該商等旣請認繳洋一萬七千元如照常仍由該卡征收以後比較商人請認之數有無切實把握能否再增多數應飭寗郡局查議詳奪至紹屬各局卡通年落地糖捐究竟實能徵到若干並候札飭紹郡局一體查明議詳核辦 
[札行部咨各埠華僑商務情形廣州]  
　　張督昨准農工商部咨稱前經調查各埠華僑商務及居留人數在案現拋各該埠具報謂檳榔嶼一埠以海産果品爲大宗而一切農品所出甚巨華僑約二十萬人又大小霹靂埠以錫産爲最每年産額至九千餘萬華僑約二十餘萬人統核情形就商務論則小呂宋西貢等爲多而經營礦産尤恃華人且其中不乏開敏明達之士徒以情形隔閡遂爲外人所壓亟應設法維持挽救藉資保護即請貴督酌核情形妥爲辦理張督據此當札勸業道查照矣 
雜記 
[被告蠻横無理蘇州]  
　　蘇垣地方審判廳日前接據某姓控告江蘇候候知縣洪冀昌騙吞欵項等情並據聲明洪冀昌卽洪希甫現在蕪湖地方充當某差云云當經該廳照章繕寫通知書專派承發吏一人前往蕪湖通知令其照章遞呈訴詞並注明應收川資等費七元數角乃洪希甫見此書大爲震怒將書擲地置之不理承發吏向取川資洪亦不給該吏無可如何遂卽乘輪返蘇禀復現經該廳據實禀請提法司行文飭提洪冀昌解蘇訊理 
[川督到漢有日湖北]  
　　川督趙制軍於正月初七日交卸由成都起節原擬取道陜西兼程並進嗣因雨雪道阻乃决計由卾晋京現武漢官塲得有電報云川督己於十八日抵宜昌並不勾留即乘日清公所之武陵輪船來漢約正月晦或二月朔可抵漢口其隨從人等共有百餘人之多刻夏口廳巳在河街舖陳行轅江夏縣亦在武昌備辦供應聞卾督瑞制軍與川督趙制軍尙有機密要政商議故北上之期尙未定奪然亦不出三四日之外也 
[縣令下塲可憐湖北]  
　　前署通城縣熊大令家琪解任後聞所虧公欵甚鉅熊憂累成疾勢將不起現身木舌呆見親友視疾者則啼哭不止惟呼當盡賣絶不能回鄉而巳夏口廳漢陽縣等惻然憫之爰首先捐資若干並作短引俾鄉誼僚誼皆可量力帮助矣 
[團拜演說可笑安徽]  
　　日前安徽官塲自藩司以及候補各員齊集八旗會館團拜時藩司連方伯及各大員相繼演說次有宋大令（係河南進士）登臺演說謂卑職到省巳有年所未得一次差使請方伯顧念團體恩賞差使俾免飢寒等語演說未畢全塲鬨然一時均以此語爲笑柄云 
時乘 
[滇緬劃界小史（一）]  
　　滇邊之外。向爲諸土司聚族而居。奉職貢。爲邊衞。無所爲國界也西路。以永。昌一府及騰。越龍陵。两廳爲門户。南路以順寗普洱。两府及緬。寗威遠。思茅他郎。鎭邊各廳爲門户。而皆以緬甸爲。籓籬。自英併緬甸。籓籬盡撤。而始亟亟有勘界之。　曾侯開其瑞。薛使引其緒。龔使仰。其成。滇緬。之問于是始有界務之可言。然其時分界自北緯二十五度三十五分以南循尖高山起。向西南迤邐而至湄江爲止其北。則當大理麗。江之西。野人山。夷族。錯落其。間相傅爲明時茶山里麻。两土司故。地周圍約千七八百里。之廣。旣未屬滇。又不屬。緬詳查地勢西鄰前。　東北。通川西之巴。塘裏塘。東南通滇西之永北。廳當時英人尙未嘗深入其境。滇中圖籍。亦無從查考。外部雖有約略分至二十八九度。間之　。而在事諸臣。恐致朦混。僅僅訂明自二十五度以北暫不劃分。初不料無敎之禍胎。俱伏。線於此矣。二十六年。而有次竹派賴之燒殺。三十一年。而有烈領事與石革道之爭執。至去年冬。復以界務之微嫌。悍然派兵進。據片馬。西望滇邊。風雲倐忽。疾首動。心言之於邑。不揣謭陃。謹稽之史牃。自光緒十一年冬間英人據緬後。以迄於去冬佔據片馬而止。撮爲一編。以告當世之留。心界務者。 
　　光緒十一年冬間。英人與緬有違言。英國印度部派兵出境。進據緬甸。十二月。雲貴總督岑毓英據以上開。並奏明英緬兵爭現擬　布邊防情形奉上諭曰。此次英緬搆兵。實由緬不量力。自取挫敗。惟究係中國朝貢之邦。未便置之不聞。圜諭曾紀澤與英外部辨論現據曾紀繹電信。有英允另立緬王管敎不管政照舊進獻中國等語是英雖逞志于緬甸。而於中華尙思修好。或可乘　利導以弭兵端。惟滇境邊防。不容稍懈。該督所擬撫諭野人授以土都司守備千總把總之。職果能部勒其衆。就我範圍。騰緬之間又添一層門户自係圖地制宜之策。前據張凱嵩奏。亦有招撫野人之議杜秉陽劉開信二人。旣爲野人所深信着岑毓英張凱嵩督飭妥爲籌辦應如何遴選頭人。設立土司。即着該督撫詳愼規畫奏明辦理。西槐所帶二千餘人。何日到防。務令與朱洪章不動聲色。商酌布置。仍隨時勤加偵探。毋稽疏虞。將此由六百里各密諭知之。欽此。 
　　按此時旣知滇界野人山爲騰緬間一重門。户聖謨廣運。不忍以化外置之任事諸臣不。知何以延不舉辦也。及今以思。誤國之罪。百身莫贖矣。 
說苑 
[接吻趣談]  
　　西俗最重接吻。然接吻故實。種種不。同生平所。聞多可喜亦多。可觀彚而錄之。以博一。粲 
[二千金元之接吻]  
　　美國亞拉巴。瑪地方。有新婚夫婦。爲新婚之旅行。由羅意士。維乘汽車向奈休揆爾。旣入座忽有一青年嫠婦上車。坐該夫婦之側。車旣出。發新婚之夫偶離座。而車入隧道。車中甚闇。相視不可見。歸座。後則例抱其新婚婦接吻。不意誤。抱嫠。婦婦大怒斥。謂無禮。訟之官得償金二千元。 
[三百美人接吻]  
　　澳澳洲有一兵士。爲英事。與某國戰。戰畢。歸鄉。歡迎之者甚衆。相識之。女一時競與接吻。至三百人之多。該兵士疲倦欲死。澳人之重戰士有如此。 
[二百婦人之接吻]  
　　美國。製鐵廠。長希華坡。年俸二百萬元。其寄贈敎。會者一萬三千九百。元敎會中人德之。婦女見希華坡。而接吻者二百。人希華坡至爲之閉口云。 
[二百餘之接吻]  
　　接吻最易傅染病毒。西班牙沿岸小港泊舟。中有類似黑死病。者（即鼠疫）檢疫所　舟中登岸。一客以。舟中無聊。私登岸。見其所歡接吻後。所歡之人即。罹期疾。未幾蔓延全村。死者二百餘人。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[法部奏釐定法院書記官承發吏考試任用章程摺併單]  
奏爲遵照館章釐定法院書記官承發吏考試任用章程謹分繕清單恭摺仰祈聖鑒事查憲政編查館奏進法院編制法第一百三十九條内載書記官以考試合格者錄用之考試任用書記官章程由法部奏定之第一百四十一條内載書記官品級及奏補咨補事宜除前二條規定外於考試任用書記官章程定之第一百四十八條内載承發吏須經考試始准錄用考試任用承發吏章程由法部奏定之各等語查書記官以錄供編案會計文牘及其一切庶務爲職務承發吏以發送文書執行判决没收物産及經當事人申請實行通知催傅爲職務两者皆爲法廷行政上補助機關東西各國并建此職其所處之地位旣優而選之必嚴其格養之務厚其餼往昔我國問刑衙門案牘寄之吏奔走責之胥用不得人遂動滋弊竇及今釐正司法自應并此矯正而更新之當飭司員遵照館章悉心擬議旁采方今通行各國之例遠師在昔參用士人之法定書記官考試任用暫行章程三十條承發吏考試任用章程二十八條期於法不滋弊事俾易行謹分别繕具清單恭呈御覽如蒙俞允即由臣部通咨各直省一體遵照援用除書記官品級另定外所有遵照館章釐定法院書記官承發吏考試任用章程各緣由是否有當謹恭摺具陳伏乞皇上聖鑒訓示謹奏宣統二年十二月二十四日奉旨依議欽此 
　　謹將酌擬法院書記官考試任用暫行章程繕具清單恭呈御覽計開第一條法院書記官非照本章程考試錄取不得任用第二條 
　　考試法院書記官京師暫於法部行之各省暫於提法司行之第三條考試日期應由主試衙門先期出示曉諭並登載官報及地方報紙 
　　第四條考試官五人京師由法部遴選大理院總檢察廳及高等廳推事檢察官各省由提法司遴選本省高等廳及地方廳推事檢察官充之第五條正考試官一人以考試官五人中官職最高者充之（未完）本埠新聞 
[蘇泊鐵路公司辭退總工程司之函牘照會滬杭甬路局濮總辦文]  
　　案查郵傅部奏定存欵章程第四條於撥付存欵之期限逐層明確指定今郵傅部一再愆期两公司迭次文電詰詢迄無解决方法是此項章程久失時效應行作廢絶無疑義郵傅部既無意履行其自定之章程則凡由存欵章程發生之各項辦法两公司亦無偏面担任之義務爲此議定卽將滬杭甬路局撤銷并將雇用之英總工程司即日查照雇工合同辭退前經接准貴總辦函請辭職但目前正在撤局辭退工程司之際料理接替事宜手續甚繁貴總辦自未便卽行離局應請迅將以上各節告知雇用之英總工程司遵照辦理除呈報郵傅部外相應備文照會貴總辦查照施行 
[致滬杭甬局富工程司函]  
　　两公司現以郵傅部於奏定之滬杭甬存欵章程無履行之意迭經文電商辦迄不得解决方法故两公司確認郵傅部巳將該項章程作廢應卽將發生於存欵章程之滬杭甬路局撤銷并查照路局與貴總工程司所訂之雇工合同將貴總工程司辭退貴總工程司於滬杭甬路局之職務以西歷一千九百十一年二月二十八號爲止以上情形俱經報告郵傅部矣除照會路局總辦轉致台端並將撤局事宜即日辦妥外合行專函奉 
　　尙有蘇公司聲明章程作廢理由咨呈郵部文及移浙公司文大致與前報所載之電報相同故不　錄 
[中西官商第二次會議防疫記事]  
　　寓滬各國官商於正月初八日舉定董事研究上海防疫事宜巳誌前報茲於二月初三日十時仍在德領事署開議到者英法德日本四國總領事工部局衞生官史君上海道代表關炯之君稅務司墨君理船廳克君中國公立醫院沈仲禮君上海商會邵琴濤君美商會同妥大班英商會太古大班仍舉德總領事爲議長提議目前大連灣一埠疫氣减輕應否准其豁免嚴防公議大連目前無疫暫准作爲無疫口岸然恐鄰近有疫傅染是以今日另定辦法凡大連開至中國各口岸之船只許裝載頭二等搭客該客等先須在大連隔離醫院騐視五日如無染疫由醫院給發執照船主驗照始准上船該船抵吳淞復由防疫醫生登輪騐視果無疫症卽許該船驶入上海豁免口外停留五日之禁並准傍靠碼頭纜練仍用攔鼠鐵片白日起貨上燈停止船艙仍用硫燻之法燻之將此新章由海關出示曉諭旋卽提議天津一埠公議天津疫氣漸减而鄰境仍有傅染尙須嚴防議定天津租界内須先立隔離醫院凡欲來滬搭客均須至醫院驗視五日領有執照始准登輪該輪至淞到滬辦法與大連灣來船辦法相同秦皇島來船亦然德領事問衞生官云各國寓滬官商均注意於上海居民防疫之舉應否購買餘地增建隔離防疫病房增延醫生及辦事人當經史醫官報告工部局有防疫隔離醫院可容二百人且中國人有自設公立醫院專防疫症鄙意上海岸上防疫頗爲完備當由沈君報告云中國公立醫院有地十一畝近又添購十畝新建隔離病舍可容五千人如疫症大來臨時可以趕造隔離板屋所延醫士有西醫三員西學華醫三員足敷展布德領事又問法界城廂防疫辦法何如關炯之君答云上海道台巳詳請督撫電奏撥助經費始可興辦法總領事對沈君云如尊處欲派華醫來法租界檢查疫症請隨時知照以便發出憑信并傅知巡捕照料沈關二君同聲稱謝議畢巳交午正隨卽散會 
[彚錄關於莊號倒欠之批詞]  
　　滬道劉觀察批祝華峯等禀云晋益升熊石秋不特倒欠商欵即公項亦未償清前此出外理帳旣由該職商等公保爲時巳久應卽責成該職商等催令回滬從速 
 
 

Page 19

 
 
清理仰會審官寶令諭飭遵照勿任違延又批戴嘉寶禀云人欠該商各欵固應追償備抵然該商欠人之欵爲數更倍於人欠並不首先理償甚欲借追欠爲由以圖延宕殊爲可惡仰會審官寳令迅遵迭次批札勒限嚴追一面仍將戴嘉寶被欠各户分别切實追繳毋任延宕原禀粘單同發又批何兆政禀云仰會審官寶令迅遵前批立將封抵之利興機貨刻日開單呈核來禀所稱壳件違諭擅賣是否屬實究係如何情形一併詳查明確具復察奪均毋違延切切原禀同發 
[蘇藩對於取締開會之圓活]  
　　松江府戚太守札上海縣文云正月十六日奉藩憲陸批該縣禀人民開開應先報明地方官核准擬章祈核示由奉批察閱來禀所見甚是惟所擬章程是否悉臻妥恊仰松江府飭候督撫憲核示遵行錄報並候提學司提法司巡警道巡道批示繳摺存等因到府奉此查前據並禀即經批示在案茲奉前因合就轉飭札到該縣即便遵照 
[滬道將重申米禁矣]  
　　滬道劉觀察批章附驥禀云上海食米全賴内地流通來源而價昂（疑有脫字）歷年封禁出口本道到任後深恐奸商偷運復派新關委員會同稅務司密查常關分行諭飭總書率同舍人防範在案據禀前情　再分行蘇松太沿海各屬一體認眞稽查並禁止囤積居奇可也 
[新旗昌洋行與源利錢莊之糾葛]  
　　英商新旗昌洋行控巳閉源利錢莊各股東不付票銀一案昨由差探將某股東傅案先據包探禀稱該莊股東陸達生巳因另案在押其餘陸雲生唐靜波唐晋齋等各股東屢傅不到應請核示繼由到案股東訴稱所有票欵巳由錢業董事在外料理至有無别項糾葛須向經理人追問孫襄讞得供諭將未到各股東攺爲簽提到案者照章交保詎英副領事康君以案懸日久不允交保孫襄讞以該股東係體面商人且用傅單傅案未便留廨當與康君磋商良久仍不解决旋卽退入領事憇息所復由寶讞員與康君商明遂判交保候訂期會訊俄而商　董事周王两君即到廨具保一同出外 
[祥泰木行與戴登川之交涉]  
　　英商祥泰木行前在公共公廨控告戴登川不理担保巳故木作頭徐榮昌木料價銀一萬六千两曾由中西官飭將通和洋行造價六千两先行劃扣尙少一萬两着戴認賠三分之一在案嗣因戴不服判斷控奉滬道劉觀察於前日午後駕蒞洋務局親自會同英總領事法磊斯君升座研訊戴延律師穆安素上堂譯稱戴祗担保徐榮昌與祥泰往來銀六千两徐己物故由戴將通和造價六千两劃付過割其餘往來係祥泰自愿與戴無涉所有公堂斷令賠償三分之一未便承認祥泰代表哈華托律師辯稱徐與祥泰往來係戴作保被欠貨銀自應由戴理直除劃收通和造價外尙少一萬两早經公堂斷令酌賠豈能翻異仍請究追劉觀察商之法君諭令两造且退候再訊核 
[潮水衝翻柴船]  
　　停泊南市萬裕馬頭之柴船前日夜半因潮水陡漲全船覆没船上男婦七人俱巳下水旋由鄰船救起五人尙有二人不知去向該船户楊布高當卽報告自治公所水巡船立派水巡隊將船撈起一面令楊報知救生局趕緊打撈 
[將以不繳捐欵爲挾制乎]  
　　城内外各烟膏店前因禁烟分公所嚴加取締吸烟之人俱向租界挑膏生意减少捐欵無出巳一再會議禀請所董再行酌核在案茲因復奉禁烟分所傅知飭各具結憑照售烟如有無照私賣者一經查出初次罰洋再犯將貨充公店即勒閉各店主以似此辦法生機頓絶前日又在法租界某茶肆會同商議禀求上海縣定一通融辦法否則俟底貨售盡卽須收歇不再認繳捐欵 
[法國軍官過滬]  
　　駐津法國陸軍司令官舉勒古君因公回國業巳事竣由本國乘輪來華駐滬法領事卽飭捕房傅齊各西捕於昨晨荷鎗排隊至碼頭迎迓畢君抵埠後即借密采里西飯店暫駐節麾 
[巡官尙濫用笞責耶]  
　　賣粢飯人錢定生昨將王炳生扭至閘北四路分局控稱小的之子在川虹路拾得鈔票一張被王騙去卽經黄正巡官研訊王供所拾者係有外國字之廢紙煤非鈔票早巳交還其子判王笞責二百板具結斥釋 
[復訊正興懋綢號失愼案]  
　　英租界九江路正興懋綢號失火後即由老閘捕房派探將該號小主胡寶元胡永年解送公共公廨押候會勘核奪在案昨晨復由寶讞員會同德師副領事集訊先由捕房代表侃克君投稱該號縱火圖賠保險銀七千两巳經堂上會勘明白應請照例嚴辦被告仍延愛理司律師上堂代辯訊之胡永年供稱是夜寶元與二房東曹芳賚約於晚膳後同往觀劇二人持燈登樓更換衣服而去商人因病睡於樓下旋聞樓上有聲且有紅光當卽喊救詎巳不可收拾中西官詰問胡寳元曹芳賚何人持燈上樓何人携下供均含混判两胡還押候今日早堂復訊核辦 
[加送賀敬半元]  
　　湖北人羅坤山家住老閘橋北東唐家弄第六百三十三十一號門牌前晚紏合劉漢求張小元柯長生談云祥陶梅仁陳品山陸同生劉海求陳裕福張筆山許友福柯大梅夏友山張秀才陸海山羅海干吳福昌柯阿高王月廷袁慶春莊少山葉于山王慶裕劉雨春祝阿甫等多人在家賭博被匯四捕房捕頭偵悉率同中西探捕人等前往掩捕將羅等二十六人一併拘押捕房昨解公堂請究據羅坤山供稱向賣湯糰爲生前日因家有喜事各親友紛紛來賀席散後偶然消遣並非鉅賭求宥判各罰小洋五角充公如無力繳洋攺押一天所有起獲之錢洋物件一併給還賭具銷燬 
[救火聨合會今日開會]  
　　城内外救火聨合曾定於今日下午七時開全體大會提議修攺會章並議今年進行事宜昨巳遍發通告書邀請各同志一體蒞會 
城内 
[盜首待訊]  
　　純華絲廠被刦經絲案内之盜首董道如前經蘇省巡防營緝獲解俸蘇撫飭發長洲縣管押在案茲奉程中丞諭飭該縣派差將董追如及經絲一札銀表一只鈔票洋三百十元大洋八十六元四開小洋八十二角八開小洋五十二角當票四張一併押解至上海縣署奉田大令諭將董道如先行收押聽候訊究所有經絲等物暫行存庫 
 
 

Page 20

 
 
[又是三天]  
　甬人林振清串通戴子卿王金氏等縱火圖賠前由城自治公所解送到縣訊供收押限交陳永康等訊究在案茲林挺押不交復於前晚由承襄讞提案訊比林供小的現正托人在外找尋陳永康逃匿何處實不知悉叩求寛限判林還押展限三天將陳等交案如違帶杂案血比 
[並無重傷]  
　　一路分局函送受傷婦人季徐氏及行兇之楊道栢到縣前晚經帮審承明府審訊氏供前在新北門内舊校塲胡姓家帮　帶有小孩名小四了年祇二歲婦人前因患病將孩寄養於楊道栢家刻巳病愈向之領加楊竟霸不放領反將婦人毆傷頭顱血沉不止求請驗究詰之楊供多含混明府　仵驗得該氏頭上略受微傷判令自行醫治楊交保釋放候再查核 
[主簿出缺]  
　　升補宜興縣縣丞現署上海縣主簿孫立幹少尹近忽患病醫治無效於初二日出缺當由家丁將印信封固申送上海縣田大令立即禀詳上司派員來申接署 
[道轅紀事]  
　　德文醫學堂照料委員羅鵬年昨日到道銷差道署收發委員兼公共公廨清理錢莊倒帳案候選通判王嘉煕 
上海縣帮審委員承厚高昌廟保甲局委員李錫年虹鎭巡防局委員周宗翰昨均到道禀見 
南市 
[巡長升級]  
　　自治公所警務長昨日諭知各巡長等並知照西南各區謂二級巡長現巳攺爲一級三級巡長攺爲二級所有餉銀仍照舊章給發 
[巡警捉賭]  
　　外鹹瓜街義盛草貨店每夜紏衆大開賭塲被人報告自治公所警務處立派巡員率同長葡前往拘獲李文質楊子雲徐宏甫王阿六吳子卿陸乾林等一併帶回由警法當值處飭各罰洋一元開釋賭具銷毁又倉橋北首某籐椅店主小樹林每晚紏衆賭博由六十二號巡士報知南區派同巡員巡士前往拘獲楊邦新蔡永康周嘉炳陸掌泉等四人帶回該區命各罰洋一元並　傅到該店主究罰 
[此推彼諉]  
　　祥茂公司大生輪船工頭丁根榮昨將小工頭方某及小工蔣雨田胡遠春胡卓元沈竹林一併扭至裁判所控稱前托方與各小工承運大土數箱至崇明交納詎被失去四只值銀二百餘两請爲追究訊之方等一味推諉判方交保候查明再核蔣等交方帶去 
閘北 
[推出不管]  
　　朱靈和控戴明生担保金雨亭沈夑堂抵押田單過期不贖一案昨經四路分局黄正巡官覆訊因金等均住租界判戴仍交原保着未自赴公廨禀控移提訊理 
[控追押欵]  
　　唐林至四路分局控告闕國喜前以南京無單蕩田押去洋三百元延不取贖昨經黄正巡官提訊判闕押候查核 
英租界 
[一勘即明]  
　　瑞典婦人喬斯登控沈和尙抵單不贖一案前日午後由廨復訊原告偕案証郁大榮投案請追本利銀三千二百餘两訊之沈供所抵之地當時聲明係是後埭因該地與前埭道契號數相同之故詎原告欲歸前埭小的不允以致被控訊之中人談鶴祥地保奚六祥供均含混中西官以抵據旣巳誩明四址不難料理判沈還押談奚一併交保候禮拜六前往會勘再行訊核 
[拍賣抵欠]  
　　英國水手梅立掰控嚴兆禎抵單不贖一案昨由差探將嚴與中保嚴叔如吳桂清併傅到廨原告西人請追抵欵銀一千七百两訊之嚴等均供無力贖取判一併交保候給諭將地拍賣如不足數仍向被告追償 
[母女同押]  
　　朱呂卿之　蔡氏與母蔡陳氏串放白鴿騙取俞萬明茶禮洋九十元由廨收押在案昨復提案訊供明晣判两氏各押女所一年蔡氏期滿仍准朱具結領回所有两女孩先交朱領回撫養 
[蟻媒何往]  
　　紀陳氏與倪阿大串拐陸范氏之女金金賣於白鶴添鄉人姚姓爲妻得洋一百元被氏控告分别收押在案昨由捕房將女移提到廨經中西官訊明判紀陳氏押女所三年倪押西牢半年金金交其毋領回管束所有在逃之蟻媒馬少甫仍飭查拿 
[終非好人]  
　　流氓陸巧琴即陸阿大近在閘北開設小茶館因吞没同黨李阿根等所搶銅元等贓由探移提到廨收押在案昨由捕房將李匪帶至公堂質訊陸堅不承認中西官以陸前曾犯案着送三路三區警局查察嚴辦 
[革退巡捕]  
　　虹口捕房一千零三十九號華捕顧登榮拾取劉張氏質劵不還由氏禀奉捕頭飭將該捕解廨訊明着先斥革再押两禮拜示儆 
[追繳當本]  
　　林阿方張阿元控成衣匠徐玉順騙取縫衣機器質洋三十四元昨由包探將徐拘解公堂訊明判徐押限三天繳還當本如違拘押一月 
[何止一家]  
　　西上棋盤街四十四號么二妓院内違章聚賭昨由包探將龜奴王阿六傅至公堂訊係聚义麻雀姑寛判罰洋三元充公賭具銷燬 
[婢女擇配]  
　　女子秀華在虹口梁姓家爲婢因遭主人虐待於前日逃至四川路鄭占榮家内由鄭報明捕房昨送公堂訊悉前情判發棲流所留養擇配 
[出頭硬覇]  
　　常熟婦人王查氏背夫私逃來滬匿居愛而近路福壽里伊母查陳氏家前日被王尋獲囑令囘家詎有林阿龍朱二寳朱永寳等出爲覇阻勒索洋一百元王即控請捕房將各人一併提獲昨解公堂訊究判林與两朱各押三月王查氏母女各押两月氏期滿准王領回管束 
美租界 
[小工溺斃]  
　　小工陳大前日下午在怡和碼頭做工不知如何落河身死由其戚李大報告捕房捕頭諭候撈獲屍體再行查核 
[行人患病]  
　　昨有陳德順行經百老匯路因病倒地由捕車送同仁醫院醫治 
[能否扭案]  
　　陳阿福昨至捕房報告據稱伊妻沈氏與流氓毛阿定姘識匿居提籃橋地方捕頭准予扭案控告核辦 
[幸未受欺]  
　　王陸氏昨以僞銀鐲回元芳路七十八號押店押錢被夥張少甫察破扭控捕房從寛斥釋 
法租界 
[朦領小孩]  
　　粤婦劉張氏去冬帶領仲明阿二两小孩乘輪赴粤被探截住拘解公堂判將两孩　堂留養在案前日有該婦之同鄉王福昌偕同王德友投廨禀稱阿二係由小的買來爲子託該氏帶回求請給領聶司馬以該比等前後所供不符顯係串通朦領遂將两王斥退張氏姑念年老從寛開釋两孩仍發善堂留養候示 
[不繳罰欵]  
　　周和標前因停車違章由安南捕斥阻不服拘解公堂判令收押着繳罰欵洋两元在案茲周在押無力認罰昨復解案請示中西官姑念禁押多日從寛開釋 
[聚賭受罰]  
　　姜阿林日前紏約多人在家聚賭事爲捕房訪悉派捕前往捉獲賭徒廿餘人即經捕頭飭各罰洋两元一併開釋惟姜情罪較重未便輕縱昨解公堂請爲核斷經聶司馬商之顧副領事判令罰洋十元充公示儆 
[負債潛逃]  
　　某店主羅錦章近因負債纍纍棄店逃逸屋内尙存錫箔機器一梁約值洋一百元房東虹口天主堂以該店積欠房租一百五十六元未有着落昨令收租人吳仲卿投廨禀請示核中西官諭候點明什物再行核奪 
[海上閒談]  
　　人生不過百年得快樂且快樂耳。乘馬車遊張園。返一枝香過第一臺。入清和坊。燈紅酒綠。春夢頽然。此豈非大丈夫得意時。之所爲耶。 
　　庫倫片馬在何地。项俄進兵是何意。皖災待賑繫何人。金融恐。慌有何害。上海人曰。我都不知。我都不管。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
[專件]  
　　江南財政公所詳覆江督息借洋欵三百萬两支放各欵計劃表 
國外新聞 
[印度鴉片入稅近况]  
　　初二日倫敦電云據喀爾喀脫電稱印度總督署財政官維爾森君近於陳述財政之際宣稱一九十年至十一年鴉片入稅較之豫算原數幾逾英金三百萬磅蓋因喀爾喀脫售價驟漲之故一九一一年至十二年之入稅豫料可必羅卜十五兆枚而本年則巳可收羅卜一百十五兆枚至維爾森君論及中印貿易則因中英正在交涉一切未敢下斷並謂印度擬實行犧牲其固有之利益以掖助中國愛國之士脫除鴉片巨害惟印度既受損失而中國攺革之前途仍不能得相等之裨益則印度决不承認云 
[英皇加冕禮經費]  
　　初二日倫敦電云印度財政官維爾森君在總督署宣稱英皇在印度行加冕禮所需各費計英金一百萬磅 
[澳洲總督將次辭職]  
　　初二日倫敦電云澳大利亞洲總督持特萊君擬於本年西七月間辭職淡曼君將繼其任 
[英國空中戰隊之佈置]  
　　初二日倫敦電云訓練空 
 
 

Page 27

 
 
中戰隊之諭定於西四月一號實行諭内釋明各員責任内有以紙鷂汽球飛船訓練士卒各事其總部人員除盡尋常管理之責任外且作爲中央隊將來添用士卒即由此撥調其餘各士官將由自行投名人中選用 
[日本通過美日商約]  
　　初二日東京電云日本樞密院巳通過美日商約赴滿調查疫情之北里醫學博士業巳回抵東京 
　　（以上譯字林報） 
[日本外相解釋美日商約]  
　　初二日東京電云外務部大臣小村伯爵今日在下議院演說解釋美日新約據稱美政府爲两國交好起見徇從日本之意此足爲日美邦交篤厚之最新證據至新約與舊約相異之處計有五大端（一）無限制移民之條文日政府亦不欲違離舊日移民至美之政策日政府於該約調印之前曾申明不攺政策之方針（二）新約之中不訂稅項一層此事或另行商訂或由各該國自定總則彼此聲明宜以最優國之禮相待（三）新約訂明不准美國船隻運貨來生於日本各通商口岸之間沿海貿易章程悉由本國自訂按最優國之禮處待（四）永遠租地之欵作廢（五）舊約載有領事關於船隻觸礁失事或水手脫逃各責守新約則無此欵 
[法國新内閣組織完全]  
　　初二日倫敦電云法國新内閣業巳組織完全惟法部及商部大臣之任尙未簡定新内閣諸員多係急進社會黨半爲反對前相白利安君者據官塲宣稱法國新内閣决意維持現在聨盟及協約之局初三日倫敦電云法國新内閣業巳完全成立初二日柏林電云德國各報評論前任外務部大臣台爾卡塞君重入内閣詞頗和平 
[意派防疫會代表]  
　　初二日柏林電云意大利政府將派茄納畦底博士前往滿滿洲充當奉天萬國防疫大會之代表（以上譯文匯報） 
小說 
[言情小說投海孤兒（四）]  
　　白雷姆年巳七歲。入坎倫小學讀書。顧性剛而勁。常與學中諸兒乖忤。一日者白雷姆校中課罷。偕同學七八人聨袂徐步。躑躅道中。時爲一千八百七十六年之十一月十九號。大雪初霽。日光作淡白色。林端屋杪。皆積至厚之雪。如披一幅嚴潔無滓之巨紙。皎然耀目。又如白衣之安琪兒。張其縞袖。翩翻軒翥於天空之中。景至可玩。白雷姆及同學諸兒。見雪大喜。則踴躍呼噪。以爲笑。樂白雷姆行時。覺朔風刺面。砭入肌。骨膚慄欲僵。乃謂同學諸兒曰。諸君乎。今日寒甚。盍至吾家草塲。作競走之戲。以舒血脈。羣兒噭然轟諾。白雷姆遂偕羣兒折而右行。有頃巳至。白雷姆家之草塲至廣。羣兒囂喊競走。互有勝負。巳而白雷姆起而創議。爲搏敵之戲。遂分羣兒爲二隊。甲隊。白雷姆統之。乙隊。罕克統之。各以餘雪團作砲彈。互相射擊。中者則僞作創人。伏地弗動。两軍肉薄。而罕克勇甚。雪球飛擲。連中甲軍之顧。僅五分鐘許。而甲軍全隊皆衂。未創者獨白雷姆一人。白雷姆憤甚。圑一絶大之雪球。两手高舉。力擲罕克之面。罕克體幹至捷。兒敵彈飛至。猱踴避之。弗中砲彈直掠罕克而過。斯時之白雷姆。以七齡之童子。率其爛縵之大眞。隨方游戲。天趣盎然。如未璞之渾金。不雕之璞玉。乃不知世界之上。有機械變詐之事。然而須臾之頃。蹇運臨矣。 
弗倫富士方於此時乘一栗色之牝馬。蹴雪而至。欲訪其從妹密昔司討克。馬及門而止。弗倫富士立收其轡。一躍下馬。驟見一白色之物。自門内飛擲而出。適中牝馬之右目。馬大驚而跳。前蹄高拱。作人立狀。弗倫富士手中之銜索遽脫。踉蹌欲仆。馬又昂首大奔。後蹄蹴及弗倫富士之股。弗倫富士立顚於地。覺右股痛甚。知巳被創。躄而强起。怒目以視羣兒。厲聲詰曰。擲雪者誰也。白雷姆見巳釀禍。卽亦勿懼。抗聲曰。擲者我也。與他人無涉。幸勿干及他人。弗倫富士見白雷姆挺然植立。納手於衣袋之中。不爲恇怯之狀。心中亦至激賞其人。巳而俯首自視。則褲裂而衣汚。雪被其體爲狀至怪。所御之帽。巳飛越及於尋丈之外。則忿不可遏。堅握其拳。似欲力叩此童子之腦。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
