# 1918 - 219 - 4916342

 

Page 1

 
 
   
 
 

Page 2

 
 
時評 
[政局慣例（冷）]  
　　我今有一政局慣例之言預爲國人告者今者時局進行之望莫不在議會旣開選舉總統之後而此議會此選舉總統不知能否成功此在可疑之例也何也中國政局之遦例大抵如此也 
　　其原因則以集議會選總統者當其始也方於其間欲有所利用也苟至其時於已有不利已不能利用而反或爲人所利用者則毌寗破壞之爲得也苟欲破壞則議會選舉總統之事難其相持不决之情形與南北和戰之局無以異矣 
命令 
　　八月十二日大總統令内務總長錢能訓呈准浙江省長齊耀珊咨請任命韓秉衡趙延齡郎允驎韓鴻逵試器　波警察廳警正均縣准此令 
專電 
　　北京電馮昨自國會回府即發通電聲明願讓賢能希望安治暗中推重東海此電即交公報 
 
 
 

Page 3

 
 
時評 
[二張之行蹤（冷）]  
　　二張之行踨可怪也二張者何張作霖與張懐芝也 
　　張懐芝者就援粤總司令之職蒞漢未久卽又返津返津之後即又到京到京之後即又返魯且有謂其曹不南下亦且不復南下矣今乃忽聞又將去漢者其决心果何若人皆不得而知矣 
　　張作霖者據東三省之要地爲主戰之故分其軍隊南行又爲督軍會議之故親自至津及至會議已畢矣各督軍多去矣而獨不至京又不返奉舍今日外交多故之區而不顧及盤桓於京津之間一若有所待者宜乎人言之蜂起矣 
命令 
　　八月十三日大總統令陸軍總長段芝貴呈請將陸軍第十一師步兵第四十三團第二營營長郭同仁免去本職應照准此令又令陸軍總長段芝貴呈請任命邵武爲嘉禾鎭守使署副官長應照准此令 
　　又今陸軍總長段芝貴呈請任命楊炳勰爲伊犂鎭守使署副官長應照准此令 
　　又今陸軍總長段芝貴呈請調任端木憲炳爲陸軍第十一師步兵第四十三團團附吳高準爲步兵第四十三團第二營營長劉俊爲步兵第二十二旅少校副官應照准此令 
　　又令王揖唐給予一等大綬寳光嘉禾章此令 
　　又令揚潤史啓藩均晉給三等嘉禾章李自辰張僧鸞陸紹鄂均給予四等嘉禾章此令 
　　又令張淸澄晉給三等文虎章鄭迺鑒給予四等文虎章此令 
專電 
　　北京電吳佩孚閻相文等又電曹急收兵並與長江各督設法謀和平倪嗣冲勸曹行曹以難戰多病願各代表轉致各督曹將南行說難成事實 
　　（十三日下午七鐘） 
　　北京電徐樹錚被張作霖以奉軍費理由用衛隊二百人監視在津迫交副司令印段派人與張疏通張不應其内因則段又以副座許曹故（十四日下午三鐘） 
　　北京電張作霖以楊宇霆與徐樹錚結合已監禁徐將去副司令名義爲參戰督辦主任 
　　（十四日下午三鐘） 
　　北京電張要求國會聽彼指示選兩議長（十四日下午三鐘） 
　　北京電外間有張如不得副將演成某問題之說現來電對副主緩舉（十四日下午二鐘） 
　　北京電安福派内部有破裂象　　（十四日下午二鐘） 
　　北京電張懷芝前日見馮不滿於徐樹錚馮默然（十四日下午七鐘） 
　　北京電魯張督電告昨自濟南出發取道隴海路赴漢 
　　（十四日下午二鐘） 
　　北京電東海預期政策有三息爭禦侮淸理財政裁兵剿菲　　（十四日下午二鐘） 
　　北京電陸外長仍請開缺又赴北戴河（十四日下午二鐘） 
　　北京電海軍供給所閣議緩辦　　（十四日下午二鐘） 
　　北京電幣制督辦曹自任總裁有改由吳鼎昌兼說（十四日下午二鐘） 
　　北京電金幣券起因由西原龜三草理由書要點一金本位二與日幣同單位繼銀團又催計畫書乃急發條例敷衍兩方但皆不滿意該條例恐難實行（十四日下午二鐘） 
　　北京電昨日本急遽以五千人向滿洲里出發事前未告出兵日期政府十一日始知外參陸三部急會議派員前往外派三人參陸各二人共施履本等七人先赴哈沿途視察免地方與日軍有誤會滿洲里安謐如常　　（十四日下午二鐘） 
　　北京電英使等希望我亦急送兵赴滿洲里且以日兵行動情勢美國等將提議各國兵同範圍擴大由海參崴移至滿洲里一帶正在密議（十四日下午三鐘） 
　　北京電政府急擬派一師至滿洲里（十四日下午三鐘） 
　　北京電　哈崴兩埠運輸事外參陸三部委員施履本等馳往調查（十四日下午二鐘） 
　　北京電南滿運兵未復曾派外部參事施履本謁日使催問對以隸屬軍事應候參謀部主辦今聞日使已派船津書記來告允諾（十四日下午二鐘） 
　　北京電政府以派使敎廷恐有親德嫌將暫緩實行但仍完全保留派使之權（十四日下午二鐘） 
　　香港電軍政府請伍廷芳草擬宣言書布告各國聲明北京新國會之非法（十三日下午七鐘） 
外電 
　　海參崴電此間工人謀釋捷克軍所擄以爲質之勞兵會會員甚力日來大爲擾攘昨日各業聯合會與工人幹事會代表議决組織大示威運動此間日内恐將宜布戒嚴令（十三日） 
　　北京電政府已派外交部英文秘書刁君日文秘書施君法文秘書王君赴哈爾濱海參崴查報當地情形以爲出兵之凖備豫料政府將於數日之内派兵出發内閣今日討論敎廷通使問題陸徵祥曾發表意見政府已電命駐西班牙戴公使展緩赴敎廷呈遞國書（十三日） 
　　以上路透電 
　　北京電馮總統昨日通電各省聲明及時辭職同時召集總統府文武各官訓誡一番辭職通電内容如左國璋服務民國七年於茲事變屢至艱苦備嘗凶災疊起勢將動搖幸賴總理與各督軍之力恢復共和其時黎總統再三辭退元道之職權無所寄託各方面依據約法明文來相督促勢難逃避國璋明知德不足以辱大位然以尊重法律故乃不得已而受之公演（此字電文不明）約法之精神一求統一民國一求民國平和挾此兩大希望來京以求貫澈根本大本之精神祗期不違法律以免罪戾此外並無絲毫私意存乎其間今距就代理總統之日已越一年而所求之統一與平和如夢幻泡影杳無把握推原其故則國璋應不得辭其咎古人云徒善不足爲政徒法不能自行又曰苟非其人則不得行其道國璋雖以不誤約法之精神自任然誠不足以動人德不足以御世信不足以服衆惠不足以及民將士暴露於外良民困苦於下雖有賢能之閣僚忠勇之同胞然國璋不中以率之致無發展之餘裕今爲祈國利民福計唯有退高位以待能者今代行職務之期將滿國會開議在卽願各議員本於良心上之主張公舉智德兼備能統一民國恢復平和者能不背約法之精神則國本自固隱患自消國璋日夜爲國祈福爲民望治自悔一年以來之罪狀區區此心皇天后土實照鑒之若有疑國璋有戀戀於總統之意而競爭選舉者乃局外之流言豈知局中人之自疚乎國璋渴望國會之速成求時局之早定此外更無絲毫權利之見至於國之存亡匹夫有責國璋雖在野苟有足以逹統一平和之目的者自黨盡其爲國民一分子之義務敢布腹心以告賢哲（十四日） 
　　北京電中國之出兵宣言一時中止政府前日接至海參崴中國派遣陸海軍司令林建章來電請求且與各國權衡上决發宣言須經外交部之手對於海參崴俄國各機關及各國機關通告云（十三日） 
　　北京電馮總統於昨日發辭職之長文通電於各省其要在固結國本力謀統一推讓賢能以求福利云云（十三日） 
　　北京電海軍部提出之海軍供給場設置案今日之國務會議否决（十三日） 
　　北京電中國政府與協商國方面之交涉且容陸外交總長之意見今日國務會議决中止中國與羅馬敎皇之使節交換　　（十三日） 
　　北京電日本公使館書記官船津氏昨日午後訪外交部聲明允諾中國政府借用滿洲鐵略輸送派往海參崴之華兵並聲明不得一次將全部兵隊運送完畢以致貨車不敷應用 
　　（十四日） 
　　北京電政府接得電報謂福建方面南軍攻擊甚爲猛烈卽命龍濟光迅速南下牽制南軍龍氏於前日赴天津訪張作霖商借奉天軍之鎗械張氏拒絕之云奉天軍正擬繼續編制所有鎗械更無轉借他人之餘地龍氏一時尙難南下也 
　　（十四日） 
　　北京電政府决計派遣海軍武官駐在日本已决定任命中佐林國賡充當此職（十四日） 
　　濟南電山東督軍張懐芝今晨由北京回濟張爲監視中央政局暫住此間不他往（十三日） 
　　濟南電山東省議會九（電碼不明）月一日召集之命令發布此次對於省議會議員選舉極端于涉凡民黨系之議員全部落選矣（十三日） 
　　廣東電本日廣東軍政府事務所移至農事試驗場内 
　　（十三日） 
　　奉天電前夜有男女四名在舊宮殿附近與巡警接仗二名逃亡其男女各一名逃匿於宮殿内因外包圍遂自殺關於此事或謂係南方派云或云係白蓮敎徒又有該敎徒二百名潛入各處之說故警戒極嚴云（十三日） 
　　東京電關於日美西比利亞之出兵德國諸新聞論調如下協商國之干涉俄國實破壞建設機關之諸計畫同時對於聯合國挑發俄國民之感情也又對於過激派之諸勢力似將集合於一聯合國旗之下德國當局對俄國必要軍事行動之際將有如何用意也（十三日） 
　　東京電山口高等商業學校作田敎授奉命往中國 
　　（十三日） 
　　東京電加拿大政府發表宣言書與聯合國協同之下向海參崴出兵四千名已下動員令（十三日） 
　　東京電三菱之大阪神户及漢口直行航路之計畫與日淸公司妥協之結果兩公司决定各以一隻出港三菱以大順九日淸以榮龍丸出帆云（十三日） 
　　東京電駐斐列賓之美兵約二千人已離馬尼拉其裝載先發隊之運送船一艘於十二日抵長崎十三日晨長崎啓程赴海參崴（十四日） 
　　東京電本日首相官邸開臨時會議據云專爲商議米價飛漲問題之應急手段（十四日） 
　　東京電本日時事新報號外云規定各項物價公定價目之舉尙須加以種種之研究現在日本政府正在竭力設法使外國糧食信盤之舉更爲普及同時又規定方法强制收買國内所藏之糧食並擬支出庫銀一千萬元以内用以寛展米穀供給之途（十四日） 
　　東京電自本年春季以來米價有增無減多數國民爲生活所困所在有不穩之象事爲宮廷所聞知日皇皇后兩陛下深以爲憂現已下諭旨特發給内帑三百萬元分給各府縣作爲救濟之費（十因日） 
　　東京電日本外務省發表文書大意如左晚近在與滿洲接壤之俄領地方之武裝德奥俘虜事實上已握有俄國過激派軍派之指揮權勢力日厚已越境侵及中國領土事變日亟致在滿洲里附近之中日兩國居民晃得已而紛紛遷避此不獨對於中國領土加以威脅在與中國休戚相關之日本帝國亦深覺不安於是中日兩國政府切實磋商應付方法决計移動欲滿洲守備軍之一部以爲應急之處置此項軍隊之移動中日兩國同其步武係出於共備國難之意故於中國之主權及地方人民之權利自當一律尊重秋毫無犯中日兩國之隣誼自是愈見敦厚可無容疑義云（十四日） 
　　以上東方通信社電 
　　東京電日本陸軍當局以此次鎭撫米價騷動而勞遣軍隊至以爲憾此後有一願用此手段之意（十三日） 
　　東京電因尻東京市長向當局交涉請借兵士帮忙賤售米穀已得其許諾（十三日） 
　　東京電加拿太政府公表參加出兵西比利亞共同動作已下命令軍隊四千名動員派赴海參崴（十三日） 
　　以上共同通信社電 
戰電 
　　倫敦電海格上將今晚報稱英軍戰於羅瓦伊路附近福克斯柯爾東面松末河南岸均得利俘虜數百人且因以將陣線前展英軍佔據松末河南岸之泊羅約爾村是役敵兵死傷　衆戰事仍在進行英軍右面之法軍已佔據萊斯洛桀昨日英飛行家擊毁敵飛機二十九架又擊落二十四架英飛機失蹤者五架（十二日） 
　　倫敦電今晚美國公報云美軍在菲斯美附近擊敗進攻之敵軍敵軍損失甚重（十二日） 
　　華盛頓電裴興將軍昨日報稱本日美軍所守之境除有尋常之砲戰外餘頗安靜（十二日） 
　　紐約電德軍現正從事反攻竭力　止協約軍由比加爾第進窺貝朗勒·羅瓦伊·洛瓦容協約軍目下似於中央固守法軍則在右面得地已抵瓦斯河西面之山巔（十二日） 
　　巴黎電今晚公報云法軍佔據亞佛河與瓦斯河間之居里村且在羅瓦伊須爾瑪資北面及歇凡柯爾北面得進步法軍在凡塞勒河擊敗反攻北岸菲斯美境法軍陣地之敵軍兩次（十二日） 
　　亞姆斯特丹電柏林日報載亞登將軍之文曰英軍在安克河與弄佛河間所獲之勝利殊與德國之前途有碍此乃無庸爲諱者德軍司令今方力求節省兵力而乃有此喪地兵砲之舉並被俘多人此比平時損失尤可痛心云米太格斯報之軍事評論家微露德軍尙將續退之意（十二日） 
　　倫敦電柏林公報云德軍在松末河北面及該河與里盎間擊敗猛攻之敵軍敵軍曾進至里盎村外惟經德軍反攻後乃退至村之東邊德軍佔據哈呂村上月德軍共擊落敵飛禨五百七十八架其中爲德軍所有者二百三十九架德軍共失飛機一百二十九架（十二日） 
　　倫敦電路透電社得戰地消息協約軍共曾獲砲四百五十尊聞今晨法軍復在南境進攻目下衆所注意之中心點乃在拉細尼高原其得失攸關大局匪淺敵軍已調生力兵數師從事反攻維瓦伊前尤爲劇烈（十二日） 
　　倫敦電白萊伊至羅瓦伊一帶大戰正在進行德軍於此反攻甚猛德後備軍目下其有二十師現悉奥兵一師已開抵西歐戰線惟尙未與戰協約軍今已可謂進抵拉細尼高原之巔而由後面發砲轟敵高原今夜可望陷落其面積方八英里頂上多茂林協約軍一日得之則必有重要發展繼之而起 
　　（十二日） 
　　亞姆斯特丹電德國外交大臣辛慈海軍大將已赴大本營與德首相會商要務（五日） 
　　哇太樺電據官中宣稱加拿大亦將派兵加入西比利亞遠征軍不日將召集軍隊啓程東發（十二日） 
　　倫敦電基夫俄人消息謂農民五千人携機關鎗大砲糧食救傷汽車渡特尼泊河向波爾太伐方面進發德人已派兵追擊之鳥克蘭各處紛起戰鬭無日或已伏洛格達之共産主義黨現正設法抗拒英法軍與白旗軍（十二日） 
　　亞姆斯特丹電抗拒捷克斯拉夫軍之紅旗軍總司令末拉維夫自戕今由克里倫柯代之克氏近曾充當警察（十二日） 
　　亞姆斯特丹電莫斯科電稱乞巴乞夫氏將率新軍抵禦捷克斯拉夫軍（十二日） 
　　亞姆斯特丹電基夫消息暗殺德國歐區杭上將之兇手丹斯基業已處决（十二日） 
　　倫敦電星報載稱今日黎明英倫東海濱出現齊泊林飛船一艘英飛機卽升空追擊之該飛船初不之覺故不及逃去短戰後中彈起火墜於海中該飛船乃最大最新式者之一 
　　（十二日） 
　　倫敦電海軍部公報云昨晨英軍輕艦隊與皇家飛機隊偵察西佛里斯蘭海濱爲德飛機隊猛攻摩托船未歸者六艘此外無其他損失亦無死傷英飛機在亞米蘭北面攻擊德飛船一艘該飛船中彈起火由天空墜落海中（十二日） 
　　羅馬電公報云阿爾巴尼亞之意軍迫令敵軍委棄加歌狄拉橋端砲台意軍因以進至該河右岸（十二日） 
 
 

Page 4

 
 
   
 
 

Page 5

 
 
   
 
 

Page 6

 
 
4 
要聞 
[新國會開幕紀]  
昨日（十二）上午九時所謂新國會者業依預定日期行開院式各議員届時齊集各國務員亦蒞敎育海軍財政兼交通外交（陸亦趕回與會）及段總理列於左席内務農商陸軍司法列於右席九時四十分馮代總統蒞院遂開會先由于寳軒次長登台報告擇議員中年最長者福建李兆珍主席讀開會詞次馮總統段總理各讀祝詞令議員齊向國旗行三鞠躬禮攝影而散是日會場景象因不許内外埠新聞記者參觀旁聽僅發某派機關報旁聽券十餘份因是新聞界甚爲不平至外賓至者僅有法比兩公使及各使所派之參贊書記官惟婦女旁聽席上甚多散會時僅十一時聞參議員到者一百零六人衆議員到者二百五十八人 
　　國會開會詞維中華民國七年八月十二日爲我國會開院之期四方英俊萃於一堂誠大典也謹誌祝詞以襄盛舉其詞曰國步方艱多士興之民困未蘇多士濟之凡茲多士億兆賴之言坊行表爲舉國重發縱指示爲舉國先視聽所寄好惡從同無偏無黨奚罪奚功欲循正軌鑒茲前車欲障狂瀾頼此中樞願我五族互相扶持願我同人念茲在茲邦基永奠我謀孔𤖔景運方新受福無疆綿茲國會日月同光 
　　馮總統祝詞參衆兩院爲國家立法機關自去歲解散以來久未成立無以慰國人之望本代大總統就職之初即汲汲以此爲念是以召集參議院修正國會選舉法自公布之後迄今不過數月而各省及中央辦理選舉已次第告竣足見舉國望治人有同情今幸値貴院開會之期本代大總統得躬與其盛甚爲欣幸企慰自不待言蓋天下無無國會之立憲國論專制政體與立憲政體之區别即以國會之有無爲斷惟是西哲有言政治爲人類之産物一國之政治又一國國民之産物凡國民有普通性有特别性其棲息於立憲政體之下希望食國會之幸福此根於普通性而然各國之所同也至國會之組織爲何權限之範圍爲何此根於特别性而成一國之所獨也今國會之組織及權限旣已確定將來國民終竟得食其幸福則全在國會之自身諸君來自田間品望最優値此國人望治之時而得以發揮立法之眞意將來製成完善之憲法解除小民之痛苦矯已往之覆轍開未來之盛軌皆將諸君是賴是則本代大總統區區之望抑亦國民之厚幸也已 
　　段總理祝詞正式國會已届成立祺瑞又逢其盛慶幸如何諸君皆一時俊彦明體逹用爲國家前途所利賴今得聯會一堂祺瑞略述往日經過情形與諸君商榷焉民國建立七年危而復安者再國會不幸而蹶紛擾迄無寗息雖曰國家改革所不能免之階然溯厥由來寗非約法不良所致夫以專制政團一躍而爲共和已臻至上之境共同愛護之使永遠强固非國會與政府相輔而行不可矣今之相需最殷者在良好憲法四海喁喁同深仰望國會爲立法機關監督政府俾無自私自立之圖顧政府爲政令所自出整飭綱紀强固國勢亦國會所宜贊助而自有内閣以來更易十數組閣之才固難其選信任不專束縛而馳驟之即當其才亦奚由展布乎嘗以全球鼎沸國難未夷所冀國會政府協力同心由是敦睦邦交修明内政以與列强並駕齊馳語曰陳善爲敬頌不忘規敢援斯義爲諸君祝爲國會祝爲全國人民祝也　　政府之通電國務院昨日下午二時通電全國（西南如滇黔川粤等省不在内）述告新國會成立情形又致電駐外各公使詳述立法機關告成經過情形及選舉議憲之程序於我國亂局確有解决希望囑其分陳於各該駐在國政府俾應友邦之殷望云云 
　　參議院閉會新國會旣經舉行開會臨時參議院自應取消聞該院已於昨日下午一時舉行閉會式議員到者僅二百人大總統派農商總長田文烈代讀頌詞國務總理曁國務員均出席二時二十分開會先由議長王揖唐宣讀閉會詞次由田總長代讀總統頌詞不及半小時即散會並攝影以爲紀念 
[西報論津議後之時局]  
　　字林報十日北京通訊云事之表裏常不相同數日前已告終結之天津會議觀其表面似以將來主座副座當屬何人之問題爲會議之主要目的察其實際則與會之督軍别有所圖其所注重者無非在如何可維持耀武揚威之態度俾可穩取中央政府之大供獻一面則採取一事不爲之政策俾可保全其身家財産耳征粤爲名不戰爲實此種手續簡單易行法以向政府要索明知其所不能供給之戰費同時復作籌備進兵之表示但始終有表示而無實行叩其故則曰無經費也故張作霖曹錕張懐芝倪嗣冲輩始則激昻終則沉默騎牆坐視周旋於總理與總統之間總理主戰總統主和與會諸督軍則如蝙蝠之往來其間謂之主戰固可謂之主和亦無不可一場會議始終如此而已天津會議之眞精神可於其對於徐樹錚之態度見之徐旣獲罪於張作霖且見惡於曹銀口惠而實不至此徐之所以取憎於人也徐於亟需扶助時苟見有可爲臂助者則不問其人爲何輒以副座許之今日旣向此人以副座爲餌騙得助力明日復向他人如法泡製不幸受餌者多爲此次會議中之人物於是人人心目中所指望之副座遂成不知屬誰之困難問題而未便提議矣與會者一致贊成舉徐世昌爲總統但對於徐樹錚則各方而無時不有切實反對之意徐樹錚慮禍將至乃移送眷屬由京赴津蓋以津地較爲安穩也至於對粤或南方之他處則確無嚴重之舉動馮總統之調和政策今日已佔優勢縱外間大言炎炎儼若北方巨無霸磨拳擦掌行將撲滅南方幼稚軍隊者然但此種可怖之事决不發生北方與其腦陽肥之督軍將自顧其自己生活而南方亦不妨繼續其反抗之態度也今所謂新國會者將於十二日開幕而所謂舊國會者亦集議於廣州兩國會遙遙對峙吾輩欲嚴重論之殊覺匪易第兩國會之行爲或與四萬萬國人之無窮禍福有關故吾輩未可不置一詞新議員之就職得意洋洋若輩之得充議員幾皆以金錢運動而來所費不貲每席非萬金不辦内有允依照某種條件投票而已收回運動費之過半數者但全數旣未到手則未始不可臨時變計傳聞許多議員將來投票之趨向不决於最先運動議員之人而决於最後出錢較多之人蓋議員先已到手之金錢大都業已用去而將來之用度則不得不取償於後來之金錢也至若新國會集議是否合法之問題則似非新議員所轩置念若輩亦不欲駁斥舊國會在廣州召集之權利新舊國會其組織孰爲合法之問題一任注意於此者自行評論非若輩所注重也今北京國會所應行之要事爲選舉總統卽廣州國會亦同此情據最近消息雙方皆願舉徐世昌爲總統暫時不舉副座然後由新總統派定委員會編擬新憲法云云若徐果被選出則必就職以記者所知外間所傳徐不願就職之說皆反對徐者所散佈意在使徐失敗而另舉他人也 
[法境華工之情狀]  
　　英人韋克飛爾氏近選一文紀法境華工之情狀上海文滙報曾轉載之其言曰運送華工十五萬人穿大陸越重洋而至法境供其衣食合其嗜好籌其居處養其室家羅致譯員達其情懷量材分配盡其所長工能則游戲悉呈以抒其筯力有病則醫藥齊備以保其健康凡此種種佈置以供給十五萬人之需要者其事豈易爲哉然而有志竟成如此困難大事今竟成功不亦大可稱羡耶戰事方殷需人甚亟决大計者其胸中不復有難關莫可戰勝之一念矣今之戰事一變而成雙方工業間之大競爭兵事之利鈍恃工業之盛衰而工業之盛衰則繫於人力之多寡凡國家之能製造砲彈輸運接濟建築鐵路修治大道鞏固新陣開掘壕線較敵國快而善者則立於不敗之地人力與戰爭之關係有如是者英國當道因松𥡸河一役之經驗而知大增人力之必要惟白種工人之來源因種種理由已不復有大擴充之餘地而黑種工人之效能因天時關係勢必受鉅大之障碍於是招募華工之議乃起華工性靈巧善工作學習新法極易領會體質耐勞且願訂立長期契約加以中國内亂不靖天災流行燕趙齊魯之壯夫多賦閒無事流離失所是以中國政府乃歡迎此議焉直魯招工於焉開始雖中國德人散佈謠言暗中作梗然工人應募接踵而來報名人數視法境所能供養者爲尤衆第一批放洋華工於去歲夏初抵法此後來者不絕於途合同以三年爲期訂明工人不入險地一切照料經費由政府支付工資視工之優劣而分高下養家有費如遇死傷另給撫卹法國需工甚亟不獨數十家大工廠覔求良工卽伐木汲水夫役亦復缺乏華工旣已到境其　熟工事之小部份另組一團名曰良工團分任要工華工敏捷殊易訓練主事者敎以種種工作不久即著成效記者曾見數百華工數星期前對於各種工事尙屬茫然無頭緒乃逾時未幾居然能製造水泥修理湯克戰車並從事於他種工作矣華人具天賦之製造性經營各工備極巧妙且不疎懈記者所遇之技師莫不交口稱讚其中國生徒之進步謂際茲需工大亟之時而行此華人不可謂非天賜也至於原來不熟練之華人亦極有用彼等知足快樂身强力壯世界工人殆無其匹記者見其搬運大小砲彈修治崎嶇道路開挖礦穴起卸船貨凡供給法境軍隊所必需之工事皆由此項華工爲之彼等熙往攘來殊高興也華工作事别具殊能主事者只須略予指示餘事任其自爲之無勞代謀華工富競爭思想各欲出人頭地自信能力勝於他人而主事者亦因機利導以發展其　勝之精神焉總之招募華工之效果今已大著而華工之隨遇而安亦復無所疑問華工待遇與英兵同其住營寛暢温煖收拾潔淨每營有沐室遊戲室並置訴狀筒苟有所苦欲陳訴者可繕訴狀投入其中當事者接狀後即委熟於華事之員調查辦理從不敷衍了事也華工食品花樣頗多其主要者爲猪肉米飯及蒸餅華工飲茶極多吸烟亦盛所可異者華工嗜吸優品烟捲凡煙草愈佳者銷場愈廣就大體言東西人之嗜好與消遣法大槪相同華工事畢輒如英兵所爲比賽足球開留聲機（特别中國戲片購自美國）有時胡琴長笛一齊吹奏華工亦知勤浴大開窗户流通空氣華工間有違犯規則者此亦人事之常略扣工資藉以示儆罰欵移作購置游戲品或添置食物之用華工對於爭端之判决未嘗退有後言蓋承審者於案情之曲直必解析詳明使之悅服而後已也華工在法多有餘積惟藏資於身殊不穩善故主事者設立儲蓄銀行俾華工可將餘資存於銀行他日回國彙數提出記者所述僅屬梗槪華工在法之情狀非數言所能罄但可一言以蔽之曰凡遊法境見體力强壯笑容滿面之華工及華工與其管理員互相親愛之情形者對於華工爲吾人所成有價値之工事無不感激而對於吾人待遇華工之優厚亦無有不引以爲樂者也 
[續誌日本之米風潮]  
　　路透電社十二日大阪電云昨夜此間某公園之巨厦開公民大會到者甚衆演說者均痛詆寺内内閣該會議旋紛擾而終暴民首領有升樹端向衆演說者各界代表曾赴知事私宅要求一見暴民則紛出摀毁米肆有四十餘家被迫以賤價售米續電云本日下午羣衆結隊冒署至各米肆要求照市價減半售米自昨夜至今米肆被擊者二百五十餘家暴民就逮者百餘人内有女子數人今夜恐尙有騷動大阪知事已商諸陸軍當道如警察無力維持治安則即以軍隊輔助之大阪富翁三人各捐二十萬元賑濟貧民賑捐可望達百萬以上同日名古屋電云昨夜復有三千人聚集公園以音樂庭爲演說壇每一人登壇衆皆拊掌歡呼羣衆繼乃往攻米業取引所及米業經紀處沿途毁壞街燈且拾石以擲玻璃窗故各户皆閉鬥街中完全黑暗暴民衝破保衛米業取引所之警察防線警察拔劍與抗暴民乃自屋面擲磚瓦以擲警察取引所附近黑暗中惟餘警察燭籠之光且有暴民怒詈鼓譟之聲其景狀至爲可怖衝突这際傷及多人而墜河者不計其數暴民攻擊警署時且傷警察數人日本西南部全境現殊擾攘不安聞有村鎭多處已起暴動且傷及人民同日神户電云三菱造船廠工人五百名藉口所增工値不足付昻貴之米價羣謀騷亂後知彼等誤解管理部之决議即復安靜同日西京電云昨日警察與暴民衝突情形視初報猶覺劇烈 
[總統選舉問題]  
　　選舉之定期國會旣經開幕則兩院正副議長選出之後即應道先組織總統選舉會從速選舉總統以固國本亦即此次國會重大任務之一聞國會議員中主張於本月二十日開總統選舉會者甚多但選舉總統須在議長選出之後故已定十五日開會選舉議長至兩院正副議長問題競爭者頗多聞安福派日來各處奔走設法運動衆議似已漸歸一致參議院議長定梁士詒（但未行其同意）副議長定田應璜衆議院議長定王揖唐副議長定王印川唯劉恩格運動副議長頗力嗣王揖唐以秘書長畀劉劉始允以副議長讓王（印川）大約不至再發生問題矣 
　　又有反對徐東海者天津會議舉徐東海爲第二任大總統雖經確定惟國國方面仍有多數議員主張一面再察西南意見外一面作詳細之研究更有一二部分對於徐爲元首不表同情如不疏通妥協將來不免再起種種之爭議也 
　　長江督軍對總統選舉之意見李秀山對於時局向持冷靜態度近來選舉問題愈逼愈緊正副總統直若某派囊中物徐段等皆聽其指派不待國會取决且此次天津會議視沿江各督軍爲無足重輕而李督與王占元陳光遠兩督軍本有攻守同盟之密約故擬乘該將領不肯督戰之機會力謀和平解决曾有總統由國會選舉不敢代謀之語即其意思之表示或亦足以維持選政變化戰局矣 
　　段之副總統問題副總統問題經津議數次迄未决定如推舉曹使爲副座之說安福派尙有一部之反對恐亦不能實現然則將來副座之地位以何人爲最有望乎據現在政界之趨勢觀察舍段合肥外似别無適宜者而合肥之爲副座不獨安福交通兩無反對即勸慰曹張等之野心家亦甚有便宜但在段派一部之策士（非安福派）初頗不欲合肥取得副座近則見形勢變化反有悅服合肥上台之狀態蓋此等策士之意中以爲武力討伐究難决行而東海被推爲總統時南北媾和之機運至是民和當成熟惟合肥爲向來主戰派之首領一旦際此時機勢難保總理之地位總理之地位不保則宜推舉爲副總統以冀不失從來蓄積之固有勢力要之合肥不保總理之地位已甚明瞭因是欲推合肥任副座雖反對安福交通者亦將步趨一致然則將來之副總統其或决定合肥乎暫誌之以觀今後之形勢 
[關於時局这要聞]  
　　公府於九日會議後日内尚有重要會議其議案係總統對於内政外交之意見乘未退職以前發表之俟經過會議後即行通電各省並將在新國會宣布又聞總統語府中秘書云時至今日予始能稍抱樂觀國會開幕即日選舉第二任總統予可從此息肩國會决舉徐東海若成事實全國不難太平予亦得享太平之幸福等語言下似有無窮感慨焉 
　　江蘇李督軍佳電呈報特派諮議長何恩溥即日晉京晉謁崇階面陳機要伏乞迅予延見何已於十日至京何之來京係爲前此李督主和電到京後政府令其派員來京陳述意見何乃奉派北上又湘督張敬堯將所收湘省各縣公民呈請主持息戰以救生靈之呈文八十餘件彙齊轉達中央懇即提交國務院作爲議案並聞近日湘督幕府中人對於和議頗有主張湘督不無被動云 
　　公府某顧問上大總統條陳一件請速下令停戰以謀南北議和並陳如俯納此請該顧問允在各界疏通意見元首如何批示尙未聞悉聞其條陳中瀝言外交上確已逹至國基動搖之地位云云 
　　津議已散曹未南下張又返京主和之聲浪漸趨漸高熱河姜都統受某方面之囑託電勸曹使張總司令張奉督主戰到底以存北洋軍威原電略謂粤亂不靖北系軍人勢將無以自存爲今之計對於戰事必須積極進行至選舉副座問題應以功高望重者當之鄙見如此望高明見敎 
　　據某方面傳出消息天津畢議後近三五日來情勢又有大變曹仲三仍不南下龍子誠亦難返粤其阻力係由蘇贛鄂湘四省督越 
軍及前方統兵長官厭戰所致並聞其中尙有種種原因卽總統問題一時又難解决援粤亦改先平鄂湘惟湘南今更發生種種牽掣奉軍尙不能積極接替各閣員尤須改組總之大局不出兩星期當明巨變云云是否確實殊難斷定姑誌之以待證明 
　　奉天張督軍自到津後某要人屢電往邀遲遲未來茲聞張已允與黑督鮑貴卿一同來京又鮑貴卿抵津後卽以電話報告晋京延期段卽電鮑促其即日來京一面又派陶雲鶴赴津而鮑在天津又與曹督等有所會議其結果由徐樹錚回　報告 
　　前二十八師師長馮德麟因奉政府電召於（十一日）上午十時二十分由奉天來京確有東北防邊司令之希望馮爲復辟案中人物此次張作霖力爲要求乃有此舉段之重違張意於此可見　　四省經略使之軍權久爲問題茲聞政府擬定嗣後關於川贛粤湘四省軍事電報及請餉請械保奬等件事無巨細一律由曹經略使核轉俾軍權可以統一 
[邊警彙聞]  
　　林建章代將由海參威電參陸辦公處云日英法軍及捷克軍均已先後到埠我國來崴軍隊已否開拔如未出發務懇迅速凖備盼早日開到等語聞奉命出發赴崴之范團已將服裝武器整頓完備業經陸軍部派員檢查其先發隊將校五名兵卒十名已於十一日下午八時出發由南滿鐵路赴哈爾濱本隊一俟得覆卽陸續向奉天輸送 
　　參戰處議定第九師内指派一團而參陸處議决再由東三省在黑邊屯駐兩萬人其内幕知者甚鮮據確實調查防邊與參戰確判爲兩事蓋政府最近之提議其黑省增兵則爲防邊海參崴駐軍欲履行共同動作並聞除國防司令外尙須添設參戰司令一職藉理一切 
　　駐日章公使十二日電報日本派兵西伯利亞問題現已决定聞其派兵數目先派兩萬名爲限至必要時或加至五萬名七萬名不等惟吉黑内外蒙古新疆甘肅爲我屬地確應速由政府派兵等語政府已將原電封交參戰處核辦據海參崴電日本第一隊戰士因遇暴風逾期二十四小時已於十一早抵埠於十二早登陸矣 
　　海參崴十一日電亞麥兩參贊通告該埠兩政府云現交於協約國之問題於俄人聯合一體之時始能解决且現因過半數之政黨互相攻擊協約國不能不表决承認其不干涉内務之條理協約國各代表對於西伯利亞及霍將軍之政府將維持中立云 
　　霍爾瓦特日前抵崴時行蹤秘密不肯接見訪客美國領事曾代表海參崴領事團面晤霍將軍叩其來崴目的將軍答以俟與各國領事見面時再行說明日來已歷訪美法日各國領事但與法領事略談片時卽去餘亦投刺而已 
　　最近過激派軍已由大鳥里乘四列車開往巴羅夫司克刻至大鳥里及撤拉森附近之過激派軍約有一萬三千鎱其中有德奥俘二千名又耶爾夫湼琴司克附近之過激派軍約有五千名其中有德奥俘三千名云 
　　據外交界消息六日在海參崴之協約各國使館參贊與捷克司拉夫首領及謝米諾夫霍爾瓦特會議謝氏因部下尙未能一致當夜離海參崴赴所部駐在再行籌商並派其副官那脫而夫與哥薩克首領爲詳細之接洽哥薩克軍隊要求鉅額軍餉謝遂電致海參崴要塞司令部轉由霍爾瓦特如數撥給四千之哥薩克兵已入捷克軍槪歸一致矣西比利亞形勢至此一變而有佳象政府言面據前站委員詳報捷克軍之兵力計海參崴要塞軍七千人潑削脫之駐屯軍二千人諾鳥幾斯克一千人前總督馬那金舊部二千人前東海濱省總司令昆達底舊部三千餘人新加入之哥薩克軍四千人爲數已及兩萬而謝米諾夫之一抱各尙不在内（抱各爲俄軍制卽一混成團）至過激派方面在哈巴羅瓉斯克附近連合敵俘約有二萬人然鎗枝不甚完備 
　　駐滿洲里警備總司令張煥相電云奉電已悉防邊手續即遵令進行鮑督所派第十九混成旅步砲兵三營業抵滿站分擔防務滿站安寗特此馳陳又張作霖電云奉軍第七混成旅現正趕緊編練俟成軍後即令開赴黑邊所有軍費及開拔費請援案務於二十日以前發給以資預備 
　　駐庫倫陳師可都護使曾有長電到京分呈府院報告庫倫自治政府傾心内向等情略謂自治政府傾向之心甚殷亟宜乘此時機在外蒙各要隘添募蒙兵就地編練以固邊圉預計需欵約在數百萬元如果照此辦理可圖一勞咏逸若俟俄亂旣平以後又恐活佛被惑一舉一動殊不勝其注念電中詳細辦法甚爲周密日内或將提出國務會議矣 
　　楊增新電報告西北外交緊急並以前墊阿爾泰行政費二十餘萬元請飭部迅速撥還又一電謂南疆一帶謠言甚盛兹特派賀國楝前往該處從事宣慰又一電謂大帮俘虜入新前已電陳在案茲迭接伊犂許道尹喀什朱道尹電據稱該俘在其所屬境内屢有搶刦暴行究應如何處置請示辦理 
　　川邊鎭守使陳遐齡電稱我軍與藏兵停戰以來雙方各守境界 
 
 
 

Page 7

 
 
現據藏兵官長葛佈倫聲稱俟鄂郡王來察接洽後擬先將軍隊送出察木多謹此電聞藉慰錦念 
　　海軍劉總長近因所屬艦隊軍械多不完全値此邊防緊急亟宜設法添補惟該項經費請付閣議現經閣議决定以没收德奥商船租金撥作該項經費以資逐漸添補 
[陳炎謀刺案近訊]  
　　陳炎與張勳餘黨及日本人二名共同謀害段總理一案經京師警廳拿獲送由京師地方檢察廳辦理經廳依法偵查終結向地廳提起公訴茲聞此案之近情如下本案之起原異常複雜本張勳之副官劉某集一般無智識之人圖害段總理爲在荷蘭使館之張勳復仇適陳炎奉某命秘密來京經人介紹亦與劉副官合謀並請有日本人松下等二人爲先鋒陳炎等與劉副官等宗旨雖不同而仇視段總理之目的則一不料事機不密被警廳吳總監偵知將機關破獲陳炎等同被拘捕警廳當將陳炎送地方廳訊辦日本人松下等二名解送日本公使館轉令橫濱裁判所訊辦犯罪事實雖共同因國籍問題不得不分别辦理然橫濱裁判所與我國地方廳同辦一案對於審理情形亦有互相通訊之處以資參考日前林權助公使准橫濱裁判所來文咨請警察廳轉咨地方廳訽問審理情形並云松下被拘到案後復設計潛逃杳無蹤跡請杊國官廳協助跴緝云云 
　　陳炎本中國人因誕生於臺灣初到案時即以已取得日本國籍應與松下等同交日本裁判所訊問爲詞現案經起訴而陳炎猶以國籍問題未明不願受中國官廳之審理據司法人云日本國籍法中載生於日本其父母不明者生於日本其父母無國籍者始取得日本國籍陳炎生於台灣父母旣非不明又非無國籍者何能以出生爲詞即謂取得日本之國籍且在警廳被拘時曾經日本公使依據國籍法否認故送交地方廳管理而未與松下等二人同交橫濱裁判所辦理此時陳炎仍就此問題爭執殊無理由地審廳擬日内將公開審判矣 
[銀行消息]  
　　煙酒銀行之重組烟酒銀行在去歲復辟亂後被封歇業業已及年頃聞由該行舊股東主持擬就該銀行舊日基礎另行添招新股易名爲中央銀行刻已着手籌備一俟股欵募集有着即可成立 
　　新華銀行股東會北京新華銀行前由中交兩行要人主持後即擬改爲完全商業銀行藉避政潮風險本年夏間擬募集商股一百萬元至本年六月底募齊即於本年七月一日改爲完全商業銀行議舉董事數人組織一董事會管理行内事務先時由該行定期於昨日假鐵路協會開股東大會推舉董事及監視員等聞昨日該行股東會已經開會推定梁士詒方仁元賀頎葉恭綽吳鼎昌譚標孫陳福頣居易鋐胡筆仁等九人爲董事周作民周自齊朱啓鈐鮑宗漢謝霖李思浩汪有齡等七人爲候補董事陸宗輿謝霖二人爲監視汪立元鄧文藻二人爲候補監視並由該行新董事等公推方賀兩君繼續擔任經理副經理主持行務 
[楊宇霆赴津說]  
　　奉天軍署參謀長楊宇霆事因不悅於當道曾辭職數次後經人疏通遂無形打消亦未聞楊氏再有如何意見茲聞楊氏因張督由津電召已於前（八日）晚搭乘京奉快車赴津軍政兩界重要人物咸詣車站送行一說則謂楊宇霆因與兵站處長丁超有連帶關係此次聞丁處長被撤楊恐受影響乃於八日晚車前往天津面謁張督軍請求辭職藉以表明心跡所遺參謀長事務由張代督委一等參謀喬雲章代行兩說未知孰是也 
[舊國會參院開議之第一聲]  
　　參議院於八月八日開正式會議於廣東是日下午一時開會議長王正廷主席出席議員一百三十九人已足法定人數（續到議員又四人）首由主席報告出席議員人數畢當即宣告開議略云本日係中華民國國會參議院繼續第二期常會在廣東正式開會之第一日兹於開會之始尙有報告之件第一關於中華民國國會廣州集會宣言衆議院咨請應由兩院開聯合會議决公布咨文一件請秘書長朗讀秘書長朗讀咨文畢主席謂關於中華民國國會宣言事件已列入本日議事日程容開議第三項時再行討論第二應報告者爲依照議院法第七條議員聲明故障事件對於上項事件已由秘書廳詳列表册請秘書長朗讀秘書長朗讀畢主席謂適纔所報告之聲明故障各議員或疾病或因道途阻梗或因兵亂以致一時不能到院理由均極充分可否併作一起付一表决衆謂可併爲一次表决對於聲明故障各議員依據院法第七條辦理如無異議者請起立起立者多數第三應行報告者即各省出缺議員及依法候補議員此項亦由秘書廳詳列表册應請秘書長朗讀秘書長朗讀畢主席謂所有依法遞補議員到院後應經過審查所有選下審查新到院議員證書委員事件亦已列入本日議事日程第二項現在報告事件已畢按照議事日程（第一項）簽定議員席次查議事規則在同一會期内本不必有兩次之簽定議席但此次國會以非常事變重行集會廣州出缺及遞補議員旣有變更且議場席次之佈置亦與前在北京時不同故不如重行簽定予議事上以便利因此特將簽定議席一項列入議事日程諸君有無疑義衆謂無疑義主席謂旣無疑義應請秘書簽定議員席次秘書簽定席次畢主席謂按照議事日程（第二項）選定審查新到院議員證書委員對於此項審查委員有議員推舉與議長指定兩種辦法是否可適可由本席指定以省手續衆謂請議長指定主席迺指審查委員七人姓名如下章士釗張金鑑李述膺曾彦楊擇宋淵源李自芳審查委員指定畢主席謂按照議事日程（第三項）關於中華民國宣言事件衆議院日昨開會議决此項宣言問題重大應由兩院開聯合會議决公布茲定八月九日爲開兩院聯合會議日期咨請本院要求同意衆議院咨文適纔於開議之先已請秘書長朗讀現在應請對於衆議院要求同意開兩院聯合會議一點加以討論李述膺報號在先應先請李君發言李君發言畢宋汝梅復相繼發言中經幾許之討論皆於法律事實多所研究其他議員亦間有先後發言者討論畢主席以對於衆議院咨文贊同與否付表决贊同者請起立起立者大多數可决嗣又以贊同九日開聯合會議與否付表决贊同者請舉手舉手者大多數表决畢焦易堂提起臨時動議主張變更議事日程復登台述對於國會宣言修正意見旋由議員某君等提議主張不必變更議事日程俟正式會議閉會後再行另開談話會詳細討論主席遂宣告正式會議閉便並照議事規則今旁聽人退席聞談話會終了散會時已四時三十分矣 
[舊參衆兩院之聯合會]  
　　宣言書仍未决 
　　九日午後一時參衆院在省議便開兩院聯合會由衆院吳議長主席到會者參院一百三十九人衆院二百九十九人計兩院共四百三十八人主席宣布已足法定人數正式開議議題爲討論中華民國國會廣州集會宣言事件主席宣布後謂本議題應先討論大體再逐條討論議員張瑞萱演述意見謂對於此項宣言於事實上有種種疑點其名義應否加入回藏蒙古亦須研究本席主張將聯合會改爲兩院談話會羅家衡發言反對張說謂本議題當然爲中華民國國會宣言應由兩院聯合會討論絶對無改作談話會之理由衆鼓掌主席謂照院法凡動議者有五人以上之附議應付表决諸君對於張君動議如有附議者請起立起立者六七人主席即以張議付表决贊成者亦只六七人旋由褚輔成報告宣言書大體及委員會討論原槁經過情狀唐寳鍔動議謂本席對於原稿提出修正案請衆討論焦易堂動議謂對原稿大體贊成惟中列三條於軍政府行使護法戡亂之職責應加以委託字樣以軍政府非正式政府且引法蘭西革命時之委員會爲證並主張將會期加入宣言中其理由以國會乃民國主權所寄託萬不可中斷如照平時辦法無論繼續第二届常會或開三次會期間均不過數月設此數月内大局不定國會期滿將如何救濟故不如於宣言中聲明此次會期爲變例預爲將來地也李述膺動議謂國會有特權三監督行政選舉總統制定憲法本會宣言應加入選舉總統一層以抵制北京非法國會呂復動議反對焦李之說謂制定憲法選舉總統皆國會應有之權果人數已足三分之二二者自然可行何必加入宣言内褚輔成贊成呂議焦易堂重申前說褚輔成略有辯論湯漪動議謂對於焦君主張贊成其大體只於宣言内略加數語述明兩院不得已在廣州集會之理由即含有不能拘定當法之意且約法所載制憲特權乃屬諸國會憲法一日不成國會當然不能中斷此即國會切實之保障也王恒動議亦主張宣言中加入選舉總統朱念祖又主張宣言中加入贊成參戰一時議論紛紛多數主張將原案及各人修正案先付審查時陳家鼎亦有修正案謂本席修正案須說明本席主張宣言中必聲明馮國璋種種罪狀彭允彝謂修正案太多請議長宣告討論終止表决交審查會主席以交審查會付表决贊成者大多數主席問審查委員應若干人有主張每院七人者有主張十三人及十五人者結果終表决每院七人至委員之選定多數主張由議長指定旋經兩院議長指定十四人參議院林森趙世鈺焦易堂章士釗湯漪彭介石宋汝梅衆議院褚輔成吳宗慈彭允彝王紹鏊牟琳呂復羅家衡等遂宣告散會聞已定於本日午後二時在衆議院秘書廳開審查會 
[岑西林回粤後時局]  
　　岑西林赴桂多時近因與陸總裁商榷各事均已就緒特派其隨員冷雨秋先行回粤岑亦繼而離䇼已於七日早五時乘坐江固兵艦直抵省河由天字碼頭登岸乘輿直入行轅旋赴某署宴會聞岑離邕時係乘杜國忠管駕之廣西第四號巡輪東下當由陸榮廷派衛隊排長李瑞勝代理廣西督軍李祥祿派游擊排長陳世雄各率兵士一排分乘廣西第一號巡輪護送東下迨抵梧州西林始轉乘江固砲艦兼程回粤隨同護送者尙有江大砲艦及第一第四號兩巡輪岑現時仍在行轅駐節惟急欲將軍政府組織完備以便與諸總裁遷進辦事故行旌甫駐卽派員赴農林試驗場布置一切又聞西林此次赴桂陸總裁因足疾甚劇不能下地故未迎迓西林特親赴武鳴邸第在其房中會晤至其商榷情形據冷君雨秋云西林與武鳴對於西南大局上之主張彼此意見如一不外以武力費徹護法之宗旨大抵兩公所商榷者皆在此範圍中惟陸武鳴之意於軍政府國會兩者外尤注意於軍事上之發展蓋軍政府爲護法之統一機關萬不可不從速成立俾各省護法區域有所統屬至國會乃民國主權之所寄託苟無國國會速開庶對外對内皆有把握以上兩端今日均已完成武鳴遂欲出其全力以捍衛國家故决意將總裁職務委託莫督代表彼乃可駐節武鳴爲軍事上積極進行此則陸總裁暫不東下之眞因也西林亦頗贊成其意云云 
　　岑西林自返粤後各方面要人以此行與大局關係極巨多欲知其究竟特紛紛趨赴行轅請謁詳詢情形西林亦逐一答覆昨聞岑總裁以兩院旣經正式開議一切護法大計亟待進行特請伍秩庸林葆懌諸總裁曁各方代表同蒞行轅會議聞其中所商最要者（一）爲布告陸武鳴護法之决心及未能倉猝東下之原故（一）商定軍政府内部從速組織完備尅日開府辦公（一）與各方面代表擬定日期召集政務會議（一）關於陸武鳴商定之軍財各問題應如何着手進行聞以各項辦法均關重要特擬分日在轅召集會議從詳討論 
　　岑西林昨七號乘江固兵艦回省舟次封川江口時省長李耀漢乘捷克兵輪迎迓江固兵艦停輪後捷克兵輪即行泊埋李旋過艦謁見岑氏面陳駐肇原因聞其大意謂能氏肆意圖粤利用土匪陽春爲肇省與高州毗連地當衝要肇城爲粤桂中樞兩陽土匪勾結成羣動輙千百時思窺伺故不得已駐鎭肇城居中策應外間不察時有謠言現防務布置雖週惟巨匪徐東海等仍四出爲患自非設法剿平不可聞岑對李省長所陳大爲嘉奬遂勗以數言並謂外間讕言殊無價値現軍府成立伊始需足下襄理之事甚多宜早日返粤公署以便遇事商問談約一句餘鐘省長即興辭回捷克兵輪江固亦順流東下捷克隨護至羚羊峽乃回並聞李擬旬日後即行回署 
[各省省議會代表之通電]  
　　國會事件之電天津黎大總統北京馮代大總統各省督軍省長商會敎育會各報館各團體公鑒國家以民爲本以法爲綱法外非民民外非法今民意代表之正式國會業經依法自行召集開會彼非法選舉之國會國民執法以衡不得認爲代表明知威刦賄成不容口舌然國民寗獲愛國之罪不能長壞法之風創鉅痛深瀝忱敬告各省省議會代表張忠孔祥柯何印川陳嘉言邱聯芳胡慶雯張一氣王洺張世華廖夑譚炳鑑游如龍王延壽沈定一等公叩元 
　　金幣借欵之電北京馮代大總統并轉國務院均鑒金幣借欵假名圖利借輕還重借虚還實直授金融之權於隣國制四萬萬人民之死命况改革幣制未經國會議决違法營私莫此爲甚全國人民萬不能承認此項金幣劵爲有效物此警告以聞各省省議會代表張忠孔祥柯何印川胡慶雯陳嘉言邱聯芳張一氣王洺張世華廖夑譚炳鑒游如龍王延壽沈定一等公叩元 
　　各省商務總會公鑒金劵借欵自縛以供人犧牲某等元日電馮代大總統文曰（見前）云云茲事體關全國金融命脈務望通知各業萬勿受用此項金劵至要各省省議會代表張忠孔祥柯何印川胡慶雯陳嘉言邱聯芳張一氣王洺張世華廖夑譚炳鑒游如龍王延壽沈定一等公叩元 
[皖省近事]  
　　省署昨接蚌埠來電倪督於佳日（九日）由津返蚌政躬安和劉吉甫財廳長已隨節至蚌特此電聞 
　　安省議會第二届選舉初選業於一日舉行完竣覆選現訂九月一日舉行惟近日有人以重資購買初選證書希圖覆選當選者事爲總監督所聞特嚴飭各嚴爲查禁謂如有初選當選人有售票嫌疑亦應先行扣留證書依法提訊毌徇私情致千咎戾云云第一區懷寗縣省會初選當選人現已紛紛來省 
　　懷寗縣新知事寗祖貽已於今日來省准於明日接篆視事 
　　敎育廳長董家會對於敎育進行之主張以整理小學爲入手辦法次將全省敎育經費兼由本廳核發以期事權統一昨已經該廳長呈請省公署核示 
　　桐城樅陽鎭冒充稽查案現由倪督電令解蚌歸軍事裁判昨日由警廳已將首犯張某何某押解赴蚌矣 
[杭州快信]  
　　督署連日慶壽演劇出入關防格外加嚴昨忽搜出袁某一名自稱係高檢廳隨役電詢並無其人已發交陸軍監獄靜候訊究　　松滬盧護軍使元日夜間十時偕總統府副官于某（齊省長婿同來祝壽）乘專車返滬楊督軍齊省長親率二師張載陽憲兵司令陳樂山等詣站恭送 
　　總統府侍從武官方東升長江下游總稽查米占元昨俱因祝壽事畢乘早車離杭 
　　高檢廳陶廳長准北京總檢廳來咨即通令各屬改良監獄務照劃定規則辦理以期通國一律 
　　蕭山統捐局長袁蔭翹昨親解捐欵八千餘元晉省投財政廳交納 
　　餘姚程知事呈請縣屬花會充斥已成習慣所有獲犯應予加等辦理俾資挽救聞齊省長以事關變通法律昨令高等廳條具意見書俾咨請法律館採擇 
　　西湖松木場傳染病院經督軍省長捐廉分助五千金目下經費不敷昨又會銜通函各機關一體協助 
[南京快信]  
　　蘇民請南北息戰議和呈文四十餘件聞李督已交何參謀長帶京轉呈政府彙核 
　　寗垣總商會以金券條例推廣朝鮮銀行紙幣無異制商人死命擬聯合全省商會電京反對 
　　贛督陳光遠因前敵軍隊需餉孔急昨派郭副官過寗赴京催領上月份軍費 
　　籍忠寅昨來寗與李督有所接洽住大觀樓 
　　中央日前電蘇設法協助平粤軍費聞齊省長以庫空如洗羅掘俱窮昨召財政胡廳長到署面商辦法 
　　張文生鎭守使電告已於眞日實行淸查碭山縣城户口新任婁知事電告文日接篆 
　　徐州陳旅長電軍署報告徐州城内外已兩星期無擄人勒索刧案發生 
　　聞駐浦之第十六師（即禁衛軍改編）將再抽調一團開赴京城駐防 
　　張彪復在北京農商部呈請准予開墾八卦洲部令實業廳查復核辦聞亦被批駁不准 
　　新當選之六合省議員張小宋等聞亦被人在地方廳控訴 
　　省城近日因某項謠言晚間已加緊戒嚴 
　　張懷芝已由京回魯聞日内尙不南下 
地方通信 
[松江]  
　　小學生升學問題省立第三中學校長楊子侁因各高等小學畢業生投考中學時其程度往往有不能銜接之處特函勸學所長張彬士將此問題介紹於縣立各高等小學校研究所以彌補之術旋由各高等小學校校長會商後僉謂縣立各校課程悉遵部章辦理楊君所謂不能銜接之處究係何指令人難解爰即函覆勸學所長請其轉訊楊君詳爲指示俾便改良 
　　西敎士熱心興學城内天恩堂自由美敎士班德生主持以來先後開辦商業夜學校英文專修學校通俗圖書館公共體育場等近更在堂内附設國民小學校及音樂專修科國民小學校僅年收學費二元音樂專修科分中樂西樂兩種學費亦廉均擬於下學期舉辦 
　　奉賢縣視學易人奉賢縣視學朱聲鳳自由敎育廳委任爲奉賢縣勸學所長後所遺視學一缺由縣署呈請敎育廳以巡廻演講員周昌時充任詎被公民陳良等迭控敎育廳撤回成命茲已由廳另委刁文裳爲縣視學聞刁曾留學日本宏文師範歸國後任高等小學敎員數載對於敎育頗有經驗云 
[無錫]  
　　軍警衝突案之尾聲日前蘇軍因細故動忿摀毁警局案聞蘇垣朱兼師長以素日重視軍紀即蘇軍駐防各縣平時絕少風潮此次第十一連梅連長糾同隊中軍人釀此巨禍攸關全體軍人令譽故異常震怒除於肇事之日立飭董團長吳副官當日來錫查辦外昨並令第二師第四旅旅長蘇謙蒞錫（寓新世界旅社）分詣縣公署及各機關紳董處接洽一切並面達朱師長歉忱翌日蘇旅長因見當地善後各事已由董團長辦理完竣各紳董及地方人士亦無異議隨即啓程遄返蘇垣覆命而此次肇事禍首第十一連連長梅庚嶺亦於日昨經李鞠吾營長奉到朱師長訓令飭令率隊開拔回蘇梅連長隨於昨夜由延聖嚴駐防處督率全隊開至車站乘午夜一時之火車返蘇該連所有軍械俱早遵令繳與駐錫輜重營存儲矣 
　　米麥兩市近况米市自入夏以來到消兩平近因浙省消場起色滬地去路日有交易且際此天時久晴米業中之神經過敏者咸謂秋旱必荒預存居奇之心昨日巿上頓漲數角惟上江一帶年景甚豐江北各處現正登場近來邊江新秈稻來源甚湧新秈稻售開每擔一元九角陳梗稻二元三角五分陳高白梗米六元小麥一項今庚收數最豐自出新至今逐日到貨終有萬餘石之多各粉廠辦興甚濃一般囤户則因成本甚輕紛紛囤積各棧厫間爲之塞足現市價目挺立高杜麥四元三角重有一百五十斤中關貨四元重有一百四十六斤次貨三元七角重一百四十二斤邊江麥高四元一百四十六斤中三元六角一百四十二斤 
[安慶]  
　　安武軍開赴贛南倪嗣冲日前在天津會議仍主攻粤力勸曹錕南下昨聞已電樟樹鎮令安武軍總指揮馬聯甲速將大軍開赴前敵故近日樟樹鎭所駐之安武軍已全數開赴贛南矣 
　　財政廳長北上安徽財政廳長劉鴻慶近因財政支絀曾電商倪督欲以機關名義暫向本國某銀行挪借鉅欵以資周轉嗣因倪督赴津故劉亦北上接洽一說謂因倪保劉爲湘省長尙未妥安故劉有此一行云 
　　冒提鹽欵案近訊日前棕陽鎭拿獲冒充稽查詐提鹽欵之何堅張晉庭等業已解省并株連新台旅館館主吳某等情已誌前報茲聞此案經水警廳一再研訊何堅供認不諱旋以僞刻倪督印信又株連某刻字店主杜某惟吳某杜某實係無辜商界正欲聯保又聞霍邱桐城兩縣知事稟呈查獲何之同黨致何函件函中亦關詐欺邓財事項聞省長已令此案解由蚌埠軍法處訊辦矣 
[廣東]  
　　龍黨用鎗自戕龍黨黎洪受李嘉品鄧瑤光主使來省暗設機關希圖有所舉動當由香港夜船來省抵埔時無意中爲關員盤獲龍氏之任命狀多張黎見事漏欲混入人叢逃走卒由關員擒擭扣留解交警廳訊辦當訊問時黎直認不諱供出同黨多人謂已設立機關多處以河南爲最多并願引捕同黨贖罪問官立派偵探員帶往所指機關偵查乃連往數處俱不實在直至下午四時解回廳内偵緝處鎖禁各偵緝員將手鎗卸下同往會食詎黎鎖鍊過長即潛至對面床上取去手鎗指嚇同押犯人不許聲張欲行逃走其中有一犯大聲呼救反監黎情急自料必死乃用手鎗自轟一鎗在頭部一鎗在陰部卽時倒斃後經廳長命卽埋殮并呈當道請各隊嚴防龍黨混入 
　　南順各鄉復被潦水淹浸六月中旬潦水復漲順屬陳村碧江一帶水深二尺有奇南屬西樵各鄉俱已浸及水深二三尺而官山西南水浸已久通衢大道亦浸至數尺每當墟期各行生意減去十分之七八現値五造桑蠶各農户殊失所望且前三造損失已屬不貲矣 
雜評一 
[新國會之議長（默）]  
　　新國會之召集人皆謂爲選舉總統之機關也而今日之總統則由督軍自定之則并此選舉總統一事亦形式矣 
　　新國會之議員由政府指派人皆謂爲政府之機關也而今日之國會議長督軍又要求指派則并非政府之機關而爲督軍之機關矣 
　　前之國會督軍旣可以强力解散則今之國會又焉得不聽督軍之指揮蓋不聽指揮前車可鑒也然而爲議員者自問將何以爲情乎紛紛爭議長又何爲乎 
[岑陸會晤之結果]  
　　政府初主武力貫澈而前敵不肯戰今則非特前敵不肯戰即政府亦將不暇主戰矣北方之政府不暇主戰而南方之政府則又竭力主戰是有欲不戰而不得之勢 
　　岑陸會晤後一致决定以武力貫澈護法非南方主戰之表示乎此後和戰之局面恐又將一反從前之情形矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中日兩郵船之行止]  
　　英文滬報云中國郵船公司之南京號十四日晨間由香港抵滬下午五時即起椗赴舊金山計載有頭等客一百八十九人其數之多爲前所未有該船未在香港及上海裝貨所有貨艙地位悉由美政府在馬尼刺佔用 
　　十四日晨間六時東洋汽船會社之西比利亞丸由美抵滬載來雜貨一千三百五十噸郵件一千零六十八袋銀條若千値金洋一百二十五萬餘元 
[駐華美紅會之募捐辦賑]  
　　英文滬報云駐華美國紅十字會書記尼柯爾斯君今日宣布近今開募捐欵共得美金洋七萬五千六百四十八元九角今日由南京號滙欵五萬元交華盛頓紅會總會收存餘欵暫存上海候華盛頓來電再行處置之上海該會現辦理海參崴賑務甚爲忙碌八月三日曾運去衣物八十一箱重二十一噸値洋二萬元星期六日又將有十餘箱運往該埠上海該會製衣所需之絨布嗣後均將用中國材料蓋美國絨布國内需用浩繁且需船載運至滬故美政府曾致電上海支會令其改用華貨云 
[美紅會籌墊水夫贍家費]  
　　大陸報云美艦隊在上海所招之水夫其家屬每月應領之贍養費美國未曾按期寄來以致各家屬頗感困難茲悉美國紅十字上海支會定每月籌銀一千兩分給各家屬以濟其急云 
[新招靑年會幹事定期出發]  
　　大陸報云上海所招第一批靑年會幹事員派往西比利亞者定於本月二十三日起程赴海參崴他日抵埠後即至海參崴靑年會總幹事處報到領取制店内日本水兵遂被拘入虹口捕房是晚不多服及辦事細則美國已派出二十人并選定五十人皆將與海參崴現有及從中國出發之六十人聯合辦事隨同却克軍進行今已從事佈置兵車之後加掛靑年會車一輛以便隨行據昨日通告凡美人有此資格而願應募者皆所歡迎旅費由靑年會籌給并給制服與服裝費百元每月所發薪金則以足敷幹事員生活費用爲度目下上海已募集十五人牯嶺亦有十人應募至於法境華工隊之靑年會辦事員則尙未派定中外人之投効書業已紛至云 
[虹口近事之考查]  
　　公共租界工部局星期報告載有七月份捕房總巡報告内述虹口亂事其言曰虹口滋事刻正在調查中目前除紀載一日人一日捕在亂中殞命外未便有何評論亂事之由來爲毫無關係似非重大之細故此細故係於十六日發生於吳淞路某華人鐘表 
時同一地點有日本平民二人因妨碍並毆擊巡捕致被拘捕次日解送日領署公堂十八日夜有華捕二人在虹口境内爲各處成羣之日人所毆擊傷勢不輕十九日夜一羣日人與一小隊華捕相遇此班華捕時方等候夜班來代而夜班之出發適遲一小時華捕旣與日人相値其結果遂有放鎗損壞店舖及傷人情事云 
　　公共租界工部局總董於八月十日函致怡和洋行安頓揚子保險公司傑克森及美孚油行斯泊萊三人請其考察捕房總巡調查所得關於虹口亂事之證據三人已覆函認可其所擔任者（一）考察所有之各項證據如遇必要時可傳集證人重行詢問（二）如遇認爲必要時可另行召集任何證人以便詢問（三）證實捕房所述關於亂事之事實如遇必要時可修正之境益之 
[揚子碼頭將歸日商租用]  
　　英文滬報云本埠揚子碼頭將由中政府租與黃浦路日本海洋社之米雅太氏（譯音）執管其租約明日將在交通銀行簽押該碼頭原爲禮和洋行所有歐戰之前由亨美郵船公司用之雖在低潮之時深有三十二英尺能容萬餘噸之輪船故可謂黃浦沿岸最佳之碼頭其堆棧容量亦大米氏租此後將作何用未經宣害布惟聞有一新輪船公司將用此碼頭爲上海止點米爲海洋社之總理該社在日本經濟界素享盛名聞其基本金有二千萬金洋之多按近來公司與個人覬覦該碼頭者頗多但卒爲米氏捷足先得聞所定租金頗巨云 
[紡織公司女工罷工續紀]  
　　浦東陸豕嘴春江碼頭日華紡織公司（即鴻源紗廠舊址）細紗間女工罷工已誌昨報茲悉昨日尙未上工而警署已出示勸告詳細情形分誌於下 
　　罷工之原因溯鴻源紗廠開辦之初爲嘉惠貧寒起見准許女工携抱嬰孩入廠哺乳至民國四年間禁止女工抱孩入廠於是各女工咸覺不便不無憤恨此遠因也其近因即昨報所載三項理由茲再詳細申明之（一）鴻源舊廠主盤與日人時提越 
銀五萬元酬勞工人此節華人買辦絕對否認鴻源舊廠主亦未明白表示而男女工人則衆口一詞僉謂實有五萬金係歷年所提之工人罰欵以四萬元酬勞辦事人員及工頭等以一萬元散給工人云（二）要求調換工頭麻皮妙生亦衆口一詞（三）要求增加工資該廠内容部佞極多僅以細紗間而論共有機車一百零五部女工工資每日二角五分向以三女工合做一車自歸日商後卽由華人買辦承攬包工改爲二女工合做一車工資各加五分因此之故女工減去不少此風潮之所由起也昨各女工成羣結隊奔走呼號於烈日之下曾警正恐肇事端特派巡官劉恩誠郝文翰等率警分投彈壓並出示勸告 
　　女工之被毆昨日上午十一時女工數百人擁至該廠鬥首擬入内要求算給存工薪資被巡丁等用籐條驅逐致傷女工陳陳氏張小妹張阿新楊文貞秀貞等之頭頂面部等處其餘手臂肩背受有微傷者亦有多人該女工等遂擁至三區警署聲訴前情請求提究當經曾警正向衆安慰諭令退去候致函該公司查明行兇之人秉公處治各女工始各退去 
　　煽惑之示衆當人聲嘈雜之際有少年多人在人叢中鼓掌喧笑爲三區彈壓長警查見上前禁癯若輩四散逃逸當場拘獲一人解至署内經曾警正訊據聲稱姓劉名志蕪湖人住法租界小東鬥現在香烟廠做工等語曾警正判令押赴該廠鬥首示衆並懸掛牌示云查得劉志一鎱於工人之中煽惑罷工以及在人叢中鼓掌起哄亟應游行示儆云云 
　　警署之布告三區警署昨出布告云照得浦東地方工廠很多而工人要求加價之事時常有之其理由正當者固屬當然而無理取閙者殊屬非是須知工人多作一日之工即多得一日之工錢可以養家度日少作一日之工就少得一日之工錢與養家度日上就受一日虧累爾等工人每日在廠工作大半皆知廠内規矩廠中生意賺錢生活必然忙迫工人於此時要求加價廠内亦必願加現在洋紗落價消路停滯欲閉不得欲開又虧累正在勉强支持之時於此時要求加價殊非其時現値天氣炎熱之際羣聚於街市地方飽受酷熱工錢分文不得實在可惜可憐尙有一種工人從中施其野蠻手段更爲不合有於街市之上鼓掌哄閙者聚衆吵嚷者甚至阻擱他項工人爲要挾者種種行爲殊不正當實在違犯警局法律與地方治安頗有關係警局當然出而干涉定要將爲首起哄之人拿至警局按律懲辦輕者罰錢重者解送浦西總廳嚴辦等到彼時悔之已經晚矣爲此宣告爾等男女工人務各安分工作如遇有理應爭之事可以舉出代表數人來署訴說情形再由本署照會該廠主來署當面商量辦法如願作者仍在該廠工作如不願作者即赴該廠算取工錢再找他處工作亦無不可如再無理取閙或滋生事端定行當場拿獲分别解辦勿謂言之不預也切切此布 
[招商局北棧失愼續誌]  
　　虹口招商局北棧二十五號貨棧於十二號晚九時許失愼延燒二十四號及二十六號幸浦江中海關救火小輪聞警趕往竭力施救始將二十六號保全惟外面已稍有灼傷其焚剩貨脚現由保險各行倩拍賣行代爲檢理内中所儲者皆係土貨預備運往外洋約計損失共有六十萬金之譜云　　文滙報云本月十二日招商局虹口碼頭第二十五號堆棧之突兆焚如幸救火隊奮力撲救故貼隣之第二十二號與第二十六號堆棧均免受損第二十五號堆棧之北半部長約百英尺寛約七十五英尺已爲水火所損南半部之貨則多少爲烟與熱氣所損棧中存貨甚多且有方自某江船卸下者目下尙未能查明損失實數約略計之須銀二十萬兩左右云 
[軍費有賴捐稅]  
　　江蘇財政廳訓令上海縣知事及徵收機關略謂政府自堅决援粤計畫後各路軍隊相繼南下費用浩大倍於尋常本部近接各軍請欵之電日必數十起所借之欸不敷分配除電各省令解欵中央應付外特電該廳長迅即籌欸滙京等因除分行外特令迅將應解之欵即日解廳以憑彙解 
[甬商會請拒指銷存土之呈稿]  
　　寗波總商會囡指銷存土流毒梓鄉特於本月八日開會集議呈請浙省督軍省長轉呈政府撤銷前議並將呈稿抄寄旅滬同鄉會查照原稿錄左呈爲鴉片製藥流毒無盡　懇轉呈撤銷以維大局而重烟禁事竊維鴉片流入中國百數十年禍患之烈甚於洪水猛獸前淸末造有鑒於此爰與各國商妥頒布禁烟章程期以十年爲限務使洋藥土藥同時並盡對於禁種禁賣禁吸積極進行而我浙省地方官紳商學各界注意烟禁尤各抱凌厲無前之槪故能上下一心收效之速甲於他省即温台各屬向種罌粟之區不十年一力剗除淨盡而浙省遂首告肅淸中外人民額首相慶以爲百數十年沉淪痼疾一旦掃除幸福當無限量不謂浙人民方深惡痛絕協力防維而政府竟有收買存土鴉片製藥指銷蘇鄂贛浙四省設局專賣之事發生報紙喧傳無可掩飾近且有無恥歛錢之徒希欖是項營業𪊽集滬上四出運動雖未見諸明文其事斷非無因夫鴉片製藥特巧立名詞爲此掩耳盜鈴之計耳其實烟膏可以專賣人民即可吸食雖有法律制裁爲推廣銷路起見而於查禁一事必成虚設此禁一弛吾恐已戒者復吸將戒者不戒卽未吸者亦因此而漸入迷途驅我浙省數十萬人民盡陷絕地弱國殃民騰笑友邦誰生厲階行此自殺政策瞻望前途不寒而慄而此後四省人民廢棄職務蕩滅生産奸宄因之叢生世氣日以薄弱窮流弊之所極其隱患有不忍明言者敝總會爲保全大局起見爲此不揣冒昩具呈請求仰乞钧長俯賜鑒核轉呈政府撤銷原案履行禁烟條約免致功虧一簣以維煙禁而保大局實深公感 
[海軍司令部續派軍艦赴閩]  
　　海軍總司令藍建樞自奉海軍部電飭抽調軍艦魚雷艇赴閩助防後業由藍總司令選派聯鯨飛鷹靖安張字等五艘前往厦鬥駐防茲聞閩督軍李厚基以童軍進攻在即故又電催續派數艘赴閩以厚兵力是以藍總司令現又加派應瑞湖鶚等三艘繼續駛閩會同駐厦各艦協助進行云 
[厚生典刦案正盜逮捕]  
　　淞滬警察廳偵緝隊長郝樹林昨據線人報告謂有厚生典當被刦案内之盜匪徐志海周梁均二人匿跡法租界八仙橋堍全安茶樓請往緝拿等語郝隊長立即率領隊士李紀賢金殿臣吳福榮等馳往嵩山路捕房會同法包探同往該茶樓將徐周二人拘獲解送捕房經捕頭詰問一過即交原探帶回歸案訊辦郝隊長返廳後即向徐周二人逐一盤問據徐答稱此事由我入内執持手鎗跳入櫃中搶得洋七十六元周在外面把風事後由我與周分派贓洋多寡不一並付去租借手鎗二枝之租費洋十五元尙餘七元分於我之姘婦某氏云云繼據周梁均陳述各節與徐相同郝隊長復派隊士往傳厚生典夥到廳指認經該典夥指出徐盜爲跳入櫃内行刦之人郝隊長將徐周兩盜嚴加拘禁一面抄錄供單呈請徐廳長發交司法科訊明然後解送軍署按例懲辦 
　　又聞此案盜匪未經破獲之前該典執事邵維藩等曾具禀警廳請就該典附近添設崗警隨時防護昨經徐廳長批示云查該典被匪攫洋前經限令該管所隊嚴密查拿並通飭協緝在案乃匪尙在逃未獲昨據公民林祖徵等公呈後復又懸賞緝拿以期必獲但追贓緝盜本爲警察天職所當然固毌煩人民之一再凟請至添設崗位則規定時煞費綢繆白密一疏事或容有候再令行警區斟酌情形妥爲防衛可也 
[反對發行金劵之函電]  
　　虞兆芳董貴慶等爲發行金幣劵事擬聯絡各省一致力爭其發出通函云金幣劵條例已見命令復代以朝韓紙幣此項借欵人皆知喪權亡國斷送全國金融之命脉而當軸諸公倒行逆施甜之知飴蓋以八千萬凖備金而發行二億四千萬之金幣劵名稱改良幣制實則吸收現金充兵費延長戰禍想我國内不乏熱心志士諒必有以挽救之得能合力至死力爭必達目的而後已兆芳等擬立全國拒欵聯合會上海分會經費由兆芳等擔任雖破産亡家亦所不惜和涙成墨臨穎愴然 
　　又中華學界聯合會昨日電致北京云北京馮總統段總理鑒報紙喧傳金幣借欵已將成立全國所有財源將歸他人掌握名爲借欵實無異舉國授諸外人敝會誓不承認務望顧全國本毅然取消不勝迫切待命之至中華學界聯合會主任程萇碧等公叩 
[法副領事挈眷避暑續誌]  
　　法公堂會審官德賚沛領事前晚挈眷動身赴牯嶺避暑约一月後回滬供職所有法公堂案件由韓領事代訊惟韓領事刻在靑島避暑准八月十七日回滬未回滬前先由花領事暫代法公堂向章刑事案件禮拜一三五堂期民事案件禮拜二四六堂期今因暑假期内除民事照章停訊外刑事亦減去禮拜三堂期僅有禮拜一五堂期云 
[羊毛稅不復分類]  
　　羊毛稅率原定每百斤稅銀二元旋經財廳重行修改山羊毛每百斤二角棉羊毛每百斤六角該業商要求不分等類槪照一角六分納稅經商會函請稅所長陳卓甫君據情轉呈財政廳奉令如果棉羊毛　數無多祗搭二三成准照山羊毛一律徵稅倘有大批躉運仍須區别征收等因已誌本報嗣又由該業商重申前請函懇商會轉請陳所長再行呈廳請示去後茲奉指令内開據呈已悉查棉羊毛一種運銷内地無多旣拋一再轉陳姑念羊毛稅率向不分類從寛准如所請槪按每百斤征銀二角以示體卹除通令各稅所一體征收外仰即遵照辦理仍轉復商會知照此令等因陳所長奉令後已轉函商會知照矣 
[催辦實業學校]  
　　上海縣沈知事接江蘇敎育廳訓令云查本届行政會議議决交議擴張實業敎育案内催辦實業學校一案業經呈奉省長指令應准令行各縣遵照等因在案合亟錄案公布仰各該縣知事遵照其辦有實業學校者如經費有餘應酌量添設至未辦實業學校各縣應由縣知事督飭勸學所所長尅期籌辦此令 
[國立工業專校招生揭曉]  
　　北京工業專鬥學校歷年在上海招考均假蓬萊路梅溪學校爲事務所本届應試者較往年更形踴躍業已評定試卷就程度分别取入本科或預科肄業錄取各生應於九月一日以前往京報到並繳納入學各費考取名單錄下（本科）吳超海賀啓元翁淸夏唐增源黃家鼒王孝鈞嚴憲文孔繁超朱光炬（預科）李更新尹明德汪向宸陸壽同黃祖淼戴哲之陳永釗易灝周易沙家慶程祖光李鵑韓人彬李鵬李溶曹之騄陳俊董紹舒周亨傅 
[周逢春帶罪圖功之緩頰]  
 
 
 

Page 11

 
 
　　松滬護軍使署副官周逢齊前因販運烟土發往陸軍監獄監禁在案茲悉盧使近接曹錕吳佩孚等來函爲之緩頰並擬將周逢春調往湘省前敵効力贖罪不識果能如願否 
[汕頭退伍兵求給川資]  
　　前晚八時許有退伍兵士九十餘人内有下級軍官五員同至龍華護軍使署禀稱我等係從汕頭來滬乏資回籍懇請給發川資以便各婦原籍俾免流落異鄉云云盧護軍使諭令暫候核示 
[梟匪掠奪巡船軍械]  
　　率賢縣境所駐蘇屬緝私第四營所部某號巡船日前因查緝私鹽結怨於人致被梟匪糾集大帮與之尋釁當時巡船兵士僅有數名匪衆兵寡竟被各匪掠去船中軍械等物茲爲蘇屬統領宋明善訪悉特於昨日令派稽查數名督同弁兵衛隊迅往查緝 
[西鄉農民求雨]  
　　西鄉梅家弄朱家行曹家橋等處農民因今夏久旱無雨深恐禾稻收成減色爰特邀集各農民紥成龍燈六十四架游行求雨一面延請羽士設壇祈禱冀霈甘霖云 
[判决股票公司之騙案]  
　　季福生馮林泉余法桂胡其壽專在公共公廨刑事科控周廷湘常寳裕龔三元在南京路二百四十二號鬥牌虚設萬利豐股票公司於去年十一月二十六號騙取北京交通銀行鈔票洋四萬元棄店逃逸等情業經老閘捕房包探沈阿岳姚錫卿將周等先後緝獲解送公堂迭次研訊明晰判候會商堂諭宣布飭遵在案昨届判决之期當由捕房飭探將周等三人於上午解案經中西官磋商之下判周廷湘押西牢三年常寳裕龔三元各押滿一年半分别示儆 
[狀紙被竊之通緝]  
　　上海地方檢察廳林廳長上海縣沈知事均接江蘇高等檢察廳訓令云據寶山縣知事呈稱案照司法應用訴訟各種狀紙應向鈞廳領用業經遵辦並按月列表呈報在案茲於本年七月十二日知事公署内應需各項狀紙内有數種業將用罄當經備文並另具印領淸摺遵章先繳原價六成洋三十八元四角七分三釐飭役俞升責赴鈞廳請領旋於十五日據該役回署報稱竊役遵赴鈞廳繳價候領各項狀紙當奉掣發收條一紙並將民訴狀民辯狀結狀各五十套保狀一百套共計四種如數發給惟領狀五十套刑訴狀一百五十套廳中因部頒狀面正適缺乏諭令俟聲請發給製太後再行寄下等因役當將奉發收條連同各項狀紙先行帶出並順便在蘇購買白銅水烟筒敲布等物合併一包於十四日下午由蘇趁火車回到上海淞滬車站購買車票回歸拒因人多擁擠致被扒手將包件乘間竊去當時投報該處鐵路警局蒙派警探帮同查緝未獲報請核辦等情前來除將該役嚴行申斥追償原價并咨請隣封各廳縣一體協緝是案贓賊務獲解究外理合具文呈報仰祈鈞廳鑒核俯賜飭屬一體協緝歸案訊究實爲公便等情據此除指令查緝外合行令仰該廳縣一體查緝犯贓務獲解究此令 
[持械夥刦之指控]  
　　張蘭生陳瑞二偕同見證王國祥於前晚八點餘鐘投報捕房稱被湖北人王福生糾合二人身藏勃郎林實彈手鎗强攫値洋數百元之金表金練金四開等物捕頭立飭西探目利扶司協同九十八號西探與華探周筱棣前往乍浦路共和里二百四十九號鬥牌原告住處將王拘獲連同手鎗一支子彈五粒及金表等件帶入捕房昨晨解至公共公廨由張襄讞會同英白副領事訊據西探目利扶司禀明前情並將金表手鎗等件呈案請察繼據三百四十九號華捕禀明當時拘獲被告情形中西官判王福生押候查明復訊核奪 
[寗波同鄉會募捐消息]  
　　寗波同鄉會勸募建築新會所捐款二十萬元組織募捐團訂定章程募捐期限定爲一個月自陰曆七月初一日起至三十日止各募捐員繳捐日期定爲每星期彙繳一次並於每十日開募捐團大會一次茲定陰曆本月十一日下午二時在二馬路七號寗波同鄉會事務所開會業已函邀各團員到會討論進行方法並催繳已捐之欵查事務所自本日止已募到捐欵洋七萬三千三百零二元又銀五千一百五十五兩今又由包鳳笙君助洋五百元葉佐全君募到淼盛和德泰順各助洋十元葉君自捐洋十元馮銘珊君募到徐玉笙君一百元陳生昇君七元武士達夏藜香徐坤泉各一元馮君自捐洋二十元何鹿山君募到孫忠祥康錫祥二君各一百元王養安君募到宏興永金號洋五十元王蔭三君二十元王君自捐洋五十元嚴子章君募到翁榮炳君五元章忠根君二人協順祥衣莊董甫卿錢賚順諸君各一元 
[日新學校上課]  
　　城内唐家弄日新學校由校長金潤章創辦歷十餘年學生頗稱發達該校現因課堂不敷另行改組並添設圖文專修科額定十名現已照常上課矣 
[南洋女師範講習會近狀P ] 
　　新垃圾橋北首文極司脫路北長康里南洋女子師範學校於暑期内開講習會其辦法係取最新發明之能力敎育主義來學者不限章程不拘定一科目隨意所欲自選自習敎師惟任指導之責故其試驗結果聞頗完美現定於本星期六停課云 
[七夕之凡爾登花園游覽會]  
　　舊曆七月初七日俗稱乞巧日是晚凡爾登花園游覽會游人頗衆草綠樹稠風景殊佳其所放烟火式樣旣多且極新奇如鵲橋也牛郎之會織女也張騫之乘槎入月宮也形形色色頗爲可觀繼又有跳獅子跳盪顚簸極爲活潑此外如影戲場之滑稽偵探各影片朗朗淸楚亦復新奇並有英美烟公司各種香煙連本助振養性學校女子售物助振亦頗踴躍聞該會於十五號尙擬添設要戲多種以娱來賓云 
[碾米公怕常會記]  
　　昨日（初八日）爲機器碾米全體在公所開常會之期下午三時同業到會者二十八家由司月評議通商廠朱安生報告謂近來有某某等數廠對於客家碾貨仍有私自減收棧租且有竟不收取者實與同行營業有關且破壞公所訂定規例應請張董隨時調查察出公同議處以儆效尤繼又提議津浦鐵路貨車缺乏以致秈米常被阻擱浦口車站堆放露天貨幾霉爛應請函致運輸公會與路局籌商趕運之法繼又議七月中旬糠粞價格計米糠每擔五角四白粞每石三元三角糙粞每石一元七角坭粞每石七角議畢而散 
[周浦新穀到滬]  
　　蘇屬新米以南滙縣屬周浦一帶出産最早現該處新穀已於昨日到滬開盤每百斤洋二元四角據該客人言新米於二三日内卽可發售矣 
[警廳長禁售冰冷食物]  
　　淞滬警察廳長徐國樑以天氣酷熱之時人民每喜購食冷品如氷塊氷忌淋檸檬水及生冷瓜菒等類最易發生疫癘迭經示禁並取締食物各攤店於食品上應用紗罩遮護以重衛生在案乃今届仍有公然售賣各種氷忌淋等極寒之品且有食物未加紗罩瓜菒頻澆生水者一經誤食疾疫易興除飭本廳衞生科重行申禁外又令各區署所傳知崗警隨時知照人民勿得誤食寒冷之品並傳諭各該攤户務各遵章切實改良不准違禁私售氷忌淋氷塊氷水等類如有不遵定干拘罰不貨 
[見證說謊之揭破]  
　　鍾三九與張學生在北西藏路四十四號屋内秘設烟具留人吸煙當爲該處捕房捕頭訪悉立飭中西探前往將鍾張兩人拘獲連同烟鎗二枝帶入捕房昨解公共公廨經中西官訊據鍾供該處房屋係張學生所租賃我因前次私賣燈吃被罰後業已改過自新昨日偶至張處吃烟致遭誤拘求宥並由同居之陳吳氏上堂證明該處房屋確係張學生租賃等語旋由中西探禀稱昨晚曾向見證詢問二房東何人該見證稱係鍾姓今日到堂忽稱張姓應請明察問官會商之下以鍾非安分之徒判押西牢三月或罰洋九十元充公見證陳吳氏陳某到堂謊供實屬膽玩着各押一禮拜以儆張從寛斥釋烟具銷燬 
[巡官更調到差]  
　　南市第一區警察署一等巡官五寳樹近奉徐廳長令飭調往閘北四區四分駐所派出所（曹家渡）爲一等巡官所遺一區署巡官一職以浦東三區總署撥防陸家嘴香烟廠之代理巡官盧學義升補昨已分别更調到差矣 
[花會賭徒之迷信]  
　　寗波人葉子齋素嗜花會賭博前日與鴻安公司巡丁陳圖生在家用紙吹三十六個置諸竹筒内向空中默祝一時鄰里笑其迷信羣往觀看致爲崗警得悉以花會賭騙久干例禁遂往起出證據將葉陳二人帶至第一區警署經趙墨林署長詰問葉等供明欲往周某賭廠内附賭趙署長飭即一併申送警廳司法科訊究 
[踏勘竊案查獲烟證]  
　　住居南市新碼頭小橋東首第一百二十五號鬥牌之黃明澄以訓蒙度日素有煙癮前晚偕妻往北市遊玩歸來時已深夜被賊從電燈桿扒上跨窗入内室竊去雲紗短衫夏布長衫等衣服三件現洋三元而逸次晨黃開具失單投報第一區警察署請爲查緝經羅巡官帶同該處站崗警察解恩科前往查勘失竊形迹嗣於室後聞鴉征煙氣味遂細加搜查得有銅盒一個内儲香港烟膏半罐及磁器缸内亦有烟膏烟灰數錢存在洋鐵盒中又　子一桿當將證物連黃一併帶至署中詰據黃供前　染　早已戒吸此項煙膏烟灰實係修合藥丸之用等語趙署長以事關違犯烟禁飭即申解警廳司法科訊究 
[撤銷唆使捲逃之訴訟]  
　　住居七浦路一千零四十號鬥牌之金蓮舫控婦人陳林氏誘令伊家婢女阿香捲取飾物現洋逃逸一案昨晨由捕將氏與阿香解送公共公廨經中西官復訊明晰以原告所控證據不足遂判將案註銷被告開釋 
[茶館主婦聚賭]  
　　北西藏路一百五十一號鬥牌某茶館主婦譚陳氏聚衆賭博抽頭漁利當被三百五十七號華捕查見即將賭具帶入捕房禀請公共公廨出單昨日將氏傅案經中西官訊實判譚陳氏罰洋二十元充公賭具銷燬 
[江北女孩迷路]  
　　閘北四區崗警前日查見迷路女孩一口帶入署内經余署長訊據該女供稱姓五名小芬子江北人年十二歲餘語含糊余署長諭送慈善團留養聽候出示招領 
[管鬥人有行竊嫌疑]  
　　住閘北淨士菴地方之粤人李利南前晚失竊雜物多件疑係雇用之司閽施壽林所竊將施扭控五區二分所轉解司法科訊辦 
[不付成衣工資]  
　　北四川路洽昌西式成衣舖主婦包五氏前日至眞茹向粤人王振彩索討工價洋十四元無着將王扭控四區三分所藍署員諭解司法科核辦 
[客民不願捐領臭牌子]  
　　閘北一隅向有江北客民於每日淸晨背荷畚箕手持鐵杓在各處空地上檢拾糞穢俗呼捉狗屎茲經承辦閘北淸潔之龐道宗以若輩有時在公厠中偷糞故擬設法取締凡欲在閘北拾取糞穢者須向淸潔所領取銅牌一方領牌時繳押櫃洋五角將來改就别業繳還銅牌牌櫃洋亦卽給還以便有所稽察該客民等以向無此例心有不甘遂由高步寛祁文蔚韋正居陳治新周德揚李維希高雲成韋壽高王桂書臯成富等至四區警署控訴淸潔所司事吳學恒任情勒索前日經余署長傳訊一過因無證據判令將案註銷被告開釋 
[汽車衝上街沿]  
　　法新租界愷自邇路陳源森薦頭店披屋内借住之某姓婦人於前晚七時洗浴後懐抱週歲小孩坐在鬥前納凉詎忽有自東往西之汽車疾馳而來衝上街沿致將該婦人及小廖撞倒頭顱等處受傷甚重該司機人見已肇禍即開快車向西逃逸迨巡捕到來詢悉情由業已不及追捕當將受傷人車送捕房轉送醫院醫治一面查緝該汽車夫到案訊辦 
[丹徒縣移提被拐婦人]  
　　鎭江丹徒縣知事署前派法警張炳年持文來申至法捕房稟稱該處婦人戴薛氏前年被人拐來上海賣於吉祥街花烟間内爲娼請求移提歸案訊辦當經捕頭飭探前往將薛氏帶入捕房押候解廨訊核在案昨日解送法公堂先由來警上堂禀明前情詰之薛氏供被裘姓拐來上海賣於花烟間爲娼現裘逃往何處不得而知中西官判交來警帶去 
[債户紛至沓來]  
　　某飯店主陸生生虧欠道達洋行房租洋八百數十元前被該洋行控經法公堂傳訊屬實因陸無力繳洋判將生財拍賣再核在案昨又提訊據捕頭禀稱陸之生財現已拍賣得洋若干元請爲核示又據楊榮堂投稱商人被陸虧欠米價洋五十餘元請求附追中西官判楊退去陸還押候再覆訊核奪 
[汽車夫違章受罰]  
　　汽車夫朱洪福洪阿根兩人前在法新租界内比賽快車當爲西捕查見以朱等故意違章即將兩車號碼逐一抄錄又汽車夫源林根深夜駛車不點車燈亦爲西捕查見回禀捕頭昨日飭探將朱等傳至法公堂訊究朱等同供今已自知不合以後不再違章中西悹判洪朱兩人各罰洋五元源罰洋三元充公以儆 
[馬車不點車燈]  
　　馬夫崔阿榮前晚駕駛馬車經過湖北路未點車燈被九百零四號華捕查見以其違章將崔帶入捕房存洋保出昨經公共公廨中西官傳訊屬實判崔罰洋二元充公 
[被訴人交保候訊]  
　　新旗昌洋行在公共公廨控林祝三定貨欠銀九百九十餘兩又蔡叔記控土商郭炳和不付洋藥公所費用銀四千二百兩昨晨由探墏林郭兩被告傳至公堂請示中西官諭令分别交保候訊 
[續獲拐匪同黨]  
　　南成都路六百零七號鬥牌郭桂林家十六歲女兒桂花及閘北華界住户倪生才家十五歲女子阿寶被拐匪湖北人柯友英甘士士等誘拐串同婦人柯趙氏張郁氏帶往九江販賣嗣經兩女家屬偵悉報由老閘捕房特别機關華探目張芝卿禀請公共公廨備文前往會同該處警廳偵探將柯等一併緝獲連同郭倪兩女移提來滬解送公堂訊供管押在案昨晨由探張芝卿與西探目壳羅香續獲柯之同黨陳福卿一名解廨請究關讞員與英副領事卓君判陳押候美領堂期解訊 
[同居竊取衣服]  
　　住居虹口肇勤路一百零九號鬥牌之婦人王朱氏與女子陳興寶至哈爾濱捕房報告稱被同居人高懋昌竊取値洋一百餘元之綢皮衣服請爲查究昨晨由捕將高解送公共公堂先由原告王朱氏等訴明被竊情形請究質之高供此事係在逃之小杭州所爲托我代爲付質是實中西官判高押西牢九月以儆 
[仿造洋磁器皿]  
　　閘北舢板廠近有華商建築廠屋製造各種洋瓷器皿如面盆痰盂飯鍋洋風爐盆子飯碗等凡向所仰給於東西洋者無不模仿製造聞該公司係旅　湖州商人發起所購機械悉在外洋定造於前月裝運來華廠屋將次竣工尅日造貨云 
[續誌丈母指婿拐逃]  
　　婦人劉吳氏偕戚倲東生至一區警署禀控前在浙江石浦查驗局爲書記之姜克俊誘拐伊女柳氏來申同居十六舖旅館等情而姜亦控該氏等藉端滋擾當經警署將兩造提集於昨午函送地方廳下午經檢察官預審一過判妾克俊與柳氏分别收押柳吳氏等退去候示 
[竊取洋鐵水管]  
　　竊賊陳永林李福生陳四五昨日混入浦東怡和棧房偷竊洋鐵水管等件當被更夫夏阿毛戚宗元撞見鳴警拘送水巡捕房轉送地方檢察廳究辦 
[納凉唱歌之衝突]  
　　住居閘北烏鎭路福和里之客民倪阿四等前晚在鬥口納凉口唱山歌與比隣黃包車夫王阿三等互相口角當時經人勸散詎王旋又糾合多人將倪並倪妻雷氏子金和及倪阿永兒丁氏夫婦與女阿女等數人毆傷當由巡警到來拘獲行凶之王阿三侯阿二何金堂等三名餘均四散逃逸起獲凶器板凳二條立將兩造解送四區一分所昨午一併轉送地檢廳經檢察官驗訊之下判倪姓各人回去自醫王阿三等分别收押候辦板凳存案 
[小彌陀不知下落]  
　　婦人胡王氏之媳名小彌陀年十九歲日前忽然失蹤找尋無着嗣據鮑阿榮向氏報告謂小彌陀走失之日伊目覩在顧小龍家當日由顧串通胡大科子等誘出藏匿希圖販賣等語該氏即偕鮑爲證人控經五區三分所飭警將顧胡拘所昨送地方廳經檢察官提訊原告偕證投案要求究追伊媳到案給領質之顧胡二人栱多推諉問官判將顧胡收押候查明小彌陀下落再行核辦 
[攫取女孩手鐲]  
　　江北流氓王阿金在虹口百老滙路某弄口攫取二歲女孩金鳳所戴小手鐲圖逃被女兄徐阿多瞥見訴由其母徐李氏喚捕將王追獲帶入捕房押候解廨訊究 
[斧頭砍傷頭面]  
　　江北人汪和子前日持斧至元芳路一百八十號屋内將湯榮桂砍傷頭面被控捕房飭探將汪拘押候解公廨訊究 
[淞滬警察廳批示兩則]  
　　林晋南批呈悉該民寓居林悅來棧失竊銀錢係屬自不小心前經明白批示毌庸多凟其林菊潛不領旅館執照擅自任容居留乃是另一問題與該民失洋事無關何得任意牽涉現林菊潛業已傳案懲罰則此事未便再理所請着不准行此批 
　　顧杏挺批呈悉查船户龔張林前因侵佔花衣事發潛逃以致該民出租之船因此扣押就犯罪主體而論當然與船主無關所請發還事可照准但龔張林現當正在偵緝之際案未終結仰候獲案訊明再行傳知覔保給領可也此批 
[護軍使署批示兩則]  
　　民人邱阿連前與某營哨兵爭閙鬭𫙌致被拘解松滬護軍使署訊辦前日邱妻尹氏具禀軍署請求保釋昨經盧護軍使批示云爾夫邱阿連因對於哨兵橫加暴行業經訊明按照陸軍刑事條例判處監禁三年零六個月發監執行所請保釋應不准行此批又陳阿四因犯搶案業經軍署訊實執行鎗斃茲由陳母錫氏具稟軍署請求給還屍棺昨亦由盧使批示云如禀准予給領仰即來署聽候派人帶同指認領回可也 
[謝劵]  
　　先施樂園昨以游覽券八紙見貽書此道謝 
來件 
[敬告種植美棉之家]  
　　上海穆氏棉場捕蟲隊之報告 
　　大暑立秋之間爲美棉盛放鮮花隨結棉果之候凡在谷雨前播種者組織花蕊獨早日内已呈果實繁多之狀谷雨後立夏前種者组織花蕊稍遲日内亦下在競放鮮花隨結嫩果若播種太遲在大暑期内未甚發育者其秋收之無何希望可以豫必今歲交大暑後天氣亢旱且連日夜多風太嫌凉爽殊阻棉果發育且風多土燥養分散失棉株生機因之銳減議者謂今年棉産已暗損失十分之三幸交秋以來天氣轉熱日間風息夜間得露能連熱多天棉果盛結則失之東隅尙得收之桑榆若更於立秋處暑間下三兩次時雨至適量即止則棉業家受天惠不小也 
　　又今年害蟲發生較上年爲早宜勤捕之勿留少數遺孽遺害將來秋收之有望與否大半取决於害蟲之能搜捕淨盡與否害蟲至易搜尋見棉株偶有病狀即仔細搜索無所逃遁其種類有攻葉柄攻嫩頭攻嫩梗者有捲葉者有剜葉面呈幾多圓孔或蠶食嫩葉止剩葉筋終則集碎葉作繭掛於葉背者有黑甲蜣螂在日落後始出現日出後即隱身不見者有帶蜂刺之飛蛾乘天初曉時紛來刺𠏉或嫩果送卵其中不日孵化成小蛀蟲借棉𠏉棉果作棧寓剝蝕厲害者其鑽葉柄之小蛀蟲及鑽梗蟲皆易尋覓凡葉柄有小蛀蟲吸食甜質其葉即呈萎枯狀烈日下尤易發現宜隨見隨摘下尋其蛀眼剖而殺之同時悉種棉株見椏叉處有蛀屑者及嫩枝萎黃無精神者即爲有鑽梗蟲之徵宜尋覔彼蟲蛀蝕路線用小刀剜下如連枝無恙可僅割病枝雖剜去半邊仍不礙無病之枝之長養其病葉病枝取下或立即將害蟲殺滅或納入布袋中回家放烈火中焚燒其捲葉蟲或捲葉之一角就捲處揑殺之僅撕下此一角餘留存以助棉果生長蓋一棉果必有一託葉苟全去之殊於棉果生長有妨礙或全葉皆捲可就蟲在處揑殺之然後輕輕揭開剪去腐爛污損之一角餘仍留存以助棉果生長惟臨揑殺時須仰其捲口使蟲不得逃遁若俯其捲口蟲驚覺即迅速下跌苟逸其一則至秋暮該蟲遺傳第三代子孫時一蟲且化爲萬枚然則夏末秋初殺滅一蟲直可抵秋暮殺滅百蟲有志植棉家不可無此决心也萬一捲葉中蛀蟲成長已化爲蛹更宜留心揑殺之捲葉蟲之寄生於枝葉茂盛處者容易漏綱捕蟲員當携帶三尺許長竹簽一枝隨行隨即撥視且一見即須力除勿待轉身恐遺忘也且巡視時每畦宜往返各一次庶可視察周到且更須主任者復查例如乙丙丁捕蟲員在某區業已搜捕過負全責之甲當逐一覆看勿謂厲行搜捕一兩三次後可以安心當日日挨次搜查隨見隨捕殺至棉花完全採收而後已其掛繭蟲即冬季蟄伏地中之地蠶化身宜努力搜索凡破葉之處有彼足迹捕蟲者如入市辦貨然招牌具在苟非　目何至錯過旣捕得後亦隨卽揑殺之今秋掛繭蟲除盡則來春猛食嫩棉之地蠶絕種矣豈非快事一切害蟲皆當持此决心及不厭不倦之毅力殺滅之夏末秋初正種美棉之家容易收拾之大好時機此外種華棉者及種他物者皆宜乘時搜捕害蟲爲增進産額之無上上策 
雜評二 
[金幣借欵（納）]  
　　以今日北京情形言之黨派内部之分裂武人暗爭之劇烈政府意見之紛亂其勢岌岌幾有欲維持暫時而不得之勢然而此皆所謂政府之自作自受無關我國民也所不能不關我國民者則政府於此日暮途窮之時而復有倒行逆施之舉前此各種借欵無論矣即此次金幣借欵藉整理金融之名而爲擾亂金融之實其將來之受害者不在政府而在我國民則我國民亦能漠然而不與之爭耶 
　　然而此特舉其一例而已 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[觀竹戰感言] [  賊菌]  
　　溽暑伊鬰揮汗若雨凉颺不來炎煇苦人余服絺綌搖扇沿綠蔭而行至某氏之花園友人三五已先在座瓜浮淸泉李沈寒水笑言啞啞其樂只且茗戰旣罷易以竹戰余謝未能遂作壁上觀見夫長蛇一字之陣變爲四鬥衝鋒守禦之兵調來手下始則壁壘森嚴終則七零八落互爲盟主各出奇計四喜旣成則金錢堆積儼若四省經略之月費七十萬也三元徒起　欲壑未滿儼若三邊巡閱之不願居虚名也中有園林主人爲箇中健者賦性倔强兩底輸去又到三莊日之將夕頭昏腦漲他人要求停戰以納晚風之淸涼木强之人必欲再戰雖卜畫卜夜而無妨然而旣乏銀白又無金黃戰無勝利負欠已多乃指東園之林木抵押於侏儒無如嘔氣之賭其輸必多徒恃猴兒之帮忙欲成一色滿和我可反敗爲勝而人將轉贏爲輸旣發紅中又發白板他人成碰彼欲成一和而難奚論一色三番上家手辣氣靜神閑一生不發暗中監察四圈未滿一閧而散竹戰至此面削臺塌嗚乎噫嘻余觀之而不覺有所感矣竹戰雖游戲事惜手烔戒昭昭而人不悟也南山之竹非所以書罪狀乎而牌以竹爲之沙場之骨非見者嗟暴露乎而牌以骨爲之萬者計錢之數同者番餅之形索者銀條之樣以見戰爭無他聽命於阿堵物而已東西南北四方割據之像也得中央則政權操碰發財則富力倍皆有寓意存焉白板光光空無所有以示金錢滿目到底皆空也無如瞻前者何暇顧後見利者豈復思義一入逐鹿之場其眼已紅其心已黑許欺盜竊之行　無一不具敗　浪子猶自恃其技之精不惜典田質屋以求最後之勝利島江項羽至死不悟其愚亦可憐矣（六） 
家庭常識 
　　 
[呌哥哥] [  卿子]  
呌哥哥與軋軋兒異呌哥哥生於夏末身大而聲急八月後無有殾知軋軋兒生於立秋後身小而聲緩可以飼至冬月然終不能度歲所謂呌哥哥能治耳聾必須飼至來春方爲有效此物南方無有僕曾於京師見之士人恒以瓜盒養盒嚴冬懸於腰際飼以硃砂飯粒及至正月猶能出置手掌對日而鳴其形與南方者無少異但略小耳聞人言此蟲九月始生故能延至隔年生恐治聾者用非共物每笑良方爲無驗爰述所見如右 
栩按所謂瓜盒當即江北人所製之雕花葫蘆盒子專爲養此蟲者價極廉質輕而形圓然不甚大其中所養者杭人實稱爲札札兒非呌哥哥也 
[止瀉] [  沈凱]  
取膏藥一枚置少許烟灰於其中（即吸鴉片所餘之灰）貼於臍上則瀉立止百試百中 
[小兒疳積法] [  袁病雁]  
以野匣顆幹内之蟲焙乾研末和米粉與小兒食之必霍然而愈即使多食亦無妨害此蟲養鳥者多用之可向鳥肆中購取 
[　小兒熱癤] [  袁病雁]  
小兒熱癤乃熱毒所致法以野菊花摀汁調靑黛末（中國藥舖中買）塗四五次即愈 
[白帆布鞋帽] [  子敬]  
用之日久色必灰黑殊不雅觀可用無敵牌擦面牙粉蘸水刷之即煥然一新矣（却酬） 
格言彙錄 
　　蘇君悅亭嘗摘格言多則投稿於新自由談以所舉均忘所本故未刋載偶檢舊篋得之覺其所舉實皆至理名方足爲人生處世之南針銘之心坎得益無窮正不必以數典忘祖爲嫌也亟錄之惟餘稿多半遺失尙望蘇君續錄寄刋幸甚天虚我生誌 
　　貴人之前莫言賤彼將謂我求其薦富人之前莫言貧彼將謂我求其憐 
　　小人專望人恩恩遇輙忘君子不輕受人恩受則必報 
　　親兄弟析箸璧合翻作瓜分士大夫受錢書香化爲銅臭 
　　富兒因求宦傾資貧吏以黷貨失戰 
　　衰邁罪孽都是盛時作的老來疾病都是壯年招的 
　　謙美德也過議者懐詐默懿行也過默者藏奸 
　　無病之身不知其樂也病生始知無病之樂無事之家不知其福也事至始知無事之福 
　　以情恕人以理律己 
　　聰明者戒太察剛强者戒太暴温良者戒無斷 
　　熱閙榮華之境一過輙生凄凉淸眞冷淡之爲歷久愈有意味 
　　自責之外無勝人之術自强之外無上人之術 
　　待小人宜寛防小人宜嚴 
　　小人亦有好處不可惡其人並没其是君子亦有過差不可好其人並飾其非 
　　不自反者看不出一身病痛不耐煩者做不成一件事業 
　　到處傴僂笑伊首何仇於天何親於地終朝籌算問爾心何輕於命何重於財 
　　言語知節　愆尤少舉動知節則悔吝少愛慕知節則營求少歡　　樂知節則禍敗少飲食知節則疾病少 
　　事不可做盡言不可道盡勢不可倚盡福不可享盡 
　　奢者富不足儉者貧有餘奢者心常貧儉者心常富（悅亭偶錄） 
集益錄 
[答第一一四問] [  王絢儒] 　 
植藕之池不拘深淺但不能過深如二三尺四五尺尙爲合用在淸明後二十日植之最爲合宜植時須先將池中之泥耕鬆（板則生藕不肥）埡以靑草等類活後須時耨水草耨起仍棄諸水中以爲肥料惟本年植者當年不能掏之須俟次年方可掏賣然仍不能過多多則來年不旺矣選苗時須取白花者植之藕方肥碩紅花者則徒結蓮子而不長藕鬆泥之法每年須行一次一畝之地可得藕五六擔有餘如池深不僅四五尺者可植蒿瓜或放菱放菱無他法勤耨草多埡肥而已植時亦在淸明前後至於蒿瓜則宜購蒿瓜苗於淸明後植之植時須空一路植一路使不相擠否則長葉而不長瓜吾家池沼甚多行此法頗爲得利 
短篇小說 
[言情短篇賊媒（五）] [  瘦鵑]  
　　話說那聖烏拉夫禮拜堂十里以内實是個貪氏産男男女女大半都挨着饑寒之苦小康之家也不過四五家這些人都很崇拜安東奈皮萊可直當他是聖人一般安東奈一視同仁和他們結了朋友分外投契他們三四百人的姓氏他也個個呌得上口講道之暇總得一家家上鬥去探望見有害病的便送些醫藥見有失業的便設法替他們找尋工事見有孤兒寡婦便好好兒安慰他們不時貼補幾個錢自己雖然淸貧並不在意見有做惡事的便仗着苦口婆心勸他們竭力改過說得聲涙俱下打動他們的心竅因此禮拜堂十里以内委實是安東奈皮萊司敎士造成的一片乾淨土没一個强盜没一個賊就有一二無賴也不敢在近邊作惡只索偷偷的向偷敦熱閙市場中討生活去一天正是陽春三月中的天氣風光十分明媚那一派鳥語花香彷佛傳佈上帝德意安樂奈正探望了幾家病人回去忽有一個淸秀活潑的少婦從街頭趕來一見安東奈就很恭敬的站住了安東奈忙柔聲問道瑪麗你可曾勸你丈夫回過心來好好兒做正經的事瑪麗聽了這話眼光斗的一暗没精打采的答道神父他源源的陷在畜生道中一時不肯回心但我總得盡力勸他使他變做一個誠實的人安東奈道如此再好没有你倘盡力做去他總有回心的日子譬如人在大夢中到頭來自然醒回來最好你能同着他到禮拜堂中待我切實勸戒他一番瑪麗嘆了口氣道神父我倘能同他到禮拜堂中自然很好叵耐他脂油蒙了心一些兒不知道正道我一只提起神父一提起禮拜堂他就掩着互朶避開去了（未完） 
 
 
 

Page 15

 
 
   
 
 

Page 16

 
 
   
 
