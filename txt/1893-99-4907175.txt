# 1893 - 99 - 4907175

 

Page 1

 
 
P>赶印京報啓報[  申報館主人謹白]  
　　臣工章奏請　　聆偶一濡遲無不延頸跂足是以本館持情妥友每日在内　赶緊抄　印入報章卽凡邸抄及摺報中　　遺者亦必設法抄來按日排印務期較尋常京報從速以饜觀者之心至於瑣碎新聞及公堂案牘酌量列入　張之内俾正張上多登緊要事機敬告閱報諸君尚其俯賜鑒察爲幸此啓 
[重印大題文富告白○附登售書價目] [  點石齋主人謹啓]  
　　本齋於戊子年曾印大題文富五千部士林稱賞海内風行未及年終卽己告　罄蓋以葉中鴻篇傑作與大題文府大題三萬選等各樹一　絕不曾同且一題祗文一篇更無疊床架屋之弊共文一萬四千首戞戞　造簇簇生新實爲藝苑中不可多得之書祗以當時係集股告成各人吉趣不同未能重復開印數年來久付闕如空勞賜購深用歉然今本齋獨出鉅資將各股全行購歸卽日開印約三月間出書一切仍從　例裝釘三十二本務使字跡淸晣一鑒了然永無細若牛毛模糊莫辨之慮有志觀光者誠不可不備也倘各書坊有欲定購二三百部或躉購若干者請至本帳房面議爲盼又十三經難字音註價洋二角琴宫保介福圖洋一元悔蹉跎齋試帖洋八角售處仍照囊例此佈 
[論圖治宜戒粉飾]  
　　有國家者將欲發憤爲雄舉一切宏綱鉅目而整頓之不外運以精心持以全力而其大要則在力戒粉飾皇古之世渾渾噩噩其政不肅而成不令而行無所謂粉飾也降及三代夏之尚忠商之尚質去古猶未遠也周以禮樂開基一變二代之風朝野上下習於華靡沿及旣衰其弊有不可問者蓋己啓粉飾之漸矣秦皇漢武勤兵遠略有包舉六合囊括四海之心猶侈然以爲未足遂欲歌頌功德勒諸貞珉以昭示來世梁父泰山侈談封禪天馬寶鼎播入聲歌蹈厲發揚實開後世貢媚導諛之習至宋代天書之事起而此風益熾君臣以容悅爲工造下瞞天大謊曾不自悟其非古今來以欺詐蒙蔽爲事者未有若此之尤甚者也充此心也直欲將古今不恒有之事天壤不世出之奇而自我創之憑虚造之將使渾樸之天下變而爲粉飾之天下綱紀安得而不紊政教安得而不衰世道人心安得而不惰且偷也上旣以粉飾相高下卽以粉飾爲事其名列仕版者彈冠結綬于于而來非必德被蒼生功炳史册也而皆自以爲望散再世周召復生其身厠戎行者仗鉞建旄閑寄是畀非必有汗馬之勞搴旗之績也而皆自以爲孫吳不足數頗牧不足談推之韋布之儒空談性理演說包符曾何裨於倫常日用而偏自高崖岸凛乎有不可犯之色一若斯道仔肩非我莫屬也者摛文之士或以涉獵爲務或以捃撦見長何嘗是有本之學而偏高自期許禍及棗梨視敝帚若千金一若著作林申可以高其位置也者何莫非粉飾之習有以中之也大抵理欲不並域而居眞僞不同途而見人欲恣肆則天理之　亡必有不堪間者詐僞相將則眞誠之汨没亦必有不可挽者此其故不盡關乎人事天運實默主之蓋開闢旣早則更變愈多心計愈幻始則於可以粉飾者而粉飾之繼且於不必粉飾者而亦粉節之矣信如是也則必天有和風慶雲無疾雷暴雨而後可地有醴泉芝草無山崩川竭而後可鳥獸有祥麟威鳳無虎豹鴟梟而後可草木有瓊樹瑶柯無荆榛無穢而後可然而不能也彼好爲粉飾者但能掩著於俄頃之間必不能掩著於數傳之後但可以蔽庸夫欲子之耳目必不能淆才人學士之聰明書不云乎作德心逸日休作僞心勞日拙雖是常談確有至理泰西開闢較中國爲遲故其風氣亦較中國爲樸君若臣發號於朝廷之上布政於宫府之間悉以眞意彌繪之若者掌財賦之出入若者羅商務之盛衰若者稽兵械之良楛若者核農工之勤惰無不精心擘畫公而忘私故有利無不興有弊無不革夫官府之權至尊也而議院人員得以挾持其短長昌言於貴相之前抗論於稠人之際不以爲忤也施措之機至密也而日報秉筆者例得據事直書明廷之上下一令創一事曾不轉瞬而己傳徧國中無論士農工商咸得以一紙流傳聞所欲聞見所欲見而臨其上者以爲此固民生應有之利益未嘗以其洩漏機缄而使之箝口也其不尚粉飾也如是夫是以財賦充而司農無仰屋之嗟商務盛而闤闠有日新之氣兵械精而開疆拓土國勢日强農工免而種植製造利源日闢不特此也文字惟取逹意不以塗澤爲工朋軍亦事周旋不以浮僞相尚是豈西人之不解粉飾哉蓋其聰明才力專用之於有用之事上之可以當國强兵著非常之業中之肄習天算地輿公法律例諸學卓然有以衣見於當世下之亦得以一藝之長成專門名家及身享其利舉世蒙其益惟其用志不紛雖欲從事於粉飾而亦有所不暇矣中國數十年來練兵製械惟日不足舍其舊而謀其新棄其短而用其長固無不以精心運之大力持之而試問自强之道己確有把握乎豈尚於粉飾二字未盡脫除耶願與當事者一商搉之 
[本館接奉電音]  
　　昨由京友電傳上諭一道敬謹譯登○二月廿六日奉上諭據總辦萬壽慶典王大臣世鐸等會同内務府奏稱恭查乾隆年間歴次慶典自西華門至西直門將兩旁街道鋪面量加修葺並搭蓋經壇戲臺分叚點設景物各在案明歳恭逢皇太后六旬萬壽可否照案辦理請旨遵行一摺肤謹據成案竭誠籲懇欽奉慈禧端佑康頤昭豫莊誠壽恭欽獻皇太后懿旨西直門外關廂一帶及城内　路所經著平治潔凈兩旁鋪面房間稍加修葺至點設景物等項著相度地勢酌量辦理不得踵事增華致滋糜費欽此朕欽悅實深卽著該王大臣等將一切應辦事宜敬謹妥議具奏欽此○現換棉袍褂 
[試事述聞]  
　　金陵訪事人云皇上加惠士林詔令今歳舉行萬壽恩科俾多士咸遂觀光之志向例恩科以歳案爲科案塲前宗師僅録遺才而己兹聞官塲云漙玉岑宗師擬試罷淮徐後卽按臨京口轉而至金陵玉尺量才當在荷花香裏刻己行催府縣試大約三四月内必先行縣考也 
[勘察河工]  
　　金陵大憲棉令營勇濬鑿秦淮竣工己久所惜支河淤塞依然穢濁薰人督憲劉峴帥因复派出湘軍及督標親兵由旱西門引鐵串陵之水灌注城中出淮淸橋直注靑溪九曲鐵串陵者水關結穴處也現己分叚濬至四象橋是處人烟不甚稠密間有荒野可隨意抛擲浮泥故畚挶之工較爲迅速某日督中協城守協及湘軍統領王觀察鳴騶而至沿河步行見深闊處則查明某營某哨奬其功見有敷衍了事者罰如令蓋恐制軍親來履勘故兢兢乎實事求是也 
 
 

Page 2

 
 
[逆姪刃叔]  
　　廣東歸善縣人王某其祖在日析分財産父與叔各得其一迨父云亡某不務正業溺於嫖賭未幾母亦棄世叔以姪嗜好日深若與以遺業勢必日就淪亡遂將其田産代爲管理某屢向爭論叔固執不交由是嫌隙愈深迭次滋閙某日賭敗計窮復萌故態叔嚴加斥辱某惱羞成怒竟於夜間持康撬門而入意圖殺害叔聞聲驚起與之格門叔母亦起而助之被其砍傷頸項深入數寸登卽斃命叔亦受傷甚重鄰舍聞而追獲綑解於官業己録供解辦矣 
[出洋須知]  
　　欽加四品銜補用府候補直隷州調署南海縣事茂名縣正堂加十級紀録十次潘爲出示曉諭事現奉本府憲札開督糧道韓札開光緒十九年正月十三日准臬司移開光緒十八年十二月十四日奉兩廣總督部堂李札開光緒十八年十二月初一日承准總理各國事務衙門咨開光緒十八年十月十七日准金山中華會館董事等遞到禀呈一件丙稱訪聞美國禁工後華人之不能返美國者十餘萬人間有私往墨國者將及數千請咨兩廣督憲俟墨約定後始准前往免失所恃等情查來禀内叙及種種情形不爲無見相應照録該商等禀呈貴督卽希於粤省城鄕曁各港口通示曉諭在墨約未訂以前禁止華人私往墨地以免復蹈美之故轍可也等因到本部堂承准此行司移道札府飭縣遵照准咨事理刻卽　明出示在於城鄕巿鎭及名港口通貼曉諭軍民人等一體遵照現與墨國尚未訂立條約不許招工私往墨境倘有違禁招工立子查拿以免蹈美覆轍切切等因奉此合亟出示曉諭爲此示諭軍民人等知悉墨國條約現在尚未訂議所有出洋人等切勿私往墨地以免復蹈美覆轍倘敢故違私自誘人潛往一經訪聞或被指告定行查拿嚴辦决不寛貸各宜凛遵毋違特示光緒十九年二月十七日示 
[海外茗談]  
　　茶葉一物論其性可以淸心明目解渴除煩而膏粱厚味者服之尤能削堅消滯更覺相宜故西人多喜用之惟飲法各處不同中國善飲茶者名曰品茶水泉必潔火齊必良不使稍爲夾雜方得此中三昧西國多以白糖牛奶醜之己失其眞惟哥林保一境飲法獨異先以開水冲服後復將其葉煮充食品人皆以爲奇而究不足怪也茶爲中産本西國之所無聞英國初購得茶葉時人多不知飲法往往將茶烹透傾其水而食其葉迨後得人指點始識用茶之道倘以此增入陸羽茶經亦足爲品茶者别開生面也 
[解犯赴鄂]  
　　皖友信云日前有緝案者五六人由湖北迤邐而至皖省密拿要犯句留數日旋在西門外茶社中將犯緝獲貫以黑索禀明地方官添派差役解上輪船駛赴鄂中歸案訊辦可見罪惡貫盈終有成擒之一日也彼作奸犯法者猶不悟乎 
[詳述劉觀察壽終事]  
　　揚州運河堤工督辦劉治卿觀蔡佐禹騎箕仙逝己列報端二十三日子刻大殮時本郡印委各官均往靈前奠醊大門外車闐馬溢幾至塞途一切附身附棺者不儉不奢適合乎禮諸公子曁孫曾輩繞棺擗踊哀動路人迨殯禮旣成吊者以次叩奠而譙樓己報三更矣說者謂觀察雖年己古稀而精神甚健歴任繁缺事無鉅細必躬必親故深得大憲垂靑劉制軍尤倚爲左右手日前方畀以堤工重任使之保障下河觀察原擬到局後周覽東西兩堤復勘估子嬰閘閘工俾各員弁皆敬謹從事詎料長才未展竟爾壽終聞者莫不爲之报腕現聞諸公子擬於七期内設奠開吊然後回江西云 
[西報譯登]  
　　有亞剌伯人竄伏於盟非稱加洲之乃亞沙地方上月某日忽率同大隊攻刦鄕民擄其財物其黨衆多横行無忌先將鄕中男丁概行殺斃然後於行刦後擄掠婦女綸二百口脅同遠遞駐紥此處之歐洲兵士闢警追尋匪黨自知力盡途窮勢必不免將婦女盡行剌死分道四散盜賊之兇狠若此眞覺聞所未聞也○美國芝加高省賽會聚萬國之珍奇聘妍鬥巧聞有中國人在九江製造瓷瓦器運往會塲凡繪畫人物飛禽無不精巧欲絕○英京來信言美國芝加高忽熱症盛行傳染甚衆查其致疾之始緣煤氣燈偶有疎洩居人感其氣息鬱而成疾諒不難以善法弭之也○前有美國船在卑　海捕魚猝被俄人扣留疉經兩國官員互爭曲直兹聞美國辦理此事似有不肯相下之勢且謂卑靈海己於一千八百六十七年由俄人讓與美國並北美洲所轄之亞剌士加境同時隷入版圖今美國人在此捕魚不當受俄人拘束云觀於此言則兩國各執其是恐未能遽爲剖曰也○英束來電云法國戰船名禮　郎利士者在嗎朥牙士加海面被颶風吹覆船中有水手二十二人同直水底聞此船係木質製成大八百六十墩七百八十七匹馬力每點鐘行十一里半長一百九十九英尺五寸闊二十八英尺五寸食水十二英尺七寸於西歴一千八百七十五年製就○聞吳國各議員將總統發議之件繳回謂檀香山土産無鑫國用浩繁國債將及三百餘萬元被廢之女主每歳當撥給俸銀二萬元公主亦每歳撥給若千萬元恐隷入版圖之後度支不敷得毋有剜肉醫瘡之苦請戶部妥籌善法方可舉辦云○美國威利賀埠有華人阿珍於此灌園食力菜畦數畝生計盎然一夕有匪四人破扉闖進面目狰獰令人不敢逼視阿珍孤掌難鳴無可與抗祗得任其傾箱倒篋刼掠一空四匪恐阿珍報案緝拿必欲滅其口而後己竟將阿珍擊斃查此匪等曾搶掠某西人銀兩且刃傷之早經報案麗緝全是捕差跟蹤至此適遇諸途悉數獲解噫世途險阻到處皆然可知刦賊披猖非獨中國爲然也○美洲有大富翁名麥基者日前慨捐夏非學院膏火四十萬磅其家貲之厚可見一斑己○德國丹夭河洪流暴漲衝决堤岸淹没村莊不可悉數且水勢突然而來居民未及逃避多爲河伯攝去慘哉○英電云美國總統祁厘符蘭踐位後議院各員多有欲删改稅則者總統亦以爲然示期西歴本年九十月間將現行稅則删改妥愜以洽輿情○紐約埠來信云美國擬收檀香山入版圖一事議員以爲未可者有之以爲可者亦有之致美廷猶豫未决其中願將檀香山歸美國統轄者皆服官於檀之美人究不知檀國士人是否甘服今美廷己委員前往訪察情形然後冉酌○西三月八號美國紐約城忽然地震勢甚猛烈居民驚懼異常奔走旁皇不知所措所幸者雖震往來厲而損物無多故事後民情仍然安謐 
[鬼姻緣]  
　　松江某甲女與某乙子年相若兩家父母愛之均不啻掌上明珠丱角年華後先物化鬼門關上相與携手串鬼戲唱鬼詩鬼趣偏饒鬼情斯洽近有工於說鬼者連篇鬼話撮成鬼府奇緣兩家父母遂倩詹者卜以鬼欲子金錢法釋吉二月二十日爲鬼嗣成婚於是鬼儐相念吉語鬼喜娘致駢詞大鬼開導而鳴鑼小鬼掮旗而淸道鬼雄持蛇鞭以　喝鬼伯吹鳳筦以悠揚旣迎女鬼之木戔影像到門卽令善擣鬼者扶之行合卺禮一時樂工奏鬼曲庖人設鬼筵送入鬼洞房中一切妝籨雜物凡爲媚鬼而設者神工鬼斧異樣新奇而鬼仙鬼怪鬼子鬼母新鬼故鬼靈鬼寃鬼之流更相約閙新房鬼語喧呶鬼歌婉轉或然爆竹以驚鬼膽或餽添箱以開鬼心預祝明年生鬼兒吃鬼蛋鬼頭鬼腦者更作路鬼鄕揄狀叩以鬼媒人柯儀若何則鬼父母惟倒竪鬼眉扮鬼臉一笑而己 
[月湖波影]  
　　寍波土棍每届考試之期必開設賭塲以罄各考生之槖此次適逢考試賭寓之冐充考寓者約共六十餘家每家日集賭徒多至五六桌少亦二三桌其中以花籠牌九爲多每日所得頭錢十餘千至二三十千不等偶或門庭冷落則派人出外招徠遇有衣服麗都者卽拉之入局竟如滬上花烟間拉客一般一經入其發中務必罄其腰纒而後己以致小則先業大則傾家甚至一日之間賭輸而吞烟自盡者多至六人某日賭棍大阿元在察院照墻後雙鳳軒寓中推花籠牌九局中人羣指其暗用手法遂將桌上銀錢之類攫取一空復拖大阿元至街心毆至鱗傷遍體府尊聞知其事立飭某委員帶同地保至各賭寓勒具不再賭錢切結存案備查是夜各賭徒稍稍斂迹詎越日仍蹈前轍呼盧喝雉忌憚全無鄞縣楊大令因於夜間帶同差役便服山署手提某字號燈籠步至呼童巷黄岳義學及毓秀軒等家喝拿賭棍數人帶回懲辦旋經倩人取保釋出不知以後能匿跡消聲否也○某日淸晨有一男屍浮至平橋頭河内地保聞而往視見死者年約六十餘髭髮蒼然不知於何時 
 
 

Page 3

 
 
淹斃乃雇人撈獲放於平橋廟臺亭下延至下午始有屍親備棺收殮 
[漢皋火警]  
　　漢口訪事人云本月十九日向晚七點二刻時鎭上老水巷河街振昌雜貨鋪廚房突遭火患頃刻延燒警鑼一鳴水龍立至分投灌救餘力不遺迨祝融氏捲斾而回己焚去鋪後房屋二進矣 
[帆船觸礁]  
　　有帆船一艘名永昌者向走長江上海等處此次由長江裝蒲扇雜貨等來滬行至吳淞口外耆舵偶不經心致船首悮觸暗礁登時破裂水汨汨而入適有别船出口見此情形上前施救將壇船拖回滬上停泊楊家渡碼頭雇工修葺 
[叅戎謁廟]  
　　新授提右營叅將廖楚才叅戎接印後定於廿七日赴各廟拈香己紀前報昨己届期早晨八點鐘叅戎乘輿用全副執事命駕出轅先詣文廟次詣武廟再詣沈香閣末詣城隍廟處拈香畢鳴騶回轅時己十一下鐘矣所有查點軍裝察看地池等俟三月初三日進署後再行擇吉舉行 
[少尉蒞任]  
　　上海縣糧廳吕少尉慶堂署事期滿經松江府恩詩農太守札委吳階平少尉祥泰來滬代理吳少尉奉札後卽於前晚行抵滬江書差人等均往迎接少尉頒發紅諭一道定於二十七日己時接印各差役聞此消息紛紛預備昨日上午九點餘鐘吉時己届少尉朝服而出至大堂上行三跪九叩首禮望闕謝恩少尉退入内室換穿公服升坐大堂啓用印信受各書吏叩賀禮畢退堂印委各員均往道賀午後少尉乘坐四人大轎排列全副儀仗向各衙門答拜 
[淞濱瑣綴]  
　　許任氏家住大東門内去冬十一月廿七日失去金銀首飾值洋六百餘元當時開明失單投報捕廳請緝邇來查得被己歇庖人葛關東行竊匿迹大東門外十六鋪某姓家遂投捕署禀報求請飭差往提陳少尉得禀後立飭差役協同十六鋪地甲於前日午後乘葛不備破扉直入當時成擒解至捕署少尉飭令管押候訊○船戶夏觀寶裝載某縣糧米來滬交卸由經頭王子才檢點缺米三十八石盤問之下一味支吾王遂將夏扭至十六鋪巡防南局請訊鍾偉臣二尹於前日訊問夏供稱向以操舟度日此次所裝之米不知如何缺少現願出外料理二尹得供著交保赶緊淸理○大東門外寅泰香料店於前晚被妙手空空兒混入竊去鋪蓋兩副被三條帳一頂及衣服等次晨始行知覺卽赴各處訪查始悉棉被二條押在外灘振大押店當卽知照十六鋪地甲備齊本利前往贖出尚有餘物報明汛捕請緝未知卽能破獲否也○滬南老曰渡地方有周阿元者向以扛挑爲生計寄居合園茶肆中前日有船戶某甲向周借用竹牌一副周不允甲大肆咆哮糾集多人與之角力周寡不敵衆大受損傷旁人見而不平欲羣起攻之甲等見勢不妙乘間逃逸俄而周妻聞信奔至將周執回家中一面報知十六鋪地甲同往理論 
[詳述河南路火警情形]  
　　二十六日之晚本邑英租界河南路萬倍利吕宋票店起火延燒左右鄰昨己紀諸報牘兹悉萬倍利在靑蓮坊北口其火南北延燒向北燬萬有利吕宋票店永發藤器店至恒德里口爲止里内儀和棧受驚不淺尚未被焚向南燬凱利西式帳簿占及靑蓮坊内某醫寓某東洋字號越靑蓮坊而南殃及小黄薙髮店同榮廣東丸藥店萬春綿綢莊大有參號胡開文筆墨店至鴻順綿綢莊而止鴻順門面己壞内進稍有損傷新開之興昌洋廣貨店則雖未延及然甚阽危計共燬門面十四間内進十間萬倍利初保火險銀一千兩本月初十日復加保五百兩捕房中查察情形似是有心種火因令包探陳阿九拘獲店夥某甲學徒某乙押候移送英公堂聞之友人言凱利爲粤人任雨喬所開向未保險當火熾時渾身被灼頭面及腿浮腫如斗經浦頭飭人舁送仁濟醫院求醫生敷治人有向之問訊者喟然曰我悮矣我悮聽妻子之言以至如此我店適居萬倍利之左平日人皆勸找保險我以貲本匱乏無欵可保辭友人之素號知心者願墊付保費銀若干我謀之於妻妻笑曰郎殆痴耶旣有銀錢何不可以供家中衣食而曰白送與外國人郎殆痴耶何計之左若此也我心滋惑遂不果保及火起我恐遭波累急奔入萬倍利見店屋己熾無可救援轉入後進廚房則烟霧迷漫鼻中聞有火油氣灶畔亦己轟轟烈烈旁有花萁一堆急爲搬移帶翻火油一箱火更上炎焚及衣服以致焦頭爛額血液淋漓命也如何眞堪痛哭今者家己破矣囊己空矣妻若子無可存身暫就友人家寄宿不知何日始能痊愈得以重覓枝棲言己唏吁不止聞者哀之又聞永平保安公司所保者共燬四家昨己訪尋被災者結算賠銀之帳此事外間傳述言人人殊究竟其中底細情形想所獲之二人一經蔡太守訊供目能水落石出也 
[匪徒攫布]  
　　昨日淸晨有一老嫗肩負土布五匹由龍華鎭來滬將以求善價而沽行經日輝港地方突被匪徒攫之而逸嫗且追且喊力竭聲斯一轉瞬間匪徒己不知去向乃號咷痛哭惘惘而歸 
[賭徒滋閙]  
　　著名賭棍莊炳在本邑大南門外開設小茶肆每至更深月落試茗人稀卽糾集無賴棍徒團坐作葉子戲通宵逹旦習以爲常雖被邏者所偵不懼也前晚有小烟館主福生蘇木作主開福及某甲等五六輩高燒銀燭盧雉聲喧迨天明局散核算輸贏甲尚欠福生等博進資無以爲償以致互相口角詞鋒犀利各逞其能擾攘喧譁大有各不相下之勢後有好事者從中武斷令甲拆還錢若干始鳥獸散 
[浪子負心]  
　　寍波人舒某向在滬上開設錢莊固翩翩濁世之佳公子也少年浮蕩喜作北里游與妓女張月卿繾綣情深如膠投漆荏苒數年揮金無算將店中貲本悉輸入銷金窩中月卿見其舉止大不如前知其山窮水盡遂以白眼相待暗中物色良人於去年嫁與某姓爲小星賃居虹口地方桃源春滿未容漁父問津而舒則日形窘迫甚致一日三餐亦難自給日來訪悉月卿住處每於月上柳梢時在門口探望欲求佈施月卿戀戀尚有故人之情陸續給以靑　免致流爲餓莩而舒誅求無厭甘效鄭元和之乞食蹀　街頭不以爲恥日前有王雙喜者爲舒畫策謂似此終非久計遂向月卿婉言舒欲出外謀生苦乏川資倘蒙玉成是生死人而肉白骨也渠非木石圖報有日矣月卿恐所言不實令王寫立筆據允給川資洋若干從此永斷葛藤前日王等在茶寮中書據交執所繕者皆道月卿短處月卿目不識丁朦混過去嗣被某姓查知不禁怒髮衝冠欲得舒而甘心未知果能尋見否也月卿哀王孫而進食固非反眼不相識者可比舒旣得其賙恤不知感德反從而傾陷之叔寶眞全無心肝者哉 
[借馬肇釁]  
　　昨報紀浦東洋涇鎭鄕人賽會云云兹悉楊蒙渡有武舉孫益蘭之子孫某畜有白馬神駿異常是日鄕人李某欲入會中向孫借馬嗣因不善騎坐任意揮鞭致馬驚躍狂奔孫在旁見之以李不應將馬鞭撻遂從馬上拖下糾衆喝打李之族人以孫欺人太甚欲與一决雌雄旋被廿三圖地保楊顯華所見恐成巨禍上前喝散亦可見游戲之無益矣 
[惡黨遞籍]  
　　鴇婦王陳氏控吳車子卽吳春榮小仁卽陳金章及韓金標等行兇强借前報己紀其詳昨日捕房將吳陳韓三人解案王陳氏亦投案伸訴旋據三道頭華捕張湘寶禀稱前晚行經小東門外見途人言語藉藉謂有流氓向花烟館强借不遂反欲持刀行兇小的聞聲往視見吳春榮等多人坐在粥店内因有閒人觀看伊等竟欲取長凳抛擲繼遇王陳氏問明情節將吳先行拘押以後情形不得而知同轉以吳等屢次犯案法無可恕判將吳韓兩人各責二百板陳係初犯責一百板一併遞解回籍 
[女棍判責]  
　　輪船水手王茂堂控張徐氏卽老山賃將妻誘匿一案昨日王偕寶心園堂倌龔培榮並經手質衣之張德有等投案候質捕房將老山貨朱趙氏李小生卽銅匠小生一併解案同轉問張德有曰爾知王茂堂與老山貨等有何轇轕曾否去吸講烟費洋十七元答稱第 
 
 

Page 4

 
 
一日王茂堂囑小的質皮馬褂一件計洋十元在寶心園烟館交付次日又囑代典衣服計洋七元半小的問前一日所質之洋何在據云己惠烟鈔王茂堂稱此事顚末張德有知之甚詳伊恐人懷恨不敢直說老山貨稱是日見朱趙氏被王茂堂毆擊披頭散髮奔至小婦人家梳洗王茂堂從後追來將梳頭鏡箱擊壞繼經友人理勸賠洋一元了事是日又邀往寶心園吸烟並無别事王稱寶心園下堂有老山貨等女流氓四五人開燈數盞令小的賠償鏡箱洋元惠烟鈔錢一千五百餘文皆有淸帳當卽檢呈同轉謂案中尚有王阿根賣花阿大等何不同來王稱伊等不收到案謂老山貨曰王茂堂娶妻時係由爾作伐今兩下分離亦由爾喝使可見爾不是好人判押候掌責二百下待交到王阿根賣花阿大再核李小生不應帮同行兇判責二百板又謂堂倌龔培榮曰婦女入烟館吸烟本干例禁爾膽敢任伊在烟館中吸講烟本應究辦姑念初次判罰洋二元王茂堂與朱趙氏穢褻私情公堂未便判斷叱退不理 
[火匪遞解]  
　　某號英巡捕禀稱昨夜河南路火焚時小的臨塲彈壓見火匪董金琴持水烟袋二枝絨單一條是以拘拿送押今查知此物皆攫自萬倍利吕宋票店是以解案請懲萬倍利夥某甲訴請領贓董供稱小的係鎭江人流落滬江貪小拾物不敢搶火尚乞施恩蔡太守飭　候備文遞解回籍贓給失主領去 
[洋酒轕]  
　　福利公司西人名彭者偕經理人赴法公廨聲稱本公司酒棧房設於楊樹浦將酒裝瓶送至公司中出售在牌子上添冩號數記明日期絲毫無誤昨日經理人偶在洋涇洪閒看見陳茂良所開復興祥洋貨店内有本公司第一百四十號小瓶皮酒四瓶查間之下因言語支吾將人貨送交捕房今己解案查逐日所記出貨簿是日並未售出小瓶皮酒不知陳姓如何收進包探王榮培禀查得孔維康黄炳章張寶生等均知此事是以傳案陳茂良稱皮酒四瓶係孔維康向張寶生買得因送人不受携至店中求售當被換去白塔油一罐現被西人查獲然此酒確有來歴與我無步黄炳章稱向開唐茂盛洋貨店與福利公司本有交易此酒雖有分售皆係舊存並非新酒同轉問張寶生曰此酒爾在何處買得供稱去年有頭戴小帽身穿元色短衣褲足穿西式皮鞋身材長大之人送來求售每瓶價洋八分同轉以原告係英國人商諸魯繙譯官將張陳兩人送交英公堂聽候發落黄孔二人無十斥退令原告洋人赴英公廨備質及英讞員蔡太守飭提詰訊彭訴稱公司中時時失物今旣破獲請卽究追張供稱有穿皮鞋之人持酒求售小的向之買下轉售與陳當時未及詢知其人姓氏不知住在何方陳供稱小的向張買酒安知其是竊贓蔡太守飭押候查明竊賊覆訊究辦 
[候查婚據]  
　　花烟館龜奴螟蛉子李德才控張桂生將姘婦馬金仙抵押爲娼復來索詐不遂其計用刀剌傷希圖誣罟此爲前報所己詳昨日李德才借李長春投案聲稱張桂生誘騙馬金仙來滬先抵與書寓中得洋六十元張用三十元繼又調入花烟館仍押洋六十元歸還書寓抵欵張又欲向花烟館索借屢次口角旋經徐人照子等理勸令張寫立筆據由小的言明以後不再到馬金仙處索詐今不知何故取力自剌同轉問旣押與書寓何又調入花烟館答稱馬金仙被押後其母蘇吳氏及其兄來滬尋見定欲領女回家張桂生兇横異常書寓中慶次催贖遂調入花烟館同轉將所立筆據給張閱看張抵賴不認同轉謂馬金仙之夫馬德高逝工後如何將金仙帶至滬上張供馬逝世後金仙喚小的至伊家與伊姘識同來滬上同轉令張桂生將筆據重抄騐視筆跡果然不謬李長春稱目覩張桂生在茶寮中視寫此據同轉謂張曰爾誘騙孀居之婦先姦後賣硃堪痛恨張稱馬金仙願嫁與小的爲妻且有婚據被捕房抄去可請查閱同轉著押候再核 
[縣案彚録]  
　　諸洪泉投十六鋪巡防北局控王明榮王鄔氏盤踞滋擾祝翼雲二尹飭將王夫婦拘獲移送上海縣訊辦前晚由帮審委員葉大令升堂研訊諸訴稱係寗波人在南巿爲參業王鄔氏係母親之戚串鄔氏前夫李阿林業己逝世該氏於去年再嫁王明榮爲妻曾被借去洋銀五十餘元共立票據六張自今正起該氏與王及不知姓名者多人前來滋擾凶惡異常投局喊控該氏反揑造借票一張局憲將伊申斥該氏大肆咆哮是以轉送案下票據是閱朱鳴富供稱洪才係外甥此案確係王鄔氏不是王鄔氏供稱係寍波人前夫李阿林逝世己久小婦人難以度日醮與王明榮爲妻與諸母爲姊妹行曾有洋數百元寄存諸母處立有票據現往收取並非滋擾票據呈電王明榮供稱亦係寗波人現爲板箱生意與鄔氏認識該氏往索洋銀小的並不干預大令以王鄔氏所呈之據未可爲憑如實有洋銀寄存乃係前夫之物旣己再醮不能藉此爲由向人纒擾本當勒令回里姑念年邁窮苦向諸開導再三著帮貼洋銀七十五元以一月爲阴分三期措繳以便王鄔氏赶緊回藉原被均各遵斷大令又命王夫婦具以後不至諸處滋擾切結呈案備查○　友生控羅坤南欠租不付由閔行司解縣請訊前變由葉大令研鞫藩訴稱係本邑人素以耕田餬口前年向羅叔母林氏買田二畝五分仍由羅坤南耕種立有筆據言明每年租金七千文迄今虧欠租錢十四千　索不付扭司送案求恩訊追羅供稱係本邑人此地確由叔母售出因無人耕種令叔母暫種與小的不干太令察得租契上係羅坤南具名著將羅收所押交租錢令藩協同地保將田收回另行召租 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[紅顔薄命]  
　　鄕婦朱某氏靑年孀獨家計蕭然旣無半畝之田又乏數椽之屋遂挈其子女至西門外四明公所南首銀河里廂於某姓家浣濯縫紉不辭况瘁伺人顔色殊可憐己其女嫁浦東人沈某爲妻沈在滬上供執爨夫家務俱托其嫂爲之經理嫂夙以悍潑耆妯娌積有違言一日竟誣朱氏不端向沈喃喃數說沈莽夫也信以爲實將妻僞踐不堪前日晡時竟被推入河中幾遭淹斃鄰人不忍坐視援之而起送至具母主家沈又躡跡而來定欲將妻休退女母以小嬌生無端負屈堅不肯休口角之餘幾致揮拳攘臂嗣經旁人出爲理處未知以後如何噫若此女者亦可謂紅顔薄命矣 
[英界公堂瑣案]  
　　陳賢林李元松等人用鐵尺擊傷阮雪棠由巡捕拘送公廨蔡太守飭押候阮到案再訊此己列諸報章昨日包探黄四福禀爯查得阮行至世泰里中被李按倒於地陳掣鐵尺擊其頭顱隨有蕭朝鳳到來將鐵尺奪交巡捕阮申訴前情蕭訴稱小的目見李將阮按倒陳出鐵尺擊之陳李支吾以對不肯招承太守問黄控曰爾可知伊等因何起釁禀稱小的曾查問起釁之由所說皆不情不實惟悉兩造同在世泰里中狎妓各含酸意致肇釁端太守判令將陳管押二月李管押一月再各枷號一禮拜鐵尺存候鎔毁○某號華捕禀稱西人某甲所拳之驢因被擦傷放至某處啮草突被金阿二聳身騎上縱轡飛奔是以拘拿送案金供稱小的擅騎西人之驢自知有罪乞恩免辦感戴無垠蔡太守判令管押一禮拜○張茂亨訴稱陸阿林竊去天燈是以將人贓送案陸供稱小的初次犯法尚乞施恩蔡太守判令管押一禮拜贓給張領　○沈廷雲訴稱金阿三竊去家中衣服當時拿獲交捕送案請懲金供稱小的前未竊過兹尚初犯叩求格外從寛蔡太守判令管押一禮拜贓給失主領去○某包探禀稱積竊陸春山送案請懲不知幾次矣今又竊取公大廣興和等家衣服水烟袋洋傘經小的查獲起到公大所人水烟　洋傘至廣興和失贓尚無著落今特送案請追公大朱柏堂投案領贓廣興和某甲訴稱陸所竊之贓旣無著落叩請重懲陸供稱小的連次犯　咎無可辭惟求筆下超生曲全蟻命蔡太守判令發捕房管押二年起案之贓給朱領去○包探孔阿才禀稱昨日小的見張桃桃携布匹押錢　問支吾竤案請究張供稱小的係川沙人布由母舅家取出蔡太守飭押令知照母舅來案核示○中西諸捕同禀稱昨日巡至虹口見有人摇寶賭錢是以上前拘獲旋詰知一爲潮州人馬阿毛一爲林長元一爲周阿二一爲王阿海今特連賭具解候訊辦馬供稱小的現在新閘開設馬順興小烟館昨日有事至虹口行經摇寶攤適巡捕到來各賭徒飛步奔逃小的反被拿獲林周二王供詞刁猾不認賭錢蔡太守飭一并押候查明再訊賭具暫存 
[法界公堂瑣案]  
　　東洋車主陳庭湘偕經理車輛之孫阿四役案訴稱有車停放戶外前日下午四點鐘時忽有忻金寶前來將篷尾一方割下爲小的所見拘獲人贓囑孫阿四送交逋房轉解案下忻一味抵賴同轉謂陳旣目覩諒非子虚判將忻責一百板○東洋車夫孔阿慶新稱向川沙人家賃車一輛忽被人竊去今查見此車由顧阿三拖拉欲向領回伊勒索酬洋三角查車上己失去法工部局照會一紙是以送請追究顧供稱小的以拉車爲業前日見有東洋車一輛委葉道中嗣遇孔阿慶囑小的代爲收取請吸鴉片烟約錢七十五文同轉以兩下各執一詞著將顧押候傳到川沙人同明有無照會再行質訊○祥和東洋莊學徒徐朱雲訴稱前日送客往寗波在江天輪船上失去鴉片烟槍一枝經捕房包探查獲來案請給同轉訊問王阿二認竊不諱判責一百板贓給領○孫阿四訴稱屢次失竊車輛前日見陳和瑞手持自己車上之坐塾坐在小的空車中將車拉去使人不疑陳供持墊回寓行至中途因欲小遺故將車墊放在空車上悮被指竊同轉判陳責一百下○劉順興客寓主婦劉王氏控李福生入寓借宿拆竊被面一條裹在身上送案請究同轉以行竊屬實判掌責六十下被面給領○管碼頭西人控稱跑灘賊行竊客貨羊皮送案請究同轉判掌責六十下釋放○車夫王玉坤控姚乾林竊去東洋車一輛昨日查獲人贓送案同轉判責一百板○包探王榮堵禀王阿寶深夜携得錫燭臺銅吊等物查問之下據稱由親戚戴仁川所開之大茂號内取得故此送案請究王阿寶供稱因借錢不遂當在廚炷下竊此物件同轉飭令包探將人贓一併送交其戚少頃據包探禀稱查得錫燭臺實是滬南水果攤上所失王阿寶乃混供之語須請究辦同轉著押候傳到失主再核 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年二月二十一日京報全録]  
　　宫門抄○分缺單○將軍豐等奏遵照海軍定章擇優請奬摺○台撫邵奏台灣勸辦光緒十六年分順直災賑捐欵懇　　飭部核奬摺○又奏查報滬尾打狗兩口第一百二十六結期丙徵收洋藥稅厘數目摺○又奏謹陳台灣滬尾　狗兩口徵收稅第一百二十六結期内收支數目摺○又奏台灣滬尾打狗兩口徵解船鈔銀兩片○又奏審明革弁龔席珍等疏脫官犯接例定擬片○豫撫裕奏請開復知縣摘頂處分片又奏請補守備員缺摺○江撫德奏籌解軍餉銀兩片○又奏三次任滿擾請陛見摺○桂撫張奏報銷軍餉銀兩片○東撫福奏請准將四成賑捐再行展辦一年片○都統奎奏懇恩賞借兵丁　銀摺○直督李奏續撥修隄經費銀兩片○又奏請從優奬叙片○粤督李奏北洋調來管駕各官留粤補用緣由片○江撫德奏委署知府片○浙撫崧奏浙東徽廣等六地積引過重諭援照山東辦法運八餘二摺○又奏匯解銀兩片○又奏報溢完鹽課銀兩數目片○二月二十一日内務府國子監侍衞處值日無引見○莊王肅王等由東陵西陵回京請安○葆公致祭明陵回京請安○洪鈞前往東陵請訓○會章謝授詹事恩○儘先副將楊好謀謝恩○密雲恊領王利謝恩○肅王請假十日○奎秀續假二十日○掌儀司奏二十六日祭奉先殿溥僎行禮○召見軍機洪鈞皇上明日寅正至　先農壇行耕耤禮畢還海○光緒十九年二月分缺單知縣江西安仁鄭成章甘肅華亭黄政勤江西德興蘇廷鑑河南羅山裘伸祥廣東英德周華林浙江金華尹椿俱不及廣東鶴山蔣定權甘肅安化王昌湖北長樂雷嗇昌俱浮躁廣濟彭廣心以守用廣西昭平李津罷軟博白楊樹榮不謹直隷龍門王以和年老府經浙江嘉興左兆薇年老雲南臨安潘炆煒不謹縣丞山東鄒縣高鴻儒茌平王朝恩俱不謹長淸王錫三有疾吏目湖南桂陽曾毓典罷軟寗州王雲章浮躁巡檢江西南昌陸鑑萍鄕崔同熙湖北沔陽李鍊成江蘇靖江蕭體謙湖南平江施文郁晃州廖壽昌廣東鶴山劉程淸廣西博白丁朝芳俱不謹山東新泰張淸濂不及直隷懷安王承炎不及廣西永淳張啓棟逾限江蘇贑榆孫樹枬廣東大埔孫應增俱浮操廣東龍川揭裕軌直隷滄州袁汝超俱罷軟直隷遷安何正偉廣東永安胡福淸俱有疾廣東歸善陳乃燦年老典史江西興國施慶怡新淦毛世榮俱浮躁浙江臨海朱有光江蘇鹽城陳倫俱罷軟四川開縣妹漣年老山東平隂鈕瀚文單縣羅書勳高苑王斌如河南葉縣屠宗仁長葛張秉佶湖北潜江榮津源江蘇靖江袁同正金山張彬奉天廣寗王仁恕俱不謹山東寍陽徐銓直隷新河胡逢春俱有疾○○奴才豐紳致麟跪奏爲遵照海軍定章擇優請奬恭摺具陳仰視聖鑒事竊奴才等前准兵部咨行光緒十二年七月奏定章程凡沿海省分應保營局各員尋常保奬以五年爲限所保不得優於常格其非沿海省分操防機器並照海軍保奬年限以免向隅等因兹查有正紅旗協傐文瀛精明穩練曉暢戎機前經奴才派充洋松馬隊帮帶於一切營務均能認眞講求所歴年限亦與海軍新章相符自前統帶積忠升補京口副都統所有馬隊練軍事宜卽派該恊領總領其衆訓練深爲得力查文瀛前因六年俸滿送部引見奉旨交軍機處存記資格較深合無仰懇天恩准將正紅旗協領文瀛賞加二品頂戴以示鼓勵之處出自逾格鴻慈所有遵照海軍定章擇優請奬緣由謹恭摺具陳伏乞皇上聖鑒訓示謹奏奉硃批文瀛著賞給二品頂戴欽此○○頭品頂戴福建台灣巡撫臣邵友濂跪奏爲台灣勸辦光緒十六年分順直災賑捐欵懇恩飭部核奬以昭激勸恭摺仰祈聖鑒事竊照台灣勸辦光緒十六年分順直災賑捐欵先經前撫臣劉銘傳督飭所屬捐集銀七千二百兩發由善後局解交天津賑局兌收在案伏查各捐生因念畿輔災重踴躍輸將自應按照原捐銀數多寡照章請奬業經由局詳明飭令各捐生開具履歴儘限十八年六月底止一律送局彚册詳請奏咨給奬並咨明戶部立案各在案兹據捐生蕭贊廷等六十名造送三代籍貫履歴願得銜封貢監翎枝等項應卽遵照順直賑捐章程按名先填司印實收發領據臺灣善後局司道造册詳請奏咨前來合無仰懇天恩俯准飭部分别核奬繕頒執照發台換給以昭激勸除將請奬淸册同截存副實收分送部監核辦外臣謹恭摺具陳伏乞皇上聖鑒訓示謹奏奉硃批戶部議奏欽此○○頭品頂戴福建台灣巡撫兼管海關臣邵友濂跪奏爲台灣洋藥稅厘歸關併徵謹將滬尾打狗兩口第一百二十六結期内徵收數目繕具淸單恭摺奏報仰祈聖鑒事竊查台灣洋藥稅厘歸關併徵自應按照洋稅收支章程分晣正稅厘金兩項銀數隨同結期按三個月奏報一次扣足四結專摺奏銷以符洋稅定案查台灣關務改歸巡撫監督所有滬尾打狗兩口徵過洋藥稅厘銀數業經奏報至第一百二十五結止在案兹自光緒十七年十二月初二日起至十八年三月初四日止届滿第一百二十六結期内滬尾打狥兩口徵收洋藥稅厘銀兩仍應按結奏報俾淸界劃除將本結徵收數目循案分咨總理各國事務衙門戶部通商大臣查照外謹會同福州將軍臣希元閩浙總督臣譚鍾麟恭摺奏報並繕具淸單恭呈御覽伏乞皇上聖鑒謹奏奉硃批該衙門知道單併發欽此○○頭品頂戴福建台灣巡撫兼管海關臣邵友濂跪奏爲台灣滬尾打狗兩口征收洋稅照章按結奏報謹將第一百二十六結期内收支數目分晰繕具淸單恭摺仰祈聖鑒事竊照各海關征收洋稅案經總理各國事務衙門會同戶部奏定章程攺題爲奏停用親填等簿行令各關將收支數目按結奏報一次扣足四結專摺奏銷毋庸按照關期題銷以淸界圕等因查滬尾打狗兩口海關稅務自光緒十三年八月十五日第一百九結起改歸台灣巡撫就近監督所有收支洋稅各數目業經遵照新章分别奏咨至第一百二十五結止在案兹自光緒十七年十二月初二日起至十八年三月初四日止届滿第一百二十六結期内該兩口收支各項洋稅銀兩應遵新章按結奏報其循案支銷各項經費容俟扣足四結造册奏銷以符定案除將本結收支數目循案分咨查照外謹會同福州將軍臣希元閩浙總督臣譚鍾麟恭摺具奏並繕淸單恭呈御覽伏乞皇上聖鑒謹奏奉硃批該衙門知道單片併發欽此○○邵友濂片再台灣滬尾打狗兩口按結應解總理各國事務衙門三成船鈔銀兩截至一百二十五結止均己按數解收在案兹自光緒十七年十二月初二日起至十八年三月初四日止第一百二十六結期内滬尾口徵收船鈔銀二百八十五兩九錢應解三成銀八十五兩七錢七分打狗口徵收船鈔銀一千五百七十八兩七錢應解三成銀四百七十三兩六錢一分核計該兩口第一百二十六結期内共征船鈔銀一千八百六十四兩六錢共應提解三成銀五百五十九兩三錢八分兹將前銀按數兌足填具文批由台援案發交協和信號商承領匯解前赴總理各國事務衙門投納除咨明外理合附片奏報伏乞聖鑒謹奏奉硃批覽欽此○○邵友濂片再革弁龔席珍等疏脫看管擬發軍台官犯高登玉脫逃一案前因限滿無獲經臣附片奏請將儘先補用遊擊龔席珍儘先補用都司藩德良先行革職發交淡水縣研訊擬辦欽奉硃批著照所請兵部知道欽此轉行欽遵去後兹據代理淡水縣知縣蔡意深審明擬議解由台北府詳經台灣道兼按察使銜顧肇熙核轉前來臣覆加查核緣龔席珍潘德良籍隷安徽合肥縣南寗鄕等縣遞保遊擊都司先後來台在艦舺營當差光緒十八年正月二十一日龔席珍潘德良經叅將周起鳳飭派看管擬發軍台官犯高登玉龔席珍等當至高登玉寓所因高登玉帶有女眷不便與高登玉同房居住卽在外邊屋内看守至二月初二日高登玉染患病症在内睡臥未出龔席珍等均未理會詎於初三日早高登玉開啓後門乘間脫逃經龔席珍等查知各處找尋無蹤報經周起鳳轉報經臣通飭各屬並照例給限百日勒令龔席珍等跟蹤追拿嗣因限滿無獲復將龔席珍等奏叅革職發交淡水縣審辦兹據代理淡水縣知縣蔡意深審明龔席珍等實係一時疏忽並無賄縱情弊按例擬議由府轉道詳經覆核無異查例載解審軍犯中途脫逃審係依法管解偶然疏脫者限滿無獲長解减囚罪二等又律載斷罪無正條援引他律比附各等語此案己革遊擊龔席珍都司藩德良奉派看管擬發軍台官犯高登玉致被乘間脫逃雖訊無賄縱情事究非尋常疎忽可比徧查律例並無疎脫看管擬發軍台官犯作何治罪明文惟查高登玉雖己奏請發往軍台其脫逃之日尚在十八年二月十三日欽奉上諭以前係屬未結軍犯龔席珍等奉派看管核與解審軍犯無異自應比例問擬龔席珍藩德良 
 
 

Page 13

 
 
應比依解審軍犯中途脫逃審係依法管解偶然疏脫者限滿無獲長解减囚罪二等例於高登玉軍罪上减二等擬杖九拾徒二年軍定地發配折責充徒該犯等據供母老丁單是否屬實應否留養俟移查原籍取結另行核辦高登玉飭緝獲日另結除備録供招咨送刑部外所有審明定擬緣由謹附片具陳伏乞皇上聖鑒飭部核覆施行謹奏奉硃批刑部議奏欽此○○裕寛片再前署登封縣事丁憂候補知縣王序宗因虧短交代内外結正雜共銀一千零九十二兩零屢催未解由司揭叅革職經奴才附片奏請將該員摘去頂戴勒限完繳欽奉硃批著照所請該部知道欽此欽遵行司勒追去後兹據該員將原虧銀一千零九十二兩六分八厘掃數完繳據藩臬兩司會詳請奏前來奴才查王序宗原虧交代内外結正雜銀兩旣於叅後如數完繳尚知愧奮相應請旨將前署登　縣事丁憂候補知縣王序宗原叅摘頂處分准予開復以昭激勸除將完解年欵細數及入於何年專册造報之處分晰咨部查照並飭司催造交代册結送部外理事附片具陳伏乞聖鑒訓示謹奏奉硃批著照所請該部知道欽此○○頭品頂戴河南巡撫奴才裕寛跪奏爲請補守備員缺以實營伍恭摺仰祈聖鑒事竊杳固縣營守備李六德新野營守備海呈瑞光州營右軍守備王保國均於光緒十八年軍政案内具片題劾聲明所遺員缺扣留外補嗣准兵部咨固縣營守備係題補第五輪第二缺新野營守備係部推之缺均應用儘先人員光州營右軍守備係題補第五輪第三缺應用揀發人員行令揀員請補等因奴才查兵部奏定章程儘先各員均按奉旨先後挨次補用如實在不得其人必須將名次在前各員於此缺何項不宜按名指實方准將名次在後之員請補又揀發本班無人准於保舉補用升用各班内揀選在前之員請補各等語今奴才遵於豫省守備儘先班内逐加遴選查有儘先守備李春湧現年四十九歳汝寗府確山縣人由馬勇投營打仗出力積保千總並戴藍翎同治十年十一月到標嗣於防守閿潼及赴陜剿匪案内出力同治十一年三月十七日奉上諭李春湧著以守備仍留本省儘先補用欽此該員差操勤幹堪以擬補固縣營守備又查有儘先守備邵冠英現年五十歳江蘇蕭縣人由俊秀投營打仗出力積保把總嗣防勦張逆全股蕩平案内保免補千總以守備儘先補用同治七年十月初一日欽奉諭结照准欽此又因豫車糧臺轉運出力案内保留河南儘先補用十二月十八日奉旨依議欽此十一年三月到標該員曉暢營伍堪以擬補新野營守備該員等雖儘先名次稍後與例未符惟在李春湧等名次以前各員除趙玉魁侯振綱錢成己報病故陳立德下憂尚未服滿且與張振聲屠三元田有德均籍隷南陽府屬例應廻避不計外劉克賢唐雷元徐連生李振崗劉廷祥王秀李天麟牛毓麒白成文郭長淸袁得勝武錫振陳永齡周三超郭忠元陳鳳山宋萬鈞李春林均於此二缺人地未宜又查豫省守備揀發本班人員應以補用各班揀補查補用守備何玉現年三十八歳懷慶府武陟縣人由雲騎尉世職在鄭工合龍案内出力保以守備歸標補用光緒十五年八月初五日奉旨依議欽此是年十一月收標該員精明能幹堪以擬補光州營右軍守備查該員名次雖在劉元恒萇鼎聨崔霖雨之後惟劉元恒等均於是缺情形未能熟悉未便稍涉遷就該員等雖名次稍後惟均係人地相需例得將名次在前各員按名指實專摺陳請合無仰懇天恩俯准將儘先守備李春湧補授固縣營守備邵冠英補授新野營守備何玉補授光州營右軍守備實於營伍有裨除將該員等履歴送部外理合恭摺具奏伏乞皇上聖鑒訓示謹奏奉硃批兵部議奏欽此○○德馨片再查兩江督標南字六營奏明由江蘇安徽江西三省藩庫每月各協銀六千兩又准戶部咨前督臣曾國荃奏裁營竣事布置移紥情形並江蘇安徽江西協餉咨請仍舊按月恊濟各等因業經行司陸續籌解嗣南字營改爲煦字營又續攺爲老湘新湘等營所有前項軍餉銀兩自光緒十年六月起連閏解至十八年六月分止均經臣附奏各在案兹據藩司方汝翼詳稱動放各年地丁雜稅等欵共銀四萬二千兩以爲奉撥金陵南字等營改爲老湘新湘等營光緒十年閏六月起至十二月止七個月軍餉本應如數解赴金陵防營支應局交收惟江西前代金陵購買積榖墊用價脚除先後劃抵扣八還外尚有未還銀一萬四千六百八十一兩三錢八分一厘所有放解前項軍餉銀四萬二千兩自應照數撥還代購金陵積榖價脚劃扣淸欵其餘銀二萬七千三百一十八兩六錢一分九厘遴委試用知縣陳蘭生領解於十二月二十八日起程由水路前赴督辦金陵防營支應總局交收等情詳請具奏前來臣覆核無異除咨明戶部並咨兩江督臣查照外所有籌解金陵南字等營續攺爲老湘等營十八年閏六月起至十二月止軍餉除抵淸江前墊用代購金陵積榖價脚餘銀交委領解緣由理合附片陳明伏乞聖鑒謹奏奉硃批戶部知道欽此○○頭品頂戴江西巡撫奴才德馨跪奏爲奴才三次任滿謹陳瞻戀下忱籲請陛見恭摺仰祈聖鑒事竊奴才前由浙江藩司渥承恩命補授江西巡撫於光緒十三年春間以在任三年期滿奏准入覲疉蒙召對訓誨周詳自回任後於十六年間二次任滿曾經奏請陛見奉旨毋庸來見欽此本年又届三次任滿依戀之私與時俱積伏思奴才久膺疆寄報稱毫無任重才輕每深兢愓所幸近年來仰賴朝廷威福遇有哥老會匪蠢動均經隨時破獲懲辦地方尚稱安靜歴年奉撥京協各餉均己督同藩司移緩就急次第分别報解漕糧自規筣三限後完解較前迅速己將漕折銀兩分批委員解部兌收湖口武曲港炮台己據承辦之員修築完竣刻下接辦梅家洲炮台計日可以竣工上年江西歳收中稔年内雪澤並霑民情安謐惟本年恭值恩科慶典係在秋冬之際届時自當督率各員敬謹將事不敢稍有疏懈目下春日方長署申事務較簡别無緊要之件合無仰懇天恩俯准奴才入都陛見俾得跪聆聖訓庶凡事有所遵循而犬馬戀主之忱亦得稍伸萬一如蒙兪允所有巡撫關防查藩司方汝翼老成持重才識兼優可否飭令暫行護理俾奴才得以交卸北上恭候諭旨遵行所有奴才三次任滿籲請陛見緣由理合恭摺具奏伏乞皇上聖鑒訓示謹奏奉硃批另有旨欽此○○張聨桂片再前准戶部咨道員方長華募勇出關廣東省先後籌撥該軍餉銀應由西省造册報銷等因當飭司道局員查核造報去後兹據藩司黄槐森臬司胡燏棻鹽法道張人駿詳稱道員方長華前統威遠軍五營移准該道將收支各欵造送前來業將收欵列册詳請咨部在案兹督飭局員將方長華統領威遠車五營支用各欵銀米查照例案逐一勾稽共支銷文武員弁勇丁鹽菜口糧隨營長夫工食口糧採買米石製造米袋繩索櫻片號衣帽旗幟鍋帳運送軍糧鍋帳搬骸夫價等項共銀八萬一千二百八十九兩八錢七分五厘五毫除將收過廣東撥給餉銀八萬二千兩及扣收採辦物料平餘銀一百五十兩六錢二分三厘支給前數外尚存銀八百六十兩七錢四分七厘五毫己由方長華照數解還廣東省兌收又採買米五千二百二十六石一斗七升二合全數支發員弁勇夫口糧均係核實支銷並無浮濫備造各欵册籍詳請具奏前來臣逐加查核有請銷銀米數目均係查照例案核實支銷委無浮冐除將各册送部外謹會同兩廣總督臣李瀚章附片具陳伏乞聖鑒勅部核銷施行謹奏奉硃批該部議奏欽此○○福潤片再奴才於光緒十七年十二月奏請將四成賑捐展辦一年欽奉諭旨著照所請該部知道欽此欽遵以十八年二月初四日起所有捐生履歴均經分次咨部給奬在案扣至本年二月初四一年限滿察年地方情形仍難停止緣東省沿河各屬上年復遭黄水災廣賑繁捐項所入除遷民放賑而外猶復接濟工需所收僅封典虚銜貢監等項並無實職來源本不踴躍幸蒙聖恩截留本省漕糧得以輳放冬賑领溺之民藉免委填溝壑現在堤埝各口雖己堵築合龍而靑黄不接爲日方長必須再籌賑濟長淸縣應遷戶口己查九千餘口此外尚有六莊未查而平隂肥城東阿等縣濱河村莊咸以歴城八州縣己遷災民慶倍所相率求遷核計用欵甚鉅局存銀兩己將告罄又沿海之壽光樂安濰縣昌邑利津五縣去冬猝被潮災倒塌房屋民情甚苦雖經按口給賑亦應再加撫恤並擬於該五縣沿海一帶修築隄防以資捍衞凡此一切要需舍捐項無可通融據該司道等具詳前來合無仰懇天恩俯准將四成賑捐再行展辦一年委員照舊在各省廣爲勸募並請勅部監頒發從九品職銜貢監生三頃空白欽照以憑隨時填用而廣招徠出自鴻慈逾格謹附片具陳伏乞聖鑒訓示謹奏奉硃批着照所請該衙門知道欽此○○奴才奎斌跗奏爲圍塲秋收歉薄兵丁生計維艱援案叩懇天恩賞借餉銀以資接濟恭摺具陳仰祈聖鑒事竊據圍塲總管玉長 
 
 

Page 14

 
 
呈稱查圍塲八旗兵丁原無甲米每兵僅有隨缺租地一項每年所得租糧賴以當差近年以來大雨連綿田禾多被冲刷租項己交不如數亦僅勉强支持不意去歳七月並被嚴霜收成更形歉薄當據各該佃禀稱餬口不及實無力再交租項等因當經該總管派員分往查騐屬實委無揑飾情事惟此項租糧若不交納兵丁無以養瞻當差若極力催交民力又恐未逮思維再四莫展一籌至該兵丁等所領餉銀除攤派各卡駐圍兵丁米料鹽菜外所餘無幾何能贍養身家伏思圍場重地巡緝守卡一切差使均關緊要若不設法調濟深恐貽誤要差應請援照嘉慶十七年並道光三年十二年二十五年光緒十年借支餉銀成案呈懇奏請前來奴才查圍塲地方與赤峯縣地界毗連該縣去年苦旱秋初又被嚴霜民情困苦曾經奏請撥欵賑撫兹據該總管呈稱去歳圍塲田禾被霜秋收歉薄自係實在情形檢查道光光緒年間成案因該處屢次歉收經前任各都統奏蒙恩准每次每兵賞借銀十二兩均限十年扣還有案兹復據該總管玉長援案呈請奏懇賞借兵餉奴才查與歴辦成案相符謹據情具奏可否仰懇天恩俯念時艱兵苦每兵賞借餉銀十二兩計兵一千名共借餉銀一萬二千兩以舒兵困而廣皇仁中蒙兪允並請飭下戶部於今春派員赴部請餉之便一併請領除將前次借餉内尚有二年未扣餉銀二千四百兩核明坐扣以淸前欵並將此次所借仍照前案分作十年由部扣還是否有當理合恭摺具奏伏乞皇上聖鑒訓示謹奏奉硃批著照所請戶部知道欽此○○李鴻章片再附近省城河隄歳修經費每年需銀三千兩奏明於淸河道庫積存河淤地租並垡船　夫生息項下撥發嗣因存欵不敷復經奏准藩庫旗租項下湊撥兹據藩司裕長淸河道藩駿德詳稱光緒十九年前項歳搶修經費道庫仍不敷動撥但工程緊要關係民生休戚勢難停辦應由藩庫旗租項下照案湊撥二千五百兩以濟要需等情除批飭照辦外謹附片具陳伏乞聖鑒勅部查照謹奏奉硃批戶部知道欽此○○李鴻章片再籌辦光緒十六年順直賑捐出力之各員將軍督撫司道經臣奏准從優議叙旋准吏部題覆給子加級紀録惟原奏内尚有湖南藩司何摳福建藩司潘駿文江蘇候補道沈玉麟三員並未議叙咨准吏部以内閣抄摺並無其名自係閣抄遺漏應請補奬以符原案合無仰懇天恩俯准將何樞等三員勅部從優議叙俾免向隅理合附片具陳伏乞聖鑒訓示謹奏奉硃批著照所請吏部知道欽此○○李瀚章片再前准直隷督臣李鴻章具奏北洋調充南洋廣東各輪管駕馮榮學等擬請開北洋底缺由南洋及廣東酌量插補一片於光緒十八年二月二十六日奉硃批着照所請該衙門知道欽此相應恭録咨行欽遵查照等因前來伏查馮榮學等或係守備或係千總均屬實缺人員調充廣東廣甲各輪船管駕應俟遇有廣東外海水師相當缺出分别酌量插補以裨防務而免向隅除調充南洋虎威炮船管帶鄭綸應由兩江督臣劉坤一酌補並將調充廣東各輪船管駕銜名開單咨部查照外謹會同廣東水師提督臣鄭紹忠附片陳明伏乞聖鑒飭部註册施行謹奏奉硃批兵部知道欽此○○德馨片　再贑州府知府莊錫級病故臣另行恭疏具題所有該府印務應卽遴員接署查有袁州府知府賈孝珍老成穩練堪以署理據布政使方汝翼會同按察使福裕具詳前來除分檄飭遵外謹會同兩江總督臣劉坤一附片陳明伏乞职鑒謹奏奉硃批吏部知道欽此○○頭品頂戴浙江巡撫兼管鹽政奴才崧駿跪奏爲浙東徽廣等六地積引過重商情困苦籲懇恩施俯准援照山東辦法運八餘二以抒商力恭摺仰祈聖鑒事竊查浙東鹽務自同治九年爲始由票運改爲整綱各地額引本係加成認運歴今二十餘年暢滯不一内惟黟休歙常廣開六地逐年絀銷積引頗重祗以國課有關節經督飭運司實力追繳現雖課欵尚無墮誤而鹽引愈積愈多商情賠累資本實難周轉前據綱商蘇肇唐等呈請設法疏通批據兩浙鹽運使惠年查明詳稱遵經飭據紹興府鹽局寍紹分司確查夥休歙常廣開六地自改綱起至本年六月止除存棧未售者不計外實積二十三萬五千一百四十八引二分商情困苦請援照山東成案自癸己綱爲始將該六地額引十三萬三千餘道額徵正課銀二十三萬四千餘兩以八成作正年淸年欵二成作餘儘銷儘報俟積引稍疏再行復舊等情詳請具奏前來伏查浙東各地兵燹以後向辦票運嗣經升任撫臣李瀚章奏請改運綱鹽卷查原案本有試辦數年察看商力情形再請定制之語現旣查明該六地停積未銷之鹽實有二十三萬五千百餘引之多若仍拘牽從事不爲量子設法不特商人賠繳正課力難支持且恐陳陳相因鹽務各將敗壞近年以來承辦商人革退頻仍而該運司尤覺追呼計竭是非變通舊章不足以資疏銷恭閱邸鈔山東省前因引積商困奏請運八餘二奉旨允准案該六地鹽務情形與東省究有不同其爲商情困累大率相似合無仰懇天恩俯准將浙東夥休歙常廣開六地援照山東成案自癸己綱爲始將額引以八成作正年淸年欵二成作餘儘銷儘報俟積引銷疏再請復舊以抒商力除鈔摺咨明戶部查照外謹恭摺陳請伏乞皇上聖鑒訓示謹奏奉硃批戶部議奏欽此○○崧駿片再准部咨浙江省壬辰年滿緑各營官兵俸餉浙海關洋稅銀十萬兩當經飭據該關於本年六月九月先後二批解過銀五萬兩尚欠解銀五萬兩兹據護理浙海關寍紹臺道吳引孫詳稱前項餉銀本應全數淸解惟六成洋稅項下分提出使經費之外撥解京餉及閩省洋欵併月支稅務司辛俸等項時有不敷現於徵存洋稅欵内籌集銀三萬兩照數兌足發交號商楊源豐照案匯兌於光緒十八年十二月初一日匯解起程前赴浙江布政使衙門投納尚欠解銀二萬兩年内爲日無幾應請照案改撥以免貽誤詳請奏咨等情前來奴才覆核無異除分咨查照外理合附片陳明伏乞聖鑒勅部核覆施行謹奏奉硃批戶部知道欽此○○崧駿片再查浙西蘇松常鎭太五屬引地近年以來整頓漸有成效飭據運司惠年將歴年溢完課銀儘數歸公聽候撥用計自光緒九年起至十六年分止共溢完課銀四萬五千九百餘兩前經奏明聽候部撥並聲明嗣後應於每年奏銷時查明認額之外溢完課銀若干專案奏報仍於春秋二季入册報撥如果僅銷足額並無盈餘亦准據實詳奏等因欽奉硃批著照所請該部知道欽此並准戶部恭録諭旨行文遵照當經轉行各在案兹據鹽運使惠年詳稱光緒十七年分該五屬共額外溢銷正引一萬一千六百三十九引八分八厘計正雜課銀一萬一千五百十三兩七錢七分六厘現儲在庫俟造送光緒十九年春撥時入册報部候撥至十八年分有無溢完之引容俟奏銷届期再行辦理以昭核實再此項溢完課銀係歸公聽撥之欵與正引有間懇免造册奏銷等情詳請奏咨前來奴才覆核無異除鈔片咨部查照外理合附片具奏伏乞聖鑒勅部施行謹奏奉硃批戶部知道欽此 
 
