# 1887 - 304 - 4905232

 

Page 1

 
 
[新印續編綏宼紀略] [  申報館啓]  
　　吳梅村先生綏宼紀略於明季兵禍言之彌詳顧於通城鹽辛而後闕焉弗載梅亭葉君濱江廣詢博訪得孫李蔓延諸事都凡五卷名曰續編綏寇紀略從未刋版本舘今拽得原稿卽用活字排印每部計二本價洋一角二分卽日由申昌書畫室及各書坊出售外埠槪歸售申報人發賣 
[新印縮本淞隱漫錄圖說十二卷發售告白] [  點石齋主人啓]  
　　淞隱漫錄一書係本齋出重金敦請天南遜叟據所見聞演說繒圖附釘畫報後幅按期以分送者迄今巳輯有十二卷裒然成帙因出舊稿復加修整縮成小册益覺錦簇花團世之好爲影射者恐未能仿彿其萬一也分裝四本外加綾函價洋一元躉售面議准於十五日發售南北申昌及各書坊皆可購取此佈 
[小倉山房往還書札全集出售] [  點石齋主人代啓]  
　　袁簡齋先生天才横溢爲國朝詞章大家其尺瀆一種海内傳誦已久惜坊刻均非足本且不及同人投贈之作未免美猶有憾問潮舘主搜輯　生手札幷將同時諸名人集中與先生往還諸作彙成一集一贈一答粲若列眉自小倉山房尺牘盛行未有珠聯璧合如此書之美備者釐爲十八卷分訂二本價洋七角定於中秋日出書上海二洋涇橋法大馬路文匯舘南晝錦里朱德生痧藥鋪寄售 
[巧搭網珊出售告白] [  點石齋代啓]  
　　巧塔網珊於上年冬出書訂文四千篇均係名手窗作與石印諸文無一雷同早巳不脛而走刻存書無多欲購者請至南北申昌及掃葉文瑞諸坊購取倘躉主批拆請至大東門外鄭家橋直術萬昌南貨店而　可也此佈 
[論杭城保甲之認眞]  
　　保甲之設所以防奸宄察盜賊其法至善也然徒法不能以自行苟無人焉以督率而振興之則一紙門牌不過虛行故事亦何益之有哉近年以來各處會匪齋匪徧地皆是防不勝防查不勝查而盜刼之案又幾於無日無之其在沿途剪逕江中刼掠者無論矣甚至京城之内亦有刼案租界之地尤多匪人此豈地方之福耶欲爲持原握要之圖杜漸防微之計非嚴辦保甲不可蓋保甲之法雖創自宋之王荆公其人固不足取而此法獨爲最善固不可以人而廢言歴朝以來遵而行之未嘗或以爲非至今日而遊勇愈多匪類愈衆倘不認眞舉辦保甲則將何以善其後而目前各處之辦保中者要無非虛行故事彼匪類又安所忌憚也聞杭城舉行保甲最爲認眞蕭杞山廉訪倡率於上風行草偃各委員莫不奉令惟謹雖編查戶口但據該戶自報勢不能入人家室一一稽查而烟館最爲藏垢納汚之所不得不加意認眞因令將房主館主夥友男女大小姓名籍貫年歲逐一查明另編烟戶册然後照給門牌查時務令人人當面以符實數倘後查騐不符定卽發封不准開設其認眞也如此則固可以爲天下法矣然杭城一處如是他處曾未聞有照行者其故何歟或者謂委員偷惰之故而不知挨戶編查實有諸多不便者苟專嚴於烟戶而不嚴於平民之家則彼作奸犯科者又將窺見官憲之隱衷而變幻不測又將何繼之卽如上海之地自通商開埠行旅商賈至者如歸五方　處良莠不齊欲稽之也正自不易其城内則有保甲巡查亦不可謂不嚴且密而宵小之託跡於其間者仍屬不少若城外則西人設立工部局專司街道地方之事又有句探巡捕嚴密稽查晝夜巡邏又不可謂不嚴且密而搶刼之案一年之中已有數起至於柝梢打降狗偷鼠竊尤爲尋常之事不足爲怪搶帽奪扇視爲故常然則巡捕之設又安所用之哉　有友人在租界中被搶一扇迄今未能查獲有某友偶過十六鋪橋南身邊扇子被小竊撮去其地旣在華界則請十六鋪委員代爲密查不兩日而居然珠還合浦由是以觀西人捕務之素稱認眞者尙不及華人捕務之可恃也夫論租界捕務與西捕判然不同中國地界其所以藏垢納汚者大都在烟館上海城内則又有小客棧此外别無窩藏之處也若租界則此兩項之外又有花烟間以及一切小寓押店之類已爲防不勝防然此猶可見者也其不可見者則租界之地向無保甲之設凡有出錢租屋者無論何人皆可租住一經住進雖左右鄰亦不過問彼匪人或租屋數間以寓其黨　隙而動隨時竊發極爲易易雖工部局派捕收捐亦可隨時稽察然其志僅在收捐而不在稽察彼江洋大盜梁上君子與夫流氓拆梢之黨但照房租之數付給捐資則卽不復過問此則最可慮者而當事諸人亦非不知之也明知此弊而絶之甚難蓋租界乃通商埠頭至此地者倐來忽往行蹤不定一椽之屋今日易一租戶明日又易一租戶亦屬常事客棧中則本所以寓過客更屬無從稽查故欲仿照中國保甲之　行之於租界殊非易事然吾則以爲租界地方匪徒之祈以日多正坐少此一節之故華官之爲保甲民間習見不以爲鄭重故有未能盡查之處若西人而欲行此則較之華官必且尤爲認眞前者西人欲查租界戶口每家分給一紙亦如門牌之式令住者自塡數日之間卽已竣事而所查戶口雖未必一無舛誤要亦不甚相懸可知西人苟欲爲此本屬非難特無如西人以爲自有制度不肯仿行此法耳租界烟館其大者初無烟客寄宿之事惟小烟館有之若欲另編烟戶亦未嘗不可花烟間則亦可稽查小客寓則本有簿籍何難覆按若以近年以來租界旅人日見其多巡捕不能再增以此區區之數不足分巡則不如亦行保甲法而以烟戶小客寓花烟間分其差等無論冷街僻巷皆須查到以現在所有之巡捕而分叚查辦保甲認眞稽查則人數尙足敷用倘果認眞辦理一如杭垣毫無遺漏則查察之速防範之密當有過於杭城者已將屆冬令匪徒藏匿乘間竊發以及縱火肇禍之事所在多有故特有感於杭州辦理保甲之嚴密而推廣言之如此所望於有志防患者採及芻蓋焉 
[都下委談]  
　　前報紀咨傳人員考試翰林院孔目一則兹經吏部擬定本月十四日奏請欽派王大臣在内　　廷上諭館考試旋由吏部傳知願考孔目之副榜宗熙拔貢向致朐等四十六人於是日黎明備帶筆硯偕出結官前赴上諭館聽候點名給卷考試查部章凡各項考試例應點名領卷者該員之出結官必須在旁識認以杜槍替等弊若出結官不到卽扣除不准與試至取中覆試時亦須出結時在旁識認云○本年八旗文武官員應領秋季俸米經戶部議定自文四品武三品以下全在京倉支放業經戶部將俸米票核明蓋印分給八旗按員發給以便赴倉支米限八月杪起四十日内一律支領逾限註銷若左翼四旗則由儲濟倉支領右翼四旗則由北新倉支領云○欽派考騐軍政之豫邸等定於本月初十日淸晨在東安門内南池子正白旗侍衛教塲考騐左翼四旗世襲大小官員軍政馬步十一 
 
 

Page 2

 
 
日淸晨仍在是處考騐右翼四旗計八旗滿蒙漢以及宗室覺羅世襲官員除事故不計外實有七百六十餘人謹照定例凡宗室覺羅世襲子男輕車都尉騎都尉雲騎尉恩騎尉各應歸入八旗一倂考騐軍政又世襲官員馬步全中者由値年旗帶領引見特賞侍衛○正陽門外石路欽派承修大臣派商購料等事已登前報兹聞　商己將石料購備應卽鳩工先將舊石塊拆夫俾得鋪以灰土加夯見硪云○戶部片傳鑲紅正藍鑲藍三旗應領九月弁兵米色銀兩定於本月初十日已刻開庫支放八旗各營應領九月官兵馬乾津貼公費等銀定於十二日辰刻開放○兵部行文値年旗現出有直隷右衛守備員缺應揀旗員補授照章輪應咨取廂藍旗各項保送人員相應咨行貴旗轉行該旗營於藍翎侍衛整儀尉空銜花翎雲騎尉步軍校親軍校驍騎校前鋒校護軍校鳥槍護軍校門千總中擇其弓馬嫻熟當差勤愼者保送數員造具履歴印册咨送過部以憑奏派○欽差督辦東二省練兵事宜穆春巖軍帥圖善奉命籌備練兵防固邊圉刻已在奉吉黑三省募勇立營各設欽派總統帮總以專責成所練之勇頗覺步伐整齊技藝精熟且三省皆有將軍就近與各總統籌商緩急足恃遂擬於十月間來京陛見云○天時不正男婦之患瘧疾瀉痢者甚多歧黃之流對證擬方率多不效○山東德州民婦王氏年逾花甲步履蹣跚日伺候於東安門内大街適福大協揆乘輿經此長跪呼寃恊揆研詰情由訴稱本地人黃某素行武斷見兒婦頗有姿色强行搶去並將兒子赶匿無蹤迄今三月有餘子媳存亡未卜曾在本管州府控告三次未蒙准理情急無奈乞食來京懇求恩施作主云云協揆諭令送交衙門訊辦○河南鄭州決口朝廷屢沛恩施見諸報章者前已不一而足兹聞又降特旨派紹緘陳寳箴潘駿文迅往河南隨同河督成孚等襄辦一切云 
[之江浪影]  
　　浙江所鑄制錢計共二萬串貫以麻繩以二十千爲一包盛以厚麻袋緊捆粗麻繩于日前解運進京交部收貯○海塘中　　防同知遺缺經許星臺方伯查得錢塘縣　稻邨邑尊堪以升補遂會同蕭杞山亷訪詳請衛靜瀾中丞具摺陳奏至趙澹如邑尊仁和縣任俸已滿例應領咨赴部引見雲○各書院山長例於九月初由撫憲延定日前敷文山長周縵雲先生函致監院言年老氣衰精力不足深恐章率從事必　校閱不公旣不堪模範士林將何以副大憲教育人才之意請卽謁見撫憲　爲陳請云云監院遂據情代禀衛靜帥想靜帥必又有一番斟酌矣 
[京江瑣綴]  
　　日前有英國兵輪二艘停泊鎭江英美二國領事卽於金山下抛球塲曠地羅列奇花異卉外繞籬笆内揷旌幟請鎭江道　　府縣等官於十六日在此處觀玩是日陳道憲因有公事未往旋見西商二三十人在此抛球爲樂另有兵輪上兵弁十餘人奏吹西樂華民縱觀者亦頗接跡於途也○近日小錢之禁又弛錢庄兌出之錢每千竟攙雜小錢百文或數十文不等小本營生及兌錢零使受累不少安得良有司重申禁令一挽頽風耶 
[九江瑣事]  
　　九江府王信甫太守病故出缺所遺篆務經李亦靑觀察檄委江防府克司馬什布暫爲兼理至十六日藩憲李方伯牌示　　以吳城釐局委員崔太守湘署理想五馬宣猷當在嶺上梅開時節矣○德化縣鍾明府體志示期十八日舉行縣試先於十七日午刻排齊全副儀仗呵殿入試院至黎明升座唱名按名給卷應試者約六百餘人○十九日俗傳觀音大士得道之辰城廂内外各菴堂供奉香花爭妍鬥麗而以天后宮梅花庵廣娘娘庵爲最盛旛幢掩映燈燭輝煌齋魚粥鼓之聲聞於遠近一時緑窓麗質繡闥幽姬無不願捨金錢稽首慈雲座下大有香烟人氣兩般兒氤氲得不分明之勢而輕薄少年相與逐隊嬉娛評花品柳殊屬不成事體也 
[鱸鄕淸話]  
　　松江防勇共有正副兩營正營歸提中軍管帶副營歸城守營管帶城守游擊鄭游戎歴任多年峯屛泖鏡之間咸頌其馭　　衆有法近譚靑崖軍門恐軍書旁午有碍扞掫特命將副營歸署左營游擊張游戎熙管帶以免勞逸不均云○時交秋末薄寒中人狗偷鼠竊之徒每瞰人沈酣于錦帳濃香一試其空空妙手恩詩農太守有見於此檄飭華婁兩縣編查保甲嚴禁烟燈猶恐烟霞窟中人未免干違禁令因復照會兩營官弁各率兵丁巡夜一時角聲鼓聲鎗聲砲聲達旦不休居民皆得高枕而臥云○豐年樂歲報賽神祗禮也然松江風俗未免踵事增華邇聞靑浦各鄕定於十月之朔咸奉東岳神舉行朝覲故事張燈演劇選舞徴歌采烈興高務極其勝紅果緑女無不預相邀約結袂往觀觀聰明正直之謂神試一念及豫省水災哀鴻遍地嗷嗷待哺慘不忍言當亦不忍極欲窮奢侈游觀之樂矣何會中人獨未之知耶吁 
[十洲新語]  
　　日前寧波府胡練溪太守因公晉省於二十二日淸晨回署○祥雲會例於十月初一二等日奉郡邑二城隍像出巡此次　　總柱集議改期十一二等日賽會徧巡城廂内外想屆期士女如雲定必傾城空巷也○捕役某甲日伺候于各當鋪前每遇鼠竊者流輒捕歸勒賄賄不足則解案請懲衣於斯食於斯不顧彼中人之含恨刺骨一日淸晨見有二人肩負句袱等物至江東某當鋪質錢甲以形迹可疑糾夥向之究詰　料是人乃係營勇被誣作竊心實不甘邀集多人拉捕攢擊幸得旁人解勸罰捕設席陪禮始得寢事○日來似瘧非瘧之症較前更多初時不甚介意延至數日日漸加重醫藥難施現在患者愈繁愈者絶少所願操和緩術者愼之於初也○某姓媼平日專作　合山近爲某姓女執柯嫁與某甲不及旬日卽已雉經嫗　知有愧於心密往某庵焚香懴悔甫入門卽發癲狂口呼寃孽僧人驚駭送之歸家嫗奔入廚房攫取利刃向人大言曰爾日前掉汝三寸不爛舌誤人婚姻害人性命試問科以梟首之刑當乎不當旁人急向奪阻而嫗　已洞穿呼號一晝夜氣絶身亡隣里見之咸謂鬼來索命云○鄞邑尊示禁賣牛肉攤當時城市悉遵禁令惟江北一帶攤賣如常想係差保得賄包庇何在上者憒憒無聞耶 
[嶺南近事]  
　　廣州來信云候補縣丁大令墉前辦後釐厰虧空釐金至千餘兩之多經張香濤制軍查明嚴叅勒繳大令當卽如數措　　交制軍見大令玩忽於前尙能奮勉於後遂奏請將原官開復○保甲局事務現由藩臬兩憲札委補用道張九霞觀察辦理觀察湖南人由軍功起家洊升是職强幹精明素爲上游器重從此安良弭盜咸於觀察賴之矣○張香濤制軍五旬壽誕欽賜籌邊賜福匾額一方玉如意一柄金佛一尊蟒袍一襲綢二疋本月十三日辰刻由部頒到制軍親詣近日亭叩首謝恩恭齎回署一時官紳趨賀者絡繹於途制軍設筵宴之幷雇名優演戯魚龍曼衍輿馬喧闐頗極一時之盛○汪柳門宗師於本戶十二日回轅地方文武各官及各學廣又紛紛赴轅呈遞手版宗帥接見有差旋牌示十四日詣文廟行香宣講聖諭十五日開考生員經古十六日接考文童經古○香山何某挈其小星寓居十六鋪東街所雇僕婦桂姐者徐娘雖老丰韻猶存久之與何有染何得新忘舊竟視妾如眼中釘桂姐亦從而阿附往往將妾凌虐一日何外出桂姐將妾肆行毆擊妾號哭呼寃聲達戶外旋於中夜因傷殞命鄰里聞之拘獲桂姐赴縣報案南海縣郭邑侯立派帮審委員褚子舒大令帶同刑仵人等親臨相騐仵作騐明喝報屍身無傷實係服毒自盡大令離座親騐一周飭令屍屬具結桂姐亦當堂省釋是時聚觀者有數百人之多咸謂大令得賄偏袒大抱不平羣起而與之爲難大令見衆怒難犯狼狽而奔差役隨後擁護直至西林巷始得乘轎回署街隣見此案係以奴斃主風化攸關擬聨名上控云 
[賊星照命]  
　　包探戴金寳至英公堂禀稱剪綹賊孫金蓮前夜在留春戯園剪取人之眼鏡又竊得馬褂穿在身上小的見而拘住向之　　詰問祗認行竊馬褂及帶至捕房又查得孫在恒興隆米鋪爲夥往問店主邵子明認明確有孫姓夥友小的告以情節搜其臥床見有妓院之水 
 
 

Page 3

 
 
烟袋及馬褂摺扇眼鏡棉襔等零星物件一倂起到捕房計已由失主投訴者共十六家始知孫日在店中生理夜則出外行竊旋復查得銀洋三元竊自店主眼鏡竊自姊夫姚潤生現姚無顔投領已回里知照其母前來矣另有押票三紙皆己質之贓今已吊出所質銀洋均在又聞常熟翁紳來滬觀賽馬其夜在留春觀戯失竊水烟袋當囑按目報案某憲員之公子失竊絨馬褂贓均吊到卲供新開恒興隆米鋪孫由萬興米行主姚潤生荐保實不知其犯竊胡月娥沈雪卿陳月芳沈秀芳諸校書皆遣女傭投案又有姚順康郭阿芳及按目某甲亦請領贓孫俯首求恩蔡太守問爾乃生理中人何以犯竊至二十餘處之多答稱家有老母並不短少衣食自思不致犯竊太守飭將起案之洋除給還卲所失外餘償押本已有人認領之贓著各具領無人認領者槪存捕房孫判發捕房管押六月以儆嘻明明貿易者流而亦效妙手空空兒之技豈眞如諺所云賊星照命耶若孫者殊可異已 
[出妻爭産]  
　　本月二月間有浦東洋涇鎭孀婦朱倪氏投縣控稱已故子婿陸杜雲之前妻宋杜氏覇奪陸姓産業復逼令已故外孫寳　　春之妻曹氏再醮與人叩求提究莫善徴大令以其情節支離一時難悉姑飭提集一干人請帮審委員宋莘樂二尹庭訊朱倪氏供稱杜雲本姓宋曾娶杜氏爲妻旋因不守婦道退歸母族旋杜雲承陸姓宗祀改姓爲陸娶小婦人之女爲妻生有外孫寳春娶妻曹氏現在杜雲夫妻皆亡寳春亦於去冬病故其産業歸外孫媳經營小婦人並無子息曾將田産贈與杜雲俾得倚以爲活不料杜氏欺小婦人老邁更以曹氏年輕竟來陸家奪取房産復逼曹氏嫁人叩求究辦曹氏所供略同杜氏供稱夫本姓宋雖曾嗣與陸姓而房産悉係宋姓所遺小婦亦並未退歸母族其産業自應小婦人承管媳婦曹氏恃强覇阻朱倪氏又胆敢誣控求恩澈究二尹諭令親族調處嗣杜氏以理處不明遣夫族兄宋順順赴蘇上控批回本縣訊辦時蒯虎臣大令方攝上海縣篆此案仍由二尹鞫訊二尹以順順揷身帮訟發廳看管順順在押患病交保出外杜氏旋又上控大憲仍飭上海縣訊辦前晚裴浩亭大令飭提該氏曁親族陸方陸雪村周老文杜春山桂月樓十六圖地保李月中等集訊該氏等伸訴前情親族僉稱陸姓房産自應陸曹氏經管杜氏纒訟不休小的等　能理處叩求明察大令謂該氏係女流爾等旣是親族自應秉公理處何致任其一再上控此案種種牽纒自須澈究姑飭將周陸暫發待質公所管押餘人退去候補提順順到案覆訊究辦 
[上海縣署瑣案]  
　　浦東楊施橋人朱兆坤赴松江府署控鄰人周世璧覇佔屋畔餘地一案經裴浩亭大令詣鄕勘明飭提訊究等情曾　　登前報前晚大令飭差將朱幷周子義勳及地保周錫坤之子悅來解訊朱伸訴前情叩請追還餘地義勳供稱父親因有要事出外餘地確係小的祖遺並非强佔悅來供稱父親向各業戶催收冬漕特遣小的投案備質大令謂本縣業已勘明佔地周及該地保避匿不到乃遣儒子來前朦混顯見情虛乃飭將義勳悅來發待質公所暫押令各催其父到來訊辦○無錫人王阿榮前在法租界串誘烟妓周雙喜控經王雁臣司馬訊供送縣脫逃旋經着保交案移解法公堂由司馬訊明懲責送縣發落等情均經登報前晚裴浩亭大令飭差將王帶案訊供之下以王並非安分之徒押候備文遞回原籍請無錫縣管束 
[英界公堂瑣案]  
　　粤人楊阿興訴稱小的傭於某西人處突被同事卲福　持鐵器擊破頭顱爲此將鐵器齎呈叩請騐傷究辦卲供前　　日小的至相識婦人處見楊在房中小的詰問情中楊卽持鐵器行兇是以奪下還擊麥捕頭稱查得楊佔卲之婦以致尋仇蔡太守謂楊雖受傷然咎由自取飭自行醫治卲交人保出麥捕頭稱卲　捕房已有人具保太守頷之○緝私局巡丁梁玉山禀稱縣署移請英會審公廨簽票派差協捕指提販私人兹由小的拘獲李祥靑昨已交捕房解送公堂麥捕頭稱查得梁前犯行竊捕房曾懲辦如何今又改充巡丁蔡太守飭將李送縣梁移歸緝私局斥革○粤妓劉阿福訴稱同鄕人高阿福到來尋釁擲進磚瓦毁壞檯凳屛風交捕送案毁物呈騐高供小的與該妓相識偶因細故口角不敢逞蠻蔡太守飭高賠償毁物　新關水巡麥根查得泰昌客棧接客人李阿庚雇徐阿四駁船違章行駛一幷拘案請懲蔡太守飭押候傳到船埠沈金華再訊等因已詳前報昨日沈投案聲稱家中有事未及知照各船叩求恩恕太守謂輪船未經停泊而駁船爭先兠攬時有翻覆之虞是以定章禁止爾充船埠何以未經約束各船姑念初次罰洋四元如再有違定當笞責幷諭棧夥嗣後不許雇船逼令駛上違則一幷罰鍰○趙潘氏訴稱丈夫趙錦香倚酒肆爲生涯昨夜小婦人至店突有馬夫張士元招與同飲小婦人不允伊卽辱駡與論被毆致失銀飾其夫供與相同張供小的在密司哈德　爲馬夫昨晚該店學徒來索酒資被洋東之犬嚙足以致店主婦向小的饒舌小的並不敢向之調笑該氏稱犬嚙學徒係前日之事蔡太守謂許氏報失無憑不究惟張之不安分可想而知押候笞責百板以儆張狂呼不關小的之事大老爺須將犬笞責一時觀審人莫不鼓掌大笑○李福堂訴稱向在江陰開設雜貨店今挈十三歲之女兒瑞文來滬暫住四馬路醫生戴月槎家有李阿炳之妻土氏與戴相識時時來往乘間誘女脫逃小的訪悉情形尋見交捕瑞文供稱李王氏時來邀同玩耍前日給我新衣囑我不要認父親我不願致被領至别處幸父親尋來始得相見戴供李挈女躭擱家中被河炳夫婦誘女逃去阿炳夫婦同供李托小的夫妻賣女索洋二十元小的未付致被誣報捕房蔡太守謂李王氏曾誘得人家女子裝入油篓中到案後從寛發落今又串夫誘女可惡已極判鞭背二百下再行枷示阿炳責五百板女交福堂領去○包探唐靑山禀昨有朱寳山之妹投捕報稱哥哥被卲生福等拔去小的前往查見卲等軋朱在共肆中訛洋十六元爲此一倂送案朱供操舟爲業昨被卲等軋至茶肆訛洋聲言如否則將拔至北鄕幸逢包探拘案卲供有名阿仁者向朱索酬不遂邀小的及譚了頭前去譚雪方陸來順郭桃桃等同供小的等隨卲前去朱稱並無阿仁索酬之事蔡太守謂卲等恃衆拔人情殊可恨判笞貢百板再押十四天譚責五十板管押十四天譚雪方等免笞各押十四天 
[更正前言]  
　　前錄烟臺新聞内有某縣土客經過詢及由此至烟可否卽在此處納稅云云又有某店來一客帶土數包至夜揭去印花　　等語兹悉均非烟臺之事合卽正之 
[鉅欵疉來]  
　　昨晚得接香港東華醫院電匯到第四次豫賑元二千兩正由韋文圃翁交到敝所經收當卽電覆隨掣收條備函寄繳此　　次在港勸募豫賑仰賴韋寳珊翁梁鶴巢翁羅子聰翁曁同醫院値事諸君刊發緣部親到各行鋪戶苦口勸募極力維持得以集成巨欵源源匯賜匪獨災民深銘殊恩卽敝同人亦欽佩無旣還望陸續接濟以抒灾困不勝叩禱之至○日昇昌寳號出瑞卿翁交到隱名氏捐東賑銀一百兩伸規元二百十兩零四錢正又協源寳莊交到泰州李抱經堂捐助豫賑洋五百元劉傳經堂五十元共洋五百五十元　照收領隨擊收條分别繳覆敬代災民叩謝○嘉興姚壽同先生爲其令祖抱恙未痊捐助東賑洋二百元又捐豫賑洋二百元共來英洋四百元求病速愈想樂善誠求定邀神祐勿藥之占允符鄙頌也彚登報簡叩謝仁慈[  上海高易公館内籌賑公所李朝覲秋坪氏謹誌]  
[洋商助賑第三次續募招商局鉅欵助賑]  
　　敬啓者今日登門募賑悉如昨式計募得旗昌洋行洋五百元豐裕洋三百元協隆洋三百　　元招商局洋一千元履和洋五百元仁記洋一百元公平洋一百元魯麟洋一百元惇信洋一百元三井洋一百元泰隆規銀五十兩統共收洋三千一百元規銀五十兩錄登報章申謝並呈公鑒[  上海三馬路與昌恊賑公所竹陳煦元謹誌]  
[洋商帳房第二次續募]  
　　豐裕帳房洋二十元仁記洋十元魯麟洋五元惇信洋十元泰隆洋十元共計洋　十五元另慶裕寳號洋二 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[法界公堂瑣案]  
　　有恒洋人昨偕收租人王仲發訴稱被招亨船局方莊照欠租洋一百零二元開烟舘之楊薛氏欠洋四十九元程張　　氏欠洋四十八元朱王氏欠洋五十七元高李氏欠洋四十元爲此請追王司馬詰各欠戶據方楊程三戶認欠屬實願爲拔付朱稱欠洋四十七元高稱欠洋三十一元收租人稱有房票爲憑呈騐王司馬謂船局尙是正經生意着每月拔洋二十五元限四個月淸楚新租不能拖欠至烟館四家卽自今日晚上爲止有洋卽付無洋釘門着一倂退去○前報列三號華捕在蘭芳里獲到滋事打架之安徽人潘四發馮鳴湖北人梁景等笞責枷號後有劉幹臣與潘閒語因亦獲解據稱　又名吳金標等情昨日將四人一倂解案潘馮梁三人仍照前供劉幹臣忽不認潘爲吳金標王司馬因着將三人照舊荷校不限日期劉幹臣於今日先責一百板亦卽枷示○捕房昨將犯賭之張阿七王阿天兩人解案法包探將骰子幷錢七百餘文呈案據兩人供稱推車度日搖會後未曾收拾故有骰子被巡捕拘送已押三日司馬以張王兩人業經管押三日着再押兩日釋放賭具毁去錢充公○金利源管十五號棧房之楊仁軒訴稱總辦諭令辦錢解京因捆錢包放在棧内詎被揀糖野鷄楊生福於揀糖時竊去錢八千文今在小東門外元順錢莊查到錢三千一百二十文報捕吊贓送案元順莊夥王文敖稱伊將錢三千一百二十文來換洋三元不知是偷來楊生福認竊錢四千文換洋後已經用罄司馬詰其換來之洋何在答稱因賭輸去司馬着將弔到之錢給原告領去楊生福管押候比又謂王文敖所有洋元俟追到後給領○前報有流氓等將東洋車四輛攔去一節昨據車主馬王氏遞禀聲訴一切據張阿金供浦東川沙人向爲泥水匠住在老閘馬王氏亦川沙人與我妻結拜姊妹伊綽號第三抆天在川沙窩賊不能存身到滬後住英界復開臺基被陳大老爷訪明驅逐伊又無處存身向我借洋前後共欠十七元五角其時伊夫未死還過洋一元錢二千文伊借錢開烟館川沙之賊到滬住伊烟館中被縣署四夘捕頭蘇秋江破案要洋十元伊向我借洋五元出費完結今向伊索取無着因將伊東洋車四輛扣住現寄老閘可以交還司馬詰爾一人何能取四車答稱是日本在跑馬塲我與車夫認識故令推來司馬詰馬王氏爾如何知道答稱是四個車夫回來訴明幷稱被打司馬着將張阿金暫押着馬王氏將四車夫邀到再核 
[賑效彚登]  
　　施無不報天道之常然而助賑救災其效爲尤速敝所之輸捐獲效者不可枚舉今略登數則以見大凡初一日古從善堂　　爲子女病愈完願來洋五十元初三日侯君寄愚病愈完願來洋四十元初四日泰州吳陵勉力子因父病危篤默禱助賑旋卽全愈來洋十元初七日余茂堂先生交來隱名氏完愿洋一百元篤倫堂洋五十元千頃洋二十元宏農國秋洋二十元汝南肇洪洋十元初九日口亳仁和德號因水災許願無事來規銀一百兩初十日震澤縣張星榆明府求哲嗣病愈來洋一百元十四日厦門胡君棣山因長子兆甲染患重症祈禱許愿助賑果漸奏安痊來洋二十元十五日羅韻樓先生交來古虞蘭穹仙隱因患疾向灶神叩求速愈許愿助賑卽瘳來洋五十元十六日樂善主人求名果得完愿洋二十元十七日羅店古越州人賴神祐來洋一百元十八日方君義章因前　子病叩禱灶神助賑靈騐復助洋五十元以上數則均照原條節錄求無不應於斯益信矣[  上海三馬路與昌協賑公所竹坪陳煦元謹誌]  
[設桶勸賑六言災啓]  
　　黄河疉遭決口五省百姓當衝災後鴻嗷中澤轉瞬風雪交攻南中籌募協濟至此賑法已窮因是别開生面設　　桶乞取高風往來仁人義士隨數堪積陰功一文十文不少百文千文更豐慨賜解囊抛擲天必祐汝榮封經手私有肥挪昊蒼灾及我躬蕪湖協賑公所項繼善少輔氏謹撰 
[壽儀助賑]  
　　敬啓者煥雯虛擲駒陰慚增馬齒今逢賤誕辱荷隆儀郤蹈不恭悉遵移助猥借仁人之賜叨附君子之光嗟彼鴻嗷同深鼇戴謹伸謝悃恭列台銜請誌報章　　伏祈衆鑒一齋王煥雯謹啓○○吳廣菴蔡二源胡誦淸蔣月樵諸翁卲玉峰姻伯沈鑪靑古愚兩姻叔德泰莊曹遠亭翁邢厚莊世兄各送洋四元楊宜園尤劍泉兩翁令送四元○ 
○賈雨臯程岷江森盛珊記諸翁張幼亭陳竹坪張路靑新泰號朱稚村徐棣山謝子楠錢荷淸姚芝田萬泰號譚黼卿諸翁保息局諸翁棲流公所諸翁石鹿苹姻叔黄佐卿姻叔陳晴厓表姨丈高滸梅表母舅吳翰夫翁趙味靑姻叔嚴伯君世兄各送洋二元姚守梅馮文波二翁合送二元潘小洲幼春兩姻兄合送二元周淸士雲山兩姻兄合二元○○陳號渠羅少耕黃筱鞠錢昕伯譚立生陳元琛傅攀否邱寳林朱吟香瞿梧生周魯豐胡丙樓葉挺巖孫秋巖吳樹齋潘少坡蔣近仁俞小坡顧小亭巢崇山郁庚菴沈子愉晋泰張桂亭保嬰局孫少梅姚石泉張少蘭楊松坡劉貫經唐荷亭邱芷香沈芝庭震泰寳號楊蓮莊徐潔笙　芹言陳景華許春榮李逸仙順昌寳號徐茗香張茂淸陸幼堂陳嘉言慶泰寳號沈芷畦卲纈蓀劉雨蘋李菘畇潘二泉費亦瞻徐曉春吳少卿周萊仙諸翁姚蘭園姻叙沈襄士姻兄凌蘇生姻兄凌嘉六妹倩汗蓮伯姻兄凌蔭軒姻兄凌塵　姻兄張少塘世兄本錦秀姪各送洋一元陸曉村盛憶松兩翁合送一元朱秋芸宋竹屛兩翁合送一元戴文甫啓元甫雨翁合送一元徐　甫丁硯霖兩位合送一元許子貞少齋兩位令送一元王梅生季苗兩位合送一元周玉麟趙雨田二位合送一元王月亭月巖二位合送一元吾子嶼孫幹臣兩世兄合送一元○○李寄山葉　香朱升甫田吟香席良生楊鼎臣紀小亭程鴻徴沈蓉塘郁樵溪諸翁沈祉卿表叔陳蓉塘表弟各送洋半元陳少巖王淡泉翁各送洋五角○○施少欽翁送洋十元○○以上共送英洋一百六十七元對開洋十二元移助直東賑捐卽請施少翁彙解爲感 
[上海北市絲業會館籌賑公所施少欽經收山東順直河南賑捐九月初五六日第一千五百十三四次淸單]  
　　三字堂以媳病愈求保胎安由浙寗正和局來洋十元眞州　　心雲子由慈谿福潤局來十元盧逢楨完愿十元潘愼記十元保平安十元味蘭廬得呂宋彩票移助由全亨號來五元二角慈東無名氏求母病速愈五元吳縣東洞庭席葉氏生産平安宏愿由一粟山房代寄南翔全盛局來四元隱名氏由嘉興岳大甡油號寄恊源局來三元不留名完愿三元屈逢源求病速愈由常熟周同福義號寄致大局來　元寓太倉成病愈完愿由永義昶局來二元當湖祈病痊十由平湖恊大局來二元古歙汪克鑑由長源泰來一元淞城但求無過士求保父臂癰速愈由吳淞德和局來一元蔣應潮求妻病速愈節省日用由姑蘇通裕局來一元費張氏求腫脹病速愈一元錦仁氏完愿一元隱名氏八元又銅洋二元朱三洲錢一千五百文○河南陳州府商淮督銷鹽房津門曹松生爲子彌月理宜設筵兹將湯餅資移助爲諸友種福漕平銀十兩又募救命摺三千五百九十九號虞礽夫漕平銀四兩莊亷水二兩揚岐山李偉臣曹松生滋德堂嚴　甫楊雨亭王靜波七戶各一兩張春塘朱東昇高愼之三戶各五錢共十三戶由蔡子喬託入記棧來漕平銀二十四兩五錢○救命摺第七百十六號繼志堂朱由儀和棧祝薌望交來洋十元○吳興不列名將拜斗資並典質首飾求保老父身體平安十四王姚氏求保人口平安一元二戶由杭省正和局來洋十五元○河南賑無名氏由茅坤泉交來規銀一百兩趙星溪由蔚盛長來洋三十元○隱名氏求病速愈二十元悟餘草舍勉力氏將幼子歴年壓歲資移助求保幼子終歲平安　元無力自愧子現患溼氣大發疥瘡求神早愈由太倉永義昶局來四元張俊傑求合家平安洋一元陳欽堯求合家平安一元二　由盛澤雙人和洋貨號寄永和局來以上初五日○沈燮源大善士指捐河南由劉貫記交來規銀一千五百兩會稽槐蔭堂王大善士指捐河南由浙紹老福潤局來規銀七百兩○漱芳室主求子病愈由嘉興順成局來洋八十元浙紹德記十元安定胡氏求病痊十元九章綢緞號减重陽節席資移助十元永康紙行代募由浙寗恊興局來十元洋　公所由朱槐卿交來五元四角江蘇無名氏五元蛟鎭氏一元楓涇知足居求母康健合宅平安一元五角感重生五角漂陽求免災氏求保合家人口平安由全盛局來一元樂安叔氏完愿由鴻城悔初子寄姑蘇寳順局來一元○金祖滭八月分愈病月捐洋三元趙鴻賓趙榮王金壽錢五百四十文由同里心田地金小蘇寄全盛局來○高郵丁鏡齋翁第四十二次募力不從心洋五　病愈完愿錢四千懋子週歲節省席資二元三戶由福興潤局來洋十一元○救命摺第七千五百五十六號有心無力人募程門孫氏求女病速愈洋一元有心無力人錢一百文二戶由楓經順成局來○河南賑鎭江乾泰亨號由馬瑞和來洋五十元袁性禾求妻童氏病速愈二十元三省餘二元張姓二元○心餘力拙人洋十二元苕溪夢花舘主人四元二戶由浙紹全盛局來洋十六内有銅洋一元以上初六日 
[上海陳家木橋電報總局豫賑辦事處九月中旬收解淸單]  
　　絲册絲業會舘十八日止共收規銀七千兩○與册與昌公所十八日止共收規銀五千兩○文册文報局第　　二批共收規　三千二百六十二兩九錢九分六厘○高册高易公所第一批共收規銀一百三十二兩六錢二分洋一百七十六元六角銅洋三元錢二千六百另八文第二批共收規銀二千兩○粤册東華醫院第一批規銀二千兩第二批規銀二千兩電局沈小園募規銀二百十九兩七錢五分○揚册方子珍募同心堂洋廿元古歙無名氏二元楚南不書名二元○鐘册誦芬堂周求媳病愈十元涌盛募十一元合一元源大春募源大洋二元春記二元五角洪至記余記施鏡記施介記各一元施媚記戴仁記余如記謝月記朱世記無名氏武馥記張芝記各五角王烈記鄭憩記各二角五名合收十三元吳馥棠募鄭卓氏姚氐卾卓氏富蔡氏超氏馮氏潘氏各二元吳馥棠劉嘏臣各一元合收十六元荆署王袁兩公募淸河堂二元汝南後裔一元選餘樓五角德符堂臥雪堂各四角望戢山人三元六角居敬主人六角培厚堂武浪子各二角城北公一千文怡德堂玉寳堂各五百文武浪六文有心無力人銅洋一元共收十一元錢四百五十五文銅洋一員江陰支應局三千二百文又募黃陸賓五百易美田四百文吳雲齊三百文周保員紀銘之喻雲備徐友二無名氏無名氏張錫光謝鴻儒袁友聚王光瀛養眞寳章秉員石琳楊秉學張員和各二百文陸鳳翽袁廷輝王南陔無名氏陸宏亮士卿史雲標樂安居士陳蘊之陳爾常張濟濤易壽階陸煜卿袁姓周鳴鶴陸子培陳佩之陋室主八邢星華黃仲英祝紫垣陸翰生雙軒陸嘉賓陸宸卿唐開舞楊姓醉經書屋各一百文合十員平湖集義生募張備記一員七百文方彝記一千一百蔣鳴鶴一千二角徐子記集義生各二百文合四員二角又一百廿五文小書巢募梁理昭敦睦堂各五百小書巢四百文隆厲氏六百文記一百文合收二員刋上寄漁二員勉力子求母平安二員勉力子太夫人求身體康健二員申報舘募河間高平各二百另八文守信子二百朱靜山江夏氏無名氏詹吉夫各一百合洋一員無名氏銅洋八員支塘大生典募不書名吳源各一員程記六百文没名記戴記口天記各三百文王記二百孫記一百五十費記一百石浦巡署募陳漪園一千文益泰典一千寄園氏五百陳劉氏王海槎韓琴山李吟鄕沈同泰同福藥王蓮舫馮之蓀朱毓香陳祖同陳艾楨陳德泰信茂陳靄亭始平氏惠生呂恆興嘉甡春陸尹生潘正順葉春濤俞方城顧梅生陳杏江范秀章李瑞如馮雲坡朱王氏王湘洲何永發葛季鴻湯綏卿范義生鴻鷹堂朱祥卿楊萬生俞長源高陽各一百文合收七員申報舘來章少江募章燮堂四員李松濤朱錦泉趙明山楊銀珠各二員曹步墀北中園楊少亭朱子帆顧桂翁傳晋友潘茂春紳園朱錦松凌止蘇秋江章少江各一員葉子敬王徐氏李杏園田春山各五角袁近仁三角樊金四角張福浦寳和徐蔭軒無名氏各二角鄧漁仙吉大錢春各二百文合收念八員八十文潘位三募王肇慶典十千文公善堂衆善士十二千五百文珍德堂胡二千光裕堂許六千八百王燕來二千王受百一員潘位三一百文合收三十三員錢四百四十錫電局金募王培記諸陰齋西冷居士各五百文楊少平楊藝記各三百杜香如華綠筠高伯安陶雲程孫同端各二百無名氏無力人王笏山楊印潭有心人候益生高映川孫幹甫潘藕記王月卿薛子峰薛子儀裘泌川張賦濤俞濟臣丁雲軒知悔范素行趙恊卿顧欽岷卲鼎甫程恆裕孫月栽錢季常卲孟祥孫仲秀許晋卿王九如薛吟香陸翌淸堂各一百趙同一三百四十合收六員六十十文揚州六槐書屋綠槐村人無名氏各三百愛蓮寳四百師竹齋無名氏各二百文無名氏四戶各一百合收二員[  此稿未完]  
 
 

Page 12

 
 
   
 
