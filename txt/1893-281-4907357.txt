# 1893 - 281 - 4907357

 

Page 1

 
 
[新印咸豐朝續東華錄告成] [  圖書集成局啓]  
　　九朝東華錄恭紀歴聖成憲原原本本洽見殫聞本局曾取而印之早巳實海風行爭先快覩矣兹又有咸豐朝　錄備紀征討赭寇及與泰西諸國通商互巿事宜尤爲賅括詳明足資稽考亟用鉛板排就印以雪白連四紙校謹裝釘罔不精良刻已告成分爲一十六册外加紅木夾板每部碼洋兩元五角欲悉我朝掌故者請臨申報館帳房及各處申昌室購取可也 
[新印六部處分則例告成] [  圖書集成局啓]  
　　是書臚列各種處分事例進呈列聖睿鑒條分縷析詳盡無遺凡有新例增添者更隨時附入所以嚴官守定考成若準繩然無所偏倚誠居官者所不可不讀而佐治者亦須融會貫通者也坊間雖有木板流傅而亥豕魯殊多紕繆本局悉心校勘積日累月訛胥刋然後用新鑄鉛字排成印以雪白連四紙分裝八册盛以錦匣核定每部洋一元二角賜購者請移玉上海申報館帳房及各埠申昌書室均可 
[論本報學徒很毒事]  
　　人以眇眇之身蝨乎天地之間其所以與世周旋而無隔閡之迹者恃有情而已矣夫使我以情往彼亦以情所者適如乎所施則用情無不得其平而無如人之用情有廻出尋常意計外者我所不敢期諸夢寐者而彼忽輕以畀諸我於是乎見爲德我所深欲得諸旦暮者而彼乃靳而不肯與於是乎見爲怨見爲德則必思所以報之報之而此心始慰見爲怨則亦必思所以報之報之而此心始快是皆發於情之不自禁也惟窮理盡性樂天知命之君子爲能廓然而大公物來而順應彼以德來我亦以德往彼以怨來我則以直往此其胸襟度量直與天地同其高深日月同其光明下此者識見非不精明而意趣過於狹隘當失意時則路鬼揶揄途人唾駡甘心忍受如寒蟬之噤不發聲一旦得志便過作威福一飯之德必償睚眦之怨必報其尤甚者或竟加一倍寫法如所謂金欲二千酬漂母鞭須八百撻平王在當局者得位乘時有所藉手方侈然自以爲快謂大丈夫得志固當如是而旁觀則有病其太過者謂其用情之過激也雖然此猶有德怨之可指也若并無德怨之可指而身處其中者竟若有切齒之恨剥膚之痛不共戴天之仇務欲設一計以戕賊其性命殘破其家産使無尺土寸木之遺而始快然於心此豈非顯悖常情乎哉如本報所紀開設鞋底作之某甲收江北人某乙爲學徒一日忽失小洋四角疑乙行竊向之詰問堅不承認亦姑置之乙竟因此懷恨灌洋油於積薪中希圖縱火以洩此忿幸被鄰人瞥見大聲呼救立時撲滅乙見計未成又購水銀和入飯中甲細視知有毒物立喚薦保人至再三盤詰乙始將竊物謀害情形和盤托出甲以寃仇宜解不宜結遂囑薦保人帶回交其父母管束本報旣紀其事而標其目曰學徒很毒夫乙與甲分屬師徒雖學習鞋作乃係手藝中人卑之無甚高論然旣已執贄門下則與學塾之師正復無殊蓋一則授以書籍一則教以藝術雖所趨不同而無不爲生徒之所仰望旣欲仰承師資以爲他日立身地步則所以待師者自必異常謹恪雖師之所施於我者偶有過分之處而念及師徒之分則惟有平心息氣不敢與之計較必如是乃不愧爲佳徒况甲以失洋之故疑乙行竊向之詰問使乙果無行竊之事受師詰問雖於顔面或有關碍然亦非没世難解之仇爲之徒者當益自修省時時檢點不以此身蹈瓜李之嫌持之旣久自然謗讟潛消至於前此芥蒂直如浮雲之過太空不知消歸何處耳乃明明係乙行竊而反怨甲之詰問始則圖縱火以傾其家繼且下毒物以害其命一若有深仇宿怨之不可解也者此不以師長待甲直以宼讐待甲矣夫至視師長若宼讐則其心思之很毒手叚之生辣眞有非常人之所得而擬者殆亦兩間戾氣之所鍾也夫徒之於師將以傳其衣鉢而竟以逢蒙學射之法處之試推而上之豈無置身廊廟備極顯榮宗族交游莫不嘖嘖稱羡以爲此固不世之遭逢也而身當其境者則不惟不思報答惟以賊害忠良剥削元氣荼毒生靈爲事其甘受萬人唾駡曾不稍悔於厥心若而人者豈果與君國有深仇乎而何爲設施之乖謬竟至於此此讀史者所以掩卷三歎也今觀某乙之事雖不越一人一家未足與史册所載相提並論然其事之逈出恒情不爲公論所容則有未可因年幼而恕之者謂之非戾氣所鍾不得也嗚呼世風不古人品愈非此其關繫正復不淺盱衡今古者能無感慨系之 
[本接奉電音]  
　　昨由京友電傅上論二道敬謹譯登○九月初二日奉上諭貴恒奏假期屆滿病仍未痊懇請開缺一摺刑部尚書貴恒着准其開缺欽此同日奉上諭山西大同鎭總兵員缺着程之偉補授欽此 
[上國衣冠]  
　　吏部爲知照事所有揀補湖北荆州府理事同知一缺本部於八月十八日帶領引見相應知照貴衙門傅令記名以理事同知通判用之户科筆帖式福兵科筆帖式佛爾國佛春吏部筆帖式鍾秀太常寺典簿崇山鴻臚寺筆帖式文琦翰林院筆帖式鍾禧内閣中書明煜刑部筆帖式額特赫大理寺司務連祥詹事府筆帖式增全等十員均穿天青褂備帶補褂並佩對子荷包手巾於是日五鼓赴西苑門吏部公所書到聽候排班帶領引見勿得遲延因用印不及先行白片後補印文○禮部爲移咨事祠祭司案呈本部議覆兩江總督劉坤一奏請將病故頭品頂戴記名提督江南淮揚鎭總兵章合才賜卹一摺八月十二日具奏本日奉旨毋庸予謚欽此欽遵到部相應抄錄原奏移咨兩江總督查照○本屆癸已恩科順天武鄉試向例由兵部司員中奏派正副提調滿漢各一人俾得於鄉試武闈内外塲提綱絜領經理一是近經兵部諸堂憲遴得兵部職方司郎中慶頤武選司郎中張兆蘭爲癸己恩科順天武闈鄉試正提調遴派兵部候補主事景清候補主事陳鴻緩爲本屆武闈副提調官以便辦理武闈一切事宜○吏部爲知照事所有揀補江南道漢監察御史一缺本部於本年八月十八日帶領引見相應知照貴衙門傳知　記名以御史用之翰林院編修鍾德祥花翎五品銜翰林院編修兼襲雲騎尉裴維侒翰林院檢討王恩溎等三員於十八日五鼓穿天青褂備帶補褂並佩帶對子荷包手巾赴西苑門吏部公所内書到聽候排班帶領引見幸勿延遲因用印不及徑行白片○八月十六日爲郡王銜多羅貝勒載濂四旬正壽皇上賜以御書匾額一方楹聯一副壽字一方長壽無量玉佛一尊紫檀三鑲玉如意一柄壽字白玉搬指翎管各一蟒袍一襲四團龍褂一件綢縀尺頭十二卷皇太后賜以御筆匾額楹聯壽字延年益壽圖長壽玉佛三廂玉如意蟒袍綢縀活計由内務府置備黄亭數座奉置諸物每座用蘇拉四名舁之派文苑卿由内廷出東華門送往貝勒雇覓鼓励吹手二十四名龍旗玉棍全分儀仗派護衛官員六人乘馬至東大栅欄恭迎列對在前導引出東安門迤邐走大街經東四牌樓至朝陽閂小街本府貝勒吉 
 
 

Page 2

 
 
服迎於門左將欽賜壽物分供壽堂黄案上向上行禮叩謝祗領苑卿隨退回西苑覆命貝勒卽繕摺赴頤和園西苑呈遞謝恩○兵部爲知照事武選司案呈所有奏請分發省分差委之儘先題奏提督曹福勝一員於八月十六日帶領引見本日奉旨曹福勝著發往山東交福潤差遣委用欽此欽遵相應抄粘原奏知照山東巡撫查照○吏部爲知照事所有詹事府滿庶子一缺前揀以翰林院侍讀清銳擬正國子監司業闊通武擬陪今本部於本年八月十八日帶領引見相應知照翰林院國子監轉知該正陪二員穿天靑褂備帶補褂佩帶對子荷包手巾於是日五鼓赴西苑門本部公所書到以便帶領引見因用印不及徑行曰片○軍機章京户部郎中王正郎頌蔚前經奉旨記名以御史用現計名次在部屬班第三缺卽可補授由樞垣禮邸等以現在編輯方略該章京充纂修官兼司總校頗爲勤愼擬請　飭吏部嗣後御史缺出暫緩將該員帶領引見俟方略纂竣再行知照吏部照例辦理於八月十六日奏奉諭旨依議欽此遂卽恭錄片交吏部遵照辦理○刑部爲知照事所有奏請留部候補之期滿學習郎中陳永茂等於八月十四日帶領引見本日奉旨刑部期滿漢郎中陳永茂額外主事周錫光吳庭芝均著准其留部欽此欽遵到部相應分行知照吏部户部查照○兵部武選司漢員外郎童德璋現已升補武庫司郎中所遺員外郎缺經兵部諸憲遴得武選司主事陳昌言擬升是缺已咨吏部查核一俟核覆到日卽由本部帶領引見矣 
[七十二沽中榜人語]  
　　新任山東登萊靑道劉薌林觀察擇吉八月二十一日由津乘某輪船東渡先赴濟南謁見撫藩臬各憲仍回威海交代經手事宜然後往烟臺履任○天津河東唐家口半村半郭人跡甚稀八月廿四日夕照銜山暮烟四起有三套大車一輛自北而來車上載葦蓆數條蓋唐家口有事搭棚拆卸後送交棚鋪者也行至村口轅騾驚逸不受範圍以致各牲口一例受驚車如陣馬風檣不能罄控御者色如灰敗行人亦奔避不遑適有貨布小車迎面而來貨郎驚懼之餘不知避就猝被大車壓倒布車破碎貨郎突被碾過漿腦迸裂斃命轅前地保以人命關天急將大車布車一同看守將葦蓆遮蓋屍身投縣報騐聞死者係陳家溝人其屍屬已經喊控矣○白菜爲秋蔬中之佳品種於二伏至年節而甘肥腴美過於海錯山珍誠有如鶴林玉露所云露所云士大夫當知此味者今年被水後田中遍出泥虫往往蝕葉作蝌蚪以致老斜全無生趣津人呼未飽霜者爲唐菜向來每斤不過錢兩三文現在貴至倍蓰正不知入冬以後又復何如欲咬菜根殊非易易矣 
[首山隕涕]  
　　天津來信云北地早寒當兹秋氣已深被水災民無食無衣凄慘不堪卒述八月二十日後津南大孫莊大梁莊八里臺等村聚集百十人聯名呈詞匍叩道轅籲求振濟方勉夫觀察痌瘝在抱温語拊循諭飭各回鄉井聽候辦理聞將派員查勘以便撫恤矣惟官賑無多欲使災民免庚癸之呼殊不易易且今年節候較早刻已非棉不暖伏乞南中席豐履厚之家念災區之苦惱積無量之陰功慨解腰纒或辦棉衣或助銀欵北來接濟以補官振之不足災後孑遺庶幾有豸乎 
[甬東雜識]  
　　慈溪縣賊犯湯紀生行竊事主盛鍾彲家誣扳捕役一案經該縣轉解至府由府憲胡太守於八月二十六日提審若何定讞尚待續聞○日來寍郡米價稍平而各項生意清淡異常每日買客稀少不敷開銷巿面之壞於此可見○時近霜降寍郡六營營弁奉馮軍門之令在教塲操演洋鎗線鎗以及大小各陣旌旗蔽日矛戟凝霜步伐整齊槍砲絡繹洵不愧爲節制之師○私宰耕牛例禁綦嚴無如禁者自禁犯者仍犯日來城廂内外牛肉攤到處皆有幾與豕羊相埒在官憲非不照常示禁而差役地保得規容隠一任其沿街售賣幾於熟視無覩私宰多則耕牛日少於民事固大有關繫也○三支弄某姓婦孑然一身遂雇一女僕旣可藉以作伴又可藉以使喚計至得也不出半月女僕忽於傍晚時詐稱腹痛和衣而睡婦信以爲眞並不提防自入廚下晚炊比炊畢回房門已洞開不見女僕所在之檢點下共失衣服數件約值數十金當卽遣人追尋杳無蹤跡又着薦保爲之查究仍以不了了之用人之難如此可以輕心掉之哉 
[四明氣候]  
　　寍波郵簡云八月十四至十六等日天氣暴熱儼如中伏至甘三日風伯雨師並轡而至通旦逹宵迄無休息如是者三畫夜至廿五日夜半雨始住點風仍未息河水漲與隄平低窪之處已成澤國四鄉所種湖白等稻正在收割之際遭此風雨半茁萌芽天氣驟寒不異初冬氣象非擁棉不能禦寒所謂一番風雨一番寒信不誣也 
[漢水覆舟]  
　　八月十九日晚十二點鐘時襄水大發奔流到漢勢甚洶溋楊家河所泊各船走錨斷纜者不計其數覆溺者數艘有某船滿載紙皮爲河伯所攫並有十餘齡之童子隨波逐流以去時當黑夜一瀉千里不知屍首之所在二十一日下午又有某客船裝載牛骨艙口離水僅數寸駛至積稼嘴對岸因水流迅急舵工無力支撑與别船相觸登時沈溺舟子幸由敦實堂救生划船救起未赴龍宫漢之廣矣不可方思於斯時也殆有甚於瞿塘灧灝之險者矣又有糧食駁船於二十一日上午行至積稼嘴碼頭將欲攏岸因河流矢急觸於益陽幫之脚划船划船又觸於米船轟然一聲不啻天驚石破舟子怒詈不已駁船上人亦以惡聲相答由是兩下舍舟登岸呼羣引類霎時聚集二百餘人各以干戈從事駁船帮受重傷者三人益陽帮受重傷者一人帮打諸人見人已受傷恐禍及已身不待排解皆抱頭鼠竄而逸嗣將受傷人舁至漢陽縣請騐不知薛大令如何判斷也 
[勘視鐵礦]  
　　漢陽鐵政局爐灶機器今已裝配齊全惟鎔鐵機器尚未置備不久亦可運到大約十月間可以開工鎔鑄又聞江夏縣馬鞍山中産鐵甚旺可供鎔鑄之用湖廣總督張香帥擬親赴該處一行藉以考察情形本擇於八月廿二日啓節嗣因政務紛繁至廿三日辰刻始乘大轎出望山門至皇華館江濵換坐廣昌兵輪啓行司道府縣等官皆至江干恭送督撫兩標武昌宋字鴻字漢口升字等營長江水師砲艇以及漢陽洋槍隊江漢兩縣城守營皆排齊隊伍旌旂耀彩槍砲震天聞香帥此行先至馬鞍山騐視鐵礦後赴田鎭黄石港巡閱煤廠鐵路煤鐵爲自然之利然必辦理得法乃能日起有功香帥之不辭勞瘁綜攬大綱其精力誠有過人者矣 
[預備供張]  
　　出使美日秘等國大臣崔惠人星使任滿回華將次到滬上海縣黄大令接奉電音特於昨日飭辦差家丁差役人等往馬頭伺候並在廣肇公所預備行轅 
[法員拜客]  
　　新任駐滬法領事賴伯地君來滬後上海縣黄大令前往拜會賴君亦定於本月初三日答拜昨已屆期午後三點半鐘賴君偕繙譯官魯安鼐君及法廨讞員葛蕃輔同轉命駕入城賴魯二君各乘四人大轎前有三道頭西捕一名戎服偑刀督同華捕十二名號衣鞋帽一律斬新入自北門迤邐至縣黄大令預請道署繙譯徐蘭徐司馬在署延賓聞領事至遂至二堂恭迎導入花廳相見之下欵以茶點香賓酒傾談良久賴君等始興辭而出 
[招致方技]  
　　欽加運同銜補用直隷州江蘇松江松江府上海正堂黄爲出示曉諭事奉本府正堂恩札奉布政使司鄧札奉總督部堂劉札開光緒十九年六月廿四日准兵部火票遞到軍機大臣字寄各直省督撫選擇精通天文醫理卜筮數學及熟習堪輿之人每省酌保數名先行造册咨送内務府聽候傅取將此通諭知之欽此遵旨寄信前來等因承准此恭錄札司通飭各府州縣一體奏遵辦理等因到司札府行縣又奉本府正堂恩札奉布政使司鄧札奉蘇撫部院奎札同前由各到縣奉此除行陰陽學訓術科外合行出示曉諭爲此示仰合邑諸色人等知悉如有精通天文醫理卜筮數學熟習堪輿者親赴陰陽學醫學報名注明籍貫年歲精習何項以憑造册具詳咨送内務府聽候傳取毋得觀望 
 
 

Page 3

 
 
遲延切切特示 
[茶業禀批]  
　　茶業董事唐國泰俞軾等禀批據禀閱悉查上年創辦育嬰一事係奉特旨飭辦之件是以滬上各項商業無不一律捐輸藉充經費而廣善舉茶業生意爲滬理之大宗自應一體認捐以昭平允着再赶緊妥議認定捐數開單禀候核奪毋稍再延切切 
[魚肉鄉愚]  
　　前日有鄉人阿虎挑粢飯擔行經北山西路順慶里口適與三十六個黨流氓鐵臂　史行明行祺及混名拆屋斧斷練條猢猻等相遇見阿虎行筒内有錢一千餘文不覺涎流吻外藉端訛索阿虎寡不敵衆被若輩毆倒在地攫取竹筒而去旋經人將阿虎扭送捕房控訴想中西官嫉惡如仇必當從嚴懲儆也 
[畢命清流]  
　　龔某者素以務農爲生住居浦東三十圖地方曾娶同鄉人羅應川之女爲妻伉儷不甚相得上月間羅忽病故氏與龔同赴鄉間料理後事俄而龔先回臨行時告以家中需人照顧事畢速回愼勿淹留氏頷之至上月二十六日辭别老母踽踽獨行至薛家浜畔之長亭岸地方因大雨不輟道途泥濘偶一失足跌入薛家浜中二十九日有漁翁在該處捕魚見有女屍一口渾身縞素當卽帶住報知地甲查悉係龔某之妻立卽遣人通報龔聞信之下立至岳母家邀同岳母買棺前往收殮語云生有地死有方觀此益信 
[鹽船翻覆]  
　　前日清晨南碼頭對面有私鹽船一艘載鹽百餘擔正欲翦江而過適被巡鹽砲艇所見高挂蒲帆如飛追赶鹽販等急欲逃逸奈船身太重運掉不靈俄而愈追愈近鹽船中人手足慌亂悮撞與某沙船上登時翻覆連人帶鹽傾入浦中巡鹽勇丁見鹽船已翻不復追赶當卽駛回未知鹽船中人能免伍大夫爲伴否 
[查非凌虐]  
　　埋香事發一則疉紀前報兹由蔡太守飭差金鑫協同包探陳阿九秦少卿等詳查已死妓女李金鳳前在美仁里楊阿大所開長三妓院爲娼後於上月二十日調至張王氏卽寳姐所開么二妓院爲夥妓二十一日卽患疾病曾請葉朱兩醫生診視服藥無效至二十七日身死並無打罵情事詢諸隣人所言相符昨已據情禀覆矣 
[准免送縣]  
　　江北呂泗人劉榮富之子汝朋吞服生烟至小東閂一枝春街何慶高所開花烟館内游玩嗣因面色慘變該烟館悮認發痧旋據汝朋聲明吞烟報知捕房轉送仁濟醫院施救不及延至次日晚間九點鐘身死由包探報知其父劉榮富及表兄周雲岩李秀高同鄉人錢二毛至該花烟館勸令給洋七十元作爲棺殮費由劉出立收據完結據交何慶高收報法捕頭以事關人命未便草率著將筆據及洋解送公堂請示昨據包探將一干人解案葛同轉先問何沈氏據供係何學江之妻本月初一日劉汝朋來吸烟口稱難過其時在早間八點鐘繼知吞服洋烟當卽投報捕房轉送仁濟醫院救治不及延至次日身死經錢二毛等勸給棺殮費洋七十元周岩雲李秀高同供死者向爲水手死後我等經勸屬實同轉問劉榮富意下如何劉供兒子係自尋短見不欲害人何學江旣願給洋收殮我亦情願領棺回籍又問爾子向來如何答向在金恊盛商船爲舵工素來安分此次吞烟聞因與小車夫口角爭毆被控於十六鋪巡局恐官提救情急輕生又問錢二毛等供與略同同轉謂劉曰爾子吞烟身死爾不欲連累他人足見好心但人命重情應送上海縣具結了案劉求請免送所給之洋除棺殮外尚可盤柩回籍若經送縣深恐費用不敷難正首邱同轉惻然憐之商諸魯繙譯旋謂劉榮富曰爾在本租界覓一妥當保人將一切情形具結送案并求仁濟醫院出立字條將爾子如何身死詳細叙明以便轉送縣署備案錢二毛稱求商船主出爲擔保同轉准之著將各人交保又諭劉曰此案本當送縣具結因不欲連累他人准爾具結轉送縣案劉叩首稱謝同轉著速卽照辦不便多延時日劉唯唯而退 
[嚴追吞銀]  
　　信義洋行西人李德投該管奥國領事署控信記報關行主蕭墨林經手攬載飛龍飛鯨兩輪船生理所定章程有合同爲憑詎被侵吞水脚銀兩開單請追夏正領事據情照會英廨讞員蔡太守飭差傳蕭墨林到案蕭訴稱並未吞銀職員欲請英總領事哲美生君秉公核斷太守照覆夏領事問之信義行主亦願英總領事爲公正人議明核奪蕭墨林請律假卜易同信義洋行主李德至英總領事署辑次查明各節哲總領事細查蕭墨林有六欵違背合同又查六欵中裝載貨物以多報少被吞水脚銀兩至海關查明總核細數公斷蕭墨林繳償李德銀三千二百六十四兩零書有詳細斷語旋因蕭墨林仍不繳銀夏總領事照會太守差傳蕭墨林於昨日下午三點鐘時由夏領事會同太守訊問先問蕭墨林之銀兩如何不繳蕭稱職員受虧太多務求細查合同及提貨單夏正領事曰蕭墨林旣不遵貴分府與本領事會訊自請公正人哲總領事公議業已詳查明白哲總領事書有詳細斷語條分縷晰尚有何言可辨太守謂蕭曰爾自請卜律師在英領事署詳查此案旣有别情亦必逐層申訴何以遲至此時再行多瀆蕭墨林稱職員所請律師並不詳細述明職員亦未暢談竟斷令職員繳銀如許之多心有不甘信痓洋行西人李德操京語聲稱現在所控照錢債案辦理若觀蕭之所爲顯係舞弊死再遷延不繳定照舞案弊再控夏正領事大發雷霆謂蕭狡猾太甚蕭向西人李德言當時一番辛苦今害我如此天良不可昧也李德曰爾有言當禀明堂上今日我與爾不能當面爭論夏正領事將哲總領事逐層公斷語向太守述明並請太守將蕭墨林發捕房押追太守謂此係錢債案向無發捕房押追之例旣由哲總領事定斷原照錢債案辦理也夏領事又謂本領事明日照會貴分府請將蕭發捕房如何太守謂貴領事旣欲將蕭發捕房請照會道憲候示遵行太守問蕭如何稱可繳銀四五百兩太守謂爾前有銀二百五十兩存案再繳五百兩便有七百五十兩餘須赶緊措繳蕭稱職員亦願早了此事可以貿易太守飭將蕭墨林管押着繳銀兩中西官遂退堂 
[雞毛案訊結]  
　　俞德記控被出店江巧四行竊雞毛約二千磅托汪阿生轉售與趙子亭由包探秦少卿拘江汪到案蔡太守飭將江汪押候補提趙子亭到案再訊已列前報昨據包探秦少卿禀稱奉傅趙子亭未到有趙之弟趙金奎自到捕房言新閘地方之雞毛棧是伊所開與兄趙子亭無涉今令投案質訊俞德記申訴前情並稱時常缺少雞毛從未破案此次有鷄毛十二包裝往平和洋行棧房打包不料出店江巧四將鷄毛裝成五車托掮客汪阿生售與趙子亭爲監生所知當卽知照該處地保看守原贓一面報明捕房派包探同去起到原贓祗有十一包尚少一包趙專買同業竊贓請爲究辦包探禀同俞德記前去認贓吊回後據言尚少一包再往查看並無原包惟散堆鷄毛甚多不能辨認是否俞之失贓江巧四供此係無用鷄毛托汪阿生兠賣尚未收洋汪阿生供爲掮客據江巧四言有剔下之鷄毛托小的兠賣與趙子亭言須剔凈定價之際卽由俞德記認爲失贓趙金奎遞禀聲稱監生開鷄毛棧與趙子亭帮同賣買鷄毛均係監生一人經手此次掮客汪阿生裝來鷄毛在半雜以沙泥雖有二千磅光景剔淨不到一半故未定價須剔凈再議貨物暫存棧中掮客交來之貨安知其是竊贓俞德記素來健訟竟同地保前來將貨運去尚派人看守我棧我棧中出店人等均被逐出請爲查究太守問汪阿生究竟將雞毛交與何人答稱趙子亭問趙子亭知江巧四託爾兠賣否答稱知之問江巧四係俞德記所用出店何來雞毛出賣豈不知是竊贓又問趙金奎曰汪阿生與爾兄趙子亭交易何以爾兄不到案答稱兄雖與汪阿生交易實歸監生經手包探又禀查得棧係趙子亭所開其人誠實不善語言特使其弟出塲太守問俞德記派人看守趙棧否俞稱並未派人看守如有此事情甘受罪趙專收竊贓致有赢餘包探又禀前日前去查贓時棧中祗有女工一人並無他人亦無派人看守之事太守謂據俞稱尚少一包亦難查考惟出店江巧四可惡已極判笞一百板管押三月汪阿生明知竊贓不應代賣著管押一月趙金奎斥退 
 
 

Page 4

 
 
[願具供結]  
　　昨報騐屍兩志條下有山東人馬長根持刀戳死翁錦章一案上海縣黄大令自屍場相騐後將兇犯馬長根帶回縣署於晚堂研訊屍妻翁沈氏並不投質先據袁阿桂投案訴稱係寍波慈谿縣人與馬素來相識去年合股擺設餅攤旋租賃二馬路大新街翁錦章老虎灶門面設攤貿易馬爲餅師小的惟出外售賣每日房錢八十文逐日付給嗣因馬所購麫粉不佳以致生涯清淡上月三十日馬奔至浦灘覓死當經巡捕救起送至公堂卽行釋回次日翁知馬投浦事恐遭拖累令其將房金付清遷移他處馬不知何故於前晚七下鐘後持刀刺傷翁腰肋送院救治無效而斃當行凶時小的並不在場大令問其時爾究竟在塲目覩否答稱實不在塲大令又問馬之投浦覓死究爲何事答稱大約因生意不佳難以度日是以尋死大令提馬至案問爾因何持刀行兇無端將翁錦章戳傷身死爾知罪否馬供稱小的係山東青州府人今年三十九歲來滬已久向賣麫餅前月間小的與袁阿桂合設餅攤冋翁租得門面每日付房錢八十文並不拖欠不料翁錦章竟下逐客令以致小的忿恨交加携承菜刀向伊戲耍欲刺其腿伊將手攔開身體一側竟中腰脅小的亦出於無心現求恩典大令問爾何故投江供稱實因店中生理不旺無以度日故至投浦當蒙巡捕救起送至英公堂蒙蔡大老爺撫慰數言卽時開釋回家後翁向小的吵閙此係實情大令問爾願具供結否答願具大令卽着具明供結並令釘鐐收禁袁斥退候屍妻翁沈氏到案再行履訊 
[身死含冤]  
　　有俞某者在滬城小南門外吊橋左近開設協大小酒店豪飲者爭超之生一子年己十二素性劣前月杪門城口潮水大漲俞子手持蘆柴擊水以致濺及四隅城門汛兵名阿朝者見而不平上前喝阻俞子不服厲聲辱罵阿朝大怒將俞子拘獲反縳其手於庭柱俞聞之紏合衆夥興問罪師將阿朝扭毆旋經旁人勸散俞餘忿未平率同諸鄰投守備署控告阿朝亦自投城汛衙門禀明起釁被毆情形兩造正在候示而阿朝與俞子先後患病各由家屬延醫療治俞子之病現已告痊阿朝則日重一日延至昨午斃命該家屬以阿朝之死實孫俞姓所毆當不甘心恐不免雀鼠爭也 
[集腋多方]  
　　本館協振所昨承南巿順元寳莊交交蘇州需次客保完洋一百元韋大小姐洋十元京兆張氏洋十元共捐直賑洋一百二十元似此慨擲巨資情殷利濟在施者固好義可風而募者亦深仁共感行見千祥百福絡繹而來獲報之隆正無限量又接梁芹梅善長函云弟於前月杪眷屬遷申蒙親友餽賜隆儀祗領之下感愧交縈理應設筵答謝盛情念刻下順直災祲未已謹送上英洋六十元以充振欵乍賦鶯遷之喜方深燕賀之情而乃移此盛筵藉充善舉并爲諸親友代種福田此其胸襟識量誠有大過人者矣合列報章以勸來者又吳芹宗求病速愈助洋十元又松華館主求全家平安助洋十元夫行善獲報如影隨形謂余不信請以騐諸目前 
[來啓照登]  
　　謹啓者報災之書數矣勸善之方盡矣順直連年水患本已十室九空今屆新災如雪上加霜其困苦情形有非鄭俠所能圖繪者信厚目擊災情南來勸募義賑議分六路信厚專解黄愼之殿撰查放東安永清等處先經函懇漢口林施諸公刊册勸募陸續接濟計自第一批起至十二批止共集英洋六千元已刋登日報現接黄殿撰盛觀察來電以東永兩處地處極低災情最重前後解去銀一萬兩不敷甚鉅囑卽時接濟等因信厚承乏後路不敢以勸善無方自安緘默爰刊順直新災義賑募捐册一萬扣於八月二十四日隨同申報分送想已邀閱報諸公賜鑒伏乞共襄義舉同力勸籌俾溝壑餘生咸有更生之慶其爲功德正未可量想仁人君子俯念畿疆重地災沈欵絀轉爲勸募以期集腋成裘至捐册無論欵之有無數之多寡并祈分别擲還以便查考其收捐各處及收條刊報等情已詳募册尚祈源源接濟就近賜交信厚爲民請命不勝迫切待命之至再漢口林施諸君續募十三十四十五十六四批英洋共二千元已於八月初十三十照數收到不日卽當湊集解濟以期奉揚仁風合并聲明[  新關後官銀號勸辦順直義賑嚴信厚筱舫甫謹啓]  
[上海北巿絲業會館籌辦順直新災賑捐滬局瑣廿三]  
　　八月廿五日張大善長募洋三十元廿六又募不書名洋一百元廿七四明求免災子續助指振寳坻由餘大莊來規元二百五十兩廿八漢報館助八元交紫卿家兄列收彚解請十併附陳報末藉誌謝忱八月廿九日錢塘施則敬子英甫謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
[上洋老德記戒烟丸藥糖片靈騐]  
　　夫鴉片烟之廢時失事蕩産傾家甚則癮深致病促壽戕生種種有損無益者盡人知之毋庸細贅迨乎烟癮日增氣體日弱縱有神丹亦難戒絶本藥房藉知鴉片烟之來歷其色由白而黑專入肺腎二經所以烟癮來時始則涕涙交流頻仍呵欠繼則骨節疼痛走泄元陽其性則昇而且歛所以無癮之人偶患平常泄瀉聊吸數日病卽霍然倘或勞倦困頓一吸此烟亦能精神倍增醒而不睡究其法製之時毒物甚衆所以多食生烟立時殞命茲本藥房正憫世間上癮而欲戒者恨無妙藥所以探本窮源不惜重資旣製極靈極騐之戒烟糖片以濟世又製極穩極妥之戒烟丸藥以救人此片此丸不拘年之老幼癮之重輕按法呑服立奏奇功務勸有癮諸公乘早戒烟莫待歷日已久氣血並衰欲戒不能咎由自取然戒烟之後切莫再吃鴉片恐有反覆烟癮之患茲運售戒烟之藥車載斗量何可勝數悉皆徒負虚名毫無實濟恐有無耻之徒假冒本行藥片藥丸如蒙　貴客商翁賜顧者須認明上洋老德記仿單爲憑庶免致悞　上洋老德記藥房謹啓 
[聲明眞東洋芝蘭香肥皂]  
　　眞芙蓉散東洋奇珍香粉 
　　此肥皂專治臉上油膩烟色黑氣而奇香觸鼻餽送親友頗見新奇毎盒四塊計錢一百四十○奇珍香粉能使容嫩色潤毎瓶洋二角○芙蓉散專治面上班點酒漬粉剌早夜開水調探數日立效毎瓶錢八十四○永平丸專治肝胃氣等症毎瓶洋三角奇上海寳善街恆鎰祥布號一家出售 
[光明眼藥]  
　　治一切目疾凡風熱上攻赤腫潰爛時痛時癢起點起膜雲翳遮睛衝風流涙老年昏花小兒痘後畏日燈光飛塵入目等並效加料毎瓶洋二角 
　　上海盆湯衖内壽榮齋啓 
[上海管可壽]  
　　小兒急驚丸五角小兒淸熱丸三角小兒慢驚丸五角小兒驅寒丸三角小兒造命丹兩角小兒斷乳丹兩角小兒赤游丹兩角肥兒糕觔二百八 
[指迷之助]  
　　余患遺精醫治不愈近來其病更甚久聞上洋四知堂老藥房金鎖固精膏藥一貼包愈異常靈騐卽往購膏一張四寳丹一盒貼服立好又友人患小腸疝氣亦貼該寳堂疝氣膏而愈特登報章以告同病　華總會呂松林 
[藥能救命]  
　　余本寒士小兒忽患霍亂痧症時在三更就近在京都同德堂婉索萬應四時救急良茶兩包并購飛龍奪命丹一瓶分别冲服小兒病卽全好特此誌謝　　五福衖凌雨田上 
[中國頭等照像店]  
　　價亷物美 
　　小號地方之精潔配景之多無出其右一切照像放大機器藥料俱購諸外洋有名大廠非區區可比大小各像可照在五金木器磁器象牙及一切綢布價均從亷放大可放長至一丈四尺闊八尺寫油相水相鉛筆相無不盡善盡美自開張迄今凡中西諸尊賜顧者無不稱美小號所以不惜工本價從極亷但期久遠非圖射利賜顧者不可不擇焉抛球塲耀華照像號啓 
[老四知堂○聲明假冐]  
　　本堂開設廣東澳門街已歷年久分鋪在上洋英老巡捕房對門只此一家其餘並無分店今閱申報有南四知丸藥局减價八折他店明明希圖朦混假冐招牌無疑凡仕商賜顧須認明老四知堂一家不悞癸已四月初九日告白　 
[酒色財氣吃着嫖賭圖說]  
　　繪圖八夢錄 
　　是書貞淫果報奇怪奇聞凡人之貪此吃着嫖賭而認眞於酒色財氣閱之無不自笑自憐自悔自悟回頭是岸覺書中所載福善禍淫悔過三大案逐節圖說如演如畫眞乃提醒英雄指迷好漢若有虚言願遭天遣毎部洋二角不减托上海四馬路文宜書局售　南樵廬主啓 
[法良意美]  
　　予昔年因病吃食洋烟迄今已歷廿載千辛萬苦戒之終難脫累敝友比予癮更大悉係購本埠詹誠德堂鎗上戒烟三香膏和烟呼吸得脫苦海蒙友將用剩之膏送予試用果然數日之間烟癮大减再購四元已斷烟根謹登報章以廣傳揚此佈　上海點石齋汪景賢白 
[廣東趙同春堂]  
　　馳名龍涎香戒烟丸 
　　同春堂戒烟丸 
　　此丸能以少制多以奇制勝應效如神包易戒斷内用犀牛黃以去頑疾龍涎香以化烟積正大山人參北鹿茸以培元而補氣其餘术芪苓草等藥則熬膏去渣取其精液而爲丸是以丸少而力大易减又易戒服丸後如食足烟之精神且能令其聞烟反厭而心引不生頓悟前非轉覺戒烟之爲易耳其初戒也開胃提神固無痰喘燥泄半戒則人肥氣壯盡除枯槁顔容戒斷後轉弱爲强更喜腎元復固是誠戒烟之最善法也卽未戒者閒服亦可除痰隨時光能頂引無烟引者氣痛痰喘畏寒瘧疾夜夢遺精等症服丸二粒立效如神大瓶洋五角小瓶洋二角半單料洋一角　上洋老巡捕房對門開張分設江西温州山東蘇州鎭江無錫蕪湖發售 
[治喘止咳順氣化痰丸]  
　　治喘止咳順氣化痰丸 
　　夫痰之本水也則原於腎痰之動濕也則生於脾痰之結氣也則停於肺是故脾爲生痰之原肺爲儲痰之器語云治痰先治氣氣順則痰除得其要矣彼凡外感六淫内傷飲食肺氣被鬱卽聚液而成痰失治則留伏經絡結成痰核或胸膈臌脹或哮喘不能眠或手足痛不能舉或筋骨引痛咳嗽心悸或痰迷心竅舌强不言種種怪症不勝屈指雖致病緣由有風寒暑濕熱酒食生冷之不同要在一氣字盡之矣本閣精究有年製煉此丸專治老痰頑痰各種怪症無論受病淺深藥到應騐如神卽係病延日久痰漬已服務須携帶傍身不時服食自使原氣漸復客氣無權痰涎不攻而自愈此丸前在嶺南久經傳行世用再刋佈四方俾衆咸知焉毎瓶大洋三角 
　　廣東延春閣蠟丸號分設上洋棋盤街北首東向開張 
[緊要告白]  
　　順利洋行經理火險公司 
　　今歸英界黃浦灘太古洋行經理 
　　啓者英國總保險行保火險一事現在併入倫敦崙格西亞公司向來上海託利洋行經理茲改歸英界黃浦灘太古洋行經理此佈 
[始創奇方天下馳名]  
　　極品眞正百花露豔容宫粉 
　　閨閣必需之物 
　　市上香粉多搽面色必傷此粉專供内用與衆不同本質珍貴芬芳細膩其氣較外國之粉幽雅且能化斑點去皮膚之蒼色常搽轉老還童嬌媚百般故曰𧰟容非徒取馨香潔白已也大瓶一元小瓶半元係水晶瓶螺絲蓋另加玻璃錦匣官禮相宜上海英租界大馬路京都同德堂謹白 
[十寳下疳散]  
　　搜毒丸○止濁丸○白帶丸 
　　此散用珍珠解其毒生肌配正熊胆各貴品藥料製成統治咸疳涙燭疳鵝　疳通天白蟻一切流毒腫爛先用本窩生　藥浸洗隨將此散搽下立刻止痛生肌限日收功全愈治法仿單詳明百發百中第一花柳獨步之聖藥也毎瓶一元○搜毒丸五角○日久不愈固精止濁丸○白帶丸毎罐四角毎瓶二角半　興讓街第四家廣東仙壽窩 
[上海普太和]  
　　戒煙玉液參片 
　　此片得自秘傳重用上藥扶正除邪不入烟膏其色雪白無論新舊烟癮肥弱君子包易式斷戒後保無他病精神益健開胃潤顔延年種子不啻換骨神丹○毎瓶廿片價洋一角毎癮一錢服餅三片五日一减其癮不期自斷○外有龍涎戒烟丸毎大瓶五角中二角半小一角白戒烟丸毎瓶一角　 
　　棋盤街轉角大洋房開張 
[廣東杏林軒精製]  
　　走馬胎膏 
　　此膏出自西粤之南寗原以生藥十餘種同蒸數天復入藥末其膏始成專醫風癱半身不遂手足酸軟四肢無力筋骨腫痛困倦難堪脚疾不能行動等症患者服之必驗經救多人夫風癱乃最頑之症也非此膏不能療之本軒心存濟世不惜萬里跋涉購而藏之以備世用大盅洋一元小盅五角温酒冲有鋪在上洋抛球塲 
[合豐衣莊　眞不二價]  
　　本莊揀選原典估衣專辦各色綢緞時式新衣自運粗細皮貨不合包退回換加工重料克已定價毎兩七角承蒙賜顧童叟無欺棋盤街中 
[遠道贈額]  
　　京都同德堂主人鑒醫藥精良德愷書贈 
　　同德堂謹錄刊 
　　此匾緣見任江西巡撫德曉峰中丞令兄蓮舫太守歷年購藥均著靈效書贈此額昨始寄到特登報章以謝鴻施 
[泰隆火險告白]  
　　佑寗公司英歷　年設在英京今已一百七八十年資本厚實今託上海泰隆洋行經理耑保房産貨物保費格外公道倘蒙紳商賜顧請至二馬路本行帳房面議是禱 
　　司事竺錦章 
[華英大藥房]  
　　新到鏢式照相快鏡 
　　西人製器推陳致新不外靈與便而已今英國名廠新出照相快鏡形如鏢式製極精緻見者欣羡納之囊中殊覺輕巧如遇山水花木人物樓臺凡可遊目騁懷者出而照之一映卽成快極靈極亦稱便極本藥房新自運到惟望宇内博物君子早購爲盼遲則有所不待也 
[廣東趙同春堂蠟丸號]  
　　脩虔六神丸 
　　本堂秘製六神丸專治時邪厲毒爛喉丹痧喉風喉癰雙單乳蛾諸症急將十丸開服立效如神兼治癰疸發背腸癰腹疽乳癰乳岩無名腫毒小兒驚風危在頃刻俱可立效書云走馬看咽喉不待少傾刻藥力緩則急救不及本堂此丸藥須細微實有九牛二虎之力救危爲安之功毎盒洋七角同春堂鋪在上海老巡捕房對門 
[聲明取根]  
　　啓者蒙各翁所投文鄉科闈姓茲銀根已經到齊準期限至九月初五日取淸如遲自誤特此聲明以免後論　成記謹啓 
 
 

Page 8

 
 
   
 
 

Page 9

 
 
[地保被毆]  
　　昨日亭午時有王明揚携子王雲卿投上海縣控稱小的係本邑人現在案下充當廿七保八九圖地保昨奉法華司麥大老爺諭飭小的押閉無賴張秋亭所開烟館小的父子遵諭前去張倔强不服反糾流氓將小的父子毆傷不得巳投案請騐值日差禀明黄大令飭令補詞候核 
[英界公堂瑣案]  
　　陸王氏控被張阿仁卽張阿銀拖下船中張阿銀則謂由氏夫阿金拖之下船被伊姊張王氏拖回蔡太守飭傅該氏夫到案再訊爲前報所已紀昨據包探秦少卿禀奉傳阿金卽朱阿金今已傅案請訊朱阿金稱係蘇州人妻王氏欲令回鄉恐其不願邀張阿銀帮助蔡太守問爾向在原籍近始來滬抑係向在　地答稱向在滬地小本營生問爾同妻住在何處答小的與張阿銀在法租界租一榻之地妻在妓院傭工問爾無力養妻乎答是又謂察爾面貌似吃洋烟答略吸些須問向不養妻現欲妻回鄉何　度日答鄉間亦可做工過活間前日爾友張阿銀被交捕房爾何以不來剖白答被外甥勸住張阿銀仍執前詞陸王氏卽朱王氏供求大老爺援救丈夫定欲將小婦人價賣也張王氏卽張朱氏供胞弟朱阿金吸食洋烟不肯努力營生自難度日以致弟媳王氏在妓院傭工弟反向索錢稍不遂意卽欲賣妻我父祗生胞弟一人　苦人娶妻不易被賣去勢將絶嗣父親切囑小婦人在滬照顧今弟突同張阿銀將妻拖至新閘下船用鐵練鎖住欲載往湖州價賣因此同子前去領回當被張阿銀阻止爭閙之餘同至捕房太守謂旣有此情前次到堂何以混稱張阿銀拖扭王氏且供阿金在蘇鄉並不在滬答稱阿金已有悔心阿銀不服故祗控阿銀太守謂爾等指阿金賣妻尚無憑証據理而論婦人自應從夫隨問阿金現欲頷妻回鄉乎答是問何時動身答暫停三四日問爾姊言爾載妻　湖州圖　是否答小的决不賣妻實　帶回蘇鄉張王氏卽張朱氏稱弟旣領妻回鄉小婦人可以送去自有親長交託否則不堪設想矣太　謂該氏等混控本應懲辦姑念卽欲回鄉張朱氏亦願送回從寛免究飭將朱王氏暫發官媒俟朱阿金整備行裝卽行來案領去○包探可　福禀上林館飯店夥顧根林報被飯客擊毁碗盞將周木紀等四人拘案惟該飯店常與人打架涉訟列案已非一次顧根林稱飯客周太紀等嫌菜不准擊毁碗盞值洋七角周木紀侯高福郭榮和陸福亭等同供先被辱罵致啓爭端蔡太守飭周木紀等合賠洋七角○包探李錦堂禀沈桂榮行竊夏桂明楊阿齊等水烟袋等件查獲人贓送案夏等投案領贓沈供係本邑人家有父母小的患病犯竊蔡太守以沈患病屬實格外從寛交其父母領回管束如再犯竊定干重辦贓交失主分領○包探秦少卿禀彚司洋行失去皮鞋二十雙襪五雙查係出店邵阿德行竊售與秦德山吊贓未齊今先送案彚司洋行西人申訴前情邵阿德俯首求恩秦德山供不敢收買竊贓蔡太守飭候查明再訊 
[法界公堂瑣案]  
　　無錫人楊叙寳前因其妻朱氏被軍犯温福生領至滬上在小東門開設同生客棧遂以妻及借洋一百四十四元等情具控法公堂經葛同轉訊明控借憑無碍難准理惟佔妻厲實斷令温福生給洋廿元交楊叙寳領妻回籍以後不准往來著各具遵斷切結完案此六月十五日事也兹悉楊叙寳領妻朱氏又至滬上聲稱朱氏被温佔據時已有孕旋在棧内旌孩不久卽殞又向温索取前債口角温福生則以藉端詐擾等詞投控公堂包探將一干人証解案同轉先訊原告温福生伸訴前情并稱有同鄉人徐阿富領朱索借不遂紏集多人將小的毆打求請究辦同轉命提楊叙寳夫妻至案問此次來滬究爲何事楊供向索借洋一百四十四元并因妻有孕向伊理論同轉謂前控欠洋因無憑據難以准理朱氏供稱與温有孕上月三十日在寓分娩至所稱紏領多人向温尋釁並無其事且有鄰居倪朱氏目覩徐阿富供爲米行掮客住南巿十六鋪洪升馬頭楊係同鄉來喚小的向温理勸小的知此案前經大老爺斷結不允理勸後被邀至茶館啜茗向温勸給盤費並無紏人滋擾情事又據顧阿有供稱在該棧爲夥前日楊等向棧主索錢以致紛擾小的並不知其底藴同轉命一干人暫退飭包探提到倪朱氏再核旋據包探禀覆已將倪朱氏提到同轉命傳案倪供稱住同生棧對門前日見棧中紛紛擾擾小婦人以有洽比之誼上前相勸至因何起釁並不知情又問温福生尚有紏葛否温稱並無别情同轉謂因何紏纒不清楊朱氏供小婦人親手交洋一百四十四元同轉謂前在堂上爾丈夫說有洋爾說並無洋銀交待現在又稱親手交付可見前後不符著具結以後不准滋擾又諭徐阿富曰爾旣有桑梓情應勸令息事無得滋擾徐唯唯而退同轉著將楊叙寳及朱氏押候具結備查○車寓主徐俊良訴稱上月三十夜失竊五百零二號車照後被巡捕查獲呈案請電又據沈阿四禀稱八月二十七夜被竊一千五百十九號東洋車照一張一千五百七十九號一張亦在王陳氏處五百零三號一張在陳德和處問趙何來供稱失去五百十號因將五百零二號掉換問五百十號係何人所推供稱唐小九子問唐是否供稱小的不識號數晚間被人換去王陳氏供在馬路中出洋三角向不知姓名人買來又供稱賣照之人業已破獲拘入八仙橋捕房同轉謂車照應向捕房認捐何得貪小擅買竊贓又據趙德和供稱本照係二百十六號同轉謂爾應將五百零二號及二百十六號一并交出如交不出將車扣留捕房倘急欲推用著出洋三元先存捕房俟查明後始准領車趙稱願從公斷同轉飭將呈案之車照給還王陳氏周王氏斥退候訊○趙雲堂訴稱上月二十八日借宿永大客棧以向來狎熟託該棧司帳湯耕余暫管鎖匙至三十日早上十點鐘由天后宫回棧見箱籠物件搬在别處皮箱後面已被割開詢據司帳聲稱搬動時偶然擦破及開箱檢騐係用洋刀割開失去衣服及洋五元開單呈電同轉命將皮箱揭開謂湯曰客人將鎖匙交爾不應爲此不端事且所開衣服均係常穿之物足見其人素來規矩究竟如何爾可實供楊毛毛稱係該棧茶房此事並不知情同轉飭將湯楊二人押候追比箱交原主領去○亨逹生經租王厚生同管房人張富庭遞禀聲稱前經德和祥等各家控義元之陳品之俞鏡清欠銀逃遁事在四月間迄今爲時已久開單請將屋内物件拍賣以抵欠欵同轉檢查原卷飭探咨照各原告并諭管房人一并知照張遵諭而退○沈阿四失去車照查獲送究周王氏供稱向金阿二買來同轉問金車照何來金供七月廿九日在同春樓街撬竊又問撬過幾次共有幾張供稱只有一次共撬二張售與周王氏一張得錢三百文尚有一張未經售出同轉謂周王氏不應擅買　贓著罰銀二兩充公沈阿四所失之照旣經查到飭卽領去金阿二著押候笞責一百板枷號一月期滿責放周王氏押候交到罰欵竊放○衛海茂投案求請給領存案之洋同轉問蔡桂堂因何不到衛供現往鄉間同轉問衛張氏係何人供稱卽小的之妻問當時如何出票供稱共洋三十元因措借不齊先付廿元尚有十元約十月中交付蔡桂堂同周海　薦朱文卿來爲時未久卽被捕房知悉同轉謂此欵理應充公爾欲領洋有何筆據衛供朱文卿出立筆據前已呈案求請檢閱同轉飭衛暫退候檢查筆據次日投八仙橋捕房候核 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年八月二十五日京報全錄]  
　　宫門抄○諭旨一道錄前○分選單○閩督譚奏都司缺仍請以原保守備升補片○湘撫　奏閣徵新漕仍改折色並將脚價歸還賑欵　○滇　譚奏定遠等八縣廳州根災　撥情形片○東撫福奏曰露節黄河兩岸　　平穏摺○湘撫吳奏解本年京餉摺○八月二十五日理藩院鑾儀衛光禄寺　　旗值日兵部引見二十八名○色楞額假　　安○泰寗鎭總兵志元到京請　安○繼公續假十日○侍衛處奏派保和殿監試之王大臣派出頭班瀅貝勒溥僎文啓良　志鈞二班倫貝子德隆文樸瑞啓榮斌○兵部奏派演放水師砲位派出八額駙玉書○洪鈞遞遺摺○召見軍機志元汪鳴鑾壽蔭○光緒十九年八月分選單員外　吏部騐封司李威直隷甲刑部直隷司郭照奎順天貢生小京官内閣典籍吳　金江蘇舉知州四川逢州方旭安徽拔知縣安徽祁門王本坫山東舉直隷廣昌周樹枬湖北監河南新蔡周芳松江西監四川　溪謝庭蘭江西廪吏目直隷冀州謝襄四川監甘肅涇州吳森浙江供事巡檢湖南平江陳際昌直隷供事廣東陸豐王澐江蘇監典史河南孟津林元方山東監○○譚鍾腰片再福建臺灣道標都司周占標遺缺輪用儘先人員經臣以留閩儘先補用陸路都司撫標右營守備宋喜發老成諳練營務留心奏請補授兹准兵部咨覆該員宋喜發並非臺灣所屬人員亦非在臺立功保舉雖據聲稱曾經調臺差遣惟儘先都司班丙現有在臺收標之員應另行請補等因伏查閩省儘先補用陸路都司在臺收標及臺灣勞績保舉現祗四員内張逹斌已請補斗六門都司林新前補是缺都司因案革職於是缺人地不宜方端蔡國樑收標註册均在是缺都司出缺之後且尚未經考騐照案應行扣補此外並無合例在臺收標之員惟查前請補授斯缺之留閩儘先都司撫標右營守備宋喜發由軍功歴任實缺守備保准以都司留閩儘先補用光緒元年調臺差遣委充福靖新後營右哨差務雖非臺灣勞績保舉但在臺有年於該處風土情形較爲熟悉合再仰懇天恩俯念臺灣道標都司員缺緊要准以宋喜發補授於營伍地方均有裨益如蒙俞允俟部覆到日給咨送部引見所遺撫標右營守備員缺容臣另行請補謹會同福建臺灣巡撫臣邵友濂水師提督臣楊岐珍陸路提督臣孫開華附片具陳伏乞聖鑒敕部議覆施行謹奏奉硃批兵部議奏欽此○○頭品頂戴湖南巡撫臣吳大徵跪奏爲湖南本屆新漕仍難起運本色照案折徵並開支京米脚價歸還前撥山西賑欵銀兩恭摺仰祈聖鑒事竊照湘省漕糧自咸豐初年改徵折色迄今已閱多年循行旣久小民視爲常規且各屬漕倉早已朽壞運漕船隻亦變賣無存驟難規復舊制歴經奏明在案兹屆開辦新漕臣督同司道悉心體察仍難起連本色所有光緒二十年應解十九年漕糧應請照舊折徵解部惟每年向係兼壽採米三萬石運交京倉支放前因山西被災較重奉撥湘漕經直隷總督臣李鴻章由天津墊解銀七萬二千三百七十二兩三錢六分六厘六毫旋經臣先後奏明如數籌欵委員解津歸墊並請將應解光緒二十年京米價脚全數動支免其採辦在案自應嚴催各屬將應徵本屆正四二耗漕米折價及漕項各銀兩赶緊徵收完解卽於漕折漕項各銀内全數開支應運京米價脚共銀七萬三千三百七十二兩三錢六分六厘六毫歸還撥墊山西賑欵照數造報餘銀卽照上年起解京餉成案六續分批儘數解部據署湖南糧儲適但湘良會同布政使何樞詳請奏咨前來除咨户部查照外所有湖南本屆新漕仍請照案折徵開支京米價脚歸還前撥山西賑欵銀兩緣由理合會同湖魔總督臣張之洞恭摺具陳伏乞皇上聖鑒謹奏奉硃批户部知道欽此○○譚鈞培片再滇省各屬本年得雨甚早高低田畝一律栽插方冀暘雨調匀豐收可卜孰意五月以後霪雨連綿業將建水縣屬田禾被水成災委員勘撫大概情形附片具奏在案兹據定遠等縣廳州陸續禀報五月十四日夜定遠縣屬大雨傾盆山水暴漲南界城壩西界紫洵甸河一帶大沙地王家莊近至井田地均被淹没衝倒大石橋旁民房九户淹斃化石橋村農民九人十四五等日永北廳屬坡脚金官等村蛟水冲决河隄淹没田地房屋十六二十六等日元謀縣屬山崩　　淹没只舊鹽井將房竈什物衝掃成洲衝去竈民二人無蹤二十七八等日至六月初五新興州屬大雨連綿在德後裕等鄉低霪　　　被淹没六月初二三等日大姚縣屬自後營屯至倉街等處二十餘里田禾被淹没並有衝倒房屋又初三日彌勒縣屬山水衝决河隄淹没民房田地四十五處溺斃男婦五人城墻亦有侵倒十四五至十七等日南寗縣屬晝夜大雨河水衝决圩隄圩内田　　行被淹盧舍半傾又安寗州屬西鄉田禾多被淹没民房淹倒居半鹽竈硝滷概被淹灌衙署圍墻亦不淹倒各請委勘賑撫等情當經臣等先後行　會同善後局籌欵委員分投齎往並責成該管道府督飭印委各員逐一查勘酌量情形妥爲賑撫其有情形　　朱　薦踴之處飭將積榖開倉平糶一面督飭農民赶將衝淹河隄鹽并及時修築蔬消積水補種雜糧以資接濟并飭搭蓋竈房　　起　以顧課欵被淹田地錢糧應否蠲緩飭令確勘分别村莊區圖成災輕重造册詳辦其有一時水難消洩之處飭俟秋收水退　　該地方官履勘詳辦兹據布政使史念祖會同糧儲道英奎鹽法道普津善後局司道會詳請　奏前來臣覆查無異所有定遠永北元課　與大姚彌　南寗安寗等八縣廳州被水成災委員勘撫大概情形謹會同雲貴總督臣王文韶附片具陳伏乞聖鑒再昆明　屬各河均於冬春疏濬深通稍高田地不致積水成災惟濵海極低處所間有被淹現在委員會縣勘查容再續報合并陳明謹奏奉硃批知道了卽著飭屬妥爲撫恤毋令失所欽此○○尚書銜山東巡撫奴才福潤跪奏爲節交白露黄河兩岸工程一律防　平　恭摺仰祈聖鑒事　奴才前將伏汛盛漲搶辦險工情形節次奏報在案入秋以來河水時有長落鹽窩地處坐灣大溜洶湧又將加築圈隄及抛廂之甎石土包全行冲刷業已岌岌可危道員丁逹意審度形勢追修萬難爲功惟有迎溜築壩一法計險工百餘文應築大壩六座需料甚鉅值經費已經告罄頗雖措手運司李希蓮以該處爲鹽塲門户設有冲决灘池被淹爲害殊非淺鮮當卽後羅庫欵借撥銀九千兩議令各鹽商按引攞還並自捐千金以爲之倡始得如法搶修該管同知朱金簡署永阜塲大使蔣濬啓等亦均捐資出力帮同辦理壩成四座溜卽趨刷對岸淤灘水勢漸次平緩現已將六壩一氣呵成仰託聖主洪福化險爲夷實深慶幸是役也若非欵項應手各該員力維大局固已不堪設想至姜莊冲塌格隄掛淤後卽經道員張上逹搶築完固黄莊大隄刷損之處已如式補修並因地勢窪下每逢夏秋多雨農田積水爲災修築滾水壩一道以資宣洩其餘東阿等縣滑口等地方前次奏報險工均一律　護平穏此外如薄澤縣雙合嶺平陰縣楊家廟歴城縣南濼口濵州蝎子灣利津縣北嶺莊等處掃壩出險當飭員弁人等分投加廂亦經搶辦穏固洵堪仰慰宸厪現在節交白露上游無大來源本地山水亦不致再行漲發通工可望安瀾奴才督飭各員弁沿隄查看凡水落停淤堤埝掃壩有卑矮者現飭赶緊修培並委員購石以備擇要抛護屈指霜清尚有月餘仍當加意防守不敢稍涉疎懈所有兩岸工程一律防護平穏緣由謹繕摺具陳伏乞皇上聖鑒謹奏奉硃批知道了欽此○○頭品頂戴湖南巡撫臣吳大澂跪奏爲報解本年三批京餉銀兩恭摺仰祈聖鑒事竊照湖南省應解奉撥本年京餉業經解過頭二兩批地丁銀十三萬兩釐　鹽厘銀各二萬五千兩東北邊防經費銀四萬兩又解過固本軍餉銀三萬兩又搭解漕折二米等銀十萬五千兩恭摺奏報在案兹據藩司何樞詳稱籌備地丁銀五萬兩又會同總理厘金局務署鹽法道周麟圖籌備鹽厘銀一萬五千兩並籌備邊防經費銀二萬兩又由司籌備光緒十九年七八九三個月固本軍餉銀一萬五千兩以上共銀十萬兩作爲本年三批京餉派委候補知縣卜彦偉於以仁領解赴部交納又據署糧儲道但湘良詳儘數起解光緒十八年漕折二米漕項漕費並節年漕折二米尾數共銀二萬三千九百一十五兩一錢六分七厘一毫均交委員卜彦偉等塔解赴部分欵具詳呈請奏咨前來臣覆覈無異除照繕咨批護牌飭發該委員　領　另　起程日期咨報一面分咨沿途各省飭屬妥爲撥護仍飭該司道等將未解銀兩按數續解不得遲誤外所有報解本年三批京餉並搭解漕折　項銀兩緣由理合會同湖廣總督臣張之洞恭摺具具伏乞皇上聖鑒謹奏奉硃批户部議奏欽此 
 
 

Page 13

 
 
[光緒十九年八月二十六日京報全錄]  
　　宫門抄○諭旨兩道錄前○教職單○粤督李等奏黄江稅廠徵收銀數摺○又奏海防善後案内支用各欵摺○又奏耆紳重遇鹿鳴先期奏聞摺○又奏委署總鎭片○浙撫崧奏鹽大使暫緩引見片○楚督張奏解淮軍五月分月餉片○又奏解海軍經費片○　奏解京餉片○又奏淮軍三四兩月月餉片○又奏解滿緑營兵餉片○貴撫崧奏海防捐收數摺○閩督譚奏故員欠解銀兩提屬勒繳片○粤督李等奏籌解京餉及内務府經費摺○又奏解鐵路經費片○又奏解河工銀兩片○八月二十六日吏部翰林院廂藍旗值日無引見○大額駙安興阿各假滿請安○錦文服滿請安○興伯致祭明陵請訓○草年請假十日○吏部奏派騐看月官派出麟中堂熙敬崑岡懷塔布長麟徐樹銘壽蔭明桂鄭嵩齡載存舒恩秀林林燦坦丁之栻寳安劉心源○侍衛處奏派蘆溝橋演放砲位派出濂貝勒溥僎愛隆福森布良泰常貴明安榮斌○召見軍機麟中堂徐用儀○光緒十九年八月分教職單教授甘肅甘州馬應掄秦州恩廣西梧州林慶榮爵林拔正諭直隷長垣傅墀順天安徽滁州羅忠德安慶陜西神木黨洪同州浙江德清汪慶雲金華湖南長沙洪榮永州俱舉直隷武邑郝學隆順天廪訓導順天香河劉鴻賓廂曰舉順天保定張元傑河間山東蒙陰陳咸慶萊州陜西淸澗蘇承烈榆林四川秀山梁海觀重慶俱歲安徽東流江朝榕寗國優山東館陶張延緒靑州陜西寗陜路步月鳳翔甘肅西和趙合璧平凉江西瑞金王廷煥南昌湖南醴陵陳必康鳳凰貴州貴定胡萬川思州俱挨浙江新城沈祖榮紹興優湖南湘鄉何昺衡州舉復諭直隷無極甯世恩順天廪行唐魯恒祥内務府舉安徽太湖沈德味六安舉江西萬安裘兆蓉南昌副湖北房縣鄒寳輅漢陽恩當陽葛潮武昌廪復訓甘肅秦州鄭善令慶陽歲貴州普定張超駿貴陽舉○○頭品頂戴兩廣總督臣李瀚章頭品頂戴廣東巡撫臣剛毅跪奏爲肇慶府黄江稅廠第六屆一年期滿徵收銀數具陳恭摺仰祈聖鑒事竊照肇慶府黄江稅廠經前督臣張之洞奏明攺章辦理所有徵收數目業已奏報至第五次在案查該廠無閏之年應徵　銀一萬二千八百八十六兩六錢九分五厘院司養廉銀三百八十六兩六錢一厘羡餘銀一萬五千九百六十七兩六錢九分六厘加徵盈餘銀二萬兩橋羡銀一萬兩共額解銀五萬九千二百四十兩九錢九分二厘兹據廣東布政使覺羅成允會同善後局司道詳稱光緒十七年五月二十二日起至十八年五月二十一日止第六屆無閏一年期滿徵收稅銀十萬二千八百四兩一錢二分七釐又由羅定桂皮地稅項下劃還該廠稅銀七千九百三十三兩二錢五分六厘共徵銀十一萬七百三十七兩三錢八分三釐内除支銷廠用不及一成銀七千五百五十六兩九錢九分二釐外實解司庫四項正額曁院司養廉等銀五萬九千二百四十兩九錢九分二釐又解善後局額外節省防費銀四萬三千九百三十九兩三錢九分九厘共解繳司局銀十萬三千一百八十兩三錢九分一釐計除四項正額照數解足外實溢解銀四萬三千九百三十九兩三錢九分九厘又橋羡及加徵盈餘項下新章解足之一萬二千兩照案歸人併計共溢解銀五萬五千九百三十九兩三錢九分九厘造具收支淸册詳請奏咨前來臣等覆核無異除册送部查核外謹合詞恭摺具陳伏乞皇上聖鑒謹奏奉硃批户部知道欽此○○頭品頂戴兩廣總督臣李瀚章跪奏爲查明廣東省光緒十六年分海防善後案内支用各欵先行造報三案謹繕清單恭摺具陳仰祈聖鑒事竊據管理廣東海防善後局廣東布政使成允等詳稱廣東辦理海防善後各項用欵截至光緒十五年底止業經分起造報在案嗣經督飭各員將光緒十六年正月初一日起至十二月底止一切用欵分造細册凡有例案可循者悉照例章辦理其無例案可援者均係據實開報惟欵目紛雜册籍繁多應仍分案分起造報以免延壓兹將旗兵練習洋操爲一案内河外海水師巡防爲一案調募陸路各起兵勇薪糧公費各員弁兵丁夫役口糧米折文員咸菜夫價並修造炮臺購買外洋軍火製造軍械工料價值擦炮相費攔河點燈看役工食燈油等項爲一案計先行造報三案共請銷銀二百四十三萬二千四百六十六兩三錢四分一厘四毫均係查照光緒十五年以前辦理海防善後報銷各案及歴次奏咨立案章程辦理其所支銀兩係在收存藩運各庫撥欵及厘金等欵項下匀撥動用俟各起支銷册籍一律造竣再將收欵另行開報除將此外用欵督飭接續造報外開具清單造具細册詳請奏咨准銷前來臣覆核無異除將細册送部外謹繕簡明淸單會同廣東巡撫臣剛毅恭摺具陳伏乞皇上聖鑒飭部照案覈銷施行謹奏奉硃批該部議奏單併發欽此○○頭品頂戴兩廣總督臣李瀚章跪奏爲耆紳重遇鹿鳴循例先期奏懇恩准與宴恭摺仰祈聖鑒事竊據籍隷廣西之廣東候補道顧元勲蔣武琛鍾懿蓉廣東候補知州張琮謝謙潘培楷等呈請三品銜前浙江候補知府朱德澄現年八十二歲廣西爵林直隷州博白縣人現已致仕由其子廣東試用通判朱慶桂迎養來粤查該員由廪生應道光乙未恩科本省鄉試中式第二名舉人丙申聯捷進士奉旨以主事用籖分刑部旋補授刑部霴南司主事充已酉科順天鄉試同考官咸豐七年報捐知府指分廣東補用歴署南澳海防同知雷州府知府因案奏叅革職嗣以調辦廣西團練並籌解黔軍晉賑餉項各案出力保准開復原官並加道銜及三品銜赴部引見籖擊浙江勞績知府班補用委署衢州府知府疉次委辦紹興鹽厘温處各郡厘金局務服官中外歸老林泉距鄉試中式之期適將周甲例准重赴鹿鳴筵宴等情加具　結呈懇先期奏請前來臣查科塲例内開鄉試中式已屆周甲之期准其重赴鹿鳴宴又吏部奏定重赴鹿鳴筵宴章程四品以下已得有三品升銜大員應如何加銜未敢擅擬請照三品以上其大員應一律奏明辦理等語近閱邸鈔湖南巡撫吳大澂具奏以三品卿銜卽選員外郎徐棻係道光乙未恩科舉人己屇周甲之期例准重赴鹿鳴筵宴惟乙未非鄉試之年查照成案請於來午甲午科豫行赴宴蒙恩允准並奉特旨加銜仰見聖朝壽寓崇閎人文蔚萃林壬篤嘏溯慶榜之頻開花甲周期喜巍科之又遇兹查三品銜浙江補用知府朱德澄秀鍾桂嶺業富芸窻綺歲登朝三典重西曹之職中年作郡一麾宣南國之猷策團練以衛里閭卻敵曾資韜略愼稽徵以充府庫救災更荷褒揚組綬初辭頤養欣依子舍笙簧競奏觀光記列賓筵當時香挹蟾宫豈减郄詵才望此日名傳螭陛恰符梁灝耆齡宜沐天恩用彰人瑞理合據情照案請旨准令三品銜前浙江補用知府朱德澄於明年甲午科重赴鹿鳴筵宴以光盛典而惠儒林至應如何加銜以示優異之處出自恩施微臣未敢擅擬謹會同廣東巡撫臣剛毅廣西巡撫臣張聯桂廣西學政臣趙以炯合詞恭摺具陳伏乞皇上聖鑒謹奏奉硃批另有旨欽此○○李瀚章片　再署廣西柳慶鎭總兵雷震雲現委管帶廣西南甯防營所遺柳慶鎭篆務應卽遴員接署該鎭駐劄柳州與貴州省古州接壤彈壓巡防均關緊要查有平樂協副將巴彦布明幹有爲資深才卓堪以署理除檄飭遵照外謹附片具陳伏乞聖鑒謹奏奉硃批兵部知道欽此○○崧駿片再據署鹽運司王祖光詳稱穿長塲大使司馬湘十年俸滿奉部調取引見例應委員接署以便給咨赴部惟據寗紹分司詳該場三山團莫竈地方近年土滷漸淡難以刮煎如果築塘養淡將來成田甚多又米塘團下史地方有小河道日久淤淺每遇天時稍旱河水卽涸左近田疇無從灌溉亟須挑濬以利水源上年經司馬湘設法勸諭殷富竈户課築土塘養淡挑濬河淤乃因秋早歉收致未興工今春又竭力勸導始得開辦現正吃緊之際未便遽易生手應請援照留辦要件之例暫緩送部等情詳請奏咨前來奴才覆核無異合無仰懇天恩俯准將穿長塲大司馬湘留辦經手要件暫緩送部一俟濬築完竣再行給咨送部引見理合附片陳請伏乞聖鑒敕部查照施行謹奏奉硃批着照所請史部知道欽此○○張之洞片再前准户部咨議覆直隷督臣李鴻章奏淮軍月餉支絀請將江漢關應解額欵於四六成洋稅項下通融匀撥案内議令江漢關應解淮餉　六成洋稅無欵卽在四成洋稅及五成二厘招商局稅内按數提解等因奉旨依議欽此咨行欽遵辦理查江漢關奏撥應解直隷督臣李鴻章淮軍月餉四成洋稅銀二萬兩六成洋稅銀三萬兩均解至光緒十九年四月分止隨時奏報在案兹應解光緒十九年五月分四六成淮餉卽在第一百三十一結所徵四成洋稅項下動支庫平銀二萬兩因六成洋稅無欵可撥並在是結五成二厘局稅項下動支庫平銀三萬兩作爲直隷督臣 
 
 

Page 14

 
 
李鴻章及提督劉盛休所部淮軍月餉委解湖北淮軍收支轉運局交收轉解所有欠解四六成淮餉銀兩容俟徵收有項再行補解據湖北漢黄德道監督江漢關稅務惲祖翼詳請奏咨前來臣覆覈無異除分咨外謹會同湖北巡撫臣譚繼洵附片具陳伏乞聖鑒謹奏奉硃批户部知道欽此○○張之洞片再前准户部咨奉撥海軍衙門常年經費案内指撥江漢宜昌兩關銀六萬兩均於一百三十結至一百三十三結洋藥厘金加徵項下按季匀撥解交海軍衙門兌收又承准海軍衙門咨奉各省關每年應解常年經費等銀自光緒十八年起每兩隨解飯銀一分准其作正開銷至本歲已解之欵應隨飯銀並令照數補解併交海軍衙門兌收各等因均經轉飭遵照辦理兹據湖北漢黄德道監督江漢關稅務惲祖翼詳稱歴年奉撥海軍衙門經費銀六萬均因宜昌關徵數甚微無欵可撥專由江漢關徵收洋藥稅釐項下撥解以供要需自應查照成案辦理業經在於第一百三十一結所徵洋藥稅釐項内動支銀一萬五知兩隨解飯銀一百五十兩補解上年飯銀六百兩委解赴京交納詳奉奏報在案兹復在第一百三十一結徵收洋藥稅釐項内動支銀一萬五千兩作爲海軍衙門經費隨解飯銀一百五十兩飭委候補知縣袁鏞惲元復管解赴京交納其餘應解銀兩容俟徵收有項再行撥解等情詳請奏咨前來臣覆核無異除分咨外謹會同湖北巡撫臣譚繼洵附片具陳伏乞聖鑒謹奏奉硃批該衙門知道欽此○○張之洞片再前准户部咨豫撥光緒十九年京餉案内提撥湖北鹽釐銀十五萬兩又准户部咨續撥本年京餉案内撥湖北鹽厘銀五萬兩行令分批起解等因業經籌撥本年第一批至五批京餉鹽厘共銀十萬兩委解赴京交納附片奏報在案兹據湖北布政使王之春鹽法武昌道瞿廷韶籌撥本年第六批京餉鹽厘銀二萬兩飭委大挑知縣司徒袞在任候補知縣漢陽縣縣丞黄新鍔管解赴京交納等情詳請奏咨前來臣覆核無異除分咨外謹會同湖北巡撫臣譚繼洵附片具陳伏乞聖鑒謹奏奉硃批户部知道欽此○○張之洞片再前准户部咨議覆直隷督臣李鴻章奏淮軍月餉支絀請將江漢關應解額欵於四六成洋稅項下通融匀撥案内議令江漢關應解淮餉如六成洋稅無欵卽在四成洋稅及五成二厘招商局稅内按數提解等因奉旨依議欽此咨行欽遵辦理查江漢關奉撥應解直隷督臣李鴻章淮軍月餉四成洋稅銀二萬兩六成洋稅銀三萬兩均解至光緒十九年二月分止隨時奏報在案兹應解光緒十九年三四兩個月分四六成淮餉卽在第一百三十一結所徵四成洋稅項下動支庫平銀四萬兩因六成洋稅無欵可撥並在是結四成洋稅項下動支庫平銀六萬兩作爲直隷督臣李鴻章及提督劉盛林所部淮軍月餉委解湖北淮軍收支轉運局交收轉解所有欠解四六成淮餉銀兩容俟徵收有項再行補解據湖北漢黄德道監督江漢關稅務惲祖翼詳請奏咨前來臣覆核無異除分咨外謹會同湖北巡撫臣譚繼洵附片具陳伏乞聖鑒謹奏奉硃批户部知道欽此○○張之洞片再前准户部咨豫撥湖北省癸已年滿緑各營兵餉案内撥江漢關洋稅銀十五萬兩等因業經飭據該關道籌解銀五萬兩詳經臣附片奏報在案兹據湖北漢黄德道監督江漢關稅務惲祖翼詳稱復在於一百三十一結所徵六成洋稅項下動支庫平足色銀五萬兩委員解赴藩司衙門交收以供支放等情詳請奏咨前來臣覆核無異除分咨總理各國事務衙門曁户部查照外謹會同湖北巡撫臣譚繼洵附片具陳伏乞聖鑒謹奏奉硃批該衙門知道欽此○○頭品頂戴貴州巡撫奴才崧蕃跪奏爲黔省接辦新海防捐第十次收捐名數銀數恭摺具陳仰祈聖鑒事竊查户部議奏遵照海軍衙門奏准籌備海防需欵緊要擬請停止鄭工捐輸接開新海防事例收捐以濟急需一摺又准户部咨議覆直隷總督李鴻章奏請推展海防新捐照鄭工條例量爲變通一摺於光緒十五年十月十八三十等日均奉旨依議欽此又先後准户部咨各省新海防捐輸奏准展限一年各等因前已檄行藩司遵辦其初次至九次收捐緣由均經奏報在案兹據署藩司唐樹森詳稱自光緒十八年十一月初一日起至十九年三月底止接准前司曁該署司任内收捐實官九名隨官監生四名共一十三名作爲第十次共收實銀三千零三十二兩由該司塡給各捐生實收彚造淸册詳請奏咨前來奴才覆覈無異合無仰懇天恩俯准給獎以昭激勸除造册咨部外謹恭摺具陳伏乞皇上聖鑒勅部覈覆施行謹奏奉硃批户部議奏欽此○○譚鍾麟片再巳故前永定縣知縣謝昌霖欠解徵存光緒十八年地丁銀一千一百八兩耗羡銀五百六十兩驛站銀一百五十一兩稅契銀九十九兩節年丁耗存留减平及外結各欵銀三千九百五十三兩榖十八石零均關造報要欵節經催追未據解完據福建署藩司張國正署臬司陳鳴志兼署糧道龍錫慶准據該管道府揭請叅追前來查該故員謝昌霖已於十八年計典案内劾叅所有欠解前項銀榖相應奏明提屬勒限兩個月追繳倘再宕延從嚴追辦除咨部外謹附片陳明伏乞聖鑒訓示謹奏奉硃批著照所請該部知道欽此○○頭品頂戴兩廣總督臣李瀚章廣東巡撫臣剛毅跪奏爲籌解光緒十九年分京餉及内務府經費第三批鹽課銀兩謹將匯兌商名銀數及委員起程日期恭摺奏報仰祈聖鑒事竊照承准軍機大臣字寄光緒十八年十月二十九日奉上諭户部奏豫撥來年京餉一摺擬在地丁鹽課等欵内撥銀七百萬兩著於來年分批赶解另片奏光緒十九年内務府經費擬撥廣東鹽課銀五萬兩著於來年開印後陸續徑解内務府交納等因欽此並淸單一紙内開擬撥光緒十九年分京餉廣東鹽課銀二十萬兩又内務府經費鹽課銀五萬兩此欵應以二萬五千兩批解部庫歸墊以二萬五千兩徑解内務府應用等因當經恭錄轉行欽遵籌解在案惟查粤東運庫向於應解京餉難籌現銀解部歴係奏請交商匯兌應仍循照辦理兹據兩廣鹽運使英啓詳稱光緒十九年分部撥廣東鹽課京餉並内務府經費共銀二十五萬兩前經先後籌解京餉銀十萬兩内務府經費銀三萬兩分别批解部庫歸墊徑解内務府應用分作第一二批於本年二月初三四月初六等日委員聯興章廷綸等解京詳明奏報在案兹又在徵收光緒十九年分鹽課項内籌銀五萬兩並隨解一五加平飯食銀一千五百兩作爲本年第三批京餉又在鹽課項内籌銀一萬兩以五千兩批解部庫　墊以五千兩徑解内務府應用各照章隨解平餘擡費等銀一百六十五兩共銀一萬三百三十兩作爲本年第三批内務府經費飭交殷實商號百川通新泰厚日昇昌蔚泰厚協同慶蔚長厚匯兌入京遴委候補縣丞胡承緒試用鹽知事戚寳成領齎匯單文批於本年七月初六日由粤起程附搭輪船進京支取足色紋銀分赴户諿内務府投納詳請具奏前來臣等覆覈無異除分咨户部内務府外理合恭摺具陳伏乞皇上聖鑒謹奏奉硃批該衙門知道欽此○○李瀚章等片再案准户部咨奉撥鐵路經費一摺廣東省按年籌銀五萬兩等因當經飭據司局核議在於厘金項下每年籌銀四萬兩運庫課餉項下每年籌銀一萬兩共銀五萬兩以備按年籌解鐵路經費之需咨覆户部核准奏奉諭旨咨行遵照旋准北洋大臣李鴻章咨本年應撥鐵路經費銀兩趕緊解津濟用等因業經轉行遵照並經將光緒十七十八年分應解鐵路經費銀兩先後籌足分次給交委員商號匯解淸欵在案兹據廣東布政使覺羅成允會同兩廣鹽運便英啓並厘務局司道詳稱光緒十九年分應解鐵路經費銀五萬兩先經籌銀三萬兩給商匯解現又籌備銀二萬兩於光緒十九年七月初三日發交商號源豐潤匯解至津領齎文批北洋大臣衙門投納等情詳請奏咨前來臣等覆核無異除分别咨行外謹合詞附片具陳伏祈聖鑒謹奏奉硃批該衙門知道欽此○○李瀚章片再廣東省每年應解河工銀一萬兩前因道路梗塞暫行停解自同治五年起至光緒十八年均經按年籌解在案兹屆光緒十九年分應解河工銀兩係在本年奏銷課餉項下動支現經督飭兩廣鹽運使英啓於庫存光緒十九年分課餉項内支出銀一萬兩作爲光緒十九年分河工銀兩發交殷實商號蔚長厚協同慶領齎文批於光緒十九年七月初九日匯解前赴漕運督臣衙門投納所有籌解前項銀兩仍列入光緒十九年奏銷册内造報余循例恭疏題報並咨明户工二部外臣謹　片具陳伏乞聖鑒謹奏奉硃批該部知道欽此 
 
