# 1920 - 63 - 4916900

 

Page 1

 
 
   
 
 

Page 2

 
 
   
 
 

Page 3

 
 
時評 
[閣與新國會（默）]  
　　靳與安系之交戰今猶在初期中也安系閣員欲倒閣以倒靳直系督團欲倒新國會以倒安福此正針鋒相對者也靳固有助力安福亦有後援勢必不能安然以倒之且亦難料其倒之孰先而孰後也 
　　然我所感者以久經唾棄之安福新國會國人請求解散之呼聲早已一致不聞有所謂督團者起而應之以促其成今乃持此爲抵制敵黨之具使安系反有所藉口豈不大可慨哉 
 
 

Page 4

 
 
   
 
 

Page 5

 
 
   
 
 

Page 6

 
 
專電 
　　北京電安系三閣員昨晚議决於今晨向徐正式提出辭呈俆决却還靳昨晚謁段請維持時局 
（十日下午二鐘） 
　　北京電安系三長不出席閣議相持兩次靳態度轉堅决徐段亦多不滿遂改不出席爲連盟辭職一面說田蕯同辭使内閣僅賸代部之次長靳將自倒田蕯不允加盟靳亦宣言就令全閣均賸次長亦必繼續進行同盟辭職之計復破現仍爲第三步運動相持愈烈各種政務均停滯（十日下午四鐘） 
　　北京電督團請解散新國會聯電非虚傳惟當局尙無表示 
（十日下午二鐘） 
　　北京電閩案原定本星期開議因日外部大更迭次長下均將遷調因又延擱（十日下午四鐘） 
　　北京電各校長昨復具呈政府申請釋放學生（十日下午二鐘） 
　　北京電范源濂來京（一）請釋被拘學生（一）商辦北洋大學（十日下午二鐘） 
　　北京電梁啓超定文日來京 
（十日下午二鐘） 
　　北京電衛戍部擬將所拘學生交法庭處以妨害交通罪（十日下午二鐘） 
　　北京電段語靳屈映光性情雖暴但不能以人言遽撤疆吏應先派員查辦（十日下午二鐘） 
　　北京電孫寳琦以經濟調查局内訌未已二次呈辭總裁兼職徐意將屬任公（十日下午二鐘） 
　　北京電援贛蘇軍堅請撤防已照准（十日下午二鐘） 
　　北京電陳光遠電蘇軍楊春普所部十九師旣奉令班師未便再留現調派駐省四十六團前往萬吉接防惟蘇軍遠戍勞苦功高懇准另案奬叙（九日下午三鐘） 
　　北京電院電陳遐齡該軍久鎭邊疆勞苦可念所部餉項業電熊川督源源接濟仍望聯絡川督力維邊局（九日下午三鐘） 
　　北京電張敬堯陽電召集各界討論僉願拒絶直接交涉（十日下午四鐘） 
　　北京電鮑貴卿等電和江等縣毘連琿春又與俄接壤慮生意外乞示機宜（十日下午四鐘） 
　　北京電黑河巴司令電黑河商會前扣俄人木板已放行我向俄黨要求（一）取消沿江收捐（二）免查華人帶幣出境（三）兵艦放行俄黨已承認實行（九日下午三鐘） 
　　北京電杭州陳樂山電魚日接任視事（九日下午三鐘） 
　　杭州電齊省長灰日晚抵杭 
（十日下午九鐘） 
各通信社電 
　　北京電李思浩正式辭職元首態度鎭靜靳態度堅决不爲動摇 
　　北京電法使昨派參贊到國務院有所接洽對於内閣亦表示盼不動摇 
　　北京電中央將有通電否認八省聯盟 
　　北京電某方面得美電上院支日開會討論保留案將中日兩國間五字删去（以上十日） 
　　以上中華通信社電 
　　北京電靳不主補提農敎兩長閣潮因之復起段態度冷靜不願調解政潮頗烈時局恐有變化 
　　北京電朱深曾毓雋李思浩今日仍未出席閣議聞已提出辭呈（以上九日） 
　　北京電李思浩確因病請假朱深曾毓雋辭職徐郤回辭呈并派人挽留 
　　北京電各省紛電詢問豫中戰事院以吳趙兩軍并未發生衝突恐遠道傳聞失實將通電告豫潮平息 
　　北京電魯議員邀集在京魯籍紳商呈請撤換屈映光政府有派人查辦說 
　　北京電王崇文電俄已允我收回松黑江防主權廟街砲艦上駛不致有阻 
　　北京電院准鮑貴卿所請决在路站滿洲里琿春等處設稽查所頒發俄人入境護照以便稽查 
　　北京電政府電孫黑督阻止日軍入境 
　　北京電梁啓超電允來京（以上十日）以上中孚通訊社電 
世界路透電 
[華乙輪船復歸原主]  
　　四日特萊斯特電此間商船裁判所判决前勞合特特里斯蒂諾公司之汽船西里西亞號應歸還原主按此船乃於戰時避入中國口岸當時中國猶守中立後中國對奥宣戰乃没收此船改名而用之 
　　（註西里西亞號乃於一九一七年八月在滬爲中國海軍當道所拘後數月由捕虜品裁判所判爲正當之捕虜品改名華乙去年十二月由中政府租與捷克政府自海參崴載捷克兵赴特萊斯特今正在特萊斯特港上貨預備駛回上海商船裁判所將該船交與意國公司之舉動將引起中意捷克政府三方面久長之談 
[泰晤士報評論山東問題]  
　　五日倫敦電泰晤士報評論日本駐美大使幣原氏三月三日在紐約日本會社所發之演說謂其演詞顯係着意中國但其所言日本對魯方針無論中國取何行動終必堅决進行云云似可不必而於目下時代聲明日本對華處特别地位亦屬無謂山東半島前途問題恐將延宕而趨於停頓此則雙方皆不足咎但凡可以增重爭端稽延解决之語言極不宜出之泰晤士報之意中日兩國間頗多能免避之誤會今以最後决議之責置諸國際聯盟會爲時尙早蓋兩國不難得一更直接之解决也中國内爭未已財政支絀堅持純屬妨礙之政策無益可得日本方面則内國困難日見增重固宜以較幣原演說所具更和緩之意志從事談判中國欲日本聲明進行談判之基礎此中縱有障礙亦屬不大第以兩國利益而論幾不能不早日解决該問題故中國不宜力主申訴於國際聯盟會蓋聯盟會非費去無限之光陰不能查明該問題而山東爭端則不容久延者也若得從速解决亦爲協約國之利而多事之大不列顚利尤大焉泰晤士報深信中日兩國必能協力而得一得平解决泰晤士報末稱日政府對於俄國過激政府之建議當不致理會之過激政府此舉顯爲鼓吹之變相志在傳入日本人民中具怨望者之部分云 
[中立國紛紛加入國際聯盟]  
　　五日瑞士京城電國會已以三十票對六票贊成瑞士加入國際聯盟 
　　五日海牙電荷蘭上議院以三十一票對兩票通過荷蘭加入國際聯盟議案該案已在下院通過 
　　四日丹京電兩院巳一致通過加入國際聯盟之建議 
　　五日瑙威京城電國會以一百票對二十票决定加入國際聯盟 
五日瑞典京城電兩院贊成瑞典加入國際聯盟 
[葡萄牙勞工風潮]  
　　五日倫敦電葡萄牙勞工爭端甚烈路郵電三項工人均罷工各項交通全停外間所傳消息甚爲嚴重但尙未徵實 
　　五日西班牙京城電此間當局聲稱土伊市尹聞來自葡國之旅客言葡國已發生騷亂葡京與哇帕都街中有槍聲軍用火車一輛在某處爲人擲炸彈並開槍轟擊　　五日倫敦電駐法及駐西班牙之葡國公使否認外間所傳葡國發生革命之說謂國内現僅有罷工事端 
[美參議院討論和約保留案]  
　　四日華盛頓電參議院今日第一次修改共和黨保留案删除山東保留案内涉及中日之各節參議員洛志氏語參議院謂此項修改人將目爲有禮修改之保留案卽經以四十八票對二十一票通過在此之前參議員希志柯克氏曾提出替代之保留案經衆否决 
　　五日華盛頓電參議院今日繼續辯論和約共和黨領袖反對無效旋以三十七票對三十二票决定以芒太拉州參議員華爾虚氏提出之保留案（即允召集兩黨大會者）替代上届會議所採納關於選擇國際聯盟會美國代表之保留案贊助和緩保留案之議員與民主黨共投同意票參議員洛志氏則稱彼因民主黨所取之態度已將調停之計　　　 
　　八日華盛頓電威爾遜總統致書希志柯克氏宣布對於共和黨保留案之態度書中重述其所反對各節而措詞和緩並不阻止民主黨續圖調停總統稱保留案幾使所施及之各欵全失効力和約第十條爲世界事務之新主義無此則和局基礎不能安固而國際聯盟將成紙上空文 
　　八日華盛頓電參議院重行採納拒絶承認和約勞工條欵之决議案謂和約不得使關於美國處置產業之不法舉動作爲正當今唯和約第十條及表决權保留案尙待討論 
[各國近事記]  
　　五日倫敦電泰晤士報載稱高等議會之經濟宣言書已致法政府以候裁决該辦謂意柏尼蒂氏主張協約國應先注重德國經濟之建設法國則謂法國遭兵燹區域之建設事務亦應首先注重英相喬治氏贊成法政府之修正文該修正文巳經會採納泰晤士報又稱宣言書爲勸告應取政策之性質協約國並不因以受有拘束聞宣言書爲一種袒護德人與過激黨之公文 
　　六日巴黎電衆院昨日决議於三月十八日開始辯論政府外交政策將提出六項質問三項關於俄事三項關於土事巴爾都氏謂外交股員會要求堅决實行和約　　八日巴黎電小巴黎人報載稱協約軍已按照休戰條約佔據君士坦丁計法兵一旅意兵一團英兵一營　　八日巴黎電柏林電稱德國將於五月間致牒協約國主張協約國以四萬五千兆馬克貸與德國該電又稱德國將要求修改管理佔地之規則 
　　八日柏林電興登堡上將允爲民國候選總統人保守黨各報甚爲滿意 
　　五日柏林電國會通過關於審訊戰事罪犯議案 
　　五日倫敦電聞希臘將得管理塞拉斯之權惟亞特里亞諾泊爾之聖地則議歸土耳其照管士麥那之歸希管理可謂已定 
　　八日倫敦電此間現悉意大利决計停止向美國菲列濱埃及購買烟草將來僅向達爾瑪希亞購之 
　　八日墨西哥城電愛爾宇尼佛索報載稱南美洪都拉斯國發生革命 
中美新聞社電 
　　華盛頓電海軍總長丹尼爾氏在衆院海軍委員會聲言目下之海軍後備隊若不加以有系統的有力訓練則數年後如再發生一戰爭美國又將如此次加入歐戰時之缺乏海軍力丹尼爾氏主張每年招募現役後備軍二萬七千人經航務部之認可又主張全部後備軍二十萬人一半入海軍敎練隊一半在商船上供職 
　　華盛頓電丹尼爾氏在海軍委員會主張擴充太平洋海軍根據地之便利謂須立即行動以應新太平洋艦隊之需要又主張開發珠港爲海軍之供給根據改良闊島爲一屯煤及修理港爲美國商船開赴遠東者之需用又放大勃利滿吞海軍船塢使能多容船艦開發聖第哥海軍根據地在恩傑爾斯沃雷岡等處設毁滅艇根據地再在阿拉斯加設燃料供給場 
　　華盛頓電今日接墨西哥京城海電稱墨國外部宣布現發見有人組織一協濟擄拐會專擄外國人尤注重美國人藉以要索贖金據領事館所調查此會發起人係墨西哥人及沿邊之美國人又此會並從事於煽動美墨兩國間之亂事現當局已令駐在北墨之軍官破壞此項組織 
　　華盛頓電鐵路協會代表定於星期三日集會討論解决工人二百萬要求加薪之方法 
　　倫敦電愛爾蘭國務長毛芬生氏聲稱愛爾蘭時局極爲危險新芬黨現有二百人準備隨時施行暗殺 
　　鏗塞斯城電前參議員來威氏預料民主黨大會將仍舉威爾遜爲候選總統 
　　巴黎電據柏林電稱德國將於五月間通告協約國力請協約借與四百五十億馬克並要求修改佔領條例 
太平洋路透電 
　　十日北京電據當局聲稱内閣風潮巳靖財政司法交通三總長昨向總統提出辭職書經總統慰留故内閣人員目下均不更動 
　　十日北京電當局正式請路透訪員否認總統與長江督軍陰謀推倒安福部及政府擬起用張勳之謡言 
　　十日北京電北京與東京間已非正式交換關於閩案之意見正式談判尙未開始豫料不久北京與東京將同時開議 
　　十日北京電河南時局業巳大定趙倜决不更動 
　　十日北京電路透訪員得悉中政府已命邊界各軍司令對過激黨維持中立政府接各方消息謂過激黨甚感中國之好意擬與中國訂友善之交際中國現覺不必用及嚴重性質之軍事計畫 
　　十日大阪電陸軍中尉田中昨日飛過釜山北進旋於午後五時零五分降落距釜山十三哩之某地點據未徵實之消息田中之機翻落於地田中因以受傷 
　　十日大阪電田中於惡劣之天時中飛越海峽衆頗欽佩敎授日本軍官之法國陸軍飛行家聞亦深爲欣悅 
　　九日大阪電前靑島德軍司令華爾特克海軍大將約在三月二十日左右偕德俘八百人並眷屬等乘某日船赴亨堡 
國外要聞 
[東京通信貝士]  
　　日本將自造紡紗機器 
　　自歐戰以來日本紡織工業之發達有一日千里之勢此五年中由二百五十萬之紡錘增至三百萬由二萬五千之織機增至三千八百萬由五千七百萬之資本增至九千萬其出品不惟暢銷於吾國且大宗輸入於印度及南洋駸駸焉與英國爭席故其國内人士對此項工業之將來頗孳孳研究其最要之問題有五（一）曰原料之供給（二）曰機械之添置（三）曰出品之改進（四）曰工人之待遇（五）曰銷路之推廣此五者中尤以第二項爲最難之問題蓋日本以前之紡織機器多仰給於英國但現時英國爲恢復歐洲現狀計對於機器之輸出取締甚嚴其所輸出之國有先後一定之程序卽先儘比法兩國購定次及英屬地再次爲其他歐洲各國而遠東之供應最後加以礦工之罷工豬鐵出產之減少及各種工人問題之不穏其紡織機器之製出遂受甚大影響故日本在彼訂購者均不能尅期交貨美國雖無輸出國别之限制然供過於求工場之定貨者極爲擁擠加以工人亦常時罷工故交貨说極遲緩各紡織機器製造廠四年後之出貨亦都被人預定且機價甚高較戰前增至三倍以此種種原因故日本紡紗廠多感受機器供給之困難欲自設紡紗機嚴製造廠則又以事大而難舉機器之多不下六百種即所需之木模一項需日幣一千萬元以上恐非商人力之所能及刻由各大紗廠聯合與其政府交涉要求其將兵工廠改爲製造此機器之用倘能實行則其裨益於日本之紗業前途者甚大與歐美競爭不難矣吾國近年來紗業亦大發達新增之紗廠甚多其感受機器供給之困難與日本同今日本巳將爲根本補救之圖吾國人其將何以應之 
[廣義派之軍事計劃]  
　　其目的在侵入歐洲及中亞 
　　中美新聞社華盛頓通信云廣義派之軍事計畫擬於今年春季大舉進攻波蘭爲紅軍勢力侵入歐洲之初步另以軍隊一支則經由土耳其斯坦及阿富汗而侵入印度據此間所接軍事上及外交上最可靠之消息此兩項軍事計畫已在進行協約各國政府之决議派軍隊一支（大半爲英軍組成往高加索助齊奇亞人阻止赤旗軍） 
之進行即所以防其侵入印度也英國政府已設法保護通入印度之路英軍在印度西北邊境已遭受幾許頑强之戰事英軍又在波斯東北之滿扶地方駐有大隊以保護波斯東北部及阿富汗俾勿遭廣義派軍隊由土耳其斯坦侵入其在滿扶之軍隊則所以防止廣義派從裏海方面向阿富汗及印度進行然足以造成將來之重要軍事行動并聯帶引起政治問題者尙不止此廣義派侵入印度之計畫此外尙有所謂全土來尼族運動亦爲危險之元素此運動係土耳其之恩佛巴沙所提倡於去年一年間謀畫甚力恩佛巴沙現在土迪斯坦境内之哀實佩琴其地在裏海與黑海之間高加索與波斯之間又高加索與阿美尼亞之間現已得確息恩佛當起程赴哀實佩琴之時曾語其友人謂彼欲以該處爲其根據地以發展其全土來尼族運動恩佛之野心在造成一全土來尼族之地帶從土耳其起一直經過中亞而達中國邊界彼欲造成一全土來尼族帝國包括高加索土耳其斯坦及内外蒙古在内彼近來曾與布利安族野心家謝米諾夫相接觸謝氏現據亞細亞洲之頂控制脫郎斯貝加爾及蒙古北境亦有囊括中亞之大計畫恩佛所擬之全土來尼族帝國其東部邊境正與謝米諾夫在蒙古之勢力起點處相接現聯合國方面頗慮謝米諾夫與恩佛巴沙及廣議派互相妥協各不干涉以成全彼等之計畫果爾則協約方面將大受其影響也蒙古一地軍事家及政治家均認爲世界最後尙未發展之食糧儲蓄所謝米諾夫野心之勃勃即欲控制此地彼美國之西部從前曾享此地位阿根廷之中部現亦居此位置迨將來阿根廷中部與美國西部均經過其最後發展之時代則此泱泱大風之蒙古即將卓然特出爲全世界未經開發之惟一食物產源矣現在阿富汗已有亂事若謝米諾夫恩佛巴沙與廣義派各能自由行動則實爲聯合國最可畏之一問題阿富汗前此之酋長對於英國頗表友誼現任之酋長則爲仇英派彼之排英態度大半爲一德國外交家之陰謀所釀成此德人當戰事初起時匿於波斯後乃逃至阿富汗此新酋長對於廣義派與全土來尼族主義之人乃皆表同情云聯合國現正在巴黎討論派兵預防計畫其英國軍隊之駐紥最近可以隨時調撥者爲在印度之軍在滿扶之軍及向美索波達米亞上部進行之軍又在派來斯丁與埃及之軍英軍進行之路有二一經達代耐爾及黑海而向巴古一經波斯灣及美索波達米亞或波斯而向喀斯披恩省或高加索後一路最爲直接如取此路則英軍可依毛特將軍在巴革達得所造之軍事鐵道而達阿美尼亞也 
國内要聞 
[北京通信]  
小草 
　　舊議員紛紛入京正誼學社將活動 
　　普通所稱舊議員卽爲舊國會議員之簡稱連日以來此項議員入京者紛紛但非來自田間乃皆來自廣州者也察其所以北來之原因當然是爲廣州國會制憲衝突問題與吳褚大翻臉憤激之餘不得不復來依曾示微波之政府在北京政府一方面則亦抱定寛大的宗旨牢籠的方針所謂旣來則安好在國務院内已設有經濟調查局一個大收容所據聞連日入京者巳有數十人投到之後一例皆下聘任書派爲經濟調查局調查會委員惟舊有委員不免稍覺惴惴蓋因詳悉政府每月由鹽署籌定之欵只有此數粥薄僧多加人不加錢恐未必能始終維持此三百元之現洋耳第據該局職員言自經改組以後所有委員曾經一次淘汰除籍者頗不少故一月發出之數已領去者只有一百人卽使再添二三十員尙不至大受影響至於去年所欠之十一十二兩月份薪水現由在京各委員提出交涉案向政府索補已有頭緒惟聲明新來各舊議員不能再分此臠焉又前由舊議員所組織之正誼學社現因到京舊議員日多近來大有活動之勢連日開會數次加入團體者紛紛對於制憲問題頗有所主張不日即有第二次宣言書發布據聞當開會時曾爲詳細之討論其一致之主張在要求恢復六年憲法會議對於制憲以外之事不一過問但其中有困難之點即關於遞補議員問題兩院勢不能不開常會旣開常會則顯與［僅管制憲不管他事］之宗旨相矛盾不惟政府對於此層不能放心即憲法會議自身亦無以自解現聞彼等討論之結果設一例外救濟辦法卽聲明［只關於遞補議員事開常會此外無論何事絶不開常會］云云此事旣經該社討論通過將來宣言當必明白表示矣究不知南北兩方對於此等主張是否能容納之也 
 
 

Page 7

 
 
北派内訌之外人觀察 
　　徐段與靳徐 
　　字林報載英人巴克斯特氏投稿略云今如語華人曰靳總理確與徐總統及直隸系提携共拒安福部則華人鮮有信之者據北京政界人云靳氏今不過依其謀士之言施展計謀首先覓取段祺瑞之歡心藉以推倒徐樹錚故今日時局謂爲靳與小徐互爭段寵之結果亦無不可小徐勸段以靳爲總揆目的在倒靳靳旣上台從謀士言與總統聯絡冀藉元首與直系之助力以制小徐今豫事發生局勢趨於極點小徐力主立撤趙督而靳氏尼之非靳不欲去趙不過欲自去之而以段系繼任俾可見好於段靳不喜直系與不喜小徐實無深淺之分其所不欲立撤趙者欲自建爲段逐敵之功而不願小徐先奪錦標也徐世昌本有聯合直系督軍以制安福部之謀今却無所進行徐性圓滑時機不利則暂歛其羽日前方處於摇蕩不定之境徐欲施其自己計謀用其自己黨羽以逞其志願但又不敢先開釁端公然與安福部决裂徐知靳雖可爲己助然有一定之限度靳亦欲利用元首與直系之力然兎盡即將烹之故徐不敢遽以靳爲心腹傳說吳佩孚率兵拒吳光新而李純軍隊亦向蚌埠進發此說未免太早徐世昌與張作霖苟不下進兵之諭則吳李决無舉動以目前事勢察之徐尙不敢出此命令也靳與段不致戎衣相見靳旣不加兵於段則徐世昌斷無壓倒段氏勢力之希望徐縱日夜籌思謀聯合直系與段爭雄但直系督軍决不與段交綏雖或有攻小徐以弱段勢之心思然亦必先得靳氏之助力始敢爲之試問靳果能與其舊主爲敵利小徐睥睨一切視徐靳若無物渠知靳若公然與段爲難則靳之地位不可一日保全並知直系多懦夫徐决不能號召懦夫以攻段今小徐凌轢徐靳與之挑戰使其逐趙倜之謀果告成功則直系或將不不甘雌伏但此固小徐所欲也小徐自信段能號召安福全部人物以鞏固安福派之地盤故欲激動李純與安福决鬭設靳不允逐趙則小徐將鼓動安福軍隊與安福議員逐靳出閣小徐居心欲與李純一决雌雄蓋戰而獲勝段祺瑞與徐樹錚可獨握中華民國之大權矣小徐甚願首先開釁然段不欲自爲戎首此小徐所以有逐趙倜藉以激動長江諸督之舉也小徐密友近曾語人謂李純不足慮以李怯戰故設易地而處則早已擁兵入京爲政府之第一人矣小徐斷定李爲懦夫苟不聯合他人擁有不戰卽可勝敵之兵力則必不戰小徐且不信張作霖敢率軍越出滿洲一步以滿洲邊防方亟需兵守衛之故换言之小徐不怕張作霖加入戰爭且知砲聲一響李純必首先棄兵而逃也若徐世昌則尤非小徐所重視小徐曾謂我舉徐爲總統我即可隨時攆去之小徐屢瀆犯老徐而老徐輒優容之今見老徐不願因豫事起爭端尤知戰事斷不致發作矣兩年前南方頗擁護李純嗣見李荏弱相繼棄之今日李與徐世昌皆立於孤境南方現正有内訌惟不欲參與純粹北方氣味之衝突曹錕無力量可言春人索有木偶之稱無足重視段祺瑞苟有精兵一師卽足使曹錕避入天津外人租界直豫魯皖四省皆可爲段氏兵力所管轄江蘇亦非必勝之地苟段欲攻李則浙省盧永祥將爲段助江西陳督人太　弱且有爲徐樹錚收買之　兩年前段固重視長江然在今日則不復以此爲慮矣小徐不諱言以日人金錢供制敵經費並謂敵人方面亦願用日本或他國金錢以作戰費小徐自信人不能以用日資責之蓋近日靳且用日幣九百萬元而徐世昌與曹錕亦分用此欵也小徐又謂親日派滔滔皆是人不能獨責共袒　且公然語人曰余並非眞心親日但日本旣願相助余自願利用日資小徐以爲靳亦不反對利用日本軍械靳部下軍隊且有日軍官約三十人焉推小徐之意渠若不用日資以攻敵則敵必用日資反攻之蓋日人决計扶助任何一方面而使之與他方面爲敵也記者以上云云不過欲將華人審察北京内外時局之觀　轉告讀者至於時局結果若何則殊難預料蓋軍人自詡之言時觸耳鼓而其眞相則莫可究詰也 
[豫潮仍無平息希望]  
　　趙吳軍隊猶在相持中 
　　豫事經各方調解王印川亦已出京赴任辭行之時東海曾有極詳細之訓諭就表面上觀之目下巳呈緩和之象然究其内幕則仍難樂觀緣吳光新率軍遠臨正如箭發難收現在該軍尙駐鄭州信陽一帶並未撤退一人而趙倜方面深慮當局用急予緩取之法稍待時日便更易其地位故極力佈置防務雖政府迭次飭令退兵而趙氏電覆目前碍難遵命是此事不從根本上解决或有切實保證恐趙倜未必遽帖耳服從又聞安福方面確待中央威權不可損失之說力迫政府必將趙倜撤去現表面雖暫停頓而暗中仍在進行巳擬定緩和辦法趙倜目前暫不更動其弟趙傑則必交付懲戒而吳光新之兩旅留駐河南尤爲必不可少之條件故此問題仍無根本妥協之望 
　　又據京津泰晤士報云豫督問題表面上雖似停頓而暗鬭之趨勢實巳迫不及待曹錕所轉趙氏條件政府尙無表示而趙氏又於某日直接電致政府提出三項條件（一）不得置軍務會辦（二）豫省裁兵暫從緩議（三）留豫客軍槪移出境政府得電之後即發出訓電一通謂該省擅將汴洛道清鐵路沿線駐軍集中省城並將豫魯交界之防兵移駐内部實屬不顧大局現在豫魯交界土匪蠢蠢欲動魯省迭電告急應卽從速將各地防兵之移動者限三日内回復原防云云趙氏認爲大碰釘子遂飛電於吳子玉磋商援助之法緣吳氏曾於一號派副官林星階至汴與省議會當局接洽並持有吳致省會公函一件大致謂政府爲便私圖不顧大局措施顚倒深所痛心如有需用臂助之處請即電達等語林并於是晚五鐘謁見趙氏協商抵抗吳光新之策趙極表感意故趙奉政府訓電之後當然商諸吳氏吳即决於五號全軍以武裝撤防齊集衡山所有該師軍官家室准於二三日内一律送回保定然政府并無允其撤防之明文曹錕乃於前日（七號）有電到京措詞極爲激切觀其意旨若政府終不見許則將令吳自由拔隊北還不待當局之允與不允政府覩此情狀知直豫已十分團結决定以和緩從事一面命吳光新將在豫之軍隊分别移退漢臯等處爲敷衍面子之計仍擬於吳佩孚軍隊返直後急以奉軍接防所遺湘南總司令一席已定以張景憲接充蓋湘防旣處於不得不撤之勢則吳光新之退回鄂防不特保原有之勢力且恐王占元亦八省同盟之一或有特殊舉動反至瞻前而失後也 
[吳佩孚撤防問題近狀]  
　　最近豫魯問題惹起吳佩孚撤防問題湘督張敬堯調兵請械狀極恐慌影響時局甚非淺鮮聞政府日昨除電致曹直督轉商吳師長從緩撤防之外並電囑某軍長就近前往勸慰一面又分電在湘各將領協力防範以保地方治安又聞政府以吳佩孚决意統兵北返湘南防區緊要故於日昨邀同軍界要人特開會議詳加討論聞已擬定兩項接防辦法（一）再電張敬堯妥籌接防事宜（一）如張之軍隊不敷分佈則先由湘東湘西防軍撥調而張敬堯所擬接防辦法亦分爲三部係以張景惠張宗昌田樹勳三人會同分駐防區現吳部有定日内開拔之說 
[直系督軍有請解散新國會說]  
　　安福部已準備新選舉活動 
　　北方五督軍近日電致政府指摘安福部之罪惡並主張新舊國會同時消滅聞此電首由某督擬稿密電於某使嗣得某使贊同遂卽轉電各督簽名會銜由督軍團之領袖者逕電政府不意爲安福方面探悉遂嗾交通機關將此電截留後又爲督團查知不得已乃改用快郵代電始達政府但詢諸政府方面則尙否認此事 
　　又據另一消息自五督請解散南北國會由各省各選代表二人解决時局之電揭布後安福方面連日會議種種抵制方法經三次會議並未解决昨日始行决定辦法而根本之活動黨員出全隊爲新選舉之準備注重聯絡各地視學以及農商兩會該部議員已起程者佔三分之一故新國會今後能否足法定人數尙是問題恐將從此與西南國會同其境遇云 
[陳樹藩將驅劉存厚出陜]  
　　劉存厚駐軍陜境與陜省官民惡感甚深最近陳樹藩劉鎭華及地方各團體迭電政府宣布劉氏罪狀意在驅逐出境當局因有種種顧慮未卽舉動昨據某機關確訊陜省現派大軍將劉存厚所部四面包園勒令離陜情勢險急旦晚恐有劇戰又聞陜議會副議長景凌霄及公民代表多人先後抵京備有正式呈文列舉劉存厚劣跡十六欵分遞府院懇請嚴查澈究 
　　另據津報消息劉存厚與陜省感情益惡兩方幾有相持莫下之勢靳翼靑於前此國務會議時曾有將劉氏調京察看之主張後經某要人從中疏通始暫中止劉氏對於政府謂如果中央將其欠餉悉數付給彼即可離去陜境以免衝突無如政府庫空如洗無以給付前雖付與國庫劵六十萬究屬杯水車薪未滿所欲而陳樹藩方面所得報告則謂劉氏之索欵非有得欵即去之意不過求欵以足軍需爲負嵎計故陳得劉氏索欵消息後亦即來電索還墊借川軍餉欵以爲抵制並表示劉氏各軍餉欵實已由陜省墊欵中央無再發之必要政府乃去電詢問陜省墊給川軍餉銀總數若干陳氏復電謂自七年十二月至八年十二月共撥給川軍餉銀一百四十餘萬元有據可憑其餘尙有未據報一及漢南糧務局勒派等欵項俟查明續報云云刻下劉存厚之本部駐紥南鄭及南鄭以西與屬於熊克武之軍相持南鄭之東管金聚在焉管因劉氏奪其守地銜之甚深頗欲得而甘心以獨力不敵之故暫時隠忍南鄭之北有陜軍旅長張仲仁在焉與張軍比者爲鍾體道之舊部鍾劉交惡人多知之劉鎭華與鍾體道同屬研究系意氣相投故劉存厚去鍾之師長劉鎭華反保其才堪大用鍾劉現甚相得如果劉存厚與鎭華一旦失和鍾部即爲劉鎭華助現鎭嵩軍亦秼馬厲兵以待劉存厚處四圍之中危險萬狀陜省方面必欲得政府免劉命令如果劉不從命則聲罪致討名正言順故派省會副會長景凌霄及各界代表來京請願驅劉條列劉氏禍陜事實十二欵務達政府明令劉存厚去陜之目的而後已刻景氏已到京二日惟公民代表有一半尙在道中但不日亦可完全到京云 
[京華短簡]  
　　京校罷課問題初以北大主張爲最烈自各校大會表示反對後北大亦有十五六班不贊成本校同學之主張業巳决定擱置并擬提出總評議部大會公决昨日（八日）總評議部開會討論此項問題僉山東問題政府旣有不直接交涉之表示則吾人罷課毫無理由似此吾人所當急於研究者提交國際聯盟之手續耳討論結果遂决定數種辦法（一）罷課問題表决取消（二）山東問題要求政府駁回通牒及致電顧專使向美國正式聲明不直接交涉（三）派某君等出席全國學生總會評議部（四）外交研究委員會長報告定明日開外交研究委員會大會討論魯閩兩案問題（五）派赴上海代表報告滬上情形後决定與上海各界取一致之行動（六）討論抵貨委員會改組辦法（七）各界聯合會問題全體主張從速進行 
　　旅京福建學生聯合會因閩案久延羣情憤急於昨日（八日）下午特派代表林慶年高興偉二人前往外部催促進行經次長陳籙接見林高二人詢以沈王兩調查員回京已久且日本調查員松岡亦已到日爲何閩案遲延至今尙未提出陳謂此案近日正在籌備進行於本星期内定可提出交涉林高復詢以政府對於此案有無把握陳謂政府方面總依據國民提出四條向日本極力交涉云云按陳氏所謂四條即去年十一月十六日福州國民大會所提出者 
　　德國希望與我國恢復通商意極摰切迭經駐德張秘書官據電政府請速確定辦法最近德政府覆向張秘書官催取答復並稱中國雖未簽字和約但該約中規定給予中國各權利德國槪行承認惟望早日恢復通商並擬派員來華充作代表尤望勿没收該國在華財產等語當局接據報告巳由外交部與駐京和蘭公使開始接洽尙未完全决定但聞稅務處對於德貨入口徵稅辦法巳議决按照無約國税率實行徵收 
　　濱黑鐵路之建築前本定由道勝銀行經理向俄國借欵二萬萬盧布以爲開築之費嗣因俄亂驟起無力兼顧遂由道勝銀行駐京代表郭揑爾挽日本資本家出而共同投資辦理其事刻聞郭氏前日巳開始向政府交涉但政府之意以郭雖係道勝銀行代表但仍兼任渥木斯克政府財政總長現我國對俄方針尙未决定不便與其訂約故已婉詞拒絶惟日本資本家則頗願投資現正爲單獨之活動 
[湖南軍官界雜訊]  
　　張繼忠爲張敬堯養子現充第七師五團團長平日聲名甚爲惡劣第七師中有濫五團之號軍中官佐雖羣呼之爲少帥而其實心中固無一人與之善者邇來不知何故觸怒乃叔敬湯（據聞係繼忠查獲一烟土案而不料其爲敬湯物在繼忠方面是否有意固不可知然敬湯則認其爲有意敲詐故深恨之又有謂别有原因者不知孰是）敬湯遂立請乃兄將其驅逐出境否則必槍斃之敬堯堯亦不甚寵愛繼忠聞業已准敬湯之請加以驅逐正在選擇繼任團長中 
　　楊繕緒楊爲張敬堯之姻親（張之女弟字楊胞姪）平日頗爲親信曾歷次委充造幣廠長及清鄉總司令旋又將其軍隊編爲第二旅而以楊爲旅長駐防資江一帶近因廖湘雲戰敗投降於楊將南軍防地之烟溪馬轡等處讓於楊旅且請得楊氏軍隊反攻溆浦因此之故西南方面遂屢次來電詰責並電由中央來電查詢張以事實昭然無可掩飾乃於日昨將楊旅撤差調省另以該旅之郭團長升代旅長 
　　周偉湘軍第二區守備隊司令周偉旣被譚延　逐走即投降於長寳鎭守使田樹勳昨田氏特送其來省謁見某氏某氏接見後撫慰備至謂稍緩數日定當特别借重又詢問湘南現况甚詳且以其係隻身逃出絶無他物即所御袍褂亦頗敝舊某氏深憐之除給洋二千元外並給皮衣一襲 
　　戴宗禮去歲舊臘張敬堯以財政奇絀曾向鹽局提撥鹽欵該局局長戴宗禮因事未允張深滋不悅其後該局長連謁數次均不延見日來巳决計將其撤差而另以劉某代理劉爲新近回省之某名士所汲引張已委爲軍署高等諮議其於榷運局長僅許委其代理至北京方面則仍須劉氏自行運動 
[滇桂軍交戰之最近形勢]  
[  無名]  
　　李烈鈞踪跡不明 
　　自兩李交鬭以來粤地風雲日急連日報中所載多言李烈鈞部下如何失敗省軍奪獲軍實若干一若旬日間大局即可敉平者在報館處於受治之下所登戰報不得不如此其實李烈鈞現在究到何處尙不可得知事變之平斷非可望諸旦夕憂時者實不敢引爲樂觀也此兩日間韶州確已通車源潭一戰李部下之土匪確曾失敗一次然此實小小戰鬭而已李烈鈞此次舉動非驟然而起　搜其司令部有軍用票數箱則事前早有預備已可槪見李之援贛軍不下二千餘人加以韶州之滇軍有萬餘人而民黨中人爲之招集北江土匪尙不能知其確數以此多數之軍平時旣勤敎練前因預備北伐軍械亦頗充實加以土匪爲之引導斷非易於撲滅者李烈鈞之出發秘密異常初到花縣由花縣自西而東取道從化論者多謂其將經佛岡翁源而至始興以便與楊益謙之滇軍合故李烈鈞之已到翁源與否現在人各一詞不能證實而别一說則謂李烈鈞巳竄入龍門由龍門縣境入惠州蓋北江一帶省軍兜截緊嚴惟從花一帶大山連亘由龍門迤東可直達惠屬之新豐連平各縣由連平南下河源則東江交通之中心點而紫金龍川惠博各屬之樞紐也李烈鈞所招致之土匪如李禄輩平日嘯聚於從花一帶地形甚熟旣變計東竄則東江上游恰當其出路然後與韶之邊境聯合使省軍備無可備其說亦甚有理要之李烈鈞爲一最重要之人然其踪跡何在注意之地何在令人無從測度而連日沿粤漢鐵路一帶土匪紛起皆以援助李烈鈞爲名大扺皆以牽制省軍使備多而力紛耳現時省軍之開往北江者其勢亦確有爲難之處服從李根源之滇軍其名雖尙有一師然以滇軍攻滇軍不能不慮其或有反動故實不可盡恃今韶州已發見滇人欲謀暗殺李根源之事矣據李之佈告［爲佈告事照得戒嚴期内查有周才圖謀暗殺孫玉林劉祖佑顧級三顧超賢造謡煽惑自應從嚴懲辦以彰法紀而靖地方除令曲江縣知事將該周才孫玉林劉祖佑顧級三顧超賢五犯解赴東河壩一併槍决外爲此佈告仰軍民人等一體知悉此佈］則其情形亦可想見而北江戰線寫遠非有多數軍隊不能布置周密今所恃爲總指揮者是沈鴻英但沈之部下多駐琼州調回尙須時日潮梅一帶原駐有得力之桂軍然又不能抽調因潮安方面伍毓瑞所統之滇軍尙有數千人而陳炯明駐有大隊粤軍又向與柱系不同宗旨者不能不慮其反斾東還基此原因東路之軍萬不能調回其惠州劉達慶所統这桂軍亦祗係抽撥少數往北不能多撥因惠州與潮州毘連恐潮州之軍或由惠而上而李烈鈞踪跡詭秘又不知果是竄入惠否若西江則林虎領有大隊桂軍且素稱能戰者但林虎與李烈鈞友誼素篤癸丑湖口之役林李爲患難交丙辰討龍之役林李又互相援助前年高州討龍林虎部軍頗有敗衂得李烈鈞至始轉敗爲勝以二人如此交情故此次雖滇桂交爭而所派之軍從未撥及林部者則林亦必不肯擔任此事也現時向北江出發者粤軍甚多粤軍之中惟魏邦平所統者尙有戰略其他邱渭南李福林等祇可賴以防守恐非可恃以禦滇軍也若使久延時日一二月不能結束則時局必生變化粤中派别複雜民黨中人與桂系積有惡感平時尙怦怦欲動况有機會可乘又必至招聚民軍各據各地紛然而起如昔年困龍之景象蓋粤本爲護江區域以護法之友軍而内訌至此名義何在則繼起者或且别立名義振振有詞也此種事實將來難保其不發見事勢至此則益難收拾矣現時調和之說雖呼聲甚高然李烈鈞所駐何地今且不知則調和將從何處着手且彼此均巳走於極端非有一方面略有敗象必不肯甘於退讓故調和之事恐亦未易言也 
　　另據報載云李烈鈞蹤跡至今尙未探確自岑春煊提出調和說後政務會議林葆懌到軍府岑邀其在私室談話陳述此意林亦大表贊同并允卽派員代表前往查探李協和蹤跡所在面陳一切勸令偕同返省以後滇軍當完全由軍府負責處置分撥若干歸李根源管轄并另抽撥若干歸李協和節制組織援贛軍林旋派海軍司長魏子浩前往惟能否覓得李協和蹤跡尙未可知自粤路各站完全通車後李六各匪黨已連被省軍擊敗各車站附近亦均有大軍駐紥故北江一帶現在尙無戰事發生而三水方面張懷信部衆近亦退回四會現省軍與駐肇軍隊仍節節進迫分路包圍大約日内仍有戰事惟以情勢推測滇軍兵力單薄恐不能支持也近自省韶通車各方面電報消息靈通各軍又多赴各地分防要隘局勢漸趨和緩據韶關方面消息始興楊益謙近已按兵暫取守勢近三日内尙無戰事發生李根源現派重兵扼守始興下通韶關之路前數日拿獲楊益謙哨探數名即日解返韶城訊究至李烈鈞或已抵翁源惟確否仍未足信頃有福軍某軍官回省者云李於數日前由花縣轉赴清遠李烈鈞初來時清花一帶著名土匪李六及朱記隆等均附從李烈鈞拆毁路軌李氏軍隊分隊駐紥每一處均二三百人現在究不知李氏行蹤所在魏邦平及邱渭南兩軍連日除屯駐沿路陣線外并分軍四處搜查亦毫無朕兆惟沈軍於昨十二號拿獲匪黨訊據供稱李烈鈞初擬北赴始興或東出三水現以此兩路均有省軍大隊攔截不能前進聞說昨日巳赴清遠某山暫行避匿以俟機會又四會張懷信王均之軍隊已被桂軍兩次擊敗傷亡頗多軍署中人言大約各路軍事不日可告平定也 
[南京快信]  
　　省立各學校今日已一律開學照常上課學生聯合會議决關於外交時局暫持靜默主義俟京津學生定有辦法再一致進行 
　　李督又電中央請准援贛十九師撤回以便改編齊省長因米價已至七元數角昨嚴令金陵海關及查騐處重申米禁維持民食 
　　齊省長昨（十九日）過軍署會晤李督面談在京經過情形並道謝派員赴津祝壽意 
蘇州豐備義倉失愼因先後呈報不符齊省長昨派丁尙慶往蘇調查以明眞相 
　　軍民兩署昨電令淮陰縣劉知事巨匪劉三桃子旣供認盜刦不諱着即就地正法 
　　財廳昨委分蘇任用道尹田寳榮充通如稅所長薦任職張樹森充運北統捐局長 
　　新國會議員林炳華張宣章獻猷由京來甯沙明遠崔雲松馮翊瀚趙守雲葉雲表王祝三吳德培等由寗赴京寗省火車丁家橋車站已改稱省議會車站 
[杭州快信]  
　　新任第一師校校長金致和已實行辭職該校敎職員曁學生部分暗潮尙烈昨午一時又開校友會商議此事自金致和（卽金布）辭呈到後敎育夏廳長甚費躊躇恐釀學潮聞巳電部核示並請委派該校校長 
省立第一中校新校長郭成九前因學生反對現巳疏通可望和平解决即日開校 
　　地方實業銀行揭出八年盈餘帳略計純利十三萬一千九百餘元（連歷届滾存者）内分派股東紅利四萬八千四百十餘元總務處四行員酬勞金二萬二千零四十五元并特别公積金塡補損失費及股息外餘欵歸下年分分配 
　　杭總商會昨午後因錢業改革金融問題特開會董會討論良久仍無結果現通函各業領袖徵集意見限五日答覆俾便採擇 
　　尙有要聞二及地方通信轉入後頁 
雜評一 
[滑稽之調解]  
[  訥]  
　　昨電安系閣員辭職徐言此係段部内訌事惟有照例批留意似謂無與我事也者夫彼段部之内訌固不足道然若訌之不已將若何收拾則當然不能漠視而不爲之所也 
　　又電謂中央對滇桂之爭擬專員馳往調解夫滇桂之爭誠不能無影響於大局然北實自顧不暇内部之訌尙不能調解而能調解人之訌耶則此無謂忙碌亦大可不必也 
　　以今日北京當局言段部内訌譬之同室之鬭也西南滇桂軍之交訌譬之鄉鄰之鬭也置同室之鬭於不顧而急急焉以救鄉鄰之鬭豈非滑稽之至哉 
 
 

Page 8

 
 
國内要聞二 
[紀廣東歐美同學會之歡迎會]  
　　陳述西南大學之意見 
　　本月二日歐美同學會公讌汪精衛李石曾吳稚暉三君於西濠酒店赴席者數十人該會會長盧興原爲主席述歡迎詞略云今晚歐美同學會開聚餐會歡迎汪李吳三君目的有二（一）爲本會會員欲與社會上有實學之人聯絡俾得交換智識（一）爲本會會員對於西南大學意見略言一二以備諸君採擇吾國國民向取不干涉外事主義是以各家打掃門前雪勿理他人瓦上箱二語誤盡多少國家事業就以國家二字而言何以吾人不說家國而說國家因先國後家自古巳然斷不容錯認界線今日吾國國勢阽危國權喪失攷其弊端因多數人錯認界線欲不錯認界線非曾受相當敎育者不可是以敎育實爲當急務鄙意以爲最有益於現時中國情形者不在於大學敎會而在於普通敎育因普通敎育波及於多數平民可以鼓吹愛國熱度而大學敎育僅及中等以上學校少數畢業生未能完全製造救國人材何以言之中國人材以現時計之不爲缺乏矣據最近報載中國人專門卒業者在美國已有一千六百餘人在英國已有四百餘人此外在各國畢業者數目想亦不少日本因有一外國畢業生伊籐不數十年一變而爲世界强國之一查伊籐曾與伍老博士同學回想實轉瞬間事何以吾國有許多外國畢業生而中國仍不免爲第三四等之國此無他因一則中日歷史之不同二則愛國熱度亦異而普通人材缺乏亦一大原因故也是以補偏救弊莫若提倡普通敎育養成多數人愛國熱度是非易明凡事以民氣爲後盾賢者在位能者就職國事可爲指日可待至於西南大學已成事實問題無討論别種敎育餘地惟地點問題不無可以研究者查報載陳君獨秀所主張不贊成大學地址設上海並不贊成另闢國外部持論甚爲正當鄙意極表同情如以爲不然何若將指撥欵項交與上海之聖約翰大學法國之里昻大學代辦似較爲簡便而有實益因創辦之大學斷不及已成之大學顯而易見查廣東黄埔地甚適宜有外國大學地址規模何不在該處創設西南大學近日交通利便外省學子雖往外洋留學尙不見煩難則廣東更不足論事不厭細仍候籌辦諸君裁之學界幸甚隨由汪君精衛代表來賓道謝略云西南大學校址設在上海陳君獨秀不以爲然實陳君尙未與吳稚暉李石曾兩君會晤故有隔膜之言至於西南大學不能在廣東設立之原因甚多斷非以短少時間可能盡述惟在廣東設立不免受政治牽制斷難充分發達則爲一最大原因至於各省代表多數贊成在上海設立少數亦應服從多數對於西南大學另闢國外部一層孫中山唐少川蔡元培三人均極端贊成實欲藉此運動法國退還一半庚子賠欵爲數二百兆佛郎在法國設立大學因法國人士如里昻商會會長古窪湼大學校長儒班醫科學雷賓等均表同情且由雷賓氏提議捐助里昻公廨以爲校舍此處可容二千人法國政府敎育外交兩部均允助給經費法國方面允以公廨撥充中國大學校舍並由里昻大學擔任種種義務於中國大學之成立已力任其半將來大學之發展固仰給賠欵惟目前開辦費及常年費之基金中國方面亦應擔任一部分以促其成云云繼由汪君陳述西南大學内部辦法甚詳賓主盡歡而散 
[贛靑年會之歡迎大會]  
　　全國靑年會總幹事巴樂滿（美人）由美來華將週遊各大商埠聞巴君昨已隨同上海協會幹事余日章代表顧子仁由寗抵滬五日四時到省經南昌靑年會西幹事連培基歡迎至寓安歇並在小金台會所邀請各界領袖設讌欵待藉資聯絡並邀請戒嚴司令岳兆麟軍務帮辦吳金彪財政廳長楊慶均實業廳長鄒日煃省議會副會長胡廷鑾交涉處長涂道愷及省紳陳小梅袁秋舫毛樂齋謝敬虚等蒞會首由連培基介紹代通姓名次向各人略道寒暄及傾慕等語巴君云鄙人二月中旬由美動身至澳門而香港而廣州而厦門福建上海南京九江等處勾留一二日不等此次來贛因天津大會限期巳迫不能多事躭擱擬下星期一（八日）卽行由武漢取道豫魯再行赴津按巴君爲美國中最有聲望之一宗敎家又爲二十五年前單獨來華創辦靑年會之一在華十八載於中國語言言文字頗有心得清季末葉曾來贛一次勾留不久卽行回國此次本不欲再來中華因受天津靑年會電促參與二十五週紀念大會且受美政府之委託來華致謝中國上次捐助歐戰救濟欵項故復來華一行又聞巴黎和會之際親見我國和議專使王正廷君受美總統歡迎祗因各國不諳中國内容致未容納現巴君擬於回國後將各地情形遍載歐西報紙藉以鼓動中美感迨各來賓到齊先由靑年會長季世明報告情形次由余日章代表顧子仁君演說靑年會爲製造各靑年之種種人格即道德身體脑力合羣四項再由巴君以英語演說美國靑年會之發達與各界擁護之情形及中美種種親密之關係均由靑年會能力所致語畢由戒嚴司令岳兆麟起立答謝吳帮辦講說中國新年迎龍之來歷與迷信各趣語並希望將來種種之有益於我靑年上之事實云云至十時各盡歡而散並定七日另開歡迎大會 
[浙江一師學潮之醞釀]  
　　挽留舊校長抵制新校長 
　　浙江第一師範自省視學金布兼代校長後即函知學生家屬展期開學令學生暫緩來校然學生聞訊後留經（舊校長）甚堅不受金布之令仍陸續來校金布又聘各舊職敎員繼續擔任職務而舊職敎員亦一律拒絶頃金布已另聘定職敎員定本月十五日開學聞新職敎員大半反對該校之文化運動者金布雖爲該校畢業生但頗與官僚接近此次代長該校實有襲而來又聞金所聘之職敎員不日將進校而學生亦籌抵制方法刻巳决定如新校長敎職員進校時即將逐出門外以辱之金布而稍知機者當謀所以自處也昨日該校到校學生已與住杭各舊職敎員接洽定本月十日上午九時在該校開聯席談話會議商議留經進行方法浙江學潮從將恐此開始矣 
地方通信 
[松江]  
　　古榆何可砍伐縣署東首有榆樹一株係百餘年物現縣立職業學校校長張瑞芝以該校缺乏製作大材料呈請縣署准其砍伐應用縣署以此樹旣係地方古物自應共體勿剪勿伐之意共同保存批飭不准 
　　奉令考騐學生育嬰堂附設之廣育工業學校前將各種出品呈縣轉送敎育廳奉廳批該校各種製作純係國貨且成績亦佳辦理甚善深堪嘉尙惟所報校中一年級生均係私塾出身是否合格飭縣派員赴校嚴行考騐業巳由縣委令縣視學倪宗伊前往考騐矣 
　　派員會議實業實業廳定四月一日起假通俗敎育館召集各縣實業行政人員開第一次實業會議縣署接奉廳令後業已派定第四科主任莊頌清縣農會長吳步蟾届期赴省與會 
[蘇州]  
　　請設農業試騐分場閣門下津橋農業試騐場管理員陶福庭爲推廣範圍起見議另設模範試騐塲六處在蘇城六門選擇相當地點俾作農民模範聞已呈請縣署核示矣 
　　請禁阻礙路工滸關朱店橋至大　塘岸大路年久失修損壞不堪近由農耆張金順等發起集資興修鋪以步石深恐棍徒偷竊石料阻礙工作情事特報告市公所轉呈縣署繕發佈告勒石永禁 
　　犬食孩屍之可慘西區第四分駐所境内吉由巷林姓門首前日遺有孩手一隻路人見之圍集觀看有人云係犬所啣來者次日仍無人顧問後被某校學生路見取去煉存標模昨日盤門内梅家橋畔浮厝小棺木一具棺蓋已被人竊去屍身暴露迨後亦被犬將屍啣出棺外衆犬嚼食僅剩腹部及頭額骨令人目不忍覩不悉各該管警區何意置之不問耶 
[常熟]  
　　靑年自治會與吳佩孚函電［去電］湘衡陸軍第三師師長吳子帥鈞鑒邇者師長有論政府妄禁排貨誡湘督維持敎育爭魯案反對直接交涉等電下風逖聽歡躍奚似乃日來報紙騰載津民以請願故致觸怒曹楊縱縱軍肆虐刃傷極衆並拘代表擬即槍斃是何等行爲舉世界任何專制國而無之不圖見之於號稱共和法治之邦曷禁慨歎何類公者之難得而曹楊輩之獨多耶敝會隨滬上各團體之後一致要求懲撤曹楊爲辱國媚外者戒惟茲正義之請必不爲政府所願聞仗義執言舍公誰賴再報轉公部有北拔之意此而果確則愈令人失望湘水幸流清有自燕雲更企望無從鴻書謹代全體請命仍乞駐原地俾鎭南服矧北方爲安福派所踞禍國殃民中外咸棄凡屬志士趨避不遑我師長旣薰蕕異路當亦不甘與伍也常熟靑年自治會會長程鴻書叩［來函］謹復者中國不幸妖孽叢生種種顚倒行爲令人扼腕佩孚不敏忝列戎行願竭菲棉與我靑年志士共救危機至於北拔之說無論何時自當統籌全局相　而行决不使一方而有所牽動致礙和平現在山東問題關繫重要此間巳迭電抗爭貴會愛國熱誠夙所欽佩希即聯絡各會積極進行是所至荷此復順頌偉祺吳佩孚啓 
[鎭江]  
　　米價飛漲之可慮鎭埠米價八日起每石已漲至九元難保無私屯食米　運出口情事若不數行查禁何以顧全民食現經丹徒縣張知事曁各稅務所長嚴飭所屬詳細稽查矣 
[安慶]  
　　皖長官聯翩回省省長聶憲藩此次赴　祝壽歡聚數日即於五日乘車赴浦旋即渡江謁見蘇省長小作勾留即行　别乘安豐兵艦上駛於七日清晨抵皖計同行者爲財政廳長實業廳長敎育廳長曁安慶道尹等皖垣各僚屬均出迎迓 
[湖北]  
　　豫民越境避囂河南易督聲中上上游司令吳光新軍隊連日調集於信陽州及鄭州等處藉壯聲威因之汴梁城内居民謡諑紛傳頗驚恐不獨鄂籍旅汴諸仕商將其眷屬搬遷回鄂即其他之稍有資財者亦爲安全計累篋盈箱向鄂南下故京漢車搭客之抵漢者多由汴省而來設或搆成戰訊則人民之流離轉徙又不知更成若何景象也 
　　湘鄂路票車出軌本月一日下午一鐘湘鄂路武岳短票車行至中伙舖附近八十英里地方忽有貨車一輛軼出軌外司機人即將車停住幸未發生奇險遂由該車值班車隊長黃茂芳趕回中伙舖通電各站及徐家棚總局報告遇險情形並請派車往救總局聞耗即電知岳州機車房派救險車頭一輛開至出軌地方將出軌貨車移入軌中直至晚九點餘鐘始行出險自該車遇險後武長來往客車均行阻隔自長沙開來者至蒲圻即行停止自鮎魚套開往者至中伙舖即行停止因躭延十小時之久故第二次票車應在早六時抵站者直至晚七時抵鄂局長顏德慶以此次遇險殊與該路營業信用有礙主張嚴辦現正在查究中 
 
 

Page 9

 
 
   
 
 

Page 10

 
 
本埠新聞 
[駐厦北方軍艦加入南軍消息]  
　　大陸報云南市中國海軍機關昨日得有消息謂泊於厦門海面之北方軍艦巳於星期一日加入南方軍該機關立即開會决定勸令復回之辦法厦門北方軍艦之歸附南軍乃出於林葆懌之運動林於上月中旬曾派砲船三艘赴福州與各艦接洽也 
[安福系在滬活動與新借欵]  
　　字林報云昨有傳言謂安福部員在滬大爲活動查安福首領王揖唐現仍留滬聞該黨人物近多在滬其數較尋常集議者爲多傳言乃由此發生今政局變幻正饒趣味八督聯盟倐然而起王爲安福領袖其意見在此時際固尤關重要也縱安福部員紛紛集滬之說果確然此輩尙未與其領袖相觸接所可知者北京與王揖唐間常有密使往來絡繹於途耳至何種使命則未爲局外人所知華字報謂至月底如和會無望王揖唐將返北京今使命往還殆爲此歟又有日人借欵之消息與安福在滬活動之消息同時發生使此借欵之說爲確則此非尋常之借欵其數足以駭人聞有五千萬元之多以京漢路盈餘爲抵此爲關於五千萬借欵之第一消息吾人尙未有續聞誠不便信以爲確也 
　　大陸報云昨日探悉二千萬元借欵行將在東京招募安福部員昨在滬開會討論此事抵押品何種尙未决定但北京政府願以京漢路收入爲抵云 
[各團體續開會議紀事]  
　　本埠各團體於二月八日在靑年會童子部舉行談話會情形已詳見前報昨日午後各團體復派代表在八仙橋永樂里上海各界聯合會續行開會討論解决國事辦法到會各代表如姚作賓黃界民喻育之黃宗漢劉清揚夏奇峯孫競亞程士勇等仍推姚作賓主席討論至五時許其結果如下（一）此後每星期各團體須派代表在上海各界聯合會開常會兩次即每值星期三與星期日兩日午後二時舉行以便各報告所聯絡各界之成續並討論進行方法（二）發布多量傳單不僅由中華民國學生聯合會等負其責任應由各團體共同負責能各單行印發最妙（三）演講一事應由各團體組織演講團努力進行（四）懸旗表示反對直接交涉一層暫緩舉辦（五）各界自相聯絡如工界卽由工界聯絡商界等亦然復由劉清揚提議用到會各團體之名義函致友邦公使團及銀行團聲明北京政府方面萬不能再借以欵費請其停止五百萬磅之借欵及以後大小各借欵衆議通過散會 
[工部局將還一千九百年公債]  
　　本星期工部局公報云工部局一九○○年發行之債劵自本年六月三十日起可由註册持劵人署名持赴工部局財政處領取債欵自是日起止給利息 
[旅滬川人所得劉成勳覆電]  
　　四川旅滬各界聯合會前爲川事曾電告其鄉人昨日該會接川軍劉師長覆電云銑電奉悉合羣愛川本於愛國熱誠偉識高出時流福利桑梓於焉是賴海天遥望佩幸爰殷劉成勳叩冬印 
[上海煤炭市埸之今昔]  
　　聯合通訊社云上海方面各工廠商船及普通居户居宅使用之煤炭向有華煤與日本煤兩種從前華煤只開濼萍鄉兩家歲銷數十萬噸近年煤炭銷費額增加而華煤產額亦非常發達現在出貨較多業巳行銷市上者爲直隸之［開濼］烟煤［柳工］無烟煤［井陘］烟煤江西之［萍鄉］烟煤山東之［中興］烟煤［寳興］烟煤徐州之［賈汪］烟煤河南之［福中］無烟煤江西吉安之［天河］烟煤湖南之［寳慶］老龍［秋子］各無烟煤浙江之［同湖］煤山西之無烟煤皆能與日貨爭勝就中銷行最旺者爲［開濼］［萍鄉］［賈汪］［中興］［井陘］各種昨年銷額已達三百萬噸日本煤在上海向來歲銷三百餘萬噸自昨年五四運動後統計全年輸入不過六十萬噸比較向額減少五分之四餘額皆由華煤替銷日煤牌號爲左列各種（一）大谷塊煤（二）木屋瀨塊煤（三）豆田屑煤（四）芳雄塊煤（五）豆田塊煤（六）唐津塊煤（七）添田煤（八）剌刀煤（九）高杉煤（十）高尾煤及松浦煤等此種日煤多供日本輪船及日人工廠住宅之用華商方面用日本煤者已不多見矣 
[南洋日人經營之狀况]  
　　日人經營南洋之銳進至堪驚人昨有調查南洋敎育回國之某君云南洋本屬荒土經我閩粤諸先哲胼手胝足慘淡墾闢始有今日光華之現象無如政府麻木不仁國民苟安致使後來者居上曷勝浩歎近數年來日人努力經營該處其設置就目所能見者略述一二亦可見其大槪新加坡爲由亞入歐之門户居留該處之日僑特謀發展商務創設陳列所一座規模完善開辦費計八萬元經常費年定四萬元悉由該國政府撥給所長係該國山口商校校長所有出品悉爲該國自製合銷南洋者任人觀覽招待極殷樓上陳列英美各國之商品除日僑外均禁止參觀該所并設有馬來語敎授所凡初到該埠之日商不諳土語者可往學習以資進取返觀我國不禁憂心如擣云云 
[米價又漲之原因]  
　　近來米糧市價之漲落皆視出口與否以爲衡自本年正月半以來米價稍見回落一般食力貧民均喜形於色詎現聞閘北某米行等連日四出搜羅晚粳薄稻等打包裝連出口爲數甚鉅且靖江及湘省兩處皆爲客秈裝各輪船運來日有七八萬石皆爲販運出口之準備故到貨雖多而市價又復漲起一二角或謂領有護照或謂係屬私運總之惟利是圖不顧民食也 
[綢緞來價增漲]  
　　滬上各綢緞莊所銷之蘇杭湖濮各樣綢緞綾羅等貨本年正月門莊售價已由緒綸公所議定略加茲據各該莊接到產地消息謂絲價昻貴進本均須增加如蘇產之紗緞等約漲百分之十二杭產之熟羅紡綢花緞等漲十分之一湖產之縐紗華絲葛等亦須漲十分之一有餘而又以濮院所織之素綢縐紗等爲最貴約漲十分之二之譜惟南京花素貢緞等尙不致大漲杭垣所出棉底絲槍緞現除鞋莊客帮銷路外其餘銷場無幾故有多數機因絲價昻貴不能合算因而停織者其線地緞有改爲線地緞花尙能行銷云 
[友華銀行銀市報告]  
　　中美新聞社譯友華銀行十日報告云今日倫敦當地銀價減至一零八分之一便士出口銀減至七先令八便士紐約倫敦間滙價返至三元六角此間正式價金鎊電價跌一便士金圓跌二分市面終日軟弱要求多而出口少交貨殊鮮收市時金鎊買進價漲半便士金圓價漲一分紐約銀價一元二角九分又四分之一預料匯價暫時不至大漲云 
[浦東碼頭貨棧營業之發達]  
　　浦東沿浦一帶各洋棧碼頭近來外洋輪船抵埠者絡繹不絶其中以洋涇港口太古藍烟囱碼頭藍烟囱輪船到者最多每星期中必有二三艘抵埠載運歐美各國貨物尤極繁夥如洋貨疋頭機器材料五金雜貨等凡百咸備該碼頭共有棧房十餘所皆滿堆貨物故連日各商家出貨者甚爲擁擠據該公司中人聲稱該碼頭自正月初三日開市至十五日爲止中西辦事人皆忙碌異常其運出之貨僅以棧單計算已達一萬四千五百張其生涯之發達可見一斑其他如其昌棧等亦均在發展營業以應時勢需求云 
[絲綢麻髮運意之通融消息]  
　　本埠絲綢麻髮出口各商前因義國修改進口新章關係華貨輸出曾懇求上海總商會轉呈農商部商請取銷昨本埠交涉公署接農商部令略謂據上海總商會呈稱義國修改貨物進口新章請電駐義公使請求取消絲綢麻髮等項禁令等情業經咨請外交部核辦並批示在案茲准咨稱此案經先後咨請駐義公使查照辦理去後准電復稱現義外部復准財政部稱變通一層碍難辦理惟爲便利華商起見苟該品運義爲數無多臨時將物品種類及確數先行通知或可酌量通融等因咨達查照等因前來除批令該總商會知照外合行令仰該交涉員一體轉知各商遵照 
[懋業銀行籌設滬分行]  
　　昨晚美國商會開會歡迎中華懋業銀行協理徐恩元唐默思二君席間首由該會總理大來氏致歡迎詞徐君唐君均有演說該行係中美兩國出資合辦徐君唐君此來係籌設滬上分行該行目的係聯絡中美國際商務並吸收美國過剩資本以辦理中美實業聞徐恩元庽霞飛路傳筱庵住宅中外紳商趨謁者絡繹不絶尙有向徐氏及上海招股處購股者徐氏均以股額早滿婉辭謝之滬行地點聞在南京路東首籌備處則移設中國銀行樓上 
[華暹保險公司由港分滬]  
　　香港華暹水火保險公司係暹邏華僑組織基金三百萬元近該公司推廣營業派人來滬創立分公司巳租定南京路第五百六十五號門牌房屋爲營業部聘蘇澄如擔任經理一切佈置現已完備擇期本月二十號開幕 
[碾米業請減電費]  
　　上海機器碾米公所因所納電費浩大要求公共工部局電汽處閘北水電廠酌减電費前日在總商會樓上開會後經衆議决於昨日函致兩機關原文如下 
　　致閘北水電廠函蔣簋先生大鑒敬啓者查敝公所各同業所用電費係每度洋八分信釐及八分兩項核與從前已加增較巨上年十二月間敝公所曾經函致工部局電汽處要求將電費核滅頃奉函復内開諸君擬減省電費但依本年正月一日起其所應納者以每度四分半至三分惟不滿一百匹馬力爲例等語敝公所昨邀同業集議僉以電費一項工部局電汽處已允照減九折然所減仍未足滿意業巳再函請求再爲酌減查閘北各米廠所用電費事同一律爲特具函請求貴廠長准將此項電費從輕核減此敝同業實係萬不得已之苦衷務乞格外優待爲荷並希賜復專上敬頌公綏 
　　致工部局電汽處函敬啓者昨奉台函敬悉一切敝公所各同業所用電費旣承尊處允以每度洋四分半至三分惟不滿一百匹馬力者爲例如消用較大者則更爲優待等語惟敝公所不知尊處之四分半與三分者究係如何章程均未詳悉敢請將此項章程賜示爲荷至此項電費計核減僅只五釐昨將尊函宣示敝同業僉以所減者未足滿意爲再具函請求尊處仍准酌量再行核減因前之原訂合同每度只有二分又核與現在價格相去過鉅此敝同業實係萬不得已之苦衷務希格外優待爲荷專泐祗頌日祉 
[尼羅號昨日抵滬]  
　　中國郵船公司之尼羅號輪船已於昨日來申香港來此之旅客有何海雲女士梅金文女士江雲靑陳敬文李女士等乘該船赴舊金山者有王近樞白女士梅穌與其夫人及公子金洲山許達章帥欣三倪金欣瞿山愚黃慶形談平傑陳定一王藩關等 
[滬杭路近事兩則]  
　　設立路警敎敎練所滬杭甬鐵路駐杭二等巡官吳曉峰以本路各巡士由商辦時招充足額嗣後陸續添募人數不齊識字尤尠每日輪值上班殊少敎練時間茲爲造就警務人才起見擬於上海南車站設立敎練所添募巡士若干入所敎練三個月畢業遇有缺出即行補充當經呈請局長任小山核准擬定所中規則計設所長一人副所長一人庶務一人會計一人敎員四人體操敎員一人舍監一人僕役四名其地址不另租借即以上海火車站邊該路員役之寄宿舍所改設應用預計每月開支約在八百元左右昨經任局長電調駐甬巡官王長慶駐杭巡官吳曉峰駐滬巡官蘇本廉到局會議一切辦法一面並經各巡官分飭各警云照得本路現擬在滬開辦巡警敎練所届時應由本局就現在在差各警中選送若干名前往學習惟各警中曾否識字無從知悉合行令仰各該站巡長目迅轉所屬一體知照如能識字作書者各自開具出身及曾作何事呈局審核其不能作書之警毋得請人代書察出重究 
　　愼重報告開車手續滬杭甬鐵路向章前站火車開出時須發電報告次站以便預備一切現在該路車務總管深恐各站對於此項電報或有疏忽之處昨特通告各站警誡其文略云查本年正月三十一號一百十九次車麥根路出發失拍開車電報知照梵王渡站又三月一號一百零六次新橋站出發失拍開車電報知照莘莊站兩案曾經楊帮總管查出報告并經懲戒在案惟楊帮總管查出該梵莘兩站旣未接到麥新兩站之開車電報告而梵莘兩站之到開簿内將麥新兩站之開車時刻扣算照樣塡入殊屬不合嗣後如甲站未接乙站某列車開車報告甲站除應即行報告本總管公事房聽候查核外其甲站之到開簿内應留空白備查不得扣算時刻依樣塡入仰各遵照辦理爲要 
[請照往拖擱淺淡水港之船隻]  
　　沙衛船户山東人畢可舉因所駕之文祥順衛船於去冬十一月初五日在滸浦地方承裝麵粉九百包桐油三十桶花衣十包開往山東中途遇風船即漂至臺灣口淡水港擱淺船上各貨俱巳損失或遭水漬該船户畢可舉乘輪回滬訴知晉德船號請爲設法前往將船駛回惟淡水港係屬日本口岸必須備帶護照方可前進現該船號已函致縣商會轉呈江蘇交涉公署中附畢可舉本人照片一紙請即核准掣給護照以便携照前赴淡水港交呈該管地方長官將原船拖帶回申 
[十六舖橋南狹路不准行車]  
　　南市十六舖橋迤南西首巳塡之浜基現築電車軌道地位狹窄兩旁行人頗多危險前經第一區警察署布告禁止車輛在該處軌道兩旁行駛以避危險在案不料日久玩生近來不特黃包車時在該路往返汽車馬車亦任意馳行日前淞滬警察廳長徐國樑因公過此目擊情形以其危險特甚若不嚴行申禁恐將來人命可虞是以特令該署長趙墨林自即日爲始重行禁阻凡汽車馬車人力車等一應車輛不得再在該處電軌兩旁馳逐並諭令該東西兩口之崗警隨時注意查察阻止如有抗違情事許即帶回該管署從重懲罰 
[齊省長銷假之通令]  
　　本埠各官署均接江蘇省長公署訓令云案照本省長上月赴京展覲並請假省親當經通令行知在案現在假滿公畢業於本月七日回署除電呈大總統並電咨通行外合行令仰分别咨行一體知照此令 
[部派調查警政員將到滬]  
　　内務部現派警政司長周鴻熙南下調查蘇滬警政事宜并往長江一帶調查水警昨淞滬警廳已奉省令謂該員到滬妥爲招待接洽云 
[汽車撞斃人命案之續訊]  
　　南京路永安公司司事楊伯祥在虹口北四川路武昌路相近被東嘉興路萬康醬園小主張祖康所乘由汽車夫葉祥木（卽祥毛）開駛之一千七百七十號汽車撞傷身死一案業經公共公廨中西官騐明判着該公司總理郭標具結領尸棺殮葉還押張退候捕房正式起訴再行到堂質證　情均紀本報昨晨捕房檢舉到廨由張襄讞會同英包副領事升庭集訊先由捕房代表律師上堂譯訴案情次由永安公司電燈部經理蘇靜生（卽蘇巧生）上堂證明當時目擊死者被撞情狀再次據郭標投稱死者係粤人我從奥大利招來擔任公司一部份之經理素無一切疾病平時不戴眼鏡今年四十九歲若照西曆算祇四十七歲云云又由公共總巡捕房管理汽車事宜之西捕頭格納浦上堂譯稱查被告所開之汽車名慢克倫威每小時照尋常開駛可行十里至十二里之間若與人距離十尺之内可能立即停止被告所執照會係學習照會並非正式若欲開車祇能在行人稀少馬路廣闊之處試開該汽車之機置在右手今天要證西人因病不能到堂作證請爲改期又據張祖康之律師起向張詰供一過所言與前供相同旋由兩造之律師向以上人證盤駁至午問官諭葉還押餘人退候下禮拜三上午再訊 
[北四川路刦案盜匪之訊實]  
　　北四川路九百六十二號門牌華耀榮所開之烟紙店於舊曆去年十二月二十八晚被盜糾黨持械搶刦大小銀洋銅元合計四十餘元一案業經三百十七號一千四百十九號兩華捕與該管捕房華探侯阿寳徐阿華西探駱司等先後拏獲宋子平錢金標張榮昌兪忠元周老三謝正標及窩留盜匪之山東人范卿文並范妻沈氏拘解公共公廨諭令收押查究等情迭誌本報茲經該探等查得二月六號兆豐路四百零六號門牌盧永祥所開之小京貨店被盜搶刧現洋五十餘元一案亦係宋等糾黨所爲而范且於二月十二號撬兆豐路三百六十五號門牌婦人秦唐氏家之門竊物故於昨晨傳齊人證將以上八人解至第二公堂請究卽由該探等上堂禀明前情將在宋張二人身畔抄出手槍兩支呈察並稱各被告已在捕房供認所各案不諱錄有供單張襄讞及英包副領事命該探將各人所供之詞誦讀一過宋等均言所誦之詞確係伊等親供堂上以案旣證實除婦人范沈氏無干開釋外其餘七名判令押候錄供備文詳解護軍使署按律懲辦 
[塘灣鄉刦案盜匪之供詞]  
　　塘灣鄉民丁竟成家於去臘被盜搶刦一案曾經水警第一區偵探李得標在法租界緝獲張文炳一名解由法廨送歸水警第三隊研訊供認尙有同夥各盜可以指緝等語故由該隊派令分隊長凌宗漢巡官張漢英帶張前往徐家匯附近之河畔江北船内拿獲周正明（即小三子）李克有二名並在該船搜獲拷香雲紗小孩衫褲各一件及原贓當票三張一併帶隊前日經王隊長壽良提案研訊據張文炳年二十九歲清江人去年十二月初三在日暉港遇見素識之鹽城人高達邀我上船駛至梅家弄鎭另換一大船於初四日開至塘灣相近停泊即有本地口音不知姓名之二人喊呌高達上岸高達即同江北人王阿大朱七小老虎小三子等一共七人分執鐵棍小刀一齊登岸囑我在船看守至此始知前往搶刦到二點時高達等共携包裹四個棉被一條下船仍回梅家弄分贜由高達給我黑縐紗皮馬甲一件我同在逃之張文全（即趙小二子）至上海界東新橋將馬甲當洋三元旋被包探拿獲高達之船隻常泊日暉港地方我能認識等語又據周正明（即小三子）供年二十歲鹽城人塘灣刦案係由高達呌我同去一共七人從丁姓後門打入進去五人搶得衣包四個棉被一條及火腿醃鴨十二只我分得大洋四元六角洋布小花被一條靑花布女衫褲小孩雲紗衫褲各一件質錢化用惟高達分散以後並未會見不知匿在何處云云又據李克有供年四十歲桃源人向拉東洋車度日於去年十二月初三有高達呌我至日暉港伊之船内說起要去做生意我即辭其做不得的他說人多儘做不妨故而一同上盜事後分得洋四元六角未獲各犯現在何處實不知道各等語除錄供詳報第一區核辦外昨將該三盜解送上海縣警察所歸案辦理矣 
[檢廳書記賄縱烟販案之近訊]  
　　上海地方檢察廳書記官程冠吾得賄擅將已經判决送監执行之烟販劉鈞根（即劉刁根）省釋逃逸案發該廳將跡涉嫌疑之司法巡警丁俊書記官唐少霞訊供收押候緝程到案再核等情迭紀前報茲悉此案業由司法部及蘇州高等廳令飭地方廳梅檢察長趕緊嚴緝程冠吾訊明詳辦但迄今尙未緝獲日前梅廳長諭將在押之唐丁二人先行起訴審判廳請爲公判審廳陳推事官於昨日特聞刑庭將唐丁提案預審良久仍判分别還押聽候再核 
[海軍兵士違犯烟禁之禁錮]  
　　駐防海參崴之某軍艦三等兵士崔萬壽原籍山東此次請假回籍私購烟土六七十兩道經長春地方爲警查獲訊悉前情送請海軍司令部訊判監禁八個月并科罰金洋三十元當因申地並無海軍監獄日前備文將崔萬壽飭警備文押送地方審判廳請爲發監執行陶代廳長以案犯應歸檢廳傳發到監未便越俎當時拒却故昨午又由該司令部備文飭派排長韋鍾秀率同兵士四名持械將崔萬壽押送地方檢察廳請爲照判送監執行到廳後梅檢察長除結韋排長回證外立飭法警將崔萬壽押送地方分監照判執行 
[法租界破獲烟窟]  
　　張桂生王福卿費阿福鄭阿炳等四人前因在法租界大馬路吉安里十號門牌内暗設烟榻容人燈吸爲法總巡施美德君得悉於前晚親自督同包探暗差等前往該處抄出烟槍三十餘支烟膏兩小皮箱並烟具各物甚多當即連同烟客六十餘人併張等四人一併帶入捕房諭令烟客薄罰斥退張等交保候核在案昨將王等傳至法公堂請究先據捕頭上堂禀明前情將烟膏烟具呈鑒詰之張等同供認私賣燈吸不諱中西官判張等各罰洋三百元並禁押西牢一年准予贖罪起獲烟膏烟具等物一併没收 
[兪希稷在廣告公會之演說]  
　　兪希稷君昨因中國廣告公會在靑年會舉行第九次常會曾有演說題爲［批評各洋行中國牌名之優劣］其辭云今晚爲本會第九次常會講演廣告學術之期鄙人不才無所貢獻今祗得將平日對於各洋行中國牌名就個人意見略爲批評是否有當尙乞諸公指正近年我國洋貨業十分發達洋行之在我國者亦日漸衆多其牌名不及一一批評之但各洋行牌名皆具有三種用意欲知各牌名之優劣須先視此三種用意能使其完備與否三種用意即（一）便於稱呼（二）易於記憶（三）利於區别是也吾人各有姓名使他人得以呼喚我們中國人生養三日謂之三朝父母爲之取名使人可以呼喚洋行亦何嘗不然洋行開張日亦用一新牌名使人可以稱呼洋行之在我國各通商口岸者更取一中文牌名以便華人呼喚書寫吾人無須習西文則能說出洋行牌名大凡洋行牌名之便於呼喚抄寫者必具下列二端（甲）讀去順口（乙）寫得容易讀去順口言人人對於牌名中所用之中國字可以隨便讀出毫無難色也譬如［太古洋行］Buttenleld＆Swne二字讀音甚順口人人能讀之且二字筆畫不多易於書寫又如 [魯意師摩 ]LMoore＆Co四字難讀又難寫令人一見即生惡感似乎不願再見不欲抄寫之洋行牌名之第二用意即使人易於記憶其招牌或名號也人能記憶洋行牌名則有與洋行交易之希望若人不能記憶洋行牌名則人無從通信無從往來洋行牌名之易於記憶與否應視所用之中國字相當與否兩定牌名之佳者應具下列二端（子）一牌名之中西文字讀音相仿（丑）牌名中之中國字應有意義牌名之中國字讀音與外國字讀音相仿使人見外國牌名而能記憶中國牌名譬如 [大來洋行 ]TheBobertDollar＆Co中之大 
 
 

Page 11

 
 
來二字與英文之Dollor音相仿又 [吉時洋行Getz ]Blor＆Co之吉時二字與西文之Ｇetz讀音相仿是也牌名中之中國字二三字相聯有意義則易於記憶蓋記及其意義則能呼出其名也譬如 [愼昌洋行 ]之愼昌AndersonMeyer＆Co二字有謹愼而昌盛之意義 [美孚洋行 ]StandardOfNewYork之美孚二字有美孚而孚衆望之意義皆是限牌名又彚司公司Aeeks＆CoLtd之彚司二字實無意義之可言洋行牌名之第三用意即利於區别四字用以表示一行一號之特性以免他人假冒仿效故牌名所用之字不可太普通太普通則易相混雜而失去區别之作用矣例如AndersonChineseCo取名 [美華公司 ]TheAndersonSnlesCorp又取名 [華美公司 ]而ChineseAmericano亦取名 [華美公司 ]各相混亂使使一班顧客不易區别而書信往來常錯誤送遞矣故洋行牌名所用之字不宜太普通太普通必致雷同而易混雜然又不可太奇異太奇異則不易記憶如 [闔闢洋行 ]WmJack＆Co闔謂關閉闢謂開闢一順一反奇異之極而人不易記憶之矣取牌名除具以上所述三種用意外尙有四事不可不注意（一）應避去日本字如 [谷川伊籐中田松岡三笠村上長太澤 ]等字樣皆日本字若於此數字中任擇其二氏爲一牌名人必疑係日人之牌名不欲做交易矣（二）牌名字數至少須二字至多須三字此係吾人習慣若要用電燈廣告則二字爲佳因可省費也三字牌名不易混亂亦有好處（三）牌名之旁應注國籍或在何國領事館註册使人一望而知其爲何國商人（四）牌名之下應註出事務之種類如 [怡昌汽車行 ]HulfordGarnge與中美圖書公司ChineseAmericanPrintingCo使人易於區别一望而知其營業種類之大槪也今之新洋行牌名層見疊出對於上述四事三種用意僅能註及其一二未能一一研究故洋行牌名佳者甚少事實上受損頗鉅將來西人能識吾人文字合乎心理者日多對於牌名其或有以改良乎 
[靑年會夜校學生第八次游行]  
　　前星期六靑年會商業夜校學生分會半夜游行促醒隊主任孫道勝會同隊員卞毓英姜維良林昌兆謝炳炎鄧叔平李懋德王瑞甫鄭瑞麟等於晚間出發游行所經地點如新北門豫園路九畝地等處並於豫園路九畝地二處舉行演講講者姜維良謝炳炎李懋德卞毓英孫道勝等所講多關係山東問題及自救救國抵制日貨永不忘等題聽者百餘人無不爲之動容云 
[函催縣敎育會聯合會之進行]  
　　上海縣敎育會會長李味靑昨致江蘇縣敎育會聯合會事務所函云敬啓者去歲執事發起江蘇全省縣敎育會聯合會敝會旣奉大函當卽首先贊同實以聯絡感情交換知識於敎育前途誠有莫大之關係况際此潮流更有共同進行之必要查部頒最新敎育會章程則今日之設縣敎育會聯合會尤爲時勢所必需閱報載各縣敎育會對於組織聯合會巳有二十餘縣之贊同當務爲急具有同心惟貴事務所發起至今亦逾兩月鄙見以爲此事尤宜猛進速期成立凡巳贊同之各縣似宜先開一預備會其尙未復到者卽由已贊同之各縣（以舊府屬爲宜例如徐屬之豐縣巳贊同即於預備會時請其介紹沛縣蕭縣之類）互相介紹此預備會開後必能解决進行方法其他各縣定能聞風而來旣滿半數卽應開成立大會以應時需若徒通信往來必至濡滯時日諸公熱心敎育不遺餘力如蒙俯采蕘言努力共進江蘇全省敎育實利賴之 
[體育會第八次紀念會預誌]  
　　晏子路中國體育會定於本月十三日（星期六）下午一時舉行第八次紀念大會並由會員假座靜安寺路夏令配克影戲園串戲昨已發柬邀請各界届時蒞會矣 
[體育通信比賽之試騐日期]  
　　上海勸學所昨致各校通啓云逕啓者第五次體育通信比賽前經函知各校先行報到當再指定日期舉行在案茲由公共體育場管理員就到各校排定試騐日期表當卽印送查察務希照辦是荷 
　　第五次體育通訊比賽（踢足球）試騐日期表 
　　三林三月十二日試騐胡少亢先生到校 
　　强敏三月十三日試騐胡少亢先生到校 
　　乙農三月十五日試騐胡少亢先生到校 
　　强恕三月十六日試騐胡少亢先生到校 
　　一高三月十六日試騐到體育場試騐 
　　和安三月十八日試騐胡少亢先生到校 
　　各校於試騐時須預請校中敎員二人相助一切設備及用具由體育敎員預先佈置（記錄表由體育場備） 
　　試騐日期天雨順延 
[學校消息彚紀]  
　　靑年會日校靑年會日校已於三月八日開學投考新生頗多故正科已無餘額而預科則滿額尙未 
　　培寒義務小學該校經錢仲孫等發起後得海上熱心諸君之贊助業已募集基本金六千元之譜本擬於楊樹浦一帶租屋開辦嗣經在事諸人議决自行購置基地建立校舍俾垂久遠頃聞已購得楊樹浦華盛路（在揚州路平凉路之間）基地一方計地一畝五分餘刻正籌備建築校舍成立招考當俟諸秋季該處工廠林立貧民繁多子弟之無力就學以致流爲匪類者何限故流氓充斥拆梢打架時有所聞今得此敎育機關造福地方實非淺尠也 
　　上海體育專校張家花園上海體育專門學校爲便利學生實習田徑賽起見特就操塲内建一跑道茲因入春以來雨水不絶故工程至昨日方竣共長四百四十碼寛五碼用煤屑鋪成可容四人並跑其建築費達五百金左右現該校尙有餘額數名聞額滿即不再收云 
　　上海公學白克路上海公學已於昨日開學九時行開學禮出校長楊德鈞敎務長陳漢卿學監張克明宣布敎務改良進行方法及各項規則新舊生到者達二百八十餘人聞該校今年添聘胡寄塵主任國文及新體文等課戴繼思主任英文又該校素重體育國技一門爲唐豪君主任今年楊校長在張家花園兼辦體育專門學校操塲廣闊該校又增授田徑賽及各種體育運動一切指導由體育專門學校敎員主任云 
　　神州醫築專校神州醫藥專門學校因牯嶺路校址不數業巳遷至南市中華路於陰曆正月二十日由校長余伯陶敎務主任包識生及各敎員率同學生行春季始業禮聞預科插班生近日報名者尙絡繹不絶云 
[實業儲蓄會商借開會地點]  
　　滬北籌備實業儲會籌備處莊聚邵芸卿致南市縣會函云　肅者吾國經濟困難每咎於實業之不興不知欲興實業先從經濟着手經濟充裕斯實業與焉琛等有鑒於此因集友爲實業儲蓄會幸衆志成城得以成立現欲換臨時手續爲正式手續開會選舉會長等幹事人員以專責任而策進行惟會場地點非正大寛暢不足以昭鄭重因思琛等本係商業應在商會範圍以内爲此具函請借貴會爲選舉之塲一俟舉定會長即爲入貴商會之代表［人數］約八十餘［時日］陰曆二月二十六日下午謹此先達即希台核准即賜復以便預備實行云 
[三新紗廠罷工之餘聞]  
　　楊樹浦新南北兩紗廠日夜班男女工四千餘名因减省工人全體罷工經該廠總辦盛玉齡與管理西人一再磋商定爲兩車減少一人業巳佈告全體照常開車工作等情已誌本報茲悉開車後南北兩廠做三號紗之女工堅欲增加工資未遂仍相率退出迄今多日尙未解决然除三號車（即做三號粗紗之車）全體停止外其餘各車房則已照常開車矣 
[薙髮匠猝斃]  
　　薙髮匠張某向在法租界大馬路新福園茶樓包堂營業邇因患病在家昨日上午由家出門搭乘電車至大自鳴鐘下車向東行至水龍間典當街口地方忽然倒地氣絶身死當由巡捕到來察視一週回禀捕頭飭探將尸車送同仁輔元堂騐尸所聽候檢騐一面飭探查傳家屬認領棺殮 
[張阿華妾投繯殞命三誌]  
　　已死張阿華之妾潘氏在浦東　泥渡彭家宅家内自縊斃命當經張妻陸氏等協同地保報請地方廳派員詣騐委係自縊而死諭令棺殮而尸姪女任潘氏等以張潘氏身死不明向張陸氏等大起衝突由三區警局將任潘氏大潘王氏小潘王氏張陸氏　　福張聶氏等六人函送地方廳訊辦等情兩誌前報茲悉此案迭由許步雲檢察官提案研訊因兩造供詞各執且任潘氏等擅扯屍棺上封條咎有應得諭令分别收押候究昨日任潘氏並兩潘王氏等在廳具詞略謂張潘氏此次斃命情有可疑且死者口中有棉花一團周身靑腫足見身死不明要求澈究等語該廳諭候示辦理 
　　又函云浦東彭家宅地方已故工頭張阿華之妾潘氏於日前自縊0身死正在收殮間經潘氏母家人等得悉前往摀毁棺木並以身死不明等情投報上海地方檢察廳派員蒞騐各情已兩誌本報茲悉阿華在日向充瑞鎔鐵廠工頭歷年收入多係小工血汗之資所購產業計　三十萬金其原配陸氏無出張遂購娶溧陽人潘氏（即死者）爲妾連生三子旋復納温州婦人聶氏爲三妾嗣潘氏將内姪媳潘費氏（即費昭媛）帶至張家爲傭婦被張引誘成姦擬納爲第四妾潘氏妬姦特甚迭向吵鬧致被驅逐出外迄今已有四五年去年潘氏會同費氏之夫潘燦恩同投上海地方檢察廳請求澈究張避不到案即以潘氏背逃等詞延律師訴於租界公堂嗣經檢廳將阿華連同費氏一併引渡到廳押候質究詎阿華在監病斃此次潘氏之自縊身死外間傳說不一或謂其因去年涉訟虧負纍纍目下各債户追索甚急而家中金錢之權復操諸大婦陸氏之手不能動用分文以致無法彌補自尋短見者亦有謂其所生三子均親近陸氏加以阿華之死於監獄咸歸咎於潘氏一人家人冷嘲熱駡已非一朝一夕因此羞憤自盡者而其母家人等則以張姓族人共同謀斃等詞控訴檢廳現檢廳對於此案頗爲注意除飭將陸氏聶氏及次子全福及屍親任潘氏大潘王氏小潘王氏當夜解廳押候研訊澈究擅揭屍棺封條等情外並飭派法警渡浦嚴密調查眞相云 
[相騐路斃男尸]  
　　寳山縣吉一圖地保陶祥生昨投上海地方檢察廳報稱寳興路寳興總弄今晨倒斃年約五十歲形似乞丐之男尸一具查無尸屬請求相騐該廳即派夏檢察官毛檢騐員等前往騐明委係病死無訛令由善堂棺殮 
[機器皮帶擊斷工人足骨]  
　　寳成第一紗廠男工揚州人林阿三昨晨五時許在廠工作偶一不愼遭機器皮帶擊斷足骨痛仆於地當由廠中執事派人舁送醫院求治聞尙可無生命之憂云 
[汽車碾傷行人腿足]  
　　公共租界南京路河南路口昨日下午三時餘有某號汽車駛過撞倒寗波人馬名翔碾傷腿足當經總巡捕房三百三十八號印度捕到案另雇人力車送受傷人投醫院醫治一面將該汽車號碼抄錄呈報捕頭請究 
[擊破頭顱]  
　　住居滬城縣橋南首之鞋匠方子仁前領友人石金泉之五歲兒子阿毛爲子爲時已久邇因石失業寄居方處昨晨不知因何起釁石與方及方妻陳氏衝突扭毆方陳氏頭顱被擊受傷流血由警到來將兩造一併拘入五區三分所當因案涉刑事逕迭地方廳下午由檢察官提案騐訊之下命方陳氏交方子仁領回自醫石金泉收押候該氏傷愈再核 
[迷路皖童之處置]  
　　靜安寺捕房五百三十八號華捕昨晨伴送童子傅白盛至公共公廨禀稱該童子昨在靜安寺路徘徊詢係迷失路徑因之帶入捕房送案請示經中西官訊據傅白盛供年十六歲近由案徽原籍隨同鄉人在途中人散等語中西官得供判候函送安徽會館代遣回籍 
[昨日公共公廨訊理民事案紀]  
　　昨晨公共公廨第四公堂由關讞員及美丁副領事　審民事訟案四宗（一）［競新公司訴單以禮不理欠欵洋一千五百六十元案］因兩造已在外和解由原告禀謂銷案［結果］照准（二）［唐禮耕訴周培仁抵押地方單不聽案］案此案早經判决被告備齊本利洋一千三百十二元四角取贖因被告無力故拘留押所一面諭原告將受抵之二十二保十三圓第一百六十六號及五十八號方單登報聲明准予過户旋有陸秋堂見報以五十八號方單之地係伊所買具禀反對故而傳訊即由唐之律師上堂譯明五十八號之力單旣有人反對請先將一百六十六號斷歸原告執管並着反對人將其所執之五十八號方單交存公堂云云旋由陸秋堂到案將方單呈察聲明該單之地係伊購買［結果］一百六十六號方單歸唐執管並准其自由變賣陸秋堂呈案之五十八號方單核與唐呈出者田畝絲毫無異該單存案候函請會丈局查復再核周培仁仍還押所（三）［松江縣知事署移文協傳婦人程時敏案］被移傳者係楓涇鎭居人許加鑄之妻緣程氏前在公廨訴請與夫脫離夫婦關係訊明許非租界居民判將案註銷而許即在該縣潘氏捲物皆逃是以該縣　文移傳迨經公廨預審許及其所延之律師均不到堂故此移傳案亦已註銷乃許心不甘昨復延律師到案要求回復本案原狀而被告程氏之律師到堂表示反對［結果］准予復訊再核（四）［張紱卿訴趙松壽不還託爲保存古玩案］此案係因原告不服初審判决禀准復審被告律師到堂請求改期［結果］改期再訊又午後第一三四三庭均預排定要公不克蒞廨故由檢察廳通知各案代表律師或當事人一律改期再訊 
[法公堂民事案四則]  
　　鋆記紙號主穆增銓前投法公堂控大倫紙號經理孫永照前向商號定購黃板紙二十噸到期祇出三噸餘者至今不來提取向催置之不理今市價跌落受其損失請求訊核並請追償棧租等情經中西官核准於昨日傳訊先據原告投訴前情被告孫永照抗不到案判候改提到案訊核又朱筱園前延律師代表控陳碧塘不理欠欵等情判着陳交人銀並保限理在案嗣陳無保管押昨又提訊被告延律師請求改交尋常保出外料理原告稱因欠數巨大何能交尋常保請核中西官判陳改交二百兩人銀並保出外聽候復訊核奪又陶芹香前延律師代表控煤炭號主施德興不理貨欵洋四十四元有零一案詰據施供認欠洋判交保限交在案昨又届限傳訊先據捕頭稱被告已將欠洋如數交與捕房請核判洋交原告領去完案又錢永年控王如云不理欠洋九十元求追等情判交保限交嗣王無保挺押在案昨又提訊原告稱被告如能將律師費堂費交出商人即能銷案今被告祇還洋二十元實不敷費用請核詰之王供民人實情貧苦無力措置交案之洋實向朋友處拼凑得來請察中西官判着王交保限理 
[陸錫侯與鄭志鋆訟案之和解]  
　　新世界游戲塲經理陸錫侯與鄭志鋆爲不買門票紏葛在公共公廨涉訟一案已三紀本報昨晨兩造代表律師乘兪襄讞及英卓副領事訊畢捕房瑣案退座之際即趨入領事休息室當由卓君諭兩造律師謂本領事曾接美領事函以原告係美商用人此案應歸美領訊問等情本領事答以被告係英商公裕保險公司所用此案應歸本領事訊問故即拒絶前出牌票未經本領事簽字應即取銷所存保洋二百元發還雙方可出外和解銷案云云原被兩造律師當即遵諭而退 
[浦東賭案三起]  
　　浦東三區巡官李鶴鳴昨日督同長警在轄境内查獲賭案三起計爛泥渡漢平樓茶館鍾光才等五名鍾罰洋五元仲阿三等四名各謂洋一元陸家嘴寗波人兪興發等十名各罰洋一元高木橋唐國榮等五名各拘留二日以示薄懲 
[不出定碱案原告勝訴]  
　　美商喊喱洋行在公共公廨呈訴塘山路老福興號主樂永來任廷標定購塊碱五十噸因市價跌落延不出貨請追損失銀九千四百五十六兩一錢六分等情由廨訊供判候會商堂諭在案昨晨九時半由兪襄讞會英卓副領事升座第一公堂研訊捕房瑣案時兩造代表律師相繼投案分别聲訴前情請示遵行中西官察閱卷宗一過判歸原告勝訴所有虧損應行估計追償 
[趙光才請易罰金之不准]  
　　伶人趙光才錢寳生在汕頭路觀盛里三十六號門牌紏同王福林等二十六人聚賭抽頭被捕查獲將趙錢兩人與各賭徒一併拘解公共公堂經中西官訊明判王福林等各罰洋十元充公趙錢兩人各押西牢半年在案茲因趙之家屬不服判决延代表律師投廨請求緩刑未奉核准昨晨該家屬復延律師投廨陳述理由要求准趙光才具安分切結改易罰金云云中西官核供以被告律師請求毫無理由着照原判執行 
[汽車夫疏忽之科罰]  
　　汽車夫姚友生前日在靜安寺路開駛一千七百三十六號汽車不愼將史五琴之黃包車撞壤當被一千四百六十四號華捕查見抄明該汽車號碼回訴捕頭請廨出單於昨由捕將姚傳至公共公堂經中西官訊明以姚開車疎忽判罰洋十元充公示儆 
[印人控案展期再訊]  
　　印度人阿莫生在公共公廨控告夏定華黃堯大不理擔保借欵洋五百元並利息等語昨晨由廨傳訊原告延律師到堂代表譯訴前情並稱被告律師昨進訴禀基辯訴禀詞甫經接到尙未研究請爲展期　審云云並據被告代表律師聲稱原告律師請求改期敝律師並不反對等語中西官核供判被告交保候展期七天集訊 
[竊鉛字押兩月]  
　　法商法興印書館夥徐惠生日前竊得館中鉛字數十斤藏在身畔出外圖售適爲館内洋人得悉報告捕房飭探將徐拘獲抄出鉛字原贜送入捕房解法公堂請究原告上堂禀明前情並延律師代表請求重究詰之徐惠生供認行竊求宥中西官判押西牢二月贜給原告領去 
[扒手禁押一月]  
　　積竊王岳卿日前在大世界游戲塲内摸竊游客戴再平衣袋内之銀洋適爲塲内捕房所派之暗差刑阿生查見將王拘獲帶入捕房昨解法公堂請究先據捕頭上堂禀明前情並稱查得王在公共租界迭犯竊案懲辦此次釋出未久又敢潛來租界圖竊請究詰之王供詞支吾判押西牢一月以儆 
[誌謝]  
　　昨承銀行週報社贈第一百三十八期銀行週報兩册書此誌謝 
雜評二 
[賄案將成懸案]  
[  庸]  
　　地檢廳之賄縱烟犯案實爲上海司法界最大污點關於司法機關之威信及風紀者甚鉅萬目睽睽無不欲知其究竟今聞檢廳方面以程冠吾迄未弋獲有先將丁唐兩人依法起訴之說在檢廳爲進行訴訟起見固宜有此辦法特就本案關係而言丁唐兩人僅爲從犯從犯之罪以起訴而成立首犯之罪反以在逃而懸擱萬一程冠吾久久不獲則首犯一部分將長爲懸案竊鈎者誅不能不使人感慨者也 
　　且被縱之劉鈞根刑期未滿而關於本案則行求賄賂更有應得之罪乃鴻飛冥冥至今與程冠吾同一徜徉於法外夫欲求本案之眞相其關鍵固全在程劉兩人今程劉旣皆在逃而官廳方面對於劉某更不聞認眞跴緝以示法綱之不可賄漏以喏大鉅案而受賄與行賄之兩要犯皆逍遥法外致令本案眞相亦因此莫明又安能令人釋然哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
社談 
[重洋咨訪記（十四）] [  本報特派員（中一）]  
　　外人之來遊我中國者其最不滿意之一語曰［蕪穢］及其轉入東京反覺其甚滿意此誠我國人士所當急加補救者也世界各國固無地無貧民窟善治理者祗求其代表一國之城市與代表一城市之街道中各種營業各種現象先加整頓自可不至遽爲外人所恥笑如我上海之南京路與城隍廟我北京之觀音寺與前門我杭州之西湖我南京之下關三牌樓决不宜令赤身露體之人與夫垢穢惡陋之乞丐巢穴無端參雜於其間因記者遊東京時無論其夏與冬凡所必經之路固未嘗遇類此不堪入目之狀况以東京等地例我北京與上海確乎其有進步也但東京天氣之惡實遠不如我大陸國道路泥濘又遠不如我上海熊谷無漏之［東京笑話］中云［有某醫士勸病家往他地旅行轉換氣候病家辯曰先生不知東京氣候轉換之頻繁爲他地所不經見者乎］此可以想見東京天氣之困人矣過東京一遇雨道路不堪涉足即須雇人力車而夜間街道之黑暗與車篷中之不便外望實令遊東京者興味索然而無所措手也以令人力車價騰昻之際若四五人同行往一處能雇摩托車亦不過日金三四圓反視人力車價爲低廉吾恐若干年後全世界勞工之價必倍蓰於機械工力機械之用日廣手工自將絶跡此等朕兆吾又可於東京市一暼中約略窺見之云 
雜談 
[哥場新語（上）] [  瘦鵑]  
　　美國名優哀爾汀奇JulianEltinge來海上匝月矣迭演於蘭星浩靈班諸大劇場善飾美人維妙維肖一時有美國梅蘭芳之稱向例西方演劇劇中女角必以女優飾之鮮有以男子身而現女人相者有之以哀爾汀奇始間有效顰者亦終成其爲東家施而已讀者其欲識哀爾汀奇乎第於洋場十里間留意街頭一絶巨之彩色市招中央有美男子挾網球板者即哀爾汀奇本相四周有美婦人七八作種種媚態若羣花之四拱者則哀爾汀奇之化妝也哀爾汀奇近日輟演聞將返國茲得其自述一則譯之如下 
　　吾之作婦人非易事也蓋婦人之一言一笑一舉一動瞬息變易未嘗有凝定不動至於二分鐘之久者於是男子而欲喬爲婦人自不免困難之百出矣當吾最初作嘗試也即大受緊身褡（按此以鯨骨或鋼鐵製成裝於婦人胸部及腰部者）之窘苦吾於斯物本不甚解其用法旣上身竟致倒御就長鏡中照之自諗有乖亟呼助妝人至諸人見狀咸大噱立爲吾去褡正御焉須臾自胸至腰皆堅　褡觸膚奇硬似被繫於床柱之上者顧縳猶未已也二壯男　竭其力力束帶帶愈緊骨骼格格作響痛　欲暈然吾自經此一番磨練繊腰一搦今亦居然如臨風楊柳枝矣 
緊身之褡二長凡二十有六寸以﨣﨣男子身被夾其間眞虐政也當初御此褡時呼吸幾爲之窒吾頗懼呵欠每力自容忍而其至危險者尤莫如發嚔嚔一發則縳胸之帶立斷而大事去矣 
　　吾於衣飾一節則頗不感困難寗糜巨資令衣匠加意精製每喬裝婦人一次恒耗時三小時助妝人及衣匠多人環立吾次聽吾指揮或譬或摺或加針忙迫欲死若侍大家公主及豪門名婦然旣畢事則镜中倩影宛然一美女子也 
趣談 
[綠窗軒哈哈錄] [  蔣廷笙]  
　　當此春雨連綿閒暇無事與二三知己對飲於綠窗軒内促膝而談所談者大多趣事偶翻閱申報見自由談内一動君所投之捧腹錄僕不才亦將所談之趣事筆之明知東施之效顰然亦聊表僕之快樂不敢獨餉故投之自由談内與閱者諸君同一哈哈耳 
　　某鄉人初至上海一日乘電車見上書頭等三等思頭等價必昻三等價必最廉價廉必擁擠防跌下我何不坐二等雖比上不足總比下有餘遂上立於頭等門外露臺上暗忖此地必二等倒還清靜適買票者來向之購票問曰此地二等至四馬路價須幾何聞者大笑 
　　某鄉人至上海見人寫本埠信皆寫英租界法租界美租界之名某日亦欲寫信至九畝地某友處思彼地爲中國地界遂於封面上寫寄華租界九畝地某某收啓見者大笑 
　　余友某一日至先施樂園觀提線戲旁有甲乙二人甲謂乙曰上海眞無奇有有這點小人還能做戲到仱俐得狠不知道生在那一國乙曰我記得看鐘花綠說是黑齒邦過去即是小人國全國人民都是數寸長大將我們的蠶繭買了去部開做帽子戴比這個小人還小呢可惜没有人去可以買一個來呌他在身邊捉捉跳蚤搔搔癢倒狠方便甲道買了來恐怕猫兒狗兒要吃他呢聞者莫不大笑 
　　有甲乙二人甲慣言豈有此理乙慣語那有此事一日甲謂乙我二人之口頭語宜改須約法三章犯則罰之乙回家語其妻妻曰明日我來罰他翌日甲造訪問乙何往乙妻對曰昨夜被數賊撬門而入連床抬去甲曰豈有此理乙出曰罰罰甲知受其愚歸語其妻甲妻曰明日待我來翌日乙往約甲同觀劇甲妻對曰昨作在西院内桐樹下納凉被風吹下一葉桐葉中其　壓傷甚重今不能行乙曰那有此事甲急跳出曰罰罰乙知受其愚兩兩相顧大笑 
新聞拾遺 
蘇州十中運動會舉行詳誌 
　　蘇州十中學聯合運動會爲敎會學校與官立學校聯絡感情而開十中學者敎會學校有天賜莊之東吳大學附屬第一中學校長春巷之英華中學校謝衙前之晏成中學校桃花塢之桃塢中學校與萃英中學校官立學校有三元坊之省立第一師範學校與省立第二工業學校草橋頭之省立第二中學校上津橋之省立第二農業學校留園馬路之公立醫學專門學校惟醫學學校雖加入未曾與會一次十中學聯合運動會已舉行三届第一届爲省立第一師範學校第一第二届爲晏成中學校第一第三届爲東吳大學附屬第一中學校第一去歳本將舉行第四届以五四運動後各學生咸出外演說調查劣貨以救國之心以爲心無暇及至運動延至今歲已定於四月初旬舉行地點在皇廢基公共體育場先日預賽凡四種百碼賽跑二百二十碼賽跑四百四十碼賽跑二十二十碼低欄跑其運動辦法分甲乙二組運動員體格在百磅以上者爲甲組在百磅以下者爲乙組每種運動取最優之四名第一名五分奬以銀牌第二名三分奬以銅牌第三名二分奬以銅牌第四名一分奬以綱帶何校總計分數最多者甲組奬以銀杯一只存該校中一年惟能繼續三年可永久存校歸爲該校所有乙組奬以錦標一面節目有開會攝影奏樂百碼賽跑二百二十碼賽跑四百四十碼賽跑八百八十碼賽跑一英里賽跑擲十二磅鉛球跳遠跳高撑高跳二十二百碼低欄跑輪流賽跑給奬閉會聞各中學巳從事練習預備一顯其技爲己校爭光云[  學周]  
鬧洞房新娘演武劇 
　　寗垣某街向設肉店之魯某聘某姓女爲妻前日完姻及晚諸親友循俗演鬧洞房怪劇正在興高采烈之際新娘忽然兩眼發直逢人便打遇物卽毁嚇得來賓逃出魯某誠恐肇禍乃令僕婦將女縳得如豖一面倩人往坤宅詢問如悉該女素有神經病一遇心意不順即發魯某聞言嗒焉若喪然和米已煑成熟飯無可如何惟有自認晦氣而已而一般親友觸此霉頭遂亦不歡而散矣[  隠厂]  
竇家莊賽會之熱鬧 
　　泰縣竇家莊定例於元月十六日舉行關帝賽會會中燈彩以龍燈爲最共有百十餘條之多元宵晚各龍燈先至關帝廟參廟皆在殿前盤旋往復繼以繞柱跳舞竭盡所長觀者皆目眩眼花采聲雷動舞畢遂返至次日午後各龍皆隨神轎游行觀者極爲擁擠[  天恨生]  
小說 
[短篇言情小說無謂之情書（續）] [  古蓮心譯]  
　　久終儂必另致一函與汝然函中無非僞語一如儂之生命蓋儂日處虚僞之中夏郎夏郎惟汝不知耳儂其爲郎一吐胸中鬱積耶言念及此柔腸寸斷矣有一次郎曾謂巳盡知儂心坎中事其實郎所不知者正多夏郎夏郎汝焉能知儂心坎中事蓋婦人心坎中事非男子所能測度其萬一然亦非男子所應知爲此之故儂或永無將此書送達君前之日也當儂與郎初次邂逅於伽羅蓮諾山麓轉瞬韶光巳歷八載彼時儂一見已患情飢吾所以不相告者以郎巳洞燭吾隠耳設儂現仍告郎以儂之情飢不減當日且加甚焉郎將何語其將直斥儂爲不良之婦耶儂果不良耶儂何從知者當吾二人未相遇之前兩載吾父已遭破產之禍彼時儂舉家方游覽異邦每年需旅費八千金儂憶曾一度語郎以吾父之疎財好客過信同事致將所事完全託諸他人掌握之中彼雖誠心待人而反因此誠心喪財致命然此豈眞是誠心之過歟儂固未嘗因母失敗而稍減敬愛吾父之美德矣破產之後吾儕旋美吾父猶欲於凋敝之餘竭力撙節無奈勢敗如山崩不可遏止一世雄心摧滅無餘水盡山窮忽攖心疾竟捨儂而長逝没後不名一錢誠慘矣哉吾母雖有私蓄然每年所入僅五金千彼每年所需者至少亦八千一旦如此悽慘可知藉此區區五千金竟不知如何度日雖極力支持終無以應源源不絶之帳單債臺愈築愈高不知伊於胡底有時吾母默坐無言對儂作奇視似欲在儂身上設法者儂亦知彼欲儂偶一富室藉以得厄耳故吾儕卒偕往南伽羅蓮諾養病之區吾母雖見催債者來神經恒感痛苦然吾儕之往彼初非因養病而來不過以富者常游於斯儂或能於彼中擇一嘉偶爲奥援耳儂所有者爲妙齡爲美色無異以身求售然雖如此設當時有以此意直告吾母者渠必不肯自承可且呵斥隨之其實吾儕之往彼處徒欲與繁華之輩相週旋惜吾儕囊内空空徒有繁華之表耳 
[自由談之自由談] [  不冷]  
倒閣與拆閣 
　　安系閣員罷議以逼靳倒閣其計不成乃又互約辭職以拆閣蓋倒之意必先折其楝樑而拆之意可先毁其牆壁也 
 
 

Page 15

 
 
   
 
 

Page 16

 
 
   
 
 

Page 17

 
 
國内舊聞 
[論遣散勇丁]  
　　（壬申六月初一日） 
　　古者寓兵於農有事則征調無事則散歸故無召集之名亦無遣散之事也自李唐府兵罷後而兵農兩分矣承平之世以賦稅貢朝廷又有所謂地丁錢者亦爲正供之賦從此民不供役民不抽丁爲兵古所謂力役之征邱甲車賦之政後世皆無之後之兵制皆有定額有騎兵有步兵每省多者不過三十萬少者數萬而已或遇内地變亂或有外夷犯順兵不敷用始有募勇之事焉夫募勇之事亦難言矣始則所募者非耕田農夫即無業游民不知步伐進退之方不識槍砲刀矛之用一旦至營訓練卽需多日糜餉已難計數及其開差也安家有費行路有資旣至而接仗也或以膽怯而至潰或因戰敗而全逃即或僥幸成功矣遣散之事更有難言者因欠餉未清姑事遷延者有之因遣歸失宜别生事端者有之前曾文正公於遣散各勇時算清欠餉於營中僅給川資其餘欠餉至原籍後方如數給清故各勇無逗遛在外不歸原籍者亦可謂用盡心力計畫無遺矣然而遣散之後或因食用改常不能再甘淡薄或有淫賭成習不能再知艱難其上者甘爲餓殍其下者流爲盜賊此哥老會之所以日盛而游勇之所以逐處皆然也予從公久深知公殫竭苦心仍未得爲善策可見散勇之難有十倍於募勇者日前吳門之事聞亦係游勇所爲於以見游勇之爲禍烈矣夫召募之勇而不能遣散者勢也遣散之勇不得法而流爲患者情也勢所必至情所必有操斯權者烏可不愼哉或謂皖南荒蕪田地甚多果使遣散之勇作爲屯田之農不亦善乎不知使農爲勇易使勇爲農難此一定之理出獨不見夫前代之事乎哉又謂旣已召集爲勇矣彼旣立功不應遣散即令易帥之日當使改歸他營庶不至於爲非亦不宜遣散不知國家之貢賦有常安能長養此無事之勇即養之而安分已爲非計况飽煖思淫慾未有不酗酒好鬭聚賭宿娼者月餉到手隨卽用盡再思縱欲花消銀錢無着不得已小則爲偷大則爲盜矣蓋有事之時日日憂勞尙知奮立功名保全性命無事之時日日安閒每至有錢即用無事不爲此勢所必然也故召募之勇遣散之則難卽不遣散亦難也昨閱香港新報論蘇州游勇之事歸咎於曾文正公處置之不善不亦寃乎 
[論上海鳳凰山洋槍隊營將裁撤改章事]  
　　（同年五月二十二日）　 
　　兵法陣法之傳向以六韜三略四奇四正爲己極精能獨絶變化無方之妙矣乃自西洋各國注重强權即兵法一端亦别開生面於是乎步伐正齊之道坐作進退之方皆推陳出新而均有以精益加精密益加密焉欲步其武非選擇精銳命西國敎師指授演講不爲功故自延聘德總兵克碑爲敎練新軍之約定而江浙兩省遂有洋槍隊花綠頭之兵其敎之之法先鍊心膽後鍊手眼譬如以五十人分爲五排第一排舉槍試放訖即退入第五排之位第二排上前至第一排之位三四五排均以次向前第二排舉槍施放後如前退後絲毫不亂非賊至近不得放槍其步位之齊施放之捷實非尋常洋槍手可及蓋因心膽旣堅則手眼自准此至妙之法也亦常勝之道也自東南肅清之後如上海寗波等處仍設立洋槍隊一營天津南京等處仍設立開花砲一營蓋所以習西國之專長而不令其荒廢亦所以補中人之兵法而益見其精能誠中樞之一大政典也乃現在傳聞上海鳳凰山洋槍隊營屢以統治之人措置未宜致令因噎廢食遂議將此營裁撤是亦可惜也已然其裁撤之議不知始於何時惟聞其定於本月底卽行裁撤改換章程吾不知福州甯波之洋槍隊營其將一例裁撤乎天津南京之開花砲營亦將一例裁撤乎抑僅廢上海鳳凰山一營乎抑豈尙屬虚言乎俱未可知也夫洋槍隊之兵士其廪給則優於他營其器械則精於他營而其人之意氣勇力則又多依賴西國敎師之勢而不免桀鷔恣睢是亦全在統理之人得其駕馭之法耳蓋以此等人技術旣精血氣又旺善用之則爲勁旅不善用之則爲强徒能服之則爲盡力不能服之則爲滋事是豈得曰學習西國兵法之弊乎又豈得曰延請西國敎師这害乎故吾所深望者則以上海一營雖廢而天津等處練習洋槍開花之營斷不可與之俱廢且必須格外加意彈壓留心整頓以冀盡得夫西兵之所長而令各直省無不有洋槍隊營與開花砲營焉則豈非軍伍之利哉吾聞西人言兵謂得其法者則一人可當五十人西人於亞細亞洲之屢戰屢勝胥是道也吾深恐信之不堅而使良法美意廢於半途故特著論於此以供談兵者这採擇焉 
　　記者曰中國屢言裁兵而屢有兵之可裁其裁之而又招之耶抑裁而未成耶不然數十年之前已屢有此事而今日仍以裁兵爲第一要事也何也雖然昔之裁兵尙有爲之計其出路者今何如乎是又今不及昔矣 
國外舊聞 
[論皮魯國使臣將來中華議招工出洋事]  
　　（癸酉正月二十三日） 
　　皮魯國之遣使赴日本也本館前已詳論其事矣茲聞該國使臣與日本理論之後尙須前來中國定議猪仔出口一事考皮魯國居太平洋之側地廣人稀田畝之荒廢者甚多故不得不藉他國人助其工作而中國閩粤等省無業游民頗不爲少與其游手好閒何若出外工作上魯國之求傭人蓋亦以此之有餘補彼之不足盈虚之理固如是已惟是傭人出口每多拐誘逼勒不能悅服其心故往往致起事端吾不責傭人出口之非而責其役傭之法之非也夫耽安樂而避憂患人之情也好生而惡死尤人之情也彼傭人之出洋者去父母别妻子遠游於數萬里之外求生路耳不圖出洋之先則以甜言蜜語動其聽而勸其往旣出洋之後則百般虐待令其有上天無路入地無門之苦嗟乎是求安樂而更得憂患也是求生而反速死也豈非其定法之不善哉然皮魯之人且曰吾國之例禁森嚴凡僱傭工均不准虐待律有明文並非虚語顧禁者自禁而虐者自虐其故何歟夫爲上者立一法必期一法之能行僅云不許虐待而未探其本則雖立重法亦徒託空言而已查傭人出洋乘坐輪船豈能無費然傭人無錢自付也是以販之出洋者與之約役若干年以抵船費抵埠後遂將其賣與該埠之人年限未滿其主人驅之若洋豖苦毒有不堪言狀者吾以爲傭人之出洋能禁絶之固爲上策苟不能禁絶之則俟皮魯之人來即與之約不准其約工限年傭人之到埠者隨其意之所欲爲合意者就之否則去之不得爲役主所把持且吾傭人之投該國旣於該國有裨則其船費當由該國公帑中支付俟其抵埠有事之後視其事之何如由該國家按月征還之與役主無涉如此則華人雖在外洋亦與中朝無異且能學習他邦之技藝將來回至中華携有錢財变可富國其利亦不爲小矣但須設一華官在彼爲之保護否則終不免有欺虐之舉耳倘不如此辦理而猶許傭人之出境焉吾恐華民之罹荼毒正未有艾也然此須視皮魯與東洋若何光景方可舉行倘與東洋必須一逞焉則是恃强無理之國也與恃强無理之國尙可理論哉吾惟自衛吾民而已矣 
文藝 
[左孝子孝威詩]  
　　（同治十三年六月初二日） 
　　自由求忠臣必由孝子始吾謂惟忠臣自宜有孝子巍巍左宮保勳名炳靑史有子亦不凡孝行難屈指束髮授詩書上師閔曾氏始因母病危割臂充甘旨繼佐父督師力疾　鞭弭熱血嘔心肝遽以傷勞死惓惓君父情屬纊猶未已純孝非性成曷克竟臻此或謂聖人訓髮膚不敢毁雖然生死間亦惟視乎理理苟不當死徒死無益耳理苟不當生偷生亦可恥自殘以活親安得謂非是不然藉口徒志氣日柔糜一旦遇艱危直等行路視浮薄習異人其害伊何底聖朝治天下首重在倫紀割肉與殉身一例爲褒美何况歷初終晨昏無少驰孺慕出至誠更非激烈比恩綸詎有私綽楔光閭里家學溯淵源忠孝相表裹奮乎百世間聞風共興起 
軼聞 
[記友誼]  
　　（同治十二年三月初九日） 
　　王同甫祖籍會稽其父幕游東粤始家於穗城之西王幼聰敏喜翰墨喪父後奉母家居遺業雖不中貲然安貧自適晏如也春初有自會稽來者陳姓字鳳圖訪友於司後街座中得識王同甫知爲同籍不勝愛慕詳叩家粤巔末王曰自先君子幕游愛穗垣風景遂卜宅隠居先慈終於原籍先嚴游粤後始娶繼慈何氏生予年十四先嚴見背自以襪線之才不堪世用故戀菽水未嘗遠離陳曰愛戀春暉雖屬人生不可多得之日然君以英年妙才自甘蠖屈亦恐非顯揚之道胡不習先業以世其家王辭以才力不及陳曰君知原籍同縣之何嶽立乎不過稍藉先世聲名幕游長安未幾左宮保督陜甘駐節定安何遂從事經營再三保舉而一介白丁遂竟以赫赫黃堂待用矣王曰豪則豪矣非予之敢期陳仰其高雅相訂爲密友月之二十四日王母以疾終王家本不裕值母喪頗無措訃告於陳陳赴其家弔唁畢出百餘金曰知世伯母寢疾本欲以此具藥餌費但以蝟務紛乘遂未獲躬致今謹以此充賻祈吾兄節哀順變王曰誼屬萍逢叨蒙厚惠存没均感但君客囊亦非充實何以僕貧喪之故至茲重費陳曰僕生平不敢自矜結納然見人有急每不忍坐視矧大故乎去歲僕遊鄂省有會稽胡某没於武昌省垣僕本一面之識耳見其客死千里外親知寥落遂治其喪爲之厝柩以俟其所親至爲之運回本籍况與君相訂爲友乎俟君治喪軍僕當爲君卜宅同居以圖後業王深啣謝噫急人之急雖屬結交之常然炎凉世態中亦鮮有高誼如陳君者錄之以風交道 
 
 

Page 18

 
 
   
 
