# 1905 - 149 - 4911540

 

Page 1

 
 
[諭旨恭錄]  
　　四月十九奉旨分發直隸道張文濬江蘇道虞和德何黻章李鴻猷陜西道徐堉浙江道陳翼揀湖南道惲毓珂廣西道叚藩江蘇知府楊毓嵩山東知府熙臣浙江知府劉慶齡山西同知孫卿裕直隸直隸州知州程文浚河南直隸州知州梁旭培直隸知州張劭仲山東知州梁秉厚四川知州黄秉衡浙江鹽運副羅永祺吉林通判李澍恩江蘇通判張兆桂河南通判趙之基王承三浙江通判陳鴻銓福建通判萬選青山東直隸州州同魏應驤直隸知縣劉宗泰傅維屏周翼雲江西知縣桂森安徽知縣李文斛山東知縣吳塤董堪廣西知縣馮銈四川知縣謝汝　直隸知縣孫家瑜江西知縣胡雲程趙家璧魏慶熙安徽知縣熊恩霖山東知縣福臻曰璞臣河南知縣王潤廷郭寳清劉大升謝　羅鑑陜西知縣曾光祥諶祖琪浙江知縣王慶芝李澤臣王勛閣汪志方李宗羲江西知縣土念祖湖　知縣周維翰湖南知縣童朂四川知縣趙芝年蔣守恕廣東知縣宋席珍浙江鹽大使蘇錫圭肅昌基俱照例發往山西道監察御史員缺著　學華補授　補吏部驗封司員外郎關家騏内閣中書戴君義劉慶篤謝銓寗夏將軍衙門筆帖式崇文英魁西安將　衙門筆帖式蘇勒芳阿山西太原城守尉衙門筆帖式斌兆俱准其補授卓異湖南寳慶府知府前靖州直隸州知州潘清著准其於直隸州知州任内卓異加一級分發江蘇道卓異前江西南昌縣知縣鄭恭著照例發往准其於知縣任内卓異加一級升補四川合州知州卓異梓潼縣知縣桂梁材著准其升補於知縣任内卓異加一級升補雲南永北直隸廳同知黄毓崧著准其升補盛京禮部本處員外郎著哈逹補授擬補永陵總管衙門筆帖式依尚阿著准其補授奏留吏部學習 
 
 
 

Page 2

 
 
[申報第二版]  
主事梁志文著准其留部欽此 
[各國會議商標章程代諭]  
　　　　（續初一日稿） 
第八條不准註册爲商標者如通用公標（卽各商人或一等商人於專類之貨品時有使用者並照商規亦不視爲一已之商標即如不准以外國語言註爲棉紗棉綫棉布之商標）以下所開之商標亦不准註册（一）有害秩序風俗或有影射騙人之意者（二）國家專用印信字樣（如國寳各衙門關防鈐印等類）及　旗軍旗勳章摹繪而成者（三）凡與他人已註册之商標相似而用於同種或相類之貨品者及與第一條所載專册存案之商標相同者（四）凡與第一條所指商標形狀相背者第九條凡華洋人民行商商標專用之所限由局註册之日起以二十年爲限其已在外國註册之商標照章來華呈請註册者其在中國專用之年限若干則　其在外國註册專用之年限若干（惟不得逾二十年） 
第十條專用年限届滿時如欲續用者可於期滿之前六個月之内續請註册 
第十一條業已註册之商標若欲轉授他人或他行無論或全或分皆應呈請註册 
第十二條註册局業已註册之商標如查有違背第八條内第一第二第四等節者即可註銷 
第十三條凡誤行註册之公標或誤註商標與第六條及第八條内第三相背皆准與此事相關之人呈請註銷又凡商標之生意如其主人歇業兩年亦准與此事相關之人呈請註銷 
第十四條凡商標註册局視爲應行批駁不准者或欲將已註之商標註銷及擬駁回之呈狀均於未經斷定以前先行示知所有相之人以便得以申述其情 
第十五條註册局按第十四條各節批斷後如有不服者限六個月内准其據情呈禀凡商標擬於第一條所載專册存案者如係前已註册准被損之人呈請註銷專册存案之商標如該標主於專指之貨品停歇註册局即可將其註銷惟專册存案之商標及註册之商標未經註銷以前　註册局應先行示知標主聽其申述又專册存案之商標及註册之商標均准各標主呈請註銷凡註册局有批駁不註或註銷或駁回呈狀等事均准被損之人禀請商部專派之員審理案内若有外國人卽田該國領事官或領事官委派之員會同審理 
第十六條凡呈　註册之人或商標主不在中國居住或寓所距註册局較遠應選擇代理之人持據代爲經理 
第十七條如有欲抄錄商標檔册或閱看檔册者准至註册局呈請如距局較遠可由經理人代爲呈請 
第十八條註册局將註册之商標及註銷商標關係各節刊印商標公報布告於衆 
第十九條凡商標主專用商標之權利如被侵害准其具呈指控查實責令賠償 
第二十條控告侵害商標權利之辦法列左 
一如被告係外國人原告係中國人應由註册局照會該管領事官照約辦理 
二如被告係中國人原告係外國人應由註册局照會該管領事官及該管中國官會同審判 
三如兩造均係外國人或均係中國人遇有違背章程之事應由各該管官員分别審理以示保護 
[駐美梁使擬訂中美修改工約]  
第一欵中美兩國彼此議定以此約批准互換之日爲始除以下約欵所載註册華工回美外禁止華工前往美國本境並禁止華工來華此約所稱工人字樣係專指兼粗細工人而言包括華人或美國人之在礦務作工及沿街喊賣曁携賣什物之小販洗衣服捕取魚介或晒或醃以爲本土或出口哨售者而言凡華人或美國人若非工人不得歸入禁止之列 
第二欵上欵所定禁止之華工非指暫離美境之註册華工復回美境而言此項註册華工如伿復回美境須於未離美境之前先在最近之中國領事官將寓美憑照留存並領取回美執照由離境口岸之該管美國僑民官或稅關官簽名此項回美執照若於發給日起計在兩年以内呈驗卽作爲持照原人例准來美之妥據彼此又議定凡現在寓美　工其未經領有合格寓美執照者應准註册並應准該華工禀由最近之中國領事官向該管美國僑民官或稅關官請領執照 
第三欵華工來往他國仍准享假道美境之權利須遵美國政府所不得不設之杜弊章程辦理惟此項章和必須公平並不得與准享過境權利有所妨礙 
第四欵美國本境與美國屬島工作情形不同華工無論是否定立合同均可如亞洲他國之人一律前赴夏威仁羣島曁飛獵濵羣島各島之地方官亦可定合理之辦法惟須先經中國政府允惟 
第五欵凡華人若非華工均准前往美國各處及在美國各處居住此項華人倘欲表認係屬禁外之人須呈騐所領華英兩文執照領照人姓名事業列名照内此項執照須由中國政府之官員或在本國或在他國者發給並經出口處美國代表官員簽名作據其中國政府未設公使或領事之處該處之美國公使或領事准可代爲發給所給執照一經兩國官員簽名蓋印卽作爲持照原人例准來美之妥據此欵所定執照欵式開列附後（附　件） 
第六欵凡華人欲入美境於守候定准之時如已具有妥當保單不得扣留亦得收監凡美國行政府官員有所查詢審問關涉華人赴美應享之權利或條約所准之權利准該華人雇用代表 
 
 

Page 3

 
 
人如判斷不准其向美國合格審署上控凡華人之欲入美境者查無執照或所持執照不合格式但非有意違背本約則美國行政府官員應有權允准入境或准以假道美境之權利華人寓美之安分營業者美國行政府官員不得往其住處騷擾爲難除按照法律應行外不得礙及華人之自由非合格官員出有牌票亦不得拘拿華人 
第七欵凡華商及禁外之他項華人或久或暫居住美國均准其有接送父母妻子女來美之權利惟須呈驗中國領事官所給之執照凡中國使署及領事署人員以及中國他項官員偕同隨員家眷婢僕在美居住游歴或因公務或爲遊玩應享之權利不得因本約各欵致有損礙 
第八欵華人在美無論常居暫住爲保護其身命財產起見除不准入美國籍外其餘應得盡享美國律例所准之利益與相待最優之國之人民一律無異此欵所准享受權利不得因此約所載各節致有妨碍美國政府特再聲明允盡其權利實行保護在美華人身命財產 
第九欵中國政府旣允認華工註册美國政府亦允認中國有權定立相類條例章程將所有庽居中國之美國粗細工人無論是否在通商口岸均令註册概不收費又美國政府允准每年將寓居中國無論是否在通商口岸之一切他項美國人民與及教士之姓名年歲行業居址造册報送中國政府惟美國公使及一切奉公官員或在中國駐紥或遊歴及其隨從雇用人等不在此内第十欵美國人民若非美工准其仍按中美現行之約照常來華惟本約中赴美華民應遵之各欵來華之美國人民亦須一律遵守美國政府若爲實行此約起見無論定立何項條例章程應允認中國政府有相等之權定立實行相類條例章程以待美國人民 
第十一欵中美兩國政府彼此訂明如此約遇有意義講解不符或未經實力照行不能以外交辦結應交荷蘭國都城公斷衙門或交兩國公選之公斷人判斷 
第十二欵此約互須遵守以十年爲期自批准互換之日起計倘於十年限滿六個月前彼此並不將停止之意行文咨照則此約仍舊照行惟彼此可隨時知照十二個月後即行停止 
附件甲第五欵所定執照格式 
□□爲給發執照事照約□□係中國人民並非華工現在按照中美兩國於一千九百零四年□月□□日定約第五欵携帶執照來美該人目下所作事業□□其本人所簽之名曁年歲身長形貌計開於左年歲身長尺寸形貌本人所簽之名 
以上所填情節均屬確鑿爲此給照以便識認並表明該人最後居住國之政府准其赴美曁可享受入美庽居利益須至執照者年月日□□簽名蓋印 
美國駐紥□□處□□官爲簽准執照事照約以上所發執照所填情節本□□官曾經查驗均屬確鑿□□所簽名字亦屬無訛爲此簽名作據 
年月日□□官簽名蓋印（外） 
[紀蘇州會議抵制華工禁約事]  
　　四月二十八日爲蘇州齊門外福音醫院發給醫學畢凿文憑之期醫士惠更生君特請蘇撫陸春江中丞及紳士沈君戟儀西士畢來斯柏樂文諸君到院觀禮是日得文憑者係私塾改良社幹事員姚君伯希故學界中人到者最衆禮畢中丞先回轅於是沈君戟儀提議華工禁約之事先與惠更生君定明宗旨然後登樹演說簽名贊成者頗盛旋由柏樂文君杜步西君先後演　謂美國人苛待華工及士商情形彼等確曾目見引爲美國之大辱去年曾聨名函致美政府棄除苛例今徇諸君之意當再函逹或電致美公使請其妥議新約寛待旅美華人因美政府現已將訂約全權交付新公使柔君也並約沈君等翼日到謝衙前禮拜堂面商一切沈君與諸西士約定二十九日下午五點半鐘偕同志前　會議是晚即發公電致外務部王大臣請勿簽禁工續約之押此二十八日事也二十九日上午先發傳單千餘張邀集紳商士庶於下午兩點鐘在元妙觀方丈内會議到者共五百餘人先由紳士彭君頌田行開會禮旋由沈君戟儀演說發起衆人之國民思想保種思想重公德而去私心必如日本人之爲人敬畏乃可立於世界又詳述華工禁約之歴史與政府忽略訂約之故事甚爲懇切聽者無不感嘆一時籖名者增至百餘人之多甚至織機工人亦願捐資入會旋由張君和鄕葉君命賢李君君磐朱君貢三以次演說聽者愈益激動又由沈君等擬訂章程若干條印刷數百張發給衆人演說畢約齊同志八十名同至謝衙門前禮拜堂西士到者共十五人先由沈君戟儀起立代表衆人之意見請美教士醫生等推具救世之心力持公平之道警告美政府棄除苛例並贈諸西士章程各一張柏樂文君出示擬致美公使電稿沈君等面付電報費又由杜君明君二西士及葉君希賢李君君磐等辯論片刻於是西士中公舉柏樂文杜步西海依士三君爲代表人華友中公推李君磐姚伯希汪宰之三君爲代表人協同商議各事并訂定五月初四日下午兩句鐘出中西代表人在杜步西君住宅會議致美國公使信稿然後各散所擬辦法十五條照錄於後 
一發公電二道一致外務部商部王大臣一致駐京美公使（後電請寓蘇美國人代發） 
北京外部商部士大臣公鑒蘇省士商集議請勿簽美國禁工續約以衛旅民士商電禀 
北京美公使署蘇州士商集議懇代電請删除華工禁約優待中國旅美士商以全睦誼寓蘇美民代表人柏樂文杜步西依士電　二再請外部抄示美擬續約（四月二十四日申報載粤人電請外）部抄示美擬續約已寄往矣云云故本處擬援例以請 
三請具有愛國保種之熱心者簽名並各量力輸捐辦一切要務 
 
 

Page 4

 
 
四推舉朱君森玉經理籌捐及叅議事件所有帳目銀錢發傳單刻印報告書曁調查一切要務先請王君文周陳君師龍王君養士擔任經理 
五聨絡滬上及他省士商各公會（各公會中有刻印之件此間可略貼費每項請寄若干份） 
六詳細參究續約 
七調查美貨及别國貨物美貨相類者八向各帮商家勸說暫勿進美貨斷絶商界交通九勸士商人等不必賛成散學堂及醫院等等因學堂與醫院皆有益於吾國且與美貨不涉當分别視之 
十同人仍當與美國之明白人友好如故因美國人之明白者皆知華工禁約之悖謬有傷友好之誼不合公平之道願與中國紳商聨合辦理力爭改約也 
十一嚴防無知愚民藉此與西人爲難仇教如經察出定當送究十二刻印外部與美國往來公文及調查各處情形附載蘇地紳商議會收支清單分贈簽名諸友及各商家各學堂 
十三辦事處暫借私塾改良社外如有他處合式之地請諸君隨時示知 
十四如有己簽名已付捐而不能守同人公擬之規則者應請除名退還捐資並咨照大衆 
十五公舉李君君磐姚君伯希汪君宰之爲代表人與西人會商一切（西士中亦經舉定柏樂文杜步西海依士三君爲寓蘇美人）之代表專議華工禁約事宜）仍隨時與紳士彭君頌田等曁發起人沈君戟儀及各同志酌定施行（外） 
[美使謂華人誤會苛約]  
　　上月廿九日北京電云新任美使云美國祇禁阻工人並不慨禁各等華人上海華人實有誤會因此有震動之舉但此誤會不久可除譯太晤士報 
[督撫互商預防俄敗艦八口之法蘇州]  
蘇撫陸春帥近頗以俄國敗艦入口爲慮上月底密詢江督預商對付之法聞江督覆以敗艦入口無能拒阻惟在相機因必必不得己照現在淞口處置俄艦之法辦理（家） 
[江督飭將淞口俄艦停泊黄浦上游江寗]  
江督周玉帥密飭葉桐候軍門略謂淞口俄艦船身甚長應令駛入黄浦上游停泊無礙船隻往來之所（明） 
[俄兵入伊犁]  
　　上月二十九日北京電云有俄軍一師團内係馬步砲各兵現已抵伊犁沿途測量要隘並豎木杆以爲紀號聞中政府已密諭駐俄華使向俄政府責問矣譯太晤士報 
[俄皇欲令黑海全隊至遠東]  
　　上月二十九日倫敦電云俄政府現尚不認戰敗據云俄皇聞日軍勝後大爲忿怒已令黑海全隊預備赴遠東譯太晤士報 
[俄國戰務益將延長]  
　　上月二十九日倫敦電云駐美俄使喀西尼聲稱議和之機尚未至此次之敗將令戰務延長續更譯太晤士報 
[俄决定續行戰局]  
　　上月三十日德京電云俄京消息謂俄議政大臣己决定續行戰局但此非官塲之信譯德文報 
[俄勸同種助戰]  
　　上月二十九日倫敦電云美京電稱俄擬請白種之國助俄戰日並謂倘日本索到巨數之賠欵必用以增其水師如此則白種之加無有不受其害者故應會同抵制日本譯太唔士報 
[俄慮本往攻波羅的海各埠]  
　　五月初一日倫敦電云俄國頗有議論謂日本將砲攻及圍攻波羅的海上之各埠譯文匯報 
[俄國願和與否之關係]  
　　上月二十九日東京電云日本領袖各報云倘俄國明白事理則和局必不遠若過於頑固不肯認敗則俄在歐亞兩洲必全失其穩固之基矣譯字林西報 
[日軍傷亡計數]  
　　上月念九日東京電云對馬島之戰核至今日午時止日軍死者一百十三人傷者四百三十四人又電云受傷日兵一百四十六人内有員弁十四人已送至醫院醫治東鄕司令官即東鄕提督之姪亦在受傷官員之内譯字林西報 
[英外部議續訂英日同盟之約]  
　　上月二十九日倫敦電云英外部與舊黨宴會時演說云英日同盟之約滿期後必須續訂惟有一論或照目下之約續行或將約更謀堅固蓋此約　保守和局之機關倘能各國永免戰事必更爲衆人所喜至於英法交涉　論何時總不及目下之和睦蓋近數月之交涉已銷滅一切意見至不合之處當有戰務時爲兩國亦難免者英日之盟約與英法之合同並無自已先動干戈之意惟欲保守和局限制戰務譯字林西報 
[外部密防漏洩要電辦法北京]  
　　前日外務部議商嗣　遇有外省緊要密電應另加暗號俟電到部即時禀明各堂當面繙譯並將底稿存堂收貯勿假衆人之手以免洩漏而昭愼重一俟編妥暗號卽行咨照各省督撫及各國出使大臣照辦（訟） 
[兩宫眷念耆臣北京]  
　　據政府中人云日前軍機大召見時兩宫垂詢大學士崇禮病體若何某大臣奏稱病勢頗覺淹纒兩宫復諭云崇禮宣力有年忠懷在抱如再請假自應寛賞假期令具安心調理若固請開缺亦應賞食全俸（訟） 
[梁觀察擬以要差交岑臬司之用意武昌]  
新授襄陽道梁觀察鼎芬迫於朝命不能不暫赴新任聞張宫保祗許請假一月在省休息大約五月下旬卽須首塗惟觀察向兼十數差環顧同僚頗難付託擬禀陳宫保謂各要差非岑臬司不能勝任意在彚交臬司則事權不至分散將來回任仍可收回也（　） 
[武備學堂暫緩擴充蘇州]  
　　當端午帥在蘇撫仕 
 
 

Page 5

 
 
時曾議設立陸軍學堂於省垣嗣查得金陵所設之陸師學堂課程與蘇省武備學堂相等故擬將武備學堂添建講舍擴充學額而設立陸軍學堂之議遂罷現撫憲陸春帥以籌欵維艱擬將擴充武備學堂之議暫緩舉辦（隨） 
[武備提調赴甯繪圖蘇州]  
　　撫憲陸春帥擬將常備軍悉數移駐横塘附近之西建築營疊改習日本操法特委武備學堂提調王太守毓江前赴金陵詳繪營址建築等圖俾建造營房佈置一切有所依據云（隨） 
[遊擊提交營務處訉辦廣東]  
　　清遠營遊擊王業清將　丁餉銀扣　號衣被上憲查悉日昨已飭吳太守鴻賓親赴北江將王遊擊提省交營務處訊辦（暌） 
[委員會訊身死不明案蘇州]  
　　常備軍第二營哨弁唐顯丙身死不明一案經上憲札飭長元二大令同詣寳帶橋開棺相驗各情迭志前報兹聞騐得屍身業已腐爛惟皮膚顯有黑色委係服毒身死上憲得報以揆度情節唐弁斷無自行服毒之理究竟是否被人灌毒務須澈底根究方能水落石出因由臬憲朱廉訪遴委葛明府恩元會同蘇大令提文沈臣研鞫務成信讞（隨） 
[江督電爭公廨權限江寗]  
　　江督周玉帥以上海英捕房派捕看守會審公廨曁女押所兩事大不謂然已於上月二十八日密電外部請爲核辦（明） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[彚譯英報論日本之戰勝]  
四月二十九日字林報接東京電云本處於二十七日接英京電彚述各報之讞論如下 
英太晤士報云俄暫時不能作爲海軍之强國因除去波羅的海及海參威兩艦隊所餘之船數艘及黑海艦隊之船以外别無他船故俄之波羅海各埠隨持可爲敵所攻至日本現可爲海軍最强之國無論何國不能與爭對馬島未戰之前各國尚懷疑究竟何國能勝今則毫無懷疑矣英太晤士報述及法太晤士報曾勸俄皇自認虧辱在法人能先料俄敗本無足異惟俄皇究竟是否准此行事難以預料又謂目下未知俄皇肯否認敗設法整頓内政蓋内政係最緊要之事也又謂俄國現無戰勝之望使再續行戰務必使在歐洲及亞洲之所位更爲危險英早晨郵報云俄現别無他法祗得即行照日本所允之條律與之議和或由數國出而提議請各國調停此事但英國决不允准此議因如此辦法日本必不能有益故英國祇應旁觀而不應干預惟照同盟之約行事英水師須常行預備以防　測英每日電報云俄經此大敗不能挽回如欲續戰非但不明時勢竟可作爲有罪蓋盛京戰後俄本應議和若目下議和之機會較前爲益急英國應恭賀同盟之日本獲如此之大勝以後可爲海上之主矣英司攤特報云近日海軍之大戰係人品勝於質品因獲勝之國之人其性本習於海故也俄經此敗於數年内恐不能再復其在遠東之名譽至目下議和之機會甚多但恐俄皇因敗而更爲頑固耳 
[彚譯德報論日本之戰勝]  
　　四月二十九日字林報接東京電云二十七日柏林電稱日軍大勝之消息抵德京後衆人大爲震動德國各報皆謂日俄海戰從此可止俄波艦隊所餘剩之船不能再戰此後俄之前途恐無望矣 
德浮雪虚直吞報云日人戰略之偉　海與在陸相同日人各兵船實爲天下所欽佩至日員及兵亦皆克自勤奮倘有戰務不彈煩勞日人當屢勝之後陸軍已由盛京前進恐俄軍將又爲所敗故目下俄須有數萬兵保守歐洲疆界並抵制内亂而日本現可將所有之兵全運至戰地蓋無一人不從軍命故也俄皇現應知波艦隊之敗必令革命黨起事較前爲盛欲續行戰務則將來議和條欵於俄更爲羞辱且各國亦决不肯再　　於　　　續行此無望之戰　以中立各國而論與旅順降後之情形相同决不勸令俄國亦不相助俄國但日本因大戰得勝故能與各大國並行目下無論卽行停戰或續行戰局均不能礙其地位 
德露克蘭日報云日人戰勝後乘勝追逐敵人拘獲羅提督及艦隊餘剩之船現有大戰船四艘不久將懸日旗故日本在東海威力可爲首屈一指矣 
[彚譯法報論日本之戰勝]  
四月二十九日字林報接東京電云法京各報論及日俄戰事情形如下 
二十六日法太晤士報云俄艦隊爲日本逐散後俄永不能再復其海權推原其故俄人不應聚大事於一處而使他處軍力驟形薄弱二十七日法求納而報評論云俄船四艘投降於日此後能使日海軍更强若日本東鄕提督不論傷失多少總可握東梅之主權 
法休來尼報云俄國即行議和非但可免殘殺生命法國及他國亦皆有益又云日本之勝有益於俄人自山之請否則俄皇永不肯釋放俄民 
[俄國各報之議論]  
　　上月二十九日倫敦電云俄海軍敗後俄國各報向政府要索更甚急進黨之報竟明責政府謂禍患之由於來專制此外惟有一報主張續行戰局又有一報謂時局如此艱險須令民人公舉代表人赴曾議善後政策譯字林西報 
[俄軍之敗因砲兵操演未熟]  
上月二十九日東京電云精於海軍之人謂俄人之敗係因俄國之燃砲者操練未熟故於二十四日午後海浪甚大時不能命中敵　譯字林西報 
[日提督答謝日皇]  
　　上月二十九日東京電云東鄕提督答謝日皇之恩旨云日軍異常之大功係因陛下之明德及皇室祖宗之呵護又云以後必奉陛下命令而行冀成大功譯字林西報 
[日提督報告日本南無俄人蹤跡]  
　　昨承駐滬日總領事以四月二十九日所接東京外部發來官電見示内開東鄕提督第九次報告謂日本南及上海之間並無俄人日本二等副海軍提督執稱所乘之船於二十四日午後砲攻俄建　巡　即被　沈譯字林西報 
 
 

Page 10

 
 
[日海軍勝俄餘談]  
　　上月二十九日東京電云日本之英國報議論日海軍時盛稱日人之鎭靜謂英人賽船獲勝其震動之心尚勝於日人之戰勝於對馬島也日民深感日皇之大德謂日軍之勝皆由此又深感日本之海軍凡此一切舉動並無過情之處日皇之宗旨在寛待已敗之敵人俄尼蒲格韜夫海軍提督及已降俄官戰後即受日章之優待故其餘俄俘犯亦可安心决不受虐待由此足証日本文明之進步及閱歴之深日本一以軍律勝歐洲之國一以和平寛大之心除去各國之偏見二者不知何者爲大譯字林西報 
[對馬島戰後俄艦蹤跡]  
　　上月三十日東京電云東鄕提督報稱自二十六日駛往南方搜查敵艦於昨日午後回此查得自日本赴滬之海道上並無俄艦蹤跡據阿槐及巡艦二等副海軍提督云俄乾姆兵艦於二十四日午後在阿槐及巡艦之前面二千米突被日軍所擊沈此係一定當乾姆艦火焚時所出之烟甚濃厚故日本他船不能見其次下俄滅魚雷船之擊沈者現祇有六艘俄巡艦一艘及　魚雷船兩艘已行抵海參威譯字林西報 
[謀斃西班牙王餘談]  
　　上月二十九日倫敦電云在巴黎謀炸斃西班牙王之事炸傷者共計二十人西王雖並不在意而詢問者甚多法京及西都之人深爲憤怒聞此舉係起　於排雪路納　譯字林西報 
[考查俄巡艦損失情形]  
　　上月二十九日東京電云俄巡艦三艘現在何處尚難確知但一艘恐已被日軍所擊沈一艘已抵海參威在哀而漫士巡洋艦之後一艘在日本海洋撞於大石譯太晤士報 
[俄民多未知戰敗消息]  
　　上月二十九日倫敦電云俄國大半之人現尚不知艦隊覆没之消息但民間謡言已散佈全國革命黨又將此謡言加以粉飾以圖激成内亂故較爲明白之俄人現頗主張和局譯太晤士報 
[日本議籌特别經費]  
　　二十九日東京電云本議院將展期會議非上年所料及之特别經費如修補旅順袍台救起己沈俄兵輪並撫養俄俘犯等各欵譯文匯報 
[德皇電賀西王]  
　　三十日德京電云西班牙王在法京爲亂黨謀用藥彈炸斃一事王頗不在意是役受傷者共有十五人德皇己電賀西王能逃大災譯德文報 
[日運船北駛之消息]  
　　初一日德文報云據駐日本訪事來信謂日本運船多艘滿載兵丁陸讀向北而駛但不知向海參威抑係車頁島此事日政府甚秘密各報亦不准刊行此等運船之消息 
[設立黑龍江銀行分咨立案京師]  
　　黑龍江奏請設立銀行發行紙幣已奉旨該　知道早紀本報兹經商部分咨江省將軍曁齊齊哈爾副都統查照先行立案（震） 
[陸軍制服式樣咨鄂武昌]  
　　　定陸軍軍官肩領袖㡌各項徽章已誌報端兹　　項徽章巳由京印出式　　發到鄂轉行營務處酌籌辦理矣（履） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
太子少保北洋大臣直隸總督臣袁世凱跪奏爲創設罪犯習藝所辦理情形恭摺仰祈聖鑒事竊查前准刑部咨嗣後各　徒罪人犯毋庸發配概照所定年限收所習藝軍流人犯若爲常赦所得原者即在本地收所習藝並以直隸向不安插軍流非常赦所不原免其解配軍流各犯應否即在該省收所工作抑照定例發配應　體杳情形奏明辦理　因臣因事屬創始不厭求詳節經督同司道悉心體查次第籌辦檢閱近年案卷直隸每年内外結徒犯約有一百餘名軍流人犯除常年赦所不原者仍照例發配外其常赦所得原者爲數無多自應與徒犯一體收所習藝以歸畫一至習藝所若按道分設直隸現有五道應設五所際此各庫空虚賓難同時並舉惟有先就省城天津分設兩所以天津河間永平宣化四府遵化州並東西南北四道廳所屬及張家口獨石口多　諾爾三廳之犯歸津所取留保定正定順德廣平大名五府易州趙州定州深州冀州五直隸州所屬之犯歸省所收留所内員司夫役及解所各犯開辦第一年約共二百人上下兩年卽倍其數雖一年之後徒犯逐有限滿而軍流各犯有自一年以至十年始行釋放者是以每所以能容百人爲率兩所罪犯口糧開辦初年悉責成各廳州縣按缺分優劣分攤以撫工藝獲有盈餘逐漸裁减共員司夫役薪水醫藥以及一應雜用曁成本各項津所則以育黎堂教養局原有經費充用不敷由振撫局添撥省所因無善堂公欵可發由藩庫每年認籌撥付津所房屋係就教養局基址建造統共大小房屋二百四十一間廳屋二廠監所浴塲醫室病室廚房厠所一應俱備惟津郡有巡警局罰充苦力人犯亦收所習藝故監所尚待擴充計共用工料銀二萬九千餘兩又有油漆鋪陳並置備器具及員司夫役薪工曁一應開辦經費用銀三千兩先後由振撫局照數撥給於上年六月間工竣開辦其省所房屋應就豐備倉擴充改建共擬建造及改修房屋二百一十六間規模悉照津所辦理實估工料銀一萬五千八百餘兩惟豐備倉前有工巡局設在其内現將該倉改建習藝所應蓋還工巡局房屋十餘間實估需銀一千八百兩亦經由振撫局撥發銀二萬兩以資應用有餘則備員司夫役薪工之需業於上年十月間興工因冬冷春凍不便工作約需本年三四月間方可竣工至一應制度如建造房屋應合衛生之道而尤以便於防範管朿爲要教導之法貴在寛嚴得當勸懲並施凡此皆改良獄制之急務前經飭派天津府知府凌福彭赴日本考查獄制條陳東嬴成法極爲詳備經天津道等參酌東西法制擬定章程條規並令省所仿照辦理其工藝一事擬令精粗並習天津爲通商地面似宜精美省城風氣未開先事粗淺而其在因才施教就地取材尤易於銷售獲利較薄者爲最易現在津所開辦數月極　整齊成效可觀省所自當擇善而從至天津等府廳州屬罪犯應解所習藝者已飭自本年正月起一律辦理保定府等府州屬罪犯應俟省所工程告竣再行飭解據藩司楊士驤臬司寳棻天津道王仁寳天津巡警局道員趙秉鈞會詳請奏前來除咨刑部外所有籌辦習藝所情形理合會同兼署順天府府尹臣徐會灃順天府府尹臣沈瑜慶恭摺具陳伏乞皇太后皇上聖鑿訓示再承德府屬罪犯習藝所應由熱河都統臣自行籌辦合併陳明謹奏奉硃批刑部知道欽此 
宫門抄二月十六日刑部都察院大理寺廂紅旗值日無引見克公假滿請安車王續假十五日英信請假十日掌儀司奏二十日祭奉先殿洵貝勒行禮召見軍機張百熙 
浙撫聶奏爲撥補浙東釐金無著各欵擬請分别改撥以濟要需摺 
頭品頂戴浙江巡撫臣聶緝槼跪奏　撥補浙東釐金無著各欵擬請分别改撥以濟要需恭摺仰祈聖鑒事竊查撥補浙東釐金案内奉部指撥兩浙鹽商報効經費銀六萬兩並自光緒二十六年起至三十年止每年奉撥銀三萬兩共銀二十一萬兩業　如數解濟在案此項經費旣已籌解清楚本年卽無餘銀可以撥用而各省奉撥之欵如四川福建减平廣西梧州關稅曁廣東廣西福建裁勇裁兵節餉共銀二十餘萬兩又皆無著不敷甚鉅若不籲請改撥勢難周轉貽誤堪虞現當撥補三十一年浙東　金之際自應咨明户部將兩浙運庫鹽商効銀兩儘數改撥並請將協撥各省關减平關稅曁裁勇裁兵節餉各項一并改撥他省的欵以濟要需而免貽誤等情據布政使翁曾桂具詳請奏前來臣察度情形係屬實在除咨户部外理合恭摺具陳伏乞皇太后皇上聖鑒敕部查照一并改撥施行謹奏奉硃批户部議奏欽此 
甘　奏爲揀員請補同知員缺以裨地方摺 
頭品頂戴陜甘總督奴才崧蕃跪奏爲揀員請補同知員缺以裨地方恭摺仰祈聖鑒事竊據甘肅布政使何福堃按察使黄雲會詳稱莊浪茶馬同知洪翼病故遣缺係簡缺自應照例按班　補查定例明保記名人員遇有各項缺出例應先儘補用乂光緒三十年十一月初三日吏部奏定新章截取人員資　較深且係奉旨記名嗣後明保特旨即用人員如　截取同時到班先儘截取人員用過後再用特旨人員等語今莊浪茶馬同知缺睚停止變通章程後第一次出缺甘省現有截取記名分發候補同知劉秉權一員例應先儘請補查劉秉權年三十六歲山四太原縣進士由内閣中書遵例捐免歴俸保送以同知截取呈請分發指捐甘肅光緒三十年二月十二日引見奉旨著照例發往欽此領照赴甘於七月初二日到省係曾任京官人員例　甄别經藩臬兩司查該員劉秉權年力强壯才識優長會詳請補莊浪茶馬同知前來奴才查劉秉權年富力强學優識練合無仰懇天恩俯准以截取同知秉權補授　浪茶馬同知員缺實于地方有裨謹茶摺具陳伏乞皇太后皇上聖鑒敕部議覆施行謹奏奉硃批吏部議奏欽此 
浙撫聶奏　疏防斬候官犯越獄脫逃之刑禁人等審明定擬摺 
頭品頂戴浙江巡撫臣聶緝槼跪奏爲疏防斬候官犯越獄脫逃之刑禁人等審明定擬恭摺具陳仰祈聖鑒事竊照杭州府監禁官犯譚汝玉越獄脫逃一案經臣將有獄管獄各官先行會摺奏叅接准部咨光緒三十年二月十七日奉旨這所叅疏防官犯越獄脫逃之管獄官浙江杭州府可獄金綰　著革職拿問交聶緝槼提同刑禁人等嚴訊有無鬆刑賄縱情弊按例懲辦有獄官杭州府知府宗培著交部議處仍勒限嚴緝官犯譚汝王務獲究辦餘著照所議辦理該部知道欽此當經恭錄　行欽遵去後 
 
 

Page 17

 
 
[吏部考試謄錄北京]  
　　吏部裁革書吏招考謄錄一事兹悉因各館借到之供事辦理文牘等事均係兼差未能專一遂於日前出示先行考試謄錄分三日在本部考試四月二十日八旗江蘇安徽題爲量才能課功狀論二十一日順天山東山西河南題爲君子　人爲器各取其長　二十二日直隸陜四甘肅廣東廣西湖南湖北四川江西浙江貴州題爲共要在於順物情其契在於通變論（坤） 
[咨催練兵經費京師]  
　　户部日前咨催各省督撫務飭所屬速將練兵經費赶緊籌措解京以應要需勿再延欠（訟） 
[咨查義國農桑公院詳細情形京師]  
　　日前駐義許大臣咨送義國農桑公院圖册一本經商部復咨請將該公院中如何議論及詳細章程並在會人員職名一併統行報部以便查核（震） 
[贛榆墾牧公司擬卽開辦京師]  
前江淮巡撫奏請興辦海州贑榆墾牧公司兹經商部咨行兩江總督請飭該公司迅速開辦並將辦理章程報部核奪聞該公司總理係在籍翰林院編修沈雲沛太史亦奉有商部照會大約不日即當妥定章程先行開辦矣（震） 
[嚴斥保護教堂不力金陵]  
　　署督周玉帥於保護教堂一事素所注意　飭文武各員將境内各教堂實力保護日前訪聞城北鼓樓某教堂於月初被竊立傳上元縣張子俊大令嚴加申斥勒限三日務將賊贜一併緝獲如違叅辦以爲保護不力者之戒（豫） 
[貨車繳捐修路武昌]  
　　紳士葛德溥請禁貨車以保道路等情己誌前報聞當道以此項獨輪車爲數太多如一律禁止必致頓失生計恐於地方有碍而各車户亦巳議定願每年繳車捐錢六百文爲貼修馬路之欵故日來貨車往來仍未見少衰云（履） 
[贑撫訊詰倒騙巨欵案覆部北京]  
　　江浙山西山東江西各莊號被人倒騙鉅欵各案經商部疊次催結故日前江西護撫周中丞巳將包斯瑩控追熊明權欠欵一案斷結又蔚豐厚倒騙一案飭屬加緊　追各情形申復到部是亦維持商務之一端也（震） 
[議放供事薪金北京]  
　　吏部各堂憲議商所有咨借方略館之供事自到部以來勤奮當差向無貽誤未便令其枵腹從公著即分爲上中下三等發放薪水銀兩以示鼓勵（訟） 
[飭縣調查錢店武昌]  
　　江夏縣鄒元燮大令奉上憲飭知將省城錢店切實查明兹聞已經查竣共有三十七家皆係殷實可靠之鋪云（履） 
[鄖陽府力請開缺武昌]  
　　鄖陽府許有麟太守近禀請開缺甚力或謂因病或謂有怨望之意未悉孰是（履） 
[松滋匪首請即正法武昌]  
　　松滋閙事匪首陳竹亭伍華甫拿獲己誌本報兹悉經胡子功大令及道委丁直牧　得確供請將兩匪首就地正法餘則分别監禁（履） 
[擬考軍機章京北京]  
　　前日軍機大臣會商本處章京將次傳盡擬卽咨照洛衙門保送司員聽候考試以便挨次傳補（訟） 
[失竊可疑蘇州]  
　　胥門内西善長巷龔姓於四月二十五日午後被劇賊竊去皮箱四只均係貴重物件約值六千餘金因即開單投報總捕吳縣二署及西路總察局請緝翌日各官次第臨勘以並無外賊形跡諭令失主自行查緝併飭差捕帮同緝拿（　） 
[小船公議加價福州]  
　　閩中各行棧於上海香港等埠進口貨物向由洋　小　盤運刻由　船主公請楊廷弼爲董事邀集各帮會議擬照原價加增二倍現已禀明閩海關常關水亭釐局閩安關均已邀准矣（萃） 
[余孝廉禀蘇撫請毁淫祠稿蘇州]  
　　四月二十六日紀搗毁淫祠受辱一則兹悉此事係浙江余孝廉兆熊所爲其呈蘇撫陸春帥禀詞嚴義正殊快人心特照錄於左敬禀者竊蘇城胥門外十里許名上方山舊有五通淫祠俗名五聖老爺以能白晝崇人故巫靦　流咸假託以嚇取民間財物香火之　日傾中人十家之產自湯文正奏燬後此風爲之稍息不意日久愚民迷信如故巫者依附如故吳中病家往往不即延醫而先請巫巫言老爺要錢糧若干金銀若干不如是則老爺崇不巳其言容有時而驗故民間惑益深又倡言老爺能借　　與人惟年必進香焚　若干民益惑故仍終年香火不 
 
 

Page 18

 
 
　而尤以八月十八日爲最盛是廟本在山巓山不甚高濱臨石湖勝地也是日士女傾城而往名爲看月實則進香其時遥望山頂萬頭蟻動於香烟之下自山頂及山脚火光熊熊不絶因進香者多山頂不能容至山腰又不能容至山脚悉焚　焉設於神前者凡山物　　海物噩噩陸物痴痴水物噞噞羽物毨毨毛物　　光怪陸離不可名狀巫者多人或披髮舞於山或跣足撲於地口中高唱神歌彼中人謂此卽老爺上身本巫不自知故雖踐踏人墳墓曰此老爺也蹂躪人禾稼曰此老爺也攀折人籬垣曰此老爺也平日一切私憤小仇無不於老爺上身時報復之而愚民亦不敢較化日光天之下不知復成何世界矣四月十八日舉人適因事下鄕便登此山一遊見石塔矗立山巓塔中香烟噴出若一巨鼎環塔而膜拜者如痴如囈如禁如啞如縶如斃蓋塔之中有俗所謂不可侵犯之五聖老爺在也因詢土人司香火者誰云即是處地保日所獲甚豐村人之垂涎者時往拔取神前燒殘之燭因此　地保爭毆結仇者非一人非一日如近日吳縣署薛壽庭一案其原因卽由此結怨地保所致舉人因思是廟雖經奏燬而地保私設神像如故愚民私往燒香如故巫覡假借惑民如故因摔神像而擲諸山腰曰惑民者果爾爲魁耶衆股栗失色舉人徐笑而謂衆曰汝曹勿怖神有靈當崇余且汝曹何愚耶神且不能自保其身安求神爲神果靈必有先知曷勿先夕示夢於司香火者以免今日之厄耶開導再三而返越兩日舉人復往此山察看則神像供奉如故香燭煇煌如故愚民崇拜如故因思絶其根不若付以火因聚神前燭而付之一炬焉竊維是淫偶者本在禁例然舉人先擲之者仍復供奉則繼火之者安知不仍裝塑耶爲此不揣冒昧禀請大人迅飭將塔封塞使無置像點燭之地一面於城中嚴申禁令訪拿師巫之尤誥誡病家勿信巫言庶幾塞源疏流力除風俗人心之害湯文正非異人任焉三吳幸甚謹禀（外） 
[大令驗屍]  
　　寗人施阿元在滬南十六鋪中華樓茶肆爲傭昨日天未黎明在泉漳會館相近突被同鄕人混名小山北者用刀連戳數下傷及要害延至天明斃命經店主投報捕房嗣山施伯父名伯琴者偕地保投上海縣署請驗縣主汪大令於五下鐘至泉漳會舘屍塲飭仵驗得死者背脊有刀傷一處深約三寸許因令填明屍格飭屍　棺殮（土） 
[患病請保]  
　　已革華捕金桂前因唆使柴船户連阿香等赴上海縣呈控水巡捕頭蔡阿全向衆船户索詐經工程局翁太守提案重責送押改過所近其妻赴道轅禀稱丈夫患病深重求請交保袁觀察批飭翁太守查案覆奪（士） 
[美界失火]  
　　昨日黎明時虹口蓬路洽記外國木器店樓上忽然失火經救火會西人救熄焚去洽信昌雜貨店新昌脚踏車行日本人所開整容店西國某酒店日本小飯館等房屋六七幛（火） 
[匪徒攫洋]  
　　小東門外長順魚行夥在外收得帳洋行經西門外婦孺醫院相近突被匪徒多人攫去報經西門外巡防局員飭捕查緝（土） 
[冐差捉賭]  
　　日前南馬頭湯罐弄某姓家因深夜聚賭突來多人手執巡局燈　將賭徒拘去數人行至中途賄以洋銀六元始釋次日訪知並非巡局中人疑係滬軍營勇丁當向理說適被查街弁羅某所悉將爲首之阿引拘回營中禀明龍管帶派人看管旣而二十三七鋪巡防局員知之飭地甲　查實情以便澈究（土） 
[上海縣案]  
　　警察北局函解黄陸春等扭控關阿海夫婦竊物逃頼經汪大令提審黄供關阿海挈妻趙氏借寓滿庭芳客棧積欠房飯洋十元棧主扣留趙氏作抵由成桂生挽小的向女東朱張氏借洋十元關贖出趙氏　寄頓朱張氏店内不料行竊金戒逃逸查悉後小的與盛尋至董家渡小客棧得獲帶回朱張氏店中關亦到來追問金戒不承扭控北局解案求追盛桂生供同關供央　黄二人向朱張氏借洋贖妻寄在店中俟還洋領回因黄等與張氏暗商將妻出賣妻子聞知逃逸並無竊金戒事大令曰黄等欲賣爾妻豈能被爾妻所聞即有是事亦應還洋領妻何必背逃判關責二百下交保趙氏交媒看管俟關繳洋十元給領朱張氏免訊金戒無憑不究黄盛斥退候示○吳樹寳吳祺中喊控被姪冐贖田畝奉大令訊究兩吳供故祖在日將田一畝四分活賣於張姓未幾仍贖回管業已閱數十載刻被族姪吳阿妹勾串張姓後人硬來冐贖又遭兇毆求鑒大令判檢單及贖回契據呈核（金） 
[上海巡局紀事]  
　　小南門外石街巡防分局勇丁在途拘獲向鄕人滋詐之李海松一名解至二十三七鋪巡防局請究局員姚二尹合押候帶案訊究○無賴虞阿囝張阿新等前因向賣菜傭某甲索詐被控二十三七鋪巡防局局員姚二尹提案訊究鎖団局前甫經開釋又復滋事經人禀控到局已奉飭甲傳訊矣（土） 
[會訊魯麟咪吔兩洋行控曹厚生案]  
　　恒孚號東曹厚生前向德商魯麟咪吔兩洋行定買羽綢煤油延不出貨經兩行洋東投該管領事署控請傳究讞員屠興之司馬會同德繙譯麥令豪君提訊曹延律師高易聲請改期各情已詳本報昨晨司馬會同麥君升座原告洋人訴稱前恐曹厚生逃逸故請出牌提案並無保人來信作保之事高律師稱第四千八百四十七及四千八百九十一等號之零貨因遲三月始來業已言明作爲退還上次囑原告開帳送閱兹查帳有不符今年西四月六號清晨曹厚生付銀一千兩至晚間忽被原告囑包探往提因人不在家至二十五號拘至捕房將來結案時請堂上將曹受虧之處令原告貼償况曹有保人陳姓有信　保不應揑言逃逸且被告並非不出貨付銀因日俄戰事遲遲之故請爲核專司馬商之麥君判曹還押候復訊再奪（木） 
[四訊鞋作縱賊毆探案]  
　　馬立師路鞋底作蹤賊毆探一案歴經中西官會訊昨日上午九點鐘英副領事德君蒞廨會同孫明府升堂捕房仍將被告各人解案哈華托律師起而言曰敝律師詳觀全案供詞其見証人之供與原告所供大有相反不能信以爲實應請將各見証之供註銷此案捕房包探控被告縱賊　探警如王 
 
 

Page 19

 
 
賊果在上海該探能將眞憑取出否况據該探云該賊在法界已數月並云有人訴知欲圖輕罪之故該探如欲拘拿應禀請出票該探並未禀請出票擅自拘拿恐與租界章程不合自已旣已違章旁人即可毆打凡不出票拘人祗有二種其一巡捕在路遇人有違禁之事其二或係過犯其餘各事總須出票此探違章請堂上定斷敝律師再以英國一事比例前有英人犯僞作假票之事被拘到案後經律師駁詰此人須票提後照失察例懲儆該探所控不能信以爲實捕房包探雖有便宜行事之權但此案不應聽信人言擅自拘人被拘之五人實無錯處應請開釋捕頭即將哈律師之言申辯曰三月二十七號本捕頭已將此案訊問明白方始解堂但第一次見証四人刻下見証已增至六人供詞一律是　包探劉銘芝在捕房有夥來報有要賊在大沽路該包探不及禀明火速前去至則賊已　南該探認識此賊已犯過三次因此賊上年九月行竊四川路綢案劉探向伊盤問該賊即逃房内突出十餘人將探毆打跌於　灘迨扒起賊已逃逸幸有路人幫忙始將五人拘獲時四十號西捕頭詳細問明併問五人爲何毆探該五人說實不知其爲包探各見証亦是如此再云包探無票可以拘以照四例共有二十四種可以便宜行事劉探往拘此賊並無不合此案若照西律懲辦須禁押二年兼作苦工刻下祗判禁三月甚爲輕縱哈華托律師又曰此案之初起尚要聲明即傳被逮五人逐一訊問王廷連秦阿寳同供是日因病臥牀包探捉賊之事一概不知直至七點鐘來拘到捕房訊押王國起王喜壽王國興三人或稱不在家或稱送貨出外供詞相同作主許仁潭供二月二十一日由八僊橋換鞋底回途遇小桂全與阿四二人向借洋元小的無以應二人即欲褫棉袍小的不允互相毆打即有同業鞋底作出爲帮忙爭執而散事後曾投法界捕房報過新馬路大馬路各捕房均報過後至七點鐘包探至同業之家拘去七人到茶館後放出學徒二人故止拘五人其小阿全阿四係鴻福樓包探茶會之夥朱三福供在鞋底作爲學徒是日被捉去至茶館放回訊至此已鐘鳴十二點相約退堂靜候核判（木） 
[公共租界早堂案]  
　　南市沈姓主婦凌虐五齡之女鄰人不平函致濟良所將女送西門婦孺醫院驗得遍體鱗傷昨晨送案婦孺院醫士伸訴前情司馬判將女交醫院醫痊再行安插○陳桂生前在九江冐充德商天福洋行買辦向周標和圖詐洋紗銀一千四百七十五兩兹周來申陳亦適至報探獲案司馬判管押捕房四月○余錦元用虧楊坤由銀一千兩又冐刊楊之鏡架店圖書向成大莊騙取洋二百元銀票三百餘兩經楊報探獲案押候補提保薦人朱旬之到案己詳前報昨由捕房將余解案楊投案請追欠銀一千另六十兩再辦私刊圖章之罪司馬判押候適堂忓追○粤妓陳阿根年十八歲因不願賣娼奔入捕房昨日解訊供稱去年七月被母賣在粤鴇處司馬判發濟良所留養期滿代爲擇配（木） 
[法租界捕房案]  
　　前夜寳興里失火流氓朱阿寳艾小弟王金元在火場搶劫爲包探拘獲解奉大令訊供判各責二百板從寛開釋○劉阿二行竊英界某姓家衣服物件潛來法界爲包探拘獲供認竊贜售與舊貨攤吊到原賊並將該攤主孔陳氏一併解訊大令判將劉枷號二十天責三百板孔陳氏從寛開釋○王阿六張阿金前因犯案驅逐出境　日又至租界圖竊爲包探拘獲解究判各押五天○張福田行竊董乾生家衣服銅吊爲失主拿獲解究判責三百板贓交失主領回○小工沈來榮行竊太古棧黄豆數十斤爲巡丁拘獲送案請辦判責二百板（水） 
[美租界捕房紀事]  
　　小車夫邵榮和昨至王春林木作場内裝載木板行經外虹橋相近無力支持車忽倒下以致壓傷甚重由捕送人捕房捕頭令送同仁醫院醫治○無賴張阿三因向王阿榮索欠無著糾同流氓扭住行兇並用刀刺傷王之頭面出巡捕一併拘入捕房捕頭擬將張押候解辦後經西人某甲保去○跑灘城王小眼在公和祥碼頭行竊洋燭若干包由捕帶入捕房押候解堂懲辦○昨午斐偷路久大梁坊夥某田報稱被葡萄牙國人十餘名擊毁物件請爲查辦捕頭令某西探前往查明再核（火） 
[蘇省官報]  
　　四月十五日首府許禀知本日再覆九縣文童辦理高等學堂稽察課程前福　延平府　傳福辭行赴都知縣楊光德禀知奉商約大臣札委隨辦商約張克煊禀辭赴松屬守提漕米公費平　銀兩差吳昌鼎赴常屬徐光煦赴鎭屬均禀辭勸募忠裔捐欵差巡檢錢宜政禀謝奉委調辦蘇城落地分捐局差代理昭文縣主簿楊琳書禀辭赴任補用都司洪占奎禀謝奉委管帶撫標護軍中營差十六日知縣鄭光弼禀辭赴太屬守提漕米公費平餘銀兩差縣丞劉水澤禀知到盤門旱關差巡撫李應庚禀知奉撫憲札委舊廠銅元局文案差十七日新任武進縣賴豐熙專丁來省禀知本月十五日接印任事委帶常備後軍　三營洪占奎禀知哈日到差並辭赴松江知府項兆麟　划左右營副左旗中營張　鏞續備中後營均禀知奉撫憲委監放餉銀差道庫大使方光紹禀謝奉委西路一段夏防警察　員差十八日首府許禀知本日再覆九縣文童知府孫葆珪禀知奉撫憲委監放常備第三營巡警左右二營餉銀差且任婁縣屈泰清禀辭赴任節制大湖水師全軍營務處歐陽成祥辭赴常州一帶查哨閱操十九日臬轅牌示四月分考候補佐職月課定於廿一廿二兩日考試候補道陳　聲通知奉撫憲委監放常備第一第二營太湖水師正前營餉銀差道庫大使方光紹禀知到西路一叚夏防警察捕員差府經歴鮑秉忠禀謝奉改委學務處差遣金冕禀謝奉委代辦北路三叚警察　員差二十日藩轅牌示照得准補無錫縣知縣藍采錦撤回開缺查有戳取知縣楊士晟堪以酌補又宜興縣知縣張仲儒病故開缺前以遇缺先知縣郭曾程請補現據郭令呈報丁憂前來自應另行更補查有遇缺先知縣賴豐熙堪以輪補新選蘇州府　澤縣典史孫啟巽由京領憑來省禀到二十一日藩轅牌示卽傳巡檢章廷　方玉景汪景龍三員於二十二日來轅甄别考試候選通判楊承恩奉撫憲委管理銅元局新舊兩廠機器事宜縣丞陳儔禀知奉飭分常差遣典史陳貴偉禀謝分常差遣二十二日　隸候補道朱福春由寗來奉督憲札委查上海各學堂辦理鎭江下游厘捐總局知府志元由局專丁來省禀謝奉飭一年直滿　數前後統此有盈照章留辦知縣金敏生禀知奉委海州提案差二十三日辦理銅元局舊廠提調知府陸桂星禀知奉撫憲委代辦舊廠銅元局總辦差前期隸升補磁州知州傳祁禀謝奉委高等學堂查學差通判　爾　禀知奉撫憲委赴江寗領運　彈差辦理撫署文案兼收呈知縣俞志善禀謝奉委同里厘局差張廷府署發審局知縣阮沿疇禀謝奉委待質公所副委差委辦武陽絲繭捐縣丞委哨黻禀辭赴差次管帶留防太湖巡警水師右營徐泫清禀知赴無錫江陰一　查辦外委温遠揚禀謝奉委北路武捕員差 
 
 

Page 20

 
 
   
 
