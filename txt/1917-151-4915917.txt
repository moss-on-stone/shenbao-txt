# 1917 - 151 - 4915917

 

Page 1

 
 
   
 
 

Page 2

 
 
時評 
[紛擾中之紛擾] 　　　（冷） 
　　各督軍之獨立所以紛擾中國政局者也其 
設立天津總參謀處所謂紛擾之機關也而總參謀處之紛擾亦不下於中國之政局所謂紛擾中之紛擾也 
　　我尙有一言大凡紛擾之事即於其紛擾之本題以求解决或於其紛擾之本身以求解决則其紛擾之勢蔓衍有限苦更參以他問題及他人則紛擾更因問題與人而愈化愈多名爲解决紛擾之條件或解决紛擾之調人實則益開紛擾之門也是又所謂紛擾中之紛擾也 
　　嗚呼近日以來我惟覺紛擾之日益支蔓而巳 
命令 
　　六月六日大總統令李德義晋給三等文虎章王錫品晋給四等文虎章此令 
　　又令　龔柏齡晋給四等文虎章此令 
專　電 
　　北京電　段祺瑞昨晚（六日）派范源濓謁黎總統勸以不必灰心並聲明己意聞段因某老等復辟陰謀漸著頓悟受愚故爲大局計願捐嫌護黎公府昨晚即派夏壽康赴津答覆時局一變　　　　　　（七日下午三鐘）　　 
　　北京電津機關見勢分裂巳否認組織臨時政府倪亦聲言僅爲憲法與國會倪派來京之易迺謙昨晚回蚌易謁元首請稍與倪等以面子即可解兵且明言護元首散國會黎即請吳王褚入府商辦法三人不允散國會　（七日下午五鐘） 
　　北京電　津方面本不一致現起内訌閻督復中央遵令停止進兵（七日下午五鐘） 
　　北京電倪派皖警務處長易迺謙來京與政府交換意見聞倪以各省意見紛歧外交團又頗反對因述此事並不由彼主持形勢稍緩和（六日下午八鐘） 
　　北京電　聞張勳今晨（七日）已由徐北來晚可抵津帶衛隊千餘人昨尙電請添軍衆懐疑慮　　　　　（七日下午三鐘） 
　　北京電　張勳今晨九時由徐起程在濟南停三小時晚抵津明後日到京帶六千人分駐豐台先農壇（七日下午九鐘） 
　　杭州電張勳通電到浙稱陽日巳晋京（六日下午十一鐘） 
　　南京電張勳今晨八時偕徐世昌李經羲梁啓　湯化龍梁士詒楊度陸宗輿李慶璋由徐同車赴津入京與否未定 
　　　　　　　　（七日下午九鐘） 
　　北京電　徐樹錚來京表示段始終戴黎請速内定收拾殘局策　　　　　　　（七日下午五鐘） 
　　北京電徐樹錚津派來京與王商調和條件（一）維持元首（二）解散國會（三）重訂憲法（七日下午三鐘） 
　　北京電　津派論調一變對外人解釋各省爲憲法國會而成兵諫與國體絶無問題（七日下午五鐘） 
　　北京電曹錕前晚在王宅晚餐陳光遠等皆列席參陸辦公處昨特開軍警會議津代表徐樹錚等皆列席商重要問題 
　　　　　　　（七日下午三鐘） 
　　北京電　黎總統電馮副座勿辭　　　　　　　　　（七日下午三鐘） 
　　北京電馮辭電言上愧對元首下負疚國民先電達證書即送京　（七日下午九鐘） 
　　北京電馮電各省調停無效中央與津擬雙方派員在津開一協商會期爲適當解决 
　　　　　　　（七日下午五鐘） 
　　南京電馮派陳調元賫繳副總統證書赴京（七日下午九鐘） 
　　北京電美政府致意中央速平内爭回復統一當爲友誼的相助（七日下午四鐘） 
趙倜因欲由外國有資本之鐵路進兵大受質問巳自令停止　　　　　　　（七日下午四鐘） 
　　北京電　大阪朝日新聞致電元首及報界言日本行將干涉亂黨非共和而有破壞性之行動　　　　　　　　　（七日下午四鐘） 
　　北京電陸宗輿在津運動領事團被拒曹汝霖來京運動各公使均答以不願與聞各國顯不贊成督軍團美使謁黎及伍有重要譚話（六日下午八鐘） 
　　北京電　程璧光由津搭商輪赴滬聞銜有重命（七日下午五鐘） 
　　北京電曹錕來後徐樹錚又來只要解散國會别無所求 
　（六日下午八鐘） 
　　北京電王正廷謁聘老答國會不閉亦不再開我無辦法惟力保治安（六日下午八鐘） 
　　北京電外團對債權所及路線未關白擅運兵指爲不法提出質問除命交部飛電獨立省痛陳外聘老再電布張等警告　　　　　（七日下午五鐘） 
　　北京電交部據各省報稱撥欵扣車及檢查郵電阻碍交通爰電獨立省求爲國家保全交通命脉　（六日下午八鐘） 
　　北京電　聘老籌現金二十萬電 
湘鄂辦米復電照准（六日下午八鐘） 
　　北京電津總參謀處發現炸彈傷馬某内部益分裂（六日下午十鐘） 
　　北京電金黎哈前月曾向李經羲運動陸軍農商爲元首知悉大怒即遣去（六日下午十鐘） 
　　北京電湯薌銘與津機關處不協巳南下（六日下午十鐘） 
　　北京電孫發緒發長電後又來京謁元首聞孫又被閻排斥巳不能復任（七日下午三鐘） 
　　北京電胡瑞霖電告離閩印交李督（七日下午五鐘） 
　　北京電中行副總裁將任姚傳駒（七日下午三鐘） 
　　北京電浙官産解欵爲某省截留部委電辭（七日下午五鐘） 
　　北京電四五兩月鹽欵銀團未允照撥丁恩頗盡力斡旋而某國則示反對（七日下午四鐘） 
　　北京電田中中將謁黎總統對我時局頗有陳述（七日下午五鐘） 
　　北京電今午政府歡迎日田中次長於迎賓館（七日下午五鐘） 
　　廣東電省吏議會均催陸使來省聞陸以對内宜先顧全治安並無態度表未（五日上午九鐘） 
　　廣東電朱省長電勸各省勿以國家爲孤注（五日上午九鐘） 
　　廣東電報載龍濟光自瓊到港大惹人注意（五日上午九鐘） 
　　廣東電陳炯明到省暢談時事各報謂爲决定廣東大計議長致函否認（五日上午九鐘） 
　　廣東電譚代督支日赴桂任　　　　　　　　　　（五日上午九鐘） 
　　漢口電李純今晨由京來渡江訪王督午後乘楚材回潯聞王不以津政府爲然有商馮張使暴烈議員辭職王士珍組内閣通過戰案任段爲國防司令說　　　　　　　（七日下午六鐘）　 
外電 
　　徐州電記者今日往見張勳張定於星期四晨十時赴京張謂此行應總統之召專爲議和起見將率衛兵二千同行徐站置車百餘輛聽候應用内有京漢路車若干顯係政府供給鎗砲彈藥刻正裝置車上張稱戰事何保不致發生調和方法張未詳言惟以解散國會爲最要條約非此無以言和總統致張電中已允將國會解散張不認有逼退總統之意且謂願擁護總統張亦不認有復辟之意謂如解散現有之不良國會另選端人擬定憲法則中國即可有垂久之安寗今十八省贊成督軍之所爲南省無可作爲卽北京軍隊亦傾　督軍故决無戰事至於總理王士珍徐世昌或李經羲皆可歡迎記者　以國會如不解散則將戰乎張對此問題僅稱戰事不作外人可保無虞又謂督軍巳在天津設立總參謀處張最後之言謂督軍之行動僅爲國家利益起見渠之所欲不過爲一調人張主張對德宣戰頗以中國共和可以持久至於復段原職一層張並不堅持（六日） 
　　杭州電張勳來電謂明日赴京議和肅清總統左右另組内閣不要求總統退位張勳又謂主張復辟之說不確（六日）　以上大陸報 
　　北京電傳說張勳又願來京數日内可到據天津消息云叛黨派别不一主張不同直隸軍人黨主張留黎但解散國會復段原職有所謂中立派者依從進步黨意見黨魁寫梁啓超熊希齡汪大變諸人該派主張去黎戴馮解散國會而督軍一方面則主張解散國會遠行選舉去黎戴徐復段（六日） 
　　北京電天津嚴行檢查電報凡有關政治之電寄往擁護中央諸省者不許遞發（六日） 
　　廣州電粤人以粤政府忠於中央如遇必要時定出助力故目下不組織特别討逆軍國民黨領袖宣言願助粤省當道以其擁護中央故也（五日）　　以上路透電 
　　北京電駐京美使奉本國政府訓令以下述公文送外交部美政府聞中國内訌極爲憂慮篤望即復歸和好政治統一中國對德開戰抑或仍守與德絶交之現狀乃次要之事體在中國最爲必要者乃維持繼續其政治之實體沿已得進步之塗徑進求國家之發展美國所以關心於中國政體及行政人物者僅以中美友誼之關係美國不得不助中國但美國尤深切關心者在中國之維持中央統一與單獨負責之政府是以美國今表示其極誠懇之希望願中國爲自己利益及世界利益計立息黨爭並願所有黨派與一切人民共謀統一政府之再建共保中國在世界各國中所應有之地位但若内訌不息而欲佔其所應得之地位則必不可能也（七日）路透電社 
　　北京電美國公使奉其本國政府電命警告中國政府昨由該使將警告書傳達外交伍總長大要如左美國於中國之内爭非常憂慮甚望速即恢復平和與政治上之統一中國對德宣戰與否爲第二之問題目下至要之問題在國内之統一中國今日之國家的進步之道不可不益進行美國對於中國有友誼上援助之責任美國以中國之統一維持中央政府與美國有重大之關係爲中國之利益及爲世界之利益故甚𤍠望立息黨爭盡力再建統　政府中國欲與列强爲伍佔世界的地步不可不避内爭之波瀾云云 
　　據聞美國初擬與協約各國一致協同勸告因各國以不欲干涉中國内政拒絶故出單獨之警告（七日） 
　　北京電由津派遣來京之徐樹錚等昨日會見王士珍聞其要件係以解散國會改正憲法爲速解决時局黎總統不必辭職又一面以天津組織臨時政府一事探中央政府之意向 
 
 
 

Page 3

 
 
　　　　　（七日） 
　　北京電俄國公使館接到電報云巴布札布餘黨在海拉爾標榜復辟宣言獨立（七日） 
　　天津電行抵濼州張作霖部下之兵其先發隊八十名巳進至唐山又奉天電云馮德麟與張作霖混成之一旅巳向山海關進發（七日） 
　　漢口電王督軍因關調停之件電致北京謂獨立各督軍要求之條件使非允其幾分則調停殊爲困難云云一面分電馮副總統張勳希望確定調停之標準（七日） 
　　漢口電日來倪嗣冲曹錕及他北洋派之密使續續來鄂訪問王督軍之說故王氏今後之態度人甚注意（七日） 
　　漢口電江西督軍李純今由京來漢即行渡江拜會王督軍密議要務旋於午前十一時乘楚材軍艦向九江進發擬卽由潯易乘南潯鐵路歸任（七日） 
　　南京電津浦鐵路局長徐世章奉交通令着調該路工務處文牘課主任李孺爲浦口事務所長何庸會代理文牘課主任現浦口廠長何炳麟爲車務處稽核主任（七日） 
　　東京電外交調查委員會擬於十一日開第一次會議（七日） 
　　東京電本野外相今日赴首相邸訪問寺内首相協議臨時外交調查委員會及他外交上之件（七日）　　　　　以上東方通信社電 
戰電 
　　巴黎電今晚公報云全陣線大部分砲戰時作時輟比境與赫特比斯及伏克勒克高原尤烈（五日） 
　　巴黎電今日下午公報云歇滿特達美與該地西面砲戰甚烈昨夜德軍進攻赫特比斯附近法軍陣地兩次激戰後受重創而退法軍固守全陣線比境陣線戰事類活動法軍擊落敵飛機七架繫留汽球一具　（六日） 
　　倫敦電奥國公報云奥軍克復兩星期前所失加米亞洛南面之要隘一處俘虜六千一百人且於他處擊敗敵軍（六日） 
　　倫敦電公報宣稱昨日敵飛機襲擊太晤士河口一役共擊斃十二人傷三十六人所釀損失不大敵飛機與戰者共十六架爲英砲擊落兩架柏林公報紀載此役謂德飛機以炸彈五噸擲擊希爾萊斯軍事處所多中的（六日） 
　　俄京電克朗斯太水兵掦言示威並未實行克朗斯太幻想派領袖拉瑪洛夫氏志在分俄國爲無數小區而以本處之工軍代表會管理統屬於俄京工軍代表會總部司法總長語客謂臨時政府對於獨立各區决不稍加寛容政　力能壓服克朗斯太之叛黨但願宣希若輩爲革命之叛賊彼極端派受全國之唾駡必能有所悔悟云（五日） 
　　俄京電社會黨大員與工軍代表會之代表在克朗斯太費一日之光陰調查脫離中央關係事該處工軍代表會會議之後决定派代表至俄京解釋誤會（五日） 
　　巴黎電法公司輪船雅拉號（四一六三噸）於五月二十九日在地中海東部爲德潛艇發魚雷擊沉船中共載六百九十人有搭客三十六人火夫三人現無下落（五日） 
　　倫敦電奥國公報載稱六月三日夜間敵潛艇一艘在亞德里亞海北部擊沉奥魚雷艇一艘艇中之人泰半遇救（五日） 
　　巴黎電五月份公報稱是月法國巡哨船與潛艇交戰二十次海面飛機與潛艇交戰十四次海岸防兵與潛艇交戰三次（五日） 
　　巴西京城電荷蘭公使代表德國提出牒文謂德國對於巴西佔用德船將來有要求賠償損失之權（六日） 
　　丹麥京城電德國社會黨員歇特滿氏等已抵瑞典京城（五日） 
　　倫敦電首相喬治君巳允女權黨領袖班赫士特夫人赴俄（六日） 
　　倫敦電路透電社得悉俄政府已任亞力克齊夫將軍爲軍事顧問（六日） 
公電 
　　孫文章炳麟通電南寗陸巡閱使并轉雲南唐督軍及西南各省督軍師長公鑒倪逆叛亂附者八省亦有意圖規避宣告中立者督軍省長受任命於元首當服從敎令不得自言中立進退失據按中立者即脫離中央關係之謂其與獨立唯舉兵不舉兵之異然爲竊地拒命一也昔袁氏稱帝各省或力不能抗於是宣告中立以中立爲脫離帝制可也今之所謂中立者果脫離何國何人何政府耶若脫離民國當爲四萬萬人所擯棄若脫離總統政府亦與叛逆不殊巧避作賊之名以爲叛人壅遏義師是卽謀叛各省之屏蔽不應聽其巧詐回避不攻使叛人有所蔭庇孫文章炳麟魚 
　　鮑貴卿致松滬護軍使電上海盧護軍使鑒昨奉命赴津與軍務處接洽請各軍暫勿前進東海願出維持俟紹軒北來共籌良策元首存心極坦白想時局不難解决也鮑貴卿徴 
　　婆羅洲華僑代表電北京黎大總統參衆兩院鈞鑒小醜叛國自取滅亡元首與兩院宜出死力維持職務元首尤不宜去位以安民心個人爲輕國事爲重凡屬國民宜一致負責婆羅洲華僑代表沈拯民陽 
　　英國伯明罕華僑來電上海中華新報申報時報鑒亂危國英國伯明罕華人聯合會石瑛徐車藩 
要聞一 
[東京通信] （十）（七）（心危） 
[東報對於我國内閧之論調]  
　　東京日日新聞六月一日之社論主張中國南北分立以減少擾亂之原因其理由爲共和六載統一望絶外則蒙藏反側内則新舊衝突根本思想旣不一致和平進步殆歸夢想然猶欲率四萬萬國民而求統一而求民主精神不綦難哉抑亦愚矣曷若二分中國以守舊派及武斷派佔優勢之北方建一國又以新進派及文治派佔優勢之南方建一國各就所欲以擇國體與夫政體民情旣合國家發達可得而言矣必欲强此就彼亂將不巳云云二日社論曰黎總統根據約法之行爲倪嗣中及其他軍人竟爾公然反抗恃兵要挾是直約法之賊民國之敵也則黎總統之宜商諸國會指命政府共籌討伐之策尙有何疑顧乃不然總統政府及國會皆噤若寒蟬手足無措張勳以魯連自任請以軍隊入京黎竟諸之懦怯之質盡情流露可勝浩嘆哉政府之力弱固我人所熟知然守正義者强弱之勢在所不顧成敗之數置之度外毅然行之靈玉不燬於火寗殉道而死母枉道而生庶符不違法不蓋印不怕死之誓矣乃一聞搖旗呐喊勇氣頓消俯首無辭翻然改途死非不怕也法非不可違也蓋印於解散令在所不辭也非所謂英雄回首即神仙者歟夫和解之策容亦本諸愛國𤍠誠然憲政精神之逆行民主眞諦之旣背縱能苟安一時豈爲國家久計行見反動革命之不旋踵而至也嗚呼愛國𤍠誠云乎哉 
東京時事新報二日之論說首述各省獨立之經過次述北京政府討伐之困難其結論曰據北京電黎大總統願得馮副座及張勳之調停蓋或事實今後情形當難逆睹或謂黎氏將讓步至某點或稱黎氏旣納督軍等段氏復職國會解散之要求兹不問二者孰是惟恐民黨未肯默爾而止則内亂之起將未有艾今日所竊望者總統督軍間之和解條件母馳極端致釀他變則不特中國之幸也 
　　東京國民新聞之社論曰當黎總統之免段總理職也或稱其英斷果决或頌爲民本主義之進步鋪張揚厲靡有以加無非以改革政治屬望之耳及夫今日則又不禁爲之懸懸矣罷段之舉病在操切而無備馴致内閣後繼無人徐王不就李亦固辭由是國會及總統之威信墜地而斥黎總統無能爲之聲亦作矣且督軍之暴橫由來已久及發生宣戰問題内閣權限問題而凌迫總統府及國會尤甚黎總統若爲憲法之進步計則處分督軍之舉自不容緩乃計不出此督軍旣云北京免叚之令隨下縱虎歸林之禍初不在禍作而後知其爲禍也一虎猶難除况羣虎乎黎總統坐失機宜之咎將何以自解歟倪嗣冲旣首先發難宣言獨立應而和之者八九省黎總統 
乃一籌莫展而而伿以調停將事此固華人常態然中央多讓一步即獨立各省多進一步要挾之舉或日層出不窮圓滿結果蓋未易方也或謂中國變爲非依各國之力無以解决日本及英美俄法諸國當取同一步調以改造其政府抑制各省直一舉手一投足之勞耳是說也未必不然然各國之所不願爲也且日本政府屢次宣言不干涉中國内政必篤實　行他國更無論矣中國政治必以中國人之意思能力以行之改造内閣耶解散國會耶共和抑專制耶惟中國人自擇之全體中國人自負其責與我日本無與也 
[督軍團在津總機關之内容]  
　　自倪嗣冲發難以來各省效尤與中央脫離關係者巳有七八處微實而天津一埠并突然設立軍事總參謀之機關内容如何最堪注意兹聞此次肇亂雖係倪氏而暗中發蹤指示者尙大有人在所謂總參謀處實照抄客歲護國軍之軍務院辦法惟彼爲護國此係叛國性質截然不同但該處爲組織臨時新政府之預備登台人物如各報所誌尙在醖釀中他不可知而湯薌銘長海軍一事毫無影響蓋湯與倪嗣冲等不同臭味當然不在選列又中央政府連日接到電報甚多係反對該處之不法舉動大總統欲和平解决故未發表該機關中派别亦異常紛歧雷震春之主任不過一種名義其中派别複雜大約分爲四支一爲武人派即七省之督軍與退伍之賦閒軍官等二爲陰謀派亦頗有其人三爲帝制派如段芝貴曹汝霖朱啓鈐張鎭芳等四爲復辟派楊度爲中堅某相國某省長皆預聞其事綜各色人等鳩首一堂各抱宗旨能建設一新國家竊未敢信故此種機關實際上並不可謂爲成立方其鼓吹運勳之際曾開秘密會議一次由雷氏主席說明開會大旨請與會諸人討論就中有主張先迫解散國會推翻總統再行組織政府者有欲從根本上取消舊約法一槪無效再通電各省代表三五人陽爲從新組織約法實則恢復袁項城改訂之新約法又有穏健者發議謂現今僅有七省一致行動其他多數省分不派代表與會將如之何况七省中之某某督軍對我等則表面贊成對中央又覆電擁護人藏其心不可測度不能不從長計畫惟葉恭綽楊以德謂無論如何可幹下云必無有反抗者然討論告竣并未見何等結果遂相率散會至於督軍團之此次舉動其目的何在亦爲研究時局者所亟欲詳知之一問題當督軍團出京赴徐之初曾由蚌埠倪氏以擁戴段合肥逼退黎總統之密約與各督軍刻期實行旣而風發波湧公然通電全國出兵北上集中於天津附近直抵京師而總統一席尙不知鹿死誰手黃陂最近態度鎭靜始終守法如至必要時宣布卸職亦必依法由河間繼任而倪雷等反對馮氏謂我等興師動衆實爲芝老地步豈可令河間自佔便宜非設法一是破壞達到目的不止聞現派某某等南下囑倪氏隱爲之備并時時監視河間舉動　中消息殆亦將來時局如何發展之一關健也 
[伍姜唐調和時局之要電]  
　　中央對於此次督軍團之行動一力主張調和其可任調和之人物馮國　張勳等均其最要之份子顧其態度亦巳略見報端矣兹特將馮張外最近從事調和之文電分錄如次 
　　伍代總理致各督軍之通電云直隸曹督軍朱省長奉天　督軍山東張督軍河南趙軍田省長陜西陳督軍浙江楊督軍齊省長安徽倪省長鑒近讀諸公電文紬繹再三愛國　誠溢於言表惟丁此危時適逢世難人心不靜事變易生觀於近數日之情形重以各方面之行動流言蠭起舉國騷然甚至人民避居租界徬徨不可終日影響所至及於金融近三年來因歐洲戰事結連商務已損失不少若我國再生變故市面益覺　支聞外國使館頗懷疑慮連日密議電致本國雖未悉其内容想不外乎近事是不獨内政因兹面廢即外交亦易起問題苟不速爲疏解不知伊於胡底猶記諸公聚首京門至相歡洽明言高義紉佩未忘即外交規晝亦所見略同不幸滯停至爲可惜廷芳自顧衰庸久忘仕宦祗以爲衆論所推爲時局所迫不得不暫　鉅任勉竭愚誠一俟大局稍平便即退歸田里但比來風波愈險無可諱言然天下無不可了之事其　由於相持不下其後遂至枝節橫生所謂彼亦一是非此亦一是非倘皆出以平心要自不難融洽以廷芳管見所及似亦尙可調和况本是同根相煎何急固爲外人所竊笑且留異日之譏評夙仰諸公大義深明諒不忍聽其决裂顧凡事　電所不能盡達者覿面或可以罄言之彼此轉圜亦較直捷可否諸公委託代表來京俾得商榷一切以期和平解决廷芳自當竭力斡旋以副雅意仍希示覆無任跂幸伍廷芳江 
　　承德姜桂題致中央電云大總統王參謀總長鈞鑒華密近年以來大局雖巳粗安國基終虞未固再有鬩𤗼之𨻶 
必遺鷸蚌之憂比來警電迭傳紛紛宣言勢將决裂長此相持必召危亡江日接譚督軍卅電桂題極表同情巳電致馮副應統徐州張督軍長沙譚督軍即日入都會同王參謀總長居間調停合力主持解釋雙方意見俾糾紛盡去仍躋和平大局之幸　各省所爭在於國國憲法解散之舉雖屬非常然議員不少明達而害羣實佔多數解散改選勢亦宜然憲法尚未頒布更可從容更定鄙見所及並希鑒核示復姜桂題叩支印 
雲南督軍唐繼堯致北京電云大總統鈞鑒華密電悉倪　冲等藉詞抗命卽聲罪致討亦何所惜惟我大總統顧念民生憔悴國勢顚危不忍遽起兵戎力主調停此實仁心仁術仰佩曷勝竊以爲今日之計要在新内閣早日成立政局主持有人則風潮自定羣𣈬自息伏望嚴促李經羲即日就　組織閣員尅期成立王總長士珍老成持重任事𤍠心北洋各軍夙所推服若能任以陸軍總長俾速就職責令維持秩序必克收效無形凡此管見度睿慮巳早見及謹再密陳採擇雲南督軍唐繼堯叩東印 
[徐州快信]  
　　張勳與獨立各省督軍意見不洽因張之主張各督軍多表反對相持不下故省區聯合會機關遷至天津近在津組織臨時政府張見各省原力多從各方面凑合而成内容旣極複雜不久亦必分裂故更不願與聞日來内訌已現張勳一派昨日多由津遄回徐州 
張勳昨得津訉黎總統巳派特使到津接洽退位事張語人云黃陂仁慈我此時倒想替他帮忙 
　　徐世昌李經羲梁啓超湯化龍昨先後徐張勳在署設宴歡迎徐世昌首席李經義梁士詒梁啓超湯化龍楊度薛大可周爲光顧鼇阮忠樞夏同　惲毓昌張文生李慶璋均按次列席係用西餐酒至五巡始盡歡散席席間所談何事則不能知 
楊度因主張復辟確被天津總參謀處逐出昨偕薛大可顧鼇二人由津來徐張勳婉方勸慰三人現均留徐 
龍濟光昨派參謀周某來徐謁見張勳接洽一切 
　　倪嗣冲前晚由徐赴津聞倪璨派皖北鎭守使殷恭先添招新軍二十營 
　　徐州警備副司令湯玉麟已率定武軍六營開赴兗州張勳昨改委中軍官閻肇興繼湯職以重徐防中央電張勳請阻各省軍隊北侵 
　　阮忠樞奉張勳密派准明日早車赴寗會晤馮副座 
天氣久旱不雨張勳昨出示禁止屠宰並親赴南關外雲龍山及泰山娘娘廟等處祈求雨澤 
[南京快信]  
　　西南各省督軍昨又聯電來寗以獨立各省師出無名逆跡昭然認爲内亂犯應請一致聲罪致討以維國本並稱已定討伐計劃日内即發表 
　　滇軍司令張開儒昨來電稱已准備征討叛徒 
湘督軍譚延闓電告已派重兵防禦吳光新湘省秩序如常　 
津機關昨致電馮河間迅派代表赴津列席會議 
　　鄂督軍王占元派軍務課長楊文凱來寗謁馮河間接治鄂贛取同一態度保守中立事 
浦口新增之定武軍六營昨日已奉張勳電調開 
赴徐防 
　　軍署前後昨忽架機關鎗警備極嚴 
馮副座日前派白筱齋赴直隸河間府招募衛隊兹聞副座因政變恐别生悞會昨特去電阻止招募 
　　海軍第二艦隊司令饒懷文昨乘江貞艦駛赴上游巡弋以重江防 
　　財政胡　長以庫空餉急昨特派委多員分赴各縣各徴收機關提欵以濟軍需 
中國銀行總裁王克昨出京來寗謁軍民兩長旋即轉車赴滬 
刋誤昨日要聞一南京地位與督軍稱兵前途新聞第十二行内假字係傾字之誤 
 
 

Page 4

 
 
   
 
 

Page 5

 
 
   
 
 

Page 6

 
 
　　（申報第二張） 
要闻二 
[倪嗣冲與北洋團體]  
　　此次督軍團之行勸倪嗣冲固首先發難之人其發布文電槪係藉口於國會憲法等問題而於自身初無一詞道及惟張作桂勘電有北洋團體等語可知其發難之源必於督軍地位有關又此事將發現之前一二日京訉中頗傳將有令免倪嗣冲職而事未實現倪事巳突如其來可知張作霖勘電之所指於倪殆有密切關係兹見天津某機關最近傳布客述徐州情形一則其文曰據聞各督軍抵徐後聞免段命令異常憤激當經會議辦法已有頭緒張勳對之尙未十二分决斷於是先請各人入席歡叙正在上菜忽徐州道尹李慶璋氏徑入客廳向張氏云密有關白張離席李探懷出電報則公府秘書廳告以巳免倪職令其接省長印也張閱後轉問李汝意如何李氏云中央徑免丹帥慶璋實不敢接任張笑曰我也知道汝不敢李退出張卽出電遍示座客（倪亦在内）各督軍正在大罵特罵而此時忽又來一密電乃爲張之至親在京　得免倪張李事密以情形報告者彼等得電後始如火上添油大駡道他們竟這様幹來了也好我們便照這麽辦各人擔任今晚决議明早大家便可回去了於是徐州之會議遂以定局而各督軍紛紛回任矣云云以上所言是否事實爲另一問題惟倪氏此次發難其情急固在於本身地位而一切爲國爲民攻國會訐憲法皆非其根本之問題槪可知矣然而倪氏最近又有微電出現仍反覆申明其救時愛國之意亦若其眞有不得巳之基衷者爰並誌電文如下以供國人評判其文曰各省督軍省長鈞鑒頃接譚省長卅電致復文曰卅電敬悉憂國如焚掞眉中外懇懷至誼良用拜嘉惟嗣冲之用心尙未盡蒙執事之曲諒敢復略而言之蓋嗣冲所日夕徬徨痛悽而詫懼者實爲政續之紕繆將斷送國家於萬刦不復之境故急謀所以思患預防求濟萬一非以政見偶有異同妄逞一時私忿也民國成立變端迭起誠宜與民休息徐圖補救若財力之凋瘵萑苻之多警外交險困分裂堪虞誠如尊論所云然誰職厲階　爲此酷推原禍始何一非由黨見之偏私爭權攘利有以釀造而製成溯自黃陂繼任以來議廢之約法本不應復以命令而權宜遵行之任期久逾之國會議員本無再集之要而宛轉重召之閣政九部黨員居七巖疆畛域悉蠲黨人之於政局亦可謂躊躇滿志矣果其心目中尙有絲毫國家觀念在自宜軫惜民艱相安無事膺疆寄者整軍治民據議席者妥制良法各盡在己之心力互謀萬世之樂利何意粤局　　顯分厚薄藉端詐欺偏護渠魁執法之吏視黨派爲出入議政之士倚律條而作奸試問此匝歲之間黨議之所營營於政府擾擾於　吏奔走喘汗終日不遑者除要結薦援以交換謀私利查劾質問以疏通示恐喝外曾有何事盡其立法之本職曾有何人顧及民生之類連是直以敲詐鄕愚之故智視政局爲市賈而已而於意猶有未足近益變本加厲搆結羣小脅迫元首兒戲憲典顯逞暴民之專制蔑置外交不恤國本之阽危强罷總揆如逐隸厮元首壞法毫無顧忌當有清之季本以政治不良武昌因而首義今黃陂躬見此蕪　之政象不思委心改良及時振頓反縱庇羣魔壟斷權利雖日日藉口法治而法之自便者則因緣以梗政其不使者則顯犯而不恤使其長此終古將何以對清室之遜避更何以自對首義之盛續夫中央與行省本恃法律爲編連今法軌自行廢棄内外已失柜維之衡如此而猶强爲隱忒或姑息苟安竊恐旬月後民力之殫禍患之滋國交之惡更百倍於執事今日所云有欲挽救而無從着手者矣誠以盜賊竊顯位蟊　潰腹心執事之所慮绵僉壬自内爲之耳嗣冲錄　餘生久擬歸耕田野徒以時方多事未敢自放暇逸上辜巳受之國思今日之事正所以圖補救也天下明智之士無不以國爲前提痌　之懐　　笠節志同道合團結益堅分割破裂諒無所自喜辱承明敎用佈腹心悃欵之誠伏惟亮察等語嗣冲微印 
　　再者各軍團舉動其底裹全爲北洋團體之關係於彼等往來電文中不時見之兹者張懐芝電述其運動京中軍隊結果之一電亦復及之其文曰各督軍省長鑒定密准陳督練江電開東電並手示祗悉北洋一系袍澤有年彼此痛癢相關休戚與共固結團體始終不渝弟意不知其他矢志與舊雨協力同心艱難克濟此心可表天日京師軍界要人無不同表此意應即改訂憲法解散國會府内人員另行組織弟意如此辦理必須紹帥來京主持倡議弟等輔助進行不難達到圓滿目的務請我哥力勸紹帥北上勉速整裝等語除電請紹帥卽日北上外特聞張懐芝印 
[時局商槯與京中治安]  
　　據某方面消息昨日王聘卿派陳志潭鮑貴卿陸錦到津與天津臨時機關確商解决時局之方策擬請停止進兵徐議退位手續又問國體有無問題聞該機關答以各省軍隊均巳陸續開出大局旣未解决軍隊萬難折回至退位一節企迅速實行免生枝節至國體問題一層當然鞏固共和絶無疑義政體則另訂良好憲法實行内閣制度云云其表面固仍以鞏固共和爲目前之標幟者也昨晚雷震春並宴請張鮑陸三君叙談一切今日早車即可回京復命 
　　近日政潮險惡兩院議員中多有畏懼逃避於天津者故昨日四日京師警察廳特致公函於參議院秘書廳請其轉知各議員勿懐疑慮該廳擔負保護之責其原函云逕啓者近因政潮險惡謠言一夕數驚市虎弓蛇聞者色變警察有維持治安之責對於本管界内地方秩序人民身家財産自應分别彈壓保護以盡警察應盡之職本廳屬在平時凡關於地方治安未嘗少敢怠忽矧値此多事之秋職權所在當然擔負完全責任應請貴廳將此意轉知各議員查照以免誤聽謠傳致滋疑慮除由廳函達警備司令處京兆尹並令飭各區隊加意維護外相應函達查照云云 
[憲法會議開會未成] 　 
　　昨（四日）憲法會議開會午後二時半尙是不足法定人數計衆院員出席二百零二人參院僅一百三十七人遂由王䧧長宣告延會繼由褚輔成等動議開茶話會王議長遂退席由參院副議長王正廷主持據聞王君對於憲法會議主張一星期内不必列入議事日程衆無異議無何吳議長登台報告公府刻電話來以李仲仙三辭不就總理一席現擬改提王士珍並擬由李純出而擔任陸軍總長果爾政局必可疏通此項咨文不日卽可提交本院同意諸君務轉告同人届開會時一體出席又報告京津警備司令處巳有函到兩院擔保議員身命財産之安全請大家不必他去末復謂當此萬難之秋王氏肯任總揆又有李秀山出而疏通一切危難自可迎刃而解此後國家大事有待國會商榷尙多無論如何總須繼續開會或者同意案今晚即可到院云云　　遂散會 
[東南大局與粤省治安]  
　　昨日（一日）陳督軍接印後午刻即在軍署開軍事會議譚督軍王專　芝祥代師長潘其　莫鎭守使諸人均在座適接陸巡閱使來電催促譚督軍赴桂接任並云當尅日離武鳴東下並囑會電中央南京力任保障東南大局當由軍署擬電發去又致南京馮副總統一電并有舉兩粤聽命枕戈等發唯馬首是瞻等語又分致雲南唐督軍貴州劉督軍四川戴代督軍湖南譚督軍一電大意亦係約同擁護中央保障東南又分致兩粤各鎭守使各統領軍官電文大意則係勉以恪守職守以防衛地方治安爲重所有以上各電陸使陳譚兩督軍均署名會銜於日昨三時一律發去 
　　同日總商會九善堂院同人及省議會謝羅兩議長因倪嗣冲糾衆獨立關係粤省治安問題乃約同先後入謁陳督軍詢以對於此事之意見陳督軍之意鎭靜異常首以擁護約法維持治安爲旨謂我轚軍人袛有服從中央命令惟四日來未接有中央文電未知元首如何意見然丁此國事蜩螗之秋我輩軍人當以國本爲重萬事皆依命令而行今倪嗣冲等師出無名擁兵抗命表面上似係非常激烈之行動實則紙面談兵不過恐嚇中央耳究其極或不致有大戰發生即發生亦非近在眉睫且絶無直接影響於吾粤然我輩不能以無影響故乃置諸不理我輩現巳聯名致電陸巡閱使請其領銜通電全國首以勿搖國本勿快私心勿出亡國政策而自殺此我輩對於此事之意見是爲第一步辦法至廣東治安問題我當完全擔任可保無虞我軍紀律素嚴桂軍極守秩序决無意外發生今日又一時無軍事可言更不成問題惟有一最緊要之問題不可不言中央幣雖由國家銀行發行然國家與地方不同今日之事係一小部份事切不可因小有事變遂致疑該幣不適用致使稍有低折則眞庸人自擾耳奉勸諸公有貨只管買賣屯付有欵只管滙兌如使諸公有一毫損失鄙人當負完全責任决不食言云云 
陳督軍炳焜抵省情形已迭詳前報兹聞某要人與陳督爲密切談話陳督對於粤局時局頗表示意見兹略紀於左陳督云予自奉命督粤雖未接任然此心巳先到粤凡一念頭之發生莫不以粤事爲前提現下粤省大患即在兵多餉絀故言粤事者莫不以裁兵爲第一要着此種計晝夫人而知裁兵一節現譚代督朱省長均着手進行不知裁兵非難善後爲難一方旣實行裁遣一方須要認眞編練同時并舉用欵浩繁當此粤庫如洗之秋進行甚非易易此予所以急欲晉京與總統總理等妥商一切俾有把握也至予對於時局則取沈靜主義我軍旣以護國而興始終惟以擁護共和爲宗旨斷不少變無論何人有反對此宗旨而行者予即起而反對之今外交逼迫内閣改組正如漏舟遇礁危亡立至我們此時當贊成新内閣促其成立國事始有可救之轉機否則陷於無政府流於自殺同歸於盡而巳旣有内閣與國會主持大政我們軍人對於中央惟知守法奉令協力同心循憲政之軌道盡保國之天職便爲俯仰無愧彼今日興一波明日鼓一浪幾欲促中國之亡而始爲快者眞不知是何居心也云云又據最近消息三十日下陳督軍又將六月一日接任之議取銷定期今日 
（三十一日）乘坐江大兵艦往港附搭商船逕晉燕京謁見大總統奉陳要政聞陳督軍北上之請早經决定迨因閣倒風潮突起始爲取銷抵粤後探察各方面情形知此風潮業巳烟消雲散故遂决定仍行前之計晝先謁見總統然後接任督軍惟此消息是日下午六時方稍傳出故各界尙多未知即朱省長是日亦具柬請陳督軍於三十一日赴席嗣後陳督軍以北上在卽未睱赴會節經辭謝至陳督軍之隨員人等亦已預備一切并卽請領護照以便隨同晋京迨至昨日皖浙等省獨立之電接踵而至知時局忽又嚴重於是又將入京之議打銷而决定於昨日接任矣 
[鄂督軍宣布宗旨後之狀况]  
　　王子春督軍對於時局之態度迭據訪函報造逐一紀載前報兹悉王氏昨日以督軍兼省長名義撰擬布告今發各地言張貼藉以表示態度其文如下照得本督軍省長兼轄軍民負有地方重責現在各省因建議憲法電陳中央抗爭警報傳來頗呈險象本督軍省長一面痛陳利害表糾正國會之苦心一面排難解紛竭擁護國家之實力所有湖北地方治安本督軍省長完全擔任務使人民樂業無意外之震驚國事早平免分裂之禍患掬誠通告其各聽聞倘有妄造謠言搖動人心抑或假立名目强勒捐欵者均以軍法從事督師鄂渚六載於兹休戚相關無渝終始爾軍民人等其勿懼勿惑特此布告 
　　前月二十三四等日國務總理免職各省督軍出京之消息至鄂一般好事者流我方揣測輾相告各督軍以爲將有驚人之舉動迨二十六日王氏回任比即召集軍政兩界會議防範方法二十八日下令軍警戒嚴且自倪氏宣布與中央脫離關係後無識之商民間有吸收銀幣之事於是人心益覺不安迨昨日（二日）軍省兩署會銜之布告貼出後商民見之不啻打破一個悶戎蘆渙然冰釋而銀幣之價則又復跌落矣至於米價漸漲實因天氣亢陽不雨所致其他若城門啓閉之時刻行旅往來之自由一如兩月以前之狀態初無殊異之點也 
　　自武漢商會將一日軍署會議之内幕發布後一般人遂認此爲王督維持秩序擁護中央之一種保證市面頓轉寗靜一反其緊逼之情形即以兌換銀元一端而論一日午前每元換票錢一串四百九十六者午后竟換至一串五百二十二自二日通告一出每元只換一串五百零九文倘所謂政爭能爲合法的解决則所謂獨立的流行病自可消滅鄂省亦决不至有傳染之虞也 
[戒嚴後之濟南消息]  
　　中央對於督軍團之要求頗有待張勳來京調停之意並於二日派花車前往徐州迎迓兹聞三日下午四時由五里溝車站忽忽經過一時軍警林立交通斷絶是日晚六點由北來快車及通車遲至九點到濟爲守候花車之過站也 
　政局變動後各處軍隊北上者巳有數起因之一般商民不免有所惶恐張督軍昨特出示曉　以爲此次各督軍不得巳而會師北上商民人　務各安生業勿輕聽謠言自貽伊戚云云其實如此舉動而欲使民各安生業其可得乎 
濟南津浦車站爲南北交通之樞紐昨日戒嚴司令部特派九十四團兵士兩連赴津浦車站駐防並由警察廳派巡官及督察員常川駐站火車到站時隨時登車檢查 
商界習氣無論何種商品當奇缺之際必居爲奇貨不肯出售故意逼漲其價然後爲投機之地步卽如糧食一項一般糧客或寄存於倉庫或收存於糧棧者高抬價値不肯出賣不料各省獨立警耗傳來濟上因以戒嚴此等糧客驚慌異常急急提取糧食搬往車站擬轉運他處不意督軍傳令禁止糧米運出所有運往車站之糧食及貨物更不准移動聞軍署昨日派員將此項貨物及糧米一槪查驗種類檢點數目登賬記存矣 
督軍公署前日派員在車站查驗所有空車若干輛當即扣留以備急需不意該叚稽查鄧宗槐因車輛不敷應用將已被扣留之車掛去事被張督知悉即派人將鄧某捉去擬行嚴辦該路副局長勞遜五氏在濟聞信趕即面謁督軍代爲請求始行釋放 
[時局嚴重之豫省内情]  
　　字林報二日開封通訊云中華民國刻雖遇重大時 
局惟豫人對於豫省以外之事仍不變其天然冷淡之性質故似絶無驚擾狀態所注意時事者不過學界官場及少數商人耳高級學校之學生多已回里大半爲怕土匪起見國家一有不靖則萑苻乘時而起遍地皆是學生鑒於從前之經驗故趕速還鄕惟官立學校尙未因此停課一般官場意見似謂亂事將及於豫省貨品巳停止輸出火車尙通行客恐遭波及亟欲歸家故火車及車站皆甚擁擠惟此不過一二日事過此以往客車尙如恒狀不致擁擠不堪也豫省官場脫離中央關係雖未見諸示文但聞巳發電致京要求解散國會復段總理職撤除國會某某條文上月三十一日督軍與省長出示謂總統違法罷免總理致使全國擾亂故豫省當施行保衛本省利益維持治安之辦法云云今開封城門加兵守護稽查出入者極嚴執鎗兵士巡行各街晚間九時以後路絶行人此兩日内中交銀行鈔票皆大低落現洋一元可換錢一千三百四十文若以鈔票易錢則每元僅可得錢九百三十文以本省大局言之官場除對於北方外似不慮亂事之發作故北方駐兵一師約兩萬人又從開封派兵一旅約一萬人分駐彰德與黃河橋附近開封留駐一旅聞某要員云時事如何發展一星期内未必即有所聞惟官場似準備來彼北方之事變頃聞山西軍隊已駐紥石家莊又聞皖軍巳抵豐台查豐台距京不遠此說當係無稽就記者所知此間一般人民皆與國會表同情非以此國會果有價値或有用處但以國會實代表人民之權利與自由也今大權旣落於得武人扶助之官僚派手中亦惟徒喚奈何而巳 
　　大陸報五日開封通訊云初步之叛變巳使開封大爲驚擾昨有兵千餘由此附火車赴鄭州與彰德步隊騎隊砲隊分乘專車篷帳軍裝彈藥亦置車中記者注視司令之器具内有洋椅洋榻洋床等特實爲一副精美家具並爲高房大屋之裝飾品包裹裝置皆極愼重火車附近　成𤍠閙場頗有出遊取樂之氣象焉隴海與京漢兩線所經過之鄭州車站巳爲軍隊收管路政皆由武人指揮車站供事員移其所有什物置諸外人敎堂以便保存其對於兵士之感念若何已可槪見開封敎會學校巳有數校停課遣散學生使其回里庶亂事發生時學校可不負責官辦學校停課與否刻尙未决定大約不久亦將停閉聞某國領事巳發通告勸該國婦孺立即出離内地今出境者已紛紛於途政局不寗荒象又見時事之危有加無已豫省今仍無雨迎神禱雨之事常見於街中 
[贛軍署對於時局之兩茶會]  
　　贛省齊代督何參謀長楊副官長陳政務廳長羅財政廳長何豫章道尹閻警務處長倪水巡廳長南昌新建兩知事及各銀行行長於本月二號午前十一時在軍署四福堂開茶話會由齊代督主席首述安徽省長倪嗣冲宣告與中央脫離關係並魯豫直陜浙等省提出質問各情形次言駐紥岳州之第五師師長吳光新部下軍隊有五混成旅全湘勢力幾佔其半現亦就其駐兵範圍内宣布戒嚴令贛省深居腹地軍民和洽自可照常安靜頃奉李督軍由津電囑轉告各界務須鎭靜不可張皇所有地方治安督軍當負全責現李督難未回任鄙人敬當代表督軍户兹重任惟行政一方面則全仗諸公互爲提　切不可輕聽謠言稍變常態庶爲江西之幸福至報館言論關係地方人心實非淺鮮日前恐各報誤聽謠言登載失實曾由楊副官長　集各報主任宣示皖事詳情各報館俱能據實紀載故數日來地方極爲鎭定據鄙人個人眼光觀之此次稱兵各省宣告與中央脫離關係與從前獨立不同諒無戰事發生大局决無危險江西軍隊雖少然自問皆係精兵我不干犯鄰省隣省諒不侵我疆域設果有侵犯我贛者亦惟有秣馬勵兵以爲對付現李督軍在津門養疴時以江西爲念俟喉恙稍痊即當回任次羅財政廳長云維持地方治安首在調劑金融近數日本城金融雖稍升漲非得各銀行維持尙無十分危險今有大有恒義昌厚等錢莊在滬提得現洋若干萬元來贛故市面較昨大爲活動云云語畢散會 
　　是日下午二時省議會議長任壽祺顔丙臨歐陽莘商會會長龔梅生盧馥窗紳界陳小梅包金波饒正音宋育德高巨瑗等偕至軍署開第二次茶話會齊代督出席宣述江西穩固之情形並李督軍擁護中央服從命令之决心並將督軍電諭轉告各界安心營業共保秩序請諸公轉致各界人士一律鎭靜不必聽信謠言致自驚擾倘各界人士有須與督軍接洽事件儘可隨時來署申請轉逹或卽由各界用函電直接天津與督軍　商云云宣布畢卽散會 
[安慶快信]  
　　皖省戒嚴金融恐慌昨經省公署秋廳長與政商各界會議曾電致倪嗣冲略云皖垣戒嚴金融岌岌有非停止或限制兌現不可之勢擬定辦汉三條（一）請電中國總行致電滬寗贛鄂各行滙欵接濟并轉大通蕪湖兩行撥欵濟急（二）財政廳現派委赴合肥貴池望江桐城等縣守提存欵　准酌留若干存廳接濟（　）巳請 
 
 
 

Page 7

 
 
　　（申報第　張） 
商會向省中殷實紳商息借欵項存行以維市 
面并向各商暫假存票以免兌現且懇省長援照上年成例擔任極力維持 
　　昨聞財政廳長鄭鴻瑞由蚌來電云奉帥諭本省印花稅自六年一月起至五月底止共征收若干巳解若干現存若干從速造册呈報又菸酒公賣亦同此辦法此兩機關雖屬中央而皖巳獨立將全數截留以充餉需 
　　鄭廳長又令各縣知事所有各縣自六月一日以後征收欵項另定考成凡征收在四成以上者着調優缺不及四成者記過示懲 
　　倪嗣冲昨通電各縣各釐局卡攤認紙幣每縣三千元每局卡一千元由各該員先行墊付尅日滙解銀行以便週轉並令就各該縣設立兌換處刻下李司令財政廳安慶道尹警察廳均出示勸告各商民一律照常通用　　此次戒嚴人民恐懼謠言盛興携眷遷徙者絡繹不絶於道刻李司令特出未曉諭商民且勿自相驚擾並令各城門守衛軍警遇有遷徙一 
律禁阻　 
　　省公署接倪來電飭將緊要事件提前電商辦理其餘日行文件暫行緩辦 
　　省商會接中央商會聯合會來電謂風雲日緊時事日非吾商業首當其衝擬聯絡各省商會電請政府及各當道和平解决並囑安省商會就近與本省軍民長官力爲勸解以免糾紛　　 
　　省城警察廳以現在戒嚴保護治安爲其應盡之責擬添偵緝隊二十名巳呈請李司令核准 
[浙省偵探業之機會]  
　　民國二年間中央頒發偵探賞罰條例其時革黨分布各省在事軍警因拿獲革黨而受賞者不知凡幾於是不肖偵探希　一時之富貴往往假裝革黨引人入罪以遂其升官發財之願此等故事社會上類能言之雖曰偵探之不良要亦愚民非分之心有以中之也 
　　浙省當朱介人督浙時拿獲暴徒之案頗多其間寃死者殆什之三四猶憶民國三年間有台州人某初次來省到地約四五日杭語尙且不通竟亦被獲得與革黨爲伍鎗聲響處一命嗚呼幸耶寃耶不得而知之矣朱走後歷屈與呂以迄於楊此等案情尙不多　目下浙省旣與中央脫離關係則情勢爲之一變當此人心浮動之時難保不有人乘機思動且退伍兵及退役軍官逗留省垣者頗多所得之恩薪恩餉業巳用罄恐亦難保其不有他種思想楊善德氏特定拿獲暴徒之賞罰兩則通知各軍警兹錄其原函如下比因時艱孔亟國政不綢各省宣告脫離中央關係浙省爲保守本省之治安促成正當之解决現與各省取一致之行動兹接徐州張巡閱使來電日内進京着手理處大局不日可望解决深恐地方人民情形隔膜見聞較狹杯弓蛇影致起惶惑且當此政潮未靖之秋難保無造謠生事之徒甚至亂黨匪徒乘機煽惑四出運動勢或難　本督軍爲維持地方治安綢繆戶牖起見特定賞罰兩則通知各軍警如查有上項煽亂情事立卽拿獲依法懲辦其由官長拿獲煽亂暴徒一名者賞洋千元並晋升一級遇缺卽補在士兵拿獲煽亂暴徒一名者賞洋五百元並量予記升軍官遇缺卽補賞欵孥由本署支付或有報明暴徒姓名及　關住址因而拿獲者分别情節輕重呈候核賞若挾嫌誣陷者亦應律以反坐之罪總之奸宄在所必懲而良善决不容稍受擾害也云云業巳通飭所　遵辦矣 
[鎭江快信]  
　　鎭郡各商家自得各省獨立警信後恐怖異常銀根驟緊洋釐亦漲昨日經商會及各業董宣示保衛治安有地方軍警擔負責任故昨今兩日洋釐跌至七錢零八釐五毫人心因之稍定 
　　鎭屬各鄕新繭巳於上月三十一日開秤開價十九元次日高資一帶每價格增至五十一元近因政澎劇烈各埠銀根奇緊非但繭業疲滯即各業生意亦異四常清淡現各繭行收價每擔跌至三十元左右各鄕民見價格低廉均不願出售 
　　丹徒貨物稅總公所吳所長近以繭市大爲減色收稅因之短絀故特親赴各該征稅機關查察收稅狀况以杜流弊　 
　　瓜洲水警第一專署趙署長前派師船分泊丹徒　中各要道保護繭商兹以各省宣告獨立深恐匪徒乘間滋擾特通飭所屬官長巡士於六月五日起一律不准請假離船以重防務 
　　鎭郡水陸軍警及行政機關昨奉江蘇督軍公署參謀處電開頃奉副座諭政潮不日當有解决本省務宜力持鎭靜態度勿庸驚疑爲要奉諭照達希請飭屬一體恪遵服從主義云云各長官奉電後業經各飭所屬一體遵照辦理矣 
地方通信 
　　蘇州 
　　警所違法判斷離婚蘇鄕金墅鎭商民朱金福失業家居已有多月其妻顧氏藉口家貧無以過度與夫尋豐吵鬧旋即私回母家顧姓反向朱金福追詢顧氏下落朱即赴該鎭警察分駐所報告經巡官禹占元派警前往顧家將朱妻顧氏查獲傳集兩造到所訊明情由顧氏聲明不願再至朱家度日經禹巡官判令雙方離異朱金福當場力爭無效現聞朱金福已來蘇赴縣起訴矣迎神賽會亟應禁止滸關鎭及四鄕城惶猛將土地等廟甚多各該處鄕民每年於四月間狃於迷信舁神賽會以爲驅瘟逐疫保境佑民之舉日前本鎭猛將廟舉行賽會後昨日又爲城隍司賽會之期各處來關觀看者擁擠異當會中儀仗頗多馬八十四騾子四十頭下午一時排導遊行本鎭然後週行各鄕至傍晚始行回廟回憶上年該處賽會至下津橋地方因看客擁擠曾肇事端此交該鎭警察所僅派警照料並不詳縣請禁雖未肇事實非正當辦法也 
　　松江 
　　水巡官捕解盜婦浦南前崗鄕富戶陳嘉猷家被盜掠刦一案已由水警第一專署第一分署巡官徐貴臣在金山張堰鎭拿獲正盜丁金海胡阿木兩人於上月二十六號解縣究辦現又由該分署偵探姚元根探悉此案首盜王阿照匿居西門外唐蘭廷裁衣店内緣於今晨往捕詎王已聞風遠颺僅捕獲盜婦一人抄得手鎗一支刺刀一柄業由徐巡官將人贓兇器連同窩犯唐蘭廷併解縣署究辦 
　　視學員聯翩到舉奉賢縣立第五高小學校因並未詳省立案遽爾開辦地方人士頗多微辭省署因特委令視學員臧佛根於隔昨往查又省視學侯鴻鑑亦於本月四號到奉業由奉縣視學朱君偕同赴鄕視察學務 
　　修志經費之省批本邑士紳發起續修邑志議於田畝稅上隨忙帶徴五釐作爲修志經費已於上月由縣轉詳省署核奪現縣署已奉到省長批令略謂修志一事關係一邑文獻所請隨忙帶徴修志費等情自應照准惟於縣議會回復後須交會核議云云縣署舉批後以交會核議一層是否先行修志然後請求縣會追認抑須由縣會决議後再行舉辦其間　有疑議遂由縣署第三科主任顧稼軒分函本邑紳士徴集意見以資决定 
　　無錫 
　　禁運米糧吾國北言食米素賴南省接濟邇有阜豐公司向中央承包在江蘇安徽湖南湖北等省每年採辦米糧六十萬石運京銷售曾經經禀部立案近日阜豐公司已公派員司在蘇皖各處着手採運以作京津平報之用兹悉南京齊省長以歐戰未停各國均乏米糧恐有奸商藉此名目偷運出口且値天氣亢旱荒象將成蘇省産米自顧不暇未能接濟他處爰特令行蘇　監督等所有阜豐公司採辦平　米六萬石不能准其出口蘇關監督揚士　特於昨日電飭無錫縣知事云遵奉省令糧食一項祇在本省境内通運阜豐公司所擬在蘇省採辦米糧碍難允准以維民食縣署接此電文業巳遵照辦理矣 
　　繭事零拾昨今兩日城廂附近各繭行紛紛停秤各市鄕繭行停秤者亦有十之七八情形十分冷淡大異前數日之𤍠閙今届春繭因氣候乾燥身分頗佳惟夏夾季甚多此乃種子不良及鄕人取巧之故往年烘成乾繭一百斤例需鮮繭三百十餘斤至三百二三十斤今歲烘頭祗須二百九十餘斤至三百斤是以成本頗輕錫地廠家並將絲折試繅一過每淨絲一百斤約乾繭五百五六十斤比諸上年繅頭亦輕十餘斤惟前數日各繭行開秤繭價不過四十餘元及繭公所通告皖浙獨立大局不靖各鄕繭行有立時停收者有跌價至三十餘元者然鄕人以比年來無時不處於驚濤駭浪之中業已司空見慣不似以前之驚惶失措故抱定宗旨非達到目的不肯輕易售繭各繭行以收貨無着相率放盤開秤之第二三朝價已漲至五十元迨第四五日則均放至六十元現聞各繭行大扯盤西南路在五十二三元東北路則五十六七元云 
　　揚州 
　省委過揚江蘇齊省長以天氣亢旱恐釀蝗災警政維持尤關緊要昨特委蘇耀忠來揚會同周知事關查聞今日巳往北江一帶查察矣 
　　禱雨彚誌保光寺僧人佛印在南門街搭臺祈雨城内外婦孺携香往拜者甚爲擁擠周知事連日亦親往甘泉山禱雨無奈禱者自禱彼天公終置若罔聞也 
　　嘉興 
　　縣商會選定會董嘉興縣商會職員任期已滿於日前通告各會員定期選舉會董再由會董推選會長已誌前報兹悉日昨巳將各會董選出姓氏如下王幹臣張三錫祝心梅高促萊程禹門葛連廷吳問梅沈似蘭敖祝明孫賡君虞薰南吳容崗徐友曾張少槎徐容舒徐蔭亭徐雲岩陶稚林申偉人鮑耕雲李禪仙劉彤梅邵敬之張泰嵩蔣萊仙吳　圃張蔭堂陳銀濤蔡德容徐勤方王粹圃葉紹基 
　　呈控繭行案和解嘉興新　鎭絲商劉正順等以該鎭新昌繭行相距里數與條例不符一再電呈省署核奪經齊省長派委會縣勘丈呈覆核示兹商會巳將新昌繭行與原有繭行丈竣其里數尙屬相符業由兩造具結呈省請將該案取消巳經齊省長批准矣 
　　敎育參觀圑出發嘉興縣敎育育於日前决議組織參觀團赴蘇省南通無錫等處參觀以促敎育進行業巳推定陳久香（第一高小校長）丁煥章（師範講習所敎員）梅友香（第一初小校長）陳氷甫（縣立女校敎員）朱某（商業學校敎員）等五人爲參觀員由縣酌給川資於昨日首途矣 
雜評一 
[時局緩和說] 　　　　（一子） 
各督軍挾一往無前之氣鼓勇猛進迨將闖門而入忽又若廢然而返者非所謂未思而行之故耶 
　　主復辟者未思復辟外之尙有人也主君憲者未思君憲外之尙有人也即假名共和者亦未思尙有别種主張者在也迨至下手之際一議及倒黎後之辦法始恍然於各人之主張不同於是分裂之兆以起吾謂即不分裂也清室方避復辟災禍而哀求政府保護馮氏方避繼任嫌疑而併辭副總統職此外更有何人敢出而接受此大任者然則無論任何主張必至抱空願而後止况乎外交團有不贊成之傳說西南省有聯合攻取之動機此今日之時局所以稍見緩和而各督軍所以將廢然而返歟 
　　各督軍之意見紛歧旣如彼而倒黎後之無辦法又如此於是彼輩乃有黎可安心不退之揚言而調人亦可乘此機會出而户其責任對於要求條件苟有幾分讓步便可收舵轉蓬嗚呼使此後而果如此結果者則督軍此舉可謂無的　矢兒戲不太甚耶使倔强不悟而必欲達其一種主張者則可謂之以國爲孤注其愚不又太甚耶何去何從吾將於此後之行動卜之　 
 
 
 

Page 8

 
 
   
 
 

Page 9

 
 
   
 
 

Page 10

 
 
　　（申報第三張） 
本埠新聞 
[各省脫離關係之影響] 　　（九） 
　　滬埠自皖汴等省與中央脫離關係以後所受種種影響備詳前報兹將昨日所得消息繼續錄後 
　　副座聲明辭職本埠軍政各機關昨奉馮副總統急電以時局多艱不敢徒騖虛名自本日起巳向參衆兩院辭去副總統之職以謝國民嗣後本署行文處即以江蘇督軍名義行之至各該機關一切呈文等件務書江蘇督軍字様勿得再書副總統銜名爲要 
　　公欵不許動用本埠各征收機關昨奉齊省長胡財政廳長電以蘇省財政向有統系所有各該機關征收之欵仍應照常解交金庫非俟本省核准不得擅自動用云云 
　　幣劵照常收兌中交銀行監理處昨日通函各機關各分行略云本行向日與各處分行互相收兌之紙幣兌換劵均照常收兌如有奸商造謠低壓情事即按發行紙幣條例辦理除函請督軍省長飭屬嚴防外卽希查照 
　　水警注意防務水警第一廳長温幹臣昨奉省長訓令以皖浙等省先後宣告獨立凡本省官吏應以服從命令保護治安爲宗旨惟本省區域寛廣伏莽滋多水上防務亟應注意且查淞口崇明等處各海島爲匪徒出没之區深恐乘間煽惑擾害閭閻爲此令仰飭屬嚴密梭巡以保治安云云温廳長奉文後除轉飭外海長江各廣艇查照外並令策電虎威兩巡艦逐日在淞口外各海島往來巡弋以昭愼重又水警第二廳趙廳長以太湖向爲匪徒巢穴邇來政局紛爭且界跨江浙難保無匪徒潛蹤乘間搶刦爲特令飭仁勇安靖兩淺水艦卽日駛赴太湖一帶往來游弋以遏亂萌　　通令連長通信京畿憲兵營張營長以皖浙等省與中央脫離關係以後各省情形傳聞不一爰於昨日分令駐防漢口之第三連保定之第四連濟南之第五連各連長將駐防處所之情形隨時具報以通消息 
　　防護象山軍港海軍薩總司令以浙省象山地方爲軍港要地日來政局變遷防範尤宜愼重故於日昨令飭豫章同安兩魚雷艇駛赴象山駐泊藉資保衛 
[最近金銀進出之槪數]  
　　本埠外國銀行近由外洋儎來現銀爲數頗多各路客帮到數亦屬不少故本星期内金融市况略現活動氣象是亦商界之好消息也兹將近數日内進出槪數錄下東洋莊從日本裝來金洋二十一箱合銀四十三萬二千兩廣帮從香港廣東裝來寳銀一萬四千兩又小洋四十七箱合洋十七萬五千元各路客帮從厦門汕頭裝來金洋二箱合銀七萬二千兩日本洋三萬二千元龍洋一萬七千元烟台大連靑島裝來寳銀一萬七千兩又洋十一萬六千元長江裝來洋一萬五千元小洋五箱合洋二萬元東方銀行由法公司船魯特司號裝來寳銀十萬兩又日本金洋六箱合銀十八萬二千兩正金銀行從印度裝來寳銀一百六十二萬兩至出口方面由滙豐銀行裝往外洋墨洋七十六萬元廣帮裝往香港寳銀四萬一千兩又墨洋七千元客帮裝往長江洋五萬元靑島大連銀一萬五千元洋四萬元 
[續誌代投恐嚇信之就擒]  
　　淞滬警察第二遊巡隊隊長郝彩章前日在勸業場拘獲投送恐嚇信炸藥之湖北人劉紹良拘解一區二分署轉送淞滬警廳發交司法科訊辦等情已紀昨報兹悉此案自解區後已知不盡不實故立解總廳澈究昨日哄傳謂係眼線貪功圖賞當未獲之前一日彼等赴郝處報告願破此案惟詢問如何酬報郝允給賞數百元並保充偵探故若輩卽栽贓圖害至劉紹良者實一乞丐年祇十七不知利害又不識字故受若輩之愚據稱給伊小洋五角囑將此函及紙包送至勸業場賑房即可交卸而若輩即往郝處報告謂黨人巳送函前去並述明衣服面貎郝信以爲眞遂打電話報告總廳派探協捕郝親自身懷繩索馳往拘拿得以穩獲惟信中之語多不近情末署俠義鐵血團及劉少華陳斌等字様在該少年雖貪數角之微利各有應得而交伊送信之何仁義王士舟唐亞等栽贓圖賞置他人身命於不顧實屬喪盡天良尙望執法者詳細推求務得眞相以爲將來貪賞陷人者儆 
　　另一訪函云淞滬警察遊巡第二隊在勸業場三層樓上拘獲投遞嚇詐信之唐濟生又名劉紹良一名抄獲炸彈一枚（此彈亟小並無烈性）當將人證押送警廳訊究在案兹悉此案發現後一時輿論譁然咸謂勸業場巳有人擔保此後永無炸彈發現而匪黨中之某部份因抱向隅乃暗使形似乞丐之唐濟生身懐炸彈前往送信一則破壞其永無炸彈發現之約一則可收軍警兩界懸賞之利益現警廳徐廳長巳令飭偵緝隊從事偵查以期水落石出云 
[續商懲治淫毒女子之辦法]  
　　公共租界北海路（卽六馬路）仁壽里三百三十七號門牌馬來福之妻馬陸氏被養女馬仁寳給飲鏹水毒斃後經捕房查悉將尸舁入騐尸所報請公廨中西官會同工部局西　剖驗明白將馬女與關係人李順金見證丁阿五沈卓雲一併拘解公共公廨迭經會審員王肇之君會同美柯副領事訊明判李丁沈三人開釋王君以馬女三次謀害其母罪已成立應處死刑柯君以女年輕商請從輕辦理當因中西官意見不同着女還押候會商判詞宣佈在案昨由官媒將馬女解送公廨請爲核辦捕房刑事科代表牛門律師亦投案候示鐘鳴十下由原審官王肇之君會同美柯副領事升座後捕房即將中西案由單呈案請爲簽判王君以馬女謀斃其母淫毒顯著與社會人心地方風化均有關係應處死刑而柯君仍以該女年輕商請從寛擬判决徒刑磋商未决仍判馬女還押候商酌辦法於下禮拜四宣佈判决 
[再誌傷害探捕之關係]  
　　法租界某織布廠工人安徽人俞光祖經公共總巡捕房華探目陳雲忠查與楊樹浦路一千四百五十四號門牌耿漢亭家被刦値洋四百元之衣飾並拒捕開鎗擊斃華探余炳炎及總巡捕房一千二百四十八號華捕王子明等案均有關係於前日禀明捕頭率同包探張林泰協同法捕房中西包探將俞緝獲提回收押昨農解送公共公廨請究即據陳探目投訴被告係由巳獲盜匪張玉盛鄭明宗鄒春泉等供出業巳移提到案請究經會審員王肇之君商之美柯副領事判俞帶回捕房候帶同已獲各盜於禮拜六併案澈究又聞前日英捕房派探至四區四分所報稱匪徒王國柱等在江西路英法交界處不服檢查開鎗擊斃華捕王子明當場被捕兹在捕房供出同黨于光如匿居北新涇高家宅王從順家該匪等平日即以王家爲窩藏贓物之所請派探警協助逮捕云云署員李得貴准即派警往將王從順獲案惟于巳知風遠颺昨解司法科暫押聽候訊核 
[續訊夏月潤家盜案]  
　　盜匪周鰲陳瑞庭沈鳳記繆振元呂寳仁顧友桂李少山翁士濟趙于庭蕭生俞少山楊春友王芝祥等因於四月十一號夜持械夥刦公共租界南成都路愛多亞路轉角新舞臺藝員夏月潤家値洋七千餘元之鑽戒金飾現洋業經法捕房中西包探將周等各盜先後緝獲並抄出手鎗兩支吊到鑽戒等原贓解至法公堂訊明判决後由老　捕房頭禀請公共公廨備文派探將周待各盜提回解至會審公廨迭經訊供判均押候復訊再核在案前日午後由會審員王肇之君會同美博副領事升座繼續研訊先由事主夏月潤之妻譚氏（卽已故名伶譚鑫培之女）上堂由捕房刑事科代表牛門律師詰據氏稱是晚八時我在家中已經安睡周等各盜突入臥室各出利器嚇禁聲張逼索鎖題探開粧檯抽屜任意搜刦有半小時之久所人飾物現洋鈔票悉被刦取一哄逃逸嗣經法捕房將該盜等拘獲後曾經認明周鰲陳瑞庭沈鳳記繆振元呂寳仁翁士濟等六人在場搶刦我因被盜恐嚇受驚成疾現覩在堂各盜面貎心惴不安旣經捕房破獲務請嚴懲繼由法租界恒德當舖管理首飾房夥友高友生供稱所有鑽戒係櫃夥質下有人擔保供至此即將賑簿呈案請察訊之周鰲陳瑞庭沈鳳記繆振元呂寳仁翁士濟顧桂友等七盜均供不承認中西官判周鰲等十三人一併還押候再復訊核辦 
[洋涇鎭連出刦案]  
　　浦東关涇鎭洋涇橋婦人杜丁氏家於本月二號晚十一時許忽來盗匪多人持械破門入内嚇禁聲張當被刦去銀洋數十元並衣服首飾等物而逸事後經該氏開單投報淞滬警察三區二分駐所請爲派警查緝尙未破案詎前日（五號）下午四時許該鎭附近盛家宅鄕婦盛朱氏家亦來盜匪七八人各執兇刀木棍擁入室内將該氏扭住逼問藏洋之所該氏情急喊救該匪卽在氏之衣袋中攫取大洋六元正擬逃逸適隣人聞聲出外鳴纙告警經巡邏長警馳往分投兜拿當場拘獲兩匪餘均逸去遂大該匪身畔抄出兇刀一把木棍一根杜丁氏亦聞警趕到證明行刦伊家飾洋衣服亦是該匪等所爲該警遂將杜丁氏盛朱氏傳齊連同已獲兩匪並兇器等帶送警所當經警佐訊據該匪等供稱一名朱伯鈞一名盛榮桃皆係入帮之人曾拜許莊海爲師（該帮稱爲老頭子）此二次刦案均係同帮之楊立根楊阿桃楊阿慶等糾同前往行刦是實警佐遂飭長警四出查拿旋將許莊海楊阿桃拘獲解案警佐立命備文將四犯申送警察廳經司法科派員詰據該匪等供認行刦不諱昨午劉科長諭飭備文將一干人犯並證物等函送地方廳究懲并着失主等自行投質午後經檢察官提案預審一過判將朱伯鈞盛榮桃許莊海楊阿桃等四犯分别收押兇器存案該失主杜丁氏盛朱氏等着退去候示 
[招募華工出洋彙誌]  
　　英屬工廠添招銅匠本埠招募華工出洋赴英法等國工作業巳陸續放洋連日泰昌洋行又代英屬某廠添招銅匠一百數十名前往工作現已訂有招工章和及擔保規則分别開招訂定月薪六十元限期半年所有來往船資由公司擔任惟應募者須由確實店舖蓋印作保預領六十元由該公司備船運至香港某工廠分别考驗確係熟手始得運往目的地做工若不合格仍搭原船退向上海由擔保之店繳還付給銀洋所有船資伙食槪免償還如合格前往者（一）每月工資六十元一半給與本人一半交與家屬其領（一）到廠工作時期每日九點鐘限外另加工資星期休息須加趕工程亦加給工資（一）倘或患病由訂定醫院診治不取醫資（一）若臨時脫逃及違犯規則須由保人擔負責任（一）若一期限外再須繼續由廠續訂合同現各銅匠聞知後前往該行索取章程規則者甚多惟須確實店舖蓋章擔保頗屬爲難故皆四出央懇各商店代爲作保云 
　　赴法華工先行練習道信洋行代理法人招募第五批華工業於前日開始招募二日來應募報名者甚夥該行華經理梁耀卿以前招第四批華工時各工匠均因手藝生疎考騐時多被降爲下等且不合格者頗多故此次招募特先知照各介紹人轉知各工匠於報名後均須赴盧家灣道信洋行工廠内先行練習以便於考試時得列上等定期出發 
[雜糧准免禁運]  
上海縣沈知事前奉江蘇齊省長訓令禁止米糧出省業經由縣函致商會轉知米業董事轉諭各米商不得私運旣由米業仁榖公所函請縣商會將雜糧數種如赤荳菉荳蠶荳芝蔴包米等提出請縣轉詳齊省長核准免予禁運以維商業兹聞此事業已經省署照准　項雜糧在内地照常流通販運刻已令行海關施監督曁稅務所高所長一體遵照放行矣 
[查禁販售麫粉出洋]  
　　駐滬朱交涉員近聞有人將中國麫粉售與外人轉運出洋恐與中立國條件有關曾經派員澈查兹查得揚子江一帶廠家有多數人前往購定誠恐滬上各廠貪利效尤是以函知該業商董查照前情轉諭各廠切勿貪利輕與售販致貽後患 
[發行中日聯運車票之籌備]  
　　滬杭甬鐵路管理局近奉交通部電以中日聯運會議議事錄所記關於團體乘車票及來回減價票二項應於七月一日發行該路届期能否籌備實行仰候查明具復等因當經周局長譯飭車務處查復現據聲稱該項團體乘車票及來回減價票均已由京奉路分别籌備届期能否完竣發行當先與京奉路接洽方能决定已由本處函致京奉路賬務總管詢問俟得復後再行轉陳等語業由周局長據情先行電部查核矣 
[籌備鐵路材料之呈復]  
　　滬寧鐵路管理局呈交通部文云案奉鈞部訓令第六三四號内開查自歐戰開始以來　價日昂各路購料受虧甚巨萬一戰禍長此綿延更將束手無策各該路截至本月底止所有錭軌橋梁及其他重要材料有無存餘存餘約各若干能敷工程歲修若干月之用其存餘較多者爲何種材料能否暫時讓售他路仰即詳晣具報至鋼軌及附屬品等件全無存餘者應按照全路總里程籌備百分之五橋梁材料此時向外洋訂購尤屬昂貴異常應按各橋梁延長總數籌備木造便橋十分之一以應急需仰即妥密籌備仍將情形從速報部等因奉此當經轉飭洋總管遵辦去後兹據覆稱滬寗需用鋼軌現時尙須向漢陽鐵廠定購其他重要材料亦無餘存惟橋梁材料尙有數種可以讓售他路至奉飭籌備各節按全路總里程百分之五計算鋼軌一項照現價估計約需規銀十八萬兩枕林一項約需洋七萬元又按本路橋梁延長總數計算擬造木橋十分之一木料一項約需規銀五萬五千兩各等語局長覆查滬寗一路大宗材料均已用罄歲修應用各項年來因縮減預算亦多由臨時購入現奉鈞令於軌道橋梁分别籌備所需材料一切均須另行購辦故祗能就應需欵項預擬大槪爲實行辦理之標準該總管函稱各節尙屬實在情形理合據實陳明并造具餘存橋梁材料清單備文呈請鈞部鑒核施行 
[烟酒聯合會總代表回滬]  
　　中國烟酒聯合會駐京總代表陳良玉近因烟酒公賣請願案經財政討論會决議後交由參衆兩院通過方可實行詎未及大會開議政界忽生變故是以暫行回申以待國是大定後再行北上繼續請願現已於昨日乘招商局安平輪船返滬並擬將在京情形於常會時當衆報告云 
[北京大學招考簡章]  
　　江蘇省長公署訓令各道尹各縣知事省立各校文　案准北京大學咨開本校分科曁預科現定於本年暑假在北京本校及上海兩處招取新生北京自六月十一日起在本校報名七月六日截止七月九日起試驗七月二十一日前出榜上海自六月十八日起在徐家滙工業專門學校報名七月十三日截止七月十六日起試驗八月四日前出榜兹特寄奉招考簡章一百二十分擬請貴公署代爲發布並諭知所轄高等及中等各學校以便志願投考諸生届期分赴京滬投考等因並附到簡章准此合行令仰各該道尹知事校長公布傳知以便志願投考諸生届期分赴京滬報名投考此令附招考簡章一本校現設文理法商工五科文科設哲學中國文學中國史學英文學四門理科設數學理論物理學化學地質學四門法科設法律政治經濟三門商科設商業門工科設土木採治二門法科四年畢業其餘各科三年畢業本科外各設預科三年畢業自本年所招預科生起預科改爲二年畢業本科改爲四年畢業本科畢業生得稱學士二文 
 
 
 

Page 11

 
 
（申報第三張） 
理二科招考本科生預科生法科止招考預科生商工二科不招考三投考本科者必須與本校預科畢業生有同等學力投考預科者必須中學校畢業或與中學校畢業生同等學力者四各科入學試驗科目及程度如下（文科）本科國文學術思想之源流變遷及文字源流六書要例文章公式及利病作精密確當平實簡明之論說及記事文英文文法繙譯作文數學代數（二次方程以上）平面幾何歷史歷代大事本末歐洲文藝復興後之改革事業地理本國疆域沿革大要此次歐洲大戰爭之形勢預科第一場國文解譯文義點句作文（以詞意清通用助詞悉能中律令者爲合格）外國語（英文或法文或德文）文法譯解作文（約二百字）數學算術（至比例）代數（至二次方程）平面幾何（至圓周）第二場中外歷史地理中學程度理化博物大意（理科）本科國文作文（以能作精密確當平實簡明之論說及記事文者爲合格）英文文法繙譯作文數學代數（二次方程以上）平面及立體幾何平三角平面解析幾何理化預科畢業程度預科第一場與文科同第二場理化博物大意（法科）本科不外招生預科第一二場均與文科同凡考各科預科者第一場若不及格卽不錄取母庸再考第二場五學費本科每年三十元預科每年二十五元寄宿舍費每年二十四元各分三期於開學前繳納六寄宿舍額滿時須自行另覔居處七寄宿舍内膳費每月五元四角隨學費分期繳納八醫藥費每年一元第一學期交學費時繳納九學生須着制服入學時繳費十五元由校製定發給冬夏各一套十試驗費本科三元預科二元（均收中行鈔票）旣繳之試驗費無論如何情形槪不退還十一入學時須塡具願書并邀同保證人來校塡具保證書十二報考時須繳同様之四寸半身相片二張塡寫詳細履歷中學校以上各校畢業生並呈驗文憑十三報名後由本校發給體格單粘附照片自請醫生照單塡寫於考前呈驗十四考取各生統限於九月初十日以前到校逾限取消入學資格十五報名及試驗地點北京在景山東街（舊名馬神廟）本校上海在徐家滙工業專門學校（舊名南洋公學）十六北京自六月十一日起報告七月六日截止七月九日起試驗七月二十一日前出榜上海自六月十八日起報名七月十三日截止七月十六日起試驗八月四日前出榜 
[靑年會將開網球茶話會]  
　　中國靑年會體育部定本星期六即九號午後二時至六時半就北四川路本會操場内開網球茶話會凡係網球團體中之親友均可預會場内其設網球場八處如更衣盥洗所凉棚等均已佈置整齊應有盡有凡入會者每季祗須付費三元拾球費等一併在内云 
[觀濤學校紀念會預誌]  
　　浦東魯家滙鎭觀濤高等小學校定於六月十號開十六週紀念會其會務網要照錄如下開會演說各科學表演音樂會商場練習職業生涯名家幻術各級體操田徑賽童子軍農且操舞蹈技擊童子軍獻藝各種賽球聞已印發入場劵邀請各界到場觀覽想届時必有一番盛况也 
[新簡法副總巡抵埠]  
　　法租界副總巡一缺由法政府新簡陸軍中尉李佩來滬任事兹李君已偕其夫人由安南西貢乘郵船至香港轉搭太古公司灜州輪船來滬於昨日十二時抵埠捕房華洋辦公人員曁探目等均至碼頭迎迓照料暫在密采里西旅館駐節聞不日即須履任云 
[絲繭總公所記事]  
　　本埠絲繭總公所總理沈聯芳因鮮繭未經烘乾之先運往他處向不納捐故少數貪小之徒往往藉口鮮繭偷漏捐稅實足以壞同業名譽現値蘇浙皖三省新繭上市特定取締辦法通告三省各屬繭行嗣後各地鮮繭非烘乾後一槪不准擅運出境卽此縣運至彼縣亦不准許以免漏捐之弊 
　　絲繭總公所昨接鎭江分所快函云鎭地今届蠶繭貨品甚高法日等商因之大事收羅故市價每擔增至五十一元現因銀根緊急華商各繭行大都半途停止惟洋商仍均收買且至各鄕挨戶收貨價格較前不過減去一元故養戶受損有限現各洋商因至鄕間收繭携帶現銀恐有搶刦情事經某法商面謁十九師楊春普師長商准另派軍隊一營隨時護送 
　　該公所又接水警第二廳長趙會鵬來函以華洋各商前往無錫江陰等處收繭前接來函請保護等情當已派出飛划八十餘艘在各處遊巡保護現因謠言甚多恐有匪徒滋擾搶刦情事故特另派一等巡官帶同淺水兵艦兩艘巡船十二艘前往宜興潥陽無錫江陰金壇武進一帶遊巡保護 
[運輸公會訂定規則]  
　　北市各轉運公司在界路組織運輸公會迭次開開集議改定名稱修正會章並擬雇人至麥根路貨棧内扦様掃取地脚函請車務處備案各節已誌本報兹經車務總管西人烈德君復函認可以故該會昨特派員至車務處接洽復訂定規則數條以資遵守兹將所訂規則錄下竊維運輸一業與路局及客商均有運帶關係責任甚重近年以來麥根路所到之貨常有缺少甚至每車有少至千數百磅者近更有僞用様單冒扦貨様及駁船竊米情事各轉運公司防不勝防賠累日益加甚若再不加整頓則虧耗伊於胡底現經敝會公同議决擬訂規則數條以垂久遠願各行號共同注意一可免各公司賠累二可保客貨不致受損一舉而數善備焉今擬訂規則數條於左一由公會辦就磅秤一具設在麥站寫字間内不論何行號向車站扦様須先持様單向公司掉換様單再至車站照扦只能以三磅爲準不得逾限扦過之後必須將様袋會同各公司友或公會友到寫字間内照章過磅方能出棧以免損失二各貨到棧先由鐵路小工搬下或原來有破包堆裝時當將已破之包件另堆外面不能壓在貨堆之中公會及各公司友人均須騐看遇有破包當即絞好倘小工不照章辦理如果查出即告知車務處究罰或調換他人接辦三浦口駁船上海棧房由公會整頓客貨諒無短少情事倘客商到麥站卸貨時萬一遇有短少破壞等情當與各公司及公會友聲明短少若干兩方面告知公會秉公調查除原來因風短少并扦磅様外再行酌量辦理如出貨時客商當時未曾聲明破少及原包并未損壞各公司不能擔負責任以昭公道四由公會派監視一人司務六人輪流各棧房專司破包及掃地脚等事所有麥站各貨漏出之地脚均歸公會司務掃清或遇來貨各包件短少多數即將原　漏出地脚倒在包内絞好以免南方受損中華民國六年五月上海運輸同業公會謹訂 
[徐廳長注意長警伙食賬] 　 
　　淞滬徐警廳長查得所屬各區署所長警之伙食賬向由各棚巡長經辦於月抄發餉時給算數目提出歸還各舖商家前因第一區分駐所巡長南慶祥藉此取鬧妄報長官業經懲革嗣後此項伙食應秉公支配務於月底扣餉歸欵後開明細賬揭示各棚以昭公道昨特面諭各巡官勤加督查免生枝節 
[牛羊行禀請寛限遷移]  
　　法租界南陽橋一帶向爲牛羊行總彙之區現法工董局衛生處以該處市面漸盛居民日多此項牛羊行有碍公共衛生爰知會捕房限令遷移而該業以一時無從遷徙遂由隆興永等邀集各同業於昨日擬具禀詞投法公堂請求寛限一面邀同全體羣向房東詰問謂租契年期未滿如須遷移應預先知照云云未悉公堂能准予寛限否 
[請償地價之一再批駁]  
　　工巡捐局批張承業禀請給償地價由禀悉該民人被拆厠屋係在總工程局之時先旣未經請求現事隔已久未便照暹前據禀陳到局業經明白批示在案所請仍無庸議此批 
[妨碍公衆衛生之科罰]  
　　糞夫池園文前日將糞穢傾於陰溝内被衛生局西人查見以其不顧公益鳴捕將池拘押昨解公共公廨經中西官訊實判池罰洋十元充公示儆 
[五月份浚浦捐欵之收入]  
浚浦局開浚黃浦所有一切經常費用與各國約定歸中國自籌議由江海關稅務司在經徵華洋停出口關稅項下隨正帶抽按月結總彙解浚浦局收用兹悉五月分此項捐欵共收關平銀三萬五千九百三十三兩七錢四分五釐聞已由威稅務司如數解交該局騐收應用 
[誘拐女子之眞相]  
　　宋福卿前至法捕房報告稱有十三歲女兒金弟在湖絲廠内爲女工晚間放工出外被人拐去求請查緝等情現由探目黃錦榮及某號華捕偵知金弟實被著名蟻媒邵王氏王尤氏包張氏等串拐當即前往將王氏等三人及張氏之姘夫包阿四拘獲並將金弟吊出傳同宋福卿解送法公堂請訊宋訴明前情求究金弟稱於是晚放工回空行至半途被邵王氏及在逃之李漢章誘至王尤氏家中住宿一宵至翌日携至王尤氏處卽由尤氏冒充女子之母帶往包張氏家中托張氏覓人求售尙未成交卽被包探拘獲是實邵王氏供實由李漢章起意誘拐婦人不過帮忙而已李現匿何處實不知悉王尤氏供金弟由漢章王氏兩人領來李允給婦人洋兩元爲酬勞托婦人冒充金弟之母是實包張氏供尤氏王氏携金弟到來托婦人爲中售賣尙未售去即被拘案求宥包阿四供爲燒餅生理雖與强氏姘識所有姘婦代王氏等爲中售孩之事民人毫不得知求宥聶讞員判邵王氏押西牢二年半王尤氏押兩年包張氏押半年期滿一併永遠农出租界包阿四從寛開釋金弟交伊父領去 
[拐賣婢女案尙須復訊]  
　　婦人劉吳氏因與成衣匠張濤卿串拐新閘白克路修德里五百七十九號門牌席介士家婢女春喜得洋一百二十元　於西崽錢壽生爲妻被席偵悉控請捕房將張等各人一併拘解公共公廨經中西官訊實判張押西牢四年劉吳氏押女所三年錢押一年分别示儆春喜發濟良所留養在案兹因劉吳氏與錢壽生不服判决昨晨特延律師投廨陳述理由要求准予復訊而捕房代表牛門律師亦到堂聲明被告犯罪行爲並不反對被告律師之聲請中西官判被告各人分别還押准予復訊再核 
[輪船上破獲拐案]  
　　拐匪曹阿生拐婦楊張氏周馮氏等串拐十六歲通州女子桂貞十三歲通州女子濟英十四歲徽州女子快芝十三歲蘇州女子阿二等於昨日同乘山東輪船擬往他埠販賣當爲救濟會調查員趙再靑倪善昌偵探虞占順王緯文等到輪一併查獲押送地方檢察廳請爲訊辦 
[傭婦誘拐養女]  
　　安徽人董樹培在三井茶棧爲業家往北火車站升順里有養女名順環年十八忽於日前不知去向四尋無着茲偵知女係所雇傭婦楊阿秀拐往蘇州紅塔地方現由其姐之媳請爲究追昨經薛警正解送司法科研訊被告承認不諱判移　地檢廳懲處 
[隣婦欺騙女子]  
　　婦人徐田氏住五區三分所殷家木橋前日扭隣婦薛康氏至所控稱夫妹徐小妹被該氏誘往某客棧與人姦宿薛從中得洋六元今據夫妹回家自述故特扭案請辦待情當由張署員解送司法科經許科員判送地檢廳核辦 
[女孩走失無蹤]  
　　陰曆本月十三日午後三時許老北門直街第六十六號門牌陳姓家之七歲女孩名喚三毛頭梳小辫身穿格子布衫褲靑布鞋子於是日跟鄰人至法界買特行近大自嗚鐘前因避電車走散遍尋無蹤該孩家屬慮入匪人之手萬分惶急除分報警署外復派人鳴鑼訪問如有知其下落者報告該屬認領願酬洋十元俾使完聚云 
[匪徒深夜攔刦]  
　　匪徒夏一萱於三月三十一號夜半糾衆多人在虹口閔行路　刦某西人値洋三百元之金表金練金四開等物分贓逃逸旋被美捕房中西包探查見將夏拘入捕房禀明捕頭押候解廨請究 
[老虎竃夥友被毆之結果]  
　　某老虎灶夥王寳順控曹定文前日在山西路弄内持鐵梗將伊腰際擊傷等情昨由捕房將被告拘解公共公堂經中西官訊明因泡水起　所致且據醫院所呈驗單原告被毆受傷屬實以曹不應行兇判罰洋十元充公無洋改押七天以儆 
[騙取保費案改期復訊]  
　　陳仲華控方三（即方翔森）與李丙華以代覓保人爲由騙取保費洋四百元等情業經公共公廨將方李兩人浸案訊供判各交五百元人洋並保候再訊核在案昨晨由廨復訊因原告律師另有他案擔任未到被告方翔森延海德禮律師到堂聲請改交尋常保人候訊等語王崧生襄讞商之美領博君判方李兩被告均改交二百元人洋並保聽候訂期研訊 
[私用賬欵之控訴]  
　　英美工部局電燈處西人控用人田維園私用賬銀一百十三兩昨由捕房將被告拘解公共公廨請究原告西人投訴前情請追中西官判田押候查明於下禮拜四訊核 
[控追壓櫃之不實]  
　　殷鴻文至法公堂控稱商人由友薦至中和有記客棧爲司賬當出壓櫃洋一百元收入賬簿爲憑故無收條現向棧主張集堂索取不還求請訊追張稱一切賬目均歸殷鴻文一人所書停歇後用虧洋二百七十五元後由薦保人商勸還洋一百元現殷在賬上所收洋一百元即係歸還用虧之欵尙少一百七十五元並無收伊壓櫃之事請求訊追缺少之洋中西讞員以所控無憑遂判將案註銷 
[汽車夫違章受罰]  
　　汽車夫張龍龍葛小根駕馳汽車行經法大馬路𤍠鬧之處快機飛行險肇禍端當爲巡捕查見禀請捕頭飭探於昨日傳到張葛兩人解送法公堂請究張等同供實因一時收忽後當格外留心求宥判各問罰洋二十元充公 
[追償墊欵之周折]  
　　周少雲前至法公堂控稱大經毛由廠經理徐履琴前托商人墊欵現該廠閉歇被欠銀六百二十八兩請求追還判徐限繳在案昨周禀稱現由股東楊信卿江一南等出場商勸折還洋七百元先付四百元尙少三百元於十天内付清今已逾期向催不付請爲訊追楊信卿稱周之墊欵係與徐履琴接洽與商人無涉日前徐履琴之老母妻子前來再三懇求商人出場向原告商勸商人念其母老子幼故向周少雲勸還七百元商人先墊四百元尙少三百元須俟徐之妻子設法措置不知如何至今未付况商人袛有股份七股共有股東六人豈有商人一人負責之理求察聶讞員着原告將所收洋四百元暫存公堂俟楊信卿等邀同各股東到案並將合同呈候察閱核示 
[兩被告均已到案]  
　　康耐安指控妻母徐余工與徐秀觀不還値洋三百元之生財及存洋五十元等情由捕將氏拘解公共公廨訊供收押在案昨晨捕房又將徐秀觀解案請究經中西官略訊一過判徐還押定於十三號帶同徐余氏解請英領陪審 
[粤妓罰洋念元]  
　　北四川路崇業里一千四百十三號門牌粤妓院女楊阿四前晚因在里口强曳西人入院狎游被捕查見以其違章拉客帶入捕房存洋二十元保出昨經公共公廨傳案訊明判楊妓罰洋二十元充公示儆 
[拘獲串竊衣物之男女]  
　　靜安寺路八十號門牌居人劉長　控管福龍與人劉氏串竊衣服逃匿天津路四百二十二號屋内昨由捕房將被告男女一併拘解公共公廨經中西官訊供一過判分别押候查明再訊 
[包探查獲贓賊]  
　　嘉定人蔡阿毛昨在塘山路華租交界處竊得鄕人張高卽家之褲子一條持赴西華路某押店求質被探陳金揚查見向詰支吾將人贓　入捕房押候解究 
[滬海道公署批示二則]  
　　批王其鈺呈爲查復與否未荷諭知懇再賜示祇遵由呈悉查此案業據松江縣呈復以爾與王阿三因在花船内口角互毆致受徽傷失洋一節並無證據已將王阿三依輕微傷害罪判處拘役等情察核原判尙無不合該民所控各節顯見牽扯飾聳應卽銷案母再揑凟干咎此批 
　　批上海廣生有限公司呈爲預防假冒懇請給示保護以維商業而保信用由呈悉已發給佈告保護矣仰即知照此批 
中華職業敎育社通訊 
　　山東省長公署整頓實業敎育以期振興山東實業計畫案　　　　　　　　　　　　　　　　（二續）　　　　　　 
　　第二年（民國七年七月至民國八年六月）（一）派員視查各縣實業校所之成績注意學生學成後能否適於實用（一）令實業敎育研究會曁各專門學校敎育隨時研究各縣實業敎育進行辦法呈報省公署以備採用（一）各公立實業專門學校酌最績招敎育講習班（一）規定各縣實業敎育員曁各工廠職員奬勵辦法（一）令各屬實業校所敎員赴省立模範校所及工廠參觀（一）由實業敎育兩科就假期内招集各屬農商會會長及各種實業校長來省會議一切實業敎育實業行政進行辦法（一）令各縣蠶業講習所每至養蠶時期招集田間父老參觀設置染織科及其他科目者亦應隨時任人參觀俾一般人民明晣各種實業之利益（一）通令各縣知事會同農會會長繼績增植桑樹或其他樹木（一）能令各屬蠶業講習所多置造蠶種以便分布（一）促令各屬村莊試辦桑樹苗圃以便人民就近購買（一）各縣實業校所應行附設之實習廠槪令於本年内一律設備完全（一）分派各蠶業校所羇業生赴繅絲總廠從事練習（一）令省立繅絲總廠戕組織情形營業狀况報告省公署公布飭令人民仿傚 
　　第三年（民國八年七月至民國九年六月）（一）派員視查各縣實業校所注意附設實習廠之成績（一）統計全省實業敎育師資是否敷用以便令知各公立專門實業學校附設敎員講習班酌量應否續招或停止（一）實行奬勵乙種實業敎員及廠中職員（一）各縣士紳如有仿照創設繅絲廠確有成績者得呈報省公署量予奬勵（一）奬勵各縣知事提倡桑絲與染織業確有成績者（一）通令各縣知事會同農會會長繼續增植桑樹或其他樹木（一）繼續分派各實業校所畢業生赴相當工廠從事練習（一）繅絲總廠收買各縣繭絲每年應具詳細報告以便調查各縣蠶桑業之成績（一）規定地點設置省立染織工廠（一）規定省立染織工廠章程及細則（一）在省城開辦實業校所成績展覽會 
來件 
[旅行杭州關於地質學之野]  
外課業　　　　（鎭海鍾衡臧） 
　　中華民國六年初夏江蘇第二師範校生旅行於杭余職敎授博物當任野外之課業故業此明媚湖山饒美感焉而未遑以詩懐遣也惟以科學眼光作直觀之敎授若動若植生態自瞭諸掌而於地質之構造則非徧勘岩磐複相探究其成因彙集岩石標本覈定其種類有不易聚米而陳形勢者於是春生杖履遠躡重巒歸點奚囊滿充拳石因敎材之手撰興味有加　視覺之官能指陳尤確所歉者幼於學植恥爲人師徴地中思昧變遷考物質恐訛名實而忝長一日奈無能巳於言乎 
　　按天目山系之孫枝趨向杭州與支那山系之尾軸直抵寗波異路駢行而成浙東西之地相前有論者信而可徴抑論者謂南中國當中生代之三疊紀猶全爲海若故都入侏羅紀始柔祗代起至白堊紀則滄桑底定焉是又爲吾人調查地質所可依據者也又中生代中葉南中國有二變動一爲横壓力自西北來地盤摺縐爲波狀延山軸於閩粤間而入浙之寧波成所謂支那山系一爲秦嶺之南地軸震動生走向東北之幾多斷層其淮山餘脈亦遂循揚子至鎭江再崛興於日本信如是是浙東地介乎其間受此變動之響當不弱矣又今日調查所當注意者也 
　　余今查西湖上地質隨旅行線而轉移約可分二段落自石塔兒頭踰葛嶺左跨香山（亦稱岳山）右繞棲霞前薄桃源而抵北高峯之韜光皆以砂巖爲主成地質自雲林直下歷呼猿洞一線天飛來峯而入天竺折至大麥嶺踰丁家山緣石屋洞繞龍并而登南高峰探烟霞洞下三臺望七曜履虎跎凌玉岑過翁家山臨慧日峰上玉皇山又前越南屏躡雷峯而折至萬松嶺登將臺跨鳳凰望錢塘江還從萬松嶺之東麓至成隍山迤　於紫陽雲居間前立於吳山（亦稱伍公山）之上在湖上山系爲東南盡頭矣其主要地質皆爲石灰岩也問亦有迸發岩焉而爲局部之成因未亂大段之水成層位斯可知耳 
抑知湖上地質自何代生成耶夫自古生界以還分層區系皆依據於化石若此水成岩中宜多化石以資標凖乃旅行之日甚短開鑿之度未深所採膚石幾經風雨之剝蝕已冺其生物遺跡予病未能鈎稽其隱也無已其依據岩質以定層系乎乃若砂岩石灰岩確爲中生界之主要岩質葛嶺一帶之砂巖作赤色又足爲中生界三疊系之代表（三疊系亦稱新赤砂岩系）其諸西南一帶之石灰岩均作黑色之緻密質經壓已久非生成於三疊紀亦必不後於白堊紀矣何則石灰岩爲海棲貝殻類所　化當壓成於海底若南中國之白堊紀隆爲陸地無石灰質受壓之成因也由此以推湖上之地質當三疊紀侏羅紀確已成形於海底而成陸即在白堊紀之始（惟孤山之生成獨後詳後論）其間亦有迸發岩迸發時期不可考矣而要以石英輝石之質構成則與本界系迸發之主成分又相當者也（以時期方曰代曰紀以）地層言曰界曰系有定稱焉）　　（未完） 
雜評二 
[烏合] 　　（訥）　 
　　此次各督軍稱兵以革命自任自謂仿照辛亥從頭做起憶辛亥革命時官廳對革命黨必稱爲烏合之亂徒吾謂今日以此語移贈獨立軍則甚確也 
　　蓋前次之革命以建設共和爲唯一宗旨並不參雜他種主張故不得謂之烏合今彼輩之所謂革命或主復辟或主君憲或主仍舊其和而其本意或在奪政權或在修舊怨或在固北派極光怪離奇雜凑而成之觀雖欲不謂之烏合其可得乎 
嗚呼天下豈有烏合而能成大事者 
 
 

Page 12

 
 
   
 
 

Page 13

 
 
   
 
 

Page 14

 
 
　　（申報第四張） 
自由談 
游戲文章 
[擬約自由談部諸名士作消夏會啓] [  小孤山人]  
（集投稿家一百六十六人名） 
　　千里勝會南皮記知己之遊一介清風北窗領快人之趣茲值朱明南陸綠暗東園帶雲鶴歸當風蝶舞花蕚萼樓紅雨似春松杉園綠陰入畫大暑如酷吏喋瑣悉人長日如小年嫩眞困我竊維諸名士文俊如玉風情素芒兎頴思抽螢囊學嶦書卷久潛心石室詩賦作擲地金聲讀經則音叶黃庭談灜則肯空黑子參立三而不朽抱獨一而羞鳴莫不悲世塡膺痛哭若瘦鵑啼血問天搔首嬉笑如逸虎生風落梅魂銷寫江城飛花之恨採蓮儂苦寄遙天芳草之思問作白嘲大半呆想揭開黑幕本素公評一鳴不平孤衷自賞然而經常寂寂何須守拙鳴高影幻空空頓觸逸塵遐想名心本无競堪　𤍠客營生天樂自有眞豈等鄕農嫉俗則有意狎漁樵跡留鴻影閒招雪舫好放孤舟濟航葦而來泊塵寰以外吹桐廬之江笛採蔆沼之風蘋白雲一窻碧波十頃望寒塘荷衣瑟瑟俗撲塵紅過烟橋柔櫓聲聲影沈水淥西湖月樵歌唱晚沿松谿高詠而歸南屏山人語依稀自竹崖泛舟而返此水邊消夏之一樂也乃或度南村之徑躋北山之阿酌岩泉以洗心攬丘壑以樂志望卓午峯影赤日皆陰聽破曉濤聲寒松自韻披雲林之畫稿奇峯愛山左丹靑續風　之春遊陳跡問江南燕子哦吟香谷林中答嘯虎之聲俯仰山嵐天外招倦鶴之影此山中消夏之一樂也又或寄懐馨室高臥蘧廬芍藥庵閒芙蓉軒敝過靑陵而訪居士入草廬而問主人欵松關而孤鶴迎酌花間而小蝶醉竹軒小立風來不知梅夢初酣鳥呼方覺飼廋鶴於欄外洗小研於池邊讓竹過牆直入瓊華之館種楓隱路覺生枕　之凉此又林園消夏之又一樂也若夫朝漱冰雪暮飲甘泉草佩迎凉實秋非夏藕餐益節解𤍠能寒煑茗譚天氣吞雲夢浮瓜沈李冷透冰心風弄琴薰覺迷途其未遠天眞石隱非夢境而偏清或則硯題蕉葉明潤生香或則酒引荷　澂深可掬或則詠靑蓮之仙句休笑詩癯或則佐白傅之風流常覺書癖在時逃虛悟幻卽是半仙有時說劍飛昇便爲大俠此則消夏中之韻事均足以率公眞意勵吾俗情也已諸名士本閒雲野鶴爲松侶梅儔皆臣朔之恢諧有劉郎之仙骨幸起予以力學勿罪我以浪游客有江樓醉者狂歌莫笑呆呆僕亦塵世恨人回首自呼夢夢用是道三徑而望益挂一帆以從游欣聞語燕賓來喚醒公夢漫聽杜鵑魂斷解醉儂悉所願今雨舊雨淨滌蓬心齊雲魯雲廣開隅見自饒廋逸如我與非我胥忘不愛榮華醉生與醒生不覺將見水白山靑之地黃華紅樹之鄕仙路引莊生之蝶栩栩園中東門種召侯之瓜翼翼雲表武陵樂漁父之隱養仙氣於古烟霞小孤尋山人之居瞻廬峰之眞面目去矣覺迎秋夢早孑身招一味新凉浩然從消夏灣來普益愛四時行樂敬修通啓徐問賢流仰候山安竚臨鴻會佚名不署（一） 
家庭常識 
製藍墨水五倍子（藥店有售）煎之取汁與鐵液混合（綠礬液同效）攪拦使匀再加樹膠或砂糖少許即成 
　　愛國布每因日曬退色頗不雅觀可於未製成衣之前取布通過極稀膽礬溶液陰乾製衣永無此弊惟膽礬不可過多多则布色變暗最宜用二十倍之膽礬液（即膽礬一至二分溶於水百分之中）通過此液時接觸須均匀方免斑點[  一龕] 不受酬取骨燐法魚鴨雞豖羊牛馬等之骨皆含有燐質而牛馬骨所含者更多可以爲肥料如稱骨三十斤煑之以去其髓乃置缸中或桶中打碎後加石灰十二三斤木炭七十斤水五十斤攪和之幾日後骨自能柔輭可研爲粉再加去髓之碎骨三十斤溶化而打爛之用法必混入細土或堆肥每畝以二十斤至四十五斤爲度是亦一廢特利用之法也 
　　羊肉積滯小兒食羊肉甚補身多則腹易積滯可將稻草切斷冲湯服之能使消化余以此法試之戚家四歲之孩見效[  緝人]  
　　附白第一集出版預告刋在本日自由談下格請注意 
工業須知 
[實用人造象牙之製法] [  寄萍]  
　　數日前常識欄先後登有硫酸浸蕃薯魚膠和蛋殻謂可作人造象牙之用查此二法係工業實騐法怕載殊不切於實用茲將予所實驗之人造象牙法略述之以告世之留意製造者 
　　人造象牙之種類甚多每年由外洋進口者僅未經成器之板狀一項約值關平二十餘萬兩其已成器而分類分色者尤不可勝紀如香烟嘴洋囡囡雀牌洋傘柄團扇柄摺扇骨鏡背鏡柄輕汽球像生果及各種婦女首飾照相之哥羅甸軟片影戲片等類皆其同源異流之物其利息甚厚製造法亦大難而製造之結果全視硝硫二酸之合法與否以爲衡茲先述二酸之選擇製造法如左 
硫酸　一名磺强水市間分普通純强二種普通硫酸質薄以蒲梅氏量表量見大抵不滿六十二度純强硫酸質厚較水重六十六度比輕氣重一八四○度爲最高然市間所售者名爲純强均不足六十六度而製棉所用非足度不可余前向製造局乞取一瓶略有殷紅色係用乏强水重提者其質地確係純强製成之成績甚佳市售者惟原　尙可用亦不能久擱因硫酸能吸收空中之水素最喜與水化合最純之硫酸含水甚少故一遇水即發聲發𤍠而成爲淡硫酸其原質係硫黃與硝酸化合其初用鉛鍋燒之約燒至五十餘度須改用白金鍋或玻璃鍋因濃硫酸能侵蝕鉛鍋故須改用不受硫酸侵蝕之鍋然白金鍋價貴非小本經營者所宜破璃鍋易於破裂宜愼重用之燒時硝硫氣甚烈令人惡咳不止亦宜愼重之觀製造局在南洋勸業會賽會之出品說明書所載自製硫酸之價每磅需銀二分定購每磅四分自歐戰以來已較前增漲二倍恐歐戰繼續未已則此種軍用品之價値亦有加而無已時也　　　　　　　　（未完） 
　　栩按硝硫之類均極危險非於化學工業有經驗者萬勿輕試 
集益錄 
　　再答第四問冥鏹之灰含多量養化錫提取之法可將灰浸入稀薄硫酸或鹽酸溶液中徽微加温佐以攪拦使其錫質全數溶解然後靜置澄清之除去其下部渣滓乃於清液内加入鐵屑或廢鐵經一二日後錫皆析出爲極細之錫末洗滌之後可鑄器皿其上部溶液多含鐵質可爲製造藍墨水之用另詳日本於家庭常識[  一龕] 不受酬 
　　第二十一問莧菜種類有紅有綠味均鮮美鄕間種植甚多嘗察紅者當煑炒之後湯色極紅且極艶麗因思未嘗不可作爲染料雖經數次試驗榨出紅汁白布浸入不能着色或爲一種媒染之料惟媒染劑當用兩物僻處鄕村無從試騐敢請化學家於公務之暇稍一研究當此染料奇貴之時倘得良好結果未始非染界之福想亦爲𤍠心工業者之所樂爲也此種植物種植極易高可三四尺葉多無數倘有願試驗而無標本者鄙人願奉贈種子[  一龕]  
　　栩按秋日之鳳仙花色紅紫者　汁和礬可染指甲經年不褪又春日野生之紅藍花試捻其汁亦能染指此類植物栽種極易亦能製爲染料否願化學家並研究之謹以附問 
長篇小說 
[寫情小說柳暗花明錄] [  常覺小蝶天盧我生合譯]  
　　第九章（二） 
薏德旣登樓更衣復下則羅倫已入席卽坐於茜雪之次方以銀刀割冷鷄之股細細咀嚼似爲味無窮者茜雪因曰薏德吾方與伯爵言謂如此簡褻實當責当而恕吾　若在常時使薏德聞此則又必反抗顧此時獨展笑曰是誠宜責我也蓋我適在散步遂遇伯爵······羅倫不待語畢即曰此當責我君等若更言此則愈使我不安當逃席矣然此美味之鷄骽予實不能舍之於是諸人皆笑薏德亦一笑入座不復更提前事主賓談笑甚懽所苦者獨維廉耳彼聞伯爵清健之談鋒覩其潚洒之丰度旣美且妬又不知薏德心中此時作何感想欲擇一言以自表其親忱則又期期莫得其當更視薏德時方垂首默坐不作一聲若使薏德談笑亦如常人則維廉之心亦可少釋今見此狀則其疑妬乃益油然而生雖薏德之雙眸固未嘗向羅倵一瞬然在維廉思之則似愈覺其有情使人難堪故雖羅倫向己言笑維廉亦竟睢睢弗答幸而餐時不久少頃即散茜雪姊妹先衆退入起居之室此室在牧師家中爲最精美小而幽雅窗外垂楊一樹雜以玫瑰之花拂檻乃如瓔珞暖風吹馨撲人如醉薏德即小立窻前仰望素月如銀襯以蔚藍天色纎雲一抺如展輕綃微風吹之似漾動生波薏德芳心翼翼似又飛向田塍之上縹緲於無何有之鄕茜雪則倚披霞納而立展其素手小試琴鍵將預備其禮拜日讚美之曲而羅倫諸人於時適進茜雪乃含笑起迎曰伯爵亦能彈一曲乎羅倫笑曰此我安可貢醜或者君與薏德賜聆一闋耳茜雪乃顧其妹曰薏德伯爵請汝作一歌薏德時方悄立若有所思聞語則微微一怔旣曰謝君吾倦甚矣恐不能歌卜蓓曰女郎勿謊趣來趣來汝果奏者吾當爲汝擊節薏德曰謝汝汝按拍者乃足使我腰痛言次亦破顰而笑行近琴床維廉見薏德前則亦立前爲翻琴譜且曰薏德汝彈何曲者薏德懶然曰任爲何曲可矣豈欲在善歌如伯爵之前猶自詡其巴音乎因即隨意鼓爲一曲旣　則聞羅倫與茜雪言曰令妹於音律佳哉茜雪曰恐猶未也但彼果能時時練習或不難臻於絶妙顧乃每歌輙漫不經意羅倫聞語微笑行近琴次低聲曰薏德願爲我再奏一闋如何薏德似不耐曰更何曲者吾歌豈能及汝羅倫水答徐徐檢得一雙聲之曲乃曰薏德吾請與汝合奏如何薏德微頳曰是不能果汝歌者豈不愈形我劣頋語雖如此羅倫旣已首倡薏德遂亦隨聲而和雙聲迭奏竟能絲絲合拍綜錯有致薏德耳聆手弄中心暢美乃致欲笑一疊旣終復反而和之直至三疊始已卜蓓鼓掌曰妙哉今日之琴類天樂矣維廉不聲退身立於屋隅目炯炯其有光視此琴畔之二人胸中似起痞積幾欲塞喉而噎 
　　周鳳歧君鑒承詢五月二十七號無佛論］撒手尋佛［下句按係［橋流水流］此流字實至玄妙合亟補正以饜讀者栩白　 
 
 
 

Page 15

 
 
   
 
 

Page 16

 
 
   
 
 

Page 17

 
 
　　（申報第五張） 
老申報四十年来之囬頋尊聞閣選 
　　四十年前之賽會 
　　美國賽奇會續催曉諭 
（見本報甲戍年十月十五日） 
　　美國大賀百年開國之期定於丙子歲設立賽奇公會大賽天下珍貴之物當經本館於知照各國開辦之初曾將美國慶賀開基賽會之論說並各地言官奉行曉諭工商與會緣由分列各前報中早巳詳細陳明緣起情由今復奉督憲接准總理各國事務衙門咨文以駐京之美國使臣照會前報彼國於丙子年開設賽奇大會慶賀百年開國之期現届會期不遠因中國僅見天津曉諭恐别處未嘗一律諭知聲請通咨各處曉諭工商藏寳之家應即報明官爲經理護送前往等因此節本埠已見曉諭本館亦曾列報現在復見奉行具見彼此認眞其舉凡懐寳藏珍窮工極巧者何弗趁此一行藉可名揚天下亦當所樂從亦何憚而不爲也 
　　尊聞閣筆記　 
　　節母化子（見本報甲戍年六月十五日） 
　　鄂渚江夏縣治之西有婦馬氏年十七即賦于歸三日厨下羹無姑嘗未及兩年而夫遽赴玉樓之召膝下藐諸孤纔及週歲家徒壁立而風雨一椽僅足自蔽自此花謝春風蔴績秋月萬般苦况惟有燈知指望哺養孤雛長成毛羽以延馬氏血祀乃荏苒十有一載而馬氏孤兒失怙廢學日登黃鵠之磯夜宿白饍之廟幾與羣惡少年爲伍節母之晨針夕鬰竟不過而問焉一日節母以子不遵敎訓撫夫柩而慟曰自夫故後未亡人矢志撫孤翼其成立今若此復何望不如早去或可感化頑兒也閱數月遣人喚兒返垂涕而囑曰兒自襁褓喪父今已十三歲矣宗祧存亡惟汝身耳苟猶日事游蕩實負我撫汝之苦行將棄汝更適人此後汝成立聽之不成立亦聽之語未畢即嗚咽不能成聲孤兒跪泣曰願母留此勿棄兒去兒當痛改前非作小經紀以供養母也母曰兒果改行我即終焉此志矣自是依依膝下得錢輙以奉母後傭於方明府之寓一日明府謁上官遺忘清册進呈時搜索杳然汗然浹背而孤兒從容在傍捧呈曰册在此明府陰德之赴任潛江欲挈之行孤兒以道遠不忍離母爲辭明府察其孝兼重其母之節並挈任所母養於内兒供於外旋遣一婢爲馬氏媳後隨明府轉徙十餘載囊有薄蓄歸營田舍擬於世家而節母年逾古稀膝繞孫曾十有一人書香繼起登　宮者三鄕黨艶稱之 
　　巧騙（見本報甲戍年六月二十五日） 
　　有甲乙丙三人在誠信烟館吸烟甲乙對臥丙坐於旁甲之手巾包内有洋　四十元置於枕邊正在叭烟之際忽有一人於甲背後向乙丙作搖手狀即將手巾包取去又笑向乙丙低言云切勿作聲乙丙認爲甲友聊以相戲故亦不疑旋見竟出門而去遂向甲告知其故甲即趕出追喚巳不及矣諺所謂賊有賊智洵然 
　　炮艇飛空（見本報甲戍年七月初五日） 
無錫惠泉寺之後山門濱於太湖一望寥廓有太湖水師左營左哨砲艇二艘銜尾停泊前月初九日風暴陡起舟中正整理錨練忽旋風一激將在前之砲艇吹上半空落於岸畔衆皆驚駭不止後船上一勇見之懼其再爲吹落急跳身上岸不料此勇方跳上此船已激上矣飄蕩半空一落千丈遮壓此勇之身以船腹摩人腹頃刻　粉臟腑俱裂旁有一勇名陳貴芬者金陵人見之駭極神魂飛散遂成癡呆云此係哨官陳君維新之戚屬言之 
文苑 
　　落花詩　　　　　太倉邵謹齋 
（見本報癸酉年三月十四日） 
　　壬申正月余僦居浦東之唐巷越六十日而春暮矣溪柳圍綠牆花墮紅感舊事兮難言悼芳華之已逝三生恨結曾登紅豆之場一往情深竟下靑衫之涙爰製落花詩十絶藉以遣意 
　　十二樓台錦繡叢殘妝已褪幾分紅欲隨柳絮東牆去忽被風吹蛛網中 
　　廉纎小雨不成春無數嫣紅落砌頻一様飄零向誰訴倚　終日苦無人 
　　從來茵溷豈能知無奈多情恨易滋九十春殘香色減舊時蜂蝶不相隨 
　　垂楊深巷亂鶯啼綠秀西園草已齊欲製錦囊收絶艶不敎官路作春泥 
　　年年好景去無痕燕語鶯啼深掩門倚徧畫闌人不見東風一陣一銷魂 
　　不隨流水到天台隔院紛紛點翠苔却被東風苦留住兩三零片不飛來 
　　日暮閒庭細雨過綠鋪小徑草成窠曉來笑問雙飛蝶昨夜西廊積幾多 
　　芳華巳去欲留難雨過平蕪玳　斑日暮小軒風定後自携紅袖揭廉看 
　　落日南樓强一登小屏深護醉　騰自慚未老風情減欲惜紅芳已不能 
　　已落枝頭尙未空欲將半面鬭嫣紅新悉舊恨知多少都在　檐歷亂中 
神話 
　　淮安某生（見本報甲戌年三月十一日） 
　　淮安某生者故家子也少聰慧走筆成文老師宿儒歙手推服皆以謝不及鄕里羣器重之生亦頗以自負十六廪於庠聲譽藉甚同輩思所以交歡之每置酒秦樓招生飲生素不羈自是益縱情花酒自命爲風流名士十八娶妻某氏農家女也生父母少時所聘雖貎僅中姿而粧匲豐厚性復婉淑能同翁姑意得其歡心事生亦能執禮維謹生自以爲金馬玉堂人物當入侯門爲乘龍佳婿以妻家門戶式微頗不慊意由是閨房之内恒以白眼相加妻悉容忍之不敢與較生又毁妻嫁物供狹斜游妻念以身事人復何惜此身外之物且聞生才名素著必非久下人者盡以鎖鑰付生聽其所爲生家貧婦翁歲周卹之以爲常生偶至其家必盛設相待遇有時物必出重價購買以饋婿然生每以老農呼之人前相見亦鄙不爲禮婦翁雖内愧於心然無如之何父母聞之責生不應背德生置不聽且笑爲迂未幾父母卒婦翁家漸貧酬應亦不能如交之豐妻匲具又爲生蕩廢淨盡自是益厭棄其妻終日尋𨻶至於敲撲又往往寄迹烟賭終日不歸家無炊烟亦不過問先是生因父母不敢過虐其妻翁姑又時時慰藉之故猶望生悔過至是無復希冀遂吞芙蓉膏以死生聞之喜如脫贅疣思欲結婚望族以遂素願然人皆知生薄倖鄙不齒　肯與論姻者即舊日結歡生者亦皆引避生大窘奇窮如丐然猶俯視靑紫謂手拾卽是及入闈九藝頗自詡末場忽見其妻至焚其卷生急壓以墨壼復以兩手挾之及妻去啓視墨瀋淋漓模湖不辯字跡惱恨而出遂得　疾行哭道上不避穢惡卒流落以死 
　　雜錄　 
　　除蠅法　　　　（俞鳳賓） 
　　法一將鐵硫養ＳＵＬＰＢＡＴＥＫＬＩＦＯＵ二磅融入水一加倫灑於馬糞及其他穢物上可以殺卵滅蛆馬棚中宜每日澆灑每馬每日需費僅一分 
　　法二掃除潔淨勿令腐敗魚肉剩餘粥飯屯積於廚房以引蠅而出幼蟲　 
　　法三垃圾桶須有蓋箸碗杯盤宜人紗或　以絶蠅跡 
　　法四置　黏蠅紙ＦＬＰＰＡＰＥＲＴＡＮＧＬＥＦＯＯＴＰＡＰＥＲ置於窗牗之下或檯上任其飛來則谸膠裹足而斃惟纸上有砒毒小兒成人愼勿舐食（未完） 
 
 
 

Page 18

 
 
   
 
