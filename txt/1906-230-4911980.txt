# 1906 - 230 - 4911980

 

Page 1

 
 
 [G本館代收蘇省鐵路公司股份購股諸君所得特别利仍照向章兼收全浙鐵路公司股份合并佈告申報館特白 
[名將傳眞助賑]  
是書爲善化彭卓實剌史鴻年所著前列　紫光閣繪像功臣四十八人各繫傳贊後附湘軍平定粤匪各戰圖並說事實詳明每部原定實價洋二元五角今彭君鴻年因湘省水灾籌振持捐出名將傳眞一百部託滬上三馬路申昌書室申報館代爲售銷减價每部二元捐助湖南水災賑務特此告白　申報館協賑所啓 
[水險可靠]  
茲因敝號由樂生船裝往營口各貨在三井洋行保平安銀一萬五十兩樂生船中途遇險貨物受傷損生敝號在營口經理船行處將提單批回三井行主即照數包賠可謂迅速可靠也　　　　　　　烟台裕豐德謹啓 
[李秉和紙號聲明]  
本號向有仁記淦記華記三字號專造黃白紅緑紙貨加工選料馳名已久内有華記金色廠黃尤精益求精比無不同諒早爲購者所共知近月無耻之徙妄將低貨廠黃假冒秉和華記字號朦售射利以致　仕商受欺實與本號名譽大有妨碍　特加本槽粉紅紙仿單藏於紙内以分玉石凡蒙賜購者請認明粉紅紙仿單庶不爲其所欺矣臨安居仁里李秉和啓 
[華商公議會廣告]  
本會舉辦華商行各簿册專爲維　商益通達商情藉便者核起見收洋一元係簿册紙墨印刷之費迄今已逾兩月交費　單者固屬不少未悉本會宗旨觀望遷延者亦復不免用特再登廣告　於七月底一律截止其未塡各商號行店務祈於月内將行號門牌姓氏照塡送交英大馬路東四十號華商公議會照收登册本會亦有司事到行店收取或於司事來時交與亦可至印費願交與否悉聽　尊便本會非爲收費起見但不交費者雖仍將行號名姓列入簿内惟將來該簿印成概不分送統祈　鑒諒　　　　　　　　　　　　　發起人吳少卿郁屏翰虞洽　謝綸輝朱葆三胡季梅周金箴同謹啓 
[新出頭等大戲片]  
多至一千餘本公司於去年轉輾挽友聘請京都内廷供奉以及各省著名眞齣　於下禮正超等名角來滬演唱京調挷子廣調崑腔厦門汕頭徽調小曲拜到申　　一應俱全攤簧洋操男女　笑等詞無技不奏有美必臻勝比梨園近　之娛更加嘹喨百倍現已樣片到申物質精良比以前之貨大不相同例分頭二三四等其價逾格公道以廣招徠而圖久遠　頭全本均憑揀選○仕商賜顧請認明本公司牌號方是眞貨特此佈告大馬路東首○英商謀得利有限總公司謹啓 
[上海學務公所姚子讓先生評定洋布公所徴求名論]  
○第一謝　垚大處落墨氣象萬千○第二嚴汲靑心　沉　計畫周詳○第三兪殿荃精心結撰百鍊鋼化爲繞指柔○第四李康昶寫作均極雅馴○第五陳慕曾字句凝鍊下語如鑄無懈可擊○第六劉立齋恢之彌廣以我馭題以上酬潤另日函寄○振華堂　布公所啓 
[德順鴻告白]  
今遺失碭山德順鴻支鎭江德泰鴻匯票一紙第一百零一號鎭平二七寳二千兩此票已向該號言明作爲廢紙望各寳莊號切勿收用持此聲明 
[盤棧聲明]  
啓者上海二洋涇橋全安客棧主唐君惠東因就差遠岀將牌號生財盡行　賣與陳渭記改以全安和記管業於七月十八日接開凡以前各股東及行號客商往來存欠等項槪歸前主唐君理楚與和記無涉現添西式官房客房修飾清潔同應一槪　良貴仕宦商賈賜顧惠臨方信不謬恐未週知特登報吿　　　和記謹啓 
[兩典招項]  
啓者本典坐落安徽建德縣堯渡街又東流縣張家灘兩處風俗人情純樸所當租布衣被爲大宗取頭甚旺每年除用　外實獲利一分六七　今因本東遠遊不便照料擬全盤出項如有意典業者請向建德縣堯渡街公善典詢商可也本典主人白 
江蘇總學會附設法政講習所定於七月二十日開講此佈 
[奏辦信用銀行股份有限公司]  
本公司於六月廿六　　　萬壽聖節日開辦總行設在福建厦門太史巷特此佈告　　厦門信用總銀行謹啓 
[佈告]  
法界金利源碼頭元泰棧今改設天成棧凡各寳號倘有惠函務望書明天 
成棧方不有悞再局差信夥遇有天成棧字樣者即送至元泰棧舊址便是恐未週知　此佈告　天成棧内衆客號公具 
　　在三洋涇橋南西首沿浜德慶里 
[山東悅來公司分設上海廣告]  
啓者本公司在山東靑島膠州高密濰縣靑州府周村博山明水濟南東關西關開設有年素蒙　官商惠　咸稱妥便今設分公司於上海倘　貴客欲裝貨搭客者請移玉至分公司取閱章程一切格外公道特此佈告德律風内先行交易擇八月初五日開張千百號丙午七月濟南省芙蓉巷悅來總公司啓 
　　蘇省鐵路公司本外埠招股諸君姓名住址每逢三八登本報論後 
[德裕堂滿衣出售]  
本當所滿綢縐棉夾羅紡紗衣山稽照碼劃一定價克已如蒙各路　紳商惠顧請駕臨三洋涇橋南堍本當石庫門内便是　　　　德裕當特白 
[蘇經蘇綸各老股再鑒]  
啓者新添資本本於六月三十日截止因各處函告限期太促請緩日期除本城原定六月底截收外外府再展緩十日以七 
月初十日爲限特再通告老股商代表張月階　吳訥士　吳子和　王駕六　葉少齋等同啓 
[商辦漢口旣濟水電公司開收股分廣告]  
商辦漢口旣濟水電公司於本月二十七日開局所有各股東認定股分於七月朔日爲始上海請向義善源莊寳大莊南市永昌元號漢口向源茂隆義源萬泰公源成裕厚德大豐等莊永昌元號交欵卽給本公司收條爲憑限七月底截止幸勿遲誤特此預告 
 
 

Page 2

 
 
述古無重君權之大義（一續） 
[君爲臣綱之義]  
　　白虎通曰君爲臣綱又曰大者爲綱小者爲紀若羅網之紀綱而萬目張也由此觀之君爲臣綱之本義責君之不可不帥天下以正以明上行下效之理耳堯舜帥天下以仁而民從之桀紂帥天下以暴而民從之此卽君爲臣綱之確證猶羅網之綱不正而萬目亂也後世解者昧其本義以爲臣之從君者當如目之從綱而不可違背於是爲君者侈然自居於綱樂其言莫予違而恣其威福爲臣者屈伏於綱之下而下敢稍　違犯夫使但以臣當從君者釋君爲臣綱之義則是蜚廉惡來可爲臣道之法而古人之言乃敎人以導諛而以順爲正也此流弊之所以無窮而矯枉者至欲破壞三綱之說歟 
[君尊臣卑之義]  
　　易曰天尊地卑乾坤定矣卑高以陳貴賤位矣君臣之有尊卑此理勢之當然未可援平等之言以毁是階級者也雖然今日之所謂君尊臣卑者亦失古人之意矣夫尊卑之義主别異其们而已故孟子曰天子一位公一位侯一位伯一位子男同一位凡五等是天子與其臣同在等級之中不過以漸而降相去一等而己自秦以後天子之尊與其臣懸絶譬之階級昔則歷級而升每級之廉相若今則自下至上其廉之高已不可以丈尺計上下之情隔絶而百弊由是叢生政治之腐敗此爲其一大病根朱子論之最詳試歷舉之曰三代之間君見大臣多立後世君太尊臣太卑（語類卷九十一）曰古者臣主左右携提執賤役皆是士大夫日相親密不似而今太隔絶人主極尊嚴眞如神明人臣極卑屈望拜庭下（語類卷一百十二）曰秦人尊君卑臣雖尊而不光（語類卷七十）曰古時君臣都易得相親自秦漢以來便都遼絶（語類卷一百三十四）曰秦之法盡是尊君卑臣之事所以後世不肯變（同上）其所以痛之者深矣今之號明達者日持綱常之說欲以輔翼世敎而不知於此處求之吾見其去之愈遠而綱常益以毁敗也 
[社稷臣與事君人之别]  
　　臣之立於朝也語其名則曰事君核其實則爲民而己孟子曰有事君人者事是君而爲容悅者也有安社稷臣者以安社稷爲悅者也檀弓衞有臣柳莊也者非寡人之臣社稷之臣也夫社稷爲民而立則臣之事君專爲社稷而非爲君可知臣之名對於君而臣之實對於民苟不知事君與安社稷之分則必但知奉一人一姓之私而妄其位之爲萬民而設由是拜官則謝天恩之高厚食祿則比犬馬之豢養　道这衰蓋自是始也（未完） 
[大連灣准期開放爲自由港]  
　　初四日東京電云大連灣定于西九月一號（中歷七月十三日）開放爲自由港己見之公牘凡進出關東半島之貨物皆不納稅外國船隻皆准在來大連灣及日本各口岸日由貿易譯字林報 
[會議大連灣設立稅關北京]  
　　外務部堂憲近日與駐京口公使會議中國現擬在大連灣地方設立稅關日使謂日政府已擬開放大連爲自由商埠應在租界以外設關力無阻碍那相國議須按照中日條約辦理刻下正在磋商此事（貴） 
[政務處擬派員記錄所議憲政北京]  
　　政務處土大臣近以會議一切政治事宜關繫重要並蒙兩宫面諭詳愼妥議應卽揀選熟諳政務精通外交人員派充本處顧問官並飭卽將本處逐日所議憲政隨時記錄一册以備攷查（和） 
[電飭督撫條陳立憲辦法北京]  
　　二十四日軍機大臣召見時兩宫以舉行立憲令卽電諭各省督撫條陳辦法勿得稍涉曲隱並聞直督鄂督先期均有密電奏陳憲政事宜兩宫深爲嘉納（貴） 
[諭飭直督參預憲政北京]  
　　日前軍機大臣召見時兩宫諭飭電知直隷總督袁世凱叅預憲政事宜（貴） 
[政府會議應行整頓要政五端]  
　　探聞政府諸大老與老察政治四大臣近日會議政治事宜應行急宜整頓者其大綱有五曰憲政曰軍機曰財收曰外交曰吏治（存） 
[傳見樞臣參酌要政京師]  
　　上月二十三日軍機大臣召見後兩宫又傳諭慶邸瞿鴻機入見係因參酌立憲政體並諭與諸大臣詳議妥善隨時奏請核示（和） 
[端戴兩大臣奏對紀聞京師]  
　　上月二十二日戴少懐端午橋兩大臣召見時奏陳外洋一切政治未必盡能行於中國務請詳細參酌並飭廷臣妥議擇善而從以期取人之長補我之短而立憲一事尤以籌商入手辦法早日宣佈宗旨爲最要其改定官制剔除弊端振頓軍威改良槍械諸事均屬當務之急所奏多中竅要兩宫埀詢良久尚未盡言故諭於二十三日預備召見是日仍係討論立憲事宜約歷兩小時始行退朝據政府某鉅公云及此次端戴考察政治頗有實際較之尚其亨之徒摭空言者相去誠不可道里計矣（和） 
[議决先請設立議院北京]  
　　上月念五日政府諸君人者事是君而爲容悅者也有安社稷臣者以安社稷爲悅者也檀弓衞　臣柳莊也者非寡人之臣社稷之臣也夫社稷爲民而立則臣之事君專爲社稷而非爲君可知臣之名對於君而臣之實　對於民苟不知事君與安社稷之分則必但知奏地人一姓之私而忘其位之爲萬民而設由是拜官則謝天恩之高厚食祿則比犬馬之豢養　道之衰蓋自是始也[  未完]  
[大連灣准期開放爲自由港]  
　　初四日東京 
　　 
電云大連灣定于西九月一號（中歷七月十三日）開放爲自由港己見之公牘凡進出關東半島之貨物皆不納稅外國船隻皆准在來大連灣及日本各口岸　由貿易譯字林報 
[會議大連灣設立稅關北京]  
　　外務部堂憲近日與駐京口公使會議中國現擬在大連灣地方設立稅關日使謂日政府己擬開放大連爲自由商埠應在租界以外設關方無阻碍那相國議須按照中日條約辦理刻下正在磋商此事（貴） 
[政務處擬派員記錄所議憲政北京]  
　　政務處土大臣近以會議一切政治事宜關擊重要並蒙兩宫面諭詳愼妥議應卽揀選熟諳政務精通外交人員派充本處顧問官並飭卽將本處逐日所議憲政隨時記錄一册以備攷查（和） 
[電飭督撫條陳立憲辦法北京]  
　　二十四日軍機大臣召見時兩宫以舉行立憲令卽電諭各省督撫條陳辦法勿得稍涉曲隱並聞直督鄂督先期均有密電奏陳憲政事宜兩宫深爲嘉納（貴） 
[諭飭直督參預憲政北京]  
　　日前軍機大臣召見時再宫諭飭電知直隷總督世凱叅預憲政事宜（貴） 
[政府會議應行整頓要政五端]  
　　探聞政府諸大老與考察政治四大臣近日會議政治事宜應行急宜整頓者其大綱目五曰憲政曰軍機曰財政曰外交曰吏治（存） 
[傳見樞臣參酌要政京師]  
　　上月二十三日軍機大臣召見後兩宫又傳諭慶邸瞿鴻禨入見係因參酌立憲政體並諭與諸大臣詳議妥善隨時奏請核示（和） 
[端戴兩大臣奏對紀聞京師]  
　　上月二十二日戴少懐端午橋兩大臣召見時奏陳外洋一切政治未必盡能行於中國務請詳細參酌並飭廷臣妥議擇善而從以期取人之長補我之短而立憲一事尤以籌商入手辦法早日宣佈宗旨爲最要其改定官制剔除弊端振頓軍威改良槍械諸事均屬當務之急所奏多中竅要兩宫埀詢良久尚未盡言故諭於二十三日預備召見是日仍係討論立憲事宜約歷兩小時始行退朝據政府某鉅公云及此次端戴考察政治頗有實際較之尚其亨之徒摭空言者相去誠不可道里計矣（和） 
[議决先請設立議院北京]  
　　上月念五日政府諸 
 
 
 

Page 3

 
 
　　人臣會同澤戴端尚四人臣參議立憲制度巳擬先行奏請　立上議院自大學士尚書以至侍郎皆充上議院議員其下議院尚須妥議慶邸謂須待外省大吏覆電詳核後然後奏請辦理（貴） 
[議擬調查各省情形京師]  
　　上月二十三日政府王大臣會議現擬調查各省吏治商業風土人情飭各將軍督撫查明作速彙報以爲實行自治之基礎並聞此舉係採用端戴所上之條陳也（上） 
[議飭條陳兵政京師]  
　　日前練兵處王大臣會議現因考政大臣回京會同詳酌已擬改良政治事宜兵政尤關緊要應飭各衙門官員凡涉兵政各事各抒己見繕具條陳以備採擇（上） 
[練兵處派員測勘行軍地勢北京]  
　　上月二十二日練兵處王大臣會商本年九月間在河南舉行合操野戰須將經過地方先期繪圖以便按圖籌備即派委軍政司監督會同北洋督練處叅議官隨帶測繪生數名沿途考查秋操地勢分别繪圖貼說凡有應用民地亦應勸導鄉民優給租界勿使疑懼已擬飭令該員等日内首途矣（樂） 
[電飭陜督會同嚴拿竄匪北京]  
　　日前西寗辦事大臣電致政府略謂近有貴德廳古哇番匪勾結土民滋擾曾經派兵勦辦現已竄往寗夏口外阿勒等處當卽飛電陜督迅速會同該蒙旗協力嚴拿不得稍有疏懈（貴） 
[蘇撫委杜總辦赴浙商議治梟蘇州]  
　　蘇撫陳中丞前奉廷寄以江浙爲梟盜淵藪往往此拿彼竄爲害地方實非淺鮮著卽會商浙撫合力兜剿妥籌辦理以靖地方等因中丞現委督練公所總辦杜雲秋觀察卽日赴杭謁見浙撫張中丞商議治梟辦法請示一可云（承） 
按杜雲秋能治梟乎治梟而使杜雲秋與浙撫商議辦法獨不愧爲浙撫所笑乎恊勦西匪逍遥河上之歷史蘇撫豈意忘之乎 
[榮尚書諭飭認眞敎育北京]  
　　學部榮仲華尚書因京中官立學堂内容多不完善上月二十三日面諭各學堂監督令督飭各敎員管理人等務以檢察品行研究科學爲要義俾各生恪守規程庶造詣日有可觀勿得曠廢光陰虛糜鉅欵以負國家興學育才之意云云（以） 
[擬設皇族學堂北京]  
　　日昨宗人府各堂憲會議恭修玉牒事宜因查宗譜閒散宗室人數過多荒廢學業者十居八九即至將來襲職不惟不諳政治竟有目不識丁者殊失培植宗族之道擬　宗人府左近設立皇族學堂一所傳知各旗長查明貧寒閒散宗室資質聰頴者保送學堂肄業俟籌定經費卽行開辦（樂） 
[調員籌辦法政學堂北京]  
　　日前學部堂憲會議本部現擬設立法政學堂以備考取御史及各衙門官員入堂肄業惟開辦伊始事務紛繁應卽電商直隷總督在直省法政學堂内選送一二員來部襄理一切以期早日開辦（貴） 
[外務部擬編外國掌故全書京師]  
　　日前外務部王大臣會商以現在改良政體聨絡邦交亟宜講求外國掌故應卽選擇精通東西文之員繙譯各國掌故書籍擇其可備外交引用者以補萬國公法之不足並電致駐紥各國欽使搜取各國近日朝廷之訓條及該國臣工之條奏與議院各處之章程條例凡有足備外交之援引並足爲内政考鏡者一併譯送本部彙編成書庶於外交界大有裨益云云（諸） 
[英政府不允减輕香港稅則北京]  
　　前有粤省華商公禀外務部請與駐京英使商减香港稅則日前各堂憲與英公使會議時又提及此事英使謂已奉本國政府訓條仍難允准照辦（廿） 
[電覆不允蠲免俄人侵佔租北京]  
　　黑龍江將軍前曾電請蠲免俄鐵路公司侵佔呼蘭等屬地畝租稅已誌前報茲聞外務部與商部往返咨商以鐵路佔地應由鐵路公司納租所請蠲免一節碍難照允已電覆程雪帥飭卽照會俄鐵路公司所以侵佔民地應遵商部奏定章程交納租稅勿再藉詞請免（和） 
[不允聘美人爲華商代表京師]  
　　據外部人云前由駐美梁欽使來電以旅居紐克廉埠華商人數衆多現在該商等仍擬聘請美人爲代表經各堂憲核議以向來無此辦法碍難允准應飭該大臣查明該埠華商確數再行核辦（上） 
[電奏調和蒙俄通商辦京師]  
　　烏里雅蘇台將軍電致政府略謂烏城近有蒙俄商人互換貨物因散漫龐雜辦理不公遂致大起衝突幾乎釀成禍端現己擬定通商規則劃一辦法飭令一體遵守以免藉口生事伏乞代爲奏聞（樂） 
[議暫停發各國官商游歷護照京師]  
　　日前外務部堂官議商近因江鄂贛浙等省匪氛不靖時有仇敎謡傳應與各國公使商酌如有各國官商現欲游歷各該省者暫爲禁阻不必請給護照一俟地方平靖仍照舊章辦理（上） 
[海州奸民搶刦紳富公司之謡傳海州]  
海州張景祜刺史接蘇撫電云頃准延帥電接該州沈紳許道電謂奸民播謡將搶紳富公司並圖殺害又稱城内楊紳十六被刧謀搶公司之謡甚急等語該牧身任地方責無旁貸務卽移會營汛妥爲防範保護一面密查爲首倡謀之人嚴拿懲辦以儆其餘愼勿稍涉疎忽等因刺史等電當即選派得力差捕嚴密訪查據報此事毫無影響惟楊紳家於十六夜被竊非刦現己獲犯正在訊供詳辦至地方公司現在安靜如常並無謀亂情形云（承） 
[電請嚴催各省欠餉北京]  
　　日昨直隷總督電奏現因海防緊要迭次添練新軍餉項不敷支用需欵甚殷應請飭下户部嚴催各省迅將歷年欠解直省餉銀赶緊設法籌解勿任延宕以應急需（貴） 
[議擬推廣户部銀行京師]  
　　户部銀行目開辦以 
 
 

Page 4

 
 
　　來頗著成效日昨户部會同財政處各堂憲商議將次行用紙幣規模尤須大加擴充擬由户部再行撥欵並將左近地基概行圈進以期推廣事業而擴利源（訓） 
[棉紗加稅定議]  
　　好稅務司前因永裕碼頭各小輪所裝棉紗祇完常稅不報釐金避事就輕與新關稅務大有影響曾函請瑞觀察電禀大部請將常關稅則照新關一律加足七錢己奉部中核准一俟部文到日卽須實行所有從前裝出之貨亦須一律以部中核准之日爲始每擔補足七錢（助） 
[滬道瑞觀察詳督撫文（爲大達輪步租金抵還工程局借欵事）]  
爲據情轉詳事案據上海城廂内外總工程局總董李鍾珏曾鑄朱佩珍郁懐智莫錫綸等禀稱上海南市十六鋪迤南沿浦馬路計長一千　丈築於光緒二十三年其馬路向内之地除各碼頭公路外改升科爲承租歸各業户管業馬路及浦灘　屬公地歸總工程局管理界限秩然上年大達輪步公司呈明商部請自十六鋪橋起迤南至大關止爲輪步碼頭　奉奏明立案董等接辦商務後大達云司以浦灘向歸工程局管理情　每年繳納銀一萬兩董等以修築馬路塡砌淤浜等項事皆緊要需欵浩繁止在禀請撥借公欵銀五萬兩以應　需當卽明以大　輪步公司承租碼頭租費分五年攤還等情業蒙詳准在案現在董局己與大達公司訂立合同抄呈立安並求轉詳一體立案以昭鄭重再大達公司建築輪步處所係從十六鋪起迤南至大關止本係奏定准辦處所其自關橋起迤南至南碼頭止沿浦一帶灘岸應准南市商業分叚認租以期廣設輪步挽回利權等情並抄呈清摺到道據此伏查此案前據該紳董等具禀興辦路政工程浩人請借撥公欵規銀五萬兩以應急需即以大達輪步公司租借南市十六鋪迤南至大關碼頭止沿浦灘地一條建築輪步每年租銀一萬兩自明年爲始分作五年歸清當經職道詳蒙批准咨部在案茲據前情理合照錄合同清扬具文轉詳仰祈憲台察核俯賜存案實爲公便應否咨明商部之處伏候鈞裁再大關至董家渡沿灘官地前據大達輪步公司續請歸其一併經理經袁升道詳奉批示現工程局將該處灘岸叧歸南市商業分叚認租所有大達輪步公司合同祇就十六鋪至天關碼頭止云云（宜） 
[西報紀各海關收數衰旺情形]  
　　字林報云查一千九百零六年四四五六月海關報告　載各關收數較去歲加增者如天津則多收關銀十三萬一千四百四十七兩鎭江則多收七萬零四百三十三兩膠州則多收五萬六千七百三十八兩其收數不及去年者如上海則少收四十萬五千八百二十兩蕪湖則少收十五萬七千一百四十九兩秦王島則少收六萬三千七百八十兩烟台則少收五萬九千七百四十二兩又載西一千九百零六年四五六月上海一關所收各項稅鈔表茲譯述于下 
進口稅收關平銀一七四九七二二兩出口稅四三二九四三兩 
復進口半稅七三四八四兩 
洋藥稅一一五九六八兩 
船鈔一七三○五三兩 
内地子口稅四九四四二兩 
洋藥釐金三○一六四四兩 
共收關平銀三○四四三六七兩 
[各國遣員赴德道賀]  
　　初四日柏林電云德皇孫舉行命名之期俄粤兩國眞歐亞民主國斯勒斯維華吳斯敦侯國各遣代表前往致賀 
[德八尊君愛國]  
　　初四日柏林電云入籍美國之德國人組織一會其宗旨擬請德皇往游美國 
[备德國道兵保護德人]  
　　初四日柏林電云德國巡洋艦福爾克號已得智利國政府允許派兵一小隊登岸保護德人 
[英皇接見外臣]  
　　初四日栢林電云英皇云勃爾加利亞國親王浮狄能君會唔 
[法國籌款經營屬地]  
　　初四日柏林電云法國印度支邢屬地總督蒲君擬呈請法國殖民部大　籌借佛郎克一百兆元以之爲建造敎堂學堂營房及各項工程之用至防禦工程雖己與英國會議允准然目前尚不必急急 
[勃爾加利亞國與三國失和]  
　　初五日倫敦電云勃爾加利亞國目前與三國搆難始則與希臘土耳其兩國因事爭執現又與俄國不睦盖俄國以勃爾加利亞國京城各報登載未經政府允准之秘密信件因飭勃國使臣與勃國絶交傳聞駐土耳其之勃國公使公所處之地步頗爲困難行將告退 
[德國海軍大操]  
　　初五日倫敦電云德皇擬效法英國艦隊之會操於秋間在北海大閱海軍計軍艦之會操者共有八十一艘内有戰鬥艦十六艘德皇之意盖欲激發海軍愛國之思想云譯文匯報 
[南美洲地震巨災五誌]  
　　法報云散第亞哥沿海岸之人民大半皆蕩析離居法巴來省受害最甚有村舍數處己全行毁壤估計智利全國之損失計值英金十铛磅昨日又覺地震受損甚大文匯報接初四日柏林電云德京之人己創立一救濟會以振救智利國地震被難之人 
[古巴亂黨佔領要地]  
　　初四日倫敦透電云古巴亂黨己將賓乃德利歐省内之聖羅伊城市佔領是爲亂黨第一次得勝此次亂事似由於亂黨者領欲與聞政事之故惟並無欲與美國聨合之事間美亦不願干涉云 
[郵船觸礁受損] 初四日倫敦電云太平洋輪船公司郵船滿洲號于西八月十九號觸礁甚爲受損其情形頗爲可慮云 
[俄國擬撥欵廣興蒙學]  
　　初四倫敦電云俄國皇族議政會擬通國廣設蒙學籌撥維布五百五十萬元爲建造學舍加增敎習薪水之欵 
英國新艦告成有日初四日倫敦電云英國波資末斯海口消息謂英國新造戰艦可九月一號下較之該　原定完工之期計早三個月 
俄國鐵路公司預議罷工初四日倫敦電云俄國各處鐵路公司代表一百四十二人在芬　開會議定早日罷市之計譯字林報 
[志謝張園乞巧會贈劵]  
　　張氏味純轅於初六初七兩夜在安塏第三洋　陳設乞巧臺集妙手女紅各出心裁用米粒芝蔴名花異草製成亭臺樓閣諸物品玲瓏巧妙意趣天然初六晚并有東洋技　施放燄火美景良辰賞心樂事亦二年一度之佳話也（顚） 
[補脫]  
　　昨報紀前滬寗鐵路總管處沈道敦和上督辦大臣唐禀下附按語一條中有可知去年蘇省人十以估工浮冐羣起力爭者並非好爲有事也句脫去非字未　校出爰附正於此（容） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[中美通畧紀]  
　　美華盛頓消息云近十年内中美兩國通商日新月異中國貨之輸進美國者固多而美國貨之輸進中國者更形　達計一千八百九十三年值銀三兆七萬一千九百二十二元至一千九百零五年五十八兆五千七萬四千七百九十三元而中國貨之入美國者一千八百九十五年值銀二十一兆八十四萬二千八百六十元一千九百零五年二十八兆一十三萬八千一百一十元　香港通商不在此數内又計美貨之輸進香港者一千八百九十五　值銀　兆四十六萬二千八百五十六元一千九百零五　八兆八十萬零八百二十六元香港貨輸進美國者一　八百九十五年值銀一兆三十九萬三千九百二十元一千九百零五年十兆六十八萬五千零六十三元故中美通商遞年比較則以去年爲最多卽棉貨一物去年　美國之輸進中國者值銀三十兆五十一萬餘元一千九百四年一十三兆九十一萬餘元一千九百三年八兆八十餘萬元據美外部接中國消息謂舊歲中國進口洋貨約共三百六十兆元　美國内地直進者五十六兆餘員屬地輸進尚屬不少錄商報 
[蘇省官事]  
　　候補知府沈泗孫奉兩淮運憲趙都轉委辦兩淮發審兼營務處會辦巡警差己於念七日由揚州專丁來省詣各憲轅禀知到差○補用副將秦城亮奉撫憲陳筱帥札委管帶畱防太湖水師右營差己於念七日卒札謝委（輝） 
[居委兼辦酒捐寗波]  
　　甬郡酒捐現己由上峰札委洋廣局委員王大令兼辦業于初一日到差大令特出示曉諭各販嗣後如有出口貨物須赴局報明捐稅照章投納給領印花以便查騐若有偷漏情事一經查出定將該貨充公示罰（飽） 
[蘇撫親臨法政學堂督課蘇州]  
　　蘇省法政學堂暑假後於七月初二日開學曾紀前報茲悉初四日爲開課之期陳中丞親臨該學堂勉勵一番督同諸生上課（且） 
[清國留學法政學銀行科卒業名單日本]  
　　去夏江蘇道員但旭旦游學來東要求駐日清公使轉請本大學開銀行科特班計束修譯費月需三百餘元當時入學者八十餘人每人收學費四元僅足開支開班後三閱月適逢取締風潮留者僅二十餘人所收學費不敷開支本應停課因諸生成蹟甚佳不忍令其中途輟業幸本大學其他各科尚有餘欵遂每月津貼二百餘元共計千八百餘元以成就諸生之學問茲於西歷八月初八日畢業第清國學生肄業銀行科者以此次爲開始特將卒業諸生姓氏單照錄於後劉澤熙湖南善化虞維鐸安徽合肥以上優等生二名周先登四川威遠姚華貴州貴筑蕭仲祁湖南湘鄉以上受賞品生三名彭兆璜湖南湘陰袁永廉貴州貴陽孫德全浙江鄞縣胡瑞霖湖北江陵孔憲延安徽合肥林鵾　浙江歸安徐鐘衡湖南常德姚生范湖南慈利劉鶴年湖北江夏黄篤衡湖南湘潭劉章侯湖北長陽單習實務一科卒業施召愚浙江會稽齊樹楷直隷蠡縣廣鍾元廣西灌陽楊春爚直隷清苑沈樹敏江蘇青浦（助） 
[警察學堂改期分班考試蘇州]  
　　蘇省警察學堂第二班官學生本定七月初一日考試詎總辦嚴守於是日抱病請假因改於初五日考試官紳班初六日考自費班屇期當禀請蘇撫示題（康） 
[高等學堂傳補客籍生蘇州]  
　　蘇省高等學堂暑假後出有客籍生額三名應於備取生中挨次傳補業已選定許德亨吳天培郭則洵三人出保證人傳諭補人（且） 
[移請商會公斷蘇州]  
　　蘇州閶門内振源泳綢緞鋪因舊夥俞某之妻俞顧氏向索存欵洋五十元鋪中以此欵早經付清且氏所持在摺並無該號圖章顯係僞造因將氏送請長　陳翌臣大令訊究大令提訊之下以該鋪不應欺侮孤孀斷令照數算給堂斷上有存摺不蓋圖章往往有之一語該鋪不服禀請商會電禀上海總商會一面遍發傳單邀集各業於念六日在閶門同會開特别大會一切細情曾紀前報茲悉此事陳大令自知不合因迭次拜謁商會總恊理尤紳鼎甫倪紳錫疇請將是案移送至商會公斷并請將開會之舉作罷故是日各業到　後田王勝之章式之英竹臣張月嘉杭小軒等數紳將大令之意當衆報告并謂俟此理結後再當發傳單報告云（燭） 
[新陽閙署鄉民獲案解省蘇州]  
　　前報紀新陽縣鄉民因報荒不准鬨閙縣署一節茲悉此事己由縣主上大令禀　省憲併將閙事首犯甲乙二人拘獲解省大令又以該縣典史旣於鄉民報荒時聳恿不准复於鬨閙縣署時彈壓不力有荒　職因禀請上憲將典史撤任（　） 
[假官收監蘇州]  
　　前報紀蘇省郎軍門於上月三十日破獲冐稱江督札委來蘇查辦堂務之假官　祖光解經吳縣張大令訊供暫押待質公所候禀請蘇撫核奪茲悉張令己將供詞面禀蘇撫諭飭照例懲辦張令遂於初二晚堂提犯復訊釘鐐收監（且） 
[仙居警察兵之肆虐浙江仙居縣向無警察四月間奉浙撫札飭各州縣開辦警察縣令余筠將親兵改名警察該兵毫無紀律時向民間索詐酗酒滋事無所不至兵目孫連發尤强悍不堪自稱警察敎習藉事詐擾余令亦姑容之近日該兵因索詐鄉民被生員張王二姓所阻竟率同警兵圍毆學界諸人大爲不平謂余令究治余令以交卸在卽諉之新任云（助） 
按仙居遭荒元氣巳傷非得賢長官因地制宜恐有江河日下之勢而爲民害者尤在門丁親兵奸胥蠧役畱心時局者不可不痛加懲創也 
[府憲飭縣嚴禁糧差告謡鎭江]  
　　丹徒縣清杳荒田先革規費以致糧差人等利益全失現當紳董　鄉實行查荒之日各糧差乃播造謡言煽令愚民意圖與紳董反抗事爲督辦承太守所聞爰飭縣嚴行禁止（巧） 
[今日尚有本埠新聞及各省新聞均列入第三張閱者注意]  
 
 
] 

Page 10

 
 
   
 
 

Page 11

 
 
文明書局排鑄鉛板代印書籍凡照相銅版電鍍銅版及精良雕刻銅木板無不完備賜顧者請至四馬路胡家宅本局面議可也 
[得一丹房羅子豪先生醫藥]  
先生醫方活人無算几内外科兒科女科眼科喉科毒門等症無不著手成春并備膏丹丸散靈騐異常今因事過滬由同人挽留寓四馬路一家春　面東華里抱恙者勿失交臂武備膏藥損傷末藥感　暑熱各一角女科金丹溼温時疫各二角立消腫痛大瘡立銷各種疳瘡保赤丹各四角風火眼藥各五分痔瘡瘰癧肚疳牙疳毒蛇瘋犬咽喉至寳立除烟癮各　一圓梅毒下疳各二圓 
　　分售所 
新北門内同茂昌號大東門德昌烟袋號吉祥弄口藝學社號董家渡南恆和米號法大馬路義大甡號打狗橋下祥泰銀樓　陳樂庭　馮春津　華鏞堂　袁祝三袁栢園同啓 
[奏辦湖北籖捐彩票頭彩五萬元七月廿六日開彩]  
本局奉　湖廣總督部堂　奏明開辦第五十六會額設票六萬張每張售洋六元中彩其九千九百九十八號計六張中彩一張以七成餘發彩派出彩銀之高比各公司爲優准定期七月二十六日在漢口開彩得彩紅票憑本局對號單兌銀元本總局在漢口鎭上海分局設在南市久大碼頭吉祥弄○外埠往來信力票力本局一概不付統歸自給○再得彩紅票如無本分局騎縫圖章及長方上海分局小印者概不收兌因無票根可查也特白　　 
 
[横濵正金銀行上海分行新行鈔票洋圓]  
謹啓者本行資本金洋二千四百萬圓公積金洋一千二百三十萬圓分行設在英國倫敦法國媽塞而里昻美國紐約舊金山布哇香港孟買東京神户長崎韓城仁川釜山等名都大區諸有交通以及中國上海天津牛莊北京烟臺大連旅順鐵嶺奉天等處亦歷有年數專辦銀行應有一切交易無不克已招接存欵更竭誠實久蒙中國　達官鉅賈交相稱贊本行格外精心研究接應　惠顧現由總行刊到　　　新式存單以及相與往來支解薄集 
均用華文專備中國　仕商樂取便易瞭然通 
曉　惠臨者之用爲特佈告仰祈　俯鑒如欲存欵在横濱總行　半年期息五厘常年期息六厘如存欵期滿准在横濱支取金洋上海取銀亦可如横濱存取換算則以日本金錢交付隨時註明定價如在上海則以元寳銀交付庶幾市面仙令上落與　貴客毫無耗損以昭平允如欲存上海分行者常年期息五釐半半年期息四厘半三個月三厘半逐日往來二厘半以副交厚同文之來誼其餘匯禀押匯承接周到有美悉臻如蒙　專臨請至本分行面訂可也　　　　　　　　　　　　　　横濱正金銀行上海分行總理人長鋒郎謹啓　 
　　頭品頂戴兵部尚書銜署理兩江總督部堂山東巡撫部院周　爲 
示諭事據職商席裕麒禀稱洋烟一物流毒無窮惟欲戒者每苦良方難　市上所售之藥非攙藥粉即和嗎啡轉致受病於是廣搜博採得此爾籐醫員尅烟化癮藥名亞支奶每瓶僅收藥本一元能斷一錢之癮發售以來收效甚廣禀蒙　商部登錄商標在案乃近有職員遠族席文光假冒牌號以假藥混售調查確實當經禀蒙　蘇撫憲　上海道憲曁南洋沿海各官長示禁亦在案惟南洋地方遼闊難保更無席文光其人踵其故智爲此𤃉陳俯念戒烟爲自强之本假藥阻自新之路賞准給示保護等情到本署部堂據此除批假冒牌號殊碍商務該職商經售爾籐戒烟藥品旣著成效應准給示保護以免假冒而垂久遠仰將發給示諭一道查收張掛俾衆周知並候札行上海道遵照此批附件存並札飭上海道遵照外合行給示曉諭爲此示仰諸色人等一體凛導勿違特示　　右諭通知光緒三十二年六月初八日示發上海英界壽康里三百三十號席公館門首實貼 
 
[神女中將姫仙方婦科靈藥]  
中將湯 
愛婦女之人者不待言 
世上有母有姊妹有妻女者　請賜覽此告白方知日本有靈藥中將湯也　　前產後子宮病血　道藥　中將湯　 
婦科靈藥　中將湯專治効力　　子宫諸病　白帶赤帶仁腹疼痛腰脚拘攀　胸腹閉結以致氣絶或因帶下　等症顏色蒼白身體瘦弱　　憂鬰諸病　心思鬱結心悸怔忡終夜不眠　焦慮小事呼吸急迫其餘一切　經血不調　 
　　邪氣上衝　及頭痛眩暈耳鳴耳癢肩背痙　攀腰脚厥冷　　經水不調　或經行失期女子巳至十七八　歲未見經水腹大如塊其餘因　　經期不順　經水不調所生諸症 
　　產　前　產前惡食嘔吐孕婦易罹流產難產及　產前浮腫　　產　後　產後惡露不下手脚面貌浮腫或麻痹　其餘因產後不愼飲食　生諸症　　此　外　總屬子宫病經血胎前產後及經水不　調所起諸症若用此藥腹内温順純氣　力加增能整理血液之循環止白帶消　抑鬰夾心等萬全之聖藥也藥價　四禮拜分洋二　二禮拜分洋一　元一角　一禮拜分洋六　角　四天分洋三角　五分　二天分洋二角　·中將湯各地　藥鋪均皆分　售　·如函致本堂　講求將其病　症塡註爲佳創製發售大日本東京日本橋通四丁目　　津村順天堂大藥房寄售總鋪上海英租界大馬路四十四號東亞公司大藥房 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
宸厪至案内逸犯除將情節較重者擇要緝拿外餘均無知被惑擬請一概免究仍飭各屬加緊巡防母稍大意以遏亂萌惟此次破獲兩案各員奮力從事實與尋常捕盜不同日于地方保全甚大自非酌予奬叙不足以資激勸合無仰懇天恩俯准將尤爲出力之候補直隷州知州署濮州知州王賡廷俟補缺後以知府仍留省補用署　陽縣知縣吳蓺𤱼俟補缺後以直隷州知州補用防營管帶候補遊擊馬英萃俟補遊擊後以叅將補用出自逾格鴻施再此摺因臣親赴曹兖查勘實在情形奏報稍遲合併聲明除飭各員造具履歷咨部查核外理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
宫門抄四月二十八日工部鴻臚寺正藍旗值日無引見掌儀司奏初一日祭奉先殿洵貝勒行禮 
署江督周奏爲懇恩俯准將户部主事孫寳書照案免扣資俸片 
周馥片再查前准部咨奏定章程奏調京員辦理學堂必須充當總理或監督總分敎習者始准免扣資俸等因茲查有通海兩屬合辦中學堂監督户部主事孫寳書由廩生于光緒十五年中式舉人二十九年會試中式貢士殿試二甲欽點主事簽分户部江西司行走是年閏五月到部八月請假回籍借資適通州興辦學堂經該縣延請會同辦理並前往東洋考察學務回國仍由該州留充中學堂監督照章應准奏留免扣資俸據署通州恩芳詳請具奏前來臣查兩江師範學堂前次分延翰林院編修方履中吏部主事恩華爲稽查提調曾經前督臣魏光燾請免扣資俸欽奉硃批允准有案該主事孫寳書事同一律核與定章相符合無仰懇天恩俯准將户部主事孫寳書照案免扣資俸俾得專心督課以收作育人才之效出自鴻慈除分咨查照外謹會同江蘇巡撫臣陳夔龍附片陳明伏乞聖鑒訓示謹奏奉硃批該部知道欽此 
浙江巡撫張奏爲葉昌才卽行正法現在地方安謐短班照常工作片 
張曾敭片再據兼署寗紹台道甯波府知府喻兆藩禀稱寗郡米鋪舂米短班每日工資二百六十文近因停工索加禀經鄞縣知縣高莊凱斷令加至三百文己具結遵允詎短班葉昌才復于閏四月初六日糾約俞阿三等聚衆挾制不准工作一時麕集千數百人聲勢洶洶擁至執年老恊興米鋪肆行搗毁該縣高莊凱前往開導葉昌才　恃衆逞兇將高莊凱圍困鋪内迨城守營都司劉瀛洲寗防營管帶把總戴錦堂聞風馳往彈壓葉昌才猶敢指使各短班用木柴兇擊致將劉瀛洲戴領堂毆受重傷經署道會商　督帶隊親往解散並飭縣拿獲葉昌才訊據供認起意爲首聚衆搗毁米鋪圍困縣官毆傷營員不諱禀請懲辦前來臣查刁民假事出頭聚衆逞兇毆官爲首例應斬决梟示一面具題一面將犯正法此案葉昌才起意聚集千數百人搗毁米鋪圍困縣官並指使毆傷名營員實屬首惡渠魁目無法紀該　五方雜處人心浮動最易滋事若不立予嚴懲不足以昭炯戒而資鎭孱己飭蔣葉昌才卽行正法免其梟示現在地方安謐短班照常工作除飭嚴拿逸犯喻阿三等務獲究辦外理合附片具陳伏乞聖鑒謹奏奉硃批知道了欽此 
宫門抄四月二十九日内務府廂藍旗值日無引見鐵公奇車布前往口外賜奠請訓世侯假滿請安志公續假十五日松公續假十日召見軍機 
黑龍江將軍程奏請將前練制兵暫緩裁撤片 
程德全片再查前因呼蘭地大兵單不敷分布擬請添練制兵以資防範並聲明今春開練後卽行裁撤等因於上年十二月十七日附片奏陳在案迨及今年應行裁撤之期又據署副都統都爾蘇咨稱該處伏莾出没無常雖有警察　警各兵彈壓勦捕無如地面遼闊實有防不勝防之慮請將前練制兵一百二十名暫緩裁撤一俟地方稍靖再行查度情形隨時酌裁等情咨請核辦前　奴才查春間吉江兩省馬賊由洮南伯都訥等處分竄入江甫經各軍勦辦雖首要次第就擒而餘匪　無星散正堂嚴飭雕搜以期肅清地面而哈爾濱考山頭之素稱盜賊淵藪距呼蘭在四五十里之間倘或窺我空虛過江滋擾關繫誠非淺鮮該署副都統請將前項制兵暫緩裁撤之處自係實在情形應卽如咨辦理除咨户兵兩部查照外理合附片具奏伏乞聖鑒謹奏奉硃批該部知道欽此 
兩廣總督岑奏爲郭四妹李長妹猝遭强暴各自捐軀明志懇恩俯准旌表以慰幽魂而維風化片 
岑春煊片再　里縣民楊興潰强姦郭四妹已成又普安縣民楊三保强姦李長妹未成致令各羞忿　盡二案其該縣等將該犯楊興濱等審擬解由府司覆訊解勘　　臣審明定擬恭摺彙案　奏並將供招咨送刑部核議在案伏查郭四妹李長妹均係茅檐弱女猝遭强暴一則被辱不甘一則不爲所污各自捐軀明志洵屬貞烈堪嘉合無仰懇天恩俯准旌表以慰幽魂面維風化除咨禮部查照外理合附片具陳伏乞聖鑒謹奏奉硃批覽欽此 
 
 

Page 17

 
 
[支應不應福州]  
　　官腦局開辦數月尚無成效而各府屬分局所收樟油其欵一時不能照給立有期票交腦户赴總局照支自應如期照付方足取信於民近聞有某處商民持有分局期軍到總局請支時支應處委員不肯支付或挨延多時方許支給商氏以總局帳房無欵籌付咸存疑慮不免嘖有煩言云（魚） 
[腦户虧折福州]  
　　全閩腦務自歸官辦後規模未能盡善官灶旣不能遍設私灶亦未能盡除洋商領有三連軍可以楊行無阻轉致官局收腦無多開辦迄今未能起色提調羅潤甫司馬近因腦價增漲謂官價亦須酌加而去應委員朱梧岡少尹不允市腦每担可值百二十兩油每担可值四十一兩而局中現在仍照原價以致各户虧折甚多殊失開辦時之宗旨所望當道者速爲改良也（史） 
[批准撤銷圑防免抽木捐鎭江]  
　　鎭江商會木業豐事周毓棣等公禀畧云開木行之陸步高等禀設西津坊常年圑防飭衆捐助圑費計買賣客每銀一両各抽一厘又抽圍量工人每兩碼十文約計每歲所抽爲數甚鉅而練勇僅止十名非特巡防無益且何致不敷挪墊所禀如此名雖爲公實爲歛費肥已商等見之不勝詫異惟設立圑防無論民辦商辦須與衆會議承認方能禀辦今陸鄭等並未先與議定遽云衆志咸孚並未經衆承認遽云買賣木植提釐資助其爲朦禀邀示挾勢歛費作僞行私顯然可見且商等隷憲治警察第二區境内巡士常川巡緝忽辦圑防與警察治權有碍請將陸等所辦圑飭抽厘一案飭縣撤銷俾洽商情等情經常鎭道云查陸步高等以平時練勇十名至抽買賣木植每兩銀厘又四量木植每兩加買客　文雖每年買賣不可知然　抽數目必然不少查練勇十名每名每月至多給洋六元一年十二月共洋七百二十元又冬防添募管帶薪資統計不過千元足矣何必抽此鉅款所稱陸步高等歛費肥己不爲無因况陸步高等僅止二人未經公認遽行禀縣抄章示辦且查抄章旁及鋪户亦飭按月資助無怪該董等謂爲苛擾也本道改良警察所有該商等行業旣在第二區境内自應加添巡士認眞巡警此項練勇誠屬贅疣　卽札飭丹徒縣轉飭停辦以免商累（永） 
[添設兩等小學堂寗波]  
　　甬江東現有張孝廉世訓其禀寗府請就該處添設兩等小學堂一所以發封慧香庵撥給該學堂之用經甯府喻庶三太守批准諭令該孝廉會同紳士妥訂章程禀府察辦（具） 
[押犯圖逃未成寗波]  
　　鄞縣自新所者張順毛等四犯前在覊押遷善公所乘機脫逃當經委員飭丁緝獲送縣發押嗣有著名賭棍姚阿夏被拘收押串令張等於本月初七夜一齊脫逃矚令其妻由外購賣洋鋸洋鑿私藏進内意圖毁壞刑具事經邑尊查知特將姚阿夏張順毛等提出研訊供稱此計係姚所設大令因將姚重責數千板並飭釘雙鐐還押所内以（飽） 
[諭誡居民納凉戕生杭州]  
　　杭省邇來時症盛行幾至十室九病而下流社會中人尢喜露臥橋頭以圖一時　快茲已秋凉尚不知避因由上城巡警局員吳大令張貼示諭告誠且用白話俾居民可以一覽而知（陳） 
[紀甬郡銅元兌價寗波]  
　　甬江銅元近來市中兌價較前略短前每洋一元換銅元換銅元一百十餘枚刻己減換一百十枚（具） 
[上海官事]  
　　統領蘇捕水陸營前河南鎭總兵郎桂林即補知縣羅忠彤分省通判李寳勛　揀發知縣唐運庚昨日均至道轅分别拜會禀見○貨捐局查騐委員縣丞陳篤栽二尹培基至道禀銷病假○沙二尹濟禀謝留辦一年○新委高昌廟巡局委員縣丞李錫年到道謝委（宜） 
[裁判官蒞局訊案]  
　　新舉總工程局代理正裁判官孫賡梅明府己於昨日蒞局裁判各案（尺） 
[滬允崇邑商來滬購米]  
　　崇明縣知縣魏純塢大令前日具禀滬道略謂崇邑本非産米之鄉全恃外地運來以濟民食現值米價騰貴運米來崇者旣已絶足而備資外糴又苦遏阻居多本處各米鋪倉箱空匱幾無應糶環求轉禀道　請給執照以便到申糴買而資食用等情瑞觀察閱禀之下當即覆稱上海亦非産米之鄉與崇無異該邑旣乏米粮儘可向崑新婁青等邑出米之地購買所請發給執照來申買運之處碍難准行（宜） 
[會議抽捐以助學費]  
　　浦東爛泥渡蒙養學堂前因經費支絀由學董劉志濤孝廉禀經前縣主汪大令及浦東總巡謝明府設法籌捐現經縣局會籌擬向地方茶酒各肆抽捐以助學費（尺） 
[尚賢堂愼選學生]  
　　尚賢堂總辦美儒李佳白現擬添設經濟政治兩科愼選通才充當敎習惟學生頗難選擇日前函致滬道請札行所屬各縣選派聰頴子弟來堂肄習觀察接函後己准如所　杨行各屬一體遵照辦理矣（宜） 
[定期演習開操禮節]  
　　南市商業體操會准七月十四日開操先於初八日午後三時邀集會長會員教員操友全體均穿操服同蒞南碼頭龍營之側操塲内演習開操禮節該會辦事處現定鹽碼頭大達輪步公司凡有投函或商酌事務皆由金雪塍任之（南） 
[三井洋行遷入新屋]  
　　文匯報云本埠三井洋行定于明日遷入新屋 
[哨官又被呈控]  
　　浦左龍王廟駐防哨官成章立因濫用非刑擅責平民經該處鋪户豐茂廠及民人夏大龍等控奉道憲札飭南匯縣秉公訊究並移該營管帶一體查究在案茲又有民婦朱王氏投道控訴該哨官劣跡數端想須併併案嚴查矣（宜） 
[諭禁任意潑水]  
　　前任上海縣汪大令曾經出示曉諭店鋪居民不准將水任意傾潑當街以防濺及行人詎邇來南市店家往往不遵禁令任意潑水現經清道處訪悉已飭總工程局各巡士畱心勸諭母再故蹈惡習（尺） 
 
 

Page 18

 
 
[飭探查究起火]  
　　生義碼頭周天才家起火延累鄰居仁源板木行及同住之李雲青等家前日李忽遍黏寃單言仁源保有火險先時　伊撫恤迨將保險銀領到圖賴不給一家數口棲宿無方等語總工程局董訪知其事己飭包探詳加訪查矣（尺） 
[嚴拘流氓]  
　　浦東楊家渡流氓卜金海卽混名痴子金海結黨横行鄉里側目前經總巡謝明府訪拿未獲現己諭令楊家渡巡局員幇同查拿務獲解局訊究以除民害（尺） 
[美租界盜案]  
　　昨晨二點餘鐘有盜匪數十名明火執仗頭紥白布擁至楊樹浦三泰紗廠對門益昌米店破門而入刦去洋銀衣飾約值四百餘金事爲捕房聞知帶同通班探捕圍拿盜始携贜而遁臨行時又刀傷崇明人施小八及鄰人大蔴子等四人（似） 
[賠繳撞船修費]  
　　前日江北划船户陳小老海在浦江盪划突來某公司小輪船一艘陳轉舵不及致被撞損事後投控由總工程局飭提小輪船舵工到案訊明判賠還洋二十元當堂繳呈給陳自行脩理（尺） 
[幼女仍准領回]  
　　濟良所西董前解違禁大妓院之幼女徐金妹到廨奉訊判俟查明再核昨由徐阿寳持席宦名刺投案求領襄讞孫耳三明府商之英德副領事判派差將女孩金妹押送席宦公館轉交伊母領回完案又解在帶鈎橋花烟間内之幼女楊桂珠違章請訊旋有張王氏供桂林係姪女昨因慶賀事將女帶到母親所開之花烟間内卽被拘拿丈夫劉大强在鐵路爲小工茲女之親母陳氏到案求領陳氏供此女於去年因病過繼於法界開牛肉店之楊德生因卽姓楊小婦人在謝寳生家傭工女兒寄養在劉王氏處並不賣娼明府商之德君判具不准賣娼甘結送查（力） 
[嚴懲冒官騙財之羽黨]  
　　謝葵卿前投公共公廨控冐官騙財劉毓麟之羽黨施春喜奉判押提李芝泉到案於昨日解訊謝供今年三月間遇見施李二人承荐至劉毓麟所立　廣仁善堂内月薪洋十元惟堂内經費不敷由小的墊洋八十元劉謂此事由公廨某師爺招各不日可以開辦留又謂本埠不開捐須赴台州捐募小的因如數交洋五十元及在台州事敗返滬向　墊欵僅還洋二十九元下欠五十一元一味圖賴請追訊之施李同供均係劉主謀現已知錯叩求恩典明府商之英副領事判各押西牢九月示儆（力） 
[道批彙錄]  
　　滬道瑞觀察昨日發出批示三道照錄於下奇量禀批此案節經飭縣查勘未復茲又據禀前情　新任上海縣王令迅即核案詣勘並查明各情形一併據實復奪毋延祝嗣豐禀批此案飭據該廨錄供詳復又經批飭訊擬毋致枉縱在案何以時逾兩月迄未會審定擬且據該廨前詳稱簿據未交未能讞何以直至五月十四復訊仍未勒交簿據仰會審委員迅即嚴飭殷瑞文等交出賑簿並提在逃之陳竹成一併質訊究擬具報朱王且禀批此案前據民人夏大龍等曁鋪户豐茂廠等先後具禀節經飭查並據該縣將訊辦情形摺報在案據禀前情究竟孰虛孰實仰南匯縣迅即秉公澈究詳細具復仍候移營一體查究可也（宜） 
[公共公廨會訊案]  
　　德商天福洋行控萬合等不付水脚運費等情前日午後讞員關絅之司馬會同德繙譯師謀君提訊原告洋人供被欠水脚之費計萬合欠銀八十餘兩又某號欠百餘兩請追　之萬合等供因原告不照合同辦理已延律師赴德領事署經告尚未奉訊司馬商之師君判萬合等交保俟　事訊　再奪○義商喬司登控陸道生售地悔議一案兩造律師分辯各情己詳本報昨晨司馬穆安　君復訊兩律師仍執前供辯難良久司馬商之判退去　再復訊（事） 
[公共公廨早堂案]  
　　唐增祥藉端將印捕扭毆由捕解究判押兩禮拜○葉錫狗與許榮山串竊王小掌作内鞋底四十餘雙押送花用報　解究判各押一月○松明卿在徐金榮鞋底作内爲夥邇因事停歇詎松於前日持刀闖入臥房將徐妻劉氏砍旣六處經高有運聞聲出救報探徐阿華將松於昨解究明府判押候劉氏傷勢如何再奪○施杏生之妻王氏與戴保慶有姦戴因事送案判押一月茲同居之王承狗報被失竊鈔票洋七百元金戒指十一只銀鐲現洋一百五十元由包探竇如海將施王氏拿獲起出各贓己少鈔票洋五百餘元昨日將收贓之倪俞氏一併解請訊究王投訴前情並請追贓訊之施王氏供各物由戴竊取贈與小婦人計票洋二百二十元金戒七只内有票洋五十元己借與倪俞氏訊之倪供現愿繳還洋五十元明府判施王氏押官媒一年倪押官媒半年贓給還失主仍提戴到案究追餘贓○天津人劉田山向胡學明在路索欠互毆由捕解究明府判各押一月○英商匯廣公司並控葉順記不還貨銀奉判交保限理嗣因並不理算原告投案求訊於昨日解究葉供所有匯廣公司欠洋求寛限了理至木植卅根在譚雨耕處今己繳還明府判葉押繳譚開釋（事） 
[公共公廨晚堂案]  
　　顔景賢倩司賑顧昌華失胡桂云夏福全金延至抵單不贖奉襄讞孫明府提訊顧供去年胡等以方單紅契向顔姓抵去洋銀三百五十元至今逾期不贖求追訊之胡等同供僅爲中証借主在寳山縣界當即赶緊料理明府判胡管押夏金交保限十四天將借主交案如違押追○談德榮控浦東十六圖董事陳士　私賣官地一案亦奉明府提訊談供陳立合同代洋商馬海包買官地　湖等地每畞九百元先付定洋一千元至今地不交下求究訊之陳供詞支吾明府判陳交保繳洋一千元到案再核○朱寳寳控妻姊王氏匿妻一案亦奉提訊朱供奉子被王氏串匿向論行兇求究訊之王氏供詞支吾明府判押候嚴追（事） 
[法租界公堂案]  
　　徐崇伯前控談葉堂扣匿伊妾張桂英一案昨日解請復訊徐供張桂英時圖迅逸今被談葉堂扣匿勒索洋三百元質之談供並無其事張桂英供自幼被匪人賣入妓院前年與徐姘識後時被凌虐今更勒逼轉賣婦人不願徐央其結義兄談葉堂相勸亦不允從後徐倩談看管在金　興棧内因欠棧資不還誣控談勒索各情婦人尚有衣服數十件及飾物等值洋一千餘元均被徐化用求追陳大令判張桂英發堂擇配徐叱退談押候查核○李阿生前日鳴捕拘得慣以倒　靴騙人之周阿蘭綽號野阿狗及同黨之陳阿毛王士隆等多人至捕房控　騙去洋四百元請究昨日解案質之李供前日王士隆來言周有米數十擔寄存太古棧之四號房内同往查看先付定洋三十元後小的持洋三百八十元又同往出發被誘至拔　晏洋行即被通去請究大令判周押追王陳交保○杜鴻標遣　洪炳奎前控袁某代盛菊生作只取去定煤銀一千兩抗延不交押追在案昨日袁交到現銀三百兩大令判再繳現銀二百兩另立切票五百兩方准交保○朱省山前控胡增祥積欠洋二百四十元經大令訊判押追朱偶將胡之借據　落胡即揑造假據朦稱己還洋一百元大令察知其僞勒令如數清還昨日覆訊胡供詞支吾大令判還洋一百四十元押候人銀兩保○高吳氏扭李　生至案稱被藉租屋爲由竊去洋五元大令判交保候查（深） 
[美租界捕房事]  
　　小工孔阿生前日午後在楊子路碼頭失足墜浦章口滅頂屍身亦未撈獲昨由屍屬投報捕房奉飭候撈獲屍身再核○曹順山投捕房報稱行經華特路被不知姓名之流氓多人攅毆受傷讀究　頭允爲飭其查辦○徐小成昨投西函至捕房報稱前晚在嘉興路茶肆被流氓三法慶强借洋元不遂凶毆請究奉飭如再遇見准即鳴　拘辦○紅帮裁縫某甲昨被流氓阿四及小法等多人在漢壁禮路强借不遂兇毆報由捕房飭控錢盈堂前往查辦○泥水作頭顧春海在海寗路承造房屋昨被同業名雪根者糾同承二等十餘人藉　訛詐不遂肆毆受傷由顧報捕請究奉飭送同仁醫院求治並飭包探倪　泉查拿行兇各人務獲送究○西華得路東桂芳弄昨有無名丐屍一具由一百六十一號捕回禀捕頭飭傷地保報堂棺殮（似） 
 
