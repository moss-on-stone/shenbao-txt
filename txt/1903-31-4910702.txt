# 1903 - 31 - 4910702

 

Page 1

 
 
[新印大字正續資治通鑑并通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經提網挈領尤爲讀通鑑之秘鑰至國朝鎭洋畢秋帆尙書所撰續編爲巻二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請即臨購閱可也此啓 
[論奸人僞造鈔票事]  
　　　謂鈔票之行有數善焉自銀錢數圓數十圓以至百圓僅一方寸之紙猝遇盜賊水火便於懐藏其善一商人携貲出門販運貨物銀錢重滯則舟車之費因之而多鈔票輕於鵝毛不費運脚雖至數百千萬不難子取子携其善二錢有短陌鵝眼之弊銀有灌鉛夾銅之弊卽金亦有低潮不足色之弊鈔票則花紋細緻五色相宣更由銀行總理人簽名奸人遂無從作僞其善三有此三善於是通商各口岸人皆喜用鈔票而匯豊而有利而麥加利而道勝而正金凡鈔票之流行市上者日積月累其數幾於僂指難終而中國通商銀行近亦製鈔發行以與各國商人爭權利一時盱衡時事者輙上書建議謂中國宜仿效西法自設造幣處專製楮鈔若但訂自外洋雖總理簽名督辦蓋戳而奸人詭計百出终有暗中作僞以圖魚目混珠者聞之日本之初議行鈔也遣人遠赴泰西訂印票纸厥後勾稽通國鈔數竟溢出千餘萬圓知其中眞僞相叅因之决計籌欵興工創建國家印刷局糾工學製嚴密異常當彼國明治二十三年鄙人浪遊江戶商之亡友楢原子德請准大藏省始得入局一觀其法募集男女工數百人或習雕模或習鏤板或習製紙或習上色或習綿號分别扃入密室各不相謀俾習雕模者不知鏤板之法習鏤板者不知製紙之法習製紙者不知上色之法習上色者不知編號之法卽欲私相作僞非一二人所得而成其用意可謂精立法可謂密矣而又嚴定律例有僞造者終身禁錮俾作苦工使僉壬骫法之徒萬不敢輕於一試初不料上海一隅地近數年内僞鈔票之案層疊如山其始假托匯豐銀行以木板印成祗用以哄騙鄉愚有識者一見卽能辨别迨前歲攺用石印之法僞造通商銀行鈔票事經敗露下之獄中幸所造無多市面尙不致敗壤乃今則此案又發哄動一時前昨兩日中持票赴通商銀行支銀者自朝至於昏黄擠擁喧譁外戶幾不能閉噫何奸人之擾亂市面竟至於斯哉當此案之發也先由日本大阪警察署捕獲山本忠太郎等五人詰知有僞造香港上海所用中國紙　情事隨搜獲造幣所用之竊板石板下之於獄聽候重懲夫山本等人所造者據其口供僅値銀錢六千五百餘圓耳且亦未必盡行於上海而上海市面已若是之震騖者實綠通商銀行中人一聞有僞鈔票流行卽移書地方官請就獄中提訊前造僞鈔之犯人此次知情與否以致風聲所播遠近懐疑所有銀鈔幾同廢紙鄙意銀行中人苟於此事胸有成竹不事張皇暗中訪查以别眞贋則作僞者自消聲匿蹟而市情當可宴然然則奸人固罪不容寛而銀行中人似亦不免過於鹵莽從事矣今者流布市中之鈔票已十之八九由銀行收回僞者旣卽塗銷眞者自必閱時仍復發出論者咸謂此後宜别翻花樣叧製新式之票以免混淆僕則以爲目下我華旣無製幣工人仍須訂自外國卽使迅速從事亦必累月始得告成不如於舊票發出之時再由總理親筆簽名併請督辦叧鈐戳記於上聲明此票千眞萬確的無弊端一面請道憲出示通衢凡有持票而未及收銀者限期携往簽名蓋戵若是則不特人心安謐市面如常且有騐明僞票而漏未塗銷者此後亦不能行使市中斷不致眞贋不分　砆亂王矣質之維持市道者以爲何如 
[俄督易人]  
　　日本某日報云去春俄廷所簡黑龍江總督鐵路鐵誇夫氏因事罷職繼其後者久未有人至俄歴十一月二十四號始簡定前裏海州長官兼土耳其斯坦第二軍團司令長官中將司薄氣氣氏代庖刻已見諸官報矣 
[俄艦東來]  
　　日本某日報云東歴正月二十日俄國新任亞東艦隧司令長官海軍少將司他路苦氏督同樸托洛拔烏洛夫司苦及撲列司希賢炳鐵甲戰艦由長畸鼓浪而柬駛赴横濱就港中寄碇有目見者謂撲列司希賢重至英權一萬二千六百七十四墩誠海軍中並世無兩之艨　巨艦也 
[僞鈔敗露]  
　　日本某日報云大坂北區眞砂町機器師山本忠太郎與梅枝町入菅野源之助上田元七會根崎二丁目人中井儀之助西區江戶堀下通一丁目石印師浦上文助五人互相密議僞造中國鈔票事爲兵庫縣警察署刑事員偵知中井卽乘機遠遁僅將山本等四人拘獲有知其　求者謂菅野于去年製造捲烟機器耗其貲本因謀僞鑄高麗白銅幣計不成乃於東歴十月中密壽僞造華人行用于香港上海之鈔票每紙洋銀五圓交神戶市兀町南京街某錢莊發兌十一月某日製就五百圓旋懼罪將四百圓焚去僅留百圓藏之隱僻處約計費去貲本二百餘圓嗣後意圖恢復因與山本串合訪知上田向操印刷業乃私相計議凑集貲本百圓交與上田隨以六十圓向北區南本莊橫道町人平井芳太郎購得製幣模笵倩浦上付諸石印每纸套印九次方得告成計共造僞鈔票六百五十五紙値銀錢六千五百五十五圓交中井携去是月十一日由神戶寄至上海尙餘二百四十紙歸上田收藏迨事發被拘卽解至神戶管押候辦聞其口供又稱另有毎紙十圓之鈔票二百四十八紙每紙五圓之鈔票九十二紙已經燒燬搜出僞造鈔票之銅板石板都八方編印號數之機器一具則已破壞不堪由是顴之上由之僞造鈔票蓋實已次矣 
[作僞日拙]  
　　日本某日報云東歴正月二十七日傍晚七下鐘時日本尾道水巡捕見民船九重丸形狀慌張向向島冲逃避因之飛槳追獲在箱中搜出僞造朝鮮白銅貨幣十一萬枚遂將船主人山根喜四郎拘押嘻大坂僞鈔 
 
 

Page 2

 
 
票一案方興大獄而彼又步其後塵其亦如書所謂作僞心勞日拙者歟 
[日民呼癸]  
　　日本某日報云去年富山縣境歲大無目下千萬哀鴻慘呼庚癸其間上新川郡船峅村諸處人民初以籾粉充飢今則　轆腸鳴多有宛轉而斃者特未識縣廳長吏何以籌振尙如是遲遲也 
[創製印花]  
　　日本某日報云中國直𨽻省大具奏准通行印花稅曩已浼日本國家印刷局製造印花訂定値銀錢二釐者九千萬紙値銀錢一分者二千萬紙値銀錢五分者四百萬紙値銀錢一角者三百萬紙値銀錢半圓者二百萬紙値銀錢一圓者一百萬紙都計一億二千紙分二期交付其約定於去年東歴十一月中旬訂明本年三月先交一千六百紙至四月中一律交清第一批交到後卽責成籌欵局備欵領去分發各府州縣城鎭富賈豪商分别出售 
[雲貴總督魏午帥歴陳滇軍剿匪獲勝情形摺]  
　　奏爲滇軍出境剿匪迭次獲勒屢勝堅巢擒斬首要擬將尤爲出力各員弁隨案請奬恭摺仰祈聖鑒事竊臣前於八月十六日將桂省西林那勞地方被困及西隆泗城等粤匪計圖犯黔由滇旬橃槍碼解濟黔軍分飭妥爲布置各情形電請軍機大臣代奏在案嗣因迭奉諭旨出境扼札會剿當飭總理前敵營務處調署臨安開廣道　景桐馳往督率各防團嚴行剿辦去後兹據迭次禀報廣南東北毘連西林縣境西北毗連西隆州境邊山深箐密多匪巢窟良民均被脅從幾無凈士我軍越剿夷險難知民匪莫辦惟查西林之那勞團紳岑毓祥等練團固守孑然孤立値匪偪攻飛書告急魏景桐計必與之聨絡一氣而後我軍進剿方有下手之處卽飭撥助槍械並選派督帶龍濟光管帶陸朝珍密授機宜各挑精銳數百間道馳援於九月初二日三更行抵粤邊之弄公寨適値游匪圖攻勢甚危急龍濟光等卽揮兵向前喊殺匪出不意黑夜不辦多寡驚駭而奔次日探悉該匪入普馱那或二寨卽雇覓鄉導於四鼓領隊掩襲龍濟光分飭所部爲三進那或陸朝珍分所部爲二進普馱各斃匪數十生擒一名匪向八達州一路竄去該員等卽率隊捲甲疾趨於初五日抵那勞岑毓祥喜出望外商剿附近各股匪以踞板達寨匪首羅弗腥爲最悍約同初六日夜拔隊前往該匪不虞我軍之至也恇懼不知所爲立將擄繫男婦五十餘口殺斃火焚其寨光𦦨　天冒　衝奔留悍黨數十人匿頽垣敗堵間我軍從火光中環槍攢擊鮮有逃者於是那勞二三十里村落各零股皆聞風濳遁此援那勞攻剿普馱那或各寨及板達悍匪之情形也初八日龍濟光寺拔隊回滇中途探悉巨匪羅弗腥等竄至近滇之弄合老巢繞道襲之行至寨前匪已準備率黨攔拒我衆迎擊並分股越抄逼近匪營外築圍墻設有鹿角内置三碉護溝深阻墻内復有重壘負固輕我隊單瀾路各匪敗回栅門内佯置不理龍濟光派哨弁毛正坤等率隊繞前面山頂陸朝珍派哨弁黄朝美等率隊繞後面山頂均深挖明溝伏隊夾擊還攻數時之久畾堅不下初九日龍濟光等飭弁勇各帶腰锄分夾束草親督猛撲拔燒鹿角破毁栅門锄挖墻脚哨弁江毓金亦率兵擁至遂破其右碉斃匪二十餘名江毓金亦帶重傷陣亡什長一員傷勇四名時已申刻匪猶列黨環拒竟夜達旦初十日陸朝珍率弁勇前攻挖破其左碉斃匪二十餘名尙餘上首一碉極其堅固龍濟光率把總龍德勝李樑材督勇冒死撲之雜投磺藥轟擊斃匪二十餘名搶獲匪槍三杆我兵帶傷七名匪退重壘排槍抵拒我軍傷亡之餘士氣益憤拚命奮攻天明匪力不支自焚匪屍毁墻衝出一匪當先指揮乘勢猛撲龍濟光督隊迎擊舉槍横擊該匪倒地成擒訽之則羅弗腥也餘匪擒斬殆盡訊供該寨匪首林四李三皆擁僞號均已授首林四並身帶統領福字各軍木質開防一顆先是羅弗腥率板達之匪潰竄弄合與管帶團營李希防地相近該管帶聞信卽率哨弁陳萬和等進攻弄合後寨之匪自初十日辰刻起鏖戰至次破走之奪其碉樓斬首二級陣亡勇丁二名受傷二名此滇軍越境攻剿弄合堅巢擒斬首要獲勝之情形也是時疊接警報西隆洇城之匪大舉犯黔分擾貞豐册亨并聚匪數千專攻興義縣勢極洶洶臣當餘省防三營星夜往援並飛諭李德濊由羅平挑選精銳就近馳救一面電飭魏景桐出廣南派李德泳等督率各營進襲古障等處匪巢以示牽制查古障屬粤之八達州境插入羅平廣南之間東有士黄西有馬蚌　扎有粤營均被匪踞爲巢穴其地險固三面迤滇渡江卽毗黔境此次匪等空壁而出以大股入犯興義故滇軍得乘虚襲取以奪其所必救亦釜底抽薪之計該匪等正在攻陷興義方圖長驅深入聞古障被襲恐滇軍之躡其後羣焉回顧莫有鬭志黔軍乘勢薄之立將縣城克復匪渡河而南仍率黨來爭舊壘分踞附近王子寨文洞命貼木槓三顆樹牛角山各匪巢經李德泳等連日分兵堵擊或以雨夜進攻或由間道掩襲斃匪無數匪知不克逞於是竄回八達州養息憑城爲固我軍亦帶傷十餘名陣亡數人此九月中旬以後滇軍奪踞古障剿敗爭巢之匪卽以援黔之 
[情形也] 　　　　　　　　　　[  此摺未畢明日續登]  
[松郡裁兵]  
　　松江訪事人云去臘大除日江南提督李壽亭軍門自吳淞回轅征塵甫浣卽傳見正副兩營管帶及中管叅將張華垣叅戎諭令各將中哨哨弁裁撤並於五哨中各裁去兵士一棚所遺中哨事宜歸營中帮帶兼攝其時被撤各兵早已安排度歳陡聞此信無不如喪家之犬終夜徬徨云 
[管領貔貅]  
　　鎭江訪事人云南洋續備新湘全軍統領正任湖北鄖陽鎭總兵陳宇山鎭軍業由署兩江總督張香帥飭赴新任所遺續備新軍委江蘇候補道錢琴齋顴察德培接統去臘二十一日顴察由省垣乘某輪船抵京口在佛照樓暫駐鎭軍則於交卸後賃居某姓房屋俟新正元宵節後携眷赴鄂履新 
[軍節出轅]  
　　松江訪事人云江南提督李壽亭軍門於去臘大除日回轅旋接金陵籌防局來電知署理兩江總督兼南洋通商大臣張香濤宮保定於新正初十左右赴江陰巡視砲臺兼閱水陸防軍操演因定期初四日馳赴防次恭俟節臨 
[學堂新建]  
　　武昌訪事人云湖北武普通學堂本擬以江漢書院攺建現因地址甚狹不能敷用附近又無餘地可以擴充因向山前覓地一方由署湖廣總督端午帥札委黄太守以霖監工修造已於去臘某日大興土木雲斤月斧不難指日告成矣 
[結伴西游]  
　　武昌訪事人云署湖廣總督端午帥之公子深通俄文兼熟於西洋各國史事邇欲出洋遊歴以廣見聞爰禀明午帥請飭署武昌府梁集菴太守就省中各學堂挑選學生數名結伴同往去臘太守已選得兩湖經心二書院高才生各兩名自强學堂高才生一名禀由午帥親加考試擇日西行 
[續紀蘇垣獲賊事]  
　　蘇州訪事人云去臘二十二日元和縣探役孔老四在盤門外青陽地緝獲賊船一艘中有一男二女並小孩二口起出蕪窩人參衣服首飾等物甚多隨一併解至縣署禀請縣主金大令訊供事爲吳縣主林大令所悉以所轄境内竊案迭出因函請金大令將賊移解歸案以便研求金大令准之立卽飭差解往入晚林大令升堂研訊供稱小的向來安分管生此次因事來蘇舟中均係已物大令遂飭暫 
 
 

Page 3

 
 
押刑房聽候詳細推鞫 
[鄂省官塲紀事]  
　　　武昌訪事人友云湖北省垣商務局由署督端午帥委候補道趙渭卿黄叔庸二顴察爲總辦蕭喜二顴察爲會辦已於去臘十六日禀知到差矣○湖北候補通判何别駕煊奉署督端午帥委辦老河口釐金於去臘某日禀辭到差○湖北候補道馬顴察驥元由京引見南下去臘某日行抵省垣卽赴憲轅禀到○湖北鐵路護軍營房屋興工建造現已告成署督端午帥於去臘某日札委候補知縣金大令榮壽前往騐收 
[潤郡官塲紀事]  
　　　鎭江訪事人云去歳之冬雨雪甚稀氣候燥烈居民患喉疾者甚多常鎭通海道長久山觀察惄焉憂之爰於嘉平月二十七日率同府縣各官詣城隍廟拈香祈禱冀沛祥霙○江蘇提督學政李蔭墀宗師按臨淮安舉行科試事畢南回於去歲嘉平月十九日道出潤州繫纜六吉園碼頭在城文武各官咸往江干迎迓翌晨宗師即命解維返江陰節轅瀕行各官恭送如禮○去歲十二月二十六日丹徒縣洪鷺汀明府赴柬鄉大港鎮一帶查察團防保甲事宜○去臘某日瓜洲鎭總兵高藎臣鎭軍聞四里铺近有梟匪擺設賭攤卽飭某弁帶勇前往駐紥以靖地方 
[蘇省官塲紀事]  
　　　蘇州訪事人云記名簡放副都統恩統制奉吉林大憲札委南來采辦米石去臘二十三日抵蘇卽詣撫轅謁見江蘇巡撫恩藝棠中丞旋赴藩臬兩轅及　釐局拜會籌商一切事宜元和縣周莊司巡檢蔡少尹延熙現已捐升知縣遺缺經藩憲陸方伯牌　以靖江縣新港司巡檢孫逢陽調補○太湖東山司巡檢瞿少尹傳罇現經藩憲陸方伯詳請調補小河司巡檢所遺員缺以候補儘先巡檢邵少尹光煦請補○陽湖縣馬蹟　巡檢陳少尹履泰在任病故遺缺經藩憲陸方伯以候補從九品楊少尹光藻請補 
[潯江雜錄]  
　　　九江訪事人云去冬江北某姓家被劫報經德化縣呂恪符明府履勘時將解篆遂移交後任汪芑孫明府辦理明府卽發出賞格云爲懸賞緝拿事案據桑落鄉職貢沈淘飂報稱伊住初公堤地方於十月初十夜三更時分被匪多人明火持械撞門入室劫去銀洋衣飾等仵并將伊子長齡拒傷開單報懇勘緝等情到縣據此除照案選差會營嚴緝外合亟懸賞緝拿爲此格仰諸色人等一體知悉爾等如能拿獲此案贓盜送縣審實者立賞洋銀五十元知風報信因而拿獲審實者卽賞洋銀三十元本縣捐廉以待决不食言須至賞格者○江西湖口縣石鐘山昭忠祠爲彭剛直公創建去臘某日忽遭回祿之災燒去大佛殿及顴音堂二處○去臘某日道憲寶觀察出示曉諭曰欽命花翎二品銜調署江西分巡廣饒九南兵備道督糧道寶爲出示曉諭事照得時届隆冬風物乾燥每有火燭之虞九江街市窄狹房屋稠密脫有不虞遺患殊難設想本年入冬後雨電稀少井泉多有乾涸亟應各自謹愼庶防不測合行出示曉諭爲此示仰合郡鋪戶商民人等一體遵照爾等須知星火燎原性最猛烈自示之後凡超日間釁炊務各留心遺火夜深睡歇亦應加意薰籠勿稍蔬忽致貽後悔切切特示亦可見愛民勤政之一斑也 
[邗上桃符]  
　　　掦州訪事人云去臘嘉平月二十一日兩淮運轅接到京電知運憲程雨亭都轉奉旨升授廣東按察司而以兩浙鹽運司黄幼農都轉調補是缺本城各官绅均卽衣冠往賀○去臘某日舊城大東門甕城内忽遣有男屍一具一時哄動遠近咸謂死者係江都花戶因欠錢糧被虎而冠者所迫借住郡城某客寓不知是日何以忽斃於途中旋經縣主某大令禀請府尊余石蓀太守檄委鄰封甘泉縣張受之大令相騐大令隨於二十一日帶同地盡仵役　場騐得其人委係生前呑服生烟毒發斃命吻角烟汁猶存遂照章塡格棺殮發封俟家屬到來具結領去 
[上海官塲紀事]  
　　　昨晨靑浦縣田春亭大令因事來申赴上海縣署拜會縣主汪瑤庭大令大令延入花廳暢談良久然後辭别登舟解纜赴蘇垣叩賀各大憲年禧○南市二十三七鋪巡防局委員高文軒二尹於前晚乘某輪船赴金陵叩賀署兩江總督兼南洋通商大臣張香濤宮保年禧○昨日上海縣主汪瑶庭大令就署中設筵柬請同僚讌飮日加午海運滬局總辦孫林兩太守清道局員袁允升司馬以及糖捐局貨捐局各委員陸續到來大令肅之入席主賓歡洽美盡東南直至日過花梢始盡歡而散 
[三令五申]  
　　　上海縣主汪瑶庭大令訪得近來四鄉各處仍有流氓土棍結黨成羣持刀逞兇擄人勒贖之事屢經出示置若罔聞因擬於事發獲案時擇情節較重者科以斬絞之罪輕者發往邊遠充軍或永禁囹圄復於昨日出示勸諭及早革面洗心散開黨羽各謀正業或投營効力爲國宣威切勿甘心犯法自罹罪戾 
[總巡禁賭]  
　　　新正已過本城小街僻巷仍有擺設賭攤引人入勝者保甲總巡朱森庭明府訪悉特於昨日傳諭各鋪地甲嚴行驅逐如敢得規隱庇查出一併重懲 
[函請騐屍]  
　　　昨日黎明時寗波船戶胡新田將病人沈阿友舁棄增祥馬頭馬路之旁未幾卽奄然而斃十六鋪地甲裘鎮查悉回胡詰問置之不理因卽投訴捕房捕頭遣水巡捕頭陳向榮將胡及管帮人鄭阿九一併拘押以便禀請總辦翁子文太守函請上海縣主汪瑶庭大令臨塲相騐 
[無煩越爼]  
　　　本邑南市馬路口迤北建有一橋毗連法租界事閱五載漸漸杇敗彫零工程局總辦翁子文太守前經勘明將次興工補葺前日法界工部局董沙羅君函致局中意欲爲之重建太守以欵經籌定不日即須興修遂卽婉言辭却 
[令節停訊]  
　　　今日恭逢皇后千秋令節英美租界公廨讞員張柄樞司馬例應隨班祝嘏因之照會德總領事署譯員請轉飭各捕房暫停讞政一日 
[僞票續聞]  
　　　中國通商銀行鈔票之每紙値洋銀五圓十圓者近有奸人僞造風聲所播人皆持票往兌洋銀昨日銀行門前依然擠擁喧譁人多於蟻行中執事者將僞鈔一紙黏諸戶外俾人皆一覽而知猶恐良莠不齊易滋事故請捕頭派出巡捕分投彈壓自浦灘馬路以迄行之内外英印華諸捕持棍植立不下二十餘人傅聞僞鈔製自日本九州共有三十萬圓之譜然按之本館所譯日本報其數大不相符意者其言之過甚歟 
[南市水利局案]  
　　　前日船戶夏阿妙承裝垃圾駛至薛家浜傾棄浦中水利局巡勇見之拘解至局局員高邕之司馬判罰規銀二兩撥充公欵以示薄懲 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南市捕房紀事]  
　　董家渡復記樹　傭人張寳生昨在在浦濱運木料悞將馬路旁鐵欄撞斷五十號巡街捕見之拘張巡捕房捕頭令押候轉解馬路工程局禀請總辦翁子文太守訊罰○昨日午後有甲乙兩人高騎怒馬在馬路中飛馳某號巡街捕見之以其有違工程局定章拘至捕房捕頭令各罰洋銀一元以儆 
[英美租界公堂瑣案]  
　　包探顧阿六解張鳳寳周炳生到案禀稱鳳寳行竊王阿二張如松湯梅喜等家衣服報由小的拘獲押至周處吊出衣服燭臺及無主報時鐘一座周竟將七十六號西探兇敺撕破衣服是以送案請懲周供小的以挑擔販售舊貨爲生前日方外出西探至家查贓妻子無知向之攔阻小的不敢行兇鳳寶認竊不諱讞員張柄樞司馬商之英總領事署繙譯官迪比南君判將周笞責三百板荷校一月期滿押捕房半年仍追賠西捕衣服洋銀三十五元鳳寶笞責五百板荷校三月滿期遞回原籍各贓分給失主具領○包探倪順泉解陳雲莊到案禀稱此人虧欠洋人談南士洋銀一百八十一元控奉訊押嚴追在案兹已如數繳清是以送案請示陳俯首求恩司馬判責一百板發押捕房二月○包探張全林解王金寳陸章氏到案禀稱伊等二人串竊章阿松家皮衣等物報由小的往吊原贓王匿不交出嗣由陸章氏檢交捕房今捕頭令小的送案請訊司馬判將王笞責三百板荷校一月氏責手心四百下贓給章具領○包探朱桂生解陳正桂危金法吳阿寶到案禀稱伊等三人均在怡和馬頭貨棧中工作乘隙竊取洋人密處紅酒兩瓶經小的查獲人贓送案請辦司馬飭押候下禮拜一密處到案訊辦○包探竇如海解朱錫臣卽小朱到案禀稱此人前開品仙髦兒戯園因令優伶扮演淫戯禀奉大老爺飭傳不到攺爲票提懼朱逃避杭州前日濳來滬上經小的拿獲送請究懲朱供園中演唱淫戯時小的已盤頂與湖北人某甲接開由哈律師爲中叩求明察司馬查得朱犯案重重且屢次違禁未便從宽飭還押捕房聽候復訊核奪○包探顧阿六解趙阿大王阿桂到案禀稱伊等二人在侯松齋打米公司工作去臘某日乘隙串竊食米一擔報由小的拘獲送請究追司馬判各答責三百板以示之敬 
[法租界捕房紀事]  
　　去歲之杪南市某錢莊傭人收得帳欵洋銀三百餘元行至泉漳會館前突被匪人行劫向之撑拒致受重傷報由保甲總巡朱森庭明府飭役勒限嚴緝前晚徐東海沈德祥兩人在小東門外連袂閒遊包探以形跡可疑拘入捕房在身畔搜出洋銀數十元金戒指一枚捕頭命押候解送公堂禀請讞員孫建臣大令訊究○積竊某甲竊得衣服數件持至某押鋪質錢偷兒某乙在新拓租界中撬門圖竊均由包探緝獲解入捕房捕頭命押候解送公堂禀請究辦 
[美租界捕房紀事]  
　　前晚有夕人錢阿生者閒行西華德路中見甬人孫榮法携有洋銀遂奮力扭住攫取若干孫情急狂呼由六百四十二號巡街華捕帮同追獲扭入捕房捕頭令押候解送公堂禀請讞賞張柄樞司馬訊辦○昨日清晨積竊王金生混入斐偷路某木行内乘間行竊木板數方不虞爲六百二十二號巡街捕所見連贓帶入捕房捕頭令押候轉解公堂禀請懲辦○昨晨梁上君子方阿記潛入北江西路陳姓家行竊衣服若干件携往某押店質錢適爲某號巡街捕所見拘入捕房捕頭令押候轉解公堂禀請訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年十二月十六日京報全錄]  
　　宮門抄諭旨均已錄前○禮部等奏爲會議四川省津貼捐輸匪圖中額緣由摺○皖撫聶奏特參庸劣不職各員摺○獲贑撫柯奏爲特叅久曠職守之知縣摺○新任四川總督岑奏叅偵探委員片 
禮部等部謹奏爲遵旨議奏事内閣鈔出四川總督奎俊奏川省津貼捐輸應廣武額請攺爲文額取中一摺光緒二十八年四月二十日奉硃批部該議奏欽此欽遵到部查原奏内稱光緒二十六年查明二十二十一兩年津貼捐輸銀數請廣文武鄉試中額各十名又川省認借昭信股票不敷奬叙者擬照捐輸章程加廣文武鄉試中額各二名均于庚子恩科取中又二十七年查明二十二二十三兩年津貼捐輸銀數請廣文武鄉試中額各十一名於辛丑補庚子正科取中分别奏咨由部會議具奏奉旨准行適因展緩試期尙未按名取中今光緒二十八年舉行庚子恩科並補行庚子正科所有以上三案共應廣交武中額各二十三名覆查捐輸廣額章程内開鄉試廣額不得過恩詔廣額之數又光緒二十七年七月奉上諭武生童考試及武科鄉會試一律永遠停止等因欽此此次應廣各額雖多至二十三名乃係三案合計且屬恩正並行應於本屇一併取中惟是捐輸定章捐銀三十萬兩准廣文武中額各一名以文武併計而論是捐銀三十萬兩實廣中額二名今武科旣停應廣之額遽行扣除則捐數無殊於前而加廣卽異於後川省津貼捐輸不特一時難停現籌備償欵又經加派新捐儻無以鼓舞羣情恐難期踴躍輸將懇恩俯准將川省加廣武額攺爲文額一併取中嗣後津貼捐輸可否按銀三十萬兩將武額歸併文額共廣二名抑祗淮廣文額一名之處乞敕部核議等語臣等查同治十三年會議准各省捐輸祇准加一次鄉試中額槪不准加永遠中額其廣一次中額攺爲一省捐銀三十萬兩准廣一次鄉試中額一名又光緒十六年議覆御史徐家鼎請停捐輸廣額摺内奏准嗣後無論何項捐輸槩不得援照辦理軍務章程奏請加廣一次鄉試中額又四川總督劉秉璋奏四川津貼捐輸勢難遽停仍請加廣中額奉硃批著照所請該部知道欽此欽遵各在案是捐輸廣額各省早經停止獨四川以津貼捐輸歴科加額取中已屬格外恩施上年欽奉諭旨停止武科所有准廣武額自應遵旨一律停止今該督以有碍捐輸攺爲文額一併取中未免遷就查直省加廣永遠中額學額均係文武並設誰非捐輸誰不援照將來紛紛陳請何所底止且該省原定中額六十名永廣中額二十名此次又廣一次中額二十三名核計已逾百名再歸併加廣武　較原定中額不止加倍現値開辦學堂作養人才之際正當愼重科名以勵實學若如該督所奏不惟登進太濫且於政體有關其所請將加廣武額攺爲文額取中之處應毌庸議嗣後津貼捐輸應仍照銀數三十萬兩只准廣一次文鄉試中額一名至此次廣額合三案併計多至二十三名核與定章稍有未符惟本年恩正並行中額加倍擬如所請准於本届一併取中所有臣等遵旨會議緣由是否有當伏乞皇太后皇上聖鑒再此摺係禮部主稿會同戶部辦理合并陳明謹奏奉旨依議欽此 
頭品頂戴調補浙江巡撫安微巡撫臣聶緝槼跪奏爲特叅庸劣不職文武各員請旨分别懲處以整吏治而肅戎行恭摺仰祈聖鑒事竊維安民之道察吏爲先治兵之方將才爲重近來仕途龐雜營務廢弛中才已屬難期何言上質究之屬員之志向視上司之舉措爲轉移自非才識實屬數愚未有不可勉爲善良此激濁卽所以揚清懲一卽所以儆百也臣撫皖以來已及一年仰遵澄叙官方整頓營伍之詔旨慨念艱難待濟需才孔亟値此時局每於接見文武僚屬詢事考言詳加體察復於公牘往還差操勤惰輿論得失逐一留心考核倘能振作有爲無　　不隨時奬勵卽才具平常之員亦必一再訓勉俾知勤奮兹當奉命調浙行將交卸所有庸劣員弁固未便再事姑容貽地方無窮之累尤不敢尤萌見好存五日京兆之心查有管帶安定砲營候補參將陸恩申怠惰巧滑旣貪且橫管帶安定中營候補都司黄家賓貪鄙昏謬最善　營以上二員擬倩旨一並革職永不叙用調署五河縣准補合肥縣知縣薛邦襄不知奮勉玩忽民事准補天長縣知縣李文翰行止不撿聲名平常調署盱胎縣知縣候補知縣高振鍇怠惰乖僻玩視民瘼候補知縣方賓穆鑽營取巧聲名平常候補知縣異國文收釐解欵操縱取赢既　且狡行同市儈候補知縣沈訓忠行止乖謬物議浙騰試用巡檢張英祥辦理蕪湖關卡索詐商船聲名狠　試用巡檢王炳文惟利是圖行同無賴統領長淮水師補用副將張雲松營務廢弛橾守難信以上九員擬請旨一併革職候補道龔盛階才具平庸舉止輕率面求差委不安水分不勝監司之任候補知府祺厚庸鄙玩公性好嬉戯有忝表率擬請旨將龔盛階以同知選用祺厚以通判選用廬江縣知縣汪锡　御下不嚴難膺民社擬請旨以原品休致似此分别降革量予懲儆庶僚屬各知兢惕奮勉實於吏治戎行有裨此外文武各員弁仍當隨時留心考覈據實舉劾斷不敢稍有徇隱是否有當謹恭摺附驛具陳伏乞皇太后皇上聖鑒訓示再所遺合肥縣缺例應調補天長廬江兩縣缺安省現有應補人員均請扣留外補合併陳明謹奏奉硃批另有旨欽此 
護理江西巡撫布政使臣柯逢時跪奏爲知縣久曠職守及人地不宜分别勒休撤回另補恭摺仰祈聖鑒事竊維知縣爲親民之官撫字催科俱關緊要全在得人而理方不至貽誤地方兹查有武寗縣知縣凌錦章久病未痊有矌職守吉水縣知縣華文匯精神不振餘干縣知縣洪錦標不知緩急吉水縣民俗刁敝錢糧疲玩且民教雜處動相齟齬餘干地瀕鄱湖俗悍而好鬭辦理稍有未善輒至滋生事端該員等人地旣　相宜未便稍爲遷就據署布政使陳慶滋按察使劉心源會詳請奏前來相應請旨將武寗縣知縣凌錦　原品休致吉水縣知縣華文　餘干縣知縣洪錦標一並撤回遇有相當缺出另行請補謹會同署兩江總督臣張之洞恭摺具陳伏乞皇太后皇上聖鑒訓示再　寗吉水餘干等縣均係中簡選缺江西現有應補人員應請留歸外補俟接准部文截缺後分别照例請補合並陳明謹奏奉硃批吏部知道欽此 
岑春煊片再臣前在山西奉命來川曾派山西候補知縣甘璧琳前行偵探匪勢蓋以該員籍𨽻四川情形較能稔習也及臣抵署任後見其偵探匪勢尙能耐勞復派令往簡州一帶密查匪首匪黨姓名及該州辦理團保是否認眞駐防營兵有無濫殺騷擾情事旋據該員查覆署簡州知州顔守彝縱容兵役騷擾亦據顔守彝禀揭該員查檢苛罰等情前來臣恐該員等挾嫌互訐更派員前往秉公覆查據覆稱甘璧琳果有接受呈詞武斷科罰情事惟尙無贓私劣蹟臣查甘璧琳以密查委員竟爾接受呈詞武斷科罰縱無贓私劣蹟而與密查　字已大相違其膽玩糊塗實無倫比相應請旨將同知銜往西候補知縣甘璧琳卽行革職永不叙用以示懲儆至顔守彝縱容兵役骚擾各節是否屬實容俟查覆至日叧案辦理除分咨查照外謹附片具奏伏乞聖鑒訓示謹奏奉硃批著照所請該部知道欽此 
 
