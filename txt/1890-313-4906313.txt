# 1890 - 313 - 4906313

 

Page 1

 
 
[二十四史第二次出書展期] [  圖書集成局啓]  
　　本局排印二十四史所出第一批早蒙與股諸君來取原定九月底出第二批祗以校　印釘精益求精是以略稽時日現擬展至十月二十左右出書屇時當再登告曰布逹也 
[賑物求] [  申報館恊振所啓]  
　　本舘開辦賑捐以來　海内諸同仁捐助各　貴　隨時　價彚解災區茲双承助下文刻圖　一方歴代服制考原三十部每部二角五分銅　　兩隻花翎藍翎各一支　有五十部每部六角石印小耕石齊晝　廿部疫痧草六十本每本洋八分倭刻和澳三才　圖一部威　錄要廿本　　一角豹皮一張白象牙笏一方玳瑁邊墨晶眼鏡一付碧玉三聯扣帶一付眞磠砂二粒宮式白玉鐲一付白玉墜兩個鍍金點舉時辰表六　　　帽正二對法帖兩册前朝近時名人字書中堂對聨局面另物繁多不及細載現當順直山左水災汪洋數千里飢民朝不保暮待　嗷嗷　君子有淸殷匡救者速臨本舘　　庶幾裘成集腋實惠早沾乎　 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[中國振興日報論]  
鳴呼泰西各國之月日報至於今而可謂盛矣合歐羅巴亞美利加或大或小或君主成民主或君民共主之國無一處無民人卽無一處無日報蓋幾幾乎有君有臣有民卽有日報焉攷日報自二千數百年前羅馬國首爲之創當其時規模粗具刷印之利未興大的偶得新聞則筆而錄之以供衆覽後究以傳抄不便未得通行至三百年前活字板風行於　德國人復舉行其事剏　新聞紙館　延四方名士崇論宏議多所闡陳各國皆倣而行之月久年深愈推愈廣迄於今　山陬海澨僻壤遐茺苟爲人烟聚集之區斷不能缺日報雖然日報之得行於西國亦非苟焉已也西人之爲日報者必其事理通逹才識兼優公正淸廉不偏不倚用能使筆之於簡遐邇風傳發一議出一謀統智愚賢不肖之儔無不低首下心傾忱拜服聞之西友曰英國各日報以太唔士爲首屈一指風行各處人皆以爭先快覩爲心數十年前有匪徒在法國結黨成羣欲將各銀行謀害太唔士寓法訪事人訪知其事登諸日報累牘連篇各銀行遂得豫爲之防無所損失匪人計不得遂徒　奈何有一人以忿無所宣向官指控官提執筆人研訊訊得稍有差處罰出錢六文然訟費不貲須由太唔士籌出民間素敬其立言正直略不偏私乃爲之集取巨金代繳訟費太唔士不欲重勞閱報者仍將訟費自行繳楚　以其錢給聰穎之二童子使入大學讀書迄今談新聞者酒舉此以爲佳話使非平日名望素著遠近信從鳥能若是之各罄其嚢毫不吝惜哉且夫名望亦豈可漫焉而得哉泰西之設報館必先薈萃夫羣才合兵法製造天文輿地　算醫藥諸科一一熟悉於胸中而後能論事紀言各得其當儘有置身通顯曾任大員洎乎解組歸田由報館延主筆政者故其所言者皆身親閱歴不同紙上空談而名位旣高斷不肯納賄管私以自貶其聲價我中國自與泰西通道事事皆取法於泰西自槍砲兵輪以及器皿房屋文字語言莫不細意研求爭相傚倣獨至日報一事閱數十載風氣猶未大開泰西卽偏僻之區類皆設有日報館美國有一鄉堡居民約只二萬人亦有日報二十餘處中國則除上海外惟廣州天津二處有日報餘則旋開旋閉鮮有能支持至一年半年者泰西報館之權甚大無論相臣將臣苟有失德則報館卽直言指斥無稍隱暪甚至帝王之尊亦有被日報中譏其不韙者是以由朝廷以迄士庶岡不規行矩步不敢爲非非懼憲章實懼日報用能使勵精圖治日上蒸蒸國富兵强爲五大洲之冠中國則事多粉飾報舘中惟是頌揚官長以博其歡心其或官長辦事不公日報略加譏諷則卽向之饒舌刺刺不休直使執筆之人箝口結舌是非曲直無所發明雖有報章恐難遵報章之例矣尤其甚者人或有不堪告人之事見諸日報未免赧顏則必輾轉設法暗中行賄以冀報館中人薰心利慾曲徇其情爲之掩飾遮瞞岡恤世間公論卽如日内有人因穢褻之事無顏見人本館屢次照事直書不稍遺漏其人乃託友從中賄囑欲令本館掩盖彌縫幸本館廉潔自持訪得行賄者之住居原緘璧返堅拒其請誓不枉道以徇情若苟稍有貪心則賄賂公行尙復成何事體哉今苟欲振興日報使中國人咸知日報之有益無人不奉爲指南第一要在敢言文自宰相以迄州縣丞倅武自提鎭以迄千把外委苟有過失務必侃侃而談格其非心咸歸於正而於地方之利弊人才之盛衰風俗之澆湻製作之良窳精心考核羅列報章庶乎國家能日盛月新舊規頓攺矣其次在守正執筆之士務求品學兼優一秉至公毫無私曲於暗託者則婉謝之于納賄者則峻拒之胸中空空洞洞不染纎塵惟澄觀當世之得失是非自抒偉議宏通淹雅大言炎炎如是以爲之有不到處風行洛陽紙貴者我不信也非然者畏首畏尾欲吐仍茹左顧右瞻專徇情面甚至爲醫卜星相出招帖爲優伶娼妓著聲名不受人唾駡斯幸耳欲與泰西各日報並美鳥可得哉鳥可得哉 
[上諭恭錄]  
　　九月十九日奉上諭巡視東城給事中文保等奏遵保獲盜出力之司坊紳董一摺着吏部議奏單併發欽此 
[本館接奉電音]  
　　昨由京友電傳上諭一道敬謹譯登○十月初二日奉上諭敬信汪鳴鑾奏查辦事件遵旨覆奏一摺前據都察院奏福建臺　布玫使于蔭霖以辦糶啓　勾串朋謀搆陷大史覆奏不實等詞赴該衙門呈訴當經諭令敬信汪鳴鑾馳驛前往吉林查辦兹據查明覆奏此案伯都訥廳于光緖十四年秋收歉薄該廳鄉民呈報災狀已在十月將軍借發公欵俾助振需且吉林因災蠲緩賑濟各節業經先後陳奏六次伯都訥廳卽在其内並非諱災不奏該廳貨捐一項查係奏定儘收儘解自光緖九年以後由紳士代徵代解帳目出入弊賣甚多子蔭霖所呈本屬包釐以餘欵津貼書院各費　無其事學田一項當據于蔭霖家所設天德裕號經管顯有侵　欺隠情弊于蔭霖所呈天德裕與書院另有交涉等語均係虚飾之詞抺兌憑帖一項貧民受累甚多于蔭霖这胳館所出憑帖積弊尤甚上年 
 
 

Page 2

 
 
四月該將軍諭禁　並不遵辦于蔭霖復有素服出入衙署條陳錢法假公濟私情事其運貫車輛輒用官銜旗號雖無漏稅確據珠屬不知遠嫌以上各節均經敬信等提集卷宗人証確切查明已無遁飾于鍾霖旣查有干預公事與民爭相情事業經革職應無庸議已革貢生蕭德馨中書銜谷蘭芳貢生張朝翰舉人王文珊增生楊光黼附生于芳懷陳文俊附貢生楊振聲候選同知裴佩瑟查與長順原叅相符當經斥革亦毋庸議蕭德馨等挪用公欵裴佩瑟私借欵項均着勒限完繳照例辦理前福建臺灣布政使　蔭霖兄弟親族干預公事岡利營私平日不能戒阻釐捐學田抺兌等事情弊顯然輙於奉斷懲辦之後揑辭申辯希圖朦混實屬咎無可辭于蔭霖着交部議處吉林將軍長順于飭查之件雖尙認眞辦理惟於于蔭霖偶辦平糶貽害商民未能據實查奏意在聨絡官紳公事每多遷就亦有應得之咎着交部議處前署伯都訥廳同知孫逢源雖無匿災情事惟於屬境歉收並不覆查詳報亦屬不合並着交部議處委員府經歴黃羲查無勾串朋謀各情幕友秋桐朱均亦無擅用納賄慫恿串通證據均母庸置議餘着照所議辦理該部知道欽此 
[帝京雜紀]  
　　明春應選看秀女以備留充宮𡣕或指給近支王公近經户部行催八旗各固山將文職六品武職六品以上之女年十三歲以至十七歲應將名數曁三代姓氏　家在代逐一詳細開報過部以憑奏辦不得仍前揑報殘廢疾病希圖掩飾應由各該管參佐領逐户詳查出具切結送部備查幸勿遺漏延宕致干叅例○太常寺爲移知事本寺具奏十月初十日慈禧端佑康頤昭豫莊誠壽恭欽獻皇太后萬壽聖節例遣散秩大臣一人恭往都城隍廟讀文致祭等因奉旨遺委散秩大臣三等承恩公鍾秀欽此欽遵到寺相應移知侍衛處轉行知照該大臣至期恭往主祭如有出差告假各項事故是日不克往祭務於前期三日咨報本寺以憑奏請攺派○國子監算學助教廳爲禮儀事照得本學協理學務杜大人定於本月十七日已時上任爲此示仰合屬滿漢官生以及吏役人等至期一體謁見毋違持示○本年雨水爲災秋收無望貧民無以餬口雖官賑義賑陸續舉辦而惠澤仍難普徧近畿各村庄時有三五成羣硬乞糧食之舉非僅富者被累卽中上之户亦難免此攪擾之事而販運米麥雜糧之大車行走於途間大半爲男婦老稚所阻始以好言乞貸而販者皆有成本不能輕諾若輩遂不免用武或割劃布袋扒取粮食或揪住車夫不放種種爲難控訴於官亦無可如何聞京東　八里店馬廠鐵塔北極寺高麗營等處一帶地方時有此種情形因此人懷畏欋販粮者必須有車十餘輛雇人持械擁護方敢行走轉瞬朔風凛冽無食者又歎無衣在上者將何以招集流亡使之各安生業乎○刑部提牢廳漢提牢鹿主政學良現届一年差滿所遺漢提牢一缺卽應更換近經秋曹各堂憲揀擬正陪人員於日前帶領引○見奉硃旨刑部提牢員缺着候補主事謝文翹補授欽此○管理厢藍旗滿洲都統大學士恩爲咨行事據叅領玉崑呈稱承斌佐領下浙江乍浦副都統明魁報稱前因假滿病復加重請由杭州將軍代爲奏請開缺回旗調理一摺奉旨明魁着准其開缺浙江乍浦副都統着忠瑞補授欽此接奉批摺後咨以新任副都統思瑞到浙尙需時日而病日增劇請派員接替旋經杭州將軍奏派恭壽先行代理卽於七月初七日移交卸任赶卽束裝起程於本月初七日到京等因轉報前來相應咨行兵部查照可出○景運門檔房爲知會事九月十九日皇太后皇后前往頤和園經值班大臣諭派正紅旗委悮鑰崇恩會同本旗副印務護軍叅領登依佈照例各帶官兵在西三座門站門廂監旗暫委正印務護軍叅領關陞會同本旗司鑰長桂山各帶護軍校護軍在頤和園照例收管爲此知會莫悮委散秩大臣一等英勇公克文聘定襲封承恩公鍾秀之姊爲夫人六禮已行詹吉九月十九日寅刻　娶鍾公所備妝奩於十八日午刻送在計大櫃四頂木箱木匣各八隻琴桌雲案連三箱廚茶几脚搭炕琴椅子杌凳飯桌衣架等木器皆以紫檀做成又有鐘表盆景陳設古玩撢瓶帽鏡魚缸菓盒宮燈燈臺燭奴鏡臺帽筒衣服道飾鋪蓋門簾幔幛等物共一百擡雇鼓吹二十四人導送並派白頂　翎者四人乘馬押粧克公亦派四人帶鼓吹二十四人往　由王公廠鍾公府迤邐經宣武門大街繞棋盤街至燈市口克公府安粧沿途觀看之紅男緑女咸嘖嘖稱羡不置云○禮部爲移會事祠祭司案呈本部具奏十月初六日仁宗睿皇帝誕辰是日虔誠齋戒禁止屠宰不理刑名照常辦事等因奉旨知道了欽此欽遵到部相應移會順天府轉飭各州縣出示曉諭軍民人等一體凛遵可也○巡視東城察院示外坊三五鋪捕頭田德順豢賊找錢四鋪卯頭陳順勒索災民錢文四鋪總甲劉順豢賊貽害遇事生風均卽行斥革永不准更名復充特示 
[庚寅科武會試題名全錄]  
張憲周山東李承恩四川譚鰲湖南陳邦榮直隷吉陞厢紅張宗藩河南林桂榮江蘇齊義福河南富亮廂紅馬中選河南孫有慶安徽宋明都河南楊琦璇山東劉臣良山東常連三河南周炳元江蘇張健貞山東朱懋昆直隸任安國安徽郭樹藩四川申琴堂直隷王治國安徽荆鴻恩河南葉鴻鈞安徽梁之楨直隸王恩元直隷劉鴻章直隸苟國棟四川劉鳳儀廂藍王登科直隷蘇凌藻山東馬文煥直隷嚴桂章安徽王陞官直隷呂國銘江蘇王耀斗直隸王流三河南楊志信直隷孟舊銘湖南陳運超廣東錫光正藍沈汝麟江蘇杜同春直隷康方正河南倪贊淸直隸韋文尉廣西吳永福江蘇李鷹陽廣東王鵬舉山東宋品元江蘇蕭錦湖南秦鎭煕江蘇樊衛棠廂黃李榮標廣東王國鼎四川孫士英河南馬奪魁安徽李國標廣東任金灝四川林冠軍廣西陳雲安福建周春彩雲南甘大鋐湖南吳朝高福建劉松源山西曾紹儀廂監蔣明海四川何樹基陜西張一元山西彭鴻陞江西李萬魁山東郝樹屏山西莊家龍廣東何炳烈四川毛霖煕廣西唐迪光四川李九成山東王虎臣浙江薛玳山西葉穿揚湖南王家斌雲南王榮芬江西柳献廷江西吉人傑陜西祁斌山西李宏輝雲南曹雋陜西周俊英廣東白瑞明山西袁世佐陜西賈應庚浙江陳玉良四川李長星山西許連芳浙江詹慶齡福建孔憲武山西潘琮麒浙江鄭應輝福建林捷三福建黃定魁江西宋一淸浙江李玉麟山東趙三台直隷王振魁山東吳振綱直隸和潤廂紅鄭春江直隷唐高林湖南潘金山安徽丁耀武直隷徐洵奉天陳慶龍廣東郭希曾福建玉祥正黃宮琦山東韓道益湖北　功成貴州羅徑發湖南呂鎭鎧廂紅葉國琛廣東潘春魁福建黃國鈞廣東徐連元江西熊炳元江西劉克三湖北梁瀚章陜西張廷松貴州陳朝威廣東憑之繡江蘇杜大鴻安徽周鼎甲安徽張殿元不蘇張飛龍浙江潘登雲湖北鄭允承廣東王懋章福建徐鳳標浙江劉祥灜廣東楊慶元雲南趙大魁福建謝嘉猷雲南林金鏡福建何錦全廣東蔣逹杰廣西陳兆麟廣東趙宗晉廣西韓有起陜西江佐畿廣東徐騰煕湖北彭拔魁湖北柳献祿江西王作楫江西江發三湖北段春茂湖北岳興貴貴州楊冠英福建彭興邦江西 
[撫卹災民]  
　　安徽太平府火藥局被火一事已紀報章兹當塗縣詳報上憲後各憲俱深爲憫恤卽飭委幹員星夜馳往查覆一面壽撥銀兩委候補縣朱明府壽祥携往撫卹被災户口想不日當具摺奏達九重矣 
 
 

Page 3

 
 
[安省官塲紀事]  
　　沈仲復中丞於上月初八日出轅校閱皖北各防營弁勇十六日節蒞壽州隨懸牌十七日校閱至二十日閱竣翌日卽啓行由巢湖蕪湖水道回轅○原偱户部左侍郎曾劼剛襲俟之靈柩於上月二十五日午刻抵皖先期懷寍縣吳松午明府飭差在東門外官码頭鋪張一切舟旣抵埠卽　水陸弁兵鳴槍志敬各官隨依次祭奠孝子蒲伏謝之小泊一宵至次晨起椗○安慶府聨仙蘅太守接奉學憲札文悉日内將按臨考試遂諭令各學教官傅知士子務於九月二十八日齊集郡城靜侯示期校萟○委辦撫院營務處候補道松秀峯觀察因公赴白下謁見曾爵帥兹已事畢遄回於上月二十四日抵省 
[天津官報]  
　　上月二十二日督辦旅順船都老都塢工程周玉山廉訪協同津海關道劉献夫觀察乘康濟兵輪赴旅順騐收船塢大工北洋水師統領丁禹廷軍門亦乘是船回旅順然後赴烟臺防次○前由南洋水師統領吳徵三軍門督帶琛瑞保民鏡淸開泰環泰六兵輪來北洋會操現已事竣禀辭李傅相并叩謝開復降革處分擬不日鼓輪南返矣 
[烟臺近事]  
　　秋高氣爽正當講武之時駐紥烟臺之海防營逐日操練不時出巡蓋聞道憲有校閱之信也○烟臺口東北一片汪洋夙無障碍雖當天氣晴明若遇微風卽波浪洶湧大小船隻簸掀不定輪船又停泊過高裝卸貨物諸多不便往往稽遲時日兹聞將於芝罘山東嘴藏風處所創修大馬頭可使輪船寄椗果爾非惟裝卸貨物較前便利卽搭客上下亦省却許多艱險矣○小竊乘機竊物令人不覺鄉間人售物來烟者多受其害昨有人擔兎皮售賣被其竊去一張什襲而藏復欲再施其伎倆若人知之追及痛毆釋放後該竊從容言曰打且由爾爾之物終當有分請看乃公乎叚何如仍前後蹀躞尾隨不去頑民無恥可見一斑○閒員某僑寓烟街有日矣隨處招搖適爲官憲查悉發交福山縣遞回原籍○前蘇松太道升任浙江臬臺龔廉訪因公赴都由烟經過文武官弁及海防營皆預備　接九月二十八日駕臨小作勾留擬卽乘輪北上○連日温煖異常至上月廿八日午刻淡雲掩映寒風冷冽大有仲冬氣象轉瞬間絮雪飄零隨風亂舞至夜繼之以雨天亦漸煖一日之間氣候之不齊如此 
[方伯赴蘇]  
　　新任江蘇藩司鄧方伯抵滬暫駐滬北天后宮旁行臺節列前報兹悉上海縣陸邑尊已備官舫及小火輪船停泊天后宮碼頭方伯卽於昨日傍晚下船本埠道營廳縣及印委各員齊集江干送行立卽解維由小火輪拖帶向蘇省進發擇吉履新云 
[葺治兵輪]  
　　鈞和兵輪船送黃子壽方伯赴卾履新於前口駛行回滬就十六鋪浦江下椗管駕孫君以船身稍有泥淤苔蹟飭各水手重加葺治以壯觀瞻 
[整頓巡防]  
　　本埠城廂内外總巡陳寳渠太守飭傳各鋪地甲傳諸烟館諄諭一切已列昨報兹悉南市十六鋪地方向有如洋塲裝式之大烟館勒令閉歇在案自去冬起復有大烟館開設效尤者共有五六家太守及帮辦朱森庭明府查悉情形爲先傳烟館主諭令每夜至十點鐘爲止收市不許逾限開燈並不准容留烟客住宿說者謂朱明府原在西門外巡防局該處大小烟館均不准開今爲帮辦故有此整頓云並聞傳諭各地甲知照各處栅夫啓閉有定時不得深夜開栅任人出入設有緊要事亦須告明緣故始可放行路燈亦宜明亮以使行人並使宵小無從匿跡也 
[落水幸生]  
　　英租界　城外山家園地方河内停泊之艒艒船户某甲之孩子年約五六齡前日下午在船頭玩耍忽然失足落河幸在白晝鄰舟見之大聲呼救甲聞聲下水　孩撈救該孩已經吃水肚腹膨朜設法醫治吐出淸水得以無恙亦云幸已 
[瘋狀可掬]  
　　寍人某甲不知因何患瘋身穿破舊外國　及元色布小袖緊身棉袄頭紥紅白布左手持木頭一段右手持竹梢一根背負白洋布軸行步如西人之爲兵官者模樣日在跑馬塲西首一帶田野間行走隨而觀者甚夥有好事者問其竹頭布軸何用則曰爾等不知也左手所持者千里鏡背負者地圖也竹梢一根指揮三軍操演莫不掩口胡盧說者謂斯人少年時曾當洋槍隊推升爲兵目迄今幾十年流落無依因患瘋症然其情亦可憐矣 
[邑尊騐屍]  
　　甯人夏仰山面圓紫色年約二十餘歲身穿元色洋布　夾衫天靑呢夾馬甲外罩竹根靑線縐夾馬　頭戴紅結縀瓜皮小帽脚穿藍摹本縀心京式鞋白襪藍縐紗棉套褲白洋布單布衫褲破舊小絨衫元色布小袖棉緊身絨布裹元色洋布夾袄於本月初二日一點鐘時到英租界寳善街中市長豐小客寓中投宿聲言因酒醉不能回南市家中故來借宿寓夥羅財操並無他慮當向收取寓資安置在樓面第三號房間及至次日亭午不起寓夥　喚不應細察之已經氣絶身死慌卽告知寓主報明捕房立傳三圖地保唐銀坤到來查得屍身竹根靑馬甲袋内有元書紙一方鉛筆寫朱爕堂要請住居行仁里地方之吳竹波到八仙橋法捕房等字樣又有白紙一方亦用鉛筆寫原告已經說通此事可以了結王品生仁兄照夏仰山具等字樣又有一白紙墨筆寫所存捕房之洋除給養傷費之外尙有餘洋欲向索回又稱尙須罰因此不能領取等語又有楊復順零剪鋪發票一紙上寫雪靑紡綢褲白布短衫各一件計洋二元六角夏先生照等字及大錢三十二文當查並無屍屬承認該地保據情報請止海縣陸邑尊於昨午後一點鐘帶同仵作書役人等臨騐該地保申訴前情並將各字條呈閱寓主丁徐氏寓夥羅財操司帳人潘某各訴夏仰山借宿曾間住居南市因酒醉不能歸家次晨呼喚不應察之已死旣無屍屬承認寓主婦已備棺木計值費洋八元邑尊命仵作騐得遍體無傷用銀針從口中插入拔出針頭有黑色以白筴水洗之不下再深入良久拔出如前的係呑服洋烟身死邑尊離座親騐屬實别無他故隨飭棺殮標封發壇召認邑尊又諭地保唐全坤傳諭大小各客棧於凡投宿者務先問明姓名籍貫年歲作何生　滬上有無家室及親友住居地方情事登簿現屇冬防稽查更宜認眞寓主婦及寓夥等斥退侯示隨卽排道返署時已二下鐘騐屍時捕房派包探顧阿六何瑞福唐寳榮及中西捕在塲彈壓殊爲周到 
[上海縣署瑣案]  
　　前晚小工頭目陳順甫帶同小工三十人扭包工頭鄭阿揚鄭二至縣撃鼓鳴寃適陸邑尊因公出署卽傳至輿前詰究陳訴稱小的用鄭爲包工頭雇各小工工作每人日給工資一百文自上月十七日起至昨日止共該錢四十二千被鄭呑没是以扭案請追邑尊飭差將陳及二鄭分别看管候訊○聞某前被戴姓借去洋銀千餘元屢索不還遂於昨日扭戴至新閘巡防局控訴局員飭勇持名片將原被移送到縣陸邑尊着值日差看管候訊 
[停公再誌]  
　　英會審員蔡二源太守之淸恙未愈飭捕房停解一日公事等因已列昨報兹悉飭知捕房再停一天歸於今日解訊云 
[法捕房瑣事]  
　　剃頭公所之李義山與同業内播弄是非擅在租界中違章拔人經捕拘獲訊押判以枷號已詳昨報昨晨葛同轉莅捕房發落時據巫谷瑞投案禀稱前遭李義山在公所中私刑勒索去票洋二百六十元務請追還原據等語同轉卽將在押之李義山逮案詰問究竟爲何勒索票據現藏何處可否檢交李供剃頭行規每鋪每日須出捐錢三五十文七十八文不等惟巫谷瑞生意最佳每日須出錢一百廿文之譜因巫以前本屬有捐不知何故迄今十餘年分文不捐所以向巫詢間當寫票洋二百六十元不敢勒書筆據至此票據一紙現存在家中可 
 
 

Page 4

 
 
令小的妻子回家檢交旋據李妻王氏同子泉林投案候訊同轉卽淹王氏回去速將票據呈案少頃王氏卽至悮取縣案中之批語爲票據呈案同轉檢閱後謂此紙乃批語留在堂上復令回去檢尋王氏卽去將原據送案同轉卽將票據給與巫谷瑞辨認巫檢視無訛同轉着暫留案待理明後再行注銷復問巫曰爾寫此據時諒必情願出洋供稱據公所中李義山作主言明限五个月後令叚雲堯讓去店基後可向小的收洋三百六十元目下叚店仍然開張以致不肯付洋况且小的之店素以入行常照行規就業月出捐錢三千文嗣因叚雲堯不遵行規公所中無人管事任憑亂規於二年前已經不出捐錢矣叚雖犯規小的從未與叚說話皆係公所中人從中播弄是非與小的本無干涉同轉卽將李義山照昨斷先行枷號巫退去候傳巫卽叩謝而去○流氓周選文卽山北小王因拆梢方阿龍英洋兩元經捕房訪聞拘拿判以枷號期滿帶案疎枷喝令笞責三百板飭釋○李阿根因誘賭經捕拘押枷號期滿王福成卽玉桂因毆辱巡捕鍾英祥爲僞賭騙人枷號均滿着一併帶案疎枷各責二百板釋放○王玉山砍代馬路旁之樹木周金生將人囑洗之衣濳押錢文因枷滿各責一百板釋放○怡和太裝船行主王均送押茶房陸阿根侵呑莊銀堂訊着包探帶往豐太錢莊質認司帳一案已詳昨報據包探王榮培禀昨日帶陸往認帳房豈知陸竟一味含糊並無實語故帶案請訊同轉詰陸曰回單圖章究竟誰人所刻供稱實係寃枉謂所收各家銀兩均云由怡和太收去明明是爾無用推諉供稱小的如收得銀兩早可逃走不至露破再加吃苦等事謂不是爾用尙有何人從直供來免致用刑供實在寃枉喝令掌責八十下問如何料理供求恩交保情願賠償問爾之生意由誰荐去銀欵約有四百餘兩之多爾竟可賠償乎答稱生意由招商局之茶房張錦福所荐保家中尙有田兩畆可以變賣謂鄉下田地能値幾何安可抵償銀四百多兩着還押再行察核 
[助賑愈病]  
　　本館協振所昨接雲農氏交來助賑洋一元并附函云直順水災載於申報詳矣勸賑一事已屬强弩之末無可措手而直順數十萬災黎待哺嗷嗷啼飢號寒慘不忍聞急於募賑者有出錢一千可救一命之說盖爲欵甚鉅或爲無力所阻若區區之數貧者亦可勉力爲之况許願助賑有求必應予小兒驟患吐症食物卽吐醫藥罔效遂於神前默祝許願愈後助賑洋一元至次晨病卽霍然感應之速幾有出於不自解者助賑愈病屢試屢騐特以告之同人當今天氣亢旱最易　疾如有患此者請節醫藥之費以助賑則兩得其益誠至簡之良方也願同人信而行之又接沈君雲樵來函云拙荆患病勢甚危險許願助賑洋十元以邀神佑幸卽轉危爲安今由局寄上英洋十元卽祈代解災區又接續函云余於本月廿二夜又抱採薪之憂症勢漸增醫藥罔效又許助賑以兾神明默佑寄上英洋三十元善念所蒸病魔自退感應之機固有可操左券者類誌之以爲種德者勸 
[江督轅門抄]  
　　九月二十一日唐際昌禀謝奉委金陵下關掣騐鹽厘差○二十二日丁葆元到叩謝攺委總辦隄工局差直隸州周紹斌謝委兼充金　籌辦順直賑捐局提調差知縣舒霖叩謝會辦順直賑捐局提調差○二十三日調授江蘇藩臺鄧華煕到張錦瑞禀謝奉委調辦淮揚水師支應並書局提調兼書院監塲准補口岸司巡檢婁樹基禀謝○二十四日江西候補道涂椿年湖北來起服到省通判方道成知縣王豫煕葉琳張瑾四位奉委採辦撫卹局賑　差朱之幹奉委城内保甲總局發審差○二十五日廣東撫　劉到會 
[蘇省撫轅抄]  
　　二十四日候補知府楊靖禀知管解京餉回候補知縣吳煕禀知奉委帮辦軍裝局差五品頂戴知縣用分發江蘇試用縣丞鮑承詔安徵人由京騐看來省禀到○廿五日家人禀報家主江蘇候補知府嚴錫康大老爺於九月廿四日亥刻在倉街公館病故定於二十七日已時大殮前署臬憲朱大人之官太太于氏於廿五日午時在金太史場公舘病故擇於二十七日已時大殮○廿六日布政使理問張性淵禀謝奉委兼署布庫大使任事卽於本日接印 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緖十六年九月十九日京報全錄]  
宮門抄○諭旨一道錄前○發抄硃批四道○楚督張奏暑疾已愈如期銷假摺○江撫德奏查閱營伍起程日期摺○楚督張等奏道員缺分緊要揀調乏員懇恩仍准調補摺○蘇學政楊奏報歲科試情形摺○點撫潘奏揀補遊撃守備各缺摺○大臣安等奏請免停庫倫印房差委之廉俸片○九月十九日兵部太常寺太僕寺廂曰旗值日無引見○良培續假十日○召見軍機白桓文秀現換珍珠毛褂白袖頭○發抄李瀚章奏補用副將唐元方補義寗恊副將奉硃批兵部議奏欽此○又前叅候選知府被叅寃抑請開復奉硃批郭樹鎔余雄飛均着開復原官仍留原省補用該部知道欽此○裕祿奏請派大員考試宗室覺羅漢教習奉硃筆圈出綿宜鳳秀欽此○希元奏解東北邊防經費奉硃批該衙門知道欽此○○湖廣總督兼署湖北提督臣張之洞跪奏爲微臣暑疾已愈如期銷假恭摺仰祈聖鑒事竊臣於本年五月底出省查勘荆州鍾祥濳江等府縣堤工因時値炎天往返奔馳積受暑熱回省後於六月十九日寒熱大作甚形委頓服藥多劑迄未少减當於是月二十四日奏懇天恩賞假二十日俾資調理在案發摺後一面加緊醫治嗣經連服消散風邪各劑現在病勢漸减雖尙見頭痛頦逆詣證所幸暑邪已解徐加淸理可期痊愈現計假期已滿旣可支持從公應卽銷假至假内凡屬地方緊要公事均經臣力疾照常經理並與撫臣曁司道等隨時函商妥辦足以仰慰宸廑所有微臣暑疾已愈如期銷假緣由謹繕摺陳明伏祈皇上聖鑒謹奏奉硃批知道了欽此○○頭品頂戴江西巡撫臣德馨跪奏爲查閱臨不吉安贑州一帶營伍起程日期恭摺仰祈聖鑒事竊臣欽奉諭旨派閱江西營伍業將閱過九江等處各營官兵情形並甄别員弁及回省日期繕摺奏聞聲明尙有省標三營容另示期查閱後再赴臨江吉安贑州一帶巡閱在案兹調集臣標左右兩營並南昌城守協營各官兵及親兵營振武軍後營各弁勇次第查閱認眞簡校完竣臣卽將緊要事件妥爲料理定於八月初八日起程前赴臨江吉安贑州一帶查閱營伍並將水陸留防各營弁勇各就駐紥處所順道閱看往返約需一月有餘所有出省後臣衙門日行呈件循舊仍委藩司代印代行遇有緊要事件包封送至臣途次核辦以昭愼重除俟查閱事畢再將各營情形另行繕摺奏報外所有微臣查閱臨江吉安贑州一帶營伍起程日期緣由理合恭摺具奏伏乞皇上聖鑒謹奏奉硃批知道了欽此○○湖廣總督兼署湖北提督臣張之洞頭品頂戴湖北巡撫臣譚繼洵跪奏爲道員缺分緊要揀調乏員懇恩仍准調補恭摺仰祈聖鑒事竊查湖北漢黃德道江人鏡升任遺缺係繁疲難三項要缺例應由外調補前經臣等恭摺奏請以湖北荆宜施道方恭釗調補兹准吏部咨以該員歴俸未滿亦未聲明有無捐免核與調補之例不符應令另行揀員調補等因光緖十六年五月初十日具奏奉旨依議欽此自應遵照辦理惟查湖北道員共五缺鹽法武昌道葉蔭肪業經告假修墓開缺安襄鄖荆道員缺已補朱其煊尙未到任督糧督惲祖翼甫於本年二月内到任歴俸更淺至漢黃德道一缺兼管江漢關監督駐　漢口政務殷繁責任綦重又兼辦理通商事務中外交涉尤關緊要非明體達用熟悉情形之員難期勝任臣等遵復再四熟商實無堪調斯缺之員查湖北荆宜施道方恭釗浙江舉人由内閣中書充補總理各國事務衙門章京光緖五年十二月寔錄館全書告成保奏以侍讀遇缺卽補八年四月總理衙門保奏作爲郎中籖分户刑二部仍無論咨留遇缺卽補十年九月補户部山東司郎中十二年四月總理衙門保奏記名以海關道員用並俟得道員後賞加二品銜十四年三月二十九日奉旨補授湖北荆宜施道十一月二十五日到任十六年正月奏委署理湖北按　使篆務四月飭回荆宜施道本任查該員方恭釗守潔才練穩愼精詳情形最熟自到荆宜施道任以來兼理宜昌關監督事務辦理通商交涉事件悉心講求緩急輕重措置裕如前經署理臬篆於地方吏治尤能認眞整頓以之詷補斯缺洵屬才堪勝任雖歴俸未滿已飭該道遵例　免第與新章稍有未符但人地實在相需例得聲明胡請合無仰懇天恩俯念員缺緊要准以湖北荆宜施道方恭釗調補漢黃德道員缺兼管江漢關監督篆務實於吏治關務均有裨益該員係現任道員請調補道缺銜缺相當毋庸送部引○見如蒙兪允所遺湖北荆宜施道員缺係凊旨要缺並請簡放以重職守所有要缺道員人地實在相需仍請調補緣由謹合詞恭摺具奏伏乞皇上聖鑒訓示謹奏奉硃批吏部議奏欽此○○大理寺少卿江蘇學政臣楊頤跪○奏爲蘇省歲試完竣並舉行徐海常二府一州科試情形恭摺具陳仰祈聖鑒事竊臣於上年八月初四日曾將考過蘇州太倉鎭江松江常州江寗五府一州歲試情形奏報在案旋由江甯暫回江陰駐署俟鄉試榜發諸生歸里十月初七日出棚將通揚兩屬歲試先後考畢十二月十三日回署又於本年二月二十二日出棚先將淮安歲試考畢尙有徐海兩棚歲科接考亦遵照向章辦理次第完竣五月二十七日回署時値天氣炎執展至七月十二日始舉行常州府屬科試本月初四日竣事伏查淮揚通三屬雖在江北然與江南州縣舟楫可通風氣不甚相遠惟徐海兩屬向無水程且距省各七八百里土多磽瘠士艱絃誦文風稍遜然綜而論之亦互有優絀揚屬則泰州江都甘泉爲優通屬則通州如皋爲優淮屬則山陽鹽城爲優徐屬則銅山宿遷爲優海屬則海州爲優其餘卽未盡完粹皆可節取如額至於武試則淮徐海通等屬均多技勇出群弓馬嫻熟之士惟揚州武風平常儀徵縣試童尤少缺額四名不敢濫竽充數臣按臨各棚搜檢關防照前嚴密通州拿獲招搖撞騙匪犯徐子坤一名徐州覆試查出身家不淸童生高雲梀一名海州拿獲槍手顏玉李如衡等二名均隨地發交提調官嚴訊懲辦各棚發落時復諄諄誥誡文生勉以崇實黜浮通經致用武生勉以循理畏法勇敢知方俾爭自濯磨期仰副朝廷樂育人材至意臣擬俟中秋節後出棚再舉行蘇州等屬科試時日尙覺從容所有微臣歲試考竣曁徐海常二府一州科試情形理合繕摺具奏再今年蘇省雨澤調匀秋收可卜豐　地方照常安謐堪以上緑宸屋合併附陳伏乞皇上聖鑒謹奏奉硃批知道了欽此○○貴州巡撫臣繙尉跪奏爲揀員請補遊撃守備各缺以實營伍恭摺仰祈聖鑒事竊照記名總兵安義鎭標中軍遊撃王占魁准補永安恊副將遺缺輪用應升人員又永安恊右營守備張懹德准補鎭遠鎭標左營游撃遺缺部臣以儘先守備姜占春擬補行文到黔查無下落照章應行開缺另補又安順城守營中軍守備杜有勝准補大定恊中軍都司遺缺前以儘先都司徐德春請補接准部覆以該員保案不淸飭令另行揀選以上各缺均應揀員請補以專責成臣於武職人員内逐加遴選查有石阡營都司常山老成穏練辦事實心堪以升補安義鎭標中軍游撃員缺又查有儘先補用游撃嚴患培勇敢有爲堪以借補永安協右營守備員缺又查有儘先補用守備田泳南遇事奮勉堪以擬補安順城守營中軍守備員缺當此整頓營務之際該員常山等均係在黔年久熟諳營制之員請補各缺均屬人地相宜合無仰懇天恩俯准將常山等升補安義鎭標中軍遊撃各缺實於營伍有裨如蒙兪允一俟接准部覆卽行給咨送部引見以符定制所有常山等簡明履歴另繕淸單恭呈御覽除咨部科查照外謹會同雲貴總督臣王文韶貴州提督臣羅孝連合　恭摺具陳伏乞皇上聖鑒訓示再所遺石阡營都司員缺黔省現有應補人員俟常山准補領咨赴部換札擬請留歸外補合併聲明謹奏奉硃批兵部議奏單併發欽此○○奴才安德那遜綽克圖片奏再據奏調庫倫印房差委之員外郎銜理藩院蒙古候補主事恩善呈職現蒙奏調庫倫印房差委經吏部文稱照章自離署之日停止廉俸俟回署後再行接算俸次序補等因惟是一經斷資勢必序補無期呈請核辦等情前來查庫倫印房司員筆帖式向不停止廉俸亦不扣選歴經循辦在案查該員恩善自抵庫倫以來所有委辦一切均能辦理裕如毫無貽誤若竟停俸斷資勢必序補無期且該員遠臨邊寒尤非尋常因公出京可比合無仰懇天恩俯准將庫倫印房差委員外郎銜理藩院候補主事恩善按照印房司員筆帖式出差章程免其停止廉俸仍按班序補之處出自逾格鴻施謹附片陳明伏乞聖鑒謹奏奉硃批吏部議奏欽此 
 
 

Page 12

 
 
[光緖十六年九月二十日京報全錄]  
宮門抄○發抄硃批四道○漕督松奏搶辦伏秋兩汎各工緣由摺○大臣薩奏循例出口致祭海神摺○江撫德奏請旨調補要缺知縣摺○又○奏候補知縣到省一年期滿例應甄别片○漕督松奏河務同知回任繳照日期片○廣西撫馬奏調員管帶防勇片○九月二十日刑部都察院大理寺廂紅旗値日都察院引見六名○許應騤等塲差完竣覆　○恩公　曾各假滿請安○信侯續假五日○松溎請假五日○召見軍機許應騤徐用儀○發抄長順奏侍衛榮和請保陞階攺獎奏○硃批着照所請該衙門知道欽此○又叅賛大臣雙壽到籍丁憂日期奉硃批知道了欽此○又琿春甯古塔雨水被災撫恤情形奉硃批知道了卽着飭屬妥爲撫恤毋任失所欽此○又道庫大使馬忠請以縣主簿留省補用奉硃批吏部議奏欽此○○漕運總督奴才松椿跪奏爲謹將伏秋兩汎搶辦各工一律平穏緣由恭摺具陳仰祈聖鑒事竊照河湖水勢增漲及伏汛搶辦各工情形均經奴才先後奏明在案查本年五月間上游運河陡長水二丈數尺驟雨狂風動輒連宵逹旦搜掣之力甚大堤歸受傷到處危險堰𥄛洪湖及下游運河大暑後亦均日見長水入秋風雨亦多所有運河同知屬三汎長河溜勢湍激兩岸長堤紛紛蟄陷多有窨潮滲水裏河同知屬中河兩岸長堤冲刷潰塌安汛鹽河舊　新鉗口壩堤工被溜刷蟄單薄運口汎受湖河諸水壩埽重疊淸江汛柳園頭小舟莊等處迎溜坐灣以及淮安通判所屬三汛内小二堡張家　頭磚工桂家門首子嬰西閘以南太平𤲅等處堤埽冲刷潰　揚州同知所� 
屬永安汎太平𤲅門首高郵汎郵工金門南關車邏等壩金門舊護埽風雨刷　甘江汎黃泥港等處堤身脫陷堰　同知所屬　汛堤後槽工智信林交等壩仁河新舊義河等霸各護埽禮字河埽壩等工雨冲浪刷間有卑蟄　卸情形均極險要經奴才隨時督飭道廳曁文武員弁分投搶辦並於大汎後察看上游堤工因多年失於修理損壞過甚經此次異漲後被風浪搜淘情形畢露倘遇秋汛續漲難資抵禦惟河餉解不足額限於錢糧支絀不能普律修整不得已將宿汛桃源汛一帶堤工或臨近城鎭或關繋驛路民生情形最重急不可緩之處先行赶緊督飭擇要補修以防秋汛異漲現在仰賴聖主福庇各廳搶辦工程一律均臻平穏下游各　　開農　晚稻亦得安然收　此固非大汛驟漲之時所敢預期者也雖日前揚州各汛水勢尙在未定而洪湖來源已弱卽使再有稍長可期無虞奴才仍當督飭道廳及在工各員弁加煮防範不敢稍涉疎忽尤不准其虚糜監用所有伏秋汛内搶辦各工現在一律平區緣由理合繕摺具陳伏乞皇上聖鑒訓示謹奏奉硃批工部知道欽此○○頭品頂戴西甯辦事大臣奴才薩凌阿跪奏爲循例出口致祭海神並與外藩蒙古會盟隊由恭摺具陳仰祈聖鑒事竊查每歲秋李奴才應循例舉行致祭靑海祀典並傳集各旗蒙古王公會盟歴經遵辦在案兹屇本年秋祀之期奴才當卽遵照向章分别預傳蒙古王公札薩克台吉等先期齊集盟所並准督臣楊昌濬例委陪祀官甘肅西寍府知府倭什鏗額隨同前往致祭奴才於七月二十七日起程由丹噶爾出口至　漢托洛亥地方於八月初二日辰刻敬謹致祭海神其應祭卾敦他拉曁阿拉克諾爾等處奴才查照向例派令附近住牧之札薩克頭等台吉璋達什前往代祭奴才於初三日齊集各蒙古王公札薩克台吉等會盟俱各按品入宴將承辦綢綴袍褂衣料翎頂小刀茶封等物照章賞給其各族千百户番目等亦均從優給賞該王公札薩克台吉等均各歡呼頂感望闕叩謝天恩奴才當卽面飭各王公番目等嚴約所屬安靜住牧不時稽查外來番匪勿任滋生事端致干罪戾該蒙古等均感戴皇仁俯伏應命海隅可期久安奴才於會盟事畢卽於是日折回仍由原路旋署謹將循例致祭會盟事竣緣由繕摺由驛具陳伏乞皇上聖鑒謹奏奉硃批知道了欽此○○頭品貢戴江西巡撫臣德馨跪奏爲請旨調補要缺知縣以資治理恭摺仰祈聖鑒事竊照吉安府屬之廬陵縣知縣李曾珂告假修墓經臣恭疏具題接准部咨開缺所潰廬陵縣知縣係附郭首邑水陸衝途政務殷繁且有發審事件乃衝繁疲難四項兼全最要之缺例應在外揀選調補必得精明幹練才堪肆應之員方足以資治理臣與藩臬兩司在於通省中簡知縣内逐加遴選實無人地相宜合例堪調之員正途人員内非現居要缺或人地不宜亦實無合例堪調之員例准詳細聲明於繁缺知縣各項出身内通融請調查有德化縣知縣金時宣年六十八歲湖北江夏縣人由已滿史調派隨營差遣並辦理軍需文案克復德安府城給予六品頂戴克復漢陽府城出力案内保以從九品歸部不論雙單月儘先選用七年全楚肅淸案内保奏奉上諭着免選本班以府經歴縣丞不論雙單月遇缺前先選用欽此八年十一月選授南康府經歴嗣於克復太湖縣城出力保奏奉上諭江西南康府經歴金時宣着俟到任後以知縣遇缺卽補並賞戴監翎欽上此於豐十年六月到任題補新城縣知縣員缺同治元年十一月浙江米捐案内報捐同知在任雙單月選用請咨赴部引見蒙欽派大臣騐放堪以補授覆奏奉旨依議欽此於同治四年七月初五日到任在勸辦陜甘雲貴四省捐輸案内捐換花翎又在湖北協黔捐案内捐加知府銜俸滿引見回江光緖九年大計卓異調補德化縣知縣光緖十二年十月二十六日到任卓異請咨引見十三年十二月二十五日奉准吏部咨卓異俸滿官花翎知府銜江西德化縣知縣金時宣光緖十三年十一月二十四日帶領引見本日奉旨金時宣着回任准其卓異加一級仍註册候陞欽此於光緖十四年六月初四日回任現在調署廬陵縣事該員精勤老練政舉民安以之調補廬陵縣知縣實堪勝任其本任德化縣亦係煩缺惟廬陵乃附郭兼四首邑較之德化縣更爲緊要該員任内一切因公處分例免核計亦無積案及欠解錢糧承緝未獲盜案已起降調革職叅限案件與調補之例相符據藩司方汝翼署臬司鄧蓉鏡會詳請奏前來合無仰懇天恩俯念員缺緊要准以金時宣調補廬陵縣知縣於地方實有裨　如蒙兪允該員係現任知縣調補知縣銜缺相當毋庸送部引見至該員係再調之員前在新城縣任内奉議各案罰俸銀兩例應完繳方能請調惟十五年六月十九日准部咨十五年三月十六日欽奉恩詔内開一内外官員任内有革留降留罰俸住俸者咸　開復其現議降革留任罰俸住俸者悉予豁免欽此所有該員前在新城縣任内奉議各案罰俸銀兩係在十五年三月十六日欽奉恩詔以前均在豁免之列自可免其完繳除另行咨部外謹會同兩江總督臣曾國荃恭摺具奏伏乞皇上聖鑒訓示再所遺德化縣知縣係冲煩難兼三要缺容俟接准部覆截缺後照例揀員另請調補此案藩司於光緖十六年七月二十二日出詳合併陳明謹奏奉 
[硃批史部議奏欽此]  
　　德馨片再查前准部咨嗣後道府州縣保歸候補班人員應於到省一年後察看考核分别補用等因歴經遵辦在案兹查有籖掣江西歸候補班補用知縣李墨林試看一年期滿應行照章甄别據藩司方汝翼會同署臬司鄧容鏡詳請留省照例補用前來臣詳加察看簽掣江西歸候補班補用知縣李墨林老成穏練堪以知縣留於江西補用相應請旨留省照例補用謹會同兩江總督臣曾國荃附片陳明伏乞聖鑒謹奏奉硃批吏部知道欽此○○松椿片再本年三月揚州府河務同知施培曾俸滿赴部引見經奴才會同兩江督臣曾國荃飭委候補同知鄧復昌署理奏明在案現在施培曾已於五月十二日由吏部帶領　見奉旨着回任欽此當經吏部給發限照於六月二十七日繳照回工自應仍回本任以專責成除檄飭分别任卸外謹會同兩江督臣曾國荃附片陳明伏乞聖鑒謹奏奉硃批吏部知道欽此○○馬丕　片再駐紥鬱林州屬之管帶防勇後軍左營補用游撃胡有餘難資得力應卽撤換查有記名總兵温振和熟悉營務樸勇耐勞堪以接帶後軍左營防勇又查駐紥南寗之管帶防勇左軍中營補用總兵成蒼笙調省另候差委查有駐紥省城文昌門之管帶防勇　軍左營補用副事楊子吉安詳穏愼馭衆有方堪以調往接帶所遺防勇中軍左營查有署慶遠協副將記名總兵馬進祥心地樸實紀律嚴明堪以調赴接帶除分别札飭各該員認眞巡防勤加訓練曁揀員接署慶遠協副將另案題報外所有更換管帶緣由謹會同兩廣總督臣李瀚章附片具陳伏乞　聖鑒謹奏奉硃批兵部知道欽此 
 
