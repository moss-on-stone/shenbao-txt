# 1934 - 50 - 4908567

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元二角○隨園三十六積實洋五元○刑案匯覽洋七元○景岳全書碼洋三元○沈氏尊生碼洋三元二角○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄言洋二元五角○左文襄公奏疏碼洋四元○繒圖三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準纯六套實洋五元五角○醫　法律碼洋一元○醒世烟緣碼洋一元四角○繪芳錄碼洋一元　角○中東戰紀本末洋一元五角諸君欲購者請移玉至三馬路申昌書畫室或申報館帳房可也此佈 
[限田末議]  
　　驅忍飢枵腹之民而使之持挺而鬥力不勝也故足兵必先足食粟紅乎君之倉廪貫朽乎君之府庫而民未得家給而人足焉是棄有用之貨物於無用之地也故富國不若富民上焉者度支絀下焉者脂膏竭而中飽於夫巳氏之囊槖將民貧而國亦困焉故保富莫如均富均富之法則限田其要務巳中國四民之目農次乎士而工商後焉是以古之明君貴五榖而賤金玉所謂國以民爲本民以食爲天也井田始於黄帝夏后氏五十而貢殷人七十而助周人百畝而徹其實皆什一也君取於民以什一爲最善制民之産以一夫百畝爲最善今國家田賦之制取民不及什一而民憂貧困者蓋因田産不均無限之之法故也孟子有言夫仁政必自經界始經界者井田之成法一夫百畝之定制也古法不盡可泥而古意自可仿行慨自秦用商鞅阡陌開井田廢三代之善政歴二千餘年而不可復卽古時之善俗愈遠而愈不可追風俗益汙人心益薄内憂未巳外患迭乘岌岌焉幾不可以終日處今日而籌時事欲攘外先安内而安内之規莫亟於教養未言教先言養而言養之序莫要於限田或者謂周官遺制三代下固有行之者矣新莽以之亂漢荆公以之禍宋至賈似道創公田之議而宋室遂亡則以三代下而言井田其效可覩今之所論無乃唾餘噫爲此言者殆因噎廢食之見也孔子不云乎殷因於夏禮所損益可知也周因於殷禮所損益可知也其或繼周者雖百世可知也是則法古而能損益固無時而不宜徒法不能自行視行之者其人何如耳新莽奸邪荆公執抝其人豈能行古法者况西漢北宋並未聞限田之說若賈似道之公田假公濟私其意去古甚遠其法如何可行今天子聖明百僚盡職復古制以行新政而且隨時地以變通安在其爲漢宋之續者約而擬之制不必方里而井也溝洫畎澮略存古意居不必侂家同井也鄉堡村落就近聯絡田不必一夫百畝也古時地廣人稀今則四百兆之民人給百畝數必不敷况廿二布政使司所屬州郡可耕之田總計不越千分之三分計則多寡相去甚遠法宜先核各屬户口及田數均匀分派其分派之法紳士受田大率一夫不及百畝圭田餘夫數亦遞减農民受田一夫不及五十畝工商受廛不受田其巿廛之值與農田相準分派旣定四民各以分外所餘之田産繳官官卽以之分授所不足者仍令各按田産時值之價限於三年内分償原主此外不得私相售買抵押身死則田歸於官其妻子由官判善堂養赡以餘夫授田之歲爲限無子之寡養以終身官所收管之田號曰公田凡公田之佃與夫紳士之佃由客民及一切游民承充民非土著雖紳士不得受田受廛若能捐例停罷官皆實職幕僕以僚役分充後凡游民旣無候補幕遊謀事諸名目其工無藝商無貨佃無力者皆勒限各歸原籍安業有逗遛不歸者罪之民各限以中人之産又嚴定紳商士庶吉凶諸禮曁宫室器用服物一切制度計其所入足敷所用民無貧富之别又各藏其餘財餘粟以爲兵荒疫癘之備昔冡宰以三十年之通制國用此仿其意以上所擬各條似乎煩冗然成大事者不存畏難之見且所繳田産仍得歸價人情當亦樂從至於游民以次歸籍則游勇會匪之患可以潛消主客旣分卽保甲亦易舉行而盜賊之跡絶田産旣定卽豪强無所兼并而獄訟之源清况乎守望相助不啻寓兵於農農功大興水利自應整頓雖西北各省山鄉瘠土皆可化爲膏腴此法行而中國可大治矣所患者捐例不停仕途不清雖有良規舉行無自然則欲籌教養必先澄叙官方斯則本原中之本原而以限田一法視之猶其末矣故曰末議 
[諭旨恭錄]  
　　正月初四五日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨郡王銜多羅貝勒載瀅之子溥儒著加恩賞給頭品頂戴欽此同日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨多羅貝勒溥偉著加恩在内廷行走欽此同日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨固倫額駙品級一等誠嘉毅勇公麟光著加恩賞用紫韁欽此 
[漢皋火警]  
　　漢鎮訪事友人來函云十五日下午漢口小蔡家巷正街元亨米鋪因遺火稻草之内霎時烟燄飛騰各水龍聞警皆風馳電掣而來四面噴射惟該鋪焚燬左右隣如保和堂藥店德順恆布店均獲無恙亦不幸之幸矣 
[詳紀童革舉具結求恩事]  
　　昨報上海縣巳革舉人童逈妄控學師宣廣文盜賣學田等十餘欵一案本月二十日在蘇州府堂上親具悔悟切結云云兹悉是日莫司馬堂訊時童初猶倔强不肯認過司馬婆心苦口開導再三童始稱革舉刻巳痛悔前非願具切結惟求開釋歸家司馬謂汝具結之後本委尚須求桐大人轉求上憲如上憲允准施恩始能將汝開釋豈有今日具結今日卽釋汝歸家之理乎童唯唯司馬遂據情禀請桐太守親自升堂集訊太守問童曰汝今巳自知悔過乎童供稱革舉巳悔過自願具結求銷太守飭親筆繕具首悔切結齊呈結中略稱上海縣革舉童迥卽童汝福爲具首悔切結事革舉所控宣教諭盜賣學田私掘骨甕包攬詞訟魚肉鄉民依勢凌人喝毆傷命以及私開烟酒飯館各欵或係得諸傳聞或係輾轉誤會今蒙查得並無其事革舉業巳知悔惟求恩典此後自當痛改前非决不再蹈前轍倘嗣後再有所犯願甘治罪等文廣文具遵依切結略稱上海縣教諭宣敬熙爲具遵依切結事所有職被革舉童迥卽童汝福多欵呈控一案今蒙訊得童迥皆係傳聞誤會之詞現巳逞具悔悟切結職亦情願悉遵憲斷等情太守閱竟飭廣文退去童仍還押所及將押下童復向太守籲稱倘蒙發回上海縣開釋則革舉願在蘇覊押伏祈格外施恩太守謂本府當爲汝代求上憲倘蒙上憲允准本府自當從寛行事汝靜候憲核可也諭畢退堂時巳六街三巿燈火輝煌矣 
[各有意見]  
　　京師采訪友人云去冬翰林院並各侍御先後條奏請將新海防捐輸事例一律停止上命户 
 
 

Page 2

 
 
部議奏嗣經農曹捐納房滿總辦慶正郎擬定覆奏摺稿請將道府直牧同通州縣七項議停翁叔平大司徒與各堂官均巳俯允書押惟張樵野少司徒意見未合以爲目下國家正值多事之秋需餉孔亟籌欵豈可堵塞來源以致難於措置况捐納班中豈乏賢能之員正途出身者不　者亦在所不免總之賢愚不一若欲議停本部堂不能畫諾正郎將斯意禀復大司徒大司徒謂張堂憲旣另有意見可令其單銜入奏旋入内廷將斯事請示於恭邸恭邸亦云需欵之時豈可議停捐納翌日大司徒進署知前充捐納房總辦之那正郎熟悉公事令其擬一駁稿那正郎卽擬稿呈閱大略謂道府係監司大員關繫國家政體仍請停止餘則照舊開辦以裕餉源各部堂始行簽押繕摺入奏 
[粤事餘談]  
　　粤垣陋俗每祀紳凡有小兒之家必在牀下安設阿婆點燈化寳因而失事者不一而足元旦蓬萊西七間李宅因祀阿婆遺燼延燒蚊帳被褥李婦尚同一二齡少女熟睡及燒鬢髮始行醒覺赶緊將火救息而少女受傷甚重翌晨巳不可救藥矣李婦刻尚請醫調治凡祀神者宜當以此爲鑒也○去歲底有朱家婢年十五六之譜持物往蓬萊里昇昌當質銀十五兩被匪偵悉尾隨其後行至蓬萊新街行人略少匪卽將婢手中銀搶去婢呌喊復將婢口擊傷揚長而去○近日匪徒結黨成羣在迪隆里塘魚欄口左近見有衣服麗都巽懦可欺者卽指爲欠債扭入横厠内剥衣搶物不一而足初七日有某街某肉店人在此經過亦被其扭入厠内適有伴在彼出恭卽回店糾伴前來而賊匪巳得贓各散不知去向矣又城内仙湖街捐局司事行至惠福巷亦被匪徒指爲欠債將衣服剥去○花縣炭步徐某略知藥味竟以醫生自居家中常置備籠中物以爲救人之需某日其家人因多食油炸之物某囑以粥中略放石羔便能解熱其婦如法炮製不料誤拿砒石煮粥後婦與子女三人先食詎食後卽覺腹痛因不敢多食徐將鍋内所餘之粥盡數食之頓時腹痕難忍因詢粥中所放何物婦以石羔對徐向藥箱中檢看始知誤取砒石急用藥解救該婦子女三人因所食尚少轉危爲安而徐則不能自救延數刻而殁 
[彝陵近事]  
　　宜昌訪事人云沙巿輪船於初七日抵埠此爲來宜之第一次路上甚爲平稔裝貨約有二千餘快利輪船本定於去臘除夕開駛來宜嗣因大臨江抱恙展期於新正初五日後方能開來云○北門外某姓家生有兩孩粉裝玉琢見者咸目爲一對璧人新正初四日兩孩爭奪烘籠甲孩將手一推不料將烘籠之火全傾在乙孩面上孩父母急爲延醫調治嗣以火毒攻心不及一夜巳作揚子之童烏矣誠无妄之災也○城外河坡甚高坡上素有街巿居人建造水閣鱗次相接坡下卽係河灘去臘水退後卽有人在該處結茅爲屋新年三日後坡上人家燃放鞭爆著於坡下人家茅屋之上一時烈燄飛騰施救不及不炊許時茅屋巳付諸祖龍經鄰右調處賠蓋茅房一所得卽息了幸此茅屋係獨立一隅不與他家連接故未遭池魚之殃及云○去臘巿面之上甚形支絀不料新正以來大小鋪面莫不縱情於賭博之事此中惟牌九一宗輸贏最巨往往一擲百元致少年子弟多有受累者何去臘如彼其憊今春如此之盛也安得地方官派差查禁免此浮蕩之費而移作有用之資耶○各號棧所用夥友均於新正月初六八等日以定去留此巿中向例也某號開張多年因　臘生意清淡减省經費遂將夥友某辭之使去不料各夥友均抱不平以爲在號並無過失何獨辭歇因而　號主評理始而爭論繼各揮拳遂將鋪中燈彩打毁號主不服以當此新年大不利巿憤恨之至欲將夥友禀官究治幸有同事人出爲排解令夥友向號主服禮事始得寢○某甲開設烟室巳歴多年除日之夜留一故人度歲故人固無家可歸者次日元旦將欲取土煮膏開箱檢視忽少二十餘兩甲疑故人竊去頗有微言故人以抱此不白之寃無從昭雪乘人不備取櫃上烟盒内所挑烟膏吞食兩盒少頃毒發烟主始行知覺急取廣東棉花如法救治得以一吐而愈否則好意變成惡意烟館主恐轉不能無事也然所竊之土究竟不知爲誰至今尚未查實云 
[牛渚詩情]  
　　蕪湖訪事人云蕪湖道袁爽秋觀察新正初四日赴金陵督轅賀歲復乘輪船返棹赴皖垣各大憲處拜賀新禧兹於元宵前一夕回轅屬吏員弁等咸往江干迎迓○蕪湖縣萬明府到任數月民事勤勞兹值黄綾裏篆之間遂擇於十六日乘輪晉省禀賀各大憲新禧兼陳公事一切約三五日後卽賦言旋云○袁觀察捐廉倡辦桑秧勸民領種俾皖南大興蠶桑之利巳紀去臘報章所委採辦桑秧委員凌君仲武客臘携銀赴湖州一帶採購五六萬株聞月底月初卽可運至届時除頒給寗國太平二府各縣先行試辦外擬於蕪地亦闢桑園先爲倡導刻巳札委保甲巡員劉仲爽藩參會同保衛營饒守戎勘得西湖池北首老江防廳舊址一方廣約十畝可以栽種觀察因令保衛勇丁荷鋤從事該勇類都來自田間胼手胝足向所優爲故於新正初九日開工巳在是糞理土壤俟桑身一到卽可按法種植每隔五尺栽種一株約可栽二三千株聞道憲巳面諭饒守戎將來緑葉隂成售葉飼蠶其利卽歸該營獨擅園亦歸營管業是殆於興利之外又仿古人寓兵於農之遺意矣○客臘報紀寗淵觀側吳姓小店因事被訟不能得直復遭差役挫辱忿極輕生兹悉其事巳經吳妻鳴諸縣尊親臨相騐將縣尉票載原差三名地保一名帶案嚴鞫雖如何逼索尚無左證然胥役每恃一紙差票擅作威福亦係恒有之事聞禍起之由因所雇傭媪與吳妻口角吳卽下逐客令媪不服反指吳圖賴工資吞没存洋登門糾纒吳不堪其擾控諸河尉當堂申斥乃媪竟因是激怒轉赴縣尉禀控詞多摘其隱慝吳見媪似此健訟氣巳被奪又兼官符臨門心驚膽裂卽以一盞阿芙蓉膏畢命其妻年甫花信鸞凄鵠泣徹夜悲啼亦欲從夫地下適經旁人不服勸赴縣署喊寃遂有是舉比邑尊騐畢飭提原告之傭媪則巳遠颺刻巳有魯仲連其人者出爲理勸說以夫寃旣雪尚欲停棺久訟未爲得計不如借孔方兄之力扶柩歸里得正首邱之爲愈婦本女流眼小於豆爰卽受欵息訟扶柩而去然差保則仍繫諸囹圄邑尊尚擬重辦以警其餘也○梨園謌舞近甚蕭條祗有滿仙一家登臺唱演當此新年多暇命儔嘯侣藉聆一曲霓裳者幾於户限爲穿履舄交錯十一日爲倡家老郎會明鐺翠羽來出戲局者東樓西廂香肩相並顧曲周郎幾疑身入萬花叢裏飽觀姹紫嫣紅也○節届試燈閨中人方掠鬢掃眉料理鳳鞋準備踏月觀燈游覽六街三巿乃天不做美連日雨絲風片料峭寒凉先一夕仍復點點滴滴屐齒聲喧人皆怨碧翁翁大殺風景不意天亦有情遂於元宵佳節擱住春隂傍晚忽夕陽一道斜映紅樓街巿中亦不甚爛觀燈子弟遂興高采裂扮出各種燈彩賽舞沿街更有館燈數起盤旋飛舞鱗甲森然如來自僧　壁上此外魚燈馬燈高蹻燈蓮花燈及扮成女郎手摇蘭槳之船燈且行且唱一路擲標奪錦爆竹爭迎而彼紅閨妙女慘緑少年携手街頭恣意游覽誦姜白石花前月下無歸處不到天明亦不歸之句不禁爲之神往矣○上元日下午雨霽雲開龍燈會正在保衛營左近試演諸頑童咸高立於營旁木牌堆上以期出人頭地不致遺矮人觀塲之誚無何互相推攘一童失足於木牌檔内隙縫中折斷腿骨痛極昏沉其家得信之後急至看視欲興問罪之師當經營官饒守戎派人舁至弋磯山教堂醫院中用西法接骨如法裹紥聞次日卽能起立西醫洵神乎其技矣二 
[邗江巿景]  
　　揚州采訪友人云郡城生意以年節爲大宗往往失此東隅者專賴此爲桑榆之補去冬四境秋收中稔生涯日有起色巿中人皆喜溢眉梢不虞嘉平月錢價陡昂銀價日賤迨至月浣每洋銀一圓儘易錢八百四五十文鄉人糶榖得銀持以購物一入一出虧耗良多巿面遂因之日衰櫃夥皆袖手以待比黄羊祀灶時通衢閙巿中往來者稍覺擁擠而持錢購物者仍屬寥寥加以雨雪不時天隂路滑設攤售零物者無人不深鎖愁眉直至小除夕到有青蚨數千千翼錢價始得稍鬆每洋銀一圓可易八百八九十文獻歲以來巳增至九百數十文矣所可異者鄂粤兩省所鑄小銀圓運載而來原以補制錢之缺乏本郡各錢鋪平日尚稱充裕至年終忽爾千匱雖一二角亦不可得殊令人索解無從也 
[履勘儀河]  
　　揚州采訪友人云去冬十二圩鹽河水源淺涸官吏遂籌及築壩灌塘刻下鹽棧新訂章程以塲鹽到棧之後先爲售運出 
 
 

Page 3

 
 
江之次序各鹽艘聞此消息不無踴躍遄行兩淮運司江蓉舫都轉深恐船重水枯易於膠滯乃於新正某日海分司徐分轉過揚時面囑順道前往會同提調許分轉將河道逐處履勘灌塘之策是否可行抑須擇要挑濬旋聞分轉等察得灌塘足敷浮送且江潮連日甚大挑濬似可從緩矣 
[棍徒滋事]  
　　金陵訪事友人來函云信府河某甲開設烟館生意頗稱繁盛近有無賴乙丙丁等時赴吸烟噴雲吐霧對榻横陳不名一錢揚長竟去甲固心厭之而無如之何某日無賴輩又麕集館内忽窺見後進甲之眷屬因叩甲保人甲以弱息對無賴等欲喚出一見甲再三峻拒漸且語鐵顔冰乙丙輩遂藉端爭閙甲稍反唇卽肆行恣横遇物卽毁逢人便毆甲呼救命驚動街衢塗人咸爲駐足嗣經隣右出爲解圍而散散後甲家獨慮其復來尋讐因亦約得無賴子數輩在家備敵須臾乙等果至無賴子蜂擁而出拳揮脚踢連仆數人乙等見勢不敵抽身而遁内有某丙係某宦之子自遭此辱心有不甘復同某衙署差役到該烟館聲稱奉官簽票拘甲查辦詎甲家己預邀某戊乘坐藍呢四轎晶其頂藍其翎狀若顯者到甲家門首下輿差役不知誰何見之卽屏立不敢動某宦子入内爲戊瞥見遽揖之握手讓坐語及此事戊卽取出洋蚨四元以賞差役某官子亦不能發作頃卽散去後有知者謂戊乃某士娼之子烟館某甲家之東床也素與各處棍徒臭味相投衆久推爲同黨中之巨擘故一相唔面彼此俱無異辭但究不識功名從何處得來耳 
[東瀛照會]  
　　廣東博聞報云洋貨製造必有嚜頭猶華人招牌以某物爲記邇來日商怡和行所製猴子嚜火柴華人喜其價廉業巳風行粤省惟利之所在人爭趨之有等奸商仿其囈頭自行製造以致碔砆亂玉魚目混珠事爲日商偵悉禀請日領事照會到粤請官查究並出示申禁不得以僞混真刻經大憲札屬遵照辦理行將出示曉諭矣 
[建立旗杆]  
　　本邑提標右營署中所建之旗　因年久被風雨所損由廖楚才叅戎飮令將舊　　　　　　　　　　　　　　　　廖叅戎處道賀並設香案燃放邊炮以鳴恭敬 
[舉襄志盛]  
　　丁憂蘇松太道黄幼農觀察之太夫人仙逝署中定於昨日辰刻舉襄回籍出署向西走道前街經火神廟過　笠橋等處總巡局厘捐局皆設筵路祭經閣老坊上海縣黄大令設筵路祭由新北門入法租界過鄭家木橋經石路向北從正豐街轉北過丹桂戲園折而入四馬路望東至老巡捕房復向南從河南路轉東繞出浦灘向南過外洋涇橋迤邐至招商局金利源馬頭登鈞和兵輪船前導有紙糊開路神二尊高與簷齊威風凛凛隨以種風灣號馬執事馬鼓吹銜牌則有蘇松太兵備道監督江南海關署理江蘇布政使司署理江蘇按察使司浙江巡撫部院通政使司通政使並父子兄弟伯叔姪花翎父子兄弟伯叔姪登科之類計共八十餘對後有撫標滬軍營大旗隊洋槍隊勇兵約二百餘名繼以營中所紥黄龍每至設有路祭之處卽廻舞盤旋繼之以提標右營及道轅親兵兩隊旗幟臨風戈矛耀日殿以黄龍洋樂所有營哨諸弁皆步行執紼僧道各十六人手執長幡每二人間以逍遥傘一頂其後則爲魂鷄亭一座功布翣牌勅印亭亭旁有材官扶掖並導以龍章寵錫御賜匾額黄牌兩對間以茅山道士十六人前兩廣總督李制軍所題之旐一座又有滬上印委各員及諸親友約四五十人翎頂煌煌步隨其後更用鑼鼓一班沿街敲擊製造局礮隊營勇丁一隊則執戟荷戈在後擁護主轎一乘八人舁之中坐一少年朝珠補服手捧栗主殿最後爲礮隊營洋樂工數人靈柩蓋以繡縀罩用獨龍槓舁以三十二人孝幃中觀察携兒孫十餘輩沿路舉哀致敬盡禮所過之處公廨捕房均派差探照料頗極周詳當午前十一下鐘行經法界時現任江海關道劉觀察偕製造局帮辦張太守慶勛製造局提調周别駕純兼辦工程管理大砲鍊銅火藥三廠事務王刺史世綬法界讞員鄭大令清濂就鴻運酒樓前設筵公祭及至鄭家木橋南畔電報局前經總辦及在局各員設筵公祭招商局金利源帳房前局中總辦在局各員又設筵公祭 
[汽爐巳到]  
　　法界帶鈎橋南首建造電燈公司一應電桿及需用之料漸次備齊擇期開辦昨日由法公司輪船在外洋帶到汽爐數具其大無比中有形如蜂房之小眼由小工數十人用塌車推至公司門首以備安置想不須多時法界電燈當可高燭通衢光明奪月矣 
[真贓巳獲]  
　　本月二十日之晚升任湖北臬司馬植軒廉訪在英界同慶公行轅失去貂外褂貂馬褂猞猁狲外袿狐嵌袍等物通知上海縣黄大令英界讞員屠别駕約期前往會勘旣而别駕傳齊捕役並知照捕房一體嚴緝前日午後包探秦少卿在法办公泰恒德兩典查見真贓吊送行轅廉訪傳秦探前往面加獎許並飭勤慎辦公秦探叩頭唯唯而出 
[移請蓋印]  
　　淞滬鐵路將次開辦昨日帮辦鐵路委員蔡二源太守抄奉督辦示諭移交英界公廨請卽送往值年領事署蓋印俾得張掛通衢 
[米抵房租]  
　　法界菜巿街永康米店因生意清淡將店閉歇内有白米六石係所發米票尚未取去是處係某洋行買辦程某之業以該米店應付房租過期六日飭人將米搬去以抵房租店主人以票米不能取去欲向索回布而程則以房租爲辭堅不允許云 
[客宦被竊]  
　　常鎮通海道署委員王君因公來滬小作勾留前晚擬附江永輪船回鎮被妙手空空兄竊去嵌寳金戒披霞玉器衣服銀洋等物約值洋二百元飭丁赴英法兩界捕房請爲查緝未識連城之璧能爲藺大夫之歸趙否 
[母子同盡]  
　　虹口北蘇州路葛永順鐵行小主人洪祖卿揮霍過多以致債臺白級前日被其母訓責因私購紫霞膏吞服家人未及察知遂致毒發斃命其母痛子情深見子慘斃遂亦購烟膏吞之未久卽魂赴泉臺亦可衣巳 
[幾肇火災]  
　　本邑人某甲家於虹口楊家灣天賜里第六百四十七號門牌屋内以挑賣豆腐花爲生昨日天未黎明卽舉火煮菽漿倦眼模糊誤將火油燈潑翻以致火燄狂竄幸鄰人襄同撲滅然亦險矣 
[嚴拿流氓]  
　　著名流氓計南全專在滬南十六鋪鴻升碼頭拆梢打架遇事生風並開小烟館雇用女堂倌代客裝烟殊傷風化去歲被松江府陳蓉曙太守訪拿在案十六鋪中局委員李蘭名二尹京曾將計拘局懲辦諭令以後不准再用女堂倌交保具結了案奈計恃有護符雖經各憲屢次訪辦仍敢陽奉隂違横行不法昨日被本縣黄愛棠大令訪悉出示嚴拿並聞黄大令訪得南巿一帶流氓麕集共有五十餘人而以計爲巨擘故不得不懲一儆百也 
[被誣自盡]  
　　浙江寍波府屬某邑人某甲在滬城三牌樓祥太順零剪店爲夥某日店主母查點存貨失去甚多疑甲有私向之詰責甲忿其誣竊私購阿芙蓉膏吞之未移時烟毒巳深入臟腑宛轉呼號而斃主婦情急電訃其家昨日甲母聞訃而來以子死於非命不肯甘休後經人排解再三令店主婦從豐棺殮再給洋蚨五十翼始勉强應允不復深求 
[上海巡局瑣案]  
　　南巿董家渡沈姓家昨日適有喜事被西鄉人阿小弟阿庚壽二人混入房中竊去金戒二枚及零星雜物當被看破立卽拘住送至二十三七鋪局中請懲姚殿卿二尹升座審訊阿庚壽堅不認竊二尹命責四百板訊之阿小弟恐被責懲始行吐實二尹判責一百板發交汛捕麻子阿大看管再行訊辦○郎家橋南首孫姓家前晚被小竊踰垣而入竊去錫燈四盞及零星雜物所值甚巨孫於事後報知十六鋪中局李蘭史二尹飭汛　　金嚴行查緝未知能弋獲否 
[英界公堂紀事]  
　　奚少卿　　瑞林至公堂以不付票據洋銀呶呶聲訴陸稱别有轇轕故不付銀奚堅稱陸有意圖賴屠别駕著交差 
 
 

Page 4

 
 
役看管嚴訊○何章氏不知何許人前晚偕某甲至四馬路迤西胡家宅王姓家藉端滋擾事爲包探趙銀河所知拘入捕房捕頭著將甲暫押乙立送公堂别駕飭交官媒押候會訊○朱陳氏扭鄰人王春勞至案訴稱此人時來家中吵閙昨又索許洋銀一圓請爲究辦旋經人出爲理明禀知别駕一併釋出 
[法界公堂誌略]  
　　小東門花烟館龜子包光明去年因烟妓轇轕爲揚州人蔣淦具控公庭鄭大令飭吊筆據係戴雲高出名徐奶奶爲中將包禁押捕房着交戴徐研訊嗣戴徐到案聲稱包所納之妓實係生女爲包等哄騙作媳實受其愚前日又命帶案覆訊戴妻王氏呈到合同一紙期票三張大令閱視謂爾縱女爲娼亦當究辦着交保出外邀同前控之蔣淦來案候訊爾女旣爲娼妓不准領回飭發普育堂留養擇配○烟鴇麻皮大阿姐卽程陳氏去年因買女爲妓涉訟公堂經鄭大令提訊之下飭將烟妓六口一併帶回捕房升座研訊飭發普育堂留養昨日姚高氏投案遞禀聲稱六妓中有名桂紅者係氏生女巳許字揚州何姓爲媳因轉借房間爲各妓株連求准領回送歸夫族完姻大令恐有朦蔽冒領情事再三盤詰該氏對答如流毫無濡滯大令着覓本租界的實保人投公堂候示 
[美界捕房紀事]  
　　江北某邑人胡雲山朱阿二串同訛詐同鄉人蕭紅紀洋銀四圓二角事後蕭據情投訴捕房捕頭令包探倪順泉將胡朱拘獲押候解送英界公堂禀請訊究○昨日午前虹口吳淞路某姓家失去男孩一口年約六七齡四百四十四號華捕見之送至捕房捕頭令留候家人認領○昨日午刻甲乙二寍波人在天潼路互相兇毆經四百三十四號華捕一併拘送捕房捕頭詰知同賭起釁飭令禁押一天以示之儆 
[正字]  
　　昨日本報首幅所登革舉悔控一則前後讞詞句脱去詞字迅速探明句悮探爲據供稱實巳悔悟句悮供爲遂合卽附正於此 
[照錄川東道任逢辛觀察來電]  
　　楊子萱兄並請轉致盛杏翁嚴筱翁施子英兄席子眉兄義賑諸同仁鑒川東荒歉巫山大寗尤甚斗米千錢近更缺米並有餓斃及人相食之事諸公當巳有所聞汾下車伊始備深悚懼雖巳極棉仍屬杯水車薪夙承垂愛不敢多求擬乞賜募義捐購米一萬石或數千石交輪速運宜昌弟再捐廉派人前來受兌轉運交夔府分撥應平糶煮粥之用功德實爲無量可否伏求迅賜電示不勝感禱之至附叩春禧錫汾叩 
[聲明退董]  
敬啓者敝堂自丙申年二月間邀請高沙雍君名憲章號醴泉帮募本埠捐項至是年歲終爲止所捐各寳號花戶節經登明申新兩報諒邀公鑒奚惟今春雍君憲章另辦湖北賑捐紳董事務紛繁不睱兼顧囑卽退去清濟善堂帮董彼便專司湖北賑捐事宜以清界限等情所經雍君取去捐簿捐冊早已破爛不堪募捐以及收照亦早用罄設有遺漏作爲廢紙除由董等另禀　憲轅備案外誠恐另有無恥之徒在外冐雍憲章之名往各處招搖騙捐等事望　諸大善士遇有此項冐捐之人前來募捐細細留心幸勿受愚戲請扭交來堂以便根究是所叩禱耳特此登報聲明以供　鈞鑒而昭核實伏乞　垂察　滬南清濟善堂司董陳兆鵬嚴良琪彭榮潘駿等謹啓 
[信船遇盜]  
去年十二月十九𡝤縣地界山前被搶周寄內洋十二元揚州梁靜巷收恊泰亨內洋六元申江豫興開太徐洋六元撫州徐集源臬署洋十元揚州居德義堂江干厘局洋四元金陵岳家泉又洋十元揚州鄭天寳王寄物一匣申江維大譚寄洋三元金陵田泰山茅寄洋六元閩省吳耕心陳寄洋二元揚州楊太太戴公館洋廿五元香粉一匣揚州嚴禎祥孫公館洋廿元漢口王源興富來洋九元申江大甡堂　杭城鼓樓灣福潤局啓 
[立愈耳聾天下第一奇方]  
天下馳名廣東分申陳恒德堂○秘製奇效耳聾丸○不靈還洋○假冐甚多購者認明 
耳聾一症皆因腎水下虧相火上炎或鬱火傷肝以致耳聾目昏視聽不靈總因心腎不交陰虧陽僭而其病原尤在氣虚血脉不能流通呼吸不能靈捷氣逆則虚火向上故有耳鳴耳響耳脹耳痛言語不聞等症本堂存心利濟得祖傳奇方不惜工本秘製此丸專治一切耳内之症無論男女老少兩耳重聽雖二十年三十年老症服之立見奇功轉聾爲聰補眞陰生津液攝納浮陽退除虚熱重者二大盒斷根輕者一大盒包愈妙在神清氣爽身强體健永無復聾之患眞治耳聾之天下第一奇藥也虛言欺人罪我惟天每大盒四元中盒二元小盒一元均無折扣○各埠信購原局回件信力自給○分設上海英大馬路萬康醬園對門德仁里内石庫門廣東陳恆德堂謹啓 
[粤省分此洽昌土棧煙膏批發]  
開設上洋三洋涇橋南堍吉祥街口石庫門內自運大小洋藥零躉照箱批發監製各種烟膏發客貨美價亷久已馳名今特登報以擴招徠○清膏每洋八錢○陳公烟每洋還灰一兩四○老陳膏二兩二○陳膏二兩五○公膏二兩八○冷膏三兩二○除清膏外餘皆還灰六成平頭外加倘有低次包退回換○紳商賜顧者認明招牌不悞○上洋洽昌土棧謹啓 
[天下第一獨出神奇靈騐無敵肝胃痛神散]  
天下馳名○老存濟堂大藥局開張法大馬路東首永興里口小泉洋行對門門懸金碧輝煌匾額層層者便是也 
處今日售藥擁擠情形而論猶如億萬人中奪錦標用藥如用兵若非出奇斷難制勝自本堂肝胃神散出並非區區誇口而天下之肝胃藥一齊推倒殆盡謂余不信一試便知實屬世無其匹莫與比倫出售六載天下馳名無論久年新染男婦各種肝胃痛症縱痛極難忍滴水不進者只須此散一分服下頃刻之間立卽平復如越二刻而愈者不足爲奇也重者三分除根當面見效由是觀之非仙丹而何試問其孰能之價雖貴效足値虛言欺人罪我惟天每瓶價洋兩元不折不扣信力自給 
[聊加寄費]  
郵政新設利國便民百貨流通章程公平本堂妙品藥到回春聊加寄費原局寄呈如期遞到毋須再論　 
本堂精製妙藥數百種馳名中外歷年由各國書信館各埠信局寄洋購藥者每日不下百餘封足見本堂藥品考究遠近雲從今年元旦欣逢奉　　　旨開辦郵政各處信資每封取洋銀二分寄帶物包每十二兩起碼取洋一角法至善也本堂發兌各藥不取厚利是以聊加寄費　仕商賜顧請認明門懸　各大憲匾額　上海縣吿示五色仿單套板回信附送陰　文詩箋高王觀世音經回生實笈諸證歌訣林和靖梅鶴圖發票硃印新科駱狀元殿試策爲記現値郵政開辦分別聯約處不聯約處所定章程井井有條諭准民局掛號一律寄帶銀洋包裹價亷信帶遠近寄購極便隨到隨送隨收隨發不致覊遲凡由已設郵政局處購藥如寄洋一元請加寄費一角其寄費由本堂在滬付清保能寄到至日不須再給酒資較民局一樣妥　如由未設郵政處購藥仍照舊例倘有失悞均由本堂保賠無論數目多寡本堂五日一登報章以杜假冐上海爲中外通商之區如託本埠友人代購並不加價亦不登報順此佈陳伏希　鈞鑒　　上海五福衖口英大馬路京都同德堂藥局主人謹識 
 
 

Page 5

 
 
[公平洋行保險]  
啓者本行保險向例多年信實而行今告者現下加保號棧生財貨物保價格外公道望欲保者祈請至本行面議可也特此佈告 
[澳門知新報館告白] 　　 
啓者本館原擬正月卽行出報現因專屬創始諸事尙須堪酌約須二月始能出報俟彼時再交上海時務報館隨同分送特此聲明以慰海內同志盼望 
[上海許和豐炳記]  
本號開設以來五十余年批發大小洋藥貨眞價實早已四遠馳名近有無恥之徒仿刻本號圖印將僞貨混充冐售有碍本號聲名今於丁酉年元旦起新增湖色三星圖印再加華英文字戳記大小洋藥一律黏貼以別眞僞而杜假冐賜顧者須認明三星圖印庶不致悞 
[利翁機器公司]  
啓者法人莫君尼諾精通製造格致等學爲人信實諳練久已遐邇馳名且在華多年情形無不熟悉前數載在上海怡和絲廠內經手辦理一切均稱妥恊後因事回國從此閱歴又深造詣又精自不言而愈茲復榮來中國受利翁公司監造東方各工程機器廠之托兜攬招徠是廠包造鐵路火車開挖各礦建造兵商各輪船海陸軍械水陸電線電燈汽機以及絲紗廠內理紡織染等各機器無不一應俱全兼售各機器應用各料貨物堅固精緻價値格外從亷且各機器到後裝配安放等法莫君可一手承辦近聞盛杏蓀京卿業已敦請莫君包造鐵路叚工托由是廠購買機器物料同軌之庥富强之效自可立見中外官商如蒙賜顧請至莫君處妥議遠者可函致莫君賬房購辦是幸莫君賬房在滬北山西路四十一號便是此佈滬上有心時事人謹白 
[上海五福弄口英租界大馬路京都司德堂大藥局○簡明藥品價目上]  
十全三貴人參衛生丸蠟每個一元小每兩四元單料參茸衛生丸每個洋二角半十全三貴人參白鳳丸蠟每個一元小每兩四元十全人參養血回天丸蠟每個一元小每兩四元眞正老山人參再造丸每個洋一元每加重二元創製五鞭參茸種子丸大瓶中元中二元小一元景岳百補全鹿丸每斤一元六角人參十全大補丸每斤一元六角極品御方生生丸大瓶一元六小瓶洋八角人參赤脚大仙丸每斤一元六角神效眞方參桂鹿茸丸每斤洋八元神效第一善治遺精丸每兩洋五角神效參茸扶陽乾剛大瓶一元六小瓶洋八角經騐參茸濟陰坤柔丸大瓶一元六小瓶洋八角婦科勝寳女金丹丸每斤三元二角婦科種子丹千金必孕丹每丸洋一元燕製除痰聖藥每瓶一元人參立止赤白帶下丸大瓶四元中二元小一元眞烏鷄婦科白鳳丸每匣十丸洋二元調經種子止帶止痛丸大瓶四元中二元小一元神效婦科玉液金丹大瓶洋二元小瓶洋一元神效安胎得意丸大瓶洋二元小瓶洋一元經騐保產催生丸大匣洋四元小匣洋二元極效四製益母丸每匣洋四角神效戒烟一粒金丹大瓶洋一角小瓶洋五分神效婦科三達丸每個洋一角正龍形薄荷戒烟斷癮丸每匣洋一元創製槍上戒烟三香膏每兩洋八角單料洋四角新斷烟癮善後紫金丹大瓶洋一元小瓶二角半龍涎香固本戒烟丸大瓶洋一元小瓶二角半創製人參三香戒烟糕每兩洋八角每塊洋四分百補種子眞正陳烟膏每兩洋三元創製嫩白參茸戒烟糖每兩洋六角燕製清解血毒藥每瓶二元加料林文忠公戒烟丸每兩百六每包八文神效專軟鬚髪藥神效無匹每個一元天下馳名烏鬚藥每瓶洋一元神效喉科八寳丹大瓶五角小二角半萬應專治頭瘋木球男女可用每二角半秘製善治哮喘烟功用甚多每匣二角極效秘方八寳犀黃丸一服包好每兩八元包好珠珀五淋白濁丸大瓶二元小瓶一元極品花柳搜毒丹大瓶二元小瓶一元三日立止五淋白濁丸大瓶二元小瓶一元極效外治花柳萬靈丹大瓶二元小瓶一元楊梅結毒回生丸大瓶二元小瓶一元十全百寳珠黃生肌散大瓶二元小瓶一元專治花柳下疳橫痃散大瓶八角小瓶四角萬應花柳同德回春丸大瓶二元小瓶一元獨步流注至寳丹大瓶二元小瓶一元燕製引病外出藥每瓶五角極效一品化痔丹大瓶二元小瓶一元靈寳外治痔瘡藥大瓶二元小瓶一元神效洗痔瘡藥大瓶二元小瓶一元極效耳龍復明藥大瓶二元小瓶一元神效善治耳爛藥中匣五角小二角半瘰𤻤惡核斷根丸大瓶二元小瓶一元極效狐騒臭返眞散大瓶二元小瓶一元禿髪重生雲母散大瓶二元小瓶一元龍形薄荷追風去濕丸每匣一元神效萬靈種子茶大瓶二元小瓶五角極效延齡百歲茶大匣一元小匣五角神效明目仙茶大匣八角小匣二角保不出天花衛兒神茶匣二元小匣一元極效小兒回春茶大瓶二元小瓶一元金老鼠糞又名萬應錠每匣三角計重一錢內治小兒胎毒藥大瓶八角小瓶四角燕製除虫靈藥每瓶五角外治小兒胎毒藥大瓶八角小瓶四角立止大孩小兒遺尿藥大瓶八角小瓶四角兒科萬病回春丹每盒一元計丸四粒神效清心牛黃丸每粒四角每盒元六神效小兒鎭驚丸每盒一元每粒二五保赤萬應靈散大瓶一元兒科聖藥蠟壳藿香正氣丸每盒十丸洋三角正極效萬應保和丸每盒四角每粒四分神效太乙菩提丸每盒三角每粒三分神效六合定中丸每盒五角每粒五分神效驚風救命丹每盒二元每粒一元極效十香止痛丸每盒一元每粒一角神效琥珀抱龍丸每盒四角每粒一角神效活絡靈丸每盒四角每粒一角立止心肝胃氣痛丸大瓶一元小瓶五角神效止心肝胃氣痛散每瓶四角燕製去風藥酒每瓶五角立止咳嗽哮喘化痰丸大瓶一元小瓶五角經騐寗神安眠丸大瓶二元小瓶一元神效益智少眠丸大瓶二元小瓶一元七十二症光明眼藥大瓶二角小瓶一角內治光明還睛丹大瓶一元小瓶五角外治撥雲至寳散每七四角神效立愈疝氣丸每瓶一元半化學大仙固精丸大盒一元小盒五角極效神效巨勝丸大瓶一元小瓶五角神效悞吞鴉片藥大瓶一元小瓶一角神效三陰瘧疾藥大瓶一元小瓶五角神效固本包利大便藥大瓶一元小瓶五角神效第一英神丸每瓶一元內治還魂跌打丸每粒二角半外治跌打刀傷藥大瓶四角小瓶二角八寶太極辟瘟丹每塊洋五分燕製固髪藥水每瓶二元老牌補身延壽牛肉汁每瓶一元二角五分長方式眞正陳阿膠每盒洋四元眞正貢品鹿茸膠每兩洋四元秘製貢品五鞭膠每兩洋二元眞正雲南鷄血膝膠每兩洋一元神效全副虎骨膠每兩洋七角神效全副虎骨膠每兩洋七角神效四腿虎骨膠每兩洋八角極品關鹿腎膠每兩洋四角秘製關鹿角膠每兩二角四杜煎𪚾板貢膠每兩洋二角𪚾鹿二仙貢膠每兩洋二角督煎黑驢皮阿膠每兩一角六紅綢刀傷象皮合口膠大匣一元極小一角神效坎宮錠每洋一角神效離宮錠每錠洋一角承接遠近來方函囑代合膏滋丸散等品公道燕製補丸大二角半小瓶一角仕商賜顧請認門懸　各大憲匾額　上海縣吿示五角仿單套板回信附送陰　文詩箋高王觀世音經回生寳笈諸證歌訣林和靖梅鶴圖發票硃印新科狀元殿試策爲記現 * 
値郵政局開辦分別章程聯約處不聯約處所定章程井井有條諭准民局掛號一律寄帶銀洋包裹價亷信速遠埠寄購極便隨到隨送隨收隨發不致羈遲凡已設郵政局處購藥 * 
如一元請加寄費一角其寄費由本堂付清保能寄到如未設郵政處購藥仍照舊例倘有失悞均由本堂保賠决不食言無論數目多寡本堂五日一登報章以杜假冐上海爲中外通商之區如託本埠友人仕購并不加價亦不登報順此佈陳並希均覽　上海五福衖口英大馬路京都同德堂藥局主人新安江干獨釣客孫瑞鏡湖甫謹識 
[禁止謡傳]  
茲者本行經售美國品海紙烟并各種香烟歴有餘年早已馳名各埠近有不肖之徒在外散佈謠言烟中攙入瑪琲孛蘭地酒吸之易於成癮且令人有肺痿諸症甚至各報館道聽傳聞登諸報簡現已向該報館根究查問皆云得諸傳聞失實現今統已更正况瑪琲孛蘭地酒價値甚貴製烟者斷不肯攙入但此烟並非盡銷中國在外洋先已銷售並據瑪琲一項其毒甚劇而泰西製就各種貨物必須先經格致明理醫士細加考察然後出市銷售藉此理論之難免羣奸煽惑之徒讒言市中有虎矣今本行已禀明美國總領事如再有好事之徒佈散謠言等事定當照會公堂重重究辦勿謂言之不預也　　上海英大馬路晉隆洋行啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　十六鋪巡防局解送私收漏規之姚福昌王洪明夏永奎張春元等四名到縣前晚黄愛棠大令倩蔣刺史升堂集訊姚福昌供小的係浙江海鹽人在十六鋪巡防中局辦公巳有二十餘年素來安分向不悮公張春元在十六鋪中開設寳興祥客棧伊因年老逐日送循環簿不便故由小的順帶每節酬小洋四角年終則送洋一元先後得過節規三年此係張春元自願小的不敢私索去年底張又送給洋一元遂被局中老爺察出將小的斥革因向名蓬頭者轉求老爺免革回言須將歴年收取之錢盡行繳案以作修理巡防局頭門之費後又有顧裕壽向小的索洋四十元小的不敢違言當卽繳出求察夏永奎供松江人到局巳有二三年小的並不得錢實被誣指王洪明供年五十有二蘇州人到局辦公亦有數年並不在外勒索錢洋此次張春元因送洋一元到局被局中老爺察悉立卽將姚福昌斥革後　又朦禀蓬頭勒索伊洋以致一併送案求察張春元供在南巿如意街開設寳興祥客棧姚福昌常代小的送循環簿至局故逢卽送茶資洋四角年終則送洋一元此次送洋至局適被局中老爺知悉遂將姚福昌革去卯名周金全供本地人在局亦巳有年顧閱壽供海鹽八年七十有一到局中巳有三十六年張春元於去年臘底送姚福昌洋一元被局中老爺知悉將伊斥退後朦禀小的同家丁向伊索洋四十元　此一并送案實則被誣並無其事求恩明察十六鋪地甲裘寳森投案供稱中局巡查之事前本民辦所有費用向各店鋪捐集每勇丁月得薪金八九千文兹因捐費不敷祗有六七千文勇丁奉公守法不得在外索取私費如有違犯例應送辦蔣剌史得供之下飭將姚福昌責二百板再具誣控切結從寛斥釋餘著一併逐出黄浦司解送阻撓河工之蔣松奎一名到縣由蔣刺史升堂訊問蔣松奎供年五十有六本邑八十圖人此次開河之處在五十四圖小的並不　撓是處董事係小的之姪前因廟宇一事挾仇誤指叩求明察刺史著將蔣松奎收押候核○十六鋪巡防局送互相扭毆之朱家生孔慶方莊順行渾金仲等四名到縣前晚由蔣刺史集訊朱家生供蘇州人向在大東門外會館塲以擺設糖粥攤爲業今正月十三日有孔慶方等三人擺攤售賣花紙每人帶有春宫小的見之以此違禁害人之物遂將春册扯碎後於十六日伊等紏合十餘人將小的扭住蜂毆并被將鑿子戳傷脚背適由巡防局勇經過遂被拘送局中轉解案下求恩明察孔慶方供山東人年三十有二售賣籐鐲花紙爲生正月間小的在會館塲擺攤朱任意將在紙取去因向索取奈伊不允後於十六日相遇與之口角小的一時糊塗悮將鑿子戳傷伊足求恩寛恕莊順行供亦山東人年二十一歲餘供與孔慶方相同渾金仲供天津人今年二十有三歲向在某兵輪船當差去歲回家帶有花紙若于賣與孔慶方言明價值約在正月十六日還錢期小的卽至會館塲索取見伊與朱家生口角互相用武小的見勢不佳奔至巡局喊控是實裘寳森供小的在治下充當十六鋪地甲伊等打架因孔慶方售賣春宫被朱家生扯碎起見實與渾金仲不相干蔣刺史訊得兩造均非善類着將孔慶方責三百板莊順行責二百板各具切結斥釋渾金仲旣屬無干從寛免究了案 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年十二月三十日京報全錄]  
　　宫門抄○蘇撫趙奏審明巨匪曁要犯病故緣由摺○又奏審明刦盜匪犯正法片○十二月三十日怡王等得賞謝恩○定公阿公明桂各假滿請○安○八額駙續假十五日○召見軍機○皇上明日丑正　奉先殿行禮寅初二刻至○堂子行禮辰初三刻至慈寍宫行禮辰正三刻升中和殿受禮太和殿受賀巳初二刻至大　殿壽皇殿行禮畢還宫○○江蘇巡撫臣趙舒翹跪奏爲審明盜巨梟匪照章先行正法並續獲奉旨查辦要犯在途病故謹將緝捕出力員弁籲懇天恩分别給獎以昭激勸恭摺仰祈聖鑒事竊臣上年六月間到任正值匪徒充斥民間幾難安枕訪有　蛋巨匪施老窩子與其師王康南各在蘇浙邊界廣招徒黨販私聚賭稔惡有年而施老窩子兇悍尤甚當經密飭水陸防軍合力兠拿務獲又有海靖左營帮帶官緯號孫長子卽盛長子改名盛永福曾在盛澤地方爭賭械鬥傷斃多命被人奏叅奉旨交臣查辦維時候補道韓慶雲所統海靖營正在遣撤一經飭拿恐致生變諭韓慶雲盛長子緝拿施老窩子贖罪以示覊縻並據韓慶雲面稱盛長子惡名皆其妻盛蔡氏所爲盛長子力難制伏隨密令營縣將盛蔡氏捕獲及同時被獲之丁敬輔併交前署臬司胡家楨審辦乃韓慶雲舉發後又恐盛長子記恨隂有悔意胡家楨聽其反覆之言亦不澈究遽欲將丁敬輔釋放以致人言藉藉咸謂韓慶雲挾養梟匪以自固其事雖無實據而情有可疑業經附片奏請將候補道韓慶雲暫行革職容臣察看欽奉硃批著照所請臣慮盛長子怙惡不悛或緝匪爲名潛行避匿仍嚴飭各防營勿分畛域設法偵緝如能將施老窩子拿獲許其奏獎先據緝捕水師遊擊任毓山率同弁勇追至楓涇地方施老窩子膽敢放槍拒傷營勇逃逸勇丁胡錦堂傷重殞命嗣准浙江撫臣廖壽豐會商臣密派水師將弁拿獲王康南解浙正法本年春間據管帶飛划營臣標儘先補用都司胡昌寳探悉匪蹤潛帶健勇於四月初九日在安徽南陵縣境將施老窩子卽施得勝又名東面石老窩子獲解來省飭交臬司督同道府州縣訊據供認伊前在營當勇與在逃之沈名裕等同拜浙省獲辦之王康南爲師伊又自收未獲之李小老窩子等爲徒屢犯殺人不法並在楓涇拒捕傷斃營勇屬實開具供摺禀經飭照章先行正法梟首示衆惟盛長子借名捕匪蹤跡顯然似出狼子野心未使任其漏網致貽隱患仍催令韓慶雲交案兹據韓慶雲禀稱盛長子不知去向非懸立重賞難期戈獲情願籌措銀五千元解存善後局爲飭拿盛長子之用藉明心跡經臣批准刊賞格分别咨行通緝去後卽補叅將張金山帶同眼綫於七月二十三日密訪至安徽廬江縣境地名三岔路將盛長子　獲就近送由廬江縣知縣張琴訊據稱合肥縣人寄住蘇州年四十三歲娶再醮婦蔡氏爲妻伊向在營當勇薦保都司曾充靖安營帮帶官裁撤後奉諭緝拿施老窩子無獲又因伊妻監禁不敢回蘇到處避匿現在患病被獲等語其節次保舉有無札存放何處前在蘇省爲匪犯案含糊不吐查騐犯烟癮甚重面帶病容赶緊撥醫治痊因係奉旨查辦要犯未敢稍稽卽於二十六日會撥兵役將犯護解起程飛禀到臣當派小輪船駛往迎提詎於二十八日行抵安徽含山縣屬運漕鎮該犯突患急痧身死報由含山縣知縣吕耀軫帶仵親詣騐係患痧所致並無别故解役人等訊無凌虐情事填格禀報將屍棺殮解蘇飭委府縣會同韓慶雲前往開棺騐明的係盛長子屍身委因病斃核與原騐相符詳經批飭再提犯婦盛蔡氏研訊擬辦兹據兼署江蘇按察使陸元鼎督同首府縣訊供議擬聲明韓慶雲原捐賞號洋銀五千元巳移會善後局發交張金山領訖取領附卷詳請核　奏前來臣復加察核除施老窩子卽施得勝又名白面石老窩子業經正法梟示盛長子卽盛永福綽號孫長子巳經病故均毋庸議外查盛蔡氏係江湖賣藝出身本非良婦迨改嫁盛長子後收徒霸賭坐地分贓並因爭奪碼頭挺身糾門互有殺傷雖以盛長子之兇惡尚且無力制伏實屬女中光棍丁敬輔係在盛蔡氏寓所同時被獲又於行李内搜出在海靖營拜盟結會摺帖各件其爲安清道友匪黨挜欵雖該犯因盛長子巳死恃無質證逞刁狡避究難輕縱應與盛蔡氏永遠監禁以杜後患竊念蘇浙連界濵臨太湖久爲梟盜淵藪上年七月間臣與前署兩江督臣張之洞浙江巡撫臣廖壽豐欽奉寄諭遵卽恊力妥籌有犯必懲不敢稍存姑息蓋自拿獲梟盜匪犯葉萬春等七名在營正法後豫皖各帮匪徒聞風遠遁比户稍安早荷聖主明鑒今施老窩子與盛長子罪惡貫盈謂越境可免豈知天網恢恢終難狡脫益足仲法紀而快人心所有出力員弁不無微勞可錄查管帶飛划營儘先補用都司胡昌寳前充該管領哨經前撫臣奎俊因其屢破要案咨部收標臣見該都司樸實勇敢拔充管帶胡昌寳愈加奮勉獲犯多名爲諸營之冠兹又拿獲巨匪洵屬緝捕勤能請旨賞加遊擊銜以示鼓勵暫革道員韓慶雲自經叅劾深知愧悟痛改前非臣留心察看該革員平日旣無養匪實跡可指此次願措鉅資緝拿要犯心跡巳明尚非不堪造就懇恩將暫革候補道員韓慶雲開復原官俾得及時自効如蒙俞允查現任福山鎮總兵官韓晉昌係韓慶雲胞兄令韓慶雲遵照新章回避别省勇丁胡錦堂捕匪被戕情堪矜憫可否量加優卹聽候部議補用叅將張金山巳領重賞毋庸再請獎叙盛長子在途病故解役人等訊無凌虐情事應免置議屍棺飭埋至盛長子改名盛永福保都司無案可稽是否虚實併請敕部查明斥革除仍隨時會同兩江督臣劉坤一浙江撫臣廖壽豐嚴飭水陸防軍搜捕著名各逸犯務獲解究不准鬆懈外合將審辦巨匪曁要犯病故緣由恭摺具陳伏乞皇上聖鑒訓示謹奏奉硃批著照所請該部知道欽此○○趙舒翹片再據金山縣知縣劉元誠詳據拿獲連刦事主院廷藩等家案内匪犯楊阿五周炳福小陸阿二張勝杜阿金朱阿二徐金生陳小山八名並盜械洋槍到案訊據該犯楊阿五供認光緒二十一年八月二十三日夜糾邀巳獲之周炳福等同夥十四人分執洋槍刀械連刼事主阮廷藩等家得贓徐金生陳小山中途因病及别故不行均事後分贓陳小山在營指獲同夥杜阿金屬實訊之徐金生等供亦相同起獲原贓銀飾器物傳主認領將該犯楊阿五周炳福小陸阿二張勝杜阿金朱阿二均審依强盜巳行但得財者不分首從皆斬律俱擬斬立决該犯等持有洋槍遵照通行加擬梟示徐金生依例擬遣改軍陳小山指獲夥盜照章酌减擬徒查楊阿五小陸阿二陳小山尚有行刦崑山縣事主湯文炳一案周炳福杜阿金朱阿二徐金生尚有行刼崑山縣事主姚甫卿一案情節較輕己歸此案擬結又據崑山縣知縣諸可寳詳報拿獲行刦事主湯文炳家案内匪犯姚阿二徐老二孫阿金三名起獲原贓紫毛馬褂一件並准金山縣會獲張勝一名抄供移送提訊該犯姚阿二等供認光緒二十年九月十七日夜聽從在逃之沈忝喜糾邀同夥十三人分執洋槍刀械行刦 
事主湯文炳家得贓伊孫阿金在途看船事後分贓屬實除罪應斬梟之張勝巳歸金山縣另案擬辦外將姚阿二徐老二均審依强盜巳行但得財者不分首從皆斬律俱擬斬立决逸犯持有洋槍遵照通行加擬梟示孫阿金依例擬遣改軍查姚阿二徐老二尚有連刼金山縣事主阮廷藩等一案罪名相等巳歸此案擬結又據該縣詳報拿獲行刼事主姚甫卿案内匪犯姚阿虎徐阿四二名起獲原贓綢背心一件並准金山縣會獲楊阿五周炳福小陸阿二杜阿金朱阿二徐金生陳小山七名抄供移送提訊該犯姚阿虎等供認光緒二十一年九月十六日夜聽從巳獲之楊阿五糾邀同夥十三人分執洋槍刀械行刦事主姚甫卿家得贓並稱徐金生陳小山均在途看船事後分贓伊孫徐阿四係被陳小山在營指獲屬實核與抄供相符除罪應斬梟之楊阿五周炳福小陸阿二杜阿二朱阿金擬遣改軍之徐金生指獲夥盜照章减徒之陳小山巳歸金山縣另案擬辦外將該犯姚阿虎徐阿四均審依强盜巳行但得財者不分首從皆斬律俱擬斬立决首犯持有洋槍遵照通行加擬梟示查姚虎徐阿四尚有夥刦事主王守本一案罪名相等巳歸此案擬結先後解由松江蘇州等府復訊轉解臬司吳承潞審擬備招詳請將該犯楊阿五周炳福小陸阿二張勝杜阿金朱阿二姚阿二徐老二姚阿虎徐阿四批飭正法梟示核奏前來臣提審無異除將該犯楊阿五周炳福小陸阿二張勝杜阿金朱阿二徐老二姚阿虎徐阿四十名遵照刑部通行批飭正法梟示並勒緝各逸犯務獲究辦曁各案供招咨部外謹會同兩江總督臣劉坤一彚案附片具陳伏乞聖鑒敕部核覆施行謹奏奉硃批刑部知道欽此 
 
