# 1899 - 183 - 4909421

 

Page 1

 
 
[名畫助振] [  申報館恊振所啓]  
　　劉可青女史以書畫助振先將第一批畫件交本館恊振所發售所得之貲卽由本館解赴災區散放計八尺三多圖一張洋二十四元人物兼士女六尺屛條四張洋四十八元士女三尺小堂幅一張洋六元仿甌香館花卉絹本三尺小堂幅一張洋六元三尺立美兩張每張洋三元士女册頁四張洋八元絹本仿甌香館花卉册頁六張洋十二元紈扇三握一面繪人物一面小行楷書每握四元其洋十二元其畫均照尋常格外加工釐定潤資不折不扣按女史繪畫之精久爲人所景仰今者移貲助振仁心仁術求之鬚眉丈夫倘不易得况由幗中人乎想海内仁人君子必能爭先恐後慨解亷泉襄茲義舉也 
[重印三國志出售] [  圖書集成局啓]  
　　三國演義一書意主忠義旨歸勸懲雖近稗官小說之所爲而語皆有本足與正史叅觀其筆墨之俠心思之靈久已膾炙人口本局現用新鑄鉛字重爲排印校營縝密紙墨精良每部仍訂十二本定價碼洋一元六角卽日在申報館帪房及申昌書室發售　顧者請卽購取可也此佈 
[新印大字古文雅正告成] [  圖書集成局代啓]  
是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百卅餘篇歴代名臣奏議採之各家文集廿一史者以及文選文粹文苑文鑑無不畢備非異端來雜可語乃士林中之圭璧每部計洋七角上洋三茅閣　飛鴻閣發兌此佈 
[書總署章京劉子貞慶汾請攺圜法呈稿後]  
　　自三四年來制錢缺乏銀洋兩價有減無增民間受虧非淺雖地方官嚴禁制錢出口幷出示曉諭不准巿儈居奇抑勒錢價當嚴禁之時非但不准運錢出口卽内地往來亦必查察此省之錢不准運往他省以致巿面不能流通不無因噎廢食現雖禁令稍寛巿面平靜而銀洋之價仍不能加增推原其故因制錢實在缺乏卽各處開局鼓鑄而所出無多無異車薪杯水國庫支絀商民奇困使不設法整頓將來國庫必更支絀商民必更奇困然則整頓之法奈何曰亦不過禁出口禁銷燬多鼓鑄耳惟出口銷燬雖多方嚴禁而究防不勝防必使之出口銷燬無利可圖則不禁而自禁矣何以使其無利可圖也曰出口銷燬無非錢價賤銅價貴耳若錢樣收小則銅價不敵自無運販銷燬之人矣本報於前昨兩報紀總署章京劉子貞慶汾請攺圜法謂若攺用外洋極精機器仿咸豐當十錢成案攺爲重一錢一枚者當五文上印五釐二字重二錢一枚者當十文上印二分二字重四錢一枚者當二十文上印二分二字正面中鐫光緖通寳旁鐫若干枚可換銀圓一枚背面鐫所造局名年月及五釐一分二分等字兩旁各鐫龍紋大致與銀圓格式相仿中仍方眼不失舊制每月由户部頒發各省已有機器省分亦宜一律製造倘無機器之省備齊成本交付代製幷云用當五當十當二十之錢核算銅百斤可抵制錢八十千之用可以絶銷燬之弊字畫　明花紋精細可以絶私鑄之弊規畫非不盡善惟蒙意現在旣興小銀圓以濟制錢之不足則當五當二十可以無須祗須多製一文之錢及當十之錢蓋應用十文者予以當十一枚足矣應用百文者予以銀圓一角足矣花紋自宜精細然亦不可多多則反不能精細蒙意祗須大清通寳四字背面祗須年號若當十則加當十二字惟模範須畫一無論京中以及各省大小輕重銅色花紋無或稍異一俟新製者多則將舊有制錢陸續重製務使一國所用之錢祗有一式然後可期永久卽有僞製混入易於辨别人若每用必剔則私鑄自絶卽如現在所製銀圓惟湖北最精人皆樂用同一官製而臺灣安徽这小龍圓非但須貼水而竟有不肯收用者非因模範不能一律之明証乎夫一國有一國之政令政令一則民易從政令歧　民易疑而况銅幣銀幣爲民間日用必需之物國家流通之寳尤不能不畫一也檢閱此稿爰率筆書之 
[本館接奉電音]  
　　昨日上午京師飛電傳來硃筆一道懿旨一道敬謹譯登○五月二十九日奉硃筆王懿榮補授國子監祭酒欽此同日欽奉慈禧端佑康頤昭豫莊誠壽恭欽獻崇熙皇太后懿旨宋慶奏病體難支懇恩賞假就醫一摺宋慶老成宿將卓著勳勞現在年届八旬久病未痊實深厪系前已降旨賞假並賞給人參活絡丹俾資調攝著再頒給各色暑藥四匣准其於近畿一帶擇便就醫安心調理所有武衛左軍營務卽著交馬玉崑暫行代理該軍訓練多年素稱勁旅馬玉崑代統之後一切仍當恪守成規隨時禀商宋慶認眞經理不可任意更張亦不可稍涉諉卸用副朝廷整軍經武至意欽此 
[整飭戎行]  
　　寗波訪事友人云上月二十三日寗紹台道憲李友梅觀察頒出告示一通其文曰爲曉諭嚴禁事照得寍防營勇本常勝軍舊部兵燹後更名衛安法防案内攺照楚軍營制遂回寍防向習洋操頗稱嚴肅惟是歴年旣久弁勇數更又因分撥城廂内外零星散駐耳目究有難周不免漸染陋習若不重申禁令及時整飭殊負朝廷養軍備用保衛閭閣之至意查勇丁窩賭包倡酗酒拷詐等弊最爲民害律罪維嚴而其手眼步伐號令陣式尤須按照訓練庶幾不致生疎目下正値籌辦海防整飭行伍之際亟宜認眞約束期成勁旅除札飭該營管帶一體遵照外合行出示曉諭爲此示仰寗防營弁勇人等知悉嗣後務須恪守營規分哨分棚各按部伍隨管帶督率操演平時簡練揣摩不准於街巿閒遊嬉戲如有技藝純熟準的出衆定當破格超擢優獎以勵其餘倘敢有心違犯甚至宿倡聚賭酗酒鬥毆幷向妓寮賭塲等勒索規費招搖生事一經察出或被告發則必按照軍營規例分别盡法懲辦若該勇丁有向民間借端紛擾許居民鋪户立時捆送否則來轅指禀以憑查究該營人雖無多苟一人得一人之用亦足以資捍禦本道惟願爾等精練藝勇乘時立功男兒自强各须奮勉愼毋負本道諄諄誥誡之心其有自揣不克遵行者應早禀退亦聽其便本道令出惟行切勿輕於嘗試凛之切切特示 
[禁錢出口]  
　　天津訪事友人來函云津郡現錢短絀官民深以爲病兹經津海關道李觀察天津道方觀察會銜出示略謂除嚴禁私銷私鑄外其有客商帶錢出口者只准帶盤費錢三十吊上下爲止若至四十吊者一經查出定卽送縣究辦除分飭府縣保甲局十嚴查外倘有陽奉陰違一經查出或被告發决不姑寛云 
[讌賓誌盛]  
　　揚州訪事友來函云升授廣東臬司吳福茨廉訪陛辭南下便道珂鄕假丁家灣某宅暫　行旌兩淮運司江蓉舫都轉於上月二十二日在本署肆筵設席爲之洗裝幷邀范觀察德培卞觀察緖昌許太守星　諸公作陪簪纓畢集水陸紛陳直至譙鼓初敲始各盡歡而散 
[獲賊邀賞]  
　　寗波訪事友人云五月二十五日之夜三鼓時西南鄕橫漲橋左近王姓家被賊踰垣而入竊去 
 
 

Page 2

 
 
衣物甚夥事主王裕豐驚醒後急出狂追致被擊傷僅獲賊犯楊阿七餘均兎脫次日將楊押送鄞縣署請究縣宰畢大令提訊之下以王奮勇獲賊賞給洋銀四元以旌其能楊則釘鐐收禁俟飭捕緝獲逸賊一倂究懲 
[丁沽魚素]  
　　天津訪事人云去冬法總領事杜君奉法廷之命在津設立法文學堂教育中外人才其學堂卽設於法國工部局内所招　　　　　　　 
學生俱選身家清白年在十六歲以下者共六十名自開辦至今已經六月現總領事杜君帶同繙譯李君赴督轅禀請北洋大臣詣堂考騐裕　帥允之上月十八日午後杜君曁教習紳董等齊集法工部局恭候壽帥駕臨及鐘鳴五點壽帥率同海關道李察觀蒞止杜君恭製頌詞其文曰自奉法國國家命在華設立法文學堂育材以來於今六月所有學生經大考後復蒙北洋大臣憲臺曁關道憲賞騐並蒙優賞各該學生益當奮勉勤修以備他時報効國家云云各學生亦依词歌頌佐以洋樂歌畢領賞計學生華人三十名洋人三十名督憲共奬洋銀一百元杜君命各學生恭詣督憲曁中外各官商前謝賞○南營鬥外三義莊王某之子年十三齡向在河東附學讀書上月十八日午後回家方行至營門口適遇中乙兩車夫在彼相撲爲戲甲拾磚向乙抛去不防誤中童之太陽穴倒地氣絶巡勇見已釀成命案立將兩車夫拘獲送局移縣究辦幷向童家送信童之父母及祖母聞信前來撫屍痛哭聞此童係雙祧子今遭橫死使兩門絶嗣亦可悲矣至次日午後邑尊片請帮審某大令帶同刑招房及仵作詣塲檢騐仵作報稱委係受傷殞命大令訊問二車夫並巡役地保當時如何擊傷形情畢遂將二車夫帶回縣署屍母及祖母求請大令與伊子報仇大令諭以回家聽候辦理 
[靈隱鐘聲]  
　　杭州訪事人云新任浙江臬憲李健齋爵廉訪於上月十四日由省至乍浦查閱海口砲臺旋乘某兵輪船至寍波以次及温台各處沿路並不停留地方官禀見者槪行辭謝聞閱畢仍航海回乍浦攺乘内河輪舟返省垣○上月二十日雷雨交作西鄕黃華嶺有一大木適觸電氣直裂二丈有餘○浙省應解地丁京餉前已解過四批兹又由藩憲惲方伯札委候補縣潘大令志誠管解第五批於上月十九日兌銀釘鞘○本月十八日學署棋杆被風吹折帶坍房屋一間已列前報兹悉所坍者爲東鄰交昌牌坊前某成衣鋪一家七口均被覆入殘榱斷桷間並無一人受傷亦云幸矣○浙省緑營兵現已裁汰五成攺用洋法操演上月二十二日撫憲劉大中丞特委杭州協趙副戎中協管恊戎調集杭恊水師城守及撫標左右二營兵士至羅木營校塲會同操練先試洋槍次演陣法終及打靶雜技迨事畢而回時已晌午矣○去年官中舉辦平糶各倉積榖大半已空近經上憲札委各員分赴江西湖南無湖等產米之區廣爲採購陸續運回會同紳士騐收入倉儲積上月二十二三四等日復經杭州府林太守親詣各倉逐一盤查仁和錢塘兩邑尊亦隨往襄事按册查對數目相符然後照章封閉有備無患淘救荒之善政哉○菜油逐漸價廉目下每擔售洋十元較前不啻十减其三聞近日巿中菜子每擔祗値三元三角如此則油價尙可望減也○杭省施醫局林立其中實事求是者以小營巷顧紳所設之局爲最局中延南沙易君俊卿診治易君爲名醫陳蓮舫徵君入室弟子以故切脉定方無不動中竅要其治外症尤不惜刀圭樂費遠近求治者幾於户限爲穿云 
[彝陵櫓唱]  
　　宜昌訪事友來函云自上月初地方官設壇祈雨以來附近地方均得好雨惟府城内外尙未大沛甘霖府縣各官日夜赴城隍廟祈禱積誠所感果於十一日微雨東來田疇沾潤十三日之夜復大雨傾盆澮洫溝渠流泉汩汩四野農民無不歡聲雷動頌蒼蒼之粒我蒸黎也○客有自川中來宜者言及近日重慶府屬連得大雨兼之山水暴發江中之水幾如高屋建瓴以是宜昌於上月十三日夜及十四日江水陡漲三四尺大約此後尙有加無已也○某日某商號雇挂旗船運貨入川適値川水大至篙工稍不留意竟致全船傾覆岸上縴夫正在用力之際船桅摧折竟被帶入波心立卽援救已淹斃七八人是眞無妄之災也 
[晴川夏景]  
　　漢口訪事人云漢陽縣李廣侯大令接奉湖北學憲札文定期七月初七日縣試刻已出示曉諭第不知童子軍中誰奪錦標也○漢口創設夏口廳已屢誌報端兹聞開辦一切章程上憲札飭漢陽府酌議一俟籌畫周詳然後建造衙署○余心樂因犯拐案羈禁有年已擬定　發浙江聞于次棠中丞以擬罪尙輕非明正典刑不足以昭炯戒凡爲拐匪者當亦知所警懼矣○鄂城某營勇丁馬某上月二十二日之晚率領諸人至漢口胡玉青妓院尋釁勢甚洶洶適駐鄂某營勇丁某甲亦逐隊而至與馬爲難馬拔利刃將甲黨連傷三人立時殞命馬知已肇禍升屋而逃及營中聞信而至拘獲馬黨四人送縣候審刻下正嚴緝正兇也○湖北提督學政王勝之宗師業經按臨安郡試事將竣已有札文到鄂約於六月初間回鄂消夏故刻下學署役丁已預爲布置一切矣○囤户劉大狗拐匪羅成名案積如山屢逃法外兹又犯案爲余堯衢太守飭差拘獲禀由撫憲于大中丞札示就漢口四官殿門首用站籠置死以懲不法余太守奉札後卽飭漢陽縣李廣侯大令於上月二十四日遵行矣○湖北興國州煤炭灣地方近經某太守合股開礦仿用西法兹由外洋運到大小機器共百餘件經地方官騐明數目解交礦所若果辦有成效則利莫大焉○漢口糧捕府一缺已委祥司馬泰署理現聞童别駕絢勳業經藩憲牌示奏補矣 
[滕閣飛雲]  
　　江西訪事友來函云江西吳張諸女史及李徐章諸大令各以書畫助振結翰墨之良緣寓解推之微意　心仁術曠世無儔兹者陳君恂夫復以災重欵艱自願將家藏甎塔銘法帖割愛助振裱成者每部銀十兩未裱者九兩寄語文人墨客尙其慨解阮囊旣獲希世之珍又得救災之益是亦一舉兩得之美事也○南昌紳士黃君子修曾君平齋先後馳往巿汊查振事竣回省言及由巿汊沿河而上有地名　湖者大堤決口最寛被災最重爰酌量振之俾居民得以稍延殘喘惟是處大堤爲西鄕命脉所繫若不赶緊修築恐秋水復發附近禾稻均難保全良有司關心民瘼不知有善全之策否也○南昌縣大有堤保障一方關繫最爲緊要現經業户李持柏以承修此隄之紳士徐應奎等偷减工料致不久卽潰等情具禀撫轅請爲查究撫憲松鶴齡中丞批仰布政司札飭南昌縣勒令貢生徐應奎將承築决口赶緊賠修完固禀候委員騐收取具保固限結呈請備案一面督紳將此堤善後事宜公同會議妥爲辦理務使永無流弊以全民命而免天災○南昌府江訒吾太守在　州府任内曾募貲重刻朱文端公所輯書十三種幷捐廉百金以爲之倡迨調任南昌復助數百金更代募數千金將各書陸續刊刷竣事隨將書板寄存官書局以便任人刷印購取表章先賢誠可謂不遺餘力矣 
[廬山眞面]  
　　九江訪事友人云本月十五日電報局委員汪芑蓀明府盛景屛中翰會同候選知府解茂承太守赴城門埠丈量礦山旋於五月廿二日事畢返旆所購山地每畝價銀八緡業已成交是日解太守卽附江永輸船回鄂○賭徒李某專在舟次大開傅塲傾人腰　卽彼諺所謂打水邪者前經湖口縣徐雲階明府允升嚴密拿獲責懲收禁近日飭吏備文遞解回籍道經潯陽見者快之 
[北固延凉]  
　　鎭江訪事友人云某甲策名軍籍歴有年所忽於某夜投水自盡次日營官查點勇額缺少一名遣人四出尋覓始見其屍於鮎魚套河干遂飭備棺收殮聞甲性嗜摴蒱之戲此次敗北後意圖恢復私將軍械質錢有作孤注詎料五木無靈一敗塗地自知無可爲計且恐營官覺察難免責罰交加一時情急以致輕生賭之爲禍亦烈矣哉○赤日當空炎威甚熾患急痧者層見疉出初起腹痛欲瀉四肢俱冷頭面微汗约歴一周時卽氣逆而斃山巷周姓嫗年逾大衍某日陡患斯症投以疎散之劑毫不見效未幾卽魂返夜臺上月二十二日午後有沿街喚賣五香豆者忽覺腹痛如絞急歸家偃臥延至次晨不及救治而逝天時不正癘疫叢生衛生者當若何珍欇哉○鎭俗信鬼自昔已然患病之家往往醫巫並用今夏各鄕染時症者甚多若輩幾於應接不暇南門内某明經性方正素持無鬼之論聞戚串家惑於巫覡之言意頗非之而卒無 
 
 

Page 3

 
 
以破其惑一日僞爲有病者然遣人招巫禳解巫至則故意蒙被而臥譫語喃喃巫不知是計信口雌黃益神其說稱有野鬼若干滕蛇若干吾當善爲遣去爾平日自恃讀書明理不信鬼神今竟爲彼所祟微吾力幾不獲免大言炎炎顧盼自得明經聞之突躍然而起以掌摑其頰指而斥之曰我何病鬼何在爾盍爲我捉之巫驚駭失措不敢置詞抱頭鼠竄而去 
[吳苑蟬聲]  
　　姑蘇訪事友人云近日撫憲德靜山中丞接到欽差查辦江南事件大臣剛子良中堂咨文以團練爲籌防要圖令飭各屬實力舉辦當卽分别札飭各府廳州縣一體遵照辦理連日長元吳三縣主延請各鄕圖董會議章程三縣主復命駕下鄕諄諄勸辦果能經理得法當必有成效可觀而其要則尤在督率之有人也○上月二十二日下午有鄕嫗二十七口執香麕至蘇州府署前具禀訴稱小婦人等家住杜村一帶向藉耕種蕩田藉資餬口近被江北飢民强行霸佔控經吳縣賴大老爺赴鄕勘明斷令交還而若輩抗不遵諭致小婦人等生機顧絶不得已來案控陳叩求究辦府尊彥太守提訊之下諭候查明核辦○上月二十一日黃昏時候忽起大風撼岳搖山勢甚猖獗事後傳間中軍署前吹折旗杆半枝勇丁被壓者一死一生同時胥門外日暉橋河畔泊有水師某營砲船桅杆被風吹斷封家十八姨眞惡作劇哉 
[大令赴蘇]  
　　昨日上海縣五欣甫大令奉到江蘇布政使聶仲芳方伯來電飭赴省垣詢問要公大令卽於午後五點鐘乘官舫帶以小火輪船向蘇垣進發 
[梭巡新界]  
　　裏虹口圓通寺一帶向由劉穆庭二尹駐局巡防現因彼處劃爲各國公共租界經道憲曾經郛觀察札飭將局撤去局勇數名仍回九畝地營中昨日美界捕房黎副捕頭已倩中西探捕前往梭巡矣 
[嚴拿流氓]  
　　本埠租界探捕林立梭巡嚴密從前宵小尙不敢橫行近則膽大妄爲竟敢嘗試每日三五成羣短衣窄袖　其辫高其領足登薄底花靴躑躅街頭欺凌良懦拆梢械鬥無惡不爲甚或身藏利刃及六門手槍稍不遂意肆行恫喝英界公廨讞員翁笠漁直刺有鑒於此特飭捕役嚴密查拿見有以上各種裝束者無論曾否犯案立卽拘案盡法重懲特未知似此雷厲風行若輩能稍知警懼否也 
[嚴諭劣保]  
　　新閘十圖地保金悔亭家有地七畝前因升科局丈量金保並不將單呈騐局中以爲無單之地召賣於常熟翁姓管　金不服佔住不交屋亦不拆膽敢串同會丈局書欲朦轉道契賣與洋商升科局員某君查知其事以該地保膽玩已極函請提案究懲金又避匿租界某洋商處王大令屢傳不到派差禀明英界讞員會同協拿始得拘解案下訊供後限十日拆屋交地如違血比刻已限期届滿仍不讓地幷求某局員函致王大令請爲釋放以便領丈别處地畝大令執法如山傳諭金梅亭不必抗違多方刁滑如再不遵前諭定行重責千板監追不貸 
[控案離奇]  
　　馮庚生卽馮寶銓被華洋各商控追欠欵後英商捷報館洋東亦投該管領事署控馮欠銀一千兩由副領事梅君　　　員翁笠漁直剌將馮發回捕房押候繳銀馮知此欵勢難久延央人倩某律師作保限兩月内如數還清捕頭允之昨日令包探將馮遂押公廨馮又禀控王德潤將伊母藏匿吞沒存銀叩請提究翁直刺遂飭差將王拘押候訊旋有詹濟堂者向馮婉商將王保出尋覓其母楊氏回家卽　　義洋行買辦陳鳳生投案具保直刺准之諭令尋交馮母到案再行訊核 
[押交匿女]  
　　居阿仁扭岳母費徐氏至英界公廨控被藏匿未婚妻前晚讞員翁笠漁直刺倩襄讞委員張柄樞司馬提訊居供本邑人去年九月初二日憑媒陳俊卿王關氏徐福康聘費徐氏之女銀囡爲室曾出財禮洋銀四十元擇吉本年九月初八日完姻近由陳俊卿咨　小的知岳母費徐氏將女藏匿設心不良小的當卽邀同陳俊卿曁王關氏向費徐氏處理論伊竟一昧推諉是以扭案求恩訊究陳俊卿王關氏　供費徐氏之女銀囡由小的小婦人等爲媒許字居阿仁爲室現在不知何意將女藏匿且願將居聘金加倍歸還徐福康　銀囡之寄父今　　案求大老爺著費徐氏將女交案俾成眷屬實爲恩便費徐氏供小婦人之女銀囡私奔出外不知所之小婦人四處找尋尙無著落並非有意　匿司馬以費徐氏一味刁供著掌頰五十下押交銀囡到案訊核並補提徐福康訊究 
[南巿捕房紀事]  
　　偷兒王阿二前日上午在某姓家竊得木板一塊携至新馬路爲包探唐關泉所見拘入捕房禀請捕頭禁押候　○前日下午四點鐘時有船户陳阿順投捕房報稱在工部局承裝石子駛至南馬頭舵工偶不留意與某號關快船相撞被船主某甲將櫓取去以致不能駕駛捕頭卽遣水巡丁將關快船主瞿福意傳到命陳賠還修費洋三元五角櫓給還斥釋○車夫丁洪子邇因失業流爲匪類前晚十點鐘時在新馬路中見某號東洋車上坐有婦女彼卽尾隨於後意圖　取首飾爲包探黃量海所見拘送捕房捕頭姑念圖竊未成　管押一　　昨晨九點鐘時麾之使去○某號東洋車夫王阿二前日下午五點半鐘時在馬路中將車停歇四十一號巡街捕揮令移至僻處王不服向之嘮嘵爭辯捕怒拘送捕房捕頭令押候移解工程局禀請究辦○前日下午六點鐘時朱德標孫雲衢兩人在某酒肆沽飮大醉行經新馬路無端向五號巡街捕辱駡捕卽將朱等拘解捕房捕頭飭將朱孫各押六點鐘一倂逐出○昨晨七點鐘時某號東洋車夫周某因與坐客朱紀生爭諭車價數言就合卽與互毆周力不能敵受有微傷爲九號巡街捕所見拘入捕房嗣朱願給養傷洋銀五角求爲釋出捕頭允之○昨晨八點　時南巿大馬頭祥順水菓行夥蔡桃桃將垃圾傾於馬路爲七號巡街捕所見以其有違章程將蔡拘押捕房後由行主趙某出爲龥懇捕頭禀知工程局委員司徒貼芬司馬司馬諭令照章判罰洋銀一元從寛斥釋 
[英界公堂瑣案]  
　　還俗僧陳蘭士失去金剛鑽及嵌寳約指破獲後迭經訊追昨日陳查知此案除已獲各人外尙有徐姓等三人所收之贓未經繳案報由捕房復將賊犯王瑞三地保徐雲卿解請訊究陳訴稱所失約指十一枚現已弔到八枚尙少三枚已被輾轉售去現悉徐保圖内有徐姓等三人曾收此贓是以投案聲明王供徐姓確有其人惟不知其名且亦不在滬上小的不敢妄供徐保禀稱小的　内所居各户徐姓爲最多欲提收贓之人須知其名方可查拿襄讞委員張司馬商之梅繙譯著將徐保交人保出限交收贓之人到案訊核王仍　押○包探趙銀河禀稱前晚著名流氓范毛毛之羽黨沈阿五手持利刃在途行走小的見而拘拿沈卽持刃恐嚇後由五百十三號等各華捕帮嶯獲住今特解案請辦沈供小的安分營生並非范黨此刃由友人囑令帶回並非逞兇之物司馬以沈身藏利刃决非安分之徒著重責二百板發回捕房管押半年○包探費阿銀禀稱前日流氓張和尙向蔡延年藥店賒欠不遂卽向蔡妻任情調戲致被扭至捕房捕頭令小的送案請究蔡訴稱小的與張素無往來竟以賒欠爲由將妻子調戲叩求重辦司馬判將張笞責二百板枷號一禮拜期滿後交人保釋○包探竇如海禀稱積竊施　生前因犯案遞解回籍今又竊取錢鑑榮家綢布衣十餘件報捕後經小的緝獲送請懲辦錢投案領贓施供寍波府屬定海廳人落魄無聊出此下策司馬判責二百板管押一月期滿後仍予遞籍○包探顧阿六禀稱賊犯張仁記前曾破獲兹又竊取吳雙成布衣送請究辦吳投案領贓張　竊不諱司馬判責二百板管押三月贓給還失主 
[美界捕房紀事]  
　　昨晨積竊吳長林濳至靶予路某鄕民家竊取衣物而逸旋由包探金立生查獲吊出原贓帶入捕房押候解送公堂禀請讞員翁笠漁直刺訊辦○昨午偷兒阮阿大混至元芳路某姓家行竊正欲逃逸適被三道頭巡街華捕所見立卽拘入捕房押候解送公堂禀請訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[貪淫可惡]  
　　廣州訪　　　　　　　　　　　　　　詡詡然自稱精星卜之術前年曾設館耀華坊誘　黎氏婦之銀　　　　　輾轉夤緣得以朦混保釋去年　　　　　用迷藥誘人有何張氏　　　　之弟三妾馬氏倩推星命歐花言巧語騙去財物甚多甚　　其名節近日控諸南海縣署楊邑尊飭差拘獲研訊之下何張氏供稱去年九月小婦人曾倩歐推算甲子陸續被騙金飾九兩七錢四分及紋銀三百兩復用符水將小婦人曁馬氏迷惑致被姦淫馬氏自知無顔立於人世屢次飲藥圖盡遇救獲生小婦人恐死後無人爲之伸冤祗得苟延殘喘歐明禮不認騙姦惟自願將所得金銀如數歸趙且稱如繳不足數甘受比追邑尊准之限半月繳案聞之父老言咸豐年間十三鋪　有術士關致誠騙取揚仁里鄒高氏之金銀珠玉價値萬金情急告知其夫禀控南海縣署縣宰拘關研訊狡不承招連鞫十七堂贓物分毫不繳祗得將關瘐斃獄中今歐旣騙其財又敢以迷藥圖姦想良有司必當盡法嚴懲以奪貪淫之魄也 
[失火未成]  
　　前晚六點鐘時虹口天潼路某粤人家持火油燈捕捉蜰虫偶不經心延燒蚊帳登時火勢炎炎幾肇焚如之禍三百四十五號華捕見之急卽帮同灌救始得撲滅不致成災亦云幸矣 
[上海縣署瑣案]  
　　去冬有周子文者冒充廣濟堂司事向各鋪户收捐經英界公廨獲送縣署訊明管押著交同黨瞿某倂究兹周之家屬一再具禀求恩開釋前晚帮審委員馬清渠明府提案問以管押至今何不將瞿交出周供瞿囑小的收捐時小的尙以爲瞿在廣濟堂充司事豈知早已停歇嗣瞿聞風逃逸至今未知下落小的管押在所無人尋訪且家貧親老叩求恩典明府申斥再三判令准交的實人保出　半月内將瞿交案訊辦○前日鄕民唐阿升投縣喊控被姪阿桂毆傷當經馬明府提案訊問唐供務農度日姪兒阿桂無故向小的强借洋銀三十元小的以無力辭之詎竟將小的所種棉花仈去小的因收成無望向之理論膽敢行兇將小的毆傷求恩騐究明府謂阿桂與爾旣係叔姪焉有借錢不遂扒去種花之理其中定有别情答稱並無别情明府飭仵騐看肋上稍有微傷因判所控殊不近情著退去聽候查明實情核辦 
[法界捕房瑣案]  
　　昨禮拜五朱森庭明府蒞捕房發落各案南翔鎭鼎和洽烟紙店遣車夫金榮泉來滬裝貨金私刊圖章向和太大德榮各家騙取貨物値銀數十兩來滬尋獲扭送捕房經明府訊供押候嚴比昨日命提到案金供假圖章倩望平街某刻字店鐫刻向和太　取皮絲三十包十包售與三馬路復成烟店得洋銀二元七角廿包托友帶至輪船銷售尙未回來東洋皮紙一萬張賣與抛球塲大寳泰得洋十元連史紙十五刀賣與千頃堂書坊得洋八元將此分還各債及往虹口賭錢早已用盡明府得供著先責一百板還押飭探帶往吊贓核辦並傳刻字店主到案訊核○鴻泰祥京廣貨店主錢長壽代張慶生擔保張先存洋一百元玩延不交將錢長壽拘押捕房勒限嚴追昨日命提到案錢供店内之事皆小的一手經理求飭包探帶出以便措繳明府准如所請如無洋可交帶回先責一百板包探遣夥役帶至該店取洋錢乘間逃逸包探遂據情禀請明府核示○久康錢莊王芍亭控李生甲借錢四百五十千濳圖逃遁拘案請追明府著押候人銀並保限五日内理楚今已逾限無人具保一味挺押到案又求寛限候叔父來案具保明府著赶緊覓保如延干比○永泰絲綫店主彭友敷結欠往來貨欵洋二百零七元明府准予交保理處昨日飭探帶出覓保限十日内理楚○蘇州人兪蘭生前因空票貼現虧欠一萬餘金經各債户具控提訊之下交協記烟葉行主吳友立保出逃至蘇州將保人拘案著交去年歲杪吳繳銀一千兩存案請釋尋兪到案兪知事不得了於本年正月自行投案吳請退保明府不准存銀一千兩准予領回迄今案懸日久隨堂帶比已責至二千六百六十板昨日命提到案兪供小的實無法因施惟求大老爺恩典明府以吳友立當時保兪出外係人銀並保今兪蘭生挺押不理吳不得置身事外候飭包探提案訊追兪還押○葉鏞前控徐子王吞没珠花首飾値銀數百兩明府著交保出外限十日内理楚迄今逾限已久原告迭次求追昨日明府著保交案徐仍求寛限明府著交原保再限半月如再逾限定予押追○偷兒張阿大沈阿寳經明府訊供著照原斷各責二百板釋出○偷兒張良生經明府訊供著照原斷重責四百板釋出 
[順時施惠]  
　　淞滬厘捐總局憲每届夏令虔製各種暑藥發交各公所代爲施濟資利便而惠元元甚盛舉也今屇又蒙頒到如意丹飛龍丹臥龍丹共三百九十五瓶純陽丸藿香丸廿五包時症茶四十塊通利散血傷丹各一個惠濟大藥房周濟川善士樂助急救霍亂藥水三十瓶鄭福蘭堂樂助痧氣丸五百瓶拜登之下感篆殊深際此炎威肆虐揮汗如槳肩挑貿易者流晝則蹀躞街頭夜則棲遲檐下中寒中暑猝不及防非得妙劑回生何能使病魔退舍諸善士曁各寳號倘有自製妙藥願爲方便者必當妥爲散给藉副慈懷至　堂自製之藥仍循　例隨時施送倂此附聞又同日奉到雲怡弟子保功氏祈合家平安助施棺洋五十元恩周存歿福自天申謹一倂誌之如左上海洋馬路仁濟善堂董事嚴信厚葉成忠楊廷杲黃宗憲施則敬劉芬謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光諸二十五年五月二十日京報全錄]  
　　宫門抄○諭旨三道錄前○吳撫德奏爲揀員請補知縣摺○燕督裕奏叅劾各員分别懲處摺○又奏爲應解部欵制錢應請暫行從緩片○又奏匀撥軍火片○秦撫魏奏籌備陜省中學堂常年經費片○五月二十日内務府國子監廂藍旗値日户部三庫引見三十名廂黃滿十二名廂紅滿九名兩翼二十四名○雲南巡撫丁振鐸請訓○慶福假滿請安○察哈爾總管三音額爾德木圖謝恩○荆州協領炳泰謝恩○愛隆續假二十日○英信續假五日○鍾泰奏請開缺○徐士霖預備召見○掌儀司奏二十三日祭 
奉先殿端王行禮○召見軍機丁振鐸三音額爾德木圖炳泰徐士霖○○頭品頂戴江蘇巡撫奴才德壽跪奏爲揀員請補知縣以資治理恭摺仰祈聖鑒事竊照句容縣知縣王友桂於光緖二十四年七月十八日病故開缺歸七月分截缺是月出有江浦縣知縣一缺係屬同項同月應行簽掣先後掣得句容縣第一缺江浦縣第二缺當經咨部截缺留缺外補在案應卽照例序補查定例各省截缺升用廻避卽用新選新補留省另補人員遇有留補選缺出時如坐補原缺無人應將以三項人員不入班次先儘補用均不積各項班次之缺如均無人方准以各項班次請補至因人地不宜撤回留省另補之員仍察看俟截缺卽用等三項無人方准酌量請補各等語今江蘇省坐補原缺截缺卽用均無人廻避卽用班内有王之全一員到省在出缺以後新選補留省另補亦無人例得以撤回留省另補人員酌量請補查有撤回留省另補知縣黃傳祁年五十二歲湖南長沙縣人由優廪生中式同治癸酉科舉人光緖已丑科會試中式員士殿試三甲引見奉旨以知縣卽用龡此遵例捐指江蘇十五年七月十一日到省奏補崇明縣知縣奉部復准十七年六月十一日到任旋以該員難勝海疆繁　奏請開缺另補二十三年五月二十九日奉硃批著張所請欽此奉准部文開缺例應以光緖二十三年五月二十九日奉旨後第五日行文按照限減半計算扣至六月二十九日作爲撤回另補到省日期查看得該員篤實謹愼練達有爲係撤回另補知縣以之請補句容縣知縣洵堪勝任例得專摺奏請據署江寗布政使胡家楨蘇州布政使聶緝槼署江蘇按察使朱之榛會詳前來合無仰懇天恩俯准將留省另補知縣黃傳祁補授句容縣知縣以資治理該員係由要缺知縣撤回另補之員今請補選缺毋庸送部引見理合會同兩江總督臣劉坤一恭摺具陳伏乞 
皇太后皇上聖鑒訓示謹奏奉硃批吏部議奏欽此○○頭品頂戴直隷總督奴才裕祿跪奏爲特叅庸劣不職各員請 
旨分别懲處恭摺仰祈聖鑒事竊維整頓吏治首在激揚疉奉諭旨飭令認眞查考嚴行甄别直隷爲畿輔重地官吏賢否關乎民生体戚州縣有牧民責固不容以庸劣者濫列仕途卽教佐各員不得其人亦足爲地方之累近來宦途難進流品淆混其循分供職者雖才具平常尙可隨時訓勉而劣跡昭著及不堪造就者自未便稍事姑容致滋貽誤奴才督同藩臬兩司詳加考核查有東明縣知縣余昌壽品行卑汚聲名狼籍威縣知縣張聨恩辦事粗率難膺民社淶水縣知縣高楷性情疏懶不諸吏治者唐縣知縣候補知縣王毓葵行爲鄙陋不治輿情候補知縣王道昌行止有虧不知自愛獻縣管河主簿方國輔貪汚狡詐藉案招搖文大管河主簿蔡承啓工於牟利遇事生風多偷白岔巡檢沈德昌操守不謹聲名甚劣南樂縣典史程邦棨辦事荒謬嗜好太深成安縣教諭舒壽祺晶行不端深滋物議文安縣教諭劉光祖年力衰邁難期訓迪相　　旨將余昌壽王毓葵王道昌方國輔蔡承啓沈德昌程邦棨舒壽祺八員一倂革職張聨恩以府經歴縣丞降補高楷係舉人出身文理尙　以教職歸部銓選劉光祖勒令休致以示懲儆此外如有應行叅劾之員奴才仍當認眞甄核隨時汰黜仰副朝廷澄叙官方至意所遣各　除成安文安兩縣教諭由部銓選外其餘各缺直隷現有應補人員均請扣留外補合倂聲明所有叅劾庸劣各員緣由理合繕摺具奏伏乞 
皇太后皇上聖鑒訓示謹奏奉硃批另有旨欽此○○裕祿片再據山海關道明保詳稱前奉行知光緖二十五年正月十七日欽奉上諭各省應解部庫各欵一律著解實銀其沿江沿海及近畿各省於應解部庫各銀欵内並著搭解制錢一成以資挹注等因欽此遵查營口銀價日落錢價日昻曾經設法疏通攺用銀圓以資補救無如商民拮据甚深一時未能周轉若再收集現錢搭解部庫不特衣礙民用亦恐爲數不足况營口向來鼓鑄制錢更屬無從措手若借助於直省之鑪隨時鼓鑄其中工本運費折耗太多無欵開報擬請將解部之欵槪行報解現銀其搭解一成制錢暫請從緩圜注疏通再行搭解等情詳請具奏前來奴才覆查直隸前以應解部欵搭解一成制錢巿面現錢缺乏收集恐妨民用因而奏請試鑄制錢搭解部庫經户部議奏以鑄錢工本虧折太多其虧耗之數核與廣東無異援照廣東之案緩俟銅價稍平再行加鑄以供搭解等因欽奉諭旨依議欽此咨行遵照在案今山海關制錢缺乏情形正與起隷相同若由直隷代鑄則工本運費所虧更鉅查該道所詳委屬實情所有應解部欵搭解一成制錢之處應請暫行從緩仍俟銅價稍平圜法疏通直隷果能加鑄搭解該關再當一體辦理附片具陳伏乞聖鑒訓示謹奏奉硃批知道仍著俟銅價稍平卽行設法購備加鑄搭解欽此○○裕祿片再北洋前因添練武衛五大軍並淮練各軍新攺營制各州縣奉辦團練所需軍械繁多局存不敷分撥亟應豫爲籌備當經咨商南洋大臣劉坤一於金陵軍械局所存备種槍砲内酌調若干以資撥用兹准覆稱南洋存儲槍砲近年協撥廣東廣西江西湖北四川等省現存已不甚多惟北洋爲近畿門户各軍拱衛京師自應不分畛域設法匀撥擬將小口徑毛瑟快槍酌撥二千杆配子彈一百萬粒九響毛瑟快槍酌撥二千杆配子彈四十萬粒前膛馬槍酌撥四百杆曼利夏馬槍酌撥才百杆配子彈六萬粒六生特過山快砲酌撥七尊配開花彈子一千顆銅五件一千副葡萄彈一千顆藥袋二千個拉火二千枝至洋式後膛抬槍每年本有按解北洋備用之數現飭金陵機器局赶緊製造陸續分解咨由奴才奏明立案等情前來除派員前往提運存儲備撥外理合附片具奏伏乞聖鑒勅部查照謹奏奉硃批該部知道欽此○○○魏光　片再查陜省中學堂臣前酌定章程奏請開辦摺内聲明常年經費約需銀二萬兩將游藝學塾當年經費六千餘兩提倂支抵不敷銀兩俟籌定奏明辦理行司尊照在案嗣以庫儲支絀鉅欵雖籌復於原估之數力求撙節約仍歲需銀一萬兩除游藝學塾經費提倂外每年仍不敷銀四千兩陜省庫藏搜括已窮實無從得此常年之欵然學堂爲儲才根本際此時艱自强要政莫切於此敢不竭力圖成以立始基而規久遠查陜省向有土藥行店坐票捐輸一宗光緖十七年停止勸辦溯從前創辦之時歲捐約五千餘金現在就地籌欵准重辦此項捐輸較易集事臣與藩司熟商遴員分赴各屬確查土藥行店實在家數一律由司中發給印票目二十五年起每票按年捐銀二十四兩交就近厘局解司如有歇業者隨時繳票免捐仿照原日辦法重訂新章無絲毫流弊其歲入多寡雖難一致而切實整頓當與從前捐數不致大相懸殊擬自本年起籌辦此項坐票捐輸作爲陜省中學堂常年經費無須分外搜求實有裨於要政據藩司詳請奏咨前來除咨部查照外理合附片具陳伏乞聖鑒飭部立案施行謹奏奉硃批該部知道欽此 
 
 

Page 14

 
 
[光緖二十五年五月二十一日京報全錄]  
　　宫門抄○諭旨三道錄前○吳撫德奏審明定擬摺○又奏特叅疏防城内被刼之知縣摺○又奏釐定上忙錢糧銀價片○五月二十一日理藩院鑾儀衛光祿寺八旗兩翼値日禮部引見四名理藩院十九名火器營十名正藍漢二名茶膳房十四名武備院八名○瀾公前往東陵請訓○溥蔚耆齡各假滿請安○鍾泰謝准其開缺恩○徐琪請假五日○卓凌阿謝授正班領恩○杭州協領同倫謝恩○江寗協領圖塔布謝恩○莊王溥侗各續假五日○英侯續假十日○福森布請假十日○龔晉義承順預備召見○召見軍機龔晉義承順瀾公○○頭品頂戴江蘇巡撫奴才德壽跪奏爲審明謀殺一家五命重案分别定擬恭請王命將首犯先行正法恭摺仰祈聖鑒事竊查鹽城縣民人顔紹彩挾嫌謀殺顔紹雲等一家五命一案兹據該縣以兇逃無獲禀經前撫臣批飭嚴拿嗣據阜寍縣緝獲徐按康一名訊供管押旋卽病故續獲徐按喧到案禀經批飭提省審辦續據拿獲顔紹彩陳桂元二名一倂解省飭司發交蘇州府訊辦去後兹據署蘇州府知府彥秀審明擬議解由署臬司朱之榛審擬勘轉前來奴才親提研鞫緣顔紹彩徐按康陳桂元徐按喧分隸鹽城阜寍等縣已死顔紹雲係顔紹彩大功堂兄顔紹蓋係顔紹彩大功堂弟卽係顔紹雲胞弟顔袁氏係顔紹雲之妻顔許氏係顔紹蓋之妻顔宏萌係顔紹蓋之子顔紹彩等與顔紹雲鄰村居住先無嫌隙顔紹彩僅止業田十畝别無家產光緖二十三年三月間顔紹雲向顔紹彩聲稱族人顔鄧氏家貧夫故意欲攺嫁勸顔紹彩娶爲繼妻顔紹彩答以無錢聘娶顔紹雲慫令賣田並稱如能歸其承買情願爲媒聘禮可以從儉顔紹彩貪圖便宜應允將田十畝賣與顔紹雲爲業得價錢五十九千文以備聘娶之用顔紹雲買田及將鄧氏媒說嫁與曹姓爲妻顔紹彩查知往向理論顔紹雲卽稱顔紹彩謀佔族婦同顔紹蓋將顔紹彩拉至祠堂弔打稱欲送官究治顔紹彩求饒釋放從此與顔紹雲等有嫌八月二十一日顔紹培與顔紹蓋爭灌田水被顔紹蓋毆打顔紹培忍氣走回向顔紹彩告知顔紹彩憶及前事愈加忿恨起意將顔紹雲顔紹蓋致死囑顔紹培邀人帮助顔紹培詢其如何下手顔紹彩稱將顔紹雲弟兄騙出捆縛用船載至河中擲入水内淹死顔紹培允從先後邀允陳桂源徐按康徐按暄未獲之劉泳詳徐大麻子吕學沅霍大鎖子並其顔紅錦及不識姓名三人同往是夜徐按康徐按暄並不識姓名三人乘坐陳桂元船隻劉永詳徐大麻子吕學沅霍大鎖子乘坐顔紹培船隻一同開行顔紹彩與顔紅錦沿河跟走先至顔紹善家相近河邊停泊陳桂元與不識姓名一人在船看守顔紹彩等各携繩棍上岸二更時分偕至顔紹蓋家門首顔紹彩令徐按暄把後門顔紹彩等在前面敲門顔紹蓋開門出問顔紹彩揪住其髮辮徐按康同大衆上前用繩將顔紹蓋捆縛何人將其毆傷顔紹彩等並未看清顔許氏帶同顔宏萌出駡並稱定欲報官拿究顔紹彩起意一倂致死滅口卽令顔紹培等將顔許氏顔宏萌揪倒捆縛連顔紹蓋擡至顔紹培船上鄰人袁恒聚等聞聲追問顔紹彩稱係家事不必多管袁恒聚等不敢再問徐按暄慮被村人看見暫行退避迨至河邊因各船均已開駛由旱道行走顔紹彩等船至顔紹雲家門前停泊陳桂元同不識姓名一人仍舊看船霍大鎖仔看守顔紹培船隻顔紹彩等仍携繩棍上岸至顔紹雲家敲門顔紹雲開門出看顔紹彩將其拉跌倒地顔紅錦帮同捆縛顔袁氏出喊顔紹彩令顔紹培並徐按康等將其一倂捆縛連顔紹雲抬至顔紹培船上因無鄰居無人追問維時徐按暄亦接踵至各坐原船先後開駛至吳家灣河中顔紹彩與顔紹培顔紅錦徐大麻仔霍大鎖仔一齊動手將顔紹雲顔紹蓋顔袁氏顔許氏顔宏萌擲入河内淹死維時陳桂元徐按暄幷朱同船未經帮同下手將船開回各散旋經顔宏江等查知前情尋獲屍身報縣騐訊先後禀詳批飭勒緝旋獲徐按康一名訊供收押病故續獲徐按暄到案禀經批飭提省審辦續據拿獲顔紹彩陳桂沅二名一倂解省飭司發交蘇州府訊辦兹據審明擬議由司解勘據供前情不諱究詰不移案無遁飾查律載殺一家非死罪三人者凌遲處死爲從加功者斬註云不加功者照謀殺本律減一等又例載殺一家三命以上兇犯審明後依律定罪一面奏聞一面恭請王命先行正法又律載謀殺人從而不加功者杖一百流三千里各等語此案該犯顔紹彩因挾顔紹雲等欺騙毆打之嫌糾同伊弟顔紹培等將顔紹雲等弟兄妻子一家五命擲入河内淹斃實屬兇暴慘毒已死顔紹雲等五命内顔紹蓋顔宏萌雖係該犯功服卑幼惟顔紹雲係該犯大功堂兄按律罪應凌遲顔袁顔氏許氏係該犯大功堂兄弟之妻至死律同凡論自應按照殺死凡一家三命之律應凌遲處死業於審明後恭請王命飭委署臬司朱之榛奴才標下中軍叅將常福督飭府縣將顔紹彩綁赴巿曹照律凌遲處死傳首犯事地方懸杆示衆以昭炯戒該犯並無妻子財產無從緣坐並免斷付徐按慷聽從謀斃多命帮同綑抬卽屬加功自應按律問擬徐按慷合依殺一家非死罪三人爲從加功者斬律擬斬立决業已在押病故應毋庸議陳桂沅等聽從同行當顔紹雲等被綑之際一係看守船隻一係把守後門均未在塲迨顔紹彩等將顔紹雲等擲入河内該犯等並未同船未經下手卽屬從而不加功自應按照律注依謀殺本律問擬陳桂沅徐按暄合依謀殺人從而不加功者杖一百流三千里律俱擬杖一百流三千里至配折責安置陳桂沅所供並未加功業與顔紹彩等質訊明確無虞避就應卽定地發配徐按暄所供顔紹培囑令把守後門顔紹彩等均稱並未看清有避就應照例監候待質俟限滿顔紹培有無弋獲再行分别辦理徐按慷在押身死之處旣據山陽縣知縣余貞祥騐訊明確委係病劇醫治不痊所致並無别故應毋庸議看役人等訊無凌虐情弊亦毋庸議各屍棺飭縣傳屬領埋逸犯顔紹培等飭緝獲日另結除將供招咨部外謹會同兩江總督臣劉坤一恭摺具奏伏乞皇太后皇上聖鑒勅部核復施行謹奏奉硃批刑部知道欽此○○頭品頂戴江蘇巡撫奴才德壽跪奏爲特叅疏防城内被刦之知縣請旨先行交部議處恭摺仰祈聖鑒事竊據陽湖縣知縣高承惠禀報光緖二十五年二月初九日夜四更時分城内慶和錢土店被賊撬門入室行竊店夥丁雲徵驚覺起捕賊卽臨時行强刼去錢洋衣飾等物會營勘訊估贓値銀一百十五兩分飭追糾贓賊無獲等情查盜賊肆刦大爲閭閻之害疉經通飭各屬整頓捕務嚴辦保甲乃該縣慢不經心以致城内重地出有鋪户被竊臨時行强之案事前旣疏防範事後又無破獲非尋常疏忽或比自應據實指叅以示懲儆據署臬司朱之榛會同蘇州藩司聶緝槼詳請奏叅前來相應請旨將陽湖縣知縣高承惠先行交部議處除飭嚴緝贓賊務獲究報届限不拘照例叅辦外理合會同兩江總督臣劉坤一恭摺具奏伏乞皇太后皇上聖鑒敕部核議施行謹奏奉硃批高承惠著先行交部議處欽此○○德壽片再蘇省各州廳縣徵收錢糧銀　前於光緖三年十月間經前督撫臣於附奏减價案内聲明每年二八兩月查照巿價數目奏報一次歴經循辦在案兹届光緖二十五年上忙開徽之期據蘇州布政使聶緝槼查明巿價開　具詳前來臣等覆查所開銀兩易錢巿價與上年下忙時數目不相懸殊所有光緖二十五年上忙錢糧應仍照案每兩折收錢二千文無論花户完纳先後照價一律徵收以昭平允將來如銀價增漲仍當體察情形隨時核辦除飭司山示通頒各屬一體曉諭遵照完纳外謹合詞附片陳明伏乞聖鑒謹奏奉硃批户部知道欽此 
 
