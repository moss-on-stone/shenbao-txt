# 1916 - 106 - 4915512

 

Page 1

 
 
遊記 
[羗海雜誌] （六）（生入） 
　　滂馬河之東黄河積石山之間有地周圍五六百里爲一大平原地勢高下不等水草甚見優沃有蒙古公策旺多爾濟一旗駐此游牧不在靑海二十九旗之列部民凋零不詳户口漢人西番有至其地開墾挖煤者地方無人主持野番出沒其間流寓者至不安其居踰積石山而南地亦斜袤平坦黄河環其南沿岸曰達布拉曰阿爾純曰綽通錫伯皆破垣斷壁一片荒涼沿河沿山共有番帳數十牧畜殊麗寥寥訊之土人云生番渡河剽𠜑殺人於途商賈終年絶迹生番至則土人須備鍋帳食物以供之留數日乃去返則貨物牲畜纍纍仍張幕以待稍不滿意則刀槊從事虜掠騙載闔境無能免矣然客民貪其水草不忍舍而之他積石山前後黄河成一大圈積石横直其中形如釜蓋論地質則土厚水深論形勢則襟山帶河屯墾者不可多得也 
胡　木蘇河之西爲汪什代克族係河南投誠番子八族之一當時　爲八族之總管而本族獨無千户其地狹小而人烟稠密又當　蓋金廠之要衝工厰出入如梭有川隴商人設市其地日用零物皆　頓具市鎭規模惟察罕諾們汗逼處河南遠近　其勢力汪什代克番務已駸駸入其範圍矣 
[汪什代克番族大略]  
地界東南至胡魯木蘇河東北至黄河西南至貢爾蓋界西北至柯柯烏蘇周圍約二百五十里什西寗之西南四百餘里靑海南岸三百四十里出口西至貢蓋金厰之道 
　　山川黄河由東入境流二十餘里合柯柯烏素北入土爾扈特蒙古界 
　　地勢三面濱河寛於西南東北最窄之處僅寛二十餘里全境大平原間有窪處沙灘濬河開渠所至通達西山有暖泉一道灌漑最溥現開熟地五六百畝 
　　物產河中金砂甚旺晨產豐盈牛羊種良而繁馬次之户有雞豚純係内地氣象皮毛氈布乳油輸出者擅最優之利 
　　天氣四時與阿里克地悉同惟雨略多 
　　人民本族四百餘户有農有工有商而無一户不牧外番數十户蒙民數十户亦然漢人百餘大半務農以上皆入籍外有川隴商人二十餘家設市肆又河南番民數十家借地而牧皆不入籍 
　　北渡柯柯烏蘇百七十里直至戈壁南之圍牆界中有大河三日江拉河希拉河哈隆烏蘇駐有土爾扈特蒙古三旗土爾扈特者亦厄魯特四部之一也靑海蒙古二十九旗爲和碩特土爾扈特輝特綽羅斯特及喀爾喀共五部内惟喀爾喀一部不同族其餘則統稱厄魯特靑海之有蒙古始於明正德間插漢部（即察哈爾）小王子亦不剌　據其地嘉靖中順義王俺答及其子丙兎又襲奪之併靑海及烏斯藏控弦十餘萬其後徙幕遼束邊外稱土蠻而分諸部落留西北邊靑海之有厄魯特始於明崇禎間和碩特固始汗（即顧實汗）自甘涼塞外横越侵之又以兵入藏擊敗唐古特藏巴汗而有喀木之地（唐古特初有四部東曰喀木） 
曰靑海西曰衛曰藏）遣使自塞外通貢於清時爲崇德朝順治初封爲遵文行義敏慧固始汗固始汗勢强甚分部衆爲二翼子十人分領之除分附察哈爾一旗及分牧阿拉善山一旗外餘入家皆爲和碩特蒙古所有靑海遊牧諸部悉歸統屬而番族土司奔走執役爲奴以喀木糧富而靑海廣漠故令子孫遊牧靑海而喀木納其賦惟以衛地給第巴奉達賴居之（第巴西藏官名代達賴理事者秩三品）藏地給藏巴汗居之順治十三年固始汗卒其裔分二支在藏者爲拉藏汗在靑海及河套者爲鄂齊　汗爲阿拉山王（阿拉山即賀蘭山北人呼駿馬曰賀蘭亦譌阿拉善皆語音之轉山陽爲内地山陰爲蒙古遊牧）鄂齊圖汗係固始汗兄子遊牧套西而固始汗季子巴延阿玉佧生子十六其四入居靑海　和羅理等十二人亦牧套西是爲二部分地之始康熙十六年準噶爾部噶爾丹娶鄂齊圖汗女旋以兵襲殺鄂齊圖汗破其部而和羅理族諸台吉懼挈帳萬餘避居祁連山下大草灘漸爲内附之始請甘州東北之龍頭山蒙古謂之阿拉山賜其遊牧許之是爲阿拉厄魯特遊牧之始靑海汗遂絶 
　　康熙三十一年令其世特阿拉山地給札薩克印編　旗置佐領封郡王一鎭國公二復有額濟納土爾扈特人來降編置一旗與阿拉山蒙古同牧雍正二年靑海平以阿拉山屏蔽寗夏和碩特舊牧山後近歲或徙山前仍令其歸牧山後而收山前爲内地自後遂與靑海分部 
 
 
 

Page 2

 
 
時評 
[退位之研究] （冷） 
　　據字林報今日所傳之電已漸入於退位之研究矣其主要之點不外於新總統保舊總統身家黨與之安寗舊總統保新總統京城地方之秩序二言而已 
夫以前調停之事如何未嘗正式發表我人末由知也今使上述之消息而信調停之結果其殆以此耶此則我人急欲知其究竟者也 
　　退位不退位爲今日解决此事之中堅亦即南北勝敗之結果使此消息而不爽者或去平和之期近矣雖然以已往事測之我猶未能深信也 
命令 
　　四月十八日政事堂奉策令特授馬福祥以勲四位此令 
　　又令周駿給予一等文虎章此令 
　　又令陳唪淮給予二等文虎章此令 
　　又令馬福壽授爲陸軍少將此令 
　　又令李澤霖授爲陸軍炮兵上校并加陸軍少將銜此令 
　　又令陸軍部呈請將劉啓盛授爲陸軍步兵中校郭康授爲陸　　軍騎兵中校馬國霖葉露華授爲陸軍步兵少校陳作濤授爲陸軍二等獸醫正龍大源授爲陸軍三等軍需正應照准此令 
　　又令陸軍部呈請將劉得良調任陸軍第六混成旅少校副官應照准此令 
專電　 
[北京電]  
　　陸榮廷以滇黔桂粤四 
省名義電黄陂東海合肥仍堅持項城退位由黄陂攝任速召國會以定國是 
　　北京電陳宦亦電黎徐段謂據蔡鍔稱滇黔不允項城留任桂粤因電斷無覆議和希望尚遠請聨合未獨立各省與黨人栛商解决並乞中央指定適中開會地點 
　　南京電張勳派惲毓昌代行安徽軍務 
　　南京電馮督四時乘汽車赴巡按使署商議要事 
[譯電]  
　　北京電項城提出退位條件如下（一）退位後不得加以彈劾（二）免究與袁政府有關之諸人（三）擔保其私人財產及與政府有關諸人之安全反對黨如承認此項條件則項城擬讓位與黄陂黄陂須項城擔保下列二事始允就大總統任（一）北京軍隊無叛變情事（二）北京軍隊受叚祺瑞節制（十六日發爲檢查員稽遲）字林報 
　　北京電北京接有消息謂閩省大局殊形暖昧該省今雖竭力反對北軍入境但尚未宣佈獨立該省各團體紛紛發電拒絶北軍而當道亦致電中央政府表示對於該問題之意見劉冠雄復於星期日離京現仍逗遛大沽聞劉刻方謀以招商局輪船運第十師 
之兵赴閩路透電（十八日） 
東方通信社電（日本人組織） 
　　 
[東京電]  
　　北京電云二十日江朝宗雷震春吳炳湘等發起組織之北京軍警聨合會其目的表面稱爲確保北京之治安其實該會人員多屬帝制擁護派因恐袁氏退位失其地位此舉或有何等陰謀的畫策故頗爲一般人所注意（二十日） 
[東京電]  
　　據北京陸軍部員言徐樹錚之赴南京表面上稱由段祺瑞派遣其實係受袁氏視察南京之要命至段馮間之密議則由他之密使進行（二十日） 
[東京電]  
　　某處接到香港電報謂與湯覺頓等被害事件有關係之顏啓漢有在該處交通銀行領欵二十萬元之事實（二十日） 
[東京電]  
　　北京來電有察鍔許陳宦之哀懇承認袁世凱仍留現在地位條件之報但該地之内外人皆不之信（二十日） 
[東京電]  
　　中國駐日陸公使今晨首途歸國由日本鐵道院特備專車以送之陸公使自述此次歸國之目的先將一切風說打消後謂余今回國當將余所親知日本對華態度及他一般國情說明但余是否爲内閣之一員尚未决定惟任政事堂左丞之内報確係事實但余官職尚在其次極願將來中日國交以余在使任所研究而得者謀兩國之親交等語陸公使爲由始反對帝制者且又較知日本之國情而了解中國之地位想歸國之後或能占一勢力活躍於外交界云（二十日） 
　　東京電今日朝日新聞論叚祺瑞之之妥協運動謂藉日俄同盟之說謀南北之妥協以責任内閣之成立而當收拾時局之任此皆習袁氏之故智果能服袁派以外之有力者乎恐亦終歸失敗而已時事新報論云滿洲獨立與各省之獨立同漸漸實現惟獨立之後各派如有爭權之事致生紛擾則恐侵害我隣接地之利益此節彼我均當愼重用意云云（二十日） 
　　東京電磐手吾妻兩練習艦今日由横須賀開向南洋（二十日） 
戰電 
[其一（英人路透電）]  
　　彼得格勒電公報宣布俄軍佔據特里比崇又稱俄軍已由艦隊掩護登岸各軍艦協助砲隊甚爲得力（十八日） 
　　彼得格勒電敵兵大隊於十六日猛攻波波伐至摩希拉陣線一次在一英里半之陣線進攻均大受損失而退俄軍於十三日佔據波波伐至摩拉陣線時獲軍械子彈甚夥俄軍奪獲歐士魯姆東面土軍固守之陣地數處（十八日）　　彼得格勒電特里比崇之陷落乃以陸軍由東面沿海濱進攻同時且以黑海艦隊助轟之效特里比崇守兵共約五萬人該地陷落關係政治及戰略甚巨而依恃旭洛克河上游貝白爾作戰之土軍亦有爲俄國南北軍侵逼之虞今若欲免被圍惟有及早退走而已（十九日） 
　　羅馬電今日意公報稱愛德里亞海北部飛機戰爭頗爲活動法意水面飛機四架由魚雷艦掩護轟擊特里斯特附近敵軍地位頗有效力飛機駛回時曾見奥機即擊退之敵機昨夜擬飛至威匿思但爲抵制飛機砲所轟退有一敵機墜落于地機中人被擒（十八日） 
　　倫敦電商部大臣任錫門君今日在下議院宣稱英國非戰士之死於敵潛艇及水雷者共三千一百十七人内有搭客一千一百七十五人（十八日） 
　　華盛頓電外交界聞兩院開聨合會議之消息大爲感動上院旋即通過準備軍萬人之議案多數輿論皆謂决裂之期已近（十九日） 
　　倫敦電泰晤士報云昨晚徵兵新委員會内有愛士葵喬治吉靑納波拉勞漢德森諸人議决調和之策普通强迫軍役目下暫緩實行將來如遇國家利益必要時即須照行云云衆信此種調和辦法今日已由内閣核准但政治家以爲耶穌復活祭期後仍有政治風潮（十九日） 
　　倫敦電愛士葵今日在下院稱内閣尚有意見不一之點如不能解决則必有政府分裂之結果政府皆信此乃國家極不幸之事惟望再討論數日或可挽回危局今故提議下院暫時休會至下星期二日復議議員加森起稱徵兵重大問題遲遲不能解决殊可嘆息但願不再延期以求同意愛士葵答稱星期二日當可决定不致再有拖延（十九日） 
　　倫敦電晨報巴黎訪員謂法政府議運華工入法其第一批試驗之五千人將於六月間到法以三個月爲期擬用以工作於各殖民地（十九日） 
　　華盛頓電美牒含有德國如宣佈停止現今方法則美國願研究潛艇如何可以施行戰爭之意牒中不限答覆之時期但國務院謂本星期内可望得覆（十九日） 
　　華盛頓電威爾遜總决計今日於致德牒文發出之前將潛艇交涉一案送交今日兩院會議美德邦交之危已可槪見牒文内容頗秘密但衆信其詞必甚堅决要求停止潛艇之活動大約邦交决裂已不在遠昨德使往晤國務卿藍辛氏而藍辛不願談及潛艇問題（十八日） 
　　華盛頓電美總統威爾遜已致牒警告德國謂德艇攻擊裝載美客之商船實爲破壞國際公法之行爲如不停止則美德兩國之外交關係即須斷絶云云衆謂此牒雖未有限期答覆之要求無異於哀的美敦書威爾遜以爲此乃關於各中國之問題（十九日） 
　　華盛頓電威爾遜總統向國會稱美國已以切實牒文遞交德國如再續行違法之潛艇攻擊則美國定斷絶外交談判總統並未請國會有所舉動不過歷舉事實一一陳述以證明德國破壞其所發之質言及違犯人道與公法之潛艇戰爭今仍未嘗稍減而已美德邦交能否繼續須視德國將來行爲而定（十九日） 
　　華盛頓電致德牒文甚長但其大意已見於威爾遜致國會之宣言中略謂蘇塞克號之沉失據美國調查所知實由德潛艇不予警告遽以魚雷轟擊所致如僅有蘇塞克斯號一案則吾人尚可鑒原謂係出於潛艇艦長之違背命令非德政府之過失其咎當由艦長一人負之但不幸潛艇攻擊之慘劇不僅見於蘇塞克斯號一艘美國乃知德政府之未能理會時局之重要矣如德國不即宣佈取消目下潛艇攻擊商船貨船之方法則美國除斷絶邦交外别無他法牒中又謂美國海陸軍官在蘇塞克斯號覔得螺絲釘與法員所有之德國魚雷螺絲釘適同毫釐不爽（十九日） 
　　其二（德人德文報專電） 
柏林電德軍大本營宣布十八日公報云德砲隊猛轟聖台洛瓦之英軍陣地英兵以炸彈進撲德軍所佔之地雷陷穴一處殊易敗之拉巴塞河兩岸及魯斯北面炸彈戰事頗形活動德軍在勒維勒及特佛萊業附近轟發地雷頗獲效果末斯河兩岸有劇烈之砲戰德軍奪獲末斯河東面法軍陣地且得化特洛芒南面及錫哇芒西北山脊之地七百邁當俘未傷軍官四十二員内有參謀官三員又未傷之兵一千六百四十六人並負傷之兵五十人德軍因法國半官報指德公報爲不實故擬將俘虜姓名登載公報敵軍圍在加伊萊特森及附近之處進攻者輒爲德軍砲火所阻法砲隊轟擊華愛佛平原及凡爾登東南高原下至聖米葉爾之德軍陣地甚爲猛烈（西境戰况）俄軍於杜拉堡橋端小陣線進攻在加布洛夫加南面德軍陣線前大受挫衂（東境戰况） 
　　君士坦丁電土軍大本營十八日公報云士國志願兵一枝隊近兩夜内襲擊希區塞特俄軍陣地頗得利（伊拉克阿刺伯戰况）旭拉克山谷及拉細斯太海濱戰事仍在進行（高加索戰况） 
公電 
　　浙江參議會來電上海申報館鑒浙省獨立軍民一致都督屈君亦已正式受任現在軍備充足商民安堵本會忝屬同仇以爲時處今日袁氏非速行退位聽候國民裁判不可更無條件之可言望力持正論共策進行浙江參議會議長王文欽副議長莫永貞張翅 
　　浙人王薇伯等致浙垣電杭州童伯吹王文慶先生曁各團體轉屈文六先生鑒吾浙獨立再造共和保全民命均賴諸公毅力同人實深欽佩乃一方宣布獨立一方受中央命令非驢非馬殊爲駭異前後措置如出兩人不僅使天下寒心實欲以福浙之名而爲禍浙之舉請速籌善後以保全浙爲幸桑梓攸關同人難安緘默用特電達王薇伯陳陸全林甲等電 
　　四川旅滬同鄉會致成都電成都將軍巡按使公鑒滇黔倡義各省景從因公抗民以致戰場移蜀糜爛全川誰無梓桑公何忍此現在大勢已决公宜知機順民息爭維持地方嚴朿軍士吾人領公後賜自能釋彼前仇若一意孤行甘背人道非川之幸豈公之福孰得孰失惟公卓裁四川旅滬同鄉會王石林等全體公叩 
　　錢崇固等致南京電馮上將军鈞鑒比讀松滬護軍使署發頒我公通電惶惑萬狀其間要點無非爲袁氏戀棧地步顯違全國民意决非我公素衷蘇省人民萬難承認乞公毅力獨斷勿墮好計即日宣布獨立以杜搖惑而定人心大局幸甚錢崇固袁希洛陳大猷馮世德周承春蔡寅張東蓀朱叔源同叩　 
　　芝加哥來電梁唐二公各都督各報館鑒借美欵二十兆已簽押速對待罷和議迫退位憲政黨芝加哥支部瓊彩樓同人叩皓 
要聞一 
[中國今後之治權問題]  
　　官僚派不足圖存　　内閣制宜三致意 
十八日英文京報社論曰時事日亟變遷在即已爲北京政界與外國使署所共知矣於是發生一老生常談之問題謂中國舍舊用新則繼舊而代用之者果爲何乎夫今日中國之舉動不過復演歐美人民所以爭得政治自由與國民治權者之舊劇　乃觀察時局者猶徘徊瞻顧鰓鰓然以釀成革命促進日本勢力之制度是否有一代替之物爲疑問焉 
　　記者敢明白斷言曰中國治法如沿襲數千年之舊法則必無代替物可言彼繼滿淸而執政者固已行之其成效若何衆所其覩使中國之治法非繼續襲用舊觀念而不可也則過去四年中措施宜可逹法治國之目的矣新帝國之締造較諸國民公共利益尤關重要宜可在名學上政治上認爲適當矣而施行政治必以無礙帝室爲前提之政策宜可爲國人所共贊成矣又何以自命政治家之官僚派所謂熟悉　情非他人所能及者今爲通達時務者所視爲公敵乎辛亥之革命今日之舉動皆爲國民力爭應付世界新潮流之方法之表示使果無此表示也則官僚派斯眞爲不可及矣 
　　革命成而新紀元開從前數千年之時期至此作一結束此後救國之道端在以國民　治權代替官僚派個人之治權非此無以圖存記者已　言之矣中國不能閉關自守旣入於世界系之軌道則必有適合四圍新情况之道然後始可免於滅亡夫天演公例適者生存凡有機體者苟不能應四周情勢之需求而自處於適宜之境則淘汰之禍不能倖免朝鮮之亡也前淸之覆也南滿膏腴之爲日本所攫取也皆當事者之不明大勢所趨不知因時制宜有以致之豈不可爲殷鑒哉彼官僚派不知四周之情况多發源於外國而非中國所固有者乃欲以中國舊有之政策以應付新時勢之需求則其鑿枘不入也固無時而不然矣此記者所以謂官僚派不足圖存而救國之道在於代以國民治權也 
　　推求前淸末造與過去四年間政治不良與夫國家生活與四圍情勢不能適合之故其總因在於不能脫除上古時代之政體元首深處宫廷舉凡司法 
 
 
 

Page 3

 
 
立法等權莫不集於一人之身雖有大員分司各部然聽命深宮不負責任以今日中國之政務殷繁而欲視爲游牧時代之簡單淸靜庸有濟乎非攺除此制則無以使國家生活與四圍情勢相適合而使之適合之法其在實行國會政府制歟 
　　或謂宜於中國者爲可種國會政府制乎欲實行意義完全之代表制度則在此一二十年中未必全爲適當記者亦承認之但所謂不適當者乃經驗之不充足非若古德諾博士所謂吾人之智德程度與雜種之墨西哥人相等也古德　以墨人喻華人比較淺薄侮我國人乃帝制派不以爲辱且引以爲榮嗚呼亦太無智識矣 
　　平民政治之學理與實用倡自外國首發其端者厥惟英國自法國革命後歐美日本皆採用之各國實行國會政府制之初未嘗毫困難迨經若干年之訓練與經驗自然駕輕就熟左右逢源中國初行此制亦必有若干年之困難則固所必須經過之階級也 
　　中國旣乏事實上之經驗則當取國會政府制之主義足以濟經驗之窮而限制與平民政治相反之獨夫政治者而採用之英國之制度與其殖民地之自治制度皆集權於國會議員所組成之强有力内閣而非集於國會内閣之權力固繫於國會惟國會之職務爲立法與監督若統治者則爲内閣而非爲國會也他日中國採用以代替今日政體之制度則當於此主義三致意焉 
[日報紀東省最近情形] （飄萍） 
　　反抗北京政府之潮流旣由雲貴兩廣而及於江浙所謂六個月平亂之大言非但不能見之於事實想讀者諸君亦早已不復記憶其言矣然北京政府猶時時以反抗之實力僅在西南與東南一帶自慰也近則山東漸見動搖而奉天吉林諸省亦竟有所謂獨立之凖備道路修阻音問頗稀吾今彚集日報所載各電以見彼處最近形勢之一斑日人在東省關係較其觀察自在可信者而北京政府之命運乃愈有不可挽回之歎矣 
　　（一）奉天省亦將獨立大阪朝日新聞十四日奉天特電云南方各省相繼宣言獨立之結果奉天官場之形勢忽有急轉直下之觀張作霖每事反抗叚將軍不奉其命令從城内之警戒甚爲嚴重第二十七師團之兵隊自十三夜起突然撤去其警戒奉天亦將宣告獨立之說頗盛傳於該地　　（二）滿洲將軍等之向背同日電云十三日在將軍府内開重要之會議各文武官員之意見一變從來主戰之諭寄同情於民軍如張作霖者亦以廣東獨立爲適宜之處置與叚將軍反抗云又段氏以主張與南軍戰願到京有所面陳其實察破奉天形勢之不利逃遁赴京者也 
　　（三）浙江獨立與奉天同日電云十三日午前浙江獨立之報達於奉天將軍府當地官場非常震動而一般民衆則皆以喜色迎之因是可知該處對於北京政府之人心 
　　（四）馮麟閣出發遲疑同日電云第二十八師駐屯於錦州之第五十六旅近有南下之消息而統率之馮麟問氏忽要求出發費十二萬圓大有遲疑不進之狀是蓋據南方各省獨立北方形勢不利之近情而取觀望之態度者也 
　　（五）張作霖之變心同日特電奉天張作霖從將軍府會議歸直歸師團司令部集部下將校二千餘名言目下南北分裂奉天亦將動搖軍人有守國家安地方保護内外官民之責任無論大局如何變化各將卒唯同心協力絶對服從上官之命令云云其實明明將宣言獨立含反抗北京政府之意 
　　（六）段張之反目益甚同日電云段芝貴與張作霖本不相善近則兩方情意更相乖離張以南方之形勢益覺有利不能無動於中且因段之壓迫心懷不平例如段之以軍事託自北京之周楷侯將令其募集新兵皆足以害張之感情馮麟閣亦因此關係甚不滿於叚氏第二十八師團之南下所以遲遲也　　（七）孟將軍之預備避難該報十三日吉林電云吉林孟將軍以鼓吹帝政之關係殆不能久留現有之地位旣令全部家族避難於天津 
　　又奉天電云曩因吉林巡按王揖唐之急遽入京吉林省之形勢又有不穩之傳吉林孟將軍亦因時局可慮合其家族避難於天津帶十數名衛兵十二日乘滿洲鐵道車來奉即換京奉線車向天津出發因是奉天謠言益盛皆豫料動亂之將勃發也 
（八）遼西農民之反抗運動同日電云遼西地方農民爲饑寒所迫爲狀極慘而地方官因奉天巡按使之督促甚嚴不許免稅或減稅誅求苛歛之結果遂激怒義縣農民十餘村相結以反對徵稅相號召脅迫知事衙門訴民力之宜休養令軍警鎭撫亦不得力其勢蔓延於各地如鳳凰城者反對圑雖已一部解散其大部分今尙騷擾未已地方官惟知逃避而已該處官民頗疑革命黨之煽動其間今後之風潮恐難免　大云 
上之所說僅該報一日間之電報也而形勢旣已如此然則今次之問題豈得謂之南方問題哉豈得以反抗者僅見於南部聊資自慰哉 
[都督府出現後之杭城] （靜眼） 
　　四月十七日各街坊又有都督屈之文告出現計自十二日以都督名義出告示後忽攺用浙江巡按使兼總司令名義忽又單稱總司令街談巷議紛紛傳說及至今而名義始定蓋各方面均不滿意乃迫而出此其文告之内容頗重（全文已見昨報）即全省之兵權財權及用人行政諸事必得都督命令乃有效以防私相授受及托名招兵歛餉等事而文武機關職員均不更動亦於此示文中表示意見 
此次軍人會議雖意見初不一致嗣以共顧大局頗能犧牲其個人之意見童伯吹司令雖昨日以護理第六師師長兼衛戌司令官名義出示禁止軍民人等强當衣物安慰商民（前數日裕成當略失二三百金）然聞童仍守原職浙江將編爲二師稱浙江陸軍第一師第二師其師長以呂公望張載陽二人任之至台州鎭守使一缺已派顧乃斌去惟寗波四十九旅旅長周鳳岐已攺任都督府參謀長所遺旅長之缺尚未决定故未發表 
　　在軍法審判處之政治犯獨立後釋出紛紛活動該處長官某已挈眷而逃其家中留遺文字用火燒棄其用心如此周密者蓋恐他日根治其罪牽及他人也 
　　一般政客頗欲乘此時機有所攺革但軍人團體力持保護現狀免亂秩序故舊日官僚派尚可保存飯碗 
　　所最難堪者錢塘道丁桂樵平時與朱將軍最融洽此次朱將軍不贊成於十二日獨立除金參謀長主持外丁道實爲暗中主唆之人故丁不安其位亟欲辭職 
　　官產經理處處長卲仲威爲個人利益計不惜刮本省人之地皮以供袁政府之揮霍恃有財政部之護符氣燄逼人此次預解中央數萬金其地價尚未收得實係格外討好聞民黨頗不滿之渠亦畏罪匿跡於大方伯某病院中將來不免科罪受罰也 
　　典當已開市有兵隊彈壓不許多人擁入其大門或開或閉人謂之半開門 
將軍署前數日稱曰司令部昨日起忽懸堂堂之額曰浙江都督府此項額名離浙江已五載矣化鶴歸來一旦重現於西子湖畔人民均額手稱快府中雖有衛兵出入尚自由不十分嚴重也 
　　商會通告發出後淸河坊大街多懸五色旗較帝制發生强逼懸旗時爲盛聞學界尚有將開提燈會之議 
　　參議會會員尚未到齊聞不及半數也除斯會爲新設機關外將於舊有之政務廳財政廳外另設一軍務廳以執行前將軍所行之事務云 
參議會於十七日開第二次常會所提議者爲咨請都督將舊巡按使署攺組與通電各省各省詳述獨立情形之兩事結果均未通過前者擬俟大局稍定再議後者以高級軍官已有通電可不再凟也 
參議會議長王文慶於十五日傍晚由甬蒞杭仍寓銀鎗板巷住宅昨與都督屈文六護理第六師師長童伯吹嘉興防禦司令官呂戴之及台州鎭守使張暄初並發難諸人商議一切决定每日上午在都督府共商要政王議長就職之期聞准於十九日舉行常會時時即行出席 
　　都督名義發表後旋又有關於軍事之示文兩則一告誡軍官令其於乘搭火車時遵守車站章程一曉諭一般人民不准私藏軍火其已藏儲者限五日繳出一律發給相當價値全城商界亦以此次獨立諸凡平妥軍界保護之功殊不可沒聞將凖備牛羊猪點等品舁送都督府要請分發軍警機關代爲犒勞各營局軍警士兵刻下總商會正在採辦應送各物品云 
[美國借欵之又一說]  
　　京津泰晤士報四月十七日北京通訊云外間對於美國借欵似多誤會今探悉實情如下距今約一年前中政府與里希勤生公司磋商由該公司任中政府駐美之借欵經理員上年八月左右雙方商定辦法此後該公司遂在美爲中政府司理財政利益未幾中政府向該公司商訂借欵美金一千萬圓擬用以振興各項實業後由該公司允貸美金五百萬圓而帝制問題適於是時發生該公司乃通告中政府謂須國體問題切實解决後始能繳欵本年帝制取消時該公司復願依照合同辦理故先繳美金百萬圓會廣東獨立又於是時發表該公司乃又通告中政府謂現因中國時局不靖餘欵須俟國事稍定後再行續繳此爲今日之情形也 
[湘鄂之警訊]  
　　京津泰晤士報四月十七日北京通訊云湯薌銘致電中央反對倪軍入湘惟倪毓棻已率兵八營登程赴湘倪嗣冲現正凖備調其部下全軍駐紥湘南以防調和談判失敗得堵桂兵入湘故目下關於湘省大局謠言頗盛或傳黄興已派譚人鳳及其他著名黨人回湘運動湘兵抗拒倪軍入湘如近今粤浙兩省之所爲現恐湘省之事中央政府將爲棘手也 
　　昨日此間接武昌私電謂鄂省聞贛省宣布獨立之謠言大起恐慌聞鄂省軍隊現與黨首私通聲氣擬在各處同時起事迫令王將軍宣布獨立鄂省局勢今甚阽危云 
[杭城治安之現狀]  
　　字林報四月十七日杭州通訊云本月十四日陸軍監獄中釋出五十六人商會現辦商團分駐全城保護商業如第一次革命時之所爲聞摩洛尼君已赴楓涇修理鐵路明日江浙復可通車屈映光現移入朱瑞所駐之將軍府任浙省都督居民遷徙者仍絡繹不絶惟地方尚稱安靜 
[江陰獨立之情形]  
大陸報四月十七日江陰通訊云江陰砲台之戌兵已於今日宣布獨立該砲台共駐北兵約一千五百人泰半來自魯省昨晨戌兵之一大部分忽然譁變司令約束無效戌兵中有仍忠於政府者遂與已變之兵開戰有受重創之兵士三人已經送入敎會醫院聞尚有數人於戰事被殺晨間戌兵向城發砲彈一枚日間復發小砲彈數枚其故未悉昨晚砲台司令率未變之兵約二百人退往無錫餘兵乃推　新司令厥後諸均安靜聞該砲台曾致電南京馮將軍宣布獨立馮將軍覆電謂砲台之兵如能維持本地治安彼亦不欲加以干涉云炮台之兵善體此旨故皆嚴守紀律境内雖有刦案一二起然與全體無關砲台獨立後即派出兵士一隊謂往助常州宣布獨立云 
[南京快信]  
　　浙江宣布獨立後中央來寗密使相望於道前日徐樹錚向瑞琨去昨日朱濬初又來 
　　馮將軍擬即派員赴蘇常鎭等處慰勞軍隊馮將軍前日檄調駐吳淞之第八團團長唐竹林來寗 
　　王廷楨昨派多員分赴吳淞象山鎭江焦山獅子山等查勘擇要添設砲位以資防護通州管鎭守使昨來急電請兵 
　　聞浦口謠言甚盛日必相傳省城有變故駐浦之張營逐日必派人過江探聽消息 
　　下關江口飛鴻碼頭（過浦口輪渡碼頭）已安置機關槍數架 
　　據浦口張營消息大通發生戰事駐浦之張軍統領吳起恆昨已統帶一營馳赴大通援戰不日尚有數營繼續出發 
　　昨日（十九）下午五時軍署附近珍珠橋發生火警新開來駐浦之第十二師二十三旅步隊六營砲工輜重各一營已開拔赴鄂 
　　聞張勳决不赴安慶 
　　釐務總稽查　某因事撤差 
　　蘇屬稅務總稽查許藻章明日出巡 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[浙蘇川閩之時局觀]  
　　屈文六京中之死耗浙江獨立後情形京中至爲隔膜加以中央滑稽命令出現尤令一般視綫迷離惝恍莫能知其底藴而腦筋過敏之官場乃遂因之造作種種謠言或言屈已被刺或杭已大亂或城内已大火幾日云云即外報亦有爲所瞞過者如英文京報昨有要聞云前浙江巡按使屈映光有遇害消息係出於下級軍官之反對屈氏與朱瑞本同一臭味之人固無久存之理但據此間浙江人士之推測謂中央日昨一令與屈死不無關係也又順天時報載某西文報云浙江軍民因前朱將亡去失蹤以臨時無主軍首領暫時將巡按屈文六擁至軍署爲臨時總司令茲悉屈究係文職不便擔任已舉定呂公望爲都督至屈被刺之之說尚無確實消息而浙中情形與十四日申令殊不符合也云云以上兩則於現在事實均不合然於浙人心理尚爲相近而蒙蔽者固終無所用其技也又聞十八日公府召開軍事秘密重要會議據聞有乘浙省秩序紊亂之際擬派大員前往鎭定藉以收拾之議然則彼造作種種謠傳者其作用固自有在矣 
　　馮華甫舉足之輕重政府對於江蘇將軍馮國璋電請北軍暫緩南下業已照准昨聞十六日又拍致馮將軍要電一件其大槪係飭對於蘇省紳商各界人民竭力疏通意見詳晣開導當此國家多事之秋地方情形尤應力持鎭靜是爲至要并將中央對於馮將軍倚重之心懇摯傾吐至於馮氏對於目下國局之態度作何顯明之表示政府尤非常注重其原因蓋以日來迭有人勸促馮氏與獨立各省取同一行動俾組織强有力之新政府故政府於十四五六等日每晚所開秘密會議均關蘇省狀况之事日前召集楊士琦等所開密議亦爲關於蘇事又據英文京報云段祺瑞氏遣前陸軍部次長徐樹錚往南京謁馮將軍懇其勿將態度揭破以便出而調解徐於日昨甫行回京 
　　陳二菴態度之表示昨北京某外國官憲接得確實電報略云日前有某外人在成都與陳二菴將軍面晤當時將軍語曰今若欲維持四川省内治安（一）須北軍全隊向省外撤退（三）袁總統從速退位　此二事仍係與蔡松坡君一致意見也云云依是觀之外間所傳蔡陳已議妥允許總統留任云云殆非事實也又據順天時報云陳成武將軍日前有電致政府措詞微露獨立之態度其情形曾誌各報茲聞四川似已獨立月之十四日胡景伊氏接其家電報告獨立之略情政府昨接曹將軍急電後即電致陳成武詢問實狀矣 
　　劉冠雄赴閩之周折日前外間曾有關於福建重大風說迄今尚未徵　惟海軍總長劉冠雄由海道率師往福建事發表後旅　　省重要人物一致反對確係與前此粤省因聞劉氏將率師往粤時發來之電同出一轍據此則福建最近情形可想而知矣惟據英文京報所載則劉氏出京後尚在大沽暫住造船廠中方與招商局交涉用該局輪船運兵往閩事迄未就緒留劉氏究能率師往閩與否實一疑問也又天津日報亦云海軍總長劉冠雄再奉命南下出發後乘專車通過天津轉向塘沽除將由塘沽護送彼南下之海籌軍艦外别有一艦在塘沽守候南下之兵擬由輪船輸送日前招商局之新康新裕兩船由上海來津北京政府欲其供給輸送軍隊之用惟招商局於粤省獨立時在上海開董事會决議該局輪船一切不得供給輸送軍隊故天津招商局亦拒絶之前日該船高等船員離船登陸又該局之新名號已由滬入塘沽港今與新銘新裕二號皆被扣留於塘沽云 
[北京最近現象之悲觀]  
　　過渡時之内閣制關乎責任内閣之命令法規正在起草中此僅屬一種過渡機關與淸帝遜位各部攺設正副首領專司交代時相同聞南京馮將軍來電推薦徐世昌趙爾巽李經羲等皆可爲組織過渡内閣之領袖至其餘人物當局尚未擬定若謂能招致南方人物固絶對無此事實即欲延攬一二淸流目前不在京中者亦非易結果不過攺換一部分令幾個不以帝制派著名之人勉强凑數而已預料帝制派如朱啓鈐周自齊固勢在必换換即富時對於籌安會淆亂國體之舉動不加檢舉消極溺職之司法總長章宗祥亦恐不能不引咎而去　　帝制派之窮途涙西南勢急輿論沸騰自南軍嚴懲禍首之電飛來籌安會首領楊度孫毓筠已驚惶靡措急謀走計據某京報所載楊微服出京赴滬匿跡某國租界業經多日楊日前辭其參政之表文係用郵政寄京托孫少侯代遞者孫之辭表亦係轉託某員代遞者辭表未上以前業乘津浦火車南下聞中央政府暗已派人追蹤監視之而南方人物亦暗中耽視彼輩思伺隙以懲之刻下楊孫已有　退維谷之勢另函云孫毓筠昨日已出京矣孫之行實係有人授意並令袁乃寛氏賞給旅費八千元惟孫平日向袁處挪借欵項尚不止此數袁即全數扣下故孫氏仍赤手而去情形極爲寒窘現尚托人將其留京衣物及古玩字畫設法售賣云 
　　帝制報之可憐語英文京報云十五十六兩日民强報續載揭開主張帝政慫恿及朦蔽者之内幕一則略謂某某所辦之民主共和兩報已攺爲讜言報矣將來出版宣言以痛駡帝政爲入手辦法夫帝政派報亦有不同之點除完全帝制派報者數家外此外皆爲夏壽田强迫脅逼而成報紙中鼓吹帝政各稿皆夏壽田所發登係楊周公定稿公定稿（楊度自擬周公故該報以此擬之）眞帝政派報得數萬金每月數千爲强迫而成之帝政派報每月得數百元較之夏壽田袁乃寛楊度顧鰲等因帝制所得之欵眞有滄海一粟之别辦報之人皆有眼光與宗旨謂以區區數百元即可移易本旨吾不信也大抵均已入其勢力範圍之中書生何能爲力已有不得不取之勢嗚呼余（民强報記者）亦此中之一份子也總之此帝政歷史僞造民意之文章出之夏壽田僞造民意之欵項出之袁乃寛徧告各省授意選舉法之電文出之顧鰲云云原按其中尚有大力者在黑幕中主持該報何故不言豈尚有忌諱耶吾人讀　請錄唐人詩句以爲總評即寥落故行宮宮花寂寞紅白頭宮女在閒坐說玄宗是也 
　　軍政界之恐慌說自各省陸續獨立政府每月所缺少各省解欵爲數甚鉅其他未曾獨立軍事緊急省分又紛請撥留解欵以作軍費現在每月所收應解欵項僅寥寥數省而已而支欵又日益加增故對於財政問題政府異常焦灼惟俟借欵以救急需又因條件嚴酷一時不易成立其已訂約之小欵五百萬元除已交百萬元外其餘之數債權者因時局關係亦推延緩付說者謂若不爲一月内和平解决即財政一項已足惹起莫大之恐慌又據鐵路人員某君語人云近因京師忽然發生兵變風說於是各官憲驚惶無措紛紛携眷捲寳出京當局者聞之震怒遂傳諭檢查禁止之然而斯等重要官僚極有腕力今日明被車站間檢查人員抑阻然竟於次日反更揚揚出京而初次抑阻該官吏出京之人員遂礙於他故不得發言惟恨恨自歎而已職是之故近今已取開放主義聽彼輩任意出京而亦决不顧問矣 
[述海珠慘劇之前因] （廣州特别通信） 
　　粤東省垣自六號宣布獨立今已數日大局尚搖搖未定危險之事迭見此中内幕極爲複雜而一言以蔽之則猜疑之心未釋而已龍濟光之宣布獨立本由於陸榮廷梁啓超之規勸而張鳴岐爲之斡旋王廣齡爲之居間傳達桂粤南方面之互派代表已不止一次矣而適遇月之六號護國軍運動海軍成熟着着得手大有兵臨城下之勢是時軍警亦聨合要求龍乃於是晚以保護人民治安爲詞宣布獨立然龍之態度極爲含混其發表之文誥語甚和平未嘗有指斥袁氏之檄文又未嘗有嘉許護國軍之語氣從前所捕獲之國事犯一律皆未釋放民黨所切齒之蔡乃煌則已保送其出境不加誅　蓋龍氏之獨立實出於勢窮力盡故其致電中央情辭尚不甚决絶聞中央復電謂粤東獨立事出於不得已無可奈何望以地方爲重勿至亡國爲幸然則龍氏之對於袁氏尚有知已之感與他省之决然脫離關係大有不同故粤中民黨皆謂龍氏僞行獨立藉以緩兵不足以昭大信當實行最後之對待其已見之於報章者如國民黨之佈告全體　胡鼎男之宣布胡漢民朱執信鄧鏗等之公啓皆洋洋灑灑詞義嚴正其所主張大抵皆以龍氏去位爲前提國民黨一致之主張殆皆如此而因龍氏之去位與否於是遂啓一大交涉其實力與龍氏交涉者則爲護國軍攻城司令魏邦平魏自統率艦隊馳抵海珠已欲攻城嗣得龍濟光宣佈獨立魏司令因爲保全人民生命財產免致糜爛起見故特電詢的確獨立即駛回北江候其解卸職任迨龍氏獨立後拒絶外軍淮城魏遂迭經電勸龍氏離粤並給恩餉與其部下軍士一體資遣回藉俾免道害地方而龍氏屢置弗恤再更着令各統領添募大兵魏司令以其舉動可疑遂於八號下午七時乘駕江大兵艦抵省先將機關鎗兩架炸彈隊　壳隊十六名分佈警察廳門口隨即親自入内謁見王廣齡詢問究竟並謂王曰你們是否贊助護國軍抑係擁護龍氏王即答曰我們自係擁護共和且身任警政定必以極力維持地方治安保護人民爲主旨對於貴軍實竭情欽仰魏司令復謂你們旣係擁護共和應請勸龍氏卸位否則不汝宥也語舉即回原艦離城詎駛至白鵝潭海面忽有廣福兵艦及魚雷船兩艘尾追而來魏司令喝其停駛置之不理并竟開砲轟擊後被魏司令將其魚雷艦一艇奪得即與廣福交戰一小時遂直駛回三水河口廣福艦與一魚雷艦亦追至惟見護國軍雲集即行折回魏即拍無線電來省質問詞甚强硬龍爲美滿之答復始無事後龍分派兵艦至江門等處海面扼守免被護國軍由肇慶來攻並聞龍濟光初以魏邦平駐軍三水欲令其繳械然又恐八大統領兩警廳會議軍民或有誤會至和生驚擾乃議决請其勿繳軍械隨即拍發無線電致意旋得魏司令覆電謂現在駐軍此方决無騷擾力保治安靜候岑元帥抵粤請示辦法再行解决此爲兩方齟齬之前半段也 
　　當魏邦屏與龍濟光作種種交涉時不免有小爭執軍隊亦不免小有衝突外界聞之極爲恐慌幸接梁任公自南寗來電極力排解人心爲之略定（其電文已錄前報）任公此電極爲有力於是此龍氏去位與否之一問題乃專待陸幹卿梁任公東渡解决陸梁未來則先由省中之警察廳長王廣齡法政學堂救國儲金團司法界李雲　學界何柳堂等及進步黨支部分電到港請徐君勉回省磋商一切徐乃應招來東梁陸之代表湯覺頓等亦蒞止粤人方冀此番會議足以解决雙方之爭執保全粤省之和平而不謂海珠甫開會議即起驚天動地之變端一場解勸全功盡棄嗚呼粤事將不堪問矣 
[浙江獨立後三日之經過] （特别通信） 
　　浙江於十二日獨立曾有都督屈之安民告示出現 
　　時屈尚未敢承認在公館中稱疾不起　事由劉治　等轉達又以爲南京　　獨立消息未聽不能與中央斷絶關係决計以巡按使兼總司令名義電達中央報告軍民要求獨立將軍失蹤情形中央乃有嘉奬之後電且有兼署將軍之命矣 
　　職是之故十三日續有告示其署銜爲浙江巡按使兼浙軍總司令其措詞則曰省城十一夜軍民擁至軍署要求獨立將軍失蹤本使爲軍政紳商學各界以浙江地方秩序相迫已於今日决定以浙江巡按使兼浙軍總司令維持全省秩序主任軍民要政除總司令部人員另行組織外所有在省文武機關部署一律照常辦事不准擅離職守傳諭所屬一體遵照云云 
　　杭州商務總會即據此示通告各商謂各種鈔票已　各官廳出示曉諭一律循舊通用不得抑價並由　警諭知各舖攤將兌價懸牌標明至省城各典亦已請官廳酌派軍警分别保護照常營業又言已陳請屈使設法咨商滬杭甬路局火車照常開駛以利交通云云商會之安慰商情亦頗　矣 
　　但錢業於外埠匯劃仍不能通十二日現洋申水無市十三日每百元一元二角至一元四角十四日增至一元九角十五日又減至一元五角而當典因懼軍士强當或不開門或僅開半日貧民頗以爲苦軍人之持物往當者則利市三倍官廳似尚無　切之保障 
　　關於民政方面由發難諸人組織一參議會其議長參議各員名已詳前報茲聞會中會議决於星期一三五日上午在司令部開會聚議要政已到者約十餘人業經開會數次并有咨文請屈使改稱都督以正名義云 
　　關於軍隊方面如在省之步兵砲兵工程營等均由專車送至嘉善嘉興等處由鎭守使呂公望酌量支配保守境界而在紹興之兵亦已調赴前往四十九旅之住在寗波者撥其一部分住紹興 
　　前朱將軍派人往招之兵聞多係靑紅帮現擬一律遣散另行招集但總司令已有示禁私行招兵滬軍楊鎭守使聞曾　浙車通電詢問安否且有重要人員在兩方面疎通意見衆料兩方各守境界　無戰事發生 
　　聞第六師師長葉子布辭職其他軍界各要職更動與否尚未確定現聞童周二旅長主持軍務而夏廳長超王司令桂林等則協助進行 
　　居民之神經過敏者紛紛遷徙出城江頭渡船擁擠不堪面拱宸橋之車亦極　開往蘇滬等船貲　平時漲至數十倍且提早二時卽開竟有以載重逾量沉其舟者亦可憫矣 
前數日中大雨連綿昨今兩日忽晴霽市慶安謐人心略定遷徙者少惟昨日午後一時至三時許自蒲場巷至薦橋貫巷口淸河坊大街忽有警備隊站立各要路阻滯交通者凡三時許市民不知原因相顧失色　巡按使擬至司令部及各銀行故顧爲　備如此市民以向所未見頗爲驚駭然巡按使尚未出而人力車及各商號之生意已停頓三四時合之市民所費時間亦耗失不少矣 
[大通警信中之蕪湖] （特别快信） 
　蕪湖十八日盛傳大通方面於前晚十二時在不靖之信有謂黨人圖謀獨立有謂係安武定武兩軍衝突又有謂土匪聚衆持械搶刦某錢店並云大通商舖現已閉市究竟如何内容此間尚未得其詳 
　　蕪湖自得大通警信後水陸軍警各長官於十八日午刻在某機關開軍事會議頒行特别戒嚴令是晚八九時長街栅攔均閉燈火全息十時即斷絶交通城門則以九時關閉戲園停演茶館浴堂八時收市妓女全避軍警不時分班棧巡以杜亂　 
　　蕪湖江面前日停泊海軍砲艦及魚軍艇十一艘十八日晨有五艘開往上遊 
　　定武軍第六路統領吳吉臣眷屬刻已到蕪以馬路公安旅館爲行辕轅吳統領由浦口率兵兩哨來蕪以厚兵力日内可到 
　　蕪湖連日謠風甚大人心益慌 
[皖省亦漸喫緊矣]  
　　省垣之謠言　　大通之警耗 
自西南戰事發生來皖垣地方表面尚稱安謐乃自浙警喧傳後南京不穩之耗相隨而至加以近日省外地方如合肥巢縣及舒廬一帶又聞有黨人密謀煽動之謠於是此兩日間人心大爲惶恐地方頓現不安之象昨聞皖紳商各界擬要求馬聨甲統領暫緩出發保護皖省秩序 
　　十五號據機關中人言是日軍署接到蚌埠倪將軍電詢省城現時情勢及地方商民狀態若何參謀長李鳳山即邀集財政廳長　水陸警廳長等詣安慶道尹署與　道尹先行籌商時局意見旋於下午四句鐘復齊集巡按使署會議良久聞最後議决仍請倪將軍主持聞已兩次去電尚未得復說者　倪將軍赴寗與馮將軍議商大局又有　電報交通有阻以故猜疑莫釋究不知就　如何也 
　　自昨皖垣謠言四起後民心惶恐即由商會電懇中央挽留倪將軍暫緩出發復經參謀長徐道尹水陸警廳會議電請倪將軍主持頃聞已得將軍復電飭各機關仍照常辦公地方治安妥爲保護故近日軍警另意巡防市面尚覺安謐現又聞倪將軍有與張上將聨袂晉京之說 
警察廳長以日昨陡起謠言民心惶恐特再出示諭云照得　　　　謠諑繁興業經本聽　禁在案近又聞謠言四起難保無好亂之徒故事　張藉　煸動而一般無　居民　路傳聞　　　　　天　　　地弓蛇充其所極必至擾亂 
 
 
 

Page 7

 
 
　　治安本廳長有維持治安之責用特再行出示嚴禁爲此示仰商民人等一體知悉自此次出示之後務宜嚴守鎭靜各安生業毌得輕聽浮言自相驚擾倘再有造謠生事之人一經本廳查獲定即嚴予懲處决不寛貸其各凛遵 
　　倪將軍出發由安徽籌欵百萬前由財政廳在中國交通兩銀行借洋六十萬嗣因謠言紛起聞該兩銀行僅兌去二十萬連日商民向該行兌欵者頗爲擁擠 
　　大通　沿江商埠五方雜處行旅如織旣有水陸警察之梭　尤有軍隊之防衛前倪將軍部下所調之駐通徐曹兩營長已先後奉令出發近於月之四日長江巡閱使特調第六路第三十五營管帶張盛林率同軍隊一營抵通駐防聞一二日内尚有一營續到方期地方可以無事乃今日突傳大通起有變動之說原因尚未知何在也 
[蘇州之獨立聲高]  
　　黨人要求宣布　　軍隊圖謀響應 
　　吳江派兵來攻　　江陰潰兵抵境 
蘇垣獨立醖釀已久迨至前日始有滬黨人首領各代表到蘇與陸軍第二帥小警第二廳七十六團曁禁兩軍警察廳等各中下級軍警官佐接洽要求早日宣布獨立紛紛禀請鎭守使師長表示宗旨殷朱等即令接洽各官佐與各黨代表磋商宣言蘇州一隅無獨立之能力總視南京之舉動爲轉移各黨代表最後勸告以免地方糜爛人民之損失殷使不允祇允取守中立之態度 
　　第二師駐紥閶門外之某隊自各黨代表來蘇要求獨立後其中有少數士兵躍躍欲試該砲隊接近十九師之七十六團昨夜七時許有兵士某某等數人特至七十六團内與各士兵接洽宣言今夜即須舉事各處早已運動妥協布置就緒貴團各同志弟兄如能同扶義舉則固屬極妙如果不能者祇要不加反對事成後便有兩關餉酬謝密議之間爲團長吳士芬得悉立即電報鎭守使謂兵心已失將次發難殷使當密令何團長嚴防一面召集官長下令緊急戒嚴大太平巷三多巷等處霎時間築一高壘杜絶交通以保使署 
　　昨夜因某營兵有當夜起事之說即下緊急戒備令六城門於七時即行封鎖商店人民經警察知照遲至八時一律收閉過八時即不准行人軍警密佈執鎗實彈徧站街巷如見人影即　鎗示威喝問口號徹夜嚴防天明始已 
　江接壤蘇州距離密邇昨得探報聲稱吳江縣於前日經黨人何嘉祿帶領黨人三百餘名聨絡該縣之水巡隊警察内外合應從容佔據縣城業已宣布獨立知事周壽不知下落當時人心驚恐現在秩序粗定何嘉祿爲司令官已會議發兵來蘇迫令獨立决計於十八號夜間由水路出發云云　 
　　當夜八時第二師長朱煕馳往鎭守使報告云吳江方面現有形如民船二十餘只向蘇州盤門進發已至寳帶橋距城祗四五里之遙將次逼近進攻云云殷使立派第六團團長金凱帶領步兵三營在該處防堵以備拒敵並令水警廳長迅派淺水兵輪兩艘馳往抵禦闻一艘爲吳江派帶之兵船奪去旋見防備太嚴不能攻城至天明始各退回　 
　　江陰獨立之後有潰兵十餘人均身着制服向蘇州逃下下火車站時爲檢查車站軍警盤查因其言語支吾跡近可疑當即押解蘇常鎭守使署經軍政執法處鞫訊情形後因籌防緊要即飭陸軍監獄長郭鏡淸派禁衛軍押拘獄中俟防務稍靜再行詳訊 
[鄂省之禍機益迫]  
　　鄂省當道近每聞一省獨立警訊即將防務加嚴一次茲於十四日復聞浙省又繼起獨立於是愈爲張皇深恐肘腋生變當夜王將軍段巡按復在軍署召集各文武大員會議加嚴警備並條陳中央調和南北之意見當時將軍諄諭各上中級軍官認眞偵查下級軍官與目兵之行動務令各勤職務勿出營外免爲謠言鼓煽又因武漢警察頗多鄂人近日屢有因勾通黨人獲咎者不可不加意嚴防特飭警務處長崔振魁會商北洋第二師王師長再挑部兵一隊編作游巡隊以厚北警勢力將軍昨又飭撰訓誡軍士文印發各軍警閱看原文極讚美袁項城之功德謂其撤消帝制乃堯舜不肯殺一不辜以得天下之心吾軍人以服從爲天職敢不仰體順從但是一方面已將就到了十分而一方面猶不知滿足無理要求則是愛國其名害國其實凡有血氣能不痛心此本將軍所以誓爲國家捍患也其訓詞之大意如此可覘其對於時局之態度矣前傳五將軍電請取消帝制多有謂王將軍亦列名者茲查悉當時馮將軍來電商榷王將軍並未贊成而日前康有爲所請長江各省暫守中立一電聞王將軍意亦不贊同惟中央尚其附和是議迭派專使前來就商和戰意見王將軍已表明其决心力保總統地位至段巡按原爲項城之師關係密切更不願總統退位但此公年力已衰處此危險時局頗欲退隱以避禍亂聞曾密呈辭職未允現鄂省商民因獨立省分日多設和議不定鄂境難免爲大决戰之場不獨商旅停滯即農人亦將輟耕而上年蝗蟲所遺之子搜挖復不得力刻下天氣日煖百蟲復生蝗孼發現者已有天門建始數縣惟甫蠕蠕而動尚未成爲跳蝻祗光化縣老河口一帶之蝗據報勢將長成各鄉農以兵禍聲中又起蝗禍皆嘆爲刦運應該如此不肯竭力搜捕地方官奉省吏飭文亦只一紙告示了事親督搜挖者寥寥逆料夏秋間蝗禍當又不知若何酷烈也 
地方通信 
[蘇州]  
　　梓義公所擬訂新章蘇城梓義公所理事徐樹卿等近以該業水木作頭往往因爭攬生意減價招徠並不核實估工而建屋之家亦多貪圖便宜舍貴就賤致攬到之後偷減工料草率落成甚有半途停工要求加價如聞門城外之驢馬場某姓工程原議九百元加至千三百元新民橋之某姓住宅原議八千四百元加足一萬元諸如此類時有所聞殊於該業前途大受影響現該所理事等擬開會集議急籌取締章程舞論工程大小其包料建築之承攬擬由該公所核實蓋章庶幾工堅料實無半途加價之惡習想建屋之家亦必樂從聞該所不日具禀官廳請示遵行矣 
[鎭江]  
　　續誌鎭江之維持現狀鎭郡自十三日起有事變後所有軍警維持情形經紀昨報茲又續錄如下袁警佐於前昨兩日親自督率警備隊巡視各區勤務督察員魏彥龍亦徹夜邏察城外守望崗警則至天明始返市上因軍警防範嚴密人心漸定惟城内富室大户仍有搬運箱籠遷移租界者忠裕裕泰兩當典因銀根緊急前己減價收質現又縮小範圍凡遇金銀首飾及衣物等件平時可給十元者現則僅給三四元不等貧民殊形不便其他應受取締之各業均奉警局飭知如旅館客棧自即日起凡遇輪船火車客商來棧投宿者必先派夥偕客指認店保方可招待如見有形跡可疑之人即行赴局報告各戲園夜戲限定六句鐘啓幕十句鐘止演違抗罰辦各娼寮出局時問限定十句鐘一律回家不許少延片刻並派警通飭各妓館至十二句鐘後一律停止彈唱如違究辦城廂内外各街巷往來行人自十六號爲始槪於十一時前一律歸家逾時不准外出如有延醫接穩必不得已之事故無論有無月光均須手執燈籠經守望崗警盤詰明白方准放行 
[温州]  
　　械鬭案一時難了平陽江南鄉民俗素稱强悍往往巨族聚衆械鬭一釀命案每誣指紳富良善爲兇首而原被告全數投案應訊者蓋少本年阾曆正月初五日垟頭與山北南村以細故角口截路尋毆兩族憤而監械互鬭當場連斃三命因　受傷者多至三十餘人彼此投縣嚴究兩造皆自行投縣應訊案延兩月尚無辦法各鄉民以事關地方前途安危纷請張和事秉公速爲　結張知事輒稱左右爲難逢人即以兇首是誰爲問并請代爲調和至今案尚未了也 
雜評一 
[北之東三省（一子）]  
　　前此獨立之聲喧傳皆在西南於是中央視之以爲此南北之意見也南方反對政府北方則擁護政府者也不明時勢之人乃遂惴惴焉懼南北之分裂慮將來之不能統一今一紙傳來知東三省之獨立醖釀已久大有不能遏抑之勢然則今日之事非所謂南北一致者耶彼傳南北意見之說者殆亦利用以媆化人心之一法耳 
[南之江蘇]  
　　自浙江獨立而人皆注意於江蘇之態度矣以地方情形言上海蘇州表示中立態度矣江陰吳江表示獨立態度矣而此舉足重輕之馮將軍前已表示一態度今又表示一態度兩態度之孰信孰否中央極注意國人亦極注意焉今者情勢之逼迫愈緊眞態度之表示蓋已在目前矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[官塲所得之蘇州消息]  
　　昨日本埠各官廳得蘇州來電犬政謂吳江縣於十九晨八時宣布獨立知事出逃附近各處均爲所據並　鈕鐵生何嘉祿等組織司令部之人　頗衆蘇州戒嚴太倉吃緊云云 
[機關鎗隊赴淞協防]  
　　淞滬護軍正副兩使因近日吳淞謠言頗盛特於昨日派令駐紥龍華路第四師所部機關鎗隊二連開往該處協同防守 
[黄包車裝運危險品]  
　　前晚八時許有一黄包車裝載皮箱一只行至本城凝河路梅溪弄口當爲崗巡查見以其車後無人押送喝令停車向之究詰據該車夫稱有人雇運到此不知其人現往何處亦不知箱中爲何物該警將箱啓視内中俱是危險物品遂將該車夫連同箱中各物送往警署訊究 
[防範車箱内夾帶炸彈]  
　　駐滬憲兵營吳運長因東洋車車箱内近日每有夾帶炸彈情事查　轄區域皆屬重要之區凡在上燈前後遇有車輛駛來無論有無坐客均須停車檢視以防夾帶昨已飭知各憲兵分段巡查矣 
[四誌皮少耐路之炸彈]  
　　法新租界皮少耐路一百二十二號門牌陳姓家於十七號晚上忽有炸彈爆烈炸傷一人倒斃於敏體呢蔭路寳善里潘姓家門首由法公廨中西官驗明棺殮等情已迭誌前報茲悉炸傷左手之陳姓婦人即陳王氏現由醫院醫治尚無大碍昨解法公堂請訊捕房將檢獲之炸彈鐵壳兩枚呈案　察詰之陳王氏供湖南人丈夫陳蘭波曾入民黨於前年　由本年二月初遷入皮少耐路一百二十二號屋内是晚婦人有事出外回家登梯上樓行至半樓梯仰見丈夫將炸彈兩枚放在檯上側首觀看不料轟然炸烈丈夫被炸爱傷從樓上奔下出門而去婦人亦被炸傷左手從樓梯跌下即有包探到來拘入捕房倒斃在潘姓門首之人實係丈夫往日婦人並未見過炸彈此次如何來歷亦不知悉求宥中西官會商之下以陳蘭波已死與伊妻無干判陳王氏開釋領棺回籍 
[警署後發現危險品四誌]  
　　淞滬警察一區第三分署後面天燈弄内某姓坑厠上發現地雷已屢誌本報茲由警廳偵悉有住居西門外向推黄包車之江北老和於此項地雷之來歷頗有嫌疑昨已飭警拘解到廳發交司法科訊核 
[法總巡注意炸彈案]  
　　法捕房石總巡因界内皮少耐路東新橋沿洋涇浜西新橋街南寗波路口奥禮和路等處於三天内發生炸彈案四起並傷斃人口故此非常注意除親往各出事地點詳細察看研究並　派探捕若干分投調查實情　覆候核 
[取締出租房屋]  
　　淞滬警察廳徐廳長查得城内外閘北等處時有人以借屋爲由暗將危險物品及一切種火器具私行運入希圖擾亂治安幸各處巡警稽查甚嚴未致釀禍爰於前日諭飭各區警正警佐特派長警向該管區域内商民人等逐一知照如有餘屋出租者須俟大局平靜再行出租若已經出租爲時未久且無保租其租户每日出入形跡可疑者應由該房主赴區所呈報聽候偵查有無爲匪情事如敢故違一經發覺或被告發則該房主亦難辭咎須提案并究云 
[閘北警署禁阻遷家]  
　　閘北四區警署姚警正昨出示諭云照得滇黔開戰以來謠言日甚一日紛紛遷徙絡繹不絶業奉淞滬警察廳長出示嚴厲禁止在案又奉松滬護軍使署抄錄統率辦事處通電謂滇黔各軍停戰一月以便協商等語是國家大局不日可定近來軍警戒嚴原爲防患未然保護地方治安起見乃訪聞境内居民往往因戒嚴而大起恐慌互相猜測仍有輕舉妄動遷徙情事本署長任事以來悉心籌畫整頓警務應負完全責任總以保護地方安寗爲第一要義如有聽信謠言輕易搬家警察定行干涉嚴加禁阻爲此仰各商民人等一體遵照 
[松江裝運軍火來滬續紀]  
　　滬杭火車由松江裝運軍火來滬已紀昨報茲據軍界消息謂駐紥滬南砲兵第四團各營近以滬上謠言　起軍中鎗枝子彈不甚敷餘故向松江軍隊領取快鎗一百箱子彈六十箱裝由火車運滬業已分發各軍以資防禦云 
[强迫商輪運兵之堅决]  
　　招商局之新銘新裕新康三輪船在津扣留迫令運兵赴閩以致該三輪執事人等託故離去曾誌前報茲聞北京政府現仍决意載軍南下業已召電來滬飭委前充海軍某兵艦長之祝某等三員迅速赴津承辦駕駛戰務現祝某等均已由滬起程赴津矣 
[重慶商業之影響]  
　　重慶自北軍入萬縣後營業大受影響該帮旅滬莊客前在滬埠定購之棉紗洋貨綢緞等貨聞此消息均不敢裝運前昨兩日曾發電回渝詢問所得覆電亦無一定方針大致以靜觀時局爲宜故現在均抱消極　義停貨不動至該處所產之桐油姜黄柏油白蠟等亦因時局未定設莊採辦者尚寂然無聞云 
[漕河涇遷移警局之恐慌]  
　　上海漕河涇鄉紳商學界代表楊兆侯唐敬熙史恩及等禀松滬護軍使文云竊查漕河涇東鄰龍華北控徐滙西南滬杭鐵路貫澈全區建設警巡原爲保衛地方起見近日謠言四起風鶴頻驚加以漕溪路與斜徐　土馬路龍華藥廠徐滙敎堂相處咫尺所以歷年民　兵防則皆重於東鎭蓋因地勢更屬扼要也今縣警察第四區局所正當時事緊急人民恐慌之際董警佐忽然遷移於西鎭廟宇其心理意向殊難索解紳等一再力阻固執如前况西鎭廟宇中設立鄉區學校軍學混涉實於課程妨礙尤多且四鄉舖户居民或見警局 
規避似於羣情更生恐懼按諸治安之本意禾　背違爲此謹具公禀　護軍使電鑒迅賜察核俯念地方重要飭縣中止遷移感　幸甚臨禀近切惶悚之至 
[王錫光兄弟被拘續誌]  
　　直隸靜海縣人干錫光與其胞弟錫齡（第十師三十九團一營書記官）運動軍隊圖謀獨立因事機不密先後被捕已記昨報茲悉錫齡經軍法處研訊時據供該師連長等共受運動費八千元師長之差弁亦受二千元等情錫光於前日又到該師運動致遭捕獲據供因政府違反民意我北方人士亦應附和民軍一致行動云云現聞已經軍法處訊實槍决矣 
[黨人與偵探之疑似]  
　　劉忠至法公堂控稱我是黨人民國二年間住居南京時曾被偵探黄子平拘拿乘隙逃至上海住居法新租界詎又被黄偵知住居之處前來暗殺幸早覺察未遭毒手業已報捕拘獲請求訊究又有李友明沈聚三到案證明黄來暗殺屬實訊之黄供在南京金陵華報館執業並未當過偵探辛亥間民人與劉忠同在民部駁船公司營業後劉被該公司經理停歇劉疑民人從中播弄故挾嫌誣控此次民人因南京謠言繁興故偕友來申找尋房屋現萬英租界牛莊路醫生芮仁芝家並無不端之事可請查訪聶讞員商之法副領事德君判黄交保候查明再核 
[公廨處治嫌疑人]  
　　湖南人李桂堂易建侯張和泰寗波人戴金山同在福州路桂香茶居啜茗被總巡捕房華探目李星福與二十七號西探目彭山查見以其形迹可疑一併拘入捕房在李身畔搜出手鎗易處抄獲鎗珠五粒及前淸巡警文憑繼在新閘路續獲同黨王阿四一併解送公共公廨經中西官訊供收押在案茲悉李桂堂已於前日在押自縊身死昨由捕房將易等四人解廨復訊先由中西包探上堂禀稱王阿四係已死之李桂堂供出王與成都路曾姓被盜拒捕開鎗擊斃一百九十號華捕案有關迨將王拿獲未經質對李已自縊身死惟王阿四不認擊斃華捕祗認於去年十一月二十七號與在逃之良夫星發圖刦焑膏店未成即搶刦新閘路鉅興押店内大洋九元小洋六十餘角銅表四枚至戴金山與李等均不相識毫無關係請爲察察核即據戴金山供前在四川路百根洋行爲跑街現在梧州路親戚所開之雜貨店内爲業是晚因在桂香樓啜茗致遭誤拘求察又據張和泰供與李桂堂前在烟台先錄隊當兵時相識於光復時至蘇州當警察約數月即到崇明爲醫生生今年二月間來滬是晚因在逃之麻皮李德生與已死之李桂堂擬向易建侯購買手鎗同至四馬路茶館内惟該手鎗直至捕房在李身畔搜出始見與戴姓並不相識又據易建侯供前在前淸道署内當雜差彼時李桂堂在閘北當巡警故與相識至在李桂堂處搜出之手鎗係光復時我在天保　警局當差由警務長穆杼齋所給至二次革命時撤差尚未繳還鎗已損壞不能開放向寄於友人朱伯梅家因李桂堂要買是以帶出是日禮拜一約四馬路茶館内致被拘案並不知已死李桂堂犯過刧案求宥　之王阿四供原籍通　爲小工前在營内爲飯司　死李桂堂在營當兵因此相識至擊斃華捕之事實不知情惟辦於去冬隨同在逃之良夫星發持外貼强盜牌香烟内錫紙之假手鎗搶刦鉅興押店事後分得大洋二元小洋八角是實並據鉅興押店内之瞿星發上堂證明當時被刦情形惟面貌已不能辨認關　員商　美郭副領事以戴金山雖與此案無關惟曾犯過竊案着交一百元人洋並保如六個月内再犯刑除究外再着保人賠洋一百元充公易　侯張和泰各押西牢五年王阿四押候備文　送護軍使署懲辦 
兩盜犯案纍纍 
　　盜匪張金芝王樓春因與在逃同　某某等持械搶刦公共租界北海路（即六馬路）七十七號門牌金松泉家衣飾並沿途關鎗拒捕業經老閘捕房中西包探協同法捕房探捕將張王兩盜及周開銀（即周阿銀）金海山金長勝等先後緝獲一併解送公共公廨訊供收押並無捕房研詰口供已迭誌本報昨由捕房將張等解廨復訊即據一號西探目一百九十六號西探與華探陳阿四相繼上堂禀稱查和周阿銀金海山金長勝三人與此案並無關係惟張王兩盜尚有糾黨持械夥刦勞合路長吉里二百三十七號門牌萬雲樓金珠飾物又海寗路一千一百三十三號門牌李陳氏衣飾現洋又京八百九十五號門牌陳吉生家値洋七百餘元之烟土現洋請爲澈究中西官會商之下周阿銀金海山金長勝三人旣經捕房查無關係應即一併開釋張王兩匪判仍還押候傳齊各事主再行研訊 
[私造鈔票案仍未訊結]  
　　住居新閘大沽路之歐榮生與諸志明趙慶記陳全恆陳芳芬刁宜山蔣宜信姚信正在重慶路四百二十四號屋内私造中國銀行僞鈔票被新閘捕房查獲抄出各種製造器具將歐等八人拘解公共公堂訊供詳情迭誌本報前日午後由廨續訊捕房代表牛門中央政府代表穆安素及被告代表斐斯等四律師均各到堂俞代襄讞會同德師副領事升座據歐榮生供見證徐阿泉所供各節均屬不符且徐從未至我住處亦不雇伊至無錫爲飯司即使雇用决無月給工洋三十元之理所云木機兩部係由江陰船户周某托我代辦印花布夾子兩部並非機器計製造價洋十七元第一部在老公茂碼頭代周裝赴江陰第二部由周來滬自行載去而昨日所供之日本人因租我店内樓上餘房其中一切牀桌等件由我代伊租　惟日人與陳康生孫根生等來時常携皮夾上樓後囑我在樓下看門如彼等出外必將房門下鍵故未知其作何勾當直至前月十一日始知伊等所作之事我因有擔保　器之責深恐日後案發牽涉當向聲明退保即據陳康生等聲稱　緩數　即欲遷移無庸他虞故我於是日歸家翌日不去至十三日前往該日人等已經　外少頃　由捕房包探前來查拿其時我在樓下致被拘案供畢　下堂上　趙　記上堂由牛門律師詰據供稱寗波人我　十年前在後馬路十一號門牌信大錢莊内爲夥時　歐榮生往來欵項是以認識嗣於歇業後我往揚州張裕豐號内至前年回籍販蓆度日今年有專做牛皮窑沙生意之陸姓親戚囑我來滬覓屋帮做生意於正月二十五日在四馬路長樂茶館内啜茗遇見歐榮生我即將此事告之至二月初三日同歐往馬樂里看　四百二十四號房屋當付定洋小租房金共計洋二十四元由歐轉交於管門人後因陸姓親戚欲赴漢口辦貨囑我暫缓開始至初七日由歐來云及此項房屋業有友人欲租故將房金二十四元如數還我因爲一應物件由我向福順泰傢生店内貰來故於是日前往歐處晤商退租之事適捕房包探來查被拘訊至此時已夕陽西墜不及續訊中西官判陳芳芬仍交一千元人洋並保餘人一併還押候再訂訊核奪 
[金價驟升驟降]  
　　標金價格近因時局不定本已日趨和平乃最近數日内忽又驟增驟跌本月十九日上午開盤價三百三十五兩四錢下午收盤即加至三百四十六兩三錢迨二十日開盤更增至三百五十九兩（相隔一日竟漲十三兩六錢）下午收盤忽又跌至三百五十二兩雖該業市價本係　晚不同然似此忽漲忽落亦所罕見調查原因其初金價之漲由於收買者多繼忽跌落則因先令於十九二十兩號均縮短一二五故金價亦隨之貶損也 
[再誌歐戰終結後賽茶會之預備]  
　　爪哇擬於歐戰終結後開萬國業茶會議並附設展覽會已誌四月十日本報茲再將上海縣公署致總商會函錄下　案奉滬海道尹公署第四五九號飭奉江蘇巡按使公署第一六一三號飭開准農商部咨開准和國公使函稱爪哇島擬辦萬國業茶會議並附設展覽會所有一切籌備事宜前曾組織臨時會正在規盡進行惟現在時勢不宜擬俟至一千九百十九年四五月間在巴達維亞舉行特此預行知會務希轉知茶商及種茶各界等因查茶葉爲我國出產大宗届時自應與會以爲推展華茶外銷之計亟應預爲研究並求攺良相應抄錄原函咨請　行附抄件等因准此合特照錄附件飭仰該道尹分行所屬各縣知事函知各商會通傳茶商一體遵照此飭等因附抄件奉此除分行外合就錄同抄件飭仰該知事遵即轉行該縣各商會通傳各茶商遵照毌延此飭等因計抄件到署奉此合就錄同抄件備函送達即希察照通告茶商一體知照爲荷抄件照錄如下 
　　逕啓者爪哇島擬辦萬國業茶會議並附設展覽會所有一切籌辦事　前曾組織臨時會正在規畫進行本國外國各色人等每有贊成之信惟現在時勢不宜擬暫緩辦俟一千九百十九年約在四五月間在巴達維亞舉行該業茶會議及展　會之總會長已有巴達維亞農工商部之署部長（ＤＩＲＯＮＬＮＧＧ 
ＨＥＩＧＥＵ）肯爲擔任其業茶會議會長則茂物地方之茶葉試驗場場長（ＤＲＢＩＬＵＯＷ）擔任展覽會會長則農工商部工商股股長（ＥＤ　ＫＵ　ＧＦＦ）擔任所待設之各分會會長擬用巴達維亞爪哇銀行之總理（ＺＥＩＢＮＧＡ）及巴達維亞之和蘭商業銀行之總理（ＥＮＹＥ）及萬隆地方和屬印度農業公司之副總辦（ＤＩＢＯＳ　　ＨＮ）擔任查歐洲戰事未終結之前請入會正式公函未便遽發此次函達各節不過預行知會務希貴總長轉知茶商及種茶各界俾共知悉是爲至盻此頌勛祺貝拉斯三月十八日 
[復查烟苗委員抵境]  
　　齊巡按使以英使會勘各省烟苗在即特派委候補知事分赴各縣復查已誌前報茲悉復查上海金山烟苗委員姚炳熊（字本泉）已於前日由省來滬暫寓十六鋪南康旅館當日姚君即詣上海縣署拜會昨已由沈知事派員引導出發偕往漕河涇閔行三林楊思陳行各鄉復查並由沈知事知會地方警察所景警佐轉　各鄉區署於省委到鄉時妥爲照料 
[找尋親友之嫌疑]  
　　湖北人楊某於昨夜六時許在滬杭火車站左近往來徘徊　處駐防兵士見其形跡可疑上前盤詰據稱找尋在車站供職之親友劉某託其謀事搜查身畔並無危險物品該兵士以其語甚支離拘解軍署以待訊明發落 
[防軍保護敎堂]  
　　楊護軍使查　浦東北蔡附近之丁家石橋及張江　鎭西北之錢家橋並該鎭迤南之唐墓橋等處均建有天主敎堂當此時局紛亂之際恐有匪徒乘間騷擾刧掠財物情事自應責成防軍妥爲保護昨已傳知浦東第三營長　辦矣 
[挽留鐵路局長]  
　　滬　兼滬杭　　管理局長鍾文耀君在任六年現在不知何故忽有交　部電飭調任之說兩路商人咸以鍾君於運輸商貨頗多提倡且寗杭接軌工程正在進行不宜遽易生手擬公請總商會電部挽留挨接軌工　告竣再行更調云 
[唐在禮之近狀]  
　　　　昨有某前議員歸自都門談及滬人唐在禮之近狀據云唐氏由日本士官學校第一期畢業歸國後銳意編練新軍曾周歷内外蒙古有年辛亥共和本爲贊助人物之一去歲帝制發生適其時代理參謀總長職務不得不列名贊成帝制　實非其本意也近唐氏因病請假凡賓客往見者槪不接　現　眷屬已抵滬暫寓三馬路某旅館并擬於法界賃屋安置眷屬聞唐氏出京之期亦不達云 
[駐寗德員來滬]  
　　駐寗德副領事余福來君因有要公於前日午後乘滬寗火車來滬寓本　德領事署 
[僅有烟具並無軍火]  
　　住居虹口嘉興路一千四百四十二號門牌烟紙店樓上甬入李三寳被人函報捕房謂有私藏軍火情事前日帅美捕房中西包探密往調查並無軍火惟搜出烟具昨將李拘解公共公廨請究先　　　包探投訴前情訊之李供此項烟具係是自用並不容　　人　烟兪代襄讞商之美别副領事判烟具銷燬李從寛開釋 
[緝獲松江逃兵]  
　　直隸人石得勝前在松江　軍第四師營内當兵於前年六月間私逃回籍當由該營長禀請上官通緝在案茲石復來上海經該營長偵悉派令軍事偵探等來報請總巡捕房於前日協同中西包探在四馬路將石拘獲昨解公共公廨請究先由中西包探上堂禀明協協查獲情形繼由四師連長杜得山投訴前情請爲給予帶回訊之石供稱前因母病身死急急回鄉故不及請假乞鑒中西官判石交杜運長帶回自行發落 
[敎員代理檢察官]  
　　上海地方廳褚近午檢察官近因久不銷假經林檢察長禀請高等廳委派法政學校敎員陳炳榮爲上海地方廳代理檢察官前日陳已到滬蒞廳辦公 
[縣知事選派宣講員]  
　　上海縣沈知事因　齊巡按使特　及楊護軍使面諭以近日地方多事人心不安亟應派員分投宣講故沈知事昨特選派宣講員十餘人不日出發分往各處宣講以維人心 
[聨華淺水輪船下水]  
　　南市求新廠承造四川德記輪船公司淺水輪船一艘名聨華長一百六十五尺寛二十六尺於昨日午後二點三刻行下水禮雖逢天雨中外來賓不少同濟學校震旦學院及進行小學各敎員學生亦往觀禮當由廠主朱志堯君欵留茶點而散聞將來佈置完備定期試車時尚須東邀各界參觀云 
[雲玉仍交原保]  
　　杭州綢商宋端蓀之妾雲玉（即妓女雲玉居）於前月捲取値洋 
 
 
 

Page 11

 
 
一萬餘元之金飾等物潛逃來滬被宋偵知　由總巡捕房　探將雲玉拘解公共公堂訊供判令交保候核在案前日午後由關會　官與美領郭君升座復訊原告延代表律師上堂譯稱被告雲玉係由原告脫籍納爲小星後陸續爲之購買金飾各物發票今已檢齊呈請察核並有代付此項金飾價洋及目覩被告捲逃之見證業已邀至案下請爲傳訊即據見證王子岐投稱在杭州原告所開之綢莊内爲夥已十餘年被告於前年由宋娶爲小星後因懷娠故於今年正月間搬回杭州本宅嗣宋於上月因事來滬其母在寺院内做佛事邀同被告前往燒香見其插戴金　鑽飾物旋即乘間逃逸迨我得悉找尋已經不及遂由宋母歸家至被告臥房内檢點飾物絲毫無存當即囑我拍電通告原告報捕查緝所有被告購買首飾之欵均由我劃付是實被告代表律師向王逐層盤詰後聲稱雲玉存放原告號内銀六千兩之棣記美記存摺兩扣應請究追中西官判雲玉仍交原保候再訂期復訊 
[木作頭揑造票據]  
　　木作頭徐桂祥在公共公廨呈控費乾元藥店主費桂揚不理票欵一案前日由廨傳訊原告投訴前情即將票據兩張呈案並延穆安素律師上堂代表請追訊之被告延朱斯芾律師到堂辯稱原告掯匿被告票據兩紙於民國三年被告曾赴公堂起訴至次年正月二十八日將原據交還由被告禀請公堂銷案言至此將塗銷原據呈案請察堂上察核兩造票據字跡相符顯係原告揑造而徐之代表律師將票據研究之下即要求堂上取消代表名義堂上准之復傳徐到案詰據聲稱此項票據實係被告所出並非揑造又據朱律師聲稱原告揑據已經堂上察明請將本案取消關讞員商之美領郭君判即將案註銷原告徐桂祥押候歸刑事訊辦 
[公廨停訊二天]  
　　今日爲西國耶穌敎主受難紀念日星期一又爲復活日（俗稱爲外國清明）公共會審公堂例應停理讞政兩天故昨由西官照會關讞員轉飭檢察處條示公堂門首俾本廨辦公員役及當事人等一體知悉 
[尋獲逃妻類誌]  
　　製告局工匠楊思忠之妻白氏近被同業張德林勾引偕逃至打鐵浜大德里賃屋同居昨日被楊查悉前往該處將男女拘送法租界嵩山路捕房捕頭以事出華界送至西門外第二區警署轉送地方廳訊辦午後由檢察官提案預審之下判將楊白氏交伊夫領回管束張德林押候究辦又車夫楊保祥之妻近被小工頭陸阿二唆使捲逃同居老北門内和尚浜地方茲爲楊保祥同弟楊福祥尋獲一併扭控二區一分駐所移送地方檢察廳訊究 
[叔姪失散]  
　　甯波小孩戴榮生年十五歲與其胞弟星福年十三歲隨同伊叔阿連乘招商局汪天輪船來滬不料於起　時忽然失散兩孩行至南市油車馬頭被警查見帶至一分駐所詰問住址均稱不知惟云叔父向爲餅師諭飭留候牌示招領 
[招領迷路女孩]  
　　淞滬警廳昨出傳單云爲招領事據四區一分駐所詳稱前日英探送到迷路女孩范順金一口年五歲無錫人圓而梳辮身穿紫布棉袄藍花布褲布鞋白襪請即招領等情合行刋印傳單仰失孩家屬從速認領可也 
[馬車碾傷行人]  
　　前日午後有胡某行經西華得路被馬車撞倒碾傷腰際由七百二十四號華捕到來車送同仁醫院醫洽 
[協緝報兹行夥]  
　　淞滬警廳長徐君接公共捕房捕頭來函謂有同生義報關行夥梁用之私用銀三萬八千兩逃避無蹤恐其潛匿華界是以函請通飭所屬各區署隊一體留心協緝務獲歸案訊追等情現徐君已飭屬照辦矣 
[債務人傳案交保]  
　　美商薛斯敦在公共公廨呈控黄阿仙不理借洋一千元銀四百兩又奥商魯定格控吳紉秋欠洋九百元銀六百兩昨由捕房將被告兩人傳至公共公廨請示中西官諭令分别交保候訊 
[氣候報告]  
　　（上海徐家滙天文臺天氣測候報告） 
　　已過者之報告四月十九日中國有低氣壓斐利濱之颶風轉向北方行往琉球天氣甚暖越乎恒例上海温度表方於累年平均　氏表十八度二十日上海氣壓表高而不循恒例晨間雷電而雨二十日下午四時前二十四小時内上海氣候温度至高五七六至低五二六去年同日至高五七二至低四九三 
　　未來者之推測二十日下午四時三十分預測尚有大雨台灣海峽北面有狂風及方向不定之涼風台灣與琉球之間有旋風 
[雜評二]  
　　 
[借名發電（訥）]  
　　帝制派運動發電屢敗不一敗今又以運動全國商會聨合會聞矣彼之所以運動商會聨合會者以商界占社會重要地位他種要人之表示不足攺變人心者商人之主張或足轉移耳目誠亦一至計也然自籌安會起後不嘗一用商會之名義以鼓動贊助乎然而應者寥寥可知商人爲國家計者必察情勢商人而自爲計者必審利害情勢與利害旣彰明如此必不肯貿然盲從可斷言也是則今之利用商會聨合會名義以運動調和者亦終徒勞而已耳 
[背名列函]  
　　前之請願勸進每發現揑名事稍知羞恥者則投函報館聲明而更正之此其例見不一見至今國人所稱爲假民意者是也不謂浙人舉屈都督之公函昨有馮劉二君之不認今又有許君之聲明何屈之手段與帝制派如出一轍耶 
來件 
[敬告吾同胞同學]  
　　金陸大學唐爾欽書 
　　吾國於東亞神洲號稱文明古國奈以頽風積習致演成今日不能與列强并列地位幸於辛亥武昌首義推翻專制組織共和民國成立以來各省民氣漸次舒張百端要政相率繼舉如果力圖進行不難稱富强於東亞乃去歲北京政府一般祿利之徒昧於國家大勢帝制自爲民權不顧不旋踵間滇黔舉義桂粤繼之政府執迷不悟猶復稱兵西討過境騷然人民塗炭中原乾凈之土變爲流血之場死傷人民迄今不下數萬肝腦塗於鋒刃名城堕爲灰燼屍骸枕藉人道何堪血肉模糊等於牲畜天生蒸民誰無父母寡妻孤子啼不忍聞且耗無數之金錢爲爭一家之天下操戈同室自啓滅亡政府財乏兵窮尚不知自行檢舉痛悔前日之非乃尤以中國礦產抵借　欵四千萬用爲戰鬭之資揮霍之品其意將使吾同胞同志一網打盡遂其私憤以爲快國家前途非所顧及但從此後設想人民塗炭不知伊於胡底伏憶美國政府與我國素稱交好扶植中國人心維持正道不遺餘力今番動議借欵以充軍費想係出於政府之利誘而道德高尚之美國政府必不作此助桀爲虐之計間接傾害我國於慘禍漩渦中也惟讀近日報紙似已確有成議爾欽求學於斯觸目傷懷危亡之禍迫在眉睫恨大計之將傾而精衛徒勞塡海幸各省紛紛電致美政府阻止借欵或可挽回尤幸我諸兄同聚一堂求學茲校本校係美國敎育部認可創辦諒爲諸兄所共晚今我國處此存亡關係匹夫應當有責况我諸兄均受高等敎育拔類超羣想亦願爲共和國民奪勇含哀爲民請命籲求本校各先生商諸南京美國同人電致該國政府此項四千萬借欵不但非我國民公意并間接導我四萬萬同胞速於危亡吾儕　所尊敬感佩之美國政府諒必以維持正道救濟爲懷若能電止付款使南北戰事得以早日和平解决吾人馨香禱祝豈有已時待南北統一共和再造此項借欵方允照付則將來以此四千萬整頓我國實業諸端要政庶不致效波斯之借外債而亡或可步法蘭西之借外債面興也詞拙意陋未蓋所懷謹貢芻言尚希指使伏祈公鑒 
來函 
[嘉定旅滬同人葛萃聲等來函]  
　　嘉定旅滬同人均鑒閱四月十九日時事新報來函欄内有嘉定旅滬同人來函一則不勝詫異按嘉定有土匪滋擾與否應由嘉定本鄉人聲明旅滬同人無由知其底藴何以有此報告此其登報不合者一同人等亦旅滬一分子此次登報並未與聞即曰旅滬人多未及通知然事關大局不妨直署姓名以慰旅滬同人今以嘉定旅滬同人出面此其登報不合者二又函内有縣知事家眷來滬聞别有原因二句按縣知事爲一縣之表式値此謠言　起之時正宜力持鎭靜以維治安今其家眷來滬其原因何在應明白宣布如函内所云尤足令人疑慮此其登報不合者三事關桑梓望前日登報者詳悉言之以釋旅滬同人之𣏌憂并乞貴館登入來函欄内無任翹企嘉定旅滬同人一分子葛萃聲沈季疇嚴葆初張念遺潘穉竹謹啓 
[許燊來函]  
　　逕啓者頃閱今日貴報載有浙軍政紳商公函請屈氏爲都督列入賤名不勝駭異鄙人對於屈氏曾與杜兪徐殷周諸君公電反對安有與聞請舉屈氏爲都督之事該函顯係背列除登各報聲明外用特專函奉佈請登入貴報來函欄内至爲紉感許燊謹啓四月二十號 
[商會聨合會總事務所來函]  
　　敬啓者茲有通電各省商會電稿一紙即祈察閱後登入貴報是所切盼此頌箸祺全國商會聨合會總事務所啓 
　　各省埠商會公鑒滇黔事起粤浙從風哀我商民又遭浩刧若不急爲解决則彼强鄰　伺亦召滅亡奴隸馬牛萬刧不復本擬即日開會藉以共商方法奈爲時已迫戰禍方長遂由本會總事務所同人議决攺用電商本吾人天良固有之主張爲商民生命財產之保障一擬請雙方即日停戰以顧息商民二擬請總統權勿退位以暫維北方秩序三擬請暫守元年公布之約法四擬請速開國會根據元年公布之選舉法攺選議員以議决憲法總統等一切問題五擬請遵照元年成式國會開在南京六擬請速組織責任内閣貴會如表同意即希三日内電復由本總事務所挈銜主稿披瀝並陳若此目的不達再籌對付方法事急矣諸公其共圖之全國商會聨合會總事務所 
[上海仁和堂來函]  
　　敬啓者昨讀貴報及新聞報載有滇省巨商仁和堂商號本臨安籍向於滇港蒙個開設大號此次臨蒙個亂事該商號有私滙餉銀從中助匪之嫌疑被探查悉經警察廳遴派多數巡警前往該商號詳細檢察并聞該號東已經拘捕管押等語閱之殊　駭異竊敝號開設有年從未冒險貪利所有來往均屬問明來歷方能成交如有滙兌軍餉等事毫不過問而敝東亦於今午由南來信咨照駐滬夥友現居家中安然無恙并未染指外事云云潔身自愛此其明證貴報所載想係訪員傳聞之誤特具二紙懇請貴報更正外一面另陳新聞報一律更正以維名舉而免淆聽臨　待命沾感無曁 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
自由名人軼事 
[拿破崙與鷹徽] [  劍平]  
　　拿破崙威震全歐所向披靡其用兵之神有不可思議者蓋其於訓練之際營旅各頒一鷹徽雙翼奮撲神采如生長可數英寸金質燦爛形殊壯觀頒與時拿破崙則致訓辭曰鷹徽所至即爲法蘭西天威之代表凡百將士共奮神勇將之衛之須知脫不幸遺失世間一切榮譽即隨之而逝諸君其勉旃云云其後復自作歌頌之全軍咸傾倒崇拜目爲神聖而以翼護死職爲殊榮焉 
法軍旣攻入俄羅斯拿破崙勞師曰嗟爾多士以不滅之光榮加諸鷹徽朕心感甚初曷爾姆之役某縱隊將士咸方至自田間遇敵猛襲乍爲優勢俄軍所迫壓不支將退掌鷹徽之卒飲彈而殊縱隊司令乃自馬躍下高舉鷹徽呼曰同袍余立於斯死於斯余觀爾等棄鷹徽與否全隊勇氣立復劇戰不却敵遂退却某日下令攻一村落俄軍砲火猛烈前進殊無生望一老連長執鷹徽立於火線内呼曰老友共擁護此鷹徽言畢直入敵陣全軍繼進遂得其村目覩者莫不歎其鼓作士氣之力神奇無倫也 
　　拿破崙如遇鷹徽輙恭謹致禮軍中或有失之者每拒不得見使其帶罪圖功奪得敵人二軍旗後方已某日見某營跟蹌退歸拿破崙躍馬阻之曰營長何在有答之曰已死矣拿破崙曰朕亦知之惟問彼現何在答曰委之於村拿破崙曰趣返勇敢軍人必能衛其長官與鷹徽爾衆其記取之全營遂復整隊反攻苦戰終夜翌晨得營長遺屍而歸鮑羅迭澳之役某團失其鷹徽雖乘勝入俄京英斯庫全團咸慘然寡歡及中計旋師道經舊戰場將士皆怦然心動於是有二軍官冒險夜出紆行至執鷹徽者之屍側卒於其馬腹内得之蓋其人彌留時藏之馬腹以免爲敵所獲最後滑鐵盧之役法軍敗續霸業成空然鷹徽之失爲數惟二耳法軍　敬愛鷹徽於茲益可見矣 
塵餘觚剩 
[綠沉沉館筆記技擊類] [  燕子]  
　　劉虚舟勁敵 
　　鶴沙劉虚舟生有神力精技轚紅羊之亂爲吾族四典保標匪類側目不敢妄動焉即偶有客盜窺探一經劉手莫不披靡然四處照顧波於奔命主人憐之爲聘羣城張某副之張至主人歡迎設宴於堂與劉對酌座中並不聲明輔助之意劉頓起忌心起對主人曰此席近窗太寒隻手舉檯移之屏前席上杯酒不濺張知劉示威而疑禍已思乘隙中傷之蓋張善用陰功一彈指人受傷必斃及席散張左手授烟筒與劉右手彈劉肋下劉飛一足踼之並　及身彼此默然不歡而散翌晨劉入晤主人辭歸并囑主人速　張回蘇張半途即斃劉至家部署一切嘔血而亡 
海外摭奇 
[水手賽技] [  困公]  
　　一荷蘭之海船與一英國之海船同泊於某海之濱相　不遇咫尺一荷蘭之水手欲顯其技能於英人攀帆竿而上倒立於竿頭見者無不嘖嘖稱道之一英國之水手性果好勝萬事不讓人亦欲試其技且超荷蘭之水手而上之於是攀竿直上頗形勇敢及其作倒立之勢幾下隨幸有帆索爲之援繫得直立於船頭而無恙然所受驚懼已匪淺鮮荷蘭之水手無不爲之棒腹惟此英國之水手又不甘心强語荷蘭之水手曰吾友乎汝亦知吾之下墮者乃吾有意爲之耳汝寗有此能哉汝果能者請爲吾試之 
[兒童靈巧]  
　　一粗愚之英人曾至法京巴黎游及其歸語其友曰吾巴黎之行所見所聞實足令人驚奇友詢其故曰巴黎之兒童無論男女無論多少所言法語頗覺易易一若我國兒童之言英語若法國之兒童者眞可謂之靈巧矣 
譯者曰兒童縱使不靈巧當亦不致若汝愚鹵也 
[美人創製空中飛行器] [  困公]  
　　飛行器有二一則美國捕路鳲木亞府額斯他母滑威託茲獨氏所創也其器行如大鳥（鳥名誇痕獨路蓋鵬類也）羽翼有四長各十二尺尾亦十二尺乘者以手足運而行之進退如意當額氏初造此物乘之高至二千尺山巓翱翔至空中約四里許力盡而墜於水中微被傷云其一則爲美國尸卡岳府人獨痕皮亞打磨斯者所發明考鳥類生理以製之大約四尺重量四封動力則用瓦斯其羽以堅布爲之長約六尺如鳥羽翼開　自然頭部設舵尾有螺旋推進器助翼而疾行 
詩選 
[十二月二十九日設祭法源寺追記後山逝日] [  黄節]  
　　先生歿於宋建中靖國元年十二月二十九日年四十九歲見 
魏衍後山陳先生集記 
謖謖長松遶佛壇致齋爲位詎無端顧茲一往相從意益歎於今後死難賢達同時天獨嗇士夫明恥國猶安流風已絶熙豐世詩卷憑誰共歲寒 
[春夜與菑民過小素梅閣聽曲]  
變徵無端遏不回流雲忽　夜寒催猶能歛氣歸經柱　欲聞歌覆酒盃襄襄春幡原　見深深　燭又宵來坐令投老龜年泣楚奏秦聲并可哀（小素激昻梅閣婉轉亦方之隴西沈妍揚州薛滿） 
詞選 
[浣溪紗以下和雪耘鞭影樓詞十四闋次元韻] [  傅專]  
　　冷雨淒風靜掩門天涯何處問伊人等閒辜負可憐春　烟柳綠縈游子夢落花紅碾别輪痕尋思無計又黄昏 
[卜算子]  
　　寒月轉三更漸覺蛩聲靜砌竹搖風三兩枝描上紗窗影本自不成眠夢斷翻疑醒一夜西風滿地霜做就離人冷 
[采桑子]  
　　西風吹斷相思涙天末孤蓬塞上歸鴻極望傷心處處同和他夢也無由見衾邊寒風夜永霜鐘併入悉腸百感中 
自由談屑[  鵷雛]  
　　天下足以流轉　　一　之人使之　出頭沒　　不已者有二一曰意一曰勢意造於前而勢隨之及勢旣成而意亦不得不爲勢轉矣 
　　寗爲蘭摧　折毌爲　　艾榮此毛伯成之言也　爲劉粲死不 
作褚淵生此南北朝時之謠語也 
小說 
[俠情小說蘩蕗别傳] [  天虚我生]  
　　第三十章（續） 
夫人亦能引我爲素心人乎夫人所嫁爲英人而亞猛白浪琪言至此雙靨復頳致勿能續夫人挽之起笑曰亞猛如何哉白浪琪曰亞猛亦爲摰愛英國之人居恒輒稱英倫風景及紅蘩蕗之爲人夫人君亦識大俠紅蘩蕗乎夫人微笑曰識之蓋白浪琪但知夫人所嫁爲英人而不知其夫即紅蘩蕗也白浪琪曰夫人吾固已見紅蘩蕗矣夫人曰予欲問君以此事始末願君爲予言之白浪琪曰諾乃言曰爾日之午亞猛方在予家而海龍國民忽率其家而至嗟乎夫人君未知海龍之爲人其兇惡實過於梟獍凡人遇之莫不遭其呑噬是日之至蓋即逮捕亞猛幸吾力爲辯護始得暫脫於難然至明日海龍以不得亞猛知爲予紿遂捕予去白浪琪言至此面上紅暈不期盡失蓋復念及當日驚駭之狀涙珠乃立墮遂屏息少須始續言曰予旣入獄遂與亞猛隔絶不復相見當時吾自分已入虎口殆無生望猶幸上帝見憐將予從門房獄中移入敎堂大獄獄中有一雜役曰蒲伯頗憐予及夜遂以蔽衣一襲授予令予易之隨之行其人雖顢頇而心獨善行時以手拉予臂予亦惘惘行守兵見其携一婦人與俱則皆向之謔笑蒲伯曰止是吾女也吾携之此間俾相攸耳衆皆格格而笑遂不置意其人旣引予出獄即有一笨車待於僻巷中其人乃扶予上車令御者驅車往聖裘奶予遂得以安然出險當時予心感激莫可名狀頗欲厚餽之顧囊中乃無半文之携始勉强作罷夫人微笑曰姑娘此後亦嘗遇其人乎白浪琪曰未也但吾至聖裘奶後諸人告予則此蒲伯老人實即大俠紅蘩蕗也夫人不禁囅然因曰君居聖裘奶約幾何時白浪琪曰才三日耳三日之後予遂得保安會證書許我完全自由證書之來實出我之意料意者亦爲紅蘩蕗計得之歟夫人曰君得證書後當歸抛球場矣白浪琪曰然夫人曰此後亦見亞猛乎白浪琪曰亞猛日必來此更少須者卽當至 
 
 
 

Page 15

 
 
   
 
 

Page 16

 
 
   
 
