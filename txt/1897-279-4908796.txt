# 1934 - 279 - 4908796

 

Page 1

 
 
[新印各書籍發售] ［Ｚ>圖書集成局啓　　欽定二十四史全書實洋五十元○欽定四史書實洋四元二角○隨園三十六種實洋五元○刑案監覽洋七元○景岳全書碼洋三元○資治通書碼洋一元五角○潘頤褾咸豐朝東華錄實洋一元三角○王益吾咸豐朝東華緣錄實洋二元五角○左文襄公奏疏碼洋四元○繪圖三國演義碼洋一元五角○駁案彙編碼洋二元○明季南北略碼洋一元二角○欽定六都處分則例碼洋一元二角○補註洗𡨚錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永　昇平碼洋三角○玉堂字彙碼洋二角○徐氏十三種醫書碼洋一元六角○大淸會典碼洋一元六角○何典碼洋一角五分○六科準純六套　洋六元○醫門法律碼洋一元○醒世姻緣碼洋一元四角○繒芳錄碼洋一元二角○中東戰紀本末洋一元五角○續中東戰紀洋七角○文華興國策洋二角○正續中東戰紀興國策合一部洋二元○時事新論六角諸君欲購者請移玉至三馬路申昌書畫室或申報館帳房可也此佈 
[論控竊硃卷事]  
　　前月間有江右德化縣舉人萬知濤在英界大方客棧中失去硃卷控知上海縣署經棧主周明珍查獲七十餘本交案而萬稱尙少五百本務請移提棧主周明珍父子及藏匿硃卷之任大懷到案嚴訊黃大令准之備文移請英公廨派差協提以憑訊斷此事曾經紀之於本報執筆人閱之深以爲疑夫萬舉人於何科中式旣未深知因何事到申竟帶有硃卷五百餘本其將何所用乎若備分送之用則本年已屆丁酉正科萬卽於前科中式亦不應遲至三年之久而始分送硃卷也情之眞歟事之僞歟執筆人旣未暇問亦姑聽之乃前日報又紀縣署役𨽻已協同英廨差探將大方棧經事及司帳人等提案帮審委員蔣刺史訊問之下供稱萬舉人初次到棧失去衣服查無蹤跡據萬舉人自稱所失幸無貴重之物值價不過十餘千後往江西將物寄存棧中回滬後當將原物交付包裹均未動過何能失去硃卷五百本之多且此物他人竊去毫無所用而萬舉人定欲償洋一百元棧主因數太多故未允許剌史謂庽客失物咎在爾等現著酌償洋六十元限十日繳洋完案云云一塲雀鼠從此息矣萬舉人雖失去硃卷五百本而得洋六十元卽以前失之衣服零物値價十餘千計之差足以償其所失固亦可以己矣特不解竊卷者其將以五百本硃卷爲傳家之寳乎抑將冐託萬舉人之名分送他人而兾得饋贈之資乎吾恐妙手空空兒一遇此等物件棄擲之惟恐不速竊此不值半文之物奚足用哉棧中經事及司帳二人供謂此物他人竊去毫無所用雖屬飾卸之詞而按之情理所言未嘗不是然則萬舉人殆誣指爲竊物乎堂堂孝廉公想斷不爲此種誣枉之事彼所謂原物交付包裹未動者胡足據哉剌史以寓客失物咎終在棧酌令償洋固爲持平之斷棧主及經事司帳諸人其亦知虎兕出柙龜玉毀櫝固有不能辭其責者乎獨終不解所失者在硃卷耳且至五百本之多耳雖然此事之曲折究竟身非親歴固不能深悉其詳且亦無勞旁觀者之多方惴測惟執筆人觀於是事而不禁喟然興歎矣夫國家以考試取士將以拔擢人才爲棟梁之用黼黻之選也而士人自束髪受書以來所藉以爲䇿名筮仕者亦惟以此爲進身之堦而舍是別無他術則士之所以自待者宜何如鄭重上之備朝廷器使下之爲鄕黨準繩音者范又正公爲秀才時卽以天下爲已任古人志趣之高胸懷之大後之學者自可帥承乃今之學士文人惟以弋取科第爲榮到處招搖博求餽贐始也倖獲一衿卽以所試之文刊之印之分送親友謂之試草然此猶非人人爲之及至中舉人中進士則均有鄕會試硃卷之刻翰林則有朝考卷之刻鼎甲則有殿試䇿卷之刻他若優拔諸貢均有貢卷及其朝考入選則與翰林一律亦刻朝考卷以之分送與人其相識者固不獲辭而往往有素未謀面之人幷其姓名亦未曾悉而因親及親因友及友紛然投送有憚其煩凡稍覺盈實之家略有資本之店鋪無不以一卷致送推其意不過欲得餽送之資耳或一元二元不等甚有送以靑銅錢數百文小銀元四五角者是亦可謂輕且賤矣而得此者方且沾沾自喜以爲是亦不無小補曾亦知商賈勢利中人目此爲文丐聞其帳簿上卽以餽送文丐書之嗟乎其言亦虐矣哉吾不知讀書明理之士何博得一科一第而貪此戔戔之財爲人所卑鄙輕賤至於如上之極耶本年爲丁酉正科各省秋闈多半揭曉合各省所中舉人計之當不知又增幾許他日之分送硃卷者當又如黃葉打門揮之不去吾願諸孝廉之皆知自愛無貪此小利有類於沿門託鉢之爲而致爲商賈勢利中人以文丐止之因觀萬舉人控失硃卷事而推論及此見者勿謂言之無忌也 
[諭旨恭錄]  
　　九月初六日奉旨福建漳州府雲霄同知員缺著董夢蘭補授廣西平樂府鍾山通判員缺著王昌明補授安徽歙縣知縣員缺著薛邦襄補授福建安溪縣知縣員缺著劉晉庚補授甘肅大通縣知縣員缺着萬鍾騄補授光祿寺筆帖式著文華補授翰林院筆帖式著增來補授理藩院筆帖式著珠蘭布補授保送知府翰林院編修張預著以知府分發省分補用保舉山西候補知府孚仁山東候補同知何國禔河南候補同知查有純福建候補知縣倪源壽廣西候補知縣周文鏞俱照例用升補廣西全州知州洪杰著准其升補服滿山東莒州知州袁保純著不必坐補原缺俸滿廣東白石塲鹽大使裘憲琦著回任奏留吏部學習筆帖式聨綬著准其留部欽此同日奉上諭本月初五日三座門內公所不戒於火燒燬大小房十數間當經步軍統領及值班王大臣等督率官兵水會人等卽時救護撲滅尙爲出力著步軍統領衙門查明該官兵等人數開單獎賞該公所看守人役著交內務府訊辦欽此○初七日奉 
上諭順天府奏請賞給普濟堂等處及廣仁堂米石各一摺現在節交寒令近畿一帶貧民生計維艱所有普濟堂功德林兩處恩賞小米三百石加賞小米五百石及廣仁堂恩賞小米三百石均著照例賞給另片奏請賞給蘆溝橋粥廠及資善堂暖廠米石各等語加恩著照所請賞給蘆溝橋粥廠粟米四百石資善堂暖廠粟米三百石以惠窮黎餘依議欽此 
[本館接奉電音]  
　　昨日下午京師飛電傳來上諭一道敬謹譯登○九月十四日奉上諭江蘇蘇松太道員缺著祭鈞補授欽此 
[禁城火警]  
　　京師訪事人云九月初五日午刻禁城東安門內南池子御藥房隔壁官所陡然起火本地官弁曁城內各路水會飛馳而至步軍統領三堂大人亦陸續儁臨見火勢正熾而是處與大內慈寍宮接壤僅隔一墻禁垣之東南角樓又復相對咫尺勢甚危急署步軍統領左堂阿大人克丹親登屋脊執激桶嘴引水救火水會人夫及地方官弁踴躍從事復差火牌急傳外城水會入城帮同撲救霎時諸會齊至水龍雲集併力澆灌回祿神始不得十分逞威漸漸歛焰然已申牌時分矣是役也計焚燬房屋廿間有零乃係恭親王進內換衣處御藥房幸保無恙諸王 
 
 

Page 2

 
 
大臣有在該處寄放衣物者盡付一炬至起火之由聞因廚房蒸采釜底水乾燃著蒸籠火遂上炎待庖夫知覺則已不可遏救矣一時東華門外大街人聲鼎沸車馬縱橫人海人山無容足隙地內東華門門禁森嚴凡有內廷當差王大臣到者認明放入李爵相乘朝馬飛奔入內見者謂爵相精神矍鑠不减疇昔眞國家樑棟臣也此外王公大臣聞警趨至者不勝枚舉皆俟火息始退薄暮步軍統領大人諭外城水會各自歸去祗留內城水會三處恊同本地營弁看守通宵至翌日破曉始散 
[湘臬過鄂]  
　　新授湖南臬司李廉訪經羲入都請訓取道鄂江因公勾留數日聞已秉節北行矣 
[鹽道赴寗]  
　　督銷鄂岸淮鹽總局江蘇候補道劉彝亭觀察茲因由鄂馳赴金陵面謁劉峴帥商稟鹺政一切事宜聞已赴省中各憲處辭行順流東下不日卽可抵白門矣 
[代理首縣]  
　　署理湖北江夏縣徐性臣大令奉飭撤任後上遊以現署荊門直𨽻州知州諸肖菊刺史回任茲因該縣係省中要缺政務殷繁恐刺史難以從速履新故特暫委大挑縣王大令廷珍代理 
[鳬舃仍留]  
　　鎭江丹徒縣王伯芳大令請咨入都引見遺缺業經上憲檄委鄭明府籛署理已紀前報茲悉王大令於初九日接得蘇撫電信仍留本任聞俟明春再行交卸赴都云 
[辦理冬防]  
　　鎭江爲通商口岸五方雜處良莠不齊游民散勇到處勾留鎭城文武各官均於九月初一日起辦理冬防較往年提前一月以衛閭閻而安商旅爾日署府憲饒太守於每晚二鼓後微服步行督同差勇在大街小巷各處梭巡此外水陸總巡周都戎以及冬防委員莫不夙夜在公勤勞罔懈柝聲風送燈火宵明想鷄鳴狗盜之輩必不敢肆行無忌矣 
[武林官塲紀要]  
　　浙省文闈將竣武試在卽監臨主試向由巡撫兼充卽籍𨽻八旗者亦須於本省實缺副叅中遴選一員帮同校閱故廖中丞特委紹興恊副將倪恊戎爲同考官協戎奉札後卽專弁來杭稟謝○部選衢州府峽口同知裕達齋司馬斌現在由京領憑來杭於初六日稟到暫假八旂會館爲寓所因途次稍受風霖請假三天○紹興府餘姚縣缺藩憲擬請以壽昌縣湯大令調補○省城武總巡張守戎玉華現屆期滿刻由撫憲委候補副將施恊戎玉章接辦 
[浙江鄕試官板題名全錄]  
　　鄭永禧西安副　錢明訓嘉善優　陳洛東黃巖廩　沈傳　海寍副　陳培源鎭海附　王念祖山陰附　陳光樞錢塘貢　李泰來仁和附 
唐兆壬蘭谿廩　聞人振衢海寍優徐玉斯蘭溪廩　胡耀南永康附　倪思瓚平湖附　王廷耀上虞優　任光琥會稽附　吳錫銜錢塘附 
夏錫璣蕭山附　朱興汾海鹽附　李鐘鼎慈谿優　吳昌祺海寍附　俞寳賢山陰廩　王夢松義烏優　應德閎永康優　施世杰會稽附 
王壽搏仁和貢　高煥然松陽拔　汪庚年金華廩　楊儒鴻紹興優　謝家山紹興廩　章景傑金華優　呂兆璜嵊縣廩　陳蔚文諸曁優 
梁葆成新昌附　章煦淸永康監　周嵩堯會稽附　陳萃銓鄞縣附　施紹常歸安優　施冕英湖州優　陳康黼鄞縣拔　增　春正藍廩 
汪憲章慈谿附　宓崇祿慈谿附　周錫璜嵊縣副　周振瀚鄞縣優　吳福英杭州優　王積文會稽附　張錦樹鎭海附　蔡汝霖東陽拔 
鈕澤晟烏程廩　馮黃中嘉興附　趙繩武錢塘廩　來紹元蕭山附　董良玉山陰附　柴　肇山陰附　王室藩上虞附　徐學楨山陰廩 
陳聖培鄞縣廩　吳家棣錢塘附　陸銳星富陽廩　吳中聲餘杭附　傅　留蕭山附　倪志鴻寗波優　陳其謙海寗廩　谷營愚餘姚附 
金齊顯廂藍附　邵憩南寗波附　瑞　恒蒙古廩　勵振驤鄞縣歲　姚熙積餘杭廩　奚銘書平湖附　曹振采上虞附　葉梧春慈溪優 
駱方溶象山增　胡濬永慈溪附　李常瀛嘉善增　章運昌會稽附　戴大鵬蘭溪增　王者佐山陰附　姚　融會稽附　葉炳瑞餘姚附 
何春彬仁和廩　朱彭壽上虞增　鄭功懋杭州附　林正榮平湖廩　金文田天台拔　董鴻勳餘杭附　屠維屏湖州附　邵立熊定海附 
魏錫蘭寗波增　李樹藩武義優　王文柱天台附　董繼文紹興附　張存祿鄞縣廩　陳廷鏞寗波廩　錢福亨仁和附　張學淵餘姚增 
吳葆　嵊縣優　程崇德永康廩　邵　志錢塘附　湯在寛蕭山附　黃和鑾台州優　姚師錫山陰附　陳仲祐鄞縣附　錢含淸諸曁附 
蔣光籛諸曁附　黃維翰上虞恩　陳　棪錢塘優 
[副榜]  
　　秦　枬臨海廩　陳鍾琦瑞安附　薛靑照紹興增　周燮鴻紹興優　陳　詩上虞增　蔡爾功鄞縣監　南瑞薰黃巖廩　徐志淵餘杭附 
張邦翰上虞增　鄭兆蘭錢塘廩　屠炳華秀水增　劉紹璜奉化附　來　馥蕭山優　張　軾寗波廩　金谷蘭上虞優　林瑞枏平陽附 
徐光煦杭州附　錢繩武山隂附 
[粵東考優]  
　　惲學憲於上月廿六日考優首題大下有道則政不在大夫天下有道則庶人不議次題耕者之所獲一夫百畝百畝之田上農夫食九人上次食八人中食七人中次食六人下次食五人庶人在官者其祿以是爲差 
[糧船滋事類紀]  
　　皖江於上月某日陸續到有湖南糧船一百五十二號泊於東關下卡之外綿長十餘里初時巿井無喧甚爲安謐無如人數衆多爲日旣久漸有滋閙情事塔前五里廟河沿有某甲夫婦二人開設小烟室藉以餬口婦雖半老徐娘頗有姿致自糧船停泊後該烟室昕夕無虛頗擅其利月之某夕夜靜更深若輩猶留戀不去甲促之一言不合若輩恃男兒好身手將什物肆意毀壞甲勢孤不敢與攖幸婦再三緩頰始稍歛威紛紛解散而烟具燈盤茗壺酒盞早已粉碎無遺矣該處離城數里甲亦不敢鳴官只得忍氣吞聲徒呼負負而已○皖省濵臨大江東門外有圩堤一道名早百里長堤桐城廬舒無爲各屬民田皆賴此堤保獲沿堤一帶多係灌園叟所居秋菘春韭風味絕佳邇來葱葱鬱鬱正値蔬菜滋長之時而沿堤所泊糧船將菜蔬任意强取或略酬其值或竟不名一錢苟有阻遏則滿園菜蔬登時蹂躪無遺甚或反遭兇毆鄕民被擾不堪上月之終馬家窩地方閉巿一日該處離城三十里一小鎭巿也約計鋪戶一百餘家被若輩騷擾無法可施遂同時閉巿嗣經汛兵及長江營哨弁再三開導次日依然開巿聞現在之糧剝船三分已去其二想從此小民可以稍免擾累矣 
[查鹽閙事]  
　　松江友人來函云秋闈戰罷文壇健將競整歸鞭而應武闈者則又無不張弓挾矢偕赴白門秋高馬嘶各逞奪標身手本月初十日有南奉兩邑考生五六人雇行江巨艇停泊南門外米字渡浦口行李而外刀石鞍鐙物維其備並各帶有食鹽爲該處緝私巡勇所見登船查視各考生堅不允許幷謂雖帶有鹽數甚式微僅敷餽遺親友如必逼人太甚則爾挾軍火之利我亦有弓矢之精不妨一角於是兩不相下勢將用武內有解事者恐釀巨禍亟以魯仲連自任勸兩造各赴縣署禀訴各考生遂聯袂入城詣婁署聲訴夏麗生大令飭令補詞緝私某哨弁亦跟蹤到縣面禀一切大令勸諭再三而退相邇已波平浪靜矣○又聞西門外鹽公堂中由緝私營弁解到鹽船數號起出藏鹽六百餘包之多詎屯鹽係武生金姓等所帶遂由金等糾約數十人至該堂肆擾謂私鹽違例自應充公但所帶行李資斧不應一併掠去非藺璧歸趙决不于休於是蟠躆堂中傍晚競呼腹饑勒令庖人炊飯以供大嚼計一餐已煮米至五鍋聞現在尙未了局兩事不知是一是二容俟訪明再錄 
[擒獲劇賊]  
　　皖省城廂內外近有一種匪徒用梯猱升上屋入內行竊犯案重重未能破獲本月初五日晨北門某槽坊拿獲一盜由練軍兵勇押至保甲總局究辦該賊年約三十左右體甚魁偉有一竹篙長約丈許上用稻草紥縛爲梯每節尺餘計有九節當時賊用此梯由墻入 
 
 

Page 3

 
 
室正待倒篋傾箱當被事主甲乙二人知覺上前捉捕賊欲脫身用刀格之事主手肘已受刀傷立卽呌喊闔店之人羣起兠拿始得擒獲解至保甲總局局憲王懋勳直刺立卽升座嚴刑審訊賊一味遊供鞭責籐條至六百始供舒城人住居馬山曾爲傭工度日局憲飭令釘鐐收禁候再覆訊 
[命案議和]  
　　漢口訪事友手畢云日昨漢鎭甘露寺附近某坊主某甲因與某乙爭奪主顧啓釁甲力不能敵而心又不甘一時氣忿塡胸遂自刺斃命嗣甲婦某氏擬欲赴縣控告幸有魯仲連其人出爲排解令乙從豐棺殮並給身後費若干遂得了事 
[海濵颶風]  
　　廣東訪事友人來函云上月廿一早瓊州海口地方忽起颶風雨師亦並轡而至登時來地水深五六尺該處稅廠有輪船二艘一艘被風吹動將廠中圍牆撞破沿海鋪戶居民無一瓦全其海上漁船蛋戶均傾覆無遺溺斃人口以數百計是誠數十年來未有之巨災也 
[瀛眷赴烟]  
　　烟臺訪事友來函云月之初七日新任東海關監督李觀察瀛眷來烟道轅小隊巡兵俱在碼頭站隊迎接聞觀察於本月中旬可蒞任履新矣 
[續獲土棍]  
　　兩江總督劉峴帥行文江蘇臬司吳廉訪飭令訪拿土棍一十三名等情曾紀前報茲悉此事自經水師營獲到薜老虎及施錦山二名後復於十一日在盤門外拘獲某甲一名亦經廉訪飭發長洲縣署收禁候訊 
[更調傳言]  
　　英廨讞員自翁笠漁大令蒞任以來祇有數月茲據道路傳言有由道憲蔡觀察更調之說然尙未見明文確否不可知也姑錄之以附新聞體例云爾 
[解餉北上]  
　　前報紀浙江藩憲惲方伯委胡張李三委員督解京餉過滬等情昨三委員已趁新濟輪船北上矣 
[幾兆焚如]  
　　法大馬路同春樓街某姓所開之小點心店昨因望日觭點香燭酬神並以紙元寳焚化其上適懸有竹籃火勢上炎登時燃著延及樓板霎時間轟轟烈烈幾兆焚如幸在日間居鄰畢集帮同灌救得以撲滅然受驚已不淺矣 
[舉襄誌略]  
　　旗昌洋行買辦顧勉甫觀察之德配某氏夫人仙逝後擇於昨日在壽聖菴隔壁府中開吊滬上官塲之與觀察有交誼者咸往吊奠素車白馬趾錯於門並定於今日出殯鹵簿整齊觀者頗衆 
[信局誤事]  
　　本埠守備程守菴守戎日前飭家丁持手緘二封至南巿通順信局囑寄金陵一送公子試寓一送某姓公館前日由公子以入無平安竹報來函催促至某公館一函亦遲至多日始到守戎得悉之下以該局索資旣昻而並不敬謹遞送竟效殷洪喬之任意浮沉其情殊爲可惡昨日特函至十六鋪巡防中局請局員蔡蓉卿二尹傳通順局主訊問二尹接函後已飭地甲前往該局查問明白稟覆核奪 
[拘拿惡棍]  
　　惡棍王寳寳專在浦東六家行一帶魚肉鄕民稍不遂欲動輙尋釁前日硬向某甲詐洋若干元甲不允紏約黨羽多人前往滋擾該處圖董及各鋪戶恐遭波及不敢與較昨由廿二保七十一圖地保恐釀巨禍投上海縣據情禀訴黃大令飭　候嚴拿究辦 
[撞倒脚車]  
　　本埠南巿馬路告竣以來道路極爲平坦各西人咸於空曠之地乘坐鋼絲脚踏車往來馳驟顧盼自豪前日午後四點半鐘時有滬北某洋行西人偕同儕數人乘坐絲車如飛而來至南巿江蘇撫標滬軍營左近該處爲小流氓𢋵聚之所又兼往來孔道行人如織一時不　避讓竟將某西人撞倒足骨略受損傷爰卽換坐小車而回眞所謂乘興而來敗興而返也 
[野鴛折翼]  
　　本地人施某談者忘其各與某氏婦結露水緣一對野鴛鴦賃屋於新閘廣肇公所之左雙飛雙宿形影不離施家有髪妻懷孕多日昨將分娩遣人告知施急欲回家料理臨蓐諸事氏以日用無錢向之索取以致口角繼復毆打經人勸解而散氏思自與施相識後並無益處一旦竟遭毆辱鬱憤萬分遂私購阿芙蓉膏和酒吞服至晚毒發斃命施得悉之下急挽其叔父出爲料理氏雖有家屬在滬而其父母均在蘇鄕故刻雖暫行入殮而棺蓋並未封釘須俟其父母到來再行作主但不知他日能免嘵舌否 
[服理了事]  
　　日前有寳鳳銀樓主何錫元誣控店夥毛小椿竊取物件當經翁大令飭差妥爲理處何自知理屈浼魯仲連其人出爲排解願備香燭淸音向毛服禮毛亦不欲多事首爲之肯業已具結求銷矣 
[自取其辱]  
　　蘇人沈某向以縫丄爲業僑居新橋南堍生有一女小家碧玉楚楚動人而二八年華未賦桃夭之什適有棋盤街開么二妓院之龜奴某甲年逾不惑尙未弄璋其妻頗爲隱憂見沈女姿首頗佳托冰上人授意於沈如其女願作小星財禮不妨從厚沈慨然允諾索財禮洋二百元且欲以花轎迎娶過門以掩衆鄰耳目某甲一一從命本年正月間迎娶過門琴瑟和調從未父占反目端節後沈邀女回家住居多日某甲屢次相邀置之不理數日前偵知女在六馬路某絲廠工作邀集數人守候於途迨放工出外女郎一見藁砧赶至對門仁壽里暫避某甲將女扭住雇車舁送回家沈知女被壻刦回卽向冰上人饒舌互扭至法界菜巿街五鳳樓茶館評理紛紛擾擾衆皆不直沈之所爲欲以老拳奉敬冰上人亦以無端受辱心實難甘以溲溺一杯置於沈前謂飮此諸事便休人皆掩鼻而過沈自知理屈願以香燭鞭爆登門請罪其事始寢如沈某者眞可謂自取其辱者矣 
[反目輕生]  
　　本城也是園後有木匠某甲與妻某氏住居有年前日甲與妻因事反目嗣甲卽出外妻某氏自念遇人不淑生不如死爰背人縊天梁間待至甲回解救早已氣如遊絲未幾一縷幽魂卽赴枉死城而去甲無奈購得三寸桐棺草率收殮是亦可哀也已 
[兇性不攺]  
　　前報登楊樹浦某絲廠工人楊爾川投巡防局控爲索欠起事被同工之朱伯五楊伯林二人毆傷求請提究一則茲悉李葆初二尹騐得楊被傷屬實飭將楊伯林朱伯五拘案訊詰之下喝將楊笞責一百板朱責一百五十板交保釋放詎知朱等釋出後仍奔至楊處吵擾不休楊復至巡局喊控李二尹大怒立飭差勇將朱楊重復拘案諭令看管候訊 
[准予保釋]  
　　顧阿桂與陳四曉誘拐婦女等情經上海縣黃大令訊供飭將顧押自新所候核現顧在押患病央倩圖董丁殿奎投案具保出外醫治前日經蔣刺史提訊顧供前犯之事自知不合現患氣喘之疾故倩圖董保出醫治俟東四曉至案卽當投案質訊不敢遠離求恩質之丁殿奎供稱願保顏出外醫治如奉傳喚立卽交案刺史准之飭呈保狀備查 
[請領失物]  
　　紹興人戚德堂爲人代寄信函携帶物件由原籍至寍波附太古洋行北京輪船來滬登岸時因物件衆多雇得小車數輛分裝各物詎忙亂之際遺下竹箱一隻拋棄道旁無人顧問巡街捕卽雇車裝至捕房禀知捕頭仔候失主認領昨日戚偕保人戚家生持法大馬路春園烟館保單投捕房聲明原委請將竹箱領回捕頭俯如所請交原主領回 
[犬識主人]  
　　法總領事白藻泰君失去洋犬一頭法捕房飭探帶同探夥分投查緝嗣悉此犬性極馴良能解人意曰君在外洋以五十金購來雇用狗夫兩名留心豢養前日忽然走失捕頭飭探四處尋訪迄無蹤影日昨白君閒騎欵叚至鄕間遊玩忽見此犬正在東奔西竄卽呼其名犬聞呼立至一見主人似不勝欣喜者白君如獲拱璧卽帶回本署仍令狗夫留心飼養物歸原主不負素日豢養之恩凡世之背主而遁者是犬之不若矣 
 
 

Page 4

 
 
[子曰道之以政二章] ［Ｚ>浙江解元鄭永禧　　淑世淑 [T3 ]身 [/T ]則之於禮而 [T3 ]巳 [/T ]蓋禮 [T3 ]者 [/T ]非唯爲治之 [T3 ]要 [/T ]亦進德之基 [T3 ]也 [/T ]子兩論 [T3 ]之 [/T ]以爲淑世淑身之則 [T3 ]云 [/T ] [T1 ]且 [/T ]古今有大法正禮是也禮以率下民而州閭於以神感化禮以課幼學而庠序於以肅範圍不此之講而徒五聲五聽深其文無益也欲小成大成收其效不能也不聞夫子之言乎昔者夫子抗懷夫三代禮文日習履蹈於不知禮敎大興亷隅有必飭縱使三千定罰王章赫赫尤可哀矜緬無訟之隆規不禁神遊目想者久之因而歴叙其一生俎豆習齠年早知禮器緇帷垂晚歲猶訂禮經遐思三十適周車轍皇皇迄無停晷慨如流之時序又不覺境過情遷者久 [T1 ]之 [/T ] [T3 ]用 [/T ]是兩 [T3 ]論 [/T ] [T1 ]之 [/T ] [T3 ]以 [/T ]爲淑世淑身者勸也蓋一期有恥且格而 [T3 ]化 [/T ] [T1 ]成 [/T ] [T3 ]一 [/T ]期從心不踰而詣 [T3 ]極 [/T ] [T1 ]矣 [/T ] [T3 ]說 [/T ]者謂其間均有禮 [T1 ]在 [/T ]周官之設也嘉石平罷肺石達窮持而行之往往有視爲具文者何哉沿其流未嘗淸其源也故修政不如修德焉大軍大役酌於地官入矢入金　於司寇從可如科條雖著帝王亦屬不得已之苦衷專恃焉胡爲者子爲激其天良於彼而曰免於此而曰格夫亦謂民樂從令無形之約束嚴於有形由顯達隱自有以入人之寐寤而相見以天迴憶向之令以三日而無恥如故斷以三刺而無恥如故至此恍然得所以耳不然民氣澤詩書就傅有訓民風講仁讓養老有經非以禮施之何有期月三年之效也蓋至象魏之書懸而治已末矣宗邦猶乘周禮庶有豸乎大學之立也始於比年期以九年驟而幾之往往有隳於中道者何哉赴其程未嘗循其級也故課心必先課志焉少儀一篇不忘汎埽學記一冊無取諛聞從可知資禀雖優聖功亦或因敏求而益進高言之奚爲者子爲示以身範由立而幾不惑由知命而幾耳順夫然後學知不足一竟之修爲勝於一境從後溯前自有以養我之性情而相觀而化迥視襄之欲博習論學而心不逮欲知類强立而心不逮至此確然握其矩耳不然强仕服官業巳學之旣至化民易俗不難年以爲期惟於禮驗之固有德盛化神之道也蓋至蛾術之詣精而齒已暮矣聖門雅言執禮殆有意乎噫無邪可蔽何庸授政而誦詩大過幾無不懈假年而學易此夫子淑世淑身之合於禮 [T1 ]也 [/T ] 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[斗壇受驚]  
　　杭州訪事友人來函云杭人之好事者每於九月間建立九皇斗壇自初一日起至初十日止每日夜誦經　懴城中設壇計有二十餘處鋪陳一切無不鈎心鬥角競巧爭妍以悅入耳目而惟吳山寳敬璣衡兩壇爲最盛本年九月初四　　氣放晴後連日陽光晈潔遊人無不鼓興而來吳山之上男婦往還絡繹不絕初七日爲寳敬壇中上表朝天之期延請羽十七　　披道服皆錦金錯采五色繽紛自午後起至戌刻止一時哄動遊人咸欲一覩爲快婦女之乘翼而往者亦不知凡幾時交申初各　流正在扮演各技壇內觀者如堵忽聞壇外喧嚷之聲疑爲火發紛紛退出因人數較多以致互相擠倒婦女之墮簪失珥者不知　幾移時始定後知有一竊匪乘機攫取某公子身畔之時辰表當時獲住扭至殿前吊打從旁之人皆大聲疾呼壇中人不知詳細　致飽受虛驚也 
[溺愛不明]  
　　杭州友人手畢云蕭山婦人黃氏在杭州登雲橋開設箔鋪夫歿後所遺之產儘可度日子名阿寳自幼爲　母溺愛不務正業及長漸入下流且喜賭博將產業漸漸消磨母以愛子之故未嘗禁止近又在外私識一婦資用不繼欲將住屋變賣恐母不允先將契劵竊出抵押數十元於七月間詭謂其母曰兒昔所爲如在睡夢中今幸悔悟欲改前非重理舊業　　資本　絕不能自立刻有考客欲租我屋頗肯出價須將房屋全讓與伊動用一切皆須借用兒思得能成功可獲租金一百　　　　　　眞惟慮無存身之處寳曰兒在杭不患無居停主人母親可暫至蕭邑舅家住居一二月俟取到定洋卽作盤川幷爲　　　　　　一舉兩得母允之次日有華服者二人前來看屋當付定洋二十元寳收受後卽交其母囑爲料理行裝婦心竊喜意　　　　見錢便取從未有如此行爲頗信其眞能改悔也於是檢點衣物束裝赴蕭又恐寳在杭無錢使用復將二十元中取出五元交寳令作日用寳再三推郤謂現承友人薦一帮做考巿生意略有薪水無須於此母愈信其誠實遂雇舟渡江而去迨到蕭行寳又時有音信問安至中秋節邊又寄洋蚨數元母心益安詎料過此以往音問漸稀母以考事已畢不久卽可歸杭亦不介意乃待至本月初間靑鸞音信仍復杏然又聞杭地多疫疑寳患恙乃賣舟旋里甫至家門但見門戶一新方欲進內卽被健撲呵斥不敢直入退而詢諸鄰居乃知此屋已被阿寳賣與某公館中室內所有俱已搬去偕同姘婦席捲而逃不知去向婦進退無門啼哭不已有舊鄰憐其苦况暫爲留住或勸其告官則以不忍累子爲言噫如此婦者眞可謂溺愛不明者矣 
[花業竊物]  
　　竊賊某甲前晚在淸和坊弄中東張西望時正值諸校書出局紛紛遂掩入洪妓房中竊取綢馬甲一件當卽經人獲住意欲扭送捕房賊伏地不起叩頭如搗蒜哀求免送究辦不知以後如何了結也 
[逃婦送廨]  
　　嘉定縣境鄕人趙玉林之妻吳氏前者挈其所生之子背夫潛逃來滬與美租界吳淞路萬陽樓茶肆門首開設燒餅攤之王阿二姘識其子娶裏虹口某姓女爲妻成婚未久子忽物故氏與王謀將媳退回索還茶禮洋若干元事旣成議媳已大歸茲爲趙所聞奔至王處理論詎氏非但毫無結髪情竟助王將趙辱駡趙怒甚喚五百二十六號華捕到來將王及氏一併拿送捕房捕頭詢悉原由飭捕將原被人証送往英公廨禀請翁明府訊核 
[分別懲責]  
　　昨日報登色膽如天一則茲知此案已於前日午後李葆初二尹飭將已經獲案之被告朱炳生葉龍山朱祥祥提案研訊知其拆梢屬實朱炳生姑念尙未成丁飭責一百五十板當堂交保釋放茶館主朱祥祥容留流氓在肆拆梢亦有不合擬當懲責姑念年邁判將茶館發封免究釋放葉龍山喝重笞五百板押候拿到經手抵押金戒指之周順川並羽黨陸秀和到案再行傳齊人証覆訊核辦 
[控欠房租]  
　　侯右軍者本邑人也在南巿小九華地方賃得浙江海運局房屋一所設榻數其以供有烟霞癖者藉此過隱近因生意不佳積欠房金至數十千之多屢經房東遣人催取侯竟置若罔聞不得已控之十　　　防南局請爲究追經局員鍾偉臣二尹屢次提比無如侯始終盤踞不肯遷讓後由房主控諸上海縣署黃大令仍倩局員傳侯到案限兩個月遷去刻已屆限依然未遷房主復赴禀催二尹立飭地甲傳侯訊究 
[訊究互控]  
　　前有賈裕春誣指王阿二行竊私刑吊打舁擡伊弟祥發到縣請騐據稱被周德福父子毆傷等情又據周德福擡送伊父周阿榮到案喊控被賈裕春兄弟毆傷互控在案前日上海縣黃大令倩幫審委員蔣刺史升座提訊賈裕春供周阿榮同子德福身帶銅蝙蝠與次弟春發起釁春發避開後周等卽將三弟祥發拖出肆行毒毆致受重傷　求請騐周德福供因春發向父親訛詐洋三元不允旣而父親被打受傷尙有小船一隻被春發攫去叩求追究德福之妻錢氏投案供稱小婦人當時往勸亦被踢傷春發供年三十歲種田度日因周阿榮之媳病故後媳父以女死不明向周理論周至田間喊小的同鄰居往勸周曾許給還各人工資了事後衆遂向周索討詎卽推諉因此小的等向之理論伊父子將弟祥發毆傷是實剌史謂察爾亦非善類卽飭仵作騐得賈祥發右乳旁及手腕各受銅器傷一處周阿榮略受微傷周錢氏左膝擦傷判各自行醫治養並暫押候兩造傷痊再行復訊幷飭差查明周德福之小船是否被賈藏匿如無究誣 
[遞解竊犯]  
　　高昌廟巡防局魯介彭二尹函送竊犯李阿二到案經蔣刺史訊供李供湖北漢陽縣人年三十歲來滬多年前在客棧接客後因失業多時以致貧苦無依途遇同鄕人胡少堂交物件一包小的實不知包內何物已經巡防局將小的鞭背五百下叩求恩宥刺史姑念已經責過從寛押候遞解回籍 
[英廨紀事]  
　　婦人張崔氏憑媒聘汪王氏之女爲媳童養在家昨日崔氏忽扭王氏至英公堂喊稱養媳過門抵有六天昨忽逃回母家向領不放是以扭案請究値日差禀知翁大令著押候訊奪○一百十二號華捕拘送在路啼哭之女子石招福到廨值日差向訽情節據稱在某姓家爲童養媳被翁姑逐出無處依棲因此在途啼哭差遂禀知大令著暫留候示 
[美界捕房紀事]  
　　偷兒金瑞生昨日淸晨至裏虹口某木作竊取柳木板若干塊負至中途　　　　　泉緝獲拘入捕房押候解送英公堂訊究○偷兒張阿虎前日午後行至虹口閔行路偶見第四號洋房重門大啓寂寂無人因　　入竊取棉被一條縐紗馬甲一件而逸途遇包探倪順泉盤問來歴當卽拿至捕房捕頭嚴加詰問張盡吐其實飭押候解送英廨　　○　　　　　人楊坤榮行經虹口吳淞路第三百二十四號門牌某麪粉店門首乘人不備溷入竊取乾麪一袋爲事主　　　　　交包探倪　泉拘入捕房押候解送英公廨究辦○張　　楊福　　寍人均積年之老賊也前曾犯案遞解回籍　　　　　上　倪包探一併緝獲拘解捕房押候送廨訊究○江北人陳富棠與同鄉人田阿毛同居虹口狄師威路某號屋丙前　　後陳乘田出外潛入臥室竊取布衣若干件田歸家查知其事當將陳拘交包探石金榮拘入捕房押候解送英公堂訊究○前　　牛有年約五六歲之女　一口彳亍於虹口蓬路迷失路途沿街啼哭旋經二百零八號華捕帶至捕房捕頭飭暫爲留養俟人認領 
 
 

Page 10

 
 
   
 
 

Page 11

 
 
   
 
 

Page 12

 
 
   
 
