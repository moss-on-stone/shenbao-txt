# 1901 - 217 - 4910239

 

Page 1

 
 
[開售九通股票] [  上海圖書集成局啟]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄕會試及生童歲科兩試均以中國政治史事及各國政治藝學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以証今因中以逹外淺深本未次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因思九通一書經累朝碩彥通儒增訂搜輯典章政術蔚爲大觀木板卷帙浩繁價值昻貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有樣本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[觀張廣文請就南洋振興孔教禀牘推廣言之]  
　　詩書執禮孔子所雅言者也至教人則以忠信文行植其基而後致精於性與天道蓋雖有教之實而未嘗立教之名也自釋老二氏興而後强分之爲三教自耶氏之徒入中國而復於三教外講所謂福音者出主入奴支流蔓衍迄於今蓋孔教幾乎或息而膠庠之士服儒服而冠儒冠者不復知禮義名教之防三綱五常之大矣初不料海外名邦反有低首傾心欽崇我聖人之道者謹按大清會典我朝準俄羅斯遣子弟赴國子監肄業朝鮮陪臣入貢亦得留學中華以故四子五經流入東西洋每有譯作旁行斜上之文餉遺彼中學子者至於日本尊崇孔子尤摯當德川氏秉政之日就東京神田區建立文廟由櫺星門大成殿以迄兩廡諸處翬飛鳥革無不與中國之制相同每值上丁釋菜之期爼豆莘莘冠裳秩秩瀛洲佳子弟駿奔趨走致慤致誠今雖政號維新古制漸就湮廢而過其地者每見青苔敷地緑樹參天猶想像當年歌雍舞佾之盛儀輙低徊留之不能去若長崎則舊有某老儒私建之廟我駐崎理事歲偕糾商行丁祭禮迨合肥李公子持節而往乃率錢度地建築一新巍然煥然照耀遠近郁郁乎盛哉何我孔教之流傳如此其廣也今者同洋諸海島經嶺南張廣文爲之領袖創設尊孔教堂我不知制度視日本之文廟何如而其尊崇聖教之盛心則已昭然若揭行見落成之後將所輯孔教撮要及條目續編庋置其中依時講說不特我華羣彥流寓南洋者鼓舞歡欣同沐菁莪之化卽碧眼虬髯之輩圜橋觀聽亦宜無不共樂陶成然則此一役也詎行我中國之破天荒抑亦海外所傳爲盛事者矣且此事亦不自張君始也當夫同治初年湘鄕文正公總制兩江時金匱余蓮村明經具禀督轅請準鳩合同志諸人航海赴歐西仿效彼中傳道牧師宣講聖門法語俾知我國自有至德要道無煩信耶氏教者來此宣播　音文正雖奬借有加究以經費難籌事遂中止兹者事經世餘載張君居然能步後塵謂非有志竟成克副明經之苦心孤詣者哉顧鄙人尤有說焉猶憶歲在戊戌康梁及羣不逞妄思窺竊神器威偪聖慈其先忽約同用孔子誕生紀年不書大清國號年號一時羣邪並起更有襲耶氏之說易誕生作降生者未幾兩廣總督譚制軍就康逆家　搜出死黨往來函牘有大書孔子後幾千幾百幾十年者綸綍遥宣人皆髮指此次張君志在昌明文教斷不效其所爲兼之梁逆傳聞已伏冥誅康逆亦戢羽潛鱗不復敢陰相勾結然杯弓蛇影事涉嫌疑斤斤自守之儒安見無如張君禀中所言懼遭波累而至中止者所宜於設教章程之内聲明此事與康梁諸逆殊塗而宣講敎術之時更曲引旁　事事引康梁爲炯戒庶少年浮薄之士從前悞被康梁蠱惑者至此咸曉然於尊君親上之義幡然大改其行爲而潔身自好之儒亦不致多所懷疑而不敢奮興鼓舞歟若夫禀中所云基督教之以天爲主即孔教之畏天命基督教之一視同仁卽孔教之欲立立人欲逹逹人基督教之講天文地理電學化學一切即孔教之格物致知數語旁通罕璧　發無遺明乎此而知教雖各殊理歸一致更何致與他教互相齟Ｊ以致枝節叢生哉敬告張君尚其持之以恒使我道推行於海外愼毋半塗輙止致他教之笑我爲有初鮮終也 
[本館接奉電音]  
　　昨晚行在飛電傳來上諭一道敬謹譯登民九月初六日奉上諭内閣學士兼禮部侍郎銜著鐵良補授欽此 
[駐蹕閿城]  
　　昨日傍晚七點鐘行在發來專電云本月初六日未正聖駕行抵閿鄕縣城即在行宫駐蹕 
[專使過津]  
　　出使日本大臣那琴軒星使由京奉旨往日道逹歉忱及電致上海招商總局派輪船往迓回華前已屢登於報兹得津友手畢云星使已於八月二十九日安抵塘沽旋經介弟及家人迎入行轅迨本月初一日清晨由塘沽乘頭等火車至天津九點半鐘時卽啟行北上 
[裁營節餉]  
　　漢口訪事人云漢靖大營向來駐紥新隄　無烟廠等處兹因節餉起見業經黄輙生中翰加給恩餉二月一律解至岳州遣散歸田 
[改營爲旗]  
　　金陵訪事人云各直省標防等營士卒老弱居半曩年因節省經費曾經奏奉上諭改營爲旗兩江督標亦一律遵辦未幾又以兵力單薄仍奏請改旗爲營兹又欽奉綸綍著仍將各省營伍一律改爲旗制兩江總督劉峴莊制軍因卽檄飭總統護軍等營正任福山鎭總兵楊鏡巖鎭軍轉飭督標各營管帶汰弱留强不得　循故事傳聞每營之内只汰存勁旅一旗是以目下省垣標防各營均已改爲旗制矣 
[定期赴日]  
　　金陵訪事人云本年爲日本大操之期日前兩江總督劉峴帥札委前曾派往日本閱操之陶榘林觀察及杜雲秋觀察楊鏡巖鎭軍龍復生副戎前往東瀛藉資考鏡陶觀察奉委後趨詣督轅請示峴帥諭以刻接日員照會知彼國定於十月上浣水陸大操先期卽須戾止觀察聞言退出卽與杜楊龍諸君議定本月初五日乘輪船東渡 
 
 

Page 2

 
 
[吏館重開]  
　　漢口訪事人云湖廣總督張香濤制軍曁湖北巡撫端午橋中丞將從前所設之校吏館重加整頓所有一切章程悉仿江西省辦理現已委王幹臣太守經理一切矣 
[辦貢銷差]  
　　漢口訪事人云湖北軍裝局總辦金峙生太守鼎奉湖廣督憲張香帥札委赴滬採購貢品兹已如數運齊於前日回鄂詣院銷差 
[示停武試]  
　　特授九江府正堂加一級紀錄五次孫爲出示曉諭事光緒二十七年八月二十五日奉學憲吳牌開光緒二十七年八月十一日准兩江總督部堂咨開光緒二十七年七月十六日内閣奉上諭武科一途本因前明舊制相沿旣久流弊滋多而所習硬弓刀石及馬步射皆與兵事無涉施之今日亦無所用自應設法變通力求實際嗣後武生童考試及武科鄕會試著卽一律永遠停止所有武舉人進士均令投標學習其精壯之武生及向習所學之童生均准其應募入伍俟各省建立武備學堂後再行酌定挑選考試章程以廣造就將此通諭知之欽此相應恭錄咨會查照轉飭一體欽遵等因到本院准此合行檄知爲此牌仰該府出示剴切認眞開導曉諭飭所屬從速曉示須知朝廷爲該武生武童等謀及進身之路自應靜候學堂設立挑選入堂并俟新章頒到報名挑選入伍但使膂力堅强認眞操練以後出路較之武鄕試會試尤爲寛廣務使家喻户曉感朝廷培植之恩儲干城腹心之選本院轉瞬按試總期地方相安無事是爲至要又奉藩憲行奉督憲札同前由各等因到府奉札除行各縣移學欽遵外合行出示曉諭爲此示仰五邑武生武童一體知悉爾等須知朝廷爲武生武童謀及進身之路自應靜候學堂設立挑取入堂并俟新章頒到報名挑選入伍但使膂力堅强認眞操練以後出路較之武鄕試會試尤爲寛廣其各欽遵毋違特示 
[裁撤團丁]  
　　漢口訪事人云蔡甸地方遼闊良莠不齊去歲七月廿七夜漢鎮康逆羽黨事敗之後該處風鶴頻驚紳董籌集巨欵招募團丁百名以資保衛現在已臻安謐故將此項團丁優給餉銀一律遣散 
[劣紳被控]  
　　漢口訪事人云蔡甸保甲局紳何寳田誘姦劉吳氏釀成命案屍親赴臬署禀控併列呈該紳劣迹多端臬憲李少東廉訪已准詞飭提到案嚴訊 
[法難偏宥]  
　　姑蘇訪事友人云前者江蘇候補通判俞希桐别駕鳳琴强佔浙江候補府經歴桑理生叅軍永清之妻張氏經府尊向子振太守偕發審委員吳司馬其昌迭次研明口供禀請撫憲聶仲芳中丞核示某日中丞發出批示略謂據詳旣訉桑張氏事無端倪應暫交其足領回俞鳳琴身爲職官不避怨嫌桑永清遇事鹵莽不顧顏面沈某事不干已出頭妄爲均屬咎有應得仰按察司會同蘇藩司詳細覆核照例擬辦禀覆候核署臬司朱竹石廉訪奉批後即與藩司陸春江方伯悉心酌核聞擬請中丞將俞桑沈三人功名一併叅革併將俞鳳琴勒回江西原籍就此結案 
[籌欵艱難]  
　　南昌訪事友人云和議旣成賠欵共四百五十兆兩江西奉派歲出一百四十萬兩加以本省賠教堂欵百餘萬兩司道兩庫方多籌畫羅掘俱窮而本年又值水災民間困阨已極以致籌餉新捐僅豐城大庾上饒廣豐高安五縣照原派之數辦足外餘祗捐一半或三分之一尚不足以償教堂賠欵何論奉派之巨欵乎彼有理財之責者誠不知恃何術以爲彌縫也 
[湘省籌振]  
　　南昌訪事友人云本年湘省水災頗重湖南巡撫俞廙軒中丞因知贛撫李勉林中丞籍隸湘鄕必有桑梓之誼爰咨送振捐册一百本至江勉帥卽分發各屬勸捐無如江省亦受災甚重力難兼顧僅捐集二千餘金解回湘省聊資杯水車薪之用至勉帥自解宦囊若干則外人無從知悉也 
[勘禀水災]  
　　漢口訪事人云今夏廣清縣突被水災飢民載道待拯孔殷督撫二憲惻然憫之委馬大令宗翰前往查勘受災輕重情形兹大令已回省禀覆銷差矣 
[提憲回署]  
　　寗波訪事人云前報紀署理浙江提督余瑞廷軍門因公晉省兹悉軍門巳於初五日清晨附江夫輪船回轅寗郡文武官員均往江北岸招商局碼頭迎迓 
[道員到省]  
　　漢口訪事友人云湖北試用道宋太守育仁兹由行在陛辭南下已於本月某日到省即趨詣督撫兩院禀到聽候差遣 
[法員蒞杭]  
　　杭州訪事友人云駐滬法國總領事巨賴逹君偕繙譯官費亨祿君來杭籌辦通商事宜本月初一日同詣撫轅拜會撫憲任筱沅中丞中丞立命大開正門升砲作樂迎入花廳面商一切并備西式茶點殷勤欵待良久始别未幾中丞排道前往答拜次日巨費兩君差人辭行當晚由拱宸橋登舟回滬中丞命轅下戈什哈持帖送之 
[葺治戟轅]  
　　杭州訪事人云杭州當兵燹之餘駐防人數無多因暫將乍浦營旗兵附入杭營操演其鎭乍都統並未建有衙署歴任均賃住民房新任乍浦都統柏統制讌係由杭營左司協領摧升刻已由行在請訓來杭旗營辦硑人因就協領官衙添造官廳并將大堂略加修整俾憲節可駐無須另設行轅 
[示拿游勇]  
　　寗波訪事人云近來各處裁兵節餉游勇絡繹而至殊足爲地方之憂鄞縣徐大令特出示曉諭云照得現在各處防營紛紛赴寗遣散恐有不法散勇沿途逗遛滋生事端自應認眞稽查以靖地方除飭巡防練勇嚴密查拿外合行出示曉諭爲此示仰散勇人等知悉自示之後務各赶緊回籍另謀生業不得逗遛境内滋生事端倘敢故違一經拿獲定照游勇例儘法懲辦如有飯店烟館以及不法之人膽敢容留住宿查出一併重辦决不稍寛其各凛遵毋違特示 
[鹽夥毆差]  
　　漢口訪事人云蕭益豐鹽號夥蕭學富不知如何與湘妓李玉青起釁糾合多人將妓之衣物攫取一空妓情急萬分卽赴夏口廳署控告廳尊張堯臣司馬准詞飭差提蕭到案聞號中將差兇毆撕毁硃票不知回禀後若何辦理也 
[繁昌命案]  
　　蕪湖訪事友人來函云晉康煤礦公司爲吳少齋直刺及王少榖太史所創在繁昌五華山册中某廟有隙地向立碑山麓不准售賣自直剌開礦後租賃有年寺僧嫌租值甚薄改售與洋人赴繁稅契史大令以公法所載外人不准在内地開礦以六百金向洋人取贖從此相安無事己有年矣乃忽有客董陳昌會具禀道憲以開礦傷其祖墳命脈復控撫藩憲均被批駁本年八月二十四日陳昌會突率團練入山尋仇槍斃小工顧玉刀傷司事方新傳農夫王老八陳見肇事立卽逃逸卽被礦工拘獲陳夥四人送繁昌縣署想須嚴行懲辦也 
[皖省官塲紀事]  
　　安慶訪事人云壽州正陽關巡檢何云度少尹經藩憲湯小秋方伯撤任察看遺缺以巡檢文少尹鑾署理○安慶府經歴王叅軍廷琛請假回籍修墓藩憲湯方伯牌示以候補縣丞某二尹署理巢縣典史王少尉勳因病請假方伯委典史張少尉秉純署理霍邱縣許大令維傑調省察看遺缺經方伯委候補知州錢刺史文驥署理○調署安廬滁和道吳季卿觀察於八月二十八日申刻接印　 
[潤郡官塲紀事]  
　　鎭江訪事人云鎮江關稅務司法來格君蒞任四載兹因事請假回國所遺關務經總稅務司赫鷺賓榷憲遴派慕大 
 
 

Page 3

 
 
錫君前來接辦本月初一日法君乘緑呢大轎命駕進城赴道署辭行常鎭通海道兼鎭江關監督長久山觀察迎入花廳欵以西式茶點暢談良久然後握别初二日旅居鎭地粤東各商以大紅縀製就匾額一方文曰澤被商民導以鼓吹送至公館中法君謙遜再三而後受初三日卽乘招商局江永輪船東下取道申江附公司輪船回國瀕行鎮郡各商民咸在江干一帶燃放鞭爆洋務局員邵文炳明府租界總巡周錦堂遊戎及各業董事均詣舟次恭送至慕君已於初四日來鎭蒞關視事矣○已革江寗布政使瑞茀侯方伯璋於本月初三日由滬乘太古鄱陽輪船上駛道出潤州旋卽登岸命駕進城拜會道府文武各官初四日乘坐官舫帶以小火輪船渡江而北逕赴清江然後遵陸至汴迎鑾○長江水師提督定例半年巡閱上江半年巡閱下江兹者新任提憲程從周軍門於本月初四日由太平府節轅起節乘舟抵瓜洲閱視鎭標水師各營操演初五日憲舟渡江安抵京口泊於六吉園馬頭鎭城文武各官及江勝新湘各營員弁均赴江干迎迓足靴手版忙碌異常旣而軍門舍舟登岸詣文武各署答拜後卽解維下駛逕赴圌山江陰吳淞上海姑蘇等處校閱水師各營操防瀕行象山都天廟各砲臺均升砲志敬○本月初三日保民兵艦由江陰載合字營裁勇數百名回湘南遣散道經潤州下碇江心常鎭通海道長久山觀察深恐各勇登岸滋事特飭水陸總巡周游戎親帶差勇在法干彈壓直至薄暮始展輪向漢皋進發 
[瀋陽客述]  
　　營口訪事人云奉省海城蓋平兩縣業已由華官治理每縣僅留俄兵二百名分投彈壓遇有地方大事仍須與俄官會商八月中旬兩縣舉行縣試仍以八股文六韻詩取士武試亦仍用弓刀石詢以朝廷新政改試策論經義并永停武科則稱各縣尚未奉到上臺行知惟循例辦事而已○邇日陸續駛到少船三十艘甯波船及釣船亦到有十餘艘元豆雖多價仍照舊 
[珠海濤聲]  
　　廣州訪事友人云中秋前一日突有匪徒數人擁入城西沙基西後街某肆開槍禁嚇盡括所有店中人蝟縮不敢動迨匪出門始大聲呼捕已撫從蹤跡矣○城西第十鋪河濵成昌明瓦店有二女長甫十四齡次僅十二上月十二日同往新基渡頭至晚不歸四處偵尋蹤影杳然想已被匪人拐去矣聞近日此種拐匪專用迷樂被其害者不知凡幾有保民之責者可不加意緝捕哉○本届文闈八月十一日二塲封門後巡綽官巡至明遠樓前見有四士子形跡可疑立卽扣留禀知監臨德靜山中丞中丞於十三日開門時發交南海縣裴大令訊核四士供稱或因感冐風寒或因遺失試卷不能歸號搆藝故暫駐明遠樓前俟啟門回寓大令以所供尚屬實情移交學官保釋 
[江州客述]  
　　九江訪事人云九江招商局總辦鄭月巖司馬現將該局碼頭改設於下遊數十武與張官巷相近以便貨物起卸較爲靈捷○九江城鄕各處前經道憲設立義學堂十一所俾寒畯子弟得以就近肄業向委府經歴總理其事現改委府縣四學教官分季輪管以專責成 
[上海官塲紀事]  
　　昨日午後蘇防左營管帶候補知府龍瑞芝太守贊綱至上海縣署拜會縣主汪瑶庭大令大令因有要公飭家丁擋駕○翰林院編修錢一齋太史浩及貢太史元龍均於昨日命駕至文武各衙門拜會 
[行旌東指]  
　　江蘇巡撫聶仲芳大中丞以日本將於十月中調集各軍就宫城縣舉行大蒐典禮因札委統領蘇防各營兼營務處江蘇候補道丁翹山觀察鶚左營管帶龍瑞芝大令贊綱營務處隨員江蘇候補縣陳省三大令昌紀江蘇洋務局日本繙譯候選同知陳念祖司馬天麒航海往觀以資借鏡昨日行抵滬上定於今日午後二下鐘許時附日本郵船會社經理之赤十字社醫船博愛丸東行并聞中丞之公子芸臺竊史名其杰者隨同往日游覽各學堂局廠以供攷核之資蓋亦少年有志者也 
[大令宴客]  
　　前晚縣主汪瑶庭大令在署設宴柬邀工程局總辦翁子文太守保甲總巡朱森庭明府籌防局委員朱太守枚會丈局委員陳明府曾培黄明府黼候補縣施大令沛霖讌飲一時水陸紛陳觥籌交錯至魚更二躍時始盡歡而散 
[催運漕米]  
　　江蘇海運滬局總辦江大令以收兌上届各屬冬漕僅得基伴商諸松海防同知劉乙笙司馬招商局總辦翁觀察分飭各州縣解米丁胥人等赶緊駁交以便裝輪船北上 
[催造清册]  
　　上海縣主汪瑶庭大令邇奉上憲飭知以保甲一事最爲當務之急滬上華洋互市良莠不齊將届冬防自應嚴加清查造具册籍隨時申報以便察核大令遂移會各叚巡防局員編查户口給發門牌挨户懸掛昨日二十三七鋪巡防局員邱友林二尹已親率勇丁地甲周歴編查矣○南市馬路工程局總辦翁子文太守前日傳諭十六鋪二十三七鋪十二圖等各地甲赶將馬路一帶鋪户居民造就清册限於日内呈案察核以便清查 
[西人賽船]  
　　昨日爲寓滬西人賽船之期一時浦江中桂楫蘭橈銜頭接尾各奏破浪乘風之技以冀奪得錦標中西士女聨袂往觀頗有如水如雲之盛江海關亦停公半日以快娛游直至日墮崦嵫始各興盡而散聞今日尚須續賽一次云 
[大令騐屍]  
　　上月二十一日工程局委員翁子文太守函送行兇人蔣開光及受傷之甬人夏竹甫到縣奉汪太令訊判將蔣收押夏飭送普育堂醫治嗣夏忽患痰疾延至昨午在堂病斃當經堂董曹寄耘司馬函請汪大令蒞騐大令遂於午後三點鐘鳴騶蒞止先由司馬延入花廳苟談片刻遂升坐公案飭仵作將夏尸檢騐旋據報稱委係因病身死大令親視無誤卽命填明尸格給棺收殮厝壇標記旋即呼殿回署時已日薄崦嵫矣 
[滬壖零墨]  
　　日前英商老公茂紡紗廠洋人羅仁飛在南市萬裕馬頭見鄕人喬松濤挑賣棉花二包灌有水蹟立卽拘住解送捕房禁押候嚴行科罰昨日喬自願認罰洋銀若干元遂得開釋○前日大東門外升吉里潘姓家拘獲竊賊席啟祥送至十六鋪巡防中局經黄衡堂二尹提訊姑念圖竊未成從寛笞責二百板交捕役驅逐出境 
[會訊定貨]  
　　前者英商謙和洋行主控華商時景洲姜國楨定貨不出業經讞員張柄樞司馬飭提會訊以各貨均係掮客王茂芝代定且有私刻圖章情事當經司馬諭令禮拜四覆訊前日午後三點鐘時英繙譯偉晉頌君蒞公廨會同司馬升座復訊原告投案聲請究追元亨號主時景洲供職員並未向洋商定貨實係王茂芝私刻職員圖章冐定惟求究辦姜國楨供職員前向王茂芝定貨屬實惟嗣後因洋人强欲加價職員已將貨退去求察王茂芝供前定各貨均由小的經手姜定之貨確已退過惟洋商堅不允從小的情願從中料理求察司馬商之偉君以此案查核所供顯係王茂芝一人從中播弄惟有無私刻圖章情事著將王茂芝管押准時景洲另行控告姜國楨旣已認明定貨屬實不得推諉著交原保限半月出貨違干未便 
[美租界捕房紀事]  
　　昨晨篷路某西人家庖丁俞杏林失去衣物疑係戚串行某甲所爲投訴捕房捕頭令包探石錦榮將甲拘獲押候解送公堂禀請讞員張柄樞司馬訊究○前晚偷兒侯仁如混入西華德路某姓家竊取衣服適爲包探劉光震所見扭入捕房捕頭令押候解送公堂禀請懲辦○昨日清晨賊犯沈阿狗掩入外虹口某機器廠竊取鉛管携之而出適爲包探錢榮堂所見拘入捕房捕頭令押候解送公堂禀請訊辦○前晚包探張阿五巡至天潼路見甬人某乙形跡可疑因之拘入捕房捕頭令押候查明實情再核○昨日清晨小販洪阿三在西華德路新菜市與胡阿貴爭奪攤基起釁扭訴捕房捕頭詢得事屬細微揮之使出不予深求 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[防患於前]  
　　金陵訪事人云儀鳳　園主火老四以　垣每有地痞匪棍麕集觀　不名一錢因請駐江寗英領事保護准懸英商牌號領事以地非租界不允所請火遂赴上海雇印捕華捕各四人來寗於上月某日　揭日本商旗加倍收取戲資印捕華捕分立門前驅逐閒人不准出入兩江總督劉峴帥聞之深恐印捕只此數人倘啟爭端殊多可虞之處因飭府尊轉檄江寗縣主提火到案諭令具呈永保無虞切結火稱不敢乃令將洋旗收去安分營生炎遵諭唯唯而退 
[補充包探]  
　　法界捕房包探頭目共有三名邇者或因斥退或因病故以致懸缺二名捕頭遂遴選得向在捕房當差勤愼之顧紀生王載宏二人堪以補充業已給照承充到差辦事矣 
[上海縣署瑣案]  
　　滬北祥泰衣莊被匪陳瑞生等騙去綢衣三十八件由差拘獲解縣收押除將陳擬罪嚴辦外前晚縣主汪瑶庭大令提到陳之同黨歐陽文向富二人研訊向供小的在江寗時遇見陳瑞生據稱近售得江南義振票頭彩欲往上海領取彩銀小的一時爲其所愚隨渠來滬不料伊竟作此犯法之事小的實未與聞求恩寛宥大令諭令仍還押候備文遞解回湖南原藉○張明德控被胞姪木金毆辱等情大令研訊之下張供前因田畝被人盜賣曾在案涉訟現胞兄福南之子木金疑小的與子瑞林有串賣之事故先將小的毆辱繼將瑞林拽去吊打叩求提究大令以此案涉訟已久諭令退去候提集人証再行訊核○有方阿祥者前在閔行鎭行兇犯事由上海縣拘獲判押改過局旋又私行逃逸由捕拘回飭令鎖擊石墩發往閔行鎮示衆不料方至閔行由其母舅沈根和暗與銼刀將鐵練銼斷遞去地保得信追捕無縱遂將沈拘獲解縣由大令諭令交差看管候核 
[英美租界公瑣案]  
　　日前車夫陸福成楊兆高至胡炳坤所開裕茂小錢莊購得銅質僞洋銀入市混用經包探張阿五劉阿炳查獲詰知胡慣爲此技卽至裕茂莊上搜出銅質僞洋銀大者十一元小者一百四十九角一併帶入捕房昨晨解案請究胡供此項僞洋銀係厦門客魏姓帶來小的偶貪微利致有此事尚求恩宥陸楊同供貪利往購後當改過自新讞員張柄樞司馬商之偉繙譯判令陸楊各責三百板押捕房三月胡責三百板押捕房一年隨諭張劉二探曰本分府訪聞虹口一帶有成衣匠某某等私鑄此項僞洋銀爾等須隨時密緝務獲究懲二探唯唯遵諭而退○曰前廣豐外國饅頭店主邵成康查悉出店人王雲來私收客　洋銀七十九元報知捕房捕頭派包探顧福其拘獲昨晨解案請究邵投案請追王認竊不諱司馬判將收去之欵如數押追○流氓姚木林向成衣匠姚掌德訛詐洋銀二十元由包探劉光震拘解請究原告投案聲稱木林與小的誼屬比鄰日前彼向小的言及伊父有地前曾賣與小的定欲找價否則不肯干休小的雖未購地祗以畏其兇横故付洋銀二十元叩求追給木林供小的之父有地售與掌德僅得價洋銀八十元今伊轉售與人得價至一千元是以向之索找不敢拆梢司馬以木林供詞狡展判令笞責五百板押捕房半年○有陸倬甫者前因積薪過多被匪縱火幾肇焚如由包探趙銀河解請司馬判罰洋銀十元以爲陸當稍知懲儆矣詎陸故態依然致前晚又有匪徒往圖陷害幸早覺察得免于禍昨晨趙探因復將陸傳案禀稱伊家保有火險請大老爺重罰司馬判罰洋銀一百元○積賊邱阿蘭竊取蕭連生家綢皮衣服等物值價洋銀六十二元經包探邊槐洲拘解請究司馬判責五百板押捕房年○日前積賊張阿甫竊取洋人克拉刻家洋傘衣服等物經包探陳根寳拘解請究司馬判令笞責五百板押捕房半年○張九和不知在何處竊得布裙一條經包探張寳成拘解請究司馬判令笞責三百板逐出租界○李泉卿竊取仁記土船内小土一塊由水包探何瑞福拘解請究司馬判令笞責三百板 
[法租界捕房瑣案]  
　　菜市街夏萬生麫筋店主夏冷氏之女被店夥沈四泉誘拐捲逃嗣被同店之朱阿炳尋獲拽至店内肆行毆擊事後沈以朱私刑吊打等詞投報捕房奉讞員杜枝園大令訊供判將朱枷示責懲沈押候夏女到案再訊昨日大令蒞捕房發落夏冷氏遞禀聲稱店夥朱阿炳實遭誣指求准開釋大令斥退著仍照前斷辦理惟沈四泉不應誘拐婦女亦當從嚴懲辦○趙才友前控被蔡忠明欠洋銀九十元經大令訊供心帳目不符判還洋銀五十元押候交到洋銀釋出昨日提案略訊數語判交保限半月内理楚○周王氏控吳阿泉誘拐養媳迭奉大令訊供責比判賠財禮洋銀八十元吳挺押不理延宕至今昨日周王氏投案求追大令著仍照前斷辦理○林阿桂迭次收買竊贓奉大令訊供判罰洋銀三十元林挺押不交昨日命提覆訊限二日内繳案如延嚴比○鞋店作夥戴方桂不知因何與同作之戴家才口角旋將戴毆傷控經大令訊供押候懲辦昨日命提到案著枷號半個月期滿責釋○偷兒陳阿二王阿二均經大令訊供著照原斷各責三百板釋出○偷兒王金寳柴連發王德桂均經大令訊供著照原斷各責三百板釋出 
[金陵官報]  
　　九月初一日金陵營參將陳麟書禀知巡江回先鋒官龍復森辭赴日本看操長江提中協楊福　調署裕　營參將胡忠勝叩謝交卸江陰協副府陳嘉興甘肅來均到分統護軍營徐萬福帶護軍後營余炳文均叩謝知縣林士菁由溧水查災回並奉府委發審卽到差又游師程奉委赴　沽海運並辭赴引又洪祖廉奉司飭知先行到省縣丞朱承基奉委騐補下關陸運捐局卽到差又章俊斌叩謝冬防蒙奬拔委優缺一次又徐全慶禀知過知縣班檢校廳丁均平禀知捐指儘先按司獄典史李厚堂銷陸運騐補差叩謝委署邵伯司巡檢卽辭鍾山書院山長　荃孫會總理兩江營務處候補道陶傳見初二日陸師學堂候補道俞總理兩江營務處候補道陶辭赴日本閱操候補道郭　謀見中恊趙叩謝保案長江提中協　福男調署裕溪營參將胡忠勝赴任均辭蔓餘橋厘捐直隸州　存　丁禀謝奉飭留甯差委理問陶揚嘉禀知隨陶觀察赴日本巡檢江毓琪叩謝冬防記功四次城守左營千總史邦福叩謝河運案　保補缺後以都司用長江提臺程又炳軍門會巡檢盧一諤銷揚屬隄工　員差並謝奬札　三日洋務局候補道汪派辦處候補道潘奉委考陸師學堂試季季考調辦武穴掣騐候補道李維翰辭均見參將何勝雲叩謝先鋒官奇兵左營夏有篤登　洲兵船　至才裝合字營遣勇赴岳督帶勝水陸各營徐　均辭威靖運船王得標由江陰送學憲赴通州並赴上海運軍火回通判林廷墉奉楚西掣驗委赴大通卽辭出使日本欽差大臣　鈞會統領銘元　字馬步等營陳鳳樓見初四日藩轅牌示鹽城縣知縣劉崇照丁憂遺缺查有候補知縣陳樹函署理三品銜候選　夏時濟總統護軍等營楊副將龍復森遊　周　和守備朱聲崗洪沾奎均　赴日本閱操欽賜翰林院檢討劉蔚雲辭行副將陳有元辭赴　通判陳世澄奉飭知註册差委叩謝又徐啟倫禀知赴江　　　知縣程慶明謝委機　局提提調差從九吳澤霖叩謝保甲案内給予記功四次 
[安慶官報]  
　　八月二十六日調署江寗南捕通判姚紀衡到並辭委辦諸佛菴茶厘府經史繼昌到沈維翰俞文謨均知由新海防過班知縣二十七日知縣用改指安徽歸候補班前先補用縣丞高謙到湖南人指分安微分缺間補用典史洪　堃到河南人二十八日滁州　祖詒到本任霍邱　陳瑜知　飭准請開缺給咨赴引並銷發審差指分安徽試用巡檢薛紹奎到江蘇人知縣沈保衡知奉委發審局　審行走並銷淮北牙厘局差遣差二十九日九月　一日雲南蒙化同知何亮標到湖北人候補直隸州李會棻查光華到卸辦蕪湖　差回陳賓奉道台委辦文案縣丞梁景鴻知由新海防過班知縣初二日　同銜改指安徽儘先前卽補知縣彭鴻年到四川入府經孫毓嵩知由順直賑捐案内報捐過班知縣並加同知銜吳文蔚到赴皖南菜厘回州同錢文　知由　捐　内核奬鹽提舉銜巡檢章復祖赴大通差遣回沈同仁接查北門内街道差陳德忠接查北門外街道吏目朱康祺銷查北門内街道從九曹鴻銓銷查　　外街道前望江縣敎諭孫仰嶧知銷練軍稽查差 
[維揚官報]  
　　八月二十六日泰　黎分轉公幹抵揚分發判潘分轉應金應東人禀到二十七日角斜塲許鹺尹禀辭赴任會　尉淮燮龔　尉　慶銷北鹽二十八日楊分轉葆鈞毛　轉昌　均由差次到揚陳鹺尹景　辭赴溱潼卡　鹾尹銳辭回黄泥港童鹺尉敬孚委　内冬防差 
 
 

Page 10

 
 
[江西官報]  
　　候補縣胡宗　卸辦高郵市厘卡回何榮暉　城公幹回從九馬融酌委厘卡一次定南　磨　義治指分府照黄人俊　　看武寗典史楊金選　假潯就醫以試用從九張　勛署理又委署崇義長龍司王官駮據報病故以候補巡檢劉景韓署理指分補用道吕承灌投文調署袁州府姜　瀾卸署　信　事回　　通判　秉謙謝咨往安徽知縣嚴樹聲估看箭道兵棚工程從　吳清雲調辦德外永平局程鴻賓建昌府候差回江蘇理問孫博準由金陵來省饒兩通判吳　來現已調署峽江縣事所遺通判缺輪委徐之莘署理禮科給事中王　運親拜知府曹樹　會同親兵營給餉郭調元委辦大庾卡楊樂修委辦生米卡指分知縣姚肇樞禀謝留省差委行知　丞　奎辦永靖局胡葆昌查章内保甲朱必昌向楷俱辦永内保甲譚典辦進内保甲張遠觀辦德内保甲鄒廷俊南豐辦保甲回 
[上海陳家木橋電報總局籌賑公所經收陜西義賑第十二次清單]  
　　惠州電局王抑堂翁洋一百元襄陽電局王經募無名氏洋十元建甯電局史經募洋十九　四角○以上共收洋百二十九元四角正 
 
 
 

Page 11

 
 
   
 
 

Page 12

 
 
   
 
