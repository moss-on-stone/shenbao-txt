# 1895 - 343 - 4908137

 

Page 1

 
 
[重印四百號全部畫報出售] [  點石齋主人啓]  
　　本齋畫報自創始迄今已歴十餘年四海風行早已不經而走惟其間一再重印多寡不均不免有守缺抱殘之憾前年因徇諸君子之諸　將元　至三百號配齊百部荷蒙雅賞不久卽已銷罄迄今又益三年閱時旣久缺數更多卽歴年賜顧諸君有意珍藏亦往往有顧此失彼之慮欲竊全　盖戞戞乎其難之本齋志在玉成是用不惜工本再將元號起至四百號止細查缺漏逐一補齊其中如淞隱漫錄功臣圖風籲誤閩媛叢　　　　皆臻無圖不備裝潢精雅釘成全套定價洋二十元正海内賞鑒家知必有以全璧爲幸者近來官塲不乏同好如購以持贈自必相宜仍由本埠分司及各省分局出售先來預定者價當格外克已此佈 
[景岳全書出售] [  圖書集成局啓]  
　　是書爲有明張介賓先生所撰首傳忠錄次脉神章次診家要語次傷寒典次雜症謨由是而婦人規小兒則痘疹詮外科鉁本草正新方古方又别輯婦人小兒痘疹外科方都計六十四卷國朝曾收入四庫全書蓋以先生爲勝國一代名臣遠紹長沙並驂東璧旣窮源而竟委復由委以溯瀕用能至精至微不偏不倚豈他人所能望其項背步其後塵哉所惜木板漫漶模糊讀者不能了澈本局因代書肆友人覔得原刻善本印以新鑄鉛字潔白帋張裝釘無訛校讎盡善刻已告成分裝二十四本裹以錦函每部碼洋三圓分存湖南廣東上海愼記書莊蕪湖湖南寳善分局金陵詞源閣及寳善分局三馬路申昌書室出售世有欲樹醫林之幟者尙其購置二編乎此佈 
[述與客論新式槍砲]  
　　朔風未號之先天氣和煦一領黃綿襖子奇温逾吉貝星期之暇獨沿黃浦西岸彳亍長楊短櫟間望瀛客仙居高出雲表四面薜茘牆緑陰縟縟迎風招颭無衰颯屈指庾嶺梅恍惚將開時候矣未嘗不嘆繁華世界天意且爲之回春令人不可思議忽今晨颸颸者吹面如割過江干已不堪駐足因念前日在金利源碼頭與客立談時則又炎凉頓異益令人不可思議曾記是日客解所造子母槍砲若干箱云奉署督憲張香帥飭造而成者今附招商局輪船駛解金陵將來試騐合式便可發往各省一體仿造故造此槍砲時雖參用西法而以工製料皆未嘗用機器蓋機器省人力非機器則多需時日然欲使無機器省分亦可鳩工庀材則非先示以繩墨不可余曰噫香帥之統籌全局可謂舉其大而不遺其細矣雖然我中國近年所購泰西火砲夫豈尠哉其最著者曰克虜伯曰阿姆斯脫郎砲彈之重克虜伯自六個半生的至二十二生的阿姆斯脫郎自四十磅至八百磅納彈砲中用機器可廢一尺四寸鐵甲用之有人豈不甚善現在吳淞江陰兩處砲臺上各有八百磅前膛鋼砲砲身長二十五尺來福線二十六條口徑十二寸食藥一百三四十磅沿江鎖鑰恃爲長城豈虛語哉惟考德國克虜伯後膛砲大雖遜之然其當後膛處僅用一橫閂法簡而固較之英國阿姆斯脫郎後膛其事較險論者謂其不及克虜伯之美備故英人亦兼用前膛二者皆砲師名因砲傳人其砲可知間嘗就沿江險隘所用各國之砲而論之知其體重四噸者則彈四十磅致遠可十二里由是以推或八十磅或百二十磅百八十磅以至二百五十磅沿江所在皆有大抵砲體重十八噸致遠二十七里確有明証據西友之精於火器者云後膛新砲有六利一有準二及遠三力猛四來福綫五開放靈捷六有升降各機若舊砲則體差大力稍小施放遲笨抛物綫太曲不若新砲之有益於行陣倉卒之間能攻敵所不及備而不致爲敵所乘此外則哈齊克斯砲又不如神機格林砲兩砲身短長興口徑大小來復綫之數均差相似而格林尤爲救急利器以其機僅一旋而彈如雨下也現南瑞南琛兩兵輪皆用之至火槍之製歐美各國名色不一而槍之尺寸則大小相同如德之毛瑟槍法之云者士槍各擊一千一百餘步次則衛爾得德槍也馬蹄尼英槍也各擊一千步而近再次則美之黎意林明敦瑞之屈得利不過擊六七百步以上皆步槍若馬槍則筩略短以其便於馬上周轉聞美國溫這司馬槍有十二響十七響兩種雖所擊祇可及一里半里之遙然彈捷槍輕最宜馬兵馳逐之用此皆我中國歴年來所講求泰西槍砲曾儲之南北洋各砲臺與各軍械所者也夫豈不足恃而必改用子母槍砲方足稱利器乎客矍然曰先生之言是矣然以泰西各國之價高物美中國人不得而知之不得而知之當其較量物價時卽不得而過問焉悉聽其得善價以去故其物之果稱其價與否當局亦不甚了了譬如邇者遼東之役據各路軍營所領之槍大半舊槍新修多不適用在各軍倉卒應募烏合之衆來自市井素未訓練未必知用好槍然槍之不堪用却屬實未知此咎將歸之中國耶抑歸之泰西耶今者大府之意未始不有鑒於前失而爲是獨出新裁苦心孤詣欲使處處能造此項槍砲人人知造此項槍砲不數年不患無明於槍砲之人而此項槍砲遂不脛而遍天下矣後之視今猶今視昔如此則造之者或童而習之或神而明之安知其不頡頏於泰西而且無待借材於泰西乎哉先生又不聞軍務吃緊之際曾令各省赶造舊式擡鎗乎以爲拙能制巧汲汲焉惟恐或後也者不知彼時敵中競用一色村田快鎗其制取馬蹄尼鎗式短其筩而增損之彈循螺綫旋出能破空氣阻力其及遠命中與毛瑟等彼擡鎗安能駕乎其上而勝之故和議幸成擡鎗之利鈍未見否則以兩人擡此不準之笨鎗抵數響命中摧堅之靈彈勝負之數不辨自明愚蒙不敢測帥意然竊觀當軸之滿志躊躇每飯未嘗忘鉅鹿者數月於兹殆亦思以此項鎗砲爲中國獨樹一幟而仰副大府之責任焉耳先生又何疑此稿未完 
[本館接奉電音]  
　　昨日午前京師飛電傳來諭旨五道敬謹譯登○十月二十四日奉上諭依克唐阿奏自揣才力不逮懇恩開缺另揀賢能一摺朝廷以依克唐阿平日辦事尙屬奮往是以特簡爲盛京將軍正當激發天良竭誠圖報兹閱摺内臚陳籌防備邊飭吏安民各節該將軍旣已明知其難尤當引爲己任乃輒以才力不逮等詞奏請開缺殊屬不知大體依克唐阿着傳旨申飭欽此同日奉上諭祥麟廖壽恒奏全漕告竣請將出力員弁奬勵一摺本年江蘇等省海運河運漕白正雜各米先後抵通經祥麟等督率坐糧廳等騐收完竣辦理均無貽悞祥麟許應騤廖　恒均着交部議叙所保出力各員着該部議奏單三件倂發另片奏候選教諭等請照原保給奬等語着該部一倂議奏欽此○二十五日奉上諭直隷按察使着季邦楨補授張會澧着補授福建按察使欽此同日奉旨崇文門監督　熙敬去欽此同日奉上諭嵩崑奏考核屬吏分别舉劾一摺貴州婺川縣知縣賈翽梧才具優長實心任事着傳旨嘉奬淸江通判楊藻鎭遠縣知縣陳葆恩均與本缺人地不宜着開缺另補丹江通判李成英販木圖利有玷官箴册亨州同張鈞行同市儈民怨沸騰均着卽行革職以肅官常餘着照所議辦理該部知道欽此 
[八閩雜記]  
　　福州采訪友人云通商各國所有貨物進出口照例只報關稅免納厘金原爲體卹遠人起見不料時至今日竟有洋人包攬華商各貨只納關稅圖漏厘金華商貪此蠅頭多陰乞洋人承認將所漏厘金若干平分洋人惟利是圖樂於爲此誠厘務中一大漏巵也○督中恊募友林作舟少尉濟爲其姪授室新人廼趙右銘先生之孫女 
 
 

Page 2

 
 
是日賀客盈庭有不遠數百里而至者喜筵開處座滿衣冠可謂盛矣○上月初八十四兩日民人鄭朝保先後在沙趙地方買橄欖五百餘斤配搭鹽斤雇船載至南臺求售駛至上渡江面突有内河砲船勇丁攔住嚴緝漏私後由陳富富鄭細細二人竭力轉圜始得釋放朝保心不甘服遂赴統帶處控陳○侯官縣屬大坑鄕離城百里許高山層疉中有大溪來往行人時嗟揭厲舊有木橋一座久已傾頽鄕人以小舟渡人一遇洪流恒多覆溺客歲李茂才希皋慨捐巨款後請省紳陳翼臣進士募得數千金始得土木一新顔之曰遠濟橋遠近行人無不稱頌不置○向章官鹽一包計重二百八十三斤縮少溢多俱爲舞弊兹有龔姓查知黄田帮有加重弊端遂嗾使哨丁前往偵獲禀經西河關秤出每包加重二三十斤因呈明鹽法道署署鹽道唐蓉石觀察准之提該帮吊丁人等發縣質訊○秋冬之際時疫已平目下忽天氣酷熱不堪以致仍有霍亂吐瀉等症秋龍巷郭統統在南北行執事忽不省人事溘然長逝次日其子又殤第三日其室人亦無疾而終聞者爲之惻然 
[金焦寒黛]  
　　鎭江訪事人信云淮南北鹽課銀向儲兩淮運庫每年冬令上憲檄委大員盤查一次此向例也日前常鎭通海道呂鏡宇觀察奉署兩江總督張香帥檄委就近往盤遂於二十四日上午十二點鐘排導出西門詣招商碼頭乘坐官舫用小火輪拖帶進瓜洲口向廿四橋進發瀕行鎭郡文武各官均至江干恭送○鎭江南門外高家樓高姓被竊等情已登前報宗大令以迄今多日贓匪未獲誠恐遠颺特懸重賞並移請隣封一體恊緝今錄賞格如左爲懸賞緝拿事光緒二十一年十月初三日據縣屬高家樓村職員高德憲呈報伊家於初二夜三更時分突有匪徒轟門入内搜刼衣飾等物伊母高劉氏驚覺喊捕賊卽用刀砍傷手背諸盜遂携贓而逃追捕無蹤開單叩請勘緝等情到縣據經飭捕分投嚴緝一面會營勘明被刦情形詳禀在案迄今贓匪未獲誠恐遠颺合行懸賞緝拿爲此格仰軍民諸色人等知悉爾等果能緝獲此案正盜人贓並獲者首盜賞洋一百元夥盜每名賞洋五十元知風報信因而拿獲者减半給賞倘能將全案贓盜悉數獲解者賞洋二百元本縣捐廉以待决不食言須至格者有此重賞想天網恢恢定可弋獲也○每屆冬令有一種海州難民絡繹而來偷鋸樹木東鄕尤甚每於黑夜乘人不覺一肆其技鋸下之木運往他處求售藉以糊口現在鄕民雖黑夜看守無如難民大半少年强悍依然偷鋸鄕民知若輩人多寡不能敵不敢相阻由是受其害者不可勝數安得賢父母明查暗訪懲一儆百爲民除害耶 
[惠及軍民]  
　　鎭江萃勇興修城垣屢登報牘兹聞總辦城工事宜營務處蔡麗　太守以土築城路若無木椿一經大雨時行恐有塌卸卽禀明馮宮保將所築城路一律加用木樁板料以護泥土法良意美太守復諭飭各營哨弁略謂督率勇丁做工必須嚴加約束與百姓務要和衷不准恃衆滋事云云一面出示曉諭商民人等謂爾等須知大憲籌修城垣緣爲保衛地方起見各　勞力事屬因公百姓亦宜以禮相待幸勿稍不嫌怨倘各勇或有語言會錯卽速前來本處禀報定必秉公究辦不可以一時之悞聽語言各自逞强致生事端是所厚望至於勇丁挖泥築土挑運往來不得攔阻有誤要公致干未便各宜凛遵毋違 
[中德要聞]  
　　西報言聞德廷曾有言願接辦中國福州船政軍裝局現經德國總領事史調皮與閩浙總督商議其事惟所議條欵則未能確知並聞漢陽之軍裝等局德國亦願接辦德員方布蘭之來中國亦欲兼議此事云按中日議和之初内外臣工紛陳富强之策曾有奏請飭招香港南洋及新舊金山之華商糾合巨欵以接辦中國各處軍裝船政等局乃至今未見施行而西報忽有是言豈華商恐官失信未肯應命接辦而德人以利有可圖故欲越俎代謀歟然塗說之言確否仍俟詳探 
[實心爲民]  
　　中日和議告成各路散勇陸續過境全賴文武官府嚴查匪類以杜根株常鎭道呂觀察以鎭郡人烟稠密難保無匪類雜處其間特札飭保甲總局編查門牌務宜格外認眞總局奉札後飭各叚分局捱戶細查向例花戶門牌必列其全家男婦丁口名氏未免瑣碎兹擬牌内只寫家長姓名某項生理統共男丁幾人婦女幾口惟外籍客民當註明某省府州縣人以便查攷並令每十戶擇一公正人爲牌長如有形跡可疑之人許卽禀局查辦如隱而不報則惟牌長是問各委員遵此辦理均極認眞從此匪徒無隙可乘閭閻宜臻安謐也○十七年鎭江府各鄕開塘之欵本議秋熟歸還乃數年以來荒歉頻仍以致農民無力措欵繳還今歲秋收豐稔府尊彦詠之太守姑念各農民甫値豐年且此項塘工還欵較鉅遂於日前出示曉諭各鄕村民將此欵先還三成限於本年冬月内繳淸如有延宕不遵立提重究聞此欵收集至明春仍歸各鄕興修水利之用○邇日朔風凛冽寒氣逼人署丹徒縣宗大令俯念獄中各囚瑟縮可憫飭將棉衣如數置就並派差役至獄内按名給發循向章也各犯得此當歡聲雷動齊頌明府恩德於不置○宗大令於月之廿三日出示通衢謂照得搶奪良家婦女姦占爲妻重則斬絞輕則軍流律例何等森嚴兹本縣蒞任檢查案卷每有無恥之徒鰥寡無偶頓萌淫念搶奪婦女占爲妻妾亦有先經媒說未允因而糾搶强行成婚雖經各前縣隨時提案究辦而澆薄之風終未能息本縣爲民父母不忍不教而誅合亟出示諭禁爲此示仰闔邑軍民人等知悉爾等須知男女婚姻必須明媒正娶豈容搶奪姦占自罹刑章自示之後如有無恥之徒再蹈前愆一經訪聞或被告發定卽差拿到縣儘法懲治决不寛貸云云大令爲整頓風化起見想此示一出此風當可稍戢矣 
[潯陽霜鐘]  
　　署九江鎭宋頌臣軍門於二十一日生辰文武各官咸往祝嘏○關道誠觀察接江漢關電日本官商十二人附鄱陽輪船由潯返滬云該輪於二十日十點鐘抵潯日人曾登岸片刻觀察派管帶長龍砲艇之劉秋岩守戎得勝保護該日人旋附原輪東下觀察隨電達前途○署瑞昌縣胡少卿明府毓祺於十六日交卸尙住衙署其帳房忽於十七夜失去單張錢票一千四百餘串朱提四百兩洋蚨數十翼毫無形迹惟該帳房官親阮君聲稱見賊持刀險遭不測等語胡明府萬分焦灼欲吞烟自盡硃墨友陶君懼出笑柄卽將所失之項齊送交居停聲稱是阮某所竊放此緣伊日徴逐於花柳塲中與某校書有嚙肯盟揮金如土虧累甚鉅故行此下策明府大怒卽將妓女交捕署究治阮某當服阿芙蓉膏比卽救活信任官親者當以此爲殷鑒○九江自未立冬得雪後久欠甘霖井泉乾涸盻澤情殷二十日起細雨如絲至廿二尙未晴霽雖未旣沾旣足亦可慰我農民矣 
[武林瑞雪]  
　　杭州采訪友人云自本月十六日得雨後連日陰雲重積大有釀雪之意至二十一日天氣漸寒北風大作雨止而雲猶未散二十二日午後細雨溟濛雪花飄降及二更時鴛瓦之上淅有聲知爲先集惟　之兆少頃聲息入被窩之中冷氣如冰次晨起視但見庭前積雪約有半寸而滿院瓊瑤依然飛舞至已牌始止而南檐積素漸漸消融惟天氣嚴寒幾於滴水成冰想無衣無褐之人不免有瑟縮之狀矣 
[皖江瑞雪]  
　　安慶采訪友人云連日以來時晴時霽至二十二日之夜封姨稅駕寒氣陡增沽酒圍爐興復不淺次晨寒衾瑟縮早已日上三竿驀聞兒輩連呼好雪好雪披衣起視則雪花飄散平地積至二寸有奇二十四日一輪紅日推出層霄午後始簷溜淙淙雪消殆盡父老皆曰此豐年之嘉瑞也因呵凍筆以記之 
[閩省官塲紀事]  
　　福州采訪友人云臺中府黎伯鄂太守景嵩内渡後行至鷺江感冒受病調養痊可遂赴閩垣業已趨詣各憲轅禀見矣○南平縣郭大令士珍因命案遲延禀報現經上憲檄令撤任遺缺委陳司馬實署理 
[武林仕版]  
　　署湖州府郭榖齋太守式昌因有要公來省面禀撫憲聞係湖屬創設繅絲局事務將議定章程呈請中丞定奪現於二十二日禀辭回湖矣○乍浦新築砲臺刻已竣工由竪工委員余叅軍慶邦來省禀請派員騐收廖榖帥特委向子冕太守人冠前往○浙省藩庫於 
 
 

Page 3

 
 
十九日又撥京餉銀一批委卽用縣陳大令敬修管解是日釘鞘後寄存外庫大令擇於二十二日起程所有餉銀由防軍營勇押同夫役護送登舟○浙洋超武輪船前因拯救遭風難民不遺餘力現由廖中丞奏保該船管帶升用都司胡能以都司補用文案升用知縣任鑒瑩以知縣選用俾昭鼓勵 
[豫章近事]  
　　江西采訪友人云某明府補缺無期委署亦遠春間設法代理某縣篆務當經奉文舉行縣試遲遲未果人皆不知其命意之所在延至秋仲聞省憲將懸牌調省屈指交卸有期適在開徴漕折期内卽示期縣試迨接任之某明府捧檄而至則因考試未竣不遽交卸維時漕折於旬日間設法徴收報竣而試事亦已告竣乃卸篆赴省垣一遲速間而數萬金卽入已槖官塲皆嘖嘖羡計算之巧○進賢縣何陳二姓械鬥斃者多至四十餘人眞正兇犯漏網頗多翁小山方伯牌飭祁明府友觀撤任留緝所遺篆務以候補同知鄭司馬榜詔代理 
[除惡務盡]  
　　揚州采訪友人云江都縣葛冰如大令以日前大東門裴姓酒樓被靑皮滋閙拘拿訊鞫務期盡法嚴懲兹又訪悉另有一種有綽號者如小李淦鐵膀張三橫扁担赫扁担等九名動輙逞兇肆擾因特出示查禁略云本縣蒞任以來查獲棍徒均經提案分别訊懲兹又訪悉一種棍徒多有綽號成羣結黨動輙向各鋪戶强賒硬索欺凌良懦居民受害咸隱忍而不敢言查例載兇惡棍徒屢次逞兇滋事欺害良民發足四千里地方安置綽號棍徒如屢次擾害地方居民亦應一律辦理法令何等森嚴各宜知所儆懼用特出示查禁爲此示仰鋪戶及諸色人等知悉如有被後開各棍徒滋擾者許卽來轅指控或協同差保扭禀定當立提究辦本縣除惡務盡志在安良絶不令爾等受累等語一時見者咸曰賢邑宰保衛吾民眞可謂無微不至矣 
[邗上天時]  
　　揚州采訪友人云自上月滕六君枉顧後迄今多日雨澤全無火警頻聞民間皆寢不安枕而氣候亦轉而和煖無異暮春是以人之患喉症火眼者甚多更有十餘歲之孩童忽出天花勢甚兇猛幸二十一日下午雨師稅駕夜半又陡起北風拔木撼山聲如虎吼翌日晨起氣候已轉寒意者病症其由此稍减乎 
[書院紀事]  
　　杭州采訪友人云崇文書院山長吳子修太史於九月問預將本年望課考畢出案後赴京供職明年主講是席者廖中丞擬請樊介軒侍讀恭煦而侍讀力辭不就現已請定連翀叔内翰文沖矣○孝康縣山長楊雪漁太史文瑩堅辭斯席中丞再四挽留未識能俯就否也○敷文書院山長吳左泉水部超因太夫人偶抱淸恙躬待湯藥深恐校閱不周故於十月十六日兼考下月望課○崇文書院監院童淮川廣文如淮已選授秀水訓導當卽禀請中丞應否更換中丞以是差因丁祭局勞續所致是以准其兼辦 
[關防告示]  
　　欽命督理江蘇蘇松常鎭太糧儲道兼巡視漕河陸爲關防詐僞以肅功令事照得班條理務爲治之恒規禁暴除奸安人之要典本道抱質迂謹麤涉詩書遭際淸時忝竊重祿溯自筮仕以來屢膺繁劇雖斷斷小宰無他庸能而亂羊必去拙者之政差可自經凡我父老子弟當亦聞知兹承恩命進筦糧儲不次之擢愧于非分畢力飛挽豈云報稱矧行部所至皆吾舊游撫兹旟竹彌用自恧是以夙夜戟兢益愼厥職事無大細必躬必親更復愼選幕僚嚴束臧甬奔奏御侮咸得其人兾與吾民其安淸凈惟念省會之地五方雜居且距里籍帶水可通開埠以後華洋並處恐有纎兒猥子奸胥猾吏冒充親舊僞託賓佐假借聲勢恐喝里閭省察偶疑貽害匪淺除隨時訪拿外合先出示曉除爲此示仰各屬軍民人等知悉知有前項情弊許卽解送來轅聽候懲辦決不輕貸教令旣出各宜凛遵愼勿容隱自干悉墨毋違特示 
[豸節將臨]  
　　本埠官塲聞得卸任蘇州臬司胡雲臺廉訪交卸臬篆順道滬江是以上海縣黄大令特飭辦差丁役在天后宮側行轅掃除潔凈以備迎迓約計行程昨晚定可抵埠矣 
[茶船被撞]  
　　前日下午有會德豐之第一百二十一號駁船一艘裝載茶葉駛至虹口怡和碼頭相近突有某野鷄輪飛駛而至避讓不及致被撞沈急拖至浦左岸側幸無甚大碍然所裝茶葉已濕透矣 
[燒煤中毒]  
　　寗波人葉阿生向爲某茶肆値堂稍有積儲遂棄舊業雇屋天潼路鷄鴨弄内第六百四十九號門牌開設公泰烟館前晚十二點鐘時適溯風凛烈葉與蔣阿三等共七人將前後門緊閉燃炭爐就屋内燒鴉片烟因天冷團坐爐傍詎炭内有毒越時竟將七人薰悶至昨日上午十點鐘老烟客咸集戶外扣門不應乃相與破扉入内見鍋内烟膏盡成灰燼葉等均倒臥爐傍有滿口血沬者有口吐白沬不知人事者始知中煤毒所致設法施救得以逐漸蘇甦亦險矣哉 
[檢騐縊屍]  
　　昨報記報騐縊屍一則兹悉死者年約五十餘歲身穿灰布棉襖秃頭脚穿黑布鞋自縊於新閘南京會館旁之聚慶里弄中天燈上前日清晨有住居該弄之女工開門出外看見立卽喚看弄人周小開同十圖地保金梅亭投上海縣報請詣騐黃大令聞報後於昨日午後四點鐘時帶同刑仵書役人等鳴騶蒞止旣入座先據金保禀稱死者至今並無人來認觀其形狀似非本地人不知何故自縊於此求爲檢騐又據周小開供係看門人死者向不認識亦不住此弄中不知因何自縊身死大令問此人未縊之前曾否與弄中人口角答　未聞大令遂命仵作如法檢騐喝報無傷委係自縊身死大令離座親視無訛飭令塡明屍格著善堂代爲棺殮發壇標記待認 
[法界公堂瑣案]  
　　協大與昇亨錢莊往來向用三連單支票店夥陳長春先將票根咨照取去洋銀三百五十元事爲店主察出扭送捕房昨門解送至案店主陸訓夫偕司帳人俞光才投案伸訴並呈支票帳簿大令問何人經手俞稱請騐筆跡便知陳供稱小的在恊大爲夥本年八月司帳人回去票根簿已換過其實因照票不符叩求明察大令問往錢莊取洋銀者究係何人陳供稱小的不知店内向用三連單支票從無差悞大令謂票上實係爾之筆跡尙欲狡賴乎况司帳人出去惟爾一人在内一定無疑如有人指使可從實供明陸又稱此人由金萬茂醬園顧紀舟薦保大令著將陳押候傳到保人覆核○王桂六所稱拐匪蔡洪福經小的送押捕房其母蔡周氏偕郭錦文來店吵閙因此交捕送案請訊蔡周氏供稱小婦人年已老邁惟此一子大令謂爾子因何作拐匪供稱有小孩二口在小婦人家門首經兒子帶出習業計一名趙小峯其一不知姓名大令命將氏帶出向蔡詰問供稱小的年三十一歲老母年已七旬别無兄弟惟一妹住鎭江西門橋左鄰陳國藩右鄰係卡房大令命帶氏覆詰所供略同大令謂爾子慣作拐匪爾尙欲爲之包庇乎郭供稱小的向在道署修理鐘表蔡携孩來滬小的曾薦之習業並不知其拐來大令著將郭錦文交人保出蔡周氏開釋不准再往滋擾蔡還押○浦東人楊某之妻素奉天主教上月某日經馬阿茂挈出倩烟鴇羅閔氏薦至戲館街淫娼王梅桂花烟館爲娼教中人知之倩神甫信致捕頭捕頭立派包探將馬等一干人拘入捕房昨日大令訊究馬供稱女名阿桂倩小的薦工羅閔氏供稱小婦人在成全家爲夥楊妻由小婦人薦至梅桂家旋被狎客人領出不知去向梅桂供稱楊妻名秀英由羅閔氏薦立有筆據曾出洋銀三元契據現在捕房上月二十七日領來至本月十八日被城内某香店張全行領去此人聞住火神廟前大令著將馬等男女三人押候交到張復訊○包探禀稱張行仁在江寛輪船失去鑰匙被顧阿炳竊去交與挑夫金阿夯錢阿六何國如藏匿新閘畔郭家生烟館内因將一干人解案請訊顧供稱小的飢寒交通無奈無竊大令著押候笞責二百板三挑夫各責五十板郭罰洋銀五圓贓給失主領回○包探禀稱沈阿文陳文肖二人手持紅粉一桶經巡街捕拘獲解案請訊沈供稱小的在普濟輪船當水手此粉由小白雲輪船在金陵帶來倩沈阿心調換阿心欲往寗波轉托小的帶至江寛輪船大令著將沈陳押候交人保出粉存捕房待原主具領○包探禀稱胡雲山竊取李子蘭家烟槍一枝押錢使 
 
 

Page 4

 
 
用將票扯毁因傳失主解訊李訴稱小的被胡竊鎗之明日三點鐘時在新北門外尋獲向索據稱已質錢續取馬中胡供稱小的係南京人因患沈疴是以作此不端之事票已扯毁大令著押候笞責一百板○一枝春寳心園蕙芳樓各茶館値堂人方紀生葉桂生王雲泉同投案下訴稱時時失去水烟袋今始拘獲竊犯趙保三送案請追趙供稱小的初次犯竊求恩寛宥大令著押候笞責一百板吊到之贓給失主領去○包探禀稱傭婦魏王氏竊取姚公館中金飾兌得洋銀六十九圓除追到外尙虧二十四圓云是方許氏分用今特解案請訊魏王氏供稱小婦人先由方許氏牽引與老北門外餅攤主山東人張桂卿姘識張曾出洋銀三十圓旣而小婦人時遭凌虐受苦不堪是以逃至姚公館傭工張欲索回洋銀小婦人不得已而行竊方許氏俯首無詞大令著押候繳到洋銀二十四圓再核○包探禀稱王良炳竊取木工器具在途行走當塲拘獲解案請訊王供稱小的係江西南昌府新建縣人由臺灣乘駕時輪船至寗波附江天輪船來滬大令著押候送縣遞籍贓存捕房待領○王天元訴稱小的係在近水坊管門某日見陳桂芳躱至天明將鎖扭落是以拘案請訊陳供稱小的係鎭海人向在密采里當細崽大令著禁押五日 
[美界捕房三則]  
　　粤人某甲係某兵輪管駕昨午後二點鐘在天潼路長興園浴堂洗澡帶有金對時表一枚銀洋十五枚交跑堂某乙代收甲則入内洗浴有寗波人某丙自堂内出向索洋銀金表乙未曾仔細如數付之丙持之揚長而去迨甲浴畢向乙索取原物乙謂俄頃曾經取去又何索爲甲竭力辦白乙始知受騙然已追悔不及奔告捕房捕頭派包探范進才察視情形立卽嚴行查緝○剪綹賊王子山前晚在天潼路雜人叢中正欲施其伎倆經包探范進才拿解捕房禁押昨晨捕頭倩范探查其犯案再解英廨訊究○王春生前晚行至吳淞路東探西望一百八十九號華捕疑其偷兒上前搜查果由身畔搜得竊具因卽拘送捕房捕頭詰其是否圖竊王稱非竊係薙髮匠在燮昌路自來火廠附近某整容店爲夥捕頭遣包探范進才往該店詢問是實令押候傳該店主到案具保 
[同躋仁壽]  
　　謹啓者兹接邵琴濤善士函稱十月二十日爲僕三十初度承諸親友厚貺隆儀本當設筵酬謝第念寒威緊逼窮餓堪憐爰將筵資洋四十元移助貴廠施粥卽爲親友造福等因又張明之善土助施粥洋十元林學善士助五元梁麗霞女史一元敝堂先後祗領欽佩同深節用愛人種德益徴種福推恩錫類延釐並見延齡除分掣收條外請誌報章藉伸謝悃[  上海虹口元濟善堂董事唐廷桂等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄞縣三覆案]  
　　鄞縣楊穉虹大令三覆文童於廿三日出案共招覆一百九十名示期廿四日四覆今將前列姓名錄下林植三　　　冕瑞陸延康謝定邦郭敦壎張壽鏞金琅李士英王瑋周運謙李藩凌震南胡璠茅雲瑞張壽鎬周錫侯余淸樾章大㴻鄭星煥王謀道吳祥　　久賢王燡張傳鋐周以卣陳鼎辰廖壽慈高振霄徐振祥范仲駿陳欵佑李康綏邵顯康孫錫祚陳紳丁志賢蔡宗文郭澄董德釐陳鳳鏘忻　　覊繼曾周宗鎬陳受謙　守輪陳肄煒 
[上海縣署瑣案]  
　　沈岐昌控沈雲彩騙吞合股銀兩黄大令正欲簽差提訊雲彩之姘婦陳孫氏忽投縣訴稱小婦人突被岐昌毆　　爲騐視大令提輪傷痕屬實飭提齊人証於前晚倩帮審委員曹明府訊斷潘岐生供稱小的年四十二歲雲彩糾股開設沈立順舊衣店申　　作中岐昌兩股趙招弟一股陳錦林一股半每股洋銀一百圓共四股半計四百五十圓歸雲彩經手立有合同爲憑岐昌訴稱監生與雲彩　　不宗伊開長太隆藩包店向監生糾股開設沈立順舊衣店由伊經手現在不將股本交還意圖吞没且嗾令陳孫氏來案朦控毆傷錦林是　　氏之子現爲雲彩之油瓶兒訴畢呈上合同一紙雲彩供稱小的係瀏河鎭人年四十三歲明府喝令掌頰一百下笞臀一百二十下雲彩稱　　爺不必多責小的愿照數繳還明府判令月杪繳淸隨將錦林收押俟雲彩繳淸後開釋陳孫氏無干省釋○南市小船帮中人往往糾黨　　　中有四十二個黨名目橫行市肆良民受害無窮迭經江海關道訪聞札縣查拿究辦黄大令奉札後卽飭差役薛貴前往在滬南第一機拘獲　泉春郭金華兩名解案請辦前晚曹明府提案研訊兩郭同供稱小的等是弟兄在南市撑船爲業不敢爲非明府喝令各笞責八百板荷以　　一發萬裕碼頭一發公義碼頭示衆兩月○船戶丁珠春將碼頭船一艘賣與陳升甫得洋銀二百八十圓業已成交過割丁復至船上將零星　件搬取一空意欲加價陳遂扭丁至十六鋪巡防中局控訴局員李蘭史二尹將原被一倂移送縣署黄大令飭値日差看管候訊 
[英公堂案]  
　　三十七號華捕解流氓凌章元到案禀稱此人係賭棍瞿桂寳之寄子在外揚言四百五十六號華捕施奎江日前爲捕　作見証以致將朱　生鄒阿土等懲辦務要設計將施謀殺爲我聞知故送案請究施奎江供在虹口捕房當差因捕頭令我作証致伊等懷恒緒將我謀殺幸被他捕查知求爲訊究凌章元供本地人向來安分並無欲謀殺施奎江之事實被誣指求鑒屠别駕得供判將凌責一百板管押　個月以儆○包探張阿五禀稱沈炳南竊取楊倫榮家銅吊一隻拘獲人贓送究楊投案領贓沈供向在錢莊生理失業已久無可謀生不得已而作此不端之事求恩寛宥别駕判押七天贓給失主領去○六十八號印捕解包車夫郭阿福禀稱此人昨日糾人至田耕辛所開號内將司帳　山毆打故拘案請究田投案訴稱在乾記弄開設字號昨日有施忠浦者擅自到號擺設帳桌向之詢問施云此屋係伊所借故欲搬入但我實　居錦雲借來故與理論施忽令車夫糾人將司帳朱山毆打經捕拘案請訊施供此屋係轉租與居錦雲今我自欲搬進曾向錦雲言明並未糾人毆打朱山郭阿福供詞含糊别駕謂房屋之事自去理明惟郭不應糾人肇事着掌頰五十下○李金鳳向爲布業因癖嗜烟霞以致失就無聊　取陳福生家布衣二件經巡街捕拘獲人贓送案請懲陳投案領贓李供認行竊惟求恩典别駕着將李送入棲流所戒烟贓給陳領○包探趙　河禀稱施桂三竊取醉阿三之轎簾一個拘案請究薛阿三投請領贓施供無錫人行竊求恩别駕判令遞回無錫○包探孔阿才禀稱許朝友　取張阿大水烟袋一枝拘請訊究别駕判押五天○包探黄四福禀稱張芳芳有東洋車三輛放租於倪鳳三江仁川郭金郎不料被三人私自　賣送案請訊張稱放租東洋車度日今被售去求請究辦倪江郭同供實因天時寒冷不得已作此不端之事今求恩宥别駕判將三人各掌一百下○包探顧阿六禀稱胡錫雲竊取王裕生綢衣一件報捕後拘獲人贓送案請究王裕生投案領贓胡供在王處爲夥因有急需竊物應用　　恩典别駕以胡與王係屬東夥從寛掌頰五十下 
[江西官報]  
　　九月二十八日翰林院何莘耕聯回金谿籍知縣馮永年由浮梁公幹回張　解賑欵銀往萍鄕縣丞徐方震往樟樹鎭措黄汪葆昌往峽江鄧玉堂往　　俱催漏平府經徐保龢往上饒催雜欵龔志霄往宜春催屯糧朱鵬程往星子楊紹往興國俱催道欵○三十日知縣張綬黃府經施謙布理王鵬翼禀銷揆道堂工程從九徐以　往吉永催道欵未入姚聯第往袁州府屬催地丁縣丞李懷德往東鄕府經陳際淸往高安俱催漕折按知周國楨聞訃丁父憂世職瞿鴻儒銷查廣潤門○十月初一日祭　　　刑部主事魏元曠由京回　昌籍知縣張俊黄禀銷代理善後局幫辦同知王祖咨仍回警後局幫辦胡上襄往　郡候委釐差縣丞王樹森往星子催地丁陳潤林往湖口汪　　往徐干鄭錫綸往德興李桂衡往鉛山俱催欵徐祖懋往鄱陽胡同　往弋陽俱催漕折舉營泗調查章内保甲南昌府照朱建勳奬給五品頂戴○初三日江軍譚文秀往吉　一帶查哨知縣劉則敬辦姑塘釐卡張之鎭解地丁進京陶鈞解息借銀由京回劉瑞　往金谿催道欵 
[皖垣官報]  
　　藩轅　示准補宿松縣張樹建飭赴新任候補典史丁鈺委署天長縣城門鄕司缷署安賡衞諸葛叅軍金辭回淸江幷禀知交代淸楚候補通判周别　　知奉委解餉銀赴淸江候補典史陸少尉國　缷辦皖南牙釐局監印聯票差使回省署理江西湖口鎭許鎭軍步靑於本月二十一日詣撫轅拜會二十二日辭行 
[邗江官報]  
　　十月十九日王大令豫熙禀辭回省金沙錫劉鹺尹學謬謝委調署茸埝場○二十日某科翰林朱太史錫恩過揚倪鹺尹文㕡起復國淮王鹺尹晋　六　提溜差 
 
 
 

Page 10

 
 
   
 
