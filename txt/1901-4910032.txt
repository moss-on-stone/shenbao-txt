# 1901 - 77 - 4910032

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角　諸君欲購者請移玉至三馬路申昌書畫室或申報館帳房可也此佈 
[書鐵路文牘序後]  
　　鐵路文牘成於江西萍鄉縣顧勴堂明府而古蓨弋履徵靑侯爲之序余足蹟未至萍鄉且未得文牘而閱之其辦理之善否固未之敢知惟序中詳言鐵路之利書動中窽奥其實事求是苦心孤詣蓋已昭然若寓諸目前焉顧說者謂就序文論之固可見其辦理之善然文人筆墨往往藻飾有加其能以一紙空言卽信爲實事乎曰凡事之無可考核者譽之過情固難遽信至鐵路則千人皆見非一已之私可以爲之標榜且此路自安源煤礦至宋家橋計程十四里若無明效當軸者斷不肯師其成法復議設軌於萍鄉醴陸之間若是則其辦理之善亦可深信無疑矣方今謀國之人無不以築路開礦爲要務愚以爲若不開礦則雖有鐵路無貨可運而其利亦微若無鐵路則雖有礦産何由運出利源終未得疏通然於二者之中權其緩急則鐵路尤在所宜先中國自開辦鐵路以來雖各處漸有成效而尚未暢行其故由於經費之不足而亦由辦理之乏人蓋築路之事頭緖紛繁其中如雇工也購地也無不與地方官有交涉地方官面能相助爲理民情自必安靖民情安靖而礦務自易辦理矣若地方官如秦人視越人之肥瘠漠不關心則委員人地生疎或因購地而滋生事端或因雇工而羣情不服鐵路未經舉辦而公項虧耗已多倘再不悉民情形驅勢迫鄉愚無知一旦聚衆抗拒其禍必有不勝言者是欲開民智而適堅民愚矣豈尚得謂爲辦理之得法乎或曰若是則竟責成地方官爲之其效不更易奏乎嘻是亦知其一不知其二者也無論地方官政繁治劇不能兼顧路工且此事非門外漢所能措手安保築路之處地方官皆此中老斵輪乎總之法無常師主無爲師不見夫序中引顧君之言乎運用之妙在於一心不必前有所師也非常之原黎民所懼惟以安民爲首務保水利給田價遴紳士不傳鄉人入城不容胥吏經手卽此數端雖未足盡築路之能事而築路之要已不外乎此若以爲苟非熟手恐負委任則試聞現在辦理鐵路之人果人人曾辦過鐵路者乎竊意鐵路而以地方官分任其勞有數便焉可以節費用可以汰冗員可以免阻撓可以省周折再委一二員以副之則舉事自無虞竭蹶矣或者又謂所慮者地方官不盡賢能安能保其辦理之皆善曰旣爲地方官則地方之事皆應辦理未有善於治民而不善於築路者任賢使能大吏之責亦何至待築路時而始知耶是所望於當軸之手握大權者矣 
[美人卓識]  
　　英京倫敦來電云各國樞府於中俄之事均甚留心美國雖未悉中俄是否立約而其意總以爲不宜訂立緣中國若私與一國立約則將來結局必不甚佳目下方飭使臣駱希路氏竭力周全弗使苛求中國因所求過甚則不能阻其結好於俄也 
[德員公論]  
　　德京柏林來電云本月某日各議員聚議時大臣保路氏宣言曰目今中國和議雖未大定惟已允許如由中國自理財政則應賠之欵以關鹽各稅抵之當無不足至於中國釐金未可深恃如無的實欵項則各軍未可撤回也又言此次英德之約並未涉及滿洲時事現在德俄交誼敦睦如常卽德法亦無不同心合意此外如德奥意三國曾經盟誓刻下仍未改初心聨軍統帥華爾德西氏已允俟各聨邦索得中國償銀然後回國若德與英則異常和好毫無間言日來京師議約大有進境特所同賠欵恐使臣中或不免自顧本國略有私心以至意見不合各國政府必當出爲主持也 
[回鑾志喜]  
　　京師訪事友人云正月二十七日有官車二十餘輛經行地安門外詢悉由内務府遣赴長安恭迎聖駕信如是則翠華東返卽在指顧間矣 
[鐵路已通]  
　　京師訪事友人云蘆保鐵路火車站前經法人改建於正陽門外新正二十日以後自西月牆西抵西便門綿長六里鐵路一律修成二十三日起每日行駛火車數次其有土性過鬆者隨時補築二十五日由保定行駛第二十三號機器車至京接帶客車七輛此後每日開行一次約在午後三四點鐘時抵站因站中房屋尚未修整故回車不便載人 
[圈地述聞]  
　　京師訪事友人云東交民巷迤西太醫院鴻臚寺欽天監兵部工部及南城下太僕寺庶常館迤北長安街鑾駕庫翰林院玉河橋河沿詹事府均被外人圈入界内祗將長安街堂子交還此外府第官衙會館廟宇居家鋪店恐皆不免遷移矣 
[交還倉屋]  
　　京師訪事友人云正月二十日俄人將祿米倉交還中國所有未經放完之米均運至東交民巷迤西火神廟由道勝銀行按日散放人得二十餘斤遠近貧民頗沾實惠 
[德人除道]  
　　京師訪事友人云去秋大栅欄一帶市廛悉被拳匪焚燬邇者德人見遍地瓦礫行人裹足不前因雇夫次第掃除自新正二十三日派兵把守東西兩巷口起禁止車行六日現已一律平坦便於車馬往來矣 
[查明停試]  
　　杭州訪事人云去年浙省教案疉出其有戕害洋人之各城鎭已奉旨停止各項考試五年兹由學政衙門查得應停考試者計西安諸曁天台三縣餘則照章考試以廣登進之途 
[試采鄂煤]  
　　湖北官塲友人來信云鄂省大冶鐵礦開采有年成效昭彰咸推利藪特煎鍊所需煤炭大都來自湘中遠道轉輸諸多周折去歲花翎候選道嚴少和觀察查得大冶境内煤礦甚多以供煎鍊之需綽有餘裕因邀同在籍紳士胡君昆玉擬用土法試挖桐梓包柴煤以爲先路之導曾于冬間具禀督轅曰辦理華豐煤礦商務局花翎候 
 
 

Page 2

 
 
選道兼襲雲騎尉嚴開第謹禀大人閣下敬禀者竊職道於上年代陳胡紳禀請開辦大冶煤礦當奉憲臺鈞諭允准并禀晦先開桐梓包柴煤礦遵由職道履勘礦山確係胡紳價買騐執契據附近並無廬墓所出實是柴煤與鐵政毫無妨礙設立華豐公司等情借鈐大冶縣印信申覆在案胡紳原請仿運道局章三成納稅仰荷憲臺體恤商情免予報効莫名欽感胡紳奉諭開辦兩載經營十分辛苦直至今日始將煤窿開就土法資本較輕成功則一計開七窿下月皆可出煤每窿極日夜之工日出煤千籮數百籮不等每籮山價售錢一百三十文扣給礦丁工食錢七十文合計每年尚可得餘利十萬金十萬元左右伏念時事多艱餉項支絀正大憲謀國焦勞之日亦小臣毁家紓難之秋職道與胡紳公同商酌開辦之初曾請報効仰蒙逾格垂仁辦有成效區區一隅之地小試其端竟得獲兹厚利亦非始願所及旣荷憲恩高厚尤願格外加倍報効五成藉抒微悃伏乞恩准賞收指撥何處局所卽自今冬起由職道按季報解其餘五成議以二成分派股利三成開銷局用勉可支持惟礦丁繁衆恐有劣紳痞棍串唆滋擾情事該礦山距大冶縣六十餘里照料難周查有憲標候補叅將姜正淸精明强幹久歴戎行仰求派委前來會同地方官彈壓礦務幸甚職道前禀聲明胡紳邀同辦理兹適投効來鄂自當一切督飭妥辦以抒憲厪所有胡紳報効五成煤價銀兩代求賞收指撥並請派委姜叅將彈壓緣由理合具禀憲臺察核是否有當伏候批示祗遵實爲公便迨臘初湖廣督憲張香濤制軍批示云覽禀均悉查近年疉奉諭旨飭令各省招商開礦誠以中國礦産最爲外人所覬覦果能由華商集資開采經理得力則上足利國下足利民實爲當今急務兹據禀胡紳開辦大冶縣屬桐梓包柴煤土窿著有成效每年可獲利十萬兩或十萬元上下願以五成報効卽自今冬起由該道按季報解禀請指撥等情具見急公殊堪嘉尚惟該處煤窿旣係胡紳資本創辦應由商務局飭傳胡紳來局面詢明確果與所禀情節相符卽准其開辦其報効之欵從寛自光緖二十七年爲始每年繳洋銀五萬元應令將明年春季報効之欵先行預繳洋銀五千元以資憑信嚴解紡紗官局兌收准由胡紳設立華豐公司歸嚴道督飭妥爲辦理嗣後每年報効卽以五萬元爲定額按季呈繳由官隨時派員前往該公司稽查帳目以昭核實如餘利溢出十萬元之外再行酌加捐數所請飭派姜叅將正淸前往彈壓之處應俟商務局禀覆後再行核辦仰商務局轉移撥道遵照並迅速傳詢胡紳刻日據實禀覆以憑飭繳定案勿稍違延此繳原禀抄發聞觀察尚查得五福煤礦可備機爐鼓鑄之用從此地不愛寳畢獻精華利國利民豈淺鮮哉 
[會匪就獲]  
　　漢口采訪友人云正月三十日鐘鳴三下天未黎明喧傳駐紥漢上之陳慶門都戎麾下勇丁解押要犯一名迤邐至都閫府急出視之其人年約三十旬左右口操三湘七澤閒土音身叚魁梧衣履闊綽詢之知其事者云其人姓張向爲蓑衣黨頭目盤踞沙家巷一帶爲龜奴鴇子作護身符邇竟流入康梁所設自立會中受有僞職去秋事發後已效黄鵠之高飛今忽私返漢皋匿蹟湘妓李珊仙處不虞被線人所見遂得成禽嘻康梁諸逆徒平時侈口狂言無非志在保皇保國詎料黨中竟有老元緖一流人物而尚詡詡然妄談國事試問羞乎不羞或曰彼旣甘效宼盜之行爲娼盜本無所分何獨龜子而不能入其會黨乎是說也亦頗有理 
[詔安不靖]  
　　厦門訪事友人來函云漳州府詔安縣民教不和由縣飛禀到府孫萼齋太守立卽商同漳州總兵鎭謝鎭軍帶勇親臨彈壓 
[松試續誌]  
　　松江訪事友人云本月朔日華婁兩邑宰考試闔屬文童所命各題已紀本報至初三日淸晨先後發案計華亭招覆一百五十八名婁縣招覆一百三十八名兹將前列姓名照錄於下華亭金光耀陳朝綱蔣光曾俞宗彝繆桐張彦超吳江春宋樹勛顧家驊蔡肇基姚仁傑周孝永徐煦柳世俊顧文淵韓錫圭張才姜兆璜沈葆璋蔡光照婁縣胡承恩蔡光輝楊鴻鈞杜菼姚文鎣程景淵馬寳瑛張昌祺奚葆萼仇光瓛張道楠顔其超張思旦張韞玉馬葆樹李芳照朱慶臨查曾禧陸元英張楠 
[南菁甄别案]  
　　江陰南菁書院係瑞安黄潄蘭大銀臺督學江蘇時所建招大江南北高才生肄業其中課以經史詞章諸學每歲正月十八二十兩日爲甄别之期分别等差以定去取兹者江蘇全省提督學政李大宗師殿林循例舉行將各卷評定甲乙發出全案爰特照錄左方至院長丁君已於正月二十九日到院矣經史超等張葆元潘鳴球章錫奎丁錫福孔昭晉張之純史國琛楊惪元陳佩實蔡文森特等逹李錢學乾蔣維喬方名甲孫祝耆沙煦程起鵬程炳熙盛善登孫春雷儲鍾海余建侯薛光鍔陸炳章朱錦綬一等單毓元韓雲駿張家鎭馮善徵藩致祺邢世章秦曾源楊世芬許國英錢基森裴熙琳秦毓鈞蔣元慶陳昌元倪建第瞿士勳王家枚薛銘敬趙維城戴士恩楊鍾鈺曹家逹吳一鳳王家樞單鎭管祖式黄在中徐政儀陳耀徐彭齡陶恩章趙世修蔡俊鏞余適均周璆徐公修唐忠行曹家泰侯鴻鑑吳增甲殷履亨費廷璜倪壽齡陳廷鏊繆楷儲靑綰孫鉞孫蓉鏡陳錫錕顧侅基吳夔宣何　生許毓麟張繼祖徐斌陳鍇秀陳頤朱介曾吳增元尤金鏞許樾陳延昌梅調鼎湯慕伊吳誠馮澂于文華杭開第吳人逹陳開驥張南雲丁桂山潘維鏊周仁毅薛夢吉張毓英黄在中陸蕖秦毓鎏楊永顧倓基李靑藻卞綍昌陳廷駿古學超等程肇基賀國榮趙維城單毓元蔣寳章褚光宣張之純楊體仁張家鎭章鍾祚物等許詠仁顧倓基秦曾源蔡寳經于文華徐公修謝鼎榮姚祖泰姚祖晉繆炳祖陳經蔡俊鏞趙淸瑞章元溥丁桂山一等揚名浩許國英何　生顧侅基孫春雷李靑藻沈樹珊許樾潘致祺劉國模丁錫福蔡文森逹李逹亨陳廷駿陳開驥馮善徵楊賡元劉如墉陳佩實儲鍾海薛葆　蔣維喬孫錦標唐忠愈楊成能倪建第楊世芬王敬銘吳人逹徐彭齡王恩浩王家枚陳昌元陸炳章周璆陳錫恩杭開第章錫奎管祖式朱介曾顧蘭佩楊壽杓吳夔宣陸祖俊王士楨徐錦章程炳熙費攬澄錢沐華許毓麟孔昭晉陳廷鏊邢世章張治淸顧廼德趙鼎昶顧倬黄在中楊鍾鈺秦毓均周仁撰李緖基張毓英余建侯張葆元張潄泉蔣元慶繆楷韓雲駿劉承均費廷瑚唐演王定甲許玉庭張南雲徐政儀李繼欽孫蓉鏡朱寳琛祝書根尤金鏞陸蕖鄒登泰孫靖圻王家樞吳長吉潘汝釗朱錦綬單鎭吳增元程肇祥章元治戴蔚善雷瑊孫蔭培卞綍昌陳延昌徐烝又趙世修算學超等徐兆璜丁效忠王文持周書丹特等黄以仁何國恂吳誠黄元吉秦同培劉瑴儀 
[鳩江火警]  
　　蕪湖訪事友人云蕪湖北門外某姓家負郭而居上月某日不知因何失火一霎時紅燄騰空黑烟羃地警鑼報處各營兵皆驅洋龍噴救得漸火滅烟消共焚去茅屋五六家至二十八日東嶽廟側某姓家又兆焚如幸饒翼卿游戎督率保衛營勇丁蜂擁而生得卽救熄約焚茅屋數十椽 
[保定官塲紀事]  
　　去歲各國聨軍攻入保定時謡傳署直隸臬司沈廉訪家本與廷方伯同遭戕害云云兹悉實無其事廉訪於缷任之後久居省會亟欲南回至歲首始由淸苑縣吳大令代籲統帥給發護照隨於新正十二日前往河南○定州知州金刺史因案牽涉法人經上憲 
 
 

Page 3

 
 
派張大令日升前往查辦今大令已回省垣聞其中頗多隱情法人尚未肯含糊了事也○正月某日藩轅牌示廣昌縣知縣劉朝陽撤任查辦遺缺委正任饒陽縣知縣汪寳樹署理候補知縣趙秉釣前經派赴深州武强等處守提育嬰堂發商生息銀兩押解來省以供要需兹該員遺差繳委殊屬抗違自應停委二月以示懲儆趙州直隸州知州孫傳拭捐升道員遺缺擬以實缺衡水縣知縣吳國揀升補 
[浙省官塲紀事]  
　　杭州訪事人云遷善所委員邵楚曰大令同珩現奉撫憲余晉帥札委辦理收呈事宜所遺遷善所一差尚未委人辦理○正任兩浙鹽運使升任按察使世振之廉訪杰現奉撫憲余晉帥飭赴新任所遺鹽運使缺委現署臬司候補道許豫生觀察貞榦接署聞均擇吉二月初三日受篆○仁和塲大使沈鹺尹因病出缺後由家丁禀報運轅運憲世都轉札委候補鹽大使邊鹺尹保樞署理○正月二十八日藩轅牌示昌化縣學教諭缺委教習教職朱鏡仁署理浦江縣學教諭缺委拔貢就職教職吳炳文署理鎭海縣長江司巡檢缺現委署泗安巡檢于儉調署永嘉縣典史缺飭准補是缺之蕭崇仁赴任○湖州協副將劉副戎調署杭州協副將遺缺委新右軍統領李副戎成林接署○二月初一日爲上丁釋菜之期撫憲余晉帥因抱淸恙委藩司榮方伯主蔡初三日致祭文昌委運司恭代 
[粤海春濤]  
　　廣州訪事友人云新正以來久未得雨井源枯竭農民望澤甚殷直至正月二十二日始有微雨連日雨師枉駕好雨知時春熟可望有成矣○日前職商張其英具呈藩轅請再准兌換銅元等情旋經藩憲丁方伯批示略謂局鑄銅元係爲便民利用起見現擬將此項銅元散給瞽目瘋疾及老民口糧并擬于應支薪糧中酌量撥放民間已足流通此請應毋庸議○正月二十二日午後南海縣裴明府諭令差役由獄提出盜犯林亞松林亞方二名騐明正身押至觀音橋左近荷溪地方站籠示衆○大憲以餉項難籌札飭馬介堂軍門將所部勇丁遣撤軍門奉札後卽將長州一營先行撤去旣而北海鎭中軍遊擊莫遊戎亦將靜字一營勇丁撤去廣州協副將李協戎將廣勝一營撤去臨撤均發給恩餉一月○正月十九日之夜蛋婦某氏由瑶臺村載菜蔬赴省駛至海珠突被保安公司小輪船撞沈氏及子女五人均占滅頂當經海珠砲臺勇丁將小輪船扣住旋由氏禀請稅務司勒令賠償撫卹○上月某日省垣大北門直街及四牌樓一帶各賭館均經南海縣裴明府查封聞因日前北門大街被匪行刼時有認識者謂係賭館中人故也○南海縣境官窰地方有觀音寺焉平時香火甚爲寂寞惟每年正月二十六日寺中設有生菜會善男信女之燒香禮佛者絡繹於途○省垣生意以業糞者爲首屈一指上年城西逢源各街值理擬定每年責令糞埠捐納洋銀一千元先繳四千元以十年爲期立有批據交糞牙黄某收執近日忽有何富年者欲另招他人承辦黄不允未知能免涉訟否 
[八閩近事]  
　　福州訪事友人云東文學堂主講東弢菴閣學定於正月十九日收考肄業生報名者多至一百九十餘人題爲衛武論議定錄取三十名冠軍者免其脩脯是亦培植人之道也○福勝福强全軍統領孫靜珊觀察聞上憲將調署延建邵道員缺所統各軍遴委現署建寗鎭王佐臣鎭軍接統○每屆新正俗有送燈之舉蓋以彼處土音燈與丁相同取添丁佳讖也本屆元宵時節各處之迎賽龍燈者多至二十餘起督轅箭道衛隊統帶曹都戎督率健兒隨隊彈壓各燈先至督署前舞弄一番後復詣文武各署次第游行是晚督署前大演廣東戲劇都統署則燃放花爆其爲點綴昇平景象乎然有人心已不禁感慨系之矣 
[鷺島春雲]  
　　厦門訪事人云上月二十一日傍晚時某姓媪行至東門外忽來匪徒二人攫其首飾媪極聲呼救居人出爲追捕而匪已杳如黄鶴矣○上月某日朝天宮某僧被盜行劫報經厦防同知簽差嚴緝迨十八日在天乙樓左近某妓寮拿獲盜匪一名連夥同行刦之團勇吳聨登解案研鞫盜匪供認不諱因飭釘鐐收禁惟團勇則尚未有實供○水師提督楊西園軍門於上月二十六日赴古浪嶼拜會各國領事回至橋亭街忽來痴人將肩輿猛擊當經巡街捕拿獲交南門汛查辦隨卽交保釋回○厦門招募團丁原爲保衛閭閻起見顧流氓闖棍不無混雜其中日來搶劫擾害之事時有此聞厦防同知以其無益于事有損于民擬禀請上游一律裁撤○提憲楊西園軍門於上月二十八日乘元凱輪船至金門海壇等處巡洋並順道赴省賀督憲許筠菴制軍年禧徐乃秋觀察及文武各員咸至碼頭恭送 
[上海官塲紀事]  
　　昨日新委淞滬釐捐總局督辦朱詵伯觀察命駕赴上海縣署拜會適縣主汪瑶庭大令在敬業書院試考試文童由家丁擋駕○浙江藩司榮伯衡方伯委候補縣潘濮兩大令督解京餉銀五萬兩赴陝西行在交納昨日道出滬江兩大令命駕入城往道廳縣各署投刺縣主汪大令照章撥派民壯數名赴舟次照料○本邑下海浦巡防局員姚殿卿二尹之夫人於上月某日仙逝昨日假南市小普陀禪院設奠城内外各局員均往吊唁○南市新馬路電燈廠委員朱二尹應福業經蘇松太兵備道兼江海關監督袁海觀觀察札飭另候差委所遺廠務委魏鹺尹接辦○浙江海運滬局經上憲札委吳太守綜理已紀昨日報端兹悉太守擇期本月二十二日來滬兌運漕糧 
[縣試初覆]  
　　昨爲上海縣試初覆之期黎明縣主汪大令會同教諭邱廣文蒞敬業書院升座點名各童魚貫而入點畢卽扁門命題考試計共一百十七名至晚十一點鐘時始放頭牌四書題文王視民如傷至周公思兼三王經題多文以爲富詩題賦得道是春風及第花得春字 
[兇犯起解]  
　　兇犯顧爛頭卽顧得生生瘡麻子卽陳佩生業由上海縣汪瑶庭大令錄取供詞昨日午前飭吏繕就公文派出公差民壯各四名押解赴松江府署過堂然後轉解臬轅勘訊 
[洋兵肇禍]  
　　前日午後四點半鐘時有日本兵數名至虹口司各脫路某粤妓家尋歡適有駐紥泥城外之某國兵數人在内妓恐彼此見面難免醋海興波因卽飾詞却之此亦妓家之常也不料日兵盛怒難降洶洶而入遽將某國兵肆毆時有他國兵十餘人告假出營道經是處見日兵無禮已甚羣抱不平相與揮拳毆擊一時日兵聞聲來助者多至六十餘人各出利刃任意亂刺致將某國兵二人戳傷額角鮮血淋漓後經駐紥是處帮同捕房巡緝之英德法三國兵出而彈壓日兵見勢不佳紛紛亂竄僅拘獲甲乙二名連受傷兵解送捕房捕頭令轉送該管領事處禀明情節請卽訊懲 
[英美租界晚堂案]  
　　潘李氏控李阿狗至伊妹邱李氏家滋擾等情讞員張柄樞司馬准詞飭差提集兩造前晚升堂研訊潘李氏供稱小婦人胞妹邱李氏年老病廢不能行動旣無親族又乏子嗣伶仃孤苦情狀可憐乃胞弟李阿狗不但不加矜卹反時至其家借錢滋擾是以小婦人代爲投控叩乞究懲李供小的係蘇州府屬某縣人現住治下淸和坊胞姊邱李氏膝下無人近更病廢小的欲領回原籍贍養不敢滋擾惟乞原情司馬謂邱李氏旣無子嗣應將家産呈明備案李不應滋擾派差押赴蘇州原籍嘻異矣天下不少乏嗣之人若一一將家産呈明不將案牘高如山積耶司馬或别有見地然淺見者不能揣測而知已 
[法租界捕房瑣案]  
　　本邑小東門外會德豐小錢莊學徒張聽生竊取莊主柴如桂所庋洋銀二百元出外賭博輸至罄盡被莊主扭案請追讞員杜枝園大令訊明押繳並飭提訊保人王金榮諭令帮同料理詎意張一味挺押玩延不理昨日大令命提到案重責手心一百下仍還押所赶緊理楚延干嚴比○偷兒王阿三王大興均經包探解請大令訊明押候枷示昨日命提到案著各枷號一月期滿責釋○偷兒王巧生沈阿六王阿三均經包探解請大令訊明昨日著各責二百板從寛釋出 
[光緖二十七年正月二十八日補二十六年五月分分發單]  
　　新海防掣簽主事郭森廂白滿新海防指省道員志森正藍滿通判孚慧廂藍滿府經歴林文懿福建江蘇崔銑山東直隸縣丞吳德桓安徽浙江夏騰驤湖南甘肅巡檢蔣官啓廂藍漢湖北典史王文鑑江西湖南王承煦江西甘肅章平裕浙江直隸 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[研訊游勇]  
　　游勇張開桂何金榮胡萬生匿迹法界某客棧被會捕局線勇偵知協同包探一併拘獲在小皮箱内搜出金銀首飾及腰刀利劍火藥手槍等物爰卽送入捕房上禮拜六解送公堂讞員杜枝園大令以爲時已晚略加研鞫商之法總領事署費繙譯官押候覆訊昨日重加研詰張開桂供小的係湖北某邑人向在淸江當勇遣散後襥被至鎭江附某輪船來滬訪尋親戚不敢犯案大令謂爾旣由淸江來滬何得有蘇州靑陽地某質鋪質劵顯見所供不實著重責二百板張始供認各贓均在上海西門外竊來大令謂旣在西門外行竊試問失主何人供稱小的初來上海人地生疎失主實難指出大令飭提何金榮詰訊供稱小的係河南信陽州人故鄉荒歉隨親串至蘇州靑陽地拉車度日此次來此實係訪尋岳父大令謂張已供認在西門外行竊究竟同黨幾人何始供張赴西門外行竊時小的在外接贓大令著重責二百板及向胡萬生研詰供稱小的係江寗人前在文斌臣老爺處當長隨刻聞文老爺在十六鋪當保甲委員是以來滬投奔求賞差使與張何二人並不相識大令飭一併還押候查明是否屬實再行核辦 
[上海縣署瑣案]  
　　張稼木控張燕芳圖賴所借洋銀前晚縣主汪瑶庭大令升堂研訊張稼木供稱燕芳借去洋銀三百餘元叩求追給張燕芳供小的曾借稼木洋銀除還過若干外祗欠六十元叩求鑒察大令諭令先繳二十元其餘四十元分四個月歸還稼木不肯遵斷大令諭令開呈細帳聽候查核○吳阿春控賈通利韓寅生串拐伊媳厲氏前晚汪大令升堂研訊吳供小的在本邑南市開燈籠店媳婦厲氏被韓屢次引誘至正月十八日串令賈誘出潛藏叩求訊比韓供小的係寗波人向在同德生藥店爲夥近已辭歇回籍並無串拐情事大令喝令笞臀二百板掌頰五十下始供認在店時與厲氏往來去冬辭歇後於今年正月十八日附輪船回籍適厲氏與賈同附此船相見之下厲氏願隨小的回鄉暫住友人余榮生處叩乞開恩交人保出將厲氏交案賈供小的與厲氏並無姦情是日厲氏囑小的到船照料行囊後卽回家實不知氏與韓以後情事叩乞恩宥大令諭令將賈交的實人保同韓釘鐐收押候移提厲氏到案訊究○二十五保三圖地保曹福卿匿報命案經英美租界公廨讞員張柄樞司馬移送上海縣請辦前晚汪大令研訊之下曹供日前小的圖内帶鈎橋長泰小客棧有一客吞服阿芙蓉膏報捕送仁濟醫館救治無效身死其時小的在他處收糧由夥役誤報善堂收殮叩求恩恕大令申斥再三諭令收押所中候提棧主到案訊核○江蘇撫憲聶仲芳中丞訪悉瀏河釐局司事何春渠吳燕謀張少菴有舞弊侵吞情事札飭各屬訪拿嚴究日前英美租界公廨讞員張柄樞司馬將張少菴之子張用賓拘送上海縣署大令研訊之下張用賓供小的原籍浙江某邑年十七歲向在上海中西書院讀書每年回家一次父親所爲之事實不知情亦不知其現在何處求准交保出外張周氏投案供小婦人係用賓之母丈夫浪跡在外素不顧家小婦人携帶幼子依母家爲活苦不堪言求恩將兒子保出大令諭令暫行管押著交伊父到案核辦 
[上海巡局紀事]  
　　前晚江北人李仁章張阿桂曹阿二等五人在南市大東門外某車寓内聚賭次日因索資口角被守城兵拘送十六鋪巡防中局稟請訊究○前日新委保甲總巡朱森庭明府飭地甲傳集城廂内外茶烟館主到局諭令各茶肆不准壇售講茶烟館於每晚兩鼓息燈違者察出嚴辦 
[英美租界公堂瑣案]  
　　前者細崽王杏橋竊取公平洋行某洋人大餐所用刀义及銀器若干件報捕後經包探沈阿岳緝獲吊到原贓連收贓人陳金言解送公堂請訊讞員張柄樞司馬查檢竊贓尚少金練一條諭令帶回捕房吊齊復訊昨由包探竇如海吊到金練連收贓人徐芝近解案王陳直承不諱徐供稱去年六月某日王方抱病以金練向小的抵押洋銀十五元嗣於八月某日贖去並不知其竊來司馬商之梅繙譯判將王管押捕房一年陳管押捕房半年徐管押捕房一月原贓給還失主○積賊鄔阿東行竊龜奴錢增寳等妓院内轎上玻璃千餘方經包探趙銀河拘獲解案司馬判責二百板枷示一月○某洋人家被林阿光行竊木一株由五百七十八號巡捕拘獲解案司馬判枷號十天發犯事地方示衆○陳金高竊得張阿方家綢布衣服四件由包探孫阿星拘獲解案司馬判責二百板○積竊殷阿夫前因犯竊遞解回籍兹復匿跡租界中經包探沈阿岳拘獲解案司馬判責三百板遞解通州原籍○偷兒胡連生潛至英總領事署中圖竊由包探徐榮珊拘獲解案司馬判責二百板○周克明串同小孩周福元行竊王天生等家洋傘二頂經包探趙銀河拘解公堂請辦司馬判責克明二百板福元責手心二百下贓給還失主 
[美租界捕房紀事]  
　　昨日淸晨八點鐘時東洋車夫張咸福在虹口菜市左近拾獲銀質對時表一枚立卽送入捕房捕頭令存候失主前來認領○昨日午後駁船户張文保投捕房訴稱同帮某甲借端尋釁用鐵器擊傷肩背請爲查辦捕頭允之○前日之晚小竊王阿三混入北蘇州河某姓杉板船上竊取木板數方被包探倪順全拘獲解入捕房捕頭令押候解送公堂禀請讞員張柄樞司馬訊辦○昨日淸晨偷兒許阿土闖入裏虹口某姓家竊取紡綢洋傘一頂携往某押店求質適爲包探劉阿炳所見連贓帶入捕房捕頭令押候轉解公堂禀請讞員張柄樞司馬究辦 
[上海六馬路仁濟善堂開廠施粥經收施粥捐庚子十二月初一至三十日淸單]  
　　初二日裕茂土行銅洋十二元○初三日陳定甫錢慶淑各洋十元隱名氏宋潤記興旺主人三户各洋二元○初五日和記求保平安洋十元信源莊銅洋九十二元○初六日紀寳善堂洋五元陳麗生求母福壽康健合家平安洋二元銅洋一元○初七日孫寳基洋十元銅洋八元無名氏二元○初八日汪國桂洋十元祥和號雜小洋十一角銅洋三元四角永茂花廠銅洋一元三角○十一日有心實無力子洋銀五元○十二日諸高氏洋十元隱名氏銅洋九元銅角廿九角隱名氏銅洋四元○十四日隱名氏洋十元○十七日隱名氏還願洋四元瑞春茶棧飯干五十六觔○十八日周詠春仁翁交來無名氏洋十元○十九日無名氏洋七元永茂銅洋十三元○二十日林功溥施粥米一石○廿一日袁聲大洋五元徐買辦銅角藥水等十六元四角宋仁卿銅洋五元○廿二日程厚庵求子平安洋五元南通州不名氏銅洋六元○廿三日肇源成爲張源興辦米小船罰欵洋二十元李子淸洋四元徐文記銅洋廿六元○廿四日郭陳氏洋五元義豐一元○廿六日王竹記銅洋四元泰州王姓銅洋一元蔡姓施粥米一石○廿七日隱名氏洋十四元李記洋二元關德升銅洋十六元○廿八日不書名洋廿元陳儀泉四元山記洋二元○廿九日朱葆三何瑞棠兩仁翁集募洋一百卅一元七角袁聲大五元隱名氏銅洋十七元張慶生白米二石○三十日徐石士翁募長福祿壽洋五十元隱名氏洋二十元隱名氏十元徐石　爲文孫惟善種福洋六元騰芳四元葉長春洋二元甯波袁衡祚洋一元蛋業公所銅洋三元隱名氏銅洋二元汪羅氏銅小洋十四角以上共收洋四百廿三元八角銅洋二百四十四元四角白米四石飯干五十六觔 
[庚子臘月份諸善士各寳號樂助施米捐總數登左]  
　　隱名氏葉助洋七百廿五元韓潤生翁助洋一百八十二元徐文明翁何林泉翁二户各助洋一百元曹雨泉翁葉勉卿翁二户各捐洋五十元韓山曦翁費鴻生翁二户各助洋三十五元姜蘭亭翁助洋四十元朱葆三翁捐洋三十元戴運來翁助洋三十元零四角莊菱晨翁戴生昌二户各助洋廿五元周湘雲翁助洋廿二元二角無名氏劉丁甘仁翁孫少川翁蘇寳森翁信昌隆無力子六户各助洋廿元祝蘭舫翁助洋十八元五角王省三朱拱之二户各助洋十八元永吉號干杏村振華堂怡順昌長興祥鈍全盦錢坤裕王海帆莊筱泉趙廷玉徐俊良何立卿朱衡齋顧南浦顧珠浦葉鴻吳榮寳泰隱名氏十八户各助洋十元陳善亭翁徐敬德堂信裕堂不書名吳仲記五户各助洋八元譚幹臣存濟堂義昌成鄭福蘭堂四户各助洋六元金太太助洋十二元同善居吳謂川惜分陰堂王斗初四户各助洋五元朱璜記孫楚琴二户各助洋五元梁煥南益順盛勤庚會虢　四户各助洋四元公和通北恆茂二户各助洋三元何景峰翁助白米十石潤濤尚人助白米十石有餘堂與時堂慶和堂根壽堂四户各助白米五石唐培鋆助白米一石總共收洋一千九百四十二元一角共收白米四十一石[  滬北天后宮前廣益善堂司董嚴信厚施則敬朱佩珍葉貽鑑唐榮等謹誌]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
