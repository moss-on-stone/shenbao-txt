# 1908 - 242 - 4912789

 

Page 1

 
 
   
 
 

Page 2

 
 
   
 
 

Page 3

 
 
[論說]  
[論自治與官欵（心史）]  
度支部通飭自治不得動用官欵。其言曰。用官欵則與自治之義不符。又曰用官欵則徒染官氣。若深爲自治籌慮也者。吾於是大索天下携。欵以就官之人。吾於是大索天下之官。其所以生欵之法。度支部。天下財賦之總滙也。爲此部之官。可謂足於欵矣。自設度支部以來。尚侍以下。孰割棄鉅欵以濟天下之急者。即度支部以外。又孰攅集微欵。以紓一方之難者。吾嘗見天下之爲官者。徒手而來。宫室妻妾。窮乏得我一切取償於官。吾民則時時典鬻田宅。離析妻孥。窮無所告。問吾民何以欵絀如此。蓋己一一變爲官欵矣。 
官則曰否否。吾敲若髓藍若腦。寢處若皮。所得之纍纍者。已皆爲吾官所有之自欵。若曹尚以此爲官欵。而欲挾自治以外政事上之名稱。冀拔我一毛耶。吾之所謂官欵。乃官所得而設法侵蝕。不得而任便取携者。若曹尚未知官欵之名義。宜乎以自治等與國家風馬不相涉之事動欲仰欵於官也。 
則應之曰。官之言誠當。吾屬目治。所治者若爲吾屬宫室妻妾窮乏得我之事。吾不敢如官之責膏血於民。今所治者。皆學校之敎育。賦役之輸將。守望之警察。衛生之病院。農田水利之生殖。橋梁道路之交通。乃至議事有費。行政有費。清戸口有費行選舉有費。吾民所知自治之所有事。大略如此。以求治於官者旣數千年。而卒不治。吾民乃不認國家之斷送於官。起而求治旣以自求。而並卵翼吾官。使官所敲剥吾民之膏血。足以同受國家之庇。以長保其貪囊。而又據吾官自言。官欵尚非官之自欵。則爲國家之欵可知。以國家之欵。濟國家之治。於義向如。至吾國家向來任官爲治而不治。今乃煩我民自治。在我民自爲國家。不得不爾。特未知官有愧於己之不治否耳。 
且吾民始亦不解自治爲何事。荒謬蓋略與官同猶憶數年之前吾社會中有學生自治會等名以。個之修省。與朋友之箴規。絕無與於治法　。混用自治名義。由今思之。吾民滋以爲愧。庸詎知荏苒數年。官之耳食自治。臆解自治。正與前數年吾屬抱愧者等。近者嘉應州民李氏結李族自治會械鬭不己。至煩大部飭下解散。則當時由官認許可知。李族而敢於稱自治。嘉應州民。甫有學生自治會之見解。不足異也。所異者居然得官之認許。煩部之解散。然則官之於李族自治非能辨其自治之非自治也。特惡其械鬭而己。如李族者。亦欲用國家之欵。以賚械鬭之糧。宜吾官亦有所吝焉。然果如是。則愛惜官欵宜也。猶予自治之名。則官其終無知治之一日抑可恥也。 
若據政體言之。外國自治團體。大約無不得國庫之補助。外國之國庫。如吾國天庾之正供。今即截地丁漕糧以從事。苟能爲治。此亦非過。吾官所謂官欵。度尚非指天。庾之。正供。但攫之於民。而官可染指者。即曰官欵。夫此不曰國　之欵。而曰官欵。官之目無國家。非一朝一夕之故。宫今日言用官欵則與自治之義不符。官亦知言官即與欵之來歷不符乎（未完）專電 
[電一（北京）]  
初十日署理法部尚書葛寳華請張鹿袁紹四大臣飮宴商議貽榖事主張澈查秉公審辦 
[電二（北京）]  
各樞臣决議派唐紹儀兼充考察政治大臣 
[電三（北京）]  
張中堂請起用瞿鴻　大受申飭 
緊要新聞 
[直隸開辦諮議局先聲天津]  
　　直督楊蓮帥由京回津後即籌的欵七十萬金爲開辦諮議局經費現已派人查勘起造諮議局地址并派人至日本調查下議院建築規模以資仿傚聞將以十二萬金爲建築費五萬金爲選舉費 
按直隸籌辦諮議局集欵多至七十萬財力可謂厚矣然以十二萬金之建築。費僅僅造。能容一百四十議員之會塲（據諮議局章順直議員額一百四十名）旣嫌其大而無當。又以五萬。金之選舉費。僅僅爲各屬選舉人名册之用（據江蘇諮議局調查會發出選舉人原簿每縣一百份多至一萬數千份用費不過百金上下）亦嫌其糜費過甚。使各省依此爲模範。吾恐邊瘠省分。非但明年九月不能開。局雖延至九年。亦將永無成立之望。願直隸之官紳。更籌一簡。而易行之法也。 
 
 

Page 4

 
 
又聞直督對於諮議局章程雖大體無敢瑕疵不免不有私議先期曾延聘通人詳加討論以諮議局與督撫之權限尚未十分分明即如决定本省應興應革事宜一條己嫌其過于廣汛聞將具摺奏陳一切以免將來滯礙難行 
[江蘇諮議局調查會通告]  
本年六月二十四日憲政編查館王大臣奏進諮議局章程並選舉章程奉上諭各省限文到之日起於一年内一律辦齊今已相距一月有餘各省已奉文者不少官民寂然尚無舉動要知諮議局初選舉之期在正月十五複選舉之期在三月十五先時不知預備臨事必致倉皇諭旨嚴切延緩之罪誰敢擔承同人等合議設一調查會一面呈詢官長有無文到一面通告各處自行預備補助官力以應朝旨吾士民躬逢特典驟獲叅政之權仰答聖明各宜自勉謹開今日應辦事宜如左 
一諮議局起手第一義當造選舉人名册此册本由官長調查監造其調查時仍賴士民分投助理今日徒以各省距京有遠近各州縣距省又有遠近奉文之日參差不同彼此觀望遂一無舉動同人恐官民轉瞬將受違旨之咎是以相約先自行調查印成選舉人名册草簿照 
欽定章程關載明晰送呈地方官以便謄人正册（草簿樣張另附） 
二諮議局係創舉州縣衙門無例可援辦事諸多遲緩同人公呈督撫籲請札催各屬吾士民之在里者各宜陳請地方官照欽定章程速核明選舉草簿辦理正册以明吾士民並無因循貽誤官長之過 
三自行調查之法照選舉人名册應載事項請各屬勸學所敎育會商會三種團體及城鄕董保擔任勸學所敎育會查曾過學務三年之人及得有中外中學以上卒業文憑之人商會查營業資本或不動産卽田産房屋滿五千圓以上之人並客籍寄居滿十年而營業資本或不動産滿萬元以上之人董保查辦過公益事務三年及營業資本或不動産值滿五千元以上之人並客籍寄居滿十年而不動産或營業資本值滿萬元以上之人再請各屬稍提公費酌給酬勞與吏書禮書兵書學書四種辦公之人吏書查紳士曾任七品以上實缺文官之人禮書查曾得舉貢之人兵書查曾任五品以上實缺武官之人 
學書查在學之廩增附等人凡能及上開資格之一其年紀己滿二 
時底簿無須送官又於其中除去八項剥奪選舉權之人一品行悖謬指革命黨等營私武斷指訟棍有案等者二曾處監禁以上之刑者三營業不正指身爲娼優隸卒者四失財産上之信用被人控實尚未清結指倒帳被控者五吸食鴉片者六有心疾指痴　者七身家不清白者八不識文義指不識字不能自書選舉票者 
再除去五項停止選舉權之人一本省官吏或幕友二常備軍人及徴調期之續備後備軍人總之指現當徴兵之人三巡警官吏四僧道及其他宗敎師指天主耶穌等敎士五各學堂肄業生 
旣除去以上各項之人後再謄一本是爲選舉人名册之草簿 
以上三事吾士民有輔助官長及呈催官長之責同人等更力請督撫嚴催各官長至初選舉旣行是爲吾調查會第一叚責任完畢共襄盛舉是在我父老兄弟焉 
草簿樣張附 
[禮部議商立憲告廟典禮北京]  
　　禮部溥尚書日昨親往軍機公所會商舉行宣布立憲年期告廟典禮尚書之意擬照國初定鼎告廟典禮叅酌訂定大致係在京文武三品大員一律隨同皇上親詣太廟行禮至各省大吏及京外三品以下各官一律各在本署望闕行禮聞草訂儀注册約十餘頁 
[廣東請願書尚未呈遞北京]  
　　廣東國會請願書簽名者共一萬一千餘人舉定鄧廷鏗張端爲捧呈代表惟來京稍遲繕寫完竣之時適值頒布議院之昭故該省請願書至今未曾向都察院呈遞書中領銜者爲前出使德國大臣楊晟出使美國大臣梁誠考察商務大臣張振勲 
[學部奏定畢業學生執照章程]  
一凡京外大學堂大學豫科各省高等學堂京外中學堂高等小學堂優級師範學堂初級師範學堂高等實業學堂中等實業學堂法政學堂京師譯學館各省方言學堂以及凡有奬勵之學堂於畢業領有文憑請給 
 
 

Page 5

 
 
奬勵後均須發給執照以昭信守二凡各學堂畢業請奬得有進士舉人出身者執照應中學部發給取具同鄕京官印結赴部具領三凡各學堂畢業請奬得有各項貢生出身者執照應由學部發給在京學堂學生赴督學局具領各省學堂學生赴該管提學使司衙門具領四凡各學堂畢業請奬得有禀增附生出身者應由學部發給執照式樣在京由督學局照式刊印發給在外由各省提學使照式刊印發給五出洋游學畢業學生得有進士舉人出身者一律由學部發給執照六凡請領各項執照均須將原領文憑呈驗以便核對塡寫無文憑者不發七凡學堂畢業己得有各項奬勵者均須於三日内　領執照不得延誤八進士舉貢執照均鈐用學部印信廩增附生執照鈐用督學局關防提學使印信以昭信守九凡舉貢遇有就職等事須將學部執昭呈送吏部核騐　凡舉貢己經奏請斥革者應由地方官追取執照送部繳銷生員斥革衣頂亦應將所領執照追取繳銷十一凡　領各項執照應隨繳照費進士應繳照費庫平足銀二十四兩舉人應繳照費庫平足銀十二兩各項貢生應繳費庫平足銀六兩廩增附生應繳　費庫平足銀二兩十二凡各學堂畢業學生執照按照前開各條在京由學部及督學局在外由提學司分别給領此外無論何項衙門均不得代發十三貢生及廩增附生照費應由督學局提學司彚核收數按年報部 
[葛尚書將審貽榖參案北京]  
　　葛尚書寳華自奉旨署理法部尚書己定初七日辰刻到任視事此次葛尚書調署原田政府以葛前任刑部於法律素所究心某軍機又以戴尚書請假而審訊貽榖事體重大尚書缺不能久懸特竭力保薦俾得早日審結貽榖之案故有是命併聞葛對於此案早己注意調查至今已有成見故該部司員近日咸有戒心而貽榖斌儀諸人更異常焦灼又墾務案卷現已由綏遠城解來由鹿中堂嚴封送到法部聞葛尚書覆核一過即當定期開審 
[四明銀行驗資開辦]  
滬上甬商陳子琴虞洽卿諸君創辦四明商業兼儲蓄銀行集股一百五十萬兩以一百萬兩爲整股五十萬兩爲零股整股一百兩零股十兩均先收一半業己招齊股本於前日將所收股銀彚存上海大清銀行呈請驗資上海道蔡伯浩觀察商會總理周金箴觀察協理李雲書部郎於是日午後三鐘赴大清銀行會同督辦黎玉平京卿點驗資本確實無誤黎京卿蔡觀察均大加嘉許謂兩月間集成巨欵洵爲神速甬商實力之厚可見一斑周李諸君謙遜再三皆頌黎京堂蔡觀察提倡之功當即命駕各散聞四明銀行現賃定江西路大洋房諏吉八月十六日開辦陳虞諸　向以多財善賈著於時今兹大業維新更當展其驥足不難與歡美銀行齊驅並駕矣不禁拭目俟之 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
新簡河南巡撫吳重　日前謝恩時適值大雨之後頤和園宫門内積水二尺吳帥偶爾不愼墜入水内雖未受傷然召對之時則已拖泥帶水矣 
醇親王近因痔病大發至不能起坐故現又續請病假 
京師陸軍小學堂暑假後所考揷班生計正額一百名（順天屬及八旗）自費生四十名（各省）現己一律開學計八旗生月給膏火四兩順屬而由學堂咨送者不貼費亦不給膏火順屬而往投考者月貼學費三兩自費則月貼學費四兩如有父兄在陸軍部當差或充當陸軍學堂敎員者即爲軍官子弟每月减半計二兩特於前禮拜傳令各該生到堂繳費並出具各結計同鄕京官印結一紙保其身家清白父兄出結一紙陳明終身願爲軍人不得再習他業如有半途中輟情事將各費照數賠償再由陸軍中人出結一紙保其父兄 
新任駐京俄使克羅斯杜維赤君己經到京初七日呈遞國書 
外部致電駐德欽使孫慕韓請與瑞典訂立商約所有中國應設瑞典領事辦法應請貴大臣妥議具奏核辦 
外廳捕獲之湖南留學生謝日光奉旨交直隸總督永遠監禁初五日由外城廳派警兵押赴車站三點鐘搭車解往天津 
[西報譯要]  
○中國允借日債造路字林報載十一日東京電云中政府己允借用日本債欵建造新民屯至奉天之鐵路 
○日本對華政策之變計又載初十日東京電云簡放駐英大使加籐男爵將於明日行實授之禮有往謁者加君語云日本保守及自由兩黨對於遠東各問題皆有同意咸謂日本深願與英國依和平政策將在華事業合力經營加君深咎日本主張擴充勢力範圍之非計復忠告國人謂中國今日爲世界問題中心點之所在故對華政策宜出以柔輭而同心協謀云云觀於斯言則知此次日本外交大臣之更動顯係注重中國事務也 
○中葡條約近聞泰晤士報云中葡條約事宜葡萄牙議院已決議不於今次會期内提議 
○中日條約議結又云中日關於木植及森林各條約已於初四日在奉天議結大約本月中旬皆可簽押 
分類新聞 
政界 
[籌辦涼莊兩防生計北京]  
　　涼州副都統玉崑奏陳籌辦凉莊兩防生計略云涼莊兩防向無莊田各有馬廠一區涼防廠界在永昌縣屬之西南皇城灘難資樹藝莊防廠界在平番縣屬之東北龍河幾同石田此馬廠不能安揷之情形也奴才詳察附近地方購置尚能得所但價值昻貴就地實無可籌之欵此歸農宜緩之情形也前經陸軍部奏准甘肅派練二旗嗣閱政務處　覆寗夏奏片内稱凡各省招募新軍准令旗令一體應募其業經入伍之旗兵暫不裁撤本旗底餉等語當經奴才詳查涼防丁口七百五十三戸計男婦子女共三千二百四十五名口莊防丁口一百五十戸計男婦子女共七百四十一名口綜計不滿四千人涼防練兵前經編成一營歸入軍籍奏明在案自入伍之日起停支底餉由藩庫劃出存儲分年購地俟退伍時按丁承領其餘入中小學堂肄業者三處共二百餘名充當巡警及各項雜差者三百餘名莊防現練砲隊精壯兵丁僅有一百餘名照章不及陸軍一隊之數應歸本省招募以資訓練至兩防閒散老幼人數無多亦未便向隅俟度支部籌有的欵即令購田安置八月初一日奉硃批該衙門知道 
[電商撤革文武官弁南京]  
　　江督端午帥近接蘇撫陳伯帥電咨略謂沭陽邢振國誣良爲盜防營妄拿縱火一案現據沈道具禀業已批飭淮揚道會同沈道提案審辦並咨請鈞處將哨弁哨長及什長等一併斥革管帶梁游擊撤差分别歸案審訊查辦又海州張豐業等互控一案現據臬司具詳安東縣章令諉謂人證强横不敢差提懦弱至此難膺民社業己批飭將章令撤任行司遴員接署謹先電聞等語午帥當即復電云邢振國案已將梁管帶撤差哨官哨長一併斥革一面批飭淮揚海道行提此案原被人證及哨官等會同沈道審明詳辦並已咨逹冰案兹　來電正與鄙見相同安東章令畏葸無能難膺民社已經飭司撤任矣 
[自治局畢業各員之出身南京]  
　　江寗調查局榮道等擬以自治局畢業學員派管本地方統計處禀請江督鑒核當奉批示云來禀擬以自治研究所學員於畢業後派令回籍分任各州縣統計處事務以本地之人才研究本地之利弊調查旣少隔膜自治亦有依據且可杜演講之虚文省育才之糜費所議均確有見地仰候札飭自治局會同該局詳議辦法禀候核奪所有各州縣增設統計處需用經費應俟遍設後體察情形斟酌辦理此時暫緩置議 
[警察改設四大分局長沙]  
　　湘省自設巡警道後於警務逐漸整頓現經賴子佩觀察以長善兩縣向來各設一分局惟轄境較遠之處不能周到爰改爲東南西北四大分局俾各分防處有所禀承日昨又將四局委員一律撤換以專責成兹將現委各員列後東局州判甘鵰展南局知縣周培祚西局通判誠貴北局知縣吕炳　 
 
 

Page 11

 
 
[魯撫電請追繳部照湖北]  
　　魯撫袁海帥電致鄂督陳小帥以駐鄂勸辦東省賑捐委員袁守世同前由天津捐局發給空白啊照計有二千餘張迄今未據該員報解捐欵應亟查追清繳以重捐案等因昨小帥己諭飭藩司轉飭該守迅將捐欵及存積部照掃數解東 
[京餉展期撥解長沙]  
　　湘省本年秋季應解之京餉己經委員起解嗣由湘撫岑堯帥接准度支部來電謂滇省匪亂初平餉項支絀奏請撥餉協濟部議將湘省今年秋冬兩季京餉盡數撥解赴滇以濟急需云云當即札司籌議日昨藩司莊方伯具詳撫帥以本年秋餉已經起解赴京無能改撥擬將今冬曁明春應解京餉撥解赴滇聞堯帥已據情電覆矣 
[澈查清丈沙田之積案廣東]  
　　廣東清丈沙田一事延不報部積弊甚多兹又由度支部專案咨催經藩司通札各縣飭將丈過灘地升科年分及收繳花息各數限文到一個月内赶緊造册送部奏報如再任意躭延定千未便 
軍界 
[電告巨匪就擒蘇州]  
　　江督致蘇撫電云頃接袁海帥來電在曹州拿獲徐屬著匪康文明一名當即復以敬電悉海屬著匪張萬銀等徐屬著匪康文明等承飭一體查拿已由曹州鎭將康文明緝獲公誼感佩飭據徐州鎭道電稱康文明爲鄔景辰悍黨迭犯搶刦重案曾由道懸賞百千犯籍州縣加賞五十千請解徐歸案審辦等語現除電飭該鎭道等派弁來曹迎提並將賞格錢文賫送分給外祈飭曹州鎭接洽一俟徐州委弁來提即將康文明點交領解仍加派弁兵護解以免疎虞並祈嚴飭查拿張萬銀等務獲特聞 
[電飭悍匪正法南京]  
　　徐州道袁觀察電禀督撫憲云著名悍首鄔景辰拒捕格傷後拿獲訊明請就地正法旋奉督憲復電准將鄔景辰即日處决 
[陸軍特别小學改訂功課武昌]  
　　鄂省陸軍小學堂現已遵照部章改爲特别小學但該堂功課原係普通現由監督劉香逵觀察與督練三處商妥將舊有歷史地理文學各科槪行删汰添授軍制軍械單衛輜重各武術以符名實 
[蘇撫騐閱淺水兵輪蘇州]  
　　蘇省新製淺水兵輪業記前報兹悉該兵輪已於前日到蘇由方伯禀請撫憲陳伯帥於十一日上午至胥門外大馬頭閱勘令將各船開駛一周併將砲位及機器等一一試驗 
[巡防統領示禁烟賭常州]  
　　江常巡防隊統領惲祖祁奉江督札開常州江陰轄境寥闊私賭烟館所在多有亟應派隊巡緝如有私開燈吃設局騙賭者當一體查拿云云現惲統領已出示嚴禁矣 
學務 
[北京女師範電商招考南生蘇州]  
　　委辦京師女師範學堂傳太史增湘前曾致電蘇撫云受業辦京師女師範定八月廿六來蘇借地招生前電致毛學司未得回電不識有無舛誤現候電不及當登報招考一面寄章程到蘇求師轉致實丈並求照拂聞蘇撫復電有遠道招考女生尚宜審度等語昨日又接傳太史電云鈞電及毛學使電領悉籌慮深遠敬佩惟南方招生有奏案至湖北蘇州經張榮兩相商定使上下游各生就考庶易普及且師範程度稍高斷非北地可以足額至年暑假往來不便一節受業在北洋兩次招南生百餘名年假封河多留堂習課暑假則由家屬接或結伴行或本堂護送辦理數年尚妥現就師創辦兩相格外愼重特屬内子及女齋務長等同行以便照料北上將來年暑假仍仿北洋成案蒙詢及特陳至公立女校地狹擬改借大同女學考試該校長張光彝頃有函來謂新校寛敞可以借堂其人頗精嚴夫婦皆熱心女學受業所素識也求轉致毛實丈告知該校長併前寄章程各件亦交該校同辦 
[廣興蒙學之計畫鎭江]  
　　鎭郡官立蒙學僅有城南一處民立之蒙小學堂以經濟困難未能發逹現紳學兩界會議擬於城内外添設蒙學十區所需經費擬將各項善舉餘欵清查撥充 
[禀撥官基興學涉訟常州]  
　　冠英學堂禀撥察院弄官基充作學費惟該基積成高阜須挑平方可出售己禀准在城脚荒基堆積該阜瓦礫詎有金楊二姓藉詞開設公司出面阻撓經武進縣袁令批駁後刻已赴省控告矣 
[刊發高等小學修業文憑南京]  
　　小學總匯處擬刊發四區高等小學第一學期修業文憑詳奉江督批云據稱各區等小學第一所改設高等共計四所兹届暑假休業爲第一學期各經敎員分門試驗詳定分數由總匯處刊發學期修憑單按名分給與定章按照學年給發者稍别惟察該總理詳請之意實因寗垣風氣初開家庭與學校毫無聯絡今有學期修業証書則學生父兄見之可以考察學生之品行學業且得加意矯正以補學堂之不及頗於德育有裨所論不爲無見况此修業文憑不過將其分數另列于單使學生可持之歸告父兄因此記號有此考察將來畢業時仍合各學期分數與畢業試騐分數平均計算再行給憑方得奬勵與現給之憑軍毫無出人而有以上諸益應准通融辦理至於初等小學亦擬倣照此法按期給憑殊嫌繁瑣不若遵照奏定章程于每學年之末給以修業憑單即如來詳所云義務教育未滿急于謀生有此修業文憑亦較未入學者稍佔優勝然亦須有一年程度方少異於不學之人且亦須與高等略示區别庶人人有進取思想不致淺嘗輒止正未可一律變通也 
[女校歸併作罷常州]  
　　常州爭存女學議與粹化女學歸併因彼此經費均屬支絀當議推粹化校長劉荀八君兼辦兩校嗣因發起諸人中多有不贊成者現已作罷議矣 
實業 
[浙省大興農業杭州]  
　　昨日農工商礦局總辦湯昧梅觀察謁見撫憲當奉面諭舉辦農業實騐會派劉宗標觀察爲會長又設立實業研 
 
 

Page 12

 
 
究會派杭辛齋爲會長以上兩項均責成湯觀察主持聞湯觀察并奉中丞面許果能實力辦理將來尚有奏保勸業道之望 
[商會請撤江干查米局浙江]  
　　浙江總商會移藩司文云前據江干米行呈遞說帖近據紹興府属山會等縣米商聲稱商等向在紹属開設米鋪所售之米係運自杭州湖墅渡江往來月必數次自今年尖山口查米委員洪委來後忽請將翁家埠司巡移至江千駐紥商等運米致多阻滯查尖山口設局查米原爲杜絕海漏起見復設分局於翁家埠爲尖山口之後援是嚴禁海漏則尖山口翁家埠等處爲要道今于江干移設分局不特於偷漏出海無所關係而商等運米過江轉覺停候查驗領照需時多此一層阻滯船價旅費在在虧耗商等小本經營何堪受此覊累等情據此查錢江門戸本在尖山如于尖山口嚴行巡緝則偷運之弊自絕况運路各有所向其向南北者均往内地惟東行則出大海紹属食米向由米商赴墅運路均在南北實係内地流通偷漏之弊自可無虞則防範出口似不重在江干且現在新米將次上巿輸運尤多若移設該處轉於運紹米商諸多阻滯用特備文移請貴司可否體恤商艱轉飭將江干查米分局仍令撤移原處俾該商等照常行運以濟民食 
[查勘幕府山礦脈南京]  
　　江南礦山以鎭屬龍潭爲最旺業經開採具有成效現礦務總局瞿觀察衡璣力求推廣以上元縣境之幕府山苗脈甚旺因即禀報江督並帶同礦師前往查勘以備開採 
[官荒歸併農業試騐場杭州]  
　　農工商礦局前擬籌辦農業試騐塲祇因地基未定以致延久未辦現經湯昧梅觀察將銅元分局南首曠地曁坍石脚牌樓南首荒地二畝有餘（係寳浙局舊址）飭縣歸併入局以備試騐塲之用 
雜記 
[密查樵夫兇殺女丐案蘇州]  
　　蘇臬左廉訪昨據宜興縣賴令豐熙申詳縣治香花墩鄕民易金谷家有貧婦羅劉氏年十七歲偕弟羅小桃子在門前求乞時適有樵夫張阿三經過見而驅逐氏不服出口詈罵張怒即將氏捙拳痛毆氏被毆即飛步逃避而口中仍狂駡不休張愈憤手出樵柴刀併力窮赶至易金順荒園竟將丐婦羅劉氏殺死並連頭顱割下當經羅小桃子四面喊救由易金谷鳴衆將兇犯張阿三獲住解縣請辦現擬科以絞監候秋後處決詳請核示等因廉訪以此案貧婦向他人求乞與張毫無干涉何得率行驅逐即該丐不服驅逐出口辱駡亦斷不致遽行殘殺殺之不已更將其頭顱砍去似此兇惡殘忍其中定有别情因特札委府署發審員陳沛霖馳往密查並將全案人証提省訊辦 
[營縣通匪抄沒民産之確據台州]  
　　太平縣營通匪誣良經紳士禀控一節略記昨報兹將受害人附貢生楊樹茂原禀節錄於下羅令係府委代理之官與千總洪錦樑結腹心交使其在外招攬無論著匪大盜一投賄賂即作螟蛉言必行計必聽請以匪首楊壽松之誣告抵制徴之壽松係生同族前年因吞公欵被控遷怒糾匪陳繼章張再地等百餘人逞兇挨搶楊邦裕及生兩家並彈傷生夫婦兩人報縣勘騐後曾經控奉各大憲懸賞會拿在案乃壽松賄通縣書胡福東等包庇以致時閱兩年犯無一獲經生迭次催控胡福東竟通知壽松敎其設不抵制遂諱生正名楊樹義揑生小名楊匡敬指爲窩匪搶榖初奉縣批駁斥旋知羅令與洪錦樑交誼深密關節可通隨賄洋一千元由錦樑代通關節並以生家頗温飽易於魚崩等語聳聽羅令心爲所動將批斥不准之案重新雷厲風行移會學營哨驀於本月初五夜五更時候由楊壽松及養子楊華初引路後有羅大令王叅府洪錦樑洪王佐田鶴鳴等帶領兵差二百餘名圍困生家勢如鐵桶甫及平明壽松揑稱有彈自内飛出囑令兵差分頭搗入時生住房十二間拆去所有現收早榖二百餘担併衣飾錢洋什物及地田契據債劵計萬餘金頃刻抄沒殆盡時生尚在鄰村舉人陳蔚章家過宿未回有生同居六旬旌婦胞女麻楊氏見生平罕全家抄沒出代分剖壽松竟聳羅令將氏帶案楊邦裕隨衆觀看壽松亦指爲匪黨將其扭獲羅令等圖飾己非遂將邦裕楊氏屈打成招以絕後患地方董保等代出伸訴槪不准理竊思楊氏一生苦節竟遭掌頰六百齒落腮腫邦裕前遭壽松糾搶曾經指控今以挾嫌將其鞭責五千身無窥膚死而復甦者三次生雖身未被毒害萬餘金之家産頃刻盡净用敢瀝胆披肝抄黏具結仰求大憲大人俯准作主目羅誣告長官例黨重坐如生所禀各節有一字不實請將生先行看管一面立委廉幹大員馳往密查確實再行核示惟羅令在台己久各員均係寅僚田府委查難免徇飾伏求委員澈查不勝惶悚待命之至 
[香山航船被盜蘇州]  
　　日前蘇鄕光福航船在四擺渡被盜報縣請緝尚未破獲詎初十夜香山鎭開赴蘇城之航船駛至該處亦被盜匪十餘人持械行刧約失去一千餘金雖已報案請緝但不知能否弋獲也宦海紀聞 
[新能吏旡生]  
晴日臬臬。四無織雲。檐樹庭花。枝葉疎散。都作憔悴可憐之色。湘簾垂地。　寂無聲。長廊風過。有兩三厮僕。聚語欄畔。切切若恐室中人聞者。俄頃室中似少有聲息。一僕私語曰官醒矣。衆語遂屏。忽大聲發於窻内曰來。衆齊應曰應。於是以盆盂盛水者。以甌碗瀹茗者。以紙捲　火者。相將俱入。室中人所謂官者。方面微黄。短鬚如八字。以一手理之。身着日本短衫。線襪踏拖鞋。臥長籐椅上。衆以面巾漱盂茗碗雪茄次第進。其人似聞室外微響卽發聲曰誰。衆中一人趨而視。回白曰。内號回公事。隨有一人所内號者。寨帘入手文牘一卷。屏而立。其人微示意以頤。内號卽以文牘置案上。其人徐謂曰。斷屠求雨的稿傳沒有。内號恭應曰是。老爺前天分咐。呌看了風雨表。要快下雨了。再傳的。家人天天留心。看着表裏水還是碧清的。所以還沒有傳。其人不語。少選又曰。今天撫台還談起。說晴久了。亢得狠我們要不趕快求。雨不要呌上頭說我們做　首縣的。不問事。你快去看看。只要表裹稍微有點意思了。就趕快傳稿。内號復應曰是。老爺放心。家人們做的什麽事。只點事敢不當心麽。前天家人還到小學堂裹請監學魏老爺。起了個六壬課魏老爺說還要十幾天纔得下雨呢。家人再去看風雨表就是子其人復曰。照科學說呢。道起課的事。是靠不住的。還是看風雨表的好。你那風雨表恐怕不好。就我這裏的也不狠準。遂顧一俊僕曰。你去上房裏。請二姨太太。在外房把我那個日本帶回來的風雨表。看下子。快來。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
譯件 
[丁未年中國出口貿易比較表]  
　　泰晤士報云海關造册處兹將一千九百零七年中國出口買易列表報造中國海外貿易於此十二月内可稱發逹綜計出口貨價净值關平銀二百六十四兆三十八萬零六日九十七兩較一千九百零六年幾增二十八兆有奇試觀下表可見近十年來中國出口貿易歲有增加雖一千九百年拳匪之亂曁一千九百零五年日俄之戰遠東商業稍受影響然近年己日漸恢復矣近十年來出口貿易比較表列下 
　　年分　　　　　　　　貨價（關平銀） 
一八九八　　　　　　　　　一五九○三七一四分兩 
一八九九　　　　　　　　　一九五七八四八五二兩 
一九○○　　　　　　　　　一五八九九六七五二兩 
一九○一　　　　　　　　　一六九六五六七五七兩 
一九○二　　　　　　　　　二一四一八一五八四兩 
一九○三　　　　　　　　　二一四三五二四九七兩 
一九○四　　　　　　　　　二三九四八六六八三兩 
一九○五　　　　　　　　　二二七八八八一九七兩 
一九○六　　　　　　　　　二三六四五六七三九兩 
一九○七　　　　　　　　　二六四三八○九七兩出口之貨以裝赴香港者爲數最鉅一九○七年之貨共值關平銀九七二二六四三四兩較一九○六年幾增一五○○○○○○兩次爲日本去年所購華貨共值關平銀三九三四七四七六兩一九○六　共值三三三○四九三一兩一九○五年爲三五四六四七六三兩一九○四年爲三七九八六八五八兩又次爲美國（夏威夷在内）一九○七年所購華貨值銀二六五九七六六○兩一九○六年值銀二五六七一五二八兩一九○五年值銀二七○三○七七二兩一九○四年值銀二七○八七九七五兩至輸入歐洲者雖分國列表然於歐洲大陸殊難分劃清晰（俄國在外）但以總數計之亦有增無减一九○七年值銀五○七九六一五○兩一九○六年值銀四三五七九四六八兩一九○五年舉銀三六○一三○八八兩一九○四年值銀四四五一二五四四兩而入俄國者近二三年所增尤巨一九○五年僅值銀九四三二○一七兩一九○六年驟增至一八七八六七三八兩一千○七年值銀一七二○一二○八兩輸入俄國之貨共分三路（一）至歐洲俄國各口岸者（二）經西伯利亞至俄國者（三）至太平洋俄國各口岸者惟英國所購華貨逐年低減一九○五年值銀一八○六四二七○兩一九○六年减至一三二九八三一五兩一九○七年復减至一二一○七六四五兩其餘與他國之貿易列表如左 
國名　　　　　　　　　一九○六年　　　　一九○七年 
澳門　　　　　　四六一四七八五兩　　　　四○九一七六二兩 
安南　　　　　　二八八五五四五兩　　　　一七○○○七七兩 
暹羅　　　　　　一五○四二三五兩　　　　一五七七二七八兩 
新加坡　　　　　三七三六一三五兩　　　　四○五九五一五兩 
荷屬印度　　　　　四三一四一九兩　　　　　五一○○二○兩 
英屬印度　　　　一七五○○二○兩　　　　三一七九六九五兩 
土爾其 
波斯　　　　　共一六一五七三四兩　　　共二六五一二四三兩 
阿爾及爾 
腦威　　　　　　　　　　一七五兩　　　　　　　　三六三兩 
瑞典　　　　　　　　　一一五九兩　　　　　　五九九九一兩　　　　 
丹麥　　　　　　　　二一一○三兩　　　　　　五二六六六兩 
德國　　　　　　五七六三三八六兩　　　　六一○九一九五兩 
荷蘭　　　　　　　五九四四九二兩　　　　一○一七○一六兩 
比國　　　　　　二八○一八三二兩　　　　三九七八六五二兩 
法國　　　　　二五三五八九六四兩　　　三○六五八五八五兩 
西班牙直布羅陀在内　三一九八五兩　　　　　　六九五八六兩 
葡萄牙　　　　　　　　　　一○兩　　　　　　　六九○五兩 
瑞士　　　　　　　　六三二六四兩　　　　　　四七九○三兩 
意大利　　　　　八三一六一九九兩　　　　八○三八○七四兩 
匈加利　　　　　　六二六八九九兩　　　　　七五七二一四兩 
高麗　　　　　　一四三九三五六兩　　　　二一六九五六○两 
菲列濱島　　　　　一五二○二○兩　　　　　　九九一○四兩 
坎拿大　　　　　　七三一三九一兩　　　　　七○一四六六兩 
墨西哥 
中美洲　　　　　　共五四一四二兩　　　　　共七八三四一兩 
巴拿馬 
南美洲　　　　　　　二七三○九兩　　　　　　三○九六六兩 
澳洲　　　　　　　　　 
新西蘭島　　　　　　　八○六二兩　　　　　一九九五六三兩 
南斐洲　　　　　　　 
毛里西亞島　　　　共五三○七九兩　　　　　共五五四八四兩 
本埠新聞 
[上海敎育會成立]  
　　上海敎育會發起人顧丹泉等一百餘人昨日通告學界云本會由敎育研究會滬學會聯合改辦并聯合各學董各校長共同發起己開發起會四次於第四次决定會章議定於八月十八日午後二時在明倫堂開選舉大會凡我同人及志願入會者请於開會兩日前隨時塡就簽名紙紙連同會費交至事務所（在西門内守署街勸學所）換取證劵以便預印會員名單特此通告 
　附六月二十二日敎育研究會滬學會公禀滬道文　竊滬學會係光緒三十年八月設立　三十一年五月呈報上海縣汪前令批答通詳立案敎育研究會係光緒三十一年二月設　立即於是月禀蒙升憲袁批准並咨學務處備案設立以來按月開會各會員發表心得商　質疑難均經記錄刊布略助敎育之進步而研究會又辦過體操游戲修習所兩屆滬學會　除辦義務小學外又辦過體育會兩屆及各種科學補習夜課成就頗衆迨三十二年十月　學部奏頒敎育會章程行到三十三年正月奉提學憲札縣催辦敎育會當以上海居中外　學戰第一要衝事體重大情勢複雜尤非他邑可比未易咄嗟就緒因思敎育研究會曁滬　學會設产有年兩會會員職員多半係各學董各學區人員而所辦學務又皆敎育會權限　以内之事爰經兩會職員聯商各學區董共同發起即以兩會聯合改辦衆議贊成業經草　擬會章公同商訂伏念上海爲憲節駐治之邦凡百設施無不禀承訓示仰賴主持况研究　會原係憲案提倡滬學會亦曾由縣通詳現議聯合改辦自應抄錄會章恭呈鈞鑒先行禀　請憲示　（章程載入本報第四張） 
 
 

Page 19

 
 
[勘訊水兵奪魚案詳誌]  
　　滬道蔡觀察於前日派委公廨襄讞李萼仙司馬勘訊己略誌昨報兹悉原告張網船主程阿生因病未到由漁業公司經理任雨田司帳劉崇槱到案代禀任劉同供張網船停泊浙江鎭海縣屬之大戢山脚卜於五月廿九日被二號廣艇勇丁搶去黄魚二三十籮六月初三又被搶去一千餘尾程至公司訴告後遂轉禀吳胡兩統領派貝管帶帶領兵輪將該艇搶魚之勇丁邱阿法戴龍貴徐得勝徐順記樊金根徐漢等拘獲解至鎭海縣訊問邱等業已供認求鑒二號砲艇副哨戎賫清供五月間奉南川掘港蘇申六營叅游府會委督率本艇勇丁出洋保護冰鮮船擬於月杪回淞領餉奉委後因本船入塢修理雇岱山船出洋初三日船上缺乏菜蔬曾向程阿生之張網船乞索黄魚十五尾惟勇丁邱阿法不應自向網中倒取且兵輪來查時任雨田亦上船搜查並無贓証求察訊之邱阿法等供亦相同李司馬遂諭任雨田等云公司所呈禀詞與所供被搶魚數總總不符顯有不實判任劉交保邱阿法發縣收押戎賫清戴龍貴徐得勝徐順記樊金根徐漢等仍交原差看管候禀知道憲咨詢吳胡兩統領貝管帶及鎭海縣查復實情再行核斷 
[滬道派員觀審]  
　　東洋車夫陳初文被英人丁姆司毆斃一案業由英按察司定期西歷九月廿三號上午開堂會訊函請滬道派員觀審已誌前報兹聞蔡觀察昨已札飭上海縣李紫璈人令前往觀審並委道署英文繙譯陳震東二尹届時偕往繙譯口供 
[重禁錢業賣買空盤]  
　　錢　賣空買空妨碍巿面迭經滬道示禁在案兹蔡觀察訪聞邇來仍有不肖奸商在錢巿專做空盤拆息爰又重申禁令移請商務總會派員密查以後如再有賣空買空情事應即報告以憑札縣提究 
[初訊私購軍火案]  
　　某洋行買辦沈林書因與杭州某紳接洽承辦軍裝於上禮拜六月行投廨候訊已誌昨報昨日提訊沈延穆安素律師訴稱沈於西歷一千九百零六年正月一號至該行爲買辦去年華歷五月辭出所有私售軍裝一事並未知情李襄讞商之英巴副領事判候禮拜六德領堂期解訊 
[謀財害命五誌]  
　　織帶匠王長春糾同孫培發將季裕春砍傷斃命一案本縣李大令以兇犯狡供不認函　總工程周轉致西區將當時查見受傷人之三十二號巡士及偵探等飭令來案聽候質訊並聞死者之母某氏亦已來滬赴縣喊寃奉諭靜候訊辦 
[華工得回故國]  
　　近有華工四十三名流落墨西哥國由某公司船帶至上海昨日同至道署禀呈節略求請給資回籍蔡觀察即飭上海縣暫爲安揷聽候核示 
[盜匪與印人爲難三志]  
　　楊樹浦祥泰木行被匪圖刧己兩誌前報兹悉擄去之印度更夫馬突生早被毆斃棄屍浦中業於前日撈獲旋由捕房查悉該印人向與該行附近之施朱氏有隙疑被氏夫與其子毆斃詎飭探往查早己逃遁遂將施朱氏及形跡可疑之王銀狗張阿川姚阿三一併拘入於昨日傳同隣人王阿大李金甫一併解至公堂請究施朱氏與王張姚三人均供並無毆打印人情事訊之王李二人亦不知情判氏等分别還押王李交保候查明再訊 
[贛商歡迎鐵路總理]  
　　昨日午後駐滬江西商務分會總理陳　夫協理徐竹亭與旅滬江西各幫商家齊集會中歡迎江西鐵路主持總理劉雲樵坐辦總理劉浩如兩君略述路事情形賓主頗極歡悅五鐘始散 
[秋賽預報]  
　　本年秋季賽馬業由寓滬各國商人議定於西歷十一月二三四號即華歷十月初九初十二一日舉行 
[請查冒牌祥茂肥皂]  
　　英商祥茂洋行因近有奸商私造低貨肥皂冒牌混售特於前日禀由英總領事照會滬道請飭英法兩公堂派差密查從重究辦 
[申禁小輪傾棄煤渣]  
　　内河行駛小輪禁止煤渣傾入可内迭經江督通行各關道擬章示禁在案兹端午帥查得近來各小輪日久玩生仍將燒剩煤渣隨意傾倒致與農田水利大有關碍爰又札行各關道轉致稅司以後小輪到關如所置洋鐵桶内並無煤渣裝回應將船牌扣留不准行駛 
[城内]  
復訊搶案○女伶白蘭花家被搶案内之陳明甫即陳東方）朱阿三兩犯前日由縣復訊仍各狡賴喝令各責四百板陳再鞭背二百下飭帶　丁氏到案訊據供稱白蘭花係母親孫女因伊母不與母親同居由陳明甫起意紏人往刦將戲衣金戒交婦人携至蘇州質洋廿四元分給母親十元是實李襄讞喝將兩犯跪鏈半時仍不承認判丁氏交官媒帶回兩犯還押再究又公共公廨前解强搶行人交洋之康合興亦於前日復訊仍不承認喝責三百板跪鏈良久還押再審索詐行兇○陸寳發控王全福索詐行兇由浦東總巡送縣訊究陸供七月廿六日小的至高橋鎭買油忽被王全福紏人拉至茶館强借洋二百元小的不允即被凶設復拔至寳山縣界空屋内關閉一夜後由兒子至總巡局控告始得釋出王供向陸贖田不敢强借餘供支吾判收押候復訊懲辦 
選充捕役○本縣李大令訪得各梟酋目就戮後餘黨逃竄大半匿身船中乘機刦掠本邑浦濱左右港汊紛歧難保無若輩混跡查有捕夥萬順向以駕船爲業于各處河道必甚熟悉因于前日將萬傳案拔充捕役諭令會同各捕竭力嚴查毋負委任 
得保首領○搶刦唐蔚生家之盜犯胡寳蘭由縣收押在案日前患病發堂醫治延至前晚斃命李大令即委趙捕廳到堂相驗 
官事○署理廣西慶遠府知府阮志觀 
試用知縣彭錫圭昨均到道禀見奏派陵工監修委員廣東候補知府黎兆榕辭行 
道憲昨日傳見糖捐局總辦姚炳熊 
[南巿]  
貪利受騙○船戸徐楚雲胡金炎戴友山等七人控同業張文祺於前年自稱托某局委員運動認包工程局攤捐騙去洋一百十元昨由工程局陳參軍訊供屬實判張押限繳洋再究徐等貪利受騙答由自取一併交保候示 
負氣而逃○無錫人卜倪氏深夜　談羅氏同行由巡士帶至南區解送工程局訊究倪氏供丈夫在北蔡摇船氏因負氣出門路遇寄母欲回家内判留候本夫具領談氏斥退 
擅拆竹笆○朱鼎臣控恒升漂白坊執事諸少泉將陸家浜租地上竹笆擅行拆毁入内晒布昨由工程局傳訊供詞各執判一併斥退各向業主理問 
同業追欠○已閉洽昌洋貨店主張子安昨至工程局控同業正興店主周正芳將店 
 
 

Page 20

 
 
底買去欠洋三十四元延不歸還判各邀公正人理處 
[閘北]  
查復衝突原因○裕綸絲廠與巡局衝突一案近由滬道札飭四路一區黄巡官查明起事情形禀復核辦昨黄巡官己據實詳復矣 
究辦誣控拐賣○徐連生控俞蘭芳俞陳氏拐賣女孩昨由四路一區黄巡官訊明實被誣控判徐笞責一百板以儆刁惡 
女子私奔○陳阿小控王榮德拐匿女孩一案現由四路一區黄巡官查悉陳女係自行奔入濟良所　候查明再核 
訟棍逃匿○陳江清曾在寳山縣境犯案　逐出境兹又在該縣包攬詞訟欺騙鄕愚爲縣主胡大令訪悉飭拿陳卽逃至閘北賃　避匿兹胡大令已函請巡警總局飭採協　矣 
[新租界]  
蘭水廠失愼○前日午後靜安寺西小沙陀相近某姓失火已略紀昨報兹悉實係該虞藥水廠　器間内起火自三點鐘焚至五點鐘廠内房屋悉成灰燼祇有廠主住宅未毁當時有工部局之救火車駛至草鞋　墮入浜内經西人雇小工二十餘人設法曳起甫於昨日駛回 
[英租界]  
事出無心○粤人陳阿學在南京路二十四號門牌修理洋鐵水落悮斃行人某甲經甲之業師何晉堂投訴捕房請爲查究已紀昨報昨晨由探將陳解廨陳供事出無心叩求恩有何供學徒應生源年十八歲初八晨遣往晉隆洋行經過是處慘遭壓斃業已派人赴甬知照伊父現尚未到中西官判候伊父到案於禮拜三復訊核斷 
伊誰僞造○紫子孫控丁江英衛寅生　用假鈔票昨由公堂提訊據供向仁記號收來不知眞僞求鑒判一併交保候查明再奪不認拐匿○陸毛毛走失小孩疑係顧阿海拐匿報中　房拘　公堂請究中西官因　無實據判交保候查 
私行啓封○正記經租人費春山私將怡順昌房屋啓封昨由捕房將費傳至公堂訊明屬實判先　洋一百元候查明失物再核店夥推諉○開封路敦裕里日商更新戒烟紙烟有限公司因保險起火昨由捕房傳該公司夥友唐緯如解至公堂請究唐供如何起火實不知悉公司一應事宜由許竹坪 
經理求鑒判唐帶回捕房候再行訊核 
兇犯狡供○金裕生周如桂在引翔港鎭毆斃小工浦羅成由廨訊押在案昨解復訊仍不承認判一併還押候再訊奪 
婢女迷路○婢女史大寳迷路由捕解廨據供在天津路一百七十五號門牌許姓家爲婢年十二歲因出外購物是以迷路旋有許爾康到案認領中西官准子領去 
雉妓違章○雉妓劉三寳王小寳王三寳在途拉客昨由捕房將各妓及龜奴曹阿元一併傳至公堂判三妓各罰洋五元曹罰十元押候繳洋開釋 
公堂瑣案○某洋人控田文卿王小喜陳桂生張文逹劉德生串竊皮夾銀表昨日解訊均不供認判一併還押候查明再訊某洋人控侍者魏阿生竊洋五十五元研訊不認判押候查明再訊過犯周掌生竊趙和尚銀表押西牢九月期滿逐出王德喜竊洋人綢衣押西牢八月某洋人控用人華阿三竊金練銀表研訊無憑交保候查曹阿元拐騙興昌祥號綢縀銀表值洋一百六十元押限一月將原贓繳還再核過犯朱小弟復至租界判押捕房三月逐出 
[美租界]  
汽槍傷人○陳聚寳在匯山路被某西孩用汽槍擊傷左目投訴捕房飭送醫院醫治一面查明該孩姓氏再核 
飯店聚賭○狄思威路趙茂泉及菜巿街楊槐衡所開之　飯店有紏人　博情事兹被包探查悉禀明捕頭飭赴公廨請單傳訊拐匪就○　阿福串同陳黄氏拐賣　州路陸張氏之女由　人陸洪山知照張氏投報捕房飭探一併拘人王押候送辦黄氏送廨押究 
[法租界]  
折還二千兩○方葆欠永興洋行銀一萬二千兩控奉公　判令交保在案迄已日久尚未理楚昨原告洋人投案聲稱方實情無力今願减至二千兩先令交還四百兩其餘每年拔還分五年還清尚欠一萬兩立一興隆據了事景明府商之李繙譯判方交原保赶卽照辦 
先還五十元○嫁裝店主張茂發積欠房金由收租人俞子琴扭至捕房昨解公堂訊究判先還五十元其餘八十元分兩期拔還　咎車寓○龍興東洋車公司西人偕管車人裘錫堂投廨控稱前有周阿七租賃車輛該車因事被押虹口捕房周卽避匿尹谷昌車寓故將尹拘捕送究尹供周於春間　出彼等之事並不預聞今原告便將小的租出之事扭押八仙橋捕房求請追還景明府以此事與尹無涉判令退去車亦給還著原造自行尋周到案再訊 
移提流氓○浦東總巡局差衛春昨持牌票投廨移提藉端拆捎之顧阿心景明府商之繙譯官准即將顧提案給予帶去 
復傳店夥○協和祥南貨店日前失愼昨由公堂飭將保出之店夥王林四趙也卿王鈿生等傳案判罰銀五百兩以　疎忽 
國外新聞 
[日本新瀉火災]  
　　初十日東京電云日本新瀉地方昨日復又大火焚燬房屋三千五百所前此大火所留存者幾爲毁盡又電云新瀉此役損失之數共值日洋二百五十萬圓内保險者僅十萬圓 
[美國經營國防]  
　　初十日倫敦電云倫敦晨報接華盛頓電稱美國海軍部擬經營培和島（夏威夷島之一）以成太平洋之直布羅陀（歐洲之要隘）現正計畫此事其大綱如左（一）在火奴魯及泊爾港建造大砲台數座安置十二寸及十四寸口徑之大砲（二）屯兵一萬五千名（三設立最大戰艦之船塢） 
[法國承認摩國君主]  
　　初十日倫敦電云法國政府己照會德政府謂法與西班牙業已商定俟幕連海飛將接位事照會各國並承認愛勃特爾愛齊之各種義務則各國即可承認其爲摩國君主云 
[荷后鼓勵艦長]  
　　十一日柏靈電云荷后致電拂里斯倫巡洋艦艦長祝其赴美獲功而歸以上譯字林報 
[美國艦隊行蹤]  
　　初十日紐約電云艦隊已自澳洲開赴小吕宋史潑利少將於離奥爾培萊之日發書告辭謂澳洲之優待殊出人意表 
[法國試驗飛船]  
　　十一日紐約電云上星期内法國試騐飛行船數次頗著成效以上譯泰晤士報 
[摩王全軍敗績]  
　　十二日倫敦電云台其納斯電稱摩王愛勃特愛齊手下之戰兵全行敗績統師則藏匿山中 
[匈奥德互表同情]  
　　十一日柏靈電云匈奥外務部大臣與德國外務部大臣於培其台斯茄丹第二次會議時互約嗣後對於各種問題皆當互表同情以守三國聯盟之眞義 
[法擬招募越兵]  
　　法文報載法國電云法國已頒　在安南招募士兵之新章以上譯文滙報 
今日小說暫停一天 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
 
 
 

Page 25

 
 
財政調查 
[各省歲入報部表]  
[凡例]  
各省奏報先後不齊今以最近年分入表大約就光緒二十七八等年惟雲南久未奏銷姑舉十八年單開入表 
各省地丁以額徴實應徴入表其己未完各數前後仍有續无不能劃定大約視實應徴之數總完至九分以上 
各省地丁皆正耗合并入表 
各省地丁奏銷多有雜稅在内其可以劃分者皆提出入雜稅類俾不相雜厠惟雲南地丁内有魚課魚鈔等項僅據單開數未能劃分然爲數亦無多 
土藥稅據報到者入表其四川湖南廣東福建各省近年徴收之數均未報部 
 
 
 

Page 26

 
 
銀錢各數凡一兩一串以下不入表後附細數則備列絲忽以資考核是編峕近歲進欵其因賠欵練兵新籌各欵未據各省奏報無從列入是編所載皆銀錢欵項其各省漕糧兵米豆草等項徴收本色者未列入 
[各省歲入各欵總數表]  
　　　　錢八百一十六萬三千六百五十五串零 
共實　徴銀九千四百四十八萬九千六百六十二两零（未完） 
　　　　洋一百三十九萬六千七百八十二元零 
章程 
上海敎育會章程 
第一章總綱 
第一節本會道學部奏定章程由本境敎育界組織成立名曰上海敎育會 
第二節本會禀承蘇松太道以原奉批准立案之敎育研究會及由縣通詳立案之滬學會 
[聯合改辦]  
第三節本會陳明上海縣詳報蘇提學司立案 
第三節本會爲江蘇敎育總會之一分會惟聯絡統合之辦法非各分會可比者應特别商訂 
第五節本會與本邑勸學所聯絡一氣而權限各分故本會對於勸學所有調查紏察之權有評　立法之權而不侵其行政之權 
第六節本境居中外學戰第一要衝敎育事宜非止一隅之關係故本會補助敎有行政尤注意保存國粹吸取文明冀裨全局非但以圖謀普及爲應盡之責任 
第二章會員 
第七節遵部章以品行端正有志敎育者爲合於會員之資格 
第八節凡教育研究會滬學會原有會員皆得爲本會發起會員 
第九節凡本境學堂職員及本籍紳衿曁久居本境之客籍紳衿對於本境敎育皆有應擔負之義務皆得爲會員 
第十節凡曾爲本境學堂職員或曾受本境學堂敎育而志願入會者經其本學堂職員或本會會員之介紹皆得爲會員 
第十一節雖無前三條之資格但不背於部章資格而志願入會者經本會會員之介紹與會長之認可皆得爲會員 
第十二節凡合於本會會員之資格而出仕或游學在外者皆得爲通信會員 
第十三節凡有大功於本境敎育或譽望素著助本會之發逹者不論在鄕在外經本會職員之公認推爲名譽會員 
第十四節本會設會長一人副會長一人書記員二人會計員二人幹事員二人評議員每會員十人中一人皆由全體會員投禀公舉調查員宣講員均無定員臨時推舉 
第十五節凡通信會員有熱心擔任調查所在學務情形報告於本會者推爲通信調查員第十六節各職員皆一年一更舉連舉者連任惟連任三次後得許其辭退 
第三章會期 
第十七節本會每年二月開全體大會即於是時選舉職員 
第十八節本會除正月六七月十二月外每月開職員會一次 
第十九節如有特别事得由會長開臨時大會或臨時職員會 
第四章會務 
第二十節本會應盡之事務大致分爲四項曰研究曰調查曰搜集曰宣講 
第二十一節研究分門設會其目如下（一）校長會研究校務（二）監學會研究管理訓練法（三）庶務員會研究庶務（四）修身科敎員會（五）經學敎員會（六）國文敎員會（七）歷史敎員會（八）地理敎員會（九）算學敎員會（十）格致敎員會（十一）圖畫教員會（十二）體操教員會（二三）農業敎員會（十四）工業敎員會（十五）商業敎員會（十六）樂歌敎員會（十七）西文敎員會（十八）東文敎員會以上十五門均研究本科學及其敎授法與敎科書之得失（十九）級任敎員會研究統合敎授法及單級敎授法（二十）校董會研究籌費及者核用度之法（二十一）旅滬各學會代表會研究敎育齊同之法 
凡各門研究會由本會會員各就各門發起組織其組織之法及會期之疏數均由各會自定惟須報由會長認可 
各門研究會以本會事務所爲會所凡紙筆茶水汕火由本會支應其另有便利會所者聽惟每屆會集均須將到會姓名及研究記錄報告於事務所 
研究之實事曰發表心得曰商釋疑難研究之要旨曰研究社會之情狀以施相當之敎育曰研究世界之情勢以求敎育之進步 
第二十二節調查分爲三項一調查本境學務以資統計二調查在外遊學旅學以資聯絡三調查他邑他省之學務曾法以資恣考採用 
凡擔任調查有分地擔任有分門擔任分地擔任者在本境仍以學區分之其通信調查在本國則以京城及本省省城各省通商口岸爲重在外洋則分東美歡三路分門擔任者（甲）學堂及私塾（乙）學務職員（丙）學生（丁）學科（戌）敎育費（已）章程規則 
凡調查成績送於事務所每半年由本會擇要編輯 
第二十三節搜集分爲四項一搜集圖書設館庋藏（關廟舫齋可用）二搜集敎育品設館陳列（學宫尊經閣可用）三搜集課本講義選擇完差之本代呈審定四搜集學科成績閱會展覽均甲本會隨時量力　辦 
第二十四節宣講章程會同勸學所酌定 
第二十五節本會事務所暫就勸學所内借設由會長委任會員一人駐所辦事酌支月俸 
[第五章會費]  
第二十六節本會呈請蘇松太道上海縣酌撥常費 
第二十七節本會會員歲出會費暫定一元其特捐無定數 
第二十八節本會出納細數每年通告一次 
第六章附則 
第二十九節此係本會總章其分門細章及各種規則隨時另訂 
第三十節本章程每年增補删改一次於大會公决後實行 
 
 

Page 27

 
 
   
 
 

Page 28

 
 
   
 
