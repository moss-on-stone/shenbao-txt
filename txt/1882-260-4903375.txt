# 1882 - 260 - 4903375

 

Page 1

 
 
[縮本南巡盛典出售] [  點石齋主人啓]  
　　牙籖玉軸鄴架紛羅固藏書家快意事也然而驢背船唇提挈累重行遠者弗便焉高廟南巡一書民間向不易得以出自御賜者居多今本齋賦得善本仿巾箱本而變通之倩人繕寫一通校勘數次屬則鬚眉畢現字則點畫分胡外束錦函内裝綢面縮成八本定價四元五角披閱一過畫全　　之氣象規模不啻身親面目覩所願留心掌故家早賜垂鑒焉現定於八月十五日出售上海在申昌書晝室發兌各外埠售處仍遵曩例此佈 
[保護安南十策第八]  
　　安南在粤西之南前代版圖至前明洪宣間猶置三司郡縣一如内地之制則雖係邊外羡地而實非孤懸海中之島國也然則其所恃以爲輔車唇齒者猶有國焉曰暹邏也緬甸也南掌也三國惟南掌最小其二國則拓地略如安南且善倍之然積弱之勢相伯仲也葢邊外諸藩者以服事中朝之故晏然無事久矣其君臣自安於弱小其人民亦習於樸陋國中皆狃而不化不敢有所舉動相安數百年不圖世運日開四洲一家火輪之利爲地險所不能阻彼越海拓疆者居然一至而不去也雖然各國皆爲西國所踞一被法人侵陵二爲英人管轄苐其間危亡之機安又甚於暹緬者何也微特英主賢仁目前撫有印度南闢阿非西開亞墨稱雄天下爲歐洲列國所宗懍然以保泰持盈爲念不若法之急功近利猶存拿坡倫之遺風故安爲之屬時有兼并之虞其實三國之勢亦正不同緬處其南徼外西接兩藏巳與印度爲鄰其國中政俗介乎回佛之間雖污穢荒莽去中國之治遠甚而風氣强悍猶不肯全爲人屈英之駐緬原以通回部而保印度非欲得其地也且欲得緬甸尚煩兵爭深恐回部離心指爲不義而俄人轉得乘間以窺印度故緬王近且無道而英不欲滅之也旣不欲緬於暹邏更何有焉况暹地江河貫注土脈膏腴民食豐饒人心永固英則自緬而東海口聯絡可以守印度之門戶爲東來之逆旅此外卽無他望也若安南舊爲郡縣政俗相傳無異内地强悍不及緬暹而瘦弱實過中國地勢偏東接壤兩粤收其全國則法人大有可爲與英之圖緬暹而恐妨印度者固不可同年而語矣顧三國似同而實不同英法之勢又非一致然則安南其終危乎吾謂危而復使之安正在中國之維持之也夫緬暹者安南之與國也英以印度之故而存緬暹此英之志而非法之志也法苟滅安則鄰安者暹也先暹而後緬法人其能無意乎雖英立埠於緬暹似可恃以敵法然緬暹固非英之舊屬法欲以前在安南西貢者求之於緬暹恐英邪無辭也英而不能阻法人則緬暹危英恐法人之得緬暹不得己而先自取之則緬暹亦危故執與國相恤之義莫如於安未全危之日協力以助之使法人卒不得暹志於安則一國存而三國皆安也夫安南全境分爲七道每道亦數十州縣嘗有粤人商於順化者言其制度大都取法中國惟壤地褊小一縣之境不過内地一大村落國中民房卑矮殊甚衣食苟簡稍富侈者之係中國商旅惟俗耐勞苦一兵之餉月惟數十文與日米二合而巳所用噐械長鎗鬭斧朽銹不堪驅象爲陣當先禦敵無接戰之士葢溺於承平不事操練故也前年李揚材之役時法人久踞西貢法之兵船礮械非不見之而無力購造且爲法人防制不敢整頓故七省經略黄君所帶之兵亦如此本年海防之役拱手而讓法人其不能戰久矣緬暹二國之兵雖不甚精然勝安南十倍以英人之在緬暹不如法之待安踞地立埠政由英出而内地一切不與聞焉緬暹自練其兵購置外洋鎗礮英不疑之曩年馬嘉理探路雲南被野人戕殺案内叙述情形所帶之人有印度兵緬甸兵云云可知緬兵卽不如外洋教練之法究屬可用故馬君以之引路也竊謂二國之兵分橃安南以資守禦再有中國爲之調停講於法人不爲巳甚未必竟至交綏而安南得此指臂之助卽可免孤立之苦將來安南危而復安或由中國商允法廷使安南一切受制法人之事漸次變通有善理財用之人與整飭武備之權不至徒存守府之名由是國富兵强得與緬暹二國並峙鼎足之勢則南洋之濱雖爲泰西出入之孔道而屏藩永固職貢萬年何强敵之足畏哉故曰保護安南不可不聯其與國也 
[埃事電音]  
　　倫敦初八日發來電報云埃及阿蒲基地方之兵己降英國矣又云現在埃王出諭遺散其兵不用矣 
[取回砲彈]  
　　阿里雙地亞地方當英埃交戰之時英勿來西部兵船有開花彈一顆打在岸上西人住屋客廳之上並不轟炸目下經居人看見遂致書英提督請其將彈取回提督令該兵船派人帶同水手六名赴是處搬取砲彈而彈在高處若擲下磕碰恐遭炸裂乃思得一法用毛羽裹住緩緩潦下果然平安無事遂舁至岸邊用船載之而囘云 
[譯録西報]  
　　香港西　報載有海防信息云該處華人與安南入時常滋事竟至無日無之一日又因尋歎　河泊司前往禁止閙事者胆敢肆毆司官只得退避云又間該處海内之西邊北邊均有華兵駐紥法國有輪船兩艘開往看視云又言該處華人多有盗匪今華兵前往恐此事愈閙愈大故駐紥該處之法軍修治砲台而英人亦操練兵士倘變生倉猝可以有備無患云又有華人携取鴉片烟被安南人拿住帶至海内城中卽有中國武弁前　將人奪回現在安南人之懼華人者皆逃往外國輪船躱避云 
[巿面减色]  
　　吕宋國前因時疫大行死傷甚衆其病皆如霍亂之症不及醫治故巿上洋布生意及各行經營均無人過問惟藥店尚有交易目下病己漸退日好一日死者亦少惟做生意者尚未熱閙云 
[東洋近事]  
　　昨日三菱公司輪船自東洋來滬帶來日本新聞紙云該處有患疫者霍亂大作其人恐聞於官則將遷赴養病之所乃隱忍不言及病劇延到醫生診治復不肯服藥醫生禀官泒人至其家挾而灌之然爲時己晚藥不能效而斃於是其家人大譁謂爲醫生所害隣里亦從而和之適有官長經過廉知各情諭以非醫生之過而衆復遷怒於官謂其袒護醫生也勢甚汹汹巡捕初不能制爰招集捕夥將閙事者拘獲九人禁於學堂之内衆人復糾集往搶打傷巡捕幸各捕竭力抵禦不使將人刼回云 
[高麗近聞]  
　　東洋報載有高麗信息云高事己經定局故日廷現將各兵軍械收囘又云西歴明年元旦東洋擬在高麗設立領事故現於仁山地方己開工建造衙署矣又云日本外都衙門現添泒巡捕四十名赴高麗辦事其佩帶者皆用東洋好刀又駐紥高麗西河之日兵其軍餉皆照在日加倍給發又云目下在高之日人擬將前日之死於高 
 
 

Page 2

 
 
難者擬立碑一座以紀其事蹟姓氏聞日高和事就成共相慶幸謂從此經營一切均可生色也 
[禁止華人]  
　　東洋西字報云有輪船一艘名西底亞西利從新金山駛往美國船内用有華人數名方欲進口而美國以該船載有華人干犯禁止華傭新例不准泊岸輪船無法只得將客人用小船裝運上岸而貨物殊多不便乃將華人寄於躉船方得攏岸然該船所用之華人亦皆自美雇定立有合同今如此周折聞該船主巳赴美國衙門控告盖講船上用人有來有往並非載赴該國可比若必禁止擬請其示一定章以便照辦不知其如何了結也 
[輪船破頭]  
　　温郡小南門李某之妻著名士娼渾名火輪船蓋取義出洋之速該氏當時爲娼曾巳貼過白眼蘭若干洋蚨嘱其另娶自己情願與開藥舗之童老終身相隨今童某藥舖虧本早己閉歇而該娼復三遭回禄漸見情狀拮据而白眼蘭自分飛之後卽開一小滔米店生意頗好近來購田置産蒸蒸日上該娼因窮迫屢向白眼蘭索取租榖前月念一日又因錢糾纏詈駡被白眼蘭拖出街路盡力毆打以致損破頭面鮮血直流骸娼立卽赴縣喊寃未識邑尊如何辦理也 
[各砷送禮]  
　　送禮曰人情人情者世人以此申其慶甲之情也今温郡各廟神佛亦有襲此虚文彼此酬應者可謂愈出愈奇矣該處東門内東嶽廟修葺告竣卿像國光廟内懸燈掛彩熱閙非常迨至七月十八夜開光之時各廟神佛差人先行道賀次見卽有饋送戯文菓盒糕桃爛麫等禮均用全副執事侍衞神將護送而來鼓吹呼喝之聲鼎沸街衢兩日中聞共收戯至三十七臺其餘禮物筆難備述事固近誕然亦見温郡之奢聞巳有人創議將戯折錢助賑改無益以爲有益明神寔鑒其誠矣 
[考員提前]  
　　蘇省佐雜考試本爲優貼貧員起見故奬賞極豐常例每月二十一二十二日考試兹悉藩憲牌示因時屇中秋貧員過節不無費用特從於初九初十兩日扃試以示體恤云云想此期出案必速給發奬賞必在中秋以前仰見大憲體恤貧員之意洵屬無微不至也 
[蘇臺碎録]  
　　吳郡本澤國也橋梁之多連浜接港以千百計粤逆之亂城外之橋或爲賊匪所拆或爲土匪所斷存者十無一二克復後漸次修治凡通衢大道如胥門萬年橋滸墅關南北津橋望亭南北橋皆由善堂捐募成宫撥罰款一一修整堅固兹聞閶門外上津橋銅器浜橋施家浜橋擇於九月初十日卯時開工興修由同澤堂貼招捐募辦理洵善後之要務將見馬蹄得得欣瞻九月之成鵲影翩翩不礙雙屬之會矣○廣東大浦人羅阿蠻專燒猪皮料子買與同帮膏子店鑲入烟膏彼此獲利三倍故其賣買甚爲秘密詎阿蠻貪心不足近復將餳糖及糖坊之麥芽拚入燒和攙賣各店因交易已久信之不疑仍將料子鑲入烟内詎烟客吸之皆覺氣味有異且引火不可食各店始將料子試騐果與前異當邀同帮與阿蠻理論阿蠻反言店家自己鑲入壞伊聲名種種抵賴現在其事尙未了結而吃客則人人皆知用料子矣○横涇人某甲業南貨生理失業後拐得一婦至蘇租房一閒在侍其巷居住己一月有餘矣近因失婦者跟蹤尋覓稍有風聲某甲巳擇於初六日同拐婦搬往别處躱避詎於初五日横涇人尋至某甲處見其婦方洗衣當卽扯至盤門送下船去某甲幸不在家在後歸來爲房東扣止不許逃避情愿給與飯食房錢不要類俟一個月後横涇人無動靜始令搬去也該房東可謂不愼於始能圖於終者矣 
[串拐行李]  
　　金陵吳鄭兩生同赴鄕試自水西門下船時己上燈急進城喚脚夫挑行李三担親自押送行至城門則擁擠異常轉瞬間失去行李一担遂向兩脚夫喧嚷脚夫謂我二人並無錯失彼一人乃先生所續添者於我何尤兩生詞塞只得進城再商行止甫轉一灣而前担己在目前遂高聲喊住其人若未聞也者因急　步上前拖曳之使勿行該脚夫曰先生何爲者我係某先生囑我送行李至某處勿悮認也細察之則行李一捆包袱兩个確係原物而挑夫則非原人正在躊躇瞻顧閒忽一生突至遽相詈曰此我物爾何得冐認遂互相爭論旁人見之竟莫辨其孰眞孰假也相與扭赴官署想明鏡在堂鬼域伎倆不難立破也 
[偷稅願罰]  
　　輪船往來滬寧本不應夾帶銀洋有礙水脚兹聞上月十五日甬江福順協興兩信局串同積慣偷稅之小祥雲偷帶某錢莊洋八百元當經水手查出本擬如數罰作賑欵因挽人再四向招商局求懇願覇水脚洋銀十倍外再罰洋十元以充賑局嗣後如再有前項情事各水手等倘能查出願將十分之一以酬其勞事始寢然亦可謂倖免矣 
[拿辦地棍]  
　　寧郡地棍甚多前經宗太守訪拿在案己列前報兹聞宗太守之老大人日前隨帶差役數名扮作鄕民式樣潛行訪察至江北岸招商局對面之某茶舘小憩見甲乙丙三人在座觀其言語察其動靜知非安分之輩老大人遂用計令差役拿獲帶至縣署當經朱邑尊訊問卽前列仿牌之著名地棍也邑尊以其怙惡不悛甚爲痛恨各責千板以三連枷枷號三月發大門外示衆昔晉有士會而羣盜遠颺鄭用國僑而萑苻不作若宗太守之鋤莠安良非特克守官箴抑且無忝家教雖古之循吏何以加焉 
[看戲遭竊]  
　　皖垣東門内火神廟八月初連日演戲有業棧司某甲之婦聞鼓樂喧閙囑幼女看守門戶赴廟看戯幼女無知母去後卽在於門外與隣童玩耍被賊闖入竊取一空幼女因渴回家徧覓茶壺不得復見床被亦無乃泣喊隣人聞而集視得悉其由至戯塲尋甲妻囘則賊早巳遠颺矣 
[塾師無行]  
　　皖垣某甲父早逝母年己週甲以訓蒙爲業家况淸苦故三十猶未娶也今年因水災避居桐邑桐有舊居停塾師患病館政久荒卽囑某甲庖代居停有弟乙已死弟婦孀守甲乃援琴而挑步馬卿之後塵焉兩情方洽而塾師病痊將至甲與婦謀令其宵遁藏諸僻靜之所己則仍擁皋比儼然若未踰東家墻者居停亦未之疑及惟託人偏覓而己一日居停隣人因事過其處見乙婦在茅屋中方對鏡理髮審視無悮急回告居停偕往將婦拘回詰知一切遂大怒將甲送官禀請嚴辨以儆甲母聞信涕泣馳赴居停家中欲求其寛免則己不及乃復赶赴縣署路人見其衰容急狀爲之惻然咸謂某甲不孝之罪大也 
[局務暫停]  
　　潤州因利局由嚴君佑之創辦本擬六月初開局因皖省告災嚴君馳赴辦賑迄今未了局中諸式齊備司事亦己延定而嚴君不能脱身祇得暫爲從緩也 
[禁止污穢字紙示]  
　　巡視五城察院李爲嚴禁事照得字爲天地間至寶不可作踐欽奉聖祖仁皇帝聖訓詳切允宜永遠遵循近查五城地面紙坊所造還魂紙色樣不一内有攙雜字紙而成者其色較黑或字亦腐化未盡或墨痕隱約可辨駸轉售買用以包裹檳榔茶烟等物甚至拾作手紙委棄溝渠污穢之孽莫此爲甚本城己嚴飭該帒坊將所收字紙提出彚送公所收買焚化此後不許攙雜造作己取具册結立有條規在案爲此仰爾舖戶人等嗣後如見有此等還魂紙許爾等赴城禀發毋許含混買售備用致干不便此爲凛遵聖訓敬惜字紙爾等當有同心務期轉相勸戒勿違特示 
[公所嚴肅]  
　　杭省以讞牘繁多設立候審公所凡有聽審者皆可在被躭擱屋宇寛廠飲食以時雖畧取小費而免得客寓房飯一切費 
 
 

Page 3

 
 
用殊爲妥便且管押班房者但須破費重金尙可内外傳遞消息而公所則鐵面無私不能通遞實爲絕弊之一法前時公所雖設尙有取保出外借住於親友家者自桂文圃太守執法如山力杜此弊聽審諸人一律在候審公所待質不准取保隨到隨審隨審隨結故公所中亦不至十分擁擠也 
[造橋續述]  
　　前報造橋涉訟一節兹復得其細情因續述之先是袁川人造橋時東浦人阻止不許移造袁川有老嫗年己六十有九出向東浦人婉懇東浦人將其推開詎料仆於石上遂致中風不起逾刻而斃袁川人以人命控諸官並將東浦入拘入社廟中東浦人怒亦以毆辱斯文控訴並稱係屬考船爲袁川人挾私阻毆反以人命誣控官下鄕相騐屍則無傷遂將屍子枷責東浦人又欲官爲之追賠考具鋪葢官廉知其情語以鋪葢尙可責償而考其則文稿等件何能賠價不類姑置勿諭刻下有人出爲調處令屍子何東浦人服禮開枷其隨同動手之舟人亦令賠罪演戲又有魚行中人亦係帮同肆毆者並令其演戯服禮而造橋一節則轉置不問聞袁川人雖肯服禮而造橋之志巳决恐尚不能就此了結也 
[晚稻豐收]  
　　洪澤湖及運河水勢均各歸槽高寶東堤巳可無虞淮揚海道憲於初二日囘浦各壩未啓裏下河農田故稱豐稔晚稻亦因秋日晴熱直欲後來居上現在上巿新米價極好者不過兩千七百文一担云 
[撞船涉訟]  
　　本報前載英公司之北京輪船在吳淞口外將拖帶海底載百利帆船之怡和小火輪撞斷致該船主落水身死兹悉兩造巳各請狀師在英按察司衙門涉訟未識如何訊理也 
[邑尊德政]  
　　本報前載浦東洋涇鎭某姓嬸與侄女因口角爭執致嬸扑地氣絕報官騐明無傷着調處息訟奈被原差押勒經邑尊查明怒責該差始得銷案范邑尊本巳早知差役之弊自經此案深恐貽害匪輕故備有管押人証牌應押者給發是牌牌上書明某姓某名縣後取押至交保時亦憑此牌開釋法至善也豈知前日又經邑尊查明有因欠案交保之某氏姪被差泒夥看管於客寓希圖索費乃立傳該差到案笞責枷示又驂各班差役曰爾等凡有交保之人任意苛索若講費不合卽借端留難必遂所欲而後巳本縣深知此中惡弊殊堪痛恨嗣後凡有交保之人不得逾兩日如果眞無保人者亦當禀候察奪違干重處云云查衙役藉詞勒索欺虐鄕愚甚至私自禁押實有其事故鄕民一經涉訟多至破家范邑尊能痛除其弊誠不愧民之父母矣○又本埠大小東門外沿黄浦灘一帶有土棍流氓擺設地灘聚賭而所賭者係牽絲軟局欺害鄕愚誠非淺鮮經范邑尊出示諭禁等因己列前報兹悉邑尊又查得該處係十六鋪地甲段内該地甲難免無得賄包庇情事故若輩毫無願忌爰卽差提該地甲裘福到案斥革可謂雷厲風行矣租界雖亦禁賭然陽奉隂違設局抽頭者不知凡幾能如邑尊之嚴辦則賭風可一淸也 
[覆訊小票]  
　　開鴻福來吕宋票號之傅雪香及夥沈少圃均提案管押候訊等因巳列昨報昨據富捕頭至英公堂稱傳雲香前曾違禁私售小票稟奉差提詎傅匿未到案今旣提到應請重辦哲副領事請爲判押傅雪香六个月陳太守謂富捕頭所禀係屬前案須俟會同日斯巴尾亞繙繹庭訊併案核辦云 
[傷足巳痊]  
　　寍人莊松才前在公和祥碼頭肩鐵條下船一時失足被鐵條壓碎足指一个當經莊源大油酒店送至棲流公所調養迄今將及半月精神漸次復原昨日又經司事函送同仁醫舘俾將壓傷足指醫痊可見該司事待人以誠悉心盡力而陳太守之利濟爲懷擇人而任尤不可及也 
[反目吞烟]  
　　前日三點鐘時新虹橋堍五十六號房屋内所居之廣東人冷某年三十三歳因夫妻反目密購阿芙蓉膏吞之其妻未之覺也及毒發始行灌救則己不及昨日巳買棺成殮矣甫占脫輻之爻卽賦游仙之句是亦可謂輕於鴻毛矣 
[添築馬路]  
　　虹口地方現己逐漸推廣自公和祥碼頭起開築馬路一條直至新虹橋再從新虹橋築至裏虹口北首其自頭壩一直至裏虹橋之馬路本巳築就兹聞裏虹橋往北直至裏虹口亦欲開築馬路惟地基尚未買成耳 
[冒取物件]  
　　周蓮生至法公堂禀稱在英租界銅錫器店爲夥有同業人孝藹山者在浦東周浦鎭亦開錫店復分設到滬因生意不隹故巳將店收拾有燭簽五對於本月初二日寄存我店至初四日有前在伊店之學徒持蓋有該店圖章之信將燭簽取去前日李藹山自己復來我卽說前己有信來討去彼卽詫異及將信與彼細看始知冒章誑物當卽追查尋到取物之王勝德張成炎兩人送捕解案王勝德供在三河樓開烟館家住雙鳳樓相近地方此事係李之學徒所爲與我無于張成炎供作木匠實不知情翁太守謂旣是伊店學徒所爲與爾等不涉可從直說尙得從寛王張兩人仍不肯言太守詢李藹山該學徒究竟是何名字答稱是邱坤觀前在周浦店中爲學徒停歇巳十五年矣太守又謂王勝　 
德張成炎曰若始終不言卽將爾等懲辦張成炎始供稱彼將燭簽誑到後一對在鹿鶴春東首質錢六百文一對在新開店質洋一元兩對當在城内質洋三元其票均在伊之身畔而質店尚能認識可以領去該學徒現住城内白衣觀音庵地方亦可交到翁太守着包探先帶張成炎前往吊到物件再核 
[啜茗餘聞]  
　　初七日本報列啜茗相爭一則當經洪義園茶館主包瑞洪投訴法公堂翁太守諭將肇事某氏婦之夫江乾記解押捕房於前日審訊經翁太守研詰據稱不敢多事太守謂然則汝婦可能投案江稱可以喚到昨日解案又詰答稱無人寄信所以不來太守謂婦女入茶寮己干例禁况肇事耶汝乃帮同逞兇又不令伊到案婦女犯事罪坐夫男著將江乾記掌頰五十下示儆 
[傭婦扭人]  
　　上月間有洋行傭婦倪趙氏拉送姚阿彩到案稱姚持刀行兇等情翁太守詰知内有暖昧事彼此不合惟姚阿彩有持刀情事着責一百板以儆昨日倪趙氏又將姚阿彩解案太守詰之據倪趙氏供稱昨日伊到行門口被東人之車夫看見故又將伊送案姚阿彩供稱前蒙釋出並不再去昨日有友人約往茶肆在伊行門前經過復被拉到等情翁太守得供謂倪趙氏曰爾在彼處帮傭則卽不許伊在門前走路寔屬詫異倘伊來吵閙然後送捕可也一併斥退 
[局睹續訊]  
　　張杏村引誘殷富林局賭一案訊理情形己列前報兹悉蔣士龍之妻巳蔣託蔣講說之人送至捕房昨日解訊蔣士龍訴稱實係此人託我向殷代說今巳追尋到案翁太守卽問交案之陳蘭亭據供乃張杏村託我介紹太守謂張押在捕房從何託爾張卽稱係寫字寄去陳亦稱字條現在家内蔣士龍稱請交保出外當爲料理翁太守謂不必交保着將陳錫卿交案否則交洋一百元領扇一柄洋傘一頂票據兩紙亦可釋出不必多瀆着將張蔣陳三人一併帶回管押云 
[失綢集訊]  
　　失綢一案己將疉次訊詰及追出物件等情均登前報昨日法公堂仍復集訊原告又令當日掮箱下船之出店陸祥林到案伸訴當日交明情形與瞿胡兩夥前次所供大略相同太守復將撈箱之倪胡氏寄貨之郁胡氏盤詰一番着仍交原保將所存物件交出又調 
 
 

Page 4

 
 
該行輪　副買辦葉耀川不能辭疎忽之咎而葉耀川執定單不隨貨未知到時彼等店夥亦不應齊回太守謂交單時載明兩箱及檢貨則祗有其一此時卽當動問何以默然葉耀川復辨稱彼先送單來原載兩箱及落艙祇見一箱故只出一箱收條註明簿上翁太守謂汝惟稱箱子但見一隻歸罪於人今幸箱巳查着不然則寃成不白矣據汝稱一無錯處則箱巳上船如何落水着爲查出葉仍嘵嘵置辨太守着將葉某管押而該船正買辦偕洋人到案聽審回告洋人與于繙譯互相辨論嗣經葉耀川自認疎忽仍由太古洋人保出云 
[上海電報局七月下旬收解水災賑捐第六次淸單]  
　　公善堂規銀二千六百兩崇善堂一千八百兩福州裕昌募第四批二百六十四兩七錢六分招商潯局孫楚翁募三十二戶二百念六兩二錢三分五厘王延年一百兩林保合一百兩許梁氏節壽筵念兩徐少銘十七兩八錢共收規銀五千一百念八兩七錢九分五厘○式儀堂洪遵母遺命省喪費英洋五百元烟台同人募第二批四百九元匯豐席胡募瓜捐念四戶三百念二元誠記三百元山海關道續二百九十四元寗郡籌賑公所募第一批四十四戶二百念八元潔己樹護氏人壽室二戶各一百元天濟公七十四元上谷氏求夫歸正素心人福善堂願傷愈恬淡主人韓兆藩母病愈還愿淮隂無名氏求孫病安七戶各五十元陳源盛四十四元無名氏四十元畢姓節湯餅筵費三十元京江公所節省醮費念五元黄渡存仁堂募念四元四角一分越人代願荐氏念四元吳淞營無名氏徐蔚齋鄭汝貴無名氏愼德堂陳冰厰街衆姓節醮費順記怡慶堂垂裕堂祈安氏求母病愈大浹江樓湘隱名氏十二戶各念元吟莪氏移次子彌月禮三次十八元禮耕堂裘十五元宋祖禮不惟善林應酬門三氏新安人太倉無名氏懺悔漢來石記上黨鑒淸魏巧姑允吉源發泉益怡裕王安之浴佛子新産兒平安氏移此意補過王省醫聊盡吾心人仁記淮安居士從埜堂焦壽堂予文氏錢塘刼餘子河陽敦厚堂江北婦女求病全愈山左求母病早愈承蒼氏求病婦産安鄭儉德堂廬江氏移藥資鶯　散人姜姓朱拱之乍　　　社隱名民福秦號來朱强蘇　　　　　　　　深叢　堂　琴室李慶　　　　　愈還願同積善緣　萱堂四十四戶各十元大亨源七元四角八分五厘浙湖隱名氏李雲峰饅頭房三戶各七元沈勸陳六元四角漢來無名氏鼎和徐心茂悔過軒崇本堂公記麟趾堂吳天濟號八戶各六元平康桶捐五元九角七分金姓是亦堂求安室源泰廣潤廣和恊和德懋震豐益豐瑞豐張樹棠黄鳳翔秣陵陳敬善堂無名氏謙記蔡芹生無名氏李承記不要名補過廬率妻女保平安包貢章補過子廣豐新趙愛日堂源潤行元大行慰我懷蓮塘居北野人氏願保身安人江陳記元利來浦蘇杜蓮書畫潤三十三戶各五元海上客馬麋東來鳳藻堂承德堂陳四明居士隱名氏錢祖炳不留名陶無量子無名氏常樂子金紫英可銘書屋廣義棧唐氏子求生意成就趙銘芳吳調卿旣翁堂老人余平章邵彦泰濟泰公記沈如筠廿二戶各四元王輔臣頴川柳卿四元錢子宣募八戶三元五角四分四厘王元　蓉亮淸士王小氏求足疾速愈三支斯王四戶各三元吳媳病愈還願石子卿慧田子求病痊求病愈衡平室主問心樓主謝明峰吕董氏勉力子泰康庄寶硯廬主人仁義堂燕蓮山館三昧　乏力子求母增壽陳謨移岳廟指怡怡書屋姚積記金澄還母病愈願敦仁氏龔漢記王逹記萬豐聽濤居士隱名字寓漢無名氏張克齡道生福來病愈無名氏廿九戶各二元求免過氏一元八分四厘資親冥福悔遲子樂善堂鳳巢書屋茹陳琴舟學明陳學淸陳學椿陳學標陳學棲徐一坤孫錦芳張松坪朱福記羅塘漺亭董平甫徐高氏沈諸氏純椿芝三幼童喜蘭花小四幼女樹德堂潘朱育多黄介熙益大南翔無名氏丁秋記嚴晋記沈金記徐吟記梁姓三十戶各一元無名氏五角完小願人四角一分版築堂傅本洋二元共收洋四千三十元八角三厘以七二九合規銀二千九百三十八兩四錢五分五厘○太原從善齋錢二百千文以一五五二合規銀一百廿六兩八錢六分六厘三共合見規銀八千一百九十六兩一錢一分六厘分解皖省嚴佑之助敎周裁五觀察江省柳少雲張雪堂潘二江諸君及浙省同善堂散放 
[浙省撫轅抄]  
○八月初四日運判沈三成解三批京餉赴部禀辭○初五日織造庫使長存差辭解蘴晋京鍾上珍禀辭回嘉縣稽查絲捐差准補永康縣丞謝文海裏謝藩飭赴任咨補靑田典史余純懋禀謝藩司飭知準補巡檢劉循　由京騐看來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[頸瘤衆虱]  
　　王恒山者皖之廬州人年五十餘久在揚城以販布兼開零剪店爲業身體肥胖耳跟後有一瘤十年以來日漸大負於左脣百治無效瘤中時作癢搔之不止只得竭力忍耐乃前月念四日午後在友人店中兹頭癢人心脾勢不能忍以手摸之誤觸刀上致破瘤皮米許乃須刻震開湧出紅虱無數紛紛擠擠冲皮而出披肩墜地墜者如雨緣者如蟻遍地蠕蠕以百千計衆駭且譁觀者如堵主人恐其驟脫特取高麗參一枝合其咀嚼以培氣王惟伏几聽虱自出急延外科至醫云無妨此名虱瘤須揉之令盡以當歸甘艸雷丸使君子四藥剪汁用新筆頻　掃洗　處且其復生乃將外皮揭開中凹如杯急從其法治之并囑靜養百日勿近房事云 
[勸塟說]  
　　夫人生不幸而至於死實爲千古傷心之事然旣殁矣惟有卽葬之以妥其靈而已且分别遲速則禮載之久停不葬則律禁之讀書知禮之家夫固盡人而知之矣奈近世惑於風水之說以故遷延時日竟有停數十年而未葬者又有積數世而未葬者嗚呼富貴功名求之遣骸愚者之愚莫愚於此况一倡百和上行下效有力推爲無力有田諉爲無田何怪貧家之暴露親柩任其坍毁而鄕人士之不能遽責其忍也上冬海上某姓坆屋在浦東地方停有九棺聞因失愼盡付一炬恐子孫具有天良亦悔痛之無及矣各處之停柩未葬者指不勝屈當思貽害無窮亟宜治葬庶殁者安而生者亦安轉瞬冬至願有心人以某姓爲前車之鑒而一再思之[  來稿]  
[潤筆助賑]  
　　京兆畵眉仙史素工隷篆刊有潤例今聞各省災荒籌捐孔亟願將筆資減價以八月初十日起一箇月所得分文悉充賑欵欲書者祈交大東門内彩衣街掃葉山房書坊或交城外抛球塲掃葉山房書坊代收筆資先惠五日取件堂匾每字尺方兩角齋匾减半四尺楹聯三角五尺四角六尺五角四尺屏每堂六角五尺八角六尺一元壽屏加倍代撰再倍敬神匾對减半四尺堂幅五角五尺六角六尺八角横披每尺一角琴對每副兩角琴條每堂四角花間楹帖題跋砌字撰句倍之斗方册頁一角題圖倍之紈扇全面兩角摺扇一角二十方加半泥金加半朱子家訓四尺一元五尺一元二角六尺一元四角餘倣此遞加劣紙不書○又蒲作英草書墨竹金免癡專寫楹聯華釀芝山水蘭竹陳仲彛花鳥祝聽桐尤六皆人物陳劍石隸篆張遂生山水孚鴻聲悟非子隸書女史陳吟月凌織雲金補卿小楷花卉城外抛球塲戯鴻堂城内豫園鷗鄕榭收件山水人物隸楷扇兩角行艸花卉蘭竹减半山水人物隸楷屏四尺每堂一元五尺一元二角行艸花卉蘭竹减半楹聯每副三角 
[題汪秋潭先生小橋垂釣遺照]  
　　游魚聚橋隂飛鴻去天杪無事且垂綸當頭明月小岸花紅灼灼野草碧迢迢春水添新色何如廿四橋何處風波少携竿有所思紅欄閑獨凭一帶柳隂垂不歌招隱詩且作蘇門嘯壯志誤虫魚閑情託耕釣[  同里飯顆山樵初稿]  
 
 

Page 10

 
 
   
 
 

Page 11

 
 
[光緒八年七月二十九日京報全録]  
　　宫門抄○發抄旨四道○上諭道録前○給事中樓奏請嚴飭查明籌恤摺○川督丁奏籌卹災民片○浙撫陳奏籌解京餉片○將軍崇等奏擬請調補城守尉摺○總兵李奏請階見撍○大臣恩奏爲遵旨勘估要工情形摺子○七月二十九日吏部翰林院正紅旗值日吏部引見十九名侍衞處一名○怡王假滿請安○福錕請假十日○順天府奏泒查收貢院工程泒　春長李暎○召見軍機○發抄慶裕奏汛水積漲不消嚴守堤防遲開各壩以衞農田而保民命奉旨覽奏巳悉仍着督飭在工各員實力防護以保農田欽此○又搶護揚州淮安各同知屬閘工及汕刷土埽各工情形奉旨知道了欽此○梅啓照奏節交處暑兩岸各廳險要工程修守平隱奉旨知道了欽此○又停修底料均巳朽腐補還上中下護埽十三段並親詣勘辦奉旨知道了欽此○○刑科掌印給事中臣樓譽普跪奏爲浙江下游府属同被水災請飭查明速籌矜恤保衞事竊臣於六月十三日恭讀諭旨浙江金衢嚴等府屬猝遭水惠亟應認眞撫恤以甦民困仰見聖主厪念災黎一經入告無不立沛恩施凡在臣民同深欽感惟臣解淅省被水情形僉稱金衢嚴上游各屬係由安徽江西等處之水汜濫連及而嘉湖下游各屬突於本年五月下旬霪雨數晝夜杭属餘杭縣之苕溪水勢驟漲高地浸水數尺塘堤猝被冲坍田廬均遭淹没所屬紳民正在滄護塘堤間復遇近山之臨安於潛等縣各處起蛟水患益烈人力難施因而仁錢兩縣農田亦遭浸灌又湖郡之霅溪同時水發瀰漫各縣勢甚洶湧而嘉屬之海塘又决口多處冲坍台數丈以致各州縣四野汪洋靡所底止是杭嘉湖三府屬同被奇災情均堪憫查該府屬居民一年生計全在田功此次水災各路　有洚洞之虞故積漲至六月中旬尚未消退時近立秋勢難補種秧卧小民失望矜恤宜周而冲壞之塘堤尤宜趧緊培築以資保衞可否籲懇天恩飭下浙江撫臣速卽嚴飭各屬一律查看實心經理庶幾民業重安皇仁普被矣臣誼属梓桑旣確有所聞用特　　　昧瀝實上陳伏乞皇太后皇上聖鑒謹奏奉旨巳録○○丁寳槙片再本年三月二十七日未申之間叙永屬馬蹏　塲地方陡然雨雹交作以致河水漲發山石崩墜填塞水路民居冲毁二三十戶婦孺及趕集人等走避不及淹斃者約計百餘人　河地内小麥均被打毁經該　廳李關仁捐錢一百串並將該處上年勸捐存積巿斗榖四十石以作被災各戶口糧是月二十六二十七等日涪州所屬之東西兩鄕忽降冰雹所栽秧苗多被損傷所屬新塲又於二十九日出蛟河水暴漲冲刷田土多坵民房四百餘戶　殁居民二名該州濮文昇捐廉撫恤並請發榖賑濟查涪州之新塲與彭水縣界緊連是月二十七日亥刻彭水縣橋梓茅田細沙等鄕風雨交作亦降冰雹約一二時之久雹所過處打毁包榖秧苗樹木並傷人畜數口細沙鄕地土亦被水冲毁己由該署縣錢澤遠　欸酌　撫恤又奉節縣所屬南北兩鄕與巫山縣四牌地方界連四月十一日申刻該兩鄕地方風雨大作繼以冰雹逾時之久平地厚積反餘山凹溝洫積厚三四尺不等經日始化致將北鄕黄村河南鄕龍會沱一帶地方山粮田廬多被打毁幸人民尚無損傷查明　黎共有四百一十八戶巫山縣四牌地方打毁地面計長三十二里寛二十四里該處民人趙至善等二戶依山居住因山崩塌壓斃男丁五名婦女四口查明　災極重花戶共一百十三戶次重花戶二十四戶又五月初四初五初六等日綦江縣城内外連日大雨至初七日夘刻河水陡漲三丈城外居民房屋多被淹没查明被淹戶口共計四百三十五戶或房屋冲毁或貨物漂没均未傷斃人口經各廳州縣先後具禀到臣查此次該廳州縣被災輕重各有不同惟小民遭此災傷情殊可憫雖彭水縣己由該署縣錢澤遠籌款撫恤臣恐尚有遺漏批飭再行查確如各鄕間有被災戶口均一體妥爲撫恤毋令一夫失所至叙奉永州奉節巫山綦江被災輕重叙永廳雖由該署丞李開仁由瀘州厘局撥發銀一百兩涪州由該州發濟倉谷一千石奉節巫山兩縣各由夔州厘局發錢一千串綦江由渝郡鹽局撥錢六百串均各分别委員會同各地方官查勘被災輕重按戶撫恤並查明冲毁地方確有若干其打毁地畝如可補種飭令赶種雜糧以濟民食如有不能再行發種之處飭令丈量明確將額徵錢糧分别蠲免以示矜恤而廣皇仁所有叙永涪州彭水奉節巫山綦江各廳州縣被災情形並分别委員前往查勘酌量撫恤各緣由理合附片具奏伏乞聖鑒再資州所屬之盂塘塲地方本年四月十二日午後該處居民不戒於火延燒草房瓦房約二百餘戶彼時風燥火烈撲救不熄闔塲半屬灰燼幸未傷斃人口經該州知州高培榖具報到臣亦經臣飭令在該州貨厘項下撥錢七百串按照極次貧民酌量分給俾得早爲復業以免流離失所合併陳明謹奏奉旨巳録○○陳士杰片再准部咨光緒八年京餉奏撥浙江厘金銀十萬兩業經第一批籌解銀二萬兩在案兹據藩司德馨詳稱准厘捐總局在於絲　各捐項下籌動銀三萬兩委候補府照磨錢大昌管解循案中滬附搭輪船運津解京交納等情具詳前來臣覆核無異除分咨杏照接護並　起程日期咨報外　合附片具陳伏乞聖鑒謹奏軍機大臣奉旨户部知道欽此○　○奴才崇綺富陞　奏挺請調補城守尉以資治理恭　具陳仰祈聖鑒事竊查鳳凰城守尉宗室興麟人地未能相宜自應揀員調捕以重地方查有屾岩城守尉宗室載昶老成穏練辦串實心堪以調補鳳凰城守尉查有開臣城守尉宗室奕　年力富强辦事勤愼堪以調補屾岩城守尉奕　所遺開原城守尉擬卽以興　調補如此一轉移間於地方公事均直裨益該員等對品調補應母庸送部引見所有奴才等擬　調補城守尉緑由理合恭摺具陳伏乞皇太后皇上聖鑒謹奏軍機大臣奉旨着照所請該部知道欽此○○記名提督廣西右江鎭總兵世襲雲騎尉逹春巴圖魯奴才李維述跪奏爲奴才赴任三年邊俸期滿籲請陛見恭摺仲祈聖鑒事竊奴才滇南武夫至愚極陋歴年勦賊仰蒙天恩以提督記名並補授雲南騰越鎭總兵因丁母憂開缺光緒三年九月十一日　荷恩綸補授廣西右江鎭總兵沐聖眷之優隆實悚惶于無似旋卽北上恭覲天顔欽承聖訓周詳奴才跪聆之餘永銘心版遵　陛辭出京於光緒五年二月十二日到任自慚樗質益凛冰兢查麕西布江鎭總兵駐紮百色爲極邊烟瘴定例三年邊俸期滿計自奴才到任之日起南閏扣至光緒七年十二月十二日己屇三年邊俸期滿奴才久隔瞻天情殷戀闕富造具俸滿日期淸册星請　廣督臣慶裕代奏籲請陛見續接咨覆以因未辦有成案應仍由兩廣督臣張樹聲照會飭由奴才自行恭摺陳請等因現在右江地方悉皆　靜抽練兵丁一營亦已操練純熟所有奴才三年邊俸期滿籲懇陛見緣由理合繕摺具奏伏乞皇太后皇上聖鑒訓示謹奉軍　大臣奉旨着毋庸來見欽此○○奴才恩福跪奏爲遵旨敬謹勘估永陵泊岸要工情形恭摺覆奏仰祈聖鑒事竊奴才於光緒八年六月初二日　工部咨開内閣奉上諭崇綺等奏敬查永陵泊岸要工請派員估興修一摺永陵草倉河泊岸等處應修各工關係緊要着派恩福就近敬謹勘　欽此抄録原奏欽遵移咨前來奴才遵卽起程恭謁永陵行禮後敬謹詳細查勘除己方年向不宜毋庸勘估午未二方係去歳新修不計外敬按原奏勘得草倉河辰方南岸被冲長一百丈北岸長七十九丈寛八九尺深七八尺不等核與原奏相符因兩岸椿笆均巳尠朽應釘椿編笆填儲石子灰土打築以期堅固又勘得申方原奏　稱南岸被冲長一百五十二丈北岸長一百八十三丈寛深各　六尺不等情形亦属相符惟中間舊有板橋橋西北岸地勢較高橋西南岸沙土輳浮且爲草倉河入蘇子河滙流之處與其修築兩岸莫若桃挖淤沙可以節省錢粮應由板橋迆東起修築南岸長一百一十丈北岸長一百一十二丈五尺寛深各五六尺不等椿笆做法與辰方相同較諸原奏可少修一百一十三丈橋西積有淤沙東西長八十五丈寛二丈五尺子河北岸石子偏坡冲别水溝一道長二三丈寛四五尺深三四尺許應仍照舊用石子築成漫坡形式可免冲淘之患至車道冲　水溝一道長十丈許寛一丈深二三尺許用素土平墊龍路石路下原奏被冲東西長七十丈係按石路迤西通算究不若以石路舊基爲限今勘得由三孔橋起至龍頭石路西首止被水冲淘東西長四十六丈寛一丈三四尺深六七尺不等亟應釘椿編笆填儲石子灰土築打保護石堤以免冲　其石路北山根下被冲坑坎二處湊長三丈深寛二三尺至一丈不等應用素土一律平墊妥實而期鞏固以十各工均關緊要值此方向合宜自應及時修理其餘泊岸巳方情形爲重無如今年方向未宜只可緩修現己由盛京將軍等會派委員加意保護以昭妥愼謹將現在勘估應修要工質形丈尺做法另　淸單恭呈御覽請旨飭下欽天監選擇吉期伏候欽定並造具細册咨送工部核算錢糧奏請欽泒大冒敬謹承修如夏秋間河水漲發倘有冲刷之處應由承修大臣再行續估奏明辦理所有奴才敬謹勘估緣由理合恭摺具奏伏祈皇太后皇上聖鑒訓示遵行謹奏軍機大臣奉旨該衙門知道單併發欽此 
 
 

Page 12

 
 
   
 
