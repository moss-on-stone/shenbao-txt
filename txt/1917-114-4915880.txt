# 1917 - 114 - 4915880

 

Page 1

 
 
   
 
 

Page 2

 
 
時評 
[財長通過（默）]  
　　財政長今又通過於參院矣以前例言之閣員之通過旣如是其難今則一提人而即通過不可謂非内閣之一幸事雖然財政之難理不下於外交前此伍外長通過國會未久而即思下台今之李財長能不如伍外長否未可知也李之久暫即弗論矣而此外閣員之待通過者尚多内務敎育交通等部旣皆曾辭職則勢必相繼提人故僅一閣員通過尚難言内閣之維持也閣員之通過與否即弗論矣而尚有對德問題之同意案使對德問題而不能通過者則内閣不免有影響故僅各閣員通過亦難言内閣之維持也 
　　上所述三者不過就内閣之表面而言至内幕中有無意外變動否黨派間有無意見發生否新舊間有無消長爭議否皆爲今日不可料之事故曰内閣之前途難言也 
[命令]  
　　四月三十日大總統令參謀總長王士珍呈廣西陸軍測量局局長唐紹慧另有差委應請免去本職唐紹慧准免本職此令又令參謀總長王士珍呈請任命秦濟津爲廣西陸軍測量局局長應照准此令 
　　又令兼署湖北省長王占元呈請任命周樹基爲鍾祥縣知事王景徽爲鄖西縣知事陳長鏃爲興山縣知事馬文耀爲咸豐縣知事胡恩溥爲鶴峯縣知事胡贊采爲黄梅縣知事程炎爲雲夢縣知事侯祖畬爲夏口縣知事吳應丙爲鄂城縣知事陶繼貞爲大冶縣知事楊鴻通爲光化縣知事耿翼爲均縣知事陳中孚爲石首縣知事彭懋修爲宜都縣知事丁健池爲長陽縣知事應照准此令 
[專電]  
　　北京電參院今日（一日）點半開會到二百零七人王家襄主席議程一李任財政同意案由叚總理說明李經羲歷畧後退出散票訖主席聲明此次本席不投票以二百零六計算得同意百六十四票不同意三十九廢票三大多數通過二銀行則例案由政府撤回三報紙法案内法部委員出席金兆棪質問本案全錄巳廢條例僅去證金一則究竟總統廢止與現提出必要理由何在政府委員答覆先不得要領嗣易一人辯稱前廢恐妨輿論今提係防流弊至删證金乃係體恤主席主付法制審查衆贊成四國幣法撤回五礦業法六鐵鑛特許法均付實業審查七鈔票制限法三讀終了全案可决休息後王正廷請變更議程議定法成立慶祝案可决對衆院修正完全通過八森林法二讀胍五條農林司長陶出席請維持原案私有林有重大關係得收歸國有表决贊成審會全删者大多數討論至七條均照通過餘延會 
　　北京電楊壽枬今午到部昨李思浩呈辭代理批無庸議故部務仍李主持 
　　北京電許世英辭呈照准巳由院擬令呈奉蓋印 
　　北京電又有内務定朱家寳交通定楊士琦說 
　　北京電財次長楊壽枬昨日到京即謁當局今日到部視事 
　　北京電財部賄案關於鍊銅廠者檢廳提起公訴聞到案四犯中以吳乃琛最輕關於朋分辛亥紅利者已奉令着手偵查昨傳大清行清理某委員到廳詢問聞責在陳錦濤主自徐恩元　　北京電海軍傳聞又有某案發生關係上海江南船塢欵項五百萬事現海部與國務院正在密查 
　　北京電陸榮廷二十九日來電行抵羊城撥廣海艦爲巡閱用急待組織機關 
　　北京電中日實業公司昨開股東總會李士偉陸宗輿王克敏周金箴及日人倉知鐵吉等均到會選定李士偉倉知鐵吉爲共同代表即以兩氏爲正副總裁日林使昨即帶同倉知氏及貴族議員湯淺等進謁元首 
　　北京電今日軍事會議議程（甲）國防案此爲參陸海三部第一次提出所具各界條陳說帖共三十餘件（乙）軍額案此爲報告國會雖列七十萬人而實際上非正式軍隊並獨立圑旅均不在内現擬裁併意見共二十餘種（丙）外次長提出國際交涉兩要案（一）澳門劃界（二）海 
 
 
 

Page 3

 
 
牙列席昨得伍總長同意决定前案歸中央主辦後案則電駐荷夏使特别注意 
　　北京電今日軍事會議開會後集國務院請速决外交問題 
　　北京電軍事會議通過之宣戰案昨由叚總理將表决原文面呈元首無異言即就原文蓋印准予咨交國會 
　　北京電今日閣議討論外交重要問題高次長將到會報告一星期以來經過事件及各國最近態度據聞第三步不久必須决定提出國會惟駐俄劉使覆電仍尚未到 
　　北京電今日閣議提出宣戰問題段伍等均主富戰張等聲明不根本反對惟國内情形須愼重提出卒决定本星期内提交國會 
　　北京電今日國際評議會仍研究宣戰後對德處置問題徵集各國法令擬定各種文告又報告德政府託丹麥轉致我國言德使歸國護照旣可延長有效期間駐德顔使即許其今日出境歸國聞顔使今日即由柏林起程先赴赴丹麥 
　　北京電倪嗣冲昨赴徽館受皖同鄉歡宴宣布第三步意見主無條件加入 
　　東京電昨年來日美經濟聨合機運日盛兩國要人擬設立日美協會已有成議本日（一日）發表擬推不日來日之美大使爲名譽會長美總領事麥可來德川家達公爵澁澤榮一男爵爲名譽副會長金子堅太郎子爵爲會長弗雷及日置益爲副會長每年五月十一日在米沙利大學開日本式晚餐會欵待全美各報主筆本年是日擬一併開日美協會成立會并希望與美友協會美國協會等合併 
[外電]  
　　漢口電隆茂洋行地棉貨棧頂上二部昨　後爲火焚燬（一日）文滙報 
　　北京電政界以當道辦理財政交通兩案輕重各殊顯有偏袒頗多訾議預料許世英辭呈批准即爲交通案之最後結束查辦員雖請重懲舞弊諸員然其呈復文中於總長次長方面並未着筆若許世英果去則段總理將愈覺爲難蓋國務員請病假者上辭呈者紛紛不已缺席頗多即在目下國務會議往往人數不足若許一去國務會議又多一空席矣故衆對於參院投李經羲票頗爲注意（三十日） 
　　北京電北京晚報否認該報已得警廳知照所有新聞槪須先送警廳檢閱之說（三十日） 
　　廣州電陸榮廷已抵粤省新督軍陳炳焜昨由廣西啟程一星期内可到（二十九日） 
　　東京電中國赴東與賽之運動員今晨抵此大受歡迎（三十日）以上路透電 
　　北京電政界之意以爲内閣未改組或財政交通兩總長未任定以前對德問題未必即有解决許世英辭職後政府擬任梁敦彦長交通（三十日） 
　　北京電敎育總長范源濓准假十日（一日） 
　　北京電政府擬派員分赴各省解釋對德富戰利益（一日）以上德文電 
　　北京電本日衆議院開會議員葉夏聲動議謂江南船廠船塢賣與美國其中且有得賄之說究竟確否如何應求海軍總長程璧光出席質問程氏托故不到（一日） 
　　北京電參議院今日午後開會投李變羲財政總長同意票段總理出席先述李氏經歷求其同意投票之結果議員出席總數二百六人同意者一百六十四票不同意三十九票無效三票以多數通過（一日） 
　　東京電内大臣一缺自大山元帥薨逝之後久懸未補旋决推薦松方正義侯爵繼其後任波多野宫相昨日已奉内旨往訪松方侯爵得其承諾大約明日午前可於宫中行親任式（一日） 
　　東京電田中參謀次長一行今晨由東京驛首途前赴中國各地視察（一日） 
　　東京電近時日美兩國識者咸以日美人宜恊力以期經濟之發展去秋美國鋼鐵王克利氏來日之際考察日本情况亦謂將來欲於中國發展非日美兩國協力不可故歸國後極力主張日美聨合居留日本之美國人中表好意於日本者亦均以此舉爲必要其結果日美兩國之意志遂得疏通兩國對華關係較深人士因乘此機織一日美人之新圑體協議旣有頭緒一面同美國克利氏等熱心勸誘美國人士議漸進行數次協商之下即於前月十三日在華族會館集會日美協會遂告成立美國茲亦擇於本月十一日密施利大學新聞學科開世界的晚餐會式（本年開日本式晚餐會）之日在銀行集會所舉行發會行（一日） 
　　以上東方通信社電 
[戰電]  
　　倫敦電海格將軍今晚報稱今晨英軍鏖戰後奪獲哇比村南面廣一英里之敵軍戰壕線敵軍抵禦甚猛且回攻數次均遭挫衂英軍自昨晨至今俘虜九百七十六人英軍擊落敵飛機三架英飛機三架現無下落（二十九日） 
　　倫敦電德國公報云昨日斯加泊河北面之敵軍猛攻亞歇維勒與羅曷間德軍之陣地該處戰事進行極烈英軍攻入亞勒村哇比村及加夫萊勒與羅曷附近之德軍陣地今除亞勒村外全爲德軍奪回（二十九日） 
　　倫敦電德國公報云英軍强襲哇比村四次該村仍在德軍之手星期六日英軍約拆六千餘人被俘者千人失機關鎗四十架毁戰車十輛法軍在萊姆北面進攻被敗蘇瓦松與須伊貝間砲戰甚烈星期六日敵軍失飛機十一架星期日失二十三架（三十日） 
　　亞姆斯特丹電德國海夫佛里區博士在聨邦會議宣稱二三兩月德潛艇共擊沉輪船一百六二萬噸屬英者一百萬噸英國從事商業之船現尚有一千萬噸至七百萬噸之間一九一六年英國所造之新船少於承平時每年損減之數該員並發表種種綜計使德人知英國業巳被敗且謂英國竭力限制入口品以期脫除困難實爲失敗之兆英美兩國今所建造之木船數千艘迨造成時已無濟於事矣該員演說之結語力請德人堅忍並維持國内之一致（二十九日） 
　　倫敦電鐵爾白來之船廠工人二千名罷工要求每日增加工資一先令六便士（三十日） 
　　倫敦電巴塞斯特氏今日在下議院宣稱無肉食之日或將取銷蓋人不食肉則麵包消耗更多也又謂禁止賽爲馬令且已施於愛爾蘭政府不日將頒行派給馬糧例（三十日） 
　　俄京電今日有人民甚衆列隊赴下院反對媾和且殘廢兵士數千人隨與同行途中曾由美國大使向衆演說謂俄國單獨媾和必失其所得之權利彼意斷無此事云（二十九日） 
　　巴西京城電巴西政府宣布對於德美戰爭擬守中立（二十九日） 
　　巴黎電貝將軍任陸軍參謀總長後司令部各員似將大有更動（三十日） 
　　華盛頓電國會議員二百人電請英首相喬治君從速解决愛爾蘭問題（二十九日） 
　　華盛頓電威爾遜總統現擬派社會黨及工黨代表與羅德氏等同赴俄國（二十九日） 
　　華盛頓電强迫軍役議案規定練成陸軍二百萬人其詳細辦法由兩院開會定之（二十九日） 
　　紐約電陸軍部巳提出訓練陸軍二百萬人之條陳全國製造廠　皆待命製造軍用各物政府决議用英式之來福槍法式之砲諸發明家現正忙碌採用德國方法改良毒煤氣落涙彈流火等物愛狄森君則專以研究潛艇戰爭間題軍壘地點業巳擇定大約二萬百人將分四次召集（二十九日） 
[公電]  
　　重慶電申報轉各報館均鑒羅督抱西南政策日前川軍各師將其政策不平情形合電中央旋即准假入京繼又中止遂大加戒備竟於省城派兵圍收川軍第四師鎗支不給欠餉以致川軍咸憤存厚乃商羅督劃明戍區冀免衝突十七日晚借運彈爲名突來滇軍直襲厚部未遂同時又派滇軍闖入本師少城戍區方加盤詰竟開鎗轟斃川官兵各一正電話質問又開大砲擊存師砲圑傷斃官長士兵多名川軍將士憤激互戰厚一面電請羅督止攻一面安慰所部戒備聽命先時羅督以滇兵多名便服舁轎潛運鎗支散伏少城次晨夾攻本師砲營又由后子門出兵襲攻本師司令部巷戰多時十九日戴省長及各法圑英法日領事調停止戰正往復磋議間督署鎗聲隆隆鎗彈如雨紛向本師攻擊更可恨者用水鎗射注石油於近署各街民房縱焚逞威呼聲慘苦存厚派兵同居民救火被滇軍鎗斃多人似此茶毒生靈糜爛城市存厚有禦變師民之責誓同各師驅此大蠧爲中央收統一之規義憤塡膺功罪俟諸公論謹先電聞兼川軍第二師長劉存厚叩哿印 
　　無錫王百揆來電各報館轉敎育會商會鑒宋案要犯因事被逮應卽起訴從嚴懲辦乃舉世如無聞見各偉人若不切實澈究何以自表於天下國民何以慰宋公在天之靈王百揆東 
[要聞一]  
[字林報之俄京電訊]  
　　字林報二十九日俄京專電云前敵報告謂德人之逃避軍役而入俄境者其數今已大增據若輩言德國初以俄國革命陸軍受其影響必致秩序大亂今見其結果逈異其逆料者乃大失望德國近派軍艦一艘夺多瑙河下游散布議和傳單但爲俄砲隊所見發砲擊之敵艦乃疾駛而去又伐勒勃那境内有德軍官一人挾誘引俄人媾和之傳單一大捆行近俄軍陣地當被捕獲今日俄京革命軍兩中隊開赴戰地駐哇德薩之軍隊電致陸軍總長表示其願以赤血保障自由之决心刻亦陸續出發從前工廠機匠爲製造軍械所需用者常以表示政見或與聞罷工之故爲前政府派往前敵藉以示儆今日臨時政府將發表明令召回之使其復營舊業蓋工匠從事工作其能有益於國家較在戰壕爲尤甚也羅國戰地氣候不佳大戰事因以阻滯惟兩軍小戰未嘗稍止就數方面報告觀之德軍所用之鎗彈顯爲爆裂性之彈丸俄財政部刻正籌議財政上改革計盡部長近在末斯科財政委員會會暢論俄國財政指陳利弊颇爲膽詳依照舊制財政部僅可籌給國家之所需而國内生利之源則置之不問今財政部將設法使國人平均分荷捐稅之擔負並擬徵收因戰事而得逾額利益之稅項自由公債之發行衆皆望其成功蓋此項公債之主要目的乃欲收回紙幣以活動國民之經濟生活今國人踴躍認購足以證明新政府之力量而外國資本家亦可信任俄國爭投其資以興俄國實業矣 
[李經羲同意案之參院形勢]  
　　李經羲被提出爲財政總長已於二十七日通過於衆議院其通過時之情形已詳前報惟李經羲君所以爲政府借重及衆議院所以能對於現政府所提出之人與以多數之同意此中原因至爲複雜明日參議院將對於李經羲君行使其神聖同意權茲特將所聞種種揭載以卜李氏之能否通過也李氏爲財政總長果爲某當道最適意之舉乎此疑問世人必以爲可笑意必謂此事果非某當道所願則提出之事實何由發生不知此中眞相乃大不然當前財總被捕之後其時輿論皆謂繼者宜用舊人而舊人中之具有此砃資格者實已寥寥無幾於時李氏之呼聲爲最高平心論之此種輿論尚爲自然的産出初非有何種人力以爲之製造惟兩月前某派報紙曾登載李君對於財政之意見李君寂寂巳久無端發表其財政上之抱負其中意旨必已爲社會所默喻及此次機會到來因而共相推許此卽所謂人力也同時適有四川羅劉交鬨之傳某當道忽以爲李氏有可以查辦此事之資格急商大總統請派李氏入川而以某中將爲之副顧大總統乃以爲李君宜於爲財政總長而四川之事當以屬於王人文某當道一時無可以反對之理由且亦别無相當之人物其事遂定此卽李氏所由提出之眞相也至李氏之爲財總何以非某當道所願此其中乃又有最複雜之原因非數言所能盡矣李氏現時各黨會皆無關係當提出之前政府亦未嘗與各黨會爲切實之接洽何以當現内閣奄奄埀斃之際忽得此最可寳貴之同意於衆議院乎此亦至有趣之問題也據聞李氏之爲財總憲法研究會中人固非所樂即其他圑體亦未嘗寄圓滿之同情此觀於議院中投票前競爲討論之情形即可得其大概首先發言反對李氏者爲董增儒其人即隷名於憲法研究會者也聞是日投同意票者　二百六十人屬於政學會益友會民友會乃爲多數憲法研究會本爲擁護現内閣者乃於現内閣所提出之人而忽發現不同意之事實此豈世人之所及料向來現内閣提出閣員之時該會事前必對於其黨員爲最堅明之約束以期致勝利於議會而猶屢遭挫衂當此千鈞一髮之際乃於現内閣爭同意於議會之時事前乃執一種放任之態度即一度開會研究之事而亦無之投票之時又任其黨員首倡反對之論且寥寥數語大足以制李氏之死命此非别有一種内幕爲世人所萬想不到者果有何必要而必對於現内閣出此舉動乎李氏被推爲財總乃完全出自大總統之意思其同意者又多爲向難接近現内閣之人此種特殊之現象亦大足以引起世人之研究彼僅謂出於一種反謝作用者猶非深知現時政界内幕之情形者也要之明日參議院對於李氏爲財總之通過與否據以上所述而爲推測自可以十得其八九某參議員者固議員之錚錚有聲者也顧其持論乃　事實相違蓋某君着眼乃在内閣信作問題而不沾沾焉於同意李氏個人與否也某君云現内閣之應信任與否此爲先决問題假定爲可以信任則無論提出何人當然須與以同意無討論之必要假定爲不可以信任則痛痛快快將原案打消更無投票之必要據某君之所推測謂此論必得一部分之同情某君之言可信届時當心有一場紛擾之爭論然以形勢觀之其結果終當與衆議院無多差異蓋多數參議員固與衆議院中投同意票者其所見不遠也且現内閣信任問題去成立之時期尚早某君縱爲極論其如時勢不許何 
[旅京川人所得之川事電訊]  
　　羅劉衝突事各方電文絡繹不絶然皆各有其是非個中眞象外間究不甚明晣茲據旅京川人最近所得消息謂羅圖攻劉早有布置十八夜以步兵兩連改裝用手鎗攻舊將軍署二師砲圑部擊斃川軍十餘人一面圍攻文殊院機關鎗營斃二官囗囗同時皇城（即督軍署滇軍住在地）即以大砲轟擊來北較場二師亦有準備一面應戰一面即取攻勢前後往撲皇城數次正午前後皇城危急萬狀戴省長力勸雙方停戰英法日領事均向兩方調停十九夜滇軍又以水鎗注射石油於皇城周圍民房倡言川軍放火皇在四面一里内外已成焦土二十夜拂　戰焚仍烈午後由省長及各界並英法日領事商定換防辦法將城内劃成川字形川滇軍移駐兩旁黔軍居中以隔斷兩軍免再衝突二十二日羅劉兩軍均允出城始着手漸次撤防是夜始無鎗聲二十三日川軍開駐西　北門外滇軍開駐新舊東門外羅已出城現駐兵工廠城内僅東較場尚駐少數滇軍北較場尚駐少數川軍總計兩軍之行動滇軍燒民房警察救火反爲擊斃滇軍區域内燒殺殆盡川軍區城内燒殺之事全無川人無辜被殺者無數警察被殺者二十餘人則其中曲直必有能辨之者矣又訊滇軍以一圑之兵力由龍泉驛東下攻川軍第三師張圑何疇所領駐簡陽之一營何抵抗至十三小時之久奉到中央停戰之令何卽退守樂至兩軍傷亡計在百人以上又訊川軍第三師郝圑三營營長楊瑞章在新店子地方二十三夜被滇軍上下游偷渡二十四拂曉大隊繼進合計兵力步兵三營並有大砲機關鎗數尊向川軍猛力圍攻傷亡連長夏鼎兵士數十人將新店子焚燒川滇兩軍互有死傷適奉中央停戰之令現川軍巳駐移趙家渡等處不與滇軍接近以免再起釁端又成都災民二十一日（遲至昨日始到）致電北京電云大總統國務院參衆兩院各報館均鑒川滇兩軍衝突人民巳驚恐異常突於皓日（十九）滇兵用煤油燒毁督署附近民房約數千户呼聲震十數里閉門不出葬身灰燼沿市逃走滇兵逼擊以鎗當者即斃積屍枕藉所存無幾遁入少城幸有川兵救護次晚滇軍縱火如前不許警兵及人民施救民等財産成墟流徙少城冀延殘喘忽聞劉軍次第出城如盲失杖殘生莫保滇兵横　言之魄驚泣懇主持力加拯救臨電迫切不知所云成都　民王成李復生張茂源等一萬餘人叩馬（二十一日）印 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[議員以川事歸過政府]  
　　國會議員王楨田宗龍張大義等對於川事昨又提出質問書略謂川省因裁兵問題釀成戰禍當此外交緊急之時忽發生此不祥之内亂誰爲禍首政府當依法嚴懲以彰公道乃按之事實證諸電報有不能無疑於政府之嗾亂於先復奬亂於後者因據約法曁議院法提出質問羅前督通電謂院部致劉存厚電在迫切裁兵之時作挑撥唆弄之策奔院部覆電則有政府兼權並顧何忍出以挑撥等語此事是否挑撥固不能據羅督之言以爲有亦不能憑院部之言以爲無但一體察前後情形則蛛絲馬跡皆可尋覔查軍事最重統系尤重秘密凡命令文報皆按級遞轉各有程序此爲軍事機關之通例院部中人當知之巳熟然則羅督電請更換師長劉存厚勿論或准或駁此係院部之責更何有與劉存厚商量之餘地乃院部逕將羅督請換該師長之電故意直達劉存厚使之聞之是不啻使劉存厚云羅督横生意見且劉厚厚致院部之眞元電若果涉及更換師長之事則彼身爲師長何能容其置喙若劉電並未　及於此而院部覆憑空揷入此議挑撥情節愈益顯然此應質問者一也羅督電告中央稱劉存厚帶兵圍攻督署政府不信兩解其職並授劉以將軍是凡長官揭禀屬僚之言均不足憑對於屬僚之犯上作亂者反從而奬勵之以後如各省紛紛效尤將何以馭下紀綱何在威信何存此應質問者二也且羅督電請更換師長只更換劉存厚一人並非川省帥長全體更換乃據參陸兩部致劉存厚電開眞元電悉羅督請假業已照准來京嗣又來電陳述川事經大總統電令緩行復迭據羅督一再電請更換川中師長其第二師長已派劉雲峰接替等語川中爲該師長桑梓之地倘因此衝突將至不可收拾川事紏紛政府非不深悉但旣有准羅緩行之電該師長應顧全川局迅將經手事務移交即日首途來京另爲擢用是爲至盼等語據此則院部電中所云迭據羅督一再電於更換川中師長一語直謂羅督電請更換川中師長不只劉存厚一人顯係挑撥劉存厚以外之各師長羣起反對其電文云第坧師長已派劉雲峯接替其餘師長亦將次第更動旣諉過於羅復見好於劉且挑釁於各師未審是何居心此應質問者三也羅督迭電請調劉入京足見裁兵一事因劉存厚一人作梗阻滯難行故請中央調劉離川另予位置中央旣允調劉入京優用又始終未發明令一方面責成羅督毅行裁兵一方面又故留劉存厚與之爲難倘非别有用心其誰能信此應質問者四也羅督秉承中央命令實行裁兵計劃劉存厚反抗裁兵迭電攻擊羅督攻擊不巳膽敢刦搶軍械圍攻督署並通電與羅督軍絶斷關係夫督軍奉中央命令裁兵劉存厚不服裁兵反抗羅督卽不啻反抗中央命令督軍爲中央特任之長官劉存厚與長官斷絶關係即不啻與中央斷絶關係平情論罪顯係判逆乃中央不處以罪反授爲崇威將軍是否有心奬勵内亂此應質問者五也川亂起後政府明發命令羅劉並調入京並授將軍崇號一似兩無曲直各有勳勞也者乃不五日而劉存厚之將軍崇號撤銷然則曲固在劉政府知之甚明雖然一予一奪今日是則前日非矣國家能經幾回錯誤如此出爾反爾政府亦復何顔况此事直不能諉爲錯誤何則劉存厚之授將軍實在圍攻督署電報到京之後以師長而圍攻督軍雖常人且知爲不可何况院部知之而故奬之其用意安在當劉存厚圍攻督署時政府若稍而立國紀綱加以裁制劉亦何敢悍然不顧乃明知故縱亟亟焉懋官懋賞使劉有恃無恐雖奉中央停　之令仍置若罔聞是劉存厚之糜爛川局不啻政府縱之縱之不已復又奬之及至撤銷將軍而數日焚殺成都市民已慘罹浩刧不可恢復以政令之謬亂致生靈遭茶毒此豈仁者所爲且外邦領事周旋兩間一切眞象皆其目覩方政府亟亟奬劉而各領事馳電内外及戴兼督電告政府有完全係劉存厚不是之言政府於是始罷劉以自解是非混淆前後矛盾此應質問者六也裁兵問題不止四川一省倘將來被裁之軍官或希冀升擢將軍之軍官皆效法劉存厚之所爲裁兵計畫其何能行且此風一開中央之威信全失國法掃地軍紀蕩然犯上作亂之事更不知伊於胡底此應質問者也七也以上諸端由前之說是爲嗾亂由後之說是爲奬亂誰爲爲之誰令致之究竟政府何辭以謝國人希於三日内依法按欵答覆 
[川禍發生前之軍餉問題]  
　　此次川禍近因起於裁兵問題詳情已如昨報然裁兵必須索餉於是羅督乃與黄財廳長大起交涉軍署軍需課致黄最後一函已錄前報茲將迭次公函一併錄下亦足見此次川禍原因之複雜矣 
　　第二函云敬啓者案查川省軍費現因財政支絀曾經貴廳擬定從本年三月分起按月籌撥七十萬元以備支發昨復據貴廳長面稱此項撥欵係由中行措借應卽全撥兌劵不能配發現金等語查軍費發給銀劵各半之通令早奉督軍頒布在案三年三月以後能否全數改發兌劵自應靜候督示辦理惟是本署欠發各師餉薪屬於三月以前者實届多數此項欠餉旣在前項通令未經失效以前凖理論法均應仍以對半撥付刻據各師軍需以積欠日久紛紛赴課守領情詞激迫並已據多數聲稱風聞貴廳於本署軍費將全付兌券如果屬實誓難領受各等語敝課以此議尚未實施勉予從權對付幸尚未及决裂惟本課庫儲奇絀此項欠傏專待貴廳本月撥欵動支而揆以目前情形如貴廳果以全數兌劵撥交難免不别滋他釁安危所繫何敢緘默相應呈請曲諒勿論如何務於本月應撥七十萬元内仍配現現金五成俾資應付倘實難於籌措則請於三日内先行籌足現洋十萬元如數解課以維現狀如何之處悉俟確實見覆如貴廳仍以現欵難籌不允撥交或撥不如額將來發生意外之虞貴廳能否擔負完全責任尤望據實答覆至盼至禱 
　　第二函云啓者查川省軍費現由貴廳呈請自三月分起按月籌解銀七十萬元以備支用具荷維持盛意惟查二月以前各軍欠領之欵爲數尚多竟有上年八月分薪餉迄今仍未撥足者現據各軍紛向本課催領情勢迫切危急情形業於昨函備述雖經本課權宜應付幸尚不致决裂然此項欠餉終難再事延欠致滋他虞頃由課將困難情形據實報告奉督軍面諭各軍欠領之數旣在二月以前凡經本署指撥之欵勿論本署已否開送取據若有未經撥足或全未撥付者均應由貴廳隨案飭令各縣局就二月以前稅欵如數撥清甲局撥不如數並由乙局補足如貴廳堅不允行本署勢處兩難惟有派隊分道提取以維現勢等由除由本課遵照辦理外相應函達貴廳請煩查照總之餉欵盈虛動關治亂軍政兩面本有互相維繫之責要難效負販齗齗爭多計寡亦不容膠執成見貽誤事機素仰貴廳長明達爲懐必能力爲維持也如何之處貯候核復以便轉呈爲荷 
第三函云啓者昨因軍費問題兩次具函請求核復迄今數日不聞明敎自應敬候卓裁惟二月分軍費七十萬元昨經貴　長面述當純以兌劵撥交風聲所及各軍隊咸以貴廳收銀付劵顯示厚薄言詞激烈多抱不平察其情形實恐將來發放别生阻礙且查發現奉督軍閱准省長咨貴廳所擬稅收不分銀劵辦法係於四月一號實行今猶在銀劵兌收期間所入不乏現幣縱謂撥欵借自中行亦何難如數挪搭乃竟以全數兌劵撥付二月分經費揆　情理誠有未協而貴廳於全付兌券辦法竟不正式通告尊旨安在尤非敝課所能曲解事關軍餉未敢冒昧負責合再專函奉達請貴廳將悉撥兌劵理由迅　繕具正式公文詳呈督軍據情通令各軍隊遵照免滋疑沮再現已届三月月尾前欵猶未照交敝課立待開支不能再緩並望尅日酌核撥付尤深盼繫專布敬請政安 
　　第四函云逕啓者頃奉台械讀悉種切查本署三月以前應支軍費爲數甚鉅前經歷請接濟未蒙照發以致積欠無著一切危迫情形迭經函達有案現自三月分起須由貴廳按月籌解七十萬元敝課爲權衡緩急起見自不得不酌就此數將二月分薪餉除一三五七等師仍照舊撥給外其餘二四六師及各軍事機關與夫各路漢軍三邊土勇川邊軍隊應發之餉爲數甚鉅即以貴廳撥到之六十三萬五千元儘數開支猶形不足今讀來敎仍以前撥之數作爲三月之欵則二月之餉又將安出若謂三月以前之欠餉即就二月分撥餘稅收儘數支給究竟撥餘若干能否抵支前欠敝課不在其位無從攷核卽屬不能臆斷總之軍糈關係重要逐月應支之欵勢難絲毫短絀初不能以旣籌新支遽置舊欠於不顧茲所賴於貴廳者二月欠餉就已撥到之六十三萬五千元内除一三五七師三月分薪餉共二十九萬元外不敷之數仍請查照敞課將貴廳所塡通知書轉給持領應請餉庫照發其餘各師及各軍事機關漢軍土勇川邊軍費尚屬絲毫無着現據紛來催領情勢危岌仍請查照前表列數尅日撥交以憑轉付此亦係四月以前之欠數仍須以銀劵各半照交以上兩項均屬立待支發再涉遲滯恐决裂之禍即在旦夕務望貴廳熟審利害迅予施行川局前途實拜大惠倘仍堅持成見不允照撥或以空言答復貽誤事機則危險之來有非敝課所忍言者矣迫切裁復立盼回示敬頌台祺 
[蜀直兩省長之自治主張]  
　　内務部奉令籌備地方自治事項曾通電各省省長徵求意見以期折衷至當現已逐漸接到各省覆電茲錄蜀直兩省長之電文如下 
　　四川省長戴戡覆内務部電云地方自治發展國民能力輔佐官吏不逮爲今日立國急務惟我國地方情形各殊從前官吏奉行不善致使劣紳土豪把持濫用假用圖私貽累良善當此改絃更張之際宜爲懲前毖笔之圖遠覽歐美近酌國情管見所及當有五端（一）自治區域宜以縣爲範圍也自治良否以人力財力爲前提從前自治以城鎭鄉爲起點區域過小此在歐美文明諸國敎育發達經驗久遠使人民接近國體推行自然有利無弊我國頻年紛亂人才稀少鄉民救死不暇遑言自治匪獨經驗無出人才最難分布今宜先從縣區著手由各鄉選民選出縣議事會由縣國選出縣參事會行之數年人民練習政治者衆然後推廣各鄉逐漸舉行庶政治無羣愚之弊而推行收簡易之功其有繁盛市鎭另訂市會章程可也（二）實使人民參與行政以輔官治也國家使人民參與立法而不使人民參與行政則在在有衝突隔閡之虞而於地方爲尤甚今宜略仿普制使縣議事會舉出參事員五人而以縣知事爲會長一方執行自治之行政一方監督特别之命令庶知事得參事員之分職而自治可以進行參　熟悉官中之情僞而知事不敢爲奸自治與官治相合治術乃相得益彰矣（三）規定選民資格寗嚴母濫也選舉事業之美惡視乎選民程度之高低前清選舉章程近於普通資格民國試行自治選舉章程近於富民資格皆非宜也今宜以財産學識勝績續三要件爲選民資格而被選者其資格尤高使社會方面之人才得如其量以相呈濫竽者少民治自新矣（四）宜行無給制以激發人民公益心也自治爲人民當盡之義務與專制官吏之性質有别故各國取無給制者率屬多數從前所給公費過多不肖者因以爲利今於公費宜取日給制僅足供其火食而已一切輿馬雜費悉從裁汰庶人民減負擔之力而公職無顧戀之私矣（五）設鄉官以爲自治職員也現在城鎭鄉會暫時不能徧設宜就各省善良習慣爲因地制宜之舉例如川省每縣地方居民在百户下者約爲一圑約十圑設一圑總約十六圑設一監圑頗收排難解紛捍衞閭里之用惟職權旣無規定費用未有常給致辦事旣多牽肘賢正因而裹足故收效不宏有名無實考我國周有比閭黨族之制漢設嗇夫游徼三老之官古治地方至纎至悉歐洲鄉鎭徧設巡警村區亦委檢察今宜略仿其意參合時宜分縣爲東西南北中五鄉後鄉設一鄉正定明資格由縣會三倍遴選知事擇尤委任鄉正得隷鄉卒數人除執行自治事件並可仍兼圑首外凡巡邏盜賊解戎紛爭催徵賦役維持風化諸鄉正皆負其責鄉正每月給薪十元其有鄉政畢舉勞績卓著者三年保奬以資鼓勵計一縣所費每歲不過千元而官吏收佐治之益人民被接直之利矣要之地方自治之權寛於放任則長呌囂凌競之風嚴爲干涉則失鼓舞磨勵之意斟酌寛嚴用期漸進執中之道仍俟卓裁 
　　直隷省長朱家寳覆内務部電云竊嘗聞陸氏象山有言道在宇宙間何嘗有病但人自有病病根不去而欲治臻上理未之前聞自前清編查憲法提倡自治頒布各項章程類而觀之洵爲意美法良有條不紊及見諸實行以後不免與國情民意相鑿枘以致選舉之冒濫權利之競爭意見之衝突廻憶當初經過情形百病叢生無可諱言今者政府因各省紳民之呼籲令貴部迅訂自治制度大部以根本建設先從事於调查殊不知國情如故民意如故面世道人心實較前清季年尤有江河日下之勢預計將來進行根本受病恐非法律所能救藥欲範四縮小社會必起觝排欲舊貫因仍前車豈忘覆轍家寳熟權再四惟有減少會區減少自治員額愼重選舉資格以資補救查直隷開辦自治以天津爲　矢天津試辦自治僅一縣議董會議員用複選定額三十人董會則有會長一人副會長一人會員八人會長以本縣知事兼任之副會長會員均由議事會選舉任之董議員用複選庶減運動之弊議員無多額庶免牽掣之處其被選必係有身家財産者自無不愛惜名譽當時僅一縣會而四鄉公欵公産均由縣會逐漸清量支配公益迄今說者猶以爲當初僅一縣會而自治成績頗有可觀及縣會城會鎭鄉會相繼設立徒多糜費終鮮成績此其尤大彰明較著也必不已迅欲恢復自治請先令各縣試辦一議董會然後察核國情民意再徐徐以圖擴充是否有當伏祈裁酌 
[奥東時局與社會事業]  
　　字林報四月二十一日廣州通訊云近數日内廣州接東江西江北江水患消息據東江惠州函稱東江因大雨暴漲惠城附近之田禾被毁三分之一續又來信謂水勢漸退南雄與韶州傳來消息謂被淹之處頗多英德城陸地可以行舟增城縣之石灘有屋八十餘所爲水衝圮死者約十人廣州濬河局總理譚君曾派工程司勘查情形據稱如無霪雨不致有大患云云近因水漲流急上星期西江某處會沉没汽船兩艘溺斃者八十人 
　　印花稅一項中央政府每年指望收洋九百萬元粤人於商業簿册契據雖願購貼印花但皆不願當道查視其簿册蓋商業秘密不便示人若使外人見其簿冊必致不利於己而當道則堅欲照章厲行志在多銷印花以得回担商民頗示反對此事正不知若何了結也 
　　當道於本星期内施行新例嗣後凡買賣田地必照農商部新訂度量載明畝數以免興訟纠葛新契且須附一圖樣産業過户須先一百登載廣告並通告與該産業有關之人此舉使報館多一入項而新學測量家亦有事可爲矣 
　　廣州荷領事曾向當道提也抗議謂搜查德人應由荷領事派代表督同辦理當道因荷領無此權利已請示於北京政府矣 
　　廣東省議會已定五月一日開第三次常會當道擬提出議案請准徵收畝捐每畝洋四角以抒財政困難廣東行政費現每月短少洋一百二十五萬元且負債纍纍數逾二千萬元省議會上届特别會議曾通過議案准沙田每畝徵稅洋一元伹但因農民反對迄未實行徵收當道所籌之欵如不用諸要務則此類性質之事必遭人民反對當道屢次籌檢輙言供裁兵之用遲至今日未見實行惟其難處乃在每次籌欵輒不敷用且稽延一日即增費若干故所得之欵僅足抵償債務之一部分耳 
　　前民黨得勢時曾於此間設立孤兒院及女子習藝所近因經費不足殊欠完善現由粤港巨商捐且欵項以事整頓又粤人鑒於貧民生計艱難現正組織會社提倡本省實業近今所開之農産陳列所規模雖小然使人民因此知天然利源之可貴其益匪淺新設之婚姻改良會與童子圑均請省長爲名譽會長以資提倡凡此舉動足徵人民漸知從事社會事業此誠粤省之好氣象也 
[贛省電告會勘烟苗竣事]  
　　駐京英使特派員潘樂納會同部員錢黄兩君會勘贛省烟苗周歷贛南各屬（著名産烟之區）確已肅清遂於上月二十二日回省遄回九江領事本任業紀前報現叔軍省長兩署已於前日會銜電呈中央報告會勘竣事作省煙苗肅清情形其電文云北京大總統南京副總統鈞鑒國務院外交部内務部鈞鑒部員錢廣禧黄兆熊會同英領事潘樂納曁省委員汪仿祖等查勘贛省烟苗三月十九日到省先赴上游由贛西道屬至贛南道屬旋自上游折回由贛東道屬至贛北道屬登山臨水各縣備舟車夫役供應周到軍警保護甚密頃於四月二十二日回省據稱四處搜查毫無烟苗痕迹即各路探　問亦未聞有一莖一葉之發現認爲全省一律肅清英領事並謝優待二十四日英領事回九江部員回京伏查贛省禁種烟苗巳積四年之久每歲冬春督飭各知事認眞嚴查並迭委各員分赴各縣勸戒並施上兩年早經禁淨此次部員備英使會勘水陸兼程計行二千餘里爲時一月有奇雖因交通不便窮鄉僻壤照料爲難而官吏紳民無不力顧大局仰荷威注從此獲照禁煙條約辦理實深感幸（下略） 
[皖省近事]  
軍界消息中央軍事會議曾電促督軍張勳北上聞張復電婉拒謂諸公贊助採集明謀克臻上算以某庸闇何足與參末議惟有服從多數云云參議院議員胡璧城昨由京來皖擬日内回六安修墓 
　　官中案上年經省會議决取銷省長咨覆不允現省議會已公决陳請參衆兩院提案議决轉咨財部迅予撤消 
　　安慶道尹徐鼎康因丁内艱所有篆務暫由承審處長李大防代理 
　　定遠縣圑防局擾害閭閻現由該邑公民何維越等具羣陳請議會轉咨省長撤消以蘇民困 
　　宿松張知事違法納賄頃由議員吳爾梅提案查辦 
　　壽縣東入瓦埠鎭日前有巨匪持械搶刦張輔臣鹽行傷斃數人昨由邱知事電請省長通緝 
[皖省會紀要]  
　　皖省議曾以取消裕繁礦權一案甚爲棘手昨復開會研究進行方法三則（一）請以作省圑體名義組一皖礦公會以爲將來維持皖礦及對付本案之機關（二請推舉現在京津或在籍之重要皖紳數人爲臨時會長及交涉員（三）會長舉定後卽請將徐議員提議取消該礦理由先生電告請其一面以會長名義赴部交涉一面派員至該礦調查 
　　宿松縣知事張鍾武行賄違法業田公民吳之楨等請願省會咨請省長委員查辦在案茲復由吳議員爾梅將該知事違法行爲陳述四端（一）禁烟鬆懈（二）縱警訛索（三）辦學不力（四）緝賊疲玩並謂該請書所稱各節似尚屬實至行賄一端尤有確據前省委王雲龍到縣調查　事恐事敗露密倩幕友餽洋三百元經王委回　函禀道尹復委太湖縣知事俞道暄密查云云是　　旣據王委自陳則該知事之行賄周實現吳議員巳提出彈劾呈由省長選派妥員切實查辦 
　　省議會咨達省長文云查本會第二届常會議决案件其由各縣執行事件往往各知事奉到省長通令後以其於該知事或一二紳董有不便之處遂將本會所議案件私行擱置即如財政局章程去歲由本會議决之後迄今各縣能照行者寥寥無幾各知事任意延擱並不公佈施行殊屬不合請省長查明各縣知事對於本會議决案件任意擱置者應即嚴行究辦以重法案 
 
 
 

Page 7

 
 
[江北短訊]  
　　江北運河水勢日來異常淺涸淮揚各屬沿河農田轉瞬蒔秧需水灌漑現由寳應縣農會長朱鴻壽等呈請淮揚道尹左杕周電商長江巡閱使張勳向魯省借水已經張氏電令兗州施鎭守使濟寗鄧道尹將山東湖口閘啟放一星期以利田疇 
　　距浦城五六里之王營圩内西街升恒紗靛莊日昨黄氏時被匪十餘人刦去錢貨等物價值約在八才百元巳由事主分報營縣請緝 
　　查勘烟苗委員某在淮陰北鄉老張集與大批梟匪相遇幸得無恙 
　　浦垣於四月二十六日夜得有微雨寸許人心稍定浦人張福增在浙運來桑秧十二萬株爲時稍過領者寥寥昨日淮陰繭業公所代爲勸喻農民領種 
[杭州快信]  
　　省城火藥庫歸併後查有舊存義倉第八連七米里九機關槍彈三百餘箱（每箱二千七百顆）昨奉楊督軍飭運送該庘收儲 
　　省敎育會運動場齊省長已指撥湖濱路第一區公園昨飭警廳繪圖呈核 
　　部派軍事見習官王函等八名見習期滿一二兩師長已加考語呈請督軍叙補 
　　警務處委馬韻清爲金華嶺下分所警佐汪梧笙爲吳興南潯分所警佐 
　　岑西林有定江日來浙消息寓兩廣會館 
　　永嘉積匪趙得元經警備隊懸賞緝獲齊省長電飭解省訊辦 
　　泰順知事劉鍾年乞假省親仍飭陳毓康回任 
[地方通信]  
[松江]  
　　勒追育嬰存欵本邑通元惠大德裕三莊倒閉時所欠育嬰堂存欵巳逾數年迄未料理現育嬰堂董因此項存欵爲數甚鉅呈控縣署請予提追縣署已准所請將三莊經理人章仲屏方奏亭江望溪等提案勒追矣 
　　散種花子之陰謀近日盛傳本縣西鄉青浦縣境内有身服西裝之人專在荒僻地方散播花子所播者爲罌粟之種意在破壞烟禁昨由青浦縣知事諭令地保遍告鄉民遇有不經見之異樣花草即行拔除以免嫁禍 
　　認購印花之爲難松商會因縣署派銷印花一事據其調查所得每月約須認購四百元左右特邀集各商店經理於四月二十九日在會商認印花數目當經各經理簽定認數合計每月祗有四十餘元較之縣中調查之數相去過遠是以仍無結果而散 
[無錫]  
　　小學聨合運動昨日爲無錫市男女各小學聨合運動之期假定省立第三師範大操場爲運動場男校直會者三十女校七全體學生共有一千餘人所演各種運動節目有七十餘種之多自上午十時開會迄下午五時閉會男女來賓數千人頗極一時之盛 
　　定期會議政務無錫楊知事爲頓整政務意見擬開政務會議已於昨日照會鎭鄉公所蔣董事轉知各市鄉董准五月一日來城討論蔣董奉文後已通函各市鄉董事如期來城以便列席其應議事件由楊知事預爲擬訂茲探得其次序如（一）推行印花稅案（二）五年公債案（三）官中進行案（四）整理忙漕案（五）規定推收過户案（六）各市鄉舉辦森林案（七）搜查蝗螪案（八）提倡養蠶案 
[鎭江]  
　　女校學校技會預誌鎭　丹陽懸坤維女校開辦已歷五載現定本月五號假城内景福堂開第七次學校會演藝至有四十餘　之多兼設成績展覽會會中以綉片關畫居多附設第三期　學　贈品陳列所名人書畫無美不備届時必有一番熱閙也　　工藝廠補助無望鎭屬丹陽縣王知事以該縣貧民工藝廠開辦之始僅有李姓捐欵三千串爲基本金現擬從事擴充禀請省長給予補助茲奉省長指令以實業經費皆由省議會議决擴張省立各機關尚虞不足安有餘力津貼各縣批駁不准 
[揚州]  
　　會議公林辦法江都縣署前奉省令推廣學校公有林一案當經迭開敎育會議討論此事昨日（二十九）午后二時縣署第二科長童樂齋又召集各學區小學校長在縣敎育會籌議辦法擬在全縣敎育經費内抽提百分之二爲造林經費揚城八學區共設公林八處衆不以爲然議决先行合辦一處由湯滸北等指出天甯門外省耕舊舍爲公有林地址丁寳榮等提議樹木以生徒栽植八區生徒合計三千餘人每生手植一株即可得三千餘株衆均贊成旋議他事而散 
　　皖籍同鄉會議安徽旅揚同鄉會昨日午後在花園巷内開會集議到會者共有六十餘人議决事件如（一）今歲春季大會時曾重選評議員十一人今日推評議員中徐卓卿爲議長（二）整理學欵（三）署假後實行添設一外國語專門學校（四）以原有調查員不敷分配又加選徐忠方桐爲調查員（五）清理停辦甲種商業學校善後事宜（六）公議會員報告各項事延至薄暮始行散會 
[杭州]  
　　省議會二十三次會議記三十日省議會開第二十三次大會報到議員八十五人政務委員出席者二人泰議長報告第八案浙江省六年度省地方歲出入預算案係省長咨交本會覆議應變更議程提前討論衆贊成陳鐘祺云第八案是本會否决之案無覆議可言泰議長云省長旣然提交覆議對於六年度所議决臨時門省城修築道路橋梁經費及疏濬西湖工程經費應否代其加以機關名稱使承領經費時有所歸束不妨請政務委員說明理由政務委員登台說明省長交議意旨陳鐘祺謂省長交議第八案合併各項工程變更五年預算未經本會議决當無覆議可言張廷霖吳文禧錢宗翰等均贊成照五年度預算至臨時門第五第六第七等欵文字上應當替其修正冠以機關名稱全體通過又議第二種省長交議實業歲出經常門添列森林科一科增加經費事件照覆議案通過又議第三種改良手工造紙傳習工場自購成熟竹山增加經費六千元胡炳旒反對甚烈許祖謙謂購買竹山一次支出爲改良造紙工場常備原料較與臨時採辦上下其手年年爲蛀蟲所吞蝕者較妥力表贊同韓澤王兆基吳文禧等附和之嗣因贊成反對各居其一即付表决在席八十二人贊成仍執前議起立者祗三十九人不足三分二法數照官廳覆議案通過回復議事日程開議浙江内河水上警察取締船舶規則朱紫金錢宗翰反對審查報告謂船舶關係商業傳遞銀洋貨物不能不有規則盛邦彦等主張重付審查張廷霖謂審查不能不付本届不及提議俟開常會再議又議第二案蔡和鏘主張第二案起第七案止皆關減免捐率非事實上所能辦到統應廢棄衆贊成遂開第七案查辦第八區煙酒公賣局長王鏞舞弊違法案意見紛歧正在爭持不下欲付表决之際議長幸告不足法定人數遂振鈴延會 
[嘉興]  
　　師範講習所畢業嘉興師範講習所甲級學生現届修業期滿日昨舊學明倫堂舉行畢業式楊督軍派軍務科長王元修蒞會代表齊省長曁錢塘道尹均派委本縣知事張昌慶蒞會代表並致訓詞旅長來偉良亦蒞會觀禮此外來賓甚欠上午九時行禮由所長孫增大報告畢業生成績並發給證書繼由督軍代表來旅長張知事依次演說又次由金甸仁尤季良褚錫城等演說復由孫所長曁敎職員致勉勵詞末乃攝影以留紀念茲將畢業生姓氏等第錄下（甲等十名）朱勳王炯鍾毓靈朱康節徐惟震徐順茂李俟清周藴良張國賢周夢熊（乙等十五名）朱身鈺宋櫂沈曾緒沈麟錢瑞殷志歐方錫同許鳴球孫明康張永泉徐之榔蔡權劉雄飛高國光朱世雄（丙等十一名）孫步垚郁頌和沈震球顧鴻孫孫瑶金之奇柏詠春黄敬齡萬允年陳立民陳鍔　　請回復地丁公益捐之批示嘉興小學經費向以抵補金特捐爲大宗自前年將該項特捐停止後小學經費頓形支絀各區自治委員東移西挪以資彌補前月曾由各委員開會集議擬回復地丁公益捐（每兩帶征一角）藉以維持當經據情呈請縣署核示茲奉張知事批云據稱各區學校逐漸推廣學欵同形短絀業經開會集議擬於本年地丁開征時仍舊每兩附加公益捐洋一角擬充本區小學經費及其地公益之用等情正在核批間並據公民陳枝萬等聨名禀稱嘉興賦重之區兼收附捐人民負擔益重萬難再加等語本知事察核雙方呈詞一以學務爲重一以民力離艱均屬實在情形究應如何辦理務使學務民生兩無妨碍應由該自治委員等邀同陳枝萬等曁公正士民再行開會集議詳細討論妥籌良法呈候核奪 
[南昌]  
　　羅廳長允償路局債息南潯鐵路因東亞興業會社借欵上年下期息金旣未付清本年上半期付息之期又届無法應付經公司函致董事局設法維持茲聞董事謝味餘等已面商財政廳羅廳長准將本年所抽保息凑還上年下期息欵如不足數則由財政廳再向中國銀行代借至本年下期應償息金係龔梅生黄棣齋等代表到京接洽後再行籌議 
　　總商會清查銀行簿據財政廳近奉省長轉到省議會咨請限十日内清查民國銀行傅子清舞弊一案業由財廳遴派李錫光歐陽拭楊燮霖會同總商會會董羅伯農曾懋功張繼周王鑒吾等於二十六日午前十二時會同查核先從省議會標出舞弊之處入手再及其他部分惟該行簿據有一千餘本清查匪易特將簿據移至辦公室内閉户細查除一二僕役出入照應外無論何人不得擅入以别嫌疑 
[吉林]  
　　永衡銀號切銷官帖永衡官銀錢號切銷官帖一事於昨午後舉行各機關均有人員前往監視共切銷二十五萬九千四百阿 
張全錢一百四十五萬七千吊因爲時已晚定於次日續行切銷茲將是日切銷帖數分列於下一吊帖四萬九千張全錢四萬九千吊二吊帖六萬七千張合錢十三萬四千吊三吊帖五萬八千張合錢十七萬四千吊五吊帖三萬八千張合錢十九萬吊十吊帖四萬張合錢四十萬吊五十吊帖四千六百張合錢二十三萬吊一百吊帖二各八百張合錢二十八萬吊 
[來函]  
　　山西馬漢孔昭來來函 
　　四月十九日驚心動魄之大慘劇現於汾陽郡城之東嶽廟死傷枕籍慘不忍睹途人雜遝若經大亂余等目擊斯狀驚悸累日事過追述猶有餘悲焉東嶽廟在郡城之東北隅建於明萬曆時鄉人每於神誕日必爲酧神演劇之舉歲以爲常是日爲演劇第一日日之夕矣舞台上鼓樂喧闐觀者意興方濃突見東廊南隅微烟裊裊蓋西鄰某店私積飼馬乾草於此不知若何被燃也倐忽間火線迸發烰燄烜赫東廊半面俱紅不可嚮邇場中人往來奔突有如中狂父子兄弟莫能相顧呼號悲泣之聲直衝雲霄之上門外警察反避寺門持棍彈壓殆爲保護老弱婦孺之生命計耶余等究不知其用意之所在　羣情尤惶駭見沮其行也自反而縮顚仆於前踐蹋隨之黠者緣廧逾屋磚瓦横飛男女老幼倚疊如山擠蹋致死或篤疾者數十百人尤以壯者居多幼童次之老人婦女特間有之蓋幼者情急神惶隨波逐浪壯者恃其血氣勇往直前故均一蹶不振斃於亂足之下老人自度不能與人共競聽其自然轉得獲安全也值此危險遽來詎可不鎭靜其心神哉當火方燃時劇已停演諸伶人爲衞其衣裝計從舞台之後欄擲箱出有奔者適當其衝遂遭壓斃至折肱斷股神癡吐血者尤不可以數計男冠女履棋布星羅佩珠被刧者有之釵環遺落者有之及火勢漸熄則尸横地上口哆而不方足重而不動者比比也嗚呼慘巳計是役之焚燬舞台與東廊則盡成焦土正殿半付焚如殿後有軍火庫藏爆藥千餘斤係庚子之役備以衞地方者苟一觸及郡城將靡有子遺矣幸正殿中截且火勢已滅未遭爆裂此又不幸中之大幸也我汾人之爲客者當莫不關懐桑梓故敢詳述當時情形以告 
[雜評一]  
　　懲治官吏犯贓條例（一子） 
　　中國之大病不在無法而在有法而不能行其弊實甚於無法也說者謂我國官吏之貪横跋扈已成習慣苟無嚴格之法律範圍之則國益不成爲國說固未嘗不是然前清對於懲治贓吏之法律不可謂不嚴而何以貪污之官吏徧國中是可見徒有其法之無用矣 
　　吾故謂法治國者不在政府之能多設法律而在全國之人能擔保法律夫全國人之所以能擔保此法律者非以其法律之能自尊而自大也必其行政之官吏能先納其身於法律之中官吏之所以能納身於法律中者亦非以法律之能自言而自動也必主持法律之人有以自樹其威信譬有十人於此一人犯法懲一人則其他九人懼若九人犯法而懲不及一人則法律雖多如山積亦奚益之有哉 
　　今中央各部之賄案如此其多苟不能澈底究辦者則雖有懲治犯贓百條例其能使官吏稍懼也耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[洪述祖在滬被控四誌]  
　　前農林總長宋敎仁被刺案内之要證洪述祖近由日本來滬寓居公共租界北山西路棣隆里六百二十一號門牌因其逃匿青島時曾化名恒如初將所置該處房屋向德商祥豐（即祥福洋行）西人韋爾抵銀一萬五千兩不理被該德商偵悉控請公共公廨將洪傳案訊據洪稱姓張名皎厂又名覺安恒如初是伊弟兄願代了債惟不承認爲洪述祖判令交保無保收押並邀原告代表斐斯律師至押所商明先交現銀六千五百兩餘俟出所料理當卽繕函交由斐斯律師請其逕向房主李某接洽而旅滬民黨以洪係暗殺宋敎仁案内之要證就商首領孫中山柏文蔚等開會議定辦法延請代表律師偕同宋君之子宋振昌與前在宋君處爲秘書之劉白及孫中山之代表李棲雲劉夷民黨要人丁金良于忍江舌等於前日午後携帶洪述祖照片到廨辨認是時洪巳由其家屬向原告西人將欵理明准予開釋洪正與原告代表斐斯律師等跨上汽車開機欲去經宋振昌等認明確係洪述祖本人立即上車將洪扭至駐廨捕頭惠勒寫字間内經該捕頭檢出卷宗禀請關讞員簽發牌票遂將洪送至就近滙司捕房旋由孫中山商請唐少川親至該捕房聲明一切將洪拘留候解公廨訊究在案昨晨十時由四十號西探目泮林士將洪押解公廨請究先由原告宋振昌之代表馬斯德律師上堂譯稱此案情節重大手續繁多應請另行訂期研訊繼由四十號西探目泮林士投訴昨日午後由駐廨捕頭惠勒將被告洪述祖送至捕房謂係暗殺原告宋振昌之父宋敎仁案同内要證是以押至今晨解案請訊並由畢士華律師到堂譯稱敝律師爲被告洪述祖代表今日非正式開審該西探母須將案情詳細禀訴王崧生襄讞商之美博副領事判被告洪述祖帶回捕房候特别訂期研鞫 
　　又一訪函云前農林總長宋敎仁君於民國二年二月間在上海滬寗車站上被人開鎗傷害嗣經公共捕房將關係人應桂馨武士英等先後拘獲解送公堂預訊引渡内地法庭訊明究辦嗣武士英即在海運局六十一圑營倉内自行服毒斃命當經地方檢察廳長派員驗明棺殮發封厝壇至是年六月十九日二次革命起義之時應桂馨在地方監獄中乘隙逃出旋亦在京漢鐵路火車上被人暗殺斃命此外尚有牽涉主謀之洪述祖趙秉鈞及吳某等曾由該廳迭次備文移請北京地檢廳關提日久迄無效果現除趙秉鈞亦早中毒而亡外其餘洪述祖等則仍在飭緝近洪忽改名張敎安潛回滬上因虧欠西人韋爾押欵被控於公共公堂前日已特款料理行將開釋幸爲宋敎仁君之子宋振昌及民黨中重要人物查悉將洪扭住押送捕房昨解公廨預審一面又由宋振昌與孫中山君等至地方廳起訴要求查明前案移請公堂將洪述祖引渡法庭歸案審辦地方廳長允卽吊閱原卷以憑核奪 
[使用救險列車之章程]  
　　滬杭甬鐵路運輸總管擬定使用救險列車章程一份通告各站悉心研究並飭由各段巡察員隨時指示所有救險列車暫駐於上海南站茲將該項章程錄下一救險列車目前暫駐於上海南站歸機務處管轄二在車站左右應從速設備救險隊員寄宿處苟此種寄宿處不及設備時則隊員當寄宿於車站或機車房之隣近三救險隊須常川出哨並平時須將各應用特件預備妥洽俾列車常有准備出發之勢庶幾一聞警報不難立卽馳援四列車一經奉有確實命令須馳赴肇事地點時總巡察員或上海南站站長應即指發XXB電報通知各站而其他各列車槪須讓該列車先行並不可使該列車因交會而少致延誤五凡在上海之運輸機務以及工程各處之高級員司尋常自應隨車出發但實因事不能分身者亦須酌派各助理前往並如因事變而致搭客或路員有傷亡者本路總醫官亦應前往六救險列車未到以前凡在場或先到之有關係之高級員司須身當其事而相機儘力佈置一切并立卽將肇事詳情由XXB電報拍出如有他種器具物件而對於救險較易着手未由該列車帶來者於電報中尤應注意及之至救險車約於何時到達亦應於第四條起定發站之XXB電報内通知該員司俾其得先事决定措置一切尤要者該員司應察看路線是否巳清以便救險車馳來如肇事在車站界線以外者該失事列車之前後須照章妥爲保護蓋以車務一主面而論該員司除暫時布置以利進行俟其上級運輸員司蒞臨外不得涉及他事七救險列車到達後機務處或工程處之高級員司應照事變之性質而各司其事並將詳細情形電告各該部分領袖而高級之運輸員司則措置軍務一切事項並注意由事燮而發生要求賠償之範圍但所關於肅清路線等事總須儘先辦理然後再設法搬車及救險等事八假如兩站之間而有冲場情事運輸員司應在該阻隔之兩端站組織搬車事宜至路線可以通行爲爲止並各列車由兩端站馳來時並欲進馳至肇事地點而爲搬車事宜者必奉有養路員司之命令方得進行九再如兩站之間或在車場以内發生出軌情事亦應按照本章程第八條所規定之辦法卽如各列車田兩端站馳來時並欲馳至肇事地點而爲搬車事宜者必須奉有機務處員司之命令方得進行十以上訓條本極簡單以期共曉至其他較爲嚴重之辦法暫勿規定免使棘手致無濟而反有害於事各員司總視在場督察員司之指揮遵照辦理一切爲要 
[整頓魯綢之一致進行]  
　　上海總商會爲整頓魯綢事致山東昌邑商會函云據山東河南絲綢公所函敝公所整頓魯綢問題於民國四年四月曾經呈請貴商會一再上書農商部山東巡按使請轉飭各産地勸諭改良迭蒙農商部咨行山東巡按使轉飭遵辦又蒙川東巡按使派委妥員親赴各産地演講勸導並發白話告示以資整頓各在案嗣因各機户狃於故習仍未遵行敵公所又於五年八月繼續進行聨合上海烟台各同業固結圑體務達改良目的業由南北同業結圑組織整頓魯綢南北聨合會南部設立上海北部設立烟台又由山東昌邑縣商會設立整頓魯綢事務所於柳疃業已先後成立由該會南北部公議先將改良尺碼及磺燻粉飾兩端爲入手辦法逐漸進行茲决定於丁已年陰曆三月底爲截止織造不足尺碼及燻磺粉飾各綢疋期限但現距實行整頓之期爲時已近雖經該會與柳疃事務所一再佈告各産地勸諭機户遵照辦理母再視爲具文致受究罰猶恐刁頑之徒届期仍不能一律改革致礙營業等情素稔貴總會維持實業不遺餘力爲此函陳懇祈具函商邑商會請轉函昌邑縣知事出示勸諭各機户統限本年陰曆三月三十日以前一律截止織造不足尺碼及燻磺粉飾等綢疋庶幾流弊從此革除於整頓改良前途可望逐漸進行茲由該會公推代表赴魯實地勸導以冀得達目的等情並附刷印品五種到會查魯綢向銷歐西各國近則愈形發達該公所以營業上弊竇或生他國綢商方銳意改良與我競爭我國若不切實切革必爲洋商所厭棄特爲聨合南北從事整頓自是維持實業挽回利權之根本辦法相應檢同刷印品函請貴會據情轉函昌邑縣知事出示勸諭各機户將不足尺碼及燻磺粉飾等綢疋統限本年舊歷三月底以前一律停止織造以袪流弊而保利權 
[調查長江下游之地質水道]  
　　上海道縣兩公署及總商會昨奉農商部電開本部現派技正丁文江調查長江下游地質水道并考察各地礦産沿途均須測量繪圖採集標本除咨蘇省長飭令金陵淮揚　常滬海道各縣於該員調查過境時照料保護外希即妥爲鄉導以利進行 
[部員參觀濬浦工程]  
　　北京内務部土木司前致朱交涉員函略謂中國河道向不講求今昔之若何沿革水質之若何變遷中外工程家皆著有成書以資考鏡然劉覽書籍不如實地調查按上海浚浦局辦理黄浦工程成績優美頗爲得法茲派本部技正周象賢前往參觀請尊處代爲介紹等因朱交涉員當即函致浚浦局訂於昨日派該署譯員楊小堂君陪周象賢君於十一時前往九江路六號浚浦局總辦事處由代理工程師賽姆萱洋文案斯達克會同乘坐利通小輪先赴南市參觀駁岸工程旋即折至吳淞砲臺灣考察吸呢挖泥工程以及外灘之石梗石塘吳淞地産上工廠房屋並至周家嘴等察勘自行量水表機舍午餐在舟中欵以西筵備極豐美周君馳遊一週大爲讚賞謂長江各處工程可推浚浦爲第一至下午六時始各折回賓主乃興辭而别並聞滬海道尹王賡廷君特派交涉員朱鼎清君本於先期相約同往以適有他故遂作罷論云 
[招募赴法華工之進行]  
　　法國招募華工係託道信洋行代理定每月出發一次現因法國麥賽地方各造船廠缺乏工匠甚夥故由法國招工局總理吕的爾（譯音）電致駐滬法經理陶禮戎迅與道信洋行華經理梁耀卿磋商擴充招額刻已經陶梁二人商妥所招華工每月出發二次以半個月爲期每次以一百名爲定率云 
第二批未出發華工尚有下等四十五名與第三批未考手藝之百餘名均定於五月六號考試後即行出發茲因法國需用工人甚亟故由道信洋行將第四批報名之工人提前試驗亦定於六日在盧家灣該洋行所設之考工處聘請西醫試驗體質再於十三日由洋工程司搿辣男（譯音）考試手藝二十日放洋赴法 
[紀交通銀行開兌之第二日]  
　　本埠交通銀行於上月三十日開始兌現第一日收兌情形已誌昨報昨日爲該銀行開兌之第二日持票往兌者不及第一日之多終日收兌僅二十餘萬元仍以錢莊號家之躉數劃兌居其多數云 
[勸業場又受虛驚]  
　　邑廟勸業場三層樓上於四月二十九號下午七時後發生巨聲現正由警區飭派控警嚴密偵查尚未得有端倪詎前晚十一時許該場接得電話謂第二次炸彈亦已奉贈請爲嘗試等語該場辦事人遂分投檢查嗣由賣糖菓人在三層樓女子新劇場内拾獲一物形似炸彈當即報告經理將此物呈送該管一區二分駐所卽經王金山警佐飭警往勘一面派警偵查置放之人拘拿訊究 
　　又據訪員續報昨晚九點十五分鐘勸業場正在熱閙之際忽有人從三層樓沿洋台上往外擲下炸彈一枚落於碗店門首地上轟然一聲振動遠近路上行人即紛紛逃竄該處站崗巡警聞警馳至見已炸傷路過之形如鄉人年約三十餘歲之某甲一人手持帳簿三本當由巡警檢視知傷手臂即爲雇車送往該管一區二分署詰詢姓名後車送醫院診治惟擲彈之人無從查獲而場内遊客有聞警逃出者亦有未聞聲而仍在其内者　又有一說謂有人從外抛擲希圖燬及場中不料擲於沿台泗門汀上以致擊回落地云云姑並存之俟查明續錄 
[西報紀印度兇犯之罪狀]  
　　文滙報紀三十日午後英公堂開審印人阿特瑪拉姆在南京開鎗傷害印人哈南辛一案略謂兇犯自稱與死者見不同故在其房中開蒼轟擊連發八彈將其擊斃云云審訊旣畢陪審員認爲有罪英按察使遂宣佈處以死刑而退 
[漢口寗波貨棧失愼之警耗]  
　　字林報云三十日怡和洋行迭接漢口發來該行貨棧被焚之電信第一電乃三十日日午前三時接到者察其語氣似謂起火之地點在附近中國境之第四號與二十二號地基上海今尚未知失愼原因亦不接損幾何之切實報告但處於江邊與怡和路洞庭路太平路中間地段内之房屋似已輕重不等悉被殃及漢口怡和洋行後有貨棧兩所建於第四號與第二十二號地基之上今此兩棧有被焚之報告他行貨棧在第五號與第二十三號地基者是否無恙迄無所聞惟在怡和路他一方面第二十四號地基上貨棧之頂亦被焚毁前第二十四號地基與起火處中間之房屋似亦燬於火矣怡和洋行之被焚貨棧大約堆積該行之進口貨損失究有幾何今尚未悉聞共保險銀四十萬兩由怡和洋行經理之各險行分保三十日上海又接寗波來電謂華商之棉花貨棧失愼幸損　尚輕云 
　　文滙報云漢口怪和貨棧失愼之詳銀尚未接到聞毘連之産業有一部屬於美孚洋行者亦受損失今日又接漢口來電據稱隆茂洋行之貨棧三十日午後失愼幸損失無多僅最上一層略有損壞云 
[函請天津公賣局止抽新稅]  
　　中國烟酒聨合會前日接天津皮絲帮會員來函略謂天津公賣局新發布告定五月一號起增拙出省公賣費一道當此稅繁商困之時萬難再擔此新增之稅欵請致函於局代陳商困免予實行云云當經開會公决據情函致天津公賣局請免補抽茲將　函錄下敬啓者頃接天津皮絲帮敝會員來函云貴局因奉署飭擬補抽出省公賣費等情備聞之人令人詫異查此項公事各省公賣局早已奉到然所以遲滯實行者因烟酒請願案業經國會通過實行統一全國商民當然認爲有效現中央正籌辦統一之時而貴局又厲行補抽出産之費無益於國有損於商敝會有維持兩業之義務用特函請貴局可照各省公賣局靜候中央統一辦法以裕國課而恤商艱無任感荷 
[新舊稅務所長交替紀]  
　　新任上海稅務總公所所長高莊凱日前由甯抵滬暫寓北市定五月一日接差巳紀前報茲悉高所長業於昨日接事當即檢查該所内容俾謀整頓至前任吳所長交卸每因江甯上新河釐局長一缺範圍太小不願就職故即日赴省禀明交卸情形即須晉京另謀位置云 
　　又一訪函云新任上海稅務所所長高莊凱係閩籍字子勛深通法文由前清附生入船政學堂肄業歷任浙省鄞縣定海石門錢塘平湖等知縣光復後曾任夏門觀察使兼交涉員嗣奉江蘇財政廳長委充上新河兼鎭江木釐局局長此次因上海吳所長瓜期已滿經胡財政廳長調滬接辦高君於上月二十九日抵滬前任吳所長即於上月三十日將文卷鈐記一併送交新任接收高君即於昨日上午七時到所接差視事延見辦事人員諭各照常辦公藉資熟手高君此來僅帶僕役數名惟向駐滬杭火車龍華車站之張勤士昨由高所長調住南站原駐南站之倪靜波調往北站辦事至該所内部人員無甚史動云 
[新任稅務司蒞滬]  
　　江海關稅務司安文君告假回國遺缺由總稅務司委任鎭江關稅司威厚瀾君調署現威君已交卸來滬假寓老總會内定於五日接任視事威君係英國人自前清光緒十五年到關宣統元年升宜昌關副稅務司民國二年補正稅務司四年調任鎭江關今遷滬關人甚練達素有能名本埠中西人士均極歡迎云 
[電飭魚雷艇駛浙操演]  
　　海軍部令飭各魚雷艇於本月三日起至浙省象山港内操演已誌前報茲經海軍司令處查得各軍艦巳赴浙省象山者現僅有辰宿列張四魚雷艇及同安建康豫章三尖艇尚有湖鵬湖鶚湖準湖鷹四魚雷艇均未赴浙故昨由薩上將電令第二艦隊饒司令轉各艦迅速駛赴象山以便 
 
 
 

Page 11

 
 
　　會齊操演 
[興修車站旱橋 < ] 
　　南市滬杭車站之旱橋年久失修已有損壞茲由養路工程司朱光華繪具圖說呈請江局長另換新式橋梁以利行旅聞江局長業巳核准不日即須興修 
[兩路員司之裁併]  
　　滬寗滬杭甬鐵路管理局局長江紹沅君擬將辦事員司分别去留已紀昨報茲於昨昨發出通告改組各科計裁減原有員司十分之六並派各員接收各科領袖事件探錄職名如下兩路内務科長兼滬寧總文案王思恒滬杭甬總文案嚴槐林兩路外務科長朱庭祺兩路繙譯科長羅泮輝兩路核算科兼統計科長朱禮琦兩路編查科長甘啟元駐杭庶務科兼地畝員姚維善 
[鐵路巡官指拿嫌疑犯]  
　　滬寗鐵路周涇港車站於舊曆正月十二夜被盜多人擁至售票房中刦去現洋五百餘元當時報請無錫縣知事派警飭緝迄未破獲茲據該站鐵路巡官朱兆鈞訪悉此案係前在該站充當站長之陶涵清紏黨方阿六等所爲現聞陶等逃匿上海特親自來滬偵查昨日上午探悉陶方二人均在邑廟九曲橋畔方祥泰骨牌店中遂報告一區二分駐所由王金山警佐加派長警協同朱巡官馳往將陶方一併拘獲又在該店搜查一周解由該所立送警察廳分别收押一面着該巡官返錫備具正式公文來滬移提歸案訊辦 
[糾黨行兇之質證]  
　　流氓林嘉康於本年正月十六號夜在新閘山海關路肇慶里四十三號屋内因賭起釁被同類戳傷身死旋經捕房將關係人陳仁才拘解公共公廨訊明判押西牢四年茲又由新閘捕房包探錢壽生高萬生獲到同黨張寳卿（即鷹爪鼻寳卿）解送公廨諭着押候傳同見證質證在案昨由捕房提同在押之陳仁才並傳見證張阿裕及死者之姘婦林老三將張解廨請究據陳仁才供稱張寳卿當時亦糾黨十餘人將伊肩背等處戳傷並據張阿裕投訴張寳卿當時糾黨多人持刀行兇是實訊之張寳卿供稱向在山海關路開設小雜貨店素來安分因知公堂出票拘拿故邀張阿裕同至捕房聲辯致被拘留求察經會審員王肇之君商之美沙副領事判張寳卿還押候傳齊人證復訊核辦 
[閘北水電廠收費問題近訊]  
　　閘北官辦水電廠前經理雷素庵因被人反對經江蘇齊省長飭令該廠長曹元度將雷撤換巳誌前報茲悉該廠新經理劉蘭墅昨巳到廠辦事惟各用户反對按照陰曆收費一層尚未解决故閏二月份水電價迄未收取現在省公署擬仿南市辦法仍用陰曆而各用户以該廠支出各欵皆用陽曆典地市水電廠不同如果該廠不改惟有將閏二月份應繳水電費始終扣留藉以彌補賠虧云 
[演講圖書館之功用及辦法]  
寰球中國學生會曁江蘇省敎育會於昨日下午四時在西門省敎育會會所開會請沈紹期君演說圖畵館之功用及辦法首由主席黄任之君介紹旋請沈君講　略謂圖書館與國家敎育工商等種種事業均有密切關係茲事發達而向學之風自見其廣蓋陳列各書皆有關係學術以備敎育考考之用又中國工業不振各地商人尤缺乏商業知識蓋由工無工學商無商學之故而有志研究者又無書可閱如地方設有圖書館則工商事業亦必與敎育同時發達云云繼又演講圖書館之組織法如職員經濟建築參考出版選擇等種種辦法頗爲精細並將各國圖書館之比較圖表宣布衆覽爲之詳細解說觀者無不稱道詞畢復由黄任之君答謝並謂圖書館之功用及辦法旣如沈君所云實爲吾國今日最要之事鄙意尚擬於暑假時設一研究所再請沈君詳爲演講凡各處有志設立者及中等以上之學校均可派人來會旁聽當時沈君亦爲首肯迨散會時已鐘鳴七下矣 
　　又聞青年會定於今日（二日星期三）晚間八時亦請沈紹期君演講沈君曾在美國哥倫比亞大學畢業現爲湖北文　大學附設公書林圖書館館員前因鑒於我國諣置圖書館之緊要故畢業後復留美專心研究圖書館學二年於圖書館之攻用及辦法已洞悉無遺日已在省敎育會演講今晚在青年會更當詳爲講演以期普及並備各種影片用影燈逐張映射足爲設立圖書館之借鏡現青年會已函邀各大學校職員學生届時往聽矣 
[城女學演講會記事]  
　　昨日（一號）上午八時南市竹行弄城東女學開演講會請黄任之君演說斐列賓之敎育大致謂斐列賓之婦女較之中國婦女大不相同該處夫婦新婚必出外旅行國因喪事鬱悶亦遠遊出洋吾國婦女適成反比例但知家庭不知世界彼則兼具世界之觀念也至初等小學學生卽能以手工出售自食其力即女學生亦無不能烹飪且煮食品售錢補且學費嘗見某校有三千小學生會操無師敎授以鼓爲號亦能整肅不亂兒童自治力如此女學生所製衣服大抵爲父母或自己嫁後必需之品故皆切實有用非若吾國學生之徒讀死書也現斐列賓自革命後一切政俗無不革新大有蒸蒸日上之勢末講該處風景令人解頤演說旣畢已十一時矣遂散會 
[部視學來滬後之談話會]  
　　部視學錢均夫周仲容二君來滬視察學校江蘇省敎育會持邀二君於本日（二日）下午五時蒞會開談話會業已通函本埠中等以上學校校長敎員曁小學校校長届時與會 
[四川同鄉會詳陳川省禍源之電稿]  
　　北京大總統國務院參衆兩院鈞　羅劉交鬨中央已迭次有明令處置并派員查辦似巳　容置喙但治必先溯其原去害當先所急羅劉之爭不過事實之一端派員查辦亦不過就一端之事實以求解决然事實必有根由若不審其究竟竊恐川禍猶未已也夫羅劉之不協非羅劉之有私仇滇川惡感爲之也溯辛亥革命滇軍號爲援川實則據城邑刮資財以義始以利終挾竊據之野心施殖民之政策其時信　往還儼然敵國幾經交涉始允拔師以去旣未咎其殺人越貨復餽數十萬巨餉以壯行色二次革命滇軍又奉命援川在蜀中人士以爲政局統一滇軍亦不乏明達之人必不至再演辛亥故事乃瀘渝作戰方殷未見遥滇軍一人入境迨雙方罷戰瓦解氷消彼始欵欵而來據目井爭濫州復焚掠殘殺於重慶不但循辛亥故事且變本而益加厲焉嗣經中央幾度嚴令蜀父老百方請求雖勉强棄去然而重慶鎭江寺之縱火海棠溪之焚彈渝江纍纍如貫珠之死屍慘劇至今言有餘痛川人財産見刮於滇軍者每次輒數百萬商民交困於今未蘇痛恨之聲彌於全境且聞此次羅佩金又勒提各機關款項百餘萬焚殺慘劇成都幾成焦土禍毒蔓延漸及各縣見於各報及川人通電者不一而足中央雖遠當亦不無所聞以理言之滇川同一國土何能假以侵略以義言之前清之際川省歲濟滇糈巨萬兩省人士亦當念此種種關係益相親睦乃彼等毫不顧念陰謀併吞直視川省如比利時如羅馬利亞如塞爾維亞川人縱魯弱詎肯始終俯首聽客所爲耶論者不察謂川人村落觀念過重滇川起釁輒歸咎於川人排外政府於川情或未盡悉又爲此等流言所動處置川事遂致愈解愈紛果謂川人排外耶則滇黔同一客軍何以黔軍失次入川未聞有如何之惡感且等是滇軍也何以一入謝汝翼黄毓成羅佩金之手迭起波瀾而囗軍入川匪微與川軍一無所忤并同生死而共患難焉由是觀之滇川惡感其種因所在及此　曲直不難查知深望中央能及早洞悉根原迅施補救庶可永息紛爭而維大局今羅劉旣罷而不追求羅劉所以致閧之由猶此惡感已深之滇軍卵育川中竊恐一羅去尚有十數百羅劉繼踵其後衝突復衝窡查辦復查辦中央之使絡繹於途而川民不堪命矣某等於羅劉之是非一無所袒自當拱手聽中央之裁判所急切不能已於言者惟念滇軍駐川縱止鬨　一時不能止鬨於永久目某愚見竊謂滇軍一日不去則禍一日不止中央如肯埀念川民水深火熱之苦則宜立頒明令飭其全部返滇俾兩省人感情不至永遠不復尤有進者補救之方除調圖滇軍外首重督軍得人非簡威望素著且無黨派之人明令督川不足以資鎭撫如蒙鑒允在政府固出之公明在川人則實叨　眷惠仰天呼籲幸加矜擇四川旅滬同鄉會正副會長王北樞朱伯爲及全體會員等公叩卅 
[縣敎育會明日開職員益]  
　　上海縣敎育會現定於陽曆五月三日（即舊曆三月十三日）星期四下午五時開春季職員常會昨已通告各職員届時蒞議矣 
[組織測繪公會之第一次談話會]  
　　測繪業凌雲洲等發起組織測繪公會昨日仍假北京路導智學校開第二次談話會到者吳衡之潘克恭周惠南董圭堂朱伯生王邦榮嚴光第邵關煜顧道生潘志勤楊楚翹等六十餘人二時開會首由臨時主任凌雲洲起立報告後請吳衡之君主席乃由吳君演說略謂測繪一業對於建築關係至重際茲文明日進商務日盛開闢新埠振興市廛鳩工庀材非精於測繪者弗克策畫周密構造堅偉而欲求精於此道亦非公同研究交換智識不可凌君此舉實爲當務之急將來必收良果蓋鄙人曾與同事工部局多時知之有素也云云繼由楊楚翹顧道生潘某及施維霖等十餘人相繼演說大與吳君相同說畢共籌進行方法而散 
[貧民女子職業傳習所演劇籌資]  
　　薛芳女等發起貧民女子職業傳習所設籌備處于法界貝勒路義和里一號連日規劃已有端緒茲聞女士等邀集女界同志編演警世新劇定陰曆十五十六兩日假座張園日夜開演收取游資以助所中經費并有東西音樂及日本藝妓之歌舞想届時往觀者必甚熱閙也 
[觀濤小學創辦童子軍]  
　　浦東魯家滙觀濤高等小學校長陸秉淵去年邀請上海青年會李啓藩率同童子軍十九人至南滙縣敎育會講演後今春復赴無錫等處調查童子軍組織法現已徵集家屬同意挑選高等科生組成一隊聞於日内開班敎練 
[工商研究會評議常會記]  
　　昨爲工商研究會評議員常會之期下千八時仍在事務所開會首由義長王漢强將此次修訂會章請衆研究旋卽逐條通過未有增減次提議在該會中創設工業化學社經各議員互相磋議僉以目下報名者雖有五十餘名而繳資入校者尚屬寥寥决定俟至署假後再行開辦又次提議北京設立分會一事某議員謂添設分會扶助進行又可使南北工商界得以聨絡情誼互通聲氣實與本會大有裨益惟謝副會長函索會章及分會組織法並所收會費若何支配均關重要今日會員未齊應俟下次常會再行提出討論云云經衆贊成遂散會時十句餘鐘矣 
[重慶紅十字會之報告]  
　　上海經十字會昨接重慶分會來電云城都方面軍隊冲突地方人民遭此慘酷曷勝悼痛本會以博愛恤兵爲天職二十九號在總商會邀集軍政紳商各界熱心慈善者籌議募集捐欵振恤一般傷亡貧苦被灾之人民特先墊滙銀一萬二千元電請戴循若省長及本會會員駐省諸君　同商界聚興誠天順祥德生裕等執事就近商承省長分别賑濟一面續行籌募辦理善後振卹以免灾民流離合先電聞乞鼎力維持以便進行 
[本廠麵粉之銷路]  
本廠麵粉年來推銷南洋各埠漸有起色與洋麫粉頗足爭衡惟近來日本麵粉紛紛運華跌價競賣花旗麫粉又請加出口照費四角以致華粉成本加重本廠麫粉同業不免稍有恐慌但此時尚未受有若何影響調查昨日裝運出口計往香港者一千袋住大連灣者六千二百袋在福建者五百袋且内地之麥經過關卡已准免稅釐一年成本減輕推銷尤易該同業果能固結圑體則力圖發展亦非難事也 
[黑籍貧民明星]  
　　法租界白爾部路（即陸家觀音堂）新民里七號新民慈善戒烟醫院自開幕以來一班黑籍貧民投院求戒者踪踵相接每日必有四五十號之多該院一律施戒不取分文　貧民無不頌禱又英租界勞合路樓品芳醫士因内地禁烟非常嚴厲而鄉民之染有烟癖者每用打嗎啡針過癮以致體無完膚受害甚烈故特將自己發明之自由戒烟藥水藥丸派人赴内地分送勸服並隨地演講打嗎啡針之毒害一面禀請地方官廳嚴拿代人打針之人盡法懲治以重人道云 
[緝獲土膏不再給奬之布告]  
　　江海關稅務司出有布告云照得本關緝獲私土熱膏給奬辦法前據上海洋藥商行自願　給奬洋經本關核准凡由線人報告俟拿獲充公後酌定給予私土後磅多至二十五元熟膏多至三十五元業已曉示在案茲據該洋藥商行呈稱此項賞洋現經議定截至四月底爲止以後槪不給與等語到關合亟布告仰諸色人等一體知悉特此布告 
[閘北興修道路]  
　　閘北寳山路一帶邇來市面日盛新建房屋鱗次櫛比居户日繁該處馬路遂爲往來要道刻經閘北工巡捐局分辦處派員測量估價招工興修以利行人巳於前日開始工作矣 
[搶火犯解送檢廳]  
　　閔行鎭張家弄口居民蕭姓家於舊曆本月初七夜十一時失火延燒左右隣房屋數間當火熾時緝私營營長王某因其寓所卽在該處左近恐遭波及即飭標下目兵搬運物件迨至火熄點查各物缺少白皮箱一只當卽開單報請地方第一區警署查緝旋由姚警佐飭警查得此箱爲莊關福所攫取乃　莊拿獲吊出原贓解送縣警察所詢問一過昨午轉送地方廳請辦當由檢察官提案研訊之下判莊關福收押衣箱存案候傳失主來案再行訊究 
[保佐人保管遺産之手續]  
　　旅滬皖人李翼侯爲李文忠公鴻章之孫於本年二月間病殁所遺業産應歸其子承襲惟其子尚未成年未能管理遺産故由翼侯之胞兄某致函交涉公署請　翼侯名下遺産現金及重要契據存華俄道勝銀行者由伊弟兄以保佐人名義同負保管責任並請由公署致函該銀行證明以便前往接洽繼續存寄交涉員朱君接函後已准如所請據情函致滬俄總領事請爲轉飭道勝銀行知照 
[原告舉定查賬員]  
　　愛衆聨保壽險公司倒閉後由介紹人（即保險掮客）顧玉麟等十七人控經法公堂將協理鍾安樵司賬鍾雲生邱榕軒等三人提案迭次研訊暚白判兩司賬交尋常保出外候訊鍾安樵交三萬兩人銀並保再由廣肇公所董事加具保單一紙倘鍾保出避匿即著該公所賠銀二萬兩並著推舉理賬員秉公清理嗣接該公所來函聲明不允管理此事故复判限十四天著各原告自舉理賬員再行核奪在案昨已届限又經傳訊顧等聲稱理賬員業已舉定會在某保險公司内爲經理之陸成賢及開設西衣店之沈衡山兩人今日陸因有感冒故難到案候示中西讞員判展限七天著邀理賬人到案候核 
[罰欵先繳一半]  
　　同裕興　膏店主陳雲卿前因私售料子烟膏由法捕房　探往查當時被店夥方炳華將陳縱放逃避後將方拘案訊判罰洋八百元充公並　管押一月將店拍賣嗣因不繳罰洋復解公廨請訊判方交二百一人銀並保出外限交店主到案再核詎陳以爲事隔多日諒無妨碍至某酒店内飲酒被探查見拘入捕房解經法公堂請究陳雲卿始則不認爲店主經問官盤船良久始供實因畏懼重罰故不承認請求恩宥中西官判罰洋一千元限期措繳昨因届限不繳　解公堂　示陳供　因一時無力求請交保出外措置判限七天先繳洋五百元其餘交保措繳 
[戲館花房被捕三誌]  
四馬路丹桂第一台戲園四茶房俞兆生經老閘捕房包探陸桂山姚錫卿查得俞兆王卽匪徒張嘉　之化名會於西曆一九一四年六月二十六號糾黨有公共租界貴州路搶刦吳胡氏金鐲衣服由麥總巡懸賞緝拿未獲當經禀　捕頭將張拘解公共公廨訊供收押在案昨日復由捕房解廨經中西包探上堂禀明前情並稱原告未到請爲核奪中西官判張帶回捕房諭探傳知原告於下禮拜二到案質訊 
[串騙案展期復訊]  
　　恒茂錢莊指探司賬何興之串合吳同裕冒騙票銀五千兩由捕將何拘解公共公廨訊供判交一千元人洋並保在案昨晨由廨傳訊原告延代表律師上堂譯訴案情並請展期復訊被告亦管律師到堂代表贊成原告律師之請求中西官以兩造旣巳同意遂判被告仍交原保候展期再訊 
[衣莊領回賊贓]  
　　河南路安吉衣莊指控甬人周阿四行竊狐皮衣服等情昨捕房將周拘解公共公廨訊供屬實判周押西牢年半贓交原告領回 
[商人途遇暴客]  
　　浦東洋涇鎭商人潘銀全於前日午後四時許由滬批購貨物回家　經欽賜仰殿附近突來短衣宪　之暴徒三人假搜查烟土爲由將潘扭住刦去身畔所帶之大洋六元小洋四角銅元八十枚事後經潘投報該管三區二公駐所馬警佐飭警跴緝務獲解究 
[成衣匠失妻之追究]  
　　海門人趙仙普與妻謝民同居南市生義弄仁安里某號屋内開設成衣舖本月初七日午後謝氏與同居女子王阿大之母某氏出外數日未返趙以該氏有意誘拐即偕證人喬雲記將該女王阿大扭至一分駐所控請究追經李警佐訊據土阿大供母親在　帮傭不知如何同趙妻出外我未知其底細李警佐飭將王阿大解送警廳司法科預審核辦 
[拐賣小孩之敗露]  
　　嘉定人李連生昨晨在海路誘拐曹連生家六歲男孩阿高帶至法租界南朱家橋圖賣當被法租界包探查見帶入捕房經捕頭詰得事出美界立飭該探將李與孩併送滙司捕房由十一號捕頭麥搿　搿　悉前　飭　被告收押候派包探查明再核 
[破獲愛文義路之烟窟]  
　　南京人張紀之在新閘愛文義路一千五百八十六號門牌私售洋烟被捕房查悉前日派令一千零二十五號華捕將張拿獲時有烟客金冠林行賄求釋該捕不納一併帶入捕房昨解公共公廨經中西官訊供一過判張存洋一百元交保金押候查明訊辦 
[划船户索償損失]  
　　浦東八埭頭附近和豐廠不輪舵工朱海生等前因串竊該廠爛鐵雇婦人周高氏徐高氏之划船裝運出售被該廠西人查獲將該舵工斥退划船扣留禍周高氏等以划船被扣難以度日故於昨日在洋涇鎭將朱父朱和尚扭控三區二分駐所要求賠償損失當經馬警佐略詰一過諭飭押候查明再核 
[牛奶棚主受罰]  
　　法工部局衞生處洋人至法公堂控趙和尚以和水牛乳在市混售並以英界捐照朦混請究趙供在北四川路馬宏勳所開之牛级棚内爲夥今店主亦在堂上請訊馬宏勳供向在英界銷售因有主顧遷至法界祗有二天仍囑送去而法界照會須待至一號方可捐領故無捐照中西官判罰洋一百元與照會一併充公 
[雜評二]  
　　宋案中之洪述祖（庸） 
　　宋遯初案爲癸丑一役之導線亦卽袁氏稱帝之張本其在民國歷史上關係甚鉅歲月奄忽宋案之有重大嫌疑者都已先後殞命獨洪述祖則逃之夭夭安然無恙今居然以債務涉訟　麗於網羅是　宋案之有關係者不受天誅將罹人僇亦暗殺案中之　可快　者也 
　　公共公堂昨巳將洪正式拘押此後進行是否一一如民黨中所預計雖尚未能推定然以洪形跡一詭秘而不先不後以他案之繆轕自投羅網儻　所謂天道者歟 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新歎孤（五）] [  徐勵吾]  
　　膽望成都百雉皇城内萬户千門徹夜難安睡聞說兩軍交鬨將排隊飽受虛驚善後來沾惠 
　　忽聽鎗聲起自某軍隊一串聨珠急響如湯沸流彈横飛時或空中墜警信成眞善後來沾惠 
　　大砲轟轟夾雜鎗聲内來往交衝鏖戰誰甘退老屋三椽震動灰塵墜貫耳如雷善後來沾惠 
　　烈燄飛來焚屋爲烽燧勢欲燎原救火嗟無會啓户狂奔彈雨鎗林内膽顫心驚善後來沾惠 
　　年老龍鍾形狀如昏醉避火倉皇匍匐行兼跪躓入溝中徧體俱污穢白叟堪憐善後來沾惠 
　　纒足難行婦女終身累兵燹交加逃出深閨内步緩心慌歎氣歉流涙避難釵裙善後來沾惠 
　　數歲嬰兒保抱慈懐内啼哭頻頻雞犬連聲吠見火聞鎗驚嚇難安慰觳觫孩提善後來沾惠 
　　少壯同胞心力眞交瘁急難臨頭老幼須兼衞顧後瞻前難得身無累挈眷奔逃善後來沾惠 
[自由談人名新酒令（五）] [  嫉俗]  
　　上一句爲唐詩下一句係詩餘（悉採自白香詞譜）中嵌自由談人名均首尾聨絡非敢矜奇眩異亦聊博諸君一粲爾 
　　汀洲無浪復無煙（煙橋）橋影流虹 
　　萬里歸心對月明（明南）南園春半踏青時 
　　望帝春心托杜鵑（鵑魂）魂牽夢縈 
　　笳鼓聲喧漢將營（營生）生怕離懐别苦 
　　鷄鳴紫陌曙光寒（寒楓）楓冷吳江 
　　獻賦十年猶未遇（遇春）春到南樓雪盡 
　　心隨明月到胡天（天芳）芳草無情更在斜陽外 
　　碧海青天夜夜心（心石）石頭城上望天低 
　　應見隴頭梅（梅夢）夢轉窗紗曉 
　　飄飄何所似（似春）春草昭陽路斷 
　　官應老病休（休笑）笑問鴛鴦兩字怎生書 
　　鄉書不可寄（寄枝）枝南枝北 
　　露從今夜白（白雲）雲壓雁聲低 
家庭常識 
　　植物相感靛浸蓮子成藍蓮苦棟樹接梅成墨梅木瓜樹旁植鐵梗海棠則結實繁茂而不窳落 
　　韮菜泥搗韮菜爲泥取陳石灰和之作餅如飯碗大貼璧上陰乾凡刀傷見血研敷立效 
　　咬齒夜啼人夜眠磨齒亦是惡疾若乘其不知取所臥榻上灰洒口中可止又小兒夜啼狀如狂祟者取蟬退下截爲末以薄荷湯入黄酒少許調下卽止未足月者用半分此方外氏王聘君云東壁土東避土擦疿子應手而愈若少加薄荷亦妙 
新汲井泉調生白礬每服三錢治砒毒甚驗 
接骨用未退胎毛小谿一隻生搗成泥加一加皮天拌匀敷跌打損傷接骨如響 
　　止噎噎膈不止以物刺鼻令嚔即愈[  南邨]  
　　秘書硫酸銅及綠化阿摩尼亞各一分溶於清水一百分内取此液書文字於紙上爲無色以火烘之即呈黄色文字若用單甯酸四分溶解於清水一百分中亦佳欲其顯字則以綠礬八分溶解於一百分水中洗之卽現青色文字[  啞生]  
　　去霉跡閱二月初四日所載去衣服霉跡法手續未免太多今有但法可取布蘸最好之燒酒緊擦霉跡處亦可化跡無有 
　　油漬污衣綢衣偶一不愼沾污油漬甚不雅觀去凈之法用綿花沾煤油少許向漬處竭力拭之不但油跡即去而原色無損屢試均效 
　　煤油污衣煤油潑於衣上如不去之最易沾灰若當潑於衣上時立置火爐上烘片刻即消去[  知己]  
　　氣逆氣逆人所時有或因食物時吞咽不愼或因風所致患之每不易令其驟止當治之法係咽自己津液或飲熱水但皆不能即時奏效茲有一簡易奇方卽將自己指甲用刀剪下少許塞在烟捲内燒而吸其烟（須嚥其烟）不吸紙烟者水旱烟以同法吸之皆有奇驗 
　　象牙變白象牙器具如扇柄牙箸用之日久每每變黄漂白之法插入芭蕉樹心（即嫩葉之内層）七八日後取出潔白如新（栩按此法曩曾試雖能白而色變死絶無光彩不識當更用何法使之完善）[  李醒生]  
　　附白本欄近有長篇稿件當刋入老申報雜錄請注意 
詩囊 
[和吳少坡女史翦淞閣示座上諸公原韻] [  南湖]  
　　華　小刦奈何天往事凄迷負少年鶴舫迎來春水上（女史有約同游來冷）鵑花媚向夕陽邊（同游愛儷園時杜鵑盛開）玉璫緘札心先碎面皺觀河念不遷怕過渭橋聞折柳撩人飛絮白于緜（女史不久將回朝鮮） 
　　得栩園先生書招入倉聖萬年耆老會即用 
[孫太夫人示寳來禪師韵] [  東園]  
　　哈園圖畫靜中觀（謂上巳日孫太夫人出哈園圖記八十三幀啜茗靜觀恍置矣畫裏）清逗茶鐺啜鳳園又讀龍川書一紙坤倪何處問乾端 
　　解賦蕪城只鮑昭撫今感昔箸超超名心巳淡塵心凈怕逐邗江上下潮 
　　記曾一枕夢游仙蝶化莊周栩栩然曼倩不知王母壽蟠桃結實歲三千 
　　世界花花近若何逃禪莫問老頭陀捨身倘入無遮會又恐糾纒孽障多 
工業須知 
[育蠶簡法] [  經常]  
　　吾國育蠶肇自西陵氏迄今已四千餘年爲世界蠶絲祖國乃近今以來繭質日退出口日少幾使天富利源盡爲外人所奪良可嘆也推其原因未始非育蠶家牢守舊法不講新理飼育不得其法所致也經常前在蠶校實習時曾將各法去其理論作簡略之養法似於蠶之生理飼育諸要點亦甚講究茲特錄出以供參考或亦育蠶家所樂聞歟 
　　（一）蠶室鄉間蠶室原不一定或置牀前或放廚下乾燥不宜空氣不潔非所宜也按蠶室可將尋常房屋之四壁從地坪上鑿孔式如圓形（二孔相距約二尺許徑約五寸）遮以鐵網防鼠鑽入内邊用布塞之可以隨時啓閉又於仰棚下亦須鑿之 
　　（二）儲桑室以備儲桑之用地上覆以竹簾將葉堆其上或堆如鱗形或堆如條畦均可常常翻動母令蒸熱如遇天雨翻動宜勤以使水乾惟不可用巾揩乾蓋一則費時二則水雖揩乾而桑已熟矣蠶食之生病 
　　（三）蠶箔宜用長方形寛二尺五寸長四尺五寸以竹編成六角形孔便通氣也 
　　（四）蠶席可用新聞紙代之爲省費也 
　　（五）蠶綱除沙之要具或用藺草或用麻線結成其長短大小須與席同而數宜倍之 
　　（六）礱糠爲避濕除沙最重要之物須多備之 
　　（七）蠶簇蠶兒結繭之具也俗稱山頭製法不一其中以傘形簇爲宜因其空氣流通糞粒墮下不至污别繭且易造也 
　　（八）消毒即去蠶之病毒也其法已載家庭常識内 
　　（九）製種擇壯鍵之蛾令其自由配合通常配合時間以七八時爲合度至時以二手順勢分開其偶謂之割愛乃放於種紙上之鉛圈中令其産子（此紙分爲二十八格上有號數置一蛾套一圈使産卵如圓印即以二十八圈爲一連）約經六小時即去母蛾（未完） 
短篇小說 
[神怪小說金河之王（六）] [  鵑魂譯意小蝶譔辭]  
第四章 
　　悲苦之克勞鬱然待其二兄於室乃至竟夕不歸知其必巳化石無疑矣則不禁悲泣以爲二兄之死實由其一言也無已其目訪之於金河乎乃往求聖水於牧師小克勞之爲人固爲村人所愛則立與之無吝色且贈以古磁之瓶用以盛水是日晨光熹微中小克勞即已首途旣至氷川方涉足而渡忽見有褐髮之老人扶杖而來狀至疲憊𠺡而言曰孺子老人渴欲死能與我一杯水乎小克勞自思吾水且盈瓶而所用不過三滴乃曰諾老人舉瓶而飲罄其三分之二返之曰孺子良佳今吾當助汝渡此氷川言次以杖點氷氷乃倐解但見清流漣漣泓如碧液老人手杖則化爲船錦纜牙檣富麗無比老人乃引小克勞登舟竟登彼岸俄頃人船俱杳小克勞欣然前行則其地淺草平鋪幽蟲唧唧鳴於深谷小克勞頓忘疲困揚長而行約里許渴極思飲則卽舉其聖水之瓶忽見一嬰兒臥道旁悽然呼水小克勞惻隱之心復動念寗自渴母苦此兒乃置瓶於兒唇罄過半所餘者惟數滴而已嬰兒得水則頓長爲成人以手指壁壁頓開中有平原碧草如繡靈禽三五飛鳴上下其聲清婉如奏天樂遥見金河熣燦如懸錦練巖石之上長滿青籐間以紫色之花光明瑩瑩乃如星露小克勞至此不覺心曠神怡回顧嬰兒已早弗見嗟訝久之始舉步而行未數武忽見小犬嗚咽呼吸將絶小克勞曰可憐哉此犬吾不助汝則待吾返汝死必矣此犬亦若解人語則又悲嗚不已顧瓶水已僅數滴飲之立罄小克勞惻然自念寗失其金吾必不坐視此犬之斃遂以瓶中水悉贈此犬犬得水立伸其後足植立於地尾乃不期而脫耳毛漸長一變而成金絲之髮黑扁之鼻則一變　爲紅銅目光銳利全身倐呈金彩赫然現於眼簾之前者竟爲其老友金河之王也（未完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之愼重民命]  
[成祿案（一）]  
　　上諭（見本報癸酉年十二月二十五日） 
　　（錄十一月十九日京報） 
　　上論御史吳可讀奏請將已革提督成祿立正典刑一摺除原議之軍機大臣及刑部堂官無庸會議外着御前大臣大學士六部九卿將該御史原摺並軍機大臣會同刑部定擬一摺再行核議擬定具奏欽此 
　　醇親王奏爲詳議御史吳可讀奏已革提督成祿現擬罪名摺 
　　（見本報甲戍年正月十四日） 
　　臣奕譔等謹奏爲詳議御史吳可讀奏已革提督成祿現議罪名恭摺覆奏仰祈聖鑒芪竊臣等於同治十二年十一月十九日由内閣抄出奉上諭御史吳可讀奏請將已革提督成祿立正典刑一摺除原議之軍機大臣及刑部堂官無庸會議外着御前大臣大學士六部九卿將該御史原摺並軍機大臣會同刑部定擬一摺再行核議定擬具奏欽此臣等遵即於本月二十三日在内閣公同會議詳閱吳可讀原奏除牽涉天時及以輕信禀報之將領妄擬爲前代弄權之奸相並以棄城逃匿之何桂清青麐不候定罪具呈强辨之勝保引爲證據各節措詞均不當請勿庸議外此案成祿獲罪緣由以妄殺無辜一事爲緊要關鍵軍機大臣會同刑部原奏内稱查例載誣告叛逆被誣之人已决者誣告之人擬斬立决又例載斷罪無正條援引他律比附各等語此案已革烏魯木齊提督成祿因馬吉貞等聚衆屢勸解散不從輒信道縣等情同叛逆誣禀發兵攻打致斃二百餘命雖誣禀由於道縣而被誣之人實被成祿所發之兵殺害例無誣告爲叛致斃二百餘人作何治罪明文自應比例問擬成祿合比依誣告叛逆並被誣之人已决者誣告者擬斬立决例擬斬立决究係誤聽人言發兵誣未親往攻打與實在誣民爲逆者不同應否改爲斬監候之處恭候欽定又馬吉貞等旣非叛逆業與權家屯莊無辜土客民人横被殺戮均應予以昭雪等因於本月十二日奏明在案今臣等奉派再行核議定擬詳核成祿親供内竇型等口稟之辭固不足憑然三清渠紳士實有懇請攻剿之禀秦德鈞王有實有禀呈楊姓提督實據成祿所部實有受傷兵弁名冊此則成祿科以輕信禀詞草率派隊則有之例以造意誣叛則不無屈仰複檢查原案卷宗與軍機大臣等所擬均無不符伏讀嘉慶四年正月奉上諭向來刑部引律斷獄於本律之外多有不足蔽辜無以示懲及從重定擬字樣所辦實未允協罪名大小律有明條自　勘核案情援引確審務便法足蔽辜不致畸輕畸重方爲用法之平等因欽此本軍機大臣會同刑部承審成祿一案按律聲　所守者正如該御史所謂二百餘年列祖列宗之大法毫無偏袒情弊而吳可讀不問事之委曲法之當否必欲力踐前言飾詞瀆奏殊違律例應請一併勿庸置　仍照原擬　理至該御史摺内並不平心論事輙負氣忿激甚至有斬頭懸門延頸待刃及請收獄監禁察看關外情形各語大乖盡禮盡敬之義然猶可略其狂　原其愚惟所稱成祿鬼蜮百端將來生死用舍事正有不可知者伏思生殺予奪出自乾斷成祿有伎倆何能施之於黼座之前而意爲摇惑該御史有何確據乃逆揣至此又日前承審大臣原奏並未奉旨頒發中外該卸史何以言之歷歷事關職員刺聽朝政必應立杜其弊以上二節與風聞言事逈異應否究詰實據出自聖裁所有臣等詳議吳可讀陳奏已革提督成祿現議罪名緣由謹合詞恭摺復奏伏乞皇上聖鑒遵行再此摺係領侍衞内大臣處主稿合併陳明謹奏奉硃批成祿着改爲斬監候吳可讀着降三級調用特諭 
　　通政使司通政使臣子凌辰大理寺省卿臣王家璧跪奏爲會議未經隨同畫稿另議陳明恭摺奏祈聖鑒事同治十二年十一月十九日欽奉上論御史吳可讀奏請將已革提督成祿立正典刑一摺除原議之軍機大臣及刑部堂官無庸會議外著御前大臣大學士六部九卿將該御史原摺並軍機大臣會同刑部定擬一摺再行核議定擬具奏欽此臣等欽遵於二十三二十五兩日同在内閣詳閱一摺公同悉心核議竊以刑官自應執法法外施仁自應出自天恩御前大臣大學士等仍照軍機大臣會同刑部定擬原扭奏請欽定臣等均無異議惟會議稿内稱該御史刺聽朝政等語臣等查該御史原撤以桑梓受害措詞不無激切究屬出於公憤發於愚誠早在聖明洞鑒我皇上曲示包容愈以見聖德之大况朝廷設立言官監察是其職守凡京外政刑得失臣民好僞皆當糾察庶不負朝廷耳目之官皇上躬親大政正宜開闢聖聽博訪兼收以備聖心採擇若使無言責者旣不得言有言責者又不敢言相顧緘默日久相習成風恐非國家之福臣等以政體得失言路通塞所繫是以未敢隨同畫稿理合恭繕另摺奏祈皇上聖鑒訓示謹奏 
尊聞閣筆記 
[六旬外男女初婚（見本報壬申年十二月初四日）]  
　　松城西門外五奎里有業成衣者方姓佚其名年六十有三未娶依胞姪某初甚相得洎姪娶婦禮貌漸疎迨後每食幾同飯後鐘矣方翁憤甚欲得年相若之處女聘以爲婦聞者咸嗤其迂而憐其愚豈知大倉橋南倉城内有許姓女老而未嫁年六十有五亦依弟姪而居針黹所得積資數百金晏如也旋因弟故姪輩不禮焉適大病月餘求湯藥不可得而往往有惡聲冷語相侵心恨久之迨病痊自傷老而無依爰託冰人爲尋良匹遂以方翁　女首許之轉詰方翁亦欣喜允從合卺之夕紅毺交拜白髮雙星誠一時佳話也方翁亦素有儲積夫婦和好勝於少年未二年方翁竟以老病謝世許寡守數月家人咸厭棄之目恨終身仍無依靠又託媒訪婿有業樂工者李姓年僅三旬利其資而娶之不一年又故婦愈自恨幾不欲生適有鄉農年五十餘妻巳早世兒生滿堂而老翁忽思重續鸞膠至松訪求得許婦一見如舊相識即偕與同歸囑其兒孫輩咸敬禮如嫡許亦安居自得遂依之以終身焉 
[一産男女七人（同上十一月十二日）]  
　　西洋孟米埠有一婦人已産數胎今則一産而纍纍不絶焉初生一男腹尚痛須臾又一女落地甚腹仍大痛不止堅實如故繼而男女雜遝爭以先出母腹爲快總計之蓋有七人焉内四男三女形俱纎細軟弱有能啼哭者有不能啼哭者不久即皆萎化惟産母則尚稱無恙　 
花叢談屑 
[題沈文蘭校書小影詩]  
　　（見本　甲戍年五月十一日） 
　　鴛湖散花仙史　僕前閱申報載有女校書沈三倌文蘭者其事甚詳惜其好花落溷事多磨折且不永年爲黯然者久之今偶得市上照相美人一鏡紙背有沈三倌三字豈即其人歟爲賦四絶以誌此中亦有緣焉詩曰眉如柳葉面芙蓉一笑拈花鏡裏逢可惜優　開易謝獨留小影記芳容如此嬌姿劇可憐相思欲喚奈何天痴心紙上眞眞現朝夕旃檀供養虔蓬萊仙子謫人間小劫烟花爲慘顔多少無鹽膺福命公平兩字可全删鬢影衣香彷彿存開奩一見也消魂古來才美多如此不落風塵不算尊余讀隨園詩話見其題蘇州名妓張憶娘小像有國初諸老鍾情甚袖角裙邊半姓名之句想見好事之心自古　斯今是像惜以西法照成不能裝潢且年久必退爰擬遍訪名流各賜題詠借生花之管以存香草之思云爾浙西飯顆川樵和八首云仙人掌上玉芙蓉疑向瑶臺月下逢小謫風塵憐浩刼珮環細認鏡中容絶世丰神我亦憐痴情欲補有情天孫郎自是風流甚默爇心香一瓣虔一現曇花頂刻間美人薄命誤紅顔笑予未醒揚州夢詩半無題不忍删蛾眉淡掃態猶存相對如逢倩女魂珍重吉光留片羽新詩應藉女兒尊亭亭初日照芙蓉萬里橋邊一笑逢管領春風花有主金爲聲價玉爲容流水桃花只自憐東風愁煞鷓鴣天泥他拜月瑶階上手炷鑪香禮意虔翩翩小影落人間圖畫天然破笑顔何幸知心逢伯樂蓀蘭舊怨一齊删當年顧曲記温存安得名香竟返魂寄語青樓諸姊妹請從無佛處稱尊洛如花館主人和云金風吹折玉芙蓉此後名花花處逢我亦異聲同一嘆那禁騷客不形容媚骨嬌軀絶可憐春婆一夢竟歸天泉臺似有通靈說應感諸君雅頌虔遺容猶喜在人間其奈丹鉛失本顔安得白描能畫手直將脂粉一齊删楷杷門巷門無存舊地重經幾斷魂幸有詩人傳軼事千秋赢得姓名尊　蕪館主人和云往事重提我欲愁落花曾逐水東流芳魂飛去空餘恨蔓草荒烟土一邱櫻桃花發拂簾香琴譜花經細品量舊日妝樓無恙否西風瑟瑟冷斜陽東風愁煞倚樓人重到蘇台莫問春翻怪畫工留色相悮人紙上喚眞眞從此尋春興已闌樓頭不見步珊珊美人顔色才人筆留與千秋一樣看 
[雜錄]  
　　劉恊和君來函云鄉間單方有奇騐者至多其方多秘不肯傳最爲可惜予鄉舊有一家治小兒慢驚風百試百驗同治二年其人死方竟不傳此後遇有慢驚風者請中西醫醫治均束手無策鄉人至今均惋惜不已予謂人苟就己所經驗之單方不惜一舉手之勞錄寄報上傳之集腋成裘亦救人盛事世茲略述予一人所經驗者如次 
　　治疔瘡　疔瘡初起極痛倘誤食猪肉半日或三日卽死鄉中每不及延　其方以白菊花根搗汁與飲並敷患處立愈予傳此方僅三年鄉中醫愈八人他藥實無勝此者 
　　治蛇咬傷遇毒蛇咬傷暴腫者無藥即立死以野柏樹葉（巳接過之椿葉無效）搗汁敷之即痊若以其葉汁噴蛇身則蛇立殭 
　　　久痢及心頭久痛痢有經數年不愈者以山上白頭翁根（藥肆白頭翁花其力薄效用亦不同）煨猪大腸服之立愈若心頭痛歷十餘年者以此煨猪胸肉服之亦可愈此單方景寗人所傳醫愈者計五六人 
　　刮背治外邪遇痧氣或外感各病以菜油敷背脊兩旁用細碗唇　刮之使發紅色可愈痧亦可治外邪諸病此法俞曲國大史言之予鄉人屢試皆有奇效 
 
 
 

Page 18

 
 
   
 
