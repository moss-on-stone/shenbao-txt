# 1884 - 306 - 4904159

 

Page 1

 
 
[第十九號畫報出售] [  申報舘主人啓]  
　　我朝幅　之廣爲亙古所未有八月上浣西藏遣使入覲賫呈貢物七十餘種仰見　國家厚澤深仁無遠不屆京友摹繢朝　圖郵寄南來一 
切儀制宏壯羅列井然是亦一大觀也再法人攻犯淡水揮兵登岸經孫軍門設計埋伏我軍四圍兜合法人大　懲創死傷無算陣斬法將首級多名在馬祖廟地方懸竽示衆以慰華人同仇敵愾之忱兩圖俱編入此次十九號畫報准於本月十六日出售仍於畫報之末附送淞隱漫錄圖說一則　者鑒之此佈 
[書淡水捷音後]  
　　囊雲閣主人閱本報所登淡水告捷之書不禁喟然而嘆曰嗟乎哉古之所謂名將者夫豈易得哉必其才猷足以邁當 
時胆略足以蓋世識見足以超萬夫而又恩威並濟賞罰兼施使士卒懷德畏威有身使臂臂使指之用始能運籌帷幄落落然有古名臣之風否則奮發張皇粗豪自喜幸而戰勝則殺敵致果凌厲無前不幸而戰敗則轍亂旗靡甘以頸血濺沙塲白草此特戰將耳烏足以語名將之器度哉若今之孫庚堂軍門洵無愧爲當世之名將矣查同冶季年日本借牛番殘殺爲名滋擾我臺灣其時中國赭宼削平時尙不久水師軍械未極整頓日本遂洶洶然無理取鬧要挾多端軍門奉命鎭守淡水撫士卒恤瘡痍内攘外安籌畫周至然是時日本不久卽就撫臺灣千除　之地得以危而復安故軍門不世之不猶未大顯於天下此次法人稱戈尋釁攻壞我砲臺擊沈我兵舶踐夷我疆宇挫　我兵本其暴屬恣睢之氣不特與昔年赭宼判若天淵卽較之日本之擾臺灣亦倍形棘手而軍門獨能以　干之衆往淡水一隅毁其舟艦奪其器械斬其官弁馘其兵丁使委靡士氣于旦而威武奮揚非有古名將之才安能成此偉業哉世之論軍門者大都與留淵亭提督劉省三中丞相提並論謂中朝有此將才鼎足而三尙何患法人之暴悍我則獨謂爲不然夫淵亭勇將亦能將也其奇才浩氣足以摧强敵而振軍威然其兵皆烏合之衆其器皆舊式之鎗不過激其忠義精其訓練使士卒有死之心無生之氣又恃越南山溪之險阻路徑之彑迴以我生力軍禦彼疲敝師故得以屢屢告捷且海防之克敵李威利之喪元皆用埋伏之計使敵人猝不及防若與陣於平陸約期交戰雖有敢死之軍正未知鹿死誰手也劉省帥勦髮賊平捻匪以一武弁洊升專閫膺五等之封駿烈彰彰在人耳目然此次防基隆與防深水情形旣各異則難易亦不同臺灣雖孤懸海外四無依傍然基隆内有峻嶺可背之以列營外有砲臺可據之以扼守又全臺地大物博糧餉充裕爵帥部下貔貅數萬盡能戮力同忿敵王之愾說者謂無李彤恩之禀報失實爵帥自匪蓮籌帷幄决不使基隆一隅軍威稍損然以視孫軍門之力保巖疆盡殲醜　使强敵不敢正眼相窺恐又當高出一籌也且夫淡水何彈丸小嗑耳無崇山之可依無險要之可扼且地皆磽瘠糧食胥仰給於臺南軍門所統亦不若劉爵帥之犯將如雲謀臣如雨苟與法人紥硬寨打死仗卽不致喪師失律似亦難操必勝之權軍門則統籌大局别出奇謀　伏以伺之老師以誘之必使之入我彀中而後一網打盡以逸待勞以少勝多使敵人見之幾疑飛將軍從天上來苟非有大過人之才猷大過人之胆略大過人之識見而又能撫綏士卒戮力同心安能建此大功哉目下中外人民俱震驚筆門之功業口碑載道稱頌弗諠幾若裦公鄂公復生於世而僕所尤爲軍門重者則以其功高而自抑無一毫自炫其長也觀十八日本報所登軍門致鼓紀南軍門一書心平氣和卑以自牧其叙克敵之事云幸賴聲威得以告捷又云將士　力不敢稍女何其以功讓人全無驕矜之態乎尤望軍門乘屢勝之餘一鼓作氣勢如破竹則因淡水以及基隆由基以及越南諸郡縣次第告捷使法人不敢過雷池一步亦意中事耳草莽書牛願操管以書露布 
[京師要電]  
　　昨晨九點鐘後本館駐京友人發來電報云劉省三中丞曾奏請將滬尾獲勝時出力各官從重恩賚十九日已有上　孫軍門開華加騎都尉並賜珍物章軍門高元從優議叙並賜珍物劉總戎力裕加提 
督銜穆軍憲圖善特賜珍物龔軍門占鰲賞穿黄　褂其餘有功諸將士俱　恩賞又發内府銀一萬兩分給士卒高厚聖恩有加無已閩中諸將弁宜何如感激涕零哉又云聞和議不成總稅務司德　琳已出京矣惟本館傳電俱用暗碼字數旣多繙譯不無訛誤俟有明文再當群細列報 
[揚州官報]  
　　張屺堂都轉於前日晋省聞欲與趙觀察晤商糧道任内一切事件越三日揚城卽得省中電信 
兩淮運司委湖北督銷程尙齋觀察相生署理張都轉仍回糧道本任云 
[軍門莅皖]  
　　湖北提督程從周軍門前奉命會　海防事務軍門遂將所部順昌黑步全軍各督束頓戎裝 
雇舟東下十三日自清晨至午陸續抵皖共船百餘號軍門傳令不准灣泊贸易之　因　　江寺下岸寄椗軍門坐船則泊西門外官碼頭登岸入城拜謁各憲次日各兵船先行下駛軍門則靜候左侯相節臨面陳一切再行揚帆而下云 
[接篆無期]  
　　揚州營曾叅戎本擬本月十七日接篆乃連日各員弁排隊出迎不見虎旗戾止緣池州瓜代者 
尙未履新故叅戎仍未能如期交代然接差者日俟江干不免疲於奔命矣 
[憲節啓行]  
　　本月十三日下午左侯相出轅由石城門登輪船送者傾城介胃之士沿江干數十里次日黎明 
卽起椗上駛聞抵湖口起岸經廣信一路過仙霞嶺至延平府駐節想廣信爲侯相發乏方延建爲侯相重臨之地宜瞻盼霓旌者尤深於想像電雨矣 
[侯相奇夢]  
　　左侯相之經泰安也道梁父陟太山稽首於　霞祠下而祈夢焉是夜夢元配侯未人周氏如李 
夫人之在九華帳裏姗姗來遲自稱已隷上清仙籍幾不知人間何世聞君又仗閩疆聖　之隆畀倚之重今無與比特來道賀侯相答以宵旰久勞正臣子枕戈待旦之司况廟謨碩畫藻密慮周此次銜命視帥自當鞠窮盡瘁惟惜中國綢繆水戰尙無把握耳夫人云國家鴻福正如金甌無缺法人雖極跳梁安能爲亞父之碎玉斗惟須苦閩中百姓以烽燧三年耳此三年復依然海鏡澄清君亦得享林下清福者三年勉哉行矣後會有期夢遂醒此說係金陵人聞諸侯相之親近左右言侯相已函述諸輦下故人矣夫侯相自宣威沙漠以來蔚爲中外人望者幾二十年何待爲 
 
 

Page 2

 
 
陳涉之魚帛狐篝藉神道以設教哉洵乎信而有徵非等疾人之說也 
[爲龍之光] 　 
　　督辦全臺軍務劉省三爵帥有别墅在金陵卽大香爐之花園是也園規地十餘畝荷亭竹　月檻風廊幽雅精工殆無其 
匹前月二十六日爲爵帥正夫人設帨之辰凡列箕帚班者均詣合肥原籍捧觴上壽重九後天氣晴朗夜過半忽帥府屋上有火光熊熊然上接天際照如白畫司柝者疑爲火起築柝而號遠近畢集四望無所睹司柝者亦莫解所以以爲眼花也一笑置之詎越數日而爵帥已拜福建巡撫之命論者于是知其爲祥光也 
[巡閱砲台]  
　　江右潘偉如中丞籌辦江防殫精竭力各營將弁亦無不仰體憲厪盡心訓練中丞以湖口及九　各砲台尤爲緊要遂於 
望前出省親臨閱看十四晚抵湖口十五日黎明騐試梅家洲砲台連放數門無不命中時卽展輪上溯下午兩點鐘抵潯至岳師門砲台前下埞文武各員恭詣憲舟投遞手版中丞傳見有差隨登砲台飭砲勇放炮數十門一時大聲發於水上有翻山倒海之勢藥彈到處的靶洞穿中丞喜形於色大加奬勵隨帶小隊坐綠呢大轎入城往各衙門拜客少須卽登舟下駛回省時四點半鐘云 
[袁江雜錄]  
　　初五日爲霜降節前一日例有晾甲之舉是日天高氣肅日麗風和七點鐘時孫漕督排齊執事出登稼門入安瀾門迤邐 
由迎薰門赴演武廳小駐翌日祭旗後復由安瀾門回轅漕督鎭軍各有盔甲一副安設彩亭中以八人舁行儀仗銜牌煥然金碧前導爲先鋒鎭標馬兵清淮前營馬兵後隨則淮揚鎭標兵鎭標新兵中營清淮前營清淮右營一路旌旂風颭戈戟霜明步伐整齊威儀肅穆觀者咸嘖嘖稱頌云○清淮前營馬步隊現已招募成軍逐日操練鎗法其陣法則閒日一演云○王芍農觀察夫人之靈櫬於初七日由少君扶歸浙江原籍先二日設奠受吊自漕憲以下靡弗躬臨即送惟觀察以時事艱難故一切喪儀概從簡路云○前報列洋欒厘捐歸併藏局一事兹悉大憲雖曾籌議試辦無如藏局委員終覺鞭長莫及致司事丁役靡所不爲現漕憲復檄委候補同知涂君祺年督辦洋藥局務想定能措置有方也○前報畫眉釀命一案王大令商之某哨弁倩人向賣畫眉人之親屬極力調處由哨弁出銀二百兩作棺衾養贍之費案遂了結○本月初六日午第有鄉農某甲牽一草驢得得而來驢背䭾一口袋内裝錢六千文行至東門城口突一人迎面而來與之相碰甲一再回顧則袋中之錢已化蚨飛去矣甲無奈踉蹌覓地保查緝不知能否珠還合浦也 
[攔江决口]  
　　揚城仙女廟下遊攔江壩用以攔截水勢不致冲漫洲圩本年秋汛湖水已報盛漲加以一月有餘風狂雨驟江河之水日 
有所增至本月十六日午後該壩陡然崩裂决口三丈有奇水勢直冲萬福橋一帶幸秋收將次告成晚稻可無大損云 
[鄂省官報]  
　　漢川縣薛福祁八月二十一日赴兩院稟辭赴任同日藩憲牌示黄岡縣倉子埠巡檢本任之韓百揆回任圻水縣巴河巡 
檢准補之姜枬應山縣准補之費兆銘俱赴任二十二日湖南候補同知劉明翰謂給資往湖南赴兩院禀辭署巴東縣成槐赴任候補典史李青雲候補布照磨王全齡俱起服來省禀到指分江蘇試用道林瑞枝來省禀見二十三本任棗陽縣左挺生本任均州馬雲龍本任黄女縣陶大夏俱奉藩臬憲委漢陽府讞局帮審案件差本任武昌縣嚴福保本任浦　縣張集慶本任崇陽縣余思訓均奉藩臬憲委赴武昌府讞局帮審案件差新選和川縣徐嘉禾來省禀到候補巡檢鄒振清汪仁壽俱奉藩憲委隨程提台差遣赴兩院禀辭同日藩憲牌示宜城縣典史本任之李榮恩回任二十四日頭品頂戴記名提督博清額巴圖魯陳美仙自湖南招四營來省湖南候補縣周至德自京引見來省俱禀到江蘇候補府陳鍾蕃奉兩江督憲委帮辦沱鹽厘務來省赴兩院禀到同日撫院牌永文武官員軍民人等俱於九月初一日換戴暖帽一十五日新選鶴峯州劉棫林禀見奉臬憲委帮審江夏縣案件差二十六日藩憲牌示崇陽縣典史缺以本任漢陽縣禮智巡檢俞德城署理二十八日本任長陽縣龔奉藩臬憲委赴漢陽府讞避帮審案件差同日候補縣汪瑞會禀見奉臬憲委赴黄陂縣會審案件 
[烟臺叢錄]  
　　海防營派撥弁兵在枳楚𤱝建築管壘俟工竣後卽移赴彼處駐札○奇山所張翁家本小康月前止在鳩工搆屋偶爲青 
烏家所惑工遂撤所有木科俱堆積空屋内　其扉無人出入本月初七晚五鼓時忽烈燄上騰焚燒殆盡幸風不甚大未致延太隣居或云是必有人挾嫌暗埋火種在内其然豈其然乎○廣武營勇某甲在某舖賀物將用剩之錢一千五百文暫寄鋪中少選又有某乙寄存照出籖一支怱怱竟去泊乙回取籖舖夥誤籖爲錢竟以甲之青蚨付乙乙狂喜遺籖而去比甲至始知乙之冐認該夥卽極力狂追冋乙爭執適巡街役過此據理排解乙乃還錢取籖騂顔而去○道憲出有告示略言八月念五日奉上諭據曾國基等奏稱官軍于十七日復基隆殺斃法兵五百名溺死無算降者數百名聞法人借雇工爲名誘土人到船逼令剪髮易衣驅爲前敵此次殺者降者多係此輩著沿海各省將軍督撫曉諭居民引以爲戒勿爲敵誘欽此噫法人之計誠毒矣其心眞狡而且詐矣凡我人民尙其立定脚跟不爲利搖不爲勢屈庶不致悮入牢籠喪身於砲雨槍林之内哉○十一日西圩門下懸掛首級二顆黏貼全統領條示略謂廣武後營勇丁二名聚衆滋事法無可逭爲此正法軍前懸半示衆等語足見統領之令肅秋霜略不徇情瞻顧云○十一日爲方觀察嶽降之辰以時際多艱一切壽儀概不收受奉公潔已有可風已○十三日有烏船上人因卸貨與扛夫口角彼此聚衆鬥敺傷及扛夫二名時有賣菜傭路經其地悮被拳毆受傷甚重恐有性命之憂當卽由地方獲住該船上人一名送巡司管押矣○登州到有毅軍四營係九江道李觀察統領其餘各營聞日内亦將陸續到防矣 
[朝鮮談錄]  
　　國王於本月二十九日下收禁私鑄常平錢之令誠善舉也而民間所存私鑄都歸無用擾擾多日幾至罷巿然法令森嚴 
無有不遵者○日本現欲改盟倣照英國約式彼此爭競尙未定章朝鮮諸臣終日聚議未卜究竟若何也○枯年雨澤沾足禾稻滋茂三農可卜有秋○六月二十日間華商和興順號晚間被賊控墻而進失去錢約五十餘千七月初賊又將外墻穿洞而入聞聲追逐見有曰衣帽者五六人飛跑而去又失去貨錢約百餘千不及二月連漕兩次盜案刻下均未破獲該商已窘困莫支矣○閔泳翊已辭外署之職以政出多門不易辦理也然聞閔公辭去後政權愈不一矣○穆叅判麟德已由津返高去歲爲多收華商之稅是穆君經理華商以　傅相已有回批看其如數繳還尙欲同具公禀催繳此項諒穆叅判權由已出必能妥爲辦理而踐前言也○七月間陰雨連綿國王下令閉四門求晴閉之二日天卽開霽人皆詡爲靈應然當時有不知其故者疑有意外之虞於是謠言紛起○駐防三營規矩嚴肅非穿號衣執號籖不得遊行街上兵商相洽亦兵民相安○國王出宫祭祖廟時忽羽林軍大聲呼喊執土人三名内有女人一名身穿男子衣者解送刑曹不知其爲何人並所爲何事也○國王泒官赴金州弔唁吳筱帥已乘南陞船旋返王問一切情形不覺爲之陨涕○銀礦甚不見佳現已停工又採開金礦較銀礦似好又有于大河之畔雇用多人披沙以揀之者○仁川平地一事諸多轇轕中國所分之界尙未塡平惟日本界内一律平坦營建房屋日不停工大有興旺氣象○城中生意蕭條間有赴外道採辦土貨者聞亦寥寥無可居奇○朝鮮向不貴銀自通商以後居民始有識之者然須向防營購買舍此無他圖也以致各相爭購價值頓昻前歲只七八百文一兩去歲長至一千文今則增至一千六百文諸商得之如獲奇珍每有對錢咨嗟束手無策者按朝鮮呼銀爲 
 
 

Page 3

 
 
蒙古始以爲與蒙古相近從蒙古獲見之故以命名及考國書蒙古原作銀解葢彼時與金國號爲對耳其稱詣亦巳古矣○土人無論冬夏皆睡火炕昨有某姓家炕土開裂火燄延上遂將被褥燒着二歲小兒亦被燒死可慘也按舊唐書遼東高麗傳冬月皆作長坑下然温火以取煖此風已由來久矣但炕作坑字而今則夏日亦然爲稍異耳○晚間定更後婦女徧街遊行謂係走親戚提燈籠無跟隨亦不用衣蒙面所謂走親戚特粉飾之詞多露之詩殆可爲彼詠也○歲雖豐稔而糧價日增稻米一升前只六七十文今忽張至百文推原其故因銀價昻貴耳○天后聖母爲靈昭昭戰艦商舟同邀庇護當閏五月白翎島居民滋事防營及商務衙門均派員往騐於仁川口雇東洋夾板一隻駛往該島行至半途風壽大作桅祈舵横水滿舟中兼之大雨傾盆陰霾四合咫尺莫辨危乎殆哉闔船人跪呼聖母彷彿見有黄旗小舟入一山口隨之而往已抵月牙口矣及進口門徧查舟隻無掛黄旗者細詢之亦無頃刻進口之船羣知爲聖母之遣使救援也遂各拜跪歡呼各許心愿而去是役也防營委員爲鹽課大使紀公堪篪商務委員爲候補通判劉公家驄云○近獲私鑄者數十人刑於巿以警衆居民以有功令當賣貨於人時挑剔過甚以致錢貨兩滯不見流通又下令曰凡缺邊及稍有細孔者均許使用不得任意挑剔致啓事端倘若不遵送官重辦民始遵行云 
[吳淞紀事]  
　　砲臺右首至大關排砲工竣早經列報日内由臺左至寶山縣北門外沿塘亦巳一律添設計二百餘尊○衣洲塘舊有砲 
臺道光之季海氛不靖曾奏膚功嗣承平日久該塘被潮水冲坍砲臺亦遂毁壞目下中法失和各紳士聯名具禀請爲興　大憲擬派吳淞營練軍從事大約日内卽須擇吉興工矣○福安輪船於前晚來淞寄泊大關前○昨一點鐘寄泊張華浜之英兵船克雷沙展輪出口開往南洋云 
[扛孀可惡]  
　　日前有二浦橋附近之某孀婦至寳山縣喊寃據稱有族叔春官通同蟻媒顧某夤夜糾衆至家破扉强搶小婦人無力抵 
拒高呼救命隣居聞聲趨入咸抱不平該匪遂四散逃遁因恐此後復遭强暴特此投案訴呈王明府以事關風化准詞後立刻簽差拘顧嚴究云 
[賽馬記二]  
　　昨爲西人賽馬之第二天客有約夢畹牛同觀者夢畹生曰賽馬曷觀乎曰賽馬烏足觀推觀觀賽馬之人耳夢畹生曰觀 
賽馬之人我亦常屢觀二不觀矣憶幼時從二三父執相羊於跑馬塲邊見有衣紈綺盛僕從高視闊步詡詡然不可一世者初擬爲貴官巨宦詢之則某公局司事也見有曳輕裾扶雛婢媚行烟視婷婷然臨風欲仙者初擬爲大家閨秀詢之則某妓院歌姬也爲詫異者久之嗣是稍長壓線依人不與觀者數年日前品茗某茶寮有以零星洋貨求售者髮種種履槖槖睨之面甚善沈思久之曰異哉此卽昔年衣紈綺盛羹從之某公局司事何一寒竟至此哉又一日途遇一嫗驀不相識手姿蕉萃挾衵衣數襲蹒跚而來蓋浣衣婦也細思之卽某妓院歌姬幼時悮認爲宦家閨秀者蓋事閱十餘年猶似曾相識焉嗟乎烟雲過眼竟同鏡裏之花風月逢塲莫問夢中之果昔之觀賽馬者巳如此我恐再經一刹那而卽此賽馬之人與賽馬之塲且不知若何光景也而又何心乎觀賽馬何心乎觀觀賽馬之人哉客曰信若是賽馬不足觀觀賽馬之人亦不足觀請得記賽馬之事以爲鴻爪雪涺乎夢畹生曰可適友人自賽馬塲回歴述日中所見曰今日仍騫八次第一次賽九馬奪彩者爲英人海參第二次賽十四馬則元芳行主占一籌第三次賽三馬勝者一碧眼虬髯之客則怡和行中人也第四次係拉古勝第五次爲沙遜勝第六次爲和昌勝至賽第七次時九馬同馳捷於飛電馬止人皆向沙遜拍手致賀蓋已奪得錦標矣末一次以薄暮未及觀夢畹生聽畢回顧見管城子在側爰倩其詳叙而登諸報 
[重貴流氓]  
　　昨有湖北船户王楊二人投本城巡防總局喊稱由籍來滬購燮船泊大關碼頭該處著名流氓綽號單雄信時時藉端索 
詐稍不遂意卽將船扣住小的受累不堪故特投案求恩提究馮蓮士剌史錄供後立飭局勇會同十六鋪巡防局勇曁該處地甲將單指拿到案剌史升堂提訊單稱小的名阿四亦湖北人向充親兵營什長因事裁撤風聞滬地募勇故來投効暫寓親戚家中王楊二人係小的同鄉向之告貸忽被投控並不拆梢求恩明察王楊供訴並因並稱與單實不相識求恩懲儆以安行旅剌史謂單曰汝之不法本總巡早巴風聞今竟糾黨逞兇實屬目無法紀遂喝重責一千板枷號二月發犯事地方示衆觀者咸拍手稱快 
[英界公堂瑣案]  
　　高易洋行前控張全坤租地所造之房屋抵銀四千兩滿限不贖利亦無着叩請傳追黄太守飭差提張到案供稱是 
房與汪姓合股建造張祗二股曾向高易抵銀現實無力贖歸太守着張交保限七日内料理清楚張託朱姓保出後延不清厘日前高易行投案呈催太守着朱交張到案朱聲稱張避匿不面其妻弟朱明蘭現住南巿十六舖太守隨函請縣中添差協提朱明蘭到案昨午後升堂集訊太守問張全坤何在朱答稱不知保人朱姓亦上堂請爲着交太守隨押令朱明蘭趕緊交張云○三百零二號華捕禀稱昨見袁家平投河自盡爲特救起送案請爲安插袁供前爲錢庄生理現在中和園酒館爲夥有人索詐洋四十元糾纏不堪不得巳自尋短見黄太守飭指明何人索詐及因何索詐緣由具禀呈候核辦○羅三舟訴稱在高易洋行爲出店友人徐才才言開利洋行欲用出店工資極豐願荐我去爲此將高易處生理辭歇徐卽向我借去洋二元詎開利並不欲用人向徐理論并索還銀洋爭執之下由捕拘案徐供曾借伊銀洋二元並無代薦生意之事黄太守飭徐將洋還羅完結○蔡問川訴稱窮苦不堪拉東洋車爲活此人因我悮碰卽肆毆致傷右目由捕拘案求請騐傷究辦張兩安供因伊碰我故與理論失手將伊碰傷只求恩　黄太守判張給蔡洋半元養傷了案○錢杏春訴稱在馬房爲夥屢屢失竊昨見小孩華岡坤前來圖竊獲住盤詰直認不諱爲特交捕送案華俯首無詞黄太守喝令掌責二十下以示薄懲 
[上海絲業衆商公讌移助棉衣啓]  
　　謹啓者本月十三四五三日同業各絲商各棧號向例在上海北巿絲業會館内恭達武聖蠶神元 
壇諸神誕辰齊集拈香虔備祭品敬酬神戯共祝千秋以答宏庥散福備有公燕刻因山東黄河重遭决口江四祁門景德鎭蛟水大刼　省紳士以迄當道疉次來函告灾敝會館施少欽封翁不辭勞瘁卽將兩省被灾情开托登報章奈因巿道就衰籌募實屬爲難渥承各省大善士撥欵佽助源源而來除解兩省賑捐外刻下赶籌棉衣山東來信囑先籌二萬件江西來信囑趕一萬件敝公所自備料督做加長新大棉衣面子頂巿原布加染　色裏子亦辦上身原布每件用棉絮兩斤做工一切頂眞每件核計洋八有需欵甚鉅是以同業衆絲商共議卽將散福公讌之費移助兩省棉衣賑捐同人慨然樂助山東棉衣捐洋二百元江西棉衣捐洋二百元一可惜物命二可救貧寒明知杯水車薪無裨於事今托登報佈告有願同民行善者聞　興起灾黎幸甚敝同業幸甚絲業衆商棧號公具九月十三日 
[余素無齒疾自以爲堅强可恃頗不信一切方藥餞惚潰痛欲墮蔓延及旬始悔曩者因循之失作詩自懴冀或挽回於萬一焉]  
　　俊骨平生任摧折不圖更損骨之餘絶無彼美投梭拒韵事翻輸謝幼輿東方編貝亦奇男牙慧何曾拾舊談今日輔車危巳甚脣亡消息泥誰參 
中乾久矣外猶强悔殺頻年厭古方暗裏動搖渾不覺悄無人處一神傷吾生縱有廣長舌玉屑清芬賴爾宣但使堅牢仍故物不妨歌嘯二千年[  花影詞人偶稿]  
[輪船來滬電音]  
　　英公司輪船羅舍答昨上午十點半鐘由香開行來滬 
 
 

Page 4

 
 
[上海北巿絲業會舘籌賑公所施少欽經收江西賑捐九月初九至十四日第五十四次至五十九次清單]  
　　海角慕濂室祈麟氏錢五十千文合洋四十四元二角五分彭城 
祈平安氏由隆泰昌來二十元楊午亭由德泰莊來五元慈溪榮記一元以上初九日○海陽不得巳人中金移助求免災禍田常熟寶順局來二元○蘇州醬業公所葉君楚洲第三次募歙縣生員葉祉齡求父楚洲足疾速愈十元袁萬順銅錫店二元王桂生陸勤琢方永大醬坊方祥號醬坊方維新醬坊吳隆號方福興醬坊汪天和當八户各一元方有益號錢五百文凌信記布店三百文凌成昌布店三百文共合洋二十一元由寶順局來以上初十日○晋省温占如因何翁庚明欒善濟世不受謝物移助由蔚泰厚票號來十元武林平陽氏求嗣齋並求堂上康壽助棉衣欵由晋義庄來五十元陳墓鎭無名氏由全盛局來銅洋四元○蘇州桃花嗚轉寄隱名氏募計八户太洋一元足對開一元虚對開二元四開二元八開二元由泰源祥來○越郡於小薌募斗皇燭箔二成移助黄劉氏黄家瑤劉　善劉鴻生黄壽泉徐來貴德源莊李繩祖黄兆鯤於慧路十户各二角合洋二元由正和局來○八月廿四報登三十四次之安徽敦本堂募洋二十元聲明捐户姓名未蒙開示容再補登今接來示知係汪硯香茂才代募清單一紙共日六户合卽應　計開汪清記二元無名氏松記榮記無名氏旱記相記獻記廷書記八户各一元無名氏江纖夏龔福盛陳萬利吳大興張敦治劉永盛薛松圃尤蔚臣德記彭怡興吕觀達汪小内陳蘅圃七賢堂申記豫記十七户各錢七百文共合廿元以上十一日○新安念澤國餘生者寓菱湖德茂園募捐棉衣欵由南巿利昌荳行金君可仁來一百元○蘇州馬君培之募萬善同登昌字九百八十六　册勝蓮花室十元又續助十元無名氏十元張門馬氏愚道人蘭香室臥雲山人　桂堂胡席三六户各一元又募九百九十號册連喜錢四百五文孫募伊二百文黄雲亭潘蘭玉李雲卿法容之郁龍興五户各一百文以上七户合洋一元○揚州樊興鷹局鄭君棣選募昌字六十一號册常子遐凌律聲鄭子楷鄭雨人四户各一千文田炳榮陳柔遠朱錦章王朝龔文濤五户各八百文李清泉陳靜波二户各六百文趙質凌方作霖陳明　三户各五百文陳元財居大年鄭海　姚龍彼姚穉卿王菊如陳小安鍾雲軒八户各四百文徐松亭遠少雲李祇葊孫桂亭四户各三百文朱玉良田在福陳玉林陳榮桂楊在田陳照安吳作家七户各二百文以上三十三户合洋十五元由太古晋局來以上十二日○海濱儒吏代募棉衣欵由南通州學署趙君寄福興潤局來二十元潤州周丙由福興潤局來十元維　成卿氏求合家平安麟兒早誕由老福興局來四元自憾力薄人助棉衣欵一元欲求速愈人爲耳鳴疾足對開一元張西卿求　氣速愈虚對開一元十一齡童子由杭州全盛局來曹平紋五兩以上十三日○爲母求病體全愈人十元以上十四日 
[江督轅門抄]  
　　九月十二日代理通州直隷州何慶徵赴任署贑輸清口司余則李謝委府經郭慶齡禀知奉調揚城七叚保甲差並銷河南段帮巡差○十三日府經凌 
以壇禀知分寗藩轅牌示邳州學政錢錦樓期滿遺峽查有試用訓導曹煜署理 
[浙省撫轅抄]  
　　九月十四日直隷候補縣趙欽舜禀辭回順天○十五日署衢州府李禀見辭　新任新選金華府陳文　由京分發來省禀到禀安張卓人解餉赴都禀 
見叩辭大挑縣顧鴻烈禀知厘捐局委青陽匯厘局差禀見叩謝卽辭前署壽昌縣吳京培交卸回省禀到　咨補嘉善縣丞秦嘉樂禀知藩飭準補叩謝署平湖典史高炳堃禀知藩司委署叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
