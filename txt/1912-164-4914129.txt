# 1912 - 164 - 4914129

 

Page 1

 
 
評論 
[痛哉禁烟之前途（芙）]  
　　中國之禁烟非一日矣計自乙已與英政府交涉禁止洋樂入口以來則已八年自戊申開禁烟大會於滬江以來亦已四年有奇此數年中有癮而脫癮者固不乏人無癮而上癮者亦復不鮮故謂禁烟之已有功效余不敢深信也 
鴉片出於印度販賣者爲英人吸消者爲吾中國人英人於鴉片一項歲獲餘利數百萬吾人於鴉片一項則每歲多耗銀錢數千萬且有用之人有癮之後即變爲無用有用之田播種櫻粟亦變爲無用中國禁烟於吾爲有益於英則爲有損故當交涉之初印商阻力甚大英政府亦不免有所推諉特迫於他國之淸議不得已乃先派員來華調查禁烟情形然後訂逐年減少洋藥進口之約當時英國各報論此事者咸稱中國人之辦事類皆有始無終禁烟之事何獨不然且謂運鴉片入中國者固係英人然使中國人而有節制則鴉片雖入中國終不爲害惟中國人無節制故中國人足跡所到之處無一無鴉片發賣之塲且除中國人外鮮有染此吸鴉片之惡習者吾國人其聞之否耶 
禁烟以來项商歲運入口鴉片之額已漸减少而吾國之嗜鴉片者仍不减少禁烟數年煙價日昻幾數倍於曩昔而吸鴉片者之數依然如故也百方防範重抽捐欵而挑膏販賣者亦依然如故也或者曰此行法者未能實力奉行耳余曰非也 
在滿淸時代猶得曰官吏吸鴉片者多奉行禁條必不能盡力然豈無一二循良之吏實行禁止者必曰禁止之而不能無阻也蓋處專制政府之下有勢力無公理苟阻力出之於權貴則地方上之微員末秩惟有收回成命而已在今日共和時代是非曲直悉以法律爲依歸據法行職似可無阻而孰知其有大不然者亦獨何耶 
鳴呼禁烟何恃恃乎人心而已英美禁烟甚嚴而華商華工之旅英美者私賣私吃者比比皆是烟英美警察百計查禁吾華人則百計趨避英美之人惡之故名華人所住之街巷爲鴉片烟窩piqmden夫工商界中人對於外國猶是私人若夫駐外洋之外交團則一國之代表也而吾國駐外洋之外交團恒有在使舘吸鴉片恬不爲怪是可悲矣 
吾不解總理内者務者躬旣任禁烟之職而烟癮之大以通國計之不愧爲第一等人物使彼而無志戒絶則何必出而膺此重任豈彼爲吾國獨一無二之大政治家耶使彼爲大政治家則何以無所表見總之虚名吾所欲也鴉片亦吾所欲也身居高位聊以自娛外人之訕笑何必引以爲恥余之所以爲此言者無非欲吾人之知自治苟能自治焉則鴉片進口不足爲吾病也今者禁烟之期限將滿使過期尙未禁盡賠償英商之損失其費不小萬國禁烟會已成立於海牙使禁煙而烟卒未禁吾全國人民將爲萬國所輕視矣吾人其三思之 
要件 
[財政部騐契章程建議書]  
　　國家當非當事變之後庫藏吿匱籌欵爲急求事易行欵易集分配負擔於富力較確之國民限定程途爲臨時籌集之方法所謂有益於國無害於民則莫徵收騐契費若矣夫驗契費求稅也有辦公費之性質故與向章九分六分之兩不相妨騐契費非永行者也實一時濟急之良策其効力不及於章程頒布後所立契據騐契費非普及於全部國民也惟有固定財產者負繳納義務故與實業金融各界無變動之響影騐契費本旨在籌措巨欵其結果足以確定權利關係也將來登記法施行可爲對照之根據且得爲已納騐費者設免費之規定俾於未驗新契有所區别以求躋於公平夫徵收騐契費理由正當如上述矣而其辦理方法施行程序蓋有不可不詳愼審定者 
一則截公新舊契之標點亟宜判定也以宣布共和爲分點誠不足爲立諭根據卽已稅契紙有蓋用新舊印之分亦非分别應騐與否之確證蓋自起義以來各地光復時有先後地方長官持用新舊印極不一律或稅契在前而蓋用新印或稅契在後而蓋用舊印或同時稅契以隔地之故其印記有新舊之不同若藉是以判契據新舊卽以定收費之禁準此極不平等之事豈民國所宜出此則不若以章程公布日爲斷較爲直接而無弊於是有本章程第一條第二條之規定 
一則徵費須防中飽而費額急宜酌定也騐契另蓋印信附粘執照此當然之手續而收費則不能不另籌新法惟以印花法行之依契價多寡分别粘用凡各地由部領出印花除繳還餘紙外應以承銷金額全數解庫其二成補助費應由部提撥該地不得扣留則官吏胥役更無舞弊之地契據向分典賣權利自有重輕一例取費本不足以昭公允惟名義上以劃分方法計徵收之便利實際上以分配多寡謀負擔之均衡如賣契典契均照價契收騐實百分之二在法定騐費額雖無不同而已經出典之原賣契則除去典價計算已續轉典之原典契則除去轉典之典價計算各因其受法律保護之利益多寡以定收價之標準故額費同而其納費之多寡不同然猶慮出典者與承典者以同一費額之故有利害之衝突也故承典者所繳騐費之半額終由出典者償還例如甲有不動產之契價萬元若無出典事由依百分之二繳納驗費應交二百元設以六千元出黄與乙則甲受法律保護之利益惟四千元故以效八十元之騐費爲足餘六千元所存之騐費一百二十元應歸受法律保護之乙負擔設乙又以四千元轉典於丙是乙受法律保護之利益不過二千元斯其所繳騐費只須四十元其餘四千元所存之騐費八十元應歸受法律保護之丙負擔雖然同一受法律保護也而賣契與典契在法律保護之力有强弱之不同其保護時期亦久暫之各異典契者或舊契目的物屬之國有公有者宜如可分别辦理求適於平而抵期隙也的納騐費究不應與賣契同一定額如甲於交納騐費八十元外異時仍應分償乙丙所激一百二十元騐費之半故非好爲繁重之手續也蓋承黄人居資力優勝之地位 
 
 
 

Page 2

 
 
　　故稍重費額以便匣家之徵取出典人有不當利得之原因故追償半額以爲原物之贖還此對於個人無重取之嫌在國庫無减收之弊或以爲旣云費矣似偏於過重然此以尋常學理繩之也勢急如今日與其以外債貫注重國家之負担終累及於人民毌寗直使國内有確定財源者受片時之苦痛較爲優勝况乎費額雖似稍重比之增加諸稅猶爲單箇而易於推行於是有第二第三第五第六第十九各條之規定 
[專電]  
　　奉天十九夜十時二十鎭之第二協兵變攻城未破卽在東北關搶掠元氣殆盡至次日五時始止十九晚奉天北門外兵變焚掠甚重幸即平定惟日兵已進城保護京中謠言甚多袁總統飭即嚴防陸總理謁英使吿以川兵已經人藏請守中立並詢各國承認日期巴黎銀行團會議之結果日俄兩國已加入並無增加條件該二國在滿蒙之特權亦未提及六國資本可任意經營日俄債票可在各國發行 
直隸天津軍人十餘人挾手鎗覓谷鍾秀責其妄舉王芝祥爲都督 
梁士詒昨乘專車赴津與唐紹儀商定辭職表唐保薦共和同盟兩黨及無黨者各一人爲斷最後即徐世昌語尤偏重惟徐不應允 
唐紹儀以請假期滿去志堅决昨提出辭職表 
參議院議員田駿豐等質問唐紹儀赴津事 
共和黨統一共和黨同盟會三　議員因组織第二任臨時政府事主張在參議院開三黨聨合會議 
統一共和黨昨開會議决定以蔡鍔爲候補總理派員與共和同盟兩黨磋商 
同盟會有贊成徐世昌爲總理之說 
共和統一共和同盟三黨爲組織内閣事昨午在銀行學堂會議參議院吳議長昨謁袁總統詢問攺組内閣之意見 
王天縱有委辦河南善後事宜消息（以上北京） 
[特約路透電]  
　　二十二日北京電津浦鐵路造成之路一段業已開車 
參議員多贊成陸徵祥充國務總理因與論皆歸之前此陸本代理五日現又展長五日有議舉徐世昌者某議員極端反對盛氣反詰曰何不卽舉奕劻之爲便亦有贊成張謇者而唐之友人仍痴望唐復回任聚訟紛紜莫衷一是 
梁士詒近日提議派唐紹儀赴各省運動政界與中央政府聨絡惟國務員謂此舉甚屬危險恐與將來選舉總統問題有關且疑此計係梁赴津晤唐時所密議 
廿二號香港電英兵艦里拖買脫號已抵沙面尙滅魚雷艇二號約禮拜六可到 
廿二號東京電東亞實業公司與贛省鐵路公司簽定借欵合同計數日銀五百萬元年息六厘半現扣九五合同訂明許該公司有優先築造權 
二十一號芝卡哥電今日共和黨大會安靜無事共和本黨實佔優勢會中現從事投票表决特派股員之報吿贊助塔黨者漸多因維斯康新省之代表爲福萊脫之黨與現亦反對羅斯佛也晚間唱讀决票極爲迅速旁廳席内之國民均有喜色聞塔獲勝之票輙爲歡呼 
[公電]  
　　廣東胡都督北京大總統國務院鄂副總統寗黃留守各省都督均鑒天津張都督通電分别支出收入劃淸地稅省稅縣稅及造具預算訂定會計年度各節界限分明卓識堪欽其中以關鹽茶鑛印花各稅爲國稅餘者無論直稅間稅凡列舉不盡者悉歸地方稅國稅不足攤配之省省稅不足攤之各縣與漢民宥電所陳若合符節有給造預算訂定會計年度二事敝省久已議定實行所論鑄幣發鈔一時不能絶對禁止尤能見其大者以上各節漢民均絶對贊成以極南極北之兩省而所見各合如此足見潮流所趨有不得不然之勢懇大總統歸併宥電所陳斟酌妥善提交叅議院核議不勝盼切粤都督胡漢民叩篠 
武昌黎副總統電長沙江西安慶都督鑒前承長沙都督宥電詢及鹽務辦法彼時國體組織尙未大定卾省欵絀用宏當以所覆張季直總理原電先爲回復此係一時權宜之計現在民國吿成百凡政策非財莫舉鹽政爲國家歲入大宗且關係賠欵其中情節袁大總統江電及張總理各電言之綦詳敝處現以擁護中央財力維持統一辦法爲主旨將卾省鹽政事宜交由張總理仍照舊章派員接辦貴省與敝省關係最切當表同情黎元洪叩 
小吕宋工界總會電華僑聨合會鑒眞電悉七號搭客到吕滿禁仍飲瀉品十一號所到之客始免幸貴會助力得收效果小吕宋工界總會叩馬 
上海陳督電南京程都督鑒巧電悉寳興公堂歷爲減地係嘉寳引商化設敝處以其鹽消正岸課指帑地令飭取消另諭張元豐加課認辦迭經文電咨明在案前財政部據張受安之禀來電詢問亦經詳細答復張受安來府禀求免封已批令寛限日期運回正地該商又復多方運動以期保此侵消正地暗蝕課款之局殊屬不知大體總之敝處爲整飭鹺網加認課餉起見取消張受安實有確當之理由該商負固不服勢不得不以武力濟法理之窮旣承尊囑自當暫緩派兵有請轉飭認商仍准敝處前令辦理再潘宏昌何日來滬與滬商質訊井乞見示陳其美叩 
[譯電]  
　　政府已接唐紹儀辭職書同盟會各國務員旦夕亦將辭職各國務員辭職在卽本星期内或將重行組織惟有數員似可留任唐紹儀仍在天津國務總理皆屬意於徐世昌張謇二人倫敦傅言俄國步軍二隊哥塞克兵三隊佔據喀什噶爾一節此問尙未接確報 
　　倫敦泰晤士報北京訪員莫理遜博士將於七月上旬赴日聞已吿退訪員之席繼其任者爲法萊塞君博士擬於九月間回京即赴澳大利亞投身政界北京藏書室値價英金四萬磅大約將於啓程前售去也（以上北京） 
奉天兵變實因勒收國民捐所致各兵士於端午節日沽酒聚飲醉後談及彼等餉旣小於警察而復勒繳國民捐衆皆不平遂起作亂叛兵二萬五千人焚屋一百二十所劫掠銀行匯票莊三十家現已拘獲叛兵十人外問謠傳旦夕尙有亂事昨日（二十日）叛兵一部分在奉天之北蒲河（譯音）與警察相鬭死傷十九人警察死二人 
今日東京大阪兩處棉織公司股票均已漲高蓋豫料各國借與中國之欵將成故也 
路透訪事得確實消息俄國現助蒙古訓練陸軍購用最新式之軍械豫料本年内可募集十萬人（以上東京） 
英國海軍大操定期七月九號開始布置極爲闊大與操者戰艦四十二艘計兵八萬八千人以北海爲戰地佯作敵軍侵入情形而以海軍抵防 
羅斯佛宣言彼將以候選總統自居不復計及芝卡哥共和黨大會之舉動（芝卡哥） 
駐土英法俄三國大使近復探問土政府息戰之意旨土政府覆文措詞極爲强 
項君士坦丁豫料意軍將佔乞哇斯島（栢林） 
共和黨大會今日休議候審查員報吿關於分黨之議案（芝加哥） 
白利安君電懇民主黨各領袖阻舉巴克君爲民主黨大會議長以其守舊派也（紐約） 
[要聞一]  
　　咄咄陸總理之言論丰釆 
言之匪艱行之惟艱 
外交總長陸徵祥於未授署任總理時在總統府與各秘書員談論國事謂今日有危險者二英美等國黨派之競爭爲政治之結果民國黨派之競爭爲個人之位置爲政治爭者專引黨中富有經驗之重要人物處以相當之地點使得罄其所抱以利國福民由是黨之名愈盛黨之勢愈進而國勢亦隨之而進今民國之黨不問其材學之優劣能力之大小舉之惟恐不高任之惟恐不重對於黨外無論賢愚極端排斥此民國前途危險者一外交得占優勝固以人力爲前茅尤以兵力爲後盾今軍界紊如亂絲漫無所統一以之恫嚇土匪尙且不足以之懾服外國豈非說夢此外交前途危險者二至於財政困難雖極危險然借款成議捐款漸集軍餉漸解尙可無慮云云言已長太息者久之 
[列强承認民國之先証]  
　　袁總統昨召外交總長陸徵祥詢問要求承認民國交換國書有無把握陸謂各國可决其必無反對之理由葢有四端（一）政府成立往來照會皆用新定之名稱曰外交曰財政各國未常不接收其所照會我國亦不沿用前淸之稱謂（二）各國商務在中國甚大一有危險必同陷入漩渦（三）四國已投資民國則無不認之理由（四）前淸借欵賠欵各條約接續有效據此觀察當可無慮云 
[日本游歷團於國際上之關係]  
　　六月十六日叅議院招待日本貴族院議員游歴團於農事試騐塲以暢觀樓爲會所上午十一時議長議員陸續到會國務院除唐總理潛蹤天津陸總長先期辭謝外皆應叅議院之招爲陪賓十二時游歷團自柳澤伯爵以次先後蒞止日本駐京外交代表伊集院及報舘記者等亦到由招待員引至休息室休憩卽入席庭中軍樂嘹喨議員中能操美日語者甚多賓主喧談極形接洽酒過三巡議長吳景濂起立致歡迎詞並舉杯祝兩國萬歲秘書長林長民譯以日語次團長柳澤保惠答詞道謝忱并云今日上午游頤相蘭順道應貴院之招待未暇易穿禮服甚爲抱疚云云使館通譯官高尾享譯以華語次副議長湯化龍演說云諸君之來雖不負代表日本帝國之責任然皆爲國民之代表竊有一言爲諸君吿中國革命他國有視爲過促者因由專制一躍爲共和也在日本深知我國歷史必以此言爲不然蓋僅還我本來面目而已日本自神武天皇以來至今萬世一系是爲日本之本來面目故彼此政體根於歴史不妨相異而彼此交際之情誼初不因政體之異同而有更易此可確信者也仍由林君譯以日語次伊集院君演語云貴國之爲民國帝國日本觀之自無二致因根本關係如故也現望貴國之完全發達非但爲貴國計即爲日本利益計亦不得不有此希望如貴國完全發達之後不但保東亞之和平兼有極良之影響及於世界今日受諸君之厚待使日本全國國民聞之秘共相歡慰云亦由高尾享譯以華語次議員孫鐘以日語演說注重承認問題希望日本於應承認時勿落他國之後以顯兩國在東亞相提挈之意所操日語圓熟異常聞者讚賞不置又在樓前合撮一影盡歡而散 
記者曰貴族團之來游雖爲非正式的然於國際關係非常重大我國革命爲世界注目久矣日本尤甚試爲揣測如下（一）日本與我國同洲同文同爲歷史傳來之帝國今我國一躍而爲共和其影響能否及於日本（二）中華民國果能日臻鞏固發揮其能力於世界之關係如何與日本之利害如何（三）對於承認問題日本將首先提倡以冀各國之同意乎抑日本獨取愼重態度以保各國之意指乎凡此三端皆日本當局者所不易解决自去年八月以來對我方針早經世間喧傳十一月後稍有變動不欲因執其前定之政策迨至衆議院議員游歴南方歸倡承認之說且以潮流所趨惹起攺正憲法之風說政府中益不能不用精神以研究之此次貴族院議員結伴遊歷自南而北取道東三省經朝鮮返國凡重要地方如北京南京上海漢口天津奉天等處皆所經過重要人物亦皆接晤凡耳目所觸囘國後發爲報吿必足以傾動全國之觀聽將於衆議院議員所說增重其勢力以促承認之機乎抑倡爲反對之論以打消承認之問題乎此中作用旣非尋常結果如何雖視我國應付之是否合宜亦將藉以表見日本在朝派之意界也特連類記之以吿兩邦人士 
[孫武與各國公使之外交談]  
　　孫武抵京後對於大總統與各國務卿之議論迭記前報而對於各國公使之言頗於内政有密切之關係孫君未來京前漢口各領事已函達各公使稱譽一切故公使接見暢談甚快聞孫君此次與各公使接洽非第聨絡個人之感情並代表黎副總統致謝各公使贊助民國成立特分贈泸影一張以表紀念茲將當日羅虔君譯述晤對情形分錄如下英國公使未爾典與孫武君握手後卽云君爲武昌起義首領欽佩已久聞君來京盻望甚殷孫云國成立深賴貴國贊助此次來京代表副總統致謝貴公使之熱忱貴國之親愛願以後之邦交更加輯睦朱云現民國雖成立秩序仍亂舉動若不文明損失之影響必大查近今各省自由行動袁大總統命令不行中央事權不能統 
 
 
 

Page 3

 
 
一即如浙江前妇封閉英美烟公司實屬大違條約以此類推不獨負武昌起義人之熱心而壞民國之初基未免可惜孫曰中國地大人衆在滿淸時代本爲無秩序不安全之國自表面觀之大淸一統以精神實騐人心渙散民之與國久已兩不相容所以激出此次之革命武昌一舉各省響應不四月而民國成功茲萬事草創秩序稍有紊亂亦事理之所不免况滿淸時積習相沿刻難除化至浙江不守條約亦未可槪論武昌起義時對於各國商業敎堂保護之條件照會之公文毫無野蠻之行動貴公使想已早見今各省之交涉當地不能了結中央可以過問爲之解决朱曰袁大總統鞭長莫及亦無可如何孫云鞭長莫及者形式上言也至於精神上各省旣公認遠爲大總統斷無不統一之理縱有不及之處或南北戰爭時未釋之見經黎副總統互相維持人心已安大局已定朱公使云各省能與武昌一致進行則各國早已下式承認甚望致意黎副總統始終維持表率各省共造共和之福是幸美國公使嘉樂恒見孫武君時謂中華民國成立東亞出現一大共和國於大陸深爲欣幸但各省紛擾宜早安定中央事權宜速統一則政體自新國基自固聞黎副總統在武昌所辦之事舉動文明各國敬仰現在中國欵項支絀借欵辦事似屬切要之舉南方　省何以羣起反對若以監督中國財政即爲野心對待是眞味於今日之事理也未知武昌一方面對於借欵之意見如何孫謂武昌副總統及職事人員均知借欵無野心監督之關係惟一般普通之人民有二欵義一各國在滿淸時代借款無稽核條件在民國反加稽核况滿淸時人民無監督財政權今民國人民有監督政府用財之權各國反取締稽核循名責實所以反對也二銀行團先祇有四國日俄加入之議久已不行何以四國政府後又介紹准具加入雖權操於銀行團而人民之疑議亦因而生嘉云滿淸時之外債雖多至十餘萬萬大半加於賠欵後之借債亦第爲辦鐵路六七千萬均有用途可指至此次之稽核因無抵押則不能不指出用途與中國財政毫無關係若日俄加入一節先四國銀行團恐其分别所以拒絶後政府介紹英與日法與俄皆同盟國皆有關係以後發行中國公債票倫敦巴黎必居多數所以准其加入一則可免債票上之阻力一則可杜兩國之異心各國旣借款於中國自然决無貳心所恐者借入易還出難若果借款以辦生產事業非特無稽核之條且可减輕利息孫云人民因知借欵之難還所以迫政府將用欵預算決算各國縱不稽核人民亦必實行監督用途斷不似滿淸時任官吏揮霍無度嘉云我亦甚願中華民國認眞造前途之福孫云公使贊助之熱誠當轉達副總統以釋羣疑惟將來條約中之煩文公使旣知底蘊深望維持删煩就簡俾易磋商就緖云 
[稽核處公然正式取消矣]  
　　英美德法四國資本團代表日前齊集英使館會議討論民國要求取消稽核處事宜美代謂此次各國投資民國深恐民國濫用此欵致届期滿所借欵項不能償還故特設一稽核處以稽核其每年所用之欵及此欵作何用度乃民國以有損主權大不滿意已屢次要求將此稽核處取消實則我等於稽核機關上本無大利益現該國旣極端要求取消而我等亦可以應允免致有礙邦交聞英德法三代表甚然其說嗣又經熊總長再三磋商遂已正式取消矣 
[財政部特設駐外財政官原因]  
　　財政部特設經濟調查官一事已載本報茲悉名爲駐外財政官專司調查外國財政及辦理一切金融事項其設置理由略謂現今國際交通非常迅速一國財政與各國財政有密切之關係且金融機關合世界爲一團盈虚消長息息相通非有一人常川往來各國調查情形無以收見機處置因時制宜之效云 
[淸談] [  平子]  
　　噫嘻優待軍人之辦法大决定矣然段總長議案不知他日果能實行否抑或行之而能絶無阻碍否 
溯夫桓桓之武土出其汗血鑄造民國共和之元勛敻乎尙矣繼自今羅雀掘鼠不可終日自京津保以後而寗蘇而濟奉偶或不愼變端立見一二愛國者無不以裁兵節餉爲今日根本之解决然就各省之增兵而諭以卾湘閩粤浙豫贛蘇滇桂魯奉黑晋十三省竟比原有舊額增至一百三十八萬亦何多也 
記者曰此共中得無浮冒過半者乎不然何以有如許之軍隊也然而軍中粒粒粟小民几上肉竊願統軍諸將師各出其公忠體國之心以實行裁減愼勿觀望不前而辜負此優待軍人之厚意耳 
小說 
[俄王之偵探（一百四）] [  無名]  
　　余答道且慢且慢這次我們去時須將旅行券弄到不然到了那裏又要不許我們進去子鄧方道這倒不要緊我在那裏决不至於這樣的余道旅行券總須弄一張不然如何得去鄧方道弄一張也好說時甚是冷淡余莫名其故怕他不知俄國情形也不便再問到了明日一早余又親赴俄領事處取了我的旅行券又替鄧方請了一張這次郤都塡上了日子並無差誤了取了旅行券卽晚便和鄧方向瑞典進發到了瑞典依舊照着前次又趁那小輪到了愛巴一路無話到了愛巴之後我是受過困難的人先將那旅行券看了又看然後上岸在俄官處查騐那俄官看了别無他話接着便是鄧方呈騐那俄官看了他又看了看我再向那旅行券細細看畢說道這旅行券又是不合式的那鄧方的方字少了一點郤不變是簡寫的萬字麽這如何使得鄧方道這點不過細些有在那裏如何使不得俄官怒道你還要多說我說使不得自然是使不得了快拿了回去鄧方道這一點有甚緊要又不是我差的我不回去俄官道你不回去也不終用的你要學他的樣子麽說時用手指我鄧方也怒爭道這是你們俄國領事的字難道一無價値麽俄官回頭不語取了那張行勞來當着我面撕的碎了說道這旅行劵的的價値便是這樣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[袁鴻祐被戕紀詳]  
　　五月十二日午後伊犁都督府接到寗遠外交司來電略謂頃接哈什專電俄曆四月二十八日（卽陽曆五月九號陰曆三月二十三日）該處有許多携帶軍械之人將袁道台全家及知縣等官槪行殺斃提台示諭謂伊係新疆巡撫城内尙安中外人民身家財產未受損失云巴義定接其兄玉山由哈什來電亦同前情等語 
十三日軍務部又接寗遠外交司來電云頃據纒商畢西爾函稱謂焉者府民軍起義首領係統領梁姓是日請文官四員吃飯就席全戮地方秩序均安商民無擾伊犂新達報云喀喇沙爾（即焉耆府）之變聞係巡防營首領梁姓（陜西人）即該處參將原與袁大化兩不相洽起義後大張吿示宣佈袁大化罪狀内云除袁大化曁該撫平日引用之私人一律不赦外其餘無論何省商民人等均不與之爲難西路交通照常無阻現正與阿克蘇民黨接洽淸眞敎人附　者雖有不多喀喇沙爾之汗王聞焉耆之變徘徊不定無所適從廣都督以六蘇木與該汗王轄地毗連且又爲前淸將軍所屬昨已派出宣撫員隨帶正式公文前赴該處蒙地宣撫以免汗王驚擾致波及六蘇木之蒙民 
又云喀什噶爾（疏勒）之變確係阿克蘇派出之民黨當抵喀什時隨帶有正式公文令提台道府宣布共和協表同情已相安無事矣廼不數日而袁大化令袁鴻祐充當都督之電報寄到該民黨即指袁道爲袁大化之私人謂黨此民國初立重要之大都督何得由一反抗民軍之袁大化委任之由是即日將袁道全家殺戮至疏附縣之被殺謂爲袁大化之私人缺由賄賂而來云 
　　克蘇起事原因 
　　新疆阿克蘇起事情形已紀前報茲又據伊犁新報云昨有南疆歸客來庽談阿克蘇起事原历並該處附近各城最近情形甚悉錄述如左 
阿克蘇起事之原因有四（一）自内地民軍起義新省協餉斷絶迪化金融機關因此不能活動袁大化十分焦急最後提出加賦加稅問題而南疆素號殷富故阿克蘇加征尤重官吏苛索以致人民怨聲載道（二）前阿克蘇道彭玉彰籍隷湘楚又頗負時望新伊民黨起事均湘楚人士居多數以故袁大化忌彭道甚深即放某道（已被戕）代之於是該處湘楚人士人人自危日思所以先發制人之策以對待之（三）該處鎭標餉章每年分四季發放自省垣財政竭蹶日事敷衍以致該鎭標軍餉自去冬至今春掃數未解來軍士異常因苦日日討餉幾有譁潰不可收拾之勢（四）袁大化解迪化起事未成之民黨到阿日　再舉卽乘該營軍士閙餉之際極力鼓動遂有不可遏之勢阿城有此數原因所以提倡之下各界即隨之而起無一反顧者蓋解阿民黨其火線也各種原因其炸藥也火線一發炸藥暴轟而阿克蘇遂脫離袁大化而獨立矣 
[粤垣又轟斃多命]  
　　六月十四晚九點鐘時粤垣駐紮沙基菜　橫街有一濟字管警衍軍某不知因何故手持五响無烟長槍由菜欄直街走出至沙基大街向右直走至鴻發源花生莊見有夥伴多人站立門内卽以槍由門　伸入各夥齊聲喝止彼卽回身轉向右鄰某號門前有一人走避不及被該軍以槍向近該人胸前尺餘轟放一響卽又逃去復轉身沿沙基一帶奔逐放槍多響傷斃數人各沙艇紛紛離泊逃避該兇乃轉身入街在厚豐米店前槍斃一人至恒裕屍前又斃一人直奔入廣埠斯時沙面各洋兵紛紛出隊兵船亦登時戒嚴沙基鴻字營警衛軍亦卽列隊出防查知閙事僅屬濟軍一人卽率隊上前追截欲奪其鎗距該兇一味奔前依然沿途放槍行近廣埠適該處有濟軍駐紮誤以該兇被人尋殺上前護救因而誤會以至開槍傷及鴻字營軍一名該軍管帶亦知濟軍誤會乃令已軍回守原處該兇愈失常性直由廣埠奔至溶光街轉順鎭坊後入長樂街在長樂街實昇砲竹店首被槍斃命現查斃命之數沙基四人菜欄街二人溶光街四人顯鎭坊三人長樂街二人其一卽該濟軍惟傷者尙未知確數是時鴻字營及警察分電都督府及綏靖處並派兵警大隊分守附近街道叧由紅十字會方便醫院前往救傷又聞該濟軍實因飲醉起釁未知是否又聞站立沙基某號門首之人眼見該兇以槍向已胸前離近尺餘轟發並無損傷亦奇事也續兩云十四日晚九點鐘有兇徒數人在沙基大街及廣埠福慶溶光顯鎭坊興隆東長樂等街開槍轟斃多人由濟軍在長樂街槍斃兇徒一名并拿獲形跡可疑爲某一人送警察廳審辦當起事時槍聲在沙基中約附近而起該處坊衆見一人穿白衫褲身懹碼子二綑逢人便打無何附近内街亦有槍聲斯時各坊衆以電話吿知濟軍大營派隊彈壓及電各紅十字曾到場救護聞龍統制得此消息卽派差官數人分道馳往查探論飭軍士嚴守地叚駐紮沙基鴻字營亦出隊防衛直至十一點鐘始息是時道上紛傳係一濟軍飲醉起豈云云翌日附近坊衆上廟集議拋沙基商人言見是一人瓊花直商人言見是三四人有穿西裝者有穿白衫褲者有一人手持長槍行前餘數人狀若手持短槍藏之衫下作轟擊狀至長樂街之兇徒係手持長槍者是時該兇適遇濟軍數人趕到此人卽避埋實昇砲竹店門首濟軍排長王耀武間其口號不答卽以槍向該排長轟繫中額當堂斃命隨行濟軍卽還槍轟之該兇亦倒斃後查此人身穿柳條布衫内穿線笠衫白洋布　手持廣東製造五響無烟槍一枝身上兩綑子盋祗餘五排并無鞋帽衫袋有神簽數紙同時興隆東亦聞槍聲未幾卽滅云翌午坊衆曾請龍統制到廟研究此事當以此次兇徒閙事有種種可疑之點其一專打商入其二不在他處而在沙面對面之沙基起事其三冐作軍裝其四則槍聲所起不止一處其五有專打廣東之謠故以爲有意破壤治安擾亂軍心之兇徒所爲云現經龍統制加意防衛一切當可無事矣 
又云傷斃多命確數如下沙基大街裕恒麵店伴斃一入馬蘭生醫館斃一人傷一人厚豐斃一人過路斃二人傷二人福慶街斃閘夫一人杉木桶合益店伴過路斃一人廣隆門口過路劉光一名錦經店伴傷一人廣埠寳華蓆店斃二人廣紹隆門口斃過路一人英聚門口斃過路二人傷二人顯鎭坊口斃二人長樂街隆盛店斃一人廣盛店斃一人實昇門口斃兇手一名又濟車排長王耀武被兇槍斃傷過路一人興隆東金花街斃過路一人魏花直斃街舅二人過路三人重傷二人口安街裁衣店　小孩一人隆記坭水店斃一人傷一人濟羣紅十字曾傷三人共斃二十八人傷十三人統共傷斃四十一人 
[信陽退伍威武軍過卾]  
　　直隸之威武軍五營駐紮河南信陽及鐵道沿綫一帶近駐信陽之兩營因被上官勒扣國民捐每月只給伙食費三元餘槪由管帶張某等勒捐不發衆兵士本不知國民捐爲何事以爲上官巧立名目有意侵呑遂致鼓噪滋事戕斃官長數人在該地大肆搶掠商民均受損失後經李統制純率兵到信恩威並濟勸令繳械解散給資遣送回籍各兵原無叛志均願遵從茲副總統接汴都督李統制電於六月十三號起分作四批將此項解散士卒以火車運漢再搭輪送回江北湖南（威武軍以老湘淮軍攺編）原籍副總統恐其人衆滋事驚擾商民特飭駐漢二鎭杜統制按日派隊在車站輪船碼頭等處彈壓照料以防不虞而保治安 
[鳴呼端方之頭顱]  
　　前淸督辦川粤漢路大臣端方與弟端錦前在四川資州被卾軍所殺其首級旋由卾軍運至武昌現其子繼先特遣舊日差弁李桂榮賚哀啟來卾求副總統准其具領歸葬黎副總統於去冬曾聞端氏首級傳至武昌如何下落迄未聞知爰派多人訪查月餘始悉係前三十一標下級官楊李二人將端氏史弟二首級携帶囘鄂什襲珍藏視爲奇貨現渠二人避不出面函致端氏要索二萬元方允交出副總統接據報吿復派人遍詢三十一標軍人方知藏在省城保安門外相國寺左廂土抗中昨派員隨端子來人同往相國寺該僧不敢指吿後經黎副總統親下諭帖飭該寺住持著交乃導引於土坑中淘出係用一木洋油箱裝放浸以桐油裹以蔴布來人等不忍拆看現運至漢口大智門租屋寄放俟派往資州尋屍之人到漢再行合殮聞端屍在資州經關帝廟僧人掘土掩埋並示有棺又云係其門人某棺殮旴端氏一世之雄也而今如此殊可哀矣 
[三烈士從此不朽矣]  
　　湖北軍務司長蔡君濟民日前在滬上養疴與前關外都督藍君天蔚暢談鄂事藍君深以此次武昌起義實由彭楚藩劉復基楊洪勝三烈士頸血所激發現在民國成立自應建立專祠巍鑄銅像以昭功勳而又以鄂中籌欵維艱迄未實行深爲歎息茲有前在關外所餘公債票六萬八千元一槪撥給資助蔡君深爲感謝日昨回卾已將此欵帶來專備爲建祠之用矣聞此款内只公債票二萬元其餘四萬八千係以軍裝作抵但軍裝實價只値銀三萬六千元因以公債票所購故需四萬八千元現蔡君擬作價售於鄂軍應用云 
[皖垣查獲私藏軍火匪徒]  
　　皖垣自拿獲宗社黨昌文淸後戒備異常嚴密凡各城門及各旅館均須嚴加稽查詎軍政司稽查員昨在西門外劉炳源飯店内拿獲賈仲才賈仲鈞二人私帶五子彈四十九排馬蹄尼子彈二百顆并搜有秘密書信一封當卽解送軍政司由執法官嚴訊尙無確供惟事關軍炎未便輕釋現擬將該犯等照私藏危險物例按新刑律治罪以儆其餘刻已禀請都督核示祇遵矣 
[皖江近事片片]  
　　蕪湖前財政長湯善福以經手公欵未淸經栢都督派委盤查并飭暫行拘留詳情已誌前報昨經蕪埠各帮工頭特將湯案公呈議會轉陳都督請予保番栢都督以事關淸查公欵與各該工頭無涉卽行批駁茲聞廣潮烟寧各米幫以及蕪湖敎育農工臨時議會等僉以湯案賬款已送由議會交委核收迄今三日仍被拘未釋因公受累同抱不平各該會等未廿緘默特電請都督飭顧團長先行釋放以順輿情究未識栢都督如何辦理也 
去歲皖省兵變後有亂兵由舒城經過曾遺有機關炮二座當經該縣議會電達都督請示辦法詎合肥軍隊劉某統率多人來舘將炮奪去復縱兵騷擾商民大受驚惶惟時雖經議員王立謙與該軍隊理論奈劉某一味野蠻卽將王議員拘至公廳迫令司法將王槍斃司法以王君係議員且又無罪何能草菅人命劉遂咆哮而去現聞該議會已電禀都督查辦矣 
靈璧縣知事熊恩霖係前淸藩司所札委蒞任未久適逢光復仍由地方公推接任該邑知事惟熊君以靑年筮仕於一切政事尙少經騐不免受人指責現該知事自知不洽輿情吿病辭職昨有該邑少數士紳公呈都督挽留經棑都督批示云該紳等禀留到府之日本都督准否尙在未定之時據稱該知事辦事能能一經更易生手必致茫無京緖然則該知事蒞任之初豈得謂之熟手耶所請殊屬多事 
[劉河公民之義憤]  
　　劉河常關苛征暴鐱激動公憤由商會致電蘇都督後十八日太倉洪民政長已接蘇督來電着即會同商會總理妥爲調停洪民政長遵卽赴劉時適衆公民續開大會到者千數百人先由臨時主席臧君報吿開會原由復由各公民相繼演說大致願輸國民捐不願再設常關願辦認捐不願再設貨物稅分公所以免中飽洪民政長見衆人義憤塡胸輿論一致亦登台演說願爲劉民請命衆皆鼓掌故罷市風潮吹可免矣 
[松江獄犯爭節黨]  
華　兩縣併獄後入數已在六十名以外每届端節例有滿屬草蓆點心錢等賞賜本届則一例蠲除竟由劇輛徐鳴鶴與沈泉和等四人爲首逼脅衆犯向尹獄官索洋十元不應則擬以强硬手叚對付且欲置尹於死地尹爲息爭計股法給以扇蓆等物詎徐等意猶未滿仍在獄中爭閧經檢察長官蔡陸二君入獄勸論親見其勢其汹湧亦幾駭而却走嗣經提案將徐等四名加釘雙鐐棧得目前無事云 
[珠街閣攺選商會總理]  
　　靑浦縣西鄉珠街閣鎭商務繁盛爲全邑冠自前年組成商務分會後該會總理席康伯君規畫周詳該鎭商業尤有蒸蒸日上之勢茲席君以業已連任數年例得休息堅請另舉各商家亦以上届公舉席君續任時曾經吿明下届不再相强故此次照章開選舉會另舉陳挹霏君爲總理高蔭嘉君爲恊理聞陳高二君素以熱心公益聞於鄉里此次被選各商家亦莫不翕服 
[鎭江女界游藝會盛况]  
　　六月二十日午後一時鎭江各女士在城外鎭舞台開游藝會會場懸掛白色布幕先奏軍樂次由陶淑芳女士報吿開幕宗旨係爲捐募團民捐起見衆鼓掌次由來賓胡健春梁稼義兩君演說今日女志士不惜現身說法登臺扮演新劇喚起國民愛國思想我輩男子當竭力捐輪並提議會塲各職員槪需購賈入場券等晤衆賛成第一幕女會員八人演西洋跳舞術雜以琴歌玲瓏可觀第二幕演石英傑故事能將專制國腐敗情形曲曲傳出全場鼓掌之聲絡繹不絶聞是是來觀者約有六七百人之多當場有蔡敏齋君覩各女士熱誠可敬特捐助大洋二十元以爲之倡云 
[六合溝煤礦近耗]  
　　河南六合溝煤礦公司聞有售與德商之說已記本報現聞業經張都督迭電阻止矣茲將都督各電錄左致北京電北京工商部外交部均鑒豫省六合溝煤礦公司係於前淸光緖二十九年由在籍紳馬吉森張孝謙等開辦呈請咨部立案曾經聲明並無洋股嗣於光緖三十二年准農工部電以張孝謙等所辦六合溝煤礦風聞附有洋股當經前豫撫張委周道錫論確查禀覆據稱該公司均係華股馬吉森譚士楨各三萬兩張孝謙顧　葉潤含吳　各二萬兩嗣因擴充廠務馬譚復各添集二萬兩張顧葉吳復各添集四萬兩計本金三十四萬兩表明决無洋股并取具該紳等切實甘結咨部在案乃比聞顧瑗吳　暗用洋欵竟將該礦轉售德商指日簽押汴中報紙閧傳省議會曁各團體士紳大動公憒風潮湧起當卽分電安陽知事縣議事會曁六合溝該公司澈查阻止竊查務省礦產以河北爲最而河北精華實萃於彰德懹慶一帶懹嚴礦產曁被吳式釗程恩培假豫豐公司名義暗爲福公司影射以致交涉累年如疽附骨利推喪失人民坐困全豫痛心前車不遠豈可再蹈覆轍敢乞鈞部先行備案以便隨時維持倘外人藉詞圖賴務請嚴詞峻絶無稍假借以保利權而防後忠由鎭芒迅卽澈查阻止外所有六合溝煤礦預防盜賣不能承認緣由合亟由電陳明無任感禱張鎭芳叩文致公司電安陽縣轉六合溝煤礦公司覽比日汴中傳　貴公司有轉售外人情事舉論譁然華來詰貴查貴公司爲完全中國商辦公司曾經出具甘結在案貴總辦深明義理洞達利害何至竟行盜賣甘冒不　惟道路閧傳議會及團體士紳痛失主權人人憤激僉謂如果眞有是事將來必有相當籌待決水承認究竟爲何情形迅卽電覆以釋羣疑都督張眞致安陽縣電安陽縣覽比日汴中紛傳　亞私　將六合溝煤礦賣給外人承辦輿論　船祥來詰貴查該公司爲完全中國商辦公司曾經出具甘結在案顧某如果私行盜賣實爲公論不容外人受其騙欺亦殊昧於中國情勢現議會人人憤激大起風潮究竟有無是事仰迅卽阻止查明電復以憑核辦都督張眞 
[杭檢廳開棺相騐之詳情（續）]  
　　陳檢事再傳檢驗吏上吿以本案關係重大爾宜盡心檢驗不得袒護原吿亦不得祖護被吿有傷報傷無傷則報無傷本檢事將親自檢親倘有偏袒一方法律具在决不爾恕棍檢騐吏唯唯而退陳檢事又傳原被吿上問以受害者之屍棺是否卽是此棺須確實認明原被吿均稱確係此棺無誤陳檢事遂命地保雇匠人用斧將棺蓋用力摺起放在一旁檢騐吏胶往一視頗有雖色因該屍肉已腐爛見骨肉化黑水分注兩勞已成流質　如指大蠕蠕然攢動不已屍身所衣之衣尙未霉爛左手直垂身旁右手按在胸前初意屍必未腐今已一化至此檢驗殊難著手蓋非檢驗屍骨不可然其肉雖已化爲液體而筋固未盡腐爛勢又非刮骨相驗不可茲事體大不敢率爾右手因回明陳檢事商量一妥當著手檢驗之法正在研究原吿遽加詰問究有檢驗之能力否陳檢事吿以本檢事今旣來此專爲檢驗而來况已關棺安有不驗之理不過屍體腐爛至此非來意所料案情重大必須求一妥適著手之法爾毌躁（未完） 
本埠新聞 
[審判廳不能任咎]  
　　上海地方審判廳復公共公廨函云昨奉復函以英副領事對於彼此傳提人證問題謂内地衙署不明租界章程一再留難不行照辦往往誤會仇視租界應自責不暇今乃反咎他人殊出意外等因本廳閱悉之下實有不甘任咎不能不再事辯論者本廳成立以來凡遇華洋兩界互傳人證事件無不照條約向章辦理雅不願彼此稍有阻難致誤公事而傷睦誼如謂本廳不免背約違章之處應請各領事指陳事實明以吿我若謂他處機關不明章程仇視租界除南市閙北華洋裁判所現已奉司法部咨行蘇都督立予撤銷不論外其他各機關如爲本廳所管轄而留難租界協傳事件者併祈轉致各領事查明詳吿本廳以便轉行誥誡至爲盼荷若不能臚舉事實而以糢糊影響之談橫加責備試問易地以處各領事其能忍受否乎總之交際應持公道責任各有專歸本廳目問對於租界協傳内地人證除民事被吿人照章不予傳交外餘皆照傅歸廨斷不肯留滯阻難貽人口實致受相對之責問即以近事論各領事以南市閘北裁判所爲藉口將本廳欲傳租界上之人證槪不簽傳屢次辯論無效而貴公廨函知本廳協弔老康處贜物仍予派警吊交又前日來又請爲恊提縱火案内之丁鶴仙亦經照案恊提是本廳之不存成見力顧交誼各領事當能諒鑒及之來示轉述英副領事復函中有謂在明白事理者應自責不睱今則反咎他人殊出意外謹以還贈務請備述鄙意轉致各領事察照此後彼此仍照條約定章辦理英副領事前次面吿謂甚願友 
 
 
 

Page 7

 
 
好不願仇視尙望實踐斯言不媵盻禱一切並祈見復仰賴周旋實紉公誼 
[總理與工人之牴牾]  
　　製造局李總理示諭（上略）查本局向　攺隷陸軍部所有員司工匠人等久已屢在軍界與普通工人性質不同故自光復以來本總理屢次傅集各廠匠目工人演說皆以一應照軍人資格損名譽以期共輔大局其期許何等重厚乃各該工匠等竟有被人勾引入同盟會者至二百餘人之多且擬結團要挾殊辜本總于平時期望之心查本局自光復後局欵無着數月以來無注爲炊始尙因軍事未平需用軍火自南北共和之後情形已非昔比本總理於無可設法之中勉籌兼顧者良以各工匠等家本淸寒端賴工食以資瞻養本總理相處十有餘年感情良厚故不忍袖手致使失業現國家財政困難達於極點局中經費無着是以一再呈請兾爲本局謀一長久之經費即爲各該工匠等殖一長久生機方思各該工匠等安分工作藉爲說詞以期感動乃籌欵尙未就緖而各該工匠等竟有氣習囂張行動已趐範圍之外者設他人藉爲口實在本總理久已辭職初無出入而各該工匠等以此安生將何術以自善其後左右代思殊不値得本總理即相與圖始即不忍緘默以終坐使歧途致貽後悔除密查呈覆都督並仍請姑從寛核爲此出示勸諭仰本局各工匠等一體知悉如有已入製造工人同盟會者赶緊自除會籍絶不追究旣往如尙未入會者務各安分工作毌入歧途是爲至要自示之後猶有始終執迷不遵勸諭者本總理亦惟有属遵都督指令查明從嚴律辦然本總理終望各該工匠自重人格勿菲薄自貽伊戚也 
製造工人同盟會上李總理書謹遵中華民國臨時約法第六條第四欵之規定集會結社爲吾人之自由權决非命令所得侵奪乃貴總理諭謂製造工人爲軍屬是以國家權力與權利之作用混而同之無所區别也若以製造局直隷陸軍部即視該局工人爲軍人資格試問諸工人入局之初果有此志願否想貴總理不諳法律致有此誤原無足深怪假使該局以直隷於陸軍部管轄局中所有司員以迄工匠應與軍屬同視如示諭云云則貴總理旣爲本局局長亦同屬於軍界何以不受特别之取締法而　然爲共和憲政黨之黨魁耶然則謂貴總理之知法犯法可矣貴總理其肯忍受乎至以風聞演說之詞作爲誣衊之根據吠影吠聲尤足駭人聽聞其言論旣無價値不屑與之詳駁本會自發起以來會員已達千人以上謹守道德未嘗越權而貴總理以捕風捉影之詞乃謂竟有二百餘人之多始則勸令解散繼則嚴詞威嚇上海黨會多矣試問本會果有何罪而煩貴總理敦勸耶試問本會對於貴總理果有何怨何仇而受貴總理干涉耶本會果善也則當扶植之何勸令解散爲本會不善也則竟聽嚴辦何必又謂從寛貴總理身爲上海民政總長豈得因我工人而任意徇法耶示諭中又謂任竟譏評恐隱憂所伏影響及於全國云云前南京臨時政府委任陳君洛書爲製造局總理以整頓得人正在吃緊之時貴總理冐稱工人全體挽留暗圖抵制希冀盤踞則所謂隱憂影響者恐及於貴總理之一身一家而未必爲及於全國計耳 
[鎗械何可充公]  
　　閘北光復軍馬少卿劉德生王福章陳喜雀因帶槍械追捕嫌疑犯秦阿毛圖入租界被匯四捕房一百二十一號華捕五百　三號印捕等一併拘解公共公堂訊供收押　經　表律師德雷司謁見領袖比總領事面商辦法各情屢紀前報昨晨復由捕房將馬等解廨請示先由華印各捕禀明該兵士等持械越界拘入各節繼由該營長李徵五投稱近因謠言紛起是以命令各兵士備帶槍彈在交界處認眞防範是日因追捕嫌疑犯闖入租界實係因公並非有意違章並據被吿代表德雷司幫辦莫肅律師上堂譯稱查照約章第世七條中國軍人本不准携帶軍械至租界惟身穿軍衣與不穿軍衣確有分别而鎗中是否裝有子彈則無甚關繫現在外交團對於中華民國尙末正式承認故敝律師亦無須詳細辯論惟約略言之足以證明該兵士等因公獲咎且已在押十餘天按照違章案件辦理已屬過嚴應請將該兵士等交予營長帶回治以應得之罪德副領事師君詰問帶回後如何辦法莫律師答稱應由該營執法科酌核不能預爲指定師君遂與王襄讞磋商良久判將陳等四兵士准交李營長帶回核辦鎗械充公李營長聞斷復向堂上聲言槍係國家給發並非該兵士等所自置如查充公則成爲國際交涉仍請發還中西讞員會商之下遂攺判鎗存本廨如兩禮拜内無兵士違章情事准予發還 
[聲訴串詐原因]  
　　陳少春曾經入籍西洋家居虹口蓬路二千零零七號門牌其第二妾陳李氏（卽陳劉氏）控吿張王氏鄒雲甫患詐洋五十元一案因與僞造軍用鈔票案牽涉昨經公共公廨詳細復訊先由一百二十一號西探禀明此案理由並由被吿代表赫雷司律師向原吿詰問案情即據陳劉氏供稱舊曆四月二十八日午後五時被吿來家需索洋三百元詰其何用據稱由僞造軍用鈔票案内之陳變山囑令伊等至西洋領事署作證伊等因被法包探阿龍軋至茶會上倩人担保是以到此取洋料理其事否則死在爾家等語當答以一時無此鉅款從緩商量始去詎次晨二人又來勒索鄒勸令出洋一百元不允任意吵閙幾欲覓死無奈將現洋五十元交與張王氏取去因思被許難甘是以訴請領事提究到於王氏之夫是否體面人不得而知惟王氏有方單一紙曾被抵去銀二千兩後又加借洋三百元此種方單是否値銀七八千兩亦不知悉供至此赫律師即向堂上聲稱此事枝節頗多請將被吿交保另行訂期會訊王襄讞商之德師副領事以時已過午被吿口供不及研訊判鄒與張王氏准各存洋一百元交保候下禮拜六復譸嗣因捕房以鄒曾犯案未便交保仍着留候查明再核 
[搗毀閔行稅務分所四誌]  
　　　行稅務分所被各船户搗毀一事已三誌本報茲悉駐紮該鎭之滬防第四營管帶楊玉貴已將詳情呈報滬防全軍李統領大致謂各船户因該分所每遇貨船經過定必照捐如已在總公所繳捐將票呈騐者亦難照票放行以致大動公憤且該分所司員金季方曾在前淸閔卡充當司事頗多苛待各商民早有嫌怨今該分所所長徇私濫用羣情忿忿此次擊毀該分所各鄉民船户本欲拆毁房屋而止嗣由管帶喻以利害竭力解勸謂房屋係是公產不得妄動故未抆毀現在該鎭市面　靜如常所有船户亦已散去請紓厪系 
[糞夫反對淸潔所續誌]  
　　西區中區淸潔所被西門外園地帮糞夫千餘人搗毀門窗器具並毆傷司事及警備隊周隊長等已誌昨報茲悉市政廳長莫子經君昨奉民政總長委任偕同上海縣民政長曁檢察廳長詣勘被毀情形並飭查爲首滋事之人以便按名拘辦一面由總長李君出示如下照得淸潔一事東南兩區業經舉辦中區及西區亟應繼續進行以昭一律此次宋如玉遣派胡祥根王子香兩人到鄉勸導報名仍使不失生計並得灌園之用原係和平辦法乃舊時糞行中人竟敢於昨日唆使二十七保頭二圖等衆鄉民在萬年樓茶肆會齊哄至尙文門内將淸潔事務所盡行搗毀並將解勸之警備隊周隊長及二十舗地甲副甲並王子香等蜂毆均受重傷似此蠻橫不法尙復成何世界要知淸潔事宜本總長志在必行斷不因有人聚衆滋閙以致停輟除分别呈報滬軍都督照飭滬防全軍統領民政長警務長飭派探警將此次指使聚衆滋閙及搗毀凶毆之人按名拘獲照例嚴懲以儆凶頑外其淸潔事宜仍赶速籌辦務達目的該鄉人切勿聽人唆弄致貽伊戚 
[江蘇敎育總會常會紀事]  
　　昨日东蘇敎育總會開第八次常年大會午前十時開會唐蔣二會長先後主席其開會秩序如下（一）報吿甲收支欵項乙常任開查員報吿調查情形丙徵集革命戰爭紀念品情形丁都督委托報織圖書　查會事戊附設通俗敎育會事已各省敎育總會聨合會暫行停止情形庚私立龍華法政大學經費延未撥到情形（二）修攺章程經會員逐條討論其大要會長副會長各一人幹事員分爲學校敎育社會敎育庶務調查四部（章程叧登）三）選舉職員唐會長以會章會長任職三年得自行　職先行聲明力辭會長之職並陳不能担任之理由四端卽退席常會員舉定張君謇爲會長王君同愈爲副會長黃炎培沈恩孚腿儏袁希洛姚文枌伍達仇珠賈豈致夏仁瑞王納善夏曰　邵長鎔楊擇史成馬其　蔣炳章爲幹事員四提議事件一蔣君炳章堤議圖書審查開會日期决定八月二十日二張君允口提議注重通俗敎育入手辦法議交通俗敎育研究究三洪君　提議規定學務專員之資格議交職員會研究適當辦法時已五時遂搖鈴散會定於本日午後一時開職員會請會長分配幹事員職務並續議一切進行事件 
[孫中山抵滬]  
　　孫中山先生由粤來滬由滬軍都督預派鈞和兵輪開往吳淞迎接已紀前報茲悉孫先生已於二十一夜十二點鐘到埠假庽滄洲旅館陳都督曁地方各長官昨晨均赴行轅謁見 
[鄉籌辦平糶]  
　　本邑自米價昻貴以來已由民政總長禀奉蘇滬兩都督核准在南北各段設立平價處以濟民食惟浦東等處尙未一律開辦茲該處各鄉董擬將積榖息欵酌量支領以便開辦平價津貼虧耗旿日午前特請民政長市政長等同蒞城内同仁輔元堂集議辦法聞開辦之期約在陰曆五月十五日其貼價每担洋五角另加駁運等費兩角歸各鄉董赴行承買上好　米湘米運回平售所定章程與上海辦法相同 
[莊炎植黨營私之眞相]  
　　滬上各團體及南匯公民前稟袁黎正副總統滬蘇兩都督以南匯民政長莊炎自到任以來違背法律解散民黨滅絶人道草管民命勒索賄賂顚倒是非假威武斷蔑視法紀專橫肆惡濫用私人種種貪暴違法罪狀現經陳程兩都督派員調查茲得其植黨營私之眞相揭之如下總務課課長翁公猷係莊之妻弟（辦事雜亂）檢察長李祖貽係莊之姪婿（官班法政三月修業生）警務長沈劍文係莊之妹夫（警務費消耗六千數百金毫無成蹟）泥城巡防局員劉汝漢係莊之妾弟（招納賄賂爲莊之出張所）所計員談某係莊之襟弟（任意挪用人言嘖嘖）咋由陳督一并擲交上海民政總長李平書君查辦不知嫩何了局也 
[再誌遣散衛隊之危機]  
　　陸軍第二混成旅長陳漢欽日前因遺散衛隊突起風潮已將爲首之童廷芳福林立時槍斃在案茲陳旅長查得爲首者尙有該衛隊正目劉雲勝兵士劉石林現未懲究事關軍人閙餉殊難輕從爰於前日將劉雲勝劉石林二名押解滬軍都督府請飭執法科按律擬辦以儆效尤 
又陳旅長所散之衛隊兵士共有五十餘人原借三官堂暫住現恐該兵士等逗留滬上或再滋擾故於前日特購江寛輪船之票並派騎兵團藍團長工程營徐營長輜重營錢營長押送登輪另委蕭連長影排長陪往漢口轉送湖南原籍分令歸農 
[修理海圻巡洋艦]  
　　海圻巡洋艦此次由英返滬原擬駛至江南船塢略加修理嗣因南市浦江過狹不能進塢故由海軍總司令黃君在該塢派調工匠前赴楊樹浦修整 
[陳列革命戰爭紀念物]  
　　二十三日下午城東女學借西門外黃家闕路務本女學開游藝會商請袁叔畲君將伊近日搜得各省革命戰爭紀念物數種陳列會中以供來賓觀覽聞有吳彭諸烈士之血磚及各種遺物尤足使見者肅然起敬云 
[花鼓戲之下塲]  
　　流氓黃福山黃香岩陳伯堂等近在北新涇楊家港七　地方紏集無賴徐子香郭阿大傅槎香趙金祥楊阿香等搭檯演唱花鼓淫戲前日經十區查悉卽將各人一併傘獲解送警務預審處經凌司法訊實判令爲首之兩黃與陳各罰洋十元徐等五人各罰三元一併充公並符具攺過結開　 
[軍人强迫剪辯]  
　　陸軍第十師十九旅步兵三十七團兵士罰忠華沈君桂甘鳳君尹鳳棹楊鎭興胡壽富趙元生朱化木胡生根等九人前日在法租界吉祥街强剪行人王阿四之髮辫致起衢突一百三十八號一百四十七號珦華捕上前喝阻不服一併拘入捕房轉解公堂請究先據王阿四投案申訴前情訊之劉等同供代王剪辫確有其事並不與捕爲難旋由該團長梁敦焯君飭弁投廨聲請帶回自辦聶讞員商之李副領事諭曰劉等在租界胡閙有違定章本應究辦現准交來弁帶回愛中自行懲治惟如何辦理之處仍須函致領事以備查考 
[花烟間之命案]  
　　徐阿根在小東門一枝春街四十五號門牌王金寳所開之花烟開内與葉阿文妬姦　出小刀將葉之小腹左右連戰兩刀移時殞命旋經法捕房將徐拘獲一而昇屍至同仁輔元堂由公堂聶讞員會同李副領事率帶檢驗吏前往驗明卽由屍屬自行棺殮聽候公堂將兇手訊明懲辦 
[議員名額之磋商]  
　　民生國計會會員諸宛明昨日函致本縣民政長云竊查縣議會 
之選舉議員章程以該縣納稅之多寡爲支配此係憲法之成規選舉之標準文明各國大致僉同而吾國不能獨異者也今聞上海全縣議員應選三十四名城市祇有七名據稍知約計在言之若依納稅區域之多寡爲標準似上海城市應選議員不止此數茲因上海城區域所納各項稅率究有幾何貴署尙未明白宣諭敝會亦難縣揣今承各界諸君多數會員來會討論用敢不揣冐昧擬懇台端速將稅入之確數切實宣布以番羣疑而彰公道實深盼切再有請者日前函請貨物稅之制欵究有若干作何用度未奉賜復特再奉詢乞即一併示及事關公益不厭求详越爼代諸統希原宥 
[化學工業社發行牙粉]  
　　中國化學工業社採用國貨製成牙粉一種以鹿頭爲商標其粉香氣馥郁性味甘凉實爲衛生之良品取價尤格外縱廉想愛用國貨者必樂於購用也 
瑣聞 
[城内]  
　　民政長批示○江北旅滬同鄉發起人徐萬福等稟批禀及簡章均悉當經抄章照會市政廳長查明見復以憑核辦去後茲准市長呈稱查核該會主任倪國幹等前因籌設同鄉會自稱淮揚公所董事通海同鄉並不承認又爲淮海同鄉季子雲等四十人所稟計業經飭令取銷今又稱江北同鄉會顯係淮揚公的董事及淮海揚通同鄉會之變相至淮海揚通同鄉會取銷後續有江北保安會之設因宗旨不合被警務所解散聞亦係倪固幹所爲等情查復前來查設立同鄉會藉以聨絡鄉誼固屬善舉惟該會始則以自稱淮海揚通公所董事倪國幹等具禀請給示諭禁止招謠繼則攺由該公民等以江北工黨會同鄉會發起人之名義禀請立案給示保護忽曰淮海揚通忽曰江北同鄉會忽曰同鄉會忽曰工黨察核所擬　章又漫無限制且入會須費常年須費每月又須量力認捐更難保無藉此斂捐漁利这情弊其在該公民等前禀尙未奉批之先倪國幹等卽以江北同鄉工黨會天副會長之名義欲藉稽查船隻禀請由會按船釘牌以干涉行政尤屬不明權限迹近把持均經批駁在案茲准查明顯係淮揚公所董事及淮海揚通同鄊會之變相且察核會章界限太克詞旨仍未盡善所請碍難准行應卽取銷商民李壽麟等禀批前據該民等禀請立案給示業經明晰批示在案茲據續案聲明設會地點並補送草章發起人贊成人姓氏等前來察核草章尙屬平正惟職員須定任期方足以照公允而均勞逸應先准予備案俟舉定職員該會正式成立再行禀請給示保護俾垂久遠方今社會發達正在萌芽該發起人等務先整顿行規顧全名譽酌量會中能力之所及力圖公益逐漸進行共享共和園人民自由之幸福愼勿醉心社會主義致生把持要挾之舉動本民政長有厚望焉審判廳批示○律師狄梁孫代理瞿信良案請求發給裁判書由批狀悉所訴聲明控吿旣係不服判决双在法定期問自可照准至委任代理一節刑事除拘役荊金輕罪外本無代理之規定應由該被吿獨立止訴該律師照律輔佐可也 
[南市]  
　　寡婦擇配○淸江婦人許梁氏年十九歲夫故後被母賣於楊某挈領來泥轉售與孫姓詎過門數天因不合意仍退回楊處楊卽領往他處求販忽在車站旁失散欲歸不得徘徊路隅陸軍第五師騎兵團團長查見帶營轉送西區移解裁判所訊明發堂擇配 
無端滋擾○吳淞第一營二連兵士史廣甫請假出外多日不歸昨有同營兵士胡鳳君來滬偶在南市油車街寳和軒茶肆硬指店主周繼全將史藏匿逼討口角由巡士帶至東區移解裁判所譸據周供憑空被其滋擾且史廣甫從示來過陳裁判以事無憑証一併斥退不准再往滋擾 
[閘北]  
　　無可幹旋○馬漢記在長生王昌根曹長山等在北新涇附近貸屋製造僞土經裁判所長　看　悉派警一併提案訊押在案茲悉除當時起獲器具外復經偵探在附近空户内搜獲猪皮料膏三十箱業已解案詎在逃之作主周某前日央人代爲幹旋所長以料膏妨碍　生自應懲處等詞却之 
女孩何來○張祥發帶有女孩王小三子寄居天保里卜春學家經二區巡士查見以其形跡可欵將張卜與女併送到區轉解裁判所昨經孫所長提訊卜供與張素不相　因見張之女孩患病允爲寄養數天訊之張供甚支　判卜交保張收押女孩送惠兒院留養候核 
[英租界]  
　　釀成命案○尤金氏前日在密勒路與竹匠黃　　口角扭毆回家卽死氏子尤榮海以共母被黃毆傷斃命報請捕房將屍　人虹口斐倫路　屍所咋將資拘解公堂請究黃榮海卽偕見証蔣尤氏蔣杜氏上堂禀明前情判黃帶赴屍場候驗明再核 
又是一堂○已閉正元謙餘兩錢莊股東陳子範因不付程思義衛于山方鼎甫期票銀兩被控迭經公廨集訊已紀前報前晚由副會審員王君復訊先由原吿代表高易邦辦瓊司律師曁中國大律師丁榕君偕原吿衛子山上堂訴明案情繼由被吿代表担文帮辦沃沛律師盤詰多時訊至此因已鐘鵨五下其餘案証不及研訊判令退去候下禮拜五再訊 
分别譸理○已閉萬泰錢莊經理厲雨洲控已閉大隆磚灰行主張建堂不理結欠往來銀四千五百餘兩張亦以厲保薦浦東人黃桂香爲該行經理被呑帳欵洋一萬六千餘元等詞控訴迭經公堂分别研訊在案前晚由聶襄讞復譸之下以張所探厲雨洲保薦黃桂香爲該行經理並無佐証應即註銷惟慷供被呑帳欵有帳爲憑遂判黃交原保限張於三天内將所有歷年帳簿及被呑各欵户名以及何項貨物細帳呈候核奪至結欠厲雨洲往來銀四千五百七十六兩零前經斷定未便因此延宕着張覔具四千五百兩人銀妥保限现禮拜將銀繳案如違查封家產抵償　限　　○顧全卿前因建造房屋結欠黃春記木料價銀不理被控業經公廨移送水木公所理明由廨訊斷限繳銀五百兩在案嗣因顧　限不繳復經原吿禀奉公廨着保交案於前晚復訊聶襄讞以顧實屬刁抗判交五百兩人銀並保限兩星期如數措繳如違查封家產抵債 
追繳抵欵○張報中前以方單向洪江氏抵借洋一百元日久不理控奉公廨於前晚訊知已還過洋二十元判交原保限七天繳還洋八十元完案 
菊仙被獲○僑居虹口羊阿林退立司路一號洋房内之旗人吳同生控包車夫張阿二傭婦徐阿實與其妆朱氏（卽妓女朱菊仙）等串竊値洋二萬八千元之鑽戒珠飾一案業經捕房將張拘解公堂押候移提人証再訊在案茲悉吳妾朱氏及傭婦徐阿竇已由城内警務公所緝獲昨由捕房將情禀明公堂請爲出票移提歸案辦 
聚賭受罰○王和尙周品元吳阿生金樹生王阿王楊陸氏　方氏等男女十九人前晚在虹口斐倫路一百三十五號屋内聚賭抽頭被美捕房捕頭得悉卽飭中西探捕前往將各人連同賭具一併帶入捕房准各存洋十元保出昨經公堂傅訊明白以王爲首着罰洋二十元餘人各罰洋五元吳阿生金樹生不到着將保洋充公賭具銷燬 
凌虐婢女○女孩金秀在路徘徊由捕送至公廨盤詰據供年十歲嘗州人在陳姓家爲婢因遭凌虐逃出判暫留本廨候設法安置 
不理貨欵○朱珊記控趙慶珊不理貨欵等情咋由捕房將趙傳至公堂交保過堂候訊 
竊賊收押○日本人大谷猶一等控過犯王極根與張三富崔阿林行竊衣物一案咋晨同日副領事西田君蒞廨會同關讞員升座特别公堂會訊明白判王押西牢九月期滿逐出租界張崔各押三月贓交原吿認領 
何苦逞兇○吳壽桂探被朱时李阿三毆傷一案咋經公堂質訊屬實判朱李各押兩月所存保洋各五十元除貼還　費外除均給還 
[美租界]  
　　電車肇禍○塌車夫韋光松前日下午推車至楊樹浦被五十三號電車撞跌斃命咋經中西廨員驗明由屍戚劉漢章投稱無力棺殮卽由電車公司償還殮費 
車夫自盡○通州人俞長生向推小車住　克登路二百三十六號前日傍晚時不知何故自縊斃命昨由捕房報請中西廨員驗明由屍兄俞長德具結收殮 
幸未燎原○唐山路七百七十六號胡姓家昨午忽然起火　卽撲減僅燬床帳等物房屋未損 
[法租界]  
　　不期而過○張慶生前在樓善和處爲庖人後因行竊主人賬箱内鈔票洋二百四十元逃避日久茲於前日在途過見　至捕房吊出贓洋一百十六元解廨請究據張供祇竊此數業已如數交還判押西牢六個月 
逞兇受罰○李大漢日前　陶露才因算帳口角互毆李因力弱不敵致被毆傷由捕送往醫院醫痊投廨申訴昨經中西讞員 
提訊陶供因李辱駡母親是以動手毆打判罰洋五元充公如無 
力交洋攺押七天 
不認聚賭○客棧主丁世華因容留多人在棧賭博由捕將丁及賭具一併解廨請訊丁供係是庽客該棧係王友年所開商人購得骨牌一副在房内消遣並不聚賭判令退去候查明再核 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[餓臭虫致米蛀虫書] [  愛]  
　　米蛀蟲先生足下久仰鴻名時深蟻慕鄙人雖與足下相隔咫尺之地尙未拜識荊州一聆雅敎側聞先生近日運籌帷幄勝算獨操陶朱公三致千金不足喻先生坐擁之富也先生貿遷之術工矣然先生憫世之心缺焉一得之見不得不於足下前委曲陳之夫經商之事以母利權子利誰不欲得十倍之獲但亦視其所業何如耳如足下所操之業非金銀珠寳玉器綢縀可比蓋以上中物雖以一文之値求萬金之償不得謂貪得無厭也蓋凡購是等物件者皆富貴利祿人家也於已獲大利於富貴人家實無絲毫之損也今足下所操之業爲蔀屋茅檐視同生命之物且足下多得一分利貧民多受一人餓邇時米貴如珠果來源不足雅抑足下囤積以居奇耶如眞或囤積居奇則足下之肉其足食乎夫當兵戈擾亂之餘妻子離散之會斗米百錢尙虞不給今足下竟坐視百萬哀鴻之苦惟知肥已身一家之謀弟等更藉人身間接以養生命今人岙骨瘦如柴弟等亦何忍再施鑽吸然則因先生而餓死一人尤餓死弟等千萬命也書到之日請俯納忠吿一洗舊習如是不獨百萬哀鴻啣感無窮即足下免人仇視亦可高枕無憂也旁觀之方惟足下察之 
[滑稽時評] [  立志]  
　　鳴呼今日非共和功成之時乎上海區區一隅摩托車也西餐舘也長三也么二也野雞也舞台也碰和也擺酒也束奔西走達旦終宵我國所謂功成身退諸君久勞國事藉此稍圖安逸抑亦人情之常然而國帑空虚借債艱難不得不望於國民捐愛國公債以補救之否則大宗欵項無着必起妓界絶大風潮關係治安殊非淺鮮假使一旦有變其罪伊於胡底孰知我四萬萬同胞視若無覩聽若未聞惟以揚朱之心爲心豈眞以此逢塲作戲之事而必謂爲花天酒地耶鳴呼予欲有言予又何言 
海外奇談 
[夜行飛艇] [  頌斌]  
　　巴黎女飛行家勿萊司氏近又發明一種夜飛行艇於艇之四周滿飾燈火五彩奪目每夜於巴黎跑馬場上升飛繞市街一周光怪陸離市民昻首歡躍歎爲美觀按法國爲飛行家之出產地故女飛行家亦佔四分之一近世新發明之各式飛艇無一不備惟飛行間有遲速耳至夜飛行艇實爲此次所創見故勿萊司女士羣推爲飛行術之進步者矣 
[催眠術中之歌喉] [  慶霖]  
　　美國菲萊特爾弗省各科醫家近日特開大會議有馬理歐醫士自稱能將不善歌者之聲變而爲善歌者之聲羣以爲異旋據紐約密僂醫生云此說實非誕妄昔有一病者係一女孩喜音學即在病中亦常詣余所僱之歌者處聽唱並請收爲門徒然女孩之發聲甚低難以造就而其求學之志甚堅請途用催眠術催眠之而後敎之以歌並留其聲於留聲機内俾醒後自騐余允之如其言而行查獲大效平日粗低之聲至此一變爲極高脆之音調云 
尊聞閣詞選 
蝶麟酬唱集 
弇山許泰瘦蝶元唱 
崇川張麟年峰石和韻 
[首唱] [  瘦蝶]  
　　敢向騷壇角短長埋名祇合學韓康淸風兩袖貧難諱幸有新詩壯阮囊 
襟懹磊落見天眞暫向風慶寄此身回首年來成一笑虚抛心力作詞人 
[和韵] [  峰石]  
　　慙媿交身九尺長半生疾絶顧長康芒鞋踏遍名山路明月淸風貯一囊 
世事如麻假作眞大千何處着昑央年來多少酸辛事忍涙呑聲怕對人 
[疊韵] [  瘦蝶]  
　　弄月嘲風趣味長昑身難得四時康年來自有消愁法無各何妨賦括囊 
與世周旋慣率眞一尊濁酒養閑身醉來狂洒金壼墨寫首新詩寄故人 
[和韵] [  峰石]  
　　自石才人命不長庸夫多半壽而康窮通不解天何意誰識英雄錐處囊 
錐處囊中自見眞肯敎老煞鳳皇身請看牛斗光芒裹多少風雲未遇人（未完） 
心直口快 
　　軍士熱心减餉各界熱心籌捐可敬 
婦人孺子傭工娼妓踴躍输捐而一班守財奴置若岡聞可恥 
前日烈士捐軀救國今日守財奴不捐財救國可恨 
有錢討姨太太無錢助救國捐可惡 
坐摩託車何不攺坐馬車節此糜費以助救國捐擺花酒吸紙烟製西裝購洋貨何不節此無益之 
 
 

Page 11

 
 
消耗移助救國捐 
眼帶金鏡胸扣金表手帶金戒指何不棄此無益之玩物移助救國捐 
今日一枝香明日嶺南樓何不節此無益之酒食徵逐移助救國捐 
新笑史 
[咬舌奇案]  
　　樂陵縣城之西南張家油坊有陳升堂者市儈也有子年念餘娶鄰村苗家女苗氏爲婦淫蕩無比翁姑虐待之婦不能忍每託人求離婚書陳以再娶爲難不允婦無法可施遂生一計每日濃粧巧笑與其翁眉眼傳情一日適遇於無人之處其翁亦淫心陡起兩相接吻婦誘其翁之舌入口力咬之斷落半截其翁疼痛昏倒婦遂出門叫喊謂其翁逼與行奸有舌可証苗陳兩家遂起訟端未俟斷結經人和解婦乃出歸娘瘦得遂其計 
戲劇指南[  健兒]  
　　鍘美案一劇陳思美殺妻滅子包公鍘之甚是惟去陳者梨園中往往用掃邊老查鬚生戲大都去忠臣義士即遭不測之禍亦必爲奸佞所誣陷從未有作忍心害理之事而爲淸明正直之人殺之以彰國法者 
健兒謂去陳理應用付京班無付角可以丑去之易去鬚生方合於理 
三疑計一劇去王先生者用鬚生出場皆掛白鬚作爲老熊龍鍾病軀偃蹇狀以如此白髮蒼蒼之老翁何能更起妄想唐英之欵便覺乐近人情健兒謂去王標者務須攺用小生則揆之三欵之義方爲入情入理 
紫霞宫一劇去嫂之花旦珠圍翠繞衣服都麗去叔與姑者多穿韋布之衣且短褐不完而家主亦明明員外裝束家庭之中斷無有如此之軒輕者健兒謂去叔之丑姑之彩旦其衣飾亦宜稍爲體面乃於劇中情節較爲脗合 
小說 
[短篇滑稽鍾馗（四續）] [  鈍根]  
鍾馗看了不忍灣身下去扶他起來尖鬼乘機說道我們不如吃大菜去罷好敎冐失君到大菜間沙發椅上去躺一下子鍾馗道言之有理一面呌堂官算帳一面把冒失鬼交給尖鬼哭鬼扶著騰香煙主顧卅種鈍根画諷 
出手來到袋裏摸錢會鈔尖鬼哭鬼在旁同聲嚷道鍾先生休得客氣這東道該是我的叵耐兩手扶著冐失君不能摸錢請你老來替我摸一摸罷鍾馗冷笑道誰要來摸你們的錢難道俺的錢不能會鈔麽酒鬼嚷道照啊照啊鍾先生的脾氣我曉得的他說了會鈔是會定的了若有人奪會鈔他老人家便要生氣我們到是老老實實從命了罷說時堂官已開帳上來共該酒菜洋三十六元七角鍾馗便摸出四十塊陰洋的鈔票給堂官道餘的不要你找了堂官喜出望外謝了又謝叮囑明天再來鍾馗戴上帽子先走酒鬼尖鬼器鬼扶着冒失鬼一步一步的挨下樓來嘴裏抱怨落水鬼促夾鬼摸壁鬼不來帮忙原來落水鬼促夾鬼摸壁鬼早在會帳的當兒搭汕著小解先下樓去了鍾馗見他們站在酒店門外忙喊他們進來帮助尖鬼等扶了冒失鬼一行鬼取道血花樓番菜館而來那時已是上燈時候各鬼精神大振一窩兒擁上樓梯赶到一間大房間裹先把冐失鬼丢在坑上大家搶椅子坐下却把主位空著讓鍾馗坐西崽拿請客票上來鍾馗提筆在手道我們該請他們來閙熱閙熱但是他們的住處我都不曉得誰說下來罷摸壁鬼便說道色君和瘟君怨君必在七馬路弗吉里枯樓處偷飯君餓殺君想已不在聚鬼園不如到孟園旅館去請罷還得帶上一筆其餘同伴在棧房裏的請一同來鍾馗一面聽一面寫一面詫異道甚麽借孟園旅館俺前回住過的西來陞棧狠好爲甚麽不去住呢促夾鬼笑道你老人家還沒有明白上海的現勢自從陰國共和之後我們一輩的少年新鬼都有官職了銀錢紙錠經手多了樂得到上海來揮霍揮霍住的棧房必須頭等像西來陞那樣的小客棧他們那裏要住頂闊的住洋客棧甚麽哭痢咧痢瘥咧其次的纔住孟園旅館那孟園旅館原是孟婆所開房間講究應酬周到呌局住夜最爲相宜你老停回兒同我們回去也住在那裹罷 
 
[香煙主顧兩種] [  鈍根畫諷]  
 
 
 

Page 12

 
 
   
 
