# 1881 - 3 - 4902761

 

Page 1

 
 
[鏡花緣出售] [  本舘告白]  
　　鏡花緣一書相傳為北平李氏所著竭十餘年之心力而後成其中言孝言忠可歌可泣以餘力作為時歌酒令亦復出風入雅無逸泊新雖曰稗官小說實足以其人神智坊本字多帝虎披覽不能瞭然本館今以活字板重為排印校對詳愼裝訂精工刻巳告竣定於十二月初一巳卽禮　五出售計十二本每部都收回工本洋六角正書處仍照前例諸君幸卽賜顧為盼 
[任伯年繪山水總神圖出售] [  點石齋啓]  
　　催殘嚴鼓歲將更新萬案報寰莫不以祀神為第一事本書曾以重潤請任伯年先生用小李將軍山水神軸之式繪成一幅計長六尺由本　石印面成山水着以靑綠秀色可餐山水之間流雲四布長松揰天松下四神並立一城隍一土地一灶　一招財惟井神則盤膝而坐松旁有白石橋一　上為符神位快馬飛騰神采發越夕左有杏花臺右有石藏畫欄環繞曲徑通幽山之崙則有天臺一座奇　並峙日月合璧則帥位也其畫筆迥不　人懸睹堂中洵堪奪目現在本館申昌書畫室發售計墨色者價洋五角着色者一元巳裱者另加裱工洋六角正此佈 
[粵東客匪案書後]  
　　一統之世率土皆臣同為食毛踐土之民宜其相安無事無所謂土客之分矣乃觀廣東近日鶴山高明陽江陽春等處土客相疑致滋禍變各情然後歏民俗之不齊而民志之難壹也中國自洪水平成以後版圖狹小而九州之地經四代之封建區分者不過百里一國畫疆而守各治其境內之民而門關有禁凡此國商旅至彼國者必告於其卿大夫至則又由彼國之邊吏告之於其君而懐柔之道於是行焉周室東遷列國互相侵伐關禁愈嚴惟得罪於本國者始出奔他國商旅之道竟有不通之時自是而戰國亦然至秦并天下然後中國乃為一統官商軍民可以游行天下而無畛域之慮漢世以塞下地曠人稀募民徒之於是中國之人漸無安土重遷之習或因服官他郡而子孫留居入籍或因經商外出而後人不返故鄉通都大邑之中五方雜處甚至有土著少而客籍多者然惟不分其為土為客入之亦遂相忘自三國分崩五胡亂晉天下由合而分由分而合以迄於南宋一千餘年時局數變然當其分據之時或嚴遷徒之禁以防敵人之潜入我國如南宋朝臣與金人議和所謂南人歸南北人歸北者而其遷居已久本為南人今為北人本為北人今為南人者則又歸無可歸矣顧天下分析或宜有此若天下混一則往來通道工商士庶棄故土而居異鄉旣無異服之容安有異言之禁為土為客習處而亦忘之耳試觀今之省會自居官以至行商其祖父初來此地子孫生長其間習於客地之俗至有欲歸而不得其家卽歸而亦不能慣居者百戶之中幾不止於五十有先人之墳塋有祖遺之產業與土人雜處孰知其為外省人者蓋惟土人不以客籍視之而客民亦不以土人為異并不自立于異然後能相安而無事也雖然省會之中有殊於外縣者省中之人所見較大而且五方雜處不能稽查卽欲別之為客而無從別之官憲所駐見聞又近設土客搆衅易于查拿故獷悍之徒亦不敢輕於發作况夫利之所在人必爭之土客之爭其始亦必為利而省中四通八達經商謀事各逞其能土人得其利不足以奪客民客民獲其利亦不足以僭土人故雖土客雜處而工農商賈可以各事其事也粵東省城亦如各省之土客參半而巳惟各省則外縣無有客民不過老於商賈之人以販負之物營什一之利偶入其境忽往忽來耳而粵東則濱海郡縣較多利源較盛凡客民之在其地者皆已數世數十世不能舍業而遷而土人又不如省中之所見遠大時存實偪處此之嫌因而屢有欺陵而客民乃不得不自相保護聯絡一氣以為土人之敵故兩相疑詐而至於多事耳此蓋他縣地方狹小民情鄙吝異於省會之故也別省外縣本無客民自赭匪亂後浙省湖嚴二屬以荒田太多招徠客民耕種於是始有土客之異而結黨鬥爭之案歲必一二起此其明徵也然則今廣東鶴山等處之事又何怪其然也從前蔣薌泉中丞辦理粵中土客滋事之案其經營善後等事具在奏蔬中誠可為土客相安之良法苐粵省各郡皆有客民蔣公所辦就已滋亂之處治之而其餘未嘗為之經略假令久於其任則因此及彼又何嘗不可設法而惜乎其不久去官也雖然此次之亂不過以形跡之嫌致土人疑客民之作難而其中宵小又復乘機劫奪遂訛言四起耳然吾實不知地方官之是何居心而先送其孥以為民望也有守土之責者固可若是乎 
[恭録　諭旨] ○十一月四日奉　上諭李鴻章奏東明縣黃河漫口堵築合龍一摺直隸東明縣黃河南隄漫口刷成串溝五六道經李鴻章督飭該鎭道等赶緊搶辦茲於十一月初一日將串溝堵塞完固一律合龍辦理尚為迅速大順廣道劉盛藻着賞還頂戴開州協副將張桂芳大名府經歷章奏凱候補縣丞陳毓英東明縣知縣張宗沂均着准其開復革職留任處分仍着李鴻章督飭委員會同該鎭道等將補築大隄及一切善後事宜妥速籌辦其在事員弁紳董着俟工峻後查明保獎毋許冒濫該部知道欽此○十五日奉　上諭吳元炳奏特叅庸劣不職各員請分別革職開缺等語江蘇署安東縣事清河縣知縣玉亮蒙昧　預不恤民情調署江浦縣事泰興縣知縣張興詩玩視盜案有心取巧候補知縣李萱慶遇事生風行同無賴均着卽行革職江陰縣知縣李文燿識短才庸難勝煩劇着卽開缺留省遇有相當簡缺另補以肅吏治餘着照所議辦理該部知道欽此 
 
 

Page 2

 
 
[招控革員] ○前報列蘇撫憲親訪候補某刺史父子飭委吳縣高邑尊拘提嚴押在案茲悉某刺史父子自奉文叅革之後不卽回籍逗遛省垣輙為人砌詞架訟恫喝詐騙已非一次故撫憲復飭吳縣徧貼招告彰明劣跡以民間如有曾被欺淩向遭擾害者准其具呈控告云 
[寒夜嚴巡] ○蘇郡自前月廿六起寒氣倍增至於滴水成凍閶胥兩門外地多曠野宵小竊發每於寒夜較多幸各處巡防嚴緊澈夜柝聲不絕居家舖戶賴以安忱更有社壇營某守府義慈汛某把總每遇極嚴寒之夕密帶兵弁親携噐械徵服徒步獨向私街小巷嚴密梭巡以防匪類行路之晚歸者輙遇見之而為之稱道弗置云 
[拿獲花棧] ○頃接延陵游客目睹人來信言蘇城自譚方伯回任後烟妓兩館均已查禁盡凈惟花客棧陽奉陰違專門引誘良家婦女官紳子弟失節隳名納污藏垢最為可惡名曰客棧實卽上海之台基前日方伯諭保甲局嚴密搜查當由保甲局員隨帶差保按棧搜查至西船廠巷義順棧內樓上一間房門關鎖棧主口稱無客人不意內有烟燈未曾吹熄被委員所見卽令店主開看遲則將鎖扭斷房內聽說扭鎖甚為着急男女履聲往來不絕棧主無可推辭只得開鎖委員進房見年輕男女二人衣衫不整形色張皇再三盤問始將實情供明女某氏本良家婦男某係元和學附生供畢均叩頭求恩委員聞棧主與地保說間壁亦是花客棧卽往查間壁當將男女棧主交保看管俟畢往提某氏巳被地保賄縱蓋前與棧主私議為金蟬脫壳之計委員特受其愚某生棧主到案由保甲局審訊某生直供不諱此女已同宿三次每夜一元棧主亦得一元問伊身穿何人服制何年進學在第幾名據稱現丁內艱進學名次已忘惟記得顚倒數第二名供畢朱司馬當卽發縣審辦旋為許廉訪知悉以案關風化立卽飭提來轅本擬親自審訊近因求雨無暇仍發縣管押將來親審想廉訪身為刑官諒必執　陶之法無私無枉從嚴懲辦以端士習也 
[寍郡辨志文會八月分課案] ○漢學超等　黃家麐朱麟書夏賓賢鄭繼橋何宗鎬朱逢甲劉孝思樓鳳崗張鴻桷黃家橋　特等 
　楊魯曾方國華張禾芬林鍾崙胡彬瑞王秉三林文豪陳嘉乃裘慶杓秦在鎔○宋學超等　葉秉鈞林頣山王亨兆王信德張美翊葉秉衡劉孝思陳貞賢陳達燦王建勛　特等　林鍾崙張世訓楊守愼章紹洙董丕欽沈重光范彭壽謝萱德王藩裘毓駿○史學超等　楊敏曾楊魯曾朱逢甲葛士濬張善煒秦錞兪振鏞秦在镕周梯雲范介福　特等　于　陳宗瑞鄭獻廷袁鏞胡錫祺王德芳許步雲○算學超等　潘光烈林頣山包鳳嗣董名煜趙廷模曹辛趙鴻達盧雲鹍林植梅盧光堃　特等　吳景康沈春元丁廷佐王維亮沈壽龍葛元龍徐覲宸林際唐沈寶鈢朱熙○與地超等　楊魯宗林頣山裘慶杓李鍾珏錢葆華王慈朱逢甲鄭錫源葛士濬鄭繼橋　特等　洪曰洵董紹洙王兼三王仁鏡黃家橋翁鑑凌鴻章王亨彥秦在镕張禾芬○詞章超等　張鵬翼楊敏曾陳聖培陳翊清張世訓梁秉年毛震葉廷枚陳兆泰董名煜　特等　鍾俊美王霦楊家駿曾繼芳阮縵昌鄭錫源王仁元朱麟書許步雲張鴻模 
[祥疊降] ○前述金陵雨雪愆期春荒可慮今幸於前月十五日子初突然彤雲密布瑞雪繽紛直至下午五點鐘始止積有六七寸之多戌初以後漸覺晴靈寒雲堆裏乍湧冰輪雪月交輝天地一色倐爾月蝕又覺昏暗十六日陽光雖少而氣候和平自晨至暮積雪殆將融盡二更以後風聲大作四鼓時雪珠冰雹琤琤然屋瓦有聲旋又祥　飛舞玉屑紛紛至十七日酉初始住約計得雪亦有五六寸許兩次總計已有一尺三四寸光景尤幸消融盡凈田土霑渥已透前此未耕田地均可一律耕種一轉園間易荒成熟天公之加惠農人可謂厚矣 
[考試新章] ○江蘇黃大宗師自抵任後出棚首考江寍府屬業於上月初二齊集省垣其於考試生童一切功令均極整齊嚴肅事事認眞毫不遷就至於生童正塲因日短點名極早又令七縣生分作兩棚免致擁擠延悮皆宗師體貼人情無微不至者也惟考試童生尤覺十分嚴密於取齊以前已由提調官預先出示凡考各縣童生均照該縣學額多取十數名或數名用粉牌將所取坐號寫明於正塲之次卯初將牌懸出令與考者之父兄率同本童携帶筆硯先在轅門守候若該童坐號已列牌上旋於辰初應點進院聽候宗師命題面試或一講或兩比均係臨時牌示限定字數時刻交卷宗師高坐堂皇並派幕賓四人用高櫈分坐四方監察各童毋許翻閱書籍並不准交頭接耳俟交卷後除遲滯逾限及與正埸文字不符者扣除外其與正塲符合者分優劣照額取進稍遜者槪取佾生一俟交齊卷子登時出案招覆似此愼重盖亦拔取眞才之意也昨聞取列粉牌上因到遲未及偕同面試者如駐防江寍江浦六合均各有一名是雖自己貽誤而其中亦未免有幸有不幸矣並悉黃大宗師於廿二日起馬臨鎭江云 
[都中火患] ○昨接都中來信知該處迄今未降瑞雪天氣早乾火警時聞十一月望日夜九點鐘崇文門外興隆街某煤鋪忽兆焚如五城水會局頃刻齊到竭力撲救無如天寒物燥火力迅猛異常歷三刻之久始能撲滅該鋪屋宇都成灰燼其隣居係煙錢鋪墻壁全行焦灼勢欲　頹而獲免殃及亦云幸矣 
[海鹽火災] ○海鹽徐永福家於前月二十九夜三點鐘時不戒於火延及隣右共焚去房屋一百二十餘間至天明始止西首顧問君公館亦被其害徐家焚死男婦四人內一婦為徐永福新娶之妾係本城吾大章之女娟秀冠一邑詎逾歸寍之期未及半月亦罹此災洵紅顏多命薄耶前報述杭垣周姓錢花店被火焚死七人其酷慘已稱罕有乃不謂徐家之厄幾與相仿際此天寒風燥家鋪戶可不加意隄防乎聞徐家方有喪事其起火之由係洋燈掛在靈前下積冥　等物是夜忘卻吹燈夜分後燈鍊忽斷燈墮而碎洋油流出焚着紙鏹延燒他物比及知覺已是滿室通紅不可響邇矣然則用洋油者尤不可不愼之又愼也 
[庸醫殺人] ○松江某明經本在本埠龍門書院肄業因患腳腫近延外科某醫治某以刀刲之放水不止卽晚連呼救救而死此上月二十五日事也夫病久元虛可用刀與否豈醫家亦昧昧耶亟為登報俾世之患此者知所戒云 
 
 

Page 3

 
 
[搜磗貽害] ○湖郡某財雄於鄉近日搜羅漢磗不下數千金或什襲而藏之或求善價而沽之是亦好古之癖也然是物在古屋者少在古墳者多鄉人每挖掘古墳取磗持售以冀獲利刻下古墳之被發者已屬不少昔人恩澤被於枯骨今某流毒及於幽魂吁可慨已 
[詳革劣生] ○聞上海道劉觀察訪得本邑有不肖庠生在外滋事者五名業已札學詳院請革一面札上海縣出示招告不日將見縣陰云五人之姓名暫隱俟憲示懸後再行照録 
[被觸船沈] ○聞有某官員乘坐無錫快由蘇來滬船近新閘竟被同幫船上將篙觸破船腹致水灌入在船人同聲喊救幸由划船救渡人口無傷而該船已沉入港底想當設法拔起修理但不知與同幫船將如何理論也 
[修廟工竣] ○本城大東門內火神廟之山門年久失修勢將傾圯又西間壁關帝殿亦漸剝落均須修理曾經該廟羽士祥和募捐並禀請道憲曁邑尊捐廉相助嗣捐有鉅數當卽鳩匠興修刻下已將工竣而戲臺仍係螺螄結頂兩廊看臺均經拆改築煥然一新惟大殿尚須移建年內勢已不及須俟開春再行動工云 
[隔界關提] ○前報列越界誣控一節英公堂未曾訊及張太明原委但懸一紙稟詞卽行准理俻文至法公廨請飭傅人移案當經法會審署兩復本公堂已據原告太古行小工頭毛拱辰役控禀稱被張太明搶去發工資帳簿六本况太古棧開設本界而張太明毛拱辰亦住本界此案當歸本公堂訊理今張太明越界控告實圖取巧請將張太明飭傅移送本署辦理英公堂投詞必有保戳想不難傅喚云云故此案大約禮拜二必當傳審俟訊後再為探録 
[誤控匿孩] ○老閘大橋北首胡姓冰廠門前曾有一小孩啼哭年約四歲當經管冰廠人范桂桂詢問知其母係江北婦人嚴李氏隨為送去收領旋又一婦人王黃氏手敲腳爐盖尋覓失孩經過該處當有高大問王黃氏所失之孩年歲答稱四歲高隨謂范家招留一孩年歲相符盍往一認相與同至范處范舉前事以告王黃氏不信又同至嚴李氏家認孩確非其子亦作罷論旋王黃氏誤聽訛言謂所失之子實范藏起妄指他孩搪塞隨投縣喊控莫邑尊備文至英會審公廨請飭差提范桂桂高大等到案庭訊各訴前情嚴李氏亦領孩投案邑尊問王黃氏何以知孩為范匿而王黃氏答語支吾邑尊飭將范桂桂高大交保嚴李氏無干省釋諭王黃氏自行尋孩俟有實在下落再禀候提孩云 
[爭相肇] ○前法工部局因欲將法大馬路加闊議定章程凡遇兩面房屋拆造均須將墻址收進幾尺久已遵行而自紫來街以西到捕房止其地基為楊泰記之產業房址向係突出嗣翻造房屋其靠馬路北首經收進二丈數尺南面亦收進數尺如此則橫街上竟少去門面兩間光景刻下將次完工而原租房客不無彼此爭租釁端卽由此起矣紫來街口祝萬隆皮箱店與趙姓洋貨店兩不相讓各將生財什物仝搬入一屋內現聞洋廣貨店趙姓與祝萬隆店主婦各繕禀投法捕房控請公斷捕頭着赴法公堂候示俟投案訊供後再録 
[蘇州賑寓來函] ○啓者晋賑查放徵佶録現已刊印成書分交浙滬揚鎭公所存發善士欲取而觀卽向各所及敝寓　取可也又九月廿九日收到慶延生先生來函略言舌耕鄉井獲脩甚簿逐日减省洋十元助賑當卽掣付取條原局寄後惟來函并無地址信局恐有浮沈務乞登報以昭善信因照録之 
[童生美生員賦不拘韻] ○繄彼已進名曰生員高視闊步道貌岸然旣功名之到手乃快活而如仙鶴其頸而蜂其腰波何怪也鳥其其靴而雀其頂我弗如焉及夫下金壇了歲考進茶市而結相知遊花街而同至好傍午歸遲上燈睡早新墨卷有時擺一本半看半哼大紅格隨意搨幾行帶眞帶草而且手好賭嘴最饒或做東而派公分或看牌而搖小攤目空一切腹飽三餐要裝前輩先生板板到是六十四也學風流才子眞眞出了么二三乃居然教弟子騙束修批文章而出題目弄飲食而想頑頭穿幾件古董衣衫酸風賽醋撑一副近光眼鏡老氣橫秋旣而古學懸牌正塲有日備　袋而理考籃借帽蓬而辦茶食幾年不弄詩文字賦久荒疎一專維艱紙墨筆硯全沒得未考頭塲先愁復試曩時何疊壯挺腰此時乃垂頭喪氣無可奈何勉强從事不過關意帳耳兩文六韻詩有點繞門經焉一編三百字個個希圖第一咸云有命在天年年慚愧捫三可謂斯文掃地然而臨時雖吃苦平日却開心嗟彼童生塲屢下而名屢黜念茲秀士書不讀　詩不吟愧我本無才每卓立而其形若木倘千眞得意願結伴而其利斷金　也且氏稿 
[徐蕙蘭校書小影記] ○余南往閩　四上光黃道出春申浦免癡道人輙觴之蕙蘭校書處盖道人之識蕙蘭實由余始故蕙蘭特親敬之今年秋余返自潯陽重晤道人不暇間無恙卽謂余曰子知蕙蘭被沙叱利劫乎泫然詳語之余更莫可如何旣出蕙蘭小影示我曰余交蕙蘭始末子知之最今將以此徵　詠非子其誰記之余唯唯數月不成敦促迭受一日者風雪交作夜已過半爐火尚溫暖酒酣飲半醉呼侍婢磨墨操筆疾書之曰蕙蘭姑蘇人從假母姓徐氏小名金珠丰姿綽約濃纎得中幼學藝于某伎師盡其技琵琶歌曲胥善焉來滬入鴇母徐姓院五陵年少買笑恐後時某君所昵之校書與之列屋居余偕道人訪某君瞥遇之劇歡賞蕙蘭亦如飛燕之依人四目含意留戀不他適越日余賭酒媚香樓道人招之登筵人無信其初相識也余歸棹吳門後聞知聯盟鶼　　夕難離有莫可形容者夫道人具三絕之長薄游海上知己無人牢騷不平之氣流露眉睫間一旦賞音得諸紅粉其傾心焉宜哉蕙蘭重其為名下士雖一錢不名持之較優于纏願浪擲者院中人皆嘖嘖言之嗣以謠諑遂與之絕蕙蘭靑鳥頻騙金錢暗卜月明分外可人不來不知濕透羅巾幾番耳道人旣斷其洂然尤感其情也爾時南服烽火已靖漢代王孫公車北上重金載蕙蘭去蕙蘭童心未漓兼訂割臂盟不善事貴介忽忤之作紫雲之贈又將侍修史而秉筆矣從廿離騙香草返本湘江惟有從喚負負而已余屬在壯年事多後悔雪泥重踏枯并不波一披眞眞之圖昔夢生感甚矣綺情之難　也書罷酒醒　燈方閳起視侍者睡之已熟惟聞車聲轔轔然吁　光緒六年冬日金竺山人記 
 
 

Page 4

 
 
[文虎] ○二　六才　紙糊美人　六才　紗罩觀音　六才　皓魄一輪秋　六才　羅漢頭　七才落帽脫靴格　未字　還魂記　鏡花水月　還魂記　心碎　還魂記捲簾格　告竣　四書一剖心格　書辦告退　四書一蝦　格　嚴父　四書一捲簾格　魂靈　古文一　糸　詩經一　星　書經一　抱抱　詩經一　厥木惟條　古姬妾　旣昏便息　禮記一　靜坐常思己過　詩品一捲簾格　以　詩品一捲簾格　謝　詞牌　楊柳千條盡向西　詞牌　周郎赤壁燒曹兵　疊平韻十二字　欽天監主簿　仄韻四字　劉琦問討于孔明　平韻四字　吐　字一　申正三刻　字一　紅綾小姑令媛諫官　字四碑陰格　少吃　字四　父兄辛苦　鳥名　圖書粉　古人名　溢　憲書三字　沾　劇目二　芭蕉分綠上窗紗　紅樓人名　少寡　唐詩一　兩時一樣兩樣一色失了一樣剩了一色　唐詩四句　武林味蘭室主人少蘭氏擬 
[光緒六年十一月十四日京報全録]  
　　宮門抄○上諭一道録前○尚書景等　奏盤查庫錢情形據實具陳摺子○將軍希　奏查閱官兵技藝摺子○閩浙督何　奏請　坊夾片○署漕督譚　奏保舉武員留標補用夾片○又　奏嚴辦劫賊夾片○十一月十四日兵部太常寺太僕寺正白旗值日無引　　見○尚宗瑞請假數日○兵部奏派點騐軍器之王大臣　泒出莊王惠王六額駙載澂貝勒靈中堂穆騰阿穆隆阿額勒和布○又奏派查齋之大臣　派出尚宗瑞嵩山桂昻阿昌思麟鐵祺雙印載鶴○召見軍機　○○戶部尚書臣景廉等跪　奏為盤查寶泉局庫虧短當十大錢曁制錢未能全數盤查情形遵　旨據實具　奏仰祈　聖鑒事竊查臣部寶泉局庫存銅鉛等項前於乾隆二十四年經臣部奏明定限十年盤查一次嗣於道光二年由臣部錢法衙門奏改章程定為五年與臣都相間盤查等因在案今光緒六年分輪應臣部盤查之期當經揀派　中霍順武等八員將局庫所存銅鉛及當十大錢並宙宇庫存儲制錢一律認眞盤查咨行錢法堂轉行遵照去後今准該司員等逐一盤查會同錢法堂司員該局監督等具結呈由錢法衙門咨送臣部查辦臣等正在覆核具奏聞由軍機處交山光緒六年十月二十五日內閣奉　上縣御史鄢嘏奏戶部盤查寶泉局庫當十大錢虧短甚鉅所存制錢以經費不足未經盤查難保必無虧短等語此次戶部盤查局庫當十大錢有無虧短是否未將制錢盤查着戶部據實具奏欽此並將該御史片奏交出到部臣等查原奏內稱現查出當十大錢虧短甚鉅一節臣等查此次盤查寶泉局庫除該局應存銅鉛共一百九十六萬一千一百三斤零如數盤兌計盤出盈餘銅鉛八千六百六十八斤零應歸入正項動用外其應存當十大錢截至本年六月十三日止實應存當十大錢七萬二千二百十九串七百九十二文實盤過當十錢二萬九千零九十二串　　文又查出收回借支項下錢舖票帖錢合當十錢二百六十七串一百八十四文又查出破碎錢重一千五百斤合當十錢七十五串文統共實盤當十錢二萬九千四百三十四串六百八十四文下虧當十錢四萬二千七百八十五串一百零八文應由臣部另摺　奏明辦理又原奏　稱所存制錢二十餘萬串以經費不足未經盤查難保必無虧短一節臣等查同治九年分輪應臣部盤查寶泉庫宙宇庫所存制錢二十四萬八千七百十八串七百六十八文因需餉浩煩奏明俟經費充足再有盤查在案此項制錢計自咸豐九年起已届二十年未經盤查匣等正恐年久或有虧短銹結等情飭令一律認眞盤查誠以庫儲攸關不敌不加意愼重旋據盤查司員等呈稱宙字庫所存制錢二十四萬八千七百七十五串四百八十四文錢質輕小多不如式惟查係咸豐七年以前所鑄為時已久無可根究而大數倘不甚懸殊此次奏借經費銀二千兩盤穿夫價費用業已過已過半若全數穿成盤兌經費仍多不敷等語臣等復揀派郎中繼良員外郎崔國慶俞往查騐據禀此項制錢已穿出六萬四千三百串曁未穿出若干均係質體輕小字樣模糊其散錢在外面者已有銹結情形惟大致數目尚不懸殊並將舊存制錢文呈閱等　臣等查制錢例重一錢二分咸豐三年奏明改鑄重一錢茲查得宙字庫所存制錢大者不過九分小者六七分不等似此錢質輕小兼有銹結誠恐將來不適於用不值以可節之費盤無用之錢是以臣等公司商酌飭令中止並非臣王文韶一人主見又原奏內稱臣王文韶曾任寶泉局監督恐查有虧短難免賠補一節查臣王文韶係咸豐十一年正月在主事任內奉派暫行署理寶泉局漢監督是年四月奉派幫辦該局事宜卽御着任計在署任內不過三月向來暫行署理並不盤查交代幫辦事宜亦無典守之責卽查有虧短署任三個月內似亦所賠無幾况此項制錢係咸豐七年以前所存以後卽停鑄制錢專　當十大錢所存制錢自咸豐七年封儲宙字庫後並未出入無從虧短是臣王文韶無所用其廻護不必托經費不足含糊中止也至該御史所稱此項制錢發交外省以抵軍餉一節查京師行用當十大錢相安已久如市肆一聞發出制錢誠恐無知小民以為行使制錢轉相傳說致滋紛擾關係大局殊非淺　且所存制錢多不如式亦碍難發交外省所請似不可行惟未便任其年久糜燜紙歸無用臣等謹捻出數文封送軍機處備查其應如何變通辦理之處由臣部會同錢法堂詳細妥籌再行奏明請　旨遵行至此項制錢係咸豐七年以前隨鎬隨存該堂司各官多已物故可否邀免追究臣等未敢擅擬所有臣等據　覆　奉綠由謹恭摺具陳伏乞　皇太后　皇上聖鑒謹　奉請　旨奉　旨已録　○○奴才希元跪　奏為循例查閱官兵技藝恭摺仰祈　聖鑒事竊奴才蒙　恩調補江寍將軍抵任後例應校閱江寍京口兩防官兵各項技藝查江寍駐防官兵現有一千七百二十一員名其八旗頭甲兵丁係中舊存人數歸併尚未足額二三甲兵丁均係荆州調撥及隨丁子弟內挑補足數兩項合計較之原額尚少五分之二當由奴才將　有之頭二三甲官兵分期操　畢於九月十九日前赴京口會同副都統奴才鍾　查閱該處官兵操演查得兩防官兵涉射騎射抬炮鳥槍中數均在七成以上大陣聲勢聯絡馬隊步伐整齊馬上三槍三箭等技藝亦尚可觀並查騐軍裝馬匹庫儲銀兩各數目均屬　符伏思江寍為省會裏　京口乃水陸重鎭奴才惟有督飭兩防官兵時加操練務使一律純熟咸成動旅以仰副　聖主整飭戎行至意奴才閱畢後卽於十月初二日回省其經過地方年穀順成民情安謐堪慰　宸屬除將一切善後事宜再行咨會兩江　　臣劉坤一　商與辦外所有奴才循例查閱官兵　劉緣出 
 
 

Page 5

 
 
謹　　　其　奏　乞　兩宮　皇太后　皇上聖鑒謹　奏軍機大臣奉　旨知道了欽此　○○何　等片　再候選　道葉延眷等二十員先於光緒二年在閩　賑因日久未據開送履歷請獎且屆　輸截止之期當經查開銀米數目　奏請從優議獎准到部咨以該員等所捐銀米奏報到部　在限內准照賑捐章程請獎等因轉行遵辦去後玆杳光緒二年水灾案內有淡水縣籍候選道林維源捐米一千石林維讓續已病故飭據林維源稟捐輸已邀獎叙不敢再行請獎惟伊祖三品頂戴道銜原任廣西桂林府同知林平侯廉而好地與此次買米之資卽當時官俸所遺留　地方災賑之用者可否為祖援例建坊由臺北府知府詳經着後局司道核明請奏前來臣等查士民助賑捐銀至千兩　例准請　旨建坊給予樂善施字樣今該紳林維源將伊故祖林平俟遺資慷慨輸將洵堪嘉尚會無仰懇　天恩俯准原任廣西桂林府同知林平俟就地建坊以　　德而遂孝思除將履歷咨部核辦外臣等謹附片陳明伏乞　聖鑒訓示謹奏軍機大臣奉　旨着照所請該部知道欽此　○○譚多培片　再儘先副將蔣定銓年四十三歲安徽巢縣人咸豐十一年投資効霆軍在安徽江西廣東湖北江蘇等省　辦髪捻各逆累著戰功　保今職前帶飛騎營駐札徐州竭力巡防　擒臣盜臣署徐州道時深資臂助此次整頓淸淮防軍派令管帶右營馬隊訓練精勤為各營矜武臣查　將勇敢有為治軍嚴肅實為將領中不可多得之員且於江北地方情形最為熟悉可否仰懇　天恩俯准將儘先副將蔣定銓　於　標補用　自　逾格鴻慈除飭取履歷咨部外謹附片具陳伏乞　聖鑒訓示謹　奏軍機大臣奉　旨着照所請兵部知道欽此　○○譚　培片　再北徐海地方盜風　熾夏令梁篇野潛蹤較易劫案尢多甚　被害之家畏其報復不敢嗚官著不嚴緝重懲何以儆兇頑而安良善歷據派防各營會同地方營縣先後拿獲匪犯多名臣督飭審訊取　確供僅將行刧傷人著人著名要犯張及科張兆旭朱小狗仔孫乃生陸先倩陳得勝杜守業王得山鮑小和尚王興雨王開富等十一名查照向辦章程就地正法以昭炯戒理舍附片具陳伏乞　聖鑒謹　奏軍機大臣奉　旨知道了欽 
[蘇省撫軍事宜] ○補十一月二十七日同知　坤稟知丁母憂　○卄八日淮揚道桂嵩　由淸江來　二晶頂戴鹽運使銜分發江蘇遇缺僅先前題奏道失澂浙江人由京來　蘇海　同知　恩晋　江固　同知郭元昌稟知奉撫憲季牙厘局調差　徐廷瑞解甘餉　寗稟辭　直州蘇定祥解甘餉赴金陵回　程均稟知牙厘局委解餉銀赴揚州分發江蘇試用　朱　佐山東人稟到　知縣謝存　辭赴江陰沙洲差　指發江蘇試用巡　程福　　江人稟到 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
