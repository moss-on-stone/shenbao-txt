# 1903 - 56 - 4910727

 

Page 1

 
 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彚案爲主而叅之聖訓諭旨及欽定專門諸書自嘉慶季年至光緖二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉靡遺方今崇尚實學朝野上下咸究心經世之務官書卷帙繁重購寘匪易私集事言龐雜抉摘尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緖不啻舉八百餘書之菁英彚爲一編書凡五百卷千餘萬言可謂體大思博政典之淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱樣本可知全書之厓略矣外埠各書坊均有出售此啓 
[論北洋幣制]  
圜法爲國政之要國用出八民間流通非整齊劃一不足以保一國之利益卽不足以固一國之人心中國向用銀銅二品銀則大者爲寶小者爲錠其餘零星則以平見爲度銅則除京師當十之外各省一律行用制錢自日斯巴尼亞載運銀圓進口中國名之爲本洋各處銷行民間稱便此中國行用銀圓之始嗣後墨西哥立爲自主之國攺鑄鷹銀運至中國銷行更大所謂本洋者日漸减滅而鷹銀則幾於徧國通行民間幾不知用他國之幣前後百餘年中國利源外溢蓋已數千萬矣至前數年中國創設銀元局始兩廣繼直隸繼奉天由是而鄂而江而皖而閩仿墨銀之製而變其花紋名曰龍圓以數省之經營謀行銷於各省似亦可以抵制墨銀乃不謂民間積重難返行銷尚不及墨銀十分之四論其成色則未必低於墨銀也論其分量則未必輕於墨銀也其滯銷之故求之而不可得甚至某處願用某處銀圓某處不用某處銀圓有莫之爲而爲者大抵各省龍銀花紋雖同輕重雖一而制作稍有精粗之别民間各有好惡致啓猜疑此皆不能出於一板之所致也說者謂墨銀亦未必皆出於一板何皆一律行用耶曰惟市儈能辨别眞僞及挑剔老板唖板之類非人人所能知也若龍銀則某省字樣無人不知必式樣一律始可泯人之疑疑去則銷行自暢矣現在北洋議整頓圜法欲統籌全局分作五等銀圓第一等重庫平一兩第二等重五錢第三等重二錢第四等重一錢第五等重五分其銅圓擬仿外國分三等第一等每重庫平四錢當制錢二十文第二等重二錢當制錢十文第三等重一錢當制錢五文惟銀圓旣准以庫平則各省各郡各邑皆須一律用庫平各項平砝一槪不行庶顜若畫一否則仍凌亂而不难整齊也抑又有說焉北洋若開鑄準庫平之銀元自然各省一律頒行無論墨銀不能行用更宜先將龍銀一律收回初次開鑄出數必不能多卽逐漸推廣亦尚艱難若仍照製造龍銀之舉各省各製亦非整齊之法然歸一局製造恐歲月遷延鄙意各省不妨分製惟須各製一種如北洋獨製重一兩者某省製五錢者某省製二錢者某省製一錢者某省製大銅圓某省製中銅圓某省製小銅圓如此則板式自無不同籌欵亦易若歸一局辦理事非不善竊恐其力有未逮也若爲目前交涉抵制之法則尤不能不用金圓然事貴循序如銀圓製出通行各省敷用之後赶製金幣亦不能緩當軸苟認眞辦理則十年之中將見金銀銅三幣可以並行不悖不特可保未去之權利並可收回已溢之權利不禁跂足以待拭目以俟已 
[宮門抄]  
　　正月二十一日吏部翰林院廂黄旗値日無引見秀吉桂伯各假滿請安榮整謝授委散秩大臣恩福建知府錫綸謝恩瀛貝勒請假十日克王阿克東阿各續假十日良泰續假五日召見軍機臣大及伊克坦錫綸○二十二日户部正黄旗値日無引見橚貝子銘公各假滿請安駐藏辦事大臣有泰請訓山西遺缺知府恩聨謝恩錫公續假十日意公請假十日劉永亨請假二十日召見軍機大臣及恩聨有泰 
[俄籌築路]  
　　日本某日報云俄人經營西伯利亞鐵路近已將次告成勢力遂自西而東漸漸伸入中國近更擬營一絶大事業由京師開闢鐵路出張家口繞道蒙古以達買賣城無論中國能否允從决計鳩工興築 
[添兵保路]  
　　英京倫敦來電云頃得俄京聖彼得羅堡來信謂俄人以滿洲各處馬賊出沒妨礙鐵路工程因添派陸軍七萬五千人分投保護　較前已五倍之矣 
[法開協會]  
　　法京巴黎來電云法人創興法亞恊會西歴二月某日開會之期推下議院副總裁兼潘部議員賢氣矮痕司君爲會長賢君當衆宣言曰我法素無征服遠人之意惟欲與之互敦雍睦而已所有亞西亞各國民人我法無不維持保護以期無損屬地商業及種種應享之利權時中國及日本暹羅朝鮮各國駐法使臣皆在座 
[法增軍艦]  
　　法國議院報云今年我法議定新製各兵船合共四十九艘其中水雷滅船四艘潛行水底之大水雷船一艘别頃水底濳行船十八艘守護屬地之水雷船一艘皆在本國國家所設船塢製造其在商船塢製造者計鋼甲巡舶一艘名安尼士利南重一萬三千五百六十二墩及頭等水雷船二十四艘 
[兵艦往來]  
　　月前日本旣派兵艦赴高麗俄兵艦亦隨之而至時適高麗禁用日本銀行楮幣以致日人嘖有煩言旁觀者遂疑俄日皆虎視眈眈或因此而以戎衣相見兹得高麗仁漇來電悉俄艦誇立之於西歴二月二十二號之晚展輪他往二十三號日本筑紫艦亦由木浦鼓浪而歸迨二十四日日人忽又令軍艦名葛城者由馬山浦駛入釜山誠不知其是何意見也 
[日東巨劫]  
　　日本某日報云東歴二月二十一日之夜十一下鐘越二刻時福并縣屬敦賀郡大黒町長田太藏方家忽肇火災一霎時焚去鄰里二百四十家僧寺二所灼斃男婦四名口傷者約數十人至翌晨六下鐘時始熄按 
 
 

Page 2

 
 
敦賀係日本大市集人民多至一萬七千六百餘名口錦天繡地一旦化爲瓦礫之塲眞巨刼哉一一 
[華創郵船]  
　　日本某日報云華人伍學熀梁錦明近在香港開設中國郵船公司按期往返墨西哥國聘美國人木立氏襄理一切事宜目下木立氏方由太平洋各埠迤邐赴香港查察各埠商情前出使美國大臣伍秩庸京卿聞而欣然深願爲之贊助刻已倩英國某船塢製造輪船三艘各重五千墩大約繞由上海門司神户横濱火奴魯魯以達墨之磨痕殺尼搖港歸途則折而過美之桑港以便攬載貨物定於東歴三月一號經始以後每月一次往還 
[續錄户部會同外務部議覆加稅免釐摺]  
　　至開辦之期裁釐與加稅同時並舉仿照洋藥稅釐併徵新章辦法自無脫卸之慮亦應由户部會商外務部札飭總稅務司先事妥酌等語臣等伏查加稅免釐各國如允行開辦則各處釐卡旣須盡行裁撤各省常關尤應力求整頓商約内載現有常關凡載在户部工部則例太大淸會典者仍舊存留須開單照送存查應由商約大臣卽飭按照部頒則例同續修會典内所載各關須先開列淸單註明地址以備照送存查臣等仍通行各省凡則例會典内舊存各關併所載各省商關均可作爲省關列八單内應一體認眞妥爲籌辦其有洋關而無省關之處以及沿海沿邊非通商口岸易於繞越偷漏之處並將來新開各處如何一併添設省關内地舊有各省關倘不足以資控制如何移設扼要處所均應由各該省就近詳查預爲籌畫一俟議有端緖卽將如何布置情形奏明辦理又省關稅則是否卽以海關稅則爲准抑叧行估計當飭總稅務司核議去後旋據申復按照海關稅則抽收爲妥臣部自應抄錄總稅務司申文及所擬章和行知商約大臣及各小關斟酌試辦又土藥稅項准照抽收各省應預先將局所地址妥爲查開一面咨送臣部一面行知商約大臣以便照送存查又鹽釐名目須攺爲鹽稅各省或在產鹽地方抽收或在銷售省分抽收並任便設立報騐公所總須嚴飭印委各員及巡役人等不得查騐别項貨物太稍涉留難致貽口實又銷塲稅一項係指在内地銷售及租界外銷售之土貨而言與進口洋貨出口土貨並在途轉運均不相涉其稅則多寡各省縱難畫一總不得有逾値百抽五之數大約民生日用所必需之物稅宜從輕其貴重難得及不必需之物稅可加重各該省應就向來徵收釐金情形及現時貨値高下銷售暢滯各節酌擬稅則數目併抽稅處所咨報臣部查核庶章程預定屇時不難一律舉辦至裁釐加稅開辦之期擬仿照洋藥稅釐併征辦法以免脫卸之處亦飭總稅務司先事妥酌因頭緖紛繁一時尚難酌定應再由外務部轉飭總稅務司須於未經開辦之行將届期如何辦法早日設籌申復臣部核定並知照各省關遵辦以免臨時周章所有遵旨妥議緣由理合𢚈摺具陳伏乞皇太后皇上聖鑒再此摺係户部主稿會同外務部辦理合併聲明謹奏 
[札籌防疫]  
　　聞之天津官塲友人云去冬江蘇蘇松太兵備道兼江海關監督袁海觀觀察將吳淞防竐告示章程詳請北洋大臣袁慰庭宮保查照立案其文曰爲出示曉諭事照得吳淞口外設立防疫醫院凡有疫之口來船必須停輪候騐所聘柯洋醫精細和平章程周妥驗有患疫及天花等症之人送院施治以免傳染原因保衛中外商民起見上海爲通商總匯各口商輪必由之地偶疏防檢或致流入長江各埠爲患甚大本年各口疫癘盛行查騐尤當審愼外間傳說西醫診治先有硫磺薰蒸繼用冰塊墊壓前後心背令服外國藥水種種虐待情形本道深慮中西體質各異或有便於洋人不便於華人之處致啓猜疑故先選派精西學通西語之曹華醫並添女醫帮同辦理疉商本關稅務司設法整頓一面派員查訪親赴輪船醫院騐視考究務得實情旋據禀復連日察看柯醫員不辭勞苦進口輪船隨到隨騐查騐婦女極其從寛硫磺薰蒸係進口船上已死有疫之人不得不薰洗衣服中外之人皆然藥水必先問明是否願服並不强人所難至水塊墊壓實無其事查醫院簿據自正月起至七月初止騐過商民共九萬餘人計進院者三百三十三人隨診隨出現在病房祗有兩人因病而死者華人六名洋人三名籍貫年貎註載甚明其初查時散艙搭客始令排立船面候騐若體面官商由醫到艙查看從無與下等人行走一週之事等情察核所禀尚屬可信惟崇寶沙孤懸海口距吳淞二十里之遙驚濤駭浪渡往維艱服食起居諸多不便殊於華人養病不宜亟應設法攺圖以慰行旅現經本道本稅務司和衷商定妥立章程擇於吳淞對岸浦東近便之地起造華醫院一所以供華人治病之用屋宇高大明凈分别上中下三等房間用物必備飲食必潔另立女客房延用女醫女使診伺遴揀老成司事選雇勤謹僕役庶得起居安適醫治奏功更設渡船以便親友看視購辦食物兼置郵政局票遞送家信病痊後仍由西華醫生會騐出院所需用費甚鉅本道先倡捐廉銀五千兩以爲之倡官紳商富自必樂從尚望協力同心共成善舉舉辦一切槪由商業公所諸紳商一手經理本道本稅務司不過主持其間時加考核全賴諸紳商勸導捐助俾經費充裕永無廢墜除詳請立案曁會商租界領袖總領事卽日舉辦外合先會同出示曉諭並叧擬各條開後爲此示仰商民人等一體知照毋違特示一此次另設華醫院專治進口華人之有疫者院中司事醫生及服役人等槪係華人應服何藥亦係華藥務令華人留院養病相安均由商務公所定章辦理必臻周妥一凡輪船進口仍由柯洋醫帶同曹華醫挨船查騐如騐得華人無論男女有疫者只請柯洋醫指交曹華醫轉令華醫院所設擺渡送到華醫院悉聽華醫診治毋得爭論一凡進口輪船華人女眷均應聚坐官艙一處候柯洋醫騐視毋得分坐他房散艙等處各輪船船主應於進口時先行招呼一華醫院設女客房延用華女醫女使診伺凡華女眷有疫送到華醫院者靜聽診治毋得驚疑一凡有病之男女華人或上海有家屬或有親串或到仁濟醫館係專來上海就醫者應由華醫院詢問明白派人派船妥送交收不得任其朦混一進口輪船搭客華人由柯洋醫查騐後尚須周圍行走一轉此後穿長衣之華人旣經騐過無疫應免隨同行走一自每年十一月初一日起至來年三月初一日止計四個月係極寒之時淞口海風甚厲華人多有體弱不可以風此四個月内進口輪船經柯洋醫查騐後無論穿長衣短衣者槪免周圍行走一轉以示體恤一華人不分等次須著治病號衣此不過爲下等人恐其沈走難查起見官商上等之客無此辦法刻已由宮保札發津海關監督唐少川觀察妥議具覆大約天津一口亦須照此施行矣 
[續紀粤垣逆蹟]  
　　聞之廣州友人云邇者三點會匪早經敗露而彼中餘孽猶復矜奇吊詭誘惑良民某日某處地方官搜獲僞檄文一道其詞曰大明順天國南粤興漢大將軍天賜爲出示安民事照得本將軍目覩滿清政治殘酷刻剥日日更甚凡我漢人一絲一粟皆重征稅釐而彼滿人通依然飽食煖衣不耕不織滿人則至愚極賤亦可居高位漢人則奇才碩彥亦屈居下僚種種抑壓是可忍孰不可忍本將軍鳴生不平爰集同志特舉義旗扶持漢裔至各國商旅教士人民一律保護妥當軍到之處秋毫無犯買賣公平嚴禁奸淫不許妄殺凡爾各堡各村如能敬𢚈將順本將軍固必優予賞賚即安分守已本將軍亦斷不妄行滋擾倘不明順逆妄思拒敵是自取其禍斷難予寛容爲此示諭爾紳民人等知悉爾等須知本將軍應天順人弔民伐罪大軍到境之時各人無庸驚慌照常安居樂業卽無擾害等情其各凛遵毋違特示大明國元年月日 
 
 

Page 3

 
 
嘻似此一字不通而亦自稱應天順人眞瞻大妄爲不知羞怍者矣又聞惠州匪人近復揭竿倡亂海豐縣主鄒茘岑大令擬由縣自募勇丁二百名紳商亦捐募鄉團官之衛民不如民之自衛誠知所先務者哉至去臘所獲逆匪大憲奏奉廷寄著從嚴辦理現已由南海縣裴大令詳請定讞大約不能免於身首異處之刑也 
[撥艦運鹽]  
　　金陵訪事人云南洋各兵輪船經署兩江總督張香濤宮保奏奉上諭攺爲運船以供轉運淮鹽巡緝私梟之用所需養船經費卽在鹽釐内抽提惟各輪船汽機損壞甚多爰於上月某日飭各管帶駛至上海估勘聽候撥欵興修 
[覆勘廠地]  
　　金陵訪事友人云署兩江總督兼南洋大臣張香濤宮保前飭江南機器製造局總辦鄭蘇龕觀察創建分局存儲總局所製軍械以杜外人覬觎隨委保甲總局徐次舟觀察會同鄭觀察赴蕪湖勘定合宜之地日前徐觀察返白門趨詣督轅禀覆越日宮保復委潘芸蓀觀察赴蕪悉心覆勘 
[吳郡官塲紀事]  
　　姑蘇訪事人云松江府奉賢縣知縣傳大令蒙上憲奏保奉旨賞戴花翎兹已由吏部覆准大令接奉撫憲恩藝棠大中丞札知遂於本月初二日專丁來省禀謝○蘇松太兵備道袁海觀觀察婁縣知縣屈吉士大令均於正月杪來省叩賀撫憲恩大中丞年禧○撫憲恩大中丞以長元吳各屬河道淤塞舟楫不通飭三縣主分别興工開濬元和縣知縣金苕靑大令奉札後已於本月初一日先於要葑二門外鳩工從事矣○江蘇候補知府舒太守體元候補知縣伊大令立勳候補縣丞謝二尹瑞蹸均於光緖二十三年海運案内蒙上憲保獎兹者撫憲恩大中丞接奉吏部咨覆太守准加鹽運使銜大令俟補缺後以直隷州知州用二尹准加同知銜本月初一二等日各員奉到飭知遂相率趨詣撫轅禀謝 
[上海官塲紀事]  
　　本邑浦東保甲局委員徐錫臣二尹現經蘇松太兵備道袁海觀觀察札飭與南市二十三七鋪巡防局員高文軒尹對調日内將次到差矣○昨日浙江海運滬局委員尹太守乘某小輪船赴杭垣謁見大憲 
[美儒講學]  
　　上禮拜四美國名儒李佳白先生在格致書院暢論英俄兩國政治自言數年前創興尚賢堂時曾赴英俄兩國京城與王公巨卿討論政治頗多心得足見事皆翔實並非托之空言兹又定於本月初七日禮拜四晚上八點鐘時演說中英政治異同世不乏好學深思者尚其聨袂而來共聆塵誨乎 
[浦東總巡局紀事]  
　　日前浦東保甲總巡謝岳松明府率勇巡至陸家嘴附近見甲乙丙三人駕一紅頭杉板船飛駛浦江中向之查問甲乙丙懼而逃逸因卽將船扣住查得内有棉花五小包遂交捕役看管次日崇明船户某丁赴局禀稱此項棉花於前日失去今蒙查獲求准領回明府准之飭覓保人來案具結承領所有杉板船出示招人認明具狀領去 
[上海巡局紀事]  
　　日前王家馬頭左近正昌水烟店合興香店先後被竊因開單投報十六鋪巡防南局昨日局員賈叅軍飭傳汛捕錢福到案怒其捕務廢弛比責二百板勒限五日務將贜賊緝獲以便訊懲○昨日浦東楊家渡巡防局員賀二尹飭捕帶竊賊某甲至十六鋪巡防北局請派勇協同至張金川家查吊贜物局員某君允之 
[美租界捕房紀事]  
　　昨日午前甬人王阿連持金質對時表及金練至西華德路某押鋪質錢適爲包探朱桂生所見帶入捕房頭詰知竊自膠州某姓家令押候轉解公堂禀請讞員張柄樞司馬訊辦○昨晨僑居唐家弄之蕩婦某氏與所私王阿二口角兇毆旋互扭至捕房聲訴捕頭詰知事涉暗昧令投公堂禀控○昨日亭午時流氓沈阿有張阿甫在周浦路不知何故互相扭毆某號華捕見之一併帶入捕扆捕頭令各押乞丐牢一日 
[茶磁賽會公司章程及憲批]  
　　一本公司專以茶磁爲主兩項均選股本重多熟悉情形明於造者爲之董理所有佈置及用人一切事宜皆由董理人作主將來轉運出洋賽會得勝則重議酬勞倘有色味不佳質料不純等弊難於銷售則當坐董理人股本項下銀兩酌扣賠償以尃責任一本公司茶磁旣分兩路當擇地分設製塲茶以安徽之徽州爲最則製茶塲設於徽州磁以江西之景德鎮爲佳則製磁廠設於景德鎮相維相繫不蔓不支所有兩廠如何明定章程佈置一切必須因地制宜隨時商定一本公司同志内有明於製茶者另有製茶說帖明於製磁者亦另有製磁說略均非冒昧從事必刊佈報章質諸海内高明一本公司專爲開通風氣起見同志者當自矢克儉克勤惜貲顧本如有良工精於製造或自投本公司或由人保薦則當厚給工貲並許暢銷之後優予利益以示鼓勵一本公司志在擴充不得不另招股凡入股者每股京足銀一百兩均須交齊實數然後給發收條招股限以癸卯年六月爲止届期所有人股若干人某人若干股本公司當造册具報通商大臣立案一本公司同人均先行自籌鉅欵以爲始基將來貨物齊備卽隨帶貨物附欽差賽會大臣出洋比賽藉以攷求工藝開拓見聞以期熟悉該處情形卽可永遠通行源源相繼以賽會發其端並不以會畢而竟其緖一本公司俟集股衆多仍當選擇精通外洋言語文字者出洋察看各國民情好尚以茶磁爲主不以茶磁爲限在在攷求處處諮訪凡中國土產可以見重於外洋者必如何製造乃爲精巧如何裝飾乃可暢銷隨時詳告本公司視力所能及卽推廣之並可勸導衆商人照辦一本公司貨齊之日某項以某爲最精某事以某爲得力以及用人若干薪水若干貲本若干貨數若干均當分門立表呈報商務大臣核閱而後佈散各股東察看一本公司赴賽畢事之後承辦　同志所有股本銀兩固已議不分散以期因勢利導逐漸擴充其餘各散股東未可强以從同所有均分本利之法皆照招股章程原議辦理一本司賽畢回華後應由董理人將各宗貨物銷售利鈍之故及試騐外洋一切製造之法皆刊登報單廣告海内俾有志者有所憑藉不至畏難如有日記論說亦當呈報商務大臣蔡閱光緖二十八年十二月二十六日奉外務部批據禀已悉該守等擬創辦茶磁公司裝載貨物前赴美國賽會係爲振興商務挽回利權起見自可准行其所運出口貨物確係賽會之品應准該公司届時報明件數若干禀請南洋商務大臣照章發給憑照准予免稅本部已照錄原呈等件咨行南洋商務大臣並知照賽會正監督矣此批 
[來電乞登]  
　　盛宮保嚴筱翁楊子翁施子翁曁諸善長鑒迭接潘振翁及小兒信電正月凌汛又衝毁二百餘村莊房屋慘不可言惠民一縣六百數十村均在水中二麥顆粒未種决口尚未合龍須俟秋收方可指望待振日長非有數十萬金不敷散放亟望接濟云明知勸募已成弩末然不忍半途而廢除蒙宮保籌墊二萬竿午帥二千聶仲帥二千陳石帥一千長觀察一千外霖挪借二萬四千兩杯水車薪無補於事伏望宮保與諸善長設法協濟俾數萬灾黎不致終塡溝壑則感同身受嚴作霖九頓首[  仁濟善堂籌振公所謹錄]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　汪銀海控金茂松佔地等情前晚縣主汪瑤庭大令升堂研訊金供小的家住西門内祖遺房屋一所故父意欲　造因乏出路向汪銀海之父熟商讓地三分付錢二十五千文立有絶據今汪忽稱小的佔地　擾不休兹將賣契地圖呈電汪供小的屋東原有空地前者金茂松之父造屋時滴水小的地上因向小的之父商買地若干其餘空地並未出賣小的原契及田單俱已遺失致被盡行佔去叩求公斷大令斥不准理○前日何福生扭尹少蘭到縣大令研訊之下何供小的日在街頭喚賣水菓家住大東門外與母親住處相隔四五家去年尹在比鄰木作爲夥因與小的相識後託小的借住母親餘屋時至小的處閒談竟乘間與小的之妻調戲成姦小的見之以顔面有關略加呵斥今正妻忽捲物而逃抛下小孩兩口顯係被尹拐匿以故扭案求追尹供小的並未誘拐伊妻叩求明察大令諭令帮何找尋○前者高大毛扭高小弟到縣控稱伊串唆高蔡氏盜賣小的房屋大令訊明著小弟傳諭高蔡氏不准盜賣在案前日忽有高王氏者具詞控高蔡氏大令升堂研訊高王氏供小婦人是大毛之母高蔡氏賣屋時由高小弟爲中其客堂與小婦人合產今被一併賣去兒子因將小弟扭控蒙恩傳諭高蔡氏讓出客堂一半高蔡氏聽從伊婿蔡渭卿依然盜賣並於夜間遷往他處聞買主將於日内前來管業兒子情急向蔡渭卿理諭反被蔡扭入捕房叩求作主高蔡氏供大毛所有客堂半間及屋外餘地小婦人均未賣去並不知大毛被何人扭入捕房大令正在申斥間突有朱某氏供稱小婦人是蔡氏之舅母外甥女不善說詞是以代爲聲訴大令喝令掌頰十下諭令高蔡氏永遠不准盜賣如違重懲 
[英美租界公堂瑣案]  
　　水巡捕黄鶴齡解費仲周潘火生周阿高陳阿金到案禀稱伊等五人係太陽廟一帶流氓前日雇坐陳阿金所操小舟至沈阿大船上攫取洋銀五十餘元並金約指等物報由小的一併拘獲送請究懲沈阿大供小的雇榮華之船邀同友人赴鄉就醫行經美芳麫粉公司左近河中同人正作葉子戯費仲周等三十餘人冒充水巡捕擁入船中强索洋銀一千元旣而將各人身畔洋銀五十餘元並金約指等物一併攫去報由包探拿獲請卽究追費仲周供小的前在太陽廟保甲局爲巡勇頭目沈等在船聚賭經地甲拘獲解請局員老爺訊明飭具攺過切結伊等因此挾嫌向水巡捕誣詐潘火生等所供與之相同讞員張柄樞司馬商之美總領事署繙譯官白保羅君判將費仲周笞責五百板發押捕房半年遞解回籍潘周各笞責三百板發押捕房三個月期滿逐出租界陳阿高笞責三百板與陳阿金從寛開釋小舟充公○包探劉阿炳解林榮瑞到案禀稱此人行竊李養修店内肥皂一箱報由小的拘獲送請究懲司馬判笞責二百板○包探徐阿華解盧子通到案禀稱此人在杭州計騙陳開林之白米五斗棉被四條濳行來滬迨陳報捕後捕頭令小的拿獲送請訊懲司馬飭押候吊齊各贓解候訊辦○包探趙銀河解張芝山林炳順到案禀稱伊等二人係著名賭棍前晚至楊宏元處以購買檀香爲由將伊誘至安康里某流妓家用倒脫靴法騙去洋銀二百四十元報由小的吊到五十元餘尚無著今特送請訊追司馬判各責五百板發押捕房半年期滿之後將張交人保釋林遞回原籍吊案之洋銀給楊具領○包探石金榮解徐永富到案禀稱此人不知在何處竊得男女衣服數件由小的拘獲送請究懲司馬判笞責三百板贓存待失主具領 
[法租界公堂瑣案]  
　　邇來招商局行駛長江之各輪船搭客時失物誠恐茶房人等照料不週爰雇用沈阿寳充當包探在船偵巡前日有蕭太守印榮濤者由漢口附江永輪船來滬途中被賊竊去皮箱一口内儲緊要公文及洋銀衣服迨抵埠萬分惶急躍入水中幸經船上人救援不致凶占滅頂未幾沈探查獲竊賊劉金山詰知原贓窩頓韓金生所開小烟館内因卽帶往起出送入捕房昨日捕頭令傳同太守家丁解案請訊劉認竊不諱讞員孫建臣大令判枷一個月責五百板韓重責三百板罰洋銀二十元贓給家丁領回沈探酌酬若干以示獎勵○無錫　客榮錦芳前因虧欠王芬之小麥價銀二千餘兩被王扭控到案迭奉大令訊供責比迄今年餘尚未了結大令因於日前備文移咨無錫縣請將榮家產查封備抵昨日提案復訊榮供小的原籍只有房屋二間係三房公產求恩連原告解往天津與辦貨人質證或移送縣署解回原籍料理六令著還押捕房○去年十一月某日協昌順席店縱火自焚鄰居察知得即救熄事後捕頭將店主婦顧施氏及股東楊紹雲拘入捕房解奉大令訊明將顧施氏押交其夫到案楊准予交人保出著尋交在逃脫東高榮生昨日命提復訊楊求寛限二十日赴寗波尋高大令准之諭以毋許再延隨將顧施氏交人保去○通聚泰報關行主初雨村虧欠朱墨林之銀三千兩控奉大令訊供押追嗣因無力繳銀將行中生財拍賣作抵本月初一日　得洋銀一千五百元除去拍費外實存洋銀一千二百四十元昨日大令飭傳朱具領其餘著初與朱商懇設法歸還○流氓張各沿吳元全劉金生陳阿三均身藏剌刀攫人衣物被包探拘獲吊到原贓昨日解案請辦大令判將張吳各責五百板枷號兩個月期滿再責五百板劉陳各枷一個月責五百板○英界某包探所雇夥役王和尚私至法界向竊賊周阿桂勒索規費被某包探拘獲解案大令判責三百板 
[蘇省官報]  
　　正月二十一日藩轅牌示照得嘉定縣知縣章鴻森調署江陰縣知縣所遺嘉定縣知縣員缺卽以現署江陰縣知縣吳鏡沆酌委署理金陵釐捐局候補道穆克登布下關掣騐局趙有倫洋藥局楊幕璿凌盛熺均由甯來南洋總統兼浙西鹽捕營　兪由江陰來華亭縣陳禀知交代於初叅限内算結卽辭英美租界委員同知張辰禀辭回滬二十二日統領蘇防續備等營兼督辦武俻學堂候補道松峻通知昨日武備學堂開學長洲縣蘇元和縣金吳縣林均禀知今日扃門考試學生知縣黎耀森禀謝奉委赴無錫會審案件卽辭攺指江蘇試用縣聖林建樞福建人由浙領咨來省禀到二十三日督辦順直紡織局三品京堂前直隸長蘆鹽運使楊宗濓由滬來通判徐郭業禀銷出口捐局差二十四日候補道吳頤由甯來鎭江府祥禀到委署崑山縣劉有光禀辭赴任知縣賴豐熙禀謝奉飭二十三年分吳縣任内海運省局蒙保准補缺後以直隸州用分發江蘇試用知縣譚從貴禀知回省禀到縣丞葉芋禀謝奉委海運京沽局差二十五日吳淞工程局候補道何福　由滬來鹽運使銜候補知府徐乃斌由甯來知縣沈泗蓀禀辭赴津公幹婁縣屈禀到知縣陳起由皖專丁來省禀知在皖紳富捐内報捐知縣仍指江蘇委署丹陽縣主簿能應崧禀辭赴任二十六日江甯府羅禀到太倉州謝禀到通判陳熊禀知奉委守提錫金宜荆丹陽河工經費差卽辭請補崇明縣李如松禀謝飭知准補崇明縣缺州吏目葉之春禀謝飭知奉部核准從九徐銘勳禀謝奉飭二十三年分海運案内蒙保俟補缺後以縣主簿用二十七日署江甯府理事同知廻避江蘇候補同知衡珊正紅旗人由甯來禀到知縣陳秉衡禀知奉前商務大臣盛委福州電報局差卽辭姚恩澤禀謝奉委撫轅收呈差 
 
 
 

Page 10

 
 
   
 
