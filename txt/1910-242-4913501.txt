# 1910 - 242 - 4913501

 

Page 1

 
 
   
 
 

Page 2

 
 
[上諭]  
　　監國攝政王鈐章八月初四日内閣奉 
　　旨江寗將軍着鐵良補授欽此 
　　上諭前任察哈爾副都統魁福由披甲從征江南湖北山東直隸山西陜西甘肅新疆等省曾著勞績賞給納恩登額巴圖魯名號洊升副都統前因患病准其開缺兹聞溘逝軫念殊深加恩著照副都統例賜卹任内一切處分悉予開復應得卹典該衙門查例具奏欽此軍機大臣署名奕劻毓朗那桐徐世昌 
　　宫門鈔八月初四日召見軍機鐵良 
[交旨]  
　　七月二十八日軍機大臣欽奉 
　　諭旨禮部奏此次考試優貢請定引見日期各摺片着於八月初八初九日帶領引見餘依議欽此 
　　二十九　軍機大臣欽奉 
　　諭旨給事中張世培奏京曹截取道府兩項請飭部變通選法等語著吏部議奏欽此 
 
 
 

Page 3

 
 
此又奉 
　　諭旨給事中張世培奏鹽政紊亂民生重困請定畫一辦法改爲就塲徵收一摺著督辦鹽政大臣知道欽此 
論說 
[資政院章程質疑（選）]  
　　資政院召集開會之期。瞬息將届。去年九月資政院總裁會同軍機大臣所奏定之資政院章程。即院中職權及議事規則所根據也。竊嘗取該章程再三細讀。見其内容條件所規定。與原奏所謂欽遵諭旨取决公論之精神。多相反背。吾當别爲專篇條辦之。本篇所謂質疑者。專就該章程文義字句間之不可索解者剔出。之求資政院議員之注意。以爲質難修正之預備云爾。 
　　凡法規之文。在今日已别成爲一種專門之文體。非可苟焉已也。所以者何。蓋今世國家以法治主義相尚每頒一法規。則或人民之新權利新義務從此發生。或國家機關内部之。組織及事務範圍。受其影響。是故制定法規者。不獨實質上當折衷學理。斟酌國情。以期逹福國利民之目的而已。即其形式上。（即文義上）亦當嚴守論理學之法則。力求明確。然後官民始有所持循。故英儒邊沁。嘗以法律文體比諸精金粹玉。其意蓋謂他種文雖詭異連犴。或不爲病。法律之文苟有瑕疵。則其效力遂將减。殺或且全喪失也法律文體之要件多端。然其最要者。第一當求意義正。確所下字句。樹義謹嚴。毋或爲棱。模騎牆之語。以淆觀聽。第二當求文義一貫。無或與他種法律或本法律他條之文相矛盾。此兩禁苟犯其一。則法律不復成文也已矣。我國近二三年來。法如牛毛。官民上下。亦旣窮於應接。然什九皆成紙上具文者。語其遠因。雖由與法相維之機闗種種不備。語其近因則法律之不完善。亦有以致之。所謂法律不完善者。則實質上之不完善居其半形式上之不完善亦居其半。實質上之不完善。則由立法者不通學理不審國情使然也。形式上之不完善則由立法者不遵論理不識文體使然也。近年來所頒一切章程。皆不免此弊。而資政院章程。亦其一也。今請專就本章程中之模棱者矛盾者條舉之。 
　　其一本章程第十四條。規定資政院應行議决事件。其第三欵云。稅法及公債事件。其第四欵云。新定法典及嗣後修改事件。但憲法不在此限。此第四欵所列法典二字。當作何解釋乎。此資政院權限廣狹之第一大問題也。考光緒三十二年六月編纂官制。大臣奏擬官制草案。其資政院項下第十二條之條文。規定資政院應議事件。實爲本章程第十四條所本。而彼文第二欵云新定法律事項。本章程則移作第四欵。而將法律二字改爲法典二字。何故必如此改作乎。實吾所甚不解也。以中國通行文義論之。則憲典令。典皆法律之通名。故大清會典。可以大清法規之意義解釋之。則法律與法典。義蓋無擇。雖然若就今世法學上通行之術語言之。則法律與法典。其範圍廣狹。大相逕庭。法律之語源本於羅馬語之周士。法典之語源。本於羅馬語之哥狄克士。法律可以包法典。法典不能包法律。法典者。與單行法對舉者也。編纂法典。創自英之邊沁。即襲哥狄克士之名而名之者也。羅馬之周士的尼安帝。將前此種種單獨頒行之法律。輯爲一編。命曰哥狄克士。後此遂爲專名。以别於單行法。故今世術語。惟民法商法刑法民事刑事訴訟法法院構成法及成文之憲法。以糸統組織的方法編纂成帙者。始命之曰法典。其他皆不名法典。今本章程所謂議决新定法典。及嗣後修改事件者。不知係指此種編纂成帙之法典。乎抑指普通法律兼法典。與單行法悉納其中乎。若惟指編纂成帙之法典也。據五年籌備案。所列舉。則法院構成法。於去年既已頒布。新刑律於今年亦既頒。布民律商律民事刑事訴訟律則宣統三年始行核訂。則今年資政院開院。竟無一法律可資議决。則參與立法權之謂何。不寗唯是。除宣統三年。以外後此各年。則諸法典核訂已了。資政院亦更無容喙之餘地矣（九年籌備案於核訂諸法典條項只冩憲政編查館修訂法律大臣同辦亦並無資政院字樣）信如是也。則國家何貴有此資政院。以爲裝飾品。而所謂爲議院基礎者。更何所取義也。吾意當時擬此章程者。其荒謬當不至是。然則本條所謂法典。解爲普通法典。當無。甚過。雖然。第二十一條第二十四條第五十二條皆有法律字樣。同一事物。名稱曷爲參差。而他處皆言法律獨於此處言法典。則又何也。且本條三欵。復云議决稅法及公債事件稅法亦法律之一種。若第四欵之法典。與法律同義。則稅法自包於其中。何必更贅言之。然則兩義皆無一通。也平心論之。謂當時擬章程之人。有意將舊章之法律改爲法。典以剥奪資。政院立法權之一大部分。恐未必然特用字。不知所擇耳。殊不知坐是之故。可以起他日無窮之爭。論而資政院或且緣此而成爲廢物。孔子所謂。名不正則言不順者此之謂乎。嗚呼。無使我不幸而言中也。（未完） 
專電 
[電一北京]  
　　江督電奏滬道擔任經辦債票五百萬維持巿面與紙幣一律通用六年爲期四釐起息妥議辦法五大綱奉旨交部覈議聞將議准 
 
 

Page 4

 
 
[電二北京]  
　　樞府因屢接浙省來電有湯退路絶之語特請攝政王著增撫妥籌解散開會以防生變 
[電三北京]  
　　新簡江寗將軍鐵良今日（初四）召見時力陳病未復原不能赴任仍請另簡 
[電四東京]  
　　前德國殖相的龍堡氏於西九月六日覲見日皇日皇賜以午餐並授桐花大綬章聞氏游歷朝鮮滿洲之後須往青島勾留數日視察該處德人之事業 
緊要新聞一 
[度部提出豫算案之爭論北京]  
　　本年資政院開院度支部本應提出預算案惟目下全國財政清理尚未就緒故果能提出此案與否不能决定部中人員前曾討論數次有主張提出者有主張不提出者其主張提出者謂財政細目雖難總核明晰罅隙極多然亦不妨開誠布公與天下以共見且被議員指摘之後度支部因此詳加討論則明年以後之預算案即可漸臻整備此派大抵財政處人員居多因費一年之心力欲提出之以表示其成績也其主張不提出者則爲該部所派出之政府委員因素未與聞恐一提出毫無頭緒無以應議員之詰問故托詞於各部各省財政多未清理就緒即使提出亦不過一簿册而已有何意味二說相持不解於是有調停之說出謂今年只須提出一預算大綱如軍政一門某省需欵若干之類但計明其總數不必明示其綱目若有要求細目者再行請旨辦理聞贊成此說者甚多故於昨日又特開大會議以表决此事並聞該部堂司對於全國財政持一消極主義不主張加稅而注重裁减行政經費如今年資政院通取籌備單中所臚舉之事核减數項必爲該部所歡迎云 
　　按專制國行政之弊無逾於不負責任者資政院仁政府相持則叅候聖裁度支部無以應議員之要求則請旨辦理然則所謂行政之責任果安在嗟我國民尚其促之使負責任哉 
[政務處胡多議而不决之事耶北京]  
　　監國於上月二十八日交諭政務處召集各堂官會議樞臣與會者有朗徐兩軍機此外各部堂官到者寥寥其會議各事之概畧錄後（一）陸軍部軍諮處權限不清議從速仿照德意志軍政各章程妥議辦法嗣因濤邸未及與議故未議决（一）度支部庫欵奇絀各項新政需欵極多討論如何籌集之法後因此事關係極大亦未議决（一）東督錫良奏三省事極重大鴨綠江各處界限亟宜劃清後議决即與日俄兩國公使交涉此外如會議禮部之各司合併與内務府撙節經費各問題聞亦尚未議定云 
[蔭尚書經畫軍政之初步北京]  
　　陸軍部蔭午樓尚書回京召見時先將駐德任内各項交涉詳細奏對繼復面請監國嗣後軍界人員無論在營在署當一律穿着軍服剪去髮辮此事雖屬形式上之變更然精神上之作用實寓其中蓋一經剪髮易服既可一洗委靡不振之氣又可令其知朝廷注重軍人之意至於根本上之辦法權在政府非確定國是無以收統一之效未更陳述列强對待中國情形方針改變非急起直追必至蹈於劣敗之地步不可收拾監國聞奏深爲感動尚書陳述既畢并袖出一手册聞係瀝陳各國計畫東方之内容監國温諭良久令至三所會議蔭遂退出 
　　蔭午樓尚書於第二次召見時面請攝政王將關於陸軍之經費指定俾便着手攝政王諭令與度支部妥商辦理現聞蔭尚書之意若此議不决暫不到任澤尚書亦殊覺左右爲難尚須在軍諮處會議 
　　上月念七日蔭尚書會同徐恊揆朗貝勒濤邸在軍諮處會議整頓中國武備事宜蔭尚書主張先將陸軍部不諳軍事司員一律淘汰另籌出路改訂司制堂司各官均着軍服辦事各省綠營將弁實行裁汰改用陸軍人員並多設學堂培養人才以備干城之選濤邸及朗徐兩大軍機等均極贊成 
　　軍諮大臣濤貝勒因禁衞軍雖將成鎭而内容組織尚須精益求精擬奏保蔭尚書兼充訓練大臣俾繼朗貝勒之後蓋貝勒深知蔭尚書於軍政上富有閱歷故也 
　　理藩部壽子年尚書擬於初四日在本部開特别會議請陸軍部蔭尚書籌商蒙古徵兵辦法並請東督錫清弼制軍届時到部會議 
　　蔭尚書現决於到任後將部中司員甄别一次其無軍事經騐者概行改調他部遺缺擇出洋陸軍留學生中富有經騐者分别充補 
[恭邸將親赴外省調查烟禁北京]  
　　禁烟大臣恭邸前曾擬親赴各省調查禁烟成績嗣因鹿故相久在病假丁巡卿又以資政院差務甚忙未能專心禁烟事宜是以不克出京日前陸相國蒙簡禁烟大臣之後恭邸即與相國提議以中堂平素公正諒直本爵極爲欽佩現簡此差深賴襄助當兹禁令之初諸事掣肘而萬國禁烟會又已開議中英鴉片進口交涉正復糾葛均於中國禁烟前途關係重要本爵擬俟現辦各政完竣後仍奏請親赴各省秘密調查一切以昭核實云云陸相國亦深以爲然 
 
 

Page 5

 
 
[東督主張開設殖民銀行北京]  
　　東督錫清帥日前與外務度支兩部堂官在政務處會議東三省財政問題錫督銳意主張開設殖民銀行以爲實行移民殖邊之藉手其資本擬借用外債一千萬兩以鄭孝胥總辦其事慶邸謂鄭孝胥之爲人不知如何究竟能勝此任否錫督力保其能勝任澤公謂辦理銀行一事行之實難即以度支部自辦之大清銀行而論成立數年成效未見而弊端百出今日竟致虧累鉅欵此係本國資本而虧累已自不堪若借外債開辦脫經理不得其人一有虧空則後患不堪設想錫督答稱殖民墾荒一事爲目前東省救亡之要策然非設有銀行以經理其事則機關不立成效亦斷難有望如部中能撥欵一千萬則外債本毋庸借貸且此項借債東省固有確欵作抵不致蹈空至鄭某辦事認眞向來名譽亦好尚屬可靠請勿過慮云云慶邸澤公意似稍動大約此事可望有成 
[徐軍機固亦知督撫之爲難北京]  
　　粤督袁樹勛前奏駁中央集權致遭政府之嫌怨業誌前報兹悉上月二十六日鄂督瑞莘帥蒙攝政王在三所同時另起與軍機大臣徐世昌召見垂詢要政時當經監國垂詢此事之關係及袁督之見解究屬若何瑞督未對徐軍機奏稱督撫籌畫庶政於外若不稍予事權固屬爲難彼時臣雖尚未蒙命入樞然深知該督奏陳措詞之失當乃由於悞會並非有意爭權擬請援照上年之議俟新内閣成立時督撫各加以副大臣銜以崇體制而慰勳勞 
[諮議局聯合會又開第九次會議北京]  
　　七月念八日直省諮議局聯合會又開第九次會議其議案如下（一）請申明資政院立法範圍提議案（本會委任起草員張國溶提出）（二）請組織責任内閣提議案（本會委任起草員雷奮提出）（三）請憲政館根據章程確定權限解釋提議案（本會委任起草員蒲殿俊提出）（四）陳請更正諮議局文書體式提議案（本會委任起草員沈鈞儒提出）（五）諮議局章程應行增删修改提議案（會員王振堯提出）（六）官吏久任提議案（山東諮議局提出）（七）各省商辦鐵路公舉檢查員提議案（山東諮議局提出）（八）鹽務改良提議案（山東諮議局提出）（九）速定中葡界務提議案（會員陳壽崇提出）（十）各省諮議局應一律辦理事件通告書（各省應提法令公布規則附）（本會委任起草員劉崇佑提出） 
[勞乃宣法律之知識竟如是北京]  
　　修訂法律大臣沈子敦侍郎叅考中外古今律例纂訂新刑律業已奏請頒行目下樞垣及憲政編查館中人對於該律無不滿意惟勞提調乃宣竟大不謂然如上淫曰烝謂不宜一律治罪處女與人和姦主張處十年以上之監禁其立論均係十年前中國刑名家之見解於世界法理固毫未研究也館員吳廷爕等憤其毫無法律知識不講人道信口雌黄羣起而攻難之而勞乃宣亦爭持愈力又有沈林一以爲附和極力反對新律大約最後之解决必奏交資政院討論並聞前此張文襄堅執不肯廢凌遲等刑亦係勞所建議云 
[湘撫瀝陳財政困難情形北京]  
　　湘省宣統三年預算表前因三月初間省城痞匪暴動維時省垣各署局所省外府廳州縣均因趕辦籌賑捕匪先其所急勢難兼顧當經湘撫電准度支部展限一月現在各署局所尅期編造由清理財政局會同監理官督率局員按照部頒總分册式將預算宣統三年歲入歲出各欵切實厘定業由湘撫楊中丞將該項表册咨送度支部考核一面將湘省財政困難情形專摺入奏略謂查湘省歷年積虧截至本年六月底止幾於三百萬兩推其致虧之由則自光緒三十一年起賑糶米捐一欵衡寳配銷一欵均撥歸鐵路公司爲贖路之費自此每年入欵驟短銀四五十萬兩並未籌有抵補之項歷年挪移不給繼以借貸補苴乏術遂成積虧而出欵則歲增解京練兵銀念萬兩添練常備新軍薪餉雜支四十餘萬兩又出洋遊學暨京師本省各學堂經費原指賑糶米捐銅元餘利兩欵今米捐改撥銅元停鑄少銀四十餘萬兩此外巡警經費約需銀十餘萬兩添設巡警勸業各道調查諮議各局籌辦審判自治各處一切開支又需十餘萬兩總計歲出之欵較前加增一百三十餘萬皆係絲毫無著此後憲政推行愈廣籌備更緊舊界未清新虧增劇預計宣統三年歲入經常臨時各欵共銀七百六十六萬一千五百五十三兩九錢三分内除賑糶米捐係歸鄂湘兩省鐵路分用鹽捐專歸湘省鐵路動用共銀九十一萬五千六百餘兩實歲入銀六百七十四萬五千九百零六兩九錢三分歲出經常臨時地方行政經費共銀九百二十三萬二千七百零三兩七錢零九釐除交通費銀九十一萬五千六百餘兩剔歸鄂湘鐵路支用外實歲出銀八百三十一萬七千餘兩内撥解京協各餉新舊賠欵長江經費銀三百萬餘兩共支新軍暨水陸防營緑營薪餉馬乾雜支銀二百零三萬六千餘兩即此兩宗已佔十之六七所餘三百二十餘萬兩以有限之欵辦無限之事竭蹶摺柱可想而知又查宣統三年應行籌辦之事以新軍成鎭需費百餘萬兩爲最多湘省轄境非山即湖湖則港汊紛歧山則菁深林密徧地伏莽防範稍疏動輙變亂而彈壓地方查拿匪類向爲水陸防營是賴是水陸 
 
 

Page 6

 
 
防營一時仍不能裁不裁舊軍則成鎭之新軍餉無所出當此匪亂初定不得不因地制宜姑留舊軍以保治安新軍成鎭應請暫從緩議其餘如民政司法教育實業各費省外各屬未據報册先就省城計算約加增銀二十八萬六千餘兩自應預爲籌計尚有未經編入預算之欵如賠償外人損失息借大清銀行一百二十萬兩來年應還本利銀四十九萬六千兩亦爲特别出欵兩項並計共銀七十八萬二千三百餘兩統計來年出欵新舊不敷銀二百三十五萬餘兩加以歷年積欠銀三百萬兩本年秋冬入不敷出約增虧銀一百萬兩是來年虧數當在六百萬兩以上而此次籌辦亂事善後及常德水災賑糶丁需尚不在内若不設法補救實在有岌岌不可終日之勢自來理財之法不外開源節流兩端湘省夙稱貧瘠局面狹隘用欵極省本無浮濫與别省情形不同臣反覆計畫於無可裁减之中竭力節省銀九萬八千餘兩實已搜索殆盡現惟有從開源着手湘省佳礦甚多出産以米榖爲大宗中稔之年收榖不下數千萬石欲籌大宗欵項而又不致累民者唯有推廣礦務鹽務加收出口米捐等容即妥擬辦法次第奏明辦理以爲救急之計在部臣既洞悉爲難情形自當調劑維持内外恊力臣仍當督率司道認眞整頓力戒虚糜以仰副朝廷清釐財賦綜核名實之至意七月二十六日奉硃批度支部知道 
[京師近事]  
　　上月二十八日各衙門政府委員均集政治官報局會議預備資政院提議質問答覆各事宜聞郵傳部陳毅度支部陳錦濤等擬於初五日再行集議將各衙門議案開具節略以便研究質問答覆之理由俾免臨時竭蹶 
　　日前御史胡思敬連上封奏三件一係彈劾唐少川尚書一係再叅魯撫孫寳琦一係奏參禮部於今年考試優拔任意勒索規費殊非朝廷體恤寒士之本意 
　　軍機大臣朗貝勒現因樞密重要不克兼任别項差使所有貴胄法政學堂總理一席擬請開去另行簡員接充聞已向監國奏明俟有相當人員即行簡派又聞有改派振貝子之說 
　　外務部鄒尚書現因沈瑞麟已簡駐奥使臣所遺丞叅上行走一缺已飭丞叅廳於各司實缺郎中内揀選開單列保呈堂以便點派 
　　劉玉麟派赴荷蘭萬國禁烟會差其右丞一缺所以著施肇基試署者係胡侍郎曾在慶邸那相前極力保荐謂現在本部應辦中俄交涉繁多而精嫺中俄交涉者甚屬乏人惟施肇基差能勝任慶邸那相頗韙其議遂向監國面保得蒙允准 
　　政務處王大臣近來於清理財政及試辦預算兩事大爲注意擬於本處增設提調一員專司核辦關於財政各事宜以專責成刻正物色人員奏請簡派 
　　鹽政大臣澤尚書以東三省外鹽輸入日多一日亟應整頓本國鹽務限制洋鹽擬派陸宗輿京堂前往調查以資辦理 
　　駐和欽使陸徵祥已於昨日到京聞外部各堂以陸使在和有年熟悉外交情形現在部中預備海牙平和會議案擬留部襄辦一切將來即派陸前往蒞會和使一缺擬由部另行簡員接充 
　　聞軍機王大臣提議前皖撫馮煦曾經奉旨開缺來京另候簡用至今尚未到京擬即電催陛見以便請旨錄用 
　　京奉鐵路參案己交北洋查辦其結果如何傳聞不一兹得可靠消息此案之結果仍將歸於敷衍了事蓋陸總辦爲徐尚書最得意之人尚書現既入樞必能爲之設法開脫至外間所傳陸將更動之說恐未必確 
　　軍機處昨電皖撫朱中丞略謂現在李清芬已擢升交涉使所遺蕪湖關道一缺亟宜遴保賢員云云聞軍機處某章京覬觎此缺運動甚力目下已有成議日内可見明文 
　　端午橋尚書擬在京中創設博物館一所陳列碑碣石幢以及各項古物以爲士林考求文明進化之用現已購定琉璃廠中間仁威觀地基委孫君桂徵組織一切 
時評 
[其一]  
　　湘路則派員查。核矣。浙路則撤去總理矣。而騰越鐵路。則英人欲爲我。代造。矣商辦之路。部中以勢力侵之。中國之路。外人以勢力侵之。商人受制於部臣。部臣受制於外人。各有所制。斯各失其權。其究也。外人勝而。部臣無權。部臣勝。而商人無權。 
　　蓋勢力勝於我者。我受制而無辭。勢力絀於我者。我可挾我之勢力以制。之中國人之性質。本來如是。此所以受制於外人者。必轉而制商人也。 
[其二]  
　　我國政府。以時勢之日迫。相聚而謀挽救之方。則相與咨嗟太息。而並無一策之可言。或議及早開國會。則又多所顧忌。而終不敢定縮短期限之方針。此所以數數會議。而終無事功之可見也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[過路環事之痛定思痛廣東]  
　　自過路環事發現後粤人懲前毖後奔走號呼不遺餘力兹將近日情形彙錄如左 
　　勘界維持會之呼籲粤省勘界維持會致北京軍機都察院暨各部列憲並轉呈攝政王電云葡佔路環製造賊巢歷來擄刧貽害無窮一旦捕匪擅動兵艦轟撃我土良莠不分人命財産無辜殄滅葡人養匪爲患尤爲公法所不容若論强權對待當興師問罪即和平辦法亦應責備賠償易地而居我國不知幾許賠償方能了此重大交涉今事將兩月未聞政府據理詰責自甘委靡葡更驕横異日借事生端香山邊患保無再蹈路環覆轍際此日俄協約既成大局有岌岌可危之勢非開國會上下一心難支危局若以澳界地處荒僻稍爲輕掉實開列邦效尤之漸况附近澳門之西瓜圖地方久爲某國垂涎前經佔據有案澳界一經失敗必爲該國再起要索瓜分先兆葡人爲侮起點也願當道諸公謁力維持則感且不朽矣外埠勘界維持會全體哀籲 
　　路環餘匪麕集之地點香山鄉民杜君侮函告某報文云新寗東坑白石兩等小學堂於本年三月念八日被匪刧擄學生陳洪嗣等十八名藏匿澳門過路環關禁勒贖六月間經事主陳典策自行禀請澳督查起初五晚簽字初六早葡兵圍剿路環匪即四散隨由吳副將敬榮過港知會英官派差截獲逃匪十餘名方以爲懲一儆百萑苻歛迹詎路環九堂諸匪又復移麕於路環對海之馬料河下教等處下教土人混呼爲瓦崗寨亦向爲盜賊逋逃藪接連大衿三灶素無華官稽查又不須經馬騮洲關廠出入海道甚便沿島有蠔塘七所編分七號其第一二號兩蠔墟昔原余姓佃耕迄今仍納有香山縣官稅與路環相隔一海迥不相連澳官前因越勒公鈔不遂擅喊夜冷由林癸酉價投承耕現上塘葡官歲勒公鈔二百餘元下塘亦勒收百餘元均分兩季交納而香山官稅如故近各佃户稍知主權不甘納鈔聞葡人又擬另召新佃投耕然遲疑畏縮尚未實行惟當葡兵於六月剿辦路環時匪首李安胆向下教蠔塘主葉侣珊打單二百元本月中旬又將杜姓蠔塘工件林丁之父擄去勒贖洋銀四十元查葡兵自勦路環海盜以後即借詞越佔路環客家村多處馬料河等地既久爲葡所垂涎地方有司若不懲前毖後常川派兵駐守任九堂各匪復屯於此萬一再有如路環事起豈不爲人藉口再失主權劃界前途尚何可問涓涓不塞將成江河四境賊氛曷容坐視况沿海百姓胡辜安認視其再罹塗毒耶 
[大通商會對於吳兆鼐案之呼籲安徽]  
　　大通商會禀南洋審查總長楊南洋大臣張文云霍山農商分會總理吳兆鼐横遭冤笞辱押凌虐一案迭經蕪湖總會派員調查并將一切情形禀陳鈞鑒環求昭雪各在案職會竊維改良實業振興商務端赖地方有司和衷維持所以設立農商會者無非爲農商兩界公共機關藉以固結團體提倡進步凡能爲農商兩界種一善因收一善果莫不歡迎之崇拜之所以重國家設會之本旨也其有爲害公益妨碍前途者地方有司應如何保衞如何維持俾使無所阻碍得以盡力提倡以期實行振興方不負身膺民社彼邵令者不猶四百兆國民之一分子乎將來退歸鄉里身辦公益適亦遭此冤誣慘毒平心而論又將何以自解耶吳兆鼐者身膺三品崇銜且爲該縣農商兩界公益領袖平素果係劣跡多端控案纍纍是亦地方有司應有監察之職如果控係實情並非因公挾嫌亦當訪查確實檢齊卷宗詳請參革三品功名撤銷總理部札然後歸案秉公訊辦俾令全國農商兩界均無口實可藉該邵令庶可以告無罪方不失爲此案正辦而况吳兆鼒係該會續任總理平日要非衆望素孚彼農商兩界何得不行另舉而甘任其爲公益之蟊賊耶此案發難之由職會曾經調查核與蕪湖等各總會所查無異既經蕪湖等各總會詳悉禀陳在案毋庸職會贅瀆惟邵令恒照當亦具有人格何得以三品崇銜身受部札之吳兆鼒横加刑責冤誣禁押封店封宅捉拿其子幾等叛逆又復極意羅織縱差肆擾捕拿衆商以致抛棄店業多方竄避如此弁髦部章蹂躙商界之邵令迄今未予參辦而令無罪無辜之吳兆鼒長覊酷虐黑闇之冤獄商會固無足惜竊恐外國笑我中國當此預備立憲時代之政策其野蠻横暴尤有甚於專制之時代中國將來終無收回治外法權之一日矣其如國體何如此駭人聽聞之事屢經各商會電禀交馳而邵令能獲乎上渥被優容則中國幅𢄙之大何地無邵令其人者倘亦以辱吳兆鼒之法辱人則不惟辦理農商會者人人自蹈危機舉凡辦理地方公益之人鮮不聞風解體何苦自貽伊戚後悔噬臍竊恐已設之各會又將不驅而散未辦之公益亦當以霍爲戒中國前途何堪設想職會非爲吳兆鼒個人不平實爲大局攸關起見前經電禀撫憲請將邵令撤任并吳兆鼒提省另委公正大員訊辦未邀允准并禀農工商部憲維持各在案倘吳兆鼒冤獄一日不雪邵令一日不辦則中國農商兩界一日不安實業商務一日不振有負國家提倡之至意合敢陳乞恩慈俯賜鼎力維持速行據情咨請大部委派公正大員蒞皖提案訊辦以懲横暴而慰衆情大通總理江西候補道李國楷恊理江蘇補用知府李顯猷暨全體會員謹禀 
分類新聞 
政界 
 
 

Page 11

 
 
[鄉自治互爭區域原因松江]  
　　松郡鄉區因人民互爭權利自治分區各不相下東北鄉趙家太平二莊初議歸併泗涇已簽字矣嗣復禀官取消離泗涇獨立陳家行沙港兩莊與趙太壤　相錯先經自治所謝所長揆度地勢合趙太陳沙四莊爲一區而迤南新橋十字車墩梵修四莊亦爲一區惟新橋爲精華所萃現充莊董者乃陳家行人遂力梗衆議不願以陳沙附入趙太願合新十車梵陳沙六莊爲一區蓋恐一經劃分放失新橋積善堂等權利也惟新十紳民亦以不甘受外界箝制力求與陳沙分立初一初二兩日在自治所會議時各建旗鼓爭久不决嗣由所長宣言或分或合俟禀請監督定奪至初三日再議而新十車梵四莊士紳仍主劃出陳沙否則不願辦理自治事宜云 
[巡警道詳覆改編海塘巡警辦法杭州]  
　　浙省巡警道楊味春觀察近日詳請撫憲增中丞略謂海塘巡警與工程局相輔而行防護稽查全塘利賴現議編列地方巡警經費由道支給以符名實竊思仁和海寗沿塘一百六十餘里儲積材料巡警隠相防範籍免偷竊之虞是惟專其責成始能收其實效原議（即諮議局）謂沿塘左近村鎭皆獲治安之益與籌辦仁海二州縣鄉鎭巡警無異查海塘巡警局警察九十餘名既專爲塘丁而設是海塘各村鎭自應另行編列地方巡警於工程一切巡察能周至各屬巡警現在均由就地籌欵原議謂裁撤緑營餉銀可以撥充經費此項裁餉早奉奏准作爲編練新軍之需自屬無從指撥再四思維惟有遵照奏定章程仍請將海塘警費在工程項下開支其沿海各村鎭即由職道分飭仁海二州縣照鄉鎭巡警辦法妥籌的欵一律舉辦以符定章所有遵飭改辦緣由伏乞批示祇遵 
[皖省財政之困難安慶]  
　　皖省財政公所以支應軍需項下月放出欵爲數頗鉅以入抵出尚屬不敷所有奉飭籌撥修理城垣工程銀兩委實無欵可撥現該所已將支絀情莆詳覆上台鑒核示遵矣 
[舒城請設鄉自治總事務所安慶]  
　　舒城縣禀稱據職紳韓　弼等以籌辦城區自治會均經籌辦成立在案惟籌備憲政舉辦鄉自治會亦須逐漸籌辦自應預爲佈置現擬設立鄉自治總事務所以期完備應否照准請示祇遵 
[札飭集議辦理屯墾公費蕪湖]  
　　皖南道兼萬頃湖督辦札屯墾廠員文云據履豐公司葛天民和合公司章德潤等禀以遵籌廠用懇准立案俾示限制而期久遠并請示禁未完冬租以前不准行販稻米出湖暨演戲賽會聚賭等到道據此除批示外查萬頃湖屯墾更章既不能無專員駐湖又不能動官租濟用兼籌並顧行之維艱前代辦屯墾委員馬令集議未决致公費迄無定案爲時已久勢難再延本道雖就各公司限制之數酌量更定然閉門造車未必出門合轍該員既熟悉該湖情形又與各公司感情素摯合將指定減支屯墾公費抄單札飭札到該員立即遵照迅速集議或别陳意見或增補遺漏限三日内議妥具復以便轉禀定案勿得遲延 
[諮議局對於柴維桐開復之抗爭廣州]  
　　柴維桐開復部摺自經咨粤後全粤大譁昨諮議局特因此事致電北京云北京粤東新館同鄉諸先生鑒柴維桐貪殘險狠鷄春岡冤案全粤痛恨聞開復回粤民情憤懼敝局代表輿論乞設法維持粤議局宥 
[飭查新寗商承辦房捐辦法廣東]  
　　署新寗縣周令秉道以職商劉家卓等請承辦縣屬房捐現將遵札查議情形禀復陳藩當奉批云該縣房捐由商認餉承辦較前縣王令克鼎禀定每年約收四千元之數不無出入雖另報効該縣警費於縣欵不無裨益而公欵未能　繳且房捐由商包承事屬創辦所擬章程是否允洽仰候札飭廣州府查明妥議禀覆核奪 
交涉 
[寗波建築美孚油池之糾葛杭州]  
　　浙撫札飭寗紹台道文云准外務部咨開美使照稱美孚洋行擬在寗波設立油池其所購地址係在寗波外國界内此項油池已於天津烟台青島上海漢口廣州各處按照美領事與中國地方官議定章程設立乃寗波關道竟於設立油池一節抵以有碍民居輿論不洽駁斥不准不知油池無險與箱油相同更較箱油資本節省價值便宜且其所購之地在離城稍遠之租界下流地方斷無傷損口岸船隻是以請准美孚行按應得權利在寗波設立油池并望行咨浙撫速爲允准照請查照等因前來查洋商設立油池通商各口既屢辦有成案美孚行請在寗波設立油池如果所擇地叚合宜離民居較遠自不能不准照辦惟應由該關道與之妥訂章程俾資遵守相應咨行貴撫查照轉飭查明辦理并從速聲復本部等因查此案前據該道具禀以民情地勢均不相宜當經本部院照復駐滬美總領事飭令美孚公司仍照舊章用箱裝運勿擬築池在案兹准前因除抄咨後並札交涉司知照外合行札飭該道即便知照並即查明辦理具復爲要 
軍界 
[限定募兵官借支關稅銀數廣東]  
　　粤省兵備處以募兵經費各路遼遠請領不便經商妥藩司札飭在各募區關稅暫行借支俟募兵事竣如數由糧局勢解歸欵由各募兵官自行直接支取惟恐漫無定制亟應明定節制以重欵項現議妥定三聯單由所蓋印每張准取支一千兩爲額除申報移行外將聯單移交募兵總局總理轉發各路募兵官以便應用 
[電陳粤邊安謐情形廣州]  
　　政府日前以欽廉雖已肅清惟越黨尚爲邊患特電粤督體察情形查復粤督當即分電檄飭東西邊營一律在沿邊劃分地叚同時併舉清搜查各叚清搜均無黨蹤地方安謐現特將查明情形電致政府並懇代奏云 
學務 
[於潛閙學後之影響杭州]  
　　杭屬於濳縣此次因調查公産承辦官紳並未先期通告致鄉民訛傳聚衆毁學波及公益各團體現已匝月該縣令慮激民變意存姑息並未拿辦一人以致四鄉匪民勢燄愈盛謡言蠭起各鄉小學恐蹈前轍紛紛停閉似此現象關係教育前途極爲重大昨經合邑紳學界謝濟川等聯名公呈撫院籲請維持當奉中座核准即日批飭提學司速飭該縣嚴拿首要各犯務獲懲辦一面勸令各鄉校照舊開學妥爲保護毋任再生事端並傳諭該校長等極力維持勿稍灰 
 
 

Page 12

 
 
心致負初志是爲至要 
[紹興府學風潮之岌岌浙江]  
　　紹府中學因抗考聚衆要挾罷學各節已誌前報兹查各學生自索還學膳雜費後仍不離校盤踞堂中屢次開會提議抵制並揑詞電控學憲印分傳單謗毁監督自刻校戳印用並分頭往各勸學所運動已有諸嵊勸學所董到郡與上學期教員周駱諸人旦夕過從秘密會議不止一次更有某小京官爲之主謀某無賴爲之捉刀學生中間有心地明白者亦被脅迫附從出入必請假有事回家者行李不許携去擾亂情形已逹極點聞日前提學司已委蘇大令到郡調查尚無正當辦法云 
[私墊教員之怪狀常州]  
　　武陽勸學所之東數十步有吳春池者寄居某紳宅内教授兒童吳文理本不甚通更不知科學爲何物其性蠻悍妄施夏楚學童莫不苦之尤可奇者吳每於授課之暇即在校内招引朋儕作葉子戲其時則學童來去自由不加管束并無舊時私塾之規則該處勸學所耳目甚近何竟不加干涉耶 
實業 
[農部嘉許勸業道呈報表册廣州]  
　　粤督准農工商部咨開案准咨稱據廣東勸業道陳望曾詳送宣統元年實業交通統計表册報告書咨部察照等因並附表册報告到部查閱統計表册於農工商應辦事宜實力提倡漸臻進步具見該道辦事認眞深堪嘉尚報告書詳述原委言皆有物熟諳粤省情形凡所規畫洞中竅要應由該道切實整理冀擴利源本部有厚望焉相應咨行貴督查照轉飭遵辦 
[限制麵粉公司購麥之批示揚州]  
　　泰州阜豐公司在揚州一帶收買小麥上棧囤積經米業總董施宗元等禀請甘泉縣萬令設法限制收買以維民食等情呈由該令轉禀到府奉嵩太守批云此案已奉大憲奏明酌定限制嗣後各公司製成麵粉祇准行銷内地不准販運出洋如遇荒年則毋論購存之麥及已製之麵粉麵麩悉儘本地售賣以濟民食又據麵粉公司公叩明示荒年標準禀奉督憲批示如遇本境失收請免忙漕或發帑振濟之歳所有被災地方公司購存之麥及已製之麵粉麵麩悉僅本地售賣不許出境其餘被災之區仍准在内地流通不在禁運之限紳民不得藉口攔禁各等因現詳核與奏案及續奉批示不符未便准行仰即傳諭知照 
雜記 
[嵊匪猖獗可慮杭州]  
　　紹屬嵊縣黨匪竺紹康自徐案漏綱後濳匿内地秘密勾結今舊兩年各屬水旱災區首先携欵賑撫民心固結以致聲勢日盛凡金衢嚴紹台各縣土匪黨羽稍衆者一律償欵延聘入夥帶隊往謁視其黨衆之多寡各給僞號印信等件致牛大王之聲名婦孺咸知前月招黨台匪何元旺率衆干預龐曹兩姓械鬥爲官兵所乘全股敗亡竺匪聞警憤激遍投匿名僞示定期八月中秋起事等謡喙嵊令施榮復慮有變故業已密禀大吏請示機宜兹聞該邑西鄉某巨富在途拾獲信函一件係竺匪致台匪凌老七滿紙均係半邊字跡形同和文僅有八月十四日令趙衞長帶隊至長山頭會齊一語餘皆不識該紳恐遭波及秘不發表即日携眷來省避地其至親好友亦已預先關照遷避云 
[同知照雪有日杭州]  
　　浙省候補同知周倅延祚歷署要缺頗名幹練嗣與前撫馮中丞意見參商以該員圖利取巧心術不端等語奏叅落職本年迭經該革員具呈撫院聲明冤抑復經黄岩士紳牟勉等聯名呈請昭雪當蒙增帥批飭前藩司查辦在案現據署黄岩縣胡令爲和禀復謂周前令在黄任一切行政均實心實力見義勇爲羣言博採眾論僉同所稱平糶洋價囚糧新政均有實蹟可考地方士紳至今頌賛是以代爲禀剖公道自在人心惟原參考語究不知何所指實知縣與周令素昧平生似毋庸代爲隠飾可否准予拔濯俾得及時自効之處仰乞憲核 
[塲官請懲董事揚州]  
　　拼茶塲官以李堡滋事一案遵飭籌欵興修被毁學校計墊洋四百元並勸論仲董等認籌洋三百五十元交如臯縣收給應用當即據實禀明各憲并以此案肇事原因由於唐仲各董不善調停有激使然擬請批示懲處矣 
[太守周巡四境揚州]  
　　揚郡嵩太守以近日運河水勢浩大揚屬隄工迄緊非常兼聞高郵屬之車邏壩啓放而高甘寳泰等縣皆爲受水之區又當新榖初登之候日前遂親詣各地察看情形順到清江面謁提轅再行返揚云 
清談 
[韓民今日而猶望人之扶植乎]  
　　嗚呼韓人。今日而始知有亡國之慘。通告世界各國。乞舉義兵。扶植韓國獨立也。亦已晚矣。 
　　韓之亡。不亡於今日。而亡於日本扶持獨立之日。當其以扶植韓國爲名。不識不知。欣欣然榮受人之扶植而以獨立號於天下。不知其亡國之原因。已深中於此矣。乃至今日而猶醉生夢死沾沾然以扶植獨立。通告各國。嗚呼天下豈有無詐虞。無希望。而扶植人之獨立也乎。 
　　雖然。茫茫神洲。芸芸各國。彼夫假立憲之面目沁沁俔俔不知自强。徒日冀人之扶我植我。而不覬觎我者。夫豈獨一韓也。歟哉。 
文苑 
[古意（竹坡）]  
　　衆星爭一天。陵犯無定時。衆國爭一地。侵奪無窮期。缅想三代上。郅治同熙熙。究其聲　　。幅　亦有涯。秦漢漸擴充。版圖日已恢。互巿遍梯　。至今包靡遺。朝會統大地。文運。將宏開。待看。臻大同。上邁農與義。會當夷撃　。詎至夏樂夷。大風捲海水。四起　大地。神州如彈凡。　蕩欲淪。潰鯨　入門游。水衝醉方睡魚蛤欣拾。取亂爭誇小利杞憂空自傷。愚忱歎精衞。不行思乘桴。春秋猶治世。 
雜紀 
[箱中偵探（緒賢）續]  
　　無何。李大喜。目送馬僕放箱於馬車上。揚鞭向藉棠别墅而去。星馳電掣。車轉數街。經一荒蕪小囿。至一古屋前而止。屋前有天階。直通正門。僕人乃往叩扉。内報馬天順外出。　人不語。即與御者擡箱人惶。穿一污巷。直逹屋之後室乃放下。給資。御者揮之使去。少停忽有一矮子。由高而下曰。左士君。奇功竟否。以僕鄙見。仍置銀行不理。爲上。策左曰。比露君何計之左若。是也。豈不。聞其已延疫。神之碧昔臣。爲其偵探此案乎。咸君美。利今早在火車站中見之矣。萬一被其驗出箱面之透氣孔。一旦示彼以眉目。我等將不堪設想也比曰。吾料世界上。除梅飛君外。無人能行此妙策。以目前而論。功已完矣。今置此箱於何地也。左笑曰。曷不埋之。比曰。今夜方可。左曰。君言誠是。夜深始可動手。比曰今事已告竣。我儕曷不往酒店一評香醪乎。斷無人知火爐底有寳在也。左笑曰。除是天使始悉妙計。余漚甚。今夜當飲。一斗爲壽。約南句鐘後。酩町而返。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[學部考取東西洋游學畢業生名單]  
　　英美畢業生三十四名 
羅忠詒　徐善祥　孫嘉祿　葉可樑　羅聽餘　孫多鈺　何育杰　 
朱斯芾　劉國珍　林葆恒　鍾世銘　秦銘博　朱公釗　楊景彬 
張大椿　朱天奎　俞同奎　邵長光　董元春　吳乃琛　祝毓瑛 
刁作謙　劉吉祺　金　泰　鄭　桓　梁賚奎　姚履亨　郭登瀚 
徐維震　張繼業　薛天眷　盧靜恒　朱啓烈　梁元輔 
　　法比畢業生七名 
陳祖良　劉　導　楊德森　廖世功　李景鎬　許文光　沈覲扆 
　　德國畢業生三名 
周啓廉　恩　崇　周澤春 
　　俄國畢業生一名 
嚴世超 
　　日本法律科畢業生二百二十一名 
郁　華　翁敬棠　徐　觀　黄　謇　陳文中　仇　預　周　翰 
孫世偉　余紹宋　何　陶　雷寳森　石福錢　陳希曾　黄中塏 
錢崇固　江古懷　林祖繩　郭章均　陳彦彬　趙宗懿　劉　炤 
馮斯欒　巫德源　張藎臣　方庚源　熊　彦　于瀚清　廖逢廉 
董　森　高贊鼎　田煜璠　高仲和　周秉鈞　陳福民　孫景賢 
李堯楷　周鴻熙　吳灼昭　鄭衡之　經家齡　苑潤書　高承謨 
金元潤　柴宣榮　程鵬年　吳　鐸　劉孝純　梁同惶　李維翰 
郭恩澤　張鴻鼎　周逹壽　黄耀鳳　楊彦清　吳　懿　袁本貴 
徐炳章　沈　復　楊同衡　鍾寳華　孫德震　楊耀卿　劉　番 
黄德馨　劉傑夫　何　超　徐元浩　馬有畧　馮　霈　鍾　銑 
但　燾　童顯漢　李　柯　薛　良　黄　翼　鄭　靳　周　衡 
鄺維楨　郭秀如　邱開駿　楊遵路　夏　嵩　雷光曙　潘光祖 
何宗翰　張炳星　姚　震　楊　拱　沈　鴻　王英濰　陶廷枋 
盧柱生　陳美昌　黄振驊　邵　箴　宗　奇　申鍾嶽　張福照 
葉開瓊　馬光暐　徐薄檻　徐麟祥　吳榮鼐　楊家驤　賀德深 
洪　逹　周　英　蔡元康　鄷　更　任秉璋　郭襄臣　曠　逹 
李　實　陳　英　李鶴經　榮　陞　孔紹堯　汪汝梅　尹耕莘 
徐炳成　鄭汝璋　陳　模　曹廣涵　田汝翼　胡　薰　國　鏞 
何　蔚　江忠章　余若泉　劉大魁　舒興禹　王光鼎　陳鴻慈 
熊兆周　劉　健　劉啓晴　康殿臣　葉培新　李　碧　歐陽景東 
唐　肯　張　憲　玉　潤　關和鈞　馬爲壠　徐金熊　黄鳳翔 
袁鳳勝　楊宜湛　李惠人　顧文郁　楊光珠　王道昌　黄宗麟 
凌肇倫　紀萬韜　李毓棠　楊樹藩　余鐘秀　廖雲藻　沈維韓 
阮武仁　羅仁博　李應桂　馬有恒　嚴曾榮　陶鳳集　張　耀 
韋榮熙　趙家碧　徐仁鎔　楊　弟　騰　驥　劉鏡清　王　琯 
龍　圖　洪榮圻　楊玉林　岳秀華　曾　彦　李鐘濂　沈秉誠 
徐鍾衡　劉祖培　龍　靈　甘人端　李　的　吳秉成　陳襄廷 
杜濬川　藍作棟　陶鞠通　劉啓勤　鄭隆驤　迮龍山　趙風翔 
馬　桂　馬光裕　朱少穆　李廷斌　瞿　翔　鄭逹尊　夏國賓 
馮鎭坤　張德謙　盧尚同　干本樞　吳緒華　曹忠元　黄永孚 
李培業　孟　晋　吳禮蒼　侯蔭昌　蕭露華　汪炳南　陳履潔 
鄭憲武　姚潤仁　倪鴻鈎　胡傳思 
　　日本政治經濟科一百三十五名 
余名銓　蔣瑩英　張嘉林　叚世桓　張綬恩　彭繼昌　歐陽啓勳 
成　祚　祝撰望　雷　震　張振鏞　金其堡　梅詒榖　王毓芳 
蕭鴻烈　薛光鍔　李耀忠　程家顥　劉書劍　光　昇　嚴愼修 
陳受中　伍學禮　席聘臣　程　鐸　張　夢　余和治　啓　彬 
黄容惠　徐造鳳　漆軍鈞　張友棟　羡鍾湘　尚　毅　高巨瑗 
趙恒默　劉冕執　潘大道　光　晟　王　邕　袁家普　駱繼漢 
韓殿琦　張天宋　葉瑞棻　田永正　魏斯炅　李國珍　程仲沂 
吳玉成　孫　鍾　丁鑑修　楊維新　牛　遜　俞道暄　周大鈞 
李積芳　謇先聰　林雲程　廖文洵　壯　浩　榮　煜　郁應和 
屈　羲　馬英俊　黄紹鐫　嚴　端　胡　懌　劉輝極　錫　寳 
殷汝熊　胡善思　林　瑩　廖恩煦　蔣義明　蕭　芳　王邦屏 
宋仲佳　郭光祖　倪啓瑞　蔣邦彦　金家爵　陳　藻　葉大榮 
程　愚　張競勇　吕慶錫　王秉瑞　胡國臣　王曉東　高國瑛 
王鍾先　蘇壽松　張德潢　劉天衢　晏才傑　池文藻　陳　　 
宫　毅　俞仁愈　吕嘉榮　黄鎭磐　胡光晋　王懋昭　葉諄然 
張　麓　黄　申　謝家鴻　熊　嘩　張淑犀　周家堪　蔣壽錢 
鄧承諼　鄒延芬　留懷新　李世恩　陳　邁　韓鱗堂　陳　喣 
羅家衡　李世曾　韓岡如　黨積齡　陸家鼒　楊勉之　陳佑清 
唐忠信　謝正權　錢鴻鈞　黄寳森　唐士杰　鄒樹聲　程蘭湘 
邱冠芬　唐重華 
　　日本文科九名 
張廷霖　許寺裳　王海鑄　阮鑑光　張萬四　王　鑄　季培欒 
曹位康　陳榮鏡 
　　日本格致科十二名 
顧寳湖　胡樹楷　黄際遇　盧公輔　朱文熊　鄧瑞槃　周步瑛 
宋叔鱗　金曾澄　張邦華　黄以仁　彭清鵬 
　　日本醫科十二名 
華　鴻　沈王楨　方　擎　張修敏　劉慶綬　薛宜琪　王麟書 
戴棣齡　汪行恕　鮑　榮　蔣履曾　金曾洵 
 
 

Page 19

 
 
　　日本農科二十六名 
張明綸　陳永訓　汪　果　崔　潮　劉先振　凌春鴻　郭寳慈 
萬勛忠　朱顯邦　吳錫忠　楊熙光　吳　爕　倪紹文　胡光普 
劉安欽　張正坊　瞿祖熊　王澄清　岑兆麟　黄公邁　湯　襄 
杜傎媿　楊兆鵬　嚴少陵　姚永元　嚴桐江 
　　日本工科四十九名 
諸　翔　張景光　張世煊　李宣諫　韓振華　胡　驤　謝培筠 
孫昌潤　黄曾銘　林天民　屠　密　楊壽桐　高勝儒　萬家壁 
方興楚　趙建熙　廖　炎　彭　炳　季新益　嚴恩棫　武濬源 
董如奉　王蔚文　方時簡　何壽彭　鍾　偉　薛　堦　黄瀛元 
何長祺　韓　楷　朱葆勤　楊　剛　施　霖　諸人龍　韓榮昌 
祝長慶　王敬秋　陳佐漢　孫慶澤　邵文鎔　錢　均　王靖先 
唐在賈　林道同　李邦燦　鄔肇元　唐寳鎬　王道昌　馬光援 
　　日本商科五十二名 
周錫經　吳鼎昌　薛宜常　蕭增秀　程承邁　曾　牗　汪廷襄 
李　澂　黄傳倫　陳日平　何焯時　唐在章　錢懋勛　袁　柟 
趙之榆　劉　桐　楊汝驤　張國棟　范季美　黄如棟　章家駿 
劉崇侃　葉昌燾　吳在章　顧時濟　李涵眞　周藎臣　謝　霖 
張競立　蔣道南　張家亨　劉石蓀　張冕光　吳會英　李士炯 
朱其振　胡源鴻　張金燦　后大經　曹　楨　余崙光　黄行藻 
黄鉉鼎　李作賓　周寳鑾　孫壽恩　李協中　張清槐　楊蔭橋 
郝文燦　劉光笏　賴豐焯 
本埠新聞 
[蘇撫飭拿虹口賭棍]  
　　蘇撫程中丞札行滬道略謂查得上海虹口地方賭風向來甚熾雖迭經嚴密查拿至今尚未稍息惟該處已設有巡警分局三四兩路適當其衝當不致再有聚賭情事乃據所聞非但賭風未絶且更甚於昔時是否得賄隠庇抑或另有别情仰即轉飭上海縣查明實情如果有賭速即查拿具報並分飭虹鎭巡防局一體遵照 
[調查賭棍犯案情由]  
　　虹口本帮賭棍領袖高金生曾奉滬道札飭公共公廨提獲判押在案昨由捕房解請復訊高仍不認賭棍寳讞員商之英領判仍押候函請上海縣查復該賭棍歷年所犯案情於禮拜五再行訊辦 
[錢莊調票之貽害]  
　　北巿元豐森源源利三錢莊因已閉正元等莊曾向調票不允將調去之本票如期付銀昨奉滬道蔡觀察札飭公共公廨派差恊探將元豐莊經理吳其榮森源莊經理周友蘭一併傳案經寳讞員會商英副領事康君判吳周二人交保赶將票欵清理尚有源利莊經理盧大鏞因事未到諭飭再傳 
[再誌合股營商之紏葛]  
　　德和盛蔴袋店執事張秉鎔前將北巿恊昇機器店主汪瑜述扭至工程局控稱前在鎭江與汪股開源昇榨油廠虧蝕三萬餘金汪用空一萬餘金匿帳遠避等情經裁判員訊明判汪交保邀請公正人同赴鎭江算明帳目禀復核斷在案兹汪無人具保挺押不理前日張將該廠銀箱一只送至局中並由該廠司帳王汝榮許榮昌投案訴明該箱鎖匙由汪自佩不能開看以致無從理帳經湯裁判提汪復訊仍着交保候移請商務分會查明實數再行調停許等暫退候示 
[潮州漁户遇難]  
　　潮州男女漁户九人近在洋面遭風船已覆没逃至本埠同赴道署求救當奉蔡觀察諭飭送縣由田大令派役送往潮州會館暫爲安置 
[城内]  
　　資遣難民○湖北饑民過滬乞振已紀昨報兹悉該饑民男女大小共有十七人昨經本縣田大令諭飭二十二舖地甲劉貴會同值役押往西門内關帝廟往宿一宵今晨適有上朱輪船前往漢口大令即飭差保將各飢民送上輪船資遣回籍 
　　積欠貨欵○奚兆良積欠同和恆元等錫箔莊往來貨洋一千餘元經總工程局提案訊明挺押不理昨日復訊判移送上海縣訊追田大令諭飭值日差看管候訊 
　　學徒何往○總工程局函送趙文元楊鈕氏到縣前晚經田大令訊究趙供揚州人小的之子名喜子年十三歲今春由人薦於楊鈕氏所開之剃刀店内學業前日往看不見向之詢問一味游移爲此情急求究楊鈕氏供喜子到店學業爲日無多日前出外不返找尋無着請求寛限尋交判　帮同找尋禀覆再核 
　　人贓並獲○北五區函送積竊楊子慶至一路巡局經德正　官審訊楊供昨往城内張公館探望友人誤入人家被徐姓娘姨大呼捉賊以致被獲小的不敢　竊求鑒巡官以人贓並獲無可抵賴判責四百板枷號犯事處示衆半月 
　　勿再延宕○徐林海控徐孟平積欠房租一案昨由一路巡局復訊仍請寛限判限於十一日先繳洋二十五元如再延宕定行押追仍交原保開釋 
　　　押逆子○西四區函送寡婦王陸氏逆子王興堂至一路巡局經德正巡官審訊氏供年五十三歲湖州府人現住石皮弄中夫已亡故多年僅生一子向爲玉器近來不務正業常將家中衣服偷竊今又偷竊隣居俞瑞生之雨衣一件出外圖賣被氏知覺攔阻不聽反敢違忤求請究辦王興堂供不敢違忤亦不偷竊判責四百板拘留半月 
　　一路警局批詞○監生王煥章禀批此案前據兩造供伺各執且事隔十年判飭邀　原中理處在案據禀前情着仍催同原中妥速埋結如陳秀芒再抗不遵理准即扭局訊究可也仰即遵照黏函姑附商民瞿少蘭禀批姑准展限十天如届期再不繳欵定予押追惟此案據黄姓前禀除此次收過息洋四十元外該民實欠本息共洋四百四十餘元控由本巡官判飭先繳本洋三百元再核在案兹該民禀稱除陸續還過本利外尚少抵洋二百六十元將本利兩項併爲一項寳屬有意朦混併斥民人張詠熙禀批准候函致普育堂照章擇配可也切結存民人楊阿金禀此此案張氏現經本分局訊押在案據禀各情著該民即日投候著保將鍾叙興交案訊質察奪民婦陳張氏禀批據稱奚曉耕覇屋延期催遷不理等情是否屬實候飭傳案訊奪 
 [P南巿 
　　司帳用計○已閉元興泰鞋店主汪清泉於二年前虧欠協盛乾京貨店貨洋八十餘元曾央北巿晝錦里絲線店主陸振泰担保五十元立有保單一紙餘由汪將田單一紙作抵迄未理處前日經協盛乾司帳浦潤生遣夥羅正芳至陸處購貨計值洋五十九元四角囑令送貨至鉅昌隆洋貨店繼又約往南巿取洋即將保單劃抵欠欵陸以羅有意 
 
 

Page 20

 
 
騙貨心不能甘扭控工程局訊明前情判汪交保限交洋十五元飭羅具領一面命羅於交還貨價時扣除洋二十五元找出三十四元四角協盛乾折收四十元將保單給陸領回完案 
　　起意調笑○船夥王阿六等多人在寗紹碼頭向縫糿之江北婦人調笑並將三級巡長毆撃失去警笛毁壞號衣一案昨由管帮人將王等供出之同黨張三寳交出經工程局復訊供認起意不諱判戒責二百下押七天王與喬桂泉均交管帮帶回約束 
　　作頭理債○和記磚灰行主李子仁等五户前控木作頭馮桂卿承造貧兒院房屋被欠貨欵銀四千一百兩由工程局訊明判馮交保出外俟完工領銀後趕緊理處詎馮保出後硬欲扣折原告不服遂赴道署上控奉蔡觀察批回嚴追昨又復訊馮供有銀一千兩存在信成銀行實因虧本無力理處求請核减判馮先將銀一千兩繳案給領仍令交保限於八九十三個月内每月各繳銀二百兩其餘立票逐漸理處 
　　再給十元○費鑫山前薦小販張金夫至通裕洋行爲出店付去押帳洋五十元該行出有收條詎隔兩月行忽閉歇費已賠洋二十元餘欠未清昨被張扭控西區移至工程局訊明該小販貧困堪憐着費再給洋十元了案 
[閘北]  
　　不避嫌疑○四路四區畢副巡官昨將陳小弟及其女月蘭巡士施長生解至四路一區分局經黄正巡官提訊陳供前日下午施至小的門首向女調笑請爲究辦質之施供陳前因賭聚曾往拘拿拒往調查户口致被挾嫌誣控巡官以施不知避嫌咎由自取判責手心四十下調區當差以觀後效 
　　女子掌頰○王子安縱容其女龍女子與革警丁冠英私姘偕逃被壻父戴懷亮告發提案訊責押交伊女各節屢紀前報兹悉該女確由王與丁串同藏匿某照相店内王被押後其妻已令人至地保處報信昨由巡長余家驥率同地保前往將女逮案經黄正巡官研訊判女掌頰二百下發堂留養王着交保勒交丁冠英到案一併究辦 
　　懲辦搶匪○流氓談九成前日傍晚攫取徐林氏家小孩手上之銀鐲氏即喚同崗巡將談追獲拘入四路一區昨經黄正巡官訊明屬實判責四百板枷半月贓給失主具領　　防範賴婚○馬陞和聘定施子堂之女爲媳言明財禮洋一百四十元已付四十元刻因施欲携眷他往馬即偕同伊妻王氏投報四路二區請爲提究龔副巡官當即派令長警將施提案移解一區押候訊究 
[英租界]  
　　不認賠償○丹商寳隆洋行控志興昌記號股東盛志千經理錢根元不理羊毛虧損銀兩一案前日十後由廨會訊原告延律師哈華托上堂聲稱原告向盛等定購羊毛因貨與原樣不符運往外洋外致虧折所有虧損銀一千四百餘兩業由該處商務處議令志興賠償應請飭追訊之盛錢供稱原告將貨運赴外洋銷售虧折未便担任中西官以盛等另有美商控案判均還押限一月向原告清理又德商嘉利洋行控陳寳記不理承辦紗頭虧損銀兩一案前日午後由廨會訊原告洋人偕買辦唐美鳳投稱向陳定購紗頭因貨與原樣不符以致虧折銀一千一百餘兩請爲究追訊之陳供原告既稱貨與原樣不符當時何不聲明所有虧折不能承認德襄讞商之德師副領事判陳交原保著自赴商會理明 
　　累及家屬○新閘平橋路同康米店主王興記控學徒陳仁生竊取鈔票洋一千六百餘元逃逸昨由捕房將陳之保人陳榮堂及該學徒之家屬陳小弟陳仁寳陳華氏併解公堂請究供均推諉判各交妥保限十天尋交陳仁生到案訊核 
　　婦女欺騙○南京路福建路口裕祥當舖櫃夥韓其卿控婦人李徐氏與唐竹林王阿毛串將假珍珠　洋三百元一案昨由捕房將三人併解公堂訊明判徐氏押女所六禮拜唐王無于姑寛開釋 
　　騙子收押○吳阿惠控常祥林騙取脚踏車一乘向滬南高廟附近泰昌銀樓内抵换銀鐲一副由探將常查獲解廨判押在案昨將該銀樓内之陳德高傳案請究因陳堅不承認判送該處巡防局交保查明再核常押一月示敬 
　　傳訊買辦○俄商羅得力克控無領事管束洋人海愛孟不理欠銀並私搬生財由廨判令被告洋人存銀五百兩保出並將該洋人所設之拍賣處發封在案昨由捕房將海愛孟之買辦何近福即承福傳至公堂請追何延愷第十律師到堂辨護判令交保候禮拜六訊核 
　　說謊結果○日商片桐恆山控陳芳泉私將棧單抵洋謊報遺失一案昨經公堂復訊判陳押限七天清理再違擬罪 
　　出殯罰洋○李芝芳家日前出殯因未向捕房報明領照昨由包探將李傳至公堂判罰洋三元充公 
　　西崽疏忽○福州路總巡捕房四層樓上捕頭伙食間於前日上午十一句鐘忽然起火當即扑滅祇　板檯半隻事後由華探目李星福查知實係西崽王瑞林不愼所致當即禀明捕頭昨送公堂請究判罰去工資　天以儆 
　　追還莊票○信泰東洋莊主　菊樵遣抱王省三控跑街夥董松年竊取鈔票洋五十元及衍大莊票銀五百兩由探將董與代收票銀之趙云甫車夫王阿福一併查獲昨解公堂請究據包探禀稱董將票交於趙雲甫由趙囑車夫王阿福持往益泰冐領未成即被查獲訊之董供認不諱判將票交還原根董押兩月如將鈔票洋五十五元交出准予减押一月趙罰洋五十元充公如無力繳洋改押五十天王姑寛斥釋 
　　婦女咆哮○沈有章控沈王氏即阿金姐拐匿伊妻周氏一案昨由捕房將沈王氏之姘夫張順來與氏併解公堂請究張供並不知情判交保限一禮拜帮同原告尋緝沈王氏在堂咆哮本應送縣究辦因有他案姑寛着照原斷還押期滿再押兩月 
　　限交傭婦○婦人席沈氏控傭婦祁王氏竊取金飾逃逸一案昨由捕房將保人王沈氏及　頭張阿根一併解至公堂復訊均供不知祁王氏下落判張交原保王沈氏交四百元人洋並保限一禮拜交出王氏再核 
[美租界]  
　　老年受創○昨報記四十號汽車夫張元卿在西華得路撞到行人司徒福受傷甚重一節兹悉司徒足骨已斷且年已衰老據醫生云須俟兩禮拜後始可决其生死云 
　　抑何疏忽○嚴長裕昨被漢璧禮路二百三十二號押店夥某甲扭入捕房控稱日前嚴來店贖取衣服因一時忙亂悞將他人衣服給嚴領去請爲追還捕頭以甲所控無　斥不准理 
[法租界]  
　　何至受愚○無賴陳阿榮紏同黨類在涂擺設三四紅黑賭攤由探拘獲送捕解廨請究陳供一時受人之愚以後不敢再犯聶司馬商之顧副領事判枷號二禮拜發犯事虎示衆賭具銷毁 
　　傭婦被騙○傭婦何李氏前日手持鈔　洋五元出外購物行經東新橋堍被在該處擺設三四賭攤之匪類陳寳寳沈阿三等勾誘與賭輸去洋一元即將鈔票給與兌換餘洋四元亦被吞没該傭情急吵閙由捕查悉將陳沈二人及賭具一併帶入捕房解廨請辦聶司馬飭將吊案之洋四元給氏領去　陳沈各枷一月發犯事處示衆陳枷號期滿再押捕房一月 
　　交保理處○金祥卿投廨控稱王亮卿前託商人經手代向陳姓處借洋二百元迄已日久向索不還後由商人代爲理直詎竟圖賴請爲究追司馬准即傳王詰訊據稱當初借洋三百元已付過一百元利息亦按月照解並不拖延嗣因所開之彩票店已閉賦聞無事且身患病症行動未便是以尚未料　商人在商匯原藉尚有糧田十畝擬俟冬問回里變賣再理此欵惟早已與金說明不料竟至涉訟求恩寛宥判王交保限一月理　　　因何怨命○俞阿量年約二十歲左右竊操閩粤兩省土音不知何故忽於前日投何覔死經人援起交捕送　請示核辦聶司馬判留捕房　查明詳情再核 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[國會請願同志會幹事孫洪伊等爲日俄恊約泣告國民書）續（]  
　　一日俄密約之闗係中國存亡 
據世界各報紙所喧傳謂日俄另有密約吾國報紙所記載謂日俄另有密約四條其第一條云日本呑併韓國其第二條云俄國取締蒙古其第三條云日俄兩國保護黄河以北權利其第四條云兩國提議監督中國財政按第一條俄承認日本呑併韓國蓋日本久有呑併韓國之心其所以不敢公然表示者畏俄國之議其後也第二條日本承認俄國取締蒙古蓋俄　久懷侵略蒙古之野心其所以不敢公然表示者懼日人之乘其隙也第三條日俄兩國保護黄河以北權利蓋俄人守彼得侵略之遺訓久有雄據滿洲以席捲中原之志日人行其政客亞細亞東部覇權之政策久有撫長城之背以窺伺幽燕之心而其視綫均以北方爲歸宿其遲遲而不敢遽發者恐因此而釀成利害之衝突也第四條日俄提議監督中國財政蓋客歳海牙平和會某國曾經提議其寂寂而未見諸事實者恐難得列國之同情也今俄旣承認日本併呑韓國日旣承認俄國取締蒙古是兩國向所躊躇顧慮而不能獲圓滿之解决者今則暢然滿志而各如其願以去矣且其相約保護黄河以北權利是知其爲預防兩國經營北方數省之衝突而將來之紛爭可免各得如其所約以攫取人之土地矣且進而相約監督中國財政是直行其瓜分中國之决心不欲以國家視我矣循是以往設令英法協約而謀東南英美協約而謀長江上下德奥恊約而謀山東轄境其餘諸國各互相協約以謀其所欲得之地吾國尙得謂之國乎即令各國酷愛平和不欲公然利我土地如日俄之悖戾無人道而吾國旣被人以公式協約分割滿洲以去復被人以秘密條約分割數省以去吾國尙得謂之國乎吾中國尙有人乎嗚呼日俄不畏公法不講公理以甘犯不韙而侵畧人之國家自以爲天下莫與敵矣豈知環地球而居者尙有數十各强國以伺其後乎嗚呼日俄違反條約違反人道以肆行無忌而呑滅人之國家自以爲計之得矣豈知吾中國民族歌於斯哭於斯者之萬難忍受乎吾人所以觀於密約之闗係中國存亡而不能不爲我同胞告者此也由是觀之自有此協約出世卽吾同胞爲牛爲馬之日也即吾同胞永世沈淪萬劫不復之時也即吾神洲陸沈地圖改變顔色之會也即吾種族滅絶之預兆也何也以日俄國國合以亡我也然則吾同胞夙昔傲然尊大動則以堂堂中華自詡者今則不敢自詡矣吾同胞動則以四萬萬民族自雄者今則不敢自雄矣吾同胞日日振興海陸軍欲赫然成爲强國者今則勿望矣吾同胞日日爭礦爭路欲收回已去之權利者今則可不必矣而今而後吾同胞惟有束手待斃耳尙何言哉尙何言哉）未完（ 
小說 
[奇情小說鸚鵡禪）十六（]  
　　琴宜曰。貧之疾富。恒人之常。鄉里譏評。安能出於至公耶。君旣不知其人母輕聽人言。以嫚詈爲也。且人貴自責。人之負我。安知我之不先自負。心平氣和而百。憂消矣。君之意以爲如何曰。彼昨日曾貽一書。言殊無禮。是欲奴隸我。犬豕我也龐然一車。出於四逹之路。螳臂雖小。猶矯焉怒之。况人乎。然吾固思之。亦有由來矣。曩者吾父每爲温飽與家庭之故。於氣節上殊自多貶損。人不能敬其父。寗復能敬其子。吾不恨其他。而甚恨。丨言至此止。良久。復日。雖然。吾今者俱不之恨。所恨。者吾貧耳。若有黄白。物照耀耳目。則一般鄙陋之人。但識金銀臭。那知氣節香。必日馨香崇拜我矣言巳。不禁狂聲大笑。琴宜聞之。曰嘻。甚哉君也。吾今者將爲跳舞之計。定言。無實。亦祇自擾耳。 
　　是日。琴宜因得跳舞會請柬。旋與楷羅諦翻箱倒篋。取其母所遺物自衣領以至帽扇擇其最美者出之。更撫弄其窗下之琴。爲晚間合奏音樂之預備。忙迫之間。默念自。今而。後與此庭前花木牆外園林。行將作别。中饋之事。應對灑掃之役。亦不。復能爲密司辣特而分任。勞瘁。覺耳目所遇。雖一瓶一几。盡含離恨。心緒益撩亂如麻。至下午數時。猶整粧未畢。仰看天色。已日近西山。又未幾而。紅樓鐘晚碧漢。星初。去跳舞開會之時。已不遠矣。 
　　斐德蘭日長無事。時往來伺問琴宜。至是見琴宜怱怱甚。乃曰。卿何必爾曰今夕之會。妾固樂之。將以擴眼界。長識見也曰嘻。卿不見倫敦之大會乎。士女薈萃。冠蓋如雲。自足以賞心悅目。今特其小焉者耳。琴宜聞是言。因念其幼時之歷史。曰吾今乃益傷心矣。吾父英才冠時。廣交遊而矜氣節。有豪俠士風。其居官也。每携吾出游。所至者。惟逹官貴紳之家。如格羅勃雷哈伊特及波得福斯亨特尼之數公者。皆政黨之領袖也。以吾文聰明有識見。嘗虚衷諮詢。與其密謀。方黽勉從公之不暇。何暇入會塲。此一原因也。吾父好善樂施。俸錢所入。不蓄一文。常到手即散。其出外也。見道上乞兒。及貧苦無依者。必分興之。及歸。則囊中纍纍之辨士。化爲烏有。以是吾父於交際酬酢之用。且不敷實多。安有分外餘資。復令吾游跳舞會。此又一原因也。 
國外新聞 
 
 

Page 27

 
 
[英國船廠停工續聞]  
　　初三日倫敦電云據官塲宣稱船廠主人現與貿易公會協商調停停工條欵其爲難之點在船廠主人將以日後不復分部罷工據爲可信之言諸工人並須忠服貿易公會惟如何可保其忠服此爲辦事部亟須研究之問題云 
[英國大臣受傷已愈]  
　　初三日倫敦電云據孟哲斯脫茄定安報載稱英國内務部大臣屈其爾君近受微傷經斯密拉英國醫院醫士施用刀圭現已痊愈 
[英國拘獲德國細作]  
　　初三日倫敦電云據晚報載稱昨午有德國工兵聯隊副官一員在樸資茅圖繪砲台形勢當被拘獲 
[土爾其借債未成]  
　　初三日倫敦電云據各報載稱土爾其首相與法國首相及外務部大臣會商之後土爾其借欵問題仍未解决法相要求該借欵所獲之利金不得用以購買克虜伯廠各貨或用於能增助德國海軍之事務 
[土國遠征隊豫備出師]  
　　初三日倫敦電云據君士坦丁電稱土爾其已在台麥克斯徵集遠征隊往勦特納斯族民 
[熱帶新藥之效騐]  
　　初三日倫敦電云愛爾里區醫學博士所製之砒素藥名六百零六號者曾爲醫學界所注意近用醫治熱帶各病如瘴氣睡症瘧疾等己頗著靈騐 
[居留島問題近聞]  
　　初二日柏靈電云土爾其政府宣稱列强關於居留島選舉所與之約言已頗滿意現擬靜候希臘之事變云 
[俄國來年豫算案之寛裕]  
　　初二日柏靈電云俄國一九一一年之豫算案内之尋常度支盈餘頗豐 
[德報紀德皇俄皇互會消息]  
　　初二日栢靈電云德國某報載稱外間謡傳德皇與俄皇互會一節未免過早云（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
