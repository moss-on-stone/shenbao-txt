# 1894 - 198 - 4907633

 

Page 1

 
 
[延請漢口訪事人] [  申報舘主人啓]  
　　本舘欲在漢口延一妥友採訪新聞上而官塲下而里巷事無巨細亟付郵筒如有願就斯席者請繕寄新聞數則並開示住址姓名以便修函訂定此啓 
[文武丹桂籍關帝明聖經告成] [  圖書集成局代啓]  
　　是書二帝聖訓威靈顯佑判斷吉凶應騐如響婦瑜咸知其辭意嚴正足以正人亟而端風化爲修齊治平之寳並附詳解家置一編眞能子弟醒迷之善本不可少之書樂善印送只收工料錢一百六十文託各省貢院前各書莊伋申昌書室躉售者向南市外鹹瓜街大五衖觀瀾閣書莊面議可也 
[敬竈全書後附暗室鐙出售] [  圖書集成局代啓]  
　　首載竈君籖百餘籖吉凶禍福以及内外科良方無不誠求必應騐如影響此書爲　家日用之善本不可少之書用大字選潔白厚紙印就每本祗取工料錢七十文如有　善君子印送者請至南市外鹹瓜街大王廟衖觀瀾閣書莊及三馬路申昌書室蘇州觀前彚文軒均可購取 
[論湖北鐡政局槍砲廠火災事]  
　　湖北漢陽鐵政局槍砲廠火災本舘已於十五日據訪事人所述録登大略情形翌日又接西友來函所述较爲詳盡略謂本月初十日天將明時局中槍砲廠忽肇火災付之一炬廠中機器昔年購自德國約費銀一百萬兩廠屋以紅绿二色磚造成墻垣堅固頗壯觀瞻占地約三十丈見方屋面蓋以泰西白鐵梁則以木爲之地上並不鋪板築以塞門町泥其平如砥廠中遍設各種機器及鎔鐡成汁之大火爐數具自建造迄今爲日無多機器甫經安設零星一切尙在髹膝粉垩是日之火由屋面起時適東風大作以致火烈具揚屋梁頃刻被燬説者謂梁木皆飾以漆本易引火加以邇日漙暑薰蒸寒暑表升至一百餘度想熱氣蒸灼以致被焚也當梁木旣燬廠中木質之物立刻延燒歴一點鐘時屋面卽砉然傾下所燬各物現未查明自外觀之惟見墻壁巋然幾不知其中已悉成廢鐡殘銅焦木碎礫至於機器之毁壞者似已毫無所用不知细加查察尙有一二能設法修整否執筆人閲至此不禁喟然而歎曰嗟乎哉何堂堂鐡政局竟若是之糜竊不堪哉是局創自湖廣總督張香帥遴委蔡毅若觀察綜理其事觀察熟於洋務才大心細擘畫精詳本舘逖聽風聲時摭其政猷著爲論説誰料其飛災猝肇竟至如此收塲乎猶憶去冬上海織布局火災百萬巨貲頃刻間付之一擲甚至總辦欲聳身人火以死繼之在股官商怨聲載道然猶曰事關商務雖已燬於一旦未幾時卽繼起有人兹則軍火要需宜何如愼重將事而胡爲亦悉成瓦礫施救無從也然使時際承平海波不起卽使東隅旣失尙可圖補救於桑榆今噶日人圖我高麗狡焉思遑海氛甚惡徴調頻仍槍砲如山不敷發給上海金陵各製造局類皆日夜併作以應急需方冀鄂中筮日開工足以輔他省之不及奈之何竟前功盡棄一至於斯耶在西人手函謂目下適當炎暑偪人以致蒸成是火然我竊有所不解者使在日中火發猶可曰被炎暑所偪以致成災兹則火起於天未明時人家方一枕凉颸夢回水簟有何炎暑以致蒸灼成災且織布局屋面蓋牛毛氈是以火發而不可抑遏兹則易牛毛氈爲白鐡曰鐡豈引火之物奈何亦火從屋面而起立時化作刦灰我不知上司苟向總其事者研詰情形其將何辭以對也廠中所用製造槍砲各機器購自德國何廠需價若干萬兩尙未詳攷而知惟悉貝色麻鋼廠及製鐡路廠所需鐡料初向英國諦塞德廠訂購估計英金一萬九千六百餘磅不肯减讓乃購之貝丁沙甫阿克司爾滴里公司計價一萬三千七百三十五磅又購鑄鐡房様子房裝配房打鐡房各種製造修理機器之具計英金八千二百六十三磅鑄鐡房様子房汽機房打鐡房修理鍋爐房屋頂料及彎紋鐡板之頂連玻璃與彎紋鐡板之壁及門計價五千五百磅後再三商减每一百磅减去七磅半凈價二萬二千七百三磅有奇至於鍊鐡鍊鋼機器亦購諸諦塞德廠計英金八萬三千四百九十八磅就所知者已有如此之巨我不知所燬者僅十百中之一二耶抑悉數付之煨燼耶當此軍務緊急之際而忽釀成意外極大之災彼總其事者果熟於洋務耶果才大心細擘畫精詳耶雖再欲爲之頌揚恐此筆亦不肯從我驅使矣或曰子不必慮子不見昔掉湖口砲臺之火乎奏牘中諉之於天雷鄂省及臺灣吉林火藥局被焚雖引咎不遑而亦未嘗嚴干天讉彼鐡政局已有成法可師矣何必慮 
[諭旨恭録]  
　　六月初十日太常寺題六月二十三日祭較火神廟奉旨遣李端遇行禮欽此又題二十八日萬壽聖節祭太廟後殿奉旨遣魁斌行禮欽此又題七月初一日孟秋時享太廟奉旨朕親詣行禮後殿遣載勛行護東廡遣恩慶西廡遣德壽各分獻欽此 
[天津訪事人述中日近事]  
　　昨接本舘派赴天津訪事人來函云日本無禮屯兵高麗與我爲仇傳相奏請籌餉添兵與之從事於疆塲惟高麗海口及要隘處已被日兵駐守我兵不能航海赴高須由東三省陸路前進傳相酌調勁旅赴高間有已領路程銀兩者以爲陳師鞠旅當在指顧之中乃連日偵探情形略無動靜豈以日人已得地利而我軍不便或失人和觸暑遄征旣憫將弁辛勞又恐勇丁疲乏不若須臾隠忍俟交秋令凉生暑退然後大興師旅恢我藩服摧彼凶鋒歟此係得之傳聞想傳相之老謀深算固别有在也又前報俄國喀公使赴勾麗俄國武官倭君附驥同行兹悉倭君實赴日本與公使公道揚鑣並非同舟共濟所爲伊何非外人所能道録之以告關心時事者 
[北地水漲]  
　　天津大雨旬餘河水繼長增高南窪大田半被淹没現在暢晴數日北河以及海河水勢稍消當大雨時官商兩鐡路被水衝開數叚其稍稍損壞之處隨時修理以便行車最甚者係商路之胥各莊窪里官路之留守營三處計有開至數十丈者嗣查胥各莊早於雨中修竣而窪里亦於月之初七日完工惟留守營鐡軌不甚堅固被雨後沙石皆鬆不能任重某日有機器車一輛煤炭車一輛行經是處將鐡軌壓灣陷入泥中不能出險飭將留守營以上火車暫時停止然後設法挖出所陷之車兩輛其衝開之路亦從速修理約可尅期報竣矣又由津至京二百四十里之通衢大道向來凹凸不平最易受水每年夏令如逢霪雨積潦難消馬驟車馳均有窒碍去冬合肥相匣撥欵小修常年復給薪糧畫分地叚責成經理化險道爲坦途往來者同聲稱便今年雖遇霪雨水流就下遂無行潦之虞車馬得以往來如故推碼頭與張家灣適中之處内有旱溝一道今則一水漣漪行人過此當賦褰裳之什輿馬亦須喚舟而渡過此卽攸往咸宜矣至於海河水勢稍减惟渾河之水已源源而來中挾泥淤每值轉灣處卽停流不去目下輪船不能抵埠 
 
 

Page 2

 
 
自初八起暫在塘沽停泊 
[析津氣候]  
　　析津於初九日晨七點鐘風雨晦冥天地變色觀書作字不得不借力於青燈約片刻許始露光明而雨勢風威依然如故將午始止仍復痴雲不掃旭日韜光今夏本乏炎威至此更凉沁心脾一似新秋氣候至初十炎凉頓異一輪日出儼同炭熾洪爐揮扇桐隂猶覺汗下如雨至此已饒有伏中景象矣 
[增雇商輪]  
　　昨日日本三菱公司接日本來電令該公司將所有各輪船不再裝載客貨盡備國家之用從此該公司輪船不復往來上海等處矣按日前接到北省來電言中國决意主戰意者日本亦知中國備兵故添雇商船以備運兵載械之用歟 
[淞口設防]  
　　本埠製造局司砲頭目西人昨日往吳淞口砲臺將各種大砲之未經安設者一律安放架上觀此知中日戰事將成此次日本圖併朝鮮挑釁中國純以虚聲恫嚇令人萬不能忍今當事者已爲備戰之計以直制曲以逸待勞必有勝算可操豈非志士效命之秋猛將立功之日哉 
[畫楝雲痕]  
　　江西訪事人云省垣各藥鋪所售之藥或以他物替代或將貴品减輕弊竇滋多最易悮人性命地方官有見於此會銜出示曰各項藥物可以治病亦可以殺人病者延醫調治方須出於醫手法皆循乎古人其間君臣佐使原屬配合戥分輕重自有一定若不照方戥準任意增减失之毫厘差之千里於病者性命攸關豈容草率從事乃查省垣各藥鋪每遇病家檢藥貴重之藥往往戥分不足價賤之藥則隨手撮取一倍常有數倍之多如此任意增减戥不依方實屬悮人不淺合亟出示曉諭爲此示仰藥鋪人等知悉爾等須知方樂戥分厚屬配定妄加增减悮人匪輕嗣後凡遇赴鋪檢藥務須格外小心逐一照方戥準毋再草率任意增减致干嚴究本縣爲愼重人命起見該藥鋪各宜凛遵○江西巡撫德曉峰中丞於同治乙酉年由浙藩開府江右隨帶小火輪船一艘名曰紫電上年又增購一艘名曰青雲本年復購一艘名曰祥霖上月駛至章江旋復開往九江迎新任糧道劉觀察赴任 
[江寍試事]  
　　有事未應府縣試者必臨塲補考六月初十日上江兩邑尊各在本署補行縣試六月十六日江寍府李太尊在本署補行府試報名應考者每縣約有文童二三十人○學憲溥宗師安抵金陵前報已紀其事兹閲牌示十六日恭謁聖廟講書放告十七日考閶屬生塲經古十八日考闔屬童塲經古十九日考駐防府學上元江寍四學文生正塲其餘牌示尙未懸挂據學院執事人云如天氣過熱擬分一二縣爲一棚以示體恤果爾則又略爲變通矣○每逢大比之年督憲例有决科之舉今歳學憲按臨較早諸士子齊集省垣日前聯名禀請决科想大帥作育人才亦必欣然樂從也 
[夏行秋令]  
　　十五日爲夏至第三庚入伏之期無如邇來寗郡天氣連日凉爽輕颸徐送沁入詩脾熱閙塲中忽現清凉世界不若前數日之蒸悶難堪按滬上近數日來炎熇逼人枯坐斗室中猶覺汗流浹背何氣候之不同如此 
[嗜賭喪妻]  
　　寍波南門内太平巷某甲不務正業惟工五木訣以餬其口一日敗北歸來其妻苦口相規甲正在鬱勃之際一聞此言勃然大怒將妻痛毆妻念遇人不淑與其隠忍偷生不若早赴閻羅案下遂於夜間吞服洋烟以殉母家陡聞凶耗大興問罪之師以女死於非命必欲控訴琴堂經人調處許以從豐棺殮事乃寢息不然衙暑中又多一重命案矣 
[命案傳疑]  
　　營口老爺廟後郭姓家媳婦於初十日吞烟自盡母家李姓聞信後卽率領娘子軍登門問罪共有小車三十輛風馳電捲而來一擁入室闃其無人見尸身腐穢似非當日死者其姑早已避匿尋女婿詰問婿亦不知其妻之何日死也因婿在恊同利司帳日勤會計久未歸家故也母放憐婿年輕忠厚不忍肆虐遂向各處尋覓其姑其姑於媳婦自盡後早已避居聶姓家嗣聞母家大起波濤論理則自知不合於勢則又不能敵輾轉思維自念此身不可復履人世遂服毒而死至如何緣起若何了結俟有續聞再述 
[皖山朝爽]  
　　安徽候補道陳子元觀察善於初八日謁見德靜帥晤談壹是并請假二十日送前任撫憲沈仲帥赴蘇並省視封翁舫仙廉訪○委署無爲州賴眷屏剌史同宴邇來捐升道員禀請交缷篆務辦理過班遺缺經藩憲委候補直州石叔冶直剌署理○撫標中軍叅將兼統澄清等營米海秋叅戎占鰲及統領山字等營安徽補用副將朱小雲副戎東成刻奉兩江總督劉峴莊制軍奏叅先行撤差接統何人俟有明文再録 
[皖垣盼雨]  
　　安慶自五月二十日不雨後閲二十餘日但見旭日一輪浮雲盡掃農田正需活水灌溉桔槹萬道昕夕操勞塘水亦將乾涸老於農事者謂旬日内若不大沛甘霖恐秋禾受傷收成必致减色也 
[麋臺宦轍]  
　　元和縣李大令超瓊前經藩司鄧方伯詳請與陽湖縣葉大令懐善互相調署兹葉大令另有差委藩憲以陽湖縣缺緊要不可一日虚懸卽於本月十八日牌示飭李大令交缷元和縣篆卽赴陽湖縣新任遞遺元和縣缺則以吳縣凌敬之大令煒暫行兼理○新授蘇州府遺缺知府詹太守鴻謨於本月十五日由京領憑到省當詣上憲衙門禀到並往各當道處拜會連日互相酬答輿馬紛紛一時稱盛 
[蘇省决囚]  
　　本月十六日黄昏時蘇省接到刑部釘封文書當由元和縣李大令飭差在司府縣各監内提出盜犯五名大令升坐大堂略詰數語喝令劊子手如法綑鄉立卽會同中軍守備夏亮廷守戎帶兵一哨將五犯押赴北寺太校塲處决聞該五犯均係江洋大盜在途時猶高唱淫詞艷曲是眞愍不畏死者旣至校塲白刃一揮頭顱已落迨大令拈香回署時已更魚二躍矣 
[輪船相碰]  
　　昨早二點鐘時有太古公司之京都輪船與日本三井洋行之格基逹低麥魯在吳淞口外相碰京都由香港來滬進口格基逹低由滬出口至吳淞口外被格基逹低横衝而來撞於京都船將京都右邊戮成一孔約有四丈長格基逹低之船首亦損壞許多此兩船現均用駁船駁貨俟將貨駁清卽至船塢脩理 
[星使錦旋]  
　　前出使英法義比四國大臣薛叔耘星使回華後具摺請假回籍昨日雇就官舫若干號搬運一切行李定於今日偕夫人及僕從上船用小火輪船帶回珂里 
[軍麾指滬]  
　　昨日上午江南提督譚青崖宫保乘長龍船來滬停泊小東門外吳淞碼頭提右營廖楚材叅戎以下各員均詣舟次禀見 
[馬戲東行]  
　　前夜爲哈驀斯敦馬戲末次開演之期觀者愈形擁擠衣香鬢影掩映於珠燈璧月間且有金張戚里擁翠　以來游婢僕如雲四座爲之傾動是夜所演各劇極新奇變幻之致及演畢卽行收拾於昨早六點鐘登日本公司輪船午後開赴東瀛扶桑小駐再往别國奏技大約一二年後再當税駕中邦勿謂相見無期也 
[英界火災]  
　　前晚一點三刻時英大馬路石路首西二百二十二號門牌增大小客萬忽然火起寓中人急吸水以救無如火勢炎上人力難施當經巡捕投報捕房未幾卽鳴鐘告警救火會各西人聞之立驅皮帶車至放自來水以澆萬斛銀濤從空傾瀉祝融氏力不能敵遂退避三舍至二點鐘後火乃告熄計共焚去門面樓屋及内進各五幢焚至二百二十六號而止被焚者一爲增大一爲春裕洋貨店一爲施順泰客棧爲立發財吕宋票店一爲源豐客棧聞春裕保火險銀一千五百兩增大亦曾保險東首之董天頤堂樂店正在裝修門面尙未開張幸隔高垣 
 
 

Page 3

 
 
未遭殃及西首廣仁昌烟土店所儲洋藥均遭水溼未知保險行作何辦理也 
[枷犯就醫]  
　　城内曲尺灣上元舘前被流氓張長慶等滋事毁物經保甲總巡葉臨恭司馬飭差嚴拿枷示縣橋等處嗣因地甲縱容司馬乘輿過此不見枷犯示衆回局後卽傳二鋪地甲申斥并將各枷犯均移在局前荷校示衆歸九鋪地甲看管現有癩頭多福一名患病且當酷暑之際地甲迅速禀明葉司馬騐看病情屬實飭令開枷發交普育善堂醫治俟病痊帶回補枷扣足三個月釋放 
[騐非眞傷]  
　　前日晚間有鄧永發陳開三雇扛夫將鄧金狗舁赴上海縣喊請騐傷值日差詢問情形鄧言姪兒金狗被王姓毆打受傷甚重舁請騐視耳值日差禀明内署黄大令立坐三堂訊詞鄧永發供湖南湘鄉人由軍功保舉副將尙未到省今由杭城來申至營中尋友欲借川資赴臺灣効力適遇親戚陳開三言及姪兒被毆之事職同往北市囑王姓爲之延醫調治詎意王恃蠻不理請父台察騐提究陳開三供是武生鄧金狗係外甥武生在吳淞開設烟舘兼以外科爲人治病金狗七歳時父母均殁由武生撫養成人習機坊業十二日被王姓毆傷函追武生來申查悉傷勢甚重又遇親戚鄧永發同向理論囑代醫傷反敢出言不遜是以投案請騐呈上曰禀一扣大令閲畢謂旣係王姓毆打何以爾禀控告楊姓是何意見答外甥現在楊某處帮夥王某來打楊某理應相勸楊竟袖手旁觀實出情理之外故牽連及伊大令飭退下將鄧金狗擡至案前訊問供稱前在王家仁機坊爲夥後因不睦停歇進方某機坊爲時未久又至楊某機坊内爲夥在老閘橋北首王在城内小南門王子松亭毛頭兩昆季去年亦因打架與小的積有仇恨本月十一日在馬路相遇同至茶舘啜茗又相口角十二日卽糾多人至楊姓機坊内將小的痛毆楊出解勸亦被毆辱大令曰十二日打傷何以至十八日始來案請騐答稱初時自謂傷勢不難卽愈不料日復一日漸形沈重飲食不進渾身疼痛大令飭仵騐得受傷非眞大令離座親自察騐頗有似傷非傷之象稍現紫色處按之和軟可知受傷非眞鄧陳申辯再三稱有手指點傷大令將洗冤録给閲註明凡傷處内必堅硬按之和軟可知非傷鄧陳堅請提究大令謂本縣辦案務期實在騐果有傷自然提案訊辦今已騐明傷勢非眞不能含糊提究陳出言挺撞大令大怒謂爾旣稱武生不守箴規在法堂上如此行爲視憲典爲何物喝令掌頰以儆又問旣是武生在吳淞開設烟舘可知不是好人鄧代爲跪求大令謂鄧曰白禀有違定式爾明日可換用戮呈詞再來呈遞聽候核辦鄧唯唯旋與陳將金狗雇人抬出 
[上海縣署瑣案]  
　　鄉婦曹丁氏扭地保金炳千赴上海縣控沈花卿强奪田畞地保不能秉公理處黄大令准提沈到案前晚升坐三堂集訊沈花卿供住北新涇左近與曹丁氏相距四里大令曰爾與曹丁氏相距四里何以奪伊田畞答係岳家之田被曹丁氏偷種歴年已久因岳父張杏樓早故致失檢理去年岳母故世後嗣無人方單交監生收管查明少田三畝通知地保託爲理查後悉曹丁氏所種向伊索還金炳千供是頭圖地保沈花卿今春託小的清理田畝少三畝六分四厘小的答以地保十年輪當一次失少田畝難以理清容緩緩查明詎沈於四月初六日管曹丁氏之田此田三畞四百十一號伊祖傳曹大春曹大昌户名小的現在查得沈田在四百號及四百十二號内曹阿美所種曹丁氏供六十歳當廿四歳時丈夫故世三年前兒子因瘋癰逝世剩有一孫今年十四歳小婦人生纔七日父母雙亡抱至夫家童養前事均屬明白四百零一號之田共三畝係丈夫曹大昌夫兄大春户名大春無後歸我奉祀歴數十年如一日今年四月初六沈花卿來將田中之花盡行拔去初十日帶領多人在田中種豆小婦人往阻被縳樹上大令問爾有方單否旋據呈出方單四紙連宅基在内大令檢閲户名不錯問沈有方單否答稱未帶呈出繪圖一帋大令曰旣帶圖様方單何不帶來圖様乃自繪之物不能作准當卽發還問曹曰爾種三畞自田外尙種租田否答稱種沈田三畝半租米逐年還清問是何號數答不知金供是四百零七號其田分開三處地曹曰抱告曹金和是爾何人答是親戚小婦人住頭圖金和在三圖現在田中瓜熟是以回去大令廉得其情謂沈曰爾田旣在四百號曹阿美所種何以憑空將曹田强奪事未理清鹵莽若此甚是不合沈供憑地保指領監生亦不知是與否金供並未指領略辨數語又問沈四百號四百十二號共有若干田是何户名答四百號計六畝零四百十二號二畝二分七均是岳家張杏樓户名大令諭令原差偕地保至該處將各號田畞逐細查明限三日禀復飭沈將方單盡行呈閲曹丁氏所呈方單四帋仍行發還諭令小心帶回候再復訊○昨報紀張佩炎被周鑑忠毆傷請騐一則前晚黄大令升坐三堂提訊張炎林供住三林塘西方二圖今年廿五歳耕種度日三月十六日同村周友生有當票一纸已將滿期向小的言無錢取贖爾欲贖否小的其時適纔被竊衣服稀少遂取票往贖至本月初十間伊忽備錢欲向轉贖小的因前次贖出之錢均係借來尙未還人旣欲轉贖亦無不可遂由伊出洋六元錢四十文照數贖去小的携洋至上海還人買物内有铜質一元退回卽向友生調换伊忽不認因而口角被伊同族周鑑忠毆打小的急行奔避胞兄佩炎聞之向伊族長周掌全申訴謂友生鑑忠無理甫出門外忽有周金金桂松桂堂友生鑑忠等共六人皆係周姓一族弟兄專販私鹽兇横無匹扭住互毆胞兄受有重傷請大老爺騐視伸冤訊問張佩炎供稱四十一歳向以力田爲事與弟炎林分炊本月十六日黄昏時小的賣布回家途間聞胞弟炎林被周家弟兄毆打卽至伊族長處伸訴一味恃蠻旋卽分散不料甫出門忽有周鑑忠等弟兄六人狙伏道旁羣起攢毆將小的左眼腰胶等處打傷痛楚難堪大令問曰爾曾訴知地何否答稱十六夜卽告知地保置諸不理地保亦是周姓一族任意偏袒故不到案大令飭仵騐明受傷屬實諭飭擡回自行醫傷候傳地保提齊人証再行復訊 
[法界公堂瑣案]  
　　顧榮桂訴稱胞弟榮寳向以製水烟袋上銅鈎爲業前日送貨至王恒豐回來携有洋銀九元小洋銀五角行至中八仙橋被陳洪川潘全記糾同流氓十餘人兇毆致洋銀抛散在地及小的前往祗拾得一元五角尙少八元求恩追究陳供稱小的在甯波人阿楚所開車寓中爲夥行經是處見伊等打架致被悮拘潘供稱小的係東洋車夫傍晚在此處納凉亦被悮拘同轉問拾洋銀者究係何人顧供稱洋銀在衣袋中被毆時遺散在地經伊之同黨拾去同轉研究同黨姓名潘供稱小的在車寓主大川處爲夥實被誣指榮寳所訴與其兄略同陳潘依舊狡展同轉著押候嚴比諭令顧弟兄於下期投案候核○陳阿小訴稱本月十六日小的掣同妻乘烏山船來滬因未租定房屋將妻暫寄同鄉人鄔阿三處及後向領一味推諉叩請究追鄔奚氏供稱小婦人當時本不肯受寄陳定欲暫寄以後卽隨一年輕婦人出門不知何往包探禀稱阿三在吉祥街開設花烟舘鄔奚氏係姘婦現爲烟鴇同轉謂爾家烟倡共有幾人供稱有二人陳稱小的初次來滬將妻悮寄致受其愚同轉著一併管押限二日内交到陳妻又謂陳曰爾不應將妻寄入花烟舘咎亦難辭旋飭包探帶至吉祥街詢問於下期投案禀覆○裕泰新興記報關行主汪瑞生訴稱雇吳琴風爲夥本年正月起至端節虧空銀五百餘兩因將逃遁是以扭控捕房來往帳簿及摺子呈電吳供稱兒子在行中爲夥小的寄宿其中其子吳甫投案候示同轉查閲簿據謂因何不符供稱共虧銀三百十二兩有奇實因年幼無知除差帳二百五十兩外餘實用虧同轉謂原告所控之數與爾所供有異且另有洋銀一百五十二元遂著將琴風父子押候交保出外限三日内理處禀覆簿摺給還○生員曹宗雲控惠福卿串同俞顧舟圖賴所借洋銀葛同轉提到范藩氏等訊供飭將惠押候交保出外理處俞禁押捕房昨日曹投案求追同轉謂惠曰爾何以保出後延不理處惠供稱曾央姚倉谷向曹商懇曹云業已涉訟應聽官長核示曹稱生員日日在家姚並未來過同轉飭將俞還押惠交原保并飭探邀到范潘氏向曹理處○沙遜洋行經租人朱金寳控周仁林積欠房租拍賣作抵同轉飭探將物檢點拍得洋銀二元一角除抵欠外尙少四元五角著周具限一禮拜内繳清延干追比又諭令朱將詳細情形候禀呈案備查○前者長泰北貨行徐子預訴稱本月初九夜被竊各物開單呈電日前葛同轉訊案時因贓未吊齊諭令下期投案昨日查閲失單飭探逐一檢無計共十五件給徐領去并諭令償還當本洋銀 
 
 

Page 4

 
 
一元八角竊賊陸阿四押候送至航船勒令回洞庭山原籍○泰來洋行閽人吳桂榮投案領贓葛同轉命提邵洪生朱桂生二人到案包探呈到銅鼎一枚禀稱小的在大東門恒和當贖出尙有皮夾袋亦已吊到同轉飭卽具領并令給還贖物錢二百文邵朱押候枷號半月期滿各笞責一白板○十六鋪恒泰水果行張茂全開單呈請領贓葛同轉飭探檢齊贓物尙少生絲坎肩夏布坎肩各一件及洋布短衫二件竊賊李阿毛供稱小的原籍蘇州吳縣此次回去不敢再來矣同轉著押候送至蘇州航船載送回籍贓給失主領去○郭德卿訴稱小的在治下開治順烟舘前晚余廣林偕某甲來開燈竊去烟槍一枝當塲拘獲送案請懲余供稱槍在地上拾來葛同轉問尙有一人爲誰供稱姓鍾由臺灣來滬現在城内東局當長隨同轉著管押三日烟槍給失主領回○招商局巡丁夏阿三禀稱前日局中雇小車裝海帶上行駛長江之某輪船被葛祥林及同黨三人竊去一大梱當塲拘獲解案請懲葛供稱小的在碼頭上當小工夏禀稱貨由小車裝來富時詢問車夫誠恐報怨不肯實供同轉研究同黨葛言語支否葛同轉著押候笞責一百板飭夏查明何家之貨下期邀同失主來案禀陳○包探郁廷湘禀稱積竊陳阿榮前年曾竊銀工所用器具拘入捕房解案責懲前日又竊烏山船上鋪蓋及至江天輪船圖竊經小的之夥拘獲陳供稱小的向在浦東爛泥渡船廠作工本月十五日辭歇來滬實被悮拘葛同轉問爾至江天輪船何事供稱小的訪庖人小白眼同轉飭探查問有無小白眼其人來案禀覆陳押候再核 
[同登壽域]  
　　天時酷熱疾病叢生食力贫民易於觸受敝堂施診給藥幾於應接不睱經費萬分支絀迺蒙杭省馮聽五大善士募棣華堂太乙救疫丹二百錠神效濟生散四百服筠笙大善士經募潘伯英銀一兩王魯山助銀四兩馬茋劬京錢六千洪斗樞洋一元五角揚州愼德堂助洋六元平湖胡如槐二元長沙胡祥相洋十元鎭海不書名洋四元周浦姚旭明募洋五角太州龍光氏半部堂凌種珊光裕堂于于史氏種罧氏禳災子各一元青城堂無名氏魏松齋曾幼章無名氏桑德和桑永茂盧誠信韓源昌孫鶴亭各五百文無名氏二百文葛寳善堂祈求病愈洋四元章寳興助銀二十兩杭州日新不書名洋五元寳應朱也魯經募洋五元南京藩署補過子助洋二元思親子洋二元無名氏洋一元報恩子洋二元九章綢章交來天津吳仰山大善士募助合洋四十元崇明王蘭亭大善士經募洋十四元四角銅洋一元甬江葉門孫氏助洋六元張門葉氏定姑各一元葉耐冬二元申報舘交來宗賢堂洪助洋六元尙義堂徐助洋四元怡德堂胡洋二元立本堂汪二元無名氏二元白門　寠洋四元清河市隠洋十元汪翥青友于堂方厚德堂金各助洋二元先後祗領莫名感戴務望各大善士踴躍樂輸源源接濟俾貧病無痼疾之虞咸登彼岸則福田廣種豈淺鮮哉謹登報牘叩謝鴻鴻施上海南泥城橋廣濟善堂司董李伯鴻等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[圖姦應責]  
　　前晚杜王氏扭周銀和至南市二十三七鋪巡防局訴稱周深夜掩入臥房意圖姦汚小婦人高聲呼喊左右鄰聞而畢藥恊同至案請懲局員劉穆亭二尹向周詰問周一味支吾二尹著重責若干責畢復飭具改過切結存案備查 
[地保應笞]  
　　廿四保三十一圖地保莊品堂虧繳漕糧八十餘兩於五月初一日帶案訊追判令枷示催繳詎至十二日棄枷脱沈嚴善禀明黄大令飭卽赶緊拿獲原差奉諭派人四處訪緝於前日拘獲解案黄大令於晚問升坐三堂提訊喝令重責二百板交原差帶往催繳銀五日内繳清如違重比看役李茂供莊品堂荷枷來往催索漕糧不意乘間逃道小的寳有疎忽之咎求大老爺格外施恩大令曰本應竃處姑念一再苦求從寛免責以後再有疎忽定當加倍重懲李叩謝而退 
[英界公堂瑣案]  
　　包探黄四福拘解曾經遞解回籍之鎭江人王定仁請辦王供稱小的因事至臺灣道出滬江卽被拘案宋華樂通剌商諸佛繙譯官然後判令仍遞回鎭江原籍○一百四十號華捕拘解竊取莊裕生家洋布衫之王阿大請辦通剌判令笞責一百板○王滎根重阿五二人串竊怡和繅絲廠中洋布衫二件絨毯一條經包探何瑞福拘解到案王供稱小的係蘇州人戴供稱小的係本地人供畢皆認竊不諱通剌判令將王笞責一百板解回蘇州原籍戴笞責五十板○小孩吳時小竊取不知姓名人銀鑲藤臂釧一枚經某包探拘送到案通剌判令責手心五十下○滎洪全胡桂林同在老閘某酒肆傭工前日晚飯時無端口角旋卽肆毆胡力不能敵被滎撃傷頭額隨卽互扭至捕房昨晨解送公堂請訊酒肆主某甲投案訴稱二人俱係小的之夥小的願爲調停求免笞責通剌判令將榮管押二日○十七號西捕禀稱馬夫沈金高手牽病馬輙事鞭垂小的見之拘拿請究通剌判令將病馬發交龍飛馬房醫治沈罰洋銀二元○某巡捕又拘陸三和到堂禀稱伊手持皮刀在泥　外砍取路旁之樹是以送請究辦通剌判枷號五日發犯事地方示衆○某巡捕解陳阿三到案禀稱伊在泥城外竊食某西人所買之冰是以拘拿請究通剌判令管押一日○東洋車夫江和林與曹顧氏爭論車價將氏子兇毆且毁壞洋傘某巡捕見之拘解到堂通剌判令管押二日○工部拿捉狗夫陳阿元禀稱前日小的被王醉林王金榮二人扭毆是以拘案請究通剌判罰二王洋銀半元 
 
 
 

Page 10

 
 
   
 
 

Page 11

 
 
[光緒二十年六月初九日京報全録]  
　　宫門抄○諭旨一道録前○湖督張奏宜昌關收支各欵税銀數目摺○又奏江漢關收支欵項數目摺直督李奏天埠這徴收海税一年期滿辨又奏天津鈔關徴收正額盈餘額外盈餘有盈無絀摺○又奏漕船免税銀數片○又奏盡摺海軍水師遊都守各缺片○又奏飭臨元鎭總兵赴任片○六月初九日内務府國子監正紅旗值日無引見○内務府奏　　　諧紳 
派出慶公○掌儀可奏十五日祭奉先殿載振行禮○召見軍機長麟張蔭桓○○頭品頂戴湖廣總督臣張之洞跪奏爲宜昌關第一百三十四結期滿收支各欵税銀數目遵照部章開單恭摺具陳仰祈聖鑒事竊照前准户部咨鈔奏内開各海關洋税收支數日辦理未能畫一應令遵照定章按結開列清單奏報一次仍扣足四結開單奏銷一次概不得以收支數目串入原摺以致混雜不清仍一面造具四柱清册曁支銷經費銀兩清册分送户部曁總理各國事務衙門以憑核銷等因光緒十年二月二十五日具奏本日奉旨依議欽此又准户部咨江漢關第九十五結期滿清單僅有收支欵目以致各結總數未能聯貫嗣後應令將舊管新收關除實在分爲四柱逐欵開列以昭明晰各等因先後轉行遵辦兹據湖北荆宜施道監督宜昌關税務周懋琦詳稱宜昌關徵收税銀前經截至光緒十九年十一月二十四日第一百三十三結止詳請奏咨在案兹自光緒十九年十一月二十五日起至二十年二月二十五日止第一百三十四結期滿所徴各項税銀除照章開支外連留存尾數及本結新收共實存銀二萬九千七百七十三兩一錢三分八厘前經詳請咨明奉准部覆歸入一年報銷案内解存藩庫委員解京又上結遵照新章徴收洋藥税厘銀除支傾鎔折耗外實存銀六十四兩五錢二分九釐存俟隨同正餉搭解再本結並無洋藥進口未徴收洋商自備華式之船鈔毋庸造别報銷等情詳請奏咨前來臣覆核無異除清單清册咨送總理各國事務衙門曁户部户科查照外謹會同南洋大臣兩江總督臣劉坤一湖北巡撫臣譚繼洵恭摺具陳並繕具四柱清單恭呈御覽伏乞皇上聖鑒謹奏奉硃批該衙門知道單併發欽此○○頭品頂戴湖廣總督臣張之洞跪奏畫江漢關第一百二十九結起至一百三十二結一年期滿收支欵項數目遵照部章開單恭摺具陳仰祈聖鑒事竊照前准户部咨抄奏内開各海關洋税奏銷辦理未能畫一應令遵照定章將收支數目按結開單奏報一次仍扣足四統開單奏銷一次概不得以收支數目串入原摺以致混雜不清仍一面造具四柱清册曁支銷經費銀兩清册分送户部曁總理各國事務衙門以憑核銷等因光緒十年二月二十五日具奏本日奉旨依議欽此又准咨開第九十五結期滿清單僅有收支欵目以致各結總數未能聯貫嗣後應令將舊管新收開除實在分爲四柱逐欵開列以昭明晰等因均經先後轉行遵照辦理所有江漢關光緒十七年八月二十九日起至十八年八月初十日止一年關期届滿分别造具收支數目各册前經奏咨在案兹據湖北漢黄德道監督汀漢關税務惲祖翼詳稱自光緒十八年八月十一日第一百二十九結起至十九年八月二十一日第一百三十二結止一年四結期滿徽收洋商招商局華洋各項税鈔及支解數目分結造具四柱清册並經費銀兩清册詳請具奏前來臣覆核無異除各册送部外謹會同南洋大臣兩江總督臣劉坤一湖北巡撫臣譚繼洵恭摺具陳並繕具清單恭呈御伏乞皇上聖鑒謹奏奉硃批該衙門知道單併發欽此○○大學士直隸總督一等伯臣李鴻章跪奏爲天津道徴收海　一年期滿恭摺仰祈聖鑒事竊照天津海税每年定額銀四萬兩以二萬六千兩作正解部内應開除例支書役工食以一萬四千兩作爲盈餘解司充公歴經遵辦在案兹據天津道方恭釗禀稱光緒十九年海税自是年四月初一日起至二十年三月二十九日止扣足一年期滿查十九年蘇浙二省漕糧由海運津共到沙船二百雙所載貨物均在奏定章程免其納税二成之例計免徴銀八千三十九兩八錢九分七厘又招商局輪船分運漕糧帶裝二成貨物計免徴銀四千三百八十八兩三錢三分又照案免收蘇浙海運回空沙船由天津牛莊裝運豆貨雜糧出口各税銀一千一百四十九兩四分又御史胡壽春給事中洪昌燕奏准免徴稻米雜糧税計免徴銀一萬七千四百七十八兩三厘共計免徴銀三萬一千五十五兩二錢七分其餘商販雜貨及無免税護照雜糧照舊徴收銀九千十六兩二錢一分二共合銀四萬七十一兩四錢八分較額徴四萬兩之數溢餘銀七十一兩四錢八分此項溢餘銀兩應在恩免數内開除不計外尙有免徴銀三萬九百八十三兩七錢九分查歴届免徴税銀應按正額盈餘四萬兩之數分成攤除將實徴銀數折實謿算今免徴銀三萬九百八十三兩七錢九分實徴銀九千十六兩二錢一分每萬兩折成實銀二千二百五十四兩五分二厘一毫計正額銀二萬六千兩折實銀五千八百六十兩五錢三分六厘五毫内除支銷書役一成工食銀五百八十六兩五分三厘六毫五絲實應解部銀五千二百七十四兩四錢八分二厘八毫五絲其應餘銀一萬四千兩折實銀三千一百五十五兩六錢七分三厘五毫應解藩庫撥用等情請奏前來臣覆加查核並無徴多報少情弊所有天津道徴收海税一年期滿緣由理合恭摺具陳伏乞皇上聖鑒再光緒二十年海税仍飭天津道照章管理合併陳明謹奏奉硃批户部知道欽此○○欽差大臣大學士直總督一等伯臣李鴻章跪奏爲天津鈔關一年期滿徴收正額盈餘額外盈餘有盈無絀恭摺仰祈聖鑒事據津海關道盛宣懷詳稱天津抄關每届應徴正額銀四萬四百六十四兩銅斤水脚银七千六百九十二兩三錢一分三厘盈餘銀二萬兩隨徴布科飯銀及本關經費銀一萬二千八十七兩六錢五分又應徴内務府額外盈餘銀一萬二千三百八十兩八錢一分共應徴銀九萬三千四百二十四兩七錢七分三厘該道自光緒十八年十二月十八日上届開期報滿起至十九年十月二十四日交缷止徴收税料銀六萬四百八十二兩五錢五分前暑津海關道黄建筦自十月二十五日到任接徴起至十二月十七日期滿止徴收税料銀五千五百四十二兩一錢六分三厘又江浙等省漕運米船到津例免二成貨税銀二萬七千九百十八兩五錢三分兩任合共應實徴免徴銀九萬三千九百四十三兩二錢四分三厘除徴正額盈餘及銅斤水脚部科飯銀本關經費曁内務府額外盈餘共銀九萬三千四百二十四兩七錢七分三厘外尙溢徴銀五百十八兩四錢七分存俟委解等情具詳請奏前來臣查該道等經徴天津鈔關本届關税正額盈餘及額外盈餘均經徴足又溢徴銀五百餘兩洵屬稽徴得力除另行題咨外理合恭摺奏報伏乞皇上聖鑒敕部查照謹奏奉硃批户部知道片併發欽此○○李鴻章片再據津海關道盛宣懐詳稱歴届漕米船抵津遵奉定章每船准其載货二成查明免税計天津鈔關自光緒十九年三月初八日起至四月十九日止共免海運漕船二成貨税銀二萬五千一百一十兩八錢六分又於六月二十八日起至八月二十三日止共免河運漕船二成貨税銀二千八百七兩六錢七分統計免税銀二萬七千九百十八兩五錢三分等情除飭造册詳咨外伏乞聖鑒謹附片具奏奉硃批覽欽此○○李鴻章片再北洋海軍右翼中營遊撃充定遠船總管輪事余貞順升補提標管輪叅將所遺遊撃員缺緊要未便久懸查有升用遊撃右翼中營都司充定遠船大管輪陳楠資深勞多堪以署理所遺都司員缺查有該營守備充定遠船二管輪陳兆錙洞識機汽堪以署理遞遺守備員缺查有該營千總充定遠船三管輪陳日升堪以暑理據北洋海軍提督丁汝昌呈請具奏前來臣核與奏定海軍章程相符仰懇天恩俯准分别暑理俾專責成除各員履歴分咨海軍衙門兵部查照外理合附片具陳伏乞聖鑒謹奏奉硃批著照所請該衙門知道欽此○○李鴻章片再雲南臨元鎭總兵姜桂題向隨四川提臣宋慶所部毅軍轉戰南北立功茗多前經臣奏明留於宋慶防營辦理營務臣此次校閲海軍周歴旅順各處查看毅軍八營操演精熟而置一切均極周密宋慶雖年逾七旬志力尙健其分統將領馬玉崑宋得勝等俱久經征戰樸勇可靠營中各事尙不乏人料理臨元係邊遠重地姜桂題係實缺人員在營並無經手未完事件應令卽赴本任以重職守除分咨查照外理合附片陳明伏乞聖鑒謹奏奉硃批兵部知道欽此 
 
 

Page 12

 
 
[光緒二十年六月初十日京報全録]  
　　宫門抄○諭旨七道録前○桂撫張奏特叅庸劣各員摺○浙撫廖奏鹽商解清報効銀兩摺○新撫陶奏請停止改發新疆助屯人犯就地另行招墾摺○又奏揀補遊守各員缺摺○閩督譚奏爲提督因病出缺請旨簡放摺○將軍希奏籌解東北邊防經費摺○六月初十日理藩院鑾儀衛光禄寺廂白旗值日無引見○雅爾堅假滿請安○英信等彈壓覆命○崇勳謝候補四品京党恩○艮培請假十日○召見軍機崇禮○本日皇上升承光殿日本國署使臣小村壽太郎覲見○頭品頂戴廣西巡撫臣張聯桂跪奏爲特叅牗劣各員以肅官方恭摺仰祈聖鑒事竊廣西爲邊徼要區地瘠民貧兼多刼盜欲圖治理首貴任用得人而尤以　選牧令爲要義臣在粤有年自爲藩臬兩司時卽已留心考察及任巡撫以來迭經分别舉劾誠以淑慝不别則賢否混淆賞罰不明則懲失當而吏治將不可問故臣於屬吏其賢者據實薦舉以期奮興其不肖者固不敢刻意苛求亦不能曲爲容隠兹又查有融縣知縣李德新捕務廢弛辦案草率應請卽行革職雒容縣知縣龔欽飲酒讀書不理民事惟係舉人出身文理尙優應請以教職歸部銓選横州知州蕭宗幹精神稍短人地未宜應請開缺另補據該管道府揭由藩臬兩司具詳前來相應據實奏叅此外如再有庸劣不職之員容臣隨時查明甄别以肅官方是否有當伏乞皇上聖鑒訓示再所遺横州知州雒容融縣各知縣缺廣西現有應補人員應請扣留外補合併陳明謹奏奉硃批另有旨欽此○○頭品頂戴浙江巡撫兼管鹽政臣廖壽豐跪奏爲兩浙鹽商報効銀兩二次匯解清欵恭摺具陳仰祈聖鑒事竊查本年恭逢萬壽慶典案據兩浙鹽商呈請報効經費銀十二萬兩由運司詳經前護撫臣劉樹堂奏報奉到硃批准其報効聽候部撥該衙門知道欽此遵卽經恭録轉行欽遵集欵先行發商匯解第一次銀六萬兩奏咨在案兹據兩浙鹽運使惠年詳稱是項報効銀兩有關慶典要需兹續行發交省城開泰商號銀三萬兩日昇昌商號銀一萬兩裕源商號銀一萬兩洪生商號銀一萬兩共銀六萬兩飭商一同匯解並委候補運副司徒珂督同商號妥速赴部交兑以昭愼重等情詳請具奏前來臣復核無異除咨部查照並飭將匯解起程日期另詳咨部查照外所有兩浙鹽商報効銀兩全數解清緣由理合恭摺具陳伏乞皇上聖鑒謹奏奉硃批户部知道钦此○○頭品頂戴甘肅新疆巡撫臣陶模跪奏爲改發新疆人犯無裨屯政擬請一律停止就地另行招墾恭摺仰祈聖鑒事竊維實邊莫先於興屯興屯莫難於招户新疆自經兵燹地曠人稀部議將直山東山西河南四川陜西甘肅七省免死减等人犯改發新疆助屯立法不可謂不善嗣因到配不安耕作有室家者方行起解防弊不可謂不周光緒十五年復經前護撫臣魏光燾奏准釋罪入籍爲民被恩不可謂不厚計必地日加闢户日加增用副朝廷實邊至意乃臣到任以來疉據各屬禀報逃亡仍復不少成本概屬虚懸在屯者憚於耕耘迄無成效甚至期壓平民窩藏奸宄鬥毆搶刦之案層見疉出欲興屯田而其弊如此良由遣犯不盡耕氓語以稼穡之艱難或非所素習此輩本屬敗類欲令薰蒸爲良善更有所不能斯卽勉就鈐束不至潛逃而以此無賴之徒聚居邊塞荒曠之地當不僅虚擲帑項遺悮屯田爲可慮也臣與藩臬兩司再四籌商以爲欲求其敝莫如將前項人犯概行停解就本地之民力墾未種之田畝上年臣覆奏編修胡景桂條陳摺内應招撫業纒民設法安挿之議誠法纒民世居邊徼身與地習卽心與業安招一户可收一户之効各屬老户生長蕃育歴有年所擬擇壯丁較多者酌量加撥地叚主伯亞旅本屬一家地旣議增力必倍奮是一户更得兩户之用如此辦理就地可以取材公欵無須多費而逃亡虧本各弊不禁自絶富庶亦可漸致此其利害較然不得不及早變計者也所有懇請停止改發新疆助屯人犯就地另行招墾各緣由謹會同陜甘總督臣楊昌濬恭摺具陳伏乞皇上聖鑒訓示施行謹奏奉硃批該部議奏欽此○○頭品頂戴甘肅新疆巡撫臣陶模跪奏爲揀員請補旅撃守備各員缺以重邊防恭摺仰祈聖鑒事竊新疆阿克蘇鎭屬庫車營遊撃田九福病故前經虑奏請開缺旋准兵部咨該遊撃員缺係題補之缺應迅揀儘先合例人員請補等因又撫提鎭標守備各缺均經奏准作爲題缺亟應爲揀員請補各專責成兹查有補缺後補用副將留新疆儘先補用叅將現署吐魯番營中軍守備周陞朝年强才裕素著戰功堪以備補庫車營遊撃員缺補缺後補用都司留新疆儘先卽補守備朱應龍精明幹練堪以請補撫屬吐魯番營中軍守備員缺叅將銜補缺後推補遊撃留新疆儘先補用都司石光賢勤奮耐勞堪以備補喀什噶爾提標中營左旗守備員缺補缺後補用遊撃留新疆儘先補用都司楊光初樸實穏練堪以借補巴里坤鎭屬哈密恊營右旂守備員缺補缺後推補遊撃留新疆儘先補用都司借補古城營前哨干總現葛哈密恊屬塔爾訥沁營守備譚迪安勤幹有爲堪以借補所署塔爾訥沁營守備員缺該員等在新疆田力有年營務熟悉以之請補各缺均堪勝任合無仰懇天恩俯准以周陞朝等一員請補遊擊守伐各員缺以裨營伍如蒙俞允並懇飭部發給劄付朱應龍石光賢楊光初譚迪安四員均照烏魯木齊補放守備定例毋庸送部引見其請補遊擊周陞朝一員應俟防務大定卽行給咨送部引 
見用符定制除飭取該各員履歴清册咨部外謹會同陜甘總督臣楊昌濬暑喀什噶爾提督臣黄萬鵬恭摺具陳伏乞皇上聖鑒訓示謹奏奉硃批兵部議奏欽此○○太子少保頭品頂戴閩浙總督臣譚鍾麟跪奏爲浙江提督因病出缺請旨迅賜簡放以重職守恭摺馳陳仰祈聖鑒事竊據浙江提督中軍叅將萬禮彬呈報提督馮南斌四月中感冒泄瀉因漁汛吃緊復出巡洋病遂日劇觸發舊傷醫藥罔效於光緒二十年五月初十日在任病故等情前來臣查提督馮南斌自咸豐初年在廣東原籍管帶山勇剿辦儋州高州各股匪迭破賊巢賊攻廣寍縣城堅守三十六畫夜城賴以全聲威遂著嗣轉戰浙江江西福建等省屢解城圍復數十州縣平毁賊壘斬擒要逆身受重創具見各省奏報賊由閩竄粤東隨軍攻克善應州城撲滅全股髮逆一律肅清而戰功之卓著尤在甘肅金積堡一役回逆馬化隆踞守甯靈築堡甚固官軍百計壞攻不能破南斌僨極冐險首先攻克頭卡各軍得以繼進遂摛化隆回逆以次削平由陜西城守恊副將署甘肅甯夏鎭總兵光緒四年秦省亢旱時臣任陜西巡撫檄委辦糧賑濟南斌實心經理陸以駱駝連榆林水以伐木運延安北山饑民全活甚衆臣心感之十年臣派雷正綰與南斌率師衛畿輔事平簡授甯夏鎭總兵派濬京師内外城河竣工迅速奉旨奬賞回任擢授湖南提督十五年陛見調補浙江提督到任以來講求軍政綏緝地方上年海洋不靖添設護商红單各師船親督巡緝勞瘁不辭盜風因而稍息方謂其精力未衰堪资臂助乃以力疾巡洋傷病俱發竟至不起悼惜良深伏念該提督忠勇性成從軍四十年身經數百戰傷創重迭功績昭然平日堅忍耐勞與士卒同甘苦所得廉俸輙以撫恤瘡痍犒勞精鋭所歴各任軍民同深愛戴身後蕭然幾無以殮其次子英華調補閩安水師副將尙未到任孫三人長福田次福銘福祥隨侍在署其生平戰績皆在聖明洞鑒之中應如何逾格加恩從優賜卹之處臣未敢擅擬伏候聖裁所有浙江提督員缺緊要請旨迅賜簡放以重職守除另取詳細履歴咨送軍機處外臣謹會同浙江巡撫臣廖壽豐恭摺由驛馳陳伏乞皇上聖鑒訓示謹奏奉硃批另有旨欽此○○福州將軍兼管閩海關税務世龔一等繼勇侯奴才希元跪奏爲籌解光緒二十年分東北邊防經費銀兩前赴户部投納恭摺仰祈聖鑒事竊奴才承准軍機大臣字寄光緒十九年十一月初五日奉上諭户部總理各國事務衙門奏豫撥東北邊防經費摺照案指撥閩海關六成洋税銀十萬兩於來年五月前批解一半年内全數解清毋稍遲逾等因欽此並准户部鈔録原奏恭録諭旨咨行遵照前來奴才謹卽欽遵辦理伏查閩海關歴年奉撥東北邊方經費均輕按數解清所有奉提本年分經費银兩祇緣閩海關洋税全賴茶葉爲大宗現時茶市尙未開徴收數有限籌措殊屬爲難惟此項邊防經費期限攸關祇得暫向號商擲墊銀五萬兩循案塡具文批發交號商源豐潤蔚泰厚承領匯解定於五月初一日由小起程限六十天到京前赴户部投納合將籌解二十年分東北邊防經費銀兩緣由謹恭摺循舊由驛奏報伏乞皇上聖鑒謹奏奉硃批户部知道欽此 
 
 

Page 13

 
 
[光緒二十年六月十一日京報全録]  
　　宫門抄○諭旨兩道録前○皖撫沈奏爲恭報交缷日期摺○署皖撫德奏恭報接篆日期摺○又奏委署司道各缺片○署皖藩員奏恭報接篆日期摺○署皖臬丁奏恭報接篆日期摺○直督李奏請補給世職片○豫撫裕奏查明三月分各湖存水尺寸摺○漕督松奏謹陳三月分湖河水勢摺○六月十一日吏部翰林院鑲紅旗值日無引見○龍湛霖假滿請安○李文田塲差完竣覆命○德恩謝伊犁領隊大臣恩○記名提督張仲泰謝恩○記名總兵張福齊謝恩○濓貝勒大額駙安興阿各續假五日○黄紹第曹鴻勛預備召見○召見軍機麟中堂德恩黄紹第曹鴻勛○頭品頂戴開缺安徽巡撫臣沈秉成跪 
奏爲恭報微臣交缷撫篆日期仰祈聖鑒事竊臣欽奉諭旨開缺來京另候簡用業經具摺謝恩在案兹准吏部咨開光緒二十年四月二十一日内閣奉上諭安徽巡撫著李秉衡補授未到任以前著德壽暫行署理欽此當卽咨會署撫臣德壽於五月十一日將安徽巡撫兼提督銜關防蕪湖關監督關防各一顆曁王命旗牌文卷等件飭委安慶府知府聯元撫標中軍叅將米占鰲齎送接收任事臣卽於是日缷篆一切經手事件均已料理清楚逐一移交應卽簡料行裝起程北上遵旨來京泥首宫門冀遂就瞻微悃除恭疏題報外所有微臣交缷撫篆日期謹缮摺具陳伏乞皇上聖鑒再此摺仍用安徽巡撫關防拜發合併陳明謹奏奉硃批知道了欽此○○頭品頂戴暫署安徽巡撫布政使奴才德壽跪奏爲恭報奴才接署撫篆日期叩謝天恩仰祈聖鑒事竊奴才接開缺撫臣沈秉成咨准吏部咨光緒二十年四月二十一日内閣奉上諭安徽巡撫著李秉衡補授未到任以前著德壽暫行署理钦此五月十一日准沈秉成派委安慶府知府聯元撫標中軍叅將米占鰲將安徽巡撫兼提督銜關防蕪湖關監督關防各一顆曁王命旗牌文卷等件齎送前來奴才當卽恭設香案望闕叩頭謝恩祗領任事伏念奴才内府世僕識淺知疏由即署而出任尙衣擢分巡而晉司鹽筴鴻施優渥旋陳臬事於蜀川騖質凡庸復領藩條於皖水方以涓埃未報深懼淵臨何期綸綍寵頒洊權疆寄恩滎逾分惶恐難名查皖省地控江淮巡撫統轄文武舉凡振興吏治整飭兵防節財用以裕餉需籌教養以綏民俗在在胥關緊要事事宜切講求奴才自愧菲材懼難勝任惟有殫竭愚誠益加勤愼隨事會商督臣悉心經理不敢以暫時攝篆稍涉因循以期仰答高厚鴻慈於萬一除恭疏題報外所有奴才接署撫篆日期並感激下忱謹繕摺叩謝天恩伏乞聖上聖鑒謹奏奉硃批知道了欽此○○德籌片再奴才钦奉諭旨暫行署理安徽巡撫本任藩司篆務應卽遴員接署以重職守查有按察使員鳳材才識閎能體用兼備堪以委令署理所遺臬司篆務查有安廬滁和道丁峻練逹老成明幹有爲堪以署理遞遺該道印務查有安慶府知府聯元精勤敏練任事實心堪委接署其所遺該府印務由司詳委候補知府邊保桱前往接署各專責成除分檄飭遵外謹會同兩江總督臣劉坤一附片具陳伏乞聖鑒謹奏奉硃批吏部知道欽此○○署理安徽布政使按察使臣員鳳林跪奏爲恭報微臣接署藩篆日期叩謝天恩仰祈聖鑒事竊臣接奉署撫臣德壽會札行知奉旨署理安徽巡撫本任布政使印務委臣接署遵照交缷臬篆於五月十一日奉德壽委員將藩司印信文卷送交前來當卽恭設香案望闕叩頭謝恩祇領任事伏念臣三秦下士部識凡庸初觀政於部曹嗣出膺夫郡守監司洊擢分巡而莅苗疆簡命寵頒陳臬而移皖水方愧涓埃之未效兹復屏翰之暫權報稱滋難恐惶益切查皖省地稱繁庶藩司職重旬宣用人爲治國之原宜嚴考核節用乃理財之本在愼鈎稽以及勤撫字以安民督催科以裕餉隨在胥關緊要亟應加意講求愚昧如臣懼難勝任惟有益加策勵殫竭愚誠隨事禀承督撫臣認眞經理不敢以暫時攝篆稍涉因循以期仰答高厚鴻慈於萬一所有微臣接署藩篆日期並感激下忱謹繕摺叩謝天恩伏乞皇上聖鑒謹奏奉硃批知道了钦此○○布政使銜署安徽按察使安廬滁和道臣丁峻跪奏爲恭報微臣接署臬篆日期叩謝天恩仰祈聖鑒事竊臣接奉署撫臣德壽會劄行知按察使員鳳林委暑藩司印務所遺臬篆委臣接署遵卽交缷安廬滁和道篆於五月十一日准員鳳林將臬司印信文卷委員移交前來當卽恭設香案望闕叩頭謝恩祇領任事伏念臣江右菲材知庸識淺服官皖水久任分巡前曾一攝藩條八權臬事微效未收夫塵露寸衷常懍夫冰淵兹刑法之重權倍返躬而兢惕查臬司爲刑名總匯皖省當吳楚要衝舉凡察吏安民詰奸禁暴以及保甲缉捕均爲當務要圖責有專可講求宜切臣惟有勉殫誠悃益矢愼勤隨事禀承督撫臣盡心經理不敢以暫時攝篆稍涉因循以期仰答高厚鴻慈於萬一所有微臣接署臬篆日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○李鴻章片再前准兵部咨同治七年九月各省督撫將軍府尹等將歴年出師陣傷亡故文武員弁生監人等咨部議卹僅按定例章程議給卹銀世職應請將陣亡照例議卹之從九品銜池步元池南金均照經制外委例各給卹銀一百兩於同治七年十二月二十二日具奏本日奉旨依議欽此等因當經前督臣轉行遵照嗣據護理嘉應州知州蔣鳴慶詳據州民池承恩池繩武等禀稱承恩祖父池步元繩武祖父池南金各於道光十八年及二十三年在本省報捐從九品職銜咸豐九年二月間髮逆石帼淙由閩竄攻嘉應州城承恩祖父池步元繩武祖父池南金均奉委辦團隨同官兵防守城陷巷戰力竭被害奏奉部咨照經制外委例議給卹銀一百兩惟日久未蒙議給世職懇請補給等情飭據廣東善後局司道查明嘉應州城於咸豐九年間被賊攻陷守城死難官紳人等或已議給世職於當時或請給於事後其從九品職銜池步元池南金日久未奉議給世職未免向隅造具死事履歴册詳請奏明補給前來臣等復查從九池步元池南金禦賊被害情殊可憫同時守城殉難之從九銜蔡喜澍蔡錫光經前督撫臣張之洞等續行奏請補給世職在案該從九池步元池南金事同一律合無仰懇天恩敕部照例補行議給世職以慰忠魂除將死事履歴册咨移部科外謹合詞附片具陳伏祈聖鑒謹奏奉硃批兵部議奏欽此○○頭品頂戴河南巡撫兼署河東河道總督奴才裕寛跪奏爲查明光绪二十年三月分各湖存水尺寸謹繕清單恭摺仰祈聖鑒事案查嘉慶十九年六月欽奉上諭湖水所收尺寸每月查開清單具奏一次等因欽此所有本年二月分湖水尺寸業經奴才繕單具奏在案兹據運河道耆安將本年三月分各湖存水尺寸查明禀報前來奴才查微此湖定誌在一丈四尺以内嗣因豐工漫水灌注量騐湖底積受新淤不敷濟運奏准加收一尺以誌樁存水一丈五尺爲度本年二月分存水一丈三尺三月内消水二寸實存水一丈二尺八寸較上年三月水小二寸此外惟蜀山湖長水三寸馬踏湖長水一尺其餘昭陽南陽南旺獨山馬塲五湖均消水三四寸至六寸不等計昭陽湖存水四尺三寸南陽湖存水四尺五寸南旺湖存水四尺三寸獨山湖存水四尺九寸馬塲湖存水一尺七寸獨山湖存水七尺馬踏湖存水七尺以上各湖存水除南旺湖比上年三月水大四寸外其餘各湖比上年三月水均較小自六寸至一尺七寸不等查三月間臨湖一帶雖得雨澤而來源不旺所進之水仍不敵日曬風颺之耗惟蜀山馬踏二湖因堵築攔汶大壩是以水勢增長現在節過小滿惟冀雨澤應時水源自當同旺查南漕陸續抵東奴才已飭運河道督率各廳嚴飭司湖汛閘隨時相機啓放湖水接濟江南山東兩省運路務使足資浮送俾利遄行以仰副聖主愼重漕運之至意所有查明本年三月分各湖存水尺寸謹繕清單恭摺具奏伏乞皇上聖鑒謹奏奉硃批工部知道單併發欽此○○頭品頂戴漕運總督奴才松椿跪奏爲謹將三月分湖河水勢恭摺具陳仰祈聖鑒事竊照光緒二十年二月初一日起至三十日止湖河水勢長落情形經奴才於三月二十八日專摺具奏在案兹查三月初一日起至二十九日止洪澤湖長水二寸仍存水七尺二寸高郵玉馬頭長水六寸仍存水二尺四寸淮揚裏運河各汛長水一尺餘寸至八尺餘寸不等邳運宿各汛均長水四尺餘寸正當桃汛雨澤霑透是以水勢甚旺上下游隄埽工程一律平穏餘仍督率所屬文武員弁隨時防護外所有三月分湖河水勢長落情形理合繕摺具陳伏乞皇上聖鑒謹奏奉硃批知道了欽此 
 
 

Page 14

 
 
[光緒二十年六月十二日京報全録]  
　　宫門抄○諭旨七道録前○河督許奏江北江蘇漕船挽過天井閘日時摺○直督李奏揀員借補都司片○大臣奎奏椱閘　藏漢番官兵春操情形摺○成都將軍恭等奏特叅副都統劣跡片○台撫邵奏請更正保案歸班註册片○奉天將軍俗等　奉天全省輿圖測繪完竣摺○閩督譚奏委署提鎭各篆片○大月十二日户部通政司詹事府正藍旗值日宗人府引見十二者兵部二十八名廂黄蒙一名圓明園八名○奕年假滿請安○貴州儘先副將姚應啓謝恩○葆公請假十口煕貝勒　假五日○馮煦馬吉樟預備召見○倉塲奏漕船五日回空○步軍統領衙門奏拿獲偷拆角樓木植賊犯恒永卽恒九連等三名請交刑部　召見軍機煕敬馮煦馬吉樟○○頭品頂戴河東河道總督臣許振褘跪奏江北漕船六起江蘇漕船四起全　挽過天井閘日時恭摺具陳仰祈聖鑒事竊查江北第一起漕船挽入東境黄林莊業經前署河臣裕寛恭摺奏報在案伏查本局河運因江北江蘇漕米均截留濟賑較上届减運三起船隻之數旣少河路自見寛舒所有河道閘壩以及滕汛十字河工程均經前署河臣嚴飭運河道營務處實力趲辦循照舊章分塘灌送並派委員偕提各幇連檣上挽江蘇漕船於四月二十日辰時全幇挽入東境並催跟艄肖進不任脱延兹據運河道禀報江北第一起漕船於五月初七日已時挽過濟城江蘇後幇依次跟進截至五月初十日午時全幫一律挽過濟甯天井閘接續開行北上等情臣復查本年春間雨澤無多人夏後陸續得雨湖水來源稍旺僅敷浮送幸沿河啓閉如法催趲尙屬認眞核計自頭幫入東以至全幫過濟爲期尚稱迅利除仍嚴飭司漕文武員弁併力督催趲挽以期迅抵十里鋪候汛渡黄外所有江北江蘇十起漕船全數挽過濟甯天井閘日時理合恭摺具陳伏乞皇上聖鑒謹奏奉硃批户部知道欽此○○李鴻章片再宣化鎭標城守營都司瑞津於本年二月十七日在任病故應請敕部開缺所遺都司係　推缺應用儘先人員　有花翎副將銜儘先遊撃毛殿颺年三十一歳刑台縣人由行伍歴拔提標城守營千總挑辦青龍灣河工出力保准以守備補用請　熱河　匪在事出力保准以遊撃儘先補用並戴花翎嗣因海防五年期滿案内保准加副將銜該員精明幹練熟諳紀律以之借補寍化鎭標城守營都司員缺實堪勝任亦與例章限制相符應請准其借補以裨營伍除飭取履歴咨部外理合會同直提督臣葉志　附片具陳伏乞聖鑒訓示謹奏奉硃批兵部議奏欽此○○奴才奎煥跪奏爲校閲前藏漢番官兵春櫟情形恭摺具奏仰祈聖鑒事竊查本年前藏漢番官兵春操奴才預飭將備戴琫等調集漢番官兵一體操練于三月二十二日起奴才連日親赴校塲認眞校閲漢營陣式并添練洋槍陣法及番營所演陣圖均能留心操演步伍搶砲亦屬整齊漢番兩營連環排槍聲勢聯絡籐脚刀矛等技以及行陣攻山奪寨均爲趫捷各官兵弓箭鳥槍中靶者亦在七成以上於校閲時擇其技藝嫻熟者優賞記名拔補次者賞給綢縀銀牌荷包小刀等物以示鼓勵間有技藝生疎未能合式分别降責用昭懲戒仍嚴飭將備戴琫等勤加教練實力操防務期一律精强咸成勁旅仰副聖主愼重邊陲修明武備之至意所有校閱前藏漢番官兵春操情形理合恭摺具陳伏乞皇上聖鑒再奴才延茂現在因病請假未經列銜合併聲明謹奏奉硃批知道了欽此○○恭壽等片瑞添練洋槍一事本屬急務奴才恭　　任後曾與督臣劉秉璋熟商經劉秉璋于土税一項奏請以一半解部以一半留川買補常平倉榖之餘可潑作滿管練兵之用經部議駁暫作罷論此外寳無可撥之欵雅爾堅不以籌餉爲艱竟以道聽塗説妄行入奏其空言粉飾已可概見且查雅爾堅此次進京隨帶官兵十七名應需路費銀一千二十兩先由旗庫動撥再向八旗兵餉内扣還又私帶洋槍軍火多件保護私囊查副都統進京部章止准八名今所帶多至一倍有餘事先並不商知事後又不立稿存案如雅爾堅者擅扣兵餉不恤兵艱私艱庫欵任意妄爲擅帶軍火庫行無忌今又藉口練兵希冀撥欵是旣剥削兵糈以便已復欲虚糜庫項以市恩奴才具有天良實不敢隨同附和查雅爾堅上年護　時劣跡尤多難以悉數兹不瀆陳其應如何懲處出自聖裁除將成都八旗滿蒙二十四佐所呈攤扣官兵餉銀數目購結咨送軍機處備查外謹附片具陳伏乞聖鑒訓示施行謹奏奉硃批另有旨欽此○○邵友濓片再藍翎留閩儘先補用都司劉嘉　由軍功因剿服北路生番出力經前撫臣劉銘傳奏請以千總補用並加守備銜奉旨允准又於歴次剿撫叛番土匪及台灣清賦全功告竣各案内遞保都司留閩儘先補用並戴藍翎嗣後該員禀請咨送收歸閩省督標候補發交台灣艋舺營差委經臣咨由督臣　鍾麟咨部註册接准兵部咨覆檢查該員保千總原案係劉加輝續保各案均係劉嘉輝是否其人如係一人應俟查明奏請更正後再行歸班註册等因當經轉行遵照去後兹據該都司劉嘉輝禀稱伊名實係劉嘉輝原保千總案内繕嘉輝爲加輝委係筆誤並無别項情弊備具切結禀由幇辦全台撫墾事務太常寺卿林維源以該員劉嘉輝向在撫墾差遣効力有年實係一人轉請奏咨更正歸　註册前來臣查核無　除咨部外謹會同閩浙總督臣譚鍾麟附片具陳伏乞聖鑒飭部查照更正歸班註册核覆施行謹奏奉 
硃批兵部知道欽此○○臣裕禄濟禄興陞張英麟跪奏爲奉天全省輿圖現經測繪完竣恭摺奏聞仰祈聖鑒事竊前准會典舘咨舉辦會典輿圖行令奉天將舊界新界地方沿邊沿海口岸入海之支河汉港遴派留心地理之員周歴訪查考訂測繪頒發 
欽定輿圖格式限期一年查照所頒格式測繪省圖及府廳州縣圖各一分附以圖說送舘核辦等因當經臣等以奉天志乘所存地圖原係乾隆年間舊本迄今年分久遠旗民生聚河道變移各處市鎭川原與昔旣多同異且自東邊北邊及海龍城等處分設廳縣分覆畫界較舊制更有不同非周歴詳勘另繪新圖難期核實而計里開方按切天度辦法尤須测繪精詳方無舛錯奉地在關外官紳兩途向少講求測繪之人因卽咨商直督臣李鴻章署船政大臣閩浙督臣卞寳第調取天津水師學堂教習候選縣丞王慶　福建船廠給事院學生候選巡檢陳清祥台北西學堂學生候選從九品莊公魯來奉測繪藉資妥辦並以奉省地面遼　爲期緊迫恐致測繪　詳奏明展限欽奉硃批著照所請該衙門知道欽此隨卽購備儀器飭令王慶熺等求詳舉辦其圖説及一應修纂事宜則遴委留奉補用同知王志修專司編輯佐領寳海試用知縣蘭維烜候選知縣趙臣翼宗室營主事富明降補同知鞠成霈候補驍騎校英桂　榮候補都司張兆慶等分司繕校並先後派委升任青州副都統兵司恊領訥欽現任兵司恊領逹春督理其事自光緒十八年春問起　員等周歴測繪每至一處先測准治城經緯度數再测四外山川村屯卽人跡罕到之地如東邊通化縣屬之十八道江至二十四遣　東四千餘里僅於樵徑可通亦必親詣其地實测實繪不敢畏難稍涉敷衍其人里鳥里之分古名今名之異稍有不合必重往測量内四考訂務使毫髮無疑方敢據以入繪時閲兩年餘而全圖始就由分彚總分别經緯計里開方共成全圖一府圖三直廳圖一興京同知所屬圖一昌圖府鳳凰廳興京同知自理地面圖三廳州縣圖二十二其圖後總説及表内之沿革疆域天度山鎭水道鄉鎭職官皆依奉頌格式編列至奉天各府州縣向無志書所有奉會典舘行查奉天自設立行省以後省會及府廳州縣之治所疆域之四至距府距省距京之遠近官司之領屬及各府廳州縣之城池學校營制驛傳户口田賦税課物産等一切事宜亦均檢查檔册補考新章縷析條分編輯成書並所繪輿圖共裝訂十二册現俱一律告成呈請派員齎送會典舘查核采輯由該委員等詳請具奏前來臣等覆加考核測繪尙屬合法所輯圖説亦尙詳晣除將圖册派委候補驍騎校英桂齎送會典舘外所有奉天全省輿圖測繪完竣緣由理合恭摺具陳伏乞皇上聖鑒訓示謹奏奉硃批該衙門知道欽此○○譚鍾麟片再浙江提督統轉全省水陸各營軍政洋防胥關緊要亟應遴員委署查有記名提督温州鎭總兵張其光歴任衢州定海台灣福甯温州各鎭並兩次署理浙江提督軍風悦服資望最深於閩浙海洋情形尤爲熟悉此次統帶護商師船梭巡浙洋南北適在寗波經臣委令暫行接署提篆所遺温州鎭缺　有記名提督劉祥勝前署定海鎭總兵措置裕如堪委接署温州鎭篆除咨行遵照外謹會同浙江巡撫臣廖　　附片具陳伏乞　鑒謹奏奉硃批兵部知道欽此 
 
