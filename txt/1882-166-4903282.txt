# 1882 - 166 - 4903282

 

Page 1

 
 
[新印縮本增選多寳船時文出售] [  點石齋主人啟] 　　　　　　　　 
廣東所刻之多寳船時文向己風行海内爲業舉子家朝夕揣摩然其中虚題頗多間有文不對題者至字之訛誤模糊繼其餘事是以閱者病焉本齋不惜工本於今春廣延名手校勘凡有題無文以及破體字悉爲勘落校正又博搜郷會時墨及名人課作挨次增入另請善書者八十人照樣謄清然後用石印照相法印成縮本統計實數文七千二百九十六篇每篇俱加圈點勾股其字之大小與本齋所印之康熈字典髣髴妙在墨色濃淡相宜字字清晣實堪珍愛現於五月初當可印完準於五月十五日出售每部訂成八本價洋四元如蒙購閱祈至申報舘間壁之申昌書畫室價買或有　買者　移玉至申報舘帳房面議可也此布 
[論唆訟殃民]  
天下有手無戈矛而兇於盜賊災非水火而禍及室家且明知其兇也開門揖之明知其禍也拱手聽之禁之不勝絶之不得者莫如中國訟師之爲害論其人則近乎斯文論其行則等於惡棍一墮其術鮮不敗者按訟師雖變詐百出機械横生約言之不過使鷸蚌相爭俾得坐收漁翁之利人固未嘗不知也然知之而仍惑之者何哉盖人當鬱恨難平之際每不惜傾家以求一快斯時有人焉爲之寛解爲之開導令勿以一朝之忿貽終身之憂如熄火於方升遏泉于始逹其機甚捷其事甚易所謂力少而功多也乃一經唆訟者之播弄細微之故張大而恐嚇之謂此事不先羞鞭將受其制而悔不可追矣平常之情裝點而慫恿之謂此事若能得手將扼其要而利不勝收矣而甚者抑且顚倒是非混淆黑白受其惑者有騎虎難下之勢被其害者有覆盆莫白之冤良有司爲禁訟平民起見非不明宣示諭　密查拿無如官之拘人不能不藉手於胥史而胥吏中之大奸巨蠧實與此輩聯爲一氣依如狼狽負等蛩駏故擒虎之網未張多魚之師己漏聞風避匿事定復回舊調重彈毒燄更熾以僕轍帆所及縱横約萬餘里其民情之好訟要以天津爲最竟有錙銖之細飲食之微而亦訟訐於公庭者若浙之寜波此風亦盛如本館前報所載唆訟釀命一則一夫挑逗禍及兩家且啟釁之由不過因瘋子闖入人家閨闥疑爲賊而交里正里正颟頇遽加吊打被打之親屬且欲大度置之矣乃經唆訟者視爲奇貨可居越爼借箸蜃氣幻巿雀角穿墉慾壑未盈命案巳搆而唆訟者固儼然孝廉公也充其願亦不過婪索五百洋耳以孝廉之聲望不惜以五百洋污之其所見盖亦隘矣而况害人之命毁人之家卽不畏官法豈不慮有干天怒乎據稱某嫗向係謹愼畏事甲父又素性忠厚以謹愼之人而遇忠厚長者不特睚眦小忿可免蠻觸之爭卽事之較大者亦可彼此情商不至遽肇訟端授權衙蠧奈何强賓壓主獨斷獨行如水本平也搏之使躍土本靜也彈之使飛　使兩家結不解之仇案成上控是誰之過歟竊謂此等健訟之徒毒逾蛇蝸貧此鯨鯢雖苛待之不爲過司民社者但能於受詞之際聽訟之時先將呈詞情節逐細訊問倘有間隙不問原案勒令交出主唆之人卽行盡法懲辦然後據案科斷使唆訟者無所施其技如此或可除莠而安良鋤强而扶弱未始非惠民之一道也不然則若輩根株固結枝節横生視官之以無事爲安者卽以蒙蔽嘗之視官之以多事爲能者卽以察訪惑之變幻不常弊端百出一不及覺受其愚弄害豈鮮哉兩造如寜人之安分且得起而力搆其釁若遇選事之流其流毒更不知胡底矣遇盜賊則知爲盜賊能禦則禦之不能禦或可呼將伯於人卽被其刼猶可控諸官而求爲緝獲也遇水火共識爲水火可避則避之不可避猶有仁人矜憫焉而爲之謀賑恤若因好訟而至凍餒則知者鄙之愚者笑之初無人過而垂問者也彼寜郡慈溪之事猶其事顯而害小者耳其有釀成大患傷人以千百計如各省械門諸案何嘗不因細微之事奸人把持訟之不直激而生變涓涓細流積成巨浸而害遂不可言矣勞師縻餉貽君國憂推其發難之源初不過一縣令足了之唆訟之害如此可不愼歟 
[侯相返省]  
　　左侯相來滬閱兵畢從吳淞起程並憲舟行過京口各情均經列報兹悉憲駕於前月二十七日返省聞因感受風濕故連日未經見客云 
[樂利同沾]  
　　演戲賽會均屬糜費無益之事然於貧民小本營生者不無裨益昔曾文正公克復金陵後辦理善後一切事宜除開科招商開墾諸大端外並創復秦淮燈舫雖屬勝蹟重興亦未始非爲貧民謀生計也卽演戲賽會亦係聽民自便從未禁止足見培養地方之深意無如地方官以省事爲主誠恐演戲賽會人衆易於滋事故文正公去任後疉次出示嚴禁而小民之藉赶會餬口者莫不大失所望近來左侯相建節兩江深念江寜被賊蹂躪獨久元氣迄今未復故於地方一切事宜莫不極意經營盡心培養而演戲賽會細事亦俱聽民自便本年十廟曁雙橋門東嶽會本因禁止不擬出行旣聞中堂並無禁止之意遂於前月出賽近復各處演戲酬神頗形熱鬧小本營生者亦皆蜂屯蟻聚喜獲蠅頭事雖細微然卽此一端亦足見左侯相之於地方百姓無微不至固與曾文正後先輝映同此襟懷所謂君子樂其樂而利其利者矣 
[甘雨應時]  
　　温郡近日天晴過久稻苗新植者望澤甚殷而高阜山田茹芋等物均不能下種所幸上月二十早晨忽然甘霖大降各處郷晨莫不額手而歌霑足也 
[親提賭案]  
　　温郡前因黄金滿謡傳不一是以印委各官泒定輪流查夜迄今謡言雖靜而各處聚賭仍復繁多故永嘉縣陸文江廉捕於上月十四夜帶同差役澈夜巡查三鼓後路過大同巷張三烟館内正在聚賭呼盧喝雉聲逹於外適被陸捕廳聽見遂進内拿捉當卽獲住同賭者五人卽帶回署正欲坐堂訊問卽有某千總進署乞情不多時並有道署幕反亦來緩頰謂數人雖是犯賭均係開店之人一遭笞責臉面無存再三懇請陸捕廳因情不可却當己面允孰意有從中把持圖利者謂此等賭案正可大發利巿况伊等每逢賭場動輙數百金輸赢此次買賣機會實非易得是以大言詐嚇如要此案了結必須千金爲壽否則徒勞唇舌而己然五人中惟一人稍有家業其實亦是虚名至於其餘四人有妻己出售者光景可想而知索以千金眞無異逼泏於枯竹故被獲者一聞此言互相計議與其貪壑難盈不如另謀解脫有名蕭蠻三者遂與本府署總役鮑三商議竟將蠻三冒充府庫清書囑其母赴府喊控聲稱氏子往張三家收取房租被捕廳誤作賭棍獲住懇求吊提等情府憲俯准而陸捕廳以賭案非民事可比况是親獲未肯釋放迨至 
 
 

Page 2

 
 
次日府憲以如斯細事尚不循情頓覺雷霆怒發卽飭府經歴郭參軍親往專提訊鞠並令如果係聚賭按律嚴辦倘若其中另有敲詐等情立卽訊明詳覆參軍左右爲難惟將此案延擱再行計較聞陸捕廳意欲能詳未識果否俟有所聞再行彚報 
[毆傷通事]  
　　温郡麻引門外沿江一帶盡係泥路堆積竹木一日不知因何起釁本地人將洋關通事毆傷通事赴縣請驗縣中已差傳訊辦矣 
[賽會明誠]  
　　上月二十二日南昌府學前白馬廟巾會與會者街道共五段地方旣闊且店鋪居多故甚熱鬧計臺閣二十架中有鞦韆一架甚靈捷惜一切衣　過舊小甚壯觀又扮戲齣騎於馬上者三十餘名高脚戲稱是神轎二十四乘各亭臺約六十座凉傘四十多柄每神轎前鼓吹一部笙簫諸細樂間之海錯十數桌鮮花十數槓更有古玩二十餘抬其彛鼎瓶罍之屬俱裝璜精緻頗堪寓目而翠花街亦在叚内乃用全色赤金寳錠爲一抬以美玉雕器一抬配之金碧輝煌見者眼界爲之一新外則衣冠而捧香爐者四五十人加以各雜役等約有八百人自早八點鐘出廟回廟時己下午六點鐘矣城中舗户竟有輟業以游者其會未至時應過街巿預候之人己肩相摩而趾相錯及會旣至則屋内居者復湧出觀看更有千百成羣隨會行走喧呼聒耳灰塵眯目幸是日未遇風暴若如二十一日陟然雷雨路上水深數尺則非特會事不堪設想卽此衣香鬢影紈扇輕裾　亦必狼狽異常矣是役也聞因該廟所供之正神白馬王一尊身軀本偉歴年加貼金箔積久約厚如錢近忽爲竊賊刮　凈盡經首士查知將廟祝送縣覊訊據供稱並不知情而眞竊亦未獲到該首士等慮遷延日久至失蔭庇遂集貲重塑新像告藏後特賽此盛會蓋藉以焜燿神靈俾坊叚内衆姓知所敬奉耳 
[稟求發餉]  
　　江省上月二十四日撫憲拜客回轅有鎭武軍勇丁三名攔輿遞呈撫憲當令巡捕官查問取閱控詞則控營官罔利欠餉者據稱七年十二月分口糧至今尚未發出云云隨經撫憲飭將該勇交南昌縣審訊一面委員前赴該營查核矣 
[寒燠不常]  
　　江垣於四月中連旬晴霽天氣漸熱已有披葛者至念一日午忽然雷電以風次日隂晦念三日仍雨北風颯然居人須易葛而棉迨念六日晨起杲輪復見寒威己歛數日之間炎凉屢變矣 
[仙鎭雜事]  
　　萬壽司金恩榮司馬於前月二十三日酉刻仙逝接任者尚未知何人也○保甲局余委員因局勇每在巿廛滋事業於前月初經上海撤委新委員吳君到局後查察嚴明賞罰必當前之不安分者槪行革退一切整頓頗爲認眞闔鎭交口稱頌○云江北捐卡鱗次櫛比卽如仙女廟一鎭設有揚關貨捐漕捐各物抵埠先報關捐三道迨貨售去出口重報三道一埠進出已去六道關捐若至裏下河分卡更不計其數聞其中勒索留難筆難盡述贸易日艱民生日蹙正不知何日得有轉機耳去歲黄宗師船過高郵車邏捐卡滋事己可概見若商賈受虧則惟有隠忍而巳矣深願爲民上者籌所以解民困也○某藥材棧有藥十餘件從漢口寄去船經鎭江眞武廟漕捐卡舟子見局中無人遂行偷漏詎知該局離卡四五里暗伏一船爰將貨船押住必欲罰錢三百千該貨成本祗值百餘兩一再懇求仍用去錢二百千文了結○三月下旬小虹橋草房失愼被難者二十餘家祗以時近三更火光燭天哭聲震野約焚一時之久方始救熄燒斃豬犬三五頭居人雖皆逃出然受傷頗多斷醫折足席地而居慘狀不堪寓目且該處類皆肩挑貧户俗例　災之人三日中雖至親亦不留宿恐沾晦氣一遇天雨卽在泥水中度日各該户露宿荒塲仙鎭不乏富家何絶無一大發慈悲者亟爲恤災之舉使人盡依仁蔭也○去夏因時疫盛行鎭人公請都天神出巡檯閣韆鞦遊人如織極一時之盛聞今年木行爲首集捐一千餘金新添執事甚形絢爛己定於五月十一日出會矣 
[馬戲再誌]  
　　車利尼馬戲自上月三十晚開演一次卽以連朝大雨戲棚地處低窪積水泛溢暫爲停演嗣卽將地鋪墊完備於禮拜一晚上續行開演因是日下午始發傳單故知者尚稀看客較第一晚略减然椅位松位則華人男婦坐無隙地外國水手往觀者頗不乏人演至分際華人喝采聲西人拍手擲足聲與水手蹙口作聲互相應和想見悅目賞心興高采烈之景象也惟臺上自來火忽然齊隠頗覺别致大約因連日大雨火管無罩或受潮濕所致旋卽燃着光明如故然觀者珠不解其何意頗有大聲喝采者戲至一半坐客或出外觀玩各獸戲主各給以一小票以便稍停入内隨時收驗外人無由混入不至如中國戲園之看白戲者亦將高坐正桌誠良法也所演之戲則與第一次大同小異故不贅述但如此奇觀殊覺百看不厭耳每齣戲畢中西人齊聲歎賞則該戲士必復出鳴謝退走數步而後入誰謂西人禮文不知中國哉昨日開演兩次其下午所演各戲仍復奇妙百出惟觀者似覺稍減大約因過節各有正事耳今日晚上仍係八點鐘開門九點鐘開演探奇者盍再往觀乎 
[襜帷暫駐]  
　　前任湖北巡撫潘偉如中丞奉旨入都陛見由籍起桯前日抵滬以英租界抛球塲北首永寳客棧暫作行轅聞憲旌小住數日俟招商局保大輪船下次往津卽附輪北上云 
[令節覔死]  
　　昨午前有年約三十餘歲之本邑人身穿元布夾襖在外虹口虹橋浜投河覔死由捕看見救起帶至捕房則稱實因難以度日故尋短見薛捕頭卽送英界公堂稟明陳太守太守飭差暫行看管俟過堂間供後冉行安置節正端陽地非湘水若此君者豈欲步三閭大夫之後塵乎 
[拆毁舢板]  
　　前報毆傷局勇一節局員飭船埠頭拘滋事之舢板船人至今未獲故將日前扣留之舢板船拆毁並將帮兇之福建人交福建會舘主保去云 
[伶人求恩]  
　　英租界石路全桂戲園小戲子四十餘名投縣署喊禀稱我等不願演戲欲回郷里而師父不肯放歸求大老爺作主邑尊謂戲園在英界中爾等應控於會審公堂姑念年年幼着候飭役理處令園主給發川資送爾等回家各人叩謝而退 
[酗酒類誌]  
　　前日午後本埠鐵路大橋南堍下有一醉漢向該處住居廣東人家挨次闖入胡鬧人事不知旋有認識者知係江北人挑水爲業有兄同在滬上故卽告知其兄雇人將醉者扛至橋北西首荒塲上安放歴久不醒但將兩手在自己胸前抓挖一若心癢難撓者皮肉俱碎並知其數日前亦曾醉過一次睡於凈桶之上徹夜方醒詎事隔未久復蹈故轍是晚十點鐘時天仙茶園亦有醉漢滋事聞係天津人進戲園内狂呌經管門巡捕及西人雇東洋車將伊推至巡捕房交捕管押而醉者仍屬手舞足蹈載　不知其後如後如何了結何沉迷　蘖之多耶殆以糟邱爲樂郊之爭適乎 
[瘋人疉見]  
　　前日將晚時本埠英租界黄浦灘沿有瘋人年約二十餘歲身穿破衣當路跳舞卽馬車來往亦不知避由巡捕將瘋人拘到捕房仍復肆鬧不休捕頭飭捕將瘋人立送英界會審公堂陳太守驗明飭差押候發落是夜十二點鐘時復有年約二十歲左右之粤婦在大馬路東西行走號咷大哭隨後觀者甚夥察該婦之情形亦似瘋非瘋旋經巡捕到來婦卽云欲回家矣捕令聚觀之人有知婦居處者伴送婦至二馬路歸家云 
 
 

Page 3

 
 
[門毆鳴捕]  
　　前夜十一點鐘時英租界小瑯環牛内之蘇婦某氏與本邑人某甲擾毆彛甚洶洶大有兩不相下之勢無賴輩乘機入内或解勸者或左右袒者紛紛不一人聲鼎沸旋婦同甲均投捕房婦稱甲時來尋釁甲稱被婦無端毆打各執一詞捕頭令兩造均俟解案訊斷 
[疏防失火]  
　　法租界東卜麟里之寜人某姓家因房屋狹小竈砌樓上於前夜二點鐘時命老媪就鍋燒粽子媪倦極睡於灶下致火遺落傍堆之稻柴焚及門窓幸隣人知覺至門口大聲呼喊失火其家人均不之應諸隣見火勢巳驟然不敢破門而入因喊起管門人令先行入救斯時内居之寜人亦已知覺聞諸隣集至開放入門帮同灌救幸未成災而熄於是衆鄰咸責老媪之大意與管門人之不應夜睡然該寜人灶在樓上而不知加意小心亦難辭疏忽之咎矣 
[攫取青蛈]  
　　前日薄暮時有丐僧到法租界大馬路西之元德錢莊將栅内桌上錢二百文光景伸手搶去轉身奔跑莊主出外追趕僧則將錢隨路抛散及被莊主扭住時巳妙手空空矣反問莊主何事莊主怒甚掌頰二下而釋之所散之錢亦莫可羣覓也 
[蘇省撫轅抄]  
　　五月初三日通判李澤鑾禀知派蘇差委知州楊鳳儀禀知奉委忠義局提調差知絲汪國奎嘉寳布庫沈世美崑新常昭均禀知奉委提漕頃差辭四月分佐職考試給奬本日放 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年四月念四日京報全録]  
宫門抄○直臬剛奏恭報接任日期摺子○尚書景奏爲請旨摺子○漕督周奏江北漕船全數出境日期摺子○陜撫馮 
奏升司交缷篆務起程北上夾片○東撫任奏叅知縣議處夾片○將軍銘奏爲請旨夾片○將軍崇奏○將軍崇奏循例詳查物件緣由摺子○大臣桂奏遵案查核各緣由摺子○大臣色奏請再留司員一班夾片○四月二十四日禮部宗人府欽天監侍衛處值日兵部引見三十五名○邵亨豫假滿請安○直隸叅將麟華謝恩○文秀請假十日○瑞聯等奏泒補進六班泒出耀年○侍衛處奏泒保和殿賢試之王大臣派出頭班肅王希朗阿克勤玉書徴壽二班濓公惠銘謙光蒙和那蘇圖賡音布○禮部奏派昌西陵行禮泒出徐桐孫家鼐○召見軍機○○直隷按察使奴才剛毅跪奏爲恭報接任日期叩謝天恩仰祈聖鑒事竊奴才欽承恩命補授江西按察使正在趨詣宫闕恭覲天顔復荷聖恩調補直隸按察吏前後仰蒙召見訓誨周詳恩眷疉膺欽感無旣三月初六日陛辭後遵卽束裝出都行抵天津接奉督臣行知飭令赴任於二十九日至保定省城卽於四月初二日淮前任臬司新授山西藩司方大湜將印信文卷移交前來奴才當卽恭設香案望闕叩頭祗領任事伏念滿洲世僕樗櫟庸才矢誠悃於靖共歴膺京秩沐隆恩之薦櫂補授監司未效涓埃彌殷悚惕復荷綸音疉沛陳臬畿疆查臬司爲刑名總匯直隷係首善繁區察吏安民詰奸緝盜在在均關緊要奴才自維譾陋深懼勿勝惟有勉竭駑駘隨事禀承督臣認顚經理以冀仰答高厚鴻慈於萬一所有奴才接印日期並感激下忱謹繕摺叩謝天恩伏乞皇太后皇上聖鑒謹奏軍機大臣奉旨知道了欽此 
○○輕筵講宫户部尚書臣景廉等謹奏爲請旨事光緒八年三月十一等日洼左翼監督熈拉石右翼監督濯年各將差滿日期照例豫報等因前來臣等查得左右兩翼稅差期滿例由臣部將各衙門保送人員八旗内務府俸深人員職名關列具題恭候欽點更替近年俱係專摺奏明請旨均蒙特簡大員管理在案今左翼監督熈拉布於光緒七年五月十三日接任起連閏扣至八年四月十二日止右翼監督耀年於光緒七年五月十三日留任起連閏扣至八年四月十二日止均届一年任滿例應更替理合專摺具奏請旨簡放並將上三届左右兩翼監督各員繕寫名單恭呈御覽伏候命下由臣部行文左右兩翼遵照仍俟一年差滿豫期報部奏請更换爲此謹奏請旨奉旨已録○○漕運總督臣周恒祺跪奏爲江北漕船全數挽行出境催儹北卜恭摺由驛馳陳仰祈聖鑒事竊照江北漕船於三月初八日挽過清江各閘經臣由驛馳奏奉旨知道了欽此其時東省挑河未畢湖堰未啟中運河以北來源甚微臣先期己飭令在工各員將河清河成匯澤利運亨濟瀠流六閘越河埽壩趕速修築于工徐家渡各壩尅日竣工庶上游無分溜之虞下游收擎托之効長河游淺如黑魚汪宫家渡等二十餘處及邳宿各閘之淤沙灘嘴均巳挑挖深通升關壩座一律修整俾舟行無滯人力可施並檄飭泇河廳同知於十九日啟放湖口壩鋪水下注臣又調泒水陸隊伍趁此水勢併力催提不准片刻進待兹於三月二十四日將頭起船隻挽入東境之臺兒庄後起各船銜尾前進於二十八日全帮挽出江境之黄林庄一律駛入東境北上比較上届計早二十六日據江安糧道張富年具報前來查山東運河及渡黄處所業經河臣梅啟照撫臣任道鎔分别籌辦惟有嚴催前進以冀早抵通壩仰慰宸厪除咨會東河督臣山東撫臣轉飭各員實力催儧外所有江北漕船全數挽行出境日期理合恭摺由驛馳陳伏乞皇太后皇上聖鑒謹奏軍機大臣奉旨知道了欽此○○馮譽驥片再陜西臬司沈應奎於光緒七年八月十三日欽奉諭旨補授貴州潘司當經該升司具摺叩謝天恩籲請陛見例應卽日交缷迎摺北上惟因該升司有命盜各案未結經臣奏請暫緩交御以清積牘仰蒙恩准俟葉伯英到任後再行交缷復因該升司辦理西征糧台軍需報銷各案正在查造經欽差大臣督辦新疆軍務通政使臣劉錦棠會同前護陜甘督臣楊昌濬奏請暫緩交缷臬篆將經手事件辦竣仍遵前旨來京陛見欽此欽遵在案嗣經該升司將各屬命盜案案件督同承審委員逐一審結並將經手糧台軍需報銷核辦銷核辦完竣於本年三月初一日先將糧台事務遵交陜西藩司王思沂接辦新任臬司葉伯英旋於三月十二日到省當經臣檄飭十三日接印視事該升司卽於是日交缷臬篆諸務辦理清楚並無經手未完事件現定於三月十六日由陜起程遵旨入都陛見所有該升司交缷臬篆起程日期禀請代奏前來臣覆核無異謹附片奏　伏乞聖鑒謹奏軍機大臣奉旨知道了欽此○○任道鎔片再蒲台縣知縣龔葆琛前因疎防城内事主孫嘉梅錢舗被劫衣服舖夥張連勤等並被拒傷一案經前撫臣周恒祺附片奏叅請將龔葆琛摘去頂戴莂限兩個月嚴緝奉旨着照所請該部知道欽此欽遵轉行莂緝去後迄今限期久逾贓盗一無報獲實屬不知愧奮據該　府道咨由臬司潘駿文會同藩司崇保詳請覆叅前來除仍飭上緊嚴緝賍盜務獲禀報外相應請旨勅部將蒲台縣知縣龔葆琛照例議處謹附片具陳伏乞聖鑒訓示謹奏軍機大臣奉旨着照所請該部知道欽此○○銘安等片再雙城堡十初設總管及佐領委恊領時經部議准總管隨缺地一百六十晌委恊領二缺各隨缺地八十晌共三百二十晌係由例應抛荒之德吳氏私墾地内撥給並非官地現旣仍復舊制改設恊領隨缺各地自應一律改撥查旗務衙門凡循分當差者無不異常清苦雙城堡舊制協領隨缺地止有八十晌擬懇天恩准撥該協領隨缺地一百二十晌撤去委恊領之佐領二缺仍照舊制撥隨缺地各五十晌共隨缺地二百二十晌餘地百晌如招佃充餉吉林租賦甚於餉項所增無幾而該衙門責以安分辦公轉形支絀凝請將餘地百晌作爲該衙門辦公津貼以示體恤而勵廉隅是否有當謹附片具陳伏乞聖鑒謹奏請旨軍機大臣奉旨覽欽　○○奴才崇綺跪奏爲循例敬　詳查三陵祭器並内務府恭存一切陳設物件恭摺仰祈聖鑒事竊奴才前奉諭旨調補盛京將軍遵照向章　謹將三陵金銀祭器逐件查點均與册載相符龍袍龍褂亦屬整齊鮮明隨諭令各該關防　妥爲收存並將内務府印册内載太廟供奉册寳共六十二分敬典閣上層尊玉牒黄檔紅檔共二百四十包寳十顆敬典閣下層尊藏玉牒黄檔紅檔共八十崇謨閣尊藏實録一千五百一十三包聖訓三百八十包老檔十四包實録圖一匣奴才敬謹瞻仰奉尊藏惟敬典閣上層供奉十代聖容十箱行樂圖四箱奴才未敢壇啟查每年秋分内務府擇吉恭晾一次俟届期奴才再當敬謹跪瞻又恭存列祖列宗御用鞍轡弓箭腰刀槍劍橐鞬高宗純皇帝御用朝冠朝珠朝帶褂袍鞍轡弓箭槍劍腰刀橐鞬甲胄仁宗睿皇帝御用朝冠朝珠朝帶袍褂鞍轡槍　腰刀准捷搶撒袋弓箭宣宗成皇帝御筆字挂屏鞍轡威禽槍木桿槍銀式件樺木鞘小刀火鑨火紙筒文宗顯皇帝御用鞍一付籐鞭一把撤袋一付弓四張箭三十六枝等項奴才敬謹膽仰妥爲尊藏及各宫殿陳設一切金玉銅瓷物件金錁銀條銀鑠書籍字畫册頁緞紗呢羽緞及文溯閣書籍鑾駕　所存鹵簿樂器金銀庫金銀制錢緞胥絹布紙張等項將軍衙門所存則例書籍册稿銀錢等項按照　麗逐一詳細查騐湏各相符親才均嚴令該管官役人等敬謹看守仍不時稽查以昭愼重所有奴才循例敬謹詳查緣由理合恭摺具奏伏乞皇太后皇上聖鑒謹奏軍機大臣奉旨知道了欽此○○奴才桂昻跪奏爲遵案恭查陳設及倉庫存項恭摺具奏仰祈聖鑒事竊奴才荷蒙恩命補授馬蘭鎭總兵兼總管内務府大臣前曾繕習奏報到任日期並聲明遵照向案將應查各頃請俟查明另行具奏在案奴才當卽澰查山擋並帶司員章京敬詣各陵寢園寢殿庭内將尊　陳設器皿並鋪墊等項逐件點　均與存數相符至裕陵隆恩殿東閣佛樓上供器等項謹按存擋内恭録乾隆四十五年九月欽奉　旨東暖閣佛樓之樓梯着撤下嗣後永遠不必安設其上面相連樓梯之活欄杆釘安堅固等因欽此所有樓上　　各件不敢點查惟據該司員等結報件數相符又八陵禮部庫存祭祀供用金銀器皿石門工部　存物料各圈内額養牛羊並永濟倉庫籌備庫永濟當現尾零銀米當本利息各項尚無虧缺取具該管官印押甘結備案奴才仍當隨時稽核以昭愼重所有遵案查核各緣由理合恭摺具奏伏乞皇太后皇上聖鑒謹奏軍　大臣奉旨知道了欽此○○色楞額片再據西藏隨印司員開泰呈稱竊司員於光緒元年由理藩院保送十二差帶領　見奉旨記名三年二月奉硃筆圈出函藏隨印司員着開泰去欽此四年十一月初二日抵藏接印任事扣至七年十一月初二日三年差滿例應懇請咨明理藩院奏請泒員來藏更换等情前來奴才查隨印司員開泰現巳三年差滿自應准如所請辦理惟該司員老成練逹辦事可靠履任三年以來毫無貽悞且深悉番情正期得力之際合無仰懇天恩俯准將西藏隨印司員開泰再留一一班以資熟手實於地方大有裨益奴才爲因時用人起見是否有當理合附片具陳伏乞聖鑒訓示謹奏軍機大臣奉旨着照所請該衙門知道欽此 
 
