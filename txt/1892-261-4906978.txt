# 1892 - 261 - 4906978

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[御纂醫宗金鑑預啓] [  圖書集成局代白]  
　　醫宗金鑑一書操是業者莫不奉爲指南近緣坊本字多漫　貽誤實甚今文記主人將家藏殿本付本局排印另請良工重新繪圖校正以公同好欲預定者每部洋二元祈至申報館購取書票准本年十月成書持票仍向申報舘帳房取書可也 
[與客言琉球事]  
　　初二日報登陽歴八月十號下午一點鐘時琉球國國頭地方風雨爲災房屋墻垣東崩西倒呼號聲終夜不絶至翌日拂曉始安事後查得屋宇之全壞者一千五百四十九户半壞者一千一百六户此外廐厠貨棧之類全倒者一千三百五十所半倒者六百四十五所又毁學校二所壓死一人傷一人船之破損流失者大小共六十餘艘船中人溺斃及失去者二十四口中頭地方亦遭波及噫何琉民之遭災竟如此其甚乎不知日本人旣巳夷琉爲縣亦將有以撫恤其人民乎有客閱而疑焉突造尊聞閣問於申左夢畹生曰子素留心海外時事不知能將琉球之緣起略示一斑俾鯫生見聞稍擴歟生曰攷之志琉球地勢起北緯二十四度一十零至二十七度五十零分西經起一十一度一十零分至一十六度五十二分開國之君爲天孫氏傳二十五世爲賊臣利勇所弑其後有浦添按司尊敦者誅賊臣代立居首里稱王其臣服我中國也閱二代更五百年每國王薨嗣君繼統例由中國遣使册封謹按會典册使例遣二皆賜正一品服恭齎詔書一道敕諭一道賜國王蟒縀二匹青藍綵縀各三匹素藍縀三匹閃縀二匹衣素縀二匹錦二匹紗四匹羅四匹賜王妃妝縀二匹青藍綵縀各二匹藍素縀二匹閃縀二匹衣素縀二匹錦二匹紗四匹羅四匹蓋熙朝優待藩服可謂誼美恩明矣顧日本何以竟夷以爲縣曰日人亦嘗言之矣偶披大槻文彦琉球新志序其略曰琉球渺乎一小國耳雖并其大小數十嶼爲一要亦不足爲獨立之國前明以還修聘於中朝受其册封稱中山王蓋其聘於彼則奉彼正朔朝於我則奉我年號一邦兩屬未知其爲誰屏藩也余則請舉十証以辯之論地勢則自我九州山脈起復綿亘而迸走於南海中一覽地圖瞭然可辨其証一也論開闢則上古天祖神孫闢西南諸島時旣已罙入其域其証二也論種類則與支那無來由諸國異容貌骨格宛然我種之人其証三也論言語則每音單呼無復平上去入而反有我古音之存其証四也論文字則一二長吏雖用漢文民間則率用和字其証五也噫卽此五証而已支離附會不值有識者之一笑更何必全舉十証徒取人憎乎卽如謂人種與日本相同則日本人面貌亦與華人無異豈卽可謂皆華人之種類歟謂民間率用和文則日本通儒亦皆讀中國之詩書習中國之書畫其將何說之辭要之日廷旣取琉球自必稍裝門面語而其屬我中國則確鑿有據自有千古不磨者何必斷斷與辯耶抑又聞之琉球與日本自古不通聞問唐時日僧圓珍航海遭颶風漂至琉球舟人大號曰我等將爲琉球所噬矣又日本嘗呼琉球爲啖人之國夫日人旣懼爲琉人所啖而謂琉人之臣服日人其誰能信今日琉球災象奇慘可悲日人旣已收琉球入版圖安能坐視不救乃日本各日報但記冲繩縣遭災之苦而不見有振撫之文不若中朝之大度包容旣不責其職貢不修而偶遇海上一二遭風難民仍必妥爲資遣回國也因客所問而慨乎言之禾黍油油正不第過殷墟而志感也已 
[本館接奉電音]  
　　昨由京友電傳硃諭三道敬謹譯登○八月初二日奉硃筆稽查正白旗漢軍旗務著文郁去欽此同日奉硃筆著恩明稽查年值年旗事務欽此○初三日奉硃筆許景澄補授光祿寺卿欽此 
[金鰲玩月]  
　　皇太后擬於七月二十二日移蹕頤和園業已恭誌報端兹悉欽奉皇太后懿旨於七月二十二日駕幸頤和園十月初一日駕還南海等因由内務府分咨各處查照聞皇上皇后仍循成案每五日分往頤和園請安○新放廂藍旗滿洲都統郡王銜多羅載貝勒漪定於七月二十日已刻往旗署履任經該旗印房知照印務叅領正叅領副叅領印務章京驍騎校筆帖式領催人等至日在署同候新都統漪貝勒爺上任莫悮○兵部爲咨行事武選司案呈現出和碩醇親王載濤門上長史一缺照例咨取上三旗各項三四品人員會同揀選相應咨行侍衛處等衙門卽將三四品人員中擇其老成穩重表率有方者保送一二員務於卽日將銜名咨覆本部以便會同宗人府揀選○管理太常寺事務禮部尚書臣宗室崑岡等謹奏爲循例具題事查光緒十八年八月初四日秋祭雙忠祠應派散秩大臣一員前往讀文致祭准侍衛處開送散秩大臣銜名到寺臣等照繕題本進呈恭候欽遣一員俟命下之日再由臣寺行文侍衛處轉行遵照謹此題奏請旨七月十三日奉旨遣散秩大臣一等侯立瑞欽此○前紀學院胡同海某之妻吞烟殞命一事兹悉其岳家擬興問罪之師幸賴　友竭力調停唇焦舌敝岳家始首肯當由海之父母置備棺木衣衾從豐殯殮並准穸入正穴十二日刑部司員帶仵詣騐經屍母攔騐兩造合供情願完案司員准其赴部具結畫押將屍棺埋葬其事遂寢○前浙江學政翰林院侍讀學士潘衍桐於交卸學篆時請假兩月回籍修墓本年五月修墓事竣假期已滿六月由南海回京供職詎行至南雄陡患目疾該處地甚偏僻醫藥難求遂擬請假兩月回籍就醫一俟假滿病痊卽行入都供職由兩廣總督李制軍據情代奏七月十五日奉硃批潘衍桐著賞假兩個月欽此○侍衛處爲知照事七月十六日奉旨朕於明日辦事後出德昌門西苑門進西華門隆宗門出景運門至奉先殿拈香行禮畢進景運門進内左門御前大臣侍衛隨同走長街出順貞門神武門進北上門由西山道至夀皇殿拈香行禮内廷行走王御前大臣軍機大臣等隨同禮畢由西山道出北上門進神武門順貞門至乾清宫文宗顯皇帝御容前拈香行禮畢出内右門隆宗門西華門進西苑門德昌門還瀛臺用膳召見大臣卯初預備欽此○户部三庫爲知照事所有揀補縀疋庫員外郎一員本三庫於七月十九日帶領引見相應知照禮部傳知前經貴部保送之員外郎瑞珽一員於是日五鼓穿紅青褂佩帶對子荷包手巾赴西苑門外本部公所報到聽候帶領引見幸勿延悮○廂藍旗護軍 
 
 

Page 2

 
 
統領恩普爲知照事所有本旗咨送引見之委護軍叅領一排二人現因擬正空銜花翎伊清阿失查闖入禁門隆憘一案交部分别議處應將本旗委護軍叅領一排暫停帶領引見俟接部議後再行分别辦理相應知照承辦正紅旗護軍統領處查照○咸安宫爲咨報事本學現有期滿漢教習一員於七月十九日帶領引見相應開具滿漢排單各二分預行咨報軍機處查照 
[電述湘撫行程]  
　　新簡湖南巡撫吳清帥由滬啓行赴任前報已記之矣昨接武昌初三日來電云清帥於初一日到鄂擬於初五日赴湘定期初八日履新想湘中人士當鵠候旌麾之涖止也 
[湖北水災]  
　　湖北荆州府公安縣濵臨江河地勢低下本年汛漲迭出水勢較往年倍長詎至六月廿三四等日大雨如注上游蛟水陡發奔騰而下勢若建瓴高過堤頂一時人力難施搶護不及致將各垸冲决田廬禾稼悉在水中居民紛紛逃避什物半付洪流冲坍房屋數百間淹斃男婦數十名口該縣余大令彬立將災情飛禀上憲張香濤制軍接報後以小民蕩析離居秋成失望殊堪憫惻立飭藩司撥銀三千兩委員解往災區會同地方官妥爲賑撫並將倉榖動撥分别極貧次貧各户核實散放卽將被災田畝及冲塌堤垸逐一勘騐應如何修復之處速行詳禀以憑籌辦已與湖北巡撫聨銜入奏矣 
[鎭江雜述]  
　　某日之晚丹徒縣王大令親出查禁洋油查至柴炭巷口某廣貨鋪見其洋燈高點光彩逼人喝令傳店主至責其藐視禁令聲色俱厲店主苦苦哀求若崩厥角大令戒以嗣後如敢違犯定予究懲左近各店鋪之點洋油者一時手足慌忙收拾凈盡至有未備油燈之店戶將洋燈吹滅默坐暗中者嘻與其臨事蒼黄何如平日恪遵之爲得乎○王大令公出後境内連出命案已紀報端及大令遄回先訊理西門橋邵伯划子碰湖北船致湖北船上少年人墮水溺斃一案判令由划船主出銀十二兩給死者作棺殮之資至大閘口烟娼斃死之由並非因親夫吵鬧蓋此娼雖有親夫業已訣絶另與某甲有私甲棄舊憐新近又與小街某烟館烟娼相識未死之前一日隔河有盂蘭盆會娼猶過河觀看談笑自如比及回家甲向之索錢娼不能如願以償以致拳足交加互相扭結至三更後娼愈思愈忿遂以紫霞膏畢命大令騐得委係服毒自盡惟身有毆傷痕而甲業已脱逃遂飭屋主備棺收殮○七月初得雨後亢旱迄今近雖玉露金風秋期已至而陽烏高躍依然燥烈如伏天因之人患外症者甚多呻吟聲聞於比户上月二十六七兩日西北風大作江邊祇有義渡來往絶無小船敢行二十九日之夜空階淅瀝徹夜有聲天明細雨連綿隂雲密佈直至本月初一日仍未放晴想禾稻當可潛滋不致稿如薪栗矣 
[桃僵李代]  
　　杭州臺基之風日熾一日興忠巷一帶尤爲納汚藏垢之區有某甲者賈人子也夙愛黏花惹艸某日傍晚行經其地見一好女子正在破瓜年紀眉彎新月鬢掠輕雲斜轉秋波蕩人春意不覺回頭顧盼目炫神摇忽有老嫗迎面而來笑曰郎君欲尋佳處盍從我遊乎甲送從之去至一土墻門内矮屋四五椽雖不奢華然頗修潔可愛略叙姓氏卽問以前所見者能招之使來否嫗曰請郎君少安毋躁老身當竭力謀之言已携燈竟去臨去呼七八齡之童子曰來來門户關好待我唤汝汝始可開甲於是默坐一室翹盼彩雲自天際飛來約歴兩點鐘時聞叩門聲童子急起拔關嫗笑嘻嘻謂甲曰意中人已與訂定明日當來今另唤一人慰君岑寂可乎甲唯唯及至面前則油頭粉靨醜態可憎甲掉頭不顧拂衣欲起來者牽其衣嫗亦婉留之甲因忿成怒悻悻然不欲稍坐嫗曰郎君旣欲去當償老身花粉銀斷不能白手空回也甲不得已出番餅一枚給之遂去去後惡嫗之誑已也時時言於人訪事者因得聞而記之其名姓則已遺忘矣 
[雲間讕語]  
　　松江府屬華亭縣莘莊鎭附近某村落杜姓農家者流也上月某日其婦偕女在田間采擷木棉薄暮婦先歸女猶親執懿筐拾取花鈴之零落者無賴范某見其隻身無侣起意行强將女推仆塍邊女駭極狂呼村人聞聲趨至范始飛步脱逃女幸不爲强暴所汙歸告於杜次日杜倩人繕就呈詞控諸華亭縣置想賢父母素以除暴安良爲念自必有以懲之也○郡城内外近多梁上君子乘間胠篋探囊上月某夜西門外聚昌南貨號被竊去鷹銀九十餘圓及小洋銀百數十枚闊街吳姓倉城侯姓亦先後被竊所失俱不下百餘金雖經報縣緝拿而人贓均未聞弋獲誰司緝捕者將何道以使問閻高枕無憂乎 
[浙省官報]  
　　七月廿四日牌示仰新海防例試用府經歴龔肇治巡檢吳大銓知悉於本月二十六日辰刻來轅聽候本護院騐看入册委用毋違特示又示仰新選義烏縣教諭任官燮雲南羅平州吏目兪銓知悉於本月廿六日辰刻來轅聽候本護院考騐騐看給憑赴任毋違特示廿五日牌示仰同月出缺富陽縣丞蕭山縣丞本護院於本月二十五日辰刻督同藩臬兩司當堂簽掣缺次先後序補毋違特示又示仰麗水訓導黄維崧知悉於本月二十六日辰刻來轅聽候本護院考騐給憑毋違特示署西安縣徐懋簡禀知由衢回省任内交代業已會算清楚卽用縣王家驥廣西人由京領憑來省禀到楊炳灼禀知前署鄞縣任内交案銀兩現已掃數解清補廿二日通判貢廷楨禀見禀知藩司委辦防軍局支應差叩謝廿六日候補運副司徒珂禀見禀辭解餉赴都同知莊淦由京起程引見回折禀到分水縣楊家賢禀見禀辭回署桐廬縣謝端黼禀見禀銷總查城門差禀辭赴任前署會稽縣李光益交卸回省禀到禀見前署武康縣熊志方專丁來省禀知交卸在郡候算交代方家榖禀銷海運通局差錢增勳禀見禀知糧道飭知海運蒙保補缺後以民知升用叩謝吳忠炳禀知前辦下城保甲期滿蒙記大功二次常功一次又加記大功十六次常功一次叩謝郭文塏由瓶窰保甲來省禀到大挑縣施榮鼎禀見禀知糧道飭知海運蒙保同知銜叩謝馮炳奎禀知接辦總查城門差調補在城汛把總陸鼎夔禀受事學轅文巡捕殷禀知學憲於廿八日由上馬頭登舟考試台州候補府經歴畢奎捐免騐看來省禀到龔肇治巡檢吳大銓雲南羅平州吏目兪銓錢塘縣世職張學裕俱禀候謝騐看禀見叩謝正任西安縣典史錢浩禀見候補驛丞王肇銓禀知藩司飭知准補嘉興府西水驛叩謝前署黄巖縣長蒲巡檢袁鎭嵩交卸回省禀到兩淮運判范崇威禀奉委採訪局事務叩謝指分安徽試用巡檢黄萬增禀奉憲臺給咨叩謝新選麗水縣訓導黄維崧禀見叩謝考騐廿七日牌示示仰太湖營候考期滿雲騎尉李延芬知悉於本月廿八日辰刻備帶鳥鎗弓箭來轅赴本署箭道聽候本護院派委標下中軍官考騐給咨毋違特示翰林院郭曾準由京來浙拜會杭理事溥禀知海運保奬蒙部核准叩謝前上虞縣徐寳晉交卸回省禀到禀見候補縣劉椿祺稟見禀辭解餉赴都郭文愷禀見辭回瓶窰候選通判宋和由鎭江來浙禀見 
[蓬島芝香]  
　　日本海軍技師下瀨雅允數年來研究炸藥孜孜不倦至此遂得全法奉當道騐過堪備軍中之用其藥取携旣極安穩炸力又大較從前所製實加數倍故爾後一等艦及三等艦均用之○第四回開設内國勸業博覽會應在明治廿七年本年六月奉日皇第七十七號勅令著暫延幾載刻據西京來信言已核定遲至明治二十九年會塲定在京都上京區地叚東南限廣道橋通西及疏水北至熊野神社直東至岡崎町四圍凡五萬三千餘坪按前年第三回博覽會共占地四萬三千九百五十坪兹又多占一萬坪則其規模之益擴可想而知矣○日本熊本縣近日盛行赤痢之疾蔓延漸染勢甚可畏縣知事松平正直自驅車往問無論山村水郭足跡靡所不至人心爲之感動遠近頌德幾於有口皆碑西京下京區神道三輪教會權訓導本鄉誠之進聞之特寓書知事其詞曰自數年前分袂後信奉大乙貴命常蒙神德之庇殊有心得之妙目下據新聞紙報貴縣下赤痢流行勢益猖獗每日患者自五十人至二百人以上自初迄今已有五千人之多而閣下親至患者之家問候多方慰護致患者感激泣下而不自已某亦實深感慕因蒙神托獲有救治赤痢方法如左試之同病果著實效願施之屬下人民爲盼耑此偕信道 
 
 

Page 3

 
 
董事連名上申也熊本縣知事松平正直殿權訓導本鄉誠之進信道總代關口良雄同叩方用蕎麥二椀或三盌患者俟空腹時食食後閱四點鐘自然竟有效逐漸快愈無論身體衰弱皆可服隨體力爲增减雖劇必治○本月十二號首相伊藤伯有緊要公務請各大臣急往商議先是渡邊大藏大臣仁禮海軍大臣陸奥外務大臣大山陸軍大臣河野文部大臣接踵而來爲閒井上内務大臣後藤農商務大臣亦到談有頃山縣司法大臣黑田遞信大臣始至時報時鐘已鳴二下寒暄之後將公務次第熟商入夜始議妥而散嗣悉所議係地方應行增損事宜因各處地方官已於十一號召集故議之以便訓示也次日伊藤伯設筵官邸宴待地方官諸大臣亦與焉○朝鮮慶尚道靈山仁同密湯之北牛疫流行商販以斃牛皮混雜屠牛皮中由釜山運至日本長崎縣知事知之特於本月十四號出示略謂此種牛皮均有疫毒浸入最易觸染疫症務令運貨人須以消毒之法然後轉移販賣方可無虞違則不准出售此示宜各注意○駮州志太郎藝蘭于藤枝町栽培得法花適其性因是斯地稱獨盛而人施之買者亦多聞町殿岡宗平所植尤多貴品估值竟在銀萬圓以上内有蘭一本計花三箭購時出銀四千五百圓目今春秋旣易越顯精神若出售時可得七八千圓之譜又一本稍次亦值四百圓可謂富于蘭矣此次又在東京覓得一本名天惠龍據云值銀一萬五千圓國香聲價何竟如是之高哉 
[江都賞格]  
　　署江都縣正堂朱爲懸賞緝拿事案據朱珍文禀稱在嘶馬鎭開設義源盛京貨布店本年七月初五夜二更時分被匪撞門入内刦去布貨等件鄰人陳文華等帮捕均被拒傷鳴保周泰看明叩勘騐緝等情據經會勘飭緝旋據朱珍文面禀陳文華因傷斃命又經相視殮埋除照章通禀並加差給批緝拿兇盜務獲究辦曁關移隣封營縣一體緝拿外合亟懸賞嚴緝爲此格仰諸色人等知悉爾等如能拿獲此案兇盜起獲兇器及原贓者賞洋一百元聞風報信因而拿獲者賞洋五十元持格請領本縣捐廉以待决不食言須至格者 
[疉獲會匪]  
　　漢臯訪事人云七月上浣江夏縣捕役在鄂垣捕獲會匪五名訊明後逐一斬首以伸法紀至十七日漢陽縣捕役又在漢陽西門外船上拘獲哥老會匪九名内有四名在身畔搜出教匪號布憑証確鑿解縣後經陳邑侯獨提年輕者一人審問年輕者供稱内有一人係匪中頭目手下有數千人及提頭目至案令與年輕者質對年輕者見頭目在前低頭不語邑侯再三喝問終不發一語至二十五日將所獲匪黨悉數解至省垣想法律森嚴一經訊實不免身首異處也 
[邑尊諭保]  
　　前日上海縣黄愛棠大令飭傳本邑各圖地保到案至晚傳點升堂諭以現在下忙已開徵定於本月初五日初十日起限所有應完雜税錢糧務須按限清繳至海塘田畝每畝加徵錢十文各保均遵諭而退 
[欠銀扭控]  
　　萬泰錢莊等八家被興記磚灰行積欠往來銀八千餘兩向索不還昨由錢莊執事人何兆增等將興記行主戚桓卽戚子卿扭至英公廨值日差禀明後由代理讞員宋二尹飭將戚桓卽戚子卿管押令該錢莊執事等明白具禀呈候究追 
[比追欠欵]  
　　前年歳杪本埠震源正南北兩錢莊被寍波咸德莊欠銀十三萬五千兩以致同日倒閉經股東黄鎭心奚世榮投上海縣控請訊追旋又呈求浙江撫憲將咸德總經理人馮珊林解至江海關道轅發交上海縣收押皆已記諸報章前日道憲委竇明府至縣署提馮及余配德陳采純黄楚寳四人隔别訊問楚寳供監生係震源正北莊執事人鎭心及奚世榮係震源正股東前歳下半年寍波咸德莊總經理人馮珊林令匯去銀十三萬五千兩又洋銀五萬元將公陽里房屋作抵由莊轉押與有利銀行不料馮心起不良盡行吞没此外尚有祥和莊陳幹庭欠銀八千餘兩至震源正虧欠各項已理還清楚叩求向馮比追以便早日了結馮供稱職員由監生加捐中書銜經理咸德莊事務莊主係洪詠笙職員與震源正往來由楚寳經手前年八月由鉅康莊匯來銀十三萬五千兩後又將公陽里房屋押洋銀五萬元匯至寍波被茂豐等莊欠去七萬餘元目今願將寍波之帳收下以了震源之欵明府謂馮及楚寳曰同治九年修攺新例欠銀一萬兩以上絞監候爾等虧欠至十三萬兩之多延久不理試問應罪加幾等若不照例科罪不足以昭儆戒前年冬爾等出事後上海南北市面震動幾於不堪聞問楚寳業經釘鐐收所已將欠外之欵理還馮係欠銀之人豈能末减著亦釘鐐收所限十日内赶緊將欠欵措繳倘敢違延照例從嚴詳辦血比追償余陳同供稱小的等是裕泰咸德兩莊之夥咸德等莊皆由馮經理目下馮巳到案應著清理明府查閱余陳所呈之禀有倒行逆施之語遂問曰爾等之禀是何人所繕余陳答稱小的等在押所時出洋二元倩孫士蘭繕就明府判令將余陳還所飭差提孫到案訊究 
[研訊命案]  
　　寍波人王阿多被仇人殺斃代理上海縣竇明府詣騐緝兇旋由差捕拿獲形跡可疑之賈阿標賈伍氏馮寳林等訊供不招收所候示旣而屍妻等又投案訴請伸寃前日黄愛棠大令查閱接管卷飭提馮及賈伍氏至案問王究於何時出外被何人刃斃氏供稱王於五月二十七日傍晚至小婦人家及九點鐘時翩然而出臨去並未言明何往亦不知被何人殺斃馮供稱小的係寍波人與王並無仇隙實不知其被誰人所殺大令研詰至再馮等執定前詞遂喝令賈伍氏跪練良久仍無確供乃著官媒收管馮重笞二百板還所俟飭差緝兇訊辦 
[英界公堂瑣案]  
　　包探孔阿才禀稱陳金福投捕房報稱有綢布衣二十一件寄與間壁野雞妓女王月香之女傭祁沈氏由該氏轉交王月香藏在箱中及向取回祇存十六件缺少五件顯係被其吞匿查問該氏所言情形與陸金福相同及問王月香不認吞匿衣服當在王月香處查見西式汗巾一條係陳金福失贓並搜出洋銀五元據該氏言先一日王月香將自已衣服押錢數百文不知何以有洋五元恐係將吞匿衣服典質是以送案請訊陳金福訴稱因與妻氏口角忿忿不平遂將衣包寄交祁沈氏點明二十一件次日往取該氏轉向妓女王月香索出祇有十六件已少五件值價洋十五元至由包探搜出之汗巾係小的前次所失之贓祁沈氏供稱在王月香處傭工隣人陳金福將衣包寄存點明二十一件轉交王月香暫放箱中及陳來取祇還十六件陳逼令小婦人賠償小婦人實在無力應向王月香追還王月香供稱衣服不知如何缺少洋銀係自已積下者汗巾更不知從何而來恐被抛贓圖詐宋二尹問該氏曰爾在王月香處傭工先一日見王月香典質自已衣服及包探往搜忽有洋銀究竟從何得來答稱王月香雖爲下賤生涯却是異常困苦從來未聞有洋存在家中此次之洋實不知其何以得來二尹飭陳金福先將汗巾一條衣服十六件收領王月香暫發官媒俟查明實情再行核辦○包探顧阿六禀稱流氓陳鶴松等將看香頭之周施氏誘至小屋中訛詐洋銀五元小的先將陳鶴松送案奉判笞責三百板管押一個月今又由小的拘獲楊木發送案周施氏申訴前情陳鶴松依然狡展楊木發供詞支吾捕頭稱陳鶴松楊木發皆係著名流氓曾因犯案懲辦宋二尹謂陳鶴松業已笞責管押毋庸再議至帮同訛詐之楊木發判笞責二百板管押二十一日以示懲儆包探唐寳榮禀稱公和祥管碼頭洋人惠鐵報失銅罐四個當將小工李阿四張富英查獲並起到原贓今據惠鐵言查明共少十六個已起出四個尚少十二個除獲李張二小工外尚有小工二名在逃未獲容小的留心查緝張阿狗供稱爲小工頭目當日小的因患病未到致被小工行竊西人惠鐵申訴前情李阿四張英富同供銅罐係另有工人行竊與小的等不涉惟求恩恕宋二尹飭將李阿四張富英交該包探帶回捕房候補提在逃之二人到案一併訊究○包探唐寳榮禀稱昨日至虹口見有賭攤立卽拘拿不料賭徒已四散奔逃惟王阿根行步稍遲得以追獲送案請辦王阿根供稱小的係小本經紀不敢犯賭宋二尹謂王阿根如不犯賭何致奔逃判令枷號七日發捕房帶犯往事地方示衆○包探陳阿九禀稱馮阿多所駕馬車停歇路旁馮則在車上熟睡有違禁令拘案請罰馮阿多供小的因困倦異常不覺瞢騰就睡 
 
 

Page 4

 
 
以後自當振刷精神不敢到處磕睡宋二尹判馮阿多罰洋三元撥充西醫院經費 
[法捕房瑣事]  
　　八仙橋西方公和湖羊行小主人方阿春素以遊蕩爲事揮霍錢財毫無吝色遂致負債纍纍近又哄騙某甲洋銀九百九十元作黄鶴之高翔現被甲訪悉阿春已將所騙之洋交伊母運回山北建造房屋甲遂於前日具禀法公堂請爲提究經葛同轉准詞立飭包探王榮培持片至八仙橋巡防局恊同四圖地保至方公和内先將阿春之兄阿初拘獲繼將所用親信人吳某等查獲解歸捕房管押候訊○保定輪船大司務某甲因虧次晉錩等牛肉莊洋銀一百零五元延約不歸昨經該牛肉莊人在途遇見扭送捕房管押候訊○前晚有侍者某甲等因曖昧事在法界玉露春茶館内各聚徒黨互相評論唇槍舌劍銳不可當繼則以老拳奉敬一時拍桌搥檯將茶碗擊成虀粉適巡街捕至將甲等拘入捕房管押該茶館卽開帳追賠捕頭以甲等不應打架著出洋二元賠償毁物卽行開釋 
[雛齡好善]  
　　本館協振所昨接孫子勉善長惠函云拜讀貴館所著勸募山東河南水災急賑啓反復數過殊深憫惻正擬搜括箱籠稍效棉力大兒務寛年甫十二二兒錫寛年僅十齡各願將平日所積諸尊長見賜年節生日賞賚傾囊助賑湊成十元二兒前已將載之二伯父所賜夀禮洋六元捐助順直賑濟今又隨兄恊賑齊豫災黎云云敝所雒誦之餘曷勝欽佩救災恤鄰原屬盛舉出自童子尤覺難能可貴古之人讓梨懷橘播爲美談以視斯之深明大義爲人所不肯爲蓋猶未容並論也他日聲清雛鳳譽起家駒固在意計之中當以此爲左劵 
[施醫放期]  
　　敝局歴辦施醫給藥救濟貧病自五月初起迄七月底止以三個月爲度兹因病症較多每期仍有三百餘號酌定八月初一日起再放一月俾廣診治尚望海内仁慈君子矜衆憫生所有延夀捐並藥捐源源接濟庶幾共登斯民於仁夀爲功德者非僅貧病盼甚滬南放生局司董謹啓 
[助賑愈病]  
　　謹啓者頃奉武林不因居士爲室人抱恙由甬江咸和莊匯到敝堂洋一百元特助直豫賑捐求消病晦值此災區呼號慘切民不聊生今武林善士及時助賑活人功德修德獲報理必不爽救災療疾捷於響應勿藥之占可爲操劵又同日奉到青浦縣署賑房善士節開征席資洋十八元助於賑欵移此口福廣植心田惟願聞風興起减我徵逐渡爾慈航災黎幸甚請登報牘藉資觀感上海六馬路仁濟善堂籌賑公所施善昌等謹誌 
[裘成集腋勸賑册]  
　　順直大水河決流洪災民百萬手赤拳空深秋將屆轉眼隆冬待振孔亟辦法已窮惟求仁者廣賜捐充富貴貧賤商賈農工量力捐助多募同功十百亦好千萬更豐懇諸善士奮義相從多方資助天報必崇募賑章程八條一設公所於贊化宫内聽人樂助不拘多寡隨收隨將某某樂助若干先貼條於影壁一賑捐按旬集有成數交信局匯寄上海北市絲業會館籌賑公所施少欽封翁查收轉解災區給放並由上海公所掣給收據一面登諸申滬兩報一振捐收據寄回仍發貼影壁如某某戶助賑若干旬日後未見貼出公所收據及未登明申滬二報准賑户追回原欵一振捐寄滬均由多子街億大信局季受之翁發寄信局出具信票每寄一次必將信票貼出俾人人共見某日寄某次若干可按條稽核一寄賑洋欵所有輪船貼力及來往信件酒力均由開設億大信局徐培之自備概不支取分文設有遺失等事該信局愿干賠補一各人樂輸賑欵由數十文至數百文不等均一律照收惟寄賑欵必須易洋彚寄按旬收有零錢若干均由小東門致祥錢莊易洋該錢莊情愿按照同行市價收付並不高擡價值仍將某户起至某户止共錢若干易洋若干開具清單貼出一經管帳務薪飯所需情甘自備所收捐欵涓滴歸公事竣刊有徵信錄並不懇請奬叙其零星小費自行捐備一每逢朔望將半月内收解細數用黄紙開寫清楚謹於吕祖座前虔誠焚化以明心迹[  京江少書余樹勛頓首拜募]  
[申報舘恊賑所經收順直山東河南賑捐七月廿六日至三十日止第一百六十九次清單]  
　　廿六日無名氏洋十元黄雨佳節省觀劇費洋二元夏邑彭毓産周浦良利免過子忍耐氏無名氏金陵勉力求平安六户各洋一元省過子銅洋一元吳淞二酉主人全城章二户各二角五分孫子琳張少甫陳樹生桐葉山房高一颿五户各一角金勉痴潤資洋三元六角隱名氏洋二角○廿七日厦門楊翊卿規銀二十兩成章泰仝人何芸思代募寳元同二户各洋十元楊永成洋五十元徐幹勤隱名氏爲令郎病愈二户各洋五元樂保洋三元楊兆平養性書屋有心人和記鎭江愼德堂五户各洋二元積慶堂至德堂無名氏不留名隱名氏二户無名氏三户顧駿記合宅平安十一户各洋一元江隂無力子求合室平安康吉洋四元合記日本洋一元勉力女子銅洋一元江西勉力子洋五角劉九老洋三角胡奉庭劉澄心黄喬松唐張氏四户各洋二角丁慶慶薛叙英紫陽氏江西萬禹臣劉惠波李鳳璋姚銘軒劉郁文劉定安九户各洋一角○廿八日五鳳樓代收書畫潤資洋四元一角兪慶濤祈閤家平安洋五元蘇州温縵卿王菊人吳吟梅無名士南橋求病好鼎餘氏隱名人綿力子無名氏三户十一户各洋一元無名氏思遠堂南橋怡怡居三户各洋二元麗濟氏洋一元三角無名氏三户洋二角無名氏銅洋十元蘇州閔吉蓀倪建廷南橋衛花居三户各洋三角不留名平心氏崔姓三户各洋五角蘇州周蘭檠南橋南屏氏二户各洋四角福記陸子梅沈禮和王裕昌老惇泰不留名隱名氏東泖散農務本堂王同生氏李不遠十一户各洋二角○廿九日崔章甫楓涇朱福生求令慈病速愈滸浦恊興裕盛澤慕善士四户各洋二元九江無名氏二户滸浦陳仲達不留名姚杏村如松盛六户各洋一元九江敦裕堂金祈家中大小人等平安洋四元滸浦羅錦甫洋五元盛澤無名氏洋一角錢四百廿八文仰善士蕪湖無名氏述古堂炳配雯記和記富文堂陸丙章氏劉文記喬迺記何舫記星記獨樂堂十三户各洋一角○三十日漢口胡子雲爲文郎週歳節省酧客筵洋二十元江西晏正誼堂初生文孫節省湯餅宴崔承剛祈保平安鎭江無名氏三户各洋十元燕南居士根本堂二户各錢一千萊官錢二千青官嘉善堂二户各錢四千以上五户合來洋十一元四角三分江隂一鑒齋洋三元加定求安氏銅洋五元隱名氏鎭江無名氏二户各洋二元無名氏三户袁恆吉錦源泰公記蕭山郁與齡潤和號紹興裘益卿九户各洋一元陸如祥史正祥全太洽發記無名氏五户各洋五角以上總共收英洋二百七十元六角三分九八規元二十兩日本洋一元銅洋十七元錢四百廿八文 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂城官報]  
　　七月十八日管帶問津輪船都司張彪昨禀辭解赴揚州卸署恩施縣縣丞陶敦良禀到候補縣丞惲元復奉行知江廣海運案内蒙保補缺後以知縣用禀見謝七月二十日候補同知何錫章奉鹽憲委赴應山縣公幹禀見知管帶知津輪船千總王恩平禀辭赴湘候補府經歴徐鈞候補州判朱安濤署巴縣野三關巡檢楊啓後禀辭俱呈履歴孝廉方正知縣徐冠瀛銷假禀見候補縣汪元澂銷假奉委會辦北路土藥釐局赴兩院禀見知委辦法泗洲釐局候補縣丞程福清奉委留辦並託大功一次赴兩院禀謝龔瑞清奉臬憲委赴當陽縣會蕃案件赴兩院禀見知二十一日調補直隷天津道方赴撫署見辭赴任丁憂候補同知朱滋澤見辭赴馬鞍山候補守備杞拉棻自荆州解州米折銀兩回省禀到銷差分發湖南卽用縣施啓宇禀見自京領憑赴湘赴兩院禀到署巴東縣野三關巡檢楊啓後禀辭赴任 
[邗江官報]  
　　七月廿六日泰屬楊分轉永錫卸事回許鹺并星淦委泰屬聽差分發經歴劉鹺尹淇禀到廿七日陽州營宋俊卿叅戎之夫人設帨良辰本郡文武印委均往祝嘏冠裳輿馬絡繹於途同日許太守寳書到場廿八日陳鹺尹其殷李鹺澍等均解海分司　束 
[板輿迎養]  
　　江都縣朱明府之太夫人本寄居淮安府城内明府以相距　遠不便晨昏定省特於黄家園地方租賃民房一所遣家丁恭迎太夫人來揚就養其餘眷屬亦相隨而至於七月廿八日上午九點鐘時排列全副儀仗迎入第中闔郡官紳均往道賀從此萱室承歐花封舞彩洵極天倫之樂事抑亦仕譜之美談也 
[上海虹口元濟善堂經收施醫贈藥捐欵清單]  
　　陳梅庭善士助英洋五十大元許永樑全亨號二户各十元陳榦庭廣實記福安號順源茂泰五户各五元廣恆泰廣發源長隆信記廣合成遠昌謙太廣昌盛廣泰記梁天興十户各二元昇利號合記棧興合順和匯安萬利廣益萬和廣利隆發昌華昌廣昌啓昌和昌占記十五户各一元○胡善麟善士經募利亨莊廣德泰黎祉生廣水誠同泰號五户各洋十元高隆泰利百川裕和泰祐興號關雪記生和泰廣和興合成號廣惠和九户各五元元永亨四元廣揚宜陸泰安棧愼和祥合記聯和廣利和餘茂八户各三元司徒源寳昌廣接源廣昌和成信仁德和祥合和祥裕豐恆長盛曰升號李棟臣恊安興安和祥利興衛杰庭均泰朱夢吉十七户各二元同發昌順昌恆昌勤致祥恆順泰區源隆劉餘昌生記義德合劉財興合益祥廣泰隆關植生十三户各一元　信質二元又銅洋二元○各善士送到本堂施醫藥捐欵○心誠氏隱名氏二户各洋十元老悦生號林劉氏黎揚氏保平安三户各五元羅宅來隱名氏錫山劉且園爲女求病愈黄子如三户各四元劉肇鎔翁洋三元梁焕南翁洋三元鐵城居士陸觀利二户各二元○以上共收英洋三百五十九元又銅洋二元合併聲明 
[上海鐵馬路廣益善堂謹將七月初八日起廿六日止第十三次施醫給藥延夀捐清單]  
　　揚州存心記助洋二元陳善助洋二元陳善亭翁經募陳可良翁洋十元陳卓卿翁洋三元卓俊基翁洋三元黄叔平翁洋二元吳敬堂翁洋二元吳春池翁洋二元陳官一翁洋二元陳孟熊翁洋二元楊煒如翁洋二元簡綺堂翁林鏡樓翁卓月亭翁陳斗南翁陳經新翁陳毓生翁鍾金泉翁鄭心田翁吳硯農翁梁蔭廷翁各助洋一元招晃如洋五角浙處州厦河厘局千辛萬苦人洋二元潤記洋二元無名氏洋四元顔裕春翁洋二元蘇周綪翁洋五角蘇榮基洋五角德大生洋五角楊宅洋四角以上共收洋五十二元四角正又無名氏銅洋一元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十八年七月廿二日京報全錄]  
　　宫門抄發抄硃批四道○直督李奏查明剿辦熱河教匪尤爲出力武職各員仍請照原保給奬摺○東撫福奏知府丁憂請旨簡放摺○皖撫沈奏道隷州員缺緊要仍請以原擬之員補授摺○江督劉奏恭報淮北丁亥綱微收課厘數目摺○桂撫張奏動支糧餉各欵數目片○七月二十二日兵部太常寺太僕寺正白旗值日無引見○四川松潘鎭總兵陳金鰲謝恩興京副都統奕𩆩請訓○召見軍機奕𩆩陳金鰲○發抄譚鍾麟奏請以何文澍等試署泰寗令等缺奉硃批更部議奏欽此○又候補令朱之棨更補南靖令奉硃批吏部議奏欽此○又另補令張景祁更補連江令奉硃批吏部議奏欽此○又補用總兵劉昌選保案漏書昌字更止奉硃批兵部知道欽此○○欽差大臣大學士直隷總督一等伯臣李鴻章跪奏爲查明剿辦熱河教匪尤爲出力武職各員仍請照原保給奬恭摺仰祈聖鑒事竊准兵部咨稱奏定章程内開克復城池摛斬要逆准超級保升此案所保越級各員核與定章不符應照章攺奬並將駁攺之卞得祥等三百五十四員開單咨會前來臣維部臣所議自爲謹守例章愼重名器起見惟論克復城池始准越級保升之例則熱河全境本無城池與内地情事有異至論疉次擒斬要逆則實與開章相符臣從前剿辦東西捻逆亦無克復城池之事而每遇奏捷越級請保無不仰荷恩命蓋流賊圈制之難力戰窮追之苦於頓兵堅城之下猶爲過之去冬熱河教匪突起旬日之間紏集數萬人蔓延千里佔據蒙府潜稱僞號其兇燄固與捻匪無殊而隆冬城寒山谷險阻較之内地倍形艱苦朝陽縣及建昌所屬之貝子府上下長臯赤峯所屬之烏丹城等處皆於失陷後次第攻克各州縣險要之區全爲賊踞築墻固守崇墉屹立攻剿之難逈非尋常賊壘可比各將士拚死力爭晝夜攻戰竟於一月之内悉數殲平著名首逆全行擒斬向來用兵無如此神速痛快者幸不至老師糜餉釀成燎原肅清藩服桿蔽畿疆關係大局尤非淺鮮是以提臣葉志趨隨孔奏保之副將　萬才均係越級請升悉荷恩允並蒙特旨宣示以勵其餘是各將士艱苦力戰情形久邀聖明洞鑒此次彚保各員同在前敵疉次苦戰核其勞績實與前保各員相同但以官秩較卑人數較多未能同時列叙曾經葉志起將先予存記彚齊請保等倩於摺内聲明在案今事定之後乃不得一體論功慮無以激勵戎行昭示火信查同案所保文職各員並經吏部核准論名器之嚴　又重於武論戰陣之力則武多於文文員已一律蒙恩武員轉大半駁攺相形之下未免向隅疉經提臣葉志超咨請申奏臣復令戲　删减兹據覆稱將存記略次之嚴宗當等五十六員請從部議核攺其卞得祥等二百九十八員均係前敵苦戰尤爲出力疉經存記無可删除葉志超親在行問見聞眞確旣據列叙勞績代乞恩施未便壅於上聞合無籲懇特恩俯准將卞得神等仍照原保給奬以示鼓勵之處出自　慈施逾格除分别開單咨明兵部查照外理合恭摺具奏伏乞皇上聖鑒訓示謹奏奉硃批卡得祥等著仍照原保給奬餘依　該部知道欽此○○尚書銜山東巡撫奴才福潤跪奏爲知府丁憂請旨簡放以重職守恭摺仰祈聖鑒事竊所授兗州府知府榮銓到省檄飭赴任緣由經奴才附片奏報在案兹據署滋陽縣知縣劉承寛禀稱該府於閏六月初八日到任十九日接到電信知伊母蘇完瓜爾佳氏於本年閏六月十七日在旗病故係屬親子例應丁憂等情所遺篆務亟應委員接署查候補知府王恩湛持躬謹愼冶事安詳上年曾署此缺措置裕如堪以委令署理據藩臬兩司會詳前來除批飭檄遵外所有山東竟州府知府員缺係要缺相應請旨簡放以重職守謹恭摺具奏伏乞皇上聖鑒訓示謹奏奉硃批已有旨簡放王築修矣欽此○○　品以戴安徽巡撫臣沈秉成跪奏爲直隷州員缺緊要人地實在相需籲懇天恩准以原請之員補授以重地方恭摺仰祈聖鑒事竊安徽省廣德直隷州知州慶釗病故遺缺前以在任候補直隷州懷寍縣知縣吳雲濤請補嗣准部咨以該員應儲於候補直隷州知州班内補用今廣德直隷州知州係輪應候補班前到班之缺核與定例不符應令另行照例按例按班更補等因當經行司遵照查廣德直隷州知州雖係月選中缺實爲安徽邊境繁難要區自遭兵燹客民多於土著與浙江江蘇三面接壤凡整頓保甲稽察匪蹤及辦理交涉事宜審斷土客詞訟莫不關繫緊要其繁重過於往昔最爲難治之區非久任煩劇精明幹練熟悉地方情形之員不足以資治理遵於通省候補班前直隷州知州班内逐加遴選非初登仕版卽人地未宜實未便稍涉遷就論在相宜之員無有過於吳雲濤者查該員吳雲濤田進士卽用知縣簽分安徽親老告近攺掣江西同治十一年到省署樂安縣事補崇仁縣知縣嗣以丁憂開缺服滿起復仍照原擘安徽省候補光緒八年到省歴署舒城合肥等縣事補桐城縣知縣調署懷寗縣事後經調補奉准部覆所到各任除莠安良政平訟理十餘年納皆有實蹟可徵十七年二月前護撫臣阿克達春奏保該員才堪治劇整頓有方民情悉洽大堪造就奉上諭卽着傳旨嘉奬等因欽此旋因拿獲會匪經臣奏保以直隷州知州在任候補並加四品銜是年十月初一日奉硃批均著照所請奬勵等因欽此是其才能政蹟已在聖明洞鑒之中本年二月臣以該員請補廣德直隷州知州員缺之前先經彚奏調署是缺到任數月盡心民事以該處士客雜居幅員遼闊匪徒易於溷跡尤以周巡嚴緝爲先現據禀報查獲會匪頭目起有僞印等逆據經臣派員前往會訊禀辦其緝捕勤能爲民除害深知當務之急已有成效可觀若令以實缺久居當可更期得力現經部議以班次不符例不准其補授然查安徽候補班前班内並無歴過煩劇堪膺斯缺之員惟有吳雲濤人地實在相需應請仍以補授據署布政使嵩崑署按察使松峻會詳請奏前來臣覆查現署廣德直隷州事在任候補直隷州知州懷寗縣知縣吳雲濤才識明敏辦事認眞於該州地方情形甚爲熟悉自到署任措置裕如臣與兩江督臣劉坤一往返函商按班更補一時旣難其人吳雲濤雖與班次稍有未符而人地實在相需仍請補授該州貝缺必於吏治民生大有裨益相應專摺奏請合無仰懇天恩俯念要缺需人特旨允准仍以在任候補直隷州知州懷寍縣知縣吳雲濤補授廣德直隷州知州藉收得人之效出自鴻慈逾格如蒙兪允該員由在任候補直隷州知州請補直隷州銜缺相當請俟接准部覆再行送部引見應送履歴清册前已造送此次應免重造臣爲要地擇人起見謹會同兩江總督臣劉坤一恭摺籲陳伏乞皇上聖鑒訓示再所遺懷寗縣知縣一缺係省會首邑請俟奉准部覆後再行選員請補合併陳明謹奏奉硃批吏部議奏欽此○○頭品頂戴兩江總督管理兩淮鹽政臣劉坤一跪奏爲恭報淮北丁亥綱徵收課厘數目仰祈聖鑒事竊淮北票鹽經前督臣曾國荃奏請仍照正額辦運二十九萬六千九百八十二引經部議准限十個月奏銷業已報至丙戍綱止在案兹查丁亥綱於光緒十五年九月初二日開辦起至十六年六月二十九日止一綱完竣計收正雜課銀三十七萬一千五百二十四兩有奇又收五河正湯兩卡鹽厘錢一百四萬五千四百五千有奇是綱鹽厘收數比較上綱有盈無絀奏限日期連閏計算逾限不及一月據兩淮鹽運使江人鏡詳請具奏前來除將送到册結循案咨移部科外所有丁亥綱徵收課厘數目謹繕清單恭摺具陳伏乞皇上聖鑒勅部查核謹奏奉硃批户部知道欽此○○張聨桂片再廣西連年内緝伏莽一切糧餉軍火皆關緊要惟有隨時酌提庫欵以應急需而免貽誤歴年提撥濟用均俟積有成數冉由藩司詳奏以免瑣屑迭經前撫臣奏明在案兹光緒十七年臣在藩司任内經前撫臣督同陸續提用司庫正雜錢糧等欵銀六萬五千一百七十兩九錢九分四厘一毫八絲二忽三微又截存武職留半養廉銀八千四百八十五兩二錢九分又武職减成養廉銀一千五百七十七兩五錢解赴軍營接濟先因零星動撥事涉煩瑣未經隨時凟奏兹據署藩司胡燏棻查明具詳前來除飭造清册送部外理合附片具陳伏乞聖鑒飭部查照謹奏奉硃批户部知道欽此 
 
 

Page 14

 
 
[光緒十八年七月廿四日京報全錄]  
　　宫門抄○發抄硃批四道○陜督楊等奏保奬新疆防戍出力各員摺○東撫福奏道員創設登萊青三府廣仁堂請准立案並賞撥米石片○將軍裕等奏本年夏季統巡恊領與朝鮮會哨事竣邊境靜謐摺○豫撫裕奏核明建築閿鄉縣黄河石壩用過工料銀數摺○七月二十四日工部鴻臚寺廂白旗值日吏部引見二十五名户部八名詹事府一名上虞備用處六名正藍滿五名○繼公吉恒各假滿請安○福建叅將孫東軒謝恩○那公續假十日○兆伯請假十日○吏部奏派騐看月官派出徐中堂崑岡錢應溥裕德問德潤清安楊頤夀昌國秀聯𨸚秀林戴恩溥吳光奎恩明林燦垣謝雋杭○工部奏派承修貢院工程派出敬信○又奏派察估東直門角樓等處工程派出崇禮○召見軍機熙敬裕德孫楫○皇上明日卯初至　夀皇殿行禮○發抄張之洞奏審明已革守備謝上元冐餉賣糧案定擬奉硃批刑部議奏欽此○邵友濂奏都司鄭超英獲盜出力請奬奉硃批著照所請兵部知道欽此○又知縣汪瑞曾仍回江蘇補用奉硃批吏部知道欽此○奎俊奏上年江寗等屬地丁未完奏銷各員奉硃批户部知道單併發欽此○○太子少保頭品頂戴陜甘總督臣楊昌濬頭品頂戴甘肅新疆巡撫臣陶模跪奏爲遵旨照案酌保新疆防戍異常出力文武員弁謹繕清單恭摺仰祈聖鑒事竊照光緒十　年五月初八日前護撫臣魏光燾會同臣昌濬具奏新疆防戍時閱七年請援照光緒十年督辦新疆軍務臣劉錦棠奏准六載邊防成案比照戰功從優給奬七月十五日奉硃批准其照案擇尤酌保毋許冐監欽此魏光燾核辦未竣適卽交卸將文武銜名單册移交臣模接辦臣等恭譯諭旨仰見皇上厪念邊陲允頒懋賞恩湛汪濊欽感同深查新疆防戍各軍經劉錦棠遵旨酌奬後正值行省新設數年來上賴宸謨廣運凡綏邊安民諸事宜罔不次第舉辦惟窮荒絶徼奸宄最易潛蹤俗異性殊匪徒時虞勾結防守稍形鬆懈動爲全局所關加以扼要卡汛又皆層巖戈壁渺無人烟風沙翳霾瘴瘼時作各將士蹈危冐險分叚梭巡帕首荷戈罔間昕夕各項辦事人員奔馳沙磧荒寒之地苦辛堅忍湊赴事機用能丕暢皇威消除伏莽爲時七載轄境晏然迹其忠義奮發良由前此邊防渥蒙奬叙有以感其心而作其氣而此際望恩之切揆諸艱苦情形實有未便過嚴者溯查大軍出關朝廷深憫西征之苦月餉薪資均從優給底定後以常年饋運籌撥維艱營勇改支坐糧員弁祇支廉俸贏絀之數今者懸殊邊疆夙號瘠區百物昻貴衣食而外已無餘資所冀者聖朝經武不薄邊功得附議叙之列耳若不優請恩施竊恐激勵術窮疆臣無以收指臂之助且全疆據關隴上游形勢所在不能不藉資羣力非從寛甄錄更無以資觀感而勵將來臣模到任後按照秘交單册確切詢查與臣昌濬往復函商文武員弁擇其在事年久極爲勤奮者量請優奬出力較次及後路經理餉裝人員仍分等酌保再三審度務在持平固不敢故從刻嚴靳朝廷寛大之恩亦不敢旁及無功啓名器濫邀之漸總記此次請保人數較上屇不及五成相應繕具清單籲懇天恩俯念新疆邊遠精形不同防戍已閱七年實屬異常出力惟援光緒十年六載邊防成案比照戰功從優給奬以資鼓勵並懇聖慈免其逐一註考除將履歴清册咨部查照驍騎校千總以下照例咨保外所有遵旨擇尤酌保緣由謹合詞恭摺具陳伏乞皇上聖鑒訓示再此摺係臣模主稿合併聲明謹○奏奉硃批該部議奏單二件片二件併發欽此○○福潤片再據調補津海關道登萊青道盛宣懷詳稱昔年該道在天津河間名署道任内會同南北紳董捐資倡建天津廣仁堂又於京城會商同鄉京官分設廣仁堂均經直隷總督順天府府尹奏奉諭旨每年賞給漕米三百石以恤貧民自蒞任登萊青道以來目擊所屬民貧地瘠烟台通商口岸四方無業之民麕聚尤多兼以前數年黄河小清河泛溢爲災流離就食者接踵而至嬰嫠無保恤疾病無醫藥饑寒困苦情實堪憐該前各道雖均購置房地設有粥廠庇寒所並兼善堂施種牛痘醫藥棺木等善舉經費出於自捐未能擴充辦理該道於兼善堂左右購地添蓋房屋一百五十七間又購出租收息者八十七間庇寒所攺名棲貧所增爲六十五間又造寄柩所三十六間並購義地三處經始於光緒十六年冬至十八年春間一律告成仿照京津成案名曰登郡烟台廣仁堂酌定條規分設十會十所十會曰保嬰恤嫠訓善因利拯濟保熄備棺運柩掩骸惜字十所曰施粥棲貧蒙養慈幼工藝戒烟施　西法施醫養病寄棺等名目遴派員紳分司其事萊州府城本有育嬰堂存欵生息錢一千串兹復添購民房並用道署箭道餘地整舊營新共成房屋四十四間名曰萊郡廣仁堂青州府城有南紳嚴作霖捐設同善堂一所存項生息銀二千八百兩舊房五十間兹經修葺並添蓋後廳三間名曰青郡廣仁堂均派員董經理先辦保嬰惜嫠訓善義塾四事徐道府州縣歳捐經費外再由烟台廣仁堂撥給應用綜計購地蓋房需銀一萬五千餘兩悉係該道捐助又籌銀二萬兩發交烟台機器繅絲局作爲三堂股本永遠生息所有常年經費擬將烟台粥廠及施棉衣醫藥種牛痘四事由登萊青道按照向章捐廉辦理其餘官商樂助及洋藥厘金内留支緝私善舉經費房租生息私磺私土罰欵充公等項每歳所入約有萬餘金撙節動支計可敷用該道現已調補津海關道應歸後任道員督辦該道員選駐紥烟臺之嵩武軍統領孫金彪爲總董遇事會商核實辦理以期善舉垂諸久遠呈請奏明並照京津成案懇恩每年賞給南米三百石加惠窮黎等情前來奴才恭查光緒十七年九月十三日奉上諭育嬰一事從前迭奉諭旨通飭辦理現在教堂繁興半由各國育嬰起釁若先使地方官籌辦盡善自可杜絶亂萌等因欽此欽遵辦理在案今該道盛宣懷於登萊青三府捐資創設廣仁堂擬辦各項善舉洵屬有裨地方急公好義相應奏明立案並懇天恩俯賜每年賞給漕米三百石自本年起在於江蘇海運漕糧項下撥給該道等具領由招商局輪無運至烟臺分撥各堂應用俾窮黎咸沐皇仁善舉可期永久出自逾格鴻慈謹附片具奏伏乞聖鑒訓示謹奏奉硃批卽由山東應解粟米内撥給三百石户部知道欽此○○奴才裕祿濟祿跪奏爲本年夏季統巡協領與朝鮮會哨事竣邊境靜謐恭摺仰祈聖鑒事竊杳邊外游民佔墾地畝與朝鮮僅一江之隔前經奏明循照舊章按四季派員出邊統巡夏秋二季與朝鮮國地方官公同會哨稽察等因在案本年四月委派内城恊領榮恩作爲夏季統巡前往巡查並照章咨行至盛京禮部先期知照朝鮮國王飭令該國地方官會哨去後兹據該員詳稱馳抵邊外巡查五月初一日與朝鮮國官李用漢公同會哨該使臣親遞邊境肅靜印結一紙由該恊領呈遞前來除咨杳外奴才等復嚴飭秋季統巡之員認眞稽查以肅邊境所有夏季會哨緣由理合恭摺具奏伏乞皇上聖鑒謹奏奉硃批知道了欽此○○河南巡撫奴才裕寛跪奏爲核明建築閿鄉縣黄河石壩用過工料銀數詳晰開單恭摺仰祈聖鑒事竊照閿鄉縣城北臨黄河前因大溜南滾西北城垣皆圮於水衙署後房曁民房街道亦多塌入河中情形極爲危險經前撫臣倪文蔚議建石壩十座請欵十二萬兩由漕項内動支興修奏蒙恩准先後飭由該管道前河陜汝道鐵珊前署道陸襄鉞督同該縣知縣孫好謙等認眞經理並據體察河形坐灣較前更大水勢節節南趨原議建築石壩恐尚不足抵禦因於原項欵内極力撙節添築二壩並將第一第五第八各壩丈尺加長挑拓大溜北徙俾臻鞏固而保久長光緒十七年四月初十日據報一律工竣共築大小石壩十二座用銀十一萬九千六百十六兩五錢五分二厘並撙節剩銀三百八十三兩四錢四分九厘八毫如數解還司庫經奴才批司檄委候補知府文焕前往確切勘得所築各壩委係工堅料實並無草率偷减情弊據布政使廖夀豐將用過工料銀數開摺詳呈前來奴才覆核無異除飭照例分晰造册繪圖取結詳送題銷外相應開具清單恭呈御覽所有建築閿鄉縣黄河石壩用過工料銀數緣由理合恭摺具奏伏乞皇上聖鑒謹奏奉硃批該部議奏單併發欽此 
 
