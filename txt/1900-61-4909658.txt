# 1900 - 61 - 4909658

 

Page 1

 
 
[重印四史告成] [  圖書集成局啓]  
　　四史者何史記前後漢書三國志是也本局前曾精工排印甫更裘葛篋笥頓空兹又重付手民校前益加精美惟紙墨工料日漸加昂是以每部核定實價洋銀五圓諸君子有留心乙部者請臨三馬路申報館申昌書室選購可也此布 
[新印大字足本王鳳洲綱鑑會纂告成] [  圖書集成局代啓]  
　　是書係明王鳳洲先生所撰先生一代通儒尤精史學以司馬温公寳治通筆朱紫陽通鑑綱目卷帙較繁閱者不使爰會通兩家之書撰爲是編用律諱嚴叙事詳備方今國家崇尚實學稽古之士允宜家置一編惟惜坊間所印均係删節之本又字畫纖小讀者憾焉今埽葉山房主人覓得是書足本倩本屇用新鑄大號鉛字重行排印校對詳明紙張潔白洵乙部之要編藝林之精品也每部二十本價洋二元八角蘇申南北埽葉山房均有發兌此佈 
[西北各省宜創設機器磨麫公司說]  
　　秋黍春稌種植所必備也而北方之土性則與麥相宜白粲黄粱饔飱所必需也而北方之人情則與麫相習然麫之爲用或爲餺飥或爲餫飩或爲冷淘或爲曼首稽之古籍名類已繁執筆人曩曾遊幕燕趙者六七年詢之彼都人士據云麫食一類稱名近百可以逐日變易歴兩月餘無慮雷同亦可見北人嗜麫之深矣南人之旅居北土者初時未嘗不思米飯顧米價旣昂貴無倫且顆粒未能肥匀蒸溲又不合法勉强下咽僅免枵腹之虞久而久之亦似未及麫食之適口所謂習俗相移古人之言不我欺也惟由麥而成麫必須磨之礱之簸之揚之而後能潔曰無瑕儷於霜雪計每日一人之力得麫十數斤一牲畜之力得麫數十斤所費旣多售價不得不貴邇者美國之麫販運來華者每歲不知凡幾入闤闠者幾於觸目皆是初時不過行於南方通商口岸爲蒸製餅餌之需近則駸駸乎漸行於北省其價雖較本地之麫略昂然因出於機器匀細凈白爲人情所喜以是推行愈廣中國固有之利漸爲所侵夫鐘表羽呢以及各種玩好之物爲華人耳目所未經喜而購之尚可說也若麥則爲我中國土産之大宗西北各省每屇春夏之際鱗塍雉隴萬頃黄雲居人以二麥之盈虚定一歲之豐歉民生國計命脈所關而今乃令相距數萬里之美人轉得在中土奪我固有之利若再不及時整頓民間多一分漏巵卽國家傷一分元氣日朘月削將何以堪整頓之策奈何曰宜在西北各省適中之地糾合商股設立機器磨麫公司以冀挽江海之利源廣閭閻之生計行之旣久必有可觀猶憶前歲蕪湖金馬門邊經中外官商糾股創設機器礱坊顔曰益新公司除礱米機西副外另有磨麫機一副每日可磨麫六十餘石雖曰小試其端實已大獲其利去冬京師武衛中軍亦在南苑安設機器磨麫以供兵食獻歲以來又聞有某商擬禀請總理衙門在距京二十里之豐臺村創設機器磨麫廠雖能否邀准尚無明文而此事之有益於民無損於國則無論智愚賢不肖固可懸揣而知且所貴乎有公司者不特取其出貨多而獲利溥也聞之北方製麫食者云若以硫黄微薰之可較常麫倍形　白今美國之　與本地之麫相比顔色迥不相侔其必别有良法以製之明矣我中國倘能設一至大之公司於麫性之寒温味之美惡色之黑白逐一研究務極精詳去其弊而務底於良則銷售必廣自可杜絶美麫來源豈非商務民財之一大關係乎雖然旣名公司必須有百萬貲財始能轉運靈通無所阻滯中國商情本未踴躍且近數十年來凡織布製茶等事時被奸商以糾集股本爲名吞没巨欵一言集股無不疾首蹙額以爲將吾人减衣縮食之資供若輩濫賭狂嫖之用前事具在豈肯再墮詭謀故今日集資之難較前益甚或者得淸廉公正之大員主持於上殷實誠信之富商勸募於下則海内之聞風興起者或不致因噎廢食裹足不前庶幾利源不至外溢而民生或可充裕乎涉筆及此不禁拭目俟之 
[本館接奉電音]  
　　昨日午前九下鐘越二十五分時京師飛電傅來上諭一道旨九道敬謹譯登○二月初七日奉上諭載漪著補授宗人府右宗正宗人府左宗正著載勛補授欽此同日奉旨符珍著調補正白旗滿洲都統所遺廂白旗滿洲都統著國秀調補遞遺廂黄旗蒙古都統著懷塔布補授欽此同日奉旨奕劻管理奉宸苑事務欽此同日奉旨載瀾管理健銳管事務欽此同日奉旨載瀛管理御鳥槍處事務欽此同日奉旨著派希郎阿管理善樸營事務欽此同日奉旨著派榮祿總理行營事務欽此同日奉旨載濂補授閱兵大臣欽此同日奉旨著派恩濤管理嚮導處事務欽此同日奉旨正黄旗領侍衛内大臣著那彦圖補授欽此 
[印度防俄]  
　　日本某日報載英京倫敦電信云現在俄軍之聚集代腦夫利司地方者已多至七萬五千名之譜觀其日漸進偪似於英之印度關係非輕若無英軍保護在先恐不免悮墮俄人之計英人聞此信息心中不免震驚矣 
[兵費不貲]  
　　徐家匯匯報云歲甲午中日之役日本所用兵費合法銀四百六十九兆佛郎後得中國償銀七百五十兆佛郎尚餘二百八十一兆佛郎用以添購軍械今英搭交戰所費尤多僅以英兵食用計之每兵一名一日之内須肉一斤有奇饅頭一斤有奇咖啡三錢有奇茶葉二錢許糖二兩鹽五錢辣物若干燒高拉三錢菜芋半斤蠶荳葱蒜之類四兩米二兩燒酒若干淡巴菰半兩火柴等物若干合非南所駐英兵多至十七八萬所費已覺不貲加以煤火藥彈槍砲等軍裝不知費去凡幾窮兵黷武害可勝言哉按燒高拉係食物狀若糖餅然 
[韓事謠傅]  
　　京津太唔士報云邇者外間謠傅高麗政府派員至俄羅斯商議要務一擬向俄國借兵三千名多至一萬名以資保護二擬向俄國貸銀數百萬羅卜三允俄人在新開各口岸建設兵房斯時有識者皆心焉欵之未敢信以爲實按先是俄國前駐高使臣巴洛甫君由俄重蒞漢城言及高麗地方日後終須爲爭戰之地俄國甚願高廷簡員前往求爲奥援云云意者謠言卽因之而起乎 
[允加貨稅]  
　　日本東京日報云中國政府於去年西歴五月八日爲始准外人在閩省福甯府所轄三都灣列肆貿易一切貨物較原定值百抽五之稅加抽二成經海關稅務司出示布告一面照會各國駐京使臣兹已由各使照覆總理衙門將加稅事宜承諾矣 
[高密不靖]  
　　靑島華字報云邇者時有山東高密縣民人聚衆阻撓鐵路工程德工師懼將眷屬輜重送至靑島以避兵烽德廷所簡膠州灣總督葉君飭屬由靑島至膠州沿途建設卡房派出兵士一百八十名携帶大砲及連珠 
 
 

Page 2

 
 
砲各兩尊悉心保護正月某日有一德人行至濰縣境南瀏地方突被匪人搶掠濰縣主某大令聞報往騐見所遺零星器物俱有德公司標語因飭差送至靑島交公司中人檢收旣而匪人又遷怒於信教之民糾衆將縣治西鄉胡家村李家營等處教民家恣行刦奪并被毆傷數人中有一人竟被匪人縊斃當鐵路公司總辦錫君赴省垣謁見東撫商立合同時派有官兵護送其弟錫某送至高密縣西鄉而别不料歸途忽被濠裏人追逐數里燃槍擊之幸未受傷然已如驚弓之鳥矣 
[匪燄蔓延] 　 
　　天津訪事友人云山東義和拳匪聚衆謀亂竄擾直隸河間等處迄今尚未敉平近聞保定府屬定興縣境内民人多爲所惑每有習其術以互相搆煽者縣主某大令深恐滋蔓難圖立卽禀詳督憲裕壽帥壽帥委員前往查辦未知膺是選者果能開誠布公使蚩蚩者去邪歸正否也 
[日東火警]  
　　日本東京日報云刻接三重縣電報悉東歴二月二十八日卽華歴正月二十九日午後三下鐘時三重縣所轄桑名郡七取邨民人佐佐木與右衛門家忽然火起一霎時蔓延無際燬去民舍五十一家寺院及土庫各一所貨棧十七所有伊藤茂助者未及逃避焚斃其中 
[津沽命案]  
　　天津訪事友人云日前混混某姓至河東郝甲所開柴廠强索薪　以供炊供炊爨甲不允致觸其怒大肆咆哮繼復糾集羽黨前往行兇甲寡不敵衆徧體鱗傷旋又突來一匪舉斧猛砍傷及頭顱腦漿迸流頃刻殞命屍弟郝乙訴之地保協同至縣署禀報越日縣主阮大令委某少尉帶同刑仵人等蒞塲相騐塡明屍格允卽緝兇究懲 
[津郡官塲紀事]  
　　天津訪事友人云天津縣地居首劇案牘紛繁在在需人協理現由上憲檄委直隸候補知縣銘大令峻吳大令鴻祺襄理讞務已由縣主陵大令延之入署矣○署理天津河北汛李把戎得勝瓜期已及經紳士稟請鎭憲羅鎭軍保留鎭軍以正任張把戎振彪已飭赴新任未便准行然紳士之意尚不肯默爾而息擬卽瀝忱續請以遂其攀轅臥轍之思誠不知其有何善政而致此也○日前北洋武備學堂總辦蔭五樓統制昌由署理山東巡撫袁慰庭中丞咨調赴東以備策遣聞中丞因新到德國水師提督恐有交涉之事以故需人佐理俾得折衝於樽爼之間也 
[鵝館墨痕]  
　　紹興訪事人云會稽縣東鄉距城三十里許下灶鎭大闡寺古刹也前有戒僧二三卓錫焚脩募得水田六十畝每年租榖所入除供香積廚外頗有盈餘近年住持僧未能恪守淸規以致師徒互控會稽縣黄大令以其有玷禪門勒令還俗寺産悉數撥入蕺山書院藉允膏火之需今歲恩榜特開諸生正苦絃誦無資得此則八百孤寒當同聲感頌矣○正月二十四日係嫁娶吉期皋埠沈姓雇舟載綵轎赴城内大營王姓家迎親歸途行近東湖時已更魚三躍月黑風高適迎面來一划船避讓不遑致船中陳姓客及篙工均溺於水幸適有掏摸螺螄之小船户聞聲援救得將稿篙工救起惟陳姓客蹤跡杳然迎親者驚懼非常高呼有能援起者當酬銀三十元於是掏摸螺螄之人復入水中須臾兩人掖之而起業已神色昏迷口噤不能語急載回施救得獲生全亦不幸中之幸事也 
[皖江春水]  
　　安慶訪事人云釐捐之設原以濟餉糈之不足粤匪平定後大吏本擬一律裁之嗣以時事多艱庫藏奇絀非但不能裁去且又從而議加焉此非朝廷苛待商民亦實有不得已之苦哀也前月下旬有販運磁器之商船一百七十餘號道經安徽華陽釐卡抗不納捐卡員無可知何派砲船押送至省再三開導願照章减四成征收諸商允之業已如數輸繳矣或曰此事因巡役姚某歴向商民勒索賄賂不滿其欲有意留難商民恨入骨髓故此次聚衆抗之也○上月二十四日安慶府方太守連軫命駕赴金陵謁見新任兩江總督南洋大臣鹿制軍勾留數日旋於某日附招商局江永輪船回省垣○上月二十六日府署後牆忽被穿窬之輩穴洞而入竊去衣箱等物懷寗縣陳明府知之立卽親往勘視飭捕緝拿 
[京口春帆]  
　　鎭江訪事人云客串戲劇誨淫誨盜實爲惡俗之尤屢經道府憲出示嚴禁終不能盡絶根株近日南門外王家村又醵資演唱觀者人山人海舉國若狂道憲長久山觀察知之卽飭丹徒縣王明府出示曉諭禁令重申似此雷厲風行想若輩當稍知法紀矣○月前鎭江府向子振太守赴金陵謁見鹿制軍面禀公務兹已事畢於本月初二日乘吉和輪船言旋屬下各官均赴江干迎迓○江蘇糧儲道羅少耕觀察於上元節後由蘇省詣江寗叩賀鹿滋圃制軍年禧事畢東下道經京口正月二十四日乘舟赴袁公浦謁見松漕帥面禀要公月之初一日回抵潤州小泊六吉園碼頭鎭城文武各官咸往迎迓有頃觀察乘輿往道府各衙門報謁旋於初三日解維取道滬江回省○馳馬通衢本干例禁雖經地方官嚴申禁令而煌煌告示若輩竟視若弁髦月之初三日下午有一少年高騎駿馬馳驟於南門草巷一帶追風逐電得意揚鞭馳至太生街忽迎面一老嫗扶杖而來避讓不遑竟被馬首撞倒頭觸街石鮮血淋漓少年加鞭疾馳意圖逃逸衆人代抱不平將馬扣住少年無奈出資延醫爲老嫗敷治醫者云傷及額骨須彌月不透風性命方可無害○丹徒縣王大令接奉上憲公文飭將去秋瘐斃獄中之盜犯某甲照例戮屍遂於月之初四日會同城守管守備王守戎督帶兵役詣凉篷山叢葬處將屍棺刨出騐明無悮如法行刑聞甲係去夏搶刼本城南鄉某富家之巨盜也 
[蘇臺攬勝]  
　　蘇州訪事友人云標撫水師新中飛划營管帶歐陽子林副戎成松因南匯縣境梟匪滋擾逾限不獲經上憲撤差所遺管帶事務由鹽捕營統領杜雲秋觀察保舉周千戎桂堂接辦署撫憲陸春江中丞允之已於本月某日下札矣○松江府屬金山縣土棍金坤秀平時專喜結黨横行魚肉鄉里此次南匯縣周浦鎭梟匪實與一鼻孔出氣事爲某統帶訪悉稟知上憲督率砲船駛至金山將金拿獲本月初三日之晚解至撫轅撫憲陸中丞飭發長洲縣訊辦縣主汪大令命收入内監候訊明詳核○著名巨竊姚金亮曾於三年經前任總捕同知劉少峯司馬設法拿獲訊實後擬以永遠監禁之罪旋因長元吳三縣獄中人犯擁擠爰寄禁崑山縣獄上月下旬某日不知如何越獄而逃雖經飭捕嚴拿刻尚形影杳然某日已據情禀詳上憲矣○上月二十八日儀徵縣解到命案一起計男女犯各一署臬憲朱竹石廉訪飭發蘇州府訊勘有知其事者謂犯係章姓居儀徵縣城外二十餘里之某鄉昆季三人均經完娶旣而叔氏抱鼓盆之戚未免奉倩傷神長嫂時勸慰之一日叔氏與嫂在矮屋中小語次嫂某氏見之加以穢語蓋妯娌之間素所不睦也由是醜聲四播到處傳揚叔嫂二人銜之剌骨設計斃之嗣經其夫仰氏覷出破綻告知母屬投儀徵縣署報請騐屍縣主某大令騐得喉間受致命傷實係用沸湯灌死遂將家中人一併帶回研鞫此前年秋事也後因二人供詞閃爍急切不能定　案遂延至於今邇者上憲嚴催各州縣淸理積案臬憲委員某明府會同縣主將是案訊實解省某日府尊彦太守會岡發審委員董大令觀瀛廾堂提訊男女犯皆忽翻供太守再四推求詞極刁狡乃飭分别收禁候再推鞫○冉澤鎭某姓聘城中某甲之女爲室筮吉上月某日行親迎禮因路程窵遠先迎新嫁娘至舟中停泊一宵翌晨始解纜不料越宿起視則新嫁娘已不知何往偵騎四出蹤影全無誠異事也○元妙觀大街錦泰銀樓小主人劉某性好四君子之戲每至茶寮烟館輙將靑龍白虎口講指畫津津道之上月某日之夜在湶泗巷某烟館開燈過癮吞雲吐霧之餘又與二三同志暢談五木訣適南路總巡某明府微服過此聞言卽飭差拘回研訊之下供稱小的所講者係數年前事並非現在犯賭尚求鑒察明府謂本總巡親聞汝言昨夜賭錢尚何圖賴耶汝能指出賭窟何在賭首何人尚可寛宥否則不能事外逍遙也劉堅 
 
 

Page 3

 
 
稱並無其事明府諭令荷校示衆 
[鳥革翬飛]  
　　蘇松太兵備道監督江南海關余晉珊觀察以萬壽宫年久未修不無損壞爰飭馬路工程局總辦程雨村明府督同工匠興修雲斤月斧築登削馮現已將次竣工鳥革翬飛燦然大備矣 
[恪恭將事]  
　　昨日爲致祭海神之期淸晨九點鐘時代理上縣篆務之戴子邁明府命駕至南巿海神廟未幾提右營叅將廖楚材叅戎守備程厚菴守戎城汛張縵雲千戎江蘇督糧道羅少耕儲憲海運滬局總辦張子虞太守相繼而來趨詣丹墀行三跪九叩首禮恪恭致祭禮畢復詣龍王廟致祭如儀○昨日淸晨代理上海縣篆務之戴子邁明府率同縣丞劉二尹主簿孫少尹典史周少尉赴陳吉袁三公祠行春祭之禮蓋循曩例也 
[勤求民隠]  
　　昨日代理上海縣篆務之戴子邁明府發出示諭飭貼通衢其文曰爲求通民情願聞已過剴切勸諭事照得上海人烟稠密五方雜處濵臨江海接壤地匯靑浦川沙寳山等廳縣港汊紛歧梟匪光蛋地棍流氓盜竊充斥此拿彼竄防不勝防甚至擄人勒贖逼醮搶孀姦拐婦女架空訛詐其風俗之壞莫此爲甚除選派幹差汛捕密訪拿辦外其鄉愚無知遇有事故輒也輕涉公庭此中必有訟棍唆使煽惑愚人從中漁利以致原被人証廢時失業難保其不拖累無辜且有兩造願休而棍徒帮扛不肯寢息者此種惡俗殊堪痛恨本縣不惜苦口勸爾商民各行手藝人等知悉嗣後或因口角細故爭閙儘可先向公正紳董親族鄉鄰訴明及時調處息事若萬不得已之事准其將眞情實據控訴本縣自能秉公折衷與爾剖明曲直切不可因一時之忿撒謊砌詞動輙爭鬥聽人唆使涉訟公庭自貽伊戚須知訟則終凶也切切此諭光緒二十六年年二月初七日 
[讞員赴省]  
　　昨日淸晨英美租界公廨讞員翁笠漁直剌命駕至招商局金利源馬頭附某輪船赴金陵稟見署理兩江總督鹿滋帥所有日行公務倩襄讞委員張柄樞司馬代理 
[遺火受懲]  
　　前晚本邑楊樹浦老公茂紡紗廠中忽遭火厄熊熊之燄高濁層霄遠近水龍爭先赴救迨昨晨包探金阿三拘解廠中小工曹阿三何阿銀至英美租界公廨禀稱伊等二人在老公茂紡紗廠工作不守廠規私自吸烟以致遺火上炎焚去棉花不少事後由管廠洋人送入捕房今者捕頭令小的解案請大老爺從嚴辦理老公茂經理人投案訴稱伊等二人時吸香烟致遺火星前晚八點鐘時廠中突肇火災焚去棉花若干包約值銀一萬五千兩務求嚴辦以儆其餘曹何同供小的等並未吸烟不知如何肇禍求恩明察襄理讞政之張柄樞司馬判令發交捕房各押兩月 
[美界火警]  
　　前晚十二點鐘時美租界吳淞路穿虹浜左近某姓草屋忽兆焚如警鐘旣鳴英美兩租界救火會各西人急驅皮帶車馳往噴救約歴半點鐘時卽熄祗焚去草屋二三間 
[上海縣署瑣案]  
　　日前英美租界公廨讞員翁笠漁直剌移送陳元第殷仲新控馬聘三侵吞鉅欵案到縣經代理上海縣篆務之戴子邁明府研訊陳供監生丹徒縣人與殷仲新在治下英租界合開森和東洋雜貨莊光緒二十二年遣夥馬聘三赴日本神户購貨至前歲之杪盈餘銀二萬有奇被馬吞没並將帳簿藏匿及向理算馬央人婉勸願還銀一萬兩當時收到六千兩其餘延宕至今控經丹徒縣宰諭令馬交出帳簿秉公核算馬抗不遵諭因申解蘇松太道轅余大公祖札發英美租界公廨轉送案下務乞究追殷所供相同馬供小的大森和莊爲夥莊主曾派在日本購貨及收歇後已在神户涉訟日官諭令央三江公所司董算帳所有帳簿存在公所中盈餘銀已陸續匯到上海交與陳收執有陳之電報匯據十五紙呈求察核明府謂帳簿何以存在公所其中定有弊端喝令掌頰五十下責畢馬供光緒二十三年陳殷私販米石到神户接濟日人獲利甚厚小的未得辛金反被誣控明府飭押候查明澈底根究○竊賊脫逃已紀昨報前晚戴明府傅頭鋪地甲施福訊究施供賊犯何阿和與另案竊犯趙阿根同臥一室前晚四更時何扭去枷鎖開門逸逃小的追赶無及惟求寛限尋交今將趙阿根帶案請訊趙供何阿和曾糾小的同逃小的不從亦未代開枷鎖明府將施甲申斥一番限十天尋獲如違嚴比趙仍枷號示衆 
[上海巡局紀事]  
　　前日婁縣差役某甲持縣主屈吉士大令信票赴二十三七鋪巡防局中禀稱民人阿蘇在松江誘拐婦女若跡治下陸家浜所泊某姓柴船上敝上屈大老爺訪知命小的來此禀請派勇協提局員邱友林二尹准之飭地甲前往將阿蘇拘獲交來差帶回歸案訊辦○流氓沈福生向某染坊夥陸子嘉訛詐不遂互相扭毆控經二十三七鋪巡防局員邱二尹研訊判責二百板昨日提案覆訊著其改過切結然後覓人保去 
[馬路工程局瑣案]  
　　前者寗波人吳雲寳收買來歴不明之棉花七包由二十三號巡街捕拘送捕房轉解馬路工程局總辦程雨村大令研訊屬實判罰洋銀三十元船户張永南供詞歧異還押捕房前日飭提覆訊吳供小的有洋銀三元五角借與二十三號巡街捕張錦榮今旣被拘請將此欵追給大令令張捕將洋銀如數給還判令將張永南笞責四十板枷號三天○侯文卿在太古棧房供打包之役前被其夥陳關龍竊去小麥一包寄與沈掌全查悉後投報捕房捕頭將陳解至馬路工程局請訊侯投案聲訴前情陳供小的係本邑浦東人在侯處爲夥麥係沈掌全所竊與小的無干大令飭押候派差傳沈對質 
[英美租界晚堂瑣案]  
　　前者郎長春控妻兄翁敬傳糾股合開盛豐洋貨號與其兄翁鼎傳任情無弊等情讞員翁笠漁直剌飭吊帳簿質訊明白諭令將帳結淸呈案候核時延半月帳仍未淸前晚直剌傳案復訊殷靜山訴稱此事從前確由職員見議至本年敬傳不將紅帳交出郎因取去各帳當時兩造意見各執職員無從剖决正月十八日敬傳將和康義善源二錢莊票銀一千四百兩交與職員弟婦殷翁氏卽將亡弟殷潮湧六股票據及胡方墉一股票據交與敬傳嗣經台差邀職員督同算帳始悉郎已具控當時職員具禀瀝陳並由職員之兄登申報告白迨本月初四日敬傅之兄鼎傅及葛維卿向父親關說謂上年正月弟婦曾言將號閉歇所有六股股分讓與敬傳父親允之繕立讓據惟上年赢餘銀兩絲毫未收至郎與敬傳是否於去年拆去股分職員並不知情總之此事宜另倩公正人核算帳目秉公理處庶免互相訐控有傷親誼郎訴稱敬傅自保出後卽將寄存洋棧之貨悉行取去並揑造退據求恩澈底根追敬傳从稱監生之兄鼎傳因病未到光緒二十三年二月某日與即股開盛豐瑞洋貨號郎得二股監生得一股胡方墉得一股已故之殷潮湧得六股每股銀二百兩訂立合同議據由靜山見議旋倩監生經理號中事務前歲之杪結算帳簿無利可沾各股東均欲收回資本囑監生將號閉歇刻下殷姓六股胡姓一股均歸監生接受股銀已如數劃清所有光緒二十三二十四兩年紅帳已一概結清交去惟郎支用甚鉅故去年紅帳未交直剌諭令飭差協同靜山算明帳目妥爲理淸毋得紛紛互控○日前有唐某者遣家丁錢升投案禀稱盛祥根糾合其妻朱氏藉端逞兇求恩提辦翁直剌研訊之下錢禀稱盛傭於治下英租界三馬路畫錦里某店以紥珠花爲業其眷口與家主同住大馬路德人里内前日互爭竹竿以致啓釁竟糾同其妻朱氏肆意兇毆忙亂中失去銅脚爐茶壺各一求卽究追朱氏供稱丈夫現往蘇州小婦人並無行兇情事直剌喝責手心四十下諭令差役帶往唐姓家負荆至所失脚爐等物責令朱氏賠償 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[巨棍難禽]  
　　匪棍高春泉等爭攬招商局裝載漕米糾衆行兇曾由某捕頭令包探拘請英美租界讞員翁笠漁直剌訊辦旣而英界老巡捕房柏總捕頭訪得事由巨棍張掌華爲首張棍屢犯命案罪惡滔天不能再任逍遙法外因禀請直剌派出差役九名會同中西包探十餘名於前晚一點鐘時渡浦往拿張消息靈通早已聞風逃避昨晨差探空手而回訴知一切想尚須嚴密查拿也 
[英美租界公堂瑣案]  
　　包探胡瑞龍解送桂阿大趙阿生到案禀稱副捕頭之子惠而生有脚踏車一輛前日被桂竊去售與趙阿生得洋銀三十元由趙出立收據是以一併送案請追惠而生投案禀請嚴辦桂供此車由叔父交與小的囑爲典押並非小的竊得趙供小的不知竊贓故敢收買尚求恩寡襄讞委員張柄樞司馬商之白繙譯判將桂管押半月追還車價洋銀三十元給趙具領○包探張阿五拘解徐春陽到案禀稱此人竊取錢源泰燭坊牛油二桶報捕後經小的拘獲送案請究錢投案請追失贓徐供此項牛油實與同鄉人王某串竊今贓尚存王處叩乞施恩司馬著押候提王訊辦○水巡捕何瑞福禀稱畢才禮承攬某處塡泥擅自塡出馬頭有碍河道小的是以拘案請罰畢供小的無知悮犯求恩寛宥司馬判罰洋銀兩元○包探趙銀河解送朱阿福到案禀稱此人行竊唐焯光家鍍金銀臂釧一副經小的拘獲送案請辦唐投案領贓朱供小的自知不合求大老爺姑念初犯特開一綫之恩司馬判責二百板以儆 
[法租界公堂瑣案]  
　　法商永興洋行主討司於光緒二十四年六月倩掮客潘炳昌購買羊皮七百件運至外洋銷售嗣因與原樣不符退回上海耗去水脚關稅等銀五千餘兩令潘賠償潘不允遂涉訟公堂讞員朱森庭明府會同法總領事署譯員何君迭次研訊並傳隆茂等洋行買辦詰問均稱當時皮由永興洋人親自選定分别頭二二等價值銀貨兩交運至外洋銷售盈虧與潘無涉前旣議定則後之虧折不能令潘賠償矣明府及何君韙之永興洋人以事不得直遂控買辦沈靜軒不善經理以致虧折昨日明府會同何君升座傳訊永興洋人携西字帳簿向何君伸訴沈靜軒偕保人葉小村投案訴稱潘炳昌承辦之貨係洋人與司帳及管棧人經理職員並未在塲及選定後運往外洋銷售盈虧亦均與職員無涉明府謂討司將此貨運至倫敦報稅因與原樣不符罰銀九百兩沈稱彼以同州皮誤作他皮報稅以致被罰與人無尤討司呈遞西字單謂此貨向銀行抵押買辦親自簽字豈能推諉沈稱不論何項進出買辦均應簽字拔維晏洋行買辦沈子雲訴稱貨在棧内洋人如欲抵銀買辦理應簽字討司稱此貨買進時沈爲買辦今須責令售出明府與何君會商之下謂沈靜軒並無不合未便責令賠償姑俟下期覆訊核奪○前日之晚通州人宋金波在某處作塲懸梁自盡爲巡街西捕所見帶回捕房昨日解請安插宋供來滬尋友資斧告罄將爲餓殍不得已出此下策尚求恩典明府謂宋飄泊異鄉情殊可憫著給船票一紙附輪船回籍○樊煦禀稱在虹口天堂路開設滋大小錢莊學徒陳榮庭竊去洋銀八十元逃避無蹤保薦人陳子德亦避不見面因將其子陳明嘉送案請訊陳明嘉供年十七在小東門外復泰小錢莊習業榮庭確由父親引薦及竊銀後父親恐被累卽出尋覓現尚未回求鑒明府飭交保出外尋交伊父訊核○俞蘭生負欠遁逃各債主將保人金王氏扭案明府訊令交保出外尋俞到案嗣金王氏逃往蘇州保人將其夫金洪卿交案明府訊問之下金供本月初六日接妻子來信知俞逃往松江故往尋覔明府飭交原保人保出限五日内將俞交案如延押追○應阿標前控趙發茂欠銀七千餘兩明府訊知兩造均不住本租界内斥逐不理應遂投道轅上控明府接奉道憲來文飭包探將應趙二人帶案略詰數語令移送上海縣署訊究○包探稟稱偷兒陳大在富順輪船行竊牛油拘案請辦明府判責一百板○包探禀稱流氓王和尚擾取某姓東洋車上錢四百文顧狗狗攫取公館馬路某店錢二百文一併拘案請辦明府判將王責四百板顧責三百板 
[光緒二十六年正月缺單]  
　　同知安徽安慶承厚故知縣甘肅靖遠汪奎四川高縣盛宜懷俱近直隷井陘言家駒革直州判四川綿州潘廷杓丁巡檢江蘇泰興田潾近廣西宣化彭銑故 
[蘇省官報]  
　　正月二十四日候補道龔晉義由寗回知府許星璧由丹徒公幹回禀謝奉委牙厘局總巡差寳山縣尹禀辭崑山縣尚禀辭知縣王豫熙由滬來新選上海縣典史趙熙禀謝奉飭赴任指分江蘇試用巡檢劉應礽江西人由京騐看領照來省禀到○二十五日蘇松太道余辭行知府王仁東禀辭赴滬寳應縣徐福增睢寗縣侯紹瀛均禀到知縣方廷鴻禀辭回常昭河工米捐局攺掣江蘇大挑試用知縣胡榮安徽人昨日禀到縣丞趙雲倬禀謝飭知二十二年分海運案内蒙保賞加同知銜巡檢程葆埰禀課委署常熟縣典史事卽辭赴任○二十六日藩轅牌示照得委署江陰縣訓導吳縣人試用敎諭吳楨禀因病繳札遺缺查有原班其次之奉賢縣人試用訓導宋雲階堪以改委署理又調署丹徒縣訓導陳洵慶在任丁憂遺缺查有正任斯缺之現署震澤縣訓導江山助堪以回任長洲縣汪禀知下鄉相騐寳應縣徐福增禀辭委署溧陽縣洪爾振自新陽公幹回陽湖縣劉禀到　署靖江縣知縣周恩楙於本月二十五日未時病故○二十七日候補道朱福淸由寗回嘉定縣章禀到卽辭陽湖縣劉禀辭知縣姚詩聲禀知奉委赴沭陽會審積案前上海洋務差遣花翎知府朔補用直隸州龔寳琛安徽人由上海來指分江蘇試用府經歴鄭先蔭湖南人禀到署震澤司巡檢葉滋汾專丁來省禀謝飭知二十二年分　運案内蒙保補缺後以縣主簿　並謝二十四年分冬防案内給予勞績班前先委署一次記功一次正任金山縣典史韓鼎禀謝奉飭赴任卽辭管帶太湖水師正前營副將銜揀　叅將許國祥前日禀知巡湖查哨○二十八日藩轅牌示照得蘇州府知府彦秀奉旨補授直隸永定河道前赴升任所遺員缺查有松江府知府濮子潼堪以調署遞遺松江府知府員缺查有候補知府舒體元堪以委署同知葉兆綱由江寗見制憲回知縣魏允濟禀知奉委解工程銀兩赴江寗卽辭直州同魏汝駉禀謝奉護院憲札委收呈差縣丞陳昌先由江震絲捐局來 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
