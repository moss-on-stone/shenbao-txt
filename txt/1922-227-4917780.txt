# 1922 - 227 - 4917780

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[互相規勸（冷）]  
　　余謂互相規勸不如各自規勸之爲愈也何也假使自以爲無過者亦不必望人之能自認過欲望人之認過者斷不能自以爲無過夫旣自以爲有過則必先由其己之過而痛改之此互相規勸不如各自規勸之一也又如人之過而望人之改其勢相隔而難己有過而己自能改其勢實近而易夫苟不以君子待人索其過而望其改則亦己耳如其不然則又何勿以君子自待索過而自改乎人人皆能自知其過而自改之則又何須人之規勸也此互相規勸不如各自規勸之二也 
　　今閱吳黎之電互有規勸之辭雖不得謂之反唇相譏然皆欠於自責之道也盖今之局面誠非由一人之咎使之然也 
[命令]  
　　八月二十一日大總統令特任王毓芝爲全國烟酒事務署督辦此令 
　　又令任命林步隨爲幣國局副總裁此令 
　　又令全國水利局總裁兼揚子江水道討論委員會副會長李國珍呈仍就國會議員並請辭職李國珍准免本兼各職此令 
　　又令調任江天鐸爲全國水利局總裁此令 
　　又令調任查爾崇爲蘇州關監督此令 
　　又令調任徐世襄爲直隸烟酒事務局局長此令 
　　又令任命黄體濂爲東海關監督此令 
[國内專電]  
　　北京電今日院員於三時領到一月俸恢復辦公（二十二日下午七鐘） 
　　北京電院罷工經發六萬五千合一月俸今日可開工但各機關援例正在醖釀（二十二日下午一鐘） 
　　北京電海部亦擬罷工索薪 
　　北京電院俸六萬五係道勝撥三萬五九六債押三萬但人員尙有不滿（二十二日下午一鐘） 
　　北京電國務院調保安隊數十爲衛隊阻止未入院院員仍有不願開工者領俸後四散外團有人訪院見各門局卽出謂此關官吏道德節操問題甚望勿以工人自待 
　　北京電財部出九六債在市上押銀行無人承受外銀行僅允押一成五陸續押到七萬又賣出僅三折（二十二日下午一鐘） 
　　北京電財部與道勝商提德發債票息金道勝僅允四千鎊暫記部賬供緊急費查此項息金實存十一萬鎊非得使團同意不能提道勝係通融暫支（二十二日下午一鐘） 
　　北京電閣員入府會議黎請張紹曾代閣紹曾仍却（二十二日下午七鐘） 
　　北京電王在協和醫院目疾外並頭痛不肯力疾閣議（二十二日下午一鐘） 
　　北京電交高昨到津部員往迎有今日到京說黎欲顧外長代閣顧力却（二十二日下午一鐘） 
　　北京電凌文淵明日起即不到財部已辭本兼職當議員 
　　北京電吳哿日（二十）電黎反對唐閣並以道德問題諫黎且望親賢遠佞對張盧未加攻擊黎覆吳主挽留交高内孫並以勿干政爲勗且謂並無聯奉意（二十二日下午一鐘） 
　　北京電外人調查津浦京漢京奉京綏軍隊留空車在一萬輛上不用以運貨日損失七萬元 
　　北京電京綏職員請取消太康合同限二十四小時勞之常答辦不到如人員出局請勿回局結果出局者三兩人大請願已緩和 
　　北京電綏匪二千餘包圍包頭鎭與關外有關（二十二日下午一鐘） 
　　北京電九師變兵在南口滋擾譚慶林部會同十三師兜剿哿日（二十）已將懷來南口羊房鎭等處一律肅清譚業已回宣化鎭署 
　　北京電王懷慶因近畿軍餉積欠八十餘萬呈請辭衛戍職 
　　北京電張聯陞報告親赴老河口設防情形現已竣事旋回襄陽 
　　北京電許世英電請政府規定敎育經費垂爲政綱（二十二日下午六鐘） 
　　漢口電楊森到宜仍請孫貫澈援川主張孫以劉湘退渝聲明不再與聞川事楊將來鄂赴洛向吳求援聞吳仍主武力定川已電駐陜吳新田第七師及鎭嵩軍一混旅出南鄭寗羗分廣元南江兩路進援劉存厚並電促孫迅速入川但孫無入川意盧師宋旅均由夔退雲陽盤沱鎭陸續回鄂 
　　漢口電蕭電保何佩鎔長鄂何已赴京洛活動省署秘長蕭委督署秘書主任成憲兼任成馬日午後接事 
　　漢口電馮澐向洛建議以漢局地畝向外銀行押借八百萬元以三百萬充軍費五百萬存銀行生息作官票基金吳電蕭核辦馮又條陳收武漢房捐兩署交財廳核議 
　　漢口電旅鄂川人馬電直鄂滇陜各軍停止援川勿因川亂釀成南北大戰爭（以上二十二日下午七鐘） 
 
 

Page 5

 
 
   
 
 

Page 6

 
 
[國内專電二]  
　　香港電箇日（二十一）省會對省長問題先開談話會多主仍推陳炯明後開大會不足法數散會 
　　香港電當道對黄明堂獨立分調粤桂各軍分從陽江電白防城北海信宜五路包擊並飭劉震寰派一旅出容縣堵截 
　　香港電鄧本殷電告分兵渡雷進擊黄明堂部（以上二十二日下午九鐘） 
特約路透電 
[國務院之罷工]  
　　二十二日北京電高恩洪今晨回京即謁見王寵惠王在協和醫院療治目疾據半官消息王將不復理國務總理職務顧維鈞有任代揆說國務院人員刻因欠俸皆罷工 
[北方政局之動靜]  
　　二十二日北京電王懷慶昨提辭職呈由總統璧還京商會聞王辭職卽派代表團至院請勿許可王之辭職顯因近多聚衆示威舉動警察未加干涉恐日後受供職不力之責故 
　　二十二日北京電董康前將烟酒局隸屬財政部今復爲獨立機關已見公報 
　　二十二日北京電此間近降大雨倒屋約四千間死四五十人　 
　　二十二日北京電哈爾濱電星期日哈東二十哩高林道附近有匪攔刦火車死日兵俄兵各一另傷八名 
[賠欵問題中之英法]  
　　二十一日柏林電賠償委員會英代表與擔保委員會會長已抵柏林 
　　二十一日巴黎電法財政部長今日稱如許德國暫停付現則法國决計要求必要之擔保巴黎晨報稱普恩賚在倫敦時曾對欠法債欵之各國代表聲明無論貝爾福公文之結果如何法國不向各國索償 
　　二十一日倫敦電國外滙市今日較佳馬克先爲四千八百五十後盤回至五千 
[法總理演說對德賠欵]  
　　二十一日巴黎電法總理普恩賚在法兵一九一六年出發援救凡爾登所經大路中舉行埋置記星石之禮時演說否認法國有侵略之意謂法國僅求和約之踐行與損失之賠償但法國之友則囿於恢復國外市塲之念三年前協約國互定一種有損於法國之了解並否認法國行其政策之權利今英國主張准德國停付之請而不先商諸法國復於德國宣佈不能付債之時發表貝爾福之牒文使法國大爲驚訝法國雖商務輸入多而輸出少然至去年底猶共付外債五四、○○○、○○○、○○○佛郎德國人民較衆又無兵燹區域而其付出之欵尙不及三二、○○○、○○○、○○○佛郎法國現不欲要索同志諸國所欠法國之債欵苟非得德國之賠欵法國必不能償付欠英之債欵凡有關係之列强不久宜開會以討論協約國間債務問題法政府堅守其提交倫敦會議之切實擔保計畫將來或須不待協約國之合作而自取擔保但法國不過保存之以待德國允履行其義務耳吾人旣非尼羅斯亦非俾士麥吾人僅欲仍爲吾友人之友並與昨日之敵恢復和平有禮之邦交但吾人賠欵要求則必須如願以償也云 
[德人歡迎興登堡]  
　　二十一日柏林電興登堡上將今日抵巴伐利亞邦都城墨尼克之車站時民衆有異常歡迎之舉動興登堡與德意志萬歲之呼聲狂作波者瑪將軍致歡迎詞謂奸謀破壞未敗軍隊時興登堡能堅持到底殊可欽仰云興登堡答詞簡略勸聽衆各盡其職柏林政府曾與巴邦交涉禁止軍隊參加歡迎故今日軍隊僅有歡呼揮旗之事惟急進派某報訪員爲衆所辱幸經警察救出 
　　二十一日柏林電報稱德閣員與巴伐利亞邦代表對於保障共和法之爭端已獲同意之點巴邦代表已返巴都請示 
[美國礦路工潮談判]  
　　二十一日錫尼電坎拿大首相擔保星期二日重開礦工之工資談判故各礦管理吸水機及維持礦産之工人皆已復業以待談判 
　　二十一日克勒夫倫電機師工團領袖史通氏及火夫工團領袖羅白森氏稱即使解决工塲技匠罷工之談判不成鐡路運輸四同胞會不致被牽入罷工潮流 
　　二十一日芝加哥電有人將路軌之釘鬆動致自紐約開往芝加哥之空客車每小時行五十哩者因以翻倒死駕車者及火車各一當道懸賞千元緝捕犯罪者 
[英國新宗教會議時之談論]  
　　二十二日倫敦電牛津開新宗敎家會議會長嘉德納氏稱中國與印度現皆有一種感想以爲基督敎徒必須自行組織而規定其對於基督敎之自己見解從前將現成宗敎制度輸入中國與印度之觀望現已以各國須有增加以期適合之感想代之故耶穌會等已爲國内反動所驅滅在當地敎堂未有實力以前歐人實有予以保護之必要云 
[南愛蘭之内戰]  
　　二十二日倫敦電據杜白林消息自杜尼加爾至柯克之各城鎭均入國軍掌握伐勒拉氏及其黨人現處於盜匪之生活或謂戰事已開始終止但亦有謂眞正之戰事現方發作者據柯克消息黨軍現正乞和惟叛兵尚無無條件降伏之象昨有五處發生襲擊案足證黨軍仍欲從事散戰惟聞國軍司令决計掃清全境 
　　二十二日紐約電高等裁判所允准代表高林士氏及自由邦其他人物之律師請求暫止紐約各銀行以捐集供愛爾蘭建設民國用之欵美金二百三十萬元付與伐勒拉氏或其他委員律師所持之理由爲伐勒拉氏乃逋逃犯反對已成立之政府若將欵付足將繼續從事革命延長無謂之内戰 
[奥國求助於德]  
　　二十一日倫敦電奥國决議求助於德其總理賽貝爾氏昨在捷克斯拉夫京城與總統及總理會商後今日由該處赴柏林三小協商國及法意政府對於此舉殊爲不安且頗忿怒 
[解决希土爭端之會議]  
　　二十一日倫敦電英國徇從駐君士坦丁英法意高等委員之建議照會法意政府於原則上贊成由高等委員與希土代表在威尼斯舉行會議解决希土爭端該會大約在九月杪前不致舉行 
[美國澈查案]  
　　二十一日華盛頓電衆院提出議案主張實行哈定總統澈查煤案之建議以九人組成委員會限期年一月提出報告每人月俸萬元 
[英國之煤價]  
　　二十一日倫敦電美國及加拿大迄今共向威爾斯定煤二百萬噸本月供給已爲一空現有人詢問他種煤價最佳之海軍煤每噸漲至三十一先令 
[飛行家失蹤]  
　　二十二日喀爾喀特電孟加拉灣船舶接無綫電報請尋覔白萊克少佐之同伴沿海各站亦接有此項電報但諸人失踪已逾兩日仍杳無音訊 
[世界遊泳家之速率]  
　　二十一日瑞典京城電波格氏於十三分十五秒又五分之三鐘内泅行千碼較前此世界最速之記録少十九秒又五分之一鐘 
交通大學無線電 
[美國實業之消長]  
　　華盛頓電聯邦儲備銀行月報稱上月實業之有起色者首爲鐡路設備品之製造業他加鋼業銅業等亦具特色惟汽車出産額視前減小紡織業冬季應用品因工潮未息成本不定價格較高等原因尙無起色 
[美議院記事]  
　　華盛頓電衆議院核准殘廢兵士醫院經費一千七百萬元 
　　華盛頓電衆議員扣立氏發言謂前所通過陸軍經費案内有大錯致辦理不得其平擬提議召集特會以救前失 
　　華盛頓電衆議院海軍委員會主席格林氏稱兩院會商海軍無線電傳遞商電與新聞電一事辯論五小時卒一致贊成其所持在事實上未可允許政府無線電傳遞私電五年之見解格林氏函致報紙述其反對理由謂凡留意無線電之發達者皆知私人現方擴張無線電之營業將來必有大公司能收發各種商電新聞電前往東方者故五年期限實屬太長云 
[公電]  
　　貴州袁祖銘通電各報館均鑒竊祖銘弱冠從戎艱難百戰旣解兵柄遂作漫游黔軍自渝退歸羣逆挾之作亂放逐長官殘殺無辜破壞法紀傷害正誼人道下凌上替全省騷然八十一縣糜爛無完土祖銘迫於同袍之請求鄕人之呼籲前督劉公之諄諄見委糾合義旅奉辭伐罪深維撥亂反正之初心方引爭權攘利爲大戒故舉義以還曾經迭次宣言個人職責以戡亂爲止亂定之後庶政悉由民意公决區區愚忱可矢天日今者亂事已平建設伊始黔中各界鑒於軍閥之專横黨爭之劇烈趨向民治順應潮流主張施行省長制以省長統轄軍民並開全省公民大會謬推祖銘爲省長伏念祖銘粗嫺軍旅計賊本所應爲素乏學問臨民則吾豈敢掬誠固辭併一再敦懇前督劉公還主大政乃劉公固執謙德遜跡海濱且電促各界强祖銘負責各界之殷殷屬望者亦復函電紛馳昕夕督催伏念定黔事業雖告一段落而渠魁在逃野心不死四郊多壘羣盜如毛凡兹未了之責任殊難即此以息肩不得已免於八月十二日就貴州省長職暫行維持所有定黔軍總指揮部卽於是日撤銷一俟大局統一當呈請中央愼選賢能以重地方惟時艱孔亟隕越堪虞尙乞惠錫箴言用匡不逮是所禱盼貴州省長袁祖銘叩文印 
　　南通州來電申報館鑒中國科學社社員四十餘人皓日乘利通兵艦由寗來通哿日開年會張季直主席開會張孝若致歡迎詞馬湘伯梁任公演講南通報社 
　　崇明來電各報館均鑒委查積榖知事匿卷委受欺朦欵董私議叩另委大員追查崇明錢嘉福等 
國外要聞 
[蘇俄經營北冰洋航道之現狀]  
　　華俄通訊社莫思科通信云俄國跨歐亞兩大陸而立國北方海岸線之長幾占北冰洋南岸三分之二然以交通不何護有豐富之物産亦無人過問自蘇維埃政府成立後對於北冰洋航路問題非當注意苟此航路通行即可由加拉海峽沿鄂畢及葉尼塞河口而上以達亞細亞之中區一九一八年新俄政府曾命水路航行委員會組織探險團由阿章格爾向鄂畢及葉尼塞河口出發作第一次之勘察其初不過欲圖覓得榖米耳後乃定爲商務航行之水道繼又組織一北海道委員會專從事調查赴西伯利亞内部之航路焉此委員會係由專門家數人及共産黨員數人組織而成計劃在沿途設立無線電台以報告風雨并指示行船之方向同時又有多數科學家在北部採取標本游歷北部各處殆遍曾發現各種出産歐西鮑夫敎授帶領之旅行團在葉尼塞河支流庫羅江沿岸發現石炭礦五百萬噸足供全世界百數十年之需又在杜谷家河附近發現大宗煤礦其産額不下五百萬噸船可直達礦區又由武蘭次夫工程師帶領之考察團在勞陵斯克發現一煤礦産額可達七千五百萬噸煤質極佳可與内地上等煤等又在該地發現銅礦鎳礦石炭礦數區經以上數次調查之結果地質學家歐伯奴其敎授曾集合之而加以估計葉尼塞河北段右岸之枝流沿岸各村皆係煤層直至貝加爾湖北數里之勒納河爲止面積共約四十萬方英里爲世界最富之煤床較北美洲者大三倍較頓河者大四十倍云 
　　最近葉尼塞河口已開始建築鐡道勞陵斯克與獨庭斯克間之六十英哩則已安軌該地煤礦亦已開始採掘沿河一帶均已測量車軌之運赴上游者爲數已不少獨庭司克已建有工人之住宅并籌備安設德律風 
　　鄂畢河口亦有北極探險家牛坡科夫氏組織探險隊前往勘察彼等在納賀加灣北二十五英里之地發見一灣名曰羅伊灣可避風浪在該灣運貨登岸旣安寗而又便利烏斯特海港現已有良好之設置該處水深二十二尺堆棧可容貨四千一百五十噸最近蘇維埃政府擬在鄂畢及葉尼塞兩河沿岸多設煤棧以便轉運 
　　歐洲各國見俄人經營北海航道已有成績可觀亦有向對外貿易委員會建議允各國商船自由通行者若然則俄國與歐洲商務上又將有較大之發展蓋此航路果完全通行西伯利亞南部及中國北部之貨物皆可由此航路運赴歐洲也 
　　最近北海航道委員會頗注意於修理鄂畢河中之船隻擬由西伯利亞徵集原料一萬噸運赴國外以交換農民日用必需之機械槍斧等去年赴加拉海之旅行隊曾帶各項貨物萬餘噸赴西伯利亞而交換五千噸之農産物出口今年因别項原因或入口之貨物較去年爲少然此北海航道終必有成功之日也 
[英人對華退欵獎學之輿論]  
　　字林報倫敦通信云此間各報紙時有中國留學生人數漸增之消息多數讀者雖對於此種消息不甚注意但吾人觀之留學生人數確已大增華人方面現極需要曾受外邦訓練之學子以抬高其國際地位中國駐美公使施肇基氏即深信中國不久將遣派留學生萬人至各國學習種種學術焉惟在今日留學生事業發展尙緩英國方面中國留學生至多不過一百五十人較諸前數年數反大少蓋以到英學生旋多改赴德國而美國同時復將多數學生吸去現在美國國内之中國留學生數約在二千五六百人之譜而在哥崙比亞大學一處之留學生其數即較留英學生爲多且自一九一四年以來固無時不較英國爲多其時該大學中國留學生之數達二百五十人焉再留美學生散布美國全國該處大學及專門學校皆歡迎之而各製造廠尤加優待並有供給其求學時之用費者而擴充留學生人數之計畫現尤在進行之中故美國聯邦議會刻正籌議退回第二批庚子賠欵之議案此案兩院議員個人中均已通過祗須加以共同表决卽可成立加拿大現亦知獎勵留學生之重要故正在派遣代表來英要求英政府退回其庚子賠欵餘數以作中國派遣留學生之費然則英國對於斯事其意見果如何乎當大戰之時英政府曾允中國綏交庚子賠欵五年現在此綏交賠欵之約業已期滿而政府則堅持繼續付欵之態度内閣於此事並已加以考慮雖各方屢有退還賠欵之議而内閣則不主抛棄權利首相個人固亦贊成賠欵退還但以爲公衆對此不表同情因是此項提議幾無人加以有力之贊助獎勵留學生一事遂莫由進行惟仍有若干製造家深知此問題關於其自身之重要而孟哲斯德商會並已通過一議案贊成退還賠欵之策熟悉此問題之關係者且謂五年之内英國商業將受中國留美學生之影響十年後影響尤甚届時卽欲補救現在之失策亦已不及矣總之吾人今日極希望若干團體如中國協會等對於此問題有果决之舉動惟該會現尙無表示斯可異也中國留學生散布於地球各地者計數千人或由政府遣送或由私人資助在美國方面官費生與私費生之比約如一與三法國方面學生人數亦夥德國則方以種種有利學生之手段引誘學生往學美國之於青年男女學生除每年以大學一處供其舉行留學生年會外每區且將雇用十二以上學生使習築路方法緣此事係今日中國之要圖也工廠方面對於學生亦極表歡迎顧英國工廠之政策乃適得其反供給中國學生用費並不爲巨每年每人約須百鎊已足緣可採用美國允許學生假期作工之方法使其自覓補助費要知英國之生活費並不高過於美國惟學生乃無增加收入之機會耳從上種種方面英國之於獎勵中國留學生一方面無處不落人後若誠能每年以五十萬鎊之庚子賠欵施諸華人敎育則不但可敎育多數之學生且可另遣國内敎授至中國國内地施敎若舍此不爲則將來中國留學生達十萬人時中英間之隔閡將較今爲尤甚矣 
國内要聞 
[北京通信（微雲）]  
　　王亮疇辭職聲中之閣潮 
　　王亮疇已於今早遞辭呈並送空白派某人代理總理之命令於公府矣記者面謁王氏時王曾慨然謂無論如何今日必往西山養疴不知黄陂得此消息後當復焦灼何若也 
　　王閣所以不能成立之重要原因第一自在財政蓋今日中央財政來源已日少一日踰一日則更少一日之辦法關餘甫經乞得五十萬旋爲軍警瓜分而去而緊急行政費仍是分文無着雖有巧婦已不能爲無米之炊而况並巧婦亦無之高凌霨只想作太平宰相亦不肯獨任難關而張英華又充其能力不過能凑數十萬小欵試問王氏以赤手空拳又安能應付四方八面之逼迫耶此固爲王氏就任之始卽慮到之困難 
　　至於政治上之現象連日以來固可謂慘厲已極尤不能不令王氏浩然有歸志綜括言之無非府方與洛方之暗鬥再按實言之無非包圍府方之政黨與洛派策士之暗鬥而已此種現象匪獨在北京政治界者人人得而見之即兩方當局亦毫不自諱高恩洪棄職赴北戴河是爲開始戰鬥後第一次見勝負然洛方能就此讓步乎則勢成騎虎已欲罷不能故孫丹林雖已迭次表示辭職近則仍自出席閣議大有獨撑門面奮鬥到底之氣概第閣議席間張耀曾盧信爲孫氏對面寃家居然握手一堂此種假面具亦豈能永遠戴上者靜言思之此時政象亦云險矣 
　　王亮疇以謹厚稱一方利用其謹厚以裝幌子他一方亦即利用其謹厚令其自打嘴巴日前江西代表風潮說者謂内幕即含有此作用使在他人何致見此一羣代表即認爲一椿大事怱怱爲之正式提出閣議不問事勢不查向例遽予通過迨至覺察其非然後又忙忙追回出爾反爾不顧信用王氏錯此一着而輿論與軍閥兩方面並已得罪至無可挽回之地位矣王氏固自知再幹下去必無好結果預料洛陽方面縱先有電主張王氏正式組閣此時亦未必十分挽留至公府方面當政府有鼓掌欣然之輩在也現院秘書廳已預備結束秘書長林步隨以無政黨爲後援知難容身已凖備隨王而去是以有幣制局副總裁之任命秘書中之與王林關係最密而無後援者亦已預閘另謀活動矣 
　　在唐内閣同意案未解决以前當然不能有正式新閣揆出現前日京中喧傳孫伯蘭已來京姑不論其能來與否孫内閣三字亦豈能立時抬出者然則王去以後不外仍以現存之閣員擇一代揆論慣例此席自應屬之顧少川但顧必不作此笨伯此外張紹曾張耀曾及高凌霨俱有人爲之捧塲但高之地位較爲超脫彼如到部則代揆之頭銜或竟屬之高氏至短期中之院秘書長亦已擬議及之現時空氣爲原任秘書王立承氏得其乃翁鐡珊上將之聲勢將一躍而步林步隨之後塵焉 
[北京通訊（靜觀）]  
　　江蘇館之兩會議 
　　今日（八月二十日）爲星期日北半截胡同江蘇省館下午有會議兩起（一）爲國會議員俱樂部之組織成立蘇籍議員參院十人衆院四十人又蒙藏議員三人合計五十三人以平時不可無一固定機關以資聯絡爰在省館組成一俱樂部故於今日下午二時齊集會館者三十餘人議决通過簡章八條（一）定名爲江蘇國會議員俱樂部（二）主旨爲聯絡感情交換意見作議事之預備謀省政之改良（三）對外發表意見由個人簽名行之旣無所謂機關名義亦無所謂經過半數之議决此層可稱爲一種特點蓋純爲尊重個人自由起見也（四）開會期爲每月一三星期之星期五（五）經費每月每人一元遇有特别用欵臨時募集（六）不設職員只有值日幹事六人此其大較也其地點即在該會館之西偏花廳與同鄕會事務所同在一處簡章通過卽宣告組織成立當向本省本京各重要機關通函報告（二）爲江蘇旅京同鄕幹事會曁國會議員聯合會議時在下午四時蓋在議員俱樂部會議旣畢即繼續舉行之惟是日以幹事會到會少兩人未足法定人數遂臨時改爲談話會仍復討論蘇省財政問題首由文書幹事報告收到文件内有韓省長文日覆該會代電一件文曰「北京江蘇同鄕諸公鑒魚電敬悉蘇省財政因歷年代墊中央撥欵及上年水災歉收積虧甚鉅值此新陳不接軍餉政費竭蹶時虞且十一年度預算案收支未能適合有獎債券尤不能辦不得不别求根本解决辦法遂於八月三日函約士紳法團來省開財政會議原爲集思廣益力謀挽救起見國鈞稔知民力維艱以絶不增加負擔爲惟一主義會議結果先就預算案内實行裁減軍政費一百六十三萬元再將賦稅收入實力整頓另發新公債七百萬元七年分償由此宿債廓清預算收支勉可適合以上議决大概適與尊見隠相脗合除將會議結果報告書另寄外謹先撮要奉復統希亮察爲荷韓國鈞文印」云云蓋該會曾於本月六日拍發一電主張核减軍費軍費公開不得增加人民負擔故韓氏有此覆電而元日續發一電則韓氏尙未作覆也此外上海財政審查會籌備處有效電一件致該會及議員亦關於蘇省財政者文曰「北京北半截胡同江蘇會館轉同鄕議員鑒本省財政竭枯實由軍閥怙兵劣紳擁護所致現募新債悖民意欺議會乞力爭紓民困江蘇財政審查會籌備處效」此殆極不滿於蘇省當局之發行公債者報告畢由某議員起立發言謂韓省長有私函給某人謂行將派代表到本會說明蘇省財政眞像與此次議决發行公債之經過情形藉資了解而免隔閡云云爰由某君發言表示個人意見謂韓省長派人到會說明一切是一件事本會繼續討論蘇省財政整理辦法又是一件事待省長派員到京說明以後視其所言再定辦法此是將來的事吾們於派員未到以前照常討論是現在的事依個人觀察覺得此次南京財政會議結果有三點不免懷疑（一）所減總數太少蓋如韓省長文電所言 
 
 

Page 7

 
 
軍政兩費合計只減一百六十三萬元豈眞可减者僅有此數似是減法未免太辜負一番大會議了（二）减核數目太籠統究竟軍費减去若干政費減去若干兩方所減爲何費迄今無明白表示（三）行政費不應減軍費應該減此次乃竟併合爲一不分輕重似乎亦非所宜至於除減費以外不足之數再取償於整頓稅收須知整頓稅收是否能有把握此是不可知的一件事倘整頓而無效果豈不是江蘇財政日在恐慌之中卽有把握論理亦應該留點預備費以備天災人事所以依個人主張只就整頓稅收着想似乎非正當辦法兼減政費更非正當辦法所謂正常辦法仍應就軍費一項大加核減論起實際雖年减至五百萬亦不爲多縱不能减五百萬亦當減三百萬若如此次隨同行政費减去一百六十萬元實在令人不能十分滿意云云繼有某某兩君相繼發言贊成斯說主張先行澈底調查蘇省財况如截留中央之欵究竟有多少國省兩項收支究竟分劃清楚没有報告册所列賬目究竟實在不實在均應切實加以研究設出調查方法嗣復有人主張列出表格寄回本省請其查塡者衆亦衆成因談話會未能議决辦法執行約定於下星期日開會議定清查賬目辦法並表示本會對於整理財政之主張又前次蘇財政廳所寄到之報告書已早由該會鉛印數百册分散各會員以資研究今見某議員新由南京據來一册内有數處與前册不甚相符蓋前册純係財政廳收支總數而無各軍細目及積欠月餉數目彼等以爲現在所爭目的在於核减軍費以爲釜底抽薪之計故特議定由文書庶務兩股將新舊兩册詳加核對其有較詳之表則補行印出以備下次會議討論有所依據焉（八月二十日晚） 
[凌文淵决心辭財次]  
　　代理財政次長凌文淵氏本係舊國會議員自民六被解散雖任財部首席參事有年此次受迫代理財次感受函難實過尋常聞其就職伊始對於當局表示只能擔任三天並同時預將辭呈面遞總統總理請於三天後即予批准又一面親往天津勸高凌霨就職亦携辭呈面遞乃三日之後府院及高氏均將辭呈退回仍責令凌氏維持現狀凌氏屢於閣議時報告財政如無負責之人歷久必因財政無辦法引動政治發生問題總理爲其所動遂先發表張英華任財次並代理部務但財部次長本有兩席張氏任財次係兼鹽署署長者而財部次長則仍未發表凌氏復上辭呈聲明如再不批准惟有自由行動去到國會以盡制憲之責而府院仍將辭呈退回自北苑兵變後凌氏以兩星期力盡精疲所籌得之關餘五十萬元悉數爲軍警所攫且此後仍須源源接濟方免危險巧婦無米何以爲炊近又因張英華不肯負代理部務之責各處索債人員日包圍於次長室中甚且有守於凌氏寓中而深夜不去者總計目前亟須撥付各處之欵數至少非三百餘萬元不可轉瞬之間又值中秋更非預籌三數百萬元不能渡此難關凌氏認爲在此時期中如無辦法永以空言搪塞不獨無以維持危局並且犧牲自己人格此爲最苦痛之事聞已决心對府院當局聲明如在七十二小時内仍不許其辭職惟有自七十三小時起實行自由行動告别財部之高樓而入國會之議席云 
[京敎職員宣佈索薪風潮經過]  
　　昨日（二十日）下午一時國立八校敎職員代表在美術學校開緊急會議由主席尹炎武報告十九日全體大會之經過後即討論向全國聲明十七日同人與八校長赴交通部索欠風潮經過情形之辦法僉以是非不可混淆黑白尤須分辨交通部高恩洪派部員竟有傾陷同人之舉同人不可不向全國各界聲明遂一致决定通電宣布十七日之經過情形當塲起草衆無異議决定即日拍發次卽討論呈請府院當局即日明令罷免交通總長高恩洪加以懲辦及宣布高恩洪罪狀問題討論結果公推北大代表沈士遠起草呈文及宣布罪狀稿一俟擬妥再開會通過發表最後討論何日謁見黎總統之件僉以事不宜遲應於明日實行於是决定二十一日上午十時晋府謁見總統對於罷免及懲辦高恩洪與敎育經費及維持敎育界人格之事均主力懇總統主持並公推主席尹炎武·北大沈士遠·高師何炳松·法專姚憾·張鼎乾·美術徐瑾·工專許繩祖·醫學徐誦明·農專趙君方·女高師湯璪眞等十人爲代表先於今日（二十一）上午九時以前齊集美術學校然後一同晉府隨即先行致函總統預訂期間至下午四時散會兹録其聲明經過之號電如次參衆兩院各部院各省議會各省軍民長官各省敎育會農工商會及各法團各報館均鑒歷年以來首都敎育經費日在風雨飄搖之中同人奔走呼號冀促全國之覺悟者亦旣聲嘶力竭矣幸荷國人不棄深切贊同而曹巡閱使且首先通電主持正義其後吳使繼之各省軍民長官同聲響應風聲所樹全國景從同人意謂首都敎育經費問題當可從此解决何期高恩洪長交部以來對於敎育經費歸交通收入項下儘先撥付之閣議始則擅擬推翻繼而借詞延宕匪獨於從前積欠無意清償且於按月應撥之欵挪而他出同人無似服務敎育有年不忍躬見首都敎育破産爰謀自助之策乃請敎育總長兼國務總理王寵惠氏介紹得高恩洪總長同意訂期接見乃於八月十七日上午八時公推敎職員代表二十一人隨同八校校長至交部不意到部以後始則公然閉門繼則分班傳見各代表再三請求始有部員胡某出而接待云高氏已不在部代表當以電話致王敎長兼國務總理而王氏回話云高氏方在部中來電想已與諸君相見各代表知高氏在部故意失信不勝詫異一面以王氏電話轉詰部員胡某高氏知無可避遂出席接見八校校長及各代表言與理論高氏一味支吾正磋商請高氏履行閣議發清積欠並請予以確實之保障高氏命人取來紙筆願以書而記載爲負責之表示乃突有自稱該部秘書殷某率領數十人闖入會客廳大聲疾呼拍案咆哮將高氏手中之筆奪去而先與接見之胡某復鼓噪應之各代表以横逆之來無從聖喻惟守靜默態度而高氏對之神色夷然當對八校校長及各代表言此敎育經費之案雖有閣議而部員反對惟有赴院磋商再行報命此時部員多人包圍廳外聲勢洶洶强請高氏出席部務會議高氏遂被一擁而出不及半小時高氏復來屬八校校長及各代表在部少待各代表屏息室中候望音塵以至終日而軍警梭巡時來盤問各代表覩此現象頗似皆由高氏預有嗾使雖窘守部中亦復無益因於是晚七時退出此當時之大概情形也刻下八校校長已通電辭職暑假將盡新生齊集待考同人目覩敎育淪胥痛心疾首用特通電聲明經過不知國内賢者有何嘉猷足解斯厄更不知通電主持之曹吳兩使及各省軍民長官對此作何感想也方今海内俶擾塗炭肇始說者謂國脈之延端賴敎育今全國青年賴以升學之高等敎育機關爲高氏一人摧殘殆盡我全國父老昆弟諸姑姊妹其忍與此終古耶現在高恩洪嗾令部員罷工要挾有藉此推翻閣議之意同人矢當積極奮鬭决不因此自阻除由同人呈請大總統即日明令罷免高恩洪並加懲辦外特此佈聞諸維鑒察北京國立專門以上八校敎職員全體叩號 
[八校長辭職之呈文]  
　　北京國立八校校長蔡元培等因十七日交通部員侮辱事件呈請府院部准予辭職其呈敎育部文云竊近年以來敎育經費支絀異常校長等力所能及無不竭力維持兹以開學在即不名一錢匪特敎職員受經濟上之壓迫生活不能自由卽學校行政亦復重受影響幾於停滯國家財政困難校長等未嘗不深切顧慮無如積欠已在五個月以上實無法以應付曾一再懇請大部在開學以前至少發給三個月經費比蒙總長面諭已由交部籌得十一萬元並由總長另籌十八萬元已敷最近閣議通過之數惟兹欵係向他方面電籌止有七八成把握云云校長等以爲數甚微勿論尙未確定即使照付比之預計數目相差尙遠此宗欵項本應由交通部負責爰商請總長預向交通總長介紹訂期接談經交通部高總長電允於十七日上午七時至九時在部接見校長並敎職員代表是日上午八時前校長等及八校敎職員代表二十一人同赴交通部投刺請謁門者引至中門外之一小室内等候久之始來謂高總長傳語分班接見先見校長後見敎職員僉以爲旣係同來自應同見門者以此回報尋復來言總長已不在部由胡秘書代見惟仍須分班接見校長等及敎職員代表承認與秘書談話仍以同見爲請門者導行不數武則見中門已緊閉門以内有衛兵排列如防宼盜門者屢呼不應旋復由收發處通電聲明久之始門啓放入仍由門者導引至内客廳由胡秘書出見聲言總長已往公府余以個人資格前來招待校長等始致道謝之忱繼懇轉請總長出見胡謂總長確不在部同時敎職員代表以高總長甫言分班接見何至遽出因電詢總理昨日高總長旣允接談今日何以又拒而不見是否確係他往總理電答謂與高總長電談甫畢現時確在部中敎職員復據此以要求胡秘書請總長出見未幾胡秘書傳語總長已回部請到大堂分别接見僉謂等候已久總長又須出席國務會議一一接見容有未便仍請總長來此公見並請胡秘書轉達良久高總長始出席謂因事遲延諸請原諒語畢校長等謂此來係經國務總理兼敎育總長之介紹並得總長允許來此商榷敎育經費問題不意旣到貴部而總長忽閉門不納未稔何故高總長諉爲不知且謂或係下等社會之所爲敎職員代表謂總長爲一部首領不有命令誰敢出此且交通部焉有所謂下等社會者高總長又謂不知公等來此是以關門校長等謂白晝非夜間可比同人並非常到貴部若永遠不來是否由元旦關至除夕未免笑談且此種舉動有傷國家體面究竟誰爲主動之人應請澈查嚴究高總長謂此事在我自有權衡不勞過問校長等謂雖係貴部内部之事然旣侮辱來賓不得不請總長負責同時敎職員代表聲言兹事無論總長知與不知不得不認爲侮辱敎育界之人格應請總長有所表示高總長遂聲明歉意兹事遂告一段落談及經費問題校長等謂敎育經費積欠已五個月高總長忽插言曰焉有如許之多校長等及敎職員代表以所欠數目確係如此而高總長突然否認均爲詫異因詢高總長究欠若干高謂昨日已撥給一個月經費交敎部收領矣校長問此一個月經費爲數幾何高謂二十二萬校長問是否按照新閣議抑舊閣議辦理高謂余不知新舊校長等聲明按閣議月二十二萬部費不在内若按照新閣議應爲二十九萬旣有新閣議自應以新閣議爲凖此二十二萬實不敷一月之數高謂此欵僅撥給八校與部費無干時敎育部會計科趙科長因公來部爰商請高總長飭役邀請趙科長出席當由校長等而詢趙科長此欵曾否領到據言並未領到高總長顧謂大衆曰公事確已辦好何以尙未撥交旋有該部出納科長來言支票業經預備專候洋員簽字卽可照付校長等一面請趙科長備具印領以憑領欵並一面聲明兹欵奉高總長面囑僅歸八校與部費無干趙科長去後校長等及敎職員代表均謂現時雖蒙總長籌得一個月經費但因前此虧累甚多不敷尙巨截至開學之日爲止除本届允發之一個月不計外預計積欠約有五個月之多總長有何辦法高總長謂我盡力去籌校長等問截至何時可以籌得若干因開學有一定期限不得不預爲計畫高問何時開學答以九月十一高謂開學前必當照付敎職員代表謂雖係九月十一開課但九月一號即應開學能否於開學前付欵以資籌辦高總長毫無難色立即允於八月三十號以前付欵校長問撥給之數如何高信口答曰如數付清校長謂旣允如數不僅校費一項共需一百十萬元總長能否負責高總長答言自應負責惟此爲機關所負之債務余不過代表機關而已設届時人的問題有變更則余即不能負責僉謂總長之言甚是同時敎職員代表向校長等詢問高總長允於八月三十號以前撥清積欠能否擔保校長等答言對於高總長個人極端信任惟對於事實則否因前此經過之事實皆不能使人有相當之信任高謂然則將如何敎職代表聲言可否請總長以書面表示或證明高允諾即屬敎職員起草草畢送請高總長閱看並求改正高披覽一過謂甚善即照此繕同時有人聲問到期如不付或不能全付時總長對於今日之言應如何負責高謂自有我負責敎職員謂如何負法可否商定一並記在書面高謂可先繕正文餘由我親自塡寫又有主張請高總長派人繕寫者高立卽傳喚録事一面親自在草稿中如不付或不能全付字下寫仍由交通寫未竟突有秘書殷仁胡光杰等率領部員多人蜂擁而來奪其筆疾呼曰汝是否爲交通總長抑敎育總長憑何以交通之欵借敎育之用並戟指校長敎職員疾聲厲色謂此等人是否窮人彼旣能來交通部索薪我輩亦可向彼等家中索食戟指頓足其勢洶洶户以外且有有辱駡不堪入耳之言高總長止云由我負責屬該部員等勿噪詎仍置若罔聞校長及敎職員覩此横逆狀態雖不免憤慨然皆默無一言未予計較卒之該部員等奪去草稿並執筆大聲疾呼曰此系交通部之筆非汝高恩洪所能擅用必欲用之者汝可回家自取此不予汝也嚷畢一哄而散且行且大呼曰罷工罷工未幾復來强高總長出席部務會議謂兹事非汝所應爲應由國務總理簽字高總長顧謂校長敎職員代表曰我去如何僉謂自應請去高總長遂外出行時猶回顧曰請稍候會畢即來無何復出席謂部員不許即行簽字將以此赴國務院與總理一商諸君願同去者聽如不去可先回容再以書面交付僉謂願在部靜候請總長速回高唯唯時在上午十時半左右詎高總長去後久無消息校長等復電詢總理是否與高總長接洽總理謂尙未晤及因請總理速商見復比蒙應允候至下午七時許仍無消息一再電詢總理未詳所在並聞高總長先已赴津敎職員代表頗有主張繼續久待者嗣經校長等懇切勸慰始於下午七時許一同出部竊思校長等及敎職員代表應交通總長之約而來始則閉門不納繼則一去不返自朝至暮困守一室飢不得食渴不得飲非特受該部員之揶揄侮辱兵警梭巡更番監視甚至憲兵亦來盤詰直欲法外行威校長等爲國服務自信無他乃至疲精勞神焦頭爛額而尙不得免於意外之恥辱在政府感想如何不能懸揣而在校長等實不能常任此無足重輕之職務爲此懇切呈請立予罷斥另任賢能庶幾敎育事業不至掃地以盡校長等德薄能鮮至不得已卽辭職何事嘵嘵惟聞高總長及該部部員有種種誣衊之詞在彼不過爲卸責固位之計而在校長認爲有傷人格因是不揣冒凟據實臚陳除懇請准予辭職外並祈澈查眞相以明曲直 
[旅京閩人之制省憲運動]  
　　當兩星期以前有旅京閩人一百六十餘人具函請求該省同鄕會董事召集同鄕大會昨日（二十）即爲開會之期會塲在宣外車子營福建會館到者凡四百餘人衆推陳蓉光主席主席說明開會旨趣後卽請提議運動制省憲者說明理由林仲易登壇發言略謂仲易爲提案者之一當數星期之前私人感覺吾省有急速運動制省憲之必要曾在晨報發表一文其後與同鄕中二三熟人討論此事各人均表贊同遂合擬一函請求同鄕會開會而簽名者達一百六十餘人今日蒞會人數又如此之多可知同鄕咸認此問題爲重要在提案者之意以爲現在我在京同鄕急應起爲制定省憲之運動何則各省已有先我而有省憲者如湖南浙江是北方各省近日對於制定省憲亦多在積極運動中吾省不應再落人後且就日來憲法審議會之形勢觀察則將來國憲中必認可各省有制憲權是此時吾人尤不可不先有準備所以今日煩我同鄕來此討論也至此後運動制省憲之如何進行在本席之意以爲應由贊成此舉之在京同鄕發起一「省憲期成會」在北京設總會在各地同鄕及本省各縣均可設分會一致運動以期省憲早日完成本來此事可讓在省同鄕起而進行但諸君須知在省同鄕可憐處在李厚基暴力之下不如我等之自由實不能活動故我等應急起運動不過我等之責祇在「運動」二字至將來省憲之應如何制定則仍當本全省人之公意而行此本席對於運動制省憲之意見請大家討論其後相繼發言有數人陳祖烈謂制定省憲固屬重要而省長問題亦應先行解决張琴則登壇報告李厚基致在京國會議員拒絶薩鎭冰長閩之電報内容係言閩省治安本人負責維持但聞議員諸公擬推薩上將長閩請勿請求政府任命以免惹起省内之糾擾電末且指薩之隨員數人爲叛徒謂將下令通緝治罪張報告未畢全塲無不憤激咸認李氏此舉侮辱閩人太甚非驅逐不可後經運動制憲提議者之請求乃先討論省憲問題結果主席以林之提議即由在京同鄕爲發起人組織省憲期成會付表决全塲一致贊成此時塲中有主張省長問題亦關重要應先行討論者期成會組織問題遂宣告留後討論林超然起謂省長問題醖釀兩月未聞開一大會討論純爲少數同鄕所把持吾人不明眞相本日應請董事報告方兆鰲登壇謂此問題發生五年以前最近黄陂復位曾由國會議員在本人住宅及高登鯉宅討論數次多贊成薩上將長閩云云次林仲易謂日前各報遍載海軍總長李鼎新在閣議席上推薦閩人六人爲省長謂係旅京閩人公意請擇一任命後因内長反對未成事實此事李鼎新本人並無否認可知屬實李君此舉實太渺視在京同鄕本日李君未出席無由質問鄙意李如在塲必謂係本同鄕會值年及董事等所委託吾人不可相信屬實值年董事多屬同鄕先輩固爲我私人所甚敬重者但對於此種包辦舉動不能不責其爲不當故本席對於主張改組同鄕會甚表贊成云云楊學亮林素園林瑞鼎等相繼發言均主張非卽日改組同鄕會不可此時有人主張省長問題先討論終結後再及其他問題吳粹萬登壇發言歷述李厚基在閩之蠻横與閩人之無能語語動聽一句未畢掌聲如雷最後吳總結兩句卽「先進行制憲再議省長」衆均贊同林長民登壇發言略謂長民對省憲省長及改組同鄉會三問題均有些問題（一）長民認爲制定省憲非在京同鄉所應專員其責惟在京同鄕可組織一委員會推舉對於憲法有研究者爲委員從事起草以備將來制憲機關之採擇並可作在京同鄕對省憲之一種表示（全場多數贊成此說）（二）則述兩月來同鄕推薦省長之經過略謂日前亦有一部分同鄉推長民爲省長長民當時頗想回省先進行裁兵而後再行制省憲但李厚基非常蠻横此種目的能達與否固不敢必且爲本身計亦福少禍多利少害多然果受在京同鄉多數迫促則爲我二千萬同胞請命甚願生死赴之雖同時又有推薩上將擔任者惟薩上將當時不就現在雖翻然變計而時機已逸在鄙意此時推薦省長難得羣衆所歸者且由值年董事包辦及由國會議員推薦均難免惹起爭端不如此時佈告暫不推薦省長若有不顧公意悍然包辦者則同鄕共棄之（主席付表决通過）（三）對於同鄕會亦主張改組折衷會塲上多數人之意見定出三大綱（甲）同鄕會之組織取地方代表制由各縣推舉委員（乙）委員之人數每縣一人以上但至多不得過五人兩縣合併者（如閩侯縣）委員人數得倍之（丙）表决權之委員爲單位每一委員一權均經多數通過王若璧主張「同鄕會」改稱爲「各鄕同鄕會」衆亦贊同最後由在塲會衆分府推舉十三人爲章程起草員林長民李景銘張琴張國輝等皆在被推之列並由衆議定本星期三開起草會下星期日再開大會通過章程票選委員並討論省憲期成會之進行乃宣告散會 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[京學界招待蘇俄代表]  
　　蘇維埃俄國代表越飛君抵京以來已引起各界之注意本月十八日下午八時北京大學蔡校長李大釗敎授等十餘人設席東方飯店招待越氏表示我國人士歡迎越氏之盛意及對俄國之好感席間蔡孑民李守常胡適之諸君相繼發言越氏亦有懇切之答辭首由李守常敎授致詞略謂越飛君及俄代表團來華意在與中國及中國國民建設友誼的關係吾人代表中國智識界得與負有眞正責任之俄國代表諸君共聚一堂深引爲幸越飛君在日俄會議未開幕以前先行來京此點吾人頗爲重視蓋藉此足證中俄兩國在對日政策上實有互相提携之必要云云次由蔡校長發言略謂中國係舊文化之國家自歐風東漸以來社會經濟及政治種種方面均有絕大之進步前次中國之革命僅爲政治的此後已有社會的革命之趨向俄國革命事業爲吾人之前驅今日願以受業者之資格歡迎遠道來臨之先導者云云蔡君演說畢越君起立答覆略謂諸君殷殷表示盛意深以爲感以先導之尊稱贈與俄國吾人實不敢當中國有極深之文化實爲人類之先導以後世界之進化將拜中國爲師固意中事俄國代表團來華之目的希望中俄兩國國民建設良好之友誼且須視兩國國民感情如何也勞農俄國爲人類最高理想而奮鬭中國年來之進步亦極迅速深信中俄兩國在經濟政治各方面均易發生密切關係尤信中國未來之進步較諸任何一國更爲速捷鄙人謹祝兩國國民及智識界諸君之友誼關係隨日以增云云旋由胡適之敎授發言略謂中俄此後建設友誼關係須以平等對待爲原則吾儕代表智識界表示吾人對於俄國之至誠且必盡力引起全國人士對此之注意更希望中俄互相提携以增進兩國之國際地位云云賓主濟濟一堂至十二時始盡歡而散 
[旅京浙人催决撤兵地點]  
　　浙事討論會前因請撤客軍問題雖根據盧電請政府指定地點業由閣議交陸軍部核辦嗣以内閣變更此事亦形停頓現該會以新閣成立特開會討論繼續向政府請願日昨由葉頌清黄壽萱王任化胡懋勳四人代表往國務院謁見王寵惠因王氏尙未到院由林秘書長代見代表陳明來意後林允轉達總理再提出閣議催陸軍部速行核辦當由該代表等面遞請願呈文一件（其内容如下竊本會前以浙省財用匱乏非撤退駐浙客軍不足以救危亡曾將此意電致盧前督永祥旋得復電贊同囑商請中央指定地點當經本會據情呈請鈞院核辦並請將詳細情形函陳顔前總理在案誠以補救浙局非此莫由盧前督旣表示撤兵願聽命於中央爲政府計自宜當機立斷以洽民心乃事隔多日未見頒布明令本會同人深滋惶惑爲此續呈鈞院乞按照前呈所請各節迅予施行藉拯浙民而飭軍政不勝迫切待命之至 
[庚子賠欵難望緩付]  
　　關於庚子賠欵緩付二年問題顔内閣時代曾經與駐京各關係國公使交涉各國公使爲此事亦會特開會議並分别電請本國政府之示惟英美兩國咸持觀望態度迄今未有正式表示近聞英美兩國政府對於日本政府已有商詢之表示日本政府對此已明白答覆仍照寺内内閣時代後藤外務大臣向外之聲明及原内閣時代原首相在衆議院之言明其方針並無變更查日本寺内内閣時代後藤外務大臣之聲明略以「庚子賠欵如至將來眞能用於有利於中國國民時日本政府自當欣然抛棄全部應得賠欵但其時機與方法日本方面不能不加以考慮」云云其後原内閣時代日本衆議院曾有「努力贊助中國文化事業之建議案」提出議會當時原首相在豫算總會答覆議員質問云日本政府對於庚子賠欵願爲中國之利益而抛棄之此與寺内内閣當時之意嚮並無何等變更但其方法則務期能加進中國國民一般之幸福者爲宜例如用於敎育衛生饑饉救濟等於國民生活有關係之事實日本則甚願抛棄賠欵至於時機則以所抛棄之金錢不至不用於此等事業而反利於一部分人之時爲最妥當」云云今之所謂不變從前方針按卽拒絕緩付之託詞也又聞法國政府對於此事亦已大體上表示反對其理由謂如尤其緩付則所得稅收必爲北京政府所取用同時並有流用於載費之虞况法國已有移一部分賠欵爲恢復中法實業銀行營業之用故無論如何不能承認中國要求云 
[陳炯明來省後之粤局（二）]  
　　自孫中山離粤後廣東已成陳系清一色之政局所有民黨均匿跡銷聲從前九十二縣均有國民黨支部今亦捲起招牌無人過問各縣長且聲明脫離黨籍世態炎凉於兹可慨矣昨日（十五）陳炯明已來省駐在白雲山總指揮處陳氏所以速於命駕之原因固由四方八面之敦迫某要人並力言粤局至此當速收拾若再不出遲則生變陳以其言中肯遂决計來省聞其維持粤局之意見約有數端（一）維持粤局現狀（二）託省會從速選出省長以主持粤省民政（三）維持金融原狀（四）調各軍暫回原防辦理善後（五）召集各界討論施政方針日來各要人紛紛進謁對於時局有所討論刻下所宜最先解决者爲省長一席在粤軍將領方面多數主張非炯明不可且有老總不幹我輩便欲休手之意故一般人眼光所及以爲陳向富有責任心今旣返省省長已不成問題並有謂陳氏對於省長公署組織認爲不良擬將政務廳長缺裁去而於省長之下設置兩廳一民政廳一軍政廳分理軍民兩政實行分治現正將各廳官制章程起草日間即可發表並擬任金章爲民政廳長葉舉爲軍政廳長云云然據陳之親信某要人所說則謂陳不任省長之理由有二一陳一再宣言下野斷不食言而肥總攬大政二陳或以各軍無所統屬不能不出任粤軍總司令亦須實行軍民分治故不並理民事基此二因陳仍推重少川出而維持其說亦甚有理但今日爲軍人擁戴時代陳旣爲各將領所包圍恐不能擺脫惟唐少川旣經提出陳萬不能遽爾登臺大約仍由省會推唐唐若不就則有勢力者任自爲之耳然廣東現狀雖漸告寗靜而人心多抱隠憂無論孫派之潛勢力四伏將來恐捲土重來卽民軍遍地時出騷擾已足令地方蹙然不寗又况黄明堂在欽廉已宣佈獨立集合各路民軍約有十餘營之多近已進取化州與黄業興開戰另一消息則謂北伐軍改道閩邊進窺粤境汕頭等處已發現北伐軍蹤跡和平一縣又已爲許軍所佔故目下人心仍屬惶恐總之孫陳决裂廣東將無寗歲識者均以爲非粤局之禍云 
[長沙通信（華）]  
　　湘省預選省長拉雜記 
　　湘省長預選時期愈迫照省憲所規定者預選省長名額應有七人之多此七人未必均有决選當選希望其中主要角不過一二人餘則意在預選當選博得一候補省長頭街以爲他日爭奪司長地步所謂主要角當然不外譚趙兩人譚與湘省各方面歷史關係最深趙則一般人認爲足以維持湘局之人物勢均力敵足有對壘資格此外則有一人可以舉足輕重者即係省議會議長林支宇一派在歷史上譚趙林久成鼎足三分之勢在區域上亦各有相當之地盤爲根據（湘省路界觀念甚深譚中路趙南路林西路）蓋湘省無論何種事業均依此區域爲支配故三人恰成均勢之局惟林氏現在已居立法地位離開政治角逐之場自祇能讓譚趙爲相對之周旋譚趙雙方首先注意着手者卽爲預選省長之省議會省議會中派别複雜名目繁多三五成羣分門别户皆欲獨樹一幟爭爲雄長林氏乃持不偏不黨主義以便應付裕如譚趙兩派對於正式省長問題每每探詢林氏態度以卜選舉前途之利錢林氏均以同一之態度答覆彼謂選舉競爭本爲事理之所當然惟制憲自治湘爲首倡民選省長尤屬創舉無論何人運動當選務須首先宣布大政方針以供人民之評判漫爲嘗試必無善果微聞譚趙雙方均有着手草定大政方針之說然關於其他之動作亦正在鬥智時期譚部分朔黨（辛亥反正九月一日長沙一部分人所結合之團體）與馬嘶團（吳佩孚在衡陽時譚氏所派代表居於馬嘶巷此項代表後爲有力之政客故名）兩派趙部則有軍政各界要人代爲奔走連日一枝香萬利春（均西菜館）終日事馬盈門應接不暇冷落之樊西巷（娼妓集中地）因之亦驟呈回春意態以視去年今日勞師遠出犯暑援鄂情形其菀枯殆有霄壤之殊矣 
　　坡子街之國民黨湘支部自掛牌開張以來已逾半載除三數籌備員花天酒地揮霍無度以外聲氣沉沉從未宣傳一字一義日前忽邀請議員團體開觴大宴吳景鴻代表該會主席演說聲明毫無作用議員彭熙治慣以一鳴驚人擅長卽出席答話云如無作用卽不成其爲黨席間林支宇亦有演說其言略謂聯治眞諦本在解放地方之主權確圖民治之實現與民黨之民權民生主義適相吻合民權中具體條件爲選舉權罷官權複决權創制權均湘憲中所包含具有如省長縣長民選卽爲選舉權之實現爲公民總投票撤消省長卽爲罷官權之實現如公民表决法律案卽爲複决權之實現如法團與公民提出法律案卽爲創制權之實現至於民生主義則卽今之所謂社會的民治主義其要旨在調劑勞資衝突減少經濟恐慌以視湘憲得收買私人營業爲公有與監督私有營業之勞工保護勞工賠償勞工衛生等其用意亦大率相同演詞甚長此特記其崖略耳說者謂林氏本來與國民黨接近國民黨與聯治主義本來格格不入（孫派反對最力）今孫中山已走上海在湘之黨人失所依歸林氏卽以聯省自治與三民主義相提並論爲國民黨在湘留地步殊覺不少云 
　　預選省長係二十日舉行省議會於十七日交換意見一次林支宇提出兩項問題（一）三路分配名額（二）先舉何路候補省長先是候補七人規定中路三人南西各二惟是日之茶話會忽改爲中西南各二人餘一人不同何路以人才爲標凖至投票手續則决定同時分次投同時分次開其擬議之人物現已决定者一爲聲　最高之西路熊希齡二爲三次督湘贊成聯治主義之中路譚延闓三爲有維持湘局能力之南路趙恒惕此三人無論如何决不動搖其他四人最初所擬者西路爲李執中田應詔林德軒諸人至今未知鹿死誰手中路程潛聲浪 
已打消擬投彭允彞（省長選舉總監督）彭兆璜（前省議會議長）曾維梧（前第一軍軍長）范源濂中以曾之呼聲最高蓋曾與各方面均無惡感也惟接近第一師長宋鶴庚之湘鄕籍省議員包道平謝鎭枬（宋湘鄕人）忽於本日召宴省議會議員謂宋爲擁護省憲最力之軍人請列入候補人内宋如列入會必被屏南路李漢丞呼聲漸高然尙有馮天柱程子楷劉揆一曾熙與之角逐預料二十日之選舉會必不能如期掃數産出也譚延闓代表羅良幹（卽戒夫）除宴省議員外又將於十九日大宴報界疏通意見至最近發生之各公團聯合會由學生提議以監督省長選舉爲職責乃各方面頗持冷靜態度農商敎報四會紛紛宣布不肯加入將如曇花之一現云 
[鄂督署籌議軍餉]  
　　國聞通信社漢口通信云湖北主客各軍不下十萬人每月餉銀約需百萬黄陂復職之始鄂人順應潮流爲撤兵之運動冀減省民擔負頗有不達目的不止之勢詎自省長問題發生此項運動幾完全無形消滅而軍餉問題反因之擴大蓋前此積欠軍餉尙不過兩三月近竟積欠至五個月之多此中有無作用外人皆不敢知不過蕭耀南一星期前曾親向留守各軍許以四五兩月欠餉日内可發乃迄今仍無影響財廳五百萬元之借欵旣莫由進行上星期與本星期限該廳所籌之六十萬亦無着落蕭焦灼萬分十七日特請中國交通金城鹽業等銀行行長至署告以軍隊欠餉情形商籌欵項以維公安各行長均允帮忙十九日上午九時蕭又召集代理財廳長戴光齡至督署會議官錢局長郭幹卿·烟酒局長李擬·印花稅處長劉楫·屠宰稅局長竇以鈺等亦均在被召之列討論籌餉辦法由蕭主席首卽報告鄂軍欠餉已有五月近因各處兵變之影響以致謠言繁興雖不免匪徒乘機煽惑但士兵之程度究亦不齊爲根本救濟計應速先籌兩個月的欵卽日發放庶免軍心動搖衆無異議旋由蕭指定與議各廳局處分别擔任籌欵數目計財廳二十萬元官錢局十萬元印花稅處及屠宰局各五萬元烟酒局八萬元榷運局十萬元共不過五十八萬元相差尙巨遂議再向武漢兩商會籌借二十萬元餘則請中交等行酌量借足並限定五日内一律籌齊决於二十四日點名發放漢黄鎭守使杜錫鈞亦因所部欠餉無着曾派員向漢口商會籌借若干萬（或云五萬）以應急需該曾特於十八日開全體會議聞已决定籌借武漢兩方軍餉旣皆小有着落地方治安暫可無慮矣 
　 
[馮玉祥已回省] 說明剿匪經過 
　　馮玉祥由歸德歸汴後十六日在督署召集各領袖報告在歸德剿匪情形大致謂初到商邱即電咨蘇皖魯各省長官各派軍隊齊赴四省毘連之處協力兜剿各省幸各覆電照辦當命李旅長鳴鐘督隊進剿匪人分作兩股竄逃一竄考城邊被大軍追剿潰散無蹤一竄皖境被皖軍截擊逃散現在大股土匪除擊斃外均已棄械遠逃其餘小股亦正在搜捕不日當可肅清此次二十一旅所得快槍約五百根蘇皖魯所得聞亦類是馮督又謂此次剿匪最足令人注意者青紗幛起匪人容易藏匿剿辦不易着手此爲人所共知此次在歸德剿匪正值秋禾暢藏之時乃不唯不受青紗幛之障碍反得青紗幛之利益蓋以匪人藏秋禾中難知軍隊所在而軍人亦藉秋禾掩蔽偵探匪踪借電話互傳消息部署周密一經襲擊匪徒措手不及往往埋械潛逃某日在永城接鄕農報告謂某處田中有土堆隆起似有埋藏及派人前往掘發即盒子砲一項卽有二十支現在秋禾雖盛督隊者果能相機剿擊土匪實不難剿除也馮氏近又與省會會銜通令各縣將從前趙督已經取消之鄕區保衛團早日恢復以便與清鄕局協力剿匪蓋大股平後小匪潛藏乘機竊發非有保衛團以善其後實不易根株悉拔永無後患也 
[雲南省政府改組續聞]  
　　唐蓂賡爲標榜廢督裁兵順應民治潮流起見特於八月一日實行廢除總司令改組省政府以省長統轄軍民各政省長則由民選惟省憲未製定以前唐仍暫任省長職務省垣市民及各公團於實行之第一日特舉行游行慶祝並提燈會露天演講施放烟火演唱花燈等以誌歡祝省公署亦開放三日任人游覽故省垣此三日中儼如正月十六之元宵節火樹銀花燈彩萬家頗極一時之盛兹將雲南省務會議規則録下以見省政府改組之一斑第一條省務會議依雲南省政府暫行組織大綱第八條第九條之規定組織之第二條應經省務會議議决事項如左一法令案二豫算案及决算案三豫算外之支出四賦稅之增加五軍隊之編制六地方行政官吏之獎懲七各機關權限之爭議八省議會咨送之質問案建議案及人民訴願事件九本省與國家及與他省間之關係事項十省長或省務員認爲應經省務會議事項第三條省務會議地點就雲南省公署設置之第四條省務會議以省長爲主席省長有事故時得委派省務員一人代理之第五條省務會議每星期開常會二次臨時會由省長隨時召集並得由省務員請求召集第六條會議時間以午後一時至四時止但遇必要時得延長之第七條省務會議有省務員總數三分之二出席即可開議第八條省務員有事故不能列席會議時須先向省長請假第九條討論議案須俟一人發言畢方得繼續發言第十條凡發言時不得涉及議題以外第十一條省長或省務員提議事件中有涉及各司主管事項并應由該主管長官說明之第十二條省務會議遇必要時除省務員外其他人員經省長許可得列席陳述意見但不加入表决第十三條省務會議取决多數可否同由省長裁數决之表决方法以舉手行之第十四條省務會議以樞要處長爲秘書長第十五條省務會議由樞要處長酌派樞密員録事掌理記録印送保管各事第十六條本規則自公佈日實行第十七條本規則如有未盡完善之處得隨時由本會議議决修改之 
[贛省戰後之財政]  
　　贛南軍興以來官廳悉索敝厲勒派商欵以供軍用其他各項經費及紙幣兌現則均擱置不問何剛德到任時財政公開之宣言完全騙局比者贛南各縣以次克復軍事已告一段落商學界籌議恢復戰前原狀而與官廳商量撥欵不啻與虎謀皮其結果仍不過等於零而已省立各校經費積欠四個半月欠欵達十八九萬之鉅各校長及敎職員迭向官廳交涉要求發欵均屬無效暑假轉瞬屆滿私立各校招生忙碌而省立各校招生廣告竟不敢貼出各校長連謁蔡何請示辦法蔡仍稱病不見客何則推諸財廳楊代財長又謂前欠不管自接事起按月籌發五成各校長以職敎員必不滿意且五成欵又不能一次發出萬難支持十八日各校長在某校開會多抱消極主義議决俟官廳發清欠欵再定開學日期否則即一致實行關門不願再向官廳乞討 
　　救濟官票辦法須俟閻警務處長由潯返省磋商昨日閻已返省商會盧會長乃於今午偕同閻處長赴財廳磋商一次楊財廳長對於撥長期公債百萬抵押三十萬元頗表贊同惟須江西銀行與財政廳訂立合同江西銀行負抵借三十萬元現欵之責財政廳警務處南昌總商會則同負維持江西銀行發行三十萬元百枚銅元票之責以免中途發生窒礙閻盧出後又與包行長磋商一番以刷印百枚銅元票三十萬元江西銀行雖有機器然爲從速起見應先借十枚銅元票若干上加符號俾先定期開兌俟百枚銅元票印成再行歸還以清界限日内卽可訂立合同開兌之期至遲不得過本月底 
[中國科學社七次年會紀]  
　　中國科學社第七次年會原定於廣州舉行嗣因廣州政變臨時改在南通開會十八日該社社員梁任公等三十餘人先後蒞寗參與生物研究所開幕典禮十九日晨七時同乘齊督軍特派利通兵艦赴通下午六時抵埠是時風雨甚大該社年會委員長張孝若及各界代表冒雨在碼頭招待軍警長官派隊歡迎當即分乘汽車赴南通俱樂部安歇其他社員直接到會者上海方面有馬相伯胡敦復等京津方面有丁文江等 
　　二十日午後三時假通崇海泰總商會正式開會社員到者四十餘人軍政學商各界來賓千餘人由該社名譽社員張季直主席致開會辭略謂本屆年會原擬在廣州舉行後以時局關係不克如約改在吾通吾通近雖注意自治而敎育實業諸要政建設尙未完備不足以供諸社員之考察良用愧恧然正其愧恧也亦甚願諸社員之惠臨發見其闕失而指導之則獲益良非淺鮮蓋今日爲科學發達時代科學愈進步則事業愈發展譬如此次各處發生蝗蝻民咸以爲憂而自科學家觀之則惟患其不多多則可用以爲飼雞之食料即此一端可見科學與地方事業關係之重要此即鄙人歡迎科學社在此開會之意也次南通社友會理事長張孝若致歡迎辭略謂孝若爲社員之一亦爲南通人之一故今日歡迎諸社員之用意有主觀客觀兩方面主觀方面有二一則諸社員遠道而來不能爲周至之招待一則南通社員論文不多不克有充分之供獻此皆私衷歉然者也至客觀方面觀歐美各國以研究科學用之於實業敎育而致富强則知我國之不富不强即由於不明科學益知欲救中國惟恃科學而不專恃乎政治與法律中國甫經改造方謀建設如造巨屋必先立基礎科學即其基礎也國事蜩螗漂搖不定如孤舟之泛於大海安危之責在於舵工科學家即其舵工也此以國事言也至地方之事如蚊蠅之爲害用何法撲滅今年各處發見之害蟲是否蝗蝻必待昆蟲學家解决城廂各處所鑿西式井何以水源俱不純潔必待地質學家解决孝若歡迎諸同志微意大略如此幸諸同志有以敎之次社員譚仲達致答辭略謂科學此年會今已七次此次在南通舉行較在他處尤榮幸中國之不富强由於科學之不發達小則知的方面不明科學原理必多誤會而不能眞確行的方面不明科學方法必妄費精神而不能省力大則無科學之精神妥當之組織無論何事必發生許多困難而不能扶助大規模事業之成功我國前代學者旣未有科學之思想而今人之對於科學亦未十分明瞭甚至因誤會而生阻力致各種事業不能進行實爲至可痛心之事南通張四先生獨能超出於舊環境不爲所縛以新眼光新精神利用科學知識創成各 
 
 

Page 11

 
 
種偉大之事業能令我輩於極沈悶之空氣中獲見此大放光明之模範區域得此經驗而益堅其信仰科學之心則所獲之利益良非他處所能及復承竭誠優待尤極感激謹代表全體社員深致謝忱並希望科學社得藉此光彩而繁榮發達於無旣也旋梁任公演講科學之精神與東西文化大致謂科學爲有統系之眞知識科學精神即求此眞知識之方法并反覆詳言中國知識界對於科學之誤解及科學不發達之原因譬喻甚爲詳明次馬相伯演講科學會與大學之分别略謂大學以敎學爲主體使個人得基本知識而學會則以研究爲主體爲人類謀文化之進步又言科學爲進步的吾生有限學問無窮吾國科學幼稚研究更不容緩而研究時尤當具一種眞理奮鬭之精神換言之即當窮究事物之所以然以求眞理也云云是晚七時南通各公團假總商會歡宴諸社員九時餘賓主盡歡而散 
[南京快信]  
　　財廳昨奉部令略謂裁釐加稅後關於各國運消中國之貨品徵收稅則業經各國審定物價委員會審定收稅標準公爲兩種一爲日用必需品實行值百抽五一爲消耗品實行值百抽十二五仰卽遵照 
　　財農兩部在京召集研究關稅特别會議寗總商會代表蘇民生通崇海泰總商會代表馬炎文昨函寗同車赴京列席 
　　財部昨致兩長電云四年公債第五次還本定於九月一日在中央公園抽籖届時請派員蒞場參觀一面飭財廳登報廣告藉昭國信 
　　通新公司發起人張退庵呈兩長稱擬在鹽城縣新伍兩場間地方集資興墾組織公司請先行立案並分别飭行所屬保護 
　　陸軍部昨咨軍署以後凡有軍事運輸務須查照軍運條例辦理以清積弊而維路政 
　　省署昨日牌示青浦縣知事蕭文彬請假所遺篆務委連德英署理 
　　韓省長昨委葉秉常充本署禁烟處辦事員警務處委陳人琪充川沙縣一等警佐楊耀清充警務處辦事員 
[杭州快信]  
　　司法部令浙現行民事訴訟條例關於墳墓爭執並不包含在人事訴訟之内已通令所屬遵照 
　　省議會收受憲法委員會各縣應選審查員已紛紛産出杭縣亦定二十六日投票選舉 
　　杭總商會會長會董任期屆滿定二十三日上午選舉會董三十二員下月一日由新會董互選正副會長 
　　沈省長建議中央變通任用縣知事條例現已得覆照准 
　　海門統捐局長梁汝澤不按捐率浮收柴炭捐稅激動紹商公憤紛電到省請究沈省長昨令財政廳趕速派員查辦 
地方通信 
[蘇州]  
　　總商會選定副會長總商會於昨（二十一）日下午三時召集各會董投票重選副會長新會董洪少圃謝鑑之汪巨川沈和聲四人缺席共到四十六人道署派機要主任汪蔚青代表蒞會監視首由舊會長龐天笙報告開會宗旨次由汪主任登台發表意見略謂道尹因痧症未痊委鄙人代表到會參觀蘇商會成立迄今成績優美此次改選略有異議致副會長未能如期産出今幸到會諸君皆以一時人望深明大義今日重行互選副會長願諸君一致進行云云次發票選舉結果季小松得三十一票當選爲副會長吳潤生得三十九票龐大笙得三十七票當選爲會計投畢散會已萬家燈火矣 
　　自治會臨時會議吳縣自治協進支會因設立縣講習分所事於昨日假十全街城南公社開臨時會議其到三十餘人由會長吳靜瀾主席報告開會宗旨後討論進行手續僉謂縣講習分所屢奉部省通令籌設宜興武進各縣先後成立吳縣爲蘇常首縣尤宜從速設立遂議决電請省道飭縣辦理一面推定代表四人直接與縣署接洽以速進行 
　　法部修改律師公會會則吳縣律師公會日前擬訂會則呈部核准施行地方廳於未奉部覆以前不准人會律師出庭已誌前報兹悉該項會則業經法部修改訓令江蘇高等檢察廳轉令遵照修改内容聞將擬訂公費改爲八折其餘一律未動云 
　　暴雨中之觸電者前日（二十一日）夜間十時許蘇垣暴雨如注繼即霹靂一聲間門外石路鈕永順鐘錶店十四歲之學徒某甲觸電致斃死後遍體現青黑色同時沙皮巷某姓猪圈所畜母猪一雙三茅觀菴之電桿木兩枝均各觸電一斃一折云 
[松江]  
　　請修海塘之迫切松江縣欵産經理處總董耿葆煃副董朱世瑾於二十一日電請韓省長搶修海塘險工文云（上略）松邑金山嘴海塘失修已久此次又被風災第五段等處迭出險工情形萬分危急迅請派員携欵漏夜搶險以全要工而維民命（下略）又松縣市鄕自治委員會亦於二十二日電省呼籲請速修理措詞相似不贅録 
[鎭江]  
　　乾繭銷路活動日來乾繭交易頗爲暢旺前昨兩日又由火車運滬之春夏乾繭數百擔轉售各莊聞其所售價目春繭扯價一百八十兩夏繭一百四十八兩尙有續漲之勢 
[揚州]  
　　暑期講演會詳誌揚州旅外學生會暑期講演大會於二十日下午在五師附小舉行維時秋雨甫住來賓蹣跚而來主席貢芹孫報告宗旨後卽介紹會員講演講畢復由組設贖路儲金游藝會委員長錢敏伯報告經過情形及開幕後之希望散會時已鐘鳴六下矣其講題及主講者如下（一）何仲英講「少年揚州」（二）錢敏伯講「生活程度之今昔觀」（三）洪蘭友講「奬券之爲害」（四）戴青萍講「死」的哲學（五）錢敏伯滑稽化裝演講（六）戴星一講「揚州社會之現象」（七）李契芝講「滅除蚊蠅之益」（八）宋沈之講「金錢罪孽」（九）劉樂天講「除三害」 
　　飭議躉繳欠欵兩淮丁運使近杳淮南各場商攤還領欠前清官欵除按引扣還外所欠爲數無多乃南鹽缺産扣欵亦稀擬籌一妥善方法藉清手續昨特飭知塲運食商事務所通知各商尅日籌議矣 
　　清鎭小輪停駛鎭江華洋各小輪公司近以湖潮泛漲江水頂托高寳一帶水線幾平堤岸誠恐輪浪衝刷堤邊特公同集議於二十日始由鎭開往清江浦之長班暫行停駛一俟秋潮退落再行恢復原狀惟行旅與郵件不免濡滯矣 
[南通]  
　　梁馬二君之游踪二十一日上午九時張孝若氏偕同梁任公馬湘伯赴狼山遊覽即就山午餐同乘汽車返寓下午二時縣敎育會旅寧同學會中校聯合會及報社公請梁馬二君演說講題爲「先進者之新覺悟及新任務」「敎育之義務」聽者約九百餘人頗極一時之盛 
　　汽車營業之發展通海縣路告成以來汽車營業日盛刻下加臯馬路已經通車三縣交通益見便利通如海長途汽車公司特添購寬大車輛定夏曆七月初一日起加開海門墾牧雙班誠屬便利行旅也 
[清江]  
　　蹄角行籌設公所城廂内外蹄角行商現已公同磋議一致贊成設立蹄業公所所擔任之警學保衛捐欵亦可藉此加以整頓業由商民蔣永祥等於二十日將所擬規則十條送呈學會察核矣 
　　一女高校舍落成淮陰縣立第一女子高等小學校去歲初辦擇定雙橋巷屋舍爲校址現該校長林逸樵君以校舍不敷應用特呈准勸學所長撥欵在康阜樓附近重建刻已落成不日卽可遷移暑假後可在新校舍上課云 
　　縣署拿獲巨匪十八日警備隊長王振鵬在二市新灘地方拿獲著名巨匪盧采林卽盧四太爺訊認夥同陳克宏田建讓馬二傻子等搶燒南新集袁家集黄家圩等案不諱並云凡淮陰北鄕一帶所有抬架各案皆渠所爲云云淮陰縣朱玉峯知事除飭釘鐐嚴押外刻擬按照懲治盜匪法電請軍民兩長從嚴懲辦云 
[南京]  
　　旅寗贛人驅蔡運動日前少年江西學會曁江西旅寗學界同鄕會在寗垣開會當日出席者二十餘人議决電請府院罷蔡撤援並致長電一通忠告蔡氏引退其文分一不可留二不可留三不可留三理由措辭頗爲嚴厲云 
[徐州]  
　　槍斃巨匪劉昌義徐屬巨桿首劉昌義騷擾徐州一帶屢經勦辦迄未捕獲前經銅山縣警備隊購線拿獲當經訊明判决死刑呈請省署昨奉省令照准遂即將該匪首劉昌義提出騐明正身派警備隊帮帶唐樹培監視行刑綁赴東關外槍斃矣 
[台州]  
　　臨海大邵鎭農會乞振電台屬臨海東鄕大邵鎭各村於夏曆六月二十一日起至二十四日止四晝夜猛風暴雨海潮上湧溪水下流以致洪水爲災水深四五丈不等田廬漂没人畜淹斃樹拔屋傾一目横無青草災民啼飢號救之聲慘不忍聞嗷嗷待哺急於星火伏望海内仁人君子存慈悲之心解囊救振則功無量矣臨海大邵鎭農會啓 
[湖州] 　 
　　輪船進城之波折湖州輪船罷駛提出開班條件外尤堅持輪船恢復進城以冀達到停泊各局原有碼頭之初願是以前日上海湖州同鄕會來電主張輪船姑暫進城之消息傳布後而輪局方面卽將聚泊城外之輪船全數開駛進城以觀風勢縣公署以此事關係地方利害屢開會議一面並由李君伯勤出而疏通卒以地方人士意見參差或贊或否難期一致要之趨時者以恢復交通爲前提多數贊成而拘泥者謂前此費盡幾多心力方得禁止進城今若憑同鄕會一紙電文遽爾推翻成案故極端反對但輪船現在無碼頭可泊亦屬困難事應由官紳會同設法以免藉口當經指定南城門外起至驛西橋堍止沿河公有民有帮岸在輪局未經置備碼頭以前蹔爲停泊商輪之用卽經由縣出示令飭各輪船前往停泊照常營業一面傳提起釁之船廠工頭王阿大到案訊究矣 
[嘉興]  
　　鄕鎭請設衛生警城内外之酒肆菜館飯舖以及魚行肉舖水菓店等自設衛生警以來物品鮮潔購者滿意惟東栅塘匯以及各鄕鎭店舖仍出售腐敗食品鄕民貪其價賤爭相購食以致時疫流行勢甚劇烈現各鎭居民已呈請官廳設立衛生警以便取締而衛民生云 
　　滮湖整理校務城區滮湖國民學校因校址偏僻以致學童稀少現該校長沈國樞擬於十一年度起大加整理前日特開敎職員聯席會議决定辦法（一）遷移校舍已勘定仲姓大厦爲校址日内如行遷入（二）加收學生四十人（三）添聘敎員除原有敎員外添聘陳汪二君擔任敎科（四）改良敎法改用啓發法使學生能自動云 
[杭州]  
　　處州大水成災處州在浙江上游萬山環繞每遇淫雨山水𨺗漲上七縣之水由大溪東下彚於郡城之東山塔下從青田至甌江入海塔下兩山左右峙立水口有若咽喉故遇淫雨每易成災民國元年之水災至今元氣未復詎本月十二夜大雨傾盆至十三夜不息是夜十句鐘大水入城至十四日上午十時南明門水高於城舊府前一帶水高二丈餘各衙署倒坍不堪本邑電報不通十五日李知事派人至温州發電報災其情形較民國元年尤重蓋元年水雖稍大但三四小時即退此次延長至一晝夜始退故所有牆垣多被水冲塌如普明普利二公司地勢在城内爲最高房屋牆恒均被冲坍其餘可知矣東鄉堰豆一村僅留房屋三座河村一莊田地屋宇冲没殆盡人死無數厦河蘆埠弓岸前山鳳山前花街括蒼門外等處房屋田地悉數漂没無存此次大水正在秋收四鄕禾榖已收者不及十分之一其餘盡行漂没城内及四野人民呼天哀號慘不忍聞屋宇十九傾倒人民輾轉於泥途菹茹中麗水一邑如此其他各邑可知十年中連遭巨災二次誠可傷矣 
[天津]  
　　交通潘行長對外宣言交通銀行天津分行新經理潘履園君日前就職時對外發布宣言略云本行代理國庫有發行紙幣特權應恪循正軌盡銀行應負責任履園本此宗旨除將内部手續切實整頓外今將辦事主要大綱對外宣言（一）本行以後專辦銀行應辦一切正當業務對於政治上無論任何方面一概不生關係並請各方面予以原諒（二）凡履園任内經收各項存欵履園在職一日負完全保付責任不使存主於本利上絲毫之損失（三）本行以後發行兌換券實行凖備公開主義將準備現金及證券在英界中街另設專庫存儲不與營業資金相混並每月函請本埠銀行公會總商會錢商公會各舉代表會同盤查點驗一次登報公布以昭大信俟内部清理就緒即實行云云 
來函 
[義烏王化人來函]  
　　上海申報轉旅滬同鄉諸公鑒陽覃兩日狂風暴雨山洪驟汪城鄕各處田廬漂蕩人口淹死不可勝計現在水勢雖平而死者屍横遍野臭氣薰天生者流離哀哭聞之傷痛仰乞諸同鄕廣發慈悲遥頒振欵以蘇災黎義烏王化人何鑑銘慶嗣豐吳玉光丁仁陳濟時朱鳳鳴同叩 
雜評一 
[北京敎潮之責任庸]  
　　京敎育界與高恩洪之衝突吾人姑以閉門拒見爲題中之枝葉撇去不論卽就敎育經費本身而言交通當局確有不能辭其責者 
　　第一敎育界經累次罷敎之風潮破頭流血之慘劇始得有上年四月三十日閣議之結果犧牲何等重大在敎育界方以基金未定目的未達引爲憾事詎肯聽其併此推翻致京師敎育又陷於破産之境而累次鉅大之犧牲仍毫無所穫 
　　第二高恩洪當就任交通之初曾對敎育界爲負責之表示謂彼在上海已知八校經費之困難此後在職一日必盡力維持一日而對權量所簽定之節前發欵辦法亦聲明必定照辦乃口血未乾而節前之學欵已流用於政費又不旋踵而取消交通協濟敎費之案居然提出於閣議此種食言自肥反覆無信之手段施之於市井尙不能售更何可施之於書生本色之敎育界 
　　第三交通部積虧之鉅誠不可諱然考其積虧之因小部分在歷屆當事者之舞弊其大部分則流用軍費政費漫無限制無論敎育經費協濟不過數月與積虧無涉就令此後爲補苴塞罅起見實行們羅主義亦當在大處著想區區敎育協欵曾不及流用軍費什分之一試問自高恩洪長部以來接濟學欵者幾何接濟保洛軍費者又幾何京漢之收入固全在保洛囊括之中即其他國有各路之所入除京奉路榆關一叚外直系軍閥之染指恐亦不在少數軍閥誅求一擲百萬毫無吝惜獨於國家命脈之敎育費則日思推翻成案靳而不予何以服人豈交通當局竟以流用軍費爲酬知遇之恩而敎育界則無拳無勇固無分一杯羹之資格乎尤可異者高派部員之通電一則謂交通部接濟八校經費純出善意再則謂撥欵方法行政上自有一定手續（即由交通撥財政再由財政撥敎育部）不知八校經費由交通項下指撥乃敎育界破頭流血之代價非政府當局之市恩就令交通部承認擔負乃出於維持敎育之善意而事在張志潭任内非高恩洪所得而掠美人之欲善誰不如我前任維持之而後任推翻之適足見高恩洪之不善耳至撥欵方式由交通撥交敎育誠爲閣議通過之手續然年來交通部接濟軍費往往直接撥解何嘗經過陸軍部之一階級而各省軍事長官尙以爲未快近且變本加厲即就路局派員監收直接提用更不勞交通部之過付敎育界爲無槍階級不能如軍閥之可以直接截提乃有向交通部索欠之舉其視督軍巡閱手續日覺周到乃交通部員猶詆爲脅迫然則督軍巡閱又何如耶 
 
 

Page 12

 
 
   
 
 

Page 13

 
 
本埠新聞 
[北方要人接洽孫中山之西訊]  
　　吳佩孚完全贊成孫氏主張各要人代表謁孫 
　　大陸報云昨日（二十一日）本埠直系代表接有吳佩孚來電表示於孫文上星期三之宣言完全贊成該電係致孫岳當由孫岳向中山轉達一切吳氏贊成宣言中所謂國會集會應以自由行使職權不受外界干涉爲根據而於孫氏所陳諸大建國方略尤所異常欽佩至孫氏主張建設全國人民共有共治共享之地方自治而反對軍閥陰行割據之自治以及裁兵問題工兵計劃等俱爲吳氏贊成並得協助之保證黎元洪代表黎澍已趁二十一日夜車赴寗卽行返京覆命並携有孫氏懇切之覆函内容大致謂倘於時局上有所諮詢深願供獻芻蕘並當竭誠贊助惟黎氏邀孫入京一節函中曾否提及尙未宣布昨日復有北方要人代表多人抵滬晉謁孫氏内有南京蘇齊督之代表杭州盧督辦之代表北京王總理之代表聞孫氏將於日内約期分别接洽至留滬之國會議員因孫氏之勸業有多人於昨日連袂入京其餘聞亦凖備前往云 
[民黨對於孫中山宣言之紛歧]  
　　大陸報云據接近中山之政客言民黨中人對於孫氏近日宣言中之主張竟見紛歧按孫氏自來滬後發表對於時局之宣言兩篇主張融合各方以期南北統一恢復和平此種主張當爲全國人民與友邦人士洞悉時局者所贊成而民黨中人以意見不一且有持極端之主張者頗不以此種宣言爲然反對論調今已日就顯著謂孫氏所取之地位不甚合宜且聞有提議阻撓前臨時總統實行其護法運動而謀向提出數項正式要求之說惟孫系中人對於若輩所取地位是否正當頗爲欵慮以爲民國十一年來各黨内爭不息人民困於兵禍友邦亦已不復能忍倘民黨仍堅持一黨之權利不顧他人深恐禍亂廷長民黨將尸其咎矣 
[旅滬國會議員茶話會]  
　　國聞通信社云旅滬國會議員於昨日下午二時在愷自邇路通訊處開茶話會到者六十五人公推杭辛齋主席先由凌鉞報告略謂自中山先生來滬後各方頗有前往接洽報章亦迭見有談話登載然俱爲私人間之談話對於國會同人尙未有公開言論表示態度故今日開會擬推代表前往探詢中山先生態度以解外間之揣度次高振霄·劉雲昭·李燮陽·相繼發言大致贊成凌鉞主張并謂須同人先確定主張再以此種主張報告中山先生至同人主張不外始終堅持護法絲毫不苟凌鉞謂不如先探詢中山先生態度再訂辦法衆贊成當由每省推定代表一人訂今日下午二時共往中山寓宅謁見計推定代表宋楨（直）田錫章（黑）譚惟洋（皖）劉榮棠（豫）曹振懋（閩）徐可亭（川）杭辛齋（浙）劉雲昭（蘇）焦易棠（陜）陳榮廣（贛）彭養光（鄂）何弼虞（湘）楊大實（奉）梁登瀛（甘）劉芷芬（華僑）王福緣（吉）李素（晋）丌因培（魯）周恭壽（貴）李燮陽（雲）謝英伯（粤）王乃昌（桂）張鳳九（新）黄策成（蒙）次由主席謂同人應發表通電昭示國人衆贊成當推定杭辛齋·吕蔭南·陳榮廣·張知本·高振霄等五人爲起草員後由劉雲昭·凌鉞·供給通電材料略謂任何勢利護法之志始終不渝現在護法前途已有開展更當力持初衷云 
[孫中山氏明晚將宴報界]  
　　時間......明晚六時地點......法租界莫利愛路二十九號孫府孫中山氏昨致請柬與本埠報界人士定於明日（二十四日）晚六時正設宴法租界莫利愛路二十九號孫府餐叙一切亮多盛况也 
[國是會議調查政府財政之報告] 負債一萬八千萬 
　　國聞通信社云國是會議特組之國民監督財政委員會前曾函托該會在京代表就近調查中央財政近况昨已得該代表復函略云中央財政最近狀况一言蔽之無時不在債務環繞之中而已緣近年以來中央應付經費旣增加無度（卽以財政部而論原定秘書參事缺額各四人而部内竟有秘書營·參事團名稱其人之多可想而知）而中央應有收入幾全被截留（其實能解到中央者每年僅烟酒稅二百數十萬崇文門稅百餘萬印花稅約百萬礦稅數十萬如是而已至於關鹽兩餘早經抵盡並無餘之可言雖間有放回者大都不外過節過年或軍事緊急或兵隊譁變或敎員罷工種種原因騰挪應急耳）於是中央財政遂强半恃借債爲生活其有不足除拖欠外别無應付之方現計政費月應支三百萬而積欠已達四千萬軍費月應支六百餘萬而積欠不下一萬萬至於長短期内外債欵除大部分係擔保確實者不計外其本息全無着落者約三萬萬加以各銀行墊欵五千餘萬及已到期之國庫券三千餘萬合計近四萬萬此項無擔保之欵即令暫緩還本先付一年利息亦需四千萬因是之故中央隨時都負有一萬八千萬的債務遂無時不在債務環繞中矣於是而司長被圍次長被駡總長被毆種種怪狀時有所聞云 
[南北電話接線事尙未批准]  
　　南市電話與租界接線事因交部尙未批准一時恐難實行現在雙方合同業已議妥聞合同内言定自接線日起三年後所有華界内裝設之租界電話當一概取消目下南市與閘北電話裝户約共六百五十餘家將來與租界電話接通後營業必至發達且租界與華界之裝户亦極願即日通線以便不時應用今交部遲延不决殊負衆望凡各大商家與商會等當協助電話局與部交涉積極進行以冀早日卽能實行 
[海員罷工之昨訊]  
　　招商局之海員罷工至昨已歷十八天該局已罷工之船外海輪除新華揚子江輪除江順快利等外餘皆輟班在申各海員且有離滬歸家暫時休憩者昨日又到遇順輪一艘該局鑒於情狀日非遂於昨日午後允與海員磋商增加工薪問題擬雙方皆稍讓步以期早日解决當即在總局樓上會議直至下午六時尙未議竣惟聞諸局中人云今次會商可望將雙方爭點解决現在有一部已在預備輪船開班之編排想不日可以結束如本日會議可雙方了解者則罷工風潮即能終止也結果如何俟本日續報惟海員與船主已經接近此問題較有希望也 
　　江蘇韓省長以招商局航路停頓將近兩旬若不設法解决雙方兩無裨益昨日電令上海縣知事沈寳昌着即明白調查呈復核奪沈知事奉電後業已致函招商局董事會請即將此次海員要求增加薪工問題之經過情形詳細見復以憑呈報省長云 
　　中國通信社云海員罷工風潮延長至十八日之久招商 
順號到埠當經該輪各海員推派代表至海員工會簽字報名加入罷工查該輪有生火二十人水手十人西崽十四人共五十二人船身堅固能載重一一七二噸現停泊於招商碼頭又查招商局方面以昨日止共計罷工船雙念四艘人數約一千四百餘人現除行駛長江一帶（其中甬帮計十分之八五廣帮計十分之一漢帮計十分之半）之船雙已由該局去電阻止不必來滬外尙有專走外洋之新華輪船一艘二三日内即可到埠又海員工會昨日召集各頭目討論磋商對付招商局辦法當公决如果招商局方面堅持不加延長時間則此間罷工之海員一千餘人共願犧牲一切在中國地界擇一相當地點建築一罷工馬路以留紀念此種辦法當香港罷工時曾經實行現廣東之白雲山有罷工馬路及罷工亭各一蓋皆各海員罷工時間所築也又該工會昨得水師太平洋輪船公司麥笛生總統號廣帮同人匯來洋八十五元助作罷工費用云 
[貨物運往歐菲水脚大跌]  
　　本埠往來歐洲商輪其裝貨運費由公會中訂定一律徵收入該公會者爲大英·法郵·藍烟囱·寳隆·順亨·維昌·亨美·仁記·怡泰·怡和·大阪·意郵·好時等公司·及日郵社等等共計十九家今因運赴歐洲英國口岸之貨物其中如花生等有跌價之舉從昨日起由該會重訂新價分别英國口岸與菲洲之波賽兩地凡往英國之貨係有回佣之價往菲洲之波賽者則無回佣也今將新水脚價訪報如下以便出口商之參攷 
　　（甲）往英國口岸之價 
（貨别）　　（新定價）（原定價）（减短數） 
杏仁　　　　　三八　　　五○　　　十二先令 
帶壳杏仁　　　七五　　一○○　　　二十五先令 
荳子　　　　　三三　　　四五　　　十二先令 
苦杏　　　　　三八　　　五○　　　十二先令 
帶壳花生　　　七五　　一○○　　二十五先令 
花生　　　　　三八　　　五○　　十二先令 
散艙油　　　　八二　　　八二　　四十尺改二十尺 
菜荳油裝桶　　六○　　　八○　　二十先令 
花生棉油裝桶　六○　　　八○　　二十先令 
菜荳油裝箱　　五八　　　七五　　十七先令 
花生棉油裝箱　五八　　　七五　　十七先令 
扁荳　　　　　三三　　　四五　　十二先令 
芝蔴　　　　　三八　　　五○　　十二先令 
蔴子　　　　　六○　　　八○　　二十先令 
胡椒末　　　　三八　　　五○　　十二先令 
萆蔴子　　　　三八　　　五○　　十二先令 
菜子　　　　　三八　　　五○　　十二先令 
　　以上均以從滬運英每噸占二十尺者計算運金以先令計 
　　（乙）往波賽之價 
（貨别）（新定價）（原定價）（减短數） 
杏仁　　　三四　　　四五　　　十一先令 
帶壳杏仁　六八　　　九○　　　二十二先令 
荳子　　　三○　　　四一　　　十一先令 
苦杏　　　三四　　　四五　　　十一先令 
帶壳花生　六八　　　九○　　　二十二先令 
花生　　　三四　　　四五　　　十一先令 
散油　　　七四　　　七四　　　四十尺改二十尺 
菜荳花棉油裝桶五四　七二　　　十八先令 
棉油裝箱　五一　　　六八　　　十七先令 
扁荳　　　三○　　　四一　　　十一先令 
芝蔴　　　三四　　　四五　　　十一先令 
蔴子　　　五四　　　七二　　　十八先令 
胡椒末　　三四　　　四五　　　十一先令 
平蔴子　　三四　　　四五　　　十一先令 
菜子　　　三四　　　四五　　　十一先令 
　　此兩項新價現經公會中遍告公司於本日起一律照新價收費矣 
[銀行公會電阻皖鑄銀幣]  
　　上海銀行公會致安徽許省長電云安徽許省長鑒皖省鼓鑄輕質銅元剥奪貧民生計商民久已怨苦兹聞又欲開鑄銀幣重蹈覆轍查各省所鑄龍洋成色參差久爲外人擯棄自新幣統一後信用漸彰經本公會極力提倡始將鷹洋行市取銷若皖省首冒不韙復鑄劣幣必致影響市面紊亂金融陷全國幣制於永刧不復之境務乞迅速取銷斯議以維幣政除俟通告金融全體預防惡幣流通外特電奉陳并希見復是幸上海銀行公會養 
[友華銀行滙市報告]  
　　昨日友華銀行匯市報告云二十一日倫敦大條銀價近遠期俱長二五紐約銀價長至六角九分六二五倫敦紐約間匯價爲四元四角八分二五今日此間各國掛牌滙價俱照昨日未動上午市况頗穏英鎊售開價通常爲三先令五便士二五美金售開價通常爲七十七元一角二分半曾有大宗英鎊以三先令五便士三一二五成交大宗美金以七十七元二角五分成交實際某時中照此價格銀行尙不願購進迨將午投機家向皆售出者至是紛紛擬進結果匯價大平英鎊成交價縮至三先令五便士零六二五美金成交價縮至七十六元七角五分日金成交價縮至六十二兩三錢七分半其後銀行紛紛售出投機家遂停止購進至收盤前復轉而售出至收盤時英鎊售開價近期至年底交貨三先令五便士一二五美金售開價近期至年底交貨七十六元八角七分半市况穏定本日匯票成交價英鎊三先令五便士七五美金七十八元二角五分佛郎九百九十枚惟售出者甚稀昨日倫敦銀市中國購進市况穏定紐約市况頗平售出照掛牌價格 
[上海商業市况彚録]  
　　金融 
　　昨日上下午銀幣市價均爲七錢二分二釐一毫二五洋釐比較前日收盤小去一毫二忽五本埠商業現洋需用甚微惟中國銀行裝去厦門十萬元其餘祇零星用途耳銀拆上下午皆爲六分比前日收盤又回落二分匯豐銀行收欵五十萬兩其外正金花旗麥加利大通等銀行收欵二十萬兩拆息仍擬看小云 
　　數日來銀洋大條進出口頗爲清淡昨日進出口祇有中國銀行裝至厦門洋十萬元大條銀未熔前日華義銀行所烊去大條六十八條熔見寳紋一千四百九十六只計重銀六萬八千兩昨日各銀行銀洋進出倉更稀祇有麥加利銀行進倉銀十萬兩友華銀行出倉銀二萬兩華比銀行進倉洋十萬元中國銀行出倉銀一萬兩各錢莊少存五萬兩少存洋二十五萬元其他各銀行均未有出入 
　　昨晚止中外各銀行共存現銀三千九百四十萬兩現洋三千六百零六萬元大條四千九百六十九條較前日多存現銀二萬兩少存現洋十一萬元大條未曾進出云 
　　金市 
　　昨日星期二大條近遠期各長二五標金開盤三百○四兩五爲最小之價先令弗動標金爲三百○四兩七八錢先令市况初開時較上日爲略平至收盤時則較上日爲軟銀行賣出九月份先令價三先令五辦士三一二五至三先令五辦士二五買進三先令五辦士半至三先令五辦士三一二五又賣出九月份美匯市價七十七元一二五至七十七元買價爲七十七元三七五至七十七元二五又賣出九月份東匯六二至六二一二五買價六一七五至六一八七五是時標金漲至三百零五兩四錢嗣因先令賣價買價與初開相仿期金賣者亦多故標金回小一兩左右至收盤時先令等市面益軟銀行九月份先令賣價三先令五辦士二五至三先令五辦士一二五買價三先令五辦士三七五至三先令五辦士二五又賣出九月份美匯價七十七元一二五至七十七元買價七十七元三七五至七十七元二五又賣出九月份東匯價六二分至六二二五買進六一七五至六二分以致標金最高至三百○六兩後爲三百○五兩九錢收盤午後標金開盤三百零六兩最高至三百○六兩五最小至三百○五兩三錢先令等市况與午前相仿銀行賣出九月份先令價三先令五辦士一二五至三先令五辦士又至三先令五辦士一二五買進三先令五辦士二五至三先令五辦士一二五又至三先令五辦士二五又賣出九月份美匯價七十六元八七五至七十六元七五又至七十六元八七五買進七十七元一二五至七十六元八七五又至七十七元又賣出九月份東匯價六二二五至六二三七五又至六二二五買進六二至六二二五又至六二分標金爲三百○五兩七錢收盤午後先令等交易寥寥上午亦無幾綜計昨日各銀行九十月份先令交易十餘萬磅美匯二萬餘元東匯十五萬元而十月份先令等市價比九月份反硬零二六五至一二五人心因之稍弱銀行現標金不欲買進照昨日金市情勢揣測大條恐再繼續放長標金或見小面云 
　　外幣 
　　昨（二十二日）外幣市面華洋各商零星交易尙不寂寞錢業所做行情除馬克遞加二毫五釐外餘均不動 
　　國内匯兌 
　　昨（二十二日）各幣來電洋匯漲起者共八處之多跌落毫無銀匯則有跌無漲計京津銀匯各低五錢洋匯均漲一元北京公砝爲一千零四十六兩銀元爲一千零二元天津行化爲一千零五十四兩銀元爲一千零一元漢口洋例跌七錢五分爲一千零三十四兩半銀元則遞加二元爲一千零十元宜昌洋滙不動仍爲一千零二十元銀匯遜去五錢爲一千零三十六兩半九江南昌銀元各漲半元爲一千零九元蕪湖銀元遞加五角爲一千零七元半安慶銀元同增五角爲一千零八元其餘如烟台銀兩仍爲一千零四十五兩二錢五分銀元 
 
 

Page 14

 
 
爲一千零八元蚌埠銀元爲一千零六元南京蘇州鎭江揚州無錫常州常熟等銀元各爲一千零一元徐州温州銀元各爲一千零五元清江海門銀元各一千零四元宜興南通銀元各爲一千零二元杭州寗波嘉興湖州紹興餘姚等銀元仍爲一千零三元蘭谿一千零四元半福州一千零十元厦門一千零八元哈爾濱一千零十一元重慶九七平銀爲九百八十二兩五錢成都九七平銀爲九百九十五兩萬縣九七平銀爲九百八十五兩成都重慶萬縣等銀元各與申洋相同仍無上落云 
　　棉紗 
　　棉紗市面近星期以來日見疲軟昨日三品來電漲一元數角美棉漲五十磅音而交易所標凖紗價則漲元數錢至一兩蓋因日商各洋行前經售出之空頭兹以陽曆月底將近且已有盈可獲故皆紛紛抵進上午雖疲而午後因多數買進比較前日收盤好起七八錢之多客帮現本紗價亦漲二錢五分至五錢日紗亦相等牛莊威海衛秦皇島天津烟台漢口江西蕪湖野鷄等帮共買本紗四五百包日紗四百包左右公會小包祇數十包交易市價平平據紗業之觀測此數日内或被抵空額者抬高些微而實際客帮去路異常清淡且花價看跌故難以看好新通花現因美花迭漲有三井廠買進五百包價二十九兩五錢内外廠進新本花二千擔價二十七兩七錢五統益進吳淞花一百擔價二十七兩七錢五溥益大豐兩廠進太倉花三百擔價三十二兩七錢五 
　　茶市 
　　昨日洋莊茶市路莊珍眉消路頗爲暢旺售開盤價較前提高婺源北鄕之貨頂盤七十六兩東西鄕貨六十餘兩深渡遂安之貨五十餘兩珠茶市面仍難發展售開五十餘箱售盤較前已跌七八兩鳳眉秀眉洋莊去路似有動機但售開盤價尙無提高希望大帮雖由惠利洋行購進一百餘箱然售盤極低尙非眞正市面寗紅成交二百餘箱售盤三十二兩七錢五分頗爲堅俏祁紅存底不過數百箱日來亦無市面湖州一五平水大帮市上久無交易昨由華茶公司購進九百餘箱售盤二十四兩二錢五分市價殊爲軟弱一般茶商對於花旗莊尙仍不動頗呈恐慌之象云 
　　雜糧 
　　雜糧中黄荳小麥現屆新貨上市之際是以民國路雜糧公會交易以荳麥爲最多其餘洋米菉荳蠶荳亦屬不少高貨頗爲提升次貨則難免抑小荳麥狀况皆然昨日廣東帮及内地車坊油廠本街各號購進九江白皮三羊子三百包又小粒三羊子四百五十包紅喬子五百包柳坊池二百包珠溪子二百包鄱陽子一百九十包瑞洪子三百十包都昌子三百包城門子二百包夾青荳一千包猴子荳八十包漢口六月白一百包早黄一千包早青一百十包早黑二百包粉青一百六十包菉荳二百包金口黄二百包遲荳八十包轉口去漢口蠶豆二百七十包粉廠家進明光高小麥十三車次者一車水溪口小麥一車懷遠麥一車徐州花麥二車江北帮去大連紅糧五車本街去敏黨小絞洋米七百包交易殊爲湧旺每屆陰曆月底頗不多覯云 
　　呌莊 
　　昨日係星期二輪值公平洋行拍賣羽綢斜綢尺六元絨泰西緞花羽綢細布市布原布紅標漂布等疋頭之期排列三百五十七件計共一萬五千五百三十二疋比較上次多八件計五百零八疋本屆到貨不少客帮仍以北帮牛莊烟臺等帮買進爲多本街次之所拍各貨市價平穏 
世界商業電報（報約路透商業電） 
[倫敦銀價（八月二十一日倫敦電）]  
　　　　　　　上日價　　　　本日價 
現期　　　　三四便士七五　　三五便士 
遠期　　　　三四便士七五　　三五便士 
東方稍有購入售者有限 
[倫敦金價（八月二十一日倫敦電）]  
　　　　　　上日價　　　　　　本日價 
金每盎斯　　四鎊十二先令　　　不動 
[倫敦對外電滙（八月十九日倫敦電）]  
　　　　　　上日價　　　　本日價 
向柏林　　五、六一○　　五、二六○ 
向比京　　五九·一○　　五八·九七 
向亞姆斯特丹（荷）一一·五○　不動 
向米蘭（意）九八·九○　不動 
向瑞士京　　二三·四八　二三·五○ 
向西班牙京　二八·六八　二八·六五 
向紐約　　　　四·四七八七五　四·四八二五 
向巴黎　　　五六·三○　　　五六·一○ 
向上海　　　三先令五便士八七五　不動 
向孟買　　　一先令三便士六八七五　不動 
向横濱　　　二先令一便士八七五　　不動 
[紐約滙兌市（八月二十一日紐約電）]  
　　　　　　上日價　　　　本日價 
　　　　　　元角仙　　　　元角仙 
銀　　　　　○·六九五　　○·六九六二五 
向倫敦電匯　四·四八　　　四·四八二五 
向日本電滙　四七·八七五　不動 
向上海電滙　七九·一二五　七八·二七五 
向柏林電滙　　　·○七八七五　·○六一二五 
向巴黎電滙　　八·○○　　　　七·九八 
金利　　　　　　　　　　　　　百抽○三·二五 
[孟買滙兌市（八月二十一日孟買電）]  
　　　　　　上日價　　　　　　　　　　本日價 
向倫敦電滙　一先令三便士六五五二五　　不動 
向日本電滙　一六四　　　　　　　　　　不動 
向紐約電滙　三四六　　　　　　　　　　不動 
[紐約生絲市（八月十九日紐約電）]  
　　　　　　　　　　上日價每磅　　　本日價每磅 
關西特别飛切　　　　　七·七二　　　七·六五 
關西良一番　　　　　　七·一二　　　七·一○ 
關西一番　　　　　　　七·○七　　　七·○五 
廣東特别一四│一六　　七·五七　　　七·六二 
上海機械絲金雙鹿　　　八·三七　　　不動 
[倫敦棉市（八月二十一日倫敦電）]  
　　　　　　　　上日價　　　　本日價　　 
埃及棉　　　　一八·○○　　　一八·二五 
平加而　　　　　九·二五　　　　九·五五 
[孟買棉市（八月二十一日孟買電）]  
　　　　　　　　　　上日價　　　　　本日價 
十二月一月期平加而　三五七盧比　　　三六○盧比 
九月期奥姆辣　　　　四五六盧比　　　四五八盧比 
七八月期白落去　　　五○八盧比　　　五一○盧比 
[利物浦棉市（八月二十一日利物浦電）]  
　　　　　　　　上日價　　　　本日價 
十月期　　　　　一二·四三　　一二·八二 
一月期　　　　　一二·二二　　一二·五三 
現貨（米特林）　一三·二五　　一三·七○ 
[紐約棉市（八月二十一日紐約電）]  
　　　　　　　　上日價　　　　本日價 
十月期　　　　　二二·四二　　二二·九五 
十二月期　　　　二二·四二　　二二·九五 
一月期　　　　　二二·二○　　二二·七二 
三月期　　　　　二二·二○　　二二·七五 
五月期　　　　　二二·一○　　二二·六二 
米特林現貨　　　二二·七○　　二三·二○ 
最高價（十月份）二二·四七　　二三·○○ 
最低價（十月份）二一·五九　　二二·四五 
　　棉價因利物浦電訊佳故漲起繼因南方抛出乃見回落後因收成報告不佳其價復漲 
[埃及棉市（八月二十一日亞力山特里亞電）]  
　　　　　　　　　上日價　　　　本日價 
八月期　　　　　三五·四○　　　三五·九五 
[倫敦糖市（八月十七日倫敦電）]  
　　爪哇生藤糖（存稅關倉庫）　　　每一百十二鎊 
　　　　　　　　　　　　上日價　　　本日價 
　　　　　　　　　　　　先令便士　　先令便士 
　　　　八月期　　　　　一九·九　　不動 
　　　　九月期　　　　　一九·六　　不動 
車白糖　八月期　　　　　二二·九　　二二·三 
　　　十二月期　　　　　二一·一○五二一·九 
[印度蔴袋市（八月二十一日喀爾喀特電）]  
　　　　　　　　上日價每百雙　　本日價 
藍線（廠交貨）　四○盧比五　　　四一盧比五 
緑線（同上）　　四五盧比　　　　四七盧比五 
[印度豐收豫報]  
　　八月十九日孟買電云本年印度全境各項收成連棉花在内希望仍甚佳好 
[德國定購大批印棉] 　 
　　八月二十一日孟買電云馬克匯兌雖處於極不利之地位而德國商行今仍在孟買定購印度新棉爲數甚巨 
[倫敦證券市（八月二十一日倫敦電）]  
　　　　　　　　　　　　　上日價　　　　　本日價 
五釐息中國善後借欵　　　七七鎊　　　　　　七六鎊二分之一 
滙豐銀行股　　　　　　一一九鎊　　　　　一一八鎊 
麥加利銀行股　　　　　　一八鎊四分之一　　　不動 
怡和航業公司（優先股）　　四鎊四分之三　　　不動 
怡和航業公司（普通股）　二九鎊四分之三　　　不動 
有利銀行股　　　　　　　一二鎊　　　　　　　不動 
一九○七年日本五釐息借欵八六鎊　　　　　　　不動　　 
大英銀行股　　　　　　　一四鎊八分之一　　　不動　　　　　 
大英輪船公司股　　　　三○五鎊　　　　　　　不動 
一八九八年中國　　　　　八四鎊　　　　　八五鎊二分之一 
四釐半金債券　　　　　　 
五釐息九廣鐡路債券　　　七五鎊　　　　　七七鎊 
一九二五年維克斯 
中國八釐金債券　　　　　六九鎊　　　　　六七鎊二分之一 
[紐約股票市（八月二十一日紐約電）]  
　　　　　　　　　　上日價　　　　本日價 
美國鋼鐡公司股　　一○三元八七五　一○四元二五 
股票市場人氣堅成交數共一·○○○·○○○股 
[大阪股票現貨市價]  
　　（八月二十二日大阪電） 
　　　　　　　　　上日價　　　　本日價 
日華股　　　　　四一·一○　　　四一·三○ 
同興股　　　　　一八·四○　　　一八·三○ 
東華股　　　　　　五·一○　　　　五·二○ 
鐘紡（新股）　　二七九·九○　　二八二·○○ 
日本信託銀行　　　一三·五○　　　不動 
上海取引所（新股）一八·九○　　　一八·五○ 
大日本製糖公司股　八三·九○　　　八四·○○ 
漢口取引所　　　　一六·五○　　　一六·七○ 
　　今晨大阪股票市塲開盤前人氣堅定 
[大阪股票行情（八月二十二日大阪電）]  
　　　　　　　　　　　　　前市開盤　　　後市收盤 
大阪株式取引所　本月期　一○一·七○　　一○一·五○ 
　　　　　　　　下月期　一○二·一○　　一○二·七○ 
　　　　　　　　遠期　　一○二·九○　　一○三·九○ 
同上新股　　　　本月期　　七一·六○　　　七一·九○ 
　　　　　　　　下月期　　八四·四○　　　八四·八○ 
　　　　　　　　遠期　　　八四·九○　　　八五·三○ 
鐘紡股　　　　　本月期　三○二·五○　　三○三·五○ 
　　　　　　　　下月期　三○四·○○　　三○四·一○ 
　　　　　　　　遠期　　三○三·九○　　三○四·九○ 
同上新股　　　　本月期　二八三·一○　　二八四·○○ 
　　　　　　　　下月期　二八六·○○　　二八六·二○ 
　　　　　　　　遠期　　二八六·○○　　二八七·一○ 
日本郵船會社老股本月期　　八八·一○　　　八八·一○ 
　　　　　　　　下月期　　八八·一○　　　 
　　　　　　　　遠期　　　八八·三○　　　八八·五○ 
[東京株式取引所股價]  
　　（八月二十二日東京電） 
　　　　　　　　　　　前市開盤　　　後市收盤 
老股　　　本月期　　　一○九·八○　一○九·二○ 
　　　　　下月期　　　一一○·五○　一一○·一○ 
　　　　　遠期　　　　一一一·○○　一一○·六○ 
新股　　　本月期　　　　八三·六○　　八二·七○ 
　　　　　下月期　　　　八四·二○　　八三·四○ 
　　　　　遠期　　　　　八四·三○　　八四·○○ 
[横濱對外滙兌市（八月二十二日横濱電）]  
　　　　　　　　　　上日價　　　　本日價 
向巴黎里昻電滙　　　五佛郎八五　　五佛郎八八 
向柏林電滙　　　　　三五○馬克　　四二五馬克 
向新加坡電滙　　　一○九日元二五　不動 
[大阪棉紗現貨市價（八月二十二日大阪電）]  
　　　　　　　　　　　上日價　　　　本日價 
鐘紡　　　二十支　　　二七○·○○　二七四·○○ 
赤戎　　　二十支　　　二四三·○○　二四六·○○ 
船美人　　十六支　　　二五五·○○　二五六·○○ 
三馬　　　十六支　　　二五三·○○　不動 
[大阪三品定期市價表]  
　　（八月二十二日大阪電） 
　　　　　前　　　　　　市　　　　　　後　　　　　　市　　 
　　　　　開盤　　　　　收盤　　　　　開盤　　　　　收盤 
八月期　　二六○·一○　二六○·五○　二五九·八○　二六○·六○ 
九月期　　二五八·七○　二五八·五○　二五八·四○　二五八·二○ 
十月期　　二五六·○○　二五六·九○　二五六·四○　二五六·二○ 
十一月期　二五四·五○　二五五·一○　二五四·九○　二五四·五○ 
十二月期　二五二·六○　二五三·○○　二五二·九○　二五二·四○ 
一月期　　二五○·五○　二五○·五○　二五一·○○　二五○·二○ 
[三品行情]  
　　八月二十二日大阪電云三品市場今晨開盤人氣堅定因紐約棉市有力及因紗廠與現貨商行購入之故收盤市况穏定昨日成交數共二萬八千八百二十包星期六日爲一萬五千七百三十包 
[日紗輸出報告]  
　　八月二十二日大阪電云據日本紡績公會報告八月中旬日紗輸入之數共三八七○包按八月上旬爲五四三○包去年八月中旬爲四八二七包兹將運往各處之數列下 
　　　　　　　　　去年八月中旬　　　本年八月上旬　　本年八月中旬 
往上海　　　　　　一○○二　　　　　七四○　　　　　四一○ 
往天津　　　　　　一一四五　　　　　四八○　　　　　一八○ 
往青島　　　　　　　一三五　　　　　　一○　　　　　一四○ 
往牛莊　　　　　　　　四一　　　　　 
往大連　　　　　　　二三三　　　　　八一○　　　　　八七○ 
往漢口　　　　　　　　三一　　　　　二一○　　　　　一六○ 
往安東　　　　　　　　一七　　　　　一五○　　　　　　六○ 
往中國其他各口岸　一四七六　　　　二一六○　　　　　八一○ 
往香港　　　　　　　六二五　　　　　三一○　　　　　一五○ 
往印度　　　　　　　　一○　　　　　四七○　　　　一○五○ 
往馬尼拉　　　　　　　一五　　　　　　　　　　　　　　二○ 
往海峽殖民地　　　　　　五　　　　　　　　　　　　　　　 
往其他各處　　　　　　六五　　　　　　九○　　　　　二○ 
總計　　　　　　　四八二七　　　　五四三○　　　三九七○ 
[印度對外貿易報告]  
　　八月二十一日喀爾喀特電云七月份印度對外貿易報告輸入品共值一八一五○○○○○盧比較六月份减少二七五○○○○○盧比輸出品共值二四四○○○○○○盧比較六月份增多四七九○○○○○盧比本年七月份輸入品較上年同月增多四三○○○○○盧比輸出品亦增多七九九○○○○○盧比本年七月份印度對外貿易出超三二○○○○○盧比 
[議組國際橡皮種植公司]  
　　二十一日倫敦電云財政報載美人提議組織國際橡皮種植公司之大綱換言之卽出産國與美國資本家合作之計畫主張組織一有限公司在倫敦註册額定資本五千萬鎊收買各出産國之橡皮塲地而由經理人照常經營之容有歸併以便管理而節經費之處被裁之經理人當另予位置否則賠其損失橡皮種植業之代表現已被請與美國有關係者會商此事橡皮製造業亦將與會橡皮種植人聯合會之執行會已同情考慮上述之合併辦法此層可被接受 
[英國橡皮業消息]  
　　二十一日倫敦電云橡皮公司四家聲稱自十月一日起約定每月將頭等橡皮共五十五噸售與通常橡皮公司價格以倫敦每月平均價爲基礎至少爲八便士至多爲十六便士 
[絲市暢旺（以下日本電報通信社電）（八月二十二日横濱電）]  
　　生絲今早以八王寺牌爲中心三井其他買進不少行情形州牌爲一千八百四十元八王寺牌爲一千八百六十元已成交五萬餘斤至午後尙有相當交易繼續成交之望市况非常穏定 
　　絲屑因美國輸出帮買氣潛存甲九十號買進少許行情無甚變動　 
[生絲定期市價（八月二十二日横濱電）]  
　　　　　　　　　前市收盤　　　　後市收盤 
 
九月期　　　　　　一八七·五○　　一八七·六○ 
十月期　　　　　　一八七·五○　　一八八·六○ 
十一月期　　　　　一八七·四○　　一八七·○○ 
十二月期　　　　　一八六·五○　　一八六·六○ 
[紗市漸見轉機（八月二十二日大阪電）]  
　　棉紗市塲邇來因東京帮買户陸續出現今早美棉又繼續騰漲市况頓呈堅硬之狀中等貨呌價爲二百六十五元比昨日高漲三元 
　　金魚　　二十支　　八月　　二六四·五○ 
　　又　　　又　　　　九月　　二六四·○○ 
　　右成交數約三百包 
[布市帶硬（八月二十二日大阪電）]  
　　棉布因美棉續漲亦漸喚起需要買主均略露買氣行情小漲五分乃至二角 
　　雙龍　　　八九月　　　七·八五 
　　竹虎　　　　八月　　　八·一○ 
　　花玉　　　八九月　　　八·一五 
　　鴨　　　　九十月　　一三·四○ 
　　右成交數約三百五十包 
[大阪紗布現貨市價]  
　　　　（八月二十二日大阪電） 
綿紗　　金三馬（十六支）　　二五三·○○ 
綿紗　　赤戎（二十支）　　　二五○·○○ 
綿紗　　船美人（三十支）　　三三五·○○ 
綿紗　　雙鹿（四十二支）　　四二五·○○ 
綿紗　　藍魚（四十二支）　　四三○·○○ 
綿布　　九龍（粗布）　　　　九·○五 
綿布　　雙童（細綾）　　　　七·八五 
綿布　　竹虎（細綾）　　　　八·一○ 
綿布　　四Ａ（細布）　　　一一·三五 
綿布　　世樂鳥（細布）　　一一·九○ 
綿布　　鷹（並巾）　　　　　八·二五 
綿布　　鵝鳥（片綾）　　　　九·三五 
綿布　　牡丹（天竺）　　　　五·六五 
綿布　　紺千鳥（二巾）　　　二二·五○ 
[朝鮮銀行股票下落]  
　　（八月二十二日東京電） 
　　朝鮮銀行之整理世人非常悲觀因下半期已過一半而整理節約之手段無一實行者預料將來紅利分配必大减少資産股之價值必大低落故各地方賣出鮮銀股票者漸次增加八十元之價必不能維持七十元乃至六十元必爲意中之事 
[滿鐡社債超過二百萬]  
　　（八月二十二日東京電） 
　　二十一日滿期之二千萬元滿鐡社債以爲發行條件有利必爲一般所歡迎然就國際成績而觀亦不如世想像之甚僅超過二百萬元云 
[神户油豆餅市價（八月二十二日神户電）]  
豆餅（現貨）　　二·二五　（八月）　　五·○○ 
黄豆（現貨）　　七·六○　（八九月）　六·一○ 
小麥（日本産）　一六·○○（滿洲産）　六·六○ 
麵粉　　　　　　　三·四七　 
豆粉　　　　　　一八·三○　 
落花生油　　　　二四·五○ 
[大連油豆餅市價（八月二十二日大連電）]  
黄豆（現貨）　　　六·一○ 
豆餅（現貨）　　　二·二八 
豆油（現貨）　　　一四·九○ 
[日本米田豐收（八月二十二日東京電）]  
　　日本今年爲開闢以來之豐歲米之收成各地確實增多一成至四成 
　　尙有本埠新聞等轉入後頁 
雜評二 
[接洽統一（豫）]  
　　接洽統一之聲浪日來充滿於滬上夫統一者國人所期望也使接洽之後而果能從此統一詎非國家前途無量之福耶然而統一之說豈始自今日年來統一之接洽頻傳於吾人之耳鼓而統一之效竟渺不可睹何耶一黨一系動於一時之利害關係遂苟且而與他黨他系接洽貌似而神離者也雖欲不旋踵而又離貳已不可得更何能力籌統一　 
　　今之接洽統一者果能力反以前之所爲而以澈底覺悟互相諒解爲前提則統一之期未始不有一線希望非然者以素來氣味不投之人强爲拉攏之故必致私見不泯各是其是其徑途何殊以前則統一之效不已可逆睹耶而况今之接洽者以外豈遂無强有力者足以破壞其接洽則統一之效不更可逆睹耶雖然國人之渴望統一久矣吾固盼統一之有成也 
 
 

Page 15

 
 
本埠新聞二 
[穆藕初將派往檀香山]  
　　參與太平洋商務會議 
　　實業家穆藕初君前日接得京電將任命派往檀香山參與太平洋商務會議現正積極關查内地各種商務事宜以便會議時有所發表聞穆君擬於本月底晋京接洽一切行程日期已定十月五號乘提督公司威爾遜號船出發云 
[黃任之赴鄂湘演講]  
　　江蘇省敎育會副會長黄任之君於昨晚搭滬寗車赴南京聞在寗勾留一天須間乘輪赴鄂以應武昌中華大學暑期學校之請演講一天講題爲職業敎育講畢後再往長沙湖南省敎育會暑期學校演講約在下月九日左右返申云 
[又有一批僑日華工回國]  
　　中國通訊社云昨日日本郵船八幡抵滬時又有被迫回國之華工四十餘人聞彼等不僅爲東京一隅之華工其屬於大阪名古屋神户各地者亦有二十餘人據彼等云華工之在日者總計約二千五百人今尚未完全被迫回國者并非日政府不欲其回國或畏中政府提出抗議實以彼等流居異邦旅費無着欲歸不得故也故日政府現已强迫彼等貯蓄一俟其貯蓄足供回國之用仍即驅逐回華惟聞華工在日工作所得工資比日人少一半今日本物價騰貴故處境慘苦萬分云 
[廖仲愷業已到滬]  
　　廣州政府財政次長廖仲愷由粤軍釋放後即由省城渡港已誌本報兹聞廖氏業於前晚抵滬云 
[第六屆遠東運動之籌備]  
　　明年在大阪舉行菲女界亦將與會 
　　中國通訊社云第六屆遠東運動會明年决定在日本大阪舉行現日本各界已將籌備員選定十四名總裁爲日皇族某氏會長岸清一博士名譽會長仍爲王正廷歐泄斯諸氏聞刻又接菲列濱體育協會通告謂明年運動會菲女界對於棒球隊球亦將赴會云 
[省敎育會幹事會議紀]  
　　江蘇省敎育會常年大會閉會後又於前日下午五時照章關「常會後全體職員會」推定幹事二十五人計交際部二十三人郭秉文（主任招待外賓事宜）朱紹文賈豐臻張志鵬陸規亮仇埰鍾福慶錢崇固顧樹森蔣炳章張世毅盧殿虎張福增楊懋卿吳紹矩任誠畢治安楊鄂聯丁熙民張宏業王發蒙張榮瑚阮尙介經濟部二人穆湘瑶（主任）童世亨 
　　又本年十月十日全國敎育會聯合會在濟南開會該會代表亦於前日由職員會公同選舉當選者爲黄任之袁觀瀾仇亮卿三君業已通告各省區敎育會矣 
[青島敎育視察團將來滬]  
　　中國通訊社云昨日本總領事接青島民政署函謂青島組織之日人敎育視察團計十三人已於本月十八日自青島出發俟視察濟南天津北京武昌大冶九江南京蘇州鎭江各地敎育狀况後九月三日即可到滬云 
[于委員守領魯路公司之簿籍]  
　　前德人所經營之山東鐡路公司於中德絶交時將所有文件裝成十三箱交存敵僑財産局保管嗣改特種財産局後委任淞滬警察廳兼管一切自本年起奉總局令將德人私有財産一併發還徐警廳長奉委後特委機要科主任陸芷汀會同許交涉員特委之交際科長陳震東洋務委員沈頌閣專理此事乃此項簿籍於五月間被前山東鐡路公司工程師現在西門子洋行之德人畢象賢持條領去事爲魯案善後督辦王正廷得悉以此項簿籍應由魯案善後署享有故函請特種財産總局諭令淞滬警察廳應迅向該德人全數收回一面委派于藎臣到滬守領並經外交部電令許交涉員向德領交涉務將該項簿籍從速交還經許交涉員迭次交涉後已於本月十六日由該德人畢象賢將領去之十三箱簿籍文件車送交署自昨日起由陳世光沈頌閣會同子藎臣陸芷汀及德領事委派之書記納特譯員焦某及該德人代表吳文章等公同開箱檢閱查驗内存文件之數是否合符約需五六日方可竣事然後交由于藎臣帶京銷差云云 
[吳淞警區改局之由來]  
　　吳淞警察向歸淞滬警察廳管轄編爲第六區原設巡士祇有五十名兹因淞鎭開闢商埠刻正設局逐漸規劃商埠局應行政策擬將警察歸爲商埠局節制曾經函淞滬警察廳長徐輔洲現徐廳長以吳淞鎭荒地尙多馬路猶在建築諸事正值興辦之初所議警察改歸商埠局管理一節暫可從緩惟警察巡士人等旣不敷派調自當再行添設長警五十名將淞滬第六區警察名義暫行改爲吳淞警察局内設局長一員區員二員巡官二員統歸淞滬警察廳委派再由商埠局加委所有添設巡士五十名及官警等薪餉應由商埠局按月籌貼一俟該埠商務振興人烟稠密再行另擬辦法業由徐廳長已將擬添官警各情函復吳淞商埠局核奪矣 
[拘獲木箱内女屍案兇手續誌]  
　　住居法新租界愷自邇路長安里内之婦人張老五日前被王惠根（即小夏）糾同黨羽楊某等謀斃後藏在木箱内抛在英租界通州路經英捕房懸緝兇手現爲法捕房偵探督察員黄金榮探目韓邦達偵知王匿居虹口肇勤路一百二十八號内當即協同西探前往會同該管捕房中西包探至該處將王拘獲抄出利刃等兇器及血衣蔴繩並在馬桶内起出血草紙甚多當即一併帶回法捕房於昨日經西探長戴薩克君提訊詰據王惠根供認因夙仇將張老五謀斃後向吳淞路一百四十二三號泰興烟紙店出洋七角購買白雪包香烟木箱一只將屍置在箱内抛置空地上是實戴君諭令管押聽候詳細録供解送訊辦外以韓探目等迭破重案可嘉當面獎勵數語 
[中美紅會籌振汕災消息]  
　　大陸報云汕頭振欵自上星期二DeMont　Cafe助振會所得之六百零二元交與美紅會後目下美紅會前後捐募所得共有六千餘元該會曾迭次經由香港發電至汕詢以所需迄今未得覆電昨日又發一急電往汕摧詢究竟除振欵外美紅會與中國紅會中尙有報名願往汕頭之醫生及看護婦多人惟一星期前第一次派往汕頭之醫生及看護婦十人至今尙未得有消息昨日中國紅十字會又電請政府於汕頭進口貨項下增抽附捐百分之一即以此欵撥交汕頭紅十字會專供放振之用倘仍不敷即於隣近各口一併帶征附捐 
[官産處爭辦清丈之令復]  
　　上海縣知事昨日訓令上海縣地方欵産經理處文云案奉江蘇省長公署訓令内開案據清理江蘇官産處呈稱查上海清丈一事曾由職處於十年一月間呈請財政部核示近值上海欵産處提議及此復經分别呈請鈞署曁財政部核示各在案原以責權所在未便放棄意因重在清理及處分因而聯帶及於清丈也乃上海欵産處曁地方自治協進會呈中竟有指職處前呈謂爲攬辦横肆誣評並牽涉已故前主任翁順孫任内早經辦結之觀音閣街引翔港各案蜚語之加本可毋庸置辦第就事論事清丈不辦則已辦則國有田地勢必隨以發現至發現後應如何清理如何處分均屬職處應盡之責職旣經辦理官産對於國有田地竟漠然視之寗非失職所以不能默爾而息者亦即在於是（未完） 
[賽槍會比賽月盃中華銀盾記]  
　　王衍慶又勝中華銀盾 
　　上海萬國賽槍會八月份月盃分二次比賽第一次於五日上午六時至八時在虹口射擊塲三百碼墩試槍一響比賽十響第二次於十二日午後四該至六時在六百碼墩槍數與第一次同而第四次中華銀盾之比賽即合一二次月盃比賽之結分計算復爲王君衍慶得勝兹　　一二次得奬諸君及中華銀盾最優五名揭録如下第一次月盃（愛混班）華人王衍慶勝（愛字班）美人林去勝（皮字班）英人攀雷勝（西字班）華人胡會林勝（地字班）英人康特勝第二次月盃（愛混班）英人休司勝（愛字班）華人陳如松勝（皮字班）華人陳家祥勝（陳君連勝月盃四次於下月起擢升愛混班）（西字班）英人長庚勝（地字班）英人康特納勝第四次中華銀盾第一王衍慶九十二分奬十分第二陳如松干庭輝各九十一分各奬九分第三郝伯揚陳家祥各八十九分各奬八分 
[開快汽車撞斃扛夫之懲儆]  
　　汽車夫趙和尙日前駕車至法租界新開河地方司機不愼致將扛夫姚興夏撞傷斃命旋經中西官騐明屬實諭俟核辦各情已誌前報昨日提訊先由屍妻某氏投稱丈夫慘遭撞斃求請伸雪機由見證王某聲稱民人係電車司機人是日目見趙車由南朝北開馳快車死者掮挑貨物在途行走一時不及避讓致肇此禍詰之趙和尙供民人開車甚緩實係死者自不小心餘供支吾中西讞員判趙押西牢六個月或罰洋一百七十元充公外再賠償原告撫卹洋一百元以儆 
[各學校消息彚誌]  
　　上海商科大學日夜校國立東南大學分設上海商科大學去年開辦之時原係與國立曁南學校合辦本年以曁南須推廣海外敎育聲請退出爰由東南大學獨力辦理本屆祗招本科二年級揷班生定本月二十二至二十四日試騐其預科學生此後概歸南京東南大學本部招考又該校夜校主恉在便利商界研求學問增加商業應用知識開辦以來甚見發達去年學生有二百七十名曾開學程七種本年仍繼續舉辦計設學程二十五種每學程開班之後如學生程度參差擬再酌量分組敎授以期學生各得其益藉免互相牽制之苦聞所聘日夜校敎授悉係留學歐美商學專家並熟悉國内商情富有辦事經騐者擔任云 
　　澄衷學校虹口澄衷學校本年中小學兩部學生畢業者二百十餘人小學畢業生仍升入該校甲種商業科·或中學肄業中學畢業生三十人徐祖榮赴美留學已於昨日同該校敎員應成一乘南京號啓程赴德留學者李景渤·李景潞二人准下月放洋其考取國内著名專門大學者已有王宗旦·張伯炘·羅泰賚·林炯·楊孟晉·黄繼武·沈作乾七人其他若余壽浩·則膺南洋某校之聘吳福堃·膺崑山一高之聘戎思翰·膺慈谿錦堂學校之聘擔任敎員云又聞該校本期聘請馮松雨爲商科專任敎員張德平任體育敎員并將圖書館竭力擴充所有書籍價值三萬元以上定於八月二十八日續招甲種商科及中學各級新生云 
　　蘇州旅滬公學新閘山海關路蘇州旅滬公學二載以來學生已達二百餘人本學期新舊生報名者非常擁擠校舍不能容納現已擴充敎室添設宿舍並定於古曆七月十二日開學云 
　　養性女校派克路養性女學校校長周袁學孟女士因該校開學在即特於日昨召集敎職員會議討論進行計劃如左（一）擴充校舍一俟開校即行勘地繪圖積極進行（二）定夏曆七月初二日開學午後考騐新生以國文·英文·算學·爲主要並舉陳組威女士爲評判云聞該校高小科·國民科現有餘額詳章函索即寄 
　　振新學校英租界牯嶺路餘慶里振新學校創辦已十餘年學生頗爲發達上學期定額一百二十名早已逾額現在報名者絡繹不絕校長徐惠施爲普及敎育起見特推廣學額至二百名兹已增聘敎員吳竹庭徐藻清二君並添闢敎室一間以容納新生定於今日開學 
[許秋颿回滬有期]  
　　江蘇特派交涉員許秋颿此次奉召晉京係因外部面詢改港問題於浚浦局事宜雖已提出國務會議聞因國務院風潮將至停頓故許交涉員定二十四日先行回滬云 
[交涉公署内捕獲竊賊]  
　　江蘇特派交涉公署内於前晚十時許有竊賊潛伏草地至一時許潛至馬房間竊得衣包將躍牆而逸爲馬夫驚覺起而捕獲當送捕房請懲昨晨陳科長因查得前次署内失竊鋼鼎迄未破獲故知照捕房從嚴詢問云 
[精武女體育會旅行天馬山紀]  
　　北四川路精武女子體育會精勤隊於前日九時乘滬杭快車往松天馬山旅行並參觀各學校率隊者爲該隊敎練程競行隨帶應用器物在天馬山實習野外操練以及野外烹飪等技藝備受該地人士之歡迎當晚乘十時快車同滬云 
[甘肅副券開奬紀]  
　　昨日爲第十二次甘肅救濟振災副券開奬之期在西門外共和影戲院内舉行開出之六大奬號碼並承銷各票號照録如下頭奬一萬七千七百三十一號本埠永發源二奬四萬四千二百七十號平湖大興利三奬三萬二千八百二十二號本埠廣匯源四奬一萬四千九百四十五號本埠廣萬源五獎四萬零零二十三號杭州義利源六奬一萬四千九百四十九號本埠廣萬源 
[旅滬諸曁人爲梓鄕籌振]  
　　浙江諸曁縣大東鄕小東鄕及縣上各鄕村此次因霪雨狂風山洪暴發猝遭水災人畜田舍湮没殆盡被害災民流離失所該縣旅滬同鄕人鑒於故土之哀鴻遍野滿目瘡痍日來正在分段接洽籌募振欵滙解災區以濟災黎 
　　何蒙孫君亦係浙江諸曁人好行善長書法年已七旬精神矍鑠該鄕各村忽遇水患何君桑梓情切除呈請本省各當道趕速濟振外復函請京滬舊友力爲援助更以筆墨所入悉數助振其好善有足多矣 
[救濟會救護被拐女子]  
　　武廷華拐得十六歲常州女子李丫頭托拐婦王張氏於昨日同乘安慶輪船前往他埠販賣當爲救濟會探員王緯文到輪查獲於昨日押送地檢廳奉檢察官訊供之下判王張氏收押候辦該女着送該會留養候查傳家屬來案認領 
[盜匪判處死刑]  
　　著名盜匪孫金曉·王家興等於去年在東溝浦而行刦財物爲水警查見往拘膽敢拒捕當被孫等各匪擊斃探警多名遂將孫王二犯拘送上海地方審檢廳訊明判决各處死刑褫奪上訴權等因嗣將孫王兩犯申送蘇州高等廳請示施行經高等審檢廳過堂之後轉詳軍民兩長奉諭批飭將孫王兩犯發回原審衙門再行重審等因前經高等廳備文將孫王兩犯發回上海已奉上海地方審檢廳覆審明確判令收押候示在案昨午後二時許該廳陶刑庭長·會同楊魏兩推事·及鄭檢察官特開第一庭飭提孫金曉·王家興兩犯上庭宣佈判决該犯等犯案迭迭罪不容誅仍判處死刑褫奪上訴權如果孫金曉·王家興·另有救濟理由須於五日内提出送呈看守所所長由所長轉呈本廳請示施行 
[暴亡實係疾病]  
　　夢花樓近聖坊雕花作主張德成係孟河人今年四十歲舊曆本月二十五日張携同九歲女兒遊玩歸家行至半途忽與通州人林洪生綽號洪生麻子相遇晤談之下忽起衝突林將張猛擊一下張不與計較携女歸家不料該女當晚忽染疾病次日不及醫治即行斃命張至此口雖不言心中歸恨於林及至前晚張亦暴病而亡昨晨張妻張章氏張之外甥姚德隆等以德成之死實遭被毆所致往尋洪生麻子無着當將其母林陳氏由姚扭控二區二分所函送地檢廳一面着令地甲到廳請騐午刻奉檢察官提同姚德隆·林陳氏到案研訊而屍妻張章氏忽又奔案伸訴堅稱我夫實係因病而死與人無尤請求免究問官准之判令一併斥釋趕緊棺殮矣 
[中虹橋浜内發現男屍]  
　　昨日五時許美租界西華德路中虹橋浜内發現年約四旬之無名男屍一具當經巡街捕查見回稟捕頭派探飭將該屍撈起車送騐屍所查死者和尙頭上口鑲有金牙兩雙身穿白條子盛紡長衫藍白條子單褲灰色洋線襪元色直貢呢鞋子因騐得該屍並無傷痕且調查屍屬無着當飭該圖地保報堂給棺收殮發壇暫厝聽候屍屬認領 
[混用用過郵票押三月]  
　　中國郵政局管理郵票之西人指控亞細亞煤油公司出店劉阿大將用過之一角及三分郵票各三紙洗去圖記粘貼包件上混用等情昨經總巡捕房包探李阿三協同西探將劉拘解至公共公堂等一刑庭即據郵局代表西人投訴被告將用過郵票洗去圖章洗得非常潔淨非川顯微鏡照察不能辨别言至此將洗淨之舊郵票呈案請察訊之被告供稱該郵票係向人買來並非自己洗刷乞鑒經張襄讞核供商之美約副領事以劉爲有罪判押西牢三月示儆 
[飯店主糾人拆梢肉店之懲罰]  
　　楊樹浦路恒昌飯店主王福順因圖賴所欠葉成康肉店賬洋五百餘元不遂糾同愼昌洋行稽查李子善冒充衛生處包探指該店歷年所售係瘟猪肉勒令店主葉允成出立收清據並向拆梢洋三千元被控由捕房拘解公共公廨審訊情形迭詳前報昨屆本案辯論之期華探柯振武西探康仇將王李兩被告解廨原告代表禮明被告代表高露玲海斯格等律師相繼出庭辯論終結經陸襄讞詳核證供商之英半副領事認兩被告之所爲確已搆成刑事罪名判决王福順罰洋二百元無力改押西牢三個月李子善罰洋三百元無力改押西牢四個月以儆 
[汽車傷人三則]  
　　昨日上午滬太長途汽車在途次撞倒瀏河人葉樂平跌傷頭部等處當經該公司車送上海仁濟醫院醫治又四卡子路昨日下午二時半有某號汽車駛過撞倒行人王老山跌傷膝骨由虹口捕房四百八十四號華捕前來押令汽車載受傷人投同仁醫院醫治旋即帶該汽車夫入捕房稟候捕頭發落又昨日下午三時許南京路有本地人陳家永遭某號汽車撞倒跌傷肩臂等處當由老巡捕房五十四號華捕到來將汽車號碼抄録一而另雇車送陳家永往醫院醫治 
[公共公廨訊理民事案彚紀]  
　　昨日公共公廨訊理民事訟案彚誌如次（一）英商安德臣訴木作頭曹裕泰承修房屋延不完工請追損失案據原告稱着被告修理卡德路六十七號房屋限三個月完工修費連油漆共計三千一百元被告陸續支去三千四百六十餘元而逾期許久工程祗做得十分之七云云被告延朱斯芾律師代辯結果改期續訊（二）徐惠平訴李健秋不理房産押欵案結果李健秋及保人俱不到案應一併飭傳春該保人周炳坤交出李健秋方准省釋（三）徐禎祥訴魯陳氏魯海全抵單糾葛案結果徐禎祥如能交出方單准其出外（四）永升米號訴金阿墨欠米洋案結果被告承認欠欵屬實着先還洋四十元七分以後按月拔還洋五元（五）華盛米號訴張盛卿欠米洋案結果着被告還洋七十一元一角四分（六）潘厚生訴張金生不還借洋案結果着被告先還洋十五元以後按月拔還洋五元（七）張源泰訴劉義泰欠賬洋案結果原告不到姑准改期一禮拜如再不到註銷（八）孫鑑松訴邱少卿不理擔保楊海榮借洋案楊不到邱延許理律師代表否認蓋章擔保結果邱控案註銷存案之欵發還俟提到楊海榮再核（九）詹龍訴應彦源將汽車撞壞請追損失案結果被告飭傳不到着照原告所訴損失銀二十兩缺席判决由該被賠償（十）董開顔訴華寳衍不理花邊價洋案結果改期一禮拜着兩造各覔證據到案訊明核辦（十一）張根生訴張林生無故自辭生意請追損失案（十二）倪福生訴張金有王桂　欠　　　　　　　銷 
[誌謝]  
　　昨承銀行週報社惠贈第二百六十二號「銀行週報」一册並附送票據法研究上册一本又承大東書局贈第二十五期「星期」一册誌此併謝 
來函 
[吉安縣商會來函]  
　　申報館並轉各報館大主筆先生均鑒今附録通信稿一件請代登報是荷諸公均鑒此間各軍隊早已開往前方疊接信電業經達到贛南一帶近來吉安市面自王團長奉令拔隊駐吉日夜維持不遺餘力地方安堵如常毫無驚恐查各店舖尙有少數未開門者必因人員僻處遠方信息不通致滋疑慮特登報端詳陳現狀務祈早日回吉恢復營業不勝企禱吉安縣商會謹啓八月十三日 
[江蘇省敎育會來函]  
　　敬啓者近屢有人來會詢問本埠新設之上海專科大學是否與本會有關查該校創辦本會及本會在會職員均無絲毫關係用特函達即請將此函登入貴報來函欄内以昭實在而免誤會專頌纂安江蘇省敎育會啓八月二十二日 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
[座右銘] [  伊墨生Emerson]  
　　自刻爲英雄之本色 
雜說 
[捕蠅] [  懊儂]  
　　吾每捕蠅日必數十百於是乃憬然悟蓋蠅之就香甜物質也初未知其爲死地不過圖飽貪慾於一時耳迨一嘗香餌之餘立膠粘不解雖欲自拔而足與翼已牢不可動直至陷於死地而後已窮其致死之由實誤於貪也 
　　雖然蠅無智者有智者可以悟矣（未蓋章） 
閒話 
[消夏雜說] [  禹鐘]  
　　里中有第二高等小學校爲余地　肄業之母校今夏開八次校友會常會定期兩日第一日程序上午爲茶話下午爲大會第二日上午舉行歡迎會用以歡迎校友之在此次暑假中畢業於中等學校者下午爲演講及聚餐之會第一日余全日赴會第二日則午後始往在大會中諸校友相率登臺報告其一年來所歷之狀况其間以辦學之人爲多味其所言似均有滿意之生活最後諸校友亦强余一言余見諸學友皆振事於時而自維無狀滋引自愧也第二日演講爲余表舅胡蒙子先生報告其此次赴山東全國敎育改進社開會之情形並游泰山之風景先生任事於南通女子師範學校此次係由該校派赴列席者今以暑假歸在里門而先生亦爲校友之一故乘此校友會關會時吃其演講焉余旣備聞其詳對於該社議决案中頗有病其過新者如視學員至各處視察學校時於各校視察簿上所加評語須作白話字體尙最簡單之寫法實則此等小事又何必在皇皇大會中特立爲議案而推其用意亦不過爲語體文字張目耳又聞於男女同校一事亦已議有辦法余意中國人民如尙欲保存其人生應有之名節者則男女學生大可不同校須知敎育之興替其主因决不在於男女之同校與否此凡稍具知識者皆能言之若謂辦學須有方法此男女同校之制度係取法於外國者則余亦有說蓋中外人種不同國界懸絶數千年來風俗習慣亦幾無一相似夫一國之行政立法其始皆本諸其國中風俗習慣設一相背則行之未有無阻者外國男女之界素不顯别故學校中之對於男女學生之入學亦不能加以限制是則外國學校男女同學之學制實爲其國中風俗習慣所造成者初非謂文明人種之新敎育須納男女學生於一校方爲有利於進行也中國立國以禮防爲本於男女尤劃然有别其故由於中國人民重家族制度女尊於内男尊於外男女各有其專有之責任初不相混此以國民秩序上言之其井井有序已足遠過於外國之凌雜矣至中國女子尙貞操此貞操二字淺見之徒往往斥之爲女子之桎梏急急欲求廢除之者不知此輩皆妄人也夫貞操者實爲人類無上之美德此乃發於性情不期而與禮敎合非聖人預設此貞操而與人以桎梏也綜之此等美德係人類應有之主張萬無破壞之理男女同校余固不敢斷定其是否有礙此美德但準以普通之心理及外國風俗之狀况或亦不無可疑耳我國維新後事事追踵外國不知外國人之行事未必有利而無一弊者譬如此男女同校之制度姑不論其爲有弊與否特在實際上言之則一國敎育當亦决不因男女之不同校遂日卽於衰落也夫所以師法隣政者蓋欲取他人之所長而用以借鏡於己非謂外國事事皆能勝我當博取而盡學之也 
 
[五十步笑百步] 爭權奪利地盤 
筆記 
[鶼龕隨筆] [  鶼龕]  
　　吳梅邨祭酒偉業詩名振海内遭逢末季憂鬱以終瀕死遺囑後人身後不書官爵銘其墓曰梅邨詩人志可悲已臨没之先夢見明思宗召入殿祭酒兢兢恐懼汗流浹背思宗温語曰汝無恐臣服清者不止汝一人以汝心跡尙清今命汝爲泰山主遂鼓樂送之行未幾卽世此亦妖夢也 
　　明正德庚午歲吾邑北門外有人買一鱉三足令其妻烹食之其夫倐然不知所之惟見地上遺髮及冠履衣服事聞於鄰赴官捉其妻疑其謀殺也將置諸法知州事莫庭宣以爲鱉有三足性或有異乃集漁人求三足鱉立限以待卒得之庭宣召婦人烹調如初出獄中重囚與食其囚始覺腹痛繼而身漸縮小頃之形骸全無矣婦寃得白初漁人舉網得肉塊如人形而無手足蠕動可畏棄之羣漁禱於水神歷數日復得之不敢食仍放水中嘗考爾雅山海經並稱三足鱉爲能（奴來切）未嘗言食之能消人形骸也惟字書言蜮如鱉三足名短狐能以氣射殺人又不知肉塊人形者何物也若能者豈古人知其名而未之食耶吾邑海濱豈偶然隨潮而入魚網乎願以質諸博物君子 
小說 
[社會小說人間地獄（一八三）] [  娑婆生]  
　　第二十六回斷吼河東風塵悲再墮花開陌上湖邸喜相逢　　翠冰老九道那麽老七旣打定主意要出來是怎樣辦法呢程藕舲笑道老九你可是要學學樣子將來預備要試試囑翠冰老九道程大少你又來尋我的開心了我不是剛纔和你說我輕易不嫁人的囑老七的法子我用不着不過聽聽好白相罷了雪紅仙館道程大少你不要賣關子快點說罷程藕舲道老七旣打了離開姓王的主意又打定弄到堂子做的主意便大大的轉念老七曉得老法的脫離反多轇葛他便想新法的脫離了老七在生意上認得一個做律師的客人姓儲呌生柏儲生柏雖然是中國律師但是他在上海灘上的勢力和外國律師不相上下翠冰老九道哦就是那瘦瘦的矮矮的白白的說話聲音低低的儲二少常常着西裝自家開汽車我也和他狠熟儲二少在女人面上最客氣見了我們堂子裏人格外親熱好像一點脾氣也没有似的堂子裏有什麽吃官司的事體全去請他帮忙他也眞肯替我們盡力老七想着他到是一點不錯不知道這儲二少想出什麽法子來對付姓王的呢程藕舲道老七到了嫁姓王的第二十七天上頭便隔夜預先將應用的衣服以及小姊妹送他出嫁的香水絲巾等物並一疊零用鈔票結好了一個小小的包裹第二天吃中飯時刻趁姓王的出門未回姓王的夫人還未起來的時候老七便悄悄的下樓從後門出去到了弄口呌了一部黃包車小講價錢飛也似的先到嫂嫂的小房子裏去嫂嫂見了不知底細笑着問道老七你今天怎麽想着牽記我回娘家來瞧瞧我眞是難得誰知老七搖搖頭放下包裹止不住的便流下涙來嫂嫂一看大吃一驚子細一問老七便詳詳細細述一遍嫁人以後的苦况嫂嫂一聽憂喜交集喜的什麽呢嫂嫂生意上自從老七去了以後生意一落千丈這次他旣有出來之意如果重歸舊處自然格外的哄動一時憂的是姓王的當時究竟出身價銀子從自己手裏將老七討了去如今不到一個月就出來姓王的自然心有不甘萬一再在三馬路做生意姓王的尋上門來如何對付吃起官司來到反爲没趣想到這裏又不覺一憂 
[隨隨說說] [  瘦鵑]  
　　裱糊式的改造昨天北京專電使團要人說中國政象已不可救藥若因陋就簡用裱糊式之改造至民國五十年亦不能長進這幾句話說得一些兒不錯中國十年來的多患多亂反側不寗全壞在裱糊式改造五個字上每經一度改革總不肯完全滌去那舊染之污不過因陋就簡的裱糊一層一年年過去也一層層裱糊上去譬如經過了復辟帝制安福直奉諸役總該徹底的改造了誰知也不過輕輕裱糊一層混了過去加着裱糊的手段又不高明全是下等裝池店裏的劣工不是糊縐了紙便是裏頭梗着一個漿塊眞糟糕極了照這樣用裱糊式的改造下去别說五十年不能長進任是五百年也不長進的倒是中國怕没有這樣的長壽呢 
 
 
 

Page 19

 
 
   
 
 

Page 20

 
 
常識 
　　（一）投稿本增刊者其材料除衛生法制道德經濟四項外增敎育科學宗敎市政雜録問答六項其語涉攻訏個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦草字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉録他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刊諸君實有疑義藉便討論起見當擇要登載恕不給酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
常評 
[多疑之國民性] [  覺]  
　　我國人事無大小必疑人有黑幕或有他種作用實由其素性本不光明因之而多疑也 
　　多疑狐性也故曰狐疑多疑亦女性也故嫉媢妒等字皆從女而女之媚人者或比之於狐媚實則嫉媢妒之惡習其始亦皆起於疑疑之至則生嫉媢妒於是攻訐破壞等之行爲無所不至 
　　余嘗推求其故以爲此乃大家庭制及妻妾雜居之結果易云二女同居其志不同行大家庭制中姑媳妯娌姑嫂間時有腹誹詬誶之事妻妾雜居則愈兩不相容斷不能推誠相見其不至决裂者亦虚僞之容忍耳要無一日不在疑忌之中子女在幼稚時其惡習已傳染於不知不覺間及其長也遂不免流毒於國家社會而成多疑之國民性一經挑撥無處不生暗潮觀今日之時局因果昭然矣 
衛生 
[暑假中學習泅泳之心得] [  小東]  
　　泅泳一事西人多視爲個人自衛必需之技能而吾國能泅泳者僅見於漁人舟子至於學界商界之諳此術者則絶無而僅有吾以爲此事關係至大果能熟諳則非但可免入水滅頂之虞即偶見他人陷溺亦可從而拯救而一至夏日熱不可當之時便邀二三知己就海灘江干以泳以游一則藉以解暑一則藉以活潑身心一則藉以遊戲爲計亦殊得比之他種激烈運動及無益游戲相去豈啻霄壤吾今歲暑假留校未回下午無事間與二三同志就學校中之池塘泅泳余初起並不諳此術入水即不能自主後練習十餘日卽漸漸自會現仰泳與俯泳均已學會兹將此二種之學法略告欲習者 
　　俯泳爲游泳中之最普通者然亦較難且甚費力學泅泳者下手必先學此能學會俯泳則仰泳甚易其他游法亦即豁然貫通矣俯泳先須練習浮水初入水時身子每往下洗此時最好用布縫成一囊將布浸濕吹滿空氣置於胸腹之間卽可上浮以練習足之煽動推運作用不急不徐然後練習格雷兵（Gripping）將頭部理入水中兩手向前平拍水面此時可漸漸向前進行去其布囊則習者自能求得浮力之中心蓋初學之所以不能浮者因前部輕後部重不能持平以頭入水卽可相稱此後漸習將頭昻起手足依次拍水由淺及深而俯泳之法成矣 
　　仰泳又名薄克斯忒禄克（Backstroke）此法較前略易然每當將背下水時易遭滅頂故習時須先將手足煽動使水及頷際依水之浮力將足平於水面同時手足鼓動則水僅及耳際而自能浮起輕輕將手足拍水卽能進行毫不費力故以此法行遠非常之佳惟不能及俯泳之速耳 
　　其餘泳法甚多不能遍述學者曷一試之（乙種酬） 
[霍亂叢談] [  鳳賓]  
　　（十二）洛求斯氏之特效法 
　　洛求斯氏乃治療霍亂之專家其經騐之多與心得之富爲醫界上空前之人物其對於霍亂之治療引用「過滲性溶液」較諸等滲性食鹽水濃度增加用於極危險之霍亂症救可改用洛求斯氏法過滲性溶液尙有轉危爲安之希望也 
　　余於診察中常用等滲性食鹽水苟有一人焉經一次注射以後其病復發則繼以第二次倘第二次注射以後其病又臨則用過滲性溶液而其人尙有治痊之機會也 
　　洛求斯氏過滲性溶液之成分如下 
　　㲶化鈉　一二○格林　以下四行均英國衡制 
　　㲶化鉀　　　六格林 
　　㲶化鈣　　　四格林 
　　水　分　　二○盎斯 
　　右溶液製成後須消菌注射時須得法倫表一百度之温度其注射之速率當以一分鐘不過四盎司爲合格一次注射可進四十盎司數小時以内倘症情有繼續注射之必需可繼續注射之洛求斯氏之法在英屬各地引用者甚多而劇性症中其死亡率僅百分之二十一 
　　在中國引用此法之地有福州上海濟南等處參閱報告死亡率爲百分之二十二換言之霍亂重症得此法以治療者一百人中可救七十八人其數可謂不少矣 
　　洛求斯氏於注射過滲性溶液以外引用内服藥鉀氱錳或鈣氱錳此藥有消去腸中菌毒素之力其所用之溶液水分二十盎司中加此藥半格林或一格林（英國衡制）使病者頻頻飲服此藥之量可逐漸增至四格林至六格林（英國衡制）逢吐瀉不止時可用下方 
　　稀硫酸　　二十滴 
　　哥羅汀　　二十滴 
　　辣椒製酒　　五滴 
　　薄荷水　　一盎司 
　　右藥一次服下二小時後可繼服之重病得連服數次 
　　至於皮下注射以及肌肉注射之劑如嗎啡樟腦油等宜隨病情之變化而應用之 
經濟 
[商業問題之研究（續）] [  吳東初]  
　　零購學（七十一）貨物盤存（四）盤存手續（一） 
　　論及實際盤存則有若干必須經過之手續而爲主其事者所不可不了解其第一步卽預備如何檢點貨物也 
　　檢點貨物照理宜有次序切忌紊亂亦卽事前不可不具一種制度使店友有法可守則進行不致徒費時間多耗精力惟欲知確實數目毫無錯誤者往往有須復點一次故事前主其事者寗可稍費心思邀同助手討論一種進行手續而以最便利於店中情形並實際所能辦者爲相宜 
　　普通言之先就櫃櫉箱架以及其他盛裝物品之器具編列號碼然後分派同事各擔任自某號起至某號止分别點數記録於一種特製之窄條上此項窄條或就打包紙之無字包者裁剪成條大小一律或特别用紙印就上留空白多行如某架某排某號某貨點數幾何一一塡入一人如此餘皆類推倘店中存貨不十分多不久即可完全點齊 
　　此種手續雖不免尙嫌瑣屑然較之舊法盤存全憑記憶者相差何止天壤兹僅就新舊二法最判著之利弊言之一則隨時隨處均有標籖不論何時何人均可一目瞭然一則除已點數者本人自能道出外别人幾不能知其究竟且太人之記憶力有時亦不足恃一則錯誤極少一則錯誤難免至於盤存時日大概每年至少一次於年終舉行之所謂年終非僅指歲末而言商店固有採用普通所過之年節即於歲尾舉行盤存者然亦有使用本店所行之年歲譬如本年夏季至明年夏季爲一年今年夏季盤存一次下次則在明年夏季一似學校行用之所謂學年其中頗有理由緣常年歲尾各人均極忙碌忙中盤存較之隨店年終末生意清淡時之盤存孰得孰失不可言喻吾人於以知不論何事均有研究之價值即檢點之時間與手續各方面亦有用科學方法之必要焉 
道德 
[西方格言（三二五）] [  謝介子選譯]  
　　失名譽即失生命（莎士比亞）（Shakespere） 
　　忍耐爲快樂之門（德意志諺） 
　　灰與緑混合之色最劣（英利吉諺） 
　　種刺得刺（土耳其諺） 
　　雪釀豐年（英吉利諺） 
　　人人皆可爲詩人普勃（意大利諺） 
　　巨橡成於微粒（英吉利諺） 
　　無資則計劃爲虚（臘丁諺） 
　　人皆有互助處（英吉利諺） 
　　致死之路誠無數也（西瘦蘿）（Cicero） 
法制 
[搶婚與搶孀之罪] [  懋齋]  
　　吾國習俗多於兒女小時爲之擇配距婚期至少尙有十餘年中間人事滄桑勢所必然緒烟之初多因美其富有設婿家道中落則一變疇昔之羡墓而爲嫌棄悔婚搶婚之事往往緣是而起婦女孀居不能安分守節翁姑多强之再嫁亦有孀婦本無不是處族人妄生覬覦而逼之改節者以恒情論旣經以禮憑媒文定而女家嫌貧愛富夫婿以腕力娶其未婚之妻似屬正當之行爲孀婦爲有玷家聲之行爲嫁之以維門風似亦情理所許但女家悔婚自可請求法律保護即孀婦不節亦非除强嫁外别無制裁方法至逼人改節以遂野心更爲無賴不知婚姻須得當事人之同意否則得許撤銷或離異已經大理院四年十二月二日統字第三七一號及九年五月五日統字第一二七八號明白解釋搶婚搶孀均不得謂已得當事人之同意况依五年八月二日大理院統字第四七一號解釋率衆搶婚以略誘論是搶婚已觸犯暫行新刑律第三四九條之罪矣又五年十月三日非字第七七號判例搶孀價賣應搆成刑律第三五一條第一項之營利略誘罪然則此種行爲旣不能邀法律之保護又須負刑律上之責任試一回想不亦可以已乎但社會上此種事實時有所聞若以事爲社會所風行而刑律又無搶婚搶孀之規定遂以爲律無正條不爲罪者誤矣（乙種酬） 
雜録 
[余之蜜蜂游戲法] [  戚秀甫]  
　　七月六日之新聞報快活林雜俎欄有聚集蜜蜂之奇法一則附刋一圖謂圖中之一人富有經驗之養蜂者彼之頰下能集蜜蜂召集之法須將王蜂閉諸小銅絲籠内再以此籠懸諸頷下則衆蜂即自麕集其實不然祇須以麻絲做成一種假鬚塗以蜜糖入於蜂羣之中俟蜂集滿將假鬚掛於兩耳然後攝影儼然一蜂髯公無足爲奇余曾亦攝一影以作戲玩之具國人好奇之心甚重但知崇拜歐風一若西人所製之物吾人無有能造者亦無有更勝一籌者家用雜物恨不能全用外貨以示誇耀抑知華人亦有腦經亦一人類豈有不若碧眼黄鬚之流至於養蜂一事甚爲易舉彫蟲小技盡人可養有恒心者事而不成未之聞也養蜂何獨不然余初養蜂時亦一無經驗現在能竟此全功者恒心也余亦好奇見奇輒慕然余慕其奇而能專心研究其所以奇并覺其奇而不奇以是養蜂諸法外人能行者余必試驗而更欲改良之並非但知景仰徒有好奇之心終不究其所以奇也新聞報所刋之照片爲美國人名及斯密史泰西各國在各種養蜂雜誌書報早經刋登今在新聞報登載之後有人詢余能行否余故將所攝之影揭載之（乙種酬） 
 
