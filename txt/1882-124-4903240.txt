# 1882 - 124 - 4903240

 

Page 1

 
 
[瘋談]  
　　甚矣瘋人之多也無間乎中外無分乎遠邇莫不以瘋稱豈非天壤之奇談哉歴觀邸抄中國各直省督撫奏案凡有弑其父母長上者往往均屬因瘋或先時本有瘋疾時發時止因其不爲大害故其親央及鄰居保正等不與報官拘禁一日其家人皆有事外出瘋症忽發遂致死其父母比及家人回來救護已屬無及迨報官之後初訊時尙有瘋狀言語無倫目定口呆不能取供命醫調治瘋病漸愈然後再訊則供認不諱依律問擬雖因瘋疾而致釀成弑逆之罪仍以凌遲處决梟示完案而救護不及之家人以及先未呈報之鄰右保正均可免議或照不應爲而爲事理重者杖八十律定擬千篇一律别無異詞或一年之中數省皆有此等逆倫案件而地異情同初無紛歧或一省之内連出數案而復此行彼效毫無殊形見之嘗以爲怪以爲何中國瘋人之多而瘋人乃無不逆倫犯案者耶因思中國逆倫之律綦重除本人凌遲而外知縣教職皆有處分鄰居保正悉當連坐故辦案者避重就輕而以因瘋二字豁免多人應得之咎卽明知其故而亦孰爲之挑剔以係累多人者此逆倫之案所以莫不因瘋也抑知此等風氣不獨中國爲然卽外國亦有之見於各處日報者所在多有卽如去年槍斃美總統嘉斐路之逆犯奇篤親手開槍衆目共覩而尙有人焉謂其因瘋所致不可立正典刑因此一説稽顯戮者若干時而後始定繯首之罪近又有於衆目昭彰之地對英皇開槍者拘獲審訊亦云其人素有瘋疾其開槍也乃瘋人之痴想欲藉此以出名初無謀弑英皇之心於是曲原其罪從輕發落噫是則眞可怪之甚矣前此泰西各國中謀逆之案亦常屢見而逆犯則每謂因瘋所致亦與中國逆倫之案相似千篇一律數見不鮮因又歎瘋人何其若是之多中外竟無二致也奇篤之繯首以美總統實因此而薨逝耳設總統傷而不死則延請狀師再三辨駁必將諉罪於瘋而亦如英人之得以倖逃法繯矣是何言與夫中外風氣雖異而君父二者則莫不一律尊奉以弑逆之案犯而槪以因瘋二字爲之掩葢不亦謬乎開槍驚駕苟按中國律例卽使果無謀弑之心亦不能寛其一死卽使果屬瘋症亦不能卽予釋放泰西之刑法較中國爲寛故斯人竟獲倖免然核之情理則終覺失炎輕縱矣外國向有瘋院凡有瘋疾者皆報明送入院内院中屋宇軒敞醫藥咸備患瘋者居此調養每有日漸痊可者旣有此院則瘋人皆當羅致其中以免在外滋事亦如中國定例瘋人必當報官拘禁雖中國無瘋院之設而苟能愼爲防守嚴加鎖禁則亦何至釀成弑逆巨案乃事前則並不防範而事後則藉此以開脱其罪不亦異乎且中國之所以爲此者尙屬有所爲而爲蓋不如此則連坐之人甚多因以因瘋二字爲彌縫脱卸地步外國則向來無連坐之條而竟亦以因瘋二字將逆犯之罪全行脱卸反不若中國之所脱卸者乃他人之罪而逆犯猶明正典刑也是外國之法不啻效法中國而變本加厲矣總之國無論中外地無論遐邇辦案之律或有不同而所以求合乎情理者則無不同中國知逆倫之案例須牽連多人均以瘋爲卸罪之地外國亦知弑逆之犯罪在不赦而以瘋爲輕减之法無論其瘋之爲眞爲假而其用心則一也雖然中國惟開此卸罪之路故各省逆倫之案愈多蓋官府不能防範於平時而臨事有可推卸故益視爲無甚緊要之事外國現亦有此等卸罪之法恐法網愈見其寛而人心益無所懼設或將來再有罔識倫理之人謀爲不軌倘經獲案勢將飾爲瘋以冀援前例希圖倖脱刑法廢弛紀綱失墜不亦難乎爲國耶遂事不必諫矣竊以爲無論中外於弑逆等案必當按律辦理斷不可以瘋字結不解之緣庶幾禁網肅而兇人懼倫常不至乖舛此則區區之心也夫 
[法兵得地]  
　　前報述法兵攻取安南海内地方兹閲外國新聞紙知本月初八日法兵攻圍海内施放開花砲至兩點鐘之久海内礮臺之兵不能復支遂爲法兵所得法兵僅傷四名而安南之兵則所傷諒必不少也至海内地方之海關則亦爲法兵收去聞並不煩開礮攻擊云又本舘昨閲循環日報其中亦述及此事大致雖同而詳略小異因並照錄如下該報云本港西字報謂接到海防訪事人信息得悉月之初八日法軍已攻破越南之海内矣擄其總督囚諸軍中現並將是處税關搜括一空計得銀三十五箱每箱銀七千圓法軍復設官在關榷收貨税以贍軍中需用先是法軍於初七日由河東河内二砲船載至海内卽陸續登岸擇地駐紥軍中大員遂馳書與越南國王核其將各礮臺交出越王不允法軍乃於初八日八點鐘開仗水上則有礮船三艘用開花礮連環轟擊岸上則各兵伺隙奮攻至十點鐘越　 
南之兵力不能支法軍統兵大員卽撥兵士六百名乘勢撲各礮臺至十一點鐘逼近礮臺因縱火焚之越人大敗紛紛逃潰而地方亦遭蹂躏計此役越兵死者三百人傷者不計其數法軍僅傷三人耳 
[美廷獨斷]  
　　前報載美國政府議禁華人至美一節但云政府有此議總統未必准行然猶未敢必也兹閲美國新聞紙載有美總統批答政府所上條陳之語其議果不准行亦可見美總統之深明大局而乾綱獨斷矣爰將總統批答之語譯錄於後其言曰爾等所上條陳議禁華人來美等語殊屬非是故將條陳發還不准舉行緣條陳所言與中美和約殊出兩歧惟願爾等别籌良法以治安百姓勿專意於禁阻華人本國與中國在一千八百八十年更定新約並無不准華人來美之説至於條陳内所云給發護照之法亦非本國忠厚開基之道着不准行現在歐洲各國用護照者漸少護照本屬無用之物可以互相借用反致有假充混冐之弊也我國必　自趨於善定限二十年不准華人來美一節尤當更變我國與中國通好不及四十年卽在開闢舊金山之時自白林搿姆帶華人來美嗣後華人之來者漸衆相與出力助我國開疆拓土我國之漸臻富庶廣開鐵路華人之力居多現在美國尙有曠土所賴於華人者正復不少可以分撥前往助墾也總統批答之言如此次日各官又復集議紛紛各執一説有創議攺二十年爲十六年者未識此後總統作何定見也 
[高事彚述]  
　　天津發來電信言英公使威公乘坐威奇能兵輪船前往烟臺云云大約俟前報所稱英兵船之操演使帆者來至烟臺一同前赴高麗想亦爲美高通商一節並聞高麗通商立約之後須開口岸四處以便互市兩口在西邊近中國之界兩口在東邊近日本之界由此觀之則高麗之地將來必致帆墻雲集商賈星馳其勢當蒸蒸日上矣然日本聞此消息似有動色相戒之意急急發一使臣至高使臣名海訥蒲石其遣使　意外人皆以爲高麗與中國 
 
 

Page 2

 
 
交好頗固故日人有所忌嫉然近來高美和約將成美將式夫忒前赴高麗各國亦有任高麗相度形勢之意故日人急遣使至高欲相阻撓未可知也但先時高麗閉關自守今則稍攺舊觀各國皆有願與通商之意此正高麗轉機之時未識日人何心而反滋不悦竊恐日使此去未免棘手也又有北京西人來信亦言近來高美旣將通商中國及各國必有偕往者從此高麗可以不受俄日兩國之挾制最爲美舉惟願鴉片烟之毒不可流入高境蓋高麗本無此烟由中國牛庄運去而高王之禁鴉片甚嚴與中國道光年間無異若能禁絶此物則通商爲有利無獘矣高麗向來杜門謝客今若通商議定則設立海關徵收税務領事駐紥商運往來高麗人眼界自此大開而百貨亦將駢集矣美將式夫忒首先合高美之好將來或卽爲駐高公使未可知也 
[天津來信]  
　　天津西人來信言本月十七日有高麗兩使臣齎有中國及美國與高麗通商之約偕同馬眉叔觀察丁雨亭軍門乘坐鎭海輪船同到烟台待美水師提督式夫忒抵烟行將同坐美國之色答辣輪船赴高請高王將和約簽字數日前有高麗之洪姓使臣乘坐鎭海輪船回國先逹高王預備一切矣 
[遣使通書]  
　　火奴魯魯新聞紙云日本遣公使前往該島業已到彼奉有日延國書呈進火奴魯魯島主書中有言從前日本早與貴國立成和約因顧慮他國之故未經簽字等語嗣後華二月十二日該公使設席於所駐之大客寓中請島主及其大員赴宴云 
[銀杯到港]  
　　從前火奴魯魯島主游歴各國本館曾隨時錄其行止當其在香港時有一西人請島主赴宴該西人本係跑馬者其跑馬所獲之彩有銀杯多隻島主見而愛之因言曰我回國後亦將製銀杯送來俾跑馬勝者得之今悉島主製成銀杯業經送到香港式樣甚佳杯上之花及柄均係金者柄形如馬首云 
[粤督起程傳聞]  
　　香港郵來西字報言粤督張振軒制軍將次啓節乘坐招商局輪船前赴津門接署直督篆務大約本月二十七日可以抵津云 
[港報摘錄]  
　　香港西字報言廣東地方今歲雨水不多故田間所種大半已多枯槁而人間病症亦因此而盛其間小孩受病尤甚近日則雨澤頻降大有知時之頌或者疫勢可以漸减也又言澳門總督賈君前赴日本刻已啟行由香港經過聞因日本與各國所定和約今年皆須修攺故澳督有此行也 
[寃獄案結]  
　　金陵貓耳山一案自麟薛兩欽憲奏覆後江督爵憲於十三日接到欽憲咨奉上諭到省卽於十四日辰刻將胡金傳曁周五沈鮑洪三犯由上元獄内提出登時绑赴笪橋市分别正法洪都轉亦於十六日起解赴軍台效力嚴令聞俟沭陽任内交代算清後方能起解大約稍有躭延至案内一切人証均照欽憲咨文分别開釋辦理惟方小庚聞已監斃云 
[乞假省親]  
　　江寍陸春江明府前因封翁在籍患病曾經請假省親回任後未及兩月又接封翁復病之信明府登時帶印上院呈請開缺將告終養左侯相念其孝思可嘉准給病假數月其江寍印務卽委候補縣黄明府署理初六日新舊交替云 
[團操定期]  
　　西報登有告白云本埠西商團練兵定于明日下午五點三刻在工部局空地會齊出隊至跑馬塲操演其所着則仍係冬令號衣云 
[邑尊相騐]  
　　本埠西鄉姚橋地方命案昨已列報兹悉該女係新北門内潘家荒塲姚姓之婢女名順喜聞姚號紀生又號吉星徽州人現開漆鋪　緒六年分姚向寓居洋涇浜長發棧之某姓婦購得此女出身價洋一百七十五元今年十九歲平日在家供役素不出外十六夜十點鐘時姚姓不見順喜卽分遣人出新老北門追尋毫無蹤跡乃四出招帖並登本報告白找尋至二十一日午後英包探進城通信姚往視果係此女知三八九等圖地保業已報縣因在屍塲守候昨晨十點鐘邑尊臨騐先傳八圖地保夏樂亭問其何時得知因何死於河内夏禀稱小的於昨早七點鐘時行經該處得知該處馬路爲二十七保八圖地方而姚橋南卽係三圖橋身南北河身東西東首河形灣轉向南又入九圖屍身正在三圖交界處當察得屍項刀痕甚深旋有西人到來着爲撈起置於橋南田中又查得橋北馬路上東西首均有血跡却不知如何身死邑尊又傳九圖地保姚毓源三圖地保李金邦詰訊所禀與夏相仿又問有無屍親姚吉星卽仝夥方福安赴案伸禀前情並稱該婢取去天圓地方之金鐲一對計重八兩並零星衣飾尙失小木匣一隻本伊儲梳頭物件者諒亦帶去但伊平日素不出外今忽竊物遁逃殊出意外况伊從不穿草鞋今鞋上却套草鞋想已有存身之所求爲飭緝兇手嚴究等語於是邑尊令仵作檢騐據報該屍右手握拳伸起左臂灣轉左手似握刀狀當是自刎致死邑尊離座親騐情形相符又由官媒婆驗得下體無傷并稱似是處女該處河水業經捕房令地保雇人車乾並無兇器邑尊乃飭收殮姚又禀棺衾已備請容自行收殮並免發封惟刻下無處厝葬求暫飭發壇俟覔得地方再行具領邑尊准其所請命地保隨同過橋先至西首馬路觀看血跡計離屍三丈地有血跡二處後看馬路東首有血跡三處一處在馬糞内乃帶地保回署着令候訊聞相騐時觀者見屍之臉上有指爪痕下頦亦似有刀削痕觀者不下千餘人駢肩疉背擁擠十分其墮入河中者不知凡幾雖河中水已車乾而汙泥沾體亦殊狼狽矣按該女旣經捲逃何以自尋短見且岸上兩頭有血跡而屍在中間又似經人抛棄合之昨日所聞殊滋疑義然而人命所關未敢臆測也 
[自盡類誌]  
　　英租界會審署斜對過貨居之某甲係紹興人放租東洋車爲生家有一妻一妾兹緣撚酸起見妾竟懸樑自盡及甲與大婦知覺已不及救矣未知作何了局也又賣饎飯之常州人名阿七者前日清晨投入閘東河内當經人撈救查然無蹤其親屬復雇漁船用滾鈎打撈二日仍無影響據聞阿七因爲人担保洋三元其人避匿甲已墊付一元今被索益力甲不能應賠致爲戔戔者而畢命云然此係道路傳言未可爲據俟有確聞再錄 
[無故毆人]  
　　今日本報登有告白云十四日下午五點鐘有西人乘坐馬車由泥城外而來行至龍飛馬房相近處適有華人衣冠濟楚亦坐馬車馳赴泥城外而該西人不知何故持鞭將該華人毆擊嗣後該西人之馬車又與他西人之馬車相撞致被撞壞被撞之西人控諸英刑司署定於念六日早十一點鐘集訊故知照被毆之華人同往控訴聲請究追云云按華人素來胆小而該西人竟目無法紀無故毆及衣冠中人大約該西人必非善類譬如華人在外國妄毆西人并毆及上等西人其將作何辦法刻下旣有西人出塲具控則該華人正可藉此一同禀訴請刑司重辦以洩前忿吾知刑司秉公訊斷决不肯縱西人妄肆毆擊倘得從嚴懲辦則西人妄毆華人之風庶幾可以稍殺也 
[贖地啓釁]  
　　傳聞本埠新閘西三里許有鄉人某甲曾將田地押與其姊壻某乙兹備價向贖乙謂地係絶賣不得贖囘遂相爭論而乙竟持刀砍傷中之左額倒臥於地經人舁歸旋有人出爲調處令乙出養傷資若干俟甲傷痊冉議贖田之事故未涉訟云 
[移請踏勘]  
　　英界白大橋南延陞烟館聚賭由捕房捉獲時有三人因跳樓圖逸受傷經送體仁醫院醫治其一人因傷斃命報經莫邑 
 
 

Page 3

 
 
尊相驗各等情均登前報兹悉邑尊已請陳太守赴該烟館踏勘一切情形移覆以便上詳辦理云 
[控告擾釁]  
　　法界會審公堂據方源長控稱前日仝婦人殷氏在吉祥街口河浜舊貨店購物被不相識之人碰跌致失去首飾等件殷　 
氏詈之彼恃人衆竟欲拉我兩人進城幸巡捕到來拘得彼等五人請辦葉姓石姓供彼等無端詈人致與爭毆是實並未將彼碰跌王沈張三人稱我等在傍觀看並不與分翁太守着王沈張三人交保葉石兩人暫押俟查明再爲核辦 
[租地成訟銷案]  
　　本月十六日報列租地成訟一案昨日法界會審署據兩造投案禀稱此事業經人調處完結所有各户欠租亦清理明白請爲銷案翁太守准請飭銷惟諭王三福前次庭訊着汝與曹清章暫交保人因恐傳審不到故有此斷祗須可靠者均可作保公堂並未指定何人何以偕西人上堂之瞿姓胆敢假傳堂諭稱必得招商局作保寳屬荒繆着傳瞿於禮拜四務必到案設如不到惟爾是問前立之保狀亦須呈案云 
[補繳捐銀限期]  
　　各直省自奉旨停捐後所有業已報捐者照章應補繳捐銀及一切被駁之案或須聲明者曾經部議扣至本年四月十三日爲止近已列報兹見二月十六日户部摺奏合卽照登如左户部謹奏爲停捐已經三年謹申肯節次奏定限期分别註銷捐案以清案牘而免牽混恭摺仰祈聖鑒事竊查臣部自光緒五年遵旨停捐於是年四月十三日將停捐未盡事宜逐欵開單奏明立案内開外省捐案除覈覆照准者不計外此外或呈請扣奬或短交銀兩或須聲明原案或須呈明出身凡一切駁斥之案自此次奉旨之日爲始予限三年由各該省奏咨議覆或由捐生自行呈明呈交俾捐案得以清厘如有逾限卽行註銷等語又查六年六月二十日臣部具奏酌復由部攺奬章程並酌定限期摺内聲明將部駁另核請奬及駁令補交銀兩各員除力能補交各員照案赴部補交外其無力補交之人准其將原領空照實收呈騐查照原捐例案改奬本身移奬兄弟子姪虚銜頂戴封典不准攺奬實官貢監生並查照同治六年七月臣部奏明捐資五年定限准其改奬移奬如逾原捐五年限期並不呈請卽將原捐各案註銷以符定限等語均經奉旨允准通行遵照各在案兹查停捐以來業已三年凡停捐限内到部之案均經臣部逐案核議准駁奏咨行知其中部駁各捐生遵照奏章赴部補交銀兩者甚少而無力補交將原捐銀數在部呈請攺奬銜封者較多竊思停止捐輪原爲停止實官肅清仕途起見是以臣部於五年四月奏明予限三年令捐生呈明補交銀兩逾限卽行註銷係專指報捐實官而言至於攺奬移奬臣部同治六年奏明五年定限准其攺奬移奬如逾五年限期卽行註銷是以臣部於光緒六年酌復由部改奬摺内仍依原定五年限期現在部駁原捐實官短交銀兩各捐生到部補交者甚屬寥寥以致案懸莫結相應請旨飭下各省督撫轉飭曉諭各捐生原捐實官短交銀兩者仍遵照臣部光緒五年四月十三日奏定三年限期槪令赴部補交清楚倘再逾限卽將原捐實官註銷只准攺奬虚銜封典其攺奬移奬限期仍以原捐實官核覆之日扣算遵照五年定限辦理如逾五年限期無論原捐實官虚銜封典槪行註銷毋庸置議再報捐實官内有年未及歲捐生欠交銀兩者亦令遵照前定三年限内一律補交以歸畫一至扣算註銷捐案三年定限其在五年四月十三日以前由臣部議覆者應令自五年四月十三日爲始其在五年四月十三日以後由臣部議覆者槪令查照本案議覆之日爲始似此分别申明則註銷年限無可牽混而捐案得以清厘矣再原捐實官内有分發指省人員核其捐案銀數本屬相符特以外省停止分發一年二年不等經臣部駁令俟該省停止分發限滿再行核辦此項捐員若逾三年限期卽將實官註銷未免向隅應准其扣除各該省停止分發年數辦理以昭平允如蒙兪允應由臣部知照吏部及各省督撫遵照辦理所有分别申明註銷捐案年限謹繕摺具陳伏乞皇太后皇上聖鑒謹奏光緒八年二月二十六日具奏奉旨依議欽此 
[酬師周趙詞史]  
　　帝居雄壯衆咸呼器宇軒昻撼五湖爲避囂塵棲隱地那求富貴顯當途六朝聲價千秋重兩字功名一念無世運升沈渾不覺頭銜我輩是狂夫[  雲問沈宗文求是草]  
[過揚子江]  
　　去年李郭訂同舟曾作長江破浪遊北固荒煙迷蒜嶺南徐勝地接瓜州五更風月三生契萬里波濤一帶秋猶有殘山與剩水古今名士幾勾留[  約詩舫主人詩舟氏初稿]  
[江南鄉試二律]  
　　棘闈鏖戰大江南肯讓人先興獨酣多似枚聲噤馬爭如食葉響分蠶香濃桂樹枝攀一漏下蓮花燭燼三轉瞬秋風開蕊榜明年消息杏林探棘闈三戰氣難降六代文章健筆扛眉樣新翻人第一心思運徹句無雙香分蟾窟爭連袂泒接龍門壓兩江他日封侯抒遠志願施霖雨遍中邦[  華亭師周氏趙如珪待定草]  
[贈朱冰蟾校書]  
　　西風一棹武陵囘秉燭淸遊夜漏催纔咏梅花又咏月蟾圓鶴瘦共徘徊古曲新聲肆品評歌喉一串試春鶯西廂原是懷人地多謝雙文待月情舊交零落倍生愁曾倩蕭郎發妙喉一自燈前絃索動令人忽憶桂林遊品茶淺酌又低斟露氣侵窓月照衾地久天長絃外意琴心婉轉是冰心[  琴鶴後人詩舟氏草]  
[蘇省撫轅抄]  
　　三月十九日前户部主事魏熒琳辭行赴都從九沙　銷冬防差○二十日按察使銜江蘇候補道鍾啓祥湖南人由京來　補都司王永陞禀知奉　胥門路巡查差主簿陳萬貞蘇捐落地分局到差 
[浙省撫轅抄]  
　　三月十六日候補府梁銘樹禀知臬委寧波查案差叩辭陳鍚齡禀知藩司委署秀水縣事叩謝○十七日運副王瑞年禀辭赴徽州鹽局署秀水縣陳禀見前署遂安縣易鏡淸禀見辭回南田壑務布經歴葉禀知軍需局委騐收臯園中義祠工程差 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒八年三月十一日京報全錄]  
　　宫門抄○發抄旨五道○户部靈等奏爲遵旨查明覆奏摺○將軍定等奏爲泒員接署黑龍江副都統摺子○江督左奏爲特叅守備革職夾片○將軍定奏交卸印務摺子○晉撫張奏特叅知縣外委議處片○東撫任奏甄别知縣片大臣載等奏爲奏聞摺子○又奏爲奏聞片○又奏充補茶上人夾片○陜督譚奏請換給印信摺○三月十一日吏部翰林院廂藍旗値日無引見○德慶假滿請安○四川松潘鎭總兵李培榮到京請安○孫堪素麟預備召見○廣西叅將馬遇春謝恩○吏部奏泒稽查覺羅學派出英煦○召見軍機李培榮孫堪素麟○發抄李鴻章奏請將出洋各員照前給奬奉旨吏部議奏欽此○又命婦唐黄氏等建坊旌奬奉旨着照所請該部知道欽此○又請將捐榖建倉之二品封職王淸華等建坊奉旨着照所請該部知道欽此○又命補道水恩霖期滿甄别奉旨吏部知道欽此○又請將疎防盜刦之沙河令陳肇鑄先行交部議處奉旨着照所請吏部知道欽此○○管理户部三庫事務大學士臣宗室靈桂等謹奏爲遵旨查明據實覆奏事本年二月初三日奉上諭御史英俊奏風聞户部已滿書吏韓士傑卽韓仲敏孫際昌卽孫春圃把持庫務每至收發餉銀刁難勒索韓十傑於伊姪韓秀甫接充書吏後仍在身後辦事韓秀甫近來並不當差有伊戚史恩濤朱貴卿朦混冒替嚇詐招搖工於作獘請飭查究等語庫儲重地豈容蠧吏盤踞把持藉端勒索着管理三庫事務大臣查明究辦以淸積獘而重庫儲欽此臣等當卽泒員按照該御史所奏各節詳細訪查據原奏内稱户部已滿書吏韓士傑等把持庫務收發餉銀刁難勒索一節查銀庫收發欵項向由臣等輪流赴庫督率司員眼同平兑各省餉鞘到京均由户部各司將文批付庫挨次騐收其收銀廻批係當堂飭交解餉委員承領現經傳集浙江江西等省委員及交捐各號商詢以本庫書吏有無在外招搖等獘據該委員等出具甘結並無刁難勒索情事至所稱韓士傑於伊姪韓秀甫接充書吏後仍在身後辦事一節查銀庫書吏向係五年期滿擇其當差勤愼名次在前者充補光緒元年六月間韓紹霖告退卽以額内書吏孫際昌充補七年九月孫際昌因親老告退回籍卽以書吏韓秀甫充補均有邜册存案韓秀甫並非接充韓士傑之役訊據韓秀甫供稱自接充書吏後小心當差公事不敢假手於人實無韓士傑在身後影射等語徧查邜册内委無韓士傑其人是韓秀甫接充書吏之後並無韓士傑在身後辦事尙屬可信原奏謂該吏等累被控告一節臣等檢查卷宗惟上年閏七月間江蘇解餉委員任文藻在都察院呈控書吏孫際昌扣留廻批當將孫際昌送交刑部經刑部咨覆該委員具呈自認懷疑悞控當卽訊明完結此外别無書吏抗傳不到及屢被控告之案又稱書吏韓秀甫近來並不當差有伊戚史恩濤朱貴卿朦混冐替嚇詐招搖韓秀甫每遇餉銀到京在伊家另設説事過贓之所藉端勒索各節查書吏韓秀甫另設説事過贓之所及藉端勒索亦查無實據惟旣抬物議應卽將該書吏斥革以示懲戒其史恩濤朱貴卿二人均現充額内貼寫訊據結稱與韓秀甫並非姻戚亦查無朦混頂替嚇詐招搖等事至該御史所稱韓士傑卽韓仲敏孫際昌卽孫春圃之處臣等無從查核應請旨飭下順天府五城御史一體嚴查如有已退書吏在京逗遛應卽遵照定例驅逐回籍毋得視爲具文臣等仍當督飭司員隨時察查倘有前項情事立卽從嚴懲辦力求整頓以杜弊端所有臣等遵旨本辦緣由謹恭摺據實覆陳伏乞皇太后皇上聖鑒謹奏奉旨已錄○○奴才定安奴才祿彭跪奏爲泒員接署黑龍江副都統印務恭摺具陳仰祈聖鑒事竊去年十二月二十九日准兵部咨開奉旨黑龍江將軍印務着副都統文緒署理欽此欽遵知照前來奴才等伏思黑龍江城凡一切操防鎭撫事宜在在均關緊要亟應揀員接署查水師營總管托克托布老成謹愼堪以暫行泒往署理俟由署將軍文緒察看如不相宜隨時酌揀奏署以重要任理合恭摺具奏伏乞聖鑒謹奏軍機大臣奉旨知道了欽此○○左宗棠片再查接管卷内據壽春鎭總兵郭寳昌禀稱花翎都司銜壽春右營鳳陽守備喬登科狡詐貪鄙屢加訓誡不知悛悔請予撤叅等因前督臣劉坤一未及具奏移交前來現當整頓營伍之際未便稱事姑　應請　將花翎都司銜壽春右營鳳陽守備　仓科革職以肅戎行謹會同安徽撫撫臣裕祿附片具陳伏乞聖鑒訓示再所遺壽春右營鳳陽守備員缺兩江現有應補人員應請扣留容臣揀員請補合併聲明謹奏軍機大臣奉旨着照所請該部知道欽此○○奴才定安跪奏爲交卸將軍　務恭摺具奏仰　聖鑒事竊奴才定安前因舊病復發日形增劇誠恐貽悞公事當卽奏懇天恩俯准開缺回旗調理嗣於十二月二十九日准兵部咨開内閣抄出初八日奉旨黑龍江將軍着文緒署理欽此欽遵兹副都統文緒於正月二十一日到省奴才卽於二十四日將王命旗牌將軍印信一切　宗派員移交署將軍文緒接理任事奴才交卸擬卽扶疾起程回旗調理所有奴才交卸將軍印務緣由理合恭摺具奏伏乞皇太后皇上聖鑒謹奏軍機大臣奉旨知道了欽此○○張之洞片再前據署翼城縣知縣龔履坦禀報城内木牌坊北億聚昌錢舖於光緒七年十月初二日夜被賊撞門入室刦去　票銀兩拒傷舖夥逃逸等情當查城内人烟稠密盜匪章敢夤夜肆　拒傷舖夥該地方文武員弁事前疎於防範事後又未追獾一賊經前撫臣衛榮光專摺奏叅请摘頂勒緝奉旨着照所請該部知道欽此卽經轉行勒限嚴緝去後迄今限滿雖據先後報獲夥盜三名臨時畏懼不行之盜首一名惟案關城内被刦夥衆十餘人之多尙有首先拒捕之夥盜未獲獲犯尙未及半緝捕究屬懈弛據藩臬兩司詳請奏叅前來除仍飭勒緝逸盜務獲究報外相應請旨夥嚴龔城縣知縣龔履坦龔城縣守營外委張燕一併交部照例議處理合附片陳明伏乞聖鑒謹奏軍機大臣奉旨着照所請該部知道欽此○○任道鎔片再勞績保畢人員應於到省後予限一年察看甄别兹查有候補前先補用　縣王秉慤現年三十二歲四川華陽縣人由附貢生報捐縣丞不論雙單月選用旋經投營効力得保免選本班以知縣簽分省分歸候補前先補班用並戴藍翎又任雲南捐局報捐同知銜簽擊山東光緒六年十二月十五日到省計已一年期滿例應甄别據瀋臬兩司會詳前來臣查該員才具明穩堪以本班補用除履歴淸册咨部查　外謹附片具陳伏乞聖鑒謹奏軍機大臣奉旨吏部知道欽此○○奴才載燦紹褀跪奏爲郎中三年期滿循例題銷試傣恭摺奏間仰祈聖鑒事竊據泰陵工部郎中文麟呈稱職係藍旗滿洲松衡佐領下人由　生報銷　帖式遞捐郎中不論雙單月選用光緒五年四月選授泰陵工部郎中五月二十一日到任連閏扣至本年四月二十　日　傣三年期滿等情具呈前來查例　滿洲人員由各項捐納升用者亦照議叙人員之例試俸三年准其調升等語今該員三年斯滿與調升之例相符應請題銷試俸歸部銓選理合循例奏聞伏乞皇太后皇上聖　俟命下之日奴才等咨行　 
吏部照例辦理再奴才溥楙　在請假守制未經列銜合併聲明謹奏軍機大臣奉旨吏部知道欽此○○載燦等片再恭查慕東陵内務府添設茶上人二名奴才奴同揀選得領催紹光食錢糧二十五年年四十八歲領催重秀食錢糧二十四年年四十七歲均堪充補添設膳上人四名揀選得領催成煥食錢糧二十七年年六十六歲拜唐阿亷直食錢糧十七年年五十九歲拜唐阿慶福食錢糧三十二年年六十一歲拜唐阿祥瑞食錢糧九年年三十一歲均堪充補茶上人嵩岫升補新設尙茶副所遺之缺揀選得拜唐阿麟魁食錢糧二十一年年四十一歲堪以充補膳上人重新升補新設委副内管領所遺之缺揀選得拜唐阿成惠令錢　二十五年年五十八歲堪以充補膳上人世澤升補新設尙膳副所遺之缺揀選得拜唐阿尙志食錢糧十九年年四十三歲堪以充補理合附片奏聞伏乞聖鑒　奏軍機大臣奉旨知道了欽此○○載燦等片再恭查陵寢遇有茶膳上人缺出應行奏補今　陵内務府出有茶上人一缺奴才公同揀選得領催清彥食錢糧六年年二十四歲堪以充補理合附片奏聞伏乞聖鍳謹奏軍機大臣奉旨知道了欽此　○○頭品頂戴陜甘總督臣譚鍾鱗跪奏爲請旨飭部換鑄印信以重官守仰祈聖鑒事竊據署甘肅布政使李愼詳稱鞏秦階道屬之清水徽縣禮縣成縣甘州府屬之撫彝廳等五廳縣印信年久篆文糢糊無從辨認又階州儒學舊記前已繳部現用木質鈐記肅州儒學原頒銅質鈐記前於同治四年城陷遺失無從繳銷各造具年月號數並印模册摺由該管道　州呈司詳請具奏前來臣覆核無異除將送到册結送吏禮工三部查照外所有換鑄印信緣由理合恭摺具奏伏乞皇太后皇上聖鑒勅部查核施行謹奏軍機大臣奉旨該部知道欽此 
 
 

Page 10

 
 
[光緒八处三月十二日京報全錄]  
　　宫門抄○上諭一道錄前○發抄旨五道○護蘇撫譚奏爲恭報海運漕米頭批放洋日期摺○東撫任奏爲續裁東省防勞摺○又奏酌加公費銀兩片○又奏籌解銀兩片○將軍銘等奏請暫緩差滿司員引見摺○東撫任奏請奬叙片○三月十二日户部通政司詹事府八旗兩翼値日無引見○補用道陳汝蕃等謝恩○曾鉌朱其煊預備召見○掌儀司奏十五日祭 
奉先殿猗貝勒行禮○關防衙門奏十八日大高殿大光明殿拜表謨公劻貝勒行禮○召見軍機曾鉌朱其○煊○發抄鮑超奏病請開缺奉旨鮑超看賞假一個月調理毋庸開缺欽此○任道鎔奏官紳捐修城埂擬於事竢擇保奉旨該部議奏欽此○又奏留東省之遊擊李著獻仍歸四川候補奉旨知道了欽此○又副將趙得華留東補用奉旨着照所請兵部知道欽此○又候補守胡鳴泰署兗州守奉旨知道了欽此○○護理江蘇巡撫布政使臣譚鈞培跪奏爲恭報蘇省海運各漕糧米頭批放洋日期專摺具陳伏乞聖鑒事竊照蘇松等五府州屬光緒八年起運七年分徵收漕白二糧並金壇縣抵徵採買米石同由海運業經臣酌定辦理章程開單會摺奏報一面飭催各屬上緊徵收並令委員分投辦齊提前運滬盤驗兑裝各在案兹據署蘇州藩司許應鑅　臬司郜雲鵠糧道王毓藻會詳據海運滬局委員詳稱本年蘇省起運米石奉文提前趕辦遵經招雇沙衛東船取具承攬核給修費飭令趕緊修艌堅固排泊候兑嗣據各屬回續剝運漕白糧米到滬除白糧全數撥交輪船裝運外其餘漕糧就已到者隨時督飭斛兑配撥沙衛各船承裝現計兑竣頭批米船一百隻共裝交倉漕糧正耗米二十一萬五千二十八石零並隨裝經剝食耗等三欵米五千七百三十五石零沙船耗米一萬七千二百二石零當卽發給水脚等銀取具領狀互保實裝米數名結查明水手籍貫携帶器械塡給聨單於二月初三日起委員押令陸續開出吳淞駛至崇明十滧海口候風放洋惟本届米色因上年夏秋晴雨失調繼遭狂風秋熱米質未能一律飽綻誠恐涉歴重洋難免蒸變交兑掣肘應請俟連抵通壩時通融驗收等情轉詳請奏前來臣查本屇蘇省海運漕　糧米及抵徵採買米石照案招雇沙衛各船並分撥招商局輪船分運承裝抵津後仍由南省糧道自行運通交兑所有由津雇剝轉運一切事務繁重均應提前趕辦俾得如期運兑無悞交倉兹據詳報頭批放洋日期應卽照案咨會提臣李朝斌泒撥輪船出洋巡護催儧並分咨本省隣省沿海水師按叚防護至今届米色前因間有靑腰白臍未能一律純凈業經附片奏明在案兹據　稱委因上年天時失調米粒恐難純凈等情合無仰懇天恩勅下倉塲侍郎届時通融驗收仍飭滬局催提其餘米石格外認眞選剔趕緊剝運兑裝陸續開運不惟藉詞遷就外謹將海運頭批放洋日期會同大學士兩江總督臣左宗棠漕運總督臣周恒祺恭摺由五百里馳陳伏乞皇太后皇上聖鑒謹奏軍機大臣奉旨户部知道欽此○○頭品頂戴山東巡撫臣任道鎔跪奏爲續裁東省防營以節餉需恭摺仰祈聖鑒事竊臣因東省庫儲日絀曾于上年九月間先撤果毅等步勇三營當經附陳在案現在冬防已撤兗沂曹濟等屬另派勇隊擇要駐巡登州福山各海口有東軍四營淮軍六營足資控馭黄河南岸防營亦經節節分布嚴飭認眞守護臣統籌緩急審量度支固不敢稍弛武備爲國家惜當用之財亦何可久養冗兵致庫藏虚糜这費復於東省馬步各營悉心厘剔分别去留所有果毅中左二營嚴字前營勸字右營振字後營武勝右營共馬步六營均飭就地妥爲遣散口糧截至二月三十日止責成營哨各官督令釋伍歸農仍挑留馬勇一百二十名步勇二百名歸併精健等營操演克虜伯格林等砲隊以資得力所有留防各營臣爲嚴申教令一洗虚　 
驕闒咠之習俾成勁旅再勇營旣經裁併緑營應卽整理如庫欵稍充騰出餉力臣擬抽練數營補强汰弱容再隨時酌度具奏請旨遵行合併陳明除咨部外理合恭摺具陳伏乞皇太后皇上聖鑒訓示謹奏軍機大臣奉旨知道了欽此○○士道鎔片 
再查東軍章程營官月給薪水銀五十兩别無津貼非是楚軍淮軍另有公費等項也現旣裁汰名營選擇將領　以責成營官辦公竭蹶難期事事核實兹擬略事變通每營酌加公費銀五十兩俾資周轉不准另設名目致滋尅扣統計所增無多實　營務有裨臣爲整頓防軍起見謹附片具陳伏乞聖鑒訓示謹奏軍機大臣奉旨知道了欽此○○任道鎔片再據鹽運使詳報　措本年第一批京餉銀二萬兩加平銀三百兩飯食銀三百兩委候補鹽大使長源試用鹽經歴張震解赴户部交納又籌直隸剝船生息銀五千兩委候補鹽大使周文保解赴天津道衙門交納又據東海關監督登萊靑道方汝翼禀報在于八十六結六成洋税等欵項下籌撥津防月餉銀一萬兩又在于洋税並招商局税四成項下籌撥天津機器局經費銀二萬兩委試用巡檢江開泰解赴天津海防支應局及津海關道衙門分别交納除咨部外謹附片具陳伏乞聖鑒謹奏軍機大臣奉旨户部知道欽此○○奴才銘安玉亮跪奏爲刑司主稿司員三年差滿照章加考請奬現因吉省業經奏請添設道員裁撤刑司擬請將差滿司員暫緩送部引見恭摺具陳仰祈聖鑒事竊查上年十一月二十五日奴才等於添設道員摺内業將裁撤刑司各緣由奏蒙飭部核議在案兹據刑司主稿刑部卽用郎中陶家騶呈稱竊職現年三十五歲江西南昌縣人由同治三年甲子科舉人報捐郎中籖分刑部湖廣司行走六年六月二十日到署當差連閏扣至九年五月二十日學習期滿經本部奏留候補在案十年四月十一日報丁母憂服闋後於十二年十二月二十九日進署供職光緒三年丁丑科中式進士引見奉旨以郎中卽用欽此泒充本司主稿兼辦現審案件五年二月二十九日欽泒吉林將軍衙門刑司主稿四月初十日三年差滿理合繕具履歴先期呈報前來奴才等案查前准吏部咨開吉林將軍衙門添設漢　 
司員一員專司主稿三年期滿照熱河司員酌加奬勵該將軍出具考語送部引見除照例儘先補用外從優給予加一級等語又查前任刑司主稿刑部候補員外郎祝楨於三年差滿時保奬俟補郎中後作爲俸滿截取奉准在案兹查該郎中陶家騶才明守潔熟悉刑名自到吉任事以來歴辦命盜重案並覆核各城各廳咨呈案件曁詳核馬賊供招均能妥愼周詳無枉無縱現屇三年期滿自應照章酌加奬勵出具考語送部引見伏念該員在部當差十有餘年資俸已深序補在邇似毋庸於郎中保加補缺班次可否仿照前吉林刑司員外郎視楨成案仰懇天恩准將主稿差滿刑部卽用郎中陶家騶俟補郎中後免其試俸歴俸以示鼓勵惟添設道員裁撤刑司尙未奉部議覆而總稽刑名旣不能無所責成亦不便請揀部員擬請將可員於期滿後暫緩送部一俟奉部覆准特簡道員來吉接替有人再行給咨赴部引見所有刑司主稿刑部司員差滿照章加考請奬並請暫緩送部引見各緣由是否有當謹繕摺具陳伏乞皇太后皇上聖鑒示遵謹奏軍機大臣奉旨吏部議奏欽此○○任道鎔片再東省盜風素熾搶刧頻聞兗沂曹濟各屬爲尤　無論白晝昏夜結夥肆掠毫無忌憚實屬大爲閭閻之患臣於上年八月到任後檢查檔案各州縣被盜刧案件不一而足當經督同臬司明定賞罰功過嚴飭地方文武勒艰緝拿按月册報詳加考核一面頒發章程告示飭令認眞竊查保甲搜捕盜窩以絶根株旋交冬令復調防營勇隊扼要分布會同有司一體嚴緝山湖兩路大道按五里窩鋪派勇駐守往來梭巡護送行旅數月以來據各州縣並各防營陸續報獲盜匪一百餘名隨時酌核案情或遴委妥員馳往研鞫或批令該管府州就近提審内有供認僅在直隷江南鄰省行刧者立時解歸犯事地方訉辦或認刧多次尙須行查報案或供詞參差應行切實推求亦均批飭查案覆訉期無枉縱其供詞確鑿贓証顯著業已審結罪應斬梟斬决盜犯共四十九名核明情罪無疑照章就地正法恭摺彚案奏報自設冬防以後盜案日見稀少地方極爲安　拿辦各犯多係積年著名巨匪無不開放洋　公然拒捕該文　員弁奮不顧身合力擒拿實與戰功無異洵屬異常出力自應擇尤保奬以示皷勵兹查運同銜候補直隷州如州前署汶上縣事卽墨縣知縣程兆祥首先拿獲隣境一案内斬梟斬决盜犯張二等十一名擬請俟補直隷州知州後以知府儘先補用管帶精健左營總兵銜兩江補用副將錢守文督同緝獲斬梟斬决盜犯十四名擬請仍以副將留東儘先補用並勅部從優議叙精健營哨官都司銜儘先守備徐天慶首先拿獲斬梟斬决盜犯五名均擬請俟補缺後以都司儘先補用振後營哨官儘先外委符啓元首先拿獲斬决盜犯三名擬請免補外委以把總儘先拔補合無仰懇天恩俯准照擬奬叙出自逾格鴻慈其餘出力員弁除俟未結各犯一律審明定案後另行酌量保奬外臣爲整頓捕務激勵人材起見理合附片籲陳伏乞聖鑒訓示謹奏軍機大臣奉旨該部議奏欽此 
 
