# 1891 - 246 - 4906605

 

Page 1

 
 
[九朝東華錄减價出售] [  圖書集成局啓]  
　　本局所印九朝東華錄一書纸墨精良校藍詳細分裝六十四本外加紅木夾板六副可謂盡　盡美髮憾毫無矣三載以來購者甚衆所有工本皁己枚回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如瞻列聖　謨乎 
[論關防差役]  
　　差役之爲害於民間也夫人而知之然而官署中又不能盡廢差役而不用旣用之則若輩卽假虎之威以魚肉鄉愚　害閭閻俗語所謂閻王好見小鬼難當小鬼者正指此輩中人而言也差役有缺缺必出錢購得故可以子孫世襲官有調任差無更動卽使貽悮公事舞弄弊端官或大發雷霆指名革去而若輩自有定章有所謂瞞官不瞞私或改易姓名或令人頂替而頂替之人不得挖補其缺其人亦决不敢恐違定章爲衆所不容也其缺亦有貴賤大約總在數百千之數亦有貴至數千金者此則視衙門之繁簡差使之優劣分其等故凡差役之家必有夥黨或數人或數十人多者竟至以百計皆其供奔走之役者也夫一衙門如州縣者計多寡之數酌乎其中總須二三十名官所寄耳目託腹心者亦不過一二人而此輩則無不自以爲相公厚我者且官所託脫心寄耳目之人旣不能多則所以供臂指者仍是若輩中人而一奉差遣卽可以舞弄私弊上下其手此衝弊病官雖明知之而無如之何民間雖痛恨之而亦無如之何蓋官旣不得不用若輩若輩卽自以爲無異於官鄉人可以任我敲詐也訟事可以憑我起倒也宫府耳目稍長尙稍有所顧忌若憒憒者南面坐堂皇則有不爲若輩提掇如愧儡者乎然若輩亦非眞愍不畏法者也上苟臨之以嚴則亦不敢肆逞卽前報載德化縣羅明府帶同親兵差役於潯城内外嚴查匪類中有某甲者探悉某處開塲聚賭潛往拘拿希圖索取陋規明府忽查點人數計缺一名立時傳到諭之曰今晚帶爾等出來查夜並非爲捉賭且旣知有賭何不禀明請拿而私自前往顯係不安本分遂令笞責百板革去卯名永不錄用此舉可爲大快人心夫某甲之潛往捉賭而特於是晚行之蓋原欲藉本官之出巡以爲恫喝之地如陋規講定立時息浪平波倘陋規不滿其慾壑則不難立時禀明卽往拘獲此固若輩之長技所謂官爲之用者正此類也今明府忽焉查點人數此則彼所不料一經查點而少一人斯不能隠飾矣傳而詰之則以捉賭對尙以爲亦係順便公事可以搪塞本官而孰知明府之洞燭其奸無可或遁明府之用心如此吾知不爲若輩所用矣夫此等差役官雖例有工食而其薄己極以一人之工食養活自身尙且不敷此輩人恒終日在茶寮烟館且莫不有烟霞痼疾一日所費殊屬不貲恃衙中之工食何以自給况一差手下有夥若干衣食皆出於此其家中又往往妻妾子女羅列滿前起居飲食習於僭侈竟與世家無别雖非人人如是而如是者頗不乏人若不在外生財更何待耶故官有以清廉自矢者若輩必恨之怨之官而利欲薰心者若輩則親之密之水渾則易於得魚清則無可蒙取也昔陸清獻公爲令日坐大堂親收呈詞不准立卽批駁准則卽命原告傳被告兩造到堂立卽審訊直者直之曲者曲之當卽剖斷從無差傳差查差押等事至今言及其遺事猶津津樂道之蓋差之所望於官者第一在差查一批差查卽可以任其播弄而太阿之柄己授之若輩矣查覆之後又批差傳一紙傳單入手卽生意進門傳之不到需費若干傳到質訊一過無所可否姑且交差看押而若輩生財之道乃大得矣故凡衙門中差權重者必其公事多積焉者也稱良有司者曰案無留牘蓋必使差役無權而後可以案無留牘非然者捺之闍之遷延之日愈多衙門之費愈大衙門費固非官得之而差役得之然而怨之叢則在官而不在差役官亦何爲而爲差役任咎也如羅明府者殆早有以知此理矣 
[漢皋消息]  
　　昨聞官塲接到漢口來電云該處地方未能平靖駐紥漢口各國領事與兵船上之兵官商議保護之策法國兵船名英貢斯當己由九江駛往漢口矣 
[京師瑣記]  
　　吏部爲傳知事所有各衙門前經保送滿御史之吏部員外郎齊蘭等三十員本部於七月二十六日帶領引見奏請記名相應傳知各該員於是日五鼓穿天青褂補褂挂珠佩帶荷包手巾赴西苑門外吏部公所報到以備排班帶領引見勿得遲悮○黃潄蘭大銀台業經奏告開缺其所充稽察左翼宗學一差現在舉辦宗室鄉試錄科在卽經吏部繕單奏請欽派稽察左翼宗學一摺本日奉硃筆圈出詹事府少詹事張英麟欽此 
[死中得活]  
　　美國兵船名阿利安司由烟臺開至上海初五日抵埠當該兵船去吳淞三百里水程時見有木簰順流而下共坐華人八名旋卽放小艇救之登輪訊之據稱乃中國沙船上人船中滿裝豆餅許同船共十五人七月廿九日突遇大風船被吹覆有二人己隨船沈下十三人覓得此簰在水望救而巨浪滔天又將五人捲入水内故僅存八人該兵船隨給以食物待之極其殷勤前日己將此八人交與美國總領事轉送道轅此八人者死裏逃生亦云幸矣然該兵船之勇於拯溺其仁心尤可感也己 
[閩垣火警]  
　　七月二十五日下午六點鐘下杭街南館弄某紙行忽兆焚如火光上燭霄漢海防廳李明府駐紥南校塲立遣營勇舁水龍赴救城内文武各員亦相率到塲督救白道飛　　薄而出入夜餘燼始息各官始鳴騶而返尙幸隣右未遭殃及然己受驚不淺矣至焚燬房屋若于因何起火尙待續錄 
[蕪城秋色]  
　　淮南鄂湘西皖四岸運商運鹽至各口岸銷售所雇江運船隻水脚銀向由商給兹督鹽憲劉峴帥以商給水脚諸多未妥以致江運船戸時常夾帶私鹽有碍宫引亟宜整頓酌量變通改由官給其鹽船抵岸隨到隨起無需住日每包水脚銀亦擬减去三分核實給領以期商民船戸兩有裨益等語頒示來揚飭淮運司督同淮南總局遵照辦理現淮南總局遵於上月廿七日出示曉諭略謂江運水脚由官收發一案昨奉督鹽憲劉核定湘岸每包水脚實給銀三錢卾岸每包實給銀二錢六分西岸每包給銀二錢五分皖岸每包實給銀一錢二分於運商呈繳後五成鹽價時預繳水脚銀五成由官轉給江運船戸具領俟鹽到岸由岸再找給五成等情頒示復經本局酌議收發章程禀報連憲核准照辦各在案兹本局由本年八月初一日起開辦後五成鹽價收發江運水脚事宜除稟運憲外合亟示諭爲此示仰商民船戸人等一體赴局分别繳領特示見者咸謂此事如此變通船戸商民各受其益無怪乎業鹽者鼓舞歡欣額手感戴也○邦上自立秋後依然火傘高張揮汗如雨至上月晦日黎明時陡起狂風震屋撼窓老樹爲拔城外駐泊船艘斷錨走索實繁有徒城内則竹籬茅舍以及人家院内凉棚多有爲封姨捲去飛無半空者加以疾雨憑空倒　 
 
 

Page 2

 
 
無殊玉女傾盆簷溜潺潺齊同瀑布至夜分始止天時遽爾生凉祗覺翠被無温寒生玉簟居民早起咸衣薄絮至初二日天始霽氣候稍轉尙可禦單袷之衣小扇輕羅未免一凉如水矣并聞此兩日患霍亂急痧者甚夥未始非天時不正所致善衛生者尙其愼諸 
[香溪滌慮]  
　　宜昌訪事人云某甲之婦偶以小事參商遽與其夫反目私自購得芙蓉膏五錢用酒吞服至夜半發時腹痛赶急倩人醫治無如受毒己深不可救樂奄至次日晚間斃命○吳某直隸人應川中某大憲之聘辦理刑名携其愛妾而往於十日前至宜寓祥太升棧中遽爾染病竟至不起聞吳某家中上有父母下有妻子臨終時其如夫人痛不欲生誓以身殉經人嚴爲防守不至玉隕香消噫千里依人半途作古慘矣○連日陰雨　爕旱苗不無損傷之患而寳塔河下一帶地方所種芝蔴業己成熟農家多有收割者只候天晴打酒便可入巿易錢但今歲蔴油價貴至百二十文倘得芝蔴豐收油價或可平减推棉花被雨打落者不少將來收成難卜豐滿白越　荃頓增聲價無衣無褐者不免仰屋興嗟矣○某甲前在某船上爲幫夥前日在歸州新灘折回遇一棉花船失事申因撈得棉花數包欣欣然以爲天賜不料被客家縶送縣衙謂爲竊取縣尹當將甲責數百板開釋甲出衙後鬱鬱於心頓成痰迷之症每日在墳林内眠宿與鬼爲隣見者咸笑其罔而憐其愚 
[潯陽楓荻]  
　　前東河總督吳清帥讀禮家居因慕匡廬勝景命駕往遊於前月廿三日乘安瀾官輪赴潯甫駐行旌卽着屐尋香山草堂攬雲水泉石之勝於東西二林間愛不能捨至廿九日坐江孚輪船返斾回寍○初一日辰宜昌教堂電致駐潯之兵輪謂堂中有事請赶緊回宜防護該兵船當卽鼓輪上駛○九江爲通衢之區上下樞紐此次各處閙教而九江安靜如常者全賴鎭道府縣印委各員晝夜巡防之力兹鎭道又會商定妥於教堂前後造設卡屋派兵長駐可謂旣保於前又防於後矣○九江西關外前遭回祿温盧涼蔭悉變爲瓦礫之塲旋經各鋪戸鳩工庀材　斧雲斤听夕從事現己一律告竣較前更十分華麗云 
[漁父受傷]  
　　杭垣海螄溝地方有某甲以賣銀魚爲業每當夕陽欲下時一擔橫挑入巿喚賣日前擔魚赴巿適有泥匠某乙昧昧然來將甲擔撞倒玉鱗雪尾盡入汚泥甲怒甚持扁擔劈面擲去中乙之左額皮開肉碎血湧桃花霎時間昏暈撲地旁觀卽將甲扭住復以淡芭菰敷乙傷處外用青布紥縳然受傷甚重血仍不止奄奄一息恐有性命之憂聞甲己被人送交該處地保看管未識如何處置也 
[海寗敝俗]  
　　夫淫祀之起起於妖言妖言所自出則關魂妖婦最甚而惡劣僧道和之賣卜盲瞽又和之大抵肆無稽之談乘病者之急以爲可易禍爲福轉死爲生而由是淫祀遍州境矣病家一遇發狂譫語之症舉室皇皇祈禱四出求籖問卜病不稍减則求諸妖婦其名曰查終身查土地彼妖婦者乘機哄嚇不曰鬼祟則曰神譴誣言亂道要請某神請某神少則猪頭一二箇鷄魚雜物稱是己非數千文不辦多則擺列數十筵猪頭數十箇鼓樂铳手鑼鼓喧闐一宵之費罄其卒歲之資又或假託神言云此是絶命請神猶不足濟事也病家再四懇求則云要過某日再來判斷若未過某日而死則羣詫以爲神若過某日而未死則無不再往求之而彼妖婦者隨口判斷要請某神請某神所費仍復不少且隠度病　之緩急不顧病家之有無詭云要我代燒元寳若干萬代買經懴若干部能爲病者保壽命病家又無不信所費又復不貲蓋自此種妖言塗塞鄉愚之耳目卽求籖問卜出自僧道盲瞽之口者亦有猪頭五六箇所費十餘千者矣實由此輩相倚爲奸如誦輕則需僧道請神則非道不辦互相稱引互爲壟斷以病家爲魚肉州人之被其毒者業農之家十室而九卽士族亦有不免者移風易俗豈易言哉夫疾病行禱出於臣子迫切之至情果使精誠所感上格穹蒼雖清香一炷亦足明虔豈在酒肉又豈在元寳經懴况乎死生有命果可以酒肉元寳經懴挽回之則富者多長壽貧者多夭亡矣此種道理簡易明白雖鄉久亦有能知之者何竟背理妄行明知故犯如是耶蓋因積弊旣久鄉人耳濡目染習爲固然迄乎病在垂危在病者有畏死之情妄翼祈求可免斯時孝子慈父　心豈能堅如鐵石而况戚黨諷之以微言憐里責之以大義父病不請訾爲不孝子病不請歎爲不慈卽此一二有識之鄉人亦徒爲之痛心疾首而無如何夫明知之而猶自蹈之則夫不知者又烏從而勸止之每見鄉村小戸坐此破家吝者不敢較錙銖貧者不暇計凍餒妖婦談笑而道之愚民竭蹶而趨之心志旣昏脂膏隨竭在愚民孽由自作而妖婦罪不容誅卽間有讀書明理之士憤此妖風鳴諸當道先以差查徒恣胥吏之一飽繼以曉諭不過紙上之陳言未有實政及民能救此風於萬一者安得起西門豹於九原而與之　今日之事哉 
[東海潮音]  
　　月之十一號日皇出令其要曰給發巡查之俸銀所定十元九元八元三級其勤歴九年者准加十至十二元積功十二年者准給十五元本令着子來年四月施行至官兵待遇巡查着照判任官同特敕○日皇生女曾列前報今悉女之生母係掌侍園祥子　日誕生後由林及幸氏詣宫中報喜皇卽差遣女官數名前往服侍翌日宫廷及青山别邸女官均以鮮魚等進又許電逹在伊勢日光等地避暑之皇太子曁常宫周宫二親王族皇族大臣以迄宫中奉侍諸官伺候御殿同申祝賀並祝皇女安健○大藏大臣監查全國金庫最要之事大藏省忽傳旨屬官三十名着奉命准所指地方分往辦公○宫内省出示八月七號降誕之皇女今奉皇上題名信子並申稱文宫十三號示○俄太子來遊日本之際曾請至相洲鎌倉觀美術展覽曾會中陳叚出一奇物物主何某前在長崎古玩店内所得僅以小錢六文購入當時人皆以微而忽之不知其何物而何某藏之己久思置之會中必有識寳者此次果經人鑑定稱係法國舊貨幣卽今之銅質金銀錢也法人某往收之約以金千五百元購畿何某應允惟願聞其詳法人云此貨幣在我國革命前之物迄今國中己絶跡何某乃恍然　楚弓楚得斯物得其主矣○中國福建建寗府屬山林内頗多樟樹居留日本之華商王某係該府鄉人知樟樹可製樟腦囑同鄉購樹寄崎試之甚住乃雇用日人同往建寗設廠熬煉日本不乏製造妙手今己有二人自願請官給發旅劵同行矣○朝鮮近信京城典圜局鑄錢計動工以來出錢己不少此次新鑄形式與通用當五錢略同其色燦爛然有孔之當五錢于連撥時極覺不便該新鑄錢又未得大體方今再造表裏有文字無孔之錢將購備機器鼓鑄不難精益求精云○王害内交泰殿及連殿宇之建順　屋根均須青瓦三萬枚王命主簿金彰鉉出辦當有日人名中村雄助幹謀得此生意卽回佐賀縣照所定式樣　工製造其價當五錢九萬兩先交四萬兩從親軍營庫支出復由外衙門發公文通牒日本公館以防誤事 
[金閶紀事]  
　　鯨城街道素狹加以鋪戸居民堆積垃圾隨處傾棄每逢炎天人烟稠密之區穢氣薰蒸最易釀成疫癘雖當道設立清道局雇用人夫四路掃除大率虛行故事或半月清理一次或累月經旬堆積如故行人苦之鄧方伯有鑒乎此大張曉諭并遴委幹員專司其事分路分叚督率夫役隨時打掃潔凈如有怠情輕則懲責里則斥革另招故邇來城廂内外一律糞除清淨不啻輭繡天街粲如圖畫三吳士庶有不稱頌弗諼歟○鄉人某甲年逾耳順手提白蒲棗一籃沿街求售行至鐵皮巷某茶肆啜茗小憇因天氣炎熱遂將身上所穿夾領衣缷下　於凳傍旋又　出洋蛺四翼檢閱拂拭之重復包裏置諸領衣袋内對桌有乙丙二人固胠篋之流也見之卽起身出外旋又走進向甲買棗一面論價一面揀棗多方挑剔故意令甲身離茶果内則袖手傍立逾時丙先走出乙付錢取棗頗不吝值從容而去甲以爲售得善價甚慊於懷及取領衣時則己媵洋而走矣登時杲如木雞唏吁良久而去○司前街石皮弁有某姓者家頗小康兵燹後漸形衰落生子某甲愛如拱璧七八歲時父母相繼而亡甲自幼染烟霞癖兼之不務正業一昧游漡家益落幾有甑生塵釜生魚之像日昨至司前街小烟室内過癮一榻　陳領略箇中風味迨店夥向之收錢則阮囊羞澀不名一錢店夥頻頻催促甲無以應乃告店主曰適纔怱遽未曾携帶乞少待片時卽當送來也該店婦聞之突出 
 
 

Page 3

 
 
掌其頰旣而秋住髮辫亂毆經他客竭力相勸婦始釋手甲己倒地吐血身受重傷矣傍觀不平人急喚地甲至意將抬騐地甲恐官憲重申禁烟之令百般勸解令該烟館酌給養傷費其事始寢 
[六橋秋雁]  
　　辛卯科武闈鄉試提調監試經浙撫崧振帥札委運司惠都轉當提調差候補道彭觀察富監試差路直城遥之地林長騎遠之時五色堋雲重圓的暈旣張旃而獲賞因聽鼓而論功又有一番辛苦矣○貝院謄錄火夫等人數皆有定額其腰牌均用白色上屆鄉試木作任意多做小本營生者混入其中藉作賣買以下蠅頭之利本科提調土觀祭出示曉諭一切謄錄火夫照章定額不得過多白牌上另盖圖記花押當堂騐明不符者概行逐出以昭愼重云○杭屬考試遺才於初二日告竣俊秀之未入選者聞有三百餘名之多乘興而來少興而返果宗師之苛於繩取歟抑文理之尙欠優長歟○浙闈簾單己登報牘候補縣譚大令汝玉亦奉撫憲札委廉差前此遺漏用特補錄 
[留養難民]  
　　前日午後關道憲聶觀祭飭差押送遭風難民左學玉左學奎潘四庭李福祥黃大玉周樹椿王金台吉太安等八人至上海縣署當奉袁海觀大令諭飭值差將左學玉等分别發堂留養按此八人卽本報所登由美兵船救起者也 
[牧押候訊]  
　　前日道轅將冒收賑捐銀兩之沈保森發縣袁大令飭收所候示 
[相騐屍身]  
　　趙黃氏喊控伊夫趙玉堂遭同村人談貴卿談貴堂爭毆斃命報求詣騐前日袁大令帶同仵作書差人等乘舟用小火輪拖帶前往傍晚時始抵碼頭該處二十一保二十圖地保趙福堂預備屍塲大令登岸蒞塲升呇卽據屍妻趙黃氏投案伸訴前情並稱丈夫實遭談等互毆以致斃命求恩伸冤地保趙福堂禀稱此事小的查得趙玉堂實係發　身死叩求明察大令卽飭白作檢騐旋卽喝報騐得委係因病身死並無别故大令離坐親視無悮該氏求稱情願自行收殮請免發封大令俯如所請飭具結存案遂命駕登舟解纜回申前日夜半時舟抵大碼頭地方當卽乘輿叵署 
[押解犯人]  
　　駐札日本長崎理事官飭差押解滋事之華人三名於前日乘輪來滬卽赴道轅投文聶觀察飭發上海縣訊辦袁大令諭着分别收所候訊 
[提人詳述]  
　　前報登縣署接到省中密札飭提住居浦左沿灘地方之張某到案兹悉張係浦東爛坭渡人名瑞生此次在省上控本邑某地保吞没房產等情及至奉批提訊張卽避匿無蹤故上憲有飭提之諭云 
[英公堂案牘]  
　　好巡捕頭稱華歴八月初一晚間據三百八十一號華捕在廣東路拘得酒醉胡閙之華人顔少坡至捕房其時顔己爛醉該捕喚東洋車與之乘坐至捕房時顔己不能下車卽經捕房之下灶人扶之而下顔卽仰臥地上問其姓名醉態模糊不能回答當時卽有顔之友人跟蹤而至另有一印度洋人亦來同稱顔是生意中人有關體面請不拘押是以仍喚車釋去詎至初三日顔忽至捕房稱前晚被　時失去時辰表並零件向捕房纒擾爲此囑其投公堂聲訴捕房亦將是日值差之人帶至案下請訊管門華捕稱是晚三百八十一號捕送顔來時是小的傳話并見其醉態可掬東倒西歪卽經伊之友人與印度人說顔是體面人捕頭當卽釋放並未搜其身畔伊亦未曾說及失物三道頭西捕與下灶人供詞略同三百八十一號捕稱是晚巡至廣東路見顔在店門前與一婦人調笑小的囑其入内顔卽仗　大夫之勢大聲謂我並不犯法巡捕不能管我閒事並將小的扭住不放小的卽吹動號呌經他捕到來帮同扭住將顔送至捕房當時並未說及失物富副領事謂蔡太守曰顔旣係正經體面人何得在途與婦人調笑實屬不知自愛况是晚至捕房時捕頭並未將伊管押而反以失物事至捕房纒擾旣經失物何不當日或次日赴捕房申訴而遲至初三日始爲追問乎蔡太守質之顔少坡　開小錢莊爲業是晚有一婦人來兌洋是夥計經當因錢價爭論經我出外解勸該華捕不知何故與我爲難前來拘我並吹號呌當時卽有流氓多人前來將我毆打倒地致頭面衣服均有傷痕被送捕房時己打得七葷八素不知人事是以一言不發但是晚並未飲酒該捕何得揑控太守謂是晚跟隨爾至捕房之友人是誰答稱是南巿布莊之滕壽豐問何不投案聲訴捕頭又稱當時其友人與印度人均說顔曾飲酒但未曾沉醉刻下見証鑿鑿均說是顔酒醉務請會審官訓斥中西官反復駁其旣經失物何不隨卽至捕房訢明所稱有流氓多人該捕自有拘人之權何用流氓相帮現在祗有說爾飲酒之見証而並　見毆失物之証據碍難訊斷若照捕頭之意尙有應得之咎而本分府全爾顔面不甚苛求祗有四字判語曰君子自重汝可作座右銘顔諾諾而退○三百八十七號巡捕稱張阿炳至圓明園路唐全祖家偷竊栲綢褲一條人贓並獲請究蔡太守質之張阿炳供與唐素識是日同唐借貸並未竊褲唐供張借錢不遂乘間竊褲當在伊身畔搜出太守着押十天以儆○包探江阿三稱積竊徐阿榮前經犯案遞解兹又來申竊蔡生　家衣物現己吊到原贓尙有中孚土行與阮玉梁二家之物亦是徐竊據云質票己經遺失竊贓當在川沙等處請着失主自備當本同去取贖徐認竊不諱蔡太守着將起案之贓交蔡領去其餘各贓俟備文帶同失主前去取贖徐則打一百板管押六個月示儆 
[法捕房瑣案]  
　　法讞員曷蕃甫河轉昨晨九點鐘時蒞八仙橋捕房與謝副捕頭會同清理積案先將六月十一日有恒洋行西人金四美遣經租人王貴卽黃輝控押欠畫圖銀十二兩半之朱炳祥逮案詰問爾挺押日久竟不思料理乎朱供實因無力還銀務求開釋問爾家住何處家中尙有何人供稱住法界醬園弄妻子在鄉下家中祗有叔父朱泉源在彼照料謂須有人來案具保方可將爾釋出供稱有向爲錢業之朋友葉松年肯代作保奈葉住在英租界渠又不來小的不能前往同轉卽命包探帶朱往醬園弄傳朱泉源到案少頃包探回來禀覆朱泉源因病不能到案適在途中撞見朱友葉松年據云肯爲擔保爲此同葉至案同轉卽問葉曰保人須要連銀並保答稱須寛限半個月當可如數繳案　轉卽照所限着將朱還押候葉另繕統單須盖法界店家圖章葉卽遵諭而退○東園烟館主郎昌性虧欠劉麟書担保莊銀七百餘兩堂訊　　在案昨晨郎昌性之弟昌恒投案呈遞禀詞聲稱兄所欠之銀前曾還過洋一百五十元今將東園烟館生財出售與前開裕愼祥烟舘之金裕　計得價洋五百廿五元諸事己經定妥須要郎昌性出去立據僉押當可交付價洋乞恩先將郎昌性暫行保出待簽押後當卽人銀兩交同轉謂郎昌性存心不好連累保人今日本應比究姑念有洋可交着邀仝原告來案質問少頃昌恆卽邀到原告劉麟書並金裕卿等至案劉稱郎昌性所欠虧項旣有金裕卿願爲作保限禮拜六准將生財價洋五百廿五元交案惟除去生財洋之外尙欠洋三百元光景務請仍舊比追當據金裕　禀情願保出理處如理處不善仍將郎送案可也同轉當飭郎昌性交金裕卿保去○六月廿四日某輪船西人將洋三十五元囑車夫吳阿狗送往虹口住宅阿狗卽携洋逃匿嗣經包探將車主陳隻喜顧周氏等提案又經陳雙喜將吳阿狗之表兄陸阿五扭案葛同轉訊得吳阿狗係寗波人諭令陸阿五等交保出外限期將吳尋交到案曾詳前報惟陸阿五因無人担保管押至今昨日同轉着將陳雙喜傳案問陸挺押日久爾亦置之不問乎答稱伊有妹子及親戚等人儘可傳案具保同轉著將在押之陸阿五帶案詰問爾有親戚何不寄一信去請其來案担保陸供因無人寄信是以只得聽押問親戚是誰供周計蘭等在儲家橋開荳芽菜作同轉着陳雙喜出外相邀周計蘭及開車寓之松江阿寳到案再行核　少頃陳雙喜回覆云今有陸阿五之妹子徐陸氏及其母陸吳氏松江阿寳之妻毛張氏等一併至案候質同轉略詰數語將陸帶案交陳變喜　去車寓同往找尋車夫吳阿狗陳遵斷領陸而退○陸茂昌虧欠新沙遜洋行房租洋十元七月初九日經收租人李夢梅扭案訊押現因懸宕口 
 
 

Page 4

 
 
久仍未料理將原告傳案訊問李稱此案係經租帳房中囑小的送來務請將陸再押幾禮拜收租人卽可脫然無累矣同轉卽將在押之陸茂昌帶案誥問之下陸仍稱出外籌措云云謂挺押如許之久仍然不思料理著掌責八十下還押再究○嚴安林將妻胡氏寄在黃毛氏所開之新泰昌烟間内養病適被胡氏之生父胡方喜得知在法公廨控嚴將妻賣久花烟間同轉訊得兩下均有不實情形著將胡氏發善堂養病　安林押候祭核在案昨據招商局九號巡丁朱慶慶投案禀稱嚴安林係小的家親戚之朋友因嚴現爲南貨店夥序屆中秋嚴所經手輾目須嚴收取故敢來案具　務請暫行釋放同轉問爾知嚴素來安分否答稱嚴之爲人極其誠實賣妻之事决不肯爲謂黃毛氏前曾到捕房說明胡氏己由其夫賣得身價洋一百四十元且嚴如果正經人斷不致將妻寄在花烟間内答稱小的知嚴是規矩人的係生意中之校佼者謂姑念在押日久准卽保去胡氏仍歸堂中養病○王阿泉不務正業經其父王雪堂於六月十六日送押王寳生亦與無頼爲伍經其父王仁貴於六月二十二日送押情願貼補膳費等情兩人在押日久昨據王仁貴之友陳九皋投案稱王仁貴有事往蘇命小的來案將寳生具領回家王錫堂亦投案求將阿泉領回管束同轉着將在押之二王帶案先問陳九皋曰王寳生在押有四十餘天膳　錢共計二千二百八十八文應當照付答稱領渠回去自當奉上謂寳生曰父母養爾如此長大爾竟敢終日游蕩不聽父母之教訓乎喝令責手心一百下王阿泉姑念己經責過從寛免責一併釋去○廣和烟問主張軒亭於七月間誣控曹金標等行竊烟槍經葛同轉繩以誣控之罪管押半個月現在押期己過着帶案略詰數語從寛釋去○張岳章藉算命爲生涯虧欠新同孚洋行房租洋九元前被收租人楊柱生控押在案在押日久無可措交昨日楊桂生　案禀稱視張光景未能付祖務請押令遷去不追房租可也同轉卽帶張至案交楊領去○岑方元於七月廿一日在江天輪船上竊取物件被包探拘獲人贓并在押店中吊到紗衫等物同轉查無失主着押候查核在案躭延日久仍無失主認領同轉將吊到之贓仍歸押店領去帶岑至案掌責一百下釋放諭令不准逗留租界車夫龔增林將車子棄諸途中并將號衣油衣押錢用罄經車主魏阿心將龔扭案訊押着魏邀同收留車輛之老虎灶夥王阿大到案一節會詳前報昨日王阿大至案禀稱龔增林曾將車上坐褥等物寄在小的處次日一併交付與魏並無别的情節同轉將龔帶案問明油衣　虹口飯店押錢廿五文車照被捕房拷去矣同轉得供之下將龔增林交王阿大帶去取還油衣等物○趙蘭坡因虧欠陳松記李國昌等洋元經葛同轉將趙及其子明山一併押追在案兹趙在押患病經其表弟張增福投案遞禀求請釋放代爲理處同轉著另行覔保下期邀同保人來案再核○積竊李松林冐充探夥勒索賊贓六月三十日經包探查獲判責後枷號一個月示衆昨日期滿疎枷釋放○王阿生在城河浜搶紡綢長衫由包探拿獲解訊判枷一個月葛大於七月廿一日竊新裕輪船紫銅判枷半個月均己期滿一併帶案釋放○左明德慣竊各輪船物件六月廿三日又在海定船竊物被包探拿獲解案判枷一個月昨日期滿疎枷還抻候解公堂遞回湖北漢陽縣原籍 
[荷頒鉅欵]  
　　　啓者本堂造堂捐欵屢承遐邇紳商惠捐襄助迭誌報章諒邀公鑒惟是經費浩大需欵漊殷荷蒙施少欽封翁俯念同人等籌募維艱慨助規銀一千兩有名氏慨助規銀三百兩唐君茂枝譚君幹臣各慨助規銀二百兩李君協臣楊君隠名氏各慨助規銀一百兩際此萬難籌措之秋忽荷宏施鉅欵拜登之下欣感奚如仰見諸大君子慷慨爲懷仁慈是念正所謂當仁不襄者也異日堂宇落成一方被　萬姓　恩此德此功誠非淺鮮僅登報牘用表謝枕並資觀感[  上海虹口元濟堂同人等拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖垣官話]  
　　月前皖垣各屬蝗蝻蜂起農田稼穡雜糧被害者指不勝屈農人仰天號嘆競向有司衙門具報隨卽稟詳各大憲請　　員詣騐大憲閱禀之餘深爲憫惻遂札飭委員往各屬勘騐熟歡俾得奏逹聖朝邀恩豁免廬州則委候補通判李别駕萬淮六安廬江則委候補州判白少剌史承符滁州和州則委候補州同吳少司馬璜鳳陽則委候補同知朱司馬雲驥并殷殷諭以確實　騐據實詳覆聞各員　日卽束裝就道矣○委辦捐輪局提調徐亞陶太守現奉阿嘯山方伯檄飭委署廬州府還差經方伯札飭候補直隸州知州徐直剌宗澄接辦直剌奉札後墮卽乘輿赴轅謝委聞不日諏吉到差以便徐太守早日履新視事 
[四明秋雁]  
　　竊賊葉小王竊得寗城廿四間某姓家衣服等物正向當鋪質錢被捕快所見扭送縣署當　代理鄞篆楊荻階大令提訊飭差笞責五百板枷號一月發縣學前示衆○北門佑聖觀内停有前任徐邑尊之媳靈柩賊將靈前桌椅　負而出被人撞見問其何爲該賊言語支吾當由住持交保送縣請辦楊大令飭差枷責發該觀山門外示衆○江北岸某洋行聚衆賭博被巡捕房督捕華生聞知率領巡捕往捉當塲拿獲七人押送道署吳觀察發交鄞縣未知楊大令作何訊辦也○慈谿山北鳴鶴塲某塲官去歲娶得某女爲簉室寵愛逾常今春女忽患病雖得痊愈某見其貌忽醜陋首如飛蓬逈非昔比遂葉如敝屣女常怨詈某欲去之以爲快於是日肆鞭箠呵斥之聲不絶於耳女不堪其毒竟于前晚仰藥自盡死後母屬聞耗赴鄞控告未知楊荻階大令如何批示 
[上海北巿絲業會籌賑公所施少欽經收順直山東賑捐七月初九至十五日第二千九百零四至十次清單]  
　　初九日餘姚守拙子爲男　月承漢臯諸親友賜顧儀將筵資移助俾種福田由永豐莊來洋三十元松江湯軼能求病速愈五元景鎭甡記三元隠名氏求目疾速愈二元○初十日山楊月舟因父七旬　辰奉命將祝壽費移助求保康健洋三十元吳城鎭寄湘道人爲慈俞太夫人七十冥壽銀十四兩燕詒堂李洋四元求安氏四元王源泰求合宅平安四元太倉陸朝慶爲男曾　　南闈求平安二元　名氏求目疾速愈二元烏程張順林求喉痛速愈一角蘇省義記恆求里中安善銅洋十元誠記莊來寗波馮谿橋翁募錢省記爲值病受驚　十元　篤居保佑合家平安四十元又逐月放生折欵四元百福生赴省鄉試求保平安三十元氷谷生患微恙求速愈十六元　泰莊來吳羡梅因病還愿二元吳金氏病愈還愿二元吳履保求身體平安一元顧葉氏求病早愈一元○十一日江陰榮昌號東陽王洪笏爲熱腦悶求愈洋十元無民氏病痊完愿由黎里衆善堂寄來十元母康十元桐城事泰銀二兩零七分葉敦厚堂年例燄口香燭并修墳賑孤等費移助又求合家平安銀九兩三錢七分陳袁氏求平安洋五元婁東恆農慶仲氏領兒輔垚求免時疫身健二元又爲兒下身濕癬求速全二元弇西誠求氏二元揚州朱述愛一元海昌蔡秋棠爲四兒病祈速愈一元珠家角永泰元銅洋廿元○太倉童馥堂膠李　募存善堂和記因妻保產平安洋一元包少軒許心願無力人各錢二百文楊益三無名氏各一百文桶内散錢一百十文○十二日吳秉義堂完願洋一百元奏委總辦潮嘉汀貢官運　周善士印福昌續募由怡和糖行來潮平銀四十七兩一錢八分合規元四十六兩九錢一分六厘萬成莊洋十元崑山隠名氏六元士公堂五元孫得才求病速愈三元金裕卿三元無名氏洋二元蘇州隠名氏爲五齡童子節省五六月分點心資求讀書聰明洋二元錢二百文陳姓香金移助一元楊氏求病愈一元○十三日滸　假春氏　儲琴翁病愈完願洋五元武　戴耕書求妻未氏咳病速痊四元補過氏保自平安三元雲間子梓鄉保患妾病速痊二元求心病愈一元○十四日碧雲軒洋十元平安十元滸　羅　儀爲子蓮鐘吐瀉求保立愈五元安慶安廬道署王費祈保合寓平安四元王珍庭敬謝身體安全二元求平安江四元三山何公舘四元黃巖沈森茂綢莊　鈍夫二元周子振爲叔求咳嗽早愈一元○十五日揚州無力子求祖父墓永遠平安洋甘元金氏求免災二元無名氏銅洋一元南翔張爲因被累有口難言求天速佑　廿元新勝　記朱尹如募秀水江高豐求病速愈十元又訪梅氏祈入闈平安十元盛川黃蔭城爲三齡姪兒福蔭祈病速全十元江陰趙寳書爲兒嘉桐驚症愈並求流注銷散災退十元映雪氏四元太倉錢俞氏爲分免後稍有小恙求卽痊可四元陸基康四元小洋六十角姜馮氏求發背速愈洋三元無名氏二元揚州女史宋云卿一元菱湖保安主求慈患瘧速愈一元籌記爲母壽省資移賑一元 
 
 
