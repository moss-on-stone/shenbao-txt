# 1911 - 308 - 4913923

 

Page 1

 
 
   
 
 

Page 2

 
 
[閣電]  
　　北京内閣奉上諭資政院奏遵照憲法信條公舉内閣總理大臣一摺朕依憲法信條弟八條命袁世凱爲内閣總理大臣欽此欽奉諭旨資政院奏疆臣罔上歁民違法激變請明正國法以遏亂源一摺著將此案交大理院按照法律妥擬具表欽此欽奉諭旨御史趙熙片奏四川旅京各界因匯兌不通饑寒交迫請將所發賑撫四川内帑銀十萬兩留京發給電飭川督於存川路欵項下提還等語着度支部查核辦理欽此奉諭旨呂海寰奏懇恩推廣慈善救濟會按照紅十字會章程辦理以廣皇仁一摺着准推廣慈善救濟會按照紅十字會辦理並准其另舉紅十字會會長乂奏慈善救濟會需欵甚繁以捐助救濟物品者請優予奬勵一片着准其按照捐欵分别奏奬建坊賞給卿銜其請奬四五品京堂之處着母庸議至調馮恩崐辦理文案一片着依議該衙門知道欽此監國攝政　鈐章奕劻那桐徐世昌署名 
　　十九日召見慶親王郡中堂徐中堂 
評論 
[敬告民軍政府（無）（名）]  
　　一旗式宜早日頒布也。國雖共和。而心志實宜劃一。方免日後分裂之虞。而一人之心志者。旗式實最重之要素。蓋旗式劃一。則心志有所附麗。而無益之紛歧自少。若今日旗式未定之時。甲用甲式乙用乙式。或且用亡國朝鮮之八卦旗等。五花八門。各式其式。是不但對内無以一心志。亦對外使人啟不統一之心也此軍政府所急宜注意者也。 
　　一宜指定交通便利之區以與人接洽也。凡事出主意之人多。則易紛擾。自願供奔走驅役之人多。則易收效。故漫無限制。聽人出入者。不足以一事權。拘守數人。不藉他人之扶助者。不足以增力量。參謀辦事之地。人宜簡少。而接洽容納之處。法宜包涵。如此則辦事自有秩序。而手足耳目。無所不通。故接洽之機關。不可不早確定。且當發表。使人咸知。則得益必非鮮少一宜劃分辦事人與非辦事人之界限也。辦事人與非辦事人之界限不明。則辦事人之權限。必更不明。權限界限不明。則易生内部之衝突。非好衝突也。此人之事與彼人之事。不接洽。則勢必同時有兩人之命令。兩人之舉動聚於一處。苟兩人之命令舉動而適合。自無妨碍。稍有參差衝突立見。此不可不早爲預計者也。内部苟有阻碍則向外之力必减。此又不可早爲布置也。 
[專電]  
　　南京戰鬥甚烈防軍與新軍戰舊防軍與新防軍又戰各城門緊閉且以石塞之防禦民軍侵入惟留一便門早晨開二三時以便出入寗省鐵路停駛居民無辮者殺死無數兵士搶剥衣物行人絶跡 
 
 
 

Page 3

 
 
　　張勳所統江防兵大肆焚刧殺良民千餘人燒房屋無數官塲不肯保護外人領事團紛紛電滬催速派兵赴寗相機行事 
　　江防兵堅索現銀百廿萬兩始允歸降張勳已派代表來滬與上海軍政分府磋議辦法 
　　甯垣造幣廠有銀十萬元已爲民軍所得 
　　鎭江民軍因甯垣戰禍甚烈電請上海軍政分府　　多運巨礮前往防守 
　　南京新軍現退至鎭江協助民軍 
　　金壇縣十七日宣告獨立（以上南京） 
　　灤州軍隧統制張紹曾因憤滿兵刺殺吳祿貞與藍天蔚商定提兵進攻北京京師大震 
　　張紹曾照會天津領事團定十九日來津收領城池如果旗兵抗拒須與開戰請速防衛 
　　張紹曾軍隧已至天津現向北京進發暫駐豐台 
　　天津宣告獨立陳夔龍被舉爲都督 
　　聞天津督署已爲灤州軍隊焚燬（以上天津） 
　　駐紥石家莊吳祿貞所統之第六鎭軍隊已與民軍聨合 
　　京汴鐵路中斷保定名兵正與官兵大戰 
（以上正定） 
　　聞黄河鐵橋已被民軍毁斷 
　　漢口華界全部焚毁損失約値一萬萬兩 
　　信陽州有官軍千人同時起變北軍愈無鬥志 
　　貴州亦有光復之信（以上漢口） 
　　袁世凱因京漢鐵路中叚已被民軍佔據不克入京 
　　京師有兵二萬二千五百人内訌甚烈大局愈危 
　　姜桂題奉命在汴招募新軍五千名防衛京師 
（以上北京） 
　　今日（二十）聞有滿州决死隊到杭閉城大索旗營允嚴 
　　按决死隊不知何指大約卽留日滿洲學生所組織以謀刺民黨首領爲目的者 
　　二十日丑刻有民軍一營敢死隊百二十人乘專車出發前往南京會攻 
　　金衢嚴三府皆於二十日午刻光復 
　　杭垣旗人勾結枭匪大擾嘉湖各地 
　　民軍决毁盛康（盛宣懐之父）專祠以平民憤 
 
 

Page 4

 
 
（以上杭州） 
[譯電]  
　　據北京電稱外務部宣言清廷尙無離京之意清太后發黄金三百萬兩以充特别經費第三鎭陸軍奉命赴保定府各軍士不肯與民軍戰鬥 
（十九日倫敦電） 
　　據漢口電稱漢口華界三分之二均爲火燬損失之數共逹英金十兆磅因此窮困者當有四十萬人 
　　現在北京異常震動自吳祿貞死後有滿人二千名及新練之兵二千五百名逃入城中旗兵駐京者綜計二萬二千大百名其心殊不堅定（二十日倫敦電） 
　　清廷允舉袁世凱爲内閣總理大臣陸軍中學已改爲避難所京中如有戰事婦孺皆可入内暫避叚芝貴率第一鎭陸軍三千名第三鎭陸軍三千名舊軍一千名開往正定府進攻民軍京漢鐵路石家莊至正定府一段明後日可能通行因第六鎭陸軍及太原府民軍擬由該處撤退往占長城之山道也 
　　據傳張家口東南之蔡口浦（譯音）車站已爲民軍占據（十九日北京電） 
　　德國某報謂中國此次之革命並非無秩序之舉動必由有卓識之領袖餋爲計畫始克臻此地步由此觀之各國惟當預備自衛之計萬不能有政治之千涉也（十九日栢林電） 
　　英國海軍部國會專員愛克倫特在下議院答某議員之質問謂上海失守之前英國駐華艦隊司令官温斯洛海軍大將及德日海軍大將皆倡議如有事變當派兵登岸保護外人之利益惟政府因目下尙不必出此故决議僅謀保護英人之生命財産凡他國人民無本國兵船在港者亦歸英國保護云（二十日倫敦電） 
　　東京紅十字會决議派員三十四人内有醫生三員製藥師一員看護婦等二十一人赴漢口日本租界定期二十二日啟程同仁會亦派醫生二員製藥師一員及助手三人於十七日由神戶赴漢以助漢口同仁醫院（二十日東京電） 
　　清江十三協上中各級軍官現均逃避南京投入張勳部下（十九日清江電） 
　　安徵（十八日）有民國軍二千餘人赴武昌投入黎都督軍助戰（十九日安徵電） 
　　天津英租界貼有軍政府告示謂將本月十九日抵天津並不擾害居民惟殺官吏而已並勸各人袖束白布此告示有民軍第一標統帶張所簽之字（十九日天津電） 
　　廣東省城於十八日光復紳學兩界公舉蔣尊簋爲都督全城安靜各商照常交易 
　　十八日廣東諮議局宣布獨立舉張嗚歧龍濟光李準組織臨時政府各處皆懸新旗歡呼雷動 
　　張鳴歧已乘英國兵艦離廣州行抵香港傳聞龍濟光亦逃入香港廣州平靜 
　　張鳴歧逃至香港即由警察隊護送至港督衙門督在議政廳演說請華民視張督爲地之游賓將享英國之優待及保護（以上十九日香港電） 
　　此間大局復安北京答覆星期日議决之要求頗爲平和軍隊已顯露忠滿之態地方官惟恐土匪擾亂現已分派防兵保護外人（十八日濟南電） 
　　灤州陸軍統制張紹曾今忽辭去欽差調和大臣之職已由清廷允准昨日决議合張率兵至京以代禁衛軍蓋禁衛軍將調往熱河保護禁城故也張因何出此未經述明 
　　正定府附近各事毫無消息現聞鐵路阻斷秩序已亂其爲旗兵與漢兵開戰抑官兵與民兵開戰均不得而知 
　　清廷有諭准資政院舉袁世凱爲内閣總理大臣袁世凱電稱擬即回京但鐵路阻斷不能速抵目下尙未接袁正式受任之電 
　　清廷雖豫備遷往熱河今似仍在禁城之内禁衛軍全軍皆集於熱河附近其地實較禁城易守且遇事急時得易逃出 
　皇族中人現决意自盡此說實由宮内傳出攝政王曾 
 
 

Page 5

 
 
向親族宣言此乃最佳之法 
　　京中恐慌日甚日來由京逃出者共二十萬人内貴族甚多昨日有特别車二輛載顯貴多人前往天津乘者誰不得而知該車於昨夜夜半開去 
　　京師人民咸携珍寳貴物等件遷居使館界内客棧租價大漲各商店均已閉門 
　　意國公使已召集京中意民聚居使館界内 
　　英國公便亦通告寓京英人令各準備一切如有貴重之物可存入使館並令英人在使館界預謀良住處如不能辦則可移居使館之内該書並謂目下尙不必移動此不過備急而已（以上十九日北京電） 
　　此間各報研究派兵問題均謂日本須候最後之時機而後出此蓋今日駐滿之陸軍一有急事即可派出也 
　　朝日新聞謂日本已派軍至旅順口 
　　華僑近來離日者頗衆昨日行者七十人今日又有一隊擬乘某船啓行中國醫科學生三十人定於下星期日啓程 
　　梁起超已於星期一日離神戶大約係赴北京此間現信資政院將請康梁俱回中國（以上十九日東京電） 
　　吳統制被刺後吳部下之兵二千五百名與旗兵一千五百名開戰旗兵敗走 
　　清廷擬拆天津至豐臺之鐵路以阻軍隊繼至但此事爲英欽使阻止並謂按照舊約英國可在此路行車現此事業已中止 
　　灤州軍隊統制張紹曾之要求清廷已允但張不願受領欽差揚子江調和大臣之任其軍隊現在北京附近豐臺一帶（以上十九日倫敦電） 
　　據半官報宣言外務部通告吳統制滿人殺斃之說並無確據擬頒布卹旨但謂係第六鎭士官刺殺云 
[公電]  
　　南京張督憲張軍門鈞鑒頃旅滬寗省士紳舉代表來稱寗垣閉城鏖戰人民傷甚多環請電懇鈞處飭開一門送在省紳民出城以全生命等語所請係爲數百萬民命攸關事機危急伏乞恩賜照准紳民同感燕翼叩號 
　　各報暨各團體鋻南京電信不通閉巿閉城已經兩日僞行政官逃居商埠議員學紳補救無方警察全散民團未成任張勳凶暴全城糜爛海内志士乞速解困江寗王澤南等泣叩（南京） 
　　各報館轉令部鍳金壇於十七日宣告獨立九月十九日金壇公電 
　　上海廣肇公所轉各埠電悉效獨立人心大安總商會（廣州） 
要聞一中國光復史 
[漢口戰報（本館特派觀戰員來函）]  
　　十三日。午正在都督府前築一將台四角列軍旗四。中樹一旗上繼。戰時總指揮黄六字集合駐本城隊伍一協軍樂兩隊。先由黎都督偕軍事各部部長。登壇發表。黄代表興屢經戰爭。富於軍事知識。特舉爲戰時。總指揮官凡我將校兵士。皆宜聽其指揮。當請黄代表登壇將印信委仟狀及令箭。奉交黄君親受。於是壇上下羣呼萬歲萬歲萬萬歲。歡聲若雷。旋由黄代表演說兄弟才識本不勝任既承不棄亦不能不盡力現今各省響應。大功已將告成。然我同胞。亦不可以此自滿兄弟今日有三層意思勗我同胞第一須努力現在黄河鐵橋已毁敵兵已無歸路。勢不能不拼死命以與色對敵。我若舟存畏縮。敵卽攻八我。腹心矣臨戰時倘不努力後退者决意斬首示衆（衆拍手）第二須服從軍隊紀律非服從不可倘不服從。則長官命令。皆不能行此種兵士。萬不能以之臨戰。以後軍界同胞須服從長官命令無論如何危險皆不得規避（衆拍手）第三須協同自來成大事定大葉者。必自已能同心協力。若自已各存意見互相枘鑿。無論有何種勢力。皆不能成事。洪楊之敗其前車之鑒也我同胞無論辦事人及兵士皆宜互相友愛以期共逹其目 
 
 

Page 6

 
 
的（衆拍手）演畢衆復三呼萬歲都督請黄代表下壇。乘騎巡視軍隊一周兵士皆舉槍立正。黄代表在馬上行舉手禮。既畢齊返都督府　　北軍在鄂兵士。共有二萬五千人。十四日其兵之半數忽然他去或謂已渡漢水上攻漢陽或謂過揚子江。往攻武昌兩說未知孰是。然迄今亦未見有何種之舉動之舉動。而民軍於該兩處設防甚固。斷不至有他虞也。 
　　北軍共有大砲九十尊機關砲二百尊皆由京漢路陸績運來者 
　　北軍此次赴南兵餉不甚充足各兵先支一半所以有多數兵士紛紛。搶掠民間財物北軍軍官皆置不問。然而我民苦矣。 
　　十四日晨刻民軍在漢陽炮臺。用大砲轟撃駐紥漢口之北軍不意一流彈誤損英國兵船完特客克號現此船巳開至下流避險。 
　　北軍近又鎗斃赤十字會人員外人多詈其野蠻不法。而北軍毫不爲恥 
　　北軍參謀本部已於十四日移出大智門。火車站惟因車站以北。被其占據。故由北運來糧食軍械甚多。 
　　北軍設。大砲四尊於跑馬塲攻撃漢陽然砲準甚劣。鮮有中者 
　　十四晚。有民軍數百人。在漢口。暗撃北軍頗爲得手。北兵被殺者甚多。 
　　袁世凱於十五日起程回北京 
　　湖南民軍選精銳三千人來鄂援助不日可抵武昌。 
　　昨據某國兵官言漢陽一城將永歸民軍所有北軍不易攻撃因一面爲漢水。一面爲長江。一面雖有一條陸路。係是小山今小山上。民軍已置過山砲五尊。據該兵官謂非英國名將完爾夫再生不能奪據此地云 
　　現聞北軍密議將用聲東撃西之法詭以。小股兵隊繞渡漢水上遊。佔據黑山。以窺漢陽另以大股暗由大冶武昌。間道撲葛店豹子海一帶。以瞰我東南門戶所有下游兵輪四五艘亦擬同時上犯作三道并進之舉然此種詭計早被民軍燭破。防守異常周密然昔人謂富時時如臨大敵。是又在我同胞之謀軍機而任戰務者。 
　　大陸報載蕪湖轉來十七日漢口電云。民軍現在武昌舉行大會慶祝揚子江下游各省之光復黄興已舉爲總司令官掌生殺大權。當興部下之兵。在江之彼岸。激戰時黎統領正在演說並慶賀他省民軍之得手。情形異常鎭定。　　聞十六日漢口官軍有自相攻撃者蓋各營官兵。久有互相水火之意。清政府聞此消息。甚爲恐懼。大約清廷命運之終將駮於。此 
　　十六日漢江兩岸有劇戰鎗砲之聲甚巨。約歷一小時之久。彈子墜八漢陽者甚多。但皆。毫無效力今官軍正在豫備大戰。或謂官軍之巾互分秦越。恐亦枉勞心力耳。 
　　上海紅十字會會員某君被官軍槍傷甚重恐有性命之憂。 
　　表山砲台接續向十基羅米淕車站之官軍營内轟撃官軍屢次謀向。漢陽進發皆被青山砲台開砲阻之 
　　現官軍潛逃者甚多顯見軍心已變 
　　此間商務情形仍無進步除食物外。毫無交易。物價日増。糧食日缺。 
　　官軍氣勢日漸衰弱想此後可無大戰。惟官軍統領之志頗堅。仍向漢陽進攻。因之租界行人頗不平安昨日自漢陽飛來一彈穿郵政局房屋墻兩堵。而撃至第三堵邊牆。 
[南京戰報]  
　　十九日南京函云。十八夜南門附近有惡戰係舊軍與舊軍相門。督署前斬决民軍八十餘人官軍嚴守城池及各砲台張人駿尙未死美國領事署。已有美國水師八十名保護德國領事。署及無線電報局。由德國水師十人保護。城中尙安 
　　昨日午後滬寗鐵路專車抵滬。有人告樸愛德君。謂昨晨南京官塲有令凡非從戰者即刻離城此令旣下顯將大戰。因是片刻之間。逃出城中者有七萬二千人之多樸總管香悉後。立刻預備。專車三輛開至南京載運欲離戰地之人。 
　　昨午接南京來電謂南京城内仍在戰鬥中昨午開赴南京之專車。有紅十字會一大隊。前往療治傷兵。 
 
 

Page 7

 
 
　　本埠日領車署接。南京昨日午後四時電信。謂南京已無巡警站崗。但由居民組織。商團巡邏街道已張人駿鐵良仍在北極閣砲台其餘官吏大半巡至下關。旗兵中有十五歲之幼童　六十歲之老翁甚爲可異惟舊軍待外人甚善並無干涉外人之事。 
　　又一電云。十八日南京各商店。已一律。闭巿夜間街上行人絶跡。昨日僅有酒店飯館數家復開。其餘商店開而復閉。各城門仍不開　　南京無線電報局於星期三日被官軍佔據是日有官軍約 
二三十人。執手槍至局。令局中中國人拆毁電線。不准再行傳遞消息局員祗有三人。只得聽從而已。但官兵並未毁壞器其局員因恐有性命之虞已乘滬寗火車抵滬 
　　昨日民人携老扶幼。沿路軌道。向鎭江進發。慘不忍覩。官軍紛出掠取各空屋之物飽其所欲後即放火燒之被殺者不計其數城中居民。今已所餘無幾。恐官軍將如漢口。以全城付之一炬也 
　　官軍挨戶搜查。見有無辫之人及婦孺衣服近於洋式者均加一刀慘無人理官軍今雖倔强不服。然坐困城中。供給之路已斷 
數日之兩民軍大兵會局當不　克復也 
　　尤可異者舊防兵不許紅十字會會員醫救傷兵及醫隊入皇城旗兵又目爲革黨故該會甚形棘手聞鐵良與張人駿皆願以城贈與民軍惟張勳必欲决一死戰云 
　　本埠美總領事。因接南京領事　報。謂城中防營屠殺平民恐。於該國僑民生命財産有損故前晚電逹小呂宋總督速運美國陸軍來華以保外人生命財産。茲悉有美國砲艦薩柏雷先運陸軍一百名將於今晚抵吳淞。尙有陸軍五百名。則於今晨由小呂宋起程。由美國巡洋艦載運。查該艦名薩拉把哥。係美國駐泊。東方最大之巡洋艦載重一萬八千　。有水師兵五百名船上有十二寸徑口之大砲八尊八寸徑口之快砲十二尊其餘六寸及四寸者不計其數。該艦約於本月二十四晨可以。到滬然後再赴南京此次該。二艦來華并有軍兵艦南山運來軍裝糧食煤炭等甚多以爲供給艦隊之用 
 
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[清淮歸命紀]  
　　十四日晚清江十三協輜重營前隊隊官趙雲亭念五標掌旗官龔振洲起義率領輜重營前隊目兵由小水門入城進攻道署（淮揚海道奭良兼護江北提督）搶斃衛兵一名槍傷奭護提之子並衛兵隊官因衛兵甚衆輜重營前隊遂由東門出城向營當時奭護提命軍士參議官蔣雁行十三協統領魏宗瀚派兵追拿因馬隊管帶吳士芬素富革命思想故趙龔二人得以保全 
　　十五日清江四門緊閉運河船橋大閘等全行撤去是晚輜重營前隊連合左右兩隊（後隊係水師輜船泊在運河）佔守西壩王家營二鎭焚燒房屋不少要求各營同時光復於是十三協目兵步六營馬一營砲二營工和一營全體贊成進攻清江 
　　十六日早魏統領率領全協進攻清江秩序整齊清江四城緊閉巡防官兵登城放槍抵抗約戰半日之久炮兵始開砲轟城巡防兵不支奭護提乘二人肩輿逃出南門雇民船南下軍事參議官不知下落軍械局局長張復太命軍裝庫笠員管金聚架砲城上還撃革命軍當時由軍械笠員嶁詩說以利害邀同醫務公所科長梁星五區長胡仲芒商會總理各員請清河邵令靖江投降各商民均懸白旗周詩登城演說革命宗旨各商民歡呼萬歲開城歡迎由石碼頭繞至鐵路口卽請砲隊管帶費國祥下停戰號令並演說鄂省起義各兵宗旨各省響應理由各官長目兵均拍手隨即入東門城並囑輜重營管帶夏鴻鈞砲兵管帶費國祥維持軍隊秩序商會總理與清河邵令維持商務而淮安城此時四門緊閉亦步兵管帶車慶雲率帶全營官兵收復云 
[皖垣獨立詳情]  
　　皖省諮議局早有宣布獨立之議近日頻接各省獨立函電暨接收復南京都督黎君宗嶽自南昌來電勸以南昌爲例宣告獨立於是諮議局自治會敎育會商會各團體藉籌畫自保辦法請示朱撫宣告獨立當於十八日晨實行宣告後始公舉朱撫爲皖軍都督再三磋商朱始以臨時都督自任旋由都督府出示安民商民聚觀萬頭攢動比戶懸掛白旗舉欣欣然有喜色諮議局門首則懸光復舊物組織聨邦一聨大清銀行亦用白布將銀行橫額掩蓋至於郵政局門首亦將大清二字用白紙書中華二字蓋貼共上巿面仍照常安謐聞黎君義師準於日内過皖都督府已預備歡迎居民莫不作簞食壼漿之概所有駐札皖垣之清艦（一飛鷹）（一失名）亦於今晨開往下游其重陽日起義之兵今皆由都督府派員陸續招回前調江防兩營都督府準其自便聞此兩營已拔隊遄返金陵矣 
[蘇屬光復記]  
　　蘇州江南提標水師各營向隷江南提合屬蘇撫部卜日昨程都督特派統領太湖水師劉榮盛前往駐紥松常各屬逐一收撫仍令分紥各處聽候調遣 
　　軍政府飭派營帶江防營王斌修帶同所部一營前往震澤鎭一帶駐紥巡防其原駐該處之左路巡防隊各營已飭令即日回省糧入第三標王管帶奉命後已於今日拔隊啓行 
　　十六日處邱山砲標營有機器砲一尊架於山上忽有一人濳至砲台上暗將鑼絲釘截去突被砲兵看見上前拿住見砲身移動幸未發機若一經發機則蘇城不堪設想矣當經兵隊獲住詢名朱大鵬正在拘解時又來二人討保因一併獲住詢名陳其福王本臣遂將三人同解赴軍政府發交軍法處收審十八日經軍法處彭某提訊朱陳王三人當禀奉都督發令箭飭將朱在軍政府前正法陳王二人發交吳縣收禁内監 
　　吳縣監犯共有數十名本月十九日犯人楊阿二及徐葆三等在監約同各犯吵鬧經典史馮和根至監勸諭乃楊徐等竟將糞潑出澆於馮典史之面並用木棒毆打馮立卽將岡門封鎖禀明吳大令至都督府禀奉諭令飭提各犯訊明辦理將楊阿二徐葆三兩名立刻押赴黃廢基正法其餘各犯仍嚴加收禁 
　　浙西鹽捕統領洪爾振因所部各營兵勇因加餉滋閙由洪統領禀商都督後程都督以該軍餉項既係鹽商所發應與商家商辦云云且鹽捕各營弁兵亦多有不願歸洪統轄者昨特禀請銷差經軍政府派委王元章爲鹽捕總統立刻交接洪於交卸後匆匆移家眷他去矣 
　　闆門外西津橋鎭有西裝二人騎馬手執白旗喝令商民速即剪髪如違須斬云云該鎭鄉民大爲慌恐其稍有知織者知爲匪徒撞騙無疑當由保大典當等進城報告商會禀請軍政府查究後遂由蘇 
 
 

Page 11

 
 
垣紳商士民發起剪髪大會定於本月二十九日在護龍街大關帝廟壁王公祠内開會已分發傳單通告各界矣 
　　代理警道蔣楙熙現委蔣炳華爲總務課長祝心淵爲裁判課長一時親族故舊莫不趨之若鶩 
　　五路民團前委蔣楙熙爲總稽查蔣代警道程都督改委江甘卿爲總稽查昨日各團董在元妙觀自治公所集議請領槍械以資防衛 
　　民政司長張謇始則有不允之意聞爲楊廷棟勸駕今日已到蘇赴都督府謁見云 
　　高等巡警法政公中府中農務等各學堂學生有一百六十餘人已集議簽字約同赴湖北民軍投效日内即當啟程云 
　　松江松江軍政府前已特派軍隊往洙涇等處近聞杭州旗兵潰逃入蘇界張堰等處復派飛划沈管帶迅師船駛往會同洙涇軍隊合力驅動以衛地方 
　　參謀處預算本郡餉械各項約需六千元繕列細表送由軍政部轉送財政部籌議惟軍隊餉糈一時絶無來源由本郡士紳乃自行認借夏昕渠五百元符茂園五百元王支林百元周鐵眞三百元杜賚予二百元黃湘舲二百元蔡養頤堂二百元楊詠　一百元李蘭生一百元程一聲五十元楊守知劉企昂各認一百元 
　　十九日民政部會議徵收租賦事宜一議决本年地丁免徵一半已經全完午下年留抵漕米照常徵收一議决本年成熟田畝每石額租六斗四升兌價照育嬰全節兩善堂辦法如有被災田畝由各業戶自行酌减 
　　清政府前遺端方赴川平亂端托心腹米占元招兵米即轉托飛划沈管帶招募二百名沈飭周弁招足後忽得米電祇需百名繼更杳無音信此百名口糧由沈墊發不少不得已商請軍政府安挿有改巡警或圑練之說 
　　楊了公致二縣三學書華婁兩公祖及三學老師公鑒公等各有家鄉速即回里各盡地方自治之職若逗留松江雖無毁無誊實如贅疣毫無意味竊爲公等惜之望速將公件印信移交民政部另行開會公舉 
　　楊古醖致楊了公書了公我弟鑒幸弗讎戚公護之使生還足徵雅度獲福且無量愚兄　光百頓首力疾謙再以請九月十七日 
　　楊了公覆楊古醖書夫子大人尊鑒了公忝爲參謀部長已派中軍府沈葆義前往保護待其交代清楚護送到上海租界并囑其勿回鄕里以免意外之虞專此敬請鈞安弟子了公千頓首覆 
　　奉賢奉賢宣告獨立自十八日起闔城店舗皆掛白旗以示歡迎惟趙令黻鴻因被西鄕陳端甫帶領鹽捕營兵二十餘人於十七夜十二點鐘擁至縣署肆行恐嚇即於十八日黎明出走矣 
　　南滙南邑光復後一日賴令深惡之勾通衙役號召十匪與張紳仁庠爲難張紳致被土匪撃斃并傷及民政長顧紳面部各紳見勢不佳皆已遠　幸松江上海巳派民軍陸續前進現土匪擁戴賴令出城不知何往云 
　　嘉定本月十六日由縣自治公所發起本縣宣布獨立下午六時衙　公所暨四城門一律懸掛白旗當時適有自吳淞來之四十餘人逕入縣署盤查倉庫間有數人不守軍律攫取時表指環等物十七日特自黃渡調兵三十餘名以資保衛十八日接中華民國軍政府吳淞機關部照會略該縣錢糧項下盤查數目運回本部以濟軍需是日復自黃渡調來三十名一併聽候調用現暫借嘉定城中縣自治公所爲軍政分府辦事處並發六言韻示用驛馬傳遞各鄕自治公所而上海都督府並派楊鏡谷爲指揮長率領軍士並敢死隊高典韶等數十人到嘉鎭撫現該縣自十七晨起城廂内外各店舗及馬陸石岡等處陸續懸掛白旗以表歡迎而南翔先一日已一律懸旗慶賀矣 
[杭州新政彙誌]  
　　浙省軍政府續開會議舉定各部行政員司分途進行並將各署局庫銀號抄出現欵暫以興業銀行爲機關昨日運交銀一百萬現洋十萬作爲軍用鈔票準備金今日錢業同行召集商會僉謂大局初定商巿急待接濟公舉代表六人偕　同王協理晉謁財政部長莊沈二君决定先撥發城廂錢業現定於二十日照常開市以維商困 
　　城廂巡警前日經參議部公舉前巡官張寅君爲廳長設總機關於織造衙門即經張君召集各局區巡士臨時編制暫分爲上中下三部並以織署殘毁决擬移設前警道行轅於今晨起一律 
 
 

Page 12

 
 
上崗仍以軍隊爲游巡互相輔翼以資嚴密 
　　八旗兵丁檄械後經軍政府派員檢查檔案尙少新式快鎗四百支連日分隊搜查抄出快鎗刀矛及前後膛等械數逾册載三十倍有奇子彈多至七十餘萬民軍大疑連日帶同工兵嚴密搜索大半均在地底及夾墻内愈索愈多下午又在該營武備學堂廢園内掘獲火藥數十桶均係無烟新製正在督隊搬運之際某旗丁瞥見左右人希突然將烟燼丢入藥桶轟然爆發致運兵兩兵行路旗婦一名軍政府聞警飛派大隊入營彈壓一面捕拿满奸各營門重又戒嚴出入搜檢亦密並劃出閙巿口官巷口兩營門爲旗兵出入餘概禁止漢人入營或假道均以十二點鐘爲限搬家或携帶物件並須領有軍政府照會以昭愼重 
　　本日軍政府通檄全省免除商民稅釐大略謂吾民苦專制之毒不止二三百年特此三百年爲尤甚種種姤奬人人能言本軍政府不贅言亦不忍言本月十五日收復杭州漢族固負弩而爭迎滿營亦投戈而吐款益見專制政體不容於二十世紀之世界爲此傳檄各屬其地方文武有能識時知命反正以俟者但能慰撫我民悉仍舊任大軍所至不論軍民人等秋毫無犯即遇满人既束手以歸誠誓同歸於保護有食此言神明殛之春夏淫潦兩浙告災所有歷年積欠及本年應完漕糧一槪豁免其百卡自九月十五日起先行裁撤所有正用及地方公用雜捐仍照常完納以維治安 
　　標兵精銳因嘉防沈統領抗師業巳奉派顧乃斌督帶兩營馳往勦辦到嘉後全軍倒戈反正沈統領潛逃現奉軍政府電飭移師湖州略定各屬縣並拿辦烏表鎭滿虜省垣防務代以巡防各隊程度不齊微有騷擾並在旗營四圍藉詞搜查軍火擅人民 
家事爲軍政府訪聞於本日隊嚴行示禁謂嗣後非奉物别命令不准擅入民宅違於軍法處治一面派暗查多員分頭查禁以安閭　 
各埠通信東三省 
[盛宣懷過境]  
　　清已華郵傳大臣盛宣懷於初六日由英美德法公使妥爲保護出京抵津即乘德輪提督　於初七日午後六鐘時由津開駛未抵大沾口中途即被擱淺以致進　兩難不得已在是處碇泊俟初八日午前潮湧後出險駛行於初九日午後零鐘四十五分時抵大連（延誤時刻計二十四小時之久）港外暫行停泊三并物産會社滿洲總經理人安川君大連海務局長楢茂君大阪每日新聞琦通信員加崎君等均坐小輪前赴該輪晋謁是時盛宮保身穿灰色華服悵然出而致謝不復多言甚有愁色於是衆客亦興辭而去至　後一鐘四十分時該德輪再由連埠開往青島然後由靑島前往上海云 
廣西 
[民軍到處歡迎]  
　　柳州各界人士自聞鄂省光復之　額手相慶以爲新政府之成立將來可永享共和之幸福日前即在　南會館唱演革軍佔奪武昌城全套　男女之往觀者皆爲之手舞足蹈云 
[桂省亦有革黨出現]  
　　融縣於日前有黨徒百餘人各持針鎗由城經過秋毫不犯聲帮彼等係革命黨該縣親兵出而相拒互戰約數鐘之久鎗斃親兵二名擒去一名即長揚而去聞該縣隠匿其事不敢禀報上官云 
福建 
[南台審判開庭]  
　　南台地方審判分廳曁初級瀋判廳前因鬧轎捐滋事被匪拆毁後應受民刑訴訟事件暫歸同級之福州地方廳及閩縣初級廳代理茲南台地方初級審判各廳署修復需時訟訴繁多福州地方及閩縣初級廳日久兼代勢有未遑現擬暫借造幤廠房屋作爲廳署已於九月初間開庭以便人民控訴云 
[縣官判斷糊塗]  
　　尤溪縣商人王同美張炳如雇工赴沙溝買煙葉行至城外突遣會匪將工人所帶購買煙葉洋銀八百餘兩全行刦搶而去身被重傷該商聞報將工人抬至縣署嗚冤該縣令色荒不理民事被其挨延數日開始審驗聞供係是會匪搶刦不敢究辦反云既被會匪搶掠身受重傷何無見證不由分訴將該工人暫行拘押在堂聽審衆人紛紛不平蜂　哄堂該縣令始將工人交差收管 
安徽 
[大通鎭籌設保安會]  
　　大通商界自治全體公議籌辦商團以大通和悅洲兩岸向爲内地商埠水陸交通五方雜處鄂事猝變風雲日緊沿江上下　信頻傳商民由商人籌辦團防並立保安會日則集操两次夜則分叚梭巡藉保商民面靖地面所需薪糧現由地方舖商勉力認出籌借公欵以資應用 
浙江 
[派兵前赴慈姚]  
　　寗被常副都督以慈谿餘姚一帶應派兵隊巡駐藉以防匪安民商由劉都督即飭大校塲一營及湖西二營内添壯兵編成一營共四百名於十八晨三時出發向慈谿前進再添巡防一哨向餘姚前進相機施行該營於十八員行抵某處江邊即喚攏由餘姚來航船細詢昨晚慈谿城内有何渭息據該船供云並無他故安靖如常又聞餘姚昨今等日情形亦殊安靖至下午三時該營即回甬郡矣 
[土匪梟首示衆]  
　　紹郡葉家山土匪屢次至柯橋錢清等處搶京十七日下午該匪等又赴錢清搶刦米舖舖主某以已奉軍政分府梟首示衆示諭即令民團捉獲一人正法又湖塘村是日亦來葉家山土匪四十餘人搶擄即被民團驅出村外該匪等被爱復至賓舍搶刦民家衣飾經村中鄉民自行捕獲兩人亦仿錢清辦法立時正法示衆 
清談（東吳） 
[敬告各省軍政府（一）]  
　　自武漢起義後。堅壁名城。傳檄而下。東南半壁。不血刃而定。此萬國革命史上罕有之盛舉。也 
　　革命軍遇如是之機會。獲如是之榮譽。一言以蔽之。得人心而已。得天下易。得人心難。得之必思所以寳之而後天下可以戰。可以守。 
　　諸君須知長江流域。豪傑之士。所以一呼而百應者。皆武漢數十志士。數千軍人轟轟烈烈之熱血蓬蓬勃勃之精氣。有所感而召之者也。我是以願諧君。事事宜以武漢爲模範。時時勿忘武漢之艱雞 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[贛軍吳都督通飭各屬檄文]  
　　爲通飭事照得滿洲入關以來佔住我土地蹂躝我人民攘奪我主權莾莾神州淪爲夷虜往者文字之獄駢誅及於清流揚州之役淫兇施於婦孺凡我漢人父老子弟諸姑姊妹莫不切齒痛心啣辱飲恨二百餘年於茲矣乃邇者以無法律之政府行假立憲之政策事事專制事事失信置我漢人生命財産於不顧馴致民不聊生辛苦悉怨之聲遍二十二行省勢必至於滅種而後已我漢人智慮大開顧慮及此鄂省首舉義旗光復武漢現在迭次開仗滿軍全覆長沙荆州南京安徽以次響應九江扼要亦歸我有尅日直搗幽燕犁庭掃穴我江西爲古豫章之地文章理學代有其人豈容胡虜腥膻久汚中原凈土爰於月之初十日恢復江西省城祭告天地創設國民軍從前滿洲所置垷任官長自撫藩學臬迄道府縣均已一律遣送上海分别回籍印信一律燒燬各部機關全歸我有通省各界全體公推本都督介璋爲軍政府大都督全鎭新軍暨一切機關隸焉其軍政府之政事部公推本民政長鳳起爲正長壽康爲副長一面添招新軍逐漸進行聨絡武漢各省爲一氣以期宏我漢京成一共和民主政體惟是江西全省十四府州八十廳縣地方遼闊省城既有統屬自應統歸本軍政府領土範圍之内各道府廳州縣所屬各官仍着照常視事其有滿人在任者如果實心歸順亦一律優容决不歧視亦着一律任事所有民事刑事暨習藝所監獄學堂一切地方行政均着照常辦理先行改用黃帝紀元年號不得用宣統大清等字并不得仍用舊銜級一律作爲署理某缺正堂右堂等字舊印信暫准照用俟另文刋發新印信奉到之日即將舊印檄呈燬銷丁漕各欵着會同自治局照常徵收互相監督暫爲收貯聽本都督命令分别劃歸地方及軍事上撥用絲毫不准挪爲已有所有屬員亦着照常督飭視事此次國民軍宗旨在政治革命保護我漢人生命財産各府州廳縣務當仰體此意保全治安俟大局勘定之日如果實心任事地方安堵本軍政府定當破格擢用其有印官席捲脫逃何處拿獲即於何處正法仍抄没全家現在添練新軍尅日分撥前赴各屬稽查彈壓誠恐土匪流氓乘機藉端滋事該管官務卽會同自治會火速籌款趕辦民團以保秩序如有搶刦格殺勿論至外人生命財産及各敎堂尤宜認眞設法保護倘有絲毫疏忽定惟該府州廳縣及地方上是問并担任賠償以上各節限文到三日即逕分别移會出示曉論一體知照如有違抗本都督立派重兵馳往勦辦决不寛貸除通飭各屬自治局遵照外爲此札飭該府州廳縣卽便遵照辦理切切勿違此札 
本埠新聞 
[領事團籌商公廨之善後]  
　　上海自經民軍恢復後租界確守中立惟英公廨係各國公共會審公堂現雖另委關讞員暫行接辦照常開審而對於中西案牘及至内地移提人犯等善後事宜頗多周折昨日駐滬各國領事已在領事公會籌商妥善辦法 
[盛宣懷之蹝跡]  
　　得確實消息主持鐵路國有罪魁盛宣懷現已由青島附輪來滬行蹤十分詭秘同行者有一德文繙譯其匿居之所即前瑞澂暫住之某花園外間謂已赴日本或謂至營口者均非確信 
　　盛宣懷白克路住宅已雇印人二名日夜輪流反守修德里里門業已關閉 
　　盛未抵滬時曾有皮箱八十餘只托新濟商輪帶滬詎抵埠時於倉猝中失去其第五女皮箱一口内儲金飾及貴重物件甚多迄今尙未查獲 
[滅絶夫道之滿洲學生]  
　　租界居民因聞游東滿洲學生近由外洋購得毒藥甚多附輪回華擬將此藥傾入浦江並赴揚子江上下游投入江中實行暗殺主義於本外埠中外人生命異常危險此等惡劣手段滅絶人道已達極點亟應嚴加防範爰物函致自來水公司請即通知各捕房飭探嚴拿重辦並延西醫日日京各處蓄水池中細加化驗以防危險 
[文告一束]  
　　滬軍都督陳示諭爲曉諭事照得近來米價飛漲雖由連年荒歉所致然米商囤積居厅者實居大半本都督以民食最關緊要若米價日漸騰貴貧民不堪爲生爾米商須知食爲民天不宜知營利而不顧公益自示之後務須平價出繼以蘇民困毌違切切特示 
　　滬軍都督陳通告謂本府辦事人員人數過多須編製一職員表方能明晰現定於廿一日下午二時至五時止請將年歲籍會及介紹人詳細開明交于姚參議屏清處以便詳細列表各職員幸毌自誤滬軍都督陳示諭諭衛隊知悉本府每日應接時間上午以十時至十一時下午二時至四時爲限四時以後非有特别軍情報告者不准擅入此諭 
　　上海縣司法長黃通告爲通告事慶瀾現暫擔任司法事務實爲我上海急須恢復秩序起見非敢謂才力足以勝任也顧念司法係獨立性質除辦事員有違法情事應受懲戒處分外平時辦理民刑訴訟事件他人不能干涉且慶瀾所任者係司法中之弄政事務其裁判訴訟另有專員苟無逮法情事慶瀾亦不得干涉之自本日視事後凡有外來信函關涉訴訟事件者一概不理如有當面關說者亦恕不接待職守所在未便稍事通融願吾父老兄弟共亮之特此通告 
 
 

Page 19

 
 
民政總長李通告爲通告事照得上海民政長司法長業已推定任事茲復推舉姚文枬爲勸學長除照會外合行通告 
　　上海民政總長李示諭各城門舊時綠營弁兵知悉本月之餉由本總長籌欵給發爾等即日遷出以便派巡警駐守如有願當巡警者即至警務處報告聽候定期考選錄用物諭 
[城内種種]  
滬城自民軍起義後各處籌辦民團不遺餘力惟西南城尤爲僻靜茲由蓬萊路附近各紳商發起組織守望保安團以蓬萊路爲中心點南至梅溪弄西至楊家橋東至小橋北至凈土路團友共有七十餘人本月十三日起分上下兩班徹夜梭巡 
　　上海軍政分府招募之敢死隊昨在滬南製造局礮隊營基址編練計已招足四營經各隊長開呈花名總册禀請給發餉銀聞每日每名給餉洋五角 
　　南匯賴知縣因虧庫欵民軍擬欲押追因此該縣居民紛起反對彼此攻撃等情已誌昨報茲聞軍政分府於昨日又派隊三百餘人乘坐薩鎭冰留滬之海天小輪已於昨晚開駛前赴南匯攻勦 
[南市種種]  
上海自民軍起義南市各處志士捐輸者絡繹不絶茲又有郁屏翰君捐助白米一百石計米票一纸交由民政部轉送軍政府憑禁取用以助餉稰又經仲濤經伯滌經叔偉三人共捐軍餉銀一百元 
　　浦東南匯縣境由民軍克復後該處紳士因地方復漢市面安堵如常故又禀請上海民政總長頒發告示安民勸令商界照常營業如有土匪蠢動騷擾市肆者應准格殺勿論現已派人持告示張貼該邑各鄉矣 
　　前閘北巡警總局偵探隊員江雨臣因十三日上海民軍佔領該局汪竟反抗義師竊械么逃爲民車都督府訪悉已派人至汪家搜械無著遂將其庖丁鄺禹川並皖人葉忠甫某茶葉店夥謝森山拘留南市裁判所訊供狡推遂將伊父江巖昌拘案昨經陳裁判研訊據供兒子當民軍進攻深表同情時有偵探到來曾代留夜膳後即往攻製造局得以光復不料次日忽見報載軍政府之賞格有懸賞二千兩捉拿之事是以卽行逸去不知下落况八月份餉銀迄未領得所有軍械更非偵探隊管理實未私取已經來家搜查求鑒判一併留候禀明軍政府查確再核 
　　駐泊浦江之湖北兵艦河鵬十三日民軍攻取製造局時該兵艦卽逃駛至龍華灣停泊茲製造局已由民軍收回故昨日由上海民政部長兼製造局總埋李平書君傳諭飭將該兵艦駛回歸製造局聽候差遣現該艦泊在製造局碼頭 
[閘北種種]  
　　十三日民軍光復上海係閘北預防管帶陳君漢欽首舉義旗風聲所播城内南巿亦相率響應其時陳君傳令各區隊全體出巡維持秩序保衛商民將内部一切佈置妥貼即於是晚二時親率遴選之敢死隊五十餘名坐小火輪直往南市製造局衝鋒前進及至製造局第三重門該局防兵開鎗抗拒且局内子彈充足連開排鎗隆隆之聲不絶於耳此時民軍似有不支之勢陳管帶痛哭流涕對衆宣言謂漢族存亡在此一舉漢欽寗爲同胞犧牲生命願同胞努力向前以求此最後五分鐘之勝利隊衆聞之皆奮不顧身勇往直前向内衝撃一面分派敢死隊由後面短墻躍入爲内應始於翌日九時佔據刻經陳都督查明功績特舉陳君爲總參謀統領滬軍駐紥高昌廟以資防衛 
　　前充預防隊第二隊敎練官徐彦刻奉都督府命令調充協司令部參軍官遺缺舉帮敎陳智華君補充 
　　閘北馬隊隊長沈某及副隊長周洪勝均於起事時逃走現奉滬軍都督令以馬隊巡長李華田君十四日攻奪製造局異常出力升爲該隊隊長 
　　閘北偵探隊隊長聞已舉周君亮工尙未到差 
　　總局長黄蟄民君前日奉都督府令調往南京遺缺已舉沈聨芳君因沈因辭另舉殷君以承斯乏詎昨日黃君臨行時被騎巡預防差遣偵探等二百餘人排隊攀留堅不放行要求民政總長虞洽卿允准仍以黃君爲局長殷君辭去城内一路巡警浦東二路巡警各分五區現改爲南叚一區至十區閘北三四兩路改爲北叚一區至十區每區派區長一隊長一書記一排長六巡士六十總局裁判員改審判員一應訟事均解總局　斷惟關係違警罪由區判决 
　　一區牌示照得本區巡警缺額甚多仰黃巡官諭飭各警於本日齊赴週番室塡名註册如有本日不塡名册者卽行開缺以便招補足額照常供差以保閭里之安寗而盡警務之天職仰遵照毌違游民習藝所共有押犯三十餘名此次民軍光復該犯在所並無擾亂暴動等事已奉警務長蕭君諭令黄巡官前往開具名册訓勉數語卽予開釋 
[製造局近事]  
　　滬軍都督陳君以製造局近來時有失竊軍械情事因於昨日出示嚴禁畧謂江南製造局爲軍械重地當軍事吃緊之際軍械一項尤宜加意防範本都督府訪聞局中軍械時有失竊情事茲特飭兵衛嚴密梭巡合再出示嚴禁此後如有私竊軍械情事一經查出定以軍法從事 
 
 

Page 20

 
 
又上海民政部長兼辦總理製造局李出示曉諭謂本局爲製造軍火重地昨已開工門禁宜嚴前司令部暫設局中故各軍隊亦暫就局駐紥查軍隊與工匠雜處出入固多不便而於稽查工匠尤覺爲難殊不足以昭愼重刻已商准司令部移駐城内海防廳衙門辦事所有前經駐局兵隊似宜移京司令部辦公處所擇地駐紥以便就近聽令而局中工匠出入亦易稽查如此辦法庶於軍隊工作兩有裨益除函請司令部轉飭遵照外爲此示仰駐局軍隊人等一體知悉是爲至要 
　　製造局砲厰委員王培耀及練鋼廠委員施長源等前乘民軍收回之際苛待工匠以致各工匠羣起攻撃與該委員爲難至以鐵噐毆傷經李總理聞警往勸始各解散昨日李總理發出示諭云大漢光復氣象一新凡吾同胞務各萬衆一心共扶大局查本局自克復以後即日開工實因軍火爲軍隊命脉出戰各同胞以性命與人相爭端頼軍火以資利用必須本廠趕造大批軍火方足以資接濟是本廠製造軍火實與出戰各同胞性命息息相關素知吾廠各工匠夙抱熱心必能愛恤同胞互相奮勉自今以後所有在廠各工作不獨須與平時一様並須比平時格外出力加工赶造務使成數加多成件比前精利果軍火能源源接濟則各同胞戰勝攻取指日天下承平共享幸福推原功始豈不由吾廠各工匠所贊助而名譽著於環球哉惟查本局千廠人數衆多好義急公者固多難保無一二好尙意氣之人萬一在廠或有冤抑不平之處祇須明白具禀本經理無不詳細查明秉公辦理絶不稍存偏袒致拂公理惟望處以文明勿施野蠻手段貽笑外人致悞大局爲此出示諭知仰本局千廠工匠夫役人等一體知悉自示之後倘有不遵誥誡挾衆藉故滋生事端一經查出除斥革外仍須從嚴懲辦須知本經理一秉大公恩威並用毌得視爲具文 
　　上禮拜六爲製造局給發各廠工匠薪水之期嗣因是日未發故由該局總理李君昨日傳諭各工匠准於下禮拜日由局將二星期辛工一併給發 
[法總領事宣布禁約]  
　　本埠法總領事喇伯第君自得麥總巡報告新租界嵩山路九十七號民軍所寓之房屋發見炸彈並傷斃人命後以本埠爲民軍起義光復防務正在吃緊且各埠人民紛紛避難來滬僑寓租界者實繁有徒應即曉示將禁約各條宣布以便居民遵守示文錄下上海法總領事條告法租界巨籟達路與嵩山路轉角處肇有烈禍本總領事宣告法界居民凡在範圍　内者應確守中立所有禁止各條列下一禁止存儲軍械子藥二禁止製造炸藥三禁止携帶軍械行走四禁止擾亂治安諸法以上各條如有人違犯者從重懲辦 
[寳子觀之未了]  
　　公共公廨前讞員寳子觀經關讞員查出虧空甚鉅且將案中繳存之欵侵挪殆盡約有五六萬金雖將收發委員王信甫交保查追然亦空言無補設使案中人紛投請領將何對会關讞員焦急萬分聞已商請閘北民政部總長虞治卿轉詢前道劉襄孫商議切實辦法以免代担責任 
[電政局更換局長]  
　　本埠電政局局長周翼雲現奉滬軍政府命已將電政事務一律交卸由電報滬局總辦唐露園接手視事并另由軍政府新派吳承齋充電報滬局坐辦所有各笠辦事人員均照常從公 
[學生北伐隊出現]  
　　學生北伐隊係黃鳳兮黃建華王竸生陳其昌四君發起組織設報名處於四馬路第一台對門書報陳列所内茲將簡章錄後一宗旨本隊由學生隊分出以渡黃河搗幽燕犁滿虜之庭穴啟漢族之光榮爲維一之宗旨二資格隊員須具以下之資格甲身體健全本隊試騐及格者乙國文清順與以上三十歲以下者三經費本隊器械軍餉已請准吳淞總機關部軍需處發給四卹例隊員死傷悉照敢死團卹例五進行隊員齊集即行北伐凱旋後再由軍政府以應得之職位本隊草創伊始僅定簡章詳章另議發行 
[條陳遷移電局]  
　　近日有人以本埠電報局雖經服從民軍然局在租界諸多不便特向陳都督呈遞條陳請將中國電綫在租界外概行割斷移設華界以利交通而免流弊聞陳都督未置可否 
[紅十字會借才鄰國]  
　　武漢劇戰揚子江流域在在可虞上海紅十字總會理事匕長沈仲禮君面懇駐滬日本總領事電請日本赤十字社派醫員看護等廿餘人乘筑後九於廿二日到滬即日逕赴漢口合力救護云 
[通俗社定期宣講]  
　　通俗宣講社定於九月念二晚七時假座大東門外中篾竹街人餘學社事務所開第八期宣講會由該社顧君翕周等敦請沈良謨先生來社宣講當今民國時勸人二大事件（一）當兵（二）捐餉事關目下急務不諭　農商人届時都可往聽也 
瑣聞 
[城内]  
　　檢查信義案卷○民政部署司法長諭飭門皂知照各房科檢查信義銀行之訟案卷宗速爲檢出呈候速速母遲切切 
　　西人攝影○昨日下午四句餘鐘有西洋人男女二位携帶攝影小機器進城至道署前後遊玩一週攝一小影後復至滬軍都督府署亦攝一影旋即出小東門而去 
[南市]  
　　戒責偷書賊○昨日滬南製造局司令部查獲混入該部竊取化學敎笠英文造句書兩本之山東人薛永川至裁判所請究經陳裁判提訊供由松江來滬意欲投効並未竊物書　自備求鑒判戒資一百五十下押七天書存局 
[英租界]  
　　串放白鴿○丁仲英控鎭江人張月階串 
 
 

Page 21

 
 
放白鴿等情前日由捕房將張並張女明珠併獲昨晨將張押解公堂請究丁投訴由殷費氏爲媒出洋一百五十元價娶張女爲妾甫居三日即被張誘逃求究訊之張供女係許與丁姓爲媳並未出據價賣惟收茶禮洋一百元且被費氏取去五十元等語據費氏供稱賣据係張子所出所有身價洋五十元交與張手五十元交與張妻劉氏是實王襄讞得供會商英翰副領事判殷費氏交保張還押候知照濟良所於下禮拜三將張女帶案質訊 
　　拐菲判押○姜玉興控林德興姜老玉陳甫陳高氏陳梁氏等串拐伊家十歲男孩寳寳八歲女孩小寳一案寳寳已　該拐匪等交案給領因小寳尙無下落由解判將林等男女各人分别押交在案昨奉公堂復訊一過因林等供詞互推奉判林與姜老玉各押西牢二年陳甫押三月陳高氏押女所九月陳梁氏押三月如能將孩交出准予隨時酌核 
　　女孩留廨○女孩張鍚春因不辨路徑由捕送廨暫留昨由官媒解訊據供年十一歲天津人來滬年餘相依賣山東餅之伯父度日因出外游玩迷途等語奉判暫留本廨候認 
　　攫取金鎖○陸志云控流氓陳阿富在二馬路攫取伊幼弟金鎖片等情昨由捕房將陳獲解公堂訊實判押三月示儆 
　　騙貨被押○粤人歐仲控陳阿菊騙取值洋四十二元之貨物一案昨奉公堂復訊屬實判陳押三月以儆 
　　房金理清○英商新瑞和洋行控張澄堂欠租不付一案昨奉公堂傳訊不到即據探禀張已將租理清等語奉判將案註銷 
[美租界]  
　　强姦幼女○某粤人家婢女年約十二三歲前晚被無賴誘至楊樹浦路某弄内强姦受傷甚重臥地不起由捕查見禀明琢頭送入廣仁醫院驗明醫治並飭包探查傳其主到案緝拿該無賴解案嚴辦 
　　婢女被拐○元芳路一百九十八號陸阿順昨報捕房云有婢添喜年十四被匪拐失請爲查緝 
　　論價起釁○張興亭昨在天潼路向小販王裕文購買食物論價起釁互相兇敺由捕併送捕房各押一天以儆 
　　索欠口角○張阿三昨向新記浜陳阿三索討欠欵口角相毆由捕併送捕房核辦 
　　扒竊送捕○包探宋掌桂昨獲捈竊一名解送捕房候查失主到案核辦 
[法租界]  
　　女孩迷路○前日有年約四五歲身穿花义胸袋毛布衫褲之女孩一口迷失道途由捕送廨請示核辦讞員聶君商之　副領事判送善堂留養 
　　虧欠房金○老沙遜洋行收租人前控房客董小獅子朱寳泰等虧欠房金不会一案當由聶君判押候交保料理迄已多日俱未保出昨又提問董呈交租金兩月餘求月底付清惟朱實無力措交中西官曾商判董開釋朱交原告帶去料理 
　　開釋接客○名利棧接客夥高寳順失去旅客金雲參行李一件值洋三百餘元被控訊押着令尋交茲經棧房同人向金一再懇商償還洋三十元求請了事金亦不願深追故昨日投廨銷案高即開釋 
來件 
[英美烟公司鄡挺生啟事]  
　　昨由中國赤十字會遞來募捐啓數祇誧讀之下實深欽偑想女醫士張竹君爲川鄂戰事發此宏願前往救護被傷之人仁盡義至千古罕有緣是敝處同事觀感所及咸願捐輸謹於西十一月一號起各在薪水項下撙節慨助茲已集有洋蚨二百三十九元每逢月終按名收集彚繳赤十字會收捐處　盡涓滴之義想我滬上行號林立其中不乏仁人君子素抱熱諴同具惻隠者苟能共相勸勉樂爲輸將或多或寡視刀所至則是惠而不費功亦甚偉得有一家以樹其先聲吾知聞風興起好善者正不獨一行已也　處同人敬爲傷痍者馨香禱祝以望 
[海上閒談]  
　　女士程秋琴以金環一對。金戒一只。捐助都督府。以資軍餉。並媵詩兩章。詩曰。 
　　千針萬線苦勤工。積金釵助戰功。願我同胞齊努力。興漢滅滿萬年邦。 
　　提州十日記傷心嘉定屠城不忍旨。胡賊漢奸惡滿。昌言不怕死敢當。 
　　記者曰。脫簪珥以助軍需。若女士者。可爲女界之模範矣。 
 
 
 

Page 22

 
 
   
 
 

Page 23

 
 
   
 
 

Page 24

 
 
自由談 
[徵文告白]  
　　海内文家如有以詩詞歌曲遣聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
游戲文章 
[方相乞援於方弼書（愛）]  
　　開路丞方相。謹奉書於方弼大將軍麾下。憶僕與公。同作大出喪家先鋒。分袂後。公以元勳既專閫外之榮。僕亦以微。勞得膺疆寄之任方冀坐食萬錘。安享幸福。不圖革命軍。以僕輩甘作神荼鬰壘。殘鬼以逞。既作人之奴隷。復自殘其同胞。用是大奮威武。必欲得僕等而甘心。公然撞自由之鐘。舉獨立之旗。大軍到處。草木皆兵。懦臣怯將。望風歸順。僕自恨軍事未諳。戰則恐爲敵人所擒。降又恐爲天下所笑。曾遺本省守備總長紙糊老虎。開仗一次。不料兵未交鋒。紙糊老虎。卽迎風而倒。因此坐困孤城。危在旦夕。素仰將軍。有賁獲之勇。具良平之謀。乞親提一旅之師。救倒懸之厄。倘能轉禍爲福。化險爲夷。不獨將軍可銘銅柱之功。而僕亦當有啣結之報。救兵如救火。竚望棨節兮遥臨。遏敵如遏水。庶或定亂於俄頃。臨書無任迫切待命之至。謹瀝血以聞。 
[楚歌仿五更調（怪竹）]  
　　一更一點月昇東。滿漢交鋒。吓得而喂。酣戰正儂。鄂軍都督黎元洪。度量宏。念同胞吓。 
　　勿用大砲轟。吓得而喂。保全同種 
　　二更二點月甚明。官軍得勝。吓得而喂。漢人殺漢人。摸摸胸頭疼不疼。痛傷心。勸同胞吓。莫助滿軍。吓得而喂。於心何忍。 
　　三更三點月漸高。官軍殘暴。 
吓得而喂。便把民房燒。殘殺百姓擄財寳。無人道。不得已吓。龟山開砲。吓得面喂。豈肯輕饒。 
四更四點月當頭。官軍敗走。吓得而喂。吾軍勿追。高聲奉勸莫暗投。快來歸。恢漢土吓。　　在此時候。吓得血喂。眞好機會。 
　　五更五點月過西。同舉義旗。 
吓得而喂。隊伍整齊。趕盡滿奴出京畿。復漢基。舉總統吓　共和政體。吓得而喂。威震寰區。 
[萬國發起長生團簡章]  
（子堅） 
　　一宗旨。會友須精力强壯但求永遠不死爲宗旨。 
　　二會長。由衆會員公舉千年不死之老猢猻爲會長。 
　　三入會。各國凡屬貪生怕死之人。無論貴賤老幼。均可入會。 
四會期。每月開職員會一次。每季開全體大會一次。爲常會期。如會中有特别事件。經本會長提議。由書記員報告。全體開臨時會。爲特别會期。 
　　五斥革。各會員在外如。有挾妓飲酒等事。致身體不能長生者。一經本會察出。立即除名。 
　　六權利。凡會員入本會後。已有五十餘年。身無疾病者。得取長生文憑一張。以資鼓勵。 
　七義務。凡屬會員。須在各國選擇長生不老之人。招至本會。爲應盡之義務。 
　　八定額。本會暫定三萬名。如若經濟充足。會舍擴充。可逐漸增加額數。至多以十萬名爲限。 
　　九經費。由會長一人至蓬來地方捐籌。　　十會所。設在中半球東冰洋附近。 
　　十一附則以上章程。如有未盡事宜。隨時酌加增减。 
海外奇談 
[馴雀（掩耳）]  
　　西報載法國巴黎附近有一富翁。名克蘭德。性喜玩鳥。每當亭午風來。空堦花落枝頭好鳥。作格磔聲。倚檻傾聽。俗耳如洗。亦幽居坐致也。一日涼雨乍過。濃陰如覆。徘徊庭院間見一雛雀。毛羽未豊。啾唧在地遂憐而畜之。日飼以粟月餘後活潑靈勤。能解人意。撮口呼之。輒依依向人。如託宇下。人皆以爲異尤足異者克蘭德酷嗜淡巴菰。呼吸噴薄。晨夕弗離。而是雀恒止克蘭德膝上。張喙吸之。如是以爲常。或克蘭德以事繁罷吸。則飛翔唶唶。似頗不適。迨烟霧乍興。便鼓翅跳躍。人又謂是雀殆有烟癮云。尊聞閣詞選 
[黃花行（禪眞）]  
　　秋風凛冽黃花芳黃花燁燁傲秋霜英雄得志乘時起奮身手挽天弩强手挽天弩射天狼仰天笑看胡人傷秋高塞外霜華白戰爭中原龍血黃花是國魂血是鐵愛國如花溉以血砲花飛濺血花紅黃花從此增顔色黃花黃花赫有光黃花開盛胡　亡英雄發難 
 
 

Page 25

 
 
誰伊始千秋萬歲黃崗 
瞎費心思 
[南京地名對（舍予）]  
　絨莊板巷一人卷跑馬巷　花市蔑街九龍橋釣魚台　益仁巷雙龍巷三坊巷李府巷　致和街四象橋八府塘丁家橋　雙石鼓輝復巷勸業路五陵里　大香爐昇平橋評事街三山街　三元巷鳥衣巷小板巷紅花地　五福街紅紙廊大石橋白酒坊　胭脂巷綾莊巷船板巷碑亭巷　顧料坊糖坊橋門帘橋鼓樓街　北極閣 
　西安門 
心直口快 
[好笑半打（愛）]  
　　兩湖繼督先送與袁世凱繼送與魏光燾又送與王士貞這種倒莊票子不知那一個肯受好笑 
　　各地官塲勸人不要搬塲自已的老婆兒子却都搬到上海安頓得妥妥當當了好笑 
　　一大公司已經虧倒夥計四散東家偏要借本死撑更招多年歇夥進去帮忙好笑　　清朝幾個督撫太平時耀武揚威到如今弄得走頭無路好笑劇賊入人家竊物主人已醒從賊背後兜拿賊當不知只管挖洞好笑 
　　只准官兵放火。不許百姓點燈。今漢口北兵。竟公然放火。這詁就應著了。好笑。 
[奇奇奇（呆而又呆者）]  
　　滿清以攝政王得國今亦由攝政王失國奇滿清以八旗得天下今亦以白旗失天下奇滿清得天下之後始有薙髪改裝之令今於　失守天下之前先有割辫改裝之人奇 
明朝失天下之前先有張　子殺盡四川今　滿清失天下之前亦有趙屠戶剿洗四川　奇 
洪秀全於咸豐元年辛亥閏八月甲申日立　國號爲太平天國今黎元洪亦於宣統三　年辛亥八月十九日立國號爲中華民國　適花甲一周奇 
戲攷（吳　）（下兒） 
[青衫戲]  
　　别宮祭江。趙雲截江奪斗後。孫夫人久居江東。後劉劉先主痛關張二弟爲荆州遇害。大伐東吳。欺陸遜年齡幼幼小。資格淺薄。漫不留意。被遜用火攻。連營七百餘里。盡付一炬。賴趙雲救往白帝城。得免焚斃。孫夫人在吳聞信後。誤作先主已死。辭别國太。欲往江邊祭奠。以盡夫婦之誼。國太允之。夫人至江邊。改易白衣冠。望西號慟。一痛欲絶。憑弔一番竟投江而死。後人以爲孫夫人投江後。上帝嘉其貞節。封爲梟姬。滬上各園。多不從别宮演起。止演祭江。以此劇唱工冗長。煞費力量也。牌上每掛别宮祭江。以哄動看客。貪賣座之豐耳。此劇别宮一段。調係西皮。至祭江換反二簧。吳彩霞唱此劇。聲調清脆。如雛鶯出谷。婉轉嬌啼。至一波三折處。抑揚頓挫。跌宕風流。而轉折自然。毫不費力。尤非他伶所及。县此一副好歌喉。殊令人追溯不置也 
小說 
[短篇小說英王之三問]  
（蘭因子譯述瑣尾生潤辭） 
　　城之東北隅。有律師某。善辯而多智。阿培厚其禮。卑其辭。就之請計。某始作吚唔狀繼作驚疑狀。目光環視阿培之週身。猝然語曰。阿培。爾癲也耶。予雖不敏。予何敢與英王辯。阿培又廢然返。如是者累日。而限期已迫於明晨。翌旦。阿培具禮服。將入朝。趨過禮拜堂。愴然涙下。長跽於地。作禱告語曰。上帝救我。上帝救我。而上帝卒不應。阿培昏瞶間。恍聞若遠若近若悠若揚之歌聲曰。牛羊其歸來乎。我牧人將何司牧人蓬其首。赤其足。裸其體。塵垢滿於面。涕唾懸諸唇。暼見主人之跽於前目也。畢現其跼蹐之形狀。喘息而言曰。主人。牧人請安。阿培瞪目視曰唉。爾牧人果何知。牧人曰。主人。牧人敢請。今日主人將何之。阿培含涙而言曰。天乎冤哉。我將去就戮於王前。牧人曰。異哉斯言。請主人略述其顚末。阿培具以告。牧人曰。主人。毌恐。主人。毌憂牧人願代主人入朝。畢其說於王前。阿培默然不語。復摇手以。 
示意。牧人又曰。人之面。與主人相若。牧人之年與主人又相同。主人之衣盍假我牧人。主人之馬。盍假我牧人。則王必目我爲主人矣。願主人從我請。阿培曰。壯哉牧人。忠哉牧人。雖然。我何忍爾行。牧人。固請。阿培曰。果然。則計亦良佳。我甚願爾侃侃應對於王前。牧人光其髪。濯其足。潔淨其面。乃衣主人衣。乘主人馬。得得而行。復回首笑語主人曰。主人牧人告辭。（未完） 
 
 
 

Page 26

 
 
   
 
 

Page 27

 
 
   
 
 

Page 28

 
 
   
 
