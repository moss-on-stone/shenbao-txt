# 1888 - 168 - 4905452

 

Page 1

 
 
[經通篡前集定價分售] 　點石齋主人啓 
　　經策通篡一書體仿乎玉海而繁當過之文踵乎策府而卷續逾倍匪惟足供訓詁攷据之資　集叢部類書之成矣前集曰經學輯要依經編次類分厥九一曰易首雅雨堂本李　周易集解次　　　本李　孫周易集解　　次經訓本　氏易漢學易例次汪　刻本周易姚　學周易通　月令二　書平津舘本孫氏尚書今古文註疏三曰詩　馬氏毛詩傳箋通釋次玉海附刻本詩地理攷次六　堂本校正陸氏毛詩　木鳥獸蟲魚　次玉海附刻本三家詩攷次守山閣本范氏三家詩拾遺四曰春秋首學海堂本趙氏春秋三傳異文箋次古經解　函本杜氏春秋釋例次學海堂本孔氏春秋公羊通義次劉氏公羊何氏釋例次嶺南遺書本侯氏殼梁禮證次粵雅堂本許氏殼梁釋例五曰禮首朱子儀禮　　通解附增次胡氏儀禮正義次惠氏禮說次朱氏禮記訓　六曰四子書首翟氏四書考異次林氏四書典故　七曰孝經知不足　本減氏孝經鄭氏解輯八曰爾雅郝氏爾雅義疏九曰說文朱氏說文通訓定聲附補是編也仿善本之精　點　悉遵按原書之部居體裁如　　門戶之見無　宋之分羣經　 
[經通篡後集定價分售] 　點石齋主人啓 
　　後集曰策學備篡擷百氏之菁華繹四部之要義首經部得卷四十有二次史部得卷九十有四次天算附西學得卷十次方　得卷二十有二次　學得卷八次官制得卷三次選舉得卷十有二次循吏次儒林文苑共得卷九次禮學得卷六次禮制得卷三十三次樂律得卷三次兵制得卷二十有二次刑法得卷五次錢幣得卷三次田賦得卷三次征榷次鹽鐵共得卷六次農政得卷二次荒政得卷四次漕運得卷二次河　得卷三次水利附公田得卷二次氏族得卷六次四裔得卷六次金石得卷六次子部得卷二十有九次集部得卷二十有四次選學得卷八次蓻文得卷九次攷工得卷六是編也計字數三千萬有奇按原卷千五百有差　千石於靈峰傾萬撙之強水始克殺青分裝四十六本價亦從廉只取成本分卷例　另紙奉聞 
[勸富紳助賑說] 　仁和王有宗呈稿 
　　　謂衣食足則禮義生飢寒迫則廉恥喪而况草野無知一旦生業暴殄腹無以飽身無以煖其不至作奸犯宄者鮮矣今日之時何時哉天災疊見民瘁日深始而東直旣而南皖旣而粵閩則不可一日廢　賑之事卽不可一日無助賑之人乃近來災區益廣賑費益拙屢見報章所列清單有合十數戶僅洋數元者有合十數人僅錢數百者雖橫少可以成多然積之旣難卽成之匪易而少者遂終見其少矣雖然何怪其少也近日助賑之人半出工賈夫一工也每日賺錢幾何一賈也每歲獲利幾何似此蠅頭之微本無可助賑之人乃猶憫及災黎樂輪萬一尤工賈之可嘉者也顧以今日而論賑捐莫若求助於富紳富紳之典當銀號動有十數鋪則此十數鋪典當銀號必不下百萬資欲其盡移百萬資於賑捐中固不可得然苟能分其半或分其十中之一以助其數已有可觀况乎富紳之家人則閈閎出則車馬美衣裳豐飲食一呼數十僕一揮數白金時而某壽誕也有宴時而某婚嫁也有宴所謂富戶一席酒貧家千日糧者不可勝算卽其逐歲之糜費移助賑捐且可活人無數而又各出巨欵絡繹相濟尤覺惠澤之洋溢也或謂富紳擁百萬之資居移氣養移體視人之飢溺渺不相涉肯輕易捨此巨款哉不知今日之得以坐享安樂者一則以我　國家深仁厚澤之貽一則以諸善士勸捐不倦之功相爲維繫使一且賑資告竭激怨成怒災黎肇釁則兵戎擾攘之苦有不堪設想者當是時雖有巨資終將委棄與其棄之於他日何如施之於今日乎今日之施爲民計則爲義舉爲國計卽爲忠藎多余不傷惠食報無窮然則天下最大功德最大便宜之事莫過於助賑一舉富紳又何慮而不　哉且人爲富紳則其受　國恩爲尤重所以富之故雖非侵蝕　帑而或爲督撫或爲司道或爲府縣皆　九重之恩命則凡紳之所富　君實　之以吾　君之富我者富吾　君之災民誰曰不宜况當今之嘉善尤深凡士民之樂輸賑捐者無不給予旌獎如近日京報中所錄倪大中丞奏片布政使銜山束登萊青道盛宣懷顧母一品命婦盛費氏儉而　　該道秉其遺訓倡捐助賑銀三千兩又江蘇籍二品銜湖北候補道蔣銘　恪承先志將故母二品命婦蔣金氏蔣諸氏所遺奩田首飾　價湊捐賑銀一千兩又江西廬陵縣籍花翎運同銜湖北候補同知周　遵其故父二品封職周恊五故嫡母二品命婦周蕭氏故生母　旌表節孝二品命婦周劉氏遺令捐助賑銀二千兩又江西泰和縣籍監生蕭敷詠遵其故父監生蕭紹蘭故母蕭楊氏遺命捐助賑銀二千兩又山東濟寍直隸州知州王恩培之母二品命婦王方氏遵其故夫二品封職王宗維遺命將歷年私蓄並典質釵飾湊銀一千二百兩購辦棉衣粟米解豫助施又　正陽縣知縣候補通判何桐青之母何葉氏將平素積累釵鐶衣飾等物變價湊銀一千兩購買藍白布一千疋解交　撫局製辦棉衣散放奏請一律建坊給予樂善好施字樣云云奉　硃批着照所請禮部知道欽此想　我　皇上嘉善之至意無非爲恤災起見盖有創之者以導其先尤兾有效之者以從其後而所以嘉者正所以勸也今使各省富紳仰體　皇上勸善之苦心皆知急公報効爲　國家力全太平之局則建坊給獎之奏請不難再見於報端而災區又何患於廣賑費又何患於拙哉是所望於富紳之各發天良也 
[皇都紀勝] 　○四月二十左右奉宸宛行文戶部內稱　派興隆木廠商人馬得春前赴廣東購買棪楠等料以備三海工程經過關卡恐有阻攔希貴部飛咨各省關卡查驗護照放行應納稅銀若干隨後補繳可也刻聞該部已飛咨各省遵照矣○東直門內老君堂有屋四百餘椽於四月間售歸胡姓卽遣家人赴左翼呈報稅銀呈內聲明買價一千餘兩司官以　多價少不敢作主當卽稟明師少司馬不知如何辦理也○前門大街路東憶恒洋貨店於端陽前一夜閉門逃避經官役拘獲押送衙門大約總因帳目之事也○花兒市大街萬盛長烟錢鋪係山西人所設四月杪有人持假銀換錢　夥毆死其人係左近烟扦作坊夥刻已呈控送交刑部審辦矣○前門外優伶下處及各妓寮入夏必高搭凉棚以避炎熇五月初韓家潭某妓家凉棚忽被旋風一陣吹至左鄰某伶家將屋內書畫玩好損壞不堪所幸尚未傷人旋以索賠物件而興訟云○出永定門數里許有廟名南頂每年五月初一日開門後賣物者雲集茶寮酒肆無一不備男女老少絡繹而來端陽日一幼童被馬撞死馬上人加鞭颺去死者尚未知姓名 
 
 

Page 2

 
 
[宮保抵蘇] 　○欽差巡閱長江水師兵部尚書彭宮保由長江一帶進江陰口迤　赴蘇省中接到探報知憲節初六日可到於是各營統領均赴無錫一帶　迓撫標各營亦連日出隊郊　乃守候數日未見旌旗蒞止昨悉宮保已駕一葉扁舟到蘇假寓前河南學政俞曲園太史家各官聞知均往謁見於此見宮保淡泊自　不欲以迎送繁文至勞　吏也 
[誤犯憲威] 　○軍興以來武功日盛以行伍洊擢提鎮者前後相望　朝廷論功行賞原未嘗有所吝惜卽督撫優待若輩亦未嘗稍有輕褻無如　記名簡放人多而提鎮大員缺少不得不以統領爲優差聞蘇省有某統領者由行伍出身投効江南經某帥迭次荐保以總兵　記名簡隨放營効力十有餘年某帥因某統領汗馬功高未便置之閒散致寒武士之心委以統領練軍營各任督撫念其功績均優待之并委以兼統某處防營某統領感激馳驅盡心訓練日前因某帮帶不甚得力遂由統領另委他人事爲撫憲所知以帮帶差非統領所能擅去另委他員接手將統領所委者撤去統領頗覺慚愧面謁撫軍謂向來委人均須知照統領何以此次並未奉到行知撫軍諭以用舍之權操之自我毋預爾事况　朝廷之簡任督撫正使其獨當一面無所掣肘耳若如此則小事尚難專主又安用督撫爲哉統領怒請撫軍嚴治其罪嗣又將紅頂摘下交撫軍奏叅撫軍大怒先行撤差聽候叅辦後爲各同寅所知再三叩求撫軍威稍霽將某處營差撤去原帶之練軍營差免撤以觀後效說者謂爲武將者剛強不屈於臨陣治軍則宜於上憲前則不宜幸遇撫軍寬仁故得保全否則登之白簡悔何及哉 
[商民遇盜] 　○寍波商民某某等挾貲往定海某山廠買魚當夜被海盜將貲本刦掠一空某等卽赴定海廳控告兩次未邀准理某等不得已赴寍關道衙門聯名喊控未知薛觀察作何辦理也 
[寍郡决科] 　○凡屆鄉試之年各處道府縣各憲均有决科之舉所以試真才而示優獎也茲聞寍紹台道薛叔耘觀察牌示於本月十四日考試决科凡貢監生員於五日前各赴禮房報名填册屆期聽候當堂點名給卷命題考試觀察素以愛士爲心甬東又爲人文之藪　握隨珠而懷　玉者當無不各思自獻矣 
[甬事二則] 　○寗城三支弁洪姓子年已二十餘母兄以其不務正業故未爲之娶妻洪因此成痴一日覬覦南門桂芳橋楊姓之女央人作伐楊不允洪遂黑夜踰墻思與女想見楊驚覺以爲竊賊而逐之不知洪某痴心未已次日暗藏利刃突至楊姓家揚言曰昨夜至汝家者非賊也我也我曾遣媒求婚因汝不允是以有昨宵之事今日若再不允必以性命相拼遂出利刃恫嚇之楊姓駭異將洪綑縛一面通知洪姓其母遂以痴癲忤逆將子送官經徐邑尊笞責數十板發押自新所再行察奪夫婚姻者所以合二姓之好豈可以威力相脅性命相拼乎洪之獲咎非自取而何○寗郡後市有妓曰櫻桃年雖三十許然丰姿美麗迄今見者魂消是以座中客常滿櫻桃性愛　蒱之戲無日不與紈絝子弟相賭博一日被人面訴薛觀察當飭寗防勇往拿適賭局方休賭客已散獨武進士某尚在該勇將某扭至道署憲委發審王委員審問某倔強不服當卽移縣徐邑尊適有公幹亦不知某之來歷暫押聽審處某更不服大肆吵鬧後知來歷將釋之某不肯去邑尊面請道憲發落薛觀察當飭邑尊簽牌立提櫻桃到案拷問賭者姓名櫻桃始不肯吐迨掌責數十下始供同賭六人某亦在內邑尊本將按名提究姑念衣冠中人不令深究某亦釋回惟櫻桃尚羈押縣署未知作何發落賭博有千例禁治以應得之咎亦不爲過羈押釋放是猶某之幸也 
[盜案兩志] 　○前月望前有一武弁藍頂花翎口操楚音隨帶營勇數人至黃巖鷺橋鎮某當舖聲稱我係某處營官日前携眷來台路遇強人刼去紫色曰皮硃紅漆各皮箱共十六口不識近日可有人來質否典夥答以未有武弁復一揖云我寓某客棧連日派營勇往各典查訪大約非旬日半月不能動身嗣後倘有以是項皮箱來質者務祈將來人留住一面差人至棧內通知以便帶勇前來拿捉如案得破定必重酬囑託多時始行出典事隔六七日果有多人扛各式皮箱十餘口來質典夥見與武弁所說一一相符遂以善言誘留潛着人飛報武弁不一時卽督帶營勇四十餘人手執鎗械赶至一抵典門卽命將門關閉旋蜂擁進內一聲呼哨扛箱者將箱打開取出繩索刀械將典內各夥統行綑縛並以木毬塞其口鎖閉空房中然後將典中首飾房搶刦罄盡裝在皮箱中扛抬而去出門時裝點拿獲賊盜情形歡笑而去時該盜已僱定船隻停泊江邊當卽落船揚帆開去典隣見盜匪已獲而典中並無一人出入疑而入內縱觀櫃內寂無一人喊呌多時亦不答應遂邀多人進後面空房方見各人關鎖在內迨逐漸解縛檢點被搶各物則多至二萬餘金次日赴縣呈報請勘並請緝盜追贓按此事已屢見近人小說中豈傳者竟效盜之獵取耶抑盜亦按小說行事耶一笑又樂清縣東鄉白溪街係温台來往必由之路前月下旬有一營弁管解犯人兩名護解兵勇二十餘人押解差役及扛抬木籠等人亦有十餘名路經該處營弁命暫坐片時兵勇以腹餒告遂往張大成店內購買點心火酒兌換私錢以致口角兵勇卽將該店銀錢貨物搶刼一空隣右咸謂兵勇恃強劫奪面稟營弁營弁大發雷霆飭差前往拿捉各差去後久不回來營弁更加大怒親自往看兩犯人見營官去後各將腳鐐扭斷舍命奔逃頃刻之間兵勇差役犯人營弁均如黃鶴凌霄於是人始知其爲盜 
[杭州近事] 　○今年夏布來價較上兩年約加七八厘而城內各布莊彼此爭攬生意旣减其價又放尺頭以致夏布市盤較去年減去五六厘權其進出價值實須虧耗貲本果何取乎門市之熱鬧也○各綢莊須俟新絲出後酌議價值之增减向章於六月初一日定盤今年絲價昂貴執是業者不能待時目下均已暗中加價矣○端陽節都人士或豈吳山頂上或游西子湖濱桂楫籃　各隨其便今歲天時較冷兼之風雨連緜游人不獲一暢情懷山中罕逢人跡湧金錢塘兩埠僅開出游船一艘爲小本經營者咸抱怨於天公之不做美云 
[惡棍橫行] 　○福州地棍華華綽號南邊華係侯安縣游荃之子膂力過人橫行於市人皆畏之如虎不敢偶攖私立十慶堂推劉敏爲大哥敏患臁瘡爛久未愈人皆呼之爲臭臁無賴痞棍狼狽相依歃血拜盟同惡相濟手下羽黨多至五十餘人老佛橋河沿程啓啓者售賣魚丸藉以餬口一日有一小孩來買嫌魚不佳華華聞之指爲隔宿之物程稱卽使隔宿爾無錢亦不能吃華華大怒厲聲曰爾曾見佬使吃物無錢否卽取盛魚鉢向程當頭擲去程躲避不及鉢片插入頭顱血湧如泉立時昏倒鄰人見者忿忿不平四出拿華華一時不能走脫反稱被程毆傷僵臥賣魚處柴鋪中諸地棍聞信咸來舁華至縣訴請騐傷又紏衆百數十人將柴店毀壞一空程惶急異常托人向華議和華堅不肯罷事聞於母薛　將程舁至縣署呼寃帮審委員正訊騐華傷見程傷處鮮血噴流奄奄一息訊出被毆之後華又率黨毀屋事情遂喝令將華笞押站堂差役皆其羽黨相視呆立不敢行杖委員遂告之侯官縣李大令尚謀親自升堂研問以此風斷不可長將站堂各役分別責懲判重責華一千板　拿入會各地棍其充當差役者悉行革去予以重刑竊謂地棍橫行固宜重辦差役包庇亦或有之至於私立會堂結盟歃血則竟同謀叛情形矣謀叛者罪當死官憲旣經訊出豈有不澈底清查者今祇笞責了事恐未免附會其詞也○閩中有一種地棍自號三十六天罡已革營兵莊貴俗呼水黨貴隸名天罡部下時時肆意橫行一日與二三痞類向水關外　記酒鋪行沽分文不給酒鋪夥劉姓堅不允從以致互相口角莊糾集黨羽蜂擁至門逢人便毆見物便毀店主遂具詞控諸閩縣有地方之責者想必有以除暴安良也○南　著名地棍林金金綽號鈴釘法器黨羽甚多閭閭畏憚一日偕衆無賴至福生春烟舘吸烟癮旣過矣阮囊羞澀不名一錢館夥不依林卽紏集多人扭住該館夥攢毆旋卽呼嘯而去館主控諸閩縣飭差緝拿諒須盡法懲治也 
 
 

Page 3

 
 
[吳回餘燄] 　○前晚十二下鐘時英界北京路保康里第四弄底某姓家失慎火起于披屋積薪中一時烈燄上炎濃烟密布幸里內居人甚衆相率汲取井水澆之復將屋壁拆通俾得便於撲滅雖未　出屋頂然披屋中所儲什物早已燬壞不堪矣當火熾時管門人將大門掩閉不許居人出入直至多人羣起毆　始肯啓　竊謂此火幸卽救息耳否則此里共有五弄所居者不下數百人無處逃生不將盡付一炬耶管門人之昏瞶糊塗一至於此不知房主亦曾知之否至起火之由傳聞係匪徒從窗隙種火積薪以致炎炎上熾此說若確則任容匪人潛身里內管門人竟付諸不見不聞矣其咎尚可辭耶 
[舉哀誌略] 　○本埠道營　縣及英法會審官至駐滬德領事署吊唁各情已列昨報茲悉華官興辭後德領事卽同副領事繙譯等至五馬路東首德國總會其時德商齊集領事官先誦哀詔具述前皇患病薨逝情事然後舉哀又讀聖經旋誦新皇登位詔衆皆歡呼始行分散 
[美使復來] 　○美國駐京欽差田貝君前次來滬後卽赴臺灣遊歷茲悉田貝君已由臺灣復來滬上暫駐美租界老大橋　之禮查客寓海關道龔觀察提右營陳叅戎松海防劉司馬上海縣裴邑尊英會審員蔡太守法會審員王司馬均於昨晨前往拜會 
[閱視機器] 　○新　簡湖南巡撫王　石中丞於昨晨會同海關道龔仰　觀察海防廳劉司馬上海縣裴邑尊英會審員蔡太守等至高昌廟入製造局閱視機器及船機各項聞中丞定于明日乘坐招商局之海宴輪北上去 
[獄員懲賭] 　○前日報登法捕路經洋涇浜賭徒向之逞兇遂稟明捕頭飭通班中西捕探先後拘到賭徒九人及擲石之小孩一人昨日解送公堂包探王榮培稟稱此等人先後獲住王司馬向之詰訊郁金全供稱本地人前當道署拖板子差現在拾荒餬口前日在洋涇浜洗衣晒于三角地捉賭之事概不得知嗣見拘住賣水菓之王阿四小的偶謂以前犯賭現賣水菓何必拘伊遂指小的爲同黨一併拘來司馬問十人中爾與何人相識答稱與王阿四高桂兩人相識伊等前爲賭臺望風今皆改過李全發稱無錫人爲水果店夥道經捕房門首被探夥拉押問十人中與何人相識答稱惟識賣枇杷之王阿四陳須恭供南潯人拉車度日住王長興客棧中王金生供蘇州人父親前往棋盤街開水果行小的住城中姊氏家包探謂小的毆擊巡捕實是寃誣應阿小供寍波人在鄉間帮人收湖絲初四日到滬住上林里向收工資路經洋涇浜被捉俞阿鈍供父親開車行代收車資悞被拘來包探稟稱此人前曾犯賭是日　　往鄭家木橋爲此拘押司馬詰究情由俞供前曾犯賭被母親赶出遂立願改過於茲三年矣是日因赴親戚人家走過捕房後面無端被捉司馬謂　前曾犯賭此十人中應有人認得答稱惟與陳須恭相識韓金福供鎮江人在戲館中爲薙　匠現因生意停歇住小客棧中王阿四供南翔人前確犯賭經大老爺嚴辦後連鄭家木橋都不敢過前日買得枇杷六角拿有發票在新義昌烟館中伊等捉賭時謬說在內豈非寃枉現今枇杷等物在烟館可以查問高桂供松江人時在烟館內吸烟伊等指爲同黨不由分說拖曳而來楊阿勝供寗波人年十四歲在紫來街老虎灶上因往挑煤強指爲擲石擊巡捕司馬問衆人曰爾等可知所賭何物答稱不知司馬判王金生應阿小俞阿鈍各荷枷二月郁金全李全發陳須恭王阿四韓金福高桂各荷枷一月楊阿勝押一禮拜枷犯發到犯事地方交地甲收營○包探解八仙橋捕房所獲深夜犯賭吵鬧之無錫人孟子卿蘇州人倪桂全蔣阿寶請訊孟供伊等來糾同在小房內門牌小的已輸去錢六七百文倪供小的在薙頭店學業賭時贏錢一百文向索現錢因之爭鬧巡捕前來一併拘押蔣阿寶供語略同王司馬判將三人各枷十天以儆 
[傷解縣] 　○鎗斃鄉人一案詳紀報章昨日有統領浙西鹽捕水師營弁勇六名舁解受傷之鹽　林駝子到縣裝邑尊着暫行收所候訊明核辦聞林當日在浦東六里橋與巡鹽勇丁格鬥以致滿身血跡模糊查歇浦以東上南川奉毗之處鹽　出沒無常土人呼之曰光蛋屢次與　巡抗拒實屬愍不畏法今茲又出此案想必須整頓一番也 
[虐妓集訊] 　○昨報列　　候訊一節已由蔡太守於前晚庭訊花桂卿供北京人本姓林自幼遭歹人賣與蔡氏卽王寶琴爲娼多年以前尚屬優待嗣因懷孕於去冬生下男孩生意未免减色時遭辱駡毆打男孩由土雇用乳母領養確甚　喜我則受苦難言日前適有隣人問及我兒子好否我因懷孕懷恨答言已死被王所聞以爲咒伊又遭辱毆我欲吞烟尋死經女傭勸阻今　提案求恩超豁王寶琴供出洋三百五十元買花桂卿從無凌虐毆打情事所養之兒特僱乳媼領養伊不應咒駡已死致與爭執並無別故太守問花養兒之客欲娶爾否答稱自養兒後王言須向該客索償洋千元兒則給伊領去以致該客懼不敢來太守又問別有人欲娶爾乎答稱惟有汪姓前曾言及現不在滬此外無人太守又問王爾於去冬因買女蔡桂生控告諭爾具限於今年正月初五日爲止閉歇妓院何以至今仍在賣娼答稱本當閉歇因負債纍纍是以不果且有人說賣娼無碍且被其人欠洋太守怒謂爾竟違斷聽信他人之言乎本當重懲惟察得爾有病狀暫予寬免又問所患何病答稱病在面上請驗可也太守飭將王寶琴交官媒收管花桂卿亦交官媒隔別安置再行候示 
[英停訊] 　○英會審員蔡二源太守昨因隨同道憲至製造局並拜會美國欽差因照會奧領事并飭知照捕房停訊一日 
[海縣署瑣案] 　○前日英公堂送朱余氏楊雲川楊全卿到縣帮審委員陳明府升堂訊究朱余氏挈予訴稱小婦人籍隸無錫來滬傭工借住四馬路胡家宅早出夜歸去年十二月二十四日媳婦王氏被奚姓誘去寄與楊家後經小婦人尋見欲向領回楊等勒索謝儀洋五十元小婦人無力措洋楊等　敢將媳婦領至川沙輾轉賣與蔡家路口短橋頭某姓家今得尋見楊等向諭恃強爲此扭赴英捕房經蔡大老爺訊供送到案下其　　供從同雲川稱小的係浦東人向　肉莊該氏之媳去年由奚暫寄旋卽領去實不知其誘來並無勒索情事全卿稱小的本業京貨向來安分實不知拐賣事情明府一再駁詰楊等堅不吐實明府喝將二楊各笞三百板發待公所管押諭令朱余氏將媳婦探聽着實究在何處投案訴明嚴行追究該氏挈予遵　叩謝而退○昨報列彭　亨扭張紫棠至十六鋪巡防局控訴欠銀一案局員將兩造片送縣中帮審委員陳明府庭訊之下彭稱職員向在王家碼頭開設花行張結欠銀七千餘兩除收過四千餘兩尚虧三千餘兩向索延玩意圖吞沒張稱小的在沙船號坐莊因生意虧本是以負欠花銀無從籌措明府飭將張押令繳銀○昨報列法公堂送徐雪均王九皋到縣請究云云前日帮審委員陳明府升堂訊究徐稱小的有坎肩一件被王借去向索不還反被擊落門牙五個叩求究辦王稱一時失手將徐推跌不知其落去門牙今願延請牙醫生爲之補好坎肩業已歸還明府以王旣願代補牙齒准予銷案着具改過切結存案備查 
[法界公堂瑣案] 　○張予佩控翁鶴年存單抵銀一案輾轉牽涉頭緒繁多嗣經翁繳到銀若干兩尚少洋八十二元王司馬着陳新甫之父永寍交出以清帳目永寍以事由胡開甫起胡又經手虹口億大馬車行陳萬標將合同　單抵洋八十元立有親筆抵據亦三月杪爲期請爲劃抵司馬諭以各歸各帳着永寍先將洋呈案再追他欵永寍隨遵諭將洋八十二元如數繳清請追陳萬標欠欵司馬着包探王榮培將萬標傳到昨日解訊萬標供此是胡開甫來借去并稱須出借據方能將洋借到爲此又爲代出其實洋是胡與伊子新甫所用與小的不干况胡尚借小的銀一百兩小的　有銀錢斷無向人借洋之理司馬謂爾旣是好人如今且好到底合同議據是爾行中所出親筆立有抵借據何可推諉他人 
 
 

Page 4

 
 
倘果有是事爾當出洋先將紙據收轉再向胡算帳着交人保出繳洋萬標求限二月司馬謂爾頃間自稱銀錢狠多何得　兩月之限着限三日將洋繳案帶回交保○捕房將湖北婦毛董氏李毛氏郭蔡氏三人解案所有物件亦均取到王司馬着送縣遞解回籍○捕房解太古碼頭扛棒小頭目陸杏春陳露真請訊隨有陳瑞香者倩江聚渭扶掖上堂訴稱小的與江合一扛棒江去大便小的一人不能扛貨是以閒立道旁頭目嗔小的懶惰將竹籌扣去欲待伸說又不容開口旋揮令四人將小的肆毆幸本縣裴大老爺路過訴明情節謂旣將生意停歇又復行兇毆打殊屬不合因喚巡捕拘送捕房陳不認毆瑞香王司馬謂此事幸有裴大老爺眼見豈能抵賴着將原被四人一併送縣請辦○大東門外晉德北貨行翁少春訴稱家住公舘馬路寶興里與無錫人吳培之比隣因　口嫌寂寞遂於披屋中闢閂以便來往去年十二月十九日吳妻合我妻進城燒香欲留傭婦王朱氏看家吳稱有我在不妨同去因之一併出外十二月二十五日晚我回家見梯下有人向之查問豈知卽係吳培之云見門開直故而查看當時已屬有疑矣二十六日清晨吳竟挈家搬去及開箱籠已失衣服二十餘件爲此報知捕房今吳至英捕房領東洋車將伊拘住轉解前來吳供本地人現在泰昌鐵行十二日失去包車知在捕房前往領取不料盆湯弄捕房閂差是翁之親戚將我押住至於搬塲一節因嫌房租太重有親戚住英界德仁里是以搬往司馬謂爾當覓一保人前來保去吳卽謝而退司馬謂此事日後查有實據吳應當賊辦倘無証據或另破案翁卽屬誣良爲賊亦當懲其誣告之罪遂將翁着人具保○前報列車夫王阿堂至粥店啜粥肇事擊傷粥店嫗頭額一節該婦金蔣氏業已傷痊投案候示王司馬判罰王洋五角爲養傷費王供窮苦無錢司馬判責四十板以儆 
[恭輓謝老伯母張太淑人敬呈綏之先生孝鑒] 　○鄉間式化共讀女箴一朝寶婺沈輝下淚動德門望族　億兆哀鴻羣呼仁母此日白雲遙囑愴懷及孝子慈孫[  毗陵馬寅清]  
[讀高昌寒食生何桂丈日論得五言截句一首卽呈斧政] 　○筆　生言　功夫盡　　無情三寸管時病剔除多○又感慰高昌寒食生一葉落倚聲　年年雞肋佐盤餐　倚聲有屠門日日過雞肋年年嚼　翻作吟詩落齒看蘇武可歸故國遠昭君莫返舊宮寒咀酥尚喜羣賢健勁柏何妨一葉殘　訝秋高驚愕甚　倚聲有一齒落心　　聞　到秋聲惡　功成身退豈偷安[  湖山主人熊鑾鈎草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[袁江官報] 　○戶部史小卿副郎於初四日由常州過浦入都　記名御史戶部徐叔鴻正郎於初四日由湖南過浦入都廣西遇缺題奏道延壽峯觀察入都引　見於四月十三日過浦候補同知涂祺年別駕於四月二十四日赴漕轅稟請回車橋厘捐局安徽撫憲委員候補巡檢熊存仁解賑欵錢一萬千於四月二十五日過浦赴皖北蕩務局提調汪冰臣司馬奉漕憲札酌加薪水俾兼理善後局事漕標中軍松協戎秀　奉漕憲委帶清淮中營左翼馬隊候補副將唐榮陞奉漕憲委帶清淮中營右翼馬隊候補副將鄭永泰奉漕憲委帶清淮中營步隊候補知縣式栻奉漕憲委帮帶清淮右營步隊候補同知陳捷三奉漕憲委辦龍溝厘捐 
[愛子情深求病速愈] 　○魯論朱註父母愛子之心無所不至其無所不至者其無時或釋於懷也今有顏春　茂才爲哲嗣病鬆完愿求速愈助賑洋十五元由謙吉申杭莊來推愛物之心以愛子肫誠濟世定能如願以償也竊勸世之爲子者其曲體親心焉可[  上海北市絲業會館籌賑公所愚弟少欽施善昌謹誌]  
[助賑摘要] 　○昨得夏君史青手示云祝同心善士素未識荆忽惠手書并捐册一扣囑爲廣募以振飢黎彬生軫念時艱久欲從諸善長之後祇以僻居鄉曲籌措良難然承善士之諈諉諄諄未敢置之度外爰向親友處募得洋蚨若干翼又益以番餅四枚共成二十之數乞爲彚解以結善緣本欲作札覆祝君又未悉居址何在可否於報中略叙顛末俾得相印以心云云按夏君屢施巨　垂惠哀鴻爲善孜孜殊　欽佩茲又募諸戚里集腋成裘雖屬杯水車薪正復可欽可感因　數語請列報章[  上海北市絲業會館少欽施善昌謹識]  
[助賑誌] 　○烟臺范德　行范秉初善士經募解囊歌册十戶共洋一百十五元由泰源壯陳先生交來又無錫達源莊寄來　人延陵氏求子天培病速痊愈並增福壽洋五十元又恊同慶寶號李子材先生交來解囊歌册京都長鶴汀等十三戶共京平銀五十兩合來規銀五十一兩四錢又十二日龍華消凶夢人助洋五十元又增泰源洋貨寶號劉先生交來橫濱徐世達洋八十元以上來欵統候彚解迭蒙各善士源源佽助出於心之本然發於情之同然行見枵腹堪憐藉濟生塵之釜德心克廣無殊汛絳之舟我知天佑善人無求不應矣用先登報以揚仁風[  上海三馬路與昌協賑公所竹坪煦元謹誌]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
