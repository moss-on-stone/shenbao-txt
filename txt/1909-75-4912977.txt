# 1909 - 75 - 4912977

 

Page 1

 
 
   
 
 

Page 2

 
 
 
宫門抄 
　　閏二月初一日　召見軍機　薩鎭冰　敦崇 
交旨 
　　二月二十三日軍機大臣欽奉 
　　諭旨都察院代遞廣東京官禮部簿正沈宗疇等以已革江西試用知府黎廷輔等被參寃抑懇恩開復原官銜翎呈一件着照所請該部知道欽此 
論說 
[論軍國主義與平和主義（東）（吳）]  
　　十九世紀以來。歐洲列强。皆採用軍國主義。以爲殖民帝國主義之先導。一試於南斐。再試於東亞。三試於南洋羣島。横流㫄决。幾有沛然莫禦之勢。故此主義之進行極速。軍事之設備。軍械之製造。各國政府咸耽耽注意此一方面。遞推遞衍。至於今日軍事上之設備益完密。軍械上之製造益精良。若海軍。若陸軍。其勢力之增加。已大非昔日之比。若汽球。若飛舟。若無線電。莫不精益求精。爲軍事上之敷佐物。雖國際之條約。君主之宣言。未嘗不囂囂然曰保守平和。保守平和。而軍備曾不肯少弛。其意以爲軍備者。世界平和之保障也。夫當列雄並峙。各不相下之時。果能永永勢均力敵。則以軍備保障平和。亦足以備一說。第使各國之中。有一國突進而最强。則彼各國必受一國之蹂躙。又使各國之中。有一國停頓而稍弱。則此一國。必爲各國所兼併。蓋野蠻之人性好殘殺。雖爲今日文明世界所不盾道。然野蠻之人好殺。文明之人尤好殺。野蠻之人殺人難。文明之 
 
 
 

Page 3

 
 
人殺人易。試觀歐人遊歷斐洲内部之遊紀。其叙述殘戮慘刻之情狀。未嘗不形容盡致。然其殺人之法。或以斧。或以錐。或以象。或以牛聚而殲者。多或數百人。最多不過千餘人。而文明世界之殺人。一砲台之毀。一軍艦之沈。恒自數千人。以至萬人。半壁未摧。全軍皆墨。此何等景象也。要而言之。軍國主義者。即由野蠻時代性好殘殺而演進者。換言之。則所謂軍國主義者。祇求保守自已之平和。而不顧擾亂他人之平和者也。質言之。則所謂軍國主義者。究爲破壞平和之物。而非保障平和之物也。嗚呼。世界不至末日。安能望其眞有平和之日哉。 
　　一千八百五十一年。倫敦開設萬國大會。當時希望世界平和者。以爲從此戰爭之風。或可稍息。乃至十九世紀之下半期。戰爭愈甚。如一千八百五十四年。至五十五年之克里米亞戰爭。一千八百六十三年。法兵入寇墨西哥。一千八百六十六年。至七十年之普法戰爭。莫不血流成河。伏屍百萬。未幾俄人復倡萬國弭兵會。邀約各國一律承認。然俄人修備戰具。日不暇給。對於東方之態度。日益强硬。卒至演成一千九百零四年之日俄戰爭。而其先則有美西之役。英斐之役庚子八國聯兵之役。殺入盈野。流血盈池。即西人中亦頗有議其殘暴。以爲軍國主義。能使個人舉動野蠻者。蓋此主義旣日漸發達。各國政府咸傾注於此一方面。其在平日。野心勃勃。久圖一試。幸而有此相斫之機會。孰不欲盡力赴之。以一驗其平日之兵力。一張其臨時之威風。如美利堅之雄飛於太平洋。日本之睥睨東亞。首食軍國主義之福報者也。而今日美兩國未嘗不以保持太平洋之平和自命。試問其持何等平和之手續。則必曰我兩國之軍力。足爲太平洋平和之保障也。由是而言。今之所謂平和主義。乃軍國主義之變相。亦軍國主義之面具也。而此兩種主義。顧並行於一時。將誰欺。欺天歟。 
　　溯自十九世紀中葉。各種科學異常發達。各國政府遂利用之。以改良軍備。英國軍艦。改用汽機。則在一千八百四十年。德國陸軍改用新鎗。則在一千八百四十六年。法國海軍始造鐵甲戰艦。則在一千八百五十九年。自此而後列强爭先恐後。惟注意於軍噐之改良。戰艦之噸數。自一萬至一萬五千不等。鐵甲自十寸至二十寸厚不等。速力自十二海里至二十二海里不等。在此半世紀中。軍國主義進行之速已可驚駭乃至二十世紀開幕。各國軍力。較十九世紀。驟增數倍。各國軍費。較十九世紀亦有增加。蓋因近世戰鬭艦。及各種噐械建造愈精。需費亦鉅。近世一等戰艦。建造費約一百萬磅。巨砲一百十噸重者。約需二萬磅。六十七噸重者。約需一萬四千磅。以目下歐洲六大國海軍計之。凡有戰鬭艦及巡洋艦三百餘般。其噸數自二千至一萬八千不等。砲艦及水雷艇等。約二千艘。其殺人之力。實較十九世紀前半期。增加五十倍。顧此猶不過海軍一部分耳。若歐洲六大國之陸軍。總數不下三百萬人。據最近某西人之調查。六大國之陸軍費。年需二萬萬磅。以目下每星期工人所得工值。平均十二先令計之。此數足抵六百萬人之工值。再加以戰時被毀之財産。及一切軍費。則可抵一千萬人之工值。其軍費之增加。視十九世紀前半期。又不下八倍餘。誠哉在此一世紀中軍國主義之進行。幾有突飛千里之勢。而耽耽之列强。固無日不曰保持世界之和平也。嗚呼。以如是之平和手叚。一二貧弱之國。猶冀優遊生息於此平和二字之下。以少獲其安寗不。亦難哉。 
專電 
[電一（北京）]  
軍機處寄諭各省督撫勻定州縣經費一事於吏治民生均有關係亦籌辦憲政應行預備之事豈得延緩現除川桂等省奏報籌辦外餘均尚無隻字奏覆實屬玩悞要政經此次通諭後限六個月通盤籌畫遵旨迅辦 
[電二（北京）]  
　　學部奏准留學師範生回國後能盡義務五年者給予出身保奬升階無義務者不奬 
[電三（北京）]  
　　新簡滇督李經羲擬本月中句請訓赴任 
緊要新聞 
[憲政館奏擬民政財政統計表式例北京]  
　　憲政編查館奏略云臣館遵旨設立統計局奏定辦事章程並由各部院分設統計處各省分設調查局搜輯各種事項彙齊辦理現各部院所設統計處曁各省所設調查局業經先後奏明成立並據民政部等衙門咨送表册到館臣等督同館員詳加覆核伏查東西各國所以刋行統計之意非徒磨勘帳籍繪演算式而已將以研究國家之勢力人民之情狀惟其關係重要故列爲科學一門中國疆域廣袤民物殷闐政治寛大而相習爲闊疏交通艱阻而遂成爲隔閡州縣之事督撫不盡知督撫之事部院不盡曉創辦統計之初勢難一一賅悉而委曲繁重尤莫甚於民政財政兩門民政以清查户口爲最難財政以清理欵目爲最要方今積習相仍編審旣虞紛擾報銷盡屬通融檢門牌則户户有脫漏之人查庫簿則處處有参差之數一端已不可究詰况關乎全體之繁是以逐年籌備事宜首以此爲憲政之初基開宗之先務今則清查户口章程清理財政章程民政部度支部均已奏定通行旣有審端致力之方自有循序進行之效所有統計事項自宜一併從此入手以期相輔相成臣等謹督館員參考 
 
 

Page 4

 
 
中西斟酌義類擬訂統計總例十有四條又爲民政統計部表七十有六省表七十有二財政統計部表九十省表八十有八並將所以立表之意塡表之法各於表後繫以解說又以財政頭緒糾紛别爲舉要十有二條疏通証明以見新理之發明皆出舊章之藴蓄中外古今同條共貫惟是格式雖貴周詳而事實每多遷變往往例由事起而事與時移此次所擬表式不過取法乎椎輪並非遽懸爲準的將來内外報告之後尚須删繁提要逐一改修各該主管衙門職任旣專推尋必細如有節目應加增補之處不妨變通塡報但期經緯之分明自見循途而合轍擬請飭下内外各衙門自此次奉文日起統限半年内務各查照表式例要逐一確實迅速塡報咨覆臣館以備查核 
[魯撫袁樹勛摺片彙錄]  
　　籌辦地方自治研究所　臣於去年冬間與司道籌商以爲地方自治施諸今日必先知其所難而後知其所便夫愚民烈燄熸於暴秦科舉拘攣始自唐宋政治委靡知識消亡譬如久病痿蹩而與之馳驟則厥足用傷甫及含哺而遽餉膏梁則雖茹必吐即如近數年間教育會商會等其辦有秩序者固日進於文明其貌是神非者或益叢爲詬病此其所以爲難也然天下無無弊之法中人皆可造之才國所與立者惟民民所附麗者惟國三代以上君與民相親故則君自治之文見諸禮運五洲而遙國由民所積故地方自治之制行且同倫今者蒐採列邦商搉舊制將名義範圍經費各節咸納於自治監督之所司即爲城爲鎭爲鄉各區悉藴爲自治精神之所寄以少數官制之能力鞏衛國家與以多數人民自治之能力保守疆土譬如有中央而護以四方有頭目而捍以手足其爲得失無待蓍龜此又所以爲便也臣等再三討論遂於上年冬間即擬定自治研究所章程計東省一百零七州縣每處選派二人到省入該所研究延派嫻習法政學識開通者分别先任所長及教務各事宜業於本年二月初一日開課並遵原奏責成諮議局籌辦處兼理地方自治一應籌辦事宜仍派該處司道率同在事員紳認眞辦理槪不另支薪水以節糜費一俟養成此項自治人才略有基礎再推行各州縣遵章依限擴充　　籌辦各州縣巡警豫備綱要　臣上年到任後將省城警務學堂逐一考核覺缺憾頗多非加改良難資任使即查照新章諭飭該學堂改爲高等巡警學堂將已辦各班分别考驗給憑仍照現行章程另行招考暫定爲正科學額八十名簡易科學額一百二十名次第招齊即日開課至各府州縣照章須設教練所一處每處至少一百名東省百餘州縣學額將萬餘名如同時並舉則財力旣虞告罄教員亦慮乏材查從前各州縣本派有學生襄辦警務但學識究未完備擬一面陸續抽換回省使之補習而資造就並在省先設巡警教練所一處學額寛定在二百名以上現正在招生開課所有職員名目學科等級悉查照定章辦理一俟省城辦有基礎再圖擴充至兗曹兩府巡警學堂開辦已及三年考察情形殊少成效應俟學生畢業一律裁撤以符定章 
　　籌辦各級審判豫備情形　臣與司道等斟酌籌辦各級審判一事自以養成審判人材爲先務然參仿列邦制度揆之吾國情形以一縣設立一審判廳計之每邑分爲刑事民事兩庭每庭推事三人山東百餘州縣需員六百餘人而檢察員及典獄官尚不在内其與此事相需而成之律師陪審等員更無論矣現在新政繁興百端待理不特經費支絀且無如此寛廣之講舍爲同時并進之圖查東省法政學堂開辦已久上年遵照學部畫一辦法業已切實舉行兹將原有之速成班分别認眞考騐增益課程改爲司法講習科專爲養成審判員之地新招之講習班亦准此辦理庶幾此項人才稍有萌蘖將來逐漸推行不無基礎仍候法部訂章會同辦理 
　　寛籌戒煙人員之後路　上年十二月間臣於奏報東省禁烟情形摺内叅劾戒烟不力各員以資儆戒經奉　旨欽遵在案查此項戒烟不力各員或由禁烟公所司道所揭陳或由該管道府所禀揭經臣覆核並擇其聲名平常及年老頺唐精神竭蹶者分别奏叅其禁烟公所續行調驗人員尚有形跡可疑與跡近規避者並飭藩司覆驗彙詳另行具奏本年正月間曾咨明禁烟王大臣在案臣與司道等籌辦此事雖嫉惡之甚嚴亦用心之頗苦揆度情形尚有一得之愚謹敢爲　皇上縷陳者查戒烟不力各員論其藐違功令情罪應入於私惟經此懲創如果痛改前非少則兼旬多或數月自不難於戒斷在奏參之時原祇據其現在本不能計及將來但或年力尚强發憤之餘精神居然振刷是其人之應否錄用似應由各該員衙門察看於戒斷一年以後聲叙該員於政治學問或有所長並加具實已戒斷切結咨送禁烟王大臣查核後酌量彙請開復予以自新之路仍杜其倖進之階其原叅尚有别項情節如聲名素劣年力已衰者均不在此列 
[組織新内閣之愼重北京]  
　　某相國對於組織新内閣一事頗爲注重特於攝政王前詳陳新内閣之責任與關係請以宣統五年爲成立之期以免政體渙散攝政王謂兹事體大應與各樞臣共同妥議冉行核定 
[憲政館核定國籍法北京]  
　　憲政編查舘遵　旨核訂國籍法刻經寳侍郎劉京堂詳加核定並無駁改之處聞其底稿係日本法學博士崗田君所擬又經法律館詳細審訂略爲修改 
[興復海軍最近之籌議北京]  
　　政府以興復海軍一事已經咨行各省籌商辦法所有各省軍港亟須早日開闢以定根基卽 
 
 

Page 5

 
 
不堪屯集兵艦之海港亦宜察度情形闢作商塲嚴設戎備以固疆圉聞已由政府通咨各省從速查看情形繪具圖說咨覆到京俟有成議即派專員查勘刻日興辦　肅邸近與各大臣提議擬於本年夏間親往沿海各處巡閱以便詳細調查海軍地址聞鐵尚書亦擬同行　籌辦海軍大臣會商擬電調魏觀察瀚來京商議船廠辦法並擬派該員督辦船廠以資熟手　法國砲艦軍械工廠商人將該國廠新發明之新式輪艦雛樣用箱盛運來京於十九日赴陸軍部呈請查視當將法商所呈船艦歸海軍處經譚學衡副使查視砲艦一艘長七尺小輪船一艘長四尺隨送船艦法國商人二員向譚副使聲言此二船艦皆用純鐵打造質體最堅誠爲海軍惟一之利噐 
[度支部通咨各省清理財政北京]  
　　度支部各堂議定清理財政辦法四條刻已通咨各省飭屬遵辦兹探其大要如下（一）自本年上忙起所有各省經徵錢粮均應照額徵解不准分釐拖欠（二）各項稅釐不准稍事侵蝕（三）凡屬應行解部之欵槪不准藉詞展限（四）各省認解賠欵事關交涉不得奏請緩解减解 
[京師近事]  
　　恭辦喪禮王大臣日前具奏恭繪　孝欽顯皇后　德宗景皇帝兩聖容聞内廷人云此項恭繪聖容仍由内廷如意館畫士恭繪並聞俟恭繪聖容後該館將有裁撤之信 
　　政府因各省諮議局初期選舉將次完畢此項議員爲肇基憲政之始關係重要誠恐各省有敷衍濫冒之弊貽誤憲政匪輕聞已交憲政編查館將各省所報議員履册嚴加考核不得稍涉遷就如與奏章微有不合即行咨照該省查覆以便將來派員覆查用昭愼重 
　　前黑龍江巡撫程德全電召來京一節已誌前報兹悉攝政王以程中丞於東三省情形甚爲熟悉且東省墾務重要擬派程中丞爲墾務大臣以資整頓 
　　樞府以雲南貴州交界地僻匪伏時虞不靖電飭黔滇大吏務飭酌量邊情派滇黔邊務總辦專員駐紥以資整頓 
　　駐京英使朱爾典日前奉該政府電調回國兹悉其原因係以前訂該國派兵駐南洋某港條約現因特别交涉由政府提議請將前訂駐兵某港條約由該使簽字作廢該使當面應允定期議辦事爲該政府所知故電撤歸國 
　　去年政務處考試各中書已於上月十七日發表計正取十六名第一名係江保傳此項人員將來須挨次傳補 
　　陸軍部現派司員赴南苑查勘已墾未墾地畆聞擬將民人所種之地一律收回撥給陸軍兵丁以作屯田之預備 
　　吏部陸鳳石大冢宰日前與各憲議商所有此次京察大典已屬緩辦不得再遲遂定于三月二十一日攷騐過堂業已知照都察院及各部院一體遵行 
　　日前喀拉沁王貢桑諾爾布奏請設立蒙官今聞樞垣多不謂然以爲現在整頓蒙古政策宜先從開闢路礦墾荒等項入手再行改制方能奏效否則設官不得其人必至大耗財力於實際無補故議緩辦云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[江督奏請開復故撫曾鉌原官北京]  
　　江督奏略云伏查已故革職湖北巡撫曾鉌正白旗滿洲人同治四年伊父原任寗夏將軍慶　在軍營積營病故奉旨百日後帶領引見五年以主事分工部行定洊升員外郎中河南道監察御史光緒九年簡放陜西督糧道兩次署理按察使二十年補陜西按察使署布政使補甘肅布政使二十四年九月擢授湖北巡撫於交卸甘藩時上疏請朝廷變通成例奉旨令該衙門議奏旋經已革綏遠城將軍前翰林院侍講學士貽穀前光祿寺少卿張仲炘以擅請變法莠言亂政等語先後奏叅是年十二月初六日奉上諭曾鉌著革職永不叙用等因欽此誰時該革撫在陜西途次聞命回旗杜門省過迨拳匪披猖家貲蕩盡賣卜餬口幾絶饔飱顚沛之中痛心時變未幾遂以病殁聞者借之該革撫爲外官十餘年以廉靜爲體以勤幹爲用自甘淡泊屏絶浮華雖在仕途仍躭書史禮遇耆宿折節訂交至其奏上條陳在戊戍八月以後斯時變法之議尚在斟酌未定之時而該革撫見爲當言即毅然言之勇於謀國不顧其私奴才求其家藏遺稿已經兵燹散失輾轉訪覓僅得殘稿綜其大槪約分四條一請變通設官之例一請變通訟獄之例陳義並不過高但就閱歷所得力籌補救之方慷慨陳詞出於至性貽穀等指爲莠言實屬過當今當變法圖强之際似此忠鯁之臣允宜及時　雪庶足以作伉直敢言之氣合無仰懇天恩俯准將已故革職湖北巡撫曾穌開復原官出自鴻慈逾格伏祈聖鑒謹奏二月十七日奉硃批曾穌著開復原官該衙門知道欽此 
[楊晟與沈女士對質情形北京]  
　　候補道楊晟被廣西沈慕貞女士在地方審判廳控告一節該廳以沈慕貞所控事宜恐有揑造故按定律第五十一條（職員被控必須到案質對以便裁判）於上月二十二日下午一點鐘傳飭該道到廳與沈慕貞當堂質對楊晟謂沈慕貞曾向職道通融借欵並有信紙爲證而沈慕貞則謂楊晟借伊欵項並有八千兩銀親筆收條爲據並云彼與我之信十數函前數函但寫通融字樣並無償還字據因關於情面也其他數函並與彼直接索債之函何不呈出楊晟語稍支吾當經各審判員令兩造暫退候再傳訊刻聞現有某御史對於此案頗爲注意當日亦前往觀審並聞該廳下次傳訊時當有某侯爵之夫人及侯爵之文案爲之調停可與原被告當堂對證 
分類新聞 
政界 
[都察院電催撥解餉銀蘇州]  
　　蘇撫接都察院張總憲等電云恭備陵差需欵甚急本院奏添飯銀望速撥解俾濟要需 
[清理積訟之批示南京]  
　　江督據江西樂平縣石大令將辦理命案情形禀請鑒核當奉端午帥批示略謂查西省命盜詞訟案件積壓甚多固有由於牧令懶於審解及聽斷颟頇所致而民情之刁詐及訟棍之扛帮亦實所恒有該令所稟命案情弊洞見癥瘕所擬清理辦法亦深中肯綮良深佩慰使各牧令皆能如此用心實事求是西漢刑措之風何不可再見於今日摺開所請開釋各犯多率準酌案情依據律意非苟爲寛縱者比除逕行該縣仍照常實心清釐外仰西臬司移會藩司將該令註册奬勵一面由司將摺開各犯逐案核明就近禀請撫部院核示飛飭遵辦免犯久覊以廣　皇仁而除錮習再現值恭逢　恩詔所有應予援免各犯應卽欽遵查辦在各屬已經通報獲犯者固易於稽核其餘獲犯而未通報者尚不知凡幾寃沉獄底曠典難邀言之慘然應由司將本部堂批示及該令禀摺刷印多張通飭各屬一體仿照認眞清理并寛其先時匿報處分統限文到一月内責成據實詳報自此次通飭之後倘再有獲犯匿報者一經委員查實或别經發覺定卽從嚴撤參以爲玩視民命者儆仍由司將遵批核議緣由及如何通飭遵辦情形分别詳復察核並錄批報明撫部院曁候批示 
[禁種土藥之通飭安徽]  
　　皖撫朱中丞日前通飭各屬略謂禁烟必先禁種迭經明白宣示不啻三令五申皖省鶯粟定限本年禁絶已准度支部咨稱奏派方京堂來省查勘辦理尤須切實上年本部院飭據巡警道委員分赴各處會同查禁現在已有多數州縣會禀到院或稱向不栽種或稱現已禁絶在該印委等自顧考成諒不致飾詞欺罔惟禁烟爲自强要政各國均已贊成若根株未清不獨貽害地方亦且予人口實該管道府直隸州爲各屬親近上司禁烟功令綦嚴自應責令復查以期核實所有各該州縣稟報向不種烟及現已禁種鶯粟凈盡者均責成本管府州復加查核具結詳報其直隸州境内即由本管道復查結報如有扶同徇隱一經查出具結之道府州一併参處不稍寛貸除分飭外合亟札飭札到即便遵照辦理現當春種之時一經復查是否實已禁種無從掩飾該道府直隸州務各實力稽查認眞督責愼勿代人受過是爲至要 
[嚴辦私開烟燈人犯蘇州]  
　　長洲縣趙大令去臘派差至陸墓鎭查拿私開烟燈之孫梅金當在其家起獲烟燈烟鎗多件即交地保金長發收管詎孫梅金同枇杷阿根等擁至地保家奪回烟具差保攔阻反被凶毆當將孫梅金一名拿獲解省收禁並將其房屋發封充公勒拿枇杷阿根等迄未拿到現趙大令擬將孫梅金收押改過局一年限滿察看辦理通詳各憲核示矣 
交涉 
[吉長鐵路將再開議吉林]  
　　吉長鐵路交涉前經郵傳部洋務提調盧祖華與南滿洲鐵路副總裁國澤氏在奉天連日磋商行將告成嗣盧君因事回京以致擱置久未開議日前吉長鐵路會辦顔觀察世清以急待開工前往奉津兩省面謁徐楊兩督禀商吉長鐵路事宜請轉咨郵 
 
 

Page 11

 
 
傳部速行派員與日員議結借欵辦法以便今春開工郵傳部亦以爲然擬照會日本南滿鐵路總局由奉蒞津重行開議 
[撫順裁判管轄權之籌議奉天]  
　　撫順地方審判檢察廳因撫順附近一帶華洋雜居千金寨等處煤礦鐵路佔用地段時起爭端該廳庭長程繼元主事日前咨呈提法司轉行交涉司請示辦法略謂廳屬有日本能宪鐵路曁千金寨煤礦設國商民櫛比而居並於千金寨設立警務支署本廳自上年臘月開庭此項交涉無案可稽究竟該路礦及居址地叚其主治權應在我在人如其主權在人則應照租界辦法若主權在我則設立警署在我斷難承認尤不能聽其逮捕人犯干涉治權從前該國警署常有逮送案犯交警局轉送之事本廳開庭以來此端尚未開始亟應愼之於先免致噬臍無及以後如遇該國警署捕送案犯如何對待應將該路礦地叚交涉原委調查明確俾有遵循而免貽悞 
[自治會對於澳門勘界之義憤廣東]  
　　粤省自治會傳單云葡人租我澳地舊址具在原無界之可分此事關係主權所有證據本會已調查明確以備隨時指證至葡人托詞干預及種種圖佔之證據尤應調查佈告昨接瓜哇十二屬華僑代表函稱和人欲收華僑爲殖民實比美國苛待華工尤爲慘毒若不援救華僑恐將滅種等語并寄來國民捐助海軍會簡章力囑設法提倡以爲帝國海軍保護僑民之補助亟應公同籌議設法挽救以安華僑我國海軍未復内而領土領海外而僑商財命未能保護周詳現在朝廷興復海軍已有成議東西各國海陸軍費皆由國民担任踴躍圖成誠以立憲國民旣得叅議政權即有負担國家之義務海軍經費尤應切實通籌兹定期廿七日兩點鐘通請各同胞開大會議　自治會接小吕宋廣東會館復函略謂接閱來電知澳門租界無界可劃當即刋佈請衆於十九晚開大會議衆以此事關係國權當即公電於二十早分電粤督及外務部力爭以維大局 
[哈昻主權之交涉黑龍江]  
　　外部連日與俄公使商議哈爾濱俄人自治會令華商納捐之事並據哈爾濱關道之電請俄公使速電昻昻溪之俄人不和擅封華商店鋪務須和平辦理免滋事端俄使當即允電該處俄人不得用强硬手叚但納捐一事須由哈爾濱關道就近與該處俄官及自治會會長商議未便遙制 
軍界 
[欽廉各軍駐防區城廣東]  
　　昨陸軍部咨行粤督以欽廉防務現在分委各統帶各顧一隅究竟事權能否專一呼應是否靈通應即查議詳覆等情現聞大吏查欽廉防營督辦歷任駐箚欽城居中調度近來沿邊匪黨屢圖竄擾内地交界餘匪到處潛蹤欽廉地方險遠山路崎嶇故特劃分數路以夏分統駐紥欽東並辦理廉靈各防李守駐廉城其北海及防東沿邊均水陸要衝華洋薈萃會盜猖獗之區特以莫鎭郭道獨當一面而以龔道駐守欽城居中援應似此布置實屬週密統一呼應調度均爲靈便聞已據請陳明大部矣 
[防邊新軍招募點驗成軍情形江西]  
　　駐贛巡防隊後路第二十一營管帶官張千總炳森通報大吏文云竊奉南贛道俞札開照得前因南安府粤匪竄擾經本統領親往督剿並察看邊防情形非添募一營不足以壯聲威而收實效當經電禀撫憲批准查本軍原有裁留後軍副營一哨亟應添招勇丁兩哨按照巡防隊營制官弁兵夫共三百十員名作爲後路第二十一營查該員久歷戎行勇敢明練堪充管帶刻日招募挑選足額編練成軍即行調赴邊防扼要駐紥等因標下遵即於正月二十二日由贛開招按照營制認眞挑選嗣於二十八招募足額經標下禀奉統憲於二月初一日覆加點驗兹於二月初三日奉撫憲電委署理贛州 
府知府吳增翰親加點驗即於是日成營合將奉飭招募營勇開始及奉委點驗成營日期具文申請俯賜察核 
學務 
[小學教員之苦况湖北]  
　　代行學司黄太守刻據隨州各初等小學全體教員夏寅等稟稱薪水微薄炊爨等事均須自理懇請酌加薪俸雇役司炊當批示云該州初等教員前經本司札飭每月各給薪水十四串文較他縣初等教員實爲優渥該員等猶多不平之嗚無厭之請殊多不合昔孫泰山以通經大儒每月得修脯三串奉母自鳴得意日本明治初年文部省報告尋常小學教員月薪僅有二元四角可見謀生之難古今中外正復相同現今生涯程度日高該員所陳艱苦自屬實情但天地生財祇有此數豈能盡滿其慾至躬親教育無暇炊爨准其雇役一名以供驅使應飭該州會同勸學所總董查明舊章辦理以示體恤 
[縣官不理學務安徽]  
　　石埭縣職員楊自諧等具禀省台以該縣官立嶺下兩等小學堂費絀力艱現任地方官置若不理等情奉朱中丞批云查該縣學務情形前據徐令稟報所議改良歸併各節尚能核實業經批飭遵辦在案兹據該職員等所禀情形與徐令稟報大相懸殊實堪詫異興學儲才爲今時救時要策地方官何能以地瘠民貧爲藉口之資遂致一生不招一學不辦即地方士紳亦何能藉口歛費自便私圖徒與人以口實總期官紳聯絡各盡厥職共挽時艱庶於地方公益不至貽因噎廢食之譏亦不至開挾嫌誣告之習則是本部院平日殷殷求治之心也仰提學司轉飭該縣邀同地方公正紳士相衷商議妥爲辦理 
[派員赴日留學海軍湖北]  
　　鄂督陳小帥以湖北水師各艦亦海軍之基礎兹當振興海軍尤以造就將材爲第一要著特飭陸軍張統制遴選將校講習所輜重班教員劉鍾秀等四員赴日練習海章緣該員等曾在日留學陸軍卒業將來可望速成云 
實業 
[籌議防護電綫南京]  
　　郵傳部近因江蘇徐州一帶電綫輙被匪徒偷割飭縣查緝迄未破獲深恨地方官之漫不經心阻碍交通所關非細昨經電咨江蘇督撫轉飭該地方官嚴加防護勒限跴緝旋接電復云歌電敬悉徐屬電綫被匪偷割至數百丈之多殊駭聽聞地方官事前疎 
 
 

Page 12

 
 
於保護事後又承緝不力實屬咎無可辭已遵電飭徐州道責令實力防護嚴拿究辦並查取職名詳請嚴懲曁行司重申禁令通飭各屬防護 
[獸油燭禀請專利之批示浙江]  
　　畢業生董鼎松禀創製提油新法試驗有效叩請詳咨專利奉農工商礦局批云該生研究化學化提動物之油製造成燭旣堪自信仰即携帶鍋爐來局面試如果可與洋燭相匹再行遵章詳請給予專照以示鼓勵 
[土膏牌照捐之允改湖北]  
　　武漢土膏店因牌照捐章不便於二月初八日全體罷市嗣經官商調處暫行試辦一月果有爲難之處再變通辦理兹已試辦兩旬各小土膏店幾無人過問昨福康等土莊特將種種爲難情形禀訴禁烟公所懇求變通定一簡便易行無弊之法該公所司道亦知此項捐章頗多窒碍當批令土幫商董將本公所現行章程合行生理交易如何始爲簡便無弊呈明候詳督院請示遵行 
[礦商准給執照試辦浙江]  
　　增貢生姚作楫等集資試辦臨安縣屬六馬塢地方煤礦前經稟由農工商礦局派委調查員測繪員前往會縣到山履勘屬實毫無關碍當即測繪圖說回省禀復聞已詳請撫憲核准咨部一面由屬塡給部頒勘礦執照發縣轉給開辦矣 
[處州分設商會浙江]  
　　麗水縣顧曾沐大令詳請上台據商民熊元亨等創辦商務分會經費由商樂輸公舉殷商葉鳳鏘爲總理擬定章程叩請立案並頒給鈐記俾便開辦富奉商務局批云該縣設立商務分會係爲振興商務維持利權起見自可照准惟核閱所擬章程如農工實業與商務有密切關係及市面糶糴斗升印行商用帳簿各條均有未合已逐一簽飭删改仰即傳知各商遵照取具總理營業銜名册五本章程摺五扣仍由縣核明詳送本局以憑察奪 
雜記 
[禮部電咨謝恩之體例北京]  
　　禮部日前電咨各省督撫略謂本日軍機處口傳錫恒奏叩謝恩詔内有叩謝天喜字樣由禮部知會各省改爲叩謝恩詔無用天喜字樣應由各督撫將發過謄黄處一律告知 
[故宫禾黍松江]  
　　南門外大校塲當　仁皇帝南巡時曾閱兵於此二百年來鞠爲茂草前提憲楊軍門以棄地可惜招南匯鄉民李咸春等開墾迄今花稻並種半已成熟該地縱横千餘畆浮面泥僅五寸許其下磚街石街水溝墻脚觸處皆是有井數口旗竿石兩對有周圍數尺厚之墻根廳基園址歷歷可認父老相傳元季時該處房屋櫛比爲極盛之市巨紳大厦形勢對峙兩石橋横亘東西下有石盒想係莊橋禾黍故宫瞬息萬變不禁感慨係之 
[革辦擾害鄉里監生蘇州]  
　　崑山縣張大令以監生周家驥前曾妄控徐一清勾匪擾害本應究誣適逢恩赦從寛免究在案乃周近日因與孀婦董王氏通姦被隣人鍾小金等捉姦綑縛該監生因此挾嫌卽揑情誣控且訪聞該監生在鄉欺壓鄉愚擾害善良無惡不作實爲地方之害現已提案收押出示招告一面詳請將其所捐監生斥革以便審辦 
[湘路公司嚴禁招搖長沙]  
　　湖南粤漢鐵路總公司近因有人僞造公司印據在外招搖希圖掣騙迭經拿辦在案日昨出有廣告云照得本公司自去年冬月開工在北門外新河左近修築車棧機廠地基所用土工皆由本公司所設之工程處自行招募俟機廠布置發軔有基然後展修路線此刻並無派人在外承修包工之事即所需砂石灰木各項材料亦必俟修築就緒以次由公司自行採辦亦無另設分局領憑承辦之人訪聞近有不法之徒假冒公司名目在於省城偏僻街巷及路線所過各州縣地面私立處所雕刻圖戳布散多人爲鬼爲蜮招搖撞騙索取規費鄉民無識輒爲所愚棄業喪資奔走道路本公司招工辦料何等愼重若輩因緣爲奸動行騙術殊屬膽玩已極現已由公司會同警務局將冒騙之鍾拱宸丁維嶽謝永清同時拿獲送縣訊明按律從重通詳懲辦誠恐影射圖利所在有人除移由各府廳州縣訪拿澈究出示曉諭外合亟將假冒公司名目招搖撞騙等情特爲廣告俾城鄉内外商農人等一體知悉遇有前項奸徒立即扭送公司以憑重究幸勿爲其所愚致蹈與受同科之咎是爲至要 
游戲文 
[上界籌辦海軍記事]  
　　玉皇憫國勢之阽危歎天兵之積弱開御前會議研究强國政策諸天神佛聚集靈霄寳殿扇開雉尾香繞璃　雍容劍佩之聲招展旌旗之色朝禮已畢分班坐下　　當由玉帝面諭諸神曰諸卿輔弼天家爲朕宣力朕心實所欣慰惟是天朝積弱諸卿所稔知發奮圖强亦諸卿之責任究有何法能使天朝反危爲安易亂而治宜各紓政見盡言無隱朕當親自鑒裁 
　　二郎神出班奏曰臣以陛下懿親蒙擢今職抵灌口後熟察世界交通之大勢始知列强立國無不整頓海軍揚國威而保海權今我天河沿海地方上下數千里並無戰艦梭巡而外人之商旅於此者乘槎往來反得交通之利益無怪天國之不振也臣愚以爲强國根本當先籌辦海軍請陛下速降諭旨及早行之 
　　張果老奏曰海軍固爲急務籌款亦是難題必於兩者無碍方可 
　　武曲星奏曰臣部所轄武員雖多可用然中興名將大半凋殘今日欲練海軍非育人才不可 
　　地方神奏曰籌辦海軍必先有根據地臣查地理圖志蓬島已割於人瀛州又租於敵海上神山又可望不可即何處得有最良軍港以駐海軍宜先派員詳細查勘必得一合宜軍港然後舉行未爲晚也 
　　諸神正在猶豫間只見玉帝面諭曰朕聽二郎神之言决意興辦海軍諸卿所陳固皆可採總之勉爲其難可也諸臣以聖旨已决不敢拂上意於是詳議海軍事决行數問題如下 
　　派大臣籌辦問題　以二郎神爲懿親旣有條陳必有見地以鐵拐李曾閙東海於水師必熟悉一切以財帛星君職掌財政凡欵項須與磋商以低眉菩薩老成馴謹鎭懾軍心均派爲籌辦海軍事務而以李天王總核其成 
　　籌款問題　天帝有錢十萬借與牛郎擬將本息一總索回向劉海蟾借金錢若干萬　　軍艦問題　向西方佛祖定造大願船作爲頭等戰艦命破浪神管駕向龍舟菩薩定造龍舟作爲二等戰艦命解將管駕 
　　軍港問題　雲漢　弱水　神州　瑤島 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉區成立]  
[江蘇蘇屬（蘇州長元吳）]  
　　長元吳初選監督業將第一區投票所分别擇定日昨已派員各自佈置惟區所地方軒爽明朗地旣適中又爲寛闊一切規則井井有條者以長洲方丈内爲第一元和次之兹將三縣派定管理監察各員姓名照錄如下　長洲　管理員　文煜　唐錫晋　監察員　夀昌　王之駿　蔣鴻元　李培華　陸孝銘　談慶詳　陸基　章繼英　張銘恩　元和　管理員　徐爕　汪準孟　監察員　潘起鵬　祝秉綱　莊煒祖　顧朝珍　蔣雲階　何振瀾　吳縣　管理員　馮和根　監察員　陳宗亮　王宗保　馬遵軌　沈鳳翽　孫傳驊　趙振鷺 
[又（松江上海）]  
　　上海縣初選監督李令昨晨在南市商務分會設立第三區選舉投票所會同管理員陳良玉參軍等監視投筒凡有選舉資格者先行到會掛號次將選舉票塡註被選舉人姓名進内投筒規則頗爲嚴肅並由李令先期出示略謂現奉憲行配定上海縣初選當選額數四十四人倘初四日開票不足定額須由原投票人於本月初七日在原投票地方再行投票一次以期足額 
[江蘇寗屬（揚州甘泉）]  
　　甘泉選舉事宜現經初選監督萬縣令示諭選舉簡明章程並於城内曁北門城外分爲二區其黄班橋甘泉山陳家集邵伯鎭陳家甸眞武廟諸鄉鎭分爲八區總共十區定於閏二月十二日一律設匭俾人便於投票三日後截止將投票彙齊申送複選監督照章辦理 
[官長設立]  
[安徽]  
　　皖撫朱經帥電催各屬選舉人名册略謂查還舉人名册籌辦處原定章程由各屬依限造送直隸州複選監督彙申在案兹閱已到名册塡註多未能如式碍難據以咨部民飭令更換補造其未送到者恐亦未盡合法現爲日無多再由府縣彙申展轉需時將誤初選限期不得不設法變通嗣後各屬名册造齊即送本轅及籌辦處覆核仍一面申報該複選監督備查是爲至要仰即轉飭各屬遵照撫院養 
　　安徽諮議局籌辦處批青陽縣禀送人名册云據申及圖册均悉所造人名正册多有不合之處例如一人已具有他項資格而出身官職不合格者應不塡載辦理公益一項一區多至四十七人其中有無冒濫辦理本姓積穀不能作爲地方公益各區調查員有選舉權者照章并不停止册内未見載有其名是否誤會抑係遺漏應查明補入 
專件 
[上海初選監督李令告示]  
　　二月廿五日奉府憲戚札謂二月十五日奉籌辦處憲批本府稟選舉訴訟須親自前來呈訴郵禀槪不准行乞賜核示由奉批據禀已悉所陳訟訴冒控各節實與憲政前途大有關碍應准如所請由該府速卽出示曉諭選舉人務須親自呈訴不得托人代訴並不准用郵遞禀請以免弊端等因到府奉此除出示曉諭外合亟轉飭札到該縣立即遵照憲批迅速出示曉諭俾共周知毋違切切此札等因到縣奉此合行出示曉諭爲此示仰選舉人等一體遵照憲飭辦理毋違 
本埠新聞 
[工部局推廣租界議案]  
　　本届公共租界納捐西人常年大會議案第八欵爲擬將介乎滬寗鐵路蘇州河中間之地自廣肇山莊起至虹口衛生塲止圈入租界連日兩次開議僅議至議案第七欵爲止昨日下午兩點半鐘復開第三次會議其第一件即議推廣租界先由工部局議長藍台爾君宣言曰按一千八百六十九年所訂之地皮章程第六欵凡遇有欲將新地圈入租界之舉須經納捐西人公决始可施行今工部局特援此條將此項議案呈會取决惟聞西人之一部分亦多有反對將閘北圈入租界之議者其意以爲吾儕宜自理界内之事閘北一帶則聽華人管理余意則不以爲然蓋該地圈入租界其利於西人之處甚多容後詳述今觀壁上所懸巨圖兩幅内繪閘北一段成一三角形其兩面皆爲租界一面則爲鐵路路線至裡虹口一區自西藏路橋起迄鐵路止地形不齊華官衝突之舉常不能免每遇事起僅能按工部局之圖册以定界綫其地雖有中國警察然徒有虚名毫無實際因彼處警察訓練未久對於居民應盡之義務應有之責守全無所知常與租界巡捕互相衝突幸租界各巡捕皆能忍耐巡捕房亦不與計較故得保全和平惟其地多卑陋可危之房屋非但全無管理之法且於衛生問題絶不注意竊思其地幾全爲租界範圍若謂以廓闊之租介不應轄治該區誠拘迂之見也工部局衛生司斯丹萊醫生近曾巡閱該地據稱其地大不合於衛生現在租界正在防範瘟疫設彼處發生疫癘則租界必被其殃累云云余知目下提議此事必爲華官所拒惟望蒞會諸君協力贊成俾工部局可以實力行事幸甚幸甚且駐京各國公使注意此事亦已多年得諸君協助或能成全其事云旋由議董麥塞君（裕興公司總理）出爲贊助各議董遂亦多數賛成 
　　按此項議案有關中國主權合亟譯登以告當世之留心交涉者 
[創辦萬國體育社會之計畫]  
　　虞洽卿觀察等現在靜安寺路怡園内創設萬國體育社會凡中外紳商公餘之暇均可前往休息並練習各種運動惟所需運動會塲因滬上地價甚昻覓購不易頗覺爲難兹由虞觀察查得江灣火車站東首殷字圩五六圈内有低窪田六七百畆祇能蒔種花荳雜糧且有不能成熟之處若以此項荒地建築會塲甚爲合用并可於餘地上建造公園惟出資價買地主難免居奇現擬仿照鐵路購地辦法於未曾圈定之前由縣先傳各圖地保諭令查明時值價銀按畆給價俾免抑勒滬道蔡觀察亦以虞紳等創辦斯會自應力予維持業已札行寳山縣胡大令遵照辦理矣 
 
 

Page 19

 
 
[滬道嚴飭查拿盜匪]  
　　浦東日商三井洋棧於今年正月底被盜搶刦迄未破獲昨滬道蔡觀察以事關盜刦亟應赶緝爰特札飭上海縣迅卽派捕查緝務獲究辦 
[飭籌自來水公司經費]  
　　内地自來水公司業經滬道稟准督撫改歸紳辦昨蔡觀察因各紳董經招股本尚無把握昨特行文總工程局飭將議加水價及添招股本各節從速開會集議不得延宕仍將籌議情形稟復核奪 
[惡姑虐媳慘聞]  
　　孫阿六住居楊樹浦威妥路九十八號門牌其妻洪氏與姑吳氏向來不睦前日被姑辱駡後氏即潜入臥房自縊身死捕房聞報即飭地保報縣於前日傍晚蒞驗旋由屍母胡氏投案求免李大令飭具切結自行棺殮了案詎愛副捕頭訪聞此案尚有别情阻止入殮一面將屍車送騐屍所仍着地保報縣驗明核辦 
[商務總會遞推議董]  
　　商務總會選舉總協理已誌昨報兹悉新舉議董王子展君因輪船招商局及中國通商銀行事務繁劇或須出門稽察不能兼顧函辭議董之職是以前日選舉總協理之時未經到會該會於開筒後當將來函宣布照章以八十四權之丁欽齋君遞推爲議董 
[元源莊倒欠案提省訊追]  
　　松滬釐局督辦朱觀察以元源莊倒虧鉅欵迄未清償稟請提省追究兹奉蘇撫批示略云上海元源錢莊虧欠上海道核滬局貨捐局曁大清銀行等處官商各欵共銀數十萬兩應准提省押追以重公頂除札蘇臬司會同蘇藩司親提訊追外候飭上海道即將趙松坪提案連同在押之沈上之及一切簿據卷宗一併委員解交蘇臬司衙門收訊至該局曁貨捐局兩次開呈沈趙各産業及此次稟内所叙上海南市業盛里趙松坪之住宅並候逕札上海南匯兩縣查明凡係趙沈合股及各人同置之産均即發封以備變價作抵其有與他人合股者亦即諭令合股之人將沈趙股本扣留聽候由官定案飭遵均不得任聽以抵押在先等詞朦混影射一面由縣查明沈上之趙松坪有無捐職功名詳候先行咨革追照繳銷其已經追出之四萬兩即由該局知照上海商會暫行收儲俟結案時核定辦法再行通知此時無論何人均勿任其提撥取付並即遵辦 
[城内]  
[嚴懲拐匪]  
　　拐匪王阿文陳張氏兹由總工程局偵探查獲並搜出小孩五口一名周全桂年十二歳浦東洋涇鎭金家宅人一名劉喜洪年十二歳寗波人一名朱祥郎年十三歳崇明人一名喬鈎子年十一歳山東濟南人一名陳順候年十五歳通州人前日一併送縣當晚由李大令提案質訊王與該氏供認屬實判王責藤條一千二百下收禁外監張氏責三百下禁押女監候擬罪詳辦 
[償還傷費]  
　　南京人盛旺福前日將烙鐵一塊携至朱成祥所開之老虎灶燒紅朱不應允盛即行兇將烙鐵擊傷朱之頭額血流不止由鄰人將盛扭住代報巡士一併轉解一路巡局審訊判盛罰洋五元給朱醫傷 
[學徒害人]  
　　三排巡士朱梅林查見魚行橋堍叙寳樓茶舘内有李春泉王玉松等多人將孫炳坤毆打扯毀棉袍當將行兇之李王二人及受傷之孫炳坤一併解至一路巡局審訊孫供向與李春泉同在梁姓所開店内爲夥因店中學徒私竊洋十元逃逸互相口角店主將小的與李一併停歇現在小的復央人向梁說明該店主已允復用詎李紏同王玉松等十餘人喚小的至茶館吃茶遽被行兇究辦訊之李王二人供詞支吾判李罰洋二元了事 
[道批四則]  
　　劉陳氏禀批此案節經飭緝嚴追迄將半年要匪無一弋獲而蒙准保釋之意生蔴皮即章福生亦未遵此提案責令捐交殊屬非是仰公共租界會審官迅遵前批切實辦理至所稱祥泰押店究竟是否騙棍周星源所開有無揑稱合股冀免封抵情弊並即查明辦理具報均毋違延　管少南禀批楊庸齋早已由縣詳革監追正以該監生吞欵未還藉口乃竟挺押不理飾詞請保殊屬刁狡前禀甫經批查又來嘵凟尤爲可惡特斥　張華堂禀批前已兩次批示該廨旣不遵批斷結又無隻字具復殊屬違延仰公共租界會審官迅速核案飭遵毋任纒訟　金勝華禀批此案移局查辦未准復到據禀前情候再移請巡警總局查明妥辦該鄉民等毋得持衆暴動干咎名習報紙均附 
[南市]  
[因公停訊]  
　　總工程局正裁判孫賡梅明府副裁判陳良玉叅軍昨赴浦東三林塘及商務分會管理選舉投票事宜早晚堂均停訊一期 
[登樓審案]  
　　總工程局裁判所已於昨日遷至樓上第二進新屋定今日起即在樓上審判各案 
[女工覇持]  
　　同昌紗廠女工頭周桂寳霸持工程被廠主查悉連同女工二人送至南區轉解總工程局請爲究辦判周留候伊父保回安分工作不准再事要挾其解二女工即行斥退 
[串竊時計]  
　　城内一路一區警局昨派偵探帶同張芝渭杜玉玉至總工程局禀稱伊等與南市錫箔草紙認捐所内之毛宏立串竊顧姓銀表業已供出質在法租界某押店毛分用三元請爲派探協提局董准之 
[閘北]  
[巡士賭博]  
　　四路四巡士惠廣良前晚在王潘氏家紏同顔寳喜張應元等聚賭蔴雀由該區巡士查悉拘獲解局立將該巡士斥革一併移送一區押候訊辦 
[私賣洋烟]  
　　四路二區境内陸福昌家私賣洋烟被巡士將陸拘獲連同烟客王阿寳王阿泉一併解局移送一區轉送總局核辦 
[英租界]  
[搶刦傷人]  
　　流氓張立甫等紏搶威海衛路周友甫木作内洋松並毆傷事主由探將張拿獲昨解公堂請究原告延郝門律師上堂聲稱張紏黨五六人將作場外竹笆拆去擁入帳房内圖搶銀洋無着即將洋松搶去並用木柴兇毆夥友孫記春以致頭面受傷又據見証唐桂生供與郝律師所述相同訊之張立甫供係小蔡金州等所爲小的並不在場求察周云甫供楊樹浦詳泰木行管門印人馬突生亦該此等人所害務求嚴究判張押候補拿同黨再訊 
[捕役違章]  
　　寳山縣捕役劉玉王根因在厦門路拘拿窩匿盜匪之劉長根由捕查見一併拘解公堂判押候訊昨日復訊中西官以該捕役違章屬實判各押滿十天劉匪押候函致寳山縣詢明案情於禮拜五訊奪 
[爭風結果]  
　　王何氏控流氓朱和尚强姦不遂用刀砍傷頭面等情由探將朱查獲昨解公堂請究氏偕見証王阿慶投案求究朱供與氏姘識已有三月今氏又與蔴皮阿大有私小的向論氏等先將鐵尺猛擊小的情極抵制以致誤傷求察中西官以朱不應用刀砍人判押西牢兩年見証王阿慶查係過犯著令驅逐出界 
[淫棍誣控]  
　　孫和尚（即孫金榮）誘姦張文炳之妻王氏不遂投報捕房誣控氏夫搶洋昨由包探查明將孫拘解公堂請究判孫押三月示儆 
[咎在鴇婦]  
　　鴇婦楊張氏張李氏王阿秀因縱令雉妓劉桂珍等四人在途拉客昨晨由探一併傳至公廨判三鴇各押一禮拜四 
 
 

Page 20

 
 
妓從寛開釋 
[凌虐妓女]  
　　濟良所昨送粤女夏阿囡到廨請訊據供父母俱亡被兄賣入夏金妹妓院因夏鴇兇惡時被凌虐是以投控捕房送至濟良所轉解到案訊之鴇婦夏金妹不認開院判女暫留濟良所夏金妹交保候查 
[押交同黨]  
　　周發全控沈小雙子拐匿伊女一案兹由包探將女查獲昨解公堂復訊判女交周領回沈押候將保出之同黨曾生奎交案訊核 
[拍賣生財]  
　　英商新瑞和洋行控張桂元欠租私遷昨經公堂訊明屬實判張押候將生財拍賣再核 
[控追租金]  
　　福和利記公司控沃保康不付租金昨由公廨傳案判沃過堂候訊 
[串吞店業]  
　　吳傳氏控郭桂忠張才郎串吞店業等情昨晨由探將二人一併傳至公堂判交差看管候訊 
[定貨不出]  
　　德商元亨洋行控愼裕號主張子堅定貨不出昨由公廨傳案判張交保候訂期會訊 
[侵吞股本]  
　　姚學文控俞竹亭侵吞股本一案昨由差探至漢口將俞移提來滬解至公堂判過堂候訊 
[改傳爲提]  
　　英商開平礦務公司控葉云庭不付水脚銀兩一案屢經公堂傳訊葉未到案昨即改傳爲提 
[一羣竊賊]  
　　太古洋棧管棧人王吉海偕見証陳閣初控駁船户瞿阿耀鄭德全陳林成陳夀全奚阿虎張堂絓龔掌林龔炳章等串竊白糖八包由探將瞿等七人並収贓之潘阿章一併查獲昨解公堂訊究判潘押三月餘人各押二月照章一併送縣收押並將駁船一艘拍賣償還原告 
[不認行兇]  
　　錢阿巧控被陸錦芳戳傷面部一案昨經公堂復訊陸仍不認判交保候錢傷愈再訊 
[妨碍衛生]  
　　工部局以高士榮房屋不潔有碍衛生昨將高傳至公堂請爲究辦判罰洋三十元限三禮拜將屋修潔如違存罰 
[公堂瑣案]  
　　過犯朱福泰黄夀鵬李阿才復至租界判朱押西牢一年黄李各押一月期滿逐出　朱阿二控王阿卿混入伊家圖竊訊供不認判王押候查明再訊　梁趙氏控陳小娘竊被由探查獲訊知陳係過犯判押四月期滿逐出　過犯張毛毛竊馬金祥衣服判押捕房三月逐出 
[美租界]  
[覇阻從良]  
　　粤妓陳阿妹昨至捕房喊控被鴇陳梁氏霸阻從良吞没衣飾捕頭飭探查明覆奪 
[茶館聚賭]  
　　漢璧禮路九百八十號鴻江樓茶館抽頭聚賭昨由中西探查見回禀捕頭請廨出單傳究 
[口角行兇]  
　　時竹亭昨與吳淞路開老虎灶之龔福生細故口角將龔毆傷由捕一併拘入捕房捕頭以各有不合斥退不理 
[法租界]  
[怙過不悛]  
　　流氓沈和尚（即剃頭和尚）上年由升任滬道瑞藩台飭解拿獲着具安分切結在案詎沈仍不悛改兇横如故前晚一枝春茶館内有煤炭船主樂某與船夥算帳口角沈即藉端詐擾將樂之左手虎口穴扯開血流不止人即昏倒後由巡捕拘入捕房捕頭飭將受傷人送往醫院沈則收禁候解公堂重辦 
[無此情理]  
　　李福棠手持洋東信函扭李義亨至捕房控稱前有同鄉人楊玉成來滬尋兄住於小的家内後聞其兄在蘇州某營候補借給川資前往找尋未幾復回聲稱須回江隂完婚各小的借去洋六十元小的即邀董長泰伴送前去後在蘇州散失董即先至江隂守候迨董回滬時詎被楊將行李截住並送至江隂縣押辦現又遣李義亭來滬囑小的前往料理因將李義亭送案請究捕頭以所供支離姑將義亭暫押候補詞再核 
[曾否拐孩]  
　　姚章元昨扭戴以生趙德生二人至捕房聲稱前日失去男孩一口查係戴趙所拐請爲究追詰之戴趙均不承認捕頭諭飭收押候查明虚實再核 
專件 
[蘇撫咨憲政館籤註新訂刑律草案文（八）（續）]  
　　第五十七條　凡分則定有二種以上有期徒刑應加减等者俱按等加减之徒刑或拘留併科罰金應加减時亦同　若定有死刑無期徒刑及有期徒刑應加重者止加重其最輕之刑若最輕之刑拘留應减輕者止减輕其最重之刑　按本條二種以上之種字諒係等字傳寫錯悞至應加减者俱按等加减之原文及注意尚明其徒刑或拘留併科罰金應加减時亦同句即不甚明晰查本案徒刑拘留罰金原各爲主刑如科以某刑仍兼處罰金若干猶現行律例於科某罪外再加枷號或追埋銀之類未爲不可而加减時徒刑固可按等加减罰金下文規定以四分之一爲一等亦可遵行獨拘留究以若干日爲一等本條並未規定明文已屬無所適從其第二項若定有死刑無期徒刑及有期徒刑應加重者止加重其最輕之刑而注意則云例如處死刑無期徒刑或一等有期徒刑加一等即爲死刑或無期徒刑似亦無所謂止加重其最輕之刑且與前條不得加入死刑及無期徒刑之意不符又第三項若最輕之刑拘留减輕者减輕其最重之刑旣拘留爲最輕之刑則已無所謂最重之刑不知從何可减殊爲費解 
　　第五十八條　凡罰金從各分則所定多寡以减四分之一爲一等　若止定有最多額應减輕者以减四分之一爲一等　其與徒刑或拘留併科應加减者亦同　按本條原文及註意甚明自可遵行 
　　第五十九條　凡同時刑有加重减輕者互相抵之　按同時並發有應加重有應减輕罪名相等自可抵銷 
　　第六十條　凡有二種之應得减者得合併减之　按本條即是現行律犯罪得累减之意自可遵行 
　　第六十一條　凡因加减徒刑拘留及罰金所生零未滿一日銀十錢者除去之　拘留减盡免除之罰金减盡亦同　按加减徒刑拘留及罰金所生零數即除去之亦猶舊律笞杖折責除零之意惟徒刑按等加减似無未滿一日之可除拘留以若干日爲一等尚無規定明文應請再行考核庶可定加减所生零數除去之法罰金加减容有零數銀不及十錢者自可除去但查分則罰金均以圓計不知每圓作若干錢棧算是否即作七錢二分尚須規定以便遵行又拘留减盡免除罰金减盡亦同自當照辦 
　　第六十二條　凡從刑不隨主刑加重减輕　按從刑是褫奪松權及没收二者自可不隨主刑加减 
　　第六十三條　凡具備左列要件者受四等以下有期徒刑之宣告時自審判確定日起於五年以下三年以上之期限内得宣告猶豫執行　一　未曾受拘罰以上之刑者　二　前受三等以下徒刑之宣告執行旣終或得免除執行後經過七年或前受拘留之宣告其執行旣終或免除後經過三年者　三　有一定往所及職業者　四　有親族或故舊監督猶豫中之品行者　罰金不在猶豫執行之限　按猶豫執行者謂罪雖確定而行刑則暫爲緩之稽諸中律惟於死罪擬斬監候絞監候入於秋朝審辦理者尚近猶豫執行之義至軍流以下則無之而外國則重罪類多即時執行輕罪自四等以下有期徒刑遇有一時錯悞情節可恕者酌定暫緩執行不遽投監獄由其親戚故舊監督其品行並藉警察官默窺其動靜現泰　各國均有此專例謂自願悛改十恒八九則此制之良可知已詳載本章亦刑罰中教化之微權本條仿照規定所列各項亦俱妥洽可以遵行 
　　第六十四條　凡受宣告猶豫刑者如有左列情形之一應註銷猶豫之宣告　一　猶豫期限内更犯罪受徒刑之宣告者　二　因猶豫之宣告前所犯罪受徒刑之宣告者　三　前條第二款所揭要件有不備之事實後經發覺者　四　喪失住所職業者　五　監督者請抺刑之執行其言有理由者　按本條註銷猶豫之宣告所列各項與前條相輔自當照行 
　　第六十五條　凡未註銷猶豫之宣告逾猶豫期限宣告之刑即無効力　按猶豫已逾期限並無過犯所有宣告之刑自可免其執行今不曰免其執行而曰卽無効力似可不必用此文詞應請再酌（未完） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（二十四）]  
　　第四回　換輪船忽遇同鄉　坐小車跌翻飯桶 
　　隨後又是一輛。十分破舊的車子。在對面一步一步的推過來。車上坐着的人穿着一身破衣服。那車夫的樣兒。更是和個活鬼一般。有氣没力的。上前三步。倒退後了兩步。包松濤見了心上覺得十分奇怪。暗想一樣的一輛車子。何以前走的就那樣軒昻。後面的就這般黯淡。這是個什麽緣故呢。就是我昨日坐的一輛人力車。也是這個樣兒。爲什麽這個少年人坐着這樣華麗的車子呢。想了一回。不覺恍然大悟道。是了是了。大約上海地方的上等人。一定是坐的上等車子。那一班下等人。就只好坐那下等車子了。以後坐起車子來。須要留心。不要再去坐那下等車子。給人笑話。想着。自已覺得甚是高興。便一面走着。一面叫車。早來了兩三輛人力車。停在包松濤面前。包松濤看了一眼。呸了一口道。你們以爲我是外路人。不懂上海的規矩。這樣的車子。是我坐的麽。說着頭也不回往前便走。一班車夫聽了他的話。也不曉得他口裡講些什麽。便一鬨去了。包松濤走了十餘步。只見一家錢莊門口。停看一輛五彩輝煌的車子。也是繡花車墊。繡花靠枕。兩個車夫也一色的穿着號衣。雄赳赳氣昻的。站在那裡。包松濤見了。心中大喜。想道。這樣的車子。是我坐的了。便搶步上前。不由分說。跳上車去。端端正正的坐着。口中說道。快給我拉到銀行去。那兩個車夫見了。十分詫異。看他身上衣服。雖然披披棲棲的。不是時式。却也甚是齊整。又聽得他口中說着要到銀行去。估道這個人有些來歷。便也不敢十分的得罪他。不知後事如何請聽下文交代。 
國外新聞 
[日本海洋航務津貼已定]  
　　三十日東京電云日來下議院業已核准海洋航務津貼照每噸五十仙給發 
[日本上議院近事]  
　　三十日東京電云日本修改上議院憲章議案已由上議院多數賛成通過此舉可爲政府操勝之表證 
[美國外交界近聞]  
　　二十九日小吕宋電云前任菲列濱島總督大臣阿台君大約將簡爲駐西班牙使臣　鈕約電云據可靠消息傳稱美國新簡駐土大使斯脫洛司君本係簡爲東使因故中變大約係出於駐美日本大使高平小五郎男爵之運動昨晚斯君在某處赴宴時席間曾言彼本不願去云 
[美國種米農人之要求]  
　　二十九日華盛頓電云美國種米農人因新修稅則内准菲列濱島米糧自由入口現已要求政府限制其數以與烟草糖料一律辦理國會民政黨大多數反對此議 
[夏威夷捕魚議案通過]  
　　二十九日倫敦電云火奴魯電稱夏威夷上議院已將不許外人（其意蓋在日人）在夏威夷領屬海面捕魚議案通過 
[巴黎罷工之影響]  
　　二十九日倫敦電云法國郵政辦事員同盟罷工一舉現已蔓延各省培里子至巴黎之電線全經割斷交通盡絶政府在下議院宣稱謂將勉徇罷工人所要求一面别擬嚴厲對付之策巴黎市面停滯情形實與前此一千八百七十年時相同　同日柏靈電云巴黎公役辦事人現均同盟罷工即商工兩界亦受此事之恐嚇 
[澳洲英民熱心祖國]  
　　二十九日倫孰電云澳洲曼爾巴恩電稱此間各報現均討論海軍問題並倡議澳洲聯邦應以奪雷諾脫式戰艦一艘貢諸祖國 
[近東大變局百十七誌]  
　　二十九日倫敦電云塞京伯爾格萊特電稱近内閣集議議長爲塞王彼得當時决議如英俄法三國聯合忠告塞國截解軍備並保不爲奥國襲攻則塞國自宜即加承允　塞京伯爾格萊特路透訪事電稱深信戰爭恐慌業已消滅　同日柏靈電云英俄法三國近與奥國會商後現已草擬塞爾維亞之覆文將於奥國第二次嚴詰塞爾維亞並要求这这立即撤兵公文出發之前呈與奥國　奥國下議院已賛成政府要求招募新軍以供急需之議　三十日栢靈電云俄國已集兵于里齊安邊界塞國主戰黨對於近日各舉頗不滿意擬奉塞國太子爲王並總掌陸軍事務　埃及現與土爾其協議自埃及築路與西利阿互接　初一日倫敦電云塞京伯爾格萊特路透訪事電稱塞政府已允從各國忠告將於明日解散預備兵 
[德國新艦落成]  
　　初一日倫敦電云德國第一英維恩西勃爾式鐵甲巡洋艦罔特丹號載重一萬九十噸已在亨堡落水 
[英報痛詆德國]  
　　初一日倫敦電云倫敦哇勃叟凡報載有論說痛詆德國言行不符並謂英國務於一千九百十年之前與德爭抗或於現在添造奪雷諾脫式戰艦八艘 
 
 
 

Page 27

 
 
   
 
 

Page 28

 
 
   
 
