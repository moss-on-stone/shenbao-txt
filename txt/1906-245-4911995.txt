# 1906 - 245 - 4911995

 

Page 1

 
 
   
 
 

Page 2

 
 
[沈雨辰太史許久香觀察報告徐海被災籌振情形]  
　　敬啟者本月十一日寄呈一函計達左右舟過維揚晤趙渭卿都轉知今歲淮鹽歉收籌欵甚非易事因海州鹽河六壩向有改築滾水之議曾經上海工師估工十八萬金遂决意藉此興工以作代賑之舉都轉允先墊發十萬餘欵仍須禀商督憲不卜能速籌否此舉果成則石工泥工土木工可養二萬人似亦不無小補至高郵工次晤蒯禮卿觀察詢悉該處頻接州縣報告知海州積水至今未消逃荒難民紛紛南下關懷桑梓殊切隱憂蒯觀察去本年災情較重非百萬工振恐難濟事奈何奈何 
[本館協賑所募捐啟]  
　　啟者大江南北水患頻仍如徐海壇溧宜荆七十二圩等處類皆饑民載道餓莩盈途伏望好善君子一視同仁解囊捐助本館協振所當代收轉交商務總會由彼處分别災地重輕先後分撥以慰災黎維希公鑒 
[電傳宫門抄]  
　　七月二十一日召見軍機傅嘉年 
[駐法劉星使式訓奏條陳出使事宜擬請變通章程摺并附片代論]  
　　奏爲條陳出使事宜。擬請變通章程。以儲使才而收遠效。恭摺仰祈聖鑒事。竊維辦理外交。以使臣爲耳目。職任綦重。泰西外交官。名爲諦伯羅馬。譯言機變。别爲專途。終身不改。其頭二等駐使。悉係參隨出身。循資遞升。造官途之極級。出則代表一國。入爲外部尚書侍郎。其養之有素。用之特專而推崇之亦備極優隆。故能雍容壇坫。爲國增光。而收效宏遠。中國與東西洋通使垂三十年而未設外交專途。向擇通達時務者保荐使才。臨時開單請簡。故使臣之初蒞任也人地生疎。於例行事宜。僅免隕越迨歷練稍久。聲氣畧通官紳寅寮。聨絡甫形浹洽。而瓜期己届。受代以去。新任又復如是。雖無失敗之迹。而暗中之受虧。已覺不少。擬請。嗣後出使大臣。專以外務部侍郎丞參及各館之資深叅贊開單請旨簡放。口使臣不必。以三年爲期。如不稱職。則隨時撤換。若果勝任並能得力。則令接充以竟其長。三年之後。給假六月。回朝述職卽行回任。如是則使臣久於其任有所。展布。而臨事可收熟手之效。此臣愚以爲使臣之亟　變通辦理者也。夫使臣爲國家之耳目。而叅隨又爲使臣之指臂。卽他日使才之所由出也。泰西外交官。悉出專途。臣詳考法國制度。其公使及參隨領事隨員繙譯皆係經制之官設有定額循資擇尤保升。凡隨員任職三年。堪升三等參贊。而參贊必任職四年方可按等升轉。卽部中重要各差。必由曾任公使叅贊領事充當。其歷練久。任用專。外部與出使人員。互相表裏。互相遷轉。故人人適於用而事無隔膜。今駐洋各館叅隨。多由使臣擇宜遴調。旣非專門。難遽得力。三年造就。甫有可觀。而差满回華。即分馳他就。故通使故十年。而外交人才。仍屬寥寥。臣愚以爲改設外交專官。或致牽動部制多所窒礙似宜先行變通辦理。以爲廣儲使才地步。擬請外務部隨時招考世家子弟之中學畢業習諳洋文而志趣高尚者。錄充外交生以爲外交官之基礎。列名專册。暫在各司内學習公事。專備使臣調充各舘隨員學生之用。嗣後使臣奉命出洋　繙譯供事外專調此項外交生。爲隨員。學生。期满請奬以外務部司員候補。不得保升　項官階。其餘各等叅賛。　遴調外務部候補郎。中員外郎主事。俾在洋歷練兼。習西文及普。通公法。此外不得另調參隨。學生。以清。界限如是。則出爲使館人員。入供外部差遣。旣有專途。斯有專員。數年以後。可無乏才之慮至現在各館。参隨之不。能學習。西文。公法者三年届满。一概限保外官。予以出路庶于外交。專途專員之。制不致有所妨礙。此臣愚以爲出。使人員之亦宜變通辦理者也臣深惟使事關繫重要苟有管見。不敢緘默應請飭下外務部核議。用備萬一之採擇或于外交不無裨益。所有微臣條陳出使事宜。擬請變通章程緣由。理合恭摺具陳。伏乞皇太后皇上聖鑒訓示。謹奏 
再歐美各大國使館。皆設武隨員。由兵部揀派。附列出使人員。得享外交官優異權利。藉以考查軍備。默察變遷。遇有大操。即派令隨營閱歷以收知已知彼之效。竊思練兵處創練新軍。釐定全國劃一兵 
 
 
 

Page 3

 
 
制。在在均資攷求。以臻美善。自光緒三十年北洋副將王治國徐芳蘭奉派來法閱操後法政府每年援案請派。以路途遥遠。時期促迫。故婉謝未赴。臣愚以爲宜由練兵處酌籌經費。揀派副將。以下。通曉西。文之員。分駐各舘。充當武隨。員以一員兼英法。以一員兼俄德。而美日各置一員。平時講求。軍政就地調查遇有大操。派令赴閱。以資歷練。而示。聨絡似于軍政外。交均有裨。益是否有當。謹附片陳明。謹奏 
[本舘接到桂撫電奏立憲條陳專電廿一日午刻到]  
　　北京專電云廣西巡撫林紹年電奏立憲條陳奉旨交會議官制各王大臣閱看（同） 
[本舘接到澤公奏請免除满漢之見專電廿一日午刻到]  
　　北京專電云澤公奏請免除满漢之見摺中有云满臣排漢皆自顧私益奉旨交會議官制各王大臣議奏（同） 
[外部拒絶日商要求敷設福建路權北京]  
　　近有日本商人向外務部要求在福建省敷設路權各堂以該省鐵路已由紳商籌辦未便允許業己嚴詞謝絶矣（上） 
[電告日人並無購地之事北京]  
　　日前盛京將軍電致政府謂前電悉至日人在新民府等處購買民地一節已派陶道查無其事（和） 
[會議擴充海軍購備軍艦北京]  
　　日前政府諸巨公與直督袁慰帥會議擴充海軍一事擬先購備戰艦鬥七艘炮艦九艘裝甲巡洋艦三艘驅逐艦十二艘面而備以偏成海軍艦隊惟須待電商各省籌定的欵然後向外洋船廠訂造云（上） 
[擬飭各省設立練將學堂北京]  
　　練兵處王大臣近日會商現巳奉旨宣示儲憲武傳尤爲要需應飭各省設立練將學堂考取本省候補人員疑習以期文武兼資藉備任使（下） 
[電催庫倫速練新軍京師]  
　　前者政府會同練兵處電飭庫倫添練新軍己誌本報茲諸鉅公復議及庫倫城在京北稍西距離二千八百里再北九百里卽接俄界恰克圖北行四百里爲俄之上烏金乃西伯利亞鐵路要衝地勢遼闊防守宜嚴己電催庫倫辦事大臣查照前文赶速募練精兵勿得延緩以衞邊疆（和） 
[政府不允開辦報國彩票京師]  
　　日前政府諸公會議整頓財政某樞臣力持開辦報國彩票以備賠償外債慶邸以此舉爲病民且與政體有碍大不謂然當己駁斥不准（和） 
[議催各關解交郵政經費京師]  
　　聞赫總税務司與外部各堂商議現在郵局日漸推廣郵政大有起色惟經費浩繁需款頗鉅請速電催各海關務將應解郵政經費赶緊籌解（下） 
[常德商埠再緩開關湖南]  
　　常德新闢商埠所有開關日期屢因他故展緩己迭誌前報茲悉關道韓古農觀察於上月抄接奉鄂督張宫保電諭略謂常德自闢商埠與他處通商口岸不同該道所擬章程飭即另行妥議呈由本部堂核奪其開關日期着即展緩數月云云聞觀察奉電後卽將原擬章程詳加删改並按定該埠情形呈請核奪（佐） 
[崇明縣電告毁學事已經平靜太倉]  
　　崇明縣魏大令禀撫憲電略謂兩次毁學均電禀蘇學務處當轉呈垂鑒現滋事人衆已早解散地方安靜刻正嚴拿首要遍示嚴禁並會營竭力保護乞釋厪懷查啟釁實由因二條竪河學生沈書楚等借天后廟爲研究會將神像遷棄致激公憤牽涉打毁沈宅什物並私校校具會勘後正在查拿初七日橋鎭學堂二所又因遷徙神像至該鎭居民羣起冲毁校具立昨馳往解散時己將沈宅一案詳禀專遞即日當邀慈察橋鎭毁學一案容即詳禀（甲） 
[刋發不准加賦謄黄]  
　　江督周玉帥前接兵部火票准戶部咨江南司案呈本部議覆蘇省本年上忙每两加收錢二百文仍難照准等情爰卽會同蘇撫陳藩司濮臬司朱糧道陸敬謹刋刻謄黄於昨日頒發至上海縣王大令接奉之下當卽飭差分貼通衢俾業戶鄉民人等一體欽遵（宜） 
[慶祝立憲彙誌]  
總工程局祝典二十一日晨九鐘總工程局慶祝立憲局董到局商業體操會曁商學補習會體育部亦先後排隊來局鳴砲奏樂先由李董平書演說預備立憲及總工程局試辦地方自治之現狀並致電致治館原稿宣示大衆兹將演說電文錄左 
附總董演說　十年朝廷尚未簡派大臣出洋考查政治我上海已創設總工程局試行地方自治爲立憲基礎今者明詔下頒預備立憲則試行地方自治之舉當不止上海一隅矣然他處若以上海爲先　之師來此效法則我大懼焉夫議會所訂章程未嘗不曰求完善然以行政機關如駕駑下之馬如行逆　之舟用盡氣力而進步實難且前途障碍甚多掃除不易超越不能日防顚覆之不暇使他人視我内容不知者必騰訕笑其知　必灰熱心然我等所朝夕希望者立憲耳立憲耳今朝廷明降諭旨或者鼓動國民之心人人欲儲一立憲國民資格則我行政機關庶有望乎請與諸君拭目俟之 
附電文政治館王爺中堂大人鈞鑒奉詔預備立憲紳商士民懽忭踴躍謹於本曰舉行祝典恭祝大清立憲國萬歲皇太后皇上萬歲請代奏上海總工程局總董李鍾玨等學務公所總理姚文枬等商務分會總理曾鑄等商業體操會會長李厚垣 
 
 

Page 4

 
 
等同叩箇（謂） 
商務總會祝典商務總會於二十一日恭祝立憲開特别會懸旗燃炮大張筵宴午刻全體會員會友齊集商會公議電請政務處及商部代奏恭進祝詞後總理曾少卿演說略謂政府非廣求智識更訂法制固無　慰臣庶治平之望而衆庶非研究學術保衞國家亦無以赴合羣進化之機在商言商今日我商界開宗要義厥有二端曰振興實業曰泯化界限實業興則商情發達旣可容納無限食力之人界限化則同業交融又可捐除無數排擠之習界限化實業興萬衆一心爭成人格人格成矣立憲實行我商界因應裕如此不侒今日於我全國商界之希望亦即政府異日信賴國民尊崇秩序保守和平之希望衆皆拍手歡呼五時散會電文附後 
附電文北京政務處王爺大人商部貝子爺大人鈞鑒欣奉立憲明詔普天同慶職等謹於本日行慶賀禮恭頌立憲萬歲大清國萬歲皇太后皇上萬歲商務總會總理曾鑄協理朱佩珍偕全埠商民合詞叩請代奏個（南） 
華商體操會祝典念一日黎明華商體操會董全體具名發電政務處合詞叩請代奏慶賀立憲八點鐘全體會員會友均衣操服同臨操塲舉行慶賀典禮操場内外懸燈結綵軍樂甫奏總隊長傳令排隊計馬隊一隊步隊四隊遂鳴砲升慶賀立憲旗全體脱帽三呼立憲萬歲極形歡忭繼而電攝全體圖影而散 
附電文北京政務處王爺中堂大人鈞鑒謹於本日行慶祝禮恭頌立憲萬歲大清萬歲皇太后皇上萬歲合詞叩請代奏上海華商體操會社虞和德袁有道樓丕詔胡受福李厚祐顧瀛葉貽銓邵廷松鄭伯蕃祝大椿袁鎏朱禮琦陳士達嚴義彬李厚礽朱鍾驥方啟新葉璋蘇德鑣陶秉鈞金清鑣鮑傳桂虞成愷盧錫榮方積鎔周緯蓀王德基葉貽錡陳薰陳維楷丁維藩盧金鑑干榮王榮徐懋徐廷康楊炳煥蕭爾昌席裕福王長庚何恭壽魏國安顧壽嶽葉韶熙黄耀祺周椿田虞浚奎孔廣鏞陳乃魁程源銓黄其恕盧受祺潘寳書黄祥麟朱鈞鄭志賢徐通浩石運乾鄭誠瑞何積藩方承貴暨全體會友等同叩箇（南） 
紀南市商業體操會祝典南市商業體操會昨日早晨六句鐘會長會員均戎服佩刀齊集操塲舉行慶祝立憲典禮全體先至塲中排隊奏樂鳴砲先升大清國旗繼升慶祝立憲黄旗全體均脱帽忭舞大呼立憲萬歲中國萬歲皇上皇太后萬歲以示歡頌之意會長李平書明府及各會員演說立憲之幸福聽者拍掌禮畢全體排隊軍樂隊前導齊出操塲由南碼頭黄浦灘迤邐至大關碼頭總工程局隨同諸董慶祝兩處均鳴砲相接并設茶點欵待少坐而散沿途觀者如堵茲將會長李平書明府演說列後伏讀本月十三日上諭著各省將軍督撫曉諭士庶人等發憤爲學各明忠君愛國之義合群進化之理勿以私見害公益勿以小忿敗大明尊崇秩序保守和平以預儲立憲國民之資格大哉王言薄海人民於歡騰忭躍之餘皆當恪遵聖訓發憤爲學力求進步之速矣我體操會友以體育爲目前之義務而義務實不止此體育也所謂忠君愛國之義合羣進化之理德育智育當研究者正多諸君於商業餘閒苟能盡一分心力必有一分之進步積而久之以成完全國民資格彼時他人程度或尚未足而我曾友學養已成翹然獨出衆人之上則卽國家未頒憲法而我輩己儼然爲立憲國民矣彼時之榮耀豈不勝於今日十倍百倍乎諸君勉之我將以斯言爲息壤諸君須知今日慶祝之日正我等發憤爲學之日亦卽我等求爲立憲國民之日諸君勉之（容） 
洋貨商業會館祝典泗涇路洋貨公會十一鐘舉行立憲祝禮請丁哲甫倪良榮登壇演說先時奏樂率同學生唱歌慶賀立憲吳縣十一齡童張珍候宣讀頌詞十五齡童韓申廉演說立憲之預備後由丁倪二君痛陳立憲之利慷慨激昻聞者擊掌 
附頌詞新民之國一道從風立憲基礎斷自宸衷今頒明詔恩及愚蒙前歌後舞其樂融融列强環伺商戰爭雄經營實業四海風同躬逢盛會慶賀成功 
附演說按立憲云者非謂勒一二之典章頒一二之條令國即可爲立憲之國民即可爲立憲之民盖民爲邦本必我國民自浚其智識　培其才力祛除舊思想之渙散改革舊社會之殘弱以馴至於立憲國民之完全資格不至若俄羅斯朝鮮等國立憲之騰笑於天　也是則不爲立憲國民則已欲爲立憲國民舍預備不爲功預備之道奈何一曰形式上之預備一曰精神上之預備議會爲國會之根基美國立憲先有十三州之聨合普國立憲先有州會日本立憲先詔開府縣會立憲制度與社會團體有息息相通之關係社會團體旣成即立憲制度之精神萌芽此形式上之當預備也西儒有言曰不知權利者是爲奴隷之民不知義務者是爲未開之民二者皆不足以生存於立憲政治之下英人權利思想守之最嚴故世界各國皆覩足跡日人義務責任負之甚重故民氣蓬勃不可嚮邇能解此問題將來憲政實行資以納税之義務亦不爲苛課以兵役之義務亦不爲戾即舁以選舉諸權利亦不至退縮不前由是乃知有公德本國有可爭之利則會羣力以擴充之外人有相侵之事則集羣策以抵制之雖一家蒙其　害不顧也雖一人可營私利不爲也推而至於舉一事有損我國家之主權與否出一言有塲我國家之政體與否國家思想愈重即國家之强愈　此精神上之當預備也有此两種預備立憲之政可操券實行試觀各國之立憲類皆國民與君主博戰經百數十年之抗爭甚或訴以干戈决以鐵血破壞和平伏屍流血而僅乃獲濟彼英法無論矣即日本之欽定憲法素稱以和平立憲者亦且經十數年之要求紛鬨而憲政乃得成立今煌煌聖訓特詔我國民以預備謂非我國民之大幸乎吾故爲我國民頌吾故爲能預備立憲之我國民頌亦即爲我大清國億萬萬年有道之基頌（容） 
中央學校祝典本埠中央學校定念四日晩開祝賀立憲會茲將開會秩序錄下（一）奏樂之開會辭（二）三呼憲法黄歲（三）奏樂之唱立憲歌（四）本校演說之奏樂（五）來賓演說之奏樂（六）三呼憲法萬歲之奏樂（七）散會（容） 
上海商會接各處商會歡祝立憲電（一）漳州道李電總商會曾少翁鑒承示十三奉詔預備立憲普天同慶祈將原文電知（二）紹興商學公所來電總商會鑒銑電悉敝處商學界遵於二十一日懸旂歡祝擇二十三日開大會此外有無典禮候覆（三）江寗商會來電總商會鑒電悉二十一日一體歡祝（四）福州商會來電總商會鑒歡祝會遵辦（五）無錫商會來電信成銀行周鑒祝典並京電照乞告總會（助） 
 
 

Page 5

 
 
   
 
 

Page 6

 
 
   
 
 

Page 7

 
 
 
 
　　 
 
 

Page 8

 
 
   
 
 

Page 9

 
 
[前浙江候補道畢畏三觀察上浙江巡撫張禀稿]  
　　警禀者竊職道前因被參寃抑先後禀奉前兼署憲曁憲台批札藩臬两司以非澈查明確不足折服其心飭令分别確查據實覆陳毋稍瞻徇等因在案數月以來悉心靜候日前傳聞兩司業己查明禀覆並奉鈞批旋至藩司衙門抄錄禀稿批示展讀再三傍徨無措竊思本年三月二十二日職道奉委籌辦振捐滬局事宜禀辭就道趨謁鈴轅仰荷鈞慈埀詢周切職道卽面陳被參寃抑實在詳情聲明一官係身外之物原不足惜但是非不能不辯等語我憲台曰爾之是非母庸自辯業已人人代爲之辯已飭司查復矣當時同見者尚有湖北截取道殷道李堯等在座職道固感激涕零卽寅僚聞之亦咸服公明以爲職道從此可以復見天日此次兩司奉委確查旋卽轉飭吳守學莊夏守遹桐會同查辦調核職道歷署嵊縣鎭海政蹟及過班後辦理德人交涉要案各卷宗確切臚陳禀經両司覆核寳藩司棻顔臬司鍾驥乂稱職道前署嵊縣鎭海兩缺卽　前司慰留批牘可憑是從前聲名尚好過班以後查無與其　名相關之案聶前撫憲稱其聲名平常究指何時而言殊難懸揣等語是職道居官旣有致蹟可稱夫政蹟乃心術之見端有政蹟而後有聲名聲名旣非平常己足爲原參誣罔之証昨讀憲批以兩司會查禀覆除周錫康陳汝霖二員外其餘各員據稱從前在任在差雖或有勞績可稱但此次聶　部院原參大都從心跡上考見究竟實指何時何事未能核悉等語查被叅人員如實係寃抑原可昭雪惟細核來禀並無確實寃抑情形未便率行奏陳等　伏思職道之寃抑與不寃抑全憑居官聲名之平常與不平常現旣兩司查明從前聲名尚好過班以後又無關碍聲名之事則所參考語心狡行詭聲名平常字字皆虚日與調查案據反對虚則寃矣反對則確實寃抑矣此不言可渝者至兩司原禀所稱聶前撫憲究指何時而言殊難懸揣之　盖故設惝恍閃爍之詞爲掩飾誣罔之地若必究詰實指何時何　而言再四思維除聶前憲猜疑職道赴京運動叅案一節而外則别無所指倘因司禀一二推宕詞氣遂使覆盆永戴不獨無以折服職道之心且恐有累憲台盛德向來查辦事件　憑案據以分曲直若全實事而空言心跡何難誣聖賢爲盜跖譽盜跖爲聖賢即春秋誅心之筆亦必徵諸實事而書之從未有憑空結撰所可定爲信讞者也况聶前憲於交卸後倒塡日期挾嫌誣参當持輿論譁然即前謁憲台時亦蒙燭照靡遺特兩司查覆此案瞻顧徬徨未能直陳聶前撫憲之非或别有難言之隱則非職道所敢知也恭讀乾隆二十四年十一月二十一日上諭兵部議准題請開復参革台拱營参將鄭純等應照例引見該員始以侵扣營私原任總督恒文参革發審及該撫周人驥審明定讞實係因公挪移以限内全完免罪題結夫因公挪移其去侵冐甚遠今定案得實則原参之誣罔可知封疆大吏表率屬員其責綦重倘於平日意所不愜者或因事揑擀車欵登諸白簡冀以聳聽即審屬全虚而其人之去官涉訟經年沉滯已抱不平之寃在原叅者轉得以風聞未確立身無過之地可乎且卽事經昭雪例當復職而上官又或拘牽斥駁無可控訴其情尤屬可憫卽如此案設非愛必達爲之奏請開復該員等豈不終於廢棄乎嗣後各省督撫叅劾屬員務在虚公持正悉心體訪固不得姑息市恩亦豈容挾嫌誣奏倘有所叅重欵一加審訊全屬子虚者將原叅之人作何議處至審案巳結該員例得開復而督撫不爲題請應准本人赴部告理如所控不實卽治以虚揑之罪若承審之員或因原叅己經去任有意爲之開脱或廻護原叅及撏撦一二輕欵以實之亦應分别議處以示懲創欽此昭垂簡册炳若日星及今聖明在上維新政治疊次明諭均以實事求是誥誡臣工天下共仰自節麾浙蒞以來整飭吏治亦無不以實心行實政故吏畏民服職道前讀憲台甄别僚屬叅摺末輻聲叙所參各員均查有確據一語是參案必以查有確據爲斷以視聶前憲誣參職道考語業經兩司查明毫無確據者其寃抑情形昭然若揭竊念是非不兩立舉錯有定法斷非模稜兩可之詞所能定案職道一官原不足惜而心狡行詭之名則不甘忍受有不得不辯者惟有仍請憲台破除情面主持公道俾是非之公　得以昭彰而寃抑之實情得以昭雪用敢不揣冒瀆續禀瀝陳仰祈大人俯賜察奪批示祇遵 
[日人痛剿馬賊之近因奉天]  
　　奉省近值高梁蕃茂馬賊來往田間最易匿跡前月有大馬賊百餘人在貔子窩日本居留地太肆淫掠日本婦女受其汚者不知凡幾並傷斃多命日本軍政官以遼東半島是其勢力範圍地馬賊如此猖狹殊礙軍政名譽故决計痛加剿辦並照會本省防營合力堵剿以免竄逸（丙） 
[張提學有辭職之意奉天]  
　　奉天提學使張小圃學使鶴齡因太夫人患病迄今未能蒞　前經趙次帥一再電催始於七月初間將太夫人送至天津其弟小松司馬處就養再行赴奉茲又經旬日消息杳然聞學使因太夫人年高多病頗有辭職之意（丙） 
[省憲催查各屬礦表鎭江]  
　　江督前准商部咨發清查礦産己開末開表格多件曾經頒　各屬迄今尚未申報實屬延玩刻下嚴飭各州縣迅卽清查明晰遵照表格塡註禀覆以憑咨部等因日昨鎭屬各縣均奉札照辦矣（垢） 
[開明女校開學誌盛松江]  
　　城中開明女學校現由楊至文廣文主持十九日開校各學堂敎員學生咸來觀禮禮畢學生排隊唱歡迎立憲歌歌詞錄左 
中國雄黄帝垂英風黄種弱專制手段迫民無權　國數千年民欲　屢受外人辱國運衰不如士耳其不立憲中國長已矣皇天仁覆幬徧黄人上諭出白人齊橋舌江南人拍手共歡呼松人士獨非一分子願松人大家振精神各努和莫員皇仁德皇權尊神聖不可侵義務盡權利莫能遁法律明說得自由精自治正上　自平等莫空論各鑄中國魂武士道超出東洋島實業與咄咄歐人驚完國粹中國萬萬歲 
[記大風鎭江]  
　　鎭郡自十七日以來北　大作揚子江巨浪滔天渡江小輪及各民船俱停駛惟六七濠一帶窮氏茅屋大半被風吹去愁慘之狀不忍目睹（垢） 
 
 

Page 10

 
 
[武穴釐局又出舞弊案武昌]  
　　武穴釐局司事向有塡寫大頭小尾聨票情弊近又查出該局大頭小尾聨票一張計錢四百餘串該完厘商人挺身對質案無遁飾業將司事范陳両人提解晋省訊辦並聞此項弊端係與該局委員張棟串通分肥日内卽須撤差另委矣（世） 
[因索賭規肇事廈門]  
　　初九日港仔口街普度勝會由文武諸委員按叚巡查勇丁某甲向賭塲索取規費某洋行杉板夫見之大抱不平糾衆互毆聞某委員亦身受重傷不知如何了結（中） 
來函 
[節錄安亭來函]  
　　鐵路之旁不准牛羊踐踏立法固不得不爾乃在下有司或藉以營私舞弊良可慨也安亭鎭介崑嘉兩邑滬寗鐵路彈壓局文案倪鴻常出入烟寮其烟友周大龍陸錫昌自居鐵路董事相與爲緣上月十六日鐵路三十五號有愚民曹春泉之養媳牽牛經界址之旁巡丁奪而牽至局中當此農忙之際愚氏惶遽無措由廠董沈麟念小民無知初犯轉請局中酌罰作路上保釋而局中以事須經周陸二人商議遂罰洋四元了結以充同仁善堂爲名而同仁司月諸人恐養媳有性命之虞緣將洋四元給還并向大衆痛言告誡愼勿再踏陷阱而該局文案及路董等視爲反對謂必詳憲究辦而木鎭士商咸動公憤聞亦擬呈公函於鐵路總辦 
[今日尚有本埠新聞列入第三張者注意]  
　 
 
　　 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[美客談中國立憲事]  
　　有一客係美國人久居京師能官話熟通中國情形頃聞袁慰帥晋京陛見之事語本館友曰慰帥之陛見爲奏陳立憲事宜無疑也出洋大臣其意見雖有小異皆以立憲爲急要而以慰帥之信任勢望又奏陳立憲之緊急則實行立憲之　上諭不日必應煥發一新天下之耳目但　上諭頒發實行以何年爲期乎此事尚未可知以中國情形論之實行立憲之期可緩十年或十五年何則中國雖欲實行立憲尚無其準備也制定憲法及憲法附屬之諸法律創立省會州會縣會邑會等地方自治之諸制度以豫備創設中國議會其行程尚須費十年之歲月然此事尚易成也如欲實行立憲君治之制度須應收回各省督撫所握之兵馬大權及財政權凡一國之軍政直隸于皇上兵部節制之督撫不能干與其財政年年編製歲入歲出豫算必得議會之協贊施行之而後立憲始有効騐於國政之革新也若不能預備此等之變革而徒頒發憲法創設議會則憲法亦屬空文議會有何効力故預備立憲須實行此改革欲實行此改革則十五年之歲月尚憂其短故曰以今日情形論之中國立憲之期可緩而不可急也雖然二十世紀進步潮流之急迅也一瀉千里不知所底止而中國政海之形勢又受其激刺而一轉再轉三轉而不可遏止立憲之議蓋實因於此形勢轉變之必要也故立憲不實行則已若實行又不可猶豫遲疑也躊躇一日有一日之損猶豫一年有一年之害卽實行立憲之順序先實行其易者而後再實行其難者　不求其完備猶遭火災之人先造假屋冒雨露若建大厦高樓須待期年不可倉卒也中國士大夫苟以此心爲心鋭意實行立憲則今年能可實行立憲也决不待五年十年之後中國論立憲於此二者孰擇乎抑諸王大臣奏陳　兩宫於兩者孰擇乎鄙人雖屬外藉久寓中國常熱心中國之革新故今日於此一事尤有惓惓之情也館友答曰公對於中國之情何深也請記公言登諸報端問我袁慰帥與士大夫可乎客曰唯唯錄北京中華報 
[桑寳委署江漢關道湖北]  
　　江漢關道一缺目寳豐逝世後鄂督擬以施鶴道桑寶調補茲特先行委署至陳夔麟則仍回荆州本任（世） 
[商界次第慶祝立憲鎭江]  
　　鎭江商界以朝廷宣示立憲之諭公議先由商會舉行慶祝次爲華商聨單總會再次爲奏辦商船總公會惟刻下尚未日擇定日期（工） 
[鄂督辭賀壽禮物啟湖北]  
　　本年八月爲本部堂七旬生辰當此時局多艱兩湖地方民生困苦水災未平庶政多闕本部堂夙夜戰兢惟以不能稱職爲懼特恐遠近親知本省僚屬備禮稱賀特此豫爲奉告如有送賀壽禮物者一概璧還如有送壽屏壽文者謹援湯文正錄汪琬文之例錄其文還其屏前事可師愼勿責我矯情也張之洞啟（世） 
[江督札飭榮道查辦船會鎭江]  
　　江督據陶前　禀稱成秉璋所辦鹽船公會業遵部示撤銷惟朱董所辦之商船公會亦有任用非人之　江督因札現任常鎭道榮觀察密查禀核觀察查得朱董用人皆老成持重前道所云必係告者之過當卽據情聲復（工） 
[縣令自述德政被斥鎭江]  
　　丹徒縣宗令能述十五日赴道轅晉謁適值榮觀察訓誡家丁之時宗令因自述其生平德政曾在某任内家丁舞弊扑責若干又在某任内家丁專權收禁幾時觀察頗爲厭聽微語諷之宗令退後府尊承太守卽薄加聲斥以爲多言而躁者儆（工） 
[電飭妥籌安置裁勇辦法北京]  
　　政府近查各省匪黨及步軍統領衙門所獲搶刦各犯多有游勇在内爰擬電飭各省督撫妥籌辦法應即廣設習藝所飭令裁勇一律學習工藝俾不致流離失所如有願回故里者詢明某省某縣優給川資飭令地方官按站護送遞至原籍以杜亂源（下） 
[督練處飭營縣聨絡一氣鎭江]  
　　両江督練公所奉周署督札開鎭江爲長江門戶五方雜處良莠不齊梟匪幇匪混跡尤多非營縣聨絡一氣不足以保衞閻閭因遵卽行知丹徒縣并特飭水陸各營查照（工） 
[溧陽商務分會成立鎭江]  
　　鎭屬溧陽分設商會於十七日午前各業董及商董等均到塲行開會禮至午後始畢以後商業中一切糾葛均歸該商會公議酌奪云垢 
[示防查學委員之假冒鎭江]  
　　日前省憲接到學部咨稱本部爲學務總紐凡各省官立公立民立各學堂皆有董埋之責現訪聞山東省有人冒充部派查學委員向民間私立各塾索收規費等情殊堪駭異誠恐他處亦有此　情事請爲飭查嚴禁云云旣而省憲札飭各府州縣出示曉諭士紳一體留心防察十八日署丹徒縣宗大令已接到此札矣（垢） 
[電允弛禁湘米湖北]  
　　湘省前因水災禁米出口茲聞該省秋收中稔米榖有餘鄂督電商湘撫請弛米禁以濟鄂粮之小足兼可照常收捐以濟兩省鐵路經費官民两利惟不准運銷外省業經湘撫電允現由北善後局刊刷護照發給商人領照陸續採辦（世） 
[上海官事]  
　　蘇省學處文案候補知縣梁濬年現奉蘇撫札飭前往崇明查辦毁學事件昨日到滬特至道轅禀見并禀明卽日赴崇○江皖土税總局差遣委員安徽候補府經歷吳文蔚到道轅禀見○貨捐局查驗委員候補縣丞曾勉濟到道銷假○前貨捐局會辦候補知府袁世輔到道辭行赴蘇○江西補用知縣陳祖培到道禀辭前赴漢口公幹（宜） 
[又催發給執照]  
　　英公堂添建押所因工部局不允發給執照以致暫緩工作曾經關道迭次照會租界領袖飭令工部局從速塡給昨廨員關司馬因此項執照工部局仍未發出特於日昨禀由瑞觀察又備照會催請領袖領事從速繕給俾便興工（宜） 
[警察講習舍開辦]  
　　總工程局議設講習舍於東區己於昨日開辦每夜七點鐘各巡士落班後一律赴舍聽候警員將警章詳細講解並演說近時要政（尺） 
 
 

Page 18

 
 
[飭查小輪經過河道有無窒礙]  
　　職商彭鴻業前擬創設美華小輪公司裝載搭客往來南滙新塲杜家行周浦上海等處曾經禀請關道函致新關税司給發船牌執照並請給示保護在案茲瑞觀察以該商所設小輪沿途經過大小河港於水利究竟有無窒碍因於昨日札飭南匯縣李令查明禀覆再行核辦（宜） 
[電燈公司擬移建外灘]  
　　上海縣王大令詣勘南市紫霞殿基址後以興造電燈公司須建高大烟囱相其地勢以外灘爲宜因地屬空曠無礙居民取水一切尤屬便利惟案奉上台札飭未便擅主昨已將情禀復滬道瑞觀察核示矣（事） 
[米價又貴]  
　　前昨兩日本埠米價忽又加昻每石頓漲一元有零昨日上午上白米竟須洋八元六角昻貴至此是可異也（事） 
[道批照錄]  
　　昨日滬道批崇明縣舉人蔡日暄等禀云田單雖爲各戶管業之憑然民間買賣仍須立契投税過戶承糧方能執守其不能與尋常拍賣等物相提並論可知况念三保四七圖六百七十七八號張企賢許景堂兩單被竊曾經蔡姓登報聲明並禀由袁升道分别移行縣局立案縱使孫全表不知亦豈有購置田地不向圖保查詢遽行買受之理顯有串戤情弊仰上海縣速提孫全表到案切實根究務將此單原案澈底查明追出竊賊眞贜秉公斷究具報黏抄並發（宜） 
[諭知垃圾不准傾入浦江]  
　　黄浦工程即日開浚昨由委員辜部郎照會上海道及總工程局董請轉飭水利局派巡丁傳諭各船戶將所有沿浦灘積存垃圾以後概不准傾入浦中致礙工程茲局董己移知水利局轉飭各船戶知照如敢故違一經查獲解局究辦（尺） 
[美租界火警]  
　　前晩十點鐘時美租界愛而近路培德里四百五十六號門牌　姓家失愼延燒至四百四十九號門牌爲止計燬石庫門樓房八幢旋經救火會西人驅車救熄（似） 
[廠工壓傷]  
　　廈門路雲龍軋花廠大烟囱前日忽然倒下壓傷工人六名均送仁濟醫院求治内甲乙二人受傷最重餘四人無甚大碍（力） 
[妓院遇騙]  
　　妓女土醉春卽醉春别墅昨投英界捕房訴稱本年六月間有住居晝錦里鼎陞棧之天津人張小泉及安徽人李引之自稱係官塲中人來院作狎邪遊陸續爲其賒用衣服計洋六百餘元借欵五十元又取去珍珠三十六粒連同酒菜之資約計千金約定七月望安徽李宦有銀匯來即照數付訖詎逾期不至著人前往詢問據棧中人云已動身他往房中只留空箱兩只求請查緝捕頭允即飭包探劉光震王阿巧嚴行跴緝務獲解究（力） 
[伶人行兇]  
　　春桂戲園伶人馮三狗與住居廣西路之婦人張王氏素識近氏忽觸怒馮伶致被糾人將婦兇毆前晩復糾同其兄二狗並帶領多人至氏處見物卽毁氏投報捕房捕頭飭探徐阿四前往三狗聞信逃脱遂將馮二狗拘入捕房押候解堂訊究（力） 
[關提私售踏車人犯]  
　　曹裕卿投公共公廨控陳岳寗租去脚踏車三輛被其私售與杭州人蔣春和請飭提追究讞員關司馬准即飭差往杭州將陳關提到廨飭令管押候今日公堂訊奪（力） 
[上海縣案]  
　　巨棍范高頭羽黨楊成及其妾張氏迭欠由縣研訊未得實供前晩王大令復提訊問楊供並非與范同黨實由顧發照招往替工張氏供由范之第二妾范沈氏强逼至山東與范見面未满旬日即被拘獲解訊乞宥大令判還押再訊○周全生因竊邢炳生物件付質將當票售與陳張氏往贖被獲解縣訊供管押前晩王大令提周復訊周供地保與小的有仇故被誣指實未行竊大令喝令鞭背一百下仍不供認遂判還押候傅地保質訊再核○虧倒乾元大豐等莊往來銀數萬两之土行主鄭熙義被控到縣訊押前晩王大令提案復訊鄭供求寛限大令判還押限五天理楚○宋伯春被康園煙間主控被私收票洋二百餘元一案前晩亦經王大令提訊朱供求請寛限料理大令判還押限五天理楚○巡士谷德昌因串騙洋銀被王德昌控縣訊供管押昨由王大令提訊谷供洋銀係沈金永收去大令判還押限十天交洋二十元了案違則提辦（事） 
[總工程局記事]  
　　庽滬鎭江婦人陶五氏之女秀貞於去年私自來滬在城内花衣街泰興里某姓處傭工前日其未婚夫趙阿六偕同鄉趙長生趙長桂來申訪尋未見女之姨母趙王氏向趙理論因被扭控駐防所轉解總工程局押候訊究○義祥記蔴袋店主昨與店夥翁阿龍口角將翁頭額擊破由巡士拘解駐防所轉解總工程局候訊（尺） 
[公共公廨晩堂案]  
　　張春泉投廨控新登豐棧主婦曹陳氏露阻春發棧業求提訊究等情前晩讞員關司馬升堂提訊張供開設春發棧因資本不敷邀曹陳氏入股每股一千元氏祇出七百餘元將棧霸阻日前小的有友欲盤此棧張出洋二千元氏堅執不允復將小的逐出求究訊之曹陳氏供憑沈鶴明爲中陸續墊去股洋一千餘元另有添置生財及付房租等項亦有洋七百餘元現求一併追繳婦人願將棧退回訊之沈供曾經勸過不允因之涉訟司馬遂判張押候交保出外拔還欠洋仍照舊合開取具各結送查○錢錫林控惡鴇金翠紅霸贖女兒連弟賣娼等情亦奉司馬提訊錢供海門人女兒連弟己經字人前因家鄉歉歉托人將女押於金處取回洋一百元今己四年備本向贖不允求究訊之金鴇供實係絶賣共取去洋一百四十元今己四年忽來取贖是以不允訊之連弟供年十四父親將小女賣絶於金姓不願回去求察司馬判連弟發棲流所所擇配錢金各具結送查完案○捕送迷途女孩林弟到廨亦奉司馬提訊林弟供年八歲　途無歸求爲安揷司馬判發棲流所一面懸牌召領（力） 
[美租界捕房事]  
　　七百五十二號華捕見垃圾橋附近有路斃無名男屍一具年約二十餘當即禀由捕頭飭人軍赴斐倫路騐屍所飭傅地保到來查明有無屍屬妥爲棺殮○南京路第四百九十六號升和洋貨號有洋傘一箱計二百四十頂暫放於隔壁弄内詎爲徐秀芬私行取去號經投控捕房捕頭飭探沈阿炳將徐拘獲並吊到原贓一併帶入捕房押候解案請究○　　劉洪鈺混入福建路六百五十二號房内行竊裯衣一件報探　阿四將劉緝獲吊取原贓送入捕房押候解辦○張阿寳掩入汕頭路第十五號雉妓行竊裯衣三件報探劉光震將張拘入捕房押候解廨請究（力） 
[法租界捕房事]  
　　前有王某投捕房控妻張氏捲逃等情昨日王在途遇見其妻因即扭入捕房押候解堂訊核○積竊顧阿興林記生釋出未久又在碼頭圖竊爲包探所見當塲搜出當票數張吊到原贓解入押候訊辦○某西人拘船戶沈雪卿王連生至捕房稱被竊去鈔票洋二十元沈王同供不敢行竊捕頭飭押候解堂訊辦○無賴魏桂福王阿二昨在新租界行竊某姓家衣物被包探查見拘入捕房押候究辦（深） 
[美租界捕房事]  
　　漢壁禮路某米店夥沈兆報稱髮妻施氏被車夫名其郎拐逃請予飭查捕頭允之○東洋車夫張阿二昨日曳車至漢壁禮路將某西人脚踏車撞損由捕將張拘入奉飭賠償修費洋二元了事○西華得路丁根咸傾倒垃圾違章由捕拘入丁存有洋銀求保出候訊○泥水匠龔金福在嘉興路與某木工口角被毆傷及眼角由捕將两造併送捕房奉飭龔送醫療治某押候送辦（似） 
 
