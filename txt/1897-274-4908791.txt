# 1934 - 274 - 4908791

 

Page 1

 
 
[鄕試條對秘書○中東戰紀恭摹御容懿範曁中外人地諸圖續編載密電六萬言眞秘書也翻刻送究]  
　　廣學會著中東戰紀八卷本忠愛之忱上治安之策今第三次重印恭摹皇上御容皇后懿範美牆如見雲日同符更維中外名流曁黃海戰地諸圖以資考鏡價仍一圓五角○戰紀續編四卷載李中堂東征電報六萬言百爾君子密疏數十篇曁各鄰國密約各西報譯論之風合諸初編所錄皆萬金不換之秘本百思不到之眞詮取價七角○文學興國䇿二卷爲振興新學者先路之導卽爲光昌文治者榮業所基取價二角○新例鄕會試第三塲歲科試經古場皆兼時務題目風檐角藝首忌襲謬承訛以上三書於中國重大新政東洋搆釁實跡歐洲交涉隱情考核謹嚴搜羅宏富合爲一套取價二圓○若更合泰西新史攬要及時事新論圖說以揣摩各國百年來之政䇿中國十年來之情形悉入條對之中元魁由此其選也上海在申報館申昌書畫室格致書室美華書館大吉樓古香閣飛鴻閣出售外埠託考巿售書處寄售［ZZ］ 
[俄文與蒙古又分合考略] 　　 
　　客有問於執筆人曰昨見本月初四日申報所紀北闈瑣述一則有此次順天鄕試三塲第五首䇿題中問及俄國語言文字與蒙古相似辨其分合處塲中條對詳明者百無一二云云敢問吾子能言之乎執筆人曰旁行斜上之體旣難施諸試卷又不便於謄錄况欲明其理須立表比附微特鄕會試卷向無此式卽僕等日報論說中亦難位置若僅言其大略則尙可徵諸成說以應下問幸勿嗤爲鈔胥長技也謹考大淸會典國子監俄羅斯學助教二人掌分教俄羅斯子弟溯自康熙二十八年俄羅斯始與中國定界議和卽請遣人進京學習國書俟通曉文字後換回洎雍正五年王大臣會同俄國使臣蕯瓦等議修京城俄羅斯館給教習等官養贍於是侍郎圖爾琛等奏請咨取學藝俄羅斯孩童四名諳俄羅斯拉提諾文字人二名住館旣而俄國遣其官生魯喀佛多德宜宛喀喇希木四人來學卽就會同館設學六年復遣其國子弟來京請觀光國學經理藩院議准屬於國子監選滿漢助教各一人教習淸漢文乾隆十五年奏准俄羅斯學不必專設助教以六堂內助教兼管嗣後俄國學生每屆十年派人惠換此國子監俄學兼習淸漢文未及蒙古文字也會典又載內閣俄羅斯館專司繙譯俄文選八旗官學生二十四人肄業每屆五年考試一次遞授七八九品等官洊陞主事助教以蒙古侍讀學士或侍讀一人充提調官又載內閣蒙古房侍讀學士蒙古二人侍讀蒙古二人掌繙譯外藩各部文字稽俄羅斯之課桯又中書蒙古十有六人貼寫中書蒙古六人蒙古字以竹筆書之其俄國等字各傳該館人至蒙古房譯寫以上係內閣職掌皆稱俄羅斯館而均𨽻於蒙古可知俄文與蒙古文本自相近至攷張玉書外國紀云康煕九年四月俄羅斯遣使奉表字體自下而上不可識因令來使譯文以進聞西洋普奧等國與俄壤地相接其文字亦同當俄國未通淸漢文之時每有表奏文移兼用他國之字故康煕丙申俄國來文二函一俄字一蒙古字我朝與彼立約設碑亦勒五體字一淸文一漢文一蒙古字一拉提諾字一俄羅斯字蓋卽古者重譯之意又攷康煕四十四年聖祖閱俄國來文曰此乃喇提諾托多烏祖克鄂羅斯三種文蓋來文用三體各書一通非以三種字合成也俞正燮云俄文橫行自左而右東合拉提諾西合托忒烏珠克而轉畝蒙古淸漢文魏源以爲拉提諾者西洋字托忒者厄魯特字烏珠克者唐古特字也朔方備乘則曰托忒卽托多乃準部字烏珠克卽準部竹筆魏氏分爲二文誤矣又西洋在俄西凖部在俄東𠈛氏之說亦誤總之俄羅斯在宋時嘗爲奇渥溫氏所併故語言略同蒙古文字亦兼習托忒俄國後學西洋技藝故又習拉提諾字此言最爲明暢至唐古物字爲黃教喇嘛經咒所用俄國亦有喇嘛宜必用其文字今攷朔方備乘所載拉提諾唐古特二種字體之外又載托忒字體卽蒙古字也其說本西域圖志共十五字頭每字凡七音前三音開口呼屬陽後四音合口呼屬陰共得一百五音又每音之下各加一音合讀成字共得一千五百七十五字其書具在君試取而閱之則與俄文分合處自可曉然矣客稱謝而退爰次其言如右 
[本館接奉電音]  
　　昨日上午京師飛電傳來上諭一道敬謹譯登○九月初九日奉上諭浙江紹興府知府員缺著繼恩補授欽此 
[委員勘災]  
　　浙省訪事人手書云今秋雨水過多各縣田禾俱有所損由地方官呈報災象禀請派員履勘現由藩憲札委候補同知夏司馬敬中赴嚴州衢州及建德淳安等處候補縣賀大令元釐赴嘉屬之石門桐鄕等處候補通判鄭別駕廷驤赴杭屬之冨陽紹屬之諸曁蕭山等處勘視災歉情形以昭實在 
[統領庖代]  
　　蘇州采訪友人云留防太湖水師全車統領兼辦蘇防中營管帶杜觀察預自升監司之職尙未赴都引見茲始禀請上游給咨北上所遺差使經兩江總督劉峴帥會同江蘇巡撫札飭管帶留防太湖水師正前營歐陽總戎成松庖代總戎奉札之下卽於本月初七日詣轅謝委旋卽赴營次接受開防 
[黃堂瓜代]  
　　廣州采訪友人云署理韶州府尹太守恭保大憲檄令交卸奏請以候補府陳眞卿太守武純補授某日太守趨赴督轅叩謝飭知 
[湘守過鄂]  
　　新授湖南衡州府顏太守鍾驥領憑出京溯流直上本月初一日抵鄂立詣督撫署禀到假某客棧暫駐行旌想小住數日卽當赴湘履塊八毛矣 
[施守卸篆]  
　　前任湖北施南府額勒恒額太守於本月初一日卸篆回省卽赴督撫兩院禀到遂假某處爲公館聽鼓應官以待上憲器使云 
[調補有人]  
　　漢鎭淸車府厲吉人司馬逝世遺缺由陳蘧卿司馬暫爲署理茲據鄂藩牌示漢陽府同知飭委襄陽府同知唐華國調補想唐司馬捧檄之下卽當交卸舊任擇吉履新也 
[浙闈榜期]  
　　昨晚接得杭垣電音云浙闈放榜之期定於本月十三日泥金報至身價頓增多士翹企捷音當無事過勞引領矣 
[自矜得地]  
　　西七月十七號倫頓水陸師報云現我英國得中國緬甸之地國人皆目之爲小英倫我國之得是地者外人不得謂我奪人疆土弗顧廉恥也何則中國拱手而讓之我國亦唾手而得之不勞一兵不折一矢祗以片楮寸舌玩弄其間我一問之彼卽應之中國可謂闊達大度誠易與矣及中國旣贈此地而後俄德法羣起而索之彼皆執拒日人還遼東之地以爲辭謂英國未有拒日之功而得地我國有拒日之功而不得地羣向中國詰責將以饜其大欲蓋三國之拒日本不過欲巿恩於中國以爲今日之地不知我英國曷嘗有巿恩中國召怨日本乎卒能置身事外坐收漁人之利實足令人捧腹也一千八百九十四年中英訂約有數大要事更欲取中國一地而中朝不願思量者數年 
 
 

Page 2

 
 
是以將此地還中國而易緬甸之地訂明此地交還中國後不得讓與別國乃法人向中國索之我國竭力阻撓幾致啓釁此地歸法歸英中國未能自主後各國公使調停謂中國旣將緬甸丁方四百米之地與英亦宜另取一地如此袤廣者與法中國從之而英法之爭亦息近又在雲南之南與中國租一地由我英管轄更欲在緬甸築一鐵路至雲南順寍此路旣成則我國商權大盛然皆中國所賜也我英商人當敬謝之是說見之知新報語多輕薄其侮慢我中國亦可謂甚矣袞袞諸公未知見而汗顏否 
[粵試贅談]  
　　廣州采訪友人云八旗各生考試繙譯由監臨許中丞在貢院主試題目由京頒下刻已事竣中丞特飭差弁梅君鴻光區君啓瑞將繙譯各卷護解入京聽候欽派王大臣評閱○許中丞入闈監臨定期八月二十六日回轅聞此次闈中關防嚴密作弊者無從下手惟有張招等數人冒冲謄錄生入內串通十三房當差人爲賄買圍姓之事事機不密被人告發大憲飭將招重責數十板逐之使出 
[閩闈佚事]  
　　福州采訪友人云花糕題罷遍插茱萸多士之賦槐黃而踏省門者莫不心旌懸懸盼望泥金報捷聞有十二日揭曉之說不知誰是文壇健將果然奪得錦標歸也○三塲射䇿時某士子所繳之卷遍查不見現已飭學官傳生入闈補繕以便交謄錄所謄竣發房亦愼重科名之事也 
[謄錄出闈]  
　　浙江文闈謄錄書手於本月初三夜將闔省試卷一律謄竣由謄錄官查對入箱嚴加封鎖呈解內簾並禀請提調監試兩憲發放各書手翌日黃郭二觀察升坐至公堂命將謄錄所門啓鑰放出各書手聞有三瑒墨卷一本被書手燒壞由謄錄官查知幸燒燬者業已謄上硃卷隨命謄畢帶同該書手禀見提調聽候發落黃觀察商同監試郭觀察格外從寛辦理命掌責八十下以示薄懲又聞寗府謄錄生某於上月二十八日患病危急禀知黃郭二觀察委員騐明卽命人舁之而也 
[閩省考優]  
　　福州采訪友人云欽命提督福建學政王季樵宗師示期本月初二日扃試優生是日慶試者計五十有四人道題子曰先進於禮樂一節二題國人皆曰賢四句 
[浙省優貢名單]  
　　浙江學政徐大宗師考試優生已於上月二十八日出案中選各生開列於後正取六名葛炳烺黃巖盧葆貞烏程潘椐山陰劉焜蘭谿楊榮壽錢塘夏辛銘桐鄕備取十四名周蘊良會稽王誦熙蕭山陸景猷仁和徐慶恩永嘉李鐘鼎慈谿王賓基嘉興程良書嘉善章景傑金華郭鳳誥瑞安林鍾秀琥康陳繼穰鎭海夏汝霖秀水陳錫琛平湖周振翰鄞縣 
[松江融齋書院九月初十日官課題]  
　　經神也者妙萬物而爲言者也天子之席五重諸侯之席三重大夫再重解○史蕭規曹隨論書明史熹宗懿安張皇后傳後○性理天以陽生萬物陰成萬物生仁也成義也論禮理也樂和也說○算學有股弦和有句弦和求三事此題能𠮓得另一個句股形其句股弦不同而句股較均同如原形句三股四弦五可得另形句二十股二十一弦二十九其句股較同爲單一更可從此而得無窮句股形其句股較均爲單一試言其理並推演一二形以証之有一大圓形仵切圓周作大小兩圓復均相節乃於此相切點甲作兩圓公切線直抵圓之對周乙復於乙點作直線與大小兩圓半經正交於丙丁兩點此丙乙丁乙兩線必相等試証之限本月二十日交卷 
[整頓漕務]  
　　督運奉天料豆崧大令督運奉天粟米黃大令奉天津道高觀察檄委押運到通禀請倉廳各憲查騐八月十九十二兩日提騐料豆全行斛收提騐粟米因有潮濕一律駁退限三日買換再行請騐曾列前報茲接北通州訪事人函云上月二十一日停騐二十二日騐收奉天第二起料豆二十三日騐收奉天第三起料豆二十四日騐收奉天第二起粟米倉憲大怒全行駁退諭令與前日退米限三日一併買換二十五日停騐二十六日停騐二十七日倉憲到壩復騐因買換之米尙有船米攙雜長倉憲向黃大令面加申斥飭令摘去頂戴拔去花翎限三日買換違十叅處黃大令以本地購米如許之多殊屬爲難再三乞求倉憲開恩准其减成買換黃大令優加價値四處購買本地粟米七八千石按船提舊換新二十九日呈請倉憲復騐是日前後共駁退粟米一百船直至六點鐘公事始畢北壩倉廳各憲均廉潔自持認眞整頓漕務督運委員亦能仰遵憲諭不惜價値購米補換但未識黃大令之翎頂何時能復舊觀也 
[維持稅務]  
　　戶部坐糧廳稅局向設於北通州東門外宴公廟所有銅錫鉛洋廣雜貨米麥等物由河下運通均赴稅局照例完稅嗣因京津鐵路告成客商貨物多由輪車轉運進京稅務大爲减色坐糧廳察看情形會同尹憲在天津老龍頭地方分立稅局奈立局以來客商貨物不肯納稅多遶道而行坐糧廳寳李二部郎聞信之下前往查辦未識當若何辦理得以維持稅務也 
[招搖集股]  
　　漢上創辦電燈公司雖有成議而尙未見施行詎詐騙之徒卽乘間而起自命股東代攬股分無論店鋪居民到處招搖爲害實甚安得有地方之責者訪拿而懲治之耶 
[折扣傳言]  
　　漢口鐵路總局招買石塊本有示諭劃明價値以示公平詎有不知自愛之司事從中折扣自飽其囊因此販民不敷資本退有後言所述若此惟冀司事等有則攺之無則加勉而已 
[移提仵役]  
　　丹徒縣冷姓毆傷族兄一案已紀前報茲又續得蘇州采訪友人來簡所述較備爰再錄之鎭江府屬丹徒縣民人冷長春竊取族兄冷長泰家器物經長泰追獲喝令其子發順發蘭帮同吊縛樹上用木棍毆斃事後屍子某投丹徒縣署鳴寃縣主某大令准詞履騐屬實飭緝兇手而長泰已懼罪遠颺僅將發順發蘭拘獲研訊之下直認不諱爰備文申詳臬司吳廣涵廉訪廉訪細核案情中有不實不盡之處因批飭解省勘訊大令奉批之下卽將發順發蘭二犯親自解省廉訪訊取供詞核之詳文不甚符合爰發交蘇州府詳細研鞫務期案無遁飾本月初七日蘇州府桐太守子霑飭發審局委員宗大令能述提案研訊所供與前無異大令問曰汝二人如何將長春毆斃發順供稱小的曾在長春小腹右旁舉足踢二下發蘭供認踢一下大令細閱詳文內稱致命傷在太陽穴令照二犯所供則所傷似宜在右腹之下按之洗寃錄唇皮必變色而詳文內並未叙及因飭書吏備文派差至丹徒縣守提原騐之仵作某甲到來訊究二犯仍還禁獄中 
[勒緝巨梟]  
　　蘇州采訪友人云巨匪黑面施老窩子自經上憲懸賞緝拿半載於茲尙未弋獲邇者江蘇巡撫趙展如中丞交卸有期訪悉施匪於數年前曾在留防太湖水師左營管帶官孔游戎德勝處當差爰於本月初四日札飭游戎勒限嚴緝務獲正身游戎奉札後立卽督率各弁無分晝夜四處緝查想兀惡巨兇自不難指日擒獲也 
[談何容易]  
　　去歲有已革武舉李福明遞禀北洋大臣王夔帥聲稱集股已逾千萬擬辦漢蘆鐵路請示施行李貧無立錐而又有瘋子名目夔帥以不理理之李又續禀卽當立局收取股銀狂妄招搖遂爲夔帥批斥不准時盛京卿已拜督辦漢蘆鐵路之命李往京謁見京係空空洞洞所謂集股千萬不特並無現銀抑且並無的欵查騐之下知係紙上空談京卿付之一笑詎李居然以漢蘆鐵路總辦自居俟京卿南旋遂刊刻股票擬收股銀案發被譴以爲殷鑒匪遙從此無人繼起矣不意復有已革道員李某在京具禀稱已集得股銀二千萬兩請辦山西鐵路京署著赴北洋自行具禀夔帥知係李福明一流人物遂批謂集股二千萬兩談何容易前車之失後車之鑒萬勿再蹈李福明覆轍李遂爽焉若失而去 
 
 

Page 3

 
 
[白下官塲紀要]  
　　聞之官塲中人云金陵水師學堂總辦桂薌亭觀察將赴徐州道仵所所遺總辦一席經劉峴帥委柯受丹觀察壽銘接辦○又云兩江營務處一席峴帥刻已委任寳堂觀察玉森庖代矣 
[中丞北上]  
　　卸任江蘇巡撫趙展如中丞由蘇州乘官舫來滬停泊觀音閣碼頭昨日上午十一點三刻時中丞排導至法界招商局金利源碼頭乘新裕輪船北上瀕行時在滬各官及各營弁勇咸赴江干恭送 
[定期閱城]  
　　署理蘇松太道蔡和甫觀察擇於十二日循例閱城本縣黃愛棠大令飭差預備一切幷聞觀察定於十三日拜會駐滬各國領事 
[餉銀過滬]  
　　浙江藩憲委胡李張三掃員押解餉銀晉京昨日道經本埠舟泊北巿戴生日馬頭本縣黃大令立卽派差前往彈壓以示鄭重 
[道批照錄]  
　　俟得山陳嘉榮二人具禀道轅請領存洋昨得道憲批示云此項工洋已准美國佑總領事函送到道聲明據文監師路客店主藏生云陳老二欠伊洋十八元四角八分梁國慶十六元四角四分請飭代還等語茲據具禀前情查陳老二曁梁國慶二人原籍何處與該民人是否親友何事由康篾忒帆船雇爲水手是否係該民人所薦陳老二之叔是何名字旣未來申前項存洋何以不自禀請轉由該民人爲之代領仰卽確切呈復以便核辦違式特斥 
[緝獲盜犯]  
　　盜犯李桂生今春在蘇州府屬某縣夥同搶刼犯案二起曾將事主戳傷幸非要害不致遽傷性命事後各夥犯分贓四散李濳逃來滬匿蹟美租界裏虹口地方邇經包探張阿五緝獲拘入捕房捕頭略詰原由李直認不諱因令押候送解英界公廨訊明核辦 
[請傳棚主]  
　　英美兩界工部局管理淸潔事務之洋人鉛門投英界公堂禀稱張記牛奶棚中人任意將棚外之地作踐曾令速爲收拾豈知其竟延宕至今今已兩閱月矣應請於禮拜四飭傳訊罰讞員翁笠漁大令准之立卽飭差往傳著於禮拜四投案候核 
[索銀被控]  
　　朱樹三者不知其爲何許人前在後馬路阜成里鮑姓所開之瑞林昌綢莊習業後鮑將莊盤頂與人另延宣姓執事朱遂頓失枝棲前日忽糾人向索所存洋銀二千圓宣告以莊已易姓存欵應向前途索處豈容來此剌刺不休乃喚巡捕到來意圖拘押朱見事不妙默默而歸昨日宣復繕詞控諸英界公堂想翁大令必能爲之一分曲直也 
[擒賊受傷]  
　　昨有浦東三圖地保許竹香偕受傷人王錫文至縣喊請驗傷值日差詢明情由據稱被積竊徐掌掌潛入家中圖竊未成當由小的等將徐當塲拘獲被其將所携小刀戳傷腰背等處爰將徐竊交與地保旋由徐之族長永發品卿二人出爲保去迄今多日未曾交出王傷勢沈重爲此同保來案請騐提究當奉黃大令內諭靜候騐訊 
[不准投充]  
　　已革二圖地保姚文彩近欲謀充某圖地保昨日投縣呈具保結大令查得姚曾有盜賣基地一案尙未了結遂將保結擲還不准投充 
[花容受損]  
　　本邑小南門外馬路橋西首三角街悅來茶樓新建房屋擇吉昨日開張一時茶客如雲大有應接不暇之勢午後有甲乙兩女郎携手並肩躡梯而上憑闌啜茗談笑無猜比及下樓失足滾下急由旁人扶起而甲女之退骨已損乙女則頭顱亦墳起如桃矣事爲家中人所聞舁歸敷療然一則尙可𨆪而行一則吹彈得破的臉兒不免如鄧夫人之痕添獺髓矣 
[私開烟館]  
　　本城各烟館向例不准新添及有頂替情事邇有金鳳洲者在老北門內私開小烟館一所經北局委員查悉違章將金拘提解訊金知事不諧卽挽烟膏捐董事胡光永函請局員爲之具保 
[求保賭徒]  
　　睹棍張阿二前因犯案經本縣黃大令判令禁押攺過所迄今已八閱月矣昨有犯叔張連生投案呈具保狀聲稱阿二之母患病甚危叩求恩准暫將阿二交保以便侍奉大令查閱原卷未便具保遂揮之使出 
[吊贓被逸]  
　　昨報紀本邑南巿長源等各木行被賊竊去木植行主遣人報知十六鋪巡防北局局員楊二尹飭捕拘獲竊犯董又福等五名帶往龍華及浦東等處吊贓玆聞董及某甲行至半途乘人不備用力將手銬扭斷飛步奔逃比捕役奮力窮追業已杳無蹤影祇得赴局禀陳不知二尹將何以處之 
[紅帳轇轕]  
　　祝蘭芳李茂堂沈少坡李桂泉等四人合股開設源豐錢莊延王均賢執事與小東門同順昌魚行來往被欠銀一千餘兩又向外間劃收銀三百餘兩李桂全因欠銀逃避莊遂閉歇王具詞控諸法界公堂請爲追給讞員鄭景溪大令准詞出票提到同順昌行主孫連浦研訊孫懼浼股東沈到堂聲稱源豐錢莊孫亦有股本附在職員名下王於本年正月間開明紅帳按照盈餘銀兩應找出五百兩何得貿然呈控大令飭檢呈合同議單謂爾等往來理應照算不得以股本攙雜其中以致張冠李戴迨後迭次提訊判令繳銀五百兩孫堅不肯遵斷是以案懸未結前日孫又偕西婦聖伊來爾投案聲稱同順昌因商婦新拼股本立有中西議單送請領事官簽字目下不願涉訟請將呈堂之議單合同發還大令謂今日原告並未到來無從查核且洋商向無開設牙行之例旣有中西議單合同飭卽呈案候核可也孫等遂唯唯而退昨日大令會同何繙譯官升座祝李延律師蒂羅到堂先將案由朗誦一遍聖伊來爾亦到堂剖辯大令謂爾等與桂泉股開錢莊今桂泉已逃避無蹤所少之銀理應爾等承認現在除去股本外尙虧一千四百餘兩應先收楚至於原告所控之數是否相符本委無從查核沈稱源豐有經帳爲憑王應找出銀五百餘兩祝稱紅帳照盈餘核算尙有倒帳未收理應攤派因此紅帳不足爲憑旣而孫祝等人在堂紛紛饒舌大令謂此非爭閙之塲何得目無法紀沈孫同稱王不將紅帳銀兩交出反敢朦控其謂之可大令謂因事涉訟亦不得謂爲朦控祝又稱奉諭邀同算帳沈何故置之不理沈稱職員方到省稟見藩臺大人大令著將王堂之帳簿發出飭包探帶同理算明白下期禀覆候核沈少坡押候交保餘人一併斥退 
[美界捕房紀事]  
　　昨晨有倫兒李阿虎掩入虹口師老芝路第三十四號門牌內竊取絲毯一條布衣一件携贓而出爲包探洪阿寳所見拘解捕房押候解送英界公堂訊究○第三千三百五十四號東洋車夫陳連記前日拉坐客某甲由某處至虹口下車遺忘紡綢洋𠌂一柄陳卽取而藏之旋往某押店質錢使用事主曾經報捕昨經包探張阿五緝獲拘解捕房押候解送英界公堂訊辦○寗波人某甲之婦僑居虹口漢璧禮路永祥里前日午後與鄰居同鄕人某乙之婦爲細故口角兩不肯讓唇鎗舌劍餘勇可賈扭作一團固結不解甲婦被毆受傷因喚三百九十七號華捕到來將二造一併拿送捕房捕頭飭將甲婦送至同仁醫院療治據醫者言婦略受微傷無甚大碍遂卽帶回捕頭略詰數語以二造均屬女流不予准理一併斥退 
[分發人員騐看名單]  
　　新海防例掣籖分發郎中花翎劉秉鑑湖北主事趙鍈湖南部寺司務陳潤五山東○籌餉例掣籖分發郎中楊汝爲湖南○新海防例掣籖分發知縣程梧雲南長官司吏目彭錫勳湖南○鄭工例指省分發典史胡繩武順天四川○新海防例指省分發同知伍長濬廣東廣西南𨽻州知州陳寳柱湖北安徽通判吳靖湖南廣西閔毓靖湖南福建 
鹽運司運判戴兆鑑浙江兩淮知縣余鶴鳴廣東福建彭承慈湖南陜西洪樹榮貴州雲南張友樞貴州四川彭宜輝四川湖南馬良基四 
 
 

Page 4

 
 
川福建譚祿泉湖南福建李春湖南廣西趙本厚山西山東劉念慈湖北福建鹽大使延緒廂黃福建恩蔭廂藍山東州同章壽銘浙江陜西府經歴傅式由四川甘肅買鴻鈞陜西四川丁之璟浙江山東丁學中山東這徽蔣繼暠廣西貴州徐致洲廣東福建余澤溥順天甘肅李正渙湖南安徽縣丞康泮直𨽻河南甘祖翰廣東廣西种廉義直𨽻河南沈馨順天河南區孝達廣東福建李映崑廣東福建韓霖山東四川馬萬選雲南四川徐鶴年安徽山東曾渙江西湖南傅麗文江西陜西孫家麟安徽福建程之萬安徽河南劉榮奉天山東陳濬源四川山東 
縣主簿王恩湛湖南甘肅州吏目呂鑫垚湖南甘肅黃瑞麟江西湖南武銘恭陜西四川趙作楫浙江四川巡檢吳蘭渚順天山東謝國書廣東安徽趙若曾直𨽻山東艾蘭馨山西河南慶元厢曰山東楊定遠江蘇安徽高寳仁浙江福建鄭韶浙江安徽余家璠湖南安徽從九品李家燮廣東福建王體乾山西河南王洪恩浙江安徽典史李寳慶順天甘肅張書銘山西甘肅童錫瓚湖南陜西曹永春安徽山東張嘉樹浙江山東葉爾新浙江陜西郭煦浙江山東鄭增耀湖南廣西鹽茶大使吳誾浙江四川未入流馮用霖湖北四川凌壽昌浙江河南○籌餉例指省分發通判俞明煜順天山東鹽大使江文藻四川山東巡檢趙培豐四川廣西從九品張綬藻浙江安徽○勞績掣籖分發同知直𨽻州知州花翎何長淸遺州知縣同知銜彭孝言湖南鹽大使黃澤孚湖南○勞績指省分發知府張涵江蘇廣西葉祖蔭湖北浙江通判湯濟川浙江江西知縣陳璋湖北奉天同知銜秋桐孚浙江奉天王士煕浙江奉天錢宗昌浙江奉天龍覲光雲南四川同知升銜兼襲雲騎尉呂劭宗江蘇浙江史悠祿江蘇浙江葛維藩江蘇廣西陳鼎廣江蘇直𨽻劉肇烈湖北四川同知銜甘沅湖南奉天藍翎同知銜田正鏞順天吉林縣丞陳煊浙江福建朱慶瀾浙江奉天縣主簿龔家駟浙江江蘇馬式金安徽山東○截取呈請指省分發同知倉永勳河南浙江○恩廕呈請指省分發通判王之翰江蘇浙江○應補呈請分發從九品楊者直浙江江蘇崔世譜江蘇湖北王守正浙江廣東潘鍾賢浙江江西魏凱湖北福建 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　日前由捕役番榮春在南巿十二圖紫竹奄內拘獲竊犯李啞立解入高昌廟巡防局局員魯二尹提訊之下叱令鞭責藤條五百下旋在身畔搜獲質劵五紙包袱一條鎖匙十餘枚研詰再三堅不供認遂命暫行管押昨日復飭捕役勇丁護送至上海縣署申請黃大令研究○前日捕役行至南巿高昌廟左近見江北某邑人李慶手携一幼孩形狀慌張頗滋疑竇向之詰問言語支　因卽拘至局中禀陳局員魯二尹飭查明禀覆旋覆稱小的查問此孩姓顧小字阿榮年一十有四曾在大南門外朱姓薙髪店習藝後忽失去業已訪尋多日李實是拐匪爰命押候提訊詳明然後傳店主具領 
[英界公堂瑣案]  
　　包探施奎江禀稱日前鄧公館被賊竊取零綢報捕後捕頭令小的拘獲行竊之王鴻瑞詰知與小蘇州同竊今將其贓吊到告知捕頭給還原主惟小蘇州尙未拘獲故先送王請訊王供稱小的雖曾行竊實是誤聽小蘇州指使現在小蘇州不知逃往何處矣叩求大老爺恩鑒翁笠漁大令判令笞責一百板著仍補拿小蘇州究辦○包探張阿五禀稱昨日張阿大在虹口租界之中東張西望小的疑其圖竊向之盤詰始知其曾竊南巿不知姓名人家綢布衣服六件是以告知捕頭解案請究張供稱小的係太倉州屬崇明縣人向在治下當小工雖曾犯竊以後不敢再蹈前愆矣求賜宏恩寛饒一次大令著解送縣署請黃大令查訊○包探倪順泉稟稱賊犯丁阿二潛入陸古三家竊取布褲一條報捕後捕頭令小的緝獲人贓解案請究陸投案領贓丁供稱小的偶然犯竊尙乞施恩以後如再到堂自甘重辦大令判令管押兩日贓給還失主○包探石金榮禀稱昨夜兩點鐘時范阿朗彳亍於虹口某處小弄中小的見其形跡可疑是以拘入捕房今者捕頭令解案請究范供稱小的係太倉州屬崇明縣人昨夜踏月訪友並非圖竊求大老爺恩赦無辜大令判令管押一日○包探竇如海禀稱戴犯　福昌竊取錫工章錦榮所積之錫數條報捕後捕頭令小的查獲人贓解案請究章投案領贓孫供稱小的係浙江寗波府屬某邑人軧此一遭以後决不再犯叩求寬宥以保聲名大令判令管押一日贓給還失主○包探洪阿寳禀稱小的緝獲連次行竊之賊犯顧發祥詰知專慣　入人家肆行竊物卽俗所謂捱門賊也今者贓未吊齊持先告知捕頭解案請訊顧供稱小的係常州府屬無錫縣人連次犯竊實是該死惟求大老爺　　　之恩大令著帶回捕房查明所犯各案於禮拜四解案再訊○包探張阿五禀稱磧竊錢阿寳迭次犯案懲不勝懲此次又連竊張阿寳等家綢布衣服及零星器物雖値價其微而爲數不少是以小的留心拘獲帶入捕房告知捕頭解案請究張等各失主同投案下領贓錢供稱小的係常州府屬無錫縣人無計謀生流而爲賊求大老爺姑寛法網曲貸餘生大令判令笞責三百板然後遞解回籍 
[法界公堂瑣案]  
　　包探禀稱偷兒陳阿四在停泊徐家匯之某姓船上竊取單被一條內有西國皮鞋携至護　月　求售是以拘入捕房捕頭令解案請訊陳供認不諱鄭大令判令押候笞責二百板贓存待失主具領○包探禀　小車夫錢壽停車某處被　香　沈寳郎竊去旋卽尋獲扭入捕房捕頭令解案請訊倪沈自知理屈一味支吾大令判令押候各笞責一百板○王二訴稱小的在十六　某姓家執役前晚有賊掩入竊去錫燭臺一雙及衣服若干件今知已由包探破獲是以主人令小的開呈失單叩求給領賊犯周阿來自認　竊峈不專　又稱小的係初次犯竊尙乞恩寬大令閱視失單問尙有各物何在陳東遮西掩閃爍其詞大令著押候從重笞貢一百板再行嚴比○包探禀稱䧒阿三李阿大二賊犯同至金利源某號棧房竊取某客存棧雞毛經巡丁拘獲送入捕房捕頭令解案請辦包探禀稱二賊屢次犯竊務乞重懲大令頷之隨判令押候各笞責一百板○包探禀稱吳淞口某營勇丁某申來滬購物途遇歹人徐阿狗及蔣姓騙去洋蚨八翼及行李等物旋在中途遇除扭送捕房捕頭令解案請訊幷禀稱徐將所騙　銀置備衣服煥然一新現已交還失主矣徐供稱此人與蔣局來小的並不相識大令判令押候笞責一百板○趙阿鑫訴稱在某飯店果腹歹人鍾福泉無端攫去錢百文未箋在途尋獲扭入捕房茲由捕頭令包探解案請辦鍾供稱小的在治下某碼頭當小工其時同在飯店午餐雖與口角相爭並不搶其錢鈔大令判令押候笞責一百板 
[金陵官報]  
　　九月初二日徐州府詹鴻謨禀知秋　　來面禀　形並叩謝明保奘敍各案中書科中書郭慶䕶柘林營都司朱啓詠投文請咨均到副將龍復森謝委轅下先　官南可候補同知陳㨗之均見巡道胡禀知卦石　靑龍山看礦新授常鎭涌海道長恆禀謝飭知委署淮揚道丁葆元委辦沙漫洲緝私候補道章蔭下關掣驗候補道徐壽明赴蘇均謝委前總理衙門章京工部員外郎魏晋楨到由京來通判德山謝委稽查儀鳳門差平鏡輪船馬廷樹到送郭軍門回知縣孔慶堮禀知到南五六段保甲差○初三日委署蕪采營叅將張本生辭正任高郵州錢錫賓均到見通判程埏叩謝甄別知縣游毅之销南三段保甲差前總理衙門章京工部員外郎魏晉楨辭赴安徽○初四日巡道胡看礦冋祈授常塡道長恆委署淮掦道丁赴蘇見撫憲徐州府詹　縣蕭德驥奉示驗看均見辭守備杜大鴻傳見安徽州吏目曹指分兩淮鹽巡檢許廷棟世職熊鍚之均見奉示驗看調辦　西掣騐候補道陳桂森辭赴湖口交缷後赴大通到差三大營王楊武首府劉江寗縣趙均請令卽繳帮代新軍副旗遊擊彭桂林叩謝留兩江同知朱寳瑩禀知到有二叚保　差通判俞廷翰銷稽查儀鳳門差知縣吳錫官奉委寗局公幹卽辭又薛華榮奉府委發審差又汪祖文銷南五六段保甲差平鏡輪船焦廷樹辭赴湖南搒劉光才軍門督轅牌示本月初十日換戴暖帽○初五日候補道汪灃到交缷揚州保甲局並江防營務處差回徐州府詹鴻謨辭水師學堂洋文敎習守備朱聲崗叩謝吳淞砲台官鹽巡檢楊錦萊奉示騐看均見運臺江辭委辦沙漫洲緝私候補道章蔭謝委兼辦江防營務處代水師左哨節制奇兵左旗善後局候補道懋禀知奉札騐收自新所工程差知縣黃煊辭赴徐州會算交代又陳樹涵叩謝甄別加考行知通判德山禀知到稽查儀鳳門差辦理浙江嚴州礦務補用縣郭步賢到上海來水雷輪船馬　羣辭送常鎭道長赴鎭江訓導蔡淸臣未學增均奉示考試○初六日巡道胡辭赴蘇房部主事劉雲衢分部主事蔡明星均到江西來進京通判梁收祥到由京引見回江寗縣趙禀知赴東鄕相騐江安輪船楊星　　　回並禀知修理機器○初七日委辦下關掣騐候補道徐壽朋禀知到差統領衡字全軍王世雄署高郵州章邦直到均見公部郎中劉盛雲到由安懲來管帶　南緝私長龍副將曾茂才到由湖南送大省爺來正任高郵州錢錫賓叩謝河運案內蒙保關缺以同知選用揀補洊州州判吳紀勳到由京來臺壺輪船周國神禀知送趙撫臺赴蘇回 
[垣官]  
　　九月初三日知府袁恭宏禀銷江北就醫假同知鄭述祖由江震絲捐　來知縣張明允由常昭海口厘局來又翁有成禀銷海運津局差又孫玉堂由滬運硝冋消差又黃𣐾稟銷查勘元邑荒熟田畝差巡檢吳祥泰禀銷武陽絲捐差又鄭清徽禀謝奉飭留蘇差委○初四日通判王士喧禀銷查勘震澤縣荒熟田畝差州判倪善慶禀銷文差飭知廿一年分冬防案內蒙記功兩次縣丞湯　洹禀謝飭知本年秋審案內蒙　大功一次從九孔憲猷禀銷監放崑新孤貧口粮差藩轅簷示照得正任荆溪縣知縣　星輝現經引見回省堪以飭令回任又委署丹徒縣知縣鄭籛現有洋務局差一時未能銷差所遺員缺查正任丹徒縣知縣王芝蘭在任多年情形熟悉尙　交缷自應暫綏　咨引見以專責成○初五日江安督糧道吳到溧陽縣劉新陽縣莖金匱縣吳震澤縣許代理常熟縣郭均禀到崑山縣諸可寳文　彌封事竣由寗回通判張　　　縣吳俊卿　銷由　迎接新撫憲冋又謝謙禀銷蘇防營務處提調差新選陽湖縣高承惠禀知在湖北賑捐局報捐花翎巡檢劉炳禀謝飭知押解秋審人犯蒙給予勞績班署事一次又　家溱內常昭公幹回統領湘軍等營特授湖北鄖陽總鎭陳基湘到管帶開濟兵輪記名提督徐傳隆由吳淞來○初六日常州府有到昭文縣李吳江縣方　進縣趙荆溪縣鄭均禀到南匯縣江禀謝奉飭冋任卽辭代理崑山縣　禀辭正任崇明縣黃傳祁由滬回前常熟縣錢保衡由天津回局知方澤含由同里厘局來直隸州童大疇由寗來持旨存知縣沈祝燕禀知由京引見回省奉藩憲面諭仍委辦稽核文案卽到差發往南洋差遣委用知縣黃彝凱湖南人由滬來知縣周加輔由奔牛釐局來又洪衍慶由上海糖捐局卒平望司巡檢王政禀到卽辭巡檢聶師賢禀銷海運津通局差又胡澄江禀銷分常差遣淞北恊鎭劉長春到卽辭行撫轅武巡捕李昱柱禀知迎接新撫憲回 
 
 
 

Page 10

 
 
   
 
