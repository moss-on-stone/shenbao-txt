# 1899 - 265 - 4909503

 

Page 1

 
 
[勸募紹屬嵊縣新昌上虞餘姚水災急振] [  申報館恊振所謹啓]  
　　前月中旬浙省紹興府屬之嵊縣出蛟新昌與乘犬牙相錯山洪陡發水勢如倒瀉銀河下游曹娥江潮水逆流以致梁湖百官後郭等塘同時潰决洪壽洶湧横决無前不特沿塘一帶田禾房屋盡被漂流且水勢内衝一片汪洋亦幾盡成澤國淹没人口不知凡幾四野浮屍逐浪而至其生存者又以室家旣毁蓄積已空待哺嗷嗷呼號求救馳書乞　急若羽書患海内仁人君子必有具同胞之量擴樂善之懷者指囷粟以予人駕麥舟以贈友古人高誼猶且振卹貪窮矧值此中澤哀鴻性命在於呼吸詎可不解囊相助以拯阽危乎聚沙不難成塔集腋可以爲裘少固無妨多尤　感惟冀仁漿義粟源源而來庶被災黎民得不致同塡溝壑此則籌振者所九頓首以祝者也振欵乞父電　局原也官銀號仁濟善堂及本館恊振所均可代爲彚解肅此佈求伏維德鑒 
[江西萍鄕縣顧大令家相課十略說上]  
　　余舊歳嘗箸勸士質言一書因科舉旋復舊制遂未脫稿嗣欲仿上海求志書院寗波辨志精舍章程於書院常課外另設定志文課專考實學分經學小學理學史學掌故輿地政治交涉詞章藝學諸門擬自今歲舉行會奉督憲札飭士子不得僅就制藝用功書院須兼課經史掌故時務不得僅以八股試帖塞責等因竊念設於常課之外士子猶謂無關功令誠不若列於常課之中方可視爲分内之事况另外考課經費無出亦難持久爰恪遵督憲之諭議定本年鰲洲書院以八股試帖及經史掌故時務舁學相間命題遇考試經史掌故時務算學時仍各就所長自占一門或有兼試兩三門者應分卷繕寫以便評閱業經通禀各憲及出示曉諭在案兹擬定章程並將士子讀書用功入手之處略爲指示爲說於左一曰經學兼小學十三經注疏監本五經欽定七經並頒在學官苟爲鄕會試二塲計則此數部已足毋庸冉讀他書若論經學則注疏尚係一家之言仍須博考遺文兼採衆說大抵漢儒經說確有師承而西漢尤勝於東漢國朝大儒輩出於漢儒遺說搜輯靡遺且旁推交通以暢其指故經學稱最盛有志治經者當購古經解彚函皇清經解正續編則經學之書大致已備其唐宋元明之空談臆說僞書等諸自鄫可矣治經固以明義理爲主而義理非訓詁不明且古人用字有假借經文傳本有異同則訓詁未易遽定大致已備其唐宋元明訓詁之學謂之小學小學乃治經之利器是以近人刊小學彚函卽　於古經解之後也且爾雅已列爲經本朝人所註說文諸書皇清經解止續編多已收入故小學與經學事屬相因不能分析學政按臨經古塲例試經解經解自以考證異文辨析異義爲主然亦有考證事實者則有關經義之事實也亦有考證典制者則三代以上之典制也能爲經解者其鄕會試二塲經文三塲對策必能制勝通經所以致用非欲人終身沈溺於考據訓詁之中也國朝康熙以至嘉慶經學最盛而乾隆尤爲極盛良以世宙承平民生富庶士人殫其　明才力以　古　自得其樂　　光　　内　外侮　起迭　遂　而請求經世之務今日世變益亟以敕時而論實無暇再效昔人之所爲故經濟科六門並無經學而張制軍勸學篇特列守約一篇蓋以致用當務爲貴不以殫見洽聞爲賢也然果有篤志好古之士不求用世而願爲專門之學步國朝先正後塵者亦任其自爲况書院考諾不過偶發一題略見一班在稍事涉獵　亦能爲之故仍遵督憲諭飭以經學爲首要之此乃博古之學非通今之學也一曰史學兼西史凡古掌故古輿地入此門讀史以二十四史爲主而板本少價值昻不易購置同治中興各省書局合刻之本每部售銀一百五十兩已稱易得乃光緒初年上海嘯園刊本及同文書局石印本復减至百兩百圓迨圖書集成局鉛字排印本止售洋五十六圓而杭州竹簡齋石印本出更减爲三十二圓可稱聞極士生今日稍有力者若不購全史可謂無識矣第卷帙浩繁勢難全閱如資治通鑑正續御批通鑑輯覽各種紀事本末皆所必讀李芾生廣文遼金紀事本末亦必傳之作宜參觀也若正續三通亦考掌故者必備之書特不易購置耳其餘應讀之書按書目答問求之自得以古爲鑑可知得失所貴乎讀史者欲知治亂興亡之局盛衰消長之原政法變革之大端國體民生之大勢而已國朝人爲史學者其肆力於古不减經學而更難於經學然以之致用則不甚切要守約篇言之詳矣史學之書倍蓰於經爲今日計但須照守約篇所言行之更不必高談專門考古之史學矣自秦以後中國爲獨立之國其間分崩割據多不足道三國南北朝及宋遼金元亦不過鼎足之勢對待之形故除以古爲鑑更無别法但古今時勢遞變不同援史事以證今時代愈近則愈明蓋近則情形尚有相似處遠則全不相涉也孔子周人也刪書斷自唐虞則周以前止取唐虞夏商四代爲時不過千年而其考列國之史乃備取百二十國寶書豈不以並世而生其政治得失尤足以資借鏡乎今日五洲通道泰西各國富强具有本原日本以蕞爾數島一朝發憤自雄遂成維新之治此眞他山攻鎭之資也土生今日斷不可不讀西史如泰西新史攬要萬國史記日本國志等書必應觀覽但國名地名遠近方位尤須先知大概則瀛寰志略海國圖志及地球全圖更所宜先矣　故者歴代禮樂刑政典章制度是也輿地者古今郡邑山川建置離合是也此各爲史學中之一門若各國之政法域外之形勢則兼時務矣史學有考求義例評論書法者此爲修史之用有訂正事實異同文字歧誤者兼可爲對策之用至掌故輿地之沿革尤畢生考之不窮惟史論或止論一人一事或通論歴代得失初學可勉而幾而宿儒有莫能盡且可融會古今叅合中西以立論所謂上下五千年縱横九萬里也現定考課應以史論爲正而間叅以考辨此博古而兼通今之學也 
[本館接奉電音]  
　　昨日午前十一點越二十分時東師飛電傳來上諭二道敬謹譯登○八月二十二日奉上諭福建督糧道員缺著啓綿補授欽此同日奉上諭前因京帥夏秋以來雨澤稀少派令奕劻等恭代拈香虔申祈禱現在　逾秋分尚未渥沛日霖益深寅盼本　二十四日著派漙偉前詣大高殿恭代拈香時應宫著派載瀅昭顯　著派載濂宣仁廟著派載瀾凝和廟著派載澤同於是日分詣拈香欽此 
[鐵路要聞]  
　　廣州中西報登奉天訪事來函云俄人所繪西伯利亞鐵路圖余曾目擊係從恰克圖庫倫直逹京師現已照此動工由西伯利亞幹路築起昕宵併力意在早日告成一日有呆華官告余曰俄人此等舉動未知英國意見若何竊意英國必不能任俄人得志惟目下興築滿洲鐵路俄人甚屬從容且電綫亦均已裝設雖土工尚未築至 
 
 

Page 2

 
 
遼陽一帶而置備樁木等料實爲建橋過遼河以逹奉天之要需至俄人發給華人薪工通事司事司事等人皆不免從中　扣各俄兵均任意在華人店鋪客　中購物止宿且復多所驛騷華人頗覺不堪其苦遇有開礦等事則不俟華官允准卽率意擅行云 
[梧民肇事]  
　　廣州中西報云近來各内地開埠通商日增月盛而中外交涉之事卽由此而繁全賴賢有司遇事持平無傷大體旣免外人藉口亦不使民怨沸騰庶幾上宏朝廷柔遠之經下受地方通商之益廣西梧州自去歲開通商埠後時有輪舶往來洋商每欲購地築碼頭造行棧莫不自務捷足先著祖鞭水街以下一帶河灘頻臨水滸向來各項貨艇均於此停留而城内居民汲飲亦咸資是水前月下浣突有洋人聲稱業經貲購此地嗣後一概船艇不許停泊並禁止居民汲水各船户畏之不敢以卵敵石只得將船移泊上流虎河口而河流湍急不使良多惟有暫爲隱忍而已久之商賈士庶咸抱不平因受欺凌激成衆怒咸謂日事屬初基且猶如此將來何堪設想且率土之濵莫非王土小民何敢私自賣與外人必須聯禀府縣澈底查究後患方可少休由是議論紛紛一唱百和至七月二十五日不期而集者多至千百人逕人蒼梧縣署倦稱不知洋關上何故忽然閧閙急請彈壓免釀禍端縣主錢大令聞報使人探聽何事甫至門口便見人山人海多言必與洋人爲難探者急折回據情覆縣主大驚立卽親往彈壓迨至半途卽有耆老百十人擁護至太平堂公局堂内早有紳耆商賈迎候將洋人驅逐船艇并不准居人汲水等情詳細禀述縣主謂此事重大非本縣獨力能肩必須禀請府尊作主紳耆謂如須府尊作主則我等當去請大公祖來無勞父臺車　於是一面攀留縣主一面使人通逹府署府尊嚴太守聞耗命駕前往行未數步復有民婦數十人迎往公司耆老士庶跪列滿前將事一一禀陳并稱河灘係在籍某紳所賣府尊卽傳某紳到局令交回所收定銀俾息衆怒紳以事旣敗裂勢難抗違而又慮洋人不允府尊再三開導並卽函致承買之某洋商洋商目擊情形深恐釀成大禍自願收回所付洋銀二千元作爲罷論居民慮及日後復有貪劣紳耆勾串盜賣叩乞立案永遠不得擅自售地與洋人府縣主皆許之直至夜深始得鳴騶回署 
[各國版圖表]  
　　廣州博聞報云法國名士雷發稅耳氏將歐洲各國及所屬各地幅員之廣狹人民之多寡勒爲成書以資考核兹特譯其大略云英吉利國土地二十九兆方啓羅邁當人民三百八十兆名口俄羅斯國土地二十兆方啓羅邁當人民一百二十九兆名口法蘭西國土地四兆半方啓羅邁當人民七十二兆名口荷蘭國土地二兆方啓羅邁當人民三十一兆名口西班牙國與美利堅交戰以前土地一兆方啓羅邁當人民二十五兆名口德意志國土地三兆方啓羅邁當人民五十五兆名口葡萄牙國土地二兆方啓羅邁當人民十兆名口比利時國土地二兆方啓羅邁當人民十四兆名口丹墨國連格林蘭爰士蘭背風島土地二十三萬方啓羅邁當人民二兆十萬名口意大利國所屬之阿薩白及馬薩烏處座處人民祗十萬名口 
[憲節抵蘇]  
　　姑蘇采訪友人云新任江蘇巡撫鹿芝圃大中丞由滬詣江寗謁見兩江總督劉峴莊制軍後於本月十九夜命駕至下關登舟翦江下駛二十日午後三下鐘許駛過鎭江省中探悉確音屈指二十二日夜間准可抵埠所屬文武員弁因於是日清晨乘舟出境恭迎撫標水陸各營則　隊赴郊坰持械鵠列迨二十二日上午鐘鳴十一下憲舟始掠波而至旣下碇護撫聶仲芳中丞署藩司陸春江方伯署臬司朱竹石廉訪及織　海尚衣次第登舟謁見餘亦呈遞手版以期一接光儀閱時中丞傳令繞至葑門外馬頭排導登岸詣靈官廟拈香然後迤邐入葑門赴撫轅駐節 
[親勘秋收]  
　　揚州訪事友人云每屇仲秋各府廳州縣例須查勘秋成分數遵限造册彚報省中大憲雖屬循例舉行實亦咨部要件本月某日揚州府沈碧香大守接奉上憲排單嚴催册報遂於十六日黎明排導出轅往高寶躬親查勘旋於十七日初鼓時回郡以便十八日考試興化東臺二縣文童 
[皖中荒政]  
　　蕪湖訪事友人云本年當塗蕪湖各縣禾苗暢茂詎意天不做美正在吐花結實忽逢秋雨兼旬間又赤日炎蒸以致萬頃黃雲覆臥田塍類皆霉敗雖節逢白露天氣暢晴然鄕民已不免有暗荒之苦紛紛入城報災蕪湖縣張邑尊當卽札委差遣委員楊二尹遍赴南阡北陌詳細履勘當塗縣吕大令則因痁疾大作迭請病假由太平府杜太守札委通判丁慰農别駕代赴四鄕逐一履勘兹復由太守按縣覆勘於中秋後一日由郡至蕪就縣署小駐一宵次日卽命駕轉赴每昌俟三縣勘畢然後繪圖貼說加具印結轉詳藩憲以定今歲災緩分數俾民　不致受酷吏追呼之苦是雖例舉抑亦朝廷曠代之恩也 
[嚴懲劣董]  
　　金陵訪事友人云近日署理江寗府句容縣張星五大令欽遵上諭辦理團練事宜每有不肖紳董恐嚇鄕愚藉端苛派情事甚至有越境派捐者致被各村長聯名探諸藩署藩憲恩藝棠方伯飭府督縣秉公究辦又有江寗某劣董所辦團練之處適與句容壤地相接因亦越境派捐句容民人告以本境亦在辦團何能更爲鄰邑出費劣董遂以力勢相迫民人忿不能平投各大憲衙門環控藩憲以該董膽大妄行飭江寗府督同江寗縣立提到案與句容民人當堂對質後知所控屬實卽將該董重懲吊回諭單立予黜退一時各團董聞之莫不凛然不敢復犯 
[八閩佚事]  
　　福州采訪友人云本月中旬某日有一匪徒狙伏中亭街幽僻處適某甲携洋銀一包道經其地匪徒一躍而出伸手攫取飛步奔逃觀音井某小經紀亦被刦去衣服數件康莊大道變而爲棘地荆天何官斯土者竟如於陵仲子之耳無聞目無見耶○某甲以治庖名於時鵠鼎調羹不數易牙妙技夙與尚幹鄕人某乙有隙本月某日突被乙擄去囚諸南嶼鄕勒令出貲贖命家人十分惶急具詞赴俟官縣署禀陳縣主劉特舟大令准之立卽籖差前往押釋至則甲已被携之他往蹤跡杳然不知賢令尹將何以處之○中秋佳節人月雙圓閩省人家例有送塔之舉先是南後街一帶小本營生之輩沿途排列泥塔以博蠅頭每有運　巧思用細泥搏塑者浮圖七級嵌空玲瓏鈴鐸之聲因風遠送今歲南關于山道山諸處居民尤采烈興高就塔之四圍遍綴紅燈遥望之無異明星萬點小家碧玉携手閒遊十里銅街香塵四溢直至參横斗轉始相與踏月而歸誠良宵之韻事也 
[茸城談屑]  
　　松江訪事人云西門外妙嚴寺後痘神廟中向設會文公社每屆歲科試社中獲雋者不下數十人近因屋宇年久失修日就傾圯由社中領袖創議四出募損並於本月二十日舁神像游歴城鄕爲斯民驅邪降福儀仗之前另用一木牌上書親臨募捐四字是亦可謂生面别開者矣○節過中秋風高霜肅攝生家偶一不愼病魔卽伺隙而來日内城廂内外多有陡患吐瀉者雖不致有碍性命而青囊家飛輿往返已無不忙碌異常矣 
[虎節紀行]  
　　虎節將臨已登昨報兹悉廣西提督蘇子熙宫保定於今日由天津抵滬當未經起節時先接南洋大臣劉峴帥電信請親臨節署面商一切機宜是以日内宫保卽須向曰下一行至於前者剛星使所籌之一百二十萬金奉諭充宫保練軍之費俾練成勁旅作爲兩江一帶　擊之師 
[閩藩蒞滬]  
　　新任福建藩司張筱　方伯曾颺係直隸南皮縣人今湖廣總督張香濤制軍之姪孫以名翰林起家由川臬摧升今職前日自蜀中交卸來滬暫駐英界六馬路格致書院比鄰譯書公會人約尚須佯平原十日之留也 
 
 

Page 3

 
 
[委巡司]  
　　上海縣吳淞司巡檢某少尹刻已瓜期將屆上憲飭另候差委所遺吳淞司巡檢一缺委沈韻箎少尹金聲署理少尹奉檄後已於前日接鈐矣 
[示則課士]  
　　本邑敬業書院向由道廳縣輪流課試以期作育人才本月應歸上海縣舉行縣主土欣甫大令定於二十八日扃試刻已牌示院前矣 
[不服驅逐]  
　　南巿沿黃浦一帶寄泊之江北艒艒船前經江海新關稅務司雷君函請署理江海關道曾經郛觀察札飭上海縣王欣甫大令派差押逐不准逗劉若輩類皆貧若小民若竟遷移苦無容身之處遂相約觀望不前差役無可奈何據情禀明王大令未知大令别有體恤之道否 
[嚴緝流氓]  
　　近日本邑南巿沿浦江一帶屢有無業流氓亍彳於各馬頭上見貨船到岸卽自稱貨捐局所雇巡丁指爲漏捐任情勒詐爲害商民實非淺鮮適上海縣主王欣甫大令接奉上憲札文飭卽嚴拿究辦因密派差役會同地甲分往各處茶肆烟寮按名緝捕想若輩怗惡已久至此不難悉數成禽矣 
[嚴拿逸犯]  
　　浦東著名流氓張掌華前因糾衆向張瑞華拆梢致同黨張永林格鬥身死縣主王欣甫大令訊明一切申詳上憲科以徒罪發往溧陽今夏由配所逃回更復肆無忌憚日前糾黨到許榮貴米店攫去洋銀數十元許遂投縣禀控王大令大爲震怒立飭公役四名各帶夥役前往按名嚴拿務獲解究 
[收殮斃犯]  
　　昨報紀本城改過局押犯施錫華病斃於普育堂上海縣主王欣甫大令聞報卽飭差查傳屍屬聽候相騐至下午屍父施某投案禀稱兒子在日確係不守法度犯案收押今旣病斃求免騐屍小的願卽自行備棺安殮大令准之著卽於棺殮後領回埋葬并取具切結附郑備查 
[議修街道]  
　　英美租界會審公廨自遷至垃圾橋北首北浙江路後工部局董事查得彼處街道不甚平坦若遇雨雪行人往來諸多不便因卽籌備一切飭匠興修不日卽須工作矣 
[山邱華屋]  
　　美界北浙江路一帶自建立會審公廨後巿面日有起色各地主咸議起造房屋以占利巿惟纍纍荒塜須先將骨殖起出然後興工是以日來道旁常有小工從事於白楊衰草間死者何辜遭此慘刼亦可憐矣 
[訛詐宜懲]  
　　川沙廳人羅寶寶在滬駕航船爲業其妻奚氏前因妯娌失和避居南馬頭老嫗江徐氏家事爲近處無賴偵知疑江徐氏爲蟻媒　衆向訛詐十二圖地保夥阿桃探悉情形將江徐氏及奚氏拘至二十三七鋪巡防局局員邱友齡二尹提訊之下江徐氏供奚氏係小婦人之義女此次因家中不睦暫來上婦人處寄居數日並無他意二尹飭傳其夫到案質訊無異遂傳管帮人蔡阿雪具保將奚氏交羅領回管束一面飭地甲嚴緝訛詐之人到案究辦 
[限繳定銀]  
　　英商壳件洋行投該管領事署控華人章明恩不交定購之地由英領事據情照會英美公廨讞員翁笠漁直剌飭差往提章已避匿因傳過付定銀之沈堯明到案訂於昨晨會訊壳件行主投案供稱商人前托源昌鐵行主祝蘭芳向章明恩購地若干畝曾付定銀七百兩延不交地亦不還銀嗣查悉當日所看之地實係某西人産業被章冒指求將定銀追還　供開源昌鐵行洋人托購地時見章不甚誠實故另由沈堯明作保付給定銀今章已避匿惟求飭沈繳還所付銀兩如能照數交地亦無不可沈供職員係天主教民素不于預閒事亦非地皮掮客此次實由祝浼職員作保不料其指鹿爲馬今章旣逃逸求准交保出外俾得尋章到案翁直剌商之梅　譯官准其　銀並保予限十日繳還定銀然後提章到案代沈追還墊欵 
[押候弔贓]  
　　前者鄔文堂投英界公廨控傭婦王徐氏竊取珍珠漢玉嵌寶金約指翡翠斑指並鈔票洋銀之類共值四百元之譜交拼夫費阿根及郭阿二質錢花用讞員翁笠漁直剌飭差拘獲訊供押追前晚復倩襄讞委員張柄樞司馬提案覆訊鄔申訴前情王徐氏供詞含混司馬著掌頰一百下始供稱小婦人無知誤犯所得珍珠已倩阿根兌得洋銀九元嵌寶金約指質得洋銀四元二角連鈔票洋銀共十九元交阿根阿二合開炒麫店此外各贓均被阿二變賣花銷費阿根供小的係海門廳人王徐氏將珍珠交小的時稱由親串托伊變賣不知其他郭阿二供小的係崇明縣人翡翠斑指由費倩小的賣去至漢玉及嵌寶金約指則並不知情司馬謂毋庸狡賴喝令笞責七百板掌頰一百下一併押候吊齊原贓再核 
[徒勞往返]  
　　安徽桐城縣人吕紀榮早年失怙隨母僑寓金陵旣而其母被同鄕人李清勾引與之併識未幾李卽將吕薦至某鐵店學業厥後吕以母與幼弟不知去向尋至無湖遇同鄕人某甲帶至上海薦在滬南三等學堂當茶房前月某日因事至法界途遇李清扭入捕房據情聲訴俌頭令包探解請讞員朱森庭明府訊供明府以兩造供詞各執無從臆斷備文飭探帶李至金陵查問鄰居是否屬實有便移送地方官就近訊斷臨行李稱在吳淞海關聶師爺處當家丁見有安徽婦人挈同幼子在彼處傭工與吕所供之人相似明府疑事出有因飭探帶同李等往吳淞指認及包探回滬禀稱查無其事明府因飭帶李至金陵查問昨日復提至案怒謂爾因何妄供李稱小的禁押囹圄無計可施故造此　言冀得帶往吳淞面求聶師爺代爲緩頰明府怒其刁狡仍著還押候查明核辦 
[失銀請緝]  
　　昨日午後一點鐘時有浦東鄕人某甲者投本邑法界捕房報稱頃至新北門外東興聖街裕泰玻璃店劃配玻璃二十餘方携有手巾包内儲洋銀十五元及小洋銀三十八枚置諸櫃上轉瞬間卽不翼而飛疑係店夥有心吞没向之索取堅不付還請爲查緝捕頭允之大約卽須倩包探前往詰問矣 
[法租界捕房瑣案]  
　　偷兒楊阿泉竊取招商局金利源棧房所儲生鐵經某號巡丁拘獲扭入捕房捕頭令包探解請讞買朱森庭明府訊供著笞責二百板然後釋出○賭徒楊宇太方炳祥在四明公所左近設攤誘賭被包探拘獲解經明府訊供判令各責二百板○小竊吳能福董學華陳芳祺均經包探解請明府訊供判令各責五十板從寛釋出 
[美租界捕房紀事]  
　　昨日清晨賊犯張阿福混入北四川路穿虹浜左近某鄕民家竊取衣被適爲包探劉阿炳查獲起出原贓解入捕房捕頭令押候解送公堂禀請讞員翁笠漁直剌訊辦○昨日午前某號巡街捕巡緝至北蘇州路見江北人周某形跡可疑向之盤詰言語支吾因卽扭入捕房捕頭令押候查明曾否犯竊然後解送公堂禀請究辦○鎭江府屬某縣人蔣某向操銅匠業携其梅鶴僑居外虹口菜巿左近某里内以餘屋半間轉租與同鄕人朱某近日朱因失業以致積欠房金若干蔣向索無著互相毆擊旋卽扭赴捕房聲訴捕頭以事關錢倆斥不准理 
[上諭補註]  
　　昨日報首恭錄八月二十一日電傳上諭甘肅新疆布政使著文光補授欽此手民遺漏新疆二字怱促未及校正　茅小臣實深惶悚兹特敬謹補註於此 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂中試事]  
　　九江采訪友人云湖北武　府屬江夏武昌咸甯嘉魚浦圻崇陽通城興國大冶通山十州縣經學憲行知定於八月二十日舉行州縣考　濟多　又當爭奪錦標矣 
[象山試事]  
　　寗波　事友人云本月二十日寗波府莊太守考試象山縣屬文童内塲首題象喜次題今夫山詩題賦得天台桂子爲　香得香字外塲已冠　　象而遠之次題可使在山詩　　　八　剥棗得　字未冠首題幼而學之次題以其時考之則可矣詩題賦得　月　永平得湖字 
[邑令]  
　　蕪湖訪事友人云者理蕪湖縣張攸袷大令蒞任以來循例觀風以求民隱生題子曰舉直錯諸枉能使杜者直賦得鋤秀植禾得禾字五言　韵　蕪湖縣志年久失修山川人物湮没同嘅重修責在邑宰須延請本邑老成宿望分任其事修金之費一鈔鐫　印之費一本縣委係署　集議竣理合捐廉應如何　欵如何速成名陳其所見論問蕪湖何利當興何弊當除論問蕪湖　生局　嬰堂　流所養濟院各善舉等處應如何剔除積弊以期實事求　　　　　青皮地痞三五成羣諸多不法實爲地方之憲應如何化導如何剪除論童題舉直錯諸枉則民服賦得除莠植禾得禾字五言六韵餘與生同　五日交卷諸生中不乏英才實學洞逹　梓情形且具范文正爲秀才時之襟抱者益以大令虚衷採納見諸施行區區彈丸何患不日臻上理哉不禁拭目俟之 
[醉漢墮河]  
　　杭州訪事友人云本月十六日之晚東園巷有李某者由親戚家宴飲歸來時已酩酊大醉行至太平橋竟效李青運提月故事墮入河心近處居民均已深入黑甜鄕鮮有知其蹤蹟　惟船户某甲聞有丁東聲推逢起視但見水起旋渦杳無人跡至次日始兒屍身浮起及撈置岸上則已返魂無術矣當李之竟夜不歸　其家人疑爲戚家留宿至天明探悉河中有人溺屍死趨而視之果李也不禁撫屍大慟備棺收殮聞者傷之 
[上海縣署瑣案]  
　　前者解鴻圖扭葛小東王金寶至巡防中局控其跨擾局員黃二尹備函送縣縣主王欣甫大令倩帮審委員馬青渠明府研訊知王金寶係本城歐壽君之妾去冬被解鴻圖之弟菊初誘至寧波匿諸葛所開客棧内今春菊初因銀錢用盡僞稱來滬措資去後杳無音信葛被積欠房飯資是以偕士金寶來滬至菊初家坐索致被鴻圖控案嗣經覆訊鴻圖供稱胞弟菊初自上年某日往虹口某書院學習洋文一去不回家中偵尋至今苦無下落明府爰飭將　鴻圖交人保出尋交其弟到案訊辦王金寶交官　看營葛交差役看營前晚提　復　解鴻圖並不投案亦未交出其弟葛小東王金寶供詞與前無異明府著將王金寶改發普育堂留養葛仍交差役看管候　解到案訊核○邁婦土氏遣抱告王福控褚阿四攔阻造屋前日經馬明府提訊王供褚阿四弟兄三人前將平屋五間計地九分央氏押與劉姓　洋銀五百元按　二分起　事經九載欠利甚多劉姓一再催贖而褚無力贖回王氏不得已備價代贖旋復言明再找洋銀二百元彼此杜絶後又加給八十元近日褚因王氏將屋翻造復向加價氏不允褚遂勒令匠人停止工作並聲稱欲將柱撤去是以遣小的來案控告求恩公斷褚　所押房屋確由土氏代贖至找銀杜絶係將利息劃扣小的並木收過洋鈔二百元且絶契上載明日後升高准再加給有原中曹陳兩姓爲證今旣　造寡嫂　中前議令小的前往理說並未撤柱阻工求恩俯鑒明府飭將褚父人保出邀同原中到案復訊核專 
[英美租界公堂瑣案]  
　　龜奴林文德控張芝仁韓子華强勒筆據讞員翁笠漁直剌因韓自稱英總領事公館中　故於昨晨同　　譯官訊詰林供小的向開妓院曾欠楊氏婦洋銀六百五十元張韓忽來强索逼寫筆據小的因與伊等素不相識是以投報捕房張韓同供　楊氏誼屬親戚故敢代索欠項旣而楊氏投案禀稱被林借去洋銀六百五十元屢索無著故托内姪張芝仁等代向索取林龜　稱小的確借楊氏洋銀去年有夥妓左翠珠奉鄭大老爺發堂後無力措還曾許每節拔付洋銀一百元叩求明察直剌商之梅　譯官以林旣認欠判令於九　分還洋銀二百元年終還一百元明年五月還一百五十元八月十二月各還洋一百元著具遵斷切結存案張韓不應多事判合將張　　三　罰韓繳洋銀一百元本館按楊氏内姪自應姓楊何以忽稱張姓此中顯有不盡不實惜直剌未經澈底根求耳○　探李耀庭禀稱也犯王杏　前曾犯案管押今已滿期釋出不料有流氓姚竹生者冐稱包探將王勒住强借洋銀四元　經小的查知送案請究王供小的　雖犯　蒙恩　出後業已痛改前非突被姚强行借貸心實不甘姚供不敢强借尚乞施恩直剌判責四百板管押六個月○包　沈阿岳禀　小工鍾吉良竊取　洋人寄存虹口某洋棧之舊鐵數十磅經小的緝獲人贓送請訊究洋人投案請辦鍾供小的係江北人自知　合叩求恩典直剌　　一百板枷號一月○包探金立生解竊賊毛生明毛成根及窩贓之王阿才毛陸氏等到案禀稱前日劉學詢家失竊　贓現　小的緝獲惟尚少香烟管兩枚無從查吊劉遣家丁持劉學詢名片投案領贓毛生明供小的向爲木匠當日與劉學詢家馬夫毛成根串　香烟管業已失落無　繳案　成根供小的在劉家供執　之役此事實受生明之愚尚求恩典王阿才供小的與毛等同鄕並未與聞此事今小受寄知不合叩求恩典七　氏供無知誤犯求恩寛宥直剌判將毛生明管押一年七成根管押半年王阿才管押三月毛陸氏姑念婦女無　從寛斥釋○包探秦少　　　費金　到　禀稱現在工部局董議禁在租界中弋取禽鳥今見伊店滿掛野鷄野鴨顯違工部局章程是以送案請究費　　項野味皆由他處購來並非親自弋　尚乞施恩直剌判罰洋銀十元以儆 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年八月十四日京報全錄]  
　　宫門抄○倉塲衙門奏爲部議開放秈米章程仍有窒礙難行之處請旨飭部再行詳細核議摺○八月十四日内務府國子監廂監旗值日無引見○禮王等謝賞綢縀恩○倫貝子假滿請安○方占鰲謝交軍機處存記恩○浙江道誠勲謝恩○　用道府徐鏡第等謝恩○錫侯請假十日○英信熙元各續假五日○内務府奏派致祭黃木神派出崇光○召見軍機誠勲○○臣長萃臣劉恩漙跪奏爲部議開放秈米章程按之實事仍有窒礙難行之處詳叙實在情形請旨飭部再行詳細核議以便遵　恭摺仰祈聖鑒事　照本月十三日奉上諭户部奏遵議倉塲開放籼米章程一摺倉塲應放八旗甲米原定秈粳輪放章程據該衙門奏稱　存秈米不敷支放尚係實在情形卽著每年春季開放粳米夏季開放秈米秋冬二季均一律開放粳米其各倉輪放粳米時仍　九新　陳開放復盤之倉照核定新陳成數開放所有復盤案内應補米石不得買補陳米名該倉隨時買補若干均先期報部著户部派員查騐入倉　　别項情弊卽將該監督等據實參處餘均著照所議辦理該衙門知道欽此嗣於十八日經户部恭錄諭旨刷印原奏知照到臣衙　臣　伏者部臣所議甲米開放一色新秈米其陳秈米另籌開放之法實於兵食倉儲兩有裨益惟臣等原奏擬於春季開放秈米實就復盤之倉所　米石通盤籌畫固有不得不然之勢户部改爲夏季開放籼炏亦未聲明春季不宜開放秈米之故今旣明奉諭旨臣等非有萬不　已之情亦何敢冐昧瀆請但再四思維實多窒礙難行之處臣等職司所繫又何敢緘默不言蓋核計倉中放欵應就各該倉存數放數分别計算方見　　若但就總數計之固不免毫釐行里之差也今查各倉實存新秈米併本年新收浙江海運秈米共五萬七千餘石本年應收江北秈米　　派恩豐倉外計七萬四千餘石　以搭連七千餘米九各餘石共八萬三千餘石通共倉存及新收秈米十四萬一千餘石以之開放二十六　春季　米　需十二萬九千餘石按倉分别滿派找派除海運倉放後餘存四千餘石外仍餘五千餘石其倉存之米應除遞減新收之米應　　　　顛扛　颺　項折耗卽可於此五千餘石内開除此春季足敷開放之實在情形也若以之開放二十六年夏季中米約需十三萬八千餘石按倉分别滿　　　　海運儲濟二倉放後餘存六千餘石外計不敷開放米四千餘石其遞减擊欠顚扛篩揚等項折耗應　開除之數千　尚　在　列此夏季不敷開放　實在請形也大此不敷開放之秈米不及萬石各倉均有應補之米卽令各倉分别買補秈米原亦未嘗不可敷衍開族但其中窒碍之端猶不止此查太平北新兩倉現存粳秈米石及臣等私擬隨時找派兩年春季秈米豫備二十六年至二十七年春季復盤尚有不敷成米名一萬九千餘石擬照本年復　舊大海運兩倉之案限令買補開放若改至夏季開放籼米則二十七年春季應放粳米本年浙江海運粳米業已全數進倉無從找派而該兩倉二十七年春季實已無米可放是其應放秈米並須照此部議改劄别倉海運倉現存新秈米一　八千　石原係復盤數内之米今改至夏季開放秈米則該倉二十六年春季應放粳米無著亦須改札别倉若令將所存秈米搭放本年秋俸撙山粳米以備明年春季放　　搭放俸米四成五不過一萬三四千石餘存四五千石卽復盤限内虧缺四五千石而該倉應放明年夏季秈米　須改札别倉本年河军秈米旣已不敷找派則别倉亦斷無餘存秈米可以開放兩旗其勢必至無倉可札若謂各該倉應補之米尚多不妨　令　補開放則該三倉復盤限　業已派定各買補一萬數千石再勒合買補一萬數千石實非役力所能及似亦非政體所宜出此秈米改至夏季開放窒碍難行之竇在情形也部議謂復盤之倉是年停進新糧次年輪應夏季開放新秈之時如該倉秈米不敷卽照案改札存較多之倉開放俟　仍照案補還立法似亦簡易可行但改札補還之法行之於暫或尚無妨行之於久其紛更實甚於找派卽如舊太倉本年輪應復盤該倉已無秈木現雖據　買補新秈米七千石亦不敷明年夏季放欵若本年江北秈米不准找派則明年夏季必須改札别倉其時並無餘存　米之倉　有存秈較多之倉必欲豫　布　則須由户部先行議定舊太倉明年放欵改札某倉行知臣衙門臣衙門卽於本年江北秈米内照派某倉方無舛誤其事固已甚費周折况本年江北籼米原不敷分派明年夏季放欵又何由照派某倉乎部議又謂此後每年應行復盤之倉僅可挨輪豫計　令倉塲將明年復盤之太平北新兩倉應放秈米先行核明數目如果不敷若干卽於年前先行派進統於本年江北新漕到通妥籌匀撥似此從前找派旣無牽掣不放之虞亦免臨時　派之弊臣等豈不知明年放欵宜先核明先行派進但本無可撥之米何由提前找派卽以太平北新　倉而論部議但及明年放欵而未思二十七年應放秈米其時新漕未到亦須於今年先行派進無論今年江北秈米不敷找派二十六年夏季放欵卽照臣等原奏於春季開放秈米亦屬僅敷找派安能豫派太平北新兩倉二十七年應放之欵臣等上年六月奏請復盤之倉停進新　原未料及有秈米專專放一季之事秈米旣改爲專欵則派進亦應量爲變通　等此次所請准其酌量找派者亦謂今年找派舊太倉二十六年放欵明年找派太平北　兩倉二十年放欵若如部議不准找派則不惟舊太倉二十六年放欵須改札别倉卽太平北新兩倉二十七年放欵均須改札别倉且各倉現存粟米僅敷找放圈粟及今冬明春各廠粥米之用本年奉天粟米除坐派恩豐倉及酌進西中兩倉外所餘不過二千餘　明年春季小甲米石卽須俟山東河運粟　入倉方能開放太平北新二倉正應輪放小甲米石若亦不准找派必須折合稉米開放該二倉復　限内米數有定多放一季稉米卽缺一季放欵又須改札别倉統計太平北新兩倉因本年秈米不敷豫派而二十七年夏季各札一次因秈米改至夏季開放明年　無　進粳米之理而二十七年春季各改札一次因粟米不准找派將小甲折合粳米而二十六年冬季又改札一次　以舊太海運兩倉各改札一次一年之中已有八次改札卽須有八次補還開放甲米輪次安能清楚但就意料所及之處逐層核計固已如此此後進倉秈米不能豫定數目必欲於兩年之前將復盤之倉應放秈米全　派足實亦未敢豫定則以後之改札補還尚不知凡幾側聞從前開放甲米原　倫次而部書倉役未免因緣爲奸自户部派定輪次遂無以施其会倆今若紛紛改札紛紛補還卽不必遽有從前情弊然行之日久安保不故智復萌且如今年找派舊太倉二十六年放欵明年找派太平北新兩倉二十七年放欵臣衙門但就此一二倉悉心核計卽可辦理若改札補還則户部應須通　各倉　數放數又須分别某季某旗户部之勞乃更甚於臣等而各倉放米各旗領米幾無一定之程未免牽動大局此復盤之倉不准酌量找派秈米以致動輙改札補還窒碍難行之實在情形也總之以放代盤停進新糧原屬盤倉舊例但從前盤倉或經人奏叅或查有虧短故例有必俟盤查清楚然後派進新糧以社掩挪之弊今自光緒二十四年奏定復盤章程每年復盤兩倉京九倉九年兩周周而復始係屬常年辦法實爲從前未有之案自應叅酌例意妥定章程以垂久遠查漕運全書内載道九二年御史條奏京倉存儲米石以放代盤部議將本年新種　儲於未經放米之興平祿米太平南新萬安等五倉黑豆仍照四倉分放倉塲奏准粟米麥豆與粳稄體質迥殊不礙盤查所有派儲東豫粟米麥豆照舊别儲等語夫昔之盤倉乃查之於旣虧之後猶且斟酌以恊其宜今之復盤乃防之於未虧之先何妨變通以盡其利謹按人倉之米以粳米爲大宗連年派停連年不能放竣倉中俗稱謂之存欵粟米黑豆各有一定放　隨進隨放終歲可清倉中俗稱謂之清欵此摺未完 
 
 

Page 14

 
 
[光緒五八十五日京報全錄]  
　　宫門抄○諭旨五道錄前○續前摺○又奏爲派員查爲倉米片○閩督許奏爲購置快砲片○將軍增奏爲更煥防營管帶片○閩督許奏派員移駐長曰　　訓練片○又奏爲調署知　片八月十五日　藩院蠻儀衛光祿寺八旂兩翼值日無引見○興伯　滿請安○召見軍　○續前　　　秈米旣專放一季甲米亦在清欵卽派進亦無礙於盤况復盤之倉由臣等按照應放數目酌量找派本日無餘安能有斃卽使兼　　欠折　遞减等項派數不能不稍爲從寛要之復盤完竣之時所餘亦不過數十百石儘可斛量以清其數擬請嗣後復盤之倉粳米仍照俟停進應黑豆之倉照常派進貝秈米粟米均由臣等核計該倉應放數目酌量派進如到通米數足敷預派兩年放　仍於復盤之前先行派進以合部章儻有有敷卽援照粟米麥豆成案於復　之年照舊找派總期該倉應放之欵照常開放庶幾變而不失其常乃合常年辦法至春秋官俸搭放秈米一節臣等原擬暫行停止俟二三年後審時度勢再行奏明辦理亦因現時所收籼米僅供一季中米之用每年浙江粳米原無定數江北秈米不知有無截留湖南湖北據報採買各三萬石太知是粳是秈江西等省尚不知　無運逋之米約須二三年後秈米餘存較多方能議　搭放俸米今部臣謂嗣後入倉秈米應核明明次年一季數目先儘酌派有餘卽酌　西中本裕豐益等倉再有所餘派進復盤之倉搭放俸米由倉塲酌量秈米入倉多寡儘數匀放約計搭放俸米亦須在二三年後典臣等所見本無不同但臣等之意在臨時酌定部臣之意在先時核定旣　先時核定臣等已有可尊循卽参庸臨時冉行具奏現計　連倉秈米除提存明年放欵外餘存秈米四五千石舊太倉現亦買補新秈米七千石均係復盤數内之米應卽飭令於本年秋俸儘　認眞搭放此後卽應遵照部章俟秈米有餘再行派進復盤之倉由臣等酌量多寡飲令儘數均匀搭放俸米抑臣等竊願更進一解如果　年稍久搭放俸米之外秈米　存　　三四萬石卽加放中米一季以符問季輪放之諭旨庶幾歲餘秈米更可清釐部臣又謂本年西中本裕豐益等倉係屬復盤年分停進新糧如應放秈米存米不敷應以粳米抵放等因所有西中倉　放甲米本裕豐益　倉應放俸米自應遵照部章辦理其中西兩倉應放王如園等處恩賞粟米前因不敷　放　臣等於四月初六日奏明俟奉天粟米到壩時酌量派進現已遵照前奏辦理至豐益倉應放閘軍抵稄秈米一項前經臣等咨商户部奉准部覆閘軍應支稄米旣無以粳米折放成案自應俟江北秈米派進到倉再行開放當經臣等札飭該倉先放粳粟二色旋據該倉監督報稱該閘軍願俟秈米進倉後一同關　各　案今户部復准以粳米折給未免前後不符按該倉復盤章程原謂今年先行停進明年酌量少進期至二十七年未進新糧以前全數放竣而月支兵米不至無著今該倉旣因恩賞米石將秈米開放無　提前派進原無不可卽照此次部議以粳米折給通計自本年夏季至明年冬季亦不過折梗米一千餘石爲數無多於倉務大局尚無關係惟開放秈米改至夏季及復盤之倉不准酌童找派秈粟米石按之實事實多窒礙臣等竟無從措手惟有仰懇天恩飭部冉行詳細核議以便遵行謹將二十六年春季夏季各倉分放秈米約數應派秈米約數繕具清單二件恭呈御覽伏乞皇太后皇上聖鑒再臣劉恩漙駐通催提江北河運漕糧未克呈遞膳牌合併陳明謹奏奉旨欽此○○倉塲片再查分年買補米石之案始自光緒二十年其時但由各倉監督禀報二十三年始由臣等派員騐收迨二十四年奏准實存應補分爲二册乃由臣衙門另立買補一册分别新陳米色並某員某日查騐收入某倉某厫及某次據報放若干一一詳細註明每屇完漕後臣等周歴各倉復親臨察騐一次至買補米色臣等於今年正月二十七日通飭各倉以後不准買補陳米因係臣等職分之所當爲是以未經具奏現旣欽奉諭旨自應嚴飭各倉欽遵辦理不得少有含混惟買補米石原分兩項一項爲在外採買之米係自鋪户價買還倉每次或百石或數十石爲數較少向由該倉監督零星騐收另厫存儲俟集有成數禀請派員查騐其偶有爲數較多之時則俟派員到倉之日始行拉運入倉一項爲由倉收買之米係自俸甲米内價賢還倉每次或數百石或千石爲數較多前經臣等於上年四月十三日具奏倉務核實辦法摺内聲明買補還倉與尋常收買俸甲米者不同卽　例禁甲米不准售賣之意自有區别各倉果係出價買補還倉並無抑價勤買情弊卽不必究其爲何項米石等因當經户部議覆各倉霉變之米旣已准　買補還倉自以米歸有著爲主京城别項米石不敷採買亦屬實情以可量與通融准其收買等因奏准行知道辦在案此項收買之米由倉卽時扣仔不復出倉旣免抵換亦省車脚向由該倉監督報明扣存某厫禀請派員查騐其協濟之倉買補辦法亦與各倉相同今奉特旨飭令户部派員查騐入倉謹將臣衙門現行章程詳細奏明以昭核實至如何派員分别查騐之處應由臣等移咨户部查照辦理理合附片陳明謹奏奉旨一道○許應騤片再閩省附近各砲臺經臣親往履勘前路布置尚堪扼守惟邇來外洋戰法往往避實搗虚倘從臺後進攻不可無利器抵禦查泰西新式機器快砲每分鐘可六百出守隘最宜臣當飭英商載運到閩試放極其靈使特因庫儲支絀砲價較昻祇能先購三尊俾弁兵演習一俟欵項稍裕仍擬陸續添置以利操防計機器快砲三尊配無烟藥彈三萬顆並隨砲應用物件訂明該價共鷹洋二萬零三百六十元折合庫平銀一萬四千六百五十九兩二錢業由臣設法由稅厘項下籌給除將合同咨部外謹附片陳明伏乞聖鑒謹奏奉硃批該部知道欽此○○增祺片再防營更換營帶各官照章隨時具奏歴辦在案查接管卷内中軍統帶鳥勒興額撤差改派協領繩昌接統後軍統帶德克登額調委總　營務處改派内軍　隊營官候補　領咸奎接統咸奎遁遺内軍馬隊營官改派佐領依成額接管砲隊營官思海請假回籍改派六品官李玉瑛　　中軍馬隊營官　楠撤差改　雲騎尉劉魁接管前軍馬隊營官楊建廷撤差改派千總劉振發接管左軍馬隊營官阮鳳翔撤差改派　擊楊進山接管　軍馬隊營官保英阿撤差改派驍騎校當魁接管前任將軍依克唐阿並護理將軍文興等未及　奏移交前來奴才覆核無異除啓部查照外　　片具陳伏乞聖鑒謹奏奉硃批兵部知道欽此○○許應騤片再福建福寗地方負山面海與浙江温台接壞時有敵艦游　防範不容或疏現者福寧鎭本任漳州鎭總兵洪永安兼統長門各營臺扼守閩省門户責任九重實屬兼顧　遑據該署鎭禀委員接署　　所有福寗鎭篆務查有留閩差委總　姚其珍久歴戎行人甚穩練堪以委署現卽令洪永安移駐長門督率各營臺弁勇認眞訕練以資策應而專責成除咨行查照外謹附片陳明　　聖鑒謹奏奉硃批兵部知道欽此○○許應騤片再福建泉州府知府　　成在任病故　缺應卽遴員接者查有特用　　劉　元老成幹練堪以委署建　府知府程嘉　因案　任遺缺查有邵武府知府玉貴精　　幹堪以　　未到任以前查　候補知府金學獻　　安詳堪以先行代理遞遺邵武府缺查有截缺卽用知府管元善辦事穩重堪以委署據　臬兩司會詳前來除咨部外謹　片具陳伏乞聖鑒至泉州府知府係調缺應請留閩另行揀員調補補併陳明謹奏奉硃批吏部知道欽此 
 
