# 1908 - 349 - 4912896

 

Page 1

 
 
   
 
 

Page 2

 
 
[今日本報目次]  
　　第一張上諭論稅專電緊要新聞 
　　第二張接緊要新聞分類新聞雜錄記事 
　　第三張各省籌辦諮議局本埠新聞 
　　第四張小說國外新聞 
上諭 
[十二月二日内閣抄奉]  
　　上諭儿筵前大祭禮節隆重在事人等自應一體嚴肅以昭哀敬兹據惲毓鼎奏稱冬至德宗景皇帝儿筵前大祭前列諸臣竟笑語諠譁焚化冠服時並有轎夫多名横絶擁擠殊屬不成事體嗣後凡遇大祭著派御前二員監禮並著民政部嚴定管束規矩不得任意混雜用昭肅靜欽此監國攝政王鈐章軍機大臣署名奕劻世續張之洞鹿傳霖袁世凱 
　　上諭此次騐看之辦學期滿翰林院庶吉士潘浩著授職編修雷恆著授職檢討欽此監國攝政王鈐章軍機大臣署名奕劻世續張之洞鹿傳霖袁世凱 
論說 
[論强迫敎育入手辦法（）朔]  
前月二十八日本報。載學部會議强迫敎育入手辦法。大致六事。（一）由北京起首每一學區設一幼稚園凡四歲以上之兒童均令入園敎育（二）男女兒童一律入園仿照日本辦法年未冲齡不必分晰男女界限（三）兒童至七八歲時即撥入初等小學堂此時男女不能同學（四）由官設立女小學堂（五）凡有兒童之家不令入學者罪其家長（六）應請民政部咨送戸口册調查學齡兒童偉哉此舉。其爲目前當務之急將。來實行之後。其裨益社會。裨益國家。匪淺鮮也。夫今。既以九年之内。爲籌備。立憲之年限。即明明以第十年。爲召集議員之。確期。十年以後士在舉貢生員以上。農工商賈有財産五千元以上者。皆可得有參政之權利顧既予人民以參預政治之權利。必使人民有研究政治之智識。欲使。人民有研究政治之智識。必先人人有中等普通之學問。縱覽各省。大中高小各學校。雖次第設立。然以全國人數之衆。與入學之人數相比較曾不能逮千分之一。蓋找國學問二字。向來專屬之士人。農工商賈。以略解文義爲已足。即不識字義亦無傷。而全國四萬萬人。女子居其半數。則又以無才爲有德。識字爲大戒。一旦欲挽從前之積習。醒萬衆之沈迷。招之不至。勸之不來。蓋已處於積重難返之勢。正未易以口舌爭也。然則普及敎育一言。談何容易。而即可有收效之日耶。 
　　向有澄江友人。居勸學員之職者。曾語余云。屢往鄕鎭勸學。皆謂余家子弟。好好讀四書五經。不煩爾等勸入洋學堂。更告以今日學堂。亦皆注重中學。則謂余等經商務農。學問本非所重。反覆解譬。終不醒悟。其頑野閉。 
 
 
 

Page 3

 
 
　　陋之狀態。令人可歎亦復可憐。更有一種無知頑民。則謂日俄一役。日本喪失人民無數。今中國設立學堂。招致子弟入學。他日皆將送往日本當。兵云云。此等荒誕不經之說。原爲縉紳先生所不道。亦稍有智識者所不信。然愚民無知。好信妄言。流傳之速。殊可驚駭。余嘗詢之蘇常鎭各友人。均謂該處皆有此種謬說以故勸學一事。殊難見效。余不知造爲此說者。果有若何之魔力。迷信此說者。果用何等之。心理。而其樟礙於敎育前途。爲害乃若是之鉅也。由是觀之。以今日社會之固陋。民智之。閉塞。欲以。巽順之言詞。淺顯之解說。使人人曉然於參政權利之難得。普通智識之。必要。而即相率令其子弟就學。此爲必不得之事。然則今日爲普及敎育計。舍强迫之法蓋末由矣。 
　　憲政館奏定議院未開以前逐年籌備事宜第一年民部頒布調查戸口總數學部頒布簡易識字課本編輯國民必讀課本第二年民部調查人戸總數學部頒布簡易識字課本設廳州縣簡易學塾頒布國民必讀課本第三年民部彚報人戸總數編訂戸籍法學部推廣簡易學塾第四年民部調查各省人口總數學部設鄕鎭簡易學塾第五年民部彚報人口總數頒布戸籍法學部推廣鄕鎭簡易學塾第六年實行戸籍法第七年人民識字義者須得百分之一第八年人民識字義者須得五十分之一第九年人民識字義者須得二十分之一蓋必戸口調查清晰。方可知見童之學齡。學堂設備周遍。方可謀敎育之普及。是故第六年既實行戸籍法。則第七八九年人民識字之分數。即可逐漸促其進行。其清單上雖未明言强迫。而實有强迫之義存焉。今人民智識之愚陋。既如上所云。苟不責成家長。嚴定懲罰。而惟以一紙文告。委之官紳。苟不咨催民部。清查戸口。而僅以保甲册藉。敷衍塞責。則所謂普及敎育者。亦徒託空言耳。我是以知學部所定强迫辦法第五六條。實爲當務之急。非第强迫敎育之入手辦法。亦卽預備立憲之入手辦法也。夫以近日西國人民程度之高。猶不能廢除强迫之制而况我國民智未開。設非嚴定章程。加以强。迫瞬息十年。籌備期滿。社會之固陋猶是。人民之閉塞猶是。即使予以參政之權利其。能否不負參政之職任。固一極大之問題也。我今深願學部會議之有効。我今深盼辦法實行之有日。 
專電 
[電一（北京）]  
　　今日（初二）樞垣會議時袁軍機又倡議組織新内閣 
[電二（北京）]  
　　攝政王復以縮短籌備年限商各軍機某大臣請俟一年後觀人民籌辦諮議局程度再定 
[電三（北京）]  
　　兩湖鐵路借英欵因抵押一層大費周折 
[電四（北京）]  
　　民政部請將警員照部員例辦理京察吏部不以爲然擬令照部員减半舉一等 
緊要新聞 
[吉安府電禀匪棍散票抗糧南昌]  
　　江西吉安府武太守電禀省憲云南昌撫藩臬兵備處憲鈞鑒訪聞吉水縣水南鎭有三點會匪賣票聚賭又據永寗饒令禀報棍徒聚衆抗糧已移請巡防隊袁統領派撥弁兵分投馳往恊拿彈壓嚴飭該縣並委員赴寗妥速辦理玉潤叩禀養印 
[鄂督電查官紳仇敎漢口]  
　　駐漢義領事梅君日昨照會鄂督云宜城縣地方紳團聚衆仇敎索司鐸幾被戕害而該縣竟置之不理現在仇敎之風甚熾請飭地方官實力保護當由陳小帥電飭襄陽府琦瑞卿太守速即查辦按此係養領事一面之言 
[東督准弛米禁]  
　　字林報載初一日東京電云東督徐世昌已准米穀糧食由南滿洲出口此事先由日本關東總督商請而經徐督與中政府核定者 
[關於皖亂事宜彚紀]  
　　巡警稽查員被疑解省現充蕪湖警察總局總稽查員高玉福係某省將備學堂畢業生向在蕪湖警察局充當督捕官聞日前被叛黨牽涉由巡警道電致蕪湖警局沈少微太守飭令解省待質沈即於二十七日由江新輪船派弁將高押解來省田巡警道收禁是日晚間在警務公所密訊 
　　禀報擒獲叛黨皖省馬營叛逃之排長易桂安聞已由六安州方直牧派差拿獲訊據供認甘心入黨不諱昨特錄供禀明皖撫請即就地正法 
　　請銷府守之議處日前皖省馬砲叛兵竄逸盧州府肆意滋擾適遇 
 
 

Page 4

 
 
　　南京馬隊與之開戰該府穆守竟將駐防軍隊留城保護不令出城追擊經朱中丞批飭記大過三次詳情迭誌本報兹悉此事已由長江程軍門咨明皖撫略謂穆守臨時慌亂急欲派隊迎擊奈當時叛兵已經寗軍擊散追勦不及實無故意留軍駐城之事請將記過處分立予撤銷以免冤抑等因朱撫帥於准咨後即已行司遵照辦理 
[湘省路事近聞長沙]  
　　湘省鐵路原定十一月初九日開工旋以恭值國恤未便舉行正式典禮届期但從省城北門外工程處全幹首段破土開工俟百日外舉行正式再開大工迨初七日接奉督辦大臣張中堂陽電仍准於初九日先在長沙城北開工是日又奉湘撫岑堯帥知照届期親至北城外行禮而湘路總公司總協理以一切均未預備刻難措辦即日辭覆撫帥無庸臨蒞僅於初九日由公司督同華洋各工程師曁在事員紳在全幹首叚舉鋤動工 
　　近日總公司發佈公啓略云公司成立節節前進期於五年内外上接粤綫下通鄂軌尚望同人廣招股欵源源解濟相與有成 
　　湘路集股會擬仿滇鄂等省舉辦租捐由各業戸隨糧照繳俟五年後按照多寡塡給股票作爲股欵現已議定章程由該會選派勸股員分赴各廳州縣設立公所查照各戸糧劵照章核收隨時彚解省垣交該會轉付公司應用 
　　湘路洙昭一叚已由張中堂决定由總公司自築直綫現在郵傳部仍擬由萍礦司另修一路作爲夾軌故近日以來迭經鄂督陳筱帥咨明湘撫會委道員四員先後會同萍路總辦薛觀察兩次詳勘究竟可否能容夾軌以憑定奪現在尚未勘竣據湘人云洙照境内有兩處地面甚狹萬難修築夾軌如萍局必須另造除非由遠處繞越多費工程或者可以成立然其中實多妨碍大約此次詳勘後萍同勢將作罷云 
　　湘路公司既得張中堂准予息借鉅欵則洙昭定案後明春即開大工并可同時並舉長洙長岳次第興修可期早日成立 
　　湘路優先股原定六百萬元現在總公司曁集股會共收到二百萬元其認定而陸續交股者亦有三百萬元此外由商會招收者尚有百萬元之譜則優先之數不久當可足額矣 
　　鄂督陳近札鐵路經過各州縣云鐵路附近鐵店不准收買鐵軌以及螺絲墊版並路同所需鐵貨如有擅賣擅收及有意偷竊者應照安徽鐵路律禁辦理並須取具各鐵店切結聞日來湘潭等縣已遵札照辦矣 
[張中堂電委粤路人員武昌]  
　　張中常昨日電飭在乙棧設立粤漢鐵路駐鄂分局辦事所已紀本報兹聞鄂督今日又准張相來電派督轅學科文案丁憂武昌府陳介茂太守爲駐局坐辦首府黄以霖爲正提　首縣王士衛爲副提調候高學司回鄂卽行開局 
[漢商函商吳侍御力爭路事漢口]  
　　漢口商界同人致吳侍御星階函略云鄂境川漢路事九月二十六日與各界同胞議决商辦後本擬復行開會籌議一切適以漢口三怡等錢莊相繼倒閉市面震動僕等亦因是馳逐商塲不遑他顧遂延擱未行旋經郵部有電來鄂令先呈騐現欵否則改歸部辦鄂民祗領之餘同深錯愕竊維大部之意無非以工大欵鉅斷難仔肩若不驗欵遽准開辦將來難免徒託空言具見部慮周詳深堪欽佩惟思我鄂當日開會担任股分之人均係地方紳富俱各稍有蓄積量力認股出於大衆熱誠况路工開辦循叚漸進將來徵收股欵分期舉行認股之人必不難於籌措若於部辦商辦未定之前遽令呈驗鉅欽是令人聚若大有用之金錢守候毫無把握之事業非吝之實難之也若果必欲驗欽請大部即下商辦之明文吾儕當召集認股紳富議决每股份銀百元先收二十五元以鄂省道府州縣計之當不難刻期招集銀數百萬元呈驗現欵又何不能至於下餘未收之股份銀分期徵收無不可者至於部辦一層值此國帑支絀之際大約不外乎押借洋欵一法部辦既可押借洋欵商辦何獨不能且部借易起國際交涉商辦不過商家來往孰利孰弊秉軸者當不難於分辨也刻經二三同志集議籌商若大部不吝予以商辦將來擬於已經集成之股四百萬外一面或另行招股或召集各處鄕紳認股曉之以公益激之以大義諒無不樂從之理若仍不敷再以吾儕個人私産向中外資本家押借若干以補助之如此辦法既無流弊不但鄂境川漢鐵路可觀厥成即鄂境粤漢鐵路亦無不可仿以推行也近日屢有人來提議墊欵修路事　比如一叚路成收回一叚墊欵將來逐叚告竣逐叚開車大利當前收股自易不待智者而後可以逆料也且商借商還斷無國際交涉之虞私産私押又無干預事權之弊顧慮如此周詳當無疎虞大部若再遲疑吾儕惟有遍發文告召集全省父老同具包修鄂境川漢鐵路甘結無論以何法籌欵總期限年成功不成則俱願以我衆身家性命作償絶無怨言若令鄙人等以固有之權利拱手讓於他人則非我鄂諸父老所肯心願也伏維我公德隆望重爲鄂人所瞻仰倘荷與鄙人等共表同情出全力以爭回商辦不致坐失利源公之熱心全鄂之幸福也 
 
 

Page 5

 
 
[龍監督調查九南鐵路南昌]  
　　贛撫憑中丞查江西鐵路創辦迄今時越五稔所有該公司九南一路共計華里若干已否勘定墊泥工程何時竣工事頭木料等項曾否定購前李督辦任内除公欵鹽捐外收過商股若干現在實存銀若干員司幾人薪水若干雜用若干以及一切有關工程欵項情形均應詳細考查因于前日函請農業學堂監督龍鍾洢會同公司總協理逐一詳查切實見覆龍紳當即親赴九江查勘旬餘大致九南鐵路工程分爲三時代自光緒三十年十一月至三十三年十月爲李督辦主任之時代自三十三年十一月至三十四年四月爲陳總理主任之時代自三十四年五月至九月爲劉總理主任之時代其三十三年十月以前所有局務工程帳目等項業由蔡燕生謝鏡虚侍御及敎育商務兩總會查勘報告其餘即按中丞所開各節逐一開列聞九南一線計長二百四十華里需費五六百萬元約後年冬月可望告成 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
　　聞德勝門内監國攝政王府前議俟攝政王新府落成即將舊府改爲廟宇賜名呼圖克圖喇嘛寺爲棒經祈福之所此議聞將作罷 
　　内務府會計司日前飭天和木廠於景山内各門搭蓋木板房數十間以爲護軍值宿班房已紀前報現又於觀德殿内各角門飭即搭蓋帳屋數處以作侍衛值宿班房現已連夜赶作以避風雪 
　　内閣前因奏定監國攝政王禮節有一切體制均仿國初攝政睿親王一條當即片行各衙門查照國初大清會典應用各節照例敬謹預備聞刻已陸續資竣呈交内閣矣 
　　度支部澤尚書前以開墾蒙荒爲今日要圖曾電致綏遠城將軍飭將未墾荒地詳細查明隨時報部該部以迄未咨覆昨又電催從速詳報以憑核辦 
　　東督徐菊帥前曾電致政府擬將吉林巡撫遷駐寗古塔黑龍江巡撫遷駐愛琿一節現在政府諸大老會議以此　關係重大暫緩籌辦已電覆徐制軍矣 
分類新聞 
政界 
[電請盜匪正法蘇州]  
　　徐州道奭觀察等禀督撫兩憲電云徐屬開辦清鄕本月初一二日有沛境王樓張姓及朱小橋朱敬淵被刦當由溥霖派營緝捕於十八日拿獲閻四姚闞型兩匪并起獲贓物訊據供明聽從郝四張三執持洋鎗夥刦正在研訊間適庚到鄕查辦清鄕沛縣李令亦到遂督同覆審據供上盜得贓不諱當此查辦清鄕而該犯等胆敢肆刦若不從重速辦不足以寒匪胆而樹聲威除李令通詳外擬請在鄕即行就地正法以肅法紀乞電示遵行等語旋奉兩院復電照准業將該匪等正法示儆矣 
[飭追地方公欵蘇州]  
　　蘇藩昨據太倉王晋元等禀爲生事蔣汝坊虚縻地方公欵衆情惶恐叩請派員澈查另舉正紳清理各情當奉瑞方伯批云此案前據楊毓庚來司具禀已派員前往確查仰太倉州會同委員速將蔣汝坊經手之欵遂一澈底查軋勒令按數交出分發當典生息取領開單送查一併另選公正殷實紳士接董具報勿稍含混 
[江督飭查委員苛徵擾民南京]  
　　江督端午帥批鹽城縣紳士馬爲瑗等禀云查鹽城石䃮分口委員胡鵬翥前經該縣紳商張彝壽等禀控於鄕民食用一切專事搜求並不計及海口正稅飭據楊前署道查明該分口所徵出閘零星雜貨以三分爲度其不及三分者概免輸稅業經札飭胡委員照章收稅勿得額外苛微擾累商民各在案兹該紳等仍以移關就稅爲請並稱胡委員以零星販運出口爲辭搜括鄕民市廛蕭索如果胡委員於商民貨物並不照章收稅殊屬有妨市面仰淮安關吳道確切查明嚴行申禁並將該紳等所擬移關就稅情形一併體察核議詳復察奪 
[設立稅務專局黑龍江]  
　　江省稅局原附設度支司現該司既已改科所有稅務自應另設專局以專責成刻聞擬將稅局設立碍城南門外西城壕大恒軒鋪房設經徵委員一員俄文繙譯委員一員辦事官二各司事二名書記四名巡差八名使役一名廚夫一名更夫一名聞委員已經度支司札委候選通判敬明接充矣 
交涉 
[日將租界外電線交還中國奉天]  
　　中日東三省電信條約因中國大喪未邀批准須緩數月始能實行等情已誌前報兹聞日政府現在東京與中國委員商議擬派關東都督府通信管理局長加藤君定於明年陽歷一月間會同中國政府所派这郵傳部某委員將鐵路租界以外之電線一律交與中國政府以符條約 
[籌商招撫鄂倫春種族黑龍江]  
　　黑龍江之呼倫貝爾温河一帶鄂倫春種族向隷拖河呼瑪爾兩協領分轄惟拖河路恊領遠處倫城呼瑪爾路恊領遠在愛琿而鄂倫春種族又以游獵爲生行止無定管轄即有不及宋都護曾派員調查知該處鄂倫春因本管官管轄不及已於數年前改入俄籍俄設阿特蠻以遥爲約束竟儼然爲俄國人民矣宋都護以此項牲丁既居中國境内即宜設法招撫擬先招撫該族首領查明已入俄籍人數曉以大義俾復國籍如有甘心向外者即行驅出國境不准在界内游獵至該處所出皮張統由官貨局購買運售再行照章納稅刻聞宋都護已赴奉與徐欽帥磋商辦法欽帥頗韙其說定明春開始辦理 
[浙撫飭查赭山民敎交涉浙江]  
　　蕭山赭山地方有天主敎堂民人馮世美等與天主敎民口角致成交涉當經縣令會營飭差彈壓一面請委履勘詳禀上憲現該處人民胡某等赴省上控奉撫憲批云此案昨據蕭山縣會同湯委員具禀當經批飭勒拿馮世美等到案訊供禀辦在案兹稱敎民高德祥將敎堂物件自行搗毁朦請履勘且有捉人勒作情事單開馮阿秋等十三名日被訛詐滋擾或扭交河莊司責押如果屬實高德祥恃敎妄爲大干法紀亟應秉公研訊究竟有無任聽敎民指揮責押良民亟應澈底查辦仰蕭山縣迅速提集馮世美高德祥兩造到案研審確情據實錄供詳辦 
[敎士病重回國揚州]  
　　揚城南門街耶穌敎堂金敎士初因感冒繼忽病勢沉重自知不起特於昨日由揚回國凡入敎者皆至堂候送 
軍界 
[張統制赴皖閱兵安慶]  
　　陸軍部派赴各省檢閱陸軍張懷芝統 
 
 

Page 11

 
 
　　制於上月二十六日抵皖皖撫朱中丞督練公所田參議均蒞碼頭迎迓張統制抵埠後即駐節南門外接官廳聞統制以安省新軍零落舊軍亦分守防護擬即檢察一切不再閱操 
[陸軍警察閙娼續志鎭江]  
　　駐鎭陸軍警察熊崇基等八人在後街某娼寮酗酒滋事一案已詳昨報兹悉省憲以國家設立憲兵原爲保護治安起見今熊等反敢在外閙娼滋事實屬不成事體特嚴飭該管司令官將滋事八人從重訊辦 
[禀請赦宥管帶南京]  
　　陸軍警察管帶陶道近詳江督略謂竊職道前會同常鎭道劉道松江府戚守辦理夏家橋誤斃民人一案業蒙奏准將眼綫陳漢錗正法三十五標管帶楊耀南革去五品頂戴定予監禁三年排長陳伯仁王良江各予監禁三年在案現在恭逢嗣皇帝登極之慶赦詔已頒普天感戴各罪犯自應酌量减等查管帶楊耀南等原因誤斃平民以致監禁按其情節罪尚可原擬請憲台附片奏請將該管帶等三人從寛發落以廣皇仁 
[通飭緝拿巨臬鎭江]  
　　駐揚鎭鎭巡防步隊統領周錦堂協戎現奉江督端午帥密電巨匪徐得標董鳴風等結黨販私搶刦擄贖無惡不爲應即通飭各防軍嚴密查拿毋任洩漏遠颺等因恊戎當即轉飭所部各營官弁及偵探隊一體上緊跴緝如能拿獲該匪者立當破　請奬 
[禀報查獲鎗械安徽]  
　　皖省北路巡防左翼第二營管帶何兆元禀陳皖撫略云奉飭偵緝叛兵業已搜獲快鎗十三枝又子彈軍衣等件均點交壽州趙牧鏡源彚解省城軍械局現在亂兵潰散甚多仍派弁兵四處巡緝以期净絶根株 
[程軍門抵澄閱兵鎭江]  
　　長江水師提督程從周軍門於上月二十七日乘建威兵艦駛抵江隂駐澄各防營弁兵列隊江干鳴鎗致敬文武各官亦登舟迎謁有頃軍門登岸校閱水師各營水旱兩操旋往黄山港一帶巡閱偵緝匪蹤 
[整頓駐鎭軍隊之計畫鎭江]  
　　南洋十侂協統領吳仲炎觀察訪悉駐鎭三十五標新軍自駐鎭以來全標官兵時出冶游動輒滋事實與軍紀風紀極有關繫亟宜嚴加整頓以振士氣現擬將十八協司令處移駐鎭江躬親坐鎭以便隨時約束聞不日擬禀江督實行 
[定海鎭出巡洋面寗波]  
　　浙洋水師統領吳總戎杰於上月底循例督率本標巡洋師船駛赴小羊山洋面會哨以衞商旅 
學務 
[師範考試畢業鎭江]  
　　鎭郡師範傳習所刻届一年畢業之期總辦王大令示期於本月初一日考驗敎育學理科樂歌三門初二日考騐敎授法算學二門初三日考驗圖畫地理二門初四日考騐心理學體操二門聞此次爲第一次畢業學生共有七十人之多 
[札委學務公所科長科員浙江]  
　　浙江學務公所各科科長科員曾經先後飭派委辦現聞支學司以前派總務科副科長王志鶴已委署縣缺會計科副科長劉祖錫已委辦釐局差所遺各副科長自應遴員派充兹查有實業科科員試用府經歷殷松年辦理各事精細勤幹堪以調充總務科副科長現辦總務科科員試用知縣劉應元到差年餘遇事勤愼堪以調充會計科副科長所遺總務科科員查有候補知縣吳輔勳堪以派委接充並兼辦普通科事宜又新遺實業科科員查有候補縣丞劉欽謨堪以派委接充並兼　收發事宜俾各專責成所需薪水照章分别由公所按月給領經支提學己分别下札飭委並呈報撫憲增子固中丞察核查照矣 
[公立中學招考一年生蘇州]  
　　蘇城草橋公立第一中學業將公高小學遷出另行建築嗣因校舍寛裕議卽添招學生擴充額數兹經該校議定添招一年生如有中文歷史地理算術已具一年程度者可偕保証人到校報名定於十九日考驗一俟取定明年即行入校 
[法政學生將次畢業寗波]  
　　寗波法政學堂設立已將三載現届頭班學生畢業之期爰經各敎習等逐日分科試驗一面由孫監督禀請府尊示期蒞堂覆試再定畢業禮式 
[咨請减收學費浙江]  
　　高等學堂監督吳雷川太史咨呈學司略謂本堂於去年夏間添招　備科學生遵照定章徵收學費酌定每學期每名繳銀十元嗣於本年夏間諸生因家貧無力合詞懇請酌減當經允准自本學期起減定每名繳銀八元於秋季報銷册内收欵登註兹又據諸生禀陳家境困難環請自明年起再爲核減二元等情查諸生一再請求似近煩凟而其所陳困難一節尚屬實情可否准自明年起將學費減爲每學期六元之處呈請核復示遵 
實業 
[查辦礦商滋擾杭州]  
　　職商鄭某等前日具禀省台请開嚴屬淳安西鄕煤礦設立鑫泰公司嗣經就地士紳查悉該商等有暗合洋股情事聯名禀請嚴查迄未批准日前又有該縣紳學界張瓊等具禀撫轅指斥鑫泰公司開礦違章大拂輿論民情洶洶深恐釀成暴動環請派員查辦以彌隱患等情聞增中丞已札飭藩司及礦政局秉公嚴查 
[糧商罷市詳誌營口]  
　　營埠糧市自移在邵家屯後所有粮商上市應由通惠門經過本月十九日有德蔚厚買糧夥計赴糧市買粮行至東街遇一賣糧空車乘之回號該車行至通惠門車捐分局索牌驗視該夥計戲言多少錢牌子（營埠妓女呼爲牌子錢）分局中人以其出言不遜頓起口角竟將該夥扣留時有旁人爲之調說該局堅執不允該差黄某楊某恃有内助赴署禀明復經某等排解無效遂將德蔚厚夥計傳至衙内重責數十板監押封内該粮商得此消息大動公憤次日全市停買糧集罷市幸經商會總恊理勸諭糧商面謁廳丞將糧商即行開釋局差革退始行照常貿易 
[馬車公司擬延長路線潘陽]  
　　京奉鐵路瀋陽車站遷移之後馬路雖已開通惟以程途稍遠行旅咸以爲苦兹聞中日已議定合辦瀋陽馬車鐵路公司擬延長路線由十間房沿新馬路直逹新車站行駛馬車以便行旅特未知何時開工耳 
 
 

Page 12

 
 
[禀請試辦人力車杭州]  
　　浙路江墅火車穿城約明春方能通軌城内行旅商貨出城就站第嫌遲滯現有職商王錫榮發起集資購備人力車百輛先就上中下三城設立停車塲暫行試辦如有成效擬再推廣下出武林門逹拱宸橋東南至清泰南星兩車站已於日前具禀農工商礦局全省警務處請示核辦 
[江墅鐵路營業之發逹浙江]  
　　江墅鐵路開車以來營業上異常發逹近數月内實計進入欵項每月約在三萬元左右其間坐客車價居其半數載貨車價亦居半數云 
[陳請維持拱埠商業浙江]  
　　浙省拱宸橋商人劉賢記等聞有徐人驥等在商礦局具禀擬在城内開設戲園此事如果實行恐將來拱埠商業更形恐慌特於日前聯名具略送請拱宸橋城北分會轉請總商會維持 
雜記 
[東督限制報紙。奉天]  
　　徐督日前電致民政部略謂東三省報館日增若漫無限制易滋流弊已令各館覔取妥保並將報章量爲酌改方准開設如無舗保即飭其停版以示限制 
[巡警道出省之原因。武昌]  
　　巡警道馮少竹觀察日前由皖料理秋操事宜返鄂後特向鄂督請假一月回粤省墓已　陳小帥批准仍委金峙生觀察接續代理兹聞小帥乂以司道大員非要公不能他往爰予馮道以出省偵緝革黨要差俾息人言按此言恐未必確 
[東省並無革黨勾結起事奉天]  
　　前有革黨潛入東省與鬍匪勾結起事之謡東督徐菊帥接奉廷寄後即飭巡警總局派員嚴查警局四出偵探每遇服裝怪異行蹤奇秘之人即行解局嚴訊而迄今已及三旬並無有革黨潜入東三省鬍匪勾結情事然警局現仍不敢稍懈云 
[馬賊竟將絶跡奉天]  
　　新民等處之無業游民往往三五成羣赴邊外蒙古一帶乘夜各騎駿馬一匹至蒙人牧塲中馳驅一週蒙人之馬即隨之而馳誘至法庫門隨將君隨之馬出售携資而返由來已久乃近來蒙人已悉此中情弊防禦甚嚴每逢此種人類無不擊斃兼之地方官稽查甚嚴故今年由新赴蒙作此生涯者甚爲稀少云 
[測繪長作威取禍山東]  
　　測繪長徐錫齡赴海陽測繪地輿因棍責地保劉義文既而發痧身死經縣令驗屍後飛禀撫帥查核聞已札飭測繪局總辦將徐錫齡及差夫王玉龍等一併解省發交濟南府審辦 
[振捐局委員舞弊武昌]  
　　湖北振捐總局委員楊澤春前代安徽桐城縣監生盛天受報捐改奬雙月縣丞捐欵久已交齊歷時半年尚未收到部照屢向催促一味支吾兹盛特具禀臬署請究楊俊卿廉訪以實官捐久經停止振捐祗能報捐虚銜其中有無别情應候移籌振常捐局總辦查照核辦未便准予飭府傳訊 
[日人錐末之爭利蘇州]  
　　蘇垣日昨到有日人四名各持剃刀在茶坊酒肆招來生意與人剃髮每人銅元四八枚生意頗佳聞每日可剃七八十人云 
[並育寺不准存案蘇州]  
　　武陽兩邑紳耆陸佑鈺等以並育寺實爲祖遺産業將邑志呈府等情禀奉蘇撫陳伯帥批云查此案現據常州府議詳以該寺改葺公園工程浩大斷非旦夕所能興工而時届冬令貧民待哺嗷嗷粥廠亟須開辦本年應仍其舊不必改作俟來年察看再行商辦等情到院業經批飭如詳辦理在案至該寺當時緣起無無是否該紳之祖捐建即便確實無訛既經建作寺宇即不能視爲已産若已封未封則更無所區别無所用其存案也仰蘇藩司飭府傳諭知照 
[訊究地蛀董書蘇州]  
　　蘇垣著名地蛀李雲生顧蟾香蟻棍黄楚卿圖董范子琳因强佔柴房巷程姓基地經瑞方伯飭縣先後拿押招告在案兹悉此案經方伯發交長洲縣審辦趙大令研訊屬實先將李顧黄三人戒責數百並訓飭革董范子琳數語判一併還押候詳藩憲核示 
雜錄 
[衛生要語十則（丁福保二續）]  
九養心性情悅豫。則長壽可期。若憂慮過多。則使人易才。 
　　凡人之常情。苦則悲。樂則笑。悲哀最足傷人。人所共知。而歐笑。最能益人人。所未知。今有格致士考得人之歐笑。能補腦髓活筋絡舒營。衛消食滯。遠勝於服食藥餌。人之欲免疾病者。無論勞心勞力。每日。應有片刻閑暇。逢場作戲。以資笑樂可也。若終歲抱憂。毫無樂趣。吾知其壽數尚不能永。安能保其無疾病乎。 
　　十處世當以愛字爲最有益。常人心不平安。即因愛字欠缺。如見人或事。不覺可愛。而反厭之。以爲。人皆惡我。必防其害。萬物與我爲敵。怨風駡雨。此等人不但自棄其樂即人見之。亦覺少興。因其不相愛也。病者宜勉爲慈善博愛之人。無論遇何人何。事。皆發愛念而此念一發。則四周之人。俱以愛心應之。雖有疑我害我之人。至此亦頓易其初心。彼此相愛。無猜忌之念。俯仰無愧。身心泰然。可得長壽之效果 
記事 
[薙髮叢談]  
　　自百日不薙髮之命令發布。薙者餬口維艱。乃奔走號呼曰奈何奈何。而被薙者亦皆踟　蹙頞相告曰奈何奈何。由是而薙髮之矣談以出。 
　　蘇垣有某商人。年弱冠矣。以鬖鬖毛髮。有玷。頭顱。暗地奏刀。容無大礙。爰私囑一薙者剃焉。斵之伐之。牛山居然濯濯矣。 
　　商人貿易事繁。難以蝸藏一室。歸途適遇某令。乘坐肩輿。呼么道左。某商人大恐。而旁無歧路。欲進不可。欲退不能。不得已乃遞而至一鐵肆。自謂暫借立錐之地。以作漏網之魚屏息藏身。差幸棲遲得所。 
　　詎意工人作惡。不作殺鷄之待。反邀鳴鼓之攻大聲一呼。和者四應。或推之。或挽之。竟驅而出諸大門之外。 
　　某商人益大窘。不敢越雷池一步。某令見之。 
傳某商人問曰。爾因何事。爲若輩驅逐。某商人答曰。好頭顱新爲牛羊。牧耳。某令笑曰。求榮反辱。自貽伊戚。問某商人曰。爾首爲何人所薙。急喚之來。某商人曰。唯唯。乃抱頭鼠鼠而去。終不返命。 
　　某令乃喚鐵匠尋某商人。匠曰。彼往不知其所。將焉尋覓。某令怒曰。本在爾店中。爲爾驅出。以致逃逸。爾有驅逐之權。豈無尋覓之責。若不從速尋獲交案。定當重責不貸。諭畢呼么喝道而去。 
　　異史氏曰。蓄髮之行。必須出於民之至情。若徒馭之以法。則人之受其累者多矣某商人既知情遁避。而鐵工偏驅而逐之。使受大辱。在該商人修容犯禁尚或可原而該工人樂禍幸災。其設心竟不可問矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
[浙江]  
　　諮議局籌辦處札仁和縣文云案准杭乍兩防諮議局複選初選監督移開竊自奉將軍副都統會同撫院遴派爲初選複選監督所有初選複選事務所業已查照代訂章程於本月十五日開辦其關於杭乍兩防調查選舉各事宜亦經次第籌辦惟查諮議局議員選舉章程第一百六條專額議員選舉人及被選舉人以京旗及駐防人員爲限則凡寄居人之爲京旗及駐防人員固可查照同章程第一百七條按照諮議局章程第四條辦理而他府廳州縣及外省人之寄居合格者照章既不得於駐防行使選舉權自應亟行附入相近之縣辦理現據附入相近之何縣竊以無可援例曾經派員至仁錢初選舉事務所提議迄今未見公决示復有議於調查時由本人聲明願入何縣即以爲斷者竊恐如此辦理實多流弊查杭防之地本由仁錢劃出現於駐防雖無分彼此而仁錢舊界尚可覆按此項選舉人應行歸入何縣擬按照仁錢舊界以本人現在寄居地方爲斷應請飭縣查明本營舊界辦理其關於此項選舉人調查選舉各事宜是否由該縣查照章程辦理概與駐防無涉抑由本營代爲調查後移交各該縣辦理均請核定示復遵行相應移明爲此合移請煩查照施行等因本處查駐防内籍隷仁和及他府廳州縣人或外省人寄居仁和舊界之合格者又籍隷錢塘及他府廳州縣或外省人寄居錢塘舊界之合格者業經本處咨請駐防初選複選監督轉致各調查員一併代爲調查分爲兩册移送仁錢初選舉事務所以免該縣再行調查合就飭知札到該縣迅卽查照辦理 
士民動議調查 
[浙江（紹興上虞）]  
　　上虞縣初選事務所於本月十五日成立已誌前報復於二十五日集議區域并舉調查員是日到者七十人先由初選監督宣佈宗旨次舉朱心栽君爲臨時議長提議調查區域公决以全邑分作九區治城及附城爲第一區調查公推黄香帆胡逹齋鄭耀廷俞渭臣成香村東鄕爲第二區調查員公推錢藹卿管仰止朱有孚葉連方南鄕分兩區調查員公推徐知愼徐亦堂黄笙甫高再卿竺楚材許彚香葉子垣魏立卿西南鄕一區公推調查員虞友三孫鶴州俞丹仙西鄕分兩區公推調查員周壽臣陳青原谷叔遷季子嘉金臥雲俞諤廷夏季新王子安顧銘之曹仙槎北鄕分兩區公推調查員馮田書經閬仙李蓮溪曹子安陳又愼羅鏡清謝丙初提議經費先由積善堂縣學堂撥借數百金并提議學宫歲脩餘費又公舉府參議除原舉管仰之君外添舉王寄卿徐緩竹至散會時已五下鐘矣 
[乂（寗波慈谿）]  
　　慈邑調查事宜業於日前舉定曾紀前報兹悉二十五日官紳又在縣署右堂特開選舉調查講習大會到者六十餘人爰將開會秩序錄下（一）各鄕報告調查員之員數及姓名城中八人東鄕十八人南鄕十六人西鄕十二人北鄕十人（二）通告資格說明書中應更正之事項（三）討論調查方法及資格上之一切疑義（四）議定不動産之價值（甲）田地上等每畝八十元中等六十元下等四十元（乙）樓房上等每幢八百元中等五百元下等三百元（丙）平屋上等每間四百元中等二百元下等一百元（丁）市房以租金四釐申算（戊）山林石岩由調查員酌量估價（五）决定繳選舉人名原册及記事簿日期定十二月初十日繳册於各鄕調查長復由調查長核定後於十五日繳集於初選舉事務所（六）撥初選舉投票區及投票所（七）擬各區設投票管理員一員監察員四員並公推管理員及監察員請初選監督申詳複選監督（八）給調查員證書及簿册等件 
士民實行調查 
　　江蘇蘇屬（蘇州長元吳） 
　　長元吳選舉調查事務所業於二十八日撤銷（已紀昨報）該所紳董最後得長洲趙大令函云前奉公函並選舉人原簿二本及分造册式緣由一紙分别展誦若網在綱欽佩莫名正在肅復間乂奉惠翰並各鄕及城廂内外補遺選舉人原簿各一本謹悉一一竊維諸公提倡開辦事務所遵照籌辦處頒定日期依限蕆事計時僅八十日而成此美舉熱心毅力欽俩實深各調查員擔任義務不辭勞瘁尤爲人所難能但如貴所各項開支均各團體籌集擔任不撥官欵泰忝任初選監督實深愧歉所有各調查員應如何酬報之處尚祈公議示知以便遵照辦理至貴所既無應辦事件議於本日裁撤容即遵囑轉報籌辦處可也再者前日調查員俞君藴蘭來署談及十四都東永昌地方合格者有三十餘人而區董黄念慈宗旨頗近頑固致册列僅有四人未免有遺珠之憾等語現已函致黄董竭力開導照會鄰董沈祖蔭代爲調查矣 
專件 
[湖州選舉駐府叅議衝突詳情]  
　　本月初七日爲湖郡推選諮議局駐府叅議又集議調查選舉事特開大會於右文館先期由郡城商會約同程安勸學所刋發傳單千餘張故是日到會之人約計五六百程安人居十之九外五縣到會者僅數十人非外縣人之放棄權利也因府中曾行文至外縣云祗須派代表數人來郡爲駐府參議商酌調查事宜故外縣先各自開會舉定代表來郡及至郡乃知府中前所聘定之參議朱君廷爕因有老嗜好頗遭物議已自行告退今當由七縣投票更舉五縣代表在會場卽發表今日到會人數程安最多投票之法宜用區域主義以昭平允臨時主席蔡君源青亦頗主張其說程安人則皆主普通投票爭論良久卒以衆寡不敵用普通法然外縣人卒未投票是日開票當選者爲俞君恒農時已晚散會約定明日下午續會至初八日方開會主席蔡君欲宣布俞君因病辭職之意見書未及言五縣代表起云此書且勿宣布昨日之選舉五縣未曾投票萬難承 
 
 

Page 19

 
 
　　認今日當重選仍堅執區域之說蔡君云既不承認何不於昨日未開票時發布今已舉定似難作廢外縣代表云昨日在會塲曾發布不承認之言無如口衆我寡不能見効程安人與外縣人辨論良久各執一是蔡君以無可決議遂告辭府尊錫公程令王公安令林公均在塲兩縣推府尊登壇作王席府尊卽發議七縣各推代表一人由七人於昨日所推定各紳中投票選舉仍以多數當選衆皆贊成開票周君湘舲得四票卽當選周君爲烏程縣人任鹽務甲商年富力强羣喜當選得人拍手稱慶忽有郡城商會中姚廉泉邱韵軒沈田莘等三人在會塲高聲大呌周君非城中人我輩死不承認憤恨而去時會塲尚有二百餘人皆不爲所動府尊亦云今日之舉極爲正當雖有少數人反對何爲作算卽在會塲擬定電稿請周君火速來郡一面各縣代表當夜赴杭躬請周君不意初九日商會中又邀集數十人聚議抵制方法以紳商學三界代表人公函府署不承認初八日之選舉法其實反對者祗商會中之少數人府界既不完全紳學界乂未表同情何能有効府尊惶恐無地即請商會總董李君松筠至署密議辦法此中舉動外人不得而知矣周君時在蘇故代表由杭往蘇邀請十四日還郡悉周君本肯擔任此職以十一日忽得紳商界不具代表三電云衆情未協請勿允行故周君已電府辭職代表即往電局查問此電是何人所發局友云商會來發代表即進謁府尊嚴查發電之人并請再電周君說明前日之電是詭電府尊云恐礙商會我未便電請可令商會中自向周君說明無此電文一面定二十二日再行邀集各紳集議由府柬邀各紳會議署中約下午三時開議各紳往而商會中人已先在外縣代表即揭向商會總董李松老十一日之詭電是貴會何人所發代表仍要求府尊電請周君來郡任事府尊云周君既電辭再請未必肯來就愚見不如今日重行推定一人由弟敦請外縣代表未盡贊成而商會中人如鈕寅才姚廉泉邱韻軒沈田莘者即羣相譁曰推松老推松老府尊云决計松老甚好甚好松老亦毅然承允遂强迫到會者簽允查各省諮議局籌辦章程俱無叅議一職浙省所以獨有者蓋撫帥深恐地方官任事不力或有敷衍苟且之弊設此正以監督地方官而愼重選舉也今若此則選舉之前途其危殆尚堪設想哉按此係該郡紳士來函 
本埠新聞 
[滬道禀江督電（爲元旦朝賀事）]  
　　南京督憲鈞鑒宣統元年元旦御極按例應行朝服典禮是否設樂不作至長至令節應否舉行統乞示遵煌印 
[華官慶賀西國元旦法]  
　　滬道電詢外部文云本年西國元旦鈞部往賀否乞示遵旋接復電謂西國元旦我尚未滿百日可遣人持片致賀 
[滬道分致各府州函（爲考核屬員事）]  
　　自來政治之　塞全恃人材爲轉移當兹百度維新吏治先宜整頓弟到任數月每于接見寅僚時察其言論之是非並于公牌中辨其辦事之得失第恐一時之見解究有未周瞬届年終旌别難期悉當閣下蒞任有年見聞較廣凡屬員中大小正佐敎職賢愚優劣平時考詢既詳自必確有所知務祈逐一查明開具考語詳註事跡密函見示藉資考証以便彚核辦理是所感盼能于月内惠復尤爲禱切 
[革黨又投可笑之函件]  
　　革黨曾以恐嚇可笑之函投送道署紀錄前報兹探悉滬道昨日又接一函云蔡道台鑒久仰鴻才如雷貫耳未得親心領敎歉甚敬肅者本黨現下約緒天下四海奇才八方義士共計一萬五千三百餘人鎗彈火具不計其數散於四方安置准於月之中旬來申會齊一定大事弟等五人於昨日抵埠本黨雖然叛亂爲名而之中實全漢人之大事也本黨再不竭力盡義嗚呼漢室同胞皆付東流矣故特具字關照祈望閣下仗義共同掃清天下同享富貴如若執一不然奈何玉石俱焚難免刀鎗之危悔之晚矣祈乞三思爲荷義武黨總督戎徐雲烽義武黨副總統趙鑫泉義武黨總參軍張文龍同啓蔡觀察得函後復批其後云此等函件到任後接有十餘次之多幸勿再發瘋狂送斷腦袋再來函别字連篇尤爲可笑此批 
[律師爲留學生辯護]  
　　留學生萬平由日來滬經江督端午帥偵悉萬係革黨張恭化名電飭滬道飭廨提獲已紀前報昨晨萬延愛禮司律師到廨聲請訂期訊奪讞員寳大令謂萬係奉憲飭拿要犯應解江寗訊究愛律師又曰從前蘇報館及瞿龍龍等案均奉總督道憲札拿均未解轅仍由公堂訊結今萬平實係誤拿應由公堂訊斷仍請堂上查照前案訂期訊奪又據萬平自行供稱學生實係浙江宣平縣人在日本大聖體育會留學二年兹因回里省親過滬實被悞拿所有抄出之書籍照片確非悖逆之件現既在案請爲察核寳讞員商之英副領事巴君判仍還押候再訊奪 
[鼠疫宜防]  
　　工部局衞生部查知美租界虹口一帶近有鼠疫若任其蔓延將來關係生命必非淺鮮故現已設法除滅此患矣 
[會訊盜賣義塜案二誌]  
　　溧水幫水爐公所司年徐順卿與邵招福（即邰吕福）互控盜賣義塜公地於英美工部局改築馬路一案前日午後由公廨寳讞員與上海縣李大令會同英副領事巴君研訊先據徐順卿所延之担文帮辦費烈律師譯稱該公所董事於光緒二十七年間因恐義塜公地被人盜賣先在上海縣立案並將單契糧串存案曾由道憲出示諭禁盜賣在案徐順卿既爲董事决不將地盜賣請爲察核又據徐供邵招福向不認識且伊並不姓邵實係姓邰現在法界菜市街開設老虎灶伊等將地串賣於工部局經商人查悉控告後伊即揑名潘可尚等九人飾詞誣控惟商人確曾到過工部局一次彼時帶同該義塜被掘各屍親商請工部局停工並未與工部局立據簽字是實旋由工部局總辦雷福森投稱該地在白克路蔓盤路轉角曾由徐邵二人立據簽字惟當時是否徐邵本人來局亦不能指實又據工部局工頭晋卿投供簽字時係徐邵與顧丙生任子香四人在塲由局付價銀一千兩交與徐卲等手質之卲招福由羅禮士律師代表聲稱邵簽字屬實訊至此時已傍晚李寳兩大令遂會商巴君判徐卲還押訂於初二日下午再行會訊核奪 
[巡警總辦回滬]  
　　閘北巡警局總辦汪頡荀觀察因公赴寗已紀前報兹已公畢於前日回滬聞日内再擬前往江江公幹云 
 
 

Page 20

 
 
城内 
[定期開倉]  
　　本縣李大令定於十二月初三日開倉收漕今晨致祭倉神行開倉禮並定於初六日傳四鄕有漕圖分各地保到縣發給由單 
[巡士不端]  
　　浦東洋涇鎭董事潘車臣以二路三區巡士潘尚志揑造謡言汚衊張姓閨女且時向鄕間婦女任意調戲殊於風化有礙特於前日面訴該匪吳副巡官請爲查究一面具禀巡警總局移請縣署照例嚴辦 
[追繳米洋]  
　　隆茂昌米店主婦蔡金氏前日扭賈長發至一路巡局控稱賈開帽子店曾與店内往來至光緒三十一年底結欠米洋三十元出有三十二年二三兩月期票兩張詎賈心懷不良至三十二年正月將店關閉逃遁今始遇見請爲究追賈供欠洋屬實惟現下無力歸還求寛限拔繳判交二鋪地甲帶出覓保理償 
[失單立案]  
　　金守惠等赴縣具禀稱生等公置關聖會公産活買何姓房屋兩間方單在葛月樓家被燬查該單係二十四圓一百三十四號戸名朱海倌計地一分已立失據禀請備案以備將來囘贖大令准之 
[道批三則]  
　　朱百全禀批唐星橋代鴻源公司買地價洋既未付清何以遽行立契先交得主收執所稱另立存價筆據是否屬實該地曾否列入某國某號道契仰上海縣會同會丈局查明具復察奪抄黏糧串並發周木林禀批查英册三千一百零六號道契係光緒二十六年冬間印給如果佔及該民單地當時何以並不赴局止丈時閱八年始以前情來道具禀礙難准理沈緯清等禀批所禀各節既係該親族等公同議决王陳氏亦表同情仰公共租界會審官核明飭遵具報 
[一路警局批詞]  
　　民婦尤李氏禀批查此案曾經面飭該氏出外調處免傷顏面詎該氏必欲健訟一再指稱吕長榮李馬氏匿子誣姦實屬不知自愛該氏既稱憑媒嫁與尤式玉即著尤式玉來案聽候審　孀婦李馬氏禀批據禀已悉此案情實本委業經飭人訪問明確是非自有公論乃尤李氏不知自愛不聽調處應候飭提尤式玉到案再行訊辦民人王道生禀批查此案業經判令陸章兩氏刻日交案兹爲日已久仍無著落萬難再緩仰候飭催該氏等速即設法尋覓如再違延立予嚴辦商民國華堂禀批拋禀各節仰候飭甲查明如果屬實諭飭按件交還以免訟累否則提案嚴懲以儆效尤 
[官事]  
　　陸軍部諮議官候補道袁世輔太湖水師統領候補副將歐陽成祥南洋副律法官羅貞意昨均到道拜會 
南市 
[巡夜路由]  
　　西區局長昨將巡士巡夜路由分南北西三叚諭知巡士一體遵过（北路）由本局朝北往南出義弄至方浜橋及北門吊橋至小菜場及王家圈四時花園寗康里一帶朝北囘局（南路）本局朝南往東走萬生橋往南寗康里王家圈走三官堂橋前陸家浜馬路過斜橋至湖南會館轉回朝北至白雲觀走典當弄及廠間衖往北返局（西路）由本局走羊尾橋四德公司門前過奉陽衖走周涇浜一帶朝西走打跌浜往北仍走原路帶巡各小衖回局 
[請緝贓賊]  
　　城内净杜菴浜葛似春家前晚失竊衣物等件值贓不資昨日開單報請總工程局一體協緝 
[賭徒罰洋]  
　　賭棍陳阿三開場聚賭由工 
程局拿獲賭徒陳阿榮等十四人已誌昨報兹由當值處訊明諭令各罰洋五元斥釋 
[纒訟不休]  
　　鮑源興窰貨店主鮑明良與船戸丁寳林合股紏葛一案曾由工程局送交錫金公所秉公理處兹因兩造不服又于昨日互相扭控諭各　去候該所復函到局再行傳訊 
閘北 
[拐案]  
　　闞學貴控金梅誘拐伊妻經巡警局判候補提張金高到案再訊在案前日闞將張尋獲扭入西路一區分局押送總局請究 
[欠債]  
　　荀逹山欠崔華樓吳三謝如順沈珍等銀洋不還控奉四路一區分局提訊判荀押候究追 
[小火]  
　　承德里許秀芳家昨日失愼幸由鄰人帮同救息未肇巨災 
[搶親]  
　　張有林紏同張松林深夜搶親經巡士拘局旋由王梅氏投稱伊女小紅許與張有林尚未成婚今張深夜搶親求究巡官判張交保著原媒調處 
新租界 
[女工慘斃]  
　　大王廟附近隆茂鷄毛棧女工王氏前日午後悞踏機輪軋去腿膀送至仁濟醫院醫治無效昨日斃命當由尸子王阿桂報知捕房將尸舁囘家中由該棧貼償殮費洋數十元備棺收殮 
英租界 
[西國節期]  
　　今日俗傳爲耶蘇降生之期昨由西官照會公廨讞員循例停訊三日 
[武弁違章]  
　　武弁田桂林前日軍服佩刀經過租界由印捕拘入捕房昨解公廨請訊田供因不諳租界章程並非故違請察判田罰洋一元刀存捕房著於起程時自向捕房領取 
[兵丁違章]  
　　湖北督練公所守衞兵胡德勝因事來滬前日携帶手槍行經南京路巡捕以其違章拘入捕房昨晨解廨請訊判將手槍充公開釋 
[私鑄銅元]  
　　王香春沈莫莫將私鑄銅元向戴新記等調換昨由捕房解請公堂訊究判一併還押候查明核奪 
[不應欺騙]  
　　於寳榮控張平甫騙銀二百兩昨經公堂復訊原被各延律師到堂辯論中西官以張不應欺騙判押限繳銀再核 
[覇阻完婚]  
　　張鈞堂控陳少卿胡恆串同阻婚等情昨晨由探將陳胡二人傳至公廨請究判一併交差候晚堂訊理 
[水落石出]  
　　顧任氏偕見證顧九如控林趙氏騙呑值洋五千餘元之珍珠一案現已由探將串騙之趙徐氏錢劉氏張阿巧張四福等查獲昨解公堂復訊中西官以林趙氏實係冤累判令開釋餘人分别還押候再補提同黨到案訊究 
美租界 
[遺失皮箱]  
　　粤婦鄧陸氏昨由香港附吉和輪船　滬上岸時遺失西式小皮箱一隻内儲金珠金鐲等物所值甚鉅該氏當即投報捕房請爲查緝 
[電車肇禍]  
　　前日午後五十九號電車行經西華得路元芳路口將徐阿三所推垃圾車撞損徐即報請捕房核辦 
[汽車傷人]  
　　小車夫顧紹扣昨經楊樹浦路被某號汽車撞跌受傷由捕將顧送入捕房轉送同仁醫院醫治一面飭查肇禍汽車核辦 
[索欠互毆]  
　　施文德昨在楊樹浦路向章阿昌索欠互毆扭至捕房捕頭以事涉錢債飭赴公廨控告 
[索取賭債]  
　　周阿珠昨與應阿岳索取賭欵互毆由捕拘入捕房押候榷辦 
法租界 
[何堪表率]  
　　住居英界派克路之張吳氏在某校充當敎習近與馬夫張阿毛私識相約逃避尋囘後閉諸幽室不令外出詎氏復將皮綢衣服四包及金飾田單等物席捲逃匿仍與阿毛租賃法新租界芝蘭里房屋避逸後爲其母吳氏訪知報知捕房將阿毛拘解公堂請究判押候查明懲辦 
[將次定案]  
　　百利洋行延蒲石律師控章竹林不交定絲一案昨又由廨傳集人証鞫訊原告律師稱被告售與百利之絲頭業將提單提出雖所票牌號已被擦去而章竹林三字仍可辨認請察被告延博士律師辯稱此單係復昌恒寓各張文奎之物報關等事亦由該行一手經辦有帳簿可証况章之絲頭係唅與某洋行每担許價銀四十四兩八錢今原告稱價銀四十五兩八錢豈有舍貴就賤之理質之証人戴美正供在復昌恒爲經理章張兩客之絲俱由商人經手報關章絲售與何人實不知情惟張文奎絲九件確由商人同往百利行銷售該行送來銀七百三十兩亦由商人代收提單由商人親自送去現張已離滬是實中西官判候禮拜三發下堂諭定斷 
[小孩迷路]  
　　前日有七歲男孩張阿金迷路啼哭由捕送　請爲安插據供父名阿生在客棧内爲轎夫原籍嘉定判送堂候領 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[探險實事北京巴黎間競車日記（十九）]  
　　在倭木斯基及其各屬者。以哥蕯克人爲最多。此種人不農不工。專以兵役爲生活。性好戰鬥。其散居各村莊者。與本地之居民。亦常不輯睦。 
　　余等在此。遇一英人。乃以輸運白爾爲業者。彼操法語。極爲嫻熟彼告余等謂意大利親王波格斯君。在任木斯基。曾住三日。彼車取道於舊時西伯利亞之特哈克。俄人所謂北道也。此路須渡烏哈爾江。經過地方爲底迂莽電加疊漢布漢門加桑等處。 
　　余等所取之道。與波格斯君略異。經過者係切里亞般斯基司拉大烏斯北爾斯基加商等處蓋此路綫。曾發表于巴黎之馬當報。不便有所改易。惟聞途中須越過烏拉嶺。極爲險峻。然余等未嘗氣餒也。 
　　余等在倭木斯基。有兩事極不快意。此地之運送業。爲余等運勒霜斯。其上標明法文。彼不解識。余等往取。堅不肯付。交涉半日。彼尚以盛氣出之。又余等赴郵局。寄所攝各影片。與往日所寄出者重量相等。而彼索郵費倍之。余在西伯利亞寄信。殆無一次所付郵費無變易者意者。意者其以收信人之喜。怒爲輕重乎尤可恨者。巴黎友人。寄余等之明信片及印刷物。失落尤多。似此則俄國郵政誠不足信任矣。 
[（十）自倭木斯基至烏拉嶺]  
　　二十五號十鐘。余等離倭木斯基。渡衣低石江。所乘之船頗大。江面絶闊。約四十分鐘。始克渡過。余等沿西伯利亞鐵道線路前進。道路頗佳。據所携之地圖。剪斷鐵道約五十基羅邁當。尚有一道。亦極平坦。途中忽見野火。其勢甚大。蓋原草乾枯。火車過後。遺下火星遂至燎原也。余等就大樹下。席地早餐計程已行六十威斯特矣。既而入一村中。就飲井泉解渴。此井式樣。余二年前曾在馬羅尼亞見之。 
　　二十六號。余等抵俾特火巴夫羅斯基。此乃一小城鎭。其間居民極爲親切。郵局執事人。電報局執事人。及警吏等。接待遠人。均極和善。去此約二百八十基羅邁當。有一大城鎭。即古爾幹是也。由此前往。大道凡四。不似前此之單一。余等恐有迷誤。乃請此間警吏。雇一嚮導。伴余等行八十基羅邁當。余等以數盧布酬之。 
　　是日途中遇驟雨。風亦甚大。余等以極大之速率。與之相角。晚宿於莫黑俄斯哥衣一村中。 
國外新聞 
[美國劇塲火警]  
　　初一日華盛頓電云紐約某大劇塲被火焚燬 
[英國水手定罪]  
　　初一日倫敦電云英國巡洋艦阿美西脫尚有一水手因委棄砲準案株連亦經革職判罰監禁一年兼作苦工 
[荷后有孕]  
　　初一日倫敦電云荷蘭首相近在議院宣讀醫生布告書謂荷后已有身孕各員聞之歡呼頗盛 
[布土邦交之妨碍]  
　　初一日倫敦電云布勒嘠利亞政府致各國公文對於土王於國會開會日所發之演說頗爲忿忿恐兩國邦交將有妨碍 
[委荷衝突餘聞]  
　　初一日倫敦電云委納瑞拉總統開斯屈洛離國後由副總統高曼代理高君現將開君之兄及其黨羽各領袖齊行拘執謂因若輩共圖殺害以奪　位且謂開總統亦與同謀高總統現將阻礙古萊柯商業之法令重行更張荷蘭因與委國復起衝突而說者謂此舉不啻爲荷委齟齬調停之策美國戰艦芒塔萊號及南茄洛里拉號均已啓椗其所往之處大約爲委納瑞拉同日華盛頓塌云委納瑞拉電稱開斯屈洛總統業已被黜副總統高曼已握政府全權荷政府已允撤退在委戰艦 
[法議院討論軍政]  
　　初一日倫敦電云法國議字討論增加砲隊議案時兵部大臣闢克茄爾宣稱法國組織軍政較德國爲優位置未便居敵國之下云以上譯字林報 
[美總統覆書下議院]  
　　初一日紐約電云羅總統已將答覆下議院考察密查案之公牘繕畢聞該文措詞和平並未開示姓名云 
[局員盜用公欵被拘]  
　　初一日紐約電云美國闢孜堡拘獲市政局員七員業已訊實皆係盜用公欵株連頗衆該城人民聞之大爲驚愕 
[美國派艦赴委]  
　　初一日紐約電云美政府已派巡洋艦五艘自勞福克開往委納瑞拉以上譯泰晤士報 
[坎拿大禁烟委員抵英]  
　　初二日倫敦電云坎拿大上海萬國禁烟大會委員前任工部副大臣金氏業已行抵倫敦異日赴滬擬順道往印度詳查該地鴉片情形 
[德國銀行設立分行]  
　　初一日柏靈電云德國銀行擬在上京君士坦丁設立支行 
[英皇游德作罷不確]  
　　初一日柏靈電云據倫敦電傳英皇游德之舉業己作罷此說實屬不確 
[俄國政界近事]  
　　初一日柏靈電云俄國外務部大臣現正與各黨領袖磋議議字宣告書事故俄奥交涉現已中止以上譯文滙報 
善舉 
[代收廣東安徽湖北江蘇浙江五省振捐清單續登]  
　　錦榮翁助川漢股票一紙計五元隱名氏洋二元無名氏樂記二戸各戸洋一元無名氏小洋十五角門收銅小洋四角錢三百十五文共收股票一紙洋四元小洋十五角銅小洋四角錢三百十五文已交商務總會代解[  滬北廣益善堂司董謹啓]  
 
 

Page 27

 
 
   
 
 

Page 28

 
 
   
 
