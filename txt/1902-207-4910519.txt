# 1902 - 207 - 4910519

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經提綱挈領尤爲讀通鑑之初鑰至國朝鎭洋畢秋帆尚書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記書局海内通碩有留心乙部學者請即臨購閱可也此啓 
[論族葬]  
　　本年自春徂夏疫癘流行死亡相繼論者咸歸於民間積槥太多穢氣薰蒸所致本館曾著爲論說勸地方官設法爲之理葬蓋積穢清則疫氣自消也雖然此特就貧苦小民染疫而亡一時不及掩埋者言耳其於閭閻停棺不葬之陋俗猶未之及焉夫生事死葬事理之常古者天子七月諸侯五月大夫三月士踰月旣己奄然物化固無不以入土爲安自後世惑於風水辨山川岡阜之形勢考歳月日時之干支展轉拘牽苦無定主於是一家之中有延至數十年者有積至數十具者初時妄思得一吉壤爲子孫富貴利違之謀迨乎興替不常星移物換後之子孫或短於才或絀於費益復因循爲事而祖若父之窀穸迄不得安殊不知青烏之術雖肇自郭璞然說甚荒渺爲儒者所不譚初不意當今之世無論貧富貴賤智愚賢不肖靡不惑溺於此其愚雖可憫其情不亦甚可惡哉愚嘗謂欲除此弊非中明律例嚴定章程不可查律載有喪之家必須依禮安葬若惑於風水無故停棺在家經年暴露不葬者杖八十又雍正十三年上諭朕聞漢人多惑於堪輿之說講求風水以致累年停棺漸至子孫貧乏數世不得舉葬愚悖之風至此爲極嗣後守土之官必多方勸導俾得按期埋葬以妥幽魂以盡子職此厚人倫之要務也各遵毋忽欽此按律意之森嚴誦訓言之剴切是無故停棺不葬一事實足干禮法而悖王章惟歴經勸諭查禁而此風終未改革者則以法雖嚴而究未嘗有一定之限也嘗閱乾隆時歐陽永琦疏云民間殯葬之期宜定以期歳至遲亦不過二十七個月倘過期不葬如係舉人貢監生員不許應鄉會試應補應升人員不准請咨選補倘敢諱匿應試選補一經發覺除照例治罪外舉貢生監斥革官員罷職不用其閭閻小民著地方官於公出之便隨時查看勒限舉葬故違不遵卽照律杖懲云云夫如是則士民自知儆愓而錮弊不難挽回矣或曰民間緩葬之故亦未必盡惑於風水惟是擇地之術旣起往往人卜一邱邱卜一穴穴下一兩棺雖有高陵平原延　數畝而爲彼術所康者僅立之石樹之表以爲美觀於是地愈佔則愈少人愈亡則愈多由是　有見解明通者並不存吉凶禍福之見然　地之價日益昂求地之難亦日益甚此所以　轉遷延而未能卽行卜葬也則謹應之曰欲除其弊宜仿中國古時族葬及現今泰西叢葬之法蓋古者葬不擇地周禮墓大夫掌邦墓之地域爲之圖令民族葬以昭穆爲左右嗣後晉有九京漢有北邙凡國家之菓皆在焉泰西風俗則由國家規一曠地爲叢葬之區不論貧富貴賤皆萃其中但其邱隴在富貴則修飾精整在貧賤則規制卑陋耳然在地上則數千百塚纍纍排列在地下則互爲隊道四面皆如墻壁以棺推入其中並無有所謂龍眠形勢者中國果能上遵三代之遺制近仿西國之成規凡民間營葬皆由國家飭地方官各就其處另關曠地一區人死則殯諸其中雖有力者亦不准另求吉壤如此則地師之簧鼓不能行而停柩不葬之陋習或庶幾免矣正本清源之道有國家者盍亦加之意哉 
[本館接奉電音]  
　　昨日午前京師飛電傳来上諭七道旨三道敬謹譯登○六月二十四日内閣抄奉上諭四川成都府知府阿麟屢被參劾聲名甚劣著卽革職沈秉堃著補授成都府知府欽此同日奉旨左翼監督著景斌去右翼監督著載澤去欽此同日奉旨莊山現在出差廂白旗漢軍副都統著善豫署理欽此同日奉上諭奉宸苑卿著景恩補授欽此同日奉上諭岑春煊奏舉劾屬員分别勸懲一摺山西太原府知府吳匡大同府知府李桂林太原同知李崇洸准補寗逺撫民通判吳廷燮著交軍機處存記前解州直隸州知州沈士鑅著俟服闋後送部引見准補霍州知州齊福田署澤州府知府陳繼良托克托城撫民通判樊恩慶候補直隸州知州潘禮彥榆次縣知縣任蘭馥補用知縣賴慶榮安邑縣知縣劉瀛沁水縣知縣晁鴻年太平縣知縣侯紹宣調補大同縣知縣徐沛霖大寗縣知縣曹季鳳沁源縣知縣曾光文屯留縣知縣朱善元按察司吏目王勳聞喜縣訓導胡灜均著傳旨嘉奬平陽府通判李兆麟性情浮躁巧取濟貪候補知縣柳增慧本非吏才年老務得拔貢知縣於煥貪婪狡詐不守官箴試用知縣李如璽質本庸劣利令智昏均著卽行革職永不叙用候補道澤宣貌似有才心實險詐盂縣知縣張立仁識闇才庸操守不謹大挑知縣袁驄外飾令善中懷欺罔候補通判賀祖英聲名平常操守難信准補廣靈縣知縣張印曾候補知縣常冠嵩嗜好皆深職事全廢均著卽行革職候補知縣瞿光綽識淺望輕瞻徇情面著以府經歴縣丞降補鳳臺縣知縣祝裕年邁才庸性耽安逸前永寗州知州高培焜才足惑人迹實放利均著勒令休致太原府理事通判訥才欠開展辦事因循著開缺另補武鄉縣知縣王緝熙離省經年員缺久懸著卽開缺不准回省候補餘著照所議辦理該部知道欽此同日奉上諭張之洞端方奏參庸劣不職各員請分别懲處一摺湖北署安陸府知府高寳瀛闒茸無能罔顧行義鄖陽府通判龔葆中性好扶箕民性摇惑武昌縣知縣陳瑞瀾昏憒糊塗荒嬉廢事房縣知縣滕春年少氣浮執抝任性大挑知縣高應壬圖蝕院規辦事取巧大挑知縣吳錫恩違例若罰兼好冶游房縣訓導曾心傳干預詞訟人品不端巴河巡檢嚴寳齡職守疎州巡檢才疎行止卑污署黄陂站巡檢洪玉暘人欠明白武昌縣典史項潤森操守不謹天門縣典史劉光宇妄思越爼試用巡檢胡建藩浮躁喜事試用典史張杰性耽安靜均著一併革職署府知府廖正華　防不謹嘖有繁言著以同知降補襄陽府通判周繼昌遇事因循難期振作石首縣知縣 
 
 

Page 2

 
 
劃訓廉人似安詳才欠歴練雲夢縣知縣祝汝嘉捕務廢弛意存欺飾准補榖城縣署光化縣知縣張國蘭性成巧猾不洽輿情均著開缺另補祝汝嘉任内尚有承緝盜案未經獲犯著留於該縣勒限協緝枝江縣知縣陳富文年近七旬公事善忘著勒令休致咸寗縣知縣楊鈞縱丁招摇不能約朿署通城縣知縣李紹閔賦性拘牽辦事迂緩署安陸縣知縣程元愼聽斷顢頇耽誤訟事署長楊縣知縣錦瀾庸懦無能難膺民社惟各該員文理尚優著以教職歸部選用餘著照所議辦理該部知道欽此同日奉上諭奕謨奏假期己滿病仍未痊應請開缺並停俸銀一摺奕謨著開去廂黄旗蒙古都統毋庸停俸欽此○二十六日奉上諭朕欽奉慈禧端佑康昭頤豫莊誠壽恭欽獻崇熙皇太后懿旨慶親王奕劻之第五子載掄著賞給頭品頂戴欽此○六月二十七日奉上諭朕欽奉慈禧端佑康頤昭豫莊誠壽宮欽獻崇熙皇太后懿旨世龔一等誠嘉毅勇公麟光著在乾清門行走欽此同日奉旨廂黄旗蒙古都統著綽哈布補授欽此 
[議擴海軍]  
　　日本訪事人云日政府近擬籌集巨欵擴張海軍大藏大臣曾禰君欲於增收地租之外另籌銀幣八百萬圓合共二千二三百萬圓俾辦理免於棘手己於東歴上月五日親往大機與伊藤山縣兩侯互相商議矣 
[警察加嚴]  
　　日本長崎訪事人云東歴七月七日内務省出有告示舉行治安警察事宜所有長崎縣屬佐世保市東彼杵郡佐世村日宇村北松浦郡江迎村鹿町村佐佐村世知原村柚木村中里村皆灝村山口村大郡村志佐村上志佐村御廚村調川村今福村各處礦丁慶夫傭工及一切工藝人等不准携帶兵器爆裂之物 
[提調回華]  
　　昨承日本友人函告云前者江南製造局總辦毛實君觀察札委提調陳嵐齋司馬偕吳馮二君督帶學生十人航海赴東瀛研求製造軍裝之法旣抵東京稅駕即由儒士岸田吟香介紹浼陸軍中將矢吹氏導入砲兵廠逐一縱覽得有端倪刻己附郵船株式會社西京丸遄回滬上矣 
[裁釐新政]  
　　天津大公報云各國聲請加稅免釐一事政府及各疆吏雖有以爲事不可行者但近来各商多改領子口半稅單將来釐金終不可恃因之王夔石中堂建議允行但須立定限制祗在洋關所轄境内准用子口單若出境則雖有子口單仍須赴常蘭納稅至於内地釐卡則一律裁撤以恤商艱 
[購收軍械]  
　　聞之保定友人云北省自庚子亂後官軍及拳匪所遺軍械爲數甚多兹經直督袁慰庭宮保出示購回並委記名提督蕭軍門督理其事蓋恐民間私藏禁物再肇事端也 
[總纂得人]  
　　天津大公報云翰林院奉旨編刊各學堂課士之書總纂頗難其選近始遴得陳石麟庶常其人任按庶常籍隸天津亦有志研求新學者也 
[粤西客述]  
　　聞之官塲中人云自欽命邊防大臣廣西提督蘇子熙宮保回任後粤西土匪多有　械乞降者宮保著編爲防軍二營奏請恩准効力贖罪蓋此項匪類本卽邊地土民窮無所歸則萑苻嘯聚一經綏輯卽不難安分爲民所謂遍地皆匪者實則遍地皆我聖清之蒼生赤子也新任撫憲王芍帥曾於日前電致宮保略謂抵滬之後當商請兩江總督劉峴莊宮太保飭江南製造局撥給槍砲藥彈各若干督帶舊部武衞先鋒軍一營定於七月初四五日就道旣　桂省卽當駐節梧州以收居中策應之效說者謂宮保旣盡力撫綏士卒芍帥又威望足以服人小醜跳梁不難敉定彼紛紛謡諑適足惑人耳烏可信以爲實哉 
[防營改制]  
　　聞之張家口友人云此間駐防各營自奉旨改定新章即由奎少甫統制汰弱留强冀收成效現己一律仿照武衞右軍營制無如欵項支絀雖疉經裁併而增餉仍屬無多以故祇能略事補苴未盡馬騰士飽留意邊防者殊深爲焦慮焉 
[古城產玉]  
　　聞之四川理番廳友人云廳屬古城地方有玉山焉高可數千丈山中向產白玉歸賈姓商人開采每斤約值二金距山十餘里之遥地產玉杪工人得之可以治玉每斗八十餘斤值錢四百文運至成都省垣每斤加費六文可售至三十文天生利源頗覺取之無盡也 
[拳匪未盡]  
　　聞之四川友人云本年蜀中匪人戕官仇教攻城焚市之案約有數起始起於崇慶州旣而大邑縣匪人又以戕斃某大令告永川縣則拳匪先將典史楊君則刃旋又攻擊教堂此外資隅雅州安岳資州亦皆有刼官閙教之事邇者成都西門外相距四五里許之某村竟有人自稱神拳集衆竪旗招人學習各教堂西士聞而懼甚因於本月十六日齋集洋務局互商隨卽電達京師請公使及海關總稅務司爲之保護 
[滄海搜遺]  
　　聞之關封友人云本届奉旨派往河南辦理順天鄉試錄科事宜之國子監祭酒王司業垿世司業榮於六月初三日行抵汴梁卽日開用關防曉諭士子定於十三日爲始分别省分逺近按期考錄遺才 
[除暴安良]  
　　厦門訪事人云福建泉漳各屬風俗强悍械鬥欺詐之案層疉如山興泉永道延少山觀察訪悉情形亟思除暴安良之法因於本月某日出示曉諭曰爲剴切出示嚴禁事照得本道恭膺簡命兩蒞是邦無日不以敉靖閭閻綏安商賈爲念冀可上答皇恩下學民隱乃近来人皆貪詐習尚刁蠻種種兇殘筆難罄述而最可痛恨者厥有一大端一則凌虐出洋回籍之商民也查出洋商販背井離鄉原非得己或因就地無業可圖或爲强房凌逼而去遥遥數萬里水洋不知歴幾多險阻冐幾多烟瘴費幾多心力受幾多辛苦出於萬死一生始得貲財負囊歸里推飲水思源之義是卽不忘鄉土之良民亦卽不忘祖父之孝子其情可矜其志可尚在鄉里宜如何厚待豈容視同魚肉任意欺凌乃有不法棍徒以及刁衿劣監聣其多金遂萌歹意大抵借貸不己加以訛詐不遂則多方圖害無所不至甚且密如戚朋串書差而誣陷者有之親如弟姪引盜匪而搶刦者有之忍心害理至於此極以致出洋商民聞風裏足不敢言歸飲恨吞聲長作海外之客言之可憐思之可恨獨不念厦門保商局正爲若輩而設本道旣訪悉其隱斷不容頑暴者流妄加陷害致失保商局之至意一則械鬥之風永宜禁絶也查下游陋習每因細故而　爭端爭端旣起則結黨成羣列械而鬥大率本同宗也則以强房欺弱房而弱房亦結數弱房而禦之本鄰鄉也則以大鄉欺小鄉而小鄉亦聯數小鄉而敵之道路斷絶不相往来結怨尋仇無有己時或有外出而回未知禍事誤至其地則爲所擄並不問肇釁何人的兇何在遽行私設壽刑百般拷打輕則苛於勒贖重則竟置死地視人命如草芥藐官法如弁髦至於呈控到官則又誣指出洋販客而究其實皆强房大鄉恃强恃大而起而其所以恃强恃大則又該房該鄉之長輩約束不嚴而致律所必究罪有攸歸勢不能爲該房該鄉之長老寛其責也查漳泉惡俗宜申厲禁者固多而此兩端則爲向来牢不可破之錮習本道因念鄉愚無知不忍不教而誅姑先剴切示禁爲此示仰諸色人等知悉自示之務後 
 
 

Page 3

 
 
須痛改前非遇有出洋販客旋里不准妄生覬覦設計圖謀并不准恃强凌弱動輙械鬥以及私刑擄勒各情事倘再不遵一經訪聞或被指控定卽先拘該家長治以約束不嚴之罪一面嚴拿欺凌出洋回歸商民之徒並肇釁釀禍之犯從嚴懲辦本道保商情切執法性嚴决不稍有寛貸其各凛遵無違特示 
[津人喜雨]  
　　聞之天津友人云天久暢晴農民望雨如渴本月十七日之夜始渥沛甘霖至十八晨猶詹溜未止午後運海各河己漲至二尺有奇好雨知時民心爲之大慰 
[直省官塲紀事]  
　　聞之保定友人云新任山東巡撫周玉山中丞於本月十六日由京乘火車抵省約勾留十餘日與督憲袁慰帥面議要公○署理直隸清河道李觀察樹棠涓吉本月十四日在中州會館受篆○本月十六日升任山東巡撫周玉山中丞由京乘火車至保定午後四點二刻趨詣督轅與督憲袁慰帥密談至七點鐘時始散慰帥待之有加禮○傳聞督憲袁尉帥擬俟萬壽聖節後於七月初親臨至津察辦接收地方事務 
[皖省官塲紀事]  
　　安慶訪事人云稽查西門城門之李叅軍正煥瓜期己届由保甲局憲馮觀察札委候補縣丞鄧二尹恩潯接辦○巡查北門内街道委員胡少尹差期己滿上憲委主簿吳少牧士年代之 
[蕪邑官塲紀事]  
　　蕪湖訪事友人云安徽廬州府土藥局向歸皖南土藥局員梁麗泉通刺兼管現屇期滿通刺禀請藩憲湯筱秋方伯以籌議所委員張子石二尹接辦所遺籌議所一差　許九香觀察札委婁午峯二尹謝小亭二尹同辦○辦理寗國府碼頭釐金之毛大令奉上憲檄令回省某日道經蕪湖乘輿赴各署拜會○蕪湖五口關各員例由關道憲禀請撫提部院札委兹值裕溪口出缺吳季卿觀察請以袁二尹澤民接辦未知上憲能俯准否也○上憲擬改蕪湖保甲局曁保衞營爲巡警部沿街設立巡捕彈壓行人聞商務局總辦許觀察禀請以饒翼卿遊戎總理其事未知確否○蕪湖育嬰堂委員陳萃峯二尹現己交卸差使關道憲吳季卿觀察於本月中旬某日札委湖南會館董事龔雲湘少尹接辦 
[鎭郡官塲紀事]  
　　鎭江訪事人云前者商約大官吕鏡宇大司空盛杏蓀宮保及英使馬凱君同赴金陵武昌兩處與劉張兩制軍商議一切近己事畢馬君因於月之一十日乘太古洋行鄱陽輪船東下道出潤州小泊片時卽啓輪回滬迨二十一日之晚九點鐘時大司空及宮保由漢皋乘招商局江孚輪船馳抵京口下碇後鎭城文武各員均赴江于迎謁○駐紥鎭江之南洋常備右軍前營管帶陳協戎近奉南洋通商大臣兩江督憲劉峴帥檄飭將所部勇丁悉數調赴金陵彈壓科塲月之十六日躬往文武各署辭行次日卽督隊就道○簡任浙江全省提督吕道生軍門於四月中旬陛辭南下道出鎭江以打索街洋貨公所爲行轅五月初旬回皖掃墓事畢重蒞京口本月二十一日晨七點鐘時乘超武兵艦東下瀕行時鎭城文武各官咸赴官馬頭恭送 
[金臺市駿]  
　　京師訪事友人云入夏以来雨澤愆期四野農民雲霓望切至本月初八九日天氣隂晦繼以小雨自此隂晴不定迨十七八日復有微雨然皆未歌　足之詩也○本月初六日五城學堂傳集陸續報名之學生百餘名命題考試以備七月初開堂時傳補缺額題爲愛國論不知濟濟英才誰是奪標手叚也○順天府府尹陳玉蒼大京兆近就琉璃窩五城學堂之側開濬自来水井一口由日本工人承修約深三十餘丈井中安置竹筒上蓋銅管機括靈捷噴沬如珠本月十四日派員前往騐收源頭活水汨汨其来食德飲和喜可知矣○五月杪前門外李紗帽胡同槍斃局勇案兇手迄未成禽嗣經城憲訪悉案情爰於六月初傳訊證人供稱肇事者係某處曲中人因事紛爭局勇聞聲往查曲中人閉門不納旗總某甲怒甚突向局勇某乙掣取洋槍倒持以擊不意槍機震動彈丸飛出以致將乙悞傷爰於十二日移送刑部并將甲革去勇目以便盡法嚴懲 
[上海官塲紀事]  
　　江南製造局總辦毛實君觀察前委槍砲廠員江蘇候補府照磨馮德生叅軍軍械所員江蘇候補通判陳齊嵐保駕子藥廠員江蘇候補縣丞吳二尹家琢前赴日本偵求製造新法刻己事畢回華昨日齊詣蘇松太兵備道轅謁見道憲袁海觀觀察○昨日江蘇補用同知羅肫甫司馬因公来滬謁見道憲袁觀察并赴上海縣署投刺拜會 
[札充管帶]  
　　駐本邑之江蘇撫標滬軍親兵營管帶葉孟紀司馬於日前赴京引見所遺管帶一差當經蘇松太兵備道袁海觀觀察札委帮帶車煥章都戎暫行庖代兹又札委江蘇海運滬局會辦沈賡虞太守接任矣 
[飭除蝗害]  
　　兩江總督劉峴莊宮太保查得江北泰興通州等處近来忽有蝗蟲爲患傷害田禾因飭該管地方官設法掩捕又恐延及蘇松太各屬遂通飭合省府州廳縣一體先事預防昨日上海縣汪瑶庭大令奉到札文立卽轉飭各鄉保甲局遵照辦理 
[興修馬路]  
　　江南製造局畔有一馬路西達斜橋北至滬軍營側邇因年久失修崎嶇己甚總辦毛實君觀察病之飭砲隊營帮帶馮遊戎撥勇修砌以惠行人 
[禁礙路道]  
　　昨日本邑南市馬路工程局總辦翁子文太守飭傳十六鋪地甲裘鎭到局諭以本局現就裏街裝設電燈並派巡捕晝夜巡察並不向鋪户收取月捐至未設電燈之處邇日亦將派捕梭巡如有將窒碍街道之物留存者著卽一律遷讓不得稍事遷延裘甲唯唯遵諭而退 
[嚴懲翻印]  
　　英國名儒傅蘭雅投本管領事署控華商富强齋及鑄記兩書局翻印所著格致彚編等情由英總領事照會英美祖界讞員張柄樞司馬飭差傳到訂於前日午後三點鐘時會同繙譯官翟比南君研訊傅蘭雅投案聲稱所著格致彚編前曾禀請示禁翻印不意富强齋主徐渭夫鑄記主金恒甫竟敢有意抗違兹己查獲所翻書兩種請卽訊究徐金倩律師畢道立投案堅稱所印之書與格致彚編有間不得指爲翻印司馬與翟君將呈案之書與原書詳加校閱並無歧異處遂會商長久判罰徐金各洋銀二百五十元并將此書底稿呈案焚燬取具遵結備查 
[英租界捕房紀事]  
　　前日有王阿福者止宿西上林街某小客棧不知因何手持小刀將同宿之徐天生戳傷報捕後由包探沈阿炳拘入捕房捕頭著將徐扶送仁濟醫館療治王則押候解送公堂禀請讞員張柄樞司高究辦○偷兒陶玉亨憯入城内某姓家竊得水烟袋一枝携至租界中正欲質錢適被包探張寳成所見拘入捕房捕頭令押候解送公堂禀請訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嚴約局勇]  
　　近日浦東楊家渡巡防局員賀叅軍訪悉局中勇役每遇事婪索鄉民爰卽嚴加訓斥並傳諭諸色人等如有無故受詐者許卽指控以便訊懲 
[悍役宜懲]  
　　昨日上海縣主汪瑶庭大令因公出外途中見清道局打掃夫役陳壽田與人爭鬥蠻横異常因卽飭差拘回看管候訊意必有以懲之也 
[上海縣署訊案]  
　　徐忠惠投英美租界公廨控沈倫璣盜賣存貨讞員張柄樞司馬未經訊結徐復投上海縣署呈控前晚縣主汪瑶庭大令升堂集訊徐供監生係浙之寍波人在某洋行經理一切沈及劉伯成王維華前曾邀監生股開協昌源酒棧議定貲本五股每股銀二百兩劉王共兩股半監生一股半沈一股合銀一千兩時沈在厚大錢莊爲跑街夥故與厚大往来後公舉劉爲總執事沈司帳監生並不管理近聞沈劉串同舞弊積欠外欵甚多監生往查帳目知所存之貨己被沈劉盜賣故投公堂控告劉情虚先逸沈亦乗間將酒棧閉歇妄稱共欠厚大銀二千餘兩將全信行所定之貨提出盜賣所得貨價祗十成之二查劉三沈三人雖有股本實己預先透支監生虧累約二千餘金蒙會審憲諭令邀同公正人理算厚大執事者知沈貨作價不符願照進貨簿核算應得盈餘扣去所欠往来銀一千八百兩須找還監生銀八百兩後忽反悔監生因之受虧甚巨惟求公斷沈供小的雖與徐等股開協昌源酒棧仍在厚大莊爲夥今因棧中虧本倒閉積欠厚大之銀厚大主令小的將存貨變價抵償詎知所存祇泰西皮酒數百箱曁玻璃空瓶五萬餘所值無幾不得己將生財及存貨照二三折拍賣得洋銀四百二十餘元付還房租一百七十餘元并全信行定銀二百兩只剩次等酒一百餘箱製酒器若干具無人顧問尚欠厚大銀二千餘兩小的自措三百兩歸還實祗欠一千八百餘兩小的除股本外雖曾透支然旣代還三百兩己無積欠實因徐不將進貨簿交出致公正人無從理處叩求鑒原大令飭將沈掌頰五十下收押所中令徐速將　簿呈案查明察斷 
[法租界公堂瑣案]  
　　當朱森庭明府操讞政時有梁福卿者控沈頌明以田單房契抵押洋銀二千二百元延宕不還等情明府訊取供詞著交保出外理楚迄今二年分文不付梁遂投案求追讞員杜枝園大令飭提沈及伊兄又明研訊沈供田單向親戚借来務必取贖小的有田十畝有奇坐落新闢租界内正可抵換此單大令飭交的實人保出限二十日内清理又明一并交保○甬人柳康富由寗波来滬赴英界恒源土棧購得小土川土共二十餘枚携至法界小東門外無賴張銀川王阿林指爲私土勒索洋銀三十元適爲包探偵知拘入捕房昨日一并解案柳偕沈友田呈騐發票張供小的在新關騐貨處充當巡丁查知此土並未報捐故特令伊補納王供小的在江天輪船爲茶房與張素識大令謂張曰爾旣充關上巡丁不應藉端勒索著與王押候查明復核柳交人保出聽候傳訊○上月十二日英界致和錢莊出店人某甲至某處收得洋銀五百二十二元雇東洋車至鄭家木橋南首下車怱怱逕云將洋銀遺於車中車夫顏小央帶回車寓寓主吕正祥給與一百元令速回原籍此外同寓車夫二十餘人各給四元不許聲張車夫夏二分得之後卽被人竊去事爲包探偵知將夏帶至捕房訴知捕頭旋復拘吕入捕房昨日傳甲解案莊夥陳林祥伸訴前情夏供稱小的分用洋銀四元屬實吕供稱顏己因事回南通州原籍小的並無吞没洋銀情事大令著押候交顏嚴比○小東門外洋行街稻香村茶食店不戒於火延燒左右鄰十餘家樓房二十餘幢捕頭查得曾保火險銀一千兩令包探拘獲店夥袁才初傳同店主趙文卿趙雲泉及被災各户解案大令飭將雲泉押候飭查昨日包探將一干人解請覆訊文卿呈遞帳簿筆據供稱此店出洋銀一千五百元向某姓盤得續添資本五百元曾保火險銀一千兩實因無心失火求恩明鑒大令與法總領事署費繙譯官會商著罰洋銀四百元以六分之一償給未經保險之被災各户隨將雲泉還押俟繳清釋出○鴇婦李劉氏前控薙髮匠朱昭正誘拐烟妓金寳大令訊供之下諭令押候嚴比昨日李鴇投案求追大令以朱狡展不承著枷號一月責六百板○兪小春前因收買裕太新報關行所失樟腦一百八十斤控奉大令斷賠銀一百八十兩另罰洋銀五十元迄今案懸日久分文不繳昨日包探傳同物主解案請訊兪供小的無力賠償求恩寛免大令判令减賠銀一百兩另罰洋銀五十元 
[美租界捕房紀事]  
　　甬人某甲寄居百老匯路甡甡里近日私造洋槍賣與匪人被包探倪順泉朱桂生偵知前往拘獲搜出洋槍若干枝帶入捕房捕頭令押候解送公堂禀請讞員張柄樞司馬訊辦○虹口司考脫路工部局醫院所留病犯張永福於昨日倒斃由司事沈德興報知捕房捕頭查悉張並無親屬在滬令地保爲之備棺收殮 
[上海北市絲業會館籌賑公所施子英經收各處水災賑捐五月初一至廿九日第一百十九次清單]  
　　初一日花甲人祈保嬰由信昌珠寳號来洋一百元蔡頴韓堂求母病愈五十元鄭伯昭五元許友貽堂二元○初二日寅記求合家平安洋五元○初三日徐畦青求病速愈英洋八十元龍洋廿元鎭江招商局無名氏英洋十元周仕浣率子懋功懋昭懋德求平安龍洋九元英洋一元○初四日明德堂洋廿元紀蓮溪爲妻病求速愈廿元偶讀齋未家平安由沈安青先生来七元浙慈邑廟人五元邀月山房求合家平安二元○初五日無名氏求妻病速愈洋五元○初六日無錫立仁莊募孫敦叙堂求病速痊由協莊来洋一百元求安氏廿元隱名氏爲子生日資求免災三元潤秦錩交来無名氏五元吟芳廬潘五元○初七日無名氏求保母病速愈洋一百元蘇鶴泉求病愈十元隱名氏小洋十角○初八日無名氏銅小洋十二角○初九日岱隂式堂洋一百元求子孫昌盛人龍洋三元銅洋一元求家室平安龍洋二元銅洋二元○初十日承記主人求腰痛全愈洋十元太倉留賓軒續繳龍洋五元湯聘石爲次子福保求平安英洋四元○十二日古杭孫氏伸子完心願由陳少塘兄来洋一百元又增福壽氏湯餅筵資移助四元無名氏求闔家闔店平安洋一百元曹榮彬求加壽平安規銀三十七兩仁記求平安洋廿元朱陳氏因喉痛許願朱安安病愈還願各十元○十三日瞿門朱氏因自己生日求福洋十元○十四日無錫達源莊募不服藥十元○十五日蘇州期期氏以父病求痊先助由汪詒年来洋廿元樂安氏求病愈十元○十六日徐慶孚先生由鼎新洋行来洋一百元孫鈺昌還願十元○十七日西昌求平安氏洋二元○十八日李德善助安徽京足銀五十兩合規元五十一兩五錢又助江西京足銀廿五兩合規元廿五兩七錢五分又助紹興京足銀廿五兩合規元廿五兩七錢五分丁樹藩求病速愈合家人口平安洋五十元○二十日新聞報館協賑所經募第廿二批英洋三百零三元龍洋一元小洋三百角銅大洋廿一元銅小洋七十七角○廿一日銓記同人求保平安洋三十元寄閣主人願心六元八角陸秀珍爲病求速愈二元不書名一元○廿二日陸氏幼童求病速愈洋廿元增福壽氏湯餅延資移助六元唐吉生求病速愈四元○廿三日大豐代敦泰洋貨號洋一百元張覲我三聖經資移助求合家平安龍洋四元○廿四日高郵丁玉軒募正誼堂洋五元又補過子四元又周經奴手一元東瀛旅客日本洋二元無名氏銅洋七元○廿五日敬心氏由壽康莊来洋一百元龔鳳来求兒病速愈六元○廿七日湖南隱名氏洋一百元京江李氏求母女平安闔家吉慶六十元周應蘭求合家平安五元○廿八日溧陽陳吉記代母求免災疫洋二元又自求免災疫八元殳山悟非子四元無名氏銅洋五元九角○廿九日福康代越中誠求氏求保母病洋二百元歸安潛道人爲室人胡氏氣逼逺願二元海陽補過氏求合家平安銅洋八元○五月份共收規元一百四十兩洋二千零九十四元八角扯七四六合規元一千五百六十二兩七錢二分一厘又售圖書集成醫部兩箱計洋廿八元合規元廿兩零八錢八分八厘龍洋日本洋四十六元扯七三五合規元三十三兩八錢一分小洋三百十角扯六七五合規元廿兩零九錢二分五厘以上共收規元一千七百七十八兩三錢四分四厘銅大洋四十四元銅小洋九十八角連前共收規元三十二萬八千七百六十八兩七錢七分一厘銅洋四百六十六元七角貂套一件所有仇畫卷一册並珊瑚珠一串移交仁濟堂歸入助賑彩票其砂錢六千二百文己銷毁合併聲明 
 
 

Page 10

 
 
[上海六馬路仁濟善堂經收咸有一德施醫給藥一文愿册捐四月初一至五月廿九日清單]  
　　義源泰號善士規元十兩七錢三分一釐張世昌五兩純泰莊銅洋烊見三兩又洋三角榮陽銘記江夏隱名兩善士各洋五十元弇南揚漱花劉青黎堂曹子玉上黨氏四户各洋廿元汪仲安洋廿元銅洋一元又洋十元三元銅洋二元幼女鎭三户月捐人洋十二元童源盛一百角湯祝萱求母病愈曹杏生黄厚生張官官石悅友顧炳章張清甫林桂卿汪雲從號鄭潤德堂頴川厚記留餘書屋浣月山人祈母健兩子平安人祈全家平安人補過子尺木隱寒氏金陵隱名氏隱名氏無名氏無名氏廿二户各洋十元黄季高鳳清泉王士鏞邱松發瑞記正松茶大錦堂阿庚止文合洋八元一角姚執中八元過煥通六元周莫齋五元銅洋一元洪稚川張紀忠龔清標鄧桂森卜友松楊玉崑汪穉齋過煥通堯廷新安玉華女史延陵誠善氏頴川心愿氏王許氏朱程氏隱名氏同大美来覃祈壽十六户各洋五元王安元来禳醮餘欵洋二元廿五角祈合宅平安人喜筵人周祖斌余萬泰堂董孔瑞堂江西胡謙益堂隱名氏隱名氏八户各洋四元昌化德和官鹽棧募沈兆俊等廿二户洋四十角張吉孚張益卿各洋四十角施錦榮洋三元銅洋一元楊崑圃王連林劉貽如堂張永忍堂胡曙吟軒余勘馨齋沈臯莊七户各三元秦隱名洋二元銅洋四元六角陳志雲洋二元銅洋四元黄馮氏洋廿角吕簡泉洋二元銅洋五元十一角謝鴻生戴月泉吳稷卿孫熾康郭阿堂余立記陳松容記吳城隱名劉施氏無名氏無名氏隱名氏章隱名趙隱名張壽之李少山金阿素丁姓十九户各洋二元胡駐春募十四户洋十九角沈明士十五角李昭庠李永義何春亭賀順成朱鴻年陳竹琴孫顧庭合十四角五十二號募一元二角雀金炎雀阿毛鍾正河高洪本王洪泰徐星卿　德行范榮光顧雪孫胡耀奎林在初陳金聲范良基熊惟三儲俊卿徐式玉姚竹亭和泰信局吳敬善堂保陽耕田夫山隂金氏秦女史顧隱名無力子隱名氏隱名氏隱名氏隱名氏隱名氏廿九户各一元張陸氏胡伯玉各十角劉昭義　心發汪雪湄耘昌雅何吉光鄒敬之余錦輝程質如劉子澄九户各五角郭洽盛方保安王維堃三户各四角無名二角一百四十四文長興無名二角虹口老寳昌銅洋六十一元一百六十角無名銅洋廿一元五角隱名銅洋二百角九峰求客安銅洋廿元無名銅洋十三元四十二角寳泰祥銅洋十四元陸光霽銅洋十元隱名銅洋五元廿五角源豐盛銅洋六元四角鄧隱名楊鴻生各銅洋六元無名銅洋五元萬盛銅洋三元十二角裕茂和銅洋三元四角黄毓齋張子漁劉隱名各銅洋二元周志記銅洋一元一角恊泰源棧吳添之高平如戴隱名胡氏方姓馮姓無名氏八户各銅洋一元康業生程固之各錢一千文程愼行堂頌盛子各錢五百適安居士葆眞子各三百文九月廿八生吳興逸氏各一百文無名六户各　　文又二户各五十文以上共收洋七百廿七元七角元十八兩七　三分一釐銅洋二百廿五元四角錢四千六百四十四文 
[上海六馬路仁濟善堂籌振公所施子英經收各處水災賑捐五月初一至二十九日第九十三次清單]  
　　初一陳瑞華善士洋十元銅洋五元謝源生求合家平安清浦李　各洋十元金陵隱名洋四元○初二日蔡衡記因子潤寳求病愈洋三十元德本堂求平安十元○初三許貞記汪何氏各洋一百元許汪氏五十元求南北平安人洋二十元無名氏求毋病愈程希岳祈龍兒康健鄒頡文三户各洋十元無名氏五元安定主人求病愈四元恆孚桶捐一元八角無名氏求軀瘟保安一元無名氏友裴主人各銅洋一元○初四日勉力子求妻病愈洋十元朱明璋求平安如意二元○初五日天順祥票號交来重慶趙資生曹澂珊劉華亨續募各户銀一千零世八兩五錢求母康儘兩子易養人洋十元○初六日張廷珍洋一百元王式型求母病愈龔清棠妻吳氏求舊病全愈各洋二元○初七日顧庭寳洋一百元無名氏二元無名氏銅洋一元○十二日力棉子洋五元朱晋祥求保重體長成三元徐桂祥求孫病愈四元隱名氏求保妻無災無病一元○十四日揭心田元念兩○十六蔣沈氏洋三十元無名氏求病愈十元○十七日彭城氏洋一百元殷翰卿保平安六元洪慶澐保人口平安五元十八日存德堂雜洋一百元程百泰二十元可軒十元丁氏保平安二元顧學瀚合家平愈愿吳淞顧隱名各一元○十九日求慈親康健兩子免災易養人洋十元服符病愈人五元彩記雜洋三元一角○廿三日周仲遵求勞病速愈洋念元黄禮昌求三第豐午病愈洋十一銅洋元一元○十四日隱名氏洋廿元求保家宅平安人五元林在初二角廿六隱名氏求咳嗽速愈藥資移振洋十元○廿七常熱何鏡民洋一百元吳敬之求桂兒病愈洋五元○廿八日行素堂洋三十元得麟記洋二十元黄彭年求消災延壽洋十元○五月分共收規銀一千五十八兩五錢又洋一千五十七元扯七四四七五申元七百八十七兩二錢雜洋一百三元十一角作元七十五兩九錢九分三釐以上共收元一千九百念一兩六錢九分三釐銅洋九元連前共收十三萬六千二百念九兩零三分九釐除解各處振欵外凈存元七百三十七兩一錢二分二釐銅洋念六元六角 
 
 
 

Page 11

 
 
   
 
 

Page 12

 
 
   
 
