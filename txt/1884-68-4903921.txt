# 1884 - 68 - 4903921

 

Page 1

 
 
[招請訪事及賣申報與各書籍] [  申報館主人啓]  
　　江西之南昌安徽之安慶皆省會地方本舘向固有人在斯二處採訪時事現在意欲更換如有能勝此任者新來本舘帳房面訂又香港亦華人薈萃之所且逼近南洋諸島國倘有人願爲本舘實報曁代售申報舘點石齋兩處所印之書籍亦所來本舘訂定此布 
[經理南京報務告白] [  申報館主人啓]  
　　前在南京經理本館報務之友人現已更換另請聚寳門内沙灣大街　源絲經縀行内徐年慶先生接辦如金陵城廂内外諸君欲購閱申報及買申報館點石齋兩處所印之書籍祈向徐先生購取此布 
[人能用器噐不能用人說]  
子輿氏有言徒善不足以爲政徒法不能以自行此言有一事必有一法事與法相濟爲用然竊以爲猶不如孔子之言之大而廣也孔子曰人能宏道非道宏人所謂道者日用事物當行之路大而蟠天際地緯武經文小而一事一物一器一名莫不各有當行之路卽莫不各有其道知其道而後可以用之不知其道而用之者妄人也孟氏言不教民而用之謂之殃民殃民者不容於堯舜之世中國之於戰務未嘗不力爲整頓然而所以整頓者猶有有噐無人之慮此不可不爲之深切指明也夫華人食毛踐土誰不樂道中國之强以誇示於海邦誰不欲詆他國之醜以求快於人心苐意則近乎貢諛言更涉於矜詡則究何益於中國更何損於他國本館衋焉傷之爰不憚筆乾墨竭以爲苦口之藥石至於知我罪我則聽諸悠悠之口而已盖所以爲中國謀者不患噐之弗精而患人之不善用其噐自咸同以來中國創立製造各局福州則開船政局上海天津南京皆有機噐諸局至購之外洋者更指不勝屈炮則非格林卽克　伯槍則非云者士卽林明敦藥彈一買輒以數千萬計船則向各國購買及自行製造者紀不勝紀如近年之揚武超勇與夫竣工而未經駛來中國之定遠鎭遠等鐵甲船實爲海外各國中不多見之巨艦其中運動之靈便船質之堅固行駛之捷速以及一切布置悉與外國之戰艦無少殊異德國之五里岡英國之阿姆斯脫郎等炮廠旣受中國之厚資自不肯以潦草塞責故一船之成西報莫不嘖嘖稱羡不去口雖中國自製諸船或不及購自外洋之精美然多年營造一船之工或至五○年而始成卽不能禦敵於外海而用之以守口岸運糧糈載兵士裝軍械則亦未嘗不可勝任以鎗炮則如此以船艦則又如此此而猶曰噐不足用無是理也特人無噐則不能得力器無人亦無所見長昔諸葛武侯製木牛流馬以運糗糧魏兵刼之而武侯有喜色曰數日之後當有送糧於我軍者矣旣而魏人仿其製而成木牛流馬數千具以裝糧而不知其用法僅能使之走而不能使之止武侯以一旅驅之歸果獲粮無算卽此而知利用者噐而所以利其用者人缺其一而有所不可也今中國之兵平時所習皆係陸戰古法雖天津立有水師學堂而尙未著成效若福州管駕諸弁則前報所載以新船駛出口外不數更而卽不能前以致折而復回其駕駛之本領亦可想見矣今者法人已攻北寗并有電音云已奪去兩砲臺昨日又有北寍失守之信恐中法之兵旣交未必卽能弭止北寍一有疏虞中法之仇愈深中法之禍愈急雖中國恐有害於商務而欲以越南爲戰塲然法人之心究未知其若何也中國之各海口嚴設防堵原屬爲此然但自防而不與之戰則亦不免有怯懦之恥是不得不以兵趨越南陸軍或尙可敵水師則誠不敢以虛諛誤中國也　報述中國之兵以爲止可用以作扛夫此則近於醜詆但平時用古法而臨陣忽欲其各用新法此則實有不足制勝者其尢可慮者兵則訓練數月尙可立成勁旅而又苦於訓練之無人蓋訓練兵士武弁之職也今中國各武弁本不知如何置伏如何命中如何動輪如何捩舵如何迎擊如何要截等法又將何以訓練各兵前有西友與余言欲爲中國訓兵其所言訓練之法悉中肯綮今中國亦曾聘請西弁爲教習而終未聞有教成之員弁足以爲干城之選者此則中國之大可慮者也中外各官非不知之或知而不言或言而未切當此之時及早决計講求尚可收桑榆之效倘再因循不振上下蒙蔽徒事誇張則中國之患有日深一日而不可救藥者已本館旣知其故不敢安於緘默作隨聲之附和用是爲此大聲疾呼直欲效賈生之痛哭流涕倘有藎臣效忠中國採及芻蕘則本館之所厚望者爾 
[諭旨恭錄]  
　　二月初十日奉上諭前任廂黃旗蒙古都統穆騰阿老成諳練由侍衛出師江浙等省迭受先朝恩遇歷任將軍都統管理神機管等處事務　能勤愼供職前因患病准其開缺賞食全俸方兾克享遐齡長承恩眷兹聞溘逝掉惜殊深加恩着賞給陀羅經被派載瀾帶領侍衛十員卽日前往奠醊照都統例賜䘏任内一切處分悉子開復應得　典該衙門察例具奏用示篤念耆臣至意欽此同日奉上諭都察院奏請飭部撥欵發商生息以作常年五城緝捕　費一　着戶部議奏欽此○十一日奉旨文碩着補授通政使司副使欽此同日奉上諭本年輪應查閱湖北湖南雲南貴州等省營伍之期湖北卽派卞寳第湖南卽派潘鼎新雲南卽派唐炯貴州卽派張凱嵩逐一查閱認眞簡校如有訓練不精軍實不齊者卽將廢弛之將弁據實叅奏毋得視爲具文欽此同日奉上諭太常寺卿張緒楷奏病難速痊懇請開缺一摺張緒楷着准其開缺欽此同日奉旨文興補太僕寺卿欽此○十三日奉旨延　 
熙補授通政使司叅議欽此同日奉旨徐樹銘補授光祿寺卿欽此 
[越南喪電]  
　　本館於昨午接到越南電音謂北寗於十五日被法軍奪去電音軧此數字餘未詳及後又遇一西商謂亦接有電音稱是日法軍約共傷六十人而華軍數萬竟棄城而遁究竟華軍傷亡若干亦未明言下午四點　又由另一西商處抄示電音謂華軍死傷數千人法軍止傷七十五人蓋於十五日早晨法軍旣得兩炮台　卽攻城也又據某洋行西商稱華軍自北甯城遁去者約有五萬人此皆昨日疉次所得之電信也竊思攻城與守城勢本懸殊攻者勞而守者逸觀前此桑台之戰僅劉永福一軍抵禦法人尚死傷數百人今劉團與華軍會合聲勢較大卽北寗形勢難守棄城引退何法軍僅傷六七十人意者華兵之槍炮未能命中及遠抑或望風先自潰散乎但北寍雖失而將士猶存法不過得一空城而已轉敗爲勝　兵家所時有暫時挫衂未足短氣姑再觀其將來 
 
 

Page 2

 
 
[惠匪續述]  
　　香港西字報言初十日有客自惠州來述及惠匪肇事之由云緣有收捐之人赴覇王沙鄉閭收捐該村有曹姓者爲村中豪戶乎下　多爪牙收捐者居其家嗣因禮待不周遂行滋閙致爲曹姓手下人所毆歸而以一面之詞訴之於官官亦未詳查遽撥兵二百名欲令敉定其事乃該村已集有二千人與官兵相拒殺官兵十人餘則逸去鄉人知勢成騎虎乃大集各鄉准備與大隊官軍拒敵先至平山鎭上　掠錢物以作粮餉時官已通禀省憲調兵二千前往勦撫至今尙未見有信息但聞傳言鄉民等恐衆寡不敵益復裹脅多人以備　敵云按前日本館接到電音知惠匪業經解散今該報係初十日信息尙在電信未到之前因其較詳故錄之勿笑爲失晨之鳴也 
[法將抵港]  
　　法國新簡駐紥中國東洋海面之水師提督來士卑士乘阿里雙地亞鐵甲船於初十晚行抵香港次日早晨升炮與各國兵船爲禮該鐵甲船大有四千四百五十六墩有炮十二尊其大者六尊炮口徑十四個生的米答尙有六尊則砲口徑十個生的米舊載兵匹百名云 
[絲廠被劫]  
　　廣東南海縣屬鄉間有繅絲廠突於初四晚被盜廠中人不能抵禦被刼一空估計所失之絲斤及一切各物值洋數千元目下廠主報官請緝尙無破獲聞盜有八九十人皆明火執仗何匪人之多也 
[商船被劫]  
　　香港西字報言有中國商船名三合興於初一日裝貨來港并有牛六十九頭猪三十二蹄行至中途忽被盜劫船中一切搜括一空人則一無所傷該船抵港後報知巡捕未識能破案否也 
[邏獲軍械]  
　　港督現在禁止軍火出口此已列報兹閱港報言初九日巡捕捉獲二人每人帶有洋鎗五桿解官訊問供稱有人托買須寄惠州官以顯違禁令判將洋槍充公罰二人各出洋兩元以爲違禁者戒 
[駁字林西字報論北寍失炮臺事]  
　　前日越南電音謂法軍已奪得北寍兩砲台本報據電錄入字林西字報亦載此電音而附以已意謂得此信息者必然快慰並有法人將來必能將北寗安集等語此言殊爲可怪夫中西通商各安敦睦在中國之各西人固不與法國爲仇亦未與中國有怨越南爲中朝屬國北寍失守砲台之信不但華人聞之心懷憤懣卽西人聞之亦未見其心有所快而該報乃以爲聞此信者必然快慰或者該報館主筆人見以爲快而隨以小人之腹度君子之心焉耳 
[京口大風]  
　　十四日京口徒發大風屋瓦皆飛金山河一帶吹倒茅屋甚多江面停泊之船走錨斷練者不計其數有買菜者五六人由沙頭來鎭將菜售完急欲回家至江邊雇船是時江面狂風鼓浪舟人不肯解纜買菜者以重價啗之舟子乃冒險開行不料駛過焦山忽來狂風一陳將船吹翻幸有巡船警見趕往撈救落水之人得慶更生復將覆舟拖回焦山又有某客船中裝貨物約值洋百元急欲趕路不容舟子少停駛至江心亦遭大風吹覆嗣經紅船將人救起而貨物則盡付波臣矣是日下午風勢稍殺 
[道憲接篆]  
　　新任常鎭通海道陳觀察印欽銘本擇於二月初十日接印嗣因前任案牘未淸一時未能交缷陳觀察遂攺於十九日接篆任事云 
[甯波府試]  
　　二月初十日寗波府宗太守考試鄞縣文童正塲四鼓點名諸童皆魚貫而進並不擁擠聞十二日考慈谿奉化十四日考鎭海縣文童云 
[寍郡失火]  
　　月之十三日黃昏時寗郡南門外划船塲不戒于火紅光燭天各水龍聞警出城往救得卽扑滅約焚去房屋十餘間云 
[定期賽會]  
　　寍波北鄉壓賽堰東嶽宮年例二月間奉東嶽大帝曁王天君出巡卽向稱永昌會者是也聞今年擇於十九日祭旗二十日出殿二十一日出巡江北等處二十二日巡鎭海白沙等處二十三日巡慈溪樟橋等處想屇期士女如雲又多一番熱閙也 
[名將重來]  
　　湘中陳舫仙廉訪湜中興名將也早歲投筆從戎卽隸曾沅浦宮保麾下勇敢善戰獨出冠時甲子金陵之役官兵圍守三年而城中守備愈嚴不能猝拔後用地道崩城廉訪與李軍門成典首先登城城中悍賊僞王整隊出拒鏖戰三晝夜之久賊始披靡四散數十年巨憝老巢得以一旦恢復固屬宮保調度得宜知人善任而廉訪血戰之力尤足多也迨後紅旗報捷論功行賞廉訪裒然首列以臬司記名簡放特授山西按察使司旋復罷官角巾回里去冬奉　詔入都　朝廷追念舊勞仍發兩江交宮保差遣委用南洋有此勁旅自足以彰撻伐而奏膚功何患外人之相侮哉 
[茶店失愼]  
　　京師正陽門外大栅欄西觀音寺東口路南永利茶店於正月二十八日午刻失眞烈焰騰空火勢甚猛幸是日西南風不甚緊且各處激筒水會紛紛趕至奮勇樸救約一時許其火乃熄已焚去門面三間後樓六間西隣鼎和居飯店雅座當被拆毁對面之天德和布店及敬五齋鮮菓局臨街門窗業被烘焦該店司事人帶至署内飭責二十板以爲不愼於火者戒 
[斥退司事]  
　　前報九江育嬰堂有剥削乳媼情事兹聞係該堂司事舞弊與委員實不相干然失察之咎要亦尀辭也現該局司事已革除數名另選老成者充補本月二日各乳慍帶女孩來堂領錢委員親率司事均給以錢店紅票衆媼乃歡呼載道而去 
[山門掛帶]  
　　山門掛帶本東坡學士與佛印禪師之佳話乃今有其情異而其事同者杭垣上城洋市街靈芝寺向係著名巨刹亂後僅成焦土賴信持廣有緣法勸募經年甫於前年先將大殿及山門告成土木丹靑煥然奪目近則添造僧寮客堂齋廚佛閣等粗已完備但未能及舊觀也該處僻居城東境頗幽寂鄰近亦無居民前月杪天色甫明寺僧曉起開門突見一無名男屍掛帶自　於山門之上僧趁無人看見將帶剪斷負而置諸對門草地上後爲該保得知四處訪問始知死者别無親屬向在九曲巷口罷設錢攤只因虧欠甚巨屢尋短見皆逢人救特尋此僻地以畢命也嗣經其舊東趙君爲之購辦棺衾妥爲收殮免致報官請騐否則該保　耗屍塲之費而該僧亦難免移屍之罪矣 
[意皇誕期]  
　　昨日爲意大利國皇誕辰故浦中各國兵船俱高懸五色彩旗以遙爲慶祝云 
[奥員赴高]  
　　前在上海之奥國領事夏君士於昨日附招商局之利運輪船前往朝鮮聞夏君已就朝鮮王城海關稅務司之職矣 
[桑秧運高]  
　　昨日招商局利運輪船開往朝鮮聞有桑秧八千株卽裝此船以去從此朝鮮裁桑育蠶其利必將廣被矣 
[利溥舟行]  
　　中國通商各口岸輪船往來之處向設警船燈浮由海關造册處印成册籍以供行船者披覧隨處可以避就甚善舉也然其燈浮時有增易故　籍亦須隨時添換兹光緒十年分之册業己造成昨蒙　示　閱一過計燈七十有七浮五十有五樁五十有八附以守燈中西人姓名及警船各示其首列一圖圖内黃圈有紅點者卽設燈處所每圈内塡註千字文編以爲號以便識認朗若列眉令人一覧瞭然亦足見其用心苦而爲惠大矣閱竟樂書數語於其後 
[賽馬定期]  
　　上海西商例於春秋兩季有賽馬之戱今年春季賽馬之期已定於四月初四初五初六三日第一日跑八次第二日跑九次第三日跑八次想屇期絶塵而駛當有展其驥足者己 
 
 

Page 3

 
 
[舖戶訴]  
　　昨報收捐取物一節昨由鉛捕頭投案訴稱至大橋北首收取四季房捐因烟館抗不繳捐取其家伙並未职正經店舖之物旋據生記本行等二十八家聨名禀稱我等在毗連租界之處開店貿易二十餘年從未出過房捐今工部局旣定新章理合緩商曾已禀奉候批在案詎尙未奉批示而昨日忽有西捕頭帶同西捕八名前來收捐竟將順興飯館錢筒及烟館家伙取去以致各家罷市爲此投案求知照領事官飭捕房不得用强并將被取家伙之淸單呈閱賈副領事謂工部局在該處收捐自爲修路裝燈派捕照料起見豈容抗違至所取家伙皆是烟館中物可毋　議然此案應仍由美總領事會訊與本領事無涉黃太守然之隨飭各人暫　俟下禮拜二美領事會訊再行投案而開烟館之人心殊不服謂烟館家伙旣係禁物則烟舘何不一律禁止太守謂爾等旣是正經生意人當先退出靜候商辦孰意退出後潮惠人又吵閙擁擠太守飭差拘拿爲首之郭信義管押由差帶至班房其同鄉人又圖拉脫因又　持蠻之翁信昌翁定桂一併管押候示 
[英界公堂瑣案]  
　　隆茂洋行西人帶同管工之曹毛毛稱曹係虹口鄉人在我處爲工頭因薦其同鄉人作工中有懶惰者察出不用詎周世行等因此怨望候　出外阻毆適遇巡捕拘周世行周咸初二人解案再請補提在逃之人曹毛毛供與同并請騐傷黃太守騐得曹毛毛略受微傷賈副領事請將二周押候補提在逃之行　人到案核辦太守允之○寍人王德裕稱昨日路遇李雲發突被用鐵棍毆傷頭顱適遇巡捕拘案請訊李雲發供向爲酒店夥與王德裕相識王開殺牛塲與流氓爲伍常言我短處致我歇業寓在王之弟德桂處旋蒙薦在荳腐乾作爲夥詎王又向弟言不應留我在家致與弟媳有姦等語王之弟媳至欲尋死後來質明始得無事我懷恨已極故與尋　黃太守　王德　李雲發何致無端毆爾王答稱我確不　識伊太守謂李雲發總不應持鐵棍毆人判責　板　開牛棚之韋阿桂控張榮榮硬欲寄牛訴捕拘案經黃太守飭將張榮榮及牛交捕俟失主認領在案昨據吳丫頭投案稱張榮榮確係親戚前幾日到我家欲借洋二元未允詎伊去後我處失牛一頭固已懷疑　有同鄉人報信知張牽牛到滬押在捕房張　聞之向我懇　免辦情願貼還盤　大守以張榮榮狡獪可惡羊押一月牛交吳丫頭領去○　捕稱有無領事經管之西人醉後在街　　送案請辦賈副領事商　黃太守判該西人管押三日○包探康阿順稱王江軒前因竊李阿林之布衫奉判摎二十天現已期滿釋放經過李門李竟出外阻毆當由捕拘案黃太守騐得王江軒受傷屬實隨向李曰卽使王又欲圖竊亦應交捕豈容私自毆打隨判罰李洋一元給王養傷王則管　一月 
[上海絲業會館籌賑公所施少欽電禀]  
　　山東撫憲陳鈞鑒今正來兩諭悉前電解四千兩諒飭領卽日由招商局往烟台輪船運解第五批申公砝寳紋銀二千兩函托東關憲方觀察轉解到轅請先墊給兒子則敬具領查戶散放附電並賜飭知舫槎有事回震如查放需人速復二月十六日 
[經旬未見沈拙公作此寄膾兼示楊蔭安]  
　　八詠樓中興若何衰年感慨别來多已無絲竹留裙屐尙有琴樽伴嘯歌夜雨愁人支短榻寒梅笑我少行窩近來腰瘦還奚似間隙駒光疾擲梭　鶴影蹁躚迥出羣最工詞賦厭論文不應薄海才都盡畢竟名山席肯分千運淸辭頻草錄四知舊澤契蘭薰草隨流俗爭眉樣浩氣胸中欲盪雲[  婁村老郭甫稿]  
[鉅欵助賑]  
　　本局近據三品銜江蘇候補知府楊錫麒兩淮候補鑒大使石寅恭浙江歸安縣舉人章乃正浙江德淸縣貢生費梧　江歸安縣學附生陳其崧浙江烏程縣從九職銜鄒震源浙江鳥程縣職監生沈健齡等呈稱竊維發政施仁必先甇獨聞風幕義難在閨門乃有以甇獨而忘顧其私以閨門而好行其善如浙江烏程縣已故三品封職監生沈晉福之繼室己故運同銜監生沈恭壽之嫡母沈章氏名門世系早歲于歸不幸孀居　　外侮痛遺孤之旋喪值家道之寖襄白晝米鹽寒宵刀尺一心隱忍百計不渝固已孝顧宗桃賢稱里閈矣猶復含辛茹苦周濟貧茲聞　省告灾惻然心憫盡出　　所積湊得實銀湘平壹千兩冀拯窮黎聊伸棉力職等誼　姻族不忍　其志行當經合詞　請　宮太傅　中堂李傅援例具奏奉到中堂函諭沈章氏慨助千金出自閨閣尤堪敬仰查與建坊之例相符容卽附片上陳以彰懿行等因合將此項捐欵匯交憲局查收彚解等情據此　將原捐湘平銀一千兩於二月十一日由日昇昌票號匯解天津籌賑局兌收並據情轉禀傅相循案奏請建坊給予樂善好施字樣外查沈章氏以布　女流　殷賑濟慨施巨欵好義可風殊堪嘉尚江浙各省不乏高門華族且多履厚席豐子孫鼎盛遠勝沈章氏者如果聞風興起接踵而來旣救灾區之困又遨綽楔之榮實屬一舉兩得本局竊爲三輔饑黎心香禱祝也幸甚盼甚[  新遷上海抛球場後街辦理直賑捐輸駐江滬總局謹啓]  
[接錄上海陳家木橋金州礦務局内順直山東核獎賑捐公所經收二月十二日第四十六單]  
　　廬州府署古月氏募胡葆禮銀十兩胡葆成銀十兩○漢口紀衡平募申字冊董玉龍銀三兩紀王氏銀二兩三合號錢三千文仁合號陳和興榮茂　公安榮四戶各二千文俊合號章東成榮懋號振隆號廣益號汪謙吉六戶各一千文以上十三戶共合來銀十五兩四錢○長沙隆泰店十元太痴生由浮山使者來四員○補錄正月念八來安慶王子肅先生募各善十花戶淸單附左一六安州黃蔚齋十元華厚餘堂五元趙佐卿一元文生慕敬修一元存厚堂汪六元孫開文梁勝許鏡涵陳興汪錦文汪復泰黃政三七戶各一千文楊立洪葉長壽胡月坦張彬劉士海胡春富王永林七戶各七百文周文　五百文積善堂五元滋德堂鄒三元慶雲　小姐繼德堂陳三戶各二元潤餘堂趙待醉生小蘭侍者爾康陳姨太無名氏戴靜堂曹張姨太三少奶九戶各一元澍德堂五元蕭條生二元濟勳典四元楊輔臣二元方　孚汪晶山興和乾元集興黃子敬合興日興王致和正豐和寳源王政和汪漢川呂璧堂王佐才德和同美庚興隆興和興魯乾泰德來和人和祥泰豐德　念五戶各一元德成六角德來呂義和同春聚源四戶各五角恆裕四角無名氏無名氏各二圓王必志魯三異堂各二百文阮占　一百文支行堂七元有餘堂五元陶雅菴聶濟堂寳　店復源店琨山萬泰店魯乾泰存厚堂八戶各一元喬德興靑藜堂閔慶昌江繼興鼎泰店朱泰來江全泰羅正大鄭同興王義興十戶各一元胡復興余廣興沈隆昌江通裕許春和章　興程蔣　 
永昌七戶各一千文王有成熊源興胡家珍李楚仁張隆　許興盛正和號竇先懷八戶各五百文楊永興履泰店葉恆泰春和發春和宏五戶各四百文易隆興杜義隆程乾昌　和順許信和五戶各三百文易人和金裕順源順店沈長源羅資善沈益源胡隆泰七戶各二百文一鳳陽府吳致善堂仁昌乾福源店三戶名二圓宏昌店吳裕和二戶各一元五角無名氏一元恆昌典魯乾泰田和合庚興和恆吉昌五戶各半元集興店東森店二戶各一千文仁昌元同美店吳裕泰辛興和彭肇秀無名氏元和貞楊長興王長隆九戶各五百文祥生德順源店二戶各三百文霍山縣白二十元受益堂齊啓　堂孫有源堂鄭霍岩堂耿四戶各二元霍山笑廬章二元夢覺軒劉無名氏二戶各一元德善堂日二千文赤心堂王愿學齊無名氏明遠堂白懷慶堂傅柳蔭堂鄒六戶各一千文省耕堂六百文無名氏五百文霍山縣無名氏銀一兩劉守基饒世勳汪良駿三戶各銀五錢王正元余瑤堦許曉初陳三潘子安蕭以明劉作基龔才摳沍泰店張宰臣十戶各一元陳德麟謝家駿陳維禮郭耕山襲才盈王占翁發陳洪胡佩棠汪懷忠陳友香馬永泰王永厚茅延年丁添華袁成蘭張姓秦宏曹建程太和朱振卿嚴桂榮吳少泉孔玉亭王燕安念五戶各半元方萬興吳際淸潘忠愛田文源陳逵生五戶各五百文恆大店八百文沈道顯胡福申三盛店胡榮興戴永源曹錫福人和店黃湧盛梅春生崔天源億順萬順乾裕昌李玉如程隆盛十五戶各四百文以上捐單十三張二百念九戶共合曹平銀一百六十五兩八錢由松盛長號合交來規銀一百七十八兩一錢七分 
[浙省撫轅抄]  
　　二月十一日前署奉化縣朱和韻正任鎭海縣子萬川俱交缷來省禀到○十二日調署仁和典史洪樹勳禀到謝委並受事 
[蘇省撫轅抄]  
　　十五日藩轅牌示照得元○靑縣丞童毓昌丁父憂所遺要缺例應在外調補查有吳縣縣丞王世澡堪以酌調候補直隸州吳政祥禀知奉委水利局文案差候補　　大使虞廷瀚禀觪赴松滬厘局差遺指發江蘇試用主薄張煥文河南人禀到○十六日候補府朱宜振禀知丁父憂鹽提舉銜分發江蘇試用通判陳鎬河南人由京騐放來　　到 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年二月初九日京報全錄]  
　　宮門抄○旨一道錄前○蘇撫衛奏審明定擬摺○又奏甄别各員片○江督左等奏甄别道員摺○蘇撫衛奏甄别知縣片○二月初九日戶部通政司詹事府正藍旗植日無引見○英麟廣順各假滿請安○召見軍機○○頭品頂戴江蘇巡撫臣衛榮光跪奏爲職員京控地方利弊迹近要挾提省審明定擬恭摺仰祈聖鑒事竊前准都察院咨開據江蘇職員王爾珏等遣　孔陞以勒充甲長環求奏請永禁等詞赴院呈遞一案於光緒九年五月初十日具奏十一日奉上諭都察院奏江蘇職員王爾　等呈請永禁勒充甲長一摺等因欽此欽遵移咨到臣當經行司委員前往逐欵訪查並將一干人証提省督委蘇州府審明由藩司譚鈞培臬司許應鑅提勘無異擬議會詳前來臣覆加查核緣王爾珏籍隸江陰縣中式丙子科本省舉人考取教習嗣在滇捐局報捐運同銜光緒八年王爾珏因教習將次傳到由原籍赴京寄寓會館九年二月間王爾珏與諸同鄉談及本縣甲長被累一事欲呈請永禁曾向捐納郎中何彥達商及當時教習舉人吳德培在坐並未過問王爾珏將在籍所聞各節繕就呈稿外加向章八條申說原呈未盡之詞以事屬因公卽添列同鄉人中書陳熙治並何彥達吳德培三名何彥達因係本籍地方公舉故未推却吳德培以口訥亦未堅辭王爾珏卽自居呈首央同鄉京官余恩詔出具印結遣抱孔陞赴都察院投遞其呈所粘向章八條何彥達吳德培均未經見王爾珏亦未向告知王爾珏卽因病出京就醫經都察院奏奉諭旨飭　江蘇查明禁革並粘附八條有無假公濟私附片奏請一併發交傳訊等因咨行到蘇札司委員馳往訪查守提卽據江陰縣知縣陳康祺以列名之陳熙治先己在縣具禀聲明並未知情並據委員候補直隸州知州吳政祥以查得該縣錢漕向由各鎭差役協同地保傳諭催納本不責令甲長經管至各村甲長向由居民公議輪當並非由縣諭派從無勒充之事間有地保懸缺差役赴鄉崔追不識粮戶住處卽令甲長指引或因花戶他出或因無力完納偶然墊事後收還間或有之亦非概令甲長賠繳而該縣陳康祺先已訪聞有此積習誠恐輾轉効尤致滋擾累業經仿照武進等縣章程諭令紳董勸　義圖卽將各圖應納錢漕自行議定掃數限期令其按限淸完庶免差保追呼亦不致輾轉派累實於官民兩有裨益至王爾珏呈後　列催追錢漕向章責成鎭差經管不致賠累甲長一條詢據耆民僉稱各路地保均由甲長舉充或遇地保虧欠遠走縣中間有着落原舉甲長追尋亦非責令甲長賠墊又向章鎭差有工食又有差賞不應再向民間需索一條詢據各路耆民則稱差役有無索優均不知情且經該縣迭次嚴标糧差不准絲毫需索向無被人告發之案又縣屬各項開支請從優給發一條詢之陳康　均照歴任相沿舊章給發並無減少亦未加增且向章所給尙稱優厚而訪之居民亦無間言又櫃收洋價過低當與市價律一條訪諸耆民稱係隨時長落詢之陳康祺則稱錢莊兌換洋銀向有　底各串每千缺少數文櫃收則須十足制錢是以未能一律况歴來錢洋本聽並納也宜循照舊章聽從民便又收米不過十月當以四旬爲度一條該縣徵收冬漕向係十二月初開倉以封篆爲度原因漕糧冬兌冬開欲冀糧戶趕早完繳俾付運解係屬歴年向辦章程又死絶逃亡之戶由縣設法彌縫一條詢之陳康祺據稱逃亡之戶應完銀漕如果田係荒蕪向歸抛荒項下免徵倘田已成熟已由他人代收租者自應就田問賦卽有未完亦皆歸入民欠造報無從設法彌縫又續報新墾田畝應照向章按畆履勘一條訪諸耆民及該縣陳康祺皆稱每年由委員會同赴鄉查勘並無以荒作熟又區書舛錯未便以更正了事一條詢之陳康祺據稱書吏造册舛錯查係無心過失自應准其稟請更正倘查無弊竇亦難概予嚴辦等情先後禀覆並據該縣將王爾珏解省又據吳德培何彥達先後投案王爾珏復呈出遠年串票六紙内註花戶曾公培保賠義塚宕號韓培劉培等字樣稱係荒田賠糧証據覆委吳致祥赴縣會同查得曾公培乃曾姓公產詢之原辦地保經造以同治十二年以後墾熟田畝奉飭酌收漕米一成當因曾姓族大人衆一時無從查的戶姓名保賠二戶係屬薛姓祠產義塚一戶應歸同善堂承納與宕號韓培劉培等二戶均由造串時怱促未能細查是以暫立此等戶名餘皆查的一律更正實無以荒作熟責令甲長賠熟情事復札司督委研審據供前情不諱應卽擬結查例載官民人等告計之案察其事不干已顯係詐騙不遂或因懷挾私仇以圖報復者内外　刑衙門不問虛實俱立案不行若呈内臚列多欵但擇其切已者准爲審理其不係干已事情立案不行仍將各該原告照違制律杖一夰再加枷號一個月係官革職等語此案職員王爾珏京控勒充甲長等情並所呈向章八條現據委訊明確或得自傳聞或查無實據雖稱事屬因公非圖包攬漕務假公濟私其呈出遠年各串亦早經查明更正惟該職員並無田產在内事不干已輒列各人姓名出頭呈控且復私黏條欵率請優給書差令縣設法彌縫錢粮跡近要挾實屬荒謬王爾珏應請照違制律杖一百係職官應革去運同銜教習舉人以示懲儆郎中何彥達教習舉人吳德培均僅知請禁甲長並未經見粘附八條亦未據王爾珏告知應與並不知情之中書陳熙　均免置議該縣徵收錢漕向有甲長名目雖非專爲催追而設究屬弊政現已遵奉諭旨永遠禁革應請飭縣勒石遵守並由該縣勸辦義圖責令各圖議明自將錢漕定限按期淸完毋使差保人等追催以免擾累應令一律舉辦王爾珏　呈各串查係從前造串怱促一時未得兩戶姓名暫爲立戶之後已逐一更正事隔多年官亦數易且經迭次訪詢實無以荒作熟情事應毋庸議仍飭該縣查明如有似此花戶名目卽飭一體更正並飭該縣隨時稽查嚴禁書差地保不得藉端苛派以杜流弊除供招咨部外所有審明定擬緣由會同大學士兩江總督臣左宗棠恭摺具陳伏乞皇太后皇上聖鑒飭部議覆施行謹奏奉旨已錄○○衛榮光片再現任候補州縣以上俊秀監生出身之捐納勞績兩途前准部咨行令一體考試甄别經前撫臣吳元炳兼擬月課章程奏明舉行歴將考過人員附奏在案兹據蘇藩司飭調未考人員陵續先後呈送甄别經臣考試得候補班前先補用知縣王昱文取列一等候補班儘先補用同知錢錫麟取列二等試用通判楊培新選靖江縣知縣陳緒傳均取列三等以上各員照章補署差委供職又試用通判黃家珍考列四等查照部章應停補停委留省學習由司查叙履歴專案詳咨除分别咨部查照並將未考各員續行調考外謹會同大學士兩江總督臣左宗棠附片陳明伏乞聖鑒勅部查照謹奏軍機大臣奉旨吏部知道欽此○○大學士兩江總督臣左宗棠頭品頂戴江蘇巡撫臣衛榮光跪奏爲道員試用一年期滿循例甄别恭摺奏祈聖鑒事竊照定例捐納道府分發人員試用一年期滿後察看才具分别　勝煩簡專摺具奏歴經循辦在案兹據蘇州布政使譚鈞培江蘇按察使許應鑱會詳稱試用道朱福淸現年四十六歲浙江歸安縣附監生遵例報捐通判分發江蘇並加提舉銜同治十年十戶到省　捻出力咨請攺獎四品花翎十一年丁母憂回籍十三年十二月十八日服滿回省先於九年分海運出力保俟補缺後以同知用十年分海運出力保加知府銜光緒元年遵例捐歸同各班補用復於元年分海運出力保俟補缺後以知府用四年遵例報捐知府旋捐升道員仍指江蘇試用並加三品銜　咨赴部八年五月初十日蒙欽派王大臣騐放十一日覆奏堪以發往奉旨依議欽此是月二十日給照六月二十一日到省計自到省之日起扣至九年六月二十一日試用一年期滿陳請循例甄别覆查該員操守廉謹才具優長堪勝煩缺道員之任詳請具奏前來臣等覆查朱福淸到省試用已滿一年例應甄别補用該員心地明白辦事精詳堪勝煩缺道員之任合無仰懇天恩俯准將試用道朱福淸留省以繁缺道員補用謹合詞恭摺具奏伏乞皇太后皇上聖鑒訓示謹奏軍機大臣奉旨吏部知道欽此○○衛榮光片再准部咨嗣後道府州縣無論何項勞績保歸候補班補用人員卽以到省之日起予限一年詳加察看奏明分别煩簡補用等因歴經循辦在案茲據蘇州布政使譚鈞培會同江蘇按察使許應　詳細查有候補班補用知縣甘㴻年年四十三歲貴州廣順縣附生中式同治丁卯科並補行乙卯戊午兩科本省鄉試舉人由揀選和縣因肅淸全黔案内出力光緒元年正月十六日奉上諭着以知縣分發省分歸候補班補用欽此簽掣江蘇七年十二月初十日經欽派大臣騐放十一日覆奏奉旨依議欽此八年二月二十日給照四月二十二日到省計自到省之日起扣至九年四月二十三日試看已　一年例應甄别查該　居心　實辦事穩練堪膺民社可勝煩缺之任詳請具奏前來臣覆查甘㴻年試看期滿應行甄别經臣飭調考試查看該員質性謹飭辦事安詳堪以留省照例補用謹曾同大學士兩江總督臣左宗棠附片具陳伏乞聖鑒勅部查照謹奏軍機大臣奉旨吏部知道欽此 
 
