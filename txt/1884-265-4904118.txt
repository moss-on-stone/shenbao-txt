# 1884 - 265 - 4904118

 

Page 1

 
 
[本館告白] [  申報館主人啓]  
　　本館前聘請揚州訪事人現在業經聘定矣特此佈知 
[第十五號畵轅出] [  申報館主人啓]  
　　我朝中興事業恭邸實冠百僚民間欽仰雖誠恆歎無由寓目近以養疴邸第沐浴聖恩都人士每於閒中獲瞻丰采敬摹小像郵寄南來俾四海景仰之心庶幾共慰再基隆於七月初十十一兩日又復関仗法船三艘均受炮傷退出口外兩圖編入此次十五號畵報准於初六日出售淞隱漫錄一書自六號畵報附送至此次十五號畵報止前後共得圖說十種是爲卷一以後總以十圖十說爲一卷此書凡十餘卷仍分附逐號畫報之末分送閱者鑒之此布 
[尺牘告成] [  申報舘主人啓]  
　　寳山陳起霞先生觀近以名下士爲蓮花幕下客翩翩書記譽噪青油其所著息菴尺贖上下兩卷并附存一卷類皆官斱通問之作繡口錦心四駢六儷　時眉　無過於斯本舘愛其藻麗端莊足資後學矩矱因以活字板排印分裝兩册准於八月初二日出售收回工料洋一角二分諸君子先□□快者請移玉　取可也 
[論華人義憤]  
　　中國之所恃者人心而已矣自法人無端侵越以來凡談及越事者罔不怒髮衝冠憤然作色謂法人無禮奪我數百年之藩服大有請纓投筆之風然猶曰越南國小而主暗先以西貢讓法人並不告於中國其咎由於自取非盡中國之羞也到於北甯桑台中　守兵之所駐紥曾經奉有明諭勿令法人得以至此而法人悍然不顧逼廹華軍於是而人心乃益爲之不平躍躍欲試者蓋已屢矣及諒山敗盟基隆入宼馬江肆毒而人心之憤憤愈甚幾與法人不共戴天盖人心之固結有如是也試觀法船之被損而往香港修治者其鐵甲船拉加利桑尼亞爾受傷最甚至港中船廠欲行修整而華人之在廠爲工者相約偕逃不肯爲施斧鑿此固法人所無可如何者也該廠本應守局外之例今之聽法人修船必係上蒙港督牟利營私故華工之逃　廠所不能止法人乃止得命水手自行修理又有法國水雷船入廠欲修而華人謀欲焚而燬之法人知之嚴爲防備不敢俟船修竟遂與公司船一齊駛出以避其鋒又有法人在港購煤令小工挑運上船而小工皆譁然散去不肯爲之挑運兹教事者亦可知中國之人心矣吾正怪港督大張曉諭頒示局外之例登諸新聞紙以俾恪守成例不致或失而法級之赴港修治者時有所聞煤斤亦仍得在港購買一似港督之示英商皆視若弁鬟也者此何以故既而知西人之遵從官長恪守示諭固不若華人不能以責華人者責西人也西人但知有利可圖則圖之法人之來港興修工資必不嫌其貴物料必不不嫌其昻此固大宗生意平常不易遇者來則承而辦之何顧港督之示諭煌煌乎故吾謂欲絕法人之接濟所最難者此也然而有不甚難者西人之商於華者所用非盡西人不得不兼用華人假使凡爲西人雇用之華人皆以香港華工之心爲心則彼法人又將何所施其技卽披西商之貪小利而不顧大局者亦不免諸多掣肘而有所不敢逞矣說者謂西人之心齊顧華人亦何嘗不齊目下街談巷議茶館烟寮人人口中皆以法事爲談助亦時派也從旁聽之則凡有述及中國獲勝者咸欣欣然色飛眉舞津津樂道有述及法人得手者咸悻悻然扼捥攘臂掉頭而去之以爲此不入耳之談也有甲乙兩屠沽述馬江戰事一云中國之兵勝一言中國之　敗兩人斷斷然互爭不已至於桀石以投天靈幾於擊碎此其粗莽之情狀固爲可笑而其義憤之激發亦殊可嘉卽此而知中國之人心固大有可恃者在也今則恭讀上諭而知馬江戰事有功者賞失機者罰乾綱獨斷大公無私明言法船實有被燬法帥實已被傷則可知馬江之戰勝負尚足相當彼民間見此八月初二日諭旨必更曉然於前此之傳聞不若今此之可信而人心因此而益思奮矣向所患者法人船堅砲利不能與爭耳令而船之堅者亦有毁傷砲之利者亦有遺失所謂統帥之受傷者雖未指明孤拔然亦必係法國之統兵大員彼本欲肆其黥吞逞其豕突者而今亦傷於華兵之手則人心之憤憤不平者於此而一伸自是厥後我但精練水師扼守險隘法人雖凶横無理亦無如我中國何現當左侯相督師入閩楊石帥老於戎行張幼帥運籌帷幄穆　軍謀勇兼全又有劉省三爵帥坐鎭台灣與閩嶠爲掎角閩疆防守如此嚴密又何懼法人窺伺人心鎭定義勇益生是亦一絕好機會也或者曰子言中國人心之固結主於如此事固鑿鑿可據矣然而法人前在上海雇用　譯文案華人亦有應其募者此又何說余曰法人之所招募者特華人中之匪類耳大都此等人目中不過略識之無胸中實則毫無墨水觀於前此基隆之役法人上岸遍貼告示均係華文前經　處郵寄前來不但文不雅馴而且語不通順遂棄而不錄卽此可見法人之所雇者爲何如人矣此等人雖雇去亦無所用不足爲利反足爲害聽其往焉可也若稍知義理略識順逆者則莫不以法爲仇避且不遑何肯相就中國之人心其可恃者如此法人聞之其亦氣奪意沮也夫 
[法貨滯運]  
　　法人在香港修船購煤中國人之爲匠人小工者不肯爲之動手挑運此已列報兹接香港來信謂法公司船之上下貨物華工亦不願承運故法公司船之貨物託他輪船運至上海者不能在一船裝運蓋輪船開行 
有定時而駁運貨物每多濡滯竟至一次之貨分作四輪船裝運而來誠費事之極矣並悉法公司輪船之往來香港東洋者其中司火華工現亦不願執役悉數走散適有由外洋駛來之論船其司火者皆阿非利加人該公司船乃招之使來始克成行人心公憤於此又見一斑 
[增兵傳聞]  
　　前得京友電音謂孤拔將統兵八千攻犯台灣是說也固知爲無實之謡繼得港報悉法人由東京夏龍灣運兵一千　華交孤拔　用　否的確仍禾敢援以　信頃又接閩中來信謂聞厦門傳說法人由海防載兵四千尅日可至擬用以力攻台北一帶刻下基隆淡水等處防務雖十分嚴密究以兵輪不敷　遺兼患砲小台低未能結實可恃劉省帥日夜督勵將士焦望聲援聞南洋曾允調撥勁兵二千祗以道途梗阻尚未能尅日到防識者謂調兵增船之說仍係法人信口鋪張雖曾屢聞不一聞然從未有一船一兵續來閩嶠盖彼族慣用此等伎俩以摇惑我軍心然備豫不虞古之善教閩防詎可一日弛耶 
 
 

Page 2

 
 
[法艦續來]  
　　前有法國載兵船一艘裝兵三百七十八名抵新加坡此已列報兹閱印度新聞帋言法國續有載兵船三艘駛抵新加坡約有兵二千名光景在新加坡裝煤後將赴東京也該處人聞該船兵宫言此後尚有數船調來或赴中國洋面或赴東京尚難逆料盖法人近來於兵事極爲秘密也 
[詭計宜防]  
　　外洋新聞紙云法國增調鐵甲船三艘到中國洋面以供孤拔調遣此豈恫喝之故智耶然在中國則不得不爲之防也 
[法船刼米]  
　　厦門來信云聞有商船五隻由臺灣載米赴厦門在洋面遇法兵船奪米五六石並不付銀商人不敢與較任其揚帆而去法人之無恥乃至於此 
[臺北設電]  
　　臺灣信云臺灣道劉蘭舟觀察以臺灣府至淡水基隆陸路一千數百里而劉省三爵帥駐節臺北信息往來不能迅速現已禀明爵帥先由陸路設立電綫以通消息已札委某武弁辦運電桿卽日動工矣 
[電飭擊敵]  
　　距吳淞口三百餘里之大七山洋面日前有法船三艘游弈窺探等情已照登本報爾時卽經陳總統派令兵艦尋蹤梭察一面電　南洋大臣昨本埠官塲傳言此次奉旨赶緊堵塞淞口實鑒於馬江先期攔入之悮且恐此種敵船出没無常　時或至指手不及故諭旨嚴切不准寛留口門也又聞淞營奉曾帥電飭嗣後如見有前項敵船往來海面蹤跡所及務卽竭力轟擊勿令片帆隻輪稍有漏網彼法雖鴟張鶻突其尚敢輕蹈危機以自取覆亡之禍哉 
[俄使回國續述]  
　　前報俄國駐京公使將於一月後回去一節兹聞都人傳言俄國政府雅不欲爲法人保護而該公使因與政府意見不洽遂託病請假政府業已允准聞接代者係前駐法京之某公使也 
[楊帥行程]  
　　袁浦來信云新授浙閩總督楊石帥自交卸漕督篆務後連日檄催各軍整裝以待一俟各路所募勇丁調齊及軍火等件運齊後卽日拔隊首塗大約中秋前後憲駕定當起節也並聞楊帥此行由江西湖口入廣信踰玉山以達閩疆並不從海道赴防云 
[鮑帥行期]  
　　鮑爵帥奉旨出師之信早已綴錄報端兹得湖北友人手告云聞鮑帥又奉廷旨着其召募勇丁十五營以資戰守而爵帥擬自備資斧多招五營共成二十營目下已在夔府起程尅期當可到鄂至前報所列之爵帥舊部姜恊戎河清聞已交卸統領六營之職專俟爵帥調用矣其舊部之散處四方者現均以六百里羽檄催赴湘中取齊以便入越云 
[修葺砲臺]  
　　福州來信云長門金派兩砲臺上所有炮位悉被敵人轟毁現經張幼帥　飭工匠就原址一律修葺務求堅實可恃長門臺上克麝伯大砲數尊壓在土牆中現已掘出裝用惟金派各砲悉遭燬壞現亦已電飭各局趕緊製購運閩以便臺工告竣後照舊配用此項工程均由船局主政故日來張幼帥倍事薪勞大約各項工程月内總可完竣也 
[尚愼旃哉]  
　　福州西字報云駐守長門之司炮哨弁康守備長慶向在船政局肄業頗知英語膽略兼人前次英兵船色飛爾被擊英人嘖有煩言各國公論亦大半不直華人上月下旬有公可送電信之小輪高懸英國旗幟亦被開砲遥轟雖未擊傷然已受驚不淺矣所望該砲弁勿再掉以輕心致開罪局外各國是則吾儕之願也然本館側聞康守戎　於西律勇邁無倫前者長門之捷已奉上諭傳旨嘉奬幷着穆將軍從優保奏候旨施　自當展其所長盡心圖報各國輪船似宜許細辨别以免他人藉口也 
[百粤紀聞]  
　　辦理廣東防務彭欽憲於各營兵勇選其熟諳水性者另成一軍每日在海面游泳觀者頗衆并有新裝欖核船數十號此船首尾皆尖形如橄欖核故以爲名身甚輕便可在海底行駛如開仗之時卽令水勇駕駛此船藏帶火藥逼近敵船以爲焚毁之計船中水勇口糧視陸勇加倍倘殺敵　命每名給安家銀五百兩粤防自此一軍可以補水師之不足○張制車以大砲過少不敷應用擬請德領事傳電回國將中朝所購軍裝速運來　德領事以戰事已成宜守局外之例不允所請此係得之傳聞○聞鄭心泉軍門部下安勇前日在小北門外鍫掘營盤掘至尺許忽見白鏹纍纍衆皆歡呼營宫禀知軍門軍門令悉數運入營内或謂此處蔓草荒烟人跡之所不到何有此儻來物或謂前明黄將軍舊第在焉金銀之氣閱數百年而始洩豈亦有定數耶○督撫兩院近復出示曉諭無論何項人等有能自備軍裝口糧奮勇殺敵者照賞格給賞外另當保奏朝廷破格超拔等語此示出後購軍裝者日見其多有某觀察慮　徒藉憲示爲名多購軍裝以爲刼掠之計遂以告制軍制軍頷之按此語可與香港西字報相印証○前日佛山石龍等埠被無知之輩悮毁英美教堂　間聞英美領事告知　憲請爲調處不知將來作何辨理也○實學館設在黄埔各學童以該處係濱海要衢若法人犯境卽爲爭戰之塲於是各有戒心咸懷退志大憲特令還至城内俾各童潛心肄業免爲風鶴所驚云○聞虎門外有海盜數百人聚集一處俟法人犯境卽當奮勇攻擊此說若確固可壯同仇之氣然或謂盗心叵測倘法人以得誘之安知不轉爲彼所用耶此說也似不得議其過慮○聞左侯相電致彭欽憲請在粤垣募兵一千名速赴　州以資調遣欽憲與各憲會商當在何府招募方照軒軍門謂閩省以水師爲重宜招潮勇卽委員往潮州如額募足欽憲札令現署興寍營都司方沿管帶按方都戎與照軒軍門爲昆李行久在戎行韜鈐素裕此次効力閩疆可　得人聞定期八月初二日楊帆前進云○生理以絲茶爲大宗然必靠　號移挪方能周轉目下銀號有收無放生理因之愈淡前日河南某茶行有茶數百箱購出外洋欠納稅銀千餘兩欲向銀號暫揭銀號不允而西人限期交貨不能延阻甚　躊躇嗣後各號皆無敢買賣甚矣市道之衰也 
[蘇省决犯]  
　　初八日下午蘇坦斬决盜犯七名監斬官係長洲金大令會營押赴市曹處决聞此案盜犯係夥刼江北高淳縣案内首從各犯盖三五年前事也 
[蘇防彚述]  
　　葑門軍械所承造砲子鎗彈及水雷等項軍實工匠雲興不遑日昃經辦是局者爲皖中吳大令實心實力遇事講求尤收捷效前者由　驥到燃放水電應用之電線一切機器以備行軍時　路設線安放水雷電房之用燃雷之法有二其一爲明電置雷港口建屋岸唇見敵船駛近水雷卽按機激電燃放一爲暗電置雷於數十里口外節節設線以達大營接連電報機器設敵船駛碰雷身則機上之鐘卽觸電亂鳴然後拍機燃雷以肆轟擊此誠軍行利器也惟精通電學及能就機傳話之學生一時無從招覓現擬暫募聰穎子弟尅期督教以便將來造就可以隨營泒用云○省垣自設文海防營務處以來氣象極爲發皇先期刊示張貼幾遍通　旋派大小員弁數十人各授以職一面招募親兵兩棚計二百名丁壯驍勇號褂鮮明駐紥北局廢址查是處爲六門之中雄軍鼎峙扼要屯營現尚各施畚挶築壘建房不日雉堞崇墉龍旂招展定增鉅觀沿街巷栅皆一律修整分粘韵示一紙謂二鼓卽須關栅除非接穩延醫一概不准放行云云日來栅失奉行維謹夜醉　途大有十叩九關所如輙阻之况益以路燈照耀到處星星每二十家中横一桿懸玻璃方燈一盞内燃火油文曰營務處某路燈六字會城十萬户一夜幾明 
 
 

Page 3

 
 
燈當倩算博士一詳其數且各項經費皆取自官中不費民間一錢尤爲無窮實惠也○藩憲譚方伯自開辦保甲以來每晚必乘肩輿易便服隨帶鑣司十餘人差役家丁十數名逐叚巡察稽段員之勤惰且必出城巡視惟憲駕所指每無定向須登輿時傳諭方知轅上飛報各段往往猝不及備至該段或燈火寂然入宫不見則是叚之員心旌徭曳恐懼萬狀必立提地保更夫重責數百惡其不喚諸黑甜鄉裏也上月杪憲輿連日出婁齊兩門守城員弁居然鵠立站班迨出城則月黑路歧不惟局員巡局蹤跡無從卽地保寓處亦幾費搜尋方伯怒甚回轉人頗危之然卒無恙比聞憲駕仍三鼓出轅五鼓囘署辰間接見僚屬披閱公牘無一毫村倦之容人尤歎爲神人云○城内日來小竊之案幾於無日無之且一日數　而竊賊之技又甚高或緣辛而上可數仞或凌空而一落千丈如取如携無不應手皆謂蘇地向不産此等好手而盤察奸宄之令嚴厲無過近來日間編查保甲夜則隨路設巡此類何從混迹　索解人而不得上月二十左右傳聞督辦營務處錢道台公館首先失竊繼而民間不論貧富被竊　指不勝屈月杪閶門下塘曹信義紙棧失贓最鉅聞約值二千金左右繼見有穿珠巷某姓驚覺追赶竊賊蹈瓦楞如平地緣城墻而去聞有一種手叚最高之賊不須穴壁穿踰但就屋面揭去　片將身　貫而下謂之白龍挂○元杪觀東角門口有　測字攤者作道家裝求標名曰雲陽居士亦稱晶陽十寓處則在孔過橋畔上月杪居士適在隣人私識婦家作興雲降雨之術衆無賴涎其以口頭襌獲利無算屢思有以處置之是日會逢其適無賴數十人一鬨而入縳居士與其私識婦而出兾以敲詐了事初不必經官也一面齊至其寓所傾　倒篋將　括其所蓄各飽爨槖詎居士篋中有密摺一扣羅列人名至千餘名之多無賴等人懼急送中路保甲局窮究其事據供此輩皆其黨羽　梟爲竊不一其業散佈吳中者不下數千人云云局員以案關重大巴詳報各大憲嚴行辦理昨日省中傅聞有立將此道以軍令處决之說然尚未行刑也 
[傷小孩]  
　　香港西字報云一日有西人數名至鄉間打鳥内有一醫生因槍子朽壞正擬取下易以新子而鎗忽轟然發聲悮中鄉間二小孩之　鄉人大譁將西人圍在垓心一時人聲鼎沸後將醫生藏在家中聲言須洋二千五百元始肯釋放而西人祗肯出洋五百元兩小孩之傷一輕一重其重者經醫生療治已就痊愈而鄉人自將裹創處解開以致血溢不止於晚間斃命在後醫生之同伴西人回去帶同西捕三人華捕一人送洋五百元交與鄉人醫生始得出外然已受累不淺矣 
[吳淞近信]  
　　昨晨九點鐘泊守張華浜之龍驤金甌兩鐵甲船同時展輪駛至砲台前下　○同時有勇一哨附公司船往廣東○下午有新募之勇一哨暫假西市劉姓屋居住由營官給付房金聞暫住半月卽欲調往别處云 
[事將回]  
　　前署福州法領事方棟卸任後久駐上海法署權任副領事之職兹聞方君於西歷十月初卽華中秋節左右擬乘輪回國另候簡用云 
[譯員觀審]  
　　法人祁理　少年英俊熟　華語華文法廷因簡爲中國稱譯業於前日乘輪抵滬暫駐法公廨内惟祁君自知滬地情形未盡　悉昨因隨暫署　譯官十雅樂臨會審公堂觀翁太守研詰捕房解到各案大約將來卽任滬地法公堂繙譯之缺也 
[送信被控]  
　　樓錦堂　送張某至上海縣控稱小的在治鬨設煤炭店前午妻子逸去四出找尋杏無蹤跡昨據張某氏妻子送信前來爲特扭解憲案信函呈電且查得妻子被張之　兄王小茂誘逃蔣明府詰訊張某供　專向各鄉鎭代送信函藉以餬口樓妻信中言語小的無從知悉且小的與于小茂亦不認識或者樓錦堂　聽人言所致求恩明察明府廉得其情飭暫管押諭樓如見王小茂可卽扭案如訊明與張果係表親亦當究辦樓遵諭而退 
[債户交保]  
　　本年二月間有楊某赴十六鋪巡防局控訴詹彦生前因娶妻向小的借洋二百元向索圖賴求請提追當卽由局移送縣署經蔣明府訊供押追在案近明府查得詹管押已久並無洋元繳案原告亦不投催遂傳詹　案復行研究詹供實在無力繳洋家中雖有傳田數畝然須小的親自出外方可變價况在押日用無資求恩交保明府見其情狀可憫凖子交保赶緊措繳如敢遲延定予比追詹叩恩而退 
[質可疑案續述]  
　　昨報質物可疑一案兹悉姓名尚有錯誤蓋源來當夥林士江望風人楊培之及李清浦也昨據包探泰少卿至英公堂稱　飭細查尚無實蹟豈知　張作舟持　備洋五員向源來當贖取元寳三只該當卽將張交華捕帶至捕房又有王姓夾言元寳是伊物令家丁張作舟兌洋因在路見拆梢黨　遭其欺卽在　當質洋現令取贖等語好捕頭隨飭將張王一併解案請訊當票呈閱張供是王姓家丁主人令我將寳兌洋路遇歹人暫當洋五員今向取贖是實旋有王姓操北路口音言元寳係友人交我令張往兌銀洋據張回言恐遭拆梢是以暫當友人現已他往黄太守察得當票已經撕破隨謂王曰此案情形實在可疑尚須澈底根究爾毋多事免干未便王唯唯而退太守隨飭捕房將張作舟帶去查明核辦 
[縫工溺斃]  
　　虹口同裕西式成衣舖夥沈杏順前日坐舢板赴浦中各兵輪招攬生意行至陸家嘴角被潮水潑沈各舢板見之飛棹往救僅將船户救起而沈則響滅音沈無從問諸水　矣傷哉 
[厝火積薪]  
　　　虹口朱某屠夫也殺豕之塲甚寛廣西圍皆編籬爲墻其間空屋及空地俱借與隣人堆積柴草前夜四更後朱正解衣盤礴操刀欲割忽見披屋内濃烟　塞火焰欲發卽率衆人趕緊樸滅詎屋内之火尚未盡熄而空地積薪下火勢又發復經衆手救熄忙亂之時究不知火自何來後見竹籬門己啓始知爲匪徒種火然鴻飛冥冥屠伯已無能爲力矣 
[黑夜坍屋]  
　　鄧義興外國皮鞋店關設虹口頭　地方老屋數椽本有東倒西歪之勢近日風雨漂摇益覺震撼異常前夜各夥在樓上熟睡至夜分幽夢初醒忽聞椽瓦間格格作聲勢將傾覆各夥奮身而起從樓窗躍出椽梁隨卽壓下惟樓下無恙耳 
[局賭又見]  
　　局賭之花樣百出而不窮大抵各有羽黨朋比爲奸處則高堂大厦出則怒馬輕輿歌榭酒樓恣意行樂不知者以爲是必顯宦也否則巨商也不覺漸與狎暱而彼卽因其　暱也而引誘之羅網既張黄金入手卽爲鴻鵠之高舉此在老於江湖者固能辨之若裙屐少年閱歷未深鮮有不受其欺者近有金陵人某甲被乙丙等誘至英租界寳和第四里内某公館聚賭輸銀五千餘兩當塲交付事後始知遭騙及尋所謂公館則見銅環䨇鎖　其無人訪之他人謂乙内等已往姑蘇遣人偵探未知合浦之珠能再返否 
[白晝搶刼]  
　　昨早南市祥記碼頭轉角有金姓者欲往信客處託寄家信途遇崇明人陳彩堂與津黨五六人將金姓圍住弄底拳足交加百殺凌辱搶去家信一封内洋六元剝去　洋布短夾襖一件該黨飛逸而去金姓卽報巡防局請緝矣有　陳某者謂陳本在大成船局爲夥近在寳善街　照樓爲接客夥金姓之被刼殆因彼此爭奪生意之積忿所致然光天化日之下强搶若此亦可謂目無法紀矣安得有緝捕之責者嚴拿而重懲之 
[英界公堂瑣案]  
　　張金氏稱本邑人家住城内淘沙塲因失去七齡女孩名阿三昨同姑張馮氏到老閘親串家返時在三馬路突見粤 
 
 

Page 4

 
 
婦抱我女孩行走女兒卽拉我啼哭當由巡捕喚到捕房今蒙送案請斷領女孩其姑張馮氏供與同粤婦王阿妹供憑馮馬氏將女孩賣與我計出身價洋五十圓立有賣據幷有中人均簽押賣契呈閱馮馬氏供有鄰人託我賣女孩我不知來歷不明至隣人卽係列名簽押者尚有别人作中均　畫押女孩阿三供當日在門口有相識之婦給蘆粟與我食後被領到伊家又被領至粤婦處黄太守訊供之下飭將女孩先父張金氏領去馮馬氏交官媒俟補提人証再訊又諭粤婦王阿妹明白具訴呈候究追○甯人張鴻飛與妻張應氏涉訟一案節列前　昨由張之妻弟應兆南將所搬之傢伙及皮箱四只繳案黄太守命俟傳集人証當堂給領旋據馬愛寳卽陳王氏到案稱傢伙不缺惟箱内之金飾衣物恐被吞没今開單呈請照追張應氏及寡婦張應氏等亦上堂稱皮箱均是我家物因旣被張鴻飛搬在馬處故未開看太守令卽開鎖檢出衣物承認於是張應氏馬愛寳各　衣物且爭多少互辨不休太守着分認具領馬愛寳斥退張應氏與夫張鴻飛及應兆全趙如松李阿永陳萬興等再候覆訊核辯○華捕稱見賣藕之莊丫頭停担碍路喝令移開詎被粤人劉阿光轉我毆打爲此一併拘案莊供巡捕來時因粤人向我買藕移開稍遲劉供我買藕時甫要給錢巡捕卽來赶花向捕言待我給錢卽可移開捕卽大怒致我與賣藕人均遭毆打不服與論又被一併拘案我實不敢毆捕黄太守問該捕豐毆傷在何處該捕答稱胸並微傷難騐大守謂如是則被毆無憑該捕又稱劉毆我時莊丫頭可爲見證莊又稱捕頭打我我卽走本可無事詎劉竟敢毆捕捕故拘劉令我上堂爲見証太守乃判押劉三天以示薄懲莊斥退 
[法界公堂瑣案]  
　　紫來街眠雲閣烟館爲杭人孫筱庵創爵虧折多多遂將店内生財向高易洋行抵借銀兩就英界分設新店嗣生涯亦不見盛遂復將新店抵銀用去孫見難以敷衍將店事交其簉室蔡氏經理己則舍之而去去時預立出售裝修生財筆據兩紙囑其不拘新舊須留下一店以作日後衣食計詎去第蔡氏支持不住逋負益多經高易洋人控諸公堂疉　翁太守與西官會訊判定每月拔銀五十兩繳案給領前日第一期蔡氏繳到英洋六十四元由公堂飭傳高易行夥李同新具領李投案領洋並呈激從前舊生財一簿本舊　摺一扣新　拔銀摺一个現收第一期銀西字據一紙幷聲明洋六十四元作銀五十兩尚欠二元二角請飭我給并稱嗣後逐期收銀　呈收票毋庸用拔還經摺太守着傳蔡氏詎該氏投案訴稱前在西門外十三圖地方造一花園費盡心力方得告成不料昨日有人關照稱第三子新甫將物件拍賣氏聞而駭然急往該處伊謊稱曾欠洋人銀二百兩賣去作抵但氏從未知伊有欠洋人銀兩之事且其作事種種乖違卽如去年妓女周雅琴之事涉訟公庭每多轇轕現又私將花園拍賣請卽嚴懲新甫　禀訴稱父親夫滬時曾經囑　烟館歸庶母蔡氏管理花園交與職員尚有二岢靈柩亦命盤回原籍近因無銀使用故於本年二月初一日央曹吉甫作中將花園向洋人押銀二百兩本年爲期日來洋人催索甚急因之拍賣昨庶母忽邀集多人將物件搶去現在捕房且父親亦因庶母作事不端氣忿出外不知存身何處旋據洋人將西字據呈案太守謂蔡氏爾係孫姓人須管孫姓事如不欲將花園賣去當先還銀二百兩伊如實是不肖須待伊父到來再理蔡氏稱我如何不管孫姓事現高易欠項亦由我清理况尚欠别户甚多現當一概由伊承認新甫又稱職員家有父母蔡氏係另外一局太守謂爾等家事一時諒不能了現如不欲拍賣當卽出銀還債蔡氏請於禮拜三定見太守謂不必拖延司同往拍賣除去洋人欠項外所餘洋元存在公堂俟追爾夫主到滬再核○前報列洋人阿三因開福興園烟館虧短錢文將經手人王燕卿送案請追一案王管押捕房業已多日昨阿三投案請飭其出三百千文票據交執將其釋放王願出一百五六十千中西官互相斟酌着出二百千票據王卽遵照○　聖　振隆失竊寳銀一案所獲竊賊潘和　陳宗渣兩人管押捕房已閱多日昨解公堂翁太守傅到原告詰訊謂陳已兩次犯竊着責二百板枷號兩月潘現旣有病着减責一百板枷號二月以儆 
[分發人員騐看名單]  
　　籌餉事例掣籖分發員外郎瑞綸正黄旗滿洲廕生年二十五歳同知藍翎陳祖煊湖南監生年二十八歳○籌餉事例指省分發同知楊鵬程江西監生年四十四歳安徽吳振鷺湖北恩貢年五十六歳湖南通判石有琛安徽監生年四十歳直隸鹽提舉升銜長勝正白旂蒙古監生年三十三歳福建知縣謝維曾江西監生年三十七歳陝西布政司理問于貴之山東監生年四十三歳江蘇鹽運司經歷陳祖惠浙江監生年二十二歳兩淮府經歷馬希周江蘇監生年四十一歳河南沈乃楫浙江監生年二十歳江蘇縣丞沈瑞璜湖南貢生年三十四歳四川毛煥翥湖南附貢年三十五歳廣西李作舟貴州監生年四十八歳江蘇鹽運司知事羅大齡湖北監生年三十一歳廣東孫蔚　浙江監生年三十四歳兩淮郭葆蘭順天監生年二十七歳廣東州吏目周梓材安徽監生年二十四歳江蘇州稅課大使陳寳善山東監生年二十五歳江蘇巡檢張廷森順天監生年二十五歳廣東章聘湖南監生年三十三歳廣西鍾乃賡湖南監生年三十歳廣東葉春芳安徽監生年四十二歳江西施樹椿浙江職員年四十四歳福建從九品倪祖培順天監生年二十五歳廣東劉佩芳湖北監生年四十四歳四川姚紹瓊貴州監生年三十歳雲南　臨浙江監生年三十一歳湖南典史許希衡江西監生年三十三歳廣西朱麟　安徽監生年三十七歳山東宋希曾河南監生年二十八歳湖南左景周江蘇職員年三十歳福建未入流方銘　安徽監生年二十九歳河南○勞績掣籖分發知府劉思詳湖南　監生年三十三歳鹽大使藍翎王慶貴州監主年二十九歳縣丞程永清湖北監生年四十八歳六品銜史支源安徽供事年二十八歳○勞績指省分發道花翎二品頂戴周綬湖南監生年五十五歳湖北同知花翎運同銜傅　源貴州監生年四十六歳雲南藍翎運同　吳錫　四川監生年五十二歳雲南知縣王錫齡河南　生年五十三歳廣西周麓安徽監生年五十二歳江蘇州判藍翎五品銜黎兆麟四川增生年四十八歳雲南王元　浙江人年四十三歳貴州縣丞鄔振鈞湖南監生年三十歳雲南魏震湖北監生年三十九歳甘肅鄭立勳江西文童年五十五歳廣西從九品劉家　四川文童年三十三歳雲南未入流諸鳳台直隸供事年三十二歳奉天○應補呈請分發府經歷王廷鼐直監生年五十歳山西縣士簿趙延壽順天監生年五十一歳山西從九品趙鑑浙江監生年五十二歳直蔡洵浙江監生年三十二歳江西未入流孫　濬浙江監生年四十歳廣東焦承瀛浙江監生年四十歳陝西高嘉鈺山東監生年四十六歳安徽陳桂森　天監生年四十三歳河南蔡三餘順天監生年五十歳河南 
[江督轅門抄]  
　　七月二十八日安徽候補道孫振銓到由皖來接辦江都縣瓜州司巡緝委員俞允文禀辭江西布經歷駱文賓解餉來○二十九日鄂辦南市營卽選府經譚安泰禀到○八月初二日漕院隨員候補道黄立鰲知府黄波同知鄧賡元候選同知潘紀恩分省知縣成心中縣丞劉啓泰陳先覲均到　漕帥起閩正　沐陽縣王廷魁卸事回○初三日候補道張　赴天津同知司徒繹山上海回省差委前安徽臬臺張學醇劉見隨漕帥赴閩 
[蘇省轅抄]  
　　初七日　補縣黄海崙禀知奉藩憲委解京餉差兩淮候補鹽經歷汪一鴞奉蘇松大道委頃銀兩並解海塘工費銀兩來卽辭 
[浙省撫轅抄]  
　　八月初一日同知　國棟解直隸練餉赴津叩見卽辭署分水縣葉銷發審差調補慈谿縣趙謝飭知準補平湖縣丞湯承霈謝委叩見候補府經歷 
 
 

Page 5

 
 
貝藴臯禀知到中六叚分巡差縣丞秦煐禀知防軍局委赴寗波帮辦轉運差叩辭張壽麒服滿禀到主簿盧龍垣銷中六叚赴衢差過○初二日新授臬司孫差人禀安辰刻進署署臬司豐禀知初三日己刻　杭道印篆差人禀安候補縣何兆榿禀知臬委發審差禀謝布照磨史致洋禀知丁繼母憂○初三日桐鄉縣崔禀銷假銷發審差新選雲和縣鄙嘉瑚由京領　來省禀　候補縣戴洪禧禀知臬委雵局發審差張寳誠由京騐放來省禀到選授貴州修文縣龔啓蓀禀辭赴任典中蕭鈞韶禀知本日到望江關保甲差胡祥鈺　奉調武林門稽查差本日到叚 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[元緒十年八月初三日京報全錄]  
　　宫門抄○上諭六道錄前○發抄旨四道○廣西撫潘奏請補知府摺○楚督卞奏請補守備摺○豫撫屁奏續獲教匪審明懲辦摺○大臣劉奏軍犯善醫調營醫治勇夫緣由片○楚督卡奏請暫緩　擊引見片○八月初三日工部鴻臚寺正白旗值日無引見○莊王假滿請安○延煦等前往山東請訓○延茂謝授内閣侍讀學士恩○吳廷芬請假兩個月○召見軍機延煦祁世長○發抄紹祺等奏廢員周飛　期滿　釋回奉旨着照所請該部知道欽此○又祭哈　佐領車登多　濟因病乞休奉旨着照所請　部知道欽此○劉秉璋奏折海關短徵常稅請照案撥補奉旨户部議奏欽此○又續募營勇挑選練車加給薪水口費奉旨該部知道欽此○頭品戴廣西巡撫臣潘鼎新跪奏爲烟瘴要缺知府需員籲懇天恩俯准揀員補授恭摺仰祈聖鑒事竊照泗城府知府陳善均邊俸三年期滿例應調回内　候升所遺員缺係烟瘴　區三年俸滿撤回内地候升之缺例應在外揀員　補前准部咨此缺水土最爲惡毒别省人員不甚服習應於内地揀選廣東福建湖南雲南貴州五省人員調補等因在案自應遵照辦理查該府地處極邊兵燹之餘元氣未復現值邊關不靖防　吃緊一切　飭撫綏尤賴表率得人非熟悉幹練之員弗克勝任臣與藩臬兩司於内地知府内逐加遴選非現居要缺卽人地未宜且無籍廣東福建湖南雲南貴州等省之人一時實無可補之員伏查定例州縣以上應調缺出以現任人員調補如無合例可補之員准以候補正途人員題補如係奉旨命往或督撫題明留於該省候補並著有勞績保奏奉旨儘先補用遇缺卽補者無論　題應調應補之缺准該督撫酌量才具補用各等因遵奉在案兹查有候補班前補用知府龍薄霖年五十一歳湖南長沙府攸縣人由廪貢生於同治二年在江南糧台報捐訓導分缺先用四年在山西米捐局捐什雙月候選主事嗣在湖南原籍辦理捐輸出力保奏奉旨賞加五品銜欽此七年復於山西米捐局改捐不論雙單月候選同知光緒二年應丙子科本省鄉試中式第二十三名舉人三年在黔捐局捐升知府分發指省廣西是年八月初十日蒙欽派王大臣騐放領照出京三年十二月到省業已試用期滿甄别留省補用前因　甘肅新疆軍營比力巢案保奏六年正月三十日奉旨廣西試用知府龍溥霖着以本班仍留原省　候補班前儘先袜譌缺此嗣因援勦越南克平巨憝　内出力保奏奉旨着俟補缺後以道員用欽此委署桂林平樂等府知府六年九月十四日在平樂府署任聞訃丁母憂交代清楚請咨回籍守制嚴闋起復請咨仍赴原省候補九年二月初六日領咨起程三月三十日到省據藩臬兩司以該員老成練達才具優長能耐烟瘴請補泗城府知府員缺實屬人地相宜與例亦符詳　具奏前來覆核無異臣到任未及三月例不加考相應仰懇天恩俯念員缺緊要准以候補知府龍溥霖補授泗城府知府於烟瘴要區可收得人之效加蒙俞允該員係軍務出力保舉奉旨仍以知府　候補班前儘先補用之員今請補缺銜缺相當毋庸核計叅罰亦毋庸送部引見合併陳明謹會同兩廣總督臣張樹聲恭摺具奏伏乞皇太后皇上聖鑒訓示謹奏軍機大臣奉旨吏部議奏欽此○○署湖廣總督湖南巡撫臣卞寳第跪奏爲揀　請　守備以實營伍恭摺仰祈聖鑒事竊准兵部咨湖南武岡營中軍守備係題補第三輪第九缺輪用應升應補人員行令照　揀員請補等因移咨到臣查斯缺駐札城步縣地處邊　控制巡防均關緊要非精明幹練熟悉邊情之員難期得力臣遵卽在於湖南省各營應升應補班内詳加遴選查有湖南衡州恊千總周鳳林年四十八歳湖南定遠縣人由行伍遞拔今職嗣因初次俸滿堪膺豫　經前督臣李瀚章考騐併案保送同治十三年九月二十二日奉旨囘任照例候甘光緒四年十月初三日屇滿二次甄别又經李瀚章考騐咨部留任候升各在案復於湘軍援黔苗疆肅清並勦滅丹吉亂苗及蕩平四脚牛逆果案内經前湖南巡撫臣王文韶保以守備儘先補用該員操守廉潔營務認眞以之升補斯缺洵堪勝任且該員現署武岡營中軍守備風土人情極爲熟悉民猶浹洽人地相宜雖經保有儘先守備並膺豫保而千總俸滿在先白應仍歸應升班内升用核與題缺章程相符又係隔府别營與例亦屬相符令飭查前在本省及他省均無叅革朦保情弊合無仰懇天恩俯念邊缺緊要准以周鳳林升　湖南武岡營中軍守備實與地方營伍均有裨益如蒙俞允俟部覆至日給咨送部引見以符定制除飭取該員履歷咨部外謹會同署湖南巡撫臣龎際雲湖南提督臣李勝恭摺具奏伏乞皇太后皇上聖鑒訓示謹奏軍機大臣奉旨兵部議奏欽此○○河南巡撫臣鹿傳霖跪奏爲續獲教匪審明懲辦恭　具陳仰祈聖鑒　竊臣前訪獲南陽府屬教匪高勤等訊明分别懲辦聲明緝獲匪首劉萬金之子劉玉林畏罪自戕委員前往迎提訊究劉萬金下落並嚴緝逸犯詹元興務獲恭摺具奏奉旨飭交刑部議覆從犯喬百金吳添朋程明擬發回城爲　仍暫監禁倘有不法重情從嚴懲辦等因卽據該委員等禀覆研訊劉玉林供稱伊父劉萬金逃往湖北至今二十餘年未回傳聞已在湖北漢口地方病斃伊委未習教等語旋卽因傷斃命搜查劉玉林家並無違悖　據提訊劉萬金之妻任氏供與劉玉林相符將該氏保候勒緝詹元興未獲嗣准湖北督撫臣咨會已將詹元興緝獲臣卽派員赴楚將該犯提解來豫飭發臬司唐咸仰督同開封府鞠捷昌等提集喬白金等隔别研鞫據詹元興供稱伊父詹明德在日吃齋念經拜劉萬金爲師劉萬金自稱彌勒　轉世傳係彌勒教勸伊父傳徒歛錢伊父病故劉萬金不復再至伊家伊因伊父遺存大漢輔國等字木印亦欲傳教歛錢央過路不識姓名人用木雕刻千字號萬字號執照掃青王封條板片自用洋布黄縀黄紙刷印金壽合同朱海作成旗幟號片均鈐僞印以備傳徒散給光緒二年二月間伊赴舞陽縣賣藥與高勤會遇詢知同係習教伊卽揑稱劉萬金係漢朝後裔應坐大漢龍朝尚有朱海吳捧藻多人在福建九龍山聚集俟洋人滋　乘機起手勸其入教日後封官成神高勤允從拜伊爲師先後給高勤千字號萬字號並封條朱海金壽合同等件囑令傳徒歛錢高勤陸續分散歛銀四百餘兩令謝尚奇殷五送至伊家伊稱高勤傳教功又給黄縀大漢龍朝文憑極頭號執照龍　大字旗各一件並給謝尚奇極頭號一張高勤等信以爲眞其實劉萬金早於同治十三年間在漢口病斃經吳香紳殮埋朱海吳捧藻均無其人九龍山亦未聚集多人均係圖騙銀錢隨口揑造酷以前在湖北何以供稱上年赴劉萬金家見　多人往來劉萬金封伊天　職銜據供前係圖避重罪混供　萬金委已病斃不敢揑飾等語　審多日究詰不移查詹元興罟傳教歛錢輒敢揑造謀反及違悖旗幟　條等件扇惑多人實屬罪不容誅臣於審明後卽飭司督同營縣恭請王命將該犯詹元興綁赴市曹立予正法首級解　犯事並方懸桿　衆喬白金等三犯訊明實止隨同高勤入教得受違悖執照希圖免災應請仍照前擬　於監禁均發回城爲奴前獲曹丙解省訊　另習凉水教與高勤並非一派素不相識亦無謀逆重情另案擬結惟劉萬金雖據供稱早在湖北漢口地方病斃究係傳聞是否揑飾由臣咨會湖北督撫臣確查辦理除供詞咨送軍機處備查外所有審辦續獲教匪情形理命恭摺具陳伏乞皇太后皇上聖鑒訓示謹奏軍機大臣奉旨刑部知道欽此○○劉錦棠片再臣所部弁勇多係東南之人從征各省久爲濕蒸連年於役邊庭復爲積寒侵骨率多徧體酸痛每屇冬令防護要差風雪　樸往往墮趾裂膚正苦無人診治適聞有安置甘肅靖遠縣之軍犯張得大精於針炙推捺之術經臣商調差送到營　治勇夫著有明効因係定地之犯應仍送回配所以符例章無如該軍犯經醫營中舊症尚多勢難中輟合無籲懇天恩俯念邊軍士卒特准將軍犯張得太留　臣營醫治之處出自鴻慈除咨部外謹會同陝甘總督臣譚鍾麟附片具陳伏乞聖鑒訓　再該軍犯籍直隸天津縣前聞順直水灾情殷桑梓願將歷年醫藥積存銀五百兩捐助賑需業己如數呈繳亦卽悔過遷善之徵其原犯罪由係約人往拿盜犯偶見同店客民楊姓起意嚇詐審依誣良爲盜發配到甘合併陳明謹[  奏軍機大臣奉]  
旨刑部議奏欽此○○卡寳第片再據署漢陽鎭總兵高光效禀稱長江水師調署漢陽營中軍遊擊李金彪前由巴河營右哨都司升補江南瓜　營中軍遊擊員缺尚未請咨送部引見惟現值江防戒嚴曾經飭令挑選本禁得力戰船逐一操練大炮演習水陣以備征調兼之漢鎭地方爲各國通商口岸華洋雜處輪船往來彈　巡防均關緊要李金彪勇於任事正資得力未便更易生手致滋貽誤等因禀請奏明展緩前來臣覆查無異相應仰懇天恩俯念江防緊要准該遊擊暫緩給咨一俟防務較鬆卽行飭令赴部引見以符定制謹會同長江水師提督臣李成謀附片具陳伏乞聖鑒訓示謹奏軍機大臣奉旨着照所請兵部知道欽此 
 
 

Page 10

 
 
[讀新聞紙論辯中法宜和宜戰各條書後]  
　　月之十三四等日申報首登粤海釣徒言和書旋復引伸其未盡之意而著時勢岌岌一論觀其倡子和汝互相發明兩作如出一手迨潜玩文中筆路一則詞旨圓融槯似華賢所作一則語多質直與英語入門之聲情約略相似大抵由泰西文士之留心時務者譒繹而來閱報者概以華人目之誤矣乃該報甫經佈達一時遂嘖有繁言羣起而攻咸　不平之隱致書於諸報館者此則曰法國之陰謀彼則曰法人之冐託因辭害義指摘交加近又於申報中獲覩霅溪漁隱駁詰書稿大意謂福州一役我軍雖經小挫實由中其詭謀若統全局而籌則愼黔兩粤江浙曁北口諸省處處完善其防務之堅固均極可恃未可因一再損傷遽斷以中國將來常處於敗也憤憤而談若將釣徒與館主言和之論爲大謬不然者予也參觀再四反覆推詳覺議戰者既出於忠義憤發之心議和者亦本於蒿目時艱之隱揆情度理初不容率行軒輊於其間然二者理本同原言終異致有不得不一爲較量者夫議和之說以粤海釣徒爲濫觴宜和宜戰之機以甚隆馬尾之戰事爲關　我中國自創設水師以來十餘載蓄銳養精俻禦匪伊朝夕視夫砲臺如此之固槍炮如此之良戰船如此之多且巨一旦與法接仗意必出奇制勝克振兵威詎料基馬兩役我國之砲臺悉爲法砲所燬兵舸亦强半爲法砲所沈雖彼譎謀叵測防不勝防顧法船紅旂既挂而我軍猶視爲漠然　顧間遂遭折挫殊令人有不可解者從可知我國之戎政視法人固有大相逕庭者矣由是而推北洋水帥之兵船雖較福州爲巨北洋水師之戰士雖較福州之訓練爲精而法國萬一再增兵甲併力來攻彼時又將如何此言和諸論所述之實在情形未可因其不曾廻護華軍遂置其書而不閱也若主戰之議則亦有說焉伊古兵戎之事曲直所由判卽爲勝負所由分試思中法立約通商以來迄今已四十餘年我穆宗毅皇帝曁我今上皇帝凡與法人交接事宜無不聖量含宏包涵廣大越南爲我大清二百餘年封貢之藩國不惟法人所深悉抑亦泰西諸大國所周知乃法人虎視鯨吞竟據順化北甯等處使中國立卽興師伐罪諸友邦亦不得加我以戎首之名而我皇太后皇上步步退讓不肯輕棄盟好凡法人之詭謀　計一以大度容之及至萬不得已之時始允中外臣工决計禦敵之請斯時也天怒人怨四海同深敵愾之心况法國空虚確有實據以法國强　之末而當中朝王者之師有不槯朽拉枯勢如破竹者哉此望戰諸君閱及言和等論所以不肯降心相從也平心而論或和或戰朝廷自有權衡言戰言和草野迄無定論彼互相　捂與妄逞說評者胥無謂也要之今日急務就眞實情形言之究以時勢岌岌一論爲切實不浮以旁觀者清較勝於當局之迷也謂子不信請徐待之[  窺豹一斑主人呈稿]  
[粤省官報]  
　　藩轅牌示開平縣缺委候補縣莫東奎　乳源縣缺委候補縣俞煐署吳川縣缺委候補縣靈蔚猷署恩平縣缺請以補用縣何榮樟題補 
[鄂省官報]  
　　程軍門仍在省垣大公館聞須候鮑爵帥抵鄂面商要務故未回襄也七月二十三日候補縣茹朝政奉江漢關委往德安府會辦民教滋事案同日署南漳縣朱希白赴任候補縣周耀崑姜文治禀見奉藩臬憲會委赴漢陽府讞局額外學習差縣丞梁承潤奉委牙厘局轉行補委行知稟謝二十四日漢陽府慶荆州府恆俱往子貝淵地方勘提二十五日本任鄖陽府承祿赴京同日前廣西撫台徐　瀛中丞過省同日候補縣李增榮奉藩臬憲委赴漢陽讞局帮審差候補州判史賡雲奉委採辦白蠟候補進檢鄒壽慈奉臬憲委解官犯　翼清往河南省留甘補用府曾紀楠丁憂由河南來二十六日回湘兩淮候補運判汪壽祺自揚州來禀到同日瀋憲牌示沔陽州缺委候補班前先補用縣方希鍾署理黄陂縣缺委興山縣黄世崇調署嘉魚縣員缺飭新選之張開泰赴任枝江縣員缺飭新選之陳彰五鄖西縣員缺飭新選之達誠俱赴任二十六日候補道蔣奉撫部院委赴上海一帶坐探軍情廣西委員候補府龍溥霖候補縣　慶芾俱來省禀到候補府江麟瑶奉委坐辦清查交代局務候補縣馬銘禀　奉藩憲委稽查應城縣鹽井禀知二十七日管帶衡勝營候補道魏差人赴兩院禀知在金口成軍左右兩哨已到中前後三哨二十八日可到齊候補直隸州歐陽定果奉督憲委往通城縣查辦淮鹽引地候補縣洪錫爵委往應城縣鹽局查勘開辦監課章程候補　俞寳瑛奉委專辦牙厘局銀錢所事務 
[滿江紅悼亡]  
　　何處題詩空陪着寒燈明滅常記省英雄一涙萬金難乞怕斷賜時緜密雨最關情處低迷月莽天涯怎肯不神傷悲持玦猜噩夢驚連日思懴語成長别生時喜讀浪淘沙詞於後主簾外雨潺潺一闋尤常吟誦不料别時容易見時難及天上人間句竟爾成讖思之泫然慘薄情夫壻負卿同穴枉煞虚名稱豔福却教子夜　啼鷄可如何兒女問娘行聲嗚咽[  馬相如稿]  
[水調歌頭題馬晚農獨立圖即祈正拍]  
　　美人隔秋水瘦影立娟娟却當吟興無着圖畫許頻看久羡詩書流覽君專搜日本舊帙絕勝飄零琴剣吳水界吳山來書問吳中惲氏有信與否故及之記得飲君酒當座擁紅鬟舊歳承招歛聚暨園侍酒數並皆妍麗靜延佇誰足語撫時艱會須痛飲三百豪氣壓儕班休問人　珠履舉扇揮之而已君照手執紈扇反復巨源篇好句蒼茫詠匫董渺塵寰柳隱詞人海上倚聲 
[摸魚子七夕旅夜有感]  
　　鎭無眠伴愁秋味可堪嘗到涼處情懷判得芭蕉卷其奈此情如訴長恨譜却長憶當年七夕歌金縷慇懃說與怎倩影空描芳塵落寞有詹也成負君知未同是寒蟲絮絮今宵欹枕誰語返魂算有香能覓能否對卿心數天也妬更不放才人再讀楞嚴句星期莫卜看一翦疎燈半簾淡月遮莫等閒度[  相如吳門倚聲]  
[上海北市盆湯衖絲業會舘主施少欽經收接募山東重遭水災加勸江西蛟災賑捐八月初二日第四百十一次清單]  
　　黔西隱名氏由乍浦解　堂兄募交全盛局來七十元滬城隱名氏完願由丁麗雲兄來五十元湖郡何福源經移嗣　堂放生會餘資由永泰豐局來十元河東豫成氏求病速愈五元梅里鄭榮纘爲子病危求速安痊由永義昶局來五元杭州延青舘主求母病速痊四元恆泰三元浙　　德惠求腹瀉速愈合家平安二元周子振爲女文桂求病愈由嘉定致大局來一元王不書名一元○鎭洋縣　錢君伯英經募萬善同登昌字第十一號册並自助錢伯英三十元倪戒　如意室錢二户各十元漱芳閣錢廉泉錢鼎甫錢添壽四户各四元南森古月氏三元隱名姓葉鳳梧范曉波隱名氏一葦草堂五户各二元不留名蕭鎭麟不留名黄餘慶堂四户各一元青陽舊築錢通寳二户各半元樂壽老人錢一千陳冶根松鶴居二户各五百胡壽仙四百姜訪記清河宣記周雲記寳田四户各三百日對寺青雲書屋林記　記徐記霞記六户各二百無名氏二百三十文守記松亭不留名崔叟蘭記眞記周星記吕雙記陳國記守記十户各一百文共四十四户錢洋令併計八十九元錢四百五十五文由永義昶局來○無名氏太乙救疫丹五百錠無名氏太乙救疫丹一千錠無名氏太乙救疫丹五百錠三户計共二千錠由浙杭萬承志堂寄福潤恊　兩局來○第一百七十日出售助賑彩票注一千零八十五號一張　一千零八十六號一張汪一千零八十七號一張崔一千零八十八號一張日新增一千零八十九號一張胡一峯一千零九十號一張共售六張洋十二元以上初二日 
[上海絲業會舘籌賑公所施少欽經收江西景德鎭蛟灾賑捐第十八次清單]  
　　黔西隱名氏由乍浦解雁堂兄墓交全盛局來三十元孫炳甫求父病卽愈由乍浦解今募十元無名氏由北公估局來十元珠溪汪葆堂求二齡幼孩頭瘡卽愈並易長成由全盛局來四元恆泰二元常熟孫伯涵求資　福由寳順局來錢二百八十七文○浙杭萬承志堂來無名氏太乙救疫丹一千錠由福潤局來以上初二日 
[接錄蘇州天庫前電局直山東賑捐公所閏五月分清單]  
　　初二日特　藥捐洋六元趙祥　募蘇字一千二百零五號十户五元○初十日沈二南洋廿元潘仲翁來第五十次醬字一百三十一號周琴韻募二户四元九十二號葉楚洲募天來一元六十八號葑溪子募蘇仰泉代售錫箔灰助直賑兩元六址七號葉德三手退思山房葉德三各一元葉筠齋六百吳竹溪三百汪敬文信號陳萬　各二百葉煥明王　川楊春林汪永林張禎祥葉運揮陸乾和各一百共合洋四元醬字元號吳梅生募壽萱堂五千潘子梁一千文汪孔氏五百蓮溪漁隱一百共合十六元四十四號江麗生募讀易鮑一各一百義樂堂陳六百陳印氏五百江清爽四百仁壽堂印三百江恆　陳大小姐榮恩堂陳無名氏陳吳氏陳沈氏陳李氏各二百陳錫齡陳梅軒爵廷錫壽錫圭陳楊氏琳貞小姐各一百合洋四元錢六百以上六册計來洋廿一元錢六百丁願生洋十元○十一日愓陳氏祈求病愈身安二員代雙溪諸善士吳公舘來三十户三十元平安氏一元○十七日蔭思雲一元蔭思源一元無名氏二元○十八日張荷生爲母病　安　願一元○二十日章小洲求病全愈二元元和縣用直鎭嚴德隆求病　洋一百元正潘仲翁補來四十九次内思過齋錢四百又來五十一次醬二百七十號葑溪子手張善士懺無心遇失十元七十一號龔繡生募徐生太同太武陵季子樹滋堂各五百兩册共來洋十一元錢九百又七十一號一元九百○廿三日徐姓病愈還順十元朱廿二元○廿八日陶懷芭求母病速痊節省點心洋兩元原辦桃塢恊賑同人啓接錄蘇州天庫前電局内順直山東賑捐公所陸月分漬單○初二日甬江無名氏洋四十三元錢五百五十○初四日潘仲翕來第五十二次醬字廿九號知非子募潘郭氏求子病速愈十元二百六十九號葑溪子手百病消除千祥雲集五元兩册共來洋十五元正○初九日蘇字六百十二號四户六元潘仲翁來五十三次醬字廿九號知非子移筵　費求子病速愈五十元衣字一百三十六號葑溪子募潘承大求病速愈十元無名氏　省痧藥費五百○十六日潘仲翁來五十四次醬字六十八號潘承大求病速愈　省醫藥費五元一百念九號張海樓手四季平安十元二百二十九號葑溪子來五元三册共洋廿元○十八日力薄人長女病愈還願二元西冷下士祈文字聰明二元○十九日慶餘堂七元求平安子三元無錫鴻源局來吕氏兩元○二十八日晥南王靜寄軒十元○念九日馮壽記五元○三十日潘仲翁來五十一次醬字二百七十號知非子爲子承大代助　欵以資冥福十元代收邗字八百四十七號成德十元○再本月初一解交順直捐輸總局阮觀察洋二百元正合并聲明[  原辦桃恊賑同人謹啓]  
 
