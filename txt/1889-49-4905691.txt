# 1889 - 49 - 4905691

 

Page 1

 
 
[新印欣賞齋尺牘告成] 　　[  申報館主人啓]  
　　欣賞齋尺牘爲龍沙司花史曹仲甫先生所著大約皆貿易場中通用信札自慶賀弔　以及問候起居短簡長箋門分類别　駢六儷領異標新洵尺牘中别開生面者也析疑齋主人讀而愛之謂足供操奇計贏者饋貧之糧益智之　爰託本舘以新式鉛字印成計書六卷分釘四本刻己告成每部售洋二角半由本埠申昌書畫室及各處申昌出售賜顧者請就近移玉購取可也 
[點石齋售書啓略]  
　　經策通　○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞我　矣今定碼洋卅五元○大題觀海初二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文　○　文一萬五千首其中向無陳作而特搆者不下萬首新　美備無踰於此碼洋八元○五鳳樓試帖○得詩一萬二十首塵羹土飯概不闌入碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種　繁多不能　載本埠外埠俱有分鋪士商就近購取可也此佈 
[書鄭光祿擬禁華工來美議略後]  
　　夫禁止非美名也禁止華工來美非善政也是不啻閉關絶交訑訑之聲音顔巴拒人於千里之外矣自禁止之令下華人無不譁然以爲美之絶人太甚痛恨之情現於詞色一時普傳遠近群走相告語不知禁止之說出自中國非出自美邦出自我國之欽使而非出自彼邦之重臣蓋我國欽使實有萬不得已之苦衷在而實隱探美邦重臣之心自我而先發之者也誠以與其禁之於彼而失國體不如禁之於我尚足以自持其權不至爲鄰國所輕其實寓保護周全於禁止之中而使在美之華人得以安居樂業克全其性命身家若不自禁則彼源源而往者益以生埃利士人之忌嫉而其禍將有不忍言者且在美之華人其數甚衆是積之數十年生聚數十年經營而後有此也　一歲中所往無幾耳禁未日以安旣往此某中大小得失不待辨而自明矣鄭光祿不知幾經審愼幾經籌度而後出此者也當鄭光祿之初往也埃利士人蠢然變動誓與華人作難焚奪刼殺肆其所爲其燄甚熾其禍甚烈其鋒幾不可犯鄭光祿於無可奈何之中而姑設此覊縻之一策原冀他日善爲處置俟埃利土人之心稍回卽可别立章程其曰限制之法者原以平爭而弭患蓋來源旣絶則去者自少而在彼者亦可由漸疏通轉徙於别處其意固甚善也惟是閩粤兩省地狹而人徟貧乏無賴者多皆藉出洋以餬口或有孑身而去满載而歸者比比者是鄉里之人無不群深　羨視航海取財爲終　之捷徑焉一旦禁止　絶其生路也且此輩家無立錐地若不了洋必流爲賭博盜賊隱爲地方之害以是議者皆以禁止爲非計是亦未知當局之苦心也余按有明中葉海禁已開閩粤人之負販往東南洋者不可勝　類皆集貲作賈以逐什一之利故海外談及華人者無不仰其聲名而視華人頗鄭重焉其出洋爲傭人者實由各國招工始其所往之地曰新舊金山曰檀香山曰墨西　曰巴拿媽曰古巴其地多在南北亞美利加洲爲地球中所覔得之新地至今不過三百餘年而以合衆國爲巨擘主牛耳之盟焉合衆號爲聨邦亦曰美國幅員之廣幾與中國埒其初地曠人稀全賴招徠各國之人爲之開墾築鐵路闢山壙平道途所有建大工興大役無非各國之人趨畚挶以從事而中國之人尤爲勤懇專設招工舘於廣東各處先給貲本以招之來而猶惟恐其不至也自機器各廠操作而外烹飪之司洗濯之役無不預焉爲之東主者咸稱其便捷譽其勤敏亦且價廉而工倍於是埃利士人惡其奪利而失業也漸不能相容因多方設法以阻之時肆其攻劫之威殺戮之慘其黨聚居者約有數千人恃衆横行秉性兇悍幾與華人勢莫能兩立卽美國地方官亦不能爲之左右袒隱加保衞甚者抑待華工以媚之華工至是無立足地而驅逐之令亦下矣皆埃利士人陰爲之鼓舞潛爲之聳惑卽如中國欽使之貴彼亦悍不知敬美國地方官且憚之莫敢誰何則事可知矣夫始則招之使來繼則揮之使去賴其力而忘其勞其事之非出於公也明矣當事者目擊艱難頗形棘手爰　新草爲之限制其大要略有數端一凡華人之恃工作謀食者自此無庸前往所以杜絶來源也一旣往之華人在其地安居樂業者仍聽其留不在驅逐之死一無業華人旣回中國不能再往一華人如有身家産業妻孥子女者欲回中國準其給子執照仍可往返自如不在禁例以上皆由中國欽使爲翼護華民起見而斟酌盡善以出之者也其議略由鄭光祿爲之擬定咨呈總署然後施行及其頒行也亦惟禀承總署意旨耳不知者指爲近日張樵野欽使所定則誤失至於給照之權歸於中國所設之領事由其秉公察核身家産業之有無如在千金以上者許其去而復返往來無禁蓋因前日所給之照由關吏舞弊私行僞造擕其照來中國徧售於華人由是華人往者愈多莫可稽查而埃利士人懷忿益甚美國地方官意在杜弊而清源故欲寄其權於領事耳夫所禁前往美國者爲華工非華商也然工與商甚難區别故莫如自行禁止此因華工受埃利士人之窘逐驅殺於無可設法之中萬不得已而爲此舉其中苦心孤詣華民恐不能深知故必先觀鄭光祿擬禁華工來美議略乃得曉然於其故焉瀆竟爲書其緣起如此 
[皇州春色]  
　　總管内務府大臣諭知包衣三旗满洲旗鼓驍騎叅領嚴飭所屬佐領管領各將本管各戶所生子女自十三歲以上曾否預備選看逐一查明據實開報以備今春皇太后挑選宫女倘有扶同隱匿揑作殘廢以及匿而不報情弊除將該子女父兄懲辦外並將該管佐領管領驍騎校領催從嚴叅革斷不姑容寛貸此交按内秘府包衣三旂各戶所生子女非預備過挑選者例不准其許字於人○神機營總理營務處檄飭馬步各隊正月初六日照章全隊入營　祭地禮所有該各隊自專操管帶帮操營總令官章京以迄隊官隊長練兵等悉於是日辰刻齊集該隊　兵廠内不准一名　到以備祭地行禮除委員是日分往點察外合行檄飭各隊一體遵照勿違○皇帝大婚典禮詹吉正月二十七日奉迎皇后入宫例應欽派正副使持節詣皇后邸奉迎禮兹經禮部恭繕黄摺具題請派行奉迎禮之正副使於正月初五日奉硃筆派大學士額勒和布爲正使禮部尚書奎潤爲副使欽此○兵部爲行知事武選司案稱所有八旂满蒙漢各固山後歲年終彚襲世爵世職各員帶領引見准其承襲後例應將原領勅書　部核辦以憑彚送内閣將嗣襲之名撰擬添入鈐用御寳父部傳令該員取具圖片赴部祗領以昭信守歴經遵辦在 
 
 

Page 2

 
 
案今光緒十四年終各固山承襲世爵世職各員應將原領勅書送部核辦之處相應行知貴固山轉飭該各員一體遵照勿得延宕○客有聽鼓於欽天監者談及本年六月十六日庚寅京師月蝕初虧寅初一刻十四分食甚寅正二刻十分復圓卯初三刻六分等語刻由該衙門進本具題已蒙御覽發交禮科矣○大清門外石欄前左右各建大正房七間俾步軍校率兵在彼值班棲止卽所謂東西偏吉也近因年久失修頭停滲漏瓦片脫落牆壁閃膨後簷傾圮椽檀損折門窓破爛曾經開報請修現届大婚典禮此處爲鳳輦蹕臨之地擬將東西偏吉房屋十四間揭　頭停椽檩梁柱添換駁正門窓修補齊全前後簷山墻從新拆砌一律見新油畫齊備已飭派興隆木廠承做集料鳩工於初六日興修限開印前全行報竣○神機營年例於春秋二季分撥馬步一半隊伍　范駐操兹聞管營王大臣議以今春恭逢皇帝大婚慶典未便仍行撥琢入苑駐操揆諸花衣期内暫止操演之例亦相符合所有本年春季分發馬步入苑駐　擬爲停止仍　請各專操管帶等在京勤加練習步伐陣法俾期益臻精熟日内已由該營專摺奏聞矣○太常寺行文宗人府稱恭照大婚典禮前日遣官各一人恭祀天地太廟後殿奉先殿以大婚告照例應由本寺進本奏派相應行文貴府　將親郡王等銜名務於三日内開送過寺以憑繕本奏派○客臘二十八日有某邸派護衞隨帶蘇拉赴某木廠取銀一千兩雇車裝載押回行至德勝門内東南大翔鳳地方維時尚未黄昏突來十數人攔車行刼護衞蘇拉奮力保護無如寡不敵衆有一人被傷倒地匪徒竟將銀車驅之飛奔車夫亦隨之而夫頃刻卽無蹤影護衞力難捍禦無計尾追報明本管地方後禀明某邸旋經某邸告諸步車三堂憲立檄翼尉海巡官兵緝拿務獲車夫王某官廳將歇車廠及附近車廠凡王姓車夫四人悉拿至廳令護衞認識均非其人右翼官兵將曾犯搶案之德七海三二格三　拿赴翼尉公所訊究此次搶銀是否有伊傳聞德等堅稱毫不知情現仍拘於公所步緑兩營更設法購線訪拿未卜能否弋獲也○阜成門外官花爆作至進大小花會數架大者圓徑丈二三尺高四尺小者圓徑七八尺高二三尺並有葡萄架葫蘆架南瓜架及菊梅荷榴牡丹各色盆花數十架以黄龍旗前導迤邐舁人西華門交内務府呈進以備大内燃放○掌儀司題奏恭照正月十一日孝全成皇后　辰例遣近支王公一人是日詣奉先殿致祭按此次輪應奉恩輔國公載濂恭詣行禮可否之處請旨遵行本日奉硃旨著遣載濂行禮欽此 
[日境被災]  
　　日本當山縣屬本月初四五六等日疉遭大雪暴風水患第一日射水郡間島新村破潰住屋一戶人畜各有損害次日飯久保村及蠣波郡上向田村各潰住屋一戶人民負傷者一名第三日蠣波郡舞谷村又破潰戶婦負郡金屋村大雪壓潰一戶下新川郡下新村暴風吹壞一戶荻生村破損四戶生地村近水人家風波激倒三戶浸人水中十九戶荒俣村流失田地九畝其餘流失宅基者三處大樹十六株沓掛村被積雪融化浸沒民屋五處破壞漁舟七艘 
[扶桑盛會]  
　　西歴本月十一號爲日皇發布憲法之期卽年來所改新章　是日在京親王以及各大臣有職人員均穿禮服祗候日皇親傳勅語畢將憲法逐　發布第一條爲日本帝國傳位一脈代奉君主爲萬世諎系一統之治此下由皇室以迄文武軍民地方等事凡七十六條京中揭曉後各府縣皆由京電於當日傳知日人咸以此舉爲開國以來未有之盛典故東西兩京及横濵長崎等各郡無不於公所中懸燈挂彩陳設古玩中置日皇皇后畫像憑人叅拜瞻仰日間令各學校生徒穿帶西式軍服手持軍器操演陣圖女子則彈唱歌舞更有各町人民枌成雜劇舞蹈於其間非常熱閙觀者如堵晩上則大開祝宴燃放烟火來會者除爲首官員外每人出金半元外國男女亦均與焉是日清晨東京各大臣正在乘興辦理此事不料义部大臣子爵森　禮在邸中被刺午後三點鐘時東京電報言森文部爲兇徒所傷凶手卽時斬殺六點鐘又報剌傷在脇腹沉重難治次日長逝十四號午後七點鐘電報日皇加贈已故文部大臣正二位賜金幣五千元皇太后皇后合賜一千元查得行刺兇手係山口縣人西野文太郎初時尚連累六人上命逮捕實祗西野一人所謀餘人或係誤傳也 
[浙撫閱城]  
　　新任浙江巡撫崧振帥於十八日黎明詣天后宫拈香畢循例查閱城垣由錢塘門以迄武林艮山慶春望江各門文武印委各員或隨行或鵠俟均照舊章敬謹從事楚軍中營劉統領督隊站圍標協各弁亦均率兵分叚站立聞開印後尚擬擇日閱視海鹽新塘并須查應脩緊要各工也 
[江西學院觀風題]  
　　欽命簷事府少詹　江西提督學院龍爲觀風事本院新膺簡命視學此邦夙夜兢兢懼無以廣菁莪之風化厭士林之觀聽竊以此邦襟帶江湖控引荆越古吳楚之分界實天地之奥區春秋時曾傳爲澹臺過化之地漢唐以來人文益茂南州彭澤之高逸士行忠定之勳名廬陵南豐之文章信國疉山之忠列誠齋貴與之博雅載在史册炳若丹青至若子壽子美公是公非一門昆玉自相師友亦家法之彬郁者矣前明敬齋整菴抗志鄒魯國朝朱高安先生矩步繩趨究心濂洛尤庠序之耳目閭里之典型多士生長鄉邦流風未遠知必有仰止奮興洗詞章之鉛華超功利之卑陋攻異端之邪遁厭蟲魚之破碎以光山川之鍾孕備朝廷之楨幹者兹當下車觀風延攬英俊其各攄心得務去陳言本院雖愧學術淺陋尚思勉與多士講存其是以去其非庶獲啓子毋沿故事特示計開題目故君子尊德性至敦厚以崇禮賦得諸生講解得切磋得文字五言八韻○漢頒約四條與單於賦以收宣帝所爲約束還爲韻言行君子之所以動天地繹虞仲翔義東匯澤爲彭蠡考詩車制考春秋逆祀從祀論左傳舍偏兩之一說公羊内辭外辭釋例榖梁善壇淵之役八年無侵代考月令中星與堯典不同說儀禮士冠禮士昏禮古今文醴字鄭康城多正作禮字說周禮大師樂三大祭宫律不同說孝經今古文異同議爾雅騋牝驪牡解南河北何利弊議通鑑長編書後爲學忌分門戶論擬班孟堅燕然山銘擬謝景徐孺子墓碑擬左太沖詠史五古擬韓昌黎感春七古擬杜子美諸將七律豫章懷古七絶不拘首數童生題以其時考之則可矣賦得屏風九疉雲錦張得張字漢文帝與匈奴書賦以約分明而不食言爲韻 
[松試初述]  
　　正月二十二日松江府恩太守考試華婁兩縣文童華亭巳冠題必請所與問有餘未冠題學詩乎婁縣已冠題不請所與問有餘未冠題學禮乎通塲次題嘗聞其略也詩題賦得驊騮開道路開字塲中有某童遺失試卷面禀太守示於覆試補考云 
[雲間新語]  
　　松江風俗凡人死卽焚化衫褲謂之落床衣將殮焚化謂之送行衣其灰均包以綢絹鋪諸棺中普照寺後陳某家業蕭條衣食難繼故後賴戚友向善堂領得一棺照常殯殮厝諸教堂附近忽清烟縷縷自棺縫出舁者駭甚鑿去其蓋則火勢直冲不可嚮邇當卽提水灌滅草草掩埋有知之者謂是衣灰中火星未熄之故是以漸致上炎也○某夜初更時有童子六七人在府署前戯放花爆遺火東轅門上延燒木板烟焰飛騰幸附近某店置有水龍急爲灌熄恩太尊怒地甲之失於報警笞責二百板 
[臨安燈市]  
　　杭州自人日起天氣晴朗風日清和城隍山上茶點鋪及各項小本營生者趁此好韶光咸得利市三倍賦燈飾後更形熱閙賣解者變戲法者觀西洋鏡者以次麕聚于環翠樓糧道山兩路以致行人背疉肩摩所帶銀錢多被剪綹賊所竊亦有擠墮泥中者婦女墮履遺簪十中常有七八迨至上元令節其熱閙尤不可以名言山上自太歲殿直至城隍廟前目中但見萬頭攢動耳中但聞一片喧譁各茶室無地立錐茶博士至以冷水餉客婦女多於是日進香結伴步行者固均被人窘辱卽有輿從人隨護亦大半被圍不得已而避入僧房暫圖安靜蓋是 
 
 

Page 3

 
 
日機坊錫箔作人無不停工游戲是以益覺擾攘紛紜也然下視西湖則仍月白風清波平浪靜但見水色山光與鷲領之雲在閒中蕩漾耳至城中則自十三日至十七日各街巷流星花爆絡繹如環必至二更方得清靜十六晩更柝初傳满營尚未下鑰營内嘉樂橋施放烟火數架雜以各色花燈中城下城近營人家相約往觀幾至萬人空巷織造署迎賽青龍燈兩條一綢一布前導有牌燈梯子燈雲燈鼓樂棚扮龍宫太子者乘馬前引絳唇玉貌衣服鮮妍不知者幾疑鄭國子都重臨塵世此外又有龍燈會三起高蹺兩起沙船會一起地戯四起獅象三起又有用綾絹紥成鶴燈鷹燈獅子燈馬燈蝦燈蟹燈魚燈鍪蝴蝶燈鑼鼓喧闐一體爭賽昇平景象誠不數西域燈輪也 
[鳩兹耳食]  
　　安徽學政錢穉庵文宗定期正月二十四日自太平府啓節按臨寗國府開考寗廣兩屬○十八日署蕪湖關道孫樹人觀察自金陵回皖南牙厘局屬僚紛紛投剌恭迎聞履新之期定於本月二十四日云○安慶府聨仙蘅太守元乘招商局江寛輪船來蕪于十九清晨抵埠屬員咸往洋碼頭迎謁太守登岸卽拜謁道憲旋在縣署暫駐襜帷聞奉陳六舟中丞委騐雙錫五觀察病勢云○長江各釐卡每届除夕元旦過卡貨物一概免稅放行蕪湖大關經徵戶工兩部稅課不在其例至期亦須完納稅厘以故止初過船甚稀近則各船皆停泊江于聽候查關納稅偶至江邊閒眺但覺帆檣如織亥市喧囂誦唐人估客畫眠知浪靜舟人夜語覺潮生之詩頗切此時景象云○客有自仙源道中捧檄來蕪者言太平縣處萬山之中地僻人稀時有强梁出沒縣宰因禀請皖南鎭特派營兵兩棚分駐各要隘朝山嶺麓土人某姓專以賭博爲生凡有劉盤龍之好者時時麕集其家今正防兵掩至圍繞拿賭某姓糾約賭徒竟將營兵擒住四名誣以盜刼報案請懲胡明府詰問端倪卽將營兵交武營帶去俟禀明鎭憲定奪或云其中恐有不實不盡云 
[正月聞雷]  
　　昨日下午六點鐘忽然閃電流光雷聲殷然雨亦隨之而下按驚蟄在二月初四日俗語有云未過驚蟄一聲雷四十九日雪花飛恐不免春寒料峭矣誌之以觀俗諺之騐否 
[上海縣署瑣案]  
　　姚少林控稱張阿三誘匿妻子田氏叩乞訊追前晩裴邑尊升堂訊究姚伸訴前情張稱小的行至老北門見該氏在路徬徨向小的磕頭懇爲留養小的念伊異鄉流落領至城内陳巾安橋寄頓客寓中後因房飯錢日多一日終非了局隨向母親乞洋三元買一船票央人送至輪船俾回揚州原籍邑尊着將張笞責一百板釘鐐收入自新所限父田氏到案○宋福山訴稱媳婦王氏不守婦道情性乖張時時與夫姑勃谿小的屢訓不悛叩求懲　裴邑尊察閱呈詞謂爾媳不守婦道理宜教訓如訓之不改仍着爾子送候本縣訊懲原呈發還○肇隆等猪行六戶具詞訴稱飭遷屠作一事實難奉諭遷移因四城外炎熱異常夏令勢必瘟斃可否懇恩在丹鳳樓下擇地建造房屋情願一律遷往裴邑尊謂此案係道憲札委王大老爺辦理須候王大老爺訊辦○許德榮控王阿毛誘匿寄女阿金一案曾紀報章前晩裴邑尊升堂訊究許伸訴前情土稱小的賣魚爲業路遇阿金說抱病求醫小的因送往晋育堂並無别故邑尊看將土管押候傳阿金到案質訊核辦 
[英界公堂瑣案]  
　　烟館婦人王氏訴稱徐文才沈榮生等來吸烟與夥倪阿心尋釁致被毆至重傷倪僱人舁至案下叩請騐傷蔡太守向之研究倪供被阿寳兇毆徐沈同供有人妻子遁逃誣累小的之友被控在案現悉是人之妻在王氏處往尋口角不敢逞兇蔡太守騐得倪阿心受傷頗重飭送仁濟醫院騐明究竟傷勢如何徐沈押令交到阿寶冉訊○德國人瑪臘訴稱華歴十六夜一點鐘時廚房起火燒壞桌子呼令傭人撲滅查起火之由係傭人蔡紹全招留徐寳全躭擱一宵及火息徐不知去向檢查各物失去紋銀胡椒瓶一口衣服三件自鳴鐘則已　　他方恐是放火行竊報捕拘徐起到原贓請訊蔡供十六夜偕廚司馬夫等看戲回來甫到門前遇前爲洋行傭人之徐寳全言伊亦看戲回來欲在小的處借宿小的允從伊又言曾向比鄰人家言及借　當往辭之後復來睡嗣聞火起急偕洋東取水灌滅找徐不見檢查已失物件徐供寗波人年十九歲竊物已交案矣蔡太守詰蔡是否被徐放火蔡供觀其情形似乎徐在抽屜内取自來火劃火照物行竊且紙張甚多或者因此遺火想不敢放火太守判徐管押一月贓交西人領去○包探沈金隆禀稱王郁氏報失女皮袄及洋銀三元疑同居人易主寶行竊因往查看該氏與易前後房失竊時易曾出外二次及拘易至捕房查問易妻避不見面更屬情虚該氏申訴前情并稱小婦人在外房安睡聞易出外尚知照閉上房門旋知失竊易堅不承認行竊并稱小的在捕房管押妻在母家安在避面之事蔡太守以疑竊難憑飭句探緝查明白覆候核辦○老婦杜莫氏控稱被沈阿文東洋車撞傷　捕拘沈解案蔡太守訊供之下飭沈交保諭包探查明碰撞之由冉訊此日前事也昨日包探禀稱沈拉車過大橋老婦不甚留神以致兩誤所傷無關緊要現已告痊該氏供年七十一歳被撞受傷已經醫愈沈供案蒙訊明如今只求恩斷蔡太守判罰沈洋一元給該氏爲養傷費○寍波釣船戶何安仁袁兆發控稱　陳小東帶同穿無字號掛之兵丁指食鹽爲私鹽將船夥袁阿海拖去吊打報由包探王阿二拘陳送案蔡太守押令將袁交出等情已詳前報嗣由太守備文至上海嘉定二縣請查袁下落昨日何投案訴稱袁有信來言陳等欲罰洋銀刻又由鎗船送袁到滬初不見面惟據兵丁向小的言須寫求情釋放筆據始許還人無奈照寫與伊始將袁交出現同投案太守問袁被載至何處曾否遭打曾否見官究竟有鹽幾何答稱被拉至伊船反綁毆打復載至南翔並未見官惟欲罰洋鹽有五十斤連食鹽共七八十斤巡鹽水師兵丁遞呈本官手本供稱私鹽有二百三十斤現由伊具結還袁請卽釋陳所具之結呈閱太守問爾等拘袁至何處答稱連鹽解送嘉寶鹽公堂問此次之事爾主人知否答稱本官往蘇未知太守謂爾等有在浦江擅自查私拿人之權乎况陳係專在浦江拆梢之人豈容爾請釋乎呈閱之據發還袁交何帶去如逢傳訊卽行交案○沙遜洋行收租人王興仁訴稱保安司徒廟弄中傢伙鋪每月租洋四元被欠十元五角去歲之暮約新止月初付清向索無著因於昨日往搬傢伙俟伊付租贖取該鋪中執事人沈阿圓糾夥費阿福扭住爰辫不容搬取致被扭斷辫線同往收租之西人申訴前情沈供主人張姓不在鋪中房屋滲漏知照收租人修理收租人置之不理因向言如欲收租須修房屋不料昨來搬取傢伙惟商於月底付租並不敢蠻覇費供收租人與沈爭扭是以爲之解勸王稱沈等恃蠻有華捕目見華捕禀稱如何起釁小的並不看見惟土言被毆爲此前往見沈不許搬傢伙大聲吵閙太守問該捕收租者共幾人答稱中西人共四名太守操西語問麥捕頭曰租戶欠租不付理合控告不應擅搬傢伙更未知照捕房殊屬不是麥捕頭亦稱收租人之不合土嘵嘵置辯言包收房租缺少須賠太守大加申斥諭沈具限七日内付租費開釋○金鳳閣茶館主陳茂洪訴稱門前租與山東人張金標設餅攤因言月底退租卽有極阿三來言有何子忠欲擺餅攤旋引何來說定先交定洋二角言明月底接受豈知十九日何來掛招牌標明二十四日開張又搬傢伙到來今晨偕夥王金發等來卽欲開張小的不依伊卽携鋪蓋來睡在桌上張供言明月底退租何供丹陽人向在鹹瓜街月中桂前設餅攤遇同業李阿三言及生理不佳殊難敷衍李言金鳳閣主言有攤基隨同往議定每月租洋三元六角先付定洋二角二十三日起租因將月中桂退租先於十九日至金鳳閣掛牌書明二十四日開市其時陳亦在塲二十二日搬傢伙去陳尚帮同搬進昨日購齊猪油猪肉鹽糖等貨陳改言月底起租今日不能開張然猪油猪肉不將敗壞乎且夥計辛工已起因向理論李王供與相同祭太守謂陳作事不妥今姑准張月底遷讓交何開張所辦之貨賣與陳可也○包探顧阿六禀稱粤人陳良光報稱被夥計葉阿六捲竊洋銀二十元及衣物小的拘獲葉阿六言寄與東洋車夫同往查吊車夫已杳無蹤跡今特送案陳供友人荐葉爲夥並不擔　迄今祗一月催促保人一再延宕現被捲竊祗得函追葉父到來葉俯首求恩蔡太守判管押一月准陳追葉父理償 
 
 

Page 4

 
 
[法界公堂瑣案]  
　　包探土榮培解周裕寳楊小湖到案并呈賭洋八元數角及零星物件禀稱伊等兩人扭至八仙橋捕房據稱在餘慶里底賭錢爭吵葛同轉研詰之餘周供稱伊等賭錢由馬四福邀小的去同賭豈知伊等用藥骰作弊小的看由索伊交還所輸之洋伊等即將骰搶去楊供父親於十七日身死棺木無着託人賒欠擬欲籌還故向友人糾會一集友人以爲不如多合幾人挑頭一塲亦可得洋數元因之商借馬屋與賭者不過六七人周來輸洋一元卽將桌上洋二十二元搶去伊有兄弟同來今到捕房祗有八元諒十四元已遞與别人矣同轉謂新正已過尚欲賭錢乎同賭者共若干人是何名字周稱約二十餘人均不相識内中惟知有名林福者洋係小的帶去並無搶洋之事同轉謂楊聚賭抽頭有干例禁着責二百板枷號二月周責一百板如願罰可罰洋十四元并着包探帶楊前往拘馬問供○寗波人朱阿金手携無罩之火油燈一盞路遇無錫人李福生查問來歴朱不服李自稱包探夥兩相爭扭同入捕房昨日解案朱供火　燈向老北門外阿四舊貨攤買來計錢八十四文付四開洋一枚找還八開一枚錢十九文李供小的爲老虎灶生意路見伊與東洋車夫打架因之相勸彼卽遷怒於小的葛同轉判將朱暫押候傳阿四查問李不似老虎灶上人着責二百板枷號二月○捕房解米店夥梅雲生到案原告姚子亨訴稱與張子亨合股在八仙橋街開義盛米店張與梅有轇轕今已說明請爲銷案葛同轉問爲何起釁稱稱前日張算帳後偕友去啜茗店中本十一點鐘時閉門是日祗十點鐘店門已上閂及回來將門推進門閂落下碰於出店人頭上以政齟齬張卽喚巡捕拘押並無别情同轉謂姚曰賓主之間豈可爲比小事卽呼巡插向人回店當將情　向張開導隨着姚帶梅出外○泰豐客寓夥徐八和訴稱葛阿二來借宿預約一人佇立樓下甫上樓即將棉被從樓窓擲下交人接去爲此將葛送案葛供去年十一月住起有物件寄存伊處掯不交還因之囑人取伊棉被其人住褚家橋人皆呼爲戴二獃子葛同轉着包探將戴帶案再核○包探查獲小竊陳阿四搜出押票　棉褲一件失主蔡傅氏稱失去小兒短衫一件新襪一雙李雲卿稱失去棉袍棉套褲盛進晉稱失去棉褲一條陳供稱原籍紹興棉褲卽從盛姓處竊來葛同轉着將棉褲給盛領去餘候吊贓再核○積竊陳金生託名賣花傭實則順手牽羊每於無人處行竊前晩至八仙橋西某米鋪竊板五塊經人知覺追過法界拘送捕房失主周和尚訴明情節葛同轉判將陳責二百板枷號二月○去年公館馬路泰康錢莊與裕泰長號尹寅階往來被欠銀一百二十七兩有奇曾出期票四張交泰康莊收執後裕泰長閉歇　因案覊押英公廨今泰康莊亦閉歇莊主以此欵係莊夥盧姓經手是以責成盧姓往索盧查得尹尚在打狗橋開設振隆羊毛行因於前日投遞禀詞請追 
[再寄絳珠舊侣]  
　　只愁春病損嬌姿果否支離不自持何事連朝無鵲語箇中消息費猜疑咫尺蓬山怨阻脩祗拌魂夢繞紅樓芳盟欲訂知何日錦字裁成望早投[  廿四日琴心印]  
[浙省撫轅抄]  
　　正月十六日候補縣劉椿祺禀知臬司委發審帮審差叩謝候補縣丞王祖誥禀知厘捐局委江夏厘卡差叩謝 
[蘇省撫轅抄]  
　　十七日准補中防高英交缷龍游縣事回省禀到禀見○十九日余志仁禀知奉善後局憲委赴青浦縣勘估城垣衙署差 
　　　　 
　 
 
　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海陳家木橋電總局内豫皖揚鎭協振處客冬發十六號公信稿補登]  
　　曼伯樂亭麗伯曉嵐受臣維之春陽振聲培卿嶼芝　階佑之尊兄大人閣下十一月初八日寄奉十五號公信并解十八批豫賑庫平銀五千兩託由日昇昌存義公兩票號匯去接奉曉公十月十八十一月初九日書曁嶼蘭翁十月十一日書欣悉潁郡秋賑已徧冬賑糧米錢欵大致可敷至慰至佩從來辦事者每存多多益善之心所約賑欵之數必浮於所用在一省有災時本屬愈多愈妙若值各省有災一處偏重卽一處向隅此有閣存之欵彼有餓弊之民矣承以實情見告此非第一等識見而又力顧大局者萬不肯出此實令人五體投地承囑轉留諸公一節擬請嶼蘭翁諸君帮同官賑查放前解萬金亦歸入官賑目前滬上勢處艱窘只能出力而不出錢將來春賑時如可騰挪必當再行籌解想蒙諸公所鑒諒也又奉佑翁十月廿六日書欣知毒州已放懷鳳未竣亦極拜佩擬請俟兩邑賑竣卽行回滬面商一切所有五萬六千兩内如有盈餘卽請交存皖北以備明年春賑所有提存豫皖及裏下河賑欵如已由揚州起解亦請留存院北一萬兩其餘一萬五千兩仍請帶回以備馳解豫省一萬兩并撥交佑翁五千兩以便會同直隸助賑局楊殿臣施子英諸君就丹陽江陰金壇慄陽丹徒甘泉儀徵各縣官賑最少之處酌量補苴承囑將他省賑欵酌撥揚鎭弟等地近隣親豈不願自顧桑梓無如欵出各省指捐豫皖如果豫皖有餘原可裒多益寡以資平匀今值豫皖不足豈能移花接木情同扶弊遵敎則失信各省大壞局面不遵教則盛情難却本省向隅今幸楊施兩君及同鄉各京官另籌鉅欵來蘇協濟并請佑翁商辦藉手有資補我缺憾故揚鎭第一批已各解二千兩此次又解第二批各二千兩丹陽則由施子英兄携直隸賑往辦此間亦附三千兩謹以奉聞又接振培翁十一月二十日急電始知冬賑實缺銀六萬兩此實搔首躊躇付諸無可如何姑湊墊十九批庫平銀一萬兩卽由曼樂麗翁兌收示復并卽發交擬培翁散放現知口門僅剩十丈合龍在指顧間此間一聞合龍　信卽應停收豫皖捐欵向來民賑專辦救急不辦善後故遇災一呼捐卽四應若可已不已將來遇事不靈矣故除此現解萬金外豫省亦僅提撥之萬金　以作數起解尚少四萬金毫無把握料想京都必有尾欵留存務祈振翁赶緊作函往來之弟等此後倘　續收亦必不留餘地也再歴次所辦豫省賑欵内有浙江官捐銀三萬兩頃接浙局鄒渭清觀察來函云現因捐戶核奬接准豫省官賑局復函因係蘇紳經放須造戶口細册送局否則不能辦奬等因爲特奉求曼樂麗公將戶口細册應如何造送之處指示振培翁遵辦以免延　浙奬是所切禱專此奉佈敬請均安伏祈埀照愚弟盛宣懷陳煦元施善昌陳德　葛純孝王松森經元善楊廷泉同頓首戊子十二月初一日發 
　　夫品隲梨園雖云游戯而佳人倒置實屬難平如牡丹花何等艶也乃半田抑居第七太痴得不爭乎何怪僧轉笑其痴余雖局外敢步原 
[韻爲太痴與牡丹花辨之]  
　　並非詞客愛花王實是才堪占艶陽香國品評須中肯管城爭論敢從旁閒情月旦雖云細彼美風流詎倚妝不是書生操筆削佳人顚倒在詞章[  蘭蕤閣主戲筆]  
[潤州蘭蕤閣主以半田十艶詞抑牡丹花第七亦郵詩相爭并致怪僧辨余不癡感其知余且知牡丹花疉韻一律以訂神交]  
　　花宫艶幟久稱王嬌額依稀學壽陽却悮品評香管下替爭聲價錦機旁君憐彼美非凡質我愛斯兒絶代妝莫向梨園輕選色從今約法訂三章太痴 
[滄海集詩錄呈老師削正]  
　　俠客吟獨行吳市燕臺畔並立荆卿劇孟間三尺龍泉千里馬自家恩怨不相○寄月蘭秋榭志氣衰何甚年華駐得否長貧皆我累善病亦君愁白首行偕老紅顔願未酬女兒嗟命　强半悮黔婁○遺懷俗見原難定悲聲不易吞憐才須破格感遇要酬恩想像風能舉猜疑月可奔奚童亦解事伴我醉昏昏○夢中作酒光深　劍光紅萬里功名醉夢中蠟燭半殘鷄未唱一樓風雨臥英雄○偶見翠兒作小家妝占此嘲之雙鈎響屧繫偏牢八幅長裙着太高南國舊推張窈窕北山新見鄭櫻桃微凉引睡障羅扇小病倫閒弄彩毫縱有麻姑長指爪此生背癢可能搔○津門客館青衫白帽裹黄塵回首江南迹已陳知己半成泉下鬼新權誰是意中人昏昏睡思困窮日惘惘覊愁衰病身小館孤燈春事晩落花如雨一沾巾[  太痴未定草]  
[丹陽寶源錢莊内籌賑公所姜石卿林産水楊畹香經收光緒十四年十二月賑捐第二次清單]  
收盛澤分防署邵誠齋少尹寄來英洋一百二十元仙鎭元康莊蔡時伯寄來十四戶共洋三元王　衢求内人保産平安洋十元高郵汪銘甫寄汪姓津三元曹蔭甫洋三元浙江　鄉縣正堂東募來陳德星堂洋三十元沈德潤堂洋三元凝慶堂洋三元梁春輝堂洋三元潘懷德李愼修合洋三元費安澄全家洋三十元吕均氏洋三元古臣氏洋十元戴益茂洋二百元錢三百五十四文計化洋三角四分趙文堂洋十元邱品權洋二十元桐鄉縣署慕友家丁十五年分終年席資洋一百元楊愛雲堂洋六元沈恆德堂洋三元吳存仁堂洋三元方愼餘徐鶴輝堂合洋三元錢琦蘭堂洋三元殳山莊書洋六十六元無名氏六百八十六文計化洋六角六分嘉善黄冠芳上海王幼邕合來洋一元京口和豐寄來洋功德堂洋一元以上共計英洋六百四十七元正 
　　英二月份三彩第三萬貳仟一伯八十七號由本行售出　本　洋行將誒懂　　　涂行半張又半張分售　　友共合得洋一萬元　兌現洋去歲十一曰票三彩三萬五千六伯八十三號售　盤記棧客李君　一萬元今　英三月票全六元半張三月分條七角上洋盤街北　文新局對門　必得財老得利 
　　東來酒棧 
　　古稱大海之東有十洲三　皆飛仙之　也又云酒乃神仙之　今日本國　十洲　　也而日本所造之酒芬芳　　　非　所謂　　乎以爲中華素多　中之仙特將自　各種名酒　運來　　　發售凡有劉　之好者　　試　本棧開設棋盤街中市坐東朝西門面便是　東來酒棧告白 
　　英三月票出售 
　　英三月份票全張六元半張三元分條七角票設四萬號着彩仍照向章開彩華歷二月初七日遠處寄買認明各號回件　記是要此　　呂商必得萬有利天成同得利　啓 
　　匯兌銀兩　發呂宋票 
　　本號承兌　　佛山　村香　　門呂　　匯　　　發呂宋　敗兌　票現　英三月　　　張劉元辦張　元分條七角　　　原局　　　上海　　　　 
　　感　詹誠德實堂戒烟　膏 
　　　前報　　葉永昌告白云昔年誤食洋烟　今　十餘　年年忙忙碌碌所得　　不敷　烟之洞　業自思　恨殊深幸得上洋詹城德堂發四戒烟膏可代烟燈吸其法甚　函託盤計棧友往購每兩一千二百八十文之發四膏十兩寄湘依法當烟呼吸可喜香味某佳等語此眞與　通病而有同心者也速　全盛信局往購十元試之　世上之仙品僅吸數天大著供銷且能飲食倍增一月之間　斷根矣似此零擔妙藥怪乎遐　文明　登報章以誌感慨　杭州四條巷楊公館具 
　　拍賣產業 
　　啓者今定於華二月初四日卽禮拜二下午　點鐘在四馬路第六號門牌本行內拍賣地皮一塊坐落靜安寺路之南在大英總領事衙門掛號第一千二百十一號照第一千二百　　號契　　見五　五分三厘一毫又地皮一塊在大英總領事衙門挂號第一千二百零八號照第一千二百零一號契紙　見五分六厘四毫地皮上現均有洋房其四址北至靜安寺及斜橋路南東二面至　橋總會其西至八百無十八號之地皮如　看圖樣及指一切詳細情形者請至本行面議可也 
　　光緒十五年正月十七日　長利洋行啓 
　　　發土棧 
　　在上洋北首　　接口開設多年蒙　海見信自運大笑洋藥照箱　發法制淸稿每洋一兩二　膏　灰二　二公膏二兩五冷　三兩熱　三兩三小稿三兩平頭格外公道仕　光顧請認招牌 
　　　三月份票出售 
　　　設四萬號得彩頭仍照　章　張　洋劉元半張三元分條七角准於　二月初七日關彩小行等並無分出外　凡蒙遠處函購原班回件　細認各行　印信封乃要此　 
　　老盧　萬福來　新廣　萬　來啓 
　　英文商務書院復啓 
　　本源設立有年訂於正月十六日開院專教語言文字算學　圖打　　　克已就學者請至三馬路　錦里 
　　必發呂宋票 
　　英三月　全張劉元半張三元分條七角遠近賜顧者請至四馬路口老巡捕房南首 
　　減價三禮　 
　　本公司創造新法滅火藥水與別家大不相同此瓶口封閉甚　　藥　無從　　遇火起時取一瓶或數瓶遙遙拋入藥瓶破碎藥水卽　處飛　遇火卽化此瓶上特　五角星爲記貨　價實每箱十二瓶子價洋十元此　　福利公司告白 
　　廣東譚立　堂　丸　老鋪 
　　馳名白　丸 
　　大凡白　一症多因花柳面染有因濕熱而成初則削便刺痛有　淋漓久則精液常流腎經虧損然　服市上百　之藥一經不止身體仍受其尚眞乃養病之根　矣惟本堂祖　秘傳　　良方專用上好　　配合家園藥草製煉成丸無論五淋便毒日久輕重服之數天李能全　水無　毒于毒之患每盒價楊一元香無折扣分設上海英大馬路中市開張 
　　世醫譚秀南監製 
　　廣東趙通春堂　丸號 
　　異法卽愈白　丸 
　　卽愈者　服　當之速也本堂此丸有　法製成用珠珀　元等藥配煉不　　不上　　治白　赤　五淋漓　尿管痛　花柳　　餘毒等癥狀服之立能解毒止痛　法去　來神效無比花柳餘毒永除矣每瓶　二角鋪在上海老巡捕房對門開張〇分鎮江得利行〇杭州大井　　昌號〇宿州養育　　記發售 
　　逐月呂宋票批發 
　　門市售全張洋六元半張洋三元分條足洋七角　拆公道專收彩票克已外　函購上海棋盤街 
　　請得新年財 
　　英三月呂宋票全張劉元半張三元　　當班回件棋盤街北 
 
