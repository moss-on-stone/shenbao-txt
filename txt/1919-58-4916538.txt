# 1919 - 58 - 4916538

 

Page 1

 
 
   
 
 

Page 2

 
 
時評 
[不兩立（冷）]  
　　不停戰則停和停戰則不停和蓋和與戰不兩立停與不停又不兩立也此和議中不兩立之一也 
　　欲裁兵則不能再增兵旣增兵則不能復裁兵蓋裁與增亦不兩立也此又和議中不兩立之一也 
　　謀廢約不能再求人踐約求人踐約即不能謀廢約蓋廢與踐又不兩立也此又和議中不兩立之一也 
　　和議中有此不兩立之三關過此三關和議乃可樂觀矣今則尙在第一關頭也 
[命令]  
　　三月五日大總統令派余紹宋爲管理敵國人民財產事務局評議此令 
　　又令國務總理錢能訓呈江蘇管理敵國人民財產事務分局局長陳貽範因病懇辭兼職應照准此令 
　　又令國務總理錢能訓呈請派王賡廷爲江蘇管理敵國人民財產事務分局局長應照准此令 
[專電]  
　　北京電　政府致陜省各將領電令陜省劃區停戰辦法前於二月元日電行在案現在和議進行中外屬望亟應切實照辦以息泯棼乃近日于右任等迭函上海告急南方代表振振有詞堅求一定時刻以明令約止諸軍並有通告領圑解散會議之主張中央渴望和平始終一致旣不欲以一隅起各方之誤會尤不願以停頓召外人之責言昨已奉明令飭依照元電協定辦法停戰劃防仍候張瑞璣抵陜區分後再定後方剿匪計畫公等關懷時局當能深悉中央企望和平之意希卽轉飭所部恪守現在防地勿得輕啓釁端致貽口實院部支（五日下午五鐘） 
　　北京電　陜督署駐京辦公處接陜電陳樹藩與于右任張鈁各派員協商已有頭緒（五日下午五鐘） 
　　北京電　陳樹藩復政府支電大意前奉元電當經通飭前方各軍遵照在案茲奉前因已遵飭前敵各將領一體遵照又張錫元復電遵再分飭各戰線一律停進（六日下午五鐘） 
　　北京電　張瑞璣行期仍未確定惟政府已送給護照一件旅費四千元（五日下午一鐘） 
　　北京電　錢囑張瑞璣先就寗羗 
 
 
 

Page 3

 
 
盩厔郿縣等處監視劃防次及寳鷄一帶至陜北之三原不妨最後辦理（五日下午一鐘） 
　　北京電　陳樹藩復電遵令實行停戰並促張瑞璣速往 
　　北京電　前日政府據陳樹藩電宜川縣城於二月十九晨被曹老九率馬步五百餘人攻陷請速撥隊防剿（六日下午五鐘） 
　　北京電　滬朱電得有停戰保證卽可繼續開議（五日下午七鐘） 
　　北京電　駐日章使電詢滬議眞相頃由外部將最近辦法電告 
　　北京電　本日閣議决定查照前清成案仍由漢滬兩關稅欵内撥銀一萬二千兩補助華茶聯合會以後不得援以爲例並將該會所定第一第二兩項籌欵辦法取消又議决陳貽範給假調理以楊晟簡署（六日下午五鐘） 
　　北京電　今日下午三時法使以私人資格謁徐先就陜事有所徵詢最後亦及參戰軍問題徐以答英使者答之卒無具體表示（六日下午三鐘） 
　　北京電　英使昨下午四時入府面徐徵詢滬議形勢答以已有挽回遂談及他項外交歷一小時出（五日下午一鐘） 
　　北京電　外交圑訂明日假英使館開談話會討論南北和局二次勸告或將提出（五日下午七鐘） 
　　北京電　確悉參戰借欵扣存滙業之千七百萬現已得某國承諾准其提用復我政府謂爲欵經儲入銀行按諸商律無法令其停付（五日下午一鐘） 
　　北京電　薩鎭冰赴歐充海軍代表已承認前往頃謁錢劉商提案預備行期未定（五日下午六鐘） 
　　北京電　顧使電告在法組織華工委員會實行保護政策 
　　北京電　陳代長訪法使承徐命協商國際聯盟事（五日下午六鐘） 
　　北京電　外交界消息美總統希望和約草案在三月二十四前後成立四月初可與德人等開正式和平會議（六日下午三鐘） 
　　北京電　巴黎電中日所訂各密約决定於八日在大會宣布並聞政府亦擬將各密約合同卽日在國内一律公布以釋羣疑 
　　南京電　敎育胡廳長明晨抵寗 
　　南京電　熊秉三晚車赴滬疏通和議（六日下午八鐘） 
　　香港電　褚輔成今日赴滬與唐紹儀會商要務（五日下午四鐘） 
　　香港電　林森致電陜西護法軍司令謂國會已請軍政府備戰並請滇川黔派兵助陜（五日下午四鐘） 
　　香港電　軍政府致電西南各省探詢關於和議决裂之意見（五日下午四鐘） 
[各通信社電]  
　　北京電　星期六日午後日使小幡氏告知外交部謂日政府决計在上海和會未結束以前暫不履行供給軍械之合同蓋目前未便以軍火供給中國也小幡氏言及參戰借欵事謂合同簽字後日洋二千萬元已全數交付中國但由朝鮮銀行收存此爲商務性質之貿易日政府爲商律所縛束故不能飭令銀行止付此欵惟日政府鑒於全國之利益希望中國於南北未融洽以前不提取此欵云云由此觀之供給軍火與借欵兩事日使已表示暫停進行之意思但無廢除之意日本未出其扶助北京政府之手段但以重擔加諸中國故北京政府之地位今愈困難（四日） 
　　東京電　内閣原擬於今日開議但未果行其故殆因首相與外相對華政策彼此同意也原敬首相現方撤除軍事上財政上及他種可使人對於日本發生疑念或誤會之原因齋藤少將或將召回此後並將召回日本軍事顧問員與敎練員衆信參戰借欵現存朝鮮銀行受嚴密之監視以防用於軍事致起南方之反對（四日）以上路透電 
　　北京電　俄京消息在俄華工組織聯合會黨員逹六萬人以在中國施行革命鼓吹設立勞兵會爲宗旨北京政府聞此報告大爲惶恐現已從事調查以期力阻此項運動（五日） 
　　北京電　中國某大員於晤談時對於上海和會之前途表示樂觀謂南北代表情意融洽非正式之會議尙繼續進行又謂北方代表無一軍人代表而南方則有之軍事難題所以遲延未解决者即因南方代表中有軍人份子之故彼等常規避此問題也中國軍隊必須大減而如何實行當由和會籌議之和會屢經總統催促迄未議及裁兵問題故未可責徐總統之不允南方關於國防軍之要求也云云（五日）以上字林報 
　　北京電　陳樹藩電告□（電碼不明）未攻下不得已罷戰云 
　　廣州電　莫督照常任事决無告退意（以上五日）以上平和通信社電 
　　北京電　財部續撥滬代表經費五萬元 
　　北京電　陸軍部飭前線各軍隊一律收束裁汰軍卒及冗兵 
　　北京電　薩鎭冰抵京總統准今日（五日）傳見咨詢閩省情形（以上五日）以上中華通訊社電 
　　北京電　駐外各使紛電詢問上海和議决裂情形及善後辦法外部昨已分别答覆說明和議經過事實及現在對陜辦法并云和議决不至中斷望向外聲明俾知眞相 
　　北京電　財部裁員案汰額過多龔　某次長言重事斟酌故尙緩發表 
　　北京電　張瑞璣允即赴陜聞因陳樹藩覆院電中有請派大員查明是非曲直等語不復以一面之詞爲可信（以上五日） 
　　北京電　陜事有人請由雙方將于陳各自　開南北援陜軍隊亦一律撤退待和會决定善後辦法當局恐辦不到議從緩 
　　北京電　薩鎭冰晋謁元首辭巴黎海軍會議代表曁閩清鄉督辦職 
　　北京電　李厚基保費毓楷長閩案將提閣議（以上六日）以上中孚通信社電 
　　北京電　張瑞璣昨日在國務院與錢總理等爲長時間之會議據今晨張氏對某氏之語云啓程預備業已完整不日將赴陜西惟不欲明言行期（六日） 
　　北京電　鍾體道來電云四川之南軍將乘虚攻取漢中（六日） 
　　北京電　本月三日外交部電巴黎陸徵祥告以贊成撤廢人種區别問題（六日） 
　　北京電　協商國方面各公使因又接唐紹儀來電特於今日下後集議辦法其結果或將再提出勸告亦未可知（六日） 
　　廣東電　軍政府因得和議中止之報即於四日特開政務會議議决致電江蘇李督軍求述北京政府不實行五條辦法意見並電護法各省講求和議决裂對付之策又衆議院亦以正副兩議長之名義致電各省陳述北方之無誠意與陜西之危急速向閩贛轉取攻勢並以在蜀鄂秦之各軍爲策應云此間對於時局之輿論槪持冷靜且期望以中國紛擾爲憂之某某等國出爲努力調停庶和議不至根本决裂現惟信賴唐少川之方策軍政府方面某要人亦謂南北欲得决勝的戰鬭均不可能寗請友邦判斷是非曲直較有實力 
　　廣東電　褚輔成因爲協議時局善後之策並向南方報告現情及請國會議員回粤等要務於本日由香港乘汽船春洋丸赴滬往復預定以二星期（五日） 
　　廣東電　李烈鈞辭職之原因除憤慨時局之外無他理由現因岑春煊以下各方面上之挽留或可留任 
　　廣東電　梧州馬司令（卽馬濟之兄）部下兵士曩與該地英國領事及領事署英人巡捕因雙方誤解衝突負傷巡捕捕搏領事一案後由英國方面向中國官要求條件如左（一）給被害巡捕回國旅費（一）給領事妻子回國旅費（一）爲將來保護領事署起見可於梧州駐屯英國兵三百名（一）更換在梧州之中國文武長官（一）譚督軍及馬司令官親赴英國領事署道歉廣東一般輿論對此要求頗爲激昻稱爲過酷或恐惹起反抗運動（五日） 
　　東京電　選舉法改正案將於八日提出於議會據時事新報云政府案即小選舉區案因贊成者漸多其結果將以約五十票之差通過衆議院云（六日） 
　　東京電　今日上午海軍飛行機演習抛擲炸彈時飛機墜落靜岡縣興津海中井上少佐及山内中尉二名因此慘死（五日） 
　　東京電　東京日日新聞云日本政府不遠將更迭朝鮮總督或謂日本政府此舉因欲於其統治政策酌量加以改善也（五日） 
　　東京電　本月三日晨西伯利亞（斐德凱卡列奥）北方（塔仔落夫游）地方有敵軍約二千人携砲二尊攻擊日軍日軍高橋枝隊向之開始戰鬭敵軍優勢包圍日軍右翼日軍一面應戰旋有他隊來援始漸次將敵軍擊退敵軍遺棄屍骸二百具向東退却日軍上原大尉以下九十名陣亡（五日） 
　　東京電　據東京朝日新聞云内田外務大臣於本月三日俟原首相由腰越回東京即與原首相商議不待四日所開内閣會議之恊議即於三日晚間發訓電於駐北京之小幡公使曰帝國政府照預先之所聲明極希望中國能和平統一故凡足以阻碍中國和平統一之一切原因之進行皆爲帝國政府之所不喜北軍進兵於陜西省之事件雖爲中國内政問題帝國不能從而干涉之然國防軍之編成爲最初因中國參戰之結果訂結中日軍事協約且訂結參戰借欵及供給軍器之契約以爲中日軍事恊約之附帶條件故帝國政府亦爲相當之謙讓但此爲目下中國南北和平會議之問題因此障礙議和之進行不少故中國政府亦有聲請延期之希望則帝國政府亦極願表示贊成之意關於供給軍器之事已命令泰平組合以二月十六日　止决計停止供給其已經交付完畢現存北京朝鮮銀行之參戰借欵餘欵亦已决計停止引渡至中國和平統一成立爲止同時已訓令齋藤中將迅速回國松井大佐亦已命其轉任步兵三十九聯隊長阪西少將係屬中國政府之顧問尙未至至急召還之時機但現正與中國政府交涉不遠亦須回國云云（五日） 
　　東京電　西園寺侯爵於二日抵巴黎自三日起已出席於和平會議視爲侯爵之主要大任務之撤廢人種差别問題此時再惹起内外人之注意對於此項問題各國之意嚮尙未許樂觀者如美總統威爾遜氏在美國上下兩院外交委員招待席上曾述其意見曰移民問題係屬國際問題故斷無在國際聯盟中解决之事且國際聯盟决定案亦不許大加修改云云由此觀之日本之主張勢將被消滅於不完全之國際聯盟之下西園寺侯爵提出此議案當在俟美總統威爾遜氏再抵巴黎之後日本政府近來就於提出此項主張之形式加愼重考慮之結果似將力說其意見聲請變更以前締結對等條約諸國間之差别待遇撤廢之方法基於國際聯盟之主旨於聯盟規定中列入撤廢人種差别待遇之原則且云聯盟各國旣爲國際聯盟而負擔重大之義務感受多大之責任然仍容認聯盟各國間之差别的待遇實與正義公平之觀念相背馳者也聞中國媾和委員亦主張以同樣之主旨撤廢人種的差别云（五日）以上東方通信社電 
　　東京電　以製造飛機有名之岸博士在青森縣下北半島發見二億噸以上之大沙鐵礦用其獨出心裁之溶礦爐製鍊之製鍊鐵一噸約費三十元云博士於四日特招大岡衆議院議長及諸名士行實地試騐 
　　東京電　日衆議院各派决定派代表三名於五月間赴比利時之萬國商事會議（以上六日）以上共同通信社電 
[法國無線電]  
　　五日里昻電　外交總長陸徽祥於接見協約國報界代表時詳述中華民國地位之梗槪及内國急需和平俾促進國家之發展而協助世界之進步至他一方面和會日本總代表西園寺侯爵向小巴黎人報發表宣言如下日本對於中國將實行公道及睦鄰政策日本於無論何時已準備與中國了解相互議與之方法其目的尤在鞏固雙方之信任心及兩國國民之協力合作云云 
　　五日里昻電　擔任研究比利時要求委員會於最後一次開會時由泰狄賢主席繼續研究修正一八三九年條約之法律問題已得一具體之解决將於星期四日提交和平大會委員會 
　　五日里昻電　二月五日巴黎倫敦間匯兌率英金一鎊合二十六佛郎法國公債劵市價如下三釐公債六十三佛郎三五一九一七年四釐公債七十三佛郎二五一九一八年四釐自由公債七十三佛郎二五一九一八年五釐自由公債九十佛郎八○ 
路透電 
[和議中德國海軍之處置]  
　　二十八日倫敦電　泰晤士報巴黎訪員聲稱媾和草約中之海軍條件施於德奥土布四國者實際皆同規定完全解除軍備對於德國令交出戰艦哇爾登堡號塞林琴號哇斯特佛里斯倫號希里哥倫號（皆二二四三五噸於一九一一年至一九一二年間造成）波森號韋斯特發蘭號來因倫號拉沙號（皆一八六○○噸於一九○九年至一九一○年間造成）巡洋艦比洛號格洛丹資號（四八七○噸）台琴斯堡號（四三七○噸）斯特拉爾森號（四五二○噸）及新式驅逐艦九十二艘希里哥倫島之砲臺與船港應由德國出費毁之該島之前途將在和會中决之防衛波羅的海門户之砲臺均須剗平基爾運河須供各國軍艦商船出入德國巡洋艦與輔助艦三十一艘又奥國同類之艦四十艘均須改爲商船德國海電機關計有海線十四條將交還其舊主諾安·哈諾佛·柏林·維也納·布逹配斯·波拉之無線電臺僅許收發商業消息奥國戰艦十三艘巡洋艦十二艘魚雷艇七十艘潛艇三十三艘多瑙河鐵甲船十二艘均須交與協約國土布兩國所有之軍艦亦照此辦理 
[和議中各國之土地爭論]  
　　二十七日巴黎電　巨哥斯拉夫國已在和會提出要求據意人方面消息巨哥斯拉夫要求伊斯特里亞全土及特萊斯特·阜姆兩地並逹爾瑪蒂亞羣島惟彼拉哥薩不在要求之列意軍大本營報稱巨哥斯拉夫已下全體動員令運往歐洲東南之糧食因以不能前進故意國已暫止開釋由奥軍方面所俘之巨哥斯拉夫人意國代表聲稱本月二十日萊巴區之巨哥斯拉夫當道驅逐該處之意國陸軍委員圑按意政府未嘗承認巨哥斯拉夫國故乃封閉休戰條約規定之邊界以報之又稱塞軍曾在萊巴區攻擊運送被釋意兵回國之火車撕碎車上之意旗而焚之巨哥斯拉夫代表否認意國所稱巨哥斯拉夫下動員令之說謂自奥國戰敗後遣散之陸軍現正在依據有限制之基礎而組織之故須召某某數級少年兵入伍不能指此爲全體動員又稱意軍今仍在逹爾瑪蒂亞海濱源源登陸而於阜末等處設防固守至意大利巨哥斯拉夫之爭端雖足累和會之事務但此間人士並不爲之驚駭和會如能於日内考慮雙方之要求則不難得和平之解决也 
　　二十八日海牙電　陸軍大臣今日在下院討論陸軍預算案時答覆議員之質問謂目下縮短軍備甚爲危險荷國須準備陸軍以防他國希圖佔據荷蘭口岸且須籌備方法俾於必要時得再下動員令荷蘭之施行一部分解除動員並非願任人割據林堡與荷國佛蘭得土地之謂 
　　二十八日華盛頓電　昨晚海電所傳愛爾蘭今在同盟將無票權愛爾蘭問題他日將由愛爾蘭與不列顚自行解决之云云茲由白宫發表文告爲威爾遜總統否認此說 
[英國工業大會]  
　　二十七日倫敦電　全國工業大會開會由主席郝恩爵士演說後即由漢德森氏提出决議案主張組織僱工者與受僱者委員會考慮目下之風潮女子亦得與列然後組織全國工業議會並警告大會須知鑛工路工運夫三聯盟非代表各業故建議以僱工者與受僱者各三十人組織臨時委員會處置目下之問題工業聯合會大會會長彭林氏起而贊助之繼由郝恩爵士將决議案付表决經大多數贊成於是乃從事選擇僱工者與受僱者各三十人組織委員會 
[世界暗殺新案]  
　　二十七日倫敦電　克松伯爵今日在上院答覆議員賴明敦氏之質問謂阿富汗王駐加布爾附近營帳時爲人入營以手槍利刃殺死時爲二十日清晨其屍經眷屬運至加布爾至於暗殺原因或在宗敎或在政治或在家庭陰謀今尙未能確悉克松伯爵稱讚前王對英之忠忱後謂王弟那塞爾烏拉可汗顯將接位已有書致印度政府措詞極爲誠懇印度政府將予以適當之答覆英國與阿富汗之友交無中斷之虞吾人願維持阿富汗之獨立云 
　　二十八日倫敦電　柏林傳出消息謂意皇被刺路透電社得悉此說全無根據 
[各國近事雜電]  
　　二十八日華盛頓電　共和黨領袖洛巨氏今日在參議院宣布共和黨反對國際同盟之意見謂同盟妨害孟羅主義美國此後將因同盟而被牽入一切外國爭端美國之國家主義將一變而爲國際主義是徒利於歐洲耳云云 
　　二十八日丹京電　柏林消息東斐　德軍總司令伏比克將軍在波特丹語華爾夫電社代表謂彼願宣布當彼與部下之人回國之際英人之待遇甚爲謹愼而有智謀 
　　一日倫敦電　國際航員大會通過决議案主張施行强迫領港俾船近口岸時船長即可由人代勞並採納意國代表提出之决議案主張於各口岸定國際至小之工值又議决改在巴黎開會俾可運動和會建設航員永遠機關以期盡一服役狀况 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[過激主義侵入之外論]  
　　大陸報社論略云巴黎電稱在俄華工組織聯合會計有會員六萬以傳佈革命鼓吹爲宗旨並發表一文勸告華人抵抗北方政府設立勞兵會查過激黨在中國活動之說如過激黨政府因招致俄人不易爲力故擬招募華兵等語率皆荒謬之談惟過激黨主義或將傳入中國較預料爲早則固意中事也今日中國之情勢殊利於過激黨主義之侵入此實北京軍閥壓抑國民之舉動爲之厲階試問能助過激黨主義侵入中國者其道果何在歟第一俄國黨人方以擴充其主義於世界他處爲其目的而中國適爲其活動最宜之地第二中國内情與過激黨主義最易接近國人方疾首痛心於軍閥舍此而就過激黨或亦其所甘心蓋横受壓制之民衆學識不足怨憤尤深過激黨主義乃乘隙而入也俄國過激黨遣使四出傳佈其主義此節世人已多知之而其吸收黨羽之能力亦正未可輕視查其所最注意之地即中國與印度兩處此中國之所以可危也况中國盜匪如毛遍於全境殺人越貨無所忌憚其數之衆殆與軍額相差不遠過激黨欲煽惑盜匪其事固易即引誘軍隊亦屬不難蓋兵士之類於匪者實佔一大部份如陜西北軍則較匪爲尤劣焉然則過激黨主義之將實現於中國夫豈必無之事哉是以記者願一再進言曰中國現狀如斯國内最有希望而最穏健之商民及歐洲和會皆不可不立即加之意也 
[東京通信心危]  
　　軍事協約永久有效說 
　　選舉改正案之比較 
　　國防軍問題所最可慮者則以現在之軍事協約生永遠之效力日本政府一方雖已聲明中止國防軍借欵（以前名義爲參戰借欵）及兵器借欵而一方又欲改正軍事協約（即前兩項借欵條約）使成爲永久之性質二十七日東京時事新報曰中日軍事協約因鑒於西伯利亞之形勢險惡以共同禦敵之目的故由兩政府締結者今西伯利亞秩序漸復聯合軍撤退後該約效力當然取消而第七條記明爲共同防禦之必要互給軍器及原料中國政府欲延長其有效時間蓋參戰督辦段祺瑞以參戰用之三師圑改編國防軍爲廢督軍之最初計畫而將來軍器則將繼續仰給於日本而日本政府因有關於南北和議進行遂擬暫時中止交付已由泰平公司通知北京政府矣但中國軍制之改革乃爲歷年之懸案於中國固有裨益者也日本政府及參謀本部對於中日協約中供給武器之條項亦欲使成爲有永久之效力故已訓令齋藤中將及北京日使館武官東陸軍少將與中政府當局交涉其内容尙無發表之自由而依六年末某方面提議之草案類推之則改正一部大約如左（一）天津上海漢口等設立中日合辦之兵工廠技師及材料均由日本供給（二）中國政府於今後繼續十年間由右列兵工廠或直接由日本購買三億圓（每年三千萬圓）之武器及彈藥（三）中國於右定期間内對於日本不得限制鐵之輸出（四）中政府購入武器之費用由日本泰平公司代墊借給（五）日本於中政府對於該項軍器代金未付訖之前有供給武器之優先權上列交涉現正在北京進行之中一方面國防軍之編成亦有進步國防軍第一師長曲同豐與國防軍事處參謀長徐樹錚陸軍總長靳雲鵬等及總統府顧問坂西少將均參與國防軍之帷幄而以坂西少將爲總敎習其他第二師長馬良第三師長陳文運等亦分赴山東河南各處招募新兵其將校之敎育除從前之講武堂外更於北京黃寺新設將校養成所招聘日本將校十二名爲敎習其已到北京者有井土步兵中尉以下下士五名國防軍騎兵隊所用軍馬則前在奉天由坂西少將斡旋購入之日本軍馬二百零四匹已於本月上旬由京奉鐵路運至北京中國方面國防軍預定計畫已着着進行現在縱使泰平公司供給軍器暫時中止其最初計畫之三師圑編制毫無障碍若北京政府不自中止其計畫則三師圑之國防軍不出二閱月間當可告成也云云東報之消息如是記者但願其不能實現也 
　　日本此次議會中最重要問題莫若改正選舉法案當茲民主主義發揚之際所謂善通選舉運動雖難見實行而民間之要求已日有所聞所謂改正案國民黨憲政會已先後提出而政府案即政友會案始於二十五日提交議院與前二案同時審議其結果政府案或可通過茲將三案及現行法規比較列表如左以供參考　　　　　　　　　　政府案　　憲政會案　國民黨案　現行法規 
選舉人年齡制限　　　二十五歲　同上　　　二十歲　　二十五歲 
選舉人居住期間制限　六個月　　同上　　　一年以上　一年以上 
選舉人納稅期間制限　地租其他直接稅　皆一年以上　同上　同上　一年以上二年以上 
選舉人納稅額制限　三圓　二圓　同上　十圓 
選舉人之敎育程度　按有此資格者即免納稅資格　無　中學畢業且獨立謀生者　中學畢業者　無 
選舉人之兵籍資格　無　無　徵兵退伍者　無 
被選舉人年齡制限　三十歲以上　二十五歲以上　同上　三十歲以上 
資格剝奪規定　六年以上之懲役或禁錮者　同上　同上 
有權者總數　二百六十五萬　三百二十萬　同上　一百四十五萬 
[和會停頓中之北京消息]  
　　政府方面因知陜事不　和議難以繼續進行昨日張瑞璣晉謁東海時又面催入陜惟陜局極複雜張君去後須向各方面接洽决非片言所能和解而和會又未便久停故政府昨日擬就停戰令後又電囑朱總代表勉爲其難並向南方代表說明政府已定之解决方法此項停戰命令於昨日下午二時蓋印由國務總理陸軍總長副署一面另由參陸兩部對陜西各將領另發一嚴切訓電責令恪守五條並維持地方秩序原文長至數百字昨晚當可發出 
　　政府因南方代表對於陜西眞相未能盡明遂有停止和議之舉日昨國務院特將關於陜事之陜西來電檢齊由郵快遞寄朱總代表一份俾即宣布於南方代表一面又寄南京一份請李督代向南代表解釋一切南方初時主張立卽撤換陳樹藩當時朱總代表在場幾經商榷政府亦去電聲明不能辦到乃由朱總代表提出三項辦法電告政府一明發命令通飭停戰二陜西各處暫時停止剿匪三郵電局對於于右任等所發函電勿得擱壓一面由陳樹藩與于右任直接通電商量停戰再由于右任電告滬會證明陜西停戰聞政府前日已致電朱桂莘分别答覆第一項自可照辦第三項停止剿匪恐匪勢愈張爲患愈甚但爲容納南方希望計亦可酌量辦到第三項于右任陳樹藩處於敵對地位未便以于右任之言爲證明應改爲由陜省公共圑體出而證明 
　　昨午（三日）東海在延慶樓傳見張瑞璣討論維持陜事之方法張氏主張持平進行且謂更易陳督確有不可挽回之勢堅請東海犧牲成見早頒明令雙方意見上之競爭必可立歸消滅否則長此以往和局終須破裂中國之危亡當在眉睫聞東海對張君言予於更換陜督一節實無成見更無犧牲可言無如其中不無困難之點深恐因此小節引出最大影響不得不愼重將事大局統一必有正當的辦法復勸張君早日赴陜着手劃界以免坐視和局破裂張君遂允即日出京入陜張臨出府時東海又云執事此去深恐途中危險現已密電鮑德山許蘭洲張錫元各長官沿途指派軍隊保護張遂向東海稱謝而退 
　　張君瑞璣昨日又謁錢總理熟商陜局辦法討論甚久錢氏當催張君尅日赴陜以期早日了結張稱赴陜清查一切責重事繁非一人智力所能勝任請派員協助免有隕越結果政府决派張紹曾協同張君赴陜一行張君已允前往一俟張紹曾摒擋就緒二張即當首途京津泰晤士報載北京電訊云北京政府有於三日下午頒發命令嚴催北軍停戰之說據最近陜西電稱除非雙方軍隊互相撤退交閧之事實難幸免聞近日北軍勢力較前澎漲據今日政界消息段督辦以子彈六十萬枚接濟陜西北軍由邵瑞錦（陳樹藩之副官）領運回陜另一消息云月之一日有陜督陳樹藩副官邵瑞錦者由東直門附近地方領帶軍火六百箱每箱子彈一千枚於晚間十時五十六分搭京漢鐵路而去查該項軍火即用以接濟陜西者月前段督辦照會政府謂已無地儲蓄軍火故其後由某處運來之軍火大率送往保定府屬之三家店收藏段氏又告陳樹藩派人來領陳於月前已領去數次此次邵瑞錦旋陜段氏又屬其帶去軍火六百箱又聞段氏於一月内曾助陳樹藩劉存厚等之軍火約值三十萬元 
[軍政府議决電令停止和議]  
　　廣東軍政府前據滬電北方尙與日本商付大批餉械顯無和平誠意當即分電錢能訓及日本外交官詰問昨軍府接錢能訓覆電承認接受日本軍械謂係照前定契約交付但非以爲對待國内戰爭用品至國防處即是參戰處現在事實上不能撤消且與日本雙方有約不能單獨自裁云云至與日本借欵一節則絶不承認而沙面日領事昨以口頭答覆軍政府亦謂日本此次接濟北方欵項與軍械係因北方與太平公司訂有契約如不交付恐負賠償之責任故日本交付此欵及軍械就理推之亦是正當辦法云云軍府因此昨開政務會議討論對付辦法并因接議和代表李述潤來電謂十三日以後北軍對於陜西仍進攻不已請軍政府議决嚴爲交涉併通知外交圑等情故即决定先電唐總代表如北方不依前停戰之議即停止和平會議并宣告北方開釁罪狀 
　　陜軍代表來電如下迭接三原急函覃日以後陳劉許管張等攻我益激形勢至危和會朱總代表前雖聲明覃日後陜中北軍如仍有抗令之事北代表當負完全責任然徒托空言無濟陜危西南面目被人墮盡請卽一面通告外交圑聲明釁實在北一面電唐總代表即日停止和議對北廷爲最後之警告逾限即以北方對陜者對之停止後如北方要求重開當即以撤陳樹藩及撤退入陜北軍爲保障陜局萬急非此不救祈立决勿稍延李述膺叩徑印 
[財部編造八年預算之槪况]  
　　我國每年度預算歷來已成具文毫無成績可期自龔總長就任後關於本年（八年）預算亦照例着手編造已經逾旬中央方面業已通飭趕造其各省區前已通咨連日已陸續接到簡明大略昨部中已分别編造凡軍政經臨兩項均歸陸軍部直接編造各省區及中央方面政費均由財政部編造計軍費項下如奉天直隸兩省爲數最多每年軍費計逹七百萬元最小之額數如察哈爾綏遠等特别行政區域亦在三四百萬之間較之六年度小省分一百萬上下者幾於天淵之别其在二百萬以下者此次實無一省而臨時軍費如招募補充輸送等且不計焉此亦可以見最近軍費之鉅矣至於各省區政費項下此次亦均有增加均超過百萬以上其最多省分均在三百五六十萬上下最少者亦在一百二十萬上下且此次編造預算有二異點與前二年度微有不同者（一）軍政費臨時項無一省區不有增加（一）地方稅與中央直接國稅收入因軍事未定之故均無可考稽因之收入方面直可謂之捕風捉影毫無規定其他鹽稅與善後費兩項下亦以種種原因爲此次編造之難題龔總長對於本年度預算仍注定以去年度爲標準然去年度之預算即係亂七八糟名實不符是則本年預算雖云編造亦不過依樣葫蘆其能實行與否恐不能計較也 
[審訂鐵路法規會開會]  
　　本月三日北京交通部審訂鐵路法規會假鐵路協會爲會場會員到者六十餘人於上午十時振鈴開會首由主席關賡麟報告經過情形及以後各計畫略謂本會一年以來因經費上人才上時期上草案上種種困難無法進行全賴會員諸君感情上相援助始能支持不懈現所有重要鐵路法規多已經過本股討論會及大會又發交各路簽註交回堪爲定本擬即由本次大會作最後之討論惟本次提出議案有前會經過初二讀者本會應作爲三讀修正文字即可成立有新提之案未經前會討論者即作爲初讀仍開一審查會以期研究稍詳至根本法及重要法規以外其他附屬規則以及各項細則等件雖經本會列入總目仍可送呈交通部或由部自定或發交各鐵路分别擔任庶本會可以如期於本年五月底結束此卽本會以前經過情形及本次大會後應辦事項之大略也抑尙有言者現中外轟傳之統一中國鐵路案已爲世界所注意外人借統一之名行共管之實所持理由第一卽以我國鐵路不統一爲藉口夫鐵路不統一其端甚多如外債不統一文字不統一此操之人者也若材料不統一運價不統一制度不統一政令不統一此則操之我者也欲種種之統一惟有統一全國鐵路之法規故本會對於法規之審訂責無旁貸亦即間接爲抵制共管之作用前者曹總長表示反對之各大理由亦以法規會與技術會會計會爲言蓋吾人一面消極以反對提案卽當一面積極以設法改良其道必由統一法規始尙請會員諸君對於此節格外注意云云隨按照議程開議第一案號誌規程草案各會員對於本案逐條均有討論修正最後因號誌所用燈旗顏色復詳加討論會員華南圭以爲號誌旣分險阻謹愼平安三種而燈旗顏色僅有紅綠二種似不完妥應再加一種顏色或黃或白共成三色以免使一種顏色有兩種用處會員魏武英則以除紅綠二色夜間最易辨别外恐不易再有他種適當之顏色會員韋以黻首鳳標胡棟朝等復經反覆討論主席遂以兩色三色分次表决贊成兩色三色者各有二十六人主席以時届午後一時號誌顏色問題可俟明日續議時再定遂宣告散會 
[記新華銀行股東會]  
　　北京新華儲蓄銀行開辦迄今已届六載前日（二日）爲該行本年股東常會之期下午二時假西長安街鐵路協會爲會場到場者有一百餘人按照秩序單首推梁士詒爲臨時主席梁君登臺致開會詞略謂本行自開辦以來成效卓著各項存欵均照儲畜原旨深合社會之心理故各界極表歡迎本日爲第一次常會之期照章舉行云云次董事陳福頤報告董事會成立以來議决各項規則均經次第施行並籌設上海等處分行事宜監察人謝霖報告檢查行中欵項賬册均屬相符各種簿記亦甚合法總經理方仁元報告一年來行務狀况及會計員報告去年度營業賬册復由主席提出董事會議决股東等提議事件一爲擴充股本爲五百萬元一爲推廣分行一爲提倡儲蓄特提出股東會通過全體一致贊同並將招股章程及修改本行章程付衆討論均無異議隨攝影散會 
[京華短簡]  
　　陸專使日昨由巴黎電致政府謂巴黎和會各國代表近皆欲知中國鐵路外債之確數我國此時不妨槪括報告於和會我若不發他人將先我而提主客異勢將有不堪言者請速議定辦法云云 
　　關於裁兵計畫政府近接各省復電大都反對最近如直隷督軍曹錕來電謂直隸密邇京師尤賴有兵以維持秩序目前直省軍隊不能裁减湖北督軍王占元則謂該省爲長江門户南北戰爭之要衝如即事裁兵恐有大患故尙須審愼從事云云他督復答亦相類 
　　財部提議改革關稅業經通過閣議據聞此項改革案之内容共有三種一改移稅關以正陽門爲徵收正局其他十三局爲分局二裁撤算稅生因算稅生素善舞弊故主張一律裁撤三各徵收分局之舊章改革悉以正陽門之新章爲法 
　　交通部爲空中郵便起見命京綏路局長辦理一航空事務局由福公司經理購買亨逹利貝奇飛機公司飛艇共十二架每架可容二十餘人速率每小時一百英里已經簽字俟二三架到齊之後先設京滬航空郵便除此之外更設立汽車籌備處專爲北京交通而起聞福公司對此亦極力兜攬 
　　交通銀行現以票額在市面流通者日少正積極籌備兌現該行日前開股東會時議决要求政府償還欠債若政府無欵償還先撥給八年公債以爲開兌時之準備金此事現正在交涉中 
　　自軍人販運烟土案發生後政府特派軍警督察長馬龍標稽查東西兩車站馬君奉令後每日派人在兩站稽查所獲不下數十案日前忽有人報告該處謂有人運來大宗烟土不日卽可抵京請貴處注意云云馬處長接此報告即派副處長李育庠副官長馬敬之連日督率各稽查官在兩站特别注意前日吳稽查官壽山在就奉車上查獲烟土一大包重約五十餘兩係在一水桶内搜出昨日趙稽查官等又在車上查獲烟土十八包係在二等車座位夾板之内搜出最後又在郵車内搜出五包共五百八十餘兩此等有贓無賊之烟案屢在車上破獲殊可注意 
　　前財政廳長周自齊近與日人大倉組合設立吉林中日採木公司經政府核准聞股分爲日本七成中國三成其原訂合同俟日披露 
[天津拒毒會開會紀]  
　　天津拒毒會昨日假座英界戈登堂開會外人到會者甚衆會内陳列英工部局近日破獲製造嗎啡丸機關之藥品與器具以及拒毒會與京津泰晤士報逐日所獲得嗎啡及丸藥等之證據拒毒會並陳列嗎啡針與受毒者之相片是日爲英總領事高佛主席餘如直隸省長曹銳醫學博士伍連德直隷省議會會長邊守靖北京萬國禁烟會代表蘇爾卑開灤礦務局總辦那丹英文京津泰晤士報主筆伍德海新學書院院長赫德博士日本署領事龜井美軍總司令維爾德儀品放欵銀行行長波寳倫及章元善諸君下午五時四十五分開會首由主席演說云今日得與諸君相聚一堂極爲欣幸此次開會目的爲促助中國當道剷除嗎啡之能力查禁烟善後頒行十年但因内亂繁興中途破壞致死灰復燃播種販賣者仍然肆無忌憚嗎啡毒物遂乘時流布傳染旣遠較鴉片之毒爲尤烈近得京津泰晤士報之揭載始引起中外之注意深望熱心慈善同心竭力一致進行總以剷除流毒方爲有濟今日蒞會諸公即爲輔助政府剷除此毒之明證再伍德海君於此數年來熱心贊助尤爲中外人所共悉效果偉著無復逾於此舉之重要者伍君不日旋英將返珂里所有偉著自應褒揚於衆以示欽服云云次曹省長起立代表拒毒會親贈褒揚狀於伍德海君其文如下（京津泰晤士報主筆伍德海先生學問淹通素重人道鑒於嗎啡流毒中華日甚一日特主持公理親自調查凡有私販鴉片嗎啡之徒迭經披露數日以來成效卓著本會籌辦之始辱承先生不棄竭誠指導積極維持先生日内錦返珂鄉董事部特贈褒狀以誌欽仰並表謝忱拒毒會名譽會長曹銳會長邊守靖中華民國八年三月三日）曹省長演說時由伍連德博士譯爲英語歷言伍君在報紙提倡剷除嗎啡之熱心及刋載黑籍表之功效今將回國特代表政府及全國國民竭誠致謝云云伍德海君即起立致謝省長之嘉惠謂倉猝受奬難以置詞其發起剷除嗎啡之主張祇望持人道之大公得公家之承認初非爲酬報而起也且爲日間必有之工作亦報紙應盡之義務次拒毒會總務部長章元善君演說表謝到會諸公之熱心及贊助拒毒之盛意并述創立此會之緣起皆賴丁義華君偉畫且已發出函件約九百封遍逹全國省議會商會青年會等以期鼓勵會務一致進行及提倡各處設立支會現得有報告經已着手倡辦者至少有三處卽湖北山東湖南是也深望此舉引起各村各縣之注意合力剷除此毒次北京禁煙會代表蘇爾卑君演說贊揚天津支會成立視爲最優美之模範并望萬國禁烟會之設立不但普遍中華且遠及於日本與各國隨贊揚伍德海君偉畫所刋載之黑籍表雖一方面視爲可惡在他方面則尊若聖神此實爲中國剷除流毒之最大效果今忽吾假回國深爲歉然蓋剷除毒物深賴此君之襄助也蘇君又謂文尼少佐（北京路透訪員）注意此事尤甚彼等進行之方法有二一爲本國一爲萬國據調查所得北方有五省播種罌粟甚盛中國官吏一方面下令禁烟一方面仍自由播種剷除至爲不易惟山西一省可謂完全禁絶余前在山西凡三十年之久彼時山西烟毒之深幾爲全國之冠今則剷除盡凈其成績亦冠全國販賣嗎啡一事彼已接有報告函件甚多毒烈殆無其比故應附國際共同管理以絶禍源海牙和平會之條約不幸已成廢物此次赴巴黎之科平會各代表應注重此項問題萬國和平大會旣擬禁止醇醪貿易取銷奴隷政策停止售賣軍械故亦須禁絶鴉片嗎啡苦根及海龍因等之販賣也若不乘此機會將此意傳逹歐美及日本則功虧一簣刻下已將此意電逹中國代表並請美英閣員贊助今日在會諸君人人應爲會員以爲普天下之殷鑒以剷除此毒凡具道德之觀念者應同出襄助以逹最終勝利之目的（未完） 
[鄂西劃界之最近消息]  
　　鄂西劃界中變情形已略紀前報嗣後當局一面電請中央頒示維持辦法一面仍令王懋賞師長相機應付而王師長旋亦有電來省謂南軍内訌經軍政府及唐滇督派員疏解以後漸歸融洽劃界分防仍由黎天才負責另派柏文蔚唐犧文唐克明三人襄辦其事黎天才并有電約會北軍准期三月一日實行劃界云云至昨日軍界消息則又謂鄂西全部劃界因糾葛未清不能如期舉行惟右路界扯於未届期以前確已經北軍孫圑長與南軍圑長胡廷翼各秉承其長官之命實行劃清防線即以孫胡二人爲南北兩軍之防守指揮官界址則以建始屬之十字口大水田小水田等處爲標準又據軍界消息近日王懋賞朱廷燦與黎天才商榷劃界事宜併無異議惟方化南刺蔡濟民時駐紥巴東關石橋之蔡軍聞耗退入建始地方土匪乘間肆擾朱旅長因紳民之請派兵剿防黎氏以此地爲靖國軍所有應卽退出朱氏以此地係南軍所放棄非因侵襲而得如須退出則唐軍前次襲取鶴峯亦應退出兩面爭執不已刻雙方已電請上海和平會解决矣又一消息鶴峯一縣本非唐柏原有地點乃停戰命令宣布後而襲取於北軍之手者現黎氏主張須將此地交還北軍駐守其他施南各屬則候和平解决再行退歸鄂有惟唐克明柏文蔚則頗不滿於黎氏此種主張故尙未决 
[張錫元解釋相橋之戰]  
　　北軍進攻相橋已紀前報據張錫元致于右任書力言出於誤會茲錄張于往來函如下（張錫元致于右任函）敬啓者昨奉覆札祇聆種種前商許司令函已得環音殊表一致但未奉停戰明令以前監視劃區委員亦未蒞陜故一時難以撤退即敝部之進止亦實有不得已之苦衷前岳君駐相橋曾通欵曲知屬在靖國軍是以本軍未嘗北進昨聞岳君已率部西去匪佔相橋交綏之頃據報相匪仍屬民軍故急下停戰之令刻已向駐相首領通訊相約各守分界矣頃又奉京電陜北將劃界解决是以區區寸誠仍不忍以内部之爭鐵血决鬭耳此覆即頌台綏張錫元拜啓二月二十一日（于右任覆張錫元函）嘏民仁兄旅長麾下頃奉尊札誦悉一是前日相橋一役麾下奉電進攻旋知本屬民軍卽下令停戰來書備道尊意欽感靡旣所稱各守分界一節已承尊意通知前線各軍矣惟處口方面現仍有戰事未審有無貴部東西前線防守各軍盡隸靖國軍範圍幸更飭知尊部以免誤會庶不致再有衝突陳氏連年禍陜養匪自衛南北和議旣啓陳復藉詞反誣冀延戰禍致全國希望之和平停頓迄今麾下親蒞河北始悉其誣仁人君子盡心家國正在斯時秦民受陳氏蹂躪顚連困苦望治甚殷尤希助力使秩序早爲恢復幸甚謹此佈覆承希亮察于右任上言二十二號 
[軍府嚴令粤路限期選舉]  
　　二十二日軍政府交通部訓令粤路公司董事局總協理文云案據本部監視員呈稱竊奉部令派充粤路股東會監視員後開仰該員於奉到委令後遵即前往該公司監視一切至該會完竣將監視經過情形呈部備案以重路政此令等因奉此遵於本月二十日午前十時到該公司是時尙未開會向該總理索閱議事章程僅以會場規則一紙塞責詢以到會股東若干議决權始能開會及若干議决權之同意作爲可决答以到會股東有五六百人即開會至表决時多數舉手贊成即可决是該公司旣無議事章程又違反公司會議之定例監視等深慮是日開會致無結果當即提出辦法三條（一）包辦旣經部令停議應將停議理由報告大會不能作爲議案（二）開會之先須檢查到會股東共合若干議决權若超過章程規定之數始能開會至表决時應以贊成人之議决權是否多數爲標準若但取舉手方 
 
 
 

Page 7

 
 
式而不檢查議决權數譬如甲有一議决權乙有十議决權同一舉手表决則乙之十議决權與甲之一議决權效力相等殊非平允（三）討論議案贊成反對須相間發言俾各股東不至偏聽上列各條交該董事局後即搖鈴開會由某君宣讀會場規則次報告開會理由再次宣布年結再次請股東公推臨時主席當即推舉陳勉畬爲正主席李聘臣爲副主席有贊成者有反對者喧囂聲浪震澈街衢而正副主席卒未推定某君提議包辦案業經批駁當遵部令停議贊成者居大多數而少數反對之人羣起鼓噪秩序大亂逾數十分鐘稍覺安靜某君又發言贊成包辦反對者不允發言秩序之亂更難維持是日自午後二時以至午後五時喧譁嚷噪之聲不絶於耳凡有一股東發言秩序即大亂一次最初不過肆意叫囂擾亂會場次則以印刷物爲武器互相抛擊最後則數十木椅横飛空際猶幸多數巡警分頭彈壓尙未傷人董事局覩此情形恐賡續開議益生枝節宣告散會另日再議股東有向監視言者聞此次開會有欲貫澈其主張者以洋一元或五角僱來出席冒充股東之人甚多此種讕言雖不足盡信然覩當日搗亂狀况言之殊覺痛心以上經過情形理合據實呈請鈞核等因據此查該路招商包辦一案業於民國六年五月經交通部電令取銷當然作廢乃該董事總協理朋比蒙混希圖把持揑呈本部則謂招商包辦業經電部核准備案不過於章程各條有所商改云云本部成立伊始文卷無多該董事總協理欺以其方本部准於大會提出討論昨始查獲成案則該包辦案已取銷年餘該董事總協理内欺股東外欺官長藉此問題推宕盤據本部職權所在詎能任其始終欺蒙不加干涉昨曾飭令停議包辦其停議理由准於大會報告則本部尊重股東公意益顯然共見詎該股東大會形式不具眞意喪失殊出本部意料之外蓋尋常會議尙有議事章程股東會議爲數百萬血本攸關其議事程序應如何周密表决手續當如何愼重乃該會無章程可尋無秩序可守無論贊成反對均不得從容發言旣剝奪發言之權利已違反會議之精神其尤荒謬絶倫者公司會議例必以議决權爲標準到會股東滿若干議决權始能開議自有定章可循乃該會於開議之先旣不檢查議决權是否足額開議之後又欲適用向例以舉手爲表决則贊成人有若干議决權豈一舉手所能計算此種會議無論如何議决而多數之眞確意思無從表現决難發生效力以此次會議情形推之以前會議則交通部卅電所謂雖名義上謬稱股東大會實則純爲二三當事人之陰謀欲借包辦之名竊奪全權等語决非誣言推之以後會議亦不過藉公司重地爲搗亂之場决無良好結果若聽其再爲開會解决則此案永無議定之日本部具體恤股東及維持路政之苦心寗見惡於少數把持之人毅然决然實行改革仰該董事總協理迅將包辦案照前令停議即行籌備選舉本部原定開會後三日内投票茲查該公司辦事因循推諉秩序毫無本部爲鄭重選政起見限文到三日内趕緊籌辦開會選舉并先將籌辦情形禀復察核倘再藉詞抗令本部惟有依法行權决不再事姑容致曠時日而誤路政 
[廣東之遣送敵僑辦法]  
　　廣東軍政府通電云近查協約各國現正設法將敵國在留之僑民放還聞北京政府已在着手辦理我護法各省事同一律自應由軍府制定條例通飭遵辦前經飭由内政部擬陳辦法核奪茲據擬呈遣送敵僑回國辦法曁管理敵僑財產條例均經政務會議議决通過並特派李書誠爲遣送敵僑事務局兼管理敵僑財產事務局督辦吳承齋温良彝爲會辦除明令公布並另抄條例通知外特先奉聞軍政府有印 
　　軍政府制定之遣送敵僑回國辦法於二月二十五日公布施行條文如左第一章遣送敵僑辦法大綱第一條應行遣送之敵僑其種類如左（一）曾經看管之海陸軍軍人（二）普通商民（三）曾在工廠學校各機關服務之敵僑現經辭退者第二條暫免遣送之敵僑其種類如左（一）年在六十歲以上者（二）確有重病經醫生聲明不能就道者（三）現在工廠學校服務有重要關係勢難辭退者（四）確有不得已之正當事由經政務會議查明認爲可以暫免遣送者第二章分批遣送第三條曾經看管之德奥海軍之人應歸入第一批遣送第四條除前條所記之敵僑外得陸續遣送之第三章遣送時期第五條第一批敵僑回國起程日期由遣送敵僑事務局呈請政務會議核定之第六條第二批起程日期須距離第一批回國日期一個月第七條起程日期定後應於一星期前通知各該敵僑第四章遣送經費第八條所有内地遣送及一切雜費暫由軍政府籌墊將來向德奥索償第五章派員照料第九條敵僑上船時由主管官廳派員照料但照料事宜至上船爲止第六章附則第十條本辦法如有未盡事宜得隨時修改 
[川省會主張統一川局電]  
　　川省省議會近電致雲南唐總裁文云蜀中多故戰亂經年自劉張出走後義師奮起棋布星羅名稱不一號令歧出年餘以來軍民兩政久無統系即以軍餉一項而論除就地提撥租稅外所有各軍自由籌集之欵無縣蔑有旣無報銷誰爲審計川民出其血汗以供餉糧至欲一問其數之多寡而不可得揆之於理豈得謂平竊念我公爲軍府總裁聯軍司令對於各軍有指導之權對於川事有維持之責應請電飭駐川各軍自起義之日起所有提撥籌集之欵一律列爲决算呈報督署查前内務部曾許本會有查核國稅之權此項决算仍應由督署咨交本會核議自熊督就職以後無論何項軍隊所需軍餉應按月列爲預算由督署發給不得自由提撥籌募并不得干預行政事項以維川政統一而聯各方情好權限旣明然後可言融洽積弊不清何能亟圖整理我公胞與爲懷痌瘝在抱當不以斯言爲河漢也臨頴請命謹候嘉言四川省議會覃印 
[贛人反對李盛鐸辦鑛續誌]  
　　贛人反對李盛鐸舉辦九江城門山鐵鑛一事已詳昨報茲又據江西新聞社消息云九江西門外城門山鐵鑛係民國二年由江西實業司買歸公有禁止私開近有參議院議長李盛鐸私自組織公司呈請農商部立案外間傳聞李氏辦鑛之内幕共有三說茲分述如下一說謂李氏向某要人領得鉅欵辦鑛將來即以該鑛利源爲擴充黨務之用一說謂李氏秘密向某國製鐵所借欵五百萬元將來所開出之鑛砂即由該製鐵所專買一說謂李氏向台灣銀行借得巨欵外面以王揖唐等出名以上三說究不識有一確實否現有省議員陳祖怡黃爲柏等已提議干涉並謁省長面陳一切以防該鑛落入外人之手又聞李家浦來省與省長接洽後已即趕緊北上矣黃爲柏詰問省署函云九江縣仙居鄉城門鐵鑛係本省公欵所買當然爲省有之產業查省議會暫行法第二章第十六條第五項（本會有議决本省財產及營造物之處分並買入之權）如商人欲開採此鑛應先經本會公决方爲合法茲閱報載李盛鐸對於此鑛刻已組織公司向農商部立案實行開採並未得本會之同意殊屬非是實業廳有保管此項鑛產之責未必毫無聞見如果事前未得該廳之許可則該廳應電農商部聲明此鑛爲江西省有庶於職權不背有以對我江西全省人民如果事前已得該廳之許可則是私相授受實爲違法專擅且難保無外股加入其中以致斷送吾贛莫大之利源也謹依暫行法第二章第十九條之規定咨請省長指令實業廳廳長於五日内明白答覆以釋疑竇不勝盼切之至提出者黃爲柏連署者饒正音邢秉鈞許英龍寳善陶琳匡世德葛第春黃煇李澤蘭等 
[皖省近事]  
　　客歲皖省發行省金庫證券經龔仙州長皖時即令停止但已發行者飭令財廳按期收回詎第二期金庫證劵已届兌現之時財廳仍無欵兌收故暫停兌昨由省議會提議質問省署並限三日内詳細答覆 
　　省敎育會議會商會發起國際聯盟會安徽分會於日昨開會成立公推晉席珍爲會長劉筠青蔡靜堂爲副會長并分電各省報告成立 
　　皖公益維持會現對於鹽斤加價案編成白話名曰富皖說明書約萬餘言並列鍊鐵廠章程數條遍貼各街衢說者謂此書反足增皖人之反響也 
　　皖省各屬茶釐昨日由財廳分别委任如下婺源馮汝簡歙縣吳承忠祁門張詒秋浦張泰巖銅石許景光宣郎廣李樹芬涇太宋懋德七里河張其瑄八里灘歐陽馨蔴埠兼流波瞳崔炎霍山兼諸佛庵張廷楓兩河口方雷黃栗秒楊世駿毛坦廠兼與兒街程炎鯤管家波兼舞旗河劉墉饒州查騐白增祿街口查騐葛培榮南陵查騐姚逸之黎家集查騐張慶錕懷遠查騐曾襄 
[蘇議會記事（二）]  
　　記者前信已告讀報諸君以米禁案大約可如人民之希望矣乃至今日而記者之預言居然徵實此誠可爲吾蘇人民賀者也星期六談話會之後星期日停了一天至星期一調查實在在寗人數猶不足開大會乃定星期二（四日）開會先一夕發出第一號議事日程凡十七案至今日（四日）下午二時二十五分到會者八十五人即搖鈴開會續到八人共九十三人錢議長主席宣布（一）至（九）案均關米禁（因已錄昨報從略）合併討論宣布訖顧希曾即登演說台歷述往事未及說明宗旨葛錦城沈蕃劉文輅請其簡單發言謂本案决無贊成請公放心顧謂人面不同我安能知各人之心理自當畢我說徐宗鑑謂如有贊成弛禁者吾人公棄之顧乃拱手擊節謂如此我便不說竟下臺去斯時催表决者紛紛劉伯昌謂此案須分四層討論乃列舉條約合同利害種種陳說謂否認固當但咨復時非有充分理由不可宜交審查即有反對者謂一交審查便令人疑吾輩有延宕之意須直接表决並有呼議長不速表决是否議長受運動者於是場中寂然議長宣告討論終局以逕咨省長重申米禁付表决不起立者才二人繼討論第十滯納罰金案以儲南强之陳述爲最明瞭謂滯納罰金元二年本爲縣有三四年而變至五年又爲縣有六年又爲省有七年變爲省縣各半今省公署來文乃云本爲省有實屬不知歷史且各半分配本係本會議决案應與以否認朱紹文謂當付審查以反對者多卒以逕咨省長否認表决多數繼則次第宣布十一十二十三案均關外交無大討論照原提案表决照辦次宣布十四案頗有辯論以陳大猷朱紹文之陳述爲最暢謂照提案云云是修改議事細則是法律案須經三讀會其實審查員出於互選是本會議事細則之原則議長委是例外向來均由議員提議適用例外經議長付衆表决現欲專用原則只須不提議適用例外便了何必多此一舉故此案若不認爲法律案無成立之理後張援起而調停以緩議付表决多數緩議云者不議之雅號而省會遂不知不覺開一惡例矣繼宣布十五案黃次山陳大猷謂不得加畝捐果當但指定縣敎育經費則是其他均許其加捐矣故議題須改屠宜厚劉文輅謂陳黃二君如對於其他亦主不得加捐則請另行提案至此議長宣告在場人數不足適鐘鳴五下遂散會計本日議程未及議者凡三案而會中所接受之議案外此僅一二案晚間又有他往者故明日（五日）大約不能開會日領署書記官丸三氏到會旁聽至表决弛禁案即行辭去 
　　按是日議事已由另一訪員報告錄昨報此較詳故併錄之 
[南京之運河會議]  
　　熊希齡發表意見 
　　水利協會昨在南京韜園開研究會討論治蘇魯運河事宜到會八十餘人熊督辦齊省長主席紳界公推黃伯雨發言茲將熊之演說錄下希齡此次來寗參與運河會議對於一切治水詳細計畫自應俟直魯運河工程總局各技師測量竣後方有確實辦法答復諸公惟目前所宜協商者在統籌三省大局决定合治分治兩端吾人討論即於此範圍内籌議良策共同决定請詳陳於下治水之事如治病然治病在疏通全身血脈使無壅滯而後痼病可除斷無有只顧一部分之理希齡之愚竊謂國家除害興利有時爲直接所獲之益如專賣烟酒開辦墾礦之類是也有時爲間接所獲之益如鐵道電報河港之類是也間接者一面謀自身之收入一面謀他方之收入若比較損益輕重兼權並顧且須犧牲自身之收入而專注農商發逹者厥爲河道河道修治則人民樂業商務繁興國富日增稅源日旺較之僅徵航行捐稅其多寡不可以道里計今若山東運河僅圖目前籌欵涸出淤田數十百萬畝變價升科所得幾何非僅有違治水之原則且恐得不償失更增鄰省之困累眼光遠大之政府學識精練之技師斷斷不爲此舉蘇省諸君所勿庸懷疑者也蘇省前此與潘馨航君所議各節以希齡視之純爲消極辦法推此消極之意不過使山東將汶泗節制不使全量流入蘇境而已試問蘇境各河縱横淤塞堤防閘壩年久失修百病叢生其勢岌岌即使山東汶泗之水涓滴不入而蘇省能免水患乎希齡决知其不然也直魯工程旣已借欵測量測量竣事即須興工萬無中輟之理蓋陵谷變遷月異而歲不同測量而不興工再遲數年前圖便有差易不可須臾緩也蘇省若不積極籌維以與山東同時進行而徒以消極之法相對待不僅山東被災區域數百萬之人嗷嗷待命情實可憫即蘇省各河流域迭遭水害之難民亦未必不呼號求救於諸君之前也希齡今日所提出合治分治兩端之意如諸君贊成合法即於此次廣益公司借欵合同加入借欵或俟山東測量告竣續測蘇省或即另派技師分測蘇省均可於本年蕆事再行决定疏濬計劃此爲合治之法如蘇省不欲借欵自行籌辦分治希齡亦甚願地方之有此自治能力極端贊成但有所要求者蘇省宜速先提欵項趕辦測量測量圖成然後可與直魯運河工程局互相校勘協商治水計畫乃有確定把握之可言否則空言泛論築室道謀徒生糾葛無益事實殊非三省人民之福此希齡所切望諸君之公同决定者也分治旣定此外蘇省如何治河如何籌欵之法即請蘇省自行討論不必列入今日會議範圍之内當荷諸君原鑒也 
[蘇議會尊重國際地位電]  
　　江蘇省議員蔡鈞樞提議電請政府及陸顧王三專使尊重國際地位緊急動議案經前日大會通過昨由會擬電三通分致北京總統國務院巴黎陸顧王三專使全國省議會敎育會農會商會各報館原文錄左 
　　電一北京大總統國務院鈞鑒日使對於吾國顧王二使在歐會發言發生異議背國際平等之義有自居宗主之槪風聲所播憤慨同深仰賴藎籌不爲所動惟是歐會正在進行吾國疾病苦痛之有待扶持者不可勝數伏願懲彼前車持以毅力凡有干涉之嫌者一槪拒絶並通告友邦求得國際上公平之評判以保獨立而杜隱憂 
　　電二巴黎中華公使館轉陸顧王三專使鈞鑒據報載公等列席和會代表民意爭回固有主權讜論閎議曷勝欽敬國際前途關係至鉅務請毅力堅持貫澈始終倘有非法干涉吾國民願爲後盾 
　　電三全國省議會敎育會農會商會各報館公鑒歐和會議我國專使當然有發言自由之權不受他人干涉日本駐京公使竟向政府用威迫手段要求撤退或限制言論剝奪我主權直不啻以藩屬待我此種非理要求不徒違背國際公例亦且擾亂東亞和平此而可忍國將不國除電請政府嚴詞拒絶外希即一致主張共爲政府後盾 
[南京快信]  
　　李督因北政府迭次來電催促疏通和議昨特復電謂陜西不停戰調人實無說話餘地云云 
　　熊秉三前日有電致徐東海請覆一有責任之電致唐少川使和議不致决裂 
　　北政府昨又來電請李督設法疏通雙方總代表繼續開議李督即電滬王廷楨就近磋商 
　　馮河間黎黃陂昨均有電復熊秉三云調人不易爲萬不敢擔任 
　　蔡元培王寵惠昨又有電致軍民兩署聲明國民制憲倡導會非彼等所發起 
　　李督昨接滬電北代表總辭職目下雖被慰留尙未表示允拒且看陜西停戰事有無切實辦法 
　　李督接駐京代表韓德銘電告外交圑對於滬和議停頓尙持冷靜態度 
　　李督親自赴滬疏通和議說不確 
　　李督昨將政府重申陜西停戰令轉粤軍政府查照 
　　財部令蘇財廳在解部項下撥上海議和代表經費五萬元朱總代表派鄭某來甯具領 
　　聞此間電局奉交通部電令勿阻滬陜通電以免悮會部委暫署蘇敎育廳長胡家祺電告十四出京來甯 
　　蕪湖民食維持會昨電蘇民食維持會商聯電北政府拒絶日商購米 
　　李廷玉於昨日由京回寗 
[杭州快信]  
　　八年公債條例業經頒到如何着手籌募尙在核議 
　　高等審檢兩廳長昨電覆司法部以浙省司法支出經費本已一再撙節各屬員俸甚微减薪問題窒礙難行省公署昨電令甌海道尹曁外海水警廳嚴防商民漏米出洋 
　　壓平杭市錢業匯水問題錢商公議要求以本國國幣爲本位現甬紹各地以升去祇可隨時漲落碍難限制絶對否認 
　　杭州善交會昨午後假杭縣律假公會開成立大會 
　　閩訊上年童副司令派員在温台等招募輸卒約二千名現因正兵缺額頗多已就該輸卒隊挑選補充足額玉環知事江恢閱於潛知事汪東寳昨俱親解上月份正雜各稅晋省并向當道面陳要公 
地方通信 
[蘇州]  
　　米價影響於機工蘇城織緞工匠自上年十月間因存貨太多消路不暢故減去織工每尺一分半現各工匠因米價日漲於昨日集合數十人至霞章公所要求規復上年未減前之原價當由該公所行頭及司年等通知顏心介董事電致南區第五分駐所經丁小屏巡官先派巡長一名巡警八名前往彈壓旋由丁巡官親自到所勸慰各工匠不許要挾罷工能否回復原價由顏董妥議商酌辦理爾等仍各安分工作云云各機匠始漸漸散去 
　　破獲烟賭窟南區過駕橋塊剃頭店主錢小弟素向販賣嗎啡并設有嗎啡針檯與人打針過癮生意頗爲發逹近自新正以來又擺設賭檯聚衆抽頭昨經該區第五分所丁巡官探悉率帶全班長警前往捕捉當被拿獲賭棍鄒少吾等十七人并搜獲烟土嗎啡等數十小包連同店主一併解廳移縣訊辦 
　　祝壽回來之官前日爲江蘇齊省長五十晋八壽辰本埠軍警各長官先後赴寗晋祝已誌本報茲悉朱鎭守使王道尹水警趙廳長均於昨晨聯袂返蘇而警察廳崔廳長吳縣温知事等則於午後回署照常視事 
　　市公所催交代蘇州市公所自更換董事後即設立房捐清理處迄今多日聞此項清册僅由前任職員繳呈一册故頗難難手現悉新市董已聘定七八人赴各處實行調查以便清理一面又函催汪前董從速交代云 
　　丁祭紀聞本日（六日）爲春祀孔子之期上午五時由王道尹率領僚屬等齊集聖廟恭行祀禮茲將與祭各官開列於下（大成殿主祭官）道尹王莘林（東配）道署科長汪行慈（西配）道署内務主任汪毓烜（東哲）道署敎育主任汪惟銘（西哲）學務委員徐荄（東蕪）縣署三科主任蔣宗城（西蕪）縣視學襲鼎〔糾儀官兼崇聖殿主祭官〕吳縣知事温紹樑〔東配〕一高校長杜應震〔西配〕二高校長徐嘉湘〔東蕪〕三高校長李志仁〔西蕪〕四高校長朱葆齡〔陪祭官〕鎭守使朱熙高審廳長林棨高檢廳長王樹榮蘇關監督楊士晟水警廳長趙會鵬警察廳長崔鳳舞第三旅長張彭年第四旅長蘇謙第五圑長李登科第六圑長曹吉徵第七圑長董濟川第八圑長唐業樞鎭署副官長王鼎參謀長徐森勸學所長潘起鵬商校校長章世輔東山行政委員俞志善西山行政委員劉澍舊府學管理員錢宗廉執事員七十人由各校教員擔任佾舞生一百零八名由四高學生選充 
[嘉興]  
　　省長給奬匾額兩誌嘉興新塍鎭蔡萊泉前年開濬全鎭市河任勞任怨捐資千餘金經士紳江韻士盛味根等呈請省長核奬當由齊省長頒奬澤被枌榆匾額又該鎭九里滙農民王如高前年以本鎭育嬰堂經費支絀將私有水田八十畝悉數捐入充作該堂基本金亦由沈盛諸紳呈請省長奬給心誠保赤匾額 
　　添設郵務支局嘉興郵務日見發逹曾於北門外塘灣街設立郵務支局現以城中西埏橋集街一帶郵件繁多特於西埏塊添設郵務支局一所刻已租定房屋從事修葺决定四月一日成立 
[鎭江]  
　　丹陽疏濬運河鎭郡之南丹陽運河年久未挑淤塞不堪現經該邑紳士林立山等估勘動用公欵四五萬元招夫挑濬以興水利不日即須開工 
　　麵粉近市麵粉市面自入春以來因銷路呆滯故開出市價連跌數角茲聞最近申市開出頭號粉祗一兩四錢有零吾邑近日貽成頭牌每袋二元五分次牌一元九角五分 
　　敵僑過鎭續誌四日上午九時又有哈爾濱德僑二名南京德僑八名乘車過鎭並有南京警察署督察長王君率警數名護送至滬 
[揚州]  
　　更委稽查局長兩淮段運使現以西壩北鹽南運稽查局長辭職遴委李懋長承充李奉委令業於五日蒞差又淮南安梁垜塲知事胡承治來揚謁見段司長即行遄返 
[甯波]  
　　禁止現洋減水令縣公署訓令錢業司年鉅康莊屠鴻規云前奉財政廳電現水業已革除現洋劃洋當然一致升水去水皆非正軌聞杭紹兩處近日有現洋去水情事不但於革除現水本旨不合且難保非預留以後升水地步應即由縣查明取締等因當經錄電知照在案茲訪聞本埠錢業自開市以後將規元暗中撳價以致現洋仍有去水情事似此玩視廳令實屬非是合行令仰該司年即便通告各莊不准再將現洋去水須知本埠旣以現洋爲本位凡申水去水均應禁止官廳固有取締之權該司年亦具查察之責倘再有人意存嘗試定即嚴行查辦以爲擾亂金融者戒 
[安慶]  
　　吕省長保送鄒日煃安徽政務廳長鄒日煃前已辭職吕省長令與承審處處長李大防互調時李正代淮泗道篆刻已回省於四日到廳接事鄒仍辭職吕省長乃將鄒送覲並咨交財政部請優予任用云 
[漢口]  
　　查封敵僑礦產蒲圻縣殷母岩裕泰煤礦公司首先由李煥章等創辦後因資本不濟遂邀德商阿母逹得集股夥辦開採數年頗著成效現因清查敵僑財產令下該縣知事派員調查清楚將該山窿口發封外並將李煥章傳縣質問略謂礦業條例吾國礦產不准擅招外股及質押等情早訂有明令該礦商違犯礦章隱匿敵產殊屬非是特將礦權取消追還執照圖記等項呈送敵僑管理局登記 
雜評一 
[和議果無轉機之望耶（默）]  
　　今日之和議不過停頓而已由停頓而轉圜焉則仍返於和由停頓而進於决裂焉則仍出於戰固無常在停頓中而不進不退者也然若由决裂而戰則試問當局有再戰之力量否國民能容許黷武派之再戰否各國能坐視我再戰而不干涉否不特此也如今日西報所言過激派之耽伺於旁將乘我不和之時機而入者已潛滋暗長果至其時則如大風之捲籜諸公所爭之目的物皆將掃滅凈盡而爭於何有是故好戰者之當局苟放開眼光而一念及此吾知必廢然自返不復作决裂之想矣 
　　然而觀今日和議消息尙無確實轉機之朕兆何不悟之甚歟 
 
 
 

Page 8

 
 
   
 
 

Page 9

 
 
   
 
 

Page 10

 
 
和議停頓中北方代表之一 
李君國珍肖像 
　　李國珍字碩遠江西武甯人前清時曾卒業於日本早稻田大學政治經濟科返國後應廷試得舉人授七品小京官民國二年當選衆議院議員第一次國會解散後又留學德國以歐洲大戰返國又歷任政事堂參議國務院參議敎育次長農商次長等又曾兼編纂處處長林務處督辦嗣國會恢復又列議席後再招解散遂爲南北戰爭之原此次議和任爲北方代表之一 
本埠新聞 
[和議停頓中之消息（五）]  
　　昨日爲和議停頓之第五日南方代表辦事處因唐總代表病未愈仍未開會惟朱曾有函致唐述政府復發停戰命令及院部另發軍令之内容望即日繼續開議而南方代表則以北京對於陜西停戰尙無確實擔保擬明日仍不開議此外南昌陳光遠與張瑞璣均有電來茲紀於下 
　　朱總代表致唐總代表函敬啓者陜事經李督與廣州軍政府商定五條辦法政府於二月十三日通電照辦本總代表屢經聲明負責并經全體辭職表示負責之意迭電政府嚴厲飭遵除院部電令照辦陜督覆電遵辦各文件已繕送貴總代表查閱外本月四日復奉明令已由政府公報登載想已查閱五日再由院部另發軍令謂陜省停戰劃界辦法前於二月元日電行在案昨復奉明令飭依照元電協定辦法停戰劃防仍候張瑞璣抵陜後再定後方剿匪計畫現在和議進行中外屬目亟應切實照辦以息糾紛希遵照明令飭所部恪守現在防地勿得輕啓釁端等語通飭在陜各軍遵照是陜省軍事不但對於靖國軍停止戰爭在未劃界以前并將剿匪各事一律停止以免誤會綜觀迭次文電對於陜西軍事政府已嚴重申禁陜省亦切實奉行尊重和平之誠意已可表示中外自應即日繼續開議庶重要議案不致延遲促成國内之和平藉副人民之希望務乞見復爲荷此致唐總代表朱啓鈐敬啓三月六日 
　　張瑞璣來電唐朱兩總代表鑒並轉李龍門先生鑒余詒來電稱陜已停戰于陳亦有使往來昨令電當已收效敬聞瑞璣叩魚 
　　南昌陳督軍來電唐總代表少川先生曁代表諸先生鑒頃奉冬電開和議因陜省問題小有頓挫深用惋惜本日電請中央嚴飭駐陜各軍恪遵上月元日宣佈閩陜鄂西辦法五條切實辦理其文曰上月奉院部元電開示閩陜鄂西辦法五條關於陜南雙方實行停戰并畫定區域分任剿匪衛民仰見中央開誠布公救國恤民之至意威信昭著薄海同欽頃接上海唐總代表等冬日通電乃以陜南問題未决致和議不克進行並稱朱總代表等已有總辭職之表示贛省距陜遼遠雖未知眞象若何然商民輿論均甚願中央堅持初衷力維大局以彰政府之威信而弭禍患於未形避友邦之責言而保主權於無替德音立布和議重開是全國所具瞻抑亦贛民所切望者也迫切陳辭伏希垂察等語諸公酷愛和平甘居退讓苦心維繫全國所欽仍懇俯從輿論兼顧外交事勢稍有轉圜和會卽予賡續不勝盼禱之至陳光遠支 
　　林森復唐總代表電上海唐總代表鑒哿電悉和議開幕至深欣慰惟迭據陜代表及各方面報告北庭仍積極攻陜報紙且稱三原已復失守其無議和誠意略可槪見故兩院特於養日聯合會議决咨護法政府轉電我公停止和議一面通知前敵准備作戰矣我公受全國人民付託之重國家安危惟公是賴尙望熟審時機隨時進止總期無背護法初衷期於至當而後已若因循苟且捨法徇人則勢力之屈服堪憂正誼之消亡足誤前事具在思之痛心明逹如公諒當鑒及也林森叩印 
　　平和通信社消息唐總代表因抱微恙未痊故今日南代表仍未開會惟接有李秀山督軍來電一通謂各省將派代表來滬參觀和議特先爲介紹以便招待云現探得豫閩贛三省代表姓名如下（河南）張之銳（福建）胡恩光（江西）譚毅自唐總代表將和議停頓情形通電後現鄂贛兩督及其餘各處均已先後覆電大意均勸繼續開會維持和議而北方政府於停戰令外尙有一電嚴申抗令重懲之意刻雙方所爭執者惟免陳與否之問題如北京政府毅然將陳開缺於陜西不再簡放督軍以爲廢督先聲一面再有確實停戰之證明則和會自有繼續開議之佳音也頃聞朱總代表有致唐總代表公函略謂政府已嚴重申禁陜省亦切實停戰望即日開議俾重要議案不致延遲云云同時雙方總代表接有張瑞璣今日來電稱余詒已電京謂陜已停戰于陳亦有信使往還大約停戰一層或有實行之望 
　　聯合通信社消息昨（六日）爲和議停頓後之第四日兩方代表無會議惟南昌陳督軍電逹唐總代表於和議停挫頗致婉惜請俟稍有轉圜仍當繼續開議並謂已電北京請講求轉圜之法云云南京李督軍來電報告各省派員來滬參觀和議者計有六人刻已赴滬者爲河南張之銳福建胡恩光江西譚毅特向和平會議介紹請予招待外交方面消息日本内閣表示參戰借欵决定不付以後外交問題不由武人操縱將在中國以内之武官一律撤回此種消息不知是否日本内閣之眞意吾人刮目以俟之可也 
　　國民通信社消息六號午后四時南代表均　愚園辦事處開會唐總代表仍因病未到各代表談話大致謂陜西問題北京對於停戰旣無確實擔保明日尙不準備開議云陜西于右任二十七日急函云交口相橋關山興市史家坡戰事仍烈修石頭今日又發生戰事但尙未知是何人軍隊似此北京政府雖嚴令停戰果有何效力耶廣州軍政府曾於感日來電對於陜西問題請嚴重交涉務於一定期内切實厲行停戰撤兵辦法並懲辦違令各將領如仍託詞延宕即請先行停止和議一面通告外交圑聲叙理由以明曲直云又福州和平期成會歌日電致南北代表言和議停頓人心驚惶務望繼續進行勿因一隅而誤大局陜戰如尙未停務懇雙方嚴令制止並望李督及聯合會從中斡旋云 
[張紹曾對於和議之意見]  
　　張紹曾昨發通電云北京大總統國務院各部總長馮華老段芝老王聘老國會天津黎宋老廣州軍政府各總裁政務會議各代表國會南京李督軍武昌王督軍南昌陳督軍衡陽吳子玉師長各省督軍省長省議會商會敎育會各報館均鑒平和會議甫經開幕陜事糾紛遽形停頓海内賢逹深虞戰禍重開或擬訴諸外力之調停或將主倡分裂之言論前途瞻顧益熱益深竊維此次内爭犧牲無量旣開和議允宜掃除年來禍亂根源共策今後建設大計使不再發生内爭庶民國有永久和平之望謹陳鄙見四端上備採擇（一）此次和會南北當局及代表應視爲國家共同根本改革之舉不得視爲南北權利之解决所有一切軍事行動應即撤去對待形勢由雙方各自收朿（二）據上理由南北當局應徵集眞正民意將各項應决問題擬一具體案交由總代表作一次提出此種提案務求適合國家全體不必涉及局部私爭免生枝節（三）具體案由南北總代表提出議决雙方當局應聲明賦予此會議以解决之全權（四）會議决定各條件須於和會中特别規定保障實行之方法其保障法應由當局宣示國民負責履行以上四端爲會議一種前題若不先經雙方當局作同一之聲明則動多牽掣終恐無法收拾諸公渴望和平四民共仰際此一髮千鈞之會轉危爲安即在俄傾謹貢愚慮乞賜敎言張紹曾叩支 
[孫汪機器借欵之主張]  
　　昨日（三月六日）正午十二時汪精衛君欵讌各報記者於大東旅社六樓即席向衆賓演說略謂諸君時間均甚寶貴鄙人敬就午餐間片刻代表孫中山於諸君前略有所陳述焉我國年來内變疊起一時似無餘力顧及其他重要問題中山先生居恒默察世界之大變局意謂經此歐洲大戰爭後武力上之壓迫再見與否或難斷定惟在經濟上之壓迫趨勢所及仍不能倖免也說者或以歐洲各國創鉅痛深一時元氣遽難恢復遠東方面之經濟活動自將從緩而不知歐洲方面之設施實與此種意念相反方今英法兩國均經在彼首都會議著手對遠東施展商業之方若美利堅已早派芝加谷銀行圑代表親來東方實地查察矣我國處此危局不出生死兩途一則束手無策任人之來而無所備一則急謀完善之方俾雙方得以調合而劑其平也統計歐洲大戰消費一日之間須耗二萬四千萬美金諸君試思如此巨額用欵果將從何而得之耶然彼入戰諸國亦有兩途可自爲計一則即就國民生活所需殫力撙減至無可減而止再則各國經此戰亂之大敎訓工業上驟見變更組織趨於統一辦法化爲國有生產力之擴大驟勝平時數倍是以尙可支持戰局歷久而弗敝也戰時如此戰後可知則將來各國對於遠東商場活動之不能已與我中國將來工業失敗之不能免似又不得不早爲之計也以今日世界列强之組織更新科學更發逹我國若僅提倡國貨期與舶來品相抵制則小工業與大工業爭小者必敗粗製品與精製品較粗者必應手而靡他日各國工業品大舉進輸我中國後我國可得三種時期之變化第一時期各洋貨供過於求屯積旣多必事貶售則我可得廉價之便現象似甚樂觀第二時期我國金錢盡被吸收往海外漸呈外强中乾之勢第三時期生貨全屬國產熟貨全屬舶來品工業悉歸失敗生計一無可言至此時期則我　經濟上之危殆實有不堪設想者在鄙人去歲療臂汪精衛君肖像 
傷偃臥羊城某病院時偶聞歐戰停息凱旋慶祝之聲紛來遂鰓鰓焉爲我國危獨居深思偶得機器借欵之法似足爲補救將來之要圖蓋我國此後借欵不以金錢而以機器則在消極方面（一）可防止官吏中飽而人民之擔負轉輕（二）可禁藉他名義任意挪支而實際之效用可見也若在積極方面則機器旣各地可運用全國勞働界亦無往而不可自食其力安居而樂業也一國中之大資本家必將因是而續漸產生矣及抵上海復以是說進之中山中山先生所見不謀而合惟中山所懷抱尙有視鄙見爲更進者彼以各國今日正求以遠東爲商場我國若驟進以是說或非各國人所樂聞我國必謀一統一辦法如修馬路濬運河種種需要必須有大宗可恃之數使他邦以機器得利可與工業品之得利相同使我華開發地利工業上之生機不至轉爲他國所摧敗庶可兩劑其平得以通行而無阻也汪君演說畢復以孫君近著國際共同發展中國實業計劃書（見專件欄）分贈來賓又與衆賓略有所談論乃於二時許散席 
[民議聯合會上錢能訓書]  
　　民議聯合會朱芸謝復初陳濯江及全體會員昨上北京錢内閣書云幹臣總理鑒儉日閣下致唐總代表電文吾民痛哭太息無淚可揮以一國之總理而作咄咄逼人之慨未免可惜在閣下之意以爲彼旣慢語相加我卽以惡聲報之當舉國屬望和平之時彼此電文往返先作隔膜不平之表示秉國鈞者固不應如是也參戰軍借欵之是非利害徵之全國公論皆謂於國家之前途有非常之危險四民怵於亡國之禍哀懇雙方當局作一番解示以慰我國人不謂我公乃作此十分决裂之語是國亡不足恤清議不足畏吾儕小民祗有打點作奴隸牛馬之一途而已嗚呼閣下其亦聞而憐之否乎亦動心否乎尊電云國民懷疑者何故政府所不可告人者何事嗟乎此語而出諸閣下之口吾民更不知死所以閣下爲國務員者數年爲總理者又數月而政府所不可告人與國民所懷疑者閣下尙懵然罔覺是豈周知民隱者之表示乎尊電又云惡者何人禍者何國賣送者何項嗚呼閣下素以精明幹練著聞於時豈并此而未之知耶抑一塵瞇目而天地易位耶究吾眞正民意言之閣下所謂惡者何人即主戰派是也禍者何國即禍此四萬萬人之民國是也賣送者何項即兵爭一年餘借債二十五次如鐵路礦產森林等無不抵押斷送也以上之言皆爲天下所共見共聞事實昭然不容爲諱閣下試執四萬萬人之有心肝者而問之始知此非一人一黨之私言又豈空言以蔽天下之耳目者比也尊電又謂南北之和議皆以參戰軍爲目標倘軍隊一撤借欵一停統一立可成就絶無他項問題乎夫此次南北和會原欲謀國家長久之治安而剷除武力專制之目標則彼此若一參戰軍旣無戰可參即不撤裁廢亦應收束是何理由而放此時亟亟從事召募索欵之不遑豈審度大勢挽救危亡者將以此爲職志乎且裁兵廢督當局今日亦極力主張是地方之兵隊則减之裁之而參戰軍則决絶表示不能解除如是而望和平統一無異背影而馳能乎不能明如閣下必當知此總之今日之事須北平其心南靜其氣彼此如家人父子切勿盛氣之凌人凡事始有解决之望吾儕小民祗要法治可復國權可保民難能紓治安可久吾民當膜拜於兩方之前以求解此倒懸之苦於願足矣何敢多言嗚呼兩方皆一時人望又爲一國總攬政治之才而有此姑婦勃谿之行動未免自失其人格將爲四民所失望乎嗚呼閣下有海涵地負之懷始足察異己之言有風止波平之慨方能以解糾紛之難明如閣下不知亦肯聽此垂涕之言否耶閣下其勉之迫切陳詞毋任主臣 
[陜西同鄉會致各和平會書]  
　　本埠陜西同鄉會昨致各和平會書云（上略）停戰已逾三月會議刻又停止乃屢接陜中確報最近戰事愈激推原禍亂之由純係陳樹藩所致欲除戰禍若不迅清亂源雖停戰三令五申陳氏仍視若無覩恐國人正高唱和平陜民將永無瞧類言念及此可爲痛哭且今日下午又得三原確信據稱二十一日北京又運到西安砲彈二十箱槍彈二百萬相橋關山敵仍急攻乾鳳被圍刻仍未解三原南三十里之紅崖渡戰事仍烈而蔡成勳又派一旅進至洛川北廷似此奬亂助惡則今日掩人耳目之停戰令有無效果已可想見諸公代表民意海内宗仰旣以促成和平爲職志自宜有清除亂源之决心應懇迅電北京並函南北代表即日撤去陳樹藩以示目前停戰之誠意並撤退入陜各軍以作永久和平之保障則受其賜者不特八百萬陜民全國實利賴焉肅此泣陳諸祈諒察 
[關於湘事之近電]  
　　全國和平聯合會致長沙各法圑電云長沙省議會敎育會總商會均鑒頃由湖南善後恊會交閱黃中致唐總代表電以滬上持論係一部分偏見並含有他意等語查湘中善後事宜節由省議會及善後協會請願和平會議業付審查在案其請願各節以拯救湘民爲前提全省人民自應共表同情乃該黃中竟抹煞民意揑詞通電並有開公民大會僞造民意之主張各法圑須爲注意無任其淆亂聽聞貽誤湘局又蕭榮爵等冬電旅滬湘人絶對否認已由協會電駁除函逹和平會雙方代表聲明外特聞全國和平聯合會湖南省議會代表彭兆璜湖南省敎育會代表胡元倓湖南總商會代表王尹衡葉之喬叩魚（附長沙黃中上唐總代表電）上海唐少川先生鑒和局公主持慰甚湘禍原因複雜不能專咎現督况勳督近日對於湘災誠意善後滬上持論含有他意湘民輿論頗極反對不日卽開公民大會當有眞正民意電逹鈞座謹先奉聞幸勿爲一部分僞見所動黃中叩 
　　湖南善後協會復長沙蕭榮爵等電云長沙縣舊馬號治安旅館蕭漱雲先生曁黃彭諸公均鑒冬電誦悉本會徵集湘災實况原備請願和會及供善後參考之資區區之心可誓天日誠以軍興而還湘禍最慘浩刼之後民無所依非求根本解决不足以出水火而逹康莊現本會及省議會請願善後救濟各條業荷南北總代表提議交付審查俟和會續開自有公判公等密邇省垣本居邦不非大夫之義因有不得已之苦衷若必指黑爲白諛頌功德生民疾苦充耳不聞斯固大異同人之所期亦豈公等良心所忍出本會迭據各縣代表報告及紳民函牘備陳創痛中外各報日不絶書豈公等一手所能抹煞本會注重民生於當道素無歧視亦非别有用意特以正誼所在人道所關公論所存不敢與公等苟同謹掬血忱惟祈諒察湖南善後恊會叩魚（附蕭榮爵等冬電）湖南善後恊會公鑒尊函誦悉諸君子眷懷桑梓計畫周詳凡我災黎同深銘戴所徵八項極待敷陳惟被災實况財產損失必取詳明摭拾街談無當事實俟查明確另具縷函關於戰事經過軍官姓名一節南北各軍往來如織戈矛所指城鎭爲墟但此事已成陳跡兩方旣謀妥協似不必往事重提軍官姓名擬不縷告水災一事去年洪水波及數十縣之多經熊秉三先生提倡義賑稍減流離本年新正並經張督委派專員勘相湖河預備疏濬以防水患紙幣一節流毒最鉅緣湖南銀行基金過少票額過多重以去年二月南軍已去北軍未來之時城守空虚銀行存票悉數被刦旣無票根又無存欵維持信用實苦無從現在市面爛票每洋值銅幣三枚經張督諭飭商民刻日彚齊票數報告商會轉報官廳定於四月咸日起逐日收兌市面近狀漸少恐慌匪亂一節經實地清鄉從事招撫之後閭閻安堵尙少萑苻從前北軍甫至語言隔閡加以客軍龐雜荆棘彌天近來習久似却無形同化此湘中最近之實在情形也現在和議業經開始關於湘事貴會曾有主張吾湘不幸屢作戰區錄鏑餘生談及兵戎不寒而慄張督入湘之始適值破壞之時守境不遑焉能建設近自停戰以後力謀善後之方如裁兵築路水利工廠整理金融凡關於湘省善後事務無不虚衷採納次第興辦雖成效不可逆睹而當軸之苦心規畫實力進行固人所共見共聞凡事易於圖成而難與慮始此時軍民狎孟暫已相安官紳接近無分軫域似宜隱忍一時以期於成若復爲急切求治之謀成變動不安之局恐前功盡棄而種種破壞之慘狀更因之而加厲哀我小民痛定思痛縱無是事深抱杞憂雖相忍爲國不言爲訓而權衡輕重貴協時宜諸公深謀遠慮諒有同情謹布區區伏維鑒察蕭榮爵黃周福齡蕭文昭劉　襭王鏡涵胡汝霖彭青藜李生盛蕭榮藻蕭延祉周介祉段剛王振平李傳祧鍾昌王建屏徐貴卿羅廷耀等百餘人叩冬 
[和平聯合會消息]  
　　昨日之緊要會議各省敎育會商會省議會等圑體在滬組織全國和平聯合會上海總商會亦舉代表聞蘭亭沈敦和南市縣商會舉代表穆湘瑤與議昨日（六日）該會因有提議緊要事機函致各代表請於午後兩時蒞臨會所磋議辦法 
　　前日之懇親會又該會於前日（五日）午刻在大東旅館丹桂廳開全體職員懇親會到會者都由各省敎育會省議會商會及其他法定圑體派來代表統計有五十餘人當由主席江西敎育會代表周九齡發言略謂今日之會對内則爲聯絡感情對外則深願蒞會同人發展眞正民意一致進行以逹吾國永久平和之目的對於此會敬以杯酒爲同人祝并爲吾國平和祝云云嗣甘肅敎育會代表柴春霖直隸商會代表王爾康湖南省議會代表彭兆璜武昌商會代表黃郛相繼演說對於本會進行方法均有切實主張就中黃君演說大致分爲三層第一說本會經過之情形第二說本會同人此時應當倍加奮勉逹到眞正民意希望和平之目的且近日和議停頓時局危急尤望我同人極力設法調劑第三說本會同人將來應研究吾國應如何建設并如何發展果能到此地步方爲吾儕組織平和會之責任告終云云 
[國民促進和平會函電]  
　　致南北代表函兩總代表曁各代表鈞鑒敬肅者和平開議全國懽騰陜督抗命和局停頓一旦决裂内起同室之干戈大局瓦解致召强鄰之詰責危亡之機迫於眉睫務乞諸公忍辱負重勉爲其難始終維持以慰民望陳詞迫切統希鑒察 
　　致南京電　秀山督軍鈞鑒我公對於南北和議苦心維持天人共鑒滿擬和平開議不負我公愛國愛民力任調停之誠意豈料陜督違抗中央之命故存破壞之心加以國防軍急急備戰忽有中日二千萬軍械借欵之發生皆爲和議中極大阻碍現在和會停頓危險環生全國震驚國民憤痛倘一旦决裂全局瓦解務乞大力始終維持和局以慰國民企盼之深臨電不勝頂祝感禱迫切待命之至 
　　致北京電　大總統國務院鈞鑒南北言和事關重大陜軍抗命和議頓停行見平和决裂國人悲憤萬狀務求對於陜事實行根本解决之謀對於和局冀收永久和平之策事機危迫間不容髮迅賜明令撤退陜軍旋乾轉坤惟公之錫陳詞迫切企禱彌殷臨電悚惶統希鑒察 
[歡送赴歐調查敎育之代表]  
　　西門外江蘇省敎育會定於今日（七號）下午三時開會歡送現往歐洲調查戰後敎育狀况之代表陶履恭碩士及郭秉文博士陶君係前日抵滬暫寓威海衛路友人處郭君現住寶山路商務書館印刷所聞二君定明日（八號）同乘天洋丸輪船出發云 
[松井大佐行將回國]  
　　日本參謀部特派駐滬專員松井大佐刻升任聯隊長昨赴愚園辭行據云於八日搭天洋丸回國云 
[海軍集議歐和會中之提案]  
　　海軍司令公署藍總司令接海軍部電令略謂本部現准國務院咨開准歐洲和會顧王兩專使來電以歐洲和會准許中國派撥海軍專員列席與議除由部另行派員赴會預議外所有關於海軍應行提議各案仰該司令即便遵照迅速籌議呈報以憑核辦等情藍總司令昨特召集第二艦隊司令官杜錫珪曁本埠浦江各艦艦長本署各課職員等在署會議以便呈復 
[關於遣送敵僑之消息]  
　　編配艙位遣送局對於第一批遣送敵僑應定艙位現正由楊小堂編　支配惟此次放洋共有三船除各處遣送來滬敵僑一千數百人及收容所内數十人悉數遣送外如艙位尙有餘多擬將本埠敵僑一千四百人除去有財產關係未清應予緩遣之敵僑一百八十九人尙餘一千二百十一人隨同遣送以排滿艙位爲斷其有不能排入者則俟二次遣送 
　　查騐行李應遣送回國敵僑之行李等件前經事務局商准江海關派員查騐故威稅務司特派關員道生於昨日上午九時帶同洋扞手九人到普益習藝所内之第一候船所令小工將各敵僑行李一律搬出遂件查騐後即令堆積所内天棚下另派兵警看守以便搬運下船是日午前計共騐二百餘件午後騐五百件至第二三四各候船所及分所之敵僑行李昨已通知於今日一律送至第一所聽候查騐聞各敵僑行李計共有三千餘件（前報紀北京來滬敵僑行李一萬五千餘件實係一千五百餘件爲原電之誤）約須三日方可騐竣惟第一批遣送回國之敵僑已定本月十三日放洋所有各敵僑行李現經事務局决定准於八日（星期六）一律下船並由督辦盧子嘉派定辦事員孫梓琴李幹卿許劍青李子光等四人會同各該船所主任員往來押送以昭愼重 
　　上船辦法遣送敵僑事務局督會辦昨日特召集各船員磋議監護敵僑上船辦法當以上船之期自七日起至十日止曾經布告在案茲放洋期雖有更改上船期不再變更緣已與招商局商明設於規定之期内未盡完畢對於應用碼頭亦可展期數天至於各該敵僑乘電車到碼頭應規定每車乘幾人以資檢點並須先期派定隨車監護人員以負專責聞此項電車已與華商法商電車公司商定每車乘三十人之謂其隨車人員亦已列表規定次序以免臨期忽促 
　　察看候船所内務部特派本部警政司司長王揚濱來滬調查敵僑事宜昨由滬南工巡捐局長姚石蓀偕往各候船所查勘先至第二所大旅社（居敵僑八十人）次第三所羣學會（一百四十八人）次第四所 
 
 
 

Page 11

 
 
日暉織呢廠（七十餘人）次第一所分所新普育堂（二百零八人）次收容所（六十二人）次第一所習藝所（六百零一人）察看一週而返聞王司長尙須勾留四五天冉行起程回京覆命云 
　　續來敵僑前日有僑居寗垣之德人理西（譯音）一名山南京遣送敵僑分局派委王固磐帶領兵士三名押乘火車護送到滬轉送待船所安置昨日並無他處敵僑到滬 
　　免遣問題遣送局昨接漢陽兵工廠來電略謂該廠有工師二人係德籍曾經呈請免遣未得電復業已到滬茲奉部電以該德籍工師已准免遣等因特電知照如該工師到局呈請時乞爲給證云云又遣送局昨貼洋文布告關於敵國孤兒寡婦如不願回國者迅行赴局呈遞理由以便給證免遣 
　　續撥經費遣送敵僑各候船所開辦經費前經事務局撥發洋一萬元現各候船所因備辦各項器具及伙食等开支浩大業已用罄即伙食一項係向公共租界四馬路一枝香番菜館包定每人每天計一元二角現有一千餘人每天約需千餘元故該局昨又續撥一萬元交上海縣沈知事轉給應用 
　　軍官回漢前由漢口押送敵僑來滬之駐漢京畿憲兵第三連連長那玉連及目兵八名抵滬後已交代事竣於昨日回漢銷差矣 
　　警界宴請監護人員此次監護敵僑來滬之各省埠警察人員及委員等多至七十餘人淞滬警察廳長徐國樑昨日午後與所屬六區警察各總署署長署員隊長等在滬北倚虹樓西餐館内設筵恭請各該省埠監護委員飲讌嗣徐廳長適有要公即委南市第一區警察署趙墨林署長爲代表藉盡地主之誼 
　　管理財產費用支付規則滬海道尹公署近接江蘇督軍省長電云頃接管理敵國人民財產事務局電開奉國務院令茲制定敵國人民財產管理費用支付規則第一條左列各欵費用應依管理條例第七條由該原主擔負（一）管理條例第五條之訴訟費用（二）管理條例第六條之清理及破產費用（三）管理條例施行細則第一條之查點及封存費用（四）管理條例施行細則第三條第一項第一欵之封存或看守費用第二欵之移置或委託保管費用第三欵之拍賣費用第四欵之存儲銀行費用及第五欵之訴訟費用（五）管理條例施行細則第四條之保險費用（六）管理條例施行細則第五條之看守費用（七）管理條例施行細則第六條及第九條之接收費用（八）本規則第七條之拍賣費用第二條除前條規定外因管理敵國人民財產而生之費用非經管理敵國人民財產事務局核准不得由該原主之財產中支付但其他法令别有規定者不在此限第三條管理敵國人民財產應隨時注意使以少額之費用得以最當之管理第四條管理費用經該原主預行繳納即由所繳納之欵項中支付第五條原主未經預交費用者由左列欵項中支付（一）該原主存留欵項或該管官廳代爲收數之欵項（二）變賣原主財產所得之欵項第六條管理費用依前二條規定無可開支者得由該管官廳墊付第七條該管官廳墊付管理費用已逾該原主總財產價額二分之一得將該財產之全部或一部拍賣充償管理費用前項拍賣應請由司法官廳辦理第八條該客官廳墊付之用費應由該財產原主或有權承受之人償還該管官廳關於墊付之費用有留置該財產之權第九條關於數人之財產支付共同管理費用者應由各該原主或有權承受之人按照財產價額比例分擔等因奉此除分行外電請查照等因除分電外希即咨行查照云云王道尹昨已分行上海等縣知事查照矣 
[陳貽範去志之堅决]  
　　江蘇特派交涉員陳貽範此次因病懇辭管理敵僑財產事務分局局長兼職已奉照准茲聞陳交涉員仍以病軀難以任事再三電部辭去交涉員職務一面已密諭各科趕辦交代聞昨得京訊已准給假由楊晟署理 
[糧食研究會致海關監督函]  
　　糧食研究會致江海關監督函云逕啓者敝會研究糧食問題前次赴寗請願第一免繳麵粉出洋照費第二暫復漕糧起解本色至應如何疏通原待研究結果再定辦法近外交情勢變遷米石出洋絶不可行業於上月哿日電督軍省長申明本旨在案茲閱時報所載頃聞住虹口某日人暗托米商無錫人某代辦米粉一萬袋價已訂明祇須將米粉送至指定之棧房三日後將原裝之布袋退回日前有一小工前往取袋誤進棧内親見多人將來粉改裝他袋上印中國數個及市上通行麵粉紅藍色之商標惜該小工粗鹵不　詳述據云如此情形南市亦有數處願反對者注意云云按該報所載情形有無根據是否屬實敝會擬即派員暗中調查但麵粉報關出洋時必經貴監督另派專員赴關咨明稅務司會同嚴查果有以米石或米粉充作麵粉出洋情事一經查出即將原貨充公按法懲辦以杜朦混而儆奸貪不勝企禱除電請督軍省長派員來滬一體嚴查外用特函請貴監督查照施行 
[運米溢數之查獲]  
　　聞恒隆等米行前日雇三之丸輪船在浦東老白渡裝運白米一萬六千石事爲江海關威稅務司所知立派華洋關員前往查騐除執有護照外溢出六千石當以其有影戤私運情事爰派海巡船及小汽船停泊監守將米起上浦東大昌洋棧聽候查究充公 
[驃金價格驟漲]  
　　期貨驃金自去冬鎊價常在五先令二辦士左右東洋匯水四錢一二五至二五之時價亦常在二百十二兩至二百十六兩今正開紅盤迄今先令已縮去五辦士半東匯漲至四錢七分一二五而驃金之價始於昨日飛漲上午開盤爲二百二十六兩三錢鎊價改爲四先令六辦士後金價飛漲至二百二十九兩八錢午後因各銀行均不肯結出人心更爲趨高漲至二百三十二兩三錢然較去冬五先令二辦士之際金價抬至二百三十八兩時尙不合符所以今日（七日）鎊價與大條銀價設無更動驃金價不致疲軟也 
[商會代表報告寗垣開會函]  
　　江蘇貨物稅協助稽徵一事曾經商會聯合會江蘇省事務所定期三月二日在寗垣開會已由總商會舉代表錢貴三縣商會舉代表臧廉遜等赴會列席與議已紀前報茲聞該兩代表於二日列席會議後已將是日在會提議關於貨物稅統一協助稽徵情形函告該兩商會大旨以蘇屬各商意見擬待寗屬各商先行開辦試有成效蘇屬可仿照辦理云云務請兩會長裁酌對於是項果否同意尙希示復以便將來會議時宣告宗旨云 
[探目緝獲厦門路刦案疑犯]  
　　公共租界厦門路順康里四十三號門牌葉菊人家於本年二月十三號夜被盜持械入室刦去值洋一千餘元之現洋飾物當經報捕請緝在案茲經派駐老閘捕房專查特别事件之華探目鍾星南陳雲忠偵悉此案係由在葉姓左近爲包車夫之海門人郁阿四起意糾合同鄉人倪阿大朱阿慶朱阿二等搶刦携贓逃回原籍遂禀請公共公廨鑒發提票前往會同海門縣公署法警將郁等四人緝獲於前日午後移提來滬押至昨晨併解公廨請究即據該探目上堂禀明前情以本案尙須調查請爲展期開審王襄讞得禀商之美丁副領事判被告四人仍帶回捕房候展期兩禮拜開審 
[信局船被搶案近訊]  
　　昨報載盜案嫌疑罰洋釋放一事内有日生寶順兩信局信船被盜一案經大圑水警迭獲嫌疑犯押解南滙縣公署鞫訊先後釋放一節茲悉稍有傳誤此案釋放者僅邵和尙許和尙二名尙有嫌疑水警及王志仁蕭桂元沙鍋阿二等三名無賴鍾阿爲吳建章二名及大圑警局緝獲之王長勝等共六名覊押縣署以俟訊究 
[懲辦拐賣謀害女子之匪徒]  
　　張阿四（即長脚阿四）於前年誘拐北山西路德安里某姓家逃婢沈阿文姦宿後即串同其姊陳張氏將阿文帶往北京得身價洋二百六十元賣入娼寮後阿文於去冬逃回上海與張遇見張又欲將伊販賣阿文不願遂誘阿文至老垃圾橋北阿拉白斯脫路僻靜處突出利刃連戳五六刀受傷倒地不省人事復將阿文揷帶值洋四百九十三元之金飾現洋攫取逃逸嗣經巡街捕查見報告捕房車送同仁醫院醫愈又經特别機關華探目陳雲忠與西探目壳羅香將張阿四陳張氏及沈阿大一併拘解公共公廨訊供收押在案昨晨由捕將一干人證解廨復訊先由沈阿文上堂禀明前情繼由中西探目投訴將被告等拿獲並抄出原贓金鐲各節訊之沈阿大供稱在北福建路開設茶館去冬十二月二十八出事之日正在酬神並未出門與被告張阿四亦不相識與本案毫不相干請爲明察並據沈妻徐氏投訴是日謝年丈夫日夜未離店門此案實遭寃累並延律師到堂代爲辯護王襄讞核供商之美丁副領事以被告等拐賣謀害罪已成立會判張阿四發押西牢五年期滿再核陳張氏押女所三年沈阿大押半年分别示儆起案原贓交沈阿文具領完案 
[催遷科發藥房案又訊一次]  
　　首善堂前遣李連記至法公堂控房客吳敬仲不應將房屋轉租與德國人開設科發藥房請求着令搬遷等情奉判限遷在案嗣因吳逾限不遷人亦傳不到案復判提到交保等情已誌前報昨又傳訊吳敬仲報稱因該藥房賬目尙未清理故已倩穆安素律師爲理賬員一俟賬目理楚即行閉歇日前該律師向商人稱曾經禀知公堂故上次堂期未曾到案是實並由逹商律師稱現今此屋吳又轉租與美國人請核聶讞員詰吳曰汝旣將房屋又租與美國人何不禀明公堂吳答稱因公堂祗對於德國人科發藥房之事故未禀明商人前向原告租下時係屬訂立五年期滿之合同若不轉租與人商人豈能擔任如此巨大之租金請察中西官判退去候再覆訊核奪 
[訂購廢鐵案之覆訊]  
　　江蘇李督軍與齊省長同延穆安素律師爲代表在公共公堂控寗波路已閉永茂五金公司經理武進人汪坤珍股東李炳生陳章敏及牽涉之謝衡牕邱渭卿違背訂立承購值價洋一百萬元之江蘇全省廢鐵合同致受鉅大損失一案訊供各情已紀前報前日午後王襄讞會同美丁副領事升座傳訊先據謝邱兩人之代表律師上堂譯稱原告律師前稱敝當事人亦係永茂五金公司股東故今天均已奉諭到堂但伊等並未執有該公司股單未便遽認爲股東敝律師尙須研究案情故對於原告方面之見證不及盤問惟謝與邱皆屬總商會會員當然毋庸交保云云繼據見證李督代表李中將上堂證明去年十月十七號奉督軍命令與永茂公司經理汪坤瑜曁汪之代表邱善之該公司司賬徐姓並謝之代表袁姓訂立承購每噸價洋六十元之廢鐵一萬三千零六十四噸後至歐戰告終因鐵價已跌遂不照約履行致原告受損甚鉅所有關於本案我與被告往來之函電呈察旋由汪李兩被告之代表博良律師向該見證詰據聲稱訂立合同之時市面鐵價我何由知悉至於我個人並未與汪另訂有所謂每噸價洋七十八元之合同被告呈案攝影合同我不知其從何而來其上雖蓋印章然非我所爲何能承認孫紹棠係我親戚並未令其與被告將前訂合同取消等語又由原告代表律師向各被告之律師略辯數語因時已六鐘故由中西官宣佈退堂判汪仍交原保李改交二萬兩人銀並保謝邱二人退候再行續訊 
[上丁祀孔紀]  
　　昨日爲春丁祀孔之期一切典禮悉由縣署飭令公欵公產經理處照頒定規則預備茲將致祭執事員姓名列下崇聖祠（三時許祭）正獻李頌唐分獻賈叔香朱伯華祝范麟書通贊曹翰亭正引王稚眉分引王叔炎金松甫大成殿（四時祭）主祭王道尹糾儀沈知事正分獻滬南工巡捐局姚局長滬北工巡捐局曹局長敖獄官李獄官東廡分獻俞會審官西廡分獻朱縣視學祝通同前正引王稚眉分引王叔炎金松甫賈叔香丁子裘華琴珊錢紳齋陪通曹仲孚執事姚玉孫郁子封劉映藜王備五黃煥雲林善初毛吉生張某良張映蟾沈丹丞曾致工甘廷玉曹慕揚俞元爵 
[青年會徵求會閉幕]  
　　四川路青年會第十一次徵求大會已於三月五號閉幕共徵得分數三萬一千零三十二分茲將各隊所得分數列下（一）江天隊六一一三分隊長周憲章副長李惕音（二）安華隊五四七○分隊長盧緯卿副長王叔賢（三）廣大隊五○八一分隊長劉錫基副長黃宇平劉生初（四）廣利隊二七八三分隊長汪漢明副長羅泮輝（五）江華隊長二三九八分隊長聶雲台副長黃首民（六）新寗紹隊二○○四分隊長吳藴齋副長石運乾陳景塘李觀森（七）新銘隊一八八四分隊長聶管臣副長錢新之朱少屏（八）新濟隊一四六九分隊長林幼誡副長張嘉甫（九）寗紹隊公四六分隊長袁履登（十）南京隊六○七分隊長勞勃童子部二三七七分共三一○三二分 
[工商研究會定期開會]  
　　工商研究會副會長郭建侯現因事務紛繁無暇兼顧會事業已專函辭職該會各職員以郭君在會頗具勞績自應設法挽留故於昨日發出通告訂於八日（明日）午後三時開職員會籌商如何挽留並討論整頓會中緊要事宜及應行改革方針以勵進行 
[司法部飭送地志]  
　　上海縣公署昨接省公署第七○九號訓令云案准司法部咨開查各省省志曁從前府廳州縣志書於各地民風習俗記載綦詳前清法律館開辦伊始曾經咨取各省方志以供參考除山東山西河南陜西等省彼時陸續送館現在存由本部備用外其餘各省槪付闕如茲當民商法典急待修訂此項志書需用尤急所有各省方志無論舊本新本均應一律調集齊全以待應用事關修訂法律採取志書相應咨請貴省長檢送省志一部并希轉飭各縣凡關於地志各書一律檢送一部或即由各縣逕逹本部以資迅速即希查照辦理并盼見復等因合亟令仰關於地志各書一律檢送兩部到署以憑咨復勿稍遲延 
[相騐法華港中之男屍]  
　　二十八保三圖地保趙子安昨晨至地方檢察廳報稱今晨圖中三涇廟附近法華港中發現一無名男屍不知由何處汆來經行人瞥見告知地保查無家屬爲此來案報請相騐林廳長據禀後於下午委派熊檢察官深檢騐員前往相騐當騐明該屍年約三十餘歲身著元布棉袍棉襖褲委係落河身死並無别故判由善堂棺殮 
[撞船案判罰了結]  
　　李阿定潘來珍所駕之鐵壳駁船在蘇州河内撞壞張金華楊唐氏之船艄及某絲廠裝在河内之吸水鐵管又將張之夥友王阿四推墜河中一案已記前報茲悉此案已經司法科夏科員訊明判令該駁船認賠修費從寛罰釋了案 
[私售鴉片烟膏]  
　　崇明人陳竹廷近因在北河南路四百二十七號門牌屋内私賣鴉片烟膏被五百零一號華捕查見以其有違禁令將陳連同烟膏一併帶入捕房押候派探查明解究 
[婦人捐產助學之可嘉]  
　　浦東川沙縣境八圖鄉婦人孟蔡氏將值價一千餘金之田畝捐助川沙縣立高小學校由該校呈報章知事前經批示云呈摺均悉孟蔡氏槪捐田畝銀欵充作校產其志堪嘉應准備案仰該校董等造具該氏捐田事實呈候轉請省長咨部褒奬此令摺存 
[華通碼頭之兇劇]  
　　前日（五號）午後三時許浦東華通碼頭有寗波帮堆裝小工四十餘人各執鐵鈎木棍等物將太古碼頭巡丁徐成榮〔即符振生〕扭住兇毆擊破頭部血流如注登時仆地不能行動當經管碼頭西人上前喝阻無效立用電話通知水巡捕房經梅捕頭飭派中丁探捕到塲拘捕若輩始各散去當塲拘獲三人帶回捕房押候解究而受傷之巡丁徐成榮則由伊戚江有元恊同巡丁頭目楊阿桂昨午舁赴地方檢察廳請求相騐聞起釁緣由係上月間有堆裝小工某在華癸輪船竊取白糖十五磅被該巡丁徐成榮巫仁德獲解水巡轉解法庭訊辦因此懷恨報復云 
[供訴起火原因之奇異]  
　　法新租界安納格路增榮里一號門牌于壽春家前於陰曆正月初七日晚間失愼嗣經救火會西員蒞塲救熄曾誌前報昨日將于傳至法公堂請訊詰據于供商人向在某領事署爲寫字是晚十點餘時商人睡在樓上祗聞大姨母大喊有火令商人快至母親房内察看當時祗見胞弟壽根房中床上有火急即入内將被褥從窗口抛棄至天井中又見母親床上亦已有火商人等竭力施救已經不及旋即冒穿屋頂以致商人手指身體均被灼傷如何起火實不可解且上年十月間商人房内鐵箱中銀洋首飾約值四千元忽然失去嗣商人遷居斜橋地方始由姐姐在脚桶中棉花内尋見原物豈非更奇聶讞員詰于曰汝家有仇人否于答稱商人家並無仇人且是晚起火時胞弟等人均在樓下火爐間内樓上並無他人商人之妻於上年九月間所娶感情甚篤惟前聞妻子稱在樓上時見有狐狸兩只故家中之人咸謂狐仙作祟商人之鐵箱祗妻子處有鎖匙失物後查得胞弟之鎖匙亦能開此鐵箱此又一奇異之點也訊之于妻陳氏稱婦人房内失去物件亦甚駭異婦人所執鎖匙共有十個於日前取出應用忽又多出一個故疑此事定係狐仙作祟是實于壽根稱商人鎖匙向來置於母親房中實不知能開胞兄之鐵箱是實于姐陳于氏稱婦人與壽春等同居一處是晚婦人在樓上洗脚後下樓意欲焚香祗見烟霧四佈當由母親喊壽春施救已經不及嗣後遷居斜橋新屋内婦人因被褥均被焚去意欲將棉花取出彈被即在棉花内查出所失原物是實聶讞員商之法副領事德君諭曰此案乃係訊理起火緣因本廨已經訊明實出無心失愼應即注銷對於失竊一節係屬另一問題不便續訊如果日後查出實被仇人陷害眞相儘可至捕房報告以便查究此判 
[諭充十五舖地甲]  
　　大東門内十五舖地甲張愼因病身故後經沈知事出示招充投案禀請承充者多至五六人前日下午沈知事諭傳投充各人到案騐得潘喜壽堪以承充發給諭單著令小心承辦潘遵諭而退 
[上海縣署批示四則]  
　　倪味經倪錦甫呈爲地保營私舞弊濫蓋官戳請提案追究由據稱倪春暉户單地公立保守字據載明不准私自變賣抵押執此字據必係執此方單如果照字樣保守何致將方單立契出典旣已出典必有執字據方單之人不照字據保守之故典契旣由顧沈氏呈廳查騐是否由於執單據者之契出典應俟廳判結案抄判呈候核奪 
　　謝寳聚即范寶聚呈爲收除期限已届請將糧册發給緊趕由前呈自稱册書意在頂替不遂具呈投充不准 
　　丁仁元即丁順元呈爲奉批查明請求交保尋交原主由候移送上海地方檢察廳核辦此批結發還 
　　丁錦坤丁全根呈爲抄信陳明求釋尋交由已批丁仁元即丁順元呈内著知照 
[誌謝]  
　　昨承振華油漆實業公司惠贈上印嫦娥奔月圖之五彩月份牌兩幀又滬寗滬杭甬鐵路局惠贈月份牌五幅又永盛公司創設之中華鉛筆廠送來鉛筆四打書此併謝 
來函 
[省敎育會來函]  
　　敬啓者查今日報載飭報童子軍組織情形一節有江蘇省敎育會曾於上年七月間組織全省童子軍聯合會亦未將章程規律課程等報部核准等語查敝會所組織之童子軍聯合會於六年六月成立即於是月將章程願詞規律課程等備文呈報敎育部及省公署即奉敎育部指令開據呈並江蘇童子軍聯合會章程及童子軍願詞規律課程各一分均悉查童子軍之組織於培育青年裨益至大該會設立全省聯合會以謀統一毅力熱心殊堪嘉許所擬章程及願詞規律課程等均屬妥善應即准予備案等因案諸報載情形事實不符爲特叙明敝會組織童子軍聯合會報部備案情形即請登入來函門以免閱者誤會江蘇省敎育會謹啓（三月六日） 
專件 
[國際共同發展中國實業計劃書]  
　　補助世界戰後整頓實業之方法（孫逸仙撰） 
　　世界大戰最後之一年中各國戰費每日須美金二萬四千萬元此中以極儉計必有一半費於藥彈及其他直接供給戰爭之品此已當美金一萬二千萬元矣如以商業眼光觀察此種戰爭川品則此新工業乃以戰場爲其銷塲以兵士爲其消費者改變種種現存之他種實業以爲此供給而又新建以益之各交戰國民乃至各中立國民日夕縮减其生活所需至於極度而儲其向日所費諸繁華及安適者以增加生產此種戰爭貨品之力今者戰事告終誠可爲人道慶顧此戰爭用品之貨銷塲同時閉鎖吾人當圖善後之策故首當謀各交戰國之再造次則恢復其繁華與安適此兩項事業若以日費六千萬元計之只占此戰爭市塲所生餘賸之半額而所餘者每日仍有六千萬元尙無所用之地且此千數百萬軍人向從事於消費者今又一轉而事生產則其結果必致生產過多不特此也各國自推行工業統一與國有後其生產力大增與前此易手工用機器之工業革命相較其影響更深吾人欲命以第二工業革命之名似甚正確若以其增加生產力而言此次革命之結果實較前增加數倍然則以世界戰爭而成此工業統一與國有之現象者於戰後之整理必多糾紛今夫一日六千萬則一年二百一十九萬萬也貿易如是其鉅也以戰爭而起者乃忽以和平而止試問歐美於此世界中將向何處覓銷塲以銷納戰爭時儲節所贏之如許物產乎如當整理戰後工業之際無處可容此一年二百一十九萬萬之貿易則其工業必停而投於是之資本乃等於虚擲其結果不惟有損此諸生產國之經濟狀况即於世界所失亦已多矣凡商業國無不覓中國市場以爲消納各國餘貨之地然戰前貿易狀態太不利於中國輸入超過輸出年逾美金一萬萬循此以往中國市塲不久將不復能銷容大宗外貨以其金錢貨物俱已枯竭無復可持與外國市易也所幸中國天然財源極富如能有相當開發則可成爲世界中無盡藏之市塲即使不能全消費此一年二百十九萬萬之戰爭生產賸餘亦必能消費其大半無疑中國今尙用手工爲生產未入工業革命之第一步比之歐美已臨其第二革命者有殊故於中國兩種革命必須同時併舉旣廢手工採機器又統一而國有之於斯際中國正需機器以營其鉅大之農業以出其豐富之礦產以建其無數之工廠以擴張其運輸以發展其公用事業然而消納機器之市塲又正戰後貿易之要者也造巨砲之機器廠可以改製蒸汽轆轤以治中國之道路製裝甲自動車之廠可製貨車以輸送中國各地之生貨凡諸戰爭機器一一可變成平和器具以開發中國潛在地中之富此種開闢利源之辦法如不令官吏從中舞弊則中外利益均霑中國人民必歡迎之歐美人或有未之深思者恐以戰爭時之機器戰爭時之組織與熟練之技工開闢中國利源將更引起外國工業之競爭故余今陳一策可使中國開一新市塲旣以銷其自產之貨又能銷外國所產兩不相妨其策如左〔甲〕交通之開發〔子〕鐵道一十萬英里〔丑〕鋪石馬路一百萬英里〔寅〕修竣現有運河（一）杭州天津間運河（二）西江揚子江運河〔卯〕新開運河（一）遼河松花江間運河（二）具他運河〔辰〕治河（一）揚子江築堤濬水路起漢口迄於海以便航洋船直逹該港無間冬夏（二）黃河築堤濬水路以免洪水（三）導西江（四）導淮（五）導其他河流〔己〕增設電報線路電話及無線電等使徧布於全國〔乙〕商港之開闢〔千〕於中國中部北部南部各建一大洋港口如紐約港者〔丑〕沿海岸建種種之商業港及漁業港〔寅〕於通航河流沿岸建商船船埠〔丙〕鐵路中心及終點併商港地設新式市街各具公用設備〔丁〕水力之發展〔戊〕設冶鐵製鋼并造士敏土之犬工廠以供上列各項之需〔己〕礦業之發展〔庚〕農業之發展〔辛〕蒙古新疆之灌漑〔壬〕於中國北部及中部建造森林〔癸〕移民於東三省蒙古新疆青海西藏　如使土運規畫果能逐漸舉行則中國不特可爲各國餘貨消納之地實可爲吸收經濟之大洋海凡諸工業國其資本有餘者中國能盡數吸收之不論在中國抑在全世界所謂競爭所謂商戰者可永不復見矣近時世界戰爭已證明人類之於戰爭不論或勝或負均受其殁而始禍者受害彌重此理於以武力戰者固眞於以貿易爭者尤確也威爾遜總統今以國際同盟防止將來之武力戰爭吾更欲以國際共助中國之發展以免將來之貿易戰爭則將來戰爭之最大原因庶可從根本絶去矣自美國工商發逹以來世界已大受其益此四萬萬人之中國一旦發逹工商以經濟的眼光視之何啻新闢一世界而參與於此開發之役者亦必獲超越尋常之利益可無疑也且此種國際協助可使人類博愛之情益加鞏固而國際同盟亦得藉此以鞏固其基礎此又予所確信者也欲使此計畫舉行順利余以爲必分三步以進第一投資之各政府務須共同行動統一政策組成一國際圑用其戰爭時任組織管理等人材及種種熟練之技師令其設計有統系用物有準度以免浪費以便作工第二必須設法得中國人民之信仰使其熱心匡助此舉如使上述兩層已經辦到則第三步即爲與中國政府開正式會議以議此計畫之最後契約而此種契約吾以爲應取法於曩者吾與倫敦波令公司所立建築廣州重慶鐵路合同以其爲於兩方最得宜而於向來中國與外國所結契約中爲人民所最歡迎者也吾人更有不能不預爲戒告者即往日盛宣懷鐵路國有之覆轍不可復蹈也當時外國銀行家不顧中國之民意以爲但與中國政府商妥即無事不可爲及後乃始悔其以賄成之契約終受阻於人民也假使外國銀行先遵正當之途得中國人民之信仰然後與政府訂契約則事易行豈復有留滯之憂然則於此國際計畫吾人不可不重視民意也如資本圑以吾說爲然吾更當繼此有所詳說 
雜評二 
[撤防（庸）]  
　　張敬輿支電建議和平會議前題四端其第一項要求南北當局所有軍事行動撤去對待形勢各自收束誠爲扼要之論蓋兩方軍事上對峙之狀態未除即不至爾詐我虞而衷甲言和於誠意究多缺憾萬一前方將領因戒備而發生誤會因誤會而馴至衝突在在足爲和平障礙故撤防之舉實爲雙方妥洽之張本斷不宜持武裝和平之謬見而先後倒置也 
　　特是張氏此議雖屬不刋之論而按諸今日情勢實有難言無論當局心理未必酷愛和平不挾武裝之謬見即使迫於内外輿論之潮流居然採納而前方將領是否奉令惟謹殊不可知即如陜西事件李督停戰劃界辦法何嘗不據以通行而事實上之停戰乃必在和議停頓幾至破裂以後可知撤防兩字殊難爲今之武人言矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（三十二）] [  一之]  
　　白飯道德一語即西諺所謂麵包道德也管子不云乎衣食足而知禮義未有衣食無著而能受敎育知禮義者不知禮義斯爲小人欲其能如君子固窮亦戞戞乎其難之矣美境窮鄉僻邑與我中國相衡尙覺彼地較廣而人口較稀人民樂業安居自不至流爲寇盜若大城如紐約偏東一隅大抵皆自歐洲方面遷入之客民也此等客民不通英語絶鮮良機可於營業界有所活動稽其國籍大抵以意大利希臘猶太等爲最多猶太已爲亡國之民雖有極富裕者亦有極窮極無賴者三類人中以猶太人爲最不了猶太人之面貎微似華工而較粗較黑亦有白晳而痴肥者令人一見知其與英美德法意希諸人相懸殊也至此各類僑民不通英語之可笑記者有一諧談得借一意人而證明之 
　　我國嫻英語者自貶之詞每曰不佞止通三句英文不意同屬歐洲同肄右行文字之意大利僑民竟有實踐此貶詞者斯其愚昧可笑誠出吾人意想外矣某意民初抵美坐食無所事迫不得已暫在紐約下街賣甘蕉對人只能背誦英語三句其首二語一爲（五仙賣三件）Three　for　five　一則（有好有壞）some　are　good　and　some　are　bad也若購者不顧而去則自言自語謂（汝不欲人將欲之）If　you　don,tsomeoneelse　will　云不意（百樂滙）Broadway路畔之行人有忽趨前而問詢者遙顧最大之洋樓曰此巍然屹峙者何名意大利人曰（五仙賣三件）問者錯愕曰是否意大利人盡與汝相類乎意人答曰（有好有壞）問者益不悅乃作色言曰（汝欲吾提汝之耳而牽汝之鼻耶）意人復自語謂（汝不欲人將欲之）矣 
　　右所述者雖屬滑稽家寄託之詞然彼紐約下市諸客民非假此義爲形容更不足以見其眞相之萬一吾人苟身歷其地而目覩其狀覺此輩離奇怪誕諸僑民彼此言語不相通直似深入西藏等地不可思議之奇境矣記者曾以一種之好奇心貿然以美金十四圓爲犧牲也其行刦者爲猶太人其入手之方法乃先飾詞僞爲初抵紐約者袖出對開銀幣兩枚力求代易值一圓價之紙幣俟記者探手及囊彼乃奮全力一攫而狂奔雖追及之亦無益也因其地爲此輩巢穴警士不敢攖其鋒也若在夜十時後則竟公然出短銃大肆刦掠矣 
　　惟此輩横行之地大抵不能離其貧民窟之範圍若在尋常街市彼輩不敢冒險嘗試也蓋在尋常街市中已非彼輩根據地一經出事警士不難立行弋捕彼輩此時將如遊龍之失水雖欲騰躍而不可得也故路刦之舉苟非遊人自入其羅網彼輩似亦不能有所施展云 
老申報 
[埃及總督退讓綏士運河股份〔上〕（見光緒元年十一月二十七日）]  
　　埃及古之名國也在亞斐利加洲前三千年有古賢臣名約瑟爲之數治會當歲薦饑各國皆歎呼庚民不堪命嗷鴻待食碩鼠興悲惟埃及則箱萬倉千耕三餘九鄰封方嗟餓殍埃及竟有含哺是時仰命於埃及之民恒若趨蹌恐後雖西雍之舟莫泛而東家之潤頻沾聊起枯魚慰茲窮鳥其能儲蓄以濟饑者皆古賢臣約瑟之力也厥後法老之荼毒生靈天災迭降國漸浸衰麥秀黍離山河頓改至於今殘碑斷碣猶有古蹟可稽然城已爲壚而名猶未没今雖隸於土耳其國藩服而政令所出皆總督獨斷獨行故其職僅居方面之尊而其權直若向離而治埃及於紅海及地中海之中凡歐洲船舶之往來中國者至地中海爲止捆載之貨覊旅之人均須登岸陸行另由紅海附舶而進崎嶇跋踄航渡維艱前數載有法國人殫竭精思欲行鑿山通海之峯何必壺公之縮無勞精衛之塡乃鳩工庀材雲集荷鐳之侣成城堅志鍊石貞心數年來疏濬之工持畚之衆竟能告厥功成名之曰綏士運河由是鷁首方舟雲帆貨舶莫不乘風破浪長驅直進而來往其間法人之功豈不偉哉 
常識 
[藝草雜譚] [  許醉農]  
　　桃符換舊爆竹迎新燕語鶯啼又報新年轉瞬風和日暖大地春回而陌上花開亦指顧間事矣諸君非愛花草者乎第諸君雖愛花草而花草之栽培未必人人皆知小子不才請述關於花草栽培之方法倘亦諸君所樂聞歟作藝花雜譚 
　　種花第一要物其惟用器乎工欲善其事必先利其器古人己先我言之其器維何曰移植鏝開捌土塊移植花草於花壇花鉢之具也曰輕便鋤式有二種其一銳形略似鴨嘴故又名鴨嘴鋤所以開掘土塊者也其一平用以削除雜草但取其輕便　　開封宋宫遣蹟（古蹟圖二十三） 
初不必綺麗如林妹妹之花鋤也曰噴水壺灌水之要具也曰熊手形似熊手故名除草施肥移植等之器也此外如剪枝鈌等器具尙多以不甚緊要從略 
　　其二當論花草之種子種子宜擇形狀色澤佳者尤宜注意其比重以重者爲佳法以清水或稀鹽水以種子投入充分攪拌之取其沉者而棄其浮者 
　　其三苗床擇南向地丁寗深耕敷以細土施以肥料更敷細土然後播種如有北風宜設防風物此外尙有温床須以木爲框玻璃爲窗按温度之高低以時啓閉則又精密而多效矣 
　　其四播種花草種子微小宜注意勿過密播種方法有點播條播撒播三種任取何種均可蓋土只須白沙一層以不見種子爲度上復藁桿以遮日光庶種子濕潤嫩芽亦不致枯死發芽後至三四葉時應摘去不良苗施稀薄之液肥如滌米所出之洗汁或油粕肥等以促其發芽數日後即可移植於花壇或花鉢中矣 
　　花卉有不藉種子以繁殖者曰分根曰拴揷分根多施行於宿根草如菊花等法將老株掘起用利刀削切分栽於花鉢及花壇中其時期多在花草發芽前或花謝後行之拴揷者以一枝或一葉以使之繁殖之謂也種類甚多曰芽揷法於秋季落葉後取枝間之液芽揷入砂土中是也曰葉揷法取全葉置砂土中使其葉之四周生根或壓傷葉脈使其自葉脈生根或將葉柄揷入土中使其生根是也此法多用於菊秋海棠等曰枝揷法取小花枝揷入苗床使枝之下部生根是也此法多行於薔薇等曰根揷法取長約五寸之根揷入土中露其上部使其下部生新根是也第此法非各種花草皆可行特一二種耳曰切揷法取塊莖附有嫩芽之一部埋入土中或苗床是也但切面須塗木灰 
　　藝花之法大略如是俟課餘有暇當更述春之花草貢諸讀者諸君 
雜錄 
[東籬軒談劇] [  柳遺]  
　　數月來僕以事冗久未以北京戲劇界情形告讀者諸君矣今請先述北京通俗敎育研究會民國八年新年會之狀况並附綴數言供國人之研究社會敎育者討論焉 
　　北京通俗敎育研究會爲敎育部所剏立會長即由敎育部次長任之會分三股所謂戲曲小說宣講者是專就戲曲股事業言一方面爲消極的進行禁演現行淫褻戲劇交由警察廳執行之一方面爲積極的進行會中特聘編輯員數人從事於新戲之編輯交由本京劇塲排演和梅蘭芳所排之木蘭從軍鮮靈芝張小仙等之綉囊計東施效顰及富連成班之盧州城等均是顧所謂消極方面之禁演其力量僅能局限於北京之劇塲而積極方面之編戲其體裁又祗偏侷於舊劇之形式故其所提倡者直可謂之舊劇式的新戲非純粹之新劇也有人問其故非曰新劇之提倡尙非其時即曰純粹新劇無提倡必要此種見解余實莫明其妙顧名思義所謂研究者何在耶 
小說 
[飛行家失踪] [  雄倡]  
　　語旣遂緩其車引至道旁左側有荒田一片田中茅茨及蓬帳林立幾成一小村落柏累堪下車餘二人亦均下同履此荒田而進隱身帳影之下躡足而行直近一茅屋之次此茅茨乃離羣而孤立小窗不簾窗中已漏出燈光一縷柏累堪揚手示勿聲乃躡步如狸狌直近此小窗之下内窺燈光黯澹中已見一美髮瘦弱之男子手足交縶伏臥枯草堆中尙有一健男手一白鐵之杯俯視此臥人柏累堪乃繞至屋前近門而止門乃半掩但聞内有人厲聲曰密司忒趣醒試飲此柏累堪遂飛躍上階推開其扉屋中人陡然廻顧見狀驚呼手中之杯立墜於地砰然有聲柏累堪即出小手槍直嚮其人頂門曰汝起爾手勿動即又廻顧呼曰潘西佛君試入此此其白雷同君乎潘西佛應聲入蹲伏此臥人之側略視其人乃若迷若醒潘西佛視旣曰天乎此是也柏曰然則舉而置之車中潘西佛及白德世遂合力起此臥人共舁而出柏累堪手仍執槍待其出後始嚮其人曰今汝果惜命者試告我以彼人所由至答曰納諸麻布囊中耳茲非吾過吾特受令守之柏曰受誰之令曰受此間馬戲園主之令實即美國人威廉亞特雷所使耳今日侵晨彼園主同另一人舁之至是其一人者乃於一鐵路橋近處以沙囊套其首又一人則自鐵道之上以索縋而上之乃納諸篷車中夤夜載至畀門鎭侵曉抵此吾所知者盡於是矣其他則非所知述畢柏累堪初不作語即迴身出户闔其扉硼然復見匙留鑰竅中則又轉而鐍之遂飛奔至廣衢之上則餘二人正遲其至已焦悚不可耐矣明日下午即爲試演潘氏水面飛行艇之期觀客如雲盛絶一時白雷同雖受刧於强暴而猶眩暈然乃大顯其技駕御甚能觀者嘖嘖歎羨稱美不容口演畢後潘西佛得威廉亞特雷一賀函並附一銀票書中道歡謂恕未能蒞觀以與斯盛云潘西佛讀其書竟即片片撕裂之授其銀票於一瘦弱美髮之少年人此少年方立其側即白雷同也 
[自由談之自由談] [  不冷]  
　　新舊之爭人謂今已劇烈余謂今方開始也何則以前之所謂新舊之爭僅在政治問題耳今則各事各業皆將奮赴北京新舊派文學特其見端也 
 
 
 

Page 15

 
 
   
 
 

Page 16

 
 
   
 
