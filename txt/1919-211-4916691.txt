# 1919 - 211 - 4916691

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[天津外交協進會（冷）]  
　　天津外交協進會者安福系之化身也天津外交協進會之三條主張者安福系之主張也何以知其然也蓋其三條之主張中有煽惑人心握持政柄於安福系有密切之關係而於國家與大多數之人民有害無利也故除安福系以外之人决不有此主張亦决不有此外交協進會也况乎旣名爲外交協進會而又涉於内政豈非其跡之更顯而易見者乎 
　　夫以一團體之人倡一主義而必求助於團體之外以助之其團體之價値可知矣求助無應而必假借名義以惑人其主義之價値又可知矣嗚呼人雖可欺而不可欺亦何必心勞日拙若此 
命令 
　　八月三日大總統令派良泰管理驤白旗蒙古新舊營房城内官房事務此令 
　　又令國務總理龔心湛呈請任命施震華爲印鑄局技正應照准此令 
　　又令陸軍總長靳雲鵬呈准兼奉天省長張作霖咨請以楊怡銓陞補佐領應照准此令 
　　又令龔心湛給予一等大綬嘉禾章此令 
　　八月四日大總統令陸軍總長靳雲鵬呈准管理圓明園事務長官江朝宗咨請以鳳昌德金錫齡根祥陞補護軍參領均照准此令 
　　又令陸軍總長靳雲鵬呈准山海關副都統儒林咨請以鐵林補佐領應照准此令 
　　八月五日大總統令前江蘇民政長應德閎夙膺疆寄擘畫精詳綏緝地方勛勤尤著遽聞溘逝軫惜殊深着交國務院從優議卹並給予治喪費二千元生平事蹟宜付國史立傳以示篤念賢勞至意此令 
　　又令國務院存記王岱着分發浙江交該省長酌量任用此令 
　　又令高山公通給予二等文虎章此令 
 
 

Page 5

 
 
   
 
 

Page 6

 
 
專電 
　　北京電天津發見外交協進會發三通電（一）外交事西藏重於靑島主專注藏事（二）和議主北總代須能代表實力派先由當局直接商洽勿許無責任者參加（三）促提内閣議論與安系全同（六日上午十二鐘） 
　　北京電京銀團接倫敦覆電新銀團未成立前暫停磋商借欵　　北京電己未在錢宅會議反對龔組閣靳雲鵬堅請辭職有段芝貴繼任說（五月下午一鐘） 
　　北京電内閣已决計不提 
　　北京電川師長吕超通電促和又柏文蔚號電請雙方開議當竭力疏通（五日下午五鐘） 
　　北京電康士鐸昨質問不提内閣原因（五日下午一鐘） 
　　北京電府續遣員赴北戴河邀朱出任和議（六日下午七鐘） 
　　北京電院電章行嚴云淸疴暫愈尚期調養（六日下午五鐘） 
　　北京電天津發現虎列剌疫病三十餘人今日實行防疫 
　　北京電鮑貴卿電支日在長接吉督印郭省長派員來迓今明進省孟督帶兵入關一層已允打銷（六日上午二鐘） 
　　北京電孟恩遠支電稱在長交卸旁有各團體代表監視擬魚日赴都但能否成行難定 
　　北京電鮑督電請撤銷高士儐查辦案（五日下午一鐘） 
　　北京電孟督電告高士儐已經交卸（五日下午一鐘） 
　　北京電張作霖電鮑督親率一混成團於支日抵長暫駐吉長道署孟已允卽日交卸和平解决奉軍現集合吉界距吉省城僅百餘里雙方均停止進行 
　　北京電鮑電豪日抵長與孟面商孟督態度光明高士儐亦願聽候查辦孟督現允明晨偕貴卿赴省卽辦交卸（六月下午十鐘） 
　　北京電張作霖電吳俊陞二十八父故丁憂懇假三月以軍務緊未許（五日下午五鐘） 
　　北京電鮑督今日赴吉 
　　北京電鮑貴卿豪（四日）晨與孟同車入吉接事奉軍退駐吉界外雙方相距五六十里並無衝突孫烈臣現駐西豐（五日下午五鐘） 
　　北京電誠明失蹤吉一師長由裴其勳兼代（六日下午一鐘） 
　　北京電徐諭張懷芝代屈疏通魯省各界俾得到任（六日上午十二鐘） 
　　北京電魯人反對屈映光謂係安系卽間接助日者屈宣言取中立態度對黨派對中日皆以和平手段調停（五日下午一鐘） 
　　北京電日專員芳澤尚未來雖云虎疫實觀望（六日上午二鐘） 
　　北京電美使館消息留美學生請美上院勿批准魯案（六日上午二鐘） 
　　北京電軍府七總裁電美上院力爭魯約可望有效請勿補簽（五日下午五鐘） 
　　北京電美館得電伍朝樞抵舊金山聲言日允還靑島空言難信中國拒絶簽字係希望國際聯盟中提出（六日上午十二鐘） 
　　北京電對德恢復和平命令因奥約簽字展期决提前發表（六日下午一鐘） 
　　北京電奥約簽字無期對德復和令有先發表訊（五日下午五鐘） 
　　北京電復和令明晚發表大意六月二十八日在佛沙依宫所訂德約中國除山東三欵未能同意外其餘與各國取一致地位各國旣自六月二十八起恢復和平和國亦應宣告自是日起復和（六日下午七鐘） 
　　北京電巴黎電奥約簽字續　至本月七日滿期（六日下午七鐘） 
　　北京電外部擬提閣議派智利專使（六日下午一鐘） 
　　北京電駐日公使現擬高而謙報傳曾彝進說非確（六日下午七鐘） 
　　北京電各界協進會昨派代表謁龔陳外交辦法（五日下午一鐘） 
　　北京電駐唐努烏梁海副使嚴式超電我軍自收復克烏各旗後地方安靜各屬已無俄黨蹤跡使署業於十二日由南山移入加大正式成立（五日下午五鐘） 
　　北京電西南某要人電請以林葆懌督閩（六日下午一鐘） 
　　北京電中東路罷工風潮已全息（六日下午七鐘） 
　　北京電七總裁電陳肇英家被封請電浙督先行啓封 
　　北京電陳毅電告沃木斯克被激黨攻入卽電范其光詢活政府現狀（六日下午一鐘） 
　　北京電熊克武電藏番運械至德格又江孜亦增番兵我步彼騎請飭甘督派員會騎兵會援　　北京電張廣建電續派赴玉樹兩營與川軍切實聯絡又熊克武巧電據川邊電稱藏番運械增兵請飭甘督星夜赴援 
　　北京電陳毅電國軍會同烏梁海兵收復克木齊克蒙署亦派唐努蒙官率兵會進收復西隘擊退俄兵（五日下午五鐘） 
　　北京電陳毅東電據外蒙官府照會烏梁全境次第收復 
　　北京電龍軍改編三旅旅長定龍運乾朱應甲徐春臺 
　　北京電昨電張敬堯謂確無易湘督事望勿信謡諑力任艱鉅（六日上午十二鐘） 
　　北京電軍政府來電謂據譚延闓電稱張敬堯擬將湖南第一紗廠拍賣湘人湘會均爲反對等語希卽查明阻止以保人民公産免生湘省内潮（六日下午一鐘） 
　　北京電天津各界聯合會電直省各河已决數處災情甚重乞明令禁米出洋（五日下午五鐘） 
　　北京電鄂王督電告水災覆照皖豫例撥欵賑濟（六日下午五鐘） 
　　北京電豫趙督電本省水災甚鉅蒙撥欵萬元不敷處由倜籌濟（六日下午五鐘） 
　　香港電滬代表見伍答願出任省長代表吳集倡各縣先多組國民分會再合多數民意請願（五日下午五鐘） 
　　香港電支日國民大會談話軍警監視仍嚴（六日上午十一鐘） 
　　香港電商承粤電車路辦法已宣佈報効修路費百萬承辦二十年資本四百四十萬商名伍藉槃工程師由美人擔任（六日上午十一鐘） 
各通信社電 
　　北京電收回治外法權責成外法兩部决由德奥兩國入手 
　　北京電將派專員籌辦川藏問題 
　　北京電駐津振武軍由部赴員會龍解散 
　　北京電李述膺電陜省淸鄉督辦請由滬和平會議派員 
　　北京電政府擬設善後事宜處推定王芝祥朱啓鈐熊希齡周自齊爲主任 
　　北京電軍府復電否認南軍有北攻情事 
　　北京電財部報告孟督高士儐等在長春吉林哈爾濱中交兩行共取去數百萬請令繳還 
　　北京電津海關監督將撤換 
　　北京電法官考試取錄五八十二名第二試定 
以上中華通訊社電 
　　北京電公府昨開邊防會議决定出兵境外防制激黨保護華僑聞擬先令黑省進兵大烏里 
　　北京電陳毅急電聞沃木斯克失守激黨已向外蒙院部昨電范其光查詢沃政府現况 
　　北京電孟恩遠電高士儐已交卸由裴其勳接替鮑督約六日到省遠俟交代卽行 
　　北京電參陸海三部議定防厦策略電李厚基藍建樞遵辦（以上五日） 
　　北京電徐以西南催派代表甚急昨與龔商决派錢能訓爲總代分代表仍舊如有堅辭者再行改派不必全換免致遲　北代表如有更動許世英有加入希望 
　　北京電交部航空局長丁士源籌設航空郵便决先由京滬間試辦已估算建築驛站經費準備實行 
　　北京電有人建言顔惠慶曾宣布絶德此番德使以另行簡放爲宜政府可其議 
　　北京電皖省請在蚌埠設立市政廳内部議駁　　北京電舊交系運動以龍建章長粤將成熟 
　　香港電莫督贊成以龍建章爲省長粤派仍堅持伍廷芳爭執未已（以上六日） 
　　以上中孚通信社電 
路透電 
[歐洲和會近記]  
　　二日巴黎電高等議會今日議决應以法將爲來因河協約軍總司令協約國互分所獲戰品問題曾移交軍事專家核奪今最後議决各國政府無一可售賣此種戰品高等議會今日開會考慮遣送今仍在德之俄國戰俘二十萬人回國之難題協約國本不欲覊留若輩但恐若輩回國後將投効過激軍故不願釋之 
　　一日巴黎電高等議會今日討論巨哥斯拉夫要求要種族原因佔有匈牙利與巨哥斯拉夫問之泊里柯末拉克麥區問題預料塞拉斯問題不日可以解决　　三日巴黎電巴黎協約國高等議會已接協約國軍事代表來電徵實匈國皮拉根我辭職社會黨内閣成立消息 
　　二日倫敦電政府日者宴待協約國經濟議會會員由薛西爾氏主席薛氏雖不以抱悲觀爲然但恐今後經濟地位將有無限之困難各國應密切會商以解决之 
　　三日巴黎電法國開始舉行一九一四年宣戰慶祝以爲全國感謝法國戰士之表示巴黎重要禮卽爲學董一千一百人集於索爾波勒之安菲大劇場開會與會者有法國戰士五百人法總統演說謂勝利非結局乃起點也且爲無論何國一入睡鄉永不復醒之謂也 
[俄國之過激戰信]  
　　二日丹京電愛沙尼亞公報云勞兵俄羅斯宣布决議停止攻擊愛沙尼亞蓋俄國志不在征略也今已命紅衞軍尊重邊界惟愛沙尼亞深知勞兵會反覆無常承認須從協約國之意以事媾和 
　　三十日亞昌格爾電昨日俄兵兩聯隊之譁變足以徵明實力遏除過激黨之運動至爲不易過激黨委員奔走四處誘惑未受教育之俄人凡曾受過激黨治制之害之區皆不爲所動但北軍俄兵數千人未受過激主義之經騐輕信運動員之言諸運動員喬裝願拒過激黨之逃兵殊難辨其眞僞俄英員現以　機在過激軍陣綫後抛擲反對過激黨之傳單以抵制過激黨之運動埃愛恩賽特將軍之大本營已由比里斯尼克移至亞昌格爾 
[各國生活問題]  
　　一日芝加哥電鐵路工場用人决議主張立卽罷工芝加哥及東南數州罷工者已不乏人惟據最近消息運動之結果殊爲不佳諸領袖爲之灰必若輩曾漠視華盛頓工黨代表反對罷工之命令 
　　二日華盛頓電衆院因工界不靖已展期休會 
　　一日華盛頓電海軍總長台尼爾斯氏宣稱政府已訂造四萬三千噸之戰艦一艘 
　　二日倫敦電警界現局已靖各省罷工風潮未續蔓延有罷工警察若干人在倫敦警察局外示威不難驅散也罷工者已不復派人巡哨蓋當道曾警告巡哨者須加逮捕也 
　　二日倫敦電據官中宣稱倫敦警察共有二萬二千人罷工者九百九十四人利物浦共有二萬二千人罷工者七百人浦特爾百人中罷工者六十人白明漢共有一萬四千五百人罷工者六十八人 
　　二日倫敦電全國餅司今日開始罷工惟預料不致延至本月五日以外今製成之麵包已足用至五日工人要求每星期工作四十四小時付工資四鎊並取銷夜工今有解决之佳望 
　　二日倫敦電英倫北部等處鐵路錄事會社聲言當事者延緩考慮彼等關於薪金鐘點假期之要求將罷工以示抗議 
[各國近事記]  
　　一日丹京電匈京消息社會黨政府以工業聯合會代表組織而成由比台爾氏爲總理據稱其主要責任乃在維持國内治安與協約國開媾和談判 
　　三日巴黎電衆院選舉定十月二十六日舉行届時全軍將免除役務一九一七年級之兵亦在其列市議會選舉定十一月二日州議會定同月十六日參議院選舉定十二月十四日舉行新衆議院與參議院將於十二月間召集 
　　一日紐約電英船克蘭戈登號Oi　n　Gordon（三六一○噸）由紐約開至中國於途中沉没船中之人悉由亞班加萊號救起 
公電 
　　全國學生聯合會電（一）致庚子賠欵特别委員電巴黎相會庚子賠欵特别委員會均鑒前者中國以民智未開而有『庚子之役』吾人至今猶爲遺憾今中國國民已非從前錮蔽王舊矣然以賠欵未淸中國之擔負甚鉅致無力以振興其教育是以以如是之國家與人民而不能有所共獻於世界吾人深望諸君設法退還『庚子賠欵』於中國以爲其授興教育之用使其元氣早日恢復俾能與諸貴國共進世界之文明諸貴國與中國之邦交庶亦愈敦睦誼焉中華民國學生聯合會叩支印（二）致北京國務院電北京國務院鈞鑒聞山東故無宣布戒嚴令藉端蹂躪人權壓仰民氣查宣布戒嚴令須得國會同意其特權又惟大總統有之載在約法疆吏横行如是國紀何存請立飭山東撤銷戒嚴令並對於該省長官　頇之舉卽予查辦以維人權而伸國紀全國學生聯合會叩支（三）北京大學代表團致北京大學電北京大學署假留京同學諸兄公鑒來電讀悉安福部破壞大學令人髮指兄等所作之事皆弟所欲作而未能者豈能任孟劉十一君獨受囹圄之累一俟此間諸事結束完畢卽當　程北返同當大難監獄生活正學者甘之如飴者也甚望兄等偏勞一時勿稍自餒勿稍顧忌臨電心酸欲言不旣北京大學旅滬代表團叩支 
國外要聞 
[美國對外貿易與投資]  
　　中美新聞社華盛頓通信云美國對外貿易近數年大有變動出口超過進口茲將自一九一四至一九一九年每年截至三月爲止十二個月内之進出口數額列表如下（均以美金計算） 
年别　出口元數　　出口超過進口元數 
一九一四　二·四四一·○四七·六九一　六三一·一三一·○六二 
一九一五　二·二·四三五·一○二　七○三·二四八·三八○ 
一九一六　三·八三二·九三六·二三一　一·八六七·七一七·四一六 
一九一七　五·九七五·○三七·三七○　三·四六三·七四七·四六二 
一九一八　六·○三七·六一三·四二四　三·一一二·八五六·二四八 
一九一九　六·五二五·七二八·○五四　三·四六二·五八七·八七五 
就表面觀之上列六年中出口超過進口總數共達十三億二百四十一兆六十八萬六千四百四十三元似美民獨蒙其福利實則此項盈餘乃歐戰之結果美人於此次大戰中生命財産損失無算且至舉鉅額之國債故謂吾美獲此盈餘實數誠亦擬議之詞且皆懸而未結據美國國際貿易賑項此盈餘之欵已到期而各國尚末交付正貨上列數年中金銀進口祗值美金四四三·九五九·七九一元·尚有一二·七九七·七二六·六五二元另行算結吾美貸與各協約之欵共美金九·二三三·四三八·七六六元（一九一九年四月）二十五日爲止）收回本國各項擔保品有價證券在外人之手其數約當上述盈餘之數故就大局論之此項貿易盈餘乃虛而不實且本國物産出口旣多國内存貨短缺價格因而抬高如牛乳猪肉其尤　者又禁限進口亦足發生抬高價格之效力例如限制橡皮進口則汽車橡皮胎之價卽漲限制牛皮進口其結果亦然至吾美響外投資雖有九億元之鉅額亦不足滿意此項投資本息均難望用現金淸還幸吾國不需現金常向債務國換取貨品或外國各項有價證券照目下情形吾國所需外貨本可以吾國物産餘額爲交換惟歐戰旣終各國漸次恢復原狀國際貿易狀况亦漸變動吾美出口貨亦漸減少至是則巨額之外國擔保品乃大可收取至若英法比荷等國之從事國外投資如歐戰以前之例其中乃大有原因與美國不同蓋該數國國内富源開發已竭其利源必不能如新地之豐厚積財旣富欲求出路則非投資外國卽開發其新地不出斯二途彼中各製造所需原料須求諸國外又須有大宗食物進口美國則不然有利益之投資機緣殊多新事業之待發展者亦非鮮除國内事業所需資本外無甚餘蓄吾人所需食品多係土産煤鐵棉等原料雖進口日增然各工廠附近亦所在多有若爲圖利起見則美人投資於外國事業無甚大利以國内利益機會尚多之故然若中國與南美時局平穩則投資之利容或較歐洲爲優但吾人尚須大投資於歐洲因歐洲新被戰禍瘡痍未復舉凡生事所需如食物與各項原料及機器等無不需大宗進口卽以向吾美貸得之欵償其代價至若謂歐洲將長此貧迫吾美可從中取利實爲謬見歐洲各國向爲美貨之大買主卽自彼中運致吾美之貨吾美亦拜其賜彼數國者惠及萬方吾美受賜亦多對外貿易與對外投資恒爲今日國際間大利之源亦爲最足激成戰禍之根基若善爲經營提携共進泯種族之畛域則亦促進世界和平是在吾人好自爲之而已 
 
 

Page 7

 
 
要聞一 
[西報論山東問題之時機]  
　　字林報二日北京通訊云北京中外人士現皆引頸竚望消息以爲關於山東處置與和約修正之新聞眞足動人聽聞者日内可望到京在此觀望以待之際無人敢有所行動或有所評斷凡總理人物組織内閣南北議和安福搗亂政客活動日人運動諸問題今皆擱置一旁美國上院之辯論於數日前已足令人沈機觀變但有一種氣象表示事有較上院辯論爲尤大者更使北京默然無言屏息以待矣緣北京中外人士近接海電隱示和約中之山東條欵匪特現由英法美三國政府動行考慮且已開始修改有聞華人各界討論威爾遜總統之八條者現悉此乃美總統於無論何時重行討論山東問題之際所提出調停中日爭端之建議此八條之性質不易窺測人莫能明其眞旨所在惟無論如何必不能使徐總統完全滿意聞中國擬提出答案或將令巴黎中國代表爲之一般有資格人員細繹所接電文皆謂山東解决經此次之覆核必可得保全日本顔面之公允調處惟除合法事業所得之利益外其他山東特别權利或優先權利均不復由日本有之或謂山東鐵路將歸中政府所有而照津浦鐵路之辦法處置之日本得收買德國之股份其數共馬克五千四百萬改爲貸與中政府之欵俾日本得監督該路之工師與賬目靑島租界將爲各國之公地或將另闢一日本租界鐵路盡端設於公共租界之内礦産亦照鐵路辦法由日本供給借欵日兵全行撤退鐵路區域將加廢除路線警務由中國管理之展長路線之條約將加取銷租借地將無條件交還中國此項消息殆如一種索貨淸單惟京中至少曾有可恃者四人單獨接此電文所述各節似屬確實所奇者由日歸來之旅客謂日人已覺悟此種發展且已多少順受之獨苦無法向國民詳加解釋耳現有種種理由可信日本要樞人員已覺巴黎外交之勝利甚足自累因此一事已失信用於外國受世界公共團體之唾駡而引起美國之仇對最後一端確殊可危且在中國大失其地位抵制日貨風潮已使小製造家受其影響在此罷工暴動時代小資本家之受累尤使當道神經爲之不寗蓋靑島與鐵路已使日本得不償失若再堅持不放則將危及國家安寗也凡外人之與日政府諸人接近者確信日政府今已深悉此情固願脫離靑島但政府前以外交勝利取悅國民今將何以自解乎此乃日政府爲之躊躇者也據許多人意見滿洲將發生一種情勢日政府卽將利用之以移其國民之目光庶日政府一方面可向國民解釋謂日本僅爲履行其對華與對協約國之質言起見故不得不棄其山東之地盤一方面則在滿洲施行猛敢舉動以分國民之注意聞顧維鈞已與各國外交家分頭接洽美人固已贊助之卽法總理克勒滿沙氏於一再陳說之後亦復感動惟英外相貝爾福尚未稍予通融但貝爾福解職時局亦已大變北京推測以爲山東問題之復活必始於貝爾福辭職之日也凡此消息極關重要北京各黨派皆竚候後聞然後相機活動故不願於此時有所舉動云（下略） 
[對歐和約新訊]  
　　對德復和辦法上星期閣議擬具大體之後已移交外交委員會討論茲聞此項辦法内容計分十五條（一）復和命令公布之時期（二）對德未訂新約以前一切交涉事項之處置方法（三）中日共同防敵協定廢止之預備（四）交還敵俘之手續（五）敵僑解放問題（六）敵國領事館之恢復辦法（七）對於各國租界内敵産應取之方針（八）此後通商之研究（九）没收敵船之取拾（十）敵産之淸理（十一）債務債權之處分（十二）敵僑私産之保管（十三）通信制限之改寬（十四）移居游歷之通融（十五）上海同濟學校之管理權以上所列爲原案之大綱外交委員會已於昨日開始審查其中最重要者如各國租界内敵産事宜敵僑敵俘之處置事宜處理債權債務及對敵通商事宜等現正加以縝密之討論至共同防敵規定之廢止問題現亦在考究俟明令頒布卽分次進行參衆兩院通過對德恢復和平宣言自與對奥簽字同時發表 
　　政府昨電駐日本代理公使莊景珂謂某國電日本速决八欵可以從中調停靑島事宜聞該國朝野上下對於英美法三國與我國如何態度以及該政府有無納從調停之意應速覆報以便預定方針 
　　駐法專使陸徵祥昨電政府略云此時應簽奥約固爲當務之急然奥國因被列强處置之點與德不同故曾屢請緩期答覆而五大國刻旣限彼於本月十日前答復則此去奥答覆和會及各國均簽奥約不遠祥等特擬乘此時機卽謀膠澳進步俾圖一簽奥約卽有發展謹此電陳 
[中美新聞社之魯事消息]  
　　政府接巴黎陸專使電告協約各國調停中日事件已議有辦法七條辦法大旨已見前報聞中政府對此正在愼重討論據通信員所知中國政界對於前五條不反對對於六七兩條則反對甚力故此等條件若不修改則全部調停恐將皆成畫餅據政界中人云山東鐵路守衞隊其組織維持監管之權應由中國獨操至已訂未築各路之條約全國人民力主取消政府不能違反衆意而行山東等處人民團體已紛紛捐集贖路儲金况日本當局固早有宣言祗須中國將借欵付還路約卽可作廢也政府已通告北京各界聯合會代表謂政府並無簽約之意亦不欲與日本直接談判膠州歸還問題陸使所告協約調停辦法政府已加以研究惟除發電致謝協約外尚未表示答復意見同時對德直接議相之預備正在進行政府關於此問題對本國人民之正式宣言不久卽將發表 
　　山東國會議員及山東協會日前致電美國上議院稱謝後昨北京學生聯合會亦致一電於美上院云敬謝貴院贊助中國之要求日本現又侮辱山東中國學生敬祈貴院主張正義堅持到底云云目下此間人士對於美上院之爭論山東問題日益注意各報均載此種消息各界均盼望美國勿核准山東條件甚至華人店夥及苦力亦於白話報中讀山東新聞以美國之主張爲中國最後之希望亦可見中國人民對於山東問題關心之切矣 
[七總裁關於和議問題電]  
　　廣州七總裁等關於和議昨復致北京某當局電其原文如下宥電均悉誠時局之不幸亦民生之不幸國際之危迫如此之甚彼此旣抛其信仰降心言和而又一停再停撫心自問實無詞可告無罪於國人故引咎於全國父老之前則春煊等無所逃避若如翰電欲因提出八條之故欲以詞勝理有所歸咎是則鄙人所不敢承者南北兩總代表之派出本各允以全權勿論提出何案兩方當局只可於會議後加以裁定斷不能於會議前遽加干涉且旣名會議勿論提案如何要自有磋商討論之餘地自滬上開會以來此間始終認定全權與會議兩義絶不從而牽制其間此海内所共見者而北方則一面開會一面攻陜停戰命令之效力至今猶未能完全證實况此次唐總代表提出八條不過一二日間北方當局之通條痛駁北總分代表之辭職及赴寗待命種種警報相迫而至不惟南代表意見不見容納卽北代表之權能亦無從行使全權之謂何會議之會何同一辭職南方則極力挽留北代表已紛紛離滬矣然則和議之所以再停頓誰令致之自有國人公判無待託詞春煊等所不能釋然者以北代表紛紛離滬隱有重大變遷重爲吾民累耳今奉宥電始知北方具有同情此國脈民命斷而復續之會如天之福和局不致破裂抑又何求惟繼續和議非有交讓之精神直無接近之和會此無可疑者來電要求撤去八條全文或表示確實讓步之意竊以爲今日之和會猶若城下尋盟只爲一制之意思彼此旣不能强以必能又何能禁其不提提與承之間尚有會議在焉竊論撤回兩字不成證據又知基成於交讓旣撤回代表明明示人以不讓又安能責人之讓以今日之混沌所謂切實讓步亦不知從何說起若來電愛護國家尊重和平之要旨果出至誠竊謂當先定繼續和議主要辦法然後繼議條件開誠相見自有解决之方如何卽請酌復岑春煊伍廷芳陸榮廷唐繼堯林葆懌孫文劉顯世莫榮新譚浩明叩 
[逮捕北大學生之秘訊]  
　　津某報云安福派近日勢燄薰天旣嗾令檢廳逮捕學生冀興大獄又恐報紙登載乃令京師警察廳向各報施其威嚇之手段警廳布告報館却又不許報館登載其布告不知何意茲錄警廳昨日布告原文以供各界研究布告云京師警察廳布告第八四號爲布告事本廳准京師地方檢察廳函稱本廳受理大學校學生許有益魯士毅等互相告訴犯侮辱傷害及私擅審問監禁等罪一案事屬職務上所應受理之事不稍涉瞻徇且兩造皆係學生而肇事之原因又頗有對於詐財嫌疑有損學校公衆之名譽而又私人不法之行動若仍一味姑容其何以飭學風而維秩序乃本京報紙竟有不明事理暗中挑撥故意造謠公然將未經公判之案任意登載恐於出版法致有違背在本廳事屬因公理應辦理勞怨固有所不辭然是非太亂亦屬不成事體爲此先行函請貴廳查照轉知各報館一體注意以免觸犯刑綱實紉公誼等因准此合行布告各該報館一體遵照事關預審未經公判之案件不得登載並希勿將本廳此項布告刋登報端是爲至要特此布告中華民國八年八月二日總監吳炳湘又一報告北京大學生十人被捕以後各界極爲注目其中有狄福鼎等三人聞已患病三十日北京全體敎職員聯合會派代表康寳忠等專門以上校長派代表陳寳泉等北京教職員派代表陳大齊等按照法定手續携帶保狀次第本亦常事國家法律所以防奸何必施諸莘莘學子夫以學校内部之事不歸學校處置竟煩法庭檢舉旣非政府育材之初心亦非國家立法之本意况値此學潮甫定請以息事寗人爲務並速予保釋以後當隨傳隨到等語交涉再三始終無效又請准校醫按日到廳診察亦未見准現該校同學極爲不安擬自一日起實行前日通電之言每日輪派十人赴廳探視各校聯合會亦定日内召集臨時會議 
[北京通信（靜觀）]  
　　京兆棉業之現在與將來 
　　自來我國實業家經營棉紗事業率多注目於南方而於北方棉業則不免漠然視之近數年來始有稍稍起而講求之者於是北直棉産之價値乃惹起世人之注意天津省立模範紗廠設立數載旣已日謀擴充裕源華新又復繼之而起前途發展正未可量但此猶就直隸境内言之也若夫京兆特别區以内如俗所謂京東一帶其棉産之富棉質之良殆將頏頡南方而爲北方棉業界之重鎭試就調查所得以告國内留心棉業之君子 
　　京東産棉最富之區爲寳坻三河薊縣平谷香河等數縣此數縣内實以寳坻一縣爲中心所産之棉紡紗程度可至二十二三支以上其産額足供十萬錠紗機之用而有餘各縣相距皆不甚遠少者數十里多者百餘里本地所織出之土布大都行銷張家口綏遠熱河一帶遠且及於蒙古之庫倫每年銷額不下一百數十萬疋而問其所用之原料大率爲十支紗耳夫以美質之棉而紗劣等之紗織粗糙之布無怪外人爲我惜也 
　　民國初元曾有商人張某在寳坻創設紗廠一所名曰利生資本僅六萬元技術較劣計算不精以致不能繼續進行民國七年停工去年冬乃由華北公司接租承辦半年以來竭力經營頗有進步但紗機僅有一千錠規模較小不能利用多量美質之棉貨棄於地利讓於人未免可惜 
　　當利生紗廠停辦華北未及接租之時曾有日人出重價向張某收買張拒不允蓋日人對於京東棉業調查極詳留心已久固知收買此廠以後大集資本力謀擴充定可獲無窮之大利而張商獨不愛其財堅拒其請亦可謂能愛國者矣 
　　現該紗廠設於寳坻縣之新集鎭距縣西約四十里最大商鎭也其附近各地方所産棉花收集極便不僅本區以内各縣距離不遠水陸運輸無虞阻滯卽在直隸境内之玉田最遠之水路亦不過三百里運費每擔極多洋四五角極少僅五分其中以二角居多數而稅金則每百斤僅銅元十枚合計各地所産實棉當有三千七百餘萬斤每斤出棉花（卽花衣）以四兩五錢計卽共有一千餘萬斤（磅秤）所出棉紗行銷各地運費極輕工人資金較之上海則廉及一半而比之天津亦僅及其三分之二距唐山甚近購用煤炭取自開　所費亦省在京兆本區之内僅有此一廠而四周原料之供給又如是之美而且豐較之紗廠林立競爭甚烈之上海固不可以相提並論卽較之天津（天津已有數廠）將來且有逐漸增加之勢）亦復優異前此利生所以不能發達實由於人事而非困於天然華北代興已有起色而又限於資本之不多殊未足以盡其能事近聞已有實業家多人從事組織擬就該廠添招股本極力擴充所用紗機以增至一萬錠爲限資本總額約在百萬元左右將來組織成立則所獲利益必遠在上海天津各廠之上而京兆區内之棉業可以蒸蒸日上矣 
[豫人爭日商包辦路工續聞]  
　　河南國會議員以洛潼鐵路西段由日人包辦喪失利權已函請隴海督辦施肇曾取消前議茲覓得致曾雲霈一函如下（上略）查此事業經證實其議辦之法是否有當日人對華政策如何華人對日感情如何想均在我公洞鑒之中無待贅述所最不可解者該包工私與日人合辦旣由日人監工已大非選任中國殷實工人墊欵包工之初意施督辦不痛責該包工之荒謬轉云本路單獨承認華人辦法致與彼方合辦之議甚形鑿枘尚未就緒似此反客爲主詞意支離謂非别有秘密作用於其間恐該督辦亦無以自解如竟成爲事實其爲害之最巨厥有三端靑島問題全國共憤學界一舉而撤總長免公使倒内閣俄而滬商罷市魯民請願雖云意氣用事亦以有激而然豫民雖愚心肝寗異一旦日人投資修路必有最後相當之對待恐路工未動交涉已開其害一山東南滿日人勢力逐漸擴張豫省地處腹心比較上尚稱完善忽自授以侵入途徑作繭自纒他日噬臍補救何及其害二頃者歐約未簽内訌未息杯影市虎謠諑繁興該路旣包與日人從此機器材料來往運輸更非空言所能隱飾洛潼咫尺秦豫毘連近之滋鄰省之驚疑遠之又貽南方之口實前車不鑒鑄錯益多政府雖能奚以善後其害三綜此三害言鑒鑄錯益多政府雖能奚以善後其害三綜此三害言之寒心故無論與日人係結何項契約但借一日欵用一日工豫人全體誓不承認我公愛國熱誠夙所欽仰弟等忝陪議席用敢附於知無不言之義上瀆淸聰卽祈迅速查明此事眞相將前辦根本打消並將私與日商勾結之人澈底淸查按律撤辦以保國權而儆效尤無任感禱專肅布達敬頌勛祺 
[勞働會代表之質問]  
　　新國會議員何海鳴等提出質問云近頃國際勞働大會（卽萬國保工大會）在美國華盛頓第一次舉行按照巴黎和會由勞働法委員會之規定各國應派政府代表二人勞働與雇主代表各一人赴會現美國已有電來政府亦已專派顧公使維鈞爲委員矣惟勞工界及雇主之代表竟付缺如美國電中原詢及勞働團體農商部竟謂中國現爲家庭工業並無勞働團體以無憑答覆四字了之如果屬實殊屬不合夫中國工業現雖在幼穉時代然通商大邑工廠林立人所共見豈一一皆爲家庭之工業縱使此時尚無勞働團體然此次大會勞工會及雇主應各派代表旣爲萬國所共同規定政府接到此項召集代表之電理應咨詢工界各舊有團體及商會有無舉派代表辦法何以蒙蔽人民而逕自於無形中消滅勞働界雇主界等選派代表之權利此應質問者一且此時雖已派顧公使赴會然我國上無勞働事務局以調查統計記錄狀况下無勞働團體以請願陳情協同進行顧公使在大會席上宣言究有何話可說况各國應有勞働部以保障國際同盟所擬定勞働法規之實行之勞働者應有集會結社之自由在此次巴黎和會上已見諸法綱所規定中國此時究竟曾籌及勞働部之設立及勞働法規之編訂否又勞工結社如宗旨純正完全爲謀自身之福利者政府理應不得干涉但從前嚴禁工黨之禁令究尚存效力否此應質問者二總之此事爲世界共同之問題中國旣爲國際同盟之一員不能自外於此且亦關係於普通人民權利者甚巨不專視爲等間謹依院法規定提出質問書請咨政府約三日内切實答復 
[京華短簡]  
　　某西報載上月三十日山東省議會學生聯合會教育會農商會等團體以美國對於山東問題深與中國表同情特致電美上院表示謝忱不意因中日關係該電　爲某電報局扣留不發刻該電稿已由該省議會等郵寄華盛頓計期須下月方能達到又聞山東人士現時正爲反對新任山東省長屈映光之運動謂屈氏爲贊助武人之安福派黨員卽間接爲贊助日本對華政策之人於山東爲尤甚云云唯聞屈氏近曾聲稱彼此次赴魯將取一種中立態度并不偏向某某黨派 
　　昨日黎黄陂（四日）電復東海云元洪不聞時事久矣所詢大計不敢率爾答復黎澍新自桂滇歸來彼方情形不至隔閡卽命其於日内晉京面陳一切惟并非元洪之代表云 
　　制憲一事安福系格外注意昨日幹事會卽專就此事討論决定自九月一日起再延長國會會期兩個月組織憲法會議專辦制憲事宜以與西南爭衡 
　　昨日閣議表决設一善後事宜處分科辦事推定王芝祥朱啓鈐熊希齡周自齊爲主任張紹曾張瑞璣蔣作賓林紹斐等爲委員並暫設籌備處於國務院内 
　　政府昨接海參崴林建章少將來電云海容艦已赴馬尾廠修理俟修竣仍開回崴埠駐守懇續派炮艦及信使艦各一艘來崴協同泊防 
　　倪嗣冲現令其子炳文領用官荒地畝開辦森林其地點已擇定皖省旴貽縣之大玉山 
[奉吉事之表面觀]  
　　吉事搶攘月餘迄未結束孟前督蒞長後鮑新督亦已於三日蒞長會晤接收一切吉事自當可望其結束來雷如左（一）孟前督卅電（銜略）奉院艶電敬悉此次來長是爲最後一著以性命相將前方各將校始得暫行按住不至立見决裂省城各團體代表相伴同來實爲監視昨已派赴哈埠恭迎鮑督來長面議以便交代並分電張鮑兩督運飭前方軍隊停止前進以免兩軍接近致生誤會現將復電照辦正擬專電上達適奉尊電謹此復陳總之恩遠此心始終可對天日但求兩省官兵不生衝突地方人民不至蹂躪則雖粉身碎骨亦所不惜也特附以聞孟恩遠叩卅印（二）孟前督卅一電北京大總統國務總理鈞鑒恩遠到長後卽聞有吉林全體軍官通電各省之宣言書徧詢各將校未得主名檢查電局並未拍發此電昨張巡閱使來電亦以爲言查此次風潮發生之後各項非法團體紛至沓來百端鼓惑恩遠始終服從中央命令力求息肩故一概嚴詞拒絶然靑年意氣用事一經决裂則急不擇言亦爲事所必至殊不敢謂必無此事恩遠日前來長以性命相拚各將校已暫不動作但望鮑督卽日來長早定辦法卽可完全决解則此事過眼雲烟均成陳跡擬請將此電登之公報庶各報轉載不辯自明除電覆張巡閱使外謹此電聞孟恩遠叩卅一印孟督三十一電發後昨續有冬電抵京略云到長已六日各路軍隊勉强抑止至今尚未出事廷九（鮑字）弟處日日電催茲已得復定江晚十鐘自哈起程惟盼如約會晤得卸仔肩交代一淸卽行就道等語又郭省長昨亦有同此報告並云目前吉垣人心安謐祇傳鮑督蒞長與孟前督接洽後便可解除一切糾紛云云（三）鮑新督卅一電奉諭敬悉前因孟督電邀赴長力囑不必帶兵又有面晤商洽後再行交代之語其用意誠僞驟難了解萬一晤商後所請不能照辦屆時不特一身進退深入難境亦與中央威信有關現已與孟督約定一經到長卽行交代表遵命帶隊前往孟督已來電贊同自應准備起程以期吉局早定惟鐵路罷工多日備車困難現正設法備辦明日方能備齊擬江日赴長一俟到長後察看孟督如何情形再行電陳先此奉聞敬祈轉呈鑒核爲禱鮑貴卿先印 
　　吉省與鮑郭中央往來電報錄下各團體致鮑督電云感電諒達刻聞江軍李團長帶騎兵一團由雙城賓州等處直赴吉林省城人民聞之驚恐萬分查吉林省城爲一省精華會萃之地原有陸軍尚足分布各處若江軍徒然而來勢必發生誤會致起衝突務懇鈞座飛電該騎兵正在調停時間萬勿前進至樹帥方面業從地方之請今日午後赴長與鈞座會晤所有糾紛不難迎刃而解總之此事旣能於三二日内和平解决萬不可因騎兵來省一事致全城危險合詞泣懇敬乞俯納省議會總商會省教育會省農會工務會及各團體同叩鮑督復各團體電云儉電敬悉已嚴令敝軍停止前進並無騎兵過江取道賓縣之事萬勿輕聽謠言致生誤會孫督復電云感電敬悉息事甯人鄙人素願和平辦法敢不贊同惟我軍停止進行吉軍亦不應有所進步應别請曙帥嚴飭所部各軍務須恪守防地靜候解决并勒令高士儐限期交代方爲正當倘如稍事侵略隙自彼開鄙人奉命出征决難稍爲姑息祈查照爲荷政府昨亦有電到吉云此次張使派兵入吉係爲剿辦依蘭三姓之匪鮑督帶兵入吉係屬衞隊性質並無其他關係幸勿誤會各約所部盡厥乃職是所厚望高師復各團體電云感電敬悉諸公顧念地方設法維持至堪欽佩儐在吉多年不啻第二家鄉詎忍坐視其炭塗但今日之事純係人來逼我非我逼人肆意欺凌不留餘地諸公高明當能見及將來如果從事戰爭地方糜亂罪屬伊誰想天下自有定論也合電奉復卽希亮察郭省長上中央電云孟前督確欲卽日離省而高士儐軍隊雖有一二部份開赴長春之南方尚無特别舉動目下僅止勸慰各軍服從中央命令惟吉省人心極屬不安務請速定辦法俾維地方秩序云云 
　　中美通信社消息云孟恩遠到長後在一星期之内極力將各路軍隊抑止對於地方各團體尚稱安靖茲與鮑督約定俟鮑到長將一切職權交代淸楚卽來京請罪高士儐聞孟將軍電令已於二十六日由農安回長孟勸其交卸以爲下臺地步已得高之同意所有遺缺亦由孟飭該師第一旅旅長暫行接替將來如何實授尚須經鮑督之呈請又政府昨接鮑貴卿電云長春二道溝事件大致辦有端倪肇禍兵士盡法懲治綜核肇事始末情形尚有可原之處擬請將該師長高士儐查辦案即予撤消 
[西報之陜西通信]  
　　大陸報七月二十五日西安通訊云陜督陳樹藩從前抱仇日態度今知金錢爲貴態度遂變近有日人四名與陳接洽已締結三百萬元借欵合同附以甚佳之擔保品日人因此已得陜省棉花之專買權以十年爲期並許鑄造銅元凡現有之制錢一概收回鎔化此後各物買賣將以十文爲最低價率貧民將愈增其困苦矣陳樹藩不願民間談論此項合同故秘而不宣但有重要人員三人向余等傳漏此事昨日記者以此事質諸某要員始知果非虛也過激主義今亦發現於此激烈文字方傳佈於軍隊中苟有人藏此文字而被查覺則必被置諸死地兵士之因搶刧而被戮者日有二三人昨日大街中又有無頭屍身兩具官場故意置之於此藉以警衆不待多時屍爲犬食僅餘殘骨而已兵士紀律甚劣苟再爲過激主義所動則西安更將處於恐慌時代中矣日則記者見一兵騎馬一軍官乘人力車相值於途軍官下車與語而兵士則昂然高坐馬背焉陜地兵士來自陜甘滇黔蜀豫直奉八省共十三萬人皆吸民脂膏以圖生活並無餉銀故以搶刧代餉其能按時得餉者惟奉軍彼等似皆安靖未聞有搶刧情事司令許蘭洲爲張作霖屬員人尚精幹當其初至陜時政府許以陜督之職但未實現也許部下有奉基督教者某軍官昨語記者謂不久將有事變但西安可保全無恙云如陳樹藩部下變心則陳莫可保其權力矣本月雨量略嫌過多農夫一時不再望雨秋收頗有佳象豫料收穫當甚豐也 
　　今日尚有要聞及地方通信轉入後頁 
雜評一 
[天時人事（默）]  
　　兵禍盜匪政局之搗亂所謂人事在在驅人民於不能生活之途 
　　虎疫水災米價之昂貴所謂天時又在在驅人民於不能生活之途 
　　天時人事旣逼人民以不能生活人民遂將束手坐以待斃耶不願坐以待斃則必起而與天時人事抗以保人類共同之生活然而我見吾國人爭生活之力量甚薄未有一次與天時人事戰勝者也方今歐人之爭生活問題於不可抵抗之勢力中求抵抗於無可生存之世界中爭生存斯乃所以終得生存者歟 
 
 

Page 8

 
 
要聞二 
[山東交涉之宣佈]  
　　兩學生已釋　屈省長將來 
　　日人逮捕學商交涉迄無結果日前省議會咨請省署將交涉經過情形宣佈週知茲經省署咨復如下爲咨覆事案准貴會來咨以日本憲兵捕去學生王志謙曁鄉人李繼壽劉硯田等又七日舉行提燈會時率衆搗毁泰康號又靑州中校農校學生相繼爲日人捕去各案屬將前後交涉情形迅覆宣布各界等因到本公署准此查以上各案前後交涉情形非楮墨所能罄述茲撮舉大概附以抄件爲貴會約略言之如學生王志謙被日本憲兵擅逮一案迭飭交涉員向日領交涉自午至晚未據釋放直至次日拂曉始將該生索回曾由本署函致日領請其對於此次擅捕學生之日人務加以相當之取締以後對於我國人民愼勿恃强逮捕致滋事端並將函稿電達中央一面令行交涉員雙方交涉旋准外部覆電已具節略請日使轉飭駐濟日領注意此後母得再有此項行爲尚未得日使答覆至日人誤捕鄉人李吉壽等曁商埠提燈搗毁泰康號兩案誤捕鄉人案迭經交涉始據送交警廳釋回由廳訊騐日人曾加刑訊三次脊背受有鞠傷當送醫院調治並飭交涉員知照日領派員騐視嚴重交涉搗毁泰康案亦迭飭向日領據理交涉分别究治賠償嗣因久未解决復於删日並電中央請與日使抗議旋准院部電咨業經抄送貴會查閱頃又續准部咨准日答覆仍以該號抛擲瓦石爲藉口自應照咨飭由警廳再行查覆俾交涉愈有依據又日人擅捕靑州中校學生馬忠懷曁農校學生羅聖臣兩案自據益都鄭知事曁各界先後來電迭飭交涉員提起交涉復一再派員會縣交涉不謂日人竟提出條件以爲要挾之地當經電飭該委嚴詞拒絶一面電請中央力與抗議嗣據該印委及農校先後來電羅生已自辛店釋歸惟高生尚待解决旋又另委道尹吕耀卿前往督同該縣積極進行並准外部來咨已於日人擅捕學生案内併案提起交涉頃據該印委曁中校長勘日來電馬生亦經交涉回校凡此皆交涉經過情形有地方磋議及半尚待中央解决者有中央提出抗議尚待日使答覆者在當局汲深綆短誠引責之未遑而貴會糾謬繩愆或相期之太切知我罪我悉聽輿評所有各案抄件相應擇要咨覆卽希查照宣布各界爲荷 
　　沈省長昨又致中央電云日人拘捕學生馬忠懷羅寳臣案前准部漾電當復加派委員會縣賡續交涉旋據該印委先後來電羅生於梗日交回馬生於勘日交回請釋厪注沈銘昌世印 
　　省署昨接新省長屈氏來電定於本月八日由京通車到東所有任事職員希照常供職云云現沈省長正在籌備交代 
[南京快信]  
　　兩週前寗垣各中等學校校長在江蘇省立第一中學校開教育行政會議第四師範學校校長仇埰提議設法取消學生聯合會第一中學校長殷　第一女子師範校長吕惠如相繼贊同嗣因某君等否認始將議案打消聞江蘇教育廳胡家祺廳長亦不允解散學生聯合會因之各校長未能達其目的也 
　　林葆懌率艦隊進逼閩海院電李督轉電粤軍政府詰責李督以已卸傳達文電責任請直接云電質問 
　　舊國會議員韓某等六人昨乘津浦車來寗晋謁李督旋乘晚車赴滬 
　　李督日昨電滬慰問章行嚴病狀章復電已痊愈不日出院 
　　齊省長規定禁米出省查騐局經費每月四百元高處長以欵不敷用呈請齊量予加增以利進行 
　　江蘇商品陳列所經張實業廳長極力籌劃進行已有頭緒大約十月前後可成立 
　　軍事審判處現已改組審檢人員處更動十餘人昨已發表 
　　省警廳呈報軍民兩長省垣並無鐵血愛國團機關 
　　各縣水災圩堤衝决地方紳民紛請齊省長援案撥借冬漕修築以工代賑 
　　省署訓令查勘水災委員迅卽回省銷差以便斟酌情开急辦施賑 
　　米價仍步漲人民粒食維艱地方公團擬請齊省長速辦平糶以濟貧民 
　　疫勢平息據警廳衞生科調查城内外死於疫者五日内祇一人 
　　江北近又發生擄人勒贖案十餘起李督嚴令駐防軍隊愼密防範 
　　省警廳長王桂林業已銷假辭職說不確 
地方通信 
[蘇州焚燬日貨交涉案之會議]  
　　自上月三十一日焚燬日本紙貨後駐蘇日領事卽備文與華官交涉而官㕔卽令各公團賠償故蘇州學生聯合會於三日召集各團體開會集議到會者有縣教育會省教職員聯合會蘇教職員聯合會愛國恒志團警鐘社女子公益團等當推教育會代表朱毓甫爲臨時主席報告警廳公文責成商會教育會轉各公團謂奉道九鎭守使函開各公團擅將日貨焚燬勒令賠償並着警廳調查當時引火焚燬之人云云某團代表起立發言謂官廳僅知照法各公團似無答復之必要公决將當時實情作一詳細報告書於警廳某代表云當日各團遵奉官廳命令辦理未嘗違抗其時警官巡士極應盡力保護乃因頑童戲弄巡士干涉致激衆怒事出意外公團何能負賠償之責且先一日學生會由紙業藝蘭堂報告一面卽通知紙業代征所漏捐當時傳喚地保在堆紙處之朝眞觀看守有李靄東袖出楷片出塲承認並未提及日本三菱公司買辦字樣且學生會會長報告　區第五分駐所鮑巡官由鮑巡官同沈會長及李君再至一區見袁署長當卽電話警廳起運並未阻止李君亦並未提及外人一言直至翌晨預備焚燬方有領事出場甚屬可疑某代表云苟實係該公司之貨當預先正式關照警廳保護討論良久公决先行報告警廳再議對付方法 
[松江衞隊調浙消息]  
　　駐松浙督署衞隊步第一團現奉楊督命令調該團一二兩營及機關槍一連移駐杭州筧橋行期聞在十號以後至原駐筧橋之第十六團則移駐温台之間云 
[學生演劇被阻]  
　　中等以上回籍學生會增設義務教育股擬假第一社舊址扮演愛國新劇籌集義務教育經費曾以表情演講名義向縣警兩處接洽兩處均謂不加保護亦不相干涉該會遂製備背景發售戲票積極籌備詎近日警所忽又派人向學生團聲明禁止演劇學生團遂於五號假座天恩堂召集緊急會議僉謂本會所備背景戲裝等已耗二百餘金且義務教育經費尚無着落斷難半途中止公决續推代表再謁警佐陳述不能奉命之理由警佐稍奉命申禁無能爲力學生代表不得要領折向縣署請謁李縣長以臥病辭學生團遂决計致最擬通諜於警所限二十四小時内答覆聞所提條件爲賠償損失責成擔任義務教育經費及保全該會信用及體面云 
[無錫紙業查出日貨之焚燬]  
　　錫邑紙業抵制日貨會查有同業永春潤私在蘇州合發紙號購進東洋有光紙改名白官紙當被稽查員查出六日召集同業開會討論結果以該店旣經簽字不進日貨詎竟違約經理李秋翔實屬不能辭咎現旣查係日貨當然議决焚燬翌日卽在崇安寺大雄寳殿前焚燬並派國民不會幹事前往演說云 
[息借冬漕之照會]  
　　南京財政廳令行無錫縣知事略謂仿照六七兩年息借冬漕辦法於陽曆九月十日以前按中七交三全數解廳云云楊知事奉令後昨特照會各市鄉董事云本年八月一日奉江蘇財政廳訓令（中略）奉此查借漕之舉近年歷經循辦深荷貴董等羣力維持藉濟公家之急本年雖因積潦爲患將來秋成恐不免減色惟所借僅止三成無所障碍仍屬易於集事奉令前因合行抄錄簡章照會貴董請煩查照卽希鼎力提倡廣爲勸借俾可早集鉅欵藉濟要需至紉公誼 
[鎭江米價迭漲]  
　　鎭江米價迭次增加現起碼米已自四元八角漲至五元八角上白米竟須六元六角據云尚須看漲丹徒縣倪知事特於昨出示嚴禁米商屯積居奇以維民食而安人心 
[息借冬漕之籌議]  
　　齊省長因八年份財政支絀擬援照上年成例委員與各縣人民息借冬漕通令各縣知事遵照辦理丹徒縣倪和甫知事奉令後業於日昨邀集城鄉各紳董及殷實大户切實籌商詳細勸導並按照單開數目一律凑足於陽曆九月十日以前全數解交金庫收兌聽候撥用 
[預防時疫]  
　　日來各埠發生時疫鎭江爲通商大埠輪軌往來尤易傳染丹徒縣倪知事除示諭居民愼重衞生外并飭各區長將各街巷設置便池逐日派夫勤加洗刷並潑艾皂水及生石灰等以期消毒而除穢氣各街巷堆存垃圾亦由各區淸道員押令垃圾夫分投淸除是亦預防時疫之要政也 
[嘉興組織時疫醫局]  
　　禾城近日疫較前星期更盛染疫者都係年將男女自起病至死遲者不逾二十四小時速者僅至四五小時醫畏傳染多有停診者據僧道土作傳說本月四日死三十餘人五日死四十餘人甚有一家數口染疫而亡者現慈善家擬籌集欵項組織一施醫局俾貧病得所醫治刻正籌備一切不日卽可成立矣 
[知事呈報荒災]  
　　嘉興縣知事張昌慶自經各鄉農民來署告災後卽於日前躬赴鄉區履勘現已勘竣計舊嘉邑成災田約十分之六七積水未退者十分之三四舊秀邑成災田約十分之五六積水未退者十分之四五現已呈報省吏察核一面令知各鄉民及時補種以期補救而望有秋 
[杭州杭縣亦有時]  
　　湖墅近日時疫流行竟有朝發夕死者漁船金寳上日載客至東獄昨早歸來但呼腹痛至午醫藥無效湖塍柏某之妻亦因染疫僅四小時而斃潮王廟束繆某夜半肚痛天明不起馬塍有倒斃之過客又有划船戸年十七之女名阿鳳猝然倒地米客陳某亦得是疾幸均服藥而愈 
[漢口江漢兩流域之水訊]  
　　此間天氣近來頗佳江水漸過揚子上游各地苧麻及芝蔴收成有良好希望惟據報告從安陸下游約五十英里之漢水堤岸一段於七月二十一日忽然坍塌損壞民房莊田頗多聞其原因係大水漲溢云現查漢水流域堤垸之出險者尚不止此漢川縣屬香花垸地居漢河北岸上游爲下游各垸門戸原有老堤因漸崩塌由前知事張振聲興修挽月新堤故知事湯兆　諭委張鳳廷葉凌霄就近督工詎張鳳廷於去歳冬間擅將老堤之東掘挖巨口本年六月下旬又復於老堤上游大加掘挖縣知事聞信派人往阻業已無及潰决後下游之姚兒魏夏連合福星共和等垸挨次潰倒小民蕩析離居殊堪憫惻黄陂縣屬後湖堤垸於隂曆七月初三日潰决田禾淹没人民遷徙夏口縣屬橋口至諶家磯後湖長隄刻因大水泛漲該隄之丁戊兩段皮面已被冲刷崩潰漢口後湖鐵路張公堤近日江水陡漲水勢已距堤面不遠異常危險夏口縣侯小汀知事於初一日飭保鳴鑼飭令堤内居民搬遷高處以避水患 
[湖北鄂軍暫緩裁撤]  
　　鄂省西北裁減軍隊之辦法本定八月底實行惟王督軍因南北和議尚未等成故重要防地之軍隊决定暫不裁撤 
 
 

Page 9

 
 
   
 
 

Page 10

 
 
本埠新聞 
[南方將有私立大學]  
　　中華職業教育社主任黄君炎培近應新加坡僑商陳君嘉庚之招赴厦門　陳君所辦之集美學校并商榷進行事宜茲黄君已於前日返滬據述陳君毁家興學情形誌之如下陳君原籍福建同安向在新加坡經商積資甚鉅慨祖國教育不振於四年前在其故里集美鄉創辦小學是鄉與厦門相隔一海灣形勢三面皆水唯北枕天馬山山水絶勝嗣感師資缺乏復辦師範及中學校舍均新建築非常宏敞工程僅及其半耗金已及二十萬元今有學生數師範中學二百餘人小學二百人女校九十餘人蒙養園百人此外附設夜學校通俗圖書館應有盡有陳君將新加坡所有不動産概捐充集美基金計店屋貨棧基地橡樹園等等俟全部經營告竣預算歲入息金可逹百餘萬元所有遺囑注明過戸手續均已辦竣茲又開會正式宣布捐辦厦門大學一所附設高等師範學校認捐開辦費一百萬元開校後認常年費繼續二十五年每年十二萬元合開辦費共四百萬元陳君自奉甚儉觀其居處猶是先人之敝廬未嘗稍事盛飾其不私也如此而其毁家興學見義勇爲也如彼如陳君者洵中國特出之人物也 
[全國學生聯合會最近宣言]  
　　對外宣言今中國已拒絶簽字對德和約矣此後必取之方法當何如吾人謹本吾國民之公意鄭重而爲次之宣言以求我友邦政府及國民之諒解（一）中國不得無條件補行簽字也山東者中國之愛爾薩斯勞蘭也爲中國國防上經濟上文化上所必爭山東有失適足爲世界第二次大戰之媒介德國正山東之權利以中國對德宣戰之故當然已爲中國所有斷無由第三國承繼之之理中國之所以不簽字對德和約者卽爲該約中關於山東問題之三條不公平耳該約中關於山東問題之三條朝删去則中國夕簽字矣（二）山東問題不得由中日兩國自行解决須付諸國際聯盟會仲裁也日本之所以亟亟欲得山東權利者何故爲欲貫澈其大陸侵略之（蝎形計畫）而已卽一方由遼東半島之南滿鐵路北折而西以席捲滿洲蒙古一方由山東半島之膠濟鐵路經高徐濟順鐵路南折而西以囊括黄河流域之地是也此日本併吞中國之第一步也且膠州灣爲東方第一良港而山東爲中國富於煤礦之區若日本得之則太平洋上之航行自由將蒙莫大之危險而中國大江以北之商業非復列國之有中國樂與世界通商而不願其商場爲一國所壟斷也如此國際上之大問題當然須付諸國際聯盟會仲裁吾人信國際聯盟會爲正義人道之結晶必能對此爲公平之裁判若以之由中日兩國自行解决則一九一五年五月七日中日二十一條欵武力脅迫之悲劇將復演於今日危險孰甚焉（三）近日報載英美提出調停中日事件八欵自第一欵至第四欵可無異議餘均未能贊同蓋中國所爭者在收回靑島軍港及一切鐵路之實權以破日本大陸侵略之（蝎形計畫）誠如第六欵第七欵以云則中國徒有恢復山東主權之名而將受日本侵略之實果何取焉吾人深望此消息不確實如其果確實則吾人斷難承認之也 
　　閉會宣言六月十六日以五四運動之潮流所趨而吾中華民國學生聯合會誕生於世同時代表會議開幕以迄於今其孕育之由來與夫在生之責任已於其開會宣言言之詳矣開會以來夙夜祗懼冀求於可能範圍以内有以貢獻於社會國家以及於世界無如事與願違原定閉會期已逾二十日而吾人之初衷猶未遂其萬一深負海内外期望之殷及我全國學友付託之重此吾人之所引咎不遑者也今者和約雖未簽字而國權終於未復曹章陸雖已免職而國賊終猶當道外交内政荆棘塞途奮鬬之機會正熟豈遽行閉會之候惟學生之天職終在求學而終止罷課吾人已出宣言全國學校皆將爲開學之準備各處學友亦有亟於召還代表以資詢謀之要求且世局變遷一日萬態必欲坐守以窮其歸宿則如鹿之逐影必致躓而後已况奮鬬之途萬端只須勿失開會之精神無取徒具開會之形式故吾人宣言謹於八月五日閉會並據本會評議部新明章程本會應改名爲中華民國學生聯合會總會卽於八月六日起發生效力而中華民國學生聯合會之舊名卽同時作廢至新制章程所規定之理事會未經正式成立以前由本會組織臨時委員會處理一切此後應行諸務吾人一本外爭國權内淸國賊之義奮力爲之始終無渝曾不因歷時稍久而隳其邁往之志亦不以形式之沿革而於精神上存所動搖所望全國學友共喻此意盡力於本會所議决之諸端以求實際上之效果尤望海内外賢哲時賜名言藉匡隕越則吾人之初衷終於必達雖本會閉會猶愈於開會也 
[本屆出洋學生之自費者]  
　　本屆出洋學生除淸華本屆畢業六十三人又專科八人姓氏已見前報外茲將其他官私費出洋諸君一百零一人姓名錄如左劉靖夫彭家元劉奇峯陳必達楊熾卿江紹原鄔志陶王逸之唐　唐應模程景康周增奎何思源王近信張會若党文華王登雲齋連波武維周陸家俊陳翼祖蔣惠仙張宗誠周德熙張獻之楊季謙楊曉波宋博泉林玉堂林玉堂夫人陳拯金仿萱郝延陵盧樹森吕醒寰汪兆璠曾心銘梁啟愼勞兆祺鄧松年范文照徐卓榮李立藩施學詩於子祥張峻誠質怡郝延浚石道生宋子良常能教鄭祖穆程景康焦湘宗劉劍秋女士劉國屏焦陳覺先王殿之樊際昌楊毓英童遜瑗徐準曾坤烈陳萱楊學賚吳冕李日康唐稼軒顧寳書陳振華王統善王芳生嚴恩椿繆秋生劉駟業戴靜琳女士楊培昌李熾昌唐美貞女士葉淵林景潤許滕八聶光堃聶光堅陶漱石女士劉錦芳女士黄琅瑛女士梅皇女士藍玉蘭女士傳振烈劉斯仁張謀爲洪有豐沈慈煇陳廣順兪慶棠女士黄子方古恩康哈國璋汪雲卿陳澤灝 
[八團體歡送出洋學生預誌]  
　　昨日寰球中國學生會江蘇省教育會中華職業教育社上海縣勸學所上海學生聯合會全國學生聯合會上海商業公團聯合會歐美同學會等八大團體發出通啓云茲定於八月九日（禮拜六）下午新鐘五時半假徐家匯南洋公學開會歡送淸華學校及其他官私費留美學生届時務請惠臨云云 
[組織中之國民儲金會]  
　　祝蘭舫宋漢章諸君發起之國民儲金會昨日下午在中國銀行樓上開發起人籌備會到會者爲祝蘭舫宋漢章田汝霖趙晋卿盛竹書陳光甫沈信卿王紹坡（聞蘭亭代表）李啓藩（靑年會代表）等諸君公推沈信卿爲起草員再行定期開發起人全體會云 
[十團體電勸蘇議員辭職]  
　　江蘇省教育會等昨致新國會蘇籍議員電云北京參衆兩院江蘇同鄉諸君公鑒安福部假借國會倒行逆施全國痛恨達於極點已入者誤於初基未入者困於多數諸君具有天良國民時日曷喪之言豈竟無聞見切望潔身辭職以副全省父老兄弟之盼望以全我江蘇二字之名譽江蘇省教育會上海縣商會上海縣教育會歐美同學會寰球中國學生會中華職業教育社華僑聯合會上海靑年會上海基督教聯合會上海救火聯合會魚 
[舊國會催促議員赴粤]  
　　廣州參衆兩院致各議員公函云敬啓者現兩院派招待員四人携欵分赴滬津招待同人卽祈迅速俶裝就道分别由津滬招待員辦事處支領川資刻日齊集廣州以便開會制憲無任盼禱 
[學生會牙簽工場消息]  
　　上海學生聯合會牙簽工場籌備會自二日成立後各職員卽著手進行次日由該會副主任黄異君約同愼昌洋行工程師雷君至民生女學學正主任任矜蘋討論一切前日黄君又親往愼昌洋行與該行主西人接洽並請電詢牙簽機種類産力價格等嗣據該西人答云此種機器已於一月前函詢其本國各工廠三星期後當有詳細回訊及樣本來滬可不必另發電報云云黄君爲中華職業學校鐵工科主任對於機器一項富有經騐將來該工場之成效未可限量也（附牙簽工）場籌備會簡章）（一）定名本會定名爲上海學生聯合會牙簽工場籌備會（二）宗旨本會以籌備上海學生聯合會牙簽工場爲宗旨（三）會員凡上海學生聯合會各分會所派代表及各界熱心共同籌備者皆得爲會員（四）責任凡爲本會會員皆有募集股本之責（五）職員本會設正副主任各一人正副幹事長各一人幹事十人書記長一人書記三人正副會計各一人（六）職務正主任主持會務副主任襄助之正副幹事長辦理會中一切事務幹事襄助之書記長專司文牘書記襄助之正會計專司出納副會計襄助之（七）會期本會至上海學生聯合會牙簽工場成立時取消（八）會所本會會所暫設貝勒路上海學生聯合會事務所 
[上海學生會參觀本館記]  
　　昨日下午五時上海學生聯合會諸君（共六十三人）來本館參觀由張竹平朱少屏二君導觀照相銅版房機器室排字房藏書室屋頂游息所等凡關於印刷事項均一一爲之說明參觀旣畢則在三憎休息室饗以茶點復在會議室攝影該會會長何葆仁君略述謝辭最後由朱少屏君致答辭而散 
　　第一排（自左至右）張厚存吳淵白韓立夫錢爾景張明煒劉玉麒第二排張維楨陸任遠陳詠聲兪慶棠歐陽雪張藹貞兪素靑張繼英第三排桂勗剛周崇高楊我祚董克仁周明棟曹沛唐浩馬愼餘吳毓麟沈惟楚第四排李伯鴻鄭希莊李峻華徐雲岳章蔚然樊寄湘蔡祚章李允成笪弘顧祖鍂馮樹華 
[省公署有限制米石出境說]  
　　昨日本埠米業各行忽接無錫聯號快函内稱邇因米價飛漲維持民食問題起見江蘇齊省長業經通飭各道尹轉行六十縣知事嚴禁私運非惟不准出省且不許出境前日有水販帮米船兩艘由錫開行上海駛至蕩口鎭被該處釐卡截留不許過境是以錫地米商聞信後卽邀集米業同人開會呈請無錫縣知事釋放云云本埠米糧同業聞此消息以滬上並非産米之區日銷萬石如果内地不能到貨則大有絶糧之虞擬於日内開會籌商禀陳齊省長變通辦理 
[總商會長取消辭職]  
　　上海總商會昨日特開董事會下午新鐘三時各會董陸續到會共三十餘人適該會正會長朱葆三副會長沈聯芳奉到部電勸令迅行回會並經董事會舉代表數人分投敦促遂於昨日午後蒞會當由各董起立歡迎入席然後振鈴開會聞昨日會議要點係提議將會中章程加以修正沈聯芳之意并擬增設副會長一人協助會務直至旁晚七時始行散會 
[關於時疫之消息]  
　　滬上時疫近日仍不見退且已蔓延内地聞無錫江隂常州一帶近亦發生時疫而尤以無錫爲烈該處患者來滬入各醫院醫治頗不乏人虹口同仁醫院因添闢病室救濟時症凡馬路上車輛撞傷等症除重要者照常診視外餘多轉送麥家圈醫院醫治紅十字會時疫醫院因缺乏助手特函請杭州梅籐耕博士選派護士第一排（自左至右）陸繡華唐瓊仙賈觀晴吳蕙黄碧君李順貞張韵桐舒志俠張樂英秦惠方第二排何聘九鄒光啓施戎劉雲舫陳人杰薛紹淸邵禹襄楊繼曾瞿宣頴第三排林成英朱敏章潘公展岑德彰何葆仁湯成　紀人慶任矜蘋曹永湛 
　　學校高材生六人來滬襄理診務已於前日抵滬矣 
　　城内疫氣昨日仍未稍減侯家路與東馬橋一帶昨晨至午共斃男婦五名又四牌樓爲顧繡生理之阿發昨午後一時許忽染時疫急送紅十字會求治因疫勢凶險經中西醫生三人爲之診治聞尚無轉機 
　　近日各輪船碼頭及鐵路車站裝缺工役因疫症流行異常缺乏滬杭甬鐵路上海南車站因受此影響以致貨車積滯共有數十輛之多現已飭令埠夫頭目極力添招工役以供裝卸 
[衡州扣留英貨之誤會]  
　　旅滬商帮協會昨據長沙帮新記申莊報告小莊代衡州德和聯號在協昌洋貨號辦有公信洋行所出熊頭牌之市布五十疋運至衡州被愛國維持會指爲某貨遂將貨扣留不由分訴充公議罰因該處僻處鄉隅識英文者頗少故有留難之舉除將原來布樣送請老公茂洋行加蓋圖記證明確爲英産外用特函請貴會查核判明眞僞爲荷等語該協會當將原樣函送振華堂洋布公所代爲騐明茲接振華堂復稱此貨向由公信洋行經售今公信雖已停業該貨移歸老公茂經理行銷各省確爲英産並詢經售是貨之同業亦云實係英貨無疑云云該協會接函後已據情函達衡州國貨維持會將扣留之布從速放行矣 
[財政廳令發契稅考成條例]  
　　上海縣署昨接財政廳令發呈奉財政部核定之江蘇省契稅考成暫行條例照錄如下（第一條）各縣征收契稅依本條例之規定考覈之（第二條）各縣契稅比較依民國五六七三年分各縣收數通扯匀計酌中定比由財政廳通令各縣遵辦從八年分起作爲暫定試辦比額（第三條）考覈時期每屆一年行之（第四條）一年内更易數任者由財政廳查核各該任征收情形分别奬懲（第五條）各征收官收入契稅以通年計算比較定額能盈收一千元以上者記功一次千元以上至兩三千元者以次遞加盈收一萬元以上者卽由本廳呈請財政部轉呈大總統給奬以示優異（前條盈）收奬勵本應照第六條短收處分按成核計惟内有向來收數未旺者有整頓已著成績者其向來收數未旺之縣比額旣少盈收非難而整頓已著成績之處比額旣多增收不易按成計考均屬欠平是以仍照原章以每盈千元計算以昭公允）（第六條）各征收官收入契稅以通年核計比較定額短收一成以上者記過一次二成以上者記過二次三成以上者記大過一次四成以上者記大過二次五成以上者卽由本廳隨時呈請省長酌量懲辦（第七條）如因災荒或特别事故以致收數不能及額時應將確實情形呈報本廳核辦（第八條）征收官署經辦員司如有辦事勤奮應行給奬者得由征收官呈請本廳奬勵其有特别成績者並得轉呈財政部核奬（第九條）各征收官如有侵蝕稅欵情弊查明按律懲辦（第十條）各征收官之辦事人員如有吞欵舞弊情事除查明依律追究外其侵吞之欵先着征收官如數墊繳（第十一條）各征收官征起稅欵塡表報解限期應照契稅章程第二十四條辦理不得稍有遲延（第十二條）本條例呈奉財政部省長核准施行 
[上海縣署之借漕與追漕]  
　　上海縣沈知事近奉財政廳令仍依上年借漕成案息借全額十分之三限令本月杪如數籌借並派員會同商勸以濟要需沈知事奉令後查得本邑全額漕糧約二十四萬左右以三成息借須七萬餘金現廳委行將來滬亟應先爲籌劃昨特商由第二科長迅向上屆墊借漕欵之某業董等磋商手續以免延誤 
　　沈知事又查得民國七年份冬漕被二十三保各圖地保拖欠漕銀至三千數百元之多迭次往傳因該地保等住居租界抗傳不到除照會租界當局移提外又以該保催徵吏承辦不力昨將該吏提案收押候究 
[交通部飭發禁運品辦法]  
　　滬寗杭甬兩路管理局奉交通部訓令略稱准稅務處咨開查上年修改稅則委員會所提議案有關於禁運品問題一項訂有辦法三端咨呈國務院會議議定照辦查進口新稅則實行期定於本年八月一日所有該項辦法亦應以八月一日爲實行之期除辦法第三端應行預布之禁品名目淸單隨後另案宣布外相應照錄原案咨行貴部飭屬遵辦等因合亟抄發該局仰卽遵照（辦法三端已錄上月二十九日本報從略） 
[敖雲亭辭兼職不准]  
　　江蘇第二監獄典獄長兼陸軍監獄官敖雲亭以漕河涇新監離城内陸軍監獄往返有五十餘里不免顧此失彼日前特飭科備文呈請盧護軍使懇辭兼職以免誤公盧使閱呈後以所呈各節尚屬實情惟該員辦事多年尚稱勤奮所請開去兼職着毋庸議敖君奉到前項指令昨已到陸軍監獄照常辦公並傳諭各職員及看守士勤愼從公毋稍玩忽一面通知淞滬警廳游巡隊高巡官轉飭各隊士加意防範以免疏虞 
[男女拐匪略賣婦人案訊結]  
　　女拐匪丹陽人劉張氏串同揚州人陸振庭（綽號小辮子）及在逃之小胖子於去年十一月十五號將來滬謀生之金壇婦人徐高氏以舉薦帮傭爲詞輾轉誘往江隂縣屬常山頭地方賣與農民羅金高爲妻得價分肥嗣氏以家有丈夫子女乘隙逃回滬上與彼等理論不服遂將前情報告匯司捕房並云常州婦人趙楊氏及其夫楊樹根均預聞此事因由包探陸連奎將以上男婦四被告先後拘解公共公堂訊押昨晨又由捕將一干人犯解廨研訊先由中西包探上堂禀明前情次據原告徐高氏投訴家中生有男女三孩因丈夫身患廢疾生計艱難故於去冬來滬帮傭遇見同鄉人小胖子將我誘至愛爾近路四百六十六號門牌陸振庭家躭擱陸前在金壇開店是以相識豈知居留數日後陸頓思將我價賣經嚴詞拒却彼遂諉稱送我回籍令小胖子劉陸氏伴我先至丹陽旋赴常州再由江隂而達常山頭地方賣與農民羅金高爲妻我起初不願曾被另有數人毒打無奈曲從當進羅家門時卽聲明我係有夫之婦羅姓家人遂尋劉張氏等理論不料彼等已携身價洋六十元而遁賣身契係劉張氏簽押我以家有丈夫兒女刻刻思逃均爲羅家防範此次係藉詞往山中割草爲由始得脫身沿途求乞至滬請堂上嚴懲若輩云云詰據被告陸振庭供稱原告係由小胖子領來據云夫故無依向我告貸餘供含混劉張氏供詞一味諉卸楊樹根夫婦亦堅不承認分得身價洋兩元情事李襄讞核供商之英包副領事以張氏與陸膽敢串黨誘賣有夫之婦實屬不法已極判氏押女所二年陸押西牢一年半期滿均逐出租界楊樹根楊趙氏訊無勾通證據一併斥釋 
[復旦學生歡送留美同學]  
　　本埠復旦大學學生年來出洋者甚多而尤以留美者爲最此屆赴美者計十二人倫敦者一人巴黎者一人前日該校同學諸君特在東亞酒樓開歡送大會公推何葆仁君致歡送詞大致謂諸君爲求學業不畏遠涉重洋同人等毋任欽佩刻下國勢阽危一至於此外交失敗痛曷可言所以然者皆在一般靑年多無學識致不能挽斯狂瀾而國内大學注重科學實業者少諸君以此之故致不能安居國内求科學實業知識而必跋涉數萬里始克如願志固可嘉心亦苦矣尚望諸君抵步後致力學術多事實騐以備他日富國强民之策目今國内之事我人任之他年諸君歸來負斯責任然後同人等步諸君後塵冀廣見識茲爲諸君共進一觴祝諸君健康次由赴美之吳冕君致謝詞謂復旦自改辦大學以來經李校長苦心經營始克成今日境况吾人應體李校長之心努心學業細心研究改良校風如有不妥當處當與李校長商議辦法改革庶幾乎復旦聲譽日日俱高蒸蒸而上同人等遠涉重洋實具有不得已之苦衷何君云云良屬實語方今世界日新月異新大陸爲二十世紀文明發源地而又爲吾國良友同人等抵步後一而盡力求學一面對於此次愛國運動之精髓有暇當一一宣佈彼邦人士務使了然此次運動之目的云云次由留法之周崇高君演說謂此次愛國運動以最大之犧牲而結而僅罷斥二三僉壬罪魁禍首竟置於不問之列是我人之志終未酬後來之責任當十萬倍於今日同人等遠離宗邦不克與諸君共負此責已屬慚愧乃復荷盛意歡送此後惟有一心致志努力向學以冀後日共維國是用報萬一云云宴畢後復有湯武傑君演說至晚十句鐘餘始散 
[淸華赴美學生消息]  
　　淸華學生同學會昨午在東亞旅館開話别會招待此次淸華赴美學生主席者爲陸君梅僧主賓各五十餘人席間復有種種游戲及各樣聲樂以爲餘興次爲赴美學生代表答詞合唱校歌三呼萬歲復同攝一影盡歡而散聞己未級同學將於明日上午在靑年會開會討論各種事宜因前次未足法定人數不果也 
[各學校消息併紀]  
　　育英國民學校法租界巨籟達路中華育英國民義務學校係陸鐵華女士捐資創辦已屆三載去年又增設職業科注重職業教育茲定舊曆本月十六日秋季始業聞稍　該校須開成績展覽會補發國民科第一届畢業證書云 
　　靑年勵志學校牯嶺路鳳瑞里中華靑年勵志學校木學期擴充校舍廣招新生聘請葛黄兪蘇沈姚君等專任男部教務並聘李華王諸女士主任女部教務每日下午四時至六時特設女子手工科輔助女生應免耗費寳貴光隂現定本月十五 
 
 

Page 11

 
 
號上午十時開學 
[普益社之衞生演講隊]  
　　南市基督教靑年普益社童子部前曾發起驅疫隊今又組織演講隊業已先後成立昨晚（五日）七時半該演講隊携帶影燈出發沿途演講先在大南門中華路旁之空地上由該社童子部幹事汪智湧演講疫症之由來及預防之方法聽講者約四百餘人繼至尚文路由該隊隊長王承麒演講疫症傳染之眞相並醮禳之迷信聽講者亦達三百餘人云 
[新閘商界聯合會成立]  
　　新閘商界聯合會於八月五號假閘北慈善團開成立大會會員及來賓到者三百餘人午後三時振鈴開會首由臨時會長報告經過情形討論進行方法繼由來賓陳則民君演說演畢會長答謝次行記名投票選舉胡鑑人被舉爲正會長趙可成被舉爲副會長謝憲峰陳精議舉爲書記員徐永貴爲會計員王肇成爲庶務員其商業地界分四段公舉幹事長四人幹事員三十人至六時全體攝影散會 
[仁濟善堂之查災報告]  
　　本埠仁濟善堂特派黄國英調查長江一帶水災情形刻接該員電告謂入夏以來沿江多雨山水暴發江水加漲堤潰田淹皖岸田園廬墓半入水中鄂岸黄州以下皆然寒熱無常時症難免各賑統希速籌是盼 
[造紙廠補助救火會經費]  
　　滬西外日　橋龍章造紙廠　此棧房失愼焚燬貨棧八間並燒去造紙原料破布絮等現該廠經理龐君以是晚火起時際高昌廟安鎭救火會施救尤爲得力爰特籌集五十元送請該會核收聊以補助 
[最近四週間日貨進口之比較]  
　　據某方面消息最近四週間入口日貨之價值約計第一週（七月七號始）每日平均關銀十六萬餘兩第二週十五萬兩第三週十九萬餘兩第四週十二萬兩就中第三週獨多者則恰好日船多同時進口故也至論入口貨之類别首推布疋近日則糖亦不少蓋以此二者最易與國貨混雜也 
[博濟藥房派員赴浙施藥]  
　　博濟藥房木圭氏醫生因各省發生時疫屢派朱兪二君分路施給茲又接浙江上虞餘姚等縣慈善機關來函謂該縣各鄉時疫盛行苦無醫院良藥以致悞斃特再派朱君備帶時疫急痧藥水三千瓶及秋季紅白痢疾藥一大包昨乘滬杭車前往 
[斜橋居民請阻建築殯舍]  
　　斜橋汝南里一帶居民上海貧兒院等致工巡捐局函云公民等住居上海市製造局路汝南里一帶　因武進同鄉正在里中建造會館其營造計畫有附設殯房義塚等項羣相惶感查自治區内建築殯房義塚前經自治公所議决呈縣示禁在案良以此等建築物於市面之發展公共之衞生均有莫大障害况本處人烟稠密環而居者不下千人工廠學堂東西林立居戸行號鱗櫛比連此等地方若雜以殯舍義塚生人與屍棺並處尚復成何景象際此疫癘流行死亡載道尚望貴局鄭重民命凡在該處一帶如有以此等建設領照者立卽阻止以符成案而重衞生 
[閘北慈善團遷葬棺柩]  
　　閘北慈善團近日迭接警廳曁四區警署滬寗鐵路局等各機關來函僉以沿鐵路一帶時有人將小孩屍體任意抛棄一經日晒臭氣衝天又新民路烏鎭路之轉角之義塚所埋棺柩前經久雨泥土被雨水冲去該骨大部晏露年來該處新築市房鱗次櫛比市面漸興穢惡之氣隨風傳佈實爲釀疫之媒應請趕緊遷葬以杜隱患等語該團主任王彬彦特於前日邀請各團董會議衆意以該義塚附近居戸日漸增多早擬遷埋眞茹新壇無如本團經濟艱窘此項遷費爲數不資今旣各機關來函詰問不得不籌欵舉辦以免外界責言議决後卽由王君商請滬北工巡捐局曹局長首先撥助洋二百元尅日雇船將無主棺柩運往眞茹掩埋一面通告寄葬家屬限期到團領回寄葬之柩逾限一併遷埋新壇所需經費由各董分頭勸募共勸義舉 
[閘北新築營房與馬路]  
　　閘北裴家橋地方建案陸軍三十七團營房業由鴻泰木作頭承攬包造定於日内開工兹聞該團陳團長已稟准盧護軍使派本團兵士將海昌路起至裴家橋止闢築馬路一道以利通行大約下星期動工鋪築 
[懲辦福建逃兵]  
　　閩督李厚基前因所部第一師護兵周尚起棄職潛逃并私竊手槍一支曾經電滬查緝旋經駐滬京畿憲兵第二連兵士在北車站地方拿獲該逃兵當卽電閩請示旋准復電可就滬地訊辦故由憲兵第二連朱連長解送松滬護軍使署究辦現由軍法課訊據該護兵周尚起供認竊槍潛逃不諱依照陸軍治罪法判處有期徒刑其刑期仍歸滬地執行昨經軍署將該護兵一名押送陸軍監獄收禁一面將訊辦情形咨復　省查照 
[華商電車改發售票員標幟]  
　　華商電車公司售票員之號帽祗有桃形式銅牌並無售票人字樣現經該公司另　新式銅牌上鐫華商電車公司賣票員曁中西文號碼俾使乘客明瞭昨已分發各售票員佩帶矣 
[朱晋昌已送地檢廳訊辦]  
　　太倉人朱晋昌身懷手槍二支並子彈等行至太陽廟爲警查獲押送閘北司法科申送警察應訊辦昨午經該廳備文飭警將朱並槍彈移送地檢廳由檢察官訊問一過判朱收押候究槍彈存案 
[和誘案移交法庭辦理]  
　　浦東東溝鄉民周和尚之妻奚氏今年二十二歲忽於上月間被住在高橋之徐大慶誘拐昨爲周尋獲扭送警察六分所轉送上海縣警察所當因案涉刑事轉送地檢廳訊究 
[盜夥引渡法租界歸案]  
　　盜匪吉早紅迭在法租界犯夥刦案經法捕房拿獲供出住居虹口茂海路二百零一號門牌江北人孫金甘係屬同黨由該捕頭派探陳福生王德金莊元章投請滙山捕房協同華探楊阿泉將孫拘獲昨解公共公堂由李萼仙襄讞會同英副領事包君訊明判將孫交給來探帶去歸案核辦 
[流氓詐竊船戸]  
　　流氓蒲阿黑串黨王小寳先後向停泊蘇州河畔船戸陳樹棠索取陋規行竊船主婦李王氏布衣七件經陳與氏報捕派探將蒲王兩人拘押昨解公共公堂由中西宫會訊屬實判蒲押西牢四月王押三月以儆 
[養媳被拐案改期質訊]  
　　住居唐家弄之婦人陸邱氏被鄰婦蔡吳氏控於前年六月間串當將其童養媳金秀誘拐販賣一案業由匯司捕房派探將被告拘解公共公堂諭令三百元人洋並保候訊在案昨經中西官提訊因原告所延之律師未到奉諭被告仍交原保改期本禮拜五再訊 
[扣押被告財産之聲請]  
　　股票掮客英商海司在公共公廨呈控麥邊銀行買辦周阿炳（卽阿品）欠銀二萬餘兩一案因被告臨訊不到奉中西官諭照原告控數還銀缺席判决在案昨晨復由原告偕代表律師投廨譯稱被告周阿炳於六月二十四號避匿迭經傳訊不到已奉缺席判决查公堂第六十五條定章被告所有産業理應歸原告執管並查七十九條所載如該被告産業不在管轄範圍之地由公堂咨請該管地方官廳協助執行現悉被告北京尚有煤礦股份應請執行堂諭云云王襄讞核供商之英卓副領事諭令退候查核 
[彩票不應在租界兜售]  
　　彩票掮客紹興人張子培前晚因在公共租界福建路（卽石路）兜售湖北軍事善後劵利濟有奬券被三百三十六號華捕查見以其違章將張連同彩票一併帶入捕房昨晨解送公共公廨請究中西官略訊一過判張交五十元人洋並保候禮拜五訊核 
[錢債案情節複雜]  
　　丁潤淸　投法公堂稱日前有陸子和朱福祥兩人前來商人處掮售貨物言定價洋若干元惟銀洋須至杭州地方領取後由商人派人與朱等同至杭州取洋無着又轉至紹興地方取欵又無着仍回上海詎朱等於前晚串同流氓李某等數人冒充包探前來將商人軋至某茶館一味恐嚇須令商人出損失費洋一百八十元方能了事否則扭控捕房等語當時商人無奈祗將身畔之洋五十元暫交伊等取去餘洋眼日交付詎朱於前日竟來索取故由商人報捕扭案求請訊究詰之朱福祥供陸子和向業洋貨生意因前向民人借去大洋四百餘元前日民人在途與陸遇見向索陸稱原告欠伊洋銀令民人轉向原告索取民人一時受愚至丁處索欵致被拘案不敢有拆梢之事中西官判以供詞各執着朱交保出外候查明再核 
[西人指探夥計唆使罷工]  
　　麥瑞洋行洋人昨延達商律師代表投法公堂稱原告係開設點心店僱用洪連根張廷　等工作詎於上月間洪等唆使各夥計一律罷工原告無奈另請别人工作致受損失甚巨求請訊究並請向被告等追償損失洋銀現經捕房拘到張廷耀一名餘均逃回原籍寗波地方求請提案訊究詰之張供實由頭目洪達根唆使停工並非民人起意中西官判張退去候提到洪連根到案究辦 
[收租人控追房租]  
　　玉振公司收租人陳福康昨投法公堂控房客某織布廠主李德進又戴照五兩人各虧欠租洋三月計洋三十元另二角向索不付詎前晚李戴兩人私將生財搬去逃逸報捕後將李德進一名拘獲解案求請訊追詰之李德進供民人祗欠二個月租洋有之並無虧欠三個月亦無私行搬逃今將洋如數交淸請核中西官判交案之洋給原告領去李開釋戴照五改提到案訊追 
[汽車夫駕駛違章]  
　　法新租界寳建路捕房解汽車夫朱壽山劉土富至法公堂稟稱朱日前駕車至徐家滙路疾馳而行劉土富不遵路章行駛向阻不理當由巡街捕抄錄號碼傳案請究詰之朱供是日實因洋東西醫欲至某處診治急症故囑　馳今有信函呈鑒質之劉土富供認自知不合違章行駛中西官判朱退去劉罰洋三元以儆 
[原告聲請免究失絲]  
　　長安路瑞豐絲廠經理曹金可日前控該廠茶房馬阿六竊絲一担值價一千餘元並於貨棧内縱火圖滅痕跡一案經閘北偵緝隊跴緝未獲將馬之姘婦劉氏逮案解科前日該廠經理又投案聲稱竊去之絲已由阿六雇車送還僅少十餘斤請求免予追究將馬劉氏聞釋段科員諭令退去聽候核奪 
[騎兵隊馬夫之蠻横]  
　　駐防閘北之陸軍三十七團騎兵隊所雇之馬夫張啓華冉永和二人前晚行經恒豐路與繅絲女工吳秀弟互撞起衅口角之下張冉將該女批頰兩下於是旁觀咸抱不平訴知就近崗警詎張等又將崗警肆毆旋有鄰段崗警聞聲畢集始將兩馬夫拘入四區二分所吳秀弟亦投案聲訴前情倪警佐質訊之下諭令原告退去張冉送該團司令部懲辦 
[靜安寺路破獲烟窟]  
　　無錫人浦阿桂因在靜安寺路一千一百三十號門牌私設烟具秘密賣烟被該管捕房捕頭偵悉前日派令中西包探前往查明屬實當將浦與烟客王瑞生孫甫貴連同烟具一併帶入捕房押至昨晨解送公共公廨請究據中西包探上堂稟明前情並將烟具呈案請究訊之浦阿桂供所有烟膏係我自吃並非私賣王孫兩人來家閑談等語質之王孫兩人不認吸食洋烟中西官核供以浦破壞烟禁判押西牢二月王孫兩人各罰洋五元烟膏烟具併燬 
[汽車疾馳傳案科罰]  
　寓居靜安寺路一百二十五號門牌之甬楊某前日因自駛四百另七號汽車在靜安寺疾馳幾肇禍端被五百十五號印捕查見以其違章抄錄汽車號碼回訴捕頭請廨出單於昨派探將楊傳至公堂經中西官訊知違章屬實判罰洋三十元充公著令繳洋開釋 
[定貨不出之訟案]  
　　英商利達洋行在公共公廨呈報昌記紙行主胡桂坤胡掌坤定購白臘紙一百六十捆又石印紙五十捆貨到後祗出臘紙十捆延不交欵請追貨欵及損失銀四千另五十一兩八錢九分並利息一案由廨照准於昨簽發傳單派探將被告兩人傳至公堂稟奉中西官諭令被告等交保過堂候訊 
[小販毆傷店夥]  
　　向爲小販之甬人黄小毛因糾同在逃之二人在虹口吳淞路將某店夥孫長盛圍住攢毆致孫遍體鱗傷控由該管捕房派探周小弟於昨將黄拘獲帶入捕房略詰一過押候解廨請究 
[江海關之批示]  
　　江海關賴稅務司揭出永福航業公司批示云查該公司並未在圍遵章具結入册所有甬興輪船下貨准單不准發縉此批 
[謝贈]  
　　新由英美回國之大魔術家郎德山君定十三十四十五三日居夏令配克戲院獻技昨承惠贈優待劵兩紙又銀行週報社惠贈第一百十號銀行週報兩册併此誌謝 
[來件]  
[福建陳嘉庚君倡辦厦門大學附設高等師範演說詞]  
　　鄙人覊留海外前後幾三十年此次回國擬長住梓里稍盡義務竊吾人欲競存於世界而求免天演之淘汰非興教育與實業不爲功此固盡人所知然就進化之程序言之則必先興教育而後實業有可措手鄙人於教育一事實門外漢本不敢以扣槃捫燭之見貢獻於方家之前第爲愛國愚誠所迫欲出而提倡擊辦爰於民國二年創辦集美小學校方知小學教師缺乏繼辦師範中學欲以培植師資及預備專門人才開校一年有半教員屢更成績未見復覺中學師資更難數處如此他縣可知豈非進行教育之大阻碍私心默察非速籌辦大學高師實無救濟之良法敝處師範中學當初建築期於三年間完竣足容學生千餘名年費十餘萬元不意滙水奇跌教師屢更地方不靖遂致目的難達深爲抱歉現仍繼續進行務期此三年内達到目的預算未完部分尚須建築費三十餘萬元三年間經常費二十餘萬元合計五六十萬元竊自經營之始已有劃籌善後在新加坡經備有相當基金俾得持之永久容當續佈今先以本日開會問題欲與諸君研究者分述之 
　　（一）師資教育之重要也 
　　曩者執政諸公對於普及教育之主持類曰强追揆諸文明國之趨勢所言未嘗不是特就吾國事實而論何異痴人說夢鄙意未敢贊同試就本省觀之據民國二年統計人口約有二千五百萬男子得半一千二百五十萬果行强迫教育以期普及在學生徒應得一百二十五萬人所需教師約五六萬人核計十年間年須有師範畢業生五六千名每縣平均當得八九十人惟師範生畢業之後難保無改途他務者假定目下歲得五六千名之師範畢業生尚不數用况吾閩自興學以來師範學校僅設四所（每道各設一校）畢業生歳不滿百數十名就使悉任教務尚不及四十分之一每縣平均不滿二三名如是而云强迫何異操豚蹄以祝篝車覆簣士而擬泰華非愚則妄其誰信之夫教育之急切如彼而師資之缺乏又如此設政府欲實行興學不能不多設初級師範以製造小學教師而初級師範之教師亦必有千名以上方敷分配作十年計算每年高等師範畢業生應有百名之外尋源反本則高等師範决不能不先爲計及吾閩高等師範設而旋廢留學他省或外國畢業者又寥寥無幾師範教師之缺乏無異於小學教師吾閩教育之日趨於廢弛有由來矣推而論之全國高等師範僅有五所北京南京湖北四川廣東是也側聞北京南京兩校成績頗佳湖北四川未詳若在廣東者鄙人此次途經該地曾託友介紹躬赴調查該校經費及各種辦法據稱財政困難難敷展布其成績可以想見夫粤省素稱殷富政府特設最高之教育機關必能丕振學風施及全省不圖因陋就簡形式僅存殊非吾人意料所及回覩該地旅館洋貨行則高　百尺巍聳華麗鬬巧爭奇捨本求末風俗之奢消費之鉅大非教年前景况粤人誠能挹彼注茲化私爲公何至教育之不振實業之不興耶悲夫 
　　吾　　處海濱地瘠民貧人才缺乏經濟上政治上均非占重要地　自不免政府之歧視際此教育悲觀之秋欲望政府實行整頓推及吾閩不啻河淸之難俟當軸者旣不能爲我謀則吾民不可不早自爲謀興學責任詎有旁貨鄙人於是不揣冒昧爰敢個辦高等師範望蒞會諸君贊許從茲積極進行預計民國十年秋季開幕四年之後每年畢業生近百名則初級師範可繼續擴張再越五年每年可畢業二三千名十年之後方有教育普及之可言此欲徵求諸君之同意者一也 
　　（二）國家人才之宜培植也查我國中現稱大學者不下十餘所强半爲外人所創辦究其内容不過神學文學醫學等科耳餘若農工商等科闢係社會經濟之發　爲國家生存上所不可缺者則罕有所聞藉曰有之究不免因仍簡陋存其名而無其實欲收租當效果亦戞戞乎難矣吾輩身爲中國人不能自謀完備之教育而必借助於外人自愧不暇何敢尤人耶查例稱大學者應具文醫工三科以上若農商并設尤稱完備如僅一科或兩科則稱爲某科專門學校非大學校也鄙人前月途經某地參觀一外人創設之有名大學校雖有工科但備電學而已若實習製造各工程則概付缺如其原因如何不待智者而後知也茲鄙人復冒昧倡辦大學力求完備依吾國社會經濟之狀况尤宜注重農工商等科夫大學人才譬如主要之發動機專門以下曁中小學則其附屬品也今欲求附屬品之發達非賴有完全之發動機不可此欲徵求諸君之同意者又一也 
　　以上高等教育兩問題旣爲吾　本有之創　尤於吾國之爭存與發達有莫大關係鄙人處心積慮希圖報効已非一日特以棉力有限未敢輕舉故遲至今日始纔發表其開辦地點當以厦門爲適宜而厦門各區尢以演武亭一帶爲最佳蓋該地背山面海空氣新鮮交通利便兼之地坪廣闊數千畝多屬政府公地足備後來擴張之需以之創辦大學高師請給於政府長官　必樂爲贊成若然則鄙人願犧牲棉力以爲之倡由民國九年起五年之内認捐開辦費洋銀一百萬元開校以後認捐常年費二十五年每年一十二萬元共三百萬元合開辦費共認捐四百萬元就中如開辦費一欵能於三年内全數輸出尤爲所願若夫常年費歷二十五年之長期當以集美學校基金爲保證乃足以堅社會上之信用茲因保證之故用敢將敝校創立基金之崖略佈告諸君鄙人在南洋時曾將所有不動産概捐爲集美學校永遠基業其預立遺囑變更簿記各種手續早己料理完畢遺囑之要件爲異日託新加坡中華總商會及道南公立學校董事代理收欵以便源源接濟蓋英政府條例私人遺産無永遠承繼之權唯公益善舉則有之校産之數約計如下一爲店屋貨棧面積二十萬尺每月收稅一萬元又同等之空地三十萬尺甫在建築之始按三年内完竣尚剩百萬尺地方稍次俟數年後觀局再作打算此外尚有樹膠園七千英畝至本年春業經完全栽畢其栽種之次第最久者八年餘爲七年以下及近月着手者鄙人不欲急於取利擬待足八年之久方始開刀現已閑刀者可五百畝逐月收膠百餘擔實利六七千元尚不敷新園經營之費計三年内無奇利可獲至若屋棧三十萬尺之建築費需欵八九十萬元除收租支給外尚須墊欵四五十萬元合集美學校三年内預算費及大學開辦費共計銀二百萬元此欵擬從生理項下提出補充然三年後集美校之産業入息之鉅與年俱進除自費外足供認捐大學高師常年費綽有餘裕可爲保證者此也 
　　鄙人力簿願宏私立之集美學校旣須以次擴充而前述之計畫又欲分程並進所以對於大學校認捐之欵不能一次提出千祈鑒原然此法認捐外國商民已行於前非自鄙人創始也茲將前述兩校之經費計畫預擬如下（一）開辦費之預算按建築費五十萬元儀器校具七萬元續購民地修路三萬元工廠機器農場四十萬元（二）經常費之預算高等師範生按招二百名每名塾費三百元共六萬元大學學生按招二百名每名開費五六百元卽十一二萬元兩條共十七八萬元高師學生學膳費概免大學生按收學費一百五十元膳宿費一百二十元共二百七十元以二百名計算可收五萬四千元合補助費共十七萬四千元至高師學生查廣東師範每名墊費二百元大學校北京大學每名墊費二百二十元計四百名不外墊費八九萬元惟爲增高程度或銀水損失每名按加墊費百元以上則每年認捐之費十二萬元可容生徒四百名此預算案之概要也（未完） 
[工部局華童公學招生通告]  
　　本公學在愛而近路及克能海路轉角本年暑假後於西曆九月八號上午九時開學學費每學期二十五元須以外國銀行鈔票在開學前預繳 
　　本公學監院於西曆九月五號星期五上午九時至十一時收錄舊生九月六號星期六同時考收新生 
　　本公學課程中西並重 
　　本公學監院悉心研究各種書籍擇其最合用而價最廉者作爲讀本學生可赴本公學代售書籍處卽北四川路伊文思書館内購買應用凡筆墨等件亦俱有出售 
　　所收新生皆須預付小洋四角爲運動費 
　　學生投考時須自帶筆墨 
　　學生如患目挨及身體衰弱者概不收錄如未種牛痘者亦不收錄 
　　凡新生皆須製備操衣全身以備運動踢球體操之用可向本公學西式成衣處購買每套價洋三元五角 
　　本公學學生畢業後可直接入香港大學及英國大學自西曆一千九百零八年以來本公學學生考入英國開橋大學並香港大學者已有六十餘人考得大總統免學費者一人 
　　本公學爲中華童子軍第一隊之司令部凡學生經相當之試騐後卽可入本隊童子軍此隊於西曆一千九百十三年成立學生除疾病外不可無故不到且不准遲到如未得本監院之許可而不到校者當重罰或竟除名 
　　學生不准在校内及路上吃烟且須品行端正電車行動時亦不准跳上跳下 
　　學生不可沿路向小販擔上購買食物如違重罰 
雜評二 
[厦門將設大學（庸）]  
　　南方設立大學之說屢議屢輟蓋政府當局旣以全國歲入盡糜於内爭之軍費教育根本計畫毫不顧及各省又苦無此財力故南方除外人所設之大學外竟無最高學府此眞可痛者也 
　　福建陳嘉庚君以其畢生血汗所得供梓鄉辦學之用勇於詘己利羣求之今人實罕其選今又倡議剏辦厦門大學使南方有中國自辦之最高學府孳孳興學以爲國家百年樹人之計誠教育界之明星華僑素多急公好義之人若陳君者殆其尤著者乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談劍秋 
　　自談三字皆用當代名人字跡每星期調換一次今日係錢劍秋先生手書 
新談 
[接吻逸話] [  瘦鴿]  
　　接吻一細事耳在歐美流行已久區爲數類性質各異有所謂尊敬之接吻者有所謂情愛之接吻者有所謂别離之接吻者有所謂行禮之接吻者有所謂服從之接吻者總之借此以表露其中情而已然此兩唇一揾之間亦頗有奇事緣之以生者拉雜記之足爲夏夜納凉時添一談話資料也 
　　美國紐約城外一日有少婦踽踽獨行忽一紳士迎面來色然作驚喜狀初與握手繼以接吻少婦唆拒已不及變色却退立嚴辭斥其佻㒓紳士亟道歉謂有妹氏多年弗見時切馳思今遇女士狀貌乃酷肖致有此誤會云婦信其誠因不與較易剌訂交而去閱旬許紳士已傾心於婦有奴事糽顔之意一夕婦家有宴會折柬相邀心竊然喜盛服而往婦父一見遽大怒立命警察逮繫其人蓋此紳士曾於數年前僭冒其名以支票赴銀行攫巨欵以去也一吻之艶福乃易得三年鐵窗之苦味此三年中遂不復能與他女子接吻矣冤哉 
　　數年前英國中部某地有女子家甚淸苦而貌乃絶艶暱少年某甲相悅無間言甲有至友某乙艶女色挑之女亦不拒假以辭色一夕乙心忽大動遽擁女而接吻焉旁有某丙亦甲友也見狀大震亟走告甲甲怒時方啜茗立投杯起奔責乙乙固未覺與女笑謔猶未已也翌晚雙方約相搏各以朋儔爲助時旣届君人解衣磅礴揮拳相搏擊堅持弗下是役也被創者凡三十人或碎其顱或折其臂甲乙兩人創尤劇溯其起原則僅一接吻耳 
劇談 
[東籬軒雜綴] [  柳遺]  
　　我友華光搜羅舊時劇目與余有同好咋承郵寄數紙均二十 
年前之舊戲單也茲錄三種於后供喜談梨圍掌故者之資料（一）光緒二十五年三月十八日發已科團拜假坐湖廣會館演福壽部外串代燈公請座主（考是科座主係常熟翁文恭）濟寗孫文恪安陸陳文恪滿州裕文愼是時翁協揆已罷職歸田孫已薨裕亦出差到者惟陳尚書一人而已） 
　　賜福百壽長板坡（潤仙李五黄三石頭）烏龍院（賈狗五九）硃砂痣（孫處）頭二本蕩寇志（余莊華雲大狗）御碑亭（許處彩林小芬）取金陵（四十衆武行）魚賜劍（孫處）美人計（許處李五石頭華雲）瓊林宴（心培）斷密㵎（劉春李五）取洛陽（黄三）紅鸞禧（五九）醉打（何九）拉放（賈狗何九）雅觀樓（素雲）查關（三寳）連升三級（大鼻子）鎭壇州（蓮喜小芬）翠屏山（素雲三寳長山）定軍山（心培）龍虎　（金榜） 
雜錄 
[影戲話（四）] [  瘦鵑]  
　　滑稽影片類多短篇婦孺多歡迎之吾人黨當沈鬰無憀之際排愁無術施施入影戲園借滑稽片一開笑口嗢噱之餘愁思盡殺正不必别尋行樂地也以滑稽名者首推卓别麟（　llapl）n次則羅克Luke他如麥克司林逹Maxlin 'er泊林司Prince挨勃格爾Arbuckle諸氏亦並爲世稱卓别麟在影戲界中殆爲天驕之子凡世界中影戲片所至之地人莫不知卓别麟識之者殆數百萬人人有不知帝王之名而語以卓别麟則頷首以應者蓋比比也卽兒童玩具亦多以卓别麟爲範其得世人之推崇可謂至矣卓本英人十年前傭於馬戲班中月僅得一二　鬱鬱不得志已而遊於美試爲影戲遂漸有名今則自設影片公司獨長其曹嘗售其滑稽片八種代價至二十萬鎊（約二百萬元）歐戰中購英國公債禁甚多一次嘗購十五萬金元（約墨洋三十萬元）蓋儼然爲富豪矣其演劇也率以動作之滑稽見長爲他人所弗及而其短臂小鬚及長濶之履小圓之冠均足助其作態至片中情節類皆無甚意味惟呌　隳突四字足以盡之去歲嘗於維多利亞院見其『卡曼』Carman一片凡五本諧妙可觀其價值在諸短片上『卡曼』本在法國名家哀情小說梨園子弟爭演之遂成有名非劇今卓别出機抒演爲喜劇誠所謂别開生面者矣羅克爲新進人物善演無賴少年其滑稽可喜亦爲一般人所歡迎苟見滑稽短片中有美少年目新式玳瑁圓邊眼鏡者卽此君也愛普廬院中演其片絶夥麥克司林達善爲滑稽言情之片五年前海上諸院時演之頗足號召觀者其人工修飾恒以時裝見於片中面目間善表情動作亦佳與之配者皆絶色女子滑稽 
[世界偉觀（十八）紐約城之大劇場]  
　　Ｔhe　Hippodrqme　NewYorkCity 
世界劇場以此爲巨孹有五千二百座位舞臺深一百十尺闊二百尺 
　　片中之俊品也歐戰旣肇林達卽不復爲影戲去而從軍想其横刀殺敵時或亦自疑爲影戲中情景也越年海上有盛傳其陣亡者實則未死第受創耳同時有泊林司氏亦滑稽之雄滬人亦歡迎之其所演人物以活虎兒Wifles名善爲怯漢及懼内之懦夫維妙維肖一顰一笑皆能以醜態出之海上影戲園一時爭演其片今則廣陵散已成絶響矣挨勃格爾爲開司東片中習見人物卽碩大無朋之胖人所爲法的Ｆatty（意（謂胖也）者是也其人善爲憨態啼笑如稚子益以身軀胖碩似爲一天然的丑角觀其蠢若鹿豕之狀可發大噱有艶妻曰梅白兒瑙孟ＭabelNormand嬌小玲瓏亦足當李香君香扇墜之稱與乃夫適相反二人時合演影片並臻佳妙梅能游泳能騎馬登高山身手矯捷女中丈夫也 
小說 
[潛艇歷險記（續）] [  翠岑譯]  
　　第四十二章　中途邂逅 
　　明日之午Ｒ十九號離曷德樸出發赴北海潛水艇隊之集合所艇身漆以淡灰色光彩煥然一新自曷德樸至集合點約百二十英里受命須於日落前駛抵其處以待領命出發艦長台列克司托克台而聞大佐麥快亞之耗憂憤殊甚闔艇士卒亦無不同聲惋歎默祝其無恙惟以軍事體大不容缺人而廢麥快亞之職遂由海軍部派員代之代者爲大佐台維特比文比文者威而斯人調自威而斯之卡瑪森身肥碩而將健不甚高顔色蒼老台列克一見之下立知比文爲人可恃外貌雖似粗暴實則有堅决精密之思想潛艇旣出港無藉軍艦掩護浮行疾駛蓋先期通知海防各艦示以途徑故有受保護之實而無被誤擊之虞雖浮行而無慮也 
　　諾愛爾福達愛斯由驅逐艦返曷德樸今復隨Ｒ十九號出矣時則登甲板瞭望弗雷脫追隨足畔守望者報曰前右有帆見乃舉其遠鏡隨向矚之旣見其帆則恍然幾疑身在中國海面蓋全球各海惟中國海有是帆形也來船船面僅微出水面方向潛艇而駛帆爲長方形以葉綠色之帆布所製形旣長扯復滿桅頂露出者無幾順風而駛頗似穩適諾愛爾曰却而茂司汝謂之何却而茂司持鏡注視久之曰奇船奇船吾聞德潛艇有張帆者然目睹之則今爲初次諾愛爾曰汝言然也趣報艦長艦長台列克卽上甲板隨命準備没水蓋疑敵艇此舉意在引誘商艦暗中或有準備不得不防也旣没水台列克由潛望鏡視察來船海水生微波潛望管端透露不致爲敵所見而視綫復不爲浪阻Ｒ十九號以升降舵持平之力緩緩持適宜之深度潛近方帆之敵艇移時敵艇甲板情狀已淸晰可睹顯然Ｕ字列之新式潛艇也司令塔之旁立德水兵二人披黑色之油衣足穿長靴駕駛臺上則立一人御淺藍色半海軍式之服指揮帆索台列克曰密斯透福達愛斯君作何思速告我諾愛爾略動潛望鏡之機械鏡端視鏡中之形像立時明顯六百碼外之船若近在百碼遂大呼曰噫麥快亞也台列克曰吾亦如是想事之變幻竟有若是者特不知究若何耳諾愛爾復縱觀是 
鏡中又曰艦長以今觀之麥快亞竟似轉向敵人矣不見彼方操縱一切乎言畢靜待艦長發表其動作之方針顧艦長久不言蓋Ｒ十九號是時之行程目的在日没前抵集合所而揚帆殘廢之敵艇時離英國海岸四十英里今旣向英而駛則使風向不變者十二三小時後可抵英港無庸Ｒ十九號强之也雖然使風向而變者則如何是殘艇非將不救耶台列克思至此乃非特不欲害之且欲救之矣麥快亞旣爲之主是德人者已無能寫且願歸英人有矣英人有則英人物矣英人物英人可不救哉於是决以二小時之光隂爲之是二小時者可於下半程加三海里之速力以追得之者也救之將奈何則潛伺其旁察其眞無僞飾乃浮起以無線電求他艦曳之入英國口岸也台列克遂復事瞭望 
[自由談之自由談] [  不冷]  
尋釁 
　　人與人固有互助互利之本性以其同類固　如是也一旦汨没而互視以仇於是不問是非利害而日以尋釁爲事則其人類之得存也不其危歟 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
老申報 
國内舊聞 
[海舶旗幟定式]  
（同治十一年十一月初三日） 
　　北京總理衙門照會各西國官員謂中國新定旗式如三角色用黄中畫龍用藍色所有福州上海砲局所製輪船及各關口巡河船均建此旗以資認識其船長一百六十尺以下者該旗長用六尺四寸其船長在一百六十尺之上者該旗長用九尺六寸按中國砲船雖有升旗然均係統帶官銜之旗並非朝廷特立式樣號旗也故西人向稱不知中國號旗是何式樣茲經定制從此中西船舶相遇均可一望而知矣 
　　按此爲中國有國旗之始談掌故者所應知也 
國外舊聞 
[秘船由澳門載運猪仔虐待案（續）]  
　　至加納加花後將舟泊在外面者並非怕人逃走實因卽要開行現今工人不肯往皮魯國此事眞不可解渠等在船上並未虐待不過因有人逃走所以將其人辮子割去我輩均是做生意之人並非爲非作歹之人豈能作此傷天害理之事且我等往來多年皮魯國王從未禁止不許我作此生意向例舟到皮魯國後葡萄牙領事及皮魯國官員登舟問諸工人路上可有虐待情事甚爲嚴愼等語又傳舟上木匠訊詰據稱身是英人在舟上多年此次諸工人皆未嘗受苦但看舟中人若許之多而生病而死不過數人可見並非虐待我常與諸工人談亦未聞渠等說飲食不佳惟離澳門後因有人作亂遂將爲首者十人各予籐鞭二十云嗣訊居東洋之西人數名皆供曰屢制載西國工人出洋之船船上收拾淸潔並船上各章程皆與馬利阿古士船相類其載廣東傭人之船則各章程皆無該船之好至於船主之約束客人一事此則常有之事蓋船在海面則船主暫爲操權以彈壓衆人否則人多作亂將何以禦之耶又訊船上水手數人據稱除辦謀亂數人外並無虐待之事船上一通事西洋人亦呈曰船未開時先有官人逐一問各傭人願否出外時有數人不願遂卽遣之回家又令每人各立盟約船主留一張傭人亦存一張上面簽以澳官與皮魯國之印信惟未曾以皮魯國之坐落何處告諸傭人而已船上之大夫亦呈曰不許英官之查問傭人蓋以船主不在船中故也途中死者係病死非因受苦而死在該處落水逃走之人實未受苦卽回船後亦未加箠楚只割斷辮髮並派人看管不令復逃走而已又有名中辦興者卽船中醫生亦呈曰由澳門至東洋途上病而不起者四人躍入水中尋死者三人病而未死者三四十人均非因缺食也其謀亂被笞者十一人於未笞之前已患小病某與船主言其人有病不可打也而船主不聽竟痛笞之以致其人於十餘日後始能復元艙門有人管守傭人欲游玩船面必先問明只許四五人同時出艙多則不許太陽酷熱時均不許出外被鑽之兩人於船入加納加花口時方釋其縳途中四人躍入水者司船者未用法救拯船仍舊向前而馳云云 
文藝 
[周方銅壺歌七十韻爲吳方伯桐雲作]  
（光緒元年二月初二日）曾芷沅甫稿 
　　我昔購得周銅觚苔痕剥落形糢糊埋没古井數千載隂霾齧缺觚稜隅腹中隱隱有字跡似篆非篆難臨摹終日摹挲忘寢食寳貴不啻璠與璵自謂得此歎觀止不信考古别有圖歸安沈公稱博學嗜好獨與人相殊少擢巍科膺顯秩宦跡欲窮江與湖不寳珠玉寳古玩吉金貞石羅庭除夏商周秦肆採擇上至鐘鼎下盤孟考據直欲追歐趙不數近代山陽吳就中一器尤珍好起居坐臥與之俱自言得此發狂喜不羡石家珊瑚株今者遠宦中州去輾轉回顧心躊躇延陵吳季稱莫逆交情金石難想逾吕虔王祥篤友誼臨别無贈情何殊雖無三公寳刀脫餽此亦可明區區吳公夙性躭經史文章事業光唐虞禹鼎湯盤非所好獲此幡然生歡愉高聲命僕召賓佐曷共賞此周銅壺予適槖肇辭三峿幕中承乏慚濫竽據案拭目頻睢盱寳光璀璨輝襟裾幕中承乏慚濫竽據案拭目頻睢盱寳光璀璨輝襟裾鳳凰峙蓋安且舒螭夔蟠腹怒欲拏古色琅琅耀金珠殘痕隱隱雜泥塗光怪不數明堂戵離奇遠超博山罏雷紋雲氣相持扶陸離光怪畫難如腹底有字苦雙魚文爲富貴筆紆徐雖非蟲鳥蝌蚪書史籀大篆形相符陋彼李斯程邈徒妄更篆禁肆矯誣遂令後世多俗儒爲草爲楷恒牽拘六體八法各異趨紛紛議論相齟齬今見此書復古初願搨萬本爲楷模或懸虎觀或鴻都見之亦可啓昏愚公曰君言固非迂我今有感君知乎憶昔髮逆方負嵎大江南北成郊墟金盤玉椀委榛蕪秦鐘漢鼓付樵漁此壺屢經刧火餘轉徙入沈沈入吾觀此使我長欷歔萬物流轉如轆轤人生何必較錙銖聞君有觚美可娛蒼老曾似此壺無我聞公言笑胡盧自慚前見何拘公獲瑾瑜我碔砆焉能與之相齊驅嗚呼公如鼎鼐世所需願公努力惜居諸會看朝廷建節旟豐功偉業銘旂車欲知姓名藏石渠請以此壺爲權輿請以此壺爲權輿 
軼聞 
[馬賽謀財害命案（同治十一年六月二十八日）]  
　　人有狼貪其性蝎毒其心因謀人之財而遂至害人之命者則隂必麗夫天誅顯亦難逃夫國法焉如今所傳歐洲一案信可取以爲鑒矣法國之馬賽約埠有少年五人幼同里塾嬉戲往來劇相得也稍長又同習計然術酌盈劑虛踊貴屨賤無不相與籌商以故交情愈密也五人中曰甲曰乙曰丙曰丁四人者雖非寒族而未見豐盈獨曰戊者家擁厚資四人久豔羡之議欲請其出資合力營運乃甲則慮其不允所請乙又慮其索利太奢丙又慮其將來折閱無可賠償丁乂慮其半路收場難乎繼起甲忽躍起曰得之矣是非結果其人而席卷其資不可衆欣然以爲妙於是日夜謀所以死之者甲欲賃一花園邀戊游賞乘其醉而埋之使劉伶魂魄常依於竹籬苔石間而外面則毫無踪跡也衆咸稱善乙忽皺眉曰是殆未妥倘園丁於種花耡草時　掘得之豈不爲害且必須鍫鋤雜進以作爲深坎事非頃刻可辦安保無窺伺之者乎於是改議租一别院預爲布置檯椅數件并扛一長櫃於中而後邀戊燕飲戊至則觥籌交錯勸酒殷勤忽騰空一拳出其不意立中要害戊遂倒地死因啓櫃而欲藏之詎料戊屍挺然僵蹶竟如木偶石人一般櫃短人長不可伸屈竟至不能藏入丙急出市鐵鋸一具但聞齒聲霍霍鋸去兩足方能藏入櫃中因僞爲有貨出洋者然令數人舁其櫃至海濱僱一小駁船詭稱須擺渡至輪船上者及旣登舟後復命舟子上岸代買雜物因卽將舟駛開至空闊處急舉櫃而投之於海意以爲重物入水頃刻沈也不料其櫃油漆堅實無隙透水者浮游海面有似小船衆大駭異停橈而待之片刻漸有稍爲沈下之勢卽轉棹近岸一擁而上隨趕至戊家中席卷其所有資産而出計共得六千金焉蓋以戊無親族家中祇役使僕從耳而四人者又朝夕盤桓直入内室者故並不加疑詰問次日喧傳海中撈獲一櫃内藏一屍聚多人來海濱審視有識者曰此戊也昨爲甲等邀去讌飲何爲至於此哉戊家僕從至視之信然因憶昨日主人不歸而四客同來坐不多時張皇竟去是殆卽彼四人之所爲耶檢視室中資産則已罄矣乙等聞之連夜遠遁甲偏若僞爲無事者然徧向友人談及海中浮屍事以冀人不致疑可以幸免也乃官憲指名索捕遂被擒去乙等三人浮海而去官遂移書沿海各國同力緝交不數日並皆弭首就縛同質公庭官訊之日鋃鐺刀鋸嚴厲怕人甲之母親詣法堂看審見其如此情形如此刑法不覺心膽碎裂須臾血管迸破倒地而亡乙之妹亦來看審而毛髮森豎魂魄飛揚頃刻之間亦卽倒地不起聞此案近尚未斷結要之皆無生理矣夫居心慘刻者卒不免於慘刻之報此天理之自然也若母若妹令之目覩其嚇死之狀而己之首領亦暫時寄存而究未能保全我不知此時之心中竟將若何之楚毒耶豈猶戀及此六千金耶抑自恨無以見戊於九原耶然則六千金亦何益於事哉適足以殺其軀而已矣傳曰多藏厚亡又曰藴利生　其戊之謂矣又曰因貪成殺又曰以身殉財其甲乙四人之謂矣骨肉隂麗天誅自身則顯罹國法人曷不取以爲鑒哉 
　　記者曰此案與近日日本山田憲一案極相類山田憲者日本農學士而農商務省之技術官也進口米商鈴木辨藏者以販進外國米致鉅富山田以外米進口專利權爲餌索其賄五萬元鈴木如數與之山田乃持此爲資本而大做米市之空盤不意遇大失敗耗數千金而外米專權之憑證山田竟辦不到欲還鈴木之五萬金則已虧耗數千無從彌補鈴木迭次催詢初猶藉詞延宕繼至窮於應付最後乃約鈴木至其家晤談正酣飲食將畢突以球棒擊之殞支解其屍爲六段分裝若干皮包或棄諸海或沈諸河其後沈於河者因腐爛而上浮案遂破今尚未判結焉東西相距數萬餘里古今相距四十餘年其如出一轍乃有是貪夫殉財一邱之貊爾 
 
 

Page 19

 
 
   
 
 

Page 20

 
 
   
 
