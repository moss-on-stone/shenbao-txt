# 1924 - 289 - 4918555

 

Page 1

 
 
1;第一萬八千五百五十五號;中華民國十三年 西曆一千九百二十四年十月二十三號
星期四 * *   
 
 

Page 2

 
 
1;第一萬八千五百五十五號;中華民國十三年 西曆一千九百二十四年十月二十三號
星期四 * *時評 
[收束散兵（冷）]  
　　戰事之結束第一收束軍隊第二收束散兵與土匪第三收束難民然後地方方能恢復秩序今軍隊之收束已將就序矣而散兵與土匪尚游行各地軍士亦得混入其間以故各地之戰事雖了而搶刦焚掠之風尚復未息難民之歸而復出者尚有所聞地方未靖秩序不復正今後急需盡力之事也　　是故以今日而言安撫災民尚在其次必使災民不復遇災而後安撫乃有所措手維持治安之軍隊尤宜留意之國内專電 
北京電使圑對榆關九門戰事恐有持久模樣（一）天寒（二）雙方争戰久人馬疲乏（三）後方糧秣補充以道路不良及兵數複雜 
 
 

Page 3

 
 
1;第一萬八千五百五十五號;中華民國十三年 西曆一千九百二十四年十月二十三號
星期四 * *給養上似難均平（二十二日下午一鐘） 
　　北京電使圑息吳以靳師全部及三師一部由角山寺向田家崗猛攻二已於馬（二十一）晨佔領田家崗　二郎廟一帶戰争甚力沙河石門一帶昨反岑寂咸謂田家崗距九門不遠苟將田家崗佔領則九門與沙河石門之聨絡敵將受打擊查田家崗在秦皇島東北三十華里距角山寺十里距沙河十五里距石門砦三十里距九門口十二里二郎廟在石河東岸三道關爲長城突出部二郎廟位置在該關之西南角山寺在該關西北係七老圖山脈之盡頭處　　北京電官報吳下對九門口局部攻擊令田維勤在二郎廟告捷（二十二日下午九鐘） 
　　北京電吳電府敵軍兵力補充難主力已到前線吾軍在運送中尚有四旅且可調魯蘇閩鄂各軍增加前線本人已操勝算　　北京電官報山海關一帶迭獲勝利　　北京電政府運二十萬現洋赴秦皇島　　北京電英美法日義五使訓令津駐屯軍司令輪流抗議列車每天由開濼到津往回一次（二十二日下午九鐘） 
　　北京電紅會救護隊太少傷兵向隅者多　　北京電官報突到長興店之奉軍三百名失歸路被直軍擄獲送北戴河解除武裝　　北京電東三省議員黃樹忱等函各報謂東三省議員通電促張下野樹忱等概未與聞　　北京電馮玉祥佈告維持熱河金融　　北京電蘇齊請將江蘇海關及交通附加賑捐一列留蘇應用財部商交吳會同核辦　　北京電安格聨對滬商會請借關稅百萬辦善後謂有考慮餘地安正在計畫保管崇稅庫券基金問題與財部魏渤磋商數次　　北京電孫傳芳赴杭有電來京報告　　北京電鄂軍張允明旅奉調回鄂鄂另抽一旅北上援榆（二十二日下午八鐘） 
　　北京電小徐赴港使圑默許 
　　北京電財部呈請發明令各省勿得任意截留鹽欵（二十二日下午八鐘） 
　　北京電外部準備派俄退庚欵委員　　北京電寗電李厚基王瑚今晚抵滬　　北京電陸榮廷譚浩明今明可到京　　北京電軍需定期兌换劵已付印　　北京電義賑會查山東有十五萬人待賑　　北京電禡（二十二）參院開會到一百四十人議招待日議員行政會擅添書記决開除改抽第八次行政委員李廣濂等二十七人　　北京電京人生計益艱軍警餉仍未能照安格聨簽字之單完全發放舖捐預繳三月警察步軍欠餉尚無補發期警備宣布後格外勞苦中外人深贊守備北京之軍警盡職因彼等欠餉十餘月并無倦職之意各機關員司均典賣度日法庭債務訟案日多交民巷貴生物件增多大小銀行號庫均移交民巷報紙銷路減因銅元賤洋碼貴看多份報均改看一份内外城竊案增加物價比兩月前增半倍（二十二日下午一鐘） 
　　北京電昨軍警會議禁糧出境設平糶局　　北京電總商會以糧貴請援十年減收稅釐救災辦法請財部核辦（二十二日下午八鐘） 
　　天津電報載皓（十九）由十四師及田旅組手槍炸彈隊一圑攻九門口又二郎廟西南方號（二十）辰刻發生劇戰援軍陸續開往　　天津電奉張巧（十八）子刻回奉令總部參謀分四組赴各軍駐地參贊軍事　　天津電英電警楊發傷兵恤金輕四十元重一百元傷愈遺回籍　　天津電傷兵日多紳商聨呈戒嚴司令維持市面議定典商開業由該部派精兵駐舖保護禁傷兵滋閙（以上二十一日下午五鐘） 
　　天津電報載自號（二十）辰直奉兩軍大戰石門寨至箇（二十一）午尚未分勝負直軍總指揮爲彭壽莘奉軍總指揮爲張學良自箇（二十一）午起秦皇島火車不能通至山海關　　天津電熱河馮玉祥軍號日進攻凌源已出發毅軍一部允嚮導　　天津電自號日起榆關各地益寒已結薄冰直軍尚多夾衣吳電索皮衣四萬件　　天津電戒嚴司令布告取締傷兵滋閙市面違以軍法從事昨午遣輕傷兵二列車赴保定治療每名發棉衣一套洋十元欵由商會籌（以上二十二日下午九鐘） 
　　濟南電財廳龔積柄將被任爲魯省後方籌備副司令聞爲熊密保　　濟南電省署接費縣劉知事來電謂平邑鎮有匪爲軍敬擊斃百四十人餘匪退仙姑山熊令通緝首犯解散脅從　　濟南電五師添募補充圑在城内設辦公處今正式成立（以上二十一日下午十鐘） 
　　漢口電陸榮廷譚浩明號（二十）乘武長專車抵鄂蕭派軍樂歡迎入署設筵洗塵陸譚馬（二十一）渡江寓馬濟私宅　　漢口電湘趙電吳請飭漢廠撥械彈防粤吳轉蕭酌辦　　漢口電鄂號（二十）續解十萬元赴京聞吳尚電令續籌　　漢口電蕭派吳某解棉軍衣六千套赴滬發給援蘇鄂軍　　漢口電袁祖銘派趙志翔來鄂商撥械彈　　漢口電旅漢江浙人士發起江浙兵災救濟會推楊九鼎籌備（以上二十一日下午六鐘） 
　　重慶電楊森調六十三圑長李御良爲二軍參謀長遺缺以杜長昭接充　　重慶電楊森在省組織參議廳鄧錫侯昨亦集顧問七人積極組織政務會議擬仿民十參事廳辦法或即改爲參事廳已定沈宗元李芳起草（以上二十二日上午十一鐘） 
　　成都電楊派員到大邑歡迎劉湘聞已允於日内來省陳國棟賴心輝尚在此備受各界歡洽賴陳願負調解各方意見川局可望大定出兵援滇黔因將實行　　　（二十日下午十二鐘） 
　　長沙電熊克武部假道其目的非欲攻鄂亦不欲結怨於湘但爲饑寒所驅不得不出聞熊約束蔡鉅猷部不許擾犯洪江某要人已電阻熊出發　　長沙電箇（二十一）憲法會議討論司法制度提案人張聲樹說明旨趣湘憲希望能推行各省故司法不宜與各省隔閡又不能不顧地方經濟應改爲四級三審制初級廳仍應存在但須核減推檢祇各設一員衆多贊成將留待正式會表决　　長沙電趙下令云前零陵鎮守使劉建藩首倡義幟身殉株州曾撥地點建立專祠無如庫帑奇絀此願猶虚兹經該遺族集欵經營應予保護（以上二十二日上午九鐘） 
　　香港電石龍商圑派員與茶山等處鄕圑聨絡如將來孫軍有復入石龍機會則商圑退往茶山再圖應付决不在石龍開戰　　香港電孫令免馬超俊兵工廠長任黃騷繼　　香港電李福林電孫辭市長　　香港電張民逹莫雄兩部昨赴東江石牌增城各處增防　　香港電孫决添招工圑軍千餘名　　香港電軍隊戰勝商圑後第一種新捐爲竹戲捐由滇軍批商辦同時市廳佈告省河横水渡捐斷難取消　　香港電方本仁電林虎謂餉械完足專待粤軍發動彼當同時進攻韶關等語　林皓（十九）下動員令　　香港電廖行超昨設宴邀西關大紳商善後擬組巡查隊保治安　　香港電沙面連日調到印兵甚多防軍隊强入沙面搶掠并監守海關因謡傳孫擬收管海關故（以上二十二日下午八鐘） 
　　福州電任光守應楊樹莊召箇日赴寗　　福州電財廳長將屬蕭奇斌正商條件　　福州電陸戰隊警廳各截收屠宰稅薩病未加制止省署財政會議因周代表表示不干涉無結果行政方面將定期自行集議後商之周（以上二十二日下午四鐘） 
　　厦門電德化李金標舊部黃其瀾張南雄因拒陳國輝改編寒與陳部龍載德戰於西山銑陳自赴德化督戰聞黃得吳威後援　　厦門電陳慶雲與官橋鄕圑衝突由安海齊營長晉江宋知事調和雙方不再有仇視行爲亦不互索賠償（以上二十二日下午九鐘） 
　　南京電援蘇客軍定日運輸返防禡（二十二）日豫軍馬旅漾（二十三）日魯軍潘旅敬（二十四）日鄂軍張旅寗軍警界均設備歡迎　　南京電齊韓委王典章羅樹森在寗設立江蘇賑務處籌辦賑濟兵災事宜　　（二十二日下午一鐘） 
特約路透電 
[東北戰訊]  
　　二十一日北京電秦皇島某外人電稱奉軍退走三十里扼守前築壕之陣地惟今日中國官塲並無此項消息續訊吳偑孚已下總攻擊令　　二十二日北京電奉軍在山海關退走之說　屬可疑惟大砲顯已後撤壓逼已見鬆懈蓋直軍第一軍司令部現已移回山海關也　　二十一日山海關電田維勤所部之一　由二郎廟行抵胡家圖（譯音）與奉兵四百名計一營交綏奉兵以砲三尊機關槍六架投降田旅現向九門進發第十四第二十四及第三旅已占據吉山山爲逹九門之要隘直軍現望旦夕可克九門政府軍前攻者占據四重要小山奉軍三次圖復失地均未得利委棄死傷之兵千名卒向九門退走奉軍在九門者共約一萬二千名　　二十一日山海關電昨日山海關奉軍進攻三次均爲直軍所敗目下陣地無變動 
[廣東近聞]  
　　二十一日廣州電頃接韶開電徵明孫中山仍駐該處電文稱孫視上海領事圑拘捕聨軍司令徐樹錚爲大背中立已命伍朝樞向北京外交圑提出嚴詞抗議該電乃由馬素署名廣州各街道已恢復常狀行人往來頗盛赴港輪船避難者已不多惟河南居民仍遷移其貴重物品　　十九日廣州消息廣州傳稱孫中山命其部下向十五日戰中未遭殃之户徵收三個月之房租以充以伐軍費並言陳炯明如攻入廣州則渠與部下或復將焚燒全城故當速助欵以拒陳軍廣州盛傳陳軍已占據虎門砲臺但官塲方面無徵實消息 
[英政黨之選舉競争]  
　　二十一日倫敦電麥克唐納爾在歇菲爾德競走塲對四千餘聽衆演說未克入塲者尚有數千人麥氏稱選舉勝利渠可預决但下週將有一塲惡門對手方將盡力破壞工黨因工黨對内對外顧全國家利益成績大著爲彼等所忌也英國無極端主義之任何危險如果有之則必於無能耐的保守黨政府當權時而始見之工黨具有廣大高尚之精神國民宜予以多大之援助云保守黨白根海爵士在倫敦演說謂渠信國民心理健全眞摯定能排斥由馬克思所著邪僻書藉而來之狂妄的經濟理想渠見各處皆有不許借資與俄國之决心俄債問題固此次選舉之最重要争點也云克松侯爵亦在倫敦演說謂俄債擾亂商界視工黨政府任何舉動爲甚工黨之行政乃愚昧有害之經驗而致之當權者乃自由黨之愚蠢也麥克唐納爾所稱工黨政府在八個月内較其他政黨在八個年内更有助於和平一說殊屬可哂以渠個人所得各殖民在大臣之議論而言彼等皆極满意於英國從前之外交政策且甚願英國仍續行此政策並續用舊人工黨對於殖民地僅有口惠而無帝國思想之眞正觀念殖民大臣湯姆斯雖满口愛國之言然其所行之政策適與殖民地背道而馳且忽視殖民地焉帝國會議之决議案如帝國優待稅及殖民地所認爲與其安全至有關係之新加坡計畫皆被　置尤甚者王黨政府簽定俄約此爲各殖民地首相所絶不予以少許同情者亦爲英國史中最恥辱之事工黨現爲激烈份子操縱但國民須堅持一不許以帝國公民權利换取過激黨禍害之政府云　　二十二日倫敦電工黨保守黨自由黨現皆以甚大之信任開始最後一週之運動昨夜自由黨喬治在羅志台演說謂選舉時工黨必敗决無可疑此後英皇將召下屈最大政黨之領袖組閣而最大政黨當可屬於自由黨云保守黨總部傑克森氏稱渠游行各處覺保守黨前途最有希望保守黨所唱圑結帝國之政策乃社會黨國際主義之大打擊女界尤歡迎此政策 
[埃及人之主張]  
　　二十一日開羅電埃相柴魯爾由歐返亞壓山大利亞埃人開會熱忱歡迎之柴魯爾演說謂渠凖備犧牲自已生命以争埃及之獨立英外部白皮書末言及渠所提駐埃及英高等委員地位應與其他外使等之要求埃及在倫敦談話中非無所獲因埃及已向英國要求種種權利輔以證據而英國之拒絶則絶無證據亦無理由也埃及人民因此而知唯已是賴之必要加倍努力鞏固其圑體堅持其權利而不錯過奮然要求權利之機會全國人民必仍圑結於埃及蘇丹完全獨立之旗幟下蘇丹乃埃及本身之一部埃及人民决不許分割亦决不許有一外兵駐於埃境云 
[各國近事]  
　　二十一日巴黎電法内務部長通令各州預防生活昻貴諭各組織各區委員會委其稽查民生必要品之銷售並各以有統系之宣傳與組合以防物價之抬高　　二十一日孟却斯德電紡美棉之紗廠决定從十一月二日起將每週工時增至三十二小時衆視此項决議爲棉業漸有轉機之明證布廠已因在現狀下繳貨愆期而有责言 
　　二十二日東京電日本郵船會社董事部議聘政府鋼廠總裁白仁武爲社長　　二十二日倫敦電濮蘭德氏致書泰晤士報批駁卜魯斯氏抨擊安格聨爵士之言謂爵士負外人執債劵者保管人之責任凡中政府之命令苟與此責任不相牴牾責當奉行此次如拒絶贊成發行四二公債則將被責爲表同情於叛軍云云公電 
北京通電各省衙門均鑒本日令特派馬德潤爲修訂法律館總裁此令調任趙翰綸爲行政研究會會長此令任命谷芝瑞爲國務院印　局局長此令任命葉爾衡爲平政院評事此令任命鄭言兼平政院庭長此令任命容賢爲鑲藍旂满洲都統此令京馬（二十一）印　　蘇紳汪鳳灜等通電上海申報曁本省各法國父老昆弟公鑒鳳灜等於本日上府院電文曰北京大總統國務院鈞鑒江浙戰事旣終满目瘡痍自當與民休息如松滬護軍使宜廢龍華製造局宜遷人盡知之鳳灜等之愚竊謂共和之政重人民而撫民之官爲省長惟休戚與共舉措攸宜况殘破之餘拊循尤急前讀報紙當浙局變化之初蓬萊大帥屢語浙人以民政遷浙終踐其言夫以浙之久阻聲敎尚且如此何况江蘇在中央决不肯視大吏如奕棋在齊督亦甚願老成之共濟然韓省長際此時艱保無倦羽思還之意敬懇飭下韓省長勵精圖洽勿自放棄其天職蘇民雖陋亦當盡監史之責舉凡撫戢流亡簫勺羣　苟有所見不敢不勉民政旣修百度乃理柯則不遠萬姓具瞻苟非賢者而有嘗試之心敬請中央不爲所動鳳灜等無私愛於韓但知愛此鄕邦哀此孑遺涕泣陳詞幸恕狂瞽等語此事於本省前途關係甚鉅務祈一致主張以伸正誼江蘇紳士汪鳳灜吳蔭培蔣炳章孔昭晉貝理泰張一鵬彭穀孫宋銘勲錢鼎費樹蔚叩皓國内要聞 
[北京通信（三原）]  
　　直奉戰争之新趨勢 
　　東北戰事在吳偑孚未赴前線時熱河方面較榆關爲緊而直軍於彼方之最感困難者即爲交通阻塞軍行甚遲以是吳特將後方大隊援軍向榆關集中以轉移敵方軍略并令二三兩軍乘勝猛撲連日榆關方面戰事以九門口石門寨三道關等處爲烈九門距榆關不過五英里形勢險要實爲榆關之重要門户直軍守此居高臨下得以策應南北奉軍得之可以抄直軍後路故兩方甚爲注意前此四次争奪忽直忽奉互有得失據最近官場捷電已完全爲直軍奪回惟據他方消息吳偑孚原定今日早晨四時下全線總攻擊令旋以九門敵軍未全肅清海防布置尚未周備故又改緩總之九門之戰自十三日以至昨日雙方相持至六晝夜之久勝負之數迄未分明也又據某方軍訊吳偑孚已變更九門戰略於今晨下令對九門正面暫取守勢而以别動隊由九門左側抄襲在九門後面之奉軍總司令部亦已移至石門寨俾便於指揮作戰然奉方之於九門亦出全力前線軍隊共九個混成旅之衆除自錦州至榆關沿鐵路線布置五旅外其餘四旅均繞圍於九門附近此亦足見九門之關係重要矣　　吳偑孚於榆關全線布置原定分中左右三路進攻另以一大隊任抄襲搜索之責近復略有變更除中左右三大隊外另編六縱隊爲别動隊現在前方軍力總計有第三第十五第二十三四五六師及三個混成旅人數約八萬以外張福來昨日已抵前線與吳晤面力促後方援軍前進惟以鐵路車輛不敷調遣豐臺方面之魯豫鄂陜援軍約五萬人將由塘沽海道前進總司令部前因前方機開槍隊不敷調遣曾電鄂蕭增編四連隊聞已編練完竣亦將由京漢路開拔北上至海軍方面除渤海艦隊全隊逹到前線外南中艦隊已有海籌海容應瑞華乙四艦駛抵秦皇島將來即由温樹德率渤海艦隊進攻杜部各艦應援温氏擬以所部五艦以三艦作戰兩艦任游弋之責吳業於昨晚電召杜錫珪前去協商計畫杜氏業於今早晋府辭行下午四時半專車赴津聞俟南下赴寗一行後即再北上赴秦皇島另據軍事機關宣傳吳氏已將海軍陸戰隊派艦運至葫蘆島登陸已有五千人在錦州附宾抄攻奉軍後路此說頗覺體突蓋葫蘆島方面奉軍早有嚴密布置未必如是之容易進口也（十月十八日） 
[東北兩軍戰訊]  
　　榆關方面自十五日至十七日兩軍在九門口苦戰旋進旋退無大勝負陜軍第二師均着灰色皮背心多回敎人極爲勇敢已受傷者仍猛烈攻擊以致傷亡甚多吳總司令電令往後方休息以示體恤後受傷者來津未受傷者仍在戰線惟人數不多二十六師前駐小站之一百零四圑搶回九門口著有功績現在生存者不過百餘人吳氏甚爲獎勵現二十四師及十四師亦已先後開往前線勢力雄厚自興師以來奉軍消耗砲彈子彈極多幸有外人供給尚足應用如戰期延至二月恐奉軍子彈斷絶勢將不利又奉軍二十七師已自奉天向綏中開拔吉林各混成旅亦有凖備出發中以後山海關仍有劇戰關外及京奉路沿線死人死馬牛騾甚多無人掩埋氣味難聞奉軍屍積如山聞九門口之戰奉方全軍俱用手榴彈攻擊激戰三日食料僅有餅乾直軍抵抗亦甚强烈奉軍死傷兵多係二六兩旅將士因該兩旅自開戰以來即改編爲敢死隊由郭松齡韓春林二人指揮每次衝鋒異常勇猛盛傳郭氏陣亡並非無因十二日退却時直軍重砲隊乘勢追擊倉猝間遍覓不見郭氏是日夜間九點騎哨在距綏中十餘里地點發見郭氏獨臥草地隨即抬至後方司令部至次晨方送往錦州醫院據醫士云下部受傷甚重生命恐有危險刻下仍在静養中奉軍最初目的即擬先攻九門口以便居高臨下掩護由平地攻擊山海關之各軍奈直軍防守甚力不易攻陷目下攻擊此方之奉軍約一萬五六千名由賀家樓一帶平地前進者十八日上午九時兩軍在角山寺西方爲繼續之激烈戰　奉軍依然保守二郎廟有將進至疙疽嶺及五泉寺山西北一帶高地之勢槍砲聲連續不斷兩軍仍保持原有陣地至石門寨方面則直軍頗佔勝利下午奉軍一部分由西北方繞道來欲圖暗襲被直軍痛擊其計未得逞吳偑孚親至海陽鎮北方常樂店戰線督戰有日本守備隊參謀細木乘馬同行但據秦皇島電訊晚間奉軍由五泉寺山突出前方六十里佔領毛家溝此說尚未能證實至直軍所增援軍第三師約二千名向長城内鐵道以北陣地散開在鐵道以南者約三百名第二次援軍約八百名直赴長城内直軍中央陣地吳使此次由京出發時携現銀甚多用以鼓勵士卒如能即日直搗錦州即大加犒賞連日傷亡兵士甚多均運至山海關車站陸續向後方醫院運送　　熱河方面熱河直軍大隊集中赤峯凌源兩處張宗昌軍隊在距赤峯二十里被直軍擊退後死傷雖不甚多惟遺失機關槍馬匹甚多現已返朝陽擬會同吉黑軍隊出發反攻奉軍自入熱河以來沿途搶刧烟土均無戰心凌源方面毅軍十三師不能抵抗幸張之江一旅將奉軍擊斃多名陜軍第一師不日開抵凌源王承斌馮玉祥議定以逸待勞如將奉軍擊退則朝陽開魯不難恢復奉張又派隊進窺多倫圓謀察哈爾聞政府已電令張錫元譚慶林妥爲預防自奉方更變作戰計畫集中軍隊於榆關熱河之奉軍李景林部亦調回綏中彼方已無勁旅馮玉祥王懷慶部益得奮力前進據聞副司令王承斌已與馮王議妥分令各軍由各方向開魯及凌源方面實行總攻擊奉方總指揮張宗昌氏一面籌備抵敵同時電奉請示機宜然奉軍頗多潰降前日克復赤峯直軍軍氣益振聞奉軍决取守勢現在赤峯之譚慶林等軍隊約四混成旅擬集合由三十家子進攻開魯已凖備出發陜西第一師已抵平泉當地氣候嚴寒水結爲冰馬匹凍死甚多建平奉軍尤形狼狽旣不能退又不能進因直軍大隊集合建昌勢難取勝聞三十家子北箭爐等處均由十三師駐守 
 
 

Page 4

 
 
1;第一萬八千五百五十五號;中華民國十三年 西曆一千九百二十四年十月二十三號
星期四 * *   
 
 

Page 5

 
 
1;第一萬八千五百五十五號;中華民國十三年 西曆一千九百二十四年十月二十三號
星期四 * *國内要聞 
[奉直戰况之外訊]  
　　大晚報特約員金氏二十一日下午五時二十五分奉天電云山海關戰甚猛烈但至今晨止形勢照舊無變據此間所得消息直軍阨險固守現正死守西北方之峻麓該麓以廟得名稱爲角山寺記者從可靠方面聞悉日前在秦皇島上陸之直軍係從大沽乘三十一輪出發本擬襲攻牛莊嗣因山海關形勢不利乃變計改赴秦皇島登岸間牛莊守兵僅數百人輔以砲船一艘船上裝有四時大砲一尊今日官中戰報稱榆關奉軍復獲勝利直軍進攻沙河寨時誤觸本軍舊埋地雷死傷甚衆該軍爲張福來之二十四師及靳雲鶚之第十四師約共一萬五千餘人向奉軍猛撲鏖戰終夜希圖衝破長城内奉軍陣線奉軍則自石門寨爲包抄行動當戰事正在緊急之際直軍忽誤蹴本軍舊埋許多地雷奉軍遂乘勢包圍其右翼是役敵軍傷亡甚衆並陣亡上級將官多人凌源官電報告佔領剌嘛嶺（譯音）嶺爲該地最高之山原文略謂自第二軍佔領凌源後敵方援軍即行反攻激戰全夜卒被擊退斃其第二十師四十旅孫旅長及士卒千餘是役俘獲敵人一千五百四十名山砲四尊機關槍四架來福槍及子彈糧食無算内有麵粉三千袋奉軍現續向冷口前進云云外報記者及觀戰外人仍禁往前線郵電檢查甚嚴省城安堵所有戰事徵象僅見大車多輛日夜輸送軍需而已　　大陸報十六日山海關通信云記者趁吳偑孚兵車離京北上閱五日方抵山海關前線在唐山遇醫車一列满載傷兵開濼礦務局懸有紅十字會旗幟唐山而上路不甚平抵山海關時尚未破曉乘者多酣睡未醒記者下車後見吳偑孚已離車趕往前線惟車輛之右突有兩彈爆發又北兩百尺地亦有榴霰彈飛來　車遂不得不急行退駛約駛後半英里經一度之討論遂决定大本營巡在秦皇島當余等未抵山海關之時前線已屢有猛烈之激戰九門四周各路均已爲奉軍佔領直軍損失極巨被迫退三十華里後經反攻又前進十里惟犠牲甚巨兵士死傷甚多此時戰線之正而轉形冷寂因張作霖計畫擬在猛力攻取九門口恐嚇秦皇島及其交通吳見此形勢乃由秦皇島用輕便鐵道極力增加援軍至石門寨並親赴前線指揮用重砲猛轟經一日之激戰陣地鞏固如常奉軍退往沙河寨直方傷軍之運向秦皇島者爲數頗多是時奉軍又攻擊三道關已爲奉軍佔領吳乃不能不注意此方而九門口方面奉軍後備隊亦　到猛攻石門寨復爲奉軍佔領一時奉軍距秦皇島車站之大本營僅十英里車站周圍皆架設機關槍步軍匆匆開拔西上均未及携帶糧食及被服通天津之鐵路各支軌之火車均套上機車車首皆南向曹鍈則於正軌上據一火車預備赴津十三及十四之半日槍聲甚爲清晰次日稍微蓋因陣線變改或風之方向轉移之故直軍方面仍極力圖奪回石門寨凡南來軍隊及物品均送往石門寨吳自身則上海圻艦十四日夜率兩砲艦向葫蘆島示威奉軍亦略回擊前日由津用船運來之直軍亦已上陸即增援三道關及石門寨兩處十五日下午有國際列車開至秦皇島時約五時等候片刻於七時一刻方開往山海關八時方到擬在此停三句鐘記者在此時間乃得游覽全市及覘戰後一月來之結果山海關之居民已完全躱避多數房屋及店舖亦爲軍隊佔住車站左近槍彈洞仍明晰可見奉軍炸彈形狀殊小飛機甚高不易凖確記者於月夜自車站步行至長城並未有意外在直軍陣線之北三里時見有槍子發出但是夜左近大致安定九門口及石門寨等處則仍繼續作戰三小時後該車回京載回前線觀戰員及通信員多人戰事之何方獲勝現時殊難斷言吳軍略固優而張則有極精良之砲隊中夜車至秦皇島記者乃重至大本營車上云云　　英文導報云山海關方面過去數日之戰事在中國内亂史中爲太平亂後之最激烈戰事據最近返京之外國觀戰者云九門口及石門寨方面連日均有劇戰兩軍極力衝鋒奮不顧身山海關外衝突比較輕微雙方屢用機關槍炸彈互擊愈戰愈烈非至一方死傷過半决不稍退連戰數晝夜雙方均無運送死傷兵士之機會星期三激戰自午直至深夜經過十分鐘休息後又起砲戰石門寨争奪戰雙方得而復失者數次兩軍砲兵均包圍該寨屢用大砲轟擊敵方第一次激戰起自吳偑孚未到以前激戰結果石門寨遂被奉軍攻陷其所以能成功者因張作霖由熱河調回奉軍三旅加入此路戰線假使奉軍攻陷石門九門等處要寨則直軍勢難固守山海關及秦皇島或須退至濼州因奉軍居高臨下較易攻擊也但其此種企圖似已失敗直軍勢衆加之吳偑孚抵前線後即率其第三師全部協助第十四師及第二十四師極力進攻奉軍鑒衆寡不敵中止前進據最後報告直軍已奪回石門寨同時並將九門口方面之奉軍完全逐退山海關秦皇島之危急時期業已過去奉軍數日苦戰之結果向關内稍有發展但直方援軍到後力足以阻其前進且於極短時期内奉軍之區區所得亦恐完全喪失直方援軍陸續加入前線是亦開始攻擊之一證奉軍不久或將退至關外之北方故鄕亦未可必吳偑孚曾用其精巧之戰略調動各軍克復石門寨吳氏並集中其大部隊伍於大沽擬由輪裝運往攻葫蘆島側擊奉軍輪船多艘已由大沽出發軍艦先駛往葫蘆島吳氏亦乘某艦籌畫進攻策略軍艦行抵該島海面隨即發砲攻擊同時由大沽運來之陸軍亦在秦皇島登岸馳赴石門寨應援奉軍聞葫蘆島危急曾分兵一部往援直軍遂乘機克復石門寨且將大隊奉軍完全擊出關外張作霖調回熱河奉軍三旅應援山海關意欲急攻此方以决最後勝負然朝陽防軍單弱正與馮玉祥王懷慶兩軍以進攻之機會最近將來吳氏必竭力攻擊其所部各軍士氣頗振據報奉軍因受創甚重恐蹈前次之覆轍故均躊躇不前云云又據日人方面消息聞歸自奉天之某外人云東三省内將發生大亂張作霖强行拉夫然各地壯丁寗投匪而不當兵以致匪風日熾民不聊生戰事如果延長則良民勢必忍無可忍擬而走險爲害豈僅一隅哉奉天總司令部第一次所拉之夫役已逹三萬餘名目下仍令各縣繼續選拔壯丁將來戰争無論勝敗此等夫役歸里後旣無一定職業又非安分良民迫於衣食勢必爲匪影響於地方治安者實非淺鮮然則中國從此恐無寗日矣 
[山海關劇戰之日訊]  
　　東方社二十一日天津電云吳偑孚自二十日以來力謀角山寺二郎廟兩高地之克復約增加一師圑之兵力自臨陣前督戰猛攻然至二十一日晨未能奪取乃用曹銀之名揭示懸賞若奪取角山寺與二郎廟各賞十萬元沙河寨與石門寨賞二十萬元　　十九日由秦皇島出發謀脅迫奉軍背後之軍艦二隻及搭載陸兵之運送船三隻在山海關海面爲奉軍飛行機六架所襲擊遂退回於二十日夜半再出發　　二十一日哈爾濱電云奉軍之拉夫延及此間由今日起所有中國街之拉車夫役旨强行拉去於是勞動者間一時大起恐慌 
[外報紀天津總站情形]  
　　英文京津泰晤士報十七日消息云天津東站情形已極形混亂所其程度尤不足與總站比擬傷兵援兵牲畜軍需等品雜聚車站混亂無章致昨日兩車站之間乃發生撞車之劇時有列車計車頭一輛附掛車箱三節由東站開來猛駛入有其他列車軌道與該列車後部相撞迨火夫瞧見前面有車極力停駛業已車頭受傷鐵軌微損毁車箱兩節乃即刻由人夫將軌道整理火夫傷手幸無其他死傷京津泰晤士報有記者前往總站見該處情形較東站尤劣幾於每條軌上皆有車輛停留較後處之三軌停兵車一載運車輛列車一尤載運騾馬拉夫列車一此種情形最爲可憫上掛車箱十餘節内牲曰皆满牲口皆羸瘠每車箱皆有死騾一二匹倒斃其中此外尚有若干亦奄奄一息觀其情形知該車已停留彼處多日性口絶未加以飩飼養大都無力倒臥卒爲其他踐踏以死其中有兩車箱死畜業已腐爛至少當已死去三日共他鄰近車箱中之牲口所以未倒者僅因其覊勒係拴於攔上不能臥倒而已此中又僅有一車箱中略置馬料然牲口爲勒所縛不能及也其他軌上有紅會列車一惟多數傷兵已運往城内醫院當記者今日過公園時（該園亦設臨時醫院）見有已死兵士三人用抬牀抬出同時並有一重傷者在城内傷兵隨處皆是拉夫已不甚踴躍軍隊任意扣車總站有機車三輛各掛車箱一節停留要道已逹若干小時之久究不知作何用更不知何以每車僅掛車箱一節外國軍隊對於總站現較爲注意車站月台有美法軍士各一人巡察云 
[秦皇島拘留日兵之抗議]  
　　大晚報二十一日奉天電云鑒於日前日本致牒北京抗議直軍之待遇戰區日人情形現在遼陽所駐日軍狀况彌見重要查該地現駐日軍一師圑解大寺統率又據某目擊者言大石橋新到有日兵兩聨隊係徒旅順開來隨軍携帶大砲多尊　　大晚報又載吳佩孚在秦皇島拘留日兵因之與日武官大起衝突當地之日本司令部已向吳提出嚴查警告略謂（在京奉路線二英里以内無論戰時平時日本司令官有執行軍事裁判之權中國之文武官吏須一律受此項權利之拘束現本司令官旣與各國同負保護路權之責自不得不隨時隨地並擇取必要之手段以實行此任務）云云 
[戰事雜聞]  
　　東車站票房發現電雷天津消息昨日（十八）下午晚七黠三十五分東車站票房售頭等車票之玻璃窗外又發現柳條箱一件無人看守當時第十八次票車尚未開行適被鐵路警察張宏亮瞥見即向前檢視沈重異常知有他故隨即到站台上向第四段王段長報告由王段長約同車務副段長毛裕昌軍警稽查處稽查官曹慶琛援軍總司令部憲兵營王岐山及巡官寗樂三巡查員李毅忱等羣往查騐先中張警宏亮用手移至馬路中間後又將箱子打開内有一四十磅重之煤油筒满裝白色炸藥旁有乾電池三個有銅絲繫在一閘表上閙針正指在八點半大針（該表較車站表快四十分爆炸時間應在七點五十分距發現時僅十五分鐘當被張警用剪刀將閙表及電池所連之銅絲剪斷後送交戒嚴總司令部據軍警稽查處云此物與十日所發現之地雷相同現車站方面檢查行李極爲嚴厲並分途查緝置放炸雷入犯　　外賓觀戰規則秦皇島總司令部發布外賓觀戰規則三驚紀之如左一隨軍觀戰各外賓訪員應一律遵守本軍軍規軍律二隨軍觀戰各外賓各訪員之住地由總司令指定之非經總司令之許可不得經往前線及後方有關軍事各地區三隨軍觀戰各外賓及各訪員之一切函電應先交總司令部檢閱如認爲有礙戎機者得停止拍發或修正之又各國新聞記者另有請求事件四欵經由總司令部外交主任參議李心靈呈奉總參議批准者亦附記如左一如有緊要新聞請由宜傳部立時通知以便發電二記者所發函電務求迅速代爲拍發三宣傳部之戰報請於每日發給一份四請一律發給袖章之類以資憑證　　維持京假治安辦法京畿警備總司令部以京師地方業經宣告警備特於本月十七日分函提署警察廳其原函略云兹值軍興之際凡屬關於治安公共秩序自當切實維持查京師乃爲首善之區地廣人稠五方雜處難保宵小潛蹤蓄意滋逞所有城内外地方軍警日夜應勤均須荷槍並應加派保安隊曁游緝隊騎兵晝夜巡查以備不虞其值崗軍警及排哨均宜規正姿勢振刷精神餘如妄帶紅布臂章等項亦足混淆觀聽影響治安即應注意取締函逹貴衙門貴廳查照辦理兹經聶統領薛總監議定應行取締者計分四項（一）凡在都城未經加入戰　之官兵着用制服時不得妄帶紅布臂章以資識别（二）汽車馬車大車不得任意製用各項旗幟其開車御車各役不得妄穿軍服或帶紅布臂章等事以崇體制（三）通衢大街以及繁盛之區不准行人成羣聚談以免妄造謡言（四）通衢街巷不准無知少年乘脚踏車結隊飛馳違者即按擾亂公安加等治罪此項條例業已令行各警區及營汎轉飭所屬軍警嚴行取締以保安寗而維秩序 
[渤海艦隊攻擊葫蘆島戰報]  
　　吳偑孚親自督戰 
　　青島通信據渤海艦隊司令部某要人云頃奉温司令由秦皇島拍來急電述海戰狀况如下原文略云吳總司令到山海關親赴戰線視察後即轉赴秦皇島查看海軍情形刻已將海軍作戰計畫佈置妥協决以海軍攻堅先仿掃海辦法實行掃野之策再用輪船載兵士由海軍掩護登岸襲擊奉方後路使彼首尾不能相顧前曾令海圻駛向葫蘆島發砲攻擊因奉方佈置嚴密未能得手刻吳總司令親自督戰激勵士氣於十六日與本司令同乘海圻艦向葫蘆島進攻奉軍方面亦發砲還擊砲聲隆隆海水爲沸相持數小時未有勝負旋發見敵艦一艘係商輪改造者相隔數里擬開砲還擊我艦不料砲火甫燃即將本艦機器震壞不能開駛其海軍戰　能力即此可想見一斑我艦當即前駛將該艦捕獲嗣後猛力進攻無如敵方亦竭力抵禦無懈可乘遂將俘艦拖回秦皇島云云　　温樹德旣屢攻葫蘆島不下遂與吳氏面商俟寗艦到齊時再作總攻擊并電在青修理未完之同安艦尅日修竣開赴秦皇島備用刻同安艦業已修理完竣昨晚（十七）下塢今晨（十八）停泊於第號碼頭整備出發事宜已定於明日（十九）開赴秦皇島協同進攻云查温氏所率之六艦以同安爲最小載重不過數百噸並無戰　能力之可言然温氏屢次電命同安艦速往助戰亦非無因蓋同安艦具有魚雷艇性質當兩軍鏖戰之際砲烟繚亂即利用該艦潛放水雷以擊敵艦成効顯著往往出於各艦之上此次艦隊進攻因無此種軍艦應用故始終未得勝利今同安艦旣修理完竣且已預備北發將來海軍總攻擊時或有成績可觀也同安軍艦原定於本月十六日（潮水最大時期）下塢因該日風雨交加恐發生危險故又改爲十七日早六時及時因船台輪軸有損壞者又未能如願遂即趕急修理准備届晚七時由港政局陳總工程師及河工程師船台長各員司督辦照料之下安全下塢當時同安船長韋光球及海軍輪機處長任某等变臨席參觀對於此項工程極爲满意（十月十八日） 
[魯省軍事消息]  
　　魯省援軍已北上 
　　濟南通信擔任第九路援軍之中央第二十旅第二圑業於十八日夜由圑長王裕經統帶來濟鄭士琦擬發放該軍三月欠餉令其即日北上免吳司令再來電催促而該圑官佐士兵則以近兩日來東省氣候已異常寒冷華氏表已降至五十度日外天氣自必更甚要求非將皮衣發下不能北去而倉卒之問多數皮衣實不易購備故該軍開拔尚須稍稽時日也海軍司令杜錫珪前傳於十七日可以來濟乃以諸事牽掣始於十九日由津抵濟第五師長孫宗先以下各軍官及政務處長警察廳長等均到站歡迎鄭士琦熊炳琦則各派有代表杜下車後即乘汽車入城分謁鄭熊下午三點即匆匆乘原車南下聞杜氏此行任務除與鄭熊協商東省海防外并啣北京命令赴滬辦理善後事宜故兩行色倉皇也蓬萊縣知事易揚遠昨日（十八）急電兩署報告謂本日有飛機一架自縣東海面飛來越境西去并未停落該縣人民疑係奉方飛機均恐懼異常云鄭接電後立即通電全省各地軍隊稱國軍飛機腰部俱爲紅色後如遇有標誌不同之飛機立即射擊以免敵人得窺探内地虚實云云督理署昨開軍事會議關防嚴密無從探悉微聞鄭以東省西北舊武定府屬北濱渤海海線延長至四五百里雖不能停泊大艦然當此軍事吃緊之際亦不容忽視决定調駐平原第七旅之一部前往擔任海防以備不虞此外則東臨濟寗兩道屬之紅旗會匪近數日來益見猖獗舊沂屬之臨沂郯城費縣莒縣蒙陰嶧縣沂水等七縣舊兗屬之泗水縣及舊東昌府屬之高唐恩縣等縣每縣至少亦有四五萬人名雖良民實與土匪無異當局雖電令兗州鎮守張培榮大舉痛剿然人多勢衆不易著手恩縣知事已將全縣會匪編爲各村莊之保衛圑以冀其不爲害閭閻但暫顧目前實非長久之計當局者若不速謀根本解决辦法恐前清大刀會之禍將再由東省釀成也（十九日）二十日續函云擔任第九路援軍之駐魯中央陸軍第二十旅第一圑十九日即由兗州開至濟南要求鄭士琦發給皮衣以便開往前敵鄭以千餘套皮衣一時不易購備遂改爲每人棉衣一件於十九日下午派副官某到車站點名發放至晚七點四十分該軍即乘原車北上計共三列車圑長爲王裕經第一營長孟憲章第二營長王銀振第三營長閻相生决定開至秦皇島聽候吳總司令調遣該旅旅長兼徐州鎮守使吳長植聞不日即將親率第二圑北上又據督理署確訊吳總司令以歐戰時山東赴歐華工甚多該項工人富有戰地建築知識與經騐特電令鄭督理招募五百名運往前線以備調用再則鄭督理爲防範江蘇來東遣散之浙兵爲患起見特訂四項辦法令各地軍政機關遵照施行（一）遇有遣散之兵先查明其人數（二）電知吳總司令將遣散之兵運至前敵供運輸之用（三）在本地遣散時由各縣縣長將該兵交各該家長領回（四）在濟寗東昌設臨時遣散處辦理遣散兵士之一切事宜 
[魯省鹽公司競争續聞]  
　　舊公司决議續辦新公司勢將擱淺 
　　自軍興以來山東供給軍餉及籌墊援蘇各軍之開拔費先後已不下一百五六十萬元乃吳偑孚前日又來一電令濟南銀行公會墊借軍費一百萬元軍事結束後歸還令鹽運司柴勤唐轉飭鼎新鼎利鼎豫（前函誤作鼎裕）三鹽公司及公利運鹽棧報効軍費一百萬元否則將該公司等所租鹽　另行招商承辦以裕國庫等情已紀前報兹聞該公司等爲此事已開一度聨席會議結果僉以百萬之欵雖不易籌然若能繼續承辦則尚可取償於將來若一旦讓渡則以前積欠之租價必須清償 
 
 

Page 6

 
 
1;第一萬八千五百五十五號;中華民國十三年 西曆一千九百二十四年十月二十三號
星期四 * *爲數尚在百萬以上損失未免太大故决議分投積極籌欵以便報効軍費而取得續辦權利云云兹錄吳電及鹽運司訓令如下（一）吳總司令來電爲訓令事案奉吳總司令元電内開查山東官引四十七縣租與鼎新利等公司及公利運鹽棧承辦原租極微曾經届满續辦值此軍相浩繁餉糈孔急之際對於官有引岸亟應設法籌措欵項以應急需或責成該三公司等報効一百萬元仍由續辦或另招新商辦理增加租金或　一律收回按照各縣股標出租總以籌得欵項爲度除知照鹽務署外特此電逹統希察酌迅辦並望見覆核奪切要切盼吳偑孚元印（二）柴運司訓令（中略）查現在軍用　繁待欵萬急該商等急公好義素所深知值此國步方艱宜如何激發天良盡力報効以資軍需前經而諭該商等迅即妥備巨欵接濟餉需迄今多日尚無具體辦法殊深焦念兹奉電令前因事屬刻不容緩爲此飛令總協理立刻邀集各商務速議定辦法踴躍輪將切勿延緩自誤爲要並仰將辦理情形先行具覆以憑電請示遵仰即遵照切切此令以上爲鹽公司及鹽棧方面消息也至大　公司方面則情形不甚踴躍據另一訪員報告謂濟寗人王翰章運動府方王毓芝包租魯豫皖三省四十七縣鹽業由國會魯籍議員張宏基等出面組設大魯公司以便承辦已由財部批准但自張鴻基張魯泉來濟與省議會議長宋傳典等會議招股刻聞中濟兩社方面皆以東北戰事方殷大局不知如何頗懷觀望不願投資極張宋等奔走兩週之力爲數甚屬寥寥張等已於前日廢然返京而鼎新鼎利各舊公司方面聆此消息則又揚言謂伊等承辦每年所入僅足敷衍如大魯分司能實現彼情願讓與云云觀此則此事殆將擱淺矣長沙通信（萍） 
　　熊克武實行假道陸榮廷業已抵湘 
　　熊克武假道湘西頃聞已成事實湘省原派有代表謝尹熊瑞齡等赴銅仁請熊勿假道略謂湘西水災以後盜匪紛乘清剿需時供養無出請念民艱俯允中止等語惟熊所表　者有三（一）黔東一隅屯聚川軍數萬之衆萬難立足故必另求出路此次無論勝利與否决不返黔（二）湘省與彼有好感無惡感明知湘民疾苦假道良非得已希望諒解川軍决計不打湘軍且僅限於假道决不侵占領土（三）蔡鉅猷窮而來歸不能不予以容納然蔡與湘西地方惡感甚深此次蔡部隨同出發如有非法行動湘軍爲自衛計以武力解散蔡部余（熊自謂）决無異言至是湘省已無交涉餘地聞熊動員令已下誓師通電亦經發出其計畫擬集中辰州以趨常桃湘政府如何對付無從探悉惟目前曾下令駐洪江之第六旅長鄒鵬振駐芷江之芷江鎮守使劉叙彛駐靖縣之省路會辦楊源濬駐沅陵之湘西鎮守使田應韶駐保靖之綠營統領陳渠珍駐澧縣之常溰鎮守使唐榮陽等略謂現值國家多故本省始終抱定保境息民宗旨各該軍員有守土之責務各堅守防地等語而省長趙炎午湘西督辦葉競秋協商之結果亦以非至萬不得已决不用兵是此後形勢尚難判言也　　頃有一說謂蔡鉅猷利用假道之機會將大舉侵犯洪江蓋洪江爲湘黔孔道商務繁盛形勢優越無怪蔡之覬觎蔡部隨熊奔走其目的並非欲北伐乃欲竄入湘西以便恢復其原有之地盤故此說不無幾分可靠湘軍若任該部時竄時颺於邉境治安大有影響故將以斷然之熊度凖備迎擊洪江原駐鄒鵬振之兩圑新近又由武岡調來第十四旅之一圑即以圑長劉克家兼任警備司令布防周密據鄒旅電告决不至容蔡部竄入又蔡與熊部湯子模師長賀龍旅長有積怨（前此三部會合入湘湯賀忽向湘政府表示好意自行撤退蔡部孤掌難鳴倉卒退出湘境損失甚鉅）賀湯均湘人現仍要求湘省收編爲湘軍彼等願滅蔡部以立功誠若是則川軍内部將有一番小小之變化矣　　至於湘南方面粤桂雙方均未發動湘軍防務旣妥今但嚴陣以待如他方不挑釁當可相安無事桂將陸榮廷譚浩明及趙省長派赴衡州迎陸之代表鍾才宏等均於今日（十四）下午二時乘車抵長沙東站趙且赴站親迎陸表示不久即赴滬下野不問政治愼堂（馬濟）各部望公俯賜提挈聞馬甚願受湘政府指揮節制湘政府尚未表示承諾以各方情形觀察此部目前祇能補充培養矣衡州第四師長唐生智本約與陸偕行嗣以要務中止聞四日内仍可啓程來省是以湘省之高級將領會議尚需略待也（十月十四日） 
[北伐軍進逼贛西之湘聞]  
　　長沙通信粤中北伐部隊業已向贛西進逼因之湘東湘南防務大爲吃緊趙恒愓前曾電令第二第三各師部隊分赴湘南湘東各地增防已誌前報兹以第一師第一旅全部已經調省擬令其繼續開往衡攸以厚兵力該師師長賀耀祖已於十四日由益陽首塗來省大約须俟賀氏到後該旅始能開拔　　株萍路局人　報告北伐軍某部業已逼近蓮花　樊鍾秀軍隊亦繼續開到因之萍鄕地方亦爲摇動原駐萍鄕防軍一營前已向蓮花開拔恐兵力單薄不能有爲故贛西鎮守使又將原駐萍礦之軍隊一旅全行調往並令萍礦局派工人六百名爲該軍運輸隊該局不能拒絶已如數派定候令出發又醴陸之老關原爲贛西鎮守使軍隊駐紮人數約及一旅現因北伐軍進逼故北政府令調該部前進增援該處防地則擬　湘軍填駐（十四日） 
[陸榮廷下野通電]  
　　梧州通信陸榮廷自去月十二親統大軍反攻桂林失敗後退駐湘邊鑒於環境不佳所部傷亡甚衆湘軍葉旅復拔隊回湘兵力更形單薄自顧勢難與沈（鴻英）争雄故决意下野以謝邦人遂於本月九日通電全國兹將其　電照錄於下桂省自民十以還頻年喪亂民不聊生舉凡軍政民政財政以及各　事業均一墜而不克自振各法圑曁軍民長官共籌整飭補救之方乃於去秋僉以善後事宜責之於廷斯時廷方在里養疴堅持未獲李宗仁等又復迭電敦促就職不得已勉循衆請出與軍民兩長相助爲理當以衰病之軀難膺煩劇議定暫擔任數月稍有頭緒即行引退方冀巡行各屬疏通意見至於省内統一權歸政府俾當道得從事整理乃耿耿此心不爲人諒旣有桂林之困復生邕寗之變林張去位政府虚懸全省秩序又復紛亂尚何善後之可言榮廷一介武夫粗知大義自問生平不取非分之財不作違心之事治桂十年無事不以國家爲前提無時不以愛民爲本旨民治發展才具庸有未遑現狀維持心力要云罄盡爲功爲罪自有真相惟是信義旣難於感人威望又不足孚衆桑梓所係更何忍以一身　退啓羣雄之覬觎及紛争之實禍思維至再惟有辭去廣西善後總辦之職以謝邦人從此歸隐林泉杜門養病宣言下野不問世事但冀各官合力求上治各袍澤共泯紛争母使我桂人民再罹痛苦則廷雖在野亦須韾祝之矣區區苦衷即維鑒察陸榮廷佳印 
[皖聞紀要]  
　　桐城縣匪氛未已皖省桐城東南鄕日前有外匪　入勾結本地流氓地痞大肆猖獗擄人勒贖騷擾不堪并聲稱欲赴棕陽鎮借槍借餉該鎮紳商惶恐異常當即請兵往剿經水警廳長王世英派陸戰隊五十名前往該鎮與匪戰於安鳳嶺一帶先後捕獲僧沛山等九名解省訊明正法該股匪計有百名之多據聞前與陸戰隊激戰後大股匪隊敗竄至舒城廬江桐城三縣交界之猫兒嶺叢山中該陸戰隊管帶賈廣啓率隊追至該處惟以猫兒嶺山深林密無法進攻故現在匪衆尚負隅山中賈隊欲取包圍坐困之勢昨日賈派龍巡官來省换領快槍三十隻并請發子彈四千發解往應用因該隊原持之三十年式槍不甚合用說者謂該股匪殄滅尚屬不易也　　汪楊寶實業意見新任實業廳長汪楊寶業於本月十五日接印視事所有廳内各科職員均已先後加委大致尚無更動僅以隨員兩人安置廳内視察員四人遲至數日始加委任昨有實業機關聨合會主任徐純到廳謁見意在表示實業界中人將開會歡迎見面後汪即謂昨晤敎育廳盧廳長談及皖省敎實兩界均有一種聨合會予以爲實業機關無聨合設會之必要徐答以實業機關聨合會乃係全省實業機關共同組織以謀辦事上之便利若無此機關諸事散漫無從發展說畢即告辭而出恐此實業機關之歡迎會將因此一言而作罷矣　　胡思義赴蕪任務財政廳長胡思義前日接奉馬聨甲電召赴蕪其任務不外籌餉與省議會召集經費問題兹據財廳辦事人云當馬聨甲赴蕪之前胡思義允以金庫證券二十萬募欵解蕪以充軍餉嗣經馬迭電催促遂解十萬刻下馬又催該欵惟該項金庫劵之欵并未募齊此去將當面說明原因尚有一事必須當面磋商者即實行一五加徵問題是也皖省倪嗣冲時代各縣丁漕曾經加徵一五限满即經取銷兹聞馬以此項加徵現在各省仍舊實行者頗多惟皖省未實行值此軍需孔急之秋亦應照案實行是以特召胡思義面商云云蓋胡氏此行於人民擔負上大有關係也 
[寗波善後談]  
　　寗波通信浙江第二師師長周鳳岐於十九日抵甬後即將自治軍撤銷其時自治諸領袖如吕公望王桂林等早已離甬惟本醉卿所率木壳槍隊三百餘人於十八日在丈亭地方潰散該處錢莊被刦者數家繼至陸家埠一帶擄掠旋渡蘆江由大隐岩至大皎上姚坑回至密岩即在密岩廟造飯夜過十九晨至樟村出鄞江橋向奉化方面而去所過之處居民閉户商店罷市恐慌情形亦不下於餘姚慈谿也現周師長已於二十日晚接奉孫督理電令兼理第一師長職是軍事方面已有人負責故鎮海砲台司令張伯岐前於十八日山鎮海調甬之砲兵及木壳槍隊均於十九日調回原防公寗波警察廳長劉鳳威前爲自治軍逼走改委莊莘墅兹因自治取消莊已於二十日去職乘新江天輪赴滬當由周師長委劉炳樞暫代兹已接夏省長電令正式代理而劉鳳威亦於十九日由滬回甬共同維持地方秩序三分署季署員昨（二十）日辭職遺缺已由王丹泉繼任是警察方面亦已布置就緒現惟軍警擁擠於一隅尚有多數長官未經正式補充人民頗以爲慮故善後問題亟須迅速辦理總商會長孔馥初縣議會長趙缽尼及地方士紳張申之李霞城等曾一度晋謁周師長有所討論周已允竭力維持旅滬同鄕會代表八人亦已於二十一晨到甬襄辦善後事宜是甬事已完全妥洽故各商店除東門街少數商店及銀行等尚未復業餘均於二十日下午相繼開市兹將各官署安民布告彚錄如次（一）浙江陸軍第二師司令部布告照得浙省軍興以來水深火熱民生凋敝满目瘡痍凡屬浙民同深感喟乃此次黨人竟復假借自治名義來甬招集匪徒不顧大局任意擾亂本師長奉令勦辦師行所至並得就地軍警協力相助匪已聞風四竄惟地方經此蹂躪亟宜善後以安閭阎除仍協同各屬軍警嚴密堵擊務期肅清外凡本境商民迅即恢復市面安心營業本師長當負完全維持地方之責倘有不法之徒膽敢造謡希圖擾亂等情一經查獲定予軍法從事决不姑寛爲此布告商民人等一體知照其各安居樂業母再驚惶自擾切切此佈（二）第一師司令部寗台鎮守使署兼寗台戒嚴司令官寗波警察廳亦會銜布告照得政客離甬大局已定地方治安應由軍警完全負責斷不致有意外之虞除各軍警嚴密巡邏外凡爾居民人等務各照常安業切勿自相　擾特此布告云云（二十一日） 
[南京快信]  
　　馬玉仁由浮橋電省現派補充圑圑長陳鳳榮率尤宋王三榮長守護砲臺灣砲位圑長袁得才率顧營長守護南石塘砲位唐營長守護獅子嶺砲位　　山東第一混成旅二十日下午二時由滬寗專車運　騎砲等兵二百七十餘名馬一百三十匹陸戰砲二尊子彈六十七箱有官長七員押送在煤炭港過江轉津浦車回防　　下關總兵站在南京大同麵粉廠購麵粉三千包又在蕪湖購運軍米二千包於二十一日早車運至崑山　　韓省長以皖省盱眙天長股匪竄擾高寶兩邑勢甚猖獗特電安徽馬督理派隊會剿並分電盱天高寶四縣知事協力剿辦以期肅清　　張勲靈柩二十日早由專車運到浦站連眷屬箱籠什物槓夫等計裝八列車督軍代表施副官韓省長代表李文濱及警務處長王桂林軍警政界之舊部屬約官除人渡江致祭並有警廳保安隊在站照料二十一日轉江裕輪運回江西原籍　　蘇議會以戰事結束善後亟待辦理而萬緒千端尤須共籌辦法徐果人昨商省長擬請召集臨時會討論兵災善後各問题　　滬寗滬杭路稅務會辦貝祖善昨來寗晋謁韓省長面陳兩路此次受戰事影響損失情形　　江寗守備警衛戒嚴司令以前線戰事結束會商將晚間特别戒嚴時間缩短一小時至下午十時爲止俾商民得以安業特通飭各警署遵辦　　何恩溥前奉府命來蘇隨營參贊戎機刻因戰事業經告終中央又以東北戰事方酣迭電何氏返京面訊一切何已於昨晨由崑來寗即渡江北旋　　總兵站派委員王盛校將存儲子彈八十萬發運往北京軍需總監作討奉之用　　齊使派輸送員時濟南押送在魯招募之輸送卒二千餘名運回原藉遣散　　兩淮鹽運使丁乃揚解送善後經費赴崑後昨返寗謁韓省報告與齊使接洽情形　　委署上海知事瞿鴻賓昨來省諸領憑照即赴新任财廳昨委藍世勲充通如區捲烟稅征收局長吳福康充宜溧區捲烟稅征收局長飭即到差　　韓省長准内務財政兩部會咨訓令所屬通緝安徽貴池縣知事黃中　　南京美國紅十字會最近所訂工作（一）救濟婦孺脫離險地（二）暫時設所收容難民（三）舉行慰藉與宗敎之工作（四）醫療病兵難民（五）散給衣食 
　　財廳以常熟縣知事呈請帶收契稅二分撥充户籍與初中建築費本難照准惟念僅請一年於無可通融之中暫以明年六月底截止六月以後無論何項祇准帶收一分不得以二分再請延長以示限制　　寗總商會昨接實業廳函謂德國定自十月五日至十二月十四日在柏林開汽車展覽會請派員參觀　　尚有要聞及地方通信轉入後頁 
 
 

Page 7

 
 
1;第一萬八千五百五十五號;中華民國十三年 西曆一千九百二十四年十月二十三號
星期四 * *國内要聞二 
[孫傳芳尚未抵杭]  
　　孫傳芳定十九日回杭先由嘉興嘉善留守司令張國威赴行營接洽妥定隨帶衛隊圑一營曁眷屬數人並總司令部人員約共一千餘人由夏超通電經過各縣知事届時赴站歡迎並飭杭州城站備車二十輛赴楓涇迎候至十九日晚間偑涇電話孫仍未來歡迎人始各安睡二十日中午以前楓涇仍無消息下午是否能到仍未可必惟張國威尚在偑涇迎候因偑涇至松滬電綫不通電話電報無從傳接非俟其兵輪抵埠不能知前面消息并聞孫在前方待欵甚殷亟電催財政廳補發軍餉四十一萬元蕭代廳長擬再籌濟十萬元惟廳中已無抵押品不能再向銀行啓齒連日與夏省長籌商急要辦法（二十日） 
[杭州快信]  
　　甬紹路餘姚白沙附近軌道爲防甬拆去一小段昨飭工修築今日（二十）已通車　　商界消息甬曹路已通惟百官曹娥等處盜刦頻聞地方行旅尚未逹安全之境 
　　浙郵管理局因甬紹路又中斷杭滬交通何能久滯昨（十九）已派員馳往嘉善調查逹滬妥捷途徑以利郵務　　拱宸橋内河各輪局蘇班小輪定二十一日起照常開駛杭滬班則因船隻不敷尚在籌商　　浙省財政奇絀軍務善後需欵孔亟現擬將全省酒捐酌量增加印稅已在計劃進行　　省自治代表會議續會至今將近兩句今（二十日）午後開第一次會議　　一師師長潘國綱辭職一旅旅長郝國璽避滬二旅旅長伍文淵傷腿該師如何結束待孫返後核辦　　杭總商會准宜興會函秋收有餘可以接濟鄰省請團知米商前往採運　　財政廳昨委高繼壽充杭縣統捐局長陳莘充寧波洋廣局長　　前届省議員鄭邁串同議員施璇高審廳推事章肇修詐欺温州人潘夢熊賄賣緝私營長計贜六千元案發在逃現鄭忽回杭投訊已付審廳預審 
[京衆院通過議員辭職]  
　　議員兼官案討論無結果 
　　北京衆議院時會第四十四號會期昨日（十七日）下午二時開會李東璧主席延長時間至三時二十分出席議員三百零一人秘書長孫鐘報告行政委員會提出（凡請長假在一星期以上或臨時請假連續二次以上者須經大會起立表决方能支領嵗費）衆無異議當報告議員趙良臣羅士霓等請假事由俱被否决秘書長宣告開議以第一案（議員畢維垣辭職事件）付表决起立者大多數又以第二案（議員任焕藜辭職事件）付表决起立者大多數又以第三案（議員恩華辭職事件）付表决起立者大多數議第四案（審查兼任官吏之議員案）審查委員長錢崇塏報告審查經過略謂九月二十六日大會交付審查議員兼官吏一案本委員會於九月三十日及十月九日兩次開會審查兹將結果情形分别報告於左（一）不見明令調查並非官吏者李有忱劉祖堯陳鳴嚋簡任職分發農交兩部並非官吏劉昭一曹灜等熊省長來電證明係聘任非官吏（二）辭官吏有確實證明者余司禮二千七百七十號政府公報證明辭職陶毓瑞曾經陳國璽劉偉證明非官吏陳邦燮農商部一三九七號指令准辭職舒祖勛由同鄕議員證明已辭川北運副其後任周烈業已明令到任歐陽成由多數同鄕議員證明已於二年前辭職許峭嵩由國務院來函證明辭職裴廷藩由同鄕議員證明又本人登載二九三五號政府公報聲明職唐寶鍔經李載賡葉夏聲等議員來函證明未兼官吏梅光遠由國務院兩次公函證明辭職吳榮萃據本人到會聲述係公函聘請非官吏（三）已見明令辭官吏者胡祖舜已見明令辭職周克昌辭職已見明令陳策據交通秘書廳公函及同鄕議員張伯衍汪建剛等證明確實辭職並由本人登載三千零六十二號政府公報聲明陳蓉光據同鄕議員高登鯉曹振懋等來函證明辭職屬實（四）未辭官吏亦未辭議員者恩華未辭官吏亦未辭議員（五）經同鄕議員證明現有事故請暫保留者畢維垣據同鄕議員樊致榮來函證明確已辭職惟因本人病重不能續呈催請明令請保留鍾麟祥據同鄕議員李堯年來函證明本人丁憂回籍請暫保留（六）辭官吏而無確實證明者李景　辭官吏無確實證明（七）現已來函辭議員職者任焕藜李燮陽發言謂審查報告第一項之劉祖堯君本席曾赴某官署調查確有劉君大名裴廷藩現任清鄕司令並謀升任旅長李景龢前幾天尚在京開博覽會彩票其他如梅光遠唐實鍔等之證明皆不可靠葉夏聲發言證明唐寶鍔並非官吏李燮陽謂張紹曾内閣時代曾派唐爲廣東宣慰副使發欵三千元此時唐尚在粤搗亂可見其確爲官吏張琴謂梅光遠已辭國史館編纂王樞謂梅係請假劉彦主張先就無疑義者表决其餘各人可重付審查劉祖堯張益芳發言後陳策發言聲明已經辭職如不置信兄弟可自請免職馬驤主張以審查報告情形付表决但須以各個爲單位分别表决王源瀚主張如有疑義可重付審查秘書長報告在塲三百八十八人諮詢第一項不見明令者調查並非官吏者有無異議衆呼無異議秘書長以第二項辭官吏有確實證明者付表决劉祖堯彭漢遗廖勁伯等相繼發言戴書雲大呼要作官不必當議員當議員不要作官請即解决時塲内秩序頗亂有人主張保留孫命秘書發出席證又報告李景龢致函行致委員會自請辭議員職當變更議事日程以李景龢辭職員職付表决起立者大多數通過時已五時遂散會 
[北京敎育零拾]  
　　俄國庚欵委員會之增加人數美國庚欵委員會經孟祿博士抵京後交涉約歷旬日即已派定委員宣告成立而俄國庚欵委員會委員遲之又久至今尚未委派蘇俄大使加拉罕氏對於此事曾一再致公文於外交部催促組織亦未見諸實行嗣加拉罕氏以美欵委員會成立如是其速而俄國方面仍延擱至今並未聞問甚爲憤懑曾躬至國務院質問顔總理顔無辭以對兹聞俄欵特别委員會有行將委派委員之消息惟顔總理與顧外長之意對於原訂之特别委員三人（其二人由中國政府委派其一人由蘇聨政府委派）擬增至七人即中國方面五人俄國方面二人此項公文業已送逹俄使館加拉罕氏對於增加委員人數究持如何主張尚無所聞然北京敎育界聞此消息以增加委員人數原無不可但中俄協定原係規定三人如任意增加是不啻破壞協定協定一破此欵勢有流爲他項用途之患因此曾於前日公推代表分往外交部及俄使館表示敎育界反對之意探聞加拉罕氏答稱無論如何該欵完全充作提倡敎育欵項之用一節絶對不能變更請諸君放心云云想敎育界一再力争之俄欵當不致有意外之虞也（捷） 
　　邊省之平民敎育昨據察哈爾都統轉送該區平民敎育促進會到敎育部報告大意云察區遠在邊陲中央敎育未能普及倘不規訂一種平民敎育普及辦法則本區之民將永陷固陋而知識無由啓發今特擬訂並及平民敎育之法由分路派人勸導入手實地推行平民敎育兹由會印就公函多件徧送各縣勸學所及縣敎育會並平民讀書勸學一覽有平民學校平民夜校之勸學單及平民敎育應用各規程均由敎育促進會編訂協分送各縣轉送各敎育機關一致實力進行（智） 
　　各省已成立之圖書館敎育部最近調查各省圖書館敎育廳紛紛呈復各省多有未設者該部現已列成一表俾資參考（一）屬於京兆者京師圖書館北京松坡圖書館北京大内藏書樓北京（二）屬於直隸者直隸圖書館天津（三）屬於江蘇者龍蟠圖書館南京第一圖書館揚州南通圖書館南通國學藏書樓上海格致藏書樓上海（附誌如天主堂及西人所設之藏書樓不列表内）（四）屬於湖南者湖南圖書館長沙（五）屬於奉天者盛京藏書樓奉天（六）屬谥熱河者避暑山莊藏書　承德（智） 
[京八校勉强開學（捷）]  
　　北京政府對於國立八校之敎育經費歷年積欠已逹至十二個月以上八校現狀本已在風雨飄摇之中加以近年來敎育經費不但依舊拖欠且更有日甚一日之勢暑假中受公債風潮金融恐慌之影響假期後復經東南東北之戰争以致應發之經費多未發出學校行政及敎職員個人兩方面困苦萬狀因而八校多不能按期開學八校校長蔣夢麘等以經費無着曾向政府連袂辭職亦無若何效果現七校校長已經政府慰留復職而師大范源濓則已單獨辭職赴津决不復返至美專校長陳延齡以濫用私人考試舞弊及開復已革學生之學籍爲敎職員及學生所反對釀起風潮至今尚未解决聞陳延齡已向敎部辭職恐終有不能不去之勢農大校長廖訓築就事以來表面上雖尚安静然聞内部已發生暗潮此亦可慮者也法大校長江庸亦爲一部分學生所不满日前該校學生曾發出宣言書謁方攻擊以各校内部發生問題非一時所能解决者也經費一層目下尤毫無指望黃膺白就敎育總長後八校敎職員代表許繩祖等雖已一再交涉亦無結果大約每月除俄欵庫券可得經費三成而外實頗難另籌他欵目下八校敎職員以學生之學業爲重勉力維持首都之敎育未開學之北大師大醫大農大均於本月初勉强維持開學但學校對於商店之債務積欠已多一切用品已不能再賖而學校旣已開學則一切用費又將何出聞師大每日所需學生之伙食費約有數百元之鉅（定章免除學生之食費）究竟能維持至何日殊爲可慮北京敎育的危機日迫一日而政府則充耳不聞此則尤爲可慮者也 
[全國敎聨會消息（九）召]  
　　甲乙兩組開第五次審查會　　　又開聨席會及大會各一次　　　　第二次大會情形 
　　開封通信第十届全國敎育命聨合會甲乙兩組十八日上午九時至十二時各開第五次審查會昨夜新到四川代表王光榮貴州續到之代表周昌壽均加入甲組甲組審查主任陶懷琳先朗讀昨日（提倡師範畢業生私立小學案）現改爲（督促師範畢業生實行服務辦法案）之修正文衆無異議遂照修正通過又以一名省區視學宜分視察敎育行政與視察學校敎授兩端案）現改爲（各省區宜酌加省縣視學名額案）之修正文再付審查亦照通過又以（學校内不得傳佈宗敎案）之修正文再付審查僅改數字通過又以（敎育宗旨應加培養民族獨立思想案）詢衆是否討論結果此案照原案徵求各省區意見下届聨會再議修正案畢續以山西提出（小學校應注意農事實習案）付審查結果將案中辦法稍加數字通過又以直隸提出（呈請敎育部修正縣敎育局規程案）付審查結果由該省代表修改後再議時間已到遂散會至乙組審查會均爲昨日審查之修正案仍加修正然後　議並未審查一新案散會時較甲組稍早又敎育部特派赴會之陳寶泉於昨夜到汴今早到會接洽現寓圖書館又江蘇代表朱　農（原係三人）於今日下午開　到汴因招待所房間無空暫寓間壁青年會現在已逹十九省區計三十五人　　該會自開會以來連日上下午均接續開會照章每日原只三小時而今日竟過七小時之久上午旣開三小時而下午開聨廣審查中途改爲大會散會時已五點半鐘矣緣聨席審查會所討論者皆屬關於庚子賠欵問題計提案之省區爲雲南京兆江西北京湖南直隸河南察哈爾而案數之多凡十起於此可見此案關係之大發表意見之代表逹二十餘人開會之初原擬逐案審查四川代表首將所謂中華敎育文化基金董事會經過情形及現在之行動報告後僉以該會組設離奇抺煞本會太甚且與去嵗議决之（對於各國退還庚子賠欵問題之進行方法案）違背亦甚故中途請主席改爲大會俾便盡量暢論有主張先發宣言否認該會者有揭開該會内幕者有斥該會龔斷者後因督理公署宴會各代表原定午後三點鐘時逾五點半鐘尚未散會故迭來電話相催以致未盡量議論結果此案暫行延會下次再議並由主席指定四川代表起草各代表於赴督理公署宴會後又赴青年會之歡迎會直至夜半十一時始得返寓休息（以上十八日） 
　　自本月十五日開大會後連夜在招待所内開數次談話會討論在汴省敎育會内爰照向例應立一紀念碑議决公推直隷代表商同開封商務印書館經理何子良扣任辦理又討論公贈河南省長銀盾議决公推江西北京代表擔任辦理又聞各官廳各學校各圑體均有備餐歡迎之說實難應付議决公推甘蕭代表商請河南代表代爲婉謝如不獲已則求減少或合併更有於圑體應酬之外尚有同鄕同學之私人應酬是故代表之冗忙眞無暇晷矣敎育部特派赴會之代表陳寶泉於前夜到汴除口頭真各代表接談後尚携有敎育總長訓詞文曰（今年貴會第十届開會鄙人爲公務所覊不能躬與其盛良深抱歉兹派本部司長陳寶泉君代表蒞會藉此機會得與全國敎育界諸君商榷一堂實覺非常榮幸並得在此極短時日之内親聆各地之敎育狀况尤足爲本部對於實施敎育上極有價值之參考夫敎育爲立國根本今後發展與具革頭緒萬端深望内外維繫共同努力爲國家立百年樹植之基敎育前途幸甚中華民國幸甚（以上十九日） 
　　二十日上午九時至十二時下午一時至三時開第二次大會各省區代表三十五人全體出席河南敎育廳長王幼僑偕敎育部代表陳寶泉亦列來賓席旁聽樓上兩旁男女旁聽席各校職敎員學生來聽者約近二百人届時由主席陶懷琳按照議事日程開會議决甲乙兩組審查報告各案兹將已經議决者分别錄下再各案中有已經省略三讀會者有尚未經過三讀會者但三讀會不過整理文字與全案之主文理由辦法毫無變動故迅予披露以饗讀者先睹爲快（一）請敎育部嚴定大學設立標凖案大學乃一國最高學府制度應如何美備辦理應如何精良方足以啓揚學術養育眞材乃近年以來公立私立大學之創設不下數十餘處其中名與實符者固屬不少而設備簡陋宗旨乖異者爲數實多若不切實限制嚴格考核防礙敎育前途貽害青年學子實匪淺鮮故特建議函請敎育部嚴定大學標凖其範圍略列如左（一）基金須有固定相當之基金經所在省區之最高敎育行政機關查核確實者（二）設備須有相當設備經所在省區之最高敎育行政　關查核確實者（三）師資須具有左列資格之一者甲國内外著名大學畢業者乙國内外知名學者（四）收生標凖招收本科生時須有高級中學畢業證書並試驗及格者但招收預科生必須有舊制中學畢業證書並試騐及格者（二）催促各省區實施義務敎育案近年以來吾國敎育專家對於義務敎育莫不悉心研究竭力提倡而敎育部於民國九年二月間亦曾訂定分期籌辦義務敎育年限並限各省區於民國十八年一律辦齊上年第九届聨合會又復議决促進計畫呈部實施在案近查此項敎育除一二省分認爲國家根本計畫切實進行外餘皆視爲具文僅將設施計畫報部核定希圖粉飾似此年復一年吾國敎育前途何堪設想敝會鑒於空談無補擬由大會再行函請敎育部嚴令督催各省區敎育最高行政機關對於義務敎育由十四年起一律着實辦理並須明定懲獎辦法隨時考核以資鼓勵是否有當仍希公决（以上二十日） 
[浙省敎育界近事]  
　　浙江省會中等以上各學校曁圖書館運動塲發起全省敎育會議昨通電省外各校云本月二十五日上午九時開省立各敎育機關主任會議二十三日下午一時先開預備會地點借省敎育會事關緊急務請速臨云云又因經費問題致敎育廳電云一省敎育費與省行政費受同等待遇九月文日曾蒙面允職敎員本月文日又蒙面允伯雄等一視同仁莫名欽佩今鈞廳經費　發八月分屬校等經費僅發七月分相形之下厚薄判然夙仰鈞長一諾千金敢請迅賜添發一月以詔大信雲霓仕望無任翹勤周伯雄李定徐守楨許漩李涵眞　溯明葉謙朱顯邦章箴尹衡同叩 
[蘇省長定期開學之訓令]  
　　江蘇省長公署第九七九○號訓令云案據敎育廳長蔣誰喬本署第三科長吳邦珍摺呈稱省校停辦期满後等畫開學問題節經承奉省長面諭飭即會商呈奪等因當經維喬等迭次會商以爲本届月底旣满奉令停辦之則而時局情形又呈尅日解决之象自應陳請通令　校籌備開學藉減學子犧牲限度且樹秩序恢復先聲惟開學需費實一重要問題目前省庫恐尚無按照預算發放月費之力擬請省長仍照兩月以來維持成案　月酌籌成數由省署逕發各校俾各校咸知數額雖暫减少而來源確有把握得以安心辦理不復遲疑且感於省長誠摯維護之苦心自應共喻斯意勉爲其難不至多所觖望兹謹將會擬暫行辦法開陳鑒核是否有當　乞訓示祗遵等情並附呈暫行辦法及支費表前來查省校停辦瞬將兩月現在時局漸告結束自應一律定期開學俾維敎育惟經費問題察閱表列總數每月幾逹七萬在學校得不及半固已大感困難在官廳收不敷支尤覺難言把握顧念敎育事業國本攸關本省長惟有努力督籌使此戔戔之數按月接濟弗至延誤尤望各校長曁全校員生本合作精神急事補苴須知當此財力殫痛學歽荒落之秋高論固於理不衷消極更於事無濟惟有盡一分心力冀成一分事業行權以應變守静以待時此理此心想各該校長等當與本省長同焉除令敎育廳長外合行抄發辦法及表令仰該校長道照此令 
　　計抄辦法（辦法已錄二十一日本報從略）及支費表（表内保管費備發給不開學各校之用）校名預算上每暫定每月月應領數實領數保管費 
法政專校三七六九一三五五三七六 
醫學專校六五○六二三四二六五○ 
南京工專五○六六一八二三五○六 
蘇州工專九三七四三三七四九三七 
第一師範六四四九二七八六四四 
　　附小一二○九九六 
第二師範五一七五二一七三五一七 
　　附小一○四九八三九 
第三師範四三九八一八四七四三九 
　　附小一四九○一一九二 
第四師範五四三○二二八○五四三 
　　附小一二六○一○○八 
第五師範六九三五二九一二六三五 
　　附小一二○九九六七 
第六師範五二七四二一二四五二七 
　　附小一○六三八五○ 
第七師範三八二二一六○五三八二 
　　附小九二一七三六 
第八師範三六○○一五一二三六○ 
　　附小一○七八八六○ 
第九師範三三六六一四一三三三六 
　　附小一○八○八六四 
第一女師範四七○三一九七五四七○ 
　　附小一一四三九一四 
　　附小二○九二七五三二○九 
第二女師範三三九三一四二五三三九 
　　附小九三七七五○ 
　　附小一四七八五三二一四七 
第三女師範二三七三九九五二三七 
　　附小四五七三六五 
第一中學五三五八一九二八五三五 
第二中學二二九○八二四二二九 
第三中學二二九二八二四二二九 
第四中學二五七五九二七二五七 
　師範科一○一○四二四一○一 
　附小四五三三六二 
第五中學二二四一八○六二二四 
第六中學二四五七八八二二四五 
第七中學二四二○八七一二四二 
第八中學二六二八九四五二六二 
第九中學二四七四八九○二四七 
第十中學二五二三九○八二五二 
第十一中學二四二二八七一二四二 
第一農校三八一七一六○三三八一 
第二農校四二九六一八○四四二九 
第三農校四二四○一七八○四二四 
水産學校三八○九一三七一三八○ 
女子蠶校二六八一一一二三二六八 
第一商校四一○○一四七六四一○ 
第一代師三三三三一三九九三三三 
第二代師九一六三八四九一 
代用中學三三三一一九三三 
第一代用女中四○○一四四四○ 
第二代用女中二六六九五二六 
代用甲種商校四○○一四四四○ 
第一圖書館三六九一三二三六 
第二圖書館三○五一○九三○ 
　俗敎育館七八四六四二七八 
公共體育塲四四七一六○四四 
體育學校四七九一七二四七 
公有林總局三○一一一○八三三○一 
總計一六二二二五六八七五二 
地方通通信 
[崇明]  
　　瀏河難民去而復來崇邑今秋大雨爲災敢成失望此次瀏河等處避難來崇者竟逹數萬民食恐慌不言可喻猶幸軍事已了使避難者早日回鄕彼此得享安全幸福不料昨二十一日各難民去而復來詢其緣委均稱瀏河方面仍駐重兵民屋尚未騰出不得上岸且有擊傷數人來崇求治者聞太倉駐崇救濟難民圑將呈請治軍長官顧　災民之苦設法救濟矣 
[松江]  
　　松地居民又遭搶刦松　自江浙戰事解决後近數日來避難他鄕者業已陸續回里各店舖正擬恢復商業次第開市不意前昨兩日南門北門及黑魚衖等處又有身穿軍衣形似兵士者到處搶刦聞被刦者已有數十家之多惟現在駐松軍隊及將領六抵愛惜名譽素以保衛地方人民爲職志者對於此等舉動諒必有相當之處置否則松地居民相戒裏足不敢回里則松地市面無回復之日即知事警佐等諄諄勸告人民返里亦恐徒勞矣 
[崑山]  
　　蘇軍二師採辦軍棉江蘇第二師軍需科因天時漸寒急需棉衣服裝於十月十一日特派科員尹樹賢到逢閱鎮採辦軍棉以濟應用蒞鎮後由鄕公所辦事員陸一飛招待探其情由僅採辦軍棉而已當時偕同該科員前往各花行接洽購定子花四十包每包十二元五角共合實洋五百元銀貨兩交並無絲毫搭欠花商均稍占盈餘云 
[無錫]  
　　戰事結束後之邑聞無錫自聞盧何下野之消息後民心大慰途中莫不歡喜相告地方商業漸形恢復景象各業斷缺之貨咸望滬寗路早通以期運錫接濟但當戰時各貨缺乏故均飛漲數倍現指日可到故不虞 
 
 

Page 8

 
 
1;第一萬八千五百五十五號;中華民國十三年 西曆一千九百二十四年十月二十三號
星期四 * *　　　糧食市况與戰時爲一反比例因四鄕晚稻開始收刈尚未登塲而在在需食故價暴增至每石一元左右須俟全邑登塲後成數若何庶可定米市之增减現尚不能定斷也　　委定盤查所長無錫戒嚴司令程星三前奉齊督軍令組織軍事盤查所會同車站各軍警聨合檢查下車旅客惟　查所長一席未曾委定現經程司令函請蘇警　駐錫護路保安隊長和靄超君擔任矣　　道福社賑濟戰區災民無錫商圑總司令楊翰西機要秘書楊蔚章交際股長馮雲初等爲賑濟戰地災民起見日前特赴崑山謁見齊總司令組織道福賑齊社派員賑濟各戰區災民現經齊總司令批准頒發通行證等到錫楊君等即派彭雲和沈厚齋等四人携帶錢米於昨十九日出發分赴各地賑濟矣　　保安消防隊暫行收束無錫光復門外大馬路保安救火會消防隊成立以來已一月有餘頗著成績近因消防隊臨時駐防所爲已閉綸章衣莊舊址現仍有人開設衣莊故該隊即須遷移但大馬路中無相當房屋可覓由會長幹事等開會議决暫行收束一俟覓得房屋再行舉辦冬防現定二十三日下午假城内公間中攝影以書紀念 
[常州]  
　　紅卍字會救濟隊出發武邑紅卍字會救濟隊二十日下午由蔣程兩隊長率隊乘車赴崑所辦振品有馬路爪烘片糕蘿菔乾山芋饅頭棉衣及銀洋銅角等數百件在站歡送者有該會執事及姚知事商圑保安隊士紳等數百人各致敬禮然後上車啓行並聞該會第二救濟隊不日亦須出發　　商會之籌欵會議武邑商會二十日下午四時邀集錢業各莊弳理開會到者二十餘人首由李復稔將籌防與軍用費逐一報告因有少數經理對於前借十萬元中未交之欵不允撥借經劉副會長及李復稔等從中竭力說項以戰事雖已結束惟潰退浙軍均須收撫在在需欵旦本地種種自衛尤爲重要仍當辦理前請允借欵項應請照交存會備用經一再勸說之後各經理均各承認至七時許散會 
[鎮江]  
　　輸送卒過鎮遣散日前（二十一）有由崑山來車裝送輸送卒二千數百名派二等輸送員時濟南統帶過鎮到寗渡江赴魯分别遣散並聞已發清餉項又下午十時守備司令奉總司令部電有輸送卒一千數百名到鎮仰雇船照料渡江當派員率隊至站守候該車於夜一時許到鎮一面由田總巡趕封民船數十隻於昨早登船附天泰小輪拖渡至高寶清淮一帶分别遣散該部所派員隊在站照料一夜不准下車故得平安無事云 
[揚州]  
　　塲商反對東蘆佔銷電揚州通泰濟南各塲商以有人報効當軸巨欵借運東蘆鹽破壞淮鹺引岸認爲切　之痛已於十九日電京反對冀逹打銷目的探錄原電如下北京分呈鹽務署稽核總所均鑒頃得漢口確訊謂有人出巨費運動以報効軍餉爲題借東鹽蘆鹽百票逕運鄂岸自由售賣昌言已奉總所核准等情商等聞信之下羣深惶駭查濟南通泰目下在塲存圩之鹽積壓千餘萬擔成本佔擱固難轉輸加以蘇省迭飭籌借軍需羅掘俱窮更有難支之勢所恃者僅各岸法定引界之一線生機即使源源運銷尚慮難於支撑設再爲借運東姦佔奪銷路不獨濟南通泰之場商立時傾頽失業即億萬丁灶苦力人等賴此養命者亦必無以黃生挺而走險際兹江浙戰事甫平瘡痍未復自宜鎮定人心豈堪再生擾動今若任牟利者　運東　佔銷淮岸不顧鴆毒祇求止渴一旦激起風潮則蘇省全局何堪設想務乞俯念場商營業所關地方人民生命所繫迅賜將謀運東蘆赴鄂佔銷一案勿予核准勿予放盤俾商業民命及地方治安均得保全不勝迫切待命之至通泰濟南塲商公恒茂大德等公叩皓　　商會訂期議銷印花江都印花稅年來由商會認銷嗣官廳以銷數不量改委專員陳雲藻勸銷兹陳以銷數疲滯仍借重商會勸銷商得該會同意訂二十二日召集各業董公同討論 
[南京]  
　　红卍字會近訊红卍字會昨據常州分會來電報兵災善後賑濟圑業於二十二日出發南翔實施急振紅卍字會昨奉軍民署函復已通飭所屬兵災各區曉諭人民回里刈穫卍會第二救濟隊已由郝静存隊長在北京率領隊員開赴東北戰地實施救護連日野戰醫院送回傷兵多數投入卍會臨時醫院　　全國水利局工科大學開學誌盛本月十九日南京全國水利局工科大學行開學典禮是日上午十時校長茅唐臣博士曁敎職員新舊學生全體入席各界來賓則有江蘇齊督軍代表韓省長蔣敎育廳長張實　廳長朱金陵道尹曁各機關代表共二十餘人入席行禮後即由茅校長致辭次督軍代表余鐵山先生宣讀督軍祝辭次韓省長致訓辭次宣讀全國水利局常總裁訓詞次蔣敎育廳長致演辭又次東大農科主任鄒秉文先生演說類多勗勉之詞旣畢退席攝影並由茅校長導引省長及各來賓參觀新校舍一周而散時已午後一下鐘矣 
[徐州]  
　　津隴兩路運兵之續聞近日由前方運來之遣　浙軍及運回之新兵由徐經過者已迭誌本報兹將調查所箟續錄於下（一）十八日下午四點二十分津浦南來　車有南京保安第一分隊長高世昌憲兵第二中隊長陸定奎由浦押送浙軍十師二十旅四十圑目兵一千七百名在徐遣散一百九十名其餘仍隨原車北上（一）十九日上午七點二十分隴海東車運來昨十九日到徐之浙車目兵十五名赴三　河遣散又九點十分隴海西車運昨十九日到徐之浙軍目兵一百九十五名開赴河南一帶遣散　　現洋運津哿日（二十日）下午七時半津浦尋常北去快車有徐州交通銀行運還天津交通銀行現洋六萬元計裝十二箱由徐起運赴津　　防患未然各門加崗昨晚（十九）東關外第四區警察局接有密秘報告謂有土匪勾結駐軍圖謀搶城等情當在河下拿獲嫌疑犯數名並在該犯身畔搜出手槍等物以故楊廳長崔知事督率軍警特别防範各門均加崗兵以防意外並將城門提前關閉 
[蚌埠]  
　　張勲靈柩過蚌致祭情形張勲去年津病故此次靈柩搬運回籍道經蚌埠地方軍警紳商各界先期得信即在車站雨栅下紮成轅門土嵌（悲满江淮）四大字十九夜深二句半鐘該項專車始到車停後督署祭席由徐參議代表上香主祭其餘均隨班排列行三鞠　禮是時軍樂鼓樂同時並奏並鳴砲九響張之公子二人下車伏於祭　之東西端稽首致敬聞下車　客者係張之幼子（一年約十五六黨一年約十餘嵗均蓄有髮辫）最後一般與張有關係者復登車詣張靈柩前行禮（聞係跪拜禮）約數十分鐘始紛紛下車開車時復鳴砲九響軍樂齊鳴第一旅　旅長又派隊一連掛車一輛沿途護衛 
[嘉興]  
　　近况彚誌縣參事會商會等各法國於二十一日定製麵包二千個送給各施继粥廠分贈窮黎善後委員會以辦理善後事宜需用欵項特指推代表姚椎梅沈培之趙琴一等由縣備文赴省向財政廳抵借　用現沈等已返禾報告省庫空虚無法撥借又地方士紳盛時等以軍興後供給過境軍隊衣維持地方秩序借給警餉等用欵已逹一萬五千元此欵半由地方籌墊半由商號賖宕現因急於歸還故於二十日致電上　姚　蓮高叔荃及同鄕諸先生請其顧念桑梓籌集欵項以便歸償縣立各學校校長吳文開屠丙華范古農等特於二十日晋謁危知事要求籌措學欵以便開學當由危知事允爲籌撥故各校將於陰曆十月初一日開校　東門外之裕嘉絲廠已於前日起開工其餘工廠因工人未齊故仍在停頓中嘉興至上海將於三四日開駛汽輪以便行旅而利交通居民病者甚多大都均患瘧痢咳嗽等症 
[湖州]  
　　近况雜錄内河水警第十一隊第十四隊昨十七日均回長興虹星橋夾浦大錢原防錢業已通匯市面照常惟中交兩行未復業本城無陸軍地方尚安　前被聨軍扣用在申之商輪現盧何離申輪業已分電浙孫蘇齊放回俾復交通知事　南苕奉夏省長電加執法官銜　　二次槍斃搶犯前次三十八圑兵變之際内有就地莠民夥合混入商舖乘機搶刦然面目大率熟識故事後一經官廳嚴緝鮮有倖漏法網業於昨十四日先將詢實之陶阿榮一名（年僅十八）綁赴校塲執行槍决今日下午又提出同案犯周阿蓮一名該犯棄在西門外汪豐號爲棧司當潰兵行刦鄰近商舖時曾經混入元通當内乘機搶掠前經縣署拘獲當經直認不諱乃照懲治條欵之規定宣判死刑今奉省電核遵乃於下午二時認明正身押往犯事地點執行槍斃尚有在相同案犯四名聞日内亦須次第正法以昭炯戒 
[寗波]  
　　連日發生盜案鄞東石幢地方於前日夜間突來土匪十餘人各帶槍械計被刦者六家又鄞縣西成區十三洞橋地方劉永記小店於昨晚被刦又鄞縣南鄕胡家墳於十八日夜半來有身穿元色衣服脚打綁腿手持槍械之盜匪十餘人至臨時警察所槍去槍械繼至振聲廣貨店及胡賢房搶刦繼又至胡忠房搶刦而去連日盜案迭出人心頗形恐慌云來函 
[京畿警備總司令部檢查處來函]  
　　逕啓者貴報十月七日載有新聞兩則其一載六日奉天電稱奉軍在北凌源附近三十家子戰勝獲山砲三尊機關槍八架來福槍一百五十枝子彈若干直軍向熱河退走云云其一轉載文滙　彭總司令被炸消息一節查國軍開戰以來迭護勝利向無退却之事彭總司令云云尤屬毫無根據即希尅日更正以符事實此致上海申報京畿警備總司令部檢查處啓十月十一日 
 
 

Page 9

 
 
1;第一萬八千五百五十五號;中華民國十三年 西曆一千九百二十四年十月二十三號
星期四 * *本埠新聞 
[辦理軍事善後之作聞]  
　　軍隊改編即將竣事齊燮元未來各項交通漸　　恢復 
　　昨日改編軍隊事宜繼續進行已將竣事齊燮元因後方各軍尚未完全收束故暫不來滬松滬間與淞滬間火車已通滬寗客車亦將開駛兹分錄昨日消息如下　　（一）收束軍隊之昨訊 
　　軍隊改編將竣聨軍改編事宜行將結束歸於蘇省改編之第十師各部隊自開赴江灣後經於前日着手改編第三十七八兩圑已於二十一日編就第三十九四十兩圑及砲四砲十兩圑輜重隊等亦經昨日（二十二）完全編竣至該師之工程營向不注重由他師兼代現仍付缺如該師最稱精銳者厥惟步兵四圑及砲兵兩圑機關槍隊兩連所有駐紮問題尚未决定是否駐　抑北上援直須俟中央命令定奪昨午朱師長聲廣乘車赴江灣視察改編後狀况並撫慰一切一面面諭副官處趕將花名底册造竣以便呈報齊督核辦並聞駐紮羅店之聨軍殘部（聞係楊化昭部）亦擬今日派員前往收撫以期早日結束云　　援蘇客軍陸續回防齊督仍駐眞茹辦理援蘇客軍回防事宜預定計劃分三天運竣駐紮眞茹車站之豫軍日於昨日（二十二）分六次專車運寗計掛車一百六十輛駐紮南翔崑山之潘鴻鈞旅定於今日上午十一時起分四列車運寗每列車二十輛其駐紮龍華及砲台灣之張允明部定於二十四日輸送新任路局長吳夢蘭特派洋車務帮統管探南駐眞茹車站兩路洋副總管柏立斯區洋總稽查克蘭丁練駐南翔崑山兩站辦理運輸軍車事宜　　斜橋高昌廟軍隊之開拔松滬軍之第六混成旅一二兩圑現奉蘇皖贛齊巡閱使令改編歸代理旅長劉永勝率領其駐紮斜橋之第一圑全圑已於昨日（二十二）上午八時起至十時止分批出發至南碼頭董家渡由船渡至浦東前往南滙川沙一帶駐紮其駐紮高昌廟之第二圑全圑亦於昨日下午四時由高昌廟出發亦往浦東南匯川沙等處駐紮又高昌廟日前隨盧由杭來滬之憲兵五連自馬鴻烈走後歸伊姪馬葆璜代理此項憲兵現奉浙閩孫巡閱使令於昨日（二十二）上午九時半由高昌廟浦江乘民船至楓涇再换乘火車赴杭　　新龍華又開到蘇軍滬杭鐵路新龍華車上前晚開到蘇兵一大隊計坐車四十一輛昨晨該軍陸軍少將新編江蘇陸軍第一師第一圑史憲章派護兵四名至漕河涇招待軍人所要求稻草五千斤後經該所設法購備遵即雇夫送往並接洽一切　　南車站之軍隊往來南車站於前夜（二十一）下午六時由老龍華開來江蘇第一師輸送隊一連暫住車站貨棧房又昨日（二十二）上午七時半由北站開來湖北第五混成旅十圑二營步兵二連並竹扛五十餘根麫粉百餘袋前往高昌廟又上午九時三刻由龍華開來蘇軍第二師第五圑第一營兵士二連及第三營兵士一連至南站迎接齊使後因齊使不來該兵奉圑長趙光戴命令步行至斜橋老營盤至下午十二時五十分蘇軍第一師第二圑第二營兵士二連由日睴港至龍華又下午四時第一師第一圑第一營營長史焕文至南站索鐵逢車三輛至新龍華停留預備兵士住宿又下午五時由龍華開來兵士車八輛掛由松江客車至南站下車聞係第二師第五圑全圑兵士前往斜橋駐紮又昨日（二十二）由龍華開拔皖軍第五旅所部一營駐紮高昌廟所有在滬之閩軍皆於前日（二十一）隨同孫巡閱使至南碼頭下船前赴松江轉赴杭州云　　駐眞茹克軍來滬駐眞茹之克軍六七百名於昨午後一時許棄津浦京綏等路之貨車二十一輛來滬轉車赴龍華領取軍糧惟該車開去後延至昨晚八時未見開回　　津浦路空車開抵北站昨日（二十二）下午三時許由眞茹開來津浦路車輛四十餘節其式樣與滬寗路不同到站後即改往麥根路暫停聞係預備克字軍開赴北上一說爲載殘軍回籍未知孰是又江灣昨亦有空車數十輛開回北站　　閘北散兵繳械衝突之虚驚閘北居民前日見齊巡閱使之安民佈告後各交界處萬國商圑已一律撤回聨軍隊伍亦陸續開拔改編人心大定各商號開市復業者已得十之八九不料前日傍晚有持盒子砲聨軍散兵二十四名至閘北慈善圑繳械領價每名要求給洋四十元副經董王彬彦君已經允可旋經已降第一師白師長之某連長到來勸該兵等一同投降彼等均表示不願該連長因祇准每名各發洋二十元致起衝突幸有駐圑之上寶保衛圑丁百餘名開槍示威將該兵等圍住迫令缷除武裝有槍者按名發給四十元無槍者五元十元不等當晚留在圑内膳宿至昨晨各給衣褲一套船票一張押磅登輪遣回原籍當紛擾時慈善圑周圍由保衛圑執槍保衛禁人出入於是大統路新民路光復路各行號已開者復相率閉門出防在外之保衛圑盡行召回會同四區長警極力維持旋即平定而居民又飽受一度之虚驚矣　　聨合通信社云前日下午六時有浙滬聨軍别働隊力振武部下兵士約二十人係從嘉定羅店力而退回到閘北慈善圑面見保衛圑總王彬彦泣訴困苦并謂此次退滬并非士不用命而敗退受俘故不願受何方改編及遣散情願將各人身帶之木盒手槍繳助保衛地方但各人回家路隔千里請求酌給衣履川資每人約需百元之譜正在要求間適白總司令處王副官偕同别働隊營副周子斌到王圑總遂令各人暫退門外草塲王副官即謂彼係前來收束别働隊兵士因見該兵到此跟蹤追至一律不許給價繳械云云王圑總當謂該兵士等旣不願受編亦祇可繳械給價聽其自去倘台端身無現欵不妨由敝圑暫墊萬勿强迫倘生誤會擾及地方則何人負責該副官聞言即拍案大叫我係受命收編他们自有辦法語畢即返身至草塲向各兵大言爾等速即退回本隊聽候改編語未畢各兵均實彈擎槍相向王副官見勢不妙向内返奔王圑總誠恐釀事跟蹤而出見狀大驚急以身護翼苦口勸慰王副官始避入該圑辦公室霎時保衛圑全體圑丁緊急集合守護前後大門並斷大道路往來慈善圑一段交通各商店因不知情由紛紛閉門異常驚懼保衛圑内部各科職員因見十餘兵士手擎盒子槍作欲放之勢四面追逐搜尋不知是何變亂均越辦公室後窗躍登屋頂致圑内外馬路商店人聲期沸秩序大亂經該圑總王君獨力遏阻各兵因恐彈出傷及王氏始停槍止發憤聲謂我们已至末路尤復如此相迫勒令歸隊受編尚有何話可講語畢内有數人縱聲大哭王氏極力安慰當各給棉衣一套川資七十五元諭令即日轉輪回里各人遂拜謝而去計大統路已斷絶交通至二小時之久矣　　游擊隊第五隊遣散白寶山師所收編閘北零星隊伍昨日業已就緒惟游擊隊劉默齋所率之第五隊全部不願受編當經給資遣散聞隊長發五十元排長四十元事務長三十元兵士各二十元云　　白寶山請商會續供兵食三天白寶山防守司令昨以收撫事宜雖已就緒而後方接濟尚未運到所有閘北一部分之兵士日需伙食未便間斷故又函請上海總商會自二十二日起至二十四日止繼續供給三日以免發生意外而維地方治安　　防守司令部將遷高昌廟上海防守司令白寶山假滬南陸家浜留雲寺後面留雲學校内組織司令部已閱數日兹聞滬上南北市軍隊業已紛紛改編調回防次一切善後事宜均將結束就緒聞該司令部現擬即日遷往高昌廟兵工廠地方組設辦公所以便該校開學云　　齊使先鋒隊自也是園遷駐他處淞滬警察廳原擬借城内也是園爲齊巡閱使之先鋒隊皖北鎮守使行轅昨因交通不便已另假他處所有衛兵昨已撤去僅有巡十數名看守房屋以備應用　　第四師開拔赴浙之情形陳樂山去職時將第四師印信交與第七旅旅長夏兆麟夏氏即將所部集中北車站暫爲分駐於該站第六七八九等號各貨棧中當即與浙暫孫傳芳接洽自願將所部改編於十九日得孫氏之許可即令夏氏率隊離滬開赴嘉興松江等處駐紮夏氏奉令後即督率第八旅旅長方聰先會同第十三十四十五等步兵三圑及砲兵一二兩營機關槍四連輜重隊及工兵一營並補充兵二百名携帶德國式大砲四尊麥克沁格林砲四尊機關槍八架軍馬四十餘匹以及子彈軍實皮件等於二十一日上午七時由滬開拔先至龍華當即轉赴嘉興嘉善石湖蕩松江楓涇等處駐紮又聞該軍旅部暫設嘉興松江兩處云云　　虹橋聨軍完全退出中國新聞社云滬西虹橋鎮一帶之聨軍刻已紛紛開往江灣松江等處秩序安謐市面恢復云　　馬陸石岡門兵隊已撤二十二日據嘉定到滬者稱馬陸石岡門所駐援蘇軍隊業已撤退現除嘉定南翔外沿横瀝河一帶之交通已逐漸恢復　　（二）各要人之行踪 
　　齊燮元暫不來滬齊燮元來滬之說傳之已有日據齊方某君昨自眞茹來申述稱松滬軍事結束後齊巡帥满擬親蒞上海察視近郊戰區慰問被災父老昆季嗣以後方軍隊收束尚未竣事且此次戰事由東南局部統一江蘇問題引起東北劇戰而化爲統一全國問題是東南問題雖解决而齊巡帥促進全國統一之責任斷不容委卸故一俟後方收束竣事即擬親率勁旅北上增援好在松滬善後已責成自寶山師長全權辦理各事已臻妥洽鄂軍張旅已奉吳巡帥電令速即北上不日可以成行昨日白師長代表齊巡帥犒勞張旅並洽商援北事宜張克齋旅長已慨然能諾云　　張允明定期離滬北上中國新聞社云援蘇鄂軍總指揮張允明頃奉北京曁鄂蕭命令開拔北上助吳作戰兹悉張氏刻已决定明日（二十四日）離滬北上大約二十六日可完全退出滬埠云　　白寶山昨赴江灣蘇軍司令白寶山昨因收編聨軍事於下午三時乘車至江灣司令部接洽一切旋即返滬仍駐留雲寺聞關於收編隊伍事業已結束云 
　　吳夢蘭馬玉仁赴眞茹滬寗滬杭甬兩路局長吳夢蘭偕同車務副總管袁紹昌於昨日（二十二）上午十一時半由北站乘手摇車赴眞茹車站晋謁齊督磋商運輸客車及定期通車事宜密議數小時融於午後五時三刻乘原車返滬馬玉仁司令於二十二日晨一時半由北站乘車赴眞茹晋謁齊督面授機宜　　徐樹錚離滬時情形大晚報云安福要人徐樹錚昨已乘輪赴英據確訊徐於離滬之前先至英總領事署所乘之船爲約茀森總統號先至坎拿大之維多利亞埠然後赴英昨日從南洋路三十一號私庽出發時小徐獨乘一汽車行李載一汽車便服探捕又乘一汽車在後護送徐妻及其十九齡子道鄰則擬在兩星期内赴英云馬良赴奉中國新聞社云馬良氏於昨晨率部屬五百餘人搭船赴奉　　吕公望前晚赴津中國新聞社云吕公望氏自寗波取消獨立後即避往來滬兹悉吕氏於前（二十一）晚乘輪赴津　　（三）交通逐漸恢復　　滬松客車昨已通行滬杭鐵路滬松客車昨日（二十二）由滬開松之第一次車於上午八時三十五分開出乘客計四十餘人並有路局新派松江站長明星橋站長及兩站員司路警等二十餘人乘該車前往至下午一時四十五分由滬開松之第二次客車乘客二百餘人其由松開滬之第一次客車因在新龍華及老龍華裝運蘇軍第二師第五圑兵士車附掛來滬故抵上海南站已下午五時並聞第二次由松開滬之客車在下午八時到滬云　　淞滬車昨開一次滬寗路通車事宜經吳局長呈准齊督一俟客軍於三日之内分批運竣後决定本月二十五日起將上下午行客貨車同時完全開行淞滬客車已於昨日（二十二）午後三時半起開駛計往返各一次並定於今日（二十三）起完全開行仍照常時鐘點行駛　　滬寗客車昨仍未通滬寗鐵路客車昨日（二十二）仍未開行因眞茹車站軌道及又站均有蘇軍車輛停留致交通塞阻該路新任局長吳夢蘭爲維持客車起見特於昨日（二十二）上午十一時三刻率同車務華副總管乘車前往眞茹察勘情形以便疏通當於下午返滬聞今日（二十三）當可通車並聞滬寗路巡邏隊督察長一職前何豐林所派之安督察長已經去職後由鐵路惲巡官兼理現由齊使派委周以霖接差昨日（二十二）十二時由惲巡官移交周君接辦矣　　兩路電報電話仍未全通滬寗路上海北站至眞茹南翔電報已通逹長途電話仍不通惟南翔至崑山蘇州及蘇州至南京電報電話均能通逹但上海直逹南京則不通業由電務處星夜前赴各該站修理以期早爲通逹又滬杭路之長途電話僅能通至新橋惟松滬間電報則照常通逹云　　昨晚安亭站機頭出軌昨日（二十二日）下午八時半滬寗路安亭車站調車人正在調倒車之時機頭一輛及貨物車忽然出軌時軍事車正在北上致不能行駛該站站長立拍電致滬上總局車務處得電之下立派洋工程司脫司福洋機務總管芬慈車務總管率領工匠五十餘人於昨日下午十一時特開救險專車前往肇事地點赶修聞軌道尚無重大損壞約三小時可以修復軍事車可即通行云　　内河小輪昨已開班内河各輪船公司因戰事影響均停止開行兹戰局旣定亟待恢復交通昨日起上下水已一律開行矣　　（四）各地被災與呼籲 
　　南翔快信二十一日開往南京警備隊一圑聞二營在常州下車又有皖軍第五旅一圑往寗二十二日南翔鄕間尚有姦燒搶刦者南翔連日由紅會救得受槍傷婦孺二十餘名有三人最重已於二十一日送往上海鎮上難民漸有歸者但皆家無一有被焚者更有無家可歸之痛昨日晨間慈善街洽記絲線店又被人放火幸即救熄魯軍已盡向大塲方面開去豫軍亦於昨開出一圑但火車調度不合法擁擠軌道上來往皆阻現在南翔尚有七八千軍隊不知何日始可盡運他處也昨日有滬寗車站人員五十餘人由大塲步行來翔候車分往安亭等處昨日電報已修通兵士身上所穿棉襖有花邊紅色綢製者其包裏中有盡係銅器皆某醬園之十餘隻醬缸面上盡係屎尿未焚之屋内木器亦蕩然無存昨日尚有船由荷槍軍人在西市裝載西式紅木枱櫈現留婦孺收容所之婦孺昨已有少數返家當緊急時每日須食米四十石曾斷糧枵腹昨已有美國救濟隊由常熟無錫各裝運五十石至翔　　南翔消息二十二日所得南翔各方消息如下（一）上午十時接翔地電話告稱該地盜風不但四鄕不止即鎮中亦未消滅（二）駐翔兵隊二十一日向西開去數百名後滬地又開往多人（三）二十二日上午該地續到碼頭船三十號裝運掠物本地紳士特向軍界領袖請求制止（四）旅滬同鄕會運往米百石今晨到翔已派送各收容所計耶蘇堂六十石安息會二十石保衛圑五石警察局五石紅會收容所十石　　南翔大遭焚刦頃據南翔來滬者云該鎮自聨軍殘部於十五日退出後土匪潰兵混而爲一焚燒刦掠將該鎮精華會萃之大市街全部付之一炬直至今日搶風仍未稍殺兹據往各處調查之士紳張姓云合鎮不過管家弄畢志良及東街之李功孚等五家完全未　刦掠其餘則無完好之家云云南翔大火後攝影（心心攝） 
　　大塲雜訊大塲原駐魯軍第一混成旅兹奉命回防聞將加入直軍後援已定今日全部開拔該地商會推王君代表歡送各商民燃放鞭砲以示敬意目下盜風尚熾一理撤防恐有危險聞各圑體已商請齊督派兵一連留鎮駐守今因難民衆多故紅會職務依然忙碌正會長陸曾燕常住上海僅副會長王英如主持一切晝夜從公不辭勞怨各會員亦能克盡厥職惟因經濟竭蹶聞不敷頗巨云　　嘉定近訊嘉定新知事省委陳熾昌（葵生）接任已於前日蒞嘉布告安民並接洽紳士籌書善後兵隊祇存朱琛甫部下數營所駐南門豫軍亦已撤退郵政局已通平信滙兌尚須時日　　江灣昨日之現狀昨日（二十二）有江灣人來滬報告云前晚（二十一）該鎮東街徐起之及蘇頌堯兩家兵士十數人入内倒箱翻籠刦去衣物不少又鄕間已發生刦案鄕民均奔散一空現該鎮有軍隊萬餘人分紮各處街人祇見兵士往來踪跡商人均閉市不敢外出現西江女校駐有兵士不少昨日旅滬士紳蔡香孫等均赴模範工廠司令部與朱師長面商妥善辦法並有大批食物犒賞軍士　　寶山李中一等電請維持軍紀寶山李中一等昨致蘇齊電云眞茹行營齊巡帥鈞鑒日來寶邑全境焚刦殆遍蕩析流離慘不忍睹應懇迅飭各軍長官嚴約所部以維軍紀而重民命迫切上陳諸维垂察寶山士民李中一蔡增譽錢潤凌企曾金湧等叩養　　龍華公民函請縣署約束兵士龍華公民朱泰階陳德愼陳德明等數十人因兵士騷擾民不聊生特聨名縣署環請轉呈上海總指揮嚴令約束原函照錄如下縣長鈞鑒敬肅者戰事已告結束吾鄕人民出外避難者紛紛回里重整舊剿不料仍有臂纒紅布之兵士三五成羣或後隨便衣者數人沿途游散路過鄕民任意喝阻搜摸銀洋雖銅元之微無不囊括闖入村莊則挨門逹户詳組搜掠前去後來踵爲之接鷄鴨之屬可食之物亦無遺漏刦後餘生又遭荼毒一之爲甚其可再乎欣仰縣長下車伊始萬民共仰爲敢披瀝陳詞伏乞本如飢如溺之意准予轉呈上海總指揮俯順輿情嚴行約束庶窮黎得安故里不勝迫切待命之至　　顧維鈞爲嘉定兵災善後復時鄕電上海嘉定臨時維持會候史封先生曁同鄕諸公均鑒庚代電悉前就在京同鄕凑捐欵項專爲救濟嘉邑之用日内收集捐欵即當滙寄敬初家兄轉交旅滬嘉定同鄕會酌量辦理至捐欵多多益善同人等能否廣爲勸募繼續進行自當惟力是視顧維鈞咸　　太倉同鄕會電請兩長振恤太倉旅滬同鄕會昨致眞茹齊巡帥南京韓省長電云江浙戰事瀏河受災最酷軍隊横行縱火刦掠全鎮房屋十燬八九家用什物纖屑靡遺損失幾逹千萬現在哀鴻遍里無以爲生務懇鈞座親蒞災地迅予振恤俾延殘喘以免盡塗溝壑臨電鳴咽千叩萬禱太倉旅滬同鄕會叩養　　黃渡難民回鄕遇刦之可憐此次江浙戰事以上海西北隅黃渡鎮一帶受害最烈雙方激戰月餘陣線不動仍在原處該鎮四鄕商農人等除被砲火擊斃外其餘悉逃滬上兹因大局已定敗定遣散各難民思鄕情切咸欲歸鄕查看前日有少數急欲回家又恐中途有失乃邀集同鄕廿餘人前往自以爲人數旣衆斷無意外出發時首有大旗一面上書歡迎黃渡鎮難民回鄕字樣迨行抵離該鎮二三里之遥忽來土匪及形似敗兵一大隊各執軍器將該難民悉數圍困無一漏網然後將難民等身畔銀洋鈔票銅元角洋並時表金戒一併攫去又將各難民所穿衣服一律剥下甚至脚上鞋襪不論新舊概令脫下使該難民祗剩單褲而已如果倔强即以凶器相向各難民因性命攸關只得任其所爲匪等得贜始向西而去該難民等當日因爲時已晚遂分别求宿左近鄕人家並借衣禦寒昨日又狼狽分道來滬情形甚爲可慘云　　逃崇難民陸續回里崇明所到瀏河太倉寶山嘉定等處之難民統計在萬人以上兹以戰事平靖各難民紛紛返里近數日來搭乘朝陽大運兩輪到滬及自雇小船歸家者已有三分之一逗留該地者不過八千人　　（五）閔行昨日之消息 
　　軍隊開赴松杭前駐閔行之閩蘇各軍已於昨日（二十一）午後開赴松江杭州嘉善等處分别駐紮鎮紳喬世德馬恩培顧袖海等正在歡送軍隊適水警巡船奉令回防以故地方頗爲安静　　水警奉令回防水警區長沈葆義前（十八日）派代表徐亞伯赴南市陸家浜閩浙巡閱使行轅及上海防守總司令部報告防務旋奉孫巡閱使及白總司令傳諭除水警第三隊仍駐高昌廟外餘着一律開回原防沈區長奉令後又於昨日（二十一）派令徐亞伯爲代表督帶在滬槍船附掛新閔南輪船開回閔行照常駐防　　商業漸復舊觀滬閔輪船及長途汽車均於前日（二十日）下午起照常開駛商店亦均紛紛開市漸復舊觀警所更换巡官上海縣警察第一分所巡官虞翔甫及第二分所巡官黃哲夫均因擅離職守撤差所遺第一第二兩分所巡官即以第一分所巡長葉鴨堂洪振興升充業已分别到差視事　　閔行各公圑電請師船梭巡防盜閔行鄕公所議事會商會農會敎育會等昨致兩長及蘇州水警趙廳長電云南京齊巡帥韓省長蘇州趙廳長鈞鑒戰事甫平梟匪充斥浦江流域刦案迭出電請崇座令行水警第一區長沈葆義轉飭駐防各師船嚴行戒備外並請督隊梭巡以塞盜源而負全責地方幸甚並希見復藉慰餘生上海閔行鄕公所議事會商會農會敎育會公叩印嗎　　（六）時局漸定中之宦况 
　　瞿鴻賓定今日接任上海知事齊督軍韓省長會同委任之上海縣知事瞿鴻賓已於前日（二十一日）到滬寓東亞旅館昨日（二十二日）分頭拜謁白寶山司令及鄂軍援蘇總指揮張克齋已得雙方同意定於今日上午十時前赴上海縣公署接篆云　　瞿鴻賓昨日拜會李壽慈前任南通縣知事省委上海縣知事瞿鴻賓交缷篆務後於昨日由通到滬即詣上海縣公署拜會經李知事延入客廳茗談良久而别　　李知事限期清繳忙銀新任上海縣知事李壽慈以本邑下忙錢糧開徵至今各花户觀望不繳現因省中催欵甚急故於昨日分派催徵吏傳集各國地保到署諭話限各地保於三卯内將國内應納忙銀掃數清繳違干嚴辦各保遵諭而退 
 
 

Page 10

 
 
1;第一萬八千五百五十五號;中華民國十三年 西曆一千九百二十四年十月二十三號
星期四 * *楊恩培不日接任北工巡捐局新任滬北工巡捐局局長楊恩培自奉齊巡閱使韓省長會委後尚未接任而鄂軍援蘇第五混成旅旅長張克齋亦委賀家保爲局長該局以楊賀均有正式委狀似未便輕於交代前日楊派黃子久秘書與該局接洽亦無結果至昨日（二十二日）楊局長又奉韓省長代電催令迅予接任而張旅長所委之賀局長已决意不來故楊局長不日當可接任視事聞楊係巡署副官兼南京硝磺局長此次戰事久在前敵指揮云　　五庫稅所長准予聨任江浙軍興後松滬各稅所各縣知事之稅欵及地丁等項均被盧何搜索無遺惟五庫稅所長沈坤和於戰事發生時即携欵避入租界曾遭盧何下令通緝此次嚴財廳長蒞滬沈即於前日至南洋路六號嚴之寓次禀見並陳明避走原因嚴廳長以沈機警善變諭令仍回稅差准予聨任一年以昭獎勵沈已於日昨仍回五庫差次　　王警廳長拜會各圑體新任淞滬警察廳長王静菴任事後整理該廳内外部警務及地方防護諸事手續紛紜昨日王廳長親往滬上各圑體及商會等拜會以期聨絡感情云　　請委吕雲嶺爲南匯知事之兩電南匯省議員楊面墨昨致兩長電云南京齊巡師韓省長崇鑒南匯吕承審雲嶺權攝縣事維護有功迭經各法圑電請加委代理未奉明令目今敗兵四散辦理善後不容稍緩應請迅令吕承審於朱知事未到任前准予正式代理以重職權而資鎮攝無任迫切南匯省議員楊面墨叩養又南匯公民顧韾等昨致兩長電云眞茹齊督軍南京韓省長鈞鑒盧何下野江浙息争南匯馬代庆知事於兩軍對壘之時往來滬地一切行政事宜大都委托吕承審員雲嶺辦理現在馬代知事一去不回縣政無人維持用特電陳種切乞請悰委吕承審員爲本邑代理知事以資熟手而專責成是所至盼南匯縣公民顧韾嚴濟寛張鵬蔡雲桂徐行健喬維純馬德騏襲汝霖等三百零六人叩　　（七）滬人士之自治熱 
　　各方争回南工巡捐局訊滬南工巡捐局局長姚慕蓮辭職後其繼任問題省中先派尹扶一兹聞尹君另有委任省署復委朱中道爲局長昨日已經到滬本埠各紳董開信後將派代表前往接洽擬請省委暫緩接任而地方各公圑以滬南工巡捐局民國元二年間原名市政廳爲地方自治之執行機關嗣因項城稱帝上海設立鎮守使後解散自治將市政廳改爲工巡捐局隷屬於威力之下現在自治回復應遵省令實行自治恢復元二年狀態將工巡捐局收歸地方公圑自辦以一事權而符名義已由各公圑推派代表分向省當道接洽　　又訊上海市議事會爲請求軍民兩長將上海南市工巡捐局歸還事於前日特開臨時會議决推派代表分投疏解兹聞市議會所推代表姚子讓黃任之穆杼齋袁觀瀾等已於昨日起程先赴眞茹齊巡閱使行轅晋謁齊使歷陳工巡捐局之經過務請俯順民意允予收歸民辦以洽輿情一俟謁見齊使後再赴省署陳請　　自治機關請南工巡局直接移交滬南工巡捐局係前城自治公所市政廳原址此次局長姚慕蓮電省辭職後省委之尹扶一（桂）尚未來滬經上海縣市議事會市董事會前日邀集各董特開會議公决擬電請韓省長將該自洽機關交由兩會收回辦理以符地方自治之制度已紀昨報兹聞兩會已用公函到局請姚局長迅將局務移交來會以便正式接收云　　市董會今日開委員會上海市董事會昨致各董事公函云逕啓者兹因接收滬南工巡捐局組設臨時委員會公推執事爲委員兹定於陰曆九月二十五日下午二時在城内同仁輔元堂開會務請駕臨爲盼　　（八）滬南市况漸復 
　　南市商界羣請縮戒嚴時刻南市一帶每晚交通尚未回復商界多感不便現南市商界急欲將十六舖一帶交通便利特呈請警廳縮短戒嚴時刻並由開明公司新舞台董事會提議公呈警廳將式嚴時刻缩短以便訂　實行開鑼云　　南市各商紛紛遷回南市方面商業店舖行號本係集中十六舖一帶上月軍興錢業參業等各商號先後遷移至租界照常交易刻因軍事結束各處退回兵士亦均分别改編次第開拔兵數已少市面安謐故荳米業各行與花業油豆餅等行均陸續遷回開張交易聞錢業各商亦儗遷回南市有訂期十月初一日起一律遷回營業以維市面之說云　　（九）商界圑體會議善後訊 
　　商總聨會議定募集救濟難民善後經費辦法各路商界總聨合會前因籌辦戰事善後事宜曾組織委員會積極進行昨晚該會舉行全體大會繼續討論辦法到各路出席董事三十餘人會長袁履登主席首由交際委員潘科林報告向各路接洽情形畢當即討論具體進行辦法錢龍章陸文韶蔣夢芸鄔志豪等各有意見發表議决以軍事雖已結束戰地各處難民善後事宜急待救濟本會自應盡力捐助以盡天職經衆議定辦法如下（一）决定陽曆十一月一日起各路開始挨户募捐十日爲限彚解總會轉送保安會（二）請文書科趕辦捐册收條及通知等發給各路分會請其開會商議募捐手續至期分别自行辦理（三）擬推錢龍章爲經濟股執行委員陸文中謝惠廷許廷佐張藍棟梁文基樂樹滋朱保羅陳翊庭李澤源孫鏡湖徐久根等爲交際委員（四）募集捐欵用徵信字條揭貼捐户門首存根由各路分會連同捐欵送交總會經濟股發給臨時收據滙集總數後轉送保安會由總會登報徵信（五）所募捐欵祗限用於救濟戰區難民善後事宜其用途分配由總會開會議决行之　　南京路商聨會職員會紀南京路商界聨合會昨日下午舉行第六届第一次職員會到會長及各科職員王廉方何鹿山陳才寶孫文安等十四人會議情形錄下（一）總聨合會請協助辦理軍事善後事宜案首由出席董事蔣夢芸報告保安會總商會等辦理收束軍隊善後事宜之經過次討論進行辦法議决以此案情形略變俟總聨合會開會續議後再行討論（二）本會本年度進行事項議决增聘文書一人辦理文牘事宜由會長任用其他各項發展事　俟下届再行討論（三）陸文中臨時提議慰勞各國陸戰隊及萬國商圑維持租界治安之功案議决函請總聨合會討論執行末議各項會務進行事項而散　　浙江路商聨會今日開會南北浙江路商界聨合會昨日通告各會員云逕啓者江浙軍事旣告終了我　人仍可照常營業本會對於會務上一切進行事宜及大局問題有待磋商之處甚多特訂於今日（二十五）午後八時在本會事務所開會討論一切凡我會員務祈届時出席爲荷兹錄議案如下（一）特别巡捕進行方法（二）改選職員（三）維持會中經費（四）擴充義務學校（五）滬軍使署及製造局應否存在　　滬南東區商聨會商圑已准備案滬南東區商業聨合會頃奉上海縣李知事第一號批示文云呈悉查接管卷内前據該商業公所代表呈請業經本公署函據上海市董事會查復以南市地面遼闊該商等另組一圑與南市保衛圑自可相輔而行於防務似有裨益請照准並請轉呈發給購械護照等情前來正核辦問據陳前情應准備案維轉呈給照購槍一節應由該商等將圑總圑副等舉定後再行呈請核轉至圑總等年嵗籍貫等並應照本公署所訂保衛圑一覽表格式逐項填明一併呈送核奪云云　　（十）散兵又有被獲 
　　又有三潰兵竄入租界前日有楊化照部下潰兵劉金通秦其泰高士增等均因携帶從内地所刦之金銀首飾綢皮衣服竄入公共租界勞勃生路被戈登路捕房包探王梅生劉宗漢劉寶善等截獲昨解公共公廨由陸襄讞會同英馬副領事質訊屬實判該三兵連同贜物解送警察廳訊究不准再入租界　　散兵連贜解警廳發落連日由租界商圑協同中西探捕在交界處截獲散兵馬福林江耀章等三十二名當在各人身上抄出從戰地刧來之鈔票現洋銀角共約九百數十元金銀首飾衣服共數百件前日由老巡捕房派捕押送閘北司法科昨經葉科員分别提訊開列清册轉解本廳司法科發落　　（十一）各保衛之消息 
　　馬玉仁索保衛槍械之文件新編江蘇陸軍第二師師長馬玉仁駐紮吳淞因欲收羅軍火日前忽派員持函至江灣鄕公所索繳該公所駐紮之保衛圑槍械該圑當以地方吃緊予以拒絶一面電知總部請示并由該鄕公所函致閘北保衛圑請予設法維持該圑據函後一面致函馬師長一面函請上海防守白總司令請予維持昨已接奉批准錄其往來文件如後（保衛圑致白總司令函）敬肅者頃接江灣鄕董事許學淵張元升等面稱本日馬師長玉仁派員持函來所索取保衛圑收買之槍本擬如數遵繳奈因時局不靖此項槍械原以處置散兵防微杜漸之旨以備發給該鄕公所保衛圑之用敬祈司令轉謂馬師長收回成命以維地方而安人心實深公感此上上海防守總司令白圑總王棟副圑總尹鵬（白司令參謀處復保衛圑文）逕復者頃奉總司令交下貴處公函一件奉批准照所請轉馬師長商辦矣相應函逹即希查照爲荷此致王圑總新編江蘇陸軍第一參謀處扄（保衛圑後江灣鄕公　函）逕啓者昨准貴公所函請轉懇馬師長勿提江灣保衛圑用槍械等因當即分别函懇馬師長收回成命並請白總司令轉商在案兹准上海防守總司令部參謀處　開（見前）等因准此相應先行函知即希查照接洽爲荷　　閘北保衛圑昨日消息上寶兩縣閘北保衛圑昨日消息彚誌如下（一）函新任淞滬王警廳長敬肅者竊敝圑鑒於時局緊張遵照部頒地方保衛圑條例由閘北地方紳商組織當經呈奉主管官廳核准并函請陸前警廳長通令閘北四五兩區曁各分駐所查照協防在案查敝圑組織規分全部爲六支圑每圑額設支圑長一員副圑長二員圑排長三員排長一員班長圑目九名員丁九十名另有補助圑一圑係商務印書館獨資自辦以補本圑之不逮該圑設圑長一員副圑長二員圑員一百二十名自成立出防以來保衛地方頗著成效嗣因閘北一帶散兵麕集地面重要復經擴充名額連同原有圑員目丁共約有人數二千之譜經將擴充人數編成十隊每隊設隊長一員排長三員司務長一員目丁一百二十名分駐各支圑境内協助防衛以維治安竊念閘北爲中外注重之區處處毘連租界五方雜處商務繁興亟應切實聨防俾資實力充足敝圑設立宗旨專事保衛地方以補警察之不逮值兹地面吃緊除令各支圑隊加緊巡防不容稍懈外相應將敝圑組織擴充情形及分防人數地點函懇廳長察照俯賜通令四五兩區曁各分駐所查照以便遇事接洽面資協助實爲公便此上江蘇淞滬警察廳長王閘北保衛圑總董沈　圑總王棟副圑總尹鵬（二）不收軍隊槍械之佈告爲佈告事照得本圑爲保護商業維持秩序而設每有軍隊誤聽人言常持軍械至本圑要求出價收繳殊屬誤會要知此事已有本省軍政長官在上海設立辦事機關凡有繳械收編等事均應自行前往直接辦理此爲正當結束本圑不能越爼代謀其理甚明深恐再有謡傳誤會特此佈告軍民人等一體知悉無論如何本圑萬不能代收軍械恐未週知特此佈告　　南市保衛圑定期考騐新圑員上海南市保衛圑因原有圑員不敷分布續招圑員業已逾額即日截止報名昨日由圑本部議定於本月二十五日（星期六）下午一時起召集志願加入者來圑報到聽候考騐如考騐合格後即發給領取服裝憑證以憑編入操練純熟分配出防　　東新橋保衛圑成立西鄕柬祈橋紳董以戰事雖告結束各路退兵紛至沓來深恐潰兵過境騷擾匪徒乘間竊發爰籌辦漕河涇支部東新橋保衛圑已於本月二十日成立推定蔡秉珍爲圑長募集圑員六十名分段輪流出防　　（十二）各慈善圑之救濟 
　　紅十字會消息中國紅十字會總辦事處昨日消息如下（一）前日由吳淞救來難民三百餘人到滬後即各自分投戚屬（二）昨據松江汆來廟鄕人報告云該處有難民數百人風餐露宿加以交通梗阻未能來滬該會得報後當即派職員二人乘河安輪前往救濟（三）貧兒院常州會館兩處計有該會收容之傷兵數百人昨已轉送松江舊提台署（四）吳淞紅十字會醫院有傷兵七八百人不日當可遣送出院　　滬城紅會掩埋隊出發滬南紅十字會會長夏應堂殷受田因日前莘莊新橋明星橋一帶戰事尚有死兵屍骨抛在露天當因交通阻礙未能前往殮埋現聞交通恢復故於前日（二十一）上午八時由夏殷二君至圖書公司向孫巡閱使領得護照並經孫氏與夏君略談以貴會派員前往收屍掩埋時務須留心逢有路上蓋有稻柴或竹林中之屍身須先用竹桿撥試然後近前恐埋有地雷或死兵身上隨帶炸彈發動以免危險即經該會長將上述情形傳知各隊員及扛夫等於昨日（二十二）上午九時由該會掩埋隊長滕克勤率同醫生史國藩吳天化及救護隊員鄭鴻鈞石筱珊奚階升陶鴻春阮孟隣朱履雲黃涇靈謝鴻英徐孟君蔡槐敬及扛夫堂夫十二人並備聨義善會棺材五十具同仁輔元堂棺材五十具於上午九時二十分由南站專車前往莘莊新橋明星橋一帶收屍棺埋約當夜專車返滬云　　安亭同鄕會昨訊安亭旅滬同鄕會以該鄕地本瘠壞值兹兵燹之餘交通未復運米無由收容所辦事員李仲廉屢次來函告急該會日來對於接濟事宜頗形致力又本埠聨義善會允助棺木一百具該會昨與黃渡同鄕會商妥准今早會同出發携帶棺木前往掩埋云　　難民保産處消息白十字會在長安路設立之難民保産處由閘北公民居保生及其夫人爲該所主任收容有孕難婦五十餘人已産者三十餘人均經　君夫婦妥爲照料産後過十二天方准出院云　　聨益善會埋葬隊消息胡家木橋香烟橋路上海聨益善會昨悉黃渡渡來人蘇明子季世文王金標瀏河來人顧華氏等身漕渡彈均故於中國紅十字會傷兵第二醫院陳鳳翔李成瑞死於傷兵第一醫院内王印芝死於聖心醫院内又據工部局醫院報告浙江温州人吳伯容年二十四嵗死於天潼路四號請爲收殮等情該會當即飭令扛夫舁材前往分别殮葬該會義塚云　　基督敎戰區救濟會消息本埠基督敎救濟會於前昨二日中特派調查員曾紹賢俞正齋二君赴南翔嘉定等處調查狀况并在該處從事救濟計南翔方面用去二百五十元尚需三百元諸翟洋五十元棉被二十條衣服若干件嘉定洋百餘元他如瀏河黃渡安亭等處尚擬繼續前往施賑至於該會經濟本定募集一萬元現已交到者約二千五百餘元計爲景林堂七百元浸會堂四百元伯特利學校四百元保護堂四百元閘北長老會三百元現在不敷甚鉅極望各界予以援助　　青年會募集兵災救濟費本埠四川路青年會昨爲募集兵災救濟經費事致函各界云敬啓者本會前因江浙戰事發生即行舉辦傷兵服務事宜逐日派員分往十二醫院實行服務由來已經匝月後因戰事延長局勢愈緊各地難民紛至沓來隨又徇上海保安會之請組織臨時護隊徵集義務圑員一百餘人除每日出發在華租交界之處執行救護事務外並分往各處難民收容所組織平民敎育智育演講以及影片唱機等事其他復加入上海基督敎兵災救濟會專行救濟戰區難民凡此多數事業悉本博爱主義書力推行以期稍盡天職惟是範圍至廣需欵紛繁若設備若消耗若器具若川資一有動作在在需欵爰經董事部議决擬暫募捐數千元用以補助台端熱心公益樂善好施用特函逹悃誠伏祈眷念蒼生慨予捐助仁施所被惠及萬家仰睇慈雲謹敢泥首以請上海基督敎青年會謹啓　　（十三）各項雜訊附錄 
　　齊燮元令人民及時收穫之布告爲佈告事查上海松江寶山青浦嘉定金山太倉崑山等縣自盧永祥何豐林逞兵作亂擾害地方人民居住不安必因逃避而多輟業本總司令奉令興師弔民伐罪已將各縣地方一律戡定現正結束軍事妥籌善後際此秋深稻熟該民人等自應及時收穫各安生業母再驚疑自誤致遭荒廢特此布告　　租界警　之最近狀况連日擔任警備之上海義勇圑因敗兵處置漸見就緒二十一日午後三時幾將全部警戒線委諸工部局之警察隊担任日本隊亦同時接到隊令自二十二日起廢止本隊駐紮所之值日勤務各隊員携帶物件及寢具至二十二下午四時止各自搬回二十三日除值日外可穿常服服務現本部所留者祇有中國隊英國隊美國騎兵隊英國A隊耳惟租界内警備區域尚宜爲相當之注意故湯恩路嘉興路之橋及日本人所住之吳淞路乍浦路文路附近等處鐵條網亦未撤去又自閘北西部老閘橋沿蘇州河至内外棉第五工場一帶仍行警備聞二十二日英國B隊機關槍隊美國隊二十三日日本隊再須召集云　　日記者釋放本滬日本新聞記者古市式田兩人昨由南京來電報告昨日下午二時已由陸軍監獄中釋放出外定今日乘輪來滬云　　嘉定學校討論維持辦法嘉定全邑學校敎職員聨合會以該邑敎育爲此次戰事而停頓昨爲討論維持問題特發通告召集會議通告云逕啓者本會定於本月二十六日上午十時在上海寶山路順福里第一百七十五號培本小學校内開臨時大會集議維持本邑敎育問謹啓 
[甬同鄕會報告甬局變化始末]  
　　寗波旅滬同鄕會前派代表李徵五陳季衡屠康侯趙芝室費善本魏伯楨等六人赴甬辦理善後事宜昨接該代表等由甬來電報告云甬事已定自治軍已完全解散商店已照常營業避難之家多已遷回本日（二十一）派代表與四明銀行接洽復業問題當有圓满結果云云又同時該會接寗波總商會來函報告甬局變化之經過情形云逕啓者嘯電諒邀察閱昨奉大敎擬推代表之來甬妥商善後事宜感甚十八日午前十一時自治軍諸頒袖離甬逕赴江北先登寗紹商輪一時人心大起恐慌出東門避難者如濤捲潮湧當由第一師姚圑長曁砲台張司令出示布告負責保護地方秩序一面囑敝會備資解散非正式軍隊經敝會調查自治軍已招未編之兵約有千餘名均與各該領袖妥商辦理分别繳械遣散給資回籍不得逗遛其在餘姚前敵者約有三四百人聞警早已涣潰挾械分竄十九日早崔衙前恒和衣莊有身穿制服之自治軍十餘名突入該莊携去衣服數十件尚無威嚇舉動是日午前第二師周師長　甬接洽種種善後事宜蒙允照辦現已出示安民商舖一律開市人心大定地方秩序恢復原狀此次事變幸浙軍深明大義爱護地方當自治軍離甬時風鶴倉皇千鈞一髮深荷一師劉參謀長姚圑長張砲台司令協力維持江知事亦抱病奔馳而散會會長及各會董力竭聲嘶焦頭爛額雖飽受虚驚尚不至爲湖州菱湖之續此則差堪告慰於旅滬諸父老昆弟之前者也知關厪系專此布告（下略）聞該會接函後即將原文及來電等印就通告分發旅滬各同鄕以安人心云 
[孫寶琦來滬]  
　　孫寶琦於前日由寗來滬寓静安寺路各界要人訪謁者甚夥孫氏　於現在時局之表示態度殊爲静默云 
[領圑討論揚子江領港費問題]  
　　揚子江領江協會會員現共有四十三名所有費用係大戰後船舶稀少時所制定上海各輪船公司以目今船舶輻輳且市面不佳船貨非常减少依原定之費似嫌太高與領事圑交涉請求變更二十一日領事圑特設委員會討論此項問題結果如何不得而知在協會方面以大戰後生活程度日高主張不能减少云 
[陳炯明派員赴津]  
　　許世英前銜段合肥之命赴粤接洽孫陳調和事件旋即返滬所議尚無大成就兹聞陳炯明復遣龔振鵬來滬代逹陳炯明意旨聞襲到滬後即已轉道前往天津謁見合肥云 
[洛吳所派援粤指揮自港旋滬]  
　　吳偑孚所派之坠軍第三混成旅援粤指揮高鳳桂隨帶參謀趙恩波沈成麟副官李國棠秘書張士魁等已於昨日由天洋丸自港旋滬據云此次奉命赴粤實係本和平統一之至意在粤曾接見各界軍政法圑均已無問題粤孫一部以東南戰局已終逆料不至若何發展至粤報喧傳林俊廷與孫携手乃係一種空氣作用即有其事林實力亦單鄧本殷黃志桓等尤製其肘腋不至發生變化云云高等現暫駐大東旅社日内即須北上覆命矣 
[兩路附收振捐之通告]  
　滬寗滬杭兩路附加振捐本定上月二十二日起徵嗣因在戰事期内尚未實行兹戰事告終交通恢復此項附加賑捐即須實行爰補錄其通告如下　　滬寗滬杭甬路局通告爲通告事兹遵交通部訓令將國有各鐵路附收賑捐辦法摘要列下（一）凡售客票不論近按下列數目附收賑欵甲頭等洋二角乙二等洋一角丙三等洋五分（二）凡國内聨運客票每經過一路照上列等級按每路應收數目核收（三）小孩半票照上列辦法減半核收（四）每一貨票不論本路或國内貨物聨運均照所開運費等總數附收百分之五（五）每一包裏票不論本路或國内聨運包裏均照所開運費等總數附近百分之三（六）逾量行李按照包裏辦法辦理（七）國際聨運客票包裏票行李票均按上列辦法核收但祗限於國有鐵路（八）長期或一次用免票各種减價客貨票軍事運輸甲乙兩種車照運照均按上列辦法照每路應收數目核收但正式軍隊之運送及所用裝械米糧不在其内（九）以上附收之欵應由各站站長於售票時或收取貨物包裏行李等運費　一併附收於客票上加蓋附加賑捐幾角戳貨票上加蓋附收賑捐戳記並填明附收數目倘遇運費不歸站長收取時應責成會計處將上項附收之欵於收取運費時一併附收於收據上加蓋附收賑捐戳記並填明附收數目長期或一次用免票附收之欵應由旅客向車站或車隊長車守購用附收賑捐票售票時應由車站在票上蓋印日期如在車上售票應由車隊長或車守在票上註明日期收票時由收票員收回彚同其他客貨票一併解局（十）以上各項附收賑欵概以大洋計算如以新輔幣或小洋及銅元繳納者仍照各路現行貼水辦法辦理零數不及一分者亦按一分核收（十一）附收賑捐辦法自民國十三年九月二十二日起實行收六個月爲期　　（附錄交通部續電兩則）查附加賑捐辦法業經本部通令自九月一日起實行在案兹將前項辦法再行解釋如下所有客貨補票各種免　均照收賑捐惟在路辦公員役及飯車人役應作例外花車車租及專車費曁馬車靈柩銀元銅元等票均照百分之五核收其核給回扣之貨運按全價核收來回票應收兩次特别快車加價票床位票月台票裝缷力站務費及各路材料運輪均免收至正式軍隊以成隊者爲限其非正式軍隊無論何項運輪均一律照普通　運收捐遇有不允照交者如萬不得已應准暫予記帳凡正式軍隊所用裝械米糧軍馬草料均免收除分電外希飭一體照辦並加入前發通告稿爲要交通部感查各路短途旅客往來甚衆票價無多前定附收賑捐規則應即酌定變通兹特改定凡票價不論等級每張不满大洋五角者一概免收賑捐來回票如票價之半數不满五角者亦不收定期票按折扣之張數合收賑捐一次如折扣張數每張不满五角者不收在實行附收賑捐前購買者亦不收仰即遵照交通部支 
[美帆船主被控私販軍火]  
　　字林報云七月五日被關員抄出軍火四噸之美四桅帆船塔爾博號船主波利森氏昨日自南京來滬即爲美典獄官所拘解往美按署控以私販軍火之罪由潘使諭令具一萬元保釋候審審期未定波氏延費信惇律師公館代爲辯護聞波氏除私販軍火案外尚被控民事案二起所涉欵項共計一萬二千元之譜 
　　尚有本埠新聞轉入後頁 
 
 

Page 11

 
 
1;第一萬八千五百五十五號;中華民國十三年 西曆一千九百二十四年十月二十三號
星期四 * *本埠新聞二 
[雲南商會函告請罷附加稅文]  
　　本埠總商會接雲南總商會函云頃致北京一電文曰北京國務院曁各部鈞鑒聞北京議决舉辦郵電路航　稅附加爲振災之需查振災濟難固屬善舉但應聽人民樂輸若加爲常額當此國内多事人民困敝何堪盾加擔負民九及十一兩次附加反對文電案可盈尺具　民意况此次各省被災所有人民直接間接大受損失何可增益其累應請迅予罷議以重民意等語特電奉陳尚乞鑒察一致主張無任盼禱 
[上海無線電話中之音樂會]  
　　本月二十七日禮拜六晚八時起　　　事旣平一切將恢復原狀本埠於本月二十七日（禮拜六）晚八時將有一極盛之音樂會由無線電話撥送站傳出音樂異常美妙用慶歌舞昇平之至意演奏者爲上海著名之律和票房演唱名戲有二十齣之多該無線電話之電浪爲三六五米突將戲目列下（林樹森）上天臺擊鼓駡曹（顧慕超）六月雪起解（周效卿）斬黃袍珠簾寨（郭恩華）四郎探母（王榮鈞）二平虹霓關（張玉峰）捉放曹（戴又宸）賓蓮燈（郭少華）定軍山（李劍侯）南陽關（五清塵索厚之）托兆（舒借德）空城計洪羊洞（羅綺緣）駡殿（汪時雍）打漁殺家汾河灣（戎伯銘）汾河灣（裘健飛）斬經堂又琴師三人林如松龔仁甫張麗森 
[許苓西捐資振粤災電]  
　　粤僑商業聨合會會員許苓西捐千金振粤災電云香港華商總會東華醫院並轉省港商善各界圑體各報館公鑒粤垣奇變慘不忍言鄕民同辜罹兹浩刦務乞　同曉生棣生詠南仁甫香泉固卿少荃聘臣梓用毓生諸公及中外善士撫循良善招集流亡息戰救　尤仗大力並電京外各埠趕籌急振俾免饑寒榛四湖避地又值兵荒典當俱窮東望故鄕肝腸欲裂謹請詠丈時寄存乾隆大御窰畫一對託棣公暫按毫銀十元代振年期月息　命是從一點血誠伏維亮察災情乞詳示粤僑商業聨合會會員許炳榛叩 
[航業雜訊]  
　　美郵船提前來滬提督公司之麥笛遜總統號輪今次由美來滬載有大批郵件至上海本定二十八日進口　昨日該公司因其運華郵件中有一部份須趕於二十七日至申更因於二十九日務須由滬赴港因此發電至横濱命該輪在日提先一日務於本日開發較定期早一天　出恐旅客等不知故昨已通知各商家矣　　華貨又可運菲島菲律賓華商被斐律濱土人仇視發生衝突並抵阻中國貨往一事致上海貨之運斐者已大跣至昨日上午本埠始接菲島來電報告斐華人之衝突已經調和排貨亦息中國土貨可以前往故花旗公司之惠邇遜總統號昨由滬往斐時本埠已有大批中國貨開始復裝前往矣　　戰時日船之减少戰事發生以來日本船之在華航輪據該國遞信省宣告謂受東南東北兩處之戰事影響面使行輪之减少者據稱由九月一日起至今日止共减少二十七輪爲十四萬二千噸之運量云 
[日本童子軍代表過滬]  
　　日政府派赴丹麥出席萬國童子軍大會之代表三島通陽子久留島小文等數人乘諏訪丸回國今日過滬下午三時進口暫泊匯山碼頭同船返滬者有東方通信社滬社長波多博氏及衆議院視察圑七人云 
[日本視察圑紛紛來滬]  
　　日本衆議院議員飯塚春太郎等六人上月一日由神户出發赴南洋方面視察兹乘諏訪丸來滬預定今日（二十三）可以入港二十五日乘該船回國内有平井光三郎一人已谥二十一日趁安藝丸抵滬現住豐陽館又　兒島敎育視察圑八人亦於昨日（十二二日）乘日清汽船鳳陽丸由漢口到滬 
[嘉興旅滬同鄕會之進行]  
　　此次江浙戰起禾人避難來滬者不少深感舊有嘉郡會館連在閘北近鄕會員涣散於精神上殊少圑結乃由　慧斧高叔荃　　他陳静安黃桐生等發起組織嘉興旅滬同鄕會迄今會員已逹百三十人初次開臨時會到者數十人前日爲選舉職員及起草止章　備基金等事在老垃圾橋盛經里開臨時會到者頗　　　　　　主席决議事項本爲選舉職員因諸多手續未曾　備乃改推陶拙存陳静安馬炎文高叔荃蔣　軒順軼庭鄭　　　堃陶慧斧吳叔彛高蟾伯余揖江吳　斧查天畏請人爲臨時董事决定陰曆十月初六開成立大會於大會未成立以前負責進行未完事項昨日第一次董事會仍推陶慧斧爲主席决議各要案件並推巢堃陶慧斧鄭業　高蟾伯爲章程起草員着手微求會員除三馬路鼎　里一百六十號原定會址外并設通訊處三所一爲河南路十七號上海東方證券公司汪育賢君一爲天津路三百二十號晨　　天翁求三爲三馬路　　口張大綢莊陳静安君以便在　禾人之就近接洽云云 
[滬西小沙渡路之刦案]  
　　昨晨二句餘鐘有大帮盜匪十餘名持械侵入滬西小沙流路七百五十一號門牌蔡姓家内將所住男婦老幼驅　一隅以兩盜執手槍監視行動嚇禁聲張餘盜任意翻箱倒　搶刦金銀首飾衣服現洋携贜而逃嗣經事主檢點計損失一千六百元之鉅　單投戈登路捕房報告捕頭立飭中西探捕馳往蔡家查勘　　詢各盜面貌口音服裝體格以及搶時情狀以憑跴緝 
[浦東前晚之兩刦案]  
　　浦東十八間鴻順館於前晚一時被盜匪五六人各執刀棍撞門入内搜刦去大洋一百餘元小洋一百四十九角銅元八百餘枚單夾衣服十餘件携贜而去翌晨由該館主開單投報三區二分駐所請求飭緝　　又浦東爛泥渡典當衖合德里房主葛其祥家於前晚一時許忽來盜匪四人二人携帶手槍二人執刀用軟梯入内蜂擁上樓其時葛不在家葛妻王氏由夢中驚醒即由樓窗跳下跌於護塘浜内大呼救命旋經警察到場疑係火警狂吹警笛盜等見勢不佳分投逸去並未失贜云 
[商會陳列所與圖書館暫停參觀]  
　　上海總商會附設之商品陳列所曁商業圖書館昨奉虞方二會長命因欲加整理故替時等止參觀與　覽該所卿　員自今日起已遵照辦理矣 
[崑山红會灌救南翔大火情形]  
　　本月十六日崑山總司令部接南翔大火之電通知崑城數火聨合會設法往救下午一時樂安救火會衛君序初偕同永平普安永安久安青雲城各會員幣隊馳往施救已略誌本報是日下午七時始抵南翔即奔赴火塲見火勢仍熾且多蔓延各會員卽將洋龍擇駐三處分隊奮勇灌救自七時至翌日上午三時灌水未嘗稍停並拆斷火道數處火勢始衰其時各會員困憊異當略矩一小時復將殘熖灌滅七時經南翔紅會長朱君　石導引至李德甫宅中憇息晤保安圑圑長巴君潤之美紅會救濟隊韓夏二君堅诅各會員暫駐防範各會員均以衣服透濕天氣又寒擬先開回一部分十二時鎮西又告火警復馳往施救幸即時熄滅由紅會朱會長招待至陸月波家時已旁晚始於十八日下午率隊返崑携去洋龍三部祗有一部未經損壞此架及各項器械暫由南翔紅會負責留借以防不測調查該鎮起火地點在市集中心十五日七時始南街金姓家延燒華綸綢緞莊北至香花橋雙塔前森泰綢莊南至吳家館東至義順德興兩館西至香花橋爲止共有二百餘家先時該鎮居民因戰事緊迫已逃避一空兵事糧停復遭火刦亦云慘矣又崑山救火會員大半服務紅會於南翔救火後帶回傷兵兩名有一兵於中途氣絶其一則送至崑山红會療養所醫治 
[德人身藏手槍子彈之搜獲]  
　　昨晨有德國人某甲身藏手槍五支子彈五百粒行至楊樹浦公平路被西捕與二百四十四號印捕搜獲旋解公共公廨由李襄　會同英惠副領事略一質　判該德人帶回捕房收押候特别訂期研訊 
[查獲手槍案之昨訊]  
　　前有外人在公司船登岸爲水巡捕所見以其形跡可疑即往追捕其人在滙由碼頭將手槍八支抛在朱金昌　上被捕查獲解由海關轉送法庭訊辦在案兹悉此案檢寮廳已經起訴審判廳問官以朱金昌供詞狡賴特傳當日承辦本案之洋員麒於昨午到廳並將手槍八支呈案問官命提朱　　朱供仍否認官判還押手槍仍令洋員帶回 
[招領遺失男孩]  
　　男孩甫根年三嵗身穿假　嘰棉被内襯白條子布單衫條子布褲子赤脚着白鞋子秃頭無帽在法新租界霞飛路迷路啼哭爲捕查見帶入捕房昨送法公堂請示詰其父母住址均不　答惟操上海口音中西官判送堂候家屬認領 
[女犯在獄倒斃]  
　　漕河涇江蘇第二監獄犯婦王張氏昨晨在獄倒斃下午報請地方廳玉檢察官蒞監騐明委係因病而死判令填格由堂棺殮發封　壇待領 
[命案嫌疑人開釋]  
　　寗波人陸瑞昌（即小東洋）因與工　蔣三被人謀斃一案有關經包探錢光乾拘解公共公廨訊諭候禮拜三定斷已誌昨報昨晨届期捕房將陸解廨陸之代表克威律師亦到庭候示旋經李襄讞會同英領專君升座核供磋商之下宣判證據不足將案註銷被告開釋 
[旅客自縊身死之檢騐]  
　　法租界民國路二百五十六號門牌泰安棧於前日到有旅客自稱廣東人張去休年二十五嵗住於七十號房間内不料張於是晚不知因何頓萌短見將皮褲帶擊於牀項横檔上自縊圖書經茶房得悉進内解救已經不及身死當由該棧報告大自鳴鐘捕房飭派探目徐新發張炳咸前往查得死者身穿元色羽毛長衫白　條布短衫褲並遺有照片數張英文書數册及信二封内有一封上書由港寄申鄭肇佳字樣即將遺物帶回捕房據情　復捕頭一面將尸車送同仁　元堂騐尸所昨午經法公廨聶讞員蒞所騐得委係自缢身死查無家屬諭令拍照由堂　　　壇所遺各物存　捕房聽候尸屬到案認領 
[行人失足跌斃]  
　　昨晨有某甲年約四十五六嵗身穿藍布短衫内裞棉襖　　布紮脚褲脚着黑線　布鴨舌頭鞋子行至法租界八仙橋小菜場内坑厠傍失足跌仆地上當即氣絶身死由捕查見報告霞飛路捕房肖探到來將尸車竤收尸怕昨午經聶　員蒞所騐得死者委係病斃查無家屬　令拍照由堂棺殮　壇俟尸　認　 
[控不理倒欠鉅欵案候下堂諭]  
　　中華銀行　　　復　兩錢莊　同延　　　　　代表投　公堂　　　塲行　　　　芳　和炳徐　　辛振宇等不現　　　騐　　　　行　辛兩人亦延覬　　　兩律師代辯否認股　　　　　先由辛振宇代表律師　勤　被告辛振宇向在日本營業前據見證等人聲稱被告委托顔立大其人在股單上簽字等語惟始終未將証據提出而今被告已經以刑事起訴顔立大惟被告對於鴻順糖行　無關係且據前堂見證沈起泰稱曾於上午間與顔立大至寗波被告家囑令被告之母速　辛振宇料理鴻順債務等詞惟並未證明與被告阻識所稱實難憑信請求明察徐孺爕代表律師凱密聲稱凡訴訟控案須原告提出確實證據方生効力今原告方面毫無證據提出故被告亦不必提出反證前堂到案之證人劉鍾彬僅稱祗聞被告言及亦係鴻顺糖行股東惟並無證明被告在股單上簽字足見所稱不言又敝律師察閱原告禀詞内云被告在股單上簽字上蓋圖章爲憑今遍閱各股單上並無被告圖章之事所控毫無理由精求撤消追償損失一千兩等語陳讞員商之法代領事辣君判聽候宣布堂　飭遵 
[晏公廟控案原告敗訴]  
　　同仁輔元堂董事凌伯華前延律師代表投法公堂控晏公廟僧人寄蓮（即鄒濟蓮）不守清規請求驅逐准將廟産歸原告收管等情被告亦延巴和律師代辯一切奉判聽候下堂諭飭遵昨經中西官商明堂諭判曰此案經本公堂訊得原告所控理由不足將案註銷堂費原告負擔惟該廟財産被告亦不得移動 
[控不付票欵案管轄不合]  
　　吳劍關昨投法公堂控作頭潘劍平陸友才等不付票欵銀六百六十六兩求追等語被告潘劍平　普萊梅律師代辯稱本案被告向住公共租界貴州路原告不應在案下起訴請求明察中西官會判訊得以被告　住英租界原告所控管轄不合未便受理 
[尚公平民學校將開課]  
　　本埠閘北尚公平民學校前於九月八日行開學禮當時報名者不下百餘人後因江浙戰事地方戒嚴開課暫行緩期兹值時局平靖該校决於下月一日正式上課聞日來詢往繼續報名者頗形　躍云 
[私用帳洋押候再訊]  
　　青浦人黃瑞夫在樹浦清潔分局充當帳因私用賬洋一千五百四十五元被控由該管捕房派包探吳長愷將黃拘護昨解公共公廨中西官質訊一過判被告押候下禮拜三再　 
[三旅館違章分别科罰]  
　　福建路華商旅館主謝季常湖北路新寗旅旗館主浦麟書均因容留寓客開燈吃食洋烟而廣東路永樂旅館主桂永慶則不將寓客姓名詳細登入循環籌均屬違章被老閘捕房西捕頭與包探嚴阿慶查出禀請公共公廨出單昨將以上三人傳案中西官訊明屬實判謝罰洋五十元沛桂兩名各罰三十元一併充公起案烟具銷燬 
[烟案主客並罰]  
　　廣東人陳阿三夥同馮三在崇明路五十九號屋内私售洋烟與馮相梁爲譚满王要何車王三古田等開燈吃食被該管捕房刑副捕頭破獲昨解公共公廨中西官質訊屬實判陳押西牢三禮拜馮押十四天餘人各罰洋三元充公烟具銷燬 
[蘭路破獲燕子窠]  
　　楊樹浦捕房華探目季立仁包探何長愷昨在蘭路二十三號門牌破獲燕子窠當拘獲顧阿生等六名連同烟具帶入捕房捕頭訊一過論飭押候解送公堂請辦 
[公共公廨訊案彚錄]  
　　昨日公共公廨訊理之民事訟案併誌於下（一）余鼎昌延克　律師訴蕭劍秋等不付裝修工料價銀案第三被告江肇周延露雪臣律師辯明彼對於此案無關堂諭江肇　周旣非發起人應予註銷蕭劍秋鄭菊舫傳唤不到原告呈出証據應判令共同償還銀二千二百零二兩一錢五分並自起訴日起至清償日止按年八釐利息及堂費一面飭蕭劍秋鄭菊紡刦案交保（一）魏春帆等延佑尼于帮辦　克孟律師訴泰和染坊股東倪大椿等欠欵案堂諭准倪大椿代表台維斯律師之請求改期訊理（一）源成號訴鄔福記欠貨銀案被告代表台維斯律師請求分期拔遠堂諭着被告鄔福記於一年内分償原告銀五百五十兩利息免追被告仍交判决後三百元之新保（一）徐順興皮號延朱樹楨律師訴趙阿富欠貨欵案堂諭改期候傳趙金富到案質證（一）馬沈氏延高露玲律師爲馬和尚遺産請求案堂諭改期着原告補具理由候奪（一）郭東皋延樊克令律師訴中華木行陳學堅定購木炭不交請追損失案堂諭改期再訊（一）英商泰利洋行延甘維露律師訴俄人瑞惟利夫欠房租洋案堂諭限被告十一月一號將判决之　還清如違飭封不貸被告具結（一）已革五百六十七號印捕訴吳萬章欠借洋案被告延克咸律師代辯堂諭說據不足注銷（一）陳禮丈訴周盛松欠貨洋案堂諭限三日内被告遵判履行償還原告洋九十四元七角五分如再延違准原告律師请求將新記浜路被告作　　封倫抵（一）錢模文延朱斯芾律師請求給諭商務印書館補給般單案堂諭候會商堂諭宣布來函 
[淞滬警察五區三分所來函]  
　　逕啓者敝所昨據民婦王陳氏投所聲訴今年十八嵗家住象由縣相近之沙生村地方丈夫王松亭係爲木匠生意近因遭兵難由家避申於本月十四日抵埠不料登岸時人衆擁擠與夫離　尋覓至今迄難會面不得已投所叩求安插等語除出示招領外爲再錄函即希貴報館煩將情形登入報端俾其家屬認領無任感紉　滬警察第五區第三分駐所謹啓十月二十　 
[楊萬順花行來函]  
　　昨閱貴報本埠新聞關内登載眞茹鎮楊萬願花行存貨被焚一則並　每擔捐洋六元之議此事全屬子虚至穿心街起火地點焚燒有之因恐傳聞失實致生誤會特此具函請即更正楊萬　花行啓 
 
 

Page 12

 
 
1;第一萬八千五百五十五號;中華民國十三年 西曆一千九百二十四年十月二十三號
星期四 * *商業市况 
[北京專電]  
　　暗盤整陸六十元七角玖陸二十三元六角五金融七十八六角柒長五十九元四角均現貨（二十二日下午五鐘） 
[厘拆均疲]  
　　昨日洋論早市七錢二分八釐八毫七忽五午市轉軟收盤爲七錢二分八釐五比前日又跌八毫七忽半中國進洋二十萬外商銀有無甚出入其他華銀行略有售出市塲成交量數約六七十萬查進口仍寂出口各莊裝南通鎮江約計洋十餘萬市况平平難分　輕　拆未改早市四分午市三分劃頭白劃總會觸天白　　各銀行庫存大條銀有四千餘條之多並不轉口日後無論　　　開或實銀街底增加祗要市况轉機可以源源接濟也 
[上海銀行國内匯兌行市報告]  
　　昨日滬　路一帶滙價未有變動津漢兩埠大致出入甚小青島汕頭　　陡漲天津來電行市銀元六八二七五規元一千零五十六兩五錢銀元合申七二一三行货掛牌一千零五十八兩五錢漢口米電行市銀元六九九規元九百八十四兩七錢五銀元合申七○九八洋例掛牌一千零十七兩五錢滙出銀元可以免收滙水各埠如濟南烟台杭州奉天哈爾濱厦門等　出銀元小數免租大數可以貼出各埠如天津漢口南昌長沙等滙價變動各埠加青島四元汕頭五元蕪湖三元安豐五元烟台二元六安六元　州七元 
[神户英美滙訊]  
　　昨日神户滙兌市午前電日美賣買兩價均不變計賣價爲三十八元五買價爲三十八元六二五日英賣價不變爲一先令八辦士五買價跌○六二五爲一先令八辦士五六二五正午來電均無變動午後電日美賣買兩價各高一二五計賣價三十八元六二五買價三十八元七五日英賣買價各漲一二五計賣價一先令八辦十六二五買價一先令八辦士六八七五 
[外滙先振後疲]  
　　昨日星期三先令開出弗動印滙大二五掛二百二十五羅比半法滙小五法郎掛一千四百七十法郎東匯大半分掛五錢一分餘滙均無更變各滙内盤市况開出時較上日爲好後乃回疲計銀行賣出一月份先令價三先令五辦士二五買進三先令五辦士三七五又賣出美滙價七十七元一二五買進七十七元三七五又賣出東滙價五錢○六二五買進五錢○三七五嗣後銀行賣出一目分先令價三先令五辦士三二二五至三先令五辦士三七五買進三先令五辦士四三七五至三先令五辦士六二五又賣出美滙價七十七元一二五買進七十七元二五又賣出東滙價五錢零半分至五錢零三七五買進五錢○三七五至五錢○一二五收盤時銀行賣出一月份先令價三先令五辦士三一二五至三先令五辦士四三七五買進三先令五辦士三七五至三先令五辦士半又賣出美滙價七十七元二五至七十七元一二五買進七十七元三七五又賣出東滙價五錢○五六二五至五錢○二五買進五錢○二七五至五錢午後無市 
[標金驟漲驟跌]  
　　結果仍小一兩四錢 
　　昨日星期三大條銀來電近期縮一八七五遠期縮二五計近期掛三十五辦士四三七五遠期掛三十五辦士三一二五日美滙兌大二五日英大○六二五是以十二月份標金毛盤即漲一兩二錢價爲二百四十八兩四錢（全市最高價）是時計小至七兩二錢高至八兩二錢先令揭曉時金價爲二百四十七兩三錢又小至五兩六錢復高至六兩八錢市面尚稱平穏至十一時後銀行柬滙尢鬆致金價小至四兩三錢收盤價仍爲二百四十四兩三錢登賬價格十月份爲二百四十八兩十一月份爲二百四十七兩十二月份爲二百四十五兩補水二百五十一兩午後市况先疲後平結果較上日仍小一兩四錢外滙雖無市而日本銀行家柬滙暗盤大致仍有鬆動之勢是以金價較小計開盤價爲二百四十四兩三錢與上午收盤相仝緣日美滙兌未動金價小至三兩二錢（全市最小價）後因日英美滙兌各大一二五金價復好計高至六兩三錢小至五兩七錢又高至六兩八錢又小至六兩五錢又高至七兩四錢收盤價復小至五兩八錢較上日收盤價小銀一兩四錢全市最高低相差爲五兩二錢補水爲二百五十二兩 
[紗花回堅]  
　　現紗昨日星期三現貨棉紗交易雖動而不暢四川萬縣帮客商購買二十支五福收羊十支金鷄三友等本紗一百餘包其他天津漢口江西蕪湖福建等帮買進本紗一二百包日紗四百餘包本紗無甚上落日紗好起二錢五至五錢各廠均無開出市面依然平定之勢　　期纱各交易所標準近期各好起一錢左右三品紗電比上日好起六七元美棉電報現期漲六十五個磅音遠期漲三十五個磅音印棉朋搿而跌三個羅比奥浮辣跌四羅比白洛處跌二羅比　　棉花昨日棉業紗布等交易所標準通花市價無甚升降現貨通州花仍到二千包餘姚花到一千四百包大庚廠進現貨送廠本花三百擔價三十五兩七錢五怡和廠進現貨送廠通花五百擔價三十八兩五錢　　又據紗廠聨合會報告云昨日星期三美國棉花因孟却斯德方面着好現貨生意尚旺及廠商暢進現貨漲六十五個磅音近期漲三十五六個磅音遠期漲三十二三個磅音印度弗洛去小二羅比三品紗近期漲二元六七角遠期漲二元二角至三元九角現貨二十支红財神漲三元標準紗人心平平近期不動遠期小一錢午後隨三品紗市回堅近遠期均漲一錢至六錢市面現紗由漢口江西汕頭天津　　野鷄等帮共進七百餘包價與昨日相　 
[大阪三品漲跌兩面（二十二日大阪電]  
　　三品市塲因本月期貨陡漲買方屬躍進兼以今晨美棉　　阪神存底又减至六百八十捆買氣益濃各月期均趨漲風惟除本月期外各月期均無重大變化此由强弱兩派均未積極進行如買方大户田附帶及日棉帮尚守沉默狀態賣方如東棉不破等仍擬繼續抛出故下月期以下難望大漲也 
[大阪紗市仍俏（二十二日大阪電）]  
　　棉紗現貨輸出帮雖稍形停頓然香港方面進意猶濃行情又漲起一元中等二十支本月期叫價爲三百五十元次月期爲三百四十一元戌交無多　　鳳凰四十支十月期四八五○○ 
　　　面十六支十一月期三三四○○ 
　　日鳥二十支十一月期三七五○○ 
　　攝津十四支十一月期三三四○○ 
　　　十四支十一月期三三五○○ 
[大阪布市又跌（二十二日大阪電）]  
　　棉布市况仍不受紗市堅俏影響蓋實需旣依然不振而源又漸形擁擠故行情仍趨跌風如二幅布跌去二角五分三幅布跌去一角成交百包　　軍人十一月期一三八○ 
[粉市稍趨堅漲]  
　　閩帮辦進洋粉六千包 
　　昨日粉市已趨堅漲緣内地交通將次恢復另批進胃頗臻活動而以奉直戰争用浩繁京津烟營等帮一俟運輸通暢去胃必臻暢逹故市場中人心一致看好南洋華僑因美粉價昻需要華粉甚殷連日閩帮辦進期粉爲數不弱市場現狀卒能維持職是之故昨日上午閩帮又辦進洋粉送子牌三千包午後又進聚實牌三千包價址二兩扣盤津帮於上午開盤時辦進紅兵船粉三千包故價初堅漲數釐而紅藍車現粉棧單均已收盡價亦漲起半分卒因交割期近市場賣氣仍盛某大廠之回籠貨開價仍較標準粉廉一分餘以致各月市價漸成盤旋之勢收盤結果本月份價爲一兩八七五較前日收盤價無甚變動十月份價爲兩九錢三分較漲二釐半十一月爲一兩九錢六二五十二月份爲一兩九錢七七五全日祗各拍二三盤均各較漲半分標準份成交額計上午十萬二千包下午八萬八千包收市六萬二千包共計二十五萬二千包股票依然無　 
[絲市依然不振]  
　　昨日洋莊絲市依然不振歐美等處行市仍極疲滯本埠各洋莊雖接海外來帳卒以論價懸殊多數未能成交廠絲現貨昨市去胃稍毁但以華商要求略增絲價致未就範七里白經計由英莊談進中等貨十搬價趨底廉沔陽黃絲昨由印莊購進八十擔行情不變八繭灰經美日諸莊昨亦添進上等貨三十擔價稍堅挺 
[横濱絲市仍堅（二十二日横濱電）]  
　　生絲現貨各莊進意仍極濃厚期絲市價亦趨漲風賣方頗欲乘此脫手大有急於求售之勢　　絲屑市况昨日因雨不便搜看檬本惟歐洲帮購進黃繭二萬斤其餘僅有零星交易 
[茶市趨勢仍佳]  
　　昨日星期三本埠洋莊茶市屯溪歛縣等路綠茶到源不下五千餘箱市上交易珍眉貢熙兩項仍趨暢旺華商對於揑存手中之貨不頤賤售市勢仍呈佳象全市綠茶總計成交七百三十七箱高莊珍眉售盤自六十四兩至六十八兩中莊售盤自五十六兩至五十八兩土莊珍眉售盤自三十八兩至四十兩市價均較前日無漲跌貢熙售盤自二十六兩七錢五分至三十五兩較前日亦無高下祁門红茶昨由土莊茶棧買進二百八十五箱價自三十七兩至五十五兩較前約高一二兩其餘寗州温州红茶均無交易 
[糖市轉俏]  
　　昨日糖市因東滙上翔故劃價較爲見大吸胃亦多蓋鑒於時局平靖下月交易當可轉旺故能見俏也現貨Ｎ嘜八兩八錢五ＥＴＴＫＮＷ八兩八錢二分五本月八兩八錢七分五八兩九錢十月八兩九錢十一月兩八錢五吕宋青來電價漲數錢號盤四號貨須七兩三號七兩四 
[五金市况紊亂]  
　　昨日五金市况忽又紊亂各精胃口雖比往日爲佳而市價前途並不因此增進一般有貨者鑒於時機轉佳均圖脫手各種花色反比前日爲軟三角鐵條一時四吩每擔跌一錢開三兩三錢二時跌五分開三兩二錢五分二時四吩及三時各跌五分開三兩二錢五加倫哈牌明漆油每桶跌二錢五分開八兩七錢五分 
[木市平定]  
　　昨日星期三各木市况均趨平定營造木器二帮因工程清淡尚無大宗銷路造船廠木作雜户略有去胃但爲數頗極微　客帮如蘇州無錫常州杭州等處戰事雖稱平静而運惟尚多阻滯故辦貨態度仍未十分起色市場上交易大有明堅暗鬆之勢 
[洋布呌莊定期開呌]  
　　十月初一日 
　　本埠洋布叫莊四頭業前受戰事影響停叫兹以軍事結束昨集本客各帮同業在北京路宋家弄洋布叫莊聨益會討論决定於夏曆十月初一起照常開呌云 
 
 

Page 13

 
 
1;第一萬八千五百五十五號;中華民國十三年 西曆一千九百二十四年十月二十三號
星期四 * *常識 
常談 
[異聞錄（四）] [  老圃]  
　　小說家言夜义或言羅刹乃非人非獸之怪物其實此二字皆出於印度夜义本義爲勇健爲暴惡羅刹本義爲疾速鬼爲可畏乃指一種蠻人非怪物也隋書羅刹在婆利東屬南蠻其人朱髮黑身獸牙鷹爪唐會要四夷附錄有羅刹支國其北陀拔恩單東都盤四沙蘭南大食今考其地在孟加拉海灣即英領尼科伐島ＮＩＣＯＢＡＲ雖與狗國晏陀蠻爲鄰然晏陀蠻人爲尼刻羅種羅刹支人爲馬來種其風俗形貌皆絶異羅刹人生子以石壓其頭使成匾形男子蓄長髮女子則髠馬哥博羅稱其島曰奈苦佛蘭ＮＥＣＵＶＥＲＡＮ言其族無酋長與狗國相似男女皆裸不掛一絲其實羅刹國與狗國因兩島接近昔人每混而爲一貝爾巴伯ＰＥＲＥＢＡＲＢＥ謂尼科伐人種相傳是狗種曼納ＣＯＬＯＮＥＬＭＡＮ 
謂尼科伐人犬齒突出其狀獰醜則以羅刹爲狗國矣羅喬爾ＲＯＧ 
ＥＲ謂屢聞婆羅門言羅刹ＲＡＫ 
ＳＨＡＳＡＳ居於晏陀蠻島吞噬人類則又以狗國爲羅刹矣清初人每稱俄羅斯曰羅刹故有平定羅刹方力一書閻若璩潛邱剳記力辯俄羅斯非羅刹而不知露西亞之音實與羅刹同俞正爕癸已存稿又力辯俄羅斯即羅刹而不知羅刹處南海俄羅斯處北海風馬牛不相及也 
衛生 
[預防戰後之危險談] [  金昻若]  
　　戰禍旣啓戰時之危險吾民固無可幸免然苟能早事趨避其危險即可免除不過損失財産而已夫戰後之危險若疫癘之釀成遺　危險品之爆發在在皆足以危及吾民之生命倘不早爲預防其危害何堪設想爰擬預防法數則於左　　（甲預防疫癘） 
　　（一）大兵之後必有疫癘蓋積屍遍野臭穢之氣觸鼻難聞故戰事旣結凡在陣缐内之居民急宜先行搜尋遺屍掩埋盡净方可遷回免吸收其氣以成疾疫　　（二）在戰地河流中每多久積腐敗之屍人飲其水受毒不淺故先宜清潔河流非經霖雨切不可充作飲料以多挖自流井飲之爲宜（三）此次火車汽車兼充儎屍之凡此等車輛尤足爲引疫之媒介故戰事了後希望路局人員督飭車役措擦乾净或用消毒藥水以洗灑之以圖防患於未然　　（乙）預防危險品　　（一）凡在陣線之内兩方各埋置地雷等危險物品以防敵兩軍匆促進退未經發掘者有之未曾爆發者有之人誤觸之未有不粉身碎骨故戰事畢後當請勝利方面之軍隊搜掘盡净母貽後患並須曉諭鄕民嗣後田間見有形類炸彈等物當輕置水中送至各該管警區設法處置切勿與小孩玩弄及自行抛肇以免巨禍（乙種酬） 
經濟 
[難民救濟法器] [  先]  
　　軍興以來戰地人民來滬避難者不下數十萬人近日各圑體紛紛舉辦收容所此誠難民之幸惟此等難民在槍林彈雨中倉皇出走身無長物者居多或則廬舍已墟棲止靡托欲偦不得或則生計旣絶來日大難收容所僅屬消極救濟法行其賑救事業一時之濟急機關其勢不可以久則此後當更進一步爲難民謀永久之處置即積極救濟法是也　　所謂積極救濟法者難民收容之後除老弱殘廢者外當使之皆能自食其力方不至窮無所歸其具有職業之經騐或技能者設法助其恢復舊業至素乏謀生之衛者則宜授以普通生活方法與謀生技能使日後有技可恃足以自赡其生此外如能於最短時期籌辦規模較大之工廠以爲難民習藹之所則尤爲根本之救濟辦法矣（乙種酬） 
道德 
[十齡童奮勇救主] [  陳眉公]  
　　余友君於兩年前遷居瀏河此次因瀏河被兵乃挈其妻子携帶貴重物品避難赴滬其年逾花甲之老母因不忍丢棄家園乃偕女僕　媽以及顧媽之十齡子阿責留家看守前月該處爲砲火波及而大火當起火之初頌媽聞警即携子外奔少頃阿寶見主婦尚未逃出面前門業已着火該宅又無後門一時情急智生乃奔至屋側以巨石撞穿牆壁奮身入内則已烟霧迷離方見老王婦臥地哀號火勢已將近身遂極力曳之以出得以脫險焉翌日三人乘車到滬合家圑叙之　不禁悲喜父集僉謂再生之恩實阿寶之所賜云　　余昨得王君　告姑悉其事因感阿寶之義勇可嘉故特錄而投諸常識爲之表揚焉（乙種酬） 
法制 
 [P離婚要件[  漢賢]  
　　近來因離婚而生之事件層疊出青年男女毎因一時意見不諧而遽言離婚其實吾國法制對於離婚固有一定要件非可由配偶者一造之意思逕行離異也兹就現行法制及民法草案關於離婚之要件列左　　第一須夫婦兩造兩願離異考前清律例現行有效部分其婚姻出妻章明載有夫妻不相和諧而兩願離異不坐之條又民草第一三五九條亦有夫妻不相和諧而兩願離婚者得行離婚之規定所謂兩願云者係指夫婦兩造之回意而言一造願離一造不願則雖不和諧亦不得離婚　　第二在一定年齡之下須經父母之允許　男子未及三十嵗女子未及二十五嵗者須經父母允許方得離婚此爲民草第一三六二條之規定也蓋以少年夫婦智識幼稚稍有不洽往往輕言離婚而後來追悔則已無及者故須經父母之允許　　至於夫婦間之一造向法庭提起離婚訴訟者亦以有法定情形爲限（民草第一三六三條）苟上列要件不能具備則所提之訴理由雖甚充足審判官亦不能爲離異之判决焉（乙種酬） 
敎育 
[實施難民敎育之簡易辦法] [  鶴]  
　　此次東南戰事已經結束各學校亦次第開課惟戰地難民收容於各慈善機關者或以交通尚未恢復或以經濟關係尚不能即行返里者急宜施以相當敎育常識欄中已屢有人提及而苦無相當辦法竊思各慈善圑奔走勸募以救濟難民之衣食住實無暇顧及敎育方面故此事不能責之慈善圑而轉望於敎育界諸公今就管見所及謹條列於左以供採擇　　（一）敎育本含有慈善性質富者旣輸財以救濟難民學者本博愛主義亦當助以相當敎育　　（二）某慈善圑鄰近某校則其敎育由某校敎員輪流分任 
　　（三）就難民程度分爲兩或三組以明易於進步（四）敎授仿　天學校辦法祇須黑板一方不用課本所選叙材以切近時局者爲主如戰争之原因及今後之防範　至於常識方面可逕選申報中常識欄内者授之以養成　戰時之經濟及戰後之建設觀念　　（五）所授除文科外兼授　易工業如搓繩製艾條編特等（女子年長者授裁縫等其年齡大者兼可爲人洗衣裁繼剌　以藉謀工資）（乙種酬） 
市政 
[保衛地方之模範] [  竇鳳石]  
　　自軍興以來各地方莫不受其影響無錫處滬寗路之中央距戰區匪遥雖非用兵之地然商務繁盛人民富庶縱不受兵燹之痛苦亦難免宵小之覬觎此次風雲緊急全賴地方紳商防衛有法始能安謐如常兹將設備方法錄之常識以告有地方之責者可取法焉　　商圑無錫商圑辦理甚早全由商店職員組織之泰半青年子弟曾受敎育者故訓練較易成效卓著當即數日緊急之時由敎練督率通班圑員　槍　裝分校梭巡以輔警察之不及并搜查旅館茶肆杜防盜賊厥功尤偉　　消防隊各段均設事務所派員輪守裝有臨時電話可報告火警戒嚴時間會同商圑警察出防救護隊派赴前線救護傷兵事宜隊長皆素負盛譽之醫生充任以維人道霔濟籌備會刻在進行中由無錫及鄰縣各士紳等所發起宗旨（一）收集流亡調查損失（二）與政府當局交涉救濟及賠償方法（三）關於其他兵災善後事宜（乙種酬） 
雜錄 
[勸避滬者早作歸計] [  朱痴鴛]  
　　戰禍猝發人民扶老携幼相率避滬居處無着不問也旅費無出不計也家宅無入不願也一若大禍之已迫眉睫惟皇皇然僅以身免爲萬幸豈知地非戰區又非火線不過因軍隊駐紮謡諑繁興且以無知識無定　更不明局勢故遂致以訛傳訛互驚伯有立呈紛擾此次避難中人類此者實居泰　所以本可安然無事者因奔遇而房屋爲軍隊所佔據財物　宵小所倫竊出中花稻爲他人所收成其餘倉皇損失者更不可以數計他處吾不敢知以余所居之羅店而論則確有如上述者其實自聞戰迄今如余者從未出門一步固風　不驚頗形安謐所稍感沉悶者旬　不得讀報消息隔絶爲最無聊賴耳而吾鎮之遷居滬上者固無日不争先恐後十室九空　馬囂塵有如潮湧至今街市冷落商業凋零其他類於我羅店者不知凡幾今戰事了矣吾敢正告避難者曰上海非樂土物品貴房金昻開銷大不如早歸 
 
 

Page 14

 
 
1;第一萬八千五百五十五號;中華民國十三年 西曆一千九百二十四年十月二十三號
星期四 * *   
 
 

Page 15

 
 
1;第一萬八千五百五十五號;中華民國十三年 西曆一千九百二十四年十月二十三號
星期四 * *[惠羅一元貨之銷售]  
　　南京路惠羅公司此次以戰事結束交通恢復避難人十遄返故里是以發售一元貨品舉行以來購者極爲擁擠刻尚存廉美貨物多種如花呢　嘰每碼一元便帽每頂保安剃刀每把小品用具每套十二件麻紗手帕每打修面镜架每架各種玻璃器　每件英國香皂每盒十二塊英國茶杯茶碟每三套又德國熱水瓶每只附送茶杯茶碟各一永便牌自來水筆每枝附贈信紙一本概祇售洋一元云 
[喴厘洋行贈蔻丹樣貨]  
　　四川路喴厘洋行自登報分贈蔻丹修指用品樣以來寄券往索者紛紛不絶該行爲推廣蔻丹物品起見雖無券者如持郵票或現洋三角親至四川路一百三十五號該行索取亦一律奉贈云 
[遠東眼鏡公司之贈品]  
　　大新街遠東眼鏡公司近值廉價期間將各種眼鏡一律廉售八折並備有各種贈品凡購四元以上之價值即可獲贈品其贈品辦法以維克式眼鏡五字支配之將五字出五種券附入紙盒以内聽人自擇可得贈品（一）羅字券贈十四開眞金雙旗馬手表一隻（二）克字券贈美術鑽戒一隻或生肖戒一隻（三）式字券贈夾金手圈香烟嘴一隻（四）眼字劵美國紋皮夾一隻（五）鏡字劵贈新式錢袋一隻美術紐扣一副並有紹介劵一種云 
[西式旅行皮箱廉價]  
　　新世界樓下中國皮件公司鋼皮鋼紙多層及樟木等箱以及旅行必需物件應有盡有近特大廉價至月底爲止 
[如意油渣到滬]  
　　河南路三馬路口廣東祥華藥房上海支店現從廣東總行到有大批如意油渣此藥治皮膚病云 
[中華公司又出新女鞋]  
　　南京路抛球塲中華皮鞋公司自遷移原址對門後佈置新頴營業發逹又添製最新美國女鞋數種其式多用留空條子及小方塊空洞跟亦不高舉步舒服合於中國婦女之用云 
[求新公司遷移營業]  
　　求新瓷業公司移設南京路畫錦里口營業精晝瓷片照相新運到大批各種家常用品嫁女裝具書房燈臺冬令媛爐多件云 
[民生實業公司之燈彩]  
　　昨晚七時新閘路民生實業公司舉行燈彩門首懸燈七只其式不一二邊有孔雀一對其一口中有呢帽一只其一有民一牌絲襪一只入門有彩紙佈成五色國徽上据有丈餘長之蜈蚣一條其猛非常四週佐以各色飛禽如百鳥朝鳳英雄獨立鴛鴦戲水白鶴　翔並各種名目甚多無不栩栩欲活櫉窗中有走獸二其一名曰獨角獸其一頭如豕六足二尾如山中猛獸電燈光耀奪目其燈由該公司經理汪君維英特請廣西燈彩專家來申由汪君親自籌劃鈎心　角别出心裁費一月之光陰始克告成營業部陳列民一本牌絲襪及絲襪出品各種化妝香品線衫毛織各貨一律九折並各色呢帽顔色新鮮式樣特異均照原價八折門首二邊有皖江曹痴公之文及胡君之字云 
[銀幕摭談]  
　　導演者爲全劇之司航人凡幕有背景演員等莫不受彼之支配故一片之佳劣導演員實負有莫大之責任設導演之支配失當其所出之片必難得良好之批評故爲導演者必須具有心理攝影及美術等之智識又須熟悉社會上一切之事　　演員之天天才技能决非短促時間所能造就者心經一度之練習時代演劇時必須受導演者之指揮切勿自作聰明憑一已之主見任意肆行以致弄巧成拙蓋演員在演劇時應處於被動之地位也　　夫演員之能成爲明星者其表情必能自然而無絲毫矯柔造作之弊庶能逼眞盡致而使觀者如身臨其境將假作眞而忘其所以也　　劇本一事亦須聘就專門人才司之蓋劇本關於影片之結果亦甚大也設劇本不佳雖配以才藝兼全之演員亦不能得满意之結果如卓别林之（尋子遇仙記）遠勝其他近作（如（逃犯）與（好事多磨等））即其明證也人咸以爲影片中之惡人必擇一般無賴流氓飾之纔可逼眞此說殊屬無稽之談蓋此輩無赖天性大都惡劣除胡閙外一無所知雖欲造就之而不可得也觀乎　國之善飾惡人之電影名伶若郎却乃若華萊司皮賴無不受過高尚之敎育且彼等作演劇時眉宇間雖時流露一種刁鑽刻毒之狀然暇時則性情温和和靄可親此足見彼等藝術之一斑也（黃道抉） 
[（人心）影片之評論]  
　　愛情片必具優美之情節表情佈景余前已言之（人心）爲我國自製愛情影片中之翹楚蓋其具此三者耳一）情節吾　　來自製之爱情片能演至（忍）已　　能（古井重波記）即稍能演至（忍）字（人心）影片能再進一步演到（不忍而忍）故其感人也愈深麗英之别自新也一念從前歡樂再念捐　孤雛然卒以社會土種種輕視壓迫使彼不得不（忍心）遠離其痛苦悲哀爲何如自新别其家庭時至火車站聞人父囑其子早師使（不忍）之心油然而生更念其弱妹又（不忍）一旦分離然余翁之壓也迫侵犯使之不得不（忍心）遠别如此演來其感人之深自覺高人一等　　（二）佈景（人心）之取景多幽雅如余氏之園麗英與自新丰别時之園麗英與丙禹晤叙時之園映以幽色光線殊覺動人美感其餘佈景亦多適當　　（三）片内表情之優點甚多兹分别述之　　（Ａ）麗英别其兒時撫摸慰藉倚欄望其兒去一種難捨難分之狀使人愴然欲涕其脫離自新時一層回感一層悲哀痛苦之情形眞使人下涕麗英深夜聽鄰女被棄感悟一段亦缳膩可貴此外若玩偶下墜胸中感囑聞校長言突變色請假往追諸段俱緊凑可廠　　（Ｂ）自新别其妹時心中痛苦俱現於面見女校長時一種慌迫之態殊令人發噱及後任事孤零無伴加以怪人之喧擾此時心中之悲哀發揮俱　有致　　（Ｃ）自新妹月筠自新去後覺家庭　凄凉萬狀在冥漠之夜間余翁又欲去觀月筠乃慘然曰（爸爸不要去罷白哥哥去後我心碎了）悽慘之情加以悽慘之景此段表演殊能感人其餘平平　　此外若余守禮之表演頑固黃丙禹求婚時之吞吐俱甚有致人心之優點旣如上述其缺點亦可分三項述之（一）情節此片似（賴婚）然結來遠不及（賴婚）之佳後部表演工人家庭之貧苦困難則工人請求加薪救濟現狀殊甚正當余翁不許而起暴動亦理之所必至乃編者必欲以巨額軍隊蹂躪困苦之工人召軍隊者不爲他人乃爲觀衆所同情之麗英使觀者對麗英無形中起一層惡感該公司犧牲巨大精神金錢徒獲如此結果殊甚不值得故深望該公司加以改革謀更完美無疵之結果則此片之價值不難與（賴婚）並駕前驅也　　（一）佈景有時微嫌光線太足致景色渺茫人面不能清楚較之（赖婚）殊覺遜色多說明字幕有人評其美然記者則徒覺其不易明瞭而無何等美術觀念據記者之意當以南洋兄弟烟草公司（普陀）片中說明之字體較爲美卿清浙質之該公司以爲如何　　（三）自新遺其留别函於妹斯時月筠正睡熟及醒時文執函而觀殊嫌太快而突兀於實事不合余翁以如此固執之人而後段發表如此飄亮之演辭變化殊屬太速非事實之當然希該公司加以考慮而改良之　麗英見報上余自新啓事後心中悲哀已極其友過訪招待不周自表情之常然乃有人非之殊不思之甚總之（人心）以前部爲佳後半則多疵處也（吳良斌） [P新大陸影片公司試片 
　　粤商及南洋華僑所辦之新大陸影片公司上星期六已正式攝周瘦鵑君名著（真名）係一大悲劇主演者爲符曼麗女士及黎趣星君由周世勲君編成劇本陳塵君導演徐文蔚君監製張君雲鵬畫題已攝成四分之一前晚將已攝成各幕在該公司先行試映成績頗佳云 
[菩薩電影公司開始攝演]  
　　菩薩電影公司擇定一俠義愛情劇本劇名（孽果）爲李旣濟夏雲夫二君合編其中情節曲折接筍處周密體裁完全影戲化男主角爲程宫園君女主角爲程麗痕及鍾素心女士現已攝演數幕内有廟宇一塲擬往鎮江金山寺攝取不日起程云 
[新片（海上英雄）將抵滬]  
　　中華電影公司最近向美國第一國家影片公司訂購一片名（海上英雄）爲該公司最新傑作攝製之時費金二百萬元之鉅實爲年來舶來片中之最著名者其全中國映演權已爲中華電影公司所得該片現已運華不日即可到滬想届時開映定博國人之歡迎也（湯筆花） 
 
 

Page 16

 
 
1;第一萬八千五百五十五號;中華民國十三年 西曆一千九百二十四年十月二十三號
星期四 * *[婚禮新誌]  
　　十九日下午三時工部局公學敎員兼上海靶子路安息日會敎會長老劉君彭年與吳慧芬女士成婚又江浙省禽敎育幹事沈君緒成與劉箴年女士同時亦成婚二家成婚地點均在上海靶子路安息日會新大禮拜堂内由江浙省會正吳德牧師主婚劉沈二君同係一會敎友且爲同年良友今在一處同日同時同一位主婚人行同樣之新婚禮實爲新婚禮中之别開生面者也 
[學務併載]  
　　南方大學將開紀念會南方大學兩院學生會成立本月二十四日爲該校成立紀念日下午二時起爲正式紀念會晚間爲餘興會有新舊戲劇電影音樂跑舞各節并預備茶點歡迎來賓又新設唱詩班云　　景平女學校酌减收費西門方斜路景平女學照常上課爲體恤遲到學生起見特酌减收費新生亦得同此待遇日來報到及往請插班者頗爲踴躍云　　中公兩廣同鄕會成立肄業中國公學大學部之兩廣學生鑒於近年同鄕來學者衆組兩廣同鄕會日昨成立同時推選職員計正會長謝兆樞副會長蕭公逹書記謝元愷會計江琥交際徐益德葉月雲女士并擬續開聨歡會云 
[醫界消息]  
　　四明醫院醫生張竺生君擅長中醫男婦兒三科除擔任四明醫院醫務外設診所於老西門外萬生橋張承德藥材號内門診每日下午一時至五時出診上午九時前及下午五時後貧病醫金不計云　　西醫董君惠民組惠民救濟醫院於西門紫祥里昨日開診云 
[圑體近聞]  
　　澄社創立並舉行選舉澄志社成立以來每月舉行聚餐與繳頗盛現該社社員多數贊成創立社址以計久長故於昨日（十九日）　全體大會重行組織改澄志社爲（澄社）並選舉職員如正社長陸企豪副社長李象緒會計股曹允傑文書股施存恪庶務股徐雲蓀禮育股張翊順音樂股姚永福社址暫假虹口梧州路三二七號濟民醫院樓上云　　聨益善會改選新職員胡家木橋香烟橋路上海聨益善會此届改選董事如下理事主任陸文中繼任總務科江趨丹文牘科郭公俠梁炳垣敎育科徐静仁胡恕齋朱榜生醫藥科殷受田徐小圃烏訓卿經濟科羅迦陵夫人郭方衡潘廷璋庶務科陳保欽童耀德調晒科朱吟江章泉源蔣福龍霍雪候楊凛知交際科陶秉鈞項松茂吳庾樓邢陳氏太太云 
[幻術偶談]  
　　海上女子幻術施家班乃施湘雲飛來鳳飛霞女雲中鳳四姊妹也四姝碧玉年華丰姿佚麗獻技於大世界以來頗得人之歡迎前日四姝姗姗登台談吐生風一種諧言令人解頣　獻絶技手足活潑精巧無匹變幻之莫　且彼等素性淡泊不染濃裝殊非一般俗粉庸脂可比也（施仲和） 
[遊藝雜述]  
　　歌史劉笑峯吳桂芬之高足年甫雙十面目嬌好工鬚生　四郎探母斬黃袍等尤爲檀長素在大世界獻藝今兼唱於新世界也前晚余聆其斬黃袍一齣音清腔穏殊堪動聽一曲甫終台下掌聲宛若雷鳴也（施仲和　　梨花大鼓爲金玉前在大世界獻藝今隷新世界也金玉年華碧玉丰姿綽約歌來清音渾厚咬字正確宛轉動聽聆之忘倦焉（施仲和） 
[滬東劇社排演新戲]  
　　楊樹浦滬東公社附設之滬東劇社今將内部全體改組精神一振新章業已刋印完竣凡男女有志研究藝術而願加入者可逕向該社接洽該社無不歡迎章程函索即寄無須附郵票又該明排劇主任刻正籌備排演（可憐閨裏月）是劇侯矅君手編（現已刋入文學研究會叢書内）其中說白表情及描冩戰争慘狀軍人結果頗能動人云（徐進知） 
[新劇（愛）將排演]  
　　英法夜社社長鮑君俊德於游藝一項亦具巧思近日新編一悲劇名（愛）大意叙一少年戀愛一女雙方欲訂白首之約輒爲少年之父母百方阻住致怨憤胸二人同時投河而死其中情節曲折意義纒綿分前後二本定於耶蘇聖誕日在該社日夜表演主要角色爲陳許全鮑蔣君等云（塔雷） 
[辛酉社京劇股彩排]  
　　公平路辛酉學社京劇股第一次彩排展期至十一月八日現籌備就緒已將戲目規定如下（黃金台）（雪盃圓）（武家坡）（硃砂痣）（斬黃袍）（平貴列窰）（捉放曹）（落馬湖）（汾河灣）等地點已定北四川路中央大會堂本星期六起開始售券券價尚廉云 
[評新劇二本（戰）]  
　　笑舞台續編二本戰開演多日昨夜往觀述評如下正秋飾與黃孚惠面貌相同之程允中爲義氣而代譜弟回家盡孝以至誠至性表演及後情人尋來兩面爲難而能悲中寓諧更爲深刻末幕影戲中說白表情宛然雙簧尤覺難能可貴　　天人飾朱翠姐鄕村情女演來活龍活現而一口浦東話亦饒趣味　　愁紅飾沈偑英一片深情盼夫歸來豈知誤認未婚夫婿及後覺察而懷疑最後破露面悲哀演來細膩熨貼誠不易易　　覺因之黃祖母龍鍾老熊愛孫心切描摹婆婆们神情可稱維妙維肖使人感觸不少　　志遠飾程德公英雄骨　俠義心腸能活現此八字神情可偑　　冶兒之朱耕福市儈小人見利忘義冶兒能處以利勢面孔襯托正面爲劇中生色不少　　葉子飾朱冬生鄕童口吻爛漫天眞助父歟語若有知若無知深有含蓄此君初見於頭本（戰）中長於言論拙於表情再見於此二本中覺進步多多矣　　化魂之黃孚惠好在言論滔滔大公之李振民好在陰險萬分无能之三兒好在冷雋有味方朔之李四官好在處處賣力情納之黃宜惠好在天性純厚毓秀之黃娘姨好在能插科打諢楚蓀之白十字會好在能澈底發揮鐸聲之副官長好在能窮兇極惡也（楊景明） 
[李蓮芬之（空城計）]  
　　坤伶李蓮芬工鬚生調學老譚極有相似處嘗　樂園之優美班頗受觀者之贊賞今膺大世界大京班之聘昨爲登台之第一夕演空城計佈孔明扮相風雅出場（兵出祁山地）二句道白满灑從容三探時之表現亦各迪異而不雷同絶佳（我用兵數十年）幾句摇板清脆圓潤娓娓動聽（我本是臥龍崗）之西皮慢板亦轉折自然跌宕有致尤以（周室大振）之（振）字歌來流倒洪亮饗遏行雲爲最精采（我正在城樓觀山景）之大段二六緊凑婉轉（原來是司馬發來的兵） 
一句唱至（馬）字音略延長（發）字一頓即將（來的電）三字連贯唱出一氣呵成實難能可貴也（來來來）三字唱來亦極自然同時將手中羽扇輕輕三招描摹諸葛先生强自鎮定處置泰然之態絲絲入扣聞報（司馬懿人馬倒退四十餘里）時之又驚又喜惟妙惟肖末後斬謖一場叫頭做作亦均認眞不懈（洪洪水） 
[麒麟童之（翠屏山）]  
　　麒麟童工鬚生昨聆其翠屏山之石秀尤爲出色扮相佳嗓音高亢入雲白口尤妙（聽妻背友談吾）及（目不識俺大丈）兩句說白異常蒼勁（石三郎進門來）一段歌來抑揚有致别具神韻云（於墨畊） 
[集會表]  
　　陽曆三月時間地點召集者事由 
廿三日下午本館五樓新聞記者聨歡三週紀念籌佛 
四時會委員會 
廿五日下午四川路青年會耶敎學校難民委會議 
二時半員會 
[天氣報告]  
　　徐家滙天文台昨日下午四時三十分氣象預報云天色有雲全國沿海有秋季時令風來自北方至東北方不等南方海濱更有局部之迷霧又昨日下午三時前二十四小時内本埠氣温最高六八九最低五六八去年同日最高八一一最低五○五 
 
