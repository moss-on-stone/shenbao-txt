# 1918 - 250 - 4916373

 

Page 1

 
 
   
 
 

Page 2

 
 
   
 
 

Page 3

 
 
時評 
[就職（冷）]  
　　京電謂徐氏第三電將發可以如期就職矣余謂職字之義中國人知之者鮮而於政界之人爲尤甚 
　　試觀近來中國政界之人有一能盡職者乎所謂就職者大抵不過據其位以營謀個人之私事而已植同黨也摧敵黨也其最要之事也試問其事於國家人民有何絲毫關係旣無關係則國家人民之設此職者果屬何義而就之者又爲何故乎 
嗚呼我願徐氏之深思此言也 
[命令]  
　　九月十二日大總統令據駐美公使顧維鈞電稱前内務總長湯化龍在坎拿大維多利亞地方突被鎗擊傷重身亡等語湯化龍學術淹通智識宏毅贊襄國務卓著勳勞此次游歷各國中途遇害追念賢才殊深惋惜靈柩回國時着經過地方所駐公使領事遴派專員妥爲照料並給銀一萬元治喪派員致祭所有平生事實宣付國史館立傳一面特緝主謀兇犯務獲究辦以慰英魂此令 
又令據湖南督軍兼署省長張敬堯電陳湘省夏秋之交連日陰雨山洪暴發江水泛溢華容常德甯鄉安鄉臨湘南縣沅江湘陰漢壽益陽等縣均被水災人民蕩析離居田廬牲畜淹没殆盡籲請撥欵賑濟等語湘省連年兵燹復遘沉災殊深憫惻着財政部迅撥銀二萬元尅日滙交該省省長遴派妥員分赴災區核實散放以惠窮黎此令 
又令任命張子貞爲將軍府參軍此令 
又令馬永祥授爲陸軍步兵上校此令 
又令參謀總長蔭昌呈請任命彭壽華爲直隷陸軍第三混成旅參謀長應照准此令 
又令陸軍總長段芝貴呈請授徐士臣爲陸軍步兵中校應照准此令 
又令陸軍總長段芝貴呈請授馬肇鳳爲陸軍步兵中校馬紹武加陸軍步兵中校銜均照准此令 
又令陸軍總長段芝貴呈准正黄旗滿洲都統江朝宗咨請以崇安陞補參領怡勳陞補副參領領陞補印務章京崇鑫陞補公中佐領均照准此令 
又令任承沆晉給二等嘉禾章王翊堯吳燕紹關元章桂樟均晉給四等嘉禾章此令 
專電 
[北京電]  
　　徐第三通電尚未擬稿須參酌各省覆電意見宣明主張即正式布告可以如期就職（十四日下午四鐘） 
[北京電]  
　　陸岑贊成吳佩孚主和電係由譚浩明轉吳 
（十四日下午五鐘） 
[北京電]  
　　梁昨九時謁徐陳時局至十二時始退（十四日下午五鐘） 
[北京電]  
　　京鈔驟跌因中行計至八月底止除增墊現洋積欠利息不計外共增鈔票一千七百餘萬現該行已與財部交涉維持方法先求止墊（十四日下午五鐘） 
[北京電]  
　　政府將中日協定與議之兩國人員均給勳章大批命令發表（十四日下午五鐘） 
[北京電]  
　　特派員電魚日各國軍官及霍爾瓦特在滿站會議結果日軍獨任東方警備美亦派兵赤軍向歐進又路工風潮已息連日代日運兵交部已派技術員前往協助（十三日下午八鐘） 
[北京電]  
　　政府派定駐外海軍武官美吕德元英陳紹寛 
（十三日下午八鐘） 
[北京電]  
　　中東路交涉益吃緊鮑督請特派專員（十四日下午四鐘） 
[北京電]  
　　張作霖薦傳良佐周肇祥調東任用（十四日下午四鐘） 
[北京電]  
　　日軍預定計畫將開赴恰克圖該處佐理員特電告急（十四日下午四鐘） 
[北京電]  
　　參陸處會議以新撥奉軍兩旅一旅赴閩僅一旅可開黑省防邊（十四日下午四鐘） 
[北京電]  
　　張湘督電敵軍集東路茶攸等處吃緊請飭前派三旅速進（十三日下午八鐘） 
[香港電]  
　　廣州軍政府宣布厦門已於十二日陷落李厚基乘艦潛逃（十三日下午一鐘） 
外電 
[伊爾庫次克電]  
　　西比利亞軍仍在陸續召集過激黨已佔據加桑西比利亞軍由該城整隊而退薩拉波爾土夫已無過激黨蹤跡各省新政府已在烏發開政治會議其目的乃在全俄治　之統一（十二日） 
[海參崴電]  
　　日軍參謀處宣稱本月八日日本砲船運兵一隊在尼古拉夫斯克登岸解除該鎭勞兵會軍隊之武裝未受抗拒自去年十月革命後海蘭泡爲遠東過激黨活動之中心點今已四面封鎖日兵現由哈巴羅夫斯克與赤塔前進該鎭對面阿穆爾河南岸則駐有華兵扼守捷克軍參謀處因聞德國常備兵一大隊將至伏爾戞乃决計派兵兩隊馳往前敵增厚防務不待冬衣之至英兵現衛守自斯巴斯臺至烏蘇里之路線西比利亞蒙族代表以銀佛一座贈與蓋達將軍以　將軍拯　彼族人民脫離過激黨束縛之功德（十二日） 
以上路透電 
[北京電]  
　　聞　穆斯克政府外交内務　當局擬託駐京俄國公使介紹與協商國方面各公使及中國當局協議反過激派各政府之合併問題將於一兩日内來京（十四日） 
[北京電]  
　　參衆兩院議長定明日遞大總統當選證書於徐世昌（十四日） 
[廣東電]  
　　據官場消息云十二日晚間洪兆麟熊略兩司令迫近厦門與浙軍戰而擊退之遂確實佔領厦門李厚基潛逃現該處有軍艦二艘持中立態度（十三日） 
[漢口電]  
　　據最近由長沙來之一將校談湖南瀏陽似爲劉人熙李書城佔領張敬堯所派之第七師部一隊七日在途中約三百名掠奪民家逃走又在湘北軍之厭戰熱如出一轍云 
（十三日） 
[漢口電]  
　　日前李純提倡之和平會議近在漢口開會之案擬變更其地點於南京而省略各省督軍代表之列席專令各省議會代表並在野之要人討論之云（十三日） 
[東京電]  
　　新任海參崴派遣艦隊司令官河原少將於昨晚出發赴海參崴方面（十四日） 
[東京電]  
　　臨時敎育界决議之學制案即新大學令新高等學校令已於昨日通過内閣會議（十四日） 
[東京電]  
　　本野子爵病勢稍劇（十四日） 
[東京電]  
　　駐日美國公使木利斯氏以美國紅十字會日本支部長之資格於本日出發前往海參崴（十三日） 
[東京電]  
　　倫敦來電云兹愛爾甯伯寄書德國新聞主張妥協講和曰今若不成立講和則彼此繼續戰爭至同歸於盡而後已又布利阿男亦演說曰以不認繼續流血之慘爲要云 
（十三日） 
[東京電]  
　　陸軍當局因就現在之出兵數爲之說明令小倉師團名古　師團及其他滿洲駐屯軍之一部均移動於滿洲里方面而已（十三日） 
[東京電]  
　　傳聞台灣銀行與廣東軍政府間之一千萬元借欵事實無憑或因三年前廣東與該銀行成立之百五十萬元借欵之償還期限迫切而有借換　續之議恐其誤傳云 
（十三日） 
以上東方通信社電 
[東京電]  
　　英屬印度某處起大暴動惟其地點及原因因關係上絶對嚴守秘密（十四日） 
共同通信社電 
戰電 
[倫敦電]  
　　法美軍現正於聖米葉南面廣十二英里之陣線又西面廣八英里之陣線進攻（十二日） 
[倫敦電]  
　　南錫美軍大本營路透訪員電稱今晨五時與八時間法美軍在聖米葉凸隅雨面進攻曾先砲轟四小時之久是日天氣睛朗砲隊與飛機集合甚夥我軍今已得利敵軍正沿兩陣線退走敵軍雖先曾疑及該境我軍之意志惟不知出攻之時間與方向我軍作戰甚勇（十二日） 
[倫敦電]  
　　今晚美國公報云今晨我軍戰於聖米葉境大得進步擊破敵軍於數地點前進五英里迄今已俘虜八千人是役有法兵助戰戰事今猶在進行中（十二日） 
[巴黎電]  
　　今晨美軍在聖米葉邦太摩松陣線進攻刻正順利進行（十二日） 
[巴黎電]  
　　今日下午公報云法軍在愛萊特河北岸　敵俘虜若干人萊姆與泊羅斯萊境有砲戰敵軍在香巴業與伏斯巨襲擊兩次均爲法軍所敗今晚公報云法軍在聖康丹西面會同英軍進到化爾倫·薩維路（十二日） 
[倫敦電]  
　　今晨海格上將報稱昨晚英軍佔據凡爾滿等三村夜間在化爾倫業林西邊得進步昨日下午英軍在哈夫蘭柯爾·摩曷夫萊境擊敗猛拒之敵軍得有進步英軍在哈夫蘭柯爾西北渡北運河列陣於西岸摩曷夫萊東北兩面夜間英軍佔據拉巴塞西南名鐵路三角之固防地點俘虜多人且獲有機關鎗今晚報稱今晨天氣雖不佳英軍仍在哈夫蘭柯爾境作戰佔據特萊斯柯村及該村東北兩面之英軍舊戰壕線英軍在哈夫蘭柯爾村北面渡北運河進攻激戰後佔據該村及該村與運河間之興登堡陣線英軍在巴卜末·坎白萊路激　後佔據摩曷夫萊英軍於此數役俘虜千人英軍且在拉巴塞運河南岸及亞爾滿蒂萊西北續　進步（十二日） 
[倫敦電]  
　　路透電社得悉據官場電稱莫斯科與彼得格勒兩處擾亂益甚彼得格勒現紛起大火且有暴徒當街虐害人民英政府今仍在與過激黨談判開釋英員事惟以俄國綱紀全亂故殊無把握（十二日） 
[倫敦電]  
　　每日捷聞得悉過激黨已謀殺俄前后及其四女雅爾太之紅旗軍圖害俄前皇太后及其婿哇爾登堡公爵爲黑海艦隊水兵干涉交戰兩星期紅旗軍不支而退前皇太后今無恙（十二日） 
[華盛頓電]  
　　參謀總長宣稱美軍已抵亞昌格爾（十二日） 
[倫敦電]  
　　昨晚孟乞斯特消息首相喬治君受寒身熱大約不能踐蘭加希爾之約今晨孟乞斯特消息喬治君政體漸愈惟蘭加希爾各約會均已取消（十三日） 
[亞姆斯特丹電]  
　　德皇現親自與聞和平攻勢日者向愛森克虜伯廠用人演說謂彼嘗不遺餘力以圖縮短戰爭一九一六年十二月彼坦然提議媾和而爲敵人嘲笑拒絶嗣後復有建議亦遭同一之待遇德國常欲伸其和平之手而敵人則迫令德國力戰求存德皇稱美陸軍及重言斯加桀拉克大戰曾敗英國海軍後乃讚揚潛艇之功績繼謂此次戰爭實起於敵人妬忌德國之工業今乃因妬生恨德皇詆責英國希圖推翻俄政府極端之民治主義繼又戒聽者勿信亂謡敵人今方播散謡言以弱德人之氣苟有信之者卽係背叛祖國末勸大衆宜堅持到底天必佑之且曰苟具此志者即答曰然於是全場大呼曰然德皇謝衆而退（十二日） 
公電 
[英國伯明罕電]  
　　申報鑒伯明罕華僑公會一致反對違法之北京政府及該政府所組織之中華貿易公司 
要聞一 
[北京特别通信（二○三）（飄萍）]  
政務已完全停頓閣　最近之寫眞今後之内政外交對於南北之忠告 
　　北方之新大總統今尚呱呱襁抱之中乳媪鄰嫗環而祝其早日長成造家門無量之福然就任之期至早當在十月一日距今尚有一月之遥一月中内政外交之變遷甚爲繁　豈能專待新大總統之治理然實際上則今之内閣已若有若無政務完全停滯不過『責任内　』四字之招牌尚臨風招展不曾除下而已 
向來内閣會議之情形政府極守秘密非皆有秭密之必要也特不可爲外人道耳今某方正希望段閣之倒愚不可不一述之凡政府中重要之政務出於一二人私意者多出於閣員正式决定者少事後縱有報告而閣員之神經疲倦亦不欲盡知其詳所謂會議大半皆雜以閒談笑話笑話未完而飯已開出矣至列入議程之議案更爲無足輕重每於催各位用飯時匆匆通過所有條例命令閣賆殆未有閱畢其全文者甲傳至乙答曰好好乙傳至丙至丁無不曰好好通過云云言從桌面上自甲處傳至最後之一處之謂也非從閣員之腦筋中通過之謂也更有堪發　者當錢陸請假之時曾以兩部次長列席　議爲次長者未至閣議之先其所想像必以爲形式非常隆重發言非常注意否則總理咫尺之顔難免下官隕越之怒繼知此種情形又自思未免可笑老於閣員者亦每訝其如處女之過於矜持欠瀟灑風流之致嗚呼此歷來　議之　幕也 
　於東海出山之　驟愚前　已有報告至今仍無變更今試更爲比較精密之觀察今後之内政外交頗多可以預言之處愚嘗　西南之態度如何爲今後時局變遷之關鍵蓋東海之欲求和平統一確爲新總統應有之心理其不使公然主張之者或謂其一方不欲與馮派雷同一方恐觸段派之嫌忌此言似有至理然愚以爲實因對於西南毫無把握之故梁燕蓀自香港來京徐曾詢以有何結果梁亦以不得要領爲言對於西南不得要領徐乃覺爲無從下手故不得不先團結北洋欲團結北洋則對馮對段在在皆令徐束手而不能行其意况安福派爲舉出總統有功之人段又爲安福派之重要人物論理應比馮更爲親密前此曾有合肥親自出馬南征之說此事不爲無因蓋段以爲非戰不可徐派則謂苟欲再戰惟有段自親往耳然東海一經西南拒絶段氏自可振振有詞曰『他們說西南人好商量今竟何如┊┊』明知戰亦未必即勝無奈和字無從出口則惟有瞎戰而已故今後之政局西南態度如何爲和戰之分歧點亦即武人與文人升降之分歧點蓋可和則文人可出面組閣須戰則舍始終主戰之合肥外無人可出而組閣者此至明白之事理也况段派之人曾揚言曰昔日主戰之不成因有馮派作梗北洋軍人不相統屬之故今幸東海來矣言外之意可信其已决計引退乎可信其已抛棄主戰之政策乎 
　　更就外交方面言之外交上今日最可注意者爲日本美國形勢之遥遥相對東海當選日内閣賀之日在野要人又賀之美國尚無表示焉將來内閣改組財政無論易人與否時局無論和戰與否開宗明義第一章曰大借欵何人可借我以欵曰非美國即日本何人能借日本與美國之欵曰曹潤田陸閏生梁燕生周子　此外無人焉然究竟何國之欵易借觀於已往厥惟日本而美國决不借我以欵使爲内訌之用故苟時局繼續今時之狀態南北無携手之機會則長財政者必爲易得日本借欵之曹陸兩人一手借來一手入軍人之囊槖無論『統一』『護法』等等南北兩方所持之最好名詞質言之爲軍人造發財之機會而已試問國家如何得了一爲深思眞令人短氣也 
愚之主張以爲觀於西南軍政府之卅一日通電乃反對違法選舉非反對東海個人之爲總統在法律上極有理由在事實上亦以保存立足點之故出於不得不然之勢故愚意東海不宜宣布就任應乘此一月之中以個人資格出而與岑陸等負調停南北之任調停而成東海當然爲總統調停不成試問東海亦何必爲總統且以東海之資格能與馮段岑陸推心置腹開誠布公順多數人民之心理引外交内政之危言調停成功實有幾分可恃東海而不出此或東海出此而西南竟拒絶之則國家覆亡其責任自有所歸矣（九月十日） 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[政府又訂軍械借欵之外訊]  
　　字林報十日北京通訊云此間某通信社稱中政府與日人太平公司所議日洋三千萬圓借欵之正式合同業已成立署名者中國方面爲陸軍總長段芝貴參戰督辦徐樹錚日人方　爲太平公司之駐京代表提出一千萬圓購買軍火餘爲參戰經費記者以此說詢諸日使署則謂並無此種合同且謂日人决不投資於中政府以供種用途惟太平公司前與中政府議定契約以軍火供給中國其欵分若干年陸續交付云至於所購軍火之欵究有幾何則使署日員不願或不能披露也日本官場態度旣視日人某某數種借欵爲不正當則日本當道之不贊成以三千萬圓巨欵借與中政府專供其戰費也亦可推想而知是以使署日員之言或非虚妄華人私慮以爲此次借欵告成則日本參謀部箝制中國之勢力將愈强固第日本軍火之製造全由政府管理而軍火之輸出亦必經軍事當道之許可日政府旣不贊成此種借欵則軍械借欵當未必能成也 
[東海對時局之趨勢]  
　　自徐東海第二通電發出後已明白表示可以就任而對時局辦法先從統一北派入手亦已明白吐露惟統一北派首在妥洽馮段故目下所最難解决者仍在馮段之持平處置問題段縱退出内閣而督辦參戰一席未便遽任他人則仍可有所發揮馮以總統資格一時下野設無相當處置　馮派之憤憤不平亦自在意中聞前日馮以個人名義密電長江各督軍及前敵各將領在此短促期間任内萬勿再有何種舉動俾可維持難局是亦可見其言外之意矣前日東海曾向其故舊某氏曰予若就職必以挽留段合肥爲第一條件段不去予始可就職似東海之意專注於段而不注於馮與和平解决時局之宣言不免相返據外間推測東海或因慮主戰首領去職後以和平手段解决南北問題必遭段派之反對時局糾紛依然如故不若將段合肥首先籠絡俾漸改其武力政策而後出以和平不使再演自相殘殺之慘劇則段派旣得滿足不至十分反對即馮派亦以和平政策得行之故心理上較爲欣慰亦不至有不平之鳴但段之武力统一政策能否放棄似尚無人敢斷有謂東海就任時現内閣必向新總统辭職然届時南北問題必尚未見十分妥洽東海對現内閣斷不聽其竟去必爲懇切之挽留而段氏如果依然柄政又與對南妥洽不免扞格即馮派對之亦增反感爲東海計或准段總理之因病請假令田文烈暫行代理其他各閣員則暫行留任而已即着手調停俟見調停之前　有幾分希望南方亦知北方之誠意然後内閣爲根本之改造以組織統一内閣此說或比較的爲近也 
日來北方對南問題已由急勢變成緩勢自總統選定後解决大局始有一線希望惟當軸者雖極力研究辦法而意思仍未一致（一）穩健派以南北爭議今始逹至極端莫如徐觀其變以待天然機會（一）激烈派以東海爲北洋派推重人物確須仍定續戰藉重新總統聲望鼓勵軍心（一）折衷派主張責成曹錕張懷芝以平和手段肅清川粤湘贛然後再謀議和此時均在討論中 
　　東海當選之後邸中文書事務陡然增加日前國務院派撥人員外東海復調用舊屬員多人現在府中十分之九爲往來電報其 
餘一部分爲雜務聞邸内一切文書電報事務以印鑄局局長吳笈蓀總其成一切庶務會計等事務以統計局僉事楊冠如總其成吳楊二人皆東海舊日最得力之人此外在邸内承諮詢而參贊一切者文有張元奇郭則澐等十餘人錢内務總長亦時常參預機秘如東海第一次之歌電即錢總長之手筆也武有傳良佐徐邦傑等十餘人凡在邸内辦事人員一律發給銅質徽章色係銀白前而花紋與國務院徽　同背面中爲二圈連環環中鍍以藍色琺藍質此東海邸内辦事之情形也 
[副座問題之新形勢]  
　　新國會參衆兩院自選舉大總統後休會一星期副座問題業已决議緩選外間頗有注意合肥者聞前日王揖唐訪問合肥談及時局問題合肥詢問副總統選舉之期王以兩院談話會議决緩期之事相告合肥語王云副座一席關係甚大宜以有大功於國家者當之不宜以個人感情相推近日頗聞議員中有以此席屬望於鄙人（段自稱）者鄙人當國以還力與願違内疚方深何克當此務望切實致意兩院貴同人等幸勿以愛我之私辱及高位王出以語人謂合肥眞無意於此席云段合肥對副座旣表示不願然昨日倪嗣冲確有電來謂國會選舉徐東海爲總統業經致電歡迎但須咨請兩院速將副座由北方要人中選定遲恐長江因此競爭而演意外奇變不知倪氏所謂北方要人究係何指度其意似未必屬意於馮河間與曹錕也日來又有人倡議以副總統一席如南方表示願和自應選舉南人爲副座惟果選南人亦應使其仍駐南方俾便坐鎭半壁請政府注意此則主張副座之選擇不以北人爲限也 
又據某通訊社云副總統問題至今仍爲懸案安福派議員因黨魁對於此事持放任主義遂分頭活動馮曹張三方面皆出巨價購置最高價目已出至一萬五千元一票昨有安福派某議員語人云光龍文（即光雲錦）汪健齋（即汪立元）皆所謂安福派之大將近日皆明目張膽謂大總統票旣盡義務副總統票必須待善價而沽我輩小卒焉能不竭力效法且三百元津貼亦不能永久限制吾輩之自由云云安福派議員之語如此其對於副總統問題之態度大可表見在該派原以利結合故只能代表金錢意思不能代表國民意思此等處原無足怪也安福派在天津會議之後已以副總統許曹該派報紙屢屢宣明不可掩飾依照安福派之成例旣能將大總統疏通成功則副總統疏通成功不過一反手之勢何以於大總統疏通成功之後中途改變方針對於副總統問題竟持放任主義其行徑殊覺奇離不知此中實含有最大之秘幕與叚閣之主戰政策亦有極密切之關係蓋叚派人物千變萬化總是反對馮派反對西南自吳孚威主和之後不但與段派反對西南之目的相反且更加一種接近馮派之嫌疑宜乎安福派領袖之拂然不悅因安福派首領之不悅於是有副總統停頓之現象於是有張作霖巡閱使之發表經略使固爲升任副總統之最好階梯巡閱使亦爲升任副總統之最好階梯因之種種耐人尋昧之暗潮乃旋轉於此副總統難産之中矣 
[南北妥洽說中之主戰聲]  
　　外傳段總理將有長沙之行尚係前數日事嗣因靳雲鵬與張志潭向段總理力諫謂以公資望無論如何絶不致與政治絶緣此時卽暫息仔肩將來未必無再起之望若一意孤行則或惹起重大之反響而轉於公不利不若徐觀時局一聽政治潮流之自然歸宿段頗首肯其言惟意尚猶豫前日英使晤段時亦曾言及南北有息爭之必要於是段氏親自出馬之說始漸緩和但赴湘一行之說迄未完全打消 
安徽督軍倪嗣冲奉天督軍張作霖昨早先後急電政府聞倪電内容係力請合肥向新總統陳述謀和之不利仍請主戰到底張電雖不積極主戰然於和議方面則請再觀前方情勢以定進退曹經略使前以餉械不足不克南下迭電催領以便早日成行兹政府又接來電懇請速撥軍需五十萬聞已由財部撥交天津交行轉交　軍需長如數收訖故十日午後三時政府已接曹電報告储備啓程南下並聲明委托中央派往赴保之李少將壯飛代逹各項李於當晚八點五十五分回京即時晉謁合肥陳明到保與曹使接談情形又曹使前隊之第一補充旅全部九日已由保定開抵漢口劉家廟十日王用中旅長有電報告參陸處待命前進 
[中東鐵路之兩問題]  
　　路權問題政府昨接駐美顧使來電一件大致謂美國意見中東鐵路本爲中俄合辦刻下俄國旣已無力管轄亟應歸還中國惟現在該路線駐有多數日軍若中國遽行派兵接管難免不生誤會莫若暫將該路交與委員會一俟歐戰終了再由該會轉還中國云云政府接電後以中東路權俄國無力管攝係屬實情惟按之原約揆諸法理自應我國接辦已電覆顧使知照美政府矣 
　　罷工問題據日本方面九日哈爾濱電稱中東鐵路長官現發布命令至九日上午七時止尚不復職人員均一律解職其内希望復職人員亦恐爲主動者之壓迫不敢復業故至今尚不能開車該鐵路長官與目下在哈爾濱之霍爾瓦德將軍協議之結果此一二日内已中止用軍隊强制彈壓手段惟於已被捕之首謀者五名以外更决定再捕十餘名但究竟至何時始能開車目下尚不能預定又路透社哈爾濱十日電云同盟罷工委員會之會長及會員等業經地方官諭令拘捕監禁此等辦法更勝於與其磋商因鐵路之經理大半已回服職務且於今晚全路交通將恢復原度矣 
[國務例會與參陸會議]  
　　昨日（十日）爲星期二國務例會之期段總理於上午九時二十分左右即行到院國務員於十時半左右先後到齊旋即開議其普通案件（一）爲前内務總長湯化龍被難之旌卹案此案係據汪大燮林長民之呈請討論結果准予照辦（聞治喪費約一萬元其卹典交局擬定）日内即以明令發表（一）爲東三省巡閱使權限問題略有討論俟下届續行研究决定（一）爲湘省華容等十縣水災賑卹案此案係湘督張敬堯電呈被災情形請中央撥帑賑卹討議結果由部撥發二萬元（一說謂爲一萬元）以資賑卹日内卽以明令發表至臨時提出之案爲處置德奥僑民案查此案係由外交内務兩部會同提出者内容極關重要聞因防制敵僑陰謀將有檢查外人旅行護照條例之規定討論時問頗長大致雖已决定然尚無具體辦法又外交部提議保管中東鐵路問題討論時間亦甚久關係外交秘密結果未詳其餘如任命官吏等案則照例通過無甚可紀未及下午二時已經宣告散會由錢内務田農商兩總長入府報告 
　　參陸辦公處昨日下午特開臨時會議討論近日軍事情形聞奉督張作霖允以奉軍二混成旅撥歸中央指揮參陸處會議特就此事討論辦法已决定以奉軍一旅派赴厦門援應嗢一旅派赴黑龍江增防並議定即日實行已電飭該二旅限期開赴防地矣 
[内務部取締兒童吸紙煙]  
　　内務部昨咨敎育部云查近年吸食紙烟之風流行遍於全國效尤及於兒童倘非嚴行禁止誠恐貽害青年學校前途蒙其影響據科學家試驗烟草原質含有毒素旣能激刺神經亦易熏灼肺臟肺癆腦症導源於此類毒素居多在軀幹素强者吸之固無益於衛生在秉賦較弱者吸之更易罹疾病至於童穉之年肺臟滋生尚形柔脆神經發育未達完全體育三事正在應行注意之時倘任其習爲嘗試則全體之組織旣損即難望其有健全之一日病羣辫種爲患何窮查東西洋文明各國關於兒童吸烟一事禁令綦嚴防微杜漸亟應仿行除由本部通行並令京師警察廳設法嚴加取締外我國童校蒙園京外林立應請貴部通令中小以下各級學校對於學童吸食紙煙一節設法禁勸俾提撕警覺惡習不致相沿於青年體育前途實多裨益相應咨請查照辦理 
[西報紀陜西革軍聲勢]  
　　大陸報二日西安通訊云秦省革命軍今又活動過去半年軍中革軍僅據守渭北土地未攻擊陳樹藩以彈藥不充故也革命分五派從前彼此不統一但五星期前竟互相聯合舉定總司令而聽其指揮總司令部設於三原復攻西安之期殆不在遠兩星期前革軍數千渡過渭河分三路進取西安陳樹藩現有軍備似較春間爲佳蓋陳兵今居然迎拒三路之攻軍而在春問則雖欲堵塞一路亦苦力有不逮也革軍今距西安約三十五里雙方業已實行交戰與從前向空轟擊徒費子彈不傷一人之兒戲戰爭判然不同當革軍分三路過河時從容渡越無甚困難足見守禦渭河之兵僅能禁商民之往來而不能阻攻軍之進取苟革軍續進圍困西安則西安薪煤缺乏將困苦不堪矣煤價每嚬現售洋六十三元來源僅有一路山西之煤因渭河梗阻斷絶已久四鄉農人於收麥後恐被搶去立即售出故城中存麥似尚不少麵粉每磅僅需二三銅元耳聞陳樹藩在西安之西爲郭堅所圍故不與西安通消息者已五六日但若城中兵士不變則革軍以其現有之軍裝能否即攻陷西安尚屬疑問也渭河之北約六十里有所謂硬鬭黨者黨徒以千計仇視耶敎性質略同拳匪自信可避鎗砲但上星期郭堅痛剿之鎗斃約四百人燬村九所郭所以有此快舉者以其兵士出哨往往爲硬鬭黨所襲殺並以硬鬭黨不供給糧食油薪也秦人皆切望時局轉機雖不能决定革軍佔領西安後之結果然知陳樹藩一日不去秦省一日不安陳呼革軍爲匪此乃大錯其實革軍之維持秩序固不遜於陳樹藩革軍現進行頗力故不出數星期秦事當有若干變動也 
　　按據政府方面消息云郭堅一支仍在抗戰盧占魁一支雖日見零落然聞襄宜方面張鈁所率之軍已入陜境與郭堅聯合聲勢轉大聞與于右任有關係于已被舉爲陜軍總司令又近日來電略稱據報西安西北兩路大股逆匪猖獗異常現經商得管金聚鎭守使同意擬即就川軍中改編兩支隊派鍾體道爲總司令在甯遥制派賴心輝爲副司令督隊進駐鳳翔與秦軍聯絡痛剿以期陜境肅清然後併力圖川請政府籌濟餉械云 
[卾岸改運蘆鹽之弊竇]  
　　湖北荆宜襄鄖安五府及荆門一州向係並銷川淮之鹽謂其地曰楚岸其行鹽者謂之曰濟楚川鹽質美優於淮鹽人民皆喜食之但爲保護淮鹽銷路故定案川鹽濟楚者歲以一千二百　爲率即一百二十萬石是也比因川亂運道時有梗阻然川商爲顧全引岸計仍冒險運銷並未停止乃有湖北榷運局局長熊賓及漢口淮鹽局處長卓焌者忽思利用時機遂獻策於湖北當道藉口軍事計畫禁止川鹽俟鹽缺價高時乃自運蘆鹽乘機壟斷所獲不貲當此事初起川省旅京官紳曾公呈政府表示反對政府當交鹽務署核辦乃鹽務署假爲調停之詞謂楚岸原係川商銷場今不得已而借運蘆鹽仍令川商自運自領稽核所於領運蘆鹽之時查察認眞必確係川商乃始發給運單而熊卓又利用此說分運銷爲兩事指定宜昌沙巿商會總理爲川商代表令其承認在沙巿領銷蘆鹽由天津至沙巿運輸之事則爲熊卓等包辦以定價每石銀九兩交川商許川商以九兩五錢出售聞已脅迫簽字矣查川鹽濟楚常年無事時以每石五兩至六兩爲最高價即川亂後其最高價亦不過八兩至九兩近聞已至十兩或十一兩則爲熊卓輩慫恿鄂督扼制川鹽之作用實從來無此高價也今改銷蘆鹽鹽質較川爲劣乃以九兩發商而商以九兩五售於鹽行鹽行又輾轉販售至於食鹽之家必不在十一兩之下是楚岸人民以從來未有之高價而食從來未食之劣鹽也而川商所獲者不過每石五錢之微息尚不及運銷川鹽所獲者之半自此一舉而川商楚人皆困矣至蘆鹽由起運至沙巿至多每石不過五兩稍零其計算如左（一）鹽本蓆包由塘沽至漢口火車運費計每石二元一角（此照五大公司包運淮商借蘆鹽之價計算）（一）鹽稅每石三元六角五分（此照川鹽濟楚稅額計算若長蘆稅則每石只二元七角五分）（一）漢口起卸費每石五角（一）民船運至沙巿每石八角合計運輸蘆鹽至沙巿交商所費不過七元稍零即加入事務費若干折合銀兩萬不能過五兩五錢而以定價九兩交商每石實贏餘二兩五錢以一年四十萬石計爲銀一百四十萬兩此數皆爲熊卓輩運鹽所得而以非常高價刮取於楚岸人民之身者而商行輾轉販賣其所加猶不止此數在川商以熊卓故旣失銷場每歲數十百萬之餘利而楚人乃於食鹽歲加百數十萬乃至二百萬之負擔其對於熊卓感想又當何如惟川商自運自銷之議前稽核所持之頗力今銷者名爲川商而運者乃實熊卓不知將來對於稽核所以何法取得運單也 
[卾渚短簡]  
　　卸任財政廳長張詠霓因公虧欠之欵一昨經新廳長何韻珊曁官錢局總辦郭幹卿兩氏代爲設法清結聞除以某氏私人之抵押物向漢口各本國銀行押借外尚略有不敷由新任擔任彌縫現張氏北上之期已决定八號其瀛眷仍寄卾垣刻下湖北官場正擬聯席祖餞 
　　宜昌來客云卾西方面確無戰事孟穆兩團仍取守勢防線毫未移動靖國軍司令唐犧支窺伺興（山）秭（歸）之　支隊近奉柏文蔚總司令命令向建始方面發動宜昌秩序仍告安謐昨晚軍署接到吳光新司令由京來電准齊日離京王子春督軍已派朱副官赴漢接待漢口杜鎭守使鴻賓總稽查劉友才警察廳長周亞芬亦已分派部屬預備迎迓聞吳氏此次來卾無多勾留擬仍駐節大旅館俟與王督會晤後即率宜昌本部派來之員弁上駛 
省議會初選截止尚未榜示而競爭爭之烈較參衆兩院選舉尤甚聞此次各縣省會初選當選人多非參衆初選當選人以示利益均沾之意武昌夏口等縣謀得覆選之陳士英王森甫等現已開始活動王爲漢口商會新會長王琴甫之介弟安徽太平籍現在第二區票價已有一百二十元之說漢川某大腹賈因曾受知事之侮辱預備二萬串组織省議員一洩其憤亦一趣聞也 
[張巡閱發表後之熱閙]  
　　東三省巡閱使任命張作霖已見明令事後張氏拍電政府致謝並致謙遜之忱謂恐不能勝任旣承主峯推重自當勉爲其難云云聞批電已於昨日發出張氏自實授東三省巡閱使後各省督軍省長等咸來電慶賀據軍署消息賀電已到者爲四省經略使曹仲珊直隷省長曹銳山東督軍張子志熱河都統姜桂題察哈爾都統田中玉及黑省鮑督軍均已覆電致謝在省各官吏則已於九日舉行慶賀昨二十八師師長汲金純偕同參謀長白運昌東邊鎭守使馬龍潭二十九師五十八旅旅長石玉泉營口練軍營長許蓋三司令部參謀長夏松年均來奉慶賀張氏以目下時局不靖軍政兩界不便進省故於日昨分電阻止各縣軍界及警政各要人萬勿離任來省道賀日本關東中村都督昨亦派都督府高山參謀長來奉致賀張派某副官交涉署派陶科長等前往車站迎迓 
　　張氏自任巡閱使後以署中組織極宜籌畫惟科目甚夥且地點尚未擇定一時難以設備其所最要者爲營務處參謀處副官處軍需處例應先行設立現擬定將此四處先行設立至其他各科目前可由軍署暫行代辦又據京電三省巡閱使官制案已提出閣議大略係比照兩廣巡閱使署組織規則略同惟經費則略有加增而組織地點則决在奉天督軍署内其巡閱使印信業由印鑄局從速趕鑄並聞張氏雖任爲巡閱使其奉天督軍一席决不另簡他員仍以張氏兼任 
　　張氏升任東三省巡閱使其衛隊團急於編制聞將來編制畢後第一營仍駐奉省第二營駐吉林省城及長春第三營全駐黑龍江省 
奉軍副司令徐樹錚氏現已任爲參戰處參謀長所遣副司令一席不能兼顧曾向政府及張巡閱使磋商卸責已得雙方允許故此席業由張巡閱委任孫烈臣司令代理孫氏已於日昨去奉前往天津矣 
據軍界消息張氏昨日電致府院略云頃據張景惠師長電稱駐湘奉軍已向前方開進係援救攸茶方面至常德馮旅長寳慶田旅長迭次請派奉軍援應現在奉軍無從抽調等情除請張湘督另調他項隊伍往援外謹聞又聞駐湘鄒芬闞朝璽兩旅長日昨致張督軍急電報告南軍擬會師長州反攻常德頃接張湘督來電調職軍前往防禦應如何答覆請即電示方針云云 
　　閩督李厚基前曾迭次電請張督派兵援助乃因當時湘南方面戰事吃緊而又陳兵畿輔未暇顧及現又迭接李閩督求援電報知閩省危急萬難坐視决定派第三混成旅梁朝棟爲支隊長率領所部前往援助 
[厦門最近之形勢]  
　　厦門訪函云漳州已爲粤軍佔領聞佔領之粤軍係第一支隊司令洪兆麟爲前鋒而陳炯明即親督大軍作後應除將漳城防務佈置並先飭林某率其所部投誠之鄉壯進佔石碼洪亦於越日帶兵五六百名携帶機關鎗快砲抵碼該處商會即備辦猪酒糧食送至營部犒軍二日洪又移兵入海澄縣城縣知事孫某先期來厦警備隊復寥寥無幾故該縣隨被攻陷粤軍復佔領南靖縣警耗傳來駐紥漳州之北兵即紛紛由江東橋及石碼方面退走蓋禦堵乏術大勢使然耳三日午粤軍約一營携有過山砲兩尊從江東橋出發沿途已無阻礙長驅直進及午後五點即紥於厦門對面之嵩嶼火車頭并就沿海一帶堅立旗幟而六十里餘之火車路線亦落在粤軍範圍中矣厦門自受漳碼影響人心大恐李厚基在厦對於防務異常戒嚴環海則用小輪裝砲加以水兵日夜週巡海面巿區中則派督軍署之衛兵多名荷鎗實彈巡視巿面并急電調駐紥東山等處臧旅長所部及辛團長所帶各兵隊來厦救援業於先一日飭派乾坤運送艦駛赴詔安并檄令左營第十四師臧部酌抽精銳步兵四營以資攻守該艦已於三日午後展舵入口伺候指飭登陸頃據傳述李厚基眷屬自南靖陷落後即經離去厦門李氏恐人心動摇一切行李不許白盡搬運二日晚始飭差官押運出署由官碼頭落船原擬派撥兵輪爲之運載嗣以金門島外洋面發見軍艦出没厦門海口曁鼓浪嶼一帶加急戒嚴沿海兵艦大不敷用因此另僱大利商輪爲之運載聞已安抵福州一說謂已赴滬并聞臧致平一軍因南靖失守所部軍隊除有數營退守長泰外其餘之衆悉在龍溪被圍全數降服南軍因此厦門商埠一夜數驚各國領事多調兵艦抵厦以資保護而昨日英國兵艦更已派兵保護租界日昨臺灣公會開會商議保護之事均奉領事署認可各臺籍人等紛紛向小榕林臺灣公會領给燈籠及門標以爲臨急時懸掛之記認又指定十二個地點爲臨時避難所有發生事變可以就近逃避云云現李厚基知大勢已去預備船隻欲由海上逃往福州其實則已逃往鼓浪嶼矣 
攻閩粤軍近日勢將直逼厦門詔安一帶外間又傳李厚基已避 
 
 
 

Page 7

 
 
居海　軍艦查亦毫無其事以　在閩無時不催在厦軍艦出發攻粤而海籌等均不之應故李有所不敢現聞確已潛伏鼓浪嶼又聞陳炯明自將大本營移至南靖縣署後立命各部支隊進逼漳厦漳州克復遂四面襲擊厦門許崇智所領中隊已進至南厦六十里之嵩嶼閩軍周國謨等引兵激戰聞閩軍敗潰粤軍已佔領嵩嶼一面直攻詔安昨日午後軍政府得陳炯明電稱據邱營長耀西報告我軍進攻雲霄劇戰數日敵勢不支遂於江日（三日）下午十時向銅山退却數營卽會同警備游擊各隊一面追擊一面進城安民詳情續報等語合亟奉聞 
[舊國會改選議長之形勢]  
　　廣東消息云參院正議長玉家襄已有信辭職現聞將於會場發表後即决定日期改選正議長將來當選人呼聲最高者爲林議員森及趙議員世鈺據個中人所述林森尤佔多數又聞議員王乃昌牟琳等昨覆王家襄書略云公函大意以不使國家分裂爲前提於法律問題似乎可以遷就讓步惟鄙見與公頗有不同之點以爲謀國家之統一當以法律爲前提必内而政府外而疆吏人人奉公守法不出法律軌道之外斯國家可以長治久安組國家之根本者法律也謀國家之統一亦舍法律奚屬自變亂以來公持公平態度不隨熱中之輩走於極端同人愛公敬公故有前此通信來函適與希望相反母亦久居北方爲空氣所包圍不能擺脫一切歟云云 
六日午后一時開補選副議長會至二時半到會者尚不足法定人數直延至三時許點查人數尚差二十餘人不得已宣告散會聞是日未到會者以廣東福建爲最多其原因所在據外間傳說則謂粤籍議員聯絡閩籍議員擬舉葉夏聲其餘各省議員則多主張舉褚輔成雙方協商尚未妥故閩粤議員全數不出席頃聞現已協商將歸一致將來當選者大約仍以褚議員輔成爲有望 
[西南之軍政府消息]  
　　軍府各總裁對於北京選舉大總統事前宣言無論選出何人誓不承認現北京已選出徐世昌更發生種種消息謂將留副席讓諸西南以爲議和條件此種傳說雖未知可恃與否惟西南軍政府旣受重任於國會實負有護法擬亂運職責際此國亂已極自不能不本多數國人之心理爲光明正大之主張聞各總裁於昨日（星期一）政務會議已將此事提出討論其結果如何以關防嚴密無從探聽第據個中人傳述則謂各總裁之主張已歸一致大約不久當有鮮明之表示也又一消息軍府各總裁以北京旣選出總統破壞國家之統一和平已無希望軍政府對於救濟時局及一切大政方針自不能不及早確定擬擇日柬請兩院議員入府討論以便宣布一切 
　　五日政務會議議案參謀部咨請酌加本部經費案任命劉鳳起爲秘書廳秘書案聘藍天蔚爲軍事顧問電汕頭方總指揮陳總司令伍夏各司令劉鎭守使吕道尹等嚴禁騷擾保衛地方案其唐總裁所擬反對徐世昌當選總統電決由西南各省督軍省長聯合拍發 
　　浙軍總司令吕公望宣慰使蔣尊簋抵省之次晨岑總裁曾遣馬車前往迎迓午間進府與各總裁暢談數小時是日岑總裁卽在軍府設筵爲兩氏洗塵至晚始散隨用摩托車護送兩公返寓至兩氏與各總裁所談關於軍事進行者甚多各總裁以兩氏勞苦功高待遇極隆 
陸幹卿總裁初度良辰卽在舊曆八月十三日去歲粤中重要各機闢奉祝各種禮物文詞均璧謝不受今轉瞬又届壽期矣聞軍政府中各要人以爲陸功在西南且或訂交早歲或聯寅一方今又同居總裁之列不可無以祝之故已紛紛預備壽文矣 
[李烈鈞遇險後之廣東]  
戒備與審代 
　　自軍政府參謀長李烈鈞在東關橋上遇人謀刺後莫督軍恐有暴徒餘黨潛迹省垣即令警廳長魏邦平分飭所屬嚴密查緝魏廳長當飭令全部偵緝隊分出偵察故連日以來長堤老城各地酒樓旅店稽查甚爲嚴密魏廳長并親往東堤查勘一次更密飭水警查明該處橋脚共泊船艇若干艘未事之先有無人客雇艇乘涼事後該處船户有無接客下艇渡往别處悉令逐一呈報以憑查核軍政府各總裁聞此事發生亦異常注意以軍府附近各地多屬空曠慮有奸人混入警備區域特令陸軍盧團長及所部警衛人員從嚴防範自燕塘沙河永勝寺下塘鹿鳴岡以及北郊附近均着林司令駐紥營隊全數出防入夜後並增設步哨至東北較場爲止行人非有特别憑證夜間不許在防線内通過督軍署亦於日昨起發出軍事暗探多名一律便服在軍府毗連地點往來巡邏現東關以至東郊馬路一帶防衛異常週密 
李是日在鐵橋遇險鎗由道旁公厠中發出兇徒必在其内因將在厠之十五人一併拿獲由徐秘書長元誥張副官長于潯秘書楊咽冰高荷灣諸氏提訊一過次日（六號）復奉發交秘書孫璞李懷霜研審自上午八時至下午五時始畢二氏黨將審供情形面陳李總長略稱十五人中惟蘇彩新一名最爲狡詐凶險供詞大半閃爍當奉李親提該犯訊問是夕八時半在滇粤桂援贛聯軍總司令部内設公座李軍服升座張副官長于潯李秘書懷霜孫秘書璞列坐左右下級官長多人率領衛隊全副武裝肅立階上下氣象極爲莊嚴令先提蘇犯彩新蘇上堂欲跪李總長手止之令對公座設座位寛去手鐐脚銬並飮以茶水諭曰（汝亦一軍人且嘗在討龍軍効力打龍濟光是我所指揮汝可知道我生平無私怨汝於我更無私怨必係誤聽人言鑄此大錯吾據承審官報告汝供詞極狡展其實何苦汝係當場被獲即立予鎗斃亦不爲過吾特慎重人命耳汝軍長係我好友汝軍長之部下即我之部下汝果能直供軍長不恕汝我亦必曲爲開脫汝罪僅於誤聽人言汝直供之後固可免罪即主使之人亦可寛免我果有對不住人處亦當使我自已知道以便改良我存心向來寛厚不用手段汝切勿執迷自誤）該犯供詞仍不承認李秘書謂總司令官係汝應敬愛之上官如父母一般有錯向父母跟前承認有何不可汝諸事均推不知何以日間我問汝歷數點鐘之久即尋常事實亦隨口變亂即如汝明明在厠所被拿我豈不知所以問汝者試汝爲人果誠實否耳汝不明此意竟不認在厠所被拿汝果理直氣壯此等小事何故掩飾余仰體總司令官倡導文明之意不用刑訊汝即狡險至此豈得謂之有人心耶該犯無言李總長即令還押聽候覆訊旋提林錦全略訊數語優待如前其時已十句鐘李總長復令將林錦全還押即行退堂八號晚復由李秘書提蘇彩新訊鞫一次供詞未詳 
[粤財廳向台灣銀行借欵說]  
　　自紙幣低折後財政廳長早以規恢兌現爲急務近日進行更力已向臺灣銀行商借一百萬元以福隆公司烟酒收入項下爲抵押品月息八釐六個月内所有烟酒收入概由台灣銀行代收扣抵如不敷用則由粤省政府補足本息清還此事雙方已磋商協妥惟臺灣銀行方面主張以日幣爲本位而財廳主張以省毫爲本位日幣比較省毫稍低須百三四萬始抵得省毫一百萬手續未免較繁故此層尚未協妥一俟解决此事後即可簽字交付矣 
[徐州通信]  
　　徐州鎭守使張文生於本月十一號由碭山乘隴海第六次客車回徐銅山縣知事余少謨徐海道尹段母怠及第七十四混成旅旅長陳調元均於是日親到隴海西站迎接張君下車後略與諸長官寒暄數語即乘轎入城聞豐碭間之土匪自張君親自督剿後旬月之間官軍屢獲勝利惟伏莽滋多勦滅淨盡亦非易事所有調赴豐　間之軍隊現仍在原地駐防日來正與擊潰之小股土匪接戰其抵抗力仍不稍弱張鎭守使本擬仍駐碭山肅清餘匪奈時局日非徐州爲南北要道不得不回本任以重職守云 
[杭州快信]  
　　齊省長訪聞嘉興地方有人託名儲蓄集會歛錢發行彩摺情事已飭財政廳行縣尅速嚴禁勒令解散 
　　紹蕭塘工奬劵發行在即現奉齊省長定名協濟紹蕭塘工有奬義劵事務局刋發木質關防以昭信守昨并傳坐辦鄭雲鵬到署商定一切進行辦法 
　　湖墅米業因中秋節後蕪蘇等處米船連帆而至需用現洋非十餘萬元不可商諸錢業錢業以現洋奇缺未允接濟各米行聞信恐慌昨已呈請杭總商會會議維持否則祗能停斛 
　　民國元年浙省經募之愛國公債業已八次抽籖計還本洋四十萬元在案現第九次抽籖還本定本月二十日舉行聞第十次至明年三月間因餘籖無多届時概還本息以資結束 
　　台屬海門發現某重要密案省署已委任用知事陳炳業馳往澈查限日回報 
　　前清相國王文韶媳盛氏控其婿高爾嘉吞蝕存欵銀本息共五萬餘金案疊請執行高不服上告大理院聲請回復原狀昨經該院行文到浙以無理由之故障駁回不理 
　　龍游知事莊承彝奉令調省遺缺委省署機要秘書郭星五（號景垣吉林人）署理昨午後已發表 
　　海昌統捐局長王觀調省另有差委所遺員缺財政廳昨委正任瑞安知事福建人林鍾琪（號室馨）接辦 
[南京快信]  
　　蘇卾湘贛四省聯合在漢口開和平會協商解决時局辦法聞直魯豫晋陜閩浙七省亦允派員列席參與會議 
熊希齡昨電李督謂西南對於新總統旣爲法律拘束不便承認可由舊國會再行投票仍以東海當選則其他問題即可迎刃而政解請電軍府商求同意庶糾紛早釋 
聞李督前日語人云鄙見主張勸徐東海妥協南北後就職否則時局愈陷難境 
　　閩局形勢變換以來浙省大受影響楊浙督爲保境起見與江蘇籌畫聯防政策刻已就緒並派張伯歧來偉良徐元中王桂林盛開第等兼任戒嚴司令在本省水陸各區擇要戒嚴昨特電咨軍署知照 
此間謡傳福州失陷惟軍署尚未得官電徵實 
　　馮總統前派王克敏赴粤接洽兹已事畢昨由滬乘車抵甯謁李督密談數小時準今日午後轉津浦車回京復命 
海軍上將薩鎭冰昨乘津浦車抵甯住下關惠龍飯店李督晚間在署設宴歡迎聞薩日内即將赴閩 
李督面諭第十九師長楊春普即日遄返贛南防次免悮軍事 
援贛安武軍總指揮馬聯甲通電元日由吉安拔隊赴贛南前敵卾電南軍一面進攻巫山一面圍攻宜昌形勢危急 
贛督陳光遠派軍需課長赴京坐索軍餉昨過甯轉車北上 
寧總商會前電中央請取銷金劵條例迄今未奉電復兹聞津商會聯合會有電來寧謂財政部意見無論内外如何反對必逹實行目的如何對付乞速電知以便合力一致進行 
敎育廳長符鼎升前日因公赴鎭昨已事竣回甯 
中央電軍民兩署日本貴族院長彲川氏定寒日來華號日由滬乘車到甯届時請優待以敦睦誼 
蕭縣新省議員張慈明在籍病故省署查以該區候補第一名馬良逵依法遞補 
[地方通信蘇州]  
　　毆斃兵士之嫌疑犯吳江盛澤鎭大鍾圩鄉民毆斃兵士張澤順一案前經該縣知事於六月八日獲到嫌疑犯計八阿大沈成官二名並原卷一宗一併呈送蘇常鎭守便署請予訊辦當經朱兼鎭守使將該犯等發交軍法處審訊據供究竟兵士係被村内何人毆斃實不知情惟住居村内之沈和尚蔣阿二自本案發生後即已遠逃迄未回村等語朱兼鎭守使以該犯計八阿大等因案無佐證故供詞狡展意存諉卸若不將在逃之沈和尚蔣阿二緝獲到案分别質訊則此案終無解决之日特於十三號將計沈二犯發還吳江縣拘押並令勒限嚴緝在逃之沈和尚蔣阿二到案嚴行質訊母稍枉縱 
[崑山]  
　　失竊不請勘竊崑山大西門内吳紹康係前清浙西鹽捕營吳福海（即吳大鬍子）之子夙稱巨當前夜二時被竊皮衣等物甚多但失主並未報縣勘驗據云所失首飾係屬數年前預爲製備之銅飾料貨皮衣則係蛀蟲損壞不堪改舊之物云 
　　敲詐旅客之拿辦浦東人黄晋卿日前來崑收賬收得洋一百六十元日昨擬附三點五十五分之慢車至陸家浜及至車站車已開行遂折回行至馬路車站脚夫阿友見黄某腰際纍然有物疑爲烟土上前盤詰黄出洋示之脚夫見財起意多方恫嚇流氓張振書亦來助威敲得大洋十六元始各散去事爲縣署稽查員趙巡官所悉令巡邏警士尾追拿獲車站脚夫阿友流氓張振書等二名解送縣署訊辦並先追出該犯詐洋十六元交黄晋卿點收云 
[松江]  
　　處理舞弊郵差金山縣張堰郵局長陳耀祖查得郵差韓老梅揭取郵票意圖重貼當即送請該邑徐亞伯警佐嚴予究辦聞徐警佐囑陳局長自行報告該管郵務司咨由金山縣訊辦一面將韓老梅暫爲看管以防疏脫 
　　押犯修築馬路西車站附近之馬路車馬輻輳使用極繁旣易破壞又失修理因之磚石嶙峋頗爲行旅所苦兹由縣警察所挑選押犯赴站修理每日上午九時起派巡長一名巡士數名荷鎗實彈押同前往直至午後五時始工畢還押 
[鎭江]  
　　鎭郡商業之一斑桐油一項因川廣不靖來源殊費周折現值秋季出銷正盛連日巿面貨缺故價又漲昂昨今兩日巿上交易洪江油每桶（約六十觔）漲至十三兩左右副洪十二兩三錢本年鎭屬徒陽兩縣各鄉新棉稍受風災收成歉薄近日新花業已上巿開科以來每擔十三元五角現已漲至十五元左右售價旣經昂貴銷數不無減色惟刻下尚在仲秋時候恐一交冬令勢必異常騰貴然貧苦食力之輩藉以禦寒者又將疾首蹙額矣 
　　揚中縣之拒土會鎭屬揚中縣商務分會曁敎育農務各會聞政府近日准許製藥公司收買存土假名製藥分銷蘇浙卾贛四省如果成爲事實名則銷藥實則銷土勢必烟禍復萌前功盡棄特於十二日假商會開拒土大會討論一切進行事宜一面電請齊省長轉電政府取銷前議並請通飭各屬實力嚴查私土杜絶禍患云 
[揚州]  
　　鹽船淹没淮南草埝場大豐號内之鹽船由場駛圩經過邵伯六閘地方遭風淹没損失鹽引甚巨該號具情呈報運署張司長據此於十三日咨行揚州稽核造報分所派員查勘以昭核實 
　　預備祝壽兩淮張運使緝私劉統領以九月十九日（陽曆）爲李督軍壽辰相約於十六日赴甯祝嘏並聞蘇省各僚屬備送壽禮之資業經齊省長主持公送演戲三日 
[清江浦]  
　　檢查委員到浦督軍省長會委之少校參謀陳敎懋記名道尹俞壽璋二人前來淮徐各屬檢查各縣警備隊保衛團等已於十日到浦縣知事劉子鶴先期將各鄉駐紥之警備隊調集城内以便檢閱陳俞二尹於十一早由劉知事會同前往各處檢閱翌日當可竣事即行北上由泗陽直逹銅山云 
　　學校因病放假淮陰縣立高等小學校近來發生一種傳染病恶寒發熱全身浮腫頭部尤甚該校學生百餘名患者已過半數故該校長王登雲特牌示放假一星期傳各生回家醫治未病者亦一律出校以防傳染 
　　控告勸學所長竇應勸學所長周績熙近因無端裁撤兩校被該縣人在省告訴省長批飭淮揚道尹派員澈查究竟有無别項情形以憑核辦聞道尹先令寳應縣知事查復再行核奪 
[安慶]  
　　高營長責革不法兵士皖垣軍隊自馬鎭守使出發後征調一空僅餘安武軍第八路第四營與一六兩營排尾兵士守城巡夜而已此次兵士旣不操練殊覺清閒遂多飮酒冶遊之事北區衛門口有蕩婦二人某兵士欲携之而逃深夜私行經該處崗警詰問始猶支吾後因盤查甚緊遂告以前情該區彭巡長以事關拐帶即將兩蕩婦送交警署一面報統部部令第四營長高葆眞查辦屬實即令將該兵士鎗斃維時北區署員以此事係由彼區發覺恐將該兵鎗斃之後難免與營兵結仇相報緣懇高營長從寛懲辦免其死罪後聞高營長將兵士責打軍棍一千斥革云 
　　呈請嚴禁開墾無爲縣民人楊宏浚近欲開墾該縣劉家旭灘地經該縣知事查明該處萬難築堤開墾實與水利大有妨碍且有關大衆公益自應仍舊蓄水爲是昨特呈請省長嚴批禁止並將勒石永禁以保圩堤云 
　　貴池免辦警備隊之被駁前次省公署通令各屬舉辦警備隊以衛地方現聞各屬呈報均已成立惟貴池縣知事劉鎬呈覆以該屬介於省垣大通之間相距不遠小輪半日可到且大通駐有重兵即有事故不難電調其城鎭各警察所亦能維持地方秩序似無庸設立警備隊虱聞省長以陸軍注重國防保衛地方何能惟軍隊是賴且此次飭辦警備隊係屬通案該縣應如何籌欵舉辦之處應呈由該管道尹統籌全局核飭遵行一面召集各紳切實勸導俾免阻碍而利進行云 
　　渦宿匪患之難除皖北渦陽宿縣等處前此匪患業經倪督姜都統派隊會剿惟匪蹤此拿彼竄終難剷絶根株現聞宿縣境内又有大股土匪蠢動勢將復竄渦境該縣居民極爲惶恐刻由縣知事飛禀督軍省長請飭軍隊往剿以保地方云 
[杭州]  
　　中學校長會議纪悈十三日上午八時全省中學校長續開會議到會者十七人内新到者爲嵊縣中學校長周志由仍由孫校長士琦主席先開議統一校訓案因各處地方特性不同贊成者少數次議採用靜坐法案因實行爲難贊成者少數兩案均打消次議部交討論問題衆各表示意見尚無具體成議至十二時散 
　　誤拘債務人之奇聞灰團巷張德榮前因有自置拱埠城北商團對面基屋走路一條被已故之徐嘉元侵佔控由杭地審廳飭傳其妻某氏訊追徐氏現住紅門局疊次傳訊抗不到案乃由審廳陳廳長移請杭地檢廳派法警葉克祥拘提票上並未詳註門牌號數該警到地後到處查詢不料有高審廳一等學習生徐家鈺住居該處左近葉乃喚同崗警將徐家鈺之妻拘至該廳其時徐氏不知因何案發生惶駭萬狀比至廳後有人報告伊夫即奔至待質室探望詢及前情立回高廳報告誤拘情由該廳民一庭庭長鍾洪聲以如此辦事殊屬疏忽倘係貧苦小民冤抑更不待言乃即召集全體職員公同集議僉稱非主張嚴辦不可於是面請經廳長片邀高檢廳陶廳長立傳地審廳陳廳長地檢廳陳廳長告知此事陳廳長即將該警立時開革交警長王德奎看管聽候訊辦一面由地檢廳僅與送徐家鈺妻回家云 
[甯波]  
　　錢業回復後之反對聲錢業風潮調停妥洽後有王者相者投函虞治卿君云此番敝業停止過賬收付明是二十九家空户有意要挾自已違背莊規躉銀滙上以致巨欠洋單反說恒孚聚集洋單逼還現欵此可欺三尺童子而誠見笑於大方家也公等恐釀禍端前來調處欽佩莫名惟聞調停之法謂九底前逐步還銀以沖洋單則可謂元價任空家之意作價一百四十元並云此後規元以抬四色現洋以升三元爲限此則非鄙人等所望於公等排解之意也現水之害於國計民生受痛非淺所利者獨一錢莊耳一家哭何如一路哭故省長核准省議會議案而毅然必欲革除之良有以也今斷定自後元價抬四色現洋升三元爲率雖以公等之力足挽回官廳成命其如四色可抬三元可升將來元價一百五十元一百六十元亦可抬即現洋十元二十元均可升奈何奈何除非公等數位終年終日在錢業公所管朿則可否則竊恐公等行旌夕發而元價已朝抬矣彼時公等其何說之辭昨夕滿街錢業無家不談及此後空洋可做則居心豈止望抬四五色而現升之大更不計矣其故由於錢莊太多良莠甚雜且近年爲呆板洋拆致空洋滋味嘗慣欲根本解决非將奸商壟斷中之尤劣者懲辦一二且取締數家庶幾使他錢莊亦守本分範圍而不敢逾越若如公等所判　姑息反足養奸異日者規元現升又復高漲不知公等何以對付云云 
[廣東]  
　　盜刦與家庭之關係舊曆初一日午二時許東關大巷二十七號門牌鄭蘭甫醫生住宅發現被匪行刦傷人一事被刦時先有二匪呼門求診其時鄭及其子女均外出祗餘媳婦一人在寓出而應門答稱醫生不在家該匪謂現因病重且由沙河遠道而來求入内稍待鄭媳允之該匪入内即拔刀向鄭媳頭上一砍再用刀猛砍其右膀一匪又用劍仔刺其頭蓋再用布緊塞其口然後分頭搜刦掠去現銀一百二十元并首飾衣物等而遁當搜刦時鄭宅内有四房惟鄭繼室某氏（再醮婦）之房并未搜及該再醮婦當時亦不在室又行刦時共有匪七人三匪入内餘三匪及一匪婦在門外把風又該屋樓上另與某姓同居并未刧及刦後移時鄰右始知鄭亦回家即使人往東賢里某屋告知再醮婦令其回家婦云我早知有今日矣不允回去鄭由是疑之即報區協同警察將再醮婦拘去到區時搜其身懷有金耳環手釧及錢銀等物最奇者并有其夫及子女（大婦所生）媳婦等生辰八字在内該區翌日已轉解警廳審訊矣據坊人云該再醮婦性情極兇狠且時與軍界來往此次之行刦實彼爲主謀欲殺死其子女媳婦等俾一家同歸於盡云據報界公　稿略云總商會會董鄭耀文住宅被身穿紫花軍服男子二人誆騙開門各出鎗械用身上所東脚綁將各人綑紥一隅傾箱倒篋刦去贓物數百元臨去用身上所佩刺刀刺傷鄭耀文之妻鄭温氏頭部及右臂二處傷無大碍該區即僱輿送往廣東醫院調治隨於本日七點鐘時由線人帶同警察到東里十五號將串同外匪入屋行刧犯婦鄭潘氏一口拿獲回署隨即由該署長員訊問據該婦人稱鄭潘氏年四十四歲係再醮與鄭蘭甫爲繼妻即鄭耀文之繼母聞該婦平日與家中大小極爲不睦屢將媳媂及前妻之子女虐待曾於前數月强迫女兒阿珠吞食烟膏後延醫救護不致斃命平時常說必要陷害其一家死清而後已今次見其丈夫鄭蘭甫有銀毫數百元回家特串同外匪入屋行刦並買兇手將媳婦刺傷幸當時女兒阿珠不在屋内否則必無幸免事後訪之附近坊鄰當時見有婦人二口在街上徘徊以爲普通往來並不注意孰知此婦女即爲把風云 
雜評一　 
[籌備戰後（默）]  
　　今日我全國人之所缺者無一種斷行之决心更無一種斷行之實力無决心則主張愈趨愈歧事益紛擾而不定無實力則行動且前且却事更挫折而無成此徵之中國歷來之大事無一不誤於此種缺點也 
　　所謂籌備戰後者吾國人亦未嘗不知然知之而無一種决心决之而又無一種實力故遂遷延觀望以至今日耳坐誤事機已可慨歎今各國爲戰後籌備迅猛如是我於斯時急起直追猶慮無及况乎尚以内訌爲務而不一顧耶雖然中國時會之一失再失者多矣所謂遺事後之悔而令人慨歎不已者豈僅此一端而已哉 
 
 
 

Page 8

 
 
   
 
 

Page 9

 
 
[]  
 
 

Page 10

 
 
本埠新聞 
[董家渡碼頭之價值]  
　　英文滬報云董家渡碼頭股票之價值現已大漲由七十三兩漲至一百二十五兩蓋因有碼頭出賣之說也聞某日人近曾察視其地擬收買之地主爲虹口碼頭公司尚未承認有出售之意據知者云董家渡碼頭産業沿江一帶可值銀三十萬兩按董家渡在南巿黄浦灘之對面地位甚佳可容江船及中等海船停泊云 
[閩商所得之大王莊警信]  
　　昨日滬上閩帮商號接福州大王莊地方（該處爲上海運往雜糧及運申木植必經之道）來電報告日來該埠因南軍進迫異常吃緊土匪蠭起擄人勒贖之事時有發見閩省軍警已無維持之力是以稍有身家者刻已遷避一空該商亦於即日起行返滬云 
[護軍使商調蘇軍之復音]  
　　松滬盧護軍使因厦門危急福州吃緊擬派滬防軍隊前往援助咨請江蘇李督軍撥調蘇州陸軍第二師兵士兩團來滬填防等情已誌昨報兹聞盧使得有李督復電謂已電召朱鎭守使及張亞威旅長來省面詢蘇防情形能否抽調再行電聞云云 
[薩鎭氷行將來滬]  
　　海軍總司令部接有電報得悉海軍上將薩鎭氷於昨日抵甯定今日來滬故已預備至車站迎鴉並聞薩氏此來有調集海陸軍及海軍陸戰隊在滬出發援閩之說又一消息則謂赴閩向雙方調和未知孰是 
[又有閩省散兵抵滬]  
　　連日閩省散兵陸續來滬不下一千餘人均經盧護軍使發給川資遣回原籍昨日（十四）上午十時又有七八十名由厦門乘太古公司新疆輪船來滬停泊浦東華通碼頭該兵士均赤足科頭身穿破舊軍衣情形極爲狼狽旋即雇用小船載赴滬南而去此外尚有男女搭客百餘人據云係厦門紳商富户恐遭戰事波及故遷徙來滬云 
　　又聞淞滬警察廳長徐國樑查得此次閩省遣送退伍兵士陸續來滬爲數甚衆除由松滬護軍使署分别給資押送回籍外其不願返家暫留滬地者亦必難免自應注意偵查以免逗遛滋事故於昨日諭令南巿第一區署每晚加派巡長數人分往各小客棧嚴密偵察有無散兵留宿並飭偵緝隊長帶同隊士密往所轄境内詳細偵查俾免生事 
[答覆東海密電之斟酌]  
　　徐東海兩次通電各省區軍政長官經載前報兹聞尚有密電一通係關於時局重大問題本埠某機關接到此項密電後因問題重大不易答覆擬與某省會　取同一之態度云 
[各銀行經募美國借欵]  
　　大陸報云本埠有銀行十二家巳商定經募美國第四次自由借欵辦法其名如下花旗銀行美國郵政局美亞銀行滙豐銀行正金銀行麥加利銀行美國運通銀行東方滙理銀行中法實業銀行中國銀行交通銀行上海商業儲蓄銀行隨後如有加入者再行宣布該債欵雖定期九月二十八日起開募凡欲認購者目下即可與各銀行接洽 
[濬浦總工程司北上]  
　　文滙報云濬浦局總工程司希登斯丹君昨日自滬起程北上參與直隷河工會議會議地點乃在津埠 
[代理美總領奉召返國]  
　　文滙報云駐滬美國代理總領事約翰遜君奉命回美京報告事務俟下月薩門斯總領事回任後即將束裝起程約在十二月一日左右可以返滬 
[赴英華工放洋]  
　　英國駐滬招募華工事務所此次在虹口浦東等處續募得鐵廠小工二百餘名業經考驗合格取具舖保由承募華洋各工頭知照各工人於昨日（十四）上午齊集公和祥碼頭附搭英公司輪船放洋至午後四時經洋工程司逐一點驗登輪後旋卽起椗出口各工人家屬親友前往碼頭送行者頗衆鞭炮之聲不絶於耳一時頗爲熱鬧 
[調查銷土機關之部電]  
　　淞滬警察廳徐廳長近接江蘇財政廳長轉北京財政部來電略謂閘北協濟公司收買存土名爲製藥銷賣通銷四省不免流毒無窮烟燄復熾殊於禁烟前途大爲抵觸該公司内容如何是否分設機關在各處境内銷賣烟土應通令所屬嚴查取締禁止販賣毒質品類等因徐廳長立即通令所屬各區署所警正佐迅行派警切實調查各該管區域内有無前項販賣烟土之事一經查出立即呈報拿辦 
[私運食米之頓挫]  
　　大有販米公司自在滬南設立總機關以後並在法租界洋行街及英租界等處分設辦事處或任貨欵之支付或任運貨之接洽分投進行事頗秘密其在滬甯火車站亦設有運輸機關一般米　客莫不鑽營奔走其門以圖染指乃迭遭各界反對物議沸騰致蘇屬産米各地雖經派人往購未能着手進行現在派出各人已於前昨等日陸續回滬靜候主其事者運動　熟再行出發惟聞王問樵嚴慶雲黄吉甫李仲漁陳子香等已有聯翩辭職之說云 
　　又南巿顧某所開之大正米行日前承辦某洋行打包白米出口外間即人言藉藉該行因執有軍米護照初無顧忌今亦以人言可畏暫時停止然其手段敏捷獲利已頗不貲矣 
[浙省購運軍米之接洽]  
　　海關監督公所昨接財政廳公函云本年八月二十七日奉省公署訓令内開准陸軍部咨開准浙江督軍電稱四師奉發六三四五至六三四九號運米護照五張赴蕪湖購運該關以未奉京電行知留欵抵押始准運杭請將前照號數轉知稅務處速電騐放以便續運候復等因查四師七年度需米額約三萬四五千名於本年一月間由蕪購第一次一萬石分五批運杭案内曾經飭放在案四月間復准楊督軍來電請發護照五張赴蕪續購分爲五批當經咨行貴署令知廳局於分批報運時騐明米數與部照相符免捐放行先後以運完爲度兹准電稱前因除咨稅務處令知蕪關外相應咨行貴署查照等因准此合行令知該廳轉行遵照等因奉此除分别函行外相應函達查照云 
[添派兵士建築依周塘馬路]  
　　松滬盧護軍使以建築依周塘馬路工程原限三個月告竣惟築路兵士僅撥一千名開工至今瞬將一月所築無幾若不添派兵士建築則全路四十里工程届時恐難竣事且以後時交冬令日晷較短建築工程必致遲延爰於昨日通令擔任此項工程之各步兵團每營加添兵士五十名合計四團（十二營）共添兵士六百名務速趕往加工築路以期無誤逾限云 
[四馬路昨晚之刦案]  
　　昨日傍晚七句鐘有年約三旬身穿青布短衫褲面上黏貼橡皮膏藥之盜匪某甲糾黨二人至英租界福州路（即四馬路）浙江路口三百八十八號門牌元大生烟紙店兩匪在外望風甲即躍入櫃内出示手鎗向各夥友等嚇禁聲張當將賬檯上鈔票洋七十七元攫取而逸迨店主陳某飛報老閘捕房派令通班中西探捕馳往兜拿各匪已去如黄鶴該探等遂即回禀捕頭轉禀麥總巡通飭各捕房中西探捕一體留心偵緝務獲嚴究 
[催覆交易所認股數目]  
　　上海交易所係由商董虞洽卿等發起組織業已擬章呈請齊省長詳部立案所有認股事宜已由棉紗棉花油豆餅米五金顔料等各業領袖邀集各該同業分别擔任認定若干股限定九月十五號以前各將認定股數報告註册然後照章先繳股欵四份之一乃至今期限將届而所認股數尚未據該領袖等正式答復該事務所主任爰特分别函催並聲明展限一星期至九月二十二日爲止屆時望將所認股份數目正式答覆以憑查考云 
[一週間之金融巿况]  
　　調查本月九號至昨日止此七天中各外國銀行除三井銀行由青島裝來銀十五萬兩外其餘均無進口中交兩銀行及各錢業運往南京向造幣局訂購國幣之寳銀日有十餘萬兩尚有鹽業正金等銀行裝往漢口銀洋五六十萬今將細數録下（九日）中國銀行裝往南京銀十四萬兩又來龍洋三十萬元（十日）正金銀行裝往漢口洋十萬元交通裝往南京銀二萬兩中國銀行從南京來洋十萬元又裝去銀七萬兩（十一日）交通銀行由南京來洋二萬元中國銀行亦來洋十萬元又裝去銀七萬兩（十二日）交通銀行從南京來洋二萬元中國銀行又來洋十萬元又裝去銀四萬兩（十三日）三井銀行由青島來銀十五萬兩中國銀行由南京來洋十三萬元交通銀行亦來洋二萬元中國銀行又裝去銀十萬兩（十四日）交通銀行由南京來洋二萬元中國銀行亦來洋十二萬元又裝去銀十三萬兩又交通銀行裝去銀十五萬兩鹽業銀行陸續裝往南京銀十萬兩又陸續來洋十三萬元各錢莊代客帮裝往南京銀二十萬兩 
墨洋龍洋自十二號之後來源不少至其用路除收買花米外餘則寥寥故十二日上午墨洋七錢三分四釐至下午略跌計七錢三分二釐八七五龍洋七錢三分二釐半至十二日午後墨　又跌至七錢三分○半釐龍洋七錢三分昨日南巿各花行因近三日間新棉花收數甚旺日有二三十萬斤收下需用國幣二十萬元上下故紛紛向各錢莊預購上午墨洋又漲至七錢三分一釐七五國幣七錢三分一釐三七五今日（星期日）龍洋之價逆料必高蓋因中國銀行循例休息國幣旣無售出勢必向各莊搜羅也 
　　銀拆一時恐難鬆動因朝鮮等銀行向華商暫拆銀兩甚多利率按月九兩五錢故近數日最大（九日上午）爲二錢八分最小（十四日上午）一錢六分至下午仍須二錢一分 
　價與大條銀價自八月二十二二十三兩日改長以來迄無變更日本滙水仍挂四錢五分惟各銀行結進結出之價則參差不一以致九月份標金之價忽上忽落業此者奠不受其影響 
赤條之價較前星期六稍跌恒孚等銀樓飾金之價最小開過四十一元現已漲洋五角因節近中秋交易寥寥赤條之價目下難見起色 
　　昨日星期六調查本埠中外各銀行所存大條銀及現洋之數列下麥加利存銀一百五十二萬洋一百二十萬滙豐存銀七百三十八萬洋一百四十八萬大條銀八十條德華存銀三十一萬正金存銀二百八十四萬洋六十五萬道勝存銀一百二十萬洋四十八萬大條三百三十五條通商存銀三十萬洋五十萬東方存銀二百十萬洋五十萬花旗存銀一百三十六萬洋九十萬華比存銀六十二萬洋三十二萬和囒存銀三十二萬洋九十三萬中國存銀一百十三萬洋三百零四萬台灣存銀七十二萬洋七十萬住友存銀四十三萬洋八萬各莊街底存銀一百二十萬洋一百六十萬交通存銀七十三萬洋一百十二萬有利存銀三十萬洋十二萬三井存銀三十萬洋五萬三菱存銀九萬洋四萬朝鮮存銀三十六萬洋四萬中法存銀四十九萬洋二十九萬總計存銀二千三百七十萬洋一千四百零四萬大條銀四百十五條較七日少存銀八十七萬大條銀亦少存一百八十八條現洋則多存一萬元尚有華商金城四明鹽業聚興誠中孚永亨浙江興業等銀行所存銀洋之數通不在其内 
[賽球爭論案之枝節]  
　　文滙報云聞尼爾遜今晨偕某英人律師在英按察署起訴控裘達愛斯拉以毆人之罪今日愛斯拉等三人在會審公堂提出關於控告陳友仁譭謗案之請求英副領事白君偕中國讞員在内室傳訊陳友仁與尼爾遜皆未到案但有律師代表案未公開其情不得而知惟聞諸非官場方面消息愛斯拉等之請求乃欲阻留陳友仁在滬俟此案審結後方許起程但此請求未經允許聞陳已於午時離滬矣聞十二日陳友仁遵公堂之傳召上堂聲明實係患病故欲赴美養疴當由堂上决定此案開審之期展緩四個月陳須繳擔保將來到案之證金云 
[粤帮開會之冷淡]  
　　廣肇公所素爲滬上富有資財魄力雄厚之堅固團體本年入夏以來因有一二議董對於廣肇義學籌欵問題頗持異議致有西席（即坐理）辭職及推翻董事會改組公所情事業已訂於今日假廣肇醫院開全體大會公决一切兹悉旅滬粤帮肇慶同鄉會南海邑館順德會館三水永義堂東莞寳安會館慎守堂裕安堂廣安堂守經堂懷安堂上架行各團體因是日會議爲各公團未經承認之臨時主席所召集核與公所定章不符未便承認是以决定是日開會時各該團體概不參預所有前經公所勸募之廣肇義學經費除業經解繳公所核收之三萬二千餘金由所設法保存外尚有認而未繳之一萬餘金亦經議定暫緩繳付須俟解决後再行集議照繳故今日會議以上各團體均無一人出席云 
[議抽花捐修理橋梁]  
　　浦東航頭鎭巿河各石橋年久失修日就損壞兹由商董莊義先提議修理特於前日　邀花業領袖嚴衡川王錫封王錦昌王燮鋆王桂生邵妙忠徐景星等假座西聯鄉公所開會集議當經議决嗣後每包花衣抽錢二十文作爲修橋經費賣客買客各半承認即擬呈請縣長出示布告尅日興修以便交通 
[僞造紙幣之薄懲]  
　　贛人江和順（即江合順）自稱向在湘江爲古董掮客前因串黨私造雲南富滇銀行十元僞鈔票爲該銀行偵知密遺代表余冠瓊與江接近佯爲交好由湘江結伴來滬庽居金隆街四號門牌某旅館内經江介紹與在逃之帥松平陸芷湘等接洽出洋三百元購定富滇銀行十元僞鈔票二百張約日交貨余即密報滙司捕房派令包探奚德安西探目泮林士前往將江和順拘獲連同僞票一百九十九張帶入捕房解送公共公堂訊供判押候補提人證訊究在案昨晨又由捕房將江解廨經俞襄讞會同日副領事林出君復訊先由中西探上堂禀明拘拿被告及調查情形並據原告余冠瓊投案訴稱在雲南行使是項僞鈔票之吳德儉華春保黄清泉劉海泉等曾爲該管地方官拘獲供出製造僞幣機關係在上海向由湘江江合順轉運至滇等語以故富　銀行委派代表至湘與江佯爲交好偕同來申據云尚有仿造通商銀行五元鈔票及湘省某銀號二千文錢票情事被告等私造鈔票擾亂圜法應請從嚴訊辦質之江和順供稱向在湘江爲古董　客於去年十一月間來申曾由帥　等囑託一切是以此次原告託我購買卽來上海介紹至甯波路源記棧德泰和號内與帥某等接洽是實中西官得供會商之下以被告私造僞樯違犯刑律二百三十二條應處三等有期徒刑三年以上之刑期今姑從寛減等判押西牢一年半僞票銷燬 
[德僑裴林司被拘]  
　　德國人裴林司范來其同住閘北寳興路華興里二百三十號屋内范來其因搶土案被公共租界捕房獲解護軍使署訊辦前日盧護軍使飭由淞滬警廳徐廳長派偵緝隊金殿臣又往閘北將裴林司拘案暫押司法科聽候軍署提歸軍法科訊核 
[甯波同鄉會募捐團大會紀]  
　　甯波同鄉會昨日開第四次募捐團大會公推錢逹三君爲臨時主席首由主席宣告開會宗旨略謂本會募捐開辦今已四十日承諸同鄉踴躍擔任成績良好關於事務所辦事　形請坐辦方椒伯君報告當由方椒伯君登台宣告自募捐展期以來至本日止已募到捐欵洋十萬零六千八百零九元九角三分銀五千一百五十五兩總數已達十一萬募捐員之未繳捐者尚多月内當可希望捐足二十萬元外埠捐欵亦在進行漢口史晉生汪炳生諸君聯合旅漢同鄉募集鉅欵天津亦有欵滙申日本吳錦堂郭外峯諸君亦願慨捐鉅欵並代爲勸募勞合路舊屋料業於日前開標出售不日即可拆卸以備九月初一日開築新會所云云旋由到會各募捐員討論募欵方法籌定各種促進計劃未繳捐欵之各募捐員得以從速勸募又籌議預備設立商業學校各事至散會已鐘鳴五下矣 
[江蘇敎育廳訓令二則]  
　　組織學校敎職員批評會上海縣知事奉江蘇敎育廳通令云案准江蘇省敎育會函開敝會附設之縣視學研究會於八月十七日至十九日開研究會據崇明縣視學施祖恒上海縣視學朱寳松江縣視學倪宗伊提議組織學校敎職員成績批評會經衆討論認爲適當並即擬定簡章八條合亟抄録原提議案及簡章函送察核備案實爲公便等因並附到議案及簡章准此查此項學校敎職員成績批評會足以補助縣視學耳目之不逮洵屬切要之圖除函復備案外合將組織學校敎職員成績批評會議案及江蘇各縣學校敎職員成績批評會簡章發交該知事轉行勸學所長會同縣視學遵照辦理此令計發組織學校敎職員成績批評會議案（理由）縣視學視察一校不過二三小時除表著之迹象未易下確實之評語且學校多之縣往往限於時間不能逐一視察對於官廳報告容有疏漏此宜與勸學所長勸學員學務委員組織批評會共同討論者一依現行規程小校校長由勸學所長呈請委任則各校敎職員之品行學職及服務狀况當然爲勸學所長及勸學員所深悉此宜共同討論者二敎職員爲青年表率品行較學識尤重僅從敎授訓管方面視察而批評之不足以定其優劣而縣視事一人之心思耳目容有未周此宜共同討論者三具此理由用特提出議案請公决提議者崇　縣視學施祖恒上海縣視學朱　松江縣視學倪宗伊 
　　江蘇各縣學校敎職員成績批評會簡章（一名稱）某縣某學校敎職員成績批評會（二目的）督促舉校敎育之進步喚起敎職員服務之精神（三組織）以縣視學勸學所長勸學員學務委員組織之但遇必要時得諮詢該校校長（四召集）由縣視學會同勸學所長召集（五期間）每年舉行一次於學年終了一個月以前舉行之（六方法）就敎職員品行學職敎授成績訓育成績及其他執務狀况取渾括主義用分等法評定之（七效用）爲縣視學勸學所長綜核本學年内敎職員成績之依據（但縣視學臨時之視察批評仍不失其效力）（八結果）批評之結果由縣視學會同勸學所長呈由縣知事轉呈敎育廳長察核備案 
　　訂定縣敎育行政人員攷核條例又一通令云案查蘇省各縣勸學所現已次第成立勸學所所長勸學員縣視學亦大都委任縣敎育行政機關略已設置完備惟是設置之初此項人員欲其將來勤奮從公無忝厥職必先有考核之方庶幾可以就規範而策進行前此雖已奉敎令頒布地方興學人員考成條例惟但舉大綱未列細目兹經本廳依據此項條例加入縣視學一項並將考核各事項略爲規定擬具江蘇暫行縣教育行政人員考核條例七條呈請敎育部曁省長核示兹奉省令内開呈及條例均悉該廳長以縣敎育寿政人員於全縣敎育關係重要擬訂條例藉資考核察閱各條規定尚屬可行惟查第六條懲戒事項已包括於第三條中且所列縣視學並得適用部頒規程第二條但書之規定一語係屬任用手續尤與懲戒無關該條全文應即删除第三條應改爲第五條其依地方興學人員考成法之規定行之句並改爲依地方興學人員考成條例辦理第四第五條遞改爲第三第四條仰即遵照改正通令飭遵等因又奉部令内開呈曁清册均悉該廳所擬江蘇暫行縣敎育行政人員考核條例七條尚屬妥適應准照行此令等因奉此本廳即將 
 
 
 

Page 11

 
 
所擬條例遵照省令修正合行令仰該知事遵照辦理此令附發江蘇暫行縣敎育行政人員考核條例第一條左列縣敎育行政人員之考核依本條例行之（一）勸學所所長及勸學員（二）縣視學第二條勸學所所長及縣視學以三年爲一任届期滿時由縣知事依照任用手續開列三人呈由敎育廳長遴委其著有成績者得繼續任用之勸學員以二年爲一任届期滿時由縣知事改委其著有成績者得令續充但須呈報敎育廳長查核第三條勸學所所長及勸學員考核之事項如左一關於勸學所規程施行細則第一條之各事項能否執行（二）關於勸學所規程施行細則第三條規定職務執行之勤惰（三）學校校數之增減學生人數之增減敎育經費之增減學風之優劣薦任學務職員之當否（四）關於其他之敎育法令能否遵行第四條縣視學考核之事項如左（一）　於部頒縣視學規程第五條規定各欵執行之勤惰（二）對於部頒縣視學規程第六條縣屬學務職員指導之當否（三）對於江蘇暫行縣視學視察細則之各條能否切實執行（四）關於其他之敎育法令能否遵行第五條勸學所所長勸學員縣視學之奬勵及懲戒事項依地方興學人員考成條例辦理第六條本條例自公布日施行 
[濟生會籌勸汴賑之報告]  
　　中國濟生會快郵代電河南趙督軍兼省長云前奉哿電以沁　卹洛各河决口鞏偃修陟孟濬等縣被水成災委勘撥賑災廣難繼屬速籌賑等因過會當卽召集各董會議並致會員就近調查一面籌商辦法僉以上冬今春兩次派員到汴散放義賑補助堤工抽洩潴蓄共籌四萬餘金執有貴處官廳印收諒均轉報鑒核近因湘省兵火洪水魯省汶决爲災敝會兼籌並顧心悴力微呼籲者已舌敝唇焦捐輸者將筋疲力盡發棠殆不可復無米何以爲炊正躊躇間疊准河北道范道尹修武縣杜知事及會員生得勝報同前情並據曾出發員已在焦作先放麵包五千斤先後請賑前來復開緊急會議經衆公决擬先將電致災情函報慘狀分轉各慈善機關並登報籌勸外再於無可籌措中商墊借撥先應修武之急其餘仍視力所能爲勢有可及者羣策羣力積極進行一俟集有成數派員出發即行馳報以副仁意上海中國濟生會賑務處董事謹復庚 
[商會會長允墊印花稅欵]  
　　江蘇印花稅駐滬辦事處坐辦員近奉江蘇胡財廳長令略謂蘇省推行稅證以上海爲通商口岸銷數必較他處爲旺乃核之近來所報銷稅數目未見發達當此公欵奇絀待需孔殷之時尤不得不實力暢銷以求進行所有稅款雖據陸續彚解來省分撥公用何如尚待亟需必須從事籌畫等因故該坐辦商之縣商會會長請將經辦推銷稅證所得之稅欵先行設法籌墊以便彚解財廳濟用聞顧會長已允先籌墊洋一千元即日送至該坐辦處轉彚省垣云 
[貨船失事之賠償]  
　　南巿鼎泰豆行前代浙省新篁昌號向益興公司投保朱桂元（即安官）船蠶豆水險銀五百六十兩該舟裝　甫畢待潮開駛詎於即晚十時因漏失事當即報告公司要求賠償公司得報後頗爲疑慮以船尚停泊三泰碼頭待潮開駛何致失事並查該行於一月之間疊沉貨船至四五只之多情殊可疑果欲賠償亦須請公正驗船人驗明失事原因始能承認於是遂請泡立生台維（譯音）驗得該船中艙有一縫用棉花塞住再有一洞新用木板補釘用灰嵌補實係破漏舊船不能裝　貨物該公司以依據報告本無賠償之必要祗緣内河水險事屬初創於是破格通融仍負賠償倘嗣後再有此種破船裝貨定不承認特具正式公函送至萃秀堂請卽通告同業原函録下敬啓者貴公所與敝公司訂立合同認保内河帆船水險一事開辦以來尚稱平穩前者長義行（船户胡任林）與宋也香客（船户許阿大）先後有船隻失事該行報告前來經公司派人調查確係相當失事照章賠给早經該兩户聲明兹有鼎泰行向敝公司投保朱桂元船蠶豆貨本五百六十兩（該船噸位能容四百擔此次僅裝二百四十四擔）停泊碼頭待潮開駛詎忽來公司報告船貨豁漏沉船要求賠償查敝公司章程及合同所載祗有　風碰撞　淺火焚字樣並無豁漏沉船等名顯係劣船自沉實無賠償理由即經請到公正驗船人泡立生台維驗看該船係破漏劣船不能裝　貨物實船貪利損害貨本照此情形固無賠償理由兹本公司爲整頓劣係朦裝起見對於該行保户仍爲初創破格照賠使彼收美滿結果對於船户以漏船裝貨應勒令損害賠償以儆將來今後倘再發生合同内不載明之失事斷難承認相　函達貴公所通佈全體以重合同 
[護軍使署軍法官易人]  
松滬護軍使署軍法官惲福鈞近奉浙省長調任富陽縣知事遺缺由慮使選派王曉煊繼任昨已到差供職 
[王克敏赴杭]  
　　前任財政總長王克敏因有要事於昨日上午由滬乘坐四號快車赴杭謁見楊　軍磋商一切 
[浦江駐泊軍艦之調查]  
　　南黄浦現泊軍艦共有七艘兹將艦名列下辰字湖　湖　以上三艦均魚雷艇江利運送艦江犀砲艦甘泉浙省裝水艦靖安砲艦 
[上海潑克之暢銷]  
　　潑克爲歐美滑稽畫報之一種如紐約潑克東京潑克等早已風行一時上海潑克産生以後社會上亦甚注意其第一期在長江一帶銷行一萬餘册其中中英文著作皆出自一時名手琳瑯滿目美不勝收實爲近代中國月刋中别開生面之傑作也 
[長和泰債務問題之討論]  
　　南巿長和泰豆麥行倒閉後約計債額三萬餘金會經元和與大有廠接洽所有豆欵直接劃撥嗣爲各债權人聞悉紛紛要求各該公所向大有廠交涉須將元和豆欵四千兩交出公攤大有廠即將該欵四千兩交於雜糧公會以卸仔肩而雜糧公會及仁榖志成公所亦均主張將該欵給與元和收去聞其理由則以元和貨欵自不妨以原貨欵抵僨而各債權人則謂照此辦理如日後皆能通行以原貨欵抵償原債則此次犧牲亦所不惜祗須志成仁榖公所列爲議案議决通行惟司月七家則仍堅持反對謂如以原貨欵抵原債則莊欵並無貨物可抵勢必落空殊欠平允雖此次長和泰並未倒欠莊欵將來如有倒及莊欵之家錢業方面對此原貨欵抵原債之辦法必難承認須再討論完善方法等語故前昨兩日由萃秀堂　同各債權一再會議以期解决迄尚未有妥善辦法云 
[花稻豐收之歡忭]  
　　本年南滙川沙一帶米榖業已收穫頗稱豐稔新花亦極暢盛是以南滙縣屬周浦張江　川沙等處農民皆集資紥就燈彩迎神賽會頗覺興高采烈云 
[再紀購買棉花之糾葛]  
　　洋人助拉惠而在漢口開設茂新洋行前因與吳濤清棉花糾葛控經漢口法領事署移文來申將　拘解法公堂吳即延請逹商律師代辯一切判吳交尋常保出外聽候再核在案昨又傳訊原告延逖百克律師代表投稱此案發生地點係在漢口原告控經領事署來文請將被告扣留以待移提訊理故未將一切證據案卷寄來如貴公堂受理此案應請殿　俾敝律師函致漢口索取一切證據來申呈候察閱惟此案原告控數有四千五百兩之鉅請着被告交人銀兩保出外候訊次由逹商律師聲稱被告向住上海此案應在公堂訊理查被告與原告往來棉花生意之合同並非被告直接所訂實係羅子清經手何以不控羅子清而控被告且一切證據敝律師亦未詳悉今被告隨傳隨到並無避匿情事母庸再交銀保請堂上察核等語中西官判吳仍交原保出外展期三禮拜再行核奪 
[生財變價抵租]  
　　愛而德洋行昨遣收租人至法公堂控房客長興棧主虧欠租洋若干元延約不付旋即避匿棄下雜物報經捕房前往檢點所值無幾請爲核示判將生財先行拍賣作抵餘欠俟被告出面再行訊追 
[木器限期歸還]  
　　木器店主俞順德昨至法公堂控稱前有朱春榮來店　去木器詎於日前將所租之物私行付質故此扭案請求訊追詰之朱供因患病日久無奈將木器押去以應急用請求釋出設法歸還中西官判朱交保限七天將所租之木器如數歸還 
[斧頭黨流氓逮捕續誌]  
　　斧頭黨流氓張慶明張桂林王再生王三國陳阿炳小丹陽毛浩其張阿四石阿根等專在法租界内向新開店舖及翻造房屋之家强索陋規不遂其欲即用斧頭行兇現爲法捕房探目黄金榮包探陸海林程子卿許福卿等偵悉前往將以上各人一併拘獲帶入捕房候解公廨訊究在案昨將張等一併解廨先由黄探目上堂禀稱張等尚有同黨數十人未曾拘夔請爲展期訊辦中西官判張等還押候提齊同黨再行訊辦 
[續誌貨船排擋之釁端]  
　　窰貨船户　銀山偕船夥先　尚前日　大　碼　卸貨有　粉船户唐根喜駁船因排擋起釁　周衝突周身受重傷當由水巡隊巡警到來將周送紅十字分會請治唐押送地檢廳請辦等情已紀昨報兹悉周銀山自送入該會後即由醫生爲之醫治惟因腹部受有重傷小便不通昏迷不醒無可施救當着周妻沈舁氏回浦東周家渡家中未幾即氣絶身死昨晨屍妻周沈氏偕該圖地保至地方廳報請相驗當經林廳長委李素軒檢察官沈錫慶檢騐員帶同法警韓瑞生錢子餘等渡浦至周家渡屍場即據周沈氏訴稱丈夫周銀山無端被唐根喜等糾衆毆死請求伸雪李檢察官當命沈檢騐員相驗得已死周銀山周身傷痕尚非致命惟左邊小腹上受有足踢傷一處傷及内腑致命而死填明屍格判令屍妻自行棺殮屍妻一再哭訴要求雪冤李檢察官允候回廳訊明嚴懲遂　浦返　　復又將在押之唐根喜提訊一過判收押候辦 
[外甥串黨索詐]  
　　陸掌生前因犯案由捕拘解公共公堂判令逐出租界有案兹陸在滬西　益紗廠内工作被流氓南京人羅長卿偵知串同陸之外甥陸增泉及在逃之周海泉於前晚將陸掌生軋至草桂浜某茶館内向之恐嚇　詐洋二十五元事爲包探毛伊文查悉將陸等一併拘入捕房昨晨解送公堂經張襄讞　同義羅副領事訊據包探禀明前情並由陸掌生訴稱自奉公堂諭令出界後因母親年老家貧難度故在滬西溥益紗廠安分作工迄已半載陸增泉係我外甥知我復來租界串同羅長卿等向我拆梢當付洋五元由周海泉取去是實質之羅陸兩被告供詞推賴中西官判羅陸各押西牢二月陸掌生仍逐出租界 
[警廳長注意巡邏木箱]  
　　淞滬警察各區署所所設巡邏隊士每至各處街巷設有巡邏箱之處須將竹簽一支藏入箱中繼由巡長周歷各處查崗時將各巡邏箱内竹簽收回併數回繳各該署所以别各隊士之勤惰歷經辦理在案兹悉徐廳長查得此項木箱設置已久大都損壞現因冬防期近十月一日卽須實行故特通傳各該警正佐查明各管　内所置巡邏木箱若干具如有毁壞　即報告修葺缺失者趕緊添備以重警務 
[起獲失竊猪鬃]  
　　閘北五區二分駐所據某洋行報告有猪鬃躉貨於裝輪時被駁船户乘機竊取十餘箱每箱價約二百元旣有吳某持鬃樣來行兜銷認係原贓請爲查追經該署員准即派警至南巿一區一分駐所聲明前情協警至陸家浜吳之家内搜查起出原贓七箱一併存所候解送警廳司法科訊究 
[鄉婦不知下落]  
西南鄉塘灣鎭鄉婦洪李氏年五十一歲前因家務細故與叔姑洪張氏口角扭毆張氏受有微傷當由該處縣警察分所將兩造拘送地方審檢廳訊判　李氏拘役十五天兹於舊曆本月初六日期滿釋放詎該氏並不回家該氏之子洪補泉昨日來申至廳探詢得悉前情要求偵查伊母下落當經該廳諭令准予派警代爲找尋 
[輪船搭客私帶烟士]  
　　劉忠有從外洋私帶烟土數十兩乘某輪船於昨日抵申正擬登岸爲水巡捕房探目何阿春查見在劉行李中將烟土如數抄出解入捕房由梅捕頭諭將烟土送往海關　　劉則飭探押送地檢廳訊辦 
[尋獲被拐姪女]  
　　羅店人嚴福全之女阿英今年二十一歲前年四月間被人拐失刻由嚴弟劍莊來滬尋見詢據阿英稱被住居閘北五區萬興里之凌張氏凌陶氏二人串拐當由嚴劍莊報告五區警署飭警將張氏陶氏一併拘獲轉解司法科究辦 
[虧欠房飯金之控告]  
　　曹洪慶前在义袋角裕源紗廠爲夥娶雉妓姜氏爲妻賃居閘北海寧路鴻安里陳戴氏家近因曹之父母已爲其子另娶某氏爲妻將姜氏棄置不顧積欠陳戴氏房飯金三十五元前日由陳至閘北司法科告發經段科員飭傳曹洪慶劉案聽候質訊 
[偵探夥指控攫物]  
　　滬甯車站偵探夥張桃於前晚携物一包行經旱橋地方被該處流氓偵悉内係值價五百餘元之大土紅土乃將包裹　去張當場扭獲一人遂至該管警所報告謂被搶金表金練現洋等物約值洋五百餘元當將某甲解　鐵路巡警局王巡官研訊一過轉解實山縣公署訊辦 
[偵獲被拐妻子]  
　　鎭江婦人莊吳氏串黨在震澤鎭　拐鄉民李三　之妻顧氏來滬匿居西虹口被李偵知來滬報由滙司捕房飭探侯阿保將莊吳氏李顧氏一併查獲帶入捕房經捕頭詰問一過諭令併送公廨管押候解公堂請究 
[茶碗擲傷頭部]  
　　汪德宗前日在乍浦路九十六號門牌屋内與吳阿炳口角互毆吳遽持茶碗將汪頭部擲傷被包探周筱弟查見將兩造帶入捕房捕頭諭令將汪送醫院醫治吳押候解廨訊究 
[攫取舊鐵]  
　　江北人陳阿根在百老滙路攫取熊浩奎之　　經熊訴知二百五十五號華捕將陳拘入捕房押候解廨訊究 
[演說中國文明之進步]  
　　青年會德育演講會每逢星期必請名人到會演說任人入聽本星期日（即今晚）七時半該會請進步雜誌總編輯范子美君演說中國文明之進步范君道德高尚著作等身届時定有崇論宏議使聽者滿意也 
[竊賊語無倫次]  
湖北人李文軒前日潛入南京路永安公司内竊取竹布一疋携　圖遁當被該公司用人瞥見喚捕拘入捕房昨解公共公堂經中西官訊得被告語無倫次判送棲流所安插 
[怙惡不悛]  
　　李阿　前晚至靜安寺路一百十七號洋房内圖竊被該西人撞見喚捕拘入捕房昨晨解送公共公堂經中西官訊得李係十次過犯實屬怙惡不悛判令禁錮西牢五年期滿逐出租界 
[稻草堆積太多]  
　　新閘威海衛路二百九十六號門牌住户泰陳氏因其厨房内堆積稻草越過工部局所限之數被探魏金福查見歸禀捕頭轉請公共公廨出單昨日將氏傳案經中西官訊據秦陳氏供因不諳租界定章以致悮犯求宥判罰洋十五元充公 
[債務人傳案交保]  
　　楊志雲在公共公廨控王志動不理欠洋一千三百五十一元又錢子忠控王辛岐不還欠欵一萬零二百四十元又婦人薛顧氏控朱老二顧景齋不理欠欵又朱金氏控倪　堂借洋不還各等情昨晨由探將各被告傳至公堂中西官諭令分别交保候訊 
[日商控告詐取]  
　　日商日興貿易公司延請律師在公共會審公廨控源通公司經理黄璧詐取定銀五百兩並借銀二十兩又日洋二百元等情昨晨由廨派探將黄傳案經中日官會商之下判黄交保候訂期會審 
[發落管押期滿之婢女]  
　　虹口老朱家宅　二百另一號門牌張　山家十七歲婢女張翠林前因串黨竊取其主值洋七百元之衣飾被捕拘解公共公堂訊實判押女所半年期滿帶堂再核昨届押滿由捕將女　案請示中西官判翠林交其主張珊山　回管束 
[包探拘獲竊賊]  
　　蘇州人王文祺前晚潛入三泰路四十一號門牌陳會德家　竊被探查見將王拘入捕房昨解公共公堂經中日官訊得王係過犯判押西牢半年期滿逐出租界 
[並無失主認領]  
　　鎭江人李榮桂向挑舊貨擔前日在鄧鐵路收買來歷不明之舊鐵三十磅被包探張林太查見將李拘入捕房昨解公共公堂經中日官會訊以並無失主到堂證明認領遂判將案註銷被告開釋 
[淞滬警察廳批示四則]  
　　大成豐西烟號批據呈店夥鄭辰甫　　帳洋各節　殊可恨應准如呈通緝以憑獲解訊追仰即知照此批 
　　薛于氏批據呈已悉姑准傳訊核奪此批 
　　李才林批據呈張長忠等一再索詐等情如果屬實殊害安甯准即隨時鳴警拘案以憑訊究所诅提辦之處應母庸議此批 
　　裝池公所正副董俞樹敏盛炳銓批如呈准予立案並候給示保護可也此批 
來函 
[邢孤舟來函]  
　　移植美棉之研究 
　　貴報見徐君蔚伯來函徵求預防美棉鈴萎之法考美棉鈴萎之原因除害蟲外計有四端一耕鋤太淺二種植太密三種植太遲四缺少肥料徐君所植美棉其上層之鈴枮萎據所述情形當爲所用肥料中缺少燐酸肥料所致預防之法以後種植須多用燐酸肥料僕前研究農産時嘗試植美棉二載當時所用肥料係照植本棉習慣僅用糞灰所得結果反劣於老農之植本棉遂致中道而廢本年因同志之激勵重振旗鼓適聞美國植棉專家喬勃生君言美棉須燐酸肥料因加用過燐酸石灰甚多現棉極碩大而茂盛已開之鈴平均每株已得二十六枚未開者每株平均尚不下三十枚均已成熟將次開放無一枯萎我國棉種現已劣至極點移植美棉實爲必要之圖特函奉佈祈登入貴報爲幸上海戈登路邢孤舟上 
　　再珠家角錢君壽椿函云所植美棉開鈴時捲葉蟲甚多捕者苦之云云除捲葉蟲之法以施用巴黎緑或倫敦紫以殺之爲最佳此法見諸去年十二月二十九日密勒評報所登英國植棉專家喬勃生君對於中國移植美棉之意見書中（此文曾由中華植棉改良社書記穆藕初先生譯成華文分贈同志） 
[旅鄂湘民來函]  
　　敬啓者湘省自客冬軍事　興各方盜匪乘機竊發人民之受其茶毒者已不堪名狀矣詎至今夏以來聞有第十七師代旅長周崇岳駐紥湘屬之南華安沅四縣地方其軍隊之野蠻與盜匪無異盜匪搶刦人民得自由控告兹以軍隊行盜匪之行則人民忍不敢聲尤足駭人聽聞者周代旅長以煌煌印示勒抽畝捐其法民間穫榖一石抽榖五或主佃一律照納其多於國家正賦數倍也我四屬地居澤國水患頻仍身家且恐不赡而况盜匪甫靖殘暴之軍隊又來吾儕小民何堪其擾查周代旅長搜集鎗械不過五百餘枝所招兵士不下三千人兵浮於械不知何所用心該軍隊旣名國軍當然有國家之餉糈抽此畝捐不知用途何在剥脂膏以養豺虎周代旅長抑何其不尊重軍譽耶公民等身雖旅外關係猶存南望鄉邦聞風洒涙萬不得已披瀝上陳伏乞主持公道以恤災黎無任盼禱旅卾湘民曾世清李士傑林道傳周維藩黄昌浩沈維新張大濟賈自强陳芬唐光甲文大升胡國禎等同上 
[中華職業敎育社特别通訊]  
　　此欄承申報留與本社專爲　設職業學校募金　登載通訊之用 
　　明日中華職業敎育社爲兩禮拜爲期 
創設職業學校開始募金定額五萬元 
雜評二 
[厦門（訥）]  
　　據粤電厦門已爲南軍攻克則福建之戰事更迫一步矣吾謂此非僅影響於福建一省也南軍若挾其軍勢之震戰勝之威希望將因之益奢而戰事必不肯遽已豈非南北和議上之一大障礙耶 
中國之戰事勝則因勝而不肯和敗又因敗而不肯和前次北軍長岳之勝爲議和之一機會而和乃不成今南軍福建之勝又值和議發動之時果因此促和議之進行誠爲大幸特恐猶之長岳之往事則戰事終無已時耳 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬蜡將軍上陰政府書] [  誦蓮]  
　　江淮之間蝗螭徧地戲作此篇諷世乎亦悲世也 
地藏王菩薩及各殿閣君鈞鑒天禍中華干戈屢起大兵之後必有凶年吾屬應運以生固自有其職守子孫蟄蟄非同召募而來朝夕嗷嗷苦無餉糈之給枵腹從公已歷數月忍饑待命情殊可矜迭據職部督蝗隊長螽斯報告困難情形請求辦法當即飭令於駐在地商同該處土榖神設法補助暫假秋糧一種以濟目前急需並令勉力維持母使閭閣驚擾乃該處人民罕識公德始則以爲可敬馨香而拜跪之繼則以爲可輕侮辱而詈駡之終則以爲可欺斬艾而撲除之不知虐待動物陰譴最嚴生命賠償成法具在何獨於吾蝗而異之夫吾蝗性情直率舉動麤疏取憎於人無庸深諱然曠觀今世趾高氣揚自命賢豪佩徽章而被禮服靦然爲吾屬之所爲者正不少矣議員則坐支厚俸不顧國步之顚危政府則廣借外資不恤民生之困苦統兵大將攘軍費以入私囊屬下之擄掠姦淫置諸不問行政長官急私圖面緩公務民間之休戚利病茫然不知他若無賴之法官無恥之警佐無聊之議員無學之校長貪贖爲懷欺詐是用豪奪巧取敲骨吸髓猶其小焉者也乃蚩蚩之氓於人而蝗者一有要索趨奉惟恐不至於蟲而蝗者則草薙禽獼不遺餘力揆之於理詎可謂平爲此迫叩寳座務祈運用神智警覺斯民量給芻糧不加傷害彼此或可相安和平解决倘再執迷不悟妄肆摧殘職無法約束該隊惟有聽其自由行動黍稷稻粱吞噉旣盡流離顚沛狀况紛來代天罰而恭行補兵燹之未及禍由自取於職何尤事等燃眉未容隠忍伏乞指示方針以免貽誤不勝急切待命之至飛天將軍蝗類總司令　蜡謹啓（五） 
家庭常識 
[醃麫筋法將] [  冠宇]  
麫筋團先行煑熟於籠内墊以稻草將麫筋切成小塊攤置其上再以稻草覆之上加以蓋　於温暖之地越數日即發熱而生霉菌絲甚長再越數日候其菌絲已倒麫筋全體已腐透而柔軟即可取出備一大口鐔以麫筋搽鹽放入用好醬油浸之約經二星期即可食或生食之或炒食之均可若同青菜煑食尤屬别有風味其醬油用爲作料尤爲鮮美絶倫 
[種向日葵之益] [  蔡和邠]  
葵爲花中之最易大者加以法種之在温熱之地能高二十尺天冷處則略矮而短印度之西北種者極多該處土人言能收低溼地土内欲發之疫氣可免人瘧疾發熱之症且其效用亦大略可分爲五 
（一）其子可喂六畜壓之可得油其油略與橄欖油同每地一畝得收子約五十斗每斗可打油一升 
（二）其子之仁搗成漿汁如膏如脂擦於肌膚嫩滑而潤 
（三）有數處以此仁煑爲粥與孩童食之易於長大 
（四）亞美利加之土人將其仁磨爲粉以製饅食 
（五）葉可喂牛馬羊等屬梗可當柴如以所燒之灰淹水内濾淨渣滓將水熬乾則得上等之鹻可作肥皂之用觀此於則用處極多而中國不合種處甚少若能於各處地方無論冷熱廣行布種則其益非淺矣（却贈） 
聯話 
　　　茶蔡子香善詩工聯嘗藉此自述感慨録其感言聯曰生病夫國居廢民村率性與天遊祇自安泉石膏盲烟霞痼疾有利人心無求世想沈機觀物競每太息漁翁鷸蚌公子螳螂又曰眼前生計最艱難笑吾徒籩笥蕭條阮囊羞涩猶復　文嚼字日日沈酣於百蠹叢中縱學成蘇　韓潮未必送將窮鬼去天下利途多險阻歎從古蠅　起釁象齒遭焚依然握算持籌人人奔競在青蚨聚處便積到鄧山郭穴可能迎得壽星來痛快淋漓可作蠅營狗苟者當頭棒喝 
　　蔡君又嘗以新名詞綴成數聯仍用前聯題意兹亦　録二首其一云棋局變蒼黄政界團商界團軍界團學界團擾攘利名場幾　熱心天下事輿論　　白主觀的客　的　觀的悲觀的競爭優劣點一雙冷眼靜中窺其二云民族起風潮爭法權爭兵權爭利權總以强權分界線英雄造時勢戰農業戰工業戰商業須從學業定方針傷時之言語語沈痛合作也[  慤]  
藝林瑣記 
[都門劇界近訊（再續）] [  柳遺]  
　　外此劇園若天和若慶昇或僻北或偏西偶時有人打野雞鮮聞獲利而去者他若福壽則改設旅館西安則變爲巿場而廣興同樂中華等園亦少强有力之班子爲久遠之營業慶樂園關閉已一年孫菊仙來京係專辦此項交涉一時恐難就緒開演殊無希望緣舖底問題甚大（價在二萬元左右孫資居其半）而購此官地者（地價僅千餘金）爲某督軍强派兵士數十人盤踞其中聲稱若要舖底可將房屋拆去刻正挽人疏通其結果尚無把握云劇場大概情形旣如上述兹再就其趨勢略述及之坤角戲已不復如前此之猖獗是漸入於正軌之朕兆梨園空氣爲之一清而眞技術不至爲胭脂粉所壓抑矣比來風尚所趨尤以崑劇爲最盛名伶如楊小樓梅蘭芳輩皆莩孳研究以應時勢之要求日前消夏社（係袁二公子所組織）在江西館過排孫菊仙且票了一齣金釵大審從此陽春白雪不乏屬和之人是亦可爲劇界前途抱樂觀者也（完） 
短篇小說 
[滑偵探怪信封（二）] [  西巫時用]  
　　公司主人瓊司及惠根生俱居倫敦去吾家百五十有餘里雖吾妻盛怒亦無所苦所苦者惟余耳故余默計不如以過委之二人且更有進者則余確已將信投郵不過在禮拜二晨耳吾妻復續曰今日無酒余任其咎將奈何余曰家有威士克酒及葡萄酒在佛爾屯喜威士克汝與其夫人可飮葡萄酒也曰其如衷爾培何余曰大佐老於戎行不擇食飮頗喜飮水汝當憶其在南非時也吾妻又曰余將電告瓊惠公司余曰今已晚矣曰亦使知之若何余聞言又微覺不安公司得電欲保其信用必將宣佈此信之到爲禮拜三之晨然余猶可諉之郵局也 
午宴雖不得香擯而主客相得甚歡大佐新獲寵命頗自矜許席間論治安及偵探事甚　酒闌大佐復自陳其訓練南奥警探方針余與佛爾屯諦聽運餘每謂盜殺等案最所樂聞大佐益言之津津 
　　翌日晨餐未竟郵卒遞一函來余審爲瓊惠公司所發者頗懷疑懼即以授吾妻於時大佐方進魚背吾妻坐吾妻折封讀畢察其内附物品失聲呼曰此非吾信封也大佐聞聲遽廻其首目光敏捷有若名偵探然余讀其信略云書至已禮拜三晨送酒不及良用抱歉等語公司中人欲證其言之非謬將原信封附入俾吾妻得驗其郵印吾妻復曰此非吾信封尤非吾筆跡也是時吾目光接觸信封亦深自詫異吾家所用信封盡白色而此獨藍信之遲到余料之審矣獨不識信封之何以由白而藍且略一視其書法卽知非吾妻手筆方疑慮間大佐卽以靈敏之手腕攫之去赴窗口細察内外翻視殆徧復自其囊中出一小顯微鏡檢其墨跡且時以審查所得者作極簡短之報告其言曰信自此間發四月八日倫敦收四月九日淺藍色犢皮紙信封水紋冕上十字曾受敎育之婦女手筆史蒂芬墨水書極速用軟筆尖┊┊檢驗旣畢即向吾妻詢兹事顚末吾妻雅不願然卒告之大佐雙目灼灼詳度吾妻舉止一若言動之間俱足供其研究者少選轉向余問刺刺不休余始終持星期一下午投郵之說蓋余私計雖自認投函已晚亦無補於事余雖健忘必不能於倫敦道中易白色信封爲藍色也大佐仍注視吾面弗稍瞬余不覺氣益壯謂之曰余腦清晣憶事甚明佛爾屯家之棕色小犬時正在郵局門前且向余狂吠也大佐若已得此事之要領者問余曰一棕色小犬乎然耶余曰然一愛爾　犬耳曰君能必此犬之　佛爾屯者乎余雖知佛爾屯實有一犬而此則非是然仍應之曰然是犬祗一耳余辨之審且鄰近無第二者大佐無言復坐罄其盤餐往來蹀躨燃雪茄一支吸之余知其思深矣頃之余進詢大佐以此事端倪大佐以尚無十分把握對且云將積極進行務使水落石出而後已（未完） 
 
 
 

Page 15

 
 
   
 
 

Page 16

 
 
   
 
