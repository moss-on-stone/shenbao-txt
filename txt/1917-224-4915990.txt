# 1917 - 224 - 4915990

 

Page 1

 
 
   
 
 

Page 2

 
 
時評 
[宣戰後之希望（五默）]  
　　宣戰後尚有一希望即國人不可存徼倖心是也或以爲此次宣戰並不即有戰事而我可藉宣戰名占得國際上之地位也或以爲歐戰勢將告終媾和說日益接近我可藉宣戰名獲得和平後之權利也或又爲目前計者以爲協約國允予經濟上之助力我可藉宣戰名得以成功借欵也或又爲國内計者以爲各友邦亦望我政府强固我可藉宣戰名得以鎭壓西南也徼倖之心一生則種種奢念以起殊不知天下斷無徼倖而成之事盡一分人力者獲一分結果即有時所謂機會亦仍須以人力乘之决無坐待而至也是故宣戰後國人當奮起精神事事脚踏實地勿苟安勿虚　勿貪意外之奢望即可免將來意外之失望此又國人所當知者也 
[専電]  
　　北京電十七閣議决商攺約事尚有財政部提出加鹽稅問題不成立審判敵國俘虜管轄權問題陸軍司法兩部意見未同留再續議惟决先令吳光新等入川（十七日下午七鐘） 
　　北京電昨國防委員會第一次會議陸海交外總次長均列席尚有軍界要人參與内容極秘（十九日上午十二鐘） 
　　北京電昨四國銀圑會議先交墊欵一千萬元决日内交付惟須作爲大借欵之一部（十九日上午十二鐘） 
　　北京電法使提議將比國加入四國銀圑（十八日下午四鐘） 
　　北京電收買存土昨閣議討論此案内有三約一爲正約此外有附約密約每箱舞弊二千五百兩密約即規定分起之法政府現决破除此弊與土商議攺合同（十八日下午四鐘） 
　　北京電交部派葉恭綽兼郵局長鐵士蘭充總辦王文蔚爲會辦（十八日上午一鐘） 
　　北京電馮對西南主緩和（十八日下午四鐘） 
　　北京電召集臨時參議院閣中正議派選方法及資格（十八日下午四鐘） 
　　北京電財部擬呈鹽稅辦法昨閣議以增加收入不過六百餘萬未成立（十八日下午四鐘） 
　　北京電審判敵虜管轄權問題陸部以軍事上關係之理由主張由軍法審判司法部則以收回裁判權基礎爲理由言軍法不如普通司法之完備昨閣議不一致（十八日下午四鐘） 
　　北京電日人村田願入高師附屬中學肄業敎育部己允（十九日上午十二鐘） 
　　九江電新蘇督李純今日過潯赴寗（十九日下午四鐘） 
[外電]  
　　北京電外交部己接英法美俄意日比荷圖於宣戰之覆文協約國公使答覆之詞大旨相同略謂本國政府　奥中政府利害相共敦篤友誼給予扶助本國政府願竭力贊助使中國在國際上享大國應有之地位及利益云云 
英皇喬治電致馮總統略謂頃聞中國立於協約國方面加入戰局大爲滿意足下所統　之大共和國决定與合力以拒中歐諸國侵略政策之國互相聯絡余特致誠摯賀忱於足下以賀中國有此决議云云馮總統覆電略謂中國加入戰局共拒世界公敵辱承電賀至深感謝中國素主平和世所共和兹因公理人道　與對待公敵之友邦竭力促進昇平以違戰爭目的則此余敢代表政府與國民爲足下確言者也云云（十八日） 
　　北京電據近數日内所接各方面來電　之川軍滇軍均有息爭言和之意聞滇軍提議休戰以待解决川人鑒於前事以爲滇軍之圖川决不致作罷今次之舉乃欲待時恢復勢力耳故促川軍勿從休戰之請而逐滇軍出境（十八日） 
　　廣州電廣東第三次常年敎育大會昨日開會會期至本月二十八日止各縣均有代表與會且開敎育成績展覽會參觀者約逹萬人會中演說者均不涉及政治（十七日） 
　　以上路透電 
　　東京電張繼戴天仇兩氏乘春日丸船於十八日抵門司兩氏談曰予等之對參戰非不贊成蓋予等以排斥武斷主義爲主義故驅逐德國之軍國主義並無異議惟同時亦當排斥段氏一派之武斷主義又云黎元洪氏今日之境遇南方派有不勝同情之感又云予等切望將來中日兩國之親善益加敦厚刻下廣東通信之機關未能充分故吾等之主張及其行動不能使貴國徹底深爲遺憾云云（十九日） 
　　漢口電陸軍部爲對德宣戰電飭漢陽兵工廠趕製槍械準備製造之額須較常時加倍所需經費即在湖北租稅項下作正開支（十九日） 
　　漢口電武漢總商會十六日開大會以對德宣戰旣涇經布告武漢商人之中向與德國人有交易關係而决算未清者着將證據書類送交商會卽由商會彚核决定相當處置之法（十九日） 
　　漢口電王督軍昨以臨時檢查辦法搜查德粤人之住宅查獲軍械彈藥等甚多（十九日） 
　　漢口電目下德國人之在漢口者計一百三十一人内有百人尚在鷄公山避暑奥國人 
 
 

Page 3

 
 
則僅一人（十九日） 
　　漢口電第二十師之第七十七圑第二第三兩營昨日來漢卽乘輪船赴岳州（十九日） 
　　以上東方通信社電 
[戰電]  
　　倫敦電佛蘭得斯之戰事甚爲劇烈據訪員聲稱流血過於松末河大戰德軍狀若發狂屢以全師之兵進撲圖復失地勢如怒潮但皆相繼倒退内有一次進抵英軍陳線十碼以内卒爲英軍機關鎗所制敵軍在七○山從事回攻一役受損尤重其隊伍之披靡如風之偃草内多十七歲之童子協約軍於天時一節甚屬不利其在蘭桀瑪克進兵皆行於深水之中有時兵士陷於泥淖深可及腰乃以來福　自支且有需人舉起者但卒制勝困難迨英軍迫近敵軍陳地殘址時敵兵紛紛逃亡英軍俘虜中有陸軍大佐一員自認德軍曾被重創昨日之戰事爲本年一月一日後第五次攻勢此五次無不得利每次奪獲控制地點一處德軍現扼守列里西面之哇貝爾山脊英軍尚未攻之（十七日） 
　　倫敦電德奥與中立國均願贊助羅馬敎皇之媾和條件協約國尚未發表態度德國各報謂敎皇之條件須俟全文發表後始能受納但其語氣中甚爲歡迎此舉且急欲知協約國之態度半官性質柯洛業報謂今無拒絶敎皇條件之理德國應趨向敎皇所指之路意國各報希望敎皇之言副以自佛蘭得斯至特萊斯特協約軍不絶之砲聲且料德奥今不得不發表其媾和條件（十七日） 
　　紐約電各報輿論仍謂敎皇此舉難望有切實之效果（十七日） 
要聞一 
[東京通信（三十四心危）]  
　　日紙之觀察 
　　馮段與西南 
　　借欵與宣戰 
日報觀察中國政局近有一種論調謂之馮法段法果合於中國政局内情與否則記者不敢下一斷語其言云自孫唐諸偉入粤之後西南風雲漸次緊張而一般人之目光乃注射於中央之處置方略而所謂中央之處置方略者有二焉日馮法曰段法段法専以强硬手段對付西南集其北洋軍力於長江以南意欲於根本上破壞南方之根源馮法則寛猛並施剛柔互用其於以革命爲能事而毫不顧念大局如孫中山等者則用猛用剛與段法取同一步調其於穏健有爲之人如岑春煊王正廷吳景濂輩則用寛用柔與段氏之以一網打盡爲計者其法較爲得大體也然馮段之意見雖有不同或者以爲難免有所衝突然近　二人之行動則可保其不至别生枝節蓋馮氏自入京以來遇事必就商於段而段氏亦能推心相示以就馮此其故一以馮段素爲舊雨一以中間無秘書等之作崇二人時得直接談論無誤解之患其情其勢自與段之於黎有别也故其意見雖有不同而其結果必能融合而取折衷之方略也近觀李之督蘇陳之督贛爲段之就馮而傳之督湘吳之使蜀爲馮之就段卽可知馮段之間極易疏通而將來對南方略必從馮法無疑矣 
借欵問題四國　似己應允中政府之要求而中政府亦以别無可借之財源極力就商於四國團故此問題不久或將成爲事實惟於條件方面兩方不無爭執如四國團則欲（一）利率五分以上手取八十五以下（二）　保則於鹽稅剩餘之外再加以地租（三）地租須由外人監督與海關同樣（四）不得以借欵充當南方討伐軍費而中政府則稱擔保止有鹽稅剩餘利率四分手取九十以上雙方主張相隔稍遠故尚無成立之希望此外另有一千萬元之前渡或短期借欵之提議其擔保爲鹽稅剩餘用途爲解散軍隊財團於此雖即開會議然至今尚無正確之回答協商國之誠意不無有未盡蓋中政府目下之最急問題爲宣戰乃宣戰之意旣决而遲遲至今始將發表者卽在借欵問題之無着落也夫協商國旣勸告中政　速决宣戰於前而乃於此區區一千萬之借欵不舉以確實之回答則其　與中國政府之心理不免有所未愜云云 
[對德奥之債務調查]  
　　（甲）對德之債務（一）依條約發生者我國對於德國因條約上發生之債務即庚子賠欵一項該項賠欵係按照辛丑條約附表訂定應賠總數爲　金二萬七千五百十六萬五千四百二十三馬克三十三分尼由上海總稅務司在於所收關稅項下按月撥付本息一次計每次應撥德金爲一百二十四萬七千六百十馬克二十二分尼約合銀元三十七萬四千二百八十三元零嗣自本年四月起因中德國交斷絶由總稅務處飭由上海稅務司將該欵停付矣（二）依契約發生者我國政府對於德國因契約發生之僨務即各項短期借欵如財政部先後訂借德華銀行短期小借欵又陸海軍部訂購禮和洋行德逹生洋行逸信洋行及碩效船廠等各項軍械軍艦價欠欵結至本年七月底止計共欠約銀元一千零六十萬五千九百六十八元八角五分現此項欠欵對德宣戰以後當然由財政部一律暫行停付其各項僨欵另列如下禮和洋行庫劵欵德金四百四十八萬一千一百八十五馬克十六分尼德逹生洋行庫劵數德金六十八萬三千七百二十五馬克三十七分尼又公　九萬九千零五百五十九兩八錢碩效船廠庫劵欵英金十萬二千磅禮和洋行欠欵英金三萬零九百七十四磅逸信洋行庫劵欵欵銀元三萬九千九百十六元五角六分德華銀行墊欵德金一千二百八十三萬一千一百零三馬克六十四分尼德華銀行墊欵公　二百十一萬零三百五十七兩六錢七分計共約合銀元一千零六十萬五千九百六十八元八角五分（三）依各國共同契約發生者我國政府對於德國因共同契約所借之欵在前清時代則有英德洋欵績借英德洋欵民國成立以後則有五國大借欵該項借欵係按月由總稅務司及銀行團在於所收關鹽兩欵項下撥付本息一次計德國方面每月撥付英德洋欵本息四萬二百八十七磅十三仙令四本士續借英德洋欵本息三萬四千八百零一磅六仙令八本士五國借欵利息二萬八百三十三磅六仙令八本士共計約合銀元七十六萬七千三百九十四元六角七分現時對德宣戰所有前項債欵由總稅務司及稽核總所將每月應付德國方面一部分之本金及利息暫行停付 
（乙）對奥之債務（一）依條約發生者我國對於奥國因條約發生之債務卽庚子賠欵一項該項賠欵係按照辛丑條約訂定應賠償總數爲奥金一千四百三十九萬四千○九十二克魯能四十黑勒本年分内每月應付賠欵及利息奥金六萬五千二百六十三克勒尼三十四分案最近兌價約合銀元一萬零四百餘元由上海總稅務司按月攤還不計外結至本年二月底止計尚短奥金一千三百三十三萬五千二百五十九克魯能五下黑勒約合銀元爲四百六十六萬七千三百四十九元八角二分現在中奥業己宣戰前項賠欵自應停止支付聞己由稅務處飭上海總稅務司在於每月底　付各國賠欵内將應付粤國賠欵照數扣存（二）依契約發生者我國對於奥國因契约發生之債務即各項長短期借欵如前清所訂之瑞記第一第二等欵及民國成立後訂借之各項奥欵又海軍部訂購船價欠欵結至本年二月底止計共欠約合銀元四千零三十六萬四千七百七十元二角八分此項債欵亦己一律停止付欵俟戰事告終再行分别償還兹將各項債欵另列如下瑞記第二次欵奥國英金三十六萬磅此欵計分七年　還除民國四年第一次應付之欵業巳照還外尚欠如上數瑞記第三次欵奥國英金二十萬磅此欵訂分三年　還除民國四年第一次應付之欵業巳照還外尚欠如上數奥國一次借欵奥國英金八十萬磅此欵訂分三年　還除民國四年第一次應付之欵另訂分還辦法外尙欠如上數奥國二次借欵奥國金一百三十三萬三千五百磅此欵訂分三年　還除民國四年第一次應付之欵另訂分還辦法外尚欠如上數奥國三次借欵奥國英金三十三萬三千五百磅此欵訂分三年攤還除民國四年第一次應付之欵另訂分還辦法外尚欠如上數奥欵展期庫劵欵奥國英金一百二十三萬三千磅此係民國四年應付奥欵三項本金曾經商訂展期分還辦法自民國五年十二月起五年清還如上數奥欵本息展期庫劵欵奥國英金十二萬六千三百十四磅十仙令八本士此係上年十二月應付奥欵各項利息及瑞記第一欵本金計共十八萬六千餘磅商訂分期　還除己還過二期不計外尚欠如上數士地俾路免圖廠船價欵奥國英金四萬九千三百七十四磅十先令二本士共約合銀元四千三十六萬四千七百七十元二角八分 
[籌議宣戰後之時局]  
　　國務院昨日（十六日）仍有特别會議關係討論捕獲審檢所辦法十二時在西花院段總理公讌各部總長以及某某要人二時始行散會另函云昨日爲國務院加班會議之期全體閣員於上午十時到齊照常開會至十二時段總理及諸閣員均在院内午餐餐畢仍繼續開議至下午二時四十分鐘始行散會其内容應守秘密未便公布但所討論者均係關於宣戰繼續進行各項事件共計己表决六七起之多下午三時由張遠伯秘書長將己議决各項入府面陳元首以便即日施行 
我國對德奥宣戰爲協商國所一致歡迎聞英皇以此特電總統表示賀意總統　後卽交外部代擬覆電巳於昨日發出法總統賀電亦於日内可到此外各國有令其駐京公使陳述賀忱者公府將於日内設宴招待各國駐使以敦陸誼兹　英皇賀電及大總統覆電如後英皇賀電云大中華民圖大總統兹悉中國參於協約方面之戰爭朕殊爲欣　貴大總統所領袖之大民國今毅然與諸國聯合以敵中歐列强之侵略政策用特具誠申賀　　一千九百十七年八月十七日大總統覆電云大英國大皇帝陛下奉電以中華民國對於世界公敵宣戰致賀無任欣慰吾國素主平和寰球公認兹以公理人道起見本大總統特以國民與政府名義敬告陛下願與對待公敵之友邦同心協力共圖促進昇平之方以逹戰爭之目的特電答謝順祝安康馮國璋中華民國六年八月十七日 
宣戰後各部院應辦事宜己由各部院次第舉辦至關於出入口之禁令如戰時禁止出口入口商品名目禁止生金銀出口辦法以及戰時免釐免稅出口土貨名目則尚須俟外交農商兩部與稅務處會商妥協始能發表現在尚未决定惟又聞戰時禁止品問題昨由戰時國際事務委員會提出討論多數贊同明定品目此事聞擬先由農部將進口貨中之奢侈品爲戰時所宜禁止輸入者及出口貨爲戰時所宜禁止輸出以供本國民用者開列名目送由外交部與公使團接洽然後以命令頒布也 
奥使之出境及奥兵之收容現在由外部與和使交涉聞奥國衛兵不日　當收容於一定地點奥使出境日期則尚未確定留德及德國所佔比國地之學生自中德絶交以來迄未出境今旣宣戰當即由外部電請丹麥政府轉托丹麥駐德公使要求德政府許其出境並於未出境前予以相當之保護留奥學生則由外部電知駐奥沈公使帶同出境至敵國人民在我國所設之學校及内地各學校中之德奥敎員苟非含有軍事上之關係者仍准繼續授課昨日星期四戰時國際事務委員會並未開會聞現時應辦各事早經次第商妥此後將籌議關稅問題出兵與否開題以及預備參列平和大會問題 
各地德華銀行分行業由政府派員前往接收兹聞上海之德華銀行巳於十四日封閉漢口之德華銀行則於十四日下午由漢口中國銀行總辦錢宗翰帶同交涉署員前往接收行中現欵暫由中國銀行保管並派中行行員兩名駐行管理待中央所派接收人員到後再定辦法聞該行金庫中僅存現欵三千一百六十七元而巳濟南之德華銀行亦巳於十五日由張督軍派員前往接收所有現欵十八萬兩以及房屋器具均由我國派員保管矣 
數府因宣戰後對於官署公文所用文詞現巳訂定稱謂（一）稱大總統布告所指定中國向其宣戰之國日敵國（二）敵國軍人及敵國人面直接間接爲利於敵國軍事之行爲者均日敵人（五）旅居中國之敵國商人敎士敎員技師工程師等及其人屬均稱之曰敵國僑民又稱英法日俄等國日聯軍方面稱德奥等國曰德奥方面稱　國仍曰美國稱各中立國仍曰中立國對於敵國之元首不得侮慢如逆寇夷虜等字不准用 
段總理對於修築大沽砲台一事曾囑汪外交總長向外交團交涉現巳得各國之同意故擬派海軍次長劉傳綬前往大沽調查地勢並預算修築費二十萬元由財政部籌撥 
[帝制罪魁運動特赦]  
　　英文京報云帝制犯運動特赦實始於督軍團獨立之日於時天津有總參謀處之組織有功洪憲帝國諸人甚爲盡力故督軍之要求有赦政治犯一條其所謂政治犯者即帝制犯也然此種帝制犯從前實犯顚覆民國之内亂罪民國不亡此種罪犯無赦免理張勲復辟若輩又大活動梁士詒有電楊度有電孫毓筠有電皆載在天津各報蓋亦欲乘此出風頭由罪魁變爲功首也然張動是謀覆民國若輩亦係謀覆民國建帝國爲功爲罪米必不回不得謂戴清帝爲罪戴袁帝即可謂非罪尤不得以昔日以全力助袁氏稱帝今日以一電反對張勲復辟即可以贖前愆也至北京收復戰事平定而段芝貴曹錕有赦免帝制罪魁之請以特赦爲總統特權故當日未解决此事而俟之馮氏來京以後馮氏終以赦帝制犯爲不妥故於段曹之呈批以緩辦二字此一問題爲之擱起然若輩再見天日之希望異常之殷數日以前即有運動各督籲請之說近則此種計畫巳見實行聞因某要人爲之電商近畿某督軍由某督軍電商各督軍然後合詞籲請寛免八大罪魁其意蓋以自督軍團在京會議以後督軍之勢力可以挾持中央將勉强從之也然大總統極不謂然關員中如某某兩總長從前旣與護國之役目前如帝制犯出頭則一切政治上財政上又有實逼處此之懼亦深抱反對態度故如某督受其運動恐又將引起政潮不獨理論上無赦免之理由也 
[政府對川之電訊]  
　　川局糾爲世人所注意兹從參陸方面探得川中近日消息分誌如下其一政府致周代督電云頃據探報羅佩金在叙府一帶勒捐招兵趙又新借募軍餉爲名擬攤派川南各縣情事究竟虚實若何無從徴實如確有前項情事務希設法阻止或係傳聞之誤亦祈查明具報以憑辦理除電詢羅佩金外卽請查照辦理云云其二資州顧師長品珍電云劉存厚違抗命令種種不法伏乞中央盡情懲法以彰國法品珍在資州候令云云其三政府電復顧師長云來電悉劉存厚巳責令來京自有正當處置該師長在原地候令足見顧奏大局殊深佩慰希持此意勿爲所擾云云其四劉存厚因得悉資州顧師長電違中央恐與巳有所不利昨特電請政府將顧品珍褫職查辦以爲先發　人之計並稱唐繼堯親率大軍攻川務請設法阻止云云其五政府電復劉存厚云顧師長品珍巳電飭僕令至唐督軍如果帶兵攻川中央自有辦法務希迅將經手未完事宜與周代督接洽後即行來京以免貽人口實云云其六政府致周代督電云頃據探報稱滇黔軍總司令致顧師長電文中有與尊處磋商停戰之議未審確否希卽查明具復以憑核辦云其七代督軍周道剛急電致政府云前奉庚日電令業經分電滇黔兩督請其遵令退兵尚未得復現滇督及滇省全體軍官通電反對中央詞極背謬希圖破壞大局擾害地方川省危機日迫一日渝城首當其衝兼以五師密與滇軍暗通聲氣孤軍肆應勝算難操除己飛電鄂督及員總司令速撥援軍兼程前進外尚懇總理迅電援川軍隊指日開拔水陸並進以赴事機而免貽誤不誤勝追切待命之至周道剛叩寒戍印 
[南京快信]  
　　齊兼督昨開軍事會議决定以江蘇省農會爲德俘收容所農會將另覔相當地點 
馮交涉員來電報告接收德商美最時萬船一艘 
交涉員馮國勲兼任德奥僑民事務所主任靑口商埠報告該處並無奥人船舶及産業江蘇督軍李純定於今日（十九）由江西來寗後早（二十一）五六時可抵下關八時進城昨晚又有電到大槪不致延期督署之點綴業巳齊備如東西兩轅門照壁大門二門大堂等處均掛燈結綵象氣一新自督署至丁家橋一帶路崗遍布軍人荷槍林立約計兩營由第六師任之自丁家橋至江岸一帶路崗約計兩營由第十四師任之儀仗隊江岸一全營帶營旗鼓號由禁衛軍任之督署大門守衛一排由現在督署守衞隊任之全路線除派有軍隊外復加添巡警五百名由省警廳任之軍樂隊分三處計三連江岸一連大門一連大堂一連江岸由第六師任之大門由省警廳任之大堂由督軍署任之 
齊兼督派赴南昌歡迎李督之代表魏連茹王通張鳳瑞于漳四人巳於十七日回寗稱李督確定十九日由贛起節 
李督之副官趙瑞琪吳修雲王健飛孫鴻斌曁衛隊營排長魏存生等十餘人均於昨日抵寗 
第六師之第二十二團昨由張中和旅長統率乘江寛江輪開抵下關今晨入城駐紥督軍署後背營房 
公府衛兵總司令何紹賢昨　函調李登科張相林魏連茹高占元四副官於新督蒞任交代清楚後即速赴京差委 
湘督傳良佐自京來電准於十八日起程赴湘黑龍江督軍鮑貴卿電告十三日任事 
陸軍部諮議官武蘭泰昨過寗赴滬公幹 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[抱一通信（南洋第六號）]  
　　國變之一瞥 
余久不通信矣固由旅行卒卒鮮暇亦以國家方遭意外之變故全國國民宜團聚其視線一致謀所以對付斯時不敢復以域外之觀擾讀者諸君耳目雖然當國變時記者在南洋所經過之情形亦可略爲諸君述之殊有些子趣味也 
南洋華僑愛國之熱度高於内地蓋日日受他國激刺使然記者非研究政治者不敢侈談政事然所至華僑必刺刺問國政現狀而不悟記者去國百日在此短時間之變嬗中幾爲不知有漢何論魏晋之桃源隠士也七月二日記者時在爪哇方自萬隆赴牙律觀活火山見游客紛紛題名獻以詩嘲之（大地搏搏付刦灰柴枯萬象豈勝哀百年誰更收餘燼何用留名與後來）是晚忽有一中華學校校董某君喘汗造逆旅告記者曰復辟矣復辟矣未幾復有數輩來告同前且言荷政府下令瑪腰甲必丹（皆荷官名以華人爲之令管理華人者）各勸導約束華僑母得紛擾致亂秩序言之可愧斯時記者心目中但有一座活火山耳 
不數日行至三寳壠但見華橋紛紛聚議發電某所某所誓死不認皇帝誓死擁護共和斯時雖號稱穏健之資本家亦復用其鄭重之態度拍案大呌誓不承認但見最後决議發電馮副總統請聲討一面電上海各報館告全國國民又聞某埠華橋相約至中華會館正式宣誓務恢復共和方擾攘間而廣東電告朱省長率師北代矣僑民氣大王 
斯時紛紛聚議論調至龐雜一般年少氣盛者咸投筆請纓慷慨不可一世或則倡議吾華僑當儲巨金以爲後盾而或則謂資本家此時不毁家救國更待何時而一般年事較高自謂於國事瞭亮者謂此次某人某人必不坐視其尤老鍊者則謂吾敢斷言張勲不出三月必内鬨必大敗其不出三月一語如老吏斷獄無人敢易其鐵案之一字者 
忽而街頭喧傳報館號外急掣觀之紙僅八字曰僞皇帝宣統己退位坐隅某君起而言曰諸君母爲報館所欺若輩造遙圖推廣生意耳豈有做皇帝大事忽而登忽而退位之理若輩造謠可恨冤哉報館諸君至今殊無以白也 
[財部裁員與各部攺組消息]  
財政部大裁員一節巳紀昨報兹悉此次裁去人員計參事上行走四名秘書上行走二名總務廳四名賦稅司三名會計司二名泉幣司五名庫藏司一名編譯報告處四名進欵綜核處一名清查官産處五名籌辦新稅處八名財政討論會二十一名財務檢查委員會二十四名籌辦會計金庫統事一宜處四名公債司三名並聞關於此事所發部令計七道其一云籌辦新稅處財政討論會財務檢查委員會籌辦會計金庫統一事宜處編譯報告處進欵綜核處均即行裁撤其二云房捐籌備處應即裁撤其三云此次裁撤各機關應辦事宜除編譯報告處應歸秘書室接辦外其餘應由主管各司派員接收仍責成繼續認眞辦理其四云此次所裁各機關以及各司處所裁人員中不乏有用之才應由本部分别遴選呈請大總統交國務院存記分省任用其辦事員亦由部發交各省財政廳酌量任用以示體憮此令其五云借欵綜核處歸併公債司辦理其六云參事上行走胡大崇李作棟李書勲蔡國器秘書上行走陳乙白桑宣賦稅司會辦陸定泉幣司會辦洪鑄余鳳韶庫藏司會辦于　年清查官産處會辦史贊清總務廳辦事員梁鉅屏雷祖焕總務廳兼賦稅司辦事員高濂黄實賦稅司辦事員田解吳葆誼會計司辦事員李景晟馬寅初泉幣司行走丁惟忠辦事員秦廣智李仲煐公債司辦事員陳其尤葉國英譯員陳耀西清查官産處股員方兆景任桐黄兆蓉委員陳陶均即裁撤其七云本部事務繁重前經明令不准兼他項機關職務至部内各廳司處兼差人員亦應酌加限制除有特别情形必須兼差者應由各廳司處長官呈明仍令兼充外其餘均應將兼差一律開去以専責成此項部令發表後財政部祇餘五司二處（官産印花）其餘重疉機關均巳掃蕩無遺至分部學習員即因文官考試等類而交部者均不更動唯其間有方公輔一名久假不到差聞巳開缺矣 
農商部職務本非甚繁而歷年來受天然之官吏增加遂亦成冗員較多之部聞張乾若總長到部後亦擬裁減攺組計畫數日内即可發表聞被裁者人數尚不甚多内務部本爲最複雜之部湯化龍與孫洪伊之相接又本無蕭規曹隨之必要聞擬略事調查後再行斟酌辦法外間深知内部辦事情形者謂攺組殆不可免鹽務署裁員巳於昨日發表計裁去唐家源第十一人京師稅務監督張調辰業經蒞任據聞該署辦事人員巳大更動計被撤换者約有六七十人之多京奉路局於日前大爲裁減計被撤换者約有百餘人京漢路局日内亦發表裁員計有六十餘人其他各路局亦將陸續加以裁減又聞外交部秘書頗有乞退或搖動之消息敎育部則將有敎育廳之增設部内人員略有調動海軍部司長亦將略有抽换云 
[津浦路租車購車案開審（再續）]  
休息後午後一點一刻復開庭審判長命傳童益臨審問審判長問童何時到津浦路差童益臨答先到局爲顧問十二月二十七派充總務處長審判長問總務處共有幾課童益臨答總務處下有文書繙譯編查警務營業庶務材料等七課審判長問購車事係汝經辦否童益臨答凡事均由局長及副局長作主至購車事係關於購料之事應由材料課辦稿經由總務處長核閱再由局長酌奪總務處不能専主審判長問局長曾與汝商議購車否童益臨答向未與商議審判長問購車事何時發生童益臨答二月初局長提議購車旋與洋行議定辦法始與益臨提及審判長問關於購車之呈文電禀係汝所擬否童益臨答局中先與一和洋行議定購車在二月十八九正局長赴京副局長亦由濟南赴京與部中商酌旋正局長先回津云一和公司購車事巳與部中商妥即可辦呈文禀部隨卽辦呈文後十餘日部中因價巨廠回乃攺與華美公司商議購車妥洽乃電禀部審判長問一和何時攺華美公司童益臨答係二月間攺爲華美公司審判長問華美何時成立是何性質童益臨答購車事件均局長専主不知其何時成立亦不知其係何性質局長令照此作呈文其餘一槪不知審判長問購車價值局長曾與汝商議否童益臨答未與商議審判長問購車合同照章應與車務處機務處會議始能决定曾與各處會議否童益臨答未與各處會議審判長問洋文合同係何人所辦童益臨答合同由華美公司代表羅塞爾擬就送來局長令通譯課檢查有無差誤當時通譯課主任唐文照檢出錯誤數處請華美公司更正羅塞爾言不必攺正可加附件及說明書後卽照此辦理審判長問合同何人簽字童益臨答正副局長簽字審判長問何人付欵童益臨答照章局長令出納課付欵其時會計處長綜核課主任洋帳總管均在場公議决定後付欵審判長問付欵若干童益臨答二十一萬元審判長問付欵在何時童益臨答付欵時在五點鐘辦公人員尚未退值審判長問付欵交何人童益臨答交與羅塞爾審判長問羅塞爾一人何能携帶如許多欵童益臨答羅塞爾帶一人（愛俄里）來取欵並有臨時收據給會計處審判長問全欵是否一時繳清童益臨答羅塞爾因天己晚僅收鈔票十二萬元其餘現欵不睱點清當暫存路局作爲存欵由局中出一存條給羅塞爾明日再來取審判長問第二日羅塞爾來取欵否童益臨答第二日羅塞爾同事愛俄里帶正式收據至局取現洋審判長問現洋在局中交出抑在花旗銀行交出童益臨答不知此係出納課經手之事審判長問汝有二千元送包光鏞有此事否童益臨答係包一面之辭誣陷益臨不知此事審判長問包云汝交二千元與包係購車回扣確否童益臨答不知此次局中購車並無回扣審判長問當晚汝曾至包住住宅否童益臨答向未去過審判長問汝在公事房交關葆麟八百元有此事否童益臨答公事房人甚多萬不能送錢實無此事審判長問包關與汝有交情否童益臨答益臨與包關向無交情到局後始認識並不常見審判長問旣與包關無交情何以驟送以多金童益臨答並未送錢給包至關葆麟於此次合同並未簽藉故他出當時即知其反對决無再送錢之理審判長問包巳將二千元交洋帳房收入公帳則此欵决非虚誣諒係爾所送童益臨答益臨若送錢於包則包逕可即時回明局長何以事隔數日局長詢關葆麟知有此事再問包包始云有此事乎審判長問據汝所言此事均局長及副局長専主汝僅聽命而行但汝何以知此事之原委甚詳童益臨答旣在局中即知此事劉審判長命童退再傳鮑宗漢到庭問租車案何時發生鮑宗漢答在十月底係因賣機器油事自往津浦路局見局長卽談及現在車不敷用擬購車分期交欵我云當此歐戰時代工人缺乏分期交欵做不到遂談及租車局長問租車價值若何答津浦局向曾租用中興公司車輛係我經手但中興公司與路局有交换利益租價從廉若另租他公司之車則價須稍貴局長問租車有年限否答此時備車甚難須定限二十年局長云年限太長十五年爲期或可辦到審判長問當時正副局長何人先發言鮑宗漢答不記憶但當時盛副局長發言較多耳審判長問租車合同何時訂定鮑宗漢答經交涉多次第一次在十月八九日先索價每車六元第二次曾開一手摺存路局以備研究一面由王局長禀部請核准一面與東京商酌因彼時鋼鐵不易得不願做此生意迨十二月復經磋商攺爲木質車議定蓬車每輛租價四元高邊車每輛三元七角遂將手摺發回攺訂草合同審判長問汝與路局交涉係用何名義鮑宗漢答前次賣機器油以三井洋行名義此次租車用漢森公司名義審判長問旣用三井名義何以忽攺爲漢森公司此漢森公司是否汝與森恪私人之組合鮑宗漢答漢森公司係我與三井洋行合資營業實三井洋行之附屬組合前民國四年該行前經理森恪即與我磋商組織漢森公司嗣於上年由該行現經理大村得太郎議定合同始行成立並非私人組合審判長問漢森公司何時成立鮑宗漢答十二月三十日巳在日本領事處註册審判長問漢森公司旣爲三井附屬則汝與路局所定契約上之責任三井洋行亦能擔任否鮑宗漢答三井自然擔負責任漢森旣爲三井之附屬則漢森與中國政府所屬機關立約例應請日領事公證第一次請願公證係井阪秀雄與宗漢同往領事處請願第二次請願宗漢己赴京由三井洋行命岩井光次郎前往三井旣出面請願公證焉有不負責任之理審判長問本廳查有以津浦鐵路代表王文田名義請日領事見證之請願書係何人送往領事處鮑宗漢答此種請願書不知何人送去審判長問日領事署請願書上王文田之名你不知道嗎鮑宗漢答據宗漢調查日領事署内請願證上並無津浦路局代表王文田之名此係由三井洋行大村向領事署調查而來如果經法庭認爲有此文件請行文至日領事署將原本或騰本抄錄一份前來作證想日領事署旣無此種文件則此文件從何而來審判長問請願見證必雙方同去汝何云不知鮑宗漢答請願見證照日本習慣不過備案而巳並不重視祇須津浦局一面自去卽可宗漢實未與聞劉審判長遂命鮑退卽宣佈今日僅審問各當事人明日再開庭審問各證人後再事判斷律師林行規起言鮑宗漢旣己審過明日可否請假到京審判長許交原保又請將各被告人供詞謄清宣佈令各人簽名審判長謂可於退庭後謄清再簽名律師郭定森起立謂被告供旣不能當庭宣佈以後如有錯誤可許被告人攺正否審判長允許時巳三點遂退庭 
[鮑督軍抵哈後之情形]  
新任黑龍江督軍鮑貴卿於本月八日晚十鐘乘南路郵政車抵哈駐哈吉江兩省交涉局人員及駐紥呼蘭之馬步陸軍各一連齊赴車站恭迎鮑督軍即駐節於黑龍江交涉局内尚擬在哈勾留四五日與外交團及俄國各機關聯絡一切并定本月十一日晚在交涉局内宴會外賓後即由哈起節赴任 
九日晚五鐘鮑督軍卽在哈埠召集江省軍界英巴兩旅長及李榮升鄂雙金袁慶恩吳士傑四團長及張秀楷張恕參謀長等在交涉局行轅開議當經决定辦法三條（一）各處軍隊有因英許之衝突離開本防地者仍舊槪回原防駐守（二）現值靑紗帳起正防務吃緊之時如有胡匪卽當竭加捕剿倘有疏虞惟各該管地點之軍官是問（三）飭英巴等各回原防聽候調遣鮑督軍確定十一號啓程赴江所有人員槪免護送 
當鮑督軍未赴江之前中央先派羅翽聲同來監視交代羅君抵哈後語人云鮑督在哈埠定九日晚招集英巴方面軍官開一軍事會議議决後飭英巴等回防整頓軍隊聽候調遣鮑督與張軍長之主張甚表同情不爲巳甚並不欲結怨於許至將來如何處置尚須聽候中央之裁奪云 
鮑督於八日晚九鐘山長春抵哈中東公司總辦霍爾瓦特爲敦睦邦交起見特備専車赴長春迎迓抵哈後英巴兩旅長（本擬赴奉天迎接及至長春相值故一同返哈）及羅少將　翽聲一併隨入交涉局行轅哈埠行政各官皆往接見是日未見江省政界有人來迎只有邢某等四人以呼綏公民代表名義求見鮑督接見邢等面述許蘭洲在江情形謂其强迫廣信公司濫發紙幣現巳逹二千萬元將來江省不免破産之虞懇鮑督急速赴任以拯江民云云鮑督力爲安慰始告辭而去觀此情形鮑督抵任後許蘭洲能否即行交代尚未可知也 
[吳光新遲遲入川之原因]  
吳光新率軍入川傳己匝月正式奉命亦歷旬日而吳尚逗留漢臯未有起程確期聞前日曾經近岳一日又來漢口現駐節在日界槐蔭里對面前日軍某參謀宅内其隨員人等則在大旅館辦公外間傳言吳須俟扶助傳良佐入湘後方能起程者又有謂吳因熊克武聯合黔軍扼據川東進兵困難故不遽前往者之二說雖非毫無影響究非主要原因頃由各方探悉吳氏遲遲之故約有數端兹披露於下（一）軍隊之籌備吳之奉命入川原擬以駐岳之第十三混成旅暨第十八師及二十師之一部隨行兹因新任湘督傳良佐蒞任在即湘軍有以武力抵抗之說駐岳軍隊原與湘軍對峙此時自不便輕調傳又與政府商榷要求該軍仍駐原處暫不移調聞政府業己允許電吳商榷要可否吳對於此舉頗費躊躇故現僅將駐紥鄂境新蒲一帶之十八師第三十五旅運送往宜昌陸行西上所有駐在湘境各軍槪未調動而奉命塡防岳州之范國璋軍因奉吉黑三省軍隊刻下暗潮未定一時未能全部南下僅三十九旅到岳吳氏隨帶入川軍隊尚須另籌是以由岳復返於十三日再晤王子春督軍商撥留鄂第二九各師協助聞王巳允將第二師四旅撥歸吳氏調遣另調第九師塡紥宜施又調第六混成旅之步兵一團於十三日由南湖移紥岳州經此支配而後吳氏當可績調駐岳若干軍隊矣 
（二）軍餉之待撥吳前在京師與政府計議查辦川事以非帶重兵入川迫以武力不能得良好效果第蜀道艱險軍行匪易况川省屢經禍亂商民塗炭餉源巳竭倘入川而後偶有缺乏無從挪移故與政府商定須預籌軍餉二百萬元又預備戰費二百萬元合共四百萬元此時因中央借欵未成尚未指撥吳以行軍所至糧餉爲先刻己電請中央迅予指撥現欵若干欵到方克成行也 
（三）兵站之部置吳氏隨帶員役兵夫共有二萬餘人道路駕遠水陸乘程必須沿途籌設兵站方便輪運刻以漢口爲轉運要區巳委派劉文明少將設立總兵站宜昌重慶及秭歸萬縣皆須籌設分站聞吳因大部分軍隊須由陸行而作戰一切尤須事先明瞭地勢己請王子春令陸軍測量局將最新所製川鄂詳明地圖送閱並由各軍長官保送深悉川中形勢者數十人編爲頭站先行出 
 
 

Page 7

 
 
發隨時報告以便軍行 
（四）彈　之撥運吳氏以查辦使名義兼負戡亂責任其武器自以多多益善現己一再與王督軍籌商飭漢陽兵工廠撥予鎗彈二十萬排大小砲彈二千顆由該司令部軍需處向兵工廠庫楚望台軍械所如數領起裝楚信楚傑兩巡艦及武勝拖輪運往宜昌聞各彈藥箱面均書有洪憲元年元月造等字樣是本上年兵工廠趕造接濟帝制戰爭者不圖今日復用於四川之南北交鬨亦異聞也 
[蕪湖快信]  
　　招商江寛輪於十六日上午九時下駛過蕪因滿裝贛軍赴寗故未停輪江裕輪十七日晨六時下駛過蕪亦未停輪聞裝有李督軍之衛隊千名 
駐當塗辮兵七營每營均有備補兵該軍稱爲閒員爲數甚多平時専事販賣烟土采石搶刦之禍皆若輩所爲該軍馬西林統領刻派稽查殷福元將備補兵一律遣送返魯原籍各給川資三元及津浦免價車票一紙前日巳押令出境矣 
當塗縣知事宋燦以縣屬民人魯建侯當國事未定時曾乘機要挾農商兩會聯名電請南京馮代總統派兵到境脅迫駐當定武軍各營繳械遣散幾　禍端刻將以上情形呈報無湖祝道尹請通令協緝懲辦 
省垣水警廳長程炎勲上月因安撫當塗定武軍事來蕪昨日回省 
山東陸軍軍需局委員孫國棟昨日由寗來蕪擬在此　採辦軍米一萬石 
昨有自合肥來蕪者述該處匪警情形云合肥北鄕羅集地方（距城五十里）現有辮匪二百餘名四處搶刦勒索合肥長官得報大爲驚恐即將西南北三門關閉東門每日開放四小時一面電請督軍派兵協防人民紛紛遷徙 
北間十六日上午九時忽發現地震由南而北約三十杪鐘即止震動甚微和故居民不甚注意 
[赣督交替中之潯陽新語]  
護理贛督吳金彪初擬俟李督過潯歡道事畢再行晋省就職近因李督電召交代事項須當面接洽特於今日（十六）上午四時乘南潯鐵路専車往省隨帶彭秘書楊副官及護兵數名聞吳護督仍於十九日歡送李督來潯 
九江鎭守使道尹關監督警察廳長省防第四團警備隊第四營龍開河稅局長保商局長榷運局長九江湖口德安瑞昌彭澤都昌永修等縣知事凃家埠吳城等處稅局鹽卡警佐商會農會敎育會及其他官署局所公團計四十三起聯合組織歡迎李督大會公推九江知事汪念祖爲總代表在九江行轅爲李督祖餞汪以李督啓節在即連日督工趕辦一切手續以招商局爲李督行轅以義渡局爲李督夫人櫛沐所陳設精緞布置完善聞李督赴寗確定十九日午前六時由省垣開車來潯己由駐潯副官姚邁羣向招商局總辦鄭月岩接洽包定江永輪船一艘價洋三千元所有隨節人員近己陸續乘車來潯庽居旅館俟李督旌麾抵此一同乘輪赴寗陳新督派參議官李眞一等參謀南宫拱　來贛晋謁李督軍聞係與李督軍商酌事宜隨帶軍隊陳督之意欲將十二師全師開拔來贛而陸軍部祇允一混成團陳督遂擬要求增爲一混成派爰派李與南宫兩代表赍函李督請其電懇中央准如所請聞李督巳徇陳督之請電呈中央大致謂第六師及混成第三旅均己開往南京江西地方僅有第二第九兩旅及步兵一圑省防四團似嫌單弱請即准如陳督所請酌帶一混成旅云云至陳督行期據李南兩君云約在二十左右 
[浙省搜捕黨人之近訊（静眼）]  
楊督軍前爲防範黨人起見曾定有賞格二則通知各軍警遵辦其由官長拿獲謀浙黨人一名者賞洋千元並晉升一級遇缺即補在士兵拿獲謀浙黨人一名者賞洋五百元並量予記升軍官遇缺即補此項通告發出以後一般熱中軍警視此爲升官發財之大好機會由是偵騎四出　　不寗搜索逮捕幾無虚夕有住居大馬弄之張姓家向係開設寄宿舍因此惹人注意迭被警察搜查多次並無犯罪事實發現以理論之當此戒嚴期間居民苟有嫌疑搜查未爲不可但必至再至三試　初次搜查時所司何事其辦事之不力當屬無可諱言又撫寗巷二十二號門牌傳聞辛亥光復時爲革黨賃居其天花板上藏有子彈八箱迄今住户迭更此項子彈並未搬出有偵探某一聞此信意欲借此爲取得賞格之資料遂報告於衛戍司令部旋由衛戌司令部派兵跟探前往搜查時爲夜間十點鐘巷内居民大半閉户就寢當經敲門而入係一大第宅共住有四五家探又不能指出何家爲藏儲子彈之所祇得挨户搜查直至十二時許搜查巳遍並無子彈發垷且其房屋亦無天花板衆始大疑嗣經訽問乃知此屋係二十三號並非二十二號於是又敲入二十二號搜查將天花板揭開亦不見有一顆子彈其實天花板上何能負重八箱子彈藏之天花板上必非事實明矣後據在場警察面稱該住户於數月前曾將子彈三百餘顆繳署則是所謂子彈八箱者必係此己繳之三百餘顆子彈無疑某探偵查不實率報告未識亦有處分否 
近來拿獲黨人之事日有所聞有訊無確據准予取保者有證據確鑿執行鎗斃者有尚在研訊中者衛戍司令部所設之軍法官一員遇案預審頗有應接不睱之勢督軍署軍法課亦異常忙碌其宣告鎗斃各案所拿獲之出力官兵每案各給賞洋五百元黨案之多此亦一大因也昨晚又有黨人趙伯英一名在拱埠拿獲趙係飭拿有案之人此次被獲係由偵探陳某奉憲兵司令官命令前往拱埠會同警察協拿當陳某赴拱時聞趙曾充該地警察遂往警察署詢問底細適警察亦正擬辦此案情聞陳言疑與趙有關係竟被阻留後經陳某說明緣由始與警察同去將趙拿獲現聞趙己解送衛戍司令部研訊矣 
[杭州快信]  
　　督軍公署臨時德僑事務所更名辦理德奥戰時事務所以交涉員林　翔爲總辦督署軍法科長陳景烈爲會辦 
對德奥宣戰後内地郵電局理應派員檢查軍民兩長昨會委張國光王景文爲省局總稽查員 
黨人嫌疑犯張百載王麟陳斌甫三名迭經督署軍法課審訊仍無實據巳飭發回警廳遞籍管束 
硤石商會　理徐光溥以前海寗縣理景鑾所募五年度公債票延不發給來省請追齊省長查悉此項債票該縣巳被科員杜用揆捲逃對於商民殊失信用勒令陳知事如數賠繳 
財政廳長張厚璟前日因事赴滬昨巳返署 
鄞縣知事陳理孚吳興知事吕俊愷不日將更動 
[齊燮元之新談片（南京通信）]  
陸軍第六師師長齊燮元於昨日（十七）十二時召集寗垣報界開茶話會入席後略叙寒暄齊師長起立謂鄙人對於報界諸君早擬開一茶會藉資聯絡祇以初到此間部署未定未能提前旋行殊爲歉仄現在軍中己有頭緒用將管見所及特陳於諸君之前鄙人爲秀才時亦曾辦過小報嗣又厠身於天津大公報今雖脫離報界但與報界之觀感固較從前未減分毫也用將第六師之歷史敢爲諸君一述之第六師係武衛右軍攺編旋因軍制變更遂將右軍攺編爲鎭名爲第六鎭統制爲段芝泉繼其後者王聘卿繼王後　趙國貞趙死於辛亥之役又攺歸芝泉節制繼芝泉之後又爲吳祿貞吳任山西巡撫遂歸李秀山統轄李任贛督即以馬繼增接充繼馬者爲周文炳周因病辭遂歸鄙人節制是師於項城時訓練甚精改編第六鎭各統制亦多能認眞辦理惟形式上稍欠講究段芝泉統制時曾聘用各國留學生加以訓練對於上級官長則選入學校肄業迨李督接任始注重精神上之敎育對於上級官長聘用大學或士官學校畢業生充之對於下級官長則取用素有經驗或係學兵出身者充之至於訓練之方針則仿照全國防軍辦法平時軍紀嚴中寓義毫無太過不及之弊第六師駐寗之原因當亦爲諸君所願聞者政變之初李督軍卽願編制兩軍以討國賊故先派一旅來寗以清徐海然後再攻京師國國京師克復徐州亦相繼肅清所有開來六師遂不得不暫駐寗垣前河間北上時深慮繼任無人電商李督來寗一面挽留六師留資鎭懾迨督蘇發表而第六師之駐紥南京遂亦確定近日各報喧傳與我軍最有關係者即永新被刦事僉云李軍搶刦鄙人乍聞之下殊堪詫異我軍在贛統計業己五年相處甚好感情極洽當此去贛之日正我軍遺留去思之日我軍縱愚當不至此但此等謠言必有所自以鄙意揣測必係某某所爲河間去寗所遺蘇督一席圖謀者不知凡幾所謀未遂不免疑忌横生造言生事試觀將來恐將有其他謠言甚於永新者發生也李督來蘇之日大槪二十左右日前來電十九啟行二十可以抵省二十一日接篆李督爲徐菊人之門下士文學甚長軍事亦精且最能耐勞凡事躬親守正不阿極其穏健項城稱帝時派兵監視李督與河間消息頻通暗示反對此次督軍團雖曾署名但係出於脅迫且始終未肯附和人有謂其北洋派者實則李督心中無有南北之界限苟有忠於圖家者無不稱爲知己若黨人之發言如其果利於國家無不採納施行其對人言我們軍人如能獨立不倚不爲政客所利用國家不患乎不安觀此可知李督政見之一班鄙人對於報界主張聯絡感情在江西領參謀長時卽然無論何事除軍事上有秘密關係外均可聽新聞記者之採擇刋諸報端以免誤會普法之戰法之所以失敗者卽在箝制輿論嗣因全國報館均處於反對地位至不惜以重金購軍事上之秘密新聞刋諸報端内容盡露遂一戰而潰雖然法政府之對於報界固屬非是而法報界之對於政府亦不能無責洩漏軍情貽禍邦家捫心實不能無愧官廳固宜提倡輿論而報界亦須愼重刋登甚願與諸君共勉之云云 
地方通信 
[蘇州]  
　　朱鎭守使赴寗蘇常鎭守使署昨接甯電新任江蘇督軍李純定於十九號到甯蒞新朱琛甫鎭守使遂定今晚乘汽車赴寗迎賀大約須勾留數日始行返蘇 
　　水警署長對調水警二廳趙廳長以第二専署第三分署長丁葆貴駐紥太湖東山與該處地方不甚相宜特飭令調駐吳江縣屬平望鎭其原駐平望之第三専署第五分署長俞鐘彦即令調至東山駐紥巡防昨己分别令飭到防矣 
　　憲兵定期試驗駐蘇憲兵第三營方幼之營長以所部各憲兵之術科學課兩種是否熟悉須加試驗計術科爲操演步鎗馬鎗軍刀捕繩馬操步操柔術等法學科爲刑民司法警察各項裁判並國際公法刑法大意等學兹定於九月一號考試學科二號考試術科巳通告所部各連届期齊集應試 
[松江]  
　　梟匪騷擾江浙梟匪首領管大肚子屢經江浙官廳懸賞購緝迄未就獲月初其羽黨郭楊等匪率衆二百餘人駕船四十餘艘挾有快鎗在奉金等處運販私鹽旋即竄擾金山縣洙涇鎭經金邑衛隊會同陸警拒退後又竄至松江縣境前岡鎭向各商户勤借銀洋經松金兩邑知事函請水警第一専署長沈葆義調派師船十六艘跟蹤往勦嗣據該師船回報管梟羽黨己向浙境平望等處竄去第一専署爰又飛函嘉善縣知事會同水陸軍警合和兜捕現得水警中消息謂管梟匪船七艘每船裝載黨羽四十餘人合共二三百人巳在嘉善縣屬天銀莊與浙江俞統領所部水警接戰該警等因衆寡不敵爲梟戰敗計傷亡二十餘人旋向駐嘉陸軍告急陸軍派兵往勦傷亡十餘人始將該匪擊退現該邑因匪勢凶悍戒備異常嚴緊云 
　　校長攺任區員金山縣干巷鎭警察分所趙區員前因著匪莫阿照聲言刦毁警所聞風遷避事爲該邑詹亮疇知事所知大加申斥該區員因此不安於位辭職而去遺缺巳由詹知事另委干巷鎭巳經辭職之國民學校校長現任扶風新劇社社員之夏恂如暫理 
　　征收被控舞弊松江縣征收稅賦處之督征李某現被天馬山紳士以其作弊多端搜獲歡九圖内證據聯名具禀縣署控告至今一月有餘尚未經縣知事澈查根究該具訴人以案巳延宕多日擬訴請移轉管轄以期水落石出云 
[鎭江]  
　　宣戰後之會議政府對德奥宣戰布告昨日由省轉電到鎭陸軍十九師兼戒嚴司令官楊春普師長卽於午後三時片請鎭江關監督兼交涉員周嗣培丹徒縣倪知事警察總局沈警佐曁駐鎭各旅團營長等至司令部會議關於防務上種種佈置及檢查德奥僑民收管財産等事决定仍照前次辦法設立臨時檢查所聞己議定沈警佐爲檢查所主任水陸總巡周少堂及吳劉等員爲臨時檢查員蒞所　同辦理 
　　省委員之蒞鎭前陸軍七十二旅參謀長朱雨蒼於日前乘車蒞鎭假江邊萬全樓旅館暫駐行旌聞朱君此次來鎭係因齊兼督軍擬派伊爲鎭江禁烟専員尚未給予委狀先飭其來鎭與本埠紳商接洽並磋商就地籌欵之事以爲籌備計畫云 
[安慶]  
　　泗縣辮兵搶刦之詳情昨泗縣知事呈報辮兵搶刧詳情略謂該縣城内向駐有定武軍第三十二營一營該營商管帶用中曾於六月杪分前左兩哨駐紥宿泗交界之區七月城内該軍舉動即有可疑當經縣知事召集士紳會議防範詎七月下旬商管帶忽然患病餉薪未領該營兵士蠢蠢欲動旋由縣知事在各機關凑給二千七百元督軍署亦派鮑副官來泗宣慰乃二十六夜鎗聲忽起該營中哨先將商管帶財物搶奪一空後至四處搶擄經縣知事報請安武軍第三路五營范管帶入城商議辦法乃商管帶忽於二十九日病故三十日　由縣知事與范管帶率隊勒令該營中右兩哨先後繳械給餉遺散是日下午李統領傳業亦帶隊抵泗查獲亂魁曹永盛等四名訊明正法一面出示安慰地方云云 
　　撤换稽徴不力之知事財政廳長鄭鴻瑞近以軍餉浩繁需欵甚急曾通令六十縣知事趕將本年丁漕及歷年蒂欠各欵掃數清解并派該廳職員親赴各縣守提乃日來各縣報解者仍屬寥寥經鄭廳長調查中有數縣知事稽徴不力昨巳開列銜名呈請倪氏實行撤任以示懲勸聞共有六縣 
[杭州]  
　　天凝莊刧後之設防天凝莊刧案情形己誌昨報兹聞省中接警電後卽飛飭駐嘉步兵第一團長陳肇英水警第一區長俞肇桐曁嘉善輜重營楓涇緝私營會同水陸警察分頭追勦果在大茅洲錢澱山湖等處捕獲匪船七艘奪回鎗械九件今日（十八）戒嚴正司今官童伯吹親自帶兵策應前進風傳石湖蕩之東己與梟匪開仗惟此次多謠方梟匪受黨人運動専以搶刦爲事故童正司令對於地方治安尤爲注意自十七日起各鄕各鎭均派駐軍警沿滬嘉鐵道線上屯紥重兵水路要港亦節節設防矣 
[山東]  
　　滕縣土匪猖獗滕縣自靑紗帳起土匪聚衆搶掠時有所聞蓋因前駐滕陸軍調往曹縣而滕地土匪遂大肆猖獗城東鄕一帶被匪擾亂不可言狀竟有白畫搶架民家婦女限三五日持洋贖回其數千元或二千元不等如該户措辦不及逾期卽行污辱有城東三十餘里之楊家莊黄姓於月之二十二日被架婦女二口要索二千元經人關說以一千二百元贖回又距城二十五里之灰城店村趙某被架男孩二名用洋一千二百元贖回昨午十點鐘距城十里之崗上村沈姓被架大小十一名聞非五千元不可此項架人勒贖之事去年亦曾發現經劉知事親率兵隊往剿匪稍歛跡今現任王知事置而不顧故土匪愈見猖獗也 
雜評一 
[財部大裁員（一子）]  
財部此次之裁員可謂用辣手矣雖然吾不能無感焉中國向以輕視敎育實業之故社會中上人物無所歸附皆趨於作官之一途於是政界遂爲若輩寄生營活之所蔓延滋長無孔不入故裁員而先爲謀消納不啻以鄰國爲壑若不爲之謀消納彼輩亦豈能坐待槁餓甲政業被裁者轉瞬夤綠以入於乙乙政業被裁者又轉瞬夤緣以入於丙輾轉相裁即輾轉相入結果亦不過播其惡種於各界而巳况乎所謂裁者又未必眞裁僅去其異己者而易以同黨故裁之之時卽爲夤緣以入之時吾聞各部之言裁員者屢矣然不旋踵又充塞如故試問所獲裁員之效果有幾也 
是故爲政之道不從根本上通盤籌劃而枝枝節節爲之縱能誠心整理而事實上仍無裨益鳴呼此豈僅財政一部然哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（五）]  
　　滬上各機關自對德奥宣戰發表以後連日封閉德華銀行德人總會及德文報館電社並收管奥艦安置敵僑等種種手續頗爲忙碌數日以來報紙所載頗佔篇幅昨日因值星期其事稍簡兹將所提消息摘錄於后 
　　沈家花園之會議松滬護軍使盧永祥因政府頒布對德奥宣戰後所有滬地防務及一切辦法自應邀同當地官紳妥爲磋議爰於昨日假座滬杭火車站對面沈家花園特開會議半點鐘時盧護軍使會同馬參謀長孫副官長首先蒞止未幾三十八九兩團長曁兵工廠謝總辦軍械杜課長及所局各營長交涉員薩福懋滬海王道尹上海縣知事沈寳昌淞滬警察廳長徐國樑地方審判廳長袁麟伯檢察廳長林促立工巡捐局長朱壽丞紳商陸伯鴻朱子堯顧馨一蘇筠尚朱葆三沈聯芳張逸槎等均陸續應召而至經盧君預派招待員分别延 
入稍憇後即開會議互相磋商至三時始行散會 
　　淞滬防務之布置松滬盧護軍使及薩交涉員王道尹等曾奉中央來電以吾國自對德奥宣告立於戰爭地位以後協約國巳一致答復表示謝意自應全國一心淬厲進行希各將所管區域防備事宜妥籌復核等因兹悉盧軍使等業將淞滬布置防務呈報院部大旨謂上海一埠中外人民財産至巨保衞不容稍懈地方尤爲緊要自宣戰後辦理各事均恪遵國際公法待遇和平尚能就範惟日來伏莽甚多時思蠢動萬一滋生事端尤慮有碍大局現巳愼密防範約分數端一淞滬一帶浦東白龍港等各處要隘巳調重兵駐守一吳淞砲台及駐泊各艦砲位砲機以及陸防鎗械己隨時派員視察飭匠整理一滬南兵工廠龍華一帶爲軍事根據軍火要地己加緊巡防水陸戒備一江浙交界往來滬杭車站均照章檢查原有四師十師駐防軍隊巳商同兩界長官遇事互相策應一淞口洋面除水警常川派艦巡防以杜沙釣各船私運禁品外並商艦隊司今隨時派艦游弋一除水陸協防外並函江海關監督轉商新關稅務司設立進出口輪船稽查所督飭華洋扦巡凡進出商輪嚴密檢查有無違禁等品 
　　德總領事之歸思駐滬德總領事尼克平自中德外交關係斷絶後本擬回國因病遲遲延至今迄未就道邇因中德宣戰德人在華利益己委託中立國荷領代爲保護故擬扶病率同眷屬並偕其他德籍官商俟荷蘭郵船抵滬即行回國 
　　德商行號之停業聞公共租界南京路四川路等處德商行號數家現己停止營業該行號内敵國人民或留居在内或移寓他處咸抱鎭静態度聽候中國官廳查明處置 
　　關員解職之知照江海關威稅務司以在關服務德籍人員計有内班大冩古祿德等五人外班施美第等四十三人又奥籍四人共五十二人業己一體解職所有薪水酬勞均於十六號結算清給一律出關昨巳函致監督查照 
　　大陸西報之紀載大陸報云德人俱樂部昨晚六時己成紀念物蓋住會會員及會中書記均得將其個人之物移出以昨晚六時爲限届時則會門緊閉且加封條焉昨日租界盛傳尚有德粤人機關數處亦將封閉又傳德奥商行悉將封閉惟交涉公署未奉北京訓令故尚無舉動然此項訓令之至固時時在意料中也 
[眼線引拿之携帶炸彈人]  
松滬護軍使署昨據偵探報告有匿居虹口之黨人某定於今日（十九號）午後派人携帶炸彈等物准坐快車赴杭並有線人指緝等情當卽密選軍警各署探員在南火車站守緝至午後二點半快車開駛時未見到來候至三時果見馬車一輛駛抵南站門口内坐二人一即眼線一人携帶皮篋一個當由軍警各探員上前攔阻揭開皮篋内有炸彈十枚式似三砲台香烟罐頭均以新花衣包裹當將携帶炸彈之人拘獲詢其姓名稱是趙烈安徽巢縣人遂田該偵探將趙連同皮篋炸彈一併解送龍華護軍使署請辦一面又往北市偵察某黨人舉動以便緝拿 
[再誌運動軍隊之失敗]  
　　駐紮吳淞鎭之陸軍第二十旅兵士於本月十六日在營捕獲運動軍隊之梁敬甫一名由該旅長派兵押解龍華護軍使署訊辦己詳前報兹悉梁敬甫係運動二十旅營部派駐江灣之軍隊由該隊護送吳淞二十旅營轉解軍署經軍法課研訊梁敬甫供認係受黨人某某指使云云現鄧課長巳據情禀明盧護軍使請爲核辦 
[戒嚴區域内防範嚴密]  
　　電車提早停駛華商電車公司往來高昌廟與小東門一路之電車向章駛至晚間十一點半時爲止邇來護軍使署以高昌廟地方係屬戒嚴區域恐有匪徒或乘電車混入禁地擾亂秩序故由馬參謀長令由憲兵第一連轉致該公司於晚間九點鐘以後禁止電車駛入高昌廟地方現經該公司允准定於昨晚（十九號）爲始各電車至九點十二分停止駛入望道橋以内之高昌廟一段以遵軍令 
　　小販不准設攤南市兵工廠大局門外之馬路兩旁向有小販擺設各攤售賣雜貨衣服市疋鞋帽各物兹盧護軍使因該處係戒嚴區域恐有匪人暗携危險品物扮作小販混伏該處希圖有所舉動故昨令憲兵第一連吳連長自十九號爲始一律禁阻各小販在大局門外設攤售物以杜隠患 
[警廳訂定取締租屋簡章]  
　　淞滬警察廳長徐國梁昨發布各云案奉松滬護軍使面諭現當戒嚴之際亟應嚴防匪徒竊發以保地方治安近聞有不法之徒每在各處租屋藏身飭廳嚴定取締租屋辦法等因奉查租借房屋責成房主先令房客覔具妥保再子借住如有房客無保犯罪在逃依照違令罰法處罰房主迭經本廳布告遵守在案誠以滬地住房多係輾轉租賃朝遷夕徙視爲故常本廳歷辦盜賊及謀亂各案每以犯人住所係由臨時租借事發逃匿無從根究此之取締實爲正本清源之計乃查近　各房主多未切實遵辦實屬有意抗違現在時局未靖旣奉軍署議定取締租屋辦法亟應遵照辦理以期保衛商民而絶匪黨兹特訂取締租屋簡章六條開列於後凡在房主務各實力奉行如或陽奉陰違定予嚴罰不貨愼勿輕試自貽伊戚除通令所屬外特此布告計開取締租屋簡章一房主對於以後新來租户無論正房東二房東三房東非俟房客覓取妥保署約後不得許其進住二房主對於現在己有各租户如有尚未具保者限二日内補行具保各手續若逾限無保責成房主報由該管警署勒遷出境三租屋保人凡屬殷實店舖正當商民或當地董保皆爲合格如身無職業或平日行爲不正者其作保爲無效四各房主如違犯前列一二兩條抗不奉行經本廳查覺者即依違令罰法從嚴處罰若因而發生事故者另行法辦五各房主如查知房客實有犯罪行爲應卽據實舉發速到該管警署報告不得稍涉容隠致累巳身但不得挾私誣報六房屋爲房主財産各房主理應愼重出租本廳長嚴予取締亦無非爲保護商民財産起見各房主容留不法匪徒匿不告發致發生被火或傷害人民生命財産及收獲危險物品等重案定將該房主呈請護軍使從嚴究辦並將該房屋變價充公 
[刺趙嫌疑犯帶往機房查對]  
浙督軍署參謀長趙聯璜被刺一案由武學海往浙報告稱有正兇夏永生（即李東效）孫權五（即孫權武）匿居上海法新租界漁陽里三百零七號内卽由楊督軍電請盧護軍使商由法捕房派令中西探捕將夏孫二人拘獲解廨迭次審訊夏孫所供與武學海之言均不符合而浙督軍署續獲之蔡谷勲供與夏永生同謀目覩夏永生槍擊趙參謀長後來申同往華商旅館等語故於前星期五由盧護軍使飭將蔡谷勲帶廨備質夏孫供仍如前且謂與蔡並不相識伊於五月二十九日由天津乘新銘輪船來申寓長春棧循環簿上書李毛順字樣等語中西讞員會判蔡谷勲仍交徐稽查員帶回夏孫還押聽候詳細查明復訊核辦昨由法捕頭諭令華探目沈德福隨同副捕頭石維也將夏永生帶往長春棧將循環簿逐細查對並按照夏永生所供詢問該棧執事報候核奪即經石沈兩人提同夏永生前往長春棧查對據該棧司賬稱夏永生確由天津乘新銘輪船轉道大連裝豆餅來滬由接客王長慶送來擇定三十八號房間爲住所循環簿上書李毛順名字卽將循環簿對核對無誤迨調查畢又由石沈二人將夏永生帶至英界華商旅館查詢該棧有無夏姓客人到棧住宿並囑該棧帳房茶房認均謂並無此人到棧住過復由石沈兩人將循環簿逐一查檢確無夏永生之名於是仍將夏永生帶回捕房管押據情報告捕頭核奪 
[洪述祖家屬之憂急]  
　　暗殺前農林總長宋敎仁案内之要證常州人洪述祖（卽洪蔭芝化名恒如初）被宋振吕（即宋敎仁之子）扭控公共公堂經中西官迭次預審終結判洪還押聽候察核供詞會商堂諭宣佈在案兹悉洪之家屬因恐引渡内地官廳故近日頗爲着急而會審華官以洪旣經承認各種信函係由趙秉鈞囑令繕寫則洪於謀刺宋敎仁一案實難置身事外擬即商諸陪審西官照章引渡云 
[大連豆貿易新章之反對]  
　　大連豆前因市價飛漲滬連兩埠華商先期抛賣受虧甚巨釀成罷市後經日商井田洋行出爲排解雙方解决巳疊誌前報昨日本埠豆業又接大連華商來電謂日人在貿易所施行新章每車每月雙方加繳銀一百兩以防華商虧欠後經華商集議一致拒絶新章而日人聲稱如不照行新章必將前次欠繳之欵一齊補足方可仍照舊章現在雙方爭持甚力近兩日日人全體不到公會買賣務請主持等語滬埠同業接電後即邀集全體會議僉以日人施行新章萬難允從前次巳了之事自有調停人井田洋行負責雙方解决時執有允單如果反悔應向井田理論云云當即將議决情形電請大連華商一致堅持弗稍遷就 
[烟酒聯合會議攺大會期]  
　　昨日星期中國烟酒聯合會例開常會首由主席陳良玉宣布駐京陜西代表聶允文來函并附有致全國商會聯合會攺良烟酒稅則提議書連署者黑龍江高崑四川胡炳堃吉林尉功焕甘肅雲維懦郝登五京兆安迪生庫倫鄭文嵐等并稱此案業由全國商會聯合會通過轉呈財政部當將原書逐一宣讀到會者莫不拍掌贊賞僉謂聶君此稿洋洋數千言切中利弊其苦心孤詣實爲我兩業同人所深感而全國商會聯合會諸公之洞悉商艱代商呼籲實足以造福商人我全國同業痛苦巳深想財部必能俯順輿情也次俞葆康提議陜西增加菸稅營業因而停頓請設法維持公决由該業具函到會再行核辦次提議大會日期因爲期甚捉道遠各省往返需時應否酌攺會期公决攺舊曆八月初一日爲大會攺選職員之期次報告接皖省紳商學界全體公啓報告安徽全省公賣總局舞弊情形并刷附函證數通公决公賣旣爲苛政而承辦公賣者營私舞弊又數見不鮮我同人允宜堅持驅除苛稅云云議至此時巳五鐘搖鈴散會 
[信局脚夫被害三誌]  
　　本埠全盛等信局脚夫葉甫章戎阿福二人被匪謀斃一案巳兩記本報兹將四區姚署長詳報徐警廳長文錄下竊於本月十六日晨問八時據第二駐在所巡長劉長年報稱昨夜在鐵路旁查見男屍二具請爲勘核等情當派巡官前往調查並飭地保投報寳山縣檢察所派員蒞　一面傳集各信局主來署訊問據稱送信向分日夜兩班自本年搶刦葉千茂一案發生後經同行公議凡洋信均在日班遞送夜班祇帶空信什物此次被害脚夫一名葉甫章走常熟班者一名戎阿福走蘇州班者所送有全盛永義昶通裕鴻源老正大協源寳順等七家之信等語嗣經警正親臨該地詳加查勘出事地點係寳山嘉定兩縣交界之處離屍半里之外遺有信包一個是地距離駐在所計地三里光景屍身頸項間均勒有麻繩此外别無痕跡是否挾讐被害抑另有别情之處應待寳山縣檢驗後方可著手研究惟查本年春間搶刦該信局包封銀洋一案當獲盜匪吳祥芝等五名據供羽黨甚多此交葉戎二信差身上旣無銀洋及值價之物無端演此兇劇難保非盜黨報復下此毒手特先據情呈報廳長鑒核示遵 
[學生乘輪赴美之被擯]  
　　大陸報云清華學校曁其他自費學生昨乘委内瑞拉號郵船起程赴美内有五生未得同行聞日前諸生抵滬後均由醫士兩人查驗身體塡予證據惟登船之前復由該船外科醫士驗視一過内有五人被指因患目疾不許登船維時小輪泊於碼頭方欲起椗乃急請美總領事薩孟士君蒞場緩頰於是該外科醫士免允容納被擯諸人惟須立證存滬擔負責任蓋美船如載患有目疾之搭客而被查出照章須繳納罰金也五生中内有女生一人後均未能啓行本星期内將重復受驗俾下期郵船可以放洋 
[最近返國之留美畢業生]  
近年來赴美游學者日盛一日而學成歸國者亦復不少昨得寰球中國學生會消息云最近有留美畢業生九人同乘俄國皇后船返國業於前日（十六號）安抵滬上兹將畢業諸君名銜及所習學科等附列於左 
姓名　　籍貫　學科　　　學位　學校　 
霍炎昌　廣東　化學工程　學士　米西根大學 
　　　　　　　　　　　　碩士　哥侖比亞大學 
林文成　廣東　經濟　　　學士　意利諾大學 
張天才　廣東　農林　　　學士　意利諾大學 
　　　　　　　　　　　　碩士　康乃爾大學 
盧寳書　廣東　經濟　　　學士　米西根大學 
　　　　　　　　　　　　碩士　哥侖比亞大學 
盧其駿　江西　採礦治金　學士　意利諾大學 
　　　　　　　　　　　　碩士　哥侖比亞大學 
鮑錫藩　江蘇　商業　　　學士　意利諾大學 
　　　　　　　　　　　　碩士　哥侖比亞大學 
陳　藩　湖南　採礦冶金　學士　科羅拉多大學 
　　　　　　　　　　　　碩士　哥侖比亞大學 
廖女士　廣東　家庭經濟　碩士　哥侖比亞大學 
　　　　　　　食物衛生 
程女士　廣東　師範科 
[理科敎授研究會將開大會]  
　　江蘇省敎育會附設之理科敎授研究會年來積極進行成效卓著如定期講演及調查理科敎授狀况編纂化學名詞草案等皆昭昭在人耳目兹届大會之期通告會員如下敬啓者本會於陽曆八月二十二日上午九時在江蘇省敎育會三層樓開當年大會報告一年來之狀况及提議事件選舉職員届期務請准時惠臨不勝盼切再者醫學名詞審查會送來化學名詞審查本百册分贈本會會員惟會員逹二百人不敷分配 
 
 

Page 11

 
 
公議以大會日出席者爲限現准於是日在會場按人贈送並此附告 
[發現刀傷女屍後之調查]  
　　公共租界新閘同孚路附近麥田内於本月十一號上午十一句鐘發現年約十一二歲身穿藍布短衫褲喉間及小腹受有刀傷之無名女屍一具當由一千二百三十二號華捕查見報告新閘捕房派探將屍舁入驗屍所禀報公共公廨中西官蒞所驗明委係生前被人刀傷頸項腹部致命因無死屬到場飭保代爲棺殮厝壇候認一面諭着捕房緝兇解究在案兹悉新閘捕房捕頭以案關暗殺亟應着手偵查因於前日飭將所攝死者之照相曬印多張諭着包探何正喜等持往同孚路附近一帶詳細調查有無居户走失女孩再行核奪 
[各學校之秋季始業期]  
　　廣東小學旅滬廣東小學自開辦以來日形發逹上届小學幼稚兩部共二百餘人溢額四十餘名兹定陰曆七月十五開學十二三兩日考試高初兩等析生添學額三十名額滿即行截止 
　　英文夜校中華路羣學會於今春開辦英文夜校分高初兩級兼授數學簿記章程完美成效卓著兹以暑假休業期轉瞬將滿己定八月二十七日（即舊曆七月初十日）開學聞學費極廉每學期祗收銀四元而有該會會員介紹者並可減半繳納 
　　光華女學城内老縣前東首五福胡同光華女校開辦數載成效卓著聞下學期前校長李錦州以擔任嘉定本鄕學務不克兼顧業由黄稷之繼續辦理現除國民高小兩科外又添設國文算術英文専修等科另賃縣東六十七號房屋爲校舍定於陰曆七月初二日開學 
　　務本學校浙江旅滬務本學校在英界卡德路善昌里注重　用尤以英文算學國文爲主腦該校對於浙屬貧寒子弟尤爲特别優待減收半費故向學者衆下學期擴充校舍堆廣學額添設高等小學以冀敎育普及並聞該校補習課巳於陽曆八月十六日休業十八日行秋季始業禮二十七日正式開課 
　　新民學校英租界新閘和樂里口新民小學校係朱文華獨力創辦業巳六易寒暑本屆暑假後推廣學額定本月二十日（陰曆七月初三日）舉行始業式 
　　振新學校振新學校正跑馬廳派克路富華里一弄爲徐望先創辦該校暑假補習科己於十八號休業定二十號（陰曆七月初三日）舉行始業式其附設之商業英文夜社本學期添設簿記打字英算各科特聘商業上富有經驗之敎員擔任亦於是日開學 
　　務實學校新閘大通路務實商業英文學校爲殷樸庵創辦採實用主義故學科専重英文簿記商學史算學文法等類以冀造成商界通才近因學生漸多特於校旁設閱報室且擴張校舍增聘敎員該校夜學暑假補習科業於前日完畢下學期擇定陰曆七月初十日開學報名者己逹六十餘人 
[通俗衛生之講演]  
南市公立上海醫院院長汪企張以現交秋令疾病叢生特在本城凝河路也是園組織通俗衛生講演會於十六日起至二十二日止每日由院派令中西醫士到場講演種種衛生醫科上海縣公署派警察所科員楊補岩公共體育場派汪某以及公私各學校均每日派員前往聽講其時間於上午八時起十一時止星期日停講惟四鄕因時間匆促路遠不便故無人赴會聽講 
[催兌殖邊商困事務所開會]  
　　滬城西姚家弄思敬學堂催兌殖邊商困事務所於昨日下午二時舉行初次討論到者五百餘人公舉張某爲臨時討論會長當衆報告經過手續並致南北商會函牘及商會復函經衆討論俟得有商會二次復函再行進行務期逹到開兌之目的衆皆拍掌贊成旋即散會 
[看守敎練所舉行畢業式]  
　　上海監獄附設之看守敎練所於昨日行畢業禮先期由江蘇高等檢察廳王廳長電委上海地方檢察廳首席檢察官賀木深到所監試各學生所習功課尚屬可觀兹將畢業儀式列后（一）搖鈴召集各生齊詣講堂由各敎員率領向孔子位前行三鞠躬禮（二）由敎員引導各生向監考官敎練所長行一鞠躬禮（三）各生向各敎員行一鞠躬禮全班學生互行一鞠躬禮禮畢由敎練所長敖雲亭授與文憑繼致訓詞而散 
[興華製麫公司之週歲紀念]  
　　興華製麫公司自創辦以來巳届一載該公司經理人　楚南特於昨日開一週紀念會先期柬邀各界往觀成蹟並於門外站有軍樂一班以迎來賓門口高叉國旗兼懸萬國旗幟至二時許來賓陸續戾止如伍秩庸温欽甫楊小川等約二百餘人由招待員分别延入導往工場觀覽機器並至批發處貨倉間堆料處陳列室會計處等逐一觀覽旣至會場入座會同各招待員欵以茶點首由蕭經理起立向衆宣述公司中一年來之成績並謮同人祝詞畢推伍秩庸君演說伍君云本公司創辦巳届一載營業甚佳實爲我國麫廠之模範余早年留學各國亦未見有若此大麵廠現本公司旣如此完備不難挽回利權惟盼望在座諸君極力提倡庶國貨發逹卽公司發逹云云繼由温欽甫君起言麵之一物乃人人所喜食惟我國麵坊房屋窄小且多污穢現本公司能如此清潔乾凈食之無碭衛生乃屬可貴况價又廉故爲人所樂購然公司辦事人務須力求增進始終不懈然後熱心者帮同提倡方有成效云云遂由肅君答謝略謂今日叨蒙不棄惠然肯來感荷隆情愧無以報并向衆導謝畢卽攝一影以爲紀念末又邀請衆賓餉以各色機器麫食始各分别辭出 
[濟南交涉員報告德日商人交涉之解决]  
　　駐滬特派交涉員薩福懋君昨接濟南交涉員來函略謂前由貴交涉員咨詢德商蓋保羅與日商河津房屋糾葛一案曾經查明函逹在案現在此案己由該德商將糾葛之房屋完全交與日商管收一切手績均巳清楚知關厪注相應函請貴交涉員卽希轉致該管領事查照云云 
[修志局開會討論]  
　　上海修志局編纂將竣特於昨日邀請各紳及各編纂員開寓賢門商榷會到者爲姚子讓李平書莫子經張逸槎王耜耘陸崧侯曹潤甫楊東山等十餘人於午後一時開會由該局主任李右之主席將寓賢門應增應删各稿交付各紳閱看逐條評論至二時許始行散會 
[車站檢查嚴密]  
　　昨日滬杭車站二班火車未開之前有乘客某甲私帶烟土十餘包當爲檢查員警查出拘留候辦並聞有一女客携帶兩孩並行李多件因檢查過久未及乘車該女客哭泣不巳謂因生母病危恐不能見面云云 
[電車撞傷站崗步兵]  
　　昨日午刻華商電車公司之七號電車駛至望道橋地方將站崗該處之三十八圑三營十二連某步兵誤撞受傷所携快鎗亦被損壞當由郭排長將傷兵車送新並育堂醫院並不與該車司機人爲難嗣爲該公司所悉特飭車務總管陸仲林親往道歉 
[老婦被車撞斃之結果]  
　　老嫗劉王氏於上月間在法租界内被許阿桂所拖之黄包車及甲乙等所推之塌車撞倒受傷由捕將該氏車送醫院醫治旋由伊子寳章車回自行醫治無效身死後將許等解送法公堂訊判交保候察閱醫院傷單是否因傷身死再行核奪昨又傳訊先據氏子賓章投訴前情請求伸雪繼由是日在場之一百六十六號華捕王招生聲稱巡捕當日在大馬路站崗見前面有塌車馳來該氏仍俯首而行巡捕即大聲叫喊詎該氏置若罔聞適許之黄包車從後面馳來致將該氏撞倒碾傷手臂足骨等處是實許阿桂供是日駕車從横路冲出未見老嫗在前致肇此禍求宥塌車公司主韓忠信供稱該氏實被許撞倒與塌車無涉中西官以許年祇十七歲黄包車公司不應將車租與年糼之人遂判罰洋二十元交於氏子賓章作爲醫費許阿桂罰洋五月充公韓忠信無千退去了事 
[查覆增加渡資之批詞]  
　　工巡捐局批市舶所承辦人連錦堂禀奉諭查復由禀悉旣據查明八長渡渡船自布告增加渡資以後各渡夫恪遵定章一洗從前借端需索之弊報載鄕民赴縣請求豁免均屬捕風捉影應母庸議惟渡夫呈請增加渡資一案係飭據該承辦人查明呈復聲稱渡資每人收取銅元一枚歷有年所人無間言等情兹閱本月十七日口口報績載義渡加資之怨聲一節内有爛泥渡一處出洋六十元向孫某領得布告一紙等語事涉行賄關係本局名譽虚寳均應澈究仰即查明孫某究係何人畢竟有無行賄情事該承辦人責有攸歸並須出具切結一併呈候核辦母違切切此批 
[木工敎員養成科之簡章]  
　　江蘇齊省長因注重職業敎育特設木工敎員養成科通令所屬各縣報送手工敎員入科肄業巳誌前報兹將該科簡章錄下第一條本科以應各地小學校之要求養成木工敎員爲守旨第二條本科修業年限定爲一年（但得視學生程度酌量展長一年）第三條本科學額定爲三十名第四條本科注重技術以木工資習及國畫爲主科外加修身國文數學材料及工作法並木工上必要之漆工技術第五條本科入學學生以年在十八歲以上身體健全能任工作之任小學手工敎員或曾習圖畫手工有根底經試驗合格者爲限第六條入學試驗科目爲國文圖畫手工數學體格檢查第七條學費免收膳費每年四十元第八條實習服及獨用工具均由學生自備（約需銀八元） 
[寳山路之小火]  
　　前日上午十一時半寳山路某姓家灶披内不戒於火由各段救火會到場救熄事後經五區一分所孟警佐傳到起火人聽候訊辦 
[婦女投宿小客棧之暗昧]  
　　住居浦東洋涇廟附近之婦人徐張氏昨扭委嚴氏至三區警署訴稱伊媳張氏向與嚴氏之女寳英同在陸家嘴紗廠做工素來安分詎張氏邇有外遇將家中衣飾等物陸績運出前日下午託稱往嚴氏家中梳頭一去不回當夜四處找尋無着直至今里經氏至英界五馬路滿庭芳小客棧内尋獲寳英亦在其内而引誘姦宿之人己被逸去爲此扭署請求離異等語質之徐張氏季寳英均俯首求宥不肯吐出姘夫姓名據季嚴氏供稱徐張氏之媳到我家中梳頭實有其事惟不知伊等在外有暗昧情事等語解警正判解地方檢察廳訊辦 
[再誌煤炭店主之黑心]  
　　北四川路四十五號門牌榮大煤炭店主紹興人史兆友每將斤兩不足之磅秤欺騙主顧前日有兩洋人向史購買煤炭當被察出報由捕房派探往查屬實將史連同磅秤　入捕房前日解送公共公廨經中西官訊悉前情以史不應行使小秤欺騙小顧判押西牢兩月或罰洋五十元充公磅秤銷燬 
[註銷日本女子之控案]  
日本女子沐下牙合延代表律師在公共公廨控訴住居法租界之醫生陜西人姚伯麟在東京將伊誘拐來滬調戲不遂希圖行兇並扣留衣物等情由廨出票發交總巡捕房派探將姚提獲解至公堂訊問判姚交一千元人洋並保候訊在案兹姚巳挽友向原告理勸妥洽故於前日由兩造代表律師投廨聲稱此案雙方巳和平解决請求將案註銷經王崧生襄讞商之日副領事林書君以被告旣向原告勸妥應准如原告律師所請判令將案註銷被告開釋 
[婦人被誘捲逃之探訴]  
浦東爛泥渡豆腐店主凌全元昨扭南滙人張桂銓至三區警署控訴伊妻沈氏於舊曆七月二十一日捲去價值二百餘元之金銀飾物背逃無蹤現經訪悉係搖船人崇明阿三所誘拐尚有皮箱一只不及帶去寄於鄰居張桂銓家内兹在張處查出果係沈氏之物故扭署請究當經解警正訊據張桂銓供稱向業銅匠在家時少出外日多凌妻所寄之皮箱係我妻趙氏經手實不知情據我妻言彼時以情面難却普不知其有逃走情事請求查究以免受累等語當以兩造供詞各執判解地檢廳訊辦而張妻趙氏以事出意外無處辯白竟暗購洋烟二盒吞服圖盡幸經鄰人察破送往醫院醫治 
另一訪函云浦東楊家宅鄕民凌全元之妻趙氏近爲附近流氓張桂銓勾引成姦又唆使該氏捲取所有衣節於上月間偕逃前日爲凌全元訪悉偕母張氏將張桂銓凌趙氏一併尋獲扭入該管三區警署飭警前往起出皮箱一只並衣飾等物由解警正略詰一過備函將一干人證解送地方廳請辦午後經檢察官預審之下判張桂銓凌趙氏分别收押起獲之皮箱衣飾等物交凌全元凌張氏先行具結領回聽候核辦 
[吸鴉片被妻控訴]  
　　住居寳山路之婦人桑戚氏前日至五區警署陳訴其夫桑書堂酷嗜鴉片不步戒除等情經薛警正傳案訊明判解司法科昨移地方檢察廳核辦 
[命案辯論終結]  
　　西門内學官路同興泰紙作坊主白利文糾衆將趙庭章兇毆斃命一案經地方廳將白並經勸私和之袁少榮等拘案預審收押並經該廳派員蒞京江公所將趙尸開棺驗明等情迭紀前報兹悉此案由尸子趙如松尸弟趙庭春等一再投廳禀求伸雪連日由檢察官將白袁兩犯提案預審終結起訴審判廳曾經開庭辯論前日下午又經審廳端木棻推事官會同沈檢察官開庭繼績研訊命提白利文袁少榮至案詎白不認行兇毆斃祇稱趙庭章實係急痧身死訊之袁少榮供多支吾問官得供會商之下即以今日爲辯論終結判白利文釘鐐與袁少榮分别還押聽候宣判 
[混用鉛質小洋之質證]  
　　日前二區警署巡警在西門外儀鳳樓茶館門前查獲行使鉛角之閩人唐益寳陳金生二名抄獲鉛質小洋二百九十四角併送地方廳業經檢察官預審明確起訴審判廳前日下午該廳堵推事官會同劉檢察官開庭辯論先據證人陳阿榮供稱在儀鳳樓門前擺設餅攤目覩唐益寳等向鄕人購買桃子當場取出小洋一包内檢四開一枚囑該鄕人找錢當由民人報告巡警蓋因唐陳等迭在西門一帶來往每見鄕人受其愚騙所以出首告發當時由警將唐陳拘獲後抄出僞小洋二百九十四角拘送二區警署由余警正向詰據唐供明此項僞角係向北市武昌路棉花店隔壁購來出洋三元可購鉛質小洋一百角云云質之唐益實陳金生供詞支吾問官得供判唐陳二犯還押候辦證人陳阿榮退去鉛角消毁 
[拐犯患病殞命]  
　　拐匪俞祥桂於今年三月間拐得男女人口携至法租界黄浦灘正欲登輪出口販賣被捕查見拘獲解送法公堂訊判管押西牢五年送監執行在案近俞因患腫病由管牢捕頭禀明中西官飭送廣慈醫院醫治無效業於前日身死由醫生報告捕房將尸車送同仁轉元堂驗尸所聽候禀請中西官驗明棺殮 
[漆匠店夥冒名收賬]  
　　直隷路二十二號門牌漆匠店主錢福成至老閘捕房報告店夥徐阿五於本月一號冒伊名義至福州路四百四十二號門牌某旅館内私收賬洋一百三十元請爲查緝等情當由捕頭派探將徐查獲押候解送公堂請究 
[流氓示衆招告]  
　　流氓朱寳龍日前夜間在浦東陸家嘴富潤公司弄内調戲甬人孫阿光之妻吳氏不遂行兇毆傷孫之眼角經三區崗警拘署轉解警廳司法科經劉科長訊明屬實於昨判將該流氓朱寳龍發回三區派警押赴犯事地方示衆十日再行拘留並牌示該處居民如有被該流氓滋擾者准於十日内來廳聲訴以便併究 
[擔保欠欵之牽涉]  
謝大賢丁天錫等前至法公堂控告胡海寳串同龔芝方在法租界内開設恒通裕茶葉號向商人等處交易陸績被欠爲數旣多該店即行閉歇人亦避匿後經商人等在閘北寺方將故尋獲向之理論詎有陳湯銘出場與胡擔保胡卽乘隙逃逸故將陳扭至巡警局後又在法界將胡尋獲送案求追等情判胡交人銀並保候將陳陽銘提案再行訊核昨由捕房將陳提至公堂請訊先據胡海寳供店係龔芝方所開與包人無干次據陳湯銘供因見謝等與胡吵鬧故代爲擔保惟我與恒通裕毫無關係求察聶讞員判胡陳兩人各交尋常保出外聽候覆訊核辦 
[天主堂控追房租]  
　　天主堂收租人至法公堂控告房客程連發虧欠租洋一百六十元向收不付請求訊追等情當經中西讞員訊據程連發供認欠租屬實惟一時難以措繳須請寛限料理判程交尋常保出外限三天還洋 
[木作場内之打架]  
　　浦東人杜友生在山海關路木作場内行兇將沈金生毆傷當被鳴捕拘入捕房經捕頭察得沈傷勢甚重着卽將杜收押沈送醫院醫治候再核辦 
[醉漢毆打巡捕]  
　　住居靖遠街七號門牌之張和尚前晚飲酒過醉在四川沿途胡鬧當由六百五十九號華捕查見向阻不服反將該捕扭住行兇旋被拘入捕房禀明捕頭押候解廨訊究 
[行竊與窩贓之懲治]  
　　遇犯黄秀源串同陳榮生張榮生倫竊滙山路九號門牌某西婦家衣物被探查獲連同窩贓之女子俞根弟拘解公共公廨訊供管押在案前日由捕將黄等解案經中西官復訊屬實判黄押西牢一年期滿逐出租界陳榮生押三月張榮生押二月俞根弟押女所二禮拜以儆 
[匪徒搶攫小鐵箱]  
　　匪徒陳院子前晚闖入北海路（卽六馬路）一百五十七號門牌趙金林所開之小烟紙店内將内貯現洋十元之小洋鐵箱一隻攫取奔逃當被包探追獲拘入捕房押候解送公堂訊辦 
[包探對調當差]  
　　楊樹浦捕房包探楊阿泉與滙山捕房包探蔣阿二近由總巡麥高雲諭令對調均於昨日到差 
[黄添福律師遷居]  
　　黄添福大律師在滬上開業以來辦理案件所向奏功中西同業無不倾服今春江蘇交涉署又特聘爲顧問律師其性質與國家律師相彷彿近日因營業範圍擴充將遷總事務所於香港路角四种路Ａ字一百二十八號且因家眷同寓在内與辦公室至近故每日雖辦公時間以外凡有訴訟事件亦可臨時前往接洽 
[介紹新刋]  
　　文明書局代售之復辟始末記原原本本一絲不亂誠良野史也又七日皇帝之趣談共一百六十則頗足令人解頣昨承惠贈二册書此誌謝並介紹於閱者 
來函 
[上海棉業聯合會復中華國貨維持會函]  
　　本月十二日接展台函領悉一是本擬即行奉復適因是月十五日逢敝會開會之期擬將尊函交會場研究致稽裁答竊思貴會以維持國貨爲宗旨故因本國布廠原料之缺乏而大聲疾呼誠爲應盡之天職無任欽佩惜乎不揣其本而齊其末於敝業商情尚多隔膜而竟輕輕以賣空買空加諸人也按賣空買空者係無貨可交形同賭博之一種投機事業敝業設行收貨賣進買出槪係現貨素無空盤賣買情事本年陳花己罄而新花未出際此靑黄不接之時現貨開過四十三四兩價格之增漲實因供不應求所致其原因己見報載紗業復函中言之綦詳無待贅述貴會不明消長供求之原理而以缺貨歸咎於敝業之賣空買空不審有何依據敝業實不能任咎尋繹來函所謂賣空買空者或有誤會之虚當爲貴會詳述之歷届新花上市之前紗廠以原料無多需用孔亟向花行訂購期貨一俟新花登場按期陸續支貨以便應用敝業中亦以存本甚重銀根又緊設或出貨湧旺恐有積滯之虞胡有少數願與交易者取其可以隨收隨解不致囤積此係定貨各業咸有爲商業所不禁乃貴會不加深察貿然以先令股票等之賣空買空相提並論持論殊失正當敝會亦未便勸令業中人停止營業准函前因相應據實函復尚希鑒照是荷 
雜評一 
[南車站之炸彈案（步陶）]  
　　自防緝黨人之事起而偵探之生涯乃大不惡今日破一機關明日獲若干黨徒一經認爲證實則升賞之機會隨之此無怪近日滬上破獲謀浙黨人案之接踵而起也據浙省方面報告警探之作升官發財想而重累浙人者巳於種種黨案中略見一斑然則在滬所發覺之謀浙黨人案是否與在浙者有略同之性質正自難知第以昨日南車站之運浙炸彈一案論線人乃與携有炸彈人之趙烈同車而至是必未至站之前線人與趙情誼甚密趙　線人信託亦必至臣否則安有行此險事面肯與一泛泛者同車之理然而卒以破販焉夫滬地本爲詭譎百出之世界此線人者將與趙同黨而見利賣黨以演此惡劇與抑利趙易與而借炸彈以爲弋獲賞金之媒介與二者而果有一於此則旅居滬地者之處巳接人其亦大難也夫 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬十殿閻羅奏請地藏王大赦幽冥罪犯文] [  嬾眞子]  
　　爲中元節近大赦期臨奏請頒發明令以使宣布事竊維明刑弼敎肆赦之典常寛載鬼負塗泣罪之車必下雖刀山劍樹森羅殿不狥面情而寳筏金繩佛菩薩常施法力是以目蓮尋母則十八獄宏開彌勒降生則三千願隨發供養十方諸佛雨粟城開超升六道殘魂盂蘭會設時維七月節近中元爲地官赦罪之期正鬼界望恩之日臣等謹將應赦罪犯條列其重要者二則奏請陛下訓示施行以便臨期宣布赦令溯自清廷退们遠氏盜權當共和創造之年作帝制自爲之想則有籌安巨子勸進詞人誤公路於塗高着曹瞞於火上與李鵶爲義子有十三太保之名倚梁燕爲黨魁藉五路財神之勢迨假皇帝推翻而後一向未出風頭乘總司令征討之餘相與同瞻馬首借急公之名義敬奉羡餘以愛國爲前提願充軍餉所幸天壇一戰辮軍俱巳投誠遂令民國再生將士齊邀上賞不有指囷之贈周郎豈得成功回思紓難之由子文安可無後臣等以爲此次之宜特赦者一則如帝制犯是也至若三監叛國二叔流方驅洛邑之頑民挾武庚而造亂夫以武周之同氣猶不免操入室之戈况爲清室之舊臣豈能濾忘普天之義雖其不學無術效伊尹而不成要亦矢志無他擬朱温而不類竊謂當時復辟必有同謀當共和軍定武軍之相持成販雖關天意而宗社黨保皇黨之聯合贊成盡屬渠魁如必歸罪於一人不欲復參以八議將伯仁一死恐王導未免疚心面荀息復生對晋獻殊無愧色在若輩生今反古原不畏災及其身而君子觀過知二究何容疾之巳甚臣等以爲此次之宜並赦者一則如政治犯是也現在己飭陰陽官連日調查趕造清册凡帝制犯之巳死者俾予超升未死者添註禄籍其豐台廊房京師各戰地復辟軍之敗亡者槪加優卹卽在逃而未獲者亦於輪廻簿上註以免死之條此其罪犯之重要者謹先條列二則奏請陛下訓示施行其他犯罪較輕擬照從前赦例辦理不復具摺冒瀆聖聰臣不勝惶恐待命之至謹奏（五） 
家庭常識 
　　夏日服色炎夏之時如欲日光不致射入皮膚莫若衣白色衣爲最佳次則灰色再次則黄色淡紅色藍色惟墨色爲最不相宜骨鯁以威靈仙（中國藥店購）煎湯漱之即愈或用撖攬核研末開水冲服亦騐[  筆花]  
桐油污衣未經風日者以豆腐渣泥上陰乾後起去則油吸蓋矣 
鷄眼足指上之壘肉也可搗荸薺一枚和喬麥麫少許貼患處越一盡夜便落極騐 
藏衣五六月間曝衣時欲防其蛀者須佈萵苣葉一二片於内即免[  丙元]  
緞帽復新用月石末（中國店購）少許溶於温水中取潔淨之布浸濕徐徐拭之其垢盡去焕然一新并洗夏天綢服亦宜用此　玻璃用粉與桐油拌和嵌之其功用較油灰爲久而拌時又省力非若油灰必用石臼杵成[  琳琅館主]  
　白色布衣法白色布疋與衣服洗後若置於靑綠色草上曝之則較平常爲白[  林]  
炒雞肉片炒雞片與肉片每每老者多而嫩者少於炒時可拌以蛋白少許則其嫩異常炒蝦仁亦如之[  壹衣]  
集益錄 
　　第八工程（Clearing）炭酸　　十瓩水適量將巳染色之紗浸入以二十五磅壓力（一氣壓半）煮一時閒絞起 
第九工程馬撒里石鹼（Marselllesoap）八瓩炭酸　　二瓩及第一鹽化錫四瓩溶於適量之水中將巳經第八工程後之棉紗浸八其中如前工程處理之取出水洗乾燥卽得 
上染法中所用藥品除鹽基性硫酸鋁及酸性紅油外均可向儀器館購買鹽基性硫酸鋁及酸性紅油可自製成較購之坊間稍爲經濟其製法如下 
鹽基性硫酸鋁製法不含　分之硫酸鋁百分溶於七百倍之水中順次加炭酸囌　九分及單甯酸分將生成之沈澱瀘過所得之液如太濃可加水使之適度 
酸性紅油製法上等　蔴子油百分置陶器中徐徐加以土氏表百六十八度之濃硫酸攬拌之此時發熱故器之外周須圍以水冷却之放置之夏時赦置二日冬季約須放置三四日即成酸性紅油如加入炭酸卡里及阿莫尼亞即成紅油 
藍色檔紗染法藍色檔紗須應用Indqntbiene染料此染料爲一種建染染料先取染料還元之製成原液然後染於紗上使之酸化則染料固著於纎維而發色其法如下 
原液製法IndanlhreneblueRS（泥狀）四十克　𢚂　　液（土氏比重計五十七度）八十ＣＣ攪拌後再加第一　化錫液（第一鹽化錫五克溶於十ＣＣ之水中）再攬拌之静置半時間卽可便用 
染液製法熱水（攝氏表七八十度）四立特加苛性　　液（土氏比重計三十二度之液）二十四ＣＣ於是將原液加入上液中原液加入之多寡自染色之濃淡而異於是十分煑沸後冷至攝氏七八十度時然後將紗浸入約經十乃至二十分鐘後取出通過稀酸液（濃硫酸二分水千分）内約五分鐘取出以水洗之再以肥皂二分溶於水百分之液煑十五分鐘取出以水洗之卽得 
長篇小說 
[寫情小說柳暗花明錄] [  常覺小蝶天虚我生合譯]  
　　第三十四章（二） 
　　維廉前視果見爵邸之外伏有黑影似攀窻而窺維廉不聲躡步而上突出一手提其後領其人大駭顧亦不聲但掙其身欲脫惟軀幹　悴瘦如枯柴旣爲維廉之鐵腕所握又何能脫維廉曰汝欲何爲言時轉過其面面色乃灰白如死人目光炎然似爲瘋人發其尖細之聲曰釋我釋我吾並不懐歹意維廉曰然則汝來此何爲豈欲行竊盜耶其人未及答　德巳前其人一驚欲呼不得維廉向　德曰其人似有痴病將付警察抑白之羅倫或釋之乎其人曰釋我釋我幸體上帝之心求汝勿交警察薏　闖聲亦一驚覺此哀憐之聲觸耳至稔頓令憶及紅瑤村月夜却田之事失聲呼曰嗟乎吾識其人其人昻首曰女士願更　我勿令此先生窘我我並不敢爲害言時忽有女子笑聲透窗而出三人皆聞而警而人人感想不同薏德微驚繫握維廉之臂維廉則詫心念邸中何來女子豈茜雪至耶而茜雪笑聲固不如是而此男子則尤𥈭咍目光睒然注其窗檻似困獸之窺其樊　德曰聘之此即彼女之聲也彼竟至吾家矣維廉無語薏德唇顫言曰確爲其人維廉然則試入一視釋其人自與薏德匆匆入門而其人亦隨入向閱者曰此先生令我相俟於此閽者見從維廉入則亦不疑指一騎令坐此時薏德巳先入室則見羅倫方面火爐而立頭垂色晦目光似注一紙軟榻之上則一婦人斜身而坐意態蕭閒衣服華麗如貴人而面上乃帶酒意維廉初欲止薏德於門外顧巳不及裘狄斯即曰伯爵夫人歸耶豈伯爵未嘗告汝謂我將來晚餐言次滿面皆現狡笑維廉急前一步介身於二女之間裘狄斯廻身曰羅倫此爲誰即汝妻弟乎羅倫似於夢中警醒啞聲曰薏德雅克夫人來寳有要事能否請汝少避維廉願汝爲我扶薏德出室裘狄斯冷笑曰伯爵乃逐夫人出其應接之室耶是伯爵亦太鹵莽矣薏德此時悲憤萬狀面色灰敗至無血色挺其纎細之腰曰羅倫吾今亦無他言願汝一决我與雅克夫人果當誰避誰哉 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之絲茶 
[平水綠茶（見本報壬申年月十三日）]  
　　西人論今年之平水茶葉味較好而瓣葉顔色尚欠美觀蓋西人所愛者在色淺淡而光潤澤活如雲花皎如霧蕊方爲合式也從新茶初出市面算其價今低二兩云 
[印度産茶數目（同年六月十九日）]  
　　印度人考求植茶之法凡培養採摘洪焙無不加意爲之茶亦極其繁茂香昧俱佳該國今年所出之茶其數約有一千八是萬磅查中國去年所出之茶則有十五千萬磅也雖印度所産未能如中國之多然其種茶未及數年所産巳如此又豈可限量耶 
[出口茶市（同年七月初九日）]  
計今年由漢口上海等埠運茶往英國者其有四千一百萬磅去年是時出口者則三千九百萬磅以中國各通商口所出計算今年共有七千四百萬磅去年則有六千二百萬磅總計今年上海一埠巳裝出口之茶較去年止約多二百萬磅而由福州及各埠出口者乃多一千萬磅焉西人公所之行情單論茶葉有云英國來信雖不佳而買茶者亦不少且各種茶價與先兩禮拜亦相仿至河口及寗州二種其價可謂稍昻而寗州之價現市比今年最高之時亦祇低二兩焉現約計上海所存未售者共有三萬九千件云云 
[漢口茶商覆禀底（見本報壬申年七月二十七日）]  
　　前漢口衆茶帮及各茶棧禀覆江漢關當奉批淮不許私賣樣箱須大帮抵埠方出樣交易否則通行議罰并趕逐不准在漢交易等禁在案現仍畤有發樣箱來漢者雖未經售各總慮日久弊生又通行知會茶帮加禀請即發告示周知以禁將來兹錄如左 
具禀茶商爲己沐恩批乞早曉諭以永遵守事前月中旬茶棧等奉諭傳集茶商會議售茶章程商等當即遵諭公議定以大宗茶到出樣交易永遠不准先來樣箱以清本源而杜積弊並擬善後章程五條由茶棧抄粘禀覆籲恩作主蒙批據禀會議章程沿屬可行准照會各國領事轉飭洋商遵辦一面出示曉諭并札行南關及各　卡一體照辦等情具見仁憲顧全商民大局之至意商等曷勝感激當各致信茶莊恪守成規惟産茶地廣山儀新莊短販來往如織未能家喻户曉且人衆心雜陽奉陰違者不能保其必無若不早頒示諭及札行各道關卡截禁不幾垂成而販爲此環瀆崇轅伏乞己恩再恩即行出示大張曉諭並行南關各卡一體照辦章程永守實爲國便（３０） 
尊聞閣筆記 
[金節婦傳（見本報壬申年三月二十九日）]  
金節婦柳氏金孟容之妻年十七歸金氏八年而孟容死婦涕泣呼末欲以身殉或責以姑老子幼因嘿然遂不復言死而事姑日謹姑老病爲抑搔苛癢中裙厠牏之屬皆自浣洗之家貧甚以女紅自給日必謀甘旨奉姑巳則雜糠粃以爲食會歲十飢幾無以自存婦商之於姑乃爲傭於里之富室黄氏不受其值日但乞米少許養姑而己黄故佻　子艶婦美累乘問挑之輙拒勿應是時升米值錢數百餓殍相望里中又别無世家大族舍黄氏無就食處黄知婦之來爲養姑使人爲婦曰若能從我當爲汝養姑若子否則盍他往我家固不乏傭人也婦聞言俯嘿良久僞謝之曰我固願從主人徒以夫新亡骨肉未寒上有姑在弗忍舍之去耳今主人能爲我養姑謂與主人約俟服除當如命母相逼也黄信之自是婦見黄不甚避黄挑與語輒漫應之似有意無意者然操作必與人偕也入則以利剪相隨夜臥嚴扃户衣裙上下聯綴如一未嘗一日解衣寢也踰年姑病殁婦營葬如禮遂還家治紡續遣子入學黄使人責其爽約婦又以站服爲謝然從此足不出户人罕得見之迨三年子應庠己十餘歳婦爲轉某氏女是日族黨畢集婦曰吾向忍辱傭於黄爲養姑耳今姑殁子亦將成人吾事畢矣我在黄氏家三年中屢遭强暴幾不自保今報能守此身以與泉下人相見也言未終掩面悲泣踰時入室家人怪其久不出排　入視則巳自縊死矣鼻垂雙筋面不攺色猶生時也 
　曰余向以爲湼而不緇磨而不磷非聖人其誰能之今觀於節婦殆所謂能守其堅白者歟不然何其處污泥之中竟皎然不染若是耶夫士苟有可恃之操雖辱身賤行中亦奚不可行我之志哉於節婦可以知之矣（０３） 
[朱丐（見本報癸酉年二月二十二日）]  
　　朱丫頭農家子也年約四旬婁縣人家素貧𠙦𠙦無所依乞丐爲活咸豐辛酉三月粤賊大隊自嘉善趨楓涇遍掠鄕村欲擄之去了頭日我乞丐也旣無貲財取贖又無一藝足供爾輩爪牙之使擄我何爲賊曰汝旣爲乞丐飢寒之若厭之己久從我去富貴惟所欲了頭厲聲曰我惟甘耐飢寒故終身爲丐否則爲竊爲盜獲厚實以貲進身早致富貴矣何待汝至爲我計哉遂大駡脅以利刃不之屈卒爲所殺嗟乎了頭一丐耳未言讀書明大義而其重名節顧廉恥凛然不可犯如此嗚呼可謂難矣（２８） 
文苑 
[紅廟燒香竹枝詞十首（見本報癸酉年閏六月十五日）]  
　　六月剛逢十九辰香風吹遍綺縩春堪誇大馬中街路無數裙釵去賽神 
紛紛車馬往來忙粉黛叢中别樣粧自是燒香爭早起不敎雲雨戀襄王 
金銀寳錠鐵鑪焚一炷心香默鑄殷多少倌人求脫籍薄團俯伏叩慈雲 
佛誕偏逢禮拜期市人强半出游嬉就中更有恩情客同踏香塵逐後隨 
秦樓楚館半嬌娃也解皈依禮佛家第一傾城顔色好雲　斜畔插生花 
深深合掌拜蓮臺願祝蓮花並蒂開却笑靑樓多薄倖慈悲空自說如來 
申江風物競華妍服飾排場色色鮮漫笑世人翻異樣覯音也不戒暈羶（廟中有抬豬頭醜愿者殊可笑） 
一轉秋波半掩羞不風流處却風流由來大士多靈應好把心經勉力修 
畢竟烟花習未稀桃紅柳綠鬭芳菲須知仙子無凡艶紫竹林中現白衣 
衆生苦海混茫中何處慈航覺路通安得楊枝清淨水洒來大地色皆空 
[雜錄]  
　　耳鳴余十二歲時常常耳嗚甚至言語不清數月後竟不聞聲息診治百藥無效余母甚慮之至年餘蒙友傳一方甚爲簡便用精圓眞珠一粒葱頭七枚以線串珠裹在葱頭之内扎牢塞入耳内七八日全愈（鋤）不受酬（３０） 
治腸風便血及髮癬鄙人幼患腸風便血及髮際生蛀毛癬家先嚴曾　生猪直腸紥其兩端中實木耳淡煨作飯菜治腸風月餘而愈又以當歸紫草等分加蔴油或菜油熬至黑紫色搽髮癬數日而愈至今二十餘年並未發過特將此方諸公於世（尸言）（３０） 
治水瀉紅白痢方此方係山東德順蛋廠經理朱步陞君所傳頗稱效驗方用杏仁（七十一粒云皮尖去油研）蒼术（六兩用淘米水浸一夜晒乾炒研）羗活（四兩）大黄（一兩）草烏（一兩婦忌服輕則一服即愈重則二三服姜湯空心送下忌食生冷魚愈此方専治水瀉紅白痢疾水瀉與白痢姜湯宜濃紅痢姜湯宜淡（夏雲陽）（２５） 
 
 

Page 18

 
 
   
 
