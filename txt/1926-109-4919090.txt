# 1926 - 109 - 4919090

 

Page 1

 
 
1;第一萬九千零九十號;中華民國十五年 西曆一千九百二十六年四月二十七號
星期二 * *   
 
 

Page 2

 
 
1;第一萬九千零九十號;中華民國十五年 西曆一千九百二十六年四月二十七號
星期二 * *   
 
 

Page 3

 
 
1;第一萬九千零九十號;中華民國十五年 西曆一千九百二十六年四月二十七號
星期二 * *時評 
[政府與財（冷）]  
　　國家之有政府其最大關係自在財政試觀各國政府與議會間其最重大之議案厥爲預算可以知其關鍵之所在矣惟各國政府之於財政爲有收入與支出之兩途爲之籌畫爲之分配故可名之爲財政今中國則不然但有支出而無收入故無政府時但聞有人無索欵而不聞有人無解欵處一旦新政府成立則索欵之人立至故中國近來之政府不能謂之與財政有關僅可謂之一籌欵之機關而已僅有支出而無收入欲應付索欵之人其欵將無自而來故不得不籌籌欵乃中國政府之專職亦中國政府之虫　也　　　　　　不特如是中國今日非但任政府後必須籌欵且復須先籌欵後而始得爲政府如商業然必先墊欵而後始得爲職員無怪乎今日政府成立之難也復無怪乎以前政府淸廉者之少也 
本館要電 
[奉直將領議决用兵問題]  
　　北京有（二）（十）（五）夜奉直各將領議决京城警衛權全讓王懷慶又决攻南口李景林爲總司令褚玉𤩶副張宗昌任後方總司令（二十六日） 
　　北京昨夜各將領會議决以近畿兵移京綏李景林爲總司令徐源泉爲前敵總指揮褚玉𤩶爲副司令張宗昌爲後方總司令又决擅接平市官錢局及市政公所之張鵬魏聯珉實行監視（二十六日下午二鐘） 
　　北京昨夜石老娘胡同决議以北京軍警權全讓王懷慶奉軍第九軍撤回休息以第十軍駐近畿于珍爲司令（二十六日下午二鐘） 
　　北京石老娘胡同聯合辦事處李景林等電晉閻速出重兵攻張家口（二十六日下午二鐘） 
　　北京晋閻代表接晋電謂晋軍須於直奉聯軍實行進攻南口時始出兵夾攻綏遠在直奉聯軍未作戰前晋僅在晋邊準備一切外傳晋軍攻克天鎭查天鎭本來晉境早已由晋軍駐紥（二十六日上午十二鐘） 
　　北京熱河係湯玉麟佔領宋哲元軍先退至豐寗（二十六日上午十二鐘） 
　　天津奉駐兵陸續向沙河以北出發預備進攻南口西北軍在京綏路設三道防線一八達嶺二靑龍橋三居庸關張家口已特别戒嚴（二十六日下午九鐘） 
[護憲與護法之爭議]  
　　北京漢奉對護法問題最近仍未商定舊會新會之爭護法護憲之爭各方宣傳甚力前日曹舊部主張曹不必即退請吳維持到底大意謂可由曹發令召集國會向國會正式辭職則法律手續淸楚若以宣言下野付政權於攝閣將來難保無人以曹資格尙在爲號召非策曹永久安全之道云並將此意電漢至今未得覆昨夜直奉聯軍將領在石老娘胡同會議僅决兩軍會同派員視察南口一帶至政治及地盤問題仍未商定聞吳方注重與張作霖直接電商故京城非時局重心目下兩大勢力所最感困難者經濟問題不易解决假如曹宣言政交攝閣攝閣第一要錢在張吳果不致向攝閣要餉然陳師數十萬各將領待餉之急不能不向攝閣索餉日前治安會早已聲明不預聞他事而猶有向該會索餉者已往内爭大家均盼新政府能籌欵發餉故攝閣自身亦有不敢出馬之勢（廿六日上午十二鐘） 
　　北京漢電吳覆某親信並無堅持護憲以某種關係未便北上望我軍多結歡於人民是不敗之基地盤局所之爭宜切戒此外吳兩天無電來京（二十六日上午十二鐘） 
　　北京昨奉系要人云奉方對於賄選及護憲始終反對者此外權利地盤均可相讓並謂張吳結合時亦曾約定現在擁曹復職者均非吳志吳遲不表示政見者一則顧及寗孫意見二則本人說不出請曹速退更不便說請各方勿再擁曹（二十六日上午十二鐘） 
　　漢口吳側聲稱奉張去歲通電護法雖未明白護憲但憲法依約法以産生决無抛棄憲法而護約法之理可知奉張已同意於護憲張志潭在津正與奉將領接洽此事不久必有明確主張（二十三日下午一鐘） 
[攝閣問題仍未解决]  
　　吳有將北上說 
　　北京吳電治安會仍主顔惠慶組閣謂攝閣告成財政卽有辦法張學良謂在軍事未結束前内閣問題尙談不到最高問題解决後靳氏組閣可無問題（二十六日下午八鐘） 
　　北京吳佩孚有（二）（十）（五）日覆王士珍電云漾（二）（十）（三）電敬悉大局解决辦法已告懋撫兩帥請贊助兩帥實行爲幸（二十六日下午八鐘） 
　　北京漢電吳佩孚擬十天内外赴保顧維鈞先北上總司令部暫不取銷擬於彭壽莘董政國二人擇一留守（二十六日下午八鐘） 
　　天津張作霖吳佩孚均有暫緩北上訊政治問題吳張主張各異之點雙方均有諒解惟組閣問題尙須磋商張頗願吳早日北上面洽一切張景惠昨已回奉（二十六日） 
[治安會消息]  
　　北京治安會今日酉刻召總商會崇關烟酒署·路局·及直魯奉軍將領商軍用票問題（二十六日下午八鐘） 
　　北京李景林昨函覆治安會王士珍等允加入治安會（二十六日下午二鐘） 
　　北京張宗昌發出銅元票二十萬交平市官錢局發行爲軍用票找之用（二十六日） 
 
 

Page 4

 
 
1;第一萬九千零九十號;中華民國十五年 西曆一千九百二十六年四月二十七號
星期二 * *[馮段兩派之人物]  
　　北京劉之龍宅被抄薛篤弼宅抄去皮箱二十餘口地氈兩件鹿鍾麟宅抄物不多早已運走（二十六日） 
　　天津段徑（二）（十）（五）在日界宮島街本宅開秘密會議鬥外有巡捕把守吳光新梁鴻志曲同豐許世英陳文運丁士源段永彬姚震等二十餘人列席决派梁赴奉請張電鄂吳打銷通緝安福要人令（二十六日） 
　　北京昨湯漪張樹元鄧漢祥由某軍保護乘汽車赴津（二十六日下午二鐘） 
　　天津民治派議員近在義界孫洪伊宅迭開會議主張懲辦段祺瑞及安福要人並恢復約法頗形活動（二十六日下午五鐘） 
[張李相繼赴津]  
　　北京張宗昌李景林今日上午赴津張學良下午赴津（二十六日下午九鐘） 
　　北京張宗昌今晨八時赴淸河沙河一帶視察擬卽日偕張學良赴津一次（二十六日上午十二鐘） 
　　北京李景林今日下午兩時由朝陽門赴黃村視察并與張宗昌同赴津（二十六日） 
　　北京張學良今夕赴津已備專車張明日參預靳母壽（二十六日下午八鐘） 
[曹鎭催曹錕回津]  
　　北京昨曹錕兄曹鎭來京催乃弟速回津鎭語人頻年内戰吾直壯丁只出不歸將來有地無人耕此種重大損失影響民生物質尤爲鉅大鎭夙經商確是代表人民之話（二十六日上午十二鐘） 
[京報邵振靑被槍斃]  
　　北京京報邵振靑昨日下午被槍斃現同業正在覓屍（二十六日下午三鐘） 
　　北京昨報界營救邵振靑見張學良學良謂前敵將領有便宜行事權已無及并謂郭松齡倒戈案邵亦與謀云云昨夜王懷慶在會議席上亦請可否保全其生命僉謂已無及今日警察通知邵宅謂尊主已不測特撤去監視（二十六日下午二鐘） 
　　北京邵振靑槍斃時不屈猶向監刑官一笑遺骸停永定門外義地其妻湯氏昏厥其本家邵某與友人某氏赴永定門外收殮（二十六日下午九鐘） 
各社要電 
　　路透社二十六日北京電張學良今晨向王士珍辭别擬今晚赴津李景林今晚亦擬赴津小作勾留即將回京張宗昌今晨由京赴黃村閱兵治安會似能控制一切惟軍人現正以嚴峻手段處置有赤化嫌觺疑之報界人物 
　　東方社二十六日北京電二十五日晚齊燮元王懷慶李景林張宗昌張學良等會商之結果各人意見一致謂南口總攻擊俟各軍協定之後積極進行（現在沙河方面僅小衝突）已發令停止先鋒之進擊又免王翰鳴以王懷慶任爲警備總司令與李景林協力維持京師治安 
　　東方社二十六日北京電關於國民軍問題張學良齊燮元等於昨日（二十五日）會商之結果决定任李景林爲總司令褚玉璞爲總指揮徐源泉爲前敵總司令張學良將當後方勤務一面請晋閻策應之由大同方面出兵以絕國軍後路 
　　東方社二十六日北京電前日（二十四日）被捕之京報社長邵振靑以有赤化宣傳之確證爲理由已於今晨五時槍斃 
　　東方社二十六日北京電因吳張兩方意見已見一致顔閣問題似已决定張學良擬今晚赴津 
　　東方社二十六日北京電張宗昌爲檢閱軍隊於二十六日晨出京赴黃村 
　　國聞社二十六日北京電齊燮元與張學良昨晚方晤面無甚結果兩張連日校閱軍隊意在集合約束以免滋擾京市漸安張李等今晚返津李並函治安會有事請電召即來 
　　國聞社二十六日北京電吳靳及治安會函電促王懷慶就職王仍躊躇靳雲鶚本有赴津壽母說現聞亦因某故不來政局尙混沌 
　　國聞社二十四日漢口電奉代表張厚琬贛代表鄧其源漾（二十三）日離漢 
　　國聞社二十四日漢口電總部訊吳佩孚北上期當在兩星期以後 
　　國聞社二十四日漢口電旅鄂湘人梅馨陳强等漾日電漢吳佩孚滬趙恒惕湘各法團請促趙恒惕回任救湘釋兵另電岳葉開鑫長唐生智請停戈勒馬並促趙回車聞吳佩孚已贊同允令葉暫停攻靜候調停但傳蔣鋤歐已占平江唐生智軍集中汨羅彼此相距僅七十里 
　　電通社二十五日漢口電近回萬縣之楊森本將與袁祖銘聯合討伐劉湘今已一變與劉湘妥協將驅袁祖銘等黔軍去川現楊袁兩軍正向萬縣重慶間之長壽鄷都集中或傳已開火 
　　東方社二十五日北京電各省區工聯會人力車夫工會京津鐵路工人聯歡社等十餘團體之代表二十五日開會協議五一勞動節辦法决議際此時局未定時舉行示威運動等先呈請官廳許可若不蒙允准則僅在各工場内舉行簡單之紀念禮 
　　東方社二十六日香港電蔣介石於二十四日突然用軍事委員會之名義派學生軍包圍公安局將公安局長兼獨立第一師長吳鐵城免職任李章達爲公安局局長將吳鐵城部下軍隊繳械其原因爲吳氏與上海右傾派之活動相連絡又一說實則爲最近改造政府失敗之結果對於太子派不免大打擊 
本館專電 
　　北京吳佩孚覆京兆省議會云所請簡派京兆尹應俟正式政府發表可也 
　　北京齊燮元定二十七日下午兩時招待報界（二十六日下午八鐘） 
　　北京齊燮元兩三天内赴保（二十六日） 
　　北京潼關電劉鎭華到西安十里鋪尙未入省（二十六日上午十二鐘） 
　　天津省署令各縣停徵一切苛細雜捐 
　　天津駐津魯軍除開赴前線者外餘部近紛紛回濟（二十六日下午五鐘） 
　　天津京奉路客票將加價聞約加二成定下月實行（二十六日下午五鐘） 
　　天津靳雲鵬母感日壽辰移宴資千元壽禮二千元交八善堂賑災民靳雲鶚定宥來津稱觴保定軍務交田維勤辦理褚玉璞張宗昌徑（二十五）晚派副官王韻淸送壽禮裝六汽車極珍貴（二十六日下午四鐘） 
　　天津奉張擬派許蘭洲運大批紅糧白麵來津會同紅十字會辦平糶維持關内民食（二十六日下午四鐘） 
　　天津直𨽾印花處長蘇遇春辭職褚委孫式坡繼任天津知事張鏡寰撤任委曹煒章署理（二十六日下午四鐘） 
　　天津褚玉璞徑晚在督署宴由中玉王占元李厚基盧永祥張文生倪道烺張懷芝潘復等二十餘人聯絡感情（二十六日下午四鐘） 
　　吉林奉確有逐加使意軍署參長熙洽以討赤未竟國防尙待佈置此時不宜引國際問題函陳利害請張作相婉勸勿操切謂最好使加自動離華（二十二日下午五鐘） 
　　吉林代長久懸軍署方面促速决政局不久將發展（二十二日下午五鐘） 
　　吉林水上飛機馬（二十一）由奉駛秦皇島（二十二日下午五鐘） 
　　青島省署電商埠局索欵趙琪覆電靑地收入首推港政局因貨車滯阻航運蕭索本埠收入不敷支出無欵解濟 
　　青島蓬萊縣民因境内土匪猖獗電請畢庶澄派軍緝剿畢派駐烟陸戰隊王文泰部就近剿辦（二十六日下午七鐘） 
　　漢口總部息吳昨語贛議員云贛長仍維持李定魁（二十三日下午一鐘） 
　　開封警處長裴長慶召集靳部軍官訓話大意保名譽勿滋事聽候任用（二十三日） 
　　開封警備司令示禁軍服制人乘洋車 
　　開封昨省署接靳來電准免契稅註册 
　　開封米國賢司令部移彰德昨專車率同員弁多人赴鄭轉彰（二十三日下午八鐘） 
　　廣州政府對外宣言今日由外部送達各國内容主開國民會議解决中國糾紛以待統一全國政府實現請各國暫勿承認北京軍閥政府免延中國内爭（二十四日） 
　　蚌埠宥（二十六）子刻新省長高世讀由壽來蚌車站代備專車四輛訂戍刻赴浦道經寗蕪擬住一日三十抵省五月東（一日）就職（二十六日下午五鐘） 
　　蚌埠大馬路太平棧飯店今午失愼軍警消防隊趕到灌救延燒居鄰房屋二十餘間始熄（二十六日下午五鐘） 
　　蚌埠高世讀聘周孝懷爲省署秘書長已到蚌（二十六日下午五鐘） 
　　香港吳鐵城卸公安局長後即乘車回西瓜園駐公安局附近吳部十七師亦遷西瓜園（二十六日下午七鐘） 
　　香港國民政府對外宣言已發出 
　　香港省當局禁滬大會出版之建設刋物 
　　香港郵差罷工潮農廳調解可不實現 
　　香港國民政府令欽廉邊防交涉員改欽廉雷交涉員瓊州北海交涉員改瓊州交涉員（二十六日下午七鐘） 
　　廈門陳國輝因省軍退出安溪聯詹方珍葉定勝謀逐楊漢烈自厦運彈濟所部並令進迫長坑敬（二十四）與楊軍林部接觸林退藍田陳聯湖頭李瑤悌將攻縣城 
　　廈門警廳長楊遂寢（二十六）自台灣返厦 
　　廈門晋南農民聯合會電督省兩署請撤菓樹捐變相之濟餉捐（二十六日下午八鐘） 
　　九江楊如軒徑（二十五）日由漢抵潯旋乘專車晋省（二十六日下午八鐘） 
　　徐州二十四旅唐慶珊團有（二十五）由徐赴二郎山駐防張宗昌代表張洪緒由寗過徐返魯（二十六日上午八鐘） 
特約路透電 
[俄國之對華對日演說]  
　　二十五日莫斯科電李維諾夫在中央行政委員會演說首言俄政府將努力以銷除俄英關係中之現有障礙繼言及中國時局謂俄政府對於中國國民自求解放之運動固表示同情但積極遵守不干涉中國内政之原則並設法維持對於中國中央政府及地方政府之固有關係加拉罕以其精神行其政策得蘇俄政府之完全同意俄國現擬與張作霖保持交誼業已與張締結關於中東鐵路之約云末稱俄國將繼續對日之友誼此爲俄國外交政策根本問題之一云 
俄人言俄德條約之重要 
　　二十五日莫斯科電李維諾夫言俄德條約之重要謂吾人可以欣慰因已從洛迦諾條約中拔去反對蘇俄之螫矣俄德新約基於和平目的伹若洛迦諾條約果欲造成仇俄之團體如俄人所欵者則此柏林之約亦可爲洛迦諾之抵制云 
　　二十五日華沙電波蘭報聞俄德條約之消息甚爲不寗頗有憤懣之論調謂秘密聯盟乃洛迦諾所欲廢除者俄德條約乃復活之德國居然不顧其根據國際聯盟會章第十六欵所應擔任之種種責任云 
[法俄債務談判之進步]  
　　二十五日倫敦電解决法俄債務之談判在巴黎進行多時外間知者殊鮮今似漸有頭緒據路透社莫斯科電稱俄要人李維諾夫聲稱此項談話已入於切實辦事之階級雙方皆提出具體辦法云又據巴黎電稱法報謂初擬由兩國進出口商人依照貿易大小酌提捐欵以作償債基本金但法政府現請俄國付給一整數等於俄債券價値百分之二十五此議俄國不甚贊成且要求向法國借債但法人以爲俄使賴柯夫斯基未必堅持致蹈倫敦談判失敗之覆轍將盡力議定此事云 
[印度敎仇未已]  
　　二十五日喀爾喀特電印度敎徒與回敎徒衝突以來共死二十三人傷者至少有二百人今日事態仍不寗靖頗呈悽凉景象各處仍有毆鬥等事今日入醫院者三十人内有受槍傷者武裝汽車終日梭巡各街歐人協會呈請孟加剌政府添招歐人爲警員以厚警察之力並謂警察中印度敎徒較多恐生不公允之嫌疑商會亦以商業停頓請即設法恢復秩序 
[法勝特魯斯人]  
　　二十五日貝魯特電叙利亞法軍力戰六小時後已佔領特魯斯人都城蘇伊達特魯斯兵計有六千人抵抗甚力但死傷頗多有砲兩尊爲法兵所奪 
[德公民要求充公皇産]  
　　二十五日柏林電二千餘萬有選舉權人要求舉行國民全體决議公决前德皇等全部產業應否無償充公之問題政府四是將被迫依照憲法而國會提出關於此事之議案亦以爲無償充公有傷公道衆料政府將竭力謀一折中辦法 
[日本報社之聯合會機關]  
　　二十六日東京電國際新聞社東和（譯音）通訊社與大報館八家已組成與美國聯合通訊社相同之機關以期增廣日本之外國新聞該機關定五月一日起開始辦公將接管國際社目下博播新聞及東和社向外國傳人新聞事宜 
[法衆院通過預算案]  
　　二十五日巴黎電衆議院今日以四二七票對一五三票通過一九一六年預算全案計支出三七·三七六·○○○·○○○·佛郎收入三七·五一七·○○○·○○○佛郎 
[波斯新君加冕]  
　　二十五日德黑蘭電波斯新君今日行加冕禮慶祝一星期並舉行無綫電台開幕禮夜間張燈放焰火官場招待各國駐使 
[橡皮現况]  
　　二十五日倫敦電殖民部稱五月一日起一季中由錫蘭與馬來由减稅輪出之橡皮出産標凖百分數定爲百分之百而橡皮場逾二十五英畝者每畝出産不得過五百磅之限制亦將廢除但若下季中倫敦橡皮現貨市價跌至每磅一先令九便士之下則將來出口數將限制爲百分之八十云 
[北極探險隊出發]  
　　二十六日倫敦電據瑙威京城電拉埃特北極探險隊已出發 
[飛行消息]  
　　二十五日西貢電西班牙飛行家之赴馬尼剌者今日抵此 
　　二十六日馬尼剌電西班牙飛行家電告此間西領事謂星期五日可飛抵馬尼剌 
國外要聞 
[留日界之北京三一八追悼會（禾）]  
　　留學生總會發表宣言 
　　東京通信北京慘案發生後之週月四月十八日由中華留日學生總會主幹在神田中華靑年會大會塲舉行北京三一八殉難烈士大追悼會先期籌備一切會場台後滿佈黑幔上有西北留日陸軍學生所挽「氣壯山河」横额下即書有北京所慘殺之四十五名烈士姓名中設「三一八殉難烈士」及譚季緘（留日學生此次代表湖南留日學生會回國參與會務致被慘殺）二靈位前置學生總會及日華學會國民黨東京支部等花圈多輪台上懸有一大匾額上書「爲國捐軀」四字係中華留日靑年會挽四壁所懸挽聯約二三百副中掛交又各種口號之小旗書有「舉國痛悼」「精神不死」「繼續奮鬭」等字樣大門外高懸國旗兩旁書有中華學生總會主催之四月十八日「三一八殉難諸烈士追悼大會」等大素牌是日陰雲慘淡細雨紛紛似天亦爲之悲憫者下午二時振鈴開會與會者均有哀祭徽章全塲到者甚爲擁擠約共八九百人女界到者亦甚衆首由吳獻瑞主席開會後唱追悼歌次即由吳君宣開會詞略謂上月今日我國北京發生一至不幸之事即大慘案是也爲愛國而遭此重大之犧牲古今中外實所罕聞但要知此次之死直接是死在段祺瑞之手間接爲辛丑條約而起爲各國不平等條約而起望國人見諸烈士已先我而死應繼續奮鬭此次追悼方爲不虚云云次由謝雨天君報告殉難經過大致與報載相同從略次全體起立行禮次致祭各團體致祭讀祭文有華僑聯合會國民黨東京支部學生總會湖南同鄉會等次湖南同鄉會代表鄧深澤報告譚季緘君之歷史次全體靜默誌哀後乃演說先由留日國民黨東京支部代表湯志先易繼有各同鄉會代表及各界代表如劉文友黃新富王世文李孟心沈毅梁文洲翟宗文等多人均慷慨陳詞悲憤欲泣大意俱謂政府祇知諂媚外國一意壓迫愛國運動而今竟以身居一國最高機關無故放槍而爲大屠戮如是言之實堪痛心且國内戰爭連年互爲起蹶究之均爲軍閥禍國因軍閥禍國而牽及外交故有列國之通牒而列國之通牒則係根據辛丑條約所謂不平等條約者也故吾國眞欲自强而不受人壓迫須先自努力廢除不平等條約始其中演說者尤以湯志先翟宗文二君爲最激烈次提議當即通過（一）請願廣東國民政府速行出兵北伐（二）三一八定爲哀悼紀念日（三）不承認日本大沽事件之要求（四）由學生總會通告日本朝野末復唱追悼歌及呼「烈士精神不死」「打倒軍閥」「打倒帝國主義」「根本改組北京政府」「廢除不平等條約」等口號而散已五時餘矣留日學生復發出對於三日十八日北京慘案的宣言文從略 
 
 

Page 5

 
 
1;第一萬九千零九十號;中華民國十五年 西曆一千九百二十六年四月二十七號
星期二 * *國内要聞 
[北京特約通信（危言）]  
　　段氏出京與將來政局 
　　段氏十七日復職至二十日上午即離吉兆胡同下午赴津十五月之臨時執政至此乃告一段落此兩日中段雖返吉兆胡同仍稱執政而各方對彼均不聞問吳炳湘氏首在治安會宣言如段對警察總監加彼以正式任命即撒手不任維持王士珍語人段竟再出各事將更無辦法治安會某老宿與賈德耀屈映光談亦謂段今可以自退免得爲難且果奉方擁戴即求去亦未必遂失地位然而十七日之一令一電只露求容之意並無下野之心且更換法長謀打銷金佛郎及三一八兩案賈德耀辭擬暫給七日假以屈映光代十八日下午國務院尙發次日閣議之通告但奉聯各將領十七十八連翩入城接洽各事已只赴治安會不赴執政府無人前往謁段者十八日聯軍徑委警察總監次日又委警備司令以及京尹崇關聯軍均一一派人又不與段一接洽而警監警備司令之派出轉通知治安會故即奉方諸將已不認有段氏執政名義之存在特未如吳佩孚之電令監視直予以面子難堪而已然而當此之時段氏猶未言去也 
　　段氏始終以奉方關係認爲唯一之救星故一面運動唐之道發電擁戴一面即派曾毓雋赴津與張學良等接洽且吳光新梁鴻志數月以來奔走津奉皆謀所以維持段氏者此心不死殆非無故十九日愚晤一友人爲述段方計畫以明知吳主憲法張主約法意思尙未一致認爲政治方針一日不决段即可暫延殘喘而先從内閣入手因聞吳張間有靳雲鵬組閣之議靳原爲奉方所偏重而吴側則其弟雲鶚方握重兵欲以舊日師生關係先使靳出台以坐待張吳之生有裂縫再以安福系之挑撥作用使辦法久不得决即倚奉以自存並以張主約法曾有推重非常會議之魚電密謀所以利用非常會議之方將待曾吳來京洞悉奉方情形然後着手蓋此三月以來段側諸人之在京者其不明外間情形與一般人相若而不知奉方已不主維持也 
　　段氏出京情形都中各報已有記載不必贅述愚所欲述者即吳光新曾毓雋梁鴻志陳文運曲同豐五人來京開一專車並帶衛隊即爲迎段返津者一切通電命令雖决於十九夜及二十晨之數小時間而吳曾之來則在津與張學良等已有成說即吳佩孚對段决不相容已有密電致前敵指名捕賣國者三十餘人皆安福分子段爲首犯自李思浩以次皆爲從犯奉聯諸將雖未執行而爲維持直奉之合作計則奉方决不能維段地位故瀋陽方面已斷然不再擁段但以安系諸人之奔走與舊日之因緣尙可保護個人之安全不使在京而罹危險故吳曾諸人即以津門議定之結果開專車接段出京以吳佩孚有十九北來之說而搶先一步也適唐之道已得吳電囑令監視段氏拘捕安系即以原電示政府中人示治安會段尤有不能不速走之勢故先悄悄離宅入桂樂第改由水關上車而一切命令通電皆在桂樂第時草草辦出雖曰倉皇出走而仍得以自動下野安全退却自解而且赴津以後尙將繼續爲政治上之奮鬥也 
　　至今後之政府問題則尙茫無邊際吳主恢復憲法曹氏自辭顔暫攝政奉張意見實未贊同即接近吳者亦不否認此說或謂其傾向約法然亦未肯表示至張紹曾之活動則在奉固鮮接洽在鄂則吳佩孚之評論謂十二年至今之紛擾皆張紹曾棄職赴津所引起謂其在政治上負疚滋大故張閣復活殆已絕望靳雲鵬氏不主恢復法統漢上議員已肆抨擊吳氏信任亦不如前然若即由顔過渡則微特北京現在奉方勢力之下奉未出口顔不敢承且顔氏膽小在今日混亂已極之北京亦無此担當能力若胡維德氏雖段令攝政而已屬無效之令且各方均不接頭故昨已通電表示不幹且與治安會說明只暫問外交矣是則目前之北京殆已全入於無政府時代雖形式亦不存在而將來之重建政府則固王士珍最有希望吳旣推崇張亦電誡部下一切聽王吩咐故今之治安會恃此老以當絕續之交奉聯諸將事事請命王氏亦老氣橫秋對於紀律問題軍用票問題時出以訓敎口吻但愚聞接近奉方者談張作霖今日自立於旁觀地位爲暫時藏身之固言中央政局則曰請吳子玉主持言北京秩序則曰由張（宗昌）李（景林）辦理張學良雖有兵四旅在通州北京間然張作霖已戒其子但居天津不許入京對政局事不得有所表示其意蓋看吳佩孚如何辦法且任吳氏之捧王出台意在誘吳入京使吳先嘗滋味而自留說話餘地也（將來是否擁段尙看不定）然而電話局電報局京緩路三處自交通部以外勞之常張宗昌已各委一人成互搶地位之局警監旣由聯軍派出而警備司令吳委王懷慶聯軍委王翰鳴又成一雙包案王懷慶因是不肯來京張李又因此不滿吳氏且一在京之唐之道部李際春欲用武力解散之褚玉璞於唐往見時有不使返京意幸以王士珍趙爾巽之解釋師景雲之奔走得以無事而十九日吳氏巧電到京以唐爲警備副司令奉方諸將在治安會見之怒形於色又幾生意外衝突現唐氏所部未完全出城尙有一部在中海爲曹衛隊此問題猶未了結北京尙未脫離危險繞城各軍數在十萬以外只西便門一隅爲吳之田維勤部餘皆奉聯各軍吳氏雖有日内到保之說然以孤身入奉聯之重圍中政治主張從何發表恐亦暫不能來則北京政府正不知將有若干日中斷矣（四月二十一日） 
[哈市會與東鐵]  
　　哈爾濱華東社通信哈埠市自治臨時委員會改組後公文應用華文爲主惟在此靑黃不接之際間有用俄文發行者接到此項公文之華機關甚感不便現經探詢於前項公文大都係初接辦時所擬之稿而稍後發行者則聞該會一律改用華文於俄人主辦之機關則酌附俄文一俟各該機關籌備妥洽再行將此項附件除去 
　　哈埠石頭大街之俄國公圖書館創辦於一千九百零六年由俄屬喬治人出資捐助惟其性質與埠營利小圖書館有别係完全免費任人借閱自一千九百十一年起即得董事會之補助金該圖書館所藏俄國名著極多但其成績則不亞於鐵路圖書館（後者年花一萬餘元但前者則年得補助金僅二千元）且年來鐵路圖書館爲布黨霸佔後該圖書館遂爲無黨俄人之文化中心全館分兩大部分即圖書館與閱書室計借書達一千三百餘人近年來中國人向該館借書者亦有日益增加之趨勢現自哈爾濱市自治臨時委員會成立後擬另自創設市圖書館據云已籌有四千元數年後即可成立記者以爲此等遠大之計畫固爲正當辦法但市民不可一日無圖書館故在未開辦市圖書館以前應維持原有之圖書館如能將該館設法改歸未來之市圖書館則尤爲我人所希望者也 
　　負有改革東省鐵路責任之謝列布倆闊夫抵哈已有多日究竟如何改革尙無具體表示惟連日與華理事及蘇聯方面重要人員集議解决辦法於未决定前須守秘密茲據俄方消息東鐵局長伊萬諾夫擬暫不更動但縮小其權限嗣後凡有重要問題應由理事會解决之定購材料及建築事項亦須經理事會核准局長不能擅專關於預算亦改用華俄文字又聞奉天當局主張規定局長權限不准壟斷會計處應由理事會監管按照東俄協定實行華俄職員各半 
　　東省鐵路改革問題現督辦劉尙清於十四日清晨返哈十五日與俄方開始接洽查此次改革當劉未到哈以前理事會對於路局各處半數正處長改任華員問題路局正副局長同等簽字問題正局長權限之規定全路收欵以半數存儲中國各銀行問題皆已擬有辦法祇待劉氏返哈即行提出討論惟項目甚多非一兩日内所能完竣聞首先討論者爲路局各正處長之改任華員事計全局二十處中華理事擬定改任華員者爲商務處稽核局總務處地畝處電務處會計處經濟調果局機務處印刷處學務處等其所以改任之故各附具理由書如商務處之必須改任華員其理由以華商接觸獨多之故自爲外人所共知者其總務處以係全局之總樞改任華員爲正處長則與過重之局長權限始得稍事調劑而於平等相互之精神亦合稽核局亦然機務處之改任華員者因其總管全路機務前此停車一案該處即利用職權將機車駛往他處故該處若不改任華員則車務處亦必改任之諸如此類皆是惟人選雖已確定迄尙秘而不宣外間鮮有知者聞此次所擬一秉大公完全以其能力爲標準且皆就原有各員中挑選並無新人以免惹起浮言並得於接充後勝任愉快俾不致影響路務貽人口實也 
[吳佩孚援助葉開鑫回湘]  
　　鄂贛同時出兵助葉唐生智亦决武力抵禦 
　　二十四日漢口通信湘省自趙去唐來後内部即時有不安現象兼以唐遇事操切誘捕劉鍘劉重威等致唐所倚爲幹部之軍官系大爲解體反唐運動醖釀以起退處鄂邊之葉開鑫部表面上雖爲鄂軍繳械而葉部徒手士兵尙在蒲通葉且在漢成立湖南第三師駐漢辦公處日與總部湘籍要人張其鍠符定一輩爲回湘的運動及見湘軍反唐運動益亟遂秘派代表多人返湘與各軍官秘密接洽同時又以遠粤尊吳爲條件請求吳氏以實力助其回湘總部日前特開對湘會議僉以唐生智入主湘政後革命氣勢大張粤桂代表陳銘樞白崇禧在長布置北伐窺鄂軍事唐亦先後派代表劉文島葉琪赴粤輸誠假使粤軍入湘不獨武漢受其影響長江局衛亦將爲之動搖不如先發制人助葉回湘藉爲長江之屏蔽議旣定遂决委葉爲討賊聯軍湘軍總司令田應詔爲湘西善後督辦彭壽莘爲湘鄂邊防督辦王都慶爲湘鄂邊防帮辦至攻湘軍事以葉部五千餘人爲先鋒鄂贛同時出兵爲後援並派海軍江貞江綏永安建中及辰字魚雷共八艘駛赴岳州協同陸軍夾擊長沙葉奉令後遂往蒲通集合軍隊並收回其所繳之槍彈且在漢廠提撥大批械彈以爲補充於日前開赴兵州原駐岳州鄒序彬部以勢不敵遂亦安全退出唐生智見葉軍得有鄂援節節進逼在長沙開軍事會議决以武力抵抗遣派六團軍隊由旅長何健率赴汨羅江分防湘陰新市汨羅一帶汨羅以北路軌拆毁多處阻止葉軍北進昨據總部消息葉已布置就緒於十九日聯同蔣鋤歐鄒鵬振劉雪軒姚繼虞等二十三人發出討唐通電二十一日又在岳正式就湘軍總司令職其所部軍隊已由岳開至平江與汨羅江南之唐軍對峙傳已發生衝突惟勝負未悉至鄂派援湘軍隊爲余蔭森陳德麟陸澐等三混成旅及王都慶一師尙有粤軍謝文炳部五千餘人余旅聞已由路口五里牌進駐雲溪城陵磯謝部已進抵岳州王都慶師已有一部由公安石首進駐常澧一部由新堤監利進駐城陵磯日來補充械彈極爲忙碌贛軍將由萍鄉沿株萍路進佔醴陵株州一俟布置完竣即分三路包圍長沙預料大戰地點必在平江瀏醴之間唐亦知葉挾有外援非已力所能敵除以重兵布防長岳株萍兩路外並電其駐漢代表周忱齋及劉某向吳表示湘省始終服從請勿對湘用兵破壞湘鄂和平吳答如唐能通電討赤及承認將來討粤願作先鋒則可停止用兵唐代表僅允通電討赤而於討粤作先鋒一層深恐遭粤之忌受粤攻擊吳亦知唐非誠意故於攻湘軍事積極布置昨吳側某要人爲愚言湘事在最短期内可以解决且可一變趙炎午時之局面而與鄂贛聯成一氣唐爲保存實力計或將放棄長沙退保湘南云云其言固未免過抱樂觀然唐部僅有　萬五千支内部又多爲葉所勾結縱欲極力抵抗决難長久支撑聞湘西寳慶方面已開火唐軍鄒瀾部兩團業爲葉軍劉旅擊潰又駐平江夏斗寅之鄂軍旅以與湘趙關係素深故亦附葉討唐傳夏因在長被唐逮捕湘軍一二兩師亦有加入討唐之消息並傳二師兩旅出兵衡州切斷湘粤聯絡雖此間所傳自多不利於唐而唐之勢孤力弱則固屬事實也（蕭蕭） 
　　另一通信湘軍第三師長葉開鑫受吳佩孚任命已於本月二十一日在岳州就職所發通電遍登漢上各報湘鄂風雲已由醖釀時期進至爆發時期唐葉之爭各有强力之背景非局部爭端乃南北問題也湘省連年災亂民有饑色野有餓莩何能再遭此種浩刦旅漢湘人陳强梅馨黃藻奇譚煥章等發起弭兵運動奔走和平一面警告葉唐兩方息爭禦侮一面飛電東灜迎趙恒惕回湘收拾殘局但此種運動未必成功據今早由湘來漢某君言唐生智表面雖極鎭靜軍隊紛紛開拔輜重日夜運輸事實具在自亦不能禁止人民之不恐慌遷居挈眷行李載途株州爲退衡要道已搭造浮橋便利軍隊之通過値茲春水盛漲河面寛大浮橋之費幾近萬元一時經費無着致將籌備發給趙恒惕時代舊職員欠薪之一萬二千元摕數提去唐方軍事布置尙有敢死隊數百人亦係由衡招來出發之日唐生智隨帶何旅長親至車站訓話謂敵人勾結帝國主義者希圖蹂躪吾湘湘人一息尙存反抗到底諸位以身報國視死如歸至足欽佩訓畢每人發川資三十元手槍一枝利刀一柄令由平江暗襲通城擾亂鄂軍後防行抵目的地時則允每人發給二百元以資獎勵至於湘西方面葉氏舊部尙有鄒鵬振一旅劉重威部三團陳繡豸一團唐方宣言放棄湘西此中自亦有道理蓋西路不毛之地素爲土匪盤踞之區姚大哥收編之後匪首姚繼虞反側未安唐遂利其野性不馴派員陰與連絡令其出兵反葉先是葉部第五旅長劉重威嘗以解散姚部進言於趙雖未實行由是姚銜劉剌骨早思得而甘心此次唐生智拘押劉氏實獲姚心利害共同故姚願爲唐用以阻湘西葉部之東下也此方旣已有人牽掣唐生智遂得以全力對付中路戰綫第十八團退守湘潭忽又折返湘北駐紥於湘陰汨羅一帶掘壕守禦湘鄂之間難免一番惡戰據此間消息葉開鑫十九日抵羊樓司岳州唐軍已於先一日退出二十一日葉遂進駐岳城同日下令第十一旅蔣锄歐進攻平江與唐部夏斗寅接觸夏本鄂軍爲李書城之舊部素志反吳故毅然加入唐方但實力脆弱應戰失利蔣旅遂於二十三日攻陷平江隨向瀏陽前進側擊省垣駐瀏之三十二團龔仁杰部原爲唐嶽五舊部前次降唐不過權宜之計近已向蔣輸誠由瀏向平江開拔將與蔣部會合側擊長沙云（夢） 
[唐生智出席省議會]  
　　宣布行政方針···并報告葉開鑫侵犯湘境 
　　長沙通信唐生智就代省長職後省議會曾一再函請出席宣布施政方針唐遂於二十號下午一時偕全體省務員鄧壽荃曹典球黃士衡唐啓虞·與高等審檢兩廳長趙恒蕭度·蒞會議長雷鑄寰主度事先議員包道平主張對於唐宣布之施政方針今日不加討論適當與否改日再行研究衆贊成乃請唐與省務員等入議場唐即出度宣布云「生智承前省長趙公委爲内務司長代行省長職權以生智之才力資望實不堪此重任惟省長已經離省湘局一時無人維持不能不勉爲其難就職後本擬早日出席貴會宣布施政方針因事務紛煩今日始來大政上治本方法現尙不能談到僅將目前計畫施行各項逐一報告貴會討論（一）省憲生智維持省憲心理屢與諸公個人及各團體代表一再剴切聲明此時無庸再說（二）吏治吏治良否全在用人用人標準學識與經騐並重而取决於考試呆舉採訪三途循良者不次特賞貪枉者加等治罪團防則仿曾文正遺規團而不練只令挨户淸匪不假生殺之權警察仿德日兩國辦法認眞敎練使具保安智識不僅徒壯觀膽（三）財政湖南財政積虧巨萬已陷於山窮水盡之境諸君諒深知之整理辦法一謀財政統一二不寅支卯糧只就收入平均支配至於裁釐金辦统稅淸查田畝整理契稅亦欲次第行之（四）司法人民生命財産皆賴司法保障首當愼選法官淸理積案免除訟累改良監獄利用囚犯從事生産司法經費專案指撥嚴究貪枉重辦衙蠧并斟酌財政情形完全謀司法獨立（五）敎育敎育經費盡力維持成案湖南大學務使成爲最高學府至愛國運動依法予以糾正各校校長分别眞選賢能私校嚴加考察學科管理切實按章整頓總期辦一學校確於敎育有益（六）實業各項實業皆爲生産之源亟應按照地方情形竭力提倡湘省農業近頗退化荒山極多木料日少當督促人民限期造林礦産極富棄利可惜已辦各官礦固當積極開發私有礦山尤當儘量促辦紡紗廠勸工場模範商場亦當整理擴充（七）交通開發國民經濟全賴交通便利吾湘陸則道路荒廢水則航權外喪今當積極督修全省汽車路以利陸上交通提倡華商内河航業以塞漏巵更疏洞庭以駛大輪鑿河灘以利民船與小輪（八）黨社吾湘民性好動又富政治思想任何政治運動均有湘人參加本是好現象不過近年各種黨部政社紛紛設立開會游街幾無虚日間有不肖暴徒從中利用擾害治安業經布告糾正其行動並責成各黨社首領限期將其宗旨地點職員姓名住址詳細章程向地方官廳立案如不抵觸刑事法典自應予以保護否則取締總期人民自由權利地方秩序安寗雙方兼　（九）救荒連年水旱荒民盈野言之痛心今將岳州臨湘列爲特别災區提前辦賑其他各縣分别輕重緩急次第施放賑欵籌集方法一由政府特别籌措二分電旅外各省同鄉分期勸募三通電　内外大慈善團體設法籌濟四督捉省内各慈善機關盡力施脤五責成商會從速採辦西貢米六政府設法辦米平糶七愼選放賑員役務令實惠及民不得中飽（十）外交外交政策以禮讓親善平等互助爲主如關稅自主收回租界收回領事裁判權廢除一切不平等條約難皆應作之事但須全國一致謀定後動方能排除障碍於實際有益否則仍屬空談（十）（一）鄰交對鄰省純取親仁善鄰保境安民主義不想支配人亦不受人支配假如鄰省不諒或有外兵壓境亦祇實力自衛保守領土而止决不心懷報復勞師遠征加重人民負擔（十）（二）軍政目前時局混亂安内攘外皆非有兵不可大舉裁兵離事實太遠湘省現在辦法第一嚴明紀律不擾百姓第二保障軍官生活務令安心洽軍不打其他主義第三勵行精兵主義務令戰鬭力强决不濫編隊伍兵工政策亦擬酌量施行今日宣布目前應作之事僅此各位如有卓見儘可隨時以書面提出共商辦法至於生智個人宗旨以慈悲救世爲不二法門决不抱何成見此外應附帶報告者爲岳州方面軍事情形最近兩日岳州方面形勢緊張據岳陽鎭守使所部第三十九團張團長輔電告已免職之前第三師帥長葉開鑫現勾通北兵侵犯湘境已佔據羊樓司雲溪一帶張團因軍力單薄已退出岳州不與抵抗查湘省前次用兵岳州純爲整理内部問題事定之後隨即將兵撤回原爲保境息民并非示弱於人祇要能達和平目的凡在可能範圍内無不忍受不料葉竟引狼入室并有種種不堪要求政府係依害憲法産生决不受何人支配與侵略貴會爲代表民意機關究應如何應付請予議决」雷議長當致答詞云今日省長宣布之各項施政方針尙望省長知行合一見諸實行至於對外事故敝會同人自當與政府通力合作以議會精神爲政府後盾并以三千萬人民爲政府後盾云云最後由財政司長鄧壽荃報告整理財政狀况略分四項一淸理以前借欠欵項二維持現狀就現有收入平均支配三借欠淮商稅欵四百餘萬元不使落空四於最短期内收回各種印券并積極除百弊辦統稅改稅率衆鼓掌稱善即宣告散會（四月二十日） 
[四分五裂之豫局]  
　　軍人把佔釐差陜軍佔據陜州 
　　晋軍佔領新德目下尙無辦法 
　　國聞社開封通信豫省自爲直系軍隊攻得以後督省兩席已爲寇靳分據以開封表面觀之則汴省全省已爲吳佩孚所有政治財政已可統一考其實在則並不如此查吳氏進兵本分五路一爲寇英傑之正兵二爲靳雲羈之後襲三爲張治公之聯合南陽馬志敏四爲袁家驥之棗陽左路五爲劉鎭華由晋攻取陜路及至各路會合僅有一二四路實行出兵其他則純爲擴充個人勢力到處搜羅槍枝或佔據釐金或委員接署縣篆對於前敵打仗均不得力刻下豫省軍事已收束各縣各局似應由寇靳主政詎近十日來各釐局局長爲張治公劉鎭華擋駕者不下十處各縣知事亦紛紛由駐防軍隊更易各縣局所收欵項亦全爲駐軍截留縣局有略抗者皆被看管僅袁家驥氏駐防信陽一帶不但未騷擾民間而對於各縣知事各局局長亦均遵照向章由其函商道尹委任或呈請省長懇准而已豫省釐金以陜靈閿廬爲第一局每年收入約五十萬以全省釐金收入計之該局約佔全省釐金十分之五他如洛陽貨捐·南陽絲捐·新鄧釐金皆極大之局目下均爲張治公劉鎭華張聯陞所得因之財政廳對於釐金用人已無把握所委之員已紛紛回省繳委連日廳署已將此情電知曲卓新酌奪辦理并聞宛南豫西各路亦爲駐軍十易六七矣又新德武安本與山西毘連自鄂軍余旅開拔回鄂防地改歸毅軍接防茲得安陽確耗謂武安涉縣已由晋軍佔據各縣丁地各欵晋軍亦派員分别守提 
[匪禍蔓延金融破産中之山東]  
　　二十三日濟南通信宣撫員白璞臣昨由兗州電致督署文云「濟南金參謀長鈞鑒汶寗紅會現已一律肅清知注謹聞白璞臣叩哿」但聞曹州一帶紅槍會現又極形猖獗汶上濟寗嘉祥等縣之紅槍會多竄往與之會合不下三四萬人白氏電報只言汶寗紅槍會肅清未提曹州即可證明此說之不虚矣新泰蒙陰兩縣土匪乘官軍西調剿捕紅槍會之際又大肆焚掠該兩縣共一千二百餘村已有八百餘村被匪焚燒一空慘酷之狀爲從來所未有兩縣公民現公推代表十餘人來省呼籲不過全省軍隊强半在京津一帶作戰濟南實無兵可撥金融方面軍用票已由八五扣落至七五扣假造之票猶復層出不窮以致百物昻貴銀根吃緊省長林憲祖雖日言提高軍票信用而省庫空虚兌現無期斷非空言所能補救商界人謂軍用票日内即將落至五扣設官府不積極籌欵兌現則山東金融勢將因之破産本埠十餘家麵粉公司開機者僅民安華慶兩家大宗麵粉均來自日本每月流出現洋約在三十萬元左右各機關學校新發經費大半爲六個月期之新金庫劵市價僅六五扣一般窮苦職敎員亦只有連天叫苦而已 
[魯軍圍剿紅槍會之慘劇]  
　　村莊被焚四十餘個魯南人民之浩刦 
　　二十四日徐州通信二十三日兗州來客云魯南紅槍會自經張宗昌派淄青道尹白璞臣·第二十二師長董鴻逵·率兵一旅赴汶上縣宣撫後白董兩人即用飛機向汶上寗陽等處散發宣慰傳單該紅槍會已由汶上西去渡過運河往陽穀壽張一帶退却會中男女老幼數約六七萬人多係鄉村農民緣此次紅槍會之突變實由於魯當局之苛歛軍隊之暴虐有以釀成當該會佔據汶上寗陽後即發表宣言揭明反抗軍隊否認暴歛之主旨及焚燬姚村車站魯軍許崑所部開到兗州追擊之時對於寗陽以西村民一律認爲紅槍會徒軍隊每到一村四面包圍先將村民細軟捆載然後縱火焚燒洗平村莊村民逃出者即行槍斃在村内者悉葬火窟因是村民多入井以避火險每一井中有跳入數十人者又悉被淹斃兗西一帶計共被魯軍焚去四十餘個村莊當軍隊焚村之際在兗城眺望可見紅光燭天且有腥臭之氣觸鼻魯民遭此浩刦殊所罕聞刻下白璞臣仍住汶上汶城閭里蕭條汶民均空舍逃去白正多方招之使返俾安生業又此次宣撫所以獨遣第二十二師者省長林憲祖因該師係前山東第五師改編多係魯人且曾經訓練軍紀較佳不致遭人民之仇視宣撫或易奏效耳 
 
 

Page 6

 
 
1;第一萬九千零九十號;中華民國十五年 西曆一千九百二十六年四月二十七號
星期二 * *[山東漁航局長被拘]  
　　爲竊欵潛逃已解到青島 
　　國聞社靑島通信山東漁航局局長高彤墀前奉魯張命以保護漁業名義徵收山東沿海漁稅辦理將近一年平日因剝削過甚深遭漁户之反對漁户等曾糾衆反抗一次後爲軍隊壓平近日高有呑没漁户預交之保證金一事爲漁户聯名至畢庶澄處控告畢即派人往查原來保護漁業本海軍職責徵收漁稅亦應歸海軍享用今漁稅平空爲高氏佔去海軍久不滿意遂有人乘隙向畢氏慫恿令其查辦高氏并乘機收回漁航局管理權高知勢不敵乃席捲局内所存公欵約三萬元於二十七日至大和旅館藏匿變名爲海陽人王冠六警廳得高氏潛逃之訊即派人四出搜查高知靑島不便久藏乃於十八日上午九時乘由山東汽車行侅僱來之汽車至靑島車站擬搭車逃往濟南詎行至河南路適爲警廳偵探隊隊長郎子厚瞥見登時報告警廳按汽車號牌獲得送高氏之汽車據汽車夫云確係送至車站搭車者警廳即用長途電話知會押車路警着其暗中監視並命郎隊長於十九日乘火車至濟南拘捕聞高氏至濟後匿於商埠某旅館郎氏得路警報告即會同日本領事館警察至該旅將高氏逮捕業於二十一日上午九時押解來靑現拘於護軍使署軍法課如何懲治尙未偵悉也（四月二十三日） 
[畢庶澄召開各界聯歡會]  
　　海陸軍回防後之整理 
　　靑島通信第八軍軍長兼渤海艦隊司令畢庶澄二十日在匯泉第一公園開春季游覽各界聯歡會各機關各學校均放假一日參與盛會自上午七時起匯泉道上車馬往來如織櫻花路一帶中外人士肩摩踵接一幾無駐足隙地農林事務所後方佈一會場用松枝編一圍牆中間佈置棹椅若干上懸萬國旗幟並由畢氏預備茶點以欵來賓至上午十一時畢氏帶領陸海軍人員蒞會一時軍樂悠揚觀者人山人海當即開會首由畢氏演說嗣由日本領事致祝詞日領並謂靑島自交還中國森林日見推殘甚望畢司令維護等語演說畢即拍照以留紀念畢氏前限令農林事務所建築之木亭現已告竣門上懸有畢氏手書澄淸亭三字匾額門兩旁懸木刻楹聯一副係坐花醉月呑海銜山八字亦爲畢氏手筆亭内花草羅列點綴極佳壁上懸有畢氏小像並各界贈送畢氏對聯等物畢氏同其眷屬皆在涼亭攝影以作紀念是日天氣淸明游人格外增多各校男女學生皆藉此作春季旅行並有第八軍學兵敎導團學兵亦於是日赴該會場游覽而第八軍兵士往游者亦甚衆各飯莊皆搭棚招攬生意男女各賓迎風大啢無不與高百倍 
　　畢部之海陸軍業於日前先後開回原防海圻華甲澄和已回靑島永翔駐防烟臺楚豫赴龍口海軍陸戰隊日前乘華甲返靑於十八日起休息二日現已照常出操而陸軍則休息三日亦即照常服務各該當局以此次出發稍有損失當即分令各部將出發後一切經過情形被俘人數損失槍數共計若干一併呈報備案以便補充 
[蚌埠河北附近之匪氛]  
　　發現架票勒贖案數起 
　　蚌埠通信蚌埠河北屬靈璧南四區東鄰鳳陽西界懷遠與本鎭僅一河之隔近數月來該處附近屢發生綁票勒贖案人民忍氣呑聲亦不敢向官府報告其故由於被綁已贖回者錢已用去不願再生事端致匪復仇未贖回者恐人在匪窟一經報告難免匪不懷恨撕票因之盜匪肆無忌憚爲所欲爲而該處一帶居民不惟富有者遷徙一空即中户之家亦均紛紛移避茲就調查所得彙錄如下（一）吳家小街居民姚姓家於舊曆正月二十四日突來匪徒十一人各持盒子砲闖進屋内除將衣服錢財搶擄一空外臨行復將其女架去索洋二千元取贖至二月二十五日將女贖回據該女回稱被架後頭一夜住蚌埠第二夜住蚌西夾灘莊村中又住兩夜始移送懷遠縣北何家集囚禁月餘慘不忍言惟朝夕送飯僅有老嫗一人（二）淮北方家溝東邵家營居民邵保明之幼孫産生僅八個月於二月十三夜突來匪徒九人各持快槍將該幼孩抱去其時該幼孩正出天花其母以爲絕無生理詎後有人送信來指名令同莊某前往論價取贖嗣託人再四磋商出洋七百五十元在蚌鎭東錐子山地方贖回（三）蚌北十餘里王家營舊曆二月二十七夜該處突來匪十一人將王姓之媳沈姓之女架去王姓媳索洋五百元沈姓女索洋二千元惟王姓家道赤貧五百元傾家不足沈姓家雖小康但二千元亦無法凑出現仍陷身匪窟未能贖出聞贖人處亦在懷遠縣北之何家集（四）三月初一夜吳家街西北約距二里地名後塲上居民吳金蘭家突來匪徒二十餘人將其兒媳一口（年二十三歲）綁去金蘭之子亦受傷甚重據稱該匪等行刦後亦向西逸去揚言贖人須到何家集云云（四月二十四） 
[淮南緝私統領整頓緝務]  
　　國聞社南京通信淮南緝私統領前由孫傳芳氏任命聯軍司令部參謀處處長崔維堪繼任崔到任後尙能整頓茲將其最近之布告及辦法附錄如下爲布告事照得淮南緝私軍隊駐防揚城及分布長江内河通泰各屬防區遼闊對於鹽務地方有專任協助之責本統領蒞任以來首以官銷比較爲考核成績辦法舉凡内部整頓各事業經次第施行惟查城鎭市鄉我軍有步兵巡船分駐之所各該處商民須知查緝私鹽爲我軍專責維護地方亦應協助誠恐有擾害商民情事現經果察積弊逐項禁革以期嚴肅軍紀綏靖閭閻維持官銷增進課稅爲鹽務地方亟謀利益而盡責任茲將軍紀之所應申明緝務之所應禁止者分條開列於後仰爾軍民人等一體知悉其各遵照毌違特此佈告計開（一）各食岸官鹽銷數按民國十一年銷數作比較每一個月爲一小比較每三個月爲一大比較每一年爲一總比較茲定賞罰如左（甲）凡各食岸官銷超過十一年銷數以上者即將駐在之團營連排長照例分别記功溢銷數不及一成者記功一次溢銷一成以上者記大功一次溢銷二成以上者記大功二次或記名升用溢銷三成以上者記大功二次儘先升用（乙）凡各食岸官銷數不及十一年銷數者如每月銷數短一成者即將駐在地之團營連排長記過一次短二成者記大過一次短三成者記大過二次前三個月短銷得以後三個月之溢銷冲抵倘一年之中有短無溢或半年之内記大過至三次者立予撤差（一）凡有私鹽過境在駐在地之官長不准受賄私放如有私放情弊一經查出按所放之鹽斤數目分别呈明懲罰茲定懲罰辦法如左（甲）如放私不及三百斤者處五等有期徒刑或拘役至三百斤以上者處三等或四等有期徒刑至五百斤以上者處二等或三等有期徒刑）乙（如放私而獲利者除按前條治罪外併科所得價額二倍以下價額以上罰金若二倍之數不及一百元科一百元以下價額以上之罰金（一）凡軍民人等均不准販賣私鹽如胆敢私販者一經果出定按軍法呈明重辦（一）無論何處軍民人等不准私設厘卡格外訛索（一）本軍官佐目兵均發有特别符號如有在外招搖藉端生事者准其在地商民來部報告定按軍法重懲决不姑寬（一）如有冒充本軍官長目兵人員騷擾地面及訛索平民者准其在地商民報告本部或扭送來部定按軍法懲辦（一）如有本軍官佐目兵及無業游民在外包庇烟賭無故訛索等情准其在地商民來本部指名控告定按軍法辦理 
 
 

Page 7

 
 
1;第一萬九千零九十號;中華民國十五年 西曆一千九百二十六年四月二十七號
星期二 * *敎育消息 
　　專電 
[蘇敎廳昨開會議]  
　　南京敎育廳宥［二十六］日開會議廳長視察問題决於五道屬中先金陵次其他各屬並議决縣師範畢業生敎育派員命题［二十六日下午六鐘］ 
　　要聞 
[四届蘇浙皖師小聯會之第二日]  
　　上午會議下午游覽（杭客） 
　　第四届蘇浙皖三省師範附屬小學聯合會自二十五日起二十七日止在杭州省敎育會舉行大會三日第一日情形已誌本報昨爲第二日上午八時開會主席仍爲浙女中附小陳純人君是日上午會議下午規定遊覽由世界書局邀請大會全體會員舟遊西湖並有該局交際主任鄭蔚文君在埠招待一切茲將是日上午會議詳情及第一日案件續記如下 
　　第一日議案續誌 
　　（第四案）「刋行兒童日報案」由浙女中小代表說明理由爲（一）時事敎學承敎育上之重要（二）普通日報之内客文字均適於兒童瀏覽（三）養成兒童閱報習慣再擬定辦法爲（一）由本會與上海報館接洽發行附刋（二）由本會聘請編輯一人專司其事（三）經費暫由本會加入各校平均負擔次主席付討論東大小代表主張每省各向敎廳請求出版經費百元則三省有三百元以此三百元作爲編輯費用主席付表决通過 
　　（第五案）「請本會各校協調查小學自然科最小限度之敎具設備以供各小學之參考」由浙二中說明理由後議决併入皖七師小提出之自然敎具圖樣議案合併討論 
　　（第六案）（臨時動議案）「本届議案增至八十餘二日半之會議無論如何總難議定究因如何解决」東大小代表主張將議案相同者歸併討論或在夜間增加會議時間蘇二師小代表主張分組會議蘇四師小代表主張分二項付表决（一）變更原定議事日程（二）不變更原定議事日程如通過第一項辦法可再分採用分組會議或不採用分組會議而歸併同類議案表决之主席即將蘇四師小代表主張付表决結果贊成變更議事日程而不採用分組會議者占多數隨通過明日起重行排議事日程時已五時半主席宣告散會並在省敎育會花園内全體會員攝影 
　　第一日晚之宴會 
　　二十五日晚間七時全體會員赴靑年會應浙江敎育廳及浙江師範附小聯會之招宴席間首由浙敎育廳長計仰先及浙師範附小聯會理事祝其樂先後致歡迎詞次蘇省師範附小聯會理事曹守一及皖省師範附小聯會理事李邦龢先後致謝詞末俞子夷等演說直至九時餘賓主始盡歡而散云 
　　第二日之議案 
　　（第一案）「請審查本届行政展覽會出品抉其優點供各校採用案」及「本會應如何結束學校行政展覽會案」由二案原提議人說明理由後主席付討論浙三中小蘇一師分小主張組織委員會審查（第二案）「小學校具體的訓練充分採取國家主義的精神實行下列辦法案」由原提議人蘇三師小代表張正三說明理由並規定辦法（一）平時訓育上應注意國家思想的培養和愛國熱忱的激發（二）平時訓育上應注重規律的一致的精神力矯一般浮囂的隨便的因循的苟且態度（三）遇國家的紀念日不作循例的放假和舉行例行的紀念會應竭力求敎育上充分的利用（四）上項三條原則建議敎育部規定敎育週在規定一週内全國小學校應特别注意這週内有關係的敎育事項作種種運動（一）十月愛國運動週（二）十二月正月國語運動週（三）二四月健康運動週（四）五月勸用國貨運動週（五）建議敎育部通令小學校一律定期舉行升旗禮（六）建議敎育部通令小學校國　和國恥紀念日一律不休假在敎育上求充分的利用（七）各地小學聯絡創辦兒童時事日報使兒童對於時事有接近的機會次主席付討論東大小主張將原案主文上之主義二字改爲觀念或思想蘇五小主張根據上届會議上厘定之小學宗旨議决案有主義二字主張不必更改蘇三師小主張將主文更改爲「根據上届議决之小學目標實行下列辦法案」主席付表决全體贊成通過次主席將原提人之辦法付討論蘇武女師小主張組織臨時訓育組討論由各校自己志原加人加入者爲蘇三師小·蘇五師小·浙一中小等三校東大小主張將今日議事日程上之「訓育標準實施方法及考查方法應微求有實際效果之模範方式案」蘇九師小提出之「慮此社會惡劣環境之中小學敎育師宜如何養成兒童有自覺自决之精神以免日後易遭意外之危險案」及蘇八師小提出之「請在會各校一致實行提倡公民訓練案」等三案請各原提議人將理由說明後付臨時訓育組討論主席付表决通過 
　　（第三案）「小學校應充分利用各　紀念節日以增進敎育之考能案」由原提議人浙五中小代表說明理由及辦法三項（一）各種紀念節目槪不放假（二）每遇紀念日應舉行紀念典禮演講或表演關於本紀念日的意義及事蹟倘能公開舉行更足以普及於社會民衆（三）由本會通函敎育行政機關轉各學校採擇施行次主席付表决全體贊成通過 
　　（第四案）「建議敎育部通令全國敎學機關於孫中山先生紀念日一律休業舉行紀念會式案」由原提議人蘇一師分小說明理由後主席付討論各校代表發表意見甚多經一小時之討論後經原提議人自動取消 
　　（第五案）蘇一師　小提出之一木　　　小學校林　敎育　　案」蘇八師小提出之「調查休假敎育實施方法案」蘇附小聯會移交之「本會應擬定休閑敎育之辦法供給各校採用案」及蘇四師小提出之「徵集在會各校兒童課外活動實况以便彙集研究案」尙公代表主張歸　後保留在下届開課外活動成績展覽會時提出討論主席付表决全體贊成通過 
　　（第五案）「本會各師小學生應怎樣聯絡案」由蘇四中小代表說明理由及辦法次主席付討論結果議决辦法爲（一）本會開會時近開會地點之學校得挈領學生代表舉行交誼會學藝會及國語演說競進會等（二）平日組織通部由各校自行試辦（三）組織附小學生聯合出版社歸本會議决之兒童日報社辦理 
　　（第六案）「附屬小學校對於師範區之小學校應負聯絡協助責任以盡附屬小學之職能案」由原提議人浙二中小說明理由後歸併第八案討論 
[蘇省演說競進會决賽結果]  
　　甲組獲選（第一）復旦張明煒（第二）南洋歐陽 
　　藻（第三）東大江澄 
　　乙組獲選（第一）曁南女子部張桃芬（第二） 
　　六中聶傳賢（第三）三女師趙瑤貞（第四） 
　　東大附中王治安（第五）一中黃海 
　　江蘇省敎育會第八届演說競進會本届加入比賽者共三十一校分甲乙二組比賽凡大學及中等以上之專門學校得加入甲組 
[江蘇演說競進會職員及獲選講員合影]  
　　「自右至左」（後排）章伯寅（評判員）沈信卿（評判）袁觀瀾（　　主席）楊衛玉（評判）（中排）復旦張明煒（甲組第一）李啟藩（　　評判）東大江澄（甲組第三）南洋歐陽藻（甲組第二）陸規亮（　　評判）劉紹成（評判）（前排）省立一中黃海（乙組第五）省立　　三女師趙瑤貞（乙組第三）曁南女子部張桃芬（乙組第一）省　　立六中聶傳賢（乙組第二）東南附中王治安（乙組第四） 
其餘中學等咸歸在乙組甲組有六校參與乙組则有三十校之多二組預賽業於前日完畢甲組六校全取乙組取十二校昨日則舉行二組决賽地點仍在松江城内縣立圖書館大廳内上午九時開始下午四時告終茲將當日情形分别錄后 
[場内職員]  
　　主席袁觀瀾君上午乙組决賽評判員李啓瀋君楊衛玉君沈信卿君下午甲組决賽評判員陸規亮君章伯寅君劉紹成君速記員張履冰君司時員計泗華君招等袁玉雨君錢魯啓君 
[會場紀事]  
　　九時主席袁觀瀾登臺致開會詞並謂决賽時間每人十五分滿十四分鐘按鈴知照一次至十五分鐘再按鈴一次即終止云次乙組决賽聞始仍按報名先後登臺輪流演說至第六人演說完畢休息五分鐘再行繼續十一時半散會下午二時主席宜告繼續開會甲組亦按報名次序登臺先後演說　時二十五分完畢休息五分鐘評判員李啓藩報告乙組决賽　續並調乙組與賽諸人之成績多佳頗令評判員難於辨别按成績　能得奬品者頗衆惜限於定章僅有前列五名云次評判員劉紹成報告甲組决賽成績次主席授予優　贈品甲乙組獲選諸人乃一一於　掌聲中榮受奬品（甲組贈辯字法　質之賽磁鏡屏各一面以紅黃盖三色别優勝者等次乙組則用紅黃藍白黑五色者）而退轟動一時之江蘇省第八届　說競　會　宣告閉幕 
[甲組護選名次]  
　　第一名（八十六分）復旦大學張明煒題「公民敎育與靑年的政治運動」張在預賽中居第三昨忽一鳴驚人奪得冠軍蓋其思想結　戀度以及國語與語調等項有過人之處也 
　　第二名（八十二·三）南洋大學歐陽藻題「公民敎育在中國的地位」　陽之思想結搆與態度頗佳雖國語稍欠然以平均論仍得居第二也 
　　第三名（八十二分）國立東南大學江澄題「羣衆中運動中的公民　袖」江發言不煩精神充滿因態度尙未十分自然乃退列第三 
[甲組落選名次]  
　　滬江大學嚴萬里（八十一分六）題「今後公民應有的政治運動」以嚴之前日成績論似能占得首席昨忽落第或由其精神之疏懈乎 
　　光華大學許體鋼（八十一分）題「問題的生活與公民敎育」許思想結構均屬上乘態度及國語與語調亦能令人動聽即與名列第一之張明煒較亦不難並駕齊驅想以立題奇特眞　幽秘致遭失利耳 
　　江蘇法政大學何昌榮（七十九分三）題「公民敎育實施計劃」何之成績固屬可觀惟與上列諸人相較則稍見孫次也 
[乙組獲選名次]  
　　第一名（九十四分三）曁南大學女子部張桃芬題「華橋女學生應負葆揚國民性質的」張女士態度自然對於題意發揮透切眞上駟才也 
　　第二名（九十三分）蘇省六中聶傳賢題「公民敎育與中國前途」聶分層解說頗合事理聲浪態度亦佳 
　　第三名（九十二分）蘇省三女師趙瑤貞題「女子參政的先决問題」趙女士態度極佳而思想與結構頗有條理 
　　第四名（八十八分六）國立東南大學附中王治安題「公民與公理」王之聲浪神色頗有似演說家余日章君之處分哳事理又極有見地 
　　第五名（八十八分）蘇省一中黃海題「學隆時代的公民生活」黃之演詞由淺入深首尾相應頗可讚許 
[乙組落選名次]  
　　吳縣縣立初中張宗和（八十六分）题「中學生應行采取之愛國運動」 
　　省立一女師方守規（八十六分）題「女子公民信條」 
　　省立二中趙繼洪（八十五分六）題「公民三寶」 
　　無錫私立競志女學丁毓芬（八十五分）題「我們應該怎嫌有外交的常識」 
　　省立三師孫翔夫（八十三分三）題「靑年的自覺」 
　　光華大學附中楊瑞祥（八十二分）題「公民與國恥」 
　　金山私立尙同女初中吳企雲（七十八分三）題「注意公共衛生」 
　　上列諸君之成績與獲選者比較似相差無幾其中如前日預賽第一之楊宗和凡在場參觀以及評判員等認爲最有希望中之一人不料以年齡過小昨日决賽半途遺忘以致落選良可惜焉 
[淸華學校招考新生之廳令]  
　　江蘇敎育廳爲淸華學校招收新生招考規程事訓令六十縣知事省立省欵代用補助各學校文云案奉省長公署訓令第二五二五號内開案准北京淸華學校函開茲敝校定於本年六月間在北京·上海·武昌等處招考大學學生約二百名凡各省程度相等之學生合於招生規程之資格即可在以上指定地點就近應考惟須於報名時認定以後不得更改應請飭知敎育專局布告各　合格學生按照報名須知手續向敝校校内招考處報名一體應試如不按手續辦理碍難收考除將招生規程曁試騐科目課程大綱等印刷品附送外相應函逹即希查照辦理是荷等因並附大學招生規程曁試騐科目課程大綱等件到署除函復外合行檢發附件令仰該廳長查照辦理此令等因並附件到廳奉此合行抄發附件令仰該知事該校知照布告周知此令計發招考規程試騐科目課程大綱各一份中華民國十五年四月二十一日 
[日名人與上海美專敎授到寧]  
　　南京通訊上海美專敎授滕固昨日與日本内田伯爵山非理事等同車來寗記者昨訪内田等因晤滕君係前省委考察日本藝術敎育員詢及來意得悉此來晋謁陳省長江敎育廳長而陳考察詳情與改進江蘇藝術敎育之意見今日（二十四日）下午省立四師特請滕君講演「今代藝術之文化史的檢察」歷三小時之久聽者甚爲滿意同時省立一女師亦定於二十六日下午請滕君講演文藝内田伯爵等來寗後寓下關飛龍飯店略事周旋明日下午一時乘輪赴漢因漢口同文書院甚爲發達視察一過將定對於日人僑華敎育之發展計劃云 
[浙江遂安縣台鼎校長被捕之怪劇]  
　　浙江遂安縣縣立台開學校校長胡維藩前經縣議會敎育會呈請撤換縣署以胡氏尙無大壞處指令挽留但該縣僻處萬山中十紳間黨派色彩極濃日和忽以胡氏在土娼家聚賭被拿聞茲錄　方電文如下（一）總司令省長警務處計敎育廳長鈞鑒縣立台開校長胡維藩學行卑鄙衆望不符疊經學界控縣撤懲張知事姑予寛容　其翻悟指令暫留以觀後效奈該校長攬訟　嫖再無忌　漾夜在十娼香雲家叙　巡警往捕適哨兵巡邏該地　助膽敢拒毆嗣經獲案深恐縣令再予寛容電請鈞長令縣　職法究遂安縣議會敎育叩敬（二）省長敎廳長鈞鑒漾已　遵哨官范顯揚率同賭棍余碧泉等非法逮捕本校校長胡維藩乞速電飭營救寳紉公感遂安台鼎　校敎職　敬叩 
　　本埠 
[同濟風潮昨告决裂]  
　　軍警到校學生出校 
　　國立同濟大學風潮昨日愈形險惡雙方業已决裂大批軍　到校　生一百九十餘人先後實行出校　將　請　述於左 
　　前晚需傳情形日來該校已充滿恐怖狀態前日下午六時許醫預科方面發生一種謠言謂有某生因反對暫約書僨而自殺醫預科全體同學聞此謠言大起恐慌遂紿隊遍查講堂宿舍未見何異始知係某方所放謠言然已飽受虚驚至九時許學生方面又得消息謂校長阮介尙將於次日請來大批軍警提拿學生辦車職員並强迫全校學生簽誓約書全校學生聞訊深爲憤激相約嚴加戒　 
　　昨日學生出校情形（第一報告）吳淞商埠警察局前晚已接有省電着令會同陸軍並　警廳所派之游巡隊等抵校强制已開除學生出校云云故顔局長昨晨命東西兩區巡官整備長警五十名至十句鐘時游巡第四隊隊長率帶隊士四棚抵淞經顔局長及于趙兩巡官率衆抵校而陸軍十三團第三營營長李進祥率帶徒手兵士兩連蒞校由阮校長陪同李顔兩長至學生宿舍尋覓已開除之學生詎該生等二十餘人均於軍警到時出校而去故未見一人其未開除之衆學生見大隊軍警到校恐有强制行動故即召集衆人開會密議迨阮校長同李顔兩長入内傍聽詎衆生即大呼三句鐘一律離校言畢均散去各歸臥處收拾行李漸次離校向旗站而去所以午後四點三刻回滬之淞滬客車滿載同濟學生與箱籠行李衣包等件大約至晚間全體學生均須離校矣李營長因學生自行離校毫無强暴行爲故即率兵士回營游巡隊士則亦乘四點三刻車回滬（第二報告）大華社云昨嚴八時半該校學生特開全體大會前此被阮介尙開除之學生二十人亦全體出席計到一百八十人學生會職員提議願單獨離校以避威迫而圖個人安全全體同學咸謂拒簽誓約係全體公意况業經大會議决共同進退遂議决若阮氏再用武力壓迫至不得已時全體出校當塲簽字者一百五十六人至正午十二時忽有警察二百餘人到校杜絕前後門包圍課堂宿舍及大飯廳隨後又來軍隊兩連阮尙介·袁希洛手持學生辦事職員像片赴醫預科·工預科·機師科·補習科·中學部各宿舍抄查學生會各職員早已陸續出校分乘火車汽車來滬報告學聯會故當時未爲所獲全校學生覩此情形愈爲憤激欲即招集大會又被軍警阻止遂一致主張離校方出時全體鼓掌聲澈雲霄此項學生聞暫住白克路某處擬即尋覓房屋以爲持久之計云 
　　阮校長布告阮校長咋佈告條示貼粘校鬥口其文云開除已出校各生不准再入校中所有行李由警察眼同校役代爲收拾一處如本人領取應先報明吳淞警局轉告本校派員會同檢發不誤此布校長阮尙介四月二十六日 
　　學生之宣言該校離校學生昨發宣言敝校前因阮尙介發出毫無理由之誓約書迫令同學簽字全體同學咸認該誓約書侮辱人恪剝削自由一致議决誓不塡寫阮氏隨於四月五日調動軍警斷絕交通欲於高壓之下迫我同學塡此無理之誓約書全體同學以士可殺而不可辱卒未爲所威服然呻吟哀號迄今已二十餘日矣而阮氏仍無絲毫悔禍之心更變本加厲復於昨日（二十六日）調來軍警三百餘人武裝實彈包圍學校滿布課堂宿舍手持照片捕拿學生會辦事人員並禁止學生集合我三百餘同學受此非人待遇堂堂學府竟成用武之場爲生命安全計已於同日全體離校並堅决聲明誓不承認阮尙介爲校長在阮尙介未離同濟之前同人等誓不回校敬陳始末願邦人君子共乘察焉 
　　離校之學生茲將該校昨日簽名離校之學生姓名調查如下吳士中·閔之篤·陳太毓·王祺·吳成·陳如洪·陳元達·袁立功·賈金鐸·李允年·羅澤鴻·葉曙·盧經訓·譚崇鎧·王國璋·金澤忠·羅元愷·王采臣·呂齊·田樹聲·朱維美·王壽文·黃聯金·葛蔓菌·黃遠羣·孟繼炎·許廷華·王國琛·錢丁霖·吳應琪·俞恩濟·王煥章·由爲龍·張士與·卓仲杰·朱維翰·張應·朱和生·李本文·徐振華·王明芳·章森·陳二誠·蘇作權·唐晋臣·胡信奇·譚書彤·朱鍊百·羅光圭·曾憲立·李紹裘·李西康·丁祥集·汪民視·葉少芙·冀漁洲·席歐生·陳之榮·陳鈞九·陳傑才·凌義生·唐丙美·潘長恩·何鶴林·何同善·李爲業·詹討興·李子和·彭支朔·顧世權·宫汝藻·胡訊文·章元瑾·丁君初·温崇本·屠琳·呂富華·唐哲·劉炳彝·孫毓馴·萬秀圻·孫成萬·王同貴·金世杰·張　任·王仕道·劉驊·劉一麟·劉報捷·汪寳仁·顧玉常·沈上法·牛長珍·陳希愚·陳雲松·張鵬飛·鄭家義·王應培·張希根·趙人傑·苗天寶·胡金興·何祖几·嚴沛章·汪寶泰·趙毓令·王曜·倪超·徐德麟·曾志銘·張慕高·王元均·周明福·汪同賓·吳升培·陳秀雲·蔣留芳·程周緒·李添奎·沈其照·張家賢·萬聖聰·王雲環·杜正興·朱朝飲·吳晋昭·姚耀南·賴光豐·袁勛安·沈其震·熊在墀·楊自英·韓洪平·王季甫·顧海陵·林兆鍈·何同澤·鄭子堯·劉福耀·劉德健· 
[省敎育會明日審查敎育影片]  
　　江蘇敎育廳月前函託江蘇省敎育會審查在上海攝製運赴費城展覽會之敎育影片業經省敎育會推諸袁觀瀾·沈信卿·潘仰堯·章伯寅·陸規亮·王志莘·鄒恩潤七君於本月十六日赴國光影片公司審查一次結果認爲可以運美者有下列數種（一）慈善敎育爲籐·玩具·花邊工作（二）平民敎育爲江灣平校屋宇及平校意子軍救護隊工作（三）體育爲一千女生會操三千童子軍會操及各校游藝（四）幼稚敎育爲養增幼稚生之游戲唱歌以上四項共約二千尺備中英文說明茲悉該會因中華職業學校省立商專及水産學校等處影片先後攝竣應即從事審查特於昨日通函前推七君於明（二十八）日下午七時半仍赴國光影片公司作第二次審查云 
[美國米希根大學開同學會之滬聞]  
　　電召華同學赴會 
　　美國米希根大學同學會今年第八區將在舊金山開第三次大會已有電來滬請美總領事（米希根學生）克銀漢通知在中國之同學派一代表赴美參與會期爲八月五日至七日云 
[海瀾英專之擴充計畫]  
　　海瀾英文專校成立兩稔來學日衆基礎漸臻穩固茲聞校長平君以該校成績頗博社會好評下學期擬擴充校舍參酌部定外國語專校章程辦理或更附設中學俾應需要而宏造就云又該校學生會近有圖書室之組織以便課餘探索增進新知籌備月餘已告成立於昨日午後行開幕式當時有敎職員中西文演說殿以徐德成君等之京劇龔品娟女士之英詩獨唱趙增褀君之滑稽說書及學生會游藝股之絲竹等餘興融融一室頗徵合作精神 
體育 
[華中運動會籌備費有着（立璋）]  
　　陳調元電敎廳已飭財廳先撥三千元餘欵續撥 
　　皖敎界體育會開會定五月一日成立華中籌備處 
　　安慶特約通信本年輪皖舉行之華中運動會皖敎界雖極端熱心組織體育會唯華中運動會籌備經費三萬元毫無着落前次雖經敎廳請財廳照撥財廳因軍需浩繁迄未照撥華中運動籌備處因此未能成立現聞敎廳長洪逵對於華中運動經費一再呈請蚌陳設法飭財廳照撥日和敎育廳長已得蚌陳復電原文大意蚌陳業華中運動會事極爲贊助謂已令飭財廳速撥三千元作爲籌備費用其餘二萬七千元籌備費决在陰曆五月節以前撥齊俾速成斯會敎界聞此佳息非常愉快特開大會定五月一日成立華中運動籌備處聞籌備處成立後擬在雙十節前一月舉行本省各校華中運動預賽一次以便挑選成績最佳者參與正式華中運動會云 
[體育協進會沈嗣良致張伯苓函]  
　　請解决全國運動會日期及向羅氏基金團進行運動場事 
　　中華全國體育協進會名譽主幹沈嗣良君因解决全國運動會日期及向美國羅氏基金團進行出讓中華運動場事昨致天津南開大學該會董事長張伯苓博士快郵云伯苓先生道鑒敬啓者第四届全國運動會上次董事會在津開年會時原議决於本年夏問在上海舉行而以廣州爲第二地點晚以第八届遠柬運動會定於明年在滬舉行且事前須在滬開全國預選運動會遴選出席代表故晚對此欠全國大會以勿在上海舉行爲宜况第一二三次全國大會係輪流在南京北京武昌三處舉行華東華北華中適各交替一次故本届以在華南舉行最爲妥善俾體育精華得於各區平均發展因此晚於前月函徵廣東省敎育會意見並同時請本會名譽顧問葛雷博士前往接洽當承該會會長汪兆銘金曾澄二先生熱心贊同召集該地各學校團體開會議决歡迎在粤舉行並允就地籌集大會經費　治結果慮爲　滿堪以告戀惟會期一層該會定於雙十節起開會一週晚以北部中部選手往返須二十日路程另加開會日期需時約一月之久深恐曠廢課務犧牲過大甚則有一部分選手或因此不能前往比賽故一再去函商請提早於八月底或九月初開會以合勿以運動荒廢學業之原則惟粤敎育會以届時廣州氣候酷熱平時端居尙日汗流如注若在驕陽烈日下運動其苦益甚仍主按原電日期或推遲於十一二月鑿行囑本會從早决定以便籌備云云晚以事屬重大且關各區其日期未敢貿然决定舊免日後或有一區不克出席之事發生是以不得不請示於先生者上次葛雷博士南游道經厦門時曾將全國運動會事與厦門大學亦有一度之接洽該校頗表示歡迎在厦舉行之意且允担任一切聞會經費查九月初氣候厦鬥稍較廣州温和届時開會尙無不便之處惟現因廣州方面接洽已定如中途變更於事理上似欠妥善且有負該地敎育界人士之盛意再三考慮解决非易而各區體育界當局現均迭函催詢確期俾定區運動會日期而資銜接益以時日迫促更覺未便遷延究竟何如務請先生從早裁　電覆幸勿遲誤至盼至譸此外尙有一事亦須與先生相商即本會在此間法租界向美國羅氏基金團租借之地皮而積共有一百二十餘畝内部分設奉球·田徑賽·籃球·足球·網球·等渾動場明年期滿該地初爲一片荒場中多墳墓高低不平今則規模宏大儼然爲國内最佳之體育塲矣三年來經葛雷及本會苦心經營前後所費共有七八萬金來年遠東運動會在此舉行投資當更加一倍如期滿後仍被羅氏收回殊屬可惜查最初羅氏將該地租借於遠東運動中國委員會時原有在四年内辦理發達或肯出　之意惟近聞有其他公團擬請求羅氏捐讓另作便用之說現距租借期限僅有一年本會不可不盡力進行謀遠建設全國運動院之目的望先生善爲計劃設法並敦促會長王儒堂先生合力圖之一面與羅氏北京代表克林氏就近接洽一而向美國羅氏直接請願以全部無條件出讓爲目標其次出讓一部最次爲籌集欵項請其半價出讓事關全國體育祈先生勞神進行力爲設法幸甚幸甚專此奉達敬頌道安晚沈嗣良敬啓十五年四月二十一日 
[上海中外棒球聯合會昨日成立]  
　　加入者七隊····五月三日開始比賽 
　　上海中外棒球聯合會昨日下午五時假四川路中國靑年會開成立大會列席代表有同文書院浜中氏中華棒球會張國勛聖約翰大學童郁文滬江大學申瑩澈美童公學伊利脫（Ｅliot）西童公學茄納（jonah）中華靑年體育會陳全此外高麗棒球隊亦派代表到會但該隊因有日人所辦同文書院加入表示不能合作惟同文代表浜中氏力言運動首重仁俠精神不可劃分界限且謂日人現對高麗頗有充分之諒解已往之誤會俱已釋然極勸高麗携手合作勿作消極之退出高麗代表則謂此中有不得已之苦衷至日代表所言未嘗不是祇以去年與日人此賽時曾發生開放手槍之事故本届旣有日人加入未便再與比賽云因此首先贊同加入之高麗隊遂宣告退出而成七隊討論良久議决以下五項事件（一）公舉徐振東爲會長張國勛爲名譽書記兼會計（二）每隊付入會費銀一元（三）採單圓周比賽法即每隊比賽六次三次在自己球塲舉行三次在他隊球場舉行（四）五月三日開始比賽（五）秩序表付託書記排定各隊多已從事訓續球藝精深實力均衡誰得錦標將來大有競爭除中華靑年體育會聞係楊樹浦一帶同志所組合隊員多屬日本留學生球藝亦稱不弱外其餘六隊皆久戰之軍我人早領其成績聲鑒届時運動場上各顯其好身手必有可觀誠滬上棒球界空前之盛舉世 
[萬國自由車比賽將舉行]  
　　定期下月十六日 
　　上海萬國自由車競賽籌劃已久今袂定於下月十六日（星期六）在上海舉行第一次二十五英里之比賽所經之路都係直綫沿途派人照料業已擇定之路爲法界之必丹路辣婓特路與霞飛路目下加入之隊有日本二十人最多英美法華四隊各八人葡萄牙或亦有加入德國與俄國尙無消息此次經費與獎金已由籌備委肙四出募集計收二百三十元鄧錄普橡皮公司備有銀杯一具贈與第一名之人云 
 
 

Page 8

 
 
1;第一萬九千零九十號;中華民國十五年 西曆一千九百二十六年四月二十七號
星期二 * *   
 
 

Page 9

 
 
1;第一萬九千零九十號;中華民國十五年 西曆一千九百二十六年四月二十七號
星期二 * *國内要聞二 
[鄧如琢整理江西財政辦法（含氷）]  
　　南昌通訊江西總司令鄧如琢已於十八日由潯移駐省垣軍政問題業在潯與吳孫二方及江西各師旅長商妥解决即江西第二師長蔣鎭臣任軍務帮辦第一師長唐福山任贛西鎭守使前贛西鎭守使李鴻程則調爲贛北鎭守使劉煥臣任贛東鎭守使中央第六師長楊如軒任贛粤邊防督辦滇軍第一師長楊池生任贛南鎭守使劉寳題升江西第一混成旅長是也以上均經在潯分别給委至擬議而未發表者尙有第九混成旅長張鳳岐已内定爲省城戒嚴司令可謂各得其所惟江西財政經方本仁及文羣百般朘削實已山窮水盡此次方本仁去贛文氏知難戀棧當即分向鄧李二處疊請辭職業經照准並會委豫章道尹曹本章兼代曹一老官僚素乏理財經騐加以有人操縱昨日申票已漲至一千六百八十一元漢票則漲至一千七百六十六元券洋貼水每百元則漲至二十二元逮至今日併行情而亦無矣鄧總司令以財政爲庶政之本財政如無辦法不特動搖市面抑且影響治安帮抵省之次日即召集地方各界首領至署會議救濟及整理辦法經衆議定在總司令部附設一財政整理會昨（二十二）爲該會開成立會之期下午二時該會會員總司令鄧如琢·省長李定魁·財政廳長曹本章·烟酒局侯全本·總部軍需課長黃榮第·總商會長張述·中國銀行行長董伯純·錢業公會會長徐瑞甫等均先後到會宣佈開會後鄧首先發言略謂本會之組織純係整理江西之財政蓋江西財政紊亂已極若不急謀整理則破産即在目前惟鄙人發起組織此會與方前督辦所組織之財政委員會性質逈異查前財政委員會名爲財政公開實則由少數人想出種種增加人民負擔方法交由該會通過施行故其成績不過爲官廳分謗而人民工負擔則不知增加幾許矣至於本會之組織鄙人確定宗旨三項（一）整頓收入就原有收入「（如丁漕統稅各項）化私爲公杜絕中飽以期增加而符比額（二）核實支出就軍政各費實支實銷剔除浮濫以期撙節而合預算（三）調劑幣價就原有之銀行準備金與紙幣發行額作詳密之計較務使紙現一律平等除此三者以外絕對不准巧立名目加增人民負擔此則鄙人發起此會確定不渝之宗旨乃外間不察竟發生種種謠言謂鄙人將藉整理財政會之名而發行整理公債三百萬即以此項債票歸還各銀行錢號借欵者試思各銀行錢號之欵旣非鄙人經手所借鄙人又何必爲此倒騙之舉而代人受過乎諸君明達當諒此心惟是鄙人初膺艱鉅對於本省財政不大明瞭不得不多請幾位財政專家切實討論總須籌一極公允之救濟辦法無論何方均不能令其因公受虧亦不能聽其以私害公云云言畢乃將擬好之簡章九條付衆討論張述對於會員名額稍嫌過少似以商幫協會會長羅兆楝未得加入爲憾又擬設正副會長各一人由鄧總司令李省長充任者鄧總司令再三聲明不必設會長並謂鄙人與省長俱係會員免得開會時多所拘忌章程通過後即將所有會員分三股辦事（一）收入股（二）支出股（三）調查股次復繼續討論造幣廠問題漢口華比銀行買辦胡捷三對於贛幣成色有詳細報告略謂運漢運滬銀幣約有八成八在贛行使之幣初鑄時爲八成二最近鑄者僅七成九此中自有絕大黑幕該廠總辦黃紀淸當負完全責任鄧謂江西造幣廠營私舞弊减輕成色不僅行使者人人皆知即從前官廳亦未免明知故縱咸以該廠爲利之所在無論何人莫不伸手向該廠要好處此實無可諱言者鄙人現在决將該廠提出交中國江西兩銀行合辦鄙人絕對不想於此中求利凡行使該廠所鑄銀幣者均有監督權或由錢業公會匯劃公所等團體購置化騐機爐一二具鼓鑄一批則化騐一二元以覘其成色成色不足者則盡數退回不爲行使似不爲過諸君以爲何如各員均唯唯稱是並定每星三下午三時開議一次時已五句鐘乃宣佈散會（二十三日） 
[粤糾察隊與澳門黑兵之衝突（銅駝）]  
　　因糾察隊阻止香山人返滬 
　　廣州通信粤省自五卅案發生即由罷工委員會派出糾察隊往各屬制止内地與港澳交通澳門密邇華界而向者以劃界問題不得完善解决之方轇轕旣多怨感乃不可免故糾察隊之派駐澳門附近者亦爲一特别注重之問題不意因此之故近乃發生一糾察隊與澳門黑兵衝突之舉中葡之間可云多事矣查此次糾察隊與澳門黑兵衝突事緣香山唐家灣鄉人梁某去年由上海回鄉今春屢欲由港返滬然由鄉過香港須經過澳門駐前山之糾察隊及駐唐家灣之糾察隊知之多方留難且索每人數十元始准通過赴澳梁某本携眷屬及偕同鄉計共十人如遵糾察隊命須繳納數百元始能妥辦梁某不從糾察隊大憤防阻益甚梁因準備與抗十六晚僱小艇三滿載行李連同各人由鄉欲偷往澳門且携槍自衛詎船甫解纜即爲唐家灣糾察隊偵知前來制止梁某不理鼓棹急行不意大隊糾察至欲扣留告艇時鄉人聞訊皆助梁某糾察隊以衆寡懸殊不得已縱之去第一難關幸渡過矣詎抵澳門邊界之關閘地方正欲由石基登岸天適大明糾察隊遙見之喝令該艇等不得入葡界艇不聽糾察隊遂放五槍轟擊幸不中艇卒泊石基人物俱入澳門旋糾察隊追至越過澳界欲截留梁某等澳門駐守關閘之黑兵見糾察隊過界鳴警號阻止糾察隊逼得退出界外退出後即伏地發槍入葡界欲擊梁某黑兵遂起與抗還槍擊糾察隊用鐵甲車機關槍橫掃勢甚猛烈由上午九時許戰至十二時後經澳督派賈警察司前往制止黑兵開槍糾察隊亦知相持無補向前山唐家灣等處退回事後調查黑兵及糾察隊各死傷約二三人艇家斃一名農婦傷一人聞糾察隊班長鍾樹亦傷左足至於梁某則被澳門警察司傳到訊問前山交涉署亦派潘某到澳交涉且曾親到警廳諎詢梁某何以不領通過證梁謂唐家灣糾察隊無通過證發出祗須通過金我等人多何甘繳納鉅欵故不得已作此冒險之舉潘無言昨已來省報告擬將此案作追緝走私了結但前山及唐家灣糾察隊即開緊急會議議决（一）急電罷工委員會糾察總隊請示辦法（二）請前山交涉員嚴重抗議（三）派人往澳要求不准梁某等他往以便由兩國政府妥辦此案不知結果如何也（四月二十日） 
[粤省北江剿匪之續聞]  
　　廣州通信粤省北江英德附近有琵琶山股匪嘯聚其間已百數十年該山險峻可守故股匪蟠據其中久已形同南面王聞賊酋世襲至今已有三代環山百數十里之村落悉隸山匪勢力下「賦稅皆由山匪徵收現賊酋謝觀象所部𠶭囉不下二千人雄踞該山山上凡險� 
要處皆有堅固砲樓股匪佩有犀利槍械據險固守並有種種傳達交通及防禦工事故消息極靈通晚近粤局多故該山匪益目無官軍橫行北江一帶數年來官運進剿皆未克奏功祗得招撫其一部議和而退山匪之勢燄可知最近匪酋謝觀象更在北江沿鐵路等處分設關卡勒抽商貨稅名爲保護費商人久已深受痛苦而山匪尙未饜所欲更派出𠶭囉向非隸管下之各村鄉恣意刦掠可謂罪惡貫盈矣會粤省現已統一當道乃下令駐防各地軍隊大舉淸鄉剿匪如東江屬士匪歸第一軍淸剿南路則由第四軍第十一師掃蕩徐聞山之積年賊巢而北江琵琶山之賊巢則由駐防北江之第二軍譚延闦部進行圍攻詎琵琶山匪謝觀象等以官軍來批逆鱗遂下令正式與官軍開戰一面由謝賊酋率衆固守琵琶山一面下令附近各股匪赴援佈防異常周密官軍初不以爲意祇由第二軍長派所部第四師張輝瓚部擔任進攻並委張爲剿匪司令於前月調隊撲攻琵琶山詎圍攻該山半月不特不能越雷池一步且轉爲山賊所敗損失甚鉅張之第四師兵力尤虞不及分配蓋謝酋親率所部悍匪死據山上砲樓作戰官軍每次衝鋒登山均受巨大犧牲而失敗而且附近股匪聞琵琶山被圍紛纷麕集赴援如乳源英德等處皆有大帮賊匪蠢動志在騷擾官軍後方以解琵琶山之圍英德股匪黃細丸部約千四五百人於本月九日蟠據烏石站並將該站鐵軌掘毁以斷由英德至韶關之交通故自十一日起粤漢路車不能由廣州直達韶州每日列車祇抵英德站而止匪勢之披猖可想此時進剿琵琶山之第二軍亦出全力作戰除張輝瓚之第四師擔任圍困山匪外另由第二軍副軍長魯滌平偕同周參謀等親至戰地督率第五師長譚道源部第六師戴兵部另敎導師陳嘉祐所轄之第二團李韞珩部分調大隊會剿一方又由省城派出飛機一架及砲兵一團助攻琵琶山匪巢並有高級長官及俄顧問同往督戰直至本月十六日始克將琵琶山匪巢攻克一部份然烏石股匪仍末擊散查此次琵琶山之匪竟勞三師一團之兵力苦戰匝月僅克其一部份其根深蒂固可知聞十六日薄暮第二軍第四師之進攻賊巢係利用大砲掩護步隊前進始佔領匪巢之一部而是役死傷官兵竟達二百餘人匪衆戰鬥力之强實可驚人矣（四月十八日毅廬） 
[閩省向粤收回詔安交涉]  
　　閩方堅請交回統轄詔安人組織聯鄉會 
　　厦門通信自閩省向粤方提議收回詔安後一時閩粤間形勢驟見緊張周蔭人與張毅代表兩度赴粤均無結果據最近漳州軍界消息周張第三次代表到粤後粤政府仍以詔安現已實行自治粤政府並無一卒駐詔亦不干涉其任何軍民政事爲言並勸閩當局任聽詔人自治留爲閩粤緩衝閩方則堅持詔安爲閩省轄域在地理上行政上及習慣上均不能割以予粤即令自治亦應在閩政府轄下受省政府之統治及由省軍駐防粤方雖不越境預聞其軍民政事而閩省則不能放棄其固有之疆土聽其在閩省領域内自成一例外之獨立縣設他縣相繼效尤閩省政府不將動搖耶此等現象在粤方應亦不願有之且亦不願他省之强預粤省内政也現粤政府尙無確實答復云云張毅雖以周蔭人電令其靜待交涉結果而暫停止對詔安之軍事動作惟雲霄張軍仍有二千以上雲詔交界黃華地方仍駐兵兩營與詔安軍旌旗相遙應至詔安民黨除舉余佩皐至汕向何應欽請求拒絕閩軍收回詔安並偕福建國民黨臨時省當部代表許卓然赴廣州謁蔣介石汪精衛向國民政府爲正式之同樣請求外（余許謁蔣汪結果據此間民黨消息蔣汪均允酌量向閩方交涉聽詔安自治勿派兵入境）並由詔安縣政府及縣黨部聯絡漳南各縣組織聯鄉自治軍各縣推代表至詔安於四月十五日在詔安縣黨部開漳南各縣代表會議决各就本鄉組織聯鄉軍並規定計劃及組織法如下（一）創辦軍官敎導所創軍官敎導所於詔安責成各鄉鄉長徵求勇敢丁壯使受軍事訓練以兩個月爲畢業期限（二）創辦自治軍責成各鄉鄉長及由敎導所畢業的學生共同組織之（三）徵求鄉兵每家出壯丁一人爲鄉兵其係單丁而貧困者免役其單丁而殷富者繳用費若干免役非單丁而屬富户者欲免役須出重金（斟酌情形另定）（四）編製（申）每十人至十五人成一分隊（乙）每兩分隊至四分隊　成一小隊（丙）每兩小隊至四小隊成一中隊（丁）每兩中隊至四中隊成一大隊（戊）第大隊至四大隊成一團（五）分組爲利使調遣帮助鄰鄉鄰區鄰縣起見將自治軍分爲兩組第一組爲警備隊專留守防衛本鄉於必要時亦得召往鄰近之鄉第二組爲義勇隊得隨時召往他鄉他區他縣（六）性質警備隊爲義務兵役義勇隊則爲半勇兵性質每名每月得受津貼若干元（七）訓練警備隊義勇隊皆得從事於農作惟警備隊每星期操練一次義勇隊則每日或間日操練一次每次均以二小時爲度又義勇隊於每月之朔日須會同該區各鄉操練一次每月之望日會同全縣之各鄉操練一次若在播種及收穀時期得减少或免除之（八）系統鄉自治軍歸鄉農民協會指揮調遣各鄉自治軍統歸所轄之區農民協會指揮調遣而區農民協會則須聽命於縣之農民協會（九）經常費義勇隊經費由各鄉負擔分上中下三種徵收月捐上户倍中户中户倍下户貧困者免大富户於月捐外另納特别捐（十）特别費由非自耕農之地主每季收成抽取十分之一或十分之二爲購買槍械之用此則爲自衛運動之情形也（四月二十三日） 
[閩粤軍事要訊（蜀生）]  
　　林知淵不就陸隊訓練處長原因 
　　入贛粤軍被楊池生繳械 
　　厦門通信去冬杜錫珪楊樹莊委林知淵爲海軍陸戰隊訓練處長謀積極擴充兵力（加編陸隊一旅）林爲陸軍大學學生在閩籍軍人中爲軍事學識較優之人物曾任前閩南民軍領袖張貞（現廣東第一軍補充團長）及許卓然（現辦厦門黨務）之參謀長與閩民黨及粤國民政府均有極深之聯絡周蔭人以是對海軍之舉動極爲注意緣陸戰隊内容現雖腐朽苟眞能加以訓練及擴充頗足爲省軍之患最近周氏在省召集軍事會議據軍界中人云應付海軍策略亦爲要題之一以上下游民軍現已漸告肅淸按預定統一福建步驟此時應收回海軍沿海防地也又據接近林氏之海軍中人謂林對訓練處職受命已久而迄不就職外傳爲陸隊内部有阻力實則陸隊内部經林前以視防名義逐地接洽後已得一致之擁戴其遲遲不就者實對外問題即省軍方面是否因陸隊之整頓與擴充而遭其忌視致啓糾紛而對東南江蘇與西南廣東間接洽之程度亦有甚深之關係也云云觀此則林之所以遲遲不敢任訓練職者其原因實在於是 
　　前竄駐平和之粤軍李春芳部近經第三師李鳳翔改編爲第五旅杜起雲之補充團所部已陸續移入龍巖李本人已赴龍平和縣城由第一師張毅部接防張部並已進駐閩粤邊界之朱公隘李部之留平和邊境開拔未盡者尙有數面人至武平上杭之粤軍殘部前經第三師第二旅曹萬順會同廣東第十四師圍攻後除曹部獲械千餘外餘衆二千由陳修爵率竄贛境據最近汕頭消息何應欽接贛南鎭守使電謂已全部繳械肅淸電云「何軍長敬之兄勛鑒粤軍李黃殘部月前復竄入贛境大壩南坑一帶經飭各部隊四面兜剿該軍勢窮已於艶日完全繳械共繳步槍一千六百餘支駁殼手槍百餘支其官兵等均完全給資遣散此輩現已肅淸値茲粤贛兩邊獲免擾害堪以告慰并祈轉致憨忱師長爲荷弟楊池生叩虞（七日）印」（四月二十一日） 
[閩海軍餉糈之困難]  
　　月短絀二十餘萬以撙節爲救濟 
　　福州通訊駐閩海軍轄有思明金門東山平潭長樂連江六縣全境及閩侯福淸兩縣半境每月收入據支應局傳出約三十餘萬元但各縣政費每月須五萬元以上内思明一萬五千餘元連江一萬元東山金門五千餘元長樂平潭各三千餘元艦隊開支總數須四十餘萬元陸戰隊全旅每月軍餉及各長俸給須六萬元總司令部警備司令部每月亦須萬餘元軍需品不計每月約需五十萬元收支對抵尙少二十萬元中央之補助從難確定最近之淸丈局亦迭被反對經海軍當局决定自本年起艦隊兵士薪餉均以四十日爲一月司令部上級軍宫佐支半薪中級七折支付撙節爲尙俾免短額現已實行是亦一種救濟方法也 
[閩上游之剿匪與護運]  
　　福州通訊上游軍事自以尤溪爲重要現盧興榮代表劉靖儀在省接洽均已就緒惟餉由省撥月二萬餘元尙少萬餘元之的欵省軍陳天祐陳定邦自十九都進佔二十都亦經周蔭人飭團長李天雲轉令退回原防所堪注意者有兩事（一）郭旅分區剿匪沙縣十匪猖獗近且有擄及外人情事迄未營救出險督署日前令郭旅切實剿辦郭旅當分沙邑爲四區第一區沙縣至延平由該旅第一團鍾團負責第二區由沙縣至永安由該旅第二團陳團炙責第三區爲沙縣至歸　　由該旅補充團負責第四區爲沙縣至尤溪及附城一帶由該旅長郭鳳嗚統率獨立營負責但匪氛仍熾居民受其擄掠者日有所聞（二）蘇旅護運木排木排從上游運省因沿溪匪氛甚熾請求派隊護運一事醖釀已久近則商民請求過急謂非派兵保護則溪河勢將停運適蘇旅長埏在省參加軍事會議周以其對上游情况甚熟即令其參考情形擬具章程核辦大約俟蘇氏回延後方能着手其是否實行保護不事苛勒尙未敢知也 
[杭州快訊]  
　　孫傳芳因須就任淞滬市政督辦定於日内到滬聞將順道來杭游覽湖光山色 
　　浙省赴賽物品在商品陳列館分間陳列業由各組審查員審查完竣二十六日下午二時爲第一日展覽盧總司令夏省長曁各廳長道尹等均往參觀聞定二十七二十八日爲公開展覽分邀各界參觀 
　　高凌爵昨（二十五）下午六時五十分由滬蒞杭隨從七八人庽西湖朱興武祠今晨分謁盧夏定明日在署讌會 
　　舊府學喬木被砍杭縣縣議會函請參事會調查眞相昨派員到府學報功祠内大成殿前面曁文昌祠及聖域賢關各甬道勘視一周被砍林木頗多 
　　杭州食米日前每石减洋兩角茲因來源較旺今日起（二十六）每石又減兩角起米售十一元頂米售十三元二角尙將步跌 
　　全國地方自治協進會聯合會本年大會定於五月十六日在杭州舉行現浙省地方自治協進會定下月十五日開臨時會議歡迎聯會各省出席代表並議關於籌設浙江自治學院進行事項 
[南京快信]  
　　連日新舊國會議員來寗者頗多各思有所活動 
　　安徽總司令部駐寗辦公處處長李希賢已到寗任事昨至總部謁孫及各處長分别接洽 
　　運河工程局公推考察魯境黃河工程代表張宏業鮑友恪等考察事畢由靑島轉海道至寗謁孫陳報告工程險要與蘇境有密切利害關係必須撥欵協濟各情形聞當局已令財廳籌欵十萬元撥匯應用孫陳所特派之會勘委員陳伯盟刻仍駐工次俟欵項匯到察視工程進行狀况可保蘇境沿運安全方回省銷差 
　　董康因運動收回上海會審公廨事來寗謁孫陳接洽改革制度及一切進行手續預備於各國法權委員過寗時提出商榷 
　　籌設蘇省財務行政官吏養成所案於前日政務議時交付審查推定審查員五人二十五日午後三時各審查員在省署推定政務廳長曾樸爲審查長二十七日開會審查 
　　本城啓明書社樂天書館因售賣共産書報被封後所有各種書籍器具等已奉總部示依法一律没收充公 
　　警廳委劉文光爲二等督察長劉丹甫爲三等督察長 
　　天氣亢旱農田待澤孔殷决於二十五日起設壇祈雨禁屠三日 
　　財廳據滷簟船業代表杜春良請免滷簟船捐刻以此項捐欵前經核定無論裝運百貨及官鹽均須照章徵收以杜避免且釣船旣徵船捐滷簟船尤應一律以昭公道 
地方通信 
[蘇州]  
　　新警廳長昨日接篆蘇警廳長袁季梅奉令調省另委李鈺琳繼任己誌本報茲新任李廳長奉委後於二十五日下午由寗赴滬當夜由滬來蘇帶隨員孫鹿鳴等十餘人暫寓惠中旅社昨日（二十六）上午八時由保安隊迎迓李廳長到廳接篆各科各隊各區屬員均在廳謁見李廳長當即向衆發表略謂衆僚屬須各勤其職以後當逐謀蘇地警務之進步云云各科及各區隊人員有無更動未即發表至前任袁廳長以一切交代早已飭科辦妥當由總務科交與新廳長袁君擬即日赴寗而蘇人以與袁君感情素佳故各團體已預備公餞與歡送 
　　水警廳之近事紀要水警廳之游擊隊現由沈夢蓮廳長令將改編以該隊之機關槍隊與陸戰隊等名目一律裁去一面以該隊陳有巡船二十艘現再添增十艘共成三十艘而以一艘爲一分隊委李筱棠爲第一分隊長唐鵬爲第二分隊長王福棠爲第三分隊長總隊長仍爲徐樸誠昨已改編竣事由廳呈報省署矣又沈廳長以各區隊所有各種小砲大者零落不全廢棄則未免可惜亟應查明後分别修理昨特委派陪戎警艦長孫秉倫分赴各區隊詳細調查一面通令各區隊先將此項小砲現狀查明詳報備查 
　　工巡局案告一叚落吳縣公署昨（二十六）爲工巡捐局事召集答　　　貝理泰宋銘動等二十餘人討論辦法結果暫由縣署會同商商接收該局一切文件銀錢等由商會保管待接收後再召集各團體公議辦法改訂章程散會已下午六時餘矣 
[松江]  
　　浦南又出刦案縣屬葉榭南千步涇附近尹春田家於二十四晚間被匪肆刦損失約達二千餘金幸事主未受傷害業已報由警區轉呈縣署派委司法助理員張省吾於二十六日上午前往勘騐矣 
 
 

Page 10

 
 
1;第一萬九千零九十號;中華民國十五年 西曆一千九百二十六年四月二十七號
星期二 * *　　男　憸　　　　屬　行鄉三十一圖　見受傷之無名男　一案業由邱承　授據於　身上　出之準憸　對於請炳　訴萬順生詐欵案之不起訴處分書　諸炳或等　解來案派委王書記官押　前往開　憸　當即認期死者確爲萬順生無訛惟是否披諸炳或謀害則諸堅不供認 
[無錫]  
　　無錫電話又趨停頓無錫長途電話營業合同業已正式簽訂並經規定通話辦法定於五月一日實行通話等情已誌本報茲悉上海至南翔之一段電線修理尙未完竣且無錫電話公司應行設備之代用機件尙求裝置而同邑電報局應辦之長途機亦未置辦其餘一切設備均未着手從前所傳通話日期慨非正式消息故五月一日通話之說决難見之實行也 
　　查獲私運米糧之處分日前縣署禁米委員侯惕丞在黃埠墪稅務分卡扣留皖省過境米糧一萬餘石旋經米業媳董趙子新與桐城巢湖兩帮買手張超萬踵正興商定當由張鍾二人向該兩帮疏通在錫上棧或經出售悉聽自便聞該兩帮米客原擬將貨運往硤石出售自經扣留即行通知硤石米商周某來錫下榻北塘天保客棧意圖運動將該項米糧運往硤石嗣因各方情勢不佳即行作罷而返昨日各米客已允從張鍾二人之勸告除一部分米糧因發熱上棧聽候縣署核辦外餘則一概載存船中照中脫售昨聞已售去一千餘石矣 
[常州]  
　　徐墅慘殺案續誌武邑徐墅鎭談煥文被仇家慘殺縣署昨依兇手談仲嘉之供詞派法警多人在徐墅左近尋覔屍體偏覔不得遂拘捕案中兇手以便訊究聞關於此案之人有五六十人之多法警下鄉正兇陳泉生等均已逃避僅在依東鄉之下壩村捕獲匪犯沈祺生一名當晚解縣訊究另一消息則謂正兇陳泉生仍居家中見法警馳至開槍拒捕始得脫逃 
　　憲兵總司令蒞常浙閩蘇皖贛五省憲兵總司令汪其昌字醒吾武進人近以赴滬公幹二十五日由滬來常寓覔渡橋唐宅二十六日上午赴周線巷家祠祀祖乘十時車返寗 
　　警察人員又有更動武邑警察人員自知事改委岑郊麟警所長更委金璋後頗有更動頃得消息前一等警佐李寶凱改充二等警佐並兼第三分所長警察所巡官驡鶴臯改充安家舍第十分所長尤振箕爲警察所巡官劉獻瑜爲第四分駐所巡官 
[常熟]  
　　烟酒稅所調查土酒數量常海烟酒稽徵委員劉廷鉞自奉省 
委到常業已旬餘當劉接事後曾與土酒業各商接洽數次以資整頓稅收而各酒商因劉委調查土酒産鋿手續非常嚴厲因是在醴業公所中特開會議兩次以謀應付昨悉劉委已派員分赴城鄉各土酒商舖發給表式數份着各商務將舖内新舊各貨之存儲數目一一塡報並會同縣署出示佈告周知 
　　覆審殷興興傷人斃命案城外小河下開設地貨行之馮鶴亭去　國行夥殷興興及馮之砲　小餘毆斃幕署李合興案經縣署訊　迫殷興興拘逮到案經縣署訊明行兇者確是殷與馮小餘兩人馮小餘現已在逃即判决殷興興處刑六年八個月馮鶴亭宣告無罪旋獲開　嗣經縣署呈送覆判高審廳昨將本案發回縣署重行覆審 
[江陰]  
　　知事因公晋省赴蘇知事吳鵬蒞任以來已届月餘近因法樹委員行將來蘇或至澄考察並因縣財政一項自乙丑兵災後異常紊亂均須赴省一行面陳究竟爰於日前電省照准决定今日（二十六）趁澄錫早班小輪至錫轉車赴寗回澄時并須赴蘇謁見審憸兩廳長禀告查獲大宗烟土經過情形署中公務保委承審員韓作梯代拆代行 
[鎭江]  
　　第六旅撤回分派部隊駐鎭第六混成旅司令部前於冬防期内爲維持治安起見曾派步隊一連分駐高資另派部隊兩班逐夜梭巡本鎭各處業經令函旱報在案現在冬防時期業已届滿所有分派部隊自應一律撤回集圍訓練故昨特將分派部隊一律撤回並呈報省署備查 
　　爕昌工人恢復土工鎭江新河邊爕昌火柴廠工人要求加薪於前日一致罷工並提出條件各節已誌本報茲悉該廠長許厚生以其罷工三日有碍營業特派總務科長徐聲山工務科戴行高二君向各工人竭力調解故各工人均已於今日照常上工並將鼓動罷工之不良份子開除三四名工價則仍然照舊一場風潮遂告平息 
　　縣署偵緝隊迭破盜案丹徒縣公署偵緝隊蔣坤·江炳等近來對於緝獲盜案頗爲認眞前日在上黨鄉拿獲張昌錦家被刦案内要犯高金富蔣小三子二名並在途破獲盜匪張二一名後又在育成鄉王家村拿獲盜犯小徐一名均已解送縣署監押昨又在南門外惠風茶館拿獲盜匪魏老五一名現已解由傳知事開庭訊究發押矣 
[揚州]  
　　霍家橋開闢商埠揚地交通事業日漸進步通江以北者有清鎭長班高郵班内河大達輪班江以南者爲寗揚班楊鎭短班江北長途汽車公司大達大通江輪惟江輪在霍家橋停泊該橋距城市甚遠陰雨之天旅客即感不便然而滬來掦地之百貨率由該輪裝運泠落不經之橋鎭一變而爲繁盛閙市茲悉士紳等目標都注意於該處擬闢商埠並擬將停輪之江灘開浚數里俾進城較近已由商會等各團體帶同工程司測量員等於今日（二十五）前往測量水道勘估工程矣 
[東台]  
　　正副主任之對調本邑户籍正主任張月靑以籍隸鹽城到東籌辦户籍諸事棘手商同副主任汪瑞容聯呈省署協意互調聞已奉令照准汪瑞容爲東台縣户籍正主任 
[六合]  
　　砲隊兵士調入學兵義成所駐防六合之砲隊吳排長（治）奉長官命令抽送兵士二十四名入南京學兵養成所日前派定之兵業已赴省而另調兵士二十餘人　到六補充以增實力 
[嘉興]  
　　縣會電請緩徵糧賦嘉興縣會以値此蠶月縣署仍諭飭各催黴吏赴鄉超催殊屬有妨蠶事因此於日昨電請省吏飭縣暫緩催收以重蠶事發將原電錄下「省長財政廳長鈞鑒嘉俗宜蠶利　農桑自此歲螟災田穀不登米價騰踴小民一年生　全　　熱爲惟一之敎濟頃者以田賦謂於正供遂催科念如星火催　四出鄉里不寗際此蠶事方興購菓尙苦無錢完官實乏餘月養蠶尤重禁忌徵吏宜緩鹽鬥蠶月停徵曩有成便矧在今日民困尤深應請鈞長准千飭縣於養蠶期内暫緩徵收俾可稍紓民力小民具有天良將來絲繭登場輸將必將形踴躍展期不過一月於國計民生實兩有裨益鴜此電請鈞長鹽准施行嘉興縣議會叩」 
[嘉善]  
　　勒斃養媳慘聞嘉善城中有開烟紙店之戴義相其妻素悍苛　養媳唐氏（年今十八）尤無人道日前又以細故先之以痛毆　迫自死媳以不勝苛虐遂投河圖盡幾雖救甦然戴妻仍復責　前日竟將唐氏勒斃而僞飾自縊狀鄰右咸爲不平 
[平湖]  
　　救火會演劇籌欵績誌昨日（二十五）爲救火聯合會演劇籌欵之第二日共售票洋三百七十元左右賫座仍未興旺今晚又有名伶筱福樸等自南京趕到登台顯技賫座必見增多又該會敦　之春雪廬票友不日來平客串該廬庨諸票友素負盛名行頭又　預料賫座必佳特誌之爲有周郎癖者告也 
[寗波]  
　　乞丐敎養所選定所址寗波七邑游民乞丐敎養所籌備處自經此次籌備以來不遺餘力對於捐欵事宜已在積　籌備所址　擬設南社壇 
來函 
[南京劉昌威來函]  
　　敬啓者昨閱貴報南京快信欄内載昨（二十三）日城南飲馬巷又失愼省議員劉昌威父柩在堂亦被殃及云云查當日上午六時半由飲馬巷祁成衣舖失火延燒孫姓葉姓劉姓房屋計十三間昌威先父靈柩安全出險並未殃及誠恐遠道親友見信代爲驚急用特快函具述實在情節至祈貴館俯准更正爲荷江寗劉昌威上 
 
 

Page 11

 
 
1;第一萬九千零九十號;中華民國十五年 西曆一千九百二十六年四月二十七號
星期二 * *自由談 
[新月令] [  全椒江二] 　　 
　　是月也·二馬逃·一鹿竄·秀 
　　才興·鬍子起·千木踰垣·蝙 
　　蝠散· 
[富春泛䑲志（下）] [  高梧]  
　　舍舟登陸拾數十級小憇詞宇梀桷就頺舊碑𣵪蘚其門前有巨誌曰嚴子陵釣魚臺謝臯羽慟哭西臺廳事有子陵廟貌其右别二椽曰客星樓復奉謝臯羽范希文蘇朿坡等位謂均涉桐者臺在祠後半山東西各一高百六十丈斷岸危巖拔出羣翠間嶙峋不受點苔拾級往返約二千級犖确殊不良於行其東西臺間别有中臺築亭翼然東西臺亦各具石亭漸就蕪廢盤桓逾𣌿俛視羣壑張拱巨松數十株即憑江岸爲前道所未見江水淪漣映掩山翠率作綠波淺漲絲風當之欲醉此時此際心神交豁蟲沙理亂一滌胸臆誠不知刦外之何世華胥之何鄉與盡策筇去陸遵舟循道前發漸涉淺灘水清見底拳石纍纍舟人持稿徐行絏纜溪岸忽復開明峯壑卻倚遙在雲外度出七里瀧外更十餘里至嚴東關已及酉正少少入市略似桐廬其飲所曰味一家别有茶肆坊歌盈耳管絃間雜桐嚴妹之遺韻容有存者是夕即宿於舟次明月窺人逼射蓬窓間靈淑隱秀莫逾茲矣復得鱸魚佐以椒桂扣舷行沽賞極忘倦二鼓始寢 
　　初八日昨宵傳語舟人以破曉東駛醒時征帆引滿已及淺溪白雲封渡視宵來跡兆似别一境界乍行乍遠回首引睇神往益深仙鄉益遠棖觸低回有不能忘情者重過嚴祠未更跋涉已刻已抵桐廬移棹桐君山謁桐君祠桐君故預黃帝時醫術與歧伯雷公伍山以桐名志其人也别廡祠朱明来君張睢陽像崢　可怖祠人售利大哆神口謂納幣撫躬可以袪疾致黃標於旦夕未能免俗贐以如干初不迓神庥也省離卓立廢棄　　其下即在廚次用以治炊良久始獲見之江岸少樹獨此山多松柏扶疏問以翠竹彌復可念歸道又至圓通寺故趾已圮别搆陋室其前爲延齡集設乩壇以致濟顚大師頗有求福者涉歷師逆旅購所名産子陵魚醉𨫉魚各一事子陵魚獨桐江産之市人以爲名貴即就旅舍作肴飯差勝酒家價亦至廉五簋不逮二圓擁被聽鄰室喧豗聊自解嘲不知其就酣也 
　　初九日侵晨就江興輪歸以六時半發靱此其慢班論値略昻可一元四角而雅潔遠勝道富陽又購蔴餅數事亦其邑佳製十一時已至南星橋後入杭城怱怱歸湖上似諸山粉黛差减無復積姿足與頡頑西子有靈當𠹛其頑野人自適亦樂其樂耳（下略） 
　　按自上海行者可以早車赴杭至南星橋即就下午之輪舶赴桐歸途自桐至杭亦可以下午快車回滬往返仍復四日若徒至七里·民船中一日可以往返三日可以游竣計看山之樂無逾是者但挾衾枕以俱行蕞桂以整膳殊萬不可省稄賞在茲後起可作四月初已可得鰣魚則尤致美味矣 
[讌范記] [  夢殊]  
　　萬國通訊社社員兼萬國新聞活動影片公司遠東分部幹事美人范濟時君駐蹕亞洲攝製國直兩軍戰事影片事畢來滬小作勾留良友月報主人伍聯德君讌之於大東兼及黃雷兩君子黃雷范之助手也余以不文亦被邀及上鐙而往范等猶未來電話詢之謂攝影未歸坐待而談足音跫然滿梯次蓋即范等三人也范年届而立蓄微髭修短無異於常人而精神特暢一望而知爲冒險家黃稍凝重雷則一活潑之少年比至大東隣室簫管嗷嘈殺余談興旣入座爲中餐范左手持筋其活動初無殊於吾輩之以右手席間所談多涉及植物生理二類攝影則未之言也歷險亦未之言也或謂三句不離本行而范豈與人異鹹酸耶全鴨至范取顎骨與主人對折主人所持較修范謂若勝矣恣君之所詢主人曰吾願聞君游歷印度事范曰事績夥也短時間所不能罄明日作抱膝談何如主人諾時隣室簫管益繁余腦欲裂余君問范曰若亦擅音樂耶范曰未之學第睡中鼾聲略似耳闔座爲之軒渠旣而主人微醺賞隣室之粤妓珠喉佳飛箋召之一年高德重之太太也俯仰高歌酸楚欲絕豈潯陽商女怨訴琵琶耶抑花殘色老重感風塵耶或曰是商人婦也世亂時荒鴛鴦拆散療饑無術遂入火坑嗟乎以一而可槪其餘今之墜溷飄茵其身世悲凉盡都爾爾矣席罷主人導作新新屋頂游人氣鬰蒸中人欲嘔髦兒戲班中游客尤盛彼擠此擁水洩不能通主人謂余曰醉翁之意不在酒在乎下塲之模特兒也余竊歎吾國藝術飛進人體美之研究乃及於中下階級之人略游即歸泚筆以爲此記 
[觀「透明的上海」影片] [  小蝶]  
　　觀此片者莫不恨少珊而憐韻玉故芙芬一槍直如荆軻七首雖不命中大足爽人肌理不知編劇者心理特痛恨於達威將軍耳達威不知何許人劇中始終不見其面然其人固所謂擁有兵柄威臨民上者也有劣子不敎乃縱其浪蕩鄉里沉湎酒色治家且如此治國可知則幕中所表演少珊種種劣蹟特爲題借題發揮幕後正有達威無數禍國殃民罪狀蓄而未宣觀其子則知其父其意若曰少珊以欺凌婦女之故猶且盲目自焚而死若達威 
[小新聞] [  楚材]  
　　俞慶元蕭山籍肄業於大夏大學性倜儻慨國事蜩螗屢參愛國運動不料猛受刺激神經錯亂即送往蘇州福音醫院療治不數日竟自縊事前看護婦役寂然不知時三月十三日也聞俞君甫於一月三十一日結褵蜜月初度惡耗驚傳閨中人痛傷曷極昨日由蘇州浙屬同鄉會等發起在閶門少年會開追悼會予代友人孫傳兩君輓以聯云「舊雨弔三春心驚笠澤烟波匹練忍將君奪去新婚纔匝月夢斷蕭然風雨孤燈痴望夫歸來」 
談林 
[吳興歸途] [  息]  
　　一溪烟水下苕西指點前村望欲迷不信山靈　惜别亂峯　　把頭低 
　　近山撲翠遠山孤一角紅樓似畫圖三數女兒同打漿　人指說到菱湖 
　　是誰橋畔盪輕舟望裡埀楊綠更柔不是西吳風景好一聲柔櫓亦風流 
　　短長亭子縮歸程幾許征人背道行寄語陽關初出者今朝執手莫呑聲 
　　者終日黷武攻城以戰攻地以戰寡人妻孤人父末日裁判更當何如是非銀幕能力所能判斷還當問之國人耳 
　　是片以透明的上海定名人或以爲不切予以爲謂之透明的上海蓋猶小言之也試放眼以觀天下老而濫窮廉不自克似乘二甫者幾何人席豐履厚富貴淫志如王少珊者幾何人虚榮奪情終於溺身如芙芬如韵玉者又幾何人其他蟲蟲衆生溺於嗔貪溺於戀愛者蓋尤不勝數也銀幕不能遍演借王少珊之一事而表演之首幕攝一大錢上坐泥偶遂如秦庭照妖之鏡天下萬物形形色色無所遁形意殊深矣故予以謂是片即謂之透明的地球亦無不可曰上海者蓋謙辭耳至劇中人表演深刻當推王元龍第一刻劃浪子而無傖熊故難能耳黎明暉能以少許勝人多許則天才矣其餘諸角予獨喜楊靜我女士予嘗觀同居之愛試片靜我飾畫師之妹天眞𢢜然似於近來明星張宣黎韓以外自有他位觀者以爲如何 
[春暮隨感錄] [  友梅]  
　　芳春九十行將歸去殘紅盈階落英繽紛昔日萬紫千紅爭妍鬥艶者今則弱質無依飄茵墜溷誰復爲之憐惜耶安得顰卿再世更荷花鋤携繡囊盡收艶骨而痤之慰芳魂於地下哉 
　　以花之身世喻美人之身世早爲古今名人所公認而美人者更無不愛花無不護花殆所謂惺惺相惜者非耶 
　　顧美人雖引花爲知已而花偏勿修其壽卒使美人感知已之飄零嗟華年之易逝一旦紅顔老去正復與花相類焉得不芳心寸碎哀感欲絕耶 
　　暮春時節最足撩人情緒者其唯埀楊絲絲杜宇聲聲是已傷哉塞外征人離情幾許閨中少婦别恨誰訴奈何尤驚以哀音觸以翠色此情此景其何以堪 
　　十里明湖三竺靈峯春來景色尤妍而嵐影波光時縈魂夢雖云鄉親蘇小其奈跡類浮鷗萍泊天涯未可言歸每使大好春光年年虚度反羨他鄉游侣得以頻親西子也草草勞人縱不爲山靈所訕然自維亦倍增惆悵矣 
[倉頡夫子是尊重女權者] [  梅子]  
　　前天有籲天君所作的一篇文字呌一倉頡夫子是侮辱女權者一我讀了之後覺得狠爲女界不平現在我來做一篇呌「倉頡夫子是尊重女權者」 
　　「嬴」這嬴餘的嬴字不是人人所歡迎嗎但這字偏偏置在女字部裡這明明是尊重女權啊 
　　「妍」容貎美好曰妍這妍字也從女旁難道女子們的容貌都是美好嗎這又是尊重女權啊 
　　「好」這是美好的好這好字又是人人所歡喜的但是他又作女旁這不是尊重女權的一個明證嗎 
　　「威」這威嚴的威字何等氣槪他却又是置在女部的這又是尊重女權的一個明證 
　　親愛的女同胞啊你們讀了這篇文字可以平平氣了嗎 
[達屋隨筆] [  天健]  
　　糟猪出典 
　　昔朱燦好食人肉某使見燦燦欵以酒使醉戲問燦曰聞將軍喜食人肉有諸燦曰有使曰如醉人之肉則其味爲何如燦曰糟猪耳現在上海人駡人每以糟猪爲口頭禪而駡者不知其所自出實則古人已先我有之矣 
游藝消息 
　　吳門名畫家陶冷月創作之新中國畫合東方之精神與西方之物質中西合璧兼寫意寫實之兩長此次應萬國美術展覽會之徵求陳列於北京路博物院路口中西人士見者均歎美不置昨日爲展覽之第三日聞會期定一星期至三十號止每日上午十時起下午六時止會中并陳列中西名畫家之油畫水彩畫等數百件均一時之選云 
　　明星影片公司今春起大加擴充劇務方面分第一第二兩組進行刻下第一組方面由張石川導演之好男兒第二組方面鄭正秋導演之小情人均已攝製過半聞好男兒已定四月初八日在中央公映云[  鳳翁]  
　　復旦新劇社從事擴充由該大學敎授編譯各種劇本即擬練習將加入該校紀念大會表演又該校籃球隊獲江南各大學之錦標日昨午前在運動場燃放爆竹集會慶祝云[  于德]  
[恩與仇一名多情的女伶（六十）] [  天笑]  
　　不到三分鐘工夫陸昭儀已經是倒在一個沙發上漸漸兒没有氣了趙飛霞要佈置一切便勸着韋督辦道老爺你也别生氣了人也已經死了我勸你那邊去休息休息閙了這一陣子你自己的身體也是很要緊的那個善後一切事情交給我辦就得了韋督辦歎了一口氣便到自己的堂室裡去趙飛霞立時召了督辦的兩個心腹家人進來他說你們預備好了汽車只說太太有病把他抬上汽車去好在汽車是停到裡面來的路上的人不能瞧見外面也不得洩漏風聲有人問起只說太太已回到家鄉去了倘使外間有人知道服毒的事情惟你們是問家人們唯唯答應了備好了汽車趙飛霞指揮了他們把陸昭儀尸首抬上汽車自己也陪着他坐上這汽車不一轉瞬風馳電掣的到他家裡去了趙飛霞把陸昭儀的尸首叫人抬上了自己樓上的一個後房安放在牀上打發督辦家的汽車自去却說那高俠自從一槍打中了田國雄以後也不知道這田國雄到底死了没有死因想這個禍闖的不小但是趙飛霞怎麽會尋得來的呢當然是那個姓田的偵探長引他來的便是督辦的回家也是他報的信無疑不過這麽一來我們所有的事情完全披露了趙飛霞也知道我和陸昭儀的事他自然是妒心很重督辦曉得了更是不得了的事即督辦不知道趙飛霞和督辦面前難道不說嗎 
 
 

Page 12

 
 
1;第一萬九千零九十號;中華民國十五年 西曆一千九百二十六年四月二十七號
星期二 * *常識 
[地道（閒談）] [  隨]  
　　我國人有上天無路入地無門之二諺語所以描寫窮蹙時精神上之痛苦也自偉大之建築有地道之布置而從事於政治生活者雖至毒痡四海不患無逃生之路矣 
　　有人異想天開謂此後北京之總統府國務院及要人之住宅均可築一地道以通交民巷則雖有再演逼宫之醜劇者亦無可如何而一般土木專家大可研究地道營造法以索取達官貴人之保險費是亦我國此後有希望之事業也 
　　所可慮者自此術發明而萬惡政客益將肆無忌憚無所不爲人人以地道爲生命安全之保障而人民所受之痛苦將益歎其上天無路入地無門耳曰是必大辦交涉使交民巷不納逋逃而後可 
[異僧修養談（衛生）] [  景召]  
　　鬲津有古刹曰永慶寺建築壯麗置産甚豐薙度共二十餘人皆學識深奥兼擅武技者也中有法名妙熙者尤傑出衆僧當世無雙面貌淸秀毛髮漆黑目力健壯燈下能作蠅頭小楷聲音宏亮一咳輒隆然滿寺精神矍鑠操勞竟日而無怠色體力超衆百斤鐵錨揮之從容酷好詩書以故文人常相過從儼然佛印之遣風也嘗募緣至吉前孟督見而壯之因留敎子姪輩欵待甚優一日孟趨與談得悉其博通經史藝宗武當乃曰倘得主帥得非鄧弼乎俟諸翌日吾當引君爲助也僧曰小僧年已八十有二矣曾幾何時不爲泉下物愧不敢當將軍之過譽孟瞿然曰有是哉吾擬君只三四十耳自孟督去吉迄今已六七年矣而僧猶如是其素日修養自有堪注意之價値今特詢誌之以告讀者諸君（一）起臥僧每日事事極有秩序六十年來竟如一日而其起臥時間亦井然有條不紊時間約晨六時許起晚十二時眠 
　　（二）飲食寺僧生活闊綽肉麵無間而妙慧宸（熙字）獨取素食除小米豆腐麵食及蔬菜類外肉或月進一次其餘甘旨及葱蒜等有刺激性之物品絕不入口且食量雖大薙度七十年來未嘗一飽也 
　　（三）漱口僧每談固齒之法輒笑古時叩齒之迂腐而詆今人刷牙之奢華彼乃僅用炒枯之食鹽漱口每晨及飯後各一次而今其齒旣堅且完色白如玉也 
　　（四）清潔僧整理臥室一如常人惟晨起大啓門窗是一特點彼關於淸潔之一大憾事即四十年未嘗赴澡塘沐浴一次蓋其陽物退化僅較膚突出如棗核深恐稠人廣座中惹人一笑故僅在木盆中略事洗濯以去灰塵而已 
　　（五）練力僧幼喜尋芳精力衰弱且不舉一羽僧正憂之百計而無以遏其欲及從學於李和生乃鑄百斤鐵錨使之舉不勝輒遭責罰自是絕跡柳巷篤志習武而鐵錨亦可如意揮之僧至今猶且揮數次焉 
　　（六）養神僧從學李和生頗得武當派密術然恐口授失傳每購書參照及讀張三峯全集及性命圭旨等書後益信靜坐爲修養之不二法門乃於每日子午卯酉四時各坐一小時左右至今未嘗稍間因之雜念屏除原精興旺（陽物退化職此故也）而有非常之精神溢於外焉 
　　稿畢適友人至爲談僧故事並誌之當津浦綫初築時邑站有工程司德人某忽至該寺玩弄諸銅佛僧阻之無效且懷佛（該寺大殿四壁佛龕有高五六寸之銅佛甚多）而去僧怒施之以武當密術德人甫至寺門即遄返大殿置所懷佛於原龕長跪稽首者幾三十分時而去後且照僧像寄往柏林云（乙種酬） 
[印子錢宜加取締（經濟）] [  權]  
　　貸借利息固經濟學上一大問題即國家民法亦有嚴密規定凡盤剝小民重利者應在取締之列今我國有所謂印子錢者以極微之資贏極鉅之息種種黑幕不可勝言凡人一借印子錢即無能脫其覊絆任其盤剝不數年而貧無立錐地者我見亦多矣吾鄉有一般盤剝小民重利者在鄉間於冬季借印子錢一元勒寫桑葉一擔如夏季借三元勒寫糙米一石其利超出本錢三倍以上如此盤剝小民習俗相沿無人顧問亦改良社會者所當注意也一面應嚴予取締一面應各視本地情形多設告貸局或因利局以應負販小民及鄉人靑黃不接之急需俾不至受印子錢之盤剝則造福於無窮矣（乙種酬） 
[運動員應有之精神（道德）] [  鳴球]  
　　（一）喜運動喜從心中發動非强迫得來之謂學校中所設之各項運動宜時時從事於練習不可一暴十寒致礙進步 
　　（二）好勝心好勝乃優美之觀念因一已之好勝心用全副之精神在運動塲中努力奮鬭始能得圓滿之效果 
　　（三）要眞實當比賽之時切不可以公正人之眼疏而作不道德之行動我儕寗可眞實之失敗不可因機巧而得勝 
　　（四）合作精神當與他團體比賽之時最壞之習氣即爲一意孤行而不肯與他隊員合作凡隊員有此習氣必致失敗 
　　（五）智體並重每見運動員對於功課不甚注意學校方面亦故意容之我人爲求實學計當使運動以不妨學業爲妙 
　　（六）顧全道德旣有健全之身體又應有道德不可因運動之優勝遂有越軌之舉動我人當兩美俱全庶不愧爲正大之運動員 
　　（七）要有恒心運動員宜有恒心日鍜月練以求進步切不可因一時之失敗而遂埀頭喪氣裹足不前（乙種酬） 
 
 

Page 13

 
 
1;第一萬九千零九十號;中華民國十五年 西曆一千九百二十六年四月二十七號
星期二 * *本埠新聞 
[中外人士對於華董問題之見解]  
　　梅華銓法律家梅華銓博士昨語國聞社記者云此次納稅西人年會本人亦曾列席惟對於議案第六修增加華董三人一項本人根本反對因華董必須加入惟不應用指派式之加入應由納稅華人會正式投票選舉如爲指派式之華董則雖十人二十人亦不能行施自己之意旨此種華董尙有何益於公衆依法票選之華董則一人足抵十人故目前不必計較人數之多寡先應注意投票權欲達此目的根本必須修改洋涇浜章程且必須將華人不利及不公平之條文一律修改完善惟此事工部局無權過問必須由外交部與公使團直接交涉據本人推測修改可以成爲事實惟如何修改則目前尙難猜想也 
　　某英人滬商陸文中君爲納稅西人會通過工部局加入華董三人問題昨日特向關於該事之重要英人某君訪問一切據云此次工部局之加入華董三人原係爲平等待遇藉以謀租界中西住民福利自後華董得能列席董事會討論或提議各項事件將來各股董事由十二人中互選（華三·英六·美二·日一·）今此項主張已呈達外交部及公使團一俟核准即能實現深願各方諒解於事實上殊多裨益至外界以華董三人由交涉使委任乃屬不確將來董事西人經納稅西人選出華人由納稅華人選舉以昭大公云云陸君當以此事已認爲謀中外人士之福利現在鄙意或可由納稅人在未曾外交部公使團核准前彼此推選代表時作深密之討論以免情形上有所隔閡據答此種方法亦屬極好應可採用者願彼此互籌之云云（遠東通信社） 
　　戈朋雲上海各路商界總聯合會前曾函徵唐少川·王正廷·戈朋雲·等原本洋涇浜章程并請指示歷史等情已紀前報茲戈朋雲君復該會函云昨接來函藉悉一切光緒年間因黎黃氏案力爭工部局增設華董雖有新署道署相助而卒以媚外之江督抵滬全被外人播弄致弟於四五日間離滬而大馬路逢吉里宅中諸物及工部章程均遭廢失矣次年弟尙有函致字林·文匯·泰晤士·又有函與倫敦泰晤士訪員馬理遜與上海李提摩太又有致上海英總領事英按察使書又致南洋法律官担文及英使專派特辦此案之謝立山曁上海租界工部局力言上海宜增華董事有權以處華人事俾界内華人不致枉費捐欵而得與外人平等也其餘所爭之五欵中工部局當增設華董數人時工部局只允華董另設機關遂由虞洽卿等舉已故洋行買辦爲總董開辦數月有敎會西人致書彼會謂工部局章程苟有不合華人之處可以速行函去改正以免日後多事至工部局亦自述若有指出有與華人不合之處自當改良也孰知此會辦事三四月一事未辦衆皆不肯出捐便爾停辦殊可惜也（中略）弟現却有疾願君等善爲進行云 
[總商會明日開公庫委員會]  
　　上海總商會訂於本月二十八日（星期三）午後二時在三層樓開關稅公庫委員會昨日已由虞方二會長通告各團體前舉之委員請届期準時到會藉便討論一切 
[鄔振罄商榷領海界綫書]  
　　江浙漁會會長鄔振罄昨爲商榷領海界綫事致上海總商會書云逕啓者近因日輪越界捕魚經海岸巡防處函致江浙閩各交涉署聲明民國十年由外海各部彙訂領海綫以爲捕魚之標準披閱之下鄙人殊有疑點請申其說查歐美曁日本台灣對於領海之内均有捕魚區域及禁漁區域之分别凡屬普通民船採捕之地絕對不許漁輪機船羼入其間所以維持沿海漁民之生計也即近如台灣而言所訂漁輪及機船禁捕區域之起點慨以沿海島嶼及燈堪向外景起自十海里至六十海里不等平均計算約離島嶼三十五海里此雖爲其保護帆船取締機輪起見而所定領海區域斷不至於三英里可知若我國則漁輪捕魚向無取締爲今之計亟應審察沿海狀况參酌日本及台灣所訂漁輪機船等之禁止範圍自行限制如此則日輪無由侵捕而國内漁輪亦不致妨及小民生計實爲維持我國漁業唯一要着也唯禁魚區域起點之規定他省暫置不論即就江浙現狀而觀至少須從沿海島嶼向外三十海里起點緣江浙沿海在東經一百二十三度以西水深均僅二三十尋水量如此適於帆船捕魚不適於輪船捕魚夫以輪船採捕之地點旣須在三十海里以外則領海區域不能自縮其範圍可想而知分觀巡防處聲明之所定領海僅以各島潮落算起向外三英里爲界綫三英里以内謂之領海三英里以外謂之公海夫公海者我與人共之者也則此次日輪捕魚按其區域當然在於公海又何必奔走呼號指爲越界捕魚乎要知我政府所定領海實根據於國際法規按此書爲英國法家盧麟斯時所著譯至中國及其一千九百十年付印之書所據領海理由以砲彈力能及至三英里爲之標準作者聲明以後砲射漸遠三英里之說亦當隨時勢爲變移故現在歐美學者已認盧氏此說爲過去之陳言不適於用况東方有東方之形勢際國情形不能專步他人之後歐州海峽毘連容或有適於三英里之說若我國與日本距離之遠號稱四百海里以上就兩國現勢而言即以百海里爲日之領海以百海里爲我之領海其餘劃爲公海世界亦誰得議其非顧茲事體大非個人所敢主張第恐果如三英里之言則我國最近漁場已爲他人所公有對外則放棄海權對内則束縛漁界伏希貴會出而主持與巡防處從長計議要求政府重行修正協同我漁界中人確定範圍國家幸甚民生幸甚 
[各工團今日籌備五一紀念]  
　　上海各工團五一勞働紀念大會籌備處訂期今日下午二時召集全埠各團體開籌備大會其通函云逕啓者本會自籌備以來加入各團體已有五十餘起惟此種有價値之勞工紀念各國各界均應表同情非廣爲通告徵求不足以宏紀念而資提倡爰經敝會第六次籌備會議决茲定於陽曆四月二十七日（星期二）午後二時假法租界環龍路四十四號開全體籌備大會届時務希貴團體推派代表出席指導贊助一切至爲感盼 
[國民外交會籌備五九紀念]  
　　國民對日外交大會爲籌備五九國恥紀念在華界事務所開委幹聯席會議公推徐翰臣主席即報告前次公推所擬電稿早已辦竣而此次籌備其要點首在覔得國恥日能容納多數人之大會場與夫致函警廳及保衛團派員保護尤須推定會場職員以便負責進行此外如延聘名人演講分發傳單登報公佈書寫警惕文字亦屬應有之手續尙請諸同志從詳討論當由周霽光等一致公推徐翰臣接洽警廳及假借臨時大會所書寫文字並約滬江攝影樓姚主人親自攝影全體通過次推出會場籌備員如徐翰臣陳家　周霽光孫智輝徐天趣鄧嘉縉徐世錄賴綬臣等數十人亦表决通過其他如活動影戲之商榷以孫智輝任之對於時局之言論由文書股起草文書股正主任本由徐翰臣擔任嗣因改選爲調查股正主任文書事宜暫歸徐天趣辦理均一一通 
過末由徐主席宣布散會 
[商總會籌備五卅紀念]  
　　五卅慘案已届一週紀念各馬路商界總聯合會原爲五卅運動案中之中堅現已推出委員十五人組織委員會討論表示辦法以促各項條件從速解决昨該會分函各委員云敬啓者案准本月二十四日常會議决特組五卅紀念籌備委員會公推先生爲委員務請即日就職藉以參議五卅慘案之表示辦法俾届期舉行紀念事關慘案職責綦重萬望出席爲荷至會議日期與地址隨時由委員會通知相應函達至希查照爲荷上海各路商界總聯合會謹啓 
[孫令澈查出售浚浦灘地]  
　　聯軍總司令孫傳芳電令滬官廳澈查出售浚浦灘地一事昨報載澈查浚浦局且有浚浦局抵押與日人情事一節致起各方疑竇昨紛紛向浚浦局探詢經該局海工程師聲明實係華報誤會事實之眞相係浚浦局塡高灘地擬留爲治河及港務之用其大部分預留地面被人朦領部照以冀抵押與他人履經浚浦局提出抗議云 
[粤商會歡迎粤商旋粤]  
　　致廣肇公所函 
　　廣州總商會致上海廣肇公所函云逕啓者竊查滬粤向爲南中重鎭商賈輻輳貨物雲屯自海禁大開上海爲南北交通華洋互市商務更繁而我粤以香港爲門户商貨轉運多出其途現已移商務重心於上海滬粤直接聲氣尤貴相通况近年廣州市政改良政府與人民合作刷新政治成績可觀允宜乘此時機共圖振奮此後商務應如何擴充經濟應如何發展一切需要諸待籌商素仰貴公所諸公心存桑梓愛國愛鄉定能策畫周全同舟共濟如蒙命駕言旋指導商業之進行參觀政治之成績不吝賜敎藉以改良至爲欣幸用特肅函佈臆務希鑒照倘承惠顧聯袂偕來還望定期示復俾得籌備歡迎掃徑以俟臨褚神馳無任翹企此致上海廣肇公所廣州總商會啓 
[總商會推出赴粤參觀代表]  
　　王曉籟等四人 
　　上海總商商前日下午四時開第九期會董常會到虞洽卿·方椒伯二會長及徐乾麟·陳良玉·王曉籟·項如松·等會董二十餘人虞會長報告開會宗旨後即提出應議各案並公推王曉籟·陳良玉·勞敬修·陳炳謙·四君爲赴粤參觀政治商業代表經各會董詳細討論至七時始散會 
　　又總商會昨日分函廣肇公所及粤僑商業聯合會請迅推粤代表以便共往參觀略謂前接廣東省政府來電請往參觀該省政治成績及商業狀况業已抄送諒邀大鑒旋接宋子文君等及廣州總商會來函表示歡迎囑速前往經本會第九期常會議决與尊處各推數人前往本會業已舉定代表用特函請尊處迅推代表俾便同行 
[財廳重申運米過海禁令]  
　　一律須領護照 
　　總商會接縣署函云逕啓者案奉江蘇財政廳訓令内開案奉省長公署訓令内開據寳山縣知事呈稱案奉鈞署代電飭查太倉縣民戴季英等在寳山縣長興沙三圩港無照運米一案遵經查明呈復在案茲於本月二十五日准蘇屬緝私第一營將押來米船人顧淸鳳解送到署即經訊據供稱伊代戴家經收田租有年此次所收租米顧船裝運經三圩港向西開行至馬家港即被查獲如欲出海應向東行實係收回租米並無私運等語知事察核供詞與調查情形尙屬相符惟是項米石隔海裝運未領護照倘相率效尤究滋弊混且上年冬初所收之租直至本年春間始行運回其爲囤積居奇已可想見値此米價昻貴功令森嚴倘竟予寬容亦不足以示懲儆擬處罰金二百元以五成撥充本縣平糶經費五成分奬緝私營弁以爲辦公勤密之勸所運米石准予發還並請鈞署通令各屬出示曉諭嗣後無論種穫與購辦之米凡儎運經過江海者均須呈報該管長官給發護照限定日期石數以資查騐其米石較多者并須轉呈鈞署核准以昭愼重所有遵令查訊戴季英等無照運米擬辦情形是否有當理合呈請鑒核指令祗遵等語除指令呈悉准如所擬辦法至沿江沿海辦法須憑縣印護照運米前於民國十年經王前省長會同財政廳通令飭遵在案候即轉令該廳查案尅日重申前令其有米石較多者并飭各該縣轉呈本署核准放行仰即知照此令印發外合行令仰該廳長即便遵照辦理具報毌延此令等因奉此查九年份禁止私運米糧案内聲明沿江沿海或毘連各省水陸交通尤爲便利各縣參照崇明縣給照辦法辦理其餘内地各縣仍准照常購運惟須由各該地方官廳及經過各關局所隨時嚴行稽查在案奉令前因自應重申前令其有米石較多者并由各該縣逕呈省署核准放行除呈報外合行抄案通令各該知事一併遵照此令等因計發抄案到署奉此除分函外相應函請貴會查照此致上海總商會 
[吳淞民食維持會成立]  
　　吳淞紳商近以米價有增無减民食維艱曾於月前由俞仁甫·陳秋岩·楊子文·等組織民食維持會籌備處商議進行茲昨又假吳淞敎育會開成立大會當經多數推定顧埀宏爲會長黃修誠副之另設總務·調查·採辦·各股並經衆人議决平　辦法每石折價洋兩元 
[縣商會請核减印花認欵之允准]  
　　上海縣商會對於上寶區域推銷印花稅稅證曾向滬海道印花稅分處殷坐辦承辦認定全年稅額五萬六千六百元自四月份起實行開辦在案茲聞該會以上寶區域内各業商擔任勸銷之稅證値此商業凋敝之秋各業分任勸銷彙總核算與認額之數大相懸殊遂將奬券業認銷稅證一項呈請殷坐辦劃入該會歸併尙有不敷是以請求將原有認額酌量核减以經擔負而免虧損一俟營業轉機後當再設法云云聞殷坐辦亦已允爲通融特函知吳淞等處前次承銷稅證者已一律止辦俾由商會擔任勸銷以專責任 
[陸文中等調解電話加價之讌會]  
華界電話加價問題相持已久調人陸文中·張秉鑫·二君爲謀早日解决以卸仔肩特於昨日（二十六日）下午七時在晋隆西菜社讌請雙方以期接近而便調停到者上海電話局局長陳公錦上海縣議會李右之縣商會朱吟江縣農會沈桐叔閘北商會籌備處王彬彦尹村夫商總聯會成夑春南市商總聯合會侯三陽肅效仁閘北地方自治會俞宗周北城商聯會馮秋心民國路商聯會吳亮之等百餘人首由陸文中陳述調停經過並希望早日解决故請共晤一堂以期諒解而免長此相持即由侯三陽陳述商艱仍請局方讓步陳局長遂將加價經過曁電局支絀情形及爲民請命嗣奉交通部三月二十九日艶電詞意堅絕未敢再事唐突之苦衷馮秋心余仰聖相繼有言發表嗣童理璋謂電話局爲國家營業機關茲欲擴充營業必先增加資本曷能取之用户局長苦衷商民固已諒解而商民困苦局長亦復明瞭爲敢再懇局長代表商民公意向部請願則商民愛戴同深矣云云李右之謂今日之事宜由南市商總聯會繕具請願文由局長代呈交通部以謀最後解决成夑春謂用户之所反對者在驟增半數今若稍梢增加俟市面恢復再行增加亦無不可俞宗周以具呈請願付表决一致舉手贊成陳局長謂二面向部請願但一面須請用户照加數納費以資維持蓋局務殊覺捉襟見肘也如交部允予核减時則多收之費自應照還云云童理墇謂電費自應照納惟不能遵照加數蓋照加數納費則局方且將藉口曰人民已不反對矣吳亮生主張先照舊章納費一致贊成最後陸文中張秉鑫謂雙方苦衷茲已互相諒解且亦較前接近鄙人等自應卸却調人地位此後再有接洽之處儘可直接談判云云一致主張仍請斡旋一切以竟全功九時許陳局長先退各代表亦相繼稱謝而散云 
[總商會請撤米糠認稅]  
　　總商會致財政廳長函云南京江蘇財政廳李廳長鑒據上海機器碾米公所函稱敝公所米廠一業代客碾白之糙米純由内地運來所得機工利極微薄惟恃米糠以資津貼忽有王鈺卿等朦呈財廳在閘北潭子灣地方設立蠶蛾米糠認稅事務所不日實行敝同業聞之不勝駭異查米糠一物本無别用惟有鄉農購作肥田或以飼豕其價極賤其用極微况米石已有特捐又加附捐若再苛徵米糠之捐勢必病民擾商有失政體鄉民畏此苛稅裹足不敢購糠上海廠家必至頓絕銷路即内地糙米盡在内地碾白到申者純係白貨則機廠客糙顆粒不來營業前途非完全停歇不止王鈺卿等朦請包認藉勢苛擾在所不免敝同業對於此案視爲關係緊要昨開全體會議誓不承認除已電呈江蘇財政廳懇請撤消飭令王鈺卿等即日停辦外爲再備函籲祈貴商會察核迅賜據情轉電財政廳代爲力爭尅日撤消原案以維廠業等情到會查米糠一物僅供肥田及飼畜之用本極微末從未聞有徵稅之事蓋政體有關無論公家財政如何支絀决無如此苛細之理年來時局多故生計日蹙高等遊民遊食無資每藉認稅名目慫恿當局設所徵稅以冀從中漁利究之公家所入無幾而小民已怨聲載道凡此情形諒在洞鑒之中該王鈺卿此次擬辦蠶蛾米糠認稅所其情形何以異此且蘇省疊遭兵燹野無餘儲若以極微末之米糠重加捐稅農民何資以肥田飼畜勢非至輟耕隴畝不止該公所所稱頓絕銷路完全停歇猶僅就商業一方關係而言據稱前情合亟電達貴廳查照應請顧念民瘼將該王鈺卿認稅之舉立予撤消以重政體而保農商並盼示復上海總商會宥印 
[否認外商認包烟稅之兩復函]  
　　省公署復函省公署復總商會函云接准篠日（原電已紀前報）代電具悉種切查蘇省捲烟營業特稅係屬敎育命脈自經承商包繳徵收已有起色若改外商認包誠如尊論實開省稅國際之惡例本署並未有此主張相應函復希即查照轉知 
　　紙烟局復函全國紙烟局總辦杜友樵氏函總商會云逕啓者查本月十八日各報載貴會致總司令省長篠電所云披閱之下殊堪詫異前次英美公司人員赴寗請包特稅事宜不惟敝總辦未與偕行並且絕未聞知况外商包辦特稅旣損國權尤與敝局事務多所窒碍敝總辦雖至愚昧斷不出此原電所稱各節殊屬誤會誠恐外間傳聞不明眞相除函省長轉行省立學校聯合會查照外相應函請貴會察明爲荷此致上海總商會全國紙烟局總辦杜友樵啓 
[商業協會反對紙烟二五稅]  
　　中華商業協會昨爲紙烟二五稅事致全國紙烟捐局云敬啓者近據各報載有鈞局對於不裝木箱之國貨香烟經過十六舖地方屢次扣留即將貨充公情事查國貨香烟公司每箱香烟出廠槪貼有出廠稅照歷來辦法必先將廠稅票貼在木箱之上方能出廠分運各處且於廠家派有專員常駐决無漏稅等弊茲聞鈞局見有無木箱之國貨香烟不間情由即將貨扣留充公而於洋商公司之貨絕不與之計較如果屬實跡近摧殘國實前途不無關礙敝會爲提倡國貨發展商業起見不　不據情函達務望鈞局埀念商艱對於國貨香烟勿再有扣留充公情事則國貨幸甚 
[捲烟業昨開代表會議]  
　　上海南北　烟業聯合會爲上寶區特稅局不顧商艱變更實貼憑　南北華界捲烟業因營業困難停市三月之久於稅於商兩蒙損失該會近日除向各團體請求援助外昨日下午二時在勞合路會所開各段代表會議討論積極進行方法到者沈其祥·陳馥騏·周祖仁·方楚卿·范松茂·嚴志雲·柴雅生·方鶴全·等六十· 
餘人首由主席陳良玉報告各方接洽情形請諸君討論具體辦法次沈維挺起言我華界同業對於特稅受痛已極易一局長層欲實貼卒至妨害營業羣起反對改爲認稅此次稅局堅持原因甚爲複雜今同業紛紛來會報告罰欵皆不給收條並烟公司領用運單槪取運費可見稅局方面全賴此兩項進欵希圖苟延幸同業諸君毅力相持雖犧牲亦所不惜現敝會旣與各方接洽是否當可解决俟有確音再行召集會議又范松茂·方鶴全·先後發言稅局壓制同業無所不用其極並誘令同業組織公棧 
 
 

Page 14

 
 
1;第一萬九千零九十號;中華民國十五年 西曆一千九百二十六年四月二十七號
星期二 * *爲實贴變相置　界全體同業於死地幸同業中洞悉利害不乏其人誠恐有不肖之徒貪利忘義應請到會諸君格外注意經　討論當場議定對内對外辦法四種（暫不宣佈）時六　散會 
[聯太平洋會明日開會]  
　　本埠聯太平洋會定期本月二十八日午後十二時三十分在愛多亞路三十八號聯華總會開會以李元信君爲主席是日演說者有火魯奴奴聯太平洋會董事日人毛利博士·題爲「聯太平洋運動」夏威夷日本時事新聞英文記者丸山題爲「吾人赴日之使命」此外尙有火魯奴奴估稅員日人西川等會員得携眷及友與會每客納費一元五角欲與會者請速通告北京路三號名譽書記費吳生電話中央九二六九號 
[中日聯誼會之餞别會]  
　　中日聯誼會上星期六在徐家匯路祁齊路口新會所餞别副會長櫟木幹雄櫟木原任日本郵船會社上海支店經理刻已奉命調往神户本星期内即將離滬是日中日會員共到六十餘人以正會長沈叔玉赴寗由李元信主席酒半致詞盛稱櫟木氏增進中日親善之功及該會成立七閱月來之成績櫟木氏答謝如儀他如余日章·櫻木俊一·李馥蓀·橋爪源吾·波多博·甘維露律師·宫崎議平·葉少英律師·坂木義孝等均有演說盡歡而散聞該會中國會員現擬組織游日團於六月初赴日游歷而日本各大埠亦將籌備歡迎 
[許交涉員昨宴丹麥飛行家]  
　　昨（二十六日）晚八時許交涉員·朱監督假座戈登路大華飯店宴請丹麥飛行家鮑德威中尉奥爾生二君陪席者有丹麥駐滬總領事藍凱·副領事鮑龍·郵務司多福森·特派考察專使盧筱嘉·聯軍航空署隊長顧榮昌·交署交際笠楊小堂·王鏡舜·正副兩科長·秘書汪煜·等并各官夫人等約數十人是宴并有跳舞諸餘興異常熱閙云 
[商帮公會之兩通告]  
　　上海商帮公會昨發函電各一原文如下 
　　湘貨停裝（上略）湘省内閧戰事爆發所有長沙岳州或經由武長路輸入湘省之商貨即日停裝特電達上海商帮公會叩宥印 
　　市政問題逕啓者本會因華人參預租界市政問題訂於本星期三（二十八）正午十二時在會所集議應請撥冗早臨籌商一切是所至盼 
[上海孫文主義學會二次代表大會]  
　　上海孫文主義學會昨日召集第二次全市代表大會到各支部代表五十餘人下午二時開會全體肅立主席恭讀孫中山先生遺囑後主席代表該會執行委員會報告（甲）學會内部總務組織宣傳各部經過情形（乙）對於救國運動與宣傳民衆及擴大組織各方面工作槪况（丙）委派赴粤代表之報告書與廣州學會之復函及其他各地學會交換意見之經過報告畢申述該會第一届執行委員會對於最近廣州學會自動解散該會進行之意見以爲該會係集國民黨員及非國民黨員之組合以致力於求知力行之工作純爲一種普通會社與國民黨部絕無系統較廣州學會之爲黨部下之組織不同故認廣州學會之解散不致影響於該會之進行咨詢大會全場一致無異議次討論（甲）修正總章由主席將草案逐章徵求意見略爲修正以時間已晚關於文字上修正之工作移交第二届執行委員會辦理以修正案全部付表决全體通過（乙）會務進行計劃有經濟社敎宣傳各案提出議决均交二届委員會辦理（丙）發表宣言决定大網（一）對世界大局之觀察（二）對中國現狀之觀察（三）國内思想界之觀察（四）該會組織之立足點及進行之旨趣議决交二届執行委員會根據起草發表次選舉二届執行監察委員及候補執行監察委員以一支部提議二支部之附議成立候選人以過半數之通過爲當選選出執行委員十五人監察委員五人候補執行十人監察三人（姓名從略）次濟唱國民革命歌高呼口號散會已七時半矣聞起草之宣言經委員會審定一過即可發表 
[會計師公會會員大會紀]  
　　本埠會計師公會昨日午刻假座銀行俱樂部開第二次定期會員會出席會員二十人先行聚餐餐畢開會公推徐永祚主席周增奎紀錄議决案如下（一）承認年度報告案由理事會照章提出各項書類經監事報告查核意見後議决承認（二）貝祖翼提議欠繳會費如何處置案議决具函催收如再不繳得按章除名（三）貝祖翼提議出會會員再入會手續案議决自請出會後再入會者免繳入會費並免經評議員會許可（四）童詩聞提議修改本公會名稱爲上海會計師公會案議决仍用上海中華民國會計師公會原名但得簡稱爲上海會計師公會其英文譯名則用Ｃhinese　Chartered　Accountant　Assooihation　of　Shangbai又公會會員英文簡書爲Ｃ·Ｃ·Ａ· 
（五）童詩聞提議冠用會員稱號案議决用簡稱上海會計師公會會員（六）楊學優提議酌改法規草案内組織公會之集合人數案議决案已呈部建議暫可不必計論（七）童詩聞提議由會代會員公登廣告案議决組織宣傳部主辦宣傳及廣告事宜公推童詩聞·王梓廉·貝祖翼·爲宣傳部員（八）俞希稷提議本公會一年來借用徐永祚會員之事務所應示感謝案議决全體起立致謝（九）葉大年提議本公會另借事務所案議决按年輪流其詳細辦法交理事會定之（十）選舉補缺職員案陳日平當選爲理事王梓康當選爲評議員均各當場宣告就職議事畢攝影散會時已五時餘矣 
[上海中華建築師學會成立]  
　　邇來中國建築事業日益發達惟建築師尙無聯絡機關范君文照與張君光圻等有鑒於此即集滬地華人建築師先交換意見討論進行咸以爲欲謀聯絡感情研究學術增進社會幸福等起見非組織機關不可遂擬定章程即於四月二十四日下午二時在香港路銀行公會開正式成立會到者有范文照·黃錫霖·莊俊·張光圻·巫振英·李錦沛·劉福泰等君十餘人通過章程後選舉職員結果莊俊君爲正會長范文照君爲副會長張光圻君書記黃錫霖君爲會計吕彦直君爲幹事後又討論進行辦法略謂先行聯絡南北方華建築師再擬組織一中華建築師總會并聞該會成立後即擬宣傳種種文字普告國内人士藉知建築師之地位及其應負之種種職務并研究推廣本國材料改良吾國建築式樣並擬組織建築學校敎授國内子弟云 
[南洋大學戊級聚餐紀]  
　　討論母校三十周紀念之禮品 
　　南洋大學於本年十月間舉行三十周年紀念歷届同學聞均在醵資爲母校建築紀念品前日午刻該校戊午級在滬同學假座大東酒樓特舉行聚餐討論此事到者有李振吾王寅清唐謀伯周君常嚴鎔嚴時陳洪程元緯陳東康通一等十餘人討論結果擬以母校中花園中磚亭用鋼骨水門汀爲之改建捐欵分福祿壽三種福三十元祿二十元壽十元捐數超過福字者更爲歡迎亭之式樣俟捐欵得有約數再行定奪並推李振吾王寅淸康通一三君爲籌備員不日將此項建議通知全級同學得多數同意後即着手進行聞該級同學約有百餘人定可一呼而就沈能毅君昨日首先贊同並認捐百元云 
[市鄉議聯會定期開會]  
　　上海市鄉議事會聯合會昨日通知各市鄉議事會委員函云逕啟者案照本會章程第六條之規定茲訂於五月五日即夏曆三月二十四日星期三下午一時在也是園開第一次常會届時務希貴委員撥冗出席如有議案乞先示知以便列入議程至爲盼禱 
[吳淞鄉公所昨開淸鄉會議]  
　　吳淞鄉公所昨日午後二時召集淸鄉會議到會各鄉士紳二十餘人會議結果以本邑自往年成立户籍事務所後對於記載簿册均有變遷且本鄉各册大都不合時用難憑參考據聞户籍經費由縣議會議决每年洋九千餘元該所尙未明白支配致此次清鄉經費因淞滬警廳亦擬尅日舉辦清鄉將來亦須當地抽捐故對於本鄉派摯之寳山户籍事務所辦理淸鄉經費洋三百三十九元議决暫停繳解以免日後一地淸鄉抽收兩費致多窒礙云云 
[美商務參贊將在寰球學生會演說]  
　　美國商務參贊安立德君在華已久與各界人士素稱融洽對於中國情形亦甚熟悉本星期六安氏應卡德路九十五號寰球中國學生會之請於下午七時在該會演說「中國經濟財源發展史」並隨映極有興味之美國活動影片欲往聽者可於星期四先往該會索取入座券 
[要人往來誌]  
　　孫科國民政府建設廳長孫科來滬後以接粤電催返即匆促赴南京一行與孫傳芳有所接洽即於前晚十一時三十分夜車返滬昨晨八時即搭搭虎脫總統號旋粤同行者有鄧安石等 
　　章太炎章太炎日前乘車赴杭遄返餘杭原　掃墓茲已事畢於昨午由杭乘滬杭路專車附掛七號快車於傍晚七時許抵滬 
　　楊文愷五省聯軍總司令部總参議楊文愷（建章）偕隨員等四人奉聯帥命赴杭會晤盧總司令接洽要政於前晚由寗搭滬寗夜快車於昨晨七時抵滬昨晚乘滬杭路花車附掛夜快車赴杭 
　　陸洪濤前甘督陸洪濤赴津曾紀昨報茲悉陸氏寓居上海新馬路舊病新痊行走尙需兩人扶持此次往津係應吳張電招同行者有前濱江道尹董世恩副官張德全及在甘時舊部高級軍官並秘書隨員等十四名另有衛兵等二十餘名已包定某商輪大餐間全部即於今日上干十一時上船 
[航業要聞]  
　　湘事影響航務長沙航路本年漲水後通行未久日來湘局激變葉開鑫通電討唐瀏陽平江一帶聞已有戰事發生·昨日本埠得漢電謂湘鄂間華商貨運業已阻停惟外商貨略可裝載但爲數亦微本埠怡和洋行之平和輪甫經調往長沙開班突逢此變只得停駛定本日自漢口開還上海改走長江班俟湘局略定後再行恢復長沙航路 
　　英艦駛往長沙長沙市而日來頗見恐慌該處外僑至多昨日駐滬之英國砲艦何特雷克號已奉命開湘保護該地英僑該艦於昨午離滬載去海軍二百餘名 
　　六宗現洋運漢前昨兩日本埠有現洋一百五十萬元裝載某英商之長江輪分二次運往聞係由本埠出口茶商匯去因皖茶及長江茶新貨已上市此欵係採辨茶葉之用 
　　日輪擴充營業本埠大阪公司得總社來電現添造三新輪學行社債一千萬元以五年爲期委三菱銀行發行又日郵社爲擴充舊金山郵船營業起見亦擬增資二千萬元建造二萬噸郵船三艘添加在中美班内該社在去年十一月至本月二十日止半年營業現已桔出凈餘二百三十萬元 
[美按署判决美倫號拍賣]  
　　大晚報云美國駐滬按察使今（二十六）日下諭在將來美國江輪美倫號售價内提出三萬三千兩償還中國控追修理費至美倫輪船已由按署判决拍賣 
[縣公署嚴禁攬收郵信之布告]  
　　陸軍中將二等文虎章署理上海縣知事危爲佈告事案奉江蘇滬海道尹公署第二二八號訓令内開案准上海郵務管理局函開中華民國十年十月十二日奉大總統令公布郵政條例第一條載郵政事業專由國家經營第二條載信函明信片之收取寄發及郵遞爲郵政事業第五條載無論何人不得經營第二條之事業第二十七條載違反第五條之規定者處五百元以下五十元以上之罰金並按郵章所規定之數將各該郵件科罰郵資各等因乃近悉上海郵務區内各城鎭市鄉陸路如汽車士車脚夫等水路如小輪航船划船等竟仍有到處攬收信件貪利私帶情事自上年郵費略加以來此風益甚實足以爲郵政前途障碍用特函懇貴道尹令行上海等縣署轉達警所商會曁市鄉各公所分别傳諭禁止私帶並由各縣署繕發布告擇衝要地方張貼俾舟車一切人等咸知儆戒除附送郵政條例及局所地名單請煩查照轉發外仍盼各縣公署按單開之有局所地方再備布告若干份寄由本管理局逐一發往實貼以期周密而杜違抗即祈轉行並賜見復等因計附淸單三紙郵政條例一百五十本到道准此除函並復分令外合行抄單檢同條例令發該知事即便遵照飭屬一體嚴禁並布告周知另照單開備具布告逕送該局轉發實貼均毌違延切切此令等因計抄發淸單並附郵政條例十本下縣奉此除分别函令遵照傳諭禁止外合行布告仰闔邑舟車一切人等一體遵照毌行攬收信件貪利私帶致妨郵務倘敢故違定行嚴究不貸切切此佈 
[閘北新水廠將建築]  
　　閘北水電公司爲整頓飮料起見早擬籌設新水廠於剪淞橋以便取水黃浦計劃已久並請洋工程師羅德測繪圖樣計分進水·淸水·帮浦間·澄澱·瀘水·淸水·等池茲聞昨日提交董會由董事陸伯鴻·陳炳謙·朱壽丞·徐乾麟·王顯華·等會同華洋顧問覆核將實行建造 
[意誠銀行昨日開幕]  
　　京津滬漢銀行界曁聯軍要人楊文愷等組織之意誠銀行籌備數月於昨日上午九時在黃浦漢灘七號行址行開幕禮本埠官場如嚴廳長·宋處長·許交涉員·傅道尹·任路局長·浙江盧司令代表陳君·總商會長虞洽卿·縣商會長顧馨一·本埠銀行界盛竹書·宋漢章·倪遠甫·徐新六·陳光甫·等約三百餘人由該行總理郭幹卿協理文愷等一一招待欵以茶點五省軍長當局均有幛聯賀送該行資本額定五百萬凡一切銀行業務均加經營昨日各界存欵者頗爲踴躍計達四百飶餘萬 
[今年浙繭仍由滙通包運]  
　　滬杭甬鐵路車運浙省繭包歷由匯通轉運公司向路局承攬訂定特約包數裝運來滬茲聞本年份車運浙屬鮮繭仍由匯通公司向路局車務處繼續訂約承運以資熟手現雙方正議訂合同大致仿照上年包數仍載五萬包並聞本年浙屬繭捐委員已由匯通公司經理沈紹光向財政廳長認定包辦 
[油廠公會加入總商會代表仍舊]  
　　上海油廠公會致函總商會謂本會今歲入貴總商會之代表仍請劉長蔭君（湖北漢陽縣人年七十二歲立德機器榨油廠）擔任相應函逹即希查照是荷 
[萬國賽槍會月射紀]  
　　本埠萬國賽槍會四月份之月杯比賽業於十六·二十三·日次第舉行計十主日作六百碼比賽二十三日爲二百碼比賽到場人員每次六十餘人每墩試一發比十發足分各五十分茲將二次比賽成績及華隊之中華杯比賽分别錄後第一次比賽優級英人瀉門四十七分勝甲級英人道佛四十二分勝丙級英人勞根三十八分勝乙級日人村井悅四十三分勝丁級華人何楚翹三十七分勝第二次比賽優級英人施内普四十七分勝甲級日人村井悅四十五分勝乙級華人朱勵公四十四分勝丙級日人松下才吉四十分勝丁級華人何楚翹四十一分勝中華杯王衍慶君以八十九分讓二分勝獲該杯 
[檢騐槍枝照費之布告]  
　　聯軍總司令部江蘇省公署爲宣布檢騐槍枝照費事特會銜發出布告云爲布告事案照民間私織軍器久縣例禁前有潰兵遺　之槍械業經今由當地人民隨時報告呈繳其確因自衛購置之軍械准由該人民呈報聽候查騐紹照以昭愼重至檢騐槍枝收繳費業據淸鄉公署擬訂規則新式五子步槍一元九響單響毛　各槍各五角自來得手槍二元勃郎林手槍一元舊式手槍五角關於擸槍仍按照狩獵法辦理又據徐州總司令部所訂檢騐槍枝規則每枝收照費一元編號烙印每枝五角均經核准在案惟各處收繳槍枝照費誠恐尙有參差致遠定例不得不布告週知俾昭劃一除分令外爲此布告仰闔省人民一體知悉此令 
[日艦定期試騐射擊之函知]  
　　日本財滬武官佐籐函知日本總領事署稱停泊滬港之隅田軍艦擬於本年五月四日在Ｆerry　Ｆlat地方演艦砲兩次第一次爲六糎砲敎練射擊第二次爲麻式機關槍敎練射擊請爲轉致中國官廳曉諭居民以免誤會聞日總領事矢田昨已函致交涉公署查照轉知地方官查照辦理 
[北新涇保衛團週年紀念會]  
　　北新涇保衛團於去歲夏歷三月間成立今届一週紀念該團特於昨日上午十時在北新涇鎭團本部開週年紀念大會團部四週懸燈結彩門首高义國旗先期束邀蒲淞市各界觀禮届時計到蒲淞市保衛團各支隊全體團員一律戎裝首由團總劉志濂報告經過情形後來賓相繼演說以守望相助之義勗勉繼由團副王同福率領全體團員行三鞠躬敬旗禮再鞠躬紀念禮當場列隊攝影秩序嚴肅下午一時遠足至虞姬墩會操分别校閱操式分槍操徒手武術及捕盜等各種精神活潑勇猛異常當場由劉團總評定甲乙面加奬勵晚上六時仍回團部聚餐杯盤狼藉盡歡而散 
[佛敎居士林新築林所請備案]  
　　世界佛敎居士林林長施省之·王一亭·周肇甫·等爲閘北新造林所昨呈上海縣公署及淞滬戒嚴司令部·淞滬警察廳請爲備案原文云呈爲上海閘北新建世界佛敎居士林以宏佛法而利民生懇求准予立案仰祈鑒核施行事竊維近年以來世風日下道德淪亡人禍天災相逼交至肇曾等覩茲世變良用隱恫僉以我佛慈悲一切平等將欲挽回浩刧必須仰藉佛靈曾於民國十年邀集同志假上海寗路錫金公所創設世界佛敎居士林延高僧講說經論剖析罪福並買放生命共戒殺業流通經敎刋施各種有益善書以資化導即上年戰事發生各處避難災民麕集滬濱本林亦盡力收容兼善爲開導以故數年以來四方聞風感化改惡向善者實繁有徒足徵人性本善無不可化之人昔唐太宗云使人人皆向佛敎守五戒十善則天下可坐致太平矣亦可見佛法之有禆於治理者大也惟錫金公所地方狹隘不敷展布爰由敝林同志集貲於閘北新民路國慶路口購地二畝六分有零鳩工建築新林一區擇於舊曆四月五日開幕理合檢同佛敎居士林組織網要一册一併具文呈送伏乞鑒察轉呈省長備案以維釋敎而成善舉實爲德便 
[東方圖書館定期開幕]  
　　商務印書館二十餘年來所儲中外書籍達數十萬册其初僅備該館同人編輯參考之用近乃别建書樓兼備社會公衆之閱覽取名束方圖書館定五月二日開幕塵市囂塵之中有此石渠秘閣吾知有書癖者當必人手一編也 
[粤僑商業聯合會選舉揭曉]  
　　昨日粤僑商業聯合會開選舉會到會者三百餘人二時開票選舉結果陳炳謙得二百二十票當選爲連任正會長黃式如得一百七十二票周清泉得一百一十八票均當選爲連任副會長另舉幹事百位茲將被選者列後陳輔臣·陳靑峰·陳翊周·陳煥之·陳雪佳·陳孟熊·陳禮庭·陳華昭·陳紹白·陳福初·陳德農·陳南屏·陳其灼·陳立卿·李少庚·李日熙·李秋孝·李吉祥·梁誠謙·梁懷葆·梁煜臣·梁煜榮·梁慶慈·梁襲常·黄煥南·黄敏生·黄季植·黃杏棠·黃薌舫·楊潤之·楊輝庭·楊梅南·楊虎臣·楊富臣·楊易初·何覲林·何少莊·何　麟·何權生·唐仲良·唐寶書·唐耀簡·張　雲·張仁山·張聘棠·鄭伯昭·鄧瑞人·鄧志掦·鄧傑卿·馮炳南·馮熾南·馮佐之·潘菊軒·潘明訓·潘澄波·關仁山·關灼棠·關疊融·歐陽華臣·歐鏡堂·郭標·郭樂·林鎰泉·羅倬雲·羅樂訪·吳桂初·黎集雲·蔡雨階·彭桂航·杜淸貽·馬應彪·馬麗生·甘熽初·鍾安樵·葉海田·葉古蟾·譚竹馨·簡玉階·許苓西·許奏雲·趙灼臣·趙甫臣·岑瑞川·方郁生·呂善甫·勞敬修·勞澤生·雷仲紀·韋淥泉·施泮池·王拔如·薛子彬·任植雲·石伯原·傅綉綸·路錫三·柳傑士·藍璧如·金廣生·戚笑璘 
[碾米公所開會紀]  
　　上海機器碾米公所各米廠因歡迎新會長任職於昨日正午假康腦脫路徐園舉行叙餐並討論要案届時到會長周麟峯副會長朱安生朱紹沂曾影毫朱子香等三十餘人先行全體攝影次入席聚餐餐畢振鈴開會周會長主席議决案如下（一）提議潭子灣設立米糠認稅事務所案主席報告據各同業報告王鈺卿在該處設立米糠認稅事務所包辦認稅此事關係重要前經大會提議以同業米糠專爲客家碾白之糙米津貼機工如被包認苛捐必至生機頓絕已函請總商會電財廳飭令撤銷即日停辦惟此後爭執手續正多應如何業付尙乞諸公討論公决俟總商會復轉後再議應付方法（二）提議成單分送同業備用案查此項成單前經議决施行現已印刷一百本應即分送各同業備用如不敷分配再行續印分送此項成單每本收回印刷費大洋一角（三）公議定每月逢六（即初六十六二十六）下午准四時開常會通告各同業准時蒞會公議要案（四）提議本公所統年經費案公議即將抄捐取消改作按機收捐每月每機各同業一律收大洋一元五角以昭平允一面通知各同業自四月一日起實行收捐議畢散會 
[尙有本埠新聞轉入後頁]  
 
 

Page 15

 
 
1;第一萬九千零九十號;中華民國十五年 西曆一千九百二十六年四月二十七號
星期二 * *本埠新聞二 
[各同鄉會消息]  
　　閩同鄉鄉旅滬福建同鄉會昨開幹事會韓君玉主席陳壽儿報告李據可來函本日因事朱能出席又鄭仰樵來函辭職請以次多數遞補公决照准旋即投票互選會長副會長開票結果韓君玉當選正會長李拔可郭兆鯤當選副會長推定各科職員後陳壽凡報告案件（一）和興公司專賣鴉片一案公决　大會議　致電閩省當局力爭并電寗孫漢吳請轉電閩周迅飭取銷一而組織委員會專辦是案并派代表向國民拒毒會接洽（二）南北三山會館來函福州麵粉商共滿堂因奸商藤　財廳創辦麵粉捐每包捐洋二角二分麵粉關係民食因驟抽重捐貨價日昻民力難勝懇轉電閩省當局請准取銷公决照轉（三）閩紳于君彥來函閩侯小學經費因無的欵現已停課三月請電軍民兩長迅籌救濟辦法公决照轉（四）漳州同鄉黃興來函因厦門鼓浪嶼有祖遺地基被和記洋行强佔已向上海租界按察司起訴但迄今十月有奇尙未傳訊懇予援助公决由幹事史家麟先向律師詢明情形再定辦法時已六時即宣告散會 
　　皖同鄉會昨日午後安徽同鄉會開理事會報告會所圖樣已經繪就計三紙一紙爲正面計西式樓房五層方向朝南二紙爲内容各室佈置頗爲詳盡經公議製成銅版刋印在財産保管監事章程前面俾便進行勸募一俟集有成數即行籌備建築次公議擇期開全體職員聯席會歡迎會董就職欠報告合肥人孫萬鈞之子小六子及外甥王大寶被湖北織布工人桂少卿拐逃案 
　　鶴山同鄉會前日二十五號旅滬鶴山同鄉會邀集本邑同鄉大集拜掃是晚假座粤商酒樓讌叙到有數百餘人並舉行改選下届正副會長當衆開票即席揭曉吳華甫君當選爲正會長施泮池君呂善甫君均當選爲副會長并推舉名譽會長勞敬修陸劼夫·易大厂·馮仲拔·李海東·吳滌宣·任瀚臣·李子方董事三十餘人評議員六十餘人濟濟一堂盡歡而散 
　　奉化同鄉會奉化旅滬同鄉會於昨晚在消閒别墅開董事會到鄔志豪·康錫祥·余華龍·等數十人鄔志豪主席討論議案如下（一）會所遷入寗波同鄉案（二）寗波同鄉會來函索租座費案（三）各董事辭職案（四）印發會證案（五）函催各徵求隊長速繳收條案議畢已十時許矣 
[喪葬公司之創設]  
　　中美人合資創辦 
　　美商潘根司等三人與華人周某集資二十萬元依照公司條例組一公司專備喪葬事宜主張在大西路一帶建築喪事敎堂並由美國運來大宗金屬棺柩定價大小不一除在上海外北京天津漢口香港均將設分公司云 
[三輪人力車將實行捐領專照]  
　　上海市公所稅務處因境内有三輪自由車行駛載客迭用人力車執照朦混殊與稅收前途大有關係當即商之總董李平書從嚴取締已將該項車照樣本票根函請淞滬警察廳長通令一二兩區總署及各分所一體注意查察後曾經查獲若干輛詢知均係人力車照混用奉飭留候分别處罰然後補領專照現聞三輪自由車公司方面已訂五月份爲始實行捐領專照 
[滬寧路貨車新時刻表]  
　　滬寗路更改行車時刻并定期五月一日實行曾迭誌本報茲經調查其貨車開行時刻詳誌於后 
　　上行貨車（一）上午九時四十分由麥根路開次日淸晨一時五十二分南京到（二）下午三時正麥根路開上午六點二十九分南京到（三）下午七時苓五分麥根路開上午九點十五分南京到（四）下午九點二十分麥根路開次日下午二點十分南京到（五）晚間十一時五十五分麥根路開下午三點五十七分到南京（六）滬常區間貨車上午二點零五分麥根路開上午十時十五分常州到（七）常寗區間貨車下午五時三十分常州開上午十二時零一分南京到（八）滬錫區間貨車上午三時三十分麥根路開上午九時十五分無錫到卜行貨車（一）上午八時零五分南京江邊開上午二點四十二分到麥根路（二）上午十時二十五分南京江邊開上午四時四十八分到根路（三）下午五時十五分南京江邊開上午十時五十分上海北站麥到（四）下午七時三十分南京江邊開上午十一時零五分到麥根路（五）下午九點三十五分南京江邊開下午五點零一分到麥根路（六）上午二點零五分南京江邊開上午十二時三十五分到麥根路（七）錫滬區間貨車下午七點正無錫開上午一時三十五分到麥根路 
[紙業公會議决加價]  
　　上海紙業公會因匯率低落成本加大特邀集同業於昨日續議價目如下計十七磅有光紙一兩一錢五三十七磅各月報紙二兩七錢三十七磅吉時報紙二兩六錢三十七磅維昌報紙二兩八錢四色有光一兩九錢五二十五磅磯紙一兩九錢三十二磅磯紙二兩三錢五分小臘光扯色五兩大臘光十八兩五錢綢紋紙三兩一錢四十五磅洋表古三兩二錢道林紙每磅一兩二錢五分木造紙每磅一兩七錢五分五十磅牛皮紙九分餘八分五其餘各貨亦均須提升云 
[淞滬敎養院勸募捐欵]  
　　定於今日開臨時會 
　　淞滬殘廢乞丐游民敎養院昨由籌備員沈聯芳·王彬彥·郎志豪·等爲該院勸募基本經費發出捐啟云竊維天下之人英苦於殘廢行動不能自由生計無從自覔每每逼於飢騫塡諸溝堅不爲安𢵮實乘天地之和而游民乞丐强取黑討刻衆紛呶攀車牽衣無所不至一遇店舖開市居民婚喪等事遂視爲生利之途羣聚不散紛擾不已尤爲社會之患欲圖根本救濟之策須爲充分收養之謀此敎養院之設立所以不容　緩也聯芳等現就閘北慈善　義家僑基地上原有之殘廢院房屋重建而　充作爲基礎經衆討論結果以此事關係淞滬全埠人士之公共善舉全賴官紳農工士商各界熱心人士一致進行遂定名爲淞滬殘廢乞丐游民狄養院先由彬彥將此次生　各界惠贈壽份五千元如　捐助並由志豪自捐洋五百元萬志成自捐二百元柳世明·曹讓之宋鎭洋·各自憫一百元並由宋鎭洋介紹徐可亭·沈仲毅鄔省三·各自周洋一百元吳侍中自捐洋五十元黃錦帆捐洋四百六十元均作爲建築經費其餘全仗各界人士鼎力捐輸苟每人担任一百元積至千人數千人便所得非細事便易舉或募或　聽人自願特别捐助更佩熱忱所有捐欵請逕送鹽業·令城·中南·大陸·上海南市中國·通商·銀行代收憑取銀行總收據山原捐募人將此總收條連同捐册至敝籌備處倒換分户收條此銀存儲銀行俟應行動用時由衆公决提取現在一部份房屋已規劃就緒業於舊曆二月初十日破土開工一俟經費充足即將全部房屋繼續進行惟求　解仁囊或廣爲勸募俾敎養院早一日成立即人民早一日獲福耿耿此心伏希公鑒云云並悉於今日下午二時特閒臨時籌備會議討論一切手續已於昨日通告各發起人及籌備員到會矣 
[改建西門關帝廟將興工]  
　　淞滬戒嚴司令嚴春陽司令查得西門内關帝廟爲關岳行宫本届春祭時嚴司令親詣行禮察得該廟地位狹小祭祀儀器亦不完全若不將廟宇翻建製備樂器不足以崇禮制而昭誠敬故已决定改建製備樂器等件共需洋三四萬元業已集得洋一萬數千元不敷之欵擬即分投勸募已委定張效良爲建築主任從事繪圖規畫日内即須興工限秋祭前完工以備秋祭時在新殿行禮 
[引翔鄉前晚刦案拘獲兩人]  
　　引翔鄉虹鎭朱家弄地方高根林家日前被盜十餘人持械撞門入内嚇禁聲張肆意搶刦飽掠而逸事後由事主投報五區三分署立派長警四出兜拿嗣在附近拘獲迹涉嫌疑之紹興人殷永豪·殷錫交·二人押解到署前日申送警廳發交司法科研訊該犯等堅執不認極口呼冤當奉收押於昨日備函飭警將兩殷移送地檢廳請爲訊明辦理 
[南京路前晚之刦案]  
　　前晚九時半有盜匪四名突至南京路四百二十一號門牌時中鐘表店一盜袖出槍手嚇禁夥友人等聲張搶去金表十六只携贓逃逸據該店向老閘捕房報告被刦之表價値八百三十元經捕頭派探前往查勘一過以憑偵緝 
[大新舞台經理被控舞弊]  
　　大新舞台戲館股東徐金生等在公共公廨狀訴經理王佐良舞弊一案昨晨原告代表楊凛知律師到廨聲稱被告王佐良尙有股東收據存根簿掯不交出請即吊案且王又私印假股票向人抵押現經股東查出者已有八萬元之鉅而對於已繳股本之股東則僅給以臨時收據若仍任其爲經理實屬不宜故特請求給諭准徐金生管理一切事務云云王之代表律師要求將原告之聲請改期而該戲館案目金惠林等亦延戴繼恩律師控追押櫃洋一萬九千餘元經俞襄諭與美貝副領事磋商後判楊凛知律師之請求改期被告不得再出股票限二十四小時内將股本收據存根簿繳案違即飭提兩造閱看賬簿時應由檢察員派員監視此諭 
[司賬溺斃之查究]  
　　松江縣公署前日函致上海地檢廳略謂該縣屬莘莊鎭三十一圖有一浮屍當由地保撈起檢得身畔有貴廳不起訴書被告人係萬順生爲侵占案死者是否係其本人請爲派員指認孫檢察長准函後查得萬順生係常州人前在上海陸家浜朱炳成所開柴爿店内爲司賬嗣被朱控告到廳謂萬監守自盜當時經楊檢察官訊得案無證據即以不起訴處分現在因何死在松江是否被人謀害亟待偵究是以飭傳朱炳成及死者之友胡春甫等到廳前日特派警目楊　·法警王錫慶·等帶同朱等兩人赴松認明果係萬順生遂攝影呈報孫檢察長以朱炳成處有重大嫌疑地位有無報復謀害情事职應偵查是以諭將朱收押胡春甫退去不准遠離聽候澈查核辦 
[索會欵被毆身死之剖騐]  
　　閘北廣肇路客民崔德春與姜春義會欵糾葛被姜毆傷致死由地保投報地檢廳候騐各情已紀昨報茲悉該廳於前日午後委派盧檢察官等蒞場檢騐即據屍兄崔順興投案訴稍阜寗人爲成衣業死者崔德春係民胞弟今年二十一歲突遭姜春義毆斃請求伸雪當奉騐得該屍並無顯着之致命傷難以明瞭因何致死當諭地保瞿梅生着於翌晨協同屍屬將屍舁廳聽候剖騐昨晨該地保協同屍兄崔順興遵將屍體舁到廳旁法醫檢騐所午後二時片請南洋醫院院長顧南羣會同盧檢察官蒞所將屍解剖剪取腦肺肝等帶院化騐該屍體當命屍屬收殮候醫院檢騐書复到再行核辦 
[中華女鞋大會今日開幕]  
　　南京路抛球場東四十六號中華鞋公司開辦十載成績斐然最近又定到金銀搶色各種花皮十餘類最新式女鞋數十種均爲上海所從未有過今日起將舉行女鞋大會一齊陳列特價發售期前已遍發請柬邀請女界前往參觀云 
[榮昌祥近聞]  
　　南京路新世界對面榮昌祥號由王宏鄉接理後對於内部　頓極爲完美呢絨　嘰均向美德法奥各國着名呢廠定織所請技師均高等名手式樣係仿歐美最新式者又闢國貨一部擇優陳列故營業較前盛旺云 
[餅干公會新消息]  
　　上海餅干糖葉公會昨日通告各會員云（一）本公會根據十四年八月十七日第七次　事會之議决凡我同業如有受着倒賬或往來同行有意拖欠難於追索之事務祈備具正式公函報告本公會以便設法辦理一面並由本公會通告各同業對於該頃同行一律停止往來免受損失遇必要時並請法律顧問予以法律　置以儆效尤（二）本公會之商品陳列樹業已裝修完竣務請貴公司將所有各項出品准於本月二十日以前迭至本公會以便陳列俾衆觀瞻藉廣銷路 
[法公董局開挖日睴港]  
　　法公董局查得日睴　打浦橋到潘家木橋一段靠北河道因淤塞水淺每遇落潮之時舟楫不能往來業已雇定大號駁般一隻裝置機器撈泥機停募在該局之下落垃圾碼頭一帶先行從事開挖 
[閘北地貨行同業會常會紀]  
　　閘北地貨行同業去年組織一同業聯合會會所設在寶山路寶興路口祥順里内公舉趙秀卿爲會長蔡筱樓爲評議長陳鈞爲幹事長前日該會開常會由趙會長主席到會者三十餘人提出議案四條（一）微求會員（二）擴充會　（三）籌備經費（四）整頓度量衡經衆會員討論良久一致通過而散 
[昨有大條銀運寗]  
　　昨晚滬寗夜快車運出大通公司報裝之大條銀六十箱計重一萬五千磅係南京造幣廠爲中國銀行鼓鑄銀圓之需 
[陸隱耕昨日結婚]  
　　邑紳陸伯鴻之第三公子隱耕現爲華商電氣公司材料工程科主任昨日與啟明中西兩女塾高材生郭女士靜娟結婚上午九時在滬南董家渡天主堂經邊院長舉行婚配畢即回施家衖鴻廬本宅行結婚禮係由李紳平書證婚並顧紳肇一·泰紳潤　·爲介紹男儐廂李經正女儐相蔣女士　輝司儀係朱紳少沂一時中西來賓如軍政商學各界人士不下千餘人之多 
[蟫隱廬影印簠齋藏鏡出板]  
　　濰縣陳氏收藏金石最富異品尤多其拓本流傳得者珍若琪　劉氏抱殘守缺齋舊藏其古鏡拓本百餘幅蟫隱廬假印流傳照原本大小絲毫未縮綿紙精印書品闊大裝訂精良因新出板售特價一月每都二巨册實售三元外埠另加郵費一角二分五至陰曆三月底截止該廬又以金屬板宣紙影印整幅劉熊碑亦未縮小乃端忠愍藏本每份二元暫售七折二者均金石家不可不備之書也 
[昨日龍華香汛之興盛]  
　　昨爲陰曆三月半爲龍華香汛最盛之一日本埠士女前往進香及游玩者幾達萬人往返車馬絡繹不絕滬杭路上海南站因鑒龍華乘車香客界常擁擠該路爲便利乘客起見除將快槾各客車載運外特開上龍往返專車三次計第一次專車南站開上午十一時二十分龍華開上午十一時三十分第二次專車南站開正午十二時五十五分龍華開下午三時三十分第三次專車南站開下午二時四十分龍華開下午五時五十分統計昨日上龍兩站售出客票四千一百餘張之多 
[前晚滬杭夜貨車脫鈎]  
　　滬杭鐵路前夜下午九時三十五分由滬開杭之三十次夜貨車駛至斜橋與長安間該列車之四○九七號尾掛平車一輛忽然掛鈎折斷遺落中途幸經車長覺察當即報告斜橋站長急電長安站當由站長派撥援機於昨晨上午四時半單放龍頭駛往尋覓斷鈎遺落車輛接拖至長安以便銜接該三十次夜貨車駛杭故該夜貨車駛抵閘口站時遲至五小時 
[火車撞斃男孩]  
　　滬西徐家匯南閘東陳家宅地方有鄉民曹嘉生之子名永生七歲於昨日上午十時其母曹王氏給與銅元一枚出外購買食物詎料行至該處滬寗鐵路之旁戲弄石子其時適有十時半之滬寗火車風馳而至該孩不及讓避致被火車龍頭猛撞從鐵軌上撞至路右以致頭部撞破血腦俱流頓時殞命車上司機人見後立刻停車檢看業已氣絕無可救治遂復登車開駛而去 
[汽車肇禍傷人]  
　　壓傷男婦三人 
　　前（星期日）午後有費某·施某·二人向法領事署某繙譯借得二五二號汽車一輛由滬至吳淞砲台灣游覽三時餘駛至商埠警察局門口適有在淞爲漆匠之崇明之陳考發乘脚踏車向南該汽車當擬避讓不意司機不愼竟斜駛向路側警局所設之木欄杆上車身當即翻倒於警局廚房門口連同路邊行駛之小車亦被帶倒車夫朱念清宿遷人乘客寗波婦人徐蔡氏並十三歲女孩莊颺珠等三人均跌壓於汽車底下並將警局木欄及水缸淘米桶撞壞當經局内衆長警將該汽車抬起救出小車夫而蔡氏等兩人已不省人事由局立請吳淞醫院西醫徐蘭庭到場施救不料蔡氏尙有身孕當經施打安胎急救藥水後該氏始稍蘇醒察得中部受傷甚重小車夫腿部亦受重傷推女孩受傷稍輕由徐醫生將該傷人等逐一封紮後分别車送回家肇禍汽車汽缸均已爆裂週身損瓌不堪故尙留存在警局門口汽車夫沈土根與陳考發二人則拘押警局内聽候審訊至費施兩坐客則因車夫已自認供開車肇禍故令其回滬協同車主來淞了理一切 
[木植壓折腿骨]  
　　閘北恒通路梅園路口永升木行昨晨止在起卸木植有小工陳培友肩掮木植從馬路中穿過不料有黄包車夫黃學俊拉車飛馳而來將陳撞倒以致木植壓在陳腿上折斷腿骨倒地不省人事當由該行夥華福奎鳴警到來將該車夫拘入警署判將傷者送醫院醫治餐黃學俊則解地檢騐訊供收押候騐傷者有無妨碍再核 
[行人挾土之獲究]  
　　徐阿福於前日身藏烟土二十四兩行經法租界地方爲探查見抄出烟土帶入捕房昨解法公堂請究詰之徐供認私販烟土不諱中西官判徐罰洋四十元充公烟土没收 
[倒斃車夫候剖騐再核]  
　　黃包車夫陳寶生前日上午二時半倒斃於滬西式定路弄内經一千零七十五號華捕查見報告戈鴛路捕房派探將屍舁人虹口斐倫路騐屍所昨午稟請公共公廨邵襄讞會同英惠副領　蒞所檢騐之下並向該華捕及屍弟陳阿四略訊一過以陳寶生因何致死不甚明瞭諭飭醫生剖騐報告屍由家屬具領棺殮一面派捕嚴密調查眞相再核 
[出售剝皮田鷄之罰鍰]  
　　青蛙一名田鸚往嗜各種害苗之轟有益農事民國十二年間江蘇省長因鄒民祇知圖利捕捉青蛙剝皮售與人食故曾通令地方官出示禁止現公共公廨廨長關𦅘之君以各菜市出售剝皮出鷄匪特情形慘酷抑且有達功令商之領事咨照捕房查　因是虹口捕房一千零零九號華捕前日在虹口小菜場將出售剝皮田鷄之李杏生·陳小娘·費金松等連同剝皮田鷄拘入捕房昨解公共公廨由捕房代表律師上堂陳述一過隨將江蘇省長之布告呈案請究質之李等供此項田鷄係向十六舖躉購其皮已經剝去該處每天售出約七八十擔等語經關君與英馬副領事磋商之下援筆諭日查青蛙俗名田鷄有益農功捕食向有例禁應照違全罰法各罰洋五元内提兩元賞給華捕田鷄送放生局 
[私售洋烟僅獲烟具]  
　　新閘路六百八十八號門牌屋内有人私售　吃洋烟爲該管捕房包探花友山·楊德春·偵知前日與西捕頭米爾司氏往拿詎售烟人已預先避匿祇抄獲烟具四副帶回捕房昨晨禀經公共公廨中西官諭將烟具銷燬 
[公共公廨訊案彙錄]  
　　昨日公共公廨訊理民事訟案併誌於下（一）陳戴氏延甘維露律師訴陳寶生等不給衣食案堂諭准照梅華銓律師所擬第一第三條辦法辦理其第一第四條應即取消（一）萬泰源酒行延慕思律師訴陳瑞福擔保案堂諭即給諭啟封准陳瑞福之妻將店變賣得價繳案再核並准給諭陳魏氏管理其故夫遺産（一）俄人郁欽柯夫訴俞筱軒欠汽車價銀案堂諭即日被告交銀一百兩餘欵自五月一日起按月還銀五十兩以清爲止（一）陳逹璋訴顧乃霖等運煤缺少請追損失案堂諭張芝貴呈出證據係當軍事行動時差使將所裝之煤卸於趙屯橋自難令其負資應將原告所訴全案註銷（一）華商烟草公司延台維斯律師訴中國紹華烟草公司冒牌糾葛案堂諭雙方註册手續旣不完備誰冒誰牌自無控究之價値况雙尺雙烟票見顯然惟顔色相同原告發行在前應即飭令被告以後改用他色並將形色改繪除已賣出不計外該廠現存空盒一律塗改以分區别堂費被告負擔（一）鴻盛莊訴劉仲英欠銀案堂諭被告避匿不面原告賬遽可證應即判令如數償銀三百六十五兩七錢九分並負堂費飭令交保履行如其數日不符准具辯狀復訊（一）德興皮號訴胡德順欠貨欵案堂諭被告先交洋四十元飭令原告當堂具領下差之欵仰仍遵照前判履行（一）劉錦賢訴毛雲龍欠房租洋案堂諭被告應還原告洋二百五十八元飭令交保並負堂費（一）趙胡氏訴錢雨方等方單糾葛案堂諭改期七天訊（一）赫金生請求清理案堂諭改期十四天再核（一）戚少齋延林濚慶律師訴徐黃氏存欵糾葛案堂諭被告徐黃氏應摘除其名所有本案債務飭令徐文楷負責按月還洋三十元以還清三百元爲止免息徐文楷着具桔應負堂費（一）方阿文訴鍾祥生欠借洋案原告代表樊克令律師聲請改期堂諭准展期七天訊（一）天隆號延江一平律師訴陳公雨欠銀案堂諭本案登報傳達被告仍未到案原告證明應准缺席判决着被告償還銀三百九十五兩並堂費飭被告到案交保（一）丁志尙訴陳瑞麟欠欵案堂諭被告臨訊不到原告呈據證明應准缺席判决着償還原告洋四十七元六角並堂費（一）鑑臣行訴鄒長春欠借銀案堂諭本案被告登報傳達不到原告證明合同准着原告將所定未出之貨報交本廨理賬員照市價拍賣報告公堂核奪（一）沈志卿訴孫長根等抵押方單不贖案堂諭第一被告傳訊不到第二被告等避匿無踪案經原告證明應准缺席判决着第二被告等照約償還原告所訴之數並堂費利息自進禀日起至判决日止按年八釐計算第一被告旣係保人如的被未能履行應歸保人負責飭令到案交保方單暫行存卷 
[誌謝]  
　　昨承商務印書館惠贈英文雜誌第十二卷第四號少年雜誌第十六卷第三號各一册又承錢業公會惠贈第六卷第三號錢業月報一册又承徐園惠贈蘭花鵑花會繼續開會三天參觀券二十紙書此併謝 
專件 
[上海洋涇浜北首租界章程之原文（再續）]  
　　第十四欵追繳規例内罰欵凡違背後附規例内應罰各欵或不付執照費公局均可投該管官署呈控該管官員查明屬實即飭犯例之人遵繳（或付出罰欵成存項充用）並飭將訟費付出（即公局控追犯例人罰欵所費之項或云堂費也）均由該員重行辦理至按此章之（現在已定將來酌定）規例内一切罰欵等項均登記簿上以資充裕而便照章支用第十五欵特會議事凡遇酌啟公會議事之時即可由有約各國領事官（或一位或數位）或房屋執業租主（例得有　議事者必備二十五人寫出允單方可舉行）隨時訂期邀請赴會以便公同商議與租界内大衆之事（所訂之日所議　何事須先期十日宣示）此特别之例也特會議事之時租界各執業租主統計人數如到場者極少須有三分之一（凡房屋地基執業租主例得議事有　者或自己到場或離境出門給據與人代表者均在此數内）而到場之人如已有大半盡允則所議定之事未經到場之有　議事人悉當照行� 
當赴會議事時如有領事官在場即以在任較久之龜事官爲會中首領如無領事官在場則於例得有　議事諸位之人中公推一人（須允行人數在大半以上）爲此次議事會首凡照此章在公會議定允行之事倘係章程内未經提及與大衆攸聞者會首必將此事報明各領事官等候其酌定批准之後方可施行但事旣經議定限十天後方將領事官批示宣出倘有人以爲其（自己産業）有碍可於此十日限内呈請領事官核辦若已滿二個月已經領事官將批准示藏宣出衆人必當遵行第十六欵墳墓租界以内應行專擇合宜地方爲西人建造墳墓之誥至西人所租基地内如有中國　業户墳墓非與商允不得擠行　去所有未遷之墳墓亦准原業主隨時前往查視届期祭掃總之租界以内不准再行於地基上埋棺曆柩第十七欵違背租界章程凡違背租界章程者經人（或地方官員）報知該管領事傳案查實即行議罰（或由領事自辦或係飭人代辦均可）其例有二罰　之數不得過三百元押監之期不得逾六個月倘匯另行發落亦可酌辦若係無領事管東之人有違章情事公局禀由領事官（數位或一位）致函中國地方官商辦以冀保全此章程之懽力面將犯例者罰戀第十八欵保舉公届董事凡例得議事有　之各西人兩位可保舉一照章合式之人（此章兄後）充作公局董事一位作正保一位作副保巒立保單簽名爲據立軍具該人願充董事之字據於擇定會選董車之期七日以前必送交公局經理人（或所委專辦此事之人）接收即於收單限滿之次日將所保之人名登記清册宣示懸榜於大衆共見之處並刋人西字新聞紙内届期而保充董事之人名數已過九位則値年董事即派二人專司其事在擇定會選董事處所接收各執業租主之保單公局所派之二人執有房地執業租主例得議事人公會發䰗者姓名清册於各有䰗人親到塲者按册給以一單（單上係被舉待補董事之各位姓名）俾在單内聽其將情願具保之人名用簽圈出勿逾額定九員之數簽字爲據即將此單封送置於公局特爲此事而設之箱内從擇定選舉董事之日起至次日截止（係接連兩天第一天早十點鐘起至午後三點鐘次日早十點鐘至午後三點鐘止）立由公局另行特派二人開箱查看將單内䰗保最多之九位即可定爲値年董事倘保充員數恰在額限内（九員以下五員以上）即無庸如此（此指給單簽字圈名置箱等事而言）逕於接收保單限滿之次日宣示於衆懸榜登報已足定値年局董之位矣若保員數較少不足五位（四人以上）亦於收單限滿之次日由値年董事將册載有䰗人名刋入日報至選舉之日特啟一會由赴會到場之有䰗人或發䰗或另用别法酌添董事以符額限（極少須有五人）此數人即定爲値年公局董事第十九欵公局赴會議事人凡在租界居民住之西執有産業或自己出名或做經理洋行之東家出名（須將名下應付各捐項付清）准在選舉董事及各公會議事之時發䰗並特聲明此等發䰗議事之人必所執産業地價計五百兩以上每年所付房地捐項照公局估算計十兩以上（各執照費不在此内）或係賃住房屋照公局估每年租金計大五百兩以上而付捐者届會議事件時惟有此等離境出門因病未到者之特書託辦字據人持方准代其局議其堪充董事者必名下所付房地各捐照公局估算年計五十兩以上（各執照費不在内）或係賃住房星照公局估每年租金計數一千二百兩而付捐者方爲堪充合例董事之人凡照章應行有䰗之人每一洋行中所發不能過一䰗凡列應有䰗者均名列清册存於公局由局内辦事人於西歷每年十二月初一日起從速查核將應行増减之數照公局酌定宣示於衆第二十欵選補公局董事員缺公局値年董事遇有一二位缺出其數不過三員即由現任値年董事公同會議（照從衆例行）以補其缺倘空缺多至三員以上則選舉所缺董事補任之事必全照第十八欵辦理第二十一欵公局董事任事限期公局董事任期將滿其賬目照第九·十二·二欵經人查閱在年會核准報銷之後即行交卸新董事上任接管直到自己經手收付賬目經人查閱會同核准報銷之後即交與後任接辦所有新董事接任後於第一次會議即公同選舉二位爲會首一正一副以一年爲期凡會議之時兩位會首倘不在場即由各董事臨時自推一人權代其任第二十二欵董事會議董事會議之時倘有領事公函者或允或否兩邊䰗數各得其半則儘有會首䰗之一邊是從（會議之人各䰗一惟會首則當此際另有一䰗司發兩邊䰗數各半將會首之另䰗隨意添人則此一邊即較多一䰗矣故從之）凡赴會議事極少須在三人以上方可定議施行第二十三欵董事分任各專責成公局董事應辦事件内酌有交與分局辦理更覺妥善者隨時在董事内分派設局幾處委派何事全歸公局任便調度分局辦事不得出公局分所當外之外分局會議人數極少亦由公局酌定第二十四欵委派辦事上下人等公局因照此章程辦事應行委派僱用之上下人等計若干名均歸公局核定所需月費工費由公欵支付並可酌定規例以便管束此等人或任用或辭退悉聽公局主裁除特會公同議准之缺員薪費外其餘人額缺不得逾三年第二十五欵開呈公開賬册公局酌將公欵照所開應行支付之賬以備與大衆有益有用血支付者不得逾年會核准或特會核准所開支付之數每年現任董事將滿之時必將一年中經手收進付出各項欵且開載清册呈候衆覽此清册於年會定期之前十天宣示第二十六欵公局董事等人被控其責任不歸於本人凡公局董事等項人及遵奉公局指示之董事經理人勘工人巡捕頭與另行　用之上下人等所辦事件冩立合同富係遵章照辦如肉此有被控向索之事其責任决不歸於經手之本人至公局應用之欵核准之項無論由何人經手支付（指董事經理人勘工人巡捕頭等項而言）均在公局照章抽收捐欵銀兩内支用第二十七欵控告公局公局可以做原告控人亦可以做被人控告均由公局之總理人出名具呈或用上海西人公局出名具呈尋常之人與人結訟所有經官訊鄰究追等事應享之權利公局亦一體享受毫無區别公局若係被告所受被告責任與尋常之人不殊惟將因受之責任專歸於公局之産業不與經手之各董事及經理人等相干凡控告公局及經理人等者即在兩國領事公堂投呈控告（係於西歷每年年首有約各國領事官會同公議推出幾位名日領事公堂以便專審此等控案）第二十八欵增改章程此項章程將來如有更改增添或所載語言所給權柄等項有可疑惑之處即由各領事官與中國地方官會同商擬必俟各國欽差及中國國家批准方可規定第二十九欵解明稱謂此章程以上所稱執業租主出捐人等字樣均照第十九欵指有䰗例得議事人而言然或字樣雖同而按之義意各别者仍就本字所稱爲斷云第三十欵新增章程房屋公局可隨時設立造屋規例以便稽查新造房屋之牆垣基地屋頂烟囱是否堅固足禦火災留出空地清氣能否流通溝渠坑厠及堆放垃圾處是否合式至不宜居住之屋或應永閉暫關等事各租主建蓋房屋須先將圖樣送交公局查閱工作時可派人勘視如造屋違式可以飭令拆去或改造式樣公局擬行規例須交地産董事核閱然不能駁回會議定立後並俟宜示六個月方可通行（完） 
 
 

Page 16

 
 
1;第一萬九千零九十號;中華民國十五年 西曆一千九百二十六年四月二十七號
星期二 * *商業市况 
[專電]  
　　北京前場玖陸現貨開盤六八二最低六七七五收盤六八零五伍月期開一盤六八三現貨成交三十餘萬期貨七萬五後場玖陸現貨開盤六八二收盤六七八三五伍月期開一盤六八三五成交現貨二十餘萬期貨一萬（二十六日下午六鐘） 
[釐呆拆鬆]  
　　昨日星期一洋厘市况甚呆做開價爲七錢一分七厘二毫五全日無變目與士日亦相同惟拆價於午前頗堅開三錢後則轉疲至收市價爲二錢四分較前鬆去五分期洋巾價前由三月底爲七錢一分九厘七五四月半爲七錢二分一厘一二五至後市兩價均升計三月七錢二分一厘一二五乃較漲起一厘二五之譜四月價爲七錢二分一厘三七五與十日相同不變小同行做開各價廣角又猛跌一厘六二五爲五錢六分五厘二五銅元來源漸活致價日長昨又改長一千文計三百六十四千文於是衣牌又漲七文爲二千六百十一文貼水亦改大一文價五十五文惟江角仍穩價依然六錢一分五厘角坯亦無異仍爲二百零六文云 
[標金猛跌四兩五錢]  
　　收盤三百二十三兩五錢 
　　昨日星期一大條銀等價均照例無電報告標金市况趨疲兼之各外匯票價亦轉鬆遂致金價復又轉跌惟開盤尙堅六月份期毛盤爲三百二十八兩二錢較上日好起二錢又小至七兩六錢買者羣起故金價得又回好至三百二十八兩四錢爲金市最高之價先令揭曉各掛價一致趨鬆惟港匯勿動其時金價本爲三百二十八兩因之人心立見趨弱紛紛賣出步見降跌雖有回升然跌多漲微况各内價亦有鬆無緊致金價已漸鬆至三百二十四兩人心雖稍見轉佳買户略多金價得又回升起一兩至三百二十五兩然銀行市况乃弱人意復又趨疲十一時半後已又跌至三百二十三兩九錢至結果之稍又回升乃各匯略見轉堅故爲三百二十四兩六錢收盤烚赤做開計三百四十四兩五錢乃又小二五登賬及補水俱同爲三百二十五兩下午市况初本甚堅如開盤價爲三百二十四兩八錢且即刀至五兩二錢及後亦尙平定至先令揭曉依然相仿稍有升降後於四時相近蓋各内價突又改鬆遂致人心猛疲於是金價自四兩四錢立跌去一兩四錢至三百二十三兩爲全市最低之價較最高有五兩四錢漲跌之甚後則稍見轉穩三百二十三兩五錢收盤較上日乃跌去四兩五錢之譜補水改爲三百二十三兩然察市勢尙恐續見疲降耳 
[外匯掛牌一致改鬆]  
　　惟香港獨隱無變 
　　昨星期一各匯掛牌均已轉鬆如先令長二五改掛二先令十辨士半所匯大二羅比爲一百九十三羅比半法匯大三十法郎掛二千零八十法郎美匯大半元價七十元東匯小半分計六錢七分七五嗬匯大一盾二五計一百七十三盾二五新匯小去五錢價掛八十一兩二五而獨有香港不變仍爲七十七兩三七五云 
[先令市况續硬]  
　　昨日星期一先令揭曉長二五掛二先令十辨士半各銀行進出交易頗多而市况則瀕趨堅硬計上午初開時銀行賣出七八月份價爲二先令十辨士零七五買進二先令十辨士零八七五後趨堅俏計至收盤價逐堅賣出價爲二先令十一辨士買進二先令十一辨士一二五午後市况更形堅挺計賣出價由二先令十一辨士零六二五至二先令十一辨士一二五買進二先令十一辨士一二五至二先令十一辨士二五 
[美匯大半元市價亦鬆]  
　　昨日美匯掛牌大半元計爲七十元銀行賣價七十一元二角五買進七十一元三角七分五午後賣出爲七十一元二角五至七十一元三角七分五買進七十一元三角七分五至七十一元半交易仍稀云 
[東匯市况步鬆]  
　　昨日東匯掛牌小去半分計掛六錢七分七五交易甚暢其市况計上午銀行賣出七八月份價爲六錢七分三七五至六錢六分六二五買進六錢七分二五至六錢六分半午後則愈趨鬆勢計賣出價爲六錢六分六二五至六錢六分半買進六錢六分半至六錢六分三七五較前星期六收盤計鬆去六二五云 
[神户英美印三匯市電訊]  
　　昨日神户匯兌市午前九時五十分來電云日美賣價四十七元二角半買價四十七元三角七分五日英賣價一先令十一辨士三一二五均與上週六市價同買價一先令十一辨士四零六二五改低零三一二五日印賣價一百三十羅比半較前日辰四分之一羅此正午與午後收盤各價均未變動 
[内匯市况平靜]  
　　上海銀行四月二十六日國内匯兌行市報告云今日津電未到銀匯市面毫無更動京津懸牌仍如週六京爲一千零四十五兩津爲一千零五十三兩漢洋例仍爲一千零三十三兩二錢五分洋匯除濟南烟台各跌一元蕪湖漲一元外其餘各埠一槪不變京爲一千零零二元津爲一千零零一元漢口濟南皆可平匯烟台爲一千零零九元蕪湖爲一千零零四元安慶蚌埠長沙同爲一千零零五元靑島爲一千零零三元九江爲一千零零六元南昌現洋爲一千零十五元 
[公債趨漲市况平淡]  
　　昨（四月二　六日）各債期現貨市况依然淸淡市場人氣又轉沉寂期貨市面　九六成交稍多整六次之七長仍稀金融未有開出現貨全日僅做開整七整六兩種至昨市各債市價前後市趨勢均極穩定　較上週俱見上漲如期貨九六平均約漲半元整六各　份約漲角半惟七長近期貨略縮一角其遠期貨則漲一角許至四角現費整七較前亦漲高六角整六現貨比上週續忏二角半茲分述如後 
　　整理六厘整六現貨於後市收盤做開價八十九元較上週五續好二角半期貨四月期八十九元三角比前市小二角較上週續好二角半五月期九十元與前市問較上週好起二角六月期八十七元八角半比前市好一角半較上週漲起二角半 
　　七年長期七長現貨全日無巾期貨四月期七十九元一角比前市小二角較上週九時回縮一角五月期七十九元八角半比前市好五分較上週三時略好一角半六月期祇後市開出價八上冗零七角比四月十七日漲起四角　　　 
　　九六及其他九六現貨未有市面期貨四月期六十八元四角半比前市小四角半較上週回漲四角半五月期六十九元零五分比前市好一角半較上週亦回漲五角半整七現貨九十一元較上週四時漲高六角其他現貨槪無交易 
　　成交總數昨日各債期貨成交總額僅七十八萬五千元内九六公債六十萬零五千元整六公債十三萬元七張祇五萬元現貨祇整六成交二千元整七做開八千元 
[紗花先跌後漲]  
　　人標低峯做過一三七·九○···通標做過二八·八○ 
　　昨日星期一本埠紗花初因外棉漲少跌多近期軋多甚力市勢虚弱人標低至一百三十七兩九錢通標低至二十八兩八錢午後因客銷尙暢空頭獲利了結逐步回堅據業中人言交割過後當有若干回風然亦不致十分上漲茲將期現紗花市况分列於後 
　　四月期一三八·四○跌·五○七月期一四二·二○漲·六○ 
　　五月期一四○·三○漲·一○八月期一四三·○○·五○ 
　　六月期一四一·二○·三○九月期一四三·○○·五○ 
　　現紗客帮方面進胃未衰全日交易約有一千三百五十包賣價午前跌五錢至七錢五分午後回漲二錢五分計川帮進二十支金城·地球二百四十包廣帮進二十支立馬·仙桃·水月·十支金城·人鐘·童子軍·三十二支美人·四十二支鶴鹿·十二支金城二百四十包牛莊帮進十六支雙象·仙桃·紅月·豐年·十支金城一百七十五包江西帮進二十支水月·十六支水月·十二支天官一百五十包野鷄帮進十六支子虎·大發·十支貓蝶·大發·金城七十五包天津帮進十六支藍鳳六十包寗波帮進十六支水月·十支童子軍·二十支豐年三十包其餘秦皇島威海衛蕪湖長沙厦門汕頭内地等帮共進三百五十包廠家未聞開出各牌市價列左十六支人鐘一四○·五○二十支立馬一六○·○○十二支醒獅一三七·○○十六支藍金魚一四○·五○二十支豐年一六○·○○十支人鐘一三○·○○十六支仙桃一四九·五○二十支水月一五五·○○十支童子軍一三○·○○十六支雙象一四一·○○二十支雲鵬一五三·○○十支大發一三三·二五十六支寶光一四八·○○二十支地球一五三五○十支醒獅一三二·二五十六支水月一四七·七五二十支金城一五一·○○十支帆船一三三·○○十六支孔雀一四五·二五二十支仙桃一五八·○○十支金城一三一·○○十六支子虎一三八·五○二十支炮台一四七·○○十支雙喜一二九·○○十六支日光一四六·一○十二支金城一三九·○○十支貓蝶一二四·七五十六支大發一四　·五○十二支天官一三五·○○ 
　　期棉通州標準前市因外棉跌多漲少本埠環境不佳近遠期均跌五分至二錢後市因紗市堅穩空頭了結各月回漲二錢全日共成交三萬九千八百擔收盤價列左 
　　四月期二九○·○○不動七月期三○·六○漲·二○　　五月期二九○·七○漲·○五八月期三一·○五·一五　　六月期三○○·二○·一○ 
　　現棉公會消息陜西花到七百件通州花到四百包姚花未到市盤如左 
　　陜西花三○·○○雷祥安進五○件棧交 
　　通州花三○·五○永記進一○○包棧交 
　　通州花三一·○○永記進一○○包棧交 
[日紗仍疲]  
　　昨日星期一外棉循例無市大阪現紗跌一至三元三品期紗跌二三元茲將原電錄左 
　　大阪現紗（二十六日電） 
　　藍魚二四三跌二元福島二二四跌一元　　紅財神二二五三元三馬二二四一元 
　　三品期紗（二十六日電） 
　　前市開盤收盤後市開盤收盤與上日比較 
　　四月期二二八·一○二二八·二○停拍跌三·四○ 
　　五月期二三三·○○二三二·五○二三一·三○二三○·九○三·五○ 
　　六月期二三四·三○二三五·○○二三三·四○二三三·四○二·八○ 
　　七月期二三六·九○二三七·六○二三五·一○二三五·○○三·四○ 
　　八月期二三八·○○二三七·九○二三五·九○二三六·一○二·七○ 
　　九月期二三八·一○二三七·七○二三六·二○二三六·一○二·五○ 
　　十月期二三八·九○二三七·九○二三六·五○二五六·四○二·○○· 
　　大阪紗市閑散布市又跌（二十六日電） 
　　棉紗現貨輪出仍無買聲内需依然觀望兼以期市疲軟行情微跌中等二十支四月期呌價爲二百三十二元成交零星種類列下 
　　鶴鹿十四支現貨二三一·○○ 
　　鐘二十支現貨二四三·○○ 
　　鐘十支現貨二四一·○○ 
　　肩血十六支現貨二一九·○○ 
　　攝津十六支現貨二三一·○○ 
　　棉布巾况因三品跌落人氣軟弱内外實需毫無起色各貨行情又小去五分 
　　印埃棉上週統計（單位千數） 
　　印棉埃及棉 
　　九月一日起總到數二·七四二包七·一四四康泰 
週末現存八○七包二·一一○康泰 
總出口一·七九三包五·一四八康泰 
輸往歐洲四二○包 
輸往中國二九七包 
輸往日本一·○五四包 
[絲市尙乏進展]  
　　昨日洋莊絲市銷路不暢蓋日來里昻市場需胃雖殷無如以法匯又昻交易减折析貨廠經祇由達昌怡和等行成交上中等絲百二十包絲價堅定陳貨廠經昨由信孚購去十包行情平穩川黃廠經僅怡和買鐵機貨十包價頗挺秀川鄂粗絲則由印莊購沔陽絲十包市價依舊乾灰二經均以美市岑靜交易停頓云 
[橫濱絲市依然停頓（二十六日電）]  
　　生絲現貨前因買方進貨告一段落故近日交易漸形淸淡刻下賫方亦停止抛貨雙方均採觀堃主義 
　　前市收盤後市收盤前市收盤後市收盤 
　　四月期一五一·七○一五二·五○七月期一五九·一○一五九·二○ 
　　五月期一五三·一○一五三·六○八月期一五九·九○一五九·四○ 
　　六月期一五四·○○一五四·九○ 
　　絲屑市况價格仍前歐洲三館帮零星購進因存底稀薄步調頗健行情呌高一二十元 
[期粉猛跌]  
　　廠方積極抛售 
　　昨期粉市面均趨狂跌查烟津實銷等帮以北方戰事已平需要殷繁更兼車運已通對於近期本有進意即多空兩方際此新陳交接之時洋粉報堅而洋麥續有運滬對於近遠期均有躍躍欲動之勢無如因鑒廠方熊度曖昧或進或出以致均不敢放手進行某廠又在市場積極抛售市價均趨猛跌上午開盤後現期頭盤津帮頗有購進價開二兩四錢一分嗣因賣氣轉旺價遂步跌其餘近遠期開盤價均較上週末各跌一二分餘蓋各廠商側重空頭一齊開抛市價逐步下降收盤價本月份二兩三錢九分七釐五四月份二兩三錢六分五月份二兩二錢四分七釐五六月份二兩二錢一分七釐五七八兩月均爲二兩二錢零二釐五均較上週末收盤價各有分餘及二分餘之跌度午後廠方近遠期開出仍不稍懈惟八月份賣勢稍衰價祗傾跌分餘其餘各月均有二分左右之跌度收盤結果本月份價爲二兩三錢八分半較上週末收盤價計跌二分七五四月份二兩三錢四分二釐五較跌五分二五五月份二兩二錢二分二厘五亦跌五分二五六月份二兩一錢九分較跌四分二五七月份二兩一錢九分較跌三分七五八月份二兩一錢八分半較跌一分半現粉開出數千包帥阜豐雙魚牌價祗二兩三錢九分申立大雙馬牌二兩三錢八分期粉成交額上午三十四萬四千包下午二十二萬六千包收市十一萬六千包共計六十八萬六千包云 
[糖市回跌]  
　　昨日糖市公會劃盤初市現貨六兩九錢二分五期貨本月七兩四月份七兩零七分五五月份七兩一錢五而後市現貨即降爲六兩九錢三月底竟降爲六兩九錢七分五及六兩九錢五四月份以進户之衆雖有大户放空仍至七兩一錢反漲二分五厘南規各帮生意淸淡行盤三温半六兩八錢三温七半六兩八錢五四温六兩九錢五四温二半七兩四温半七兩二錢燥荷白七兩二錢號貨已斷須待到貨故售價極高廣冰號盤九兩五錢刻下且亦無貨可得潮靑提莊五兩一錢五黃岡五兩至四兩九錢隆江四兩八錢俱已明跌廠盤明治十元明華十元四角行家寫定六萬件要求三菱拍電開盤但至傍晚未得回音云 
[國外糖市（二十六日電）]  
　　大阪砂糖期貨市 
　　前市開盤前市收盤後市開盤後市收盤 
　　四月期一三·三二一三·三一一三·二八一三·三○ 
　　五月期一三·五三一三·五○一三·四八一三·五一 
　　六月期一三·六八一三·六五一三·六二一三·六七 
　　七月期一三·八六一三·八二一三·七七一三·八四 
　　八月期一四·○一一三·九九一三·九五一四·○○ 
　　九月期一四·一七一四·一三一四·一二一四·一七 
　　古巴糖（美金）爪哇糖 
　　二元三角七分五現裝十一盾 
　　紐約期糖（美金）四月十一盾 
七月二元五角五分五月十盾六二五 
九月二元六角七分六月十盾一二五 
十二月二元七角八分七月十盾零六二五 
　　倫敦白糖日本精糖（日金） 
五月十三先令十一辨士二五鹽水現貨二十四元六角 
八月十四先令八辨士二五日糖現貨二十四元七角 
十月十五先令五月二十四元七角 
　　日本糖蜜（日金）六月二十四元七角 
　　現貨十八元三角 
[五金漲風未已]  
　　桶頭白鉛皮獨軟 
　　昨日五金市况成交極旺如營口烟臺大連及長江帮無不動辦因先令迭縮不已售盤恐其再漲各帮故皆乘機收買成交花色以馬口鐵平白鐵爲最次推鉛鐵絲及法西釘等開出行情馬口鐵英貨九十磅七兩四錢一百磅八兩美貨九十磅八兩一百磅九兩四八片平白鐵美牌開十四兩又英牌開十一兩五錢新鐵絲十六號至二十號開七兩二十一號至二十五號開七兩五錢新鉛絲十六號至二十號開八兩二錢二十一號至二十五號開十兩此貨均以長江帮裝去法西釘開四兩五錢如單挑花色須欲酌加一二惟桶頭白鉛皮則因憾於到貨關係大有一落千丈之勢即往日獨居漲風之五六號花色亦已降至二十三兩左右九號及十號同業公會雖議决二十兩而暗中做開者不過十九兩五錢至七錢五分云 
 
 

Page 17

 
 
1;第一萬九千零九十號;中華民國十五年 西曆一千九百二十六年四月二十七號
星期二 * *本埠增刊 
[藝術界]  
[觀「胭脂涙」後]  
　　昨日（星期日）觀著名悲劇影片「胭脂涙」於奥迪安散場之後心中盤旋着這張影片所描寫而給我的印象和刺激平心而論此片在近年來實能超越衆片看了之後有不得不要說出來的感想略述於下 
　　有人說悲劇影片太把觀衆觀了使他奄奄無生氣並且現在中國人只要看偵探愛情滑稽性質的東西把像這樣使人沈悶一無外景的「胭脂涙」出來開映一定失敗但是我想武俠等使人發奮振作的影片固然要亟亟的灌輸進來但是一方面仍須將悲劇來匀配它因爲我覺得純粹的悲劇可以多找得美術化和藝術化的地方並且自我已經所看過的悲劇上講來覺得純粹的悲劇影片它們極肯爲被壓迫民族呼籲揭破戴了仁人君子的假面具的描寫即在此二點悲劇影片總較宗敎色彩很重的影片高貴得多呢 
　　「胭脂涙」一片即在描寫下等階級人民的眞情流露一方面以上等社會作其反襯愈使得觀者看了即能夠發生一種對上等社會的一種反感而與下等社會表示一種同情 
　　劇中司端分氏本出富室因了父親自殺忿而暫與其故鄉紐約告别司氏先有情人海倫亦是同望的富室女自一離紐約後司端分蟄居某小村無端的又愛上了工女施蒂拉結婚之後無端的碰見了愛德門愛氏一粗莽的村漢司端分和富室女海倫代表高級社會施蒂拉和愛德門代表低級社會因爲了施蒂拉引了愛德門到他家裡游玩去給司端分忽然碰見了誤爲愛德門和施蒂拉發生曖昧其實愛德門和施蒂拉都不過是無知無識的人胸無成見當然無關係可言並且愛德門極願與司端分結爲朋友遇到司氏很熱烈的去與他握手反受他一頓白眼吾人看了不覺爲他們第一次表同情 
胭脂涙之一幕 
　　這麽一來司端分捨施蒂拉不顧而至紐約施蒂拉以一個極低微身分的工女當然不能與之抵抗任其夫司氏的任何擺佈總算留下他唯一的愛女樂麗爾施蒂拉爲了尙有他的親肉在伊身旁所以不辭勞苦做女兒的牛馬爲了樂麗爾的十歲生日費了許多精力反落得一個狗不理貓不睬連他的父親在親生女十歲生日時形踪絕無這因爲當施蒂拉約愛德門到市上去買物時無端的給同村中長舌婦所見經他回村一傳施蒂拉的聲名頓時更壞世界上都是給這種人弄出是非的此片雖未明明白白的駡這種人但是看片的人總知道施蒂拉的悲慘結局都爲了這種以誤傳誤所致此片暗中已對此種自命高級社會的發生一種反感了 
　　施蒂拉自其夫分别以後貧窶極了日日以縫衣爲生勞苦備極而不怨於色爲的是極力去倍植親生的愛女生日的一天接到學校裡辭退他女兒的信他仍舊是欣喜於色只做不知以免他愛女見信以後的愁慮其後在火車裡聽到人家議論他的是非施只裝熟睡因爲不願使其愛女所見而增了爲其母而悲傷的悲傷到了紐約聽說其夫要同他離婚即刻跑到其夫的情人海倫那邊去問海倫倘使司端分與伊離了婚是否海倫同伊結婚並且可以收容伊的愛女否海倫答應了之後施蒂拉反而因之快活其後樂麗爾因爲念到親母的慈愛别了他起居安適的大邸而到鄉村裡來施蒂拉看了反而用要嫁愛德門的計策逼他愛女回紐約和他情人結婚到了末來施蒂拉立在風雨之中看裡面他的愛女和情人結婚看到出神給警察來趕施蒂拉還說我正在看這新嫁娘的美麗並没有一點露出悔懊的容色以上諸點都在描寫「犧牲」兩字施蒂拉以爲人生非犧牲不快樂他情願犧牲自已去造成他人的幸福但描寫犧牲兩字越高時我們也分外的添他表同情像這種肯犧牲施蒂拉人格的人中國眞找不出一個而這種肯爲無去的人訴苦影片在中國亦應該多演奥迪安所開演的各片中除了「無法律的法律」「海上英雄」諸片外「胭脂涙」一片的開映實在於社會極有功績的 
團體消息 
[建國學校組織學生會]  
　　建國學校自春間開辦以來就學者甚形踴躍茲探悉該校學生會於本月二十日開正式成立大會並選舉職員聞各部當選職員均係曾服務各地學聯會者故預料將來成績定有可觀云 
[嶺東改進社開會紀]  
　　嶺東改進社昨日下午一時假座東亞酒樓開第二届留滬社員大會到者百餘人當選舉職員及討論會務進行並茶話而散其中選各職員計執行委員常務部吳純（國大）陳夢渭（持大）文牘部李芳園（國大）林影（南大）編輯部黃鶴汀（法大）陳觀海（大同）陳萬湘（法大）交際部林光漢（法大）陳綿棖（持大）宣傳部杜式虞（國大）劉揚中（復大）會計部方卓然（夏大）陳恕之（持大）調查部林受益（美專）方次雄（南洋）庶務部金慕曾（法大）章庸熙（國大）監察委員林武（國大）方俊樑（法大）陳溥霖（夏大）許質彬（國大）方書爵（法大） 
[華民學校旅行南翔返滬]  
　　愛文義路華民學校昨日上午七時出發旅行南翔考察風俗及游覽古蹟加入學生百餘人由敎職員率領先游古猗園及葛園旋排隊游列街市至將晚始興盡趁末班快車返滬 
[徐園蕙蘭鵑花大會]  
　　康腦脫路徐家花園日前曾於陰曆十三起舉行蕙蘭大會游人如織頗稱一時之盛今因尙有名花未及備列特於今日起繼續蕙蘭鵑花大會三天蕙蘭如峯巧·一品·小棠·洞庭河素·及鵑花如瑪瑙洒金·靑蓮洒金·松雪·老虎黃等均係名貴佳種云 
出版界 
[民權素粹編出版]  
　　民權素刋行於民國三年由蔣著超君編輯詩詞小說均爲名家著作連出十七集内容豐富風行一時茲爲便利閱者起見仍請蔣君將全部重行編訂存其精華棄其糟粕分門别類綱舉目張誠雅俗共賞之善本也發行處民權出版部在望平街本館南首二六三號廉價於舊曆三月底截止云 
[陳景新小說學再版有期]  
　　陳景新君所著小說學積十餘年之精粹始得成此初版以來未及一載銷數已逹一萬部而求購者紛至偕來昨已由本埠泰東圖書館挽人再四商懇出重價承受版權不日再版出書云 
商塲消息 
[意誠銀行開幕誌盛]  
　　黃浦灘七號（前中興煤鑛公司原址）意誠銀行於昨日行正式開幕禮各界到者政紳學商重要人員數百人極一時之盛聞該行對於利息一項極爲優厚預料將來營業必甚發達云 
[福昌綢莊减價贈品]  
　　三馬路七十號福昌綢莊專售綢緞喜幛祭軸十有餘年價格克已久蒙顧客贊賞茲於三月十六日起大减價一月如購綢緞培幛一個者贈送大長城香烟一聽 
[老沙遜之門市部]  
　　抛球塲老沙遜洋門市部於昨日開幕發售各項漂布極合衫袴帳被之用計有一羊·二羊·三羊·四羊·手杖·漁家樂·財運亨通·三義圖·馬神九種每疋四十一碼一羊定價八元二羊三羊定價九元四羊手杖定價十元漁家樂財運亨通三義圖定價十一元馬神定價十二元 
[民一襪廠週年减價]  
　　浙江路偷鷄橋口民一襪廠爲皖商汪維英君獨資創辦發行中山牌絲襪線襪及民　牌牙刷兼理之華洋雜貨定價亦較他家爲便宜今値該廠一週紀念　特將本牌之各種出品及華洋百貨一律减價三星期云 
[秋風軒贈送嘗膽箋]  
　　南京路勞合路口三百六十二號秋風軒出版部自去年發行臥薪嘗膽箋以來銷路甚暢近又逢一週紀念之期舉行贈送一星期以盡喚醒國人之義務並請海内名流題字以謀並及起見分贈各界索取者須將報剪下蓋章並附郵五分即得該箋一份 
[大文批發所開幕情形]  
　　四川路百念號大文襪廠總批發所昨日開幕門市部舉行大减價佈置裝璜五光十色極爲美觀所新運到之西裝用品草帽等價格甚廉美國鴉羅牌襯衫每件二元五角草帽每頂一元七角半至該廠所出之線襪每元可買六雙自上午十時開幕以至晚上八時顧客紛紜至批發方面亦倍於前日云 
[麗華公司發售禮劵]  
　　南京路抛球塲麗華有限公司開幕已有四日營業甚爲發達現爲便利各界起見特再發行禮劵價自一元起至五百元止已在舖面發售又該公司三樓之鞋部所製男女各鞋式樣新穎尤爲顧客所讚許又毡被部各種毯被尤爲價廉如中號絨毯每條僅售二元六角半中號線毯二元四角半大床花被單每條四元棉鴛鴦毯第條二元六角半云 
[長豐新到時式絲織品]  
　　三馬路石路口長豐綢緞局近因十週紀念特將門面重加裝修並向各地添辦最新絲織物以供各界選購現已大批運到並已裝修工竣特自昨日起放盤一月各貨均照原定價格絲毫並未增加再行减低一折閃色印花軟緞每尺只售一元五角電光巴黎緞每尺只售九角加闊廠葛每尺只售八角八分線春每尺只售一元零五分另有廉價部閃色機緞巴黎緞華絲葛亦均色色俱全極便揀選 
劇場消息 
[民新公司攝製「玉潔氷清」]  
　　民新新片「玉潔氷淸」自攝製以來已成十分之五所攝各節規模均頗宏大昨日下午在徐家匯路某氏宅前攝製善堂送匾及靑年勵志會打匾一段演員及工人學生共千餘人交通一時斷絕極稱盛况茲聞該公司已備好汽船數只不日即當赴洞庭山攝製外景云 
[卡德贈送上海花女主角影片]  
　　少年電影明星汪福慶君爲國光影片公司導演之「上海花」一片第一次在中央大戲院開映時觀者咸稱爲寫實派國産電影之先聲劇中主角爲席芳婧女士貎頗娟秀表情亦細膩現此片在卡德大戲院開映該院爲歡迎觀客起見特贈送席女士最近小影一幀以資紀念故連日該院賣座甚佳云 
[神仙世界之新戲]  
　　神仙世界開幕以來戲劇一部份諸藝員競爭尤烈如大京班之左公平西連台戲星社之范高頭文明戲女子京劇之駱艶等等開演迄今觀者莫不嘖嘖歎賞現聞該世界之女子京劇又着手排演（要自由不自由）本戲星社則由張嘯天君主編「好兒女」新劇皆對於專制婚姻有所發揮而大京班方面除趕排七八本左公平西之外又復着手編排風流天子本戲日夜練習「不日可以出世云」 
 
 

Page 18

 
 
1;第一萬九千零九十號;中華民國十五年 西曆一千九百二十六年四月二十七號
星期二 * *[新世界將舉行萬國百技大會]  
　　新世界自今春將南北部各場所大加整頓後日常營業頗形發達游客咸贊其布置之新頴尤以晨游爲最益衛生茲聞爲提倡技術起見不日將舉行一種萬國百技大會將國内外著名奇巧之技術搜羅富有無論一技一藝以能有精采足使觀衆娛悅者皆得入選並有優美贈品較去歲贈品百戲大會尤爲别緻現正在着手進行中一經預備齊全即定期宣佈云 
[神州新片「僞君子」本事（一）]  
　　某處市政籌備會的開始就分做兩派一派憑着他們的專門的市政學識想謀都市的幸福一派施行他們的卑而齷齪陰險的伎倆想操縱市政而保持他們私人優越的地位前一派的重要人物是美國耶魯大學留學生林國傑新靑年社社長丁新民新靑年社社員陳壯飛等後一派的重要人物是劣紳史伯仁道德會會長胡知義以及負有虚僞的聲望的馬千里傅仲臣等 
　　開幕時這兩派的人在一處開會他們在會議着組織一個市政籌備委員會要舉幾個委員出來但是前一派的人說這是民衆的事情委員應中民衆選舉出來後一派的人主張委員由主席史伯仁指定選舉結果因後一派的人用了卑劣的手段前一派的人完全失敗史伯仁爲委員長胡知義等爲籌備委員 
　　這個時候林國傑在耶魯大學得了法學博士學位在將要動身歸國之前先草成了一個市政計劃書寄給他的妹妹梅侣囑轉交市政籌備處執事人 
　　梅侣就把這個計劃書送給史伯仁伯仁看了明知這個計劃書極有價値同時内心又自思没有學力擔負這改良市政的重大責任但因此更引起他的嫉妒和私利心恐失去他們少數人的特殊階級的地位於是用陰險的手段來掠奪這個市政的操縱權新靑年社社長丁新民因爲一般無市政學識人的做了籌備會委員又氣憤又變慮就召集同志在市政籌備處門口做羣衆的示威運動要史伯仁等退讓史伯仁一面用欺騙的手段平了羣衆的怒一面積極的與傅馬胡三人密商運動市長的方法 
　　史伯仁與林國傑的父親本係世交林家很富有史老想騙取林家的錢來做市長的運動費而苦没有方法史老有個外甥叫做高比天的埀涎梅侣之美要史老爲他設法史老就利用靑年人的心理把比天介紹給林家去做賬房他們就從中作弊朋比爲奸起來 
　　林老太太被史伯仁的陽善陰惡的行爲所騙着深信而不疑而伊的女兒梅侣素疑史老的虚僞勸其母不要深信但林老太太是一個老實的婦人以爲年靑女兒的說話無足輕重不甚注意梅侣因爲他的母親不相信他的話沉悶之極就去看伊的朋友丁蘭芬丁新民之妹當伊從伊自己的家園中出去時高比天提着一隻花籃及一本戀愛詩集迎上去他就把那花籃和詩集送給梅侣梅侣斥之而不受伊到了丁蘭芬家裡就和新民商量了一條妙計去揭破史伯仁的黑幕 
[天氣報告]  
　　徐家匯天文臺昨日下午四時三十分氣象預報云天色有雲自揚子江口以南間有降霧與無風地方東海之上有東風駡鞍島以北風微無定向又昨日下午三時前二十四小時内本埠氣温最高七四·八最低五二·○去年同日最高七四·○最低五○·○ 
[更正]  
　　二十三日本刋載鄭榮君無線電收音機製造法一文中有介紹「實用無線電話收音學」一書爲可聲公司出品可字係天字之誤特此更正 
 
 

Page 19

 
 
1;第一萬九千零九十號;中華民國十五年 西曆一千九百二十六年四月二十七號
星期二 * *   
 
 

Page 20

 
 
1;第一萬九千零九十號;中華民國十五年 西曆一千九百二十六年四月二十七號
星期二 * *   
 
