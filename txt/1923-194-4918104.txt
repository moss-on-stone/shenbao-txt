# 1923 - 194 - 4918104

 

Page 1

 
 
第一萬八千一百零四號;中華民國十二年 西曆一千九百二十三年七月二十二號
星期日 * *   
 
 

Page 2

 
 
第一萬八千一百零四號;中華民國十二年 西曆一千九百二十三年七月二十二號
星期日 * *   
 
 

Page 3

 
 
第一萬八千一百零四號;中華民國十二年 西曆一千九百二十三年七月二十二號
星期日 * *時論（本報特約） 
[國民制憲答客問] [  陳霆鋭]  
　　客有問於予者曰方今中國外邪内感相迫而至扁鵲不作膏盲巳深吾國其從此淪亡矣乎雖然爲國民者究不可不於此存亡絶續之交别圖一救亡之策試問其道究何在哉 
　　予曰制憲哉制憲哉吾非謂憲法一經制定即可起國家於沈疴但憲法者一國之指南針也至少可以端示全國國民之趨嚮而爲漸次建設之張本否則頭痛醫頭脚痛醫脚枝枝節節而爲之其弊有不可勝言者民國創造至今亦幾經憂患矣但國民目光短淺徒知撤除目前之障碍物對於根本大計從未爲大規模之運動統觀民國歷史此實最爲傷心之事五四之役國民供巨大之犧牲僅僅換得三四國賊之免職亦可謂得不償失矣一國賊退十國賊進政治何有淸明之望乎推原其故即由於國民未知根本救治之方以致藥石亂投病反弗瘳也根本之方何在即在制定憲法 
客曰制憲重要夫豈不知但制憲之權約法授之國會今吾人惟有靜候國會之制定而巳以子之見現在國會果有制憲之可能性乎 
　　予曰否否欲待今日國會制出憲法將俟之河淸蓋此萬惡國會非特無制憲之可能性藉曰能之國民亦斷不能容許其制出不合時宜之憲法此次國會重集宜若可以專心壹意完成大法乃黨見水火專欲難成爭權爭利醜聲四溢其多數議員之所希冀者五千元之選舉費而巳憲法憲法乃與若輩風馬牛不相及之物也證以歷史可斷其無制定憲法之可能性矧加以南北國會裂成爲二不轉瞬間法定期滿即其惡貫滿盈蓋棺論定之日也藉曰如天之福竟能制出憲法矣則必爲一種苟且缺裂不合時宜之憲法勢將成爲將來中國進步之大障礙國民斷不可以容忍之故今日國民當絶意於國會制憲而以國民制憲爲第一要義客曰國民制憲固爲吾人之大願但不虞其與約法有衝突乎試問其法律上立脚點何在予曰國會者人民之代表也人民實爲全國之主體按之法理代理人如不能在想當期間内完成主體之使命或對於其所受之使命有蔑視或怠慢之行爲時主體可以立刻撤消其授命而無背於法今國會自首次召集至今已十有二載雖大半光隂多消耗於播遷流離之中但其實在開會歲月至於今亦將三年又每届憲議荒謬從事出席寥寥其不能在相當期間完成使命及對於使命有蔑視怠慢之行爲雖有蘇張何能爲之文其過而飾其非耶故國民撤消國會之制憲權爲極合法理之舉若猶以約法爲梗是眞淺人不知法理者也 
客曰國民制憲旣不悖於法理但以事實言其利益何在可一聞其詳乎 
予曰唯唯所謂國民制憲者本非全體國民參與制憲之謂也乃由國民選出制憲代表若干人組成制憲會議憲旣制成交由人民追認自身即隨之消滅言其利益約有數端代表惟一職務既爲制憲無政治問題以亂其思慮無選舉賣買以惑其觀聽必能乃一其心在限定之時期内制出憲法其利一代表職務旣限於制憲則舉出者必多富於政法學旘之人而且以發財機會絶無之故惡劣分子自不涉足其利二憲會超然於立法行政之上者也任期甚短而且暫制定之憲必能斟酌國情而無倚輕倚重之弊其利三制憲會代表旣爲現時人民所選出必眞能代表現在之民意較之千夫所指陳腐老朽之國會其優劣爲何如哉其利四由此觀之國民制憲實爲今日救亡之良方 
客唯唯稱善而退 
國内專電 
　　北京電王克敏覆保請另覔替人曹覆排除障碍願爲後盾熊炳琦王毓芝先後勸王并以治安責王仍堅辭謂如不相諒卽避西山馮玉祥亦電話勸駕王懷慶亦親往勸駕并謂願與公同進取王謂予實無能力就職卽就後亦無法使餉項有着幸勿爲無謂之强勸閣員怪王當初何必表示允意現在另找他人不及措手仍硬要王出並擬動以利憲至少須王指定一人今晨再强王二十一日下午八鐘） 
　　北京電王克敏不就原因（一）津軍火須三百萬元軍火介紹費百五十萬元無力致此（二）保洛對本人不甚愛惜（三）克利斯浦圑以議長出函不認爲議議公意停止談判（四） 
以鈔票二百萬現洋百五十萬交津某商行押櫃發鈔五百萬被拒絶不允二十日曹電王稱吾公並電高熊力勸但財長需王以其有法弄錢今王無法弄錢故一面令汪士元預備鹽署代財但汪自量亦未敢上臺王承斌電京主硬促王上臺否則以治安責王但益不敢出（二十一日午一鐘） 
　　北京電日前克利斯浦電津撤回借欵條件謂國會正式通過後兩個禮拜可交欵議長公函不能作數應旣撤銷談判（二十一日下午一鐘） 
　　北京電二十一日午午後二時政圑恊商會牟琳等八代表見吳毓麟吳謂王克敏不就財政大僵正挽勸中又謂曹錕請撥三十萬歲費决不反汗但尙未凑足（二十一日下午八鐘）　　北京電今日吳毓麟電曹京漢沿線土匪如無剿除則某不能爲交通總長（二十一日下午一鐘） 
　　北京芳澤訪高凌霨高託病囑王毓芝招待王昨由保回無甚結果（二十一日下午鐘） 
　　北京電葡使初訪吳毓麟吳未見交秘書代見使圑對攝政閣員不出面頗致不滿意（二十一日下午一鐘） 
　　北京電義械價三百萬電發支票尙盼現金洋商向津王索欵交貨並謂先付百五十萬始能脱手因介紹費不付貨不能卸 
　　　　　　　　　（二十一日下午一鐘） 
　　北京電二十日曹錕電顔惠慶希來保一行顔覆俗事未了容日再謁（二十一日下午一鐘） 
　　北京電昨攝閣發表任命王汝勤爲長江上游總司令（二十一日上午十二鐘） 
　　北京電馬（二）（十）（一）憲法會議到四百七十一人流會（二十一日下午八鐘） 
　　北京電馬（二）（十）（一）閣議到兩閣員未議何案（二十一日下午八鐘） 
　　北京電葡使二十日見吳毓麟及顧維鈞（十十一日下午一鐘） 
　　北京電葡使今夕回北戴河 
　　　　　　　　　　　（二十一日下午一鐘） 
　　北京電外部以日政府不能撤艦之答覆電湘趙除力爭外希湘一致交涉（二十一日下午一鐘） 
　　北京電美洲領事周啓濓等六人電部若不滙欵三個月七月底閉館（二十一下午一鐘） 
　　北京電馮玉祥二十日由財部索去印花税票不五十萬元（十十一日下午一鐘） 
　　北京電曹錕電高吳等王克敏不就職不如仍令張英華回任但高吳均不贊成現定汪士元張弧二人中擇一任用（二十一日下五鐘） 
　　北京電籌辦大選現由王承斌熊炳琦陸錦三人擔任（二十一日下午五鐘） 
　　北京電顧維鈞本定下星期就職但高恐其來當首席言少川未經國會通過不能掌閣顧興少沮 
　　　　　　　（二十一日下午五鐘） 
　　天津電王毓芝巧電高五促憲電曹使已允拍發請轉叔魯煥章懋軒考伯巳另行電告（二十一日下午三鐘） 
　　天津電張嘉璈函津友王此時長財無補國家有損中行巳極力勸止（二十一日下午三鐘） 
　　天津電張國淦令江天鐸赴洛見吳吳言三月後另有辦法又聞吳囑王克敏籌欵六百萬（二十一日下午三鐘） 
　　天津電大頭巧電王承斌等議員可設法回京惟高托病歲費毫無計劃長此下去不僅出京者無可挽回卽在京者亦將紛紛南下一公國家柱石定有嘉謨盼電示 
　　　　　　　　（二十一日下午三鐘） 
　　天津電高十八晚電保顧王經苦勸一點之久王復推諉謂浙奉漢港分行電甚强硬若就財長銀行斷交於政府無補請留三日爲考量餘地顧允俟王就職後再加考慮形勢甚爲困難希早籌辦法　　　　　　　（二十一日下午三鐘） 
　　天津電張紹曾在新明大戲院觀碧雲霞議員某爲張劃策不如通電認黎免職令拆攝政内閣臺張不肯極牢騷（二十一日下午三鐘） 
　　天津電褚輔成等因軍械事正式通告義使請毅然廢約（十十一日下午三鐘） 
　　天津電靳雲鵬因借欵關係與永井柳太郎會晤聞靳改期秋間赴日　　　　　　　　（二十一日下午三鐘） 
　　天津電陸錦奉曹錕命與曹四接洽昨回保復命（二十一晿上午三鐘） 
　　天津電張英華張競仁除派淸衣某在公債司僉事上行走外復派司會科開除某茶房在總務廳僉事上行走分司會科辦事該科長李炳麐極難爲情部員某論此事有 
 
 
 

Page 4

 
 
第一萬八千一百零四號;中華民國十二年 西曆一千九百二十三年七月二十二號
星期日 * *二張污辱士類太甚儻非高堂白髮惟有效魯連蹈東海語 
　　　　　　　（二十一日下午三鐘） 
　　天津電王克敏决不就財長黨局囑覓替人王有舉汪士元自代説 
　　　　　　　　（二十一日下午三鐘） 
　　天津電確訊王揖唐未到滬馬良今日始來津（二十一日下午鐘） 
　　天津電議員無日不促黎南下黎有難色（二十一日午三鐘） 
　　天津電二十日黄陂派趙伸赴滇派李根源赴滬聞李日内卽首途 
　　　　　　　（二十一日下午十一鐘） 
　　天津電在津議員止六十餘人俟在京二十餘人來齊卽全體南下聞不過一星期卽可起程 
　　　　　　　（二十一日下午十一鐘） 
　　天津電孫中山代表王鴻儒浙代表方昌二十日來津謁段接洽時局問題（二十一日下午十一鐘） 
　　天津電二十一日日探長馬塲内在新旅社归中西各國探長對中國時局謀協助辦法（二十一日下午十一鐘） 
　　濟南電報載向英法日意借欵五百萬爲制憲費以青島關税擔保今日議員党同穆等通電反對 
　　　　　　　　（二十一日下午六鐘） 
　　濟南電鄭士琦今日壽辰軍政界咸往祝（二十一日下六鐘） 
　　奉天電張收容各處閒散軍官已達二百九十餘頃又編炸彈隊派某參謀爲總隊長（二十一日上午十二鐘） 
　　奉天電中東路俄匪圖擾甚亟並發過激傳單張擬分五路聯防 
　　　　　　　（二十一日上午十二鐘） 
　　漢口電袁祖銘皓（十）（九）電據王師長删（十）（五）電寒（十）（四）在隆昌朱巿撃潰賴部一支隊獲敵器械甚夥敵潰内江現將司令部由永川移隆昌以便指挥虹（二十一日下午六鐘） 
　　漢口電吳因後方空虚令綏定吳新田部第七師由開縣移駐夔萬前擬抽調胡寇兩旅各一圑入川現以嚴防湘西作罷（二十一日下午六鐘） 
　　漢口電聞楊森因後援不力戰無進步已電洛告病乞退（二十一日下午六鐘） 
　　漢口電孫傳芳來鄂傳係向蕭商借二十萬元（二十一日下午六鐘） 
　　漢口電漢商會及各圑聯合會號（二）（十）日均觀迎留日學生湯潘二代表湯潘定二十一晚赴安慶再由蕪湖轉寗滬（二十一日下午六鐘） 
　　漢口電院電蕭迅令潘旅會同靳師將桐柏豫匪包圍救梅出險蕭將電轉潘聞潘請洛調飛機一架帮同示威（二十一日下午六鐘） 
　　漢口電湘鄂前發起組織全國外交後援會總會現湘派代表熊亨五來漢與鄂代表楊貞生赴滬接洽　　　　　　　　（二十一日下午六鐘） 
　　長沙電湘軍將領亦聯電中山請主持組織聯省政府林議長亦將發電爲同樣請求（十九日下午四鐘） 
　　長沙電宋魯自湘鄉來電對湘西問題有可以和平處東不至發生戰事説截至十九日止前方仍未接火湘西各軍多向鹽商提借商本作軍費准商公會迭得各淮商電已電政府邀免（十九日下午四鐘） 
　　長沙電英日兩領緘趙請將從前濫發賦票及近來預塡賦票向淮商借欵等事取銷並請制止謝使提挪鹽欵謂與借欵合同違背 
　　　　　　　（十九日下午四鐘） 
　　長沙電林支宇致孫文電約法信用墜地無餘莫如順應潮流厲行聯治西南提倡此義外已一致顧無具體組織湘軍民一致電懇鈞座主持建設聯省政府情詞迫切實出至誠務懇當機立斷爲西南謀圑結卽爲大局策安全另電西南首領年來西南雖有形隔勢禁之處國有大故卽捐怨言和虚僞之中央旣已打破聯治之建設斯應代興湘省長及軍界電懇中山出膺艱鉅望協力提携等語（二十日上午十鐘） 
　　長沙電宋魯謝吳四軍官通電稱頃上省長一電略謂護法軍興幸賴鈞座驅湯驅張嗣又首倡自治功德所播萬衆歡騰邇來鈞座電懇孫大元師主持大政救國心切溢於言表此次蔡君鑄人自號奉元首命令職綰軍符居心實屬難原惟經職等勸告嚴飭軍隊謹守原防務懇勿遽用兵另圖解决關係綦重伏乞採納等語鶴庚等以湘局如斯不堪再擾解决之方須俟另圖諸公卓識宏謀務須共籌良法解此難關以無負我省長歷年維持湘局之德意（二十一日上午十鐘） 
　　長沙電蔡部兵力有兩旅四游撃隊六營除兩旅外槍只兩千上下出桃溝者爲十旅全部第一游撃隊機槍兩連砲兵一連前線抵欷店省軍在興隆街拒守出漵浦者爲九旅全部第二游撃隊宁魯電邀審計院長陳强赴湘鄉商和解辦法陳二十日首塗（二十一下午三鐘） 
　　長沙電林支宇電蔡勸服趙令謂餘事均可從長計議湘西縣籍省議員集議决請議長開協議會討論和解蔡事林巳允（二十一日下午三鐘） 
　　長沙電洪江防軍開赴前線後方由黔軍維治官（二十一日下午三鐘） 
　　香港電十九日孫召各要人開會議楊希閔亦在座内容甚秘 
　　　　　　　　（二十一日下午七鐘） 
　　香港電孫定二十一赴東江督師許崇智亦隨行（二十一日下午七鐘） 
　　香港電十八粤軍有兵三四千直趨博羅欲解惠圍故圍惠楊許軍及劉軍一部皆調回博羅增援正激戰中同時惠城粤軍開北門衝出惟被劉軍敢死隊數百乘勢撲入彼此短兵相接劇戰移時始將敢死隊驅出粤軍尾追又爲下馬莊之大砲撃射不能進未幾有大隊劉軍反攻粤軍再退和城固守是夜聯軍稍怠粤軍縋下敢死隊百餘人襲北門劉軍東南北門粤軍同時衝出聯軍不敵退十餘里藉鷄把山下馬莊爲掩護　　　　　　　（二十一日下午七鐘） 
　　香港電范石生擬擁楊蓁爲淔軍總司令孫擬廢該職以息爭端 
　　　　　　　（二十一日下午七鐘） 
　　香港電此次聯軍攻梧桂將馬葆初暗召所部開會議决除派兩代表謁魏邦平訂三條件㈠馬擔任交出梧州聯軍停攻㈡馬部駐梧約十營准收編歸魏節制㈢粤艦未到梧由馬維治安雙方訂妥後兩岸砲臺卽懸白旗蒙仁潛陸雲高亦降聯軍實未發一砲卽得梧城現鄭潤琦率三千人向昭平進撃李根雲鄧瑞徵何才傑等 
　　　　　　　（二十一日下午七鐘） 
　　香港電譚延闓足生瘡須延數日方返湘（二十一日下午七鐘） 
　　香港電胡漢民有長粤説 
　　　　　　　　　　（二十一日下午七鐘） 
　　香港電國議員王恒昨抵粤聞携津某巨公函呈孫（二十一日下午七鐘） 
　　安慶電皖北匪氛日熾蘇皖剿匪副司令史俊玉頃赴睢溪口渦陽蒙城一帶布置防務（二十一日下午七鐘） 
　　板浦電中正鹽圩有匪二百頃由白鎭使緝私營會往剿辦 
　　　　　　　　（二十一日上午十二鐘） 
　　無錫電劉廉彬案二十一日仍未覆騐（二十一日下午八鐘） 
特約路透電 
[北方時局紀]  
　　二十一日北京電各國關於臨城案之牒文似不致於十日内提出曹錕致電王克敏詢其在保巳有約呂何以今復拒不就職並指其爲一銀行之利益而犧牲國家馮玉祥王懷慶昨日謁見王克敏請其就職王不允汪榮寶仍辭意甚堅恐致的府未能勸其赴東京 
　　二十一日北京電軍界傳稱徐州有法俄人各一開一飲食店秘以手槍賣與華人現均不逮 
[英國覆德牒文]  
　　二十日倫敦電英國覆德之文稿及説明書現巳擬妥明日可送達法政府並將儘速分送比意日美各政府　　二十一日倫敦電英國覆德牒之草稿巳分送協約國及美國大使署各報探悉文内於原則上接受德國允服從國際委員會决議案之建議惟未開明國際委員之組織及任命之方法文内建議六月七日德國牒文所提出之三種擔保將就其實利加以考慮而不礙及其效能問題文中又以愼重之詞勸德國廢止消極抵抗所致法國述覆牒事之公文亦請法國寛施控制魯爾之措施聞致協約國之公文曾聲明所議組織之委員會極可依和約範圍行事並謂將以正當之精神討論協約國之債務各公文措詞非常和緩致法者尤甚現望藉此可令協約國歸於一致 
[魯爾境内情况]  
　　二十日巴黎電魯爾境内現無破壞行爲之報告德人利用協約國所管理之火車者逐日增多故火車往返次數業巳大加金融缺乏商業因以阻滯各巿政局及銀行現考慮擬創行輔幣加給工資之談判現巳發生聞據愛森五金業僱主與工人間所立之合同工資按照年齡遞加每小時自二萬一千至二萬四千馬克礦工每日工資刻爲十五萬二千馬克擬要求加至二十萬馬克 
[馬克紀聞]  
　　二十日柏林電德國國家銀行與各銀行會議後發出通告規定購外幣者必須存有德馬克之十足欵項而　可國家銀行昨决定停止滙票貼之辦法使外幣之要求减至三分之一 
　　二十日倫敦電今晨德馬克價因德意志銀行决議停止匯票貼現頓落至每二百萬易英金一鎊後回至一百五十萬法佛郎收盤價七七九○比佛郎價九四七五 
[俄代表與洛桑會議]  
　　二十日洛桑電俄外交當道齊吉林接洛桑會議之請書後現巳答覆允於規定時期三星期内在君士坦丁簽字於海峽公約俄國覆文仍追述俄國反對此種解决之意然俄國之允簽字可視爲洛桑會議最重要之特色衆謂俄國此舉實含政治作用蓋欲運動西歐列强承認俄政府也 
[美政府與土國讓與權]  
　　二十日華盛頓電國務院答關於哲斯特氏讓與權之訽問謂美政府並未向哲斯特予以如遇爭端美政府定保障其權利之道德上或政治上保證國務院並未收到此項讓與權之眞確副本國務院所注意者僅在門戸開放及商務上均等機會之維持耳又謂國務院之報告並未表明此項讓與權是一種專利云 
[中法實業訟案]  
　　二十日巴黎電中法實業銀行案今日又開審白台洛氏之律師向法庭致辯護詞謂專家杜嚴氏最初報告書有一九一九年底該銀行借貸對照表所載之利益尙在可適當認爲眞正利益之範圍内等語乃杜嚴雖有此斷語而白台洛竟於一九二一年十月十三日被控時距國會開會之日僅早三日嗣後此案有政治性質白台洛與其同事遂爲政治競爭中之犧牲物該行董事或不免於辦事不愼之責如未留存充分公積金事即其一證但並未犯辦理顢頇之罪並無破壞信用之行爲云云下星期四日判詞可望公布 
[日員之新加坡軍港觀]  
　　二十一日倫敦電倫敦日使署海軍隨員對新聞記者言及國會對於新加坡築港問題之辯論會謂英政府此項决議乃在軍略上穏健而極重要之舉以此後若干年内大戰艦仍爲海戰中分决勝負之要素也日本殊無惶駭之理由新加坡距日甚遠猶直布羅陀之與華盛頓新加坡事羣言喋喋殊屬無謂國際關係常爲預料戰爭之恐慌所破壞各方面皆須永久和平凡軍備計書苟範圍不大適可增進和平至於日本爲白人的澳洲之禍一説實爲愚妄之談云 
[墨將軍被剌]  
　　二十日奇華華電墨西哥著名叛黨領袖維拉將軍今日於部下之人索餉起爭之際中彈殞命 
　　二十日墨西哥城電據官塲宣稱維拉將軍由加魯蒂洛赴巴拉爾時遭人狙撃登時殞命其書記及衛者三人亦遇害墨總統巳命以軍禮安葬維拉將軍 
[英港工罷工失敗]  
　　二十日倫敦電船港工人罷工之舉顯巳失敗利物浦工人上工後孟郤斯特工人亦决議上工史密士菲爾特肉業工人亦决議上工 
[各國近事紀]  
　　二十日巴黎電本年因節省經費之故停止陸軍大操 
　　二十日巴黎電國際聯盟一致建議於明年前六個月内舉行世界電報無線電報大會 
　　二十日倫敦電牛津大學今日以文學博士名譽學位贈亞洲學會會長查末斯勳爵及駐日英大使艾理哇爵士因逢亞洲學會百年紀念之故 
　　二十日紐約電紐約禁酒聯合會某要員被控竊盜及僞造證據當道巳請立法員調查該會行動被告不認犯罪巳具欵保釋 
　　二十日孟買電塔塔實業銀行之股東今日通過一决議案贊成與印度中央銀行合併按兩銀行合併之議巳爲中央銀行股東所贊同 
公電 
　　漳州陳亮通電各報館均鑒亮慙謭陋且乏宦情此次侍罪漳河道署原本敬恭桑梓之義作披髮纓冠之舉幸臧總司令治軍嚴肅漳厦之問保留凈土擬俟閩局底定即行引退乃報載二十九日攝政閣議欲任命亮爲汀漳道尹披閲之下惶駭莫名用特通電否認以遂初心抑亮更有求者方今國紀蕩然民生凋敝中原現分裂之象列强萌共管之心諸君謀國敝履權位共策安全猶虞不足何堪羣走極端視國家爲孤注自維言輕當難邀聽匹夫有責敢安緘默倘蒙鑒納愚忱較之錢以榮名拜賜多矣陳亮叩陽印 
　　延吉縣敎育會代電上海申報鑒頃致北京外交部奉天張總司令一文曰北京外交部奉天張總司令鈞鑒查延邊自琿案發生日人藉口增警入籍墾民强迫歸順復於各鄉村鎭徧設鮮人居留民會名爲自治圑體實係日人間接行政機關調查徵課無異官廳日警日領隂爲庇護稍有反抗横暴交加近以張學董取缔該會私立學校日人竟行逮捕是直以鮮人視我且以治鮮之法治之履霜漸冰後患堪虞仰念諸公關懷國權對此强暴諒深憤慨務祈嚴重交涉撤退兇横日警散禍國民會延邊幸甚中國幸甚臨電不勝泣涕待命之至吉林省延吉縣敎育會叩佳 
國外要聞 
[德國特約通信（王光祈三月二十五日柏林）]  
　　柏林來比錫德蘭斯登柏林㈢來比錫賽會之性質及其内容記者前昨兩函巳將此次來比錫賽會公所招待外國新聞記者之情形及其用意略爲介紹茲請再將該處賽會之性質及其内容一一敬爲讀者諸君詳陳之 
來比錫賽會名爲mustermesse譯言之即（樣本賽會）也因此之故所有會中各店陳列物品皆不出售凡欲購買者只能向該店指定樣本令其照製約期交付大概此種赴會商店皆係製造工廠無不乘此時機承攬大宗生意專以廣告術一項而論即巳令人神移目炫應接不暇今請舉一二爲例廣告中有在天上飛行者每當夜色深沉之時輒有飛和機一架繞行空中機下綴以電燈成一字形其文爲odol蓋一種洗牙水之招牌也有在地上影射者各家商店門首往往用幻燈一具將其仿單影射於大街之上行路之人偶過其地無不埋首注目有在街上結隊游行者各家工廠僱用男女若干扮成奇形怪相手執該廠招牌結隊游行街上頗似吾國之東嶽大會有在店開演電影者各大工廠常將該廠工作情形製成影片使人閲覽以廣招徠總之五光十色各出心裁花様翻新引人入勝同時來比錫賽會公所又復盡力擴充應付得宜因面來比錫賽會遂有與年俱進之勢茲將德國各地賽會及歐洲各國賽會之參與陳列者數目一爲比較則知來比錫賽會蓋巳隠執全歐賽會之牛耳矣 
國别賽會地點　　賽會日期　　　參與陳列者之數　　　　　　　　來比錫　　　　一九二二年三月　　　一二五八六　　德國 
frankfurtam　　　　一九二二年四月　　　　三五○○breslau　　　　　　　　一九二三年三月　　　　一三三一Konigberg　　　　　　一九二二年二月　　　　一五五三　　英國 
　　倫敦　　　　　　　　　　　一九二二年二月　　　　　八六二birmingbam　　　　　一九二二年二月　　　　　六○○　　法國 
　　巴黎　　　　　　　　　　　一九二二年五月　　　　四五○○　　里昂　　　　　　　　　　　一九二五年三月　　　　二二○五　　意大利 
malland　　　　　　　　一九二二年四月　　　　二○○○padua　　　　　　　　　　一九二三年六月　　　　　三二五　　比利時 
brussel　　　　　　　　一九二二年四月　　　　二二一四　　瑞士 
basel　　　　　　　　　　一九二二年四月　　　　　八一二　　荷蘭 
utrecht　　　　　　　　一九二二年二月　　　　　九○九　　瑞典 
gotenburg　　　　　　一九二二年七月　　　　　二七○　　丹麥 
fredericia　　　　　一九二一年八月　　　　　三○○　　那威 
kristiania　　　　　一九二一年九月　　　　　四二○　　西班牙 
barclona　　　　　　　一九二二年三月　　　　　六○○　　奥大利　維也納 
　　　　　　　　　　　　　　　一九二二年三月　　　　四○五六　　匈牙利 
budapest　　　　　　　一九二一年五月　　　　一○○○　　捷克斯 
prag　　　　　　　　　　　一九二二年三月　　　　二○八三　　拉夫 
reichenberg　　　　一九二一年八月　　　　三一六○　　芬蘭 
helsingfors　　　　一九二一年六月　　　　　三五一故就來比錫賽便之參與陳列者數目而論實可稱爲歐洲第一其魄力之雄大更可以由此想見一二然來比錫賽會之有今日並非一躍至此乃由其常事者歷年苦心孤詣慘淡經營始有現在此種成績茲再將該會歷年發達情形列表比較如左（未完） 
 
 
 

Page 5

 
 
第一萬八千一百零四號;中華民國十二年 西曆一千九百二十三年七月二十二號
星期日 * *   
 
 

Page 6

 
 
第一萬八千一百零四號;中華民國十二年 西曆一千九百二十三年七月二十二號
星期日 * *國内要聞 
[北京通信] [  頑石]  
　　瀕於流産之王財長 
　　王克敏自經高凌議等任爲財長以後即着布置欲爲登台之預備惟以種種困難急待解决不得不與曹吳作詳盡之接洽以求諒解不意赴保赴洛之後所得效果乃與其所期望相去至遠故昨今兩日王氏已不欲再作財長之夢北京四零五落之閣員至此又少一人張英華巳去顧維鈞不來僅憑高吳李程支持殘局亦可謂巳近末路巳 
　　王克敏之歷史盡人知之此次所挾以登台者除蘆鹽濟淮及鹽出品等零星計畫外其所欲藉手以成大事者實惟承認金佛郎一案兼以債權各國要求甚力而比爲尤甚傅開比義及日斯巴利亞巳决定取一致行動要求甚力且有對待之預備並據比使王景歧電告外部故王此次出台非拉同顧維鈞一起不可其初即堅執此見欲以顧當外交之衝而承認金法郎取悦於友邦活動外債以救此難關不意攝閣命令甫下巳惹出張廷諤爭鹽署長之一幕有左右做人難之勢而金法郎一案又爲各方之所攻擊各分行等又恐王就職後牽動中行之金融多方勸阻而此次赴保洛之結果又不能美滿倦而思返殆亦有不得已者歟 
　　王之赴保兼挾有預先商定之電稿以去乃至保後不爲曹錕所採納傳聞保定於王離保之後有電致高凌爵謂王某携來之電稿促憲一層巳經有電在前無再行催促之必要緩選則此時未便發電其中措辭亦有尙須修改者如必需發表當再商定鹽長一層巳囑其回京接洽惟叔魯籌欵範圍未免狹隘據其所言金佛郎一案不妨承認以便活動外欵亦囑其回京接洽云云是保定對於王氏籌欵之能力有不盡滿意之處已可於電中窺之及其自保赴洛方抵鄭州即有洛吳所派之某氏在鄭迎候並告以吳氏不干政主義以表明態度故王抵洛後與洛吳作敷衍門面之應酬未及數小時即驅車返京而其所預定之計畫乃無從發展嗒然若喪矣 
　　王以中國銀行總裁之地位欲兼以一身爲財政總長於勢不可能故自財長發表後起而尼之者大有其人而滬行來電尤足以促人注意王氏不得不向董會提出辭職亦必經之階級而金還或馮耿光繼任之説大起雖准辭總裁與否未經中行之行務總會開會議决而金馮繼任之聲則固准辭之動機也至前晚王氏回京披閲中行所接之各處來電均勸王勿爲財長而奉天分行來電尤足以令王氏受一撃故以奔走保洛僕僕不遑之王氏回京後未及稍事休息昨早即赴中行有所接洽中行之董事等亦即於同日下午開行務總會决定拘留王氏速辭財長且由中行推代表往謁高吳而王氏不就財長之聲乃喧傳於九城矣 
　　催促王氏出就財長者高吳等皆抱此希望以爲王旣登台則顧維鈞曾有同時就職之口頭約束亦可以促其實現顧之態度近數日巳不如前若再加以王之變卦則連日之所經營又付流水傳聞高於昨日得信後即電告保方謂王克敏旋京後有消極之表示凌霨現在患病毓麟以交通債務日夕籌畫部務甚忙惟鼎新逐日披閲公事國事重任决非三數閣員所能支持顧之就職尙在猶豫昨商請顔駿人担任外長亦復多方推諉不允承認國事至要望電促王顧二人即日就職以維政局云云保方若何復電雖尙未可知面王鑒於四周之空氣巳有不入漩渦之表示縱令保方一再電促經幾次之縝密考慮又不知生若何變化矣 
　　鞏固中樞之説雖傳之已久而實則覓人不易而外交財政兩席尤爲難關顧維鈞鑒於外交空氣之惡劣國内輿論之激昂欲前又却不肯斷然爲保派所犧牲前此之拉顔惠慶王正廷一同出來亦即其躱閃之一法王氏則意態如此欲其爽爽快快就職恐亦非短時間之所能如於王氏之外再覓一長財之人以負搜括選費之責任尤非易言補充閣員四字恐長等諸夢幻矣（七月十九日） 
[北京通信] [  勗公]  
　　内閣殘破中之財長及秘長問題 
　　殘破不完之内閣任事者復不能同力合作益呈零落之象數旬以來高張等之互相鬭法恍如八仙過海各顯神通迨日前張英華辭財長以去張廷諤調鹽署長亦將脱離内閣關係是等活劇至此總算一幕告終惟張廷諤之改任鹽署本非出於高等之誠意乃一種調虎離山之計故一面提出閣議通過一面即由王克敏以不副署擋駕以示取瑟而歌之意逆料張廷諤必知難而退且張英華巳被排擠張廷諤益孤立無援當更無戀棧餘地不意張廷譯亦健者胸中早抱寗死戰塲不甘退却之决心任彼方如何威迫利誘對於秘長一職絶口不提辭之一字且運用種種手段以相抵制致高氏夾袋中之周某及連日奔走之楊某預備一嘗秘書長風味以爲宗族交游光寵者幾於望眼欲穿終不能化粧上台高固很毒張亦堅忍可稱棋逢對手聞張廷諤前曾對其左右云高五如眞要我走也不妨直説凡事公開總可商量若講運用手腕則誰人不會或者他眞以鹽署予我則我爲實利計亦不妨退出國務院以遂其心否則我學梁士詒不砲打到秘書廳我且不走看他能呌警察驅逐我嗎張復於晚夜深乘車入秘書廳向該廳掌管命令之某科將己之鹽長命令索回聲稱不要發表以表示不去之决心其於秘長一席殆有背城借一之勢高氏見其舉動如此亦無如之何擬俟王克敏返京就職後閣員中助高者多再籌他法以去之惟以二人權力之强弱論張廷諤恐終不免出於一走然目前實猶爲高氏眼中之釘高氏顧盼自雄之餘當不免有遺憾矣 
　　王克敏自財長命令發表後觀望數日鑒於各方趨勢不得不赴保陽一行本意欲由保之洛頃聞各種問題在保商議初無頭緒故即於日内返京至財長一席現亦無上台之意其所主張與外顧同時就職之説聞高五對顧猶從中作梗緣高以閣員席次問題深恐顧來出己之上故日日言盼顧來實日日阻顧之來其親信某氏日前曾對高言謂顧之外長未經國會通過公乃合法閣員顧即來亦當居公之下高聞之極以爲然幾於逢人輒道而法程素迎合高意近且向高獻計謂顧若眞來可翻羅案以窘之昌等消息傳於顧耳其就職意思巳稍活動者遂又陷於遲疑中矣 
　　王與高雖稱合作其得財長高帮忙之力尤多然王亦不喜高之跋扈而利顧之平易且外債可得其助力大有非顧來不可之勢此次赴保謁曹除所陳籌欵計畫外重用外交系人物亦爲其策畫之一預計王氏返京後必設法與顧聯袂就職將來顧王之間日見親密高王之間不免發生意見但自奉天中行獨立電至而王躍躍欲試之心又受一大打撃矣 
[王克敏又有不就傾向]  
　　因中行關係 
　　王克敏自保洛歸京外間多以爲彼即公然就職孰知事有大出人意料之外者即王已有不就職之風説是也聞王於十五日黎明到保即到光園謁曹首先陳述者即帶去之電稿曹以措辭不甚妥當須待修改後方能拍發而曹所擬修改之點即爲王所最注重者所謂聲明不願當選是也王對此雖覺失望然果其所修者仍隠寓此意則大體上尙無妨碍次復商及財政問題曹不出主張但勸其極力設法維持於國會經費尤爲注意王當於十五深夜由保專車赴洛吳佩孚得信早巳派人在站接待十六日下午與吳晤談頗有一段趣聞王兩眼幾近失明非相距咫尺者不能辨認兼之王吳係初次相見更難認職當王入客廳座中已有數客王不知誰爲吳佩孚佇立少頃不敢照呼後吳進前招待王始略解其人即爲吳佩孚坐談之下知無錯誤始覺安心聞吳對王談話多屬表面文章大意謂（足下儘可上臺我當以槍爲後盾）談次吳頗露不滿國會之意語至淋漓痛快時輒以手拍案洩其胸中抑鬱之氣會談二小時王即告别仍乘專車返京此王赴保洛之大略情形也 
王前晚（十七）十一時回京即有中行某君携近日所得各處董事監事股東各分行行長及各省勸王勿上臺之函電文件送其閲看聞各種函電中以奉天方面所來者尤關重要其一部分爲奉天袁行長報告奉行最近形一部分爲奉張及與其關係之人所來之恫嚇函電王披閲之下極爲焦急謂奉行萬一有事故發生則中行全局胥受影響某君當極力勸其勿因一人之進退致行基頓受打擊且謂王果上臺無論中行與王本人如何聲辨而外間之疑慮終不可釋此種局面即使可以維持下去亦不過三四個月舍長期之總裁而就暫局之財長爲個人計亦屬不利王聞言大爲所動唯以自身與保方關係太深且遠道就商巳有頭緒何能突然反腔某君即謂由中行董事監事股東出而挽留即以此爲口實决然辭去財長寗非上策王深然其説此昨日之中行董事會本來决定准王辭職推金還繼任而突變爲留王者即此之故也 
　　昨日下午三時中行開行務總會到者有董事張嘉璈金還馮耿光李士偉周作民羅鴻年李宣威等數人首由張嘉璈報告王克敏辭職經過情形傳觀各處所來勸王勿就職或速定繼任總裁確定營業方針之函電討論結果衆均認爲准王辭職與中行前途大有妨碍推舉張嘉璈金還周作民等三人赴王宅曉以利害勸王速辭並訂今日（十九日）上午九時向高凌霨等陳述中行不能許王入閣理由請其收回成命一面並將行務總會議决情形電復施肇曾張謇李銘盧學溥陳輝德章宗元各董監事其原電如次滬行轉施張李董事盧陳章監事均鑒寒電敬悉叔魯總裁去留於行關係極大璈等意見與公完全相同本日行務總會巳决定竭力挽留並推代表往謁政府收回成命必期達到目的以維行本並祈轉達股東諸君紓念璈還耿偉作澄鴻威巧 
　　聞王於昨日十一時到行與行員略談即去下午一時在石老娘胡同邀請吳毓麟顧維鈞等數人談話大約即表示個人不能就財長之原因結果如何則未探悉昨日張競仁曾令財部人員將總長就職通告送交王宅請其塡寫日期以備發表而王接到後即置諸屜中僅言暫緩故昨日下午財部中即有王總長不就職之説昨晚吳毓麟等又極力設法勸王即日視事但未知王之態度是否堅决而中行之留王又是否出自萬分必要王果能見機而退未始非明哲保身之道特以王與保方之關係觀之深恐其不肯擺脱耳 
　　又昨日王對某通信社記者之談話頗有可以注意之點特錄如下王云（此次前往保定與曹使面談鄙人先將一月以來各方所表現之情形面告曹使鄙意若非有切實表示使各方意見諒解則不足以轉變空氣鞏固大局又談及鄙人對於財政一席至多僅能於短時間以内以維持北京現狀爲度其他則力有未逮曹使頗以爲然與洛陽吳使所談大致略同本擬依此方針回京就職但到京以後中行送連日各處分行來電報告各方面頗有因個人之故誤會及於銀行故皆切勸鄙人勿離總裁之職總行之董監事等亦復以行務爲重相勗勉鄙人本意原以維持地方爲前提若因是影響先及於金融豈能恝然不顧故現在就職問題尙須加以細密考慮云云觀此談話王氏雖尙無决然不就之意然其欲前又却游移不定固甚然也 
　　另據順天時報載某方消息云王某曩曾聯合某四人出資四百數十萬以賤價收買中法銀行中國方面之存欵（額約千數百萬元）此次就職承認金佛郎問題則中法銀行亦得恢復舊業某即可獲千萬以上之利益擬由其中提出二百萬元以供直派大選運動經費又洛方當王承斌未晋京之前曾以電報致京略謂刻下大選應暫中止緣將來旣不免一戰故此時不如以大選所需備充將來戰費戰而勝曹帥自然正位總統何汲汲於大選爲倘戰而敗尙何大選之足云等語於是吳毓麟遂以電話邀王承斌來京王到京後與各方密議結果議决條件三項（但吳某與邊某不知）㈠請王克敏赴保洛呈閲停辦大選電報原稿徵求曹吳同意即行發表㈡大選停辦後表面仍與各黨派力事疏通暗中却積極籌措軍餉以一個月爲限並令軍隊向奉天方面進發與之作戰（但此計畫巳爲奉方侦悉亦有所備恐難如意且直派財政奇窘軍隊因欠餉過鉅時有不穏之勢但刻下均非所計故四五日前曹家花園開會（靳雲鵬亦列席）議决端節以前所欠之軍餉暫行停發其隂歷六月以後之軍餉决按月發放㈢囑小孫派議員在廣東組織護法政府主張舉孫中山爲大總統藉以離問孫段减殺反直派之氣勢但此計恐難收效緣前者孫中山曾派汪兆銘代表北上晋謁合肥聲明南方决無組織政府以求各方承認之事並謂中原一切悉聽段氏處置也 
[顧维鈞徘徊觀望之原因]  
　　旣慮前途之不利　　又懼得罪有力者 
　　顧維鈞就職之聲浪喧傳巳久忽而下山忽而回山忽而以議員過半數之勸駕爲條件忽而以羅案上訴爲口實究竟眞意如何莫明其妙爲高吳等捧塲者則日言顧維鈞巳决定某日就職迨日期旣到而顧之足跡仍不至東堂子胡同以愚所聞顧非不願爲外交總長所以躊躇未决者確因外問空氣太壞自身前途利害不能不縝密考慮第一層怕上台之後無辦法第二層怕即有辦法亦不過爲人傀儡彼在外交界地位本有牢不可拔之根基此時若爲一系一派効力轉多不利故也唯顧爲人意志本不甚强兼之近與吳景濓有蘭譜之誼吳之進言更爲有力且因相廹者甚急深恐對有力者失感亦非得計是以又有勉强承認之勢以吾儕觀之顧非至萬萬無可擺脱之時仍當支持其游移不决之態度昨晚有人以顧之談話投寄京中各報察其辭意多屬模稜兩可之言姑照錄之顧對某訪員云余自四月間奉命迄今尙未就職近日京中一部分報界頗多揣測之詞余試言其梗槪當初在國會期内按照法律手續自應俟國會通過方能就職嗣因國會未能將同意案提出表决迭經兩院諸君勸告謂可另用表示贊成之方法如勸駕意見書及公函等其後公函簽名者巳逾半數本可早日就職以表鄙人尊重國會之意思但因政變突起外交空氣非常險惡（按保派議員聯名請顧就職實在政變以後）處此風雨飄搖之中欲維持大局鞏固邦交自非余一人就職所能奏效故匝月以來余與當局諸公往返接洽至再至三國會對余雖有贊成之表示而余仍不得不謹愼徘徊者此也至現在外間傳言謂余以就職問題要挾羅案免訴云云尤爲不得眞相之譚余所關心者近數月來外交空氣異常緊迫旅華外僑對於我國頗多激烈主張甚且向其政府建議將華府會議所定調查中國司法委員員來華之舉無限展期使我國民數年來對於裁撤領事裁判權之希望又將頓遭挫折而在華府會議竭力爭得之一點成績亦將根本動搖外交前途曷堪設想旅華外僑不肯放棄領事裁判權每以我國司法不能保障人權爲藉口近來彼等此種言論多以羅案爲明證現在該案尙未結束與前項激烈主張有無影響不能全不注意總之際此國家多事之秋欲維持國際體面須以國家幸福爲前提而有順洽輿情之具體辦法否則一人能力薄弱雖念外交重要出而勉爲其難恐亦未必有補於事實耳 
[留京議員協商會之結果]  
　　前晚（十七日）留京一部分議員在衆院小議塲開協商會到會圑體祇有民治全民民憲同志法治恊社等二十餘圑體代表人數五十三人至九時許始開開公推張鼎彝爲主席主席宣告開會後各代表相繼提出意見大要約有五點㈠查辦此次政潮肇事軍警及公民圑㈡補發歲費㈢對於滬會宣言應加辯正㈣滬會中列有騎牆派之議員在京同人應加聲明㈤依法補充殘閣各代表首先發言者爲牟琳略謂此次軍警及肇亂之公民圑前旣有人提案查辦現在自應儘先討論因此事甚爲中外所注意若國會亦置而不理則太不成話且此次議員紛紛南下多以此爲题此题倘能早日解决旣可釋中外人士之懷疑而離京議員或可因此挽之回京故鄙人極認此事爲各問題中之最爲重要者繼由駱繼漢彭漢遺等先後發言謂吾人對於滬會之宣言應加以辯正至滬會中冒列未出京之同人亦應加以聲明又有參議員某君謂衆院期問行將届滿此去十月十日試問尙有幾日按數次憲法會議情形而觀察之無論如何斷非此最短最促之時間所能完成一旦衆院期滿衆議員紛紛離京只剩得吾儕參議員若干人還能做得甚事故余意當此緊急危迫之秋自以援照英國先例衆議院應於下届國會成立之前一日解職較爲得當又又呂復發言謂攝政會議吾人並不承認依法應補充現閣之殘缺方是嗣經主席及大家反復討論僉以查辦軍警及議員任期並補充現閣等事均待速開常會議决辦法至常會開後以上所提各案孰應先行議决再俟酌奪最終討論結果㈠以政圑協商會名義致函兩院請速開常會㈡推藍公武牟琳趙時欽閣秉眞陳壽如馬驤駱繼漢張益芳等爲代表向高凌霨　接洽事件十一時許方散會 
[參院議長問題又活動]  
　　參院議長問題久懸莫决因之院内各股委員亦未選出一切重要案件均無從進行昨聞參議員何畏等二十餘人特聯名公函本院同人定於本月二十日下午二時在參院第一休息室開談話會商議辦法茲將公函錄下敬啓者參議院自開會以來倐將届閉會矣而議長迄未選出外間已嘖有煩言况各股委員爲參議院法上必要之組織亦未選出人民請願各要案無從審查議定致外間有參院組織殘缺之誚當此時局紏紛變幻莫測參議院爲組織中華民國之得要機關參院議長及各股委員爲组織參院之重要分子均經虚懸何人負責轉瞬滿期同人星散中華民國之立法權將有中斷之虞現因時勢上與法律上均有必要不能不謀本院組織之完備凡我參院同人應宜稍棄個人意見均請於月之二十日（星期五）午後二時駕臨本院第一休息室商議辦法不勝盼禱之至何畏鄭江灝張魯泉趙時欽劉新桂等二十二人公啓 
[留京議員注意天津義械]  
　　前在山海關之義國軍械近有運回天津售與某派之説離京國會議員褚輔成等日昨特致函羲公使阻止此事原函如下逕啓者我國自軍閥肇亂首都以來元首避地樞府無人國會議員多數赴滬開會北京實巳陷於無政府地位元首正正國會籌商組織正式政府以當内政外交之任當此之時二三免職閣員把持北京僣稱攝政近畿軍官夥同謀逆種種不法情事歷經敝同人等宣告中外不認爲有效想貴公使當早鑒及不惜予以同情者也不料曹錕等以此次肇亂北京猶未滿足其攘奪政權之野心現正謀補足軍用物品充其實力藉以壓制國民肆其征伐此等隂謀同人等早巳窥破近日傳聞該逆黨等與貴國人士勾通將向存山海關之軍用子彈約七百萬粒搬運至該處火車站以貨車二十輛運至天津貴國租界背後之新車站此外尙有何軍器現正探查查此項儲存山海關之軍火原經吳佩孚派其黨徒高恩洪前在交通總長任内即與貴國人訂立承買密約以無現欵故未交貨同人等有曾在吳佩孚處目見此項密約草底者此項軍火現旣運至天津其或曹錕吳佩孚等巳籌出現金付兑亦未可知也現自此項消息傳出後敝國人民極爲驚恐惶惑値此時勢不靖萬一因之促成變亂則對内對外一切責任貴國理應擔負也近年以來英美日等國政府協議不賣給軍器軍火於我國軍閥以免内亂延長貴國雖未加入此協議之中然今日售賣多數軍火於我國極惡之直派在貴國對於我人民及列邦殊爲不仁不義貪區區之小利結深恨於我國民爲貴國利益計亦豈爲得策哉同人等現正式通告貴公使請毅然與直派廢約不可交付如能將現存天津新站及他處所存全數待賣之軍器速即一併公布焚燬則貴國之義聲赫然震於國際其所得於道德上之利益當不僅此八百萬元已也我民國知情善報之國民亦必思所以答此友好之義焉區微忱尙乞鑒納無任禱盼此致大利國駐京全權公使閣下離京國會議員褚輔成等同啓 
[外交團對臨案决議之經過]  
　　自臨城案發生外交空氣頓呈險惡繼以政變共管中國共管財政共管鐵路之説沓然並起由於事實之訛傳者半由於某國製造空氣者亦半頃聞外交圑關於臨城事件之委員會業於兩日以前確定議决案三項而外間所傳種種風説如謂每人賠償費二萬五千元某日某日外交圑會議結果如何如何云云盡非眞相蓋外交圑自六月八日將臨城事件移付兩處委員會後迄至今日縱有會議而關於臨城案則絶未提出討論也茲爲阐明該案决議之眞相起見略述組織情形及内幕如下 
 
 
 

Page 7

 
 
第一萬八千一百零四號;中華民國十二年 西曆一千九百二十三年七月二十二號
星期日 * *　　臨案委員會之組織外交圑關於臨城事件另組兩委員會審議此事一爲賠償委員會一爲路警委員會賠償委員會由英美法意四國公使組織之審查並决定每被損人所應得之賠償費路警委員會由日比荷及英美德意七國公使組織之討論組織警隊保護鐵路預防刼車事件之再現等問題兩委員會比較自以路警委員會爲更重要兩委員會審查之結果當報告於外交圑然後再召集外交圑會議討論之待外交圑會議通過始提出於中國政府此内定之手續也 
　　兩委員會之議决案兩委員會於六月十一日開第一次會議自是迄今共開十次會議至前兩日之會確定重要議决案三項而兩委員會之任務至此暫告終止其重要之議决案爲㈠徵辦山東督軍及其他負責之軍官由此條視之田中玉之免職殆巳不可免㈡受損旅客之確實損失及賠償費估定爲每人八千元華幣（按此次受難外僑爲二十七人賠償費總數當爲二十一萬六千元）㈢組織護路警隊受外國軍官之指揮至保護鐵路之詳細辦法另後再訂以上議决案業已報告外交圑日内將開外交圑會議通過之後若各國政府無他異議即當提出於中國政府也 
　　鐵路問題保留原因三項决議中最重要者爲（鐵路之詳細辦法另後再訂）一語蓋此事關係中國之領土主權甚大而各國意見之紛歧亦即萃於此一點也於此不得抉明此次事件中各國内幕之態度此次英國態度最爲强項其對於臨城事件之建議爲各國組織路警保護鐵路而其眞正目的則欲握有鐵路之財政及行政權其所藉口之理由爲欲組警隊必需欵項欵項來湖勢必取給於鐵路則會計及車務總管不可不用外人此兩職而用外人中國鐵路權完全在外人共管之下矣然此項提議確爲英國政府内定之計劃故英國以此與美法日意各國商量同時英國駐華公使則出此提議於外交圑委員會席上倫敦北京巴黎華盛頓之空氣中彌漫共管鐵路之風説即由於此美國之態度數日前業由美國合衆通信社之電報宣明即决不願利用臨城事件造國際干涉中國之機會至於日本在此臨城事件中並無受陷之人關係自淺對於茲案之淡漠乃爲當然之理日前芳澤日使所表示（共管中國之説各國政府並未採取亦未曾加以正式考慮）之語又謂對臨城事件日本惟有在本國範圍以内與列國取協調之步驟云云確足代表日本政府對於茲案之態度故英國雖有剌激性之建議然鑒於其他各國態度之冷靜將來縱使另議保護鐵路之詳案時當亦不至使中國過於難堪蓋臨城事件决無推翻華會條約之力量乃爲參與華會各國所公認之論調獨惜我國軍閥醉生夢死疲於政爭外患之逼有由自來此則須恃輿論作有力之抵抗耳 
[離京議員覆留京同人書（續）]  
　　僕等詳考其實曹黨複雜視北京爲占領地今日急於求人何事不可以許人他日曹果正位攀龍附鳳爭功不遑保派津派尙如鑿枘吳閣孫閣徒成畫餅此甲類之結果也曹性慳吝己財素不輕擲勒派於人多觀望而不納國帑如洗點金乏術俄界地皮無人受臨商竹槓無人諾金佛郎案則法商反對德國賠欵則德人無錢張英華以此而敗王克敏亦將以此而倒至今所有現欵不過百餘萬元三十萬之墊欵尙無着五千元之票價何從而來此乙類之結果也議憲尙難成會大選何能舉行依法之神器不可取得出軌之擁戴勢必發生元年三月之故事本其包辦罷崗鬧餉之先例近在目前軍警之風紀旣墜地方之糜爛難免以安土重遷之故被城火池魚之殃曹之功名不可成己之危險必難免此丙類之結果也夫在僕等豈不欲委曲遷就完成大法唯就現局觀之則覆巢之下必無完卵是也就將來論之則猛虎蓄勢必使在山是也姑無論於今日形勢下憲法必不可成即成焉終不免選罪惡昭著支亂首曹錕爲總統以今日輿論一致之攻撃倘議員必悍然不顧終於選曹則國民以反曹之故必遷怒國會其結果必視憲法爲唾棄之物此必然之勢也夫近人之論統一也無不望以憲法爲媒介寢假以選曹之故遺累及於憲法則大局愈陷僵死之境更將不可收拾而入於混戰之狀况反不如保留憲法之權威俟時局之大解决得結束之後始成此百年大業使實收統一之效此僕等之重視憲法不欲以苟且蕆事僅爲吾輩卸責地步巳也夫論今日之國家形勢誠岌岌乎危哉外患之勢迫於眉睫内亂之機火線四伏誠如公等所言無可諱避者雖然此等危亂之機勢果誰製造之者元首在位何以逐之内閣得人何人阻之軍警索餉何以使之公民鬧事何人役之黎氏移津國會何以解其職曹錕禍首議員何以捧其場凡此所爲直系負其責即公等亦負其責也事前何不知其爲禍事後何反拾以聳人天下之奇聞孰有過於此者哉不追究亂之所由起與亂之所由成而欲歸獄於人謂有利用時機以爲發難之具者蓋必有時機而後有利用者必有發難之具而後有發難者此因果之昭然者也公等旣與直系同造時機同制發難之具以與人而反責人之不應利用俗言祗准官家放火不准百姓點燈其是之謂歟若謂發難則易收拾則難誠如公等言也不過如公等之所爲亦豈得謂之收拾乎以僕等料之或憲成而選曹或憲不成而選曹其結果必各方攻曹並以毁及國會不認憲法爲有效是選曹者爲發難也非國會南遷爲發難也至謂今之贊助吾輩南遷者爲向來主義臭味不同之各種勢力孫君伯蘭指名爲黎段兩派度公等之意殆亦如是也夫吾輩今日之主張旗幟本甚鮮明不問其向來主義何如臭味何如凡同情吾人今日所爲者皆吾黨也反之不同情吾人今日所爲者即吾敵也此豈僕等今日之創舉乎六年之役陸榮廷莫榮新之流豈素與吾輩同主義同臭味者歟同人嘗引爲軍政府總裁部長也去年之事曹錕吳佩孚之流豈素與吾輩同主義同臭味者歟同人亦嘗藉其力以復法統也僕等不乏身親護法事業之人即公等亦多有與其役者在曩時不以爲非今獨不以爲是者何哉即謂賣國復辟與夫破壞國會等事異於尋常然試考曹氏兄弟位居疆吏尙無賣國之大權其在鄉里尙賣租界於法國賣實丵江於日本近且令吳毓麟陳策簽訂克利斯浦合同賣烟濰安正隴海等路於英人現又令王克敏長財政將以金佛郎與德華銀行兩事大試拍賣之手段吳佩孚派高恩洪長交通曾與歐商密訂多種條約換取軍器是曹吳等之賣國成績也復辟之役曹錕首掛龍旗稱臣謝恩阻馬廠之羣師是曹錕之復辟歷史也六年督軍圑呈請解散國會曹實列名其中倪嗣冲稱兵曹亦派兵據京津路線卒至解散令下而始退此曹錕之破壞國會往事也今公等以回復法統一役寛其大惡報以大位獨於他人過跡不能以功折購揆之情理豈得謂平即假如孫君伯蘭言今之贊助南遷者爲黎段也此其事固未必如孫君言即姑以黎段兩人論之其人格資望知識三者視曹錕何如夫人非聖賢孰能無過黎段兩公其生平固非無眚咎然平心論之比之時流可與抗衡者幾人若視曹錕之爲萬惡魁首爲誤國殃民巨憝則豈可以道里計哉即就今之贊助國會者言之南爲浙盧北爲奉張之二人者一則持正不阿一則勤政安鄉擬之曹錕或其部下將領均難望其項背焉即其贊助國會亦祗於能使議員自由集會自由制憲而止今之人輒曰留北則託蔭於曹遷南則求庇盧張同爲軍問也受其金錢之資亦一焉而巳噫嘻此殆擁曹者自解嘲之説也（未完） 
[濟南通信] [  鐵崖]  
　　時局變化中之魯督問題 
　　魯督田中玉自與潘復結合包辦兗區選舉後與地方上各圑體遂成冰炭之勢因此倒田聲浪應時而起及至熊炳琦長魯人又大灰心對田反成一種消極態度近來北京政變一般野心家以爲有機可圖乃紛紛運動督魯其呼聲最高者厥爲靳雲氏緣乃兄雲鵬握有魯議會中之一部分勢力且在津保方面亦頗能活動前日正議長宋傳典北上名爲應王鴻一之招赴京面商西北開墾事實則與鯉省大局有密切關係據倒田派某議員言靳雲鵬前巳密函來濟謂雲　督魯事津保方面狼巳運動成熟惟只少魯省各圑體一歡迎之電報當時某派議員頗爲猶豫恐攝閣不敢發表此重大命令遂即開會討論辦法一面推舉代表晋京以觀北京空氣如何一面在魯傳布田中玉暗中接洽奉張孫段以冀惹起保方注意而速其去魯田中玉聞此消息遂亦密籌對待辦法昨午（十八）十一時田由電話邀鄭士琦到督署談話鄭與田密談三小時當時僅傳其報告臨匪改編情形乃今日（十九）忽傳田督確將於日内北上一行由此推測則昨日鄭之談話必與時局有關可斷言也 
　　議會中之圑體在一月前副議長杜尙之濟社人數最多現在陳鸞書之民治社與宋傳興之誠社漸趨携手陳宋均爲擁熊派此次宋氏入京與熊炳琦共謀倒田方法並歡迎靳雲鶚督魯杜尙以此事如果實現則陳宋在魯必佔特大勢力故杜即電致熊炳琦詢問有無其事文中頗含圾反對之意其電云天津省公署轉熊省長鑒頃聞魯督有靳劍卿繼任之説是否屬實再靳君現統一師一旅是否統帶前來祈電示杜尙銑昨杜接熊炳琦篠日復電措詞極含混其文云省議會杜議長鑒銑電誦悉靳事向未聞知無從懸揣特復熊炳琦篠據以上情形觀察則靳雲鶚督魯如果實現則山東政局又將有一番熱閙也 
據另一消息熊炳琦近曾由京電詢田中玉對時局意見藉覘田氏趨向田氏覆電謂㈠宜先固内閣希望顧王同時就職値此外交緊急之時顧少川尤宜促其早日就職㈡憲法宜遠成立憲成之後再行選舉總統熊氏以與巳急選主義不合遂益進行驅田迎靳政策十七日省議會議長宋傳與進京不啻田氏又多一催命符也（七月十九日） 
[宜川鎭嵩軍殃民紀（西安通信）]  
　　前駐岐山之麻振武自去夏改編爲鎭嵩軍游撃支隊令移駐韓城宜川後該兩縣紳民屢有反對表示迄未爲當局容納駐韓麻部因該縣民圑俱有快槍故尙有所顧忌不敢公然爲惡駐宜麻部則强取豪奪無人敢問近又搶去集義鎭民圑槍枝以致宜川一帶人民大起恐慌現該縣公民等十餘人巳正式呈訴省署並請願議會懇予迅速設法以解倒懸茲將原請願書錄下呈爲請願事竊宜川集義鎭駐紮麻部軍隊張鴻岐等二連自駐紮以來毫無軍紀晝游夜出擅入民房藉端苛罰刧奪行旅以致路斷人稀百姓恐怖近突於本月十一日晚南坡陽坪村人民半夜忽聞快槍數響次早見有路斃二人居民驚疑罔知由來即午竟圍攻堡城異常激烈意在奪以圑有槍枝搶掠財物圑丁居民因爲勢迫無人敢拒旋將寨門打開居民財物損失一空民圑槍彈盡行擄去圑總梁翔初被拘又派一排人盤踞寨上人民紛紛逃避哭聲絡繹不絶事後又派兵士四出滋擾將馬安橋東西坡等村一掃而空復襲破南坡寨恣意姦淫肆行擄掠并縛去多人目下全里居民家家離散逃入山谷秩序大亂交通斷絶公民等不敢家居麥收之餘罹此大難爲此匍匐請願祈即設法以解倒懸使宜民得以重生則男女老幼咸將感戴於無旣矣（七月十三日下午） 
 
 
 

Page 8

 
 
第一萬八千一百零四號;中華民國十二年 西曆一千九百二十三年七月二十二號
星期日 * *自由談 
消夏特刋 
　　日來暑甚令人如處洪爐中浮李沈瓜不足以驅炎威廬山之瀑莫干山之風間嘗涉想及之而勞人草草又弗克去爰拓自由談一日之地作消夏特刋聊以自娱兼娱讀者七月二十一日瘦鵑識於尊聞閣 
[瓜] [  烟橋]  
　　魏文帝與吳質書（浮甘瓜於淸泉）任昉傳（昉率梁武帝聞訊方食西苑綠沈瓜投之於盤恕不自勝）瓜亦如人浮沈産海 
　　瓜有南北東西之别東瓜可佐餐南瓜可充飢西瓜可解暑惟北瓜則僅有妙相無涉朶頣非多此一實耶 
　　西瓜五代時始入中國先乎五代雖亦有之而未嘗以西名也 
　　西瓜之甘者有異香雖飲冰不能敵也三白爲上雪臉次之松花更次之而三白則以聖堂所産爲佳聖堂去蘇州南三十里一小村落也皮綠如翡翠瓤白如玉甘浹齒牙凉心肺腑若當北窓風微徼至細君揎袖持并刀　然破瓜取銀匙剜而食之斯時如在水晶宮裏不復知炎熇灼灼也 
十年來多馬鈴瓜俗稱枕頭瓜余謂妙甚若以芭蕉作席瓜作枕午睡片時羲皇上人無是樂矣况鄭灼以之鎭心何妨借而蘇腦 
　　自有瓜分之言國人輒以之相警然而蠶行蠶食便易初心亦漸忽之近聞共管瓜雖獲全甘液將竭彼爲蠻觸之爭者如瓜葛之紏紜而癩蛙蟆想喫天鵝不及俟瓜之熟而蒂之落矣對此混沌可爲太息 
　　小兒女好以西瓜去瓤刻縷成燈光慘綠有如囊瑩不意淸凉世界頓成熱鬧道場 
　　便帽稱瓜皮帽西湖划子稱瓜皮艇一覆一載皆取乎瓜吾人殆一瓜子矣 
　　金之小者曰瓜子金人之美者曰瓜子臉黄金美人兼而有之瓜子瓜子何修而得此 
王建詩（二月中旬巳進瓜）不知是何瓜也吾鄉斜橋有瓜大如波羅蜜色綠有楞略去其皮即現碧玉之瓤嚼之淸脆有聲味之甘爽可口號翠瓜則較早熟然亦須五月中旬耳按之類書似即甜瓜之一種其言曰甜瓜以香而小者爲第一作黄綠二色而鄉人包括（老來黄）（蘋果瓜）（白小瓤）諸色亦曰香瓜蓋淸異錄所謂未至舌交先以鼻選甜舌交也香鼻選也 
　　以瓜去瓤置雞或肉煮之可得異味然不及荷葉包有淸香也農家利用廢物以瓜皮剖取外層至薄置醬中越日曝之使乾切縷加糖及油燉之可以佐餐謂耐人尋味故吳下有説大話吃瓜皮之諺也 
[熱天的冷話] [  茸除]  
　　老天爲了竇娥的寃枉六月裏下了一天大雪至今播爲美善編排成戲劇他現在睜眼一看天下不平的事情比較竇娥天的多多他所以重唱一齣六月雪的老戲拿來驚惕世人這天日中的時候西北角上陟的起了一陣大風吹得樹葉竊落落的亂警一股颯颯的冷氣呌人毛骨悚然那時寒暑表的度數頃刻從高墜下一衆的人忙着加衣閉戸那亦不必細説不一刻工夫烏黄色的冷雲佈滿了天空一隊隊的烏鴉連接着飛噪又是一陣冷風來了着面像刀括般利害空中密密的飄下無數雪花來人們都簌簌地抖個不住那雪越下越大積了有幾寸深屋簷下的冰箸和着水缸裏的冰塊都像水晶般明亮一衆的人都躱在屋子裏縮做一圑嚷着好冷哪好冷哪這一塲大雪下來凍死的人不知其數虚無世界的造謠報上排着一號字記載這樁事情戲館裏的老板編了一齣（新六月雪）賺了不少的錢 
怕熱先生造了一間冰屋約了幾個同志在裏頭避暑這間屋子四周都用冰塊砌作墻壁還裝了不少的電風扇發出一股的冷風使那冰塊不會融化門口還堆了幾隻雪獅子雪彌陀當做點綴品踏進屋子裡一股冷氣從脚底透到頭頂汗毛管根根放開牙齒兒成對打戰等到坐上了那隻大理石椅子膝蓋兒不由作主的顫動鼻涕唾涎都結做冰箸主人又捧出了幾樣冷食像冰雪糕薄荷茶吃下去五臟殿宣告冰斷這些客人從冰屋裡出來以後足足晒了三天的太陽還是抖個不住 
　　冷話説完了看管們一定目爲痴人説夢但是從心理學上講起來諸位能把這胡話設身處地的一想包你遍體生凉咧 
[熱談] [  無涯]  
　　天氣又漸漸的熱起來了驕辣辣的太陽晒在人的頭上像蒸籠一樣把汗如蒸氣一般黄荳似的滾下來了這種天氣做事自然最不相宜最好是睏睏午覺吃吃西瓜看看小説聽聽留聲機開開電風扇然而我們那裏有這般福氣祇好提起筆來一壁拭着汗一壁颼颼的寫下去要不是這麽做衣食住就要閳飢荒了我的老婆就第一個不答應咧 
　　熱天最可以表現社會的不平等天越熱社會的不平等也表現的越顯明那富商巨賈政客官僚北戴河咧牯嶺咧避暑的避暑去了就是不去避暑的也都在家中躱着冰其淋嗬囒水亂吃一會到夜晚風凉了才坐着汽車出來兜兜風幾曾把熱放在心上至於那碼頭上的小工路上的黄包車夫那就大不相同了在太陽下面拚命的抬咧跑咧面孔熱得像猪肝一般簡直顧了生活不顧生命了有時熱得口渴亂喝幾碗冷水那更危險萬分曾記得邵飛飛有詩道（有人水閣珠簾下有道今朝熱不勝）這句詩也就是説社會熱天的不平等的因爲水閣珠簾之下是最算凉快的地方了然而還説是熱這豈不是社會貧富勞逸的不均而人類之不能知足呢 
　　古人詩説熱的也不少我最歡喜白香山的（一路凉風十八里臥乘籃輿睡中歸）這種境地那是比睏午吃西瓜看小説開電風扇聽留聲機還要勝過十倍了又王摩詰的（輕紈覺衣重密樹苦隂薄）這兩句詩把熱天的苦都説穿了讀過以後簡眞像身處在從蔭之中林外一絲絲的陽光閃爍着射進來祗覺其熱不知其凉 
　　嗬囒水冰淇淋西瓜同一爲消暑勝品然而嗬囒水不及冰淇淋冰淇淋又不及西瓜其實又都不多吃吃了不到半點鐘又仍是一樣的熱 
[舊地重臨] [  ＮC]  
　　伊近來面龐兒消瘦許多了茶飯都没有心腸鎭日價唉聲歎氣常常早上起來推開窗子對着遠山發怔有時流涙有時便昏昏沉沉睡一天也不曉得今天是何日明天是幾時這一天伊忽然看見綠油油的大樹樹上的知了呌個不住伊忽然似從睡夢中驚醒大聲道這不是又到夏天麽説着便抽抽咽咽的哭了伊觸起心緒便想起去年夏天（逭暑的影事） 
　　伊的丈夫何其仁是一位大學敎授生性愛美術畫得一手的好畫兒平常所敎的便是深遂的哲學去年夏天學校放了假他對伊道暑假有這歷長住在上海怪膩煩的我們還是去避暑罷伊道莫干山麽西湖麽我們都去過的到廬山要坐輪船我不高興他道我們今年要揀個不曾去過的地方才好後來還是伊想起來到北京西山去伊丈夫拍手贊成於是帶着他們倆六歲的愛兒雪麟作長途的旅行他們旣到了目的地天天看山峯的變化那雨後的綠樹噴玉射珠的瀑布才多麽有趣呀高興起來還去游泅拍拍綱球他們倆手挽手兒的走出走進羨煞一般旅客那個不説這是一對神仙眷屬呀每天午後他們坐在長廊上吃些冰淇淋雪麟好像凑趣似的不是涎着臉兒呌爺媽便歡天喜地拍小球他們倆過這快樂的光隂不知不覺的便是三個月何先生幸而有成績還做一大堆文稿秋天漸漸到了他們便也回到上海何先生仍當敎授伊也擔幾個女學校的琴課安安穏穏的過那甜蜜的光隂 
不曉得天安着什麽心好好鴛侶他硬要拆開去年的深秋何先生被老天生生的奪了去稍受微凉那知剛一星期竟爾淹化麽可憐的伊好似寡鵠孤鸞芳心久已碎了以後便失魂喪魄像瘋了似的 
　　伊曉得今年的暑假到了便不由己的哭起來東張西望那一件不是和去年一樣雪麟格外好頑了不過只少了一個他伊没奈何打疊愁腸想得去年避暑的回味於是决定帶了雪麟再到西山去一趟伊明曉得此去不過賠眼涙但是終日居家無着落的痴想還是去賠眼涙的好上了火車了依舊風馳電掣和去年一樣的快津浦車上的大菜泊頭的生梨德州的桃子也不曾改樣子伊一路上傷心極了那曉得到了西山剛剛跨進甘露旅館的門那穿雪白制服的侍者巳笑嘻嘻的迎上來提箱子搬舗蓋格外殷勤有一個侍者還拉着雪麟的手説小少爺儜這一向可好麽這句話不打緊旁邊一個侍者委恭敬的説怎麽何老爺還不見來果要去接麽伊聽了這話不由得玉容慘白簌簌的淌了許多淸涙凄凄咽咽的説道他．．．故．．．世了 
　　停一會兒揀房間還是去年住的二十四號壁上的畫仍舊是幅愛神圖最可恨的那雪白的珠紗帳白漆的外國床依舊掛的掛立的立伊觸景生情不禁大哭起來那一天晚上又下起雨來窗外淅瀝作響好似深秋伊愁腸百轉哭得像涙人兒一般勉强挨到窗上發白才昏昏沉沉的睡去以爲何先生睡在身帝委甜美的伊心也定了許多了 
第二天早上可憐伊又哇的哭了 
　　香　啤酒之問答 
　　問　此在香味甚美多飲過量有無妨碍 
　　答　尋常之酒多飲過量必致眩吐嘔因其有醱酵之作用也本品則係蒸汽化成無復醱酵之作用故雖多飲亦但不過紅雲上頰催人美睡而己 
 
 
 

Page 9

 
 
第一萬八千一百零四號;中華民國十二年 西曆一千九百二十三年七月二十二號
星期日 * *   
 
 

Page 10

 
 
第一萬八千一百零四號;中華民國十二年 西曆一千九百二十三年七月二十二號
星期日 * *國内要聞二 
[宜昌通信] [  淵如]  
　　北軍失敗反攻之情形 
　　此次川中戰事最初熊軍由資簡退入成都楊森攻到距省東門三十里之茶店子人以爲一軍之設計誘敵現在熊但大舉反攻楊森又節節敗退至永川隆昌距重慶九十里之走馬岡亦隠隠聞砲聲人又以爲二軍之設計誘敵兩説皆類似其實皆非也兵不厭詐軍事家固奉爲秘訣然試問焉有以血肉彈丸取得之數百里地方拱手讓諸敵人而謂爲設計誘敵者乎軍事瞬息萬變得失本不可以常理論楊森此次之敗敗於乘勝輕敵不料但懋辛張冲之猝攻其側而夜襲大營熊克武此次之勝勝於在省籌得五百萬軍餉往後再無退步勢不能不拚命作孤注之一擲以最近三日内情形覘之楊軍乂節節前進熊楊軍接觸大戰之期决不遠矣 
　　楊軍攻省失敗猶有其最重要之主因此次吳佩孚託名援川本採以毒攻毒之法由楊森所統川軍打前鋒而以北軍繼其後第十八混成旅于學忠及鄂軍張允明旅雖亦親上陣線然不甚受楊森之指揮前敵軍權不統一尤爲此次失敗之大原因若果節節敗退北軍恐未必能安然出川此吳佩孚之所以引爲深慮而迭電催王汝勤趕速入川也趙榮華性情最暴烈遇事不易協商楊森與趙亦頗相類所以意志上不甚融洽惟盧金山人最老練以爲北軍入川地理不甚熟悉主客不宜再鬧意見故與楊森尙能和衷共濟王汝勤人較和平聲望亦在盧趙楊諸人上故吳命王入川督師特是王汝勤亦萬分不願意入川者也其接吳佩孚催促之電急於星火王乃遲遲其行并派其參謀某君赴洛陽一行意在請改委他人殊見面之後吳頗不悦詰以因何尙未成行答以特來請示吳曰祇有趕快入川别無他示可請遂不得要領而返只好預備開拔上駛入川矣王汝勤行後此間防務由蕭督抽調寇英傑劉佐龍兩旅來宜塡防第八師數日内即須成行豫軍老洋人軍隊前鋒巳到宜昌今日早間巳出發一批矣 
　　楊軍自茶店子敗下吳佩孚即有嚴電不許各軍退到重慶並不許退出重慶楊乃轉赴右路隆昌榮昌瀘州一帶聯合楊春芳邱華玉反攻中路改由黔軍調上前敵蓋北軍在四川地理太不熟悉彼等見四面皆山嶺叢雜至於不辨南北東西川中時常大雨濃霧北兵行路亦感困難惟黔軍尙能爬越山嶺與川軍無異此次能由永川反攻到内江隆昌即賴黔軍與川軍共同作戰之力現在川中戰事巳集中於三點㈠熊克武賴心輝與楊森在隆昌資州作戰㈡鄧錫侯田頌堯與但懋辛在潼川遂寗作戰㈢劉存厚與藍世鉦在綿陽作戰將來川中戰事勝負之分即决於此三點矣（七月十日） 
[廣州新政府將改設黄埔]  
　　旅粤國會議員擁孫宣言 
　　廣州消息東西兩江軍事巳入行將收束時期而建設正式政府之説自然隨之而生昨據帥府方面消息正式政府各部祇司法尙未成立現亦有召羅文幹擔任組織之意各部長則俟國會來粤加以通過便爲大規模之施政政府之設置則决在黄埔公園之内因此地交通便利遠離巿區不礙巿政府省政府之發展至於各部則亦隨正式政府移至黄埔因黄埔地面遼闊尤足供設置之用連日帥府政務會議除議决此舉外關於國會南下問題財政問題外交問題均有討論對國會南下問題一面令旅粤議員徐淸和積極布置一面電汪精衛張繼等力勸議員南下（據議員通訊處消息津滬議員有函報告來粤者巳有王恒等數十人先發）至財政外交一切應付均分别責成葉伍兩部長主持又聞國會議員南下問題連日由旅粤議員徐淸和等在三水碼頭大街通信處會議關於各方面接洽手續業經决定并於昨十五日公推徐淸和起稿發出宣言表示極端擁護中山組設合法政府之意其文如下共和肇造主權在民過渡所本厥爲約法詎彼大奸巨憝乘舊規旣破新法甫萌之際攘奪主權紊亂法統更復憑藉首都愚弄外交以行其取巧打刦之計禍國殃民之私十二年國會兩遭非法解散而違法毁法敗度亂紀之事竟至層出不窮其顚覆國體也一度帝制自爲再度復辟怪劇其破壞法統也三次重招臨時參議院兩經私改國會組織法一次竊纂約法兩造非法國會僭擁專制餘孽排斥開國元勳借債數萬萬以之恣塡慾壑練兵數百萬專供爭奪攘據他如所謂政治會議約法會議國體會議參政院立法院籌安會等莫不有反對護法之人民代表以助長其凶燄似此有役皆與無法不違有産皆押無弊不舞之種種謬舉實令我全國人民同聲一哭也客夏陳逆作亂犯上於粤吳賊竟賣法求榮於燕解職分子恃十餘年投機取七攫奪權利之慣技爲九個月閉門肆毆强占議席之怪劇造民六民八之邪説爲擁黎驅黎之把戲致使數年鐵血相爭之護法大業一旦變爲軍圑利用之機陷國會於絶域污同人以惡名斷送法統潛遺大禍當經我兩院同人依法力爭解戰份子曾無一人敢置辯詞是非眞僞旣巳大白法統問題遂成懸案而淫威所迫不得不聽其自暴罪狀也試回溯當吾同人犧牲身家於數護法統之日正若輩安享尊榮於助桀爲虐之時今復靦顔攘據喪盡法律人格夫復何言乃數月以來變本加厲險象環生立法院變爲交易所行政府儼如聚義廳便衣打手横行於神聖議塲之上致使人民代表咯血折臂奪印逼宮排演於畿輔觀瞻之地迫得行政首領對泣牛衣以集會臨時主席之資執開會議長職權之事破兩院一致之例爲單獨包辦之謀偷用印信之事迭出擅押閣員之舉僅見推波助瀾元兇肆逞同惡相濟首禍吾民舉足以破壞立法行政向爲武人官僚所憚爲者吳逆等靡不悍然優爲嗚呼以此爲國國何以存以此臨民民何以生耶然猶藉非法之法以爲法今則並此非法之國會違法之政府而均無之也列强來共管之聲人民有偕亡之歎而仍死中求活冀遂大慾咄咄此獠何仇何恨而必斷送我國脈民命耶夫共和國家恃以立國者大法也運用法治者嚴格也如弛其嚴格之遵守即失其運用之效能侵犯而效尤之則洪水猛獸天下大亂矣十二年之擾攘何莫非約法弛其嚴格效用之所致耶我第一届國會爲開國時主權所寄託之唯一合法機關雖經幾度蹂躪而巍然獨存者以有法律之根據耳曩者同人等追隨我孫大總統護法以來歷經宣言而所求者首重法律我孫大總統迭次通電亦以國會必須依法自由行使職權爲歸宿數年來迄未得達依法之目的今不幸又有吳逆之拍賣法統愈覺治絲益棼國勢岌岌危乎其殆徬徨午夜涕無從流比者我孫大總統救國之主義益爲中外所共認同人不敏認爲處今日糾紛之世爲撥亂反正之謀亟宜羣策羣力贊助我孫大總統救國之主義早日實現并貫澈依法自由行使職權之主張尅期成立俾眞正法統之國會得爲合法之集合制成最合民情之憲法産生人民屬望之政府用以挽回刼運而服天下人心否則法律失據風雨飄搖其將何以組織政府監督行政又何術以解各省之糾紛而促統一之危局哉矧制憲也大選也均視國會合法與否以定治亂從違故挽救今日之刼運决不在武人官僚之毁法確在我同人是否欲貫澈其護法之初衷以爲斷蓋武人官僚之違法乃係一時之現象而法統之淪胥斯眞萬刼不回之慘事也萬一魑魅現形重輕顚倒苟且遷就隠患潛增使此眞正法統從茲淪亡吾人敢斷言曰法統與約法相連帶果存約法之名而亡法統之實則法與統當然隨之俱亡今後永無統一之合法國會亦即永無統一之合法政府更無制成良善憲法之日循環以爭相傾相軋揚湯止沸民無噍類矣務望我兩院同人相率南下依法集會繼續行使約法上之職權茲再鄭重宣告對於北京之非法國會及非法分子并其非法攝政等一切對内對外之言行動作絶對認爲無效除巳電外交圑請其撤消承認謹特聲明我全國父老昆季之前曰同人等無狀未能盡其天職於萬一今後之爲禍爲福惟我全國父老昆季曁先知先覺朝野士夫各省當局各界圑體以實行其監督鞭策之責任羣起而爲尊重法統之運動共勸該解職分子爲國家存體面爲自身留餘地十二年之罪案吾民或有寛恕幸勿仍前蠱惑俾民命有託之合法政府早日成立以解棼絲而除隠患全國幸甚臨電惶悚不勝切禱國國議員同叩删 
[粤軍痛剿廣九刧車匪窟]  
　　救出被擄人八名 
　　廣九路第八次直通慢車本月五日在南岡被匪騎劫并擄去多人槍斃二命一案粤當道據報巳暗懸重賞嚴飭各軍認眞圍剿趕起臟擄但土匪消息旣靈地勢又熟雖疊經大隊圍捕無如此拿彼竄久未就獲公安局長吳鐵城對此尤爲注意連日責成偵緝課長吳國英設法破案該課奉此經紛派幹員潛赴出事地點附近匪巢切實偵查果於十五日探得匪踪即由課長吳國英親率偵緝員十餘名另衛弁十人分持馬槍駁壳十六晨四時由大沙頭乘座專車開往行約數十分鐘即在東番交界紅崗炮樓附近停車而下意欲潛至羅崗匪巢圍攻紅崗已上亦有匪徒放哨見火車一停知是前來圍捕遂立在山上放槍抵拒彈如雨下是時各員兵尙未盡下車吳課長以匪徒猖獗如此即下令吹號衝鋒向上仰攻當堂轟斃夙匪一名餘匪且戰且走警探啣尾窮追越過數座山頭匪巳不知去向課長即令衛弁等沿山搜索當在山穴中發覺被擄人八名各被鐵練牢鎖併拾獲刻有雙鳳朝陽番邑福和堂打單圖章一顆遂將鐵練開解將一干人物帶返車内動輸返省到站時巳鐘鳴七響隨即帶局訊明發落據被擄起回者一稱周澤生現充西路討賊軍第一獨立營長一稱邱振聲現充第三軍第一路第一獨立支隊一等軍需一稱穆全蔭一稱梁松一稱黄成一稱李培一稱朱金一稱潘政生均省港商人同稱當日匪夥刦擄後即分帮分押贓擄他匿每日夜恒轉十處或數處巢穴以避偵者之目記得最險者係二十三日（舊曆）見有軍隊多人到羅岡圍捕匪夥聞風預先遠颺挾擄出走内有脚軟不能行走者竟慘被槍斃十三名越日在途中復斃三人因該處匪屋焚去二十餘間無甚寛敝地址藏身遂分帮挾擄各自匿於山穴各人感受濕氣殊難抵受倘再遲數日不見警探到來　緝起擄同人亦斷難生存云現吳局長巳通知被擄者家屬來局領回完聚矣又中央第三軍軍長前因股匪行刦廣九車并槍斃官長一案盧軍長曾疊次命令天佑梯團長饒旅長及楊向葵司令派兵緝捕楊司令所部羅梯團長克中親率士兵前赴永和墟適與匪相遇劇戰兩時後由該路司令復派大隊分途截撃該匪黨始行竄散即限令各部隊即將盧軍長之姪盧秘書屍身覓出并派隊護送大東門第三軍部矣茲將粤桂湘聯軍西路討賊軍新編獨立旅司令部副官處致廣州報界公會函錄下敬啓者敝部據探報有大帮刦車匪黨並擄客匿藏在番屬之岡貝村敝部聞報當即派隊前往剿捕派由副官長沈夢塵親自督率第三營陳以文營長營副等前往圍剿甫抵該村匪黨百餘人即出抗戰本隊即分扼各要隘迎頭痛撃由十五早戰至下午四句鐘仍未撃散當兩方酣戰之際被擄各人因匪黨不暇兼顧紛紛逃出多人各被擄人當逃出之時被流彈撃傷者數人是役斃匪黨二十餘人敝部亦傷亡兵士數人至近黄昏匪黨愈戰愈多敝部暫取守勢待至明日再行痛剿務絶匪黨根株以除地方之患因此次有多數難人逃出故煩轉載各報俾各難人家屬知所尋該云云 
[浙法團續開審查會]  
　　二十一日下午三時浙江各團體審查員續在省敎育會開第二次審查會審查員出席者喻哲文等二十八人公推阮性存主席首由籌備員陳淑士報告各團體繳費情形次討論草案第三條僉以省議員旣加入全體各縣縣議會又各選出一人職業團體應否加入誠爲一重大問題時在席討論分兩説甲説主張加入以馮晋楚等最烈乙説主張不加入以陳德新等最烈主席即付表决代表之問題爲（由浙江省各團體聯席會選舉每舊府屬男子六人女子一人）時在席二十七人起立者十五人多數通過按臨時議會人數三項併計共有三百零四人原有省議會席次僅有半數不惟不能容納且外界亦多懷疑以爲該聯席會議通過自治大綱先爲自身謀利益殊不公允恐提付大會時尙須加以修正也 
[蘇省航政局成立之經過]  
　　韓省長治蘇今巳年餘對於省政並未有若何興革而獨熱心於航政局自省議員朱翼雲等連名函請省長設立保航機關後韓省長即一面令委泰縣同鄉子殖籌辦並飭先行擇要試辦一面將暫行章程咨請省議會追認此次省議會雖連開臨時會二次並未議及此案僅於通過預算案時草率將收入項下添列航政收入一欵于殖即據以規畫部署前巳通告成立設局於鈔庫街前江蘇地方協進會舊址顔其牌曰江蘇全省航政總局劃全省爲十五分局（一）江寗分設事務所於句容江浦高淳溧水六合（二）大勝關（三）丹徒分設事務所於丹陽溧陽金壇（四）無錫分設事務所於常熟（五）蘇州分設事務所於吳江崑山（六）常州分設事務所於江隂宜興靖江（靖係姑列如下相宜可隨時變更）（七）上海分設事務所於吳淞川沙奉賢寶山南滙嘉定（八）揚州分設事務所於十二圩瓜洲高郵（九）南通分設事務所於海門崇明如臯（十）淸江分設事務所於淮安寶應泗陽蔣壩（十一）東海分設事務所於灌雲贛榆沐陽（十二）泰縣分設事務所於東台泰興揚中（十三）鹽城分設事務所於阜寗興化漣水（十四）松江分設事務所於金山青浦（十五）窰灣分設事務所於衆夏鎭微山湖各分局中以上海爲最肥省議員王某本要求承辦後爲某有力者所得深滋不悦其餘各分局聞亦係少數省議員爲後台老板希冀於中取利焉 
[杭州快信]  
　　一師慘劇案今日地審廳第三次公開律師沈爾喬爲俞爾衡辨護甚力惟皆拾第二審陶宓兩律師餘唾被害學生家屬及旁聽人咸不滿意屠檢察官謂本廳職責所在即良心所在錢阿利供指確鑿各方佐證亦俱符合錢雖至愚何致犧牲己生命明知要犯死罪來與俞爾衡爲難决無是理阮律師主張案關重大不厭求詳應請補傳人證再事調查遂令各律師補具辨護意旨書訂下星期三續審又聞被害學生家屬樓維欣杜紹棠詹瑞鈞陳德培等十二人今日齊集六官巷事務所會議公推邵錦淸起草狀稿委任律師范治民等六人爲私訴代理人下星期三公開準備出庭 
　　省敎育會决八月二十一日開第三次常年大會因本年第九届全國全國敎聯會十月十日在滇舉行徵求議案先期交會以備採釋 
　　沙灶地墾放局自五月二十日成立至今各屬分局僅委出温台寗三處現又委定沈穎充嘉屬分局長尙有杭紹兩屬正在物色中 
　　浙江暑期學校今日在省敎育會行開學式學員到五百餘人盧督辦張省長高等審檢陳陶兩廳長張廳長范參謀長惲知事均蒞席觀禮 
　　由滬引渡來杭之嵊匪呂見禁經軍法課判處死刑今午押赴望江門外執行槍斃 
　　宓家昌烟號倒閉所有生財存貨商准宓大昌盤頂計洋一萬三千元即將將此欵攤還債務祇及十分之二五各債權人無異議定舊曆五月終淸付惟宓大昌盤受後欵尙未交昨由各債權人訴請總商會理處 
[南京快信]  
　　交部昨以新定護路辦法電各省訓練路警容納外人建議不受各國協助保護 
　　津浦路局因須添派保路警察在浦口出示招募 
　　軍署據隴海督辦電告該路運河車站附近有匪出没請電飭防範聞齊督巳密令當地防軍嚴密注意 
　　中行得京電王克敏巳决定不就財長 
　　財政委員會原定昨日開會因到會未足半數展期至本月三十日舉行 
　　徐州商埠定本月内正式開局十二年度預算經常費五萬四千元臨時費二萬四千元業由部咨復省署准列入十二年度國家預算 
　　省署昨接常熟縣各公團聯電拒絶借漕 
　　特派交涉署籌建新署全部工程需欵甚巨昨許交涉員呈兩長請自本年七月起按月多撥銀五千五元至十二月止三萬无元全數撥訖兩長巳令行財政廳查照辦理並飭將第一批工欵尅日如數撥放 
　　韓省長兩腿浮腫日見加重昨（二十一）派人赴滬延醫 
　　此間於前（十九）日起實行檢查郵局快信 
　　總商會聞有人將北京中交鈔票上面中英文字北京字樣用藥水塗洗改爲江蘇希圖朦混行使特傳知各商界注意 
　　武昌高師改辦師範大學蕭耀南昨函齊韓兩長請協助欵項 
　　平民敎育促進會定二十二日下午四時開敎師討論會並請陶知行講演敎學綱要及敎材内容陳鶴琴講演複習方法及測騐鄭曉滄講演管理法及參觀法又該會新編千字課巳脱稿昨派人向某書館訂印 
　　蔣敎育廳長巳於前日請假回常 
　　東南大學昨（二十）日下午開會歡迎美國哥侖比亞大學敎授麥柯爾博士並請演講測騐學 
　　宜興私立生生農塲内部成績頗佳實廳巳准予立案並飭縣保護 
　　徐州電報局長鮑天貴呈報兩長豐縣籌設分局自本月十八日起巳開始通報 
地方通信 
[蘇州]  
　　部省委會估振興續聞交通部委鐘鍔江蘇省委仲頣日前同時來蘇業於本月十七日下午二時在閶門馬路丁家巷鐵路飯店會同新老兩廠代表祝蘭舫王亦安估盤振興價格振興祝代表索價九十八萬兩一節巳誌前報茲悉振興現巳聘定技師陸某新電廠亦巳聘定技師楊某擬於日内會同仲裁人部省委鐘仲二氏核實勘估以期早日估定付價解决惟聞新廠方面以振興索價過鉅顯無誠意因新廠祗願以五十萬兩受盤振興比較祝代表索價不過半數雙方相距太遠衆意技師核實勘估後對於價格付欵兩項手續一時恐難完全解决也 
　　臨北公社修理街衢臨北巿民公社社長吳蔭玉等以該社境内臨頓路北段自臨頓橋起至獅林寺巷西口止一帶街道失修巳久崎嶇不堪溝渠亦巳淤塞不通邇來霪雨不絶該處巳積水成潭水深没踝行者呌苦該社長有鑒及此現特發起募資修理此段街道業巳呈准警廳給示保護並巳由廳令行東區警察暑轉飭該管東區警察第三分駐所巡官張沅芷俟該社修街動工時派警臨塲照料彈壓以免滋事故該社巳於二十日起雇匠實行動工並在該處張貼通告略謂在該社翻砌街衢工作期間内驢馬車輿均須繞道他處云云　　青年身死不明吳縣横街西首西城橋堍有謝某者曾充吳縣署科員有子君鑫年雖十六體格短小曾在盤門高小學校疑業因受損友熏陶當此血氣未定之秋時有治游之傾向隂曆五月二十六日父母稍加訓斥君鑫竟負氣出外未歸初與相知者在城外馬路行走身空藍條子羽紗長衫足着皮鞋詎今早申莊前南首雙井内有鄰人女僕在井汲水見屍浮井面大聲疾呼鬨動遠近嗣由謝某聞知往看確係伊子屍體惟頸間繋有布帶一條其父疑有謀害巳呈報官廳相騐 
　　派委復騐無錫亞賓女生高等檢察廳據無錫各人團電請派員復騐亞賓女生自縊案巳令委吳縣地檢廳派員往錫相騐該廳奉令後即委某檢察官馳往 
[無錫]  
　　劉廉彬案要點十項無錫私立亞賓育蠶培育塲四川女生劉廉彬縊死一案巳迭誌本報記者昨日（二十一日）上午特赴該塲實地調查見該塲房屋共計朝北高大平屋十五間東面八澗大門一間西面六間劉廉彬居西面邊間朝南天并有半壁長樞子四扇第一二扇可啓閉第三扇不能開關第四扇完全不能關閉共屋五架劉床置第四架朝南開帳縊死在西北之木架上但該木架不勝重量萬難縊死且此案有研究之要點十項(一)宿舍之門(二)沿天井之長福子(三)床架子(四)床棕梯(五)縊死之繩(六)床脚損壞及所繋之繩(七)死者之衣服(八)房屋之高大(九)門閂(十)被蓆均爲一般人士所注意惟至午後蘇州覆騐委員仍未到錫云 
[常州]  
　　敎育局會議新學制二十日下午四時敎育局開新學制會議到縣署三科長王若霖敎育局長何汝霖各學委各校長共二十餘人討論問題頗多議决事項㈠自本學年起一年級至五年級一律改行新制惟原有之高小二年級生以上仍照舊制辦理㈠縣立乙工乙商乙農及男女職業學校照舊制辦理待有一定改組方法再行改辦㈠凡完全辦理六年小學本學期起定名爲武進公立小學校巿鄉原有之四年小學定名爲巿鄉鄉立第幾初級小學㈠現在鄉間所辦理之縣立高小或鄉立小學每多分辦自本學期起酌量地方情形令其合併辦理完全小學議畢散會　　旅滬學生會暑校開學武進旅滬學生會會員回常辦理暑校二十日在女西校行開學式敎育廳長蔣竹莊縣知事姚紹枝士紳曾則先陳研因莊中希等及男女來賓學生共八百餘人趙元棟主席開會後首向國旗行禮次唱國歌次主席報告暑校經過次蔣廳長姚知事次第演説次主席報告本校担任敎授各先生均自備膳宿川資担任敎授亦完全盡義務諸學員務須努力補習至男女同學常城初次試辦尤望嚴守界限云云最後攝影而散並聞二十一日上午九時舉行分組式下午開管理股會議定二十三日正式上課該校尙擬與旅寗學界合辦平民學校正在商榷中 
　　武進暑期學校近聞武進暑期學校定於二十五日下午二時在王梅橋第五中學大會堂行開學典禮黄任之先生蔣竹莊先生均於是日蒞校講演是日上午待黄任之先生來常時擬邀集邑中各校校長開一職業敎育談話會云 
[南通]  
　　鄉民毁閘未成縣屬呂四區鄉民以二十一總蒿枝港水泥大閘阻礙洩水致流勢不暢爰鳴鑼糾衆以掃除港中淤泥蘆葦爲由各携鐵器扒閘詎知該閘建築堅固不易破壞扒挖多時祗毁閘之上部旋經墾牧公司設法攔阻該鄉民等始各紛散是時公司人員惶懼異常仍恐鄉愚再有意外舉動遂飛報總理張嗇菴電請督省二長轉飭通海二縣趕緊派兵彈壓刻悉該處巳安謐如常調查閘工損失不足萬元聞劉承審員曁警備隊董帮帶巳於十九夜專輪回城一面飭派軍警駐閘防守並密拿肇禍首犯俾便解縣辦法辦以昭儆戎 
[鎭江]  
　　鄉議會巳成立縣巿議會奉省令恢復丹陽巿鄉議會於前日召集巿鄉議長議員等開巿鄉議會聯合會議决巿鄉議會尅期報告成立茲聞呂城鄉議會巳首先報告成立矣 
　　死後復活之奇聞鎭埠新馬路住戸貧民丁某年三十餘歲家中除一身外祇有六旬老母一人母子度日維艱詎丁某於十七日突發急痧無力延醫任其展轉床榻移時面色亦亦變氣息僅屬而口鼻兩耳咸有蛆蟲蠕蠕爬出鄰人見狀料巳無救乃勸其母向衆化得薄櫬一具將其裝入並未封釘後即抬至馬路旁瓦瓷山厝放迨至二十日午後有一鄉童行經該山忽見自棺中坐起向童索飲童大駭狂奔高呼僵尺作祟路人聞聲羣集見丁果兀坐棺内均相顧錯愕有識之者乃奔告其母母至始知果係更生扶伊出棺而夙疾竟爽然若失復有人憐其貧乏相率資以銀錢然以其死後復生莫不稱爲怪事云 
　　設工廠補助育嬰費鎭埠盛家巷内育嬰堂係邑中商民沙定陽所創辦成績尙佳惟經費向無的欵故時有不給之虞刻擬在該堂内籌設紙盒工藝廠一所以售貨盈餘供堂内各項開支之用並定以輔嬰二字以名其廠聞不口即可籌備完竣開始工作云 
[揚州]  
　　地方公會開會江都地方公會十九日下午開評議會討論進行事宜二十日下午開大會協商高寶聯防及巿鄉聯莊會問題 
　　知事裁撤鄉警江都曹知事近查共進鄉前任巡官王子堂抗不交替致新任巡官孫占元不克到差且王將警察解散祇留伙夫看門曹知事當以警察機關儼同虚設爲由咨行警所裁撤共進鄉警察機關以息爭端 
　　更調電局長北京交通部現徇齊督之請訓令此間電報局長馮琴南與吳淞電報局長周佑元對調馮局長倩人保留無效巳趕辦交代待周局長前來接替云 
[高郵]  
　　連刧案續聞縣屬臨澤北鄉小尹莊被匪連刧三十餘家撃斃三人並經胡知事飭委黄警佐前往勘騐等情巳誌前報茲聞黄警佐巳於昨(十八)晚返城勘得被刧情形及所斃三人一係保衛團丁朱小五子持槍撃匪彈殼未退被匪還撃斃命一係看戲某甲爲流彈所中一係寶應縣人因逃竄過橋失足滋斃云 
[徐州]  
　　車站附近又出刧案車站大馬路華盛公司於前晚大雨之際有匪徒二人手持書函冒充送信進門之後突出手槍逼夥開櫃刦去大洋七十餘元錢票數十千該號照例報案靜候緝匪 
　　大雨河水驟漲連日大雨滂沱溫度驟降十七八兩日更大雨如注至今(十九日)晨始霽現城内各處河水均巳平岸北門外黄河水陡漲數尺倒塌房屋頗多惟以水道閉塞宣洩不易行苦之 
[南京]  
　　浙盧覆寗屬六邑公會代電浙江盧督辦覆寧屬六邑公會快郵代電文曰江蘇寗屬六路公會鑒蒸代電悉江浙聯防互保共維治安前由上海總商會宥電主張即經復電贊成並聲請協助進行矣承敎特復盧永祥詵印云云 
　　滬寺住持爭端之省批上海古雲雲台住持長齡等呈兩長謂客僧仰西冒稱僧衆總代表朦選心如爲靜安寺住持全體反對請令會審公廨撤消代表收回堂諭兩長批該靜安寺前住持六根旣因不能保管寺産迭次被控喪失其住持資格自應依照條例撤退惟該寺旣完全係剃度派寺院所有繼承問題亦應從同派寺院習慣由嫡系僧徒中另立住持方爲合法何得遽徇揑稱僧衆代表仰西之請求以非法派之心如充任致啓爭端總之此案係屬行政處分傳繼合法與因案撤退尤不能併爲一談傳繼一節應仍由該管知事依照修正管理寺廟條例妥爲核辦以符法令而免爭執即經指令上海縣知事並行特派交涉員轉飭會審公廨查照遵辦 
　　青年會設備消夏園南京青年會每値炎夏例設消夏園以爲公共納凉之所本届暑期循例設立業於今（二十一）日開幕内容雅而不俗有淸茗沐浴書報游藝電影等室以供娱樂並備有凉飲晚餐極爲精緻凡特别會員董事及各徵求隊長來園游憩槪不取資普通會員學生童子會員及非會員而由會員介紹者分等取資均較巿上爲廉云 
　　常熟催繳福利欵項常熟縣知事電省福利公司繳欵逾期請派員嚴行守提又該縣沙洲巿董曹鈞培等電兩長謂霪雨爲災全巿盡成澤國規畫河套待欵施工懇電飭福利公司迅將淸繳水利費尅日滙縣藉資救濟而安民心兩長巳令廳特派黄黻前往嚴行守提 
　　蔣廳長奬勵漣水敎育此次蔣敎育廳長赴淮海各屬視察學校就所到各縣綜核成績當以漣水縣爲最優以該縣知事對於敎育頗具熱忱恒親往巿鄉各校與敎職員接洽討論改進方法籌墊敎育經費不遺餘力其第三科主任朱棨又頗洽人望規畫全縣敎育從先籌基金及校址入手故該縣敎育有方興未艾氣象縣立國民學校兼甲種師範講習所敎員李德基亦管理精勤成績卓著現在蔣廳長巳備文呈請省長將該縣知事及三科主任酌予嘉奬敎員李德基則先行傳令嘉奬以示鼓勵 
[湖州]  
　　煉染業請求免遷吳興城廂煉染業自經縣議會議决須一律遷出巿外僉以事關營業恐慌異常宣言是項染料經騐無毒故與飲料衛生方面毫無妨礙當即據情分呈縣署議會乞予免遷旋經縣參事會將是案移知縣商會俟會同自治委員查明眞相再行核辦云 
[嘉興]  
　　商業淸淡原因此問各商號近日門巿頗形淸淡推原其故㈠因霪雨連綿河水陡漲低田大多淹没鄕民方從事　水以救禾稻無睱巿物故各商號不覺門可羅雀㈡入夏以來天氣温凉致各種夏貸不甚銷塲衣莊蓆店等商號營業異常減色㈢生活日高各界人士所得進益維持闔家生計尙虞不給自無餘資添購各物此亦商業淸淡之一大原因也㈣禾地各物購價較他埠昻貴居民寗愿轉輾托人向杭滬各埠購置物件此商業淸淡之又一原因也 
　　竹籌輔助制錢禾城巿上均以銅元爲單位制錢頗形稀少致零星尾找每缺制錢行用現悉各商號爲便利起見擬製竹籌以代錢碼分一文二文三文五文等四種刻下城内張家弄口鹹魚店巳製造竹籌代作制錢於前日起行使巿上頗感便利聞其餘各商號亦將仿行云 
 
 
 

Page 11

 
 
第一萬八千一百零四號;中華民國十二年 西曆一千九百二十三年七月二十二號
星期日 * *   
 
 

Page 12

 
 
第一萬八千一百零四號;中華民國十二年 西曆一千九百二十三年七月二十二號
星期日 * *   
 
 

Page 13

 
 
第一萬八千一百零四號;中華民國十二年 西曆一千九百二十三年七月二十二號
星期日 * *本埠新聞 
[財部電派會議組港務局代表]  
　　海關監督姚煜 
　　組織港務局請各部派代表在滬開會等情曾誌前報茲聞海關姚監督昨接北京財政部來電略去組織吳淞港務局一案前經吳淞商埠局張督辦歌麻兩電呈請各部派員在滬開會曾經國務會議議决贊同在案茲派該監督爲本部代表以便就近與領圑接洽希即遵照云云 
[華界屠業罷巿停宰紀]  
　　反對官辦屠税 
　　本埠城廂内外閘北及四鄉等處各肉莊爲反對征收所增加屠宰税額收歸官辦一事於昨日一律停止營業並以同業之唐立成黄文龍二人抬價攬包宰税該業全體攻撃頗爲劇烈昨日閉巿之後又在各店門首自貼（因宵小擾亂屠税反對變相的官收）字樣之印刷品昨晨八點時各肉店東夥及崇明江北兩帮屠夫約二百餘人先在該業公所香雪堂齊集公推代表五人（名列後） 
執香偕赴上海縣公署請願面陳近年來營業之苦况當由沈知事面諭該代表等靜候商辦並允電呈省長曁財政廳核示約在此三日内當有復電務各靜待省憲示遵等因旋該代表繕具節略（錄後）一紙呈縣核辦一面勸諭同業各自退去秩序井然並無意外發生茲錄滬寗蘇三帮肉業代表榮銀和黄葉新陳雲眉嚴維孝華辛士等五人所呈縣公署節略如下敬略者竊以代表等庸愚無能承乏繳解全縣屠宰税忽忽四年於茲幸免隕越今者倐奉委派征收所員設所定期開辦同業全體難免多所紛更益滋擾累衆商因聞底下有黄友根（即黄文龍）及前巳撤退之唐立成（即秋濤）兩人所勾結而來羣情憤怒不勝髮指眥裂所以不約而同相率停宰罷業爲全體一致之反對節經代表等得悉分投慰諭宣傳德意以期免此一舉乃頃悉華界各店衆情一致相率歇業表示誓不承認之决心經代表分投勸解力加慰阻無奈衆憤塡膺勢難遏止故雖舌敝唇焦依然罔效深恐人衆性雜難保不别滋事端不得不防除再諄切開導速飭回復靜候轉陳邀恩體䘏必蒙俯允維持外合亟趕具略陳仰乞恩鑒依予轉報核示祗遵實爲德便 
　　又該代表榮銀和等電呈省長文云省長賜鑒竊上海滬寗蘇三帮肉業公所全體公舉代表呈認全邑屠宰税同業自征彙解毫無貽悞忽奉財政廳派委設所自征章程繁密時間制限種種不便羣起呼籲無效致於今二十一日全體相率一律停宰閉巿人心惶惶各界駭詫全埠處處毘連租界蔓延牽動可虞代表等分投制止不聽惟有據情上籲代達下忱仰懇恩賜予收回成命令飭仍歸肉業照舊承認以恤商艱而免紛更臨電無任悚惶迫切待命之至又電江蘇財政廳文云廳長鈞鑒竊上海滬寗蘇三帮肉業向來全體閤業公舉承包全邑屠宰税同業自征彙解歷無貽今見憲委設所收回官辦定章旣極繁苛限制尤多不便衆情惶駭籲求無效致於今二十一日閤業全體相率一律閉巿停宰人心惶惶各界駭詫滬埠處處毘連租界蔓延牽動可虞雖經代表等四出勸阻無效不得不據情上籲瀝訴下忱仰求恩賜俯予收回成命仍歸閤業三帮衆商公舉照舊承包認繳以恤商艱而杜紛擾臨電無任惶迫待命之至 
　　另一訪函云本埠城廂内外鮮猪肉莊因反對官辦徵收屠宰税事全體同業於昨起相約閉巿而公作屠夫亦表同情於初七日起停止宰殺以致昨晨華界中如城内南巿閘北等處各肉莊均皆閉門歇業表示反對之决心幸値隂曆六月居民素食者多（俗名雷齋素）雖巿間無肉可買尙無何種恐慌該對領袖曾經預先告戒同業不得暴動因此秩序甚佳惟華界之各色飯作及商號之各廚司大都包購者多若無肉食恐受詰責咸赴租界購買（租界屠税由工部局徵收華官不能干預故租界各肉莊均得照常營業不受屠税之拘束）故昨晨租界各肉莊之貨盡行賣罄收巿甚早及至九時各肉莊均無貨應售矣西門外華界有某某兩肉莊昨晨曾將隔日所剩之貨應巿出賣被同業所知前往詰間隨即閉門收巿而存貨亦巳售罄昨聞該業中人言此次罷巿先以一星期爲限若官　無正當辦法不容商業中之要求定須繼續績閉巿不達目的不止惟恐同業中有破壞議案私行宰售情事巳派人分投調查設法取締云昨日上午十時該業滬寗蘇三帮同業代表榮銀和黄世華陳雲眉葉辛北嚴維孝等五代表率同同業七八十人各執線香赴縣請愿並遞呈詞請求縣長維持時沈知事因公出外當由收發將呈詞收受諭令該代表相率回去靜候批示該代表等即率同業分投散去至下午四時縣公署發出批示一道除揭示公布外一面抄批函請縣商會請爲轉勸該同業遵照茲將縣批照錄如下（一件批肉業代表榮銀和等呈爲肉業同行因屠宰税改歸官辦相率罷業分别慰諭無效環求鑒核由前據該代表等來呈批飭加認税欵並函請商會飭於認數之外確定加認之數該代表等聲明商力不逮如欲於原額之外再行加認惟有請派員散等語現由財政廳派員散收設所開辦正與該代表第聲明辦法相符何得相率罷業税欵重要非罷業所能抵抗應即責成該代表等妥速勸導安分營業倘敢據惑阻撓定難寛貸此批）又聞屠宰税委員金元潤於昨日開局後因肉業全體罷業要挾與税收有碍當詣上海縣公署拜會沈知事請轉商縣商會轉勸該業速行開巿繳税外一面據情電呈財政廳核示云 
　　又南巿訪函云滬寗蘇三帮肉業反對上海官辦屠宰税昨日實行輟業浦東龍華閘北等處同業亦均罷巿惟各肉業自昨晨起停業後午刻在公所齊集約一百餘人執香赴縣公署請求速予維持顧全商艱代呈省署速即收回命令云云沈知事即轉代表蔩葉新榮銀和陳雲眉嚴味孝葉享瑞等五人當塲溫諭着即轉傳各該同業等務須靜候省令三天内當有和平解决之辦法切勿有意外行動滋生事故是爲至要如果省令頒到立即函致縣商會轉示飭遵云云五代表聆悉後均遵諭退出轉勸同業各自散歸 
　　又閘北訪函云上海屠宰税自昨日起收歸官辦閘北方面設有徵收分所在共和路有餘里肉店同業以此次整頓税收所苦者惟南北兩巿華界各店主受鉅大之損失與租界同行毫無關係其辦法殊欠公允故亦於昨日起一律罷宰休業矣 
[三團體電請補抽公債還本籖]  
　　總商會銀行錢業兩公會 
　　上海總商會銀行錢業兩公會昨致北京電云北京北理總税務司包羅君并轉安總税司鑒前銀行會聯合會以内國公債基金事電請執事擔任始終保管之責旋接復電允爲繼續保管毅力熱誠咸深感紉執事受敝國政府之委託得敝國人民之信任政府是僕人民是主政府局勢容或有變遷之時而人民之後眉固自在也執事能盡其職務始終不渝敝國人民之信任亦始終以之特再鄭重聲明維希鑒察今金融公債第五次抽籖還本愆期巳逾四月持票人紛紛疑慮務請根據神馳佇候惠復上海總商會上海銀行公會上海錢業公會馬 
[各方討論時局間題之昨訊]  
　　章行嚴口中之岑西林態度 
　　自黄陂代表金韓兩氏到滬後關於時局問題各要人迭有討論最後各方意見大致主張由上海耆宿如岑西林唐少川章太炎諸人發起通電各省召集各省聯合會議當請褚慧僧往徵唐意章行嚴往徵岑意昨據章君語人云西林以多數人意見爲意見如大家决發此電則電意宜稍空洞留各派有轉旋餘地銜名似不必具體列出示人不廣如本電分達各省軍民長官則統言各省軍民長官不必標明某幾省排除某幾省至於召集時某省能來省不能來則事實問題不必由發電者先有成見此西林之意章巳正式面告某方代表云 
[國會之昨日消息]  
　　新到十餘人　　各省區推出負責人 
　　國聞通信社云昨日到滬之議員由海道來者計有六人搭車來省則有十餘人俱巳向辦事處報到據云在津議員尙有三十餘人大槪均係在彼辦事在京者有五十餘人此八十餘人至屬可靠即將陸續南下北京憲法會巳絶對無望保派均巳束手故祗有順從洛陽主張因之武力統一之聲又盛又褚輔成定於今午宴請議員同人係討論推出數人負辦事責任云 
　　公平通信社云國會議員通訊處根據十九日談話會議决案各省區推舉一人擔任以後進行事宜昨日（二十一）先推定各省區負責一人聯絡各本省議員再各就本省議員之中正式推舉一人擔任以後進行事宜茲將昨日推定之名單照錄於下直隸康問曇奉天周之楨吉林董耕雲黑龍江李國楨山東于恩波河南張善與安徽凌蕉菴江蘇茅祖權浙江杭辛齋雲南呂志伊貴州黄祿貞廣東孔昭晟江西孔紹堯四川徐可亭陜西竇應昌山西陳玉麟福建康睿湖南周震麟湖北張知本廣西王乃昌甘肅陳宸樞新疆張鳳九華僑劉芷芬蒙古曰瑞西藏烏勒吉等推定後均於二十四前報告通訊處 
[閩同鄉會促議員南來之兩電]  
　　旅滬福建同鄉會因閩籍議員尙有勾留在京或到滬領欵而即去者昨特發出二電其文如下㈠北京閩籍議員鑒兩電均未得復不稔意旨何在現各省及吾閩議員南下者擬在滬集會完成制憲事業用意良善諸君若仍游移不决爲金錢勢力所迷非僅夫職且有附亂嫌疑則閩人爲保全一省人格計不能不籌最後對付之法尙望從速覺悟聯袂出京不勝翹企之至旅滬福建同鄉會馬㈡董慶餘楊士鵬連賢基劉萬里詹賛民林鴻超鑒聞台斾到滬出席於十五日旅滬議員之集會并巳具領歲費是執事不願阿附北方軍閥態度巳極明瞭乃十七日本會讌請南下同鄉議員未承柱顧始悉執事復怱怱入京係以將擋未了事體携眷南下爲詞果爾甚願執事從速踐言勿使外間對於執事態度尙有所懷疑此爲執事人格計不敢不忠告惟祈諒察旅滬福建同鄉會馬 
[顔惠慶表示决不出山]  
　　其弟德慶所云 
　　顔惠慶之弟顔德慶昨語某要人謂自政變以後直系屢促惠慶就職彼曾迭次函電勸其此時萬不能貿然問世目下巳得有覆電謂此時無論如保决不出山云 
[但燾致顧維鈞函]  
　　敦促南下 
　　國會辦事處秘書長但壽前在唐紹儀組閣時代與顧維鈞同爲秘書昨因顧代在就有出山之意特馳書顧氏云少川吾兄執事國人之厭曹吳久矣政變以來逆蹟行爲暴著束身自好者流去之若凂以公明哲夙負時望出處之問籌之巳熟且彼黨所爲請公出長敦槃者明知所行悖謬全國將有責言特欲借重賢達以當其衝污公名節在所不計成則爲一家之功狗不成爲天下之罪人竊謂我公果當洞燭其㚥嚴詞拒絶斷無觀望游移之餘地也國人未喻公惜責難漸多太夫人在堂年逾六十倚閭之望甚殷顧公上體親心下順民意即日束裝星馳南下使人咸知不緇不磷皦然如玉則令聞芳烈益當傳之無窮弟與我兄曩有共事之雅不忍坐視聊復盡言伏維裁察不宣云云 
[譚延闓由粤來滬]  
　　行將回湘 
　　譚組菴氏在粤忽於湘省蔡發生衝動中辭去建設部部長本職准備離粤聞巳定於本月二十或二十一日由廣州啓行至遲下星期五六可以抵滬此行係將回湘在滬并不稽延云 
[法治協進會今日開常會]  
　　會員王開疆之提案 
　　上海律師公會會員組織之法治協進會定於今日下午開第一届常會舉行選舉理事議訂理事會辦事規則等情巳誌本報茲悉該會會員於本届常中將有重要議案提出經衆討論後對於時局表示態度並與其他圑體有所商榷云又該會會員王開疆等對時局提出重要議案錄之如下 
邇者樞府虚懸中原鼎解决之方竊有二策㈠治標之策由本會聯合各省各圑體各推代表一人來滬紐織國事會議入手辦法（甲）限期敦促國會趕速完成憲法（乙）依法於黎走之日起三個月内就大總統選舉法第一條所載之完全享有公權之人中（如現任官吏現役軍人等依法旣應停止其被選舉權則不得當選爲總統）選舉總統若國會逾期不爲選舉或爲之而不合法或延不制憲時則認國會無盡職之誠應本主權在民之旨否認其爲中華民國合法之國會即由國事會議收回其制憲權並組織國政委員會暫攝國政㈡治本之圖由本會聯合各省各圑體各就本省趕速制成省憲以鞏省政之基礎而期聯治之實現一而即就國事會議組織憲法起草委員制定適合國情之國憲俾早頒行以慰國民之喁望以上兩端自維係據純潔之微忱施救時之良劑爰特照章提出應請公决云云 
[昨日滬杭特别快車遲到]  
　　龍頭損壞　遲到三時許 
　　滬杭甬鐵路昨日（二十一）上午七點十五分由閘口站開滬之三號特别快車於上午九黠三十分駛至嘉興站該特别快車之機車（即龍頭）機件忽然損壞不能行動當即停留待援一面由嘉興站長急電閘口機務處趕派援機前來接拖並分電上海車務處機務處及各站接洽當由閘口機務處電知長安站先將就近由杭開滬之五號慢車在長安站扣留將慢車上之機車解下掛往嘉興接拖特别快車來滬一面由閘口站將開滬之日貨車龍頭解下開至長安站以便接拖慢車來滬所有貨列車再由閘口機廠另派龍頭掛滬該特别快車至新龍華時（原分南北兩站）將原掛龍頭開往北站一面由南站另派龍頭至新龍華接車不料該接車之龍頭駛至老龍華志方亦損壞不能行駛即由老龍華電知上海南站機廠再派龍頭前往接拖以致該特别快車駛抵上海南站巳在下午三時三十五分矣照章應上午十一時五十五分到滬計逾規定時刻三點四十分所有杭來之五號慢車及貨物車午快車均被特别快車之機車所誤遲到時間不等云 
[國内航業近訊]  
　　長江由滬運往揚子江各埠之紗布其水脚現亦增加更訂計洋布之運往南京者每件定一兩四錢五分往鎭江者一兩二錢往蕪湖者一兩五錢五分往九江及漢口者一兩七錢花紗每件往鎭江者九錢五分往南京者一兩一錢往九江及漢口爲一兩五錢較原價增加最多近來長江航業雖增水脚而滬上各司之運輸營業反較前爲佳其業務之所以發達蓋由於不運日船之所致也 
　　又日前法兵艦克羅尼號在漢口走錨所冲壞之船現巳查明計太古之洞庭怡和之平和及日輪大亨丸雲陽丸等四艘云 
　　宜重怡和洋行之重慶宜昌班輪福和號此次由四川重慶下駛甫經開出（日期在十五號）輪中即發生火警當時勢頗猛烈船内有中國人兩名不及避逃爲火灼傷勢頗沉重船内貨件及該輪船身亦受損傷詳情俟續報 
　　厦門火柴出口以厦門云路最多近自抵制以來此間各華商之火柴廠以不裝日輪擬改裝招商局船詎該局屢次拒絶不裝現本埠之航行廈門船除日淸招商兩家外太古公司巳特派寗波輪於二十三號專行廈門班矣 
　　長沙湘省發生六一案日人以停業避漢爲要約現此事巳漸平復日人亦陸續師原地復業日淸公司之武陵丸行駛湘潭線者巳停班日久刻亦定二十五號起復航矣 
[駐泊長江之日軍艦又見調動]  
　　近日駐泊長江各地之日軍艦因長沙等處形勢和緩特將原防各艦分别調動茲將昨日該國駐滬海軍武官發表之駐防令錄下島羽號（叙州萬縣）隅田宜昌）伏見安宅（長沙）桃（長沙附近）對馬嵯峨柳（均駐漢口）槍（九江）樫（蕪湖） 
[新任日領來滬期]  
　　八月三日 
　　本埠日總領事船津氏因新任滬領矢田氏將於來月三日左右來滬現巳定於二十八日左右出發赴奉履新中日新聞記者定於今午（二十二日）在一品香公餞船津氏云 
 
 
 

Page 14

 
 
第一萬八千一百零四號;中華民國十二年 西曆一千九百二十三年七月二十二號
星期日 * *[昌興世界班輪程期之確定]  
　　本埠昌興公司昨接總行發來繞行世界之坎拿大皇后輪程期表並電囑滬公司如上海有旅客加入此世界圑中者在今年十一月之前可從上海至溫哥華再轉達紐約該公司可特别優待免收車輪旅費各圑員現規定五百人准明年一月三十號由紐約開出惟在一月四號係從溫哥華往紐約此行由坎拿大就航起見須經三十處大商埠共歷三萬三百三十七英哩之遠預定一百四十天之行期由溫哥華駛出者仍駛返温哥華今將所定之程期報告如下 
（港埠　　（海哩）　　（到日）　　（開行日）　　（停留期） 
温哥華　　就航　　　　首日　　　　一月四日　　　直行 
域多利　　八二　　　　一月四日　　即行　　　　　二小時 
舊金山　　七三八　　　　六日　　　七日　　　　　二四小時 
羅省埠　　三六八　　　　八日　　　九日　　　　　二四小時巴爾勃愛　二九一三　　十七日　　　十八日　　　　一九小時可倫　　　　　五二　　十八日　　　十八時　　　　　九小時古巴　　　　九八九　　二十一日　　二十二日　　　三○小時紐約　　　一一六五　　二十五日　　　停泊　　　　　　六天紐約　　　　　往歐　　　　就航　　一月三十日　　　　直行葡萄牙　　二七六一　　二月七日　　二月八日　　一日二小時直布羅陀　　六一五　　　　十日　　　十一日　　　二二小時亞爾奇埃司　四一○　　　十二日　　　十三日　　　一八小時馬六甲　　　四六一　　　十四日　　　十五日　　一日二小時熱布爾司　　三六四　　　十六日　　　十七日　　一日七小時波賽　　　一一二○　　　二十日　　　二十一日　　一七小時蘇彝士　　　　八八　　二十一日　　　二十四日　三日四小時孟買　　　二九七○　　三月四日　　　　十一日　七日十二時古倫布　　　八八五　　　十四日　　　　十六日　二日十一時甲谷陀　　一二三○　　　二十日　　　二十三日　三日十四時仰光　　　　七八○　　二十五日　　　二十七日　二日三小時新加坡　　一一四○　　三十一日　　　四月一日　一日十五時八打威　　　五三○　　四月三日　　　　　五日一日二十一時泗水　　　　三八五　　　　六日　　　　　六日　　　十六日馬尼剌　　一六○○　　　十一日　　　　十二日　一日十八時香港　　　　六三一　　　十四日　　　　十七日　　三日八時上海　　　　八五二　　　二十日　　　二十一日　一日十三時神戸　　　　七八○　　二十三日　　　二十八日　四日三小時横濱　　　　三五四　　二十九日　　　五月七日　　八日四時火奴魯魯　三四二○　　五月十五　　　　十六日　　一日九時希羅　　　　二二五　　　十七日　　　　十七日　　十三小時域多利　　二三三七　　二十四日　　　二十四日　　　四小時温哥華　　　　八二　　二十四日　　　　　停泊　　　　到埠所有從美國紐約下船之旅客仍由昌興公司用自備火車送至芝家谷再轉接至紐約大約由坎拿大開行之始經巴拿馬至紐約再由歐羅巴各國至遠東取道太平洋返坎並還紐約止約計四個月又二十三天每旅客至少頭等室美金一千六百元云惟從温古華於一月四日往紐約時每人須另出旅費四百元美金也 
[日本對華文化事業之進行]  
　　互相派員視察 
　　自日議會通過以庚子賠欵充對華文化事業經費後日政府即研究着手方法對於醫學方面巳派遣外務省書記官岡部與東京大學醫學部長入澤博士來華實地調查此外並擬自本年度起每年由中日兩國互派參觀學生交换視察俾便了解彼此情形此事巳由日外務當局咨請文部省由全國各官公私專門程度以上之學校選拔學生五十名來華分科視察其先發隊數名巳隨入澤博士等來滬又東京高師之兒島獻吉神戸高商之增井光藏東京高工之曰倉錠次郎一高之作久節各敎授等亦被選派來華視察即將出發視察期間規定一月半其費用定爲學生五百圓敎授八百圓同時並擬請我國方面選拔五十名撥給對華文事業經費使其視察日本内地又日本調查委員岡部入澤兩氏自日前抵滬後巳由日總領事船津氏之介紹分别視察本埠中西人士所辦之各醫院及學校云 
[川學會對劉廉彬縊死之憤慨]  
　　請求伸雪 
　　無錫亞賓蠶塲内實習生四川女士劉廉彬縊斃一案詳情迭誌本報刻聞四川旅滬同學會對於此案異常憤慨曾函電蘇州高等檢察廳無錫各界四川旅寗學會等茲錄其原文如下 
　　（一）致蘇州高檢廳電蘇州江蘇高等檢察廳廳長鑒被勒斃二日無人報案之劉廉彬女士一案查女士係四川人據其生前死後之證人証物觀之應有詳騐之必要乃無錫縣檢騐員竟模糊了事而承審員復不理屍弟劉亮生之請威迫棺殮種種情形不無縱惡枉法及欺生匿寃之嫌殊非文明省區内應有之情事以致與論紛騰而敝會同人亦憤懣塡胸用特懇祈鈞座火速派員赴錫詳爲覆騐以免屍腐而伸沉寃特此敬叩公安四川留滬學會主任幹事鄧達先叩 
　　（二）致無錫各界函無錫各法圑各機關暨工商政學各界均鹽敝省不幸頻年兵災吾輩遠道求學誠非得巳諸希各界栽培扶持不料文明最盛之模範縣内竟有劉廉彬之勒斃噩耗傳來廉彬不幸而爲數千里外之川人又不幸而爲深　之弱質於家庭則以川戰之故受困於金錢於蠶塲則以色質之故遭人面獸心之駕康誘逼奞欵盜物深夜叩門告假不准接替不允乃有此生死不明之遭也查廉彬生前並未言尋死而三遺書中僅一函内草草提及（三十年淸白之句）倘不爲賀康勒斃必係受强姦後　縊觀廉彬死後駕康二日不曾報案案發後之供詞復東西支吾與秦媽之供詞不同反百計射影以期逃逸法網而污廉彬種種事實與廉彬之死有關官廳對屍體應有詳加檢騐之必要而貴縣檢騐吏竟糢糊了事該承審員復不理屍弟劉亮生之請遽令棺殮貴縣乃中國新文化最早之區光天化日之下豈庸黑幕重重之密佈而任此衣冠禽獸之污辱敎育乎異鄉異客之生命不足惜吾川女子敎育之沉淪不足計如敎育之主旨及世道人心何懇祈各界援助務期公理昭彰澈底嚴辦而伸沉寃敎育幸甚貴縣幸甚同人幸甚敬請公安（署名同上） 
　　（三）致四川旅寗學會函四川旅寗學會台鑒無錫賀康勒斃女同鄉劉廉彬一案縣騐未明賀康怙勢匿禍圖脱法網黑幕重重屍弟力弱難伸沉寃以致羣情憤激吾等誼屬同鄉應聯合援助除函電江蘇高等檢察廳覆騐及向無錫各界呼籲並函黄王劉等搜集各種證據外理合函知俟有確切証據後敝會即當派人赴錫辦理此事務期劉女士之沉寃得以昭雪此致敬詢公安（署名同上） 
　　（四）致屍弟劉亮生及黄紹緒王蜀瑀女士等函（三）略同從略 
[川民自决會援助寗同鄉]  
　　川民自决會因無錫西賓育蠶製種場場長賀康逼死同鄉劉廉彬女士特電旅寗同鄉請爲援助電云旅寗同鄉諸公鑒西賓育蠶製種塲塲長賀康逼死同鄉劉廉彬女士同人聞之不勝憤慨此案旣成訴訟復得諸公出爲申雪不難水落石出所望始終協助其家屬辦理此案豈獨劉女士感激泉下巳也川民自决會叩馬 
[女參政會對女生自殺之公憤]  
　　西門女子參政協進會因無錫亞賓育蠶場發生女生自殺案非常憤慨昨特開委員會到者十數人討論良久僉謂際此時代在學界中竟演出如此奇案實我女界之不幸若不澈查眞相女界前途何堪設想全體議决先電詢眞相茲錄其致女士冋鄉會電云（上略）劉廉彬女士縊死案報載三天詳情未悉同人等與劉女士雖無一面惟敝會宗旨專以保障女權尊重女子人格爲職志此事影響女界前途至重務祈貴會依法查究期水落石出勿令㚥徒倖逃法網（下略）女子參政協進會叩 
[韓國鈞致交通部電]  
　　爲淞濱公司事 
　　淞濱電力公司圖謀恢復經閘北各公圑羣起反對迭誌前報茲將韓省長日前致交通部電錄下（北京交通部鑒八七六號次文及抄件均悉查淞濱電力公司被控一案旣經貴部派員澈查自應靜候查明核辦惟該公司至今並未組織且迭被各該地方公圑赴部赴省呈控按照電氣事業取締條例應否先行取銷務乞貴部從速核辦以解紏紛至爲盼禱並祈電復韓國鈞銑印 
[請撤消淞濱電力公司之道批]  
　　閘北地方自治籌備會呈滬海道尹爲淞濱電力公司早經省議會否决劣員勾結朦蔽希圖復活懇請轉呈撤銷查究以符法案而維地方等情昨奉批示呈悉查此案前奉省長訓令對經本道尹會同交涉員各派委員詳查具復在案據呈前情仰候呈復到署併案核辦此批 
[閘北商業公會開會紀]  
　　閘北商業公會於昨日下午三時爲改組閘北商商事在會所開全體會董職員聯席會議到者有沈聯芳尹村夫王彬彦徐春榮陳維翰許亦夫趙鏡岩韋伯成李廣珍等五十餘人公推王彬彦主席即由王君起立報告開會宗旨略謂本會改組閘北商會一案業巳呈奉農商部核准惟以本會部中無案可稽故祗准由原發起人另組商會不得由本會改組今請諸君討論將來商會成立後本會是否應當消滅抑或仍行保存公决商會成立後公會儘可並存殊無消滅之必要次尹村夫提議下星期六應仍由公會通知閘北商商原發起人四十人再開一閘北商會發起人全體會議以便公决一切可决次李廣珍提議閘北惡丐日多江灣遊民工廠有名無實本會一再請其收納此項遊民並願代籌經費詎仍置之不覆似應加以警告公决推舉王彬彦君前往該廠接洽並另推陳維翰李廣珍二君分往四五兩區請該兩署長嚴令站崗巡警以後凡遇有惡丐强索務須隨時拘局轉送該工廠以安巿面通過次復議及指派淸理閳北水電廠代表等各案議畢散會 
[調查組織運商公會之集會]  
　　反對者居多數 
　　陳筱蓀等發起在滬組織運商公會曾函請上海總商會轉呈立案嗣因該會章程有每猪抽費洋二分各販客之入會者應先繳納會費洋五十元致爲猪業反對巳聯名呈請撤銷該會名義在案旣而陳等一再具呈官廳聲稱巳有販客四百三十餘人入會簽名請爲給示保護等情沈知事現奉省令調查入會人數反對者若干人即便呈復以憑核辦等因特於昨日午後三時假上海縣商會傳集在滬各販猪客並猪行業等詢問意見特委本署實業科汪菊舲代表到會各販戸到者共六十餘人行家方面到塲旁聽者十六人振鈴開會後由汪代來宣布縣知事奉省令飭查情形各販戸紛紛陳述原委結果反對者居多旣而各行家亦陳明反對之理由經汪代表令書記將名簿分别給令各販客當衆簽字計承認者十三人否認者五十一人後傳諭靜候縣長據情詳省核示辦法至五時餘始回署禀復沈知事云 
[電報局測量地線]  
　　日昨（二十一日）上海電報局由洋員測量總地線（地線房在閘北寶山路）自上午九時至十時暫停工作無論本外少往來各電均須躭擱一小時該局並先時分發公電通告各局以免誤會 
[淞滬糧食维持會開會紀]  
　　昨日（星期六）下午三時淞滬糧食維持會在北浙江路延吉里口開會到者甚衆公推魏弱叟主席孫縉之紀錄主席報告各處來函畢所議各項分錄於下㈠現在糧食時價繼長增高實因奸商偷運出洋所至倘不嚴行查禁民食前途受害無窮結果由本會呈請蘇皖浙三省軍民長官飭屬嚴禁㈡本會會長尙屬虚懸茲由本會會員推定熊秉三余壽平葉汲三爲本會會長㈢本會前奉江蘇省長批示凡屬紳商果能踴躍輸助亦屬急公好義應由署隨時給奬在案茲有姜葉兩君先後各捐輸洋一百元到會應由本會呈報衆贊同㈣現在糧食救濟須求根本辦法本會同人恐意見未周應徵求海内外各界慈善家指示辦法以匡不足通過議畢散會 
[運軍火案之史台恩在奉拘獲]  
　　大晚報云私運軍火案中之美人史台恩氏前由駐華美國按察使署發出逮捕狀今巳在奉天拘獲大約將解至上海歸案審訊 
[救濟俄難民委員會開會紀]  
　　文滙報云救濟俄難民顧問委員會星期四日復開會議討論遣送俄難民回國事前致中國及蘇俄當道之函迄今未接切實答覆顧問委員會曾將俄難民間題及該會宗旨陳報工部局工部局覆稱奉領事之命令對於此事不能有所效力但允代該會遞函與領事圑云施食處房屋不久將由原主收回目下急須另覔他屋且每月至少須需經費千元照料産婦股員會籌備各事巳略有頭緒目下至急者爲財政問題今洛克氏巳允充名譽委員會如有助欵者請送至漢口路十二號華記洋行代收並可指定用途委員會今雖以全力籌畫遣送難民回國辦法但在事機成熟之前不得不爲許多難民住食計也 
[温哥華領事請查華商廠號]  
　　上海總商會昨接駐溫哥華領事館來函請查華商經營外國之行名住址文曰逕啓者近來本地西商常到敝館查詢我國各項工廠及輸運出口貨之商號意欲直接交易不經各洋行之手以免輾轉耗費查通商行名簿一書所載華商住址寥寥無幾不足應付用特函請貴會查有華商經營外國生理者不問何行均可將其英漢文住址商號列單寄下以備隨時代爲介紹想貴會對於海外貿易向具熱心區區之請定不吝敎也 
[錢江會館致總商會函]  
　　爲九江運昌義記欠欵事 
　　本埠綢業錢江會館昨因九江運昌義記欠欵又致函總商會請轉函九江商會仍照前議出而和解原文如下逕啓者九江運昌義記號於去年臘月擱淺所該上海悦昌文記貨欵銀五百三十二兩餘又裕豐祥貨欵銀二百九十九兩餘當時接運昌來信謂巳請九江商會秉公料理即於今年三月初四由敝會館函請貴會轉致九江商會加入債圑復悉有淸理處將底貨及生財傢具公同攤派通扯還欵約合四折之譜所有上海債圑方面均巳允洽不料今接淸理處來函云該處錢莊一方面因運昌抵押品在其手中定欲變抵押爲賣絶若欲多分存貨以致九江商會謝絶調停雙方决裂現錢莊方面業經起訴法庭而運昌亦祇得延請律師爲積極之對付此事尙無結果竊思料理債務公同攤派最合正理該處錢莊何得於商會公决之事出而反對以抵押作賣絶之存貨要求多分實出於正理之外且查運昌所欠者錢莊僅占債權之半而其餘債權均願以公攤了事即此而論足見錢莊之無理要挾矣惟有敬求貴會再行移文至九江總商會請其出而和解照前議公攤之法以息爭端則所感戴者不獨敝會館巳也 
[白藥粉運滬請商會轉請放行]  
　　本埠百老滙路老順記號因本年二月十一代杭州光華火柴公司向英國定辦白藥粉（即鹽酸加里）五百桶計四萬二千斤近接英國來函謂巳裝運淸抱達（譯音）船運華約本月二十二日左右可以到埠按海關新章自本年六月十六日起對於鹽酸加厘入品須陸軍部護照方准報關進口五月間曾請浙江省長向部領照迄未收到則此項貨物到滬時勢必起駁而暫存關内但照章存關之貨僅限兩星期如届期不領仍欲裝回故昨特函請上海總商會迅函江海關監督及税務司俟該貨進口准令放行另具保結存案一俟護照領到再行補繳云 
[顔料在魯爾被扣之呈請交涉]  
　　法國自佔據德屬魯爾區域後即限制貨物出口本埠顔料商邱渭卿前向德商愛理司洋行定購露維夏芬地方拔地沙顔料廠製造之人造靛青八萬五千擔因被法當道扣留一萬餘擔不允放行當經據情電請外交部設法交涉嗣因法國軍事當局佔據魯爾後曾經聲明二月一日以前定貨限期五月一日止爲放行日期前項靛青究係何時所定曾否依限請運露維夏芬是否在萊茵河流域電由外交部電令上海總商會轉飭該商詳細聲復前日巳由邱君遵令詳抄定貨合同等一切契約並將露維夏芬地各譯成洋文註明不在魯鬻區域各等情併函總商會轉呈外交部務請迅商駐京法使轉電法政府早日放行以便運華云 
[顔料運美須備西文説明書]  
　　本埠顔料同業近接駐滬美總領事函稱盛頓政府近巳頒佈新律凡各國商人於六月以後運往美國之顔料及染料均須附有西文説明書及發票詳載各貨拼合應用方法方准進口否則即以違法論各海關得將該貨充公此律關於貴業至巨故特函請查照辦理如貴同業欲知詳細内容者可至敝署面詢即當詳告云 
[王震再致李右之函]  
　　崑山縣議員王震前因對於李右之君解釋縣制提出疑問致函李君李君當即答覆兩函曾紀前昨本報昨王君又有致李君函爲錄於下右之先生大鑒昨蒙賜覆展讀之下仰見先生對於縣制問題至有研究欽佩奚似惟鄙人猶有惑者先生謂元年成立者依元年制辦理二年成立者依二年制辦理其根據則在修正制第八十六條以爲條文中未明載廢止則元年成立者似可適用前制之規定此説固有成立之價値惟依敝邑情形二年補選時巳用新制辦理是先生之解番未足以賅全省各縣此尤待研究者也抑又有惑者先生前所發表之解釋中謂縣會常會期在八月如於八月中不能開常會而開臨時會應從緩開會以符法案所謂不能者是否指事實上之不能乎如以天災人禍而謂不能則固無討論之餘地如以不足法數而謂不能則常會須足法數臨時會亦不可不足法數也然則先生之所謂不能者究係何所指乎尙祈明示以釋疑慮至於補選問題先生謂各巿鄉苟能自動則經董當然取消此固爲法律上立論特恐正當急起直追者鮮有其人而誤解先生解釋者且將利用之而延宕矣此鄙人前函之所以提起質問也怱覆順頌公安崑山縣議事會議員王震啓二十一日 
[縣參事會談話會續聞]  
　　前日（二十日）上海縣參事會由沈知事召集參事員於縣公署内開談話會略載昨報茲據列席之參事員某君言是日討論者一爲發還縣議事會鈐記案卷問題所有鈐記案卷業巳檢齊日内即將發還縣議事會一爲補選參事員問題現在參事員之缺額者者共有三人照章於候補參事員之前三名遞補日内將由縣公署公函縣議會議長照辦按候補參事員前列者爲趙君履信楊君鴻藻曹君驤三人云 
[洋涇巿議會定期開會]  
　　上海縣議會縣參事會業經開談話會上海巿議會亦經在也是園開會討論一切惟其他各巿鄉議議會之開會者尙少茲聞本邑浦東洋涇巿議會正議長金文宇副議長陸虎臣依照上海縣巿議會開會即於日内召集原有議員先開談話會討論進行方法以便早日正式開議云　　 
[自來水管破裂案將賠償]  
　　巳由魯意師摩洋行估價 
　　本月一日晨六時新閘路聚慶里口自來水管爆裂冲壞協茂祥烟紙店榮記理髮店及過街樓等詳情曾誌前報茲悉此次被水冲壞各店中以協茂祥損失爲最鉅約在二千數百元左右前曾開單呈請自來水公司要求賠償嗣該公司允於調查後酌量照賠并請魯意師摩洋行估價現時隔多日該公司尙未將賠欵付給故昨日該店主又請甘維露律師代表具函前往催促云 
[旅滬贛人之驅蔡主張]  
　　旅滬贛民自治促進會昨電本省人民云南昌各報館轉全省父老兄北公鑒慨自軍閥專横舉國骚然創巨痛深贛爲尤甚陳逆肆虐蔡賊繼之我贛三千萬同胞水益深而火益熱計蔡賊入贛爲時雖僅一載而綜其横征暴歛鬻爵賣官諸大端巳足使贛人慘無噍類乃蔡賊心猶未足近更變本加厲違法預征並於樂平縣境演出派兵勒征捕殺人民數百焚燒房屋數千之慘劇嗟我贛人處此淫威之下求生不得直待决之囚亡國之虜耳同人等旅居滬上南望故鄉不寒而慄竊念贛省巳先中國而亡贛人當先國人而死與其忍痛而任其宰割母寗羣起而殲彼兇頑幸而勝共獲再生不幸而敗而死亦有餘榮焉臨電嗚咽墨與涙俱願我省父老兄弟急起而共圖之旅滬贛民自治促進會叩箇 
[旅滬皖人討馬之代電]  
　　勒捐報效大選費之反響 
　　皖馬報効大選費二十萬元巳見報載茲旅滬皖人方面調查此欵係向合肥人民種烟勒捐因發代電聲討原文如下安慶省内外諸同鄉先生曁各法圑各報館均鑒竊以中原無主軍閥專横危害國家肆無忌憚曹錕逼宮一劇兇氛冲天時局俶擾於斯巳極馬聯甲乘此國是阽危之際前獻媚大選費二十萬報端披露無可諱言禍皖虐民接觸而起例開國禁縱種烟苗勒捐苛税軍威詐迫茲據報載合肥種烟勒捐皖人聞之義憤塡膺凡我同胞理宜攖救查馬聯甲勾引合肥劣紳袁斗樞並派曹圑長到肥與袁協謀密計逞軍力之威嗾使全邑二十區圑長勒捐二十萬鉅欵人民脂膏侵蝕待盡最可痛者壓令繳捐鬻子賣妻哭聲載道時有所聞想馬袁心肝狼毒天理滅絶罪不容誅吾同鄉父老昆弟當速起一致聲討勿使毒卉流延於桑梓勿使惡覇擾害我人民飲泣瀝陳乞諸援助吾皖幸甚國家幸甚旅滬同鄉劉新吾周鼎三韓金彪鄭益菴何守鼎等叩 
[皖人反對馬聯甲編師增餉]  
　　昨日午後二時旅滬安徽各公圑在牯嶺路安徽旅滬同鄉會籌備處開聯席大會討論反對馬聯甲到者自治協會旅滬勞工總會等十餘公圑公推余魯卿主席黃晦庵紀錄當經議决通電全國否認一面致電安慶各公圑請一致阻止原電分誌如下㈠銜略）皖民兩三年來爲裁兵運動奔走呼籲不遺餘力不意新安武軍甫經裁撤馬聯甲包藏禍心當時即電京請編一師三旅曾經陸軍部駁斥在案日來迭接本省電告馬氏又乘北京政變時期復請編師增餉並運動僭稱攝政者之核准云云馬聯甲本姜案正犯今春盜賣軍火致炸死數十工人之罪魁祗以法紀廢弛暫稽顯戮當此大局紛擾急急擴充軍隊狼子野心其用心可知茲特電聲明餉需暫時姑照部定年支二百五十二萬元分文不許增加軍隊原有五旅未經核減以前不許改編倘該氏一意孤行或攝政之院部私予核准皖人誓不承認務乞父老兄弟一致抗爭臨電無任近切安徽旅滬各公圑聯席大會叩馬㈡（銜略）頃據報載馬聯甲調第二旅兵隊移駐徽州殊深駭異查徽州各縣數年來地方安靖實無駐兵必要現國家正擾攘不寗吾皖形勢尤應以保境安民爲應時方策倘忽移動重兵於大局於地方皆有影響務乞一致阻止爲幸（署名同上） 
[川人反對在滬借欵築路]  
　　川民自决會因楊森委之重慶商埠督辦周駿近藉建築成渝馬路派婁某來滬向某外商借欵昨特電周云重慶探交周吉珊先生鑒疊據滬報及同鄉國會議員函電驚悉執事藉名建築成渝馬路派鹽署科長婁某來滬向外商借欵人言嘖嘖豈能無因雖未詳何物擔保總之不外公産吾蜀交通久梗建築馬路固屬要圖惟外資築路有損主權挪公肥私巳成慣例况値軍事期中政治未循正軌縱能借得鉅欵難免不被估提是足增人民之負擔成執事之罪案望即停止進行或申明事實免爲鄉人所共棄也川民自决會叩馬 
[鄂自治協會復省憲研究會電]  
　　旅滬湖北自治協會昨復湖北憲研究會電云武昌大巷十九號湖北省憲研究會吳鐵聲先生并同會諸君鑒眞電誦悉諸君子主張制訂省憲以救省者救國無任欽佩惟以保曹致孫中山冬電有守法圖存和平解决等語遂引爲武人巳有覺悟之證未免爲阿瞞所欺年來曹錕吳佩孚輩視吾鄂爲征服地虐待吾民較滿淸駐防軍尤酷吾民欲自决自救除驅逐駐防式軍隊外别無他法敝會同人希望省憲速成與諸君子初無二致但以障礙不去則雖有省憲何所用之諸君子愛鄉愛國諒不河漢斯言也旅滬湖北自治協會叩馬 
[鴨窩沙漁船上查獲烟土續紀]  
　　吳淞口外鴨窩沙附近漁船上查獲大批烟土略誌昨報茲錄詳情如下松滬查禁私運違禁物品辦公處巡查股主任接線人報告稱吳淞口外有漁船代人轉運鴉片烟土情事即於本月十九日會同吳淞長虹巡艦艦長楊春林雇得帆船兩艘拖帶出外巡查當在吳淞之布政港地方查見漁船兩隻形跡可疑當飭水兵上船搜查在該船上蔴袋内查出烟土大小五十九包計重量連袋共一千二百十九斤俱係大連紅土按巿値價約洋六萬元之譜所有押運烟土之人均各鳧水逃去僅獲船夥一名當將烟土搬至艦中連同船夥一名一併解至上海違禁物品管理局經吳局長提訊之下以此項大宗烟土必有包運之人若不從嚴懲辦不足以淸毒源而絶私運故於昨日備將人證一併申解松滬護軍使署訊辦報告人與緝捕人均請照章給奬以示鼓勵云 
[徐家宅之越貨殺人案]  
　　距楊樹浦華特路北約三里之徐家宅（係屬華界）有農民徐海興年逾七十家道小康前晚夜半一時餘突來大帮盜匪二十餘人破門入内各出手槍利刃向事主等嚇禁聲張翻箱倒篋搜刦衣飾銀洋據贓分頭圖逃徐海興大聲喊捕被盜開放手槍兩響一彈擊中面部一彈擊中胸旁均洞空而出致受重傷倒地立時斃命當經尸子徐裕生開單分報楊樹浦捕房曁該管警察廳分所徐所長親自督同游巡隊士前往兜拿贓盜無着向事主詢明當時被刦狀况歸禀所長候報請上海地方檢察廳長蒞塲相騐云 
　　又訪函云本邑東北鄉高郎橋北徐家宅農民徐鶴新今年七十歲薄有田産昨日上午二時許忽有盜匪十餘名各執手槍破門直入前後門派匪反守各匪入室後將徐子徐裕生並婦女等用繩先後捆縛徐鶴新聞警從後門逸出正欲鳴鑼喊救不料後戸亦有盜匪守住即開放手槍二響一槍在徐鶴新眼梢邊撃過第二槍則在右肩下撃入從後腰肋透出竟因傷立時致斃於是各盜飽掠一周始鳴槍示威而逸事後經鄰人趕來爲之釋縛徐裕生檢點失贓銀洋衣服共値數百元先投五區分署報告立飭長警兜拿無踪并拾獲彈壳數枚一面着二十三保八圖地保趙連於昨午帶同屍子徐裕生同投上海地方檢察廳請相騐 
[家庭日新會演講體育]  
　　本埠家庭日新會昨日通告云本月二十二日下午三時仍假職工敎育館開第二百三十四週常會會主爲嚴濬宣君温茝女士並請新從美國回來之體育專家郝更君演講體育無論會員非會員均可前往聽講云 
[台灣巨富爭産涉訟]  
　　白蓮宮碼頭問題 
　　台灣巨富林鶴壽林松壽弟兄五人因爭奪白蓮宮遺産涉訟日總領事署昨日業已判决依據明治四十四年林本源所定之財産分配書共同分配云 
[舊金山減輕麻雀牌税]  
　　大陸報云本埠接二十二日舊金山商會通告謂運至舊金山之麻雀牌向照竹器徵税計値百徵四十五今巳改照骨器徵税計値百徵二十五前付百分之四十五之重税者可於貨物運出後六十日内向税關陳明得收回多付之百分之二十云 
[美華書局售與商務印書館]  
　　上海泰晤士報云本埠美華書局印刷部己售與商務書館定八月一日移交據美華書局聲明此舉非因財政支絀之故蓋以該局顧問部之意印刷部今並不急需而其房屋須供監理會擴張之用也 
[青年會全國大會籌備近况]  
　　輪船之優待　　演講員之請任 
　　本埠博物院路二十號青年會大中央籌備處自大會决定於本年十月十六日起在廣州召集巳與美國提督公司接洽訂定十月十二號由滬開往香港之傑伏生總統號之大艙兩大間可容大會代表二百五十人計滬港間每人來回船費共祇三十二元（該輪恰於大會畢後由港回滬）供給膳食不另取費至自港入廣州之輪船及轉運亦由廣州籌備處辦理洽又大會之演講員妥有南開大學校長張伯苓博士美會百年布道總幹事陳維屏博士青年協會總幹事余日章博士中華基督敎協進會何德駿博士及蘇州趙紫宸長沙曾約農福州林步齊諸敎授並分請海外各國名人來賓與會届時當有一番熱鬧也 
[萬國體育會購地將結束]  
　　寶山江灣鄉萬國體育會上年在該會附近殷九殷十一圖圈購民田三百餘畝曾請縣署出示布告並諭各圖地保通知各業戸領價旋即在江灣鄉公所設局購地迄今一載有餘不願繳領者尙不少聞該會將未領各業戸另造淸册靖縣再諭該圖地保速催各業戸到局繳單領價以資結束云 
[友華銀行滙巿報告]  
　　昨日友華銀行滙巿報告云二十日倫敦大條銀價近遠期各縮零六二五紐約銀價落至六角三分倫敦紐約間滙價長至四元五角九分半今日此間匯價掛牌均於昨日同開盤時巿况穏定旣而轉平晨初英鎊成交價七月份三先令零六八七五八月份三先今零五六二五九月份三先令零半便士美金成交價近期七十元零二五遠期七十元零一二五後因照此價購入者頗多收盤時巿况轉平英鎊售價不能過七月份三先令零五六二五八月份三先令零四三七五九月份三先令零三七五美金最佳之售價七月份七十元遠期六十九元八七五日金售價七月份六十九兩六二五八月份六十九兩七五銀行滙票定價英滙近期三先令一便士二五遠期三先令一便士一二五美匯近期七十一元八七五違期七十一元七五法匯購價一千二百二十枚昨日倫敦銀巿印度售出少數倫敦及紐約收盤巿况均穏定 
　　尚有埠新聞等轉入後頁 
 
 

Page 15

 
 
第一萬八千一百零四號;中華民國十二年 西曆一千九百二十三年七月二十二號
星期日 * *本埠新聞二 
[一週間之金融調查]  
　　銀幣本週以來現洋雖略有出口各埠並無裝滬釐價反見跌小總以庫存厚足用途不暢之故自週初以迄昨日止計小六毫二忽五查（星期一）收盤價爲七錢二分一釐三七五（星期二）小去三毫七五價七錢二分一釐（星期三）小半釐價錢二分零五毫（星期四）小三七五價七錢二分零一二五（星期五）大半釐價七錢二分零六二五（星期六即昨日）漲一二五價七錢二分零七毫半昨日廣帮裝往夏門去現洋二十萬元本星期裝往鎭江洋三十萬元裝往長江十萬元裝往無錫十五萬元中外各銀行及本街查倉共存現洋三千三百二十六萬元 
　　銀拆本週以來息價亦甚平穏常在一錢之下（星期一）收盤六分（星期二）小一分價五分（星期三）大一分價六分（星期四）大一分價七分（星期五）小二分價五（星期六即昨日）小二分息價三分昨日中國銀行裝往南京大條五百四十九條又前日裝去九十四條兩次共去六百四十三條滙豐麥加利等各銀行收欵一百三十萬兩又本星期内進口大條一千五百四十九條中外各銀行曁本街庫存現銀二千四百三十五萬兩大條五百八十八條 
　　絲交易近星期以來外洋絲價並無起色故廠家除前次所抛繅解外售出者殊不多見本星期内（星期二）成交廠絲三十包扯價一千二百三十兩（星期四）成交廠經六十包扯價一千四百三十三兩（星期五）成交黄絲一百五十包扯價八百四十九兩（星期六）成交乾經二百二十包扯價九百七十四兩總計成交四百六十包値元四十六萬四千五百十兩 
　　各國滙兑本週内大條銀及先令等各滙價大勢尙稱平穏共計大條銀近期長零六二五掛卅辦士零九三七五遠期弗動掛三十辦士零六二五先令縮二五掛三先令法匯小十五法郎掛一千一百七十法郎印匯小一羅比半掛二百二十二羅比半美滙小半元掛六十九元嗬匯小一盾掛一百八十盾香滙大二五掛七十四兩七五東滙大七五掛七錢一分新匯大二五掛七十七兩五錢德滙大五萬掛十四萬馬克俄滙弗動仍掛三十三萬五千羅卜（星期一）九月份先令銀行開盤賣價三先令零三七五買進三先令零半又十月份賣出價三先令零二五買進三先令零三七五又九月份美滙賣價七十元買進七十元零二五又賣出十月份價六十九元八七五買進七十元零一二五又九月份東匯賣價六錢九分七五買進六錢九分半又賣出十月份價六錢九分八七五買進六錢九分六二五（以上係週初開盤價）又是日前巿收盤時九月份東匯賣價七錢買進六錢九分七五又十月份賣價七錢零一二五買進六錢九分八七五（以上均係一週間最緊價）（星期三）九月份先令賣價三先令零一八七五買進三先令零三一二五又賣出十月份價三先令零零六二五買進三先令零一八七五又九月份美滙賣價六十九元六二五買進六十九元八七五又賣出十月份價六十九元半買進六十九元七五（以上均係一週間最軟價）（星期五）九月份先令賣價三先令零五六二五買進三光令零六二五又賣出十月份價三先令零四三七五買進三先令零半又九月份美匯賣價七十元零一二五買進七十元零三七五又賣出十月份價七十元買進七十元零二五又九月份東滙賣價六錢九分六二五買進六錢九分三七五又賣出十月份價六錢九分七五買進六錢九分半（以上均係一週間最硬價）（星期六）收盤九月份先令賣價三先令零三七五買進三先令零四三七五又賣出十月份價三先令零二五買進三先令零三一二五又賣出九份美滙價六十九元七五買進七十元又賣出十月份價六十九元六二五買進六十九元八七五又賣出九月份東滙價六錢九分八七五買進六錢九分六二五又賣出十月份價七錢買進六錢九分七五 
　　標金本星期八月份標金祗有星期一前巿仍有交易至後巿即毫無交易本週上落亦較上週平穏（星期一）八月份標金開盤三百三十八兩二錢最小至三百三十七兩最高至三百四十兩零七錢收盤又九月份標金開盤三百三十八兩又跌至三百三十七兩一錢（一週間最小價）（星期三）高至三百四十一兩七錢（一週間最高價）（星期六）收盤價爲三百三十九兩九錢綜計自星期一開盤及星期六價相較好起銀一兩九錢其最高低相差則有四兩六錢之上落云 
[上海商業巿况彙錄]  
　　公債票 
　　昨日各種公債巿况甚爲熱閙但巿塲人心依然疲軟致價格日下而以金融各票跌落爲尤甚現貨千元票由六十九元九角逐盤小至六十八元八角收盤雖回高六角半比前日尙跌去一元三角七月期開盤初時因現貨趨跌致亦隨而下降最小價跌至六十九元一角午巿巿而略見平定收盤價六十九元七角半計跌九角八月期結果比前日小一元二角半收盤價計六十九元七角九月期收盤六十九元八角計縮一元一角半整六現貨前巿買賣甚稀成交價小至五十元零六角後巿各盤巿價常在五十一元一二角左右收盤計五十一元一角半比前日减去四角五分七月期漲落情形與現貨相仿收盤計五十一元一角計小四角八月期開盤五十元零八角旋即縮小五分入後因交易活潑故價趨回高收盤高至五十一元半比前日好起五分九月期結果比前日小一角半收盤價計五十一元六角五分償還八釐全巿成交價俱在二十五元九角至六元之間收盤仍爲二十五元九角比前日跌落三角五分七年長期計小六角收盤四十六元四角五年小票祇開盤時做出一盤價計五十四元八角云 
　　國内滙兑 
　　上海商業備蒂銀行國内滙兑二十一日行巿報告云今據津電報稱鏝滙仍舊計行化每千兩合規元一千○五十五兩洋滙不收滙費京滙銀巿略同爲一千○四十七兩洋匯跌落五角爲一千○○一元五角保定爲一千○○五元唐山爲一千○○六元張家口爲一千○十元順德爲一千○十四元較昨漲起二元豫滙鄭州洛屬各漲二元同爲一千○十二元開封每千元仍貼匯水八元漢電銀洋匯俱各無變動計洋例每千兩合規元一千○三十四兩二錢五分洋爲一千○○六元宜昌洋滙漲起一元爲一千○十六元沙巿漲三元爲一千○十八元皖安慶大通各漲一元同爲一千○○六元濟南銀滙小去七錢五分爲一千○三十五兩洋匯跌落一元爲一千○○四元烟滙銀巿未動洋滙跌落一元計國幣每千元貼七元英洋每千元貼一元其餘蘇浙閩粤等滙均如昨巿云 
　　外幣 
　　昨（二十一日）各項外幣交易依舊淸靜午後因洋商停止需要故巿面尤形蕭條所幸標金堅穏是以價格多能站住荷日兩票全巿交易尙奸價格因以略見漲高日票買九角六分二釐比前日大二釐荷票爲七角四分半計漲五釐羅卜各票進出兩稀致價趨鬆動二百五十元票買一兩比前日小二錢五元至二十五元票低二兩買價爲四兩五百元老票小五錢價計三兩一千元新票不動價買二兩法票計一角二分馬克買一元四角半坡票計一元零四分半港票買一元零二分一釐英票計九元一角半美票買一元九角六分亦與前日行情相同云 
　　絲巿 
　　昨日洋莊絲巿漸趨活動廠絲期貨雖無成交然巿况已呈平定之象七里在經法莊略有談成巿價較前增漲十兩川鄂黄絲經印粤等莊需胃復殷昨巿成交頗暢價亦激增惟八蘭灰經緣歐美巿面仍然不利交易完全停滯云 
　　茶巿 
　　昨日洋莊茶巿湖州路莊兩路之綠茶與祁寗兩路之紅茶行家均有交易其中路莊貢熙一項白頭洋行需要最殷各路珍眉英印各莊亦均紛紛暢辦巿勢巳呈堅俏之象貢熙成交一千二百三十三箱富林洋行購進十分之八婺源屯溪等路之高莊貨售盤三十五六兩温州次貨售盤十八九兩至二十一二兩巿價均較前見高珍眉成交一千零三十三箱仍由保昌天祥等行買進婺源高莊之貨售盤七十八九兩中低莊貨售盤自三十一二兩至六十五六兩較前日約漲一二兩鳳眉秀眉針眉娥眉等貨英美各莊需要殊殷惜巿上存底缺乏巿面無從發展湖州平水大帮洋行家雖無交易然昨巿華茶公司業巳購進一千二百七十七箱價三十兩巿盤亦殊不惡祁門紅茶巿面極爲堅固昨由天裕同孚等行買進三百九十三箱售盤自四十兩至六十八兩較前約漲三四兩寧紅成交九十二箱係由華茶公買進售盤三十五兩尙無漲縮祁門花香久無交易昨日怡和洋行買進四十五箱售價十五兩二錢五分較上量期售出之貨價平均比較亦無起落云 
[蔡百吉辭商總聯會代表]  
　　天潼福德兩路商界聯合會出席商總聯會代表蔡百吉咋函該路辭去代表職務函云天潼福德兩路商界聯合會諸君鑒前蒙不棄被推爲出席各路商界總聯合會代表自維才疎然亦不敢推諉乃者邇來北庭劇變竟有二三宵小假用商人名義爲政治馳驅如江西路各路商界總聯合會反對議員在滬集會者其意欲驅議員北上（中略）近日本路路員紛紛交謫均以余出席貴會爲辭以百𣈬之身何堪當此特函上陳希爲准予辭去免人漩渦以明己志諸君雅愛諒所深悉也蔡百吉叩 
[海州越貨殺人案内要犯被獲]  
　　簡羅松 
　　海州人簡羅松因於民國六年七月三十號與巳經海州地方官訊實槍决之盜匪張會祥持械夥刦海州鄉民楊桂亭楊𠈗興等値洋四百元之衣物現洋及長槍三支耕牛四頭並撃斃事主楊桂亭案發逃逸近在滬西义袋角被戈登路捕房包探沈崇禮債悉於前日午後禀明捕頭協同西探特葛來司前往將簡拿獲拘押昨晨解送公共公廨即據該探等上堂禀明前情並請展期容俟調查等語經張襄讞得禀之日淸副領事判簡押候查明再訊 
[匪徒拒捕警受槍傷]  
閘北四區三分所長警劉尙勤劉殿淸王淸義及游巡隊隊士等前晚巡邏至顧家宅汽車路見有形跡可疑之四人上前盤詰詎若輩袖出手槍連開兩響撃傷劉警殿淸之腿王醫淸義亦被小刀剌破衣服幸未受傷該警等奮勇圍捕拿獲趙得標楊雲玉季葉美三名均係安徽巢縣人逃去一名解所後在趙匪身畔抄出手槍一支子彈一排楊匪所持之剌刀已被抛棄經藍署員研訊之下供詞不吐實昨晨轉解司法科趙科員判連手槍子彈解送淞滬警廳收押候訊受傷巡警送濟生醫院療治聞子彈尙在腿内未曾取出云 
[治驚風小孩夭殤]  
　　余春友收押 
　　嘉興路捕房包探管宗餘之二齡男孩關桃前日陡患驚風之病有愛多亞路四號門牌理髮店之理髮匠揚州人余春友自以爲善治此症遂用艾煨熟使之呑服不意該孩服後昏厥管妻大駭知余錯投藥石即送該孩至仁濟醫院不及施救而殤該院通知管探將尸車入虹口斐倫路騐尸所一而與余交涉昨晨余自投新閘捕房旋解公共公廨由鄧捕頭述明此事請求將尸檢騐後并行定奪遂由張襄讞商之日副領事淸水氏諭余春友收押候飭西醫剖驗報告公堂再核 
[程齡孫所接賀電]  
　　安慶敎育廳來電勞合路億鑫里程齡孫先生醫公辦蚌巿羣慶得人合從何日蒞皖乞預示以便歡迎煒印效 
　　吳淞來電勞合路億鑫里程齡孫兄鑒頃見命令悉兄榮膺蚌埠商埠督辦莊誦之餘莫名歡忭肅電敬表賀忱周思恭叩皓 
[江隂旅滬同鄉會職員會紀]  
　　江隂旅滬同鄉會昨晚八時半開職員聯席會到者三十餘人公推奚萼銜主席對於會務互相討論至十一時許始散今晚該會理事部評議部亦將相繼開會議訂一切章程云 
[日僑今日舉行運動會]  
　　旅滬日僑定今日下午在新體育場舉行聯合運動大會云 
[米船被浪激沉]  
　　溺斃船夥 
　　南巿祥元米行之顧連生船昨日裝載白米一百四十石缷與北巿生大等米店顧船停泊南碼頭待潮水落時開駛往北詎所裝儎脚甚重潮水甚急適某輪船經過被浪冲激致顧船不能支持全船覆没船夥三人均落水當由他船救起二人尙有金和尙不能救起以致溺斃祥元行即雇船打捞沉没之貨惟船沉没於浦中難以打撈聞船貨損失約三千餘金云 
[私帶烟土破獲]  
　　紹興人陸順甫前日身帶烟土兩聽行經福建路被老閘捕房鄧副捕頭查悉搜出烟土一併帶入捕房昨解公共公堂經中西官訊據陸供該烟土係一老叟囑其代携並非販賣問官以其不應携帶遠禁物品判陳罰洋六十元充公無洋改押西牢一月烟土送海關焚燬 
[攫金挖耳分别押儆]  
　　匪人馬月華吳阿福於前日午後因先後在南京路攫取婦人曹李氏莊高氏等金控耳各一支圖逃經氏等鳴捕將馬吳二人追獲搜出原贓一併帶入捕房昨解公共公堂經中西官分别訊明以馬係過犯判押西牢九月吳押半年期滿一併逐出租界吊案贓物交原告領去 
[汽車撞傷行人]  
　　江北人傳少浦昨晚十一時許行經新閘路被汽車撞倒受傷甚重由新閘捕房一千五百六十三號華捕到來將汽車號碼抄錄另雇車送受傷人往仁濟醫院醫治一面報請捕頭核示 
[閘北發見倒斃男屍]  
寶山縣金二圖地保張葆瑩昨午投上海地方檢察廳報稱閘北天下會館附近今晨發現倒斃年約三十餘歲之無名男屍一具身穿破舊白洋布短衫藍布褲秃頭赤足形似小工查無家屬爲此來案禀請相驗奉諭委派蕭檢察官往騐 
[拐匪監禁五年]  
　　救濟會偵探虞占順余長林等在太古洋行新寗輪船上查獲拐匪高金標並被拐小孩丁阿毛押送地方廳請辦昨午推檢咎官開庭飭提高金標到案研訊之下以其略誘罪成立判决監禁五年丁阿毛交由乃母丁王氏領去 
[逃婦請求離婚]  
　　浦東人楊桂淸現在滬城新弄二號門牌開設成衣舖前因内顧乏人於五年前憑媒娶謝趙氏之妹趙氏爲室成婚後生有一孩不料今年四月初八日楊趙氏背夫逃逸至四月下旬在方板橋尋獲扭入法捕房移送一區二分署奉諭飭將楊趙氏交伊夫領回管束嗣楊桂淸查悉爲謝趙氏從中勾引出外與張雙喜通姦乃據情投地檢廳禀控正在批示間詎楊趙氏又於本月初四日逃逸反以民事起訴地審廳請求離婚等情昨午奉傳楊桂淸等到庭審理楊訴稱檢察廳有刑事控案請求將妻移送問官不准着兩造自行投質可也不料雙方出廳後適謝趙氏張雙喜在彼探聽消息爲楊撞見上前互控彼此衣服扯破遂互至檢察廳奉諭着押候訊辦 
[虐待養媳之訓斥]  
　　女子薛秀金自糼許配與薛瞿氏之孫爲室童養過門屢被薛瞿氏凌虐事爲法捕房探目方福林偵悉前往將女子及瞿氏一併帶入捕房咋解法公堂請究先由方探目禀明前情繼由薛秀金稱女子時被太姑毆打面部等處均有傷痕可証請求騐究詰之薛瞿氏供實因秀金作事不好略加訓責不敢責打求察聶讞員商之法副領事葛君判薛秀金仍交瞿氏領去着瞿氏交保出外以後不准再行虐待如違提究不貸 
[虐待妓女罰二百元]  
　　法租界卞田氏所開之野鷄妓院妓女許三寶沈阿巧兩口邇因時被鴇婦凌虐以致遍體鱗傷爰於前日偕奔濟良所求援當由該所通知法捕房飭探將鴇婦田氏傳入捕房詰訊一過昨日解送法公廨請究兩妓女由濟良所某女士送案詰據兩妓同供女子等因貧賣娼如一日無客即被惡鴇一日毒打其慘痛實不忍言故不願操此皮肉生涯相約同投濟良所今蒙提案請求超豁又據捕頭禀稱查得被告卞田氏開設妓院並無執照請核詰之卞田氏供詞支吾聶議員商之法副領事葛君判田氏虐待妓女慘無人道着罰洋二百元充公以儆兩妓女准由濟良所女士帶去 
[妓女生瘡老鴇罰鍰]  
　　法租界楊子里曹王氏所開野鷄妓院妓女崔愛寶近因身患毒瘡遍體屬爛鴇婦並不代爲　醫診治致被專查妓院包探陳順寶查知禀明捕頭將崔愛寶送至醫院醫治昨日并將鴇婦曹王氏傳至公堂請究先由捕頭上堂禀明前倩詰之王氏供稱崔愛窗在婦人處借用房間與婦人無涉求宥中西官判王氏罰洋一百元充公外再擔負醫費 
[搶金挖耳押三月]  
寗波婦人戴倪氏前日由原籍乘江天輪船來申抵埠時被無賴許阿生從背後上前將氏頭上所戴金挖耳一支强搶而逸適有包探曹福昌巡緝到來查見上前將許人贓追獲帶入捕房昨解法公堂請究先由原告倪氏投訴被搶情形詰之許阿生供認搶飾不諱中西官判許押西牢三個月以儆 
[汽車肇禍罰十五元]  
　　汽車夫楊怡芳日前駕車至法新租界不聽二百九十五號華捕指揮險與某西人汽車碰撞當由該捕抄錄號碼禀明捕頭於昨日傳至法公堂請究先由該捕及西人禀明被告違章情形詰之楊怡芳供認自知不合求宥中西官判楊罰洋十五元充公 
[私帶手槍没收]  
　　李阿根日前藏實彈手槍行經法新租界地方不知如何誤觸機關忽然彈出撃傷李之左手掌當由巡捕查見將李帶入捕房昨解法公堂請究詰之李阿根供民人向在某處充當排長退伍後携手槍一支不知建章求宥中西官判李永遠出境手槍充公 
[請驅除竊匪之公呈]  
　　浦東爛泥渡湖北人協興公社同人姜玉山等昨聯名公呈三區警署文云爲環懇驅逐竊匪以保同鄉名譽而維地方安寗事竊維吾楚北同鄉旅居浦東爛泥渡等處不下二千餘人平素均賴碼頭苦工度日亦不在烟廠謀生者男婦老糼各有職業不料近有少數敗類同鄉勾串外來竊匪往往乘早　菜巿之際扒竊行人財物被害者日有所聞外問不察咸謂湖北人所爲殊與同鄉全體名譽大有妨礙茲爲挽回公共名譽維持地方安寗起見故特公同議决聯名蓋章呈請署長鑒核嗣後對於此等不法之徒能否准予指明扭控或報警協同驅逐之處理合呈請核奪訓示遵行不勝迫切待合命之至謹呈 
[康德公司案歸公廨理賬]  
　　康德公司營業失敗昨由股東馬品瑞延海思克律師具禀公共公廨聲請派員理賬而該公司另一股東陳浩泉亦延律師請求派員理賬頗望總商會擔任理賬之事謂該公司股東大都係商會會員商會自易着手且理賬費用亦較便宜俞兼代正會審官聞言即言稱凡在本公堂請求淸理之案應由本公堂理賬員淸理反是則本公堂當不預聞本案旣請求公堂派員理賬自應派公堂理賬員淸理該律師諭聞當表示贊成俞君乃與美戴副領事曾判曰候諭令本廨理賬員邁薛羅將康德公司一切賬務淸理報告並着願辛堂章鴻笙將前存之賬簿一併交付薛邁羅收管此諭 
[翻造房屋之同族糾葛]  
　　住居西鄉康腦脱路之農民張勝福近因翻造房屋被同族寡婦張狄氏阻撓起釁前日勝福之妻張奚氏與該寡婦互扭至四區四分所狄氏控稱被毆傷頭部經李署員質訊奚氏供狄氏自將頭頗在電桿上撞傷有狄氏之姑張姚氏及十三圖地保等在旁可以到案証明判解科核辦 
[控被毆傷腰背]  
　　胡家木橋同豐永絲廠管工人陸金元前日扭天津人牛國珍及牛妻王氏至五區三分所控稱牛王氏係本廠女工放工後在本廠工房天同里口納凉適民經過該處彼問已否吃過夜飯答巳吃過當即走開别無他語不料伊夫自後追來將民扭住痛毆致傷腰背等處查牛係巳革巡警現充租界華捕黨羽甚衆請求嚴懲等情當經孟署員質訊之下轉解司法科候辦 
[疑帶烟土索詐之衝突]  
　　本埠十六舖高德豐水菓行夥陳永林昨往浦東太古碼頭九江輪船提取貨物被湖北人陳金鏊疑爲夾帶烟土上前索詐未遂互相毆打當經駐　巡警將陳拘解三區警署諭令押候查明核奪 
[私藏手槍罰鍰]  
　　戈登路捕房起訴中國公立醫院看護之山東人張勝波竊取柯醫生之手槍子彈交與現充巡捕之王振鶴私藏一案昨晨由包探孔慶平將張王兩被告押解至公共公廨中日官繼續研訊終結常庭宣判第一被告張勝波訊明無罪應即開釋第二被告王振鶴私藏手槍違章屬實着罰洋二十元充公槍彈給原主代表領去 
[控串騙綢緞案不成立]  
　　漢口路已　華南公之安季祥林佛心及廣東路六百八十六號門牌章洪源號主章正易司賬錢竹齋被張烈鴻指控串騙綢緞業由總巡捕房包探周志仁協同西探將安等四人拘解公共公廨諭着交保候訊在案昨由俞讞員會同英威副領事提審原告代表慕思律師述明案情卽向張詰據供稱隂曆三月間安兩次代華南公司來店購去値洋二千四百餘元綢緞所給貨價係程洪源號之期票計洋二千五百元當時持至該號查驗號查驗號主命錢竹齋蓋章承認允到期照兑及至届期向收一味爽約故報告捕房派探往詢則以號主巳往南京等詞搪塞然其始終認此項期票爲彼所出云云旋由被告言面代表羅傑律師向張盤詰之下中西官核供以所訴刑事案不能成立判决註銷 
[公共公廨訊案彙紀]  
　　昨日公共公廨訊理之華洋民事訟案除康德公司一案另紀外餘彙誌如下（一）美商大洲公司訴永利輪船公司不交定售之白樟腦油請追損失案結果被告抗傳不到頂告呈出各種證據本廨認爲可信應判被告償還原告規銀七千六百六十八兩一錢八分利息自起訴日起至淸償日止按年八釐計算並償堂費所有存棧之貨准原告變賣得價具報淸算被告公司蓋章證據一紙附卷（二）美商大美烟公司延許律師訴天元烟公司欠貨欵案結果登報傳選被告抗不到案原告呈出證據本廨認爲可信應判被告償還原告洋二千九百三十八元九角並登報費洋七十八元四角利息自起訴日至淸償日止按年八釐計算並繳堂費報紙一張附卷（三）巴西人温迦頓訴俄人幽歇谷夫不付期票洋案結果本案被告旣認欠屬實應判償還原告洋一萬四千元並利息堂費候呈交涉員轉訽南京官廳被告辯訴狀内所稱輪船是否歸被告所有復到再核（四）美商容覲挸訴張祥記等欠洋三千八百元案結果准改期十四天再訊（五）美商禮明訴盛根林等地産紏葛案結果改期十四天再訊（六）裕新號許芝麟延甘維蕗帮辦陳志剛律師訴胡順記（即胡景祥）等欠墊欵案結果准登申新兩報十四天再核（七）王子安延雷聲布律師訴周晴溪不還地契案結果着原告律師將合同抄送被告律師被告旣有特别事故准限於四十天内辯訴并核 
[誌謝]  
　　昨承商務印書館惠贈第十五卷第六號（敎育雜誌）及第四○六號（英語週刋）各一册又中華書局專贈第二一七期（英文週報）及第六十八期（小朋友）各一册誌此併謝 
專件 
[江蘇暫行縣巿鄉制並選舉章程（續）]  
　　江蘇暫行縣制選舉章程 
　　第一條縣議事會之議員應於各選舉區選舉之第二條選舉區以本縣所屬巿鄉之區域爲準本縣縣知事得以議事會之議决申請省行政公署核准合併二鄉以上之區域作爲一選舉區第三條各選舉區應舉議員額數由縣知事按照縣制第六條酌定申報民政長第四條選舉日期縣知事定之第五條每届選舉縣知事應先期出選舉告示載明左列各欵頒發各選舉區（一）選舉區分劃（二）各選舉區應舉議員額數（三）選舉日期頒發前項選舉告示在應另造選舉人名册時至少須於選舉日期八十日以前行之若毋庸另造時至少須於二十日以前行之第六條選舉事宜巿由總董鄉由鄉董管理之若二鄉以上合爲一選舉區者由縣知事於各該鄉董内派定一人管理之第七條巿總畫鄉董編造現在選舉人名册按名記載姓名年歲籍貫住居年限及納税年額於選舉日期五十日以前一律告成存放公所宣示公衆若二鄉以上合有一選舉區者由各該鄉董移送管理選舉之鄉董宣示之第八條宣示選舉人名册以二十日爲期若本人以爲錯誤造漏准於宣示期内取具憑證聲請巿總董鄉董更正逾限不得再請巿總董鄉董據前項聲請應即日知會縣參事會公斷第九條參事會自接到前條知會之日起應於十日以内斷定准否若斷定准其正者由巿總董管理選舉之鄉董一律更正即爲確定第十條選舉人名册確定後由巿總董管理選舉之鄉董保存之自確定之日起一年以内若有改選補選所有選舉人及被選舉人仍以該册爲準第十一條選舉人名册確定後應分備副本由縣知事申報省行政公署存案並交各投票所及開票所各一分備查第十二條投票所分設於各選舉區其選舉區較大者得由巿總董管理選舉之鄉董劃定地段分設投票所若干處第十三條投票所所在地由巿總董管理選舉之鄉董定之第十四條巿總董管理選舉之鄉董應按照各投票所投票人數分别造具投票薄并按照定式製成選舉票及抽骠产匭於選舉日期十日以前分交各投票所投票簿應記投票人姓名年歲籍貫及住所第十五條巿總董管理選舉之鄉董届選舉日期應親蒞投票所監察之其投票所有二處以上者呈請縣知事派員分蒞監察之第十六條投票所之啓閉巿總董管理選舉之鄉董掌之其啓閉時刻以午前八時至午後六３ 
時爲率第十七條投票人以列名各該投票所之投票簿者爲限第十八條投票人届選舉日期應請赴投票所自行投票不得倩人代理其照章特許者不在此限但投票時應將代理憑証向巿總董管理選舉監察之鄉董或另派之監察員呈驗第十九條投票人應在投票簿所載本人姓名項下簽字畢方准領選舉票第二十條投票人每祗准領選舉票一頁第二十一條投票用記名單記法行之投票人得於選舉票附記格内註明所選舉人職業住所等項此外不得夾寫他語第二十二條投票人於投票所内除關於投票事宜得與有關選舉之職　問答外不得涉及他事並不得與他人接談投票人投票畢應即退出不得逗遛窺視第二十三條投票人倘有頂替及違背定章等事巿總董管理選舉之鄉董或另派之監察員得令退出第二十四條投票所除有關選舉之職員及投票人外他人不得闌入第二十五條投票宪畢後由巿總董管理選舉之鄉董將始末情形造具報告書連同投票匭於翌日移送開票所並呈報縣知事第二十六條投票所自投票完畢之日起十五日以内一律裁撤第二十七條開票所設於各選舉區之巿鄉公所第二十八條巿總董管理選舉之鄉董於各投票匭送齊之翌日酌定開票日期時刻先行榜示届時親蒞開票所當衆檢點票數即行開票第二十九條開票時准選舉人前往參觀若人衆不能容時巿總董管理選舉之鄉董得限制人數第三十條檢票時應先將選舉票與投票簿對照如有票數與名數不会及放棄選舉權等事應另册記明第三十一條凡選舉票無效者如左（一）寫不依式者（二）字跡不可認者（三）不用投票所所發選舉票者（四）選出之人不合被選舉資格者第三十二條選舉以得票較多數者爲當選當選人名次以得票多寡爲先後票數同者以年長者列前年同則由巿總董管理選舉之鄉董抽籖定之第三十三條當選人確定後巿總董管理選舉之鄉董應即將當選人姓名及得票數目榜示並造具淸册始末情形報告書連同選舉票紙呈送縣知事由縣知事通知各當選人前項淸册及選舉票紙於下届選舉以前由縣知事保存之第三十四條當選人接到前條通知後應自通知之日起五日以内答覆應選其逾限不覆者作爲謝絶第三十五條凡應選者由縣知事給予執照並呈報省行政公署存案第三十六條凡左列各欵爲選舉無效（一）選舉人名册有舞弊作僞情事牽涉全數人員公斷確實者（二）辦理選舉不遵定章公斷確實者（三）照章解散者第三十七條凡左列各欵爲當選無效（一）被選舉資格不符斷定確實者（二）當選票數不實斷定確實者（三）當選後失其資格斷定確實者（四）受除名之處分者第三十八條當選無效如巳給予執照應令繳還並將姓名及綠由榜示第三十九條每届議員任滿或選舉無效時應行改選議員以當選效出缺至定額三分之一時應行補選第四十條補選以當選最前列者補任期未滿最長之缺其餘以次遞推第四十一條凡選舉人確認有左列各欵情事者得提志選舉爭議（一）選舉名册有舞弊作僞情形牽涉全數人員（二）辦理選舉不遵定章（三）被選舉資格不符（四）當選票數不實（五）當選後失其資格第四十二條選舉爭議由選舉人申訴縣參事會公斷不服前項之公斷者得移請省議會公斷第四十三條申訴除第四十一條第五欵外應自選舉之日起三十日以内爲限第四十四條落選人員確信得票額數可以當選而未經與選者得照前二條辦理第四十五條巿鄉選舉章程罰則縣議事會議員選舉用之（附則）第四十六條本章程與縣制同時施行第四十七條本章程如有未盡事宜應行增改者照縣制第八十五條辦理 
　　江蘇暫行縣制修正條文施行細則 
　　第一條凡現在按照未修正條文組成之縣議事會參事會尙未呈報而在民國二年七月三十一日以前經縣知事呈由省行政人署核准者以巳經成立論其按照巳修正條文組織呈報者當然認爲正式成立第二條凡現有之臨時縣議事會參事會旣未正式成立應按照修正條文組織正式縣議事會參事會得不受增修江蘇暫行縣制第八十六條之制限第三條江蘇暫行縣制自經此次修正後暫認爲本省單行條例在未經法律規定地方制公布施行以前當然得以不牴觸法令範圍以内施行之 
公布欄 
[上海方審判廳]  
　　批示一件朱天有聲請執行由狀悉准予依法執行可也此批一件沈祥麟請領銀洋由狀悉查此款未據交案所請具領之處應毋庸議此批一件趙潤生聲請囑託執行由狀悉仰即來廳聽候訊明再行核辦此批一件王傳富具交銀洋由狀番交洋八十元五角存候給領此批一件李振才具交銀洋由狀悉准予開釋交洋六元暫存此批一件王王氏聲請執行由狀悉候即能傳訊追此批一件何友圖聲請執行由狀悉候飭傳訊追此批一件黄庚生聲請埶行由狀悉案巳執行完畢仰即具狀請頜可也此批一件夏金鳳具保曾采喜限期淸理債務由狀悉准保此批一件薛傑三具保徐茂邦限期交欵由狀悉准保此批一件中國銀行行晨聲請執行由狀悉准予總續執行可也此批一件沈桂堂具領餘欵由狀悉餘洋七元一角二分五厘仰于本月二十日上午九時持證來廳具領此批一件王秦記請領薄據由狀悉准領此批一件鹽業銀行代理人倪遠甫等聲請執行由狀悉查興華麵粉公司所有財産茲據中國銀行聲訊　親執行業經批示照准在案仰即知照此批以上七月十八日 
　　公示送達（全文在本廳揭示塲公佈）一件陸阿郎與陸合實因脱離關係案件本廳定於八月八日上午八時爲公開審理日期除選任吳錫恭爲該被告人陸合實特别代理人外仰該被傳人遵期到廳辯論毋自延误此示右仰被傳入陸事　知照中華民國十二年七月十八日 
 
 
 

Page 16

 
 
第一萬八千一百零四號;中華民國十二年 西曆一千九百二十三年七月二十二號
星期日 * *   
 
 

Page 17

 
 
第一萬八千一百零四號;中華民國十二年 西曆一千九百二十三年七月二十二號
星期日 * *   
 
 

Page 18

 
 
第一萬八千一百零四號;中華民國十二年 西曆一千九百二十三年七月二十二號
星期日 * *本埠新聞三 
[寗州祁門之新茶葉運滬]  
　　虹口東武昌路全新號茶葉部近向寗州祁門諸名山選辦和種新紅茶現巳運到第一批計有三種均味香色濃售價如頂上祁門紅茶每斤售洋一元頂上寗紅茶每斤售洋五角全新牌衛生紅茶每斤售洋四角一律均售足斤並備各種大小輕巧茶箱茶罐裝璜美麗任便選擇送禮最宜云 
[中西藥房暢銷薑酒]  
　　四馬路中西藥房所製之薑根勃蘭地酒原料係採用新鮮嫩薑之根及陳年勃蘭合製而成可治霍亂吐瀉腹痛痧症及四時不正之氣發行以來備受各界歡迎每瓶定價八角每打則售洋八元云 
[愛字牌香烟之創製]  
　　有恒路法商享司達烟草公司所出各種金頭香烟行銷南洋羣島頗受歡迎近因推廣至我國起見特製一種愛字牌香烟裝璜精雅烟絲細嫩發行二月大受歡迎云 
[易安居發售冰淇淋劵]  
　　易安居之容膝社所售冰淇淋甚爲精美今該社爲便利顧客起見特發售冰淇淋之廉價劵每十二張一本祇售洋一元四角五分云 
[棕欖樣皂之贈送]  
　　今午下午在半淞園···晚間在笑舞台 
　　上海棕欖公司屢在各劇塲分贈該公司之樣皂該公司現定於今日下午在南巿半淞園分贈樣皂晚間則在笑無台分贈云 
[新式小影鏡運滬]  
　　河南路中英藥房新到一種小影鏡無論日光猛光均能顯出奇異景致不啻影戲價極公道每套定價僅四角値茲學校署假期内購作消夏品者甚形擁擠云 
[泰豐公司之盈餘]  
　　泰豐公司製造餅乾在國内各處行銷最廣該公司成立迄今已十八載王君拔如等慘淡經營始有今日初因風氣尙未開通以致銷途甚細近十年來不僅銷路較旺即該公司新出品類亦不止一種即就餅乾而論其式味裝璜已各各不同大爲購者歡迎除餅乾以外若各種應時點食糖果菓品罐頭食物應有盡有故營業遂獲興旺蓋餅乾一業非有巨大資本實不堪以持久且非有專門人材更不足以謀發展故欲持久遠而謀發展實難連年各項原料甚貴因此成本較重而尙欲冀其獲利尤爲難事逐年以來泰豐公司得有盈餘去年盈餘約五萬元因其製餅乾之人材確富經驗故所製餅乾滋味適宜堅久不壞營業遂盛云 
[新式文具運到]  
　　永安公司文具部新到大批德國新式墨水池四十餘種每只自一元五角至十八元五角又有别針缸海綿缸等多種每只四角至一元六角半玻璃紙鎭十餘種花樣甚好有貓形狗形兎形等多種每只自一角半至一元六角半連上月所到德美英法各國之墨水池共有三百餘種價亦公道云 
[聯和號製售首飾]  
　　南京路四八九號聯和號係多年老店所出各品素爲中西仕女歡迎如製售之金銀器血均有專師繪樣監造珠鑽翡翠收藏尤富云 
[國貨絲襪之精美]  
　　四川路一一九號亞商公司其所售華成織造廠寶塔牌純絲襪其色光澤雖經數次洗濯亦不致退色男絲襪每打售洋十四元西式女絲長統襪每打二十三元女長統絲襪中尙有各種柳條通花色樣定價亦廉云 
[應時鞋襪之製售]  
　　南京路維新鞋帽莊對於製售之鞋帽頗多獨出心裁如直貢呢杭州灣脚毛布底鞋每雙二元眞緞杭州毛布底鞋每雙一元六角眞正杭州緞鞋每雙一元六角五分至一元八角各種應時化妝品及全絲男女襪蔴紗線襪亦有出售云 
[出版界消息一束]  
　　本埠美國商務參贊署頃收到馬可尼公司一九二二年萬國商行電報掛號總覽一册接往日上海商家欲致電美國商行輒以不知其電報掛號爲苦詢諸商務參贊署該署亦無以爲應今旣得此册此後發電者儘可向該署訽問矣 
　　瑞典運輸總會theswedishtrafficassociation新出一書名曰（瑞典）原名爲abookadoutsweden内容所述無美不臻凡關於瑞典國之典章文物罔不畢備最要者有槪述瑞典近况體育經濟與實業旅行須知名勝藝術等章所附插圖異常精麗此書誠足代表瑞典國家古人謂入國必問禁游瑞典者鳥可不備此書乎惜乎中國乃無之有志之士其努力仿爲無久淹没此文明之古國也 
　　北京路瑞康里東方美術公司出版部新出一種美術珍品即近代名家任伯年君之畫集内有人物山水花卉烏獸等裝璜亦古雅并由袁寒雲君題面云 
西門上海美術用品社現將美術專校校長劉海粟君之最近作品數十幅印成一畫集名爲海粟之畫有油畫木炭畫水彩畫中國畫用七色版及珂羅版製印與原本絲毫無異并有蔡元培李建勳諸君之批評近日購者甚衆云 
 
 
 

Page 19

 
 
第一萬八千一百零四號;中華民國十二年 西曆一千九百二十三年七月二十二號
星期日 * *[評曼勃兒惱門之「汽車緣」]  
　　曼勃兒惱門在美電影界中頗享大名容貌中姿表情另有一派其影片之曾到滬者有tbefloorbelow與backoithewoods等數劇先後出映於愛普廬及滬江影戲院近在卡爾登影戲院映過之汽車緣一劇爲曼勃兒平生之傑搆吾人欲知曼勃兒之藝術究竟如何可於斯劇中得之此劇係描摹貧苦生活略述一泥水匠名粤得亞者生性頑固有子女各一子名别雷性成頑皮女名曼蘭天眞爛漫不知憂愁爲何物其父欲渠嫁與助手培山女頗不願旋與一少年醫士相識醫士時巳定婚女未之知一縷情絲固結不解女父見渠與富人相往還不以爲然一日女允醫士之約私赴跳舞會爲父所知因俟渠歸怒而逐之女遂依醫士而居後醫士之未婚妻見醫士屬愛於女因解除婚約而有情人遂成眷屬矣粤得亞自逐女後意頗憤鬰及知女巳與醫士正式結婚亦回心轉意仍認其女培山自女嫁後頗懷醋意因訛詐其弟使約女至郊外開談判乘機刼之入飛艇載之空中將施强暴幸醫生得信立即追上幸得將女救出而培山之飛艇因電線爆裂頃即焚毁云 
　　曼勃兒於此劇中飾女郎曼蘭表情頗佳如接電話時知家中被火面露急色狂奔而出無暇與人細談表出了心亂意急出行路上見他人傲慢之態意頗憤憤見道旁有一空車即倨坐其中怡然自得見主人出大驚而逸令人發噱與醫士初次會面約其乘車略不推辭坦然自若的似未通世俗之女子至衣主家中見廚中麺餅乘隙竊食其時面帶驚惶時時反顧表出欲取不敢之虚心狀態頗佳在禮拜堂突遇醫士驚喜交集及邀至家中殷勤欵待臨去時依依不捨體貼少女心緒入微半夜出外見父鵠坐室中躡足下樓不敢驚動神態如畫赴跳舞會時身穿華服手足無措有貧兒得金之樂在跳舞會中隠身幕後偷窺室景忽燈明幕啓千百人之眼光皆注射其身其時曼蘭鵠立紅氈氍上欲走不能窘態直現後見醫士與其未婚妻爭論時謂醫士曰吾不知汝巳定婚早知如是吾亦不與汝接近矣其時面含苦色侷促不安雖未聞其聲然敢必其作此言時悲顫不成聲也平心而論曼勃兒之容貌固不甚美而表情則頗有獨到之處正不可一筆抺煞也飾粤得亞者絶似一頑固之人好作嚴父面目當與女爭論後氣湧如山憤然取報紙釋悶不知顚倒爲其子道破後惱羞成怒情景逼眞飾其母者活畫出慈母愛子之心當粤得亞怒責了女時一旁垂涙不敢發言與我國家庭狀况相似自愛女被逐後往醫士家找尋兩眼含涙形至焦急令人油然生感片中演至女嫁醫生後女之父母兄弟均坐享淸福其弟且冒醫士之名濫欠賭債不謂歐美亦有此種惡習也（懷麟） 
[記康斯登之「弄假成眞」（二）]  
　　現在卡爾登影戲院開映之（弄假成眞）一片前段劇情巳誌昨日之本報今再續之於下 
　　克冷西去後銀賽與妮芙日往俱樂部游樂有一浪子以善歌名好事修飾日常以勾引良家女子爲正務是日浪子亦在俱樂部唱歌喉音繞樑經久弗絶衆皆嘆爲絶技無不歡呼拍掌銀賽在旁亦爲之叫絶浪子見銀賽美即加以諛辭極力謟奉以冀得銀賽之歡心銀果大樂使以眼色浪子以爲入彀矣不知銀賽性成如是其實殊無意於浪子歸家時見蘭雷亦在座蓋蘭雷以銀賽對之淡漠故亦欲從軍惟在未從軍前須先與銀賽成婚傳夫人果從其請銀賽極表反對其父蘭佛因蘭雷氣派卑陋亦不以爲然惟憚於妻威卒不能抗結婚之日來賓如雲銀賽加以禮服時其友妮芙在旁爲之助理銀賽謂之曰余殊不願嫁此人旣見桌上置一鏡架架中即實克冷西所贈之星旗因悟曰余有計矣言次即至禮堂前對衆曰余爲有夫之婦不能嫁此君衆皆大詫其母尤甚怒容訽之曰汝夫爲誰銀賽曰克冷西是也且得有彼之憑證其父蘭佛聞之頗示悦色銀賽自逃避此難後日惟在外逍遙對浪子尤覺傾心未幾克冷西忽自軍中歸氣槪軒昻容貌偉岸蘭佛家僕幾乎不識蓋克冷西自投軍後精神百倍懦氣盡消與昔日傴背架鏡時之容貌相較則巳判若二人矣蘭佛與其夫人見之亦極歡喜且知其身膺重職故尤見愜洽深慶銀賽嫁彼之佳運克冷西與蘭佛等寒暄時不見銀賽頗爲疑惑乃出外覓之甫至門口適遇妮芙於是向之細詰始知在浪子家聽歌克即尋蹤往至則爲門役所阻蓋浪子方在强逼銀賽接吻後克冷西將門役撃倒破門入見銀賽秀髮巳亂容亦失色逆知已爲浪子所欺因上前猛將浪子扼住且撃之以拳浪子本非克冷西之對敵故祇能任其飽拳而去 
　　克冷西將浪子毆傷後携銀賽逕即返家勃克斯夫人巳知克冷西娶銀賽爲妻故見銀賽至頗覺快樂且克自戰地歸後尙未與母會見以是相見之下益覺歡樂克旣扃銀賽於一室且謂之曰汝云汝已嫁我故今晚當留此又逼其易寢衣銀賽不允克用强力逼之不知克故意使之不安其實是晚克仍獨宿外室次早衆皆知銀賽宿於克冷西處故臆測克之娶銀賽想係不虚克知銀賽性成狂野因扁之家中不許他出一面又佯與妮芙同車出外銀賽見之深恨妮芙之不義未幾蘭佛與其夫人亦來探望銀賽克與妮芙亦歸於是相與談笑銀賽此時亦不能謂非克冷西所囑迨其父母及妮芙等去後銀賽即戟指駡克冷西克置之不理且對之曰倘世界上僅有汝一女子余當娶汝後銀賽居家久野性漸消始知克冷西之多情於是婉言請罪再與克冷西話好越年即舉一子雪膚玉琢活潑可愛克冷西與銀賽皆顧而樂之（完） 
[記「慈母涙」影片之内容]  
　　今日爲上海大戲院映演（慈母涙）一劇之最後一日預料賣座必較前數日爲佳記者於昨晚始見此片細味情節及演員之表情殊覺無疵可指惟在第二本中蕭登母親追憶與乃夫胡威蘭失歡一段攝演法與正場同且其母憶念旣畢即映顯蕭登與其母談話之情景故在觀衆之眼光中或誤蕭登母親之憶念即爲此劇正場之表情然而明瞭者亦不謂無有惟居少數耳 
　　此片造意極深實非恒常之愛情影片可及如胡威蘭搆思惡念時忽有火燄冒於其前是表明兇猛之意餘如歌女番板斯德以寃誣蕭登不安於良心致覺神思錯亂處處似見蕭登出現如窺鏡時忽見蕭登靈立背後及蕭登之母逼其直言時番板斯德又見天神出顯等幕演來煞能動人至佈景之美當推威爾遜姑娘舞蹈一段天人薈萃樂氣横飛内中表演美人像一幕眞欲使人醉倒數十美圍立於大噴泉池邊或坐或立或俯視或仰觀一人有一人之形像池中則銀水直上散作迷霧於朦朦中但見玉人雪膚美如圖畫此幕映演之時延長可五分鐘久茲將其詳細劇情述之如下 
蕭登爲最純潔之少年在一小城巿中銀行内服務他志願希望升任爲管理員但是司事中有二個老人年事均在六十以外忠心於職務巳經三十年仍是掌管職務如故没有升擢的希望他想到這層上决意辭職另籌高尙的事業他父親早死家中祇有親辭職之後歸家告訴母親備述銀述銀行中升擢之困難所以辭職的理由母親聽到消息大爲失望蕭登對母親説道母親你在紐約有許多親友都是有名望的人物請你給我一個機會寫封介紹信以便前去見他的母親答應了懶懶的回到臥房默然獨坐想念前事因他的丈夫是個酒徒常常數日不歸一日丈夫回來適有一男客在家頓時發生嫉心欵夫人與客有曖昩情事當場將客逐退乘着酒興恣意辱駡遂與夫人離婚夫人挈了蕭登獨居此處巳經十餘年矣當時夫人寫完了信付與蕭登而去（待續） 
[美國電影界中之美貌導演家]  
　　美國電影界有美貌之導演家多人述之於下 
　　蘭克司氏rsxlngram蘭克司氏之面貌頗肖著名明星萊馬氏ramonnovarro故吾人若與之邂逅相遇必疑之與來馬爲攣生兄弟也蘭克司氏往昔嘗與格來拉clarakimballyoung與林利lillianwalker二明星及該時之著名女伶合演多部影片頗著良績同時渠又編著劇本亦頗聞名而其志願乃不在演劇及編劇本二事而在成一導演家也其後彼得一良機有某公司請之導演彼所編之劇本名（一大問題）agreatprblem渠欣然任之自此以後不復演劇間亦編著編本其後即導演（兒女英雄）thefourhorsemen一劇始名聞全國故一方面雖失一美貌之演員而他方面即得一美貌之導演家也 
　　乃倫氏marshallneilan乃倫氏年三十歲面貌美麗和靄可親嘗與瑪麗畢克福marypickford克拉克Margneriteclark司未脱blancbesweet三大明星合演影戲現克拉克女士巳爲渠之嬌妻矣乃倫氏於導演影片前巳名聞遐邇云 
　　洛勃脱李娜特rodertleonard洛氏爲麥茂蘭女士aemurry之夫及曾爲之導演影戲渠所導演之影片最著名者即（迷魂舞）fascianation（孔雀女）peacockalley二片云 
　　白考脱氏kngbaggait白考脱氏爲一名聞環球之冒險家生平所演之冐險影片竟有三百餘種之多而近則不復演之而從事於導演矣 
　　喬奇georgefitzmauriceg喬奇氏從未現身於電影中排特求氏clarencebadger排氏前嘗當戲臺上之配置布景者 
未克脱victorseastorm未氏前亦爲一極著名之影戲名伶現隷於瓜特惟goldwyn影片公司云 
愛立絲氏robertellis愛立絲氏現兼當演劇員及導演家 
阿蘭特圍blanbwan阿氏往未現身於影片然渠頗精武術 
飽善奇氏frankborzage飽氏非特面貌美麗其髮亦爲天然鬈曲者故電影界中妬之者甚衆云弗來特氏fredniblo弗氏嘗演劇二十五年稍有聲譽其後導演（查錄之記號）themarkofzorro(三兵士）thethreemusketters(血與沙）bloodandsand三片始聲譽鵲起聞於全國其妻爲愛你特女士Enidbennett云 
愛立克氏Ericevonstroheim愛氏有一别號名（文愛又恨之人）云（炤華） 
[影戲中之奇騾]  
　　騾爲無智識之動物而能於影戲中引人入勝一如人之動作者當首推美國羅安傑城之一騾名曰别立根biliken者彼雖乏人之思想而其喜怒哀樂之表現猶如常人　　電影界奇騾之種種狀態㈠笑時㈡發憤决定時㈢哀痛時㈣痛極涙下時 
不特是也彼之觀察力尤極靈敏影戲家脱南氏見其靈敏因命於（銅瓶）一劇中任重要之配角焉彼之爪牙則又鋭利無比即巿上之鋸斧恐亦不能與之相較常人須以一小時完成之工作彼用五分鐘已可告竣彼於演戲時曾被囚於一圖書館而彼竟破壁而出總之别立根乃一機警靈敏之騾能安然坐椅上而動搖其首以示事之可否若令其關門碎物則又無不言出即從即以足踢人亦能使被踼者無傷時而態度尊嚴望之魏然時而怒火冲天則縱有大力不克制止在（銅瓶）一劇中之其他角色有名女伶梅賢雷麥（即演（窮人之妻）一戲之雪瑪）及梅陵等諸人而别立根亦居其一可見此騾之本領矣 
 
 
 

Page 20

 
 
第一萬八千一百零四號;中華民國十二年 西曆一千九百二十三年七月二十二號
星期日 * *[章太炎之女與朱君訂婚誌]  
　　章太炎君女公子章臸女士由張季鸞君介紹與朱鏡宙君訂婚朱君係浙人現在廈門任銀行副經理今日下午由未婚夫婦二人宴請介紹人云 
[紀各校之畢業禮]  
　　各學校畢業或休業禮之情形披露如左 
　　和安小學新閘巿立和安小學校創辦多年學生一千三百餘人昨行休業式並高等科第十二届畢業國民科第十五届畢業式由敎育局長給與畢業證書校長致訓詞計高等科畢業五十七人國民科畢業一百四十六人本年暑假其内擬建築第四校舍課程方面除原有舊製畢業外下學期起概照新制編訂云　　道南學校海寗路福壽里道南學校昨行休業式學生到者一百五十餘人校長李肖白報告成績列入甲等者均奬給校長手書之楹聯摺扇計得奬者有六十四人小學一年生賈松富學業分數爲全校之冠初中一年生胡關海六年生歸申寶分數列入全校第二第三下學期分别免收學費全數或半數又六年生歸申賣特升初中一年級二年生韓榮祥成章特升三年級肄業以資鼓勵該校附設之暑期學校定於七月二十三日開學暑假後開學定於八月二十三日云 
[學務僉載]  
　　各校畢業或休業禮以外之消息合載如次 
　　愛國女學續購校基愛國女學前在眞茹購得校基二十餘畝茲以該校力謀擴充巳購基地不敷應用又呈請省縣仿照暨南學校成案在眞茹北盈圩繼續圈購六十餘畝巳得省縣批准云 
　　萬竹演湳道爾頓制萬竹暑期學校昨日請舒新城演講道爾頓制舒君登壇演講第一次講（道爾頓制之起原及其原則之應用）略請道爾頓制發源於美國柏克赫司特女士試騐於道爾頓中學校收效甚大雖只一二年之歷史而其制度則有普及於全世界之勢現英國行道爾頓制之學校約有三千所德法日亦認爲敎育之良制我國傲行之學校已有五十餘校其原則爲自由合作知而後行敎育即生活四種第二次講（道爾頓制之組織）謂分甲乙二種甲作業室設備乙功課指定第三次續講（道爾頓制之組織）第四次講（行道爾頓制應當注意之點）謂應注意甲原理方面乙事實方面此方面又分設備敎師學生等三項至下午六點鐘始講畢 
[體育學術之演講]  
　　新由美回國之體育有郝更生君回國後頗爲國人所歡迎郝君於今日上午應中華武術會體育師範之請假體育場演講題爲（未來之中國體育）下午則赴家庭日新會演講題爲（家庭體育）明日即將赴牯嶺擔任青年會暑期學校體育敎授我國自本届遠東運動會在日失敗後國人咸願發奮自勵俾得恢復國際體育地位聞郝君極願向國人供獻一切云 
 
[新由美回國之體育家郝更生君之肖影]  
[愉快網球會昨日獲勝]  
　　莊鳳鳴等所發起之上海愉快網球會(theshaigleetennisclub)其會員多爲個中高手昨日下午在江灣洪賢鈁君别墅與青年網球會(theyoungmenstennisclud)作友誼之比賽公舉愉快球會會員方伯奮君爲公證人昨日天高氣爽草地乾燥雙方興趣百倍計共比賽四組二時半起賽第一青年球會之曾得漢冶萍錦標第二之馮學駿與青年會體育部幹事李祖祺愉快球會之趙廷樑與陳志香第二組青年阮若虚與鄭國華愉快徐在君與鍾振環第三組青年陳芝齡與麻篤培愉快汪振時與汪振寰第四組青年丁堯生與錢樹棠愉快陳湘濤與陳樹森其結果除第一组爲青年球會得勝外其餘三組之勝利均歸上海愉快網球會賽畢由主人洪賢鈁君餉以茶點盡歡而散云 
[醫藥界消息二則]  
　　昨日醫藥界消息彙誌如下 
　　神州總會神州醫藥總會因違禁藥品管理局令中藥店註册分四百二百一百五十納費激動藥界特議决舉行醫藥界聯席大會并分期向南北兩會接洽務達取消註册目的一方又致函管理局期將中藥商店註册章程即予取消云 
　　廣慈醫院法租界金神父路廣慈醫院Ｘ光主任郎培安醫學博士（ＤrＰＭＬambert)對於Ｘ以光診療病人之經騐非常宏富凡負病者如不知病原一經郎博士診治即可明暸且不須刀針亦無痛苦婦女往診者可不缷衣服能透觀心膓五臓内之各種疾病以是近來往診者如山隂道上應接不暇前日有一寗波孩意名劉杏形因大便不通發生種種疾病歷經醫治亦無奇効乃就醫於郎博士將Ｘ光映之始知腸中有障碍物旣用手術設法取出則一小石珠也兒父見子得慶更生頗感荷郎博士於是可見Ｘ光之奇效云 
[閩劇昨晚開演]  
　　福泰公司之三賽樂 
　　福泰公司三賽樂閩劇班云歲來滬頗爲旅滬閩人所歡迎惟因其音樂特别故雖不懂閩劇者亦樂往一新耳目刻巳來滬仍假亦舞台巳於昨晚開演矣 
[今日天曇而熱]  
　　昨日午後四時三十分徐家匯天文臺氣象預備云天曇而熱本埠或有雷聲海濱一帶有夏季時令風南海颶風將抵巴拉克爾島向西北進發琉球與臺灣間或將發生低壓中心太平洋颶風仍將向西北趨向琉球東南本埠温度在午後四時前之二十四小時内最高九一七最低七二○去年同日最高九二九最低七五九 
 
 
 

Page 21

 
 
第一萬八千一百零四號;中華民國十二年 西曆一千九百二十三年七月二十二號
星期日 * *星期增刊 
[一週間國内大事紀略] [  尊]  
　　中央政局 
　　本週中之擾亂無心與前相同津保奔走者雖多而成效絶不可見内閣依然殘破國會依然兩歧徒滋外交方面之口實而已先是王承斌赴京力主補齊閣員敦促顧王就職調停國會憲選問題主張孫曹合作籌發經費屢與議員接洽而議員已有查辦公民團補救兩院非法會合會等提案足知其不易接近補閣則顧維鈞藉口羅案上訴身涉嫌疑不願即入政界且推顔爲繼人又有屢意正正廷者王克敏雖經閣任財政預備登臺後之政策若軍費只限保洛兩方京師行政治安均依前此羅文幹所擬制標賣青島鹽田蘆鹽濟淮出口等事而保洛之行未得圓滿保方旣不肯申明緩選洛吳又對之冷淡重以中行關係重大行員股東均加反對奉省且有王就則鈔票將立時兑現之通電故假口董事會之勸告將自甘退避其他增補更不成問題矣熊炳琦往還僕僕尙擬以選費之空言利誘議員亦無成效而財次張競仁且請辭職楊度仍喋喋有所主張亦無人置理大選問題即内幕之邊守靖張志潭亦以與吳景濓等異議云津勢成解體吳景濓派人南下疏通唐紹儀始終見拒王毓芝對新聞記者謂今當先完成内閣至於制憲大選爲國會之權限不能干涉言次且述馮王當日圍黎實以索餉問題非保曹所主使窺其情志氣勢巳懦至其他一部分之主張謂總選不成將由閣議任曹錕首揆以攝總統選事則待八月中决之以爲緩和之計閣議到者旣零落亦絶無所事保方則始終不肯發表緩選且有治安由閣維持軍務送保核辦之説足知野心未死洛方緘如常此外各省鄂主先憲魯議會請開各省省議會聯合會以决國是贊成者巳有九省將次進行奉方據吳光新言雖不遽發兵而補助南下國會巳成事實津方則直皖西南咸集中於段傳良佐李思浩等將乘機圖謀活動亦復有人勸黎不必南下者國會則去上海者日有增加奉議員亦約蒙古議員准備南下三十政團在京提辦公民團及軍警官長補救非法會合會且希望吳景濓進行大選改包辦爲公開吳景濓則將勸議員赴津頒欵重復回京以窘反對者之財政反對者則請留京議員促發選費領之南下彼此行止幾等兒戲雷殷則提出與滬會商定先制憲謀統一再及選舉制憲固不必在北京然此時不宜有兩國會兩政府終亦無所折衰財政爲目前最難之事閣商王克敏向銀行借三十萬以發歲費終無應者鹽出品雖定一千萬噸儘三十年内每年出口三十萬噸每噸抽牌照捐費而鹽商將以全體罷業爲反對亦難實行抵押俄國租界又巳取消但只希望於克團借欵克團初亦堅拒旣見將與新銀團開議因申前約於國會承認後先付百萬鎊總數則俟十月十日後交付抵押先鹽後關交吳有簽字草約之説將以回扣之六萬鎊進行大選外交風雲日趨險惡朱兆莘唐在復均有電告各國主張共管外部因此申明絶對保護國債僑民以圖掩飾使貲不名一文瑞陸日汪均請辭職其他使領亦有下旗回國之通電駐京外使大多避暑無所接洽而廣東北海以行干涉鹽務英法日均起抗議比國又催改賠欵爲金法郎無線電台事美日又將重行協議羲國軍火由山海關運津又爲日英法美所知出而監止蒙古旣請俄人練兵江防軍艦又弋獲俄國盜艦滿洲里俄兵設卡勒捐伯力裘頒布禁烟條例俄於滿洲里增兵備戰可爲多事而日俄會議之餘又將有中俄會議凡此種種勢均不易解决也 
　　長沙交涉案 
　　長沙交涉迄未解决日且派中將仙將仙波來華調查前此自稱調人之水野巳赴漢口鄂蕭因宜晶水兵上陸提出抗議漢口外交後援會且請禁日商私入内地一面又通告各國商以經過之眞相訂立私進日貨之罰則補救對日出口停止後之商對等項外部專員施履本巳至湘謁日領開始談判留學生代表則由湘而漢報告情形日新使芳澤口頭雖謀中日親善而訓令領事尙使分頭與地方官謀取締不得已時准其自衛且表示贊成各國共管鐵路之原則復對問題稍稍就緒十七巳有日商開巿惟日領尙請允許海軍陸戰隊登陸爲趙所拒撤艦則迄無成效東京政府且催張元節承認損失取締排日巿民猶開大會謀進行焉 
　　匪禍 
　　臨匪編製就緒而臨時以五萬元未付幾致譁變幸紳士饋以四千始了賠償委員會巳擬節略每人於個人損失外各賠五千元褫奪軍警官吏組織路警路警回巳　定曼德通告使館田中玉則尙爲出力人員分别請奬殊可嗤也應匪經潘旅痛剿雷么巳斃又生擒七人餘當因之四竄靳師旣加會撃勢將益孤梅神甫尙在泌陽有三千餘匪而有槍者但二百人梅函謂被據之小兒且五百口匪意則將援臨城例請改編焉　 
　　外此萑苻遍地京漢路之三道河聚匪千餘衛家店站警被刼陜西延長礦亦遭刼掠四川雲陽勢尤猖獗山東則諸城東平濰縣郯城東昌等處日有刼案剿撫之力且均有所窮矣 
　　川戰 
　　川戰本週間更形劇烈蓋自半月前熊克武賴心輝攻入省垣後聯軍節節敗退顔德基初受楊森之命旣忽反汗以攻萬縣會鄂新軍甫至因之爲于隊宋旅所撃敗退入忠州聯軍氣勢爲之重振近則顔復敗於安岳幾至不能成軍楊森在克復瀘州之後旣在漢陽招兵又定分在右翼約劉存厚鄧錫侯等由綿竹會師成都之計袁祖銘亦連捷於銅梁隆昌内江榮昌閒洛吳以川戰範圍日廣令鄂蕭别調勁旅往援蕭又派補充旅以補張允明之額十六師王旅亦率新兵入川而匪軍老洋人且自請助戰盧金山亦電告防勢漸固楊副指揮已向隆昌進發鄧錫候陳益庭李其相等則商定先行肅淸北方之策鄧且派二十二師黄旅協防高店子矣　　粤閩湘贛 
　　孫陳復和曇花一現即成泡影粤中戰事波瀾起伏難以捉摸北江甫告結束東西江又復緊張河源一路尤覺吃緊粤局奠定尙須有待也陳炯明於援救惠城刻不去懷然潮汕有李協和臧致平窺伺於其旁後顧堪憂乃用緩和手段使李臧不急進同時抽調一部進而援惠李臧悉其謀且吳光新在閩極爲活動援贛計畫正在積極進行吳與李臧本巳聯爲一氣然潮汕未定足爲後顧之憂李臧因利乘便遂猛攻潮安潮安旣下汕頭可不攻自破李協和現已準備攻贛贛南形勢巳岌岌可危矣陳炯明旣不惜犧牲潮汕而援惠聯軍亦急願先克惠城而致全力於西江乃於十四起復積極攻惠十六日劉震寰於十六分三路猛攻習日鏖戰竟日亦未奏效刻仍在想持中西江方面梧州巳於十八日晨入聯軍手中兩岸砲台均被佔領西北兩江旣已平定聯軍可以全力攻惠矣惠州如下此後戰事重心當移於贛南湘南諸境該兩處之戰雲刻在醞釀中譚延圖已準備返湘活動而蔡鉅猷在湘西受孫之命崛然而起足使洛吳寒心蔡現在積極籌餉募軍與省軍交綏之期當不遠矣 
[一週間國外大事紀略] [  通一]  
　　魯爾事件 
　　本月十一日巴門西南區德國保安警備隊拘去法兵及關吏數人法兵憤其無狀乃於十三日率大隊入巴門佔據公署及火車站服務人員多人嗣又向愛爾白菲進發大示其威德人仍消極抵抗幸未發生暴動七月一日來因地協約國委員會所决定禁絶佔領地邊界上尋常行旅之令限期巳滿現又展至二十六日逗留於邊境之旅客大爲恐慌魯爾經濟現狀惡劣巳達極點紡織廠多數閉關克虜伯廠因燃料缺乏大裁僱員物價之昻貴爲前此所未見據倫敦人士之觀察數日内或將有奇變也比京官報謂魯所没收之煤共二百五十一萬七千噸又焦煤一百四十八萬八千噸現每日運出煤一萬五千噸焦煤一萬噸克虜伯廠等難乎爲繼良有以也法比兩國毫不表示讓步駐法比使與比相及外相晤談後宣稱吾人旣入魯爾非俟德國依允法比所議定近由比外相宣佈之條件法不退出法總理普恩賚近在森里斯地方舉行戰事紀念坊開幕禮時之演説仍口口聲聲願實行凡爾賽和約且謂德國之貧弱非魯爾被佔所至故法人不能負其責屢次高等會議無不剥削法國利權云云觀其所言似對於其屢次聲明之政策不肯稍有變通中歐前途誠未可樂觀也英國與論頗不滿於法國之掘强態度有建議英國當恪守波拉勞所持聽令法國自行其是英國僅專力發展帝國巿斱之政策各行其是將來難保不破臉此則當視新首相布爾文與克松这外交手腕何如焉　 
　　洛桑會議 
　　洛桑會議可望妥協結束矣十七日開最後全體大會各代表説明對於保留各問題之地位法代表以協約全體名義對土國公債問題有切實之説明土代表答稱土政府不爭論與外國債權人直接談判之必要代法表稱在新合同未成立以前協約國政府仍認土國爲其從前義務所束縛英代表認土國煤油公司所享之權利繼續有效土代表皆默允之至撤兵問題各國將派巡艦一驅逐艦二泊於海峽此亦已得土代表之諒解該項艦隊留至十二月底條約批准時爲止和約聞可於二十四日或二十五日簽定再由各國代表交本國國會批准土國新國會將於和約簽字日開幕土國人民對此協定頗爲滿意蓋此乃目前情勢中所可得之最善解决也 
[中國是適宜於什麽制度呢] [  陳此生]  
　　立憲國家的政治制度現在流行的不外是總統制（如美利堅）内閣制（如英吉利與法蘭西）委員制（如瑞士）這三種制度我們平心論來一種制度自有他一種精神能夠本着他原有的精神幹去無論那一種制度都可以成功的自從中華民國成立到今長期擾亂迄無寗歲因此有許多人懷疑到制度不良要討論中國究竟該行何種制度的問題我以爲如果平民百姓們還是逍遙自在懷着得過且過的心事露出疲倦的態度總不肯下一些（忍痛須臾）的工夫而那些當道諸公還是爭權奪利昏心惑性不肯向政治道德的軌道走去那怕是盡善盡美的制度也没有收效的希望的實則這三種制度中國也算得一一嘗試過了（但按其實際完全不是這麽一回事）南方的七總裁何嘗不呌做委員制袁世凱何嘗不改過一度的總統制歷年的北京政府又何嘗不是内閣制畢竟有那一齣敎人喝采的戲演出來所以徒形式而無表精神就没有一種是可以成功的制度我這篇文字也不過把各種制度按着中國巳往現在的事實情形云研究考慮互想比較表現出那稍適合之點正如墨子所謂（利之中取大害之中取小）又如韓非所謂（權其輕重出其大利）罷了（以下分段討論） 
　　（一）内閣制與中國 
　　北京政府除却袁世凱時代中之一部分時間是總統制外一直到如今都名爲内閣制所以我先拿這個（内閣制）出來討論究竟怎樣才是（内閣制）呢單簡説來便是（議便政府制）因爲國家的行政權統由着議會支配一切行政長官的任免要議會通過行政長官是直接對議會負責的然而内閣制的條件是很苛的我們試看burgess的説話就知道了　　（内閣制者非無論何種民情皆適者也且皆可能者也此必與非常獨異之政象相倚而生然後有成功之可言以余思之政汉社會之發達中眞能適用内閣制者僅有兩種情形（一）社會之組織極其完備在此社會之中人口全部之智旘頗高且高度皆甚相等又其人類能自足而性情之所感動率由公正之精神社會之組織旣屬如此其次之當假定者則最賢者恒得被選居政府用事····（二）在國家進化中乃有一境内閣制當然發生且能行之而告成焉是何也即政治組織成於三大要素者也其一（君主）此爲世襲之行政首長一切權力均蟄伏其中且人民忠告之忱異常肫摰其二（國定宗敎）此以君主領之人民之道德因以維繋而君主之關係因以密切而長久其三（限制選舉）此政權因得屬諸溫和保守明哲之士此三者各各相關略審内閣之作用即有以知其重要） 
我們又且看reinsch説道 
　　（英國制度（即内閣制）之能夠收效完全爲着他是建設在一個小而團結的國家之上而且有很堅固的歷史習慣做他的根底） 
　　如今又再看看lowell的議論 
　　（劈分政黨爲二不僅爲内閣之常經而且爲其成功之要素今試假定有第三黨發生其政綱與前二黨絶不相同如内閣不屈服於其政綱無論屬於何黨彼必反對而此黨之勢力又確足以左右以爲輕重於斯時也苟前二黨不能携手則内閣無由成立今讓一步第三黨宣言如内閣不與其政綱直接衝突雖未遂其慾望亦抗現内閣則内似可容頭過身然其效果亦止於容頭過身巳矣····有一失意皆足以生動搖以是閣員不了然於其在職期限之長短而施行政策之手段每流於懦弱倘多數中所含之派别愈多内閣之位置愈形不穏····此政黨必分爲二而又必僅分爲二乃良内閣必要之條件也） 
　　將以上各家的議論聚攏起來可見得要行内閣制最少有四個條件（一）社會之組織要非常完備（二）限制選舉（三）國家要小而團結（四）國内僅有兩個對峙的大政黨至於（世襲君主）和（國定宗敎）兩件我們可以不去理他因爲法國也是内閣制但却没有君主不過英國的君主和法國的總統是一樣虚設一樣的大權落在議會手裏）兩方情形只有名義上不同罷了旣然不限於世襲的君主也自然不必説什麽（國定宗敎）的話了然而我們如果把這個中華民國律以以上四個條件巳經敎人大大失望（一）中國現在的社會種種紛擾好比（千絲百結）我們老百姓簡直没有一天好過的日子那裏還配説此（組織完備）的話（二）選舉限制無非想得那些明哲之士出來執掌政權我國人民何嘗不謁望有個良善政府又何嘗不渴望賢者能者出來當權把一切的内政外交辦理得妥妥當當自己做一固太平國民不過這種種的希望决不是僥倖偶然可以發現的總得我們百姓毅然决然出來幹一幹才行如今我們國民一味的懦弱苟且最關痛癢的選舉權都極端放棄任由經理人大包特包大攬特攬何怪製造出一班一猪仔式）的議員那些號稱人民代表旣然許多的（私奔軍閥）（勾搭權勢）的人物又何以有明哲之行政長官呢（三）中國的地方廣大人口繁盛省的界限頗深大有（你做你的我幹我的）之景像所以和（小而團結）四個字恰恰　相反（四）中國只有民國二年勉强成立了對峙形勢的國民黨進步黨（其實當時兩黨内部已經很不一致）不久就各有各的自然分裂了直到如今什麽的社咧會咧部咧愈出愈多不知跑出了多多少少眞令我們（目爲之眩）然而按其實際起來没有半個可以稱得政黨遑言（兩大）如果馬馬虎虎的把他們列入政黨則又星羅棋布和（政黨必分爲二而又必僅分爲二）那兩句話相反了 
　　由上言之中國簡直没有内閣制的條件何怪十二年來的命内閣層出不窮呢再從事實上而言歷年的兵連禍結絶大風波很與内閣問題有關如黎段不和就弄到南北分裂張勳復辟的怪劇徐段不和不製造出皖直一塲大戰張作霖和曹錕要决雌雄因爲這（燕子内閣）這番黎元洪再次出奔弄得國家陷入可悲可歎的境地也是張紹曾出走天津做導火線還有因内閣而發生種種奇怪萬狀的政潮不知幾多多次我們難道還不覺得内閣制在中國的成績怎樣嗎　　（二）委員制與中國 
　　委員制是怎麽樣的呢他的行政權支配在議會之下和内閣制無異不過一方面的行政長官是多頭合議一方面是寡頭獨攬罷了這種制度從好的方面説來自然以爲他可以免掉（獨夫專制）之害又可以兼羅才德之士冶於一爐其實他的流弊也有很多瑞士之所以行而無碍自有其特異的政象是自然産生的不是硬造出來的試看reinsch批評瑞士政治的話罷 
　　（瑞士行委員制之所以成功正因他的國土不廣人口全部之智識頗能劃一所以能夠廣用創議權複議權杜絶議會專制的流弊而議員們又大都能夠從良心上選出才德之士做行政委員所以行政部大槪不超然的有才德的人物絶没有爲着一己一黨的私利以至互相排擠互相牽制弄成百政停滯的景像····總之政黨勢力濃厚的國家民權衰弱的國家政治道德墮落的國家委不適宜於行政委員制的） 
　　把他的言論歸納起來可知道要施行委員制至少也有三個應要的條件（一）人口全部之智旘劃一能廣用創議權複議權（二）國内不大重什麽黨見（三）政治道德有充分的遵守試把這三個條件和中國現在的情形一較也不能不敎人失望（一）中國地方這麽大人民這麽多其中有政治智識和興趣的一百個挑不出一二好好的選舉權尙且太慷大慨的放棄由着那些阿猪阿狗亂寫選票以至舉出舞數的胡閙人物什麽（廣用創議權複議權）的話還早得很呢（二）目下黨派紛然千萬人有千萬人的心事互相攻撃各自混閙弄得旗幟飄揚可蔽天日我以爲黨見之岐而且重再没有如今日之中國政客了（三）金錢賄賂權勢要挾朋比爲奸就是刦奪政權的手段得權之後逞威縱欲自私利閙得政治界一塌糊塗臭聞於天還配説什麽的（政治道德） 
　　委員制的條件我們中國也可以説没有的了試看南方的七總裁何嘗不是扯起合議制的招牌然而不久就意見紛歧互相訾閙更且離心離德一鬨而散還留下許多污痕笑話我看還是不領敎他還好一點 
　　（三）總統制與中國 
總統制是什麽難道是袁世凱隨便委任一個國務卿就算了嗎簡單説來要執行嚴格的三權分立才可以呌做總統制全體人民直接選舉總統由他組織行政部直接選舉國會議員組織立法部直接選舉法官由他組織司法部使這三部一線過的建在全國國民之上行這個總統制要有什麽的條件呢請看reinsch説（美國制度（即總統制）必要使一個委大國家的各地方利益通通有妥善之安排他的組織法是要保障各地方的利益與意見之符合所以他雖然不靈敏不團結却是一種委穏當的工具爲着那很大的國家其中有各部分不同利益而政治之行動又必須有極大多數之選民之了解和帮助而設的 
又bryce曾經説過 
（在一個意見紛岐極不統一的國家更要用强而有力的總統制才可以絶杜種種弊端） 
又burgess説道 
　　（總統制之好處在意見與利益不同之國家或在以政權分配兩個以上的獨立機關之國家又或在以防止外患爲事之國家都很可以看得出的） 
把以上各位學者的説話結集起來我們知道一個國家裏如果有下列三種情形就以施行美國式的總統爲宜 
　　一、國家很大其中各部分不同利益　　二、意見紛岐極不統一 
　　三、專以防止外患爲事 
　　我們回顧祖國幅員廣大各省有各省的情况各省有各省的需要可以算得與第一條所説的切合了至於第二條所説意見紛歧極不統不一更是中華民國十二年來之政治界現象這個時候正是外患方殷岌岌不可終日和第三條所舉的亦很適合我們雖然不敢武斷中國和美國的利害情勢絶對相同行了總統制就可以令中國太平安樂而照目下的情形説來將内閣制委員制總統制互相比較確算總統制切近一點所以我們應該採擇（美國式政體）把他斟酌盡善譬之行路難道有捷徑而不由偏偏要兜一個大圈子嗎然而總統制之精神全在能夠實行嚴格的三權分立如果大總統由國會選出出司法長官又由大總統任命以至國會直接支配行政部間接控制司法部豈不還是一個議議政府制這筕非驢非馬有名無實的總統制是我們所不敢領敎的 
[解决國事之所見七欵] [  李之春]  
　　吾國自壬子反正以來各偉人政客軍閥官僚假民識未啓之時各爭雄長愚民以逞竭澤而漁卒之民國十二載兵戈擾讓元元無聊中央政令不出於都門形同虚設疆吏持重尾大不掉白宮之權除袁世凱稍有震懾北洋派之勢力外餘祇享受三海風味一切重要政治皆唯疆吏之命自聽吏之權有如太上皇誰能遣此有何爭之可言不料嗜痂者流正演逼宮活劇索印囚車呈身當其境者亦必有不願世世爲中華民國之總統矣即此次欲爲總統之曹錕氏無論以何項手段取得總統地位吾知其敗必旋踵不在孫段廬張之聯絡而在直系之爭首功者然此吾亦不願爲多言請俟之異日至此次北京政潮混沌日甚内閣攝政不能曹錕氏直登大資又似不敢國會議員硬賣内懾價格之難定外懼輿論之多言恰似憶郎却羞郎當此無政府之時期羣龍無首丁此時艱爲國民者正宜埋首細思當用何法以應目前而綏將來免變弓張弩之武弁待時而動再糜濫中國使各列强坐收漁人之利而至於豆剖瓜分者全賴吾民以主人翁之資格執杖立言吾民自五四運動以來醒者固不乏人而尙在酣睡之中者實在不少蓋吾國民之知識階級皆以各自掃門前雪休管他人瓦上箱之心理爲多故至多鄉情落國事日非皆値之於不聞不問而一班下野軍閥政客及依據都巿爲生活之流氓不滿居乎上海即滿住乎天津或各租界地以便俟機挺起政潮聚黨營私無法無天肆行無忌固欲求中國之不抵於滅亡不得也似此非得一些知識階級肯於管事而各軍閥 
政客又能以素所搜括於吾民之膏血不送於外國租界外國銀行面興辦各種實業使芸芸衆生胥有所事事不致流爲匪類蹂蹣地方於國於民於己三方皆得無窮之培益則吾國之强可計日而待也此各國民仍宜急即猛省而用良心上之主張戰勝各個人對於名位之虚榮心以俾政治共趨於光明正軌之途逕一也然則欲得將來政治之入於光明正軌之一途非得人人起來共盡主人翁之職分則各武人政客易用吾民不管事之弱點出而假借之總之將來各大要政必以全國國民之意旨行之然如此一盤散砂之民意欲求即時得一相當解决時局之法大非易事不已則由各縣各法團公團省議會商會敎育會工會農會報界公會各學校各自治團體等公推二人以上於省會地方開一縣區會議議决解决時局辦法之要件双由各省會縣區會議席上推舉十個以上之代表通電全國約定於吾國適中地點且不受何方干涉之處開一省區會議將各省區議决解决時局之條件皆陳列議場再以最懃懇之磋商當出者出之當入者入之各省之公團法團胥立於監督地位不使有絲毫受迫或利誘之私見雜於其問如此議决之條件全國官民皆有導守之義務逆此條件範團而行者全國人得共棄之或罷税罷巿罷工不當兵不服務制彼之死命倘能萬衆齊心未有不濟者也此共得大衆之民意以解决時局二也尤有於此時局解决之秋謀一國民制定國憲即以無省憲之省分立即召集各縣區各公法團於解决時局條件議妥推舉代表之後於最短期内並招集各深通法律專 
 
 
 

Page 22

 
 
第一萬八千一百零四號;中華民國十二年 西曆一千九百二十三年七月二十二號
星期日 * *家制定省憲與有省憲省分每省推舉深通法律專家十人以上於全國最淸潔最適中地點並不受何方干預將各省省憲法陳列會塲取長去短或與國家有利益之處或與國家有衝突之處討論一最精詳之國憲並請外國大法律家及吾國各名流與大法律家斟酌乎吾國之風俗習慣人情趨向加以評判以垂久遠而勵將來以全國民督促而行之此國憲應早事落成以俾全國官民有所遵守者三也至於開會經費及民治運動所用各費按計程路祇給川資或由各縣各省政府各公法團體籌畫之全國省區會議則由鹽關餘提用或由總商會籌借之當以鹽關餘及國鐵路收人作抵但借債以本國爲限不假外資俟時局解决之後即由鹽關餘及國有鐵路收入償還之或發行一種解决時局之公債票此目下用費之即應籌措者四也至於現在治安問題省政府有系统能盡維護之者省民得愛戴之如川粤等省各糜爛省分則由省中公法團組織一適當公團以盡維護之責國家大事對内屬各地者暫由各地方自治團體解决之屬於中央者皆暫置之對外由全國各公團推舉熟悉外交大家組織一公團專研究解决現在各外交事件及將來之對外計畫宣示中外至於不完全之内閣攝政巳逾法守年限爲民所厭棄之國會議員皆一致反對之取消之以免貽留禍根爲國家羞五也至於吾國近日之兵即匪匪即兵之軍隊胥受各武人之賜今盡全國之所有尙不足以供軍閥治下之殘兵大之殃成國際交涉以辱國體小之貽無窮之害於吾民雖由各武人政客之肆設爪牙然一由吾國實業未發達尙欠安挿之法一由民識未啓少知國家大勢易爲各武人所利用然兵工政策國人言之綦詳俟事吾贅述爲今之計非使各軍閥治下之兵竄居山林問之匪非得相當外置之道不可兵工政策固爲要義而猶以吾國民之與軍官兵士有關係者極力組運動或組一講演圑不獨使軍官兵士了解國家之現狀知目下之危險即各地方鄉民亦宜用名流演講法灌輸文化使人人知世界之大勢不致爲各武人威迫利誘所趨使則鬩牆之鬥自戢六也至於選總貴報時論欄内所載惜隂君之宜用抽簽分省制以定國本言之甚偉其法謂爲凡前未産生總統之行省以抽簽法定之次第産生總統減少爭競保持人格至理明言深爲佩服惟愚見所及以爲行抽簽之法不如以田賦人口之多寡定選總分省制之次第蓋應選總之省分旣依次舉行而田賦人口多則其交通自發達世界大勢所見自豐人才自多例如吾國西北之與東南各省可以知矣反之田賦人口少省分生聚敎訓交通内政漸次得有整理之餘暇使行分制所及之時人才自無缺乏之虞尤有進者即總統之任期愚意以一年爲限使以下次田賦人口少之省分不至於望眼欲穿即間有特出之人才不致此世全無發展之機會次於選總之際同時産生一副座並通過各省免致大總統因特别故障而致政體中斷但副座亦以下次應當選之省分産生之惟副座有職無權固也且正式總統雖因故障而暫由副座代理然亦由正式總統之省分於一月内速選一正式總統補足一年之任期而次省之當選副座者只有代理一月以内之權至於下届正式總統則應由副座及次有當選副座省分於雙十節前一月内産生之而正式總統定雙十節日履新以下次第如法但副座亦得當選正式總統經此手續一以免副座之别生陰謀一以節省糜費用質高明不謚以爲然否七也 
[法蘭西與魯爾問題] [  法國abelchevalley原著顧昻若譯]  
　　（一）法蘭西農民之地位 
予供職法政府專治理與南北兩美有關係諸問題者凡四載歐戰結果德大敗北於昌而有賠欵之問題賠欵問題遷延不决於是而有法軍佔據魯爾之事件凡此法政府種種行爲要皆法總理普恩賚氏一手造成者也職是之故予對法政府抗德態度雅不欲以官塲論列有爲讀者告德人在美之種種宣傳予亦不願揭穿眞相蓋宣傳者徒惑人聽聞愉圖一逞之伎倆耳宣傳而以事實爲指歸宣傳乃克奏效否則海巿蜃樓之宣傳一經揭破眞相畢露事宣傳者將安所措手足哉 
[本刋啓事]  
　　方今國事蜩螗政治紛擾已造極端黷武者資兵力以自雄舞文者設巧詞而弄法始成今日不可收拾之局然大亂始治剥極而復丁此破壞巳極之時我國民應起而自决圖永久之建設抒其偉論廣益集思如何以解决目前如何以謀諸久遠本刋敬本此意定徵文之例至希邦人君子賜以讜言庶眞正之民意得以傳布國家之命脈賴以勿墜本刋與有榮焉 
　　㈠徵文標題之範圍甲解决今日政局之辦法乙如何可使中國以後勿再有此種擾亂丙對於目前之法律問題丁對於目前之事實問題戊中國政治究應取何種制度爲合宜 
　　㈡徽文以議論正大事理明晰爲主若雜有黨見及語多空泛者槪從割愛 
　　㈢徵文以一千字至三千字爲度 
　　㈣本刋有去了登載之權酌爲潤色之權其不願润色者得預先申明之 
　　㈤原稿如須寄還者須附寄回之郵票 
　　㈥應徵者須以姓氏居趾詳示若發表時用别號者聽願得酬者並請蓋章 
　　㈦凡經揭載之作本刋當酌致薄酬請於月杪憑章向本館領取却酬者請預先申明之 
　　㈧應徵者請書明寄本刋徵文部以免遺誤 
　　㈨徵文即於本刋發表之 
予今且撤去慣用之宣傳会倆抛棄個人之直覺觀念而專以耳所聞目所見者爲讀者一述法人近今之對德態度諒讀者所樂聞也一八七○年普法戰起法以大敗之餘舉國風尙爲之一變時予適年及弱冠對於政治悠久之經騐即自斯發剏矣予之經騐甚屬遼闊以是予每有所論列報不爲成見所囿予村人子也少以技術爲業滄桑海田身歷者再於是人無貴賤智愚賢不肖無不一一與之周旋此不僅於本國然也即於他國予亦每以公使領事等資格代表法蘭西國家與列强士夫時相過從甚得也當予身寓法土之時予每以中級之巴黎人自居予巳薄有田畝略務農林蓋予之嗜好與予之習尙使然也徼天之幸予得當選爲複留vouray縣中一小村之巿長村人以種萄爲業複留縣在杜楞towaine州蓋法蘭西之腹地也 
　　法國abelchevalley原著顧昻若譯　　二十稔來予之生涯雖專爲公佈法蘭西官塲論述然予意哀哀小民如技匠地主商人等實國中之有力分子以之予每處公餘暇日不論身處巴黎首都或僑居窮鄉僻壤予無不與此等巿民接觸蓋不如是則無以探求法人對德之眞正態度也 
　　予之在巴黎也除時或遨遊海外外忽忽巳二十二年於茲予寓巴黎之南部此地無巨大之商塲所有經濟活動不過範圍狹小之家戸店舗寥寥數家耳誠不啻繁華如巴黎之一淸凉世界凡旅行至此之外人幾忘其身之在十丈軟紅而不知以繁華著稱於世之法蘭西首都即在咫尺之間也巴黎與法蘭西各地相似之點在各地無不有多數能實際獨立之工人不問其在智識階級與勞動階級十九世紀之革命人物隨時隨地皆可遇見此等人物對政治的與經濟的中央集權無不處於反對地位就商對言法蘭西規模宏大之商塲對範圍狹小之店舗尙未能施其併呑大工廠於小企業亦未足語撲滅也合資公司之勃起如春筍之怒放已有臨駕百業而上之勢但於各種私人企業尙未臻取而代之之境私人企業雖巳感受恐慌仍能繼續經營世固有以他日個人企業必遭天然之淘汰非合資公司不足以語爭存爲憂者予意此或未必夫店夥與技匠之生存至今者多矣職工組合蓋爲若輩拒禦商敵之有力機關即就政治方面論彼輩之力足以與其他工人及智識階級抗衡而有餘大戰而後彼輩氣槪益覺不可一世即其人數與一九一三年時較亦已激增多數退伍軍人經此大戰之後莫不疾首痛恨權力之驟增其相率辭優俸而安心從一事小企業者比比皆然此類人數今巳達三百萬人左右在巴黎及其他各地如巴督bordeaux狼脱nantes及羅巷羞rouen等此類人數巳遠匪若巨大工廠工作之工人所能及其在巿政廳及各種議會中亦有不可掩之勢力焉 
高村在杜楞towaine州然此杜楞之州實匪林泉優美風景綺麗多權貴别墅富人望族而爲旅客所稔知之杜楞州也予所居之村落不過位於上杜楞uppertowaine之一小小自治區commune耳 
地當楷督倫拿chateourenanet與佛留vouray之間居白淪labrenne河之畔白淪河者源出温督vendome注入洛亞loire之巨川也法蘭西選民凡二百三十人中薄有田畝家道小康者不過三五人但其所有田畝甚屬寥寥除城主外每人祇有田不過二十哀克予即其一也其祇有田二三哀克者實居太豐此類狀况自昔巳然有所謂貴族士夫與中産階級bourgeois者雜處其間但其勢甚微不能左右地方事件法蘭西農民類皆能自治無政黨之組織農民勢力在法固不可悔然農民於議會中無獨立之黨派法蘭西國會恒不干涉地方自治巿政廳及其他議會之權力操縱於農民之手者蓋什九焉 
今請一述予村之情况予村人士以務農種葡萄爲業村中居民不論其所採何業即匠人小販屠夫以至麺包工莫不擁有良田數畝葡萄園若干其民雖不富有堪稱小康南畝所事類皆家人自操雖偶有僱一二田工以分其勞類不多用外人以事生産每家用有兒童二三人其多至五六人者不過三五家耳一九一四年前居民之五分之一皆購有俄維斯公債票若干大戰前後居民之購有法國公債票者不下四分之三之人數 
　　法蘭西第三共和國（譯者按法自一七八九年革命後共和國體之建設計凡三次法蘭西第一共和國肇建於一七九二年七月二十二日一八○四年十二月二日拿破侖稱帝第一共和國遂斬一八四八年法蘭西革命再起其年二月二十四日路易斐列louispbilippe退位共和再造是曰法蘭西第二共和國一八五二年十一月路易拿破侖弟稱帝號曰拿破崙第三法蘭西第二共和國以墟一八七○年普法戰起法大敗拿破崙第三被擒法难乘時將王室推翻法蘭西第三共和國遂於一八七五年正月告成今日之法蘭西猶是第三共和國也）肇建而後政府人物以普及敎育爲急務以是法人之基本敎育近二三十年間進步之速一日千里蓋拜其政府之賜也村人生活尙極蘭單然已匪二十年前白特留jcbodley口中之鹿豕蠢之無知民衆更匪三十年前克洛齊歐JBcrozier所想像之貪得無厭迷信不化阻碍政治進化之若役人民蓋一變而爲能書寫有思想之公民矣那威與英吉利之農民予嘗與之接觸者也以是予敢大聲疾泘以告讀者曰法蘭西全體農民其生活雖不足當安舒之稱然其智識駸駸乎日臻開化之境有可斷言者矣 
法蘭西有類似之自治區commune約三萬三千處有薄有田畝之農民約四百萬人合三百萬技匠及店夥言法蘭西約有自食其力之民衆共約七百萬人舉世人類其寄人籬下以爲生者比比皆是惟斯七百萬之法蘭西民衆始得云有獨立不覊之精神故彼等雖非法民之全體然其能力足以左右社會有餘苟法政府欲興一事廢一業而事前未得若輩之可否决不足以見諸實行若輩富有百折不撓之精神以之無往而不占勝利彼等終日默然旣不述作以供於世復不發言以獻於羣彼輩巳往歷史雖未有若何組織以自成一特殊階級然爲時勢所迫彼輩日趨接近巳露端倪彼輩對任何階級之多數專制無不疾惡目的所在彼等無不竭全力以赴之消極的抵拒與遲緩的抗爭爲彼等常用之武器正義之所在彼等固不知有己也 
　　凡此情狀彼等自身尙不自知故舉世人類鮮有洞悉之者百年前彼等所拳拳不忘日夜思求者無非爲如何能永久享有其田畝如何能盡量獲之增加如何能不爲宗敎或武力所束縛等問題法蘭西政治與宗敎之專制巳稍稍收歛蓋皆出彼等消極的抵抗之賜也初法蘭西有舊敎尊崇主義catholicclericalism國内軍閥主義lnternalmilitarism及國際社會主義internationalsocialism等三大勢力濔漫全國駸駸有宰制全國之槪嗣經彼等出全力以與之搏之三大勢力遂不得横行於國中今日三大勢力之於法民尙遺有深刻之印象不過已爲彼等同化非復昔日之情形矣故日後法蘭西農民有以社會主義家自命者謂彼巳爲社會主義所爭服無寗謂彼巳爭服社會主義也彼等心目中之急務在維持其自身自由與經濟獨立而不在爭得政治自 
 
 
 

Page 23

 
 
第一萬八千一百零四號;中華民國十二年 西曆一千九百二十三年七月二十二號
星期日 * *由彼輩目爭得政治之自由爲他日爭得他種自由之工具而自身之自由則爲彼等自惟一目的彼等當燕居之時不事譃浪笑傲安惟終生逸之狀怡然自得之情固不讓他人也（未完） 
[蘇俄赤軍之狀况] [  美國jmseammell原著顧昂若譯]  
　　赤軍之軍官 
　　上述情形蘇俄政府亦深知之以之多設軍官學校以敎育共産黨人以爲他日作軍官人員蓋欲矯此弊也此類軍官學校已經開辦者已有一百二十處之多然其成就尙未顯著入校人數尙屬無多其已入校者不過百分之五十之人數爲有用之才他日可供斯職校中學生百分九十爲共産黨人其已畢業而供職軍營者雖甚得軍心然其才能則遠不如昔王室時代之軍官現任軍官之百分之十巳爲此輩接代其訓練成就甚屬微細然此類新進軍官精神之活潑服裝之華美有足動人者然此實匪難能可貴之事也軍官圑體最巨者占全數百分之四十四盡屬昔日之赤軍衛隊長官其多數爲政府所委任其次爲昔日王室軍官占全數百分之三十此類軍官大别之爲現任與候補二類現任軍官如白洛雪洛夫brusiloff等爲發號施令之有力人物以是彼等恒最遭政府之忌屢遭逮捕現已人數寥寥不過占全數百分之五而已此外在戰爭時代擢有軍官若干此類軍官曾受遇良好敎育旣盡爲蘇俄愛國志士且願效忠蘇俄政府以之蘇俄政府頗信用之惟各蘇維埃人士不甚樂與此輩周旋耳昔日王室之軍官占全數百分十五此類軍官不獨無能殘酷成性以至多爲士卒所痛恨 
　　赤軍軍官之不齊爲赤軍之大患苟蘇俄政府長此終古不爲之所欲赤軍組織之進步實爲難能之事此不僅於行軍不利即於政治方面亦多掣肘此等情形於一九二一年米克洪拿慶氏提議改組赤軍時曾引起有力之爭論祗以杜洛斯基懷疑而事果實行迄後第十次蘇維埃會　　美國jmseammell原著顧昻若譯議開幕遂圖謀折中辦法將昔日政府所委派於各軍監視圑遷調他職然此事實爲蘇俄政府之難題何則如不將此政府委派之監視圑遷調他處則軍中意見横生無合作之可能軍力不能不受影響如將此類監視圑悉數遷調則舊日軍官一旦得勢於共産黨政府將有根本動搖之虞故欲救此弊舍廣設軍官學校亟圖造就有用之共産黨軍官人才以爲之代外無他道也軍官需求旣日亟一日於是軍事敎育乃爲蘇俄今日不可或忽之重要問題新軍官旣有代舊軍官之勢其影響所及於政治方面固足堅厚其實力於軍事方面要不能無所損失何則新進軍官未深知御駕三軍之法威信未立軍心未得於軍中圑結不能無波及之虞也 
蘇俄政府今日心目中之急務在能建設强有力之軍隊以遂其赤化隣國之初願彼軍事敎育中所反對者爲羅馬尼亞與波蘭二國其弱英之政策者助土弱法之計劃者助德英法旣爲土德所制然後駸駸然徐圖向君士坦丁及波斯灣方面發展以賡續實行其昔日王室時代之擴地政策然供養大軍則消耗其國内食量此於其經濟方面將發生危害於是有自效圑之組織此事大動赤軍之忌自效圑旣經組織不僅蘇俄經濟方面大拜其賜國内安全亦可以此多潑一重保障而政府軍可專事對外矣赤軍今日雖屬經改織然實鮮進步之可言雖然蘇俄政府與赤軍實有相依爲命之槪赤軍無蘇俄政府則不能成軍蘇俄政府無赤軍則不足以維持其政治生命世謂赤軍爲恐怖之軍隊予謂其爲恐怖也於蘇俄政較甚於他國 
[無錫養魚業調查記錄] [  張伯銘劉琴宗]  
　　弁言 
　　蓄魚一事我國發軔最早而進步則甚遲他若東西洋諸國多已視爲要務汲汲研求試騐塲研究所分立各處成績斐然吾國能蓄魚之地極多皆棄而不用良可惜也常察吾蘇省若湖若沼已棋布星羅指不勝屈倘能因各地之水質水量氣候温度等施以新法各蓄以適宜之魚界獲利有不倍蓗於他業者吾不信也鄙人等於今春實習期間往無錫調查養魚事業略得舊有養殖之底蘊爰將其良窳得失條舉於後庶有心者有所參考從事者得所改良則此篇之發表或可不爲空論也 
　　無錫 
　　無錫之養魚業發達爲蘇省冠自仙蠡墩以迄大渲口兩岸居民多以蓄魚爲業池塘櫛比可謂盛矣吾等往彼處調查得詳詢吳姓養魚者以歷年養魚情形爰記其所述如左 
　　一、經濟池六十六畝一年之流通資本約須四五千元每年所獲之純利均計一畝當在八十餘元 
　　二、池之構造池之全面積爲六十六畝各池之面積爲五畝六畝十畝二十畝二十五畝不等池多爲方形圓者僅一行列不互貫通各池皆具一口以供注水及排水之用其深淺度殊不一定如二十畝及二十五畝者則深達三丈有餘他池僅七八尺乃至丈餘而巳池底均甚平均隄之傾斜約四十度高出水面約四五尺闊約三四尺兩旁種桑甚多楊次之近年來桑甚繁茂一年可得葉十餘石每石售洋五六元據云植梅尤善倘勤培養三年後即可收實每石可售洋十餘元云 
　　三器具㈠民船每隻之價爲八十元乃至百二十元以供採草及運般等用其構造與載貨之民船無異㈡水車供排注水用每部之價爲三十元乃至四十元其構造與普通農家所用者相同至於他種雜具以其無關重要故價格不詳 
四用水用太湖之水由梁溪導入水量甚豐水色亦淸水中含有豐富之酸素有機物及微量之鹽化nh3fe 
hno2等 
　　五餌料㈠餌料之種類來源及價格此地所用之餌料爲水草旱草蜆子螺螄大麥豆餅等六種青草隨處叢生可令長工割取螺螄購自東浦宜興等處蜆子購折常州太湖等處蜆或螺一元皆可購回二十五桶每桶容二斗五升（註）蜆中分飯蜆花蜆二種螺中分新螺老螺二種㈡魚類之食餌池中之魚類每至二月後開食至十月後止食草魚專食水旱二草青魚則食蜆螺等鯉鯿食餌與青魚同至於鰱魚則喜食他魚之排泄物云㈢給餌法草魚春季給以旱草迨水繁茂時則繼給以水草青魚自二月秘至三月與以飯蜆自四月乃至五月給以花晛自六月乃至七月飼以新螺與老螺大槪先新螺老螺次之自八月乃至十月投以大麥與豆餅據云豆餅大麥必須過白露後方可飼之否則魚類多生疾病 
　　㈣給餌之回數給餌之回數不定見餌料食盡則復給之惟逢落雨等候即當減食又在魚之停食期内當可不與食餌㈤費用餌料費一年均計每畝須洋二元半 
　　六種魚㈠種魚之種類來源及價格此地所購來之種魚爲青魚草魚鰱魚鯉魚鯿魚等數種鰱魚草魚購自九江惟青魚則購自浙江菱湖之魚苗販戸因此地不善養青魚魚苗故自彼地購來鯿鯉則於附近之芙容圩購之又自菱湖所購來之青魚多已長成一斤乃至二斤每石須洋三十元左右㈡種魚之購法及放養量每於冬至節前親往九江菱湖芙容圩等地購之貯（每簍可容萬尾餘）由輪船等運回五畝之池可放養青魚十二三石草魚二三石鯉魚二千尾鯉鯿魚數與鰱魚同 
　　七、飼養法養魚者皆備魚池數個以一較小之池專養種魚餘池則養大魚每至冬至節前乃將大池中之魚類捕出售去以種魚放入種魚必須在冬至節放入可免魚苗死亡之患養大青魚之池池深當達三丈餘養他種魚類池深丈餘即可 
　　八、成長率每出青魚一石須食蜆螺等餌二十四石他種魚類則計算較難因所食之餌料不一也故付缺如 
九捕獲法皆雇綱船夫因綱船上備有綱具也綱以棉線製成闊約二三丈長則依池之大小而定其上緣有竹製之浮子其下緣有土製之沉子其兩端各繋以蔴製之延繩捕獲時漁執分延繩曳之前進將池中之魚圍至一處後以操綱取之每捕魚一石給捕者小洋一角 
　　十、生産量五畝之池一年可出巿魚三十石草魚約三石乃至五石鰱魚二十餘石鯿魚十餘石鯉魚二十餘石大魚多銷於江隂宜興常熟無錫處至大魚之價格青魚一石約售二十五元草魚及鯿魚約售十七八元鰱魚及鯉魚約售十一二元至十一月乃至十二月間即將池中之魚捕出後由各地大魚販戸買去鰱魚槪養一年出售重約四斤青魚草魚鯿魚多養至二年後方可出售大者重約五六斤小者約三四斤 
　　十一、地價租池一畝須洋六元購地一畝則須洋百元以上 
　　十二、工價長工每年工資爲六十元（管飯）今年若欲雇長工時當在去歲預定付去本年工資二分之一他半之工資迨期滿給之臨時日工之工資爲一元三工若夜間雇工守池時其工資僅須銅元四五枚云 
　　十三、修理堤與池底悉爲每二年修理一次其法於冬季雇漁夫數人將魚類悉數捕出繼將池水排盡將池底之汙泥取至堤之基部漸次堆積以固堤防如修理二十畝之池須工三百依臨時日工之工資當給大洋百元至修理工竣仍按前例放養種魚 
　　十四、税池税當田税十分之一面田一畝須納大洋一元若運搬出卡不論量之多寡須納税三百三十文　　十五、害敵及疾病無害敵至於疾病僅有汎池而巳 
　　十六、種魚之名稱無錫種魚之名稱列表如左 
普通名種　魚苗名稱　體長　魚苗名稱　長體　魚苗名稱　體長　魚苗名稱　體重青魚　　　新口　　　三寸　宿口　　　五寸　了新　　　　寸　嫩頭　　　斤齡草魚　　　夏花　　　三寸　老口　　　老寸　老口　　　老寸　嫩頭　　　斤齡　魚　　　夏花　　　三寸　夾口　　　五寸 
　魚　　　新口　　　三寸　夾口　　　五寸 
鯉魚 
[各省官平與京公砝平之比較] [  勗公]  
　　凡權銀之輕重者曰平有湘平漕平庫平等之稱而各地所用之平其名目尤爲繁多即久於錢業及銀行業者亦難道之茲特以京公砝平爲標凖與各省官平相比較將其折合之數表示於左 
二五浦平（淸江）996·05公估平（貴陽）1000·00滇平（雲南）1002·00沙平（沙巿）1000·00藥巿平（祁縣）996·00同平（大同）972·00府平（南陽）1000·00許平（許縣）1000·00禹巿平（禹縣）1000·00漯河平（漯河）1000·00村錢平（周村）959·00黄平（龍口）1000·00寗平（濟寗）972·00 
京公法平1000·00　1003·00　1000·00　1000·00　1000·001000·00　1025·00　1027·00　1029·00　1025·001000·00　958·00　1000·00 
紅封平（太原）1000·00膠平（青州）995·94邊化平（新疆）1002·50口南平（周口）1000·00口北平（周口）1000·00申平（信陽（965·00洛平（洛陽）962·00運巿平（運城）974·90城錢平（歸綏）1000·00口錢平（歸綏）1000·00口錢平（張家口）960·00茶平（庫倫）1000·00涇巿平（三元）979·00陜議平（西安）1005·00九三八平（南昌）1000·00京公砝平1036·00　1000·00　1000·00　1019·09　1020·801000·00　1000·00　1000·00　1032·60　1000·001015·00　1000·00　1000·00　1006·00揚曹平（揚州）1000·00營平（營口）999·50台新議平（福州）1000·00城新議平（福州）1000·00九八規元（上海）1051·63九九七司馬平（廣州）965·50陵曹平（南京）939·66蘇曹平（蘇州）637·55鎭二七平（鎭江）935·21保巿平（保定）1000·00曹估平（烟台）1010·00宜平（宜昌）1000·00蕪曹平（蕪湖1000·00長沙錢平（長沙）1002·00京公砝平1012·60　1000·00　1004·85　1001·85　1000·001000·00　1000·00　1000·00　1000·00　1023·001000·00　972·00　1015·00　1000·00 
申公砝平（上海）1000·00二六汴平（開封01000·00行平（天津）998·00濟平（濟南）930·00寛平（長春）1003·00瀋平（奉天）1003·50吉巿平（吉林）1004·40洋例（漢口）1022·40估平（漢口）1022·00渝平（重慶）1000·00司庫平（抗州）1000·00巿庫平（抗州）1000·00九七川平（成都）1004·00京公砝平兩1015·00　1011·00　1000·00　1000·00　1000·00　1000·001000·00　1000·00　1000·00　1000·00　1000·00　1000·00· 
1036·00　1046·00　1000·00 
 
 
 

Page 24

 
 
第一萬八千一百零四號;中華民國十二年 西曆一千九百二十三年七月二十二號
星期日 * *   
 
