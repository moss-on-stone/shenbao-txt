# 1934 - 162 - 4908679

 

Page 1

 
 
[諭旨印成] [  本館謹啓]  
　　本年春季諭旨本館敬謹排印刻已　成每本收四工料洋銀六分大哉王言如綸如　　海内外有欲莊頌聖謨者請惠臨三馬路申報館帳房購取可也 
[醫林指月出售] [  圖書集成局代啓]  
　　醫林指月一書爲胥山老人王玢崖先生所輯計書十二種曰醫學眞傳曰質疑錄曰醫家心法曰易氏醫家曰正園　草存案曰敖氏傷寒金鏡錄曰痎瘧論疏曰達生編曰扁鵲心書曰本草崇原曰侣山堂類辨曰學古診則集前明及國朝諸名醫箸述彚輯成編誠醫學之準繩後人所宜奉爲圭臬者也原板久巳模糊兹本局承博文書局之囑排印成編賜購者請臨上海博文書局揚州點石裕記選取可也計書八册每部價洋一元六角 
[論蘇垣輪姦巨案]  
　　今天下治獄之官内自刑部外自按察使司以至各府廳州縣其所經辦之案亦云夥矣如户婚田土則爲常事如姦盜人命則爲重情而姦情之中又以輪姦爲最重恭讀大清律例卷三十三刑律犯姦類雖無輪姦本　而條列中有云一輪姦良人婦女已成之案審實照光棍例爲首擬斬立决爲從同姦者擬絞監候同謀未經同姦餘犯改發極邊足四千里充軍等語又上層所載輯註有云强姦與輪姦犯罪之名輕重不同蓋强姦乃一人之事律無爲從之文誠以一人姦一婦女卽使恃强逞淫而婦女若果抵死不從未必遂其慾念故律有已成未成强合和成之分必須提同婦女質訊明確以定其罪若輪姦之案以數人强捉一婦女更遞姦汚其凶横之情狀不惟孱弱難以自主卽剛烈之壯婦亦勢難抵禦淫凶不法莫此爲甚故例内止以審實二字卽立與重典並無質訊被姦之人事後是否甘心另作治罪之文觀此則知輪姦之犯誠爲罪大惡極而不容以姑寛者矣報牘所登遠近姦盜人命之案時有所聞獨輪姦則不數數見近閱本月十四日報紀輪姦巨案一則錄蘇州訪事友人來盤門外青陽地某馬行雇用車夫五人本月初七日黄昏時結隊閒遊至天壇廟後遇一鄉間女子年約十八九丰姿娟好踽踽獨行車夫四顧無人頓生惡念上前狎抱始猶調謔繼竟將女子推倒扯碎衣裙輪流姦汚姦畢五人一哄而散女仆地良久始能行動羞憤交加投吳縣署喊控賴大令訊悉情由勃然大怒飭傳穩婆騐之而信立出硃籖飭差知會租界巡捕頭恊拿未及片時將五車夫一併拘案大令升堂研訊若輩供認不諱大令飭各鞭背一千下釘鐐收禁再行詳辦此一事也姑弗論後日若何定讞卽此日之獲犯到案如是迅速若甕中捉鼈手到拿來者不可謂非地方官之認眞辦速矣夫盤門外青陽地固新闢之日本租界也中國租界自上海始五十年來繼上海而起之租界若天津烟臺鎭江蕪湖九江漢口宜昌寗波温州等處俱有西人通商市面而要不若上海爲最甚上海五方雜處萬國來同號稱難治觀英法兩公堂案牘之多積日盈寸其中卽如馬車夫肇事之案亦不一而足滬上馬車夫帮以數百計若輩遊手好閒其行徑與流氓無異然未聞有駭人聽聞之舉如蘇垣此案者胡蘇垣風氣初開若輩卽凶横若此幸有巡捕頭之認眞協拿俾若輩無一得脱庶可令官法得行有所懲儆否則此風將伊胡底耶或者謂物先腐也而後蟲生之婦女果端莊穩重雖强暴亦不至生心况黄昏時晦時也天壇廟後僻地也該女適從何來遽集於此得無意外之侮或有由於自取者然而儒者立言歸於忠厚無據之事難以臆度第就此事以論該女雖鄉間女子而往來租界中殆亦彼此熟識如滬上揀絲婦女之流馬夫輩殆因戲謔而至口角繼以手足勾挑遂至此中勃然一發而不可制然則起事之初兩造或非漠不相識者否則該女赴縣喊控何由指出該馬夫而憑以捉將官裏去耶總之此等凶惡之徒所在多有至恃租界以爲逋逃主萃淵藪則尤無惡不作幾視官法爲莫如我何此等輪姦之案或者犯非一次特遇柔懦覥顔之婦女就此隱忍而不經官則人亦不之知耳所願此次懲辦之後若輩不敢爲非則賢長官所保全其功德豈淺鮮哉 
[英電譯登]  
　　本月十五日倫敦來電云十三日印度格拉吉打埠地忽大震房屋多損壞而倒者禮拜堂中高臺亦憑空壓下人民死者不少傷者更多十四日法國總統華爾氏臨幸賽馬塲將戾止突有歹人放槍轟擊幸卽躱閃尚未受傷又云英國太晤士日報館派赴巴黎斯采訪時事之人言法國總統將赴俄國森彼德羅堡新都在俄法聨盟約章上畫押 
[佛教入法]  
　　叻報云西人尊奉耶穌天主教專心壹志見華人之禱佛求神者咸相訾議乃不意亦有不盡然者先是有南洋吉寍甲乙二僧於數十年前往去京講說經典法人聞之津津有味且以爲佛教益人靡淺有爾來何遲之慨由是此倡彼和或捐資或　緣頃刻之間鳩成鉅欵創築寺宇雕刻三寳金剛等像刊印經文延兩僧爲住持聨絡結社凡誦經拜佛等事與中華無稍異二僧旣死復延别僧繼之迄今寺中僧衆約數十名社友变前數百名之多其廿息除開銷外按年皆有盈餘此事確否原不敢知姑錄之以見人情之見異思遷有如是者 
[星軺小阻]  
　　叻報云張樵野尚書奉命赴英慶賀行抵美國屬地温哥華埠船中人有患痘者醫生令以藥水將船中各物概行薰洗尚書意殊不愜立卽發電至英報知西厘相國未悉此事作何調停也 
[長崎患疫]  
　　日本來電云大阪商船會社某輪船由大沽口入港中有一人患苦列拉病越四日福岡丸由臺灣入港患此者亦有一人船中執事人急令移至避病院療治不料其人甫上陸卽斃命因之横濵地方官急頒行檢疫之法俾人皆防患於未然 
[火日近聞]  
　　東報云火奴魯魯島主拒絶日本人民登岸美國聞之卽遣巡洋艦名夫以辣笛路夫以耶者前往攷此艦造於西歴一千八百九十年容積四千三百二十四墩每一點鐘行十九海里船上裝載小砲十二門大砲四門快砲六門日本亦遣海軍大佐黑岡氏乘浪速艦往查外務省參事官秋山氏隨焉東歴五月初五日行抵火奴魯魯島岸上砲臺及美國軍艦皆鳴砲以祝少焉夫以辣笛路夫以耶大尉司託内氏奉司令官皮耶獨司利氏之命赴浪速艦訪黑岡秋山二氏火奴魯魯島文武各官及各國領事亦有來謁者當浪速艦初抵火奴魯魯島時美國軍艦先下碼以待而島民議論蜂起或云美日兩國不日將開戰卽外邦人之在島中者亦或携襥被他往然窺日廷之意固未嘗欲與之交爭也不過欲民人之受廛宇下耳 
[臺疆烟話]  
　　東報云日本自得臺灣後卽就臺北大稻埕基隆淡水新竹臺南安平各地釐定鴉片章程計領 
 
 

Page 2

 
 
憑出售烟膏者二百七十二家製造烟具者三家出售烟具者二十八家開設烟館者八十一家製售醫生合藥之鴉片粉者五家合計共三百八十九家一等吸烟者四十五人二等吸烟者三百二十五人三等吸烟者一萬零六百八十五人合計共一萬一千零五十五人自本年東歴四月初一日至五月二十二日售出鴉片烟計銀八萬四千三百五十九圓三角四分鴉片粉二百五十瓶價銀二十五圓 
[日東火警]  
　　日本友人來書云東歴五月二十八日之夜山形縣西置賜郡荒砥町居民芳賀新七家不知如何失愼以致紅燄飛揚時值西風助威祝融氏遂更肆猖狂蔓延無際水龍會中人無從措手任其東衝西突至天明始火滅烟消是役也計焚去房屋二百三十餘椽警察署郵便局均遭斯刼聞此處素産蠶絲此次馬頭孃亦慘罹斯厄云 
[太守蒞省]  
　　新授黄州府魁太守麟領憑出京後於本月初十日清晨抵鄂假長街某棧作行轅翌日卽赴各憲轅禀到待飭赴任 
[自强覆試]  
　　湖北訪事友人來函云鄂省自强學堂所取學生共二百四十名昨經道憲朱少桐觀察會同錢太守恂聨太守豫督率諸生在兩湖書院扃試塲規嚴肅弊絶風清其題乃諸侯守在四鄰論聞覆考者約二百名云 
[漢臯火警]  
　　湖北訪事友人來函云本月十一夜魚更四躍時漢鎭體仁巷正街新泰永金箔號不戒於火霎時冒頂烟燄騰空幸賴附近水龍星馳電掣而來急力援救僅燬該號後屋數進左右鄰俱未殃及亦云幸矣然聞該號所燬貨件已殊形不貲矣 
[租界攺章]  
　　湖北訪事友人來函云漢口租界之西捕華捕等向例巡查界内手持短棒以示威武其中有秉性麤暴之徒遇有華人違章之事動輙舉棒亂擊每每肇成事端兹悉江漢關憲蔡毅若觀察已與英領事官會商以後西捕華捕不許持棒在手免肇事故如有華人違章等因許卽扭赴捕房仿照上海章程罰洋示警洵美舉也 
[命案讞成]  
　　松江兇犯陸森堂刃斃翁阿青之女恒姑前已紀諸報牘兹得采訪友人手書悉犯父寳和及犯之妻父某甲屢思設法脱罪賄囑妖巫胡言亂語煽惑人心並暗倩人至獄中唆使翻供事爲華亭縣趙嘯湖大令訪知移咨婁縣請夏大令立提妖巫懲辦本月十一日夏大令拘獲乙丙二妖巫究出眞情各鞭責四百下荷校頭門趙大令亦於是日提犯研詰犯供認刃斃是實并稱兇刀抛棄灶下血衣脱擲超果荒寺中諒被乞兒拾取遂飭在供單上畫諾旋質之犯之姘婦王包氏隣女三姑所供亦相同爰書遂定 
[羣疑頓釋]  
　　烟臺訪事友人來函云郵政之設資雖較廉而人皆疑之近道憲出有告示内開簡明章程三條羣疑始釋一信件重二錢四錢六錢者信資亦收洋二錢四錢六錢如重則按數疉加一私帶信件者罰銀五十兩係專指私帶郵政局應寄之信如爲友人便帶及專人遞送者水陸程途自無阻礙一本局並無派人搜查行旅之說如有冒充本局搜查者准赴本局喊告 
[傳諭學童]  
　　天津訪事友人來函云保甲總辦以現在迷拐子女之案不一而足人心惶恐時有異鄉之人被疑而自爲拐匪之事况現在七屬生童聚集津郡或上街閒遊恐有指鹿爲馬之訛爰商同沈太尊傳諭各屬學官轉諭各該縣生童無事不得任意上街遊行以免事端 
[禁會出巡]  
　　天津訪事友人來函云河東關帝廟歴屆五月十二日出巡會首人等會議照舊於是日舉行經官憲聞知以現時地方不靖又值學憲按臨七屬生童萃集之際深恐滋生事端現經府縣會銜出示禁止矣 
[禾絲開市]  
　　嘉興訪事友人來函云東栅口南門外以及外鎭各絲行已先後開市聞價值每兩二角八九至三角並悉王店沈蕩因買客甚衆開盤二角七八分今已增至三角一二分矣 
[示禁龍舟]  
　　揚州訪事友人來函云揚城向屆天中佳節選事之徒必迎賽龍舟爲競渡之戲今屆地方官以近來竊案頻聞加以各路裁撤營勇深恐滋生事端特先事防維預行禁止乃午日旣屆仍有俗所謂蝦蟆烏者兩只蓋以敞口小船安置龍頭尾略加油飾者彼個中人爲旣與龍舟有别似可不在禁例銜波掠水鑼鼓喧天於東關缺口城外大河游賽竟日兩岸觀者衣香鬢影依然人海人山更有乘坐畫航尾隨於後者興高采烈熱閙異常不圖爲邑宰所訪聞以其顯違功令立卽飭差諭禁倘敢不遵定卽提案嚴辦有葉公之好者皆莫不一塲掃興也 
[負債輕生]  
　　揚州訪事友人來函云揚城向至節期市廛間必較平時爲熱鬧本屆午節各項生涯盈絀局外人雖不能盡知然市面寥寂情形則非從前可比生意清淡概可知矣初一日東關某線店主某甲因債臺百級各欠追呼無從措繳因避於家而甲母又怒其不善營運大加訓斥甲進退維谷忽萌短見吞服烟膏嗣經人窺破赶急覓方救治一面就近求羅灣胡香粉店東先來拯救店東灌以白藥若干吐出烟膏不少始獲更生否則枉死城中又添一重公案矣 
[錢店被刼]  
　　揚州訪事友人來函云邵伯大街某錢店傳聞於本月某日上燈後忽來侉匪數人藉兌錢爲由擁入該店席捲所有而去當經店主鳴保報案邑宰聞信隨卽帶同差捕乘舟往勘不識能有所獲否在城市之中地非偏僻該匪可謂膽大極矣所望有地方責者設法捕獲一二嚴行得懲亦未始非保衛閭閻之一道也 
[星使抵滬]  
　　使星將蒞已紀前報兹悉出使英義比大臣龔仰遽星使由新加坡乘公司輪船於昨晨駛抵吳淞關道憲劉觀察卽派均和兵輪往迎星使並不過船逕赴公和祥碼頭登岸至天后宫行轅駐節 
[委員丈地]  
　　本邑南市馬路工程將次報竣江海關道憲劉康侯觀察示期本月十八日親臨勘視旋復以路邊餘地尚可租與民人建屋特委陳敬如副戎季同前往丈量副戎以别有要公辭遂於昨日另委程明府帶同丈手書辦前往丈明畝數以便禀報上游 
[賽船新法]  
　　西字報云寓滬西人每於暇日喜赴鄉間遺興其賽船也向在浦中兹忽妙想天開定於本月十三日各棹舟赴泗涇越日爭相賭賽船上高揭五色旗幟涉波衝浪一瞥如飛鄉人逐隊來觀咸詫爲見所未見多有釋其耒耜游目騁懷者 
[魚船逃税]  
　　前日有魚船一艘由吳淞進口因欲逃税爲巡船拘獲旋被小東門外某魚行雇小火輪硬行拖去由巡船禀知捐局總辦函致法界讞員鄭大令咨照捕頭立派探捕將魚船扣住不准開艙售賣 
[邑令騐屍]  
　　王小狗卽秦小狗又卽秦嘉波向居鄉間業竹工去年八月曾在租界中犯竊經包探獲解捕房捕頭令轉解公堂訊究自是卽攺過自新近忽有人言及去年爾所犯竊案因兪錫堂之子桂山唆弄以致大受厥虧秦聞而怒甚欲向桂山理論桂山以事已發覺莫如先下手爲强遂於某日來滬訴知捕役夥痴子勝千卽獅子勝荃及某包探夥役阿木卽馬紀園十三日之晚至張家橋秦家唤令出外縶以黑索正欲曳之而行秦忽然大呌一聲倒仆於地細視之口中血湧如泉見已釀成禍端急欲逃逸有王仁榮者聞聲出視見傷仆田中爰飛奔追逐行至金家橋見勝千等形狀慌張因卽捨命扭住交與地保兪仁亭一面至秦家報信屍叔秦仁咸屍弟秦嘉生屍妻趙氏聞知號咷痛哭定欲將勝千等捆送上海縣署事爲馬兄馬春園所聞與圖董潘慶華武舉林立齋陳錦籌商意欲賄和上海縣黄愛棠大令已訪悉情形以縣捕膽敢在外生事立飭皂役趙松差役薛貴帶同夥役多名前往二十二保四十四圖訪問旋經趙薛二役回縣禀稱小的等查得實有此事已將屍叔秦仁咸屍弟秦嘉生地保兪仁亭地保夥役兪秀祥兪錫堂及錫堂之子兪桂山地主王仁榮帶回請訊至晚大令升坐三堂提陳錦榮研究供稱小的係本邑金家橋人務農爲業現在新木橋開設烟館馬紀園向在滬上某包探處當夥役某日伊兄春園在浦中觀龍舟回至小的家言及昨晚伊弟釀 
 
 

Page 3

 
 
成巨禍浼小的同去勸解及至秦家秦妻聲稱十三晚由兪錫堂等糾合捕役夥痴子勝千包探夥馬紀園等將秦唤去不知如何戳死王仁榮田内王仁榮得悉追奔將勝千紀園獲往小的卽向勝千等盤問據稱昨晚唤秦出外行不多路秦卽倒斃小的向勝千等一再窮詰堅執前詞惟令小的調勸而已小的並未應允及至外間閒坐聞彼在隔墻與秦仁咸及屍岳父屍弟再四懇商仁咸等索洋銀四百元旣而减至一百五十元兩相應允先付現洋五十元尚有一百元兪仁亭所開染坊出立期票自十六日爲始逐漸支取小的問秦究竟因何而死兪錦堂云秦與兪桂山有仇此次欲戳死桂山桂山情急同捕夥誣之爲賊用刃戳傷不料因之斃命兪仁亭禀稱小的充當二十二保四圖地保於十四日天甫黎明秦方舟來云及秦被兪錦堂糾人戳傷身死小的卽至兪家兪已不在後方舟又來向小的索人小的無可如何祗得許伊至上海找尋將錫堂尋見不肯隨同下鄉小的正欲來案禀報旋由陳錦榮等力勸令兪出洋銀若干又赴上海找尋錫堂回鄉則已有人將勸定令兪出洋銀一百五十圓了事當塲先付五十圓尚有一百圓出立期票遂將勝千等二人釋去兪福祥禀稱小的充地保夥役十三日之晚被人戳死小的並不知情十四日秦方舟前來言及當時尋兪錦堂不著至今日始得尋獲兪秀堂供稱此事當初小的不甚明白至後始知因秦與桂山有仇所致秦嘉生訴稱小的係浦東金家橋四十四圖中人在滬營生本月十三日知胞兄被人戳死心有不甘報請相驗秦仁咸訴稱小的年五十有四侄兒被人戳死小的於十四日聞信卽赴鄉詰問侄媳據云昨晚兪錦堂父子糾領捕役夥勝千等多人將秦扭去用鐵練鎖住後不知如何戳死小的正欲報案經陳錦榮等勸理並向小的言如大老爺下鄉相騐未免將田稻踹壞反至受虧可否將此事勸和小的言祗須侄媳及姪兒之岳父等人應允否則斷難彌縫後講定洋銀一百五十圓先收五十圓再出一百圓之期票兪錦堂供稱小的年五十有四兒子桂山向爲木匠去年八月在上海鐵路舊基卽北河南路某姓家做工秦竊取物件被捕夥拘獲送究事後怪兒子播弄是非聲言必將戳死小的聞而往勸行至某處被役捕獲住伊之身死實不知大令嚴加詰問仍執前詞爰飭捕役柴樛徐文限日交勝千等到案昨日飭將案中人証除兪秀堂外一併帶赴屍塲午前十下鐘時帶同刑仵書差命駕出城渡浦往騐及騐畢而回己交四下鐘時矣所有帶赴屍塲備質之人証仍帶回縣署押候嚴究聞大令相騐時屍身實有致命傷數處云 
[刺史騐傷]  
　　本邑西南鄉漕河涇鎭中好事之徒貲雇梨園演戲致肇巨禍本報已屢紀情由矣前晚上海縣黄大令倩將刺史將受傷人提案察騐劉景星訴稱小的年四十有八在龍華火藥局做工是日至漕河涇觀劇驀被毆傷鄧正生訴稱小的年方三十賣烟袋爲業亦因觀劇被毆刺史飭仵作騐得劉臂上有木器傷鄧亦略有傷痕遂飭將劉舁送仁濟醫館醫治鄧自行醫治候拘行兇人訊辦 
[付還罰欵]  
　　前者美副領事易孟士君所雇馬夫王阿四停車碍路有違工部局定章捕頭令包探傳案訊懲竟敢抗傳不到後禀請屠别駕出票提案判罰銀洋十圓昨晨易孟士君帶王到案聲稱王係本副領事所雇馬夫旣是違章應於禮拜二或禮拜四會訊事緣會訊之美員有事赴漢臯故未令其投案並非有意抗傳何貴分府忽於禮拜五出票傳提禮拜六判罰洋銀别駕與衛繙譯官及好捕頭一再互商然後告以王旣非抗傳應照違章例罰洋一圓遂將九圓付還易孟士君 
[巡局紀事]  
　　昨報記滬南大東門外朱家弄口萬昌銅錫店主張聚生被流氓張洪春訛詐由比隣何德昌針店主何尚德誣談阿四唆使在途滋鬧經十六鋪巡局委員蔡蓉卿二尹巡查所見次日將談阿四先行拘局嗣後何尚德亦赴局中控告被談阿四無端打門滋擾請爲提究等情蔡二尹於晚間研訊原告何尚德投案稱小的本邑人向在朱家弄口開設針店已歴多年因有鄰居張聚生於去冬娶西門内皮匠韓某之女爲室未嫁時與該處無賴皮匠阿二私識迨張娶回後阿二時來向張滋擾是晚又糾同張洪春等十餘人前來滋擾小的探知由比鄰談阿四所糾合小的出爲勸阻伊等竟將小的之門亂打任意滋擾故投案控陳求請恩鑒張聚生供亦本邑人開萬昌銅錫店前憑媒娶西門内韓姓之女爲室因韓索聘過奢小的無力不得已於去冬搶娶成婚詎料該女在家時已與阿二姘識迨小的娶親後阿二時向小的索詐前晚糾合多人硬詐洋銀四十元鄰居何尚德先向小的索洋十元求請訊究談萬生供不敢糾人滋擾爲伊等誣指已被父親責打求請超谿二尹謂何尚德曰爾究竟向張詐洋十元有其事否從實供明供稱並無詐洋之事二尹以張聚生不應誣控喝令重責一百板談阿四本當責究姑念由父責打從寛並具攺過切結斥退完案 
[法公堂瑣案]  
　　三十六個黨跑灘積竊在碼頭一帶强攫物件恃衆横行經包探拘到毛南鶴等九人昨禮拜二公堂期鄭大令會同何繙譯升座包探將拘到之毛南鶴曹掌生王桂發蔡阿玉吳阿四陳阿狗徐家生李阿毛沈德富解案請訊毛南鶴王桂發供在碼頭爲小工曹掌生等同供在招商局爲糧米小工不敢犯事包探又禀此輩犯案重重前日聚集城下賭博拘獲九人尚有同黨多人請大老爺研究大令謂爾等結黨有三十六名之多何人爲首從實供明尚可寛宥旋據徐家生之妻某氏抱孩上堂求保其夫大令命退出與何繙譯會商著押候各笞一百板另候發落○包探禀稱蕭全福等諸人皆陳子明羽黨此次發帖邀同飮酒在蕭身畔搜出請帖呈閱朱春明鼻上尚有疤痕專門硬索劉金生額上亦有疤痕專在各碼頭强討大令向朱曰爾是否頭目朱供吳錫卿完姻請吃喜酒大令謂吳係著名流氓爾等同惡相濟顯見均非安分之徒包探又禀王桂生名小鎗花專與若輩探風報信王供向在寳善街某鞋店爲夥包探往詢時因店主恐貽禍患故不敢承認求恩寛宥不敢犯事矣張阿狗供蘇州人向爲銅匠素不犯事王阿茂供在一枝春街爲鐵匠從未犯案且與吳錫慶素不相識陳春榮供爲箍桶匠包探又禀當往拘時此人從樓窻躍下足骨已折大令得供著先行禁押一個月期滿另候發落○三道頭華捕張湘寳禀稱瑞福里廿二號門牌人言藉藉設有臺基當往拘捕見有一少年衣服麗都在座飮酒見勢不佳潛行逃逸將傭婦王陳氏及雉妓吳梅氏一并拘案請訊王陳氏供蘇州人來滬帮傭到此僅二日與陳阿大熟識暫時留宿餘不知情吳梅氏供住英界六馬路同德里向陳阿大購買玉器因時已晚相留晚膳大令得供著押候分别交保飭探查明二十二號屋主何人禀復核奪○包探禀稱洋涇浜五十九號門牌乾生祥洋貨店内搜獲六門及雙門手槍數支雙門及十三響洋槍數枝並藥彈銅帽等不計其數因店主已故執事潛逃當將店主婦張徐氏解案請訊質之張徐氏供丈夫在日拍買呌貨留下小婦人不知違禁求恩從寛包探又禀此項槍彈由香港購來大令著將張徐氏押候復訊嚴比○包探禀稱薙髮匠周廣生誘領陳祥和之妻王氏租賃張紀林房屋同住奉飭抱獲兹將張紀林解案請訊大令謂張曰爾租屋不問來歴顯有不合張叩首求恩大令著押候具結不准再留來歴不明租户○張夏氏挈子張樹堂禀稱住西門外楊維橋媳婦鈕氏本月初十日被劉雨廷誘逃追至太古馬頭拘獲一併送案請訊張鈕氏供母族如臯與劉雨廷鄰居因不堪苦楚欲回母族知劉住小東門客棧當往找尋故托帶回劉雨廷供如皋人販賣雞鴨來滬以鈕氏欲回母族托小的領回大令謂爾不應誘領有夫之婦著押候枷號二個月責三百板紐氏交其姑領回嚴加管束具保狀送查○包探禀稱劉廷開汪洪發汪品三在小東門與馬車夫口角爭毆拘入捕房在身畔搜出婚帖並藏有鐵尺一支一併解案請訊大令問爾藏鐵尺用汪洪發供浦東人鐵尺在浦口賣來現住八仙橋汪品三供住英界平和里開野雞妓院劉廷開供與汪洪發同居妻在四馬路賣娼逃逸由寗波台州尋獲前日雇坐馬車至小東門與馬車夫口角被拘訊至此已十二點逾二刻矣大令命押候查明復核 
[美界捕房紀事]  
　　昨晨江北某邑人施肇祺至漢璧禮路第一千零七十二號門牌胡錦堂所設烟館吸烟癮旣過矣揚長而去胡向索 
 
 

Page 4

 
 
烟資以暫欠對胡曰我與君素未識面他日者天空海闊將從何處尋君耶施怒遽奮老拳胡力不能支大遭挫辱因唤一百零三號華捕至將施拘入捕房捕頭令押候解送公堂禀請訊究○江北某邑人李寳榮向在北四川路第十一號門牌王姓家當車夫某日乘王不備竊取衣服若干付諸長生庫事後王投告捕房前晚捕頭派包探洪阿寳將李拘押候解送公堂禀請訊辦○王阿莊奚阿如夏紀成三人均以胠篋探囊爲枝屢經懲辦案牘如山經屠别駕遞回原籍者已數次矣昨日午刻捕頭派包探張阿五帶往法租界交某輪船解往寗波原籍○昨日午前某甲駕四輪馬車疾馳至西華德路撞傷行人某乙三百二十九號華捕一併送入捕房捕頭見乙傷勢甚微令甲給洋銀養傷不予深究○昨晨有人在北河南路第六號界石旁棄一孩屍五百零七號華捕見之回告捕房捕頭令頭圖地保周老關收殮掩埋○數日前楊樹浦對面某廠失去樁木一株旋訪知船户王德德所竊乃報請捕房辦理捕頭派包探施奎江查訪施探訪知王家於浦左二十二保四十三圖遂責令地保陸生石交出未幾陸保在紀字橋某烟館將王查獲正欲解入捕房忽有大德榨油廠工人名妙妙者糾集多人霸阻聲稱願於三日内料理施探據情告知捕頭復往查拿前日午後始將妙妙緝獲遂帶回捕房押候解送公堂禀請追究○楊樹浦人張炳松張錦林同在瑞記紡紗廠執役曩者錦林被素識之羅友文會欵青蚨二十餘千龔炳生爲之擔保前日午後向之索取羅竟以老拳奉贈炳生大受傷夷投控是處捕房黎副捕頭許查拿辦 
[招領屍棺]  
　　本月十四日由巡船在新泰碼頭外浦撈來男屍一具年約二十餘歳身穿紫花布對襟緊身短衫藍布袴子白布襪三根鬚頭黑辮線小肚兠内有小摺子一個錢數十文骨骰四顆汪友生姓名請酒帖數個當經本堂殮埋義塚如有親族卽來同仁輔元堂認領可也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　虹口人王阿仁王阿二昆季也向在某洋行當出店之役前晚事畢偕回途中忽遇流氓吳義和錢生寳錢生法沈和尚等多人案借洋銀十圓二王不依卽蜂擁肆毆迨遍體鱗傷復被抛入河中所佩對時表金約指及皮夾袋内洋銀七圓五角皆不知去向事後投報捕房捕頭立派包探洪阿寳將吳等四人緝獲帶入捕房昨晨捕頭令解送公堂二王投案同訴稱小的二人一在沙遜洋行一在公平洋行執役前　途遇吳等數十人向小的兄弟强借洋銀十圓答以未經携帶致觸其怒卽被扭住攅毆致小的兄弟均受傷夷所佩對時表及金約指洋銀攫取一空務請重懲以儆吳等同供稱小的等均家在虹口鄉間並不敢索詐行兇叩求恩典屠别駕據情商諸衛繙譯官然後判令各從重笞責一千板枷號兩月發往犯事地方示衆○包探石金榮禀稱竊犯宋全華專在虹口沿浦灘各馬頭行竊昨又竊取耶松船廠所儲木板數方經小的緝獲人贓解入捕房捕頭令送案請究耶松某洋人投案申訴前情並請懲辦宋供稱小的係本邑人行竊該死尚乞從寛别駕判令笞責三百板贓釋還失主○包探張阿五禀稱昨日匪人伍瑞生行至李仁滿家見有小孩在門前游玩伊卽乘人不備攫取臂上所籠銀釧報捕後捕頭令小的緝獲吊出原贓送案請究李投案訴稱小孩之臂竟被捋傷叩求重辦伍供稱小的係浙江寍波府屬鄞縣人流落申江窮苦無聊偶然攫物以爲果　之貲幸大老爺有心憐之别駕判令笞責二百板遞解回籍○包探何瑞福禀稱前日華盛紗廠司事蕭廷芝吳桂牀二人私取廠中某洋人之支票一紙計洋銀九十圓支取洋銀使用事經洋人查知扭交捕房捕頭令小的解案請訊華盛紗廠洋人投案申訴前情蕭吳同供稱小的等因實有急需暫時借用如今已由洋人說明叩求鑒有别駕判令各罰洋銀二圓○包探陳阿九禀稱陳阿大前曾投捕房注册求充巡捕昨日忽有沈阿立者冐名至捕房當差事經捕頭查知其僞因令小的送案請懲陳供稱小的經人薦至捕房當巡捕尚未到差沈忽冐小的之名意圖朦混沈供有一百八十四號巡捕向小的言及目下捕頭欲添雇巡捕故前去報名别駕判令枷號一禮拜○包探徐榮珊禀稱前晚　犯陳阿富撬撥劉奚生家之門入内圖竊劉知而掩捕陳突掣采刀將劉鼻準砍傷兹經小的拘獲告知捕頭送究劉投案申訴前情陳供稱小的係蘇州府屬常熟縣人情急誤傷事主以後不敢逞兇别駕判令笞責三百板管押二月期滿遞解回籍○包探趙銀河禀稱遞犯周長生前　事發　大老爺判令解回無錫今又潛來滬上由小的查知帶入捕房捕頭令送請究辦周供稱小的業已攺過自新以後决不再犯矣别　判　笞責一百板遞解回籍○包探黄四福禀稱流氓張寳生冒稱某包探夥役向羅四田索詐洋銀事經小的查知帶入捕房捕頭令送案請究羅投案訴稱昨日張自稱某包探夥役向小的索錢幸爲黄包探所知拘送至案張供稱小的並不冐充包探實與包探夥役談瀛洲相識故敢向羅索錢别駕判令笞責一百板 
[金陵官報]  
　　五月十三日藩轅牌示江都縣萬夀司巡檢屠岳年撤任遺缺查有補用税課大使陳崇榮堪以署理知府陳琦禀謝儘先拔委一次督糧同知敖由蘇囬囬知劉卓栻知縣馬瀛焕戴光楊觀圭均禀知對本　又胡廷琛禀知江寗任内正雜各欵一律解清 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年五月初六日京報全錄]  
　　宫門抄○豫撫劉奏爲查明下忙完解丁耗銀數摺○又奏爲减價平糶片○江撫德奏報查明京控案件循例奏聞摺○陜督陶奏爲副將呈請回籍修墓片○又奏揀員接署副將片○又奏爲副將飭赴本任片○又奏爲守備因病出缺片○又奏爲揀員調署要缺知縣摺○陜撫魏奏遴員接署道篆片○桂撫史奏爲守備擅扣月餉請旨革職片○晉撫胡奏爲知縣虧短税釐查抄備抵片○熱河都統夀奏爲各營春操事畢奏聞摺○五月初六日吏部翰林院正紅旗值日無引見○榮公由西陵回京請安○慶公假滿請安○熱河副總管英麟到京請安○祥泰常恩預備召見○志公英信各續假五日○召見軍機榮公英麟祥奏常恩○皇上明日卯刻至醇賢親王園寢行週年禮畢還頤和園○○頭品頂戴河南巡撫臣劉樹堂跪奏爲查明光緒二十二年分下忙完解丁耗銀數分數考核藩司功過恭摺仰祈聖鑒事竊前准部咨各省錢糧考核藩司功過奏令豐年以額徵爲准蠲緩之年以應徵爲准上忙匀爲三分下忙匀爲五分於徵收截止後上忙限當年十一月底下忙限次年五月底分晰成數奏報等因歴經遵循辦理在案兹據布政使額勒請額將光緒二十二年下忙完解丁耗銀數分數造册開單詳請奏咨前來臣覆核無異除册送部外謹繕具清單恭呈御覽爲此專摺具陳伏乞皇上聖鑒謹奏奉硃批户部知道單併發欽此○○劉樹堂片再豫省上年秋收本非豐稔今春青黄不接糧價不無稍貴比因湖北應山縣等縣去歳被水成災糧缺價昻如南陽府屬多與鄂境壤地相接兼有水路可通商民糶販爲利市價益有增無减據南陽府南召鄧州内鄉鎭平新野裕州等州縣先後禀報酌撥常平倉榖或動民捐積榖减價出糶以平市價或按户借給以資接濟等情臣詳加體察其中或糶或借雖各不同皆就地方情形斟酌調劑用濟民食而定人心轉瞬二麥登塲糧價自漸平落民力亦自寛舒除均批飭妥爲經理務期實惠及民並將糶存榖價秋後卽行買補出借之榖察看收成催繳還倉以實儲備外理合附片具陳伏乞聖鑒再正繕摺間據鄧州知州陽似慈禀近年　手好事之徒見借放倉榖卽揑稱飢民聚集多人在鄉滋擾該州馳往彈壓遞南陽鎭臣亦巡哨到州均卽聞風星散民情安定等情　臣批司撥員前往確查有無匪徒勾結滋事是否實有乏食貧民容俟覆到察看核辦合併陳明謹奏奉硃批知道了欽此○○頭品頂戴江西巡撫臣德夀跪奏爲查明京控案件尚無逾限循例恭摺具奏仰祈聖鑒事竊准吏部咨道光十年九月初二日奉上諭嗣後各督撫將京控逾限未結之案每屆半年彚奏請旨交部議處一次欽此又准都察院咨咸豐元年閏八月十二日奉上諭嗣後奏交案件著與咨交各案一併將已結未結起數咨報部都察院查核例限催叅以清案牘而儆廢弛其步軍統領衙門逾限奏案亦著歸入都察院催叅案内辦理等因欽此兹屆半年彚奏之期據兼署按察使劉汝翼查明具詳前來臣查江西省京控之案上次截至光緒二十二年六月底止計有楊正泉一起已據審擬解勘咨結業經奏明在案今自光緒二十二年七月初一日起至十二月二十一封印之日止除楊正泉一起先經咨結外續准咨交李崇桂一起現在催提人卷解省未據解到甫經准咨提尚未逾限除仍飭司催提人卷到日解審擬結並開具詳細清單咨送刑部稽核外理合恭摺具陳伏乞皇上聖鑒訓示謹奏奉硃批該部知道欽此○○陶模片再據肅州鎭總兵田在田呈稱鎭　金塔協副將劉仁和禀稱屢接家書因近年原籍雨水過多致祖墓多被冲刷懇請開去金塔恊副將本缺以便回籍修理等情前來臣覆查無異相應奏明請旨開缺除查取該員原領劄付另咨送部其所遺金塔協副將員缺陜甘現有應補人員容臣另揀請補附片陳明伏乞聖鑒謹奏奉硃批兵部知道欽此○○陶模片再肅州鎭屬金塔協副將劉仁和請開缺回籍修墓業經臣附奏在案所遺員缺緊要自應先行揀員接署以重邊防查有陜西提屬正任商州協副將張世才堪以署理除給委外理合附片奏明伏乞聖鑒謹奏奉硃批兵部知道欽此○○陶模片再擬補陜西河州鎭屬洮岷恊副將張錫光現已接奉署劄應卽飭赴本任以專責成除給委外理合附片揀明伏乞聖鑒謹奏奉硃批知道了欽此○○陶模片再臣據西寗鎭總兵何美玉呈稱鎭標中營守備胡錦榮得患喘症調治未愈於光緒二十三年二月初七日在任病故呈請核辦前來臣覆查無異相應奏明請旨開缺除查取該故員原領劄付及委員承查印甘各結另咨送部外所遺西寗鎭標中營守備員缺陜甘現有應補人員容臣另揀請補理合附片具陳伏乞聖鑒訓示謹奏奉硃批兵部知道欽此○○頭品頂戴陜甘總督臣陶模跪奏爲揀員調補要缺知縣以裨地方恭摺仰祈聖鑒事竊據甘肅布政使曾鉌兼署按察使黄雲詳稱永昌縣知縣高蔚霞病故遺缺前請以隆德縣莊浪縣丞葉森陞補兹奉部駁葉森保荐到部日期在出缺之後核與陞補之例不符行令另行揀選自應遵照辦理查知縣應調缺出例應於現任人員内揀選調補今永昌縣知縣員缺地處衝要政務殷繁非老成幹練之員不足以資治理該司等在於通省現任合例人員内逐加遴選惟查有金縣知縣姬愷臣年五十八歳河南南陽縣人由監生投効軍營歴保以州判留甘俟補缺後以知縣補用遵例報捐過班以知縣請咨引見領照赴甘於光緒十六年十一月十八日到省復捐本班儘先試署金縣知縣十九年三月初六日到任試署年滿呈請實授兼署臬司黄雲到任未及三月例不加考藩司曾鉌查該員姬愷臣閱歴漸深諳悉民事且在甘有年於該處風土民情極爲熟悉以之調補　　縣知縣實堪勝任人地亦極相宜會詳請奏前來臣查該員姬愷臣年力　强辦事勤勉合無仰懇天恩府念要缺需員准以金縣知縣姬愷臣調補永昌縣知縣實於地方有裨如蒙兪允該員係以實缺知縣調補知縣銜缺相當無庸送部引見再該員任内並無叅調案許謹恭摺具陳伏乞皇上聖鑒訓示至所遺金縣知縣係繁缺甘省現有應補人員應請由外揀補合併聲明謹奏奉硃批吏部議奏欽此○○魏光夀片再潼商道文啓因病出缺業經臣具奏請旨簡放在案所遺員缺自應委員先行接署查有候補道陳兆璜勤明穩練堪以委令署理標檄委外理合附片具陳伏乞聖鑒謹奏奉硃批吏部知道欽此○○史念祖片再守備有經手糧餉之責自宜操守廉潔方足勝任兹查有永寗營守備吳保元於裁兵之際擅扣月餉致兵丁指控並據該管遊擊李春誥禀揭前來相應請旨將吳保元卽行革職以肅營伍而儆效是否有當理合會同兩廣督臣譚鍾麟附片具陳伏乞聖鑒訓示謹奏奉硃批著照所請兵部知道欽此○○誠聘之片再降選教職前署夀陽縣知縣王廷銳　短署任内雜税釐金等銀八百二兩零前因二　限　未據完交結臣於光緒二十二年九月十一日附片奏請暫革職勒限四個月清交逾限不完再從嚴叅辦欽奉硃批著照所請該部知道欽此欽遵轉飭勒交在案據布政使兪廉三以該革員王廷銳原叅虧雜税釐金等銀　百二兩零迄今勒限已逾仍未分毫造其實虧清册詳請附叅前來查該員係陜西西安府三原縣人相應請旨將降選　職前署夀陽縣知縣王廷鋧卽行革職照例監追一而將歴過任所寓所資財先生嚴密查抄並提集　乎丁書人等究辦是侵是挪照例嚴辦併請敕下陜西巡撫將該革員原籍家産一併查抄備抵以清庫欵除將實虧清册並應行賠上司各職名另行咨部外理合附片具陳伏乞聖鑒訓示謹奏奉硃批另有旨欽此○奴才宗室夀蔭跪奏爲校問熱河駐防各營春操循例恭摺奏聞仰祈聖鑒事查熱河駐防馬步各營官操演向按春秋兩季分校各項枝藝并合操一次兹屈春操之際奴才調集各營分日校閱看得各營官兵合操陣勢步伐尚稱便捷進退亦屬合宜施放砲聲均能聯絡卽刀矛技藝　上三槍尚均　觀其前鋒等騎射及檯槍鳥槍中靶中　者合計在　成以上奴才於當場擇其操　練熟人分别將勵生疎　督飭勤加操練除前鋒一營仅按春季操演外其餘各營嚴飭該營各官常川　　訓練不得　名無實奴才仍不時親往閱看以期精益求精咸成勁　戴仰副聖朝整飭戎行綏靖　防之至意所有校閱熱河駐防各營春操緣由謹循例恭摺奏聞伏乞皇上聖鑒謹奏奉硃批知道了欽此 
 
