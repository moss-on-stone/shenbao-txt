# 1889 - 299 - 4905941

 

Page 1

 
 
[附送江浙賑捐册] [  本舘謹啓]  
江浙潦水成災人民蕩析慘狀不忍聞見本舘特設恊賑所擬先儘浙賑如江蘇可以不煩虚濟吏爲幸事否則交富分助惟是各處善士恐有未及周知今承點石齋主人代印捐册萬餘扣定於今日隨報分送俾見此册者惻然勒具慊悌之懷立既解囊寄交本舘之便集有成數連即解往災區以資散放以濟眉急此則災民所延頭以待亦本舘所翹首以望者也肅此奉布敬請德安 
[新印繪圖封神演義告白] [  申報舘主人啓]  
封神演義一書列序殷滅周興之事巧思獨運妙想天開覺事事皆在人意計之中實事事皆出人意計之外所紀商紂寵任妲己斫經剖心胎息史書並非影響而太公之妙算哪吒之神奇以及仙佛妖魔神靈鬼魅則又憑空結撰簇簇生新閲之實足以遣旅愁消綺恩説者謂古今章回小説定當首屈此書焉惜乎坊刻模糊苦無善本魯魚亥豕襲謬承訛本舘幾歴居諸再三讐校正其悮字務使髮憾無貽然後用新鑄鉛字印面復請畫師將諸圖一一重繪鬚眉巾幗掩映生姿雕鏤之工亦無倫比今定於禮拜一即本月十五日出售每部分裝十六本價洋八角請諸君子移玉本埠申報舘申昌晝畫室及各外埠申昌或寄售報處購取可也 
[新印順天江南浙江江西湖北廣東闈墨] [  申報舘啓]  
普天同慶恩榜特開多士皆争自舒翹以應熙朝之瑞本舘於揭曉後亟託友購取各省闈墨印釘成編其所告成者計有順天江南浙江江西湖北廣東六處類皆扶質立幹垂條結繁花樣嶄新宜於今而不悖千古洵乎投時利矢足供芸案揣摩焉其價計順天江南每本俱碼洋七分江西浙江湖北廣東各六分諸君子有欲奇文共賞者請移玉至本埠申報舘帳房申昌書室外埠各申昌各售報處近購取可也 
[論武舅]  
我輩憑三足几手一毛錐如意指揮横行天下以爲文鋒可以却敵筆陣可以鏖兵於是出而談天下事如何選將如何練兵如何禦宼如何弭盜抵掌掀髯大言炎炎或一據戚繼光練兵實記紀教新書之説以爲證迨夫從役四方行吟朔漠鈴聲報警單騎倐來舉首一望但見戈矛如林蜂擁而至口如緘金身如槁本蜷伏蝟縮不知所爲斯時刧賊中有年少好嬉戯者雖提而弄之亦不覺也其老於賊者知其無能爲或憐而舍之亦惟是泥則崩角不復能致一語若夫鬥狠殘忍之賊則刀光一飛熱血上迸屠之不啻儿上肉嗚呼此得謂之武勇也乎然則我輩之不可談武勇也審矣雖然吾有説焉孟子云有人於此力不能勝一匹雛則爲無力人矣今也舉百鈞則爲有力入矣然則舉烏獲之任是亦爲烏獲而己矣夫人豈以不勝爲患哉弗爲耳斯言也信乎不信乎曰信然吾所謂武勇者不惟其力也一曰心一曰膽心也胸也力也三者交鍊而後可謂之武勇鍊也者猶金必鍜鍊而後成精鏐石必磨鍊而後成美玉也人之一身精神氣血脈絡筋骨必如金之鍛鍊石之磨鍊焉否則日弛日懈日放日疲而爲廢物矣顧鍊心鍊膽之説可以意達而不可以言傳明季金聲處亂離之世當傅練之任嘗登山屹立於危崖峭壁之前足垂二分在外人商其故曰吾以練心耳余謂此非練心也盖練膽也心與膽相反練心者千仞之淵不敢過獨木之橋不敢返一若無膽者然胆與心亦相反練膽者泰山崩於前而色不變猛虎哮於左而神不驚若無心者然要離之剌慶忌也慶忌之力豈要離之所能較其短長然而剌之者力不勝而心與膽勝之也當其據坐船唇談笑自若早己置一死於度外矣人惟能置一死於度外而後可以鍊心可以鍊膽置一死於度外者非臨死不懼之謂也臨死不懼者激昂慷慨一往直前其爲用也在氣非視死如歸之謂也視死如歸者憤恨思慕百折不回其爲用也在情置一死於度外者心與膽爲之也若夫鍊力則易易耳人生氣血强弱之不同並賦於天而不可强也然至弱者鍊之猶可以勝至强鍊力之法以世所傅易筋經爲最善易筋者即醫家推摩捶擊之法耳推摩者所以行氣血捶擊者所以堅筋骨氣血筋骨者力之所從出也故鍊力者以氣血筋骨爲力之主以心爲氣血筋骨之乎當推摩捶擊時必存意注想於其處而後氣血筋骨皆從而赴焉依其法而行之不及一年力之加於前者什百倍蓰而未己也然不善學之則爲拘攣不善學之者逆而制之非順而導之也順逆之閴微乎其微當刻刻體騐行試而後知之余謂易筋經所云猶有未盡者使强者與弱者同學則强者俞强弱者雖免於弱終不能與强者同日語也余將使强弱齊等焉何也限於先天者可補之於後天也泰西化學之士騐人身氣血筋骨中所涵之質惟鐵最多於是作鐡酒以爲補劑鐡酒不可多飲每日只飲一杯足矣其所補益誠非淺鮮多飲則大便色黑蓋酒中鐵質氣血筋骨不能盡吸吐之而出於大便也西人之貧乏者因鐡酒價貴無力購買則用清水一杯置新鐡一塊於其中越日飲其水亦言行補益云中國本草亦以鐡爲補益之藥但不知用法故少有用者此種補益强者固無需乎爾弱者飲之當可以稍强蓋益之而所有貯於中而後鍊之而有所見於外此理之自然者也鍊也鍊膽鍊力此我輩之武勇也若夫弓刀矢石拳勇跌打諸技非所敢知置諸不道可也 
[諭旨恭録]  
十月初一日奉上諭托倫布奏軍臺廢員由配脱逃請旨飭緝究辦一摺己革都司劉正興膽敢由配所脱逃該都統己咨行鄰境緝拿難保不濳行來京或私回原籍著步軍統領衙門順天府五城御史江蘇巡撫一體嚴拿務獲究辦欽此 
[本舘接奉電音]  
昨由京友電傅上諭二道敬謹譯登○十月初七日奉上諭簷事府右庶子崇文片奏叅劾大學士張之萬接納外官各節當派福錕潘祖蔭查奏兹據查明覆奏該大學士接見外官或因面詢公務或係素有來往不得指爲結納營私北沙潼廟宇外官來京者往往寓居非自今始不得因與張之萬寓所相近繼指爲夤緑奔競該大學士住居湫隘並無另設會客堂專談機密之事至所叅僧人静洲最爲規密傅訊該僧據稱與張之萬同鄉認識素有往來並未干預别事各等語朝廷用人行政一秉大公從不稍持偏見張之萬老成稳練朝廷素所深和惟此次若不將叅欵確查虚實轉無以得是非之眞既經福錕逐一查明均無實據所叅各節即着毋庸置議前因臣工挾私叅劾迭經明降諭旨申誡再三以杜攻訐之漸該庶子豈無聞知乃輙以無據之詞誣謗大臣復敢附會災祥希圖聳聽至另摺附片所陳天文時務各節諸多謬妄若不加以徵處無以爲逞臆亂言者戒崇又着交部議處原摺片均著擲還張 
 
 

Page 2

 
 
之萬宣力有年受恩深重不得因被人奏叅遇事引謙郤避惟當小心謹愼益加奮勉力圖報稱用副朝廷委任至意欽此同日奉上諭禮部尚書奎潤兵部左侍郎徐用儀工部右待郎清安均著加恩在紫禁城内騎馬欽此○現換灰鼠袍褂黑袖頭 
[餘姚近狀]  
寓滬某君餘姚人也近接家鄉來信自上月二十二日起至二十五日時有難民成羣結隊至周巷地方同向富户索米人多口雜勢甚洶洶無賴之徒混跡其閒任意滋閙富户不堪其擾二十六日餘姚縣何邑尊發出四言告示遍貼各鄉鎭示云早禾登塲晚禾未割縱使成災豈己絶食爾等愚民被根煽惑恃衆横行毁門搶物此等刁風焉能寛恕良民歸家奸徒改悟官兵一臨嚴拿重懲如敢抗違格殺弗論邑尊即於是日帶兵赴各鄉勘視荒歉情形每一鎭一村即傅地保耆老善言開道各鄉從此安静無索米搶物之事無如久雨之後水漲橋低舟行不便邑尊祗得回衙俟天晴水退再往各處勘災據此以觀可見該處近日業己敉平凡作客他鄉者聞此消息亦可釋然於懷矣 
[懸賞緝匪]  
古云關譏而不征譏者謂稽察匪人毋使混入也乃自各省分卡林立而但以征納厘捐爲事從未聞其稽察匪人且匪人敢就卡中放火劫財雖有護卡砲船竟付之不聞不見者如九月二十九日揚州府江都縣祥大令所出賞格斯可異矣其格略稱案據戚家汊釐局家丁劉升禀報唐子廟分卡於七月廿四夜被匪撞門入内將司事馬少卿及差役人等捆縛毆傷搶去捐票捐錢衣服物件並將房舍燒燬呈請勘騐緝追究辦等情據經會營勘騐並飭緝通詳在案迄今贓盜未獲誠恐該匪日久遠颺除移咨外合亟懸賞緝拿爲此格仰諸色人等知悉有能拿獲此案正盜眞贓者賞洋五十元聞風報信因而拿獲者賞洋廿元本縣捐廉以待一經獲解審實定即如數賞給决不食言須至格者 
[瘋婦投池]  
揚州北河下向有某氏花園自歴紅羊化爲瓦礫頽垣廢井蔓草荒烟滿目蒼凉盖依約祗存舊址焉園東有一土坑相傅爲昔日豢魚池邇來陰雨兼旬池多積水上月杪有隣近某氏婦不知何故淹死池中當時無有知之者翌晨行人見之哄傳遠近氏家正在覓婦不得聞聲奔至備棺收殮有識者謂婦年纔三十許向患瘋癲云 
[鷺島晴巒]  
厦門地氣素煖冬無冰雪花木四時長青然交秋後亦穿夾衣現在時近立冬寒暑針尚升至八九十度較往歲炎熱尤甚加以雨澤愆期吴春泉觀察關心民瘼特在龍神廟設壇祈雨禁止屠宰每日竭誠祈禱九月二十三四兩日大雨傾盆深慰三農之望病疫亦稀氣候炎熱如故至二十八日始有凉意提道衙門懸牌于九月二十九日換戴煖帽○淡水茶本年因某洋行議剔茶末以致開盤緩期淡水運茶到厦積壓甚多資本不足者半減價出售開盤之初即己虧折迨後新出馬尖互争賣不顧茶客成本折本愈多現在各茶棧大半將淡水棧夥撤回待至明年再看市面近日茶市價值稍高然己無補於大局矣○洋北兩途本年糖荳雜件油米棉紗無不虧折刻卜臺灣糖牛庄豆上市各郊户均望此二宗稍獲利息以補春季之虧耗不知能否如愿耳○時交冬令道憲檄委各員辦理冬防自初一夜起街巷間己聞鑼鏜然三叚委員分叚出巡不復如前此之安逸矣○史巷路頭海防局門前有露天賭桌三四起引誘鄉愚不空其囊不止保甲委員奉道憲面諭查拿即帶差勇往拘賭棍二人當街笞責忽有惡棍藐視官長濳匿屋頂取瓦向委員頭上擲來尚幸一擊不中將旁立之人擊傷委員僅受虚驚向該房屋根究行兇之人以憑懲辦該房出售鴉片烟其中人手甚雜互相推諉聞委員擬禀廳憲拘提嚴究云 
[奉邑紳士禀府稿]  
禀爲霪雨致荒環求勘報事切奉邑濱海向植木棉種稻不過十分之二東鄉地氣較晚種棉尤遲本年夏秋晴雨應時初意數載歉收藉可補救詎自八月廿四日起霪雨歴四旬餘不息農田正當將穫未穫之際晝夜浸灌稻則霉蒸朽腐棉則爛脱無存即有一二己刈之稻堆積塲上上漏下濕兩面生芽亦遭損壞可憐終歲辛勤己成之功變作畫餅不特阻賦無着并致種本虚懸溯自道光己酉以後從未有此災荒職踐土食毛天良具在當此庫欵支絀時事艱難荀能勉力支撑何敢妄求蠲緩無如奉民素來貧乏本少盖藏數載歉收之後又遭此大祲米薪騰貴生訂維艱不求勘報酌量减免小民謀生乏術安望踴躍輸將就使司牧者竭力追呼哀此孑遺恐亦窮於羅掘職等於上月二十八日赴縣禀報本月初三日奉批黏電竊計霪霖逾月祗本月初二日數刻之霽是晚即雨又歴雨晝夜不息水患之酷更甚道光己酉年東南地勢卑下離浦較遠賦問從何車戽宣洩否則職等身家性命所繫即微縣批亦豈肯因循自誤現在春熟不能下種業户未有分文粒米之收人情洶洶隠憂綦切濱海一帶風氣較悍光緒九年歉收十年春即有飢民閙荒之舉本年水荒較甚尤宜未雨绸繆事關大局不敢安於緘默爲敢據實瀝陳黏批環求公祖大人電鑒俯賜親臨勘明飭縣據實詳請减緩以蘇民困而安輿情公侯萬代上禀○附奉賢縣王令批九月廿八日阮士彬等呈十月初三日奉批候勘明詳辦現在天己晴霽該職舉等務即督飭農佃赶緊車戽設法宣洩以期補救桑榆毋任因循自誤是爲至要 
[石門告災信]  
敬啓者近閲報章見浙省以災狀告者均蒙貴館飢溺爲懷概付剞劂而敝邑受災之屬與待賑之急未有人爲之呼籲顧瞻桑梓殊覺怦怦爰將大略情形瀆陳左右以當秦庭之哭盖敝邑地處低窪與湖郡接壤本不畏旱而畏潦目七月下旬蛟水爲災兩晝夜頓漲尋丈爾時早稻將實晚禾木秀高下盡被水淹農人捨命戽救竭二十餘日之力始得息肩然霉爛己居半矣不料天未厭禍淫雨頻仍九月以來無日不雨無雨不大下隰固無孑遺局原亦僅露頴沈於水者水作黃色根株早己朽爛何論乎穀間有浮露於水面而穀色黝黑又大半秀而不實然農人心猶難捨又迫於果腹故水且及肩猶忍飢忍寒而向水中摸索孰知稻入手中實者寥寥又無日光晒晾芽由穀空并實者亦不得食矣天降之災從未有如此次之酷者聞諸鄉老云敝邑水災之甚莫甚於道光二十九年然爾時猶在夏初户有盖藏高阜處尚堪補種且蔬菜雜糧秋收頗稔反冬己有生機今則嗷嗷得哺一望汪洋己種者淹浸水中未種者並無乾土田爲石田地亦盡爲磽地飢饉荐臻眞今日之謂也尤可慨者前此殷富衆多巨欵立集今則家累千金不數數覯何從籌此巨欵即經邑宰申詳憲恩行當下逮并諭鄉隣賙卹義賑自必力籌而區廣災深恐難補救於久遠來春爲日方長嗟我農夫不堪設想側聞貴館見義勇爲慨辦浙賑慈懷宏願並壽湖山雖論賑欵於今日數見不鮮勢成弩末而貴館能爲其難忠信所孚豚魚可格誰謂九州之内必無欲善如貴館者行見仁粟義漿源源不絶如蒙載顧敝邑一例波及則感荷鴻施不獨身受己也正在繕稿適有汾陽後人自田間來袖出其目覩情形口占五古見示其詩曰稻死心未死天天還戽水戽了數十天雨猶不肯止枵腹何可支破衣進當裏糴得米幾升雙弓過日子更苦無柴炊即將什物燬東村灶欲沈西村復如是雖然早無米饔飱烏可己欠債債不少未償難啓齒吁嗟乎窮極無聊可奈何飢寒愼勿他心起此皆紀實之言一併録呈倘可削登報牘更爲盼禱肅此敬請善安申報館主筆大君子垂鑒[  石門憫窮人九頓首呈稿]  
[烟臺賸語]  
入秋以來異常和暖九月廿五夜微雨翌晨較大晚間風伯肆虐天氣驟冷岸上屋廬水中舟楫聞被風吹壤者○向來 
大關碼頭崖岸甚窄一遇風浪兩邊對激時有損壞自興工修築後鞏固異常起卸貨物亦多方便矣○近日游方僧手持緣簿上註又武名官銜名捐項數目敲擊木魚挨鋪惡化稍不遂意另換鉦鑼敲擊其聲聒耳連日不歇必滿其慾壑而後己各鋪無如之何出家人清浄爲本何事用强硬化此亦釋氏之罪人也 
 
 

Page 3

 
 
[商民互控]  
江西友人來信云礁舍之下吴城之上有三洲頭者膏腴千頃一望雲黃農民卒歲耔耘皆恃圩堤爲性命七月二十六日夜半疾風猛雨圩堤衝决田禾淹浸良多農民荷鍾奔來搶護不及時有樹簰向江十停泊亦被風雨衝散隨流湧入圩内農民乘便打撈次日木商許以每還一株酬錢五十文約共購回過半點之所失尚不少因以搶奪控諸琴堂農民不服亦以樹簰衝决圩堤求令赔築官以圩堤既可衝决樹簰自可衝散諭令雨造皆不必訐控不知以後如何 
[襄壇零拾]  
巡閲長江水師兵部尚書彭雪琴宫保自杭州退省菴起節回湘上月杪道出蕪湖各員咸往江干即迓宫保飭材官傅諭各員毋庸迎送隨即一葉扁舟溯江而上○安徽學政錢穉菴文宗録遺事竣後回駐太平九月接辦武闈録遺擬於十月初按臨皖北舉行鳳潁滁相六泗歲考旋據提調申報江南文闈邑十九月二十五日揭曉文宗因展期在太平節署暫駐十日以便各新貴就近赴轅投寫親供○上月二十九日爲霜降令節武營例須恭祭人纛是日適值大雨滂沱以致荼火軍容不克輝煌照耀云○冬防保甲例於十月朔舉行是日各鋪圑防局圑總練丁咸豐頓號衣器械齊赴縣局聽候王宇春明府劉葆笙别駕點騐從此鼓角之聲連宵逹旦居民皆得安高枕未始非賢長官玉成也○苦雨月餘間或稍露晴光號屬雨我晴少上月二十六日之夜雨勢滂沱寒風怒吼大麻浦堤埂勢甚可危鄉農無法可施冒雨來城禀報時己三鼓士守春明府立即輕裝减從親詣堤上督令釘椿培土搶救圩堤一面撫慰鄉農俾免駕惶價事支持良久始得轉危爲安○淫霖匝月民不聊生各憲一再祈晴迄無效騐十月初一日關道憲成端甫觀察督率蕪湖縣王宇春明府虔誠齋戒在城隍廟内重復薰壇諷經虔向昊蒼叩禱並不禁屠宰三天未審能邀碧翁翁默佑否也 
[四明録要]  
甯波提標六營于上月二十八日未刻迎祭纛神甫由靈橋門抵大教塲雨忽傾盆而下各營官蒲伏雨中從事洎回營己衣冠濕透泥防滿身矣○十月朔日爲下元令節府縣諸役分舁郡邑城隍神像由游迤邐又逹北門外義塚施食化鏹美其名曰賑濟孤魂是日雨絲風片鎭日不休是以神像前祗有銜牌數對而己○九月二十七日爲甯紹台道吴福茨觀察之太夫人帨辰是日適逢忌辰故改于初三四雨口奉觴祝嘏并召菊部登塲一時文武官員均往叩賀○久雨成災迄今未己四鄉田稻顆粒難收農民同持腐爛之禾赴縣禀報徐邑尊諭令静候下鄉履勘並傅各地保到堂諭話○米珠薪桂民不聊生而下忙地丁己於九月初三日設櫃再延半月又須催納冬漕鄉民非不欲國課早完無奈室如懸磬惟願爲民父母者設法以甦民困俾免四野鴻嗷否則憂患之來正未有艾也 
[日末雜采]  
英人其榮司洛寳托欲向在日本郵船會社新瀉丸輪船當大副滿期辭歇將返泰西於西歴十月五號附横濱丸往上海行至長崎小泊午後四點鐘時自忖善泅躍入海中游泳有頃忽焉不見夥伴立出呼喚並着杉板船水手爲之探索依然影響全無至翌晨用網打撈直至八號午後始經水上警察署巡查巡見屍身在原船下椗之處遂着舟子撈起咨照英領事舁去爲之殮埋○目下長崎所泊之北米亞細亞艦隊品藍可船上海軍醫官别楷素躭禪心悦于佛法八萬四千門外叩寂謙虚獨得不傅之秘非時下僧人所能與之叅玄理日來欲訪名僧於諸大寺中先托知己者爲其介紹特未識心心相印者果有其人否○日本内務大臣山縣伯爵遊歴泰西將次遄歸朝中各大臣無不引領以待本月二號午後七點鐘時伯爵己抵横濱旋乘火輪車入京是時京中内閣貴顯及各省文武官員無不身穿公肥迎於新橋停車塲前伯爵雖遠歴重洋未免勞瘁而其氣度依舊温和下車後從容接見各貴顯在車塲迎接者有佐野樞密院顧問官三浦中將德大寺侍從長香川皇后宫大夫青木外務次官乃木少將西林加藤元老院議官以下無慮三百餘人有先赴横濱遠迎者則爲黑田總理西鄉大隈大山山田後藤櫌本各大臣芳川次官小松原大森兩秘書官鮫島外務秘書官内務省各局長大築少將三好第一師圑長折田數視總監滋野少將等亦多至數十人斯誠可謂冠盖如雲矣○西歴十一月三號爲日皇誕辰名日天長節每年是日日皇受百官朝賀後必命駕閲軍現在誕辰伊邇所有日皇應穿之軍服着陸軍省先期製成九月廿八號該省己呈繳宫内省矣 
[打彈述略]  
香港西人善打克禮克拉彈子將與上海西人一較優劣此己見諸前報嗣以連日陰雨未經比賽初七初八兩日天宇晴霽遂在跑馬塲比賽聞此二日均係上海西人勝云 
[賽馬停公]  
下禮拜一二三即本月十二十三十四日西商於跑馬塲賽馬是日早九點鐘海關開關十二點鐘封關各銀行亦如之按近年來西商跑馬往往雨多晴少現在甫覩陽烏碧翁翁幸勿重飭雨師致使衆人敗興也 
[拘押烟龜]  
　　有花烟間龜子趙世恩者平日横行不法屢向某甲尋事前日遇諸小東門外中園烟舘又肆紛争經中奔告捕房捕頭即派包探土榮培至蘭芳里趙家將趙拘押及葛同轉臨捕房甲先禀訴前情趙供稱小的於本年三月中爲流氓趙姓之事曾經倩甲繕禀現在甲央小的登會小的並未向其尋釁求恩明察可也葛同轉爾在外招摇生事本分府早己訪聞尚欲東拉西扯乎隨着押候再訊 
[諭查惡鴇]  
　　前報紀著名惡鴇麻皮雙喜凌虐烟妓並將年甫十五齡之雛妓擊傷瞳神事爲葛同轉訪聞因於前日在捕房時諭令包探前往偵查據實禀復想須逮察嚴懲也 
[築壩述聞]  
　　本埠吴淞江即西人所謂蘇州河原係往來要道此次自用機船撈深港口後即經李總辦查勘壩工以便興挑曾經列諸前報旋以霪雨連旬難以動工而李總辦所邀承辦各司事業己來滬類皆河營員弁前日丈勘壩基殊爲便捷其爲河工熟手可知現聞擬定自新閘迤西起至周太僕廟黃渡爲止共築大壩三道悉下巨椿兩岸用篾纜柴牛法雜砂土壓成工速費省大約每壩費不及萬大壩既成再擬酌量在東叚加築一道聞己在淮招雇熟悉小工三千名天宇晴霽不日即擬動工其東叚則隨地募工總期迅速竣事以免舟行阻滯於此見李總辦之盡心擘畫矣 
[祭奠誌盛]  
葡萄牙國皇薨逝己列前報兹悉該國駐滬領事官擇於昨晨在新北門外天主堂開吊由神父誦追思經海道龔觀察提右營陳參戎英會審員蔡太守法會審員葛同轉及駐滬各國領事官均往祭奠殊形熱閙蔡太守因飭捕房停解一日公事至十一點一刻鐘各官始興辭而出 
[演戲酬神]  
連日天氣暢晴道憲龔觀察上海縣裴邑尊定於今日雇天仙茶園戲班在城隍廟演劇一日以答神庥 
[米市平糶]  
本埠米價昂貴每石漲至五元这多前日上海縣裴邑尊出示諭令平糶并不准米石出口如再擅自漲價以及私帶米石出口一經察出定行嚴辦 
[虹口火警]  
昨日下行二點半鐘時捕房警鐘驟鳴查係裏虹口廣東街朝西門面茶葉鋪失愼因鋪中人在樓上炒茶葉偶不小心致火延及己開用之火油箱霎時火勢飛騰冒穿屋頂禍延右隣西國裁縫鋪京貨鋪左隣銅匠鋪英法美洋龍齊集灌救蘇州河近在咫尺取水甚易救得即時撲滅是處與巡捕房相離不遠當由捕頭督同中西巡捕包探舁藥水龍噴射旋即熄滅計焚去樓房四幢西首薙髮店樓面稍有焦灼無甚大碍 
 
 

Page 4

 
 
[滬濱瑣語]  
有東鄉婦終朝在路口中喃喃如泣如訴見者料其必有大不得意之事向之詢問婦侃侃而訴曾拾得招商局股份摺據託隣人某小工頭送還意在收取酬儀及索回音某小工頭謂物件送還幾被指作竊贓再三央人説情始得酬洋廿元祗可償我耗費安能給汝婦邀大與論小工頭竟欲指交巡捕婦因此氣忿成疾聞其言莫不憐之某小工頭抑何忍心害理如○寍人某甲住英租界大馬路西首慣爲蟻媒罪惡貫盈他人經賣婦婦甲必少享漁人之利人皆畏之無敢與之相抗近日甲臥病在床將平生劣跡向人細述不自掩諱延至前晚竟自嚼舌而斃説者以爲報應昭彰天道果不爽云 
[縣案彚録]  
張潮春控姜金海盤距滋擾叩求提究裴邑尊准詞提案於前晚升堂集訊張稱小的軋花度日前曾買姜房屋兩間交價過割清楚詎伊忽領寡媳胡氏到來百般滋擾希圖勒索加欵叩求究辦姜稱小的寡媳胡氏再醮與陳阿美不料姜兆坤早與胡氏私姦有孕致陳將胡氏送來小的祗得將胡氏送到兆坤處兆坤與張同居張乃出頭誣控求恩明察陳阿美稱小的憑媒娶姜胡氏爲室詎知業己懷姙不得不送還姜姓俟其分娩後再行領回兆坤稱小的與張合做軋花生意並未私姦胡氏邑尊反覆推鞫着張姜各具供結兆坤交差看管候提胡氏到案訊辦○把持洋拆之姚彩明匿不到案其姪姚政其妾朱氏經裝邑尊飭令分别管押發堂云云己紀昨報前晚邑尊升堂訊案有錢業董事投案情愿具保姚政出个邑尊准之飭將朱氏交姚政領回○昨有徽州人俞起源投縣控稱小的在垃圾大橋南境炒茶棧内當工有來喜阿二等恃强硬奪生火小的向論遭毆受傷叩求騐傷提究裴邑尊着候騐明傷勢如何再行核辦○徐仁義因唆訟逮案訊責鎖示前日復經裴邑尊升堂訊究着原差赶即將徐遞回南匯縣原籍請地方官交保嚴加管束 
[法廨停訊]  
昨日法公堂因事停訊一期所有在押各人統俟禮拜六解訊 
[法界捕房瑣案]  
某嫗以放租東洋車爲業因被車夫將照會售去向之理論車夫胆敢糾衆兹擾因報知巡捕拘獲三人送入捕房捕頭着賠錢六百文麾之使出○江北人某甲賃居某老虎竈樓上前日乘店主外出竊取錢桶内青二千餘翼正欲脱逃經巡街華捕所見因即拘押捕房○有野鷄挑夫數人在某碼頭攬挑食鹽數担行至新北門外天主堂前驀有甲乙丙等挑夫向前阻住謂此項生意本係我等主顧與爾何十語畢將鹽奪下巡街捕查悉情由拘獲三人送入押房管押昨晨備捕頭訊問情出以三人恃蠻壟斷便姑容着一併押候解訊惟鹽則己少三擔矣○某甲不知何許人向住新橋左近昨晨扭其予入捕房歴訴忤逆情狀備捕頭着押候解送公堂訊斷 
[上海四馬路文報局内山東賑捐收解處會同各公所起解第十五批賑批欵啓]  
謹啓者敝處自解出出第十四批後因浙江全省頓遭水災江蘇各屬亦霪雨可危嚴佑之經培卿諸君皆束裝南返回顧桑梓而山左沈災木澹爰請施子英孝廉邀同巫梓庭徐履吉吴錦秋謝卿谷陸守之朱受之諸君暨下人兩名於初五日乘海定輪船赴烟並往災區查放冬賑帶去第十五批賑欵庫士銀一萬四千兩蘇垣安節局代贖專欵規元一千兩除由電報總局收支所匯解庫平銀四千兩外裝作十一箱又正氣丸兩箱治病靈符三千道又安節孩帽一袋計在百雙○計此批内絲業公所規元七千兩藥丸兩箱高易公所規元二千兩仁濟堂規元一千兩靈符三千道文報公所規元六千三百四十四兩代贖專欵規元一千兩孩帽一袋○再九月廿一日代金苕人觀察起解棉衣一萬件廿二日代安節局起解棉衣五千件又蘇寳昇善士捐助新棉衣一千件廿四日代盛旭人方伯起解新小棉衣褲棉帽等九包由富有拱北豐順各輪船分運營○天津烟臺以上均承招商總局捐免水脚合併聲明以誌謝忱 
[上海恊賑各公所接到蘇垣謝君綏之告災急電]  
局照叩求抄送蘇松常鎭太五屬同鄉大人先生鑒蘇省自八月廿四至十月初四雨三十六日高低田均陷水中水照廿九年僅少七寸然廿九年係夏災水退尚可補救今己絶望中丞擬派員覆查災况後再行出奏昨今天晴各縣反人來商照去年偏災大相懸絶震澤鄉間己搶米船兩次米行一次北拆搶米船三只平望航船己停班唐家河　綱船三十餘號爲患商旅不價目廿四漲至每石四千八百各縣倉穀能放賑不能繼斷不敢開後難爲繼斷不敢開手平糶即須辦米擬先辦江震平糶餘俟捐多推廣幸垂教本地紳富一旦同爲災民勸捐不易倘蒙恩倡率不論多寡先託電局轉示俾　商同布置尤感謝家福叩十月七日 
[浙省撫轅抄]  
　廿六日直隸候補道金福曾自嘉興籍來省進見大挑縣鍾光耀禀知藩司委解京餉差○廿七日准補甯海縣王瑞成禀辭赴紹郡候算交代○廿八日候補同知宋濟清禀知釐捐局委菱湖厘局差叩謝張炤禀知藩司委解倉穀赴湖 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
候補縣劉文　禀丁父憂經歷李逹義起服來江縣丞陳贊居禀到萬安營都司高宗奇禀請給假就醫以候補都司周發貴署理劉祥發接管洋水龍上源瀚卸署南康縣交民清楚江聨容委任湖口一帶查緝私鹽鄭工試用知府歐陽鴻濟繳照湖南蕯生准補弋陽典史姚馥應行飭起新任鹽大使高慕夔由浙查探硝磺價值禀到贛州觀音閣通判徐福炘飭赴新任即用縣楊廣欽禀謝拔委一次行知通判樂業起服來江即用縣楊墉由京來江楊青選委催前星子縣任内交代從九夏臣　委往臨川等縣催道欵黃廷輔往德安縣提案回省史識委往萬識縣提案施葆修委往南康縣公幹 
[刋江官報]  
十月初一日福都轉公座掣籤分發新班知事郜鼎元禀到初二日龔鹾尹定泰禀知赴豐掘兩塲稽收初三日新選雲南通海縣何亮標過揚北掣鐡司馬抵揚公幹 
[金石叢書序]  
文字之垂久金石莫尚焉然金之堅有時而銷石之貞有時而泐後賢慮其然也爲之孳孳蒐集萃諸紙墨紙墨非有金右之固而金石翻倚紙墨以傅其法非古也而所藉以攷古必取備於是三字一字定著法程悠謬相傅用資是正則羣經之准的也大篆小篆隸楷分書以時而遷源流可溯則六書之鈐鍵也姓氏官動歷久而晦晦而復顯俾之取證則史家之針砭也疆理山川討論沿革後之所昧前之所詳則地學之津梁也他若敦槃鐘鼎之制羊虎碑闕之式亦足補攷工所未記爲藝事之規橅則其用又莫可殫論也原前人制作之始必託訓不朽之器物以昭示於不可知之世其用意良遠而後之述者猶恐所託之不足恃變而止之以羣聚廣行之法或編存其目或兼摭其文業服精華祥加辨訂此固作者所不及知而上體夫昭示來學之盛心則述者之用意爲更遠然則居乎兩者之後宜何如思所以着承之也若朱君槐屬金石叢書之刻庶當之典槐廬素好金石之書嘗取歐陽公集古録以下凡若干種絡繹校刊輯之爲叢書是能推羣聚廣行之法而大之者頃以全祑見寄索余弁言余不欲没槐廬之勤不復以蕪陋辭因略舉致用之要與作述者之意且以表槐廬爲能善承其後其用意尤深遠也光緒十有五年中秋華亭閔華祥書於止止山房 
[悦庵倣建除體詩一]  
一紙新聞傅海角申報百端悲憤託胡笳蔡文姬○蝌斗文奇藏孔壁尚書芙容宵暖豔唐宫帳○爲余儘嚇催租吏門神笑爾曾依乞食人觴○不逹誦徒聞政著詩經無形飲亦鈞詩呼鉤○五夜生花推李白筆七篇　道闢楊朱孟子○座上弦挑傅鳳曲琴水邊車覆解禽言公冶長○市上逋臣曾乞食伍子胥泥中侍婢亦知詩鄭康成○聽曲淚彈司馬袖琵琶通靈汁染李郎袍楊柳○乞師同澤秦風賦申包胥待暴重門豫象占擊柝○萸紫吟秋開畫楝滕王閣菱紅倫樣中清湘角黍○阿母常呼錢樹子妓先生最愛菊花天陶淵明○淮南妙製看調乳豆腐牗北高眠懶折腰陶淵明○樓細雨傅芳訊杏花二月春風肖化工剪刀○帚奉天門開霽色掃晴娘劍懸墓木想深情季札○困人不上復不下卡老我半痴還半聾翁姑○如蓋童童王者象桑穿花栩栩美人魂蝶○曉風柳岸屯田句殘月初日花陰季迪詩貓○李白花間常斟酌酒壺班姬月下共圑欒扇○崔嵬好藉初桄上梯哀怨由來此地多楚中○花市笙歌銷虎氣吴中茅簷風雨悵雞聲客店○打漿豔傅桃葉渡妾吹簫香溢杏花天錫○千古江山金粉豔南朝六橙花柳雨晴宜西湖○此地歌風童擊筑沛何人載月客吹簫赤壁[  悦庵主人稿]  
[上海四馬路文報局内恊賑公所經收山東奉天賑捐七月上旬清單]  
初七日常熟凝善堂賑所來第十八批募無册葉翥翁募常熟太常寺少卿楊捐洋一百元散捐與 
元變二元胡鶴年翁五百文又募沈浄香三元世德堂二元無名氏隠名子兩户各一元沈業素五百三十文李古愚四百文浦少嵐五元又募周竹謙五元思醒齋周三元浦元祜　浩良浦雙桂浦留耕周浩明五户各二元周浩喜一元陳秋帆沈静庵高贊文不留名沈耕三五户各三角胡冠山四角浦頌平三角浦壽南陳士庭退下人沈浦伯帆四户各二角黃少軒翁募莊彦卿二元莊鳳林黃宏泰錢恊泰陳寳如四户各一元張益源五百文高立甫七百文孫雲章四百文無名氏悦來興黃姓無名氏張英之五户各三百文無名氏王橘莊無名氏王祥興宛氏無名氏黃叔田張源高陸子香思永堂何瑞豐陸静溪葉星洲陳縠生戈青田十五户各二百文無名氏吴氏無名氏如德堂顧竹溪無名氏徐氏陸小香周紀意殷文式蔡子泉邵桂興顧潮觀曹松陳亦廷無名氏毛考官殷文越無名氏無名氏廿户各一百文徐瑞華翁募高姓三百文黃姓信之王少莊無名氏四户各二百文　洞齊傅姓張雙喜仇文彬陸俊明盧姓王行山徐姓邵姓包鼎官倪孫田周姓樓姓譚信之高學海洪炳元王姓李姓顧姓十九户各一百文以上共實收英洋一百五十四元四角足對開一個錢二百三十五文又來第十九批募徐賡翁手求健齋日本洋一百元周礪之翁募支塘鎭無名氏求病速愈十元甘露惜穀局募培敏十元必香庵四元華福清三元章朱氏無名氏兩户二元順記行華夢花無名氏三户各一元衆姓日捐錢一千八百六十八文同泰義四百七十五文華雲岩四百四十七文王鑑齋三百文以上寔收日本洋一百元英洋三十七元杭州劉梁澄翁爲乳弟六壽病愈完願二十元又募許桐生翁三十元南匯天寳號來楊寳善翁五元海昌周希袁翁募敬性氏十元朱樂陸恆全兩户各二元浙西憫災生錢俊星錢蔚三户各一元太倉繆衡甫翁募悦研居婁東勉力子兩户各五角又來張公泰翁募緣　居士風儀書屋積慶堂張三户各一元施教記唐檻記張子記張泰記周潤齊聖香室六户各五角怡和堂銅洋一元周寳善二百文周茂三百文通州源泰號募無名氏銅洋二員又募陸杏園等十五户善士共洋三員武昌電局殷斗南翁募朱階平明府十千文孫静　　千文玉臂雲鬤一百文以上實收洋十一員蕪湖招商局募宋梅邨花本洋一員邵耐香同善堂懷协居士三户各一元無錫秦聨元秦聨奎秦風齊三君助共英洋一元銅洋一元　銀四錢九分○陳子平翁二元鄒春山陳壽山兩户合銅洋二元○日本共收二百九十元日本洋一百元銅六元花本洋一元足對開一個小洋四角原銀四錢九分錢七百三十五文合併聲明 
[上海北市絲業會舘籌賑公所施少欽經收山東奉天賑捐七月十三四日第二千一百七十一次清單]  
齊卡交來不留名人公助由惠泰莊來洋一百元太倉隠居士代募節省舟車費三十元徐曉秋翁募上南浙鹽公棧顧源興祝恆順張恆和朱安大吉允升曹仁泰等號將敬神餘資移助廿元源記十五元如臯嚴虞章爲妻黃氏病求速愈十元閩省清晨堂董由源豐潤來十元浙垣廷公舘十元杭省楊廉伯翁募朱慶安求外症速愈十元凝義氏求保船隻平安在福建寄來十元又巧適德力懺微星速法願四元無名氏十元存性堂由恊源莊來五元又黎之山一元揚州心記折酬神香費四元無名氏四元浙寳陳兆麟求耳鳴速愈及子赴試安順合家甯慶二元黃定湖爲妻産大小平安還願二元五輝一元二角李龔氏病愈還願一元履泰帳房大新號名一元崑山張寳三一元吉祥樓立秋貪移助七角免乞子力不足四角晋德棧郭耕雲洋一元四角思過氏五角趙信甫劉小大錢二百五十四文陸根寳馮福慶各百文共六户合洋二元二角錢三十四文京口祥秦典徐募汪夏趙周朱鎭業六户各錢一百文徐四百廿五文共七户合洋一元浙甯元一募程錢三百六十文祥源三百文周慶徐各二百文共四户合洋一元閩垣樓衛甫募王婉香錢一千文王景王鑑各一百文共三户合洋一元以上十三日○非非子募甘凉舊友求所願早償由裕源莊來洋一百元又金匱署代募毗陵汪子英五十元孫氏由立大莊來五十元奚沈二彩行四十元漢口升昌典方熙宇同子鴻恩求家外大小平安四十元吴裕隆病愈還願五元樂亭李少文觀察保佑母鮑太夫人暨合家平安由東雙發來三十元趙以湘爲保媳分免大小平安由虞漢蛇兄來廿元寳應許康生續助求父康健母韋氏冥福己病速愈廿記無名氏廿元　一元青浦縣署錢伯英廿元又募燕詒室三元廣誠信號十元松江公堂樹德堂十元平湖孫正凝堂隐名氏祈親病速愈十元吴曾濤爲大姊病求速愈延年益壽由慶　永來十元京口酒筵資移助七元愼德堂張四元至德堂吴樹滋堂唐積慶堂劉安懷堂蔣四户各一元勞兆泰永病愈五元甬江聚康莊五元崑山吴信泰吴源壽五元王載記四元皖垣雜過齋主人爲傭婦戴魯氏黃馮氏病愈完願四元江次山醫寓求父郤病延年三元斯美堂由和生莊來三元冷板凳客意軒主人二元南祥席朱氏等募二元儀徵縣署振房吳陵捧日生二元常熟同福義王魯記二元同善氏二元浙甯裕全隆知非氏二元隠名氏四平安各一元樂善軒一元朱小馬貞夫省齋無力人裕大五户各一元不省是生一元朱經高平如募徐板珊徐麟瑞各一元沈安記一元高郵下廟賑所丁瑞昇募劉省五口求母病速愈一元有心無力人求繼母病愈一元朱家角周安生募清兼學士紫雲軒居士四角常州新盛恆莊友日本洋一元銅洋二元漢口全泰盛董氏銅洋四元蕪湖除害氏銅洋一元○公大莊王豫卿兄來金陵崇善堂汪篤翁善士募聊盡我心洋廿元縣堂十元無名氏小孩求愿各五元傅柏氏四元傅滬生三元傅李生二元無名氏合一元共八户合洋五十元太倉蔣募弇山還宿願懺心室各洋十元四齡童子一元共三户各洋廿一元内銅洋一元奉賢新昌洋一元又募張誠明品臣忍夫浩川施氏五户各四角張心棣宗麟五氏聖賢梁財五户各二角共十一户合四元蘇州陳順興心願未完人二角蔡一角無力人錢四百文無名氏二百文朱姓蔣無名顧四户各一百百文共八户合一元三角有名姓銅洋一元西塘潤泰免過人補舟主人養拙山人知恥老人勉儉逸人洗心道人經聖居有心人同心室勉力人十户各一角常熟義隆莊募隐名人五角不留名培卿各二角梅卿氏無名氏無力子吉祥氏四户各一角共七户合對開二元小洋三角義隆莊銅二元季恒氏裕慶氏各銅洋一元以上十四日 
 
 
 

Page 10

 
 
   
 
 

Page 11

 
 
[光緒十五年九月廿九日京報全録]  
宫門抄○皖撫此奏爲京控審虚原告始終狡執循例取具衆證情狀摺子○直督李奏爲叅革都司夾片○九月二十九日户部通政司詹事府廂白旗值日引見○清安等塲差完竣覆命○儘先副將何成忠謝恩○補用副將綦高會謝恩○張中堂請假十日○兵部奏派武塲讀卷之大臣派出福中堂孫詒經陳學棻馮爾昌○又奏派稽查刊刻題紙之大臣派出德隆○召見軍機○皇上明日寅正二刻至太廟行禮畢卯正二刻入府吃肉辰正進南海至皇太后前請安畢仍由舊路還宫○現換銀鼠袍褂○○新授順天府府尹開缺安徽巡撫臣陳彛跪奏爲京控審虚原告始終狡執循例取具衆證情狀恭摺具陳仰祈聖鑒事竊照桐城縣民王懷保赴都察院衙門呈控姚燦等挖塚匿骨致母斃命等情一案經都察院訊供咨解來安審辦前撫臣裕禄行司委提人卷來省發委安慶府研訊因王懷保供詞狡執其弟王懷恩行提未到詳咨展限嗣經催提王懷恩迄無下落屢訊房族人等僉供實係王懷保故父王得才屍身埋在姚姓公山經姚燦等查知控縣訊斷起遷王懷保抗違不遵族房王廷瑞等因受訟累遂代爲遷葬己墳公山姚燦等並無挖塚匿骨情事至王懷保之母王吴氏係因央令朱福思誣証姚燦等挖墳不允在朱福思家圖賴自縊身死亦與姚燦等無于控情虚誣衆供確鑿惟王懷保一味狡辯堅不認誣據安慶府知府聨元援照衆證明白之例議擬詳由臬司張岳年勘訊轉請審奏到臣臣以王懷保之母王吴氏在朱福思家自縊身死一節尚未據訊取朱福思夫婦供詞當經行司飭訊以成信譏兹據臬司以飭據現任桐城縣吴雲濤查明朱福思先於光緒八年六月二十日病故其妻朱王氏亦因夫故無子哀痛成疾是年秋間物故無從訊供所有該姓族長朱藍田切結並訊據朱藍田供明王吴氏王懷保呈控姚燦等挖塚後前赴朱福思央令到案誣證因朱福思不允避匿王吴氏圖頼自縊身死並無别故等情甲覆前來經臣覆加研訊緣王懐保籍隸桐城縣王姓族内有該縣乾塘坡公山姚燦等有茅丹嶺公山各葬各墳累業無異咸豐十年閒賊匪竄擾王懷保之父王得才被賊害死經王懷保之母王吴氏在姚姓茅丹嶺山内倉猝將屍掩埋並無棺木迨至同治十一年四月閒姚燦等查知向王懷保理遷不遵即以盜葬控縣經前縣王國鈞批飭差傅查覆未到卸事接署縣陳際春傅集訊明斷令遷葬王懷保以伊父肉身掩埋恐致屍骨不全爲詞抗不起遷旋經前縣傅集房族王南村等諭飭開遵王懷保同其母王吴氏堅執不遵轉以得賄偏袒等情控其族人王壽祺等多人經縣集案覆訊勒限起遷乃復違抗姚燦等亦迭以前情上控均批查訊該前縣訊據王南村王壽祺等僉供山係姚姓被王懷保盜葬屬實王懷保狡供如前堅求詣勘經縣前往勘明王懷保所葬父墳係在姚姓茅丹嶺山内與姚姓墳塚僅隔一弓繪圖附卷照案集訊僉供同前並據期房族王廷瑞王南村等供明屢飭王懷保起遷不遵商明族衆念其窮苦議將青龍嘴等處公山聽擇遷葬並經親友許仲衡等勸令姚姓帮貼遷費乃王懷保仍抗不遵經縣管押具結限遷節據王懷保之母王吴氏以其族人得賄偏護等詞上控批飭查訊王廷瑞等並姚燦等各供實無行賄情事仍振王懷保當堂具結勒催遷葬省釋王懷保於釋回後仍復抗不遷葬姚燦等又赴臬司衙門呈催經前臬司札委按照磨王之屏赴縣會訊王懷保仍復狡赖不休交差看管勒集覆勘維時房族王廷瑞等因王懷保有意纏訟受累多年並以迭奉官諭具結限遷遂起意代爲遷葬完案商同到案之王士林王家信未到案之王紅鼻孜王仙桃王蟠桃各攜鐡鋤前往該山挖開土塚僅有王得才屍身並無棺木將屍骨用草包裏移葬乾塘坡公山王懷保在管聞信隨以姚燦等挖塚匿骨具控經該縣委詣勘該山王得才墳塚業己起遷傅訊王廷瑞等供明王懷保父墳業己代遷乾塘坡公山埋葬取具供結將王懷保省釋王懷保之母王吴氏於光緒四年四月初四日赴近山居住之朱福思家央令朱福思到案誣證朱福思不允避匿王吴氏圖賴不歸經朱福思之妻留宿詎王吴氏即於是夜自縊身死王懷保投保報縣詣騐後即以查明其母王吴氏係自缢身死與人無尤情願自行棺殮等情具結攔騐飭傅同居之王劉氏等訊明前情並無别故取結准予免騐而王懷保旋又以伊父本有棺木係用棗底松盖王廷瑞等移葬之處並非父墳爲詞赴縣翻控該縣傅到房族王廷瑞等帶同王懷保之弟王懷恩前詣認明無異取結详請銷案詎王懷保即以挖塚匿骨致斃母命並添砌情節牽控姚大麻仔等二十餘人獨自進京赴都察院衙門控告訊供取結咨解來安經前撫臣裕禄行提人卷來省發委安慶府審訊該前府沈鎔經提訊未及詳辦卸事成善抵任准交因王懷保供詞狡執其弟王懷恩行提未到詳咨展限嗣經催提王懷恩迄無下落屢次傅同房族人等查訊王懷保堅不吐實成善未及詳訊交卸該府聨元抵任准交又復迭次質審衆供僉同惟王懷保故爲狡辯堅不認誣誠恐案有别故及屈抑未伸情事又禀經札委大挑知縣劉雲燦前往密訪並會同該署知縣鵬翕覆加查勘無異據安慶府知府聨元以控情全係虚誣原告始終狡執取具衆証情狀按例議擬詳由臬司提勘轉請審奏到臣臣以王懷保之母王吴氏在朱福思家自縊身死一節尚未據訊取朱福思夫婦供詞即經行司飭訊以成信讞兹據臬司飭縣查明朱福思並其妻朱王氏早於光緒八年間先後病故訊據朱姓族長朱藍田供明王吴氏實係赴朱福思家央令到案誣証姚燦等挖墳因朱福思不允避匿王吴氏圖賴自縊身死並無别故具文申覆前來臣提訊各供均與司府所審相同惟王懷保仍前狡執意存拖累自應請照衆証明白之例擬辦以儆刁健查例載驀越赴京告重事不實並全誣十人以上者發邊遠充軍又審辦案件如有實在刁健堅不承招如係徒罪以上仍具衆証情狀奏請定奪各等語此案王懷保因昔年其父王得才被匪戕害其母王吴氏倉猝將屍身掩埋姚姓山内經姚燦等查知向理不聽控縣訊明斷遷輒以肉身掩埋不能起遷爲詞延不遷葬後經户族王廷瑞等許其擇葬王姓公山許仲衡等亦勸姚姓貼給遷費並經縣委節次詣勘訊斷仍復任意違抗迭訟不休並因王廷瑞等被累不堪與族中商同代爲遷葬公山尤敢混控姚燦等挖墳以致其母王吴氏赴近山居住之朱福思家央令到案誣証不允在朱福思家圖賴自縊身死報縣具結攔騐後復控稱伊父本有棺本係用棗底松蓋所遷非其父墳迨傅到其弟王懷恩認明父墳出具切結又以挖塚匿骨致母斃命等情牽扯二十餘人砌詞京控案經提到人証迭次質訊控情虚誣衆供確鑿委員密查亦復無異乃該原告一味狡辯堅不認誣及至覆究嚴詰實己理屈詞窮猶稱不能具結實屬刁健己極其弟王懷恩前己在縣認明父墳具有切結京控後節次催提未到顯係王懷保故使避匿既己衆証明白未便再任狡延以遂其拖累之計自應援照本犯實在刁健堅不承招者如該徒罪以上仍具衆証情狀奏請定奪之例辦理查王懷保控告被挖父墳尚屬事出有因惟所稱匿其父骨斃其母命悉屬全誣牽控又至二十餘人之多應請按例問擬王懷保應如府司所擬合依驀越赴京告重事不寔並全誣十人以上者發邊遠充軍例擬發邊遠充軍到配後杖一百折責安置仍照例請旨定奪事犯到官雖在歷次恭逢恩赦以前惟情節較重應不准其查辦王南村王士林王家信聽從族長王廷瑞將王懷保父墳遷葬公山係爲完案免累起見並無毁棄屍骨情事且事犯係在恩赦以前請免置議王懐保之母王吴氏令朱福思誣証不遂圖賴自縊殞命業據王懷保具結攔騐並傅同居王劉氏户族朱藍田等先後訊明係屬死自由取與人無尤朱福思夫婦業己先後物故應毋應置議差役劉祥等訊無受賄抗案刑書周義輔亦無抽卷改供各情事均應與訊無挖塚匿骨致斃人命之姚燦等及並無受賄之王壽祺等俱毋庸議乾塘坡山塲係王姓公山茅丹嶺山塲係姚姓公山應令各管各業以杜後釁王懷保之父王得才屍骨確係遷葬乾塘坡公山據王廷瑞等具有切結其子王懷恩亦曾在縣詔明具結有案毋庸更遷未到之王紅鼻孜寺俱屬無千免傅省累王吴氏屍棺經縣飭埋除供招咨部外謹恭摺具陳伏乞聖鑒軸部議覆謹奏奉硃批刑部議奏欽此○○李鴻章片再大名鎭標開州恊屬東明營都司吉玉成嗜好戲重捕務廢弛未便姑密據該管鎭恊揭報前來相應請旨即行革職以肅營伍所遺都司員缺直隸現有應補人員應留請歸外補理合會同直隸提臣李長樂附片具陳伏乞聖鑒訓示謹奏奏一硃批着照所請兵部知道欽此 
 
 

Page 12

 
 
[光緒十五年十月初一日京報全録]  
宫門抄○諭旨一道録前○發抄硃批四道○直督李奏徵收關税期滿支銷甥撥銀兩數目摺○將軍定等奏揀補知縣摺○又奏委署知府片○又奏甄别知縣片○直督李奏提督舊病復發請賞假調理片○又奏叅軍知縣限追欠項片○大臣祥奏援案調取駝隻片○十月初一日禮部宗人府欽天監廂紅旗值日無引見○湖北叅將鄧正揚謝恩○吏部呈進月官卷○欽天監呈進時懿書○禮部奏請繙譯覆試日期旨着於初六日○又奏派稽查中左門派出謙光○宗人府奏派正補進王六班派出鄭王芸公○召見軍機○發抄李成謀奏病勢稍减銷假出巡奉硃批知道了欽此○曾國荃奏開挑張福口引河等工用過經費報銷奉硃批該部議奏單併發欽此○又補用守阮祖棠期滿甄别奉硃批吏部知道欽此○又道員莫繩孫給咨送部引見奉硃批吏部知道欽此○○欽差大臣大學士直隸總督一等伯臣李鴻章跪奏爲山海關一年關期報滿經徵正額盈餘無虧並免徵漕船商税及動撥各項銀兩數目恭摺仰祈聖鑒事竊山海鈔關監督奉錦道誠勳詳稱自光緒十三年九月二十八日起扣至十四年九月二十七日計一年關期報滿海旱各口共照額徵收正項銀六萬一千六百四十二兩三錢七分九厘盈餘銀四萬九千四百八十七兩其正額銀内應發山海關駐防各官俸銀一千七百三十二兩三錢世襲雲騎尉愽多歡俸銀八十五兩世襲廕監生德克精額俸銀八十兩官兵俸餉銀二萬六百四十兩半餉銀一百九十七兩五錢養赡銀八千七百二十一兩五錢九分五厘五毫三絲改支半折米銀一萬二千四百九十五兩白事恩賞銀五百四十六兩八錢五分六厘建坊銀一百二十兩關道衙役工食銀一百八十六兩免徵運米漕船二成來貨並回貨黃豆豆餅全免商税共銀四萬二千二百八十八兩四錢三分六厘以上共支銷過銀八萬七千九十二兩六錢八分七厘五毫三絲除將正額銀兩全數開支外計尚不敷銀二萬五千四百五十兩三錢八厘五毫三絲照案由新增盈餘項下動撥其盈餘銀兩解交奉省各官養廉銀一千一百八十八兩三錢六分部科官飯銀一千四百九十兩帮貼庶吉士銀三千兩節省車脚盤費銀地百五十五兩解交恩賞内閣銀四千二百兩山海關副都統衙門步甲餉銀五千四百兩製造鉛丸火藥工價銀一千十七兩一錢四分二厘馬乾銀四千八百兩辦公經費銀四百兩又解盛京將軍一年養廉銀八千兩奉天府府尹養廉銀六千兩府丞養廉銀二千兩關道衙署書吏心紅紙張筆墨銀二千四百兩巡役飯食銀一千兩各口房租銀四百六十三兩鐡　木鞘銀七百六十九兩八錢九分六厘二毫添給各役飯食銀一百七十六兩以上共支銷銀二萬九千五百八十九兩三錢九分四厘六毫又解交盛京將軍奏提盈餘銀九千八百九十七兩六錢五分四厘實在無存詳請查核具秦前來臣覆核無異其支放各欵即領並徵收海旱各口税課清册紅單飭即照章委員分省補用同知孫壽昌親齎分送户部户科查核所有山海鈔關經徵正額盈餘銀兩一年期滿支銷動撥銀兩數目理合恭摺具陳伏乞皇上聖鑒勅部查照謹奏奉硃批户部知道欽此○○奴才定安裕長跪奏爲揀員請補要缺知縣以資治理恭摺仰祈聖鑒事竊查奉化縣知縣張寅於光緒十五年六月初六日因病出缺當經奴才等恭疏題報在案應以該員病故之日作爲開缺日期歸六月分截缺所遺奉化縣知縣一缺係沿邊題衝煩難要缺例應由外揀員升調請補查奉省年滿简缺知縣及佐雜各班均無應升應調人員惟查開復知縣張瑞三年四十五歲係直隸安州監生咸豐七年投効玉牒館充當謄録八年全書告成議叙縣主簿同治四年報捐縣丞雙月選用六年復充玉牒館謄録全書告成議敘免選本班以應升之缺不論雙單月各項議叙班前先即選並加五品銜十一年選授廣西陽朔縣知縣十二年到任光緒三年聞訃丁母憂回籍五年服滿請咨赴選八年五月經吏部奏請欽派大臣揀選奉天知縣奉硃筆圈出張瑞三以知縣發往奉天差遣委用領照到省十年四月奏補海城縣知縣十一年正月到任十二年十月因旗人蘇涿順等糾衆互鬥傷斃多命一案緝捕不力奏叅革職留緝旋據先後拿獲首從逸犯多名奏請開復原官經吏部議准仍令送部引見因值派委該員在清查局綜核欵目差務緊要奏請暫緩給咨赴部俟補缺時一併送部引見十三年十二月二十日奉硃批着照所請該部知道欽此欽遵在案查該員前在海城縣任内雖因緝捕不力奏叅革職旋經拿獲首從逸犯多名頗知奮勉業經奏請開復原官留省補用例得歸於應補人員内不論煩節酌量補用奴才等查看得該員老成練逹辦事勤能以之請補奉化縣知縣洵屬人地相宜與例亦符合無仰懇天恩俯准以開復知縣張瑞三補授奉化縣知縣以資治理如蒙俞允該員係開復人員應行給咨送部引見以符定制所有揀員請補要缺知縣緣由理合恭摺具陳伏乞皇上聖鑒謹奏奉硃批吏部議奏欽此○○定安等片再錦州府知府署昌圖府知府增林奉旨升授奉天驛巡道現己接到部文應飭赴新任以專責成所遺昌圖府知府員缺查有候補知府錢開震精明幹練爲守兼優堪以委署除分檄飭遵外理合附片具陳伏乞聖鑒謹奏奉硃批吏部知道欽此○○定安等片再查部定章程拔貢分發知縣到省後照例試用二年期滿甄别等因兹查試用知縣王安中年二十七歳廣西柳州府馬平縣人原籍浙江紹興府山陰縣由優禀生考選光緒十一年乙酉科拔貢十二年六月朝考二等引見奉旨以知縣用簽分奉天在部領照呈請給假回籍修墓十三年六月初九日到省計自到省之日起扣至十五年六月初九日試用二年期滿例應照章甄别奴才等察看該員沉稳精細年富力强堪以留省照章補用除將履歴册咨部查核外理合附片具奏伏乞聖鑒謹奏奉硃批吏部知道欽此○○李鴻章片再據統領毅軍四川提督宋慶文稱從戎三十年積受潮濕致成足疾同治八年西征駐防陜西之神木濕症復發益以怔忡曾經請假兩月在營調理時軍務正緊未俟全愈力疾銷假是以病根未除光緒六年調防旅順口行在海風山霧之中觸動舊疾時發時止又增偏墜之症每值秋冬更覺加重十二年九月間曾經呈請代奏蒙恩賞假今歲甫交秋令百病叢生醫云年己七十病非一朝難以藥餌見功必須静心調養伏思海疆雖尚静謐而防務不容鬆辭何敢堅請息肩擬請援案代奏懇恩賞假在營調理其操防事宜責成分統營宫記名提督宋德勝瓊州鎭總兵姜桂題勤愼照料如遇緊要事機仍自行辦理一俟病稍痊可即當銷假等情前來臣查宋慶天性樸勇屢殲巨寇勛勞最深年届七旬精力猶健惟從前積受風濕久成痼疾觸寒即發支持累年自以受國厚恩未敢以衰疾引退忠藎之志老而彌篤良可敬憫其分統將領宋得勝姜桂題久從征役深明紀律威信素孚平日責令認眞　防有事仍歸宋慶調度缓急不致貽誤擬懇天恩賞假三個月在營調理以示體恤理合附片具陳伏乞聖鑒訓示謹奏奉硃批着照所請欽此○○李鴻章片再據升任藩司松椿詳稱前任清豐縣改教知縣毛羽豐虧欠内結雜欵銀二百三十七兩九錢九分一厘又卸任玉田縣知縣張彭齡欠解旗租等銀三千四百三十九兩八錢三分一厘七毫屢催延不完解現在交代二叅例限己滿現任無憑造册由該管大名府知府國俊大順廣道羅錦文遵化州知州陳以培通永道許鈐身揭報詳請叅道前來應請旨將前任清豐縣改教知縣毛羽豐知任玉田縣知縣張彭齡暫行革職勒限兩個月責令照數完繳逾限不完再行從嚴叅辦理合附片具陳伏乞聖鑒訓示謹奏奉硃批着照所請該部知道欽此○○祥麟片　再查烏里雅蘇台宫廠備差駝隻如不敷用例由孳生駝廠内奏調歴謹遵辦在案查前於光緒十三年間因官廠駝隻不敷備差使用奏由孳生駝内調取骟駝七百隻歸入官廠應用等因亦在案慈據駐班副將軍貝勒車林桑都布呈據管理牲畜事務公銜台吉格能車林呈報官廠所有駝隻除按年例補各台及例取倒斃不計外現存駝八百餘隻内有口老生賡殘疾者實係不敷駄運官兵軍糧及犯人囚米等情呈請查辦前來奴才伏思既經事歸舊制按季添連屯糧非用駝千數餘隻不敷轉運擬請援照成案由孳生駝廠調取大骟駝二百隻歸入官廠以資應用除俟年終造册報部查核外理合附片具陳伏乞聖鑒謹奏奉硃批該衙門知道欽此 
[昨日接到九月廿九十月初一等日京報用先照登其九月廿七廿八等日京報尚未到來一俟接到再行補登] [  本舘附誌]  
 
