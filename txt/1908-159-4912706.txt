# 1908 - 159 - 4912706

 

Page 1

 
 
   
 
 

Page 2

 
 
宮門抄 
[五月十六日召見軍機何彦昇]  
論說 
[論紳（嫉）（俗）]  
　　各省舉行新政以後。其紳士得志之時代乎。若學務。若軍備。若警察。若工程。若商業。若路礦。從前權力。大半握於官塲之手者。一旦舉而委諸於紳。非官塲之肯放棄權利也。蓋其體段之組成。出於公衆之意思。以爲紳士辦。事於地方殆有三利。官吏挾其積重之威。任意妄作。人民不得有監督之權。紳士亦人民之一部分。一舉一動。人之得而監督之。一也。官民相隔。積病巳深。下情往往不能上達。有紳士以周旋其問。則可以通上下之郵。二也。官吏來自遠省。風俗習慣。一切茫然。故其辦事不免隔膜。紳士有桑梓之情。必能爲地方謀公益。三也。有是三者。故人民之信任紳士甚篤。而紳士之權力。乃漸漸隨之擴張。試一考察地方各局所幾無一不有紳士之蹤跡焉。猗歟休哉。紳士固何幸而得此公衆之感情。良好之機會耶。 
雖然。學務軍備警察工程商業路礦數者。不過爲地方一部分之活動。猶未嘗握行政之總樞也。今者自派諮議調查等局。漸次設立。紳士之地位。 
 
 
 

Page 3

 
 
且將踞於司法之上游。而有左右行政之勢力矣。我固不能不就紳士之性質。紳士之行動。而細加考察。以覘其能勝任與否。非謂一切權利。全歸諸官。則可以任其作爲。而一歸諸紳。則反欲逐事苛求也。夫旣以官吏之不肖。而委諸紳。若紳士更不肖者。勢必爲官塲所藉口。而仍還諸官。是所謂目治所謂諮議所謂調查。以爲立憲之基礎者。皆可付諸空談也。故今日紳士之行動。實有關乎立憲之前途。而我不能不揭紳士之面目。以告大衆者也。 
　　試就公派所謂三利者言之。其曰人人得而監督者。以爲紳士無官塲之威力而易與也。然今日之紳士。往往假官力以行事。若某局若某所。若某公司。人民。聚其血汗之財。而以大權委任之。出入輿馬。煊嚇門庭。固儼然一小衙署也。遇事則獨斷而獨行。人言若秋風之過耳卽有居於監督之地位者。亦不過阿附之狥隱之。以圖私利焉耳。則所謂監督之者。固不足恃也。其曰可通上下之郵者以紳士與人民相切近。而可代達氏隱也。然紳士平日之氣派之談論之性。情之。往來。皆官而非民。且此省之紳。即他省之官。或爲他省之官之伯叔子弟。與官猶有寅世之誼。與民。固無痛癢之。關也。故其上者或立身事外而稍發公論。其下者有仰承大吏之意旨以爲祿位計耳。則所。謂代達氏隱者。又不可恃也。其曰有桑梓之情者。以爲人各有良。祖宗遊釣之鄉。或不忍契置也。然而向之把持地方公事。衣食於善堂公益之欵者。非他人也。若某學堂之。坍塌。若某公司之不恤人言。孰非紳士所經營。而何以窳敗若此也。則所謂謀地方公益者。又皮膚之談也。嗟乎。在公衆之意思。豈不欲借紳士之能力。一洗官塲之積。弊而顧。利未見而弊先乘。則地方安有發達　之日也。雖十步芳草。非無一二公正之紳。可以砥柱中流。然一馬足以害羣。稂莠足以害苗。而况泯泯棼。棼者之多耶。 
　　其弊何在。在以官職相委任。而不由公衆之選舉。試觀地方各事無不以官階之大小。配職任之。高下。一若官職旣崇則其人即屬萬能。而無不能勝任这富者。此大誤也其餘雖有一二。亦用選舉之法然以人民崇拜官爵之根。性往往隨聲附和選不得當。而或且由運動而來。此則選舉者初無公民之資格。無怪被選舉者。未嘗有被選舉之資格。而亦居之不疑也故欲求選舉之得當。尤在公民之養成。 
專電 
[電一（北京）]  
　　國會請願在京各代表議以此事尙多窒碍擬請未派代表省分同鄉京官各運動本省士紳速舉代表來京以儲要求實力 
[電二（北京）]  
　　今日（十六日）開辦禁烟公所議令各部院屬員戒烟結限六月底截止 
[電三（北京）]  
　　法部戴尙書因被某侍御列欵紏叅决意乞休經某邸力勸始僅請假五天 
[電四（廣東）]  
　　　路公司股東會議决事件（一）速辦銀行（三）派股息两 
年（三）增築省城至江門及新會枝路 
緊要新聞 
[江督復蘇路公司蘇路恊會電（爲海清借欵事）]  
　　蘇路公司蘇路協會電悉篤信借款本爲取决衆論方能定議旣窒礙孔多所慮甚是巳飭惲守作爲罷議矣方删 
[聖躬違和近聞北京]  
　　昨報紀皇上足疾停講經史三天茲又得初九日京函述及皇上足疾尙未全愈時覺痠軟作痛耳鳴亦未平復脘宇　痮作噯更衣溏結不常乂時覺眩暈連日由御醫陳秉鈞請脈所定之方不外野於术川續斷西洋參杭菊花等品蓋因虚不受補故斟酌於虚實之間藉以鎭肝息熱也 
[聨撫片奏新省並無苛細雜捐北京]  
　　新疆巡撫聨魁片奏給事中王金鎔奏直隸雜捐苛細擾民請飭各疆臣認眞稽核遵旨寄信前來茲據布政使王樹枬詳稱原奏所指苛細各捐名目繁雜概爲新省所無邉地民貧撫綏招徠公家尙歲費鉅欵近因庫帑空虚酌辦雜稅亦祗烟十油酒二項爲數無幾行之巳歷數年體察情形商民均尙相安此外豆菜果房屋車馬等類並無派捐名目無虞苛擾等情奴才督飭該司隨時查察母許官紳回目藉端苛歛以恤民艱五月初五日奉硃批知道了 
[劉春霖奏報行程日期北京]  
　　初四日幇辦雲南邊務大臣劉春霖奏稱竊臣於四月初七日行抵彰德府途次接准湖廣督 
 
 

Page 4

 
 
臣陳夔龍轉電准軍機大臣字寄奉旨開缺雲南布政使劉春霖前經降旨來京陛見計其行程當抵湘卾現時雲南邊境匪黨竄擾勢頗猖獗錫良正在派兵防剿劉春霖著加恩以三品京堂候補派令幫辦雲南邊防事務所有派往前敵各軍均歸節制調遣會同錫良妥籌防剿事宜遇有緊要軍情准其專摺奏事該員未到差以前仍責成錫良督率各將領認眞籌辦勿得稍涉諉誤並著陳夔龍岑春蓂查明劉春霖行程傅知該員無論行抵何處迅即兼程折回滇邊至應取道何處曁應如何招集舊部並著該員籌酌情形由電奏聞請旨遵行欽此伏念臣材質駑下謬膺艱鉅之任祇承恩命無任悚惶亟當面秉宸謨俾資循守且彰德抵京汽車一日可達君門咫尺倍切贍依旋於次日附輪人都仰蒙召見温諭有加四月十九日跪請聖訓復蒙指授機宜並恩賞福字一方拜領之餘莫名欽感遵即束裝就道於二十六日馳抵武昌省城因籌撥軍需餉械事宜須與湖廣總督臣陳夔龍詳晰商榷擬留卾两日一俟諸事就緒迅即搭乘輪船馳往常德府攺由陸路倍道遄赴滇邊以免舟行溯流稍延時日奉原批知道了 
京師近信 
[吏部籤掣游學畢業生分部行走單（主事）熊崇志學部施哷]  
本學部錢應清度支部高种法部周宏業度支部邱中馨農工商部孫海環學部（小京官）陳威度支部黎邁學部奏岱源郵傅部胡振平民政部趙學學部黄立猷學部陳耀西農工商部鄧振瀛學部陸家鼐農工商部（部司務）陳仲箎民政部郭鍾韶學部虞順德法部李應泌陸軍部 
[銀行立案]  
　　信成銀行總理周廷弼因擴充天津等處儲蓄分行邀集股東添招股本一百萬元每股以五十元爲額訂妥章程商請農工商部備案現該部查閱原禀及章程核與商例相符巳准其立案 
[恩賞攺例]  
　　禮部此次玉牒告成應行頒賞總裁王大臣緞疋及提調以下各員緞疋銀两現均攺爲加級紀錄以節糜費 
[發現炸藥之可疑]  
　　外城總廳五品警官張某在廳上司法處當差庽居順治門外爛麫胡同日前忽於宅内井邊發見炸藥一包插有火撮紙一根一頭有燃焦痕幸巳自滅聞該警官恐一經宣布人心惶惑故不深究 
[禀參汴洛鐵路員役]  
　　汴洛鐵路總辦以該路通　游濟川行止不檢物議沸騰法文生李敬安藉勢招摇被控有案禀請郵傅部通飭官辦商辦各路均不得任用聞郵部巳如禀辦理 
[關於周渠清之文牘浙江]  
　　江山縣謡傅匪警一事迭見各報惟周渠清一人有謂其確係匪首者有謂其實係被誣者两方議論不一茲將關於此案之文牘分别錄下 
[師範監督請嚴究發電誣陷文]  
　　爲咨呈事前日據白話報館轉送衢州來電稱周渠清之子正鑑門徒周浹江山蒯令擬移文關提請斥退等因據此查初級師範生周正鑑初級備取生周浹係江山縣人現均在堂肄業未知該两生身犯何罪並未據江山縣移知據擬移提案關刑事須由地方官詳叙案由證據確鑿方可開除出堂歸案例辦安得泛稱學界妄請斥退且两生自進堂以來恪守規則無斥退之理由敝監督對於全校學生均在法律範圍之内不得於法外袒庇徇私亦斷不受局外無理之干涉此等電文應由發電人當其責任此電無人領銜署名顯係揑名巧陷究竟發電人於本案有無關係抑係局外扛幫非請澈查則地方秩序大亂敝監督於本學堂職務上對於學生應有之責任不敢猥自放棄應請貴司轉飭衢州電報局查取發電人姓名根究嚴辦望切施行 
[江山縣請拿辦周渠清文]  
　　敬禀者案查民人毛昌福上控著名積棍周渠清即致和串唆生事一案奉撫憲批查閱粘抄顯見周渠清爲著名訟棍該縣因何姑息不辦致滋擾害此案如何訊斷曾否完結仰府飭縣查案詳復並據毛昌福以前情控奉臬憲曁道府批飭查明劣跡確訊究詳各等因奉查生員鄭品三呈控毛昌福聽唆逼退一案經龔前令斷結詳奉道府銷案惟查周渠清本係積慣著名訟棍控案纍纍曾奉林前府訪拿有案其子周正禧止杼正鑑亦皆入學好弄刀筆同惡相濟知縣抵任後亟思嚴拿懲辦因博訪周諮僉稱該羽衆名蠧役奸胥結爲心腹地痞凶棍聨爲爪牙聲息靈通未易就獲堂經密移縣丞姚前琪密查劣跡並購線偵探行蹤嗣探周渠清在同黨訟棍毛榮福家商擬上控詞稿隨於四月十七日借查拿赌博爲名由姚縣丞督帶親兵警察密往拘拿因該黨聚集多人深慮衆寡不敵未敢率爾下手當夜折回清湖潜伏要路於十九日始得拿獲解縣提訊周渠清供詞狡展飭發典史看管在案伏查周渠清屢被控告屢經詳銷甚至奉憲飭拿敢在城隍神前矢誓取信欺朦左令爲之禀銷而至今被控絡繹不絶益見積慣訟棍巧爲彌縫神通廣大若不從嚴懲辦實爲地方大害除移查該棍入學補廪年分另文申報一面出示招告並查出歷年控案開摺呈核請將該棍廪生先行斥革伏候示遵 
　　按此件公文與上文誣陷師範生關且與前次謡傅江山匪警事由 
暗合日期亦同是否該黨故爲播揚抑係反對者爲羅織地步容詳細 
 
 

Page 5

 
 
探訪該府同鄉再行報告 
[蘇垣巡防隊大閙戲園五誌蘇州]  
　　蘇垣巡防隊大閙戲園一案巳四誌前報現聞該營統領陳有珍總戎以藩憲瑞方伯欲將爲首之勇處以軍法是以心中甚爲恐慌親詣吉田巷朱紳硯生府第禀安求見惟朱紳以傷勢未痊三次擋駕不見故日來總戎心中更爲戰慄云 
　　又聞除朱紳受傷外尙有鄒紳詠春亦被猛擊三下費紳屺懷之夫人左肩亦被飛凳擲傷蔣紳某左額亦被飛碗擦傷因此朱紳巳商同鄒蔣各紳并是日在座之尤清諸紳將當時巡防隊兇横情形叙具公函呈請撫藩憲從嚴懲辦以儆將來 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件山西諮議局創辦所簡章 
[第一章通則]  
　　第一節宗旨 
第一條本所爲創辦諮議局而設以實行設置及預備辦法爲宗旨 
第二節組織 
第二條本所組織由地方地政長官及紳董合議而成 
第三節監督 
第三條本所以藩憲總理其事關於設置及豫備須審定檢查而呈明於撫憲 
[第二章職員]  
第四條本所應設職員如左（甲）所長一員由藩憲訂撫憲派充俟諮局成立後即局長（乙）總參議參議員無定額應由各府廳州縣議事會公推但議事會未成立以前凡在省官紳學商界有爲行政長官認可及衆所推服者有本所總參議及參議員各府廳州縣十紳素負鄉望者得爲本所參議員（丙）起草員四員由總參議參議員中公選（丁）選舉課課長一員課員無定額（戊）調查課課長一員課員無定額（巳） 
庶務課課長一員課員無定額（庚）文牘課課長一員課員無定額 
[第三章職任]  
第五條所長呈商藩憲主持本所全體事務開會時即爲議長 
第六條起草員掌擬諮議局章程草案編成大綱由所長總參議參議員審定後再行逐類編　細則 
第七條起草員外分議事幹事两部總參議參議員皆爲議事部職員選舉調查庶務文牘各課課員皆爲幹事部職員各課員職任如左 
一選舉課掌預備實行選舉事宜 
二調查課掌調查關於一切設置及預備事宜 
三庶務課掌關於建築設備収支及管理事宜 
四文牘課掌關於文件起草及議案編纂併檢存事宜 
[第四章補助]  
第八條本所職員外凡全省官紳學商界對於本所之設置及預備有當爲條陳或攺良得以三人以上之合議投意見書於本所所長總參議參議員須察議其能否施行以符庶政公諸輿論之實 
[第五章俸給]  
第九條本所職員分二 
一有給職員凡常川住所辦事者均給以一定之公費及薪水 
二名譽職員不能常川住　所者皆爲名譽職員 
[第六章辦公時間]  
第一節住　所職員 
第十條幹事部每日上午九鐘起下午五鐘止爲辦公時間星期一律休息有故告假須推定代班人 
第二節不住所職員 
第十一條議事部通常會議期每星期一次准於星期六下午行之特别會議由議長臨時召集 
[第七章會議]  
第十二條凡爲本所職員者會議時皆得爲議員 
第十三條每議一案須先由議長報告其理由會議分左之二種（甲審議）提出議案由所長總參議審定可決後作爲假定案（乙决議以議員全體過半數決之人數相同時 
由議長決之决定後卽爲確定案 
[第八章成立及解散]  
第十四條創辦章程以藩憲核定撫憲批准後爲實行期卽爲本所成立之期 
第十五條本所係創辦所仍俟憲政編查舘定章頒布詳訂諮議局章程諮議局成立時本所即行解散 
[第九章附則]  
第十六條自治局爲試辦地方自治使諮議局成立後即附自治局以節經費但諮議局未成立之先暫設自治研究所於創辦所爲施行自治之預備 
分類新聞政界 
[膏捐不能爲警察經費杭州]  
　　平湖縣張懷唐大令以該縣巡警經費異常支絀通禀省台請酌撥膏捐四成以資接濟現奉膏捐總局批云膏捐項下向有帶收學費酌留四成其餘四成關係各國償欵斷難再行動撥至禁烟局經費三分如果就地籌辦禁烟事宜尙可准予撥留原以寓禁於捐將來禁烟實行禁絶捐亦隨盡警察清鄉爲保護地方而設自應官紳合籌以垂久遠若概仰給膏捐爲飲酖止渴之計殊與原定章程不合碍難率准仍仰該縣會商紳董另行妥籌一面速將應解膏捐尅日汛繳母稍違延 
[卾督通飭查報種烟地畆湖北]  
　　日昨卾督通飭各屬略云准度支部支電開禁煙必從查畝入手查畝又係地方官專責疊奉諭旨清查烟畝分年列表並經本部奏准倘有地方官奉行不力即由督辦大臣指明嚴叅等因現各省多未查報烟畝確數欽限甚迫希即委員切實查明尅期開報以憑辦理爲要等因到本部堂准此查清查烟畝减種土藥飲限甚迫迭准度支部派委司員會同地方官查勘均經轉飭遵照來文事宜辦理並咨明柯大臣查照在案迄今數月各地方官未能尅期開報殊屬玩延合亟札催迅即遵辦 
[議事會未能驟辦南京]  
　　聞蘇省大憲前日接到部咨請省會諮議局及各議事會等赶緊籌設當即分飭司局籌辦昨又通行各屬略謂設立地方議事會原以代表國民商决地方上應辦政務責任重大必須該地方紳民洞明法政學理方能爲地方謀公益本省各寺方風氣通塞不同紳民程度亦有高下若驟行設立議事會恐必未有多數合格之議員應先將各該處政俗民事遍行調查由各州縣會同地方紳士赶辦地方自治研究各項學理汉則俟各地方自治辦理稍有頭緒即行體察情形次第籌辦議事會以與省會諮議局相聨絡並著將籌辦情形詳細具報 
[札發自治局調查表湖北]  
　　自治局梅光羲喜源两觀察因開辦在即特擬定湖北全省地方自治局調查表札發各屬一律遵守其調查報告例五則錄載於下餘概從略（一）凡調查事項均依本局所發表式分别詳細塡註按照所定期限彚集申報（一）本表式係初次調查暫從减略以期早識大概如有示未備之處得另具表詳記（一）凡表中所列事 
 
 

Page 11

 
 
項如該屬原無此項或事實上有不能調查詳確者須於該項内書明缺及未詳字樣並須於備考欄内叙明其理由以與脫漏者别（一）凡調查事項如有僅列表式不能明瞭或有特别意見可資叅考者得另具說帖以說明之（一）凡調查事項其中數止確繁不能一一明確（如土地表中每畝價格每年收益額之類）應以平均折中數計算者須於該數目上書平均字樣（如書每畝田平均每年收獲若干之類） 
[愼重訟獄之批示江西]  
　　寗都州何敬釗以修攺監獄籌設罪犯習藝所情形禀詳江督奉批謂該州監獄雖經該前州置設亮窗高床修理攺良何以未據專案禀報應凡司嚴飭將監獄如何攺良情形繪圖專案禀請委員驗明並飭將罪犯習藝所設法籌欵擴充期收實效 
[翰林院咨催講習館經費浙江]  
　　日前京師翰林院咨行到浙略謂本院編書局本年即將告竣擬專辦講習館事宜所有侍讀學士以下各員除兼日要差及調用各部外其餘人員俱令人館肄業是此後入館人員必較前加多應需講堂齋舍均應擴充儀器圖書亦須購置完備各省巳解之欵所存無幾此後需費尤多且急特咨請貴省希將從前所認解欵迅速如數匯解以應急需云云馮中丞接咨後巳分飭司關妥籌詳奪矣 
軍界 
[電請姜軍防匪武昌]  
　　探聞江卾二督以近來有革命黨擬竄入長江之謡特電請會辦長江防務姜軍門桂題加意嚴防以保治安 
[預備秋操臨警察南京]  
　　本年江南秋操巳擇定在安徽之太湖縣附近地方舉行屆時省城兵隊遠出既慮空虚操所軍民雜處亦虞滋事江督先事預防巳飭巡警局總監何觀察黻章等整備臨時警察所有一切辦法應會商督練公所總叅議等詳細籌議禀候核定施行 
[部飭軍人講求測繪浙江]  
　　浙撫馮中丞頃接陸軍部咨略謂各省新舊軍營徒演習操練一方面而於測繪各種科學並不實際考求大非整練軍人之本意嗣後各督撫將軍無論常備續備曁駐防旗兵各按本營挑選弁兵赶令學習繪圖測算如巳添設者飭即認眞演習尙未添設者著即另立專科附人本營督同敎員實力敎授以冀嫻知地理爲行軍的預備中丞准咨後巳轉行督練公所敎練處籌議 
學務 
[禀請調查師範腐敗情形松江]  
　　松江學界某某等日前來蘇上毛提學司禀略云松郡雲間師範學堂辦有數年未見成效茲就生等見聞所及舉該校腐敗情形爲憲台縷晣陳之一擅攺校名也松郡之有師範自光緒乙巳始就融齋精舍攺設故名融齋師範曾於丙午夏間卒業一班該監督猝然中止至丁未春開校擅攺今名匿不禀詳上憲所有融齋舊制攺革殆盡舊有書籍數萬卷束之高閣散亂不堪融齋劉公祠由前升府諸曁陳公等創設以爲郡人士楷模者該監督現竟作爲停放肩與堆置雜物之所其蔑視舊學舊制有如此一濫取學生也自師範攺名後定額簡易科六十名完全科六十名去年招得简易科學生三十餘名現在實存二十八名今春招取完全科學生十七名以百二十人之額數僅得四十五人入校肄業此四十五人中曾入市井而無成就者有之曾居他校而經斥退者有之曾入初等小學而未卒業者有之不但無師範資格且無學生資格雖不敢一概而論要其大多數皆不出上數項之範圍其敷衍辦事有如此一虚糜公欵也松地書務欵項無多各學校待用甚急而該監督不顧大局擅自挪移公欵添建師範洋房費至鉅萬如果作育人材未始不可今以鉅萬之欵造十數間洋房以十數間洋房並舊有融齋師範房屋校舍不爲不廣而僅供此四十五人之用就今年而論常年經費約須五千數百元較之融齋師範前年開支幾增其半以前年融齋師範二千二百千文之欵能收正額生四十人旁聽生二十人一律不收學費並免膳資今費至五千餘元以培植此無師範資格之四十五人且此四十五人尙不能免費設非濫於開支向至若此一成績劣等也按師範學生爲他日小學敎員之地學童根基未立必先注重國文嵵師範學生之宜有國文根柢可知前此融齋師範第一班生多有聲學界足爲師資自攺爲雲間後歷屆省視學蒞松無不嫌其程度之低尤以國文爲最除前列數名僅能清通外其餘有篇幅不滿百字甚或不能作筆札者其國文之墮落有如此以上數端不特生等所見聞即地方人士共見聞之生等或私淑融齋或有志敎育讀書有素不無一理之明桑梓關心何忍三緘其口如此學堂現象恐其無效可收爲敢恭求大憲大人俯念師範爲興學之本本實先撥貽誤良多伏乞嚴密調查俯賜察核實爲公便 
[登萊青膠敎育會之舉動烟台]  
　　登萊青膠敎育會自五月起延請義務講員於每禮拜六下午四點半鐘起宣講公民必讀以及地方自治綱要等書來會聽講者均以禮接待初次必須掛號領入塲劵 
[帥範定期大考蘇州]  
　　蘇省師範學堂現敢暑假舉行學期大考經鄒監督禀准蘇撫定於十五日起逐日分門考試陳中丞札委候補知府林振先到堂監試 
[批送畢業課卷松江]  
　　江蘇毛提學使據華婁两縣詳華婁高等小學堂四年期滿舉行畢業業經分門考試所定朱允義等八人給發文憑詳請立案等情當即批示云此次呈送清册但據履歷分數所給憑式亦未先期呈核仰松江府轉飭該二縣迅取該校此次畢業試卷並學生平時課本密封鈐印申送閱核再行批示 
[咨催學表册蘇州]  
　　蘇提學前奉學部咨請將全省官立私立各學堂列表造册送部後當即行文各屬遵照乃事逾多日尙未報齊日昨毛提學又奉部電嚴催因再通札各處勸學所迅派調查員將大小各學堂實數查明造册具報以便咨部 
實業 
[浙路股東臨時會簡章杭州]  
　　第一節本公司章程每年股東定期會杭流輪值本年三月輪值杭省開會時以績招第一期未曾截數決議五月十六在上海西門外紹興會館續開臨時會第二節本會 
 
 

Page 12

 
 
定下午一鐘開會六鐘閉會如議事未畢得延一日或二日臨時布告 
附說准時開會幸勿遲誤有後至者對於先經議決之件即作爲隨同認可不再提議致紊秩序第三節股東入會後先舉臨時議長一人其資格限有本公司股本五千以上第四節議决選舉等權舊股東仍照第一次股東會攺定章程辦理新股東限實繳白元爲一權繳至千元萬元者悉照定章以次遞加其認而未繳缴而未及格者不在此例 
第五節到會一百元以上之股東而受他股東之委託者除將自有股數照章計算權數外其委託股數應附在自有股數之後遞加權數第六節凡到會有權之股東均給議决選舉票各一本希將自有或委託之股數權數分别核准塡明票上不塡者爲無效第七節議長宣布事件後股東各表意見其有各執一是者由議長宣請書票議决股東各以意見於票上書可或否字樣以一事一票爲率選舉以一人一票爲率（以上各票均請註明姓名）挨次塡寫報勿凌亂其有顚倒票數及失塡或塡不如式者均無效第八節股東投票後職員核計權數以多數爲議決如可否相等議長得加一權選舉權同第九節上年所舉董事查帳本以今年二月滿任清明常會時決議緩至續會選舉就中用記名投票之法預留董事四人餘由各股東續選其被選資格董事限有本公司股份一萬元以上查帳限有五千元以上但論資格不分新舊 
第十節未經留任之董事仍可連舉連任第十一節凡股東所投之議决票選舉票會齊後由議長或議長所派之人監算權數以昭愼重第十二節以上各條係到會時大概情形其詳細仍照本公司現行章程辦理 
[嘉奬籌辦實業之縣令漢口]  
　　漢關道桑觀察以孝感縣黎令培質所禀疏塘種桑分别勸懲各辦法頗有條理遂於日昨批其牘尾却據禀巳悉該縣能於疏塘種桑二事查驗勤惰分别勸懲辦理尙屬認眞殊堪嘉尙仰候詳請督院核示 
[商會竟無總理鎭江]  
　　鎭江商會疉經公舉閔鑄臣朱朗軒關榮卿聶勤夫于德曾接任總理各皆力辭不就致王令赴會時有總理久懸鈐記誰爲掌管不免遭部嚴詰且地方公益之舉無端撤銷亦殊可惜之語各會員亦頗無志於此云 
雜記 
[諭購公園基地南京]  
　　寗垣毗廬寺東首有空地百餘畝北望鍾山南臨青溪形勢極隹經江督諭飭上元縣向民家購買以備建築公園之用昨出示諭令各户限五日内將契據呈驗一律發給地價以昭公允 
[閩省旱象己成福州]  
　　省垣不雨巳逾两旬田園乾涸禾麥將枯 
雖午節前後曾經陰雨而近來又烈日薰蒸頗有旱魃爲災之慮粮食日益昂貴未知賢官長能預爲綢繆否也 
[差送夏家橋捉賭案卷宗松江]  
　　寗軍三十五標在夏家橋捉賭鎗斃平民一案由督憲端午帥委松府戚太守查辦巳誌前報現太守業巳查竣昨日派差專賚寗軍在夏家橋剿梟誤斃平民卷宗逕送鎭江常鎭道署投遞 
 [P爭單逞兇松江 
　　上海華亭交界之新莊地方鄉民鄭書紳因爭奪田單竟於身畔拔出小刀刺傷族叔鄭伯興手臂控經華令驗視一面派差赶拿鄭書紳到案嚴辦 
小說 
[寓言小說新三笑（三）]  
　　伯虎這這。是你自巳犯了彌天大。禍你是巳經差盡差絶了。敎我如何作主。阿二道。無非。要两位相公替我出頭。翻翻本。打贏了官司。小的將賣了娘子。賣了八十三歲的一個老母。重重謝你。伯虎這這是容易的事。你不消央我。你到城隍廟裏去燒香。至至誠誠磕了九九八十一個響頭。焚了一張狀紙睡了一覺。那事就可成功了。阿二不解道。相公什麽說。伯虎這。你自巳傷了命。不肯忍差。反要將没作有。敎我替你作主報復。我們吃粒茹蔬的人。萬萬不肯做這樣事的。還是你到城隍廟裏告陰狀的好。枝山在旁笑道。阿二你正是不生眼精。你這種事體。你去請敎唐相公。眞是造屋要請箍桶匠了。這位唐相公。敎他扮扮女人。吊吊梆子。做做書童。是他的本領。若要打到官司。還要讓我老祝哩。阿二即轉口道。這是甚好。就請敎你祝相公罷。枝山道這到不能。你請敎唐相公。因爲我說了。你就要請敎我。這是我拉了唐相公生意了。還是去請敎唐相公的好。阿二乃笑道。唐相公。這裏大馬路司徒廟。也是甚靈驗的。你看初一月半燒香的人。也是人山人海的。爲何舍近圖遠。反到城隍廟裏去呢。連車錢也要多費去五六十文哩。 
雜著 
[泰西格言]  
　　一人之利害。卽一國之利害。一國之利害。卽萬國之利害。克布典 
人有最要之性質三。智仁勇是也。惟智乃能誦别社會之實利。惟仁乃能營求社會之實利。惟勇乃能力行社會之實利。布竦克斯頓 
　　節儉之風。所以滋養國民。國民之生存長成。皆在於是。奢侈者衰弱國民之大原因。是可懼也。巴克車 
　　政府文明程度雖達極點。亦必有反對之人民。彌勒約翰 
　　一國之盛衰。視人民之强弱。畢困士腓得政府之職。在使人人各得其所。不罹飢寒疾病。凡人民之無所事事者。授之以業。不能事事者。敎之以業。若藉施濟賙卹。以養其民。猶非善政也。孟德斯鳩 
　　人必養生之道巳足。而後有高尙之思想。 
亞里士多德 
　　欲人民之愛國。必與以叄政權。叄政權與愛國心。當爲正比例。的格維爾 
　　數葉反對之報紙比千枝快鎗尤當可畏。 
拿破崙 
　　天下之最可哀者。在被害而無所控告。吉祖磅 
　　政法之於國民。猶衣服之於人身。國民文明進步。政法當隨之而進步。猶人身長　不能不更製衣服。馬可黎 
　　人民者政事之實體也。政事者人民之虚影也。民德腐敗藉一時之善政以致富强。不久終歸於亂。民風善良。因一時之亂政而致失敗不久必亦復興。斯邁爾 
　　慈善家之希望。在使人樂。政治家之希望。在使人感。章遜 
　　凡物初生時。必不能怡好。適用一切新法。無不如此。美治爾 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再行後之探案續三捕愛姆生巨案（四十二）]  
　　西泠悟痴生譯福漫應曰。君等於愛姆生之死。果確無疑義耶。花李二人面形託異。遽曰。君言眞無從索解。豈有人巳死去。而其中尙有疑義耶。福曰但願予所料者。幸而不中。然此時即與君等辨。君等必不見信。惟有片言相囑。於安放該屍時。須愼之又愼。左右看管之人。宜選一二幹役。毋置於停屍塲内。君等即可卸其責也。花李二人。見福嘵嘵不休。頗露厭煩狀。口雖勉應。必實不以爲然。因令衆軍動手。將穴口打。寛用巨索繫於棺底。徐徐找出。來到穴外。己見新月麗空。寒星滿天。遠見海岸一簇燈火。飛馳而至。蓋警長馬丁率同副捕頭攀透生前來接應見福等巳獲愛姆生之屍。不勝其喜。拍掌向衆稱賀。花部曰。密司忒馬丁。所獲羽黨。布置己定否。馬曰巳押送警署矣。其受傷者。亦交軍醫療治。花曰然則予等其速歸。於是衆軍找起石棺。一路擁護。共向倫敦進發。 
行抵培克街。福曰勞波一君。請先暫住余處。俟將來論功行賞。上官傅問時。再當送至警署。以憑置。衆皆唯唯。遂互相握手而别。 
福祗宅以手扯門鈴。須臾赫震出應。走進書室。早見華生與其弟麥闊勞博忒出迎。相見之下。各相慰問。福曰華生君之氣體諒復元。惟面色尙未十分光澤。此一禮拜内。仍須靜攝雷斯屈來受毒深淺何如。君曾代爲診治否。 
華生曰感君救援。時銘腦中。雷君係中微生蟲之毒。而並飲以麻醉藥酒。予巳悉心代。診尙不致有大損。害惟君旣獲渠酋。並無愉快狀。轉若重有隱憂何耶。 
福曰華生予自辦案以來未有若是之困難者。所遇勁敵未有若愛姆生之凶狡者。今由表面察之。渠魁雖未能生致。然巳獲其屍。使倫敦百數十年之巨憝。一朝而除此心亦可稍慰。但予將死者情形。詳加研究尙有數疑問未决。故不覺惴惴於中耳。 
本埠新聞要事 
[黄浦漲灘報升辦法]  
　　滬道蔡觀察示諭云修浚黄浦專約第八條未段載有河岸地段前如因攺善河道之工增加淤灘應先儘該河岸之華洋地主買受承租其價仍照前法分别會議酌定或按情形由海關酌定等語所謂仍照前法者係指本條上段所載其價應用該地主之領事官及江海關道與稅務司並領銜領事官三處各選擇一人會同議定該三人如何公斷該地主之領事官應即保其遵行如係華人産業即由海關比照酌定遵行云云兹浚浦工程開辦巳久所有沿江新增灘地自應照約實行業經定有簡明辦法區别新增舊漲界限以昭核實除由本道行知會丈局外合亟出示曉諭仰華洋商民人等一體知悉並各遵照後開各條辦理毋違特示 
[計開]  
　一嗣後華洋地主如欲報升灘地不得任便儘舊有之實地爲止應責令將浚浦界綫内應增之新漲灘一律報升並自行出資照界限塡築駁岸免公家另籌工費 
一會丈局會丈之時由升科局先期知照浚浦測量師訂期會同往勘將報升之地展至浚浦局所定之界綫爲止一律丈實仍分别舊有實地若干新增淤灘若干彼此登記備查一早巳成地潮水不及之處謂之舊有灘地其浚浦工師所劃界綫以内尙在水中及潮水所至之處懷之新增淤灘舊灘新淤價值貴賤逈殊應分别議價以免牽混 
一洋商承租漲灘向有一定之價惟尙係二十前年所定與時值所差甚遠今浚浦約定章程地價旣須會議酌定必係按現時市價核估所有從前舊章應卽作廢 
[相海縣移商務總會文（爲打圍博覽會陳列事）]  
　　爲照會事轉奉督憲端札開光緒三十四年三月十九日准外務部咨准奥師護理使照稱奉本國政府文開西歴一千九百十年五月十五日起至十月十五日止在維省有打圍博覽會除照會各國外囑請中國届期派員前往與會等因查中國圍獵之事素所諳練所有中國關於打圍各物件皆可按照後開各條届時前往陳列等因前來除咨行東三省總督查照外相應抄錄附件咨行貴大臣查核見復可也等因並抄單到本大臣承准此除分行外合行抄單札局移行各局一體查明有無前往陳列物件刻日詳復核咨等因到局奉此除分行外合就抄單札府遵照尅日查明見復以便核詳本局懸案以待勿稍遲延等因抄單到府抄粘札縣遵照尅日查明具復局憲核詳並報本府查考勿延等因到縣奉此合行照會爲此照會貴商會煩爲查照希即傅諭各商有無前項陳列物件刻日詳細復縣以憑轉報 
[博覽會應列各件]  
　　一打圍之史舊時打圍軍械打圍蚊帳打圍捕獸暗機舊新式所有打圍材料 
一打圍標識剥解各獸　角及各皮張 
一製成各獸標本 
一打圍軍器槍彈 
一打圍小樓式樣及樓内所用傢伙 
一打圍所用之衣帽靴子式樣材料及率師成圍之工藝材料 
一敎鷹之藝及跑馬打圍 
一打圍之馬及駝物之甡口馬鞍馬衣 
一打圍之車船及自行車船打圍目起飛車 
一各等獵犬暫行之博覽會 
 
 

Page 19

 
 
　　一森林及打圍學堂敎授法並所用材料 
一打圍文學内所紀禽獸册及養禽獸地理學禽圖畫 
一保護禽獸會禁止偷獵會 
一本國及他國材料有關於豢養及捕拿禽獸者 
一攔阻禽獸之損害地田之法 
一偷獵者之法及偷獵所用之材料 
一預備禽獸永不朽腐之法 
一園遊者之學及洋人前往之册 
一令打圍康健之學 
一打圍之保險會 
[總局示諭巡警請假規則]  
　　照得本局向章凡巡長巡警之請假者分爲事假病假两項事假扣餉一角病假扣餉五分原爲愼重職務防杜流弊起見現在巳交夏令轉瞬火熱各警長晝夜勤勞疾病在所難免若仍照一概扣餉辦法殊非本總辦愛借兵士之至意茲特將病假一項删除免扣凡各區隊長警有積勞成疾或感冒寒暑症者准由各該營巡宫隊官等隨時查具實在情形通知本局醫官妥爲調治一面斟酌病勢輕重以定給假時限該長警應服職務即由各該管巡官隊官派人代理母任荒廢至事假一項亦酌分爲值班休息两種如係值班時刻無論如何不准請假若因萬不得巳事故非請假不可者准由各該管巡官隊官詳細確查准給短假但每一差須加扣餉洋一角五分若在休息時刻請假者一律免扣本總辦體卹長警無微不至此次所議辦法巳照向章格外從寛各長警等具有天良想應激發感情力圖進步斷不至有意存欺飾託病規避諸情弊也爲此諭仰各該路區隊正副巡官隊官等一體知悉自奉飭之日起除值班請假應即遵議扣餉外其餘病假休息假等項一律免扣以示體卹而重職務並將此意傅飭各長警一體遵知毋違 
[留防隊仍回閔行]  
　　留防第三隊向駐閔行鎭北城隍廟當松江提督劉華軒閱操時曾調回到松鎭董及各業商紛紛禀請軍門順道蒞鎭閱操免予調松未經照准現在操練巳畢提轅懸牌飭令即日回防以順輿情故姚管帶巳於前日率領全隊到閔鎭駐防 
[學界又開曾少卿追悼會]  
　　昨日午後二句鐘民立上海中學堂爲校董曾少卿先生開追悼會秩序錄下一佈告宗旨監督蘇頴傑君一讀誄詞王芷沅君一敎員演說吳芝眉仇蓉秋君均極沉痛滿座 
爲之感動 
瑣事城内 
[辦結蘿間夫頭案]  
　　前日爲陳家渡陳沈金與周勝發爭奪蘿間夫頭辦經北新涇與陳家渡两巡局禀由縣尊親自踏勘在案前晚五時大令返署後卽升堂傅周勝發陳沈金訊問击等同供小的遵奉憲諭靜候不敢紏衆滋閙實係無知愚民造謡致煩憲慮求鑒大令察得該處夫頭以前己由汪前縣核斷給諭准陳經辦後由周勝發投道爭充亦荷瑞升憲給諭准充現下繭市上場持平核斷判周陳二人具結各半分挑不得爭諭候出示諭知毋得滋閙如有爭鬭惟爾二人是問陳周均遵斷而　原差成裕當即開釋昨晨即奉縣尊李大令示諭照錄於下現在陳家渡地方起落繭市大小布包巳由蘿夫頭周勝發陳沈金在案具結各半分挑不得爭多論寡總以公平爲主從禮拜一起單日歸周勝發雙日歸陳沈金輪日安靜作工違即提究尤不行聽唆滋事致千提究繭市完畢另擬妥章禀候核定切切勿違特示 
[流氓送縣]  
　　流氓唐東生調戲製造局工匠黄師明之妻由高昌廟巡局李荷初明府函送到縣李大令諭飭看管候訊 
[府批]  
　　松府戚太守批監生邵榮春禀云查閱抄粘嚴品玉託潘其恕代辦土硝八十餘担除收過尙欠價洋八百三十六元由嚴面結八百元後因無力歸還函稱邵榮春處有款可抵囑先劃洋五百元是嚴品玉爲案中要証何以潘其恕始則禀控繼請住提殊不可解即謂赴縣請究不在嚴之罰欵而在邵之揑誣亦應傅同原被質訊仰上海縣即傅潘其恕等並查明具禀之嚴義炳究係何人集訊斷詳具報此批 
[官事]  
　　福山鎭總兵徐傅隆因公來滬舟泊十六舖新簡浙江藩司顔鍾驥由京來滬住洋務局昨日均命駕到道拜會參府萬棣華參戎委大東門盤查千總楊德山爲頂馬江南巡警局叅事許炳璈留學日本高等警務畢業生徐靖歐奉調本轅差遣委員陳培遠均禀見會辦海運滬錫局候補知府盧懋善禀知滬錫局漕糧一律兌竣撤局銷差翰林院庶雷士朱壽朋到各署謝孝 
南市 
[軍門蒞滬]  
　　姜軍門桂題因公來申查辦事件就南市江蘇海運局暫駐本縣李大令派濿恭迎 
[拘獲革探]  
　　己革道探夥陸阿二現因盜案牽涉由寳山縣　差來申在南碼頭拘獲解送總工程局管押候禀縣移提歸案 
[派送小竊]  
　　法捕房送小竊袁阿二至總工程局聲稱竊取南市棉陽里程姓家錫燭臺請傅失主到法捕房認贓 
[誤傷頭顱]  
　　荳市街某木作修築門面適玻璃窗倒下壓傷源盛青絲號出店某甲之頭顱當卽報局拘到作夥徐寳生送局收押俟甲在醫院傷痊再核 
[混竊衣服]  
　　同裕水菓行夥陳斐章扭控王德貴混竊衣服判戒責二百下押五天 
[尋獲逃妻]  
　　楊子餘前控沈素貞領其妻林氏出外不歸一案昨巳尋獲交案判楊領回管束沈戒責二十下 
新租界 
[棄孩]  
　　馬立師長浜路有孩屍一口抛棄路傍昨由某西人用電話通知捕房飭探馬阿美傅該圖地保埋葬 
[拐孩]  
　　應得標拐張姓之八歲男孩昨由閳北警察巡士拘獲解入四路一區分局由黄巡官訊得該孩匿于虬江橋某姓飭探將孩帶案覆訊 
[竊案两則]  
　　折克路登賢里張家昨晚被竊金鐲綢衣等物共值洋三百餘元投報捕房飭探李星福協同西探勘緝白克路珊家園陳公舘昨晚被竊銀檯面一卓及磁器等物報捕飭探李星福查緝昨日李探在鐵馬路恆濟質當内查獲銀盆八只帶回捕房候失主認領 
英租界 
[土工被控]  
　　趙愷即趙仰翹與高鴻春在道轅上控費竹亭透領工洋札飭英以廨訊斷在案前晚堂寳大令飭提研訊趙高同供與費訂立承攬包塡三井洋行浦東地皮五千方祇塡四千四百三十六方透領工洋六百二十元求追費供當時允准加銀詎工程完後悔議核數並不透領官判一併退去候照斷詳請道憲銷案 
[泥匠跌斃]  
　　英界仁記路韋慶記木作昨晨十一點鐘泥工陸小蛾在三層樓上運木失足跌地傷額斃命由三百六十九號華捕將尸車送捕房捕頭飭送虹口斐倫路驗屍所飭保報縣蒞驗旋有瑪禮遜洋行打樣西人至捕房稱由尸屬目殮求免相驗捕頭准之復飭地保投縣求免 
[毒水何來]  
　　前晚台灣路京貨店之女行經南京路被匪洒及硝强毒水又鴇婦王沈氐在福州路昇平樓啜茗下樓亦被匪洒及毒水毁壞衣服均投捕房控究捕頭卽飭包探往查 
[火案两則]  
　　漢口路四十三號仁記永綢緞號起火昨由捕房飭中西包探將該號之吳小舫拘送公廨禀奉寳讞員著吳交保飭今日公堂自行投質並悉該號前晚起火時 
 
 

Page 20

 
 
號夥吳勉貞等三人圖逃跌傷當由巡街捕查見一併帶人捕房捕頭飭送仁濟醫院醫治廣東路某烟間内前晚起火即經救息僅燬松板數塊捕房飭探往查烟間與汪裕泰茶葉店並隔壁某肉莊互推不認該探即回禀捕頭以理禀廨傅訊 
[錢債案三則]  
　　長發棧主蔡三不還捕盜局朱委員借洋一案前晚亦奉寳大令提訊朱遺家丁馮升投案供稱蔡借家主洋五百元巳収到三百四十元餘洋尙索圖賴求追蔡由司賑唐啓瑞供稱蔡欠朱洋一百六十元因另有紏葛未付是實大令判唐交原保候再訊奪王司徒控巳閉同鑫雜貨店股東費盛茂不還借洋前晚亦奉大令提訊費供店係貝金鳳所開現貝逃匿寗波請爲提追大令判押候提貝到案質訊金銀和控王阿妹吞没莊款金飾前晚提訊金共妻余氏死後被王吞没金飾並存欵洋一千二百元王供余氏係小的伯母所存莊欵一千二百元與金各半屢經親友出勸不從求恩公斷大令判各邀親族調處○嚴源和控木作頭張永記不還磗木料洋九百六十二元前晚亦奉大令研訊張永記供求寛限料理官判交保限月底先繳洋六百元餘限六月底付清 
[瑣案]  
　　流氓陳阿三在途搶取小孩銀鐲爲探沈阿岳查獲解捕押候訊究過繏張娘子即周阿三在途搶扇爲探蔣文彬拿獲解捕押候訊究 
美租界 
[電車肇禍]  
　　前日傍晚粤人李阿金乘十五號電車至西華得路公平路口跳下跌傷由捕舁送同仁醫院求治至昨晨斃命乃舁入驗尸所飭保報縣請驗 
[馬車違章]  
　　倪阿銀所駕馬車在北四川路碍路違章由捕拘押候究 
[頑妻捲逃]  
　　青雲里曹金林之妻朱氐捲物逃遁報捕查緝 
[流氓人]  
　　流氓王阿培將地保張少雲扭住拆梢行兇毆要報由捕房飭探王阿巧拘押候究江北流氓陸得子沈大扣子等前晚在楊家宅向各廠女工調戲致與鄉人楊益桂碰撞將楊兇毆受傷報由包探將陸等拘入捕房押候送究 
[竊案]  
　　陳阿銀竊某西人鈔票由探拘獲押候送究 
法租界 
[探夥拆梢]  
　　英探夥綽號小徽州前晚在吉祥街見竊賊王阿二由某花烟間出來卽向之拆梢王不服互相爭吵爲巡街捕查知一併拘入捕房押候解究 
[剪綹宜防]  
　　前日陸某在商品陳列所觀覽爲剪綹賊竊去洋七元四角並鈔票一百元卽投捕房報緝 
[車夫被拘]  
　　東洋車夫某前日從横街竄出馬路適有十九號電車馳過將車撞損巡街捕卽將車夫拘入捕房禀請捕頭聽候核示 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
