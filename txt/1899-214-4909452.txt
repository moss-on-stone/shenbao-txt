# 1899 - 214 - 4909452

 

Page 1

 
 
[售報杜弊加蓋戳記告白] [  申報館主人啓]  
　　本館前因漢口等處貪利之徒收買上海閱過之殘報私售與人甚有塗攺年月日期及附張不符等弊閱報諸君受其欺矇告知本館因卽禀明漢領事署照會江漢關道札縣拿禁貪利之徒業已悔悟歛跡本館忠厚待人姑不深究今於七月初一日起漢口一埠本館正報另印○戳記此後如無此印卽係殘報倘再有人私販致害本館聲名立卽禀請提究不貸 
[重印四史告成] [  圖書集成局啓]  
　　四史署何史記前後漢書三國志是也本局前曾精工排印甫更裘葛篋笥頓空兹又重付手民校前益加清美惟紙墨工料日漸加昂是以每部核定實價洋銀五圓諸君子有留心乙部者請臨選購可也此布 
[外臺秘要出售] [  圖書集成局啓]  
　　是書爲唐王刺史燾所輯刺史在臺閣二十餘年蒐求古今奇方凡一千一百餘種裒成四十卷鈎元提要卓著靈效宋孫中丞刻之於前明程敬過先生刋印於後岐黃家久已奉爲圭臬惟板本外已散失市無流傳本局由日本覔得初印原書用新鑄鉛字排印紙墨精良校警詳愼現已工竣碼洋兩元五角在申報館申昌三洋涇橋煥文書局文淵山房棋盤街江左書林十萬卷樓曁漢口鴻文順記湖北省城煥文書局發售此佈 
[書江寗高等學堂學生上劉制軍禀後]  
　　甲午之後朝廷欲培養人才振作士氣爰明降諭旨設立京師大學堂爲各省之倡并諭各省設立學堂以開風氣其章程一切大半取法泰西各疆吏籌欵開設招考學生一時士氣爲之大振并諭考試攺八股爲策諭耳目一新人始知學堂爲必不可省之事各省郡邑紳商自行舉辦者亦實繁有徒嗣皇上聖躬不豫皇太后垂簾訓政一切多有變更惟於學堂則未聞裁撤大抵人才之振興爲國家强弱所繫無論舉行新法舊法其須培養人才則一也乃前日本館接金陵訪事友函云前者兩江總督劉峴帥奉旨在江南省垣設立學堂候補道蒯理卿觀察議將儲材學堂　爲江南高等學堂峴帥允之爰取上下江舉貢生監課以中西有用之學自去秋經始迄今四月朔始獲開堂自欽差查辦江南事件大臣剛子良中堂蒞寗以該學堂毫無實效徒事虚糜言於峴帥飭卽裁撤峴帥意亦謂然立卽札飭總辦著於六月内將學生一律遣散本館曾著爲論說然其已經裁撤與否究未見明文或剛中堂恐學堂不能振作故爲此激厲之言未必眞有裁撤之舉抑眞有見夫學堂毫無實際而必欲裁之以節經費俱未可知執筆人方深疑擬乃閱六月二十九日本報紀江寗高等學堂學生上劉制軍禀始知剛中堂欲裁撤之說確然不虚惟尚未裁撤或者可以挽回且詳閱禀稿宛轉陳詞或者有感於劉峴帥及剛中堂而裁撤之舉竟作爲罷論歟說者謂堂中學生非無精求學問者而大半無非爲膏火起見其辭雖公其心實私於大局未必有裨裁之何害不知學生卽有私心而學堂究爲公地蒙意學堂設立非易旣已設立而忽然裁撤不特盡棄前功殊爲可惜卽大局亦大有關轉現在洋人之所以藐視中國者以中國少人材耳自設立學堂規倣西法洋人頗有爲中國幸者以爲中國現雖孱弱苟學問精進人才輩出十年而後卽不難轉弱爲强若一旦裁撤洋人必以爲華人終無冋學之心而從此更爲藐視此不可裁者一也卽謂所裁者惟江南一處别處並不裁撤似尚無足重輕不知别處卽不裁撤多士保不因此而生疑愠士心渙散卽不裁亦無勝於裁且何以服江南士子之心此不可裁者二也若以爲毫無實效徒費金錢雖學堂固求實效然亦不能過於欲速今年四月方獲開堂兩三月之間安能卽有實效之可覩倘以爲辦理不善則當易人而治今乃統言無實效而裁之何以服本堂學生之心并何以服各省學生之心此不可裁者三也且有不必裁者二現在經費奇絀自宜節省然學堂所費不過數萬金以江南全省出　計之何處不可提此欵項所費者小所成者大計較重輕豈非不必裁者乎所節之費爲裕帑項起見然所謂裕者亦非積之庫中而不用也以朝廷正項之錢爲朝廷正項之用亦非虚糜可比此更不必裁者也鯫生管見誠不足測當軸之深心惟禀稿頗與蒙意相同故書此以爲芻蕘之獻焉 
[述中德鐵路公司事]  
　　香港循環日報云中國政府准德公司承辦山東礦務其合同業已訂立凡一切小公司皆當併入辦理中國政府亦宜得有權利惟總公司訂明凡造築鐵路等事必需德人資本及向德國采用材料如實有阻礙亦可另議一俟公司派息得每百之五時中國政府始能分取其中利益俟値百之五至値百之七時其公積銀中國政府可得二十分之一由値百之七至値百之八則可得十分之一迨値百之十二則公積銀可派得其半閱六十年後中國政府可任便購還又准德華銀行築一路由珮島至濟陽并築支路至沂州是路需五年竣工由靑島至威縣約三年竣工計至西歴一千九百零八年公司中可隨時由濟陽至沂州或由靑島至沂州建築兩路現在由濟陽至沂州一路大約暫停因有津鎭一路須合力辦理耳惟五年期内德人於鐵路兩旁十五啓羅邁當之内可以開採礦產此種利權亦有限制蓋必使中國政府有益也以後鐵路皆可代遞郵信如他人欲承辦公司之支路亦無不可且約三十啓羅邁當之内人人皆可開辦礦務照西歴一千八百九十八年三月六號和約凡鐵路必由中德公司合辦故成此合股公司名曰山東鐵路公司此公司設在栢靈俟議定後六個月内當遷至靑島計股欵有五千四百萬馬克每股一千馬克 
[續紀津海關本年夏季貿易情形]  
　　洋雜貨類進口顔料去年來價値十四萬七年零三十八兩本年來十五萬五千九百十八兩玻璃片去年來八千三百九十箱本年來六萬二千九百二十六箱自來火去年來八十九萬六千四百三十四各羅斯每各羅斯計十二打本年來九十二萬二千五百八十一各羅斯美國煤油本年少來六十萬零六千二百加倫蘇門答臘煤油較去年少來五十萬加倫惟俄國煤油多來七十九萬一千加倫海菜去年來七千七百八十二擔本年來十六萬零九千七百擔曰糖去年來九千九百八十四擔本年來二萬零八千五百四十擔赤糖較去年少來五千擔車糖去年來三萬二千四百二十二擔本年來四萬七千六百十一擔土雜貨類以棉紗爲大宗查此貨近日銷路最旺逐年增多以每年夏季來貨比較光緒二十二年來六百八十六擔二十三年來八千一百十五擔二十四年來六萬一千八百五十擔本年則增至十二萬零六百三十四擔内有九千八百二十五擔請照運往内地士糖亦有起色赤糖去年來三萬一千九百零二擔本年來六萬六千四百零四擔白糖去年來二萬七千七百零八擔本年來 
 
 

Page 2

 
 
三萬六千五百八十六擔　糖去年來一萬七千零六十五擔本年來二萬零九百四十五擔上等紙去年來一萬二千五百八十四擔本年來一萬零三百六十四擔下等紙去年來四萬零五百三十四擔本年來三萬四千三百三十六擔土貨出口以花生爲大宗本年出口三十一萬九千七百七十一擔較去年多十一萬二千二百二十九擔山羊皮本年出口十八萬三千三百十四張去年出口九萬四千七百二十三張棉羊皮本年出口五百七十六張較去年少一百五十張鹼本年出口一萬三千一百六十九擔較去年幾多一倍駝毛本年出口九千三百八十三擔去年出口三千零八十四擔羊毛去年出口二萬二千一百四十擔本年增至六萬六千四百五十八擔白草帽邊去年出口五千八百六十五擔本年减至二千八百二十一擔色草帽邊則較去年略增其餘出口貨不甚見多故不詳錄金銀類進口洋錢値銀九萬八千四百七十二兩紋銀二十六萬八千三百兩出口洋錢値銀四萬四千零十三兩紋銀二百七十七萬一千零三兩金條出口値銀一百六十三萬零四百十五兩稅鈔本季共徴銀四十萬零六百九十二兩較去年多徴九萬四千五百五十六兩内計入口稅十八萬五千三百七十七兩出口稅十六萬一千三百兩洋藥稅及船鈔亦均有起色 
[欽使行期]  
　　姑蘇采訪友人云剛中堂秉節蒞蘇籌辦各事刻已將次告竣急欲回京履命擬於本月初三日起節然確否尚不敢知也 
[帥眷入關]  
　　牛莊訪事友人來函云宋祝三宮保近樓小極在近畿就醫其瀛眷於上月某日自糧臺起身附某輪船入關以便親視湯藥 
[製造鈔票]  
　　香港循環日報譯登時事新報云湖廣總督張制軍派人赴日本定造鈔票一百萬圓專在兩湖行用其票正面繪兩龍爭玉之形背面書憑取銀一大圓等字每紙造費需日銀二分一釐 
[籌抵鉅欵]  
　　武昌訪事友云鄂省應解京協各餉每年於鹽釐項下撥銀一百萬兩自鹽課抵還洋債後此欵無從動支湖廣督憲張香濤制軍奏請飭部另行籌抵事將京協各餉酌量减撥刻奉户部來電以本年庫儲支絀應解京協各餉係必不可少之需請由本省督撫自行籌措支資挹注香帥接閱電信焦灼異常立卽傳見署藩司瞿方伯糧道譚觀察鹽道陳觀察江漢關道岑觀察詳加商榷僉謂鄂省地瘠民貧籌欵實非易易司道各庫竭力搜索僅得三十萬金尚短六十餘萬無從羅掘香帥因諭令方伯等各抒所見以備採擇正不知袞袞諸公作何籌畫也 
[思患預防]  
　　紹興訪事友人云餘姚縣屬之大蘭山久爲盜匪窟宅自經浙省行營營務處鍾厚堂觀察派兵往剿擒渠搗穴一掃而空盜黨遂雲散風流分竄餘姚上虞兩縣境内勢窮力竭苟且偷生亦已無能爲役矣此次曹娥江水决時江塘外一帶沙民皆有乏食之虞盜黨卽乘機煽惑聚衆二百餘人日向梁湖曹娥松厦瀝海各村鎭殷富之家貸錢乞米任情需索不與卽恃强搶刼上月二十四日府尊熊太守傳山陰縣主寗大令會稽縣主錢大令商議防患之策皆以宜早解散爲言太守問何人能勝此任寗錢兩大令同稱左營守備陸仲延地戎曾於去夏綏定飢民掠掠之事請仍委守戎前往辦理太守頷之卽繕發簡明告示若于張令守戎帶往各處張貼守戎隨禀明協鎭帶兵二十名卽於是夜登舟先至瀝海再赴松厦梁硝曹娥等處宣示威德弭馬無形不禁于守戎有厚望焉 
[彚繕圑册]  
　　松江訪事人云欽差大臣剛子良中堂銜命南來查辦各郡邑保甲圑練積榖事宜府憲濮紫泉太守飛飭各縣將所募保甲圑練花名册申送到署以便彚齊造册轉報上月二十七日各邑淸册均已送齊太守遂飭書吏彚繕送籖與積榖卷宗彚成一起申送中堂核奪 
[有玷官箴]  
　　蘇州采訪友人云沈維冲字蘭臺以甲榜起家出爲縣令聽鼓浙江已歴年所去秋乞假歸見汪姓女美而艶遂商之其妻誘與姦宿旋復携至浙中抱衾與裯居然置之小星之列汪搢紳也同族列仕版者甚多聞之咸以爲有玷門楣爰聨名投元和縣及蘇府署控訴近又上控撫轅撫憲德大中丞以此案有關風化不得不澈底根求因卽移文浙江巡撫請飭沈回籍歸案一面飭蘇州府提集人證秉公訊究六月二十七日午後府尊彥太守委元和縣陳明府在發審局提訊原告諸汪備訢前情沈無可置詞惟連稱並無其事而已明府謂若不實供功名有礙汝試思之沈稱請卽詳叅可也明府遂退堂禀請上憲核奪 
[嚴懲劣勇]  
　　嘉興訪事友人云日前嘉屬太婆灣鄉民拘獲匪徒三名解送入城途經東栅口匪忽大呼救命適爲停泊是處之砲船上某哨弁所聞查知三人均係緝捕營勇當卽扣留各鄉民遂投嘉興縣喊控縣主蕭大令升堂提訊據供獲盜解送途經東栅口被袍船扣留大令派勇往查卽於當晚解到提訊之下各匪供稱向在緝捕營前哨充當勇丁因向鄉間賭局索費齟齬致被拘獲誣以爲盜大令向鄉民再三盤詰亦認前供爲誣因飭分别管押候再研訊　日某統領得悉其事卽往縣中將犯索回其時一犯已被鄉民毆傷不能行走兩犯則飭各責軍棍數百并割去一耳其一耳揷箭鳴鑼遊街示衆似此雷厲風行凡𨽻名細柳營者當可稍稍斂迹矣 
[挽回頽俗]  
　　揚州訪事人云揚州府沈碧香太守蒞任以來民間風俗無不洞悉於胸深悉本郡居民一逢喪事往往累月經停柩不葬或惑於風水尋訪牛眼或爭奪遺資繼嗣莫定遂置柩於不問此等惡習殊堪痛恨而以裏下河爲尤甚現在天氣酷熱穢氣薰蒸最易染疾因特檄飭所屬各州縣一體出示曉諭周知並聲明禮訓庶民之喪三月而葬又律載停柩不葬决杖八十等語江甘兩邑宰奉札之下遵卽出示通衢遍行曉諭示内有自出示日起勒限一月内出柩安葬至本坊脚行土工人等把持勒索重資方肯受雇窮苦小民多有因此不克舉動者亦所或有前曾將土工脚行人等分别遠近酌定擡費不准多索立案勒石日久難免玩生用再示列於左計由一里至三里每名給八十文由四里至十里每名給一百二十文由十一里至十五里每名給一百四十文由十六里至二十里每名給一百六十文餘由此類推倘至四十里以上每里酌加數文以示矜恤見者咸謂太守此舉固由防疫而然實亦挽回惡俗之意兩大令奉行維謹更於遠近里數酌定擡費貧民受惠尤多洵不愧爲民之父母也 
[鄂省官塲紀事]  
　　武昌訪事友云總辦漢口准鹽督銷局王鑑亭觀察到差未久卽奉欽命查辦江南事件大臣剛子良中堂調赴江寗面詢要公刻已事畢言旋詣督撫兩轅禀知○德安府汪泉孫太守偶患微恙遽歸道山上憲聞報後札委現辦漢口釐局之施鹤生太守往署遞遺漢口釐局差委李司馬紹遠接辦○湯大令炳堃向辦牙釐總局文案撫憲于中丞持加識拔委署麻城縣篆所遺牙釐局文案委任大令承紀接辦大令奉檄後卽詣撫轅禀謝擇吉到差 
[豫章官塲紀事]  
　　南昌訪事友人來函云江西候補縣檀次古明府家琮迭次管解京餉倍著勤勞現經上憲優給奬叙准其揷委釐差一次○雲南遺缺知府張太守賡颺由京南下道出省城請假回鄱陽原籍修墓兹已事竣銷假赴滇遂禀知撫憲松大中丞擇吉登程望雲中進發 
[潯郡官塲紀事]  
　　九江訪事友人來函云江西撫憲松鹤齡中丞委鹽法道春會東觀察於上月二十二日至九江閱視岳師門外及白 
 
 

Page 3

 
 
水港二處修築砲臺觀察抵潯後暫駐九江道署中○上月二十二日長江水師湖口鎭總兵許步靑鎭軍因公抵潯標下龍開河守備倪守戎萬春率部下各砲船迎接如儀次日卽返斾○德化縣吳儀生明府前因政躬不豫請假兩日藉資調理銷假後卽於上月二十二日赴新港劉宅勘案 
[松郡官塲紀事]  
　　松江訪事人云本任金山營遊擊調署松江城守營兼帶新兵副營楊克明遊戎俊德蒞松後借普照寺迤南施宅爲公館定期上月二十七日接篆屬下弁兵均至公館伺候吉時旣屆遊戎朝服升堂行拜印禮旋受各屬弁參見郡中文武寅僚亦多有往賀者輿馬紛紛頗爲熱閙○華亭縣主劉謙三大令將隨府憲濮紫泉太守至滬勾當公事想雙旌並發卽在指顧間矣 
[蟂磯延爽]  
　　蕪湖訪事人云新任安徽學政綿達齋大宗師於五月十九日行抵太平府節署二十三日接受關防時値盛暑例須小駐襜帷兹者宗師以新秋在邇行文皖北各屬定期七月初十日自太平乘節渡江先試和州次及滁州而後潁鳳六泗壽盱各屬以次按臨約計試至廬州後回轅度歲和州朱直剌奉文後卽於六月十九日舉行州考想文星降臨在卽諸生磨厲以須必有奪得錦標誇榮鄉里者○原任安徽學政徐季和大宗師於四月初六日在任作古五月十八日就署中開弔事畢於六月十二日扶柩回嘉定原籍道出石頭城下小駐丹旐故史門生咸具生芻往弔素車白馬絡繹於途約略數日靈旛卽發○蕪湖縣吳吉士大令雲翔在任三年求調簡缺蒙省憲檄署徽州府黟縣篆務所遺蕪湖縣以卽補知縣張筱衫大令振鋆接署張大令奉檄後於上月二十四日乘輪船蒞蕪暫假西門内太平會館小駐行旌諏吉二十七日接篆按大令籍𨽻邗溝聽鼓皖水歴辦蕪湖常關稅務道轅發審保甲總巡等差新猷煥發想必有惠澤及民也○蕪湖圑練積榖等事去冬卽經道憲吳委卿觀察遵奉諭旨督绅辦理條議井然祗以民情渙散每多以具文視之今夏剛子良中堂奉命南來專行查辦各大憲札傕尤極緊嚴蕪湖縣吳邑尊遂親自下鄉督率紳董按圩抽丁卽日發給軍槭旗幟添委候補縣丞楊松樵二尹及向哲卿參軍帶同勸辦蕪湖本埠圑練公議條規店鋪各以工役承練閭閻巨户酌出一丁計蕪湖城廂内外舊編仁義禮智信淸愼勤和裕十鋪刻已勸集練丁五百名日間由各鋪圑總帶領至縣點名雖其中不免有老弱充數之弊而自整隊入城之際觀之亦頗有赳赳桓桓氣象也○精健前營向駐於東西梁山客臘因渦匪擾亂奉大憲檄調北征敉平後又因搜捕餘匪彈壓振務經壽春鎭郭鎭軍咨請暫留端陽節後奉准凱旋祗因鹤唳風聲尚須坐鎭以致欲行又止兹聞營中傳說此軍因渦蒙一帶疫癘大作比户傳染死亡甚多營中亦都不免管帶陸小賓副戎逐上禀省憲請准早日南旋俾免凋傷勁旅奉批允准遂擬於日内自渦陽拔隊回蕪○蕪湖洋務局向設正辦會辦各一員均以同通州縣承其乏現在會辦洋務之王珊園别駕奉省憲調辦灣沚釐卡事宜奉檄後已於上月十四日自蕪買棹前往到差所遺洋務局會辦一差遴委何人接辦現尚未見明文也○保甲總巡委員陳晴溪參軍奉道憲詳委鈔關查船事務已於日前奉飭到差所遺保甲總巡遴委按照磨婁午峯叅軍接辦○鈔關各口委員以六個月爲差滿近日便商委員吳幼卿少尹瓜代屆期道憲吳觀察詳請以現辦内河關兼育嬰堂委員陰二尹聿修調辦遞遺内河關以稽查躉船委員岳潤靑少尉接辦遞遺稽查躉船一差另以府經歴邵叅軍文耀接辦除關差須俟撫憲回批後到差外餘已卽日視事至育嬰堂則仍以陰二尹兼管因事關善舉不支薪水故不復更張云 
[欽憲將臨]  
　　前日午後上海縣署接到蘇州來電悉欽差大臣剛子良中堂將次來滬縣主王欣甫大令因飭辦差丁役在馬頭預備恭迎并假廣肇公所暫駐使節聞欽憲來申後並不停留卽乘輪船北上 
[星使拜客]  
　　昨日午後三點半鐘新簡出使法國大臣裕朗西星使乘四輪轎式馬車赴英界匯豐銀行及中國通商銀行拜客至四點鐘時始行返轅 
[大令騐屍]  
　　上海縣王欣甫大令奉江海關道憲曾經郛觀察札委赴寳山縣相騐命案已紀昨報兹悉王大令前往屍塲騐得已死陸阿雲委係被刀戳傷斃命飭卽塡明屍格給棺收殮交屍父陳永和具領陳永和求請伸寃大令諭候沈大令訊辦旋卽命駕回滬時已魚更三躍矣 
[電局派息]  
　　中國創辦電報幾二十年消息靈通官商稱便日來本報後幅登有告白略謂本年係第十七屆結帳之期每股派官餘利洋銀十四圓此皆在事者刻意經營不遺餘力故生意得以年盛一年將來護利之豐正未可限量也 
[無賴宜懲]  
　　浦東六里橋著名無賴陸阿丙王子琴鄭阿苐等數人屢在鄉間逞强滋事鄉民之受其害者皆敢怒而不敢言近經圖董禀知唐橋巡防局請提懲辦不料陸等消息靈通早已聞風而遁圖董等遂於前日來滬禀請總巡戴子邁明府派差提究想一經獲案定當盡法嚴懲也 
[爭奪生理]  
　　某甲者以賣饎飯爲業昨日淸晨正在南市大關前設攤求售突有某乙向之爭奪攤基詬詈之下暗將煤油傾入饎飯内甲遂奔赴十六鋪巡防中局喊控局員文斌臣二尹飭地甲將乙提案候查明訊究 
[上海縣署紀事]  
　　申湖小輪船被招嘀局黑皮小輪船撞墦溺斃搭客五人船主沈阿美投縣禀報王大令飭差打撈各屍並提黑皮小輪船管駕陳小安到案訊核差投奉諭後昨已將陳小安帶案禀明大令奉飭看管候訊聞尚有陸姓一屍未獲仍在批撈○英界公堂讞員翁直剌移送前在鷄鴨弄戳斃沈義心卽小夜壺案内之兇犯顧爛頭一名到縣請歸案訊辦王大令卽飭此案原差看管候訊○前日下午上海縣王大令奉到松江府濮太守排單札開訪聞陳家行至俞伯題橋一帶有巡鹽船槍斃人命之事飭卽查提訊明禀覆王大令卽飭差赴鄉將陳家行俞伯題橋兩處地保及汪凌兩姓屍屬一併帶案訊問該差奉諭後立卽前往查提 
[上海縣署瑣案]  
　　前者流氓水果全全用刀戳傷顧洪士正在捉拿間又復同黑炭長生向金炳忠箍桶店訛詐行兇毆傷顧之學徒顧投縣控告嗣經縣差將全全拘獲解案收押長生亦經保甲總巡局拿獲移縣歸案訊辦責懲收押前晚王大令命提兩犯到案覆訊全全供認用刀戳傷顧洪士長生亦供認向金訛詐行兇大令判將全全重責五百板還押長生責六百板發收攺過所○曹阿桃同母沈氏投縣控顧炳鄉佔地拆屋經王大令提訊曹供家住义袋解鄰人顧炳卿翻造房屋將小的屋壁拆毁佔地尺餘屋將傾圮求究其母沈氏供與相同顧炳卿供小的所造之屋與曹合帖小的今願將砌壁之地讓曹獨佔小的别行立柱砌壁伊因欲在小的地上擺設糞缸小的不允挾嫌控告求察大令以兩造供詞各執判候飭差往查禀覆核奪 
[馬路工程避瑣案]  
　　歹人陳小春在新馬路雇坐謝利扣之東洋車馳至中途在車箱内探竊大錢一百餘文被謝覺察當塲拘住喚交二十四號巡街捕拘押捕房旋解馬路工程局請司徒貽芬司馬提訊陳　本邑人前在某烟館供奔走之役失業已久度日爲難不得已出此下策叩求恩寛司馬判責一百板交捕驅逐出境不准逗留○船户謝慶林與同業盛榮秀因事口角互相毆擊謝略受微傷由水巡丁拘送捕房移解馬路工程局請訊局員司徒司馬詰問之下謝供在萃豐馬頭駕駛驳船爲業昨日裝載貨物繫纜盛榮秀之船旁盛口出惡言小的略與爭辯卽遭毆擊求恩懲治盛供不敢行兇惟求恩典司馬郚各具○結不准再行滋事一併開釋 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　甬婦張陳氏任徐氏同在某洋人家傭工與侍者徐阿五均有苟合之事前晚忽然起釁各糾黨類互評曲直一時舌劍唇槍鋒利無匹洋人惡其紛擾報知捕房由包探胡瑞龍將男婦三人及在塲多事之顧　仁陸莊氏范周氏王陳氏孫顧氏等一併拘獲於昨晨解送公堂請究徐阿五供在某洋人處爲侍者與同宅女傭張陳氏任徐氏間話口角不料彼竟糾同顧德仁等男婦多人與小的爲難求恩明鑒張陳氏任徐氏同供與徐姘識因事爭閙顧德仁等均來解勸求察顧德仁等同供徐阿五與張陳氏任徐氏姘識有年無端爭閙因往理勸不敢多事翁笠漁直剌商之梅繙譯以徐阿五等男婦三人均屬無恥判將徐笞責二百板張陳氏任徐氏各掌頰一百下顧德仁等無干斥釋○包探費阿銀禀稱周桂生王金生串竊元芳洋行洋布十六匹售與滬南楊小狗得洋三十元小的前往吊贓不能交出因特送案請究元芳洋行遣人投案請領失贓并稱所失洋布値價洋銀六十二元如不能交貨賠洋亦可周桂生王金生同認行竊惟求恩典楊小狗供不知竊贓故敢收買但布已轉售與人情願賠洋了事直刺判將周王各押三個月楊小狗押繳洋銀六十二元○小竊陳根林掩入匯豐銀行意圖行竊爲行中人瞥見扭交十五號西捕送案請究匯豐洋人遣人投案供行中屢次失竊請爲嚴究陳根林供悞走入内不敢圖竊求恩寛宥直刺判押半年以儆○江北人曹阿三在捷報館爲車夫前日因索工資吵閙不已洋人指交巡街捕於昨晨解案請究捷報館洋人投案申訴前情質之曹阿三供因向索工資洋銀十元致與爭閙求鑒直剌判具攺過結完案○包探顧阿六拘解流氓李和尚顧阿坤談洪生到案禀稱伊等均是范毛毛同黨李和尚係槍傷傳道生案内之人直刺訊問得實判將李送縣訊辦顧談各押半年○包探沈阿岳拘解潘文道到案禀稱此人竊取龐瑞慶家綢十匹綢衣兩件烟袋兩支經小的拘獲起出綢兩匹送案請究龎投案請追餘贓潘供僅竊綢兩匹餘贓不知直剌判押半年○顧德明僞造股份單向英商引水成騙取洋銀三百三十元被洋人察知報捕拘案英商引水成投案申訴前情請追洋銀潘供小的不知是僞亦係受人之愚求鑒直刺著將潘押繳洋銀三百三十元 
[法界捕房瑣案]  
　　王德勝王品山兩賊及賭徒王阿福前經讞員朱森庭明府訊明昨日飭提至案各照原斷分别枷號笞責○陳阿三竊取洋傘沈才寳竊取號衣沈德定向人圖竊徐錦榮向人索詐吳錦福陳春寳王掌榮俱係長江竊賊王阿六張阿成俱係小偷前日堂期明府已分别訊明昨日飭次第笞責從寛開釋○串騙貨物之金鴻泉枷期已滿昨日明府命提案疎枷笞責五百板諭以此後當攺過自新縱之使去○前者久康錢莊主控山西人李生莢欠錢四百五十千後經其叔李兆瀛陸續繳到洋銀一百六十圓昨日原告投案求追兆瀛亦投案候示明府問生莢尚欠若干如何料理供稱小的實在無可設法可否向原告商懇出立期票按期拔還明府諭原告曰本委核其所供尚屬實情現著再繳洋銀三十八圓連前繳合共二百圓再出期票二百圓分四期拔付爾願意否原告連稱遵諭明府遂飭將生莢交兆瀛帶出籌措洋銀限三日内繳案○城内東園烟館執事人石壽生虧欠孫王氏洋銀七百圓氏控諸公廨明府提石暫押飭傳各股東到案再行訊核等情已詳前報昨日劉信卿龔松泉李春山沈福生各股東同投案下由龔呈上簿籍供稱被石虧欠洋銀三千九百餘圓所有烟館諸事職員等素不預聞求向石追繳石供稱小的虧欠洋銀是實然另有代付各欵已將總帳交與股東矣龔稱石並未將總帳交出現有司帳人朱雲樓在外請傳訊可也明府傳朱詰訊供稱烟館各帳俱歸小的管理實未立有總帳明府怒謂石可惡已極喝令掌頰二百下石連稱小的願將總帳呈案求恩免責明府遂令龔等退去俟過堂覆訊石仍還押所 
[美界捕房紀事]  
　　昨晨著名巨竊張開壽至吳淞路某號門牌吳湘泉家竊取衣服適爲包探胡瑞龍所見拘入捕房捕頭令押候解送公堂禀請讞員翁笠漁直刺訊究○昨晨偷兒混名小江北者混入裏虹口某鄉人家竊取布衣適爲某號巡街捕所見拘入捕房捕頭令押候解送公堂禀請究辦○昨日午刻賭徒王阿仁在北河南路天后宮前設攤誘賭適爲巡街華捕所見拘入捕房捕頭令押候押送公堂禀請嚴辦○昨日午刻舟子馬阿三與王老大因索欠起釁互相毆擊扭赴並房聲訴捕頭以事關錢債斥不准理揮之使出 
[惠濟鄰封]  
　　啓者敝局乞振公所於六月二十八日懸牌後因各省沈災未淡不敢極口呼籲海内仁人之將伯而是日卽有協順祥絲號交來捐銀三百五十兩次日袁聨淸大善士捐洋三百元此外如各帮錢莊及天順祥源通銀號等均慷慨解囊捐數容於旬單内詳登更蒙籐花館舊主樂助巨欵規銀一千兩想見吾中國風俗人情之厚見義勇爲之多晨接嚴筱舫大善士函稱已與子英子萱子佩諸翁商議總當有以報命並聞葉澄衷大善長已慨捐嵊縣振欵二千兩餘上兩邑尤爲隣近葉公必格外大沛仁漿義粟也謹代敝處飢民九頓百叩[  餘上乞振公所首事陳笙郊經蓮山謝綸輝劉炳燿等公啓]  
[至諴感神]  
　　頃李珊庭大善士因急症求愈交到助賑元一千兩拜領之餘仰見賦性慈祥遇災修省慨輸善欵宏濟時艱不同佞佛齋僧事無左證行見延禧篤祜福自天申厥疾可瘳吉祥止止可爲預賀又靈諴子求外症速愈合家平安英洋六十元龍洋四十元老閘鎭聞子陶求合家平安並子同福寒疾早愈洋五十元浙嘉王朝綱求母病平安速愈洋五十元陳安裕堂求合家平安十元無名氏洋一百元又助本堂洋十元育嬰洋十元日昇昌票號交來鍾上珍洋一百元瀏河施蓮翁寄到朱增鋆求母病轉危保安洋五十元好善之忱後先一轍慨輸赤仄萬家蒙樂利之庥誠格蒼穹百歲晉期頤之祝併金報牘叩謝仁施上海六馬路仁濟善堂籌振公所施則敬等謹誌 
[蘇省官報]  
　　六月二十三日吳江縣朱禀辭指分江蘇試用府經歴韓樹梅縣丞朱景雲　　江人由京騐看來省禀到○二十四日同犄莫葆辰禀謝飭知以審實太湖廰盜案專案蒙給予勞績班儘先酌委州縣署事一次知縣宗能述禀知奉委騐收盤胥馬路工程差又都守仁禀謝奉委中路總巡差分發江蘇試用縣丞周景禹浙江人由京騐看來省禀到管帶撫標飛划水師新中營請補太湖恊鎭歐陽成松辭赴江震一帶查哨○二十五日直隷州陳其壽禀謝奉委調辦閶胥城外總巡　甲差又胡保聨禀辭赴無錫會算流署金匱縣任内交代巡檢舒炳錕禀謝奉委閶胥門外一叚夏防巡查差○二十六日候選員外郎王賓某浙江人由京來卽辭赴滬寳山縣沈禀到○二十七日候補道朱　振禀辭赴滬公幹候補知府莫枚貢州人由京領照來省禀到崑山縣諸禀到卽辭主簿厲玉驥禀謝奉委城外下叚水巡差分發江蘇試用從九品姚庚浙江人由京騐看來省禀到 
[江西官報]  
　　署饒州府通判首别駕成塏署期屆滿所遺篆務委翁司馬寳仁署理南康府通判艾别駕廷棟禀請假期所遺篆務委蔣司馬啓昌署理正任永寗縣調補臨川縣鄭明府恭奉飭卽赴新任所遺永寗縣篆務奉飭雷明府樹人輪委署理正任星子典史已飭回任尚未據報到任之陳少尉福齡禀請修墓開缺該典史事務委試用巡檢陳少尹宏丁署理又委署龍泉北鄉司巡檢蕭少尹本章無力繳委所遺該汛務委試用未入朱少尉述曾署理又彭澤馬當司巡檢梁少尹瑞圖據報病故所遺該汛務委候補巡檢陳少尹寳琛署理又樂安縣夏明府宗　因病請假回省就醫所遺該縣篆務奉飭准補吳城鎭同知現署九江同知曾司馬森溎輪委署理遞遺九江同知委試用通判吳别駕春鑅署理又永新縣敎諭張廣文祿申考騐領憑赴任 
[邗江官報]  
　　六月二十日汪鹺尹廷楨銷廟灣溝關差監掣寳司馬銷淮北鹽池朱鹺尹乃福銷西壩卡○二十一日新委何垜塲陳鹺尹聨礽禀辭赴任○二十二日黃鹺尹思藻從省回委署臨興塲龔鹺尹定泰禀辭 
 
 

Page 10

 
 
   
 
 

Page 11

 
 
   
 
 

Page 12

 
 
   
 
