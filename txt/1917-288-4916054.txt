# 1917 - 288 - 4916054

 

Page 1

 
 
   
 
 

Page 2

 
 
   
 
 

Page 3

 
 
時評 
[調和與决戰（冷）]  
　　今者南北之爭其結果人執不知曰調和與决戰之兩途耳非調和即决戰非决戰即調和斷不出乎兩途外也 
　　我獨以爲不然夫調和必有所商酌試問今之南北尚有商酌之餘地乎若就其無關重要之端而商酌之其商酌能有效乎然言决戰又必有實力試問今之南北其實力能以北平南乎抑以南平北乎若不能平而有無關重要之小勝負其勝負果能爲作戰之本意乎 
　　是故此次之結果我有兩言斷之曰調而不和戰而不决 
命令 
　　十月十九日大總統令内務總長湯化龍呈請任命楊興奇試署黑龍江黑河警察廳廳長應照准此令 
　　又令司法總長林長民呈請任命朱得森爲總檢廳代理檢察官應照准此令 
　　又令司法總長林長民呈請任命陳道章爲湖北第一高等審判分廳監督推事周違壽爲湖北第二高等審判分廳監督推事潘應榮爲廣西高等審判廳推事馬寳森爲廣西桂林地方審判廳推事周鏘鳴爲廣西桂林地方審判廳推事何成烈爲廣西桂林地方檢察廳檢察官梁鈞爲廣西桂林地方檢察廳檢察官應照准此令 
　　又令司法總長林長民呈請任命劉肇福署甘肅高等審判分廳監督推事張啓鴻宋潤之署湖北高等審判廳推事應照准此令 
　　又令國務院存記沈文燮著改分交通部任用此令 
　　又令陸軍總長段祺瑞呈請任命朱瀛海爲陸軍第八師騎兵第八團團附應照准此令 
　　十月二十日大總統令陜西督軍兼省長陳樹藩電稱陜省入秋以來蒲城十餘屬霪雨成災山水暴發河流横决浸没田房淹斃人口蒲城富平寳鷄鳳翔四縣災情尤重請予撥欵賑濟等語披覽之餘殊堪憫惻着財政部迅即撥銀一萬元交該省長核實散放以惠災黎此令 
　　又令任命周詒柯爲廣東高等審判廳長此令 
　　又令劉冠南授爲海軍輪機中將王兼知劉秉鏞授爲海軍上校此令 
　　又令任命鍾士秀署陸軍第四師參謀長此令 
　　又令任命王繩祖爲貴州督軍公署上校參謀此令 
　　又令參謀總長王士珍呈請任命周鳳文丁國佐谷之壇爲貴州督軍公署中校參謀龍德芳陶鎔余傅德爲少校參謀李世榮劉文炳爲新續貴州陸軍第一師二等參謀官應照准此令 
　　又令參謀總長王士珍呈請任命齊王衡爲山東督軍公署少校參謀應照准此令 
　　又令海軍總長劉冠雄呈請將林繼蔭授爲海軍中校高必漂授爲海軍需中監歐陽勣陸傑林元銓華貽榖林舜藩王大焜授爲海軍少校陳翊汾施廷幹授爲海軍輪機少校陳秀琯饒鳴卓授爲海軍軍需少監應照准此令 
　　十月二十一日大總統令國務院存記陳光憲著交財政部任　此令 
　　又令平政院院長夏壽康呈請任命張葆彝張愼　爲書記官應熙准此令 
　　又令陸軍總長段祺瑞呈請任命吳部文爲京師憲兵司令部一等副官應照准此令 
　　又令陸軍總長叚祺瑞呈准管理火器營事務長官李長泰咨請以文厚陞補委烏鎗護軍參領應照准此令 
[專電]  
　　北京電近日盛傳衡山失陷北軍在湘敗耗政府則言日内湘中軍報尚從賀家山發來該山在衡山之前可見敗耗不確惟兩方正在備戰不久將有劇烈戰事發生（二十二日下午五鐘） 
　　北京電川電劉體乾前鋒己抵内江與滇軍激戰詳俟續報 
（二十二日上午十一鐘） 
　　北京電外人方面消息在湖北軍小挫惟政府未得確報 
（二十二日上午十一鐘） 
　　北京電宣布滇軍禍川罪狀並奪唐羅黄庾顧趙官勳及任周劉爲討滇總副司令兩令不日發表（二十一日下午三鐘） 
　　北京電馮覆陳譚程李電歷叙段討復辟之功事實上段外無相當人物縱令有之則現在易人仍無國會爲之通過則猶是非法内閣又自有非常國會之舉動大元帥等設立舊會萬難再復當此存亡危急之秋幸平心靜氣一思云云（二十二日下午五鐘） 
　　北京電馮以陸自身從未表示態度總望其能調停銑篠日以個人名義連發兩電有某與公年事稍長閱世較多必不如年少氣盛者之敢以國家爲孤注萬一兵連禍結兩方皆需軍費勢必借資外人何苦以鉅大損失購萬刦不復之禍患等語詞極懇摯但陸僅覆銑電言多病不問世事我公總有解决良法至第二電則未接覆 
（二十二日下午五鐘） 
　　北京電召張敬堯密速來京决將第七第十六兩師編爲征湘第二軍以張爲司令尅日南下 
（二十二日上午十一鐘） 
　　北京電陸部軍械借欵因生出各種難題擬向日人罷議 
（二十二日上午十一鐘） 
　　北京電討伐滇南司令段芝貴有不就意須明日再付閣議取决（二十二日上午十一鐘） 
　　北京電政府己印就軍用票五百萬備發前敵行用 
（二十二日上午十一鐘） 
　　北京電政府將實行徵兵制先從京兆辦起己籌的欵十萬飭組各縣徵兵機關（二十二日上午十一鐘） 
　　北京電徐樹錚主動之軍械借欵日本内部反對極烈日政府又恐引起我國民誤會己預備消滅一說改爲秘密進行 
（二十二日下午五鐘） 
　　北京電盛傅中行亦仿交通借欵二千萬兹悉非單獨借欵係從幣制借欵墊出與前千萬墊欵相同由梁財長商准銀團電倫敦付議（二十一日下午三鐘） 
　　北京電外部二十二下午接報告琿春輯安交涉案日本己允撤兵並即實行（二十二日下午七鐘） 
　　北京電東三省總交涉員擬定爲特任職以陸宗輿劉崇傑有望（二十二日上午十一鐘） 
　　北京電倪嗣冲電改編之定武軍己下令一律剪辮 
（二十二日上午十一鐘） 
　　北京電稅務督辦定周樹模 
（二十二日上午十一鐘） 
　　北京電參議員己選派者二十處未報到者祇粤桂滇贛藏五處現擬展至十一月半開院 
（二十一日下午三鐘） 
　　北京電臨時參議院内部令民治司長籌備開會即以舊衆院秘廳人員組織籌備處新疆參員王學曾楊增炳李鍾麟楊應南胡霖（二十二日下午七鐘） 
　　北京電京漢路局電告黄河南岸車站二十夜被土匪刦掠 
（二十二日上午十一鐘） 
　　北京電熊上移民策將津人他徙就食非土著而流寓津者資遣回籍己交内部核復 
（二十二日上午十一鐘） 
外電 
　　北京電英文京報載廣州電稱湘軍於十四十五兩日戰後得粤兵一枝隊之助己奪回衡山該報又稱駐寳慶之湘兵第二帥亦獨立政界對於湘省戰局寂然無聲在湘北軍顯未長驅直入也臨時參議院議員今舉定者己有十四省 
（二十一日） 
　　北京電外人方面徵實滇軍佔據内江擊敗川軍之說聞滇軍且與秦兵一旅戰於内江之北秦兵被迫退走該境戰事極關重要蓋成渝大道乃穿此而過也連日未聞湘省戰情該處北軍今顯靜待援兵之至聞桂兵若干己抵衡州但未微實戴之死罪在劉存厚政府對劉比前更寛似未足黔人之氣長沙傳來消息謂湘西有爲黔兵攻入之虞川湘當道現向政府索軍費甚巨李開侁來電謂大局仍有和解之望蓋粤桂之出兵迹近示威云此間各報紛謂陸軍部近向日本泰平公司貸欵以充購買軍械之用目下正在談判中且議令中國陸軍全用同於日軍之軍械及聘日員整頓陸軍云云據日人數種報紙所載之言觀之此爲日本之意志余（該員自稱）承有關係方面告知雙方所議者乃購辦擬練之模範兵三師之軍械此外並未議及云（十九日） 
哈爾濱電昨晚降雪此爲本年第一次俄政府禁止華工入境（十八日）以上字林報 
　　北京電王占元李純陳光逺三督軍近向政府要求四欵如左一停止湖南戰事二撤換激起湖南事變之傳良佐三改善現内閣 
四整理倪嗣冲部下之軍隊（二十二日） 
　　漢口電湖南討伐軍總司令王汝賢二十日來漢二十一日電致陸榮廷及入湘之廣西軍略謂桂省派赴湖南四川之軍如能速即撤回本司令可負責任保證平和調停不然惟有遵奉中央命令辦理而己云云（二十二日） 
　　廣東電陳督軍對惠州獨立之張天驥己决討伐先派劉志陸率帶步兵五營砲兵一連拔隊赴惠復派方聲濤率同步兵二營砲兵一連馳往惠州會同劉志陸討伐（二十二日） 
　　東京電俄都電云俄國臨時政府於十四日布告解散第四議會（二十二日） 
　　以上東方通信社電 
　　東京電憲政會在大阪開大會該會總裁加藤氏力行攻擊寺内内閣之對華外交謂現内閣標榜對華不赴涉主義暗中大加干涉改正關稅一事即其結果致日本受大損失承諾各種借欵及供給兵器不過援助北方幣制借欵目下亦宜中止云云又引鄭家屯事件謂以是而言親善實背於親善之意義所謂親善者乃手段非目的也云云（二十二日） 
　　共同通信社電 
戰電 
　　俄京電急進黨等現反對遷都莫斯科此事將由臨時國會决之臨時國會定今日在俄京開會政府仍在準備遷移主要行政部事宜國務總理克倫斯基氏宣稱遷都事不欲急行擬從容爲之波爾士報探悉政府擬於十一月上旬移往莫斯科各工廠與陸軍學校等均己開始遷移（二十日） 
　　俄京電克倫斯基氏己赴前敵（不注日） 
　　倫敦電公報云今晚有敵飛船六七艘攻擊英倫東北二郡稍入内地但未猛施攻擊在各地點抛擲炸彈倫敦區域内亦落下數枚（十九日） 
　　倫敦電公報昨日敵飛船襲擊一役英人死者二十七人傷者五十三人房屋與商店稍受損失（二十日） 
　　華盛頓電公報云美國運送船安蒂爾斯號（六八七八噸）回國之際於十七日在歐洲戰區爲一未出現之敵潛艇所沉船中載人一百六十七名溺斃者六十七名船中之陸海軍官均遇救 
（二十日） 
　　瑞典京城電新内閣己宣誓嚴守中立自由黨佔　　社會黨佔四席以愛登任首相希爾勃任外交大臣白蘭汀博士任財政大臣（十九日） 
　　巴黎電衆議院開會時共和黨議員某氏抨擊政府對待内外之政策社會黨議員某氏起而贊助之總理班勃凡氏出席作答宣布政府處境之困難及重申作戰目的謂政府决計非至恢復亞爾薩斯勞蘭之日斷不休戰繼又言及英法今日提携作戰之密切法政府從未存單獨媾和之意協約國通力合作定爲無敵云云衆議院後以三百六十八票對九十五票通過贊助政府案 
要聞一 
[里加灣俄德海戰情形]  
　　文滙報載路透電社十九日俄京電云俄國海軍參謀部宣布里加灣大戰詳情如下敵艦二十艘内有載重二千七百嚬之戰艦兩艘於星期二夜駛入里加灣次晨九時方在穿越月海峽南面之水道時爲維登瞭望臺發見俄海軍大將巴基希洛氏所統之海軍分隊泊於月海峽東都之九　斯太者即出迎戰以巡洋艦巴揚號爲統將旗艦以魚雷艇居許以戰　格拉達林號與斯拉伐號居後敵艦於九時三十分砲轟俄魚雷艇諸艇旋於敵軍前退走俄海軍分隊自海峽駛出列成戰線自維登燈堪起至月島附近韋倫燈塔止旣近敵軍巴揚號爲敵潛艇發魚雷所擊未被中十時三十分俄艦與敵接戰巴基希洛氏將軍因敵軍勢盛且有援軍駛抵故乃且戰且走退入月海峽之内部戰艦斯拉伐號爲殿水線下受重創旋沉於月海峽口之深處其餘諸艦則先駛入矣敵軍一部分尾後追擊砲轟月島及維登之排炮而使失回擊力繼乃毁之俄艦亦略爲敵軍砲所損敵軍於是乃入九華斯太泊船所之南部月海峽内之俄巡洋艦瑪加羅夫大將號及砲船驅逐艦多艘星期二日澈夜保護達哥島哇塞爾島月島間之柯薩口該境敵軍一部分計砲船兩艘魚雷艇數艘駛入月海峽北面之門户砲轟哇塞爾島與月島間之海堤同時且有敵飛機以炸彈擲擊九華斯太港與俄艦未有效果晨問雙方飛機曾交戰數次敵戰艦於日間游擊達哥島函南與南面海濱且有掃雷船多艘在達哥島附近盡役甚忙敵軍艦之布置約略如下（一）在太吉拉區境者有巡洋戰艦毛哥號及愷撒式戰艦兩艘魚雷艇與掃雷艇六十艘潛艇三艘（二）在沙洛海峽與柯薩口西者有魚雷艇及掃雷船等各二十艘（三）在里加灣者有柯尼格式戰艦二三艘輕巡艦六艘潛艇二艘魚雷艇等多艘（四）在芬蘭灣口者有愷撒式戰艦三艘故德海軍與戰者爲第三第四分隊全體大約第五分隊亦在其内不啻占德國海軍全數三分之二也星期三日敵艦駛入月海峽猛轟月島助以飛機哇塞爾島之俄軍乃爲敵軍所俘暴期四日戰局未變雙方魚雷艇曾在波羅的海各島境内交戰敵魚雷艇兩艘觸水雷炸沉是日齊泊林飛船出現於里加灣與芬蘭灣以炸彈擲擊配洛鎭死平民十人　艦將士是役始終勇戰未稍懈怠又二十日倫敦電云俄艦約二十艘今被困於月海峽處境甚危蓋該處水鄉而出入口甚狹所播水雷又有爲德人掃盡之虞淚羅的海俄艦隊之主軍確未與戰今以克朗斯太爲其根據地或將設法援救被困諸艦陸地戰事全現德軍擬占月島與否爲决蓋陸地砲臺旣有一部分被毁而海峽甚狹（寛六英里長十英里）敵軍艦砲力非陸地排砲所能及故德軍可藉軍艦砲火掩護由哇塞爾島以登大陸又十九日俄京電云海軍總長佛特里夫斯基將軍己往加入波羅的海艦隊聞德國柯尼格式無畏戰艦一艘之力比星期三日與戰之俄艦全部分猶强俄戰艦斯拉伐號之沉乃因受創過重不能與諸艦同退故自行沉没以期堵塞灣口海軍參謀總長聲稱德軍登哇塞爾島時俄潛艇因風濤險惡未能阻之又二十日俄京電云公報云俄軍爲優勢敵軍所迫己棄月島俄漁船發見敵人所布之水雷區域志在封閉由月海峽入里加灣之門户敵軍一而復在達哥島登陸足徵敵軍實欲覆滅防守該境之俄海軍又二十日倫敦電云德國公報云德軍己在達哥島登陸 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[芬蘭宣布共和及芬俄協約法案（東京通信）（心危）]  
　　俄國革命以來民主主義亦趨於極端純爲以前專制之反動目下聯立政府成立内部紛擾一時當可稍減惟對於芬蘭之獨立意見尚未一致然芬蘭共和宣言己見實行據此間所得消息云芬蘭共和制宣言己發表如下（一）官吏與大總統均隸屬於國會（二）大總統由國會投票選舉任期六年（或言五年）（三）大總統舉期日定於一月十五十六兩日（四）若大總統選舉無結果時更於二月十五十六兩日再選（五）大總統於每年召集國會更於認爲必要時得召集臨時國會（六）大總統於平時統率芬蘭軍隊（七）凡與俄國有關係之問題大總統取决於閣員會議（八）大總統有任免閣員之權（九）芬蘭軍之動員由閣員會議議决後由大總統宣布之（十）本法案實施後變更千七百七十七年八月二十一日之施政程式 
　　芬俄協約法案大要如下（一）芬蘭仍爲俄之保護國惟芬蘭得恢復其固有之憲法及政府與俄之政權立法分立（二）軍事及講和問題準據俄國之法律雙方有同等之義務以擁護兩方之利益此外問題則由芬蘭自决（三）在芬蘭之俄軍與芬蘭有同等之權利但須依芬蘭之法律及芬蘭官吏之援助得徵發營舍輸送船舶馬匹等（四）芬蘭對於師俄國金庫或國立銀行之設置苟不抵觸芬蘭法律則無異議（五）芬蘭人有兵役義務軍隊依立法規定之於戰時於同一統率之下與俄軍共同動作（六）關於要塞及港灣之建築須得俄國政府承認芬蘭軍隊以擁護祖國爲目的得以援助俄國國家 
[西南事尚待陸使覆電]  
　　自陸榮廷第二次來電以後政府以閣議之結果電復陸氏迄今數日陸氏尚未有第三次電報到京故雖妥協問題似己絶望面猶未斷然决裂據聞政府方面自陸氏之電以外尚接有在粤某氏之私人電報謂如與陸氏磋商留傅良佐之任亦未始不可惟北兵退出湖南一層則陸氏之意似有不可更變之勢政府之意則以赴湘之兵出動己久且抵湘之兵數亦多事勢上絶不能允似乎近日之爭點卽在此也致政府覆陸氏之電言人人殊據昨日某處消息則謂大總統之意陸之第二電突與從前之主張大異該電是否由陸親擬抑由其部下代署尚未詳其究竟此際必須以再詢該電之眞僞爲要是以己由大總統名義致電陸巡閱使俟得詳覆一切再行酌奪其電内容首問陸氏第二電之主張何與從前大異次詢陸氏是否有調和之誠意並謂陸氏若果有調和之誠意勿得固執己見以操同室之戈且反覆陳說棄和言戰之危及國家非愛國者所忍出此但零陵方面旣己獨立誓必從事討伐以全中央威信更謂李開侁不久卽當回京陸之眞意如何俟李氏到京自知詳細僅以眞僞莫辨之電報决之恐有錯誤也云云大約破裂與否將俟陸氏再有覆電以後矣 
[熊希齡請築埝禦水災]  
　　日前熊督辦秉三親自到津向各災區視察適值各租界有築埝挑水之舉熊氏以南市一帶商民生命財產爲數不資擬照日本工程師規定辦法尅日興工業經商明曹兼省長並呈請大總統鑒核其原呈云竊希齡奉命籌辦工賑於本月八日至津適值英法日三國租界議定各於所管租借地築埝挑水中國南市一帶轄境正與日界接壤該國松平總領事擬借用我之南馬路以南經路爲基礎於海光寺自南而北築一長埝我之南市商民以財產關係亦具禀曹兼省長請欵興日本合辦希齡當以南馬路東西各地方同屬國民未便稍有歧視並以主權土地關係亦未便顧惜經費致起他日轇轕特與曹兼省長再三商榷請於中國撥欵自築與日本松平總領事商定由日界海光寺接境均由中國自備工料興築長埝直至西門隄止概照日本工程師規定辦法雖將來工費稍巨然以南市年收捐稅至十餘萬財產至千餘萬之多輕重比較此欵實不可省况此項長埝保存並足備明年水患之用曹兼省長意見相同己飭警務處長楊以德會商日本松平總領事趕辦工料刻日興工所有經費均由本處陸續撥發謹將辦理情形附日本租界地圖及商民禀摺呈請鈞座鑒核施行飭遵謹呈 
[教育廳長與經費問題]  
　　各省教育廳長受任以後所以遲遲出京者實因經費問題之未定近日政府通電各省對於教育廳之經費己有規定故各廳長己將聯翩出京矣而各廳長之中其赴任最早爲山東黑龍江兩省廳長前日即己首途直隸之王章祜則於昨日成行至浙江江西河南各省廳長則皆有二十外出京之說即至遲亦不逾月杪江蘇教育廳長陳潤霖自受任以後仍自居湖南原籍並未至京聞陳氏前日來電並有辭職之請教育部覆電不允所請並勸其從速到京安徽之盧殿臣原係江蘇省公署教育科長近己交卸來京與部中接洽一切大約出京之期亦必不逺並聞盧氏亦有一電致湘勸陳廳長從速入京對於江蘇之事有所接洽廣東教育廳長爲符鼎升氏在未受任命以前曾由奉天高等師範校長孫鍾武聘爲該校教務主任符氏己先赴奉天大約必俟大局解决始行赴任云 
　　各省教育廳業己發表多日昨教育部將各該廳之組織及經費依各省教育行政之繁簡分爲大中小三項兹特列表於左大省九計直隸奉天江蘇四川浙江廣東山東湖北河南廳長月俸四百元公費二百元科長三員月俸共五百六十元科員九員月俸共五百四十元視學六員月俸共六百元僱員無定數月俸共一百八十元僕役月薪共八十元雜費每月共四百四十元每月統計三千元又調查費每年四千元合計每年四萬元中省八計江西湖南陜西山西吉林福建安徽雲南廳長月俸四百元公費一百五十元科長三員月俸共五百二十元科員七員月俸共四百四十元視學五員月俸共五百元雂員無定額月俸共一百四十元僕役月薪共六十元雜費每月共四百元每月統計二千六百一十元又調查費每年三千六百八十元合計每年三萬五千元小省五計黑龍江甘肅貴州廣西新疆廳長月俸四百元公費一百元科長三員月俸共三百八十元科員六員月俸共三百八十元視學四員月俸共四百元僱員月俸共一百二十元僕役月薪共一百五十元雜費每月共三百八十元每月統計年三萬元 
[北京荷美兵士之衝突]  
前日（十六）夜十一時半左右北京東城船板胡同突發生荷蘭兵（約三十名）與美兵（約十餘名）衝突之惡劇聞兹事之起原係由荷蘭兵在范子平胡同第二號妓館内狎游適美兵亦來尋歡彼此皆沈醉如泥以致互相口角荷蘭失依仗人多威嚇美兵美兵見勢不敵 
遂避之於八寳胡同美兵集會所當有荷蘭兵二名從後尾追闖入集會所砸毁門窗大肆威風美兵乘隙逃出奔入船板胡同天和順酒館急報於該處美兵以備荷蘭兵來襲該酒館主人急閉門息燈以避騷亂至十二時頃果有荷蘭兵約三十名手持木棍至天和順門首喝令開門館主人不應荷蘭兵遂砸門入内彼時樓上之美兵即以洋瓶及磚瓦酬之紛下如雨門外之荷蘭兵亦隱於牆角以謀抵抗其勢汹汹如臨大敵美兵約十名逃出逃出酒館卽伏在鎭江胡同口外以待荷蘭兵經過突出追襲乘隙即行歸營荷蘭兵失算被擊亦即他遁附近之中國警察署當即遮斷交通以備萬一美使館接報後卽派憲兵約二十名赴該處彈壓荷使館亦派兵百名警護八寳胡同一帶直至十七日午前一時半始漸歸平靜 
[湘南戰况之鄂聞]  
　　湘南戰事自傅良佐之眞電報告收復衡山縣城後此數日間戰情若何鮮有所聞頃據鄂省軍界消息南軍於衡山失利之際桂省援軍前部己開抵衡適王子春督軍電京主張調和免致南北破裂馮總統因有電令傅良佐轉飭前敵暫停進攻以待商榷於是十二三四等日戰事遂爲停頓蓋南軍於挫折之餘須待援師北軍旣未進攻因亦自取守勢兩方乃儼成停戰之局嗣因中央與陸榮廷協議仍難妥洽十五日傅良佐又令王汝勤進攻而第二十師三十九旅亦開到衡山聞自十五至十七此三日間南軍因得援軍戰鬭力殊强盛又以熟悉地勢之故屢次出奇制勝北軍遂連戰失敗雖衡山縣大仍爲北軍所據然於衡山之北傷亡軍士不少據聞傅良佐十六七日來電告急乞援曾有某營於攻奪衡山遇伏大敗之報懇祈於續派援軍中須支配山砲隊一全營刻王督又調北軍第六混成旅附屬之補充十三團全團步兵及該旅山砲全營於十八日開拔赴湘聞該砲營須直趨前敵助戰戰事奇緊於兹可見而不利於北軍亦昭昭矣 
　　湘軍改編爲國軍之議本傳良佐留滯鄂省時術誘湘軍各將校之語兹聞陳復初之第二師果由傳良佐電准陸軍部改編爲直轄陸軍部之第十七師此舉雖爲鼓勵湘軍計然其實由於二師駐在湘西之第三旅（陳嘉猷所部）確有響應第一師之舉在永豐臨敵之朱澤黄四旅態度亦難測傅良佐焦急無策乃以改編國軍以爲挽回之計至湘西獨立地點現在確己證明者爲辰州沅州及常德上游之洪江等處陳嘉猷所部業有一團至衡恊助南軍作戰現傅良佐之續請中央再派兩師援軍者蓋以戰線日漸擴大而粤桂軍又接踵而來實非多軍不能應付也傅良佐又以南軍形勢險阻山嶺崎嶇北軍攻擊匪易特請中央派飛機隊入湘助戰以資偵察業經陸軍部照准昨己有飛機三架由京漢車運鄂轉武岳車前往矣 
　　北軍收復衡山縣己見官電兹有自戰地來之湘人所述稍異姑照錄之十一日林修梅軍與王汝勤軍戰於衡山縣北之大估嶺林軍多係新兵不諳戰術甫交綏即失利退至石橋舖石塘舖一帶適陳嘉猷派兵一團前來助林王軍攻擊時林軍主守王軍砲攻未有效力詎衡山知事王某膽怯素未見過戰事以林軍退敗石橋舖距衡城只二十餘里倘再敗必與自己身家性命有關因借輸運軍食爲名隨帶衞隊一排潛向常寗逃去此下午四時事衡民聞知事逃咸以此必林軍戰敗登時秩序大亂男女老少蜂擁逃出守城軍無法攔阻至夜城内幾爲一空城外附近居民遂亦隨之携資紛逃且議論紛紜謂有北軍大至守城司令孫某亦無識之徒旋亦捲欵向永州逃去林修梅聞報當與參謀等籌商派後路預備隊兩連悄回衡城安撫人民接濟軍食乃未幾各戰地官兵因謡傳衡城失守恐有北兵包抄腹背受敵於是紛紛請退林見軍心己動只得下令緩緩退却至衡縣城前一帶村莊露營防禦此夜十句鐘事也是夜林親帶衞隊入城察看見四門大開烟火無聞當令護從等及前派預備兩連點查糧食器械除錢糧外器械無缺林以北軍漸逼漸近空守無益乃着兩連守城物俱搬徙十二日早北軍見林軍退却分三面夾攻林軍亦嚴陣以待酣戰數小時林軍因子彈不濟始稍退却林氏傅諭繞城而走退至萱洲舖（距城約十餘里）紮營其左側翼至勺婁山紥營北軍初見衡城無兵（守城兩連亦隨隊退却）恐係空城計亦不敢遽入先開砲向城中轟擊果係空城始派兵一營分四門入己一空如洗王汝勤亦以空城居之無益若林有伏兵必至四面受敵飭令均紥營城外當委其參謀羅某爲知事出示曉諭安民十、 
三日早王軍據探報林軍約一旅分左右翼一向衡縣左側紫蓋峰前進一向右側湖水一帶進發萱洲舖正面火線一帶防禦甚爲周密王氏聞報亦分兩翼前往防禦復派步兵一團在縣城後充援隊正面衡縣前之火線不過兩營之譜聞十三日林軍正面力攻王軍傷百餘人己退至衡縣之後宿營衡縣居兩軍之中仍爲空城云云此爲某君離衡時所見之情形以後則無所知 
[湘中消息]  
　　湘南軍隊近有業己停戰之謡且謂抵拒寳慶獨立軍之朱澤黄旅長己被其部下戕害湘鄉縣城業己獨立等語兹經詳細調查上述各事均不確實衡山方面之王汝勤旅長删日尚有電來報告戰况朱旅長亦於删日有呈文來省謂軍心極爲固結云云惟湘西獨立消息則甚爲確實至湘西鎭守使田應詔辰沅道尹張學濟曾否與周則范等取一致行動則刻下尚難探悉 
　　此次軍事因運送需人曾勒令各公所派人充役頃聞湘潭有巨紳黄某曾在該縣之黄蜂寺附近辦一錳鑛所雇工人不下數百此次派人輸送遂勒令黄某出長夫六十名黄某無可如何祗得就礦工中撥六十人前往詎數日以後忽有信來謂此六十人己多擊請即派人前赴戰地認領屍首云云此六十鑛工之家人聞此消息紛紛往黄宅哭鬧要求賠人黄某無計可施一面暫行匿避一面託人請求縣知事爲之援助此亦可謂城門失火殃及池魚者矣 
傅督軍以此次湘南獨立惟第二師能與國軍一致行動應即改爲正式國軍以昭激勸刻己呈由陸軍部電覆核准於日昨訓令該師陳復初師長遵照其文云案准陸軍部元電開蒸電悉第二師改第十七師以陳復初爲師長准卽呈請公布請先飭遵照等因准此除照會湘南總副司令查照外合行令仰該師長即便轉飭所屬一體遵照 
[粤垣議防瓊南]  
　　陳督軍以各屬軍隊日來抽調出發地方防務不免空虚除飭高雷欽廉各鎭道督飭所部嚴密戒備外兹以瓊崖各屬祗駐警軍五營其扼要地點均由振武軍分頭把守於瓊防佈置殊欠週妥特電道尹梁邁親行來省面授機宜飭即會同黄鎭守使妥爲辦理又自應瑞建康兩艦昨由鼓浪嶼啓碇開赴瓊南後當道己密派雷艦追蹤查探頃聞最近謀報以該兩艦等刻因瓊南洋面浪大業己駛赴陵水灣與榆林港口距離僅數十里晝夜不離爐火預備展輪他適請派得力兵艦馳往鎭攝等情當道據報昨己商由程總長酌派飛鷹兵艦開往瓊海游弋藉以偵察舉動又聞軍政府現以龍濟光莫擎宇己率兵離汕用意殊難懸測特召集海軍總長程璧光總司令林葆懌代理陸軍總長許崇智滇軍第四師長方聲濤以及參軍參議等重要職員會議孫文謂現在軍政府成立一月有餘陳軍長在惠州所招軍隊尚未滿額又未訓練滇軍第三師一則韶關防守緊要二則須出發援湘今龍濟光莫擎宇立心不測究以何策平之方聲濤與林葆懌同時發言願率所部滅此朝食直攻閩浙孫壯之程璧光起言龍濟光所部兵不滿萬莫擎宇所屬僅三千人龍軍向未訓練毫無軍學智識必不能戰卽戰亦何能爲我滇軍兵精體壯且久經慣戰之士不戰則己戰必勝也惟軍政府寄居廣州在人本無爾我之見在我有主客之分俟 
 
 

Page 7

 
 
余商准陳督軍舜卿並電陸使即下動員令從事征討衆皆鼓掌遂散會 
[粤省滇桂軍有發生意見說]  
　　鎗斃賀鑫常案 
　　日來粤局危急乃忽傳滇桂二軍又忽生意見其故則由於團附賀鑫常被殺兹據某粤報載稱贛人賀鑫常陸軍軍官學校畢業學員也二次革命時從林虎爲衞隊隊長去歳護國軍興又從林爲第六軍管理處長旋經李烈鈞調充某軍中校團附因爲某忌遂於本年四月間藉詞撤換林虎以賀才可用且係舊屬曾經効命疆場功勞卓著此次出師援湘係任爲駐詔辦事委員而某心懷猜忌致函阻止謂賀爲南雄兵變案内撤差之人（賀係以品性不甚純良數字撤差當南雄兵變時賀到北京考陸軍大學尚未回粤）與某軍官長不睦請勿派委致生枝節林爲維持大局起見不肯與其爲難復改派爲樂昌辦事委員賀於是以某横加干涉將某事跡控諸當道某於本月十二日上午八時竟在省垣於賀寄居之三府前印花稅分處將其逮捕綁赴雲南會館之辦事處林虎聞信即派員往警廳查明屬實旋委副官長鄒礪鋒持函逕赴某處聲明賀爲彼部委員縱有不法行爲應由最高級軍事機關依法裁判詎某面答己將賀某殺斃等語嗣賀之同學諸人於十三日在東校場荒山覓得賀屍報請警察驗明頭部左額傷口極大額骨折破聞賀之同鄉己於本月十五日在江西會館開全體大會議决公請當道從嚴懲辦 
　　此事發生後張開儒師長與林虎司令均有呈報到省陳督軍對於此事如何處置尚未有消息兹先將張林兩呈錄后張開儒呈督軍文云爲呈報事案據本師第五旅第三十一團長楊其體報稱團長奉令捕拿前在南雄嗾使軍隊變亂本團在逃團附賀鑫常一案正查辦間復據探員報稱該逃犯賀鑫常於近日内又來南雄運動舊部軍隊圖謀叛變現己運動成熟約期舉事等情當由團長派員率隊前往圍拿詎該賀鑫常知事洩漏先行逃跑隨將被惑士兵二十八名緝獲訊供究辦所有在逃前團附賀鑫常實係此案主動要犯應請通令嚴拿重辦勿任漏網等情據此當經通令緝拿在案兹於本日（十二日）在三府前地方將該犯緝獲到部據供被拿在逃此願未遂心實未甘復於七月二十三日潛往南雄秘密運動軍隊以圖再舉不料被楊團長其禮先期偵破密拿乃是夜逃入省城躱避兹被緝獲所供是實等情查該賀鑫常失次作亂罪不容誅謹依據陸軍戒嚴令將該犯賀鑫常即日鎗斃以肅軍法除次省長外理各呈請鈞署查核謹呈廣東督軍陳林虎呈督軍文云爲呈報事竊司令本部委員賀鑫常前充滇軍第三師中校團副嗣張師長開儒以該員品性不甚純良於本年四月間將其撤換查該員本係司令舊屬於二次革命及去歳擁護共和時均從司令効命疆場此次出發援湘經委爲駐韶辦事委員而張師長心懷猜忌來函阻止謂該員係南雄兵變案内撤差之人與滇軍官長不睦請勿派委致生枝節司令爲維持大局起見不肯與其爲難係將該員改派樂昌不意本月十二日上午八時該師長竟在省垣於該員寄居之三府前印花稅分處將其逮捕綁赴雲南會館之該師辦事處當即派員前往警廳詢問據云屬實旋復委令副官鄒礪鋒持函逕赴該師駐省辦事處聲明該員爲本部委員縱有不法行爲應由最高級軍事機關依法裁判詎該師長面答謂因昨接楊團長緊急報告己將該員拿獲鎗斃等語查該員在滇軍解職己久現充本旅委員無論有若何不法情事均應由司令呈請鈞憲核辦始足以清權限今該師長於省會衆目昭彰之所竟敢將本部委員違法逮捕秘密鎗斃似此横行無忌擾亂秩序若不嚴加懲處何以維持大局而警效尤合將詳細情形備文呈報腎核備案謹呈廣東督軍陳陸軍混成旅司令林虎呈 
[日宗教家遊濟（懷瑾）]  
　　日本四大高僧之一宗演禪師法號洪巖此次來華考查佛教狀况游覽古刹名蹟由東三省至北京復由天津至青島於十六號晚自青島來濟日本正副領事欵讌於商埠領事署先期邀高等檢察廳長梅擷芸前河南汝陽道尹夏溥齋會晤因兩君於佛學夙有研究者也席間除駐濟日領外有日本衆議員某君住濟日僧三人梅夏兩君詢宗演行蹤據云伊曾至歐美兩次中土則係初來此次在北京謁馮大總統頗蒙優待馮於宗教頗具信仰之忱到濟住一日即赴泰山曲阜由開徐路至汴梁復至洛陽嵩縣游龍門少林寺等處蓋大師素習禪宗達摩爲吾華禪宗初祖而少林寺則面壁九年之地也次日午前登千佛山遊大明湖午後至第二虹橋夏君處偕至者爲日本勳爵二條君陸軍步兵大佐小泉君圓覺寺執事長大野番田孤寒君由李性甫君爲之通譯大師首言濟南風景之佳而明湖秋色尤明瑟可喜復叩千佛山造像之年代並云名勝之區佛法衰歇而千佛山廟宇亦頗荒頽深爲可惜繼叩夏君以山東歷來佛教狀况社會對於宗教觀念如何有無名僧復云深望將來中日兩國爲宗教上之提携夏君告以山東佛教六朝時頗盛未久即衰明末海印大師（卽憨山）住錫勞山宗風因之略振後遂寂然中國佛教自來南盛於北而山東較之燕趙晋魏尤爲不競此由地理歷史上之關係蓋山東爲孔孟之居歷代以來佛儒之門户甚嚴齊魯之間固不容異教發展也至於一般普通人民對於佛教信仰者頗衆但均係粗淺迷信思想而緇衣者流則未有造詣深奥者年來上流社會中頗有從哲學進而研究内典者爲數雖寥寥然大半爲好學深思之士亦可謂佛學胚胎之樂觀也禪師復云佛儒立教雖别其體無二渠之首導師卽深於儒者不知夏君之意云何復詢夏君以將來振興佛教之法夏君云佛儒門户己是過去事此種觀念己完全消泯鄙人於佛學實從研究儒書而來至將來佛學之發達與否此尚難言倘用粗淺之法廣收泛攪則不識不知者於佛學二字絶無關係雖多亦奚以爲若以高深之學理相貺實不勝大願鄙人與和尚雖非素識但再接光儀深信爲道德淵宏之士胸中所藴相質之點頗多亟欲詳乞印證惜和尚不克久住耳夏君言畢禪師復爲夏君作達摩像揮毫縱横轉瞬立就上題廓然無我四字神采飛動栩栩欲活儼然老頭陀對梁武時也書法亦極古拙雅淡之致大師每有言動勳爵某君卽筆之於册末後倩諸城王君心奎奏琴一彈琵琶兩闋宮羽吟然舉座讚賞四時半旅濟日人約請禪師在商埠演講遂興辭而去至商埠登講席日本男婦老幼環集瞻仰座爲之塞七點散會聞所講者大致爲宗教於國家於社會之關係及其利益而歸宿於信實不欺語極易解雖無玄文奥義而使聽之者印入心脾圓音落落久而益朗知其所養者深矣十八日早車赴泰安 
[徐州軍隊之調查]  
　　徐州自變亂以後軍隊更調繁忙迄無確切之調查兹從各方面探記如下陸軍第七師第二十五團部駐督辦公署第一營營部駐城隍廟一三兩連駐東關車站第四連駐紀功園第二營駐城南奎山第三營駐督辦公署第二十八團第二營駐南關補充第一團第一營駐城西敬安集第二營駐城東北獅子庵第三營駐西鄉梁家寨補充機關槍連騎兵第七團第一營砲一營砲第五連重砲第九連工程營以上均駐東關車站砲三營駐督辦公署輜重營第一連駐道尹公署第二連駐督辦公署第三連駐紀功園憲兵連馬衞隊一連步衞隊一連均駐督辦公署陸軍第十五師第二十九團團部駐城南雲龍書院第一營駐柳泉車站第五十七團第一營駐齊魯公所第三營駐雲龍山砲一營一連駐河南會館機關鎗連駐南關鐵佛寺騎兵連駐禹王廟新編安武軍第三路第一營駐文廟第二營駐鎭署第五營駐王公祠 
[南京快信]  
　　李督擬派顧問謝傳安白堅武赴鄂贛與王陳兩督接洽調停時局辦法 
　　贛實業廳長夏同龢教育廳長許壽裳昨過寗乘輪赴贛新任 
　　蘇高等審判廳長有更調朱獻文消息 
齊省長由津來電二十日未及動身改二十二日南下 
　　省署訓令所屬省議會改選辦法以縣自治區爲初選區以五道區爲複選區初選事務所統限本月内遵章成立 
　　教育部爲注重課業起見特咨省署責成各校長各教員因事曠課應規定補講方法 
　　寗垣普育堂收留孀婦有經過三十年以上者經省署查明己呈請政府褒揚 
　　優級師範生朱兆芝上條陳預防螟蟲傷禾辦法兪代省長頗爲嘉許 
　　政治研究所昨日（二十一）假紅紙廊江蘇公立法政專門學校講堂舉行考試（九時）代省長親至校中試驗試題計分兩科一主要科一普通科聞此一百數十人中計取七八十名分爲三等甲等每名奬洋三十二元乙等十八元丙等十二元取列前茅者有實行任用之希望乙丙等僅供差遣至丙等以下則無大希望矣揭曉約在下月上旬云 
地方通信 
[蘇州]  
　　日本實業參觀團到蘇日信州製絲實業團團長撻口秀雄偕同副團長伊原法學士率領團員前來我國遊歷曾由農商部通電保護并飭商會照料該團員共計二十四人己於十月十九日由寗乘車來蘇先至間門馬路東洋堂由該堂主日人備茶點招待後即雇馬車至盤門日租界駐蘇日本領事署報到後即在該處日商旅館休息須俟次日再赴各處參觀云 
　　緝私統部遷移兩浙緝私統領司令部辦公處本駐蘇城在城内金獅巷兹經蔡竹賢統領以本統領職司浙東浙西緝私事務蘇城詎離海口過逺而所部各營大率分紥於江浙交界各縣地方適遇事故呼應諸多不靈其司令部辦公處自應另擇相當適中地點以期便捷兹己擇定寳山縣境之大定地方設立辦公處當即詳報浙運司財政部鹽務署查核日内即當遷移矣 
[松江]  
　　搶親案揑報盜刦北鄉小崑山李文才家於前晚被盜行刦報縣請勘等情己誌昨報兹悉李文才係股肱山人與現己獲案之某甲本係兒女親家今日經劉承審員傳訊後據供某甲是晚本擬往搶文才之女與其子完姻旋因文才之女深匿不見爰將所備傢具乘勢搬回以爲要挾地步訊之文才亦稱與某甲己締姻親云云劉承審因兩造均有不合己一律判押候辦矣 
　　教育會改選職員本月二十一號午後一時松江市教育會假座市公所開大會改選職員到會者共五十三人由前會長葉瑞鍾報告開會宗旨後當即散票選舉結果懷其德得三十二票當選爲正會長王希祥得三十票張善鈞得二十一票各當選爲副會長繼散評議員票計選出葉瑞鍾等二十七人選舉揭曉後經會員提議限止非會員投票辦法議决嗣後不涉學務之人不許參與投票如本係學務中人而尚未入會者則予以選舉權而免其被選舉權以示限制而免爭執 
　　調查費匀派辦法改選第二届省議員手續業己由縣委任二十四市鄉自治委員先行調查選民資格所有調查經費由縣令知各該員按各該市鄉人口數匀派每一人口己計佔銀洋二釐三毫五絲七忽其令文云案照本届省議會選舉各市鄉辦理選舉調查應需經費於本月十六日開會集議除前岡柘林漕涇天馬山張澤山陽白沃等鄉未到外當由到會自治委員公共討論議定籌撥銀洋九百六十元作爲選舉調查之費以各市鄉最近調查之人口數爲標準均匀分派兹經核計全縣人口共四十萬六千九百四十六人每一人口應佔銀洋二釐三毫五絲七忽除將選舉調查經費列表附發外爲此訓令該員卽便查照表列該市鄉應得之數備狀具領以資辦理云云又調查日期現定十月二十五日開始十一月十日告竣松江市自治委員朱子受則因事辭去調查主任兼職己由縣另委朱叙蕃爲調查主任矣 
[無錫]  
　　勸募振欵楊知事近委追租所委員孫稚青代爲勸募順直水災賑欵孫委員逐日勸賑業由市正董薛南溟允籌二千元先行墊繳一千元商會孫蔡二會長召集各業議董會員開議後亦允勸籌三千元昨日孫委員又赴新世界游戲場經理相商演劇助賑議定所得之資悉數充賑又商會會董華藝三素長寫梅兹特自願畫梅花百幀以所得潤資悉捐作賑此外尚有邑紳唐郛鄭近接京電知災情奇重北地天寒轉瞬冬令災民無衣無食勢必相率塡入溝壑除卽慨助鉅欵外並向親友募得躉欵購辦棉衣棉褲數萬套並定製小包麫粉若干萬於日昨赴滬携同其姪唐肇農不日搭輪押同棉衣糧食親赴津地躬自散放 
　　中行長易人無錫中國銀行行長吳引之任職甫經半載素日辦理行務擘畫一切俱甚合法對於各商家感情亦甚浹洽近聞吳行長凶改辦上海租界運消食鹽事宜不能兼顧己向北京總管理處提出辭職書當蒙批准即改調鎭江分行王姓行長來錫接替 
[揚州]  
　　商會墊欵問題揚州紳商界前以復辟風潮發生之際駐揚定武軍蠢蠢欲動當經官紳會議由商會先行墊洋四千元護送出境應議欵由鹽稅項下撥還刻聞鹽務署來文謂該軍純爲保護劉前使來揚與公家無涉昨張使己轉知商會未知商會將如何應付也 
　　軍人與輪局衝突湖海水巡團第二營第一連長喬壽山率帶兵士由清來揚將乘戴生昌小輪赴寗購票時語言不合致起衝突由該局報告官廳經憲兵戴連長派兵當場拘押因該兵士等挾帶食鹽一包故解往緝私統部未議若何辦理也 
　　嘉興又現鬧荒風潮嘉興感永白各莊鄉民來縣告荒將二堂公案公椅搗毁後經張知事電省派委汪濂朱綸二委員蒞禾會縣覆勘等情己誌前報兹於二十一日上午十時許鍾埭新豐兩區各莊鄉民亦相率偕來續遞荒呈而張知事以前日鄉民鬧荒事出後深恐再有農民入内吵鬧遂諭令守衞門崗警士日後如有鄉民續來遞呈可即阻攔代收狀詞故是日該兩區鄉民來縣告荒時均被警士阻住不得入内衆鄉民聲稱汝等並非收發收後恐不繳呈知事因此各持劣稻定欲入内將狀詞面繳收發處頓時人聲鼎沸愈聚愈衆孰料縣署警隊不知理論反以鄉民持蠻無可勸慰竟將手持之鎗猛擊鄉人甚且以木柄鐵尺於人叢中亂擊致鄉民被擊受傷多人最可憐者有六十餘歳之鍾姓老嫗亦被擊重傷而感七下五莊鄉民鍾余仁等三人受傷尤重幸經第二分所警佐柳易播聞信率領警士來縣彈壓並竭力勸諭鄉民而自治委員陸效卿等亦聞信亦至見各警士正持械向鄉人猛擊遂向前阻止並勸慰各鄉民始息其受傷諸人由引七區自治委員沈宏爕各畀洋一元又由葉煥章給與麝香膏藥各一方使其同和人扶持以歸一面勸諭各鄉民謂災歉辦法當由吾等請求知事詳省免賦始各散去旋於下午三時各區自治委員曁汪朱二委員在縣署會議報災辦法財政廳委員汪濂以所勘之稻固多全白無收惟所報災情在四成餘恐於國課上大受影響應請諸君將前所報成式核減各自治委員以嘉邑連遭荒歉農民向多隱忍今歳災情重大斷不能再行減折請顧念民艱據情呈報母使各農民挺而走險云云雙方磋商良久仍無結果而散 
[安慶]  
　　參議員之赴京皖省鹽時參議員現經倪督軍黄省長會同派定王揖唐光雲京寗繼恭吳文瀚陳光普等五名聞王君等己於日前來皖請倪黄二公發給證書一俟領到即當聯袂赴京 
　　省議會之籌備省議會議員第二届選舉業經黄省長奉准部電飭屬籌辦己誌前報頃黄省長復委員組織選舉事務所該所陸設於署内以便督率趕速舉辦經費亦己飭由財政廳先撥一千元以資應用 
[江西]  
　　新實業廳之預備贛省新實業廳長夏同和先派張濬來贛佈置一切昨己抵省寓中華旅館當即晋謁軍民兩長並請戚省長指定設廳之處以便從事布置戚省長即傳諭警察廳長閻恩榮南昌知事金華祝會同引看各公產並無相當房屋後至百花洲奉直會館内容寛展尚稱合用且閻廳長又爲該會會長當允通融暫租爲該廳辦公地點聞張向在陸軍部任事帶有陸軍部執法司司長施爾常致陳督軍函己於謁見時當面呈遞督軍詢及夏廳長行期張答以一二日後即可到省並開張係廳長舊好將來爲廳内之總務科長云　 
　　財政廳近聞贛省前財政廳長羅这稷在任時兩次所募短期公債均由廳内附設之公債股辦理並未另外關支惟紙張筆墨及刷債票等費共用四千元此費爲預算上所未有日前張廳長特呈請財政部核示現奉部令准其編造計算書作正開支張廳長又以羅前廳長任内呈保之稅差存記各員内多毫無經驗者日昨特繕具清摺呈請財政部一律取消 
雜評一 
[四要求與四要求（一子）]  
　　陳譚程李電京之四要求政府己拒絶之矣王李陳三督之四要求政府將何以應付夫王李陳之四要求意固在調和南北之爭非若陳譚程李之四要求意在與政府爲難也故王李陳之要求必較陳譚程李之要求爲和平然而考其内容恐亦未必盡能依從者要求中之最要一條爲内閣問題陳譚程李之對於内閣則直言之曰罷段王李陳之對於内閣則婉言之曰改善改善兩字之意甚含混中央果能從而改善之乎是故外電所言而信則此開戰後之關和第一聲必又將大費周章矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[公廨傳訊不註册德人四誌]  
　　公共工部局總巡捕房在公共公廨呈控僑居虹口靶子路六十八號門牌之德國人喬其新納克不將姓名職業報請註册等情經關讞員與英卓副領事兩次傳訊論候會商堂論定於昨晨宣佈詳情己誌前報昨晨届期至九句半鐘仍由關卓兩君升座樓上刑庭捕房代表牛門律師與被告喬其新納克均到堂候示喬卽投案聲辯數語遂由英領卓君宣佈西文堂論甚長而關君則於華文案由單上簽判數語被告聞悉中西官所下堂論後復向堂上辯論數語遂即退下 
[敵僑註册分所成立]  
　　松滬檢查總所爲便利德奥僑民起見特在華界設立註册分所業己通告週知兹悉該分所現己組織完備實行開辦分所辦事各員仍由各機關酌派其譯員一係郭姓一係敖姓輪流值日曾理云 
[發還暫寄德華銀行之現欵]  
　　上海總商會前據同豐順康兩莊報告以德華銀行查封時伊等有暫寄該行之欵未及領出同被封存迭經轉函交涉公署請爲核給薩交涉員以該欵是否暫寄能否給領應俟電部核示等情曾誌前報兹悉薩交涉員昨始奉到外交部令開華商同豐順康兩莊請領寄放德華銀行各欵如果查明確係暫時寄放之欵其性質自舉存欵稍有區别應准照數發還等因薩交涉員除函致中國銀行查照辦理外並卽函復總商會轉知該二莊前往具領 
[日本總領事回國省親]  
　　駐滬日總領事有吉明君定今晨起程回國省視父病其離任期内由副領事某君代理公務 
[田資民赴奉放賑]  
　　京直奉水災籌賑事務所自開辦以來所募欵項爲數己多是以該所副主任田資民君擬自備資斧前往奉天一帶實地調查從事散放業己商允正主任盧護軍使先期電報張督軍請爲届期接洽派員指引並轉飭所屬長官一體妥爲保護兹田君己將滬事部署妥貼訂於二十三日（即今日）會同所中職員乘招商局商輪起程往奉視察災狀散放急賑 
[濟生會駐津辦事員之報告]  
　　上海中國濟生會昨日接到駐津辦事員余桂笙十月十六號報告内開八月二十五日（夏曆）來函附來慶豐益號滙票一紙計洋一千元己敬謹聆悉該欵一千元亦己收來歸入道勝收本會之户此間蒙陳君映渠捐洋二千元亦於昨日歸入道勝葛沽鹹水沽等處己托孫君仲英代邀妥實熱心義務之友帶錢及糧食出發一面籌劃將救出之災民或就近安置或救出之後歸入各租界中之留養院容再詳陳南窪一帶現聞亦有應需急賑及冬賑者前晚與熊公道及現在辦法略有改變不論何處本會盡力去做如有不敷之處由渠撥欵接濟以期急救即外縣共計一百零五縣内中災重者有七十五縣之多一律電知各該知事會同地方公正紳士儘力速籌應需欵項照撥一面派熱心公正之委員按舊制每府一人查察辦法是否實濟如此即各處皆可同時舉辦天氣將寒勢難再延各處各辦以一人總其成其法相善昨日北京會議弟因閱來函俟二十六日（夏曆）集議後再行電聞以尊處代表與議云云雖熊公面勸赴會並云己接貴會上海來電派駐津辦事員赴京接洽故堅邀同往弟因未見尊處電示未敢擅主候至昨日晨八時半鐘接到艷電仍未提及適弟行内亦有事須弟赴京是以於九時二十分趁車到京下午一時赴會以簡人名義旁聽將會議情形另紙附陳（中略）今日下午一時北京開會己托同鄉唐慕潮君以個人名義前往旁聽矣捐册一俟收到當盡力勸募餘容後述 
[軍警戒備益嚴]  
　　本埠華界防務平日固未嘗稍懈兹聞護軍使近接陸軍部來電以川湘等處現己發生軍事探報黨人於各重要區域希圖響應應即嚴密防範等因故軍警兩界之防備於昨日起益加嚴密云 
[水警嚴防水盜]  
　　駐滬水警第三分署長王壽良以浦江王家渡對岸之鰻鯉嘴及夏家嘴長橋港一帶均爲水盜巢穴商船被刦時有所聞查該處俗名長十八浦面甚闊兩岸並無村舍故盜匪往往聚集該處沿灘之草叢内俟至黑夜遇有民船經過即持械搶刧值此秋末冬初正盜賊蠢動之際爰於昨日調派師船四艘以二艘於漲潮之時由王家渡開駛往西經關港至塘口爲止再以二艘於落潮時由塘口開回以衞航商云 
[石路小錢莊被盜搶刦]  
　　昨日傍晚有身穿短衣之盜匪五人突至公共租界福建路（即石路）福州路（卽四馬路）附近六百八十二號門牌運大國記錢莊内由兩匪出示手鎗嚇禁聲張刦取賬檯上所置鈔票現洋五百九十四元小洋八百餘角逃逸臨行時向空開放手槍兩響携贓往南而去旋經事主報告老閘捕房立飭中西包探往拿無蹤該探等遂向事主詢明各盜年貌服式回訴捕頭轉禀麥總巡通飭各捕房中西包探一體留心侦緝 
[丹陽縣引渡要犯]  
　　丹陽人朱嘉泰因在原籍犯有命盜等案逃至滬上匿居公共租界經丹陽縣知事偵悉派警來滬報請新閘捕房恊同中西包探將朱拘獲解奉公共公廨論着押候丹陽縣知事備文錄供呈廨再核在案昨晨復由捕房解究據丹陽來警李廷芳持文投案禀明被告曾在北鄉糾搶請予移提歸案經中西官察閱來文會判朱嘉泰准交李警帶回歸案訊辦 
[結黨聯盟之干涉]  
　　淞滬警察廳長徐國樑訪悉有前在閘北第四區警署當警察之天津人張鳳來近仍托足滬上結黨聯盟行動乖謬當卽派員秘密調查知張在閘北倪家橋朱家橋等處開堂放票廣收黨徒己有百餘人之多是以密令偵緝隊隊員傅明業會同四區王巡官前往姚家石橋某號門牌其姘婦姚陸氏家中將張拘獲當場在室詳細搜查尚無違禁證物當向水巡隊借用小輪一艘將張解至滬南大碼頭起岸解回廳署由徐廳長發科審訊之下以其廣收徒黨行爲不端姑念未獲證據從寛遞回天津原籍聞不日即當派員押解云 
[牯嶺路暗殺案之小結束]  
　　新閘牯嶺路十七號門牌大源鹽棧經理所雇之鮑效卿被人謀斃後即經捕房將跡涉嫌疑之梁金川董大顧正山（即阿四）聽差程元沈聽意等拘解公共公廨迭經訊供收押在案昨晨由廨復訊據屍屬代表律師上堂聲稱此案發生後因顧正山與董大均跡涉嫌疑在押日久應請交保俾便調查眞相中西官判梁金川程元沈聽意三人從寛開釋顧董二人各交二百元人洋並保聽候查明再行傅訊 
[請免麫粉照費之失望]  
　　上海總商會日前電呈農商部請將行銷國外機製麵粉全免照費業己接奉部批照錄如下據電己悉當經咨行財政部稅務處核辦兹准財政部復稱麫粉運銷外洋准予免稅僅令每包繳納照費本係部處特定通融之案本年八月上海商會以歐戰未息金融恐慌要求免繳照費以維銷路復經本部准將原納照費每包核減二角批飭遵照是政府於麫粉商人己屬格外體恤况機製麫粉行運内地時向係免徵稅釐本年部中於麫粉所需麥料又經核准暫免徵稅在粉商成本實己減輕母庸再事要求所請全免照費一節礙難照准業經本部咨商稅務處同意咨請查照辦理等因合行批示抑即轉知遵照此批 
[殖邊銀行尚無開兌確期]  
　　上海殖邊銀行債主聯合會昨接北京殖邊銀行許總理來函云敬復者頃奉來函備悉一是滬行自前行長徐承庶舞彝營私釀成停兌風潮之後本處即行改組並派員來滬清理各項帳目分别債權債務以期恢復舊觀而免商困一載以來蓋猶此志即英於本年八月被推權代總理職務後亦本此目的以爲進行現正在多方籌畫期早見諸實行兹奉函述困難各節益深惶愧此後自當格外趕辦以副諸君督促之意開兌確期此時尚未敢遽定也目前一切尚望鑒諒爲幸 
[違背租界烟禁之查究]  
　　公共租界内各烟膏店於本年陽曆三月三十一號奉工部局諭繳銷執照停止營業迄己半載有餘惟美租界天潼路元芳路等處之己閉烟膏店及其他店舖住宅仍有陽奉隂違從大連灣等處私運波斯紅土來滬煎膏售賣者事經英美總巡訪悉業己飭知該管捕房查拿究辦以爲故違禁令者之炯戒云 
[查獲私運進口之烟土]  
　　前日招商局圖南輪船進口海關扦員上船查驗貨物見一華人帶有皮箱二隻形頗慌張令其出匙啓視在該箱之夾底内搜出煙土大小二十八塊計重八斤四兩當即帶回海關報告威稅務司飭將此人解送檢察廳訊辦土存海關銷熾 
[兩路仍准自發免票]  
　　滬寗滬杭甬鐵路前奉部頒公用乘車證取消長期免票業將本年分兩路免票停止印刷遵奉分别開單呈部核發車證以資辦公乃自新章施行以後各路請發車證手續旣屬繁重張數又復增多且有種種困難隨時發生各路局長遂有會同呈請更訂章程之舉交通部有鑒於此經電飭准予變通以後遇發免票仍暫由各路自行簽給俟公用乘車證改章後再行照章辦理滬寗滬杭甬兩路自前月一號起業己照舊簽發本路免票通飭各站遵照兹悉兩路昨奉部電關於從前部發公用乘車證仍一體遵用此後不再由部發給車證仍飭兩路照舊自行塡用免票以昭直捷免票數目須按季開單彚報一次俾備考查等因聞己通飭洋總管及車務處分飭遵辦云 
[鐵路局長因公北上]  
　　滬寗滬杭甬鐵路任局長前以兩路要公必須親自入京請示一切曾電奉交通部核准己誌前報兹悉任局長以津浦路被水淹斷一時尚難通車己於昨日（卽二十二日）改由海道由滬乘輪赴津轉奉到京所遺兩路局務暫委總務處科長代拆代行業經電部照准云 
[鄉民反對檢查棉花六誌]  
　　上海縣沈知事以浦東各鄉花販反對棉花檢查局查驗濕花一事業己頒發布告並派催徵吏分投傳諭得以和平解决惟嗣後對於查驗事宜須變通辦理當令沈局長將前次所打之樣花於烘見成色之後分别發給各販户責令迅行攤晒惟該局查驗規則均係奉部核准施行未便擅改以後如查獲眞正濕花有意在市混售者一經烘見水色仍須解署聽候照章科罰云云 
　　南市各花行昨日門莊收價又漲一元計三十八元行家因抛與紗廠之花訂定陸續交貨自停秤四天無貨可交是以放盤收貨而鄉人携花投行出進者甚爲擁擠又聞南市各花行以棉花檢查局因查驗手續不良致起罷市風潮行家因之大受影響聞有二十八家花行擬不受檢查局之檢查與之脫離關係鄉人携花投行出售者母庸檢查員檢查倘有濕花等弊由行家自向花販交接退還 
[南北救火會開會類誌]  
　　上海第四區救火會主任潘雲章以自肇家浜塡平退建房屋放寛馬路以後大東門彩衣街果子巷太平街一帶原有之自來水太平請頭因馬路翻高龍頭低陷遇警出水殊多不便亟宜重行翻高且該區界内地龍頭尚少擬再添裝爰於前晚七時邀齊袁誦堯凌森甫鮑松柏等各分所領袖並該區全體會員開會討論辦法嗣經議决添裝大號太平龍頭七個擇要裝置並悉砌舊有龍頭添購汽車一輛改裝救火器械車以上共需銀二千數百金聞由各領袖擔任勸募想不難舉辦也 
　　閘北二段救火會地處適中每逢火警各會員均踴躍赴救成績卓著自民國元年接辦以來疊將所有器具改革除現有汽車三輛外現擬定購價值萬餘金之抽水機車一輛期臻完善昨日爲歡迎會長曁新董事之期下午二時如名譽會長謝蘅牕正會長陶子敢陳炳謙竇耀庭會董戴運來姬覺彌薛文泰甘爐初金芝山洪峨卿陳賢卿沈佩蘭陳維翰尹蠢夫等旣隊長徐少當虞廷愷羅子惠及各會員先後到會首由隊長徐少棠會長竇耀庭致歡迎詞繼由謝會長答詞並討論會務進行當場由會長謝蘅牕等慨助鉅欵以爲定購機車之基金並由會薫戴運來認往定購俾得早觀厥成散會時己鐘鳴五下矣 
[再誌浦東各校聯合運動之預備]  
　　浦東洋涇塘橋高行陸行一市三鄉公私立各學校組織聯合運動會己迭誌本報兹悉該會各職員於前日午後一時假塘工善後局開會集議進行方法公推學務委員陸仲超爲主席會長潘作臣亦列席與各職員討論一切所有各項事務由各職員分别擔任聞開會日期定於十一月四號云 
[比賽足球之結果]  
　　前日適值星期嘉興體育會教員史君牽同該會足球部部員特搭火車來滬與公共體育場球隊作友誼之比賽自下午一時四十分開始運動至三時二十分止上半時嘉隊勝一球下半時公共體育場連擊進嘉隊三球其結果爲三與一之比較云 
[紹興七邑同鄉會複選職員]  
　　旅滬紹興七邑同鄉會日前假浙紹會館開第七届週年紀念並改選議員己紀前報兹悉該同鄉會以今届議員旣己選定自應復選總董董事議長等職員故特訂於昨日舉行各議員均於午後二時許陸續到會互相推選至一時餘始行檢票揭曉田時霖當選爲總董魏清濤徐乾麟裴雲鄉田資民宋漢章許默齋何秋士周岷源爲董事杜亞泉爲正議長曹慕管爲副議長胡熙生孫鐵卿胡格生爲審查員何長庚田祈源王鞠如陳樂庭蔣福昌李菊亭何日埮魏鴻文陳茂恒羅坤庠陳繼武魏頌周嚴爾梅吳成和田永祥胡純薌邵仲耀蔣泉茂戚純芳馮仲鄉何丹書袁芸生吳善卿何元增沈晋鏞李濟生趙漱薌田五豐陶梅生壽孝天施載春趙文煥周子慶孫廷煥兪達夫杜家坤等爲議員復選畢卽振鈴散會 
[旅滬太倉同鄉會開會紀事]  
　　旅滬太倉同鄉會於二十一日午後二句鐘仍假邑廟萃莠堂開秋季大會先由副會長吳挹峯報告正會長洪伯言現己赴浙將回任鎭海縣篆故會長一席勢難兼顧擬於下次開會另行公舉次由顧仁甫報告代墊重建劉河老浮橋欵約五百元除三百元向劉河鄉公所催繳外餘洋當場由項張顧維四君認繳過割次由項惠卿張綸鄉提議以劉河新浮橋勢將傾圯佔計修理費約千元該欵仍由滬劉各認一半項君首認二百元餘歸各同鄉勸募衆皆贊成次由朱浩生報告同鄉李頌韓力辭同鄉會月報編輯一席並將辭職函交出而吳君以李君才德兼優熱心桑梓編輯一席非李君莫屬遂商請書記楊炳史卽日備函敦請李君擔任斯職議至此爲時己晚遂散會 
[督促選派選舉調查員]  
　　江蘇省公署昨訓令上海縣公署文云前准部電籌備省議會第二届選舉事宜業經江庚兩電分行各該縣遵照辦理在案查選舉法第二十三條初選監督應就本管區域内分派調查委員按照選舉資格調查合格者造具選舉人名册等語現距法定呈送選舉人名册日期己迫此項調查委員亟應分區派定合亟令仰該縣知事查照辦理如尚未派定應從速分派其己經派定者即將該委員姓名呈報選舉關係重要各該知事有監督之責對於調查員務宜妥愼選派以免别滋流弊是爲至要至此項調查表式及辦事細則卽由該縣自製並即知照此令 
[油價逐漸增漲]  
　　滬南油市因牛莊大連山東等各產地來貨甚稀加之山東各縣發現水災各榨油廠停止工作故無貨裝出近日采菽堂薈之處各貨開盤逐步增漲計近兩天内牛莊豆油每擔漲起銀一兩其餘小簍如萊陽膠州青口各種豆油亦漲起銀八錢昨日行家向號家開售者多家以近日沙船輪船無貨運到手中底貨不肯輕開故采菽堂各種豆油祗開出一百零五件下午接青口來電謂水勢雖有退象各鄉仍未能運貨至青油廠尚未工作一時無貨裝運來滬云云該業得此電告手中稍有存貨者更奇貨可居而牛莊大連等處雖有運來產出較少查往年每至中秋新黄豆上市之際豆油市價必稍鬆動今反增漲實出意外云 
[北貨漲價之原因]  
　　各項北貨以直魯兩省出產最多近日新貨正在上市如紅黑棗胡桃瓜子等新貨多己上市今庚貨身甚次而價反增漲現在客帮銷路頗極踴躍本街銷場亦屬不少近日胡桃每擔驟漲二兩因有俄商大批收買運往外洋之故又以津埠西湖東湖兩處同產胡桃之區均己被水冲損魯省雖有運來爲數無多據該業中人云今年各貨來源旣少市價有增無減故營業較往年稍遜云 
[煙酒辦事處更易處長]  
　　全國烟酒事務署駐滬辦事處處長史久龍現己奉令免職由財政部另行薦任姚梓芳爲該處處長兹姚處長己來滬視事除詳報受事日期外復函致滬上各機關及南北商會等一體查照矣 
[增加緝拿逃弁之賞格]  
　　上南川緝私隊長張占忠曾緝獲盜犯張茂堂旋被脫逃經蔡統領勒限嚴緝後該隊長即情虚逃避兹蔡統領因恐該隊長日久逺颺特再加賞四百元無論軍民人等如獲到張占忠賞洋八百元知風報信賞洋四百元並呈請江浙安徽督軍等轉令所屬一體通緝以免漏網 
[新兵由滬往閩]  
　　閩省所招第五批新兵二百餘名暫宿於南市滬軍營操場帳蓬内兹悉招兵委員己將該新兵於前晚送至基隆丸商船駛往福州編練 
[剷除營壘枯草]  
　　高昌廟砲隊營之城牆上枯草叢雜諸多不便故昨由該營王營長飭派各士兵一律剷割以壯軍威 
[走失男孩續誌]  
　　十八日上午小南門内朝陽横路十號門牌住户江北人王如林（前誤爲陸姓）之四歳男孩名小福子忽在門首失蹤四尋無着連日孩之父母萬分惶急憶及舊曆八月二十五日午前有前曾同居今在小南門外大街薈萃樓門首贊設油炸檜攤之徽州人張姓至伊庽領孩同至某處午膳歷五六時甫歸兹又不見頗爲懷疑當於前日午後由王姓夫婦同往詰問張諉爲不知後因迫令同往詢問張遂領引至南碼頭青龍橋一帶繞行仍不指明實在地點王更疑惑囑令同赴縣公署控訴適值星期停辦公事拒却不理乃改投一區三分駐所聲訴經宋警佐略詰一過張仍推諉諭令暫留候翌日解送總廳司法科訊明實在再行核辦 
[尋獲被拐爲娼之女子]  
　　高郵人某甲生有一女現年十七歳名小二子於今春忽失所在甲各處找尋無着乃投武進縣公署禀求飭緝奉派法警帶同甲查拿在案日前該警在上海西南鄉閔行鎭鴇婦愛寳所開之花烟間内尋獲向之根究來歷據稱有陳和尚即陳杏生及張和尚等介紹到此爲娼曾取去洋數十元等語於是該警報告該鎭第一區地方警局飭派長警將一千人拘送警察事務所前日由司法科員訊供之下判將該鴇愛寳並陳張及小二子等分别收押一面着來警回去取到武進縣正式公文呈驗明確方准將在押各人帶去歸案訊究 
[拐匪理當嚴辦]  
　　馬夫張榮林綽號一料焦曾與現己在押之拐匪王德明女子金銀珠等串拐新閘路居人姜倍卿之女姜阿二奚順金之女奚阿娥及大通路趙王氏之女趙阿巧孟納拉路婁姓女子婁愛寳至客棧内奸宿後帶往南京奉天等處販賣由探將姜奚趙三女提滬解奉公共公廨訊判分别交其家屬領回張榮林押候帶同王德明質究在案昨由捕房將張王兩犯併解公廨質究先由中西包探上堂禀明前情並稱婁女現在奉天日本租界霞雲閣妓院内尚未提滬等語卽據趙女供稱伊與婁愛寳被王德明等於八月七號誘至客棧内奸污後遂於次晨逼乘火車赴寗轉赴奉天被賣爲娼是實堂上得供向張王兩犯詰問一過擬將張榮林等解送獲軍使署按例懲辦張聞諭號哭呼寃據稱該女等實係王德明與在逃之王寳寳等誘至客棧内奸宿次晨囑我伴送該女等至滬寧車站此事與我無甚關係求宥經王肇之　讞商之英白副領事判張榮林押西牢五年王德明雖己判揮尚不足以敵 
 
 

Page 11

 
 
其摹判候函請婦孺救濟會設法將女子婁愛實　滬再行核辦 
[火車搭客在途病殁]  
　　前日下午五時四十分寗滬火車抵站四等車内有搭客海州人胡金華於車過鎭江時患病身死屍體帶來上海候查傳屍屬到來認領收殮 
[成衣店幸未燎原]  
　　閘北永盛里陳文炳成衣店樓上前晚十二時不戒於火當由崗警隣居等帮同救熄僅焚燬蚊帳被褥事後經四區警署飭傅該店主到案訊明斥釋 
[日暉橋畔之呼救聲]  
　　前晚有一毛姓鄉人背負包裹一個於七點鐘左右行至日暉橋鐵路附近突來盜匪二人從背後追來强行刦奪該鄉人情急喊救幸由駐紥兵工廠内之步兵三十八團所派巡緝隊巡哨而至聞聲往拿該匪等卽行逃逸致未拿獲旋爲馬團長所悉以南車站沿路線至龍華一帶地甚荒野每夜應派軍隊沿路梭巡保衞行旅昨經飭令所部三營每夜各派官兵輪流荷鎗出巡以期綏靖地方云 
[輪船上破獲拐案]  
　　婦孺救濟會調查員倪善昌偵探王緯文昨在太古公司開往汕頭等處之安徽輪船統艙内查獲拐匪曹永祥及被拐之十五歳江西女子王冬香一口當卽拘送地檢廳請爲訊辦 
[拆白黨打架]  
　　拆白黨汪子和與同類名錢選者因彼此在外調戲婦女起釁結成不解之仇前晚汪糾合李永生周子林張福興等前往滬城勸業場尋仇適與錢選在該場三層樓上彼此會面將錢扭住凶毆錢見勢不佳亦招呼同黨上前互相扭毆打成數堆當由巡警到來將汪子和李永生周子林張福興並錢選一併拘獲餘均四散該警卽將汪等拘入一區二分駐所由王金山警佐訊得均非安分之徒諭飭分别押候核辦 
[命案不能成立]  
　江北人夏根屢偕妻于氏同投法公堂控稱兒子學成於七月十二夜出外購物行經顧大墜子門口不知何故被顧扭住兇毆致被毆傷下體小便不通回家後延至十六日身死當由民人等至城内地方應鳴寃惟因事出租界拒却不理及至次日回家詎屍體己由捕房報堂收殮故此具詞案下求請伸雪旋經派探張掌福將行兇之顧大墜子顧小文及理髮匠吳阿毛蘇榮法隣居張九拘案訊據顧稱與學成素識是晚學成前來與民人等戲龍略爲互毆有之實未將伊下體毆傷係是病斃求察吳阿毛蘇榮法供十四日夏夫婦請我等前往醫治痧症見學成實患瘍瘰痧己奄奄一息不及施救故未給榮並非下體有病又據七十號二百十九號兩華捕禀稱捕頭因天氣炎熱該屍穢氣薰蒸攸關衞生故報請輔元堂給棺收殮中西官以原告所控證據不足遂判將案註銷顧等一併開釋 
[餘欵撥助善舉]  
　　沙遜洋行收租人前至法公堂控房客生大號主某甲虧欠租洋若干元棄店逃逸判將生財拍賣備抵在案昨由捕房禀稱今將生大拍去除去房租尚有餘銀求請核示中西官判交紅十字會充作善舉 
[掘墳盜棺之牽涉]  
　　陸裕丹在公共公廨指控地保辛允蘭與陸老順陳關金沈錫福等串掘祖墳盜去屍棺案内之關係人張少雲昨由捕房拘解公㿍經中西官略詰一過判張交五百元人洋並保候訂期集訊 
[扭控晙使行兇]  
　　住居江灣鎭之南通人高五坤前日扭馬寳林至六區一分所控稱馬爲民人親戚係是清帮匪徒前曾屢次借去洋二十餘元因畏其强横不敢索討日前又來硬借適手頭無錢善言回絶詎馬今日唆使其同黨趙東升持刀來家尋釁行兇致被戳傷頭面而逸是以扭馬到案請爲究辦昨由錢署員將爲解送司法科候補提趙東升併案嚴懲 
[保衞團查獲疑犯]  
　　寳山縣金二團彭浦鄉保衞團前晚出巡查獲形迹可疑之吳時卿王阿如二名於身畔檢獲小刀油燭等物詰其住址行蹤支吾以對昨解四區警署押候訊究 
[要求減輕保銀之效果]  
　　德昶顏料號指控大豐永雜糧號夥李僑臣串同號主張禹門將假棧單騙抵巨欵逃逸業經捕房將李拘解公共公廨訊諭交保嗣因無保收押在案昨晨由廨復訊李延律師到堂代表要求減輕交保數月原告亦由律師到堂代表請追中西官判李改交五百元人洋並保候再訊辦 
[父女仍得完聚]  
　　寗波人馮錦生昨投法公堂控稱女兒阿菊於十二歳時由羅尚清爲媒許配原籍陳姚氏之幼子寛如爲養媳詎至十五歳姚氏私將女兒逼嫁於伊之長子金渭爲妻並未向商人通知後於上年三月間姚氏以找尋商人爲由將女兒帶來上海先住客棧内旋向女兒僞稱汝父我己探問明白因犯事己被官廳槍斃等語後又將女兒帶至菜市街恒豐里一百二十三號門牌婦人阿大處暫居强逼爲娼嗣因恐被商人得悉又抵押於阿大言明每月包洋八元改名銘卿直至今日始有朋友遇見報知商人前往認領始悉前情故具控案下惟陳姚氏逃匿寗波地方求請關提訊究阿菊禀詞與伊父相同詰之婦人阿大稱阿菊於去年由姚氏領來婦人處抵押言明每月包洋八元並有身契爲憑請察質之羅尚清稱陳姚氏前在商人處帮傭因伊有二子均未娶媳故倩我與馮錦生之女兒爲媒許與幼子寛如爲妻因阿菊之母早亡故於幼時帶去養媳詎至年届及笄姚氏逼嫁與伊長子金渭爲妻亦未通知商人餘不知情中西讞員判阿菊交伊父領去陳姚氏逼媳爲娼罪己成立遂給發堂諭着原告自赴寗波地方官廳具控阿大羅尚清無干一併省釋 
[烟具被警搜去]  
　　向在邑廟羣玉樓附近開設古玩店之畢阿根素有烟癮每日在店設燈私吸昨午畢父畢桂銓向伊子索錢不遂大起衝突當由巡警上前干涉將阿根拘獲擬送警局阿根情虚恐警到店洩查烟證乃出五元鈔票一紙賄給該警請勿到店檢查該警大爲詫異立入該店將烟證抄獲連同賄洋並畢父子解送一區二分駐所由王警佐略詰之下着送上海地方檢察廳究辦 
[褲腰内搜出海虎絨]  
　　海門人張維春前夜行經浦東爛泥渡地方形色倉皇爲三區崗警鄭玉芝等所見扭住搜查當在張褲腰内搜出海虎絨二塊帶至警署經解警正訊據張稱現住新閘橋堍關老虎灶此項海虎絨係在途中向不識姓名之人買下計洋一元九角自知來路不明故藏匿腰間帶回洋涇家内等語判張暫行交保着將買物之人找尋來署以憑究辦 
[何苦一再出醜]  
　　陸樹堂投法公堂控稱髮妻王氏於本年六月間被奚炳福拐逃無蹤並被妻子捲去金飾衣服等物至今始將奚尋獲扭控案下惟妻子不知被奚藏匿何處求請訊究奚炳福供原告曾於本年九月十四號亦在案下具控民人拐妻惟民人每日貼給原告洋五角故與伊妻姘識後因民人不願再貼故此被控奉判證據不足將案註銷不料此次又至案下誣控民人實無拐逃伊妻情事求請究誣中西讞員判陸不應誣控着罰洋十元充公奚無干開釋 
[混用鉛質小銀圓]  
　　粤人陳有生昨至美租界南潯路二十號門牌戴茂潭店内混用鉛質小洋當被察破鳴捕將陳連同僞小洋拘入捕房經捕頭略詰一過諭飭押候解廨請示 
[搶取小孩手鐲]  
　　無賴陶國才昨在虹口小菜場欔取行路婦人丁戴氏所携二歳小孩才寳臂上之銀鐲一隻圖逃適被包探張盛全查見卽將人贓帶入捕房押候解送公堂請辦 
[監禁攔路攫物之流氓]  
流氓陳小狗前日在新閘重慶路搶取老婦周陳氏金耳環圖逃由捕帮同追獲昨解公共公廨經中西官訊實判陳押西牢半年贓交原告領回 
[婦人圖銷竊贓之敗露]  
　　住居法租界之安徽婦人王李氏前日混入新開幕之先施公司内竊取值洋八元之羅緞八碼携回圖銷被法捕房華捕查悉帶入捕房禀明捕頭轉送公共捕房昨解公廨請究經中西官訊實判氏押女所四月贓交該公司用人嚴裕良領回 
[攫物並無憑證]  
　　崇明人葛阿二因被粤婦馮李氏指控在南京路攫取金挖耳由捕拘押昨解公共公廨請究經中西官訊供無憑判將被告開釋雜評二 
[軍警戒備加嚴（步陶）]  
　　川湘事急而滬上之戒備因以益嚴在當道之意或虚滬地有人起而響應川湘也然而以事實論今日之滬地較之辛亥與元二年之滬地固不相同即以視洪憲時代之西南戰爭期内亦微有别一則黨人之重要者大半散之他處而各有所謀其留滯滬上者一時未必卽有若何激切之動作一則川與湘所縣之目的旣各有所專注斯影響之及於他處者自難遽歸一致惟是滬地爲五方難處之區平居無事借黨人名義以騷擾地方者尚所在多有矧復有川湘警訊以爲之鼓動安必官場所虚者之不小有徵信然而此等不計利害不籌全局以聊作紛　一時之希冀者其歸結亦徒以苦我小民耳於時局其奚以補我知眞正以政見爲前題之黨人必不出此也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[天津災民登高說] [  觀欽]  
　　值江楓之變色當籬菊之弄姿續齊諧之故事效汝南之避災登高之風景不殊登高之趣味互異游客之登高以寄雅興災民之登高以避洪流游客之登高言笑宴宴災民之登高待哺嗷嗷同是三秋佳節苦樂不均爲言重九良辰菀枯互異菊糕萸酒在游客固大快其襟懷魚釜塵甑在災民實不勝其痛苦也當夫馮夷肆虐河伯爲災旣扶老以携幼將去濕而就乾或登屋梁之上月落參横或登牆壁之顚風淒露濕或登危樓恨巫支祈之跋扈或登絶島效魯濱孫之漂流或登土邱而側目慘矣室家或登古塔而傷心悲哉鈴鐸風雨滿城不侍催租而收興瘡痍徧地奚能登閣並賦詩紇干　頭之雀凍死可虞莊周轍下之鮒哀呼不免滋可傷也啜其泣矣嗟乎揷茱萸而無地徒吟摩詰之詩采薇蕨以爲糧竟學夷齊之餓無限傷心將成恒景家中之鷄犬不堪回首試聽天津橋畔之子規所望五陵華胄四姓豪宗因登臨寄興之堪娛念蕩析離居之可憫撤黄花之宴痛黄馘而輸財罷紅葉之吟發紅粟以助賑所費無幾施之者不過拔其一毛流澤孔長受之者實有同於再造用代數萬登高之災民告於一般登高之遊客倘以飢溺爲心幸母河漢斯語（五） 
家庭常識 
[食鹽療毒] 　　 
蝎常匿居壁中夜間多出外游宪覔小蟲爲食或至門窗桌椅牀榻等處人悞觸之必被其螫螫後麻痛令人不舒近世醫家皆以錏沎水又名淡輕三水ＡmmoniumＨydrate（ＮＨ４ＨＯ）敷之即愈其故因蝎之螫人乃將蟻酸質ＴotmioＡeid注入皮内錏沎水有毁滅酸性之功故敷之即愈也僕由是理推之食鹽或可解蟻酸之毒乃於前歳任職鹽城醫院夜半某甲叩門號泣不休謂被蝎螫乞藥京銓卽作實地試驗之想遂囑某甲用細鹽一撮水調敷於螫處包妥置入熱水内浸之以三十分鐘爲限彼即如法治之次早得回信僅浸十分鐘麻痛大減即全愈矣後又查閱本草食鹽項下亦詳及之以今證古尤爲的確按錏沎水非人人常備之藥患蝎螫者常在夜間又非就醫所能及用食鹽以代鯁沎水一則價廉一則便用深盼閱報諸君廣傳此方爲要（宿遷仁濟醫院嚴京銓）栩按錏沎水即安母尼亞水 
工業須知 
[麥桿製法（續昨）] [  村士]  
　　麥稈之漂白尚有一種稱爲野晒法者其法當麥類收穫之時在麥圃之一端安置火鉢以竹木數本造成圓錐形之屋頂而以麥束蔽其上使其穗向外方株向内方至上部全充塞時更以溼蓆被覆之次將硫黄投入火鉢自下方燻蒸七八時間漂白作用完成於是解開其堆曝乾於日光下而貯藏之此法省勞力與時間其利益特大 
　　（三）原理將麥稈浸於曹達液中則水分增加脂油鹼化可助漂白之作用後以硫黄所發生之亞硫酸氣體燔之則能分解稈中之色素使變爲無色間時可發揚其固有之色澤 
　　（四）製品麥稈以近於透明呈乳白色富於固有之光澤與彈力質欶而充分乾燥者爲優品（完） 
消閒集 
[秋蝶用漁洋秋柳韵] [  吳陵陳仲子]  
　　繁華勢散陪銷魂何事低飛到野門老圖穿花秋有影長堤逐絮夢無痕霏霏細雨尋關谷緩緩斜風送荻村嗟我輕狂猶故慈偏甘冷淡任人論 
　　身輕傅粉訝經霜欵欵蔆塘又藕塘莊叟驚寒應醒夢葛衣畏冷合藏箱籬邊獨立身如客草野共和螮作王遭遇休嫌太遲暮飛騰直上桂花坊 
　　天氣新凉衣錦衣翩翩公子是耶非花依籬落榮華晚洞在羅浮消息稀不是春駒善翔舞己如老鳳漸慵飛也知身世浮雲耳富貴場中願久違 
　　弱不禁風劇可憐迷離菊綻晚生烟紅添蓼岸輕於葉粉墜蓮房薄似綿舊夢桃源問何處斜陽楓樹醉連年休嗟命薄行將老晚節蘆花繞水邊 
集益錄 
[第五十四問] [  月鐘] 　　 
蠟燭蓋紅我國向用紫草自德國製有蓋紅顏料輸入中國以來取其色澤鮮明加蓋簡易隨地盛行五年前在海上顏料舖售價每盒不過六七角内地造紅燭者因價廉工節較用紫草勝加十倍於是皆用德國製者不用紫草向產紫草所在相形見絀漸漸消滅而德國製遂漲價至一元二角乃歐戰發生霎時漲至每盒五元彼造紅燭者非此不能適用只得勉强支撑迨今年七月而後漲價至每盒十四元業此者殊難下手欲想再用紫草此物早經消滅長此以往燭業生計必絶尚乞海内工業大家研究此種顏料如何製造如何使用一一公諸當世是亦工業之一助也 
長篇小說 
[社會小說貪嗔小史] [  常覺小蝶天虚我生合譯]  
　　第二十二章（一） 
　　船旣抵埠舵長自送納蘭登車且曰吾意頍欲留君居此顧航海事苦而汝年又少未習勞苦故不强汝所難今行矣願汝以後前途順適但五鎊之　　語未畢納蘭卽曰此實無須錢囊雖失但我衣袋中尚有餘資足敷車費唯感厚德不知何時以報言時汽笛己鳴航長始分手自去十步之外猶廻望納蘭納蘭亦目送之自念此生偃蹇天竟不許有一良友也然車己出站海邊風景一一飛捲而過遥見倫敦市廛納蘭親族業爲律師名倍生設事務所於林肯館遂往投之納蘭於倫敦爲初至一下車但覺人擁如潮直捲其身而出車站不復由己通衢之中車馬繹絡避且不及時時遇險幸納蘭機警善避否則早成虀粉矣納蘭至此腦幾爲胘向慕倫敦名今乃不審倫敦之人果何以能居此摩窟也納蘭夙居林野一旦至此但覺市廛鱗比街衢曲折舉足之間皆有障碍尤不知林肯館在於何所無己則以問之崗警警指曰自東徂北有高屋而西向者是也納蘭逺望但見高屋峻垣不見日脚竟無從辨其方向且屋宇亦皆一式無可辨認崗警無奈親送之登一電車并誡司機人令及林肯館時告之納蘭上車尚覺安適顧一下車則又茫然如墮塵海木立四望則身己在林肯館門外因不禁爽然自笑盤上樓梯三層尋得橡門一扇上鐫倍生之名但門方深閉納蘭乃不敢冒味叩門正躊躇間忽有孺子自隔室狂奔而出直撞於納蘭之懷納蘭初不備立仆而孺子乃轉怒曰咄汝竊兒東張西望欲盜吾家何物耶納蘭起自拂其麃襟曰恕我吾蓋覓倍生耳倍生律師在是乎孺子曰焉有是人三月前己他徙矣言時其人己奔出十步之外尚恐有人自後追之者納蘭尚欲有問顧己無及不禁愕然念所主張己盡歸失敗今茫茫此身將何歸哉且念且下樓而腹中奇餓顧又不敢遽入餐館蓋觸目所見類皆裝飾輝煌出入者盡以輿馬一餐之費殆非十磅不可而街車絡繹如梭震人耳鼓欲聾納蘭至此心目俱眩乃捨通衢而行僻巷則有酒帘出於簷際蓋咖啡室也納蘭念此間飲食當廉遂入市牛油咖啡之屬然亦費一先令矣爲值幾三倍於故鄉也腹旣果精神亦稍振而天色且垂幕倫敦堦沿皆以石築納蘭生平往來田間所履皆泥土其軟如綿至是足趾乃生熱痛幸己見小旅館鋪陳似尚清潔度其宿費當不甚昂因躑躅而前自念今夕之夜唯有暫寄於此間矣（未完） 
 
 

Page 15

 
 
   
 
 

Page 16

 
 
   
 
