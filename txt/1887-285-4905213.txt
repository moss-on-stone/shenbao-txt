# 1887 - 285 - 4905213

 

Page 1

 
 
[開印　二十四史　九通　資治通鑑　五種紀事本末　東華錄　預啓]  
　　本局所印圖書集成將即竣工現　印二十四史九通資治通鑦五種極是本末東華鋒紙張則務取潔白墨則悉用上等與石印之墨一類視現印制圖書集成同一光亮字樣又新而且大校對當格外精細務使一字無誤此種書印出行見士林中同聲讃歡視同拱璧至每書價值自當格外從廉且俟陸續出書時再行酌定藏書家如欲　求善本願少緩須臾必當有以報命也用特預為布知[  圖書集成印書局啓]  
[巧搭網珊出售告白] [  點石薺代啓]  
　　巧搭網珊於上年冬出書訂文四千篇均係名手窗作與石印諸文無一雷同早已不脛而走刻存書無多欲購者請至南北申昌及掃葉文瑞諸坊購取倘　主批拆請至大東門外郎家橋直街萬昌南貨店面議可也此佈 
[經藝文準告白] [  點石薺主人啓]  
　　經蓺之選視制蓺為尤難流傳既詳專作盖寡求精且備甚非易矣本薺上科印有經蓺淵海五千部巳消售無餘而同文之宏括亦　行於世然舉目無多巳爲舉業家所珍如此茲本薺特請龍門職志汪逸如先生主選政共得文二萬首請諸名宿新作者近萬首名家窗稿五千首家藏秘本五千首其篇聽之多既巳過淵海而超宏括詞經月且文無雷同縣之五都之市必貴洛陽之紙丹鉛於今秋潮落之日汗青在明春花信之辰海內多士翹盼以俟存書無多來購宜蚤 
[論豫賑之難]  
　　災祲久矣賑事多矣自晉地旱荒以後繼之以山東直隸之災東南各善士重救災恤隣之諠口募筆勸幾於不過餘力而歷觀辦賑諸君來函則災區尚無轉機賑事終難住手然東南財力巳盡則巧媳不能爲無米之炊若事廢半途功虧一簧則不特無以　災民之望亦無以充辦賑諸公之心欲另籌賑欵則勢又甚難比正無可奈何之時也而不意人力雖窮天心未轉河之南流復決於汴省鄭州境內上南聽屬石橋九堡黃河漫决水勢洶湧堤岸刷寬至三百餘丈裹頭尚未築成大溜直趨東南由朱仙鎮尉氏中牟一帶奔騰而下黑罔柳園下游河身日涸開陳汝三府各屬村落盡行漂沒鄭州以下正陽關以上灾爲最重水頭至正陽關者尚高丈餘數萬生靈忽焉同盡告災電報雜雜泴而來諸善士於此將何以處之耶水災之來非旱荒可比旱之爲患由漸而至富者可遷移壯者可轉從此而言賑猶可稍緩也水則不然其來也無定其出也無常水頭一至難有鄧氏銅山郭家金穴同歸於盡有幸而逃得性命者亦流難蕩析盡變哀鴻欲歸則無家欲耕則無田欲借貸則親朋同罹斯劫欲逃亡則道途衣食無所資壯者猶可苟延老稚則命在呼吸男子尚能謀食婦女則絕無生機言至此不禁涔涔涙下爲之擱筆者久之嗚呼天心仁愛何忽下此毒手歟此而賑之稍緩則索災黎於枯魚之肆耳何濟於事然於此時辦此賑吾又不禁爲辦賑諸君大費躊躇矣夫辦賑諸君以救災恤隣爲念無分畛域場力勸籌是亦義氣連雲誠心貫日然　賑之法雖一無遺策而輸捐之數則究苦無多且天氣漸寒北賑方急乃忽焉而欲南願心雖有餘其如力之不足何夫勸賑之事一鼓作氣再則衰三則竭自東賑以後近十年賑務未簹少停諸善士輸將之念恐不免衰而竭矣而欲立籌鉅欵賑此大災不綦難乎恭讀八月二十九日上諭河南鄭州漫口黃流奪溜南趨沿河居民遭此水厄困苦顛沛不知如何景象深宮慈　刻不去懷欽奉　慈禧端右康頤昭豫莊誠皇太后懿旨此次決口爲害甚鉅本月二十二日成字奏到後軫念吾民被災之慘忘寢減膳昕夕不安古帝王已飢已溺平時猶念切痌瘝矧當此其災洊至民不聊生每一念及憫惻之懷豈能言喻朕於宮中節省內努項下發去銀十萬兩交倪文蔚查明黃流經過被災各地方不分畛域核實散給欽此該大臣當仰體　聖慈宵肝焦勞加惠災黎之至意遴派妥幹多員分別確查迅速散給務期實心經理剔除弊端庶災區早沾一日之惠朝廷早紆一日之憂仍將辦理放賑情形沿途馳奏欽此等因知　聖主痌瘝在念胞與爲懷一聞偏災　洪恩立沛上行則下效人見　朝廷猶且節費以惠民因而上體　聖衷輸將踴躣當亦不乏其人且閱賑局來函盛杏蓀觀察首創捐廉三千兩墊借萬七千外廣撫吳清帥籌墊萬金即日匯去浙江許方伯等亦先墊萬金由元昌莊匯申黔撫潘偉帥以僻處未能代籌亦捐廉三千由百川通匯寄盛京將軍慶亦墊銀二千兩由號商匯至上海江夏復捐洋百元借墊銀六百兩合計數日以來集欵已不下四五萬金人雖不多銀已不少以救目前之急似尚足以敷衍然豫賑既開固非一時遂巳也水災之來既速於旱其退也或亦速於旱而黃河之水又與別水不同未必能一時遽消此時所急在食日後所急即在衣惟閱豫賑章程光緒四年連辦豫賑時賑欵至四十三萬之多今次之災尚未識與前次如何然數萬十數萬諒亦未能葳事則持久之道果安在乎或日災有緩急籌賑者當度其急者而救之鄭州之灾似急於順直宜分順直之賑以賑鄭然順直之賑欵亦未能有餘顧此失彼計亦未妥或日順直不少巨富之家如肯毀家紓難則一人一家之力儘足敷救以順直之賑貴之順直之巨富而以他處賑欵濟汴省之用似亦一策然賑當出於本人之願否不可以勉強也且執是說也汴省豈無巨富而何以待人之捐助乎夫開賑易收賑難欲求後繼要亦視諸公之籌畫何如耳 
[本館接奉電音] ○昨接在京友人發來電音有本月初三日　諭旨四道敬謹譯登　九月初三日奉　上諭周盛波着補授湖南提督欽此同日奉　上諭禮部尚書着李鴻藻補授欽此同日軍機大臣面奉　諭旨本日引見之直隸試用道衛杰着於初四日預備召見欽此 
[寍波大火] ○本月初二夜三鼓時南門內倉橋東首養得堂藥店樓上起火四面延燒雖經各洋龍麇集灌燒猝難撲滅約焚二點餘鐘之久視融氏始力竭氣衰是役也共焚樓屋八十餘間橋面亦被燒斷幸未傷人聞因店中人作馬吊戲夜深口渴汲水烹茶遺火積薪中致肇此禍云 
[厘卡飛灾] ○八月廿七日晚鼉鼓四下福州南關外水亭庫卡不戒於火約焚一點餘鐘之久祝融氏始與盡 
 
 

Page 2

 
 
而回附近民居漫燒二十戶地方文武均聞信馳赴救援至失去貨物若干有無傷斃人口請俟訪事人續報當即錄登 
[三山尺素] ○某日船政大臣裴星使公出回轅有山東人某甲年逾花甲匍匐與前求給川資俾得回籍星使諭以初三日官輪開發爾如到期歸去當酌贈川資甲唯唯叩謝旋有一本地婦人珠淚盈盈長跽道旁訴稱丈夫新故殯殮無資兒子年甫十餘齡貧難度日星使惻然憫之贈以棺衾費并准伊子入某廠爲藝童婦人十分感激叩頭如崩角說者謂星使盛德如此將來福報殊末可量耳　中秋節後北門華樹坊祥春開元頭泰記二錢鋪同時倒閉所出錢票不下千餘金八月二十九日懷德坊和源號又接種而倒聞者駭之　花會屢申厲禁近又故智復萌差胥營兵得規包庇以致官憲告示視爲具文到處挂巴肆無忌憚鼓樓前某甲向充地保見鄰近五福井枯涸已久因就井上造一神龕供奉督署仙師誘人燒香祈福香金所入腰橐漸充里人以井係古蹟不宜建屋供神稟諸地方官出示禁止甲神通廣大恃有護身符視禁令若弁髦依舊妖言惑眾邇來婦女之買花會者罔希得利爭媚邪神每當夜靜更　艷服明粧求神問卜犀心一點默默通誠蟬鬢雙籠深深下拜無賴之輩錯雜其中品足評頭謔浪無忌傷風敗俗莫此爲尤所望賢父母厲禁重申懲一戒白庶澆風或可稍弭乎　羅源某茂才以該處至閩旱道難行水路則從飛鸞渡駛赴省垣尤多危險遂稟諸楊石帥請准設小輪　以便行人來往石帥批示略云羅邑到省遵陸而行歷有年所雖　崎嶇亦已相安無事所呈飛鸞渡極險之處倘一敀設火輪肩挑傭食之徒何以謀生勢必滋生事端是所盒者寡而所害者衆也所呈碍難准行 
[穗城秋信] ○署理水師提督王軍門孝祺現已抵省憲舟停泊大碼頭聞車門定期八月二十四日申時在虎門接印　調署碣石鎮總兵劉澗亭軍門永福八月二十三日起程晉京陛見是日文自道府武自提鎮等官均齊集碼頭接管亭恭送行旌　臬憲王魯薌廉訪接到家報驚悉胞叔在籍仙逝遂循例請假廿一日設靈戚服　日前白沙海口有浮屍一具血肉模糊傷痕狼籍當經該處地保撈以上岸稟官相騐旋經官騐明爲係被人謀殺簕令先行殮埋待緝兇手究辦　城東三十里某村陳黃兩姓偶因口角細故經致大懷忿恨兩造各糾集二三百人排列陣勢如臨大敵經大憲訪聞立調官兵馳往彈壓并簕地方官查明爲首滋事之人拘案嚴辦以儆效尤　土棍陳朝海番禺人也前經楊大令拘案嚴訊陳將劣跡歷歷供出不敢諱飾大令判將陳站立木籠示眾以昭炯戒甫站兩日陳即斃於籠中陳平日雨柔鄉愚人皆切齒今果明正典刑聞者無不鼓掌稱快　老城衛邊街福榕里項姓住宅於八月廿二晚而更時候不戒於火一時烟燄沖天不可向邇辛賴隣人奮力撲救不至殃及池魚然水龍之赴救兵勇之彈壓已紛紛擾擾擁塞道途矣　高　縣　祿步司地方前因雨澤過多河流暴漲平地水深數尺田疇被淹難望有秋貧民不免有飢寒之苦云　廣西差弁李某奉西撫李中丞之命投文來省行至西江三水境界被盜行劫行李文書均被劫去該弁據實稟知制軍制軍恐有別情未敢深信特委馮昌言副戎前往查明稟復核辦 
[長崎勝會] ○長崎賽會畋期已錄前報兹接長崎信云西歷十月初九初十十一等日天氣晴和所有輪首之十一街無不製就各式彩付踴躣從事第一日迎神由九天廟至大波戶塲住觀者均於先一夜購定看臺黎明時已擁擠不堪相傳神爲有唐薛仁貴征東時與弟兄九人駐於此民間威感其德羣謂神係白虎白蛇等化身然皆無稽之談惟畏其靈願官長欲禁而不能今年則以疫症不作尤爲興高采烈第二日各會散游租界凡與華商相識者過門必演劇以紅帖先呈主人名曰踊華商於會前受其禮物飲其酒雖有答禮而當場仍須以金片賞之其所演之劇各用小男女演練而成男則或買拳或在龍舟釣魚等類女則裝演古事或佩刀劍或工嚬笑不亞優孟衣冠惟丸山婊樓街純用女校書分三班前者唱中者舞後者聚於木亭內吹彈其色其聲令人心蕩第三日則送神歸位夜各宴於家以相慶樂必飲至醉不知人乃罷所費甚屬不資按日報云本埠春之琴比良卽三月上已聚飲於山邀親友放風箏等夏之盂蘭會秋之九日祭卽今賽會蓋向例重陽日也三者之中惟此次賽會厥費最鉅自攺朔易服後揣當道之意每欲勸民裁革此舉以省縻費無奈民不肯從今年比向例一街二十元尤增其半合計大眾所費不下六七萬卽燈燭一項每夜需至數十担有用之錢而置諸無用惜哉 
[軍門回防] ○統領楚軍駐紮泗安何子文軍門紹彩前以請假送柩來滬會記報端茲悉靈柩下船之次日軍門接到浙省電報迅卽啓行遄返泗安防所矣按今年湖州泗安一帶久旱未雨入秋餘熱較三伏時尤甚稻田多龜坼塘堰圩壩俱已乾涸農民之望雲霓真知飢渴之思飲食嗣經軍門薺戒三日於七月二十三日設壇求雨晨夕詣壇枯香二十四日丑正雨師卽已灑道連日滂沱幾如銀河倒瀉至二十五日辰初旣霑旣足農民無不額手稱慶聞軍門咸豐初年卽提兵剿賊忠誠勇敢甲於一時前次求雨輒騐想至誠感神蒼蒼者自能默鑒今次回防當更有以慰軍民之望也 
[燕京雜錄] ○京師地安門外義昌公錢鋪後櫃帶放行帳上月十八日夜間有梁上君子乘鋪夥熟睡入室竊去銀四百數十兩衣服數件而去次晨始悉被竊當卽呈報本管官廳旋經步軍校至鋪勘騐　賊係將房上瓦片揭起挖斷櫞木用繩縋下竊畢仍緣繩而上遂由本官廳詳請通緝未識賊販能否弋獲也　前紀慶邸於八月二十六日挑選親軍校等缺一則茲聞慶邸近因要差煩多不克挑選官兵等缺諭知該管章京攺請六額駙前往揀選旋經該章京據情稟知六額駙攺於九月初四日辰刻仍在該處挑選各缺　西陵文武官員應領本年秋季俸銀經守護大臣派員持咨到京赴戶部投遞經部庫定於八月二十八日辰刻開庫支放　兵部武選司以八月分所有管官員缺應歸部選都司二缺查照中樞政考銓補章程此二缺應以武進士出身四年期滿奉　旨以都司用之漢侍衛擬補查有期滿在先漢三等侍衛黃保全年四十三歲丁丑科武進士廣東香山縣人又期滿在先漢藍翎侍衛任茂松年三十二歲庚辰科武進士河南蘭儀縣人均與例章相符堪以擬補等語行知侍衛處飾知該二員赴部核對履歷以備本部帶領引見　順治門外城根於二十五早有西瀛士女各乘馬匹後隨華傭一騎自西徂東揚鞭疾馳幾有掣電追風之勢詎料樂極生悲華傭馬失前蹄人自馬上懸倒於前而馬亦倒地致將華傭一腿踹傷立時倒地痛莫能與赶卽用車拉回醫治乘船走馬三分險旨哉此言　伯邸定於八月二十八日在內廷景連門外揀選鸞儀懲治儀正各缺俟此項揀選後再行訂期奏請欽派王大臣揀選鸞儀尉各缺　錦什坊街養馬舊地方有連某者世職也夙有賭癖向日家稱小康今則四壁蕭條伊妻幾若乞丐然且債積如山無屋可避輾轉思維不如仍乞靈於五木訣或可有萬一之望遂於二十日仍至寶局又患乏鈔難以求財忽赴阜城門大街某估衣鋪託有要差賃得袍掛二襲付之典肆質銀三兩遂易錢赴雞鵝市寶局作孤注之一擲不料大負而回僅剩千餘文自諒估衣鋪明晨定來取衣其將何詞以對一時情急購得阿芙蓉膏吞服比至家中伊妻見其顏色不正瞥見指甲烟痕知爲吞烟赶卽灌救幸毒未大發當將烟毒全行吐出不至喪命而次日估衣鋪爲取衣而來隣人述及前情先將當券拿回墊贖俟連領得米票再行付錢莤經隣人作保估衣鋪亦無如之何只得應諾而去噫嘻賭之爲害令人傾家蕩產而尚不知悔悟天下害人之事孰有過於此者乎 
[日東郵信] ○上海姚子良太守文棟聞經洪文卿星使奏調爲出洋隨員現已交卸日本使署差務乘東京丸回國矣又于績誠司馬德楙奉唐鄂生中丞調辦雲南礦務亦由日本差次帶礦師二人同舟抵滬不日赴滇云 
[上海陳家木橋電報總局內豫賑處事略] ○鎮江榤報河南周家口水高丈餘廿一日水勢定中牟縣全城均沒廿七官始到鄭州鄉民 
 
 

Page 3

 
 
五千人搶堵決口時五千人盡死另一縣官父子被水沖至數十里始遇救　揚州探報頃見宮保云陽關　揚州靳春陽嚴佑之兩君函云清淮高寶未見漲水江蘇似可免災正陽至鄭州地面寬廣此去宜從鄭州下手賑欵極少須接濟十萬方敷一賑仍祈設法多壽隨身帶去較便弟已約定七八人初八啓行巡赴汴梁　鎮江張廉泉先生函云一面已筯兩友先走暗查水勢及災區情形查明後一留滁州一留鳳陽人欵一齊祁即帶兩友起身與之會合由正陽關赴豫祁向來辦事勇而粗綏公所深知斷無延諉之理　公議第三起去時大約取道皖北恐佑翁一路解欵不便適廣東萬金已到即匯解佑翁第二批規銀一萬兩連前共解兩路銀四萬八千兩惟墊欵萬餘尚無着落三起解欵分文未備倘蒙仁施早賜惠濟 
[會同閱城] ○新任上海縣裴浩亭大遽顴察莅滬以来亦未登令定於初城巡閲遂於昨晨九下鐘时偕提四日巡城而蘇松太道龔仰右管陳鈺卿叅戎會同大令暨守備傳守戎城汛葉千戎等帶領官匠頭王姓自大南門登城迤邐続小南門向北經大東門過小東門至丹鳳樓主持羽士延入戲茗觀察小坐即偕叅戎大令等員詣關帝座前拈香行禮復升興向西抵新北門越老北門復折而南至大千勝境又向神座前行香隨至西門下城各命駕返署每巡閱時城關守城弁督率滬軍管勇等呈遞手版迎送如禮凡見雉堞剝損之處觀察即商同叅戎大令諭筯工匠頭修理清完以崇體制 
[詳述撞船讞語] ○昨報列不准追賠一節茲悉孫永興沙船舵工彭全慶投道轅控稱船被德商美時洋行乃思登輪船碰翻求請追賠龔仰邐觀察照會德國駐滬領事筯傳乃思登船主威佩候訊兩造均延繙譯傳語領事以各邀譒譯恐有偏私須請公家譒譯之熟悉中西語言文字兼曉驗船沙船各項情形者後經選定英捕房譒譯楊少亭命先至沙船被碰處查勘明白然後開堂集訊彭供七月中從北通州裝載油餅毡帽等貨來申十六日天未黎明駛進吳淞口至五點鐘後天已大明將抵陸家嘴照章靠浦右行駛乃思登輪船出行時初雖照定章行向浦左繼忽偏右太甚我船大聲呼喊伊船　應我船欲再向右無奈浦江過淺難於避邐致被碰撞船頭之左全船損壞立即沈沒乃思登船置諸不顧飛駛出口幸在日間船上諸人急放杉板渡登彼岸計船貨共值銀八千一百兩務請追償威佩供稱我船確於是日出口照章向浦左徐徐行駛及見華船前來不照章程在中間行駛我船大聲呼喊華船不理我船欲再讓則水淺不能後華船自己碰到我船而船身究不及輪船堅固以致沉沒此事實與我船無干領事官又傳兩船水手訊供水手皆各執一詞領事官查照行船定章確係華船之咎無可斷償彭不服務請追償領事官謂設不遵斷聽憑上控可也乃即退堂 
[訴冤受斥] ○前日有龔翁氏者年僅十八滿面血污奔赴法捕房訴稱平時受姑凌虐不勝苦楚今又被姑毒打將額頭打破特來訴冤法捕頭見而憐之因將其姑龔陳氏傳到於昨日解案而龔翁氏不知如何不到其夫龔錫卿投案供是東臺人龔陳氏是親母父親在日放舊木器傢伙於花烟館收租度日父親棄世仍操舊業現在我有病前日母喚媳携粥與我食忽然爭執餘語含糊王司馬謂爾妻被打如何敢到捕房控告亦屬不安本分着爾回去將妻管束嗣後如敢忤逆定行提案究辦龔錫卿母子叩謝退出外人傳言龔翁氏之受姑凌虐事非無因然姑雖不慈媳不可以不孝觀王司馬數言正自落落大方豈必以察察爲明乎 
[分別判押] ○朱月生控遺失借票被綺園堂倌馬阿順拾交唐拙甫等待向索洋蔡太守訊供之下筯將唐等交捕房押候究懲此皆已詳前報者也昨包探陸阿長將一千人解案朱投案申訴前情陸子雲供稱小的在家收租餬口從不犯事與朱原是親戚伊連次遣傭邀小的向唐商　遲日還洋今反控及小的心實不甘朱稱陸偕蕭發祥到來陸拉我髮辮蕭拉我衣我又付洋二十元何言我會邀陸陸供稱唐向朱索洋二百元言明先付三十元將票改寫一百七十元當有十元由小的過手交唐故唐向索二十元朱非惟不付反被報捕何言已付二十元爾執定前詞麥捕頭稱案已訊明請爲重辦蔡太守判唐押三月陸押二月蕭周各押一月均發捕房收管俟期滿開釋唐陸蕭周等均請免發捕房太守不准呈案之票當堂塗消又傳朱上堂嚴加申斥謂爾供在家讀書本分府觀爾年紀尚輕日遨遊於妓院烟館中實屬不成事體此等枝節爾實咎由自取嗣後亦須安分守己不可妄作胡爲再有此等事情本分府亦當懲辦朱唯唯而退至前次上堂之張懷山實名槐山聲音相同是以一時筆俁云 
[上海縣署瑣案] ○前日傍晚裴浩亭大令升坐大堂收閱呈詞兩紙旋以觀審者異常擠擁遂筯傳點退堂　實順信局腳划船戶阮四十自蘇至申行經虞姬墩被盜劫去花素貢緞廿六疋遂投縣呈報裴大令訊供後筯捕役王關實嚴密訪拿并委捕廳許少尉赴該處察勘情形日前該捕役帶同眼線至松江西門外緝獲湖南人陳矮子即瑞生於昨日押解到申暫行看管以候解案訊供　昨報列陳楊氏控屠雲鶴誘拐童養媳馬氏一案經人理勸不成該氏復投案開呈節略云當晚裴大令升堂研訊該氏伸訴前情叩求將馬氏給領馬氏供詞含糊大令怒謂從實供來免受刑責馬氏供仍遊移刁狡時鼉更已下大令乃筯該氏暫退馬氏仍交官媒看管候覆訊核辦　城內三牌樓悅來烟館主楊世勛於去秋八月娶妓女金素蘭爲妻日前有沈馮氏者偕弟馮文標并朱馬氏等至該烟館向素蘭索取欠洋四十元素蘭不認以致紛爭楊怒扭該氏等赴巡防四局喊控局員訊供之下筯勇將原被一併解送至縣裴浩亭大令立刻升堂傳訊楊訴稱小的於去年八月娶妓女金素蘭爲妻現忽有沈馮氏朱馬氏馮文標等來索借欵妻子以並不欠洋無得訛詐與之爭執失金釧一枚顯係該氏等攫去叩乞究懲沈馮氏供稱去年二月金素蘭曾借小婦人洋四十元由朱馬氏爲中今同向索竟然抵賴反以失去金物誣控叩求明察馮文標朱馬氏所供大略相同大令筯將沈馮氏交官媒看管馮文標暫行押朱馬氏令退去諭楊回家擊妻投案覆訊核辦 
[英界公堂瑣案] ○宋某訴稱有真珠二顆被陸張氏取去向索不還聞已售于妓院因將該氏交捕送懲該氏供稱宋家奶奶以此珠不合於用屬小婦人轉售小婦人因售與楊家計洋二百元價尚未收蔡太守筯將該氏發官媒着繳洋二百元給宋　包探楊阿炳稟稱某輪船上人吳阿良扭陸阿香至捕房言失去藥酒三十二瓶在陸身畔搜出二瓶因之暫押今吳已開船惟將陸及贓酒二瓶送案陸供小的袛竊二瓶餘不知情蔡太守筯將陸押候失主到堂質訊酒存捕房　一百零一號華捕稟稱昨夜見積竊徐阿海在英公館後撬門圖謀拘獲時搜出賊具今特送案該犯俯首求恩蔡太守判發捕房管押六月賊具銷燬　二百七十二號華捕稟稱昨見毛紀林所駕馬車違章行駛經小的知照遵章俄而仍見其任意奔馳爲此拘案請罰毛供以後不敢違章乞施恩宥蔡太守判罰洋二元撥充醫院經費　巡捕見千人在華捕總會茶樓肇以因之拘解公堂蔡太守逐加詰訊張阿大供昨到華總會尋哥哥因人擠擁誤碰伊等伊等即肆兇毆郭阿巧供小的在洋藥局爲巡丁張撞小的小的與之爭論陸錫汪供開泰豐土行昨偕郭啜茗張忽與郭口角小的爲之解勸蔡太守以細故肇　彼此均有不合姑筯將郭送歸洋藥局餘均交保 
[蘇省撫轅抄] ○八月廿八日委署嘉定縣諸翟司巡檢葉詢稟辭赴任試用州吏目熊紹藩服陽回省　廿九日候補縣何芝齡謝委署金直縣事蒯光華稟知交卸代理上海縣事回候補理問婁湘稟知奉委婁門水關差縣丞楊啓瑞稟知改發福建補用即辭　三十日巡檢徐清履上海見道憲回　九月初一日候補縣王銘吉稟知本日到東路總巡差五品藍翎升用主簿改發江蘇候補巡檢陳昶成山東人稟到 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[ >襄垣官報] ○安徽巡撫陳六舟中丞於八月廿七日自省乘兵輸至太平府換坐民舟察閱南鎮標各防營先期諭飭沿途文武員弁須出境遠迎備辦行轅亦毋增華踵事仰見中丞崇實黜華有加無已之至意並聞官塲中人云中丞先乘輪下駛直至金陵與裕壽帥面商要公然後由太平府進口云　彭雪琴宮保自下江巡閱事竣起節遄回及蕪湖文武各員信急排隊江千恭申迎迓則宮保前三日駕一葉扁舟由蟂磯上駛矣　雙錫五觀察赴白下謁見制憲後於八月二十三日乘北京輪船回署　皖南總鎮崔松圃鎮軍赴金陵恭迎新制憲後旋卽由蕪湖遄回本署恭候撫巾戾止校閱所屬各營　本任涇縣沈能甫大令鑑卸篆後僑寓蕪湖現奉大憲調省差委遂於日前料理行裝稟辭道憲挈眷乘舟前往寅僚咸執手殷勤臨歧餞别 
[活埋竊犯] ○九江北岸封一鄉張家灣地方有張姓者年已三十遊手好閒　貧如洗計元所出乃於前年削去八千根煩惱絲遁入寬門諷經禮懺稍改舊時　目近年該處荒歉異常甲終日沿門托鉢徧結善緣而粥鼓齋魚依然清苦袈裟典尽四壁蕭然現值木棉盛開之際計不如一試妙手權取他人之物為香積廚數日糧遂串通崔姓於更深人靜時下　偷竊棉花如是已非一次上月中旬正行竊時被張姓族中多人拿獲以其疊次竊花銜恨入骨乃捆關宗祠以家法處治連日吊打徧體鱗傷又於某日挖地成深窖將張活埋其中張臨死號救竟無一人排解者噫偷竊物件其罪不至於死且生殺之權操之自上亦豈匹夫所得擅者鄉裏愚人無知妄作往往出於情理之外可悲也夫 
[饑民滋事] ○近日聞有逃荒難民數百人男婦老少不一行至彭澤縣城逗遛不去偵知城廂殷實富户積有倉榖者糾眾搶奪迭經事主往縣署報案縣官得信帶同差役前往彈壓難民自恃人眾見官至亦不畏懼官乃下令查拿聞其為首肇事之數人業已兔脱矣又聞德化縣屬之南昌鄉劉姓家積有陳榖千擔今年該鄉適遇旱災有張姓率領多人羣往劉姓借榖一唱百和前者未去後者又來甚有因借榖不遂而洶洶滋閙者劉姓卽詣德化縣控告經鍾明府按明簽提認真查究按今年湘楚江偏災迭告哀哉小民難免蕩析流離之慨方今　聖主在上凡遇災祲入告元不立沛　殊恩上承德意下拯災黎是則賢有司之責耳 
[奇孝可風] ○漢陽西鄉蔡甸鎮農民沈開增昆仲數人務農之暇兼作小本營生友愛逾恒事母至孝邇日其母患病沈重醫巫罔效開增搔首無策憂憤欲絕忽轉念曰聞古有割肝以療　疾者我盍一效之苟能親病得痊我何惜肌膚之毁哉遂薰沐更衣私列香案對於默祝乃解衣露胸出小尖刀剖右肋血如泉湧肝卽隨血　流遂割取錢許裏創叩謝而起立時合藥烹煎勸母吞下次晨母病霍然而愈立卽起床詢以是何藥餌效騐若此開增無可隱瞞遂以實情對母撫創流涕善言慰之事聞於隣裏慕其孝行傳遍遐方該鎮紳耆據情稟諸漢陽邑署鍾明府明府親詣其廬為之簪花掛紅而去想一經申詳上憲定必入告　九重　旌其閭里也 
[襄垣官報] ○月念二三日指發安徽試用巡檢鄭筠到江蘇人念四日發安徽新班試用縣丞張肇基到江蘇人卸任壽州王鼎臣到念六日牌示本日換戴暖帽新手選休寍縣水鴻飛飭赴任卸署懷寍三橋司任到坤山到候補典史劉育之知奉道台委辦洋務局差兼保甲文案胡葆真到起服來省念八日委辦蕪湖新關事務直隷州文幹辭念九三十日同知銜前署福建漳州府平行縣熊兆周到江西人路過赴京 
[法界公堂瑣案] ○昨報列洋藥局司事賴君獲到假冒緝私巡丁一節昨將嘉興人文高潮州人陳瑞並假腰牌一塊一併解案賴君訴明情節並稱假腰牌在陳瑞身畔搜出王司馬詰之陳瑞假腰牌何來據供文高於初二日交我本在小東門做生意伊約我到鄉閱緝私土我不知腰牌真假帶在身邊據文高供本在洋藥局為巡丁七月十八日因事革退八月中旬在打狗橋遇見陳瑞將腰牌與我看說伊現為巡丁九月初二日有楊錦山等來喊我陳瑞令我出洋三角雇杉板到鄉查私土約在一泉樓聚會有楊錦山及阿二等人旋據賴君稱楊錦山是此次出首之人伊等因此懷恨王司馬知文高當時斥革是為私向某錢莊冒取洋一百元之事隨謂文高稱乃及荒唐着將兩人一併管押再行核辦　前報列包探在小東門外獲到王洪生訊究情形疊登前報因王供住在小東門外同仁昌煙館中因着法包探將該煙館主朱文學傳案據朱稱是張茂意王鳳羣托我來保王司馬詰之王洪生究竟作何事據供現從蘇州來王鳳羣是我弟在砲船上為水手該船管帶王廣明船歸吴老爺所　司馬着朱文學將王鳳羣傳案俄頃傳至據王鳳羣供在緝標砲船上為水手該船是右哨民帶船哨官為李正甫船泊白蓮涇嚴家橋王司馬謂當寫信去問如係子虛自當追究又謂朱文學王洪生交爾保去日後倘要人惟爾是問所有搜出之洋兩元押票六張着朱文學具保結於今日投捕房呈案以憑察閱給領　前報列法捕房十七號花捕周阿順十五號巡捕俞阿勝被郭阿德烟館中所住之馬販扭打等情業經十二號華捕江德林得人報信該馬販藏在新街四十九號花烟館床下當卽拘押昨日解案華捕兩人投案候質據該馬販供姓馬名克職張家口人七月初兩人販馬九匹到滬業已賣脱同伴又去販馬我住烟館中前因呌門巡捕來喝我為聲音太高拉我發辮將我毆打王司馬謂爾知卽呌門何至巡捕即拉爾發辮况囑爾勿得高聲亦未開罪於爾爾開口罵實屬凶橫着將馬克如笞二百板枷號一個月期滿交保郭阿德容留匪類住宿况當日打架並未解勸反將巡捕拉住縱令馬克如逃脱實有不合着四十板郭一再求免司馬謂姑念爾生意人稍留體面着罰洋四元俟繳到了人卽釋放　昨報列小東門有小兒將磚石小塊拋擲西捕一節昨將小兒孫恒元解案據供是浦東高家行人在小東門外賣蘆粟並未擲捕王司馬姑念年幼且已管押兩日縱寬免責着再押七日以儆　法包探李雲發於禮拜二在清灘獲到偷竊江天輪船上　蓋之陳榮生並在身畔搜出藍絲文武帶一條押票一張銅鐵鎖各一把拉破之信函等物昨日一併解案據陳供江北大沙人腰帶出洋五角賣來銅鐵鎖是買到崇明船上去字紙是地上拾來司馬謂字紙拾來何用明是偷得别人之件着仍交捕管押於今日先責一百板再核法包探王榮培查得所扯碎之信函封面乃安家信送葆大實號彚封至寗郡交實星參號內呈鄭引芝先生查收寓申鄭以璫寄後面寫八月二六日由洋行街發並蓋天成藥鋪及小東門行街等木戳一信寄李家橋某藥鋪等字如有失主被偷物件可至法捕房具報 
[策鰲雜摭序] ○船中童女雲迷采藥之山海上神仙日出扶桑之國槎旣隨乎奉使冠還戴夫遠遊兩載搜羅皆徐福島之事實一編譔述變吾妻鏡之體裁此葉君新儂策鰲雜摭之所由著也在昔君客東瀛吾居中土誦柳　秋山之句圖畵爭先愛王灣海日之詩傳抄幾徧蹤留墨水識面無從人隔丹山傾心有素今春三千客路坐從諶母峯前五兩鳳帆歸自藤王閣畔寄身申浦共作客星握手庚郵快來新雨相逢萍水結契苔岑鶬　同鳴鵌鼵合處辱承訪戴謬荷推袁陽源見謝莊之文至為筆擱君苗讀陸機之賦意欲硯焚君真具此虛心我乃無其實學喜稱長於彦輔善掩過於平陽文不斥夫疥駝途豈識乎老馬竊附子山之體漸元晏之文出示此編屬為喤引君襟懷月朗氣度風和學勵燎麻業勤漂麥四千許卷陳留不忘五十八籖夾漈背誦故能博片石韓陵之譽著重差夕桀之章辱殷往嗣於菰蘆國僑早儗稱羅君章為杞梓司馬久淮北海賢豪惟孫寶石可許東京信士舍來君叔其誰而且攀附下氣和袒裸元浼太邱交廣雅俗具容聽裴遐之談如調琴入荀令之座不尽芬芳况復吐珠玉於口中生煙去於腕底五言競賦擅皮陸之清才六法偏精追倪黄之逸格辦詩家廿四品不外性情列畵學十三科尤工山水蓋我國家皇人　幣海國梯航肅慎越裳稽顙而入貢天方古里革面以來庭皇華一歌星軺四出遣鐅空之使修通好之儀瞼越鮫宮遥持龍節時日本副使張公嚴節度這愛杜甫幕府爭招裴中令之敬景仁後車競載於是入蝦夷之島經獅子之鯨眼射波紅明千里鯤身出水黑若三山郗超為幕中上賓濮陽是戟門揖客元康七紙頃刻立成齡石百函紛紜並發迷離錦繡春看蛭島之花浩渺煙波秋泛鴨河之櫂爰將六十六州之風化日事捃摭五十二國之見聞時勤記錄條抄類摘納於白傳瓶中晨寫冥書付之蘇公筆底至若五畿之外疆域斯恢八島之中版圖式廓鶬畸　亙攷其山川象嶺巍峨審其形勢鴻濛以外政體能詳龍漠而遥官制亦問紀風俗於熊野表物產於蛉洲以及中華之與東人炎漢以至聖代戰則千戈肇釁和則玉帛來朝莫不載在蒲編登諸竹簡綱羅散佚囊括無遺共到十洲方朔能記其風物同遊福地張華不忘夫覩聞况乎蕭茂挺之文章早傳倭國溫子之昇之著作久播遐方彼秦中歲時猶在海內南方草木近屬　中而是書則攷古證今遠渡樂浪之海采風問俗遥從析木之津得自耳聞或虞誕妄來從目擊不慮虛無異域旁搜越丹栗黄支而外名山獲壽藏金匱石室之中豈徒橫目皆知定得不脛而走千秋不朽同夏禹大荒之經一卷長留似張騫出關之記　Z光緒十三年歲次丁亥孟秋長洲秦雲序於海上庽齋 
[醉太平] ○廉州雨夜不寐　風聲雨聲三更四更顫紅一穗猶明颺詩魂半醒　情牽夢縈魚書鴈程有誰知我凄清問當時玉笙　高陽台　次夕月上復譜此以暢所懷　萍約浮蹤蘭煎斷夢孤懷濁酒慵斟潘鬢蕭疏無聊時倚愁吟玉璫金縷纏綿語祗他年留說傷心又爭知小影雙棲曾託文禽　人間算有相思苦任水流雲散石冷煙沈多事冰蟾夜凉還照彈琴鑢香粉淚從飄尽更禁他吹絮光陰問重來一院春紅當為誰深[  花影詞人稿]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
