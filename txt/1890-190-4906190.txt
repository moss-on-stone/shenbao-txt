# 1890 - 190 - 4906190

 

Page 1

 
 
[購求大清一統志] [  圖書集成局啓]  
　　啓者本局現欲購求大清一統志一書不論竹紙白紙但須旣經增補者如有願脱售請函致申報舘帳房諭價倘不忍割愛則用後不妨將原書奉趙仍當從豐酌酬想海内收藏家當必樂于從事也肅此佈聞伏維雅鑒 
[重印夢華慶試海傳選丑直題文府演義三國志出售] [  點石齋啓]  
　　本齋前印之夢華廬賦海分門别類　精取腴集詞林之傑搆備藝苑之鉅觀海内風行操　家皆奉爲圭梟固已有目共賞無冀而飛今　印千　業已裝釘齊全價目仍照曩例准於卽日出售尚有傳選己丑直墨小題文府小題觀海横行字典演義三國志詩畫舫四書典倉味　　要　題字珠等書亦已售罄現皆一律開印將次告成合併附聞 
[賑物求售] [  申報館協振所啓]  
　　本舘開辦賑捐以來蒙海内諸同仁捐助各種貴物早已製成彩票售完矣茲又承陸續助下七俠五義卅部每部一元二角有五十部每部六角吳都法乘一部石印小耕石齋畫譜廿部疫痧草六十本每本洋八分未及編入彩物之中是以另行求售諸君子有情殷匡救者請臨本舘選購　幾裘成集腋飢民得早慶來蘇孚 
[味藴園題橋記]  
　　滬上花園著名者亦不少而曠爽則以張氏朱蒓園爲最倉山舊主爲題味蒓二字盖取張翰秋風起思驢膾蒓羹之意前者曾爲之作記近年以來園主人日漸開拓其園之地址較之從前又大數十畝開濬布置精益求精闢新園通外水俾縈洄環繞遍植芙蕖其水周圍蟠曲不可以方對面亭臺皆如海上三山可望而不可卽於是跨之以橋計先時余所爲記中祗有二橋今則逐漸增置者又數座園主人謂余曰有橋不可無名請爲題名可乎　曰唯唯然自三月間諾之而卒未有以應四月中曾偕東閣詩儔西山樵者同至園中周視相度欲踐前約而主人適他出廢然而返昨值星期主人命篤來接余并邀倉山舊主思存子太原公子陳榻客唐侯蔡侯相與評隲思存子諾而未赴餘皆如期而至余本欲携陸氏姊妹花偕行適孟劬爲客招去仲勤又坐馬車赴靜安寺遂不復待挈奚童登車遂發甫至園門則見門前一橋前　高跨今已改爲平衍馬車過之如履平地不復如前時之崎嶇是爲第一橋因思留侯圯橋納履乃得黄石公眞傳厥後拜相封侯從赤松子仙去今園主人禮賢下士正無異乎古人此地宜名之曰納履橋過橋下車入園蔡侯已挈王素琴校書先至唐侯亦至與倉山舊王言及納履名橋之意主人稱善因與主人再歴各橋巡鴛鴦洲而行鴛鴦洲者卽新園水中之洲也以荷花開時忽有鴛鴦飛集遂以名之是殆綏福之朕與時白菡紅蕖含苞乍吐水上香風撲人眉宇至一紅橋稍憇此橋居園之中有垂柳一株偃覆橋上兩旁則有朱欄故卽以紅橋稱之余見柳線低垂風流旖旅正如張緒當年名之曰臥柳橋蔡侯善之沿岸行至舊園二橋則亦略改前制一橋稍加寛橋下可通船隻而且水路四達皆由此橋而出余顧謂主人曰昔君家博望乘槎所經大約亦不限以地吾子當於此處迎之題以迎槎二字可乎太原公子曰妙哉令人馳域外之觀矣過迎槎數武又有一橋視前此亦略寛此橋斜而狹形如負劍余曰張茂先與雷煥求得古劍雷煥　其一茂先曰神物久必合後至延平津劍化爲龍十將莫邪果合於一處然則此橋題以劍合何如至於鴛鴦洲上有二石橋一爲平橋偃仰如龍形因憶漢書宣城令張路斯常釣於焦氏臺自言爲龍是亦主人家故實也命之曰龍釣龍釣對面一橋爲環洞星光掩映爛然橋下余曰昔漢武祀甘泉問張寛如知渭橋之星精今此橋雖非渭橋之比亦可於此乎觀星則曷題之曰知星沿洲植芙蓉無數中置板橋其式如方勝主人曰此處人皆呼爲定勝橋象其形也然究失之俗請再易一名余曰是橋四達不悖月夜竚立橋上可以見園中燈影堤邊矣蓉花影水中月影然則曷名之以三影此本君家子野先生之雅號何妨借用之乎主人大笑乃命酒時已掌燈姚紫卿陸小寳各詞史皆手銅琶歌以侑酒余舉觶壽主人曰近來朝廷需才孔亟而子以懷璧待時不願輕以自衒則亦自樂其樂且徜徉於酒邊花下已耳有此芳園有此佳境南面王且不易矣我儕竊願分君之清福際此炎夏每於夕陽西墜時坐馬車馳至名園隨意吟眺或擫笛歌白雪之曲或揮毫寫北風之圖芰荷香裏鼻觀留馨綺縠波中顧影自照覺此中清趣無異於神仙中人又安知園門以外尚復有十丈軟紅塵哉惟恐斯人不得不出則又關乎時運之盛衰人事之顯晦今日爲題橋之會又烏知不有司馬長卿其人者竊笑於其後也然而駟馬高車豈果足以爲斯橋榮也哉光緒十六年歲在庚寅夏午古越高昌寒食生記 
[厦門紀事]  
　　荷蘭國領事衙門事務向由德商寳記洋行畢爾代理前年議招工人往日裏種烟道憲委劉巡檢澤匯會同荷員高延酌定條欵畢爾不與焉本年招工之事遽爾停止荷廷另簡領事來駐厦門辦理通商諸事日前先將行李附寄厦門暫存鼓浪嶼丹國人所開好韞實客館内大約領事到厦當在荷花盛開時也○某武員失竊騐時表一枚倩親串向各當鋪查詢查至南門外某鋪令將逐日收物總簿交閲其時正有人持物付質當夥囑令稍待片時官親謂爾豈私收竊贓意欲將簿塗改乎當夥亦出言不遜爭辯斷斷後有魯仲連其人出爲調處令當夥向之服禮官親始怏怏而回○向道是龍剛不信果然奪得錦標歸競度之風由來已久厦門於本月初九日划賽龍舟繡葢錦旛玉簫金管掠波鼓浪熱閙非常十八日復在海灣浮嶼掛標使各龍舟爭先鬥捷是日天不作美大雨傾盆觀者寥寥未免掃興十九二十兩日大放晴光舉國若狂先覩爲快衣香鬂影絡繹如梭直至返照入江而紅塵紫陌閒猶時有麗人來任亦可謂一時之勝矣○光緒十二年有小呂宋人犯賭經提憲照會禁止後賭風爲之稍衰後雖日久玩生究不敢明目張胆聞近日有渡海至鼓浪嶼聚賭者每日自下午起至夜間十二點鐘始終局此信若確則又須費上憲查拿矣○瑞記洋行前在基隆裝煤屑來厦大獲利益其煤均堆存虎頭山下圍墻内高積如山日前天大雷雨霹靂一聲圍墻遽倒煤屑卸入海内約有數百名之譜未免耗費不貲矣 
[尚衣抱恙]  
　　杭州織造文尚衣自履任後誠恐胥吏作弊一切公務必親自檢點月之中旬積勞成疾適逢機 
 
 

Page 2

 
 
匠呈繳縀疋之期尚衣不自暇逸力疾當堂收檢誠可謂公而忘私矣近聞延醫診視想天佑吉人不日卽占勿藥也 
[此證情禪]  
　　杭垣自兵燹後無主空地往往爲僧尼所買啓建菴廟城廂上卜棋布星羅門户旣多賢愚不一慈悲有路全憑菩薩低眉鬼蜮爲心不畏金剛努目近時更有婦女以修行爲名寄居寺院初則年逾花甲孤苦零丁者藉一蒲團地皈依凈業繼而三十左右　亦皆尤而效之其裝束上下皆以墨色布爲衣履頭挽如意穿心髻飾以金玉錫杖手握牟尼一串别有一種修潔風致禪和子錯雜其中無分晝夜而其稱名爲尤奇和尚稱婦女之老者曰阿太稱少者曰　娘婦女稱和尚曰師父曰師兄習以爲常毫不爲怪近有某僧自天台朝山而來卓錫某寺有某氏年四十餘先在寺中居住牀頭積有數百金僧羡其財拜爲寄母相約於寺之左近搆空地一方建立三椽佛殿名爲清淨世界實則歡樂道塲適自紹興婦人因丈夫不務正業游蕩無度不得已至杭城欲爲富室傭工藉以餬口無如人地生疎苦無頭緒因與婦同鄉兼有戚誼遂留寓菴中僧喜其年少隨有得隴望蜀之意留住菴中使給炊爨之役兩相允洽不復有去志積有旬日愛好逾於前婦雖已有心尚未染指一夕更漏下轉僧自外歸天氣炎熱仰臥簷下扇不停揮後來之婦於黑暗中捱近身旁爲之拭汗僧則似醉如痴遂相擁抱前婦從窓隙中見此情形心甚不平一霎時醋海風波翻騰而起僧不屈兩相爭鬥甚至足去拳來勢不相下爲隣近居人所覺當夜將僧與婦逐出封閉菴門未知兩婦一僧究意作何歸結也 
[體恤商情]  
　　厘捐一項原爲籌餉而設在軍務倥偬時萬不得已而有此舉承平以後庫藏支絀賴厘金以資彌補未能遽議裁撤然商人食毛踐土具有天良知抽厘之關繫國計無不踴躍樂輸奉上急公固應如是惟局員司事丁役朋比爲奸遇商人之完厘者多方挑剔所收之錢一律白色不但紅錢不收卽順治康熙錢與米色之乾隆錢亦不收似此苛刻挑剔無怪完釐者怨聲載道也原司事之所以如此者不過爲出售之際多得銀價一二釐　以肥已而不知商人受累實非淺鮮或冋人借貸曰錢或加價向人購買種種躭誤時有不及將船收口猝遭風浪險惡不測有苦難伸含寃莫訴各局委員間有公忠明察然環顧各局事同一轍雖欲整頓亦苦無從下手前年譚序初中丞撫鄂時明鏡高照鑒及此弊自先裁革諭令省垣釐局恒道選定樣錢百十串發交各各委員每局兩串懸諸局前並發給裁革苛剔告示於各局門并頒發各州縣厲禁高懸商民戴德部署甫定旋奉朝命調撫滇省於是鄂中厘卡仍蹈故轍商民失所仰賴謂安得如譚序初中丞者來無鄂疆使數十年之積弊復革於一旦也何幸天從人願張香濤制軍移粤東之節擁楚北之旄涖任以來善政及民難以枚舉近又會同譚中丞出示禁止釐卡積弊略謂本部堂院查案重申前禁各商民抵局完納釐錢向收一律白錢本部堂院深體民隠飭局改收遵照巿用官板大錢不拘顔色青紅祗須兩頭以平爲率不得攙雜私鑄該局等當以恤商便民爲心不得故意吹求苛剔爾商民等亦不得挾制攙雜私鑄致干究懲毋違特示 
[茶開消息]  
　　運茶輪船本年由漢口開往英京者三艘早經起椗惟俄船一艘尚泊漢江至五月十三日起椗十四日又到俄船一艘日來陸續裝茶俟裝滿後卽可開駛矣 
[嘉興客述]  
　　東門外廣東會館前某網船户之子小字阿金因避炎威入河游泳弄潮兒風濤飽閲幾視蜃闕若坦途矣不意浮沈良久忽焉溺入波心其父母待至黄昏不見登岸始痛哭流涕沿江打撈迨撈得屍身早已腹皤如瓠矣翌日遂草草棺殮瘞諸荒阡○某甲年方不惑工作之暇散步街頭行至北門外北麗橋堍順泰碗店前忽口内鮮血交飛仆地氣絶有知者謂係江西人向操棕楊業遂訴知地保向同業及同鄉人集資買棺爲之收殮暫厝棕榻帮公地以待屍親領回○某日之晚有盜擁入嘉興縣屬鳳橋鎭永十三庄王姓家掠去衣傭新絲等物開單報縣訴請緝查趙邑尊遂高懸賞格購線嚴拿想兇惡之徒决難漏網也○連日暢晴炎威頓熾然每至傍晚必雷雨飛馳鄉民胼胝之餘異常欣悦謂將來可望有秋也○日内新菜油每石售洋九元二角菜子登巿初祗二千八九百文近漲至四千八百文云 
[鳩水語氷]  
　　蕪湖來信云新授廣東藩司蒯蔗農方伯於本月二十三日自安慶來蕪吊奠李稚荃觀察小住兩夕卽解纜回合肥間須俟新凉然後起節入都請訓云○蕪湖鈔關京餉本年已解過兩批今接解第三批成端甫觀察遴委殷平甫少尹管領銀一萬五千兩於二十一日起程由清江遵陸入都赴部交納○新選當塗縣葉炳于明府大烜奉省憲飭赴新任道經蕪湖禀見成端甫觀察并拜會各寅僚旋於二十四日解維聞定於六月初一日接篆云○撫憲札委王珊元别駕覈查皖南各屬釐金聞須重立新章飭各局加成報解或二成三成及三成半四成不等盖視贏餘之肥瘠而定加成之多寡云○安徽學憲錢樨菴文宗按臨皖北各屬科試及鳳潁兩府歲科兹已一律告竣遂由鳳陽旱道言旋本月二十八日抵太平府節署聞俟秋凉入序卽按臨皖南各屬科試云○巿中斗斛權衡例於夏秋赴縣校騐加盖烙印所以杜私弊而昭公平也目下二麥已登塲王邑尊出示定于五月二十八日至六月初三日飭各　棧一律赴縣當堂較準如有隠瞞查出照例治罪○城廂内外烟館如林總而計之不下二三千户其中大半容留匪類藏垢納污王邑尊令覔保具結編册存案以後只准閉歇不准　開更不得私相　替每晚親自出巡一次如有容留外人歇宿者察出嚴懲○前報紀蕪湖縣屬石跪鎭夜航船開往南陵行至馬家港遇盜刼掠報案後因是處係繁昌縣所轄遂由兩縣會同嚴拿旋在附近業山中拿獲盜首一名解由南陵縣訊鞫供稱湖北人向來居此耕作近因山水暴發無計謀生不得已而出此餘黨乃鳥合之衆已不知所之矣錄供後隨移交繁昌縣周明府飭釘鐐收禁以待照例治罪 
[鄂省官報]  
　　五月初十日調署江夏縣諸可權禀見謝奉飭知蒙調補江夏縣准補部覆調署江夏縣鮎魚巡檢陳森任事赴兩院禀知新海防分缺先用巡檢徐俊傑來省禀到十一日江夏縣丞潘遵枋　閉長生閘赴兩院禀知十二日候補同知直隸州李紹遠奉牙厘局委赴讓樊一帶公幹禀知新選恩施縣黄承清禀見赴兩院謝飭知赴任卽用縣濟生禀見謝委接收撫憲呈詞差藩憲牌示大冶縣知縣印務詳委本任襄陽縣梅冠林利川縣知縣印務詳委本任大冶縣知縣孫克勤俱調署應城縣知縣員缺飭新選之李樹藩來鳳縣知縣員缺飭新選之恩　俱赴任十三日北鹽道葉卸調署荆宜施道事回省差人赴兩院禀到同日委署漢黄德道江雨棠觀察麟瑞赴兩院進見　委卽用縣夏時泰奉　憲委赴潛江縣查騐隗家洲月提工赴兩院禀知謝候補道劉保林由京來省差人禀到藩憲牌示襄陽雙溝巡檢事務詳委試用班先補用巡檢趙奎署理十四日記名提督張壽安卸署施南協副將事回省禀到調署孝感縣丞楊景薇赴任赴兩院禀辭藩憲牌示興國州吏目員缺飭准補之王駿宇赴任十五日指分新海防試用巡檢顧傳嵩來省禀到卽用縣徐培光禀見謝奉憲臺委牙厘局稽查釐金核對册報赴督署禀知謝調辦宜昌釐局候補縣李汝釗票見謝委存記酌委赴兩院禀到卸任湖南岳州府文鐈丁母憂回直來差人禀到撫憲示藩司粮鹽道庫存銀兩本部院定於本月十二日會同督部堂親臨盤查毋違特示五點鐘閲看省垣 
[信班被盜]  
　　本埠致大等信局九家於本月二十四日飭脚夫三名挑信物至蘇常行至江橋鎭附近白坑港地方突遇盜匪持刃而至所有信物　刼一空并刃傷一脚夫現方延醫調治未知能免性命之虞否地當孔道時非深宵而緑林豪客之流竟敢横行如此則出門者可不加意防維哉 
[游大花園記]  
　　烈日灼地索居尠歡適何君璞衡約游大花園午後以馬車來迎自英界黄浦灘過白墮橋經美界迤邐至楊樹浦路平 
 
 

Page 3

 
 
如砥寛廣可容數軌兩旁徧栽楊柳新陰成幄好風吹人衣袂車行其下幾忘炎暑遠望花木參差樓臺聳峙掩映於浦雲江樹間則卽大花園也未幾税駕園外相將入内至天然由照相館何君肅客入以所照各種影片見示園林人物無不逼肖天然氏照相有二一在四馬路一在大花園園中樹木亭臺可以隨意布景故所照各片尤覺精雅可喜導游各處曲徑通幽危峯疉石小池流水微風吹之有紋如縠外通潮汐游魚噴沬有濠濮閒想待則白蓮正開亭亭玉立幽香襲人往歲作西泠之游曾與二三同志掉小艇衝澄波仿碧筩杯故事傳酒遞吸清芬沁骨日月幾何萍梗屢泛今覩斯境恍觸舊游入生物囿獅虎熊象曾於車利尼戲班中見之今爲園中所購豢獸之西人晨夕在側俟游客紛集時輙演虎戲以娛觀者之目此外珍禽奇獸目不暇賞如暹羅所産之雞尾長丈餘飄颺如帶西藏所産之狗狸　東所産之鵰皆出重價購致遥望江干臨流設網以取魚蝦酒樓烹飪取給於此六一居士所謂釣於水鮮可食不誠然乎俄至天然樓以茶點相銄樓下凈室爲烟霞供養之所其上則佳茗醕醪羅列滿案以待游客樓甚高敞旁蔭嘉樹可以納新凉延皓月憑欄四望園中景色悉呈眼底茗談甫罷何君携照相器至亭林佳處爲同游諸人各照一相余復徧游各處是日爲西人休沐日翠袂紅裳翩然而至或徘徊於樹底或笑語於花間或品茗於樓頭或弄舟於水次見夕陽西下方欲告歸而何君已設筵於天然樓堅邀入座肴清酒洌談笑甚歡俄而明燈齊　波光樹影宛在畫中後　演戲廳玉笛三吹清歌一疉彷彿霓裳仙樂又放各種烟火忽若皎月之流天忽若明星之照地於火光中現各種戲劇可醒醉眼而遣睡魔游興旣闌同車而返海上雖繁華然欲求名園勝地可供雅人游覽者曾不多覯斯園前臨江滸沙鳥風帆晨夕出没獨得天然勝槪夏夜納凉秋來玩月尤屬相宜滬北一隅有此清涼世界洵可撲去俗塵三斗然則斯游也又烏可以不記 
[封姨敗興]  
　　昨爲法蘭西人張燈令節棗花簾外曉露初晞閨中人方掠鬂簪花整備星稀月朗之天約蔣妹喚邢姨轉扇輕衫清游逭暑至鐘鳴十下忽飛廉少女結隊而來急雨狂飛斜侵牆薜不覺雙收愁鎖怨碧翁翁大煞風景幾同煮鶴焚琴矣少焉雨止而秋痕一片凉襲冰紈斯時燈已懸齊十色五光臨風摇曳每有香軍寳馬馳驟于浦江之滸隨意游觀者至晚而封家姨輕薄顚狂聲同虎嘯以致燭龍燄　未能火樹騰輝惟是南國莫愁西園無忌趁此晚凉時節依然逐隊出游蘇松太道聶觀察恐有無業流民在人叢中肆意擁擠乘機攫物因飭勇目李蓉波千戎率同護勇在各要隘處梭巡西門外巡防局員朱森庭明府亦率局勇二十名八仙橋巡防局員劉月樵守戒則率局勇十餘名手執籐鞭至各捕房會晤捕頭然後分投彈壓更有代理讞員宋莘樂二尹所派會捕局線勇城汛馮君少山所帶勇丁十餘名往來伺察捕房本有巡街之責斯時通班探捕分列二洋涇橋外洋涇橋新開河橋及小東門外大鳴自鐘八仙橋三捕房前隨時緝捕以故羣不逞之徒尚不敢肆無忌憚上燈時節總領事官邀請蘇松太道提右營松海防同知上海縣曁城廂内外文武各員齊集泥城外宅中設筵欵待殽芬酒冽美盡東南直至月上墻腰始各盡歡而散并聞清晨九點半鐘時法總領事華格臬君副領事召爾堂君均公服掛寳星偕繙譯官祁理恒君乘馬車至大自鳴鐘工部局捕頭備德祿率同謝畢兩副捕頭督令西捕十餘名在名級旁擎槍站立俄而法兵艦統帶及某弁各穿四畫戎衣身掛腰刀會同寓滬諸法商携眷而至旣入客座與領事握手爲禮各道賀忱少頃領事朗誦由君主改民主原由座客咸拍手志慶僕人進香餅酒各舉盃釂之然後紛紛辭出云 
[案犯發回]  
　　大團鎭盛姓家被竊案内之王阿忠馬阿榮王阿錫等由南匯縣袁明府訊實解府已紀前報兹悉此案人犯由松江府恩太守過堂于前日發回昨日抵滬當由解差投縣禀明陸大令飭候派差押解回南 
[龜殻幾碎]  
　　揚州某甲農人也女兄某氏在本埠法界新街作賣笑生涯甲不以見金夫不有躬爲嫌棄其錢基依之餬口緑頭巾一頂終身可飽煖無憂矣顧性又暴甚一言不合輙肆鬥毆其姊百計防維終難制伏其性乃出資令在左近茶肆側設一洋貨攤一日有某氏婦手提木桶向自來水管取水洗衣甲驀取齷齪物投入桶中婦惡之出言不遜甲怒將桶踢翻并加毆擊婦隠忍而去不敢與爭甲自此胆愈大氣愈豪數日之間屢滋事故昨日設攤之頃有東洋車暫停是處中喝令移開車夫舉步稍遲卽掣匾担連擊數下車夫痛而仆地極聲狂呼有某乙者勸甲釋手甲愈怒舍車夫而擊乙一時衆人不服拳如雨下將甲飽毆適巡街華捕到來將甲乙一併拘至捕房捕頭不予深究叱令退出夫滬上龜奴亦可謂目無法　矣自忘其曳尾泥塗之辱呼令請客見人輒曰先生甚至闌入客廳高聲呵喊凡若此者允宜飽以老拳甲雖兇暴性成尚龜中之渺小者耳遭此拳擊不將使龜殻碎而不全乎笑 
[因傷斃命]  
　　金王氏控劉甫順戳傷一案由縣訊供將劉懲貢收所等情已登前報不料該氏受傷甚重延至前晚斃命當經屍子金海裕協同十六鋪地甲曹錦報縣請騐昨晨該地甲在十六鋪洞庭山　頭預備屍場鐘鳴十下陸大令帶同刑仵書役前詣屍塲檢騐劉甫順由差帶到曹錦投案候示大令命提劉甫順至案詰問據供與該氏姘識多時兹因伊有不端事不勝憤懣將伊戳傷屍子金海裕投案供年十七歲父親已故遺下我及弟妹五人我母今遭慘死務求伸雪大令命傳房主張才炎至案據供向爲剃髮匠家住洞庭山碼頭餘賸房屋一間於本年三月間租與金王氏每月房租人百文日前該氏被劉戳傷由我眼見當卽扭住交與地甲大令飭仵作官媒如法檢騐旋據喝報委係因傷斃命大令親視無悞旋據金海裕求請自行棺殮並免發封大令准如所請卽飭其結備查劉甫順仍着原差帶回大令遂命駕回署當檢騐時該氏所生男女小孩四人在屍旁啼哭見者無不酸鼻 
[嫖客作賊]  
　　賺人貲財本是妓女長技不謂空心大老官借隣香惜玉之名肆胠篋穿窬之計面目猶是行徑全非昔人所謂相逢不用相廻避世上於今半是君可爲今日嫖客詠矣昨據妓女高氏卽高桂仙至英公堂稱張金興到來住宿被伊乘間行竊銀洋四元銀荳䓻盒一隻幸卽知覺送交巡捕請爲訊辦張金興供寗波人餘詞支吾蔡太守判張金興管押廿八天以示懲儆贓給妓女領去又據妓女王氏卽王小寳訴稱劉方圃前來住宿被竊紬褲逃遁後得尋見向索不還交捕送案劉方圃供奉天人撑船爲業船上有眷屬我未行竊船上尚有銀洋十餘元蔡太守飭包探秦少卿帶同劉方圃到伊船上查明有無家眷銀洋有則交保釋放無則於禮拜三覆訊核辦 
[押候商辦]  
　　局賭案内之唐竹亭管押捕房已列前報昨據包探顧阿六何瑞福稱現有唐某到捕房言是唐竹亭之兄願繳洋二百四十元請將唐竹亭開釋捕頭命伊投案申訴故將唐竹亭等解案唐某稱在蘇州生理聞弟菊亭在滬犯事爲此來滬願繳洋元將弟釋放蔡太守飭包探將唐竹亭等帶回捕房俟與英領事會商核辦 
[英界公堂瑣案]  
　　九十六號印捕稱見毛圓海所駕馬車並無捐照盤詰之下知已漏捐二月爲此拘案請究毛供江北人在寳大馬車行爲馬夫此車由謙愼安號中包去每月租洋三十二元迄今已租二月捕頭禀包車非自置可比仍須按月捐洋領照今請諭令補捐外仍辦漏捐之咎蔡太守令毛補繳二個月捐洋八元再罰洋二元撥充西醫院經費○魏子意稱我子在門口被小孩陳子生捋取銀鐲當獲人贓交捕送 
 
 

Page 4

 
 
案陳供南京人年十四歲家中祗有母親蔡太守念　年幼無知從寛戒責一百下送交伊母管束贓交失主○包探顧阿六稱李德卿前在天福戲園竊取看客長衫業已解案懲辦今查知伊尚在天仙戲園竊衣故又吊贓迭案失主未到李俯首求恩蔡太守判照前斷加押二十一天贓存捕房俟失主認領○二百十九號華捕稱昨夜有魏小狗到捕房喊寃詰其所喊何寃言語含糊其實已沈醉驅逐出外伊反胡閙不休爲此送案魏供寍波人實因酒醉所致蔡太守判押七天以示薄懲○句探冋瑞福稱查得東洋車夫李墨郎有珠蝴蝶一隻交與施春江押洋分用爲此拘拿據言於上年九月間在路拾得當無失主報案李供江北人珠蝴蝶在路抬得托施押洋二十二元兩人分用施供代押珠蝴蝶借用銀洋蔡太守飭包探將李施二人帶回捕房七日内有無失主承認再行察斷○包探張九意稱金仁卿姚阿松在北河南路混用銅洋被葉正如拘送葉未到案姚慣以混用銅洋爲事蔡太守飭包探將金姚二人帶回捕房俟禮拜三傳原告到案質訊○馮阿卿稱在百老會路耶松船廠爲馬夫有袁毛頭係同業人之子時常來往被伊乘間竊取自鳴鐘一架綢布衫各一件交捕送案袁供天津人年十八歲蔡太守判將袁管押十四天期滿傳伊父到案領回管束贓交失主領去○徐阿桂稱浦東人爲鋸匠與施金生同在一處鋸板丙鋸子爭執不防伊用鐵斧行兇立卽奪下交捕送案陸阿夢稱確見伊等爭執施金生　細故口角不敢行兇蔡太守判將施管押十四天鐵斧存堂○王口金稱家住虹口被賊挨門入内竊去綢衫褲一副布衫一件追獲人贓交捕送案熊金泰供江西人蔡太守判熊管押七天贓給王領去○包探秦少卿稱陶長春寓居客棧失竊銀洋八十九元翠鐲二對棉綢一疋綢袄一件高麗參一匣燕窩匣報　捕房緝獲張福卿送案請辦陶申訴前情請領失贓張供浙江餘姚縣人蔡太守判張交捕房管押三月期滿笞責一百板贓交失主領去 
[法界捕房紀事]  
　　流氓某甲屢向吉祥街毡毯店某乙索錢不遂所求以致用武經乙交捕拘押房○某丙潛入北京輪船竊取水烟袋一支失手某丁見之追獲人贓送捕拘押○前晚竊賊李福林竊取升和里某姓小孩項間所掛　牌當經追獲人贓送入捕房管押 
[讀蘅華館詩錄謹注]  
　　王紫詮丈章經濟以黼黻　明斡旋艱阻而厄於遇不爲世用足跡所至西窮歐洲東極暘谷盖不僅吳江粤海而已焉　所見輒記以詩凡以道性情不規於摹唐倣宋而意之所到筆卽隨之詩境之灑落適如其人今讀　編益動我以菖蒲拜竹之情因　揣固陋謹識數語於其後[  世愚姪河鏞柱笙拜手]  
[蘇省撫轅抄]  
　　十八日新選新陽縣蘇品仁禀知奉委發審局差同知銜候補知縣吳熙禀到分發江蘇本班儘先補用府照磨魯崇偷浙江人由京驗看來省禀到 
[浙省撫轅抄]  
　　五月初十日候補同知吳文元禀知京餉昨日釘鞘寄存外庫海寗州胡禀見禀辭赴任候補巡檢沈兆熙禀知藩司飭知咨補長興縣泗安巡檢叩謝林承露交缷雲和縣典史回省禀到陳佑啓由京驗看分發來省禀到從九品林頻芬由京驗看來省禀到叩見 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
