# 1882 - 160 - 4903276

 

Page 1

 
 
[新印縮本增還多寶船時文出售] [  羅石齋主人啓]  
　　廣東所刻之多寶船時文向巳風行海内爲業學子家朝夕掃廉然其中虛題頗多間有文不對題者至字之訛謨模糊猶其餘事是以閱者病焉本齋不惜工本於今春廣延名手校勘凡有題無文以及破體字悉爲勘落校正又博搜鄉會時墨及名人課佑挨次增入另請善書者八十人照樣膽清銘蒙用石印照相法印成縮本統計實數文七千二百九十六篇每篇俱加圈點勾股其字之大小與本齋所印之康熙字典髣髴妙在墨色濃淡相宜宇字清朔實堪珍愛現於五月初當可印完準於五月十五日出售每部訂成八本價洋四元如蒙購閱祈至申報舘間壁之甲昌書畫室價買或有躉買者請移　至申報舘帳房面議可也此布 
[論高麗立約獨嚴鴉片之禁]  
　　鴉片之爲害於中國也久矣原其始則由於英人販連來華然英人雖運鴉片而鴉片初非出於英國印度實爲厲階印度既有此一項大宗出産而英人坐收其利故不顧其流毒他人聽其種植販運而不之禁近年以來雖聞英人有議禁鴉片之會而卒未聞施行也至於今日而其毒愈深矣高麗蕞爾國近與泰西各國通商而獨嚴此禁美高和約内大醫特書彼此不准互相販運此固可謂防患於未然者已想美高和約内既有此語則其與英立約亦必備載是禁西報謂英高和約刻巳擬定與美高之約大致相同惟其中略有參差雖其約未及詳悉然以意度之美國並非出鴉片之處高人尚且禁其販運英國之印度素産鴉片高人豈有反聽其運往高境之理雖曰略有參差恐所謂參差必非此事也蓋高人之惡鴉片視之爲漏脯鴆毒故通商條約顯列此條吾以爲高麗於此可謂着自謀矣獨怪高麗爲中國之屬國約内首先載明乃屬國則反有禁阻鴉片之權而中國反若有不能自主之勢不亦大可異耶說者謂中國之所以不能禁者盖别有故前者中英决裂實緣議禁鴉片而起故其後議和之時此事不能施禁遂爲中國附骨之疽顧前者中國當有事之秋内患未消不能自謀良法今則軍務肅清閭閻安謐内憂既去外患不來講修武備日籌富强大有駸駸遠大之業故去年與美國新更和約卽有鴉片不得彼此販賣之說今年與巴西立約亦載此條雖或者其意出於美巴非盡爲中國之所定然亦可見中國此時漸有禁烟之權矣特英人以鴉片爲利源之大宗其銷路專賴乎華人現在各處又有不准進口之禁如中國再一禁止則英國必將失此利源故中國雖欲禁之惟恐英人不聽其禁則亦無如之何耳然吾以爲英人此時恐亦不能不聽其禁也高麗既爲中國藩屬則高麗之地卽中國之地豈有聽其屬國禁烟而反不聽中國禁之之理况此物之爲害夫人而知之如曰藉口於可以爲藥而不許其禁則何故他國皆以此爲禁且英人之吸食鴉片以爲藥者又絶無其人也美國紐約地方向來亦有烟館華人之寓彼者食之而美官不爲之禁也黑人亦有食之者而美官亦不之禁也近來則美國之人亦有相與吸食者日增月盛惡習幾於漸染於是美官患之乃大申禁令不准該處開設烟舘本舘將此信息譯登於報以見此物之爲天下所同惡然美官前此之不禁未免有視同秦越之見今此之禁則又爲災近切膚之防而前此弛禁今此申禁人將議於其後以爲何前寛而後嚴也英國之待人與美大異頗有大公無我之誠故專以救災恤隣解紛排難無事不慷慨自任海外各國推爲稱首度其措施必有與衆不同者又豈肯自便私圖而一任其毒流不已特中國不與之商則亦忍而不發耳設中國乘此各國皆嚴此禁之時高麗屬國亦且獨申禁令而開誠布公婉商於英瀝陳鴉片之爲禍中國人之受害請英廷嚴申禁令力爲中國除此大害吾知英國以仁人之心爲心痌癏斯民不分畛域或者乾綱獨斷勿貪一已之利以貽他國之禍則附骨之疽當有不難力拔者然後再申禁令中國不准種植鶯粟如是則來路既絶吸食者必將幡然改悔而不致貽患於無窮矣非然者鴉片之害不除不啻爲英人惜此利源爲華人貽此毒脯轉不若蕞爾小邦託大國以自庇者反得獨行其意以力除禍害於未萌也詎不大可恥哉 
[恭錄諭旨]  
　　四月二十一日奉上諭理藩院奏遵議呼圖克圖開導番族出力奬叙一摺嘉木樣呼圖克圖於查辦番族積案之時切爲開導俾番衆傾心嚮化實屬深明大義志向可嘉加恩着賞給廣濟禪師名號以示優異欽此 
[本館自己接到電音]  
　　昨日本館接到在津友人專發電音到本館有四月二十七日諭旨二道敬謹譯登○四月二十七日奉旨巡視西城事務着順齡去欽此同日奉旨着俊乂稽查右翼前鋒統領護軍統領事務欽此 
[電音彙登]  
　　本月二十七日倫敦發來電報言埃及之埃利山的亞地方土人有毆擊寓居該處西人情事死者二十人英國意大利國希臘國三國領事均被毆重傷嗣經兵士彈壓始行罷手聞係途間口角起釁以致釀成此禍也至於所死之二十人其中土人若干西人若干電音簡略不能詳述容俟續聞 
[外洋信息]  
　　前日英公司輪船來滬帶來華歴三月十八日之外國新聞紙云前報所述駐法國之日本參贊官忽然不見一節刻下尚未經查獲也又云是日中國泒駐美日秘三國欽使鄭玉軒京卿尚在巴黎斯城内以大客寓爲行臺不日將往日斯巴尼亞去矣又云前報所稱日本使臣伊多出使外洋未識何事兹伊君已抵法京而其出使之故則仍無人知之傳聞云欲周視歐洲各國議院規模然究不敢臆斷也 
[投海可異]  
　　香港西字報言有一輪船往來香港廣東者於念一日由粤赴港途間一搭客華人自投入海其人坐上等客位所携惟水菓一包及酒一瓶並無行李人多疑爲竊賊伊在艙面行走時船上執事人見其情形怪異囑令赴艙下其人不肯謂我係上等客位之客何得禁我上艙面及收水脚銀時其人亦照付付後傾酒而飲佐以水菓飲罄將空瓶抛入海中忽問他客謂船已行到何處人答謂將抵香港其人遽起行至船邊聳身躍入海中一時衆人皆驚急爲停輪放小艇施救則蹤影全無尋覔至半點鐘之久仍無所見該船只得展輪按其謂除酒與水菓外一物不携則登舟之前已有必死之意特不知因何而然且澗溪沼沚皆可自沉而彼獨趁船至大海中葬身巨浸尤屬可異也 
[手刃親夫]  
　　牛庄地方近有殺死親夫一案緣姦婦某氏既有外遇戀野鶩而仇家鷄屢次與姦夫商謀欲致 
 
 

Page 2

 
 
死其夫以免後日敗露一日得間竟與姦夫手刃其夫事聞於官親臨相驗姦夫淫婦一并獲案當相騐時該婦猶嘵嘵置辨官命掌頰帶回衙署以俟照律詳辦如該婦者可謂殘忍之尤矣 
[東遊紀事]  
　　壬午四月四日舟寓朝鮮國京畿道仁川府西海口月尾島後洋司譯院四品堂官李應浚以輿馬來迎至仁川府使署中尖焉初五日玄濟倫鴻臚護送入都路經濟物波南之揚花口遇司譯阮三品堂官李容肅吳慶然諸君迎於道左舍輿登舟擊楫北渡李君等接入北岸山麓濯纓舘中舘前有臨江亭水繞一泓山圍四面臨流遥望空闊無邊南岸峭壁幾重平沙數里入耳則松聲濤聲與天風浪浪交相和荅勞人塵俗頓覺湔洗一清誠避囂仙境也次早李君等護送入城舘於南别官内是日爲王世子大婚恩科題爲極天下之孝賦此邦人士齊集都門國王特派禁兵數十護游城市萬民圍視從者塞途初八日又爲彼國燈節四方來觀者士女如雲更形擁擠入夜則萬家燈彩密如繁星閭巷花筒競相燃放登宫後小山升高望遠亦頗可觀初十日子將言歸李君以傾盖如故不忍遽唱驪歌特爲題扇志别因得贈答數作附存萍跡詩列後幅[  延州來季子芳伯識]  
[挖補洋銀]  
　　温郡所用錢洋名目煩雜錢有封串當錢眞凈野凈市通行通毛錢兩頭尖洋有老板新板原洋刮洋新趙坤老趙坤等名目此不過小錢店錢攤多設花樣以便從中覓利惟小南門内高某向設錢攤其挖補之披最好刻下市面行用皆因錢樣過多說價饒舌故原洋有稍輕一二分者莫不將就搭用於是挖補原刮等洋益甚日前有徐某者素知高包做挖補遂交與數十元除陸續取回外尚存高處六元是日兩下結算高特抄寫清單内開收洋若干付洋若干挖出銀水若干明白清結詎徐以爲挖補洋銀有干例禁聲言具呈控告其意亦無非索詐耳高聞之着急乃邀懇陳甲出爲理處許以洋蚨五十元兩造歇息不意陳又藏起三十餘元僅許徐大土一枚嗣被高得知心又翻悔當請其母先行赴縣呈控徐某與南某串通敲詐等語縣批該氏子挖補洋銀徐某敲摃詐索總與南某無涉着卽邀中理處母得纒訟云但挖補洋銀以及攙和私鑄均屬違禁理應傳提懲辦以昭炯戒今如此批示恐將來效尤者愈多而市上之交易難矣 
[訟師慘斃]  
　　永嘉生員李某係著名訟師人受其害者指不勝屈近倐得癲狂病自將生平所爲惡事歴歴說出並言某人殺我頭顱某人破我肚腹復將自已十指砍去狂呌一夜氣絶人謂天道昭彰此刀筆之報云 
[江西官報]  
　　四月十四日新授贛關道文觀察惠由京抵江禀到旋經撫憲牌示照得文道惠欽奉上諭補授江西吉南贛寧道現已到省應卽飭赴新任特示十五日藩憲牌示署會昌縣邱培蒼據報病故遺務以補用縣劉昌言酌委署理特示又十三日新授廣西左江道彭觀察世昌由京赴任路過章門維舟煤炭坡碼頭入城謁見中丞及拜會司道各官本日自中丞以次均往碼頭送行次晨遂解纜云 
[拘演影戯]  
　　四月十四日夜南昌某門巡局拘獲搬演影戯者甲乙兩人此邦俗語謂之燈戯亦謂之帳背戯所演各齣無非淫褻污穢事最足壞人心術故向垂厲禁嚴行出示然官場中事大抵堂上人多一禁令之頒不過爲堂下者廣一生財之道餘無所謂設施卽如此次甲乙等一連數夕演於貢院背僻靜處自以爲風聲秘密特未招呼坊保於是該坊保通信於巡丁及巡丁至仍不亟破慳爨始至被獲也設甲乙亦能見機則天空地闊何來矰繳之加哉然巡局自上年裁節薪水後久已廢弛故又聞該局已將甲乙轉送捕署辦理云 
[吳門賽會]  
　　蘇齊門外陸墓協聖廟向例三年出會一次今歳届期原定于本月十八日因值左侯相蒞蘇閱伍故更期二十六日出會是口霉雨初晴驕陽市地天甫辨色遊人已紛紛出城買棹遊者櫓聲欵乃載美以偕至午時岸上行人雜遝聲如鼎沸靡不持箑摇風擎盖障日是處地甚空曠河寛屋少木商行號林立沿岸多停木簰而遊船又泊簰外游客水陸上下多假道於此無如踏木而行履蹈甚險非矯捷者不能爲凌波之步有某生來自城中貌雖文弱而胆量頗豪乘酒興奮足而前飛行絶迹捷走數十簰詎中途有未經紥就之木浮沉水面誤踐其上人卽落水幸抱住一木經人攙扶始得出險兩岸笑聲大閧而某猶納履携扇以登絶無驚色可謂好整以暇矣嗣是陸續入險者尚有十餘人均衣履沾儒大爲敗興迨一點鐘時會之前導方至有擡閣十餘座飛車十餘架皆裝扮戯目惜衣服黯淡步列錯雜較之浙寧之都神會鎭江之都天會當形减色矣所謂飛車者頗足聳人耳目每人穿鐵馬甲肩卜豎鐵條兩根高可丈許頂上有車輪坐一小兒身穿綵服或立或跪或飜筋斗作諸般戯力大者用雙輪負兩小兒疾趨數百步略不喘汗以爲餘勇可賈山海經云奇肱之國能駕飛輪行空幾非虛語矣别有好勇之徒袒右臂用小銅鈎嵌入膚内下懸銅鑼一面重可二十斤以右手擊之肉破而血不流僅鈎住薄皮而鑼不墜鄉愚都謂此有神助非神前許願不爲功若是者數十輩其餘書吏皂隷旗傘馬匹亦復不少最後舁神以行像高不滿二尺金面努目貌甚可怖周歴閶齊門外東西匯馬路山塘一帶自二十六日至二十八日止舉行三天聞是役會中糜金近一萬而會外花消亦不可計數雖屬承平景象然鄉民終歳勤動所入有幾今三年中有此一擲亦不可以巳乎吳俗佞佛眞痼習之不可破也 
[盜棺報騐]  
　　蘇城胥門外横塘鎭西北鄉董姓墳墓爲匪徒盜棺墳丁報由事主稟縣二十六日吳邑金明府帶同刑忤人等下鄉勤騐一面飭緝匪徒未知能弋獲否夫椎埋之風起於漢代緣當時多厚葬者故三輔奸猾巨盜往往爲之今吳俗下棺之物金銀多僞所值幾何况盗墳者律應誅與開棺見屍同罪可謂嚴矣而鼠竊之徒猶以空山曠野無人知覺膽敢發掘何其愍不畏死耶抑貧民日多謀生路斷故冐死而爲此歟 
[僧人捲逃]  
　　揚州新城觀音菴小禪院也而素有富名賊亂後雖不如昔尚稱小康有佛事壇場之莊嚴七八副租與别寺僧人按日收其租錢頗有利息本菴之師徒又隨同莊嚴往做佛事所入更爲贏餘去秋其得力之次徒忽死雖長徒尚存而向病青盲祗能守菴一徒孫年才十一二歳未能效指臂之助僧甚憂之思另招一僧繼次徒之任以分己勞去冬忽來一僧口操吳音貌清臞年約二十餘歳佛事亦熟習兼善書算云借住二三日候其師來將同往朝南海僧頗欣愛欲留之恐其不肯故未與言乃久之其師不來此僧告辭欲去主僧不捨婉商留住該僧初尚不願繼見留意甚誠遂亦樂從助其料理菴務酬應佛事頗爲得力品行亦甚端方主僧大慰以爲得人今年三月閴忽來一中州僧相訪云爲該僧同祖之師兄年亦二十歳以外貌頗勇健該僧卽稟明主僧留住一宿次日阻雨主僧又親留一宿至第三日天晴早起二僧俱不見矣意爲出游至暮不返始疑之入其房查看所有皆空卽入己室點視箱匣鎖匙並未開動而素蓄之資及值錢之物一捲而空主僧大號始知遇盗正欲禀知僧官追查忽見箱底有信一封上寫某師密啓某人留呈主僧卽拆信細看大驚失色繼惟掩涙頓足長嘆云罷了罷了該應該應恨恨而已并囑徒孫及香火道人不必聲揚於外致爲人笑道人之子是日適亦在菴知其事爲人述之究不知其是何隱情也 
[爭奪棄孩]  
　　揚州舊城多尼菴其曖昧之事不可枚舉十四日清早有一西鄉人黎明入城肩挑笋菌之類係餽其田主者見某菴後門墻下布包一孩正在啼哭鄉人尚無子視之男也喜甚急將所有并作一筐而以一筐挑孩直回村舍路遇一人知之問其爲男爲女鄉人僞以女 
 
 

Page 3

 
 
對其人卽奮勇力爭謂盜其女且云須赴官呈請究辦以相恐嚇鄉人俟多人聚集遂問其人云汝失女耶我筐中實汝女耶其人聲稱不錯鄉人出兒與衆視之男也大衆轟然一笑其人始低首而去鄉人因向衆備述得兒之由云 
[吞烟類誌]  
　　楊石泉中丞撫浙時曾有憲示頒行各屬凡民間有吞服洋煙身死藉圖訛詐者不得照命案例論抵乃憲諭煌煌言猶王耳而吞烟自盡之案仍然層見疉出前日鼓樓灣地方有某店夥與東家小有口角是夕遂吞烟畢命嗣經店東出資調處得未經官近日武林門外某姓伯仲兩人以分産不均致相爭執乃仲以爭之不得而勢又不能敵兄遂以阿芙蓉三錢從事毒發而斃其事尚不知作何了結也又聞某署之門丁平時頗有聲勢近不知因何事故忽然吞烟自盡旬日之間見聞確實者已有三起以外更不知有凡幾烟之爲害何其烈歟 
[香市熱閙]  
　　閩俗信鬼佞佛每逢神誕必擊鼓鳴金沿街迎賽於城隍誕東嶽誕則慶祝尤虔凡祈病祈壽之徒或披枷或帶鎖或拖鍊五步一叩首十步一焚香者不知幾千百人至裝扮無常鬼或身高丈餘或身矮三四尺面貌猙獰摇頭擺手高視闊步沿街游行者又不知幾千百人或謂籍此鬼物以巡邏街坊可以驅除不祥之疫氣殆卽古者方相氏逐疫之遺意歟若佛誕之熱鬧者爲廣城寺西禪寺開元寺等雖亦遊人雜遝共登兠率之天然男女爭趨僧尼偕至或登山門而受戒或入香積而持齋或尋古蹟以廣見聞或覩時粧而開眼界則莫如鼓山寺之浴佛節尤爲熱鬧按鼓山寺創自唐朝山高千丈寺聳層霄古木參天名碑林立其幽趣自異於下界叢林凡仕商初到閩者無不欲結伴游行因此寺距省會不過三十餘里非比武夷山距省千里而遑未易蠟屐往陟也福州船局距鼓山寺更近天后宫之住持僧卽鼓山寺之方丈去年重修鼓山寺船局管駕人等各輸金錢以助土木之費故方丈德之本月浴佛節前一日船局内許總監工及羅周何數委員皆肩輿而往飽游勝地而游人亦格外紛沓該寺客房只有四十餘間不敷男女客住宿是以寺僧甚爲竭蹶云 
[頭作磬敲]  
　　英界潮陽樓左近大悲菴中有僧名璧峯者素有名望爲衆所敬信前日同輩忽聞其口中喃喃以爲誦經亦不在意詎璧峯忽取木鎚向自己光頭上連擊數十下致頭上敲成一孔尚不住手經人將鎚奪下詢其何故則茫然莫答似是發癲卽送仁濟醫館醫傷云 
嘗閱西廂記云舉名的班首眞呆佬把法聰頭做磬敲輒發大噱不料璧峯且自敲其頭豈舍利結成元神欲出故借重木鎚爲通道耶 
[小孩失火]  
　　昨午後三點餘鐘時英租界寶和里對門外國房屋第四號門牌某洋人家幾遭回祿聞該洋人係在洋行作領港者昨因出外其内眷亦他往家中祗留兩小孩看屋因遊戯弄火以致燃及被褥烟焰上騰屋角亦經焦灼幸該處均是洋人住宅各西崽及傭工人等畢集提水將火澆滅床帳等均從樓上擲下不致成災而傍人之聚觀者殊形挨擠事平始散 
[鷙獸起岸]  
　　馬戯班所搭之亞基利司輪船已於昨日上午進口停泊怡和碼頭將各獸起岸觀者紛集本館訪事友亦前往觀看見其將木籠由艙内陸續吊起籠下有輪可以推行第一籠裝虎三隻第二籠裝猴子二十餘隻其間最大之一隻如四五歳之孩其嘴圓扁而不長繫以鐵鍊第三籠裝虎四隻第四籠裝黑虎兩隻其大如驢繼又起出小籠數隻一裝小猴五六隻一裝一獸形色如鹿頭尖無角尾如松鼠或謂卽袋鼠也一裝三獸形似狗而首如豕末一籠之獸形如猴而色黑大如三四歳之孩其性兇猛想卽所謂熊也該獸于衆人聚觀之際突從鐵栅内伸出前脚將一人拖至籠邊其人大驚西人急將枇杷一籃散抛籠内始舍人而食菓然此人已受驚不小矣該班定於今晚開演已登告白於本日報後想本埠人盼望多日急欲一擴眼界今既開演則中西士女之往觀者必甚熱閙也 
[野鴛布陣]  
　　蘇人某甲向在上海做茶舘堂倌稍有積蓄曾拚識同鄉某婦婦故極窮拚甲之後如夫若婦詎婦既飽煖又與薙髮匠某乙有染甲知之向婦理論婦非但不理更視甲如陌路甲乃忿極於前日午後邀同友人約乙及婦到英租界石路地方上元舘茶坊評理乙與婦亦邀同男女到來兩造大張旗鼓工力悉敵然甲之理勝故有人從中勸甲謂婦既不願相從亦莫可如何惟甲與婦置辦之衣服金飾等件着其一併歸還婦則聽其自去均各允從事隨寢息 
[物類求生]  
　　昨午前有鄉人牽一牛極肥大其色黄從英租界牽過鄭家木橋欲到八仙橋價賣與殺牛塲者詎牛若預知堅不肯南向鄉人痛鞭牛背仍不肯行打之已甚牛則臥地及牽之往北卽起身疾走鄉人乃以布衫冒牛之頭週廻幾轉始仍向南及至橋堍牛仍作前狀斯時觀者甚多見牛涙下如雨觸目傷心好善之人卽湊洋十元給鄉人令勿賣與殺牛塲俾放其生鄉人定須索價洋二十元故未成交鄉人則牽牛回北云噫物固貪生而鄉人則必期滿欲亦是牛之不幸也 
[吞烟救愈]  
　　老閘大橋浜北首本地人某姓婦在港邊淘米與隣婦口角致相毆扭鄰婦兇横某婦受窘回家囑夫邀人報復夫不允婦不勝忿忿隨密購阿芙蓉膏吞服幸夫卽時知覺將婦昇送體仁醫院如法救治吐出洋烟得以無恙 
[拯溺類記]  
　　前日三點鐘時怡和碼頭對岸江邊有撑碼頭船之浦東人父子共摇一櫓正在得力櫓忽中斷父子俱落浦中隣舟見之急爲撈救僅得其子乃父竟逐波臣而逝其子亦已不省人事適有輪船上之西人見而憐之急爲設法去其腹中之水並灌以藥始得甦醒聞此舟泊小東門碼頭云又前日午後本城香花橋有一年逾七旬七老婦手携油瓶過橋不料失足落河當爲旁人救起幸水不甚深第受驚而無恙至衣服則已泥水沾濡不堪狼狽卽經人送之回家夫暮年之人平地傾踣尚爲險事今雖墮河而獲保無虞誠屬意外之幸矣 
[控追失女]  
　　有安徽懷寧人徐姓者來滬住法租界萬安樓客棧昨赴法捕房訴稱有女兒名大順受聘未婚去年託一宋姓人送往天津就婚夫家詎被拐至上海將女兒賣在新街花烟館經同鄉人看見回皖報信故來滬尋覔乞捕房爲之查辦噫人心難託至於如此若此女者本爲出閣之謀竟習倚門之業茫茫苦海更不知何日超升耳 
[逆姪在逃]  
　　青浦北門外觀音堂鎭鄉間農婦鄧某氏子亡遺有孀媳氏之堂侄名阿松近與孀媳有染初尚避人耳目繼竟毫無忌憚姑知而訓斥之以致時相吵閙媳與阿松竟視姑爲眼中釘一日阿松又到其家被姑攔阻遂又爭毆阿松竟以右手扼姑之喉姑氣閉倒地俄而稍甦阿松又取鐵針將姑徧身亂刺以致殞命旋媳以姑無端自縊妄報諸親殮時阿松亦與帮忙當經姑之母屬看破屍身有傷因請諸親細視屬實卽將媳捆綁毆打迫令說明如何傷斃媳吐前情隨行鳴保報縣請騐其時阿松適在鎭市購辦蔬菜等件聞知機關已破卽自逃避青浦縣帶同刑仵人等相騐飭令自殮將媳帶回收禁一面緝兇辦理此事本館早有風聞緣案係逆倫重情未便輕錄兹悉上海縣及英界會審署于昨日均有青浦縣差役文請爲帮緝兇犯并立賞格内開鄧阿松年三十七歳住青浦北門外觀音堂鎭鄉間身材中等面赤有班麻無鬚頸邊有紅癬疤一塊無論軍民差保人等如能拿獲兇犯鄧阿松解到青浦縣署賞洋百元此係本縣捐廉决不食言等諭本館得此信息卽行照登想鄧阿松生性兇殘逆倫滅理天鑒昭然當必難逃法網也 
 
 

Page 4

 
 
[薄罰示儆]  
　　薛捕頭至英公堂禀稱昨午後見推裝毛竹車者二人與推裝木料車者五人均由北過大橋飛駛而下幾致撞及馬車與東洋車殊爲險事况租界章程凡馬車過大橋且當徐行不得馳驟爲此將各車夫拘押捕房并傳壬竹車主人趙阿福木料車主人魏德元一併送案請示以儆效尤趙魏二人同供今因不知規矩嗣後當知照推車之人遵章緩行只求施恩各車夫亦同供以後不敢如此陳太守隨判罰趙阿福四開洋一個魏德元罰洋七角半撥充醫館經費車夫一併斥釋 
[鬥毆被押]  
　　殷阿朝至英公堂稱在生昌鐵行做出店因同夥之王大保停歇出外謂被我誣指他行竊鐵斤所以紏人將我毆打幸逢巡捕始得拘案王大保供前在生昌行做出店業巳停歇現在生元行做生理前因殷阿朝誣我竊鐵故與理論並未拖毆巡捕禀王確係紏人拖殷往北被我看見阻住獲案陳太守隨判押王三天以示薄懲 
[題扇]  
　　飄泊無方了夙緣觚稜戀結日綿綿長衫廣袖三千里馬足車塵四十年予屢充貢使今年將七旬矣縱道賢勞能覘國不知時務可談天如今倘得涓埃報買犢歸耕上下田[  朝鮮菊人氏李容肅求政草]  
[答朝鮮李菊人題扇作]  
　　不愛功名不愛田平生只愛小遊仙乘風破浪飄然去遑問程途有幾千[  延州來季子芳百氏學吟]  
送吳君芳伯囘國吳芳伯淛江聞人也今辦商務來吾東余膺迎接之命獲晤於江郊一面如舊識豈非夙緣有定耶明將言旋不勝悵 
[惘勉作鵂吟仍步贈韻]  
　　早愛功名不歸田如今老大羡遊仙乘風破浪曾何補海内鴻泥留幾千[  鴨東李容肅菊人未定草]  
[答朝鮮李菊人贈别作]  
　　老當益壯莫灰心積習破除好及今識時務者爲俊傑名言臨别贈知音[  延州來季子方百氏未定草]  
　　　擬杜工部諸將五首卽用原韻錄請霧裏看花客詞宗教正　○長安八代舊河山險絶雄圖百二關胡騎金戈驚闕下漢陵玉盌落人間收京漫喜黄塵遠專閫休教白日閒推轂承恩期報國何時奏凱覲天顔○朔方曾築受降城破虜驚看節使旌恃險哥舒尋失律出車房琯枉談兵三邊此日戎心啓九道何人將令清一代元戎推郭李重扶日月慶昇平○洛下欣聞巳熄烽舊時宫闕失重重從龍將士方承寵汗馬功勳待錫封海内用兵猶未息關中轉餉問誰供由來足用資儲蓄隴上屯耕務勸農○凌烟閣上姓名標褒卾英風凛未消開國勳臣殊赫赫中興賢將豈寥寥總戎開府方專鉞中使觀軍盡珥貂若個請纓繫南越珠崖方物貢天朝○間關跋涉蜀中來猿嘯鵑啼劇可哀嚴鎭勳名籌筆驛韋臯心事望京臺草堂曾喜星臨部蓮幕頻邀月舉杯劍閣倚天資鎖鑰紀功還仗勒銘才[  南匯花月吟廬主人步雲楊嘉煥稿]  
[春莫懷讀柳詞人]  
　　相逢傾蓋幾知心把酒臨風感不禁明月半窓人影靜落花滿地暮雲深鱗鴻天末離懷遠烟雨吳江别夢沉彈指流光春欲晚綠雲高壓古槐陰[  步雲氏未定草]  
[同蔡菊生陶晉欽兩譜兄並楊品如趙韻梅諸茂才小飲酒樓卽席感賦]  
　　豪情合座共傾觴撮合詩狂與酒狂知己如何論形迹誤人畢竟在文章萍蓬逐浪因風聚烏兎驚心去日忙草草行程慚祖帳驪歌一曲感河梁[  南匯花月吟廬主人步雲氏楊嘉煥稿]  
　　　 
[滿江紅題吳縣管秋初少尉悼淑配藩素五女史諸作後]  
　　月不長圓女媧石情天莫補念淑配荆釵崇儉梅花訂譜寶鏡開鸞三載偶錦屏射雀雙珠撫感當年熊夢幻空虛徒辛苦姑已老心如縷音縱好衷難吐歎題橋未遂行蹤無主爭奈張瞻炊白兆誰將奉倩傷懷剖隔疏簾疑是玉人來呼鸚鵡[  雪鴻軒主倚聲]  
[管君秋初爲淑配藩素五女史徵詩率賦二律奉政]  
　　孟家荆布謝家才中饋曾操井白來鯉躍承歡能盡職雞鳴警夢本無猜别離織得廻文錦靜好妝成點額梅何事瑶池仙馭返吳門歌起白雲哀閒居潘令鬂蓬鬆淑女偏難夢裏逢賓敬記曾勤冀榼婦賢况更助梁舂關心廚下羹猶暖回首妝餘鏡巳封最是悲懷難自遣鳳雛歡笑渺無蹤[  滬上蘐蔭子馮純壽未是草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年四月十八日京報全錄]  
　　宫門抄○發抄旨四道○上諭兩道錄前○御史鄧奏爲請飭查明懲辦摺○學政黄奏請飭議加增圖增各額片○陜督譚奏請署知縣摺子○又奏爲道員到省赴任片○大臣謙等奏爲廢員期滿照例改擬完結摺○都綂恭奏請奬勵摺○四月十八日刑部都察院大理寺正紅旗值日無引見○徐用儀由東陵回京請安○俊啓假滿請安○順天府奏京師得雨二寸有餘○召見軍機○發抄陳士杰奏審明義烏縣民樓常圖京控案定擬奉旨刑部議奏欽此○又前任閣學李品芳在籍病故奉旨知道了欽此○又請將雲南昆明縣鄭婦朶白氏等旌表奉旨均着准其旌表禮部知道欽此○又遵查候補道王蔭樾京控各情母庸置議請將疏忽之嘉興守許瑶光等議處奉旨着照所請吏部知道欽此○○掌雲南道監察御史臣鄧承修跪奏爲特叅步軍統領衙門妄差番役强劫衣冠請飭查明懲辦以肅國紀而安輦轂事竊有廣東鎭平縣舉人古銘猷讀書守法鄉里共知寓居外城虎坊橋鎭平會館以教讀自給從不干預外事三月二十八日酉刻由刑部郎中濮文暹家塾授書回館突有官差數十人手持器械闖入會館稱是步軍領統衙門番役奉有密旨拿人不許聲張分辨立將古銘猷攅毆多傷隨用大鎖鐵練捉拿入城覊禁拷打查步軍統領衙門拿人除謀反大逆著名大盜從無白晝多人圍捕之理古銘猷身列賢書素行謹飭都中鄰里皆無間言一旦遭此横禍士夫駭歎坊巷震驚不識該衙門堂司各員何以昏瞶至此竊思近來步軍綂領衙門官役兵弁大率包庇匪徒諱盜誣良卽如禁門重地去冬慈寧宫竊盜一案積年累月偷竊公行内外城坊巨案疉見該衙門漫不爲意而於市井貿易貧弱良民訛詐劫脅徧被荼毒然尚未有如古銘猷一案白晝强刼虐及士流者夫於都會通衢妄行如此則鄉僻何所不爲於科名士類凌辱至斯則小民何堪設想特君門九重無由伸訴耳伏念朝廷仁民愛士曠越前代而爪牙之司愍不畏法竟敢羅織搢紳該提督知與不知均難辭咎若不將該衙門官弁差役從嚴懲處則此輩無復畏憚愈加肆横必至輦轂繹騷衣冠塗炭有累於聖化甚大爲此據實奏聞伏乞皇太后皇上聖鑒謹奏奉旨已錄○○黄體芳片再江蘇設立海門廳肇始乾隆年間劃通州崇明錯壤沙洲别爲沙籍嘉慶十七年撫臣朱理等以該廰觀風應考四百五十餘名奏請額設文生十五名武生八名廪增各十五名經部核查續稱該廰童生在通州考試者一百六十四名在崇明考試者三四十名請設文生六名廪增各四名部議以前後人數不符用據學政按臨考試統計人數不過二百照循化廳例取進文童四名廪增各二名期於核實取材寧缺母濫惟海門轄境縱横百餘晨自乾嘉迄今幾及百載近十數年來每屇廳試視年豐歉監試者或六百七百有差同治三年部議紳民捐餉准加學額二名七年部議紳民續捐餉准加學額二名各在案而廪增額數仍各二名有半世窮經而廪糈未逮有屢膺首選而挨補無期且以通共二名之廪生保六七百名之童生識認殊難爲力據署海門同知汪承福吕賢彬先後詳據紳士陳子蘭等以考試人多廪增額少等情呈請奏懇加廣廪增額數前來臣查學政全書所載各省廳學如江西蓮花廳額進八名廪增各十二名定南廳額進八名廪增各二十名浙江玉環廳額進八名廪增各八名湖南鳳凰廳額進六名外額進二名廪增各六名乾州永綏兩廳各額進四名外額進二名廪增各四名甘肅循化廳額進四名廪增各二名四川石柱廳額進六名廪增各十四名理番廳額進六名廪增各十七名雷波廳額進三名廪增各六名雲南蒙化永北兩廳各額進二十名廪增均各四十名貴州仁懷廳額進四名廪增各八名普安廳額進十名廪增各二十四名松桃廳額進四名廪增各二名在當時因地制宜原無成見多士顧塗守轍豈有他求惟現在海門學額多於循化雷波經番仁懷松桃等於蓮花定南玉環鳳凰乾州永綏而廪增額數僅與極邊之循化松桃相埒同處右文之世均爲新說之區彼此相形不無向隅興嘆若謂數多無據則近時並無跨考之風若云額定難增則入學已有加多之例卽如同治十年歳試廪生二名相繼丁憂時保結祗有增附擇人既費周章按例亦形岐異臣上年歳試該廳考童已逾五百以外現屇科試密爾秋闈人數必衆廪生難於保認自係實在情形伏思國家取士自有限制以該廳目前進額而論迭經加廣原不能援人數文風之說再乞殊恩但學額既至八名而廩增額數未與並增合計僅得半之數無論童生或增或减察弊總有所難周卽附生愈積愈多進步亦傷於太溢倘蒙飭部核議於廪增原額外各酌加數名庶幾鼓舞士林共樂榮名之寸進稽查童試俾有責任之分司既廣皇仁亦符禮制所有海門廳學請加廪增額數緣由謹州片陳請伏乞聖鑒訓示謹奏軍機大臣奉旨禮部議奏欽此○○頭品頂戴陜甘總督臣譚鍾麟跪奏爲揀員請署知縣以裨地方恭摺仰祈聖鑒事竊據甘肅藩臬兩司詳稱徽縣知縣李裕澤謖補皋蘭縣知縣奉部覆准所有開缺日期業已截缺報部在案查前奉吏部銓選章程内開甘蕭升調補缺變通辨理知縣要缺一項紉任候補夔揀發委用以及到省在後爲員均准通融題補又部選各缺道府以至未入流亦照請補要缺章程無論何項缺出擇其人地相宣之員請補俟軍務告竣另起序補班次等語今徽縣知縣本屬簡缺該司等在于各項應補知縣内逐加遴選查有服滿起復前試署鎭原縣事委用知縣左壽源愿名壽業年四十一歳湖南長沙縣附生中式同治壬成科並補行己未科本省鄉試舉人同治辛未大挑一等分發東河知縣是年五月領照到工六月請假赴廿措資經前督臣左宗棠留營差遣委代鎭原縣事秦隴肅清案内保加同知銜光緒元年奏請試署鎭原縣知縣未經到任二年十二月二十二日聞訃丁父憂五年三月二十二日服滿超復六月初五日到省七年四月委署平羅縣事該司等　左壽源廉明篤實爲守兼優以之請署徽縣知縣實堪勝任人地亦極相宜會詳呈請具奏前來臣到任未及三月例不加考惟該司既稱該員廉明篤實爲守兼優合無仰懇天恩准以左壽源試署徽縣知縣以裨地方如蒙俞允係以知縣請署知縣銜缺相當毋庸送部引見仍俟試署年滿如果稱職另請實授爲此恭摺具奏伏乞皇上聖鑒訓示謹奏軍機大臣奉旨吏部議奏欽此○○讀鍾麟片再新授安肅道沈鋐現已到甘該處議設新關一切事宜當先爲布置應卽飭赴新任以專責成除檄飭尊照外謹附片陳明伏乞聖鑒謹奏軍機大臣奉旨知道了欽此　○○奴才宗室謙禧奴才　德跪奏爲効力廢員三年期滿無力完繳台費照例改撰完結恭摺具　仰祈聖鍳事竊據張家口管站部員崇壽呈報廢員王壽係大興縣人前任京城巡捕北營朝陽迅把總緣事堇職發往軍台効力贖罪指派第七台効力當差於光緒五年三月初六日到台扣至八年三月初六日三年期滿該廢　應繳台費銀兩前已呈報無力完繳當經者行兵部在案查中樞政者例載坐台廢員武職守備以下之員三年期滿不能完繳台費者於期滿時中軍台都統抄錄該廢員獲罪原案聲明不能完繳台費應改擬杖徒完結緣由具奏請旨其改擬杖徒者軍台都統卽將諺廢員發交宣化府飭縣撥役逐程遞解係漢員解交該員原籍督撫定驛發配均杖一百徒三年等語查廢員王壽係朝陽汛把總既經呈明無力完繳台費應請照例改擬粒徒完結恭候命下發交宣化府飭縣撥役逐程遞解直隷原籍由該總督定驛發配謹摘叙該廢員緣事案由恭呈御覽所有廢員効力期滿照例改擬杖徒緣由理合恭摺具奏伏乞皇太后皇上聖鑒訓示謹奏軍機大臣奉旨知道了欽此○○烏魯木齊都統奴才恭鏜跪奏爲神機營官員兵丁管解軍火跋涉長途籲懇天恩准予奬勵恭摺仰祈聖鑒事竊奴才於光緒六年十二日間奏請飭下神機營撥解巴里坤滿營排槍洋馬槍及鉛丸火藥各件並調冠軍使穆津布前鋒德勝護軍德海等三員管解軍火來坤聽候差委恭奉懿行允准欽遵在案嗣據神機營派委穆津布等三員又添泒候選筆帖式　壽等八員各將此次軍火押解起程七年九月初一日到坤經署巴里坤領隊大臣恩澤點驗查收毫無損失以該官兵等著有微勞咨請奏懇恩施給予奬勵奴才當卽咨呈神機營就近核辦茲准神機營咨開應由奴才酌核給奬咨覆前來伏查穆津布等十一員名管解排槍二百桿洋馬槍二百桿及鉛丸火藥配帶各項萬里跋涉毫無損失實屬奉公勤愼不無微勞可否仰懇天恩俯准保奬之處恭候聖裁奴才爲鼓勵人材起見是否有當伏祈皇太后皇上聖鍳訓示施行再前銘德勝護軍德海二員經哈密　辦大臣長順留營差委冠軍使穆津布因請假與偕來各弁兵一同回京均經奴才附片具奏合併陳明謹奏軍機大臣奉旨着照所請該部知道欽此 
 
