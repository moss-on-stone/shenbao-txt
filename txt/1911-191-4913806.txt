# 1911 - 191 - 4913806

 

Page 1

 
 
   
 
 

Page 2

 
 
[上諭]  
　　六月十九日内閣奉 
　　上諭前陸軍速成學堂監督護理總辦陳文運着派充陸軍第三鎭第六協統領官並賞給陸軍協都統銜欽此 
　　上諭陸軍第二十三鎭步隊第八十九標統帶官裴其勳着派充吉林暫編陸軍第二十三鎭第四十六協統領官並賞給陸軍協都統銜欽此 
　　上諭前近截陸軍督練處參議官蔡成勳着派充浙江暫編陸軍第二十一鈸第四十一協統領官並賞給陸軍協都統銜欽此 
　　上諭山西參謀處總辦譚振德着派充山西暫編陸軍第四十三混成協統領官並賞給陸軍協都統銜欽此監國攝政王鈐章奕劻那桐徐世昌廕昌署名 
　　上諭堃岫奏查明準噶爾旗被災輕重請飭部速籌賑撫一摺準噶爾旗屢年災歉去年又復亢旱兼以去冬今春連遭大雨蒙民産業牲畜倒斃殆盡困苦情形殊堪憫念加恩着賞給 
 
 
 

Page 3

 
 
帑銀一萬兩由度支部給發交堃岫派委妥員前往災區查明被灾輕重分别妥爲散放毋任失所用副朝廷軫念蒙艱之至意餘着照所議辦理該部知道欽此監國攝政王鈐章奕劻那桐徐世昌署名 
　　宫門鈔六月十九日召見内閣總恊理大臣王大貞 
[交旨]  
　　六月十五日欽奉 
　　諭旨那晉趙爾巽奏陸軍第三鎭曁混成等協校閱著有成効出力各員照章擬奬繕單呈覽一摺着該衙門議奏單併發又奏記名總兵曹錕等請從優鼓勵一片記名總兵曹錕着俟補總兵後以提督升用補用道王荃本叚啓動劉恩源劉濬均着以道員記名簡放補用知府岳開先着以道員仍留原省補用候選同知直隷州知州管雲臣着以知府儘先補用知縣史久亨着以同知直隷州知州仍歸候補班前補用欽此又奉 
　　諭旨那晉奏校閱陸軍第三鎭曁混成兩協在事尤爲出力各隨員照章擬奬繕單呈覽一摺着該衙門議奏單併發欽此又奉 
　　諭旨御史陳善同奏請愼選高等實業專門最優等畢業生赴美就學等語着該部知道欽此 
論說 
[聞招商局將收歸國有感言（秋陽）]  
　　連日報載郵部又有將輪船招商局收歸國有。改爲大清郵船總局之意。近來政府對待國民之手段。剛强果决毫無姑息優容之象。以視對待外人之順柔疲輭。一意惟命是聽者。適成一反比例。是招商局收歸國有。郵部旣有此意。勢必無可挽回。斯固斷然而不容置疑者也。嗚呼自湘粤川漢鐵路收歸國有以來。人民抵抗風潮。尚未靜息。不謂一波未平。一波又起。更有收回招商局之事繼續發現於其後。吾不解郵部諸公何以意興豪邁。不憚與國民挑戰。竟一至於斯。推其用心之所極。殆非將全國商民經營之工商事業盡收歸國有。坐致大利。使商民均成涸水之魚。無計營生。而不甘罷手也。噫人非豺狼。抑何殘刻至此。且自湘粤川漢鐵路宣示收回後。郵部以退還商股之。款無着。有另借外債。或舉辦國。債之說。是收回商路之欵。尚無着落。豈收回招商局已有的欵耶。辦事貴有秩序。今郵部措置經營之顚倒錯亂。亦云甚矣。夫國家之所以特設郵部衙門者。要在統籌全國輪。路郵電四大政。以冀交通事業之日漸發達耳。並非使其與民爭利也。亦欲其引導補助全國商民之經營各種交通事業耳。並非欲其破壞商民經營之事業也。收回全國幹路。尚可藉口於行政之活動。軍備之調遣。種種問題。豈區區一招商局。亦有關於行政軍事。不得。不謀統一乎。前次收回電報局。以國家遞發緊要文信。宜取秘密。不便聲揚等爲詞。又以收。歸國有後再行大加整頓。力求擴充等爲詞。此次收回招商局。亦以整頓局章。推廣航路爲詞。玩其意旨。一若人民與國家别爲二物。事經人民辦理。即於國家有害。如鐵路則不能供行政軍事之用如電報則不能供遞發官家要信之用。如輪船則不能供國家運輸之用。又若鐵路電報輪船等公司局所。一經商民辦理。一有商股混合其中。即不足以言整頓擴充者。故必欲收歸國有而後始言整頓。而後始言擴充。視官塲爲無所不能。視人民爲一無足取。務以國家種種事業。攫爲國有。將人民擯諸門外而後已。其輕視吾民毋乃太甚乎。且現在政府將各種交通事業收歸國有。動以各國成例。箝制人民之反對。斯尤不通之甚。在東西諸强國。政治修明。財源富裕。事事欲求其有整齊劃一之觀。固不難漸次措辦。達其目的。若以今日之我國而論。則百政紛亂。財源奇窘。舉凡興辦各種事業。方借助民力之不遑。而乃東施效顰。亦步亦趨。多見其不知量耳。况有利於政府官吏者。則援引各國先例爲藉口。至於人民有益之事。又置各國成規於不問。尤不足以云辦事之公允。而欲國人奉命維謹也。不亦難哉 
　　雖然今日政府之無道。亦不足責矣。我人民亟宜速謀自立之道。政府旣欲將各種事業收歸國有。不與我人民相助爲理。我人民經營事業。亦不必與政府混合辦理。（如官督商辦之招商局。於我商民本無大利。棄之亦不足惜。）儘可劃分疆界。各視能力而策事業之進行。此次收回招商局之說。外間旣已風傳殆遍。則事非無因。固不待言。且以收回鐵路電報等之成例觀之。苟郵部志在收回。斷非商民反抗所能有。効竊以爲郵部一旦宣示收回招商局。我商民極宜處以鎭定。切忌謊張。旣不必請郵部收回成命。且不必向郵部辨論是非。祗須要求將商股之欵按照現在該局股票時價如數退還。一面由衆股東。推舉公正鍊達物望素孚之人。主持善後事宜。另辦中國内外輪船公司。卽將收回股本。建造各種輪船。先行内江。次及外海。以植吾國商辦航運事業之基礎。失彼得此。未嘗不可收桑榆之利。亦何憚而不爲哉。蓋以吾國人數之多。商運之盛。内外航線之廣斷非區區一招商局所能濟事。坐令外國輪船公司之勢力縱横馳驟。無遠勿届。舉我國内江外海之航權。盡歸彼族掌握之中。是固於國家主權。商業利權。均大有妨害者也若。不此之務對。於郵部收回招商局徒逞一時之義憤。開會打電。爲一塲無益之喧閙。則毫不妨於郵部之主張。反有損於商民之。利益。竊謂非計之善者也。現在中美輪船公。司籌辦已有端緒。郵部又有將招商局收回擴充之舉。倘我商民更能將收回商股。另辦輪船公司。則鼎足而三。分道揚鑣。各鼓其熱誠。以求事業之進步。行見黄龍國徽飄颺内江外海。而商運海權之擴張。均將基之於是矣。豈不盛哉。是招商局之收歸國有。雖於我商民之利益。不無損害。然反可促我商民自植航運之基礎。則於無益之中。轉爲有利亦不可謂非不幸中之幸也。據近日所傳消息觀之。則郵部宣示收回招商局之舉。爲期必不在遠深望我商民先事徐圖之。愼勿於一經發表之後。徒爲無益之聚訟也。 
 
 

Page 4

 
 
要件 
[法部奏派萬國監獄會會員徐兼等考查司法制度報告書（四續）]  
　　一檢察。及陪審制度。各國有並用檢察及陪審官者。法德奥義俄是也。有專用陪審官者。英美是也。有專用檢察官者。荷蘭日本及我國今制是也。陪審之制。以司法獨立。法官之權過大。故裁判之事實點必須陪審官斷定之。法官祗定其法律點而已。此制發源於英。而裁判絕無枉濫固其効也。檢察之制。以國法在所必伸。代表之者卽爲檢察。故以發覺犯罪實行公訴執行判决等爲職務。其理論發明於後世。初制則原於法蘭西。蓋法當王政時代。有所。謂國王之代理人者。即檢察官。故法之檢察官。因沿革上得有絕大之權限。他國繼踵倣行。均加限制。奥國乃予檢察官對於終審案件。有發回原審之權。荷蘭則無論民刑均須檢。察官蒞審。未始非求保裁判公平之意。英不行檢察制度。而檢察長則備君主顧問。視之固亦甚重。我國採用檢察制度。亟宜使司法者確知檢察之爲。用要亦今之。急務也。一律師制度。歐美雖法派不同。要使兩造各有律師無力用律師者。法庭得助以國家之律師。蓋世界法理日精。訴訟法之手續尤繁。斷非常人所能周知。故以律師辯護。而後司法官不能以法律欺兩造之無知。或謂我國訟。師刁健。法律所禁。不知律師受教育。與司法官同一畢業於法律。其伸辯。時凡業經證明事實卽不准妄爲矯辯。是有律師。則一切狡供及婦女廢疾之紊亂法庭秩序。在我國視爲。難處者。彼皆無之。因律師之辯護。而司法官非有學術及行公平之。裁判。不足以。資折服。是固有利無弊者也。一登記事項。登記法所以確定人民之權利。世界文明進步。人民法律思想愈發達。則登記事項愈繁關於所有權。則有不動産之登記。關於家族。則有遺言登記。後見人登記。關於商事。則有營業登記。商標登記。凡所以證明其權利而使他人罔敢與爭。甚至關於貴重保存之證劵。亦且托之官署。其處理之法。以接近人民者爲宜。故德國登記事項。皆由民事區裁判所行之。文卷檔案。連房盈室。皆儲之以。鐵櫃。以防不虞。然其對於查閱者則異常敏捷。初不少形扞格。是所以清民事之訟源。便裁判上之稽核。而司法經費亦多取給於是。誠善法也。我國雖有税契註册及印花等項。然彼則使人民遵行於事先。此則聽人民自便於事後。其性質逈不相同。一則强迫。一則樂輸。固可並行不悖也。（未完） 
專電 
[電一（北京）]  
　　護川督王人文痛劾盛宣懷誤國殃民專權恣横朦蔽等十款攝政王飭將原摺交盛閱看盛以退位要求慶邸不允并責成辦理路事務底於成 
[電二（北京）]  
　　晋撫丁寳銓交卸時廣賣差缺得贓十五萬兩某御史擬揭參 
[電三（北京）]  
　　内閣議增外官公費以裨治理 
[電四（北京）]  
　　陳宗嬀將考察財政及國家税地方税辦法詳叙進呈攝政王深爲嘉許 
[電五（北京）]  
　　桂撫沈秉堃密奏整頓教育特設銀行以固邦本請准由官商合發公債票給予辦事特權議陳辦法八條奉旨著内閣議奏 
[電六（北京）]  
　　川督趙爾豐奏報收回巴屬得榮地將匪徒所有物件悉數變價以充辦學經費 
[電七（北京）]  
　　今日中央教育會行開幕禮到百餘人有外賓數人參觀 
[公電（毫州）]  
　　各報館華洋義振福沈二善長鈞鑒上年沉災麥减種春夏雨多受傷麥收不及四成豆種太貴種後被淹水退補種今又連日大雨間以氷雹禾苗受傷平地有水秋收無望人心惶懼乞恩設法籌振渦陽自治議長王友松等公叩嘯 
緊要新聞一 
[陳侍郎改簡帝師原因]  
　　十四日隆裕皇太后特召慶親王入内籌商皇上典學事宜飭將關於典學時一切必須妥愼籌畫其所派毓慶宫師傳陸中堂久有成議陳侍郎寳琛係太后特賞故次日監國即面奉懿旨着降旨頒示天下 
　　陳侍郎前簡晋撫行有日矣後忽改間帝師不特外間莫名其妙即侍郎亦殊出意外是日午刻正在接見親友娓娓言出京事俄由家丁自外送來一函拆視畢伯老忽喜形於色客叩其故始知又有毓慶宫師 
 
 

Page 5

 
 
傳之命聞改命之原因甚爲複雜蓋前命撫晋一事閣臣奏保初不之及監國特賞其人故加擢用迨簡擇師傳時太后先己想及監國尤素欽其學識故遂定議然一方面又有某閣臣先向監國面陳其詞令聞亦雋妙謂陳某學識冠絕一時然責辦行政事宜稍覺用違其長若置諸師傳之位最爲適當監國甚韙其言故决意改簡至陳伯老之欣然色喜者固亦以避去喧囂專任講授爲得計也所聞如是特未知是否爲此事之眞相耳 
[弼德院改易正副長之内容]  
　　弼德院官制及辦事章程業巳大致就緒行將入奏昨日榮中堂忽升授院長鄒尚書授副院長一切事宜尚待恊商又須遲延時日矣惟榮中堂與陸中堂有師生之誼鄒尚書又係陸中堂同鄉從前陸中堂擬訂之章程及引用之人大約無甚更易又聞該院所派之人又經内閣調用者不一而足不知有調停之法否 
　　弼德院長一席自陸中堂升充今上師傳後監國本屬意李殿林嗣因榮相爲隆裕皇太后所器重内閣總協理三大臣亦因榮相係舊日同列力爲推舉監國諭以我本無私於李祗因現在外間輿論頗疑朝廷重用滿人今鄉等旣意見相同儘可擬旨閣意院副一席本擬以李殿林充任因監國後擬將李位置於典禮院故遂以鄒大臣爲之繼云 
[内閣制誥叙官兩局之忙碌]  
　　制誥局内閣制誥局責掌本係舊時之漢票籤日昨該局正副局長以本局規模粗具特將被裁之人員開單呈堂以定改留刻已由總理大臣點定侍讀吳炯曁中書等七十員留於制誥局姜委以資熱手惟此次被留之員滿中書僅二十人此亦職掌使然也又聞政務處所調之中書十員亦併留於該局云 
　　叙官局内閣昨爲留學生之用外官者揭示發給執照期略謂所有游學畢業錄用外職人員定於本月二十四日己刻衣冠齊集叙官局聽候發給赴省執照該員等隨帶謝恩執照當堂呈騐兹將叙官局釐定分發人員具呈規則錄下一勞績議叙人員須聲叙案由及原保大臣奉旨日期一已到省保升捐升人員須聲叙到省日期一舉人五貢出身人員分發或就職須聲叙中式科分及出貢年分一分發人員須聲叙内外三代姓氏存殁并存者年歳有無胞兄弟侍奉并隨呈粘具並不吃食鴉片圖片印結及本員親供一掣部掣省人員須聲叙有無廻避衙門省分及廻避之員係何官階姓名何等親族一具呈人員除免騐看不計外均須於呈尾註明實在住址不得蓋用商號戳記一捐照如不能隨呈繳騐限每月二十四日以前補遞過期不收一分發人員限每月十五日以前呈請其有呈請掣項并分發者限每月初五日以前投遞逾期歸次月辦理一具呈紙張一律取用白摺工楷書寫違則不收 
[度支部調查財政後之作用]  
　　度支部前派陳宗嬀等到日本調查財政事宜早已回國兹聞其所調查者約分數項一國庫統一章程二會計法三關税法該部以現在各員旣經調查回國自應即時着手編訂惟國庫統一章程去年已有成稿今則就調查所及者稍加删改會計法則會同法制院起草關税法則由該部自行主稿將分别辦理矣 
[榮厚反抗東省之審計處不理財政先爭權限]  
　　東督趙次珊制軍自到任之後對於財政一事異常注意奏請於督署設立審計處趙督自爲審計長分爲三司一司審計奉天財政一司審計吉林財政一司審計黑龍江財政其内容一切組織係仿照各國審計院辦法業已奉旨允准近聞該省正監理官榮厚日昨有數千言之長函投呈度支部澤公其大致則謂該督設立審計處顯係侵害清理財政局之權限請示辦法云云澤公對於此事甚費躊躇已將此函交財政處妥議辦法矣 
[湘議局願任聯合會之後盾]  
　　自初十日上諭宣布後各省諮議局皆紛紛籌議第三次之進行兹探得湖南諮議局於昨日致聯合會之電文如下聯合會鑒閣制得此結果應籌對付朝廷近無一事遵照憲法大綱有何高見本局定作後盾乞復 
[中央教育會議案之陋]  
　　中央教育會准於二十日開會所有與會各員現均擬就議案預備提議聞有舊學界中著名某君巳撰成綏停學堂出身奬勵提議案一則大旨謂現時主張停止出身奬勵者固有至理惟習慣上之影響通都大邑風氣已大開者尚無若何之關係若窮鄉 
 
 

Page 6

 
 
僻壤一般人之求學仍以出身奬勵爲目的倘遽然停止則求學者必因之漸少而至於無殊非廣育羣材之道務請公議暫爲緩停云云此案頗爲大衆所反對且有嗤之以鼻者 
[張季直改期到京]  
　　中央教育會會長張季直前經赴奉會商開採三省礦産及舉辦各項實業等事擬於月之十五日回京聞是日張會長並未來京因被趙制軍邀往吉林襄辦火災善後事宜致多躭擱現已定於十九日抵京以便二十日赴中央教育會行開會典禮 
[火藥庫失愼案忽又嚴查]  
　　保定陸軍第二鎭火藥庫失愼一事陸軍部除將庫官李繡春提訊外又派員赴保密查聞該員在保集訊該庫人員均未呈出實供惟查該庫官當時實未在庫將從輕議結矣近忽有人投匿名信函於軍部謂此次失愼其中必有弊竇不可不嚴行追究故部中又擬將副庫官及目兵人等一併提部研訊以期水落石出 
[軍界未來之風雲]  
　　日前廕夀兩大臣在軍諮府開會屏去從人秘密計議一事外間已早有所聞兹探悉其内容因此次陸軍考績其中溺職人員不一而足如一二兩鎭統制出身微賤毫無軍事知識以致軍紀敗壞諸務廢弛擬俟秋操後奏請撤换聞繼其任者一爲馮國璋一爲文華其統制以下各員亦將大有更動所聞如是未知確否 
[川京官質問郵部之大旨]  
　　四川同鄉京官日昨會議質問郵部籌還路款數端兹錄其要者於左一上海倒款二百餘萬部奏何以除去不認國家對於人民雖有行使公法之權力至國有鐵道屬於私經濟收入則收回國有國家自應爲私人之資格凡川公司之損失均當承認 
　　一川路公司各局開辦費勘路費付息費鐵道學堂辦學費約四百萬部奏何以只准給無利股票 
　　一川路公司宜昌實用工料之欵四百餘萬部奏何以只准給保利股票不能與湘粤鄂一律發還現金 
[京師近事]  
　　大清銀行監督葉君景葵已於昨日由奉到京住六國飯店並約興業銀行總理項蘭生君爲京行總理聞亦於昨日到京葉京卿即日密呈澤盛兩大臣報告書一件略謂東省幣制複雜甚於各省且外幣充斥就市面流行數目調查約四倍於我幣將來新幣推行辦理頗非易易云 
　　度支部澤大臣因現值清理財政本部司員精於核算者實乏其人且國會瞬將設立部中編製預算尤須備有熟諳會計人員藉資任使特擬設一簿記講習所令司員願習簿記者自行呈明擇日開辦畢業後擇尤專司編製預算等事昨已諭派本部員外郎王璟芳爲所長令其預備組織一切矣 
　　郵傳部現擬實行郵便儲蓄今春曾派科員赴日考察該國章程近又遣派該部科員倫敦大學畢業生徐恩元赴英考察該國辦法准於本月十六日起程取道西伯利亞鐵路 
　　今歳派赴英國參觀秋操人員已見各報或載爲第六鎭統制吳祿貞者或載爲丁文韓者兹經確實調查外務部已接軍諮府咨文係派定科員陸軍正軍校丁君文璽並詢問英國來文所云七月二十六日會集之期係中歷抑係西歷 
　　第二次帝國展覽會前由農工商部奏定宣統七年在漢口舉行鄂督瑞制軍特於月初委員赴日本東京考察一切以爲準備該委員刻已抵日京受日本博覽會事務員山脅君之招待已着手調查矣 
[時評]  
　　其一（希夷） 
　　俄人。日日備戰。而偏謂中國將與俄國開戰。俄人疑中國將與俄國開戰。而中國。偏不備戰。俄人有謂五年後。中國即可與俄人開戰者。有謂五年後中國預備未周。必須十年方可與俄人開戰者。俄人旣逆料中國於五年十年前。不能與俄開戰。則今日之岌岌皇皇奚爲者。其必欲乘中國不能開戰時。猝然發難。以冀倖獲。一勝此必然之事也。故於滿蒙邊境。增兵添餉。萬分惶急。若有迫不及待之勢。此其蓄心之叵測。固已路人皆知。而彼猶揚言中國日日欲與俄人開釁。以示增兵添餉之出於不得已。亦狡甚矣。我政府何猶昧昧然而絕不措意也。 
　　其二 
　　聯合會以一再力爭内閣不得。而欲作第三次之請願。其哀號迫切之忱。應爲政府所曲諒。乃非特不諒。而復密諭都察院不許上奏。以絕其呼籲之門。旣絕其呼籲之門。則亦已矣。乃又恐各議員回籍後。集議抵制。而復電飭督撫。從嚴取締。預防演說。是直欲絕議員之生命也。是直以議員爲盜賊也。嗚呼。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[葡人違約濬海之憤激]  
　　澳門葡人違章開濬河道迭經商民聯禀當道據約阻止已紀前報兹悉澳門葡官於初七日得接粤督來電要令澳門停止濬海工程後置之不理自大風而後仍復照常濬河粤人因此甚爲憤激日前諮議局又復據情呈請當奉粤督批答在案照錄原文如左 
　　諮議局呈文廣東諮議局爲呈請事案准旅港勘界維持會輩楊瑞階呈稱竊自中葡界務久未議結葡人現乘粤省戒嚴野心益熾違約强濬灣仔海道以爲佔領海權之準備聞已與香港麥端那公司訂立合同定西歷七月一號興工之說西報所載必非無因查澳門原屬租界向無領海所有水道祗能准其船舶來往不能援引公法有管轄水界之權是澳門海面疏濬之工應屬我國自無庸澳門政府越俎代庖者也惟是葡人乘界務未定之際竟敢違背約章彼此不得增减改變之條任意動工欲將中國完全管領之海權稍加工作卽爲將來佔領之口實若非今日實行阻止恐日後劃界難與力爭則二十餘里之海面不復爲中國有矣事關中葡界務本會旣有所見用敢直陳希卽代呈督憲據約力爭照會阻止勿中葡人之計即海權可復而邊地無虞粤民幸甚大局幸甚等由到局准此經於六月初八日交常駐議員恊會會議僉稱事關中葡界務稍有損失貽誤滋多應照局章第二十一條十二欵代爲陳請案經公同可决理合備文呈報督部院察核施行 
　　張督覆文督院張爲箚復事查此事先於本年五月二十六日據前山莊丞電禀當經照會葡領澳督曁派本署交涉委員前赴澳門與澳督直接交涉切實阻止並一面分電外務部出使大臣劉向葡外部嚴切駁論半月以來文電叢積現尚未能定議本督院力所能至斷不肯稍涉鬆勁務期内外堅持以免有碍界務據呈前情相應箚復諮議局查照 
[鄂路宜商轉戰之現象畢竟官家優勝]  
　　端大臣行轅之見聞督辦鐵路大臣端午帥行轅地臨江濱交通極便深恐防範疏虞爲匪所乘特函請督帥酌派水軍防泊以資保衞聞鄂督除派江清防艦停泊該處江岸外並檄漢陽水師鎭台張鶴齡總戎派砲船多艘駐彼巡防又端帥訪聞漢口近有人以承包路工四處招摇騙詐爰函飭巡警道轉飭武漢地方官及警區密爲拿辦又諭行轅上下人等凡關於路工一切事務不准在外間談論以杜流弊聞行轅中文牘紛繁各隨員咸不耐繕寫之勞已决用書記生廿名不日即出示招募前日端大臣以鄂紳楊惺吾主政守敬爲海内考古大家收藏金石極富特於日昨派弁至存古學堂片請該紳到行轅一談聞該紳時甫上講堂當立向諸生請假隨返庽搜集最古金石著名字畫兩大箱命人舁至行轅與端帥作長夜之談至隨節來鄂人員除前巳紀者外兹又探得數十人錄左編修林大閭庶吉士夏夀同郵部記名丞參補用道王孝繩副都統銜存記道景賢道員弼良徐世良朱昌琦宗舜年温秉忠學部主事繼忠（候補府廳州縣）許鈞李鴻扶劉景沂楊樹桐沈敬學蔣有榮王鴻鈺馮治成李錦譚象燾王清榮（武隨員）副將赫成額都司米占元守備戴夀山萬清泉（戴萬兼充巡捕）文巡捕知縣姚肇喬縣丞包德榮王蘭芬 
　　鐵路恊會之悲觀湖北鐵路協會機關部設於漢口四官殿内自成立以來駐會執事共三十餘員皆係權盡義務刻因鐵路收歸國有督辦大臣巳經抵鄂該協會會長劉紳心源等皆已望風投降該會名目自應銷滅昨特發給辦事諸人每名銀五十四元以作解散回籍川資聞已有十餘人領資出會當日臨行時莫不愁容滿面痛詆會長等之虎頭蛇尾巴結官塲蓋湯紳化龍等前議本有將該會留存以爲監察官辦機關之說今鐵路公司尚未解散該會即巳首先銷滅是皆劉心源被人運動所致也又湖北所派赴聯合會議長湯化龍張國濬二君前由漢口入京之時各團送行咸囑其力爭幹路國有湯君等曾答言爭不回誓死不歸某君聞其言壯之當割臂取血置於酒内湯君等一飮而盡並有人（衞生公益會研究部長戚君漢仙）在車站出刀自刎以堅其志詎湯君在京除提出議案外别無所事近兩旬且無一函電回鄂聞昨日商業學堂監學王君立模得張君私函定於十七日回鄂湯君歸來與否並無信息 
[廖祺南可重見天日矣]  
　　廣東電白縣李立才寃抑正紳廖祺南一案提府審訊多次全無確據鮑守查核案卷及縣辭供証與現訊情形不符特電催李令到府質問李令到府後要求會審要求屏人靜訊鮑守一一許之初四日鮑守請道署營務處袁胡兩委員同審在府署内花廳開堂李令正座兩委分兩旁鮑守自坐屏後竊聽李令帶有傳供刑杖親兵同來届時囑親兵把住脚門禁人竊聽先提匪犯汪吉甫上堂李令叱曰汝在縣供廖祺南包庇分肥到此何故反供汪答云小的但照良心直說並非反供小的在縣訊時被大老爺重刑昏迷又有人教我供廖祺南謝尊榮便可釋放小 
 
 

Page 11

 
 
的聞得釋放因順口妄供扳廖祺南謝尊榮乃不釋放又復解府小的前雖爲匪投誠後未嘗再犯大老爺乃欲殺小的並欲借小的誣陷他人妄扳素不相識之廖祺南今大老爺又來府復訊小的但求一死而已實不能照縣堂妄供李令聽之大怒示以用刑汪匪終矢口不移聲聲說在縣刑逼誘供情狀李怒甚遂叱用刑胡委員乃曰祺南旣與無干可不須說祺南事汝但言投誠後有無再犯便是汪匪仍堅言未曾再犯用吊包袱刑幾二打鐘久汪匪始則呼寃終至昏迷乃放下李令如失所措然無如何也次傳廖祺南上祺南蹣珊至前跛坐而言曰兩委憲大人在上縣主亦在上革貢現有滿腔冤慘請稍寬假准革貢滬訴委員許之祺南曰革貢年來熱誠辦學妄欲以下邑普及教育爲巳任今年辭邑校厚聘回辦沙朗觀珠各鄉小學堂成立多處有何罪咎縣主甫蒞任遽偏聽警員李洪福圖奪學欵之誣乘革貢帶學堂表册到縣遂押禁電禀詳革搜案無據見紳學商各界紛紛具保反重打抱告以拒絕輿論及瑣革貢閱兩月懸牌招告卒無應者聞上憲批案提府即非刑逼供冀掩飾無端押革之誤試問爲民父母應如此辦理否（未完） 
分類新聞政界 
[蘇垣籌辦平糶蘇州]  
　　蘇垣米價日昻小民度日維艱業經蘇撫程中丞與各紳商辦平糶經蘇紳潘濟之君議定先在豐備義倉籌撥積穀開辦平糶以濟民食再在無錫購定糙黄米數千擔陸續運蘇平價出售隨後尚須赴江西等處購米此事統歸紳辦仍照向章由潘紳濟之主持其事分請各紳分路辦理計城内中東南西北五路設五局閶門城外設一局每局請紳董一人並派司事八人或六人經理此項司事須酌給月薪再由商會轉告各米舖每舖酌派店夥一二人輪流赴局幫同經理量米等事聞出售米價每升酌定錢七十五文目下已由各紳派定司事分赴各路督同地保按户編查擇其極貧次貧者給發憑條俟開局時赴局倒换執照按期憑照購米大約出月初旬常可開辦矣 
[皖江漲溢之可危安慶]  
　　皖撫朱中丞以連日大雨傾盆江水日漲惟恐圩隄有冲潰之虞特於十八晨六句鐘出轅親往淙陽一帶查勘圩隄水勢見江水相隔隄壩不過尺餘往來隄上深以爲憂於下午六句鐘始行回轅一面撥欵數百金命首縣彭大令多購木料蘆蓆以備不虞并諭巡防營劉統領利貞帶領防勇二百名前往晝夜梭巡以資保護旋據無爲州陳直牧兆蘭電禀謂日前大雨江水陡漲丈餘該境五里碑江隄因搶修不住於十四日亥刻水溢隄潰一時鄉民呼號之聲驚天振地屋宇田廬均被淹没一片汪洋殊爲可慘請委查勘並請速撥振欵以救災黎朱中丞據電之下當飭振撫局速即籌欵嗣又據皖南道趙觀察電稱謂連日淫雨爲患江水更漲昨晨據朱令面禀麻埠鳳林兩圩鄉董報告前夜江水陡漲二尺隄將冲潰當飭朱令刻即赴圩督察並帶木料二百根續派婁唐兩委員並商撥防兵二十名由哨官領目兵前往搶護昨夜又購木料三百根蘆片千張派兵今晨運往以備不虞並嚴諭該員等晝夜梭巡遇險卽救隨時飛報昨夜尚無警告惟祈仰託福庇天不再雨當可保全合先電呈朱中丞亦即電覆飭即妥爲保護云 
[准啟因亂查封之民房廣東]  
　　粤省因亂事查封房屋前經諮議局備文詰問兹接粤督箚復云據廣東諮議局呈請查封房屋事件明白批示以釋羣疑等由到本督院據此查本年三月亂黨在省起事經官兵巡警在民房搜獲黨羽軍火並革黨憑據甚多其時爲清亂源懲匪類起見不能不將窩匪房屋先行查封以杜藏匿然當時卽經示諭如有民人房主能知匪黨蹤跡或藏匿軍火處所報官引拿查起除人屋概免封究外仍予一律給賞是官廳辦理此事本有區别故雖將房屋查封不即據行召變者本督院深恐其中或有屋主並不知情一時誤租匪人牽連受累衡情不無可原現在事平自應逐一確查明白分别揭封給還以示體恤本督院正在飭行查辦兹據呈請前來除札行巡警道將所封各屋確切查明屋主如果實不知情騐明印契即予揭封給還原主管業勿稍延累並不准經手員兵留難需索致干重咎外合先箚復諮議局查照 
軍界 
[督練公所總辦赴都蘇州]  
　　蘇省督練公所兵備參謀教練三處總辦吳茂節日前接奉上諭派充蘇省督練公所軍事參議官後卽奉軍諮府通電令即進京會議整頓軍務現下吳總辦已於本月十九日赴撫轅禀辭起程赴都會議籌商整頓各事俟返蘇後再將督練公所内三處名目裁撤並切實更改章制云 
[陸軍警察隊成立蘇州]  
　　蘇省督練公所通咨各衙門局所營隊文云照得陸軍警察爲維持軍人風紀輔助行政司法警察之不逮關係重要蘇省新軍已設混成一協上年由處擬章詳奉撫憲批准開辦陸軍警察教練所挑選標營目兵四十名教授各項課程現已畢業組織成隊本署附設於盤門外協部並於閶門外設立分遣所以便實行職務云 
[查拿野夷販鹽之反抗雲南]  
　　騰越附近有野夷販賣私鹽經官吏查拿野夷不服竟敢築寨抗拒復紏合數十寨勢頗洶洶刻經漢督派張鎭帶兵往勦尚負固不服未知何時能歸平定也 
學務 
[勸學所自陳學費支絀之苦况浙江]  
　　鄞縣勸學所長陳滋鎬日前具禀縣署以學欵奇絀辦理棘手敝所附設之初等小學四處簡易學塾兩處教員學生計五百數十人每月經費需洋七百餘元計除肉捐膏捐及考試費洋三百元外不敷之欵均由縣署領墊本月初三日膏捐停止敝所已受影響近讀藩憲札飭各府文開各處小學堂教育會勸學所均在自治範圍之内其經費應由自治監督責任自治團體籌集而以前截留五成之考試經費自五月初一日起悉數解省以備各府中學堂之用則是敝所舊領之考試經費每月百元亦在此例一經被提不敷更鉅挹注無方勢將解紐即以暑假爲止尚需洋一千四百餘元公欵公産羅掘一空已屬無從設法斷難爲巧婦無米之炊鎬等籌欵旣難辦事自絀若何此因循過去反恐有碍大局况職員薪水庖丁膳食相迫而來斷不容有因循之一日再四思維惟有辭職庶足以贖旣去之愆而免將來貽 
 
 

Page 12

 
 
誤等情聞新任江大令已據情轉禀矣 
[催繳留學經費揚州]  
　　揚州府嵩太守前奉上憲札飭趕將應解之日本五校學費轉飭各屬批解濟用業已分行遵辦現在祗據興化縣申繳銀三百七十兩寳應二百五十兩東台縣三百七十兩泰州三百七十兩均經分别轉解藩轅奉批存記彙奬惟江甘各屬或有繳而未足或有悉數未繳者刻已飛札轉催矣 
實業 
[松江倒閉錢莊一家松江]  
　　松郡西門外通源錢莊經理甬人方奏庭在松久操紙業嗣充通源執事與副經理毛姓分投揮霍致虧公私各欵六萬金之巨無力彌補遂爾倒閉目下各公家提取存欵毛已遠颺方亦東匿西避竟於十八夜將猪行街住宅遷移一空矣 
[湘紳不認部奏之要電長沙]  
　　湘省各士紳以度支郵傳兩部會奏收回幹路摺内語多含混强分四項湘人受損甚鉅勢必有最激烈之風潮爰會同諮議局教育總會商務總會農務總會各員紳電致北京譚議長及同鄉京官請即聯銜奏請另行明白宣示以符不使絲毫虧損之旨兹將原電照錄如下北京延夀寺街平樂館翰林院林宅譚愷轉同鄉京官鑒前奉上諭處分三省路欵各有區别頃閱度郵奏稿詞意殊多含混頗深疑懼但就湘言不獨租股房股與商股無異即米鹽各欵無一非湘民脂膏即無一非湘民資本且多出自小民今原奏强分四項辦法各殊不解一租房米鹽各股准發國家保利股票年息六釐分年攤還不曾提及餘利且謂除美國贖約三百萬兩外准發股票似此項股本即發股票亦無餘利如欲提還需在五年以後且贖約一欵若爲國家所不承認者如謂款實虚糜何以未贖之金元小票二十二萬餘元復由借欵内撥還待外人厚待民人薄待富商入股者寬待小民入股者刻不解二湘欵五百餘萬兩内商股一百七十萬兩租房九十餘萬兩數已呈撫報部部奏臆斷爲一百萬左右不解三查文襄遺摺次腴新奏于附股退股兩層區畫至精此次部奏吞吐其詞後來枝節必由此生至米鹽各股共收二百二十五萬餘兩贖路共支二百八十六萬餘兩公股不足益以商股本係統收統付並未分某欵爲築路之用某欵爲贖約之用也且公股三百二十萬元去歳已按股發息又經諮議局議决將股票存朱雨老處並舉胡桐琴譚組安諸君曁忠浩帮同管理公司據情報院立案通國皆知若如部奏鄉人豈能承認應請台端聯名奏請更行明發諭旨以釋羣疑並請將米鹽及配銷各欵統發國家鐵路股票認息分紅倘願抽本亦准發還與商股同以符不使有絲毫虧損之諭蓋國有民有已成第二問題若使款項稍爲虧損是朝廷明示大信不使有損絲毫部臣故違旨意必欲抹煞巨欵使鄉人錙銖積累一旦付諸東流激烈競爭禍未有艾仍妥商電復爲盼 
雜記 
[妓女藉路招摇之敗露漢口]  
　　漢口有老妓王佩蘭者率其女寓於漢口華洋旅館舉止極爲闊綽聞該妓自向人言曰督辦四省鐵路端大臣與之有舊特約之在漢口相會故來預候且出午帥小照及前數年彼由漢口致午帥在江督任時信函之郵局掛號回單（上蓋有兩江督轅收發處小戳記）示其故知此風一播而一班運動家欲謀鐵路差使苦無門徑者遂羣赴該妓處斡旋受其愚騙之人頗爲不少武漢官塲雖早有所聞然恐其實具有魔力遲徊不敢過問兹午帥已經抵鄂由革道馮啟鈞將此事據實禀白午帥大怒立即函請鄂督瑞莘帥傳夏口廳王丞國鐸到轅面諭流娼王佩蘭盤踞旅館招摇圖詐飭即傳案訊究王丞遵諭於十五日派差將該妓傳至署中在上房屏去僕從研訊異常秘密並函飭漢口各報館禁止登載誠奇聞也聞當廳差至旅館時出票示之該妓毫無懼色斥差曰夏口廳何官有甚麽事呌他來見我講他夠不上呌我去又曰我將以此事告之端欽差廳差答以此係欽差吩咐下來該妓狀始驚惶猶强鎭靜發電話至午帥行轅摇鈴良久祗聞彼說一王字並無人與接談該妓猶想支吾適續來勇役數人遂强之上轎往廳署而去此事外間議論紛紛即旅館中人亦莫知究竟惟云自午帥到後渠曾打電話往行轅數次有時亦有人答應此案眞不可思議矣 
[湯夀潛函慰黄景棠廣東]  
　　黄景棠因路事迭遭譴責浙路總理湯夀潛前因抵抗借款去年復電參盛宣懷革去卿銜奉旨不准干預路事心跡與黄略同比來知黄獲譴特寄長函慰之中有收回詔下唯公一士諤諤其知者以爲愛國不知者以爲頑民等語聞黄接函後但錄兩詩答之 
紀事 
[羅馬中國美術室開幕記]  
　　宣統三年歳次辛亥三月下澣之四日。即西歷一千九百十一年四月二十日。我從義大利之請與賽美術會。美術者何。世之油水盡曁金石竹木漆雕鏤之人物山水動植者。皆是也我國亦不乏美術名家。惟以雕虫小技壯夫不爲。祇取以陶悦性靈。藉遣閒晷。未嘗有社會衡量。其優劣。更未有國家提倡設立專校以造就之。故美術之名不著於世。而聲價似不若泰西之高。職是故耳。泰西各邦之所謂美術者。有專科學校以造就成鴻博精絕之才。歳復開賽專會薈萃其品物。研究其所學。國家且懸重金甲乙而奬勸之。故國之美術諸家莫不聚精會神。爭奇賭勝。於是美術亦因之日新月盛矣。此豈一朝一夕之故乎。羅馬昔號文献之邦。美術甲於歐美。雖法日大邦。猶派美術畢業之學生給以官費游學於義。義之美術聲價。因更倍於各國。今年義國之會。誌慶典也。初義國建都得黎訥。我同治紀元始。徙都羅馬。迄今垂五二載故於得黎訥開賽萬國工藝會。而賽美術於羅馬。我政府先能與得黎訥之會。而美術之會恐我國士夫不願與賽。未敢妄允。尋義外部具牒敦請。且將會塲新建之大厦。分我一室。並不納租。來意殷肫。不敢固讓。即由駐使吳大臣據情白外務農工商二部。以協邦交。復廣告我國美術諸家。旋蒙肅洵二邸喀拉沁王。農工商部陳列所張鐵臣郵傳部賀履之大理院金拱北。上海鴻雪社會諸君。浙湖金氏上海陶氏蘇氏諸閨秀。常州粹化女學校諸女士。各出絕藝復得福州工藝傳習所雕刻木器。沈鎬記沈正恂福慶安等雕漆人物。梯航而至。始得陳列以揚我國華。副彼雅意。 
（未完） 
雜錄 
[紀汪奇士（續）]  
　　乾隆初。汪年踰六十。川督某眷屬。道出宜都。被盜喪重貲。污其婦女。督聞之大怒。檄縣令刻期捕盜。否則罪令。令懼。計無所出或謂汪可辦盜。乃急踵門求汪。汪始托辭他出。旣而察令廉吏卒許之。語令曰。此去入境巫山中。羣盜在焉。請具大船在彼俟我。汪乃乘小舟晝夜進。則巍峯峻嶺中。羣盜結砦自衞。汪上嶺及半途遇邏。者大呼。曰速告爾。酋汪湖來也。盜魁聞言跪迓砦口。請曰。兹事重大。願明府終貸此三十餘人。汪曰攫不義金。本無足問。淫惡者不可宥也。羣盜。意汪隻身來可攅斃之。方動念。手足如縶。乃皆大驚異夫色。魁曰止。汪徐徐出袖中綆。悉綰而去。還至水次。汪先登小舟。縶三十餘人舟尾。曳之從水中行。過大船。始加桎梏。遂按治如律。自是汪愈引匿。然環宜都百里問。無不知有江瑚其人者。（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
隆和　又　開往長江　怡和洋行 
德生　又　開往膠州　怡和洋行 
塘沽　又開往青島烟台天津　亨寳公司 
新康　又　開往福州　招商總局 
慶大　又　開往香港粤省　招商總局 
[六月廿四日出口輪船禮拜三]  
大福丸　輪船　開往長江　日清公司 
飛鯨　又　開往厦門汕頭　招商總局 
鄱陽　又　晚往長江　太古公司 
臨安　又　晚往香港廣東　太古公司 
[六月廿五日出口輪船禮拜四]  
南陽丸　輪船　開往長江　日清公司 
廣生　輪船開往汕頭香港廣東　怡和洋行 
[六月廿七日出口輪船禮拜六]  
大貞丸　輪船　開往長江　日清公司 
 
 

Page 17

 
 
   
 
 

Page 18

 
 
本埠新聞 
[巡士與挑糞鄉人衝突三誌]  
　　城内巡士與挑糞鄉民大起衝突已兩誌本報兹悉各鄉民前日罷工一天自奉本縣田大令安慰後昨已照常入城倒糞各處站崗巡士亦不再留難喝阻惟有無業流氓仍在唆使鄉人續行罷工要求嚴辦毆人各巡士昨大令巳密派差役分投探緝務獲重辦矣 
　　滬道劉觀察批鄉民計長根等禀云鄉民進城挑糞應有限制時刻本應遵守警局清潔章程至被拘議罰自係有違警章旣經赴縣呈訴是非曲直自有該縣查明核辦所稱巡士兇毆覇阻甚至刃傷多人殊堪駭詫究竟是何情形仰上海縣立即查明禀復其鄉民聚衆有無流氓從中煽動並由縣查明究懲若係不合亦速秉公據實禀辦勿稍偏徇併將受傷各人趕緊騐明醫治一面調查清潔章程是否妥洽速擬善後辦法具報察奪毋違 
　　本縣田大令出示云照得地方自治注重衞生街道穢氣最易致病此挑糞所以有一定時刻也滬上附郭如英租界於挑糞規則取締極嚴故上午至十點時馬路上卽無糞担道路潔凈行人不致觸穢獨内地城廂内外相沿舊習上年准城自治公所議章請設清潔所招人承辦並據糞業民人樓葆珊等以生計攸關來縣具禀即經帶訊諭以事關衞生該糞業樓葆珊等願認定辦法三條一每日倒糞總在清晨不得過十點鐘一糞担一律加蓋一糞船停在僻處不泊熱鬧地方當堂具結以此三條均與衞生有關該糞業旣願認定即經商請城自治公所停辦清潔仍由各鄉民挑糞此係本縣與自治公所顧念爾等生計爲此體恤保全之舉前日西門外京江公所收租入王馬山將糞另包别人致鄉民將伊扭毆至縣紛擾當以王馬山漁利開衅咎由自取當堂斥釋不究鄉民聚衆閙署之罪原爲肇衅之由其曲在彼是以格外從寬本縣一再體恤爲爾鄉民計者至矣今爾等毫不知感反以聚衆爲得計本月十八日蔡木生西門挑糞據係自己供明已在午刻核與巡長所供十二鐘相符其時已逾午前十點鐘之限有違警章站崗巡士干涉是其職分使然並無不合鄉民不守法理聚衆將巡士毆傷復來署滋閙經本縣坐堂訊問仍恃蠻吵擾勸諭不理凡事總講理之曲直蔡木生挑糞不遵時刻站崗巡警過問職守所在不得不然即使扭至警區如係初犯照章不過罰洋數角勸令按時倒糞而止其事甚小此係個人之事與大衆有何干涉乃聚衆報復毆傷巡警來縣滋閙勸諭不聽審訊不受爾等自思爲有理乎其曲果在何人乎本縣爲爾父母之官父母之於子其循良者愛惜之保護之其頑不遵教訓者則斥罵之扑責之用意雖不同其爲愛子則同本縣以挑糞攸關衆鄉民生計故節次體恤保全無異父母之愛子今爾等恃蠻生驕動輙聚衆固屬愚蠻無知亦必有流氓從中鼓煽生事查現行律載刁民假地方公事約同聚衆四五十人以上者爲首者絞立决爲徒者絞監候如哄堂塞署爲首擬斬决爲徒擬絞監候定律如此森嚴爾等鄉民如其安分即遵囘鄉務農切勿聽人唆使以身試法倘因所定挑糞時刻尚有不便盡可來縣具呈聽候本縣重行商定章程另行　　示諭如有不逞之徒再行聚衆滋鬧則是自外生成太不自愛本縣惟有禀請大憲照律嚴拿懲辦並提鼓煽流氓加等治罪至城廂免辦清潔原因安分鄉民能守定章如因挑糞不遵時刻一再蠻閙是故意破壞章程自棄生計倘城廂民居以有碍衞生並治安集議清潔所招人承辦届時爾等雖欲安分挑糞後悔己遲以蔡木生個人累及衆人生計並負本縣節次保全之心爲得計乎爲失計乎爾等其深思之本縣爲爾代籌宜速悔悟及早回頭以保全身家生計爲此出示剴切曉諭自示之後各鄉民速卽安分回鄉父誠其子兄告其弟切勿聽人鼓唆聚衆滋事自保身家並全生計其各凛遵毋違 
　　又出六言告示派領舖甲分投遍貼其文曰照得鄉民挑糞本縣疊次保全爲因生計攸關已將包辦停免上年樓葆珊等曾經具禀到縣每日清晨倒糞限定時刻午前此係糞業自認自官遵循永遠現在時届夏令穢氣觸人不便蔡姓挑糞逾時實與警章有干站崗巡警查阻是其職守應然此係個人之事與爾鄉民無干乃敢聚毆巡警集衆來署爭喧不知鬨堂塞署斬絞罪律森嚴爲此勸諭爾等切勿聽人鼓煽如爲挑糞時刻儘可具禀來縣聽候商定章程另佈示諭重宣倘再恃衆滋事律拿辦勿寬流氓從中誘煽一并重予譴 
[孫耳山案將次定斷]  
　　曹瑞鍾與公共公廨前襄讞陛耳山因欵糾葛在廨沙訟詳情迭誌前報兹悉前日後由廨會訊後曹即回至火車站華界華興坊家因家因詎有衡豐錢舖已在四路巡警分局 
 
 

Page 19

 
 
控曹不理欠欵致被扭局拘留候訊昨晨由廨會訊時卽經寳讞員飭知新閘捕房持片至警局聲明帶回候示旋據捕房代表侃克律師譯訴前由並據曹瑞鍾供稱孫耳山前堂呈案之信係是僞造收條亦係勒寫嗣由莫肅律師代表孫耳山上堂辯稱曹所出收條載明因急用商借豈能勒寫總之此案原因有二一爲孫控追珠花被各日報揭載曹妻賽金花之名以致懷恨二爲鐵路差使被撤疑係孫退保所致其實曹自誤會至孫借曹洋九百元已還一千元所有衡豐欠欵昨日已由該號司賬陳鳳賓到堂證明曹實挾嫌誣控應請將案註銷寳讞員商之德師副領事判孫退去曹仍交新閘捕房帶回候下禮拜六商明定斷詎曹下堂時忽有山陽縣人錢紫丞向曹言語曹以錢在徐州時亦有欵項糾葛立即訴知九十一號西探將錢帶案請示判令交保候訊 
[會議裁釐認捐問題]  
　　蘇省裁釐認捐一事迭經商董及各業領袖等在滬南商務分會集議詳情屢紀前報昨日午後兩時又由商務分會董事邀請蘇省各屬商會董事及代表人等蒞會開聯合大會磋議辦法會訂章程並將辦理緣由當衆演說俾便實行 
[串騙紗廠定洋之結局]  
　　恒豐紗廠控姚翠樓張紹基等串騙定洋四千元一案昨日復由捕房傳同見證盛礪甫等到廨聲請復訊原告經理朱稚臣偕代表律師穆安素聲明前情請爲追究訊之張延愛理司律師辯稱被告曾與恆豐訂立合同乃是定貨糾葛應照民事訴訟且華人控告華人應歸華務案件辦理寳讞員商之德師副領事以姚實有不合判押西牢九月張另交妥保歸晚堂訊理見證各人一併退去 
[少婦圖害親夫]  
　　浦東總巡局昨將顧洪生顧王氏夫婦二人解至縣署即經田大令升訊先據二十二保地保洪玉堂訴稱小的圖内洋涇南首居民顧洪生年二十二歳撑船爲業娶王氏爲妻完婚後初尚相安前月忽然反目回至母家屢邀不返前日忽然到家至夜深時洪生睡熟其妻雙手將洪生勁項用刀义住傷及氣管奄奄待斃旋經鄰人聞悉飛報巡局即將王氏連同受傷人一併解案諸騐明究辦大令見顧洪生口不能言遂詢之顧王氏供年二十歳餘語支吾判氏收押顧送上海醫院醫治再行核辦 
[國民職員會記事]  
　　昨日午後二時國民會開全體職員會於三馬路瑯環里事務所决議事件如下（一）模範體操團定於來月十九日開操并編訂操塲及講堂規制當由衆公舉農竹君爲體操團幹事長蔡綱君爲體操團書記（二）編訂分會章程交評議部議决後宣布各省各埠勸設分會（三）制定事務所辦事時間自午前八時起至午後五時止并訂會所規則（四）組織演說團（團員限於會員）每月開會二次并公舉主任二人爲鄭君仲敬余君作民（五）公舉葉君惠鈞赴閘北商團祝開操式（六）公舉陳君英士赴嘉興湖州兩處祝分會成立（七）浙江留東歸國代表兪景朗君報告浙江國民會成立後各府分會均漸次成立甚形踴躍散會時已五句鐘矣 
[愼食會研究素食]  
　　愼食衞生會訂於今日下午兩鐘在愛文義路一百號伍寓開會研究素食並籌商勸戒紙烟進行方法聞有西友數人頗表同情届時准來公同會議該會業已通告全體委員來會互商吾知届時必有一番熱閙也 
[追悼曹詠南封翁補志]  
　　順德曹詠南先生海軍宿將曹君嘉祥之封翁也以今夏逝世粤人士於前日就北四路路元濟善堂開會追悼是日午後三時哀樂大作封翁所創憲民學校生徒肅隊入向遺像行鞠躬禮蒞會者依次行禮憲民員生朗讀祭文旋各就坐首由鄧鳴謙君述封翁生平行誼大致謂封翁慈善正直熱心公益創辦憲民嘉惠鄉人子弟尤爲心力交瘁次薩鼎銘都統演說略謂封翁有子爲名將嘗以死戰曹氏積德孔厚其子孫必能爲國立功次伍秩庸侍郎演說謂封翁年逾七十可無遺憾所最足敬仰者爲籌辦憲民族滬粤人雖衆實無團體廣肇公所因意見紛歧至解散一絕無僅有之學堂不知學堂愈多愈妙輕於廢置董事諸君殊不能令人滿意鄙人局外評論不便直言鄙人非好罵願諸君熱心公益如曹先生九京定當含笑衆鼓掌次李懷霜郭輝廷陳子蘭諸君相繼演說亦均娓娓動聽末由憲民校員生次第演說五時後始摇鈴散會 
[義領事請假歸國]  
　　駐滬義總領事馬君請假回國所有一應公事由副領事羅君代庖昨已照請滬道分飭縣廨一體查照矣 
[南市]  
　　所如輙阻○安東北鄉女子陳銀寳即孫劉氏年二十七歳其夫孫文高在金陵下關親戚某姓　挑灰度日嗣　五月間有隣人李有高託稱同至伊夫處起意誘騙並有女子三口一同拐逃來滬先寓小客棧内旋將鋃寳賣於小東門外某花烟館議定身價洋二百元後因鴇婦察知鋃寳身染瘡毒即行退還李因無可爲計又託稱同出買物遂將鋃寳棄去李即逃遁無蹤鋃寳旋將銀耳環質錢欲乘火車回寗又被車夫悮推至南市蘇路車站致在馬路橋深夜迷路由八號巡士查見帶至南區暫留候商明商董酌給川資送歸故里 
　　姦拐誘騙○安徽桐城縣人姚福喜僑居　宸門外昨將屠夫朱發祥扭至西區控告稱有八歳男兒名奎寳日前託朱帶送家内被在蕪湖私抵於某米店得洋十四元又有山西婦人汪孫氏投區附控聲稱丈夫在信陽縣地方營業朱稱願爲伴送至信陽地方招尋丈夫竟被騙至荷葉州地方奸佔近復來申與姚同居又將簪珥飾　誘騙殆盡區長得供立即移至裁判所請爲訊究裁判員以朱犯姦拐重案亟應澈究判一併送縣按律嚴懲 
　　始終狡賴○城内陳萬興　店小主陳福生前因乃父月亭向朱許氏胡文彬徐福記等將房屋租契租摺及僞方單抵押鉅欵逃避不理被控裁判所提案訊明交保料理在案詎陳福生挺押不睬昨由陳裁判提比仍復狡賴判移送上海縣訊追並着各原告自行赴縣候質 
　　婦人翻車○大碼頭鄭洽記土行内之婦人鄭兪氏前日乘坐包車由北回南悮撞常熟船户金阿坤被金推翻　出致損金絲眼鏡因由車夫扭送裁判所判金賠還洋十元 
 
 

Page 20

 
 
另罰洋五元充公 
[閘北]  
　　死不足惜○紹興人兪興發之妻魏氏被同鄉人樓阿狗誘拐來滬匿居寳山路萬興里四十六號楊留香家日前被兪尋見不欲報官將魏氏領回詎樓忽於前日潛吞生烟毒發斃命當由三路分局龔區長查悉飭地保報請寳山縣胡大令於昨日上午蒞塲相驗並將二房東帶回縣署候訊 
　　搜索逃妓○開設花烟間之龜奴吳海觀日前逃走一妓偵知匿居分水廟後莫坤山猪毛作内前日紏合同黨前往索人致起鬥毆由三路分局將吳等及莫妻曹氏拘解總局昨經陳裁判集訊莫曹氏不認匿妓並稱其夫坤山被毆受傷現在醫院療治判曹氏退去吳等三人收押候莫傷痊覆訊 
　　竊兇極惡○金步興前日向楊兆興硬借洋二元不遂將楊妻徐氏毆傷頭面扭控四路分局押候訊究 
[英租界]  
　　懲辦賭棍○虹口著名賭棍陳阿寳孫阿法王品生與同黨毛毛囝林阿才王和尚陸張桂薛西生吳阿金陳念九徐阿根等在塘山路華洋交界處設攤誘賭前日被美捕房九號副捕頭林處西探壳羅香將各人一併查獲昨解公堂訊明判爲首之王品生與陳孫二人各先枷示七天再各押三月餘人各押三禮拜示儆 
　　逃避已久○施元岐於光緒三十二年二月間竊取虹口華特路十一號門牌西人明寗值洋一千五百元之鑽戒等物逃逸已久兹經捕房拿獲昨解公堂請究判押候下禮拜六訊辦 
　　鄉婦不端○鄉婦居吳氏私逃來滬與陳子江姘識由探查獲解奉公堂分别收押在案昨經中西官復訊屬實判氏交本夫居仁甫領回陳押一月示儆 
　　流氓騷擾○流氓張耀林李王生陳德明魏裕根徐生如等在租界内肇事由探查獲昨解公堂請究判押候下禮拜六訊辦 
　　棍徒待罪○虹口住户范毛毛前因持刀圖害其妻王氏由廨訊知范係著名賭棍判令押候函請上海縣查明核辦在案昨日復由捕房解案判仍還押候縣署復到再核 
　　引人入勝○虹口賭檯所雇之拉牌頭人張阿三因至租界内誘賭被捕查獲昨解公堂訊實判先枷三天再押一月示儆 
　　客棧違章○顧阿金在天潼路六百三十九號屋内開設小客棧因不將棧客姓字照章登簿昨由捕房將顧傳至公廨經德襄讞會同德祜副領事訊明判顧罰洋十元充公如無力繳洋改押七天 
　　混用銅元○王夀福因將銅洋持至嘉興路瑞泰隆號内混用被櫃夥察出扭控捕房昨解公堂訊明判王押兩禮拜銅洋四元銷燬 
　　囤積火油○新閘路仁泰義洋貨店違章多積火油昨由捕房將該店主吳紀仁傳至公廨訊明判罰洋兩元充公 
　　私當鐘表○施永泉因將沈和昌等十餘户囑修之鐘表私行付質被控昨由捕房解廨訊實判施押一月並賠當本洋十二元 
　　賠償虧損○日商伊籐洋行控莊海濤定購洋布不出一案前日午後由廨會訊原告代表松崗律師譯稱前項定貨因莊延遲不出已經變價另售所有虧損銀二百七十兩應請究追訊之莊供貨係已閉順義祥洋貨號托商人代定旋因有事回寗波原籍屆期不及到滬致被原告另售所有虧損銀一百五十兩巳願拔償詎原告不允到案控告是實孫襄讞商之日副領事西田君判莊交保限三天還銀一百兩尚有五十兩着於本年十二月與明年端節分兩期拔清 
[美租界]  
　　委員驗屍○昨報記形似小工之某甲乘五號電車跌傷斃命一節昨日上午由本縣田大令委東廳王二尹蒞所驗明並在死者身畔搜出寗波象山縣石浦鎭之當票五張帶回縣署候屍屬認領 
　　乘車跌傷○范錦三昨乘七十九號電車在茂海路跳下跌傷頭顱又粤人華紀昌乘五十七號電車在北四川路跳下跌傷頭面先後由捕車送同仁醫院療治 
　　水手酗酒○前晚有法國水手三名乘醉在漢璧禮路胡閙三百四十二號巡捕上前阻止反被截破號衣旋由他捕帮同拘入捕房押候酒醒再核 
　　因何怨命○愛爾考克路三十二號曹阿三昨至捕房報稱妻子朱氏不知因何吞烟圖盡捕頭命送同仁醫院療治 
[法租界]  
　　嚴防疫癘○法捕房八十二號華捕前日因患傷寒身死麥總巡恐有疫氣傳染諭飭該捕臥房内同住之四華捕一律回家歇宿一面將所有床帳盡行搬出由衞生處西醫用辟瘟藥水滿屋澆灑並用烟薰免釀疫症 
　　西報添股○法馬路法文西報館定於西歷七月廿二號即華歷本月廿七日下午四時開特别股東大會集議添招股本並公舉幹事員稽察員整頓一切 
　　擴充火政○法新租界外國坟山左近新建水龍房一所規模宏敝救火會各西員於前日在彼行落成禮並舉行跳舞甚爲熱閙 
　　棄店潛逃○小東門外洞庭春茶肆主近因虧本無法支持於前日棄店逃避積欠房租二百餘元由收租人投報捕房請派包探查點生財捕頭准如所請並諭再投公堂禀請核示 
[海上閒談]  
　　鄉民不知衞生。不知公益。并不知法律爲何物。致有下午挑糞毆擊巡士之事。欲以官力强壓之。則鄉民藉口罷工。而有聚衆閙事之虞。若憐其貧苦而輕允之。則此後之巡警。將能行使其法律。是故民智不開。實爲破壞法律之一大原因也。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[論烟草與衞生之關係上海高等實業學堂校醫兪鳳賓]  
　　海通以來。捲烟輸入吾華。流毒全國。無地蔑有。然歐美文明各國。自古非産烟者也。夷攷其始。則自一四九二年（明孝宗弘治五年）哥崙布航海探古巴島。始見土人喜用一種草木。燃火吞烟。而吸烟嚼烟鼻烟之三者。乃運入歐洲。至一五五八年（明世宗嘉靖三十七年）墨西哥之烟草。輸入西班牙。法蘭西駐葡使臣。名尼哥者。嗜之。貢獻於開賽琳女皇。即以尼哥名烟草。後人以尼哥丁名烟草之毒亦本乎是。近則歐美衞生家莫不知烟之含毒。集會拒之。逢人勸戒。而思所以掃蕩廓清之者。不遺餘力。吾人盍亦猛省耶。 
　　煙草非食品。實毒物也。酒醇鴉片雖毒。若用之得其當。尚可收療病之功。煙草則有百害而無一利。商賈羨其厚。利而售之。國人溺於嗜好而吸之。吸之者。自以爲舒適。豈眞舒適哉。蓋受烟毒之刺激力。麻醉力。而體中似舒適。實隂中其毒而不之知也。人莫不自愛其身奈何以有限之資財。購傷身之毒物。以日事戕伐。其去愛身之道亦遠矣。 
　　雖然懷中一卷。取携甚便。隨口吞吐。芬芳撲鼻。在吸烟者固以爲樂甚。語以害將不之信試爲取烟質分析之。就所分析者一爲研究。則必有摇首咋舌而不敢嘗試者。今先陳東西學者之說。（元和奚先生若譯中國與紙烟已有單行本行世不復贅錄）繼述化學家之分析。然後參諸鄙見而系以論焉。 
　　（甲）雷腦氏之說 
　　雷腦氏云。烟草之害。能致痛症。起心悸阻碍消化發生喉痛。甚且致失明。故無論少壯老幼均不可吸。 
　　（乙）司底爾氏之說 
　　司底爾氏曰。烟草之烟含料甚多。其主要者。乃炭養二氣。炭養氣。亞馬尼亞。炭灰質。尼哥丁諸物質。烟霧之含料。多寡不一。以烟草之種類。煙筒之大小。燃燒之遲速而定。炭酸氣使人昏睡頭痛炭養氣使人股肉戰慄。心博不匀亞馬尼亞刺激唇舌。使咽喉乾燥興奮唾腺。尼哥丁强烈之毒質也。以一一枝雪茄烟中之尼哥丁。射人人體。其人立斃。尼哥丁之質頗複雜。能飛揚於空中。故吸烟者必口氣汚穢衣服沾濡。且其爲味至苦。烟油中含之尤富。烟草燃燒時。一部分之尼哥丁。又分化爲劈立丁。劈哥林等毒質。初吸烟者。毒先入其血。傳至全身。胃必不舒。多作嘔吐。腦體發炎。旋患頭痛。旣則主動之神經。亦受刺激。頭部漸暈矣。此乃生理不容烟毒之明證。若一再嘗試。漸能耐毒釀成。習慣毒之侵入。將不復覺。是焉能。恒久受毒而無病乎。彼肺臟皮膚腎臟三者。大排泄器官。將首當其衝。日事排毒。初成不覺有害。久則病變疊。出終身之患矣。（中略）不僅身受者積久必病。行且遺傳及於子孫。蓋體弱者。愈傳愈弱。勢所必至也。 
　　（丙）立却遜氏之說 
　　立却遜氏曰。烟毒之爲害無窮。舉其大者要者。凡十。 
　　（一）烟毒能敗血。血質變稀。血輪受損。 
　　（二）烟毒傷胃。阻碍消化。並致惡心。 
　　（三）烟熏口唇咽喉。則黏膜乾燥發紅。牙肉腫脹流血。且兩唇含烟之處。易生癌症。 
　　（四）毒攻心心臟孱弱。跳動不均。 
　　（五）烟能傷肺。肺管之膜。一受刺激。乃成咳嗆之病。 
　　（六）烟傷耳。吸烟日久。耳不能辨微音。時有耳鳴之患。 
　　（七）烟傷目。目不能明視。瞳孔放大。網膜受影遲鈍。黑斑浮颺於眼前。均爲中烟毒之徵。 
　　（八）烟傷腦。阻滯活潑機能。或昏迷或刺激。 
　　（九）烟傷神經。主動神經與感應神經二者。一受烟毒。即能痲痺。 
　　（十）烟若刺激腺體。能使其分泌過量。 
　　（丁）克靈敦氏之說 
　　克靈敦氏新金山之醫家也。屢任各校校醫之職。其論煙草曰。煙草有大害。今人所言者。殆禾及其害之半。煙草非僅傷身也。兼損思考力。與道德心。神經爲之昏聵。煙臟易染癆瘵。心房脹大。易患瘋狂。余屢診學生之心跳不匀。其十九皆煙癮所致。且每見英俊少年。因吸煙而成愚魯頑鈍。正直生徒。因吸煙而變虚僞膽怯。比比皆是。醫家教員。諒共覩之。非余一人之妄言也。 
　　（戊）史都惠氏之說 
　　史都惠氏謂吸烟大傷肺臟。使肺部狹窄。呼吸短促。吸烟愈甚則呼吸愈淺而短。肺中養氣愈少。炭酸氣愈多。血質不清。而全身受其影響。害莫大焉。 
 
 

Page 27

 
 
　　（己）黎愛茂森氏之說 
　　黎愛茂森氏曰尼哥丁。烟中之毒質也。劈力丁之毒。視其量之多少而定。故不甚緊要。尼哥丁之爲害。視烟之濃稀管之長短以爲差。若烟愈濃。而烟管。燃火之端。距口唇愈近。則煙於温度較熱之處。騰出尼哥丁甚多。吸者。必中其毒。循環系統。先呈變狀。脈絡收縮。而血之循環力。始則加增。心跳速。呼吸促。腸之蠕動亦漸增。繼則。腦中其毒。循環力漸减。殆達昏暈而後止。黎氏又云。久吸烟者。脈終必多病 
　　（庚）康氏之說 
　　康氏之勸戒學生也。謂香烟不可吸之原因有七。 
　　烟非滋養料無益於人身。一不可吸。 
　　烟能阻礙體育之發達。吸之者身材體格不能完全長成二不可吸 
　　烟能减少肌肉之彈力甚有永久减少者三不可吸 
　　烟能致心疾腦病。癲狂夭死四不可吸 
　　吸烟消耗金錢若能以購烟之費。移作他用。必然較爲有益。五不可吸。 
　　吸烟惹人厭惡獨自燃吸不顧勞人是爲自私。有損公德。六不可吸。 
　　吸烟之兒童沾染惡習慣者。必多易陷於邪途。七不可吸。 
國外新聞 
[坎拿大森林火災續報]  
　　十九日倫敦電云據哇太樺電稱北盎泰里哇新礦地之大火實爲坎拿大五十年來所未有現已蔓延數百方里每小時延燒六十英里之廣有礦丁多名避於礦中木製竪坑之内如鼠之陷鼠籠帕克賓地方有極多之人立於水中水掩及頸以候救艇之至因處水過久失其知覺而淹斃者約有二百人總計此次罹灾之人當在四百人以上云（譯字林報） 
[摩洛哥交涉續聞]  
　　二十日倫敦電云現復有西班牙軍隊五百名在耶拉區登岸法西兩國仍衝突未已十九日柏林電云俄英及西班牙政府現皆安心以俟德國外務部大臣與駐德法使交涉之結果條約綱領業已議定極可人意惟詳欵再須續商德國炮船班塞號現已啓椗回國阿干提爾駐有巡洋艦栢林號及砲船愛白號乃暫代前船者 
[英日盟約展長期限]  
　　二十日倫敦電云英日修正之條約已於本月十三號簽定新約之中加入兩國中之一國與第三國締結公斷條約之約束（蓋爲英美公斷條約而發）其序言中言英日政府因自一九零五年訂約之後大局已有重大之變遷故咸以爲宜隨時勢修訂舊約實有益於公共之安寧云該約卽日實行以十年爲限除將承認日本在韓之尊權一欵註銷外其餘並無更動 
[中國巡洋艦下水]  
　　二十日倫敦電云英廠築成之中國巡洋艦某號載重二千五百噸巳在巴洛地方落水由中國公使之女公子行禮授名 
[東鄉大將參閱海軍根據地]  
　　二十日倫敦電云東鄉大將己赴菲夫參閱洛西慈海軍根據地（以上譯文匯報） 
小說 
[殖民小說華僑涙（七十二）]  
　　莊仲山聽了。不覺引起他一壯子的牢騷來。便長嘆一聲道。你們還當着做官的人。都是些品高行潔的人麽。老實和你們說。如今的那班官塲人物。雖然間或有幾個好的。却不過是百分中之二三。像盧觀察這般的寳貨。十個裡頭。倒有九個是這般的。我們中國人裡頭。最没有天良的是官。最不顧廉恥的是官。最愛金銀的是官。最擅威福的是官。你若和做官的人。講什麽學問品行。他就連嘴都笑到耳朶邊去。你若和做官的人。講什麽忠孝節義。他就連眼睛鼻子都笑作一堆。他們最講究的就是苞苴。暮夜。最熟溜的就是。鑽刺夤緣。最諳練的就是貪贓枉法。最清楚的就是美缺優差。就是國勢不振。時局衰頺。他們還是做他們的官。就是百姓咨嗟。萬民謗怨。他們也還是做他們的官。就是天地翻了轉來。世界已到末日。他們也還是昏天黑地。做他們的官。如今的官塲中人。大概一個個都是這般人物。我們中國的大局。怎樣的整頓得來。你們諸位須要牢牢。記着。將來得了權力。第一先要把這班貪官汚吏。剪除盡了。方才中國可以有自强的希望。切不可也是這般隨波逐流。唯唯諾諾的。没有一些兒建樹。那就成了個患得患失的鄙。夫了。衆人聽了莊仲山的這番議論。說得個激昻慷慨。痛快淋漓。爽如哀家之梨。快若并州之剪。一個個都拍手如雷。滿心悦服。依着范鳳洲等的意思。一定要請莊仲山到南洋去當個南洋各團體會的總會長。一切事情。都聽他的指揮。莊仲山再三不肯。范鳳洲再三敦請莊仲山方說道。我的不去。並不是瘼視同胞。有兩層必不可。去的道理。第一你們南洋各埠團體會。大半是廣東人。平空把個外省人推作會長。必定有許多窒礙的地方。第二是你們諸位。除范君以外。其餘的人。都是有名的鉅富。我們中國人。人人都知道南洋華僑的魄力極大。經濟有餘。差不多大家都想和你們諸位攀個朋友。好借此。沾些餘潤我莊仲山雖然不是什麽貧士。却也不是什麽富人。此番特來相訪。並不是。牟利之行。委實是看着南洋各埠的這班同胞俯首遭欺。低頭受虐。心上實在氣不過。决計要想個拯拔同胞的法兒。 
 
 

Page 28

 
 
啓者本行收足資本洋一千五百萬元公積英金值洋一千五百萬元又銀洋一千六百廿五萬元共合洋三千一百廿五萬元另議定備用股本洋一千五百萬元總行開設在香港分行在倫敦厦門暹邏包帶惟亞孟買加拉吉打古隆北廣東福州德國漢口愛巴軸化神户古喇喇伯長崎意陸伊羅法國買拉夾吕宋紐約檳榔晏貢西貢舊金山新加坡蘇拉巴亞天津北京横濱凡上海行與各商往來暫存本行之銀每日結帳者其息照長年二厘存至廿萬兩爲止存一年者其息照長年四厘算存六個月者其息照長年三厘半算存三個月者其息照長年二厘半算其現下所執五厘息一年期存單滿期轉新單者仍照五厘息算代付本埠匯票並辦理銀行一切應辦事宜匯票可以匯至倫敦歐洲印度新舊金山美國中國東洋等處大通商碼頭特此佈聞宣統三年二月初八日 
[泰昌提莊綢單發售廣告]  
本莊自今春裝修庫門設櫃自售以來已蒙各界所推許現值夏令在即本主人旺印各當綢單夏衣甚巨揀選高等各貨劃出公道價碼與批發一例以廣招徠並備杭省紗羅紡綢廣東生熟雲紗莨綢泰西日華諸紗男女時式新衣無不美　價定劃一每兩一元絲毫無讓貨價不合包退原洋三馬路石路口石庫門面便是 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
