# 1922 - 244 - 4917797

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[匪之勢力（冷）]  
　　國家愈亂則勢力之轉移也愈下以中國十年之途徑言之其始勢力固云在民也旣而乃在官僚又繼而移於軍閥今又將轉移於匪矣何也以今日軍閥不能制匪覘之匪之勢力蓋蒸蒸日上矣 
　　民不能制官僚則勢力在官僚官僚不能制軍閥則勢力在軍閥軍閥不能制匪則勢力在匪此自然之理也迨至他日民不能忍匪之擾因出死力以與匪鬥匪不能制民而後其勢力乃復歸於民然面其時久矣民之受苦亦深矣 
　　是故今日者軍閥勢力之日也今日以後匪之勢力之日也國人苟不速自覺悟非至此日不可得也袁世凱氏所謂土匪世界是也 
[國内專電]  
　　北京電昨黎在懷仁堂宴百僚後與吳景濓商解决唐閣聞將列十三日程由府員作報告形式後退回然後任命王寵惠組署閣 
　　北京電政客有妨碍下星三唐閣案之出席說政府議如不能成會卽于十八後閉會時逕任署閣仍將盧張除外（八日上午十鐘） 
　　北京電今日孫寳琦熊希齡汪大燮及商會長等午刻見王因京師治安請速發軍警餉王允催財部（七日下午九鐘） 
　　北京電陽（七日）日閣决祭祀冠服禮節仍照五年成案凌氷簡河南李念祖簡江西敎育廳長因財部無人出席關財政案槪未議及 
　　北京電明令告誡官吏不得結圑索薪（八日上午十二鐘） 
　　北京電張英華已允代部并將草欠薪公債計劃定一萬萬期甚長以煙酒印花作抵先給預約劵至實行發債則尙未定因烟酒印花收入各省扣凈擔保一句話耳　　北京電前電召集財政會議昨已頒令各省是否派員尙難逆料大約大半省分可派（八日上午十二鐘） 
　　北京電高交呈請緝拿鼓動鐵路風潮主謀鄭洪年何瑞章趙慶華　　北京電鹽署以署令發表更換魯運使王其淵田中玉再請撤銷並有政府以各省財政官吏更換不動專在蘇魯兩省用工夫語似蘇魯對拒絶更換財吏有成約 
　　北京電報載保定會議條項係抽象的又九一洛陽會議亦無影響　　北京電確聞滄州一帶之匪兩支隊及保衛圑合剿不勝曹電吳調新銳部隊再剿故保召集軍官商剿防辦法（八日上午十一鐘） 
　　北京電崴報載日俄協約日本提案十二條第八條卽遠東共和國應承認日本松黑兩江航行自由范領事電請政府注意速駁 
　　北京電日使抗議五日頭道溝駐軍兵變謂以防匪之軍而爲匪則在留日韓僑民不得不講自衛方策（八日上午十二鐘） 
　　北京電那彥圖蒙古宣慰使僅限内蒙政府將另行設法與庫倫交換意見庫倫大權操紅黨手故令鄭延禧在長春與越飛相機磋商鄭到奉與王永江晤後赴長　　北京電美國聯合報社長諾衛乘九月二十一澳地利號來華推廣新新聞事業十月中旬到滬施公使爲彼介紹京滬新聞家交換意見　　北京電美使館息亞西亞艦隊總司令改任愛德森中將並已照會中政府（八日上午十鐘） 
　　北京電鄭州鄂豫陜魯皖五省聯防會議决定肅清豫匪五省協力進先（八日上午十一鐘） 
　　北京電參陸處覆曹錕准以李鳴鐘爲歸德鎭使由陸部呈請發表又電劉鎭華蒿軍出關剿豫西土匪奮勇可嘉出力官兵准從優給獎又電馬福祥陜北土匪竄擾包頭當會同陜軍根本剿除以清餘孽（八日上午十一鐘） 
　　北京電院秘書長原定吳佩璜仍兼交部電政司長但現又變動 
 
 

Page 5

 
 
   
 
 

Page 6

 
 
[國内專電二]  
　　北京電王正廷以衆院副長已選出决辭審議長聲言明日起不出席（八日上午十一鐘） 
　　北京電民八議員向黎要求政治討論會會長由民八議員擔任黎昨召吳王面商已允（八日上午十一鐘） 
　　漢口電劉成勳代表段升階在洛商和議吳欲劃川東忠萬長壽涪陵鄷都墊江數縣爲二軍駐地方允締和叚已電川請示現吳電孫傳芳助楊森殘部快槍千枝又電海軍派三艦駛往上游以壯二軍聲勢並令二師五六兩圑由建始利川旱道入川酉陽相機進取但孫極消極和戰均難定 
　　漢口電梁任公定庚晚車赴汴講演黄任之陽晚由南陽丸返寗約躭擱一日卽返滬 
　　漢口電漢慈善會陽日邀實業界多人歡迎黄並發起中華職業敎育漢口分社 
　　漢口電張福來電請湯薌銘赴保並派郭子青來漢歡迎 
　　漢口電豫馮魚電鄂請會勦宛南土匪蕭令劉佐龍派兩營分駐黄安麻城各要隘堵截 
　　漢口電張聯陞陽由洛返鄂卽將回襄鄖原防 
　　漢口電督署得電宣恩縣被神兵十人攻陷知呈事逃 
　　漢口電鄂政府擬發行軍事善後公債四百萬元專還欠餉擔保品爲武昌宜昌新堤三關稅收月息六釐照實業獎劵抽簽辦法六年還清（以上八日下午六鐘） 
　　香港電財廳着手與滙豐銀行修改代儲省紙幣條件（一）三月期者還欵時搭現洋二成五（二）半年期者搭現洋五成（三）一年期者全還現洋 
　　香港電聞陳炯明定文日復職 
　　香港電當道派熊寳慈赴贛湘鄂豫與各當道有所接洽 
　　香港電楊愿公翁式亮陳德春洪兆麟均電賀陳席儒就職 
　　香港電湯廷光昨偕薩鎭冰謁陳炯明（以上八日下午六鐘） 
　　香港電温樹德以海軍不日北歸昨宴粤軍全體將領辭行 
　　香港電白逾醒定庚離粤北返 
　　香港電黄明堂部下有女統領二人（以上八日下午十鐘） 
特約路透電 
[北方政局觀]  
　　八日北京電本日發表四命令一在京召集會議商决整理財政辦法邀各行政部及各省派代表與會開會鐵路通行劵已發者皆應取銷謂此劵發出者逾四千份政府歲支二百萬元今總統府辦事員所領者已經取銷四令張作霖交還扣留之京奉火車並諭此後文武官吏不得干涉鐵路 
　　八日北京電張英華今日就代理財政總長職 
　　八日北京電外交圑允由賑捐餘欵内撥十萬元救濟汕頭災民 
　　八日北京電厦門消息薩鎭氷於八月二十六日由厦赴汕此行目的未悉謠傳擬勸依附廣州之海軍一部分向北云 
　　八日北京電聞二道溝兵變後間島境東化（譯音）之兵亦隨起響應要求發給欠餉聞該境張作霖之兵亦思蠢動 
　　八日北京電半官消息長城附近之奉軍並未增加錦州目下有奉兵三營中立區域僅由北京所派之憲兵一連駐守 
　　八日北京電宜昌消息掦子江上游之航行今復平案惟駐萬縣第三軍兵士每有船過輒登船搜視並徵收貨捐 
[土耳其大敗希臘記]  
　　七日君士坦丁電希軍已退棄韃靼海峽亞洲方面之地數處現土軍已派憲兵前往維持治安協約國通告安戈拉政府謂如立即停戰希臘凖備退出小亞細亞 
　　七日君士坦丁電安戈拉消息希臘新任總司令特里柯譬斯及其他大將數員皆於二日被俘解往基瑪爾司令部基氏以客禮待之土軍已抵薩里芝里有騎兵兩萬人於攻克郁台志後已向士麥那方面進發數日内可到 
　　七日倫敦電希軍顯有士麥那外據守之象意國發出牒文謂威匿斯之近東會議宜於九月十五日後趕速開會 
　　七日巴黎電聞希王康士丹丁今日出離雅典不知何往 
　　七日士麥那電時局較靜希軍現努力防守士麥那聞加薩白拉與瑪格尼細亞兩鎭刻在火燄中英兵現防衛此間之煤氣廠及土國銀行英艦隊司令聲稱將施行各種方法以保障士麥那 
　　七日士麥那電大局愈覺吃緊英人眷屬有已出境者英艦司令留　船數艘供英人需用並派驅逐艦照料英人登船法意當道除調水兵登岸保護國人外並諭男子充當義勇兵維尼齊諾氏部下軍官所統帶之希軍已由塞拉斯抵此故衆料或可抵阻土軍之進行法艦數艘今夜可到此如救濟被難者之計畫不速施行恐有大亂 
　　八日巴黎電據亞達拉電稱基瑪爾之軍已抵愛琴海大約乃士麥那南部之一隅刻進逼士麥那且向瑪尼薩進發土軍獲砲七百尊飛機十一架機關槍二千架 
　　八日雅典電公報承認特里柯譬斯將軍及狄其尼斯將軍並陸軍大佐四員被俘之說濮里米拉柯斯將軍已被任爲總司令希軍之改紡計畫内有將第一軍之四師與第二軍之四師合併據亞達拉消息紀特里柯譬斯將軍被俘詳情特氏與其參謀人員未知土軍之抵猶在安然　畫忽哨兵奔入譞基瑪爾之馬隊已至於是參謀人員全數就擒 
　　八日雅典電希政府已辭職 
　　八日雅典電聞委棄小亞細亞之命令尙未發出參謀長猶在研究如何可以安退問題希王離雅典之說不確協約國代表今晨謁見外交大臣請施行防杜士麥那希軍騷擾計劃以免基瑪爾軍接踵報復 
[賠償委員會之失望]  
　　八日柏林電賠償委員會比代表對於談判進行之遲緩殊爲失望比國以爲德國必已擬就一種切實計畫豈意至今日僅由財政總長發表由實業家組織銀圑之空談 
[法德兵燹合同之研究]  
　　七日倫敦電法德關係果已有轉機乎觀於近日經濟接洽之景象人多以此問題相詢實則倫敦巴黎柏林之財政經濟界刻正切實討論此事而尤注意於德國史汀萊公司與法國某圑體代表呂白薩氏所定以德國大批建築材料供給法國之合同查呂氏所代表之圑體包括法國兵燹區域内從事於修復工程之合作機關十分之七此合同之極有重要關係爲公共所承認不獨因其可使修復工程迅速舉辦且以其將有影響及於法國國家政策也雖史汀萊公司經手採辦建築材料有按價六釐之回佣獲資可望甚鉅然德國諸人如史汀萊者向來借其機關報發表極力不贊成對法讓步之論調今竟亟亟欲接濟法國之急需此乃大可注意之事尤可注意者此事之發動似起於法國德國實業界要人已被請來游各兵燹區域聞德國實業界代表將與德人聚議於斯再法國某經濟報謂德國實業家已與法國同人開始談話與多種事業有關德人願以德人參與工程爲賠償之一部而法人鐵業聞已結交德國實業家以期有一種之合作惟柏林消息則謂德國將要求免除因法軍佔據來因地而起之擔負與激刺以此爲任何契約之條件蓋法國之佔據來因地已造成德國極深之憤恨也史汀萊合同明日將由德國外交委員會討論之國會對之已頗有非難之聲英國輿論大都歡迎此種合同視爲解决賠償難題之善法而國際情勢當可因以鬆動但亦指陳此事之危險蓋德國以其籌畫甚善之財政與經濟方法或可對法成就經濟之侵入馴致危及法國政治獨立上世界和平也 
[巴西百年紀念]  
　　七日巴西京城電巴西總統今日開紀念獨立百年之展覽會並檢閱外國海陸軍隊三萬人 
[聯盟會記事]  
　　七日巴黎電據日内瓦傳來未證實消息國際聯盟行政會之常駐會員原額四人現議定增至七人所增三額一屬於歐洲斯堪狄那維亞半島三國（即丹麥瑙威瑞典）一屬於小協約國（即南北斯拉夫國羅國波蘭國）一屬於拉丁美洲（即南美諸國） 
　　七日日内瓦電國際聯盟　　今日集議時　日代表石井稱聯盟會事業逐漸發展解除軍備爲聯盟會極重大問題之一茲事成績已可欣喜石井又稱述華會之事業及英代表貝爾福之功業暹羅代表今日向第五委員會提出關於鴉片等有害藥品交易之報告委員會决定將此議案送交議會該案擬請各國政府採用出入口執照之制度並供給國内人民消耗此種藥品究需多少之消息委員會盼望美國派代表加入鴉片委員會 
[羅馬尼亞獲暗殺黨]  
　　七日巴黎電羅馬尼亞京城電稱擒獲密謀暗殺羅馬尼亞與塞維亞兩國君主及塞國與捷克國閣員之黨魁三人聞三人已供明各情又聞三人之中有一愛爾蘭人 
[各國近記]  
　　八日東京電伊集院男爵已正式任爲關東總督　　七日紐約電據航運部消息美國現有人擬組織航業公司資本三千萬元造電駛商船兩艘各毛重七萬噸 
　　八日香港電約瑟氏出價十萬元購得海角醫院擬以廉費租與政府惟仍須照舊日辦法維持之政府已接受之 
　　八日日内瓦電匈國請許其加入國際聯盟 
　　七日柏林電旅館餐館聯合會聲稱如政府必欲徵收飮食超過某種限價之稅則各旅館餐館將一致閉門 
交通大學無線電 
[奥國乞助與英國借欵]  
　　柏林電奥總理向國際聯盟行政會乞助謂苟予以充分之借欵則奥國雖受財政上之監督亦所甘心苟任其淹蹙待斃奥人必挺而走險以打破害其生存之束縛云聞倫敦銀行家現擬於某種條件下以英金二三千萬鎊借與奥國 
[巴西紀念與德國]  
　　柏林電南美共和國巴西舉行紀念獨立百年之慶典德國以友邦名義向之致賀文中以巴德兩國間始終存在之良好關係爲言巴黎報紙謂戰後首先伸手與德國訂交者實爲巴西 
[馬克滙市]  
　　柏林電七日滙市對英五六一七·九○對美一二九八·三七對荷四八九三八·七五馬克 
[各國近事記]  
　　倫敦電賠償委員會英代表由拉堡爵士前由該會派往柏林與德總理接洽賠欵事宜者現擬辭職 
　　華盛頓電哈定總統主張修改羅斯福已拿馬條約 
[公電]  
　　漢陽兵工廠來電北京天津上海漢口各報館公鑒近見京津滬各報紛紛登載漢陽兵工廠工人罷工炸毁機器等情查敝廠安靜如常不知揑造此謠者意果何屬但淆惑聽聞影響匪輕且思報館登載新聞似應以翔實爲價値所關若此謠傳應祈立予更正俾釋羣疑是爲至幸漢陽兵工廠陽 
國外要聞 
[德國特約通信（王光祈七月二十五日柏林）]  
　　德意志之中等敎育 
　　記者前函所述之四種中學每年瞧授何種科學每科應授若干鐘點皆由敎育部規定全邦一律通行按步就班不能擅改故各處中等學生程度皆彼此相等將來無論入任何大學或其他高等專門學校皆無程度參差不齊之虞且德國敎育發達久已著名於世所有一切學制皆曾經長久時間多數學者之討論現在施之實際又復著有成效故不似吾國學制之南轅北轍各不相謀朝令夕改有同兒戲也德國中等學校除上述四種（並通學制）外尙有所謂（改良學制）Ｌehrvesfassungder　Reformanstalten者譬如佛蘭克虎兒提FrankfurtＡ.M.及阿吐納Ａltona兩地之中學制度即其類也惟此種（改良學制）雖已行之甚久然官廳方面至今尙未正式通令全邦通行吾人於此足見德國人之（嘗試態度）殊不如美國人之勇敢更不如中國人之膽大也茲請與諸君先述佛蘭克虎兒提之中學制度佛蘭克虎兒提在德國各城中爲新式都市所有各種建築組織皆較各地爲新記者曾旅居該地兩年故知之較詳該地有（威廉皇帝中等學校）Ｋaiser-Wilhelm-Gymnasium一所即屬於（改良學制）一類且極著名茲先將其課程與普通學制不同之點列表如左 
　　第一第二第三第四第五第六第七第八第九年級年級年級年級年級年級年級年級年級改普改普改普改普改普改普改普改普改普良通良通良通良通良通良通良通良通良通宗敎三三二二二二二二二二二二二二二二二二國文五四三二四三三二三二三三三三三三三三拉丁文○八○八○八十八十八八七八七八七七七希臘文○○○○○○○六○六八六八六八六八六法文六○六○六四三二二二二三二三二三二三歷史○○二二三二二二二二二二二三二三二三地理二二二二三二一一二一○一○○○○○○數學五四五四五四四三四三三四三四三四三四自然科學二二二二三二二二二二二二二二二二二二習字二二一一○○○○○○○○○○○○○○圖畫○○二二二二二二二二○○○○○○○○體操三三三三三三三三三三三三三三三三三三唱歌二二二二二二二二二二二二二二二二二二每週鐘點總計三○三○三○三○三三三四三四三五三四三五三　三五三五三五三五三五三五三五除上述必修課程外尙有隨意科英文希伯來文兩門由學生自由選習從第七年級起每週二鐘又圖畫一門在上列課程表中係截至第五年級止如學生性喜圖畫者從第六年级起亦可自由繼續學扭每週二鐘此種中學屬於甲種中學換言之即偏於文科方面之預備者也此種（改良発制與（並通発制不同之點即拉丁希臘兩種古文鐘點業已减少（舊日甲種中學係以拉丁文希臘文爲唯一主要功課））而同時則加增國文法文鐘點此蓋由（古化）而漸趨於（今化）與吾國中學之廢止讀經一門其例正相同也 
　　除上述（威廉皇帝中等學校）外尙有（模範學校）Ｍuster-Schule一所屬於乙種中學換言之卽偏於實科方面之預備者也茲再將其課程與（普通學制）不同之點比較如下 
　　第一年級第二年級第三年級第四年級第五年級第六年級第七年级第八年級第九年級改良普通改良普通改良普通改良普通改良普通改良普通改良普通改良普通改良普通宗敎三三二二二二二二二二二二二二二二二二國文五四三二四三三三三三三三三三三三三三拉丁文○八○八○七八五八五六四六四六四六四法文六○六○六五四四四四三四三四三四三四英文○○○○○○○三○三六三四三四三四三歷史○○二二二二二二二二二二三三三三三三地理二二二二三二一二一二一一○○○○○○數學五四五四五四四五四五四五五五五五五五自然科學二二二二二二二二二二三四四五四五四五習字二二一一○○○○○○○○○○○○○○○圖畫○○二二二二二二二二二二二二二二二二體操三三三三三三三三三三三三三三三三三三唱歌二二二二二二二二二二二二二二二二二二每週鐘點總計三○三○三○三○三一三四三三三五三三三五三七五五三七三六三七三六三七三六除上述必修課程外尙有用器畫一門由學生自由選習從第七年級起每週二鐘此外又有（化學物理學生實險）一門亦由學生自由選習從第八年級起每週二鐘此則爲（改良學制之特色）而非（並通學制）之所有者矣至於减少拉丁文鐘點加增國文法文鐘點則與前例相同亦爲（改良學制）與（普通學制）不同之一點也 
 
 

Page 7

 
 
[美報論中國撤廢客郵]  
　　字林報載美國某新聞論中國客郵云本年歲杪外人在中國境内所設之郵政局所行將撤廢此種機關在昔日於僑居遠東經商者之利益自關重要無疑但至今日客郵存在與中國國家郵政居競爭之地位而爲其進步之大阻且致不良之結果蓋此制不廢則中國以商口岸之郵稅勢將各自爲制如英郵局收郵費一便士美局郵費兩分與中國郵費實處直接反對之地位今日在華客郵大小各局約有一百五十所美局一英局十二法局十五而日局則不下一百二十四所全世界中客郵之盛殆無有如今日中國者其故泰半由於中國境内近世郵政制度初由西商創行所致自中國加入萬國郵會客郵已不能得正式承認瑞京會議中旋有抗議書提出今則此種抗議已獲有結果將見一九二二年爲東亞共和國中客郵設立之最後一年中國郵政局正式成立於一八九六年而郵票之發行尙在二十年以前其時係海關造册科所印票上繪有龍形收藏郵票家皆知之此外他國在華置設郵政者爲意德俄三國德俄兩國數年前卽已撤消意國郵局最晚至一九一八年始見設立外國郵票在華出售者以法爲最早始於一八九四年於郵票上加蓋（和平與商務）字樣發行數年後德國郵票又見於通商口岸日本郵政直至一九○○年始形活動英國在一九一七年以前尙用香港郵票至是年始加蓋（中國）字樣發行今日土爾其國尙有客郵存在惟此種制度雖有時頗見重要然常與土國郵政爲不良之競爭昔日英德法意奥俄諸國曾於萊芳區域内各設郵局但其所取郵費亦設有限制奥國於萊芳發行特殊郵票自一八六七年始而英國又先奥十年德國於一八八四年在該處設一郵局翌年法國亦加入土人於此曾時時提出抗議但收效殊鮮至今客郵在土境仍極興盛土政府曾將其郵票貶價二成出售以期招徠外商之購用此種郵票加蓋一星形以爲標誌此於土國郵政無窮戰爭史上留一永遠之紀念焉 
國内要聞 
[北京通信（慧）]  
　　王家襄王正廷之談話 
　　日來國會内部漸形複雜而民六民八之爭尤爲糾紛記者昨日先訪參院王家讓君問君對於民六民八之爭感想如何王答余意以爲法統終須認定民六惟解散旣係非法則解散後之護法行爲不爲無功此種行爲當認爲非常的手段爲一種事實故以非常國會名之不能以其事實上有護法之功遂牽强附會認民八爲正統若以民八爲言則國會會期已滿大家無庸來京余向來認定民六爲法統並未改變宗旨問現有人調停有何效果王答尙未知參院方面余託秘書長留意如有護法議員來此即開送總統府顧問聘書已發出三十餘份此次顧問之設本爲酬勳且四百元之夫馬費與在會議員歲費相若再來爭執亦屬無謂問參院蒙藏議員改選一事已辦否王答此因民國五年未辦故擬補選現蒙藏各部大活動府方薦黎澍保定薦汪士元因爭者甚多選舉尙未舉行報載種種大半不確問小孫派運動組閣雖屬過去之事但該派議員來者日衆現在有何活動王答恐伯蘭見勢不佳暫時無意上台該派議員近來尙無活動組閣之事 
　　記者又訪王正廷君問聞君對於民六民八之爭處調人地位請發表意見及經過情形王答民八議員有護法之功不能置之不問但現在加入國會似非善法（因人數逾額）余亦曾至廣州加入非常國會爲議長現又居副議長地位雅不欲發表個人意見且現在專心辦理魯案善後不欲投入政治漩渦故只能從多數人之意思設法調停而已外間有人主張民六議員有曾爲新議員者有曾任官吏者（指經正工任命者）當其取重新議員及官吏地位時似已有犧牲其第一届議員地位意思不妨洶汰若干以其缺補民八議員淘汰之法令其自辭或用相當手續此係引用楊晳子之主張余不以人廢言以爲其言可採又余參與廣詶非常國會時有人提議改開常會余即以爲不然爱去而之他蓋國會職權有三（一）選舉總統（二）監督行政（三）立法其時國會旣僻處廣州人數不足試問總統將如何選舉行政將如何監督且大家正在廢法立法更不容談余意旣不能行使職權即無常會之必发若開常會將受人利用後來果然不出余之所料我人論事須憑公理如孫中山爲余所佩服之人但以二百零八票選之爲總統似乎輕視應由國會正式選舉方爲正當問調停民八之結果如何王答余曾宴請民八議員一次尙無結果外傳提出條件尙非事實問王幼山對於民八議員之態度如何王答幼山從未赴粤民八議員未與之麻煩但幼山始終維護國會未可厚非談至此以王君欲赴會即興辭 
　　記者按二王談話尙未發出而已得民八議員鬧院之信儒堂所稱民八議員未與麻烦之王幼山竟於昨日當場受困而吳蓮伯亦於今日常會中大受民八議員之敎訓此皆最近兩院中之趣話聞兩王現仍從事調停不欲與之計較惟兩君左右不乏主張依法解决者此中詳情尙待續聞也（六日發） 
[衆議院副議長產出張伯烈當選]  
　　昨日（六日）衆議院開第七十期常會一時議長吳景濓就席檢查出席議員尙不足法定人數凡三次宣告延長時間迄二時四十九分達四百零四人主席遂宣告開會首先報告新到院議員唐樹基·克興額·劉燮元·彭養光·當選證書調查事件及議員金還·楊應南·劉崇佑·周之翰·賈纘緒等辭職事件衆無異議又報告議員請假事件亦無異議通過隨即按照議程開議第一案爲延前會之選舉副議長問題主席報告上次開會投票結果因時間已晏不及報告查上次票數與人數不符之故係因散票時議塲内只有三百三十一人迨散票後繼續到塲者四十四人合計起來與開匭票數適相符合不過與散票時人數不同耳此實手續上之疏忽應詢大衆有無異議當時議員紛紛發言意見不一最後决定先請上次檢票員報告上次票數檢票員遂報告褚輔成八十三票張伯烈七十五票此時有所謂護法議員徐清和忽持名片四張登臺向吳景濓云外間有法統維持會代表方子傑梅寳璣關棣等四人請見議長今若無暇接見可先派人招待一面又對檢票員云關於選舉副議長事不必報告現在法律問題尙未解决開會當然無效况護法議員與吳議長之交涉正無解决辦法若再將副議長選出法律問題更增障碍等語在塲議員聆言後多有大聲呼打者當經某某兩議員起而調解將徐推　議塲之外將門關閉時有護法議員李燮陽發言謂法律問題未解决以前請大衆對副議長事不必發言應先解决法律問題場内秩序因之大亂呂復乃臨時動議以徐清和李爕陽屢次滋擾議場應照院法第七條提付懲戒主席謂此事應交審查會辦理詢衆有無異議李燮陽質問提交懲戒據何理由衆見李氏態度倔强又將其推出議場之外楊時傑云懲戒案之成立須有理由徐李二君旣出席會場當然有發言權若因其有反對之言論而加以懲戒於法實爲不合衆見楊氏袒助徐李因復將楊飽打繼續推出門外然此時議場中仍有其他所謂護法議員對於懲戒案均爲激烈之反對呂復見勢不佳且恐因此躭悞副議長之選舉遂自行聲明取銷懲戒案一場搗亂至此略形平息主席諮詢大衆對副議長選舉票數究竟有無異議有呼無異議者主席謂旣無異議當然作爲有效但褚張所得票數均不過半照院法應再决選一次衆贊成惟對於檢票員有主張由議長指定者有主張抽籖者主席則主張檢票員由簽選出葉夏聲反對謂依院内習慣檢票員從無舉行抽簽者議長此種特别主張顯係違法言未及終主席以本人主張抽簽之辦法付表决少數結果仍以上次開會指定之馬驤等八人爲檢票員經秘書查點人數連主席爲三百九十三人散票三百九十三張先由檢票員八人投票後再依次唱號投票隨即開匭檢視票數三百九十張而名刺亦三百九十枚遂由檢票員唱被選票數結果張伯烈得二百十八票比較褚票一百六十一票爲多當選爲副議長即由議長請張就職張乃登台演說大意謂承衆公推恐不勝任好在副議長之上尙有議長一切當秉承議長辦理云云時已四時零五分主席宣告散會 
　　至護法議員徐清和李燮陽楊時傑等被衆毆擊推出議塲後當在第五休息室暫坐據徐等自述此次毆辱彼等者並非盡屬議員中有便衣未帶徽章者數人查其姓名爲高進周窮鬼趙升高俊等均係民六議嗣員僱用之僕役現在此四人由徐等交警衞長看管爲將來起訴地步又當徐等未入衆院之前尙有可述者徐於昨日下午一時率領民八議員代表梅寳璣關棣梁星五方子傑等乘坐汽車馳至車窗張貼（神聖議院前當然無散兵綫速避開）等字樣當被軍警阻止車不得進遂轉向西仍往南溝沿六十號集議後徐等五人又復徒步而至口中大駡吳景濓是什麽東西擅用軍警侮辱議員等語憲兵上前禁其入院徐云我是國國議員誰敢阻我遂取梅等四人名刺闊步直入梅等則鵠候於議場門外之路栅欄邊徐進院即由秘書長王經佐與之接洽堅欲一見議長乃入議場現聞黄陂以民八議員屢次赴院搗亂擬從調停爲解决方法昨日已請王正廷何雯白常潔王法岐陶保晋王仲平鄭江灝沈鈞儒等入府磋商調停方法王等當邀徐清和同往以便當面接洽徐又故意作態不肯答應逆料此後風潮尙未有已也 
[張英華可不辭職]  
　　張英華前日在國務院爲四局職員圍困索薪後意興蕭索當於前日（五日）下午十時遞呈入府昨日（六日）上午八時遞呈入院堅請辭職院呈當由林步隨代表總理退還府呈亦即退還黄陂並請金永炎親往慰留據聞張氏自經前晚王亮疇之慰問辭意已漸活動且聲明以後對於四局及一切機關並不歧視已允諾者亦必設法實踐惟要求對於前日四局中人出言忤辱者應予相當之警戒免得以後辦事列無辦法王氏對此當然應允除昨日下午又派林步隨赴張宅切勸外擬一在依前日閣議决定下令取締逾越範圍之索薪舉動而恢復從前領欵之辦法對於四局亦擬特發院令加以戒飭因此案昨未完全解决故鹽務署財政部昨日皆未見張之足跡惟今日閣議若將上述兩令發表則張氏或可於下午就代部之職也張氏雖在辭職之中而預足之事並不中止前晚宴請本國銀行界昨晚則與稽核所洋會辦盧氏合名宴請外國銀行圑雖係登臺時應有之照例文章可見其活動亦未休息矣 
[國立八校長又上辭呈]  
　　國立八校校長蔡元培王家駒李建勛許壽裳俞同奎吳宗栻周頌聲鄭錦等前因經費無着一再辭職而政府方面亦一再慰留惟校長等以此事非空言所能了結倘在未發給三個月積欠之時絶對不能負責故於六日又分呈院部聲明此意并請派員接替以專責成其呈文如次一呈國務院文竊校長等前以經費無着無法維持一再呈請辭職在案蒙派楊秘書天驥代達歉意並退還辭呈逖聽之餘豈容再凟惟校長等前此要求發給最少限度之三個月經費原係一方諒解政府之困難一方顧慮本身之事實考量至再不得已而爲此委曲求全之請固非不諒政府之苦衷亦非已得敎職員之承諾尤非以此爲要求之條件不過按諸事實非此不能屈計截至開學之日積欠半年而祗要求發給三個月經費其中爲難情形當在洞鑒之中况敎育事業與他項事業不同敎職員服務狀况及境過之清苦尤非他界可比政府不欲興辦敎育則已設尙有維持敎育之誠意應請迅即照發前此迭經呼籲迄今不名一錢現値開學在即其勢不容再緩楊秘書代表總理聲明確已籌得一個半月之數務懇即日發給其餘一個半月之費仍懇尅日籌發在未經領得三個月經費以前絶對不能負責爲此合詞呈請迅撥積欠並派員接替以專責成母任迫切待命之至二呈敎育部文竊校長等前以經費無着無法維持一再呈請辭職在案復奉批令勉爲擔任母再固辭等因奉此校長等苦心維持已歷年所豈至今日忽萌退志無如積欠已閱半年迭爲將伯之呼不聞若何響應在校長等雖聲嘶力竭而在不顧大局任意摧殘敎育之交通當局不惜食言而肥即在責無旁貸一再聲稱有心維持敎育之大部亦不過以言塞責殊不知無米之炊其何能濟前此校長等要求至少發給三個月欠費固非不諒政府之苦衷亦非已重敎職員之同意且非以此爲要求之條件不過按諸事實非此不能積欠半年而請欵三月校長等委曲求全之苦心縱不諒於政府自信可以大白於天下現時開學在即數千學子求考不能入學不得校長等旣不忍坐視敎育之淪胥又無法以動政府之觀感惟有再行合詞呈請辭職敬避賢路破壞敎育之責不獨交通當局尸其咎即在大部恐亦不得謂爲無責也昨日國務院楊秘書天驥代表總理面稱現時確已籌得一個半月之經費即日可以照撥應請大部迅卽領發其餘積欠仍懇迅籌領發在未領得三個月費以前匪惟開學無期校長等亦絶對不能負責爲此合詞呈請迅發積欠並准辭職母任迫切待命之至 
[越飛牒請開議中俄問題]  
　　俄羅斯社會主義聯盟蘇維埃共和國駐華全權代表越飛於本月二日致牒我國顧外長表示俄國願恢復中俄間磋商之誠意并徵求我國政府意見茲節錄其牒文如下敝全權代表照八月二十三十三十一日與貴國外交總長談話之結果謹向貴國政府提出以下之意見勞農政府最初成立之際卽竭力向貴國政府及國民表示對貴國願停止俄皇時代之卑劣帝國主義政策凖備根據政治上經濟上雙方平等之基礎蘇維埃俄國國民委員會自治會於一九一九年七月二十五日發表對中國人民之宣言已立蘇維埃俄國對貴國建設新關係之原則蘇維埃代理國民外交委員長加拉罕氏會於一九二零年九月二十七日根據上項原則在牒文中作具體的建議卽擬藉此作中俄友誼協定之基礎此項友誼協定雖未成就俄國勞農政府對於中國爲自由而奮鬭之人民仍抱極大之同情與保持友誼的關係敝全權代表現謹向貴國政府再行提出磋商兩國間各項問題之意見希望於兩大共和國間建設適合雙方人民心理之良好鄰誼俄國勞農政府現仍確願根據上述兩次宣言中之原則與貴國開始磋商蓋勞農政府决履行其政策也如貴國政府對於敝全權代表之建議予以同意則希望貴國外交總長指定適合於貴國政府意見之開會地點及日期照會敝全權代表 
[日俄長春會議之第一幕]  
　　俄代表越飛等於四日午前由北京來長春日俄兩國全權全部於是日午後在長春日本領事館爲初次會晤關於會議場所及時日有所接洽當决定五日午後三時在日本領事館開會是日之出席者日本方面爲松平松島兩代表·山畸領事·島田副領事·宮川通譯官俄國方面爲越飛楊森兩代表·隨員李翁·烏荷斯基司·列德尼可夫諸氏至午後七時始行閉會當日先由日本勞農俄國及遠東共和國各代表互相提出委任狀後關於會議目的之意見有所交換又定於六日續開會議更事協議 
　　至其開幕前之情形尙有足述者自日俄兩國决定在長春開會後首先原定以長春日本領事館爲會場嗣因某砃原因改爲長春大和旅館其後又因有他種不便復改爲日本領事館至本月三日始行確定又當時日本方面對於赤塔要求勞農代表參加會議之事並未予以確實答覆其後不知何故勞農政府派定越飛氏爲駐華代表後並兼出席日俄會議代表日本亦并無否認之意不過認爲代表勞農政府於討論有關勞農政府之議案時則聽其列席而已及後因俄赤兩方有種種關係越飛氏遂爲赤塔及勞農兩國代表之委員長卒至見諸正式公文之中日本至此亦無可如何其事遂定非正式會商時對於此事亦未提及惟會議之順序則已决定最先成立基本協定然後以次議及廟街事件漁業問題等至軍械處分問題則擬另行協商故雙方已有至必要時可以變更會議地點之事前諒解並聞基本協定問題日本雖極望開會後即行成立但赤塔方面則不若是之亟亟將來難免必無問題據日人方面接東京四日電謂外務省當局已有疑基本協定不易成立者可見個中消息矣 
[中國商業與賠償問題之關係]  
　　密勒評論報云中國商業情形仍無進步自一九○八年世界恐慌時期以來中國商業殆從無如此不振者本年之收成尙稱豐盈在平時足使鄉村間大增富力用以廣購進口疋頭貨及木材今則此收穫品將銷於本國其賣價遠廉於出口價一般人民之購買力旣較前低減外貨將無從輸入中國爲全世界經濟組織之一部分今遭賠償問題之嚴重影響無異於法德二國一般外人以爲中國商業疲敝由於中國大局擾亂之故其實除僻遠區域如湖南及川滇邊界外中國政治之影響於商業者實甚少商人恐盜匪搶刦不敢運貨至廣東廣西固屬實情然盜匪活動爲向所恒有貨物金錢並未因此停運目前貨物之停運實因無人購買無人購買則因不能出售之故 
　　歡洲賠償問題一日不决中俄貿易一日不恢復則中國商業情形將一日不能有轉機即如茶葉出口以俄國爲最大市塲英國現對於進口華茶比印度茶增收稅銀二辨士故華茶不能運銷英國美國則寗用印茶（中國茶商苟能包裝合式廣登告白則華茶亦未嘗不能暢銷）獨華茶銷於俄羅斯爲可能之事且可銷充分之數額以償他處市塲之損失不幸俄國目下不能以金幣付茶價其不可靠之紙幣華商難以接受因此漢口九江兩處茶業中心大爲沈寂華茶出口遂逐步跌落矣 
　　雖然中國商業之恢復德國實爲其中之眞原素德人購用中國原料最早德爲工業國國内缺乏原料之供給當然須求天產於物價數廉之國而中國正中其需要德國經濟活動之地平常包括中歐全部及歐屬俄羅斯之一大部分今日均不銷納外國之天產其故不在過度供給而在不能用一種可被收受之貨幣付給物價此等國家之幣制一日不回復常態即世界之商業狀况一日不能有轉機 
　　關於賠欵問題可爲法國辯護之言甚多在全世界之法國宣傳家亦不斷言之然中歐若擾亂而不振其受害者不獨英國美國及中國法國亦必同受其害有人提議法人應至德國迫德國各項工業充分生產以期交付賠欵然此仍不可能者德國人生性强項必設法使此等活動不能實現且此舉果行愇將益引起糾紛或將再造成一國際戰爭亦在意中今欲求解决殆祇有一法即將戰債賠欵及賠償一槪取消但誰爲主持此取消之人乎法國殆决不願抛棄分文因其目下之財政卽以德國能付賠欵之假定爲根據者彼之政府苟不以迫脅德國爲事卽不能一朝居歐洲全部願望美國從事取消然以何爲根據乎其由美國自動認美國富而他國窮故自請取消戰時對歐洲各國之一切貸與乎然歐洲各國豈眞窮者謂法國窮乎何以有巨大之陸軍又何以能耗巨資助俄國之冒險人物乎美國未嘗不可取消戰債但必須得有保證取消之舉以均平爲根據不獨偏頗美國一方面若法國本非一工業國其於進口出口利害較少則對於德國俄國儘可再爲行　僥倖之舉亦無大礙而同時世界之商業則受害深重不獨中國之收成卽美國之收成莫不期望世界市塲之復興以銷納彼等之貨物也 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[財政部關於免釐加稅之提案（續）]  
　　茲更言應依約辦理者如下一土貨加稅問題照英美各約土貨出口稅可增加値百抽七五現在輿論均主張發展國產謂土貨出口須一律免稅否則亦須减輕斷無仍用壓迫手段主張加稅之理但本部意見各國土貨出口免稅者因别種之稅項征收已重故獎勵出口免其征稅我國各稅本甚輕徽即將土貨加至七五尙無妨碍然本部亦非有絶對之主張也但使别項得所彌補卽免稅亦可以贊同此外復進口半稅等問題其論點亦與此同一也一常關存廢問題一般輿論以爲常關之需索劉難其弊與釐金等釐金旣廢何必再留此污點不如盡去之爲愈也本部意見英美各約旣許我以存留常關之權利我亦何必自行抛棄乎且英約第八欵第八節載明凡民船運至通商口岸之土貨將在本地銷售者無論是何國之人祇應報明常關以便征抽銷場稅等語是將來征收銷場稅或須以常關爲樞紐常關裁撤於將來征收銷塲稅或有妨磚也以上二項乃一般傾向與原約不符而本部以爲應依約辦理者也此外有原約規定之意不甚明瞭而實行之際須先擬具體辦法者謹再說明如下一銷場稅之問題英美各約以海關增稅恐不足以抵釐金之損失故許中國再辦土貨銷場稅以爲抵充然銷場稅如何辦法約文未有明言從前總理衙門飭令總稅務司赫德擬具辦法據稱不知議約大臣意旨之所在難以擬具蓋以釐金之局卡旣經裁撤而查驗貨類可有禁止之明文無論於出產起運俱難違約征收至銷售之所僅存有限之常關能保無脫漏隱匿之事乎是以議論至數十餘年未有能明銷場稅之應如何辦理者茲姑以預擬之標凖三種列後以供研究一仿照東三省銷場稅辦理東三省向無釐金之制只有銷塲稅辦法每月月終無論洋貨土貨以其售出之總價値爲標凖納百分幾之銷場稅於各征收局也此爲百貨之銷場稅不分等級（英約本許我分必需品普通品）然常有匿報之事二仿照美之銷費稅法之消費稅於貨品出棧時征收銷費穩已納稅者卽以納稅之小證黏貼貨品之上易於稽查美之銷費稅於銷售後每月以賬簿爲憑依法納稅也此項銷場稅大槪指定重要之品方有納稅非普通百貨均納稅也三仿照現在各省銷稅辦法即謂甲省之土貨於運銷乙省時即在其經過口省之第一關卡完納銷場稅也照此辦法釐卡裁撤以後只存常關爲收稅之機關但一省之中常關不過一二處其無常關之地將以何爲征收機關乎此亦須加研究者也以上一項乃原約規定之意不甚明瞭而此次須擬具體辦法特别聲明者但此係内國稅法在理不應規定在條約之内受人限制如以另文聲明足矣二切實値百抽七五之事一協約第三項載在撤釐金以前特别會議應在過渡期間規定對於應納關稅之進口貨得徵收附加稅若干其實行日期用途及條件均由特别會議定之此項附加率應一律値百抽二五唯奢侈品得加至値百抽五但不得逾於此數云云照此規定言之應分數項說明如下一實行日期問題照協約之意實行裁釐加稅爲一期（卽値百抽十二五）徵收附加稅爲一期（卽値百抽七五）卽分期漸進之意也然以我國國民渴望裁釐之心理言之能早裁一日即商務早蘇一日故甚望過渡之時期縮短一面又甚盼收附加稅之辦法得以早日實現也此於提議之時亟宜注意二用途問題從前免釐加稅之問題其意謂增加關稅之數可以與釐金相抵則釐金卽應撤裁然去歲我國在太平洋會議席上提出加稅之案在將以增加之稅欵爲整理外債之基金而各國又有中央財政困難欲助吾設法使政府鞏固之良意並又使吾發達敎育及一切公益事業之誠心是以將來規定之用途在過渡時代所加之附稅應充左列三種之用一整理外債二中央必要之政費三敎育及一切公益事業之經費三條件問題擔保用途之確實與否我國雖在太平洋會議席上表示由審計院顧問簽字之意各國雖未反對亦未十分贊同將來能照此辦理固佳否則須組織專管機關由政府委用華洋人員將總稅務司向來管理之賠欵洋欵及内債並將來整理之外債統由此項機關管理旣有華員加入便可操縱一切且照此辦理所有關稅之欵亦不至爲匯豐銀行所壟斷而中國亦有權分潤也四奢侈品問奢侈品加納重稅問題法國本極反對本部業已電徵各國關稅材料以供參考並電飭上海委員會擬具分等辦法以備將來提案之用三預定章程協約第四項載現時進口稅率修改完竣四年後時對於實在稅率應再行修正云云是我國修改年限縮短爲四年視從前每十年修正天一次之舊約已進一步無如現時之修改貨價出於協定我國被拘東實受暗虧前據專門委員報告在太平洋會議時承顧代表指導以爲特别會議之時可先與英代表接洽預定公布貨價章程以便省略派員協查貨價之手續此層果能辦到則調查貨價之自由可以恢復無須由本部特别注意俟開開時再行提案討論四海陸各邊界劃一征收關稅之事協約第六欵載中國海陸各邊界劃一征收關稅之原則予以承認特别會議應商定辦法凡遇因交換某種局部經濟利益而許以關稅上之特權此種特權應行取消者特别會議得秉公調劑之云云本欵所謂特權云者係指中英續議滇缅條約及中法會議越南邊界通商章程續議商務專條内規定彼此所允讓之利益而言以大要言之即英法許我以中國土貨運入缅甸北圻准其免納入口稅而缅甸北圻（姑舉其例）之洋貨運入中國時免納出口稅而我即以洋貨進口土貨出口減輕稅則與之交換也今將進口洋貨减稅辦法取消設英法亦將許之之利益取消則商務必受影響最好在特别會議之時要求有邊界通商之各國對於洋貨出口中國土貨進口之時能予以最惠國條欵之待遇則此項問題即可解决矣以上各節是否有當仍俟公决 
[鄭洪年自辯之通電]  
　　北京大總統國務總理國務會議各總長鈞鑒上海各報館鑒邇來南北各報載有鄭洪年秘密至各路運動罷工又載鄭洪年由津乘日輪潛逃至滬等因洪年自五月六日提出辭呈九日奉令照准當即出京五月杪全眷由津南下旋卽送眷回籍讀書養志與人一無忤爭部局同人並無往來間或隨隨玩遊亦不過藉山川以舒胸臆然足跡未嘗一至各路更未嘗折回天津各路員司工役無不認識洪年面目理無法可以秘密此次京綏京漢兩路員司工人相繼罷工洪年苦莫名其眞相第交通事業連年爲政潮衝動業已破壞無餘洪年與國家無仇忍於十餘年服務最親愛之機關而從事破壞洪年人類也而謂對於殘餘待收拾之局面多年培養栽植之員工誘其軌外行動而害中國家世其謂我何若謂有意對人姑無論丈夫磊落光明决不爲此卑劣手段而此等事一發難收豈對人所能了局俄國具有前車吾國何堪試驗十年來交通事業困難其病在主持者無强力以爲之援凡所設施往往力竭心餘但使强有力者出而維持用人一秉公誠整理力求穩進在野者猶應盡力翊贊拭目以觀其成政治家態度應爾洪年懷抱知我者必謂我言不欺也抑更有陳者今年工潮由南而北始而海員今漸及於鐵路履霜已兆望政府視此爲社會生活問題不當視爲政治作用問題因其勢而正其趨此則今日所當竭力疏導而不可忽者也洪年前於華府會議曾條陳提出勞工法案前在路政司長任内曾辦職工學校在次長任内曾辦職工週刋實有見於潮流之萬不可遏冀納之於軌物之中而不謂竟以此中利用者之忌也夫復何言披瀝上陳伏維明察再此次京綏風潮代表林江胡三員與洪年向無一面可查可訪合併陳明鄭洪年支 
[天津通信（屏）]  
　　直隸之兵禍 
　　直隸滄縣一帶稱匪區丁莊子東趙河西趙河孟村台莊子等村所居皆回敎尤爲强悍歷來大盜多產於此幾與山東之曹州相等此次直奉戰事適當要衢二十六師因增加兵力之故召集滄縣鹽山等縣匪首張樹青劉子岐丁寳成王鴻聲等並匪徒兩千餘人授以槍械編爲奮勇圑使任前線一利用其地理熟二利用其射擊凖及戰後遂分駐鹽山青縣滄縣交河南皮各縣孰意野性難馴故態漸萌初尙黑夜變裝潛至鄉間搶刦繼則白畫公　持械搶掠滄州各村鎭被擾不堪至七月初挽人向匪首說合每畝每月納銅元三枚名曰保險費始得安枕然已受害不淺矣據調查滄縣各村因要求不遂被匪擊斃約一二百人之多 
　　滄縣旣因保險稍安遂分擾附近各縣以南皮交河慶雲鹽山青縣爲最烈其搶掠方法逢集鎭之期派匪持械將村鎭圍住始派人按戶搜索巨細不捐如遇富厚之家除搶掠現物外擇其重要人擄去勒贖如擄婦及幼子孤子名曰快票當日即須贖歸否則姦斃其有家中實無現欵籌措不及因此致命者不可勝計七月間直省衆議員錢某赴保見曹曹允卽電曹瑛趙鎭守使玉珂設法解散倘敢抗拒卽行剿辦詎地方官畏其勢某師又陽奉陰違更名游擊隊仍行刦掠南皮等縣且愈甚如柴家莊擄去婦女三人迄未贖回高邑縣亦被害甚烈及王省省長接任始於八月二十四號至九月一號分派二十三師步兵八十九九十兩圑並砲兵二十三圑騎兵二營機關槍兩連陸續到滄認眞剿辦二三號已有一部分往鄰縣駐防然禾苗遍地欲卽剿除殊非易事也 
　　九師變兵自十四日在南口經直軍擊散即分往京西南涿縣防山淶水各縣山中分竄由九師十八旅旅長馮玉榮師步兵一營機關槍一連騎兵一連跟蹤追擊二十一日變兵至淶水縣西北山聚集約千人向易縣前進馮以兵力太薄不敢逼進一面仍行跟蹤監視一面派副官王某至保謁曹請其派兵至易堵截二十四早變兵至距易紫荆關二十餘里呼譟而前二十四晚進紫荆關宿岳各莊將該處巡警局槍支搶去唯因沿途搶掠已足每人背上均滿手套戒指數十兼之連日奔走山路鞋多破壞行路亦頗遲滯入易後所過各村除要現洋及首飾外其他衣服等均不要亦未傷人二十五日上由易縣城西經過凡四起首便衣十餘人次軍裝持械者三十餘次六十餘又次三百餘人至下午又到五百餘人均宿易城南五六里左右各村無甚大擾不過供給飮食稍事搜索鳴槍示威而已 
　　先是易縣商會會長陳雲官在直奉戰時由各商家及自已捐助　練武裝商圑二百人左右成一混成連聘軍事專家敎練純萃按軍隊編制直奉戰後潰兵獨未擾易縣重要村鎭者卽以此故九師變兵至時商圑等亦在距城數里外擇要設防變兵知有備故未大擾 
　　距易城西十五里有直軍守清皇室陵守備隊三連聞九師易兵携帶贓物甚夥利其多資欲行分潤二十五日晚與變兵相遇於易城南六七里地隔河相擊一時許即止無勝負及變兵南去該守備隊兵士返大掠各村掠完復由各村覓夫運載回營兵匪如出一轍二十七九師馮旅長始抵紫荆關（距易城百餘里）同時直隸援軍亦由第十四混成旅抽調兩營抵易二十八日剿匪軍徵發運輸人一百名騾五十頭均於是日由縣城送去是日下午始向南追去然已距變兵二百里左右矣聞曹使命令窮追而行動如是遲緩可異也 
[長沙通信（華）]  
　　李烈鈞行抵長沙宋鶴庚進攻陳軍 
　　趙恒惕謙辭决選 
　　李烈鈞於二日下午三時行抵長沙外間鮮有知者若非湘潭來一電話即趙總司令亦幾不知蓋李一日尙有一電謂三五日内尙不進省也趙得電話急與第二師長魯滌平乘輪往迎兩輪相遇握手言歡李因兵敗無師且抱恙未愈面色憔悴殊非當年英英氣態趙擬迎至城内黄泥霞鐵路工程處李以畏囂不欲入城趙乃命人在江心水陸洲上覓一新落成之洋房即在該房設宴爲李洗塵西窗剪燭共話當年情事李幾嗚咽不能成語惟對於湘南局面李則願盡斡旋之責其所表示者一贛軍李明揚部請湘省給資遣散二滇軍朱培德部電勸速離湘省勿與陳嘉祐共同動作夜深趙始返署聞李擬在長沙靜養一星期即赴上海治疾英雄失意良可慨也 
　　第一師長宋鶴庚旣抵衝陽即以電報勸告永州陳嘉祐該電大意請陳氏於兩策中任取其一或遵照總司令前令自行解職而以所部兩圑歸併一二兩師或戀位不去則速引兵離湘勿再糜爛湘局陳置不理宋不得已令葉部攻道縣以襲永州之後唐部由常寗進以拊祁陽之背謝羅賀部任正面直攻祁陽寳慶之吳則分兵防其西竄二日下總攻擊令不日當有戰報宋謝之態度至是鮮明極矣第一師副官長近致電長沙該師留守處云長沙第一師辛處長勳鑒師府移節衡陽已越三日對於陳部多方勸導意其遵照總座前令實行改編電訊往返不重要領不得已遂於今日開始圍勦前方雖無報告而收復祁永當在指顧間事耳副官長歐陽任冬未 
　　熊秉三譚組庵旣皆電辭决選趙省長近亦通電謙辭電云各縣縣議會均鑒吾湘自護法以還迭遭兵燹創鉅痛深恒惕猥以菲才謬膺重寄受事九始即以清匪理財整軍修路並發展敎育實業諸端爲職志年餘以來夙夜兢兢心殫力瘁無如德薄能鮮重以事變紛乘有乖初願良用疚心幸賴全湘戮力省憲告成處四戰之要衝免一時之兵禍然而來軫方遒措施匪易乃者省議會預選省長復及藐躬念已往之艱危思來日之大難自度綿薄斷難勝此惟望諸公愼選賢俊式煥新猷庶幾民治發皇邦基永固不勝大願特布悃忱敬希鑒察恒惕叩冬印趙雖表面謙辭而其空氣日見濃厚各縣議會之决選趙必可獲最多數當選云 
　　另一通訊云李烈鈞因病到郴趙恒惕特派員歡迎來省當李未至之時有謂其將不來省者至上月三十一日始得衡陽來電謂李將軍將於本日抵衡云云此間知其必來妈積極籌備迎接其先原擬以天樂居爲李氏下榻地旋以該處地方窄小又由總部改撥黄泥　之湘鄂路局工程處由龔黄兩副官就該處陳設一切内外各處皆煥然一新門外滿綴松髯上嵌歡迎二字此外並派定衞士廚司工役等頗爲周至李氏於三十日宿廖田墟三十一日傍晚抵衡陽一日乘專輪下駛二日午前得湘潭電話謂李氏已抵潭邑並未登岸即行下駛於是即率同第二師長魯滌平等乘軍輪上駛迎接甫至猴子石即與李輪遇時午後三時也當即彼此停輪趙魯均過船與李把晤邀茯入城李以煩囂辭請就水陸洲擇一清凈之地以便養疴趙魯即一面陪李至對河水陸洲登陸擇定漢興昌建築公司經理魯方才新建之西式房屋爲李下榻地一面令人入城將黄泥　行台陳設撤除即時移往所有衞士廚司等亦飭立時過河並由城内送去酒讌爲李洗塵聞李氏在湘祗能勾留一兩星期即將由漢之滬行裝極簡隨行者亦僅馬弁四人李君身體消瘦而精神尙爲滿足惟僕僕道路不免有風塵勞頓之色已定於三日入城偏謁各當道趙氏則定四日下午在總部設讌以表歡迎 
[不可收拾之汴匪（開封通信）]  
　　隴海華洋人員均被綁票 
　　洛陽中校亦擄去校長學生 
　　陜縣靈寳閿鄉盧氏等縣失守 
　　吾汴自趙軍散敗後土匪額量較前增加十倍大者破城據邑次亦焚掠淫殺所有猖獗情形與民間慘酷已散載各報查此項土匪約數萬人均槍械完備故官軍往剿每每不利各屬紳民疊次向巡署呼籲吳使派隊剿討仍難得力現汴東一帶業經馮氏進繫汴西則蔓延日烈大有不可紀極之象始猶遠距洛城自由焚殺近竟漸迫洛陽四郊日前因發生擄架隴海西路工程華洋人員及綁票河南府中學校長學生三十餘人之事華員王某聞已被殺害該匪膽敢斫臂裏封郵寄督署示妻亦云慘矣洋員則并眷皆擄日令授外國語以作笑樂餐以黑麥　該洋員以生活不慣食不下咽哀救釋放不果詎隴海總工程司近又接土匪知會書一封書末并請轉達汴省當道該函首句卽有（中國不幸禍亂頻仍權利不均迫兵爲匪）諸語附開招撫條件大意我等被迫爲匪實爲生存問題并非甘心當局如能悔禍予我輩以一線生機一視同仁自願受撫但受撫應即編成正式隊伍常駐汴西官兵餉俸槪須仍舊如不蒙納勿謂蜂蠆之無毒也）云云該工程司當將詳情轉呈巡署曁北京隴海總公所督辦核示并電比公使向政府嚴重抗議未知能否釋放也前星期洛陽東關中學爲匪綁去校長學生三十餘人時沿途居民亦大受殺害一時槍聲喊聲救命聲百聲俱作卒被匪呼嘯揚長而去巡署聞訊派隊查緝無及翌日學生家屬羣向該校索人并趨巡署投案旋該校復接匪函謂本不欲擾及敎育界致諸位學生哥受驚因非出此不能使當軸覺悟目下須有槍二千桿現洋五萬方准放回肉票刻下此事仍無段落省垣一般輿論自此事發生後均譁然批評謂吳使駐紥重地區區小醜乃敢跳梁想以吳氏戰勝安福奉張之威當能一鼓盪平匪類云云又有某報謂該匪當駕段祺瑞張作霖而上之否則案敢傍虎身捋虎鬚也云云此外汴西之靈寳縣日前忽有大股土匪萬餘人從洛寗竄入將縣城攻破知事逃走一時大街小巷全是穿破爛軍服之匪搜入民家首要者爲槍枝·次及烟土·金銀首飾槍斃居民約千二百餘名屍積通衢焚燒房屋數里後復分竄陜縣閿鄉盧氏等縣居民家存有槍械者苟先遣人往說即可交槍免死聞受禍最慘者爲閿鄉虢公村·及焦村塞居民被殺成堆臭不可近該各縣知事及警備隊均已聞風先逃刻下巡署督署均已派隊往剿未知能就此肅清否（九月六日夕） 
[武漢報界歡迎梁黄紀]  
　　梁任公黄任之二先生此次應武昌中華大學暑期學校之聘來鄂講演大受鄂人士之歡迎鄂敎育界暮氣沉沉今得二先生翩然蒞止集千數百人於一堂而飽飫其名言讜論其大有造於吾鄂之智識階級當可斷言二先生到鄂後卽被湘代表邀至湘省講演數日二日午後五時聯袂自湘返鄂日來軍政紳商學各界皆開會歡迎武漢新聞記者聯歡會以二先生爲一時名流又皆新聞界之先覺特於今（五日）日午後三時在漢口萬國春設筵歡宴藉聆二先生之偉論黄先生二日晚在武昌乘人力車跌傷手足頗重以診治得法四日卽稍就痊五日午後三時半二先生偕武昌中華大學校長陳時氏渡江到會黄先生足傷全愈右手尙套以白布由聯歡會總務幹事徐祝平君一一介紹計到四十餘人四時入座由徐君主席致歡迎詞略謂今日承梁任公黄任之兩先生不棄歡然蒞會同人不勝欣幸漢口新聞界向來無具體的結合至今年始有新聞記者聯歡僵之組織自成立以來對於政治動作向主冷淡今日之所以舉行此種歡迎會實因梁先生爲新聞界先進黄先生爲敎育大家對於新聞界必有許多敎導故要兩位先生勞步甚望兩先生開誠指導爲幸言畢梁任公起立略謂諸君今日都是新聞界健全份子居然給我以絶好機會得與同業相見甚爲感慰漢口是中國中心漢口報紙亦卽全國言論界之中心承諸君不棄尤爲欣幸今日中國言論界應注意之事甚多如政治應如何監督社會應如何指導敎育實業應如何振興皆宜切實注重今日因時間無多殊不能盡述惟有一個問題須與諸君研究卽對於無業游民應下一總攻擊令是也吾國社會所以如此墮落各種事業所以如此敗 
 
 

Page 11

 
 
　　壞槪是一般無業游民有以致之然則吾儕言論界應有共同攻擊之必要惟其砲壘甚堅故亦不易吾儕於此當有一種有力的預備吾在北京曾有（有槍砲階級與無槍砲階級宣戰）演說一篇諸君想已見之内中所云卽是有業階級與無業階級奮鬭有業階級被無業階級支配之意現在歐洲則謂有產階級與無產階級之奮鬭爲有產階級掠奪無產階級勞力所入之結果吾儕中國現在亦有有產階級對無產階級但有產者似尙無妨礙社會之能力惟無業與有業者則不能不十分注意（未完） 
[蔡成勳兵在南昌譁變]  
　　贛人又遭厄運 
　　六日南昌通訊云五日傍晚南昌西城順化門外突起槍聲百餘響聞者咸爲驚異初尙以爲居民中祀祖大放鞭砲後聽響聲劈拍接續不斷市民有由西城來者傳兵變矣閉城矣軍警巡街矣登時人聲鼎沸奔避不遑各街市商店及各住戶均已閉門七時已無行人儼若深夜光景通訊員由東湖濱某校歸庽祇見軍警林立駐守要道詢以詳情亦僅知城外兵變而已蔡司令先得風聞謂係綏遠某旅暴動或傳當師（適有一營回省）有變後據確報乃爲所部一師兵士（聞係一旅一圑三營）藉索餉爲名突懷異志幸七城皆閉變兵環繞不得其門而入守城兵士傳司令命不准妄動致遭重譴變兵見無響應乃在城外逃散今晨（六日）出外調查市面尙屬平靖商店亦已開市惟聞城外店戶多被變兵搶刦幸未傷人蔡司令適奉督理江西軍務善後事宜之命昨日各界多往趨賀乃所部忽告譁變殊大掃興云 
　　星報七日南昌電云蔡成勳部下之兵今日譁變刧掠商店五十三家且多所損毁青年會房屋亦在被毁之列現恐事變尙未平息且恐將有更大殃民舉動繼續於後先是軍隊要求發餉蔡答云無欵或因不願解其私囊之故繼乃要求商會籌五十萬元商民一時萬難籌集此數竭盡能力得二十萬元以報蔡軍因欵數不敷且聞不再有欵乃施野蠻行動而自往搜括之此次刧掠大商店遭殃尤甚行刧之兵志在錢物故未聞有殺人事至青年會房屋因何被毁今尙未悉 
　　東方通訊社八日漢口電云據六日南昌來電五日晚間南昌城外兵變搶刦城内似未殃及至今已判明被害者計六七十戶損害八九萬元傷者十餘名現駐九江之軍隊與亂兵屬同一系統故須注意亂兵已向東竄走 
[皖學界派員赴贛催雪姜案]  
　　姜高琦一案自經南昌地方廳判决一部分後皖垣敎育界組織之姜案委員會即召集開會討論以後進行方法僉以儲接印等雖已判决罪刑惟正兇均未弋獲未便謂爲了結多數主張趙繼椿應依判决催請緝獲另判劉碩倪道烺迅速緝獲交付預審至馬聯甲一名事關軍人犯法應仍呈催院部速將馬褫奪官勳交軍法會審依法辦理以上各項辦法均經大會通過復經議决推舉代表赴贛正式訴追旋卽推定許殿平潘峻天爲赴贛代表所有訴狀均由省擬就到後即向南昌地審廳繕遞許殿平等已訂六日下午乘招商上水輪赴九江轉車至南昌省敎育會等圑體除電請蔡成勳懇予保護外并備函請何剛德綸持原函交由許代表等帶往親遞茲錄函電原文如次一致蔡何電南昌蔡總司令何省長警務處長高地審檢廳長鈞鑒皖學生姜高琦被殺案犯逸寃沉茲派許殿平潘峻天赴贛訴追懇予保護并主持依法緝究爲感安徽省敎育會學校聯合會學生總會叩麻二致何剛德函肖公省長鈞鑒欽仰勛德積有歲年比維綏靖贛疆藎猷日懋無任遙頌敬陳者皖學生姜高琦等六二慘遭倪馬諸兇縱隊殺害海内稱寃嗣此案經大理院决定移轉南昌地方廳法辦并經被害學生赴贛訴追惟正兇全逃沉寃未雪皖人靡不痛心伏念贛坦垣法庭在鈞座照臨之下執法嚴明遠近同深信仰兼以鈞座愛護敎育保障人權夙爲皖人士所欽頌此次敝會等共派代表許殿平潘峻天兩君到贛訴催緝兇届時晉謁台轅面陳巓末萬祈俯賜接見核示一切并懇特予相當護持俾此案得有依法伸雪之日感激殊施曷有紀極專佈區區維乞垂照 
[廣東通信（續）（雨窗）]  
　　陳席儒被推省長之經過 
　　陸孟飛者省會副議長也人極慓悍此次因省長問題水陳炯明之囑託奔走各方爲席儒疏通無奈公旅費問題不能解决省長問題自然擱淺孟飛遂定一簽名推舉法發出一簿送各議員簽名推舉詎料議員到會後僉認此辦法爲不合對於孟飛咸有責言而此時會中空氣復盛傳孟飛有包辦省長之事於是一致主張打擊孟飛是日正在開談話會之際孟飛適從陳炯明處蒞會乃向議員述其曾受炯明囑託向議員疏通仍請議員通過席儒長粤免延時日致負炯明屬望語畢忽有議員何某者起立反對謂今日只須先發積欠省長問題萬難討論又謂聞孟飛收受某方賄銀二十萬元爲包辦疏通之費吾人絲毫無所得遽爾抺煞實對同人不住應一致聲罪致討衆聆言咸不直孟飛所爲此時孟飛憤不可遏卽起立質問何某究竟所指之二十萬元何時收受有何憑據何謂乃關文淵所言陸向關嚴詰關力證之由是全場皆以爲陸確有此事一時喝打之聲鬨動議會有執椅桌者有擲墨盒者向陸痛擊陸急在身拔出手槍逕向關文淵轟擊關走避得快彈子從左脚掠去幸未被傷然自槍聲一發全場秩序大亂各議議奔避狼狽情形非筆墨所能盡事後孟飛仍乘原車向其克一俱樂部徜徉而去議會自演此武劇内部益形渙散一時輿論多以爲省長問題必致頓生波折事爲陳炯明所聞以議會發生衝突應由議會自身解决之選舉省長係另一問題仍應從速進行不宜牽入漩渦致生挫頓復由多數要人竭力疏通說明利害各議員以所希望之公旅費旣有切實保證目的已達若再鬧意氣萬一開罪軍人稍施薄技則一班無槍階級之議員如何抵當得住乃隨風轉舵即於二十八日下午二時以出席議員八十一名起立贊成者四十八人得過半數之通過由是虚懸兩月幾經波折之省長問題以陸孟飛之一槍陳炯明斜眼之一瞥居然誕生呱呱墜地矣 
　　省議會自推舉陳席儒爲廣東臨時省長翌日正議長鍾聲即派省會秘書長許廻凡遄赴香山之梅溪鄉賫呈請任書迎陳就職其先一日陳炯明派關督陳其尤亦持手書遄赴陳所表示歡迎之意當陳許接見時許先致歡迎詞略云政變以來百端待理整頓之方非公莫屬故競公鼎力推毂省會誠意推舉深幸省長得人吾民昭蘇有望茲承議長之命敬賫請任書萬望强起東山尅日就職旋將請任書呈遞陳接閱後狀現沈毅之色略謂席儒不敏對於粤事亦曾稍竭棉薄今老矣國事之重當以少年有爲者任之吾輩固早宜退歸林下語至此許復發言曰競公推毂之殷議會公選之誠省長請母高蹈宜有以慰吾民渴望者陳答曰競公私情諸君公意感刻至深席儒敢自愛惜不從諸君之後稍盡棉力但有一言敢爲諸君奉告者夫以吾粤士地之廣物產之盛人民之優秀横覽宇内殆無與倫比他日聲光最著者當爲吾粤惟須省内三千萬人各盡其分内之力合謀建設官稱職士攻學商阜財工通藝萬物得其所然後事乃有可爲也余雖不敏竊嘗有意焉至爲余個人計則省長雖屬厚祿高官於余何取焉余於港澳各地商務及大小家計即就每月支出而論亦達四萬元之譜雖不敢云素封亦不至目眩富貴徒以公義私情不能恝置勉爲犧牲則余之志想亦蒙諸公察照而見許之耳由是相與縱談往事卒以决定下星期一即九月四日乘艦抵省許等即於是日回省報告日來省署籌備歡迎禮節極形忙碌想新省長蒞任時必有一番大熱鬧矣（九月三日） 
[粤軍强占美敎會房屋]  
　　星報八月三十日嘉應消息云陳炯明部下之軍隊强占此間美敎會之房屋且毁美人之產業頗多現已有急電致汕頭美領事請卽對陳施外交壓力 
[杭州快信]  
　　省垣中等以上各校長出席學制討論會體專王卓夫提出全國各縣應設幼稚園各省省立女師校應附設幼稚師範一級議案由赴京代表提出討論 
　　前浙江貧民工廠廠長馬衡昨日奉沈省長令委充本署第二科科員 
　　錢塘張道尹昨委任用知事陸鍾瑛赴餘杭黄夏鈞赴吳興長興安吉黄雋赴武康德清分别查勘水災即日首途 
　　本届水災諸曁最重傷人無算至今白塔塢朱家站等處積水未退旅杭諸曁水災籌賑會今日假西湖鳳舞台演劇助賑 
　　台屬水災籌賑會由杜棣華（省議會副議長）等發起今日在大世界開游藝會售劵助賑又聞杭紹紳商潘赤文王湘泉等現擬組設浙江壬戍水災西湖游覽協賑會在西湖公園舉行 
[南京快信]  
　　院電兩長責成維持治安特訂辦法六項轉飭所屬遵照一保護各國僑商以維公法二嚴勦土匪以保地方三番查黨人以保治安四嚴禁謠言以安人心五嚴防陰謀以免挑撥六軍警長官應謹愼供職服從命令 
　　鎭江關監督賈士毅前奉兩長命赴京疏通七百萬公債問題昨由京返寗復命聞京同鄉中仍多阻力故疏通未有結果賈君此次南返偕行者有穆君其馬黄兩氏日内亦將相繼回寗 
　　齊督前派温世珍赴滬歡迎中山温昨由滬返寗 
　　韓省長前派警處長王桂林赴蘇查案昨已返寗 
　　唐繼堯派繆嘉壽（延之）閻錫山派鄭崇贊（一旅參謀長）來寗謁齊督有所接洽 
　　省奉部令轉飭各縣知事嗣後各縣管獄員如有違背職務情事縣知事應卽呈明高等廳照章議處縣知事不得輕易撤換 
　　韓省長委徐承業充省署參議高毓浵赴江浦丁乃宏赴常熟監視焚燬烟土烟具財政廳委李嘉恒充淮安縣清理田賦委員張以誠守催前任江都等七縣知事交代欠欵 
　　前數日颶風江寗四鄉田禾大受損失連日各鄉董均紛紛赴縣報災 
　　八月份欠發半月軍餉財廳已撥解軍署派員核發 
地方通信 
[松江]  
　　重查巢湖客民水警專署以所獲盜匪類多巢湖客民因於上年派令督察員徐亞伯前赴舊松府屬各縣調查詳數編造客民戶籍以憑查考本年水警專署以客民漸多遷徙仍令徐督察員重行調查編造徐君業於昨日率同巡官吳伯華由閔來松當即會同第一分駐所派警隨赴南門一帶按戶查詢並援上年例責成客民領袖飭取連環保結而去 
　　堅留勸學所長省立三中校長辭職開學無期經各方敦促勸學所長張彬士責其維持大局張已允可暫時兼代當即呈准敎育廳照委詎昨日敎廳委狀郵寄來松並無兼代字樣張君不願即眞因將委狀寄回而學界方面亦以張君整頓學務卓著成績而其爲人又復廉潔勤奮故亦不願張君之去業已開會决定一致挽留並推定敎育會長張蔚丹二高校長楊繩武於八日進省向敎育廳陳明實在情形請其勿再以中學校長强張云 
[蘇州]  
　　部省委調查電廠部委吳昆吾范靜安與省委仲少梅爲查辦振興電燈廠案於日前抵蘇各法圑於五日借座萬年青設筵公讌農會長丁毓青吳蔭玉商會長貝哉安季小松縣敎育會長龔耕禹李叔英蘇州市董事蔣季和勸學所長潘振宵省議員宋績成等均列席席次先由該委等發抒意見繼由宋績成起立略謂此事純係主權關係並非營業爭執上年交通部令早有如查有外股嫌疑即行撤銷營業待語現在振興之有外股迭經縣署召集審查業已查明此時儘可遵照部令即行解决云云後由潘振宵貝哉安相繼起立略謂學商兩會對於主權之爭非常堅决若不及早解决恐非地方之福等語結果該委等僉允照辦旋卽盡歡而散 
　　縣署預算會議市鄉董事公會對於縣署變更十一年度預算尙須審查討論前曾函請吳縣公署定期昨日（八日）下午三時召集士紳在縣署再開十一年度預算審查會議昨日城鄉士紳簽到者共有三十餘人之多直至傍晚始行散會云 
　　禁採天平山石天平山前因有人開採山石　經蘇紳呈准省署永禁在案茲悉又有人意圖私採邑紳汪鳳瀛等又公呈省長頒發布告嚴申禁令以維成案業奉批示略謂察閱來牘係爲保護禁由預杜狡謀起見應卽查案示禁撰發布告一紙交范義莊勒石永禁仍候令行蘇州警察廳吳縣知事飭警認眞巡防查拿解究 
[無錫]  
　　青城市命案續誌縣屬青城市北七房鎭富戶華勤翰因追周金甫欠欵致周妻朱氏被差保拘獲躍河身死一案略情已紀昨報茲悉此案周於聞耗後神經錯亂即赴華宅要妻惟其妻係在母家拘去故朱姓方面由朱氏胞弟靄祥報縣當夜由趙知事親自開庭審訊諭令速回撈屍並將領差之六一圖地保周玉書收押迨屍撈獲後即在原處備棺收殮停棺華姓場上七日下午四時由朱氏胞兄兆祥赴縣署報告趙知事當派水警察隊長湯麓柯率帶二號巡船巡官王長勝五號巡船巡官徐君樂赴鄉調查湯到鄉後逕赴前洲鎭市董事唐以臣處會商調查事宜唐董因病未見湯隊長當命王徐兩巡官赴北七房實地調查並招六一六二兩圖董到塲勸令雙方和平了結聞周家甚清貧祗有一子年來度日維艱現聞華姓方面派人爲非正式之調停願將周之田單退還並願貼給喪葬費洋五百元未悉能即此和平了結否 
[常州]  
　　呈請學校經濟公開武邑男師前代校長錢倬八高退職校長楊長佑等十餘人昨日呈縣署文云竊倬等或服務他鄉或掌敎梓里對於本縣敎育經濟向不過問近因本省省立各校風潮屢起探其隱微均由經濟關係故省立校長李更生等擬定經濟公開辦法呈請省長統飭各校在案而吾邑除有省立第五中學將此項辦法實行外縣立各校尙付缺如吾邑素稱文物之邦清末辦學尙有成績可言迨至民國採用包辦主義於是辦理敎育一變而爲搜括事業城市之校生徒衆多狡點者攫得斯席視同稅所釐金忠厚者以清苦之敎育處於僻壞鄉村苜蓿微薄棄於敝屣因此原因不能平均誤會滋多爭執益甚故縣立八高二高五高六高九高風潮迭起或相持半載尙無解决或意見横生暗鬭劇烈或暫時敷衍隱患彌窮倬等目擊情形對於桑梓稍具督促改良之精神故不肯緘默非敢爲越俎之代謀實所謂芻蒭之貢獻并附仿照省立學校酌量地方情形擬訂縣立各校經濟公開辦法八條呈請察核施行　　請撤承審員之廳批武邑公民黄庭彥等因縣署承審員資格皆不合法呈請江蘇高等審判廳撤換前日奉批云呈悉查張寳康業經本廳另案撤任至陳彭孫一員據該縣呈請委充承審員並以審核資格不符指令該縣另遴合格人員呈候核委矣仰即知照此批 
[南通]  
　　海盜搶刦漁船掘港漁商金騋有自置金恒利漁船一艘放洋採捕魚鮮前午停駛在扁擔沙洋面地方突來匪船一隻有盜六七人口操山東海州及江北鹽城等處口音各執單刀快槍蜂擁上船逢人格打喝令將本船漁具抛棄海中並聲稱此次特向你們借船作馬如欲討回原船須備三千元至山東大山取贖等語一面迫令漁船舵工夫役登該匪原般駛送淺水地方驅入趙姓漁船該盜等旋即鳴槍呼嘯而去業由事主報告漁圑分局派丁追緝並呈請通屬九塲漁圑總局張局長轉咨沿海各縣一體協緝矣 
[嘉興]  
　　新秋後疫症漸稀入秋以來天時寒暖不匀居民之患霍亂者尙多初起時上吐下瀉身熱頭痛若不急治則病勢加劇輒至殞命調查城内外因此症而死者已有十餘人鄉間尤多刻下時届凉秋此症雖已漸稀惟又有瘧疾發生幸尙非險症大約一二日後即可痊愈云 
[湖州]  
　　縣敎育會聯合會近訊浙江全省縣敎育會聯合會本年開會地點輪値吳興業經擇定九月二十日爲開會之期會址定在舊府學明倫堂吳興縣敎育會前已由該會通函各會請推代表届期出席但吳興縣議會機關亦設在舊府學内乃斯時適遇召開臨時會議之際故届時恐難相讓如果召集或在本月二十日後則會所自無障礙發生否則尙須臨時變更地點或改訂日期云 
　　軍隊定期開赴泗安嘉湖鎭守使王如見以長興縣屬之泗安鎭係與皖之廣德縣接壤地屬衝要防務宜嚴深恐該鎭原有駐軍第十九旅三十七圑兵力單薄不敷分布故令調現駐吳興之三十八圑第二營兵士加駐該鎭以嚴戒備茲悉該營已奉旅長兼鎭守使開拔命令准於本月十日曁十一日兩天分班長途行軍經由虹星橋開赴泗安駐紥一面出示佈告以免人民疑慮 
[南昌]  
　　吉安儒林鄉兵燹水災之損失贛省吉案縣儒林鄉第六都居民六月間慘遭兵燹詎近又被洪水爲災該都沿河一帶皆成澤國稻田淹没顆粒無收鄉民一線生機至此復成絶望現在秋凉已届冬令將臨無衣無食之民曷保生命該處紳耆爰歷述實情及各村被搶輕重呈請拯救其所開各村損失單計被搶損失銀錢衣物器皿洪水浸絶禾田等約共値元錢一萬二千七百餘吊文七四洋五萬四千餘元浸絶禾田二千餘畝失去十年長期公債票額洋三萬一千二百零四元 
雜評一 
[南昌兵變（默）]  
　　九江兵變後某軍官云鄂省焚掠四次保定搶刼三次而九江僅一次尙算是幸福夫以如此大不幸之慘禍而猶曰幸福豈非聞所未聞耶然而今日南昌之兵又變矣是贛人仍不能享其所譞幸福也 
　　或曰以贛軍官意推之此亦僅爲第二次尙未至三次四次仍不失爲贛人之幸福且前所變者爲九江今所變者爲南昌故以南昌言之猶爲第一次亦可謂爲南昌之幸福南昌雖變尙未若九江焚刼之烈列可謂爲南昌人之幸福嗚呼南昌人幸福如是誠可爲南昌悲矣 
　　雖然此種幸福固不僅贛人所獨享也試觀今日汴人所受之匪禍直人所受之兵禍川人所受之戰禍其苦無一不與贛人同或且甚於贛人數倍則贛人誠幸福已悲夫 
 
 

Page 12

 
 
   
 
 

Page 13

 
 
本埠新聞 
[吳淞商辦電話公司將次成立]  
　　吳淞市話前經上海電話局派人到淞租定房屋設線進行淞埠紳商以其將舊機充用且似與滬寗長途電話有借欵嫌疑輿論反對經商埠局電部阻止另歸商人組織現在埠務日盛需要益急吳淞市政籌備處組織電話建設委員會專事討論進行方法茲聞有商人胡湛華等集資六萬元先　五十里備機一千號市政籌備處已允加以贊助股份已將足額即日呈請商埠局張督辦核准再咨部備案云 
[吳淞防疫事歸寳山知事辦理]  
　　上月吳淞發生虎疫日死數十人經商埠局請韓省長派專員到淞設防疫局組織時疫醫院當經省委寗警察廳衛生科長王鍾琦·醫生秦岡·會同本　警署·局委·共籌制止方法設臨時醫院活人數現百現在疫已平靜王省委奉令將防疫事宜移歸縣署辦理昨禀辭埠局張督辦仍回寗原職矣 
[阻難商辦閘北水電之内幕]  
　　昨日本報載有閘北各公圑爲省令查禁閘北水電公司籌備處招股事特電呈韓省長指陳登報招股設立籌備處一節並未違背法律且將省令查禁電逐句伸辯聞省長對於商辦閘北水電公司之設置因有利於居民實多故亦不主强行遏止昨日商辦水電公司籌備主任陸伯鴻君由寗返滬謂韓省長態度甚善或不致釀成决裂現在閘北居民共有三十餘萬人較八年前幾多十倍而市房住宅之擴充者已延至天通庵以北凡從前近市之鄉村今則瓦屋鱗皆成市房矣人民居處雖逐年增加而現在官辦之水電廠對於水電二事一仍其舊甚至并舊有而勿思振頓本年三月以來水質又多泥濁且早午居民需水之時水竟涓滴不至該處居民受苦不淺於是籲請當地巨商籌備創設水電公司不意忽有前任江蘇實業科科員某某等藉淞濱電力公司之名義要求商辦水電公司籌備處劃分區域謂鐵道以北之範圍皆須歸若輩管轄鐵道以南之區歸商辦水電公司承辦但歷年來閘北之電力皆購自租界當事者以包辦之手續自無振頓之必要致使路燈晦暗行人苦之且省庫支絀當道亦無力自辦故商辦水電公司即設立籌備處要求當道准予商辦一面又登報招股對於淞濱電力公司之意見亦未允納當時除有人假借公民名義電省反對商辦外當道亦未允納當時队有人假借公民名義電省反對商辦外當道亦未置可否故此次突如其來之省禁令必係有人從中爲之阻難云 
[閘北醫界請將水電改歸商辦]  
　　閘北醫界昨致南京龍華電云南京韓省長龍華何護軍使鈞鑒閘北市民受水電之厄已非一日此次各公圑發起商辦公廣招市民投資方幸久困得蘇何期消息傳來鈞長忽不查禁之令關亽法律問題鈞令引條據文必係確有依據而商辦公司籌備處所登廣告歷述公司條例亦屬振振有詞孰是孰非疑慮莫釋法律爲保護人民而設若强用之以疾苦人民鈞長又何取焉關於事實問題種種苦况歷載報端公民等執業醫界略述所知水電廠電力購自租界不能取給自由時虞不給固無論矣水政窊敗尤可痛心水廠來源取自蘇州河年久失浚河身淺涸不敷應用無可諱言且河水污濁腥穢異常水廠限於經濟沙濾不能整頓偶獲少許之水亦復難以下咽市民至譏爲可供染料可比鴆酒年來時疫之盛半由於此而足腫痢疾及腸胃等症之流行尤爲唯一原因雖經醫者診治祇以穢水來源不絶時至觸發醫者亦告束手公民等目覩情形屢經熟籌深思非根本改革不足以言整頓而省庫空虚官力不充屬望改良河清難竣計唯有改歸商辦厚集市民財力改取永源設立電廠始能共謀福利鈞長服官桑梓關心尤切必能俯順輿情解此倒懸伏祈收回成命不勝感戴之至中國公立醫院陳懷安·中國濟生醫院徐家稂·中華公義會醫藥部主任徐織等叩虞 
[舊檀間已通無綫電]  
　　中國通訊社云本埠華僑圑體昨得檀香山華僑來電稱（上略）九月初舊（舊金山）檀（檀香山）間新設無綫電已通爲靈通遠東商情起見擬再推接至東京或上海正計劃中 
[英倫華商索取國貨樣本]  
　　本埠總商商前接倫敦某公司進口部總經理樊君來函索取中國絲·綢·磁·地毯·雕刻·草帽·茶·古董·漆器·繡貨·皮貨等樣品價目以謀在英推銷國貨其原函錄後（（上略）鄙人留學英法七八餘載於歐陸風土人情考察甚詳吾國之貨人工精美工價低賤加以鎊價高貴華貨之在歐市者决非他貨所能抗衡爰於本年糾合華洋各商結合有限公司專營進口華貨徒以出國已久内地商情未能明悉素聞貴會熱心國外貿易可否仰懇貴會轉知各業公會如絲·綢·地毯·雕刻·草帽·茶·古董·漆器·繡貨·皮貨之有意作出口營業者先寄樣本價單如價貨兩合必能用電訂購（下略））聞總商會自接到前項來函後已發交該會商品陳列所辦理不日即可運送英倫云 
[商品陳列所之絲綢展覽會訊]  
　　上海總商會商品陳列所以蠶繭絲綢展覽會會期在即百事待舉又以此次展覽會會期甚短而期滿之後即須將出品送美絲業展覽會赴賽則研究審查等事必須於展覽期内辦理告竣萬不能遷延時日故擬先事籌備以免臨期怱促現該所定於明日下午開會磋商一切進行方法昨日已通函各主任於明日來所討論矣 
[再誌失事之商輪]  
　　直隸號遇險詳情新銘輪尙未出險 
　　克里扶倫號之失錨已獲 
　　太古公司之直隸號於此次發生大風時在汕厦交界遭擱失事喧傳船身已破壞無存其大槪情形已紀本報茲悉該輪此次係由牛莊裝載大批荳餅開赴汕頭起卸上月二十五號行至相近厦門之海面名海潭地方忽發大風繼以大雨是時洋面上茫無際涯風浪雨三者交集船身已失行動能力航路更莫辨東西南北幸輪内並無搭客除海員外祇有歐人五名旋風雨愈久愈烈船員等正在倉皇之際驟來一疾風猛浪將此船直打至距厦門十五英里之崑摩島地方當船身被風冲激行駛之時在礁石叢中經過但未觸着迨船身打至島下海灘後船長以無從乞救遂親自登陸至一小村落將遇險情形電告該公司該公司得訊後派一救援小輪馳往失事地點擬將直隸輪救出無奈不易靠近船身致無法可救現聞其輪身雖已受重創但不若外間所傳完全破毁之甚查此輪於一八九五年在英國司谷德廠建造船長二百六十尺闊三十八尺凈載重量噸二千五百六十噸云 
　　招商局之新銘號此次亦因遇風在烟台海面擱淺現尙無出險確訊 
　　花旗公司之克里扶倫總統號在洞沙擱淺失錨船身受重傷各節迭紀本報該輪至滬修理後原定至昨日上午十一時開出詎料輪身穿洞不及如期竣工遂又展期一天至於在洞沙所失去之鐵錨其代價甚巨該公司百計撈摸總無所得前日提督公司之麥慶雷總統號赴港經過洞沙時無意中將此失錨獲得惟錨上之鐵練已無當由該輪船主電報公司立即雇會德豐之駁輪將此大鐵錨載回上海送歸花旗公司今已物回原輪矣現克里扶倫總統號决於今晨赴港然核計已延誤一星期之班次矣 
[航業要訊美航部增加中美船員薪金]  
　　本年香港海員罷工要求增薪一事太平洋航綫内之美國輪船亦受此加薪之議案今航行中美間之各美輪華海員均已增薪矣至船中之高級職員在當時均未增薪今由美航務部議决凡行駛中國航路内之（五三五）隊總統輪其中高級職員如船主·引擎師·大副等即日宣布增薪緣太平洋綫内之昌與公司皇后輪其船長引擎師大副等已先加薪故美航部亦接踵而起也其所加之薪數如下船長每年增美金一三○○元共給年金美金五○○○元引擎師每年加美金五八○元共給年金美金四○○○元大副每年加美金三○○元共給年金美金二七○○元 
　　行駛太平洋郵船由美來申此間海關每一噸位須征收稅銀四分但照誩册噸數計數與普通噸位不同如中國公司之南京號輪每四個月往來中美兩次須繳與江海關稅銀二千二百七十二兩中國號輪則繳一千四百十九兩六錢八分尼羅號繳一千三百九十七兩左右　　仁記洋行自代英國倍痕公司經理遠東航輪後先時中英間之船期月行一次今以營業發達其來華商輪日增現由英來申之倍里亞煦號昨已至港卽日可到上海尙有倍摩海號一輪自八月六號離開倫敦不久亦能抵申又有倍亞典號一輪上月十九日從英開出月内亦能至申一月間有三輪至滬其運華貨之發達可知又有端典商之維昌洋行在兩禮拜中亦連開三輪至中國第一艘名廣州號係於上月十七號離瑞第二輪名錫蘭號於八月二十二日離瑞第三輪名日本號係八月二十九日離瑞該三輪在九月底十月初均可到申其來貨頗多紙頭機器等項云 
　　今日昌興公司之亞細亞皇后輪赴温哥琥上海有湖絲四百餘件裝至美國又提督公司之麥笛遜總統號輪明日赴西雅圖此間之出口貨亦有湖絲二百七十件絲頭六十九件茶葉四千箱蛋白蛋黄粉及鮮蛋等一千三百七十二桶乾繭十七擔中國瓷器二百箱綢子二十四箱皮毛一百二十七件礦砂一千四百五十桶天津地氈八十九件草帽邊二十三件猪鬃二百十三件餘爲雜貨 
　　法國郵船公司之貨輪中尉特密雪西號係新建輪之一第一次開來上海昨日該公司得無綫電報云本月二十號船可進口其來貨中以洋酒等爲多到滬後須往揚子江一帶然後至津沽云 
　　大英公司之那佛拉號郵船今日離申赴英上海出口貨中以轉口至菲洲之茶葉爲最多計有一萬二千餘箱至於湖絲出口則在六百件左右 
　　藍烟囱公司現得英國來電原行太平洋綫内之愛克遜號（一萬一千噸）今將改調至中歐綫内航行而以一萬一千噸之愛巧爾斯號調替走西雅圖温哥武班云 
[商圑華隊募集基金消息]  
　　上海總商僵爲募集商圑華隊基金力事進行日昨銀行公會自經該會派員接洽後對於此事極表同情當卽推定盛竹書君爲銀行業募金圑隊長馮仲卿龔子漁二君爲副隊長從事進行其餘各業亦將聞風追蹤云 
[道路僵之參觀與歡迎宴紀]  
　　參觀滬太長途汽車公司在東之歡迎宴 
　　昨日下午二時中華全國道路建設協會邀請四川劉總司令來滬代表黄大逴君及寓滬诸长名譽職員聚叙藉表歡迎之意先同赴會董洪伯言·朱愷儔二君所辦之滬太長途汽車公司參觀偕往者如護軍使代表滬北工巡捐局局長許劍青·與徐季龍·陳維新·許副會長代表劉雲舫·君等三十餘人由洪朱二君與陳慕歐君等殷殷招待分乘汽車由上海車站駛往太倉縣屬之瀏河鎭沿途飽覽種種凡歷華里七十有二渡橋四十有七秋日爽晴清風舞袂平原無際大好農田車行至多快感也及抵瀏河茗憇茅屋鄉人紛集如入新村陳維新君請洪伯言君述開蚠公司之經過吳山君復請謝介子君代表史量才副會長致詞朱愷儔君更作答詞乃共往藝芳園參觀吳仲裔君十年來所辦之小學校並略游各處歸站仍乘車返滬 
　　時已七鐘遂相將遄赴大東酒樓開歡迎宴謝君主席致詞並述史副會長因事未克赴會請吳山張竹平二君代表吳張二君復相囑代表主席之意吳君繼詳叙會務與歡迎宴等之旨趣兼謂會事希望各方面同志協進云云黄大逴君演說謂將有詳件披露於道路月刋徐季龍君演說暢論築路之利益許劍青君演說述治路之經驗語洪伯言君演說亦主張積極辦理路事鈕惕生君演說溶合遠近鼓勵築路許秋颿副會長代表劉雲舫君演說述許君對路會之樂觀劉士琦君演說主張秀中國人測繪並痛陳辦事公而無私之必要陳勇三君演說主張會中專聘一工程師及製精細之圖朱勵公君演說述丵於會務欣慰之意吳山君復致詞時已十一鐘乃散宴 
[赴萬國消防大會代表返滬紀]  
　　朱良材·徐映奎·二君 
　　本埠救火聯合於七月九日中國號出口時派往舊金山參與萬國消防大會之代表朱良材·與徐映奎二君於七月三十日抵美八月上旬開會至二十四號以會務已畢遂塔乘昌興公司之坎拿大皇后輪返國昨午坎后 
[歡迎參與萬國消防會代表由美返滬攝影]  
號到淞救火會卽派代表乘接客小火輪亞歷山大號先至吳淞上輪歡迎復於午後三時救火會會員各乘救火車持執歡迎代表歸國之旗幟至輪埠迎迓朱徐二君當二君登岸之後便卽乘車至會聞須將在大會經過情形報告會中也 
[議員乘火車免票之展期]  
　　滬寗滬杭甬兩路局長昨（八號）奉交通部電云略云北京參衆兩院議員由籍赴京所經國有鐵路准予發給免票等情前曾訓令各路局長遵行在案惟原定限期僅至八月三址一號爲止茲因兩院議員目下雖限期已届仍有未到京者准再展限兩星期自九月一日起在此展限期内如有參衆議員乘車仍准給予免票仰各遵照並由該兩路局長分飭車務處所屬各站遵辦矣 
[各圑體歡迎中山會决定改期]  
　　國聞通信社云各圑體歡迎孫中山大會本定於今日開大會歡迎因地點問題尙未妥協致有改期之議昨日加入歡迎之各圑體代表假華界老北門内北城工商聯合會開聯席會議到者有八十餘公圑代表九十餘人公推楊春綠主席謂本會定於明日開孫中山歡迎大會因地點與入場劵特刋等手續尙未協妥所以祇得延期誠恐各公圑届時誤會特此先行聲明繼有王吉人鄧嘉縉王亞樵周霽光等相繼發言贊成改期全體通過次各科委員報告辦理經過情形畢至四時散會　錄其通啓如下中華民國全國各圑體工商學報各界同胞公鑒本籌備處前弳各圑體開會公决本定於九月九日開全國各圑體歡迎孫中由先生大會計查加入公函共有一百三十餘足見全國同胞對於孫公數十年奔走國是之欽仰現因本籌備處辦理歡迎手續尙未完備業於九月八日開全體聯席會議公决延期定期再行通告茲特聲明尙希公鑒爲荷云云 
[贖路儲金第十六星期之報告]  
　　本埠各華商銀行接收贖路儲金其第十六星期之收數業已報告茲列表如下 
　　行名戶數洋數行名戶數洋數中國三七一九九廣東一一○上海八七一浙江地方實業一三正利二二二北市金城一二中華勸工一二新華儲蓄一五四明一一三六大陸一一浙江興業四七東南植業二三浙江絲繭一一○（合計）七一三七一 
[旅滬福建同鄉會所接閩省電]  
　　昨日旅滬福建同鄉會得閩省各界聯合會來電照錄如左旅滬福建同鄉會曁各圑體各報館均鑒軍閥割據毒逾藩鎭壓抑旣久新潮乃激各省競圖自治以求民治之實閩人非盡昏瞀寗甘獨後爰集公民會議擴充各界聯合會專事救省運動與京滬同鄉主張一致文電俱在足徵耿忱乃觸李氏之怒拒薩驅黄（薩鎭冰黄培松）猶未快意近復大索聯會中人遽指婦女平民廠爲亂黨機關勘日調兵圍搜乘亂混栽快槍兩桿冀圖誣陷捕去學生陳發朗同時基敎播捷會館亦遭阨刧夫吾閩人處於暴力之下不堪痛苦欲求自治本屬天職乃李氏竟指爲亂黨則舉國將莫非亂黨矣但吾人雖屢受摧殘不變初志當再接再厲誓達目的乞京滬同鄉念休戚攸關共起策應并望各界主持正誼予以援助幸甚郵電受檢遲今始發閩省各界聯合會魚 
[學制會議代表展期北上]  
　　中國通訊社云北京敎育部定本月十五號在京開學制會議催各省推派代表蒞席本埠江蘇省敎育會推定正會長袁觀瀾爲出席代表業誌前報袁君本定十號起程因敎育總長王寵惠近又電敎育會副會長黄任之與袁觀瀾共同北上而黄君現正在湘鄂等處演講故袁君行期不得不稍緩昨該會接黄任之由漢口來電略謂（傷已愈陽（七號）由漢口乘輪赴寗准蒸（十號）到滬）云云現袁君已改定十二號偕黄君北上參預學制會議茲將王總長來電附祿於下（江蘇省敎育會轉黄任之袁觀瀾先生鑒本部現定於九月十五日在本部舉行學制會議素仰執事碩學宏識海内同欽茲依學制會議第三條第口（原電碼○三七三恐有誤）項之規定聘爲本會會員務希慨允擔任惠然蒞止共策進行無任跂盼寵惠歌） 
[美按察對韓納格上控之判詞]  
　　撤消天津美領之原判 
　　星報云日前天津某西飯店經理韓納格氏因犯毆鬭罪經天津美總領事先判監禁及罰金繼改科逐出中國境外韓氏當至馬尼剌後復潛回上海被美當局緝獲遂延請羅傑律師以領事無判處監禁罪之理由上控美按察使等情業紀前報茲悉此案今由按察使判决以美總領事援用本案最重罰則似屬逾越權限應將原判撤消至易科之逐出中國境外一層其罰則無殊充軍查美國刑律並無充軍之規定亦與美國現行司法精神不符韓氏聞判後宣稱將於日内赴津云 
 
 

Page 14

 
 
[駐滬外官往來紀]  
　　星報云駐華美國按察使羅平傑氏月内將赴天津審訊要案一俟上海要案辦理完畢即擬束裝北上駐津約兩星期之久至其行期尙未由羅氏發表 
　　駐滬法總領事韋禮德氏前月赴北戴河避暑覊留一月之久茲已回滬駐滬美總領事克銀漢氏已偕其夫人赴青島游憩其離滬期内由執行領事台維斯氏代理公務 
[銀行公會會員大會紀]  
　　上海銀行公會爲建築新會所日前開建築委員會業誌前報茲悉該會昨日下午五時又在會所開全體會員大會盛竹書主席到者甚衆將委員會議决各項建築辦法修改通過並議决定十一號下午一時爲開標審查之期茲將該會通告覓錄於下（逕啓者本月六日開建築委員會議决圖樣開標辦法茲復於七日開會員會將委員會議决各條修改通過如後（甲）定標凖分數六項一合工部局章程二内部佈置是否合宜三除各行墊欵不計外定相當造價爲二十萬兩左右四七尺多少以定收入之多寡但方尺應照現在市價折中估計五門面壯觀六光線（乙）定開標辦法一由審查員根據上列標凖分數相等者交由會員會公决之二審查員必爲會員先由審查員審定後再請中外著名打樣專家各一人審定之三審查期爲兩星期自本月十一日起開標審查當場推定興業·浙江·中孚·鹽業·四明·中華·金城·東萊·大陸·九家爲審查員務希台駕於十一日（卽下星期一）下午一時至本會會所開標審查爲荷上海銀行公會啓） 
[工部局將在漢璧禮路建大橋]  
　　中國通訊社云工部局近以四川路橋自開通以後來往車馬頓見增加其近北蘇州路一段尤覺擁擠故擬將此段急行改造同時　璧禮路又將架設大橋橋長達六十英尺計須費五萬四千兩云 
[無錫米市快信]  
　　昨日閘北某米行接無錫快郵報告糧食市况謂天時已見晴朗惟前晩稍雨今市高新粳開出回堅七元七角次至七元一二角新客秈來貨雖有銷路甚暢市情挺立高新糙秈開七元三角至七元白秈八元二三角高糙燴粳八元八角至八元洋米近因新秈軋當來源已少市價亦定勢耳 
[友華銀行滙市報告]  
　　昨日友華銀行匯市報告云七日倫敦大條銀價近期長二五遠期一二五紐約銀行長至七角零一二五倫敦紐約間匯價縮爲四元四角五分七五今日此間各國掛牌滙價僅美金縮至七十七元日金漲爲六十二兩七錢五分内盤市况晨間有堅定之勢情形頗似昨日開盤時英鎊成交價十月十一月份三先令五便士九三七五十二月份三先令六便士美金成交價十月份七十八元十一十二月份七十八元一角二分半日金因滙率見漲市面極俏近期尤甚本月期稍有成交價六十一兩七錢五分其後雖出善價絶無售出以是日金市况極軟影響所及他幣亦隨之鬆動下午市况頗軟投機者紛紛購進銀行售價時時見縮至收盤時本月期絶無以時價售出者銀行售出英鎊十月份三先令五便士五六二五十一十二月份三先令五便士六二五美金售開價十月份七十七元一角二分半十一十二月份七十七元二角五分日金售開價十月份六十二兩三錢七分半遠期六十二兩二錢五分購進價各長零六二五下午英鎊滙票三先令六便士三七五美金匯票七十九元佛郎匯票一千零二十枚昨日倫敦銀市印度稍有購進市况穩定紐約同 
[上海商業市况彙錄]  
　　金融 
　　昨日銀幣上午市價爲七錢二分二釐三毫七忽五午後收盤爲七錢二分二釐二毫五比較上日大二毫五銀拆午前市價一錢六分午後又回鬆收盤一錢三分滙豐銀行收欵四十萬兩花旗麥加利大通等銀行收欵二十萬兩 
　　江南小洋收艦六錢二分三釐與上日相同廣東小洋六錢一分八釐大半釐銅元二百四十四千五百小三百文衣牌一千七百七十大五文角坯與貼水皆無升降 
　　昨日銀洋大條進出祇有交通銀行杭州來洋三萬元中國銀行杭州來洋二十萬元餘無進出中國銀行向滙豐銀行買進大條二百十一條銀行進出倉頗稀中國銀行進倉銀五萬兩進倉洋二十萬元各錢莊多存銀五萬兩多存洋十萬元三井銀行出倉洋五萬元餘無出入昨晚止中外各銀行共存現銀四千零十七萬兩現洋三千六百五十六萬元大條四千六百六十四條云 
　　公債票 
　　昨日公債行市大好交易亦旺金融公債現貨開盤時價較前日收盤行市漲起二角計四十六元七角期貨九月份開盤稍疲旋因現貨市堅秀異常人心看好故結果好起一角計四十六元九角收盤十月份亦初疲後鮮收市價爲四十四元一角整六前日市甚好昨日復又繼漲開盤時價三十六元旋雖稍經回跌至收盤時價復好至三十六元五角較前日漲七角之巨九月期三十六元三角五十月期三十六元七角均漲元許此種趨勢之佳實爲月來所未見也餘票五年公僨價三十七元五角整理七釐三十九元四角償還短期八釐二十四元二角至二十五元雖交易不多市面頗稱穩定云　　國内匯兌 
　　昨（八日）各匯來電毫無漲高而疲落者有八處之多與前日適成一反比例計濟南濟平低一兩五錢爲一千零三十五兩銀元縮半元爲一千零三元半青島膠足仍爲一千零七十三兩零七分正金鈔則跌去五角爲千零六元半烟台烟估降二兩七錢五分爲一千零三十九兩五錢銀元仍爲一千零五元漢口洋例不動爲一千零三十二兩銀元跌二元半爲一千零六元半九江南昌銀元同跌一元半爲一千零六元五角蕪湖銀元遜去一元爲一千零五元半安慶銀元亦低一元爲一千零六元蚌埠銀元同爲一千零六元南京蘇州鎭江揚州無錫常州常熟等銀元各爲一千零一元半徐州温州銀元各爲一千零五元清江海門爲一千零四元宜興南通銀元爲一千零二元杭州寗波嘉興湖州紹興餘姚等洋匯均爲一千零三元蘭谿一千零四元半福州一千零十元厦門一千零八元哈爾濱一千零十一元北京公砝爲一千零四十四兩五錢銀元爲一千零一元天津行化爲一千零五十二兩半銀元計與申洋相同成都銀匯爲一千零十兩洋匯亦與申洋相同重慶萬縣九七平銀各爲九百八十五兩銀元爲一千元均與前日市價相仿無所上落云 
　　外幣 
　　昨（八日）外幣市面尙稱和平華洋各商進出交易甚活動而尤以老頭英金花旗票三種爲最旺故價又趨高計老頭票高三釐買八角五分三釐英金票遞加二分買價爲八元花旗票增七釐買一元七角七分香港票買戶較稀價略疲弱買進價爲一元零二分較前低去三釐荷蘭票買六角七分新加坡元買九角法郎買一角四分半馬克買二元八角羅卜一千元票買二兩九錢二百五十元票買一兩五百元票及五元至二十五元票買價均爲七兩五錢云 
　　金市與匯價 
　　昨日星期五大條近期回長二五遠期亦長一二五標金開盤三百兩零零二錢高至三百兩零零五錢先令揭曉弗勳惟法匯大十五法郎美匯小二五香港小二五東匯大半分德匯小一百馬克餘均未動是時標金仍爲三百兩零零二錢先令初開市况與上日收市相彷惟美匯鬆而東匯緊銀行賣出十月份先令價三先令五辦士八七五由大通銀行買進十一月份先令五千鎊價三先令六辦士又銀行賣出十月份美匯價七十八元是時由正金銀行賣出十月份美滙二萬五千元價七十七元八一二五銀行買價則爲七十八元一二五又銀行賣出十月份東滙價六一七五買進六一半由三菱銀行買進九月份東滙五萬元價六一六二五所以標金高至三百零一兩九錢後乃略小數錢嗣後先令等市况尤軟銀行賣出十月份先令價三先令五辦士八一二五至三先令五辦士七五買進三先令五辦士九三七五至三先令五辦士八七五又賣出士月份美匯價七十七元七五至七十七元六二五買進七十八元至七十七元八七五又賣出（台灣銀行賣出）九月份東匯十萬元價六二分後由大通銀行買進九月份東匯五萬元十月份四十萬元價均六一七五又臺灣銀行買進十月份東匯十萬元價六一六八七五又五萬元價六一七五又朝鮮銀行買進十月份東匯五萬元價六一七五又十萬元價六一八一二五以致標金步漲至三百零三兩三錢收盤烚赤做過三百零九兩五錢又安達銀行進現標金一千八百兩價三百零九兩五錢 
　　午後標金開盤三百零三兩四錢先令弗動標金即好至三百零三兩八錢市况較上午爲尤軟銀行賣出十月份先令價三先令五辦士六二五至三先令五辦士半買進三先令五辦士七五至五先令五辦士六二五又賣出十月份美匯價七十七元半至七十七元二五買進七十七元六二五至七十七元三七五又賣出十月份東匯價六二一二五至六二二五買進六二分至六二一二五標金最高漲至三百零四兩六錢後因標金漲而賣者略多故又小至三百零四兩至收盤時市况轉平銀行賣出十月份先令價三先令五辦士六二五又住友銀行賣出一萬鎊價三先令五辦士六八七五銀行買價三先令五辦士七五又賣出十月份美匯價七十七元三七五買進七十七元半又賣出十月份六二三七五買進六二一二五人心甚好所以標金並未跌小反而漲至三百零四兩五錢收盤云 
　　紗花 
　　昨日星期五棉紗市况又見疲弱大阪三品紗來電又跌去二元左右美棉電報現期漲四十個鎊音遠期漲四十三個鎊音印度孟買電朋搿而小去六個羅比奥浮辣小十一個羅比白洛去小六個羅比各交易所標凖紗又跌去一兩數錢市上客帮現本紗買價小去五錢至七錢五分不等日紗亦小去一兩外印紗未有成交故無市面川帮亦無交易牛莊天津漢口威海衞蕪湖野鷄等帮共買零星花色本紗三百餘包日紗三四百包公會小包市價稍軟成交三四十包東方紗廠開出二十支金鳳大包五十包價一百四十三兩五錢扣全佣期限本月份出清其他各廠未有開出三井洋行賣出二十支金三星大包二百包價一百四十七兩凈盤期限本月份出清又售出二十支漁翁東紗七十包現貨大包價一百五十兩零五錢其餘日商各行亦有售出二十支十六支扯盤水月不少又有英商某紗廠有大批二十支本紗擬開價一百四十四兩因各紗號不能滿意致未成交一般紗業中神經靈敏者皆以天時爲轉移白露天晴紗價又須看疲也 
　　昨日通州新花衣有某輪船裝到花身甚優計四十六包售開價三十一兩現貨碼頭過秤聚康進新通州花五百包三井進新陜西花五百件價均二十九兩五錢陽十一十二月送廠文易所期棉行情因受現棉跌價之打擊故亦縮小三四錢不等十月開盤爲三十兩收盤低至二十九兩八錢五分十一月期爲二十九兩零五分十二月期爲二十八兩九錢五分云 
　　米市 
　　昨日閘北方面蘇州河下到船有常帮徐繩祖徐雲忠陳桂生楊阿五錫帮徐會如尤裕昌虞玉成董玉樓蜆帮許福泉王金生唐阿毛張榮寳等十餘艘來貨陳破羊秈新粳皆不多市面因前晚陰雨到貨較少故高破仍須十二元九角新粳好起一二角客秈亦定勢云 
近日南市方面各處船隻到埠頗稀據云因汆來廟及葉榭等處江面遼闊時有匪民糾衆搶刦故該二處之米船均不敢單獨行駛以致本埠到船每日祗有五六艘昨日到者計有西塘帮之嚴阿三陸金泉戴根寳沈阿四角里帮潘寳林同里帮李阿林等六七艘市上各貨因來源减少而去路反又活動市面上午平平午後因有各米店辦進數百石故陳破新粳提高五分至一角不等云　　雜糧 
　　昨日午後北公會上各帮交易頗旺計粉廠家進明光水麥二千包水溪小麥二百包徐州花麥三百包廣帮辦去漢口早青五百三十包九江三羊子二百七十包珠溪子三百包夾青二百包粉坊家去天津菉豆二百包油廠家買漢口早黄一千包本街辦南京白蔴八十包漢口黑豆五千包漢口藥黑二十包蠶豆二百包九江城門子一百五十包漢口菉豆二百包江北浙地等帮去大連小包紅糧二車又路貨苞米二百包浙地又與本街各帮辦南關邊江蕪湖等各路機米八百包江西元米二百包市面除各豆大四分至七八分外市價尙須看高　　麵 
　　麵粉交易所標準期粉現届新麥當勢買賣尙稱踴躍昨日前後市共計成交期貨標凖三十三暪六千包股票八百四十股七八兩月標凖收盤與上日比較各小五厘九月份小去一分股票已見跌定本月及八月份皆未升降九月份則小去一錢云 
　　油豆餅 
　　昨日滬南浦江各字號沙船皆無進口采菽堂交易平淡緣豆餅銷路已届落令黄豆船貨業經開盡午前旗昌源開出源記現出廠油三十件價較前盤小五分祥記號開出船牛荳油一百五十件價較前盤大一錢新記號售開船牛籽油三十件價漲五分連日牛莊大連等油存底不厚是以市價轉堅云 
　　絲市 
　　昨日絲市轉靜滙票又漲廠白灰等經統市成交不過數十擔交易一時難望發展廠絲成交甚稀各洋行前發紐約及里昻等處電報到期均無回音惟公安洋行購進和合牌丁頭號十二至二十二條分二十擔價扯一千二百二十兩白絲經昨日亦有成交市况疲軟而内地出絲已枯價則暗緊故交易亦難連絡計公安洋行購進公馬大經十擔價賤去五兩祇九百十兩又買七里絲銀雙象五包價八百二十兩泰和又購銀鶴干經二十擔價仍九百四十兩灰經市面見定成交亦稀然價仍堅挺筆　泰和等行討發電報只有明年三四月份解期方可應酬數十擔成交者惟百利洋行購進二十擔價亦七百兩扯計玉蘭花牌十擔葡萄牌十擔云　　茶市 
　　昨日洋莊茶市因長江杭州兩路到貨不多故市面稍寂成交貨中低莊居多數高莊貨前日早經售清殊無大宗交易珍眉消去六百三十一箱係由保昌協和等行購進售盤六十五六兩市價尙稱堅定土莊改製之貨日來均無成交一般茶商不無失望鳳眉消去一百七十餘箱市面頗爲堅俏售開盤價婺源貨四十七八兩屯溪深渡之貨三十五六兩較前日約提漲二三兩娥眉針眉市面仍無變動娥眉成交一百零五箱係由禮昌洋行購進售盤不過十八九兩針眉消去五十餘箱售開盤價三十四兩頗爲堅穩珠茶市面轉趨沉靜昨日僅祗惠利洋行收買餘均觀望故售開之價較前日又跌三四兩貢熙成交六十餘箱市面仍無起落售盤二十七兩尙稱堅俏云 
[法人捐助汕頭振欵]  
　欵　欵本埠法人商會近向會員捐集汕頭賑欵一千二百八十五元運前助之一千七百二十五元共三千零十元又天主敎敎會亦曾助捐二千四百八十元八角 
[旅滬人士籌振浙災]  
　　浙屬各縣水災慘狀曾屢誌前報茲悉寗波同鄉會會董何鹿山曾親往奉化等邑遭災區域察看昨已回滬據云災情重大生命死傷之多爲歷來所罕有遍地澤國幾難成步此次回滬除携有道尹等求振之公函數件外并携有災區實地攝影二十餘楨卽擬製版印刷分懸各處又紹興同鄉會自舉行籌災會後進行募捐頗爲積極昨特商諸大世界經理黄楚九請假該游戲場舉行籌振會一日黄君以桑梓關係業已允諾惟籌備費時日期尙未確定又寗波同鄉會除議决於本星期日下午舉行籌振會外并擬商借新世界游戲場開籌振大會云 
[路局追繳運輸費]  
　　滬寗鐵路各轉運公司上月貨物運輸記喝運費均已照約如數繳訖惟越利轉運公司一家延宕繳欵已非一次此届又被延繳七百五十元該路賬務總管以有關路欵未便久延已據情飭車務處向該公司嚴重交涉藉清手續而維路欵上述情形已具報任局長核奪 
[大有油廠新公司已批准備案]  
　　上海總商會前受公共會審公廨委託清理滬西大有機榨油廠債務該廠負債至數十萬金之鉅自將賬目移送該會清理後曾登報招賣廠基現已由薛文泰等集股以二十二萬兩盤頂該廠全部財產牌號改組爲大有餘機器榨油新廠股份有限公司訂立契約三紙業於上月十六號交割此項契約除兩造各執一紙外餘一紙交由總商會備函呈奉公廨俞襄讞於昨晨會同美雅副領事批准備案過戶執業新公司盤得該廠後又由薛文泰代表公司與安裕錢莊訂立押欵合同將廠基抵押銀兩以充始業基金故該廠貨品不久又將上市矣 
[汽車撞斃人命之兩案]  
汽車夫王阿全於本月二號開駛五千零二十四號裝貨汽車經過東楊樹浦路將徐德發撞倒碾傷斃命後由捕房將王拘解公共人廨着交二百元保候訊昨晨張襄讞會同英米副領事升座集訊據徐德榮供死者係其胞兄被撞情狀伊未目覩請求伸雪旋由證人陳榮林秦小弟王啓明等相繼上堂作證咸稱其時汽車夫係開慢車死者因從馬路穿過故汽車避讓不及等語而王阿全亦供伊係開慢車且揑喇叭故非伊疏忽中西官訊畢以該汽車夫並無過失判着開釋應令車夫從優撫卹 
　　又公利汽車行之汽車夫傅阿根於上月三十號在滬相白利南路開駛汽車將七歲幼孩吳根大撞倒碾傷斃命昨晨亦經中西官集訊據吳阿金供無錫人根大係其子被撞時伊未目覩又據證人陳阿壽稱是日伊見有三幼孩同在白利南路上游玩排立路之中間阻擋汽車行駛其時被告即停車而孩又向横奔跑被告乃復開車以致撞倒一孩碾傷質之該汽車所供與證人略同堂上遂判該汽車夫無罪開釋着車主從優撫卹 
[  尙有本埠新聞等轉入後頁]  
雜評二 
[閩之最近問題（訥）]  
　　近來之敎育界亦可謂多故矣或起索薪或起於改組或起於反對校長或起於攻擊敎職員其風潮之原因不一雖皆出於當局處置之失當然謂爲有心摧殘尙非平心之論也若今日閩省之大捕學生則閩當局　　不能辭摧殘之咎 
　　閩敎育界之風潮連綿不絶者大抵由對外問題積成對内之惡感而起吾已爲閩學在悲矣今在此閩局變動之醞釀中而又大捕學生且及於學生以外之敎堂工廠原因不外疑學生爲黨人助某派推翻閩局或疑學生爲受人利用助某人奪取省長疑心生暗鬼而又挾以歷來之惡感遂陷學生於莫可辨白之罪夫學潮之含有政治意味者固未嘗無之然此次之事則未嘗獲有證據而遽加拘捕使敎育界大起恐慌以在此濫用武力之情勢下雖憤慨而莫敢與爭吾甚爲閩敎育悲而閩局之從此多事亦可預測矣 
 
 

Page 15

 
 
本埠新聞二 
[市北公學中學始業式]  
　　閘北市北公學自永興路新校舍落成後添辦中學商科本届開學遠近學生投考者頗爲踴躍昨日上午十時舉行始業式除外埠已經錄取未及到校者外學生計到七八十人行禮後首由校長唐伯耆君報告辦學宗旨并致勉辭繼由敎務主任潘公展指導主任邵嵩生及敎員朱劍芒李肖白諸君依次演說歷三小時始散會 
[閘北水爐業呈請維持行規]  
　　本埠水爐業行規爭執已久現聞該業已開會集議以此項行規關係全體生計萬難破壞須請官廳維持等情由領袖具復警署請轉呈警廳照舊維持茲覓得其原呈如下呈爲遵諭議復謹祈轉呈賜予維持事竊奉貴署長面諭以奉廳長令行據閘北地方自治籌備會閘北商業公會公呈以水爐業嚴訂丈尺限制營業市民深受其害請勒令水爐公所撤銷丈尺章程等情批候飭區傳諭該公所將章程量爲變更呈候核奪等因奉此當以行規關係全體營業未便擅專爰通知南北市同業各推代表會議嗣經南市代表王贊臣等十二人閘北代表李勝光等十二人公同會議僉以吾業行規在前清同治年間凡添設新店須離老店四十家門面惟此爲不成文法迨光緒二十七年始明定章程稟准前上海縣批准立案給示其後因四十家門面之計算尙有異議復於光緒三十四年稟奉前上海道憲批發前總工程局核議每門面一間作皮帶尺一丈二尺因改爲以後添開新店當離老店皮帶尺四十八丈自經議定後即由總局具復呈奉道憲核准並由縣署立案給示迨民國八年閘北备同業加入公所情願一體遵守行規復經呈准淞滬警察廳及上寳兩縣立案給示各在案是四十八丈之距離歷經稟准各官廳有案並非由於朦請可知查此項距離之限制專爲免除新舊同業間之傾軋而設與用戶無關蓋照章左右兩店距離爲四十八丈（與四十家門面相等）其間用戶至多不過四十家或左或右各從其便並非一店得以壟斷故平均計算用戶至遠不過越二十家即可得一水爐易　之即每水爐供近鄰二十餘家之用水即當晨起午炊之時用水稍多每見水爐　水常盈沸騰不絶蓋上海多爲煤灶火力較足未聞有以不沸之水出售者亦未聞有羣衆紛擾失手傷身者原呈飾詞聳聽顯非事實且上海城廂内外以及南市人烟最爲稠密水爐業規行之數十年用戶方面並無窒礙若閘北市而初闢居戶不及滬南之多其無窒礙更可知矣此次閘北因有同業違章設店欲思破壞全體之業規以保存一二人之營業乃四出運動散布調言業外人誤誤爲水爐業規有病於用戶殊未詳求事實細察眞相耳夫業規中設有距離之限制者不獨我業爲然大之如典當業醬園業小之如豆腐業剪髮業皆有一定之距離業中人互相遵守不渝業外人從無起而干涉之者今該圑體獨於水爐業規施其攻擊謂非有爲而然乎况我業俱以小本營生有業規以範圍之際此百物昂貴錢價低落之時營業尙難支持設一旦將業規變更限制稍寬則新店漸多與舊店之傾軋立見彼此競爭平時訟爭之事更多其結果必致同歸失敗故同業咸視業規爲第二生命誓以全體之力共謀保全云云當經表决一致主張請求官廳維持現行四十八丈距離之業規以保全本埠五百餘家之生計當塲無一人贊成變更者羣情趨一萬難强制於此可見正擬據情具復間適見報載江蘇省長韓批同業代表王贊臣等公呈内有該業行規凡開設新店須離老店四十八丈歷經規定有案旣關係全體生計自不得輕易變更致起爭端等語是業規之未可變更已在官廳洞鑒之中而此項會議之結果更可見同業意志之堅决謹將遵諭議復情形具呈陳明謹求貴署長俯賜維持並據情轉呈以維業規而全生計實爲德便謹呈淞滬營警察第四區署長顏云云 
[沙船撞沉豆油船]  
　　昨日下午停泊在南碼頭之李永興沙船因潮水盛漲所抛鐵錨被浪激斷該船隨潮在南將金九記號滿號豆油之劉阿仁船撞沉劉與船夥三人由該沙船救起其船貨沉没在浦中現向該沙船交涉並索賠償船貨銀一萬元未知如何了結也 
[徐姓爭產案又有枝節]  
　　已故永興花園主徐阿狗有兩子長名玉階次名芝階亦均已作古玉階之子招生火生因爭遣產在公共公廨纏訟已有年餘尙未完全解决其次媳即芝階之妻徐吳氏去年具稟公共公廨聲請給諭執管茯故夫遺產由廨諭令登報聲明因逾法定期限無人反對故已核准給諭該氏執管迨至昨晨徐火生之代表律師投廨謂徐吳氏雖有一子並非已出現已發生繼承問題請求將前所諭交　氏執管之財產文與理賬員保管俟繼承問題解决再定且招生與火生爭產控案英包副領事判决對於呈出徐阿狗之遺囑不能確定所有阿狗遺產均應交與理賬員暫管由理賬員提出一部份給與阿狗之妻徐張氏作爲養老費餘則以兩股均分若使徐吳氏亦管理遺產豈非有兩管理人且與包副領事所下判諭抵觸云云徐吳氏之代表律師即起聲明對於繼承問題將來開審時願以一個領事陪審不宜再與徐招生一案有多數領事陪審云云旋由俞襄讞與美雅副領事磋商之下判改期提前訂訊佑尼干律師八月七日訴狀内第三欵繼承問題再核 
[僞造鉛質金戒騙洋押一年]  
　　寓居新閘北成都路四十號之紹興人韓黄春因將鉛質造成之僞金飾冒刊恒孚天寳振源祥鉅昌等五銀樓牌號串令小孩持向福建路萬豐押店求質當被察破報捕飭探將韓拘獲並至其寓所搜出製造僞飾之器具解奉公共公廨諭看押候訊究在案昨晨由李襄讞會同英包副領事升座第一刑庭研訊據中西包探投訴被告所製之僞金戒上刻有林三二字與恒孚銀樓所製金戒式樣相似言至此將眞僞金戒及製造僞飾之器具等呈案請察並據萬豐押店内之顧金聲投訴是項僞金戒已收當三次此次又來典質見戒上有林三字樣因此生疑詳察始知僞質是以報捕拘究而恒孚銀樓亦延律師到堂請爲澈究訊之韓黄春供認不諱堂上核供宜判韓押西牢一年僞戒銷燬 
[汽車撞傷四歲小孩]  
　　昨日晨九時半三千零十三號汽車駛經北西藏路適有四歲小孩焦弟弟隨同羣孩在馬路玩机被汽車撞傷頭部　處由滙司捕房八百六十五號華捕前來押令汽車載送受傷小孩往同仁醫院醫治旋即帶該汽車夫人捕房請究 
[泥水匠失足跌斃]  
　　泥水匠崇明人錢福生前日下午在北山西路橋（即盆湯弄橋）祝蘭舫產所建之市房樓頂建築水門汀誤觸路旁電桿木失足墮下跌傷要害立時殞命當經滙司捕房包探侯阿寳查見將錢福生屍體舁送斐倫路騐屍所回稟捕頭於昨午刻報請公共公廨張　讞與英領米君蒞所檢騐得錢福生委係生前自不小心失足跌傷身死遂塡明屍格升座公位由中西官略訊一過判着屍屬具結領屍棺殮 
[張華浜内發現男屍]  
　　吳淞張華浜灘畔昨日上午發現男屍一具浮於該處經新關小輪瞥見拖至救一局碼頭察得該屍面貌模糊係和尙頭年約二十餘歲身穿青布衫褲一足尙有襪並着西式圓頭白布面駱駝皮底鞋一足鞋襪俱無似係潮落之際從滬汆下惟屍身短衫之上形似油漆漬垢或係漆匠失足墮水致斃由堂即行棺殮塡明屍格舁塚掩埋矣 
[拐匪與鴇婦並儆兩則]  
　　被拐常熟婦喬邊氏待領寗波婦陸蔣氏交甬警帶回 
　　江北婦人喬邊氏前被無賴龔德生在常熟地方拐來上海串同張勝泉價　與鍾劉氏所開花烟間内爲娼計得身價洋一百二十元化用現因邊氏不願爲娼自投捕房飭探徐新發等前往將張及劉氏帶入捕房惟龔已逃逸無踪昨解法公堂請究邊氏供婦人家中尙有翁姑丈夫惟常熟地方已經忘記請求援救劉氏供邊氏由張領來買與婦人不知拐來張勝泉供邊氏由龔德生托我介紹賣與劉氏現龔逃逸何處不得而知中西官判劉氏罰洋七十五元張押一個月准予贖罪邊氏送堂留養候家屬認領 
　　寗　婦人陸蔣氏又名冬梅於上年間被費阿根誘拐來申串同秦道義賣與應楊氏　爲娼後由楊氏復將蔣氏轉賣與蔣沈氏家爲娼現由蔣氏之夫具報寗波官廳將費阿根拘獲供出前情備文派警於目前來申投報法捕房另飭苗永興將陸蔣氏等一併拘入捕房昨解法公堂請究先由來警投訴前情詰之應楊氏蔣沈氏供認收買來歷不明之婦人求宥秦供認介紹中西官判楊氏沈氏各罰洋五十元充公秦押一個月准予贖罪陸蔣氏交來差帶去歸案訊辦 
[警廳招領迷路兩女孩]  
　　淞滬警廳今收有女孩兩口昨發油印傳單招該二女孩氣屬前往認領茲錄其姓名年籍等如下（一）名顧小妺年十三歲住浦東塘橋鎭衣碎補破藍花布　褂破藍鞋據供父顧其祥做紅帮裁縫兄阿毛做汽車夫在家被繼母虐待逃出九月三日夜十鐘在滬軍營地方迷路現留置新普育堂（二）姓名未知年約三四歲尙不能言語衣和尙領灰色條布夾襖粉色條布夾褲黑襪黑鞋頭上有瘡疙疸九月四日上午六點在縣橋地方迷路現亦留置新普育堂 
[湖北正劵開獎紀]  
　　昨日爲第四十八次湖北義賑正劵開獎假南市久大碼頭利濟總局内舉行茲將開出之五大獎號碼及經銷各票號照錄如下頭獎四千二百六十一號漢口大達二獎二萬四千三百九十號本埠大利元三獎一萬九千八百五十號本埠善中四獎二萬五千一百零六號本埠老通源又四獎一千千十號福州福祥五　三千八百三十一號本埠善利全又五獎二萬七千八百十三號本埠大有利 
[公廨車務公堂訊案紀]  
　　星期四下午公共公廨車務公堂聞庭訊理車輛行駛違犯交通章程案三十七起除改期與註銷者不計外受懲罰之車夫三十三名如次包阿二罰二十五元黄心一張阿二各罰十五元徐阿瑞吳根友裘子餘朱鴻福徐長安各罰十元杜和壽罰八元凌芝福顧德福金阿毛毛財豐各罰五元張金生陸阿祥各罰四元吳玉錄楊榮生朱金生顧大渭居阿弟陳子文周廷草李阿慶陳阿林各罰三元 
　　張龍龍陳桂金李柏成胡阿龍高瑞卿韓阿貴王利生杜阿五各罰兩元劉春榮罰一元以上罰欵悉數充公 
[公廨訊理民事案彙紀]  
　　昨日公共公廨訊理民事訟案彙誌如次（一）奭召南訴袁近初不理所出由朱起莘徐秉丞等擔保之支票銀三千兩案兩造均未到堂結果改期再訊（二）茅佩繆爲某錢莊聲請破產案結果應將六千零十一兩七錢交理賬員集合兩造詢明應歸何造承領交給何造完宁理賬員報告理賬費等項照准（三）盧楚泉延台維斯律師訴徐潤祥合股營業糾葛案被告延甘維露律師代辯結果改期訊明核奪（四）林協記訴汪康年欠紙價銀案結果准原告登報十四天傳達被告到案候訊（五）蔡子山訴吳書根欠洋案結果限一星期被告律師證明水木公所如何錯悞之處稟復核奪原告律師亦限一星期答復（六）蕭漢記訴嚴巍山等欠貨洋案結果准被告律師請求改期一禮拜再訊 
來函 
[建築碼頭籌備處來函]  
　　查南市董家渡碼頭自籌備建築業經二月所估之價需銀八千四百七十七兩七錢募到捐欵達七千元左右收到者有三千餘元所少之數商請各商業領袖代募已誌申新兩報今讀十七日報載董家渡重建碼頭之進行一則查與事實不符合請登入來函門更正免得傳聞失實建築董渡公義公共碼頭籌備處啓七月十七日 
 
 

Page 16

 
 
   
 
 

Page 17

 
 
   
 
 

Page 18

 
 
   
 
 

Page 19

 
 
   
 
 

Page 20

 
 
常識 
[成功百訣十二版]  
　　沈有乾君成功百訣茲經本館十二版每册仍收回印本銀五分外埠承購加寄費一分售書處本館營業部寄售處中華職業敎育社中華書局 
　　（一）投稿本增判者其材料除衞生法制道德經濟四項外增敎育科學宗敎市政雜錄問答六項其語涉攻計個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛　　（一）登載之稿酌定甲乙兩種報酬中種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本館取酬其領酬時之署名蓋章須與投稿時同 
　　（一）問答一項專爲喜閱本增刊諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字句 
　　（一）投稿不登載者原稿恕不發還 
當評 
[米價之今昔] [  老圃]  
　　昨閱同治年舊申報見當時當價每石二元有奇此價在少時習聞之猶憶二十餘年前米價每升漲至七十文鄉民大譁搶米者紛紛矣然近日米價約每石十二圓上下以銅圓市價核計每升約須二百五十文視二十年前最荒歉之年又增至三四倍同治以前無報紙可稽父老相傳洪楊亂離之世米價每升自二十四文漲至一百文餓莩載道談者猶色變也洪楊以前每升或十八文有低至十三文者然曾食十三文一升米之老人今世殆不可見矣更溯而至明朝則米價更賤據王圻續通考洪武二十八年每銀一兩折米四石王文傳載蘇松漕糧文請每米四石折銀一兩民以爲便正德二年吳縣申報米糧時價文書白米一石紋銀二錢又申文定與其子家書曰吳下大荒民不聊生米價每石貴至六七錢汝在京作御史可速上疏請皇上振濟云云金罍子言嘉靖癸丑京師大饑人相食每石米値二兩二錢則明時最貴之價與同治年之價略相等其最錢之價每石僅値銀二錢耳更溯而至唐朝則米價更賤開元全盛之日每斗米値錢三文元次山集稱米一斛估四百爲貴每石亦僅値八百錢耳更溯而至漢朝則米價更賤漢宣帝時每石榖値錢五文馮奉世傳稱歲比不登京師榖石二百餘元帝時齊地饑榖石三百餘王莽時大亂人相食亦不過每石二千耳今漢宣帝所鑄五銖錢流傳尙多其好上有横或購諸市儈索價十銅圓人以爲貴而不知此錢在宣帝時可買榖二斗以今日每升榖約値二百文計之一錢當値四千當時漢人囊中有五銖錢一枚可抵今之二圓而有餘誠足爲阮郎解嘲也 
衞生 
[瑣習之不合衛生] [  王鍾緯]  
　　衛生之道爲吾人一日所不可無而我國各種習慣均不注意衞生以致疾病傳染靡有底止對於人生康健爲害匪淺爰將人人最易犯之病條列於後願吾閱者諸君永除此弊一飯菜公共之弊吾人口津多有微生物在内衆人會食之時魚肉菜蔬衆箸並舉而不知微生物即附著於著上桌上如有患病之人則全桌之人皆受其傳染故吾人最好用分食之法 
　　二手巾公共之弊吾人於公共地方常見一巾之用少則數十人多則數百人而其中設有患目疾或花柳病等病者其眼液及指甲内常含有毒菌吾人用後即易傳染故於公其地方切不可濫用手巾也 
　　三茶杯公共之弊學校及各辦事機關之茶杯多是公用每日洗一次而一杯之用少則十餘人多則數十人而其中設有患病者用過吾人一再用之而病即傳染矣欲救斯弊則宜用消毒之方法如甲用過則用消毒藥水毒之然後置之原處不至再有此弊 
　　四隨地吐痰之弊吾人最易傳染之病莫如肺癆病患病者所吐出之痰終夾有肺癆菌如隨意吐在地上及乾肺癆菌即連同空氣四處亂飛吾人吸之卽被傳染故有病人之痰涕切不可亂吐或用手巾或吐入痰盂或吐在紙上投入爐内燒化最爲妥當 
　　五口濕鉛筆之弊吾人用鉛筆時往往以舌尖舐筆尖以鉛筆帶濕顏色稍濃而不知鉛筆有毒切不可以入口吾入宜力戒之 
　　六口囓指甲之弊吾人指甲中爲微生物最易隱藏之地如以口囓指甲微生物即入口中爲害匪淺故修指甲當用剪刀 
　　七挖耳朶之弊耳蠟本有潤耳之功不應時常挖去一有傷害爲害不小吾人當除此弊 
　　八用口津封信及黏郵票之弊洋式信封上及郵票上均有膠水吾人往往因便利起見用口津封信及黏郵票而不知膠水如有毒質在内吾人舐之最爲危險 
　　上述八條爲吾人最易犯而最易忽者故特錄之願閱者諸君注意焉（乙種酬） 
經濟 
[商業問題之研究（續）] [  吳東初]  
　　零購學（八十四）貨物保管與記錄六收貨處 
　　大公司組織精密於進貨售貨各部外另設收貨處專司接收來貨每於貨到檢點包件並審察内容是否與發票相符然後簽字於回單簿上以便來使帶回如爲郵差郵局附有特製包裏回條則亦簽字蓋章由郵差携歸有時此項收貨職務責成存貨部遵辦無論存貨部兼辦或另設收貨處專辦要皆於進貨及售貨各部不相混雜也 
　　貨物收到時若件數遇有短缺或破壞則卽報告進貨部或會計部於付貨欵時據理與行廠家或轉運公司以及保險公司分别交涉收貨手續至此始稱完畢矣 
　　以上所述斯固因公司有一定制度方能與談及此若在普通店肆往往櫃檯上售貨而亦櫃檯上收貨凡店中到貨櫃内店友不論何人都可接收有時生意正忙無暇點數送貨者已去即不負責任迨貨色置放櫃上櫃友因事無專責而責任心又輕兼以買客從旁窺視各自任意亂取翻閱以致每每貨數與發票不符無論送貨者中途遺失或到店後因無人檢察遭受損失皆至無謂事也店手雜亂店規不嚴或人手過少不敷分配臨時措置侷促慌忙致遭錯失此外損失之原因雖多然要以此二者爲最顯著也 
　　吾謂商店不論大小店友不論多寡辦事總當有一定規則若在人多之店不妨責成一人專司收貨如收貨事件太輕仍可兼領他事不過某人旣專司收貨巇每逢貨到不論大包小包均當由一手接收所有一切收貨責任完全由伊負擔假使店中規模不大除店主外其有発徒一二人不啻所謂一人店者亦當定出一定辦法俾送貨人得知如何遞送也譬如不論忙閒都在店之後段或内部作爲檢收來貨塲所則送貨人知之每次對於貨包不敢任意亂擲非至指定之地點不可櫃土生意忙則於來貨收下後卽去伺候買客事畢再去細加檢點櫃上無買客隨收隨點送貨人見其制度森嚴自不敢稍加侮弄結果貨包必鮮有缺少或損壞者即有之亦極少數不難察出而彼方無論過在供給人或送貨者見其店中平日作事極爲精細有序對於缺損貨件必極相信自願照賠也然則收貨雖事非極大顧對於進行手續不可不擘劃周詳矣 
[舊氈帽之利用]  
　　穿西服者冬日恒戴氈帽此等氈帽一經舊敝人多棄去實則尚可改之爲别種用途者也今述經余試騐有效之三種用法如下 
　　一用翦刀裁之以爲靴鞋内面之墊底軟適異常爲用别種材料以製造者所不能及 
　　二裁成長條以代各種油燈之燈芯極爲適用 
三裁之爲方圓小片用膠黏之於椅足之下則牽椅者不發生剌耳之聲浪且髹漆之光滑樓板亦無不雅觀之刮紋（乙種酬） 
法制 
[正當防衛之要件] [  張一琴]  
　　對於現在不正之侵害爲防衞自已或他人權利所實施之必要行爲法律上視之認爲正當行爲名曰正當防衛實施正當防衞行爲者無論發生何種損害均得視爲阻却犯罪之原因法律上不得以之爲有罪此在我國新刑律第十五條前段所規定者也顧正當防衛以侵害行爲爲原因以對侵害行爲者實施防衞爲實劕究竟對於何種之侵害行爲得行何種之防衛行爲是亦不可以不辦茲舉其要件如左以明之 
　　一須對於不正之侵害行爲而爲之不正云者即不法之謂對於適法之行爲不得爲正當防衛如對執行職務及他人正當防衛之行爲而行排除之類是 
　　一須對於現在之侵害行爲而爲之正當防衞以急迫之危害爲前提乃有防衛之必要故以現時之侵害爲限若對未來之侵害可請求公力爲之預防對已往之侵害可訴諸法律以圖救濟均不得實行正當防衞權也 
　　一須係因保全自已或他人之權利而爲之自已或他人權利受有侵害方得實施正當防衛若非權利受害則否至他人之爲何人與自已之關係何如則非所問 
　　一須對於侵害者之本人而爲之正當防衛之行爲卽反擊侵害行爲者之行爲故應以加於侵害者本人之一身爲限有時因侵害行爲生有危難急欲退避之故波及侵害者以外之第三人者則廳屬於避難行爲不得謂爲正當防衛也 
　　一須於必要之範圍内而爲之正當防衛其目的在使被害者得以保護其法益故實施一切之反擊行爲只須於必要之範圍以内達到保護之目的已足逾越範圍則非正當而爲過當矣 
　　正當防衛之成立以具備石石五種要件爲限苟缺其一即不得謂爲正當防衛而不負刑事上之責任也（乙種酬） 
道德 
[知足與知不啼] [  靜淵]  
　　（知足）與（知不足）自字面上觀之雖係絶對相反之兩名詞但吾人要當兼知而並行也請分言如左 
貪乃人類之大患自古身敗裂家破國亡之事中毒於貪字者蓋不可勝數方今軍閥拓地得寸進尺財奴擁資盈千逐萬民國擾攘十年究其亂源亦莫不由多數貪人爲之厲階是不能（知足）之患也 
　　歐西藝術文化之進步一日千里吾華號稱亞東古國而今反步趨其後原我先哲非舞發明也前也與友聞談偶及（桐葉知閏）（黄楊厄閏）兩語深感先哲之精心格物無微不至礦物滿地亦有（寳藏興焉）之說可悲者後之人但知墨守舊法無求進步之想因循玩忽以致瞠乎人後是無（知不足）之心也 
　　是故吾人對於日常生活衣食利祿皆當自忖適分而止是謂之（知足）也藝術學問則當精心闡發惟恐不及歐西發明家枯坐斗室或數年或數十年其毅力之堅要亦常持（知不足）之心耳（乙種酬） 
 
 

Page 21

 
 
評論 
[國民應有自動築路之覺悟] [  毅]  
　　夫人未有不知建築道路爲今日唯一之要務然以目前百體渙解財政瀕危之政府欲望其於道路上有所設施殆爲痴人夢想未可冀及此吾民所宜覺悟者一其次軍閥派不乏裁兵築路之倡言矣顧羣雄逐鹿中原方以把持地盤黨同代異爲務其宣言也爲聳動一時之觀聽則可爲能罫之實行也則未可此吾民所宜覺悟者二雖然吾唯平居斯土爲斯民而吾之子子孫孫猶將永永生長於是邦則吾人對於國家之交通前途其利害關係必不能若政客武人爲權利薰心者膜然置之也惟其如是故吾民對於築路之責任亦綦重此余所以以自動築路之說進也夫其和國家本以人民爲主體政府溺職國民實有自動之必要築路一事特爲其一端耳國民聞斯言亦有絶裾而興者耶 
專著 
[中國自製蓄電車之構造及緣起] [  胡國光]  
　　蓄電車亦名電卡或曰電動車因以蓄電池爲原動力故名夫蓄電與汽車本有密切之關係與汽油二者同一不可缺少有汽油而無電力則引擎不能成立蓋汽油自身不能使引擎發動而汽缸内混有空氣之汽油必籍電力之火花燃着始發生動力電力燃燒作用實爲汽車之主要部分也 
　　汽油無電力固屬不能成立而電力無汽油實足以獨立而有成自蓄電池之構造完備以來歐美學者早擬以蓄電池代汽汕爲原動力屢年試騐結果殊佳茲例歐美市上電卡已風行一時近來我國亦漸有輸入其駕駛之簡易馳行之安全維持之便利費用之節省將必取各車之地位而代之 
　　我國自蓄電車輸入暑之者莫不欲購乘惟其價値過昂不無稍阻其用鄙人不揣棉薄嘗以仿造汽車零件及蓄電車爲職志數年研究粗有所得前者曾以所製之蓄電池供交通部無線電台及海軍部軍艦之用成績甚著今茲間世亦頗爲社會所歡迎近復製造蓄電車一種因初製暫從小者入手漸及五人坐七人坐之大車其搆造分爲三部一蓄電池二馬達三車身車身與尋常汽車無異車之前後裝蓄電池外面視之全無異狀馬達裝於於坐位之下有地軸一支由馬達接於車輪之軸坐位之前有電閘二一司快慢一司進退司快慢者前推則速行每小時可十五英里後扳則緩進每小時可十英里司進退者前推則前行後扳則後退轉灣則有手柄停車則有足止板而電閘於直立時亦可停車每充電一次可行六十英里鄙人因便利用者起見復自製充電機一種隨車廉價出售購車者於電力用罄時僅需一舉手之勞如風扇塞子插入電門數時後電力充足拔去塞子即可駛行矣此自製蓄電車之搆造大畧情形也 
　　以實用論汽車遠不及電車之便利汽車内裝有引擎機件複雜若發火機若撻火若汽缸以及種種零件均易損壞動需修理而每修理一次需時費錢殊足令人生厭電動車則絶無斯弊實可長年不必注意也且汽車内加水於冬季恒有因凍結而致爆裂者此爲一般人所共知亦爲汽車之一大缺憾至於用費單汽油一項每月必須數十元而同大之電車僅需六分一之電費其節省實有天壤之别鄙人所製雙座之小式蓄電車每月僅需電費數元較人力車而尤廉也電車告成因誌數言於此海内賢達幸垂敎焉 
　　按胡君曩任交通部電池廠廠長兼工程師今年辭職後即被聘爲本埠大東電池廠工程師旋入中國蓄電池製造廠任爲經理殫心規畫自造蓄電車業已將其第一輛造就大約下星期即可駛用是爲我國製造蓄電車之第一人將來國貨電卡盛行後亦足以使泰西各國人士知乎中邦固大有異才傑出之輩也幸同胞注意之一毅識 
[築路淺說工部局工程處] [  Ｗ．Ａ．Ｌ．Ｐardoe原著毅譯] 　　 
　　（四）碎石平面路用沙石等物以爲地基者爲今日最普通築路中之一種築路工程未開始前之各種手續與泥路無異路而弧形亦爲三尺中一寸即三十六尺中一尺也地基當以石塊砌成用青石或花崗石者居多宜砌十二英寸厚石塊大小以苦工一人能搬運爲適且石塊鋪砌與碎石路工程正相仿彿亦須從邊上先築起也故工人築路時宜成一半圈形因用是法砌築石基較諸工人成一直線横過路中者爲緊凑而堅固也須注意之點則爲石塊之舖放須以寬面置於底下勿使其前後搖動石塊之最巨者宜置於最下層小塊則置於中間 
　　地基築好用重量之壓重機滾之必使極爲堅固地基上舖以一英寸半大小之碎石約三寸厚再用蒸氣壓路機壓之用蘇州沙和水傾於石而水沙須先用篩子篩之綱眼大小大約爲四分之一英寸復用機壓之水沙可用强力之掃帚散佈之迨第一層碎石結實後壓至自三英寸至二英寸則再以一寸半大小至石塊舖蓋之約三寸見深更壓其至二寸深厚用蘇州沙散佈其上而壓平之路面弧形務須隨時測量然後再用四分之一英寸大小之碎石舖於其最上面路成後至少須侯三四日方能使車輛經其上並須時澆以水所以免路面分裂也（未完） 
討論 
[圓路汽車之便捷] [  雷生]  
　　交通進步愈速文明程度愈高世界之公例然也海上近二十年由人力車馬車電車相繼通行後來往日益便利已非他埠所能及自汽車開行富商大賈達官貴人往往家備一輛馳驟洋場追風逐電可謂極人生之樂事顧汽車一輛價必千金以上即租車一輛以時間計算亦非數金不克中人以下之資產收入與支出不相抵亦難輕於一試利便未普令人歎共和國家之貧富階級不易打破豈非憾事今靜安寺往來曹家渡之圓路汽車業已開行每位祗費洋一角價廉物美已將上述金錢限人之苦痛一律破除寗非快意事但價格之低廉猶在其次而時間之經濟危險之減免與人事尙有息息相關之處請申言之查上海爲江海交通要埠中外資本家咸萃集於此以是商肆林立近歲租界推廣華界增闢仍有在坑滿坑在谷滿谷之勢地旣加闢則交通往來必經長距離而後能達目的地交通之器具不良則欲速不達速能達矣又須費多數之賃金無力者勢必仍借重於人力車馬車等費時失事所不能免有汽車之速率賃金之低廉則不啻爲人人籌一縮院法昔日以一小時作一事而不足者今以一小時作二三事而有餘所謂一日能做十日事也省迂緩周折之苦有游行自在之樂時間之經濟莫此圓路汽車若此營業發達可爲公司預賀者也再汽車事業日增月盛就上海一隅論車輛之增多現已由百位進至千位其他各埠亦尙有加無已以偪窄之道路容多數之汽車危險殊甚且以汽車之進步速率計微論狹如四馬路不能相容（照工部局放寬街道計畫亦復寬展無幾）即英大馬路將來亦有擁塞之患何能與紐約之馬路寬绰相提並論汽車疊增而人力車·馬車·電車·等又未減則憧憧往來者必無駐啼地故肇禍情事之迭出實以馬路狹隘爲其總原因今有價格低廉之汽車發現旣減輕賃資又能容納多數之人將來遞推遞廣人力車馬車等自在天然淘汰之列彼狹隘之馬路不知不覺中已騰出地步危險之事漸可減免此圓路汽車之所特佔優勝也矧申江一埠今已爲全國歐化之發源地滬太汽車開辦而後鎭湯瓜揚長途汽車即相繼成立僻如四川成渝路亦復聞風興起其他可知今圓路汽車發軔他日各大商埠相率效尤者必如雲而起余可斷言也（乙種酬） 
[鄧璧氏對於中國築路與汽車事業之希望] [  嵩生節譯] 　　 
　　近來汽車事業之進步誠令人聞之可驚余（鄧氏自稱）對於汽車與汽車事業之發展爲平生所最喜研究來華後目覩在中國駛行之汽車竟包羅萬象各色均備余弳麵過中國北部知建造道路刻已動機中國人之注意於此者頗不乏人觀一年前美國紅十字會創築山束道路可知矣蓋當余道出北京時深知該地各界領袖對於是路之修整及擴充計劃異常關心則於此一點可明證中國人民莫不以便利國内交通爲要務余謂中國人自建之道路其所得益處當較外國人來華建造者爲多惟北方道路上之最大阻碍即爲車身極狹行馳遲緩之小車然有人謂此種小車不久即可消滅且中國各處道路亦漸見建築故余謂中國人民能明瞭道路之利佃則汽車事業無有不發達也余望中國之築路事業日盛一日則中國兵爭擾攘或可漸漸减少蓋道路旣平坦寬廣汽車來往自易雖基處一朝有盜盜變等事可無慮矣且不特此也凡交通便利之國貨物之轉運必速經濟上又可藉此活動生活程度亦必次第增高人民之競爭心或由此而奮發矣 
　　中國近年來天災人禍接踵而來受災人民非特流離失業且或不得一飽如興築道路則無 
 
 

Page 22

 
 
賴之輩可得一正當之工作公司方面可省許多之費用道路旣成急救法可施一般災黎定可得更生之術也 
　　鄧璧氏又謂中國工業之振興均在乎汽車事業者之竭力提倡余觀將來中國汽車事業能定發展恰如美國也 
[卡步累脫之說明] [  唐觀翼]  
　　卡步累脫（亦名化汽具）旣屢言及今將該具之爲物及其用法特爲讀者一詳述之 
　　化汽具者製載燃料之用種類雖多重率亦復不同但其用法無甚歧異是具係一銅器其爲組織也如次壺桶一個裝汽油以供引擎汽油供給之責巇由針塞頭任之一俟所須汽汕裝滿之後浮標Ｆloat在針塞頭背上自然隨同汽油浮起乃將汽汕來源斷絶汽油用畢針塞頭亦即復開任其再入於是供給來源毫無間斷也 
　　化汽具之他部份名爲化汽桶乃係一種管子上面置有風門管束定量之瓦斯以備供給引擎下面則置有管頭Ｊet於其中間以致聯絡浮禁桶化汽具之汽油分量應使適足得從管頭溢流各管頭皆可互相調換凡引　所有管頭大小决定之後桶套大小亦應定以相符管頭同桶套之組合如左列者巇發生瓦斯和合之處亦自不同桶套太大（和合淡薄消耗甚少但不易發機）管頭太小（天寒尤磓化汽具内聲音頗大）桶套太小（和合豐富行馳甚慢炭精媾成須）管　太大（置特别孔口輸入空氣俾使和合淡薄）由是觀之爲引擎得行馳最佳結果揚見化汽其應置有適當之管頭與桶套化汽具佳者無論引擎速力何如皆能供以相當之空氣與汽油也 
[滬南煤屑路修築後之車轍與商店] [  靜淵]  
　　交通之利器莫如汽車但若路政不修而徒有汽車猶之溝渠不能航巨舟也 
　　商店之振興端賴交通便利行人麕集委菴之肆决不能如通衢之發達也 
　　予觀乎滬南煤屑路半年來勃興之原因樂爲記述或可資借鏡之需去歲冬間此路面層略鋪煤屑頗不平坦每値雨後便泥濘載道偶有人力車行過路中積水没脛淤泥四濺車夫有行不得也之嘆行人有閻羅路之稱是以居民寥落商店亦無幾入夜昏黑則人影車轍可謂絶跡焉今春由工巡局興工修築埋水溝砌石片西自南車站路迄護軍營而東費時四閱月已一變而爲康莊坦途矣因此兩旁之建築日興商店居戶幾有鱗次櫛比之况而汽車馬車電車之往來馳騁於此路者如梭如織尤非同軋疊跡所可喻其繁矣 
　　由上觀之商業因交通而興交通由路政而便路政寗非百業之母歟我華界尙不乏與去年之煤屑路相似之路幸毋患商業之不振敢請以修築道路先 
　　今滬閔南柘長途汽車站即卜基於此路之中方在興築因即改煤屑路之名稱爲滬閔南柘路業由工巡局核准予之所以仍舊名者因該公司尙未通車而通車後此路之繁盛當更較去年今日之比爲可驚也（乙種酬） 
[公共汽車之曙光] [  胡鑄]  
公共汽車之宜駛行經本刋竭力鼓吹竭力提倡以及多數人之建議多數人之討論於是有華商公利公司駛行靜安寺曹家渡間之圓路汽車出現此實公共汽車之曙光公共汽車之先導也惟規模粗具駛行車輛惟一部以應乘客之需究竟我國汽車尙在萌芽時代則公共汽車如是設置不得稱爲規模太小此段路線平時祗有少數人力車以供顧客之僱乘且至少須費三四十分鐘之光陰设遇要事頗感不便今有汽車駛行巇轉瞬即達卽免時光之耗費又不致有誤要事將來營業發達定操左劵辦事人員能堅心毅力百折不餒以失敗爲成功必經之關一句秉之有缺點立即彌補務使規模漸加擴充設置漸臻完備然後再圖大舉熱閙街市亦能通行無阻具卓著之成績爲中國汽車界放一異彩此吾人之亟亟期於汽車界諸君也（乙種酬） 
 
[法捕房車輛肇禍警告圖畫四] 勿任小孩在馬路上逰玩 
[駕駛汽車者肇禍後之須知] [  去瑕]  
　　汽車肇禍未必全由於駕駛者之疏锪亦多有由於行路人自已之粗莽而致故凡汽車夫之不幸而於路上逢人命等意外之禍而此所肇之禍自知决非由於一已之疏忽者則欲證明此事不可不注意於下列各條 
　　（一）肇事後當詳細詢問目擊此事之旁觀者以彼等之所居之地址及名號則將來有糾葛之事不患無覓證人之不到之弊 
　　（二）汽車夫當摘錄其車於肇事時沿路之左旁或右旁而行亦須詳述其時汽車駛行之方向及其所欲駛往之目的地 
　　（三）汽車於旋事駛行之速率若干（每句鐘約行若士里按汽車上若置有速率表則更能爲其强有力之見證於彼時車行之速率） 
　　（四）所駛行之路其闊共有若干尺其地面如何（是否爲高低不平之路抑爲光滑之路）此路是否爲多曲折之路或爲一直線之路以及關係此項之其他詳細情形 
　　（五）當汽車肇之前曾用何種警號是否所用者爲喇叭抑係響鈴或發自駛車者之口或其他之警號 
　　（六）若肇事在天黑之時尤須注意已車是否已照章明其車頭之燈 
　　（七）如與他車相衝撞則當詳細測量兩車車輪所行經之軌痕及二車駛行之方向 
　　（八）如與他車相撞是否有他種原因如有之當一一記錄之且當詳述其衝撞時詳細情形 
　　（九）他車於相撞時是否照章行於其正當應行之路之一旁及其車是否有燈如有則所用之燈其所發之燈光爲何種顏色 
　　（十）若與已車相撞之車輛亦爲一汽車或機器脚踏車則當詳察彼車之號碼及軍之式樣大小（十一）若肇禍之事由於障碍物而致之者試舉一例如由於掘溝道而堆成高堆之土此項土堆由於築路或裝修自來水鐵管而致則當詳細測視此土堆之高低位於路之左旁或右旁等種種情形以便報告並須攝一關於此項阻碍物之照片以便將來作爲見證之用 
　　（十二）若肇禍而輾傷行人者則當立即送往就近醫院不可遲緩致遭不測而近處有醫士者更當立請其檢騐傷人作爲將來糾葛時之證人（乙種酬） 
[創辦長途汽車與收用土地之關係] [  聽雨]  
　　一日余自申返里聞同船者云某處長途汽車公司因收用之地須待開車後有盈餘方給官價且收用之地祇照七成計算給價（如收地一畝祗照七分地給價）鄉人因此反對向政府申訴已經政府將該公司撤銷此公司之内容予能知其大槪同船者所談之情形完全不確但予因此聯想到長途汽車與土地收用法之關係特提出討論之 
　　創辦長途汽車公司不能不收用土地且路線一經測定不能輕易變更若無一定之辦法田主勢必拾價居奇甚或田販收買壟繼故政府特許爰照土地收用法之規定由經過地方紳士參酌該處田地本來價値擬定官價呈准官廳按收用土地之多少核發所以防壟斷居奇之弊法至善也但按照土地收用法收用之土地爲强制買賣不許田主阻上收買或抬價居奇蓋長途汽車公司雖爲營利法人之性質然與地方之交通有莫大之關係故政府特許其援用土地收用法之規定也土地之收用旣仍爲一種買賣關係於是長途汽車公司應注意下列三點 
　　一·長途汽車公司於路綫測定後將應用土地發給官價後再行舖築丨土地本爲田主之所有物·設欲移轉於公司須將手續完全方可使用故長途汽車不可將他人之土地先行使用而給價則不經地主之允諾約期延付或附以一定之條件且我國之長途汽車尙在發軔之初提倡者雖多懷疑者尙衆在此信用未孚之際苟不即行發給官價更足以受人民之反對而於公司之前途尤多影響此應注意者一 
　　二·長途汽車公司測量之際當注意於田主之利益丨長途汽車公司爲行駛之便利築造之經濟不能不令人民拆除房屋遷移墳墓然對於應行除去房屋墳墓等因擬定辦法呈准官廳後限令拆讓此固爲國法所許但在公司方面應注意於地主之利益能讓免者讓免之即萬不能讓免者亦應使田主受最少之損害切不可以國法旣許限令妨磚築路之建築物拆除遂任欲所爲不顧田主之利益蓋田主往往恃之爲生活一旦侵及即有貼費之方法而於個人之生活亦受大影響也此應注意者二 
　　三·長途汽車公司路綫測定後不可輕易變更一長途汽車公司路綫之測定應非常審愼然已定之後萬不可輕易更更不宜有絲毫感情作用摻雜其間蓋反對長途汽車者往往借此作難即所改之路綫實於公司及搭客雙方均有利益然被收用土地者終認公司怱而變更路綫必另有作用心懷怨恨往往因此鬧成風潮此應注意者三 
　　以上三點爲管見所及未知創辦長途汽車諸君以爲何如（乙種酬） 
[歐洲之長途汽車] [  白宗傑]  
　　歐洲之長途汽車頗完矣其最精緻者爲往來揩拉與李未愛拉間之法國長途汽車車身甚大漆作鮮明之栗色裝有極大之玻璃窗外貌頗莊嚴可搭客二十人車底之抽屜内及車頂之圍攔内皆可置旅客行裝車之前部每邊各有三椅椅皆前向每椅可坐二人中留一挾道直達後部後部有Ｕ形之椅一可坐八人椅上有甚華麗之灰色法國布套及極深之彈簧墊褥車上金屬器具如前部横椅上之靠手等皆會塗　又有電氣燃烟器及灰盤車頂牌上裝有電燈亦有與椅上同樣之布套每邉各有四窗皆可上落車後又有不能移動之主窗一扇在司機者之後有一斜邊大境車上裝有日夜可用之保安記號及車輪保安舌門所謂保安記號者乃二個簡形指示器一在車前一在車後夜間皆能發光前者色青後者色赤由司機人左右之又一電氣喇叭記號動則自鳴使他車之司機人注意其轉灣之方向車輪保安舌門則凸起於每輪之邊上當輪中氣壓减輕時其彈寳即放鬚而火藥即爆發以警告其司機人也 
　　英國亦有此種汽車載客二十六人車分前後二部前部即在司機之後有横長椅二可坐十人後部之椅則置兩旁可坐十六人二部各自有門内容裝飾甚美除頂版下匍白蠟油布外餘皆漆胡萄色車内裝有電燈飾以古皮車後裝蛋形玻璃窗兩旁則裝活動玻璃窗左旁有抽屜可置行旅 
　　又有一種英式汽車可座十八人除車後之四椅 
 
 

Page 23

 
 
外餘缘用旋轉有背椅此項轉椅列成三行皆前向乘客少時可將中行四椅移去置一小桌以備乘客賭博或小酌之用該桌於不用時伏在頂版之下總之一切關及乘客安適之處布置完備毫無遺漏即如蘇格蘭·那威·瑞士·法國諸山·及譬里尼等處之長途汽車料菲不如是故歐洲行旅者皆喜乘之（乙種酬） 
[長途汽車消息]  
　　上川長途汽車公司近况上川長途汽車公司泥路雖已塡築至川境龔鎭而已舖煤屑者僅有慶寗寺至陸行一段茲因停工已久地價亦未發給以致鄉民仍在路内翻種菜蔬爲交通事務局查悉擬即核發地價繼續舖築云云 
[滬閔南柘長途汽車公司之經歷] [  靜存]  
　　滬閔南柘長途汽車公司於民國九年八月經上海南滙奉賢松江四縣人士之發起聘用工程師測繪路綫考察南通長途汽車編造預算訂立草章十年八月籌備處成立從事招股並由創辦人呈請官署咨部備案十一月開創立會後即按照工程計劃開造橋梁訂購車輛收買路基自滬至閔七十餘里妨碍路綫之棺木多至二千三百四十餘具房屋亦有多處完全遷讓滬杭鐵路之馬路過路商量妥洽業已開工土方及橋梁工程將次完竣長途電話亦已通話其上海至漕河涇七叚歸滬南工巡捐局建築中有裏石暉橋一座由何護軍使捐欵開築訂購車輛悉數到滬交通部執照亦經領到聞該公司十月間滬閔通車後即繼續向南柘方面進行明春全路可以通車云 
[各車行消息]  
　　飛隆湖北路無隆汽車公司近因所有房屋不敷應用故特在本埠靜安寺路自建新屋前門在愚園路後門則向白处南路弛址頗廣約計六畝餘將來落成後可安置五百輛汽車現一部分房屋行將於下月告竣該行湖北路出租部俟裝置完畢即行遷入惟湖北路仍設事務所并經售車胎及一切另件等凡詢問或僱車均可用電話通知再僱主如欲寄汽車在該公司者寄費頗爲公道云 
　　大北禮查路十四號大北汽車公司近來本國人之向該公司僱用汽車者頗形擁擠現該公司所定之伊賽克司汽車刻已運到賃費極廉想乘坐者定覺滿意也 
　　怡昌前日（七號）怡昌汽車行運到大批汽車不日將陳列於該行樣子間内聞到者式樣極爲新頴云 
[一週間汽車肇禍併誌]  
　　九月一日汽車夫周阿興在法租界金神父路將某西人汽車撞壞經捕房傳至法公堂處罰 
　　四日五○二四號運貨汽車因司機不愼將行人撞傷致斃又工部局運貨汽車裝運小工因行駛過速墜下七人一人立時碾斃六人略重傷 
　　五日某號汽車行經公平路撞傷行人 
　　六日某號汽車行經南京路撞傷行人 
　　七日汽車肇禍二次一在江西路一在吳淞路均撞傷行人 
雜錄 
[汽車調查錄] [  徐明寬]  
　　上海汽車之增加年增一年如一九一一年至去年一九二一年十一年内曾增有二千五百餘輛之多由此可見上海汽車事業之進步及將來之發達也 
　　現將十一年之增加錄成一表於左 
　　年自用公共自由運貨總數一九一一未詳二一七一九一二未詳二九四一九一三三二六四三二三二○四一二一九一四三九○七五三三一九五一七一九一五四七三七八六○二四六三五 
 
 

Page 24

 
 
一九一六五九二九一七五二八七三六一九一七七一三九六一三二四八九八九一九一八九三四一二一一三一六三一·二一九一九一九一·二○三一九九一四六一一三一·六六一一九二○一·六一八二五四二一五二二七二·三一四一九二一一·八七五三一七二三六三○七二·七三三上列一表除自用汽車及機汽自由車爲祗住居英租界内之居民所備外其他如公共運貨二種汽車法界亦包括在内（乙種酬） 
[軍用汽車路之創辦]  
　　豫省路政不修交通阻滯凡距鐵路稍遠地方軍隊運用深感不便以致分防不周盜匪充斥影響治安誠非淺鮮馮督軍有鑒於此特創辦軍用汽車專局委范慶煦爲局長以期交通便利調查靈敏昨該局特將路政計畫及進行報告於中華全國道路協會特錄於下（甲）本局先籌辦修理道路事宜俟路政略有規模再行籌備汽車事項（乙）汽車路線應先選定簡而要者着手開工茲將最先應修路線列下（子）由開封至周家口（丑）由周家口至漯河（寅）由漯河至南陽（卯）由南陽至湖北之老河口（辰）由開封至安徽之毫州（丙）上列各路中間應經過之路線先行派員詳細查勘（丁）路工之程度限於經費擬先照馬路形式築成土路以便事簡易成速行汽車將來欵項充足再改造石路以期永久（戊）開封至周家口一段工程告竣即行設站開驶汽車（已）昨由趙局員生齡率領測量人員由開封至周家口一帶勘測路線矣 
[汽車上喇叭亟宜改良] [  單炳] 　　 
　　汽車所用之喇叭頗爲重要每見鄉人婦孺驟聞喇叭之聲即驚惶失措致肇慘禍良可嘆也茲擇其易肇禍者如下 
　　一喇叭之聲音輕而微弱極似兒童之玩具行人聞之每以爲兒童嬉戲不以爲意及聞機聲軋軋已不及矣（按是項某君已說及） 
　　二喇叭之聲音驟而響亮常人雖易於辨别然一般初入城市之鄉人及婦孺等驟聞其聲手足無措逃避不及致肇慘禍由是觀之汽車所用之喇叭以響亮而又長之聲音爲優如能於一埠之中使汽車所用喇叭之聲音改歸一列則行人遠聞知汽車之將至從容避之即鄉人婦孺聞之亦能隨時遠避不致肇禍也（乙種酬） 
 
