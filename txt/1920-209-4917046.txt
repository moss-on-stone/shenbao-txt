# 1920 - 209 - 4917046

 

Page 1

 
 
   
 
 

Page 2

 
 
   
 
 

Page 3

 
 
時評 
[告今後之有權者（冷）]  
　　第一廢除收買之策 
　　我曾言之安福之罪惡第一在濫取金錢而借外債第二在濫用金錢而行收買濫取而借債所以喪國權濫用而收買所以敗民德故今之繼安福而有權者他且緩論第一必廢除此策併廢除此心 
　　收買之策袁世凱創之而安福繼之然論其效試問袁世凱之末季有人敢以曾經被收買之故助袁世凱而贊成之者乎安福黨之末季亦然其有良心者不過不反噬而不加功於敵而已然則收買之策豈非徒然乎况乎金錢之力有限而可以收買之人無窮金錢雖曰萬能未始無不屈金錢之蠢漢故收買即曰或效其效亦僅及於被收買者而止所見未免不廣乎是非成敗聽之當世我唯行我心之所安與力之能及有權者而苟有此胸襟余謂其一切行事必較易於今日以前也 
命令 
　　七月三十日大總統令劉道仁晋給二等寶光嘉禾章此令 
　　又令萬德尊給予二第寳光嘉禾章此令 
　　又令金榮桂給予二等嘉禾章此令 
　　又令沈祖綿靳鞏崔士傑均給予四等嘉禾章此令 
　　又令吳之瀚嚴智鍾顧儀曾韓分堂劉翔雲志林均晉給三等嘉禾章俞樹棻陶祖武均晋給四等嘉禾章此令 
　　又令倪額森給予三等文虎章此令 
八月一日大總統令聞春榮授爲陸軍少將此令 
　　又令王裕經施祖蔭均授爲陸軍少將張友臣王連波戴以庸均加陸軍少將銜竇復祥賀對廷馬登瀛王恩毓白良棠胡玉振陳文均授爲陸軍步兵上校馬士貴袁正卿均授爲陸軍騎兵上校王克鴻授爲陸軍砲兵上校楊廷森授爲陸軍工兵上校吳可焞授爲陸軍輜重兵上校馬鈺鏡加陸軍一等軍需正銜宋慶動加陸軍一等軍法正銜此令 
　　又令陸軍部呈請授朱鳳鳴王登科爲陸軍步兵中校并加陸軍步兵上校銜宿世傑梅葆華余照趙振淸張永勝王金韜張文敏楊淑德余殿元郭超寳王雲　賈德懋爲陸軍步兵中校陳韜朱恪瑗王允彪赭瑞祥范恩鎔李邦傑爲陸軍騎兵中校苗鳳翔郭廣山爲陸軍砲兵中校宋文耀侯貞丁繼鐸趙連陞白榮興王連藻傳上彩徐農昌飛繼召隋翰卿喬立銓葛慶覃盧名成劉榮治路永義朱玉章許霍甫唐希寵田樹德葛孝言佟發祥王振鼎劉照興滕祖輝張建藩張錫廣宋之鴻紀宗瞻雷朝合張淸田萬蘭生蔡逢旺張光時李友洙多儒鴻魁一鳳陳忠訓張勉之劉硯田孫玉藻爲陸軍步兵少校馬枰雲趙廣森楊應銓鮑泉郵姚體培爲陸軍騎兵少校張廣義張綱爲陸軍砲兵少校陳德裕張子衡王繼先關瀛賓爲陸軍工兵少校王春元丁萬成爲陸軍輜重兵少校何蔚華耿寳全王　俊閻繩本王安邦田永奎董福善加陸軍步兵少校銜孟春林加陸軍砲兵少校銜張惠棠王壽昌爲陸軍二等軍需正薛子銘爲陸軍二等軍醫正薛慶瑞署陸軍二等軍需正銜袁懷珍爲陸軍三等軍需正薛世沾白迪勛爲陸軍三等軍法正均照准此令 
　　八月二日大總統令張仲鼎授爲陸軍少將此令王樹林授爲陸軍步兵上校此令 
　　又令陸軍部呈請授陳得才爲陸軍步兵中校並加陸軍步兵上校銜閻吉勝許彦能郭增壽趙鳳岐何玉林蔡萬春胡炳淸爲陸軍步兵少校李自箴爲陸軍三等軍醫正李颺加陸軍三等軍醫正銜均照准此令 
　　又令汪麟章給予三等等嘉禾章王讞臣給予四等嘉禾章此令 
　　又令李厚虎章林煒堂朱景星宋鴻勲均晋給四等文虎章此令 
專電一 
　　北京電解散安福部明令今日已下無附亂證據者不究（三日下午六鐘） 
　　北京電閣議撤王總代改李純審院副長任趙椿年曾宗鑑免職經界局主裁明令解散安福 
（三日下午六鐘） 
　　北京電徐罪己令决下（三日下午六鐘）　　北京電辜鴻銘在英文報著論請日本扶助中國恢復帝制府院交警廳嚴究並飭各報禁止議論國體（二日下午三鐘） 
　　北京電鄂王電馮玉祥迭請北上効力其勇可嘉現馮旅已由鄂開拔北上以淸餘孽俾早收蕩平之效（二日下午三鐘） 
　　北京電十一師李奎元全部已開赴保定馮玉祥旅亦巳開拔赴保均聽曹使指揮（二日下午三鐘） 
　　北京電王汝勤電吳光新所部駐荆沙之步兵三團砲機工輜憲各營及游擊武技各隊業巳一律解除武裝（二日下午三鐘） 
　　北京電小站振武軍責令龍濟光自行收束（二日下午三鐘） 
　　北京電交部通告津浦路已一律通車（二日下午三鐘） 
　　北京電吉電日本以赤塔黑河日軍移駐哈綏哈長兩路有碍國權請交涉（二日下午三鐘） 
　　漢口電沙巿劉文明旅東日繳械（三日上午十二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　香港電國會四代表昨謁當局詢護法主張岑答必逹護法目的始止對曹吳國民大會認爲非正當辦法且不易擧行已電覆勸阻但國會當求自立若能足法數余當負歲費責温答堅持到底但有無恥議員被人收買搗亂實爲可惜莫答斷不負初衷（三日下午六鐘） 
　　香港電攻閩將實行陸派陸裕光來粤卽爲此兵力定八十營推沈鴻英爲總司令方聲濤第一路劉志陸二路馬濟三路李根源四路海軍亦加入經派員聯合陳炯明如不加入一並攻陳現閩李亦嚴行備戰閩潮帮已停辦貨林昨派代表以閩督名義商陳合攻閩藉察陳態（三日下午六鐘） 
公電 
　　馮玉祥反對起用張勲電各報館均鑒本日玉祥致大總統國務院一電文曰萬急北京大總統國務院鈞鑒民國成立九載於兹變亂相仍迄無甯歲追原禍始皆由奸人秉政破壞綱紀之所致安福禍國國人公憤義師聲討舉國稱快玉祥被困湘西屢瀕於危仰頼鈞威脫出險難全部方抵武昌卽聞禍首服罪國慶民福歡躍莫名乃報紙傳來有起用張勲督皖之說國家縱乏人才何至以叛國罪魁復作封疆長吏且張勲如可起用則討逆者盡爲多事擁護共和皆爲張勲之罪人起用張勲不啻爲張謝罪况安福剷除人望更新民困未蘇罪魁復起以張易倪何異以暴易暴將何以服人心而弭亂源反覆思維或不能成爲事實然玉祥愚魯心竊憂之此必有奸人陰謀藉事生風波譎雲詭淆亂黑白以謀乘間竊發耳伏望我大總統總理明鑒萬里痛念民艱勿貽外人以口實再起意外之爭端冒死上陳伏乞矜鑒陸軍第十六混成旅旅長馮玉祥叩卅一等語玉祥心所謂危不敢不言諸公愛國諒有同情謹電馳聞伏希垂察陸軍第十六混成旅旅長馮玉祥叩庚 
　　嶺東學生會來電申報轉各團體公鑒國家不幸喪亂頻仍推原禍始皆由段黨之所把持甚至借援强鄰自戕國脈神人共憤天地不容近自直軍聲討逆勢已衰惟亂源未弭善後難期同人等痛心國難呼號連年咸以爲根本解决此正其時失兹不圖稍縱即逝特於宥日召集大會議决三事（一）段祺瑞徐樹錚段芝貴及曹章陸等應永遠褫奪公權以警凶頑（二）曾李二逆應扣留淸算交財二部公欵以重國帑（三）賣國徒黨私資各千數百萬應全數藉没以償日債如以蒭蕘可採務懇通電全國一致堅持若内奸旣去雖有外患亦無所乘轉弱爲强在斯一舉臨電不勝迫切之至嶺東學生聯合會總會叩感 
　　南京各團體通電安福禍國於今三載賣路鬻鑛無惡不作推厥禍首實由曹汝霖陸宗與等造成之此次近畿戰事曹汝霖陽托調人之名陰主逆謀之實陸宗輿私挪匯業存欵接濟逆軍至三百餘萬之多是曹陸之罪浮於毓雋不減樹錚於理於法皆應處以相當懲罰乃拿辦禍首命令竟未提及曹陸二人羣情憤駭罔知所措去歲全國各地方不惜罷巿罷學罷工羣起請懲僅得免職處分今幸聯軍戰勝公理昌明若仍任彼賣國巨魁逍遙法外旣不足以服國人亦無以解於聯軍兹謹代表民意請將曹陸二人併案拿辦以淸亂源大局幸甚江蘇省農會南京各界聯合會南京學生聯合會同叩冬 
　　天津兩團體通電各報鑒段氏禍國近畿逞兵蔑上凌下殘賊生靈幸天不亡中國各省聯軍舉義以極大之犧牲方使凶燄頓息今讀大總統懲辦罪魁之明令對於從犯雖屬掛一漏萬然已有治罪之明文而對於窮兇極惡之首犯段祺瑞竟置諸不聞不論之列按之人心窺之國法豈得謂平倘如此敷衍了事不但無以對爲國亡身之各將士抑且無以對治罪之各凶徒國法者國人所共守不能因人而易其效即元首亦不能左右於其間方能責國人以守法而成法治之精神今因私人之關係竟置元惡而不治何以示國法之尊嚴而杜後人之尤效故敝會等除逕電總統請嚴懲首要外務請各省同仁協電力爭以維國法而杜亂萌是所至盼順直省議會天津總商會東 
世界路透電 
[俄波之和戰談]  
　　一日倫敦電波蘭大局依然混沌據華沙電稱波蘭休戰代表於七月三十日晚間在白萊斯里土夫斯克至巴拉諾維支大路會晤過激黨代表又據駐華沙法國軍事委員團報稱過激黨刻在蘇瓦爾基與德人開談判哈勒將軍已接受波蘭北軍指揮權此爲整頓波蘭陸軍之第一步軍中主要特務均由法軍官接管路透電社柏林訪嗣電稱德政府曾請協約國許其取必要計畫在東陲维持中立兹據半官消息德政府已請和會從速答覆此項請求並請協約國供給運輸器物俾將覊留之波蘭運入德國内地 
[法議議通過斯巴議案]  
　　三十一日巴黎電衆議院今日以三百五十六票對一百六十九票通過斯巴會議所協定借欵與德國以利便礦山出煤之議案初料此案必有一度劇烈之辨論今竟通過實爲總理米勒蘭之勝利財政委員會報告員波甘諾斯基氏聲明財政難題之嚴重謂豫算案再加擔負則國家社會安寗與經濟改造將受其害蓋法國今已至無可犧牲之極點矣外交委員會報告員羅林氏則贊成此案謂波洛業大會已大修正斯巴大會所定之辦法法總理迫於情勢之必要不能不接受之總理米勒蘭稱煤斤問題非常重要保全家庭與工廠煤斤之充分供給乃謀國内安甯與經濟發逹之第一要義云云 
[太平洋鐵路公司加拿大郵件]  
　　三十一日倫敦電泰晤士報温哥武訪員電稱加拿大郵政當道與加拿大太平洋鐵路公司間對於往來太平洋之郵件契約各持異議今愈嚴重因此結果英國與加拿大各項郵件皆由日船寄往遠東日船行駛速率遠不若加拿大郵船之快從前加拿大太平洋鐵路公司郵件津貼爲美金三十二萬五千元今年要求四十五萬元政府不允另訂辦法而鐵路公司不願照辦以致亞細亞皇后號所載六千袋之郵件大都從英國來者皆於該船開行之前移置於岸今郵件經過太平洋須遲五日至十日加拿大太平洋鐵路公司現已接所索之津貼數額締結合同承運美國經過温哥武之郵件 
[英國統一黨與愛爾蘭]  
　　一日倫敦電英相喬治對於愛爾蘭新芬黨組織共和之要求雖有堅持不允之說然統一黨恐首相私與新芬黨談判而不公然剗除其共和之運動故擬於星期一日提議下院休會俾討論首相對俄羅斯與愛爾蘭之態度現混合自由黨與統一黨問頗有决裂之象 
[德國之廢除强迫軍役案]  
　　三十一日柏林電德國國會辯論廢除强迫軍役制時葛維資將軍演說盛稱德國昔日之軍威衆大譁噪社會黨且大聲詆之迨譁噪聲旣息葛仍稱述德國功績右黨議員乃全體退出會場 
[英美近事記]  
　　一日華盛頓電各州商務委員會因鐵路局之請求已准鐵路運費東部加百分之四十南部加百分之二十五西部加百分之三十五旅客車費亦將加百分之二十因鐵路勞工部已允加給勞動工資六萬萬元故須加收運費客費以彌補之也估計加費所入每年共可得十四萬萬元大約新章將在九月一日以前實施 
　　一日倫敦電星期泰晤士報稱英太子如不於回英時游幸印度則將展緩游印之期今太子無倦游之意而英皇亦不願以他人爲代致使印人失望故如不得已太子將展期一年游印 
[墨西哥革命餘波]  
　　二十九日華盛頓電衆意惟拉將軍之投降不能使美國之承認墨西哥政府趨近一步維拉將軍之地位今無大變動渠曾被控於一九一九年在哥倫布斯殺害兵民渠今自願受本國法律之處分美國或將要求引渡而墨政府於是復將處於困難地位矣 
　　二十九日美國鷹隘電據官中宣稱維拉將軍與墨政府代表瑪蒂尼將軍終夜會商後巳無條件投降全國聞此消息大爲歡忭豫料維拉將軍不日將至墨京聽總統處置此後行將歸田維拉將軍與其同黨已復其公民權聞墨政府巳以按年津貼金給予維拉將軍期同黨則每人領田若干畝及領兵餉一年彼等今赴土里盎將在該處遣散 
　　二十九日墨京電下開列福尼亞州知事康太陸軍大佐公然叛抗政府政府軍三千名奉命開往該地平亂太平洋路透電 
　　二日東京電某商行所僱用之英人飛行家基爾麗氏今日午後墜機殞命飛機落下壓死一人與兩小孩二日漢城電漢城大雨歷三十小時之久爲多年所未有街道之低者積水成河毁房屋敎百所交通阻絶今日報紙停刊朝鮮總督今午宴待英使艾氏及著名英僑 
　　二日北京電張作霖前諭牛莊中國銀行停滙解滬鹽欵今因鹽政署之抗議已取銷前諭 
　　三日天津電張人霖與曹錕原擬昨日赴京因吳佩孚昨晚到津故暫緩入京 
國内要聞 
[北京特約通信（續）（申江）]  
　　大戰因果史圍城九日記 
　　就西路方面而論實爲直軍主力之所在吳佩孚之大本營即設在該路吳在該路全用誘敵之計十四晚與段軍相遇卽隨意應戰退出涿州段軍爲曲同豐所部未敢進城大索半日知無埋伏始整隊而入並向前直追十五日追至斜坡店直軍槍砲齊發勢甚凶猛但砲彈盡不開花而槍亦不準旋即退却段軍雖得意向前追去但猶慮埋伏待遍掘地雷不得乃繼續前進至下辛店直軍又退曲同豐猶懷疑慮派飛機向前偵察但見直軍極力輸送子彈曲氏於是髣髴大悟以爲直軍之退乃由子彈不足於是下令乘勝亟追孰知至松林店而眞正之地雷爆發聞有兩團人幾全成灰燼段軍大怒以爲此係直軍最後斷路地雷也於是仍奮勇繼續前進孰意至此時而直軍所發射之砲彈個個開花槍子亦能命中曲軍第一旅傷亡殆盡第二旅亦死傷不支是夜雷雨交作與砲聲相和段軍於疲困之餘人人膽裂曲軍傷亡失蹤者有九千餘人向後退却此十六晚間事也當由劉詢所部第十五師向前抵禦次晨又復大敗而死守固安之直軍第三混成旅及趙倜部下之豫軍復從後面殺出於是十五師及十三師與邊防三師之一部分如山崩海湧向後退却在火車中者復遇直軍排砲悉成虀粉琉璃河即於十七日上午十一時失守而四萬人之西路段軍遂傷亡殆盡餘者亦完全失戰鬭力矣當琉璃河佔領之時吳佩孚由馬頭馳往速將直軍點名計死傷失蹤者五百五十餘而收檢段軍死尸已二千餘具輕重傷兵一千餘人由段軍運回北京者不計受降者當時有二千餘人誠辛亥以來未有之大戰也按此路由吳氏親自督戰與河南督軍趙倜同草跬跣足籌畫戰略趙不自認爲督軍而自稱爲吳之參謀並謂勝則回豫敗則戰死布備旣善復能利用天時且兵士服裝常常變換或黄或白或藍故段軍飛機隊及砲隊完全無用是以一舉成功云 
　　至於東路方面由小段及小徐指揮戰爭亦頗激烈聞小徐頗能布置此路直軍並非精銳曹鍈所部不甚能戰故北京﹁訟報﹂常有戰勝消息登載其實據西洋軍事家言無論小徐如何善戰其注意東路實爲軍事上根本之失策進攻東路實無軍事目的可言因即或攻至天津亦非直軍根據地况因條約關係天津周圍里内不能進兵就把津保間汽車路割斷也無用處或謂小徐畏奉軍之故遂有此舉是或然耳聞十三以後小徐作戰以宋子揚一混成旅當曹銳兩旅亦費苦心但直軍照吳佩孚計畫料到此路無足重輕是以不甚注重仍以退兵誘敵楊村一役小徐發令使軍隊衝鋒軍隊不敢小徐率三百精銳親自前進果將直軍防線衝破而三百人僅餘十八其他京奉線上各戰小徐多以兵士化裝警察沿路線而行直軍見之以爲鐵路警察不加防範屢遭襲擊至最後前敵雖未失敗而直軍又從後面黄村地方突出前後夾攻軍隊遂被包圍宣告休戰蓋又墮直軍戰術中也至於小叚在該路則除僨事以外實無甚可述彼曾收容直軍詐軍隊一營待彼上車時突遇襲擊彼暈而墮地爲一車站站長藏過旋即逃歸而站長舉動被直軍發覺後即行槍斃現小段回京感站長萬狀於惶恐之中爲四處託文人爲該站長作文請卹親述其事由某文人告我此亦大戰聲中之逸聞也 
　　總之此次吳軍以極少之衆破段軍五六萬之大軍並俘其師長曲同豐實從來未有之大戰記者晤某國使館軍事家云此次直軍所應用之陣術甚新乃一種Ｔ形之陣線蓋由東西兩方退却而固守中路適成Ｔ形待時機成熟之時突由中路分兵攻東西兩路之背使其腹背受敵深爲巧妙但應用此等陣法亦甚危險因偶有不愼中路必東西受敵故非生死之戰不常應用段軍不能注意亦戰略上根本失敗之一原因也至於其了重要原因則因軍需辦理不善前敵糧食子彈不能接濟潰兵歸來有懷餓兩日者蓋因軍需肥缺段軍將領多引用子弟而一班吃喝嫖賭之闊少事前旣多虧空當事又復膽戰是以終誤乃公事但乃公亦有自取之道耳 
以上述戰事情閱者當知梗概但北京城内之消息何如乎北京自戒嚴令發布以後人民始知恐慌但除向來主張百戰百勝之﹁訟報﹂及以一萬六千元改變態度之某報而外其餘殆無確實之消息但見傷兵運回之次數愈多則搬往東交民巷之家屬愈多二者恰成正比例至十七日下午戰敗之報始不可掩而城門亦於是日下午六時一律關閉京津間之火車雖有條約關係不能停止者至此亦不得不因事實上之障礙而停止至今未能恢復自二十後雖曾通車一兩次皆因公使館有特别事務冒險開行並不售票當初城閉車停之時人心實在恐慌幸步軍統領軍隊及姜老將軍軍隊將城門緊守使潰兵不得進城（姜軍進城者約十營左右三營駐總統府内蓋姜聲言兩邊不帮專來保駕者）人心始得稍定然而南苑等處居民苦矣今欲知北京最近之情形略分以下各部分 
　　（一）東海方面初極恐慌繼得老帥保駕方得安睡今則未始不心花怒放歌﹃天意憐幽草人間愛晚晴﹄之句也聞連日與派出調人接洽甚忙一面與吳佩孚及保定要人接洽一面許段保障其生命財産之官令 
　　（二）老段方面怒得﹃三尸跑跳七竅生烟﹄聞嘔血之症不免復發初擬赴某使館息肩繼納傅清節公之策通電辭職拾得自發自收一語留點根基較之一赴使館而全局送掉之爲愈但聞淸節公在天津被捕曲同豐在保定稱降吳舅爺在武昌拘禁復感慨身世如此下場遂憤而以手檢自擊其腦但子彈越耳而過擊死背後衛兵一人此人尚不失爲血性男兒其人格不可以成敗而論獨惜其﹁剛愎也用﹂至死不誤耳 
　　（三）安福方面則其首領小徐據西洋某新聞記者所親見已在六國飯店居住昨早尚召集二十餘人在該處開會曾毓雋李思浩亦在聞吳佩孚要求將徐樹錚曾毓雋丁士源三人正法後方始開議其餘尚有一名單共十四人莫不人人恐慌前日交通部内有數十大箱向東交民巷運輸閱者當知何物又十四人中之最末一人定國軍秘書長梁鴻志爲母祝壽到者僅九位客人能不勝今昔之感其餘安福黨人均紛紛搬家取下定國軍參贊之紅徽章垂頭喪氣其四大金剛烏（澤聲）鄭（萬瞻康（士鐸）克（希克圖）更纍纍若喪家之狗 
　　（四）報紙方面十九日方纔有戰敗消息宣布某改變態度之報紙不過幾天又改變轉來﹁訟報﹂本幾年來安福部之寒署表連日戰勝捷報之策源地至此亦不能支持遂於昨日突然登一啓事略謂本報機器損壞即行停版說者謂﹁不孝安福罪孽深重不自殞滅禍延公言報印刷機器﹂亦趣聞也惟晨報則聞已在積極籌備不日繼續出版 
　　（五）居民方面則自城門關後不但有兵禍之憂而且有﹁在城絶糧﹂之慮是以搬家買米之聲震蕩不絶六國飯店每日收入房飯價共七千餘元某使館牛棚因牛已赴北戴河避暑空出亦每個租六七百元米價飛漲自九元漲至于下餘元現由警廳限制以十六元爲最高限度但一般平民不知何以爲生耳紅十字會大活動北京大學因城内婦孺太多一遇兵戰其何以堪遂發起﹁京師婦孺救濟會﹂組織極爲完密各學校如高師女高師等及敎會各團體從而和之一時成立者數十處現城内蔬菜缺乏城門於前日起始常開半扇旋閉旋開大有半開門之景象 
　　各種情形略止於此總之段倒之速實出意表而吳將軍轉戰皆勝其才略豪勇有足述者此後深望一面能貫澈其摹倣岳軍之素志一面更能極力發揚民治之精神未始不能對於國家有所貢獻不然則去一横暴之武力來一横暴之武力其成敗之數段祺瑞實爲殷鑒段氏之敗就其近因而論雖由於戰術軍需而其根本原因實因人心離棄自安福竊國毒燄薰天人之恨安福者莫不恨段恨段者莫不恨安福起初大衆猶敢怒而不敢言自﹁五四運動﹂抓破其假面具以後衆意遂一致宣洩造成强固之與論兩方將士無形中實受極大之影響觀一方面不爲私人而死一方面能以除賣國黨相號召孰謂民岩不足畏哉記者一日路過後門見軍隊林立一汽車飛奔而過即問車夫此係誰氏車夫曰﹁這是老段他上將軍府去了﹂又低聲曰﹃他去還幹得出什麽好事來東西都賣完了﹄記者之友門口有大樹數株爲街上兒童之游戲場傍晚兒童相衆之時有一兒童假裝老段衆環而毆之此童仆地衆拍掌狂笑曰﹃老段死了老段死了﹄噫人心如此勝敗之數已决於兩軍交綏以前矣（七月二十三日早八時） 
[北京通信（吹萬）]  
　　蘭停條件之經過與實從 
　　禍首問題今已决定爲十人矣然起初情形實有不同者兹追述其經過如下此次姜桂題等各調人赴津調和直皖戰事返北京時曾携有曹仲珊條件六條（一）安置段祺瑞於一定之地點聽候國民解决（二）解散新國會（三）安福黨員褫奪公權（四）取消邊防西北軍官制并解散邊防西北軍（五）交付禍首六人段芝貴徐樹錚曾毓雋丁士源姚震吳炳湘（六）懲辦罪魁八人曹汝霖陸宗輿章宗祥王郅隆傳良佐王印川梁鴻志臧蔭松 
此六條件之外尚有所謂附帶條件者如收没罪魁禍首之財産直奉兩軍拱衛京師等是直曹方面之條件旣如此中央對之自尚有一番還價安置段祺瑞一事二十七日國務會議曾提出討論有主張安置段於湯山者而閣員中之主張不一終無結果對於第二條東海之意以爲新國會三期常會已滿本當自行解散不必再負解散國會之名曾令吳笈蓀諷國會重要分子令自行閉會無如一羣安福議員尚不甘輕棄頭銜以便别有出於强令閉會之一法第三條安福黨員褫奪公權之問題頗足供人研究安福中人聞條件中有此頗非笑之以爲褫奪公權廼從刑之一種斷無不有主刑而先有從刑之理且此爲司法界事非行政界所能干預其所言固亦有片面之理由然因此而無褫奪公權之禍亦恐未必安福各重要分子莫不犯有内亂或瀆職之罪國會議員與官吏通同作弊其罪惟均苟正式起訴當然可以判刑而兼褫奪其公權也刑事之成立與否惟視我國民之控告與否耳吾國年來受安福之害已深對於此事似不可輕易放過且安福黨人類多善變其中初爲國民黨分子繼入共和黨後又爲籌安會會員更變而爲復辟黨轉而爲段系爲安福者實蕃有徒此次事變而後彼曹必又思改易面目奔走於其他顯者之門以禍我民不於此嚴防國難未已也關於第四條者已於二十七日通過於國務會議西北邊防兩軍决全體遣散遣散費五十萬已先撥二十萬矣 
　　至於交付禍首及懲辦罪魁二條雖亦爲保定方面所提出然分别言之已有爲奉張立言者在姚震與吳炳湘二人之所以加入禍首者正爲其參與派遣姚步瀛等赴奉運動軍隊鬍匪之謀故也此六人曹吳雖要求交付而政府實巳無由交付段芝貴與曾毓雋皆在東交民巷曾則庽某飯店三號徐丁之行蹤或云已赴蒙或云在京總之無知其下落者政府縱肯交付而事實上恐不易辦曹陸章之列爲罪魁吳子玉將軍意從民望也王郅隆在此次直皖戰事損失頗巨某銀行接濟皖軍軍餉不少名列罪魁亦正坐是傅良佐爲徐樹錚黨此次見段將敗復自出爲調人然人已知其心事矣印川爲安福二老板其勲業國人想俱知之梁鴻志爲公言報經理復爲段芝貴秘書此次戰事起梁氏頗參戎機曾親赴西戰場爲總司令秘書長及敗梁與段芝貴乘三車頭火車逃歸至琉璃河受炸梁臥車板幸未受創歸後一日尚面無人色臧蔭松爲徐樹錚之私人爲人少言城府甚深王印川長豫臧遂爲衆院秘書長其在安福之地位可以想見此人現亦在交民巷至王揖唐李思浩朱深三人聞亦將繼續提出以上係條件初提出時情形其後經兩方面再三磋商遂斟酌損益合併而定爲十人矣 
　　收没財産一事聞東海頗不贊成謂眞罪魁則早已有備而自隠其産徒收從者之産事似不公而對於直奉軍拱衛一層徐氏亦頗表示反對然罪魁財産而不收没者則以後爲惡殃民者將無所警戒以爲失敗而後尚不失爲富家翁國民之受殃恐正未有艾也况曾李等本爲吞没公欵者爲刑事犯而非政治犯外國人當然不能拒絶引渡或代爲隠藏其財産也懲惡之事惟視吾國民之决心如何耳（二十九日晚） 
[北京通信（野雲）]  
　　懲治令下後之在京直奉兩軍 
 
 

Page 7

 
 
自二十九日懲治禍首十人之令下所醖釀多日之善後第一問題至是乃獲告一結束惟在此令未頒發前奉直兩軍巳有一部分入城奉軍則恢復從前所舊有之司令部直軍則派憲兵一營駐紥虎坊橋湖廣會館連日抄封各要人之住宅皆係奉軍專任其事惟名列入文中之十大禍首早已鴻飛冥冥不見踪跡軍隊查搜之際宅内或僅存一二妾婢或只留三五聽差有帶之而去者有置而不顧者情形不一奉軍所至之處均有本區警察隨之以行有時爲之指導有時爲之解紛巿民對之頗爲尊敬通衢大道時見有汽車數輛聲嗚嗚而疾馳其上載軍官一二人外則環以軍士均持槍實彈者即查拿禍首之奉軍也昨日（二十九日）財政交通兩部前後門忽來直軍憲兵多名植立守衛當由該部庶務科員出而問其來因謂部員中如有可認爲犯嫌疑之人請即開示姓名以便扣留交出如擋案中有應檢查之件請即開明某部分以便預備檢交當時率憲兵同來者曾有下級軍官二人對於所問僅言吾奉長宫命令來此守衛前後門藉以稽查出入凡有大宗包件均不能自由携出其他則非所過問云云財部重要物件如公債票等前曾存放東交民巷及德華銀行者近日不知何故忽將其箱籠運回矣兩部長官如潘復田文烈對於直軍派兵監視官署之舉均不甚願意田氏近以病未到部庶務員曾於昨日下午赴其私宅告以情形田氏遂偕潘氏入府逕告東海業由院電逹曹使請其撤退當卽覆電允爲照辦刻聞已經撤退矣直軍憲兵極爲嚴肅服裝亦甚整齊觀其貌卽知其曾受相當敎育者普通兵士均在城外亦皆賣買公平舉動講理以故城西城北一帶居民均無間言徐樹錚所私立之正志中學在平直門外係新落成之大洋房建築費共計二十七萬元今年並新辦大學業已出示招生近自皖系大敗徐氏出亡主持學校之人亦遂没精打倸日前直軍北進至跑馬場距該校不足十里聲言將借該校駐兵於是主事者聞之乃畏懼不敢到校其實該軍不過戲言並無此等意見也頃聞有直軍二十餘名赴該校校門外守衛所有在校原有之衛兵則已悉數解除武裝校内旣無人主持於此暑假期内住校未歸之學生以飯食停止乃亦紛紛出校入城各尋戚友因此遂大起謠言謂直軍已將正志學校佔領所有校舍完全没收學生並經軍士趕出云云但詳考之事實尚非如是也（七月三十日上午八時） 
[北京時局之外訊]  
　　字林報二日北京電云靳雲鵬定今夜回京聞將組織内閣悉遵天津督軍團之籌畫張作霖曹錕非俟段祺瑞離京與總統俯允懲治安福等要求後不願來京字林報註如内閣之組織果如外間所傳則吳佩孚國民大會之主張將成畫餅 
　　日人通信社三日北京電云段祺瑞之病狀前已漸有起色至最近又呈險象又電云馮玉祥來電反　張勲　皖又電云本日午後下命令解散安福派並明示同部黨員中無附和此次擾亂之確實證據者概不追究 
[北京查拿安福罪魁紀]  
　　自通緝令下後由王懷慶司令會同殷總監發出布告於昨日（三十日）起外城十三門開放時行人准進不准出以防罪魁之逃出法網王懷慶氏對於追緝安福派禍首逃入使館區域問題日前曾向外交團提出交涉兹聞外交團首席法使卜貝氏昨已向各國公使發送通知矣提署現已將禍首十人及其他重要人物之照相發交軍警按照捉拿王懷慶并派高等便衣偵探五十二名分佈於外城十三門專負偵察安福禍首蹤跡之重責通交民巷之街道俱重兵把守防安福黨人逃入來往汽車俱被停止搜查外人之汽車亦然政府昨又懸賞十三萬七千元（拿獲十人賞格）以示鼓勵聞吳佩孚昨有電致王聲言等賣國賊若有一漏網王氏應負完全責任并限三日内須將所有國賊交出今日（三十）到期尚無所獲故王氏甚爲惶急也 
　　奉軍會同翼兵及警察等搜索各要人之住宅聞搜索之結果所得動産與不動産之數目估計如下徐樹錚動産一百餘萬不動産三十餘萬曾毓雋動産三百餘萬不動産三十萬丁士源動産一百五十餘萬不動産八十餘萬朱深動産五百餘萬不動産無李思浩動産八百餘萬不動産二百餘萬吳炳湘動産二百餘萬不動産四百餘萬内中所謂動産者指現金及鈔票而言所謂不動産係指股票及房屋而言據某政客云直奉首領對於段氏本欲從嚴懲辦嗣經靳翼靑在津竭力代段求情始得曹張允許倘將來段氏再有軌外舉動則完全由靳擔負責任至於將段送往湯山監視一層刻由東海從中說情亦可望取消矣 
　　此外查抄之情形如下（一）南苑航空處已由奉軍接管尚有存欵萬元係張恰汽車整備金已由某軍代爲保管（二）梁鴻志之家宅昨日第二次搜捕收去箱子兩只及妾一人本擬送警廳待質警廳以罪人不拏在西安館覓一小房子派警看護（三）陸軍部軍械司長翁之麟巳避津其副官胡某爲承購意國軍械之來頭人故翁氏亦連累（四）李思浩在交民巷賃一房每日八十元派人求某代謀開脫某答無法辦理（五）陸軍部次長羅開榜宅昨亦奉密令監視至陳文運之家宅昨亦查封傅良佐之京庽亦有人爲之守衛（六）吳炳湘前晚乘汽車逃入交民巷時被捕刻奉總統之命已釋放（七）朱深於二十九日曾上自首呈文據公府某要人云此項呈文經東海披覽後竟未加可否亦未批示僅謂禍首案旣由高等司法機關負責訊辦日後必有結果（八）參議員秦望瀾甘籍主戰最力職居參贊及段軍事敗伊反門懸日旗藉資保護聞昨日亦被某軍將其下斜街住宅查抄想亦居第二批禍首之列也 
代理外交總長陳籙當靳氏初次辭職時固因安福三長辭職不到部之要挾而發然二次辭呈之上實因陳氏對於靳氏駁復日本通牒受曾毓雋等之指使竭力反對以不到部爲消極之抵制力助安福推倒靳閣造成直皖戰爭之遠因外間又傳徐丁向某國借欵三千六百萬元陳氏亦曾簽字因此直軍要求總統予以懲罰云云陳氏大恐昨特飭外交部秘書廳發出啓事聲明該部對於借欵合同向未簽字並託王懷慶向奉直方面疏通又對親友聲明個人與段系毫無關係更無加入安福派之事實惟决意趁此機會下臺免遭意外大約陳之辭呈三五日内必可實現（按外部啓事錄本報來函内） 
　　天津方面續行提出安系要犯十三人内有遴業銀行行長胡筠一名查胡前本爲錢店小夥雖未在政界上出頭活動而其罪實浮於安福人物據聞徐樹錚頻年所活動之欵項均由胡氏向交行中一手籌挪交行股東羣起反對胡不安於位遂慫恿小徐另　邊業銀行此次戰爭發生邊業銀行存欵由胡氏提用殆盡迄戰事平息方與曹陸相商向中華匯業銀行設法挪補冀掩各股東之耳目惟各股東已將胡之罪狀向曹張兩使及各省區代表請願而交行股東亦將於日内開會開除胡名以全信用且此次罪魁財産由胡經手寄藏者極多均爲天津方面查出故亦列於要犯名單胡不數年間其鎭江原籍之産業已不下百餘萬矣 
[天津會議與内閣問題]  
　　曹張入京之關鍵 
　　時局善後問題外傳曹使抵津後已與張靳等議决五項辦法請求政府於一星期内完全辦竣昨經探詢各方面尚未能證賞並聞曹使二十八晚抵津與張靳等會晤僅爲戰事經過之談話并未及善後問題二十九日宴會席間雖有所擬議但亦非正式商洽自昨日起始就各項問題加以討論聞關於内閣國會兩項已有具體决定此外各事尚待續商東海盼望曹張來京甚殷昨早（三十日）又派蔣雁行袁乃寛兩中將乘八時三十五分快車赴津促請曹張即日來京並參預天津之會議靳雲鵬氏昨午曾來電話略謂在津接洽之事行將告竣三二日内准可返京覆命曹張兩使亦可同時入都 
　　内閣問題周樹模小與曹張接洽而與安福議員暗相　手因之失歡於直派業已向周表示不得冒昧馬之意一面並請靳組閣靳聲明三不可（一）組閣實負段氏（二）東海屬意周氏實妨賢路（三）本人病體尚未復元並請曹張挽王士珍組閣自身願力助其政策但王氏亦絶對不肯出山昨日公府方面對於内閣之一波三折頗費思慮而東海亦微露蹙眉態度或者將爲一種悲觀的表示藉以緩和功人之氣燄昨日爲新衆院開會討論内閣同意案之期議員到者僅一百十二人不足法定人數遂宣告散會聞不到者多係被庚申俱樂部吸收之份子因有作用故不出席此外又有見國會命運不久持消極主義不願出席者但聞東海意思亦不願以命令派署擬俟與曹張兩使接洽後再行發落聞曹張兩氏已將各省區代表意思派員向府陳述謂際兹大難甫平萬端待理之秋非信望素孚文武兼全而足以收拾軍事政治諸項善後者莫克當此揆席之重任言下大有非靳莫屬之意東海鑒於曹張兩使及各省代表態度如此亦知周閣不能成立當於昨日派公府秘書張運開赴津與曹張接洽一切並請靳氏入都組閣靳極力堅辭惟允於日内進京將會商經過情形報告以盡調停之責但觀察情勢靳氏恐難擺脫也 
[西報記者與曹使之談話]  
　　英文泰晤士報云本報記者於進謁直督曹錕時見曹精神極其活潑頗抱樂觀又見曹正在披閱各處電報均由交涉署李君及督軍署人員翻譯督軍住宅有一隊護兵守護該兵等甚精敏較尋常直軍不同頗有隨機應變之能力余入一客室室中可瞭望花園中佳景督軍衣軍服出頗有軍人氣概與張作霖不同其對答不甚迅速惟察其神色則知彼心中甚欲表明彼極願隨民意進行也曹督軍首先對於本報持論之公允表示謝意繼則表示彼甚願志罄答諸問題記者卽首先請彼將此次戰爭之結果明白剖示曹督乃曰吾等首倡義舉時其目的在驅逐一禍國殃民之黨派此黨派若不卽速除去國將不能成立吾等視邊防軍實爲中國之大害吾等始决然起而去之吾等所欲者即扶持元首然後彼始可對於國内諸問題可以自由處决惟吾等之大目的實在南北之統一因此一端吾等乃决以武力决之吾等深知人民極願南北之速和總統亦已傾向此言但總統爲安福部所掣肘不能自動此奉直軍隊起而爲民請命之原因也現元首於明命解除段祺瑞一切職權及解散改組邊防軍隊此吾等第一目的已逹到記者乃以外間深恐此次戰爭不過以暴易暴此軍閥倒彼軍閥興曹錕乃曰現在安福機關已倒將來庶政之進行必歸政府行政機關處理之此機關必本於民主眞理以全國之好惡爲從違記者復詢以吳佩孚之態度曹一答曰余與張作霖之意極與吳佩孚之意見吻合無間因吳之意見乃全國之公意以國利民福爲目的者也彼復曰國是底定之後民意當得滿度之採納惟對於近日問題之解决在余（督軍自稱）未與張作霖從長計議之先尚未有把握也曹錕又曰近事發生以來總統未嘗得問與錕直接交換意見前數次命令總統亦未蓋印皆矯命也近吳佩孚　紥跑馬場常藉王懷慶之手以與總統互傳意見云又曹錕對於各友邦之態度有言曰以全局而論則各友邦之態度實甚公允甚願記者能明白宣布彼對於各友邦之謝意肈者又詢以自對於重選國會之意見彼曰余甚望新國會之能從速召集惟在大選舉以前必先求南北之統一因必南北聯合之後此新國會始能從事建設也末又謂懲辦諸禍首當由總統操其全權云 
[魯田督辭職問題]  
　　田督軍遽萌退志及各界之挽留情形已見前日報本兹問田督乞休之念發生已久此次辭職前已先電中央請病假十日以表示消極徐圖脫卸前日始奉院電大意爲目下時局甫現端倪該省善後問題尚有多端正宜從速整理以資結東仍望力疾視事以仰副兀首椅畀之至意所請給予病假之處應母庸議奉諭特逹等語至辭職電發出業已數日至今仍無復文惟以院電卜之恐亦未必准也兹將辭職電原文錄下北京大總統鈞鑒統密玉以菲材濫膺疆寄惓懷時局深切杞憂譬諸一葉孤舟顛簸於驚濤駭浪之中危險迫在眉睫其生機一線惟繫諸同舟共濟之人倘能通力合作萬衆一心則人定勝天庶幾有彼岸誕登之日不謂天禍民國釁起閱牆日日言患貧也乃不憚因一時作戰計畫而抛擲億兆金錢人人言愛羣也竟不惜爲少數權利問題而犧牲萬千生命理喻不可情感不能有唐藩鎭之禍無其烈近日歐洲之戰遜其勇可謂極古今之奇變爲中外所罕聞者矣玉自慚不武亦嘗身歷戎行魯省兵力雖單有衆寗止一旅倘使爭端初起見獵生心不問是非但憑意氣則率此一師十一混成旅又一混成團之衆指揮五萬健兒出與羣彦相周旋雖不敢謂舉足重輕要亦足以聳人觀聽而中玉顧斤斤自守不敢稍逾常軌者誠以元首受人民之付託以衛國愛民爲前提官吏承元首之任命亦以保境安民爲天職爲疆吏者旣不能無忝厥職以保民復不能體元首之意以愛民尚忍從而戕賊之乎矧魯省因靑島問題尚未解决强鄰思逞在在堪虞稍有差池危亡立見此又不得不審愼顧慮者是以戢我干戈代以紙筆對於當局則垂涕而道冀忠言之見聽對於鄰封則掬誠致詞約彼此以勿犯苟爲權力所能及不敢食言以自肥所幸同人鑒斯誠悃而撫衷增恧委曲求全此其意不欲人知亦復不求共諒今者天心厭亂明令息爭時局糾紛幸將就緒從此底定忻慰同深惟中玉淡於名利鮮有權謀多病之軀不勝煩劇此次紛爭激烈幾於全國騷然而獨得舉百七縣之土地三千萬之人民完全還諸我大總統之前不可謂非徼天之幸矣知足不辱夙韙斯言避位讓賢敢忘曩訓爲此披瀝陳情籲求恩准開去山東督軍本職迅簡賢能繼斯重任俾中玉得解甲歸田養疴鄉里林泉息影閉户讀書但能學識稍增仍可出而問世國是旣定來日方長其所以勉効馳驅報國以報我在總統者爲期正未有艾已臨電悚惶不勝迫切待命之至田中玉叩感 
[南京快信]  
　　時局漸定各分團擬呈軍署下令解嚴以維商業 
　　張謇電請裁兵院復已交部核議 
　　寗商會地方公會昨電府院請解散安福嚴懲禍首在滬訂造機關槍五架昨已運寗應用 
　　巴斗山收容所已收留潰兵三千數百名現由津浦車日運三百名赴徐遣散 
　　李督蛉白寶山由徐撤四營回海州防匪 
　　馬玉仁電告軍署調郁漢川所部一旅屯駐泗陽應援徐州馬玉懷所部一旅分駐阜寗宿遷一帶剿匪 
　　齊省長將續提辭呈有齊變元繼任說 
　　歡迎美議員團已籌備完善現由滬租賃汽車四十輛即日運寗李齊兩長新印照片二百張預備分贈各團員以表親善 
　　王占元所派劉樳昨午抵寗謁李督商時局及聯防事陸榮廷代表黄自希昨由贛來謁李督晚車即赴滬下關掣驗局局長許正邦兼充南京電報局局長李督昨令許正邦開去南京電報局局長兼差專管鹺務遺差即派徐秉鈞接充 
　　一中校長殷　撤差敎廳改委陸殿揚接辦昨己就職地方通信 
[蘇州]  
　　查辦蘇報案近訊蘇報被封後前日鎭使署執法官王鼎臣又提主筆朱梁任等四人到署詳訊供詞後偮將朱等仍交偵探帶回警廳收押俟獲到王薇伯再行訊辦其廣告經理朱耀卿校對顧讀亭印刷工頭徐榮生均准交保釋放又聞該報被封之前有住居水潑粉橋公民顧彞尊於七月二十二日具呈警廳控訴蘇報主任王薇伯兩大罪狀（一）關係國家公共治安者（一）關係毁損個人名譽者請求停止該報出版立提王薇伯送交法庭依律治罪等情崔廳長以該民所訴王薇伯所犯各節旣多屬於刑事範圍應准先行傳廳移送法庭訊明核辦特於七月二十五日令行南區劉署長查傳王薇伯送廳以便移送法庭訊辦迨至二十七日復又接奉南京李督軍命令封閉拘究遂有查封之舉而王薇伯已經逃赴上海故顧彞尊所控一案至今懸擱云 
　　電氣廠進行紀蘇垣巿辦電氣廠事務所（史家巷）定八月二日召集各股東及選定職員開便討論建築廠星以及進行各事又聞該廠以建築廠屋尚需時日而定購機器以及木料將次運到因特向胥門外舊銅元廠租賃餘屋數十問以爲存儲機器材料之用其路燈一項已由巿公所與該廠說明届時另訂合同迨巿辦電燈開火之時先儘路燈應用然後再及各燃户振興方面亦無異詞云 
　　籌議借漕辦法温知事奉財政廳息惜冬漕通令後即函請蘇州巿董事轉邀各巿鄉董事曁各紳富等籌議進行並訓令東西山委員及徵糧員一體遵照統限於八月内如數解繳聞吳縣奉派總數爲十三萬二千元係根據上年漕稅實徵銀四十四萬元約占十成之三云 
[無錫]  
　　城廂時疫流行月來天時不正以致發生時症近益加劇上月底北門外江陰巷内一日中患時疫者三人皆不及救治而死一日光復門外通運橋下之江北婦人戴氏亦染時疫當由其鄰人抬徃城内大同醫院求　據該院云恐無生望查城内外各醫院現已着手籌備救急方法惜城廂各街道不甚淸潔時疫易於蔓延深望當道亟宣取締爲地方造福也 
[甯波]  
　　湖同鄉勸沈就任電北京北兵馬司沈叔老鈞鑒自我公奉命長浙適受軍事阻隔未即就任吾浙無最高行政畏官幾及一月遷延日久政象前途可危孰甚竊以省不可一日無政政不可一日無人浙人治浙凡屬血氣具有同情今幸南北交通業已回復尚希顧念桑梓迅即來浙以慰浙人喁喁之望同人幸甚全浙幸甚旅甬湖州同鄉會冬 
　　奉化大水災奉化忠義鄉束區馬頭地方因連日大雨突於陰曆六月十一夜銀山岡洪水暴發掩没村居時在昏夜人僅逃命器具牲畜漂流一空水退後查知銀山下流堤防盡决溪流改道田園被砂石淹没者二千餘畝此外田禾被水秋收無望者更不可計數縣知事袁堯村得報已於十四日下鄉查勘矣 
來函 
[外交部秘書廳啟事]  
　　時局糾紛人言龐雜輾傳述誤會滋多近閱報章每有以簽訂合同借欵等事對於本部不無懷疑者查自民國以來各機關所與外國銀行或公司訂借欵項向由各該機關與各銀行或公司等直接商量簽訂事成以後亦有鈔送本部備案者惟本部於各種借欵合同始終未曾簽訂一次成案具在可以復按特此聲明以釋疑慮 
雜評一 
[辜鴻銘荒謬絶倫（默）]  
　　帝制復辟二役民國最不祥之事也國民惡之甚故今日苟有傳言起用帝制復罪魁者國民即皇皇然羣起反抗之所以表示痛絶之意也然彼輩經此一度失敗之後在今日縱有謀起用之心亦斷無再敢以其故技嘗試之大膽即如張勲者近且有服從民國之宣言矣其心迹未可知而表面固已不敢妄發肆無忌憚之議論何物辜鴻銘乃敢倡此借助外力以復帝制之謬說嗚呼怪物歟妖孽歟此而不懲則中國無數之怪物妖孽將接踵而起矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各團體籌備歡迎美議員消息]  
　　今日（四日）下午五時仍假本館開會 
　　上海各團體因美國議員團旅行來華特聯合籌備歡迎已舉行五次會議詳誌本報昨日（三日）下午五時仍假本館三層樓開會列席者如王儒堂·余日章·任筱珊穆藕初·黄任之·史良才·陳惠農·朱少屏·李登輝·俞　希稷·張竹平·宋漢章·沈信卿·張叔良·錢新之·朱叔源·簡實卿·畢雲程·張則民·朱賡石·張炳榮·蔣桐生·王志華·湯仁熙·趙桂芬議君與朱胡彬夏程婉珍兩女士·由余日章主席朱少屏先讀上次會議紀錄王儒堂報告與美商會會長接洽情形並謂美議員團定於明日（五日）晨四時可抵吳淞六時抵滬定在滬留兩日聞該團奉美政府命令將於抵滬後必須有一部分議員乘原船回國餘人尚可游歷寗杭等處也遂共同討論議决數事如下（一）公推王儒堂·余日章·李登輝·任筱珊·錢新之·代表各團體於明日清曙乘輪赴吳淞登美議員團來船相迓卽偕蒞滬（二）俟美議員來滬時雇小輪大放爆竹於黄浦江中由張炳榮擔任備辦（三）招待接洽之人無論中西裝均用便服（四）由各馬路商界總聯合會通知各馬路商家一律於明後二日懸旗請柬·菜單·秩序單等公推朱少屏張叔良即行籌印（五）公推穆藕初擔任籌備汽車多輛自明日午刻至後日午刻供給載用（每輛有一招待員女招待員則公推朱胡彬夏女士擔任延致）（六）明日下午十二時半在大東旅社公讌美賓由朱少屏先與該社接洽（七）明日午餐後依次導至商務印書館·上海靑年會·申報館參觀（八）後日（六日）上午依次導至精武體育會與厚生紗廠參觀昨日又有新敎育共進社·上海中國婦女會·商學交誼會要求加入聞今日如尚有團體加入則請柬上恐不及列名矣最後議定今日下午五時仍假本館三層樓開會請各團體代表偕集討論云 
[交涉署歡迎美議員之佈置]  
　　本埠軍政各界决定本月五號下午六時在江蘇交涉公署開茶會歡迎美議員團及美國官紳昨交涉署已從事布置除在大門外遍紥松柏鮮花外並於大廳上裝置五色電燈綴以鮮花聞是日除軍署警廳音樂奏樂外公共捕房亦將遴派馬巡到署照料保護云 
[李蘇督覆上海商界要電]  
　　南京李督軍覆商業公團電二則照錄如下 
　　（其一）上海商業公團聯合會鑒艶代電悉共和政體萬幾公决國是未定民意爲崇目下軍事告終建設伊始與民更始今正其時詳閱建議諸端具徵輿論所在業已據情轉逹曹經略使並請分别轉遞張巡閱使吳將軍矣李純卅一（又上海各路商界總聯合會儉日致蘇督電李督亦已答覆措詞與此電同） 
　　（其二）上海商業公團聯合會鑒承推湯代表來甯接展惠函並致吳師長電稿曁犒金五千元均悉貴會伸國民痛恨之心爲致犒賀功之舉熱誠義憤欽佩曷勝當將電稿代爲譯發並將原欵匯交謹先代謝李純卅一 
[曹錕不贊成國民大會之滬聞]  
　　聯合通信社云第三師長吳佩孚主張國民大會已誌前報日前吳氏將此意通電各省由表面觀察當然已得曹張之同意然據此間交通界確息吳氏此舉曹氏極不贊同現由經略使署電政科通電各省各長官各機關並關照電局略謂奉經略使命第三師長吳佩孚通電召集國民大會一節經略使已認爲無效凡各省各機關若接得該電概不可認爲事實云 
[更調財廳長之蘇人公電]  
　　黄以霖等致南京電南京督軍省長公鑒此間得悉財政屬長與金陵道尹對調消息羣情惶惑咸謂俞道尹在省議會彈劾案未結以前不應反予升調故挑惡感本省民窮財盡尤不應任用掊克之吏致亂財源江蘇財廳所管歲入幾二千萬專供本省軍民各政之費不足猶復頻年舉債今軍費又擴張矣支出驟增而收入有限財廳履新後所以感恩圖報者概可想見江蘇改革以來兩經喪亂而債額未增金融未滯財政未紊地方人士咸紉前今長官不置近數年來稍稍替矣債額漸增省欵亦略受侵佔掊克官吏法外之誅求又數見不鮮是以地方憂時之士以劃分省欵懲治貪吏仰望於我省長者甚衆而議格不行全省大爲失望夫以項城合肥之强祇以偏信左右不恤人言一敗至此今直軍討逆宣言擁護中央順從民意財廳道尹非委任職苟非出缺不宜未經任命即予更調雖在戒嚴期内依戒嚴法亦祇有指揮權無更調權兩公舉措全國具瞻同人等不敢不以輿情向背據實直陳擬請俯從衆意收冋俞紀琦代理財政廳長之命並將省欵另設主管機關以淸　限而釋羣疑佇盼電覆黄以霖沈恩孚黄炎培方還穆湘瑤吳兆曾朱紹文叩江 
　　省議員張福增致北京電北京張仲仁先生莊思緘先生及旅京同鄉公鑒齊耀琳敗壞蘇政業經本會彈劾呈請中央依法懲辦適政爭猝起予以戀棧之機遂思貪天之功假借調停爲文過飾非之具近更變本加厲因胡財廳長辭職以金陵道尹調任查俞紀琦貪溺不職其罪狀早列查辦彈劾案中事實昭彰懸而未結今齊耀琳將吾蘇三千萬人民經濟命脈付諸著名貪吏之手當此省庫奇絀胡財廳羅掘俱窮虧空累累豈俞紀琦有術點金别施救濟勢必復萌故態賣缺賣差賄賂公行聚歛獻媚蘇省無辜遭此荼毒且齊氏已投身安福爲承認黨費曾與該部商妥以張某長蘇財廳俾便搜索計未得售現復利用時機縱彼鷹犬以刮民財陰險猖狂莫此爲甚今安福黨魁曾毓雋王郅隆等密運蘇米百萬餘石出口發現證據報載確鑿以米禁言曾經本會一再議禁而於各稅所玩視法令亦迭經責問乃齊氏一味袒庇並設米禁查騐處以便私圖人言嘖嘖置若罔聞現已證明密運蘇米出口數目若非齊氏與安福朋比爲奸暗令稅所放運則此項蘇米豈能從天飛去耶吾蘇以熟年閙米荒爲從來所未有似此貽害地方令三千萬人民倍受斗米千錢之苦謂爲豺狼確非過甚福增忝爲人民代表一分子旣有見聞當盡言責除另呈中央及通電外用再電陳即祈陳元首逹輿情勿准所請另簡賢能以順民意張福增叩東 
[戒嚴中水警廳長之誥誡屬員]  
　　江蘇水警第二廳趙廳長昨日通令各區長文云照得本省此次受政潮之影響各處人心陡形惶恐加以米價飛漲巿面又日縐險惡際此防務吃緊防範稍有疏虞匪盜即乘時而起言念及此良用惄然我水警有維持公安之責所有駐防各師船旣責有專歸各該官警對於防務卽義無旁貸在此緊要時期除婚喪大故外一概不准請假倘或離防一經知覺惟有執法以繩幸勿嘗試其由本廳分派船艦指令防線上督隊長官職務尤關重要凡關於請餉借伙或有接洽事務應派員辦理更不得擅自輕離以資督率現在本省已奉令戒嚴所有辦法已另文飭遵兹特先行誥誡凡我水警官長以及水巡各隊務須一體謹愼　在公各盡職守倘有不遵命令擅離職守者定按軍法懲辦除分令外合行令仰該區長卽便轉飭一體遵照辦理切勿視爲具文致貽伊戚切切此令 
[海軍司令籌借餉糈]  
　　海軍各艦隊軍餉自本年以來積欠至四月之多迭經藍總司令派委本署軍需課長羅序和參謀吳光宗等晉京面請海軍總長迅速滙解部中以庫欵竭蹶迄未滙撥本届七月終發餉之期各艦隊司令艦長等均以墊欵已巨周轉不靈請速籌撥以濟軍需藍總司令異常焦灼除向各銀行以個人名義商借洋十餘萬元分撥各隊暫予支持一俟領到正餉即行歸還外現值大局未定餉糈無着甚難維持是以將困難情形電請江蘇李督軍湖北王督軍代爲籌借第一第二及練習艦隊軍餉以資周轉而免意外 
[西立斯希爾號下水紀]  
　　江南造船所承造之美國運送艦凡四艘第一艘官府號早巳下水昨日爲第二艘西立斯希爾（ＣＥＬＥＳＴＩＡＬ）號下水之期該所預邀本埠美國商人及我國紳商政界人物到所參觀到者有徐季龍等百餘人其餘在該處鄰近參觀者不下千餘人鐘鳴三下即行下水禮先由潘蘭女士（ＭＲＳ·ＰＥＲＲＹ）將艦旁三角架上所懸之瓶向艦身猛擊一下瓶中乳汁淋浪而下然後見該艦漸動由二木架上滑下當時呼聲雷動大呼美利堅萬歲中華民國萬歲潘蘭女士萬歲等繼之以掌聲該艦由亞力山大號渡船拖行待漸遠呼聲掌聲始息後經亞力山大號拖至官府號之後該艦長四百四十三呎寛五十五呎高三十七呎半排水量爲一萬四千四百噸船壳雖已造成而船上一切器具裝修均未完備當在下水之後再加裝修矣 
[各輪船進出口消息]  
　　長江招商局開行長江之江孚輪船進口貨裝有礦砂二百五十箱牛油二百餘件麩麵一千餘包太古公司開和長江之安慶輪船昨日出口續裝之貨有大批黄白糖六千餘包肥皂二百餘箱并各項雜貨數千餘件昨日怡和洋行之德和輪船開往長江裝去黄白糖一千件鐵七百件棉紗洋布二千件三北公司之華利輪船同日裝往長江各埠之貨爲綱鐵·綿紗·洋布·及黄白糖等一千噸某國公司之鳳陽丸昨日由長江來申裝來漢口大豐廠及裕隆廠之雙鳳牌麵粉約五萬袋又有麩皮三千餘包靛靑數百桶生牛皮二百餘件大梱棕五百餘件藥材一百數十件 
　　寗波招商局開駛甯波之新豐輪船出口貨裝有桐油六十餘桶蒲包七十餘件藥材九件紡織局之廠布八件白米六百餘包黄豆二百包及荔子乾·烟捲等雜貨 
　　烟津昨日三北公司之華癸號從烟台天津到申裝來進口貨有煤一千一百噸及鷄蛋白七百件 
　　港粤太古公司之新寗輪船昨日自香港進口裝有生銀八十塊水泥六百　桶黄白糖六千餘包及桂元等各項雜貨 
　　温州招商局開駛温州之廣濟輪船昨日出口續裝之貨有黄豆二千餘包麵粉一千餘包及洋釘等各項雜貨 
　　揚州大逹公司開駛天生港及揚州等處之大德輪船進口貨裝有沙布四百包花衣五百包鷄蛋一百餘件該輪定明日仍開往天生港及揚州又該公司之大濟輪船開往天生港揚州等處出口貨裝有棉紗一百件疋頭洋布十箱各種海味五十餘件藥材二十件又該公司開行通海之大昇輪船出口貨裝有黄白糖五十餘包及洋廣貨各項雜貨數百餘件 
　　定海安平輪船公司開行海門石浦定海之寳華輪船出口貨裝有棉紗五十餘包黄白糖二百餘包火油二百餘箱麵粉一百餘包土布二百餘筒其餘爲肥皂烟捲等各項雜貨 
　　日本日本郵船會社之近江丸ＯＭＩＭＡＲＵ定明日開往日本之門司·神户·及大阪等處裝去出口貨中有大批菜子一萬餘包棉花衣一千餘包鷄蛋十餘萬個打包之破舊布一百數十件尚有象皮數十件 
　　南洋好時洋行之芝利汪號輪船ＴＪＩＬＷＯＮＧ定本日清晨開放至南洋之爪哇ＪＡＶＥ在申裝去之出口貨有麵粉七千包豆七千包代運祥泰洋行之大宗木料七百數噸各色花紋土布六百五六十箱其餘雜貨二百餘噸歐洲太古洋行經理藍烟卤公司之羅蘇司號ＲＨＥＳＵＳ從英國之利物浦開來已在途中遲至本月十三日定可抵申大約須至本月之二十六號開還英國之倫敦·以逹比國·並往德國之漢堡又有亞支利司號ＡＨＩＬＬＥＳ亦從利物浦來華須在二十五號抵滬在本月五日開赴法國之馬賽 
　　美洲太平輪船公司之委内瑞拉號從新金山來華約本月十四號可抵上海又有從香港小呂宋來滬之愛瓜多號二十一號亦可駛抵申江提督公司西康撥幹號雖巳定本月十號就滬上裝貨還美但進口尚未接到確期恐届時尚須展改其彭祿號ＢＥＮＯＮＩ自紐約來華二十號可抵申至多停留三四天便須開赴波士頓及巴拿馬 
[兩輪船擱淺後之修理]  
　　本埠隆茂洋行前在江南造船所定造之隆茂號輪船專駛宜昌重慶一帶上月該輪在宜昌觸礁損壞船身須待修理後方可再行開駛昨日該輪已到滬隨卽開赴江南造船所修理 
　　藍烟卤公司行駛中英間之派克陵號（ＰＡＫＬＩＮＧ）自前月在吳淞外擱淺損壞頭艙後由奥黎斯號ＯＲＥＳＴＥＳ輪船拖往浦東和豐船塢（在耶松隔壁）修理迄將兩月尚未修竣大約尚需半個月工程方可下水 
[昨日滬寗路來往貨物]  
　　昨日（三日）滬寗路各轉運公司來往貨物如下 
　　運來貨物華盛義由南京裝來黄豆一百二十五包由鎭江裝來小麥一千三百二十五包由奔牛裝來小麥一千六百三十五包由横林裝來小麥四百八十包由無錫裝來小麥一千二百五十包公益由南京裝來小麥二百二十五包由鎭江裝來小麥一百五十包悅來由南京裝來小麥二百九十五包由鎭江裝來小麥六百二十五包運繭處由南京裝來黄豆二百包由横林裝來小麥九百九十五包由無錫裝來乾繭六百餘包翔茂由南京裝來小麥二百六十八包又黄豆一百五十包由鎭江裝來小麥七百零五包同興由南京裝來西瓜子二百四十包由鎭江裝來小麥一百七十六包永泰隆由南京裝來黄豆一百三十五包由無錫裝來米五百三十包又九豐之山鹿牌麵粉六千一百十五包又小麥三百四十五包協茂由南京裝來花生二百三十五包又黄豆二百五十二包由鎭江裝來小麥三百五十包茂新由無錫裝來兵船牌麵粉九千包清記由鎭江裝來小麥四百五十五包恒大由鎭江裝來小麥四百零五包協豐由南京裝來鷄蛋二百四十二件同泰由南京裝來小麥一百八十三包由無錫裝來米五百五十七包 
　　運去貨物華盛義裝糖八十六包雜貨四十三件淸記裝運雜貨十七件翔茂裝運雜貨二十五件又糖四十五包（以上至南京）華盛義裝運雜貨二十八件又糖三十四包恒大裝運雜貨十八件（以上至鎭江）華盛義裝運肥皂八十四箱（以上至蘇州） 
[總商會减價發售秈米]  
　　本埠自食米平價局開辦以來巳將兩月由各紳商在江西·湖南·西貢·香港等處採購大批秈米先後運滬發售滬地始則缺米繼則米數擁擠購者無不便捷故各處平價局之每日銷數已不若開始時之鉅卽巿上各米商行亦由無錫縣等各産區採運白米來滬以應巿面銷路現聞滬北總商會亦在香港地方採辦秈米五千餘包已經運滬初定價盤每包（二百磅）九元左在但購者無人顧問嗣因新榖將次登場若不急於售脫恐虧耗更鉅是以昨日邀集各會董及米業仁榖公所嘉榖公所各董到會特開會議規定脫銷之法决定每包減價八元購者自一包至五包爲止無論米商食户俱可赴會購取云 
[續誌七寳附近之搶米案]  
　　前日報紀七寳附近之搶米案一則兹悉該米係徐家滙鎭全盛米店於上月間託泗涇楊恒泰米行購辦當時因各處有搶米事發生故暫寄該行近日風潮漸靜由該米店託該行轉託該鎭利豐廠於十二日晨碾白裝張長生船於翌日運滙詎料行至小渡船相近小萊橋口突來鄉民數十人將所裝之米搶去三十二石有零餘米運至徐家滙卸見白米二十三石零五长升當時雖曾報告七寳警所並未有罰充平糶之說云 
[新發明增多産米之肥料]  
　　中美新聞社載上海美興公司機械部來稿云近數月來南方困於米荒民不聊生根本辦法自以增多米之産額爲最要數年前美國發明一種肥料用硫酸阿母尼亞爲之阿母尼者即所以聚天下之養分供植物根芽之培養者也兹將其方法列下以供農人之試用取田三畝第一畝置硫酸阿母尼亞三十斤淡燐酸二十斤硫酸鉀十斤第二畝所置與第一畝同惟除去硫酸阿母尼亞第三畝一無所置以爲比較及收成時則第一畝得榖五百四十四斤草四百十二斤第二畝得榖三百九十斤草五百十七斤第三畝得榖三百四十六斤草四百六十六斤觀於此可見置有硫酸阿母尼亞之田可多獲榖一百五十四斤以巿價合之约值十四五元而所耗硫酸阿母尼亞祇三十斤（或四十磅）價不過五元用爲肥料誠可謂價廉物美矣（按棉田中亦可用此）硫酸阿母尼亞色白其形如鹽爲硫酸及阿母尼亞所成各大商埠所設煤氣公司中均産之然調查中國境内鮮有注意及此者即如上海一埠所産甚少廣東境内每年須用四五千噸皆來自美國每噸約銀一百兩合計之亦需四五十萬兩比者美國煤氣公司對於是項材料竭力研究將來一經造成定有極大價值中國頗多提倡實實業之士亦宜急起直追也查硫酸阿母尼亞之爲物不因土地氣候之不同而改變其性質務使該植物長足爲度近經美國農業試騐場試騐所得若用該料七十一磅（即五十六斤四兩）在一英畝之中（即六華畝）其産額能自一千二百零六磅（九百零四斤半）一躍而至二千六百七十六磅（一千九百零七斤）增多一倍有餘其效果不可謂不佳矣此新肥料發明以來歐美各國無不利用其初試騐於種米之田者爲美國加利福尼亞州農業試騐場克雷君試騐後成效卓著嗣後各國羣起而圖即日本在歐戰以前每年從倫敦運進十萬噸左右當大戰期間來源斷絶亦只得用花子豆子等以代之現時歐戰結束又須即求是項藥料矣回顧中國境内殊鮮提倡惟廣東省城農業試騐塲鄺君曾經試騐云中國人口繁多無不仰米以爲食今日米價飛漲若不亟回補救勢必釀成不堪設想之險象其補救之法謂宜禁米私運出口禁以米釀酒法固然也然推本溯源惟有推廣種米之田覔國内荒蕪之區從事墾殖而試用此硫酸阿母尼亞之新肥料令全國仿效之不出五年則中國之産米當更有可觀而米荒之患亦差可倖免矣 
[麵粉跌價之原因]  
　　麫粉巿况連日漸見疲軟蓋因前次美國擬在滬購辦大批麵粉忽被先令滙水驟長核計滬銀辦去殊不合算以是採辦因而中止且麥價亦疲且各地來源甚多新麥又不能久放故麥價一時難好有此種種緣由致粉價因而跌落也 
[華茶派司一律展限之稅處批]  
　　上海茶業會館因運銷外洋之華茶前奉稅務處核准暫改爲限期二年起運出洋旋據漢口茶業公所函稱江漢關於茶末茶磚兩項仍以一年半出口爲限特特電稅務處請迅令總稅務司轉行各省海關均以由關發給派司之日起改爲限期二年報運出洋俾得實惠普及等情曾誌前報兹悉該會館昨接稅務處孫督辦第三七號批示云快郵代電閱悉查本處前次核准出洋華茶派司期限暫改爲二年一案原係就上海一處而言在茶末茶磚本包括於華茶之内其出洋限期他關仍照向章辦理當係因未奉令一律照改之故並非有所歧視惟是現在出洋華茶銷路疲滯漢口當與上海同一情形上海旣將派司限期暫改爲二年則漢口自可一律照辦以昭公允而便商情除江漢關遵照辦理外合行批示仰即轉致漢口茶業公所知照可也此批 
[景昌公司絲巿報告]  
　　中美新聞社譯景昌華絲出口公司報告云巿面軟弱不活動上海織絲機器之一半將於八月底停工因無人定貨之故其現在訂約之上號絲造至九月底爲止巿價逐漸跌落中國機器絲大號銀一二一○兩特别號一○○○兩中號九○○兩土色絲上號三七○兩巿號三五○兩察利絲上號七七○兩巿號七一○兩棉陽絲四三○兩 
[友華銀行銀巿報告]  
　　中美新聞社譯友華銀行三日報告云昨日倫敦爲假日故無銀巿報告紐约銀價不動紐約倫敦滙價跌至三七一半比間開巿時定價與昨同惟金圓跌至一○三又四分之三開巿後略有要求交易價金鎊五先令九便士金圓一○七半其後巿况逐漸鞏固收巿時賣出價金鎊五先令十便士四分之一（九月份）金圓一○八半巿面安靖各銀行於未接倫敦續報之前不願活動 
[杭州現洋出口之弛禁]  
　　上月間蘇浙兩省兵隊運輸之際杭州頗現恐慌曾經禁止現洋出口滬杭鐵路一律停運曾誌本報兹以時局已靖禁令開弛昨經杭州商會致滬杭路局函云逕啓者本年七月三十日據杭州錢業公會函稱竊敝業前因時局變幻申釐陡漲爲一時權宜計曾請貴轉咨禁止現洋出口在案現在申釐復原銀根舒展其向恃來杭捆運現洋作爲挹注之各埠應設法接濟以供需要希請貴會鑒核准予轉咨弛禁俾資流轉而維商業等情前來相應備函轉請貴路查照弛禁嗣後遇有現洋出境一律裝運足紉公誼云云當由該路任局長飭知承運銀洋之同和轉運公司弛禁照運矣 
[報關業開會紀]  
　　南北巿報關公所評議部昨在法租界太和里七號事務所開會到者評議長石芝坤評議員朱子景周靜齋王文孝何靜之朱眉舫湯芝卿等首由石芝坤報告本公所前於大會决定造册事宜現難實施緣所董徐菊如應歸還公所公欵三百兩以及房契公債票等迄未送至司年處以致無從入手應如何處置請公决經衆討論之下决定先函致徐董再限十天内履行又十七日報載本公所同業永豐順謝麗富（即别甫）代日商佐籐報裝羅緞五箱偷藏家中謊報失竊被老閘捕房包探在謝家中抄出原贓此種舉動實爲同業之敗類應否驅逐出所請爲公决經衆起立謂該同業去年破壞抵制罰過洋百元非惟不知覺悟今竟偷竊客貨應邀全體同業開大會討論驅逐一面由公所呈請海關稅司取消牌號議畢攻會 
[交易所關於糧食油類部公告]  
　　證劵物品交易所自雜糧部開始營業以來恐賣者與買者不諳章和昨發出通告云糧食油類部各種交易暫依左列各欵試辦特此公告豆子標準（牛莊普通豆）等級上每格加銀四分等級下每格減銀四分均以兩格爲限逾限作爲不合格買賣單位一百包每包重量一百四十斤司碼秤包皮在内呌價單位一擔呌價貨幣九八規銀以分爲限正半稅在内期限三個月本證據金每百包三十兩佣金每擔二分内經手費五釐豆油標準（本廠旗昌源牌）無簍無稅等級和豐牌減一錢大有牌減二錢均無簍無稅買賣單位十簍重量每簍三百三十斤司碼秤呌價單位每百斤呌價貨幣九八規銀以分爲限期限三個月本證據金每十簍二十兩佣金每十簍一兩六錢五分内經手費四錢一分有邊豆餅標準（本廠源記印）相等品沙河餅連正半稅 
 
 

Page 11

 
 
　　本廠大記印每片減價二分無錫恒德餅連前地稅捐票大連餅每片減價一分五釐連正半稅買賣單位一百斤呌價單位一片每片重量四十六斤司碼秤呌價貨幣九八規銀以釐爲限期限兩個月每月交割兩次十五號及每月最終之前一日本證據金每百片十兩交割前一日停巿佣金每百片五錢内經手費一錢三分 
[工商友誼會徵求會友]  
　　上海工商友誼會成立以來工商兩界之熱心公益者紛紛報名入會兹聞該會因徵求會友及各種進行事宜擬於明日午後八時仍在原址開第四次討論會今已遍發徵求會友之宣言照錄如次中國是最古的專制國許多人民向受治人下被少數者之征服所以貴族和平民有階級官僚和百姓有階級甚至士農工商也有一層一層的階級這種階級經過幾千年歷史和一切風俗法律的束縛就不問良莠不辨好惡只有服從只有守舊無論如何不得動搖有這種因襲的劣性所以造成了不死不活麻木不仁的社便民國建設有九年了一切束縛還没有解放一切制度還没有革新自五四運動以後中國黑暗的民族纔出一線曙光來似乎已經受過耶穌一次的洗禮我們工商兩界也曾出過力但是工商兩界的人麻醉藥究竟吃得太多一納頭便又睡着了現在我們這個工商友誼會就是對這般吃麻醉藥的工商兩界發的我們會裏的宗旨是自平等博愛互助發揚我們工商團體的眞精神開拓工商自治的本能諸君用不着懷疑用不着觀望快快下個决心聯袂入會 
[家庭日新會開會記]  
　　八月一日下午家庭日新會在公共體育場開第二十七次常會先由當值會員王竹亭布置並備茶點到者有會員胡彬夏沈信卿黄任之王立才顧蔭亭王竹亭汪劍雄等二十餘家庭及贊助員穆藕初等數人開會後依上次議决由沈信卿君主講改良婚嫁問題略謂組織家庭之起點在婚姻請先述婚姻二字之意義婚婦家也禮記取婦以昏時故曰婚兩雅婦之交爲婚婦之黨爲婚兄弟姻婿家也女之所因故曰姻婿之父爲姻壻之黨爲姻兄弟以是婦與壻之父母相謂婚姻夫我國自庖羲以前認母不認父固無所謂婚姻也溯婚制之淵源創自庖羲然當時儀式甚簡聘禮祇用麗皮且同姓聯姻至周而禮制大備同姓不婚定入典章所謂男女同姓其生不繁之思想普及民間今日以姑姨舅姊妹三表不婚刊入民律則更進一步矣至其婚禮程序共分六節一納采使人納其采擇之禮所以言納恐女家不許也二問名主人具書致女氏問女之名女氏具名復書後則改爲以八字代名此二節爲一使所行即今之所謂求親也三納吉謂卜得吉兆使復於女氏婚姻始定今俗謂之定親四納徵徵成也納幣以成婚禮也禮物用玄纁束帛儷皮三種五請期諏吉具書備禮物告女氏女氏拜受復書如納徵儀此二節今俗謂之行盤六親迎婿公服率儀從婦輿等至女家迎娶其婦也行此六禮而婚姻成每節各有其意義似繁而實簡不若今人之數典忘祖舍本逐末齗齗於聘金奩物間也然今日之提倡改良婚嫁者亦大都矯枉過正違反本意隨意苟且不成體統則又敗壞風俗之一端矣故以鄙見論一改良儀式以不失本意爲前提二發表意見雙方宜直接弗爲第三者朦蔽三以事事求眞實處處避虚僞作聯姻之基礎沈君講畢付衆討論嗣由黄任之君提出三問題一男女間二未婚夫婦間三夫婦間宜定何方針以爲交際之道請衆研究俟得具體辦法宣布提倡並謂世界進化史卽記萬事萬物由不平而歸於平之歷史也我等今日討論所以謀男女間之平也而究以如何爲平之終極則又不可知矣旋由胡彬夏女士提議省敎育會附設之幼稚敎育研究會請求本會襄贊事討論結果幼稚會每月開開一次本會加入研究蓋以本會爲幼稚敎育之實施機關也婚制問題下期繼續討論攻會時已萬家燈火矣 
[靑年會注音字母講演紀]  
　　范雲六講演﹁中國文字歷代之變遷﹂ 
靑年會創設夏令注音字母師範學校巳見本報昨晚該校請商務印書館編輯范雲六君演講題爲﹁中國文字歷代之變遷﹂聽者甚衆兹將其演詞錄左 
　　中國的文字有三種要素其一是形體其二是音韵其三是意義太古没有文字時候用結繩來記事伏羲造八卦是造字的起原倉頡作烏迹書依類象形叫做文形聲相益呌做字合了指事會意·轉注·假借·呌做六書原來六書把象形做根本的形不可象寄之於事事不可指寄之於意意不可會寄之於聲聲没有不諧的但是還覺得不夠所以再用假借·轉注的法子於是乎千變萬化應用無窮了以上是總說文字的來歷以下依三種要素分說他的變遷·一第一項﹂歷代形體學簡述（一）﹁上古﹂八卦（伏羲）烏迹書（二）﹁夏﹂鐘鼎篆文（禹）（三）﹁周﹂烏書（武王）大篆（太史籕）（倉頡）（四）﹁秦﹂小篆（李斯）隸書（程邈）（五）﹁漢﹂急就章（史游）八分（毛弘）說文解字（許愼）石經（蔡邕）行書（劉德升）草書（張芝）楷書（王次仲）（六）﹁今世﹂提倡簡體字將來或另造一種雜體字﹁第二項﹂歷代聲韵學簡述（一）﹁聲﹂齊周　作四聲切韵是研究聲的始祖後來唐末沙僧剏三十六母千餘年來没有改變但現在的注音字母又併做二十五聲母（二）﹁韵﹂唐孫愐作廣韵分爲二百六韵研究韵學纔有了依據宋劉淵併爲一百七韵明淸之間有併成七十六韵的也有併爲十部的更有併爲十三部或十七部的很不統一現在注音字母又併做十五韵母﹁第三項﹂歷代訓詁學簡述（一）﹁周﹂周公著爾雅（二）﹁漢﹂揚雄著方言許愼著說文解字（三）﹁宋﹂陸佃著椑雅（四）﹁明﹂陳與郊著方言類聚（五）﹁清﹂王引之著經傳釋詞（六）﹁今世﹂主張言又合一不用解釋聲韵學和訓詁學的書籍可以做研究資料的很多很多現在不過舉出最著名的一二種做一個入門的方法就是了 
[四誌木箱内查獲大宗烟土]  
　　滬寗路車務處日前查獲木箱内大宗烟土一案已三誌本報兹得滬甯路局來函摘述辦理此案情形爲錄如下敝局據代理洋總管函稱七月二十九日有貨物兩箱係由通逹轉運公司代客由滬運往鎭江貨上書明化妝品字樣當該貨運至上海北站貨棧待運時該貨棧更夫楊華淸見物可疑禀請站長查檢果查獲箱内藏有烟土重約二百十四斤兹將該項烟土送呈即請察收核辦等情附烟土並通逹公司關於此事來函一件到局當以私運烟土干犯禁令經將該烟土大小共十五箱由局一律加蓋火漆印記遴派本路警務副巡惲福斌親目解送上海地方檢察廳察收呈請迅傳該公司經理到廳研鞫務將眞情並勒交運貨原主依律處斷以示懲儆此敝局辦理是案之大略情形也 
[續誌運鷄蛋夾運烟土之破獲]  
　　滬寗鐵路麥根路站於南京運來之鷄蛋簍内查獲大土業由該站陳站長禀明車務總管袁紹昌將土扣留候辦等情已誌本報兹悉此項鷄蛋係合記轉運公司所運共計四簍當日卸落貨棧卽被挖竊故發覺時點見只有大土二十枚昨日經陳站長將該土解送軍綠總管轉呈局長核奪除着路警查緝被竊之土外一面嚴飭該公司交出主運之人以憑重懲惟據轉運同業方面消息合記公司尚未入會路局亦未註册平時專運鮮蟹鹹魚及零星小貨並未承運大宗貨物云 
[輪船搭客行李中搜獲烟土]  
　　太古洋行四川輪船昨由厦門等處開駛來滬泊於浦東爛泥渡碼頭有搭客潘慶林等正欲各携行李上岸爲水巡隊巡警到來搜查即在潘處抄出烟土四十四兩烟灰一罐計重三十一兩又黄介眉私帶烟土四十四兩又龔本亮私帶烟土十六兩當即押送到隊轉送地方檢察廳究辦 
[刃傷女子續誌]  
　　昨報紀滬城榻水橋北首張大明明瓦店主胞妹刃傷多處一則兹悉該店實爲張成大牌號該女年二十一歲父母均故此次因被伊兄張阿大一再羞辱一時氣忿將廚房中所用菜刀自刎連勒數刀傷及食管血管流血甚多當時由一區三分所將傷人車送滬城紅十字分會求治會中因傷勢過重拒却不受嗣由家屬另行舁往北巿醫院求治據醫生云雖受傷過重尚無性命之憂須在醫院三日後方可保其無礙云 
[三誌虹橋東首之仇殺案]  
　　賣牛肉之李尚金（卽李長卿）被高阿二等用斧砍斃報請地檢廳派員騐明並由警廳將該兇犯高阿二並帮兇之錢鴻康等解送檢廳經郭檢察官訊供判押候示而屍母李王氏將長卿屍棺抛在太平街一層樓門前肇事地點不允搬遷等情迭紀前報昨日該屍棺仍在原處且因棺料單薄值天氣炎熱穢氣薰蒸行人道經彼處者咸掩鼻而過所以昨日自晨至暮太平街附近各商家營業竟日無人顧問昨日午後該處各商家以穢氣四播殊與公衆衛生有礙當由一層樓謝益壽成裕公茂餘德堂等十餘家商號聯名投淞滬警察廳具禀請求將棺押逐以重衛生徐廳長據禀後立飭一區二分所王淸河警佐前往押逐王警佐轉派巡長趙汝蘭督率各警前往將該屍棺押遷詎屍母李王氏同死者之姪等將屍棺抱住號淘大哭聲稱如有人將此棺移動氏惟有拚此老命等語於是該巡長不敢擅動據情赴警廳報告直至下午六時許始由徐廳長令飭押逐該屍屬將屍棺扛去而上海地方廳郭檢察官昨午復升坐飭提在押之高阿二及錢鴻康到案研訊良久高直認行兇不諱惟稱因先被李長卿毆辱之故錢供認在場照料由高糾合前去問官判將高阿二等一併釘鐐還押候示午後高妻某氏手持本日日報一張至看守所送給伊夫閱看當由汪所長諭飭禁止接見並諭以傳遞日報爲本押所規定禁止之例將該氏逐出不准入内 
[四誌黄浦江濱之命案]  
　　崇明人樊阿根（卽三狗）前在大逹碼頭大寗輪船上爲庖丁日前被該輪船主史阿五（即史和生）指其在外造謠謂該輪在某處失事溺斃多命遂與大副陳才富·二副忻財貴商通將樊誘至該輪詰問將共兩手紥縛用柴　毆擊復抛棄浦濱以致溺斃後經水巡隊查知飭十六舗地甲報由地方檢察廳委派熊檢察官到場相騐並將兇證帶廳收押次日屍父母在籍聞耗到滬將屍收殮等情已三紀前報兹聞樊之屍棺延不釘蓋厝放大逹碼頭旁已有五六天以致穢氣四佈刻經崇明同鄉會及甯波諸同鄉等互相商勸以屍親貧苦當允酌助津貼洋四百元先付二百元俟法庭判决後若被告刑期在三個月者當再找給洋二百元如係三個月以上至四個月者無找云云屍親始首肯將屍棺釘訖遷至荒僻處所暫厝 
[寳山西塘已修竣]  
　　寶山西塘前因颶風開裂曾由寶山縣歐知事會同塘工局員騐明呈准先行搶修等情巳誌本報兹悉此項塘工屬於顧隆鎭之第一段現已修理完竣其餘五段尚在趕緊修理昨歐知事將搶修情形及此次約需用欵呈報省長核示 
[學生會第一義務學校近聞]  
　　南巿上海學生聯合會所設之第一義務國民學校本届畢業諸生因該校經濟關係不能添辦高小科故該校商請學生會設法升學兹悉已由代理評議長蔣保釐向民立中學蘇校長相商免費升學聞蘇君因贊助平民敎育起見已允擇畢業生中最優者一名完全免費其餘則亦允減收半費其費由義務學校設法代付業己通知各生家屬以竟貧民向學之志願云 
[競存國技研究會成立會預紀]  
　　徐翰臣等發起之競存國核研究會訂於夏正六月二十晚六時假南京路馬玉山公司開成立大會業已具函邀請軍政警　商學各界蒞會觀禮矣 
[海寗路聯合會將開紀念會]  
　　海寗路商界聯合會成立以來已屆一週兹於八月二日晚間開籌備週年紀念會擇定八月十一日開週年紀念大會其籌備手續公推陸榮泉·洪嘆世·張茂生·余仰聖·王世衡·宓潤富·爲籌備員於是日請本路各商號懸掛國旗一天以表紀念並函請各界蒞會指示一切 
[英美烟公司之好善]  
　　近來滬上米價昂貴中人以下皆受影響貧民小工大都日無一飽故上海學生聯合會趁此暑假期内假夏令配克戲園開游藝大會四天所得劵資除開銷外悉充平糶之用滬上商業聯合會各團體等均爲代銷入塲劵英美烟公司亦特購劵一百元以示提倡並於七月二十九號即演劇第四日又認捐一千五百元以表同情於學生會又聞寗波海門日前颶風爲災繼之以水全巿莫不殃及喪失生命財産不計其數滬上英美烟公司聞悉災情後當即捐洋五百元以救災黎云 
[中美鐘表眼鏡公司開幕]  
　　公共租界大馬路虹廟對過新創一中美鐘表眼鏡公司所進之貨均爲美國所出之上等物品該公司裝璜亦頗美麗業於昨日（舊曆六月十九日）正式開幕取價從廉且有貴重贈品與顧客云 
[上海分監更改名稱之函知]  
　　上海縣公署昨接江蘇第二分監函云本年七月三十一日奉第二監獄轉奉江蘇高等檢察廳訓令内開案照本廳呈請改正上海分監名稱請核示一案本年七月十日奉司法部指令上海分監應如所擬改稱江蘇第二監獄分監等因合行令仰該監遵照并轉行分監知照此令等因奉此合行令仰議分監遵照此令等因奉此敝監遵於八月一日改稱江蘇第二分監在未奉頒發新印以前仍沿用舊時鈐記除分别呈報外相應函請貴署查照爲荷 
[南火車站裁撤臨時巡警]  
　　南火車站前於浙省絲繭運滬之時因恐存儲捕房内之繭包及沿路各站或有失竊是以添招臨時巡警二十名以兩月爲期分派各站保護兹因繭巿已竣貨亦無多且所招巡警限期已屆應即撤銷昨經路局飭照章裁撤矣 
[包探拔升探目]  
　　特别機關包探張炳成因辦公勤奮經該管西探長稟奉麥總巡諭着升爲探目調赴滙山捕房辦公昨已到差辦公矣 
[施材會殮埋投河自盡之女屍]  
　　虹口梧州路上海聯益施材會昨據虹口捕房知照斐倫路工部局騐屍所有一投河自盡之江北女人無屍屬收殮請即舁材往埋云云該會當即付物字材一具殮埋於引翔鄉會家内 
[結算電燈價之齟齬]  
　　華商電氣公司近已改用交流電線各户所裝之燈盞及電車上之電燈其光較前爲大現該公司令各用户之燈泡換裝交流電燈泡外其舊裝之燈表亦應改換業已分别查核抄錄每表用電若干爲明用電數目旋查得大碼頭同裕協盛乾兩户所裝之燈表早經損壞核其用電比較上月之電數大相懸殊當向追算電價致起齟齬該公司遂停止發電將燈線剪去兩户不服函請商會公斷聞已由會排解妥洽擬自下月起將修正之電表上核算後再行付價故已照常通電矣 
[汽車撞翻水龍頭]  
　　陳金生於昨早七時許在滬西愚園路開駛一千七百五十號空汽車撞翻路旁之自來水龍頭經六十三號西捕查見拘入捕房旋解公共公廨稟明被告係愚園路五號門牌某姓家所僱看管汽車間之用人並無開車照會擅開汽車以致毁物應請訊辦並由自來水公司西人上堂聲稱撞翻龍頭需修理等費須銀二十兩請着賠償詰之陳俯首認錯中西官判着押西牢兩禮拜示儆 
[汽車撞傷小孩]  
　　昨日下午二時許有某西人駕駛七百二十號汽車駛經公共租界馬霍路口靜安寺路撞倒靑浦人十四歲男孩費同生胸受重傷耳鼻血出頓時不省人事由新閘捕房一千零五十四號華捕瞥見前來阻止汽車開行扶受傷人入汽車載送醫院醫治即抄錄汽車號碼及西人姓氏歸報捕頭候示 
　　又公共租界福建路昨晚十一時許有寗波人十二歲男孩王惠章在馬路上行走被一千四百零三號汽車撞傷首足等處倒仆於地由老閘捕房一千零二十一號華捕瞥見前押令汽車夫載受傷人投仁濟醫院醫治一而帶該汽車夫入捕房稟請捕頭訊究 
[跳電車跌傷]  
　　昨日下午有江北人劉小金子附搭某號電車駛經虹口西華德路不俟車停遽即跳下跌傷頭部等處經滙山捕房一千三百八十七號華捕查見另雇車送往同仁醫院醫治一面抄錄電車號碼呈報捕頭候核 
[女孩迷路待領]  
　　江北女孩桂寳年十二歲在某處成衣作内爲童養媳因被翁姑虐待私行逃出在南巿中途徘徊山崗警查帶入第一區警署詰其翁姑姓氏住址均稱不知趙署長飭留候屬人認領 
[挈帶少婦形似誘拐]  
　　安徽人陸德海與其妻沈氏及南京人劉克明前日挈帶十六歲少婦楊王氏在滬西靜安寺捕房轄境被包探曹阿三查見以其形跡可疑一併拘押昨解公共公廨禀明拿獲情形並稱查楊王氏亦係皖人似爲陸等誘拐來滬希圖販賣惟尚須偵查一切請爲展期云云中西官判男婦各人分别收押展期七天查明解訊 
[串賣妻子之押儆]  
　　七浦路三百三十七號門牌木匠店主浦東人王泉林家前日有一婦人在内吵閙經滙司捕房華探孔慶平及四十號西探目查見向詢緣山據該婦言母家姓潘嫁與鎭江人朱小喜爲妻近被夫與蟻媒張吳氏賣與王泉林爲妻因心不願故與爭吵該探等乃將朱小喜張吳氏及王泉林並該婦一併拘押昨解公共公廨禀明查見拿獲各人情形將朱立與王之賣據一紙呈察並由潘氏重訴被夫價賣不願吵閙各節質之朱供因妻不守婦道向勸不聽且出險惡手段幾至喪命又趁我出外將産業浪費故挈之來滬贈與王姓等語質之王泉林張吳氏供詞均推諉中西官核供判朱押西牢二月王及張吳氏分别各押一月朱潘氏交其母屬領去 
[跑街夥舞弊之押儆]  
　　南京路大有恒火腿店之闕如卿在公共公廨刑事科狀訴跑街夥張秋甫收用客賬洋三千元並盜竊火腿一百隻逃　等情業已出票飭探姚錫卿將張案着交一千五百元人洋並保候訊在案昨由關讞員會同美丁副領事升座提審先由原告投訴僱張爲跑街已有六年今年四月二十二號忽然逃匿查其賬目始知彼私用賬欵职許之巨當其逃後曾經登報等語次由見證戴金餘訴稱伊在原告店内爲棧房前年被告到棧房借去火腿一百隻至今未還云云質之張秋甫否認一切並延律師到堂與原告之律師辯終結中西官以證據確鑿判决張押西牢四個月示儆 
[公共公廨昨日審訊民事案紀]  
　　昨日上午公共公廨關讞員及美丁副領事在第一庭審理刑事案之餘又訊許慶章訴李遐昌違背合股運煤合同請追損失及墊欵之民事案一宗此案早經判决原告勝訴並限被告於一個月履行兹據原告律師到堂稱被告仍未料理判還之欵要求追交而被告之律師即持來銀一千兩交案餘求寛限結果繳案之欵先給原告領去餘限被告於一個月内還清 
　　又午後第一庭由俞襄讞會同美丁副領事訊理之華洋民事訟案併誌如次（一）美商科發藥房訴中國紅十字會不理藥料價洋四千二百六十九元五角案前因該會以此欵早經該藥房屬德商時代之買辦吳敬仰收去故原告又請求將吳加入本案被告地位已奉核准審時由捕從押所將吳提案備質先由原告經理司賬兩西人上堂訴明查出紅十字會宿欠之賬情形將薄呈察次由該藥房屬德商營業時之司賬德國人到堂證明紅十字會所欠大多數係各處分曾欠欵等語質之吳供原告所控該會之欵係伊收去且曾得該藥房前總經理德國人旭爾登之允許當該藥房由德商讓渡與美商時曾屢請美商將伊與德商往來之賬淸算本案控訴亦經列入賬單等語旋由原被律師辯論一過結果候會商堂諭改期宣佈（一）婦人許吳氏延朱斯芾律師訴曹瑞康不還借洋三百元案結果着被告交二百元舗保候訊（一）駿餘顔料號訴山東恒和泰申莊莊客趙子芳購買顔料五箱交由倪文卿代爲報關起運不理價銀六百兩及永和報關行訴趙子芳不理所欠水脚銀一千一百十八兩六錢三分兩案顔料巳經由兩原告中途追回並禀准執行假扣押兹係爲被告押欲請求交保而訊結果趙對於兩案共着交八百兩舗保候訊 
[張仲爕不遵堂諭]  
　　湖北人張仲爕前因在虹口束有恒路華租交界處荒地上支蓋草棚將猪皮熬膏臭氣騰於四週經附近居民禀　工部局衛生處派員往查屬實轉請公共公廨票傳張到案諭限張於一個月内設法減少此種氣味或遷移他處兹由滙山捕房三十一號三道　西捕查悉張並未恪遵前諭故又請廨飭傳張又抗不投質昨晨改出提票飭探張林泰往虹口菜巿街三百五十號門牌將張仲爕提案禀明前次係英領陪審請仍由原陪審領事訊理李　讞商之美約副領事命張交五十元人洋並　保候英領堂期解訊 
[債務人請宣告破産]  
　　某洋行買辦吳偉臣延普萊梅律師爲代表投法公堂控某廠主汪述卿不理往來貨欵甚巨請求訊迅被告汪述卿由巴和律師代辯稱被告無力歸還請求堂上飭派理賬員被告宣告破産惟敝律師又代表各錢莊其控被告對於於被告破産亦表同意應請堂上核斷原告律師聲稱被告律師旣代被告辯護又代各錢莊具控被告此種情形甚不合法中西讞員會判退去着被告將廠内之細賬開明呈案察閱後再行核奪 
[淞滬警察廳批示五則]  
　　李平書呈爲開辦臨時治疫所請備案給示布告由呈及章程均悉該院設立臨時治疫所誠屬救時急務自應准予備案給示保護布告仰即來廳具領可也 
　　陳瑞庭呈爲嫉妒行兇請求懲罰由呈悉查潘文奎等未據警區解案所請應無庸議 
　　姚秋泉呈爲藐視公斷抗不遵行由呈悉查施安康上該民誼屬親隣前以細故紛爭故即當庭爲之和解開放窗户置設水落應由該民自爲妥辦倘施安康無阻撓行爲自不得目之爲藐視公斷仰速遵照前諭辦理無庸多瀆 
　　李詩伯續請提究查亮卿等三名口由續呈已悉查爾與查氏如果確爲查亮卿藏匿再嫁於人則案已涉於刑事範圍應得訴由司法衙門訊辦事不屬於警察管轄未便准予受理所請仍無庸議 
　　朱馥棠呈爲串竊古物請究由呈及失單均閱悉查嫌疑人楊阿二主阿林二名前據警署單解到廳業已發科從嚴研訊究竟是否有串竊情事正在偵查之中仰候查訊核辦 
來函 
[與上海各路商界總聯合會質疑書]  
　　讀本月二日貴總聯合會以各路商界之名致書於吳子玉將軍大意謂寗可聽其不能開會不可不許其開會根據法學家迷信法律萬能之說謂﹃惡法亦法﹄即貴會所謂惡法勝於無法者也然我武昌·浙江·天潼·福德·愛而近·克能海·界·吳淞·百老滙·滬北五區·諸路商界實不能無疑焉·夫立法之重要須有實行之可能性若事實上决不能行且行之已百弊叢生人民遭其惡法蹂躪父老兄弟痛苦已九年矣尚不思乘機破棄此惡法而故袒護之耶况立法時當出於人民自由意志試問臨時約法是否由全體國民選舉代表以立法抑由黨派關係或威脅·或利誘·甚或眩於目前之現象耶由前之說旣非全體國民所公認由後之說祇出於一時之感情此等立法民族焉有率循之義務若謂國民能力薄弱不能判别是非恐有治絲而棼之慮試問當日議員立法之程度與今日國民欲立法之程度果有何等區别竊以爲未可過於菲薄也貴會明知吳將軍雖除惡務盡仍主張國民大會散與爲難不知取消惡法國會另由國民普選制憲自非重建新邦可比立法自立法内政外交自内政外交安然繼續豈因改選便失效力貴會奚必臆造革命字爲口實按革命與改良顯有區别貴會何以形諸楮墨乎本路等所希望吳將軍者但欲圖人民永久安計孰若聽人民發表自由意志耶至於北方新國會並無退志而南省舊國會又遷地開會同室相爭後患未已本路等愚昧之見尚乞國人一公决之上海武昌路浙江路天潼路福德路愛而近路克能海路界路吳淞路滬北五區百老滙路商界聯合會啓 
雜評二 
[歡迎會（訥）]  
　　所謂國民外交者非僅盡酬酢交際之情誼而已將以謀兩國間相互之利益而圖國家事業之發展也前法總理班樂衛氏以溝通中法文化爲己任并力助里昻中國大學之成故其抵京出京中各團體竭誠歡迎之感情之洽爲京中國民外交向來所未有此爲甚可喜之一事也今之美議員團之來華必亦有以發展我中美兩國間事業者則滬上各團體之竭誠歡迎不亦宜乎 
　　抑我聞班樂衛氏不日亦將抵滬想我滬人士對此熱心溝通中法文化之人物亦必有以歡迎之矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[近感錄] [  朱鴛]  
　　余自夏初養病還松江故居筆墨遂踈然身固文字勞工之一未嘗不輾思惟欲以求一當也若余數月來所爲記文因欲以起迄之意歸納於尺幅之中故覺局促而運用舊文字取其色采愚意爲文言較白話能簡括耳而辱愛余者方以余不用白話爲咎愚意則爲主義第一工具尤在其次區區之忱猶以爲每篇之間必挾一意思於言外所望善讀君子不問而得之若謂爲以滿留仙王仲　之故技躭人不特重負作者亦且示諸君自封之見矣夫今國勢如斯民生如斯吾人日爲呌旦之鷄或冀萬一之警醒尚忍以家庭瑣屑男女間情悅羣目耶又不然譎諫之義旣古今共取而現代眼光應注公衆社會不能舍社會而别自矜奇而中國積弱其重重之原因正叢痼疾於瑣屑之中不能專咎軍閥官僚之政治也使吾日爲傳道士之面目作衝衝正義於報章之欄不特見聞所及未必風從抑且厭而避之矣故婉導曲喻使發猛省善莫含有意思之小文若也載筆同人想都識斯旨矣再察中國最缺乏之文字爲何則一切政治學術戲曲小說之書盛者自盛缺者方起而爲之然皆施於一部分人無法使人入熟識吾獨歎對準社會適應人生用正確之眼光下批評之工夫而使人人能懂人人見而自恧之書爲者絶尠此種誠中國最缺乏之文字也而世士不此之務但蚩學爲形式之高玄抑何淺哉以余所見近日本報常識内之常評實當其選但恨其少王一之君著旅美觀察談最合此種筆法惜其踵作之上海觀察談僅片段耳余去年嘗作上海閒談略同張舍我之滬濱隨感錄終恨無統系耳瘦鵑兄曾督余作之余擬作上海冥行記繼思限於上海一隅未免太狹故以社會冥行記爲當也待精神稍復卽當爲之近以感觸紛來思拉雜逹余微意而着筆先及此節人若以吾言爲是有先吾作此種最缺乏之文字者則余所尤喜 
筆剳 
[怨葉愁花錄（三）] [  李涵秋]  
　　吾妻凝思意似不解及吾舉其聲容形態口摹而手擬之余妻乃恍然悟謂彼人乃爲乳媪之女小字曰秋紅以省其母故居吾家逾月後亦寗家矣余聞斯言惘惘若有所失亦不更諱在吾妻前亟道欽慕之誠余妻愀然曰彼已受聘一農家子耳君暱之奚益余曰以子故能召之來俾吾少親其香澤譬諸過屠門大嚼雖不得肉聊且快意耳余妻勉從吾意自是以後秋紅遂入吾闥初見輒羞澀嫻習旣久亦不復避焚香瀹茗飼雀澆花僥倖乃昨此膩伴余偶興至於簾間吟咏彼傾耳若能領悟余笑曰卿解詩耶紅掩口而笑良久囁嚅對曰字且不識何有於詩余曰以卿麗質何施不可吾當折紙作範使卿摹仿紅聞言大樂按日就朱絲欄作蠅楷初猶蚓曲不中繩墨浹旬乃娟秀有筆致一夕余妻史衣適不在側余突謂之曰樓頭一見魂夢縈懷曩時金盆河以欲傾又止紅輾然曰彼時見君著春紗衫丰致修整苟傾吾盆垢矣余笑曰甚感卿然當時不疑是卿乃誤爲吾妻使卿果爲吾妻者則今日之聚寗復容卿潔然不滓紅聆吾言暈被雙頰低呵吾曰郎君端重是語豈可使他人聞見言畢遂翩然逝自是遂不復見暱苟不與吾妻偕者輒無從窺其娉婷身影余積思成痗日益憔悴余妻知吾意有所注笑曰曩者大人以妾侍巾櫛知陋質不足儷君子大人曾有言謂君子將來苟納小星請以吾奩資佐買嬌之費秋紅之身雖有所屬然果啗以重金彼田舍郎亦豈不願君若首肯者妾當歸與吾家乳媪謀之余聞而大樂笑曰君言果不妄耶事萬一如願香花供養有日耳余妻急欲自實其言歸寗時遂竭撮合之力逾月而議始定歸遂爲吾涓吉商之秋紅秋紅　然言曰舍鶵鶩而儕鸞鳳甯非至幸惟儂今年才十五齡耳含苞之花怯擎風雨况郎君新婚未久燕婉之愛亦不當使他人有所侵蝕請與郎君約待我長成後衾裯之抱良不爲晚否則不敢從命 
 
[福兮禍所伏] [  相生]  
劇談 
[歌壇賸語] [  民哀]  
　　直皖决裂京津女伶驟起恐怖於是相率適人而敎育與婚姻問題亦因之發生昔人有言離象文明而備乎中女子之有文章蓋自天予之非人力所能遏也近自歐化東漸女學大興女子之學識亦漸有進步矣惟爲坤伶者受敎育者甚少往往年過及筭之無莫辨更有無謂之淸議束縛若輩當此烽火篝鳴之際愈難得如意郎君是煢煢者將學優婆夷結庵避春耶抑如狀无夫人之侍筆札以終其身耶或如借吳門江寗之風送諸讀書宰官之前默相其撮合耶此中隠痛昭然若揭矣 
新聞拾遺 
[安南人發酒瘋] [  隠厂]  
　　駐泊南京下關某兵艦水手安南人某甲昨日酒醉在大馬路某祇舗以洋一元兌換銅元一百四十枚向路中亂擲一般貧民及小孩爭先搶拾哭者笑者不一而足嗣又購香煙十小包逢人便給一枝後有天樂旅館某雉妓貪圖便宜向甲索烟甲乘勢抱之妓大呼救命用力掙脫連呼嚇煞不已見者莫不鼓掌 
[濟顛僧尋開心] [  長壺人]  
　　上海有馮某者善扶乩本年陽曆五月間崑山有巿董李某赴滬請馮扶乩詢一身休咎降壇者爲濟顛僧大書﹁你增罷米田共來了﹂八字再詢之寂然不勲未幾李被縣署撤退繼之者爲洪某前日洪又被擠去職潘某繼之於是悟米田共三字蓋將潘與洪之右旁合成乩上所書不啻明白說出然則濟顛僧亦可謂善尋開心矣 
[剪髮亦結團體] [  陶齋]  
　　本埠南巿小東門一帶近有女子薙髮團之組織每團共二十人入團者須將髮髻薙去並照男子梳學士式凡年在二十左右而具有姿色者爲合格聞己集得團員十餘人游行街巿恬不爲怪惟最堪發噱者莫若頭如學士而脚仍三寸四馬路一帶時有若輩蹤跡云 
[露宿也起風潮] [  露]  
近日本埠城内輒有多數下等社會中人於路上露宿老北門内穿心街附近某紙紥店店夥某甲於昨晚露宿於其店之門首约二三小時時有該店乙夥亦欲露宿門外見已被甲佔去於是向之要求甲非特不允反以惡聲相向乙大怒遂相扭毆後爲該店主所悉出爲調停云 
小說 
[社會小說衆醉獨醒（一一六）] [  瞻廬]  
　　第二十回誇妙解發明寳訓設神位崇拜先師 
　　張逹夫素來熱心社會事業十餘年來對於實業與敎育提倡不遺餘力他挈眷住在蘇州本爲女兒錦心讀書便利起見現在錦心旣經畢業且在新村學校裏服務自已住在蘇州正想辦些公益事務發展生平的懷抱可巧有一位同學從湖北武昌打電前來請他去辦平民工廠逹夫得了電報正遂了自已的志願只爲平民工廠與那實業敎育兩方面都有絶大關係生平懷抱又可借此發展一番好在他的兒子張雲士也在武昌經商父子倆同在一處辦事很不寂寞有此兩層原因所以立卽回電把這事應允了他同娘子陸氏商議說自己動身以後家眷或住蘇州或回無錫聽憑娘子自决娘子說住在蘇州雖有哥哥陸子才照拂然而女兒錦心不在左右心裏未免掛念况且無錫本籍有住宅有田園丈夫同兒子都出了門一切内場外塲的事都要自已照管自然遷回無錫較爲穏便且與錦心亦得時時見面免郤許多掛念逹夫聽說深爲贊成這天逹夫去訪子才就是報告這事且說擬在一個月内束裝上道目前先把家眷遷往無錫布置已畢然後尅期赴鄂子才與逹夫本來志同道合聽說分袂在即未免依依不舍逹夫又說動身以後止有妻女在家一切事情全仗内兄照拂好在蘇州與無錫交通極便須得内兄時時光顧不吝指導慧姑甥女暑假畢業後倘能同小女在一校辦事彼此都有照應小姊妹倆素來莫逆慧姑甥女又才德兼全小女得他相助庶幾新村學校可以大放光明 
[自由談之自由談] [  鵑]  
　　獵人久深山見一虎垂斃殪之歸以驕人段旣倒矣各省之檄文如雨尚曰討段是何異獵人之打死老虎耶 
　　案頭置糖處羣蠅集而爭嘬拂之不去安福敗後將組新閣耽耽逐逐者大有人在此正類羣蠅之嘬糖矣 
 
 

Page 15

 
 
   
 
 

Page 16

 
 
常識 
常評 
[國民此時當何以負責] [  箴]  
　　新國會非法也此中分子凡安福議員在國民公意且以爲應全數褫奪公權則一聞新國會不待解散而我國民早視爲不足齒數矣 
　　舊國會期滿而未改選也在粤之議員護法其名而戀棧其實也未分裂以前制憲其名而一事無成其實也旣分裂以後各護其法而爲安福所收買者且不知人間有羞恥事也則一聞舊國會議員而我國民又無不嗤之以鼻矣 
　　然則我國民早無代表矣除自决以外尚有其他負責之方法乎自决之法何法我國民所應鄭重研究者也 
　　今所宜討論者則國會依法改選與國民大會之兩問題耳吾以爲母寗將此次之戰禍作精神之革命觀而採國民大會之一法 
　　但國民大會之手續亦正多可以研究之點願國民日夕存之於心而求得一較爲簡易可行之方法則全國之幸也 
　　吾以爲國民對於國家負責當以此事爲第一研究之問題 
商業叢話 
[店主對待助手之研究] [  張銘鼎]  
　　與商店營上最有直接關係之人店主而外當推助手故商店之助手不良營業上往往受其重大之影響如偷竊捲逃等事猶其小焉者也然此半由店主對待助手失當所致非盡助手之過故店主對待助手亦今日所當研究者也今以余之所見分爲二項 
　　（一）店主對待學生店主對待學生多用高壓手段（學生小有不當輒聲色俱厲）而又不能盡一切指導之責聰敏之子尚能觸類旁通易於學習而愚拙者往往吃力不能討好故有學習一二年之久尚有一藝莫名者此誠店主之咎也店主對待學生當抱守人道主義敎之以商業應有之道德導之以商業應有之智識必使之將來能爲商業中一有用之人而後日須知商業中多一有用之人即不啻社會多一有用之分子國家多一有用之國民也 
　　（二）店主待伙伴店主對待伙伴無十分信任心動輒猜疑事事皆監督之又不恤其力常使其勞働過於休息此均足以啓其怨釁心故相處之道首宜誠懇（誠則無虞詐心懇則有親切意）勞逸平均寛嚴相濟（過逸能長其懶惰心過寛能長其蒙蔽心亦不可不知）斯可矣俸金與其才力固應成正比例然貧乏者當稍顧及其家用能使彼一年所得之俸金可以瞻養一家爲最佳年少者尤須力戒其浮華此二者皆防其心有旁念而不克用其全副精神於營業之上也（余每見偷竊捲逃等事强半爲家室或浮華之累所致故尤不可不防） 
　　予家業商故於商家助手一途尚能言其一二也乙種酬衛生 
[一個受時疫的女人] [  王間羅]  
　　今天早晨六點鐘候有一輛時疫醫院汽車到西門某里口怱怱忙忙將一個女人抬上汽車飛向北去不一刻工夫又送回來說醫生看過說已經没用了記者在旁看見不覺也代他悲傷起來後來一調查纔曉得有以下這幾條因原所以生利害不得了的時疫 
　　（一）平常歡喜吃水菓和生冷東西 
　　（二）昨日下午一時起四時止在家叉麻雀當時雖是興高采烈忘却暑熱然已經面紅衣濕了 
　　（三）牌停後立刻大吃西瓜和黄金瓜 
　　（四）五時起就覺得頭痛肚痛也不吃藥也不請醫生 
　　（五）至晚上八九點鐘時候苦痛利害些了只呌娘姨括括痧氣仍不請醫 
　　（六）到十二點鐘時候得不了又瀉又吐了只呌一個理髮的人來用針挑痧也不上時疫醫院 
　　（七）隔了一夜到今天天亮才上醫院以上幾條因原中國人大半不注意的所以我寫出來請大家看看拿這女人當個榜樣各人自已警戒警戒（乙種酬） 
道德實紀 
[賣瓜童子之誠實] [  雲]  
　　時及盛暑扇不停揮公餘旣暇倚門小立正苦無物以消我煩渴忽聞賣瓜聲起離目光二丈許見一童子肩瓜來旣及門呼之歇餘瓜僅三枚皆小甚余問童子曰瓜何其小也童子曰予瓜巳售將盡矣君如欲較大於彼者明日當奉以報命也余回顧見另一竹籮底有大瓜一上蔽竹簾余乃厲聲曰童子何欺人之甚也此非大瓜乎何不售將留以自享乎童子曰予貧家兒日博數百錢舉此米珠薪桂之秋餬口尚難又何福能自享此哉蓋此瓜已敗食之有礙衛生乃予受行中人之欺者予旣受人之欺復何敢以欺人哉故藏之不敢售即當棄之言甫畢舉瓜棄於淸道局所設之穢物桶中余欽之甚曰童子安能虧此一瓜之本也即取小銀元二角與之童不受余乃盡購所有以酬之而煩渴亦頓解矣（乙種酬） 
[西方格言（一八）] [  謝介子選譯]  
　　有法無力罔克效有力無法斯爲暴﹁拔思克兒﹂（ＰＡＳＣＡＬ）人視己之輕重視其自視之何如﹁英吉利諺﹂ 
　　父愛其子女之情水不能溺火不能滅﹁俄羅斯諺﹂ 
　　母心常在其子女之身﹁德意志諺﹂ 
　　揄揚萬人之人必非善類﹁英吉利諺﹂ 
　　赴好友之家恒不覺其途之遠﹁丹麥諺﹂ 
　　戰場爲英雄成名之地﹁復克﹂（ＦＵＲＫ） 
　　戲言不能勝敵但易失友﹁英吉利諺﹂ 
　　愚者閒坐無聊則談天氣﹁德意志諺﹂ 
　　大産業不能於小時間内得之﹁法蘭西諺﹂ 
家庭常識 
[火災應付法] [  閑雲]  
　　火可以傳熱熟物爲利至大第用之不愼則災害隨至而吾人遇火燃時輒驚慌失措蓋不知應付之法也偶見西書中有應付火災之法因亟將確實可用之數則譯出以饗國人（甲）救火法 
　　一遇小兒衣履辫髮著火時切不可讓小兒東西亂竄逃出室中蓋一遇空氣火將益識宜先緊閉窗户急尋被褥氈毯等物將小兒衣履著火處裹緊使不遇空氣則火可即息倘一時不能尋得被褥等物可使小兒臥地上輾轉反側則火亦可因壓即熄 
　　二遇火油燈擊翻時最好先將雙手用布包好取燈擲出窗外然後急以麫粉香火泥土等物掩之則火可立滅第切不可潑水致致使火燄愈熾而釀巨災 
　　三灶間烟囱有時著火大都因積灰過多之故宜先將灶内之火用水灌滅然後用木板或濕布將灶門杜塞不使通風火可卽滅倘火勢已成則非急通知救火人設法灌救不可（乙）避火法 
　　一西人居高樓上者常懸粗繩一圈於窗口若遇火災卽可緣繩而下無傷身體是良法敢苟無此種預備亦不須慌恐可用被單臥褥聯結成繩缚於重大物上可緣之以下若先以另一被褥擲下則繩雖中斷亦可免跌折之虞 
[鬼職業] [  應鵬]  
　　二倘夜中聞烟氣臭驚醒宜速尋著火之處設法撲滅若醒時喉已爲烟氣所塞則須先稍定神志忖度起火之處然後出室假使火勢甚熾宜先喚醒同居諸人急上履並試尋一濕手巾或手帕將頭口缚緊倘室中烟氣佈滿可伏地下匍匐以行以避烟氣樓上有火則往樓下樓下有火則往樓上總之宜往無火之處再圖出險爲佳切不可貪戀物件冒險入火往取 
　　三在學校或公共塲所中遇火時危險不在火燄而在人之擁擠故學校須依平日火操方法整隊行出則出險至易且速如在游戲場中遇火時須速尋旁門後門或窗户以出險倘被困人羣中則須將兩臂曲至胸前將頭昻起以免擠傷而便呼吸然後再圖出險（乙種酬） 
識字捷法 
[應用字] [  濟滄]  
　　上高也對下之稱又有作升字進字解者讀法稍異 
（附記）上本作丄或作二一所以代表一物丨或一所以代表其上之物猶言某物在某物之上也 
　　下底也對上之稱又有作降字解者（附記）下本作丅或作二丨與一乃指在一下之物上下二字不合字理惜丄丅二字今已不通行也 
　　（說明）通常應用之字知之者多一概不加音切以省繁雜即如上字照平上去入四聲講一是去聲一是上聲知之者亦多說亦從略後倣此 
　　五中數也古作Ｘ二指上下二者交午其間 
　　（附記）通作午伍 
　　十數之具也一就横說丨就竪說四方中央無不備矣（附記）通作什或借用拾字 
少年常識 
[中華童子軍之經歷與前途之希望（續）] [  行知]  
　　（一）歐美童子軍之發源西歷一千八百八十九年約距今三十年前英國征南斐之役軍中常僱用土人之童子司傳信等事一日某城被圍幾失守救兵不至守將乃以竹筒盛書信遣土童子投送海口之兵艦童子趨捷徑將筒投海中并以手勢示意艦中人急檢竹筒破之得告急書立發援兵卒解其圍童子之活潑可用遂爲英將佐所注意於是英國俾登堡上將即發起童子軍訂立章程試行組織一千九百零七年道塞夫組成第一團童子軍其後法國繼起傚之美國又繼法國之後大行推廣各國政府亦均悉力倣辦并用國帑大加補助俾無事時爲人格敎育之補助而有事時卽爲軍事偵探之補助此歐美童子軍發源之歷史也 
小說 
[模範商人（五十）]  
　　第十九章揭破黑幕 
　　嘉德驀地在這當兒出現眞好像一個炸彈抛到室中炸裂開來羅品生大衛和賴西三個人的臉上立時現出好幾種的神情又詫異又害怕又是失望他們都向嘉德呆瞧着好似見一鬼的一般這時嘉德立在那裏衣服破碎被水浸透了又滿着汚泥瞧他的面龐白白的没有血色但他兩個眸子裏還放着兩道明光顯得他的精神並没有衰疲下來瞧他挺身立着對着那三個奸人一些没有退縮的樣子他們三人却已縮在一邊恨不得地上開一個沿鑽了下去嘉德又大聲說道我在這裏我回來了你們三個人因爲要保持你們的黑幕犯那欺騙的罪惡所以想把我殺死了便没有人再妨磚你們但你旣殺不死我我可就要搗破你們的黑幕了賴西這時眞個要尋一個地縫鑽去任是要他出多少錢他也願意霎時間神經都亂了又像中了寒似的從頭到脚忒楞楞地顫動起來羅品生眼仰着天嘴兒張得血盆般大直僵僵的坐在椅中像要變做一尊石像他胸中的一顆心簡直也成了石塊眼見得自已的陰謀已完全失敗費了好多心力仍没有弄到一個錢如今倘被嘉德一起揭破名譽體面就一齊掃地了落在警察長山爾格手中便加上一個欺詐取財的　罪名十年長監可逃不了的想到這裏滿頭面汗下如雨大衛咬着那黄黄的牙齒低聲咒詛着一隻手已着到腰間的手槍上暗想他要是拔將出來開放一下子把嘉德結果了可就不能開口但在這紅馬大旅館中槍聲一響全旅館的人都須趕來逃也逃不開去没的爲了幾個錢犯這殺人之罪把自已性命也送在上邊呢他雖是一個大無賴暗殺還敢嘗試但要他彰明較著的殺死人却没有這一副膽力當下便縮住了手不再摸那手槍了那時沙伊士吐了一大口氣等着嘉德說話知道他的話一定和自已很有關係的 
 
