# 1883 - 165 - 4903640

 

Page 1

 
 
[新書出售] [  申報館主啓]  
　　靈檀碎金一書爲湖州郎小蘇孝亷手緝典必探源事皆分類至於天文人事時令器物山川名勝草木禽魚靡不畢贑稿蔽於家向未刊行今覓得之　印成書共分六十八卷訂爲十本泃藝國之秘金詞壇之鴻寶也現定於本月廿七日出書每部價洋五⾓凡欲先覩爲快者請至申報舘問壁申昌書維室購買可也外埠仍由賣報人經理此布 
[佩文韻府出售] [  點石齋主人啓]  
　　本齋所印之佩文韻府去年躉售與某客不料尚剩數百部竟延遲不出故將伊定銀罰去此書歸本齋自售結帳其價仍照原定每部十六元連木箱一隻顯微鏡一面購者祈仍向申報舘間壁申昌書畫室曁各外埠之賣申報人價買可也 
[四書咏根錄出售] [  點石齋主人啓]  
　　石印縮本書籍創自本齋近復精益求精每一書出購者爭先恐後四書味根錄一書向無善本本齋特倩名手抄寫校讎遵照相石印法原書十六册　成兩本易繁就簡旣便舟車而字劃淸楚又復逐句加　雖龍鍾短視一目瞭如較諸行稠字密注目熟視而難分行句者有霄壤之別現巳印訂成書總售於華商荷記准於四月十三日出書每部實價洋一元五⾓仍由上海申報舘間壁申昌書畫室發售外埠在發賣申報處並申地各書坊後馬路乾監衖蔣同泰綢莊分銷 
[書黑旂劉義檄文後]  
　　咸同之間官軍蕩平赭宼而其遺擘寬入越南事定之後邊省督撫不遑窮追石該逆黨得以遯跡荒徼與越民各畫疆而居兩不相擾非僅越南之大度也實則該黨中有深謀遠應之士故雖力窮勢蹙而猶得以自存甚非尋常賊盜之可比也越南地當中國雲南一省有奇以雲南制度言之邊鄙省分不及中原繁庶與東南數省生聚之盛疆城雖寬而置官設治零落散漫任往交界之處相隔千里而其間山重水複類多未闢之地不若江浙之州縣錯壤平地皆田村墟相望水陸通道也越南西北實與滇鄰地勢民俗大致相近故匪黨出關而越之人可以閱田讓之因是黃黑二黨仿屯田之法轉得安居樂業也顧越南所以甘受納叛之名者亦有深意焉同治年間粵匪蕩平中朝若以收捕餘黨爲事勢必整兵出關借越地以爲戰塲越民自當驚惶無乃失字小之道越之君臣知中朝必不爲此已甚故樂居兩黨於國中耳且彼旣得隙地耕而食築而居亦念託庇宇下之恩不相侵擾理固然也二黨之首皆粵西起事之日從洪楊諸酋者事閱二十年齒已漸老而其黨久店於此娶妻生子各有室家一旦二酋物化無異土著則向之地廣人稀者且藉以生聚焉實邊境以廣民數尤爲計之得也而况國勢積弱境內無可用之兵雖欲整軍經武而曩者大挫於注人不得已而議償兵費質地求和祇因國無熟諳西例之人所立條約事事皆有罅漏致爲法人所持卽有將材有軍實而苦於法人箝制無可藉手倘其得隴望蜀在越人止能舉國以從而兩黨或可出而相助此固越人籌之事先若故留以爲助者故兩黨之人至今日肯出死力於越也曩年李揚材叛竄關外以此爲逋逃藪馮軍鬥旣得罪人卽便罷手黃黑旗依然無恙末始非越人與有交結請中朝勿窮治之也竊謂二黨之在越南法人之所欋也近者黑旗劉義約黃旗與法人交戰馳檄法軍詰朝相見觀其檄文詞嚴義正駢儷精工如果出自黑旗軍中則劉義之幕賓大有文士在焉文者如此武者可知然財其俗與法人决一勝也豈漫無所恃哉蠭蔓有毒困獸能鬥此數千人者豈必非法人之勁敵耶首日郵來法國消息謂越南東京一帶之人知中法齟齬勢將用兵皆引領而望法人之至以爲能保護越民也乃今觀西貢來信則黃黑旂方謀决戰正與越朝廷之意相合豈有越之人民反望法人如望歲者盖法人故爲此言欲使中國聞之知越人屬意法人不爲出力耳然則法之狡計詭謀無日不以越南土地爲念蓋信而有徵矣以愚意耑之法人必欲令中國不視越南爲藩服然後彼得逞志於越南其所恃爲口實者則曰中國若以越爲藩服則九龍江之役應早詰問何待今日耶夫九龍江之役中朝不之過問固明示法人以隙使爲今日所藉口然越之屬我無國不知必待中國之詰而法始罷兵法巳不直况不問於前而卽欲人之不終問於後有是理乎顧今日之事不必以曲直論當以强弱論穎釁隙已開兵端微露怯儒者方竊竊憂之謂中國此時猶未可與法人戰也所見未嘗不是但法人必欲盡得越土而越人深惡法人匹夫攘臂諸路響也法人能唾手而得之乎何况黃黑二旂後旁相助卽使砲械不精而兵民會合衆志成城勝負之數正未可量是中朝卽肯棄藩均言歸於好而法之於越正恐兵連禍結未有已時也盖前者因質地而背盟遂成久假不歸之局以智取之也今則以力取之矣越國雖小豈無忠義之人興乃法人猶行詐術鍶鰓焉以保護越人爲名謂當代剿黃黑亂黨以除越人之害直欺小兒之語耳竊謂中朝主戰越固不免於被兵卽中朝主和越法亦不免交兵與其越與法抗而越或終亡不若中爲越助而越自可保所難者因越南而啓法人之釁法之與我以兵戎相見者不在越南境中且不僅往粵滇邊界也海口紛歧南北萬里我往宼往節飾須防夫是以躊躇而不能决耳 
[本館自己接到電音]  
　　○本館於昨日接到在津友人專發電音到本館有四月二十二二十三等日　上諭三道敬謹譯登○四月二十二日奉　上諭福建督糧道員缺着劉瑞祺補授欽此同日奉　上諭劉長佑奏病難速痊懇請開缺回籍就醫一摺劉長佑着准其開缺回籍調理俟病痊後再行來京陛見欽此○二十三日奉　上諭煕敬補授太常寺卿欽此 
[臚唱電音]  
　　○本舘於昨晚接到臚唱電音藉悉　一甲一名陳　冕　一甲二名壽　耆　一甲三名管廷獻二甲一名朱祖謀用特先錄於報春風及第　上苑看花當亦遠近諸君所急欲覩也其餘名次容俟續登 
[英使傳聞]  
　　○聞有外洋電報傳來言英廷簡泒巴君克司爲駐華公使巴君並不辭却想當啣命西來也 
[法使啓行]  
　　○法國駐日公使現調駐華公使葛君理古已於十四日由日啓節乘法公司輪船哥德未里前往香港再由香港北駛該公司船本應早開因葛公使於十一日接奉法廷寄論急欲收拾啓行不及待下次公次船故嘱該公使船畧待至下午四點半鐘始行展輪日本西字報言葛公使在日辦事勤能不特爲本國出力且能襄助日國諸事故交游極多此次調往中國日人殊爲戀戀咸祝其日後重到東瀛也 
[高麗近信]  
　　○東瀛報載育高麗信息云高廷現在整頓仁川地方以備與各國通商凡該處之墳墓棺柩悉令 
 
 

Page 2

 
 
遷移地有爲民間產業者皆由國家購取并擬造馬路一條由仁川直達王城云又言駐高之日本軍營內醫生致信於日本云近來日兵之戍高者患病甚多緣該處病院服侍之人太少故當增設多人方可敷用兵士之病半由水土不服所致加以街道不甚潔淨日人每以藥水灑路以辟穢且食物等類其價亦較日本爲昻云 
[撞船續聞]  
　　○前報載有某行輪船撞損日本燈船一節玆閱日本西字報言係天祥洋行之船名伯里貢西爾初十夜十一點一刻由橫濵出口突然撞於燈船之腰二十五分時燈船卽已沉下伯里貢西爾船上赶放小艇救人燈船上亦自放小艇逃命其該處燈塔隨卽點燈另放一船至該處欲將所沈之燈船救起未識能救得否也至伯里貢西爾則並無損傷開輪而去但如何被撞則尚未詳悉也 
[東瀛雜聞]  
　　○三菱公司輪船於昨午前抵滬帶來日本新聞紙云某日有琉球人數名携有禀帖欲來中國不知所禀何事至希納哈喇地方爲巡捕所見遂拘獲送官不知作何辦法也○東洋茶業今年極壤其價日跌較去年跌低三碼云○本月初九日基古哥地方忽然水勢驟長漫溢上岸是夜該處居民皆不敢安睡恐水冉盛漲預備逃避其時風雨雷電一時交作有屋七間爲阿香所燬云○西京有多耶搭者其寓處有友人過訪相與劇談內有甲乙二人甲自誇能食辣椒適多耶搭携有辣椒一籃指云能盡果其腹乙云我亦能之甲憤然曰子如能之請與爲賭食之果盡則一椒當償以二洋請與子競食食多者爲勝多耶搭爲中證于是甲乙就籃中取辣椒爭食不啻春蠶食葉頃刻而盡所食之數甲乙適均乃以乙爲勝多耶搭取洋付乙乙忽突然倒地視甲亦吐血不止乃急請醫生騐視乙則奄然僵斃遂將甲送入醫院未識能保性命否而甲乙之親戚等皆欲歸咎於多耶搭故多耶搭亦匿避不出古云賭食傷生諒哉○高麗遣學徒若干名前在日本學習諸事皆十七歲以上念五歲以下者內有三人則係富貴家子弟高延命之偕來聞此後尚有二十人續至也○日本有劇盜某屢獲屢逸已非一次本月十二日巡捕偵知該盜所在前往捕捉捕五人三人帶刀二人者隨手於路隅拾取掃箒挾之而往盜見捕來急思兔脫止携一傘而去捕追之至急盜乃負墻而立從傘中拔刀對敵捕等竭力抵禦挾箒者以箒蘸地上爛泥擲瞇盜目一捕乃以刀斷盜之左手盜見勢不佳急於身邊拔短刀欲自盡捕又將其刀擊丟遂就獲現已送往醫院矣 
[鄂省官報]  
　　○鄂省紳衿前浙江學台胡小荃文宗瑞瀾在籍主講省垣之江漢書院有年其於造就人才洵足誇爲門墻李桃玆於正月間特　旨召入　陛見因而胡文宗於是月初九日晉省親拜督撫憲辭行北上矣前解剝船來鄂之湖南降補知府徐澄于十二日赴督撫兩院辭行仍回湖南初八日臬憲委侯補縣丞錢慈蔭往黃陳縣帮查戶口册新授漕運總督楊石泉漕帥昌濬於十七日由南楚抵鄂赴兩院親拜大抵稍作勾留旋當東下履新矣已革江夏縣蔡炳榮交代淸楚赴兩院稟知回籍 
[鄂省多雨]  
　　○鄂省苦雨漲水之信自前月二十六日後雨仍連朝水仍潛漲怡和碼頭所立之水漬尺有二十五碼自此之後天氣無三日連晴加以近日之雨翻盎傾盆所以現在水漬尺淹至三十六尺之上眼前春麥未收鄕人望晴至切不知彼蒼可能大放光明以育羣生否也 
[維所瑣事]  
　　○揚州自正月初六日起至今苦雨連綿無三四日之朗晴府縣官虔誠齋戒祈禱甫晴旋雨貧苦小民因此而死者指不勝屈他如小本經營藉求升米以度殘生陰雨之下售賣無從資本旣窮生路遂絕者固所在多有而疲癃殘疾衰弱伶仃道路泥濘束手待斃以及淸門孤寡奄纏病榻欲呼將伯久斷炊煙因窮餓而致死者尤覺可憐南東鬥而外道殣相望觸目傷心揚城好善之家固屬不少但値隆冬窮歲或開粥廠或散米票或給錢文時逢春夏之交從無賑雨之說然今年之雨實爲貧民之災昨某生糾合同志十餘人各出已財先行隱助聯名公稟府縣卽勸紳富商販量力布施救渡貧困挽回天心爲民請命多買米麥兼以平糴一切請選公正廉幹委負辦理據聞此稟筆墨極佳俟錄奇來館再爲績登○揚州城內向無小車推進亂後如有入城者去歲因修整街道嚴示禁止今春車夫跪道泣求於本府黃太守太守垂憐姑准推入不准推物衆車因遂魚貫而入并貨物亦推載矣昨日午後天寍門口一操淮音之車夫與一中年婦人大肆口⾓婦云上車時將銅錢七百文交與車夫存與車簍內行至轅門橋見人多擁擠恐有失悮又將銀耳環一付銀針二根除下亦交車夫收於簍內及到此處胥化蝶而飛問之不認抵死胡賴反行凶橫婦怒罵之車夫大肆咆哮竟批婦頰市人皆怒遂與門兵合力將車夫拘住送交保甲局據聞此婦乃某分司公舘之乳媼其事未必肯休吾恐班班者界畫鴻溝又將止於城外諺云善門難開信然○某生之僕奉主差林揚州江口十二圩行至市口買得衡祥典當票一張乃售川紡長夾衫一件回城卽限出見大襟之丙縫有一小方口袋以爲衣式之常殊不介意繼而欲洗染此衣用剪拆下不意此中存紙一張展視之乃五十千文票也係去年正月十一日之期大有源字號所匯驚喜告主某生卽命代担往取居然滿載而歸僕慨然白主此意外之財必須行一善舉此心始支於是出十千文分濟孤貧噫僕也而能割捨如是亦可謂加人一等矣 
[險成逆案]  
　　○飯王者天津人居於河東之西方菴後斷斷兮無他技惟以蒸飯爲業津城內外遇有婚喪之事食客梢多無不招其奏手又以其系出瑯琊故以飯王呼之娶妻張氏生一子一女子巳成立未諧鳳卜女亦及笄尚待鳳求有程某者張氏之外好也程得隴望蜀接木移花耽耽於其女者非一日矣女則蕉心捲雨柳絮因風不復作投梭之拒程雖快意張實難堪然念覆水不可以再收九錯不可以強鑄不如使癡男怨女成了眷属遂以女字程遺　作伐焉孰意程急不能待六禮未備百輛未近而彩鳳已雙雙飛去其兄以爲大辱尋流溯源歸咎於母一日昧爽持刀入當向田索妹是時張天睡夢瞢騰猝無以慶其子將母刺傷數處命未絕而傷甚深地方報縣予遂被拘日之方中飯王已同舅氏提刀赴案將子保出開程帶女歸家並未遠颺朱邑尊將澈底根究云竊思母氏聖善　無令人君子讀凱風之詩而知七子之果能不怨也王子之剚刃於母殆末喻　風之旨也夫 
[官塲消息]  
　　○昨聞傳言兩江總督左俟相亦將來滬但侯相任重事繁未識果否能來又聞蘇撫藩兩憲亦有來滬之說或者爲晉謁傳相而來未可知也 
[本埠官報]  
　　○昨晨十點鐘時德國俄現比國日本國共四領事各偕繙譯官至傳相行轅拜會約晤談一點鐘時始皆辭出午後又有浙江提督歐陽軍門與温州張總戎到轅稟安彭宮保於昨四點鐘尚在吳淞昨報謂已回滬者傳者之悮也 
[工局議事]  
　　○月之十五日英工部局董事議事閱看房捐細帳內載今年西歷春季西人房捐共收銀九千七百二十四兩去年春李則止有九千一百二十六兩計增五百九十八兩房屋亦較去年爲多去年英租界內共洋房四百十九所今年則加一所虹口美租界去年春季止有洋房三百十五所今年則三百三十四所計增十九所合兩處計之共增洋房二十所統共合算計洋房七白五十四所其中西人所居者六百五十四所華人所居者十六所尚有空屋上十四所云又有平總巡稟稱近有人言晚間賣食物之攤多有深夜呌賣及挑担敲梆賣物者殊足憂人淸夢請自今關照各巡捕凡有此等攤頭担子限於十一點鐘爲止其十一點後　六點鐘皆須一例驅逐不得在街喧擾云又有電報局函致局董言設立電桿一節擬於二馬路四作路兩處共豎三十五根嗣經工部局管理工務之人勘後與電報局管理工程之人商議宜由河南路遠 
 
 

Page 3

 
 
至二馬路卽由二馬路直達浦灘較爲妥便商定後卽稟報工部局董事等議得旣經商妥可以核准云其餘尚有數事因無甚關要姑不贅錄 
[瘋犬官防]  
　　○昨日午後一點餘鐘時法公舘內之傭人被瘋狗咬傷手腕霎時浮腫痛苦難忍當卽送至仁濟醫院又有居老閘之某姓童子約十二三歲出外買烟亦被瘋犬咬傷右手亦送至仁濟醫院敷治國狗之瘈無不噬也行道者何可不愼哉 
[田價轇轕]  
　　○英租界坭城外跑馬圈內共有田四百餘畝地主共有三十餘戶當　由怡和洋行築此跑馬塲曾令地保曹永淸及英公廨內辦公之陳老錫等向各地主言明嗣後圈內之田地西商設有用處或轉售於別國商人則每畆議定給價銀一百五十兩每戶有田若干畞均各可照鞍圖內之地設無所用則價銀分毫不給旋因各地主以田旣築爲跑馬塲則不能耕種花稻價又無着遂疑西人無此辦法恐被曹陳吞價屢經控縣及上司衙門各衙門以曹陳無吞價之實據槪不准理此係二十年前之事也而地主總不甘心去冬傳聞英商之跑馬塲將賣與俄商各地主欣然色喜以爲可收地價而不料其事属子虛今春又有保安堂董事陸驛梅謂各地主曰我司經收此田價地主有田一畝者給銀百兩等語田戶問果有是言　陸稱須奉官諭方可辦理旋由田戶高壽喜赴金陵總督衙門呈控有田六畝零被曹陳吞價曹陳均巳逝世尚有曹子安慶陳子南橋請爲究追左侯相批俟札行上海縣查究詳覆黎邑專接奉札後卽飭差提曹陳到案訊無吞銀情事亦無英商欲將跑馬塲價賣俄商之語該田戶實被陸驛梅煽惑所致等因斥退候查旋由陸自投縣稟稱如奉憲諭果可經辦云云邑尊准候給諭在案前日又由邑尊傳曹陸到案曹仍執前詞陸稱前有西人畢德衛曾允辦理給價故敢具稟請諭及奉給諭而該西人業已回國約二月後方可來華但不知仍可經辦否尚容再商等語邑尊隨斥曹退着陸具二月後是否可辦詳細稟覆結呈候附卷云 
[電傳西捕]  
　　○前報列詭計畢露一節玆聞賭簿內尚有向在虹口捕房爲三道頭之四十八號西捕亦有名字平總巡捕頭查得該西捕因病告假赴香港養病爲此立卽打電到港着該西捕來滬候質該西捕昨已來滬想當投英公舘候訊也 
[法界公堂瑣案]  
　　○法捕房昨解王正奎請訊太守詰有無原告據法通事禀稱原告無錫人年紀尚輕到捕房稱因裝米來滬因收得洋五元在寶善街某錢庄估看豈知露眼後到戯舘看戲出來彼等數人卽上前肩軋圈入茶坊酒肆將洋拆去尚稱不夠又將馬褂剝去散開前日又在法租界途遇又要拉我吃茶去答以現無洋元馬褂伊卽動手毆人因之鳴捕翁太守訊之王正奎稱在南門外當過營勇現在拉車度日並無此等事情　四五人反將我痛打拉入捕房翁太守詰原告何在法包探禀稱原告現因急欲開船禀明捕房况且城河浜一帶均已眼見太守謂拆梢果實今旣原告不到從寬免　着責三百板以儆○東洋車主　學文胡高高投案訴稱在西馬路忽來溜韁馬一匹將車撞倒車中人跌出車亦碰壤今車在捕房請求賠修等語旋據法包探稱騎馬人從馬上跌下因見撞壤車輛卽颺去太守詰該車主修費若干答稱須洋六元太守謂車在捕房早經看過何須如許之多着法包深飭修車人估價下期核給○滬城三牌樓地方失愼情形已列前報兹法包探獲到一人姓沈名德榮因見其手携小方木箱一隻內中物件不倫不類盤詰之下又言語支離當爲拘進捕房昨解公堂旋有失主徐厚生投案訴稱在城內正祥裕零剪店生意是晚隣居失愼將次燒到火已逼近故而搬物忙亂之際見門首站立一人我又目力甚近誤認爲成農王司務囑其將箱寄往縣西殊不知已授錯今有人說及因之投案具領翁太守詰之沈德榮據供有人將箱托我照管並不是搶火太守謂雖不是搶火但別人着你看管祇能在近處守候何人呌你攜出城外現今　寬發落着將沈德榮重責一百板以儆○王華氏卽麻皮金福會結欠洋人阿三家內尖元並借去金鐲等情案懸三月莫結昨日捕房將王華氏解案原告阿三仍到案請追翁太守詰及金福據稱現在實無保人母係寄母况是女流無能爲力兒子今年祇得十四歲現從鎭海輪船三副往天津去學生意不在申地求請釋放出外自行料理太守謂原斷本囑你交保難道欠人錢財分文不繳就可過去如無實在字樣字予比追云○法捕房昨解推東洋車之張朝惠因見其車上有夏布一捲計兩疋恐其來歷不明因之拘案據張供推車度日終日錙銖積有錢文卽存於法馬路晉康錢庄兌得洋元卽限洋藏於身畔已積得洋五元前日在馬路見有賣夏布客向其買就兩疋計出洋三元找進錢三百文其夏布尺頭一疋七丈一疋七丈五尺翁太守詰其所稱尖有五元除買夏布三元之外尚有兩元何在答稱在於身畔卽取出呈案太守着法包探帶同張朝惠至該錢庄質問是否再核 
[來信照登]  
　　○昨讀廿一日申報所載鐙塔工竣一則中有此塔建在經線二十一度五十五分緯線一百一十度五十分等云查此塔按照地球度數似應在緯線北二十一度五十五分英國經線東一百一十度五十分貴報此則係錄叻報未知是否叻報原底誤經作緯抑係貴館排誤用亟函請更正 
　　地學館主人拜上 
[弭疫芻言]  
　　○疫癘流行雖曰天時豈非人事哉上海地土卑溼人烟稠密臭穢薰蒸已覺難受而河水之混濁尤屬不可嚮趨平時輾轉汲飲幾以臟腑爲藏垢納污之地若復感觸暑邪住往變生倉猝好善者設局施醫間給方藥其所以補苴挽救者不爲不至然此等籌措猶是治已病而非治未病也近悉道憲痌瘝在抱思患預防札委張太守志均馮刺史寶圻會同善堂董事估濬城中水道爲正本淸源之治貽惠實高出萬萬顧鄙人竊有慮者下塘舖戶後面半搭永閣無論是否下置穢器莫不任意使溺淸流變濁實是不堪設想雖咸豐同治之際會經稟奉憲禁無如積重難返現又視爲固然且也城關左近本無坑廁溲糞滿地雨淋日炎卽使臭氣不　逼人河浜亦無波及而便溺於往來道路之間是亦不便顯足以壤風化之防隱足以釀生民之疾惜無善法以遞之使水閣禁絕蹧蹋城壕設法收拾仰體大憲拯民疾苦之至意庶幾賢勞營伍糜費鉅欵源頭活水不至復虞齷齪夫而後同登仁壽不且交手而頌飲和食德之麻哉 
　　寄居滬城人稿 
[奉題王松堂司馬衣冠小影卽請諸大吟壇正和]  
　　○君不且景畧捫虱軍門前睥聣一世意慨然又不見右軍坦腹東牀下跅弛之中寓風雅沈有詩筆繼子安昌齡把袂同交歡稁吟逸興追專詰一讀唾壺一擊缺烏衣巷裏約世姿手版豈屑時倒持玆乃正襟學新建美珠箱口志不變簪裾端不愧三槐白眼何虞肆擠排酒酣拔劍莫斫地君家祥覽皆英氣瑯琊高義薄雲山冠佩常留天壤間吁嗟乎衣垢不澣情太矯相君之面出塵表 
　　古越高昌寒食生拜手 
[庚辰冬日哭劉小山茂才五十韻　茂才諱桂森字小山與余爲中表戚性孝友喜施與以勤學致疾年三十五而卒哭以長律稍述崖畧云爾]  
　　噩耗忽然至初聞淚滿裳平生准獨契中表賦偕臧記得兒童日相隨弟子行兩家若王謝同學等游楊　同受業於允潄六叔及戴香亭夫子領畧詩書味聯翩輪墨塲揮毫摛藻釆携手擷芹香⾓藝丁年壯論文子夜長幾經芳草綠五度桂花黃鍛羽時棖觸灰心總激昂風塵　抑塞雲路　騰驤同輩功名奮前途意氣所　謂延工部淸支太史恒榮尹司馬恭保　劉蕡惟痛哭阮籍亦猖狂他路况常隔師門祇共望　潄六叔及香亭師均歿十餘載當年親面命此日切心喪車馬爭傳范人琴又痛王　同硯王桂勞茂才先於是年夏病故　交淤半零落身世太忽忙尚 
 
 

Page 4

 
 
憶悲西馭偏教痛北堂　君居母喪哀毀骨立　九泉慈竹夢千古蓼莪章差幸重幃健還期百歲康一驚賦鸞召兩載度駒光　君祖母黃太恭人享年九十餘而卒　椿座春常在蘭陔樂未央聲華爭數竇　君兄弟五人　孝友獨推張大廈吟工部羣賓感孟嘗親朋靑眼遍昆季白眉良往事都酸鼻多情最熱腸深恩周婢僕遺惠及孤孀　君創設扶嫠會狐孀賴之義舉心勞久良規指畫詳負錢憐彼困貸粟　誰量忽爲持籌計都能折券償　君與嚴明經作霖在江北設立倡錢局今則各處效之　頻年嗟早潦數處苦流亡北地愁無麥南天議發棠閨房知助賑釵珥願輸將　君一門好善晉豫災賑婦女悉捐釵珥以助　修德懹之子含愁問彼蒼無兒泣盧邁有女慰中郎不道曇花現無端弱息殤掌珠先冷落心緒益悲傷　君無子僅二女次女先　月殤　太歲龍蛇在　是年歲在辰　長本鶴鴈翔玉樓今有詔金匱竟無方算短何容乞　君婦何儒人焚香籲天願外身代雖刲臂無効　災深未許禳斯人偏癬疥其疾已膏肓無那箕星隕何堪薤露凉世年交最篤一曲意難忘謝眺樓同倚陶潛徑未荒劫經棋半局情盡酒千觴餘韻桓伊笛殘篇李賀囊　君好棋喜酒愛笛能詩　江山經着展風雨罷連床別後雲橫嶺宵來月照梁可憐歌楚些何處覓巫陽知已從今訣遣編與執商撫膺增一慟回首悵茫茫 
　　丹徒楊家禾少仙氏呈稿 
[意園雜詠十二首]  
　　○園林以意名其實無何有一壑復一邱布置隨心手　圖畫與吟箋幽棲別有天曾叅摩詰意何用買五錢　泉石千古奇風月四時好池館與樓臺隙地栽花草　林深人不知水淸魚可數夜月照簾攏晨風掃庭戶　柳影花陰處峰廻路轉時天然圖畫好倚杖一吟詩　蒼松五大夫翠竹純君子問我歲寒盟山林有如此　人生天地間適性惟閒散試問陶侃動何似嵇康懶　蓮渚帶芳洲紆迥一水流携竿隨釣艇絕勝五湖游　山深遁遠鶴海闊潛魚龍斗室惟容膝丈夫貴心胸　少時憶讀書漫不求甚解今會古人心把卷輒黃嬭夾岸花木深沿溪水淸淺漁莊蟹舍間髣髴聞雞犬　竹勁風聲急梅淸雪意寒心豢無一事高臥學袁安 
　　遂生張兆熊未是草 
[贈霧裏看花客卽請正可并希玉和]  
　　○廊廟開言禁書生橫議多持平資識力出語免譏詢中外功同賴文章世不磨笑他江上句徒自詡登科 
　　蜀西樵也稿 
[集名贈錢雙玉校書]  
　　○紅蠟香烟業畫楹酒旗歌弱正相迎東風不道珠簾隔明月看從玉手生小院迦廊春寂寂雪膚冰骨步輕輕靑衫乍見曾驚否眞似驂鸞到上淸　倚風嬌怯醉腰偏水雪容顏桃李年眉歙湘烟袖迴雪酥凝背胛玉搓肩鶯傳舊語嬌春日燕蹴飛花落舞筵總仕人間爲第一東風沈醉白花前 
　　羅州痴生集句 
[蘇省撫轅抄]  
　　○四月二十三日候補同知吳恆稟知奉牙匣局委解絲捐赴浙江　候補通判程鈞服闋稟到　准補昭文縣黃璨稟辭赴任並銷發審局差　縣丞張振江北緝捕回　從九吉洵銷虎邱厘卡差稟知到婁齊葑厘卡差　未入祝丙南銷蠡口厘卡差稟知到虎邱厘卡差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百三十一號]  
[光緒九年四月十六日京報全錄]  
　　宮鬥抄○上諭二道錄前○御史陳　奉據實奏　聞摺○河督梅　奏報桃汎安瀾並嚴催赶辦物料摺○閩浙督何　奏揀員調補要缺知縣摺○署雲貴督岑　奏揀員升補極邊要缺知府摺○粵西撫倪　奏調署知縣片○又　奏土官被成緝兇片○又　奏試用同知留省補用片○四月十六日禮部宗人府欽天監正黃旗値日無引　見○侍衛處奏派保和殿監試　派　頭　豐王禮森布桂祥良泰賡音布二班那貝勒玉書貴達布泰來德洪額○禮部奏派稽查中左右門　派出悳銘岳林○又奏派刊刻題紙　派出德福○召見軍機　派出擬　徐桐○○掌河南道監察御史臣陳啓泰等跪　奏爲奏　聞事四月初一日　太廟時饗　等奉派監禮文武臣官無不敬謹將事惟分獻官散秩大臣文壽監事跛倚談笑自加行禮之時或坐或次跪起多不如式而且斥呵鳥雀手舞足蹈臣等以鉅典所關不應如此放肆致詞糾正該大臣抗辨不服輕佻崛强殊不足昭襄祀之誠臣等職在糾儀不敢安於緘默其如何量予懲處以肅祀典之處恭候　聖裁爲此據實奏　聞伏乞　皇太后　皇上聖鑒謹奏奉　旨已錄○○革職河東河道總督臣梅啓照跪　奏爲黃河桃汛安瀾並嚴催赶辦料物以重工需恭擢仰祈　聖監事竊照黃河修守固重伏秋而桃汛期內春水發生形多變幻必須將應辦事宜預　布置庶免臨事周章查料爲修防根本臣先於年前催司籌撥銀兩飭令南北七廳設廠分設儧辦至歲底俱積有四五分藪交春按廠續購截至目下止據報己多半照額堆齊間有一二處尚未全完仍在撒手招徠不日亦可竣事磚石爲保險要需並飭泒人赴山開採源源運工各廳臨黃埽叚歷冬而春多形刷蟄卑矮亟應趁此水小溜弱之時擇要廂修高整俾禦汎漲己由該管道逐一勘明動用騐過料物揂飾辦理兩岸長隄土工亦令次第切實勘估坖期興築限大汛以前一律完報候騐以資保障計自二月二十八日節交淸明起至三月十八日止桃汛已過水勢稍有長落工程防護平穩洵堪仰慰　聖懷惟夏汛瞬臨來源漸旺臣謹當督率道嚴管汎等將慮辦各事悉心級理實力巡防以冀工固瀾安仰紓　宸厪所有黃河桃汎安瀾並嚴催赶辦料物緣由理合恭摺具陳伏乞　皇太后　皇上聖鑒謹奏軍機大臣奉　旨知道了欽此　○○閩浙總督臣何璟署理福建巡撫臣張　棟跪　奏爲揀員調補要缺知縣以資治理而重地方恭摺仰祈　聖鑒事竊照晉江縣知縣羅大佑奏調閩縣知縣光緒八年十月初四日奉　旨照例以奉　旨後第五日行文按閩省照限八十日减半計算扣至十一月十九日作爲開缺日期歸十一月分截缺除另行截缺咨部外所遣晉江縣知縣係冲煩疲難沿海兼四最要之缺例應由外揀選調補臣等與藩臬兩司於通省知縣內逐加遴選查有松溪縣知縣汪興祎年四十歲安徽旌德縣監生由捐指福建縣丞於到省後調赴陝甘軍營出力保奏奉　旨免補本班以知縣仍留福建儘先卽補並賞加同知銜順差赴部引　見同治八年十二月到省繳照委署長樂縣篆因前辦甘捐出力奏准俟補缺後以同知門准補松溪縣知縣十一年八月到任試署期滿准其實授調署侯官縣並霞浦縣事霞浦任內疏防刦案摘頂撤任嗣經援案奏明議結考試取列二等署理連江縣卸事光緒八年十二月回松溪縣任該貝勤愼穩練歷署煩缺在閩年久熟悉海疆風士民情以之調補晋江縣知縣洵堪勝任雖本任內經徵錢糧承緝盜案有關殿叅處分而人地實在相需合無仰懇　聖恩俯准以松溪縣知縣汪　禕調補晉江縣知縣實於海疆吏治有裨如蒙　俞兀該員係現任知縣初調知縣銜缺相當毋庸送部引　見並免核計叅罰所遺松溪縣選缺現有應補人員應請留閩俟准部覆另行揀補據藩司沈保靖臬司張夢元會詳前來除咨部查明外臣等謹合詞附驛具奏伏乞　皇太后　皇上聖鑒　勅部核覆施行謹　奏軍機大臣奉　旨吏部議奏欽此　○○署理雲貴總督福建巡撫臣岑毓英雲南巡撫臣杜瑞聯跪奏爲揀員升補極邊要缺知府以裨地方恭摺具奏仰祈　聖鑒事竊臣等准吏部咨開文選司案呈所有應歸光緒八年十一月分由外揀選及扣留外補各缺開單知照可也計開極邊題要缺雲南永昌府知府潘英章革光緒八年十一月十六日奉　上諭等因咨行到滇查該府係極邊題調要缺例應在外揀選調補應照例以奉　旨後五臼作爲部中行文日期照限减半計算扣至九年正月十一日五十五日限滿應歸于九年正月底截缺係屬要缺毋庸掣簽伏查永昌府地處極邊界連外域與緬甸接壤管轄沿邊土司地方遼闊漢夷雜處表率拊循在在胥關緊要必須精明幹練之員方足以資治理臣等督同藩臬兩司于通省應調人員內逐加遴選非現居要缺卽人地未宜實無合例堪調之員惟於應升人員內查有知府用俸滿元江直隸州傅鳳颺年三十五歲係山東萊州府昌邑縣人由從一品廕生於同治八年十月二十日考試十一月初三日引　見奉　旨外用欽此力年十二月簽掣雲南安寍州知州經　欽派王大臣騐放領憑赴滇十年十二月十八日到任因攻克貴州新城案內出力保奏十二年正月十五日奉　上諭着以直隸州知州在任不論雙單月遇缺儘先前選用並賞戴花翎欽此嗣奉部議改爲以直隸州知州仍歸原省在任遇缺儘先前補用又攻克雲州騰越等處出力保奏十二年閏六月初十日奉　上諭着開缺侯補同知直隸州後以知府用先換頂戴欽此委署安平同知賓川州知州請補元江直隸州知州奉文覆准交卸賓川州請咨引　見光緒四年十一月初五日經　欽派王大臣騐放堪以補授領照回滇是年十一月初六日准補到任五年八月二十一日回任實歷烟瘴三年報滿業經具題開缺撤回內地候升委署開化府知府光緒八年十一月初四日到任玆據布政使唐烱按察使李德莪以查該員才識明練辦事實心請以升補永昌府知府實屬人地相宜雖該員烟瘴俸滿尚未奉到部覆但係軍功保舉補缺後以知府用業經補授元江直隸州實缺今請升永昌府如府典例亦符等靑具詳前來臣等覆查傅鳳颺留心民事頗有政聲合無仰懇　天恩俯念極邊要缺知府遴詰乏員准以傳風颺升補永昌府知府實屬人地相宜如蒙　俞允該員係直隸州　陞知府候部覆准照例給咨送部引　見恭候　欽定所有揀員升補極邊要缺知府緣由謹合詞恭摺具陳伏乞　皇太后　皇上聖鑒勅部議覆施行謹　奏軍機大臣奉　旨吏部議奏欽此　○○倪文蔚片再梧州府爲三江總匯之地兩粵扼要之區蒼梧縣係該府附郭首邑政務殷煩一切整頓撫綏搜浦伏莽籌辦善俊在在均關緊要必得熟悉幹練之員方期妥善玆查有藤縣知縣古魁芳才堪肆應明幹有爲於梧郡情形尢爲熟悉堪以調署所遺藤縣知縣員缺事務稍簡查蒼梧縣知縣王弼藩廉正不阿能持大體以之調署亦屬得宜據藩臬兩司會詳前來除分邀遵照外理合附片陳明伏乞　聖鑒謹奏軍機大臣奉　旨知道了欽此　○○倪文蔚片　再上年十二月間據太平府知府李世椿轉據永康州知州蒲懹卿稟　署都結上州農良輔赴都微糧行至浪村被匪首農秀能蒙英殿等糾黨成殺及農良輔之子農會隆土目敦正同時被害並煽惑鄰邨聚衆屯紥等情臣以事關邊要變亂易滋當卽飛飭該府李世椿親往查辦並由左　邊防提督黃桂蘭泒撥總兵陳朝綱統帶營勇相械會勦去後續據李世春陳朝網等迭報遵札會同在事文武員弁前赴都結體察情形該土州官農良輔此次被戕實因苛歙無度致啓土民梟心而農秀能蒙英設等尤與農良輔夙有仇衅其附近邨衆據險自保並非預行要結當經出示安撫均自投首所有匪黨農秀能等聞官軍大集逃竄岩洞經該　弁分途搜緝於本年正月初四日將該匪首農秀能擒獲並從匪農秀同蒙乃治蒙在淸等訊辦農秀能拒捕受傷旋卽身死傳集土民騐視確係正身據農秀同等供稱首從共十一名現在懸立賞格飭永康州属文武覓線購緝以期全獲完案並據該營左江道彭　昌曁提督黃桂蘭申詳前來臣查該土州苛虐所屬致成巨案計惟寬撫良民嚴辦首犯庶於　國法人心兩得其平茲據該管道府曁邊防營員各稟報大槪情形辦理尚屬妥速除仍飭嚴緝逃兇曁譯立農氏土官近支襲職革除苛政以靖地方另行照例具題外所有署都結土州官被戕緝兇各緣由謹先附片具陳伏乞　聖鑒訓示謹奏軍機大臣奉　旨知道了卽着該撫飭屬　緝逃犯務獲究辦所有擇立土官安撫良民各事官並着妥爲辦理該靖地方欽此　○○倪文蔚片　再准部咨同知通判等官試用期滿詳加鑒別具奏等因玆查有試用同知景澄淸業巳試用一年期滿據蕃臬兩司出具考語詳請留省照例補用前來臣查試用同知景澄淸心地明白才具開展歷奉差委並無貽誤應請留于廣西遇有缺出無例按班補用除將履歷送部外謹會同署兩廣總督臣曾國荃附片陳明伏乞　聖鑒訓示謹　奏軍機大臣奉　旨吏部知道欽此 
 
