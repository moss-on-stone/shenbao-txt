# 1885 - 252 - 4904464

 

Page 1

 
 
[五十一號畫報出售] [  申報館主人啓]  
　　徽州山中出一大蛇蛇身盤旋於山腰樹上而其首下垂山脚吸飲㵎水鱗甲斑駁其長難以丈尺計如此巨物舉世罕見故圖之以供衆覽報首畵譜一圖貓一圖狗係任君早長所繪玩其筆墨雖無奇異而生動之態自不可及後附淞隱漫錄圖說一則准於初六日出售此布 
[石印文獻通攷出售] [  點石齋主人啓]  
　　馬端臨著述文献通攷其書與唐杜佑通興相爲出入杜書肇自隆古以至唐之天寶而馬氏所著天寶以前者視杜氏加詳天寶以後至宋寗宗者又足以補杜氏之闕其爲類二十有四類各有攷計卷三百四十有八乾隆戊辰重刋於武英殿經天語褒美謂考覈精審持論卓正莫善於通攷之一書而草茅好學之士羣然知所折衷奉爲至寶惜簡帙繁多價值昻貴寒士未易購取本齋特出巨金覓得殿板初印本倩善作宋體字者一律引寫直行校對則覆之再覆期於一字無錯字形則放而又放期於一目了然而行間疏落天頭寛長展玩一通巳覺愛不忍釋正不徒往來行笈中便於携帶巳也訂二十本分裝四套價目格外從廉准八月中出書欲購諸君祈早向南北申昌書畫室定購並分寄上海掃葉書坊京都西河沿仁記洋　鋪遲則恐將不及以所印無多耳此啓 
[仿印古今圖書集成樣本告曰] [  申報館點石齋主人啓] 　　 
　　本齋開印古今圖書集成减印一千五百部刻下人手嫻熟印出之書倍多於前然尙擬再添排手以求迅速竣事惟　君散處遠方未能到局親視工程故將各編各興每種提出一卷并圖畫若干另印成一百二十餘頁訂成一大本筆　之清晰印工之精妙有目共賞惟不能遍送買票諸君故交本埠外埠申昌售書處出售每本價洋二角諸君購閱可　此書之妙並擬將印成之書無論多少於明年正月間先行分給嗣後擬分期交書俾得先睹爲快惟是書板樣放大　本較多本齋所收之銀核計吃虧尙鉅而諸君得此實爲價廉物美其有未曾續繳第二次股銀者展於八月内一律繳齊連同第一次股單之號頭及股友姓名開示并交申報舘當卽掣回收據交執其有前在漢口買票者應繳之股銀可就近送交漢口信和洋行蓋本舘巳將空白收據寄存該行自當立時塡給如過八月之期則當將寄存之空白收據收回幸勿自悮此布 
[却病約言] [  山陰述蕺子稿] 　　 
　　孔子有三愼疾居其終洪範有六極疾居其二疾固古人所甚憂而謹防者也安可不思却之之道哉余素多病偶受微寒卽頭疼身熱偶冒一暑卽氣逆目眩晚食古人所以當肉也我則飢火燒心而不可遏果腹他人所以爲樂也我則胸中漲滿而不能解久坐則思臥臥久則又下安終日無軒昻之槪積年成羸尩之形每亦以此爲憂而豫防之雖不加劇然宿疾固不少减日者扶病徐行過友人齋頭而問之曰僕盛暑不敢過凉腹飢不敢飽食炎威將至卽張蓋而出尚畏其威凉颷徐來卽重帷而居尙虞其襲防之不可謂不深憂之不可謂不早而百病叢生曾無一效豈人生疾病固有定歟人當自爲計思患宜預防病之來也旣在於我其去也亦必在於我子亦明理者能爲我言其故歟友啞然而笑曰子知其一未知其二也夫傳不二乎無戎而城仇必保無憂而慼憂必及每見富貴子弟食必粱肉防腸胃之枯也衣必狐貉防寒氣之襲也出必輿轎防筋骨之勞也處必邃廈防風雨之侵也其防亦密矣而體氣單弱百病隨之彼農人子則不然披星戴月日與水土爲友間亦有感寒受濕而生疾病者然終屬强壯者多羸弱者少防如彼而弱如此弛如此而强如彼豈果禀質之不同乎朝暮防之適以招之也且古不云乎治身如治國若保一城守一邑於宼盜未形之際卽𥞊馬厲兵裹甲辱食無日而不如宼至者然思患預防者固宜如是然承平之時如此宼至之時又可以加乎無以加之則是宼盜充斥之時與承平之時無異焉有不敗者哉至於憂則更有不可者昔王子安以弱冠之年而云老當益壯窮且益堅文則工矣然細推其時其父爲交趾令子安先亦曾爲王子舍人老固未老而窮亦未甚窮也乃其抑鬱之思不特積之於中而且形之於外其後數年遂死是老未成老而窮乃終窮由是觀之先憂豫防不特無損於疾而且有害於身豈却病之道哉余曰若子言則疾不可爲矣腠理之疾不除必入血脈血脈不除必入骨髓防患於未形子以爲古人盡虚語哉恐子言亦有未然者耳友又曰不然非斯之謂也夫槖駞之種樹也子亦聞之彼其言曰勿動勿移去不復顧而後其性全而易生防患養身之道亦如是矣患雖未形防固不可不至身若無恙不修卽所以修也余曰子言則然矣然今年疫症盛行死者日以數百計其來也又甚速其間亦有不死者豈非素常先憂豫防之效之彰明較著哉友曰是又不然疫之來也不能以憂患預防而却之者也古人謂天災流行國家代有又曰大兵之後必有大疫曰水疫曰旱疫蓋疫乃天地一時之癘氣所鍾人不幸而觸之則死幸而不觸則生又以其來也無形其受也不覺遂委之曰天災是豈善養之所能免哉總之凡病不可以不防而亦不可豫防有病不可以不憂而亦不必先憂孔子曰過猶不及是豈特學道爲然哉我言盡此君請自思余遂揖别而退乘輿而歸兀坐書齋捧茗默想思其言似有理正擬次錄之以爲天下之思却病者更進一籌俄而有客倉皇而至曰西隣某氏子患疫死矣余憮然爲間曰嗚呼噫嘻我知之矣某氏子今年甫十六七於今春來滬從其叔習醫業叔固名醫也聘請者盈門某伺其叔之出也輒易華服蹀𨇾於四馬路或至書塲作顧曲之周郎或入北里作尋芳之杜牧又不敢止宿外舍慮其叔之申飭也則不免卜晝而不卜夜且酒量頗豪間與二三友人一舉十觥詡詡然自命爲不醉之量彼其平日之剝傷者固巳多矣值此疫氣流行乘虚而入一爲所中萬無生理其死也咎固有所自取也然則却疾之道固不必如我之預憂先防反因抑鬱而致疾亦不可無端斵喪貪花嗜酒以自促其壽知乎此而却病之道得焉矣勿貪口腹勿損精神順時而動得天而生老子所云毋勞爾神毋搖爾精毋俾爾思慮營營乃可以長生此之謂也長生雖不可信其斯爲却病之要訣乎 
[本舘接奉電音]  
　　昨下午六點鐘接到京友來電有本月初六日御旨五道敬謹譯登○八月初六日奉 
旨順天正考官着潘祖蔭去副考官着翁同龢奎潤童華去欽此同日奉旨這同考官着趙培因李岷琛黄彞年孔祥霖玉堂于鍾霖安維峻慶瀾龐鴻文汪汝畇翁斌孫陳懋侯揚晨張嘉祿吳郁生徐琪汪槪洪良品去欽此同日奉　 
旨内簾監試著阿克敦吳協中去内塲監試着安經葉蔭昉汪仲洵恩霖德本英樸汪正元章耀廷去欽此同日奉旨 
 
 

Page 2

 
 
這塲内督理稽察着左翼副都統敬信去右翼副都統海英去欽此同日奉旨這收掌試卷等所官着劉耀增左運昌朱震中汪文炳雷祖迪劉翰涂國盛李經野陳槐林呂憲瑞楊濵童瑾昌胡鏞余連萼何汝翰李瀛瑞錫恩曹步雲趙湘洲陳阜嘉承厚何聨禧恩芳陸葆霖去欽此 
謹案電信内有數字號碼模糊未能照譯俟接奉邸抄再行恭注 
[聖躬巳豫]  
　　敬聞皇太后日前偶觸暑邪聖躬不豫皇上純孝性成立命御醫悉心診治幸上蒼默佑卽已霍然近日仍萬幾坐理宵旰憂勤庶民聞之莫不以手加額頌聖母萬壽無疆享億萬年有道之長云 
[順天試事]  
　　七月十八日廣東正途俊秀貢監在成均考到者八百餘人揭曉後不取十名是爲考到以來之創格二十三日各直省士子補行考到者二百餘人揭曉後不取八名二十一日廣東士子在成均錄科者不下千人揭曉後備取六十九名不取六名二十五日順天府屬大宛等縣生員在拾錦花園貢院中錄科北人呼之曰過羅到者七百餘人黎明孫子受大宗師升座點名人極擁擠點畢待已日上三竿矣○前報載順屬欠考諸生不准補考錄科現孫大宗師格外施恩一槪收考諸生咸喜出望外○孫子受大宗師玉尺量才氷壺朗抱閱文必躬必親發案至公至允某縣某生邃於天算之學大邀賞鑒科試拔置第一覆試時褒以温語奬勵獨深傳播士林津津樂道咸以爲是科拔萃得邀朱衣點額者非某生莫與屬矣不料揭曉後竟落孫山見者相顧錯愕旣而發落時宗師呼某生而切責之謂其不知自愛抄錄成文致與他卷雷同某生面紅頸赤不能置一詞 
[電音彚錄]  
　　前日倫敦傳來電報云英俄爲阿富汗一事致啓爭端刻下和議已成其新訂條約業經兩國簽字矣聞之爲兩國人民額手稱慶該電又云法人攻馬逹加斯加現已發兵登陸矣 
[東京消息]  
　　東京法字報言法人於東京之事殊形棘手東京之人與法人爲難者無日無之華人亦尙有在彼者且復不少一日與法人互擊法人斃命者五人現在東京地方似仍在華人圍困之中劉軍門永福前有傳言爲人所殺今知並無其事仍與前時之剛毅威猛無少殊異仍駐宣光一帶地方而法兵之病者甚多每日死者約計有五十人蓋因水土惡劣地氣燥熱求水頗難病時又無醫生診治庖廚器具皆不齊全以故病作往往不救商務尤覺寥寂河内海防有人商運至彼者刻已倒閉不少似此情形法將何以善其後耶 
[越難爲國]  
　　聞法國孤爾西將軍進言於法廷請盡奪越南土地兹聞法廷覆信則言無須全行佔奪但設有變故則可將越王廢置云說見外洋電報由是言之越南尙可以國乎 
[稅司請假]  
　　西報言聞赫總稅務司德現擬請假回國其總稅司一缺卽以第一叅贊代理諸事云 
[江蘇優貢名單]  
　　正取六名戴姜福吳縣廪畢光祖太倉附李兆慶丹陽廪許焯上元廪李鍾珏上海廪陸景輿陽湖附○副取十二名劉翰武進廪章鍾祜江陰廪王尤通州廪魏家驊江甯增林之祺金壇廪沈文翰泰興附凌紹濓太倉廪錢珤賝常熟廪馬爲瑄鹽城廪潘誦威蘇府廪朱若琮泰興廪宋子聨高郵廪 
[上江拔貢名單]  
　　安府周正泰安府陳吳萃懷甯陳繼桐城方旭濳山劉鳴岐太湖韋其謙宿松葉際春望江倪世溥徽府汪嘉棠徽府許興文歙縣畢恩溥休甯夏愼大祁門胡輯伊黟縣黄啓蓉甯府左宮蔭南陵葉廷英增生涇縣吳之紀甯國黄榜旌德江肇豐池府曹廉池府寗濟貴池方汝霖青陽甯曾祺銅陵朱德魁石埭楊善慶建德周學海東流高子塾太府湯克鎔太府周詒忠當塗黄春富蕪湖汪一元繁昌姚楷廬府李道源廬府劉盛芸合肥吳兆棨舒城王元慶廬江張恩澍無爲高式檉巢縣錢國選鳳府許邦逹鳳府孫傳沔鳳陽俞錫疇懷遠林介仁定遠方臻廣壽州裴乾鍵鳳臺孫傳兗宿州周仔臣靈壁高樹實頴府尹士芳頴府李之燊阜陽丁象離霍邱張潤生亳州李傳綸蒙城吳森太和王朝隆渦陽張錫五滁州王蔭祖全椒汪文黼來安孫點和州高攀桂含山賈裕師廣德董献章建平袁赤秋六安馮善儀英山叚廷琛霍山吳兆毅泗州楊士驤盱眙吳增僅天長宣錫恩五河劉文濬俱廪生 
[祖餞行旌]  
　　江蘇學憲業已簡放王益吾大司成前已登報兹聞曾沅圃宮保於初二日設宴爲黄潄蘭大宗師餞行蓋黄大宗師日内擬回江陰學署以便料理一切俟交卸後卽須北上供職云 
[穗垣雜錄]  
　　倪中丞諭知南番兩縣現在防務解嚴營兵逐漸裁撤散勇無業謀生最易滋事務宜加意防範以靖地方等語兩縣聞諭後隨會同保甲局委員札諭各街居民添募巡丁以期守望相助未識居民等能遵憲諭否也○各屬慘遭水患飢民嗷嗷待哺大憲開倉賑卹所費甚鉅張香帥猶恐實惠未沾吏胥中飽札飭各縣地方官諭令飢民將收到官米若干據實呈報以便查核○賣蔴街天主堂早將封條揭去昨日教民人等照常進城居住有兵士數十名沿途護送附近居民亦知和好如初不敢再生齟齬想爰得我所之詩可爲該教民詠矣○聞雷瓊道王灼棠觀察差官持禀摺投遞督署内言去年與法失和瓊防吃緊統兵將官籌備不遑罔辭勞瘁幸賴國家威福得以晏然無事然當辦防之時在事諸員不無微勞足錄可否擇尤保奬以昭激勸等語想制軍賞罰嚴明或當允其所請也○德國某員前日肩輿路經花塔街旗籍兒童素多頑梗見德員　色稍異以石投之德員怒其無禮晉見繼軍憲禀知此事軍憲卽傳旗領申飭并出示嚴禁嗣後路遇西人務以禮貌相待各家父兄嚴束子弟若子弟犯事父兄亦須懲責可見軍憲以威馭下以德懷遠之至意焉○番禺某鄉落有黄麥兩姓因爭田界搆訟多年結怨旣深每當歲晚務閒卽往復尋仇人命屢見日前裘明府將此案提訊再三導以德義明以利害兩造卽幡然悔悟情願和息明府强幹廉明尤精折獄治下紳民咸歌頌不置 
[臭味差池]  
　　三菱公司棧房存貯海帶鹽魚等物氣味薰蒸不可嚮邇左近住有德領事及德繙譯參賛等官聞此臭味慮致疾病故致信工部局請其設法令該棧房出去此貨工部局函致該公司則答稱貨物初非臭穢客來上棧安能辭之可請派人查騐倘有法可想自當遵辦工部局乃命一醫生往騐見其貨物果有氣味然固無法可施乃由工部局函覆德領事等請其告知日本領事官備陳此等情事請爲設法未知能有良法否也 
[儲憲來申]  
　　新簡江安糧道馬植軒觀察恩培陛見出都順道來滬暫以英界泰安棧爲行轅 
[邑尊告示]  
　　特用府在任候補直隸州江蘇松江府上海縣正堂莫爲查案示禁事照得本境棉花原由本地花行銷售其外路客帮各商與行交易往往先立價單預付定銀約期交花迨至花賤則行家交貨花貴則將行閉歇遂致客商受累因而纏訟不休且有攙和水石妄希斤重漁利此等惡習言之實堪痛恨歴經各前縣示禁在案現届新花上巿除諭該司年月查察外合行查案嚴禁爲此示仰各花行客商人等知悉爾等買賣務各銀貨現交毋得買空賣空攙和水石並不准雜小錢如敢復蹈前轍致有閉歇吞銀情事一經控告到縣立提空盤之徒按律嚴辦其所吞銀貨槪弗予追以示儆戒各宜凛遵毋貽復悔切切特示光緒十一年八月日 
 
 

Page 3

 
 
[細鞫販私]  
　　洋藥局一號巡丁鄭光仁在法界吉祥街拘獲私土獲住送私人王楊福卽王良福由法捕房解歸公堂訊理等情早登前報昨日覆訊王由捕房解案陳邦定亦由保人交到佈霖洋棧主勃郎偕一華人投案鄭亦到案候質担文狀師與羅繙譯偕來翁太守會同白副領事曁法總領事法公廨大寫并備捕頭升堂詰問白副領事飭通事轉逹太守云前至德總領事署問過勃郎之事據云確曾掛號欲做雜貨生意及販賣洋土總領事亦曾允准但爲時已遠並非近時太守問勃郎掛號時曾言開佈霖字號否白君謂並未報明牌號太守着王從直供明可以從寛開釋王供小的在彼處拉包車祗有半月未知東家究提何人車係劉文記所用說是號主土由潮人陳阿大囑送至新北門外翁協昌烟舘太守問前日所供同興里在何處答稱在三洋涇橋北首怡和洋棧太守問送過幾次土行是中國人所開抑外國人所開王供送過二次第一次亦是一隻行由何人所開實未知悉惟時有外國人到來太守謂鄭伊等現掛招牌否答稱怡和牌號巳經收進僅掛劉文記招牌訊至此大寫西人將白副領事所寫西文兩紙琅琅宣播隨與担文狀師問答俄羅繙譯將白君之意轉逹太守曰現在是土可暫交總巡收管案則今日不能讞定且待查明再核但法界並未允洋藥局巡丁在界内擅拘洋藥太守謂洋藥局改章後巳添巡丁三十餘名另給腰牌曾經通知各捕房至通商口岸不准抽厘一事憶光緒二年分總理衙門照會各國欽差轉飭諒法總領事亦曾奉到公文羅繙譯謂頃副領事云法界不能抽釐責分府亦曾應允太守謂現在將土暫存捕房以待查明核辦况英公堂亦曾辦理土案租界事同一律羅繙譯謂英公堂土案雖有數起實惟定過一案當時訊明連陞記是華人所開與洋商無涉旣云不涉洋人則包攬無疑矣太守謂現在此案毫無疑竇王供行是華人所開土是華人飭送並不牽涉洋人卽可定案惟洋藥局改章後可曾知照法捕房巡丁可曾悉數到過捕房否當爲查問隨訊該巡丁據稱小的只到過英美兩界捕房法捕房却不曾去担文又與白副領事再三議論又經羅繙譯傳逹太守言副領事云洋藥法界不能抽厘且中國官長及各國領事均無文憑照會嗣後巡丁不能在界内查拿然光緒二年曾經前任道馮觀察據情照會此時祗須請道憲再伸前約副領事旣謂須待查明判斷請將送私人押起土留捕房候核可也說畢卽偕担文辭出太守着將王仍交捕役帶回暫押陳交原保勃郎與一華人亦卽退去副領事謂是案不知何時可以查明覆訊王若押在捕房不免累及無辜亦宜交保太守謂查案不過數天送私人似應暫押兩下意見稍有不同嗣將情節說明副領事始允將王暫押訊畢太守復訊該巡丁緝獲川土一案包探解送在押之販私人張雲林及前期投到之陳蘭金詰訊之餘張忽改稱姓許名潤齋太守問爾究竟是何姓氏答稱實姓許隨取呈西字報關單及該土行售土三箱之發票一紙太守謂此案尙須查明再核爾等所供兩歧本分府明知案懸多日爾等已將情節關單做就但究竟義記土行是何人所開陳稱土行是潮人李春元所開前年在三洋涇橋三慶里内由小的司帳李不住店中住在復昌恒棧太守問許此土從何處取來答稱從三箱内取出買定後恐被掉換故先取樣子旋據該巡丁禀稱當拘拿時伊稱是桂圓肉如從三箱中取出實係官土何妨直說太守問照此三包觔兩應捐若干答稱每包一觔應捐規銀九錢若漏捐查出照新章應罰十倍太守謂爾等兩人通同作弊例應一併懲辦遂着將許交捕帶回管押陳着包探帶往店中取到帳簿然後赴押 
[索詐應笞]  
　　前報列木工許應奎扭控李阿三卽李銀蘭糾黨竊物一案當經總巡委員馮蓮士剌史將李押候訊究在案前日下午剌史提李研訊許又投案伸訴前因並稱李向在小的店中作夥嗣因串同外人前來竊去物件無數因將伊辭歇詎李竟糾集無賴多人疉次前來滋擾吵閙不休爲特扭案求請究懲李供本邑人前在許處帮工停歇後尙欠工資錢一千餘文日前途遇向索無着反敢扭案誣訴求請明察刺史廉得其情着將李重笞三百板押候究提羽黨到案再行覆訊核辦許斥退候示 
[催緝盜匪]  
　　日前本邑西門外陳涇廟地方馮姓家被盜拒傷事主一案由縣委勘情形均已列入前報兹悉馬向在某領事處爲圉人前日由該領事赴道禀稱馮被盜砍傷後日漸沉重因卽請爲根究並請會同前往覆勘等因邵觀察以盜案乃屬地方公事須赴縣署候核該領事旋復至縣署莫邑尊接見後告以馮被盜拒傷等事本縣早經委勘明確業已勒捕嚴緝毋庸覆勘等情該領事遂唯唯告辭而出 
[法界公堂瑣案]  
　　小東門外德泉樓茶肆主遞禀聲稱去年有流氓混名流過頭金榮卽陶金榮向張阿秋所開烟館滋事擁至小的茶肆中毁壞物件因之鳴捕送懲後陶啣恨小的屢來尋釁本月初四日又來借錢一千五百文小的不允陶遂糾合混名小霸王之王道道江北小張卽李阿掌等瀹茗多椀堂倌答以不售講茶伊等卽毆傷堂倌手腕並摔毁茶椀甚多包探將陶身畔搜出之押票數紙金剛箍一個零錢數百文呈案翁太守將陶詰訊陶供去年被懲之際有洋八元寄彼刻故向之索取王道道稱在鄉間充當丐頭李阿掌稱是路過實不相干太守謂陶屢次犯事前經道憲訪拿懲辦李已在公堂辦過數次俱屬怙惡不悛遂判李笞二百板驅逐出境王笞一百板陶笞三百板管押捕房候示又諭該店如再有人尋事當卽鳴捕拘拿以憑重辦○陸驛梅控董茂衡一案訊理追究等情疉登前報前期董供中人王錫全與陸至交由伊友王永廷將單交來押洋一百三十元現在此單已由小的押洋一百元翁太守着兩造尋到兩王再斷前日董將錫全扭送捕房昨解公堂董呈遞禀詞申訴一切錫全供稱伊押捕房時外間諸事均託小的經營并囑小的代爲管押當時伊開煤棧小的曾欠伊洋六十元後用洋四十八元陸之十五元亦在其内嗣伊因欠大立多銀兩追呼甚急囑小的出期票洋一百三十元呈繳公堂作抵大立多不肯收受寫票時說明若用此票伊願找我洋元豈知受伊哄騙將票匿藏太守問爾與董是何親戚答稱伊是小的表叔現在不認太守謂爾投案爲董代押時似稱不是表親王稱當時認爲妻舅太守謂爾也靠不住遂着交保出外董交原保待陸到案再訊 
[助賑彚錄]  
　　吳門鈍叟先生以身後所用之資賑濟鎭揚各屬被水之區及兩粤饑民每處大衍之數合來洋一百元○閩省福寗右營恊戎林來函云弟雖家潮揭遠宦福寗而無非桑梓之鄉安可略分畛域恨力旣不能分勞而一久廉泉豈容稍吝今轉匯上英洋一百元合庫平銀七十二兩祈望查收彚解爲感○英界會審署來罰欵二則垣利信局因私拆洋信買寄假藥粉案罰令繳洋六十元又因賭案内張錦榮罰令繳洋六元嗣又交來利信局又罰洋四十元以上三欵俱撥充山東縣濟○山東諸益順號助賑繳來北貨減捐積存九八元五十二兩八錢五分七厘○無名氏在豐和號得八月份呂宋票第五彩一條捐洋十五元○蘇州泰號綢縀莊古松人參號本月初二晚因有比隣王東文號偶不經心險遭火焚幸賴神佑免致成灾里中公建醮壇謝神刻因各省水災待賑急迫是以兩號合助英洋二十元○以上諸大善士具徵慈祥惻隱垂念各省災廣仁術仁心移緩就急神目如電定必保佑康甯財源茂盛但念各處聞風興起災區幸甚上海籌賑公所施少欽謹識 
[上海文報局賑所叢譚十八]  
　　淮南鹽務總局山東幫怡順昌等寳號鎭江電局張廉泉公祖前均募捐巨欵兹又蒙淮南局諸巨公交到賑銀六千兩另怡順昌王瑞芝翁交到賑銀一千兩另張廉泉公祖交到一千餘元仰見公忠報國上體皇仁惻隱爲懷下卹民困雖諸公心切救災施不望報然富貴壽考福祿子孫天不與諸公而誰與耶○各省信局來函一槪免費我輩已感激萬分現在又蒙宿遷大順局劉筱林翁清江天順局蒯儉堂翁溧陽全盛局王慶如翁京都福興潤局諸仁翁代爲勸捐隨時寄來如此出力定見發財發福○江陰某君捐洋一百元求病速愈松江柏堂先生求孫病愈捐洋兩元當此捐欵支絀之時一文足當百文之用一元足救一人之命天佑善人自必康彊逢吉○上海果育堂勸募節省香斗捐啓上海保嬰局勸賑歌無名氏送來勸善碑文虞山書畫社議將潤資改助本地洲賑啓均囑登報除抄送外合并聲明 
 
 

Page 4

 
 
[校字]  
　　八月初五日時證論治内能無不害人乎脫不字口爛蝕齗也齗誤斷聲嗢咽塞嗢誤温五液注下下焦不闔脫下字是謂大悗悗當作鞔合爲正悮 
[江督轅門抄]  
　　八月初二日新選興化縣劉德澍由京來候選從九屈南英由甘肅來委辦南洋兵輪煤炭委員田有元由江西解煤來○初三日署海州叅將吴炳辰到見缷事回○初四日督粮祝禀知奉委稽查江水差出使日本隨員直隸試用通判姚文棟上海來禀到 
　　 
 
 

Page 5

 
 
　　１３８３　０３９０　６０８３　０４９８　0057　１６８０　１８７１　０２０１　１２２４　００６５　４００６　１６２１　３２８９　０２５０　０１０９　１６２１ 
０１０７　７０９３　００５９　４８４２　２６４１　４１５０　３５１９　００８９　１８５９　０２２１　０７4１　３０２５　０２８９　０４７９　３２０４　００８９ 
２５６６　０５７5　４４１４　０６６４　２５３５　６７６５　６８１５　２１０９　６１５９　２５５６　７１０９　２１０９　０５３１　２５５４　６５７４　７４０１ 
５３１３　０７２０　６７１１　２５６６　００６０　０７２０　１１８８　６２０８　２５３５　６１１２　００８９　５３１９　７０７６　７０９９　３０６１　２６５０ 
００６０　６１０８　０７２０　０８７９　４３００　７１００　３０２６　１４２８　６１８５　６６９５　１８４０　２４７４　６１０８　００６９　４４０７　１４３６ 
２１２８　３０８６　４２１４　７３６３　７３６５　６７１４　４４４０　１６７９　２７８５　４１３４　０１３８　１４２８ 
　　播喴洋行告白 
　　本行鐘表八音定例劃一歴有年所近因处洋匯票價跌照原價消售轉致虧拆是以自八月初五日起怡嗱　喴康喴三字號每對酌加九八元五錢惟播喴本牌當再勉力支持仍不加價一俟匯票平允仍可酌減此佈 
　　告户 
　　廣東文鄉科　姓現已止截以前諸君所投之票其厰根卷部均已到　祈卽持本號收單到來更換勿遲是盼萬福來新廣豐萬寶來仝啓 
　　融經舘精校新書 
　　王海纂一元浙江水利海防五角兩漢售言白五角二竹四角楚騒綺語白三角竹二角四左國腴詞白二角四竹二角漢書蒙拾白二角四竹二角唐詩金粉白五角二竹四角說文攷異白五角竹四角顧曲錄白二角竹一角六試帖連珠白一元四竹一元二螺江月記白三角二竹二角八分切音蒙引白二角竹一角六請至老巡捕房南首石庫門内便是 
　　輪船往琿春𨥏山元山埠 
　　啓者本行納格約唛　輪船於禮拜日卽八月十二上午七點半鐘開往長崎埠另換海約格嘜噜輪船開往堚春元山等埠又在長崎埠另換西力哬麥魯輪船往𨥏山仁川埠如各寶號欲装貨搭客者請至本行面議可也此佈八月初七日三菱公司啓 
　　雅園召盤 
　　在英租界大馬路虹廟對面盤頭装式俱全如合意者請至泥城　工部局馬房朱榮明面議可也朱榮明啓 
　　五彩聲明 
　　昨　英八月對單本行售出五彩第二萬五千五百四十三號分十條共得洋五百元得主姓名甚多不及細綠連月經售大彩雖得主財運亨通臣彩常臨而本行頗有厚望焉○今售英十月票全張半張分條○來信指明上洋棋盤街北首七月廿八日 
　　靑鹿至寶茶糕 
　　中州人和堂得異人傳授虔製靑鹿至寶茶糕専治外感風寒暑濕身熱爐痢頭疼吐泄傷食飽脤心口急痛以及小兒食積熱疾腹疼肚瀉夜臥不安等症無不靈騐如神僕等會患肚瀉外感爐痢之症均往購服立見功效因欲廣爲流傳以誌謝悃此糕屢試屢騐活人甚多價産面功效甚速眞至寶仙丹也鋪在湖南省城小西門内上坡子街坐北朝南門面遠處　信局購買不誤每盒十塊價洋二角五分仕商賜顧請認啣芝花鹿爲記光緒十一年七月星紗星聚堂敬義堂崇德堂二知堂仝謹白 
　　看　卽知戒烟法 
　　此　號克五爺賜鑒定章倉塲督憲宗室鐘曁上海道憲沈賜序最奇者服藥後腸中漬滯烟油悉由毛孔面出故能除心瘾愈百病增飲食豐容竊冬月手足不冷夏天身體不熱鬚鬤竟可轉黑旣痿復能種子每兩價銀一兩每瘾一錢服丸三兩除根惟藥丸無凸凹形者卽係假藥另有狐騒臭藥每料一元三日除根雀班藥半元十日退清髪秃藥六角半月重生淋　等藥兩角　痢瀉目疾等藥一角賜顧者送書一本上海只此一家金陵另有一鋪其餘省城各碼頭並無分鋪上海北門外吉祥街如意衖金陸城内土街口生生堂同啓 
　　十月票出售　 
　　英七月份三彩由本號售出八月份票連售出四彩三張得主早經登報申明無庸再述茲售英十月份票准華八月廿八開彩如蒙賜顧請早購取爲盼萬勝祥呂宋票老舖啓 
　　杭州大井巷德記 
　　本號開設有年蒙客賜顧交易照常外埠信購原班寄奉不悮並有外國各種藥水戒烟藥粉代售貢　藥水 
　　天源行四五彩聲明 
　　今接英八月對號單查悉第一萬七千六百五十號全張得洋一千元經本行轉售與廣和尚有五彩一張六彩二張又小彩數張得主台銜極多不及細載速來對號領洋接售英十月票 
　　源顏票行 
　　英十月份呂宋　　張六元半張三元條頭七角外埠賜顧原局卽奉上洋英老巡捕房鈄　門中和里内　城德堂藥房奞易 
　　活人無算 
　　此丹耑治楊梅結毒魚口下疳一切毒症無論遠年近染服之立效並能　嗣久名中外每服洋兩元信局函購一律局設盆洩衖閔小槎醫寓 
　　寄售太乙靈丹 
　　杭省萬承志靈丹來濟世諸般危險症内外均可治衹取藥料價每錠五十二上海南市施和公衖全盛局並北局 
　　英十月票出售 
　　本行由呂宋分設來申開張有年専辦按月呂宋票批發門售均可並售呂宋烟兼收彩票格外公道蒙諸公光顧函購指明投交當班回件上洋四馬路 
　　英十月份票 
　　本行開設大馬路老旗昌過南首呂宋票按月出售每張價洋六元分半照算條頭足洋六角五分紳商函購原局奉上請認明圖章 
　　復成烟膏 
　　在上洋棋盤街中市精製清膏每洋一兩三錢陳膏還灰洋一兩九錢公膏二兩二錢冷籠二兩五錢熱籠三兩二錢平頭外如比衆公道凡仕商賜顧者請認招牌爲記 
　　催贖押欵 
　　去歲十一月十四有陽岳峰將福申小輪船一隻押去規銀六百兩據限四個月爲滿過期日久延　不取今限本月初十日止如再不贖準定十一日拍賣倘拍價歸押欵不敷照原契向　找取無係後悔此佈聚泰公司啓 
　　買呂宋票要覺 
　　現　英十月份要 
　　本行開張以來無論大小　彩住址姓名隠不登報受實惠面免招搖此本行愼重之至意大　還近飭可生意　盛進票愈多號碼約略　今售十月票全張半張分條價照大市遠處函購原局回件得彩立卽兌現上洋棋　街北發配行啓 
　　玉成婦德 
　　余耽煙廦歴有年矣屢欲戒除因氣體　弱未敢妄試以致貽誤至今不意今歲入秋後一無災疾煙日漸厭食　更作噁日久竟然忘食竊思世之思煙者多從無如余之絶竊者殊不解其故仍徧查室人始知内子濳將詹　德堂三香膏和入煙中致使逐漸斷　余于是服該堂製藥之妙濟人之深至于玉成婦德特其無心之功德耳自下煙　已斷精神倍長身受大德愧無以報爰缀數語登報以誌欽感浙江受惠人羅國勲　白 
　　對號單到並售十月票 
　　英八月對號單已到查本行售出四五彩各一張以及小彩甚多未便細申現售英十月票全張六元分半均可分條足洋七角紳商惠顧請指明上洋抛球塲大有恆行啓 
　　輪船往東洋等埠 
　　啓者本行納格約麥嚕輪船於禮拜日卽八月十二日上午七點半鐘開往長崎西門舍革神户横濱等埠小包收至十一正午十二點鐘爲止搭客票出至十一下午六點鐘爲止在船買票須照定價加十分之一如各寶號欲装貨搭客者請至本行訂定可也此佈八月初七日三菱公司啓 
　　縮印精選　試三場備要 
　　近日選文之溢日翻花樣仍屬以舊爲新惟經藝策學衹有單行本茲承京都名家精選三塲備要諴臨文津梁竊謂選文如用兵在精而不在多爰用石印縮本以副海内諸君操觚之用每部十本實洋二元八角請至本坊暨各埠申昌書畫室並金陵武昌杭州廣東各考棚書坊取閱可也上洋抛球塲並城内蘇州掃葉山房啓 
　　格致書室 
　　本書室専售製造總局益智書會同文舘博濟局等處所著天文地理機藝算法醫化地礦光熱聲電動植各學之書並各圖畫與格致彙編及格致器料凡賜顧或寄售或託辦各種書器或問格致理法者均可移玉面談上海三馬路格致書室　白 
　　貿易指南四時通候尺牘　 
　　此書紀　童年習業以至行商坐賈交人接物之規模外增附四時通候尺牘價二角上海還讀樓發兌 
　　經史問答 
　　是書統論十三經廿四史之大旨博學之鴻規每部八角○四書五經字考也講求字義音韻之源流洋二角○國朝名人傳略乃文人學士豪傑英雄之政蹟事業每部四角○歴代職官表六角四書對聯𢑥編一角詩法舉要二角四馬路文海堂啓� 
　　十月份票 
　　本行自運呂宋票出售全張半張分條價照大市遠處賜顧信寄四馬路指明本行牌號原班卽奉無悮 
　　地亞士行發售 
　　今有外洋翻刻銅板耕織圖及銷書洛神賦各有淺深顔色精緻異常價亦公道 
　　大呂宋公司聲明並售英十月份票 
　　本公司經售本國呂宋票諴信無欺中外咸知外埠寄購原憑信實近有奸徒射利僞造假票治抖售並私刋各號圖印外埠混冐各情經本國領事蜜訪移咨請查究辦外望買票諸君切勿貪小受愚各處寄購務乞指明呂商公司牌號並祈騐明各號信式回件圖章倘有欵惑原局退回查究免得魚目混珠今售英十月份票全張六元半張三元分條足洋七角開期華歷八月廿八日在呂宋開彩卽晚月三大彩電音到申如得主欲隠名者悉聽其便可也此佈大呂宋公司分設各洋行列後立發廣和盈利天成必得天祥協記萬有利同得利 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[英界公堂瑣案]  
　　包探陳阿九在寳善街中巿滿庭芳弄第六百五十七號某客寓内見甲乙二人均操湘音形跡可疑頗似游勇盤問來原支吾莫對帶至捕房在甲身畔搜出白布一方圖畫八卦旁書大伍二字乙身畔有黄布一方書一全字問其何用答稱拜佛所用捕頭命該包探將甲乙及布一併解送公廨羅太守飭押候訊究○押鋪夥陳雲山訴稱昨徐逹生持金鑲籐釧一只質洋察得係白鉛包金小的屢經誤押僞物賠累良多爲此交捕送案請究僞釧呈閱徐供開設郭泰興土店這此物經人來店押土延久不贖是以圖質並不知僞作受抵之帳呈閱羅太守卽察閱帳簿的係押下姑寛不究僞飾存毁○張阿炳訴稱小的向爲薙髮匠後在老金桂軒戯園管門前日因遭茶房王阿巧碰撞與之口角右腿素有傷痕猛被脚踢血流如注爲特報捕拘王以案現在傷已略痊王供與張素不相識偶爾嬉戯並未踢傷伊脚羅太守判罰王洋三角給張養傷○某花烟館　婦投捕房訴稱被人竊去肚兠内妓女身契派捕拘押候解等因已列前報昨包探康阿順禀稱袁阿利報稱姚子香張子其二人竊去肚兠拘獲後二人交出身契並云尙有小洋三角已經用去肚兠在姚浩士處因在獲姚起到肚兠一併送案袁申訴前因姚張同供時往該花烟館游玩用錢不少今確用去伊小洋三角至身契早已交還肚兠暫寄姚處亦已檢交姚供與子香等爲友暫寄肚兠不知有何轇轕包探來問立卽檢交羅太守判姚張押候各責六十下浩士無干省釋又問袁身契從何而來答稱所買妓女早已從良太守謂該妓旣已從良緣何身契尙存爾處可暫存堂俟該妓投案給還○朱王氏訴稱丈夫朱根祥不在家中外甥李阿昭竟來竊去衣服幾件由捕拘獲人贓爲此投案請領李供因向母舅惜錢不遂故取衣服羅太守謂李行竊應懲旣是舅甥格外從寛着向叩頭謝罪贓物給該氏領去○珊記碼頭某酒店被匠人行竊銀洋等件報捕拘拿候訊等因已列前報昨沈桂山遞禀聲稱小的開設太豐酒店資雇沈阿二楊阿木作工去後查得小的房内失去銀洋母親房内失去衣物漏處卽在兩房屋頂上定被該匠行竊沈楊均不肯承羅太守命將沈楊押候覆訊察究○何唐氏訴稱小婦人被流氓陳士林毆傷頭面隣婦沈阿巧解勸不依反將錫花千毁壞爲此報捕拘案沈供與略同陳供小的與該氏爲鄰並未行兇尋釁實因沈從中挑唆以致口角且沈常爲蟻媒羅太守騐得該氏受傷屬實判陳押候笞責二百板○新關辦公洋人訴稱家住泥城外有鄉婦前來吵鬧毁壞籬笆爲特報捕拘案顧蔣氏供西人所用之人踐踏槄田故向理論羅太守商之易繙譯以該氏鄉愚無知飭令嗣後不得再往尋釁○木工鄭阿二訴稱小的偶與同業潘慶陽口角潘竟持刀割傷小的左腿請爲懲儆潘供爭執間悮觸廚房菜刀擊及伊腿並非故意行兇羅太守騐鄭略受微傷判潘枷號十天以儆兇横○包探康阿順禀稱周友光報失白鳴鐘衣服等件由小的緝獲竊犯艾雲壽鄭阿生起到原贓一併送案周申訴前因艾與鄭俯首求恩羅太守判押候各笞二百板贓交失主領去○二百六十一號華捕禀稱前日有人扭范得龍至捕房據言其妻被范誘入客寓當卽將范暫押著原告同妻投質今未到來范供拉東洋車度日並未誘人之妻羅太守命押候查明核辦○包探秦少卿禀稱蔡得順應有祿二人將人毆傷由捕拘押受傷人現在醫院不能投質蔡應同供不敢行兇羅太守命押候受傷人投案再訊○麥總巡禀稱王子村訴稱曾欠毛阿大洋三十元正在經人調處毛竟至家自刎尋死因特派捕傳毛送案毛供被王欠洋三十元立有借據向索延遲兹因情急往索王供欠毛洋祗二十元實因無力清償由友李永富調處將小的被人欠宕之洋二十元劃付與毛詎毛不允致來尋死羅太守着兩造邀原勸人妥爲料理不得擾釁○句探顧阿六禀稱昨見王阿和持腰刀圖賣深恐來歴不明且租界中不准隨帶軍器爲此拘案腰刀呈閱王供友人李某向在西門外仁字左哨第二棚當勇將刀託賣錢文羅太守命押候查明再核腰刀存堂○費瑞芳訴稱空屋中玻璃窗失去不少報捕拘獲竊犯顧阿大據稱　巳消售無蹤送案請辦顧稱售洋三元早已用罄羅太守判押候笞責三百板以儆○包探康阿順禀稱竊犯王雲來手持白鉛一條詰問支吾送案請訊王供鉛在公和祥碼頭浦灘拾取羅太守判掌頰六十下鉛存捕房俟領○元豐棧主沈錫卿訴稱客寓沈阿九竊去棉被一條請爲追究沈供小的在烟店爲夥前夜偕友觀劇時晚不能回店暫宿寓中並未行竊羅太守命知照店主前來具保○小孩沈古生訴稱昨父親命我持衣質錢一百五十文中途彼人攫去呼喊之下中捕拘案尤順寶供此孩掉下錢文小的貪小拾取羅太守判責一百板錢給沈領○天仙戯園管門西人麥格阿順訴稱李阿耀衣服翩翩圖看白戯喝阻不依反將小的拉破衣服李供並不圖看白戯確有先付銀洋西人稱設有銀洋安肯拉阻中西官商定判罰李洋一元○善昌洋行西人訴稱裕成主婦殷氏積欠房租洋二十九元五角求請追繳該氏供稱欠租是實實因夫亡無力且欲搬移中西官互商以該氏孀獨堪憐着繳洋十元卽行遷去 
 
 
