# 1886 - 280 - 4904850

 

Page 1

 
 
[古今圖集成告白] [  申報館點石齋北局啓]  
　　啓者本局所印古今圖書集成一書至八月底照算印過原書已有二千七百四十五本尚存未印者二千二百七十五本七月內印出一百五十四本八月印出一百五十八本此後每月底登告白將印過幾　數目聲明以便買書者可以周知至裝訂一節本約六月中可以出書嗣思如四面發散難保火險故本局特另賃大屋在一處發訂以便保險約至十二月可出明倫彚編明年六月終出第二次明年年終全書告成約在後年正月可以如數交齊矣先此布聞 
[重印嘯亭雜録出售] [  申報館主人啓]  
　　本館前印嘯亭雜録一書談掌故者幾於家置一編早經購罄茲重爲排印紙張讐校格外精細每部仍訂十本價洋四角五分如邀價買售處照　 
[石印欽定歴代賦彚出] [  點石齋主人代啓]  
　　是書爲康熙年間陳文簡公奉旨編輯者上起周末下訖明季所有古賦律賦無不採入分正續補遣逸句一百八十二卷賦共五千餘首卷頁浩繁兵燹後鮮存完璧茲雙梧書屋主人將家藏初印舊本託本齋石印校對則絲毫不爽墨跡則濃纖得中準於十四日出書分訂十六本外加本　兩函價洋十元古學家亟宜家置一編如有躉售者請速臨本齋帳房面議價當格外公道零售在南北申昌及文瑞樓各書坊外埠在各申昌惟此書所印無多惠顧者勿爲捷足先得也此佈 
[加價招股石印佩文韻府告白] [  點石齋主人代啓]  
　　啓者本齋代晉記招印佩文韻府一書業已出有樣張傳觀四處前　招毅每股出洋十六元先惠四元成晉日繳洋十二元取書一部等語均詳　報第一條告白想薄海士林均經洞鑒現在股票所存不及千部是以准於廿一日起加價每股出洋二十元仍先惠四元餘俟成書日繳洋十六元取書一部異日期滿股足來售此書者每部須守洋三十元願附股者請逕寄上海點石齋南局帳房代收○揚州元亨利錢莊○天津針市街　　里源豐潤匯票莊○京都煤市街興隆店內源豐潤匯票莊發賣各種書籍○漢口郭家巷復源盛紙號均可代售如　躉買准至上洋大馬路集　里天保棧內長順曾號面議此佈 
[觀醒世良言有感而書]  
　　滬上爲中國通商各埠之冠不特酒樓妓　羣萃於兹卽戲館之繁亦非他埠所能及有自京師來者每謂京中梨園其唱功高出於滬上其脚色數倍於滬上是則然矣而地方之寛廣坐位之疎朗晚間地火電燈通明如白畫則京都所　謝不遑矣顧近年以來市面清淡銀根緊迫今年復值米價翔貴以故各戲園中生意亦頗寥寥或用有以招徠之則廉其戲價減而又减正桌日間減至洋一角晚間减至洋二角以次遞減則起碼之賤直較啜茗爲尤省而裋褐不完之　且携資于于而入正桌高坐縱觀稍有體統者羞與爲伍反望望而去之此非計之得者也目前各戲館分知　意故由二角又增至三角矣又有爲招徠計者則曰吾將别開生面出奇制勝串演新戲以新閱者之耳曰庶幾坐客常滿乎然而所謂新　者不過兩門曰慘曰浪慘則破腹屠腸當塲出彩見之者咸以爲可驚可駭得未曾有浪則目挑眉語暱　怪聲見之者不覺動魄移情心爲之醉若此者固亦足以招致看客哄動一時然而壞人心術駭人聽聞正直者旣惡而去之仁慈者亦掩袂不忍覩於是官憲出示指名嚴禁而其計仍不得逞雖官憲耳目難周未免陽奉陰違而畢竟不　明目張瞻田然無懼也何如近日天仙茶園新製戲劇名曰醒世良言於游戲之中寓勸戒之意用意則新頴節目則奇警打諢插科不啻爲當頭之棒喝高歌凄唱無異於大聲之疾呼變化則亦足以眩人耳目戰門則亦足以醒人睡魔又以戒烟方一紙相贈其爲新戲也用意乃深而遠矣余以目力不濟不甚觀劇前以閱本報告白見該園有醒世良言之戲大略無非勸人戒烟乃與夢畹生約曰當俟其開演是戲之第一日與子偕往觀之夢畹曰諾九月之望爲開演第一次七點鐘後稍有風雨幾阻清興余恐夢畹信人必在彼先待遂冒雨勉赴之至則適與劉君棣棠及五馬遊人不期而遇遂聯坐焉劉君久不晤五馬遊人則數日前蒙過訪投余以詩筒而不相值者也無心邂逅快慰何似時則尚演他戲新戲猶未出塲少頃夢畹果至喜甚蓋余雖近傍戲臺並携有遠鏡而於臺上之脚色則類多不識必得詢諸他人而後知夢畹則一一指示之其目力勝余十倍也旣而新戲開塲則先作種種怪異狀一烟鎗長丈餘圍數尺言鞍有斗滿臺趨走一烟盒大如五石瓠亦游行於塲上一鋼簽長如擔夫之槓旋轉飛舞無已時繼之以鶯粟花則鮮艶奪目花中一美人含睇以笑意蓋以俗名鶯粟花爲虞美人故作此狀花中燃燈異常絢爛兹四者跳舞旣畢則皆化爲女子戎裝威武作欲捕噬態得一公子而誘之入洞山名黑土洞名烏烟灘名失足此中飾爲烟館則宛然十數年前眠雲閣初用女堂倌時景象號召烟鬼則莫不囚首垢面病骨支離若隱若現迷離惝怳摹繪情景可謂窮形盡相烟鬼所唱尤足以喚醒迷途又有大英雄奪力往救被誘之人善武藝工變化而其後卒爲毒烟所迷幾不能免得仙師解救而後甦而其所謂仙師與夫仙童等衆所以制鶯粟之死命者則皆藥籠中物如使君子金櫻子黄耆茯苓紫貝金牛之類復以兩英雄一名心很一名心堅者爲之倡更有號旗二面一曰坐懷不亂一曰敗子回頭以推波而助瀾然後舉而入其山破其洞剿除妖孽更無噍類其用意之新奇巧合以及詞句之警策動聽可謂得懲勸之道者矣當烟毒大盛之時以數烟魔扛一大烟鎗雖盈箱金銀亦能吞之凈盡卽中間節目如鶯粟花初誘公子入洞時先示以水旱雪茄等各種烟皆不爲之動及示以鴉片而不覺欣然迨贈之以烟鎗則公子曰此物不能殺人何以名鎗魔則告以用之旣久自有殺人之功效兹數語者與昔人題鴉片烟筒詩所謂此與殺人凶器等不名烟袋故名鎗其意正復相似爲是戲者殆亦别有會心夫豈胸無點墨者所能裝點而潤色也哉觀止矣蔑以加矣雖然滬上爲中國通商各埠之冠繁盛甲於天下凡害人之物當不止於鴉片之一種倘欲爲之描摹藉以警世則較俞蓮村先生所著庶幾堂樂府各善戲尤爲親切各戲館中亦有如天仙戲園之善用其心者乎余又將拭目俟之矣 
[制節莅蘇]  
　　兩江總督曾沅帥莅蘇大閱日期前已録登報上兹悉十四日撫標各軍先出隊遠迎十五日官塲接得電音云沅帥於是日卯刻啓行約計酉刻可到印委各員均赴河千伺候中丞尚衣相約於下午三點鐘持乘舟迎迓至鐘鳴六點二刻憲舟始抵碼頭水師各軍次第升砲致敬一時冠盖如雲戈矛耀日沅帥隨示期十六日黎明親赴大校塲校閱武職寔缺各員弁弓馬 
 
 

Page 2

 
 
[緝獲會匪]  
　　粤東會匪首李三羽翼衆多行蹤詭秘前經鄧鎭戎懸賞購捕迄未成擒近由九龍地方官賴君國芬梁君鴻謨訪悉該匪以外洋某島爲狡兎之窟遂移咨司徒都督驥于本月初四日密調勇丁就近擒獲送交吳都督解赴省垣一面擣穴搜巢掃除餘孳想該匪惡貫已盈一經訊明定當身首異處也 
[詳述械鬥]  
　　粤東開平縣楊勞兩姓因爭水利釀成械鬥情形前已據訪事人來函登其大略兹經港報縷述緣由因節録其語曰揚勞兩姓爭水肇衅械鬥至十年之久殺斃人命破耗財物業已不可以數計乃事息之後楊姓兩房自相戕害一房以楊果騰爲主一房以楊德琦爲主先是集衆籌商與勞訐訟之費德琦家號素封果騰着令踴躍多捐德琦不允果騰率其房衆搬取德琦家財德琦至省歴控府臬督撫各衙門謂果騰有謀叛情事大憲立遣幹員帶兵往剿果騰以爲家庭小事竟敢架揑大　心滋不服遂率其族衆與官兵抗拒至傷兵勇數人省憲聞報大爲震怒再行添兵前往拘獲果騰解省正法其侄楊有興爲叔報仇謂禍實由德琦而起於是糾集同黨數十人與德琦爲難德琦逃避楊有興以仇人未得結黨不散而鄰近緑林豪客皆來依附愈積愈衆餬口維艱時出擄掠民財聞其所糾聚之人類皆謀勇過人一能抵百正非常人所可與敵也近大憲清辦匪鄉并懲械鬥各處地方均已分撥官兵馳往圍剿而肇府各屬則以楊有興一黨爲先務經發陽江鎭赤溪協新會叅府另候補府一員督帶兵丁數百名直抵楊有興村外駐紥該村前臨河而後枕山險阻異常破巢非易况聞楊有興早經鑿通暗路以爲逃命地步或謂其并有地牢去年十二月廿九日官兵第一次往攻適其時楊有興諸人外出祇留夥黨二十餘人在書館閒坐官兵數百圍繞其館二十餘人奮勇相抗以少勝多砲雨槍林轟斃數勇後恐衆寡不敵啓扉而出且戰且走祇有二人相失在後躍入塘中以期閃避被兵勇槍傷因而就獲迨半點鐘之久楊有興偕黨同回兵勇聞之由别路而去倘若館內二十餘夥至此仍未出外則楊有興等助攻於外其殺戮不知若何矣頃聞官兵屢戰屢北新會叅府迭遭奇險并驅其所愛之子而殉之焉而此役仍未有告功之期貽禍不知胡底聞有一日官兵環繞一屋四面攻之後竟蹤跡俱　則其别有暗路竄去不問可知現在營兵駐紥村外不敢輕入轉被楊有興黨捉去七名殺斃其五留下二名優禮相待大肆几筵相與宴飲然後釋放囑令回營告知各官表明伊等心迹蓋謂伊非有叛逆大故爲害地方祇以家庭細事爭論不明欲圖報復何竟動撥兵征討願各官明白佈告則死而無怨并求各官將兵遣散弗在此處騷擾否則當再撥精兵一二千前來助戰方能濟事若區區數百人非吾敵也二兵領言回營轉告衆官以其死裏逃生正可藉以傳逹言詞窺探消息二人辭役而去荅以楊有興巢內斷未易攻歸家明農以享安樂之福而已張制軍聞報大怒謂必掃平小醜誅斬元兇遂高懸賞格無論軍民人等有能拿獲楊有興者賞給花紅銀三千元並添兵千餘名由長沙埠駐紥沿途直至該村河上灣泊船艇不計其數另有小火船二艘時常往來據旁人傳說則謂楊有興之黨定必走避一空然此不過猜度之詞觀其遺人探營一事未遁已可想見矣聞一日特遣一人身穿號衣直入軍營窺探居然與各兵共膳莫有識之者後適弁官查營其人以别營對再查别營亦無其人知爲賊黨執之其胆大包天有如此者 
[治痞彚登]  
　　蘇友來信云衿棍費渭川褫革後兩入改過局仍不稍悛兹又滋事詐訛經地方官訪獲擬以應得之罪行將發配遐方中路總巡錢明府又大張示諭略謂本總巡訪得有地痞顧幹生沈壽卿潘石渠等十餘人成羣結黨遇事生風如有曾被滋詐者許卽指名禀究云○邇來局賭之風日熾一日其大者深宫廣廈儼若紳衿次亦夏屋渠渠呼么喝六此皆千金一擲非貴介子弟不能往亦非胥吏差役之所能知也最下者爲客棧爲差房爲地攤類皆隷役所爲旣無賭具又無賭塲且能息息相通此捕彼竄故相沿已久從未獲案究懲日前中路保甲局員錢明府拿獲熊福海一名訊供不諱明府飭於笞責之外荷以巨枷發交元妙觀前俾賭犯見而知警云○月前拐犯陳老二站斃元妙觀前兹長洲縣又獲拐婦一口王明府訊得　次犯案罪無可逃亦擬站斃籠中以昭炯戒○前年臨頓路某茶館失去一十三齡幼女魚沈雁杏信息全無今年有慕申江花月之勝來作狹邪游者遇一妓談及里居姓氏則固茶館主之掌上明珠也急歸告知茶館主欲於阿瞞之贖文姬拐婦聞之恐查出原委先至滬北誘女另售他方茶館主計無所施禀請長洲縣王明府提究該拐婦已懼罪脫逃因拘其子到案研訊之下供稱是女由三人拐出賣於上海某妓館得洋五百五十元我得二百元餘均俵散明府謂此案內非汝所犯若得汝母及合誘之二嫗到案汝可免受株連其子堅稱是我所拐與母無于明府怒擬囚諸站籠安置通衢 
[神京誌勝]  
　　每屆三載例由國子監舉行考試恩監欽派閱卷大臣親往貢院試以五經文一篇四書論一道擇其寫作俱佳者進呈欽定例由八旗官學生算學生考試外人則不與焉現值考試之年國子監咨取八旗官學算學願考恩監者造具年貎三代册速送本監以便於監考後奏請派員考試云○山西右衛城守尉文順任滿晉京陛見諏吉本月十六日出都○神機營八漢自來火砲隊漢排槍隊官兵于初九晨齊赴安定德勝門外兩黄旗教塲合操以備該管大臣等會同閱看○宗人府行　各王公門上謂現在王貝勒貝了公子弟有無應行考試翎縀之人務于卽日呈報本府以憑核辦○京北馬房村王某之子曾娶鄰村劉姓女爲室結褵後見憎於繼姑往往無端鞭撻八月中旬又因細故肆行毒虐後經鄰人勸止媳乘隙逃回告以情事劉遂興問罪之師相執不下竟訟于官官飭親鄰調停後議以分房另住由姑給地二十畝以資衣食其事遂寢○駐京德國欽差巴君政躬不豫在署延醫謝養○户部片傳廂紅正藍鑲藍三旗本季兵丁米折銀本庫於十一日辰刻開放是日該各旂派員赴庫支領其九月分各旗營馬乾銀兩則於十二日開放云 
[邗上官塲紀事]  
　　陳太史兆葵卽雋臣中丞之長公子因事抵揚艤舟江滸須俟瀛眷南來一同回籍記名提督李軍門傳經過揚易鹺尹巍喬禀銷南京餉差新班分發大使俞鹺尹良臣禀到本月十九日泰州分司沈子丹分轉五十攬揆之辰南極星輝正值東籬菊綻稱觴祝嘏當有一番熱閙也 
[遠迎制憲]  
　　昨晨上海縣莫邑尊雇坐官舫由新閘解維前往松江蘇垣迎接曾九帥至提右營陳叅戎則先已出境恭迎矣 
[縣訊欠銀]  
　　蘇楨投縣呈稱張保福股開均昌錢庄虧欠票銀一百十兩有奇向收不付叩請提案請帮審委員宋莘樂二尹詰訊蘇投案伸訴前因張供向爲木作該庄係　瑞榮所開小的並未合股二尹詰訊莊夥沈九香供稱銀錢出入均由他夥經手有無票據在外小的並不知情二尹問爾知張究竟有無股本答稱張由小的薦保並無股銀在內二尹謂然則爾願具張無殷銀切結否沈稱願具二尹着將張沈兩人分别交保赶緊尋張到案以憑質訊 
[滬災續志]  
　　滬南火警昨報已登其大略滋悉是役也共燬房屋一百二三十間大街上被灾者係衡泰廣貨店生義和新衣店仁裕醃臘莊暫協順水烟店恒太絲莊曹永茂茶葉店陳裕和磁器店仁和草貨店萬利成　圓店同和酒店禾順樓茶肆懷德泰藥材店義記銀樓其容大磁器店興茂皮箱店某姓薙髮店椽柱已均焦灼計東至廣大草貨店止西至敏昌鹹貨店止南至恒昇碼頭相近北則穿過楊家渡內弄誠巨災也 
 
 

Page 3

 
 
[彚訊馬案]  
　　洋人倍而堯控馬去頭陳紀成一案疊次訊理情由均詳前報昨午後二點半鐘重復訊理法繙譯祁君會同翁子文太守親自騐得是馬後邊有半圈　並無十字與前期庭訊時陳等所供馬身左邊圓圈中有十字之說不符隨卽升座研問原被各呈簿據太守請祁君轉詰該洋人按目豐銷莫料工資及零用共應若干答稱馬夫十二人目給工洋十元小馬夫四五人月給四元約計每月需洋二百七十四元總共給過陳洋三次計五百元十四元三十元陳尚竊用我洋以致帳目不符太守謂前日曾經說過如有人家來喚馬車言定價洋二三元不等及將車駕去喚車者或嫌不潔或嫌太遲隨卽退回在馬夫將車資暫記水牌上過後卽抺去在洋人已登自已日記簿上無論收與不收一併核算以致叅差現在陳認賠之洋五十二元四角卽是此欵並非竊用該洋人請究　元不符之說陳供馬共十九匹內有五匹稍劣所有黄馬三匹一名小婆娘身有圓圈中十字形由洋東囑小的掉去現在野雞馬車行中頃伊駕來之馬名小湖羊卽半圈者太守謂爾前期何以說卽是此馬旋復向祁君言馬匹之事業已問明據該洋人稱黄馬三匹兩匹皆值十八兩一匹值十五兩相去無多再爲酌核可也至六七兩月帳目實在憑據伊等總呈不出可着包探偕陳將所有帳簿取呈并另開細帳於明日下午再爲覆核并着該洋人將現在所用馬夫頭傳案詰問 
[判斷火匪]  
　　小客寓主楊金寳至英公堂訴稱隣家失愼時失去衣物由捕獲得自鳴鐘水烟袋確孫失贓周吉仁供稱因探友人在路拾得蔡太守判管押七天贓交楊領○句探秦少卿禀稱昨日失火時見陳阿炳手持單被等物奔馳因卽拘拿送案陳供有王姓友人囑爲搬物并非搶來蔡太守判將人贓交埔房帶回着交王姓到案再訊○周裕堂訴稱鄰家失火時失去衣物不少代由巡捕阻獲王阿仁手持衣服的係失贓王供衣由慌亂中誤取蔡太守判管押七天贓交周領○包探秦少卿禀稱失火之際見王阿寳手持衣服形狀慌張顯係搶得王供詞含糊蔡太守判管押七天贓存捕房俟領 
[仍不守供]  
　　昨報列車寓主沈玉友被人毆傷一案當由法捕房拘到鋸匠宋錫咸木匠周全全豆腐店夥李梅生及華福林解案請訊均不供認兇毆翁太守因着帶回候比昨日太守臨捕房飭提覆訊四人仍各游移太守謂此事李定知道究由何人爲首李仍諉爲不知太守喝責四十板始供稱江北木工錫舟前去打架太守問周等三人爾等可由錫舟紏去三人同供小的等並不與聞請問　鳳林便知底細太守問王是何許人答稱是管門人當李受笞時華與周附耳私語太守見之將情詰問周仍狡展太守飭掌頰六十下問華與周所說何事華供惟言爾如知道當卽供明免致拖累此事實因日間索取車錢啓釁小的夜間管車不睡日間正在打盹實不知此中細情太守謂打架者可是錫舟答稱聞是全發李供錫舟又名全發惟不知其姓耳太守詰周周供伊等囑小的不可說明太守謂昨日原告稱曾至伊家打架不知爲何事起衅爾等不肯值供鳥能了案周知而故秘尤屬逞刁着再笞四十板一併還押此清晨讞語也至午刻包探夥楊四四將錫舟獲住拘押捕房聞錫舟實卽原告所指之顧雲洲云 
[無故吞烟]  
　　鎭江人余某來滬躭擱二馬路協興信局中昨日不知何故吞服洋烟局中人察知急送仁濟醫院施治不及而亡隨卽知照地保報縣候示 
[英界公堂瑣案]  
　　祥豐衣莊主金月泉控歇夥徐泉其誑去衣服及郭善齋附控被徐取去元縀查得衣在浦仁龍處由曹榮甫持洋向贖云云昨日已經列報蔡太守提訊之下包探陳阿九禀稱徐又交出衣服二十五件有三件在妓女陳文卿處吊來據該妓言徐欠夜度資將衣作抵其已經售去者共得洋三十二元并浦所收洋六十元俱已繳出今特一併送案金稱此事浦實與徐串通請爲并究郭請領元縀并稱押本應向徐追陳妓遣傭婦開呈局帳計欠洋八十三元浦供實不知徐底細是以受抵徐俯首求恩并稱尚有衣服交與船户已被脫逃　起案外無從交還泰昌押鋪夥請追押木太守問徐押縀之洋何在答稱祇有一百七十元花銷已盡餘被經押之人用去陳妓家亦曾用過六七十元太守以徐一　胡言飭連浦管押比追衣洋先着金具領郭之元縀着繳半本嫖帳弗追○姜衍澤堂藥鋪夥熊紀南訴稱昨日不　誰家失火波及我鋪棧房卽有顧阿金等糾同多人到來妄指我棧失火任情吵閙然是時棧中並不炒藥人俱鎖門出外火由何　爲特報捕拘顧送案顧供小的在山景園爲茶博士家眷住在是處驀漕波累人皆言火由藥棧中起是以向論蔡太守謂彼此均遭回禄豈容任意妄指判押三天以儆○王良登訴稱士來德　抵物件堅詞却之又强借洋二元與論逞蠻由捕拘案來德供與良登同宗商借被辱故與爭論蔡太守着來德覓保不得再往滋閙○姚石松訴稱陸阿大在門前聚賭喝阻不依反紏衆恐嚇適逢巡捕拘案請懲陸惟求施恩蔡太守判管押二禮拜以儆○巡捕禀稱李錫雲之東洋東與錢洪甫之小車相碰以敎爭扭不休小的見而拘案李錢互相爭執蔡太守以二人均有不是判各罰洋五角○華捕張阿福禀稱昨日落班時途遇楊桃順聲言報復横肆兇毆當經上差捕帮同拘案楊供以後不敢蔡太守判枷號七天以儆 
[法界捕房瑣案]  
　　安清道友胡得勝至花烟館尋釁一案前日捕房將指使之王瑞和解送公堂王供實名福祥並不指使且與胡及郭得勝素無一面之交昨晨翁太守飭將王　郭三人提案復加研詰王仍不認爲非惟稱有錢在滬是以來此太守謂爾是遞解回籍之人無故潛來實應懲辦王供小的寔未犯事不應懲辦太守飭將王還押復詰郭曰當打架時可有人糾爾去否郭稱無人太守飭連胡一并押候核辦○洋藥局巡丁協捕拿得走私川土五塊連人拘押捕房據送私人云此土由太古正棧携出送交英界正豐街某烟館樓上云○洋涇浜露天賭檯屢經拿辦依然怙惡不悛前日捕房又獲賭徒二起其一混名薙頭和尚其一渾名小瞎子并賭具賭桌一并解入捕房至晚上又獲賭徒一名及賭桌賭具 
[今屆九月六日六十初度賤辰蒙薄海內外諸大君子惠過泰和館自朝至暮踵趾相接並有素未相識亦勞下降者盛矣哉自顧何福可以當此欣幸之餘敬賦八絶登諸日報徧謝雲情仍求寛其不恭之罪]  
　　虛墮人間六十年年年爛醉菊花天今年喜較頻年勝贏得詩流盡放顚贈詩多至數十百家何君桂笙首倡並爲之記敢誇壽域竟宏開珠履三千滾滾來紅袖幾行歌幾齣大家競進紫霞杯是日客以數百計招致歌伎亦不下數十人屏却新聲太不馴清歌更疉動梁塵幾疑此曲從天降艶說鈞和社裏人鈞和曲社中人皆名著海上乃承諸君移來爲壽七絃彈罷四絃催齊向堂前奏技來引得長空半輪月也從樓畔暫　徊祝君聽桐偕韻梧女士以琴來陳君子敬周君蓉江以琵琶來皆名手也堂稱同樂合朋簪難得文星一一臨未獲班荆先入座証明蹤跡水中萍西川徐子棠庶常偕諸新貴皆素木謀面亦蒙枉駕扶桑才士也登堂吉語領來壁有光四海一家眞盛事儘勞重譯引杯長日本岸君吟香北條君鷗所贈聯極佳更乘佳節集羣仙巾幗還聯海外緣共訝名園增幻景神工掣電照瓊筵重九張叔和觀察又於味蒓園續敞華筵並招泰西商宦三人挈眷入座觀試電燈多感羣公誼太高慙余渾似戴山鰲尤慚埀老難酬報聊寫私衷任彩毫登門踵謝虞不克周勉吟數章以當九頓倉山舊主袁祖志拜呈 
[蘇省撫轅抄]  
　　十四日布政使銜直隸候補道姚文枬浙江嘉興來首府前署川沙同知黄承乙卸事回從九車堮禀知泒蘇差委十五日代理震澤縣平望司巡檢姚紹生禀辭赴任按知事銜新選金壇縣典史崔恆春山東人禀到 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[旅寓醉醒夜窗兀坐寒鐙一盞新月半鉤别恨離愁都縈心上書留别四律再贈沈小寳眉史録呈桂笙先生詞丈晒政]  
　　屢言留别屢吟詩吟到秋風九月期似水流光眞易過隔年歡會更嫌遲祇愁緑鬢隨時改且任黄花笑我癡坐旣不安眠又早一鐙如豆最相思春申江上久勾留莫誚書生作浪遊天地有情人不老古今如夢我何愁十千沽酒銷長夏次第看花直到秋安得載將西子去五湖同泛一扁舟欲行復止又逡巡忍把功名誤美人到眼好花呼負負傳神阿堵喚眞眞勾留已覺過三月小住何妨展一旬海角天涯期後會離多會少更沾巾曾託驚濤跨海回此行端爲此花來千金散盡吾何吝兩載相逢事總乖竟不能諧因數定倘教如意莫心灰者番未遂藏嬌願虛負平生幹濟材五馬遊人呈稿 
[申江旅舍聞鮑爵帥騎箕之信詩以弔之録呈郢政]  
　　天厭生民亂人鍾命世雄三軍同敵愾百戰建奇功威望高諸將勳名動○九重濫竽慙幕府灑淚哭元戎一夜將星落應知薄海驚三巴傳噩夢萬里失長城報國心無媿凌烟畫有名功成身已渺青史表哀榮西江下士戴占熊未是艸 
[滬北八景]  
　　自來火一管憑傳十萬家西人鐙法競相誇自來不是尋常火鐵樹居然喝放花○自來水激行搏躍性惟然識性因將地脉穿不必姜詩生滬北家家奉母有江泉○電氣鐙不待呵成氣自行聚精好似月初盈只疑誰向龍王府乞得明珠照滬城○大自鳴鐘一響家家好共聆應時無錯較常靈海濱多少揚州夢何故聞聲喚不醒○馬車挾妓周官行罰有明條命婦酒防過　囂太惜　濱成異俗同車有女不招搖○羣美說書擋分晝夕兩回臨手抱琵琶寫妾心寫盡妾心無别恨賞音不少少知音○華衆會彈子彈丸渺小不須才何事懷才斯地來祗爲張韓今不見人人競道打球回○南誠信游妓對檠幾昧海濱秋有美携行依榻遊九月還同三月好烟花不必下揚州 
四十九峯樵子稿 
[八月二十八日招同易實甫郎中亢鐵卿金心蘭兩上舍易由甫汪燕庭兩茂才萬劍盟少尹集佛慧寺祝王文簡公生日以三百年來無此客爲韻分得百字]  
　　闔閭城西梵王宅花木陰深地幽僻興亡閱過小滄桑中有頭陀頭早白寺僧定泉時年八十有一重來初地值三秋特祝新城開一格金風玉露天氣凉桂子飄香墮瑤席樽開北海且流連地按西方眞咫尺池上石刻西方咫尺四字高懸一軸龔笠圖繪出鬚眉勞水墨故里三齊泰岱巓正宗一代文章伯當年四海慶承平各開壇坫江南北羣雄三舍避先生一老九州推大敵同時恨我不並生杕履未曾侍公側今逢嶽降合稱觴同爇心香集裙屐試留韵事在東吳亟設華筵薦南食蘇臺乃屬公舊遊或者招來好魂魄吾曹無事佛有情若不狂歌應可惜七賢恰與竹林符主客共七人十笏休嫌蘭若窄借他禪院作詞塲我是主人僧是客風光恍惚大明湖秋柳蕭疎幾株碧拚嗤如鯽遊人來漫把談龍古書索比鄰况近拙政園寺近拙政園瀏亮吹來數聲笛鯨鯢百人寺鐘敲瞥見斜陽過牕隙诗成大笑呈漁詳放懷一飲杯三百雲林後人稿 
[贈太痴生并叙]  
　　丙戌中秋自津來滬將往臺北軍次由濮君水邨得識太痴生者年甫弱冠詞華絶代風養冠時實余世年來海內外所僅見然旅館淹留一貧幾死新凉日逼猶賦無衣不禁私訝其才之豐而境之嗇也或曰生以孤高不合於人曠逹不容於世春甲浦上鮮不知其名鮮肯助以力者余亦資斧不豐徒爲扼腕僅與流連數日見其狂歌痛哭抑鬱不平語之曰僕斯行當快　使君揚眉吐氣不難 
[也因以詩藉爲異日蠻烟瘴雨間握手豪談之左劵爾]  
　　漫把文章擅文章出所輕如君猶落魄令我倍傷情且喜杯同把回思盖未傾同客津門時惜未把晤耳偶看鴻爪印便慕虎頭名在津見生題咏甚多便有聲氣之感舊雨勤傳訊清風快訂盟客帆偏緩發廿一日束裝欲行緣事中止翌日始與生遇信有因哉祖帳共留行丰采塵中罕年華宇內驚酒量金谷數詩繼玉溪生竹外追凉　梅邊索句清生喜畫梅與余有同癖桓伊工擫笛子晋喜吹笙頂上纓難請腰間劊自鳴荆卿原任俠杜牧好談兵鶴立誰爲伍鵬飛不計程臨歧憐暫别跨海惜長征本是空羣馬將爲出谷鶯縱然相見晚已足慰生平會稽慵懶袁暤拜稿 
[謹擬畫題四則敬求傅心柏烟三兄先生檜以丹青昨蒙見示愜予懷賦此誌之]  
　　春燕哺雛羽毛豐滿舊巢離海上將雛得意時回憶𣗖空泥待葺言歸已悔夕陽遲○老牛舚犢大樹陰濃　息肩耕耘辛苦幾多年　前有子勤防護莫飲隨流洗耳泉○慈烏返哺朝陽� 
幾度欲高飛繞樹歡鳴幸有依育子恩勤何報感懷風木轉增悲○羔羊跪乳温柔性格荷生成同此良知儒慕情吮乳緣何雙膝屈深恩未報愧崢嶸[  金陵覺痴道人實菴氏漫題]  
 
 
 

Page 11

 
 
[光緒十二年九月初十日京報全録]  
　　宫門抄○諭旨五道録前○發抄旨三道○臺撫劉奏爲聲明部駁請奬緣由開單覆陳摺○大臣克等奏爲派署城守尉摺○又奏爲借補防禦摺○黔撫潘奏爲前叅虧欠各員完繳清開復原官片○滇撫張奏爲委署鹽法道篆片○又奏姿員兼理五金事務片○大臣榮奏恭查陸寢殿座情形摺○又奏爲請補尚膳人缺片○將軍慶奏委員護理監督片○九月初十日兵部太常寺太樸寺鑲紅旂值日無引見○熙敬假滿請安○湖南叅將謝憲章謝恩○內閣奏派騐放之大臣派出崑岡奎瀾沈秉成白桓○宗人府奏派閱看宗室步箭泒出伯王恩中堂錫珍紹祺○召見軍機醇王謝憲章○發抄張曜奏伏汎搶修險工並沿河州縣勢難兼顧情形奉旨着照所請該部知道欽此○又請將修防不力叅後尚知愧奮之總兵留工効力奉旨陳榮輝着准其留工効力該部知道欽此○又壽張臨黄隄工現在籌辦堵築情形奉旨覽奏均悉卽着飭屬查明被災户口妥爲賑撫毋任失所其漫溢口門及該處附近堤工並着赶緊分别堵修務臻完固餘依議該部知道欽此○○督辦臺灣防務降二級留任臺灣巡撫一等男臣劉銘傳跪奏爲聲明部駁總兵劉朝祜所統各營併單請奬緣由謹將武職人員分晰開單覆陳仰懇天恩仍照前單給奬以勵戎行而免向隅恭摺仰祈聖鑒事竊臣前經會同署提督臣孫開華將基滬獲勝有功將士並歴次戰守及援軍轉運出力員弁分别開單彚案奏請奬勵在案兹准兵部咨開核議基滬保案分别准駁一摺于四月十八日具奏奉旨楊忠着賞給固勇巴圖魯名號吳東賢着賞給豪勇巴圖魯名號劉萬鍾着賞給敢勇巴圖魯名號餘依議單三件併發欽此欽遵咨行遵照摺內聲稱至該撫單開記名總兵劉朝祜統帶銘字中軍三營親兵砲隊及各局所委員弁一併請奬臣等復查各局所委員弁不得與臨敵營員勞績籠統列保應令該撫查明何員係營員何員係局所委員分晣具奏到日再行核辦等因臣伏查前開劉朝祜所統營局員弁保案其營員固係前敵出力卽局所委員均皆朝夕隨臣左右前敵辦事之員當時因係同一在營出力人員祇論其勞績之異常未及詳細聲叙且值防營緊急之際局員營弁往往有戰守互調勞逸　休若欲一一剖分轉多窒礙是以併開一單今奉部臣飭查自應分晰開單以免籠統惟前臺灣地處孤危內地人員視爲畏途人人裹足其本在臺地及已經同渡臺者見臺事日亟尚且紛紛告假規避私行所有甘心留臺効力之員其効命行間者固已無庸贅述卽在各局委員亦皆置死生子度外起臥於砲雨鎗林之內奔走於懸屋峻嶺之間僅留餘生以有今日其出力異常之處久在聖明洞鑒之中除遵照部咨分晰開單恭呈御覽外合無仰懇天恩勅部將劉朝祜所統營局出力各員仍照前次奏請原單給奬以勵戎行而免向隅出自逾格鴻慈有分單聲覆部駁劉朝祜所統營員武職各員保案緣由謹繕摺具陳伏乞皇太后皇上聖鑒訓示謹奏軍機大臣奉旨兵部議奏單併發欽此○○奴才克蒙額跪 
奏爲派員署理右衛城守尉關防事務恭摺奏聞仰祈聖鑒事竊奴才於本年七月二十六日據右衛城守尉文順　呈職於八月初八日起程欽遵諭旨進京陛見請由綏遠城協領內揀派一員署理右衛城守尉關防等情前來奴才查二品頂戴記名副都統花翎恊領福禄老成端謹辦事勤　堪以委署前往右衛署理城守尉關防事務以專責成除檄飭遵照外理合恭摺奏聞伏乞皇太后皇上聖鑒謹奏軍機大臣奉旨知道了欽此○○奴才克蒙額奴才奎英跪奏爲請將候補佐領先行借補防禦恭摺奏聞仰祈聖鑒事竊查綏遠城正黄旗蒙古佐領懷塔納因病出缺奴才等前經奏保以佐領遇缺儘先前卽補並揀選佐領擬陪引見奉旨記名佐領防禦貴春坐補循例咨報部旗在案其遞出防禦一缺查有花翎副都統銜儘先前卽補佐領雅爾哈差使奮勉辦事得力係由烏里雅蘇換防主事職銜改武於同治十年經定邊將軍福濟等遵旨核減布倫托海隨征出力員弁請奬案內擬將雅爾哈以佐領歸本城軍功班次遇缺卽補差旋後補送引見嗣於同　十二年經署定邊將軍奎昌等附奏辦理借地安揷棍　札勒恭徒衆請奬案內擬雅爾哈仍以前保佐領遇缺儘先前卽補缺後以協領儘先補用之員惟因各項保舉候補人數較多本城額缺有限是以回城十餘年尚未得補實缺今擬援照成案請將該員雅爾哈先行借補防禦之缺以示鼓勵除將該員咨送部旂帶領引見外所有請將候補佐領先行借補防禦緣由理合恭摺奏聞伏乞皇太后皇上聖鑒謹奏軍機大臣奉旨捕部知道欽此○○潘霨片再前署撫臣李用清查照湘捐局委員候補知府陳鴻賢浮開三厘局費與徐兆蘭等一併奏叅欽奉上諭　革職拿問追賠欠欵其徐兆蘭等三員以陳鴻賢禀請加給三厘局費通融開復並未繳有實銀殊屬取巧知縣禹夢齡訓導曾森溎均着仍行革職欽此當經臣飭司將陳鴻賢派員看管勒限追繳並飭善後局查明湘捐局向係在收解實銀數內提取七厘以三厘歸總局以四厘給分局嗣以七厘不敷局用再加三厘合成一分之數均以收解實銀核計陳鴻賢因道員王彥照收捐全數禀准在先該革員事同一律續奏批准並非有心浮開應如原奏所稱陳鴻賢收捐解銀三十五萬三百餘兩祇應提三厘局費一萬五百餘兩庶與湘局向來章程相符又查陳鴻賢欠解捐尾實銀一千五百餘兩連經收施在鈺及禹夢齡徐兆蘭曾森溎等各欵共欠銀一萬五千二百餘兩今照原奏以解到寔銀提給三厘銀一萬九百九兩零兩抵外尚實欠銀四千七百四十八兩零八分六毫七絲如能依限完繳再行酌請恩施至禹夢齡徐兆蘭曾森溎三員欠欵已歸入陳鴻賢項下清理俟陳鴻賢欠項繳清再行核辦前經臣具摺奏明奉旨陳鴻賢欠欵着卽勒限嚴追毋任延玩欽此遵卽飭令貴陽府追繳在案兹據該府員鳳林轉據陳鴻賢將實欠銀四千七百四十八兩零八分六毫七絲全數依限呈繳經該府收明解交善後局　欵由署藩司李元度署臬司吳自發粮儲道黄元善候補道袁開第核明詳請將該革員陳鴻賢及徐兆蘭等奏請開復原官等情前來臣復查該革員陳鴻賢欠欵已據照數依限完繳尚知愧奮徐兆蘭等應繳之項統算在陳鴻賢欠欵之內陳鴻賢旣經繳清徐兆蘭等已無蒂欠合無仰懇天恩俯准將已革候補知府陳鴻賢廣西候補知府徐兆蘭分省補附知縣禹夢齡候補訓導曾森溎一併開復原官並將陳鴻賢徐兆蘭免其送部引見出自逾　鴻慈徐咨部查照外謹附片具陳伏乞聖鑒訓示謹奏軍機大臣奉旨該部議奏欽此○○張凱嵩片再雲南鹽法道鍾念祖上屆計典保薦卓異奉文調取引見自應委員接署俾得交卸北上兹查有記名遇缺簡放留滇委用道湯聘珍才識精詳堪以署理除分檄飭遵外謹會同雲貴總督臣岑毓英附片具陳伏乞聖鑒謹奏軍機大臣奉旨吏部知道欽此○○張凱嵩片再滇省奉 
旨開採五金前經設局札委鹽法道鍾念祖管理現該道請咨赴部引見遺缺已委存記遇缺簡放留滇委用道湯聘珍接署所有五金事務自應仍委湯聘珍照舊兼理以專責成除檄飭遵照外謹會同雲貴總督臣岑毓英附片具陳伏乞聖鑒謹奏軍機大臣奉旨知道了欽此○○奴才榮毓溥芸懷塔跪奏爲恭查陵寢殿座情形據實奏聞仰祈聖鑒事竊據內務府關防員外郎富基禀稱泰陵東配殿前後坡通身滲漏前簷沺飾爆裂後簫瓦口木植及瓦片均有脫落又據內務府郎中文衡禀稱恭查 
泰東陵隆恩殿中煖閣內亦有滲漏二處大木油飾爆裂瓦片琉璃亦經爆裂後坡草木叢生曾於光緒十年另查奏報今查隆恩殿西山墻內外又有滲漏二處後坡自生小樹五株前另案奏報時高不及尺現在又經二年連歲雨水甚勤枝條爲雨所催滋長倍速高幾及丈設遇大風難保不無掀拔隴背各等情禀報前來奴才等恭詣查驗屬實伏讀光緒八年十二月二十五日奉上諭如遇夏秋大雨殿座滲漏准其奏請急修其餘各工槪歸另案辦理再隆恩殿內凡有工作例應敬請神牌安奉東配殿如非　要工程豈容輕凟嗣後龕座等處非有萬不可緩情形不准率請修理以昭嚴敬等因欽此欽遵在案兹據該員外郎郎中等禀報各項情形前來廳否欽派大臣分别查勘奴才等未敢擅便謹恭摺據實奏聞伏乞皇太后皇上聖鑒謹奏車機大臣奉旨工部議奏欽此○○榮毓等片再恭查陵寢遇有尚茶正尚膳正內管領等缺應將引見記名人員照例奏補歴經遵辦在案今慕陵尚膳正文翰病故遺缺查有內管領文明於光緒十二年二月十六日擬請引見尚茶正奉旨記名所有現懸尚膳正一缺應請以記名之內管領文明坐補理合循例具奏俟命下之日奴才等欽遵咨行總管內務府查照辦理爲此附片奏聞伏乞聖鑒謹奏軍機大臣奉旨該衙門知道欽上○○慶裕等片再查盛京工部侍郎宗室阿克丹管理奉天牛馬稅務監督現在任期將滿未便更署擬將奉天稅務關防交奏派委員工部員外郎瑞峻暫行妥爲護理謹附片陳明伏乞　聖鑒謹奏軍機大臣奉旨知道了欽此 
 
 

Page 12

 
 
   
 
