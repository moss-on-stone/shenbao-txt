# 1893 - 276 - 4907352

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集古今醫書千百種去其糟粕擷其菁華論斷精詳折衷至常洵乎昭代之鴻寳醫林之大成也兹由煥文書局主人倩本局用活字排印刻已告成紙墨並佳裝潢益美計分釘二十四本　洋四元如　買外科書則收洋八角寄語杏林老宿橋并名賢有欲得盧扁眞傳者請向上洋申報館二馬路東首煥文書局鴻寳齋千頃堂古香閣文賢閣文玉山房外埠則山東膠州成文堂福州益記書局購取可也 
[精技藝以致富說]  
　　泰西之學技藝與文學並重於國無軒輊之分貴賤之别故朝廷取士凡技藝之中有能自出心思標新領異自成一家爲他人之所不能爲者國家予以文憑准其專利若干年自五年至二十三十年不等有年滿之後加恩展限數年者此時國家爲之保護不准他人倣效至年歲已屆其期始准他人如法製造其例如此用是智巧聰明之士無不孤詣冥心孑孑獨造而人才輩出日進靡窮且有一器一物也務求其成守愚公移山之志歴世相繼父以詔子子以詔孫至再　三改造仿製雖虚糜鉅費以貧其家弗顧也更有乞之同輩請之朝廷助其貲財以竟全功務底於精純無憾而後已故其國運昌隆所造之物精而且良用武則銳猛難當行商則無往不利兵强國富職是之由中國向崇文德鄙藝術爲小道賤新學爲末技偶有矯異自立欲有舉動者旁觀拘執之人縱不爲之阻撓亦必加以訕笑以爲妄人多事自作　明未覩其成先料其敗功不能見禍或隨之故懷才之流不敢輕於一試國之所以不振業之所以不精也通海以來兵防吃緊南北洋各創機局雇工製造凡槍砲藥彈機器船隻靡不從新創製精益求精較道咸之朝有蒸蒸日上之勢然推廣雖宏局中往往延請西匠彼爲我用我實爲彼用也愚以爲技藝一項自以製造兵火爲最要而兵火之内爲類甚多槍砲之外莫要於雷有曰行雷者有曰伏雷者伏雷利守所設之處宜多說浮標以爲疑兵之計行雷宜攻直趨敵丹一發制命更有魚雷一種箭雷索雷等名魚雷形長以銅爲　以棉花藥爲腹尾有螺輪中腹蓄氣撥輪自行箭雷天津水師學堂曾經製造索雷則拖於船尾兩種皆不及魚雷之良槍以毛瑟哈乞益思爲最砲以克虜伯遠攻以馬塔霍思近擊火藥以白藥棉花藥爲最烈以上各器中國已大半自能製造但不甚精耳至於辨礦材作器用鍛鋼鐵印花布以及一切日用之微中國風氣方開皆不能及試觀日本一國自開化後事事效法泰西其國人皆竭慮殫精爭先恐後故二十年以來商務廣遠國勢方張有俯視一切之概吾國倘有志自强宜多設各種技藝學堂實事求是一洗官塲習氣始得日臻上理與各大國爭衡倘復泄沓成風不求眞際事事仰給於人非特民間日用之物盡用西製每年金瞥虚擲重洋不復能返卽使軍器可以自備然人新我舊人良我楛一旦事起疆場不徒受其紿且更受其害矣是宜選曾　出洋之幹員切實不浮督率心思靈敏智慮精巧者盡心學習或仿其制而爲之或新其法而廣之富强之基端在於是　之制器尚象利用本出於前民幾何作於冉子而中國失其書西人習之遂精算術自鳴鐘創於僧人而中國失其法西人習之遂精製造火車本唐一行水激銅輪自轉之法今則火蒸汽運名曰汽車砲本虞允文遺制當時敗敵有霹靂之名凡西人所精者中國皆先有其說今愚俗之少見多怪往往震驚西人之巧豈西人之智眞遠出於華人上哉特中國不重技藝之學人巧而吾自安於拙人智而吾自安於愚耳今宜一反其道而行之上以制器爲能下自以技巧爲重人一已百人十己千務求駕乎西人良法美意倣效不窮新機巧製搜求靡已務在我能帥其所長而奪其所恃如是技藝安得不日精而富强之術安見不能與泰西並駕齊驅也哉 
[玉蝀祥雲]  
　　吏部爲曉諭事現出有盛京兵部本處主事一缺查有盛京兵部本處筆帖式捐納候選主事從善應行選補行文調取今給咨到部相應出示曉諭該員穿天青褂備帶補褂元青褂並佩帶對子荷包手巾於八月十八日五鼓赴西苑門外六項公所内吏部公所書到聽候排班帶領引見並於十六日午刻衣冠赴部演習口奏履歴萬勿延悞可也○刑部提牢廳漢提牢鄭主睡淑璋一年期滿例應更換經司宼諸憲揀擬正陪於光緒十九年八月十四日帶領引見本日奉硃筆圈出刑部提牢廳漢提牢著候補主事饒昌麟補授欽此○兵部爲傳知事所有補用佐領恩慶儘先佐領恩玉凱祥補用佐領西勒巴圖卽補佐領恩裕儘先驍騎校德順慶祥明春補用驍騎校全　等九員本部於本月十六日帶領引見爲此傳知該各員於是日五鼓穿灰布袍佩帶飄帶荷包手巾各帶弓張赴西苑門外都虞司公所報名聽候排班帶領引見先於十四日辰刻赴部演禮莫悞可也○吏部示傳所有明保補用道長沙府知府趙慶環保舉江西補用知府洪遐昌保舉廣西補用知州彭樹瑞保舉直隸補用知縣孫天運山東　用知縣章汝元浙江補用知縣葛錫爵等本部於本月十八日帶領引見相應示傳各該員於十六日午刻衣冠赴部演習口背履歴於十七日晚在内城左近歇宿十八日丑刻穿天青褂備帶補褂元青褂並佩帶對子荷包手巾赴西苑門六項公所吏部公所内書到聽候排班帶領引見如排班不到卽將緑頭簽撤下毋違特示○吏部爲示傳事所有擬補四川大寗塲鹽大使龍瀹泉一員又病痊前廣東試用知府多齡一員本部於本月十八日帶領引見相應傳令該二員於十七日晚在内城左近歇宿於是日丑刻穿天青褂備帶補褂元青褂並佩帶對子荷包手巾赴西苑門六項公所吏部公所内書到伺候排班帶領引見並先於十六日午刻衣冠赴部演習口背履歴毋違特法○禮部爲咨報事本部現有期滿奏請留部候補之額外主事一排二人於本年八月十八日帶領引見相應開具滿漢各二分預行封送滿漢軍機處查照可也 
[賢王爼豆]  
　　僧忠親王專祠奉旨建於京師列入祀典每歲春秋由太常寺題請遣員讀文致祭業經採購地址於地安門外東皇城拐角寛街地方鳩工起建祠宇早經落成勅其顔曰顯忠祠惟僧忠親王神牌以及龕座几案曁應需祭器工部等衙門未克及時製成經温貝勒迭爲面請該管堂憲飭催辦理近由工部知照禮部儈忠親王神龕 
 
 

Page 2

 
 
案全行完竣禮部據咨劄行欽天監擇吉入祠咨覆通行遵辦頃聞欽天監按欽定諏吉諸書謹釋於光緒十九年九月初三日壬午宜用卯時科爾沁博多勒噶台忠親王僧格林沁神牌奉入顯忠祠云從此香韾爼豆萬古常新誠爲殊常曠典也 
[北闈餘聞]  
　　本屆順天鄉試所有事故前已略誌兹又聞悉由至公堂補行貼出頭塲犯規登入紫榜連前共計一百八十有三人並聞有某處士子不知爲何於號舍中繯首自縊又一士子於題下後卽東藏西躱幾若無地以匿自言女鬼尾後索命他人則未之見也號軍慰使　號安眠後則自扼其喉以斃云又聞二塲被貼者前後一百二十餘人落冩題字錯列題次曳曰半卷割燒撕汚欠艸欠眞等事故並傳謂卷冩穢語時曲及穢汚形圖等事此所及聞者也其未得聞容俟訪錄錄此奉勸士林諸君子平時束身圭璧愼勿微有點瑕斯可耳 
[浙試餘聞]  
　　浙省文闈謄錄所第一塲試卷於八月二十一日一律謄竣接謄二塲試卷監臨崧振帥卽於二十二日出闈是日由至公堂乘緑呢轎排列儀仗出天開文運大栅欄兩旁兵丁站圍恭送呵　之聲不絶於耳○青雲街考巿因連日風雨交作生涯頗覺　淡書坊及古玩洋貨等鋪已先後收拾矣聞自開張以來除費用外不能十分利巿也 
[蘇撫回轅]  
　　江蘇巡撫奎樂峰中丞辦理江南鄉試監臨事畢遄　蘇省節轅本月二十六日清晨鎭汪關道黄觀察　得金陵電信悉中丞定於是日午刻起程遂知會實蓋山督標新兵前營統領吳軍門督隊出郊迎迓丹徒縣王伯芳大令亦預飭辦差人等在六吉園洋浮橋兩碼頭搭蓋彩棚張燈結綵午刻觀察及保頤盫統制率同在城文武印委滿漢各官排導出城齊集招商局碼頭鵠候滿營兵丁曁城守營新兵營弁兵則在蒜山義渡碼頭列隊貍貅十萬肅靜無聲但見旌旆臨風戈矛映日如荼如火令人望而生畏心候至日墮虞淵不見帆影飛來各兵弁始收隊而返各員亦皆折回二十七日天甫黎明各營兵又整隊而出道府廳縣各官仍俟於招商局碼頭下午四點鐘時遙望三江口青烟縷縷直上層霄急以遠鏡窺之知中丞乘寰泰兵輪船衝波而至瓜洲總鎭謝鎭軍飭營兵站隊廾砲三響繼以排槍中丞並不停輪翦江直下觀察卽派先鋒輪船赴江中升砲致敬俄問岸上鼓吹大作槍砲齊鳴砰　之聲震動山谷旣而英國領事博諾德稅務司勞某乘坐洋划船前往迎迓統制及觀察以下先後乘滿江紅船而往紛紛呈遞手版禀安中丞以次接見略道寒暄迨各官興辭而出時已鐘鳴六點中丞遂傳諭展輪各官咸在紅船唱名跪送水陸各營兵則升旗鳴砲以致敬忱一時江干上下男女老幼咸欲瞻仰威儀如蜂之屯如蟻之聚洵異常熱閙也傳聞中丞順道赴東碼頭勘視象山砲臺以重防務至蘇省先於二十三日經撫標水師營管帶普慶輪船委員徐千戎嘉林駛往江陰口鵠候官塲則咸於胥門外接官廳預備恭迎 
[鎭江小火]  
　　本月二十二日午刻鎭江對岸瓜洲口源通街南首有某姓家因作午餐火星遺於草屋中登時烟焰漫天警鑼四出遠近水龍以及誠安局洋龍星馳電掣而來瓜洲遊府戴華貴遊戎立卽帶兵十餘名到塲彈壓約焚一點鐘時共燬去大小房屋十餘間雖禾殃及比隣然已受驚不小矣 
[秋潦爲災]  
　　今歲五風十雨年歲豐亨萬寳告成卽在俄頃忽七八月之交雨水過多江潮暴長江寗縣屬下隰之田變爲澤國報災者紛紛而至卽高原之處禾稼亦少有傷損通盤籌算十成之中已减去二三成矣美滿之事固如是之難耶 
[機器日新]  
　　鄂省所産吉貝雖不　江浙之廣而武昌漢陽黄州安陸德安五郡所出亦頗不少每年收後軋去棉子名曰凈花行銷蜀道生意頗巨自洋棉紗進口甚多衆商賈販運川滇以及各地方遂令鄂土棉花疲滯去年漢口馬王廟河街新開昌記軋花局從東洋辦來新造脚踏軋花機具四十架比本地軋花器具每日所軋之花多至四倍甚合紡織之用極其暢銷且比本地所軋之花每包價高一兩餘銀凡販凈花者羣向該局爭購並先付定銀現下效昌記而業軋花者聞已有數處皆曰此由東洋機器之妙西人技藝之巧也今聞武昌周天順冶坊亦法東洋規模造成軋花機器比東洋來者猶覺靈便所軋之花更極合用華人之工愈巧則西人不能專擅其巧獨罔其利也 
[庸醫殺人]  
　　王翁閩人少習申韓僑寓金陵將及三十載營造華屋家道小康只一子名繼堯年二十餘謹篤好學外緣屏除親族稱爲佳子弟今夏因事赴江北往來於温風烈日中暑氣僭伏臟腑交秋以來諸疾發作輾轉衾蓆寒熱不時某醫士住門東特來診視謂此病係　瘧未成立方重用柴胡連服數劑迄無小效又易以温樂二三帖後人事不省懨懨不起延至八月中旬溘然長逝死後徧體發紫斑間有帶黑色者據識者云此瘟症也染四時不正之氣而成彼以瘧治宜其斃矣主人聞而大怒登某醫士門贈以老拳經鄰人再四排解始憤憤而返醫士雖未遭大辱然遠近傳聞大有不敢請教之勢門前冷落車馬頓稀尚不如半老徐娘猶堪問鼎也醫不如伎哀哉 
[禁止提金]  
　　巴縣正堂耿示案奉川東道憲黎批據本縣禀遵札體察提金一事飭由八省首士曁各大行公同籌議據情陳覆一案奉批提金一事檢閱舊卷疉經姚彭前道禁示有案其事勢難行可知且曾有英國人麥士尼爲能禀請開設分金甡厚行亦經前總督部堂丁嚴禁在案麥士尼爲能卽作罷論卷宗俱存本道豈能翻異此次同萬恒欲開設提金公司請示作主本道深知渝城人情浮動若不先事商明以後必多阻碍是以特將原禀發交該令飭傳八省首事曁各大行公同協議今旣稱與衆情不洽自應以不行爲是渝城水陸交衝地大物博何利不可圖又何必沾沾於此提金之末乎仰卽轉飭該商同萬恒知照可也此批合行牌示爲此示仰該商等一體知照勿違特示 
[鶴巿秋聲]  
　　近日蘇州竊案甚多聞之捕務中人云此等案件非具飛簷越壁之本領不能犯此是必由别處新到者故一時無從破獲也前日之夜吳縣直街王公館被宵小踰垣而入潛進内室撬開皮箱五口將所有之貴重衣飾搜括一空仍由高墻越出聲息毫無直至天明始得知覺遍查賊蹤形影杳然當卽繕單赴吳縣署報案凌大令騐勘之下立飭差捕赶緊緝拿務獲究辦聞所失約值千餘金○私宰耕牛本干例禁雖屢經官憲出示而若輩仍視若具文前日元和縣李紫璈大令拜客而回道經百軒橋見山東人某甲設牛肉攤於橋畔購者甚衆大令勃然大怒喝令拘拿當將甲帶回署中大令升坐晚堂提訊之下甲猶敢出言挺撞大令判責數白板何以巨　飭差押赴六門游行示衆○擊柝人某甲於廿一之夜二鼓時悄悄然行至西支巷是處有泥墩一所高大無朋甲無意中聞泥墩下之夾道内窸窸聲趨進視之見有秃奴二人偕二少婦結歡喜緣於叢草之間當被甲驚散鴛鴦飛步遁去甲細視其處兄有袈裟二襲鋪於地上不覺喜出望外拾取而歸翌日持往長生庫質得洋銀三元餘每語人以自鳴得意○齊門外某鄉施姓婦年當花信不守婦道與隣人尤某有染夜去明來已非一朝一夕矣本月中旬某日竟相約偕遁貿棹來蘇不知意將何往旋經施之友人瞥見飛報於施立卽赶至將一對野鴛鴦雙雙獲住擬欲送官究辦旋經親友等出爲解勸始領婦而歸尤具香燭登門服禮事乃寢息○婁門外大街陳姓女年甫九齡前日下午由傭婦扶持身倚樓窓閒眺該傭婦偶不經心致女公子翻身　墜跌於石上腦漿迸出立時斃命陳夫婦年逾半百祇有此女一時痛不欲生然無可如何直欲與之偕亡祗得備棺成殮該傭婦則已懼罪乘閒逸去矣 
[黄門抱痛]  
　　現任海門直隸廳王雁臣太守之繼配何氏淑人於八月廿三日仙逝兩公子在侍含殮如禮聞淑人生平慈祥爲念忠厚待人素著賢德之譽歸太守已二十年前隨太守滬上差次將十年太守無内顧憂皆淑人力也不意魚符方綰鸞鏡遽分太守伉儷情深鼓盆之 
 
 

Page 3

 
 
悲其烏能已乎 
[竊賊發縣]  
　　十九晚二鼓時有小偷二人闖入金陵某署竊取跟班房衣物被門丁獲住一人立傳兩首縣隨帶刑具來署訊供令跪大鍊一點餘鐘始招認同夥八人來金陵不久船泊水西門外兩首縣飭差出城密拿已渺無蹤跡矣當夜將該偷兒暫收江寗縣外監擬從重懲辦復經保甲局弋獲一名督捕營弋獲一名皆若輩黨羽也某憲盛怒之下想當一律嚴懲也 
[日東譯要]  
　　熊本縣天草郡町醫生某家軒下産生二貓形狀與常貓逈乎不同一尾有三根一全身無毛光潤如漆某奇之鄭重以飼養之○東京淺草公園凌雲閣前大盛館有袋鼠鬭之戲鼠共數百頭其大者徑高三寸餘直至近五尺頗有勇氣不啻如人間之角力焉○福岡縣志摩郡元岡村大字丸太郎此次招集六十餘以上男共二十一名撮影於一大額中以表尚老之意其所照之原像懸揭某神社壁間區中高年男女參神畢集大開祝宴名曰鶴壽會○越後中頸城郡美守村居住農人神谷某日前在自家田内墾掘鋤頭重下忽聞戞然之聲翻　古瓶一個將瓶開出中𫏎古銅錢九千四百枚某喜出望外呼爲天賜○石川縣石川郡吉野谷村之書記姓窪者與同地巡查脇田直久爲伴赴下吉� 
野上吉野兩處公幹及自下吉野至上吉野之際途中巡查所佩之刀忽焉出鞘飛從書記身旁逃去其刀殆古之神品與○大坂紡續聨合會社事務所議定搭載棉花及續出綿絲各貨與孟賣通往來因孟買一埠日本冋無郵船此次特與郵船會社結約派出船四艘每月二次由横濵神户往上海香港至孟買間來往擇於十一月上旬爲開航之始現在由委員菅沼政經田村正寛二人上京與郵船會社總理執事商訂一切又有横濵正金銀行亦將分支店於孟買久因上海行中事繁故緩以行之也○樺户集治監獄逃出之日犯椒谷某等後又夜破茨城縣廳之庫房竊取訴訟用印紙十萬千三百餘元目下東京地方裁判所正在審究此犯茨城縣知事時委屬員塥寛氏代理上京伸訴其訴禀中實被害七萬三千餘元云云又廿一號午前四點鐘細雨霏霏一天黑暗人正曉夢未破横濵神奈川縣監獄脫走吉田十葉二犯一重禁錮六年一三年六個月刑罪昨年入獄今用西洋釘鑿倒牢柱越高墻而走事覺後署中大譁直赴各警察署報告急令四處兠拿然鴻飛冥冥不知何日捕獲此二犯均已木工屢犯竊案又同日午後横濵裁判所派差護送囚徒卄餘名至神奈川縣署途中突逃脫二人一名中佐野一姓酒井可謂天下事無獨有偶故連類書之○九月廿三號舉行秋季皇靈祭官商皆停辦公二日今屆秋色正闌東京名勝如百花園養花園龜户之荻寺等遊人裾屐早有掃徑以待者矣又好釣者如品川灣中川尻佃島逐傍沙魚肥美於此垂竿尤稱適當又具稚人深致者無論書生閨秀當携瓢游日墓里看草色之青青聽虫音之喞喞必吐露錦心繡腸留題作畫以誌一時之盛○清國派駐美國公使新舊交卸畢舊任崔惠人星使已由美國搭公司輸船動身回華取道日本再乘日本公司輪船赴上海駐劄日本清國使署早經得信知崔星使於九月廿七號卽華歴八月十八日可抵横濵故駐濵清理事黎受生司馬已派差在中華公學之左鋪陳一切准備星使暫時駐節之所○奥與韓有締結條約之舉前次奥王姪坐來之軍艦名愛利洒牌司自王姪赴美國去後此艦在日本横須賀船廠修繕口前修竣由横濵鼓輪出口回國途次朝鮮卽舉辦締結條約一事因該艦長名牌子楷奉政府命爲條約全權委員在先云○朝鮮釜山本月三號黎明忽起暴風而租界中被害不少附近地方七月中旬以來久不降雨田中乾涸農産各物均無生氣且租界中人飮水已告乏今次降雨宜於農作有無限潤澤奈被暴風同至早稻受害尤甚晚稻亦有損傷内地電信不通皆以暴風雨之故雖所害農作幾層減色尚未詳知然慶尚道沿海各地方素産米豆之地今則悉被風吹倒殊難獲有秋之望矣九月十九號朝野新聞云 
[本邑换季]  
　　本邑各衙門於昨日懸牌准於本月廿九日换戴暖帽 
[移書駁詰]  
　　有西人擬在浦東陸家嘴左近建築火油池棧該處鄉民以爲不便中西官一再會商尚未定見兹悉該西人已將機器運到日前關道憲聶觀察接北洋大臣李傳相札飭略謂此項機器能否别用聞觀察已照會領事再三駁詰矣 
[被擾投繯]  
　　寍波舟山人沈宏魁年將知命似續尚虚積得洋銀數十元擬作身後　衾之費族姪沈小洪無賴也曾向稱貸二十九元二角索之屢矣堅不肯還日來宏魁適有急需又申前說小洪突糾羽黨宓論均李亭鶴等擁宏魁至北山西路美華樓茶肆虚聲恫喝扭住攢毆旁人排解再三始各鳥獸散翌晨宓復往尋釁聲稱所佩對時裴當互扭時忽然失去務必賠償宏魁被擾不堪遂於夜靜後雉經求死幸爲德興隆鞋店中人所見呼鄰舍急爲解下始得更生旋扭小洪至英公堂據情控告想蔡太守秦庭鏡朗自當洞燭隠微也 
[縣案彚錄]  
　　生員姚秀榮控郭榮恩捐欠票銀黄大令准詞提案於前晚集訊姚供係海鹽人向日往來上海偶帶湖絲與郭交易計自光緒十一年起至十五年止被欠銀一百八十兩向索無著由沈榮昌作中立票拔付迄今僅收二次尚被欠銀一百五十四兩今將原票呈閱求請追給郭榮恩供係金陵人販絲爲業與姚交易積欠銀兩因年來生意清寥以致無力付還叩求寛限沈榮昌供在大東門内開設綫店與兩造相識曩時見姚郭索銀爭扭曾爲解勸立據分償郭之無力亦係實情大令以欠銀立票豈容以無力推諉判令郭於二日内料理明白延干咎戾沈旣已作中亦著帮同料理○滬北引翔港人顧厚田同姪孫顧阿桂控族人顧阿同誘領姪媳張氏再醮與陸阿坤向之理論反於今年正月初三日紏同張小郎范金昌並張氏表姪馮阿桂等至家兇毆叩求提究黄大令准詞飭提於前晚集訊顧厚田偕姪孫顧阿桂伸訴前情並稱張小郎係著名無賴光緒十七年有沈茂和之妻被張誘賣與張阿虎控案飭提張竟在押私逃可請查究顧張氏供今年五十五歲丈夫逝世後兒子阿桂不顧家計是以至陸姓家傭工因陸姓不肯收管央表姪馮阿桂擔保現在兒子如能養贍情願回家陸阿坤供年七十一歲務農餬口該氏欲至小的家傭工小的恐有不妥令伊表姪馮阿桂擔保不料顧厚田與地保潘福卿圖詐不遂投案矇控顧阿同供與顧厚田等同族顧張氏傭工一節小的並不干預惟本年正月初三日小的向厚田索欠曾有口角爭毆馮阿桂供與張氏有戚誼因陸家傭工須覓保人由小的前往擔保餘不知情張小郎供素來安分本年正月初三日顧阿同向顧厚田索欠邀小的同去並未帮毆范金昌供伊等爭毆小的曾爲解勸大令命原差將張小郎細認委係前案逃犯大令以其不法著笞六百板收所候究顧阿同不應行兇著笞二百板謂顧厚田曰爾之姪媳與陸阿坤均年逾花甲豈有再醮之理此事爾等亦有不合判將張氏交顧厚田顧阿桂領回陸阿坤從寛開釋馮阿桂范金昌斥退地保潘福卿架詞肇訟咎有應得著笞二百板具結存查 
[英界公堂瑣案]  
　　虹口捕房黎副捕頭命三百八十一號華捕楊根壽等帶同陳阿元吳士金出外捉犬被　布局中之陳再亭盧宋元應九香龔掌盈等凶毆一案蔡太守會同德國福繙譯官提訊着將陳再亭等交捕帶回俟下禮拜六覆訊已見前報昨屇覆訊之期　房將陳冉亭等四人解案太守與福君升堂研訊黎捕頭禀訴前情楊根壽偕吳及阿元訴稱是日小的等出外捕犬一頭送入捕房未幾忽有陳再亭等率同二三十人擁來索狗小的令其赴捕房領取陳等不問情由將小的等拉入門内肆意凶毆冉亭又持刀剌來勢甚危險幸由八十一號印捕奔至將刀奪下稍遲一刻性命休矣龔最爲凶横將木棍攫去並將吳及阿元抱住亂擲叩請究辦包探張九意禀稱小的奉諭訪查兹已查明是日行凶者尚有洞庭山人名阿六現已逃逸小的曾至該　帳　查問據稱當時曾言被捉之犬可向捕房認領不必　捕爲難詎冉亭等堅不肯　 
 
 

Page 4

 
 
持刀奔出房中人攔阻不住小的現將木棍及小刀一把呈案楊又稱再亭所持之刀甚長與起案者不類太守間陳再亭曰爾刀現匿何處供稱小的係廣東人在該局管門不敢持刀行凶龔供稱在局中支更應供稱爲茶房盧供稱爲小工不敢逞凶毆捕况小的龔掌盈左手已被機器軋去安有餘力抱人亂擲前堂訊問後送小的至醫院療治今尚未痊太守謂再亭等曰此案現已查訪明白爾等不必狡展再亭等皆俯首求恩太守商之福君判將陳再亭盧宋元各枷七天期滿與應九香各押十四天龔仍送醫院俟傷　再行發落○包探黄四福禀稱有高金寛者於本月十二日十二點鐘時奉店主之命持表一枚押錢行至新橋地方遭冐充縣捕夥之陳阿炳搶去高正欲追赶被陳之羽黨董三福王心甫攔阻高遂奔回告知小的今將陳等一併拘獲送究查陳等攫表後押洋四元五角卽往新閘地方飮酒啖飯費洋一元有零尚存三元有奇由三人均分請爲訊辦高訴稱此表被搶後店主已將小的辭歇陳董王供認不諱惟求恩典太守判將陳笞五百板遞解回籍董王各笞二百板表給高領○包探孔阿才禀稱海門大洪鎭圖董楊式金有婢女名全　年已十三不知被何人誘拐來滬押與開烟館之戴陳氏家得洋廿一元該氏轉託開車寓之費狗郎兠賣被小的查知拘送案下太守向金郎盤詰俯首不語戴陳氏費狗郎供詞推諉太守判令押候過堂覆訊○潘阿榮稱與張阿松賣菜口角被伊凶毆鳴捕送究太守判張罰洋一元○杜阿維稱被友人陳福榮竊去鋪蓋報捕吊贓送案請究陳供向杜暫借不敢行竊太守判陳笞三百板備文遞籍○傳阿二施蘭生同稱被朱三富竊去銅罐布衣等件報捕拘獲請爲給領太守判朱貢一百板遞解回籍贓給失主領去○鄭子光稱開設烟館爲業被朱金奎陸東生串竊烟槍一枝由捕拘獲投案領贓太守判將朱陸各押一禮拜○八十四號西捕禀昨見陸莊記所推草車在途疾馳違犯定章拘案請罰太守判罰洋三元充公○沈阿缶之妻投案訴稱丈夫於昨日被張益堂連剌五刀受傷甚重送往醫院僅存一息凶刀呈案求請訊辦張供不敢行凶刀係他人之物太守判將張管押視沈傷勢如何再行核辦○道轅護勇鄧萬意稱在德大人公館當差昨日公館中人乘一百九十一號王本源之東洋車回來在車中失去旱烟袋一枝上有玉圖章等物當卽報捕查獲故特來案領贓太守判將王管押三天贓給鄧領 
[再造蒼黎]  
　　太古昌號交來皖北隠名氏助規銀二百兩劉子岩交來晉滬毓蘭堂陳助規銀六十九兩泰興劉大善士交來蓮　齋助洋五十元又四位大善士共助洋十七元溉然解槖眞是富厄而施復爲發棠尚冀同仁再造乞登報牘叩謝宏慈上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
   
 
