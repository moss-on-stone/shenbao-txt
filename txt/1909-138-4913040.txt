# 1909 - 138 - 4913040

 

Page 1

 
 
   
 
 

Page 2

 
 
上諭 
[監國攝政王鈐章　四月初六日内閣抄奉]  
　　上諭度支部奏各省財政宜統歸藩司以資綜核而專責成一摺各省財政頭緒紛繁自非統一事權不足以資整理嗣後各省出納欵目除鹽糧關各司道經管各項按月造册送藩司或度支使查核外其餘關涉財政一切局所着各該督撫體察情形予限一年次第裁撤統歸藩司或度支使經管所有欵項由司庫存儲分别支領即由各督撫督飭該藩司等將全省財政通盤籌劃認真整頓仍着度支部隨時考核分别勸懲以副綜核名實之至意欽此 
　　上諭山西提學使着汪詒書補授欽此軍機大臣署名奕劻世續張之洞鹿傳霖那桐假 
　　宫門抄四月初六日召見軍機徐世昌壽蔭 
交旨 
[四月初一日軍機大臣欽奉]  
　　諭旨理藩部奏世襲貝勒銜固山貝子車林多爾濟報效銀兩請給獎叙一摺車林多爾濟著賞加郡王銜欽此 
[四月初二日軍機大臣欽奉]  
　　諭旨貝勒載洵等奏現修崇陵工程情形一摺知道了欽此 
論說 
[資政院之好整以暇]  
　　開辦歷一二年。會議逾數十次。奏調人才不計數。坐支公費數萬千若爲總裁。若充起草築道旁之室延脫稿之期。而寂寂無舉動者。其唯今日之資。政院乎。 
　　自光緒三十三年八月間。奉旨開辦資政院。迨三十四年六月初十日。而所謂資政院章程者。乃始發現。任事者之不事其事。巳可概見。又其所 
 
 
 

Page 3

 
 
定。不過總綱及選舉而巳。其他之預定者。若職掌若資政院與行政衙門之關係若資政院與諮　局之關係。若資政院與人民之關係。若會議。若紀律。若秘書廳官制。若經費。原奏所稱十章者。自奉旨開辦以來。時歷十閱月。而奏定章程。僅僅兩章。其餘八章則自去年六月初十以後迄今四月初十以前其間之見諸報紙者孝欽皇后屢催。矣德宗皇帝屢催矣。攝政王更屢催不一催矣。各御史亦屢叅不一叅矣。而此十一閱月并無一章一節一句一字之入奏。官塲之好整以暇。孰有過於此者。 
　　憲政館之延宕。吾人所痛心者也。然若諮議局章程。若城鎮。鄉地方自治章程。若近年頒布之新法令種種。不問其是否主任。是否完善。而一經館臣之斟酌核定。即行入奏。以勉赴於九年籌備之程與資。政院之茫無頭緒者有間各部院之奏報吾人所視爲强列者也。然不問其是否强列。而各部院籌備之清單。究嘗經幾度之分配。費幾許之心思。而陸續入告。以勿誤於奏報之限期。與資政院之迄無片字者有間禁烟大臣之人物。吾人所目爲疲癃殘疾之窟穴者也。然若禁烟章程。若續訂章程。不問其能否實行。而條文縝密。規畫周詳碌碌如丁景諸人。而有如是之章程。則其用心於職務。與資政院之寂寂無聞者有間極諸反對憲政頑錮最著之升允。亦嘗有稍稍之籌備。稍稍之施設。不問其所籌備所施設者。是否有當。而甘省奏報之摺。固巳隨他省後。而依限拜發。與資政院之絶無建白者。乂有間也。然則資政院者。庸非獨一無二之木雞也歟。 
　　一機關之組織。最要者莫如職掌。有一定之職掌。斯有一定之權限。一切規章。一切細則。莫不由一定之權限而衍爲極詳且備。此互彼通之條文此立法者之定例也。資政院之集議也屢屢一院址之選擇。久而後定。一公費之酌定。歷久不决旣議細則。而細則之大。綱且未定。屢擬添員。而事務之分配且未决歷幾時而開議。而開議之結果。不過茶叙。又歷幾時而再議。而議决之事項不過二三。節節枝枝瑣瑣悄屑屑。而此八章待奏之專章竟如左太冲之三都賦。張平子之兩京賦搆思累年。迄未脫稿。訂章之難竟乃爾爾。所以然者不於其職掌所在。首先着想。首先規定。以尋其左右逢源之樂。而東拉西湊籌彼議此則扦格難通。終無告成之一日即使搜集資材。敷衍告竣。求其完善可行。且恐無幸而况總裁如倫貝子如孫中堂一則差事繁多不遑兼顧。一則龍　垂暮事非素諳。縱非有意阻撓而以八旬之老叟。腦力巳衰。精神大憊畀以總裁之任。責以性質複雜權限難清之資政院章程。識者早知其不能勝任。然則章程入奏之期恐前之經歷十閱月。而始定二章者後此將幾何年而始有所謂八章之發現也逝水流光。詔旨屢促。不識在事諸人。有所警心否歟。 
　　按逐年　備清單。今年爲頒布資政院章程舉行該院選舉之年。明年爲開院之年。而聚議紛紛。章程未定。吾爲資政院前途憂。今年之九月初一。 
各省諮議局一律成立。而議員入院規章。該院議員人數。猶未議决。吾爲倫孫兩张裁懼。然而倫之不遑兼顧也如故。孫之龍鍾　頇也如故。吾其如資政院何。 
專電 
[電一（北京）]  
　　攝政王一昨諭樞臣凡關内政外交稍爲要重之摺奏均不必發鈔以昭鄭重 
[電二（北京）]  
　　政務處憲政館近日會議京官制甚忙碌不日即可宣布 
[電三（北京）]  
　　粤督張人駿奏委徐元燂代理運使 
[電四（北京）]  
　　大學揭案風潮巳息惟學生尚憤憤不平張相國諭嗣後敎員閱課不得稍挾意見且不得如此懸宕 
[電五（北京）]  
　　江督端奏行銷豫鹽每斤減免二文請飭直豫兩省督撫將蘆商所設切近淮邊各子店一律撤移於三十里外 
[電六（揚州）]  
　　揚州府屬複選舉今日（初六日）開票當選議員十四人姓名錄下夏寅官（東台）周樹年（江都）梁莊（江都）張允顗（儀徵）張鶴第（甘泉）朱莘生（寳應）譚慶藻（高郵）顧詠葵（興化）汪秉忠（儀徵）凌鴻域（江都）周紘順（泰州）凌文淵（泰州）馬士杰（高郵）趙鉦鉉（東台） 
[電七（徐州）]  
　　徐州府複選舉今日（初六日）開票當選議員錄下高梅仙六票李鴻籌七票段慶熙七票以上蕭縣朱方曾七票沛縣王立廷七票碭山張伯英八票銅山張鳴鼎六票葉蔚五票均宿遷陳士髦六票馮珍文六票均邳州候補議員胡伯言五票銅山卓則濂五票睢寗重舉當選姓名 
 
 

Page 4

 
 
錄下劉彦昭蕭縣二十票蔡培元沛縣十八票祁世倬銅山七票共投實數一百票以五票當選 
[電八（漢口）]  
　　大信銀行因擅行交易經漢關道飭封并拘其經理尹湘琳 
[公電（南昌）]  
　　申報時報新聞報中外日報館鑒敝堂事巳息江西客籍學堂學生同叩 
緊要新聞 
[各省巡警軍裝費核銷辦法北京]  
　　民政部奏稱竊維整頓警政自以豫籌用欵逐年推辦爲要圖而尤必以銷結舊案爲入手臣部前准陸軍部片稱光緒三十四年二月十五日具奏巡警軍裝等項劃歸民政部核辦等因奉旨依議欽遵在案現在各省報部核銷之案未到者尚在不少推原其故實由於壓擱益久造報愈難即業經造報省分而於光緒三十四年以後用欵亦尚無一定辦法殊非整頓劃一實事求是之道臣等公同商酌擬援照度支部奏定截清舊案章程並限以先行立案辦法相應請旨飭下各省將軍督撫等遵將光緒三十三年以前所有置辦巡警軍裝等項未經報部者據實開造詳細清單限於宣統元年六月以前併案送部核銷母庸開造細册以期速蕆其自光緒三十四年分以後所有應行置辦巡警軍裝等項欵目應由各該省考核情形豫算成數每年約需銀若干兩先行奏明辦理限文到三個月内一律查明凡業經奏明立案者即行咨部備案其未經立案者應即補行具奏一俟銷册到部再由臣部分别銷結俾天下曉然然朝廷銳意更新破除隔閡欺隱之弊倘再遲延不報或不肯豫行奏明臣都定行指名嚴叅以肅警政而重庫欵三月十四日奉旨依議 
[馮撫查覆抑使銀元叅案北京]  
　　謝御史奏江西知縣征收丁漕抑使銀元請飭查究一事原摺巳錄前報兹續得贛撫覆摺略云臣即遵飭署布政使陳夔麟署吉安贛寧道俞明震按照原參各節認真澈查去後兹據該司道先後查復臣詳加察核尚係實在情形敬爲皇上陳之原片内稱江西省丁漕自同治十二年經前撫臣劉坤一奏定地丁第兩折收制錢二千六百八十二文漕米每石折收制錢三千四百二十文等語查江西州縣征收丁漕以錢折收以銀上兌其中有無盈餘須視銀價貴賤爲准銀價賤則雖核减征數而盈餘尚可提解銀價貴則雖規復舊章而辦公仍屬不敷溯查同治年間銀價每兩合制錢一千六百文故當時據以折收之數出入原無不敷現在江西省銀價每兩合制錢一千九百餘文按照前撫臣瑞良規復辦法地丁每兩收制錢二千八百八十二文以之折換正錢耗銀提補捐欵官吏辦公經費共應足色庫平紋銀一兩四錢九分尚不敷錢一百六十餘文漕米每石收制錢三千四百二十文以之折換米折雜欵水脚提補捐欵官吏辦公經費共應足色庫平紋銀一兩九錢尚不敷錢二百餘文而向來酌提平餘以充四國償欵及學堂練兵經費凡取給於此者皆歸無著至畝捐一項征錢解錢以備湊還洋欵州縣並無絲毫出入原片以爲州縣倍獲加征之利小民獨蒙加價之害其實銀貴錢賤官民皆受其害兩無所利也又原片稱興國信豐雩都等縣皆有抑使銀元不肯收愛官錢票曁銅元情事等語查江省南贛各廳縣叢山複嶺距郡城數百里官票旣未能徧布銅元亦巿不通行尚非地方官不肖收受又以近接粤境民間習用毫洋爛洋以之完納丁漕相沿巳久其銀色皆較龍元鷹洋爲低價亦參差不一臣上年八月蒞任訪悉情形深知取民之道首貴畫一此項錢洋並納在循謹之吏尚不敢與巿價懸殊致貽口實而不肖州縣計及錙銖行同馳會誠難保必無抑價累民之舉疉經派員嚴密察訪查有興國縣知縣秦鎔征收銀元照巿短價甚多紳民嘖有煩言當經臣於去冬具摺奏請革職在案原片所稱殆即指此其信豐雩都兩縣均據確切查明雖亦搭收洋元 
　　較之巿價相去不遠業經臣將署信豐縣知縣王化璋署雩都縣知縣張道坦飭司先後撤換遴員接署自經此次分别參撤其餘各屬當知儆畏不敢顯干禁令如有玩違臣自當隨時據實紏叅不敢稍有徇隱三月二十七日奉硃批知道 
[奏駁江浙閩三路請展期免稅北京]  
　　浙撫增韞奏商辦鐵路機噐材料請准展免稅年限以紓商力一摺刻經稅務大臣會同度支部農工商部郵傳部覆奏略云浙江巡撫等會奏請將浙江江蘇福建三省商辦鐵路機器材料免稅年限准予寛展自係爲體恤商情預期籌備起見惟杳該三省鐵路免稅年限應自光緒三十三年三月十八日起扣至宣統二年三月十七日止方届三年期滿各該鐵路公司於奏定限期旣巳共悉目可於限内趕緊購置俾不至有臨時竭蹶之虞現距限期尚有年餘儘可遵照奏案及時預備似未便以工繁費鉅非窮年累月無以告成爲詞率行先期聲請展限惟臣處從前會奏旣有届時體察情形等因如各該路確係路綫過長工程未能尅期完竣則幹枝路綫若千里需用材料若干數應如何預爲估算酌量徵免之處應俟限期届滿時由臣等體察情形分别奏明辦理此時應無庸置議三月二十二日奉旨巳錄 
[擬定五大臣予諡字樣述聞北京]  
　　内閣前奉諭旨將庚子年誣陷被罪之前户部尚書立山等五大臣加恩予諡巳紀前報現聞内閣巳將　予字樣擬妥各八字繕以滿漢夾單將呈請中堂閱看以便定期奏請欽定兹將原擬字樣録下前户部尚書立山諡號八 
 
 

Page 5

 
 
第一張第五版 
字（忠愍）危身奉上曰忠使民悲傷曰愍（誠肅）肫篤無欺曰誠身正人服曰肅（端慤）守禮執義曰端表裡如一曰慤（恭確）執事堅固曰恭執德不回曰確前兵部尚書徐用儀諡號八字（忠慤）（莊愍）嚴敬臨民曰莊（貞確）不隱無屈曰貞（端恪）威容端嚴曰恪前吏部右侍郎許景澄諡號八字（文貞）勤學好問曰文（文慤）（文介）執一不遷曰介（文節）艱危莫奪曰節前内閣學士聯元諡號八字（文直）敏行不撓曰直（文確）（文肅）（文莊）履正志和曰莊前太常寺正卿袁昶諡號八字（忠節）（愍肅）（端潔）不汗不義曰潔（節敏）才猷不滯曰敏 
[商議銅官山廢約問題北京]  
　　關於銅官山礦問題英人凱約翰巳由倫敦來京專辦此事歷誌前報昨日外務部函致安徽代表令其直接交涉聞代表擬於初二日帶領繙譯往晤凱約翰開正式談判 
　　又聞日前李督經羲與張南皮會晤時談及銅官山礦問題南皮主張廢約甚力謂昨年蘇杭甬之事外人尚有他種原因可以藉口此次銅官山之事若不能收回自辦何以爲國云云 
　　凱約翰來京未赴部即由英使函致外部囑代表與凱定期會議外部亦不先飭凱到部即據英使函轉知代表聞代表諸君巳函復外部云某等此來係代表全省廢約目辦一切意見巳向大部面陳應先由大部飭凱到部議廢斷無先與代表直接之理 
　　初一日早十鐘外部派員就凱約翰所庽之六國飯店會議 
　　又聞世梁兩大臣因英商凱約翰與皖省官紳互行爭執議定電飭駐英欽使李經芳將英國商約章程調查如有與此條相同者英約如何辦理須從速復部以便斟酌核議 
[蘇府士紳上度支部電（爲徵銀解銀事）]  
　　度支部列堂鈞鑒蘇省向無碎銀使用徵銀必仍以錢價折算民間受虧每兩驟增七八百文之多至抑短洋價拒用銅元歷年倍受苦累今巧立徵銀之名目潜行加賦之苛政蘇民積困巳久何堪一再朘削前蒙大部洞鑒民隱未爲所朦人民咸感伏乞推永不加賦之皇仁始終矜全敢冒死請命陸懋宗朱以增劉傳福龐鴻文李士瓚吳韶生邵松年鄒福保費樹達錢崇威 
[京師近事]  
　　軍機處奏本處章京候補主事張潤補額巳滿三年應照奏定新章擬補主事實缺又章京許寳蘅現在丁憂離差應行添傳一員臣等公同商酌擬傳記名在前之翰林院編修黄彦鴻在額外章京上行走奉旨知道 
　　日前趙侍御炳麟遞一封奏大旨係歷陳前代親貴用權驕縱之害洋洋灑灑凡數千言並非叅劾之章奏摺上後雖巳留中但聞侍御所暗指之親貴聞巳次宗人府議處矣 
　　日前如侍御泰等四人遞封奏一件内容係因梓宫奉移時有某某大員乘馬車於梓宫前直驅前進毫無顧忌請旨查係何人應行懲　摺上留中 
　　李仲帥此次奏調人員中如熊直刺落輿實爲當代中第一流人物魏太守家驊應太守德閎亦二千石中之有聲色者惟聞熊直剌現在北洋極爲上游器重年前山東袁海帥擬奏調往東楊蓮帥堅不令往故此次李仲帥奏調當亦不能允許魏太守甫經袁海帥保送來京奉旨往山東留省補用聞以雲貴邊地亦不願前往應太守德閎年少而才詞章之學頗不惡劣現署理淮揚府在蘇有年資格較深恐亦必不肯前往又聞仲帥最注意之員爲王君賡前巳有兩電招之來京王君因即來京數日昨又歸奉天矣聞日内即往吉林亦不能隨仲帥赴滇云 
　　向來凡關於鐵路電線祗有膠濟東清滬寗與各電局訂有接線合同其餘則皆不相聯絡聞郵部各堂爲交通上之便起見利日和商議擬飭京漢京奉正太汴洛道清各路局仿照滬寗等路電聯絡章程辦理以期消息靈通 
　　度支部財政處總會辦會同各省正副監理官巳將度支部前次奏定清理財政專章增訂十二條俟澤尚書假滿後再爲核定具奏又聞政府以正監理官係副監理官之代表所有訓示皆巳責成正監理官其副監理各官到京後則皆勿庸再行召見 
[西報譯要]  
　　駐英華使入覲英皇文匯報載初五日倫敦電云中國駐英公使李經方業巳覲見英皇呈遞國書並呈今上御書一緘 
　　薩軍門條陳海軍又載同日北京電云薩軍門條陳海軍辦事處請籌欵銀一千九百萬兩以充建造載艦興築軍港開辦經費計應造載重三千噸之巡洋艦三艘載重二千噸之傳信艦一艘載重五百噸之砲艇八艘滅魚雷艇一艘以三門灣爲最大之軍港將在該處敷設鐵路建造碼頭並興辦製造局屯煤所電燈無綫電燈塔各務俟派赴各國留學之海軍學生回國後再在該處興辦海軍中學一所該條陳巳經籌辦海軍大臣肅親王陸軍部鐵良度支部澤公許可現正與攝政王會商此事 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[張管學奏定變通初等小學章程清單（三）]  
　　初等小學堂完全科學科程度授課時刻表 
第一年 
　學科　程　　　　　　　　度　　　　　　　　　　　　　課　　　　　　　　　　　　　　　　本　　　　　　　　每星期鐘　點 
　修身　但有標目及圖畫文字從略最初數課專就在學堂而言其後皆就日用起居敎誨之擇其淺近易行者言之特詳　　　　　　　　部頒初等修身敎科書第一二册　巳經頒行　　　三 
　國文　由單字單句以進於短文始注重於識字　則重於分别虚實等字之用法所選敎材不出日用習見事物之外書法及聯字並授之　部頒初等國文敎科書第一二册　巳經頒行　　　十八 
　算術　數目之名實物計數二十以下之算術書法記數法加减　　　　　　　　　　　　　　　　　　　　　　　部頒初等算術敎科書第一二册　巳經頒行　　　六 
體操　專重游戲以活潑學生興趣爲主兼授排隊及進行爲體操之準備　　　　　　　　　　　　　　　　　　　　　　　　　　部頒初等體操敎授書　巳經頒行　　　　　　　四 
加隨意科者减二小時 
　　　　　　　　　　　合　計　　　　　　　　　　　　　　　　　　　　　　　　　　　　　　　　　　　　　　　三十 
第二年 
　學科　程　　　　　　　　　　　　　　　　　　　度　　　　　　　　　　　　　課　　　　　　　　　　　　　　　　度　　　　　　　　課　　　　　　　　本 
　修身　全用史事人物爲敎材間証以淺顯切當之格言每課字數三四十字爲限餘同前年　　　　　　　　　　　　　　　　　　部頒初等修身敎科書第三四册　巳經編成　　　二　　　　　　　　 
　國文　文字之淺深長短較第一年稍進更注重造句之法所選敎材不出本國固有事物之外　書法　聯字　作文　　　　　　　　部頒初等國文敎科書第三四册　巳經編成　　　二十四 
　算術　百以下之算數　書法　記數法　加减乘除　　　　　　　　　　　　　　　　　　　　　　　　　　　　　　　　　部頒初等算術敎科書第三四册　巳經編成　　　六 
　體操　兼授游戲及簡易之徒手體操約游戲居三之二體操居三之一　　　　　　　　　　　　　　　　　　　　　　　　　　部頒初等體操敎授書　正在編輯 
加隨意科者减二小時 
　　　　　　　　　　　合　計　　　　　　　　　　　　　　　　　　　　　　　　　　　　　　　　　　　　　　　三十六 
第三年 
　學科　程　　　　　　　　度　　　　　　　　　　　　　課　　　　　　　　　　　　　　　　本　　　　　　　　每星期鐘　點 
　修身　每課字數以五六十字爲限於日用起居之外並講謀生及子弟臣民應盡之職餘同前年　　　　　　　　　　　　　　　　部頒初等修身敎科書　第五六册　正在編輯　　二 
　讀經講經　講解背誦默寫回講四事不可缺一　　　　　　　　　　　　　　　　　　　　　　　　　　　　　　　　　　　孝經論語　　　　　　　　　　　　　　　　　十二 
　國文　文字之淺深長短較第二年稍進所選敎材以本國爲主而略及外國最著之事物然不　過十之一二　餘同前年　　　　　　部頒初等國文敎科書第五六册　正在編輯　　　十二 
　算術　常用之加减乘除　　　　　　　　　　　　　　　　　　　　　　　　　　　　　　　　　　　　　　　　　　　　部頒初等算術敎科書第五六册　正在編輯　　　六 
　體操　同前學年　　　　　　　　　　　　　　　　　　　　　　　　　　　　　　　　　　　　　　　　　　　　　　　部頒初等體操敎授書　正在編輯　　　　　　　四 
加隨意科者减二小時 
　　　　　　　　　　　合　計　　　　　　　　　　　　　　　　　　　　　　　　　　　　　　　　　　　　　　　三十六 
第四年 
　學科　程　　　　　　　　度　　　　　　　　　　　　　課　　　　　　　　　　　　　　　　本　　　　　　　　每星期鐘　點 
　修身　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　國民必讀上卷　正在編輯　　　　　　　　　　二 
　讀經講經　講解　背誦　默寫　冋講四事不可缺一　　　　　　　　　　　　　　　　　　　　　　　　　　　　　　　　　論語　禮記節本　　　　　　　　　　　　　　十二 
　國文　文字較第三年稍進更注重於短篇文法所選敎材漸及國民應用之智識書法作文　　　　　　　　　　　　　　　　　　　部頒初等國文敎科書第七八册　正在編輯　　　十二 
　算術　通用之加减乘除　小數之書法　記書法　　　　　　　　　　　　　　　　　　　　　　　　　　　　　　　　　　　部頒初等算術敎科書第七八册　正在編輯　　　六 
　體操　游戲與體操相間練習約各居其半　　　　　　　　　　　　　　　　　　　　　　　　　　　　　　　　　　　　　　部頒初等體操敎授書　正在編輯　　　　　　　四 
加隨意科者减二小時 
　　　　　　　　　　　合　計　　　　　　　　　　　　　　　　　　　　　　　　　　　　　　　　　　　　　　　三十六 
第五年 
　學科　程　　　　　　　　度　　　　　　　　　　　　　課　　　　　　　　　　　　　　　　本　　　　　　　　每星期鐘　點 
　修身　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　國民必讀下卷　正在編輯　　　　　　　　　　二 
　讀經講經　講解　背誦　默寫　回講四事不可缺一　　　　　　　　　　　　　　　　　　　　　　　　　　　　　　　　　禮節記本　　　　　　　　　　　　　　　　　十二 
　國文　文字較第四年更進總括前此所授各科之敎材並爲加詳俾學者得統一之智識尤注重於國民敎育兾畢　後於應有之道德智識皆可略用餘同前年　部頒初等國文敎科書第九十册　正在編輯　十二 
　算術　通用之加减乘除簡易之小數　　　　　　　　　　　　　　　　　　　　　　　　　　　　　　　　　　　　　　　　部頒初等算術敎科書第九十册　正在編輯　　　六 
　體操　漸重普通體操約體操居三之二游戲居三之一　　　　　　　　　　　　　　　　　　　　　　　　　　　　　　　　　部頒初等體操敎授書　正在編輯　　　　　　　四 
加隨意科者减二小時 
　　　　　　　　　　　合　計　　　　　　　　　　　　　　　　　　　　　　　　　　　　　　　　　　　　　　　三十六 
分類新聞 
政界 
[棗陽饑民暴動之恐慌湖北]  
　　鄂屬棗陽縣去歲迭受水旱之災今春雜糧收成又歉百物昻貴饑民搶刦富户之案日有所聞現該縣北鄉湖河鎮三合店鹿頭街太平鎮等處飢民衆有一二千人勢將揭竿倡亂由紳富禀知縣令曾傳漳協同城守營誘捕民黨頭目四人至署拘押各飢民竟羣擁至署口稱請全數收禁賞碗牢飯吃曾大令惶恐巳極立將該四人釋放一面將署内頭門緊閉差人至襄陽道署告急請兵又論富紳散糧救急各飢民現均盤踞城内藉端勒索搶刦刻巳飛禀督院請欵舉辦平糶矣 
[飭查兵警衝突情形浙江]  
　　浙撫爲兵警衝突事致衢州鎮道電 
 
 

Page 11

 
 
云衢州馮鎮合王道台鑒密現據警務處轉接西安縣巡官王壽榮電禀以因拿賭被右營兵何全福拒傷腰脅崗警李鶴鳴復被左營馬兵陳寳魁兇毆等情查何全福等是否聚賭起釁王壽榮等如何往拿被毆卽請派員查明秉公辦理見復爲要兵警同爲保衛地方而設並飭各守規則勿再滋事是所至禱院東印 
[巡警速成生要求停課情形浙江]  
　　杭州巡警學堂速成班學生因不願延長學期疉向撫院具禀要求經增中丞嚴詞批斥内有不堪造就等語致全體愈形鼓噪由金台二府籍學生發起向劉監督交涉志在必得否則全體停課概行退學等情略記前報兹悉學生等以監督堅詞不准於昨日起速成班三百人一律停課僅杭嘉屬學生十餘人不願附和仍照常上班云 
交涉 
[銅官山礦之助力江西]  
　　江西學商各界於銅官山礦案極爲主意日前電懇樞部力爭礦案文云北京分送軍機處外務部農工商部王爺中堂列憲鈞鑒安徽銅官山礦事關係中國主權公懇堅持廢約江西敎育總會商務總會公叩 
[日領反對樟腦出口之抗議浙江]  
　　駐杭日領事吉岡彦君前日咨呈浙撫略謂據洋務農工商局會詳招商試辦樟腦簡章案查中美條約第十五欵所載除中國例禁不准携帶進口出口之貨外其餘各項貨物俱准任意販運又例禁之物條約均載明析樟腦不在例禁之内如果不得携帶出口條約中可以並未載明貴國政府未曾以樟腦爲例禁之品貴部院不顧條約獨爲例禁之物本署領事殊屬不解况樟腦一物並非原質可充軍火故條約上不在例禁之内總之本署領事職任保商凡洋商遵照條約前赴内地購買樟腦得有任便貿易之權利此種權利非待兩國政府之協定斷不能任他人削奪若謂洋商購買樟腦不准向灶户直接購買則限制洋商購買貨物之權未知貴部院據如何條約獲得此種之權利應請明示並希見復 
軍界 
[派員赴徐招募新兵辦法南京]  
　　江督端午帥以南洋陸軍第九鎮標兵於本年春間一律退伍例應招補足額特委同知方悅魯前赴淮徐海各屬會同地方州縣及該地紳士招募並剴切示諭云列國並雄非武莫能自立憲政時代當兵乃爲至榮在昔我中國三尺之童或以未能執干戈衛社稷爲大恥近日如東鄰日本之俗每因不獲合兵格臨前敵而自剄朝廷念我國人民尚未具義務之心故先用募兵以預爲征兵之地本部堂知淮徐海民俗夙有剛强之氣故此次補募首定爲選募之區所有新軍辦理之法巳經歷三年爾等當有所聞見即就該處募兵之舉此爲第二次仰諸色人等一體知悉有願投營効力者即赴就近募兵處聽候照章驗看兹將格式餉章規則禁令優例五項開列於左（格式）一體力强將視力充足二年限二十歲至二十五歲三身限官裁尺四尺八寸以上四限略識字五取具鄰右保結六報明家口住址職業七曾吸洋烟或素不安分並犯過事故以及曾充兵而在逃者不收八有廢疾及暗疾者不收（餉章）一中選待齊以前發小口糧每日洋一角二募齊開差以後發小口糧每日洋一角五分三至營以後每月餉限正自五兩一錢副目四兩八錢正兵四兩五錢副兵四兩二錢五到營以後一律均補副兵俟有成績挨次遞升（規則）一兵丁在營滿足三年退爲續備兵按月給餉銀一兩自謀生業以時會操二充續備兵三年滿足退爲後備兵自謀生業以時會操如前每月給餉銀五錢三充後備兵四年滿足退爲平民不應操亦不給餉（禁令）一强姦民女者斬二壇取民物者斬三聚衆鬨鬭爲首者斬四强買民物者責五行路離伍者責（優例）一中選之兵照綠營馬兵例每名准免差徭三十畆其無差徭州縣准照生監具報優免各差二兵丁家屬由屬籍地方官妥爲愛護母任土豪痞棍欺凌三兵丁家屬遇有涉訟案件准其援照生監之例一律遣派抱告申訴四上項優例限於兵丁在營之日離營以後仍以平民論 
學務 
[分别奏充師範高等學堂監督福建]  
　　閩督松壽片奏福建師範學堂監督兼高等學堂監督陳寳琛現因遵旨晉京預備召見所遺師範學堂監督之職查有在籍紳士前四川夔州府知府潘炳年歷官京外望重資深堪以接充又高等學堂監督並查有在籍翰林院編修陳培錕品學兼優熱心敎育堪以延聘各專責成以重學務四月初一日奉硃批該部知道 
[駁覆畢業表册之不合常州]  
　　陽湖太平鄉振聲兩等小學堂高等班學生於去冬舉行等二次畢業月前由邑尊將表册試卷並送提學使存案昨奉提學使批示以履歷分數表册均缺第一第二學期此兩學期從何學堂轉入來册僅稱考取未據聲明無從核悉其餘學科分數亦不完全希即轉飭將表册重填詳細註明呈送候核等語陽湖縣奉批後當即移知勸學所照便該校重造表册以便轉呈 
[祁門禀請另委學董安徽]  
　　徽州祁門縣勸學所總董候選訓導官貢生方振鈞自前年奉委任事後至今僅條陳數事并未勸辦一學該縣杜令到任後飭令該學董認真辦理詎料仍屬放棄職守實於學務前途大有窒碍若再不另委接充其腐敗更不堪設想刻經該縣會同省視學員吳沂聯銜會禀　憲另委接充以興學務 
實業 
[浙商認集寗紹商輪股欵之踴躍漢口]  
　　漢口寗紹會館於初二日開寗紹商輪公司認股會到者約三百人以浙籍官商爲多數首由上海派來之代表陳子琴屠康侯二君宣告公司一切組織情形及開會宗旨次由孫滌甫汪炳生盛竹書諸君次第演說勸人認股並臚舉其利益當塲簽名認定者計得一萬五千三百五十股誠可謂熱心公益矣 
 
 

Page 12

 
 
[勸休瓜徐路股之熱誠鎮江]  
　　蘇路公司以瓜徐一線尚在無欵興修特函請鎮郡各商設法勸集商會總理朱君朗軒爰開會集議各商認股者業經集有成數惟事體重大需欵甚鉅當經公同籌議刋刻白話廣告到處散給以便勸令下流社會入股其大旨謂洋浦鐵路旣成而瓜徐之路不修將來鎮埠商業日漸衰敗即肩挑負販者流亦難於謀生如能集貲入股匪惟謀公益亦以保身家 
[札道購回沙頭開闢新巿廣東]  
　　粤督札勸業道文云近來有人條陳廣州省城内外商店鱗次櫛比從前將川龍口以東至獵德一帶另開新巿業巳設局開辦徒以工鉅費大締造維艱非刻期所能成立兹查得附近川龍沙面有大沙頭地叚寛廣七百餘畝爲番禺縣册金局公産可以開拓如就其地建造巿塲鋪屋公園并開闢馬路築橋與川龍口隄岸相接四通八達直與沙面東西對峙蔚爲大觀等情本部堂查所陳闢地殖民辦法不爲無見大沙頭近在省會以之展拓廛巿籌辦非難應即速爲規畫該處既係番禺縣册金局公産現將所得租價改充學堂經費可由公家籌欵厚給其值將地購回爲商民奠厥攸居在學費旣可以取盈而省地且日增繁盛該局紳深明公益當必樂於贊成合就札行札到該道即便遵照督同附縣邀集册金局紳士妥定大沙頭地價禀候發價收回以便籌畫興辦 
[慎重裕寗放欵問題南京]  
　　江督端午帥札裕寗官銀錢局文云照得裕寗官銀錢局專爲兌收各署局所公欵兼以維持巿面補助商力之不逮其出入概係公欵究與商號營業性質不同自應格外慎重近聞在省候補各員一經補署各缺往往向該局挪借欵項名爲往來其實存欵無幾借欠者率居多數一經虧空勢必清償無期殊於裕寗局務大有影響亟應嚴定限制嗣後凡寗省候補現任各員除交該局收兌欵項仍照向章辦理外概不准向裕寗總分局藉口往來私行挪借以免碍及局欵其巳經借出各處即責成該局迅速照數收回尅期清理不得任其延欠札到該局即便遵照辦理 
雜記 
[江南無雨之恐荒當州]  
　　常州入春以來雨澤稀少豐麥各糧均不甚佳近來米價較前略高四五角（從前每石四元或四元一角不等現漲至四元五角）倘不急霈甘霖恐尚須繼漲增高也 
[江北一帶之旱象清江]  
　　揚州天氣亢旱運河水淺異常最淺處幾可逕涉而過現清鎮長班小輪行至界首巳不能前駛另用拖船以濟其高寳興泰等處及淮徐海各屬地方則河水乾涸赤地千里二麥枯槁秋禾迄未佈種各處蝗蝻一律蠢動米麥雜糧價值飛漲人心皇皇大有不可終日之勢 
[籍民氣燄之一斑廣東]  
　　入港籍民廖光裕指控被黄獻廷在港竊去首飾箱值價萬金由英領事傅夏禮函致東莞縣追贓緝賊其後因傅領事請假一月所有公事交柏副領事代理復由柏副領事函致東莞縣催辦該縣以前後兩函署名不符照請查復乃該副領事竟據爲藉口通函粤督指爲推諉不辦致奉札申飭勒令認真嚴辦 
[錫金蠶巿狀况無錫]  
　　錫金蠶桑一業素稱發達鄉人藉以生活者十居八九近年來飼蠶之家益多桑價騰貴以致往往將稻田改植桑樹冀獲厚利今歲天氣晴和蠶年大豐桑價更爲飛漲刻下每担連梗約三元左右 
告白 
[敬告閱潘傑小史者]  
　　潘傑小史一書　譯未竟遽邇中止負諸君函書督催。罪甚罪甚。惟所以中止之故。實因當時發生蘇屬初選舉事業。本報遂有初選舉各種歷史出現。及選舉瑣談運動新法種種問題。箴惡勵善。指事舉劾。亦當務之急也。今蘇屬初選複選舉事巳竣。更有卑劣穢濁之事。我不欲更舉矣爰。賡譯是書。以貢諸君茶餘酒後之談論。惟是書隨手信譯遣句掇字。未遑抉擇。且英文文律。與漢不同。草草屈蘭症斯來興。未能工也拉雜書之。以告閱者。[  譯者謹白]  
潘傑小史 
[（四）抉）]  
　　潘傑巳去。契來梨刺挹然獨歸。契來家於潑斯台。斗室篷門。繩樞甕牗。嗇如也。契來有老母。嫠居十有餘年矣。有妹二。曰南禪。曰吉禪。吉禪年十七。南禪長其二。咸未問名也。惟契來最長。故其母愛契來特甚。即其妹亦以契來爲莫匹於世社者。契來容止安詳。惟稍拂意志。即觖觖現於辭色。斯時經潘傑屏絶而歸。羞憤交乘腦筋爲之紊暈。入門以手緊門震然撼屋宇。時其母黎姆司。方俛首凝慮。濡筆修書。郵遞其妹。其妹在奥斯屈來列亞。與黎姆司摯善。一星期恒有數函札相存問。時黎姆司正在作書。忽聞門聲震然。幾墮其筆急舉頭審視。則契來梨刺也。 
　　黎姆司曰。爾何爲者。 
　　契來厲疾其聲曰。余首痛甚。 
　　黎姆司曰。爾何爲疾聲厲色乃爾。 
　　契來曰。余從未覩若斯居室小。丨陋丨低一。垢。丨凡屬男兒。必定出外遨游。以將志氣。不若女兒。終日家居蹇坐老死不越閨房一步。如坐牢獄然。 
文苑 
[諮議局調查選舉事務所雜詠八首（續）]  
[重行選舉]  
　　伯雅琴歌同調少。曲高和寡怎先登。名臣抱道煩。三聘處士韜光待累徵。漏網珠光難久閟。刻舟劍氣巳高騰。行看穎脫囊中出。後客翻居最上層。 
[宣示當選人]  
　　汝南月旦出鄉評。直道猶存藻鑒精。豈有青錢難入選。也如黄榜共題名。解頭恍作登科夢。焦尾何傷下第情。莫把路人頻指摘。濫竽道是負虚聲。 
[陳明情愿書]  
　　竿牘非關挳徑尋。安懷壯志未銷沈。斬蛟周處謀除害。宰肉陳平覔賞音。天下興亡匹夫責。眼前憂樂秀才心。笑他岩穴徒充隱劉勝寒蟬巳病暗。 
[給執照]  
　　口碑勝似里門高。十室偏隅此俊髦。勸駕　應來邑宰。席珍未許老吾曹。衡茅差宰徵書逮。村樹寧敎拤檄逃。早晚郡城還鶚薦問君何以奏勳勞。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　江西 
　　籌辦處昨接各屬來電如下東鄉南昌諮議局公鑒初選舉正册確定七百三十一名東鄉知縣叩萍鄉南昌諮議局憲鑒萍鄉初選人名册確定一千六百七十四名焜禀長寧南昌撫憲諮議局籌辦處憲鈞鑒長寗選舉當選人六百七十六名除依限册報外合先電禀知縣廷弼叩艶 
　　山西 
　　籌辦處詳晋撫文略稱查山西全省選舉人總數共五萬五千六十九名以應出議員八十六名除之每六百四十名得選出議員一名各複選區得議員若干名以此六百四十之數依次推之即其議員應出之數再此次舉行初選爲期己迫若遵照定章初選當選之分配應由複選監督按照議員定額加多十倍分配所屬各州縣以當選人額數除全區選舉人總數視得數多寡定選舉人每若千名得選出當選人一名更以此數分除各初選舉區選舉人數視得數多寡定各該初選區應出當選人若干名周折煩瑣恐致有悮初選之期當由本處於分配各複選區名額即將各初選區應出當選名額一併代行分配庶免困難而期迅速相應呈祥如蒙允准即由本處飛飭各屬一體遵照辦理當由寳中丞批示云來摺悉與奏定章程相符均應照辦初選區當選人數照章本應複選監督加十倍分配該籌辦處深恐各屬延誤選期統爲配定俾易遵循更爲周妥仰將所定各數赶速飛飭初選複選各監督一體遵照依期承辦專案分禀察奪萬勿稍涉遲延致令全案懸待至選舉人名册確定後照章應咨報民政部查核並即由處彚造總册詳候核咨 
[瑣聞]  
　　湖南 
　　長沙縣選舉調查事務所早經調查完竣具造圖册將選舉人名揭搒宣示定四月初一日投票業經該縣余大令出示曉諭在案惟該縣所定投票日期並未先行禀報籌辦處核准昨由籌辦處查悉即將余大令大加申斥並飭改於四月二十一日與善化縣同日舉行長邑士紳以投票日期旣經出示宣布似未便率行改易致失犬信遂公請王益吾閣學面禀撫帥爲該縣官紳自認並未先行禀報之咎惟所定日期仍請准於四月初一日舉行大約能邀允准也 
　　按長沙縣擅定投票日期固屢不合惟籌辦處若爲畫一計宜規定適宜之期預先通飭各屬遵照若不先通飭則不當獨責長沙令也 
來函 
[蘇省沭陽縣選舉事務所辯誣書]  
　　沭陽縣管理監察員皆前縣尊張沛如大令慎選保薦復由新縣尊夏祥甫大令召集諸君逐細研究確定後辦事規則皆照奏定諮議局章程實行計十區投票三次到者至八成以上循序而入氣象文明皆各職員謹守規則所致爲司選員馬貺生大令所稱許不意閱貴報閏月十三日選舉欄内所登沭陽事務所報告管理員之人格云云不勝駭異因集在事人逐細調查皆茫然不知所自來但其所登之語本屬子虚烏有之詞乃竟假事務所名義以報告之豈非無端壞人名舉以誣此數人者而誣事務所耶是誠令人索解不得也敝所旣無前此之報告兹不得不即爲更正素知貴報主持清議合請登報以爲敝所被誣辯 
　　按本報前登沭陽選舉事乃據該縣事務所報告且蓋有圖章文曰（沭陽選舉調查事務所）昨又接到此函所蓋圖章核與前次無異乃始則詆毁今則辯誣令人不解究竟是誣非誣還以質諸同一圖記同一機關之沭陽選舉調查事務所。 
本埠新聞 
[江浙鐵路不願認領郵部存欵]  
　　江浙路公司咨呈垂傳部文云伏讀光緒三十四年三月十五日大部奏定江浙路公司存欵章程十四條本日奉旨依議欽此欽遵竊謂此十四條之章程訂議雖成於大部而實從外務部造其端旣經奏定流布海内外不特兩公司守之即大部與外務部亦必能逐條履行方足以示信用查章程第四條載此項存欵約計一千萬兩少不過七百五十萬兩第一期自光緒三十四年二月初四日起於七個月内撥八十萬兩第二期於十二個月内一律撥清如有事故可展至十八個月至遲不得過二十四個月倘到期不能撥付或撥付不全此項存欵章程即日作廢云云　繹詞意其曰撥清者至少亦須撥至七百五十萬兩也曰如有事故者明言無事故之不可展也旣無事故不可展則滿十二個月即爲到期撥付不全即應照章將此項存欵章程卽日作廢也條文所著炳若丹青今自上年二月初四日起扣至本年二月初四日止巳得十二個月確届章程第二期撥清之限並無出有事故中英公司無論一千萬與七百五十萬固未撥付即第一期之八十萬兩尚未能照章撥清必中英别有未能撥清之原因不得巳而自甘蹈此違章作廢之咎今期巳逾矣章己違矣譯本年二月二十二日即西歷一千九百零九年三月十三號泰晤士報載其訪事莫理遜所言工料不合英人小票利益竟入險途兩公司謂莫妙於將借約作廢以免英人小票利益之險此後即逾期撥付江浙人民亦不敢違章具領所有滬杭甬之路遵大部原奏多集股本濟用之文兩公司仍卽兼程前進 
 
 

Page 19

 
 
以免爲外人藉口其前巳領過之五十萬兩理合呈請大部查照章程明示逾期作廢即當如數繳還以符定章崦昭大信伏請鑒核迅賜復示 
[縣尊提訊方雲卿鎗斃案]  
　　前日縣尊李司馬提訊陳智春尸妻方陶氏尸妾方江氏尸子方瑞文等均投案候訊陳智春供上元縣人向在小東門内東街開設陳益泰靴鞋店與方雲卿素稱莫逆如有婚喪喜慶等事均邀小的經理三月初五日確由小的邀同出外行至大馬路福建路口分手約在文明雅集再會候至九點半鐘不見方來隨即回家求鑒尸妻陶氏供當丈夫傷斃之後即詣捕房據捕頭云爾夫臨終時僅說九點鐘時與陳智春在南京路貴州路口即巳氣絶司馬諭飭尸妻等退去判陳智春仍舊交差候再訊 
[旅滬湘學界電爭湘路借欵]  
　　致北京電學部范源濂曁楊度湘路借欵用人購料全歸德將簽押速商同鄉挽拒旅滬湘學界石權等 
　　致長沙電諮議籌辦處譚延闓胡子清湘路借欵用人購料全歸德將簽押速轉湘路公司商會全省紳學集籌挽拒旅滬湘學界石權等 
[浦東刦案盜犯供詞]  
　　浦東姚小湖家刦案巳兩誌前報昨日李代令飭提盜犯陳阿根沈功化王存福楊再榮到案陳阿根供海門人向做填泥小工租廿一圖老寡婦王唐氏家房屋兩間每月一千一百文開設下宿處以備同鄉租鋪住宿巳有三年今有陳阿香起意說及現下柴米荒貴趁錢不易工程少不能度日四十入圖姚小湖家有錢糾往搶奪當時邀同沈功化王存福楊再榮等十四人手持刀棍至姚家宅用石撞門而進即四處找尋並無大宗銀錢大失所望求宥沈功化王存福楊再榮供同司馬命將陳阿根研訊再四跪練並責大號刑杖十板沈等均各供認屬實房東婦人王唐氏供年七十三歲並無子嗣因無衣食故將餘屋借給與陳阿香陳阿根居住巳有三年均做填泥小工向來尚爲安分因此不疑現悉陳等爲盜實所不料求鑒范供年三十六歲海門廳人丈夫陳萬香年四十歲租王唐氏房居住初三日丈夫在吳淞填泥並不回家不知有分與否求察司馬判陳阿根等分别還押王唐氏陳范氏交官媒收押候訊 
[印人輪姦鄉女案訂期覆訊]  
　　印人蒲及項生等輪姦鄉女劉阿妹一案迭經巡按廳經君提訊案懸未結兹奉英臬司示期禮拜三親提鞫訊 
[城内]  
　　拆屋○蔣奎與同族蔣鴻曾涉訟一再上控拖延兩年至今未結前月鴻曾膽敢將蔣奎住屋拆毁　蔣奎禀知道憲觀察札飭上海縣李代令迅速查案訊斷予限一月取結詳銷司馬遵即至蔣奎家察勘拆毁屬實判限三天修整在案刻巳逾期抗不修理司馬昨又飭差嚴催矣 
　　道批○莊寳琛等　批莊溪水僅拾信成存簿未拾他物昨經據情檄飭秉公訊報在案兹又據該商等聯名禀求並准商會來函聲明莊溪水患病保出迄未全愈公禀具保至十家之多其安分營生似屬可信等語能否准予從寛開釋仰代理上海縣李丞迅即酌核辦理具復察奪母稍遲延原禀原函并發仍繳龐茂森禀批旣據會議妥洽仰代理上海縣李丞查照銷案一面分别照會諭飭遵辦黏單并發陳六六禀批據稱馬良功現仍措贖似因勒加利洋不遂所致惟所立保贖筆據旣載明本利洋一百二十八元五角隨時取贖如果其並無短缺何得再任勒加仰公共租界會審官諭令照　備齊本息邀同周多多等再得理贖如馬良功仍敢任意掯勒即予提案訊追可也 
　　官事○江南蘇松鎮總兵徐傳隆昨日到道轅拜會新委三路巡警五區副巡官候補縣丞陳受爵禀銷警事課員差儘先補用參將吳鳳翔禀知奉雲貴督憲改調差遣禀辭赴漢 
[南巿]  
　　海運滬局撤銷○江蘇海運瀛局兌收上届漕米現巳如數兌竣其　錫之米由總辦經兌歸火車運解津沽轉運北京故滬局巳經撤銷各員亦將返省銷差 
　　拐中拐○通州人顧尹氏前挈兩女郎來申冒混巳女旋被甬婦李王氏與沈老三串同誘賣控由工程局訊判押交在案兹悉該兩女一名何翠鶴一名陳虞氏均巳查獲昨日復訊陳虞氏供年十八歲何翠鶴供年十六歲均被顧尹氏乘小女子等在籍耕田被誘來申串賣求鑒顧尹氏同弟王扣初尚狡展氏戒責一百五十下王戒責二百下始供認串拐屬實飭一併還押限交在逃之沈老三到案嚴辦兩女均發善堂留養告知同鄉會知照家屬分别認領 
　　理不理○源來油蔴行主沈映泉前至工程局控同業餘茂行主葉慶餘及徐芝鈞代保抵押田單奉判交保理處在案兹由許之嬸母顧氏投禀聲稱許係内侄自幼撫養爲子不料竊單私抵早經登報求鑒判傳同氏之代表某甲復訊仍養原保保出妥爲理處　　包裡包○製造局龍華火藥廠造屋工程前由潘曉山承包轉包與湯餘三刻巳竣工被潘吞没餘利洋七十餘元并代餘米石洋四十餘元控由工程局訊供各執判交保出外理處 
　　搬不搬○周義記米行前在工程局呈控洪生碼頭租户鞋子店主李順咸欠房租洋六個月向討不付覇佔提訊判具限本月十六日遷出 
[閘北]  
　　草棚火○前日傍晚時閘北南川虹路江北人草棚忽然失火幸經隣人幇同樸滅未致成灾 
　　烟煤竊○李長富竊得某廠整塊烟煤八袋行經烏鎮路被汛捕查見解入四路分局飭押候查明訊辦 
　　衣服偷○積竊温阿福竊得衣服六件由巡士拘獲解局訊判責四百板還押候辦 
　　小孩打○夏永生陳名福同在閘北擺設碗攤前日陳子與陶姓小孩口角起衅互相扭毆陳相護巳子將陶孩連擊數下茶館夥某甲見而不服從旁喝阻陳又遷怒於甲大肆兇毆夏亦幫兇助虐被巡士一併拘入四路分局正巡官提訊以　造均有不合飭具改過結開釋 
　　賭鬼捉○巡邏隊前日在胡家木橋拘獲賭棍王阿三張得如二人移送一區研訊王張供係賭客並非擺賭之人判各責手心二百下飭具不再犯賭結斥釋 
　　望風獲○胡家木橋賭擡上所雇之望風華桂元被三路四區吳副巡官緝獲移解一區訊究判責二百板枷號五日游行示衆 
　　茅棚拆○閘北一帶草屋鱗次櫛比均係江北居民所蓋大都污穢狼籍臭味薰蒸殊與公衆衛生有碍業經曉諭拆除無如各居民均多觀望昨由四路正巡官飭保傳諭寛限一月一律拆除延抗拘究不貸 
[英租界]  
　　誘賭博○無業流氓曹阿三周順發等十五人在虹口誘人人賭被探拿獲昨解公堂請究周供突被悮拿求釋曹等十四人均供認不諱判周交保候查餘人各押二禮拜諭探嚴緝爲首各賭棍到案究辦 
　　剥衣裳○湯林控流氓陸阿二截路剥衣 
 
 

Page 20

 
 
由捕追獲訊實判陸押一月衣交湯領回 
　　獲逃犯○西牢三年押犯田阿榮年半押犯田四根被逃日久兹經包探在蘇緝獲解訊均供在牢受苦難堪由王桂生起意將鐵練鑿斷偕逃判各照原斷加押一年期滿均逐出租界 
　　戳老婆○馬王氏控夫馬雲生用刀戮傷等情昨奉公堂復訊不諱判馬雲生押一月 
　　控竊洋○俄妓控西崽胡福壽與友　阿全串竊鈔票洋四百元訊押在案昨日復訊仍無實據判一併交保候查明再訊 
　　戲人妻○西崽錢其堂因攔路調戲沈士 
成之妻李氏由印捕拘獲昨解公堂訊供不諱判錢押七天 
　　僧作賊○過犯僧人汪雲者行竊無主鉛桶爲印捕查獲解訊判汪押西牢半年逐出　　扛本梢○陳祥林與划船户陳陸氏串竊和豐船廠木料日昨解究以陳陸氏未到判將其船變價洋六元充公陳祥林送上海縣枷示一禮拜 
　　拐女孩○胡金林孫予華即任月華與宓明海宓李氏串拐福建路押店主婦蔡閔氏之女孩賣於蘇州閶門外金和姐所設妓院内查獲解究訊判一併分别還押候移提人証再訊譚楊氏譚阿三控王韓氏王連生串拐伊七歲男孩阿毛一案昨日復訊據南匯縣捕役湯錦即湯永生禀稱該孩並未到過小的母親所開之客棧内實遭誣攀判王韓氏等仍分别還押湯交保着於下禮拜一交其母來案質訊 
　　欠銀欵○陸金川因欠高琴銀欵不理判押在案詎前晚陸在押吞服洋煙圖盡經管押所委員查悉禀奉寳讞派差將陸軍至仁濟醫院救愈昨巳帶回收押寳讞員以押所稽查吃食洋煙甚嚴陸吞之煙係何人帶進難免看役有朦串情弊乃飭親信家丁澈查根究 
　　胃活丸○日商東亞公司控嘞喴藥房主吕靜齋僞造胃活丸一案昨傳吕到案判交保候照會日領會訊 
　　派鉛桶○英美工部局以天氣日炎衛生更宜註重特製垃圾鉛桶派人在虹口一帶居民挨户發給令各繳桶價昨有貧民潘張氏等十六户各携銅桶環求免繳桶價判減價各繳桶洋六角半衆皆遵諭而退 
[美租界]  
　　搶飾○粤　梁陳氏昨行經北四川路被匪徒搶去金圈又許杜氏行經乍浦路亦被搶去金簪二婦先後投報捕房調緝 
　　賴洋○成衣匠胡金根控被唐山路某俄人欠去工料洋十餘元向討行兇捕頭飭投俄署控追　 
　　欠租○收租人瞿湯恒控被乍浦路某葡人欠租三月向收恃蠻命投葡署控告 
　　湯孩○陳林氏住吳淞路昨因傾潑熟水湯傷行路小孩沈加生之　由捕將婦拘入捕房捕頭命送孩至醫院療治氏斥退候傳　　汚穢○工部衛生局西人查得蓬路六百零五號六百二十六號八百六十七號九百十九號等四家屋内均極汚穢有碍衛生投報捕房請單傳究 
　　疑竊○住西華得路之嚴張氏前日失竊衣服等物疑其隣李阿喬所竊扭訴捕頭押候查核 
[法租界]  
　　燒皮絲各店夥供詞游移○蘇新泰皮絲煙店失慎一案主夥供詞兩岐和夥交保店主蘇煥鴨押候查辦昨日復訊聶司馬向施雲亭等各夥詰間起火時煥鴨究在何處咸改稱在隔壁蘇泰昌店内後聞警赶入賬房等語司馬以各人前在捕房供明失火時煥鵬實在家中今忽翻供顯見不實判煥鵬還押各夥仍交原保聽候詳查核辦 
　　失洋槍各出店堅不承認○法商永興洋行前日於寫字間内忽失去手槍六枝疑　出店所竊爰將出店人汪金亭王榮章徐加堂趙寳裕朱金生顧阿毛等六人拘入捕房研究僉稱實不知情惟有上年歇出之老出店羅阿楊曾到行兩次等語昨日復訊判王交保餘人開釋候提阿揚到案再訊 
　　衣包從那裡來的○吳福康在浦東行竊衣包一個内衣數件爲探拘獲判送浦東巡警局訊辦 
　　頭目還没有爭到○流氓沈金桂因與趙阿四爭爲丐頭互毆將趙戮傷由捕房舁趙至醫院醫治一面將沈解訊判押捕房一月 [L專件 
[南洋第一次勸業會事務所擬訂各省建設别館規則]  
　　一本會除自建各館外會塲内另留地百畝專備各省建設别館陳列各省官有物品及特别出品顔曰某某省别館 
　　二建設别館其地租照本會租賃章程格外减輕每方丈每月收租價一元以表觀迎 
　　三凡建别館需用地叚之大小位置及建築式樣須先期向事務所商定（本事務所設在南京花牌樓文昌巷） 
　　四凡建設别舘須於六月三十日以前通告本事務所 
　　五凡建設别館於閉會後不願拆者先期向本事務所聲明另訂特别契約 
　　六凡别館内一切陳列廚架裝飾等費均歸各省自備 
　　七凡館内看護人除本會一律分派外所有重要物品須自派專員管理　　八凡各省建設别館均須遵守本會一切規則以昭畫一 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[俠情小說卿小傳（一名像片案）著（四）]  
　　漫閱竟。命短僮曰汝語來使。我即來也。僮諾而去。時耦亦拈來書閱竟曰何謂。也漫曰。是燕山公之書。即謂前者七夕所同見之姑蘇人也。遂語以前日江西會館之談論。耦曰據我評騭似亦凡艶漫笑曰。子每於我初贊賞者。率鄙夷視之。乃未幾又輒驚異而深自引咎耦相此次母蹈故轍也耦笑頷之曰諾。 
　　時巳薄暮殘霞麗天。江西會館中。燈燭煇煌酒香噴溢。巳將設讌。而漫真適至。見座客三人。一爲皖人陳氏。一爲贛一黄氏。其一則張氏子也。率爲素識。其各呼侑酒之人。巳畢至。亦皆習見者。因各致寒暄數即蒞席就坐。 
　　燕山公乃軒渠而語漫真曰。漫公眼福良薄。頃邀共賞之麗人。適以他故不得來。虚枉我漫公步矣。漫方欲作酬對。忽簾攏輕戞。一麗人欵欵。巳蒞席前。漫真凝視之。素面含春。豐肌表潔。長裙委地輕裾曳塵。正七夕所覩之麗人也。緩就燕山公身後斜坐。適與漫真坐次作三角弧。形 
　　燕山公指漫廻顧曰。若人者即前日於老夫前力表卿者也。在官常爲原保大臣。在科舉爲薦卷恩師。卿當深識之。思所以酬報也。張氏子曰。我爲採訪人與有功焉。陳客曰。我導引者亦當得報座客皆笑。麗人流目顧漫瓠犀微綻若感漫之賞識彼於風塵之中。以表其意者兼詢漫之姓字。漫亦笑應之。即轉問燕曰。是何名也。燕曰。（聊齋志異）中有名人也。漫未解。燕復曰。漫公不記杭妓瑞雲否。漫曰。即名瑞雲二字耶。然則我雖非擅晦光術之和生。公能無爲賀生否。燕以手捋其蒼白之鬚曰。老夫耄巳。無能爲也。第我意覺瑞雲二字。似不甚愜。擬爲另題表字。漫公其爲我思之漫曰。是亦甚易。雲而稱瑞者。非卿雲乎。卿雲九縵曷以縵卿稱燕拍案曰大佳。復廻顧曰。卿識之。後此當以縵卿稱也。麗人笑頷其首。復以目語謝漫真漫真亦笑應之 
　　鎮江歌者率以月琴和而縵卿獨擅琵琶爲衆所罕。奏技時珠絃錯落。聲韵清圓。座客爲之屏息。漫真每視歌舞之塲大都如流風廻雪。初不經意常挾一十齡甫過之雛鬟。與之藏鈎猜枚。作兒童戲。及聞琵琶音調縱錚溜亮。聲聲動人。精神爲之一振。偶以目屬之。不意縵卿雙眸澄。正凝注漫真面上。漫念他囑。巳而歌竟。琵琶聲歇而縵卿之眼波時或他瞬。然終以漫真渥丹之顔爲目的此後凡遇於廣坐之讌會。輒如是。 
國外新聞 
[美員抵東遊歷]  
　　初四日東京電云前任美國副總統番阿班克司君巳於今日行抵東京擬勾留兩月之久再行赴華 
[法國注意蠶業]  
　　初五日倫敦電云法國獎賞養蠶人議案巳經下議院批准 
[德法爭案之公斷]  
　　初五日倫敦電云一千九百零九年十一月斐洲茄薩勃朗卡德法爭案移交海牙公斷所公斷後現巳判决宣布德國領事署書記設法圖脫法國逃兵實有大過德領事保護逃兵係遇出無心惟法國官員亦未能以合宜之禮尊重德國領事並不應毆辱領事僕役云 
[德國議院近事]  
　　初四日倫敦電云德國議院財政專員巳將政府所呈徵取承嗣稅議案全行駁絶 
[英員演說海軍]  
　初四日倫敦電云海軍大將貝萊斯福君近在澳大利亞赴宴時力請各殖民地興造巡洋　庶至日後可自設艦隊俾可成一帝國艦隊使强敵不敢宣戰於英又謂今年務須增造奪雷諾脫式戰艦八艘即增造此數猶不足補前此四年之緩怠目下海軍情形異常危急旣乏合宜之組織後無適當之預備可以禦敵應戰云 
[土爾其前皇知悔]  
　　初四日倫敦電云土京君士坦丁電稱泰　報載有消息謂土爾其前皇阿勃特爾巳將貯存各銀行之欵綜計約英金百餘萬磅出據讓與政府 
[土爾其注重陸軍]  
　　初五日柏靈電云土爾其政府聘用德員十四人訓練陸軍 
[美國擬增戰艦]  
　　初六日倫敦電云華盛頓電稱美國海軍大臣米叶君宣言將於一千九百十年及一千九百十一年海軍造艦表内增造奪雷諾脫式戰艦兩艘魚雷艇五艘 
 
 
 

Page 27

 
 
   
 
 

Page 28

 
 
   
 
