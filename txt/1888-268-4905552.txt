# 1888 - 268 - 4905552

 

Page 1

 
 
[重印廣治平略出售] [  點石齋主人啓]  
　　息關蔡九霞先生具三長器成一家言緝廣治平略三十六卷續集八卷綜天文地理人事五千年史鑑瞭如指掌凡方輿風俗利弊古今制度沿革攷核詳明論斷精確誠昭代有用之書經世必需之學也今本齋亟爲石印每部四本價洋一元卽日發此佈 
[新印東華錄東華續錄出售] [  圖書集成局啓]  
　　東華錄一書初編于蔣氏後長沙王益吾祭酒從事史館復取累期掌故列聖宏謨编纂成書箸爲續錄由是自天命迤道光九朝治績燦然大題恭閱之下不特仰見祖宗宵旰勤勞孜孜圖治之至意卽列朝名臣章奏大將勲猷以及外潘恭順之情邊疆開拓之事亦皆編年記月一覽可知固宜家置一編朝夕披閱者也第原本已多漫漶坊間翻刻又皆魯魚亥豕訛悮良多兹用新式鉛字排印精選上白紙張校對裝潢俱極佳妙刻已告竣每部分訂六十四本外用紅木夾板六副定碼洋十二元定于本日起出售賜顧者請至本埠及各外埠申昌書畫室購取均可如欲蔓購買請移玉至申報舘帳房面議可也此佈 
[江左校士錄减價出售]  
　　是書爲黄漱蘭宗師視學江左時所選高才生試塲之作由磨鐵硯齋主人託本舘接印行世者也宗師邃精經史學有根柢士林中仰望如斗山　錄所選時文濃淡清奇不名一格附以詩古文詞亦皆名貴高華迥異郊寒島瘦誠試牘中之善本也每部分裝六本兹將售罄格外從亷祗收工料洋三角正諸君賜顧者請至上洋及各外埠申昌福州復利洋行購取可也 
[論京畿盜風之熾]  
　　京都爲首善之區宜乎胠篋顚越之輩殺於外省乃就京友所報各處城廂内外被竊被盜者不可以僂指計甚至有白晝持械沿途劫奪者拒捕傷人竟同常事噫是可異矣夫京中之管理捕務者第一爲步軍统領衙門卽俗所謂九門提督古執金吾之職也隨帶番役動輙數百人出入呵殿鹵薄極衆在京之官具體制尊嚴威儀赫濯於此首屈一指焉其番役諸人大都如州縣馬快捕班等類咸取其眼明手快與夫深知盜蹤本領高强者爲之諺云馬快是賊出身蓋不由此出身卽不知其中之脚路欲捕之而無由嘗聞之父老謂都中番役類能飛簷走壁踰數仞牆如履門閾道光之季烟禁極嚴其私吸者往往潜藏於深房密室而若輩每踰牆鑽穴暗中伺察時有所獲爾時吸烟被獲竟有性命之憂若輩乃得以藉此發財設有察出或賂以數十金或賂以數百金有多至千金者蓋不予卽翻轉面皮拘拿以去按律究辦罪在不赦也以番役捉烟之技若彼則區區盜賊又豈有不能破獲者而何以近日盜風之熾至於此極也步軍衙門以外又有巡城御史亦所以詰奸宄禁暴亂有犯必懲其權亦重東西南北中分爲五城每城皆有满漢御史專司巡視晝夜嚴稽無或稍懈若此則不但殺人奪貨之流有所嚴憚而不敢逞卽蠅營狗苟之偷亦將有所顧忌而不得公然放恣乃何以五城御史至今並無所缺而盜賊之橫行者乃肆無忌憚一至於此也御史以下又有各正副指揮坊官具權亦足禁暴除奸其勢頗赫其數殊多而盜賊視之一似耳無聞目無見也者夫豈皆有名而無實者乎常讀邸抄見有步軍統領及都察院奏報拿獲盜賊等案必叙述拿獲出力各員陳其功績述其勞勩以請保奬少者一案五六人七八人多則或至十數人數十人由是觀之爲此官者固以捕盜勤能爲升遷之期望也然聞之京友謂所報獲者大都虚張聲勢掦厲鋪排其實皆盜之小者大盜則絶無弋獲者也夫外省各州縣之捕快往往養賊以肥家凡高手之賊雖案積如山終年不得破案盖捕與賊通賊之所得半以孝敬捕役則爲之彌縫掩蓋避重就輕移花接木其所以庇護之者無所不至設有事主有權有勢本官立索其人則且捉生以替死指東而話西其伎俩有不可以楮墨罄者苟事主稍爲懦弱無甚勢力則彼且向事主索錢謂我等爲爾之事比打若干則須給以若干之錢鄉愚巽懦情願失竊被盜而不報案免致爲捕役等所魚肉以故竊盜之案報官者日少而盜賊益復有恃不恐横行無忌此蓋由於官長耳目有所不及諺所謂天高皇帝遠爲之官者不以捕務爲事以致弊竇叢生也若夫畿輔之地輦轂之下天威不違顔咫尺又豈能任其蒙蔽某也捕務整頓盜賊潜蹤某也捕務廢弛宵小竊發達聰明目安得不知觀於拿獲盜賊之案無不立准則可知朝廷原欲使地方安謐不惜褒榮之典也然而朝廷期其捕務之整頓而反日見其廢弛此其故安在哉竊以爲保奬聖朝寛大之政實以致之水懦易狎民多死火烈民畏列者不多夫子稱子産爲惠人而其言若此蓋以猛爲政所以使人畏而不敢犯其所以成全之者大也今邸抄中獲盜而得賞之案時有所見不獲盜而被譴者則反無之雖有四叅處分而一限兩限動輙經年累月受之者殊覺不以爲意而盜賊則愈見其多京都之地尚且如此則去京稍遠如天津之混星成羣結黨藐法横行雖有胡雲楣觀察之嫉恶如仇盡情嚴辦又安望其銷聲匿影也哉更推而至於各直省州縣之廣又安望其有寍宇哉再推而至於各口通商之埠五方雜處之地匪人之所覬覦宵小之所薈萃縱有西國巡捕而伏莽猶防不勝防又安望有夜不閉户道不拾遺之一日也哉 
[北鴈南飛]  
　　昨得京師來翰云前報紀歸化城商人鍾旭三赴户部控通州坐糧廳稅書巡役浮征稅厘一案　經該部飭令該廳認眞查辦旋據該廳覆稱所控各情再三研訊實因行店包攬作弊並非書役所爲至該部作何辦理刻尚未聞也○八月中旬浙江巡撫衛靜澜中丞奏稱查得前奉户部指撥貴州丁亥年兵餉任浙省地丁項下恊銀五萬兩現飭藩司通盤籌畫實係無銀可籌相應奏請飭部另行攺撥以免貽悮云云奉旨户部核議欽此准否尚難預卜也○八月中旬兩廣總督張香濤制軍奏稱湘軍在粤者計有八營現查東北兩路仍須設置防軍可否將該軍留作東北兩路防軍以資操練奉旨准行已由兵部飛咨制軍矣○東四牌樓迤西馬市張姓内務府司員也其先世屢任稅差織造擁資甚厚張以癖好珠寳人皆呼爲翠花張八月初有梁上君子穴牆而入將櫝中翠玉珠寳席捲一空刻經步軍統領衙門嚴飭各營員弁實力緝拿以期弋獲云○八月十三日清里有某甲者渾身血染闖入前門外蘆草園東坊署中厲聲呼寃差役詢其情由據云向某乙索債不償彼此口角被乙用菜刀砍斷左手腕差役遂令將乙指拘不料乙已畏罪遠颺矣 
 
 

Page 2

 
 
[順大闈事述聞]  
　　順天鄉試首場士子之違式被貼者約共二百餘名二場則祇二十餘名○首場第二日有和字號直隷附生忽患瘋癲晝夜歌呼肆無忌憚同號士子被其騷擾幾不能靜坐搆思迨次晨號軍見其重簾深下聲息全無異而呼之亦不答應撫以手則已膚冷於冰氣早絶矣於是禀報委員轉達恩高二監臨派役將屍由牆頭抛出○三塲内士子之患霍亂症者約有十數名死於内者六名 
[凉棚失火]  
　　八月十四日午後寳佩蘅相國家某姓僕焚化字紙火星飛上凉棚以致直上炎炎不可嚮邇幸人數衆多一齊潑水當卽撲滅房舍不致蔓延眞大幸也 
[詔糈盛典]  
　　户部堂官酌定中秋節優給各官養亷銀計共一千九百六十兩於八月十四日由飯銀處支放所有員名開列於後頭等五員每員給銀六十兩漙頲恩裕謝啓華胡廷幹曹榕次等二十四員每員給銀四十兩寳棻承蔭曁中度涂國盛陳維顯璜張上承徐宗蔭如松重燠春慶劉濟潯惠　榮安高第甲尹序長孫橘堂廷雍田志肅如銓英琦丁之拭姜球徐承爔再次等三十五員每員給銀二十兩如格傳超衡崇蔭鄂芳毓秀阿麟汪棣昌王式曾麟光張汝熙罹馨談鴻鋆吳保齡張銘坤范德鎔宗淑信達椿萬錫珩蘇玉霖王頌蔚朱顯廷鄭思賛金文同張懋澄謝化南張海鵬文鈺黎大釣戚善勛周文令朱占　孚琦王旭東蔡源深戴輔 
[開壩放水]  
　　前紀福都轉至高郵履勘車邏大壩等情兹悉憲節已於二十二日午刻回轅聞已將水勢情形飛禀漕帥候漕帥酌定放壩日期覆示遵行刻下恐上游來源過旺東堤吃緊卽於二十二日將攔江壩先行開放使水分洩歸江以殺其湍激之勢當晚業已過水但見浩瀚奔騰一擁直下眞有高屋建瓴之勢 
[榷使過揚]  
　　新任淮關監督效榷使曾由京至天津乘輪南下於本月二十二日午後抵揚城内文武印委各官迎送如禮憲節旋卽入城一一答拜翌晨起椗赴關履新 
[約束嚴明]  
　　湖南新造粮剝船頭帮抵揚已見前報兹已到有五帮聞該船共分八帮一俟後三帮到齊卽啣尾北上連日督解委員飭会帮總每日早晚兩次在河干點騐並出示曉諭居民大略謂爾等買賣務須公平水手購物每船只准一人並佩帶腰牌如敢成羣登岸以及滋事准許扭送嚴懲等語貿易人等以委員約束嚴明莫不稱頌云 
[大憲起程]  
　　升任江西藩司前浙江臬司蕭杞山方伯奉旨後禀請衛靜帥代奏乞假一月在杭養病現在假期已满於二十日率同眷屬起程十一點鐘至下馬頭登舟當卽開行再杭州都統恭統制晉京陛見前織造廷尚衣交缷晉京均於二十二日十一點鐘出署一點鐘恭寄聖安禮畢卽由下馬頭登舟開行北上 
[誤毆案結]  
　　嵊縣某生在闈被兵丁誤毆致傷一案前已備錄報章聞當衆情洶洶時撫憲已飭飛駒知照瞿文宗如士子滋閙不休卽請文宗親來彈壓故三塲事竣靜帥將辦理情形移知文宗查照移文内稱該總兵劉常勝約束不嚴現已摘頂候叅該兵丁誤毆考生當責軍棍一千斥革在案合行移請查照云云瞿文宗據移已飭嵊縣學教官查覆矣 
[棄屍圖遁]  
　　有温州考生四人赴杭鄉試僦寓於軍督司巷某宅樓上三塲事畢初未言及起程日期忽於十九日清早三考生怱怱收拾　裝帶同火工急欲出門房主疑之初不解其何因惟察其行李及進出之人實止三人遂問尚有一人今已何往三考生言語支吾轉瞬間二生及鋪程業已出去毫無蹤影房主乃留住一生一火工登樓察看則未見之一生在床上蒙被而臥已體冷於冰矣卽喚地保將生及火工暫行看管俟報官請騐再行設法收殮惟聞死者鋪程俱在并有現洋存箱足敷棺殮且死係因病並無謀害自盡等情彼三生之棄屍圖遁有爲旁人所萬不可解者酸秀才眞别有肺腸矣 
[考生受辱]  
　　士子自金陵秋試回故里鼓浪至京江莫不登岸閒游購買零星各物是以市中生意盛於往時而尤以茶肆酒樓爲利市三倍一日有常熟縣考生數人慕京江第一樓之名聨袂登樓啜茗至結帳計錢九百餘文考生給洋一元茶博士允作錢一千零五十文考生欲作一千零八十文茶博士不允將洋退還考生令派一夥偕至錢莊兌錢交付茶博士又不允以致互相口角竟至揮拳考生寡不敵衆各受微傷茶博士尚聲言扭送捕房衆茶客不平語皆憤憤樓主人見衆怒難犯方令釋手旋有與考生相識者竭力排解罰令樓主人置備筵席并以鞭爆花紅送之回舟其事始息 
[甘爲情死]  
　　鎭江西門外瓦木匠解某有夥某甲年逾而立尚未受室衾寒枕冷孤負良宵同業某乙雇一乳嫗破瓜年紀丰韵可人甲見之不免涎垂吻外嫗亦心心相印暗繋情絲而十二巫峯苦難飛越隔花人遠天涯近實屬無可如何輾轉籌思一無着策遂於中夜以切菜刀刎頸自盡食管旣斷氣息奄奄復用手指挖之其命方絶解知而大駭赶急專人報信其家俟甲家屬到來方有收殮噫才子佳人有情不遂爲花拚命古恒有之甲僅一粗工耳而情重於山命輕若紙甘爲情死竟等性命於鴻毛其亦前生有夙孽者耶 
[𤅬水秋濤]  
　　安慶訪事人云高河埠距省六十里之遥其地沃饒産米極盛本年夏秋之際亢旱數月涓滴全無田中顆粒不登農民幾難果腹間有補種蕎麥者花開正旺又患虫災以致胼手胝足之流無不懸耒興悲淚痕承睫云○本月十八日晌午御碑亭側倒斃窮民一口年約五十餘歲當經地保備棺收殮埋諸義山○太湖縣士子五人同赴金陵應秋試十七日附江寛輪船遄返啓行時有二人身患微恙旣而日漸沉重一在瀂港氣絶一在大通告終船主知之欲令水手將屍擲諸江内經同伴友再三央告船主始允暫放船中十八日午刻駛抵皖垣立卽雇人星夜舁回名未列於桂宫歌先聞夫蒿里嗚呼傷已○十九日有國姓因事上街見一失路男孩淚如珠下叩以姓名住址茫乎不知因卽帶回家中一面遍貼招紙召領 
[九江官報]  
　　德化通源分司余巡宰於望後某日因病出缺遺缺經九江府曹太守札委城内保甲局委員徐君前往代理而以老鸛墉稽查官輪船委員林少尹志忠兼辦保甲事務 
[邗江官報]  
　　二十一日袁鹾尹世敦委解河南鄭工餉黄鹾尹鍈禀知赴省甄别廿二日施分轉鏕委會辦淮南總局二十三日郭分轉福沅委解河南餉起程龔鹾尹定泰委如臯南閘差 
[閩垣官報]  
　　八月十四日蕃轅牌示新選建安縣霍福性現已到省繳憑應卽飭赴新任候補典史奏文奎請補漳浦縣典史現已吏部覆准應卽飭赴新任十五日知縣邱錫璋代侯官縣往洪山橋相騐鹽大使汪惟賢委兼官運局差委帶内河水師砲船副將梁有勝禀辭十六日督轅牌示升補海壇恊副將佘致廷應卽飭赴新任所遣水師營叅將篆務以烽火門叅將張玉峯調署遞遣烽火門叅將篆務以候補水師叅將劉太富署理水師提標左營遊撃篆務以候補水師叅將賴萬署理藩轅牌示候選永福縣符乃嘉業已到省應卽飭赴新任十八日閩安縣楊嵩生禀謝回任飭知十九日峯市縣丞柳榮卸事總兵吳體全禀謝留閩補用飭知 
 
 

Page 3

 
 
[鄂渚官報]  
　　八月初九日管帶知津輪船候選縣丞馬聲平解餉赴掦州初十日准補鶴峯州丁國楨奉委赴上海採辦銅價候補道庫大使吳謙吉起服來省禀到候補巡檢徐克恭奉委牙厘局幫辦監印發票事務署理巴東縣李保澂赴兩院謝委十一日大挑儘先知縣蘇眙英禀到候補巡檢何瑩自安陸府辦保甲局回省銷差候補府經歴姜本仁奉委解繙譯試卷赴京十二日候補縣陳壽奉臬憲委赴孝感縣會審案件十四日委辦湖南督銷局江蘇題奏道譚信榘見辭赴南京十五日督銷局江蘇題奏道楊差人禀賀辭赴南京十六日湖南補用通判王遐齡黄叔培俱奉委解三批京餉禀到見辭候補縣周守典姜光裕俱奉藩憲委在貢院頭門外稽查搬運器具等件候補從九徐耀宗奉臬憲委帮辦中和門差 
[通事易人]  
　　法捕房通事沈君秀山兹已停歇聞用陳姓供舌人之職云 
[奥員遄返]  
　　駐滬奥國夏正領事請假回國定於今日乘法公司船起程昨午江海關道龔觀察設筵祖戧陪坐者爲英會審員蔡二源太守因飭捕房停解公事一天并聞去歲小車捐一事得以不致加增者實由夏君相助爲理觀察因詳請南洋大臣移咨總理各國事務衙門奏請賞相寳星聞夏君於啓行之先命工塑三國時周倉像長丈餘手執大刀兩目奕奕有光采蓋將齎回夸于彼國中人也 
[關提孀婦]  
　　寗波孀婦李馮氏住居英界富而無子長齋繡佛歴有年矣兹被族長李桂亓等聨名控諸原籍鄞縣衙門謂該氏應立某姪爲嗣旣經孀獨豈容留滯他鄉云云鄞邑尊准卽備文派差來滬投遞會番公堂蔡太守准卽飭差恊同來差傳該氏歸案候訊 
[捕役投府]  
　　兇犯陸厚卿解府翻供發回上海縣訊明再解復又翻供恩詩農太守札飭上海縣傳捕役柴樛解案質訊等因節詳前報兹經裴邑尊傳柴訊究柴禀稱前繳屍親控追之洋一百五十元由各人湊借與陸陸何來二百五十元之欵陸旣稱將房屋及母之壽材壽衣變賣得洋交小的轉交屍親試問房屋等物究竟賣與何人邑尊隨備文給柴着自行投府候訊柴遂於前日往松江矣 
[縣案彚錄]  
　　前日糖捐局飭送偷捐船户鄧長順到縣經裴邑尊庭訊鄧稱小的駕船爲業現自江北載貨來滬交卸後卽有某客雇裝氷糖到江北具偷捐與否小的並不知悉邑尊飭將鄧發押待質所並令三日内將某客交案訊究○前日巡防北局金明府片送受傷人張丫頭并張妻鄧比及陳炳全丁阿金等到縣經裴邑尊晚堂訊究張稱小的賣菜度日昨日將菜賣與陳所開飯店内陳等欲硬用小錢以致口角旋遭毆傷當由小的赴局喊控奉諭到陳處醫治詎陳妻兇悍異常不肯爲小的醫傷我妻復投局控告移送案下叩求究辦鄧氏供與同陳稱小的同開飯店昨因買菜與張爭閙業已代爲醫治用去錢一千餘文　鄧氏又來滋閙丁稱小的在陳店帮夥並未毆張邑尊以張受有微傷當堂賞給錢三百文交鄧氏領回陳丁本應懲責姑念代爲醫傷從寛斥釋○竊犯金阿慶由烏程縣境拘解來滬其訊供情由已登前報前晚復經裴邑尊升堂訊究金稱所竊銀洋除分給陳阿六洋三百元外其餘均在湖州購備烟館生財器具現已封鎖陳稱小的並未分洋賣遭誣指邑尊飭令一併還押并着金將生財清帳開呈候核○浦東人楊堯材將房屋賃與葛春寳聚賭經裴邑尊提案訊究判將楊葛笞責荷枷游鄉并令楊將房屋拆毁詎楊延不拆毁前日復經邑尊飭令原差押楊卜鄉務將房屋拆毁卽行禀覆 
[法捕房瑣事]  
　　昨有某兵輪水手在小東門外某花烟館吸烟臨行缺帳一文彼此爭吵經捕拘押備捕頭以事甚細微從寛斥釋○有某甲在某錢莊爲夥甫做六天因賓主不洽遽行辭　甲藉詞吵閙謂薪水須照一節算給兩不相讓遂此喧閙拘送捕房備捕頭略詰數語押至昨早釋放○包探王榮培在路緝獲偷蘇木之賊又獲在恒德里竊自鳴鐘之賊解送捕房備捕頭命均押候解訊○某船户因酒醉酣臥路口行過之人誤認急痧急爲挑痧而該船户夙酒已酲起向其人饒舌謂身畔有洋二元被其摸去彼此爭執經捕將二人拘送捕房捕頭略詰數語押至昨早釋放 
[奉勸十八省新舉子捐振啓]  
　　鄭州河工未就豫皖災民嗷嗷徧野未有寗宇一年於兹北直營口等處又告新災死者甚多尚無實數其倖存者家室衣糧均歸烏有振之則薄命保全振則仍轉於溝壑幸有官賑義賑相助爲理無如災區太廣南中助賑鉅欵甚少籌賑諸公不遺餘力鄙人貢其一得之愚謹爲天下新舉孝廉諸君勸今年戊子科三塲已畢轉瞬重陽前後榜開龍虎合各直省計之歌鹿鳴者一千數百餘人諸君平步青雲聨科直上可喜可賀奉勸諸君充民胞物與之懷動已溺已饑之念每人極少捐賑洋十元卽寒素之士沓分蟾窟至親密友瞌賀紛如無難稍分餘潤雖家道極寒知交無多者亦必多方張羅公車之費以壯行色試與災民易地以觀當必惻然心動則亦無難尅减長安旅費救斯民之厄總而計之每人捐洋十元十有八省千數百位新孝廉可集銀洋萬數千元豐厚之家報荅天恩祖德千百萬金隨其願力集　成裘聚沙成塔可救千萬人垂斃之性命諸君何憚而不爲耶或曰子以十八省計得萬數十元救人當不少然每人捐洋十元在彼有餘者若九牛亡一毛焉太倉去一粟焉　如我輩中式張羅公車費且自不敷何能再分若干以濟天涯不知誰何人之饑溺哉卽使自家事事刻苦勉力捐出請問銀洋十元所濟微矣究有多少功德耶余曰象負千鈞蟻䭾一粒各隨其量古今來量大者福必大是故倪閃濟飢狀元及第富弼發粟拜相封公張孟球賑濟五子登科無不及身富貴科第蟬聨載籍所傳在人耳目若夫家道苦寒衣食不足猶能見義必爲挖已心頭之肉補人眼前之瘡施文足抵十百文蒼天有眼其報施實與富貴家捐鉅萬等子何疑其功德之少耶謹爲數百萬災黎請命伏惟天下新貴者垂察政至若武科新貴萬望一體照捐無任待命之至[  雲中君拜啓]  
[上海陳家木橋電報總局豫皖賑處接到營口姚彦蓀先生奉災書]  
　　滬上諸善長大人公鑒松於七月旣望偕李秋翁行抵營川知是處霪雨爲災哀鴻徧野當由秋翁函懇請善長設法救濟以慰來蘇迨至奉天省城查係安東興京等處河水陡漲一二丈至三四丈溢入遼河漫淹　平海城千餘里一片汪洋受災者計共十三廳州縣其東南居民水發夜深無路逃生人畜俱爲淹没西北比户水來清早登高避險田廬倐已蕩然比二百年未見之奇災亦億兆姓有生之慘象也月初松等正擬由瀋起程前進吉黑適盛杏蓀觀察電示滬公所籌欵派友來奉放賑留秋等照料一月再行秋因礦務急需刻不容緩旋奉李傳相曁諸善長電留松辦奉賑松以救災情重不敢不留後冀副德懷日昨盛觀察來電滬有頭批萬金四友解來等因松遂禀明軍尹憲先擇每城盖平牛莊營口之尤苦者查放一面買舟西下至十一日抵營川當與滬友阮星階學枝仙等商購大糧親詣各莊編查饑户分大小口爲極次貧擬按大口給糧一斗小口五升極貧者全次貧者半查北斗較南斗實有二斗五升前來頭批萬金可購高粱三千三百餘石每放一賑計食三萬三千餘人其田庄臺在海屬不過一隅之地已查有飢民三萬二三千而牛庄自北自東不啻兩倍於此者推至十三廳州縣被災之處其間最重者尚多移粟救民莫急於此或者給以當地錢票聽民自由似較放糧兩有便益但恐奉民懶惰錢易化銷擬擇遠鎭者放錢近鎭者放米行權達變因地制宜　查賑諸人責無旁貸　若倒屋尚宜加恤寒衣亦必酌施若謀始而不圖終則雖生而仍欲死聽嗁號之未絶覺困苦以堪傷倘蒙諸善門多方籌募接濟隨時能將此間之已賑者續賑之未賑者補賑之又將他處之紳户面重者訪與之老弱殘廢者倍給之更且疾痛給藥丸屍骸埋於土壤凡若所爲固非得已果克來源不匱終當次第舉行此尤爲被水災黎昕夕所禱祀而求者前有寓奉江浙同人寄去奉天水災一說求登申報以爲將伯之呼當因各處呈報未全勘查　編兹附上奉省水災略圖一 
 
 

Page 4

 
 
紙似與前說較詳乞公閱後卽以石印若干張發與各省樂善君子藉資勸捐造福詎有涯涘耶頃阮星翁袖出公函披誦之餘益增漸悚可熾　陳春記各寳號諸同仁一信亦已察收容後覆陳請先致意不贅肅此叩懇敬請善安諸希亮察臨穎不勝激切待命之至紹勤成忠葆珊九齡蕃甫春澜諸善長均此愚弟姚嶽松頓首拜手謹上八月十五日 
[跋霍亂然屬說]  
　　每年夏秋間各地方有霍亂症治之者言人人殊卒未能一衷至當昨見江左許壬瓠先生所箸霍亂然犀說條分縷析抉摘無遺比書出而當可息百家之喙讀竟爰書數語於後以見此老胸中固無奇不有也[  霧裏看花客]  
[蘇省撫轅抄]  
　　二十一日撫轅牌示于九月初一日換戴暖帽藩轅牌示照得調署荆溪縣知縣祁德昌在任病故遺缺查有正途正班候補知縣劉誥堪以委令署理請補松江府經歴孫毓藻稟謝飭知准補斯缺縣丞陸琪沈善發均禀知奉飭換蘇差委○二十二日候補府吳道中禀知奉委赴揚州公幹請補常熟縣吳康壽禀謝飭知准補斯缺○二十三日羅遵祖禀知奉飭派寗差委卽辭赴金陸孫應昭禀知松滬貨捐局查騐期满回省銷差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[九江官報]  
　　孫誾如太守素以明幹稱前年由九江洋藥局調辦湖口釐局現因省垣牙釐總局提調顔太守鍾驥補授撫州府所遺差務由上憲檄調太守回省接辦已于八月二十五日將湖口釐務交鮑太守孝光矣 
[皖垣官報]  
　　前署太和縣現調署合肥縣知縣王大令萬甡因任内賑務瓜葛經大憲撤調回省察看遺缺委候補縣袁明府學昌接署候補知縣袁學昌委署合肥縣桑嶲委署鳳臺縣候補同知丁繼瑞委解京餉縣丞黄瑞勲禀知奉道委赴舒城查驛站典史陸國楷辭赴蕪湖採辦硝磺按司獄王家駿巡檢周志寛均禀知奉道委隨赴廬和各屬查勘秋成從九梁潤璜採辦京棕回省縣丞黄瑞勲巡檢郭長楨均禀知奉道委隨赴廬滁各屬查勘秋成 
　　中秋前三日爲蔡大公祖攬揆之辰僚友紳耆多往晉祝僕未獲捧觴良深歉仄爰獻長句兩律用作岡陵之頌卽呈二源太守大人德政鳴琴歇浦試牛刀清澈冰壸吏品高億姓咸歌賢召杜殊方爭識漢肅曹寛能濟猛奸可懾孝治通御虎負逃欲買南山書善政胥江春水比恩膏龐士元非百里才華洋緩輯仰通材勛猷昔見文襄疏偉績端宜威毅推此日三台殷衆望他年九鼎侍調梅龔黄事業循良傳都自尊親爱士來[  治晚生丹徒嚴鍾爵吉人甫拜稿]  
[看花有贈卽請桂翁先生一粲]  
　　老去看花費忖量尋芳端合覓花王酒酣耳熱嬌無那一道容光射我狂老去看花不及時無端覓得好花枝童心未攺添豪興猶恐花枝笑我癡[  龍荼山人草]  
[喜見徐介玉]  
　　城北徐公美鯫生早耳聞渴思頻望雨夢想竟登雲飛鳥猶依找翔鸞合讓君　聲長笛倚丹桂盡飄芬[  聘三初稿]  
[謹依太白原韵敬呈桂笙夫子大人斧政并希蕺歌玉和]  
　　夫子名垂久遐方震耳聞揮毫動星象潑墨變風雲繼武推麟種佳文達聖君有時邀寵召姓氏益芳芬記得絃歌樂曾從絳帳聞家貧無樂歲業薄總浮雲回首應傷父私心但企君何當重納履常使挹清芬受業周忠鋆頓首拜稿 
[上海四馬路文報局内恊賑公所經收賑捐正月下旬清單]  
　　廿四日河南捐本埠恊昇莊交來蘇州醬業公所潘仲溪先生募第十九次豫賑王吳氏洋十元江雲韶募心記洋十元俞秉之募不留名洋四元萬貽孫募善與人同洋二元禮耕堂萬茂醬園公茂醬園邵敕義安素居存德軒六户各各一元吳秋谷嚴公興二户各錢三百周寶愼羹和二户各錢二百實收洋三十元常州府署劉嘏臣先生募鄂卓氏姚氏鄂卓氏富察氏趙氏馮氏朱劉氏七户各洋二元朱膝氏洋一元顧洪朝顧洪銓二户各錢六百劉桂芳錢五百實收洋十六元錢六百七十三文海州署楊啓昭先生募沈甄甫楊孟鄉張小由楊世康四户各錢一千朱菊坡陳純嘏丁義泉鍾少山吟香舊史不求聞達人六户各錢五百丁如壽萬懷文武秉國沈紹五連元葛問渠大户各錢二百實收洋七元廣東黎鳳章萍一元福州招商局交來致遠堂陳祈延父壽洋九元上海右營陳募種善堂洋四角樂善堂不留名愛吾書屋悟道人求安子五户各洋二角朱瑞和王六吉德馨主人求免過齋定觀學善保平安清源澤記九户各洋一角地山居士愛吾主人瑞記潤記聲記雨記衡記徐定記求是退省叔潤機記清潤道人適吾軒十四户各洋五分○本日共收英洋六十九元錢六百七十三文 
[上海四馬路文報局内恊賑公所經收賑捐正月下旬清單]  
　　廿五日河南捐安宜通源莊同善公局諸君募午領代永消災又怡怡堂祈消災二户各洋一百元邵廣文手霞蔚堂新免災午領代徐姓二户各洋八十元程竹坪翁洋四十元常熟同源義醬園募交俞雨龍翁洋廿四元無名氏洋一元湖南省城紅牌樓寶成號經隠名氏募餘慶堂錢十五千蓉水氏錢四千張甫卿錢二千劉彭年錢一千勞祥林徐石生二户各錢五百徐述安錢四百洪小翹朱丕衡二户各洋一元甫記祥記二户各洋五角實收洋廿四元本埠南市開泰木號交福葬善士募虞記銀六錢麗記銀一兩二錢葉記空記拙記三户各銀三錢保記銀二錢紫記電記青記霜字三字樂字堂字七户各銀一錢實收洋五元杭城四條巷陳交來勉善處洋一元本埠全亨號交來均占益洋一元七角知愧子洋一元始平子洋五角○○廿六日河南捐漢口太古洋行張寅賓先生募德記善士洋五元芍記洋一元蕪湖招商局同人洋四元又募衆擎士洋四元本埠徐君交來隠名氏校對餘資洋一元又代人虚對開洋一元○二天共收英洋四百七十三元虚對開洋一元小洋二角 
[上海四馬路文報局内恊賑公所經收賑捐二月上旬清單]  
　　初一日河南捐福州電報局周雨亭先生經張香翁募敬業堂錢五千守彝堂樹德堂敏修堂東河漁隠倉山小隠五户各錢一千實收洋八元五角連江縣蘭記洋三十九元七角五分俞傳爲母病求速痊洋十六元愛日軒洋二元本埠晉和莊交來蘇州醬業公所潘仲溪先生募第三十批成德福壽洋十元壽筵移賑洋十元本埠善昌茶行來黎以昭以銘以洋以旺以玉懷玉實合助洋三元本埠震大號銅洋一元○○初二日河南捐紹興山陰安昌謝正大米行募謝世相祈身健謝文海求平安二户各洋五圓謝秉照求平安洋二圓謝正昌銅洋三圓土板洋二圓英洋八角謝吳氏謝易氏謝世鴻三户各洋一元謝正在英洋卅元銅洋一元謝徐氏洋四角謝孫户沈謝氏金炳瑞趙俞四户各洋二角杭垣勉力交來茅錢氏經募葉錢氏洋一元金沈氏李珍二户各洋五角湖南長寶成號交來俞公舘求病愈人洋四元下沙埸蒔蘭逸史交來王蓉卿翁洋二元○二天共收英洋一百十五元銅洋五元土板洋二元小洋二角五分 
[上海可熾順陳春記經辦四馬路奉省水災恊賑公所第十七次收捐旬單]  
　　虚心道人因病許愿勿藥而愈助規銀一百零七兩四錢一分洋貨帮諸君募元芳洋行銀五十兩黄邑丁悅生堂洋一百五十元丹徒縣署爲知非人十元杭州隠名氏十元吉慶堂宋十元元和利十元成和昌五元陳有恆五元丁益大三元惠成氏一元鄭增記一元延陵仲子求妻病愈五元又捐册清江曾佑啓堂曹銀一佰兩批見規元一佰零二兩零一分唐倪氏求夫病速愈變飭助賑金戒指六個重七錢一分兌見規銀十六兩二錢六分一厘漢口泰記來七人計紋銀七兩四錢批見規元七兩五錢四分一厘常熱凝善堂李吉甫大善士募賡字元號册周菊如翁洋六十元無名氏三十元寶倫堂廿元揚州朱吉昌號來居安思危洋五十元慶壽堂朱仙查朱換文三户各洋一元紹郡志心力不逮人二元平湖縣後翰林第張來張修記張黄氏張成記張備記四户各一元張明記四角不留名張怡記張樊記三户各二角西塘潤玉子洋五元盛澤安記求王葉張吳程丁同心共助十户各求平安十二元西塘愛吾廬主來韓鳴遠王諒夫陳志堂三人各五角吳惟一四角楊連然一角會稽有心無力人募來保平安一元孫胡氏孫八益余椿榮三人各五角余楊氏三角余佛寄二角東山元裕典來各友共洋兩元硤石有恆處洋二元恆康當各友節省餘八元江陰愿合家康健洋三元戒烟餘下洋二元富陽祥福號各友廿一人共三元一角半新皐恊興典各友十二户共二元五角江陰永恆義來向大記五元一角徐蘭芬殷楚賢各三元徐誦先二元常恆茂一元郁茂奎陳金寶蔣洪盛施進良都文錦陳金寶沙德和七户各洋六角殷仲　須厚倍陸阿七郁根元方雨林何錦榮恆裕向瑞章源豐號九人各洋三角向敬之佑廷仍洪復泰復祥俊金翁李承芝八人各二角義翁郁阿七各一角凌德和二角李裕坤郁復陶各五角寗波永泰號來求水陸平安十元無錫恆義號來松茂祥無名氏張仲安蔣天義四户各一元高鳳儀陸錫春各五角順發號來無名士五户共九角孟肖童五元宋金銘洪聲如王湧川袁禹銘四户各二元趙治選一元無名氏四角單飄屢空子五角潤記號銅洋七元烏鎭棠源典來十一户共一元三角無名氏二角錢五十二嘉興寶順典來清和允臧氏洋四角清和求安氏一元求安氏二洋評華居一洋李倍之求平安二户各五角清和允文氏清和麟氏二户各三角思遠子求吉慶廣翁壽得翁廷翁吳積善六户各三角以上共收規銀二百八十三兩二錢二分二厘洋四百八十三元一角五分銅洋七元錢五十二文八月廿五日奉省恊賑公所同人謹啓 
[上海四馬路高易公舘内籌振所陳詠南經收河南皖北奉直八月初九至十一日第七十次振欵清單]  
　　初九日無名氏一元○大豐號一元○無名氏一元戴氏無名氏銅洋四元宏盛長洋二元香港何崐山翁寄來本爹威埠張肇燮翁募祥册李作邦張振勲各助洋一百元共捐二百元伸規元一百四十四兩無力氏一元守平軒袁二角樂一主士一角龔叔如汪子善張道各半元馮友山高尊川三人同善各三角何炳記四角張心田田季卿葉喻記金和尚二人同善王曉記朱少記張秉記不留名各二角函蘭香舍鍾信寶各一角共洋四元八角馬春記二元許元禧等九户洋一元四角進修堂一元嚴季高洋一元挹高書屋半元莊庸洋三角菲蕪子二角共洋二元吕姓等十户一元梁岳生陳達熾各一元彭善慶堂半元嚴鑑墀二角共洋二元七角無名氏一元王集成汪萃茂东同盛沿達號裕泰松盧名氏詹景蘇各一元知名氏補過參永昌椿唐焯光各半元震泰隆四角省悟氏無名氏吳駕虹各二角共洋十元仁和長二元留蔭子一元隠心氏三元沈美棠王德昌俞晋堂太原王汪氏子各一角萃昌號募無名氏等七户洋二元無名氏二元方錫銘十元肇生嚴鑑墀陳達良陳亞謙趙燦蓉各洋二角爲胡策卿資冥福補不足洋半元祝親康健人洋一元壽萱子銅洋一元張芝山二元無名氏存心子樂善氏各半元無名氏二户各二角五分張永茂一元任宗元五元無名氏一元有心無力人等洋三元無名氏半元宋慶鈺一元無名氏外方人氏各二角無名氏二角○初十日無名氏二元琴山小主無力洋五分衆善士秉生士各一元凌雲棉力王愼德堂雨甫居士松霽生各二角五分共洋三元楊康仁力不足各洋一元裕泰號半元黄和昇三角吳龍祥一元共洋三元三槐氏筵資移助洋十吳燮汝三元徐姓湯餅費洋六元劉福記錢五百文棣華居五元無名氏洋一元閏樹記一元十一日許桂氏一元藴邨氏有心無力氏各二角黄恩氏許亭氏各一角共洋一元六角葆綸堂工洋十元怡豐號月餅移洋一元鄭明豐鄭作良各洋二元李文記鄭樹堂勲亭曾恆泰莊華亭各一元開豐二角寶豐銅洋四元豐興益裕各銅洋二元共捐英洋九元二角銅洋八元顧雲錦洋一元魏塘張豫續助洋二元隠名氏二元隐名氏二元洪安麟洋二元隴西氏求平安洋四元錢配銓求足病愈半元立大莊交來甬江曹心孚翁募施册怡莊無名氏祈各處平安各洋十元康莊愼康莊益莊同和莊威和莊祥餘莊茂豐莊涵生莊泰手莊義生莊泰源莊敦裕莊恆和莊厚安莊咸德莊裕泰甬莊各洋四元董台封袁信懷成礪山陳丕衡材信潮各洋一元柯星聚王榮昶陳昌之應銘三王方鉅孫榮齋各半元共捐洋一百十二元嚴朝萱十元徐銘笙洋二元武穴鮑射文翁募增壽氏十元倪蓉生洋二元無名氏銅洋二元無名氏洋半元秦膚雨無名氏廬各二角思齋軒問桃花舘共洋六角沈錫堂洋一元陳元春　角金沙張湧豐二元同延壽洋四元成泰愼一元朱嵩泉凌仁壽堂朱胡氏各洋一元李士正洋四角笑軒主人十指營生有心無力各三角甘新德趙燦寅各二角幼學北行子棲吾女史慕貞女史麵明卽客趙雪村郤徵仙史莫胡氏各一角洪共洋五元五角無名氏二元陳小姐一元鮑燕翼堂崔沙宅各洋一元湖北淮軍收支轉運局尤紫庭募新關工料局錢二千四百宗權張壽記無名氏又恊太各小二千新關報單房一千六百吉恆興順云香書屋各一千無名氏八百無名氏向記龔蘭記欣盛記各五百劉愼記泰昌公蕭同茂各四百合發楨記王合勝异山樵子膠三十隴西氏長白山人肬水散人凌雲記西北書屋文正書屋各三廿宏順請記福茂朗記公記源興衡元亨利楊吉興公誠鑑舉永記福太成合發茂記合順成記唐興發邗江釣徒三湘魚隠⿔山布衣各二百元記一百五十夏子加廬永興于茂順黄合興汪溪記馮美記和記柏合興裕後合鄧順興合興記同春元唐萱桂唐萱合記玉順合順慶合興李三合陳合發春記楊惠卿楊保全合興炳記元記發記王合順興發號和順茂昇記煥記梧記選記春記唐祥興蕭合興何清楊泰記春記德卿記王福興王雙發邵成壽鄭合興各錢一百張記一百廿文沈正泰劉萬盛彭裕興合共六百蕭瑞興何松順王立生合助四百共捐錢三十千零四百七十文伸英洋廿八元二角無名氏洋一元○○以上統共收規元一百四十四兩英洋三百三十元六角五分銅洋十五元錢五百文 
　 
 
 

Page 10

 
 
   
 
