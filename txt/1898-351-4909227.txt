# 1898 - 351 - 4909227

 

Page 1

 
 
[彚解振欵] [  申報館協振所謹啓]  
　　淮徐海各屬本著名瘠苦之區一經旱澇爲災小民益貧不聊生非散之四方卽輾轉斃於溝壑時艱高目言之傷心本館今又集成規銀四千兩會同仁濟善堂絲業會館解往災區擇尤施給惟江北沈災未澹而山東諸處告災之牘近又紛至沓來諸君子旣以博施濟衆胣心請勿稍分軒輊行道有福正在此時所望各解腰纒量力佽助救人之急扶人之危積善餘慶食報正未有艾也肅此布陳伏維德鑒 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家置一編矣厥後江右饒新泉别駕有續集之刻近年上海葛君子源又以饒氏之書祇采自道光以迄同治雖名臣奏疏私家著述已有美必收而於海防礦務諸學尚付闕如因更輯爲續編方今風會漸闰事機屢變甲午以後朝野上下均以講求洋務爲急在魚堂主人爰不惜重幣敦請名宿取近時名公巨卿之奏牘通人逸士之議論搜羅選剔都爲一編中分天算地輿公法約章律例礦務鐵路電線錢幣商務敎務算學測繒議院史學官制兵政諸門多至四十八卷分門别類詳愼校讐附于經世文續編之後倩本局印以新鑄鉛字現已裝釘成書價目格外從亷計皇朝經世文編廿四本洋三元續編連三編世本洋三元單買二編六本洋一元在上海三馬路申報館申昌蘇申南北掃葉山房發兑 
[與客論欲振興中國須整頓吏治欲整頓吏治停止捐納]  
　　客有問於本館執筆人曰中國至今日貧弱極矣然朝野上下之人無不有振興之志思欲挽回積習振作精神已非一日故二十年來仿行西法雖未得其要領而亦可謂經之營之不遺餘力乃至今日貧弱如故所謂挽回積習振作精神仍托之空言而無補豈仿行西法之無益歟抑仿行之不力歟且西法果不足治中國歟春夏之間朝廷新政迭興薄海人民耳目爲之一新轉瞬之間仍復其舊變之固速復之愈速幾令人無所適從究之變之是耶抑復之是耶子必有一言以啓我蒙者幸勿憚煩而相告焉曰中國積弊太重非竭力整頓固不足以興利而除弊變之誠是也惟變之太速不足以固人心無怪乎復之愈速也總之中國之弊在不能事事務實如變之而仍託之空言則變猶不變復之而能禀事務實則不變猶變大抵國之治亂繫乎人材而究關於吏治一邑得循吏則一邑治一府得循吏則一府治一省得循吏則一省治不敢謂中國二十一行省竟無一循吏也無如仕途太雜積弊太深竟有欲爲循吏而不能者是非整頓不爲功整頓之奈何曰公其黜陟厚其廉俸絶其苞苴黜陟公人自無傾軋之心廉俸厚人自無貪取之念苞苴絶人自無倖進之途不傾軋則治事自勤而身家不顧矣不貪取則待民自厚而苛刻無虞矣不倖進則立志自高而卑鄙悉除矣作吏者能不傾軋不貪取不倖進而尚不能爲良吏者無有也而尚不得謂之循良者吾不信也今之爲吏者非有心傾軋也非有心貪取也非有心倖進也而傾軋貪取倖進之風日甚一日其亦有迫之不得不然者原其故總由冗員之太多仕途之太雜就一省而論綰符握篆者多不過百餘人候補人員倍之已足敷升調差遺卽有各項局務差使倍之二倍之三亦斷無不敷之患乃現在各省人員除實缺之外候補者多至二三十倍缺則祗有此數缺差則祗有上數差在得差得缺乾無論矣其未得差未得缺者望差望缺之心無不殷如望歲初則惟恐其不得也則卑鄙之心生而倖進之途不期開而自開矣得則惟身家之自顧則傾軋之風貪取之念亦有不期然而然者如此而欲期吏治之整頓難乎不難不觀之於水乎魚多則濁魚少則淸整頓之原在乎删汰現在非不删汰無如减之十不得一而增且十之二三其故總由捐納之太多耳若捐納一停則仕途當不淸而自淸矣非正途者皆循良而捐納者皆貪酷也國家旣以科舉取士三年鄉會除内用外其分發到省者已實繁有徒又有選拔各項以及保舉人員當有餘而無不足人少則易於整頓况現在捐納較前不同從前捐納者類皆富厚之人出其餘資以爲榮身之具今則視如買賣大半皆羅雀掘鼠拚孤注之一擲以圖倍蓰之利此風一開卽一無聊賴者亦思捐納一階以爲衣食之計而仕途從此難矣在上者因捐納之易而重以各項花樣亦不停而停之一法不知花樣愈多捐者愈衆卽正途之人因不及捐納而亦加捐花樣以圖捷得試問捐納乾其爲國計耶抑爲身計耶仕途日雜必至國事日非中飽之局戍而中國之貧且弱恐尚無已時也吾故曰欲整頓中國須從整頓吏治始欲整頓吏治須從停止捐納始 
[黑海防務]  
　　英字時報言俄政府以爲俄與英人倘因事開釁英人必迫令土耳其弛他大乃耳及君士但丁兩海峽之禁俾英艦得以長驅直入俄國駐黑海之艦隊卽失所依恃困思一萬全之計擬將黑海艦隊移駐呢科賴夫城左近按此城在黑海西北距海四十海里城旁有一河道與海相通惟河水甚淺行駛不便若加開濬非歴二年之久不克竣工此河旣通則將來俄艦方可寄椗至於哇察哥夫地方現已派駐重兵英艦不能飛渡矣 
[九江郵耗]  
　　廣州中西報云西十一月十五號得九江來信言英國爵臣爹厘士佛君由上海往漢口二十四號道出九江小駐英領呈署征塵甫洗卽有英美商人聨名具禀列有八欵請卽施行一准英人在内地設製造及工藝局并請准在種茶處設廠二准西人開礦之利權與華人無異三内地須認眞保護教民四加意保護英商五俄法在中國中西部極力經營法軍據守西方建鐵路以達中國腹地俄則經營中北地方英國尤當加意防維免失權利六長江一帶當常川駐戰艦以保利權七當在湖南開通商口岸并保護傳教之人當設領事於長沙八英當合美國之力使通商各口岸不准别國獨擅其利如有口岸未肯與各國通商者英美必强使爲之爹君細心察閲語各商曰余必竭力辦理隨卽解纜往漢皋 
[藥棧奇災]  
　　昨日杭州友人飛函相告云本月初四日午後六點二刻時省城水仙閣火藥官局棧房忽然火起連震二次聲若巨霆遠近民房毁去六七百户闔城震撼房屋皆岌岌可危人口之受傷者更不計其數似此一塲浩刼實爲各處所罕聞特不知本館所派駐杭訪事人何以未見隻字函報疎忽之咎百喙難辭刻已飛函嚴詰俟日内得有覆信當再錄登詳細情形執筆人素以實事求是爲心决不任其以模糊影響之詞潦草塞責也 
[川督行旌]  
　　重慶訪事友來函云新任四川總督奎制軍於九月某日行抵萬縣省中大憲卽委江北廳國子達司馬至萬縣迎迓并禀陳教案情形制軍暫駐數日卽由萬縣陸路起程約計十月二十日左右可抵省垣 
[貴陽教案]  
　　重慶訪事友人來函云貴州貴陽府屬淸平縣境有地名螃蟹者向由英國傳教士建設教堂宣講福音勸人信奉本年八月某日知縣劉大令偕武弁劉某因公赴是處隨行兵丁差役忽與駐堂教士明鑑光爲難明 
 
 

Page 2

 
 
懼急偕華教民潘姓并僕從挑夫數人逃回時有三人尾隨其後然尚不介於懷也及至重安江距淸平縣城約五十里許三人忽持刃將明曁潘姓殺斃挑夫僕從見而駭極從小路逃回貴陽現聞此案已由英欽差與總署商辦想又多棘手之虞矣 
[遊員遇禍]  
　　重慶訪事友人來函云前法國武弁負貞君文員寳寗君帶同通事蔡姓並越南兵十七名各携洋槍分爲二隊一由雅州赴打箭爐寗惠一帶遊歴一由叙州赴雲南一帶遊歴其由雅州啓行者與民團鬥毆有二三人受傷極重蔡通事亦頻於危經人舁于打箭爐就醫聞尚難保無性命之憂其赴雲南者行抵昭通後通事與土人買物齟齬以致罷市幸得縣主竭力排解得免釀禍及到雲南省城各大憲深以爲憂促令速行免再肇釁 
[示禁謠言]  
　　江西采訪友人云邇者人心浮動散布謠言以致傳教西人風鶴驚心慄慄危懼南昌縣孟子卿新建縣黃杏林兩大令深恐匪徒好事或致釀成禍端乃會銜出示曰案照本縣訪聞各鄉有不法之徒聚衆賭博私宰耕牛當卽籖差查拿原屬照例辦理本與教堂無涉乃無知愚民輙敢藉端造謠殊堪痛恨若不明申禁令不足以息浮言而安民教合亟出示曉諭爲此示仰闔邑軍民人等知悉爾等須知開塲賭博私宰耕牛均屬大干例禁一經有犯卽應拘究至洋人來内地設堂傳教載在約章無非勸人爲善卽接教士來函亦稱查禁私宰賭博皆屬善政毫無可議足見好善惡惡具有同心本縣爲民父母教養是其專責此等爲害地方之事例應查禁並不問其習教與否稍有軒輊爾等務須善體此意不分民教各泯猜嫌共敦輯睦切弗輕聽謠言妄肆物議卽差役赴鄉凡有教堂處所尤應隨時加意保護遇有造謠之人並以此意剴切開導不准妄行傳播致滋事端倘敢故違定卽拘案從嚴懲辦决不稍從寛貸其各凛遵毋違特示 
[刑人於市]  
　　江西采訪友人云十月二十五日之晚署臬司劉獻夫廉訪接奉兩江總督劉峴帥密電飭將監禁廣豐縣獄之已革副貢楊某就地正法次晨卽督飭南昌府江訒吾太守會同三營將領將楊綑赴市曹斬决事後訪知楊平日武斷鄉曲結黨横行上年有教民販運米榖楊甥某甲糾衆截刼被控到案經廣豐縣裘明府站籠處死楊不服控府控省均奉批駁楊心懷忿恨致信教堂頗有狂悖之語教士駭甚將信封呈縣署時裘明府已交卸繼其任者立卽將楊拘獲解省訊辦永遠監禁獄中迨上月廣豐土匪滋事及禽獲爲首者訊知楊實其中頭目遂據實通禀各大憲劉峴帥以案情重大故飭處以極刑也 
[續錄籌辦粤漢鐵路章程]  
　　十備器用鐵路仿效西法所有購用機器鐵木等料及炸藥引線銅帽鋤剷各物凡係本公司建路所用者經過關卡擬請援照蘆漢鐵路總公司奏准成案槪免税厘以恤商力十一便採運本公司應用機器物料月需薪糧銀兩及師匠往來均須隨時駁運若附商船恐稽時日而誤要工擬請准由公司自備小輪船駁船及扻船數艘以便駁運尤資保護仍請由海關發給船牌以利遄行所運貨物名色刊刷運單隨時塡明騐放不准有他貨夾帶影射致干扣罰十二造册報本公司事務紛煩所有逐日所築遠近路程用工人若干路成後逐日運載客貨數目多寡均有流水簿登記每半年一小結每年終一大結由公司刊印淸單分送以昭信實並登日報凡認股至一百分以上者届小結大結之期許其到公司查閲簿書平時亦得在塲公同議事此係商資商辦並未領用官欵應請外欵外銷免予造册報部以歸簡便十三急公議鐵路一舉乃爲便民實以衛國粤漢雖係商資商辦四十五年後商本已有歸著洋債如已還淸若國家要收回官辦則國家亦當體恤商情秉公估價歸官衆股商亦所深願若未歸官以前遇有軍務振務自應儘先載運公家軍裝米石其車費悉照半價給發此外平時無論何項公事官員來往坐位運脚均懇照實給發十四酌分息國家批准粤商自行造路則凡我粤保此權利悉係出自官家保護之恩與夫大府維持之力理應竭誠報効惟開辦之初路利未裕勢難抽提歸公將來開車後商務大盛每年結帳一次除各股東應得老本息六厘洋債照合同應給五厘之外若再有餘利作爲紅息均匀作十分洋債主應占二分本公司應占八分此八分紅息將來提出報効國家若干酬勞辦事司事員董若干其餘除備存還洋債若干外或按股均分或分半積半統俟届時公議而行十五興地利兩廣礦山林立五金雜礦所在皆不洋人垂涎已久碍於民心未敢輕動從前委員查探無非故事奉行漫無實際官商隔膜上下不通衙門吏役需索留難殷實紳商無敢過問是以迄無成效擬請旨俟粤漢鐵路辦有頭緖本公司如欲兼辦各礦准由欽派督辦鐵路總辦大臣奏請開採咨會大憲札飭地方官保護不經書吏之手實事求是俾得及時開採廣興地利以杜洋人窺伺之心於國計民生均有裨益十六定限制此項鐵路係照有限公司章程辦理凡每股收足實銀一百兩以後毋庸再向股東加添股本以符定限十七分等級本公司總辦帮辦現由督辦派委招股事如果路成將來火車開行之日各事停妥再由衆股東公舉定後禀請督辦大臣派委定以五年期限董事司事人等槪歸總辦選舉督辦任大責重現已欽派定盛大臣將來鐵路告成後如盛大臣告退亦由衆股束公舉再行禀請續辦冀收實效倘督辦總辦帮辦設有處事乖謬卽期限未滿衆股東亦得隨時公議禀請更換以昭大公十八廣支路將來開辦支路或由本公司自辦抑或另設公司開辦如經費不敷必須先問老股東願意加添否如老股東不願加添然後再行另招新股十九給酬奬凡領簿招股及自行認股多者由總辦給予紅股以酬其勞至認股最多及招股最多之人除給紅股外將來可舉爲帮辦或董事並日後大工告竣另行詳請欽差督辦大臣作爲異常勞績奏奬二十以上大槪章程所有未盡條欵應俟開辦之日斟酌損益務臻妥善隨時增續公議舉行欽加二品銜花翎遇缺先用道南洋星加坡等處總領事官鐵路公司總董張振勳謹擬 
[喜賦鶯遷]  
　　江西采訪友人云署江西藩司張筱船方伯欽奉電旨升授江寗布政使旋經兩江總督劉峴帥會同江西巡撫松鶴帥奏請調補江西布政使日前電旨傳來已蒙俞允官僚紳士賀者如雲 
[受篆攺期]  
　　松江采訪友人云新任松江府濮太守子潼須往金陵或揚州一行然後赴松蒞任其受篆之期初定於本月十六日繼因十六日適逢月蝕復攺遲至十九日邇日華婁兩縣辦差人役已將公館修葺一新矣 
[遠迓英員]  
　　蕪湖采訪友人云上月二十五日太古洋行大通輪船由漢皋下駛行抵蕪湖有英國前水師提督現充議院紳士之貝司福君附之而至兩江總督劉峴帥接得張香濤制軍電文略謂該西紳仰慕賢聲擬來白下晉謁因派金陵洋務局陶觀察繙譯委員顧司馬乘南琛兵輪船於先一日來無迎迓貝司福君旣抵埠卽由駐無英領事富美基君道達憲意貝司福君遜謝再三然後登南琛下駛當貝司福君未到之前一夕關道吳觀察恐征塵甫洗或欲駕言出遊爰委洋務局員湯直刺保衛營統領饒守戎帶勇赴江干爲先路之導後知貝司福君無暇登岸遂回城禀覆銷差 
[軍容荼火]  
　　蕪湖采訪友人云邇日傳聞法人因上海四明公所之事向當軸信口要求蛇影杯弓多所疑懼是以中江一帶江防格外戒嚴水陸各軍昕夕操練下游東西梁山砲臺上尤爲籌備周詳臺上置大砲四尊連日試演準頭測量高下每一燃放巨霆發於水上幾於石破天驚其餘如格林砲克鹿卜砲亦復訓練純熟頗能命中摧堅上月某日駐蕪英領事富美基君適偕某西友出遊信步至營次目覩三軍之士超乘擊刺敏捷輕靈歸而述之於人謂人謂華兵畏葸無能以余觀之華兵誠堅苦耐勞妙於西兵數倍聞者咸謂富君深得兵家要領不類浮光掠 
 
 

Page 3

 
 
影之談 
[釐攺新章]  
　　武昌采訪友人云湖北自强學堂諸生滋事後湖廣總督張香帥以堂中課程廢弛亟應重加釐訂庶得昭然大備無可瑕疵特委候補縣羅大令運崍顧大令印愚梅大令際郁爲教習諭令嚴加整頓不准稍涉瞻徇三天大令奉諭後卽將堂内章程一一釐訂禀請核示遵行 
[粤垣火警]  
　　廣州訪事友來函云上月二十晚省垣倉前街興隆里黃宅忽兆焚如警鉦鳴處各處水龍聞警馳至襄同救熄祗焚去後進房屋數間餘未延及亦云幸矣 
[上海官塲紀事]  
　　前日撫標滬軍營管帶龍遊戎鎭國因有要公命駕至上海縣署拜會王欣甫大令大令延入花廳晤商良久而别○昨日湖北候補知府汪子雲太守洪霆道經滬上命駕進城分往各當道衙門投刺至道轅時蔡和甫觀察飭丁擋駕○原任上海縣學教諭宣琴山廣文因病出缺上憲札委汪廣文來申署理學署書斗將敬業書院灑掃淸潔爲廣文公館至宣廣文靈柩尚在署中其喆嗣擇定本月二十日開喪二十一日扶柩回籍 
[工董文言]  
　　英界大馬路菜市落成後工部局董擇期本月二十日開市照請公廨讞員鄭瀚生大令照章出示俾衆咸知前日工部局亦出示曰爲曉諭事照得新造之小菜塲於西歴明年正月初一日卽可以用自該日起所有在該菜塲及虹口之各店攤均准租用現已計有號數欲租者可往閲看擇定何處及每月願出租洋若干元均須寫明函致本局工務寫字房以西歴本月二十四日禮拜六下午四點鐘爲止每人所租不得過三攤菜塲准於每日早晨六點鐘起開至下午六點鐘爲止塲内另有地方以備出賣菜蔬等小販之用不取分文嗣後均不准在路口設攤貿易其各凛遵毋違切切特示西歴一千八百九十八年十二月十四日 
[觸電身亡]  
　　太古洋行駛往寍波之北京輪船於本月初六日淸晨回滬當在途時船中買辦蘇君以臥室中電燈不能大放光明因之撥其機括不料腦部爲電氣所觸以致昏沈至翌日卓午時僕人見其門尚未啓心竊疑之脱扃而入則蘇君已體冷如冰返魂無術察其肢體俱現靑腫痕意者電由腦氣筋傳至遍身故如是慘斃歟觀此益足見電機之非可輕動矣 
[會訊欠銀轇轕案]  
　　前者德商順全隆洋行主控源滄洋貨號主陸儒卿虧欠銀兩迭經德繙譯詣英界公堂會訊後由讞員鄭瀚生大令將陸押繳本銀一百五十六兩五錢陸以順全隆應呈細帳至今未呈反遭管押心有不甘乃赴兩江督署上控劉峴帥札委江海關道蔡和甫觀察會訊觀察於昨日午後兩點半鐘駕臨斜橋洋務局届時源滄號主陸儒卿偕律師費立發到案德繙譯及順全隆主人均未到觀察俟至兩點三刻鐘時遂與譯員鳳夔九太守升座費律師倩舌人聲稱本律師今代被告陸儒卿申説此案已由德商順全隆洋行在會審署控告陸於一千八百九十八年七月二十三號被押追還銀兩心有不服赴督轅上控查順全隆於一千八百九十七年起控告源滄號主陸儒卿共訊過七堂其各堂口供堂諭已經呈送在案此案張邵兩委員均曾訊過至今年七月二十二號鄭委員將陸管押大約鄭委員未知此案細情如知之則押追之堂諭决不下矣今請將細情申説源滄號主陸儒卿向爲洋貨生理去年七月二號順全隆主人買林訂立合同共爲洋棉紗生理彼時有紗三百包源滄言定後順全隆至外洋運來訂明盈虧各半先言後交至十月底十一月初貨已到齊由順全隆賣去照帳虧銀一千一百九十四兩一錢二分陸以此貨大可盈餘决不至虧本遂令開明細帳幾次向催始於十一月十五號送帳與陸陸核非眞帳卽照先令價目及細帳而算亦可盈餘所以上控請飭原告將細帳匯票銀行結算各件交出順全隆主人不肯反至英界公廨控告然此項帳目至今並未交出照六月十七號高定購絨布一百箱先交一箱迨貨到後除出過尚有七十九箱未提因彼時已經涉訟行主不允往的故也八月十七號又定棉紗二百包出過二十八包十月二十七號到五十九包餘貨不知幾時所到因順全隆不肯給提致絨布價漲之時無端錯過未得盈餘一千八百九十七年順全隆主人親至公堂請追陸之虧本銀一千二百兩稱陸已允許償銀三百兩如能將前定各貨合同註銷此銀卽可不追陸則供稱如見細帳後實在虧銀始允付銀三百兩堂諭著出外理處十一月二十六號又訊供與前相同諭令公議以上由卲委員訊十一月八號由老公茂安特生瑞記乾雷函致德繙譯單君言凡合做生意兩造均可查閲帳目此函德員並未給華官看過十八號又訊兩造各執張委員諭候覆訊一千八百九十八年三月四號順全隆索不許提貨之保單陸因雖有此語堂上未諭故仍請交帳查復請公正人到堂再訊正月十五號又訊諭令調處五月六號又訊行主言已邀公正人理算虧銀三百十三兩陸認一半應一百五十六兩五錢至貨之准出與否並未提及陸不允並未簽字卽不可作准此中尚有不符先追銀一千二百兩後忽减至一百五十六兩五錢不知何故仍前各執聽候禀明道憲再核以上由張委員訊至上月廿三號鄭委員訊大約未知此案詳細但查舊卷有三百十三兩各半之語未知陸有不肯簽字一節故判令押繳如知之必不能將陸押繳銀兩矣陸因此不服卽行上控且前曾具禀德總領事及德國駐京公使禀内大約請順全隆交出細帳但據本律師之意陸已具禀德署而今日並未派員聽訊爲可惜合觀以上各節順全隆甚不合理不將帳交出陸吃虧不少旦所定各貨不能盈餘大凡合做生理應得彼此咸知所上控者亦欲令其交帳耳今不交帳實爲不公應請將堂諭註銷並飭順全隆交帳方可知若何虧銀本律師所請者不過憑堂供而言堂上如欲問陸儘可訊問且德領事言公堂已斷不能翻案此語太甚請大人細查各供并令交帳方昭公道觀察以陸儒卿現未籖字安能作准但今日德領事及順全隆均未到案俟再酌核辦理 
[懲治流氓]  
　　小流氓楊阿生混名象牙上皂近爲南市捕頭拘獲屢次解請讞員朱森庭明府嚴訊管押昨日又經差甲解案明府詰以此後能否攺過自所供稱小的從此去邪歸正另謀生業不敢再犯不端矣明府遂判令笞責一百二十板交其母領回諭以此後務須嚴加管束倘敢再踏前愆定干提案重究 
[旅斃可憐]  
　　某甲不詳其姓氏僑寓外虹口百老匯路一千零六十五號門牌某小客棧内前晚不知緣何忽然身死並無屍屬到來因由棧主備棺收殮 
[法界捕房紀事]  
　　甲乙二人在洋涇浜畔爭挑自來水以致口角扭毆固結不解適某號巡街西捕巡至二人恐被拘入捕房各棄水桶而遁西捕卽將不桶雇車載回捕房存候來領○前日謝捕頭之妻某氏由小東門外至虹口公濟醫院途中失去金釧臂一故鐫有龍紋因告知捕頭倩各包探留心查緝 
[東電乞振]  
　　昨日下午接得山東電報云杏憲嚴筱翁席子翁楊子翁施子翁鑒前日抵省漢帥諭及齊東章邱高苑博興爲下遊最苦之處　芬查齊章頤查高博卽日分赴災區目擊災黎扶老携幼絡繹於途鳩形鵠面慘不可言恐災廣欵微萬難分佈尚懇諸大善長廣籌接濟募得一金卽救得一命謹爲東民九叩十萬兩刻由振撫局札發各州縣易錢矣劉芬高頤叩啓 
東省災荒哀鴻遍野昨接來電悉解欵尚同杯水車薪急爲之譯登報章伏望仁人君子見而解囊使本館協振所不致有無米爲炊之患則不勝感荷矣[  本館協振所附志]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嚴懲舞弊]  
　　廣州訪事友來函云上月某日藩憲岑方伯所雇家丁某甲婪索馬牌使費馬牌據實控呈方伯卽牌示云照得本署差馬三匹均由馬牌喂養支給工食草料銀兩相沿已久兹據馬牌孀婦甘陳氏禀懇照舊賞用三匹免其裁撤以卹貧寒等語本司並無裁馬之語該馬牌何以瀆陳因澈底窮查始知署内家丁向馬牌索費未得因以裁馬之言恫喝本司到任以來無事不力除積弊至再至三誡諭　嚴乃本署竟有上劣惡家丁膽敢首先舞弊實堪痛恨除將舞弊之家丁懲辦外賞給該馬牌銀二十兩以爲敢言者勸嗣後本署家丁書辦差役及各局書役人等倘有需索各弊准被需索之人告發仍予重賞本司秉公辦事嫉惡尤嚴其各共見此心凛遵毋違特示 
[五茸零墨]  
　　松江采訪友人云西門外秀野橋迤西張伯賢孝廉家雇一老僕專司收租事務歴十餘年矣本朋初二夜忽自縊而亡翌晨孝廉促其家人婦子前來備棺收殮憐其寡苦餽以洋蚨米石令卽雇舟舁櫬而回○郡城雲間求忠景賢一書院曁融齋精舍由某紳具禀府轅請仿照育嬰善堂章程以總董握大綱而派司月多人襄助爲理府尊張子虞太守批飭華婁兩縣議覆劉屈二大令以書院事務簡略非善堂可比無須另添司月致貽十年羊九牧之譏遂會銜禀覆府尊作爲罷論 
[催繳洋銀]  
　　前者包張氏投浦東爛泥渡巡防局控夫從弟包雲美串呑地價等情由局員移送縣署經前任縣主黃愛棠大令訊問包雲美供稱有祖遺地一方由姪子文介紹售與某洋商所有價銀被子文呑沒一千元張氏處小的已給過一千元求提子文到案訊追及新任王欣甫大令查閲接管卷飭提子文並傳原被質訊知子文呑價無憑其地實係公產遂判令雲美再給張氏洋五百元兩造遵斷具結限繳兹者逾限已久雲美延不繳案張氏復投案呈催王大令飭差催雲美迅將遵斷之洋銀如數繳案否則定干提比 
[爭渡受懲]  
　　前日渡船户沈三小在江海南關馬頭攬得渡客某甲正欲開駛突有划船婦吳張氏强與爭持與爲新馬路二十號巡街捕所見一并拘入捕房捕頭王榮培知氏兇横素著卽解送工程局據情禀知總辦朱森庭明府明府立卽升堂研訊沈供稱小的泰州人是日有客喚渡并囑將煤油三箱運至船上小的與之論定渡資五十文正欲駛行吳張氏突如其來將客所携包裹搶去且敢婪索渡資洋四角如此蠻横無理務求究治以安貿易氏供年二十有七在浦中駕所駕之船已歴多年頃有客願出洋四角喚小婦人渡船運物被沈以賤價攬去因此追上將包裹奪回明府怒謂爾强奪生意并任意多索渡資實與女流氓無異遂判令掌頰四十下著具攺過切結交人保去諭友嗣後如再似此不法一經控案或被　訪知定卽從重處治 
[洗濳逃受責]  
　　鎭江人王禮忠向習南貨業前在原籍丹徒縣境娶田姓女爲室生有一男旣而失業無聊難謀衣食田氏不慣茹苦卽席捲所有而逃王偵騎四出蹤影杳然爰乘舟來滬遍處訪尋日前行經大東門外篾作街風箱弄突然相遇遂扭至十六鋪巡防南局控請懲治局員鍾偉臣二尹立卽提訊王投案聲訴前情氏供年二十有三自幼由父母遣嫁王禮忠爲室及王失業度日維艱不得已來滬傭工以延殘喘二尹詰以可曾告知爾夫氏稱實係丈夫自願王供並未告知致小的各處偵尋所費不貲求爲究辦地二尹判鞭藤條五十下令王領回嚴加管束諭以嗣後如再蹈覆轍當提案嚴辦 
[英界公堂瑣案]  
　　工部局辦公洋人某姓訴稱恒升酒肆起造房屋就河内釘木椿有碍舟行請爲訊究讞員鄭瀚生大令提訊之下恒升酒肆主人某甲供稱前經大老爺傳訊後限小的於三日内將椿起去小的告知工匠僉云限期過迫求再寛限數天大令商之梅繙譯官然後判罰甲洋銀五十圓撥充某善舉○包探張阿五禀稱浙江寍波府屬某邑歹人曹子香前曾犯竊解經大老爺訊明判令遞解回籍今復來滬竊取陳阿彩家古銅香爐報捕後捕頭令小的弔出原贓解請訊辦曹供詞若何采訪人未經細錄大令判令從重笞責二百板發回捕房管押三月期滿之期再行遞解回籍○包探金立生禀稱乞丐張阿二竊取某洋人家木板二方報捕後捕頭令小的緝獲解請訊懲張供稱小的貧苦不堪飢寒交迫不得已而行竊求大老爺鑒此苦情大令飭役送至棲流公所請司事留養○本邑人徐蘭誅稱昨日小的之妻某氏至河邊浣衣驀被張阿洋撞仆致衣服漂失約値洋銀五圓小的聞之卽投捕房聲訴今已由捕頭令包探顧阿洋拘張送案叩乞訊懲張供稱小的事出無心尚求鑒宥大令判令賠徐衣服洋銀四圓○湖南省某邑人張氓遠訴稱賊犯王朗軒竊去綢皮袍一襲棉馬褂兩件報捕後捕頭令包探顧阿洋獲王解案請准領賊王供稱此種衣服由小的向張六卿借來並非竊自張氓遠處大飭顧探將王帶回捕房管押三月○二百六十七號華捕禀稱民人王順秀雇坐王仁金之東洋車至福州路旣下車忽與仁金爭論車資互相吵閙適爲小的所見一併帶入捕房今者捕頭令解請訊究大令判令各罰小洋銀五角○包探費阿銀禀稱賊犯王阿生濳登陳阿毛之船竊取布衣兩件由小的追獲帶入捕房今者捕頭令送請究辦大令判令笞責二百板發回捕房管押三月○賊犯顧阿金串同羽黨董悦生溷入恒慶里曹吉甫家竊取報時鐘二架報捕後捕頭令包探倪順泉拘獲連收買贓物之錢永德莊仰仙帶入捕房捕頭令送案請究顧供認行竊不諱大令判令將顧從重笞責二百板發回捕房管押四月董笞責二百板管押三月錢莊各罰洋銀十圓 
[美界捕房紀事]  
　　捕房定章所押各犯不准吸食洋烟前日包探陸阿九身藏烟泡數十枚帶入捕房分給各犯適爲捕頭所見立卽取去并將陸探押候解送公堂禀請嚴行究辦○某晚廣東流氓阿德邀集羽黨至裏虹口舊江橋粤人某甲所開臘腸作内搶刼洋銀已誌本報昨爲包探費阿銀緝獲解入捕房押候轉送公堂禀請嚴究○前日午後捕頭遺中西探捕至胡家木橋沈家灣一帶拘拿賭棍各賭棍皆已聞風逃避未獲一人 
[十月分選單]  
　　小京官兵部司務范慶頤湖北監道廣西桂平梧廣敏正黃漢貢生知府福建興化啓續正白滿學生知州廣西永康馬銘鉟直隷舉貴州永寍涂步衢江西甲知縣江西東鄉戚揚浙江甲泊江武義杜作航江西甲順天永淸陳壽昌浙江監湖南華容陳彥鵬福建文童府經廣東高州陳鶴齡四川廪縣丞陜西渭南徐懷鑑四川監典史直隸淸豐夏獻鉁江西廣東博羅鮑垚齋浙江俱監江西石城吳金鎔河南吏員廣東臨高曾起　貴州供事 
[十月分教職單]  
　　教授貴州貴陽周鳳翥遵義甲正諭奉天寗遠吳保昌保定廪直隸故城厚寳森天津江西新建江發源南康廣東南謝晉勳肇慶四川簡州郭繩武資州雲南賓川張星柳雲南俱舉訓導山東肥城弭宗爽濟南濟陽蔡逢吉武定俱舉山西五臺鈕承恩汾州石慺傅士林忻州俱優河南温縣陳鶴齡開封不西瑞金歐陽熙南昌湖南桂陽　泰永綏俱歲四川酉陽禹湛重慶挨復諭直隸井陘李壽山天津順天三河楊振邦保定俱舉淸河魏連進永平山東蒙陰任令俊濟南俱廪復訓浙江石門杜光宇衢州湖南湘陰謝鳳苞慶雲南景東楊學禮雲南俱廪 
 
 

Page 10

 
 
[金陵官報]  
　　十月二十五日駐滬文報局候補道羅辭回滬署蘇州府彥秀到法文繙譯候選縣丞游學楷辭回滬典史徐延齡奉示寫履歴又恩炳查應泰均奉示騐看　判李士彥由皖南茶厘局回知縣王元常辭赴蘇又孫　齡奉府委發審差江西府經歴吳錦榮到由江西解榖來江寗縣趙禀知赴江北就醫○二十六日總理兩江營務處候補道陶洋務局候補道黃均見英國爵提督議院大紳貝思福又書契葛雷又前税務司葛德立均到會儲材學堂候補道楊叩謝上元縣蕭禀知赴南鄉相騐主簿夏觀箴到由京來 
[十月份各善士寳號月捐淸單]  
　　怡情軒唐傑臣翁二户各捐洋六元陳善亭翁洋五元源豐潤洋一元八角莊源大洋一元六角美時七八九月洋一元五角五層樓洋八角又錢六十中和洋行帳房九月洋六角五分嘉綸洋六角錢六十戴綏之翁李光琴翁龔府三户各捐洋三元戴耘來翁豐泰帳房八月朱葆珊翁徐康山翁黃佐卿翁陳望生翁老順記南順記戴生昌韓山　翁順泰八九月十一户各捐洋二元滬江第一樓存濟堂何植園翁陸全木翁老悦生新順記九月祝源昌萬和祥九十月李墨君翁育嬰九户各捐洋一元久成九章北天成升和九十月允章九十月五户各捐洋六角萬有全益昌龐竹卿翁愼餘堂思補齋隆昇梁煥南翁七户各捐洋五角恆升九月曹德大九十月寅記八九月三户各捐洋四角亦新園其萃慶晉昌恆茂九和宏章泰恆泰施德豐徵昌怡昌熾大十一户各捐洋三角義成九月三元同慶樓孔巨豐翁生大沈元來通裕森和九月大昌協愼　興源順裕泰怡隆十三户各捐洋二角源通銀號錢一千八百文和康壽康延康晉和餘大愼餘元甡元茂衍大厚康永豐存德鉅亨恊昇宏元宏大源吉寳順寳的承裕正大升大彚康崇餘永康鎰大瑞大晉大恊大義善源正祥福康兆豐恆餘厚餘仁大協餘源利寗源久大四十户各捐錢六百文錦章大章張家鶴翁三户各捐錢三百文怡大金合順五雲日昇樓三户各捐錢二百文恊成祥永愼萬興三户各捐錢一百文兹奉到朱少梅翁助育嬰規元十五兩周綏之助施醫給藥洋兩角金太太助施醫給藥洋十元兹有掦州全昌仁信局交來安懷册黎照堂玉振堂徐奉之翁陳趾仁翁忠書堂玉帶堂澄心堂忠恕堂許永伯翁玉藴堂十户各助錢三百六十文無名氏劉古松翁二户各助錢七百廿文以上十二户共合洋五元六角吉安堂助洋一元無名氏助洋兩元老順記由膠州交來集福册作霖堂京錢五百文綺紫氏京錢四百文靑蓮氏京錢二百文王毓嵩翁伴月軒嵩泉堂三户各京錢三百文梧蔭亭　州署門印二户各京錢五百文以上八户共合洋一元五角法英美三界一文愿共收洋十六元一角五分錢十五千零五十二文以上總共規元十五兩洋一　十四元錢四十二千七百七十文 
[上海北市絲業會館籌振公所施子英經收順直山東湖北安東淮徐賑捐九月十七至三十日第四十八次淸單]  
　　十七日訥菴主人洋十元沈寳生求病速愈十元瑞安縣署華建基求合家平安洋六元銅洋四元蘇州汪笠夫求保身健痰喘不發洋五元杭省惠吉堂同人二元四角蘇州棉力子求保父病愈二元杭州頴道人一元無錫好善齋書潤移助小洋廿角○十九日西合泰銅洋一元○二十日永恆義來自知子助淮徐洋五十元又助山東洋五十元杭鼎記莊代寄宛平沈太太由延康莊來三十元嘉興放生室主人求郤病延壽二元○海鹽縣署吳柳亭六十壽辰蒙各友賜儀將筵資移助洋十元又蒙各友賜儀列後陸省三洋四元朱亷卿葉夔臣各二元吳槐庭褚　川陶靜舫吳少廠周月江鍾文山張桐樵金少安王信之陸蘭舫石安卿張雲樵六秋亭李少亭十四户各一元高昑樵陸復山陳錦山戴鶴亭徐曉山馮錦山金衡甫黃杏泉八户各五角共廿六户合洋三十六元無名氏新棉衣褲一百套○廿一日杭州舒蓮記由章鴻源扇號洋四十元常州盛姚氏三十元順隆堂廿四元○廿二日隱名氏洋廿元○廿三日章枚叔張仲艾洋八元○廿四日葉成忠觀察規元一千兩無妄生洋一百元貽厚軒洋一百元王許氏十元無名氏四元漢口敦實善堂男棉衣三百件女棉襖一百件小棉衣一百件○廿五日敦睦堂鄧求合家平安洋二百元杭垣無名氏爲伯母病愈完願續助五十元杭州雲耕齋求合家平安兒女强壯十元滇南何止安由江寛船來錢十千文○廿六日無名氏爲子咳嗽求速愈洋五元五角○廿七日武林朱則蘧爲妻病愈酬願洋十元松江競業書屋洋八元銅洋廿四元沈嚴氏祈保平安洋四元毛偏甫啐儀一元○廿八日會稽縣職員陳寳棻由延康莊來洋三十元○三十日姚馨圃善士由中興和來規元在百十五兩四錢八分金陵恊賑所第二批經募由寳和莊來洋二百元賓應求病愈人十元淮城崔募蘧爲妻干氏病愈還願十元通州忍默生募六元王丹銘助仕女立軸墨蘭屏四幅蜀通江李蕃墨塌小幅售價移助六元又助吳刻聖敎序售價二元玉梅氏生銀板洋一元○高郵武廟賑所丁玉軒募無名氏病愈求長精神洋廿元葛自吉一元聚星堂爲妻郝氏求冥福票錢一千五百文張萬慶錢五百文徐陸氏三百文周鳳翥周鳳喈顏在實陳守國高懷珍問玉昆問和　林遠房月三胡偀僧法堅陸桂馨無名氏胡份十四户各二百文孫義和一百七十文李桂淸李桂生李明德翁尚雅周鳳毛周鳳翔胡彩芝胡慶珍周國典談崇業尤麗生顧九林李桂芳胡伸許加賓陳永錫楊道遠楊懷遠楊宏遠楊采鳳周國興陸姜氏王業永張兆奎柏長發翁昌林翁邇林李廷珍周紹初胡邦材王震安徐長文楊九華楊純儀楊純如陳奎陳長松周偷張奶奶胡律陸連喬四十一户各錢一百文喬長春五十文共六十二户合洋三十一元四角○九月份共收規元二千三百十五兩四錢八分洋二千九百八十三元龍洋三十元小洋三百九十六角扯七三四七五各規元二千二百四十二兩八錢九分八厘錢十千零二百文一二二合規元八兩三錢六分一厘以上共收規元四千五百六十六兩七錢二分九厘生銀板洋一元銅洋六十八元大小男女棉衣褲一百套五百件連前共收規元七萬九千三百六十八兩五錢八分六厘生銀板八元銀皮二片銅洋六百七十三元七角大小男女棉衣褲一百套五百件太乙救疫丹九千錠逐疫丹一千粒正乙丹一千服 
 
 
 

Page 11

 
 
   
 
 

Page 12

 
 
   
 
