# 1934 - 93 - 4908610

 

Page 1

 
 
[憫車夫文]  
　　今者租界中小車夫可以波平浪靜矣昨皆遵照舊章輪捐領照矣西兵之扼守各要隘者亦將以次撤回矣回思三日前小車夫千百成羣齊聲譁譟探捕則奔馳道路兵士則刀械森然警鐘一鳴殺氣四起迄今猶舌撟心悸幾於魂夢不安焉夫車夫豈樂於爲此哉亦曰迫於加捐之令以致激成衆怒奮不顧身耳在車夫固困苦堪憐誠如西董瑪禮孫君所言載重至四五百斤每當炎夏之時奔馳於烈日中恐汗珠滴入目睛則以麻製長條勒於額上自朝至於日暮足不停趾所得不及二三百文允宜體恤其情不復續加捐欵凡此議論眞不愧藹然仁者之言無奈諸董一意增加其議遂定按諸董豈眞欲將此輩百結鶉懸之子迫令每月多納錢二百文夫亦曰小車笨重膨脝道路啊易損壞於損壞而鳩工整咠其欵不捐自小車而於誰捐之全窺其意亦豈果欲其每月多出二百文之捐欵實以此輩類皆齷齪藍縷渾身穢惡薰蒸羣聚租界中殊覺可嗔可厭當此加捐之令一下或者可冀其攺而他適不復麕聚此間然而車夫則更苦無可說矣彼蓋大半無家無室孑然一身旣無田之可耕又無業之可就幸滬上爲富庶之地得受廛而謀朝饔夕飱乃旣收其捐且又加收其捐不滋閙焉更何從而籲使豁免興言及此有不惻然動念倍深其憐憫之心者乎雖然工部局亦有不得不加之勢也閒閱工部局西文淸帳去年共收捐欵七十五萬餘金其用出者多至八十七萬餘金實虧十二萬之譜使不籌一良法不特已虧者無從彌補且恐年年虧欠必致力不能支而諸董公閱帳單所用八十七萬餘金中租界中核定之修路費多至銀二萬七千七十五兩一錢八分臨時雇工購石之類又增出十二萬四千三百十五兩四錢另有泥城外各路工程費至一萬一千四百五十三兩一錢六分之數雖較上年多收一萬一千二百二十五兩零一分而其中小車東洋車馬車捐祗收得八千八百兩今欲舍車捐而别籌巨欵非特艱於設法且他人勢必振振有詞謂捐壞道途之車仍得安居樂業局董固何惡於我等而必責令輸資以代爲平治道途乎似此左右做人難當亦苦心可諒已乃或者謂法界旣於沿浦灘不徵碼頭之費而英美兩界獨將西商出口貨所納關稅按若干釐徵捐華商則由關道每年貼以萬餘金故此捐亦在豁免之例今小車夫情景旣苦於商人百倍關道曷弗每年亦以數千金償諸工部局商令勿復加捐誠亦思濟衆博施堯舜猶病小車捐旣可貼此外各捐亦何獨不可貼庫藏有幾而可悉數貼去以期曲順夫輿情乎無已則鄙人有一策焉今者租界中之地每畝有貴至數千金或萬餘金者而日人啓釁以來房屋賃金亦較前加至一倍以外彼地主房主大抵皆富足有餘者頻年旣獲利無涯似可加收地捐及屋捐以補局用之不足在地主房主出此一項於大局尙無所傷而貧困車夫則不致於剜肉醫瘡其受賜已非淺鮮矣抑有人言曰租界中小車夫已捐之又捐獨各碼頭扛夫從未輸一文捐欵找夫不下數千輩何弗亦按月徵靑　一二百翼以劑其平然竊料局董必以爲不然也原局董之意謂壞路者惟此小車故修路所需理合由小車夫籌補扛夫無一毫壞路之事烏能責令出貲其亦知扛夫雖無損於道途而保護則亦責之捕房工局然則略捐些少於理亦所當然鄙人持三寸毛錐誠不敢妄叅末議特就臆見所及瑣屑言之在事諸君其亦不以爲越分乎 
[本館接奉電音]  
　　昨日午前京師飛電傳來上諭二道敬謹譯登○三月初五日奉上諭甘肅寍夏道員缺著胡景桂補授欽此同日奉上諭廖壽豐奏特叅庸劣不職各員一摺浙江奉化縣知縣黨式濓精力就衰難膺民社著原品休致黃巖縣知縣唐濟辦事粗率不洽輿情著開缺另補仁和縣縣丞張澄擅受民詞居心巧詐蘭谿縣典史高煥喜遇事妄爲不知檢束均著卽行革職以肅官箴餘著照所議辦理該部知道欽此 
[監司回任]  
　　寗波采訪友人云三月初一日淸晨正任寗紹台道吳福茨觀察由上海乘招商局江天輪船駛抵甬東屬下印委各員均往碼頭迎迓觀察旋命輿登岸拜會浙江提督陳軍瘦署寗海關道王觀察未幾卽頒發紅諭擇吉初二日寅時接受關防 
[寗波辨志精舍丙申冬季課案]  
　　漢學超等鄭鈺胡玉縉唐繼盛陸彭壽戴康童景熙李永康許渠釿施世杰胡玉庚特等余宏淦王序賓許文蔚黃德照章炳麟王紹翰許玉庭金士奎黃祥黼吳仁綸○宋學超等吳仁綸李師濓李鳳翔葉晉瑞管紹輅汪開祉史鳳喈胡培元李寳鑄秦鍾濠特等謝宸德戴永年王亨産保釐東葉炳瑞王亨兆王福瑗葉慧業程伯魯張汝蘅○史學超等李鳳翔章炳麟吳鳳翽阮鳳飛胡培元林鳳鏘王福瑗李師濓李煜祥夏啓瑞特等吳仁綸汪開祉樂靖亢趙麗章樂以成許汝蘅吳佐淸○天文兼算學超等蔡翊淸陳景宣王汝成蔡崇照俞汝德陳其龍陳賢佑陳之駿李堉廉儲桂山特等董金穗李藩蔡光被陳其虎虞賡馮澂李炳緯王瑩馮墀颺○輿地超等江起鯤王紹翰王紹珠程聖輅江起鵬趙文衢孫冕孫奉璋許渠釿竺士康特等吳兆祺余時登李善祥謝宸德范章戴康汪開祉許福昌樂季耘孫德準○詞章超等楊志适馮善徵尤金鏞陳培壽許玉庭王錫韓江于灃毛雍祥蕭和聲朱錦綬特等董策董淵裘毓麟陳祖基程鐸張兆蓉張學樾王序賓張汝蘅吳善逵 
[融齋書院紀事]  
　　松江融齋書院甄别前已列入報章兹由陳蓉曙太守將案發出計取經學超等二名于　沈希椿特等二名胡常悳張錫謹一等五名錢同壽沈惟翰鄔堯春張毓英許毓麟備等十二名朱壽朋顔鏞汪開祉楊文華施世杰莊禮柔祝椿年顧承基沈銑宋樹基唐遇良蔣軾以上超等第一名奬洋八元第二名奬洋六元特等第一名奬洋三元第二名奬洋二元第三名奬洋一元一等第一名奬洋一元第二名至第五名各奬錢五百文備等第一名至第三名各奬錢五百文○史學超等二名張葆光張士希特等三名沈宗祉范䍐沈致實一等五名顧保圻朱祥黻錢學乾陸瑞淸朱宏敬備等十五名徐應芬張作楫閔檝姚膺福錢保田尹良産尹士龍席裕琨朱德淵楊文蔚龔銘德王道昌鄭權馬戴仁葉人　以上超等第一名奬洋四元第二名奬洋三元特等第一名至第三名各奬洋二元一等第一名第二名各奬洋一元第三名至第五名各奬錢五百文備等第一名奬錢五百文○性學超等二名杜葆璠劉汝錫特等三名顧錫建沈和敬濮煥章一等五名葉秉常朱昌鼎謝起鳳蔡勤恪汪桂馨備等十二名倪廷樑于述祖王謨倪宇 
 
 

Page 2

 
 
昌徐世傑徐應聘高堪本維翰倪廷棟閔瓛盛繼曾董晉良以上超等第一名奬洋六元第二名奬洋五元特等第一名奬洋三元第二名奬洋二元第三名奬洋一元一等第一名至第五名各奬錢五百文備等第一名第二名各奬錢五百文○算學超等二名趙履福胡紹曾特等三名唐賡颺朱念椿周以南一等五名程錫桐程瀛張世昌黃志曾龔傑備等十名陶善鑅陳其槎朱煌顧淇胡葆元龔銘鳳朱作渭林棠錢貢寳顧忠宣以上超等第一名奬洋四元第二名奬洋三元特等第一名奬洋二元第二名第三名各奬洋一元一等第一名第二名各奬洋一元第三名至第五名各奬錢五百文至十二日太守在署提考加課以便擇尤留院與考者爲沈惟翰祝椿年宋樹基蔣軾張葆元顧保圻席裕琨朱德淵龔銘德顧錫建于述祖徐世傑徐應聘高堪李維翰倪廷棟胡紹曾周以南胡葆元龔銘鳳于　沈希椿胡常悳張錫謹阮惟和錢同壽鄔堯春許毓麟張士希沈宗祉范䍐沈致實朱詳黻鄭權杜葆璠劉汝錫沈和敬濮煥章趙履福唐賡颺朱念椿是日太守備有飯食奬賞扃門試以策論詩賦聽人各抒所長願試者務於淸晨到署不願者聽此外三月分課禀請江海關道劉康侯觀察命題經學乾元用九天下治解春秋吳地始末疆域攷史學趙武靈王欲從雲中九原直南襲秦李泌遣安西西域之衆並塞東北自嬀嬗南取范陽兵機得人論李廣程不識優劣論性學學派源流正僞辨周子太極圖說與邵子皇極經世宗旨異同議算學周髀九數與西法借根方開諸乘方法本原是一是二說火砲量算通法自初二日命題後限十二日交卷 
[遼海春鱗]  
　　營口采訪友人云去冬市上存積火油甚少以致其價日昻每箱售至銀三兩四錢之譜至今　二月二十一日汕頭輪船運來火油六千箱市價立時驟减現在每箱祗售銀一兩九錢○當汕頭輪船進口後有甲乙二山東人雇三板小船登岸適北風甚緊𣲙牌盡擠� 
至南岸以致三板船被水衝覆二客同墮水中傷哉○市中經紀房俗名船坊專代上河運糧小船售貨每雜糧一石取東錢二百四十文歴年增開至三十餘家現在各坊主相約禀請將軍給予行帖以十五家爲定額不准多開日來十一家已領帖至營其餘二十餘家擬照船店章程互相歸併計每年雜糧之至營口者約共二百萬石左右各船坊可得東錢四十餘萬千亦大宗生意也○署蓋平縣孫少卿明府擇吉二月二十五日接印署蓋平縣典史陳鶴舫少尉禀見道憲後擇吉三月初二日接鈐調署營口同知耆松年司馬於二月二十七日由東省起程定於三月初八日接印 
[春明勝事]  
　　京師采訪友人云二月望後陰多晴少朔風砭肌至二十日黑雲壓城漸有釀雪之意二十一二日花飛六出幾如柳絮漫空二十四日雪止而雨午後輕寒薄煖時下雪珠直至二十六日始微露陽光而積雪猶未盡消又以連日細雨廉纎以致泥淖盈途難移寸步幸四野俱已沾足二麥可望豐收矣○二月二十四日皇太后駕幸頤和園適雨雪連朝以致當差執事諸人莫不沾衣欲濕沿途墊道夫役例調八旗步營中人爲之兹因泥　載途須多添若干名承値是以工食一項每一甲喇費至十餘金○先是廣和樓戲園有自稱某宅中人者强索官座以致滋生事端初不料一波未平一波又起某日大棚欄門框胡同同樂戲園亦事同一律經園主控諸中西坊署坊官據情申詳中城城憲城憲飭將其人交坊官管押至二月二十日復飭中東西兩坊出示高懸各戲園門首曉諭軍民人等嚴禁冒稱官宅倚勢凌人强占戲座情事并將閙事之人枷號於同樂廣和兩園外以警效尤次日諸園遂妙舞淸歌依舊洋洋盈耳矣 
[津橋鵑語]  
　　天津采訪友人云李傅相定於二月二十四日迎瀛眷入都部署旣定適逢陰雨連綿遂攺遲至二十六日午後就道沿岸練軍各勇站隊恭送四公子各賞銀一兩以酬其勞○去秋薊州已革武舉李福明以招商集股興辦蘆漢鐵路等情禀陳督署旋經王𧃍帥批示謂蘆漢鐵路均由盛督辦主政該革舉並無資財入股不得藉鐵路招股爲名招搖生事乃今歲伊父又赴京刊印招股章程分投散佈復遞禀督辦軍務處願承修鐵路集股事宜致觸雷霆之怒著卽遞解回籍嚴加管束毋任滋生事端猶恐其再至天津招搖撞騙因將情行知督署由䕫帥飭下天津府轉飭天津縣將李革舉按站遞解并出示曉諭曰諭天津富商等知悉案蒙府憲轉蒙督憲轉准督辦軍務處行知已革武舉李福明因案斥革尙敢藉招股爲由遇事生風前經本部堂屢次批駁復敢招搖已經遞解回籍嚴加管束現時商務風氣大開恐再有如李福明者在外生事一經發覺定行拘案嚴懲不貸該商等亦勿被其愚弄致貽後悔特示○津郡好事之流環禀道府轅籲准迎神賽會津海關道李觀察天河兵備道高觀察查照成案會銜出示禁止略謂三月間恭逢天后聖母壽誕各處香船來津拈香内有奸商勾通夾帶官貨希圖倫漏稅銀並每年漕船來津只准免稅二成聽候查騐後准其起卸往往各處仗恃香船婦女不服盤詰與關稅大有妨碍且上年出會之期宮北婦女雲集擠斃數人是经歴年禁止該會首人等又復聚議出會實於關稅地方兩無裨益合行出示嚴禁爲此示仰會首人等知悉爾等各宜守分如再出會卽行拘案重懲 
[上海官塲紀事]  
　　江海關道劉康侯觀察昨日假滬北某處肆筵設席恭請出使英國大臣張樵野星使赴宴亨龍炙鳳肴核紛陳賓主盡歡而散○江南提督譚靑崖軍門昨日因公來滬所屬右營參將等員均往迎迓軍門旋卽命駕登岸赴各衙投刺 
[三紀小車夫鬧事後情形]  
　　本埠小車夫帮因工部局加捐閙事詳細情形迭登本報昨晨各車夫知此事現經中西官議妥展限三個月定於西歴七月一號卽中歴六月初二日起加捐業奉蘇松太關道憲曁上海縣英界讞員出示曉諭因各仍照原數備錢四百三十五文紛紛領照不下二千輛左右於是租界中小車往來依舊絡繹不絶所有西國水師人等陸續撤回惟西商團練兵依然四處梭巡防守不懈兹將道憲示諭一通錄左欽命二品頂戴江南分巡蘇松太兵備道兼辦機器製造局劉爲出示曉諭事照得租界小車工部局議加月捐民力未逮由縣委等具禀先經本道照會租界領袖曁英總領事免加在案乃該車夫等並不靜候商辦飭遵輒敢聚衆向捕房滋閙彼此爭鬥互有損傷幾釀巨案殊堪痛恨本應嚴懲姑念鄉愚無知實因一時情急激而爲此且各車夫間有受傷姑寛免予深究現經本道派員與租界領袖德總領事商籌辦法三條一租界小車暫免加捐二從西歴七月一號起卽華六月初二日界内小車月捐每輛一律照加二百文不准再有異議三自目下至六月初一日此數月中工部局另爲酌定小車雇價似此變通辦理是已將加收之捐增入雇價之内名爲出自車行實則繳由租客在工部局已隨寓體恤在各車户似不致爲難除分飭縣委知照並將受傷各車夫諭令赶緊醫治外合亟出示曉諭爲此示仰各車户人等一體知悉自示之後務各照常推車度日安分營生遵照以上所議辦理毋得爭執滋鬧致干查拿嚴究其各凛遵毋違特示並查前次工部局曾議加捐各小車夫均皆不願亦曾幾致肇事其時英界讞員蔡二源太守法界讞員王雁司馬曁上海縣裴浩亭大令等會商辦理據情會禀關道憲今出使英義比大臣龔仰蘧星使照會各領事再三辯駁始作罷論曾將辦理情形申詳總理衙門及南北洋通商大臣並請照會駐京英公使立案等因維時小車夫莫不感戴各當道之深悉民艱辦理妥洽此届工部局又申前議幾釀巨禍所賴中西官長合力維持和衷商榷良法善政永久遵行是爲至幸耳昨日下午本館又探知工部局董事等於展限緩捐一事尙未愜意約於五點鐘在禮查客寓大客堂内再行會議此事届時在滬各西高齊集禮查客寓中約有二千人頗形擁擠聲言凡工部局議定一切出入欵項數目不能更攺此項小車捐錢現在定於西歴五月一號起須照原議每月每車一輛加收捐錢二百文連原收之捐共六百三十五文此議旣定衆西商均無異辭又聞英國水師提督在香港接得滬電聞知滬上有小車夫閙事一節昨日特電飭英國駐滬水師正統領務須督飭麾下弁兵保護寓滬西商蓋亦有備無患之意也先是鬧事之日各車寓主曾投縣 
 
 

Page 3

 
 
署控訴前日黃愛棠大令升堂飭將小車寓主周竹山王復林張言序王信保張文耀張旺扣包載卿沈金鰲等傳案訊問周等同稱前日奉訊後旋由李大祥往各處關照各車夫不得胡閙現在靜候示諭求大老爺恩典大令謂現議免捐三月俟西七月再辦明日當由本縣派差協同爾等同赴工部局領取執照以便照常生理諭畢飭一併退去故昨日各車夫領照係由縣差督同前往慮周藻密其大令之謂歟 
[照錄第二十三届辦理輪船招商局情形節略]  
　　謹查本局光緖二十一年第二十二届結總已呈送刊布在案兹自光緖二十二年正月起至年底止是爲第二十三届結帳本年各埠商務淸淡輪船水脚共收二百十八萬餘兩比較上年短收十七萬餘兩除開銷船用及攤給怡太水脚外結餘船利五十六萬七百餘兩又運漕棧産等利三十七萬三千八百餘兩除地租修理等費利息酬勞各欵六十一萬九千六百餘兩船棧折輕成本十九萬七千一百餘兩凈餘銀十一萬七千六百餘兩統計前後實存公積一百十八萬六千八百餘兩此利項大略也至本項内僅欠往來帳三十二萬四千餘兩存欵足以相抵新造安平泰順兩船已付船價四十一萬八千餘兩尙未結算俟下届再歸成本輪船除泰安不計外計二十有三號今年添造上海虹口及楊空渡棧房又添造天津鎭江九江棧房又加築汕頭香港碼頭攺造厦門沙市躉船加重成本三十九萬九千餘兩除折舊外成本比較上年增二十萬共結存成本三百八十萬兩此本項大略也宣懷於日本案結曾相告於我衆商曰合肥相國三十年經營僅留此區區一二端吾儕宜就此根基於已成者守之未成者擴之以底於富强衆曰唯唯冬十月宣懷奉命招集商股合力興辦中國銀行以收利權當卽奏明先集商股二百五十萬兩其内輪船招商局應認集股银八十萬兩爰偕總辦總董及鉅股商人公議擬於本年餘利項下提銀二十萬兩及歴年自保船險公積項下提銀六十萬兩湊入中國通商銀行股分以公濟公卽以利興利况銀行爲商務樞紐今日借輪船之力以成銀行安知他日不又藉銀行之力以推廣輪船乎惟吾局公積皆屬産業現欵殊不易籌本届各股商應得官利每股六兩餘利四兩仍派現銀外尙有每股應分餘利十兩又每股提派歴届公積三十兩均俟銀行開設六個月後再將銀行股票分給各股商執業念吾股商茹苦含辛二十有三年至此始得派受公積餘利豈不幸哉喧懷又有進於此者之一義中國欲興商務必從學堂始士夫幼攻舉業不明度算無論矣商賈利析錙銖而於進出口貨互市大局罕能窺其奥秘故與西商角智力輒不競因於北洋設大學堂商局已歲捐二萬兩本年又奏設南洋公學及達成館商局又歲捐六萬兩每年以所得水脚二百二三十萬計之抽捐已屬不貲較之外洋進項捐已逾倍蓰華商歴蒙國家保護之力無以復加而今日所以報國家者亦不遺餘力矣凡此銀行認股公學輸捐皆所謂未成者擴之實不得已之公義也而於守已成之業尤不可須臾忘今而後仍宜力持斂字訣勿縱勿肆使其根深者葉自茂源遠者流自長吾與同儕當共朂之光緖二十二年歲次内申十二月盛宣懷謹識 
[河工兩志]  
　　浦東淡水溜河前經董事禀請開濬至今日久將次竣工故上海縣黃愛棠大令擬於今日渡浦騐收○浦東三林塘楊淄漊兩河去秋經鄉董禀請松江府陳太守札飭上海縣黃大令出示疏濬擇吉九月二十六日築壩十月初開工大令限年内工竣及至歲杪工未及半本年春雨過多各處支河水溢以致雇七戽水費至千餘金大令屢次臨河催促以各董不甚得力禀請江海關道派調滬軍營哨弁督帶勇丁二十名沿河巡察無如各挑夫心不甘服以致赴府控陳太守札飭大令查明將董斥退　銷諭單說者謂目下節近榖雨若不急於竣事恐有妨農務後患正無窮也 
[諭栘木料]  
　　南市各木行向以木料堆積浦灘至馬路興工未免多所不便屢經朱森庭明府飭各叚地甲諭令從速遷移各木行主置若罔聞堆積如故昨日明府帶同十六鋪地甲局差親赴各木行關照倘再違諭定卽送縣究懲 
[英界晚堂瑣案]  
　　著名流氓田阿四誣指沈阿榮竊取馬褂在路爭執經捕拘送至廨屠别駕於前日晚間升堂訊問田供某縣人在滬小本營生與沈向來認識上月間忽將小的之棉馬褂一件竊去向之盤詰知已質錢使用允在數日内贖還不料延宕至今昨日在馬路遇見向論恃蠻鳴捕送究沈供馬褂與田商借典押後迭次索取小的卽措洋五元交其代贖昨日忽將小的軋入茶館誣指竊取馬褂爭論之下由捕將衣吊案而田堅欲小的出洋數元方肯了事乞恩明鑒旋有陳金元周菊蓮王忠林楊少梅温祥雲等投案遞呈公禀稱小的等均係生意中人與沈比隣田阿四乃著名流氓迭次藉端訛詐小的等已經被擾不堪此次沈阿榮向借馬褂已賠洋五元田尙不滿意以爲沈懦弱可欺將其軋至茶館百般恐嚇誣指竊物小的等知其底細投案代求究誣别駕披閱禀詞復訊之田仍支吾以對别駕大怒以田誣控竊物喝令重責三百板押候備文遞籍沈及陳周等均叩謝而去○捕送舟子魏金甫至廨别駕提案訊斷魏供揚州府甘泉縣人駕舟爲業此次從嘉興府石門縣攬運糧米計共三百六十石來申交卸不料駛至中途被戴生昌行内之江航小火輪船撞損以致糧米漂没浦江有八十四石之多當被撞時小輪船並不設法打撈反鼓輪飛駛而逸幸小的目覩江航兩字是以求恩請提訊賠俾免被累别駕得供著魏金甫明白補詞俟詢明糧米總局然後差提江航船主到案訊賠魏遵諭而退○女子方招弟在路啼哭被捕送案請爲安揰别駕訊之方供揚州人今年十七歲童養在高三麻子處爲媳屢遭凌虐前日由某繅絲廠放工而回因稍遲延公公卽指爲在外找尋姘夫並欲價賣與山東人爲妻辱駡毒打閉諸空屋無奈乘間逃出求大老爺超豁别駕判將方招弟交官媒候傳其翁高三麻子并其夫至案嚴訊 
[英界公堂瑣案]  
　　包探趙銀河禀稱過犯蔡阿洪昨日黃昏時在途奪取曹城全所穿之棉馬褂經小的瞥見拘送案下請爲究辦屠别駕傳曹訊問供稱與蔡素不相識不知何故欲將小的之馬褂剝去求恩究辦質之蔡阿洪供蘇州人因曹曾欠小的洋銀屢索無著故取其馬褂爲質叩求鑒核别駕商之薩副領事判令笞責一百板遞解回籍○包探孔阿才禀稱陳阿根前因犯事遞解回籍今又潛來滬上經小的拘獲送案請判陳阿根供寗波人來滬探望父母不敢逗留求恩寛宥别駕判責一百板仍交巡捕房遞籍○包探韋阿友禀稱粤孩陳阿輝王金咸二人串竊王阿寳各家布衣雜物經小的拘獲起到原贓查二人曾經犯案在滬又無家屬請爲判斷失主王阿寳等先後投案請領失贓質之陳阿輝王金咸同供犯竊該死求恩饒恕别駕以小孩串竊情殊可惡著交巡捕房遞籍○包探倪順泉禀稱過犯陳和尙前因犯事迭經懲辦遞解今又潛來滬上依舊爲胠篋生涯在各處圖竊經小的在虹口地方拘獲送究陳和尙供實是本地人無業謀生故作此下流之事叩求恩典别駕判將陳枷號十四天○二百四十九號華捕拘解王阿棠王阿淸二人至案禀稱阿棠本是過犯昨日又糾同阿淸向方裕生索詐洋二元經小的拘獲送究方裕生投案申訴前情質之王阿棠供方曾欠小的洋銀故向索取並非訛詐求鑒阿淸供稱昨見伊王方二人爭閙上前解勸實被誤拘求恩鑒察别駕判將王阿棠枷號十四天王阿淸管押十四天以儆○包探張阿王禀稱紀阿三竊取王咸全包車一輛報捕後經小的查獲送案請究王咸全投案供車係王姓所包今旣查獲求爲給領質之紀阿三供認行竊惟求恩典别駕判押二天○英商祥利洋行控天福園主武春山欠洋二千元一案曾經薩副領事據情照會屠别駕請傳兩造會審昨晨祥利洋人搿脫投案呈上借據稱武曾於光緖十九年向商人借洋二千元以園中行頭作抵至今本利分文未還應請追繳武春山供小的並未向此人借洋實向祥利行前買辦王姓所借其洋言明按月拔還銀一百零五兩曾經繳過二次嗣因生意不佳無力拔繳此事實與洋人無涉中西官互商以借據上載蛤搿脫字樣何得牽涉王姓著卽交保自向洋人理處 
 
 

Page 4

 
 
[法界捕房瑣案]  
　　昨禮拜三鄭大令蒞八仙橋捕房發落各案旣升座卽命提竊取花盆之賊犯李慶良至案著照原斷笞責二百板○日前某洋行細崽本阿寳糾人賭博經行主拘送捕房捕頭令解請大令訊供昨日飭照原斷笞責一百板○賊犯陳阿二竊取某姓家自鳴鐘及銅壺前已訊供判斷昨日飭照原斷笞責一百板從寛釋去○公館馬路長順押店被居佩靑竊去金對時表及金練首飾并持摺至往來之某錢莊支取洋銀四百圓經店夥葉脩甫丁元之拘送捕房迭次解經大令訊供飭提窩贓这野鷄游娼金小寳吊出各贓存候給領昨日丁投案求追大令命提金娼研訊金娼供稱小婦人並非生有賤骨實因父親死後置備飾終之具向鴇兒謝金寳借用洋银三十圓不得已依謝鴇賣倡此次卽在居大少所存洋銀三百圓内提出歸還又以其餘置備衣服金飾計共用去一百餘圓此外並無藏匿矣大令著飭還押限三日内繳到洋銀延干追比○流氓葉桂生前在鴻興飯館口角以致持刃行兇戳傷某甲拘入捕房經捕頭騐明甲之傷痕送至仁濟醫館療治葉則解送公堂大令判令枷號一月昨已期滿命帶案開枷從重笞責二百板著具切結并償還醫館中飯資二千八百文覓人保釋○竊犯吳阿全前由大令判令枷號一月昨已期滿命帶案疎枷從重笞責二百板釋之使出不准逗留○鴇兒程陳氏在小東門外賃屋開設花烟館前因擅令有夫之婦賣倡經本夫扭控公堂大令訊供鞭責將倡交本夫領回並飭包探協同會捕局線勇拘拿烟倡六人逐一研訊發普育堂留養内有名愛林者稱係程陳氏家童養媳昨日馬寳興偕程福奎投案保領大令詳加研鞫程供稱小的年十三歲向在無錫家中母親程陳氏自幼撫愛林爲養媳與小的曾有一面之緣大令謂爾年雖幼穉竟敢瞻大妄爲聽人指使到堂朦領乎程供稱小的向在鄉間伊等所作之事實出不知大令判令責手心二十下與馬一併禁押候查明過堂懲辦 
[壽儀助賑]  
　　同鄉嚴筱舫觀察見善必爲當仁不讓滬上義舉無不力任艱難躬行提倡四月十七日欣逢六旬大慶澄衷等擬共介遐齡觀察謂比來川鄂災祲情形較慘家鄉修橋鋪路又急不容緩非吾人稱觴行樂之時旣荷諸君子厚意殷拳盍以嘉貺移充善舉澄衷等敬聆之下欽佩莫名凡我同人諒蒙許可兹已承漢口胡趾祥林友梅二兄各送洋四十元乞登報牘以爲之倡嗣後如同人擬餽壽分請送仁濟堂代收一俟積有數目再請觀察指撥作何善舉可也[  上海六馬路仁濟善堂董事葉澄衷楊子萱黃佐卿施子英等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前經十六鋪　局函送誣良爲竊之李桂芳蔡阿福至縣前晚由蔣刺史提訊潘錦章供稱本地人在本縣當糧書　前掃墓歸經大東門忽有素不相識之李蔡二人誣指爲竊是以扭局送案請辦李桂芳供稱本地人悞認潘爲竊賊實出無心蔡阿福供蘇州人年二十三歲前在公平洋行當細崽此次實係悞認求恩刺史訊得酏桂芳蔡阿福瞻敢誣良爲竊著各責六百板用雙連枷械頸兩月發頭門示衆期滿後再行核辦○有汪堂者控周吉生拆毁門户前晚由蔣刺史提訊汪供稱監生係安徽某縣人在閔行鎭開設茶葉店與周吉生比鄰伊將監生住屋後門拆毁前曾控案事閱六年經中証人理勸伊尙不依求斷周吉生供稱本地人年三十八歲在閔行鎭開設京貨鋪與汪堂爲鄰伊所控拆毁後門因其地之糧向被汪姓盜去惟其房屋係小的家祖傳自被盜糧恐有糾葛故將後門拆去求斷蔣同供稱監生爲此事已經相勸兩造不允致又控案倪蘭亭供稱當時小的亦曾排解刺史飭令汪給周錢十六千房屋歸汪經管各具切結了案○去歲總巡鍾明府函送僧人朗照至縣曾經蔣刺史訊供前晚又奉刺史提訊鍾立榮供稱職員係本地人住居西門外素與僧朗照相識伊自幼出家曾　　事沈嵩林控伊姦宿張姓婦人職員則不知其細劉仁堂供稱監生向操錢業住西門内靜室𤲅浜素識此僧諒不至於犯姦邢升供稱家主　　　生現在因事出外故命小的作抱呈朗照供稱僧人於十四歲時出家光緖四年至申由慈悲𤲅主薦爲住持此次實被誣控刺史飭暫行退去　照會同仁輔元堂董事查明再行核奪○曹肆蘭控孟慶祥逼遷墳墓由蔣刺史提訊曹友蘭供稱年三十二歲去年十二月間被孟慶祥毆傷曾投案騐明受傷屬實業已傷愈前有小的家田價賣與孟姓因内尙有墳墓當時言明不遷詎料事後孟勒令遷移小的不依以致被毆求斷徐如二供稱是地保去年曹姓囑小的理勸此事孟姓出洋二百元給曹囑將墳墓遷移不允以致爭毆况此田已經價賣與馬大人求察朱海全供稱伊等互毆時由小的喝阻孟慶祥供稱曹有田二畝餘價賣與小的所有墳墓並非曹姓之墳况小的已經將是田轉賣與馬大人契上載明倘有糾葛與小的無干亦無互毆之事刺史判令孟慶祥等有准擅移墳墓違干重究著各具切結了事 
[美界捕房紀事]  
　　蕩婦某氏浦東人徐娘半老丰韻猶存水性楊花專喜招蜂引蝶日前席捲所有背夫潛逃在滬與奸失張姓賃屋裏虹口　方雙宿雙飛幾同伉儷將謂可以終老是鄉矣不意春光漏洩致爲夫族偵知前日尋蹤而至氏欲避無從急極智生誣稱冒認正爭論間適巡街捕至遂拘入捕房捕頭令赴英界公堂自行呈告○吳德華浙江寗波府屬某邑人前晚肩負綢衣布被等件行至西華德路狀甚慌張適爲石包探遇見攔住盤詰言語支吾遂將人贓並送捕房捕頭令橅候查明究辦○鎭江人金永西昨日手携大號白石報時鐘一架在天潼路一帶求售爲張包探所見以其衣衫藍縷形狀可疑向之詰問據言係向西門城内朱姓友人處借來張探恐有不實不盡之處當卽拘押捕房候再訪查核辦○斐倫路建造橋梁昨日正各工雲集時小竊王仁林混跡其中竊取小工張阿寗之棉被等件携贓逃逸甫離數武卽被張查悉立卽飛步追獲扭交二百四十六號華捕拘入捕房訴明情節捕頭著押候解送公堂究辦○某作塲木工朱阿星許阿裕二人前晚相約至西華德路某茶寮啜茗嗣因錢財糾葛遽啓爭端茶博士恐肇事端出外鳴捕拘入捕房捕頭以沿途滋閙有違定章飭各押一宵以儆○前晚八點鐘時北山西路有失路男孩一口年甫數齡在途啼哭爲五百零三號華捕所見詢其居址語甚含糊巡捕恐被匪人拐去遂抱送捕房捕頭令暫爲留養候其家屬前來給領 
 
 
