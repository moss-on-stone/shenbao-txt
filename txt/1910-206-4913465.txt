# 1910 - 206 - 4913465

 

Page 1

 
 
   
 
 

Page 2

 
 
上諭 
[監國攝政王鈐章六月二十六日内閣奉]  
　　上諭朝廷設官分職所重惟廉考諸往古類皆訂有坐贓專律貪人敗類久爲法所不容誠以蠧國病民莫此爲甚也我朝仁厚開基一切務從寛大欽頒大清律獨受贓一門制刑特重伏讀列朝聖訓復於懲戒貪墨迭次加嚴不少寛假仰見執巾定法具有深意存处其間降及今日人心愈幻作弊愈工寵賂官邪比比皆是或假新政爲名肆行侵蝕或以官缺爲市巧試奸欺或夤緣薦引藉博高官或營謀開復代陳寃抑似此廉隅之不飭非上虧國帑即 
 
 
 

Page 3

 
 
下剥民財儻非峻法相繩後患何堪設想亟宜申明典章頒示中外嗣後著責成各部院堂官各直省督撫加意嚴查遇有貪污吏及辦理新政或承辦要工人員查有吞欵入已等弊務卽羅列欵目據實奏參一面追贜一面按律從重治罪至奉旨查辦事件内外大臣於交查案件有關贜欵者必須秉公澈究以期水落石出儻有瞻徇寛縱情事一經發覺立予嚴懲並著言路諸臣隨時嚴密該查詳確糾參請旨辦理總之形端而後表正大法乃能小廉凡自貴戚以下及内外各大臣尤須敦品勵行整躬率屬以袪痼習而正人心自此次申儆之後無論内外大小臣工有犯必懲决不姑寛其各懍遵毋違用副朝廷激濁揚清實事求是之至意將此通諭知之欽此 
　　上諭孫寶琦奏考核文武屬員據實舉劾一摺山東兗沂曹濟道吳永前代理登萊青膠道余則逹請調濟南府知府黄曾源署武定府知府方桂室請補臨清直隷州知州金猷大歷城縣知縣張汝鈞署武城縣本任鉅野縣知縣王延綸署陽信縣知縣倉永培卸署高苑縣本任惠民縣知縣涂紹光署惠民縣知縣廖以仁署蘭山縣本任臨邑縣知縣金榮桂旣據該撫臚陳政蹟著即傳旨嘉奬候補道萬撫懋統領巡防各營軍心解體任性妄爲不知檢束著革職永不叙用登州府知府文淇勇於任事氣質稍偏著開缺另補登州府同知鮑忠瀚舉止輕浮輿論不洽整陶縣知縣陳毓崧辦事粗疏虧空公欵章邱縣知縣董燕性情疲軟不堪繁劇博興縣知縣王熾昌才識庸闇難膺民社霑化縣知縣沈桐性情迂拘疏於聽斷署郯城縣知縣韋宗渭任用子弟操守難信署棲霞縣知縣瞿坡品行鄙陋物議沸騰候補知縣姚世傑逢迎取巧遇事招摇偕補知縣羅培鑾性情卑瑣不知自愛管帶巡防營候補副將邱鎭榮浮而不實嘖有煩言均著一併革職濮州營守備王光麟署桃源營宁備候補守備張金元均屬口行卑污嗜好未除前管帶先鋒中營儘先千總康福奎性情貪詐劣跡多端均著革職永不叙用又牌奏萊陽縣知縣朱槐之平日紳民互仇不能秉公處置以至結怨日深本年聚衆二次惟知敷衍說和且於曲思文結黨陰謀毫無覺察形同聾瞶海陽縣知縣方奎才本平庸不孚民望於徵收錢糧搭配制錢銅元不知剴切曉諭致激民變均著先行革職並將釀亂情形再行確查據實具奏該部知道欽此 
　　上諭河南河北鎭總兵員缺著謝寶勝補授欽此軍機大臣署名奕劻世續鹿傳霖假那桐吳郁生 
[二十七日内閣奉]  
　　上諭山東登州府知府員缺着光裕補授欽此軍機大臣署名奕劻世續鹿傳霖假那桐吳郁生 
　　宫門鈔六月二十六日召見軍機吳引孫 
論說 
[論鄉小學之設備（續）（葆光）]  
　　分學區所以定設學之地。假校。舍所以節開校之費。二者吾已前言之矣。。 
今請繼言徵收學費問題。 
　　吾之所謂學費。非就全校之度支言也。全校度支。已詳鄉小學經費篇。今所論陳。特學生之束修耳。各國敎育家。業於束候之議至不一。要可以兩類概之。其一主徵。其一主廢。主徵者之言曰。就學而無贄。則負擔過廉。往來可以任意。無以覘學生向學之誠受敎而不報亦非所以隆假道致敬意也。且窮鄉僻。壤歲入有限。不取。盈於束修。有輟而不舉焉耳。其徵之便主廢者之言曰。小學敎育。國民敎育也。故必畧貧富之。分去貴。賤之别。一藉公家之力以爲行。庶幾收普及之實效。徒齗齗於。束修。則篳籮。　樓之。家。有却步徬徨。不敢遽入者矣。其廢之。便二說雖皆能言之有物。然證以敎育之原理。衡以國家恢鴻敎育之深意。似後說勝也。請更引各國敎育現狀以實之。 
　　各國敎育。其初無不尙徵費主義義。子之言曰。自行束修以上。吾未嘗無誨焉。西儒亦有言曰。凡以贄來見者。吾未嘗拒。則知中西禮俗雖殊。而尊師重道之心。固無異也。其後免費之議稍稍張。力斥徵費之無當。以爲師道隆。衰繫敎者之一身。國民敎。育之興。替繫國家之命。脈以一身易一國。於理不順。且小學敎育。旣爲地方公共事。業則敎。師當責報於地方。不當需費。於學生至。恐以。免費增困。其議尤屬無謂。地方經費。何一非取資於民。縱誠有不敷。亦安不可易其名以統取。之而必按名索取。摧殘敎育之。本。源乎反復峻拒。徵費者無以難也。流風所馴致。遂使各國多廢束修不取。雖貧窮如日本。小學亦採免費主義。眞理所在。蓋不可以境遇强焉矣。今迴顧我國。其民生至貧弱也。漏巵日增。天災。時有。編氓之家。十室九。空蓋藏不及千金。卽詡詡然自雄其鄉。稱小康。鄉之人亦健羨如天上人。不惜仰。承其。鼻息。乃小學之徵。收學費少亦五。角多至一元。甚且兩元。而一切膳宿書籍等欵。尙無與於此數。則富饒如英美。猶或難之。况於我乎。嗚呼。以今。日民生。之艱窘。雖免費以。速其。來學。猶恐應者之寥寥。加以重負。責以苛費。宜乎推廣奬勵之聲。洋洋盈耳而發逹普及之效。卒不可冀也。然則其必免費乎。曰固所請耳。而非所敢言也。敎育法令未備。地方稅則未頒。學務經費無定衡。設竟以免費而阻敎育之進步雖以記者之愚。其 
 
 

Page 4

 
 
亦何忍言。此然則如之何而後可曰。可免者則免之。不可免者則减之。以稍稍紓其負。擔使其易於。來學而已。是宜由各鄉學董。詳審其地方之所入。學堂之所出。斟酌而調。劑之。苟其出入相。殺而可以。幸免束修焉。其事固善。設竟不足。則不得不暫時。取盈於學生。而設額不得過兩角。其或赤貧不名一錢仍當免其全額以矜寒畯而勵士風循以行之亦庶幾有濟也雖然不速定經常之制以濟之則此暫設者亦必終歸於無效學部諸人其有意乎 
[專電]  
[電一（北京）]  
　　攝政王以萊陽官激民變大不悅於孫撫經某樞臣極力代求故籠統降諭以儆其餘惟王意未釋 
[電二（北京）]  
　　御史圑以粤督袁樹勛對於葡兵捕盜事放棄主權並平時囑令其子袁思亮在京運動决議聨銜奏參 
[電三（北京）]  
　　粤督袁樹勛前因新軍處分案憤懣請假現聞樞府中有疑其負氣者惶甚已奏報力疾銷假 
[電四（北京）]  
　　晋撫奏覆綏遠城將軍信勤參案請免置議奉旨知道 
[電五（北京）]  
又奏請懲辦破壞烟禁士紳奉旨著照所請 
[電六（東京）]  
　　美國俄亥俄州哥倫巴斯電車同盟罷工地方戒嚴現有軍隊三千五百名保持該市之平和秩序 
[公電（池州）]  
　　本月二十五日池州狂風大雨夜十二點鐘陡發蛟水附近十里冲壞房屋淹死多人現在電報局周圍均被水淹 
緊要新聞一 
[葡兵砲攻海盜後引動界務廣東]  
[粤督致外務部電]  
　　據居澳紳民公禀葡人侵佔界地展拓無厭此次藉端海盜復侵過路灣要隘得寸進尺欺我力弱肆意無忌是一日界務不清卽一日無一定之界線遵守請照會葡使派員速勘劃定界線以免彼此糾葛俾重邦誼 
[勘界維持會上外務部軍機處電]  
　　北京分送外務部軍機王爺中堂鈞鑒中葡界務久提京議遷延未結益長葡燄水泡未撤隠患方長越界侵權萬難恝置民憤日深恐碍全局乞早議結收我主權粤民切切待命香山勘界維持會全體叩 
[又上粤督書]  
　　兩粤制憲大人爵前敬禀者現因路環劇盜擄童勒贖旋經親屬禀幸澳政府協緝在案澳督據報查悉盜匿路環遂於本月初六日丑刻立派步兵及軍艦星夜馳往該處發砲勦擊以至兵賊交鬨居民紛擾蹂躪不堪附近各鄉皆因界務積憤日深誠恐葡兵乘勢佔地羣相抵禦以致良莠莫分難免無辜慘殺現在香山一帶邊隅民情洶湧深虚劇匪牽引黨人竄入内地一旦釀成巨禍卒難收拾則大局不堪設想矣竊思去年提京議界按下之時我政府有擔任葡人損失之責萬一民心蠢動息息堪虞况路環原屬我國領土刻因勘界實爲我國應收之地倘不預爲綢繆相機行事則勘界前途大生障碍也倘不早派水陸防兵嚴守範圍則各處鄉民塗炭恐成爲長沙之續也仰懇制憲恩施先行分派水陸軍隊堵禦灣仔横琴等處自守邊陲以靜人心而保大局 
[萊陽民變風潮十三誌山東]  
　　萊陽自初八劇戰後柏林莊一帶共十三村片瓦寸草無存村内外樹上人民縊死者甚多内河屍身塡滿皮肉盡脫白骨燐燐至今無人收埋至投火而死骨肉灰化者亦不可勝計李鎭軍葉協統派兵闖入各村拿獲一百八九十人内有三十餘名與城内紳商有瓜葛即獲釋放其餘一百五十餘名一律斬斃臨刑時呼寃之聲震動天地觀者莫不下涙又聞楊耀林之甥率兵出城爲民擊死楊恨曲詩文入骨兵丁拿獲良民中有七十餘歲之老翁二名與曲詩文同姓同里楊道遂命剖腹摘出心肝以祭乃甥李葉之縱兵焚掠初猶在附近二十里以内之村莊奸淫刧奪現在附近各村死亡逃絶靡有孑遺今又伸張至五十里外之村莊見小康之家即指爲曲詩文匿藏之所兵丁闖入財物則掠之婦女則淫之臨去焚燬其屋至今十餘日兵之騷擾屠掠并未少減云 
　　又京師函云此次萊陽激變王侍郎垿與有力焉山東人無不恨之次骨昨其公子飲於煤市街之悅賓樓有店夥係山東人與夥友提 
 
 

Page 5

 
 
及萊陽事大駡孫撫台毫無心肝寃殺無罪而我同鄉之王垿電囑知縣請兵其爲禍階罪更不容於死言時忿恨異常他夥（山東人）亦同聲鼓噪有識王公子者密告以某座即王公子該夥等駡益急公子大窘踉蹌避去 
[度支部覬覦晋商鉅資北京]  
　　太原府屬太谷縣城爲全省巨商薈萃之處從事金店銀號等業夙握强權於商界故全國通都大邑必設有分號支店以資聨絡直足左右中國財政者也前當政府創設大清銀行時當軸擬令該巨商入股以期活動該商等恐官督商辦於推廣商務有礙故不入股照前營業現度支部頒佈銀行條例將所有金店銀號以下錢舖爐房等業著一律遵章辦理故該商等亦以設立銀行遵辦條例爲當務之急擬籌巨資八千萬兩照章禀呈農工商部請速批示業由該部轉商度支部將所呈各節詳加核查度支部以爲若將此項巨欵歸入大清銀行合股則行務之發逹如操左劵並於中國財政異常有效故復向該商等勸誘入股而該商等謂大清銀行以流通政府之財物爲重商等以推廣商民之生理爲先即商等所希望之目的亦與大清銀行不同故仍拒絶不允現聞該商等催請數次因政府尙在會議辦法未奉批示云 
[喬樹枬辦理學務之貽誤北京] 　　 
　　京師法政學堂自創辦以來監督一席即被喬樹枬運動到手喬無所事事惟以安挿私人爲主其庶務長潘清蔭監學饒際雲雖係同鄉尙由其私人資格而進全堂學生四百餘人川人占額一百有奇外間早有全川會館之稱然或以爲喬樹枬之過不知喬樹枬素有勢利鬼之稱但問能供伊指使與否不問其同鄉不以鄉大抵由潘清蔭一手引進以故潘清蔭尤爲衆矢之的如預科畢業仍收學費廚役行賄而包火食種種謬舉學生不敢明言致用粉筆布其罪狀凡食堂講堂厠屋寢室所在多有潘清蔭亦不敢查究恐若風潮由是日益腐敗而學生在堂肆無忌憚喬樹枬亦不稍顧惜學風掃地盡矣 
　　本月二十日御史石鏡潢奏法令解釋紛歧致適用未能畫一一摺探其内容係指參學部對於法律學堂辦理奬勵不得其宜因法律學堂原分甲乙兩班甲班畢業經管理大臣聲明迭次奏案援照仕學館定章請奬乙班當光緒三十三年招老時簡章第六節亦聲明畢業比照仕學館章程酌量請奬事同一律辦理自不宜兩歧乃學部奏奬甲班及乙班將來畢業請奬各摺片於甲班則照仕學館原案給奬有過之無不及於乙班則加以種種之限制（如甲班旣保升階又加花樣即將來改用法官非遇缺即補即儘先補用不惟免第一考試並免第二次考試乙班旣無升階又無花樣僅准應法官第一次考試相差過遠）致閙成全體風潮蓋唐尙書到部未幾寶侍郎兼充憲政編查館提調李侍郎協理資政院事務均不常到部全權操縱於喬樹枬一人故能爲其所顚倒云 
　　喬樹枬在學部夙以把持公事任用私人著稱平時矜情飾貎沽名要譽以售其奸歷任各堂官率多受其愚弄彼亦甚以手叚靈活自負無敢發其覆者刻因川漢路事眞相畢露輿論不孚遂大發牢騷在學部丞叅廳輿衆宣言謂人視我如梁士詒我實不服云 
[桂撫奏報勦捕房湻縣痞棍情形北京]  
　　桂撫張鳴歧具奏略謂永湻縣屬痞棍黄朝吉黄有紹等爲首抗捐毁學擄紳勾引外匪煽脅化龍石塘沙江屯愚民聚衆起事圍困官兵砍斷電線圖攻縣城一案當經電商提臣龍濟光親率營隊前往勦辦一面知會東軍防堵東界以免竄擾經於三月初二日奏報四月十九日奉到硃批著督飭營隊擒渠散脅毋任勾結匪徒滋擾地方欽此查此案先於三月十三日提臣龍濟光率隊到永其時横州貴縣賓州及東省邊界一帶匪徒聞風蠢動暗派匪黨到永探聽黄朝吉等又使人四處糾匪約期來會共圖大舉迭據各營屬截獲匪探電禀前來立飭各文武督率兵圑擇要紥防按叚巡緝務使各股匪不能聨聚電商提臣先將黄朝吉一股認眞痛勦以挫匪風一面出示重懸賞格專拿首要寛免脅從以渙匪勢連日各隊圍勦迭有斬擒並獲鎗械多件軍威已立提臣又親歷各鄉隨處撫慰曉以利害民情感悟均願繳獻鎗械遵納捐欵永作良民砍斷電線拆毁學堂並願賠修脅從已散人心向順各文武乘時搜捕先後獲匪六十餘名又設法購線搜至賓州屬南村及新塘地方擒獲首匪黄朝吉黄有紹兩名經提臣督同府縣連日提訊據黄朝吉黄有紹供認藉名抗捐隂圖謀亂勾結外匪煽脅愚民砍斷電線拒敵官兵截殺送信營勇祭旗起事謀攻縣城共圖大舉不諱實屬罪大惡極據要匪陳恒光黄乾茂農守綱楊寶現黄青生黄庭尙楊幗藩廖彩益廖顯武謝敬恩鄧照光邱二李四黄春成劉克邦劉克都劉守環劉克培劉錫晚劉澤雖陸錫富劉克滾黄煥宇李厚黄春華萬聘等均供認安心從匪隨同謀亂或窩匪濟糧或代匪作探或持械拒敵或動手砍電各不諱均屬同惡共濟以上首要各匪共念八名飭於訊明後照懲辦土匪章程一併就地正法以昭炯戒其餘各犯由府縣訊明按情罪輕重分别擬辦期無枉縱並飭查明各項捐欵妥定章程另選正紳照章抽收以濟要需而杜藉口此案首要伏誅脅從解散各處匪從聞風歛迹人心大定被擾良民經妥爲安撫善後事宜亦辦 
 
 

Page 6

 
 
有頭緒四月十七日提臣撤師回邕仍酌留營隊分駐永横一帶會同地方官搜捕餘匪務絶根株毁壞電線學堂已飭分别修復現在該處地方一律安謐堪以仰慰宸厪除查明出力各員弁分别請奬傷亡弁勇從優賞卹並分咨查照外謹會同署兩廣總督臣袁樹勛恭摺具陳六月十八日春硃批該衙門知道 
西報譯要 
[藏民運動逹賴復位]  
　　字林報載二十六日北京電云中政府深知西藏將起亂事英國因此派兵前往該處藏民因英國拒絶協助恢復逹賴喇嘛之位頗形悶鬱英國商務坐辦局恐爲所攻現在藏民仍運動逹賴復位中國正在籌議故逹賴喇嘛已有復位之望蓋非此無以安靜西藏喇嘛之亂也中政府設竟承認此事則逹賴喇嘛可由英軍護送以入拉薩矣同日倫敦電云據大吉嶺（在西藏邊界附近）電稱近得確實消息逹賴喇嘛業於英國之政策深爲困鬱北京之行業已作罷文匯報載二十七日倫敦電云據喀爾喀脫路透通信員電稱西藏鄰境之商民皆信藏民深感英國優遇逹賴喇嘛之盛意决不攻擊英國商務坐辦局若輩曾謂如果起亂則實由華官欲圖懲辦阻撓華軍進追逹賴喇嘛藏民所致云西姆拉路透通信員電稱英國如果用兵則將以西列格里爲根據地 
[松花江航行問題議結]  
　　字林報載二十六日北京電云松花江航行問題業已議結惟合同尙未畫押中政府前曾要求中俄界綫兩面應各留地五十俄里作爲自由貿易之所嗣因彼此輸出之貨物均有關礙故已作罷現議定此國之貨如確有在彼國叚内銷售之證其稅可照章酌减中政府亦允將大豆米榖落地捐减輕三成之一至於輪船噸稅俄國援照一八八一年條約第十五十六十八三欵辦理并决議釐定裝貨稅此舉豫料可增中國入口稅百分之二十五中國則應備各項拖船以供各式輪船需用所有議定各節聞兩國政府均頗注意云 
[安奉鐵路工程紀要]  
　　據日本官報載稱安奉鐵路將於西歷明年八月間開車聞現往東京之南滿洲鐵路某員曾告東京某報代表謂該路所開之山洞需時甚久綜計全路共有山洞二十處現除四處尙未動工外其餘均已開鑿其最長之洞計長四千八百八十四英尺現亦動工趕鑿所用機器已由美國運到深信明年夏季必能如期竣工開車通行 
[撫順煤礦交涉近聞]  
　　又載東京通信云據某日報載稱撫順煤礦交涉中國委員要求該礦警權須還中國除徵礦稅外所出之煤如運銷滿洲境外則須另徵出口稅從前未繳之礦稅應由日本如數繳付該報謂日本如不承認以上諸議則交涉將難進行惟日本似無退讓之意云 
[京師近事]  
　　洵貝勒以籌辦海軍大臣特旨參預政務惟政務處座位向有一定日前該處王錫兩提調特爲此事往謁慶邸請示辦法兹聞慶邸以洵貝勒爵秩較崇應在各部尙書之右列爲政務處第四座已於昨日由該處將座次訂妥并知會洵貝勒查照矣 
　　京師分科大學農工格致等學生於各該科學研究有素此次考入分科原欲得各種實騐以期深造乃開學至今徒發乾燥無味之講義空談學理大綱如農科無農事試騐塲之經騐工科無工廠製造之實習格致科無應用理化之試騐其科學之程度儀器之設備反不及各省高等學堂因此大爲失望暑假後多有不願回堂者 
　　安徽巡撫朱家寶電致外務部因辦理銅官山礦交涉善後出力各員擬會同外務部各堂奏保請奬所保各員列下候補知縣張興州判崔克順縣丞劉楚樑等各員均請按照尋常勞績請旨給奬 
時評 
[其一]  
　　甚矣墨吏之易爲也。逞虎狼之肺腸。爲搜括之計劃。敲骨吸髓。予取予求。即不幸而激成變亂。名列彈章。亦不過裭職以去。而囊槖依然充溢也。故凡百事業。莫善认官。而官之中。又莫善。於貪。黷 
　　今雖。綸綍迭頒。嚴切申誡。顧僅憑文告之力。以殺貪吏之慾。其事。果有效乎。果有效乎。 
[其二]  
　　以向久獲利之招商。一經隷部。而即虧短至九萬有餘。亦足。見官辦。事業之窳敗。而官之最不足恃矣。 
抑記者所不解者招商局本商股也。本完全商人組合之公司也。而郵傳部乃攫爲官辦。背商律而失信用。已莫此爲甚。然使官辦而獲利猶可說也今官辦而虧折矣且虧折至九萬有餘矣而部中猶堅持不悔。然則部臣亦唯恐招商局不敗。壞而逞。官力以催折之耶。 
　　休矣中國之所謂。振興實業。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇省行政經費須減九十萬蘇州]  
　　度支部以江南行政經費裁减一百一十萬兩電致江督核實裁减在案兹悉蘇撫程中丞日昨准度支部來電以蘇省行政經費應裁减九十萬兩於警務學務等行政各項酌量裁併等情聞中丞現擬將各署局所行政經費核實裁减而一班尸位素餐窟穴其中者聞之莫不愁眉雙鎖云 
[杭垣組織商業學堂聨合會記事杭州]  
　　六月念五日杭州商學公會與杭州商務總會因組織商業學堂在總商會特開聨合會各會員約到四十餘人集議籌欵辦法四時入席首由總商會顧總理報報組織商業學堂迭經本會集議並經商學公會於十二日提議業經鹽商票號銀行認定常年經費二千元此次奉到提學憲勸業道照會勸辦所有本會應行籌措之經費典業前由王湘泉君報告大約可有六百元嗣據錢業同行亦於本月十八日在會館公决毎年至少可籌六百元隨向其餘各業董一一諮商當由首飾議董逃午亭君報告敝號乾源與信源兩家凡遇公益無不賛成惟敝業向無公所以致衆情渙散容再與沈君文逹接洽後再行報命米業董某某兩君在座亦極賛成惟其認籌細數與參業衣業布業均擬於本月内外集議後再决次鹽務代表周湘舲君起言創辦商業學堂商界諸君全體賛成惟提學司勸業道兩署公牘應即從速移復因楊史兩君初次畢業原擬在桑梓擔任義務設或宕延日久二君勢將别就且商學公會各議董貴總會居其多數鹽業雖未入會究亦商人一分子故此次勉力贊襄擬請顧總理定一總數俾便移復官塲兩敎員亦可從速訂定顧總理起言此項經費不如仿照本會會費按成攤認衆謂此法最爲平允周湘舲君復申前說謂杭州商學公會開辦之始曾經提議設立商業學堂並經勸業道董季友觀察擔任補助定爲官商合辦現在各業同人熱心贊襄五千元必能籌足如果决定可有此數應卽備文申請官中籌濟以備開辦中等商學如官中無欵擬助只可就此數先設商業小學云云顧總理當將會册總核一過復起言此項經費五千元必可辦到除商學公會已認二千元錢典兩業約定一千二百元惟綢木柴三業前已自設小學如何派費係另一問題其餘各業按照商會經費按成將不敷之千八百元如數分派趙問軒君云綢木等業旣已自弃學堂似應照繳半費惟因綢業中有十數家不願擔任具函到會應請蒞會之蔣海籌君極力勸籌俾成商界之盛舉次顧總理宣言今日開會各業均未到齊現在公議已决除綢木等業按成减半外由會即備公丞知照各業議董限期復到大約再過旬日續開大會公决實行衆贊成即散會 
[皖商對於邵令污辱商會總理之公憤蕪湖]  
　　皖北霍山縣農商會總理吳兆鼒被該縣邵令恒照藉端凌辱責押一案全皖商界引爲大恥蕪湖商務總會接皖北正陽六安兩商會移文後特派商董姜廷君親赴霍山調查已於前日返蕪報告兹聞皖省勸業道童次珊觀察詳復農工商部及皖撫朱中丞極力爲邵令洗刷并謂吳總理劣跡多端有控案十二次故商界大憤刻蕪湖商會已聨合皖南北各商會籌議對付方法並定於本月二十四開職員特别會大通商會李筱岩觀察亦有親赴霍山調查之說日前正陽關商會又致蕪會電云霍會案荷查感甚兹得略緒并道詳稿邵梁兩令所查係一面之詞若聽銷案吳寃難伸尤碍將來商務旣全體大局敝會已電請商部另委澈查先行電部並懇就近轉請省會均照此情速即電部澈查并將調查情形另文通詳再行派人趨蕪會商善後辦法免延時日是否有當省會意見若何請酌轉電并盼速電復正陽商會 
[各國處置湘亂賠欵之近聞湖南]  
　　湘亂賠欵現在議有端倪近據外人傳言各國業於此項賠欵並不十分爭執且以前次亂事實係饑民與本地官府爲難其焚燒敎堂以及洋行堆棧不過由此波及且似欲以此等重大事件以加重官府之咎也者其非有心伊敎排外無疑今由各國商議俟將來賠欵交到時並不據爲已有擬將全數在湘省舉辦公益或慈善事業惟心須由公家如數交出再由各國酌商辦理 
[沅江籌賑戡亂之眞相湖南]  
　　沅江縣匪徒滋擾情形迭見前報兹有發放淮商義賑之柳君漱泉於本月十八日由沅返省述該縣賑務及亂事甚詳亟錄於左以供衆覽駿於五月中旬與同事某君往沅江安鄉一帶發放淮商義賑計沅江草尾等處數十餘垸共發豌豆一千七百餘石毎人分大小丁口自三升起至一斗止業經散放完畢安鄉則歸同事某君發放榖米麥米豌豆玉米等項共計三千餘石駿於二十六日適遇土匪由沅屬三限塘突聚數百人蜂擁而來擂鼓吹角勢甚猖獗行至雞公嘴距城里許遇飛翰水師洪管帶迅督杉板數號截擊匪亦列陣對壘相與衝突經官兵槍斃匪徒無數官兵亦被傷十餘人正在相持危迫間忽傳邑侯飛馳而至親督汛兵巡警及常備新軍長江水師等奮力併進復經擊斃多匪奪獲匪中軍械輜重匪遂潰走當匪初至時城中商民異常驚恐或閉門出走或携眷登舟老幼啼哭不堪言狀若非官兵立時擊散則沅江素無城郭倘匪入街衢恐官署敎堂立成焦土其流禍更不堪設想矣但此時賊魄雖裭人心風鶴餘波未靖出没時虞現在傳邑侯與楊統領迭奉上憲諭檄督率諸軍日夜防堵到處緝捕 
 
 

Page 11

 
 
無稍疏虞諒不至死灰復然耳 
[趙次帥深不以添設川撫爲然四川]  
　　四川添設巡撫之議早已喧傳中外樞府與川督趙次帥函電咨商已非一次趙制軍之意見則謂川省民窮財盡外勢日迫之際原應添設官缺劃分彊制惟朝廷旣於一省添一重臣必須欵不虚糜權無分撓乃能舉辦川省提學使巡警勸業道均經先後設立辦理各項政務尙屬完備所有添設巡撫之議擬請從緩但近年川省交涉日益繁增擬請於年内設立交涉使一缺以專責成而符定制 
[鄂民移徙黑龍江狀况黑龍江]  
　　湖北難民遷移江省開墾者携老扶幼紛至疊來現在人數已達四千惟尙未有相當之安插均在省垣附郭五里墩南荒甸支搭帳棚居住毎日由官家發給小米五石江撫深恐該難民人數衆多出外滋事札飭陸軍籌練處派兵監守暫以軍紀部勒無事不令出外一步須領木牌並書明何事方准放行該處已派巡防馬步哨兵百名前往守衛近來正患水災前指定甘井子一帶腴荒瀕臨嫩江該處煤窿業經灌水被災極重未知能别行指撥否耕種時期駸將過哀彼嗷鴻何以堪此 
[東甯韓民歸化之踴躍吉林]  
　　吉屬東寗廳三岔口迤南十里許有地名曰高麗營今更名高安村爲韓民移墾之所比年生聚曰繁已成一大村落計有一百六七十戸在光緒三十二年前綏芬廳方牧以地方荒僻故加意招徠今廳境赴人到處皆是第該村韓人前雖歸化入籍而薙髮易服按照吾國裝飾者尙十不及五北聞村人痛其祖國之淪亡多願托庇歸化已於半月内一體薙髮改裝實行歸化矣 
分類新聞政界 
[蘇撫札委會議廳審查員蘇州]  
　　蘇撫程中丞以會議廳審查一科關係重要必須官紳接洽以免貽悞爰先札委沈紳恩孚陸紳爾奎爲審查科員業已到廳辦事聞中函並行文諮議局請再選審查員紳士二人到廳審查以期實事求是現該局已遵照照辦理矣 
[地方自治研究會之集議蘇州]  
　　蘇省地方自治研究會二十六日在元都財神殿事務所内開職員會議計到會者二十餘人正副議長均經到會是日蔣議長炳章主席宣言本會自去年至今未開大會條忽一年現在城自治公所業經成立本會係屬駢枝照章應行解散惟本會尙有存餘欵項可以辦事今日尙有提議事件應請公同議决次由書記報告會内所辦各務曁一切收支欵項畢當經公同議决辦法一本會至年終爲度移交城自治公所一本會宣講所照舊辦理酌量推廣一宣講所公推方雅南王在濬二君主任一切一開講日期由主任人再行酌定一宣講所二處講員四位毎月義務薪水毎位五元一宣講所庶務員由會備丞城自治公所毎期酌派二人到所擔任至年終酌送薄酬一本會至十月間開大會一次商量歸併事宜停收會費 
[藩司劃一釐務之通飭浙江]  
　　釐餉局奉飭裁併全省稅釐改歸藩司主政現經顔方伯查得各屬認捐請領聨票辦法參差昨特通飭各局卡略稱杭屬各局卡及各認捐公所領用釐捐聨票有備文請領者亦有用印簿請領者辦法未能劃一嗣後各該卡需用聨票仍用印簿交給公役持簿赴領並須另備印文塡明請領數目報司以便稽考毋庸再備印領以省文牘而昭愼重合行札飭札到該口即便遵照 
[鄂督電請斥革劣紳職銜湖北]  
　　鄂督致度支吏兩部電文云北京度支部吏部同鑒訪聞沔陽州散賑紳士戚文栩有吞賑漁利情事委查屬實飭提到省研審僅據供認將糶糧移匿樓上經人查出並私售糶米等語其餘各情狡卸不認似此劣紳若不斥革嚴審斷難得實情成信讞查戚文栩現年四十九歲湖北沔陽州人光緒十五年考取人學二十七年在兩淮鹽捐案内報捐雙月布理問旋赴部改捐縣丞指分安徽試用除追取執照繳銷外應請貴部准將戚文栩縣丞斥革示復以便嚴審究辦瑞澂陽（度支部復電云）武昌瑞制軍鑒陽電悉戚文栩吞賑有據應徑由貴督參革辦理度支部佳（吏部復電云）武昌瑞制軍鑒陽電悉縣丞戚文栩即照電斥革請補印文以便彙奏吏部尤 
軍界 
[紹屬裁兵事一律告竣浙江]  
　　浙省綠營奉飭全裁業由增中丞會同閩督專摺具奏定於本牛七月朔一律實行所有紹屬八縣裁改事宜特派候補府黄守大華赴紹會同包守妥愼籌辦現已一律告竣届期給發恩餉卽可照章遣散黄守亦於日前回省禀復銷差兹奉增帥批云紹屬裁撤綠營挑選兵丁考取營書收繳軍裝等情辦理均尙妥速深堪嘉尙至山會兩縣所領軍火請酌撥巡警備用其餘廢壞軍裝暫行存庫撥勇駐守各節候札兵備處核明通籌辦理所裁兵丁應給恩餉仰布政司迅速核明照發俾便領散並飭該守等知照 
[營務處提調出巡原因蘇州]  
　　蘇省巡防營務處提調鍾堯階太守到差後以松江上海一帶近有梟匪溷跡其間恐各營將領未能認眞梭巡緝捕昨特禀明各憲由太守酌帶師船親赴松屬一帶嚴密梭巡隨時查察以資整頓並用靖湖小兵輪護送前往已於日昨起程 
[王協統將不安其位矣武昌]  
　　陸軍第八鎭十五協協統王鎭軍得勝前經瑞制府派其率軍駐防湘省頗資得力但該協統人甚戇直軍界在人多嫉忌之咸施其排擠手叚欲去之而甘心又有蘇省已革協统現充湖北荆襄水師統領陳德龍及四十一標標統楊開甲兩人日肆運動調升此差王之前途遂岌岌可危昨在湘中聞信即連夜赶　鄂省極力斡施求免更動究不知能挽回否 
學務 
[海鹽敎育會成立浙江]  
　　海鹽紳學界陳君賡笙等發起組織敎育會於本月十四日會同勸學所在明倫堂開正式大會全邑學界到者百餘人邑令朱巡官何均蒞塲監督經衆公决用複選法公舉舉人内閣中書盧君學源爲正會長副貢生許君清澄爲副便長因時已傍晚不及 
 
 

Page 12

 
 
公舉職員及决議進行方法復於廿一日續開大會公舉談君文烜等九人爲評議員並選任祖君吳謨爲書記員富君昌駿爲會計員現正倡捐開辦經費暫租城内葉姓民房爲會所並由朱芷生大令詳報成立矣 
[景賢學堂改良之通告長沙]  
　　湘省嶽麓書院舊址左側原有屈子祠一所嗣因書院改爲高等學堂本地十紳逐將屈子祠修葺改爲景賢法政學堂其規則斟酌於新舊之間爲保存國粹起見現因迫於上官之命一切大加改良實辦法政專科昨由該堂庶務長凌廣文通告各學生云奉堂長面諭原以該堂經費不敷不能建築校舍又念諸寒畯向學情殷不可不稍籌津貼因照舊書院辦法以千六百金爲正課生膏火千金爲正課附課及隨時投考生奬品以去歲諮議局提議復裁膏火擬用堂課期於逐漸改良當維新守舊之間局中人甚費苦心昨上月二十七日奉學憲照會遵照部章實辦法政據情申覆等因事係遵奉法令何敢不從再四思維非裁奬金無以爲延聘敎員印刷講義之費非加甄别則校址狹隘正課三百名端坐聽講將不能容今特預爲諸生報告勿以失暫時似是而非之權利爲介介果能辦理完善三年卒業後由行政官奏請自有應得之奬云 
實業 
[札飭創設貧民大工塲天津]  
　　直督陳制軍前日札飭藩臬兩司創設貧民大工塲謂准民政部咨呈前各省舉辦兹善事業半多有養無敎除老弱殘廢不堪工作而外其餘年力精壯之民亟須敎養兼施現在饑民遍地若不設法安挿賑恤亦窮於籌措應請創設窮民工廠廣收極貧子弟入廠肄業或募紳商會力創辦等語未知兩司如何籌措也 
[吉安裁撤官銀分號江西]  
　　吉安府官銀分號遵總號文限於六月底禀報裁撤所有出入欵項現已一律清理併曉諭紳商士庶如有官錢票十串以外者即照省市作洋蚨發兌故近日執票兌取者紛紛不絶雜記 
[竟有飾詞抵抗不繳槍砲者湖北]  
　　沔陽州蘆林湖上下兩垸頑民爭水械鬥鉅案前經瑞制軍飭令兩垸將槍砲繳官在案只立爲首素稱刁蠻愍不畏法之上垸民人已陸續繳出砲數尊鎗二十餘桿惟惟向日由官保衛之下垸民人反敢飭詞抵抗始終不繳出槍械昨爲制軍所聞大怒特嚴札沔陽州裴刺史枬立將下垸紳首王作賓等提案押繳如再抵賴卽派兵入村搜尋其上垸餘存未繳鎗砲亦勒令悉數繳呈務期兩垸概無軍械俾絶爭端而保治安 
[竟有挾嫌栽誣架害事主者安慶]  
　　太湖縣陸令承鎬自蒞任以來浮收縱盜聽斷草率是以輿論不洽迭經士紳上控有案頃因邑紳李逈所開天源商舖被賊失贓爲數不資致與捕署交涉詎該令挾隙栽誣架詞朦詳將興大獄幸皖撫洞燭其奸兼公批云監生李逈卽李伯超因所開天源店被賊失贓估值銀四十兩報案後並不靜候緝賊訊辦輒敢吊拷捕役復主使李仲庚等闖入典史署内索賠失贓毆傷内眷打毁什物迨黄史陳雲濤回署問詢尤敢恃蠻逞毆如果屬實殊覺目無法紀自應斥革歸案訊辦惟據李逈之母李石氏以張焱因李逈於失贓後禀求追辦恐受刑比屢次闖入該店百般辱罵經伊氏次子李仲庚將該捕扭至捕署講理詎典史之子不問理由大言恐嚇並令丁役將李仲庚打出頭門復被家丁王榮横拖入内店夥章煥廷等見仲庚被毆情急冒險而入同被毆傷典史之子恐遭人命喝其家人自將桌椅推翻裝作鬨堂模樣典史聞信係與該讼同往捕署萬目共覩是時該充城守儒學警察護勇差役不下百數十人仲庚已受重傷被拘何能起而毆官以上各節李逈如果知情當避之不暇何敢邀仝合邑紳士赴縣浼禮察核該令及李氏禀詞均有匿飾惟案情出入較巨所控又稱係捕役滋閙起衅與毆官不同若不委員會訊不足以資折服而昭核實仰按察司查明委員馳往該縣訪查情由便同陸令提集一干人等秉公質究明確妥擬詳辦 
[圖財謀殺之新軍正法蘇州]  
　　蘇省四十六標輜重隊兵士盛守安圖財謀殺鞋店主張小信一事迭記前報兹悉此事業由該隊官派人至徐州將該逃兵盛守安拿獲解蘇當經混成協統田軍門督飭標統等提訊該兵士盛守安始尙狡賴迨再三盤講方吐情實據供見財起意謀殺該鞋店主張小信並埋屍滅迹等情不諱當經田軍門飭錄供詞後將該兵發營看管立刻禀呈撫院查核經程不丞批飭吳縣陳大令前赴該營會同提審訊實後卽在軍前正法以昭炯戒等因陳大令即於二十六日清晨至該營會同田軍門等提盛守安逐細復審供詞與前審相符遂卽赴撫轅請撫帥飭發令箭至營立將該兵士盛守安在營門前斬首訖即行進城繳令聞撫院日内即當奏報矣 
[嘉秀禁烟公所破壞可危浙江]  
　　嘉秀禁烟公所成立後頗著成效近因嘉邑鍾埭鎭調查員張紹成與周少凡互有电見張前向該鎭合興膏店收捐周竟誣張挑烟濳向分所報告冀破壞張之名譽張憤甚引該膏店夥友質証周亦語塞該所總董又密派調查員廉得其實咸知周之誣張乃忽有秀邑某調查員受周之運動起而反對總董不能解决現除周少凡及某外兩邑調查員咸紛紛告退云 
清談 
[今日之中國觀]  
　　朝廷求治之絲綸。仁心仁聞。非不懇摯以愷切也。而卒之吏治之不修者。如故。 
　　大史考核之奏。牘網舉目張。非不娓娓其。動聽也。而卒之人民之罹毒者如故。 
　　一疆吏接任之初。盱衡厲色。張皇求治。必舉昔日之用人行政。一一改絃而更張之。詢其故則曰將以造福於此土也遲之又久。頌聲寂寂矣。入其境而用人之不職也如故。行政之廢弛也亦如故。 
　　一人也。自事後言之。非不賢否之攸分。短長之立判也。若得釀禍。若者激變。若者形同龔瞶。若者不孚民望。然當其端倪甫露朕兆未萌。果何不詡先見之明。而竊竊焉銷。悉於無形。也則莫不曰吾安得良有司以共守此土乎。顧茫茫人海膴膴中原。而莠民之東響西應也如故。邑令之横征爨歛也仍如故。 
　　記者曰。此之謂今日之中國觀。朝廷如此。何况大吏閣部之用人行政且如此何况疆臣堂堂巡撫。膺簡命。擁節旄。且有罔顧民艱。以激變釀禍者。何况。區區之一縣令。 
稗史 
[東俄女武士（十一）]  
　　雖然兵事之成敗。運也。命也。寡不敵衆。理也勢也。須函琳中尉夫婦之英勇。終難以敵大勢之敵兵。亦大數也。是年陽歷七月下旬。日本兵遂破壞比利箕砲台前之鐵網整隊突進。即於砲台前建築障堡。以示其銳意進去之勢。須函琳在尉以謂敵堡築成。則砲台難守。乃待其未築成時。自領精兵小隊之半。從内突出。擊築堡敵兵。日本兵爰各出其死力用戰死之人爲楯。與中尉精兵。激戰數時之久。比昨箕砲台之前。遽成　血之場。中尉亦獅奮虎躍。揮寶刀而突進。日本兵之後軍。遥向中尉之突進處。射注連珠砲砲。彈如雨。中尉之精兵遠出砲壘之外。無護身處。遂盡没於砲烟之下。中尉與部下六十餘。人皆戰死於砲台前。砲壘之頭角悉破壞。然須函琳夫人勇敢無前眼看良人之死。泰然自若。指揮砲壘内之殘兵。大戰日軍。方見日本步兵之突進也。令砲兵。連放機關砲。及日没。時已將前進之日本兵掃盪　矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
[（日本郵船開往大連灣）] 　　 
本公司經理南滿洲鐵道會社之滿京丸每逢禮拜四神户丸禮拜日一准開往大連灣並由火車接連滿洲内地各處船身修固水脚公道客位潔凈應酬周到　各寳號欲裝貨搭客務祈　光臨爲幸日本郵船會社廣告 
[大英輪船公司] 　　 
今有堅固捷快輪船名柯厘烟杜准六月廿八日禮拜三上午開行往門司神户横濱等埠貴客如欲裝貨搭客請至黄浦灘廿四號本公司帳房面議船泊招商局中棧碼頭上落利便自後每隔兩禮拜開往一次並搭客往横濱者有特别利益可在神户轉搭火車直到横濱不再加收火車費特此奉佈 
[（臭虫全滅）]  
殺蚊不留一隻此藥一經點着放於除虫器内即有烟氣騰佈滿室隨將門窗透風之處暫時關閉約歷十分鐘能將室内蚊虫盡數殺死無一能逃如滅臭虫須置床下一夜可以全滅藥氣淸香聞之有益價藥兩包除虫器一只共一元又一元一角單購藥每洋四包每包三角頂上殺蚊香粉每罐兩角每洋六罐美界仁智里十三弄括打藥房 
[吉眞牌火油燈] 　　 
此燈係天下最佳最大之燈用燈一盞可照極大之廳堂可容千人或極大貨棧且無𤍽氣並可照二十餘畝空廠之地請看本行門前夜間所點之燈其光遠勝電燈况此燈用油甚省一箱火油可用十二天每天燃點十小時之久諸君賜顧請至本行購辦可也　五馬路口四號天祥洋行廣告 
　　本行新到各種織襪絨衫汗衫手套各色花樣計分六種開列于下第一號一百六十針計價洋八十五兩　第二號一百二十針計價洋七十兩　第三號一百三十二針價洋六十五兩二第四號一百二十針計價洋六十兩　第五號一百零八針計價洋五十五兩　第六號八十五針計價洋四十五兩　克來潑平織機計價銀一百兩　司脫老勃來平織機計價銀一百十二兩五錢　温勃來平織機計價銀一百四十兩　鋼針每百枚以備舊針損壞換用計價銀三兩　本行並請華人敎授購者所織之物包可敎會不取敎資以上所載各項價目均係劃一無二以昭信實如蒙仕商　惠顧請至本行樣子房面看可也上海五馬路外灘四號天祥洋行告白 
[煤氣鑊爐出借]  
啓者本公司現造華人煮飯新式鑊爐并可將現用各樣爐灶改用自來火可較用木柴煤炭價費之一半淸潔快捷之便益故本公司備成一切大小樣式借出裝就分文不取倘仕商欲閱者請至金隆街太和館領看可也煤氣價目列下二萬尺以下每千價洋一元五角二萬以上至三萬方尺每千一元四角七分半三萬以上至四萬方尺每千一元四角五分四萬以上至五萬方凡每千一元四角二分半五萬以上每千方尺一元四角正倘仕商欲裝用者請駕臨西藏路本公司接洽可也或向英大馬路念四號或北四川路四十一號均有出借上海自來火公司廣告 
[新表到滬]  
惠爾偕表機器堅固裝璜精奇價廉物美惠爾楷今到有新樣各種金銀時表人所罕見恐未週知特此佈白上海捷成洋行經理惠爾楷表行謹啓在江西路十八號洋房 
　　六月廿七日進口輪船禮拜二 
立大輪船由寗波立興公司甬興又由寗波寗紹公司江天又由寗波招商總局新濟又由天津招商總局德生又由天津招商總局海口又由汕頭太古公司江裕又由長江招商總局立茂又由長江立興公司南陽丸又由長江日淸公司開平又由秦皇島開平公司西京丸又由大連郵船會社　　六月念八日出口輪船禮拜三 
大福丸又開往長江日淸公司圖南又開往厦門汕頭招商總局鄱陽又晚往長江太古公司金華又晚往香港廣東太古公司新昌又開往牛莊招商總局新濟又晚往烟台天津招商總局愛仁又晚往牛莊招商總局江永又開往長江招商總局北京又開往寗波太古公司漢陽又晚往牛莊太古公司寗紹又開往寗波寗紹公司　　六月廿九日進口輪船禮拜四 
南陽丸又開往長江日淸公司西京丸又上午十句鐘開往大連灣郵社會船景星又開往烟台天津怡和洋行美順又開往長江美最時行廣濟又開往天津招商總局江裕又開往長江招商總局甬興又開往寗波甯紹公司海口又晚往厦門汕頭太古公司　　七月初一日出口輪船禮拜五 
保得富又開往海參威義勇隊公司樂生又開往牛莊怡和洋行德和又開往長江怡和洋行大通又晚往長江大古公司順大又晚往威海烟台天津太古公司德興又開往長江鴻安公司　　七月初二日進口輪船禮拜六 
大貞丸又開往長江日寳公司大臣又開往靑島大連天津亨寳公司 
 
 

Page 17

 
 
   
 
 

Page 18

 
 
[各省籌辦地方自治]  
[常昭城議事會良戍夏季常會議决案再續]  
　　一件創設恤嫠會保全苦節案 
　　公推沈君朱軾屈君賡華程君紹伊沈君姜璜王若夢蘭擬訂恤嫠會會章於六月十一日邀集本會議員公商定妥會同董事會發起組織會所附設南經堂儒孤局 
　　一件杜絶重疊賣買案廓清漕弊案整理田畝以清正稅藉杜書吏舞弊案清理魚鱗册案 
　　毎届條銀漕米造串用印後由縣先交自治公所加蓋微收自治經費戳記然後發給串房長元吳及錫金等處賣買田房均以執業戰爲憑常昭兵燹後大半散失應查明三首縣及錫金辦法呈請一律補給並請監督諭飭各經造詳造魚麟册送交董事會彙造總册繪圖詳注四址字號以核實在田數實行田單稽核魚麟册永無重疊賣買等弊 
　　一件設立船會剔除埠頭婪索積弊案 
　　由沈君朱軾將上海或鎭江章程交至會所公共討論性質能否照辦與本地習慣有無阻礙詳加釐訂常昭船會章程交董事會呈請監督申詳立案前聞本地十紳有逕赴郵傳部立案者將來發縣儘可合併辦理 
　　一件清查牙稅剔除稅房浮收積弊案 
　　呈請監督出示牙稅究竟原納一兩是否折錢二千文加徵五倍是否毎兩加徵一千八百文有無别項房費一一詳悉曉諭自後納稅洋價應照兩漕櫃價不得再有短抑情事至田房契稅原章毎兩納銀三分自宣統元年始毎兩加徵六分此項加徵之欵諮議局議以三分充公益捐是否照辦本邑業已加徵該欵現存何所應請詳悉照復 
　　一件人民臨時請議平糶案 
　　照本會規則第十八條辦理多數表决仍照三十三年辦法兩米一豆即日擬稿呈請監督照會平糶總局照辦 
　　一件革除陋規案 
　　常昭風氣毎逢令節年終各衙門書差轎役人等向各商鋪索取陋規呈請監督出示一律禁止並照會商會知照各商家以後毋得再給各項陋規如敢强索報知商會送究 
　　一件整頓禁烟調查私賣實行膏照並籌議官膏辦法案 
　　呈請監督照會禁烟總董督促調查員實行調查如有私賣燈吃者發封房屋變價充公不得薄罰了事並請照省城辦法實行膏照出示曉諭城廂限一月内從前未領膏照准其向禁烟會補領以後冷膏店如無照挑膏查實後由禁烟局報縣從重議罰 
　　一件禁止妓寮台基案 
　　城廂妓寮最著名者呈請監督查明處所諭飭住圖地保限半月内將留妓悉行驅遣如逾限不悛提案嚴究房屋發封充公其秘密賣淫者許人民報告自治公所覆查確實並無挾嫌情事請監督按律嚴懲其情節重者加等治罪以維風俗 
　　一件禁止賭博案 
　　城廂賭博如慧日寺南壇等處攤賭呈請監督嚴拿押辦俟習藝所成立後將此等游民入所習藝紳富子弟爲人牽誘深堂聚賭最坏風俗應請監督先行出示嚴禁如再不悛由董事便杳明著名賭徒送縣按律嚴究 
　　一件振興商務維恃市面案 
　　呈請監督查核後由董事會會同商會極力提倡照錫金辦法組織堆棧以維市面 
　　一件設立農務分會開辦墾牧案設立樹藝園裁種桑秧案 
　　將奏定農會章程移交董事會組織常昭農務分會俟農會成立队設樹藝局墾牧公司就城廂荒田荒地查明有主無主分别給價歸公宜桑宜稻宜牧相度地處釐訂辦法 
　　一件清理沙灘案 
　　呈請監督申祥藩司將呈中指出各節札飭馮委員分别答復報便此案全係沙經承把弄請監督先將李書押候查辦 
　　一件學欵不得移挪他用學堂房屋不得撥作他項局所案虞農學社遷入思文學堂案 
　　思文房屋由發起人及原捐戸公商充作公用校欵四百千遵照學憲批補他學之不足現查五區小學均撥錢四百千惟城東僅撥二百千應將此項半數補給城東其餘一半補助幼稚園此案呈報監督知照勸學所執行 
　　一件推廣救火會案 
　　由董事會調取城東第一救火會章程審查辦法可否倣行釐訂完密由董事會職員在慧日寺南門外二處會同商學界提倡發起第二第三救火會或另立名目臨時酌定 
　　一件師巫簧蠱鄉民請示禁絶案 
　　呈請監督傳諭陰陽學將在城附郭查明師巫邪敎若干人開單送交董事會復查蠱惑鄉民傾家蕩産者送縣後從重懲辦一面先生出示諭禁 
　　右計議决案二十九條 
本埠新聞 
[川漢鐵路公司被倒鉅欵]  
　　川漢鐵路公司控倒欠存欵銀八十萬之正元莊股東陳逸卿曁兆康莊股東虞瑞卿陳已在押昨晨又由包探將虞解送公共公堂請訊孫襄讞商之美副領事仇君判虞交保陳仍押候過堂訊追 
[滬道答覆袁繩祖案之壯直] 　 
　　駐滬日斯巴尼亞領事照會滬道請將巡警總局拘押該國商人賴莫斯之用人袁繩祖即行開釋並請將巡警局辦事人員治以威逼袁叔汝良身死之罪已紀前 
 
 

Page 19

 
 
報兹悉滬道蔡觀察業已照覆日斯領事略謂公共租界天津路正元錢莊等先後倒閉震動市面因此各商咸受影響此次袁繩祖在巡警總局經警法科聶丞提訊時始終並未供明爲洋商用人况查袁汝良係自行服毒而死與人無尤袁繩祖實住在中國自治界内森康里中確係租界之外且係華人控告華人並無洋商牽涉其中應谖貴領事毋庸干預以符約章而重邦交 
[海軍大臣座船告成]  
　　江南船塢前奉海軍大臣海貝勒薩軍門諭飭定造鋼質雙輪座船計長一百七十三英尺寛二十五英尺深十二英尺六寸吃氷九英尺排水量五百噸速率毎鐘十三海里半馬力九百匹全船純用鋼質造成極爲堅固式樣造法亦極精新現已全船告成由洵邸電派駐滬海軍行轅鄭參謀孫總巡曁該船許管帶於前禮拜五二十三日會同騐收試得毎鐘行至十三海里半機器鍋爐尙有餘力昨日并由該塢總辦鄺觀察柬邀上海道縣及官紳各界蒞船觀禮午後一點半鍾由新關浮標處啓輪雖風浪極大而行駛平穏毫無顚簸中西各賓到船參觀者甚衆當由鄺觀察詳述船中造法并欵以酒點各賓歎賞不置將來洵邸出京卽以此船爲巡緝乘坐之用船中并擬配置三磅快砲六尊及鎗隊多枝以資護衛現已將全船影牌寄呈洵邸察覽并聞此船工料僅規平銀十一萬五千五百兩所有船身機器悉爲該塢自行繪圖製造不假外求尤爲難得該塢自光緒三十一年劃師海軍仿照商廠辦法整頓改良不遺餘力誠可爲中國海軍前途賀也 
[醫學界之風潮將息]  
　　上海縣詳覆滬道文云前奉憲台批醫生丁福保禀瀝陳接辦醫學報詳情並非朦請執照由奉批來禀閱悉本道前此批飭劃清界限無非預杜爭端今旣照改中西醫學報並將醫學報及醫學公報分歸蔡鍾駿王楨辦理各有責成所擬甚是仰上海縣遵照撫憲前批給示保護其餘各節查有李董鍾珏於醫學會事宜攷究詳明另行會同查明具報仍卽飭知此批禀抄發證據一包並發仍繳等因奉經出示保護並照會李紳查復去後兹准李紳函復以查上海醫學會防始於鍾珏時在光緒二十九年借英租界小花園地方創立略置圖書爲同志研究醫學之所夏令邀請内外科送診施藥行之三年始終未收會費分文後因鍾珏丁憂停辦三十一年分有現辦醫學研究所之顧紳鴻逵發起重立醫學會於英租界寶安里内至三十二年顧君復於城内之沉香閣開辦研究所而城外之會旋卽解散維時醫生蔡小香卽蔡鍾駿倡議設立中國醫學會亦曾商之鍾珏以其範圍太大恐無實際未敢與聞乃未幾而王楨又禀設醫學公會刋刻鈐記到處招摇並設醫報妄將賤名列入贊成員内查王楨原係蔡小香之徒因師生意見不合遂至分道揚鑣各樹一幟丁福保以書生而好東醫譯書頗多文筆條暢王楨初欲引爲醫報撰述丁福保讀書多年初出問世得一同志以爲知已而兩人品類原自不同一薰一蕕十年猶臭凶終隙末識者早知之矣以上爲醫學會之源委即此案之原因也總之中國醫學散漫而無主振誠得有實學有公心之人設立醫會醫報召集同志實心研究誠爲醫學前途一綫不絶之幸若假公濟私招摇撞騙則有會不如無會有報不如無報非但不能保存中醫正所以促短中醫之命而已現在王楨所設之醫學公會已奉督憲批准註銷丁福保之名譽亦可交復應請詳准道憲將控案註銷以免延訟等由前來理合具文詳復憲台鑒核批示銷案 
[浦東拿獲拐匪]  
　　浦東總巡游正巡官前日具禀滬道畧稱近日浦東輪船碼頭時有拐騙小孩匪徒上落局差不便登輪稽查實難防範今與各輪船買辦及帳房商妥准於輪船開行之先由局中偵探協同碼頭巡丁嚴密查拿因此連日查獲拐匪廣東人卓煥佘梁氏梁唐氏曁男女小孩周和尙陳四海陳周喜易中喜等數口又鮑正壽誘拐女子丁阿妹葉金鳳等二口亦經拿獲送請懲辦現各小孩已發縣送往普育堂留養矣 
[再誌夜花園内之酸風]  
　　德大木行小主徐雲玉與妓女艶情軒同乘馬車往游夜花園被該妓之姘夫馬夫潘阿根（卽跑龍套阿根）糾合同類王金生等在留園内向徐嚇詐不遂肆行兇毆控奉捕房派探將王金生拘解公堂收押在案昨日覆訊判王押三月仍飭查拿潘等到案究辦 
[復訊私設捐局案]  
　　英美工部局倩高易律師控告薛翰如胡阿才在租界内私設捐局向各石灰船戸勒收捐欵一案昨經公共公堂覆訊磚灰公所延聖文律師偕同見證陳子昌上堂聲稱薛等向各船戸勒收捐欵並挨船搭賣次貨殊於商業前途有碍應請究辦薛等亦延哈華托律師到堂辯護寶讞員商之英副領事康君以薛在押患病判暫行交保醫治胡仍還押候禮拜五再行訊奪 
[船戸供訴盜匪搶刧情形]  
　　閘北四路五區昨將窩留盜匪船戸何仁貴及搜出之短刀一把解至一區鞫訊何供撑船爲業船泊浦東前日傍晚有一不知姓名之人來雇小的之船摇至新閘橋相近又有六人下船至北新涇停泊旋有碼頭船一艘駛經該處伊等卽喝令停船以查騐私貨爲名跳上該船搶得現洋六十元分贓而散小的正欲開船忽被拘案求宥判押候再訊 
城内 
[縣令晉省]  
　　本縣田大令定於今晨乘坐火車赴蘇謁見撫憲面禀要公 
[冐名行騙]  
　　金某遣家丁盛福至一路巡局控被江湖醫生許大康冐家主之親戚至素有往來之大綸綢緞莊騙取熟羅兩疋值價銀三十八兩前日結帳始悉尋許追問許稱當在城内元豐典當得洋三十元將當票交出約期還洋應請究辦德巡官准即飭傳許大康到局追究許不到案昨已改傳爲提矣 
[出爾反爾] 　　 
　　顧季芳前有引綫弄空地一方由中議明出租與鄒森山造屋收租言定租期念年收過頂首今顧翻悔被鄒森山投縣揑告前晚提訊顧供詞支吾判將所收定洋加倍罰出並將鄒所買之造屋木料等貨洋五百元　顧繳還收買 
[須憑董事]  
　　作頭黄子祥控鄒仲山造屋賴洋一案前晚由縣審訊鄒供並非圖賴造價實爲帳目與工程不符照算應扣求察判俟照會水木工業董事核議算明禀復察　 
[補提人証]  
　　佛敎公會前控蘇前菊擅拆古墓供係地保張文祥所指使前日由縣提張訊問張供徐文祥卽錢文祥另有其人彼與王子香等所爲小的實不干涉判張交保候補提人証再訊 
 
 

Page 20

 
 
[道批三則]  
　　裕蘇局禀批候據情函致稅務司轉飭總營造局驗收給價可也楊俞氏禀批仰上海縣速將斷結該氏房地單契杳照聲明圲號勒限楊龍海繳案收存毋任違延朦混黄本鈞禀批侯移巡警總局勒限嚴追抄黏附 
南市 
[催繳房捐]  
　　本邑各圖地保經收房捐延未繳清迭經房捐委員催繳抗延如故現已查明三四兩月之損所繳未滿七成爰又飭差傳諭該地保等限至六月二十九日爲止一律掃數繳清違于未便 
[學徒自縊]  
　　協泰花行股東陸晴卿扭合順鞋店主張乾英至工程局控稱前有花掮客曹爕卿於三月間將所存怡豐洋棧之黄花一百餘包連棧單抵於商人處計銀七百兩延不取贖現由張出勸先還洋二百元不料曹竟避回鄉間是以扭求追給湯裁判以此事曹已呈控有案着卽浪去候傳知禀上蓋戳之隆泰米店尋交曹爕卿候訊兹　又投局報稱小的被陸扭案管押後店内學徒謝金根因此自縊身死求恩裁奪奉諭着赴、 
縣署具報張遂偕同十二圖地保執縣請驗昨晨田大令帶同書差刑　蒞場相驗訊據張供該徒於今正由同業謝銀壽薦來習業前晚不知何故在後門上自縊適小的被押局中今始得悉求鑒大令　傳店夥胡桂生隣居尹福壽到場訊問供詞相同旋卽飭仵驗得委侮自縊身死飭張代爲收殮赶催屍屬來滬候示 
[並未再醮]  
　　恆豐米店夥馬炳生至工程局控稱于光緒三十二年憑媒盛咸和說合出洋八十元娶南匯孀婦倪氏爲室上月間忽捲取首飾私逃後由妻兄成衣匠楊少山在大東門内城脚瞥見該氏避在嚴阿炳家向領不放求追　之嚴　與倪氏有親並非姦佔遂飭探提同該氏及二房東許趙氏訊問氏供與馬私識前被駭去洋銀爲伊子完姻並未再嫁判馬戒責二百下嚴責一百下一併斥退氏責一百下留候夫屬賈姓具領 
[妨礙河道]  
　　浦東總巡游巡官函送垃圾船戸朱長根夫頭張長順至工程局因朱等擅將垃圾傾入六里橋港内妨礙河道送請究辦訊之張供已　卯朱供小的糞船兼裝垃圾是實判戒責一百下押候函請該巡官將所扣之船帶案再核張交保候查 
[失火卽熄]  
　　昨晨黎明時十六舖集水街祥泰蓆店因傾翻洋油燈幾肇焚如幸即撲滅不致成災 
閘北 
[自行理處]  
　　通久莊經理裴雲卿具禀巡警總局控告鴻興絲廠經理顧彩亭金正泉欠銀一千五百餘兩昨經孫正裁判傳案集訊顧供已央人向原告懇情先繳銀三百兩其餘按月拔還原告已允判各具遵斷結一併退去了案 
[田土紏葛]  
　　孀婦周曹氏控夫弟周小春冐領田價迭經巡警總局孫裁判質訊因供詞各執判交保出外下勸在案昨將原被傳案研訊以案關田土飭送上海縣訊辦 
英租界 
[公堂停訊]  
　　今日係德宗景皇帝聖誕公堂例應停訊昨由寶讞員照會輪應陪審之英副領事康君查照以循舊例 
[冐牌漁利]  
　　美商美孚洋行控朱福元高金氏出售冐牌火油一案昨由包探將朱與氏併解公堂請究原告延佑尼干帮辦費信惇律師與稽查之日本人姚高馬利到堂請究質之朱與金氏均不承認判分别押候補提人証再訊 
[驟難定斷]  
　　住居新記浜之殷子桂控馬夫王阿三碾斃五歲女孩一案昨經公堂復訊判仍還押候上海縣將驗屍單送廨於下禮拜二再訊 
[屢戒不悛]  
　　四次過犯李阿福搶取賣瓜人嚴阿福籃内小洋圖逃被捕追獲昨解公堂訊實判押西牢一年期滿再行逐出租界 
[浮棍兇横]  
　　胡阿富調戲徐阿有之女香蓮不遂用刀將徐戳傷控由捕房昨解公堂訊實　胡押一月徐傷着自行醫治 
[勿再虐待]  
　　迷路女　雲香昨晨由捕送廨請訊據供在陳靜齋家爲婢因被虐待是以逃出旋由顧瑞卿爲陳代表上堂供稱並無凌虐情事代求給領判顧具結領回不准虐待 
[各有不是]  
　　張阿東與羅宗德之妻董氏奷宿被羅捉獲用刀將張戳傷控由捕房派探將羅夫婦拘解公堂分别收押張送醫院醫治在案兹張已醫愈昨解公堂訊明中西官以原被均有不合判各押一月以儆 
[移提拐匪]  
　　王燦生楊太寶串拐鄉女秀蘭由探查獲解送公堂判押在案昨日復訊由浦東總巡局派差持文投案禀稱王楊二人係民人丁蘭州控拐媳婦案内之同黨請准移提歸案德襄讞商之美副領事判交來差帶回訊辦 
美租界 
[婦人捲逃]  
　　西華得路二百九十七號居民郭阿仲被外孫媳阿招捲逃金飾小洋郭卽投由捕房飭探查緝 
[查無實據]  
　　華記路五百九十九號俞王氏昨投捕房報稱與隣居口角突被某甲以手搶恐嚇請究捕頭飭探往查毫無影響當置不問 
[因何起釁]  
　　李阿四家居吳淞路被比隣某葡人逞毆李卽報由捕房分飭中西探往查起釁情形禀復核辦 
[水手行兇]  
　　劉學柱劉佐仙昨在揚子路碼頭被日本商輪水手兇毆二劉報知捕房捕頭當飭中日包探查復核辦 
[踢傷小孩]  
　　范阿狗昨在密勒路與李姓小孩戲耍踢傷腎囊由二百九十九號捕併送捕房轉送醫院驗得孩傷無礙一併斥釋 
[撞傷婦人]  
　　婦人林盧氏昨經有恆路被韓永興之東洋車撞跌傷及手臂由捕併送捕房捕頭飭卽將氏送醫調治韓出　傷費三元了事　 
法租界 
[無可核减]  
　　朱杏卿與季盛　季煥章叔姪二人爲半皮貨欵涉訟曾由公堂迭次集訊未經解决嗣經捕房倩公正人估得皮帶毎條值洋六角五分禀由公堂照此定斷惟核算　少朱杏卿洋三百四十八元限兩季於十四天内交清詎迄仍坑斷不繳　由捕房飭　煥章到廨請究煥章供求核减聶司馬以斷定之梥不能更易判交原保限三天交清如違連保人一併押追 
[男女無恥]  
　　王陳氏昨將邱老二扭至公廨控稱前與邱同居搬開後時來吵　今又乘婦人出外將被頭衣物搬出請爲侒辦邱供前與陳氏姘識拆開後一物未取心實不甘故有此舉聶司馬以男女俱屬無　斥不准理 
[收租不易]  
　　高易洋行收租人昨至公廨聲稱被房客德興昌欠租三月計洋三十三元脫逃無蹤查點　物約值洋十餘元又有房客張長富欠租洋三十三元王　氏欠洋十二元陳阿虎欠洋十二元王阿仁欠洋十五元徐海元欠洋十五元任吕樵欠洋十二元葉阿翁欠洋十七元五角沈阿多欠洋二十一元均圖賴不付求請示該判各准欠一月餘欠　保限月底付清德興昌人旣脫逃著將各物收管作抵 
[搶匪宜懲]  
　　搶匪五阿三之同黨王文桂陳金泉兩人前日由捕拘獲併　與阿三對質文桂　認同黨不諱陳堅稱實被悞拘聶司馬以兩王罪大惡極判一併押候送縣重辦陳則逐出界外 
 
 
 

Page 21

 
 
　　土市昨日中西土藥行情如下 
三冬公每箱一千五百零四兩陳公一千五百零四兩新公一千四百七十四兩三冬喇一千五百二十二兩陳喇一千五百兩新喇一千五百兩二年赤莊一八二砠十九兩四錢一年赤莊十九兩二錢雲南土每百兩六十八兩四川土六十七兩 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[江蘇巡撫程德全奏舉薦孝廉方正摺]  
　　奏爲舉保孝廉方正以備召用恭摺仰祈聖鑒事恭照光緒三十四年十一月初九日欽奏恩詔内開毎府州縣各舉孝廉方正暫賜以六品頂戴榮身以備召用務期採訪眞確毋得濫舉等因欽此欽遵當經札司通飭所屬認眞採訪選舉去後嗣據海州詳報贛榆縣廪貢生蔣夢元通州詳報該州歲貢生同知銜候選訓導周滙瀛揚州府詳報江都縣優附生于震元于咸慶歲貢生郭麟珍增貢生凌鴻鼎增生楊兆佩甘泉縣優附生旋斌泰州廪生周紘順等九員堪膺是選聲請召用粘具供結帛該儒學採訪確查造具事實清册加具印結試卷詳中江寗布政使樊增祥會同江寗提學使李瑞清核看得贛榆縣廪貢生蔣夢元遊庠食餼旣著英聲出境尋師堪稱劬學守素食寢苫之禮辛苦三年高隠居求志之風潜修一室通州歲貢生同知銜候選訓導周滙瀛承孝友之家風循陔養志任艱難於鄉曲酌水盟心有本之學出以敎人無玷之詩持以律已江都縣優附生于震元侍藥而籲天代父孝不嫌愚拒金而崖岸经人廉而且介守身如玉卹及婣鄰閉戸著書學兼新舊優附生于咸慶裔傳忠肅家本簪纓娛親敎弟詩禮相傳濟族善鄰貲財不吝以著作爲自娛之具以言行爲勵俗之資歲貢生郭麟珍侍親則孺慕終身困迫必供甘旨授徒則裁成後進寒畯不取東修友兄弟而敎及鄉閭謀公益而不干詞訟增貢生凌鴻鼎少孤事母色養無違同室依兄友于最樂敎人律已無苟取亦無苟容敦族卹鄰有所施而無所受增生楊兆佩生事葬祭逮奉重幃孤苦艱難長成弱弟災歉而解推不吝言動而禮法必循甘泉縣優附生旋斌侍嚴親而嘗藥乃作醫家敬叔父而讓田更完先壟興學之心方盛觀成之日可期泰州廪生周紘順事母高年刲臂而自忘愚孝濟人急難盡心而不受報酬有不畏强禦之風有不隨流俗之概該生等言表行坊胥協公評於梓里力强才富堪備召用於楓宸由司加看詳送考驗等情當經前撫臣寶棻前護撫臣陸鍾琦覆加訪察無異先後考騐得廪貢生蔣夢元文理清順人尚安詳歲貢生同知銜候選訓導周滙瀛事理清通文詞平正優附生于震元年力富强才華發越于咸慶舉止安詳人頗雅靜歲貢生郭麟珍老諳練矜躁悉平增貢生凌鴻鼎文理平順人尙和平增生楊兆偑年力未衰旨趣純正優附生旋斌文筆疏良人亦詳明廪生周紘順詞美氣清文堪　世均屬無間人言堪備召用並經督臣張人駿騐看得蔣夢元心地明白周匯瀛學有本源于震元于咸慶郭麟珍凌鴻鼎楊兆偑旋斌周紘順均屬品端行飭名實相稱堪備召用咨覆會辦等因前來臣查看得贛榆縣廪生蔣夢元通州歲貢生同知銜候選訓導周滙瀛江都縣優附生于震元于咸慶歲貢生郭麟珍增貢生凌鴻鼎增生楊兆偑甘泉縣優附生旋斌泰州廪生周紘順俱係經訓明通文章典雅愛親敬長庸行共篤乎人倫履潔懷清介節同孚於物望舉四隅而砥礪矩矱不踰修五敎而齊莊準繩有則洵是材成竹箭足稱州里之賢良品協圭璋堪備朝廷之徵召應卽遵照新章先行便奏除將送到事實册結咨竤吏部並給咨送部引見恭候欽定並飭催各屬上緊採訪保舉外謹便同兩江總督臣張人駿恭摺具陳伏乞皇上聖鑒敕部核覆施行謹奏宣統二年六月十九日奉硃批該衙門議奏欽此 
要件 
[學部通行京外學務酌定辦法改良私塾章程文（續）]  
　　又臣等查章程内應受試騐檢定資格有舉貢生監中文理明通及通曉各項科學顧充小學敎員者一條向來各處爲塾師者童生甚多不盡限於舉貢生監其中亦不乏明通之士今專以舉貢生監爲限似覺稍隘亦宜酌加變通應請旨飭下學部通行各省聲明檢定小學敎員章程專指官立及經官立案之公立私立兩等小學而言三年簡易小學及簡易識字學塾並城鄉私塾皆不在内以免誤會又舉貢生監之外童生内有中文明通及通曉各項科學願充小學敎員者亦准一體受試騐檢定以寛限制如此則益足以杜流弊而廣敎育等語本部查以上各節旣經會議政務處奏奉諭旨依議亟應由本部欽遵辦理除補習學堂章程另行擬訂外兹酌訂改良私塾章程二十二條先行通咨京外一律遵行凡窮鄉僻壤學堂一時未能徧設者地方官及勸學所應遵照此項章程就原有私塾竭力勸導俾知改良國文一科尤宜注重如其課程完備合於高等小學或初等小學敎科程度者畢業後准考升中學或高等小學堂肄業其課程尙未齊全者分别列入中學或高等小學豫科將來補習學堂章程奏准頒行後亦可按其程度分别列入補習科此項私塾畢業生祇准升學概不給奬其升入中學及高等小學考試者應由地方官或勸學所會同所升入學堂之監督或堂長各按科目秉公考騐以昭鄭重惟是改良私塾所以輔學堂之不足其力能興學之處仍當遵章設學力回擴充不可藉改良私塾爲名轉致廢弛學務至公立私立各學堂尤足以輔官立學堂之不足方今財政困難官立學堂有限正賴紳富熱心共擔義務以期敎育易於普及各地方官及勸學員於公私立學堂尤當力任保護勿稍歧視如有藉名查學擾累閭閻羹有訛索重情者應由提學使查明分别懲辦再前頒檢定小學敎員章程本係專指官立及經官立案之公立私立兩等小學而言三年簡易小學及簡易識字學塾並城鄉各私塾均不在内又舉貢生監之外如童生内有中文明暢並通曉各項科學願充小學敎員者普准一體受試騐檢定以廣師資其風氣晚開之偏僻地方必須經提學使查明屬實者始准援照本部原奏檢定敎員章程第十四條辦理凡此數端統由督學局提學使廣爲宣佈俾衆周知以期敎育日有進益須至咨者 
小說 
[言情小說玫瑰涙（二十三）]  
 
 

Page 27

 
 
　　赤利伯爾思至此。則立往笛克許。故作無意之狀態。詢其往返之日期。曁至美後寄庽何許。笛克雖一一具答。而力引其目。以視赤利伯爾。似有惶懼之色。赤利伯爾見此。益信笛克必有曖昧之舉動。又令已之侍者。誘彼笛克之閽人。引爲密友以探取事實。則笛克所言。以某日往以某日返者。乃與彼閽人之語不符。蓋笛克之語赤利伯爾。以五月一號乘悉畢亞輪舶啓行。以十一。月二十號乘維多利亞返抵印度。閽人則謂彼以五月六號行。以十一月十八號返。且知其實往倫敦。而非往美洲。侍者歸報赤利伯爾。赤利伯爾大喜。乃重賂此笛克之閽人。令其辭笛克而就已。此時赤利伯爾之理想。漸有影響之發現。乃决計欲親至倫敦。以調其實。而事集終不能。往至一千八百九十八年。赤利伯爾始來倫敦。輾轉訪得托而根之女露弟。於二年前與華福尼喀結婚。赤利伯爾即至華福尼喀許。欲見露弟。乃知露弟忽無故遁去。遍訪不知其在何許。赤利伯爾乃大失望。華福尼喀一見赤利伯爾。知其人必爲長厚之君子。赤利伯爾亦心敬華福尼喀。二人遂訂交至密赤利伯爾乃舉笛克可疑之情形。一一告之華福。華福聞之至駭。則亦舉托而根暴死事。以告赤利伯爾。據此則笛无之罪案昭著。托而根决死於笛克之手無疑。且笛克在印度時。曾從醫學博士雷第科西嘉學醫。讅知毒藥性質。而印度之毒草。又較他處爲多。甚至有至毒之一種。嗅之立死。死後乃并無形跡可騐。托而根之死。或即中。毒亦未可知。華福與赤利伯爾論議之頃。欲爲死者報仇。而事無左證。僅據此區區之理想。决不能判笛克爲罪人。倫敦有私家偵探曰倫斐迭斯。聲噪全國。無論若何重大之案情。一經倫斐迭斯之手。無不立得其要領。第倫斐崖岸至高。求之者日無慮數十人。迄不能得其一諾。華福知倫斐與約翰交至稔。恐倫斐不諾。故偕赤利伯爾先謁約翰伯森。請爲介紹。而室中之語。適爲此冐名之密司白拉根所聞。再三致其詰問。約翰伯森乃綜此前後之事實。一一以告白拉根。且笑謂之曰。密司白拉根。吾乃失信於彼客。誠以密司之命。無敢勿應也。 
國外新聞 
[匈加利擬募國債]  
　　二十五日倫敦電云匈加利京城蒲台配斯脫電稱政府所呈議案請借英金二十三兆磅已經下議院採納財政大臣吕卡克斯君　　肈借欵係供擴張軍備之說 
[美國又起種族爭鬥]  
　　二十五日倫敦電云美國德散斯州安特生康蒂地方近起種族之激爭黑人死者二十名現已派兵前往鎭壓 
[西班牙與敎皇之齟齬]  
　　二十五日倫敦電云西班牙駐敎皇治區之大使哇其逹君業經召回敎皇於半官文牘中宣稱該使之召回足見西班牙首相意在搆兵此事必不能免云又電云西班牙敎徒多發電賛助敎皇敎皇覆電深以西班牙政府之舉動爲憾並謂諸敎徒之誠信堅毅令人精神奮起切願能長相輔助謹爲諸敎徒祈福云云外間皆謂敎皇此電不啻即爲宣戰書云 
[德國社會黨勢力漸充]  
　　二十五日倫敦電云德國斯特脫茄脫選舉國會議員社會黨開爾君得大多數之選票按該地前爲國民自由黨得勢之區 
[土政府商購德國舊艦]  
　　二十五日倫敦電云栢靈某報駐君士坦丁通信員電稱土政府現正與德國商購勃萊丹堡號寇拂斯脫號戰艦兩艘該戰艦自築成至今已有二十年之久英政府則不肯售賣一船云按以上二艘爲姊妹艦築於一八九一年毎艦載重九千八百七十四噸各裝十一寸口徑大砲六尊四寸一分口徑大砲八尊又小砲多尊 
[德國奪雷諾脫式戰艦之軍裝]  
　　二十日倫敦電云據德國某報載稱嗣後德國奪雷諾脫戒戰艦將裝克虜伯廠十四寸口徑之大砲 
[美員演說太平洋防務]  
　　十九日舊金山電云美員郝伯笙近在哇哈愛哇州托爾杜地方演說力主應派精强之艦隊駐泊太平洋之說畧謂美國太平洋沿岸防務未臻完備殊爲可虞夫國弱即爲召敵之媒而况美日之交際日逼於危故國防誠不可不注重云（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
立止白濁丸淋濁之症或因濕熱而慘人膀胱或陰虚而敗精或是花柳時毒久結而成白者尙輕赤者是重則陰　刺痛如刀割點滴難通久則更難爲治是以本窩不惜工料方不同武無論三淋五濁立服見功每瓶洋五角另售婦科白帶丸每瓶洋四角止痛生　散十寳除疳散一瓶五角新製花柳解毒酒每瓶洋一元常服此酒可除遺毒並治諸般骨痛肌膚骚癢瘋毒諸疾藥到病除○鋪在上海二馬路晝錦里口請認鉄别李爲記廣東仙壽窩啓 
[賞格]  
伊子常平湖縣乍浦人年四十一歲身中面倉無鬚髮已銹頂兩耳招風齒門無一牙如有確實送至上海後馬路乾記弄姚慕記謝洋五十元或通風報信同去認實謝洋十五元决不食言伊陳氏謹啓 
[旅行必讀] 　　 
此云·男兒志在四方·又云讀萬卷書·不如行萬里路·矧當則萬國交通時代·逈非閉門家食·可資歷鍊·可致富强·是長遊歷遐方·實爲急務·顧我國人·養尊處優爲多·其跋涉體途·探討風土人情者·雖不乏人·然尙居少數·且孱弱之大不耐辛勞·往往畏難苟安·半塗而廢·以故薄言旅行·都索然興盡·惓懷時局·誠不可不有以振刷之者·欲振刷旅行者之精神·如之何而後可·諸君請聽·厥惟上海五洲大藥房發行之樹皮丸·足以當此重任·此類之樹·產於亞非利加洲之亞破拿高山·其皮狀如華藥之杜仲·經化學博士文生氏之化騐·大有益於人體·提取其精·如桂哪之霜·以之入藥·有絶大效力·且貯以小瓶·極形輕巧·家用固已稱便·尤便旅行·隨帶數瓶於懷袖間·尙不嫌其累墜·遑論寄諸行篋·盖旅行每携藥餌·必虞笨重·惟此丸獨擅靈便之勝·其利用於旅行者爲何如·飯前呑服一丸·日服三丸用藥甚少·受益甚多·有病立去·無病衛生·其補益於旅行者又何如·有此利用補益之品·諸君何患乎旅行·諸君何樂而不事乎旅行·一言以斷之曰·樹皮丸者·足與旅行諸君蛩駏相依者也·吾國有志旅行者·其亟起而圖之○茲將樹皮丸主治各症摘列如下·先天不足·後天失調·色慾過度·夢遺精滑·陽萎不舉·見色即流·腦筋薄弱·精神委頓·筋肉瘦削·皮膚枯槁諸般虛損·各種勞傷·手足麻木·左右癱瘓·腰酸腿軟·筯骨酸痛·心神驚悸·胃呆便秘○附列主治女子各症·體虛血少·月信不調·赤帶白帶·流產難產晝夜潮熱·瘀血不行·手足浮腫·坐臥不甯○價値·每瓶一元·每打十元·郵局函購回件迅速·不論遠近·不取郵費　上海總發行所四馬路五洲大藥房○杭州總經理處在宗陽宮前百歲坊巷内○各埠各大藥房均有出售 
[獲利捷徑] 　　 
江西路Ａ字七號樓上 
本行由外洋德國名廠運到超等大小各種人力織結機器能織紗線絨絲衫褲手套洋襪以及絨毯等物均可織造無論男女老幼皆能工作况且所織之物比較外洋運到之貨格外精美光滑絶倫所奇者提取各色時花均能隨心能就更所顏色合時天工巧奪再有大號機器適配織衫織襪用廠所各本行在中專創國首做織結機器生意物料非常堅固玲巧外埠各行號如願代本行經理代售各種機器可至本帳房面議妥章貨欵亦可分期繳付上海經綸洋行 
 
