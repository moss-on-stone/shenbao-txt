# 1915 - 161 - 4915211

 

Page 1

 
 
   
 
 

Page 2

 
 
時評 
[再論平民生計（冷）]  
　　平民生計者何謂人人足衣足食也人人足衣足食而後一切爲非作惡之事可以日少一切教養之道可以日進固治國之本也然欲使人人足衣足食則必以人人皆有職業之原則爲之根本且必以多數人之職業皆有實際爲之根本而後可以達其目的准此以言則所謂職業者農工爲首而商賈次之所謂士與官者乃國人中至少數之一部分且人一生中至少數之一時期耳今中國乃反是士之與官占其大半世且尊重之農工商賈賤視勿惜人乃悉趨於無職業一途或職業而虚空之一途於是去人人足衣足食之途逺矣故今日而不爲平民計生計則己苟爲平民計生計者非先破此關不可 
命令 
　　六月十六日大總統策令特任陳籙爲都護使充駐紥庫倫辦事大員此令 
　　又令王劭廉授爲上大夫何棪吳烈均授爲中大夫並加上大夫銜此令 
　　又令黑龍江財政廳廳長魁陛着卽開缺另候任用此令 
　　又令任命唐宗愈爲黑龍江財政廳廳長此令 
　　又令陸軍部呈請將唐芬若授爲陸軍工兵中校並加陸軍工　　兵上校銜陳於善授爲陸軍三等軍需正張耀華授爲陸軍三等軍法正應照准此令 
　　又令陸軍部呈准同武將軍督理山西軍務閻錫山咨擬以瑞泰補驍騎校請予准補等語應照准此令 
　　又令陸軍部呈准正白旗滿洲都統貢桑諾爾布咨擬以松瑞補公中佐領請予准補語等應照准此令 
專電 
　　北京電太原火藥局於齊日午前十時忽然轟炸局衞兵士死埋者共二十五人聞轟炸之原因係由舊儲藏庫移遷藥彈置新庫偶不留神以致觸發致某排長慘死兩庫房屋均被燬 
　　北京電政府現擬規定各省政費分爲六等一等不得過四百萬元六等不得過二百二十萬元 
　　北京電財政部近接各省人民控告稅差人員舞弊之案甚多己派參事某偕同部員若干人馳赴各省密查 
　　北京電恰克圖會議專使畢桂芳陳籙於冬日由恰起程本日日可抵京覆命 
　　北京電昨日改修正陽門開工内務部總次長交通部次長步軍統領警察總監均蒞塲行禮 
　　北京電參謀本部管轄之測量學校開設高等班各學員由各省選送至部覆試現該學員覆試己畢大約可望完全取錄不至向隅 
特約路透電 
　　倫敦電外部次官薛西爾在下議院聲稱中英兩國並未訂有以英人或以英人資本發達中國鐵路之约約惟駐京英使曾悉中國與英公司訂有合同中國允將英人今所請求之鐵路權利無論核准與否將來必不給予他國人民（十六日） 
譯電 
　　北京電張錫鑾今日將到京與袁總統討論軍政大約奉天將軍將改駐長春（十七日） 
　　北京電錫良不肯就庫倫總監任故己改簡陳籙（十七日） 
　　北京電據各省報告油礦之數如下直隸二十三雲南十七貴州陜西十三江蘇江西各八山西湖南奉天各五四川四吉林湖北各三河南二（十七日） 
戰電 
（英人路透電） 
　　巴黎電今日午後公報宣稱英軍昨日在拉巴塞西面獲戰壕線一道法軍在洛洛瓦須爾哇克擊落德飛船一艘飛行家就擒今夜公報宣稱我軍在亞拉北面及南面所得之地雖經敵軍回攻今仍固守之且將敵軍擊退今晨三時飛機二十三架由法境出發雖過北面仍得飛抵德國巴登首府加爾斯魯希於軍火廠及火車站等處擲下炸彈蓋以報德人攻擊英法不設防諸鎭之隙也火車站登時大亂所停火車急急駛出諸飛機往來時曾大受轟擊僅失兩架餘均飛回（十六日） 
　　倫敦電英帥費蘭巨報稱昨晚我軍奪獲番斯土倍爾東面廣一英里德軍陣前之戰壕線一道但因德軍於夜間猛力回擊故不能久占之我軍今日侵晨進攻胡巨北面敵軍之地位占據廣一千碼之陣線上第一戰壕線全部又第二戰壕線之一部分至日中時己將俘獲之敵兵一百五十七人運往陣後德軍回擊一次受重創而退 
（十六日） 
　　羅馬電意軍在台洛爾及特蘭第洛續占要地奥軍曾在加尼亞屢次攻擊較前爲猛擬衝破意軍所力守之塞錫爾山隘阿俊斯台里斯山脊及克洛斯山隘奥軍以重砲轟擊意軍地位黎明時砲擊尤烈卒爲意軍衝退（十六日） 
　　彼得格勒電波羅的海至里斯特河之惡戰仍在進行公報謂夏夫里一役戰局無所更變德軍曾在拉里夫河夜攻失敗又在泊拉斯尼資北面分攻數次亦受挫而退加里西亞復有德國生力軍出現以補蔓剛森將軍部下之損失此項新軍向未見於加里西亞陣線今復在桀洛斯拉夫及桑河右岸取攻勢助以極猛烈之砲火俄軍在魯巴資夫加河及文杜河苦戰三日後己稍讓步俄軍在里斯特河回攻獲勝俘軍官二十九員兵一千二百名奪機關鎗七枝德軍曾占據洛哥齊但經俄軍於拂曉時回攻克復俄軍且轟擊加拉夫柯夫獲重砲一尊器械砲手均全德軍曾於該處僞樹白旗轟擊俄軍俄軍乃以鎗刺殲之德軍仍以大隊及砲隊猛攻里斯特河左岸俄軍所守之橋端均爲俄軍所挫就擒者一千五百人成洛維資境俄軍之陣線己退至邊界外（十六日） 
　　倫敦電西斐加魯亞鎭今己投降聯軍在喀麥隆北境之事業於是告畢而西斐戰爭遂得一結束此方面軍隊且可移助杜比爾將軍以經營喀麥隆之中部（十六日） 
　　倫敦電齊泊林飛船一艘昨夜在英國東北海濱擲落炸彈死傷各十五人有數處被焚當經救熄（十六日） 
　　倫敦電德國因英國待遇德潛艇俘虜與前不同故准前被另行拘禁之英國軍官改入普通俘營 
（十六日） 
　　倫敦電英船阿基爾號在北海中未受警告遽爲潛艇所擊兩分鐘中即沉没死七人船長在内 
（十六日） 
　　倫敦電各報皆贊成愛士葵首相繼續作戰不勝不止之决心但望内閣諸人能實行首相之言（十六日） 
　　倫敦電平民議院一致通過首相愛士葵君提出之兵費英金二百五十萬鎊（十六日） 
　　雅典電希臘選舉前相維氏黨在二十二省佔多數政府黨僅在三省佔多數其無所統屬之議員亦必贊助維氏（十六日） 
　　雅典電希王之病可保無礙惟非一時所能復原（十五日） 
　　亞姆斯特丹電官場宣稱土皇因患傷風故未至教堂祈禱（十六日） 
　　華盛頓電美總統威爾遜否認美國不允會同各中立國竭力調和戰事之說且謂美國曾盡其能力所能至以利便媾和之運動云（十五日） 
東方通信社電（日本人組織） 
　　東京電日本駐北京公使日置氏歸國之期現尚未定因中日兩國尚有未完事件並排斥日貨問題等故須暫緩行期（十七日） 
　　東京電中日合辦漢冶萍公司問題近據有力者之議論提倡日本製鐵所亦改歸民間經營以便合辦由中日兩國解决東洋之鐵問題此論旣出反響者甚多云 
（十七日） 
　　東京電齊齊哈爾電云中俄恰克圖條約訂結之後外蒙獨立業經取消惟海拉爾勝福之獨立猶未取消近經黑龍江將軍朱慶瀾氏交涉訂立如左三條取消獨立 
　　一勝福之地位不變更 
　　二海拉爾之行政軍隊均交民國接管 
　　三海拉爾之債務由民國擔任（十七日） 
 
 
 

Page 3

 
 
　　北京電五月分中國鹽稅收入總數計四百二十萬兩（十七日） 
　　北京電奉天將軍張錫鑾氏因中日條約之結果影響及於滿洲蒙古將來之内治外交方針入京與政府接洽己於今晨行抵北京又山東靳將軍入京以來每日入覲袁大總統禀承一切（十七日） 
要聞一 
意大利之戰局 
　　華德日報曰意大利之加入戰局也幾將一月矣而猶未及戰於奥境且有一二處敵人今尚在意大利境作戰焉觀其情形大約非有眞實之戰鬭不能放棄所據之高阜近來意大利人雖常有戰報而迄今未能報告勝利至若他處奥軍之撤退則非因勝敗乃因其地勢不宜於防禦故意大利人自奥退讓後亦未進一步也而　大利傳播其軍佔領孟法爾昆之名譽反不遺餘力一似赴特里斯特之路旣可從此自由而行者詎其地勢險惡至孟法爾昆後方見也哉如加爾斯特之前　起於該市之後今若欲侵佔之則非多流血不能成功即農夫在該處童童然之高嶺之上種植所短絀之稼禾亦殊不易並且其地到處有一人高之根據牆皆淤泥所積成有棕樹爲之掩護此補小牆誠今日敵人進攻時可怕之障礙物蓋旣可阻敵人之前進亦可使守者得一穩確之目的也 
　　據路透電稱奥所用於敵意之新軍係由塞爾縫亞邊境調遷而來此誠關保重要之消息蓋於是可見奥國旣用其富有戰事經驗之人迎拒其地專尚理論之敵而克洛阿屯與南斯拉夫族之向以羅馬人爲其世仇者亦必欲乘今於久所羡慕之戰爭逐其世仇出離該地也想凡至其地者必曾見斯拉夫族對於特里斯之意大利人夙日所懷之仇恨今旣爲洩其私憤而與意大利戰必各竭其力而後己者可見之於將來之戰爭中者不待深言全於其地所獲之俘虜則鮮有所聞今意大利於是必己首先覺悟未受他人强迫而自加入戰局之非是與其愚矣 
　　意大利之軍隊爲世所盛道者共有二種即阿爾皮尼與貝格李里是也近來羅馬路透電亦屢有報告此隊之行動迄今雖又言意軍損失不巨而就其言外之意觀之必己受有重創斷然無疑即如今日忽然言及貝沙格李里軍有團長及軍官多人陣亡是也至若論貝沙格李里軍之能力則有庚子年一事可資爲證當時聯軍由北京出發時意使聲稱如赴保定不述於途則非由貝沙格李里爲前衞不可蓋以其行軍迅速決非他國軍隊所能及也其始果然行動敏捷爲衆所嘆賞而未行至中途己呌苦不堪旋且解除其背包使騾駄之前行騾不能負其重即用刺刀刺驛之腹及非後來不但不克兼程前進充當前衞且卒爲後路之德軍所超過焉今日奥意邊境上之戰殆亦如此先大聲急呼意大利之軍己進佔某地及一詳察地圖則一切戰事不特尚一在邊境且又多在意大利境内矣 
[勒斯盾美僑反對其祖國輸出軍械談]  
　　華德日報云德國撒克遜之得勒斯盾三月十六日來函稱該處之美國總會因其祖國運輸軍械子藥供給交戰國以致戰局遥遥無期特開會提議反對據該會會員聲稱曰歐洲流血大乖天和爲人所共知故自去年八月開戰以來舉世報界旣研究孰爲禍首孰作厲階蓋此爲歷史上當解决之間題也然今吾人當先就其解救之方法一方考察苟非然者交戰人固受禍無窮而中立國人亦難獨享幸福竊我美國人之軍械若在平時本可供給世界應用而於今戰時供給交戰國則殊非所宜蓋今我美人旣守中立而又供給交戰國以軍火則無異旣願和平而又欲兵連禍結也是此中立舉世無二又安免人不謂我空前絶後之假冒也而今吾人不求美國附和交戰國惟求我美國不嗜殺人以副基督教之訓誨足矣 
[戰爭中砲臺之關係]  
　　上海泰晤士報載陸軍中佐裴克論砲臺與近世戰爭之關係一篇曰里愛巨納暮爾盎凡爾諸砲臺相繼失　後余曾著論一篇謂在近世戰爭中砲臺之功用己不若曩昔之顯著但余今觀於泊里齋米塞爾與哇蘇維斯兩砲臺之近事不禁重有感焉里愛巨等三砲台素以强固見稱然不旋踵悉陷攻軍之手法國沿邊界之砲台非不稠密雄健也然德軍視若無覩且抄越其前而進趨巴黎矣世之軍事家覩此情狀大爲惶惑而反對砲台者輒指此爲砲臺無用之鐵證以爲擲無數金錢於虚牝也 
　　國家之防務實在於海陸軍而不在於砲臺國之有優越海陸軍者則每戰輒勝其僅恃炮臺而無强大海陸軍以爲之輔者則戰無不敗徵諸曆史此說益信各國軍事家對於炮臺向分贊成反對兩派各執一詞至今猶然試以俄國論之俄軍事家泰半不以砲臺爲然謂砲臺弱小則易爲敵軍所乘强大　駐兵太多適以分戰地之兵力且未必能阻遏敵軍之抄越其側然俄國名將吐特爾本氏於克里米亞一役後曾呵反對砲臺者曰塞巴斯土波爾苟於平時築有炮臺則英法聯軍何至肯在克里米亞半島登岸致爲砲臺所創耶 
　　贊成砲台者謂砲台建築雖費鉅資然此不過爲國家安寗之保險費耳德國軍事家不主張大砲台但國中砲台纍纍且甚强大德軍退出華沙其統帥興登堡能以召集軍隊復取攻勢者實賴桑恩砲台之力彼其時俄騎隊己毁泊勒順車站距桑恩甚近假令桑恩先未築有砲台以遏俄軍則德軍安能反敗爲勝而桑恩安得不爲俄軍所據哉炮台在攻勢戰爭中亦有若干關係蓋一旦與勁敵相遇改攻爲守猶可據炮台以緩敵軍之衝德軍於此次戰事殆己知砲台之關係矣 
　　奥境特蘭第洛伸入意國北境與東普魯斯之伸入俄地形勢略同有特萊斯特炮台苟意軍攻入奥境則特蘭第洛將與東普魯斯處同一之地位而特萊斯特砲台之戌軍可以截斷意軍之交通意奥之交涉　根據於此奥國允於戰後割讓特蘭第洛與特萊斯特砲台而意國則欲即行據領以致交涉决裂兩國爲一砲台之故遽行開戰然則砲台與國家安寗關係之重大亦可於此見之矣 
　　砲台固爲重要而炮台之地勢尤宜注意其所處之地位必在攻軍必須經過苟抄越之則攻軍勢必失敗之地巴黎砲台即佔此優勢者德軍旣不能取之乃欲抄過其地以致戰敗於瑪恩全計皆毁哇蘇淮斯亦屬得地勢之砲台德軍不能飛越而行不得己力攻之故受重創砲台而不能阻遏攻軍之抄越則爲失去地勢之砲台耳 
　　吾人縱觀戰局之得失而知得地勢之砲台爲國防之良具以其能挫遏攻軍之銳氣也巴黎實爲完善之砲台若法國其他砲台尚未盡得地勢至於泊里齊米塞爾不得謂爲軍略上大有關係之砲台何則俄軍屢過其側往來於克拉哥與卡巴西安之問該砲台竟無以阻之其地位之不佳己確無可疑矣 
雜評一 
[平和之機又兆（無名）]  
　　方美德交涉之間論者岌岌以爲美德且失歡矣然自美之致德通牒旣發表後人乙羣信美德之無事今美總統且有否認不願調停戰局之言是又更顯平和之朕兆矣世問每有所測如此而結果若彼此亦一也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[續紀南京之交涉岐逸]  
（六月十六日） 
　　南京戕傷外人一案己由馮將軍呈報政府並甬電全省飭軍警上緊嚴緝飭文略謂十三日午前十一時准駐寗英領面稱有英女教士摩蘭夫人（即墓士母）及其女曁馬教士之女　在北極閣九眼井地方爲一兵士無端毆打摩蘭夫人左腕受傷其女門牙打落兩個馬小姐之手打傷等語案關　涉且時届薄暮地處要道膽敢有兇徒傷害外人各該軍警責無旁貸勒限三日務獲究辦云云次日復懸賞五百元以爲奬勵自十五日起十七滿限惟今日尚未破獲 
　　摩蘭夫人母女等實係英人當案報警廳時誤爲美籍又英領與馮將軍面述傷憫極爲怱促摩蘭之女所受傷處曾由交涉署委員會同警廳特派員勘驗門牙打落大半個另有一牙打傷左腰下刀扎傷約五分係以鎗刺刀突戳者摩蘭夫人左腕腫處甚高馬女創痕較輕聞摩蘭（卽墓士榮）素性謹愼時因小事報告警區爲之保護兇徒是否兵士原不可知而受害之縻蘭夫人等均言實屬穿有灰色軍服者甚領章肩章因不諳軍制無從指認十二晚警區員傳詢沿北極閣一路崗警巡邏隊於七時頃有無身穿灰色軍服之兵士走過各警均答未見唯見摩蘭帶有華人數名經過查詢此事而己而鐵路執旗人曾言其奔逃則兇犯必於事後沿軌道側路馳去不由大道以避警察可知也 
　　開啓釁情形係摩蘭夫人等散步道旁有一兵士路經其地己行越渠等户前有十數武回視見摩蘭所携之某女年甚幼小怱返身驟以手撫該女之頭想如内地習慣見有年幼可愛小孩與之玩笑之意而此女驚駭即用防衞手段力抗之摩蘭亦呼止其上前因而毆打是舉無論是否與幼孩玩笑總之其爲不謹愼無疑馮將軍並面諭軍警長官從速緝以免釀成鉅案昨日有獅子山某營兵士因故自投江死我留有一函實爲别事傳者以爲兇犯自盡又云己破獲四名嫌疑犯者皆不確本月十日有朝鮮崔荃泰等二人疑入法政學校肄業求華人作保並帮助學費先至巡按署及將軍署未得入繼至交涉局乃交涉令自投日本領事署崔無奈復至他機關哀訴未識　否如願亡國人之慘痛如此而我國猶不自警努力向上無意識舉動時有發生可爲嘆息 
[總統對帝位讕言之表白]  
　　日報近有記載袁總統將登帝位各節日人此等新奇文章其用意固不難測度聞昨有人將此等報紙凙出呈之總統總統喟然曰當革命風潮最烈之時清皇族有建議請清帝禪位於予者予誓死不肯承認今乃改其初志耶且辛亥革命時全國分裂生民塗炭隆裕太后再四請予權任此局以保其母子之安榮予爲全國大局計爲皇室計不得不犧牲此身以艱鉅如因而取之是欺凌孤寡爲不仁不義之尤予决不出此且自古專制之帝王傳歷數世及更代之際子孫無唯類即立憲之君主亦因人而變生隆替天下之至愚未有過於求作皇帝者予爲救國之故己犧牲一身不願更犧牲子孫徒使有害於家而並無益於國也云云 
[關於内外蒙之補牢策]  
　　設官之决議恰克圖會議解决以後政府　於内外蒙古簡任幹員一事十分注意日前總統府開特别會議討論蒙古官制由衆表決於内蒙古設辦事長官一人其職務不特專理一切軍民緊要政事並須兼顧工　事業以爲亡羊補牢之計張鎭芳姚錫光兩人對於辦事長官一席頗有希望外蒙古庫倫擬簡派專使一人烏里亞蘇台及科布多兩地各派辦事長官一員對於專使一席政府頗擬任命前清東三省總督錫良氏彼若不肯出任則畢桂芳氏或有希望云 
　　劃界之根據中俄蒙恰克圖會議業己竣事聞關於界址問題其解决係根據前清所訂之各條約兹爲略述之如下（一）雍正五年恰克圖買賣城之約（一）咸豐元年伊犁條約塔爾巴哈台之約喀什喀爾之約同治元年庫倫條約光緒七年烏魯木齊之約古城之約哈密之約吐魯番之約科木多之約（一）光緒二十八年哈爾濱之約 
　　電缐之籌設政府爲整頓内蒙交通機關决意先添設内蒙電線預算約需工費一百五十萬元曾與奉省往還磋商由中央補助半額其餘七十五萬元由奉省擔任籌措早經决議兹聞交通部以架設内蒙電綫在今日實屬不容稍緩之要政日前特電奉省巡按使知照並聲明部認之補助費第一批之二十五萬元業己備齊一經開工即予撥交 
[中日交換大使說尚未徵實]  
　　日前外間盛傳政府向英日法美俄德六國政府有交換大使之提議並謂日美兩國政府業經承諾兹據日本方面消息謂中國對於日本政府並未有此提議則對於他國果否有此提議亦不敢知日人又謂日俄戰爭終局時日本與中國曾有交換大使之議後因種種事由未成事實近時中日外交頗多重要中日兩國間認爲有交換大使之必要誠以公使之地位局面不能使相當有經驗之人物往充中國使臣即在中國亦時感同一之不便非交換大使不能補此不足之點云云 
[採金設局後之黄金政策]  
　　採金局之開辦採金局總辦己任命龔心湛日前龔氏差竣返京刻尚未就職聞龔氏又因有要事急需赴粤業於前晚去津該局總辦一席須事竣回京始行就任刻下部中己委趙從蕃氏先行代理該局卽於前日成立内分四科（一）文牘（一）籌議（一）辦事（一）調查等員調查員現己由局派出分途調查該局地址卽設於財政部雜稅司云 
　　開金礦之條陳自財政部呈請附設採金局後於是一般政客上條陳者紛至沓來日前某顧問上當道開採金鑛意見書一通略云金銀銅三品皆天地自然之菁英以供生人之利用古聖王酌盈劑虚俾之流通上下藉以裕國而便民誠萬世之良法也然考唐宋以前上下通行之貨一皆以錢而己未嘗用銀漢書食貨志云秦併天下幣爲二等而珠玉龜貝銀錫之屬爲器飾寳藏不爲幣唐憲宗時有禁采銀坑之令杜佑通典謂梁初交廣之域有以金銀爲貨唐韓愈元稹奏狀均謂嶺南以金銀爲貨幣宋史仁宗紀謂諸路載輸　錢福建二廣易以銀此皆以銀當緡錢之始然止行於一隅未嘗通行天下也金史食貨志載興定寳興每貫當通寳五十又以綾印製元光珍貨同銀鈔及餘鈔行之行之未久銀價日貴寳泉日賤民但以銀論價至元光二年寳泉幾於不用哀宗正大間民間悉以銀市易此爲上下用銀之始迨明洪武年間復有民間不得以金銀交易之令然以不便於民未久即廢前清最元明之制凡國家俸糈民間課稅無不用銀道光年間與泰西各國立約通商江海各埠中外商民綺交鱗錯爲古今一大變局中國巨商以資貨與洋商交易往往獲利少而虧本者多其故皆以泰西各國皆用金鎊惟中國獨用銀金銀折算所虧故鉅也中國在漢時黄金甚多賜予臣下動以千萬計自後或塗佛像或修首飾或製金箔種種消耗不一而足大清會典所載洪武八年每赤金二兩當銀四兩十八年當銀五兩萬歷中漲至七八兩崇禎中漲至十兩前清髮逆未剛以前每兩不過值銀十三四兩光緒初年亦僅十七八兩嗣則繼長增高至今日而不啻倍焉其故由於出洋之太多調查海關貿易册光緒十五年出口值銀一百六十二萬五千餘兩十九年出口值銀多至七百四十五萬九千餘兩三十年出口值銀多至一千二百五十餘萬兩外人以貨來以金去民安得而不困國安得而不窮雖然爲補救計亟宜速行開採金礦查新疆疏附縣（喀什噶爾道所轄）西南之河灘產金極旺又于闐縣（亦屬喀什噶爾道）後山之大戈壁名阿井塔克地方均產大塊金成色極佳外人覬覦己久現新疆某當道密報政府請速注意趕爲設法若用新法開採獲利可操左劵試觀漠河金礦開辦以來報効軍餉光緒中年自九千兩至一萬五千兩二十年十萬八千兩至二十二年實增至三十萬兩後遂改訂新章每二十成報効國家十二成歳不下數千萬兩况東三省礦產之旺不僅漠河如岫岩懷仁通化寛甸復縣五縣大連灣平項山鷄鳴山迤北以達吉林三姓黑龍江松花江等處煤與五金並產罔不脉逺而苗深昔有自懷仁縣勘鑛而回者言縣屬之礦洞子老營溝凉水泉子銀砂尤爲顯露通化縣則自大小廟兒溝至大小羅圈溝數十里問金銀鉛鐵一一皆有可知遼東實金銀之窟其足以給國用者不獨漠河之金也然則任其湮没而不彰而獨以借債加捐爲能事是猶藏金地窖吝而不發而反朘削其子弟借貸於友朋誠古今最不可解之理云云 
[孫武之改變民團條陳]  
　　孫將軍武昨條陳總統略謂現在可乘全國民氣發憤之時爲整頓武備之計整頓之法不外徵兵召募兩途徵兵收效太緩召募糜欵過多皆不合於用宜就民團略爲改變參以退伍之法其辦法如左一民二十以上四十以下爲團員服務一年二民團以連爲單位每連百二十人小縣八連大縣十連至二十連不等全國可得六百萬人三每縣設團總一員以縣知事兼充設團副一員以紳董充皆不給薪縣設總教一員每連設副教一員每排設分教一員皆由中央派略給薪水欵皆由縣自籌四團員在一年期内每日操四點鐘第二年退職每年操三星期第三年操兩星期第四年操一星期五每縣於適中之地設射擊廠一處以爲會操及實行射擊學習瞄凖之所每歳習實行射擊三個月如有自願入團習射擊者聽惟須自出子彈費六退團者給以執照不得於第二期溷入團内七商團准其改編團長以商董充任團員由商號五丁抽一由團長别編册籍 
[試行鴉片新稅之近况]  
　　部覆粤省紳民英文京報云自江西江蘇廣東三省試行鴉片新稅以來粤省紳民反對甚力咸謂新稅旣加恐烟禁復弛己聯名具禀財政内務兩部請緩施行該部現己電復該紳民謂加稅辦法曾由大總統批准及英國公使認可且己行於蘇贛兩省廣東事同一律應即竭力推行云云並聞蔡乃煌將親赴粤省調查情形云 
　　電請三省力爭美人丁義華氏於月之十二日致廣東　蘇江西將軍巡按使電云廣東江蘇江西將軍巡按使鈞鑒前電訽蔡特派員在滬商訂存土加稅辦法旋奉復電未接明文等吾敝會迭接報告滬土六千箱每箱加稅三千五百兩蘇州有沿街兜售粘貼印花烟土巡警不敢過問各等情深爲詫異此等自希政策天下萬國無有也略述其弊一政府失信也事實與命令不符二跡近罔民也有印花爲公土土熬成膏　轉成烟泡印花當然失其效力法庭果照法執行民甘　否三江廣人民遭无妄災也條約上海廣州兩口爲最後之結束今因加稅不惜推行全省並加入無辜之江西政府何仇此三省人民遭此天妄之災種種弊端不勝細述惟望貴處速電中央力爭圻疆大吏應盡視民如傷之責小民甚丁幸義華文叩 
　　蔡乃煌辭職未准日來頗傳禁烟特派員蔡乃煌有撤換消息又有謂並非撤換實係將添派一人即陳（錦濤）者兹悉蔡乃煌氏自謂實爲政府盡力乃遭此奇謗頗有退意日前特電禀要求辭職並請另派能員接辦財内兩部以蔡辦理以來蘇省己在上海開辦江西亦在九江設立公所實行開辦粤省雖因紳民反對稍滯進行現亦商議就範此後正資管理當己電覆蔡氏母萌退志故蔡現仍照常視事矣 
[内務部擬行之兩事]  
　　調查户口之規則日前内務部擬定調查户口規則呈總統後蒙批飭交政事堂核議查原案内容如調查年届七歳至十五歳之學童意似在于實行强迫教育調查年届二十歳至四十歳之壯丁意似在于預備徵兵調查納稅額及不動產額意似在于查明全國財產總數預備整頓國家財政擴充國民富源並似欲試辦營業所得各稅嗣經政事堂參議核議擬將納稅額及不動產額暫行删除意以調查户口歷　未收實效良由吾國政策向主放任各縣地方又無下級行政機關州　敷衍欺飾非初意即欲玩視要政而加捐加稅訛言繁興若復調查納稅額及不動產額尤啓衆民之疑云云嗣經總統復交政治討論會研究　日該會開會各會員甚韙其說大抵一致贊成云 
　　艶體各書之擬禁說部記事之書其有足以唤醒愚迷或與善良風俗有關係固在例所不禁其餘纖詞艶體佻闥成風不第於人心世道有碍且誘導青年社會入於魔鬼道中其危險實不可勝言故謀國之士一方奬進有價之名籍一方必取締詖邪之盲著近聞内務部對於下列各蕭擬設法禁止其書名如下民國艶史有夫之婦一名情天决死者星中人語一名新婚約自由結婚一名情天刧隔簾花影一名三世報意外奇緣亦名載陽堂意外緣女學生最近女界現形記男女串騙奇談紅樓夢續編聞見述奇清廉訪案一名秘本殺子報海上豔妓百花譜聞見奇談龜中貴（清廷污官秘史）新西湖佳話一名有情天雙鴛鴦風流觀察情中奇一名蜃樓志上海評花寳鑑社會小說金錢龜素梅姐迷魂陣最奇小說緣中緣艶情小說喜中寃學界現形記（學堂笑話）又名學堂鏡醒世小說眞桃花夢最新姊妹花艶情小說女子改良仙人跳新美人計言情小說鐵血美人二十世紀最新小說多寳龜 
[洋人販土在京被逮紀]  
　　北京東城一帶近來屢聞有外國游民時常私運大宗烟土寄屯崇文門内及長安街一帶各酒舖私賣射利所獲甚厚該處警察雖多方偵杳苦未破獲頃聞本月十三日早長安街一帶各酒舖妓館　有身着警服之官弁多人挨次檢查果於電　飯店内住客俄人牙闊夫及希臘人瑪諾義箱籠裏查出烟土一大包當時人贓一併帶區轉送警廳懲辦聞該俄人與希人一爲販運一爲售賣夥同營業己非一次並聞關於外人私運烟土來京售賣各處警察亦均己偵查確實不日當能一併抄拿云 
[濟南電信（懷瑾）]  
　　破獲黨人消息六月九日下午九時濟南城内三區警察署經眼線告密謂有黨人潛匿當卽派警探在後宰門破獲黨人金姓一名搜出手鎗一支孫文中華革命黨魯支部委任狀一紙並往來信件及要證甚多聞與青島寓居之某某有關係者當晚即解往軍法課嚴訊詳情若何容俟續報 
　　引渡罪犯情形膠州王哥莊適於隂曆四月十八山會中有擺設賭局者縣差四名藉名彈壓前往索賄大獲而歸途經土娼家適遇日兵數人該日兵見縣差便衣持槍棍疑爲馬賊即行捕解憲兵隊訊知縣役然旣無憑照又腰纒纍纍益疑爲馬賊卽行引渡解送來省昨解軍法課訊知爲恃差招摇私往彈壓藉端索賄等前不涉軍事故己轉解地方廳核辦矣 
　　日本電信狀况濟南日本無線電信開辦商電第一次電信客有在天草丸郵船上與濟南日商通信者居然於四小時内得覆電可神速之至即此一事我國人瞠乎後矣 
[鄂中近事紀]  
　　宣講員之快論北京周行宣講社員章廉甫杜伯强劉葆初三君由汴游漢宣講十三日午後漢口商餘公會連合各團體開歡迎會到者三百餘人首由商餘會長朱芑臣報告歡迎之宗旨並由會友誦歡迎詞章廉甫起而答謝且表明宣講宗旨次杜伯强君宣講國民愛國之熱心應如何爲眞愛國如何爲眞熱心如何提倡國貨如何杜塞漏巵反覆辯論發揮透闢次由劉葆初宣講解釋臥薪嘗膽四字謂余於中日交涉畢後由京津以至直隸河南各地見各物上所書（國恥）（五月七日）（國恥勿忘）（臥薪嘗膽）各種字樣觸目皆是今某獨就臥薪嘗膽四字以解釋中國國民之狀况（一臥如政界諸大老堂高簾逺大厦千間日所臥者非鐵床即鋼絲床非氣床即象牙床非臥於烟榻卽臥於藏姣之金屋耳（二薪）如政界諸大老先謀某處會辦月薪得一百元再謀某處總辦月薪二三百元更謀某項督辦月薪又得五百元京省官僚只論薪水之多寡未聞有論及事之難辦與否（三嘗）今日某天津館明朝某大菜報上午某館下午某胡同酒叙若者可嘗若者不可嘗四膽謀差者非金錢不可運動優缺非數萬不可膽大包天膽大妄爲之膽略眞有令人不可思議者說畢合座鼓掌該宣請團中並有善操三絃技者所彈鼓號軍樂聲軍隊行走聲直團眞者無異爲並彈二進宮一曲以助餘興 
　　商品館之組織鄂省中華大學校爲私立學校之特出者提倡國貨極　盡力曾經調查出品門類印刷傳單散發以使購者自選擇兹該校生江錫圭等以傳單一項不過作簡單之廣告擬卽組織商品陳列所以備愛用國貨者之參攷日昨在校會議此事有以官家曾於勸業場附設商品陳列所今添設此所得母駢枝爲問者江君等謂官辦之商品所當革命時物品多被盜竊或損毁嗣後亦無振興氣象去年　所爲灌輸傅物學起見附陳世界禽獸迨至今日名爲陳列館祇見日增禽獸　棄其本旨專爲營利閱覽劵每張售價八十文）凡欲考察本國商品者旣以劵價太昻又以内存不過些須舊物以致裹足不前今發起另組實爲要圖云云故全體决議以該校餘有空屋附設商品陳列所凡屬中國新出貨物無論何界所用或巨或細一併陳列逐件附以說明書俾愛用國貨者得隨時實地視察至其籌辦方法己於十三號開會磋商並先舉幹事人以圖進行 
[四屇保免知事之核准人員（六續）]  
　　安武將軍倪嗣冲保五十一員金保權陸士奎柏麟書黄逢年鈕承藩童益乾鄭應麟林仲幹唐理衡 
 
 
 

Page 7

 
 
張際昇潘兀諒黎彩彰張善祿壽椿賀廷桂萬琪謝兼武姚登瀛李宣璋李瑞年李世新葉在泗汪超魏錫滋魯喬年曾科進陳壽璚盧承銘張繼信光雲錦錢文選馬光楨郭傳昌曾祖蔭楊宗彩吳賡廷許廷恩吳肇和 
湖北巡按使段書雲保八十六員陳鴻冀陳中孚劉本檍羅慶昌王恩綸曹藴鍵周祚麟鄭文洙王秉樞徐鼎勳翁之銓崔鶴吳增春吳良棟陳瑋田文階桂彥璜劉煊王體陵韓炳樞金炳謙陳吉樟錢祥保姜振翔段雲錦魏業鎭楊麟香易樹鵠陳宗元李曜緯李仙培潘仕達王繩高吳本鈞周之冕張佑馮汝玠倪文錚楊毓窼張秉庚唐理淇陳官彥楊朝賡董壽祺唐治元宋康益沈訓信張國浚范壽桐張嘉德張汰一方之善王希曾孫星煜何錫章殷良弼楊培濮祥李壽然沈際虞顧葆彝張振庠鄭雲鵬吳琳吳變元蔣壽昌汪澐龍瑞萱張祥鸞何奇陽楊壽昌漆濱吳本義徐久緒張長祐蕭繼昌兪耀坤李佑元高鐸劉錤德何如璟翁庚孫李泉山汪文鈞朱有光何允恕（未完） 
地方通信 
[鎭江]  
　　議設水路巡　水路邁警原爲保衞航商便利行旅而設鎭埠至　尚未籌辦現丹徒縣章知事以鎭江係水陸交通華洋　處之區亟應設立此項巡警固於日昨會同王　務長商酌一切惟經費難於籌集疑以原有水陸總巡及航路巡查改編水路巡警以資即省云 
　　政界儲金辦法鎭郡人士對於救國儲金爭先恐後踴躍認儲愛國熱忱己可概見兹聞政界現亦擬定辦法凡俸薪四十元以上者均認儲一月作兩月匀扣四十元以下者則多寡聽其自由刻己照此實行矣 
[揚州]  
　　知事親督捕蝗縣知事　芷貞日昨因東鄉常家巷郭村蕩田等處蝗蝻未經督捕各委董員等己具報肅清深恐在事員紳稍有大意撲滅不盡遺留長翅損害田禾特又帶隊親往各處撲捕以除農患 
　　撥欵維持學務江邑東鄉宜陵鐵初等各學校經費本藉田租及捐欵開支近因有人反對毫無　入致各校對月未得入欵困難異常刻經縣署飭行欵產經理處妥爲維持每月支欵改由欵產處發給所有租捐亦由欵產處派員會同該學區董事直接收取以維學務 
[江北]  
　　阜寗匪患甚熾江北阜寗縣土匪屢撲屢起數月以來横遭刧掠燒殺者多至三四十家半係刀鎗矛戟排隊而來者出案後雖報當局捕緝而破獲者寥寥無幾故該處居民無日不必懷惴惴云 
　　各縣蝗患堪虞江北鹽城興化寳應高郵阜寗東台泰縣等境内均己發現跳　撲捕己非易易非得及時霉雨恐不能殲殺凈盡若鎭江丹徒揚中溧陽江寗旬容六合儀徵等縣無處無之有蝻子上升者有搜挖殆盡者有尋覓爲難者正不知今年之蝗禍較之去年爲何如耳 
[吳江]  
　　醫學有人提倡吳江錢崇威君號自嚴爲法學專家於前清光緒三十三年挈一子一女東渡留學己歷九年之久其女公子名旭琴今春始畢業於東京女子醫學專門學校荷江蘇巡按使以其成績優　傳諭嘉奬暑假後擬再入東京帝國大學選　一二年以　深造其公子名旭田亦於今春畢業於上野藥學校成績亦美　均請假返國暫時懸壺里中爲實地練習計醫藥兩科吾國精其業者尚少難得二美競爽於一門亦地方之福也其醫室在吳江西門 
[浙江]  
　　餘姚縣之儲金狀况自上海發起救國儲金後各地聞風響應浙省餘姚縣亦己組織分事務所附設於縣城商會内因本地無指存銀行照章由商會代收先掣收據按旬存入寗波中國銀行後再憑換給存單兹於本月十三日在邑廟開會勸儲王知事亦到場提倡認儲洋二百元警察所經辦之教養局内被收容人六十名各以苦工所得奬勵金出銅元數枚至數十枚合成小洋五十三角錢一千零五十文由警佐代爲繳納又守望社散夫十名以守夜辛資各儲小洋五角又剪髮匠張源順儲洋一元賣餅人諸阿章儲小洋二角鞋匠蔡友義於散會後至商會儲小洋五角是日會場除認數外共收現洋一千元業田商會暫掣收據矣 
[安徽]  
　　落地稅不准緩辦蒙城商會總經理某去年接省吏勸辦落地稅曁章程等件未曾明白宣佈今春二月始行布告商民開辦落地稅飭商照章完納該商等以經濟困難生意清淡不願遵辦電懇安慶總商會轉請財政應從緩辦理旋接復電謂此稅係去冬通令萬不可緩飭令刻期遵辦嗣經該商等又聯名公懇財政廳請准函約各縣同期舉行聞並未奉批照准僅飭遵章繳稅云　　潦水鄉蝗蝻撲滅皖省各屬發生蝗蝻者計有二十餘縣皖南以巢縣爲最皖北以懷逺爲多均經詳報由韓巡按批飭各該縣認眞搜捕務期盡絶根株兹聞懷寗縣屬之淥水鄉發生蝗蝻旣速且多己有振翼欲飛之勢該縣朱之英知事知蝗之爲害甚大若不早爲剷除恐致蔓延全境遂親赴該鄉督率鄉民各處尋捕現己一律撲滅於昨日返署擬卽將搜挖辦法及撲滅情形詳報韓使察核 
[山東]  
　　泰安麥收佳耗大陸報六月十四日泰安府通訊云本年春季雨暘時若麥收之佳爲十四年來所未有農人皆欣欣然有喜色民食旣足地方治安自易維持 
[天津]  
　　委員收捕蝗蝻天津縣姒知事昨赴東鄉調查蟲灾查得此次南鄉大寺村等村東鄉貫兒莊等村北鄉劉招莊等村蝗蝻萌生蔓延頗廣若不速　設法捕　田禾爲害匪淺昨委善堂聯合會之鄭省三王品一帶同執事王秀山王雲舫孫澤臣并游緝隊前往各村捕蝗聞鄭君設立收買蝗蝻九處（一）范家莊（二）南荒草坨（三）員兒莊（四）西隄頭（五）孫家莊（六）于明莊（七）北程林莊（八）張貴莊（九）二段排地 
雜評二 
[黄金政策（默）]  
　　中轼金鑛之富豈自今日始知之哉開鑛以致黄金較易於營謀一切生利事業間接以致黄金者萬萬也且有此黄金而政費無憂支絀一切搜括政策可以不行内債外債可以不借自來政府雖愚亦豈不思及此哉然而黄金之埋藏如故也非特埋藏如故且因欲致此黄金之故而復空擲不資之黄金焉其故蓋由於採之不得其法用之不得其人而我國人於此亦可以悟世界無論何事非學不成非才不理矣某顧問之條陳一若此黄金俯拾卽是者何其言之易易耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歡迎游歷至滬之美人]  
　　大陸報云美國上議院議員沙斯堡里氏衆議院議員愛特芒兹氏白里唐氏華盛頓銀行家台特氏又航業家曼森氏游歷逺東道出滬地昨日（十六日）午刻旅滬美人特在滙中旅館開宴歡迎到者甚衆由美總領事桑芒士氏爲招待長桑氏起述歡迎詞時謂上海一地宜有一相當之事務所以爲美政府之機關深望諸君他日回國後各盡能力以籌建築金沙斯堡里氏遂起演說略謂在華美人之利益美政府决不漠然置之諸君爲美國製造家之先導本國人民極願盡力扶助所云政府機關不難成立云次由愛特芒兹氏演說新航業議案之效果必能使太平洋之商船爲之日增又次演說者爲白里芒氏論及太平洋之大局謂吾人抵此乃爲增廣見聞起見日本向中國提出要求一事吾人願聞其詳此間美人苟有所知當傳達本國吾人今當維持所處太平洋之地位吾人於太平洋有極大之利益務宜設法保留之余嘗主張盡力擴張海軍而太平洋艦隊尤宜增厚勢力上届國會會議會通過議案建造海底潛艇十六艘擬以八艘盡役太平洋余望他日將有無畏式戰艦出現於此不僅小巡艦與炮船數艘己也最後由曼森氏演說航業議案謂花旗輪船公司决不致因此停止太平洋航業此案實行後美國航業必可大爲發達雖案中有美國輪船所用之水手須有百分之七十五與船長同語言一條水手工資之費將因以增加然花旗公司每年獲利頗豐雖增此費尚有餘利况東方水夫之通英語者正不乏人尚可擇用未必即以百分之二十五爲限也 
[江海關另築寛大驗貨處]  
　　字林報云上海江海關稅務司因黄浦灘驗貨處地位狹窄殊不敷用故曾呈請總稅務可准其在楊樹浦購地建一大驗貨處所需經費於所入欵項内撥充當經批准現己在楊樹浦轉角黄浦江濱購定一地不日即將開工建築此舉共需經費洋二十六萬圓之譜其地價約占二十萬圓云 
[常關稅則暫緩修改]  
　　江海關施監督昨致南北商會函云江海關常稅迭奉稅務處財政部飭調查貨價更訂稅則稅法未經修正以前暫照海關稅則折半征收節經函商稅務司核辦本年三月間據稅務司將大淞兩關應造表件塡送核轉當查所訂稅則係遵部處通飭按海關稅則折半酌定比之舊例減少增多而所增有加至數倍者當此大局初定元氣未甦又益以歐戰影響商業疲困己極驟增負擔深慮商力難勝陸於轉詳時將商界困難情形剴切力陳請暫緩舉辦以紓商困而示體恤兹奉財政部飭開修改常關稅則原係呈准通行之案各關旣經次第照辦自未便遽爾作廢惟該關爲進出口貨物總匯之地要各關情形稍有不同際此歐戰影響商業凋疲應准暫緩實行以紓商困一俟歐戰終了即予籌議施行等因此事旣經奉准緩行是目下進出滬關商貨猶不致遽增負擔得以乘時貿遷藉紓商困實爲商衆大幸惟比較洋關稅則減半征收稅法比之舊則增鉅之處將來應如何酌予輕減未奉明諭兹復於詳文内將稅率增鉅之貨摘要比較陳明商力難任附請核辦以期盡此心力除函致稅務司轉飭大淞兩關知照並分行五十里外各分關一體飭知外相應函致貴商會轉告各商一體知悉安心樂業於應納本關稅項務各遵章核實完納以期國課商情彼此兩顧是爲至禱 
[再誌車夫爲盜之牽涉]  
　　新閘派克路七百六十六號門牌居民許松春家曾於本年三月十五號被盜刦去值洋五千六百元之金珠鑽石衣服等物當經新閘捕房華探目陳雲忠包探毛伊文協同九號西探目及一百五十二號西探海明惠緝獲與此案有關之海門人顧漢明季阿三施小連等三名解送公共公堂訊供管押嗣又由滙四捕房華探目馬阿美包探鍾星南與三十二號西探祁文司偵知此案盜匪曹金臣姜道維張連蘇陳連眼王聚道等五人逃匿太倉北門外因卽禀奉公共公廨備文前往會同該處警局將曹金臣等五名連同要證王阿桂一併拘獲移提來申詰知所刦贓物寄於七浦路二百六十三號門牌劉姓家當即帶同盜匪王聚道（即通州阿二曾爲劉姓家包車夫）前往吊出約值洋二千餘元之原贓遂將知情之傭婦姚王氏一併拘押解送公堂訊問該傭婦又牽涉主婦劉葉氏判候飭提去後乃劉姓家用人任錫文（卽任生寳）暗向滙四捕房西探祁文司行賄洋一百五十元希圖免提該西探因即將任拘押一面將劉葉氏解送公堂判盜匪及知情之傭婦姚王氏分别還押劉葉氏任錫文各交人洋並保候再訂訊在案前日午後由滙四新閘兩捕房將盜匪及傭婦姚王氏先後解至公堂並着保人將劉葉氏及行賄之任錫文交案經關讞員會同德領裴君升府研訊先由捕房代表牛門律師上堂譯陳案情以及任錫文向西探行賄情形並請先究行賄一案因即由滙四捕房華探目馬阿美並三十二號西探祁文司先後上堂禀明被告任錫文先向商懇帮忙繼至捕房西探寫字間内行賄各情卽將行賄之鈔票洋一百五十元呈案請究被告任錫文由代表律師詰據供稱與劉葉氏係是逺親因見各報登載劉公館窩盜吞贓並經相識之友人鄔莘甫告知己由公堂飭提我思前在滬寗火車站時與西探祁文司時常見面有些認識因至捕房詢問究竟公堂曾否飭提乃摸取鄔莘甫所給之卡片與西探閱看時將身畔所帶擬付漆作工料之鈔票洋一百五十元一併摸出置之檯上乃該西探即疑爲行賄將我拘案云云復經任之代表律師與捕房代表牛門律師互相辯論多時中西官曾商之下判任錫文罰洋一百元連同行賄之一百五十元一併充公判畢因時己薄暮其餘不及研鞫諭令劉葉氏仍交三千元人洋原保餘人分别還押候再訂訊 
[救國儲金紀要]  
　　端節筵資之撥儲湖北萬順豐號同人二十元新北門恆昌祥珠號同人十元十六舖太平碼頭順泰源號八元四馬路恆泰祥顧繡號同人五元道勝銀爐同人十元敦裕莊同人十元允昌典四元好時洋行十元新小東門外同仁和號同人四十元虹廟弄洪盛米號同人十元裕和公報關行同人六元天主堂街太和里愼成祥同人十元恆愼昌記八元華商電車公司内地電燈公司各三十元貧兒院諸貧兒五元 
　　小學校節食集儲眞如洪氏小學昨函儲金團云本校全體學生均願節省果餌集成洋十元五角校長教員亦自減省日用積儲二元祈存記 
　　奉省大吏之復電奉天將軍巡按使復儲金團虞洽卿君電云齊電悉奉省官薪儲金己分别認交俟集有總數再行奉聞錫鑾元奇諫　　各埠收數之續報名埠中國銀行五月分收數昨報己經登載兹將續得報告錄下揚州收洋七百零六元四角五分營口收銀洋七十五元小洋二千零三十四元廣東收大洋一千三百六十八元毫洋五千八百七十九元港票五元哈爾濱收羗洋一萬二千八百十七元一角一分大洋二十六元小洋二十七元河南周口收二十元烟台收一萬二千三百零三元七角宜昌收八百十三元票五十元 
　　各處分所之報告儲金總事務所昨接各地分所來函報告一切摘要錄下廣濟儲金分所於六月八日開成立會公舉郭煥章吳炳日夏昀夏炯等爲正副幹事並推定職員五十餘人當由在座諸君集欵數千餘元内有貧民流丐亦皆慨儲千文數百文不等老河口儲金分所亦己開會成立推定韓子謙馮汪如等爲正副幹事當日投儲洋三千餘元臨川儲金分所於六月五日開各界全體大會公推聶希璜爲正幹事熊炳樂爲副幹事並舉定幹事五十七員菱湖儲金分所於六月八日開會公推陸壽蓀爲正幹事陸秩夫爲駐所幹事當時投儲共有二百六十餘元儀徵儲金分所函報解儲洋五十元海門儲金分所於六月八日開會成立舉定正副幹事到會者强半學界認儲八百餘元嘉定儲金分所於本月六日開會選舉正副幹事及辦事員訂期再開成立大會 
[美會審官之更易]  
　　大陸報云駐滬美副領事白里斯都君業己辭職就本埠美孚公司之職務所遺會審公堂會審員一席由美總領事署繙譯官克里塞爾君繼任美總領事桑氏擬於下星期回國暫由葛斯君攝任 
[商議推放輪埠問題]  
上海工巡捐局長朱壽丞君因須推廣沿浦岸線建築馬頭曾經出示曉諭限令沿浦竹木各行並艒艒船等趕速遷讓以便由浚浦局開工挖泥在案兹經查得沿浦岸線自十六舖至大關馬頭一帶前經大達輪步公司議訂租賃以便將楊家渡以南之岸線逐漸推放添造輪船馬頭乃大達公司雖經磋議尚未寳行是以前日特請該公司總董等到局面商由局推放之法雙方議妥以該公司旣未推放應再變通辦理任該公司推至大馬頭爲止其大馬頭迤南一帶卽由局開工塡築至董家渡爲止俾將來租與大通公司停泊商輪其餘一切俟再會訂合同俾便遵守云 
[擅離職守之取締]  
　　上海地方審檢兩廳奉高等廳飭開奉司法部飭各廳推事檢察官任大責重地位尊嚴旣己在公即應盡職乃聞推檢各員往往有藉端告假另謀他項差缺者此等輕於去就曠官溺職實非所宜本部爲鄭重職務起見自不得不略予限制嗣後除實習旣候補推檢外所有在職各員如有預就他事者應詳明各該長宜卽予開去推檢本缺方准離廳其有臨時告假之員并由各該長官嚴行查取事實詳部備案如事前並未聲明遽行私自離廳一經查實即予闕去本職以防朦混而杜取巧仰即遵照 
[偷漏捐稅之澈究]  
　　無錫縣稅務公所前經查得上海某麵粉廠所運之小麥一千餘擔因與單貨不符一併扣住詳請江蘇財政應電飭上海稅務公所錢所長迅行查明據實呈復在案嗣由錢所長查明事實赴省面禀廳長承認該商有意朦混以致失察兹聞廳長己飭無錫稅務所長將此項小麥援照偷漏定例切實懲儆而錢所長亦己呈請記過並將承辦之司員等分别撤換以便整頓矣 
[救火聯合會之防患未然]  
　　上海救火聯合會詳淞滬警察廳文云竊維防患之道先事於未然保衞之方宜謀乎周密　或不愼後患潛滋上海自拆城闢路以來交通利便商業繁興一應設場屋以集客之業者在在興起游人相聚衆多苟無妥善之防維曷杜不測之隱患查北市租界章程工部局對於關設戲園影戲館及大旅館等一切設場屋集客業之取締頗爲周詳每於建築工程請給營造執照時工部局必先將圖樣送交救火會審查即開幕之際亦由救火會前往察看如裝置救火龍頭開設太平門等一切防患事宜是否佈置完備由會復呈再行核准給予營業執照其預防危險愼重生命之道有如此者我華界戲園影戲館旅館等一切設場屋集客業對於防火之備置尚未能嚴行取締萬一不愼不特財產上之損失而關係多數之生命殊非淺鮮敝會爲保衞治安維持公衆生命起見不得不函求取締爲敢詳乞廳長電鑒迅賜察核嗣後遇有請給執照開設戲園影戲館及大旅館一切多數遊人聚駐之設場屋以集客業者嚴加取締飭合仿照租界防火辦法多開太平門妥設救火龍頭以防危害並請知照敝會派員前往查明是否佈置完備詳復再行給照開幕以免不測而安生命實爲德便（尚有致工巡捐局函與此略同） 
[擄人勒贖之起訴]  
　　民人唐正和前日午後至地方檢察廳具禀聲稱民人係南匯人向在上海大東門内蔓笠橋堍開設正和飯館己歷多年本月十二號午時忽有口操外路音之二人來店果腹後竟不名一文揚長走出當時店夥向之算帳内有一人聲稱我名張海清字潔波係蘇省鹽捕左營稽查兼八號船長爾店向來專收私鹽今日特來調查究有私鹽若干兼欲找爾店主前去詰問非區區一飯可以了事店夥答以所有缸内之鹽數十斤係昨日在門前販鹽婦人處購來何嘗專收私鹽當爭鬧之際民人由外歸店見若輩藉端索詐正擬鳴警拘區又來若輩同黨四人將民人軋住囑令民人同至鹽公堂候罰其時若輩卽將店内鹽斤雇車載運勒令民人同行詎後並不往鹽公堂内係至董家渡若輩所乘之鎗船内用手銬將民人雙手銬住聲言須罰洋一百元方能放爾上岸否則未便等語正在爲難之際有店夥蕭茂盛跟縱至船商勸並由民人向之再三哀求始允罰洋三十元當囑蕭茂盛回店取洋如數交給始將民人釋放上岸惟照此情形實是擄人勒贖爲此來案請求移提張海清等到案澈究以雪寃誣而保商業云云林廳長聞之大爲詫異惟以一面之詞難以憑信况時在白畫且在熱鬧之處安有如是行爲卽使若輩來店滋擾則沿途巡警林立儘可鳴警帶區何以一任若輩軋至船内其中不無可疑當諭退去姑候偵查核辦 
[發現刀傷屍身續紀]  
　　大南門外新普育堂門前隙地上發現被人刀傷之男屍一具經該堂報告地方檢察廳請爲派員相驗等情己紀昨報兹由林仲立檢察長於前日午後委派樓檢察官沈檢驗員等蒞堂驗得死者年約三十歳左右身穿藍白衫褲遍體受有拳足及刀傷多處腰肋受傷致命而死當即塡明户格困無家屬判由善堂棺殮發封厝壇候屬認領樓君等遂回廳據情禀復林廳長聽候緝兇究懲 
[壓斃茶客續誌]  
　　閘北大統路順風園茶館樓面坍毁壓斃茶客王根華己紀昨報前日下午二時半地方廳林檢察長派檢騐員吏蒞場騐明當由屍妻偕子王愛露投案請求責令房主及茶館主認償棺殮費法官諭令該氏先行具結收殮聽候核辦 
[重修舊好之變端]  
　　四馬路新清和妓女左筱紅之鴇母奎素秋（卽周李氏）曾於上月間赴普陀山進香畢便道至寗波江北岸探望舊相識嚴榮昌水菓行主詎一到嚴處當晚卽得病身死由嚴代爲棺殮遂將該鴇所帶值洋二萬餘元之鑽戒存摺吞没乃令隨往之傭婦老大回滬該傭婦卽將情訴知李鴇之戚電致江西弋陽縣囑令其子周堂厚來滬一面代延律師函致各存户止取存欵並具禀公廨起訴 
[西醫救活人命]  
　江西路二百零五號震太絲棧管事人邱某前日至美租界同仁醫院報稱有友人孫某在嘉興地方因與人口角忿急圖盡吞服安神藥水三瓶請求救治等情當經西醫士德君前往設法施救得以全愈德君己於昨日返申 
[無軌電車又將開駛]  
　　英美電車公司在公共租界福建路（即石路）行駛無軌電車開車後未及一月因車身甚重馬路凹凸不能行駛是以停止開車重行修築現自鄭家木橋至老閘橋止一帶馬路將次修竣故日來該公司己派匠修理電池電線大約不日可以重行開駛矣 
[麥總巡注意新畫片]  
　　公共租界内各玻璃鏡架店前因將裸體美人畫片懸諸門首經麥總巡查悉以此種畫片攸關風化請廨飭傳各店主到案諭令以後不准懸掛在案詎近來又將所繪男女摟抱或並坐親吻之畫片懸掛門首當經麥君查悉以雖非裸體究不雅觀又於前日通飭各捕房傳諭禁止矣 
[製造局工匠之節期休息]  
　　上海製局各廠工匠每逢節期例有給假休息之舉昨日爲舊曆端節故由鄭總辦飭令砲廠鎗廠砲彈廠練鋼廠及龍華分局之槍子廠火藥廠銅壳廠藥水廠等各工匠一律停工一天以符定章惟是日工資均應扣除以免糜費云 
[水警專署押解盜匪]  
　　英商老公茂順利小輪船曾於本年四月一號夜在崑山縣屬之茜墩地方被盜攔刧現經江蘇水警第一專署長沈葆義購到眼線劉瑞生偵悉搶刧順利輪船案内之盜首葉小二等逃往浙省平湖地方當卽飭派水警官兵密往緝獲盜首葉小二徐得根郁小和尚高老三等四名訊據供認搶刧得贓不諱並承認行刦立興輪船財物沈署長以案關搶刧商輪且己迭次行刧罪無可貸故於昨日將該盜等派警押解蘇省呈請第二水警廳署威訊究辦 
[同往北京理賬]  
　　己閉某滙票號經理張學良（即張漢卿）因欠華洋各商鉅欵被控經公共公廨訊供押追在案前日午後由廨復訊先由洋商譚華上堂譯稱被欠之欵無期歸償應請准帶被告至北京總號理賬訊之被告延律師到堂辯稱所欠各原告銀十餘萬兩惟被告在粤省放出之欵亦有十餘萬兩之多龍否將被告開釋以便赴粤收賬料理而華商各原告所延代表律師羣起反對聶襄讞商之英領康君以英商譚華旣願將被告開釋同往北京總號理賬應予照准遂判被告開釋 
[復訊地產糾葛案]  
　　英商文格羅在公共公廨控鄉民朱毛毛地產糾葛一案前日午後經聶襄讞會同英領康君復訊據地保姚士祥投訴被告之地於前年出賣立有界石近往察看該界石己被拔去故無從分别界限並由兩造代表律師上堂向姚盤詰一過復互相辯論良久中西官判被告仍交原保候再復訊核奪 
[尚須調查田價]  
　　張阿七前將賤價田單一紙向顧寗海抵借洋二百元日久不贖被顧控經法公堂判令交保限七天理清迄今尚未保出昨又提訊張供一醉難以措還求請寛限料理判張還押候查明該田價值若干再行核辦 
[米價減折償還]  
　　萬生米店夥方翔生前控廚役陶榮生虧欠米價洋二百八十餘元經法公堂判令交保嗣因無保押追在案今方又禀稱陶妻托人前來再三情商折還洋二百元因情面難却故此應允求請銷案判准予開釋了事 
[有股無股之辯論]  
　　法商百代公司前投法公堂控萬利公司出售冒牌唱戲機器請向萬利股東兼總協理殷炳齋黄可道等追償損失銀兩殷等則控稱萬利公司尚有股東張月庭計得十股吳賢儒九股曹南生十一股每股名下應派損失銀二百零六兩亦請訊追除將張吳兩人交保限交外現又由殷等將曹南生扭案求追曹稱並無股份而殷等同稱曹交來股本銀一千一百兩係某莊所出之票有票根可查曹又稱吳賢儒係商人行中之司賬莊票由吳向商人借去並非股本當傳吳賢儒到案質瞪吳稱曹實有股份十一股所付票銀一千一百兩卽係股本嗣由捕房報告曹在捕房内己承認得股十一份今忽抵賴請求澈底根究聶讞員以曹不應欺騙公堂着罰洋廿元充公並着交保出外候查明要根再行核辦 
[新劇家無力還債]  
　　陳烈夫前至法公堂控新劇家周孟不還墊洋二百元請追等情周供陳亦向商人借去皮袍等衣服判公衣洋兩交後陳己將衣交案周則挺押至今分文不理昨陳又禀稱先由周之妻子托人前來相勸折還商人答以儘可相商詎經勸人一去不來移置不理求請嚴追周供實因無力措交求宥判還押嚴追 
[侵佔地基之爭執]  
　　商人徐炳濤在地方審判廳狀告姚洪山侵佔基地一分前日午後由該廳陳推事官開庭辯論原告伸訴前情質之被告供稱昔時因有急用將祖遺基地六分六釐售於徐炳濤爲業現下徐在該地上建造房屋二間半然當時祗售六分六釐並非七分六釐請鑒問官以兩造供詞各執難以定讞諭候示期丈勘再行核辦 
[代表須有委任狀]  
　　鄉民沈叟鶴代鄰人張承宗至上海地方審判廳控告邢錫瑞侵佔墳地一畝一分三釐前日由該廳曹推事官飭傳兩造到案沈即供訴前情質之邢錫瑞供稱民人不佔張姓墳地惟該地售主潘仰山之姪阿奎阿章二人在該地上佔有二分餘之地問官諭沈曰下次須同張承宗親自到案並飭張承宗追具委任狀代表方可有效沈唯唯遵諭乃飭一并退去候示期再訊 
[粤婦拐賣小孩]  
　　住居松江路三十四號門牌之粤婦李吳氏王汪氏鍾鄭氏何姚氏等前日拐得男女小孩六口在美租界元芳路碼頭欲搭恒生輪船運往他埠變賣被哈爾濱捕房三十七號西探偵悉帶同華探等前往將該拐婦及小孩一併逮案捕頭飭將小孩六名暫寄濟良所聽候解廨究辦 
[雉妓違章拖人]  
　　廣西路四百四十五號門牌雉妓王月香又四百三十八號門牌雉妓沈仁香均於前晚在途拉客有違工部局第二十七條定章被捕查見一併拘入捕房轉送公共公廨發交官媒看管候訊 
[竊賊判定拘役]  
　　竊賊吳春山前竊姚戴氏家衣服多件被崗敬拘解閘北警廳司法科判送檢察分庭預訊屬實提起公訴業經審判分庭孫推事判决吳處拘役二十天 
[誌謝]  
　　四馬路中英大藥房所製之急救危險痧藥水功效如神洵爲應時良藥且該藥房爲廣行方便起見取價極廉俾樂善君子購備施送昨承惠贈兩匣計八十瓶敬當代爲分送以揚仁風又該藥房所製之靈丹亦爲家居旅行必備之衞生妙品蒙以樣包百封見貽合書誌謝 
雜評三 
[旅滬美人之歡迎會（訥）]  
　　政府時時留意其國民國民時時思念其政府國與民相維相繫而不相離斯乃立國之精神也國而有此精神則興無此精神則亡其例蓋彰彰矣今觀旅滬美人歡迎會之演說而益令人起無窮感喟其於上海設置機關問題則曰政府必不漠視美人權利於新航業議案問題則曰結果必能使商船日增於論太平洋大局問題則曰必當維持所處之地位保留極大之利益此外若增厚艦隊勢力擴張公司營業無一非爲本國人民謀幸福而旅滬美人亦無一不爲本國政府謀榮譽知其國與民之關係非泛泛矣而返觀吾國之所謂政府與國民其關係將若何耶願吾國人自審之也 
 
 
 

Page 11

 
 
來件 
[美康南耳大學中國學生致留美同學及僑胞認集救國儲金書]  
　　（上略）今所欲與同學及海外同胞言者救國鍍金之舉爲救亡之實際手段爲吾愛國心之究竟表見不得與德項急公好義之捐輸相比今夫國之亡不亡必自兩方面决定之（一）亡我者之力能亡我與否（二）我果有可亡之實質與否今日本以力脅我而我無力以抗之不得不服從其强暴之要挾此足證日本之力足以亡我矣我國之亡己成事實矣然尚有一線之希望及最終之决定則吾國民對於救亡决心如何是己救國儲金之舉不特爲吾人愛國心之表見且爲救亡之實際辦法則謂吾國之終亡與否當於此事之成功與否决之非遇言也吾同學及吾僑胞而不以鄙言爲謬也則吾尚有一言以進 
　　第一留學諸君皆國民之先道爲圖　之所尊仰對於救國之舉當畫其提倡維持之義務且自救國　金發起以來國内人士下至僕御厮走莫不踴躍輸將唯恐共後諸君負　逺來或食國家之賜或賴父兄之力則所以國報之者宜有以倍於常人矣贓能於飲食服御之間燕游舒思之際力崇節儉出其餘資襄兹盛舉不獨盡一己愛國之忱　足作國人前進之氣上可以對　家下可以對一己諸君亦何樂不爲乎 
　　第二吾僑胞身在異域心懷祖國對於國難赴援恐後義聲熱忱早爲國人所傾佩况當此危急存亡之際一髮千鈞之時而所須之欵又絶巨非得僑胞之助其成功之望亦幾希矣愛國僑胞中大有人在知能急起圖之也 
　　此舉爲愛國心之表見凡吾同胞當無不熱心贊助顧尚有猶豫孤疑者以吾政府素乏信用以此巨欵付託之旣有所未安而吾國人中又未見有人足膺此重任者且以巨欵興造軍實與實業其組織與進行又甚煩難而董其事者尚未有具體的方略表示於衆於是出資者不得不遲回觀望焉不知此舉出於救亡之急策非如組織公司者謀定而後出之一切組織之法自嘗　　道行而不能先事預定且救亡之舉出於國民之公意凡爲中國人者皆當自負其責起而圖之諸君以爲組織之未完也則起而完全之實唯諸君之責議君而恐出賢之歸於虚牝也則起而監督之亦唯諸君之責國亡諸君與國人共爲亡國之奴僇國存諸君與國人共爲光榮之國民諸君不唯不當以國之存亡與資財之出入較甚輕重且當置身其中與此舉共其成敗不當徒作隔河觀火之言也同人不佞謹就康南耳留學國人中集得四百餘美金寄滬存儲聊盡同人一分之心并爲國内愛國者聲援特以留美同胞故居各處恐尚有未知此舉者雖具愛國熱忱而無由發表即國人救亡之舉亦因之頓挫用敢撮其大意謹布左右存亡主奴判於此刻心煩意促語無詞飾唯鑒察而圖利之 
　　儲金者請直寄上海中國銀行卽能收入并給回據如留美公共團體中有願出而擔任收欵及滙寄之勞者尤足爲儲金者便請即登報聲明至盼至禱康南耳大學中國學生儲金者三十九人同佈 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[鍾馗著鬼迷] [  義俠魏權予]  
　　時届端午揚郡俗尚家家繪鍾馗以辟邪一日余友人中有善滑稽者向余言曰方今内國之鬼尚屬關茸外國之鬼横行無忌未知鍾馗果何時能吃盡否耶其殆由鍾馗著鬼迷故耶余深韙其言因戲作鍾馗著鬼迷制藝一首以就正於覺迷君一粲義俠附誌 
　　惟能殺鬼者能制鬼惟能制鬼者反爲鬼所制矣夫鬼未有能制　也惟錘馗能制之而孰知能制鬼者不將反爲鬼所迷哉從古　不能制鬼之人從古斷無能制鬼而轉爲鬼所僻之人從古有不能制鬼鬼從古斷無能制鬼而轉爲鬼所側之鬼雖然人能制鬼是以術治鬼而不能以道服鬼也以道服鬼者服其心則鬼不能奪以術治鬼者治其迹鬼不能甘蓋鬼所不能奪者其道固亘古不變而鬼所不能甘者其術亦　時而窮如張天師之被鬼迷是鬼能制鬼是以威懾鬼而不能以恩結鬼也以恩結鬼　 
結其意則鬼不能爭以威懾見者懾其魂則鬼不能靜蓋鬼所不能爭者其恩固有威斯通面鬼所不能靜者其威乃稍縱即逝如鍾馗之著鬼迷是夫未闈鬼神之秘者不足以詡宏通也未探靈異之蹤者不足以矜　詭也然則鍾馗之名果何自而來哉蓋稽古徒肄其文每失多聞闕疑之旨試觀馗與夔並義比鼉鼓之聲宏馗與葵同音取羊腸之徑直他如爾雅詳中　以釋新菌考工記終葵以象大圭中逵詠公侯之腹心終葵紀商族之姓氏讀書而幾淹意義何暇證其語於齊東野人而考史僅奇其事易啓數典忘祖之譏試觀宇慤之妹鍾馗六朝聲播堯暄之名鍾馗兩省譽推他如楊鍾馗以猛將著於隋李鍾馗　賢臣重於漢喬鍾馗則僉稱宿張鍾馗則素矢清廉嗜奇而僅記中唐徒令虞其名於終南進士則嘗稽開元之舊紀而徵題記於唐臣考仁裕之新書而溯畫圖於道子蓋震驚　鍾馗之以能殺鬼聞而孰謂能殺鬼者反爲鬼迷也何哉今夫牧令之治盜也郅都鷹擊賊靖萑苻樊準虎蹲兵消草木本火烈民畏之念以驅策羣　於羅鉗吉網之内而使人不敢攖其鋒迨至草澤英雄揭竿而起縱横酣戰以自遂其鋌而走險急何能擇之心而挾刃戕官於　之顧無他皆激之使然也而鍾　之著鬼迷者殆其倫也今天道士之捉妖也罔兩潛蹤鑄同禹鼎游光歛跡秘等義符衿水巽咒幻能以降伏諸妖於桃弓浦矢之間而徒怪不敢近其側迨至黎邱男子持索而來左　揶揄以自盡其激則生變縱之難圖之術而塗面批頰於不之知無　皆操之太蹙也而鍾馗之著鬼迷者殆其類也然則鍾馗之著鬼迷者其故有二一則陷於一己之嗜好而迷易生　其果爲烟鬼迷歟而一榻青燈醉夢烟霞之窟其果爲色鬼迷歟而兩行紅袖旂旎温柔之鄉而且金穴銅山眼目迷離錢鬼必怒顏相向瓊漿玉液心胸迷惑酒鬼必　　而嬉捉之喝雉呼盧賭鬼迷於室炰羔烹鯉幾鬼迷於庭是迷之術多端而鬼之技愈巧也彼錄馗之疑心生暗鬼者其亦廢然而思返乎一則怵於衆情之報復而迷乃起也其果爲捉狹鬼迷歟而烏紗溲溺恍郿貪其载遇漢高其果爲冒失鬼迷歟而馬面狰獰儼濕陵尉之呵不廣他如袍欹帶墜迷途莫返摸壁鬼挽之於前舄化冠歪迷路堪悲推磨鬼驅之於後所以欲進不可擋路鬼迷其心欲退不能扒柴鬼迷其性是鬼之威愈烈而迷之法無窮也彼鍾厲之關門難提鬼者其亦　然而神傷乎嗟嗟鬼頭鬼　迷魂陣魑魅横行敢來舞爪張牙竟於天子殿前故惑明皇之月旦迷迷我迷人鬼門關妖魔肆起居然窮形盡相撞到夫婿閣上竊慕小妹之風流甚矣鬼之迷鍾馗正所以報鍾馗也鍾馗其如之何哉雖然鍾馗誡著鬼迷矣其果爲内國之鬼所迷耶抑將爲外國之鬼所迷耶倘爲覺迷君一破某迷則鍾馗不至於終被鬼迷也噫嘻 
栩園詞選 
[賀新涼二首] [  李鏡庵]  
　　己被多情誤笑今番依然又近鬟鬢雲霧一樣花枝憐汝小解識督愁幾度偏入耳　琶泣訴便是此心如鐵石也青衫血淚琅琅注何况我感無數由來美景難常住記舊時釵盟琴誓玉容何處今夕分明人並坐還認書中相晤最悽慘雞鳴催曙若間尊前堅後約願他年金屋將卿貯好爲之莫悲苦 
　　身世雖前定更何堪風廛墮刼又偏多病愁蹙春山蛾損緑日與藥爐親近甚情緒重開鸞鏡休道楊花飄泊甚羡楊花還比儼乾淨傷心語那堪聽醉天久己呼難醒便萬般華年珍重依然一瞬豈獨紅顏人易老我亦星星雙鬢况相對淚餘金盡縱是燈前工勸慰奈狂風連日相催緊恨無力救花命 
筆記 
[明季奇女子秦良玉彚編] [  卍紅軒編劍秋增輯]  
[石砫廳太保祠建置始末]  
　　太保祠者祀明太保秦良玉也舊祀城東觀音閣康熙間改祀城北禪院乾隆甲午太保六世孫光裕妻節婦陳氏請以宣慰舊署改建太保祠自是始有專祠按宣慰舊署大門有額曰大都督府聯曰漢室將軍甲第明朝都督人家大堂有天啓二年熹宗御賜忠義可嘉匾額二堂則莊烈帝詩碑在焉其後曰忠愛樓曰蔭逺堂東偏爲此君軒再東爲宜亭皆年久廢圯惟最後玉音樓　曰龍章世寳爲當時敬奉宸輪之處五盈三層高五丈許如魯靈光巋然獨存樓後爲太保裔孫宗大所建柏子堂左有樓　座隱右曰賓月及别業之菱荇山莊芹香亭爲孔昭建乾隆間尚存今亦俱蕪矣 
小說 
家庭小說 
[嫣紅刧] [  常覺小蝶合譯　天虛我生潤文] 　 
第三十六章 
　　茉莉芬嫁後之數日密昔司克洛斯之家忽起恐慌蓋於時忽有一工廠因主人之死而倒密斯特克洛斯本隸此廠中至是遂失業即密昔司克洛斯與愛茉理亦因此大受影響唯茉莉芬則從其夫治事之工廠治事故得弗波及然蜂蜜村之因此而失業固不祇克洛斯一家也即安柱勃倫替馬泰卡特諸人亦在此旋渦之中以此之故蜂蜜村中遂起爲愁雲籠罩有如大　一殷男子長日無事則爭銜其菸管而爲躑躅默默有如寒蟬無復當時興趣間有所語亦不過與共妻口舌而己一日密斯特克洛斯灶問復關小會議由克洛斯主席而安柱勃倫與替馬泰卡特則爲列席之員方議論時喬治菲雪忽蹣跚而入頭髮不櫛蓬鬆如檻中囚衣服亦復　　如乞丐顧酒氣輕復蒸人蜂蜜村中故例衣食雖不可得唯烟與酒則不可缺也菲雪亦然彼自惠爾森工廠閉歇之後棲息遂一無定蹤或竟以酒肆爲其家然而囊中之物旣虚酒肆中亦且厭其人矣其見克洛斯之第一語即曰吾　汝能割汝灶間之一角以容吾人乎菲雪語時目灼灼内視然己憔悴無光面削如黄狼以手推門時長臂乃戰顫不止克洛斯遂爭停其菸斗外視替馬泰曰喬治汝又被人逐出耶菲雪曰豈特吾一人今己并吾家人而逐之矣予之密昔司病且死殊令予焦急甚也密昔司克洛斯時方在窗後以鹽製山芋聞語乃　言曰菲雪汝母怒汝房主蓋汝之被逐吾實早己料及天下安有房租積欠至四月而尚能佔其房屋以居者耶克洛斯曰菲雪汝妻今又奚在菲雪憤然以手外指曰在此耳衆隨其所指以囑則見有婦人方臥於泥潭中孺子四人湧之哭其人名蘇格然己僵而不蘇矣密昔司克洛斯乃心口自語曰此婦人者平素但知飲啄而弗事所事今得此罰當也特此孺子何罪亦遭是刧誠可憐矣 
滑稽短篇 
[雄黄酒誤我] [  小蝶]  
　　陶先生白語曰感謝上帝今日之午予爲新郎矣夫吾妻者非卽吾可愛之表妹乎美兮倩兮言秀翹其一足而顫如斯螽之動股高冠聳然儼然一新郎也新郎之年未四十而學問己絶博凡金瓶梅花月痕諸書靡不瀏覽尤愛讀石頭記嘗自爲大觀園中人曰寳哥兒固在是矣然而林妹妹又安在哉言次欷歔太息翹一指自抺其鼻尖如崑劇中小生人聞之乃頌之曰先生之眉疎而長先生之口闊以方先生之聲如羔羊先生之形如飢狼丰度如此直宜偶天上人區區林顰兒又何足道哉先生信之身價益自高年三十九尚不得偶先生乃大窘不得不降格以求願得如薛寳釵其人者而爲之妻則心願亦庶幾少償物色未久即得其表妹曰痴珠者肌豐肉滿體態跚跚儼然蘅蕪君也先生大喜曰頗牧自在禁中而必求之於外不亦傎耶於是凂冰委禽求爲齊髠之贅女家本慕先生翩翩風度久今轉來相求喜不自勝涓吉於五月五日之午時爲兩小諧好合是日者卽吾書開場之日也佳人難得才子非虚宿願如山求之夢寐而不可得者今一旦盡償之則先生之樂爲何如哉欣忭旣極吟興忽發念少頃奠雁不可無請今與其枯坐以待吉時曷若閒吟以消遣先生本天才彩毫在握文思如潮乃曼聲而吟曰 
　　　嘲絲竹桂堂東五月端陽石榴紅才子佳人眞難得薛寳釵嫁小怡紅昔日張生跳粉牆白蛇今嫁漢文郎個人若要催粧賦鍾馗新詩己一囊翩韆玉貌原無兩宛轉金容世所希寄語旁人休見妬蔡邕只合配文姬 
　　高吟未己叩門之聲忽來先生之家固無臧獲聞聲乃自往應接則來者乃一荔園之侍者復見先生高冠禮服態度昻藏勢利固人恒性遂亦不敢疎忽鞠一躬擎一手以紅箋授先生先生視之則其友之請客票來速之赴晏耳略謂今日爲君新婚吉期又逢令節特備雄黄酒三杯以申慶賀先生視之中心乃起爲轆轤念去則吉時己將近不去則三杯雄黄酒又捨他不得兩念旣各不相下乃起而靡戰飢腸鹿鹿如助軍威旣而赴宴之念勝矣乃揮其手曰來趣爲呼街車兩主人行且赴宴也顧呼久曾無一人答先生之頰乃大頳兩朶紅雲上桃腮矣 
　　先生一生無一不以賈寳玉爲模倣惟飲酒一事獨不類寳玉蓋先生好酒而家又貧不可常得故有招之飲者輒如蒼蠅之見血不似賈寳玉之澀澀然動輒有女兒腔也華筵旣開先生之心花乃怒放俯首大嚼不暇更與衆語雞肉之骨楨滿如蟻封酒湯淋漓禮服乃轉黄色濃飲之餘繼以雅歌聲吱吱如鬼呌歌旣復食雙箸轆轤如火車上之横桿不少瘦　　　　人敵猶伏案不肯去蓋己醉而忘結婚之事矣　至燈火上後始稍稍清醒醒則此身方臥於垃圾桶中亦不自知何時乃入此者蒼蠅成隊續其身如繁見稍一動手則立起爲雷鳴先生大窘以手自摩其頂適觸高冠先生之夢乃立釀隱約憶及前事念女家且待久矣遂亦不暇更語立跣足以奔取道向靜安寺路而去蓋結婚之場固假座在愚圍也旣至則夜己深黑空應寂然惟有明月　諸人者以待新郎不至己散去久矣好姻緣動多磨折先生之憤火中燒則唯作申申之詈曰雄黄酒誤我雄黄酒誤我 
救國儲金 
[五月三十一日中國銀行收欵清單（續）]  
　　第三百九十一册第六十三號至一百號 
　　徐阿南王全根陳惟元忻禮高陸常友合四元鄭沛祥張小弟忻仁安徐桂生應漢鶴應永儀石鎭定合五元曹松林蔡美坤馬成生合二元沈永茂徐清林任寳善任文昇五元傅阿英李來泉任光裕孫財興二元梁照義二元周仁富固振財周桂林廌雲龍應富生沈清和陳慶棠王運聚蔡德財丁筱惟楊裕發合五元咸章永五十元和懋協三十元春生春源縐莊二十元德裕隆二十元弘生昌十元李麗川五十元陸履仁一元陳爕卿十元高君藩四元曹昇昌一元郁蔭亞二元廣泰義一元張翼臣一元黄函伯十元陸馥蓀十二元張敏修十元韓樂庭三元陳懷德二元范其沈一元朱淦文一元宋保愚一元何鼎臣一元何蓉生一元谷爲瑜一元陳萃甫十四元兪型甫二元曹融齋五元陳寳堂三元王吉人二元王仲賢一元王炳照一元 
[第三百九十二册四十五號至七十五號]  
　　彭海棠一元瞿桂榮一元楊永和一元沈三春一元梁照義蔡德昇一元廣源隆縐莊五十元恒億昌縐莊五十元老惇泰縐莊五十元和懋祥縐莊五十元瑞綸縐莊一百元湯超夫五元居謹甫三元程學明二元軸司沈大琴二元軸司倪炳炎二元鼎康各友月薪二百元陳伯章一元謝靜山一元阮孟泉一元趙元逺一元兪丙奎一元杭佩章一元曹雨田一元趙厚莊一元葉章生一元吳三喜一元潘秀章一元金伯寅一元兪頌漁五元龔壽椿一元吳達卿十元 
[第三百九十三册三百一號至十八號]  
　　東林義記號謝崇華一千元永和祥縐莊十元恒生縐莊十元裕源縐莊十元恒豐祥縐莊十元久昌泰縐莊十元汪少甫二元陳敏齋一元張爕臣一元趙萼庭二元潘福緣韓秋田一元趙光鍫一元連子成一元德豐號一百元姚如龍一元朱松燦一元趙子芳十四元顧松林一元 
[第三百九十四册一號至十七號]  
　　日豐一百二十元朱小培十元李季明六元王志勤六元方怡如六元周仲禮五元侯佩璞五元陸志清四元鄭臥雲四元宋石愚四元陳德彰五元金佑記五元毛五雲二元淨土庵常權師太二元陳建斌三元江海北關劉子睿五十元又蔡寄雲五元 
[第三百九十五册一號至十號]  
　　張梅臣五元容卓庭五元文澄波二元莊龍寳一元張宜之四元張欣臺一元張慕清五元黄茂臣二元姚韻清二元嚴子綸一元 
　　五月三十一日共收儲金銀圖五千五百十四元連前四十五日共計己收傭金銀圓五十六萬二千四百七十八元銀二千四百四十六兩九錢九分中國銀行謹啓 
 
 
 

Page 15

 
 
   
 
 

Page 16

 
 
   
 
