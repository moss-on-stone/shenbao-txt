# 1915 - 128 - 4915178

 

Page 1

 
 
 [G本館開設上海望平街第一百五十八九二號電話九十五號 
 > 
[本館定報價目]  
中國境内　全年逐日寄大洋十二元　半年六元　日本全年十二元　半年六元　歐美各國全年十八元　半年九元　由西比利亞寄全年念一元六角　半年十元零八角　報資先惠　郵票不收 
[本館告白刋例]  
論前二行起碼第一日每行一元二角第二日起每行七角五分中縫價例同○後幅長行三行起碼第一日每行四角第二日至第七日每行二角四分第八日起每行二角短行五十字起碼多則以十字遞加第一日每字五厘第二日至第七日每字三厘第八日後每字二厘半 
[濟南分館廣告]  
本分館遷移大馬路詠仙里滙通轉運公司隔壁倘蒙訂閲本報及遠埠訂寄請隨時向本分館劉康侯君接洽或函訂可也特此佈告 
[尋失碼頭船廣告]  
啓者陰歷四月初一晚甬興輪由甬開申隨带碼頭船一隻因風大繩斷在洋山左近地方失去如有人確知所在地點向本公司通知因而尋得者願謝洋五十元拾得之人再行重謝特此布告　三北輪埠公司啟 
[鎮江大照電燈公司發息廣告]  
本公司經董事會議决甲寅年整股息并癸丑年零股息定於陰曆四月初十日起照發附送帳略屆時請各股東持摺至本公司支取特此佈告　大照電燈公司經理郭鴻詒謹啓 
[○○○○○中國白話報五月二十二日陰四月初九日出版]  
十日一册逢二發行連郵費每册大洋八分每月二角半年一元全年二元如寄郵票代價以一二三分者爲限代派另章空函不覆○○○總發行所○本　社上海公共租界孟納拉路富康里亞東圖書館四馬路江西路口福華里 
[蘇州江蘇水上警察第二廳招工投標購釘船隻廣告]  
爲招工投標事本廳里應購釘大板船九隻槍划二十四隻准於五月十六日在大廳内設立標箱至五月二十一日上午十點鐘開標除將工料格式及支領價欵限期另牌詳示　門外合　廣告遠近各造船廳知悉有　包釘此項船隻者務於設箱期内來廳看格估計投標幸勿自誤切切特告 
[吕耀庭啓事]  
鄙人迫於愛國之心與友郭慶恩諸君發起影戲儲金借靜安寺路夏令配克戲園於日昨（禮六）開演影戲所得戲資悉數充作救國儲金開銷一切歸發起人自認祇以未悉儲金團定章將戲票後而誤刋字句深恐各界誤會特此聲明 
[遠東運動大會]  
中日菲律賓三國運動家擇於十五號至二十二號在虹口靶子花園舉行運動大會有跑跳泅泳足球網球婦女運動家脚踏車賽跑童子軍大操等節目爲上海自古以來未有之奇觀劵存無多從速購買劵分二種長劵十元入座劵一元不折不扣　售劵處　申報舘　捷運公司　崑山花園四號金星人壽公司　殖邊銀行　靑年會　寰球中國學生會　中華書局 
[遠東運動會入園劵每張小洋二角入塲一次幷無座位]  
[中國紅十字會謹謝戚大治善士爲子紹康免災增福捐助銀一百元]  
古人云行善獲福又云積善之家必有餘慶請看近來諸大善士紛紛樂助本會振捐或因疾病或因 
家宅或則爲親求壽或則爲子求安報應昭彰屢試屢騐其效騐之神速比契菩蕯仙方良醫藥劑還要加倍哩昨日以承戚大治君爲其令郎紹康許愿免灾增毒特捐洋一百元天心可格定必如願以　　爲之操左劵也除將該欵交會計董事朱葆三君核收外合亟登報申謝以揚仁風並爲世之同善者勸上海二馬路中國紅十字會總會總辦事處沈敦和啓 
[聲明中立]  
奉賢縣治地點東西爭執敝鄉雖處西境素守中立前由鄉議會議員許鴻疇等登報聲明嚴守中立將來改絃更張種種建築如果攤派槪不承認特恐有人仍將敝鄉公民任意砌入用特登報聲明始終一致奉賢縣西三鄉公民莊仁鎭徐鳴臬等謹啓 
[孫良才啟事]  
謹啓者鄙人中年尙乏嗣續乃以胞兄祖芳次子文彬爲後自糼盡力教誨使之讀書習業冀成有用之材無如彼頑梗成性施教不易自娶親後形骸愈放肝胆愈大擅自浪用毫無顧忌稍不遂意即肆咆哮近復呼朋引類游蕩於外鄙人恐爲所累特行登報聲明凡關于繼子文彬在外借貨銀錢拼搭生意等情槪與鄙人無涉謹此佈告以備週知 
[漢冶萍公司股東公鑒]  
現定五月二十七日即舊曆四月十四日下午兩鐘在上海北四川路靑年會地方開股東大會務祈　惠臨並請於會期五日前各持股票或息單赴本公司總事務所騐取入場劵以憑届期與會爲盼　漢冶萍董事會啓 
[推盤聲明]  
謹啓者本號在鎭江分設慶昌枝號有年近因乏人照料無意蟬聯業於民國四年即陰曆乙卯年元旦爲始將號中所有盤存之煤鐵各貨以及生財等件盤與沈君鴻甫接受營業改名慶銀凡與本分號以前各界往來人欠欠人欵項並訂立成貨合同等項自此日爲止槪與受盤之慶錩接洽清楚承認不涉前東慶昌之事嗣後慶錩一應進出權利以及盈虧交接等情槪與推盤之慶昌無關俾衆周知特登申新兩報聲明界限此布　上海慶昌鐵號東葉勉卿謹啓 
[受盤聲明]  
謹啓者本號於民國四年即陰曆乙卯年元旦爲始盤頂鎭江慶昌煤鐵號將所有盤存之煤鐵等貨以及生財各件一併立據盤與本號今將昌宇加用金傍改號慶錩繼續營業凡與以前慶昌分號一應人欠欠人各欵並各貨成訂合同槪歸本號承認嗣後一應權利以及盈虧等情槪與前東慶昌分號無涉恐未週知特登申新兩報聲明界限此佈　鎭江慶錩煤鐵號主謹啓 
[孟河費繩甫老先生子子權先生由贛回滬照常開診]  
北京路慶順里號房告白 
[金星水火保險公司滬局廣告]  
本局承本公司總協理委任承保上海水火險事宜凡有南北市房廠棧店舖行號貨物傢俱衣服以及内河外洋輪帆船舶貨物皆可承保價錢公道賠欵迅速惠顧諸君請至香港路六號本局賬房接洽爲望至本局所發保險大單均蓋有本局圖章及總司理二人中之一人簽字爲憑此佈　電話四二六一號　滬局總司理人盧信易次乾謹啓 
[金星水火保險有限公司十五號開業廣告]  
本公司集足資本英洋一百萬元承保各通商口岸水火保險事業總公司設在上海四川路及香港路A六號如蒙賜顧請至公司各局辦事處面議爲荷總董唐紹儀總理盧信協理易次乾 
[華安水火保險公司發給第九届处息紅利廣告]  
本公司向章每年於舊曆四月初一日發息本届以獲有盈餘經董事會議决除照發年息八厘外加發紅利二厘務請　附股諸君届時持原息單至本公司帳房照收並取閲帳略此布本公司總董朱葆三總理沈仲禮謹啓 
[寃哉]  
氏早喪天遺子九成自糼患神經病且染烟癖年來已遵令戒除駭于陰曆二月廿三日突來巡警三名不穿制服擅入臥室翻箱倒篋搜得陳舊烟灰少許即大肆恐嚇攫去現洋二百四十元聲稱罰欵明日有黃區員收條送來詎去後杳如黃鶴直至三月初三日黃區員偕鄉董吴　齊來家將九成賺至松江姚姓家軟困一日夜與第一區之龍鳳蘭宣杏帆勒索巨欵九成堅不肯出遂被解縣旋奉周知事判决九成以行賄罪處四等有期徒刑巡警三名以得賄罪分别處刑有差惟九成當時實被欺詐並非行賄橫受寃誣不能不辨除請律師向上海地方廳上訴外謹登報廣告維仁人君子憐而鑒之　泗　涇　馬　盛　氏　泣　告 
[陶佐卿醫庽遷移廣告]  
敬啓者日前無端失愼敞庽被燬現已遷移至寗波廣肇公所東首沿馬路第三石庫門内第二號門牌照常開診特此通告　陶佐卿謹啓 
[中華商業儲蓄銀行換給股單並發給餘利廣告]  
啓者本銀行自改組以來尙未換給股票經董事會議决股本改爲每股銀元念員一期收足以符部章所有第三届結賬由董事會議决分派六釐餘利兹定陰歷四月初一日起請各股東將股份收據至本銀行領取餘利併股換給臨時收據以便塡明股數由董事蓋印後將收據再換股單特此廣告 
中華商業儲蓄銀行謹啓 
[浙寗陸基康子惟楚至善孫守麟霄鵬仍寓法界小東門外大街老醫局開診]  
[浙寗陸氏老醫局基康長子丕善遷寓聲明]  
本局向在上洋小東門外大街歷有四十餘年今於陰曆四月初三日即陽曆五月十六號遷寓小東門口北首新關民國路第十五號門牌設局開診號房謹白 
[四馬路美大公司紀念會春兩連綿綢緞洋貨放盤再展期一月]  
陰歷三月廿二日起至四月廿二日止　色摹本尺六角九分色花縐二角七分色杭實紗六角八分色線緞五角八分二只杭紗一角七分色花官紗四角三分色漳絨褂件六元四角色花紡二角八分色杭芝紗三角九分新出文明絨呢尺三角八分色德國新花緞尺一元二角八分色格子洋紗七分八象皮雨衣件六元九角綢面通草帽頂一元六角尙有花色繁多一應克已削平價目以副貴客之雅意　電話三千三百三十三 
[振華紡織公司開股東常會]  
啓者本公司定於陽歷五月二十三號即舊曆四月初十日下午三句半鐘開股東常會報告上年帳略各事宜務乞届時准臨天津路祥康里本批發所並請於三日前將股東單至批發所領取入場劵爲禱此布 
[精印書籍]  
沈石田集一元　甌香館集一元　棉津詩鈔八角　畮香詩鈔七角　齊東野語八角　　 
莊子集釋一元二角　墨子閒詁一元二角　廣虞初新志一元二角　荀子集解八角　莊子集解五角 
談史志奇三角　談異四角五分　孫子十家註六角　淮南子五角　楊子法言二角 
國朝文錄四元　韓昌黎全集二元五角　三魚堂全集一元五角　歷朝名媛詩詞一元　彭羡門全集三元 
古今詩選二元　帶經堂詩話二元　李空同詩集二元　壯悔堂全集一元　茗柯文編四角　　 
王漁洋詩問二角　吳梅村詩話一角五分　三二家宮詞二角　明宮詞一角五分　埋憂集五角 
（總發行所）▲上海▲掃葉山房 
[教科自修適用史記精華全八册一元二角漢書精華全八册一元二角]  
凌氏史漢　　讀者宗之本局爲便中等學校生徒教授及自修起見特標準凌本選擇佳篇成史記精華漢書精華兩書纂要提玄　而能賅並史漢同文之處見於史記者不復見於漢書俾分之　面目各存合之則重複可免教科適用無過於此 
古文辭類纂精華　四册六角 
續古文辭類纂精華　二册四角 
莊子精華二册四角 
管子精華二册二角五分 
墨子精華二册一角五分 
韓非子精華一册二角五分 
淮南子精華二册三角 
荀子精華一册二角 
中華書局發行 
[保障人權]  
最新最完備最亷價之現行中華法規大全 
現已出版共和編譯局發行 
體例最新永久可用特别廉價 
自三年五月新約法公布政事堂成立爲政治上一大變遷以前出版者皆不適今日之用本書編輯體例悉依新官制爲標準共分十五類自元年起迄四年三月杪止分目一千三百餘種可稱最新最備之善本 
自元年起至四年三月止共爲一部計五十三册現已出書四年四月起至十二月按季續出訂購者出版卽行寄奉五年以後源源續出只收成本以副雅意購本書者可成全璧 
本書自三年十二月杪以前共五十册四年一月至三月共三册四年四月至十二月分季續出一編共計價洋十元期内減半書箱加一元書套加五角外埠書箱不能郵寄截止在卽購者從速 
上海五月三十一日截止 
外埠六月三十日截止 
總發行所上海英界寗波路中旺弄鳳鳴里二百零七號共和編譯局經售處各省各大書局 
[請看最廉價之字典發行學生必備]  
最新編輯學生字典陸爾奎方毅編 
本書定價布面八角紙面六角在七月以前購買者一律特價 
○一部照定價七折 
○十部以上照定價六折 
○三十部以上照定價對折 
學生諸君從速購買 
○訂正俗字注釋詳明 
○上課自修均便攜带 
完全華商股份商務印書館發行 
 
 

Page 2

 
 
時評 
[大運動與儲金（冷）]  
　　國辱矣曷爲而辱弱而辱也曷爲而弱力不足也何謂力不足兵力不足財力不足製造力不足也兵力財力製造力不足故一遇强力無兵無餉無械不能戰而國辱矣　　財力不足於是愛國之士羣倡儲金救國之會雖其力有限然未始非儲蓄財力之起原也兵力不足練兵固急而能儲其力於一般之人民尤急大運動會者儲蓄一般國民之力之良法也人人體力强壯則國無不强之兵故曰大運動會者儲民之力猶之儲民之金也儲則可以備用儲之愈富則他日用之時愈多此均爲國人所不可忽視者也若更有人設立究心製造之會創辦製造之廠以儲製造之力則中國之弱病去而他日之國可以不辱矣 
[命令]  
　　五月十四日大總統策令楊壽枬給予二等嘉禾章蔣　熙給予三等嘉禾章此令 
又令河南河北鎭總兵員缺即行裁撤著改爲豫北鎭守使此令　 
又令任命方有田爲河南豫北鎭守使此令又令鮑志鴻加陸軍少將銜此令 
又令任命謝鵠顯爲成都關監督此令又令財政部呈請任命傳增　周丕紳王其康爲秘書應照准此令 
又令財政總長兼鹽務署督辦周學熙呈請任命章恩壽爲鹽務署秘書應照准此令 
又令陸軍部呈請將鮑志鴻黄子怡陳均義均授爲陸軍步兵上校鄧正標授爲陸軍步兵中校並加陸軍步兵上校銜徐國威授爲陸軍步兵少校並加陸軍步兵中校銜林伯俊授爲陸軍步兵少校應照准此令 
又令陸軍部呈准管理外火器營事務長官江朝宗咨擬以胡圖哩希林海陞補鳥鎗護軍校請予准補等語應照准此令 
五月十四日大總統申令内務部呈准文官高等懲戒委員會議决廣東前任開平縣知事陳爲鐸龍志澤等違法溺職一案依知事懲戒條例均應受褫職處分陳爲鐸所犯涉及刑事範圍並應提交法庭訊究等語陳爲鐸龍志澤均照所議即行褫職陳爲鐸並提交法庭澈底訊究以肅官常此令　 
[專電]  
　　北京電日使今日（十五日）提出 
　　修正全文准備調印印後即擬回國日此後對我方針似將一變其面目有名之朝日記者神田亦將歸國 
　　北京電日使日置將回國有代以伊集院之說因交涉新了此後須調和感情必須以與袁總 
[統有交誼者駐京]  
　　北京電留法學生嚴諤上政府書極激切參議王鴻猷亦上書又肅政全體已上書直言時政　　北京電此間商會將發起國恥紀念會 
　　北京電袁總統主張縣道省所用掾屬均須考試又主張銓選局權須擴張傳稱某氏所擬稿頗類科舉其實政府意在舉行普通文官考試與高等文官考試並行尚不至有此事 
　　北京電警廳在姚雨平家所搜獲者係鎗尖上之碰釘並非炸彈本係其婦告密現恐有特别情形其婦亦看管 
　　北京電王純案明日再開審可終結 
[譯電]  
　　北京電中日條約已展期五月十七日簽押據日人方面消息日使日置易簽定條約後大約將回國勾留一月以交涉經過情形報告政府（十四日） 
　　北京電袁總統捐助救國儲金十萬圓黎副總統捐助一萬圓（十五日） 
北京電袁總統命參政梁士詒趙爾巽嚴復聯芳於公府每次開議重要問題時到會與議（十五日） 
　　北京電亞細亞日報載稱奉天日本戍軍第十七師團須俟中日條約簽定後始行撤退（十五日） 
[戰電]  
　　巴黎電今日午後公報宣稱天雨不止昨夜法軍經過　滑之地奪獲沙歇西北之德軍戰濠數道且固守昨日所得之地法軍毀愛恩河流域防舍四所戰濠數道今晚公報宣稱亞拉北面戰地現狀殊碍戰事惟我軍仍取攻勢已在哇格西南固防之叢林中奪獲長一基洛邁當之德軍戰濠一道戰坤棄有德兵死屍四百具 
　　我軍復轟擊勒維爾聖伐之房屋數所自星期日至今法軍共俘軍官二十員獲炮二十尊内有重砲八尊機關鎗及戰濠白砲共百架德軍在愛蘭叢林進攻敗退他處戰地均安靜（十四日） 
　　彼得格勒電夏夫爾境之戰事利於俄軍俄軍俘敵兵千餘人獲機關槍九枝本月十日西加里西亞之戰事勢已稍弱俄軍現聚集於桑河較短之陣線奥軍已棄自比斯特里柴起至羅馬尼亞邊界止固防之陣地現沿廣一百四十基洛邁當之陣線怱遽退走敵軍馬隊希圖掩護退走者爲俄軍砲火擊敗俄軍馬隊於數地點擊破敵軍之陣線衝亂奥軍縱隊目下仍在追擊現勢特利於俄軍所獲俘虜之數漸見其多（十四日） 
　　温特賀克電德軍已退至近所設新都格洛方坦之北（十三日） 
　　愛姆斯特丹電德海軍部發表關於魯西台里亞號沉失之公報謂七日午後二時二十分德潛艇見愛爾蘭南面海濱外有不掛旗幟之商船一艘是時天氣晴朗三時十分潛艇向魯西台里亞號發魚雷一枚擊中船長船橋部分内船橋之右舷魚雷爆發後續有極大炸裂之聲船上必裝有許多軍火故受震而炸也船旋傾側漸向下沉（十四日） 
　　紐約電美國致德之牒文爲美人同聲贊成刻美國態度堅決不露聲色專候　國之覆文美總統威爾遜决計恢復海洋中之國際公法和戰悉聽德國自决（十四日） 
　　倫敦電公報局　上星期中商船出口英國口岸者共一千四百二十七艘内有六艘爲德國擊沉（十四日 
　　倫敦電英國各屬地因魯西台里亞號沉失之事咸致電表示同情澳洲議會通過議案詆德國此舉爲海上全無法紀之謀殺故各屬地莫不輿論激昻（十四日） 
　　荷蘭伊穆丹電今日飛機一架擲落炸彈三枚轟擊懸掛荷旗之漁船幸未擊中傍有漁船多艘目擊此事（十四日） 
　　英國伯里資電商船戈萊尼號（四三五噸）行抵此間謂在北海中附近漁船兩艘同日被擊之處與德潛艇相觸初覺船身震動後見水面浮油甚多始知無意中觸沉德潛艇一艘（十四日 
　　倫敦電今日聖喬治敎堂内撤去德皇及德太子等旗幟（十四日） 
　　米蘭電今日意人集衆示威請求開戰方整隊游行街中時爲兵士所阻衆人遂向兵士歡呼並高呼特倫汀與特里斯萬歲中立派若干人向主戰派擲石開槍主戰派噪逐之中立派乃逃避過路者死一人傷者甚衆（十四日） 
　　羅馬電意皇今日召見兩院議長旋又召見首相時局危迫衆大驚擾陸軍維持秩序極爲認眞（十四日） 
　　墨爾邦電國防大臣譬爾斯氏宣稱澳洲德人總會已一律封閉（十四日） 
　　倫敦電自德潛艇戰軍開始以來英國之外國貿易反較加增三四兩月進口貨較前數月爲多四月份進口貨爲英金七十二兆六十八萬鎊出口貨爲三十二兆十七萬鎊轉口貨爲九兆九十七萬七千鎊雖因耶穌復活節停公數日然進口貨較前多六兆鎊出口貨多四兆鎊轉口貨多三兆鎊進口食物並不缺乏米穀麫粉較一年前多一百十二兆鎊原料中木料棉花羊毛石油頗爲加多製造品中銅器洋鐵器機器熟皮較前爲多一二兩月載貨船隻到英國者爲五兆十萬噸三四兩月則有六兆七十萬噸（十三日） 
　　華盛頓電德國大使署函請美報停登警戒美人乘交戰國輪船旅行之廣告（十三日） 
　　約亨尼斯堡電昨日排德暴動毀房屋五十二所内有大貨棧十所商店二十家德國俱樂部亦被搗刦維時且有樂隊在外奏國樂助興今日復起暴動有德國鑽石店數家被掠（十四日） 
　　倫敦電孟鳩斯特紡織主人聯合會今日將開會討論宣布停工事宜因梳刷房聯合會宣布將於某某數廠罷工以期迫令主人照工資給花紅百分之十故起此糾葛今料政府心出調停（十三日） 
　　倫敦電公報謂英皇以聖米克爾與聖喬治十字勳 
 
 
 

Page 3

 
 
章贈與攻擊靑島之日本司令陸軍中將神尾氏及海軍中將加蕂氏（十四日 
[東方通信社電（日本人組織）]  
　　北京電日置公使日本因漢口暴動事件警告外交部（十五日） 
　　東京電漢口排日暴動日本接到業已鎭靜之報人心尚安其善後之處分俟事理判明卽以適當辦法處理（十五日） 
　　北京電日置公使本日將擬定條約文交與外交陸總長兩三日中可由兩代表調印（十五日） 
　　東京電對支外交同盟會對於中日交涉仍持强硬之意見在各地方演說此次漢口之暴動益增其煽動反對政府之熱（十五日） 
　　東京電此次漢口暴動日本朝野名士中多主張適當處置　期此後永不再見此等暴動（十五日） 
　　東京電中日交涉商訂條約聞已於今日在北京開議條約之調印約在本月二十日批准交換當在本月之杪（十五日） 
　　濟南電居留濟南日本人民以時局已平和解决發　於十四日午後一時在公園開當地駐在守備隊慰勞會來賓各將校約八十餘人林領事代表居留民述慰勞之辭次由岸中佐答辭盡歡而散（十五日） 
　　濟南電日本金澤少佐所部軍隊自去年十月六日占領濟南車站以來已迄八月軍紀嚴肅專爲守備任務今以時局已經解决山東省城秩序亦已回復遂偕今春增派鳥居少佐所率部隊於今朝由濟南拔隊凱旋由特别火車運送啟行中日官民之至車站送别者極盛一同高呼萬歲以壯其行（十五日） 
　　濟南電日本增派軍隊淺川少佐所部之炮兵一個中隊因奉急命於十四日晨拔隊歸國（十五日） 
　　東京電同志會政友會中正會　各政黨均於 
今日開大會（十五日） 
　　東京電十四日内閣閣議决定提出臨時議會之案件如左 
　　（一）增師案信忚追加豫算費共爲六千五百萬元 
（二）救濟蠶絲業案及調節米價案之責任支出額全部提出議會求承認（十五日）　　東京電今日政友會大會决議以外交失敗與責任支出問題發表其反對政府之宣言書 
　　又同志會發表擁護現内閣之宣言書國民黨定於十六日舉行大會決定對議會之策並其熊度（十五日） 
要聞一 
[中國當知外助之不足恃]  
　　中國公論西報云中國之政體由專制而更共和蓋鑒乎帝制之不可恃也近與日本交涉之後則又知所謂國際條約國際約言雖以扶弱抑强爲名而實則無一可恃也英日兩國嘗擔保中國獨立及土地完全申之以正式質言猶以爲未足復於公衆會議一再提述更有　種間接之契約以爲限制　可謂鄭重其事矣然謂日本有維持中國獨立或土地完全之志舍外交家以此慰藉人心外固無有信之者日本之鯨呑朝鮮也蠶食滿洲也輔助亂黨以擾中國之和平也凡此行動皆大聲　呼示吾人以無信也日本唯利是圖殊不屑道獨怪夫大不列顚者亦隨風而靡任令横行此則世人所爲失望而嘆息者也英　兩國今均失信於數百兆華人之心目中其昔日之約言心將爲人視爲無價値之譫語矣英國若以歐戰急迫無暇他顧而自解則誠無謂之至其爲此言也吾固無以難之然英國果有心維持中國之獨立與士地完全尚可邀同美國提携爲之美國今亦蒙羞作壁上觀其罪僅居英國之次列　英外相葛雷曾明白宣言謂中國之利益不足爲慮而當平民議院某議員質問英美曾否因日本要求交換意見時外相葛雷答稱兩國僅有簡短非正式之談話而已日本在哀的美敦書前及在哀的美敦書中提出之要求皆　礙中國之獨立與土地完全衆口一詞幾無間言豈意英國關於此二事所予世界之切實質言及美國所倡之開放門户問題（東内蒙之門户已爲日本哀的美敦書閉塞）兩國皆等閒視之僅以一非正式談話了之中國受此經驗當知自今而後不能希望外助而英美兩國尤不足恃蓋兩國嘗囂囂然以維持中國土地完全及獨立自　者而今果何如耶一期前之哀的美敦書助成其事者日英美法俄德皆與有力罪魁雖爲日本而英國亦有絕大之罪不可諉卸事之眞相極可傷心然隠之亦屬無益吾所述者其爲事之眞相乎 
[俄國黑海艦隊之勢力]  
　　倫敦日日電報新聞曰俄國軍艦刻方轟擊博斯波魯斯海峽外砲臺然欲越海峽而抵君士坦丁則非一時所能奏功俄之海軍本不强大旣無間接炮擊之能力又乏遠距離火線之利器際此俄海軍過渡時代適逢戰事是誠俄國之不幸黑海大戰艦之可用者僅有四艘各置十二寸口徑大砲四尊其年齡自九歲至十九歲不等此僅就其落成之年計算若計其開工建築之期則其年齡之大猶不止九歲至十九歲已也造船年代極關重要蓋艦之舊者逢無最新式之巨炮以視博斯波魯斯之砲台建築較新砲力較大誠相形見絀矣俄艦隊此外尚有大戰艦三艘然皆係二十年前之舊物較諸愛琴海聯軍艦隊之最舊戰艦爲更舊其效力若何亦可想見俄國於遠東一戰之後波羅的艦隊已不成立德國在該方面之勢力日見膨脹足爲俄患俄國海軍家遂以波羅的海空虚爲慮而不暇計及黑海艦隊之弱點無如國會對於重設海軍案不允贊成年復一年毫無振作迄格里戈洛維氏入長海軍大得民望一九一二圻六月始得實行重創海軍開辦船塢加增軍械出額之計畫其時規定經費共爲英金八十兆鎊以三十九兆鎊爲建造新艦之用部署旣定次着手進行然阻力横生進行不速無以副海軍部之期望俄國以北方海面時局吃緊專力於波羅的海艦隊而視黑海爲緩圖故海軍案規定一九二○年前後造成大戰艦二十四艘鐵甲巡艦十二艘護甲巡艦二十四艘魚雷驅逐艦一百零八艘潛艇三十六艘以實波羅的海至於黑海則僅擬造小巡艦兩艘而已俄人嘗謂黑海艦隊之勢力當較土布羅三國聯合艦隊高出百分之五十此不過徒託空言耳然俄國於通過海軍新議案之前曾爲黑海造無畏式大戰艦三艘第一艘亞歷山大第三號於去年四月試水第二艘瑪利亞皇后號於一九一三年十一月試水第三艘迄未試水此三艦尚須數月始可竣工其排水量各爲二二五○○噸鐵甲厚十二寸並裝有最新式十二寸口徑大砲十二尊五寸口徑快砲二十五尊此三艦若能早日告成與黑海舊艦聯合作戰則博斯波魯斯峽内之砲台誠不難指日蕩平惜乎新式之戰艦未成近東之戰局已啟此俄人所引以爲大憾者也俄海軍固不强大而土艦隊更不精良土政府數年前向德國購買二十五年前舊式之戰艦兩艘以許多金錢換他人不用之舊物土政府之愚眞不可及德巡艦戈朋號與伯拉斯勞號兩艘刻爲土國所有然戈朋號已疊遭痛擊不堪再戰此外尚有十二年前試水哈米地號與米其地兩巡艦故俄國海軍雖弱猶握黑海霸權今轟擊博斯波魯斯蓋欲與聯軍同時進攻兩面夾擊縱未能掃毀炮台然牽掣敵軍亦可分聯軍衝入達達納爾海峽之功矣 
[美將之德國與戰事論]  
　　華德日報曰美國海軍少將鮑勒斯氏曾任美國戰艦之第一技師現充佛理維石飛爾丁公司之總裁今倫敦買爾日報載有其在德國所調查之情形據鮑勒斯曰現在德國一切職業依然進行如昔無所變動余嘗遊柏林漢堡魁爾恩布勒門等地見其鐵路往來如故而食物軍需以及人物等項德國亦皆已籌備富足至於維持一定之民食至下期秋收强令節省種種米糧亦僅德國種類之半且皆有統系毫不紊亂現今德國不特富有軍需之儲蓄以備已用且亦多有軍械火藥運銷向守中立之各國余有一交易之友力拒製造榴彈之委託此固因有礙其他種營業而實亦因其他各廠多能製造榴彈現在戰地之德軍大有戰關力絕不致有缺乏之虞但觀其國内軍營中所訓練之人則未嘗有若今之多者一千九百十四年紀之新兵迄今尚無一人派赴前敵而尚未召集之續備軍亦爲數甚鉅惟有實業問題現在德國尤比軍事多注意焉據德人稱德國今已勿庸仰賴人造肥料之輸入德國潛水艇之蒸汽流動半徑絕無秘密蓋多年以來所造潛水艇旣有三百海哩之蒸汽流動半徑也倘若遠行即夜在水上日則伏處於海底總之德國於今戰局凡事統一而已所有德人皆深信德國此次不負開戰之責任而余亦敢謂德國終久必勝若論戰局大約協約各國無論俄法與英皆欲停止惟有德國欲與俄法和而不欲與英媾和耳而了清將來戰局这結果則誠當仰重吾美也 
雜評一 
[漢口暴動之善後談（無名）]  
　　日電謂東京接漢口暴動之電朝野均謂善後策宜處得當以免日後不至再有此事然所謂得當不知如何其賴此平人民之感情歟抑否歟此則誠一機會也 
 
 
 

Page 4

 
 
   
 
 

Page 5

 
 
   
 
 

Page 6

 
 
+要聞二 
[交涉經過之雙方條欵披露]  
　　日使日置益於昨十一號送我外部公文四件（一）日本政府所交之條欵（二）會議後中國回答原案（三）第二次之修正案（四）中國第二次回答原案擬雙方將文字修正妥貼酌期卽爲正式之簽字大約至遲在一星期之内茲爲分錄如次 
　　日本政府所交之條欵已見五月三日本報茲從略 
　　會議後中國回答原案第一號第一欵中國政府聲明日後日德兩國政府彼此協定關於德國在山東省内依據條約及成案辦法對於中國政府享有之一切利益等項處分届時槪行承認日本國政府聲明中國政府承認前項利益時日本應將膠澳交還中國並承認日後日德兩政府上項協商之時中國政府有權加入會議第二欵此次日本用兵膠澳所生各項捐失之賠償日本政府槪允擔任膠澳内之關稅電報郵政等各事在膠澳交還中國以前應暫照向來辦法辦理其因用兵添設之軍用鐵路電線等即行撤廢膠澳舊有租界以外留餘日本軍隊先行撤回膠澳交還中國時所有租界内留兵一律撤回第三欵改換文中國政府聲明凡在山東省内並其沿海一帶之地及各島嶼無論何項名目槪不讓與或租與外國第四欵中國政府允准自行建造由烟台或龍口接連膠濟路線之鐵路如須借用外欵德國願抛棄烟濰路借欵權之時可先儘日本資本家商議第五欵中國政府允諾爲外國人居住貿易起見從速自開山東省内合宜地方一二處爲商埠附屬換文所有應開地點及章程由中國自定預先與口本公使接洽第二號第一欵兩訂約國互相約定將旅順大連租借期限並南滿及安奉兩鐵路期限均展至九十九年附註旅大租借地至民國八十六年即西曆一千九百九十七年爲滿期南滿鐵路至民國九十七年即西曆二千零一年爲滿期安奉鐵路至民國九十六年即西曆二千零七年爲滿期第二欵日本國臣民在南滿洲可蓋造商工業應用之房廠或爲農業方向業主商租須周之地畝其農業租地章程由中國另行規定第三欵日本國臣民可在南滿洲任便居住往來并經營商工業等各項生意前二欵所載之日本國臣民除將照例所領護照向地方官註册外應服從中國警察法令完納一切賦稅與中國人一律至民刑訴訟各歸被告之本國官審判彼此均得派員聽審但日本人與日本人之訴訟及日本人與中國人之訴訟關於土地或租契之爭執均歸中國官審判俟該省司法制度完全改良之時所有日本國臣民之民刑訴訟即完全由中國法庭審理第四欵中國政府允許日本國臣民在南滿洲之左開各鑛之中除業已探勘或開採各鐬區外速行調查選定呈請中國官廳仿照現行辦法准其探勘或開採俟中國鑛業各列確定時一律遵照辦理一奉天省牛心台本溪石灰田什付溝本溪石炭杉松崗海龍石炭鐵廠通化石炭暖地塘錦石炭鞍山站一帶遼陽縣起至本溪縣鐵二吉林省南部杉松崗和龍石灰鐵缸窖吉林石灰夾皮溝樺甸金第五欵一中國政府聲明嗣後在南滿洲需造鐵路由中國自行籌欵建造如需外欵中國政府允許先向日本國資本家商借二中國政府聲明嗣後南滿洲地方官如有以關稅鹽稅以外之稅課作抵商借外欵之事中央政府不能允准第六欵中國政谖允諾如在南滿洲聘用政治財政軍事外國各顧問時儘先聘用日本人第七欵吉長鐵路建造資本全數改向日本商借所有一切條欵仍照中日新奉吉長鐵路協約及中日新奉吉長鐵路續約曁細目合同辦理第八欵關於東三省中日現行各條約除本協約另有規定外一槪仍舊實行第三號改換文查漢冶萍公司係中國商辦公司按照中國法律原有保全財產營業管理之權政府未與該公司商定不便逕自代爲處置惟該公司將來如遇有機會就現有事業願與日本國商人商訂合意之辦法與本國法律不相違背中國政府届時自可允准另口頭聲明中國政府對於該公司不國有不充公不借第三國資本 
　　日本第二次之修正案已見十二日本報茲從略 
　　中國第二次回答原案第一號前文日本國政府及中國政府互顧維持東亞全局之和平並期將現存兩國友好善隣之關係益加鞏固茲議定條欵如左第一號第一欵中國政府聲明日後日德兩國政府彼此協定關於德國在山東省内依據條約及成案辦法業於中國政府享有一切利益等項處分届時槪行承認日本國政府聲明中國政府承認前項利益時日本應將膠澳交還中國並承認日後日德兩政府上項協商之時中國政府有權加入會議第二欵此次日本用兵膠澳所生各項損失之賠償日本政府槪允擔任膠澳内之關稅電報郵政等各事在膠澳交還中國以前應暫照古來辦法辦理其因用兵添設之軍用鐵路電線等即行撤廢膠澳舊有租界以外留餘日本軍隊先行撤回膠澳交還中國時所有租界内留兵一律撤回第三欵改爲換文中國政府聲明凡在山東省内並其沿海一帶之地及各島嶼無論何項名目槪不讓與或租與外國第四欵中國政府允准自由建造由烟台或龍口接連膠濟路線之鐵路如德國願抛棄烟濰鐵路借欵權之時可向日本資本家商議借欵第五欵中國政府允諾爲外國人居住貿易起見從速自開山東省内合宜地方爲商埠第六欵以上各欵將來日德政府協商讓與等項倘或未能確定此項預約作爲無效第二號前文日本國政府及中國政府爲發展彼此在南滿洲之經濟關係起見議定條欵如左第二欵日本國臣民在南滿洲爲蓋造商工業應用之房廠或爲農業可向業主商租須用之地畝第三欵日本國臣民可在南滿洲任便居住往來並經營商工業等各項生意第二號第三欵第二項前二項所載之日國臣民除須將照例所領護照向地方官註册外應服從中國違警律及違警章程完納一切賦稅與中人一律至民刑訴訟各歸被告之本國官審判彼此均得派員旁聽但日本人與日本人之訴訟及日本與中國之訴訟關於土地或租契之爭執均歸中國官審判日本領事官亦得派員旁聽俟將來該省司法制度完全改良这時所有日本國臣民之民刑訴訟即完全由中國法庭審理換文一中國政府聲明嗣後不將南滿洲及熱河道所轄之東部内蒙古除關稅鹽稅外之各種稅課抵借外債一中國政府聲明嗣後在南滿洲及熱河道所轄之東部内蒙古需造鐵路由中國自行籌　建造如需外欵除與他國成約不相抵觸外先向日本國資本家商議一中國政府允諾爲外人居住貿易起見從速自開南滿洲及熱河道所轄之東部内蒙古内合宜地方爲商埠其章程按照中國他處已經自開之商埠辦法辦理第三號日本國與漢冶萍公司之關係極爲密接如將來該公司與日本資本家商定合辦中國政府應卽允准又中國政府應聲明該公司不歸爲國有又不充公又不准使該公司借用日本國以外之外國資本 
　　日本來函逕啓者聞中國政府在福建省沿岸地方有允外國建船廠軍用蓄煤所海軍根據地及其他一切軍務上施設並聞中國政府有借外資建設或施設上開各事有無此項情事希卽見復爲荷 
　　中國覆函覆者接准○月○日來示閱悉中國政府可以聲明並無在福建省沿岸地方允外國建造船廠軍用蓄煤所海軍根據地及其他一切軍務上施設又無擬借外資建設或施設上開各事相應函覆卽希查照 
[北京救國儲金大會紀事]  
　　會場布置日昨（十二）北京救國儲金大會在中國公園舉行設演說臺兩處一在社稷壇壇上一在大殿之前甫抵園門即見北京救國儲金大會之大旗隨風招展於空際自下午一時開會至七時散會會場各處貼有從今日起抛去一切嗜好者救中國之眞英雄救國儲金是救急第一良法欲救國請量力認定爲人似麵中酵爲已似折斷花有志者事竟成眞造到海枯石爛熱腸人謀必逐首先要改面洗心自愛齊家乃自立最近根本驗自愛須苦心作來有權者有財者能轉移社會善惡人無遠慮必有近憂願我同胞此生此世母忘今日救國之會等字樣以喚起大衆之注意並有張貼圖畫而加以說明者（一）畫一中國地圖其說明云此係天與中國人之土中國人應保守之發逹之因不能發逹故不能守豈僺自滅又將何以對天乎今日人人應存一發達中國之心不僅　益同胞須思有益於世界天雖用競爭使人進化吾人若時時一心爲天謀進化天亦無所用其競爭如國法用以治劣民也（二）畫一大樹其說明云此樹無根萬無生理救國不先修身齊家國焉得救理與樹同（三）畫一船說明云此船無舵而遊行於汪洋巨浸勢難前進人而無志如舟無楫今中國人人應存一志向爲天作工爲人造福如舟之有楫無事不濟矣（四）畫一房屋被焚其說明云此房火勢滔天施救不易恐非赴湯蹈火不能救滅中國國勢亦非犠牲多數腦力心力金錢性命不能補救也爲上天計爲種族身家計吾人自必犠牲一切天實鑒之 
　　 
[開會之情形是日到會人數不下二三十]  
萬人人咸懹挾義憤對於此舉熱誠奮發達於極點故雖値天氣不隹狂風時作而仍踴躍到會不稍退却到會者各界人物均有而秩序甚爲整齊各學校之排隊到場者男學校如旅京廣東高等小學校初等小學校高等專門稅務學校匯文大學校匯文高等小學校等女學校如培根女學校培元女學校箴宜女學校育英女學校慕貞女學校女學工藝傅習所等此外未排隊者不勝枚舉在兩演說台之演說者有四五十人之多大放厥詞極爲動聽演說至沈痛之處輒聲涙俱下各界到會均義憤塡　對於救國儲金之發起莫不大爲感動有女子某某之演詞對於男子及我尊貴之軍人尤多愧勉之詞又有西安門内新華茶社馬芷庠（即馬麟）者在會場貼一啟事略謂嗚呼國恥莫忘本社主人不欲作亡國牛馬之隸情願自本月十三日起大賣三天將所賣之欵一槪捐送救國儲金而盡國民一份子之責馬芷庠揮涙泣告本社倘假公濟私借此招攬生意則天誅滅之云云並登台演說演說旣畢痛不欲生乃抽出白刃擬自盡以作紀念經旁立之人急行搶救始未畢命又有糞夫汪鐘麟者以其苦力生活多日積蓄之大洋一元當場交出以作儲金此外勞動社會中紛紛出所蓄以儲金者尚難一二數是日中國交通兩銀行均在場設有救國儲金經理收欵處多處各界踴躍爭儲該兩行人員大有應接不暇之勢據散會時之報告計是日所儲之金共計八十五萬五千餘元合以前次在商會成立時所儲之數已達一百萬元以外此誠辦理儲金之明效大驗也慕貞女學校學生多人排隊站立每人各出一元交於該校外國女敎習（歐人）之手由該女敎習逐一收取彙交收欵處觀者莫不贊美 
[交涉和平後之武漢觀]  
　　漢口日人之近狀漢口日本領事前日接北京日使館訓電知中日協議條件行將簽字兩國交誼仍前敦睦比即知照駐漢日軍司令官白川氏將漢口日本兵房新築之衛壘及一切防範悉行拆毀所有居住華街之各日本行店前將貨物要件移入租界者現已紛紛搬回原地其已離漢赴滬預備事急回國之日人亦多於中途返漢各理舊業矣 
　　救國儲金之進行漢口總商會對於救國儲金一事前已議決與浙粤帮華商總會合併設事務所於五福里其經費由浙粤帮擔任此事下江帮各商極贊成上江帮與本帮則力爲反對以故商會内部大起風潮七號晚事務所正開會議時商會派代表蘇善夫王琴甫來會聲言各帮不願合併决意仍在产會設事務所以爲統一機關且囑將華商總會事務所取消一致進行浙粤幫以救國爲重不爭　譽遂即取消以待商會譽辦今事已數日商會又以經費難籌且以交涉已結儲金非目下急　故遷延不即設立各商帮紛紛詰責槪置不理然各商民頗知大局以交涉雖决而後患堪虞是以投儲巨金者較前尤多不以無機關提倡而灰心現各商團聯合會見此情形已奮起組織事務所矣 
　　武昌商會之自勵武昌商務總會以交涉已結本擬散發傅單以安民心惟一時刋刷不及故於十號夜由殷友于總理召集各議幫董開會公布北京各部處來電請轉告同業家謂交涉
全案不日必有明文宣布但我輩國民經此惡浪當痛定思痛仍須臥薪嘗膽以期他日一洗此恥雖海枯石爛　所含忍之姤辱必不能忘切勿酣嬉自淪於亡云云 
[危險已過之東三省]  
　　濱江哈爾濱函云此次中日交涉風聲緊急之際僑居南滿各埠日商挈其眷屬來哈暫避者絡繹不絕中東鐵路公司霍總辦除擔任保護外又爲俄日邦交起見恐萬一决裂僑吉日商猝不及備無從引避特電飭吉垣俄輪公司將輪船暫止開行以便載運日僑赴哈故僑哈日商之眷屬聞之甚爲感激然其實我國政界當時因人心皇皇謠言陡起對於日僑保護之方視尋常尤力即有意外之事亦决不任日僑之困在垓心也 
　　奉天中日交涉業已解决人心大定前因市面吃緊商人販賣現洋百元加洋頗鉅又因各縣留省之人欲紛紛旋里購買日洋竟有人以一元四角之代價購買以便居奇者不意交涉解决後立即低　而工商兩會爲維持市面起見將現洋加價設法取締故市面金融立形穏固無敢投機以亂市　者矣張將軍張巡按以交涉雖已解决難保不有人乘間思逞特訓令軍械局仍行加意守望查夜陸軍仍照舊防守以免　虞又聞張按使以中日交涉業已和平解决擬訂期十五日後出巡各屬考察吏治日前張將軍與張按使在署内會議交涉解决後之問題（一）聯合電請總統宣布交涉情形以安人心（二）設法嚴防黨人藉端鼓感以維治安 
　　長春長埠於中日交涉未解决時謠言紛起以訛傳訛又兼日人紛紛遷居以致市面大有風聲鶴唳之勢一切情形已紀前報茲再補錄數事如下聞城内洋火公司曾訂購俄商某木材二百火車尚未交價該商帶同繙譯翟文已前往索討西三道街郭爾羅斯齊王徴租局蒙員額勒阿氏以中日交涉吃緊長春市面人心不穏恐有匪徒乘機騒擾特禀准齊王招雇兵役二十名以資防衛自頭道搆傳出消息張　恒等勾結胡匪擬　夜入城搶掠商民故中國銀行行長商請郭道尹派兵保護遂由警察廳派消防隊兵四十名前往保護警察廳長姜伯和除加意保護日僑外又飭各區於晚間由各該署長親帶警兵向各處商店嚴查以保治安現則已一律安定矣 
[交涉和平後之贛聞種種]  
　江西戚巡按使自餘干縣屬烏港巡地回省後因爲交涉吃緊從事公務日無閑嚴現得和平解决消息預備二次出巡南贛藉勘地方有無烟苗故將應行更換五縣知事姓名於本月十日牌示發表新委永新縣知事左幹靑（尚未赴任）因病請假委吳孝惔署理署安福縣知事鄭業盛撤任委鄒鴻材署理代理泰和縣知事胡德修　避委湖口縣知事樓守光調署遞遺湖口縣知事委劉震鴻署理署寗岡縣知事張濟善據報丁憂委毛齊煥代理 
　　贛垣西大街地方元昌洋貨號因黨人史某附有股本恐遭干涉不敢復開而史戚田俊廷往來滬贛認識上海某洋行買辦（日人）三枝氏後在潯兩相遇及田謂交涉吃緊力阻三枝切勿晋贛恐被謀害遂將三枝氏隨帶之欵項英洋五百元騙去不面嗣經三枝詢問駐潯日本代表始悉南昌地面極爲安靜並無仇外情事遂於本月十日由潯乘坐火車抵贛起寓西大街怡園旅館預備訴懇官廳嚴緝田俊廷到案追欵給領　　贛垣市面前因交涉吃緊恐起戰端現洋赤金相繼陡漲以故地方人民甚形慌恐現得部電中日交涉和平解决金融始稍活潑現洋亦漸跌價本月十日錢業議决次日行情每九五官票錢一千文換現洋四角一分六釐雖較官定之價尚少三分四釐然比前日行情已漲一分有奇聞赤金行情亦漸低下云　　南昌郵務管理局局長（外人）馬道邇氏以南潯鐵路火車經過灜上華嚴樂化徐家埠近省四處地方人烟稠密適合安置郵政鐵信筒地位現外交解决人心安定自當次第敷設以便商民准有鐵筒必須設有發售郵票專所昨特派員調查該四處地方風氣不甚開通無人能勝此任因鐵路營業與郵政有密切關係復派郵務官蔣恩榮向營業所磋商擬以營業各段司員擔負售賣郵票之職以爲較之附設各商店尤爲妥貼云 
[全國敎育會聯合會紀事]  
　　全國敎育會聯合會開議已十餘次所有議案將次討論完結敎育部湯總長特於日前來津蒞會發表意見略謂此後我國敎育所宜注重者厥有二端其一生活問題欲覓適宜之生活須於敎育時期養成堅苦之習慣俾出校以後或勞心或勞力人人以一勞動者自命只求盡瘁於社會不謀榮利於官場舊時思想宜袪除務盡勤勞主義宜極力提倡其二道德問題改革以後道德之墮落多出於吾人臆想之外愈演愈進正義漸次消沉國本何能鞏固欲矯其弊　望諸君訓勉靑年泯小忿絕私讐急公好義愛國忘家樂善好輸培國本於現在臥薪嘗膽期雪恥於將來云云語語沈痛不下數千言舉座爲之動容散會後撮影紀念復由直隸省敎育會長張佐漢劉續曾諸君招待公讌天津嚴範孫先生亦并列席語及此次議决案件湯總長均樂贊成朝野聯懽上下一致實我國數年來未有之盛舉也 
[政府訓誡各省官吏]  
　　誥誡各疆吏之三端總統府近電各省略稱現奉大總統諭近來國家多難迭據各省人民呈電對於内外官吏辭意雖多激烈而足徴愛國熱誠與憑空謾駡者微有不同當將各電彙交各部傅觀在各部執政諸官亦國民之一份子内鑒民情外審國勢當能發奮從政不致置國事於不問視民情於弗恤也惟各省牧民長吏身膺地方重責當此舉國人民目擊外患心傾内國之秋應撫循得宜以助長人民愛國之熱心從政有方以增進國家富强之境域茲特將各省長官有宜注意之點三端略舉於下在各省官司多屬才具發展經驗素優之輩必能共喻斯意妥爲運用民國前途實嘉賴之（一）愛國之宣言爲國民惟一之天職排外之觀念爲野蠻無知之舉動近世國家主義與人道主義相互發達對於國家則愛戴之對於外人則親睦之而後國力日强外嫌可弭各地方官吏現宜一方面勸導人民生愛國之心一方面防範人民有排外之念（二）愛國之心愈高則提倡國貨之念愈切此爲文明國之公例惟我國積弱過久在在防鄰邦之責言現時國民提倡振興國貨儘能許可惟宜嚴禁排擠外貨之說（三）愛國宣言及振興國貨之印刷品其宗旨純粹者原無禁絕之理惟恐奸人乘機煽惑或藉此漁利擾害社會故地方官須嚴加取締使人民舉動循於正軌耳凡此三端准禁之間於國家極有關係萬不宜草率從事蓋取締不當則失人民愛國之心而取締不嚴　流弊甚多如各縣知事辦理此等案件務須將情形詳報道尹巡按使察　按使辦理此等案件宜詳報中央察核以昭愼重　　訓誡司法官之下文近日舊式官僚多詬病法官萬惡幾欲舉一二人一二事以槪　餘而在司法界中人亦往往指摘行政官辦案錯誤玩視民命行政與司法已成互相菲薄之勢日前總統誥誡法官之令旣下司法部卽擬一通飭日昨甫經發出略謂奉大總統申令推檢各官治事未當獄失其平應立予按法懲戒其積案不辦托詞玩忽者亦須切實稽查隨時督責等語嗣後各　審檢廳對於民刑訴訟自當認眞審理化除　習以仰副大總統愼重司法之至意末又云惟查各縣知事兼理司法所屬　警承發吏　　有效前清衙蠧情事應責成高等審檢廳長轉飭嚴加約束云云 
[南潯鐵路工程之沿革]  
　　江西南潯鐵路創辦已十年費欵八百萬成效無多爲路界所詬 
 
 
 

Page 7

 
 
病本年二月實告通車始覺　爲吐氣查該路工程沿革　有足資研究者光緖三十三年開始　勘聘英工程司爲主作因不孚輿論旋即罷去蠻之者爲日工程司鋪張揚厲動土開工嗣因欵絀停辦亦卽辭退借欵成改聘華人黄春匯爲領袖未到工病殁於申蠻聘蔡天福視事兩月而卒又聘張俊波公司反對甚力不匝月而罷未幾亂事起全路淪於戰域損失不可勝計綜計自開辦至亂起工程司凡五易其人公司内容又時起風潮費時六年餘用欵五百萬通車三十英里（由九江至德安）因循貽誤不能爲該公司諱也贛亂平痛定思痛謀所以善後之法請前京張提調張峴堂爲建築所長遂聘定前蘇路洛潼領袖工程司徐士遠爲工程領袖於民國三年元月到工視事改絃更張進行頗速六月即由德安通車至徐家埠至十二月全路軌道一律完工德安楊枊津修水三大橋亦次第規定興修成功在卽一切工程在内費工欵八十萬元料約一百二十萬元 
地方通信 
[蘇州]  
　　儲金彙誌蘇垣商務總會組織救國儲金事務所以來各界提倡進行熱度頗高茲爲彙誌於下美孚煤油公司在蘇辦事華人願谥薪水項下提撥一成以作儲金幻術家鄒鴻祥吳石泉等發起赴滬邀請林步靑來蘇假大觀戲園彈唱五天所得之欵悉數充作儲金其日期定於二十號起至二十五號爲止蘇垣基督敎徒聚集於天賜莊西醫李伯蓮宅内會議提倡儲金方法並由敎會中東吳景海晏成桃塢等學校用全體名義公舉領袖擔任勸導儲金吳縣高等小學校長杜應震擔任儲金幹事昨日將本校經收敎員學生之欵集數彙交中國銀行昨日大同女學校提倡救國儲金開會公舉陸斐亞楊　貞章佩芬汪瑞英張虹影錢寳珍倪亞英劉振等八女學生擔任勸導 
[松江]  
　　　區協拿劣員前縣知事周仲庠之撤任人皆謂因沈成兆敲詐汪萝雲一案實則由松人控經齊巡按使派員調查確悉張澤吳姓案西護塘蔡姓案及陳方橋某案均由范劉二人舞弊故現在札飭新任李知事除咨照周前任迅將劉豫生范鏡之兩劣員交出外復恐遠　特飭警察各區一體協拿務獲究辦　 
　　定期焚燬烟件松江公民前禀李知事請將前任周知事任内搜入各種烟具膏土等逐案逐件由公衆檢核清楚眼同焚燬俾清餘毒現已揭明總額懸示照壁定期本月十五號午刻在縣署當衆　燬特不知大土百餘包能否給衆驗明也 
　　爲選舉議併學　立法　選舉松地照　區計算擬委調查員十人嗣奉省駁祇准八人本日初選監督李知事赴楓涇查勘烟苗遂田選舉事務所長劉香波會同二十四市鄕區學各董互議歸併之　嗣議將錢湖梵修歸併城區陳家行等併入莘莊區經衆贊成决定而散 
[靑浦]  
　　竊賊何多靑浦城内近時到有一帮竊賊數日之間已有竊案數起雖有夜崗巡士終不能巡　嚴密而擔任警務者又膜然視之日前聞沈姓竊去金銀首飾約値數千元未隔三日張姓又竊去珠花現洋聞損失亦頗不少同時又有某姓報告失竊似此一夜數驚未知爲民長官者亦有所聞否 
[鎭江]  
　　調查揚由關獘　揚由常關被裁司員某某等赴省公署控告將該關各項獘資一一和盤託出現經齊巡按使遴　熟諳稅務人員三人分赴揚由關各子口分卡　切調查並令該關監督袁思永將各關口實收數目造具清册呈報省公署查核　 
　　嚴查私運米麥鎭江施鎭守使以近日米麥價漲民食維艱深恐奸商有私運出口之弊特派員弁前往各口秘密調查　　遞解刧匪案江寗縣石山渡莊趙堃記等被刧案内之逸盜劉福昌徐大個子孫三等業經通緝在案茲經駐紥句容之第一旅工程連於日前拿獲孫寳玉一名解赴鎭江鎭守使署　訊因堅不吐實寄押丹徒縣獄施鎭守使以孫犯旣囑江寗縣案内逸犯應仍解送江寗案内訊結現特函知章縣知事派差將孫寳玉一名遞解江寗歸案訊辦矣 
[揚州]  
　　請撥學校開辦　東鄕大橋市之焦家蕩蕭家灣楊家巷等處各初等學校均因開辦經費無着侣辦之人不能全數籌墊爰聯向該區學董徐竹樓轉詳縣公署請求撥欵津貼以免虧累� 
　　縣偵探約期私鬥縣公署謝戴兩偵探原係前清快役光復後均改編爲縣署偵探謝遇事攬奪已與戴屢次齟齬日昨該兩人又因徒弟販士事大起衝突約期械鬥謝約退伍兵士戴領柴　均有百數十人在東關街私戰迨二區警局派警彈壓兩造已砍傷數人當由警察將傷人舁至局内擬即送縣旋有渠等同役出而調停其事始息 
　　巡按署委員巡查齊巡按前次出巡查閱各屬江北一帶未及徧巡茲特派李委員來揚調查行政及民情風俗已於日昨蒞揚船泊徐凝門接官廳河干城中各行政人員均前往恭迓如儀　　周行宣講員蒞揚北京周行宣講社第四班講員十人自四月八日由北京出發至江寗分爲兩路第一路至漣水第二路至泗陽淮安會集於淮陰又復分途　一路歷阜寗鹽城東臺三縣第二路歷寳應高郵二縣近日兩路宣講員先後蒞揚庽新勝街天成中西兩旅館擇定本月十六日午後二時假大舞臺宣講 
[南京]  
　　南京救國儲金近况金陵基督學校現發一通啓勸學界發起救國儲金又粹敏女學校長趙東英昨率該校學生汪愛琴王肇坤王正坤等投中國銀行儲金就中有十二齡之愛書及九齡之汪應炳二生汪語其校長云生於此項儲金志願未已猶必每日節省早點以備常儲云云是可敬也 
　　坊口大街新泰烟廠烟工周長生王有順錢德有徐雲祥龔明長袁承浩黄克仁廚司陳德富等往中國銀行交納儲金衣服棡樓望而知爲勞働者流然以血汗工資尚知救國令人欽佩 
下關花界救國儲金首由小桃紅林可鄕等校書之提倡姊妹頗爲贊成茲聞　淮校書潘小紅楊桂仙樊寳珠金素貞吳小珍五鳳樓諸美亦擬提倡此事昨潘小紅等邀各姊妹集議并演說國家危亡之現象發起儲金作爲後盾惟五千萬金之巨數而欲於一年之内足額誠不易言然以各處風傳言之乞丐知儲金車夫知儲金童子知儲金一般志士毀家紓難者所在皆有如此踴躍當亦不難足額我等雖係女流亦屬國民食毛踐土何忍坐視危亡置而不顧今日請各姊妹分頭勸勉俾集腋成裘彙送中國銀行姊妹行中多爲所動現已實行勸輸儲金矣 
　　飭行强迫敎育齊巡按使現擬實行强迫敎育訂有辦法六條通飭各屬照辦（一）由各縣知事將該管地域區别村鎭以爲分配（二）調查所屬以内村鄕鎭相距若干里及户口數目以便比較（三）各縣内之村鄕鎭派學董若干以專責成（四）兒童八歲一律入學違者重罰其父兄並處間學董（五）經費由各鄕村鎭人民負擔（六）各縣暫設女學一二所實行一學期再行擴充 
[杭州]  
　　商會開會議儲金十四日下午杭總商會提倡救國儲金特開大會到會者來賓三四人餘均各業董事二時許振鈴開會由總理顧竹溪報告開會宗旨次公推臨時主席衆推顧君爲主席次討論勸儲方法由顧君宣佈上海商界儲金辦法二條一各公司行號各夥友認定以月薪一個月爲救國儲金由店主或經理人先爲籌墊按十個月於月薪内分期扣還二店主或經理人不能籌墊則由各夥友自將月薪一個月送往中國銀行存儲或按十個月分送存儲大衆贊成各就會館邀集同行會議存儲或由店中籌墊或由各友自行分儲俟會議决定顧君復言鄙人尚有辦法二項一今日開會後擬撰勸儲廣告分送及未入會之各商號未到會之各商號趨速儲金二此項儲金純係出於個人熱忱自無强迫意思鄙意今日到會之各業董均爲勸導員以便分投趕勸庶可集腋成裘全體贊　次來賓演說有俞午庭 
范潔身等先後演說語極沉痛詞繁不錄送散會 
[安慶]  
　　法官約束庭丁之佈告皖城懹寗地方廳程廳長恐庭丁諸人對於訴訟當事人有舞弊情事昨特出示佈告云本縣開庭審理案件日期均由推事主持庭丁諸人絕不許妄參一語訴訟當事人因本廳備喚未能遵期到庭一經報到本廳隨卽開庭審理以期迅速結案設有庭丁妄稱係伊回明或其他弊病始行開庭以訛詐錢財者該當事人應即來廳報告本廳定行嚴辦决不姑寛若恐開罪伊等不便舉發於訴訟終結後仍可來廳報告除懲辦外務使所索錢財盡數追還以杜流弊 
[濟南]  
　　鎗斃鬍匪四十八名十一號將軍行署軍法課於早七鐘及午後四鐘前後綁出由膠濟路解到鬍匪劉殿臣等四十八名在南關南園子門外山水溝附近分四排鎗斃聞係犯結夥搶掠鰲山衛臯虞湏口等處及在周町抗拒官兵等罪故按照懲治盜匪條例處以鎗斃之刑　 
雜評二 
[漢商會之所謂急務（步）]  
　　漢口救國儲金總商會遲遲未即着手叩其故曰交涉已結儲金非目下急務夫此次交涉爲何而交涉其了結爲何而了結且交涉了結之程限其言外又含有若何思致稍治國聞者當無不　焉傷之而奈之何遽謂其可以釋然無慮也即彼商會其復京師商會之佳電亦何嘗不曰（城下之盟志士所恥每一念及實爲慟心）然則彼之所以遲回不前忍令熱心投儲之各商皇皇然久無歸着顧又何爲也耶或曰中國之不國不自此次交涉始救國之道多端不必限於儲金之一途難關已過稍事從容且俟吾意中所以爲至急者先了之再及其他彼之意得母在是然而即如彼說是及今救國已慮其晚何得目爲非急彼所主張未見宣布又安見儲金之猶或有的未當顧吾思之彼漢商會佳電其劈首一語不即曰爲内債開會云云耶彼電文數百字漢埠儲金之如何進行非又始終未曾一語表示耶嗚呼吾今而知漢商會之所謂急務矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[遠東運動會第一日比賽記事]  
　　昨日爲遠東運動會在上海靶子花園比賽之第一日於下午二時三十分開幕先由各運動員分别國籍排列場内東首各向本國國旗行鞠躬禮禮　排隊齊赴禮場由會長伍廷芳君宣布開會繼由滬海道尹兼外交部特派交涉員楊小川君代表大總統宣讀祝詞再由前參議院副議長王正廷君代表副總統宣讀祝詞各運動員於是列隊向棒球場環行一週日本人居前中國以有地主之誼故殿於後環行畢即散隊開始舉行各種運動 
　　當開幕行禮之時列入會席者爲楊小川君王正廷君　文　君虞洽鄕君以及工部局代表西人某君其餘來賓約有二千餘人會中職員均先派定評判長爲凌潛夫君評判員爲韓玉麟朱潤章張介甫李觀森李松泉楊心一鄺富灼李登輝李植藩諸君時計員爲張予權邱道生王正廷王文顯諸君經賽評判員爲張籋雲張百苓朱少屏繆超照朱庭祺王寵惠諸君報告員爲徐可陞唐塋禮兩君司令員爲曾某李某監察員爲陳永樞君巡視員爲赫從光君悉能各盡其職甚有秩序 
　　比賽之第一項爲上海南洋公學與靑年會之柔軟體操時適大雨澇沱各會員仍奮勇不顧具見精神在場之人無不稱讚繼爲百碼競走第一組會員一爲菲律賓羅比魯君二爲上海南洋公學李圖星君三爲中國某學校洪君試走時間限十一秒鐘第二組會員一爲菲律賓蘭納得君二爲菲律賓金太那君三爲通州協和書院李如松君試走時間限十秒鐘又五份之二第三組會員一爲唐山工業學校張汝祥君二爲菲律賓定生君三爲中國某學校姚君試走時間限十秒鐘又五份之四第四組會員一爲武昌文華書院梁君二爲北京清華學校黄元道君三爲菲律賓薩茀道君試走時間限十一秒鐘繼爲一百二十碼高欄競走第一組會員一爲菲律賓拉排耶君二爲上海聖約翰大學韋煥章君試走時間限十八秒鐘第二組會員一爲蘇州東吳大學張信甫君二爲菲律賓羅若達君試走時間限十七秒鐘又五份之三第三組會員一爲北京清華學校黄元道君二爲上海聖約翰大學馮建經君試走時間限十七秒鐘又五份之二繼爲擲鐵餅第一組會員一爲賓律菲潘嘉君二爲北京匯文書院吉子英君三爲菲律賓山生君試擲之遠限九十尺第二組會員一爲菲律賓伊蘭那君二爲菲律賓拉排耶君三爲上海某校謝君試擲之遠限八十八尺零一寸繼爲二百二十碼競走第一組會員一爲菲律賓羅比魯君二爲中國某校黄君三爲菲律賓定生君試走時間限二十五秒鐘第二組會員一爲菲律賓蘭納得君二爲唐山工業學校張汝祥君三爲菲律賓撒母耳君試走時間限二十四秒鐘又五份之一第三組會員一爲上海南洋公學李圖星君二爲菲律賓薩茀道君三爲武昌文華書院梁君試走時間限二十四秒鐘第四組會員一爲菲律賓金太那君二爲通州協和書院李如松君三爲中國某校羅君試走時間限廿四秒鐘又五份之一繼爲二百二十碼低攔競走第一組會員一爲上海聖約翰大學韋煥章君二爲北京清華學校凌達揚君三爲菲律賓拉奎羅君試走時間限三十秒鐘第二組會員一爲菲律賓羅若達君二爲蘇州東吳大學張信甫君三爲上海聖約翰大學馮建經君試走時間限二十九秒鐘第三組會員一爲北京清華學校黄元道君二爲菲律賓拉排耶君試走時間限二十九秒鐘又五份之一繼爲一英里賽跑會員一爲天津南開學校郭毓彬君二爲北京滙文書院李文昌君三爲天津軍醫學校周展君繼爲擲十六磅鐵球第一組會員一爲菲律賓伊蘭那君二爲上海聖約翰大學高恩養君三爲菲律賓潘喜君四爲中國某校謝君試擲之遠限三十四尺五寸第二組會員一爲中國某校余君二爲菲律賓山生君三爲北京匯文書院吉子英君四爲通州協和書院程昌裕君試擲之遠限二十九尺六寸又四份之一末爲四百四十碼競走第一組會員一爲通州協和書院李如松君二爲武昌文華書院吳律書君三爲菲律賓孟納爾君試走時間限五十六秒鐘第二組會員一爲菲賓力維拉君二爲北京滙文書院李文昌君三爲菲律賓愛白蘭君試走時間限五十七秒鐘此後本有棒球高跳遠跳諸賽術因雨後場土不宜改於星期一補行至此已鐘鳴六下矣遂間會以上諸賽術中惟一英里賽跑爲得有比賽之結果因其完全爲中國會員所勝獨得分數六分殊可賀也且此次之成績較優於上次在菲律 
　爲日人所競得者上次一英里賽跑之時間爲五分五秒之一此次僅占四分五十秒五份之一且場土尚係新兩之後濘滑不堪倘遇天晴或能超過世界之成續亦未可知如星期一天氣晴朗運動家必益有興趣而觀者尤　繁有徒也 
　　附副總統代表王正廷君演說稿鄙人此次承中華民國副總統黎公元洪水派爲參觀第二次遠東運動大會代表無任榮幸黎公深知此會利益頗爲注意鄙人亦本會一份子故略述所見遠東運動大會成立於二年以前對於遠東體育競爭事宜專司引導这責此會能鼓舞體育精神發達體育事業且預備與各國體育家有相當競爭之程度俾東方體育學術日益增高綠欲達此目的故特訂每二年中集合各國體育家舉術此會一次查第一次遠東運動大會於西曆一千九百十三年二月在小吕宋舉行辦理各節成續昭著今届第二次開會之始回顧此兩年以來此會發達之速率已超越第一次一倍以上猗歟盛哉吾人並希望此後本會之精神事業漸由吾國内地分布極邊之境增進朋輩競爭之惀快聯絡東西交際之感情吾人體察情形可逆知萬國運動大會開會時吾東亞體育家行將與賽之期不遠且甚希望歐美運動大會在吾東亞舉行使亞東人士爭露頭角與歐美人士角奇關勝且對於環球與會諸君負招待之責而極表歡迎區區之見如此護代表中華民國歡迎今日各界來　及與賽諸君子並　祝遠東運動大會前途幸福 
[司法大會議之預備]  
　　司法部現定在京開司法大會議以六月一日起至十五日止爲會議期間通飭各級審檢廳長並兼理司法之縣知事得派代表赴京參預會議本邑地方審檢兩廳袁林兩廳長昨奉部文即彼此商定於本月杪會同入京參預會務 
[中國帳幕獲獎之希望]  
　　巴拿馬賽會中國賽品處有帳幕一種仿凉亭式爲游覧休息之所於會場觀賽最爲利益茲上海總商會接會場監督來電以場中審查對於此種帳幕注意考察極端贊許將來審查發表有得優獎之希望請通知報界及官廳商會云 
[國貨維持會調查部職員會紀事]  
　　十三號晚中華國貨維持會調查部在中旺弄錢江會館事務所開職員會到者二十餘人由調查部長王漢强君主席報告宗旨畢職員李佩蔭君謂本埠德成等各肥皂廠所製肥皂物品甚佳惟近來該廠運往湖南長沙銷售这貨該慮人士因商標均用洋文不無誤會於營業前途似有未妥鄙見不獨肥皂一項無論何種國貨可否由本會通告各種出品行號此後出貨商標務須改用漢文俾吾國同胞一見而知爲國貨實於推銷訐畫大有　益王君謂宜列入議事日程交評議會通過方可照辦（按中華工藝廠現正製造肥皂預備發行其商標純用華文）李君又謂本會陳列之黄色斜紋布成續優美最合軍衣之需可否由會檢送樣本呈明陸海内務等部要求通飭全國軍警各國一應軍服槪用國貨以崇國體王君謂此事亦應交評議會通過云旋即散會 
[證人一併引渡之着急]  
　　曾在前安徽都督柏文蔚部下爲參謀長之皖人邊秀章（即駢綉章）於舊曆去年小除夕在虹口鄧鐵路被人暗殺後當經捕房將與此案有關之皖省駐滬偵探徐國柱徐之族弟徐棟臣徐妻陳氏並嫌疑人郭世武連同主使將邊暗殺之證據函件一拼解送公共公廨經襄讞王　生君會同德斐副領事迭次秘密研訊判决以徐棟臣徐陳氏無干省釋徐國柱郭世武一併引渡已於十四號午後解往鎭守使署懲辦在案茲悉郭母侯氏以伊子由捕房邀爲證人旣奉訊明係徐國柱受人指使將邊暗殺伊子實遭寃累昨晨特延羅　律師投廨譯稱郭世武係此案證人當此案發生時郭即投報捕房得將兇犯拿獲旣涉嫌疑豈肯自投法網今奉判决與兇犯一同引渡郭與其家屬心不甘服委任敝律師到堂請求函請鎭守合使仍將郭送回公堂復訊以免寃殺無辜聶襄讞以此案係王襄讞承審遂商之原陪審西官德裴副領事裴君以郭旣不折服應准復訊諭令該律師正式具禀呈候函請鄭鎭守使將　提訊後仍送回公廨復訊所有郭世武存於捕房物件着交其母侯氏具領 
[萬濟當被盜搶刦]  
　　英租界河南路（即棋盤街廣東路附近萬濟典當前晚正在結帳之際突被盜匪五六人踨身躍入　内各出手鎗利刃嚇　聲張將各夥友抽　内之現洋二百數十元搜刮一空呼嘯而逸事後該當投報總轟捕房捕頭立飭通班中西探捕前往兜拿惟各匪已查無蹤迹矣 
[鬱極而發之大風雨]  
　　（昨日自早晨起天氣悶熱至午後二時陰雲密佈旋有小雨而熱勢仍不稍滅及至二點四十分時狂風大雨相與俱來一時雷電交作且有冰雹大於黄豆約歴十餘分鐘卽息天氣亦卽凉爽惟聞當風雨驟至之時楊家墳山一帶電桿多爲摧折美租界北山西路泰安里第四弄三百五十二號至五十七號之墻壁亦　然坍倒壓壤前埭三百六十四至六十六號之灶披三間幸未傷人事後捕房即派探捕至場阻止閒人聚觀一面傳論房主趕緊修葺又英租界雲南路會樂里第三弄某姓家石庫門之石柱亦爲折斷又小南門外外倉橋南堍葉德興羊肉麵館後面这晒臺與高墻亦均坍塌未致傷人惟有人謠傅雷殛毒物哄動多人前往觀看　警恐肇事端卽向趕逐云 
[喚起國民自覺心]  
　　本邑公民穆湘玥君（美國農學碩士）昨致天津敎育聯合會電云交涉蒙恥過去國民敎育方亟請各代表通告各本省大中小各校員研究此次交涉理由充史輿資料喚起國民自覺爲救亡圖存整備願大家母忘五月七日之國恥穆湘玥寒 
[救國儲金紀要]  
　　第三十二日之收數昨日（十五日星期六）爲上海開收儲金之第三十二日計中國銀行收銀洋八千五百六十七元銀二十兩又交通銀行第六次收欵計銀洋一千八百四十九元兩共洋一萬零四百十六元銀二十兩連前併計已收到銀洋四十六萬八千四百九十元銀二千八百九十七兩三錢二分八釐 
　　月薪儲金之慷慨泗涇路泰記有限公司同人昨日致函儲金團云儲金一事關緊國脈凡吾國民均應竭力輸將敝公司同人除已量力各自繳儲外茲特再將全體一月薪金共計洋一千零五十三元並由同人另外加認七十五元一併作爲儲金該欵准本月二十日如數送繳交通銀行存儲 
　　太平同鄕會之贊助儲金團昨接旅滬徽屬太平縣同鄕會同人陳少舟等函云旅滬人數寥寥値此國勢危迫不忍漠視特　三馬路太平坊開太平縣同鄕會提議救國儲金均各異常憤激竭力認儲洋二千數百元今將已繳洋二千零二十二元先行送交中國銀行存儲餘候續收續送 
　　儲金之存記儲金團昨接存記儲金之來函數封摘錄數目如下東明初等小學各學生三十元北四川路自立學校每星期積儲十元晏摩氏女學開　集儲四百元石運乾介紹張春　儲洋四百元楊壽豐楊永豐楊葆芳楊瑤芳糼稚生姊弟四人十元女生楊杏荇李月瑞王巧明哈慧貞種芸芝李鳳芝各一元浙江黄榮芳十二元神州女學校二百三十元萬竹小學女子部三百元李星蓮百元另勸李笨叔三十元周盛齡五元馥泉君十五元連陞輪船張丙炎五十元滬紹水木工業公所同人第二批儲金一千二百六十元凌月英校書與房侍十元 
　　蘇州分事務所之報告救國儲金團總事務所接蘇州分事務所報告云五月一號以前計收儲金洋一千零九十五元至五月十號止計收儲金洋六千一百十五元四角八分 
　　内地學堂之響應珠街閣米業崇正初等小學校致儲金團函云敝校全體學生於是月一日起願將每日果餅之資爲救國儲金之用各敎員亦均節省膳費零用互相補助一俟儲有成數當即彙交就近銀行除現仍積極進行外特先走筆報聞併希轉登報端以資鼓勵 
[永健艦亦已下水]  
　　海軍部劉總長曾於去年夏間飭令上海江南造船所製造永健永績新砲艦二艘當由造船所陳所長會同洋工程師英員毛根譯音）督匠依照奉發圖式日夜趕造業於四月十六號造成永績艦一艘先行下水日來正在安設機器鍋爐及頭尾兩旁大小快砲等件所有永健艦一艘亦於昨日（十五號）竣工該艦自頭至尾計長英尺二十四丈五尺中間艙面寛闊三十八英尺頭闊英尺四尺五寸尾闊八尺十寸吃水深十英尺配裝雙副鍋爐雙支烟囱每一小時能駛海里十四哩已於昨日午後二時下水海軍總司令李鼎新君親登該艦搖鈴舉行下水禮式並先柬邀鎭守使鄭汝成君滬海道尹楊小川曁中西各兵艦長前往參觀當該新艦下水時備有海軍軍樂隊一班兵士一隊站立浦灘以壯觀瞻並將新艦攝影預備呈送海軍部查核一俟機器鍋爐配裝完全再當舉行試水禮考驗速率云 
[保護遊歷日人]  
　　滬上軍政各機關以滬寗滬杭兩鐵路每逢星期六及星期等日時有僑居滬上之日本人携眷乘車前往蘇杭吳淞無鍚等處游玩風景中國官吏照章有保護之貴當此中日交涉甫經解决之際誠恐無知人民對於日人有仇視舉動故於昨日分函第二第四兩師朱楊兩師長轉令駐紮蘇杭各車站軍隊倘有日人抵境力加保護职與地方人民因語言不通互相爭執亦當善爲解勸以免釀成事端云 
[莫干山開辦滙兌]  
　　杭州莫干山每届夏令因有中西人士前往避署故郵局必在該處開辦乙類滙兌昨上海郵務管理局長魯士君又接杭州郵局來函以此屆莫干山乙類匯兌定於五月十六號開辦魯君當卽通傳各分支局一體照辦　 
[遷建縣署續紀]  
　　上海縣公署在舊右營基地建造新署已籌有的欵定於十四日開工造價三萬餘兩限五個月告竣已略志前報茲經實地調查承辦新署作頭係新普育堂董陸伯鴻所介紹爲前承造新舞　現居陸家浜之衛姓計包造工費價洋三萬五千元所有舊署兩廊及西門外官契舊局（現由沙田局借爲辦公處）兩處磚瓦木植各舊料均貼補在内雙方已訂立合周擇於本月十四日開工期以五閱月落成業經沈知事派委熟悉工程之普益習藝所董張逸槎爲監工員至此項工費除海防舊署變價項下餘欵洋三萬二千元外並由審檢兩廳貼撥八千元内餘五千元爲置備雜物之需云 
[規定沙田價目]  
　　清理蘇省沙田局長莊炎以江蘇沿海各縣之草灘沙田於前清光緖二十六年以後久未清丈以致民間爭買訐訟曁　匿稅賦弊寶　生當此財政支絀之際亟應清理賣令繳價報買以裕國庫業已擬定繳納沙田價目章程除出示通告外並已分别函致上海南滙川沙等縣知事遵照定章辦理茲將報買沙田價目列下已經圍墾成田者（甲）上等沙田每畝繳價洋十元（乙）中等沙田每畝繳價洋八元（丙）下等沙田每畝繳價洋六元未經圍墾成田者（甲）上等草灘每畝繳價洋五元（乙）中等草灘每畝繳價洋四元（丙）下等草灘每畝繳價洋三元 
[展曾趕徴出品]  
　　江蘇物品展覧會總幹事高友棠君因開幕期屆各屬物品已次第運送到會滬地出品必較他處爲多而運送到會反寥寥無幾必因徴集員未及催促致有稽延爰禀明滬海道尹及鎭守使等 
請爲飭屬催送昨又邀請滬地各徴集員會商一切趕緊催令工商各界將所有出品運送來會以便陳列云 
[稅務所長晋省]  
　　本邑棉紗認稅商人聞蘭亭因該業銷路疲滯勢難維持禀請稅務所錢所長退認由所收回散收等情經錢所長禀請財政廳長核示一面飭該認商仍再維持十天在案茲錢所長因財政廳迄未批回該商維持之期將届究竟如何辦理須候廳長裁奪方可照辦爰於昨日親自赴省面商機宜 
[商界認購公債之觀望]  
　　民國四年内國六釐公債票前經駐滬經理處及上海縣沈知事奉財政廳飭知限於五月十二日將各商認定之數詳細彙報茲限期已逾而認定者僅鐵行業已有五千元之數其餘仍多觀望昨該處長又函請南商會總協理從速協助進行飭催各業分别擔認云 
[免得捆保賠累]  
　　本邑忙漕自民國元年至三年積欠頗鉅沈知事近奉齊巡按使飭限六月底一律解清故特加派催徴吏嚴行催繳嗣因引翔鄕積欠最鉅所有各捆保交由催徴吏帶付之欵賬目多有不符昨特邀該鄕經董王銓運到署商議杜絕弊竇辦法定自十五日起由王經董會同各圖董督率各捆保按日來署三面對賬以免捆保賠累云 
[學生作事須禀明家長]  
　　本邑縣立第一高等小學校校長丁賡堯昨爲公債儲金兩事特發通告知照各學生云本校敎職各員應募公債提倡儲金以盡國民義務諸生倘亦聞風興起必須禀明家升量力而行勿遽專輙是爲至要 
[地方廳預審後崗烟案]  
　　松江後崗富户汪萝雲（即汪望雲）前被禁烟委員沈成兆與警察委員孫品三（即孫枤）等以搜查土爲由取去洋五百元當時由汪之司帳蔣咸（卽蔣咸久）遇付嗣因案發由前任松江周知事派員迭訊迭結汪乃遣蔣父子上訴於齊巡按使批飭將案解送上海地方審檢廳訊明詳辦等因地方　林檢察長奉文後卽將在案一干人證提案一再預審復傳到一切要證研訊之下判將汪等分别收押候示在案茲悉此案發生之初一切詳細情形已由林君派員調查明白返廳禀復業已起訴審判廳請爲公判昨日午後袁審廳長會同檢察官升坐公案飭將汪望雲蔣咸久沈成兆孫品三等四名提案秘密預審良久判將汪蔣二人先行交保沈孫二名仍飭還押聽候公開辯論 
[認明並非眞贓]  
　　浦東美最時洋棧前曾失竊黄牛皮四十一張禀報水巡捕房拘獲竊賊王愛生郁徐桂王小旺三名函送地方廳經檢察官一再提審據供贓消於時大有羊毛店所設浦東棧房中間官判將三竊收押復提時大有店夥孫阿福倒案究詰據稱此項贓物並非我店所收實係店主之戚前開振興羊毛店之毛榮金並同業般泰升收受間官復飭法警往提詎毛榮金已閒風避　祇將殷泰升經理徐錫喬拘獲並吊出牛皮六張於昨日一併解案由檢察官提案研詰美最時洋行遺洋人投案認贓聲稱棧中所失之皮爲黄牛皮今蒙吊案之贓爲水牛皮並非原贓請察問这判將徐孫並王愛生等三竊分别押候提到毛榮金來案再訊 
[水偵探又破拐案]  
　　滬上拐匪之多甲於他處因此誘拐男女小孩乘輪出洋販賣之事幾於無日無之昨日又有拐匪朱寳喜方壽高串同拐婦方石崏方　氏等誘拐十二歲男孩李錫仁八歲男孩李長順十四歲女子紅妹九歲女孩小丫頭二歲男孩仲林以上男女各孩均稱　州人又十歲男孩小留子清江人又十三歲男孩楊順林湖北人擬乘同華輪船前往廈門等處販賣當爲水巡捕房偵探何阿春等訪悉登輪查獲禀明捕頭送至地方廳下午由檢察官預審之下判將朱寳喜等四拐匪分别收押李錫仁等七名口發堂留養候示召家屬認領 
 
 
 

Page 11

 
 
[傭婦誘拐婢女]  
　　南京路五號門牌粤人張明山控傭婦杜翁氏誘拐婢女阿大昨由捕房將氏拘解公共公堂請究原告偕婢女張新妹投訴被告先將阿大誘匿繼圖誘拐新妹同逃是以報捕請究訊之杜翁氏供詞支吾中西官判氏押限七天將阿大交案再訊 
[匪徒欺侮婦人]  
　　匪徒王小和尚等前日由甬乘北京輪船來滬時在該輪上用迷藥置於茶内將同船婦人史王氏迷倒欲圖强姦不遂即將僞金戒掉取該氏　洋三十二元之金戒逃逸前日王在途中被氏　見扭入總巡捕房昨解公共公堂經中西官訊明前情判王押候補提同黨於下禮拜六併究 
[水販戳傷老嫗]  
　　江北老嫗薛王氏至法公堂控稱女兒雙喜今年十七歲於上月間忽被匪棍王學義等騙去賣於天津人家學唱戲曲聞得身價洋一百十五元婦人屢次催令領看女兒並追身價詎王與張關喜王和尚丁保洪王大姑娘等佯爲應允一同前去取洋行經寳昌路南打鐵洪地方忽將婦人扭倒連戳四五刀　膀等處均被戳傷頸間一刀最重流血不止昏迷倒地醒後投報捕房蒙派探目沈德福前往拿獲張與王和尚二人餘人逃逸旋將婦人送往醫院醫痊今將雙喜吊案求請訊究訊之雙喜供於二月十七日被張開喜等多人誘賣於天津人學習唱戲係王大姑娘領去今母親被伊等用刀戳傷求恩伸雪訊之張供寳係丁保洪王學義等動手行兇小民並不同往求察王供向當茶房伊等賣女小民實不知情亦不在埸薛王氏又稱張王等人均係水販當時受傷昏迷認不清楚聶讞員以張開喜等旣已串賣呑没身價復敢持刀行兇法難寬宥判押候重辦薛王氏與女暫送善堂留養候核 
[證明串拐小孩]  
　　周文學前控薛狗成劉小成子串拐男孩等情經法公堂訊供不認判押候邀到見證再訊在案昨又復訊周供證人已到請訊王玉法供是日午後在南陽橋見劉抱孩往北而行並不誣指訊之劉供實未抱伊小孩薛供劉說已賣得洋十五元小民並不與聞叩求恩典中西讞員以旣有見證供明未便抵賴判劉薛押限十四天交孩再核　 
[惡姑毆斃養媳]  
　　成都路六百九十八號門牌住户盧屈氏因將十五歲養媳　阿毛凌虐受傷身死經女父鄔阿友報請捕房將氏拘押一面禀請公共公廨中西官驗明棺殮諭將屈氏押候訊究在案昨由官媒將屈氏解案經代理讞員王肇之君會同德師副領事研訊一過判氏押候會商核辦 
[酬謝破獲盜案之偵探]  
　　本年三月間薩珠弄王克記古玩店主王增慶家被盜搶刧並鎗傷車夫黄銀虎一案當經淞滬警廳徐廳長嚴飭偵緝隊隊長翟世清率領隊士戎仁生顧陞吳錫生郝樹林金殿臣等先後將是案盜犯缺嘴阿四卽張阿二張春江陳阿寳吳金桂劉元龍等八名及贓證物件一併起案訊明屬實解送鎭守使署執行鎗斃在案茲悉本埠總商會以警廳偵探破獲此案非常迅速特給酬勞費洋百元送呈鎭守使署發交徐警廳長轉發翟隊長於前日傳集經辦此案各隊士如數分給 
[混用銅質銀圓]  
　　范阿　私鑄銅質銀圓串令無賴陳竹山在市混用昨又將銅洋向某店兌換適被包探程芝卿查獲拘入捕房昨解法公堂請訊陳供此六由范交與小民混用范供以後决不再犯今求恩典中西官判各押三個月銅洋銷毀　 
雜評三 
[失敗之原因何在（訥）]  
　　我國人今日蒙此奇辱非羣思所以振興之乎振興之道非欲鑒從前致弱之由而一一痛改之乎我國之所以弱其大原因何在在不能合羣也不能合羣之故何在在重私利逞意氣自破其團體也然而我國人於此今尙未醒救國儲金何事耶乃粤商會爲借一地址而閙無謂之意見交涉結束何事邪乃京師報界爲發一傳單而起無謂之攻擊此時何時乃不　大局不明緩急而於一　體内先自紛　至此吾甚痛之吾甚悲之嗚呼中國禍猶未已歟 
救國儲金 
[五月七日中國銀行收款淸單（再續）]  
　　第二百二十一册一號至一百號 
張永興二元怡記紙店五十元愼記海味行學生敬師酒席折洋十元王梅先月薪二十元愼記味行又五十元李輝一元瞿鴻昇二元春和正號二元王兆已二十元橋鎭老公茂十元華子清十元羅濟芳二元張子祥二元信裕莊一百元王方鼎五十元傳松年五十元王敏着二十元黄菊初十元徐間棠二元胡良耳二元向偉昌二元袁裕洋二元姚德裕五元王述之五元盛餘芳五元王伯芳五元葉威之五元張家璋五元王桂馥五元胡堯章五元榮五元潘茂棠五元梁溪五元杭雪歸五元李長生五元景士卿二元榮桂淸二元榮建甫一元章德潤一元陸雲階一元楊寳善一元簡麗籌三十元吳耀偉二十元兪松銓十元簡麗生五元沈士蘭一元楊達才一元許衛民一元張根道一元胡五生卓阿才合一元曹阿金張阿春台一元錢土根一元談永根一元徐紫垣一元吳光和一元陶文生一元卓之康馬阿二合一元劉鶴良一元張寗海二元張林生一元蔣雲舫一元徐茂根一元聶仲丹二元黄植文二元朱小弟二元鄭海舫一元王錫堂一元胡寳泉五元李安卿二元吳志勤二元源太昌紗號十元張祖蔭一元宋少雲五元宋鈞榮二元曹思聰三元程成基一元程如玉一元德馨記二十元陸順記板木號十元何秋士十元楊蔚章二元吳麟書一百元　張伯虚一元沈景春一百元寳泰洋布號一百元朱子雍一百元九江大盛字號十元孫明達十元雪記三十元張林全五元孫生泰十元陳寳珊一元泰豐罐頭食品有限公司五百元衛杰庭二十元譚日恒十元王竹朋八元王拔如一百元蘇鳳笙十五元麥小屏十元金順全六元 
[第二百二十二册一號至一百號]  
　業常君十元　何玉女士二元鴻勝莊一百元馮再生六十四元方逸琴十元馮鴻甫十元陸文標六元馮毒康五元陳潤浩一元袁子章一元馮肅安一元鄭霖祥一元馮啓鈞一元王松茂一元尹崑生三元錢灜官三元吳季衡三元錢旣鄉二元朱彤侯二元印錫章一百元何錦甫五元沈望龍二元張阿如二元何增培二元莊鴻友二元張阿根二元畢阿生二元張阿發二元何阿金二元周東林二元郁阿品二元高百年二元金來福二元梁阿祥一元方阿盛一元陳才發二元畢紀鳳三元夏小紅一元屠阿根二元馬瑞生二元李才根二元邱文華二元陸安泰二元陳正官二元張阿二二元王志緒二元劉阿餘五元陳寳貴一元貝生泉一元陳畏三五元梁振基一元霍永業五元何黻華一元陳瑞鞏一元李軾常一元李寳鑫一元夏月潤邱心如五十元陳連勝一元吕順奎二元邱治云劉漢臣念元周桂鳳一元齊慶福一元李六子一元范連奎二元胡秀林二元李同勝李小牛四十元　鳳林二元周鳳文三十元李祥林一元劉祥泉五元張福林一元吕桂廷二元李文林一元孫小羊一元陳洪奎一元王小廷一元張三慶一元小寗波一元李桂林一元盧阿虎一元馮大生一元王三虎五元周春貴一元曹甫臣十元褚慶生二元蔣蕊芳四元馬金玉一元邱道四三元阿志三元曹三三元張子中三元林耀卿三元吳德三元王沛三元趙巽三元卓梯三元張四發三元張松泉三元吳之德三元麥子南三元（未完） 
　　五月十三日交通銀行收款淸單（續） 
[第五册一號至七十六號]  
　　女學生　蓋香一元又　尹娥一元又　淑英一元又李月新二元才又王壽娟二元又徐慧中一元又朱秀娟一元又方靜我二元又徐芝芳一元又許德芳一元又陳庭娟一元又李忍如一元又舒素文一元又程瑞英一元　曹秀眞一元又沈佩眞一元又虞寳淸一元又夏奉圭一元又陸桂白一元又吕秋眞二元又朱淑英一元又候明道一元又朱淑眞一元又陳荇芝一元又揚嘉英一元又孫修涓一元又張招弟一元又吳敬之一元又黄培眞一元又郭渭知一元又董秀荇一元又王林眞陸洪梅合一元又屠巧琳嚴佩勤合一元又孟理眞孟家璋合一元又顧蓮眞一元又徐瑞英二元又王桂二元又方惠娥二元又趙根修一元又葉惠英一元又賀庚金一元又楊繭珍一元又易巧仙一元又金安實一元又姜琳一元　又胡桂娥一元又邵　英一元又楊定英一元又何景聯一元又席月娟一元又吕瑞珍一元又馬潄芳一元　又朱荷　一元又周秀珍一元又章如珍一元又徐秀英一元又洪秀蓀一元又姚筱鳳一元又葉蓮貞一元又王筱新一元又沈美霞一元又楊定金一元又金　芬一元又　瑞雲一元又方秀娥二元又丁關林一元又謝金鳳一元又鮑月英一元又黄鳳英一元又陳元瑛一元又袁爾保一元又應繭言一元又李嫘一元又任素英任素　二元又唐寳琴一元又黄澤民五元 
[第六册一號至三十八號]  
　　范秀金一元孫馥珍一元孫安英一元丁禮溶一元陳敏士一元陳春娟一元馬秀林一元董翠英一元陳彩英一元王文英一元沃金梅一元葉麗貞一元華元申一元唐惠貞一元汪楚英一元褚玉英葉秀英穆兆繭錢秀貞艾維貞陳仁何顏杏梅二元徐巧貞一元何麗靑一元項梅英一元席元煜一元職員張慧君二元又汪傑良八元又陸世蘋一元又顧婉堅二元又凌其瑞十元又葛存惠一元又沈有瑤十元又樓文耀十元又李廷慧十元又李飛墨五元合豐錢莊一百元元久錢莊二百元元甡錢莊三百元沈景芳五十元陳元泉五十元久恒錢莊五十元劉恒厚堂一百元十齡章劉本昶十元 
[第七册一號至十五號]  
　　女學生徐金娥一元又袁志先一元又許芝香一元又華菊寳一元又張秀林一元又李祥寳一元又陳德美一元又楊秀鳳一元又顧寳珍顧桂珍一元又史彩珍王林娟一元又樓雪英一元又葛彩鳳一元又周菊英一元又莊菊　一元又崔韻芳一元 
　　五月十三日第四次共收儲金銀元三千七百二十九元連前共計已收儲金銀元一萬三千三百六十二元銀五百九十五兩一錢二分八釐 
　　軍界中人來函云四萬萬同胞均鑑醒一介武夫不能咬文嚼字　以最明暸最　單之言爲我最親愛之同胞告竊思救國儲金雖由中日文涉而激起但我國丁此極端貧弱之時爲國民者亦當儲金救國故我同胞切勿謂中日交涉了結遂可停止儲金况交涉　云了結而前途之危險尙不堪設想吾同胞當思　亡家破之義踴躍輸將以期五千萬元之目的早日達到庶我中華民國可以擴張軍備鞏固國防而已之生命財產得以保全也敬告東方醒啓 
來函 
[上海總商會來函]  
　　本日貴報第二版　　欄内載漢口電一節有上海商會來電（按本報所載譯電僅云　口商會接上海來電並無上海商會來電之語）謂日人如果舉行提燈會則當閉門罷市云云查敝會並無政　會之電傳聞失實關碍市面刻由上海興業銀行電詢漢口並無其事應請更正如欲知漢上詳情請向興業銀行探詢可也上海總商會五月十五號 
[江浙漁業公司來函]  
　　頃見貴報所載妬姦結怨一節其死者　係合興里鹹魚事務所之茶房與敝公司之人無涉卽希更正是荷 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[歐西愛國之女傑] [  希光]  
　　女傑德人姓蒲婁事斯哈氏名額婁厚勒當時一駐波斯旦營中下士之女兒也女父夙隷軍籍爲國戰死遺女傑等共姊弟四人食指旣繁其母因難於兼顧於是將女傑留養於波斯旦之軍人後裔　兒院中女生而體格雄偉天性摯勇不類女子稍長復受院中之軍事敎育志趣益超雖在波斯旦之望族家充當使女而其性質良善任事耐勞異於常女子故人待遇之視如眷屬不以使女而稍存輕視也 
　　女生於一千七百八十五年其時拿破嵛方肆其專制淫威陸　水慄全歐震懾然壓制愈深反抗愈烈歐洲人士雖含羞　辱於一時而同仇敵愾之心苦確乎其不可拔迨一千八百十有三年萊柏　革之戰事起彼雄武勇毅之女傑遂留於戰史中之一大紀念 
　　烏乎一千八百十三年之時代果何時代乎非即普魯士脫離法國之奴隷及拿破崙壓制自由一大戰爭之時代乎先時普魯士受拿翁之蹂躙國勢疲弱已極一敗塗地殘毁不全其政府其人民無不痛心疾首以戰敗爲恥急起直追臥薪嘗膽以冀復振精神當普魯士國王大聲疾呼之時法人尙盤踞其國中乃義軍初張國王振臂一呼人民如響斯應不及三日各處志願兵决死隊學生軍澎湃如潮湧而女傑亦義憤塡膺不惜以孱女子身爲國先驅於是波斯旦院中女傑之蹤跡杳然不可復見 
　　越數日女傑之十五歲弱弟忽得郵使遞來一函知其爲姊手書亟折視之其書曰我親愛之幼弟乎余嘗獲有女友二人之信咸誚我膽怯决不敢赴此次榮耀之戰爭以爲我國謀幸福余讀此函後念余亦國民一分子必不能讓彼等專美於前至忍受膽怯二字之惡名茲者我於心中證示我之靈魂我之志願不畏怯不輕舉無論何人不能阻絶我之决心蓋赴西班牙梯留爾兩地查察該地所待妻女何如也賢弟其善自珍重謹事老母勿以愚姊爲念至我榮耀歸來否則願拚一死以殉國勿爲普魯士人民所竊笑也（未完） 
游戲文章 
[財神覆財神奶奶書] [  義俠魏權予]  
　　（原書見四日自由談） 
夫人妝次鄙人自與夫人結褵以來對銳圖形寫南楚材之月旦冠幘起對見吳顧悌之風流在夫人有羅氏協趣之情而鄙人亦有高柔終焉之志詩曰執子之手與子偕老吾不能不爲夫人詠也夫人其果知之否乎不謂情好之極反起猜疑猜疑之深動興谿勃雌黄謬於舌杪荆棘生於口中一字之　寵踰華袞之榮一字之貶辱過市朝之撻侮夫不節譴呵從之忿怒不止楚撻從之夫爲夫婦者義以和親恩以好合楚撻旣行何義之存譴呵旣宣何恩之有恩義俱廢夫婦離矣詩曰黽勉同心不宜有怒傳云夫婦和而後家道成爲夫婦者當黽勉以同心而不宜至於有怒也吾又不能不爲夫人述也夫人其亦知之否乎乃荷朶雲下降醋浪遽興猥以高惠之神交得中新華之頭奬娘子軍特張艷幟倐興問罪之師夫人城更鼓怒鼙又執仗言之義黄天蕩聞劾夫疏上曾揚梁國之旌旗黑風帕樹妬婦津邊誓掃漢宫之金粉牀頭獅吼河東君大逞雌威洞口蝶迷城北公也多懼色怕老婆的都元師舍我其誰惟懼内稱活財神有人於此但事有不能屈於辯情有不能已於言願待鄙人陳之且解夫人惑焉自古治崇專制固宜輕女而重男方今政尙共和尤貴輕男而重女夫人講自由凡茲女界獨不能講自由乎夫人之心何其忍夫人講　權凡茲女界獨不能講平權乎夫人之情何　恝夫人擔任全國之義務享受全國之利益凡茲女界獨不能擔　全國之義務享受全國之利益乎夫人之意何其苛夫人愛男子俾郭况家藏金穴鄧通山擅銅陵凡茲女界鄙人獨不能使綠珠居石家之金谷紅玉守韓王之金山乎夫人之說何其偏昔蜀寡婦淸其先得丹穴而擅其利數世秦皇帝以爲貞婦而客之爲築懷淸臺至今傳爲佳話秦皇尙且如是况吾輩聰明正直之謂神乎鄙人竊念衛子夫之爲后也天下歌曰生男無喜生女無怨獨不見衛子夫覇天下楊貴妃之擅寵也天下歌曰男不封侯女作妃君有女卻作門楣今民國女權擴張女學昌明女軍士能執干戈以振國魂如雎陽女子代父從軍苟崧小女潰圍救父者是也然不可無頭奬以旌其功女學士能著文章以作女宗如伏勝之女代傳父書班彪之女踵成兄史者是也然不可無頭奬以助其學女烈士能捐頂軀以赴國難如石崇以明妃曲敎綠珠而綠珠爲崇死喬知之以綠珠詞寄碧玉而碧玉爲知之死者是也然不可無頭奬以壯其氣女相士能辨賢愚以培國脉如僖負覊之妻規重耳知其必覇何無忌之母知劉裕舉事必成者是也然不可無頭奬以彰其明女志士能儲金帛以救國危如虞潭之母脫簪珥以助軍需羊琇之妻傾囊槖以充軍實者是也然不可無頭奬以表其義女廉士能戒貪婪以固國本如曹修古終於官吏民出錢帛數十萬賻其家女始笄泣語其母曰先人不幸以直言謫死安可受此以凂先德固謝遺之蔡君山卒縣人以錢二百千爲之賻到程氏曰吾家素以廉爲吏不可以汚吾夫拒不受者是也然不可無頭奬以酬其廉凡此六者想頭奬中豈無其人也吾願天下歌曰生男勿喜女勿悲君今看女啓門楣則鄙人之志遂矣鄙人職司握算權主持籌掌全國之利途覩滬濱之花影功高五路豈開金屋以藏嬌笑置千金那有玉臺之新詠虹霓屏上姹女紛來歡喜海中人天同隊不效徐阿尼之貓鬼鼠說黄祥更異宋無忌之兒妖𧉮驚赤袚憑� 
身以儀房女怪丹朱竟產周穆王娶婦以長巫風歎河伯難遇西門豹彼如來之妻法喜昴宿之竊梁淸明禋豈野合之場履武乃高禖之祀宜夫人不之諒豈鄙人所甘爲昔介之推妹葬於并州津邊見有婦人盛妝必興雲雨而夫人殆其倫也桓宣武妻殯於曳落河畔見有秀中姝麗憤起波濤而夫人乃其類也嗟嗟黄崇嘏旣中狀頭疑鄙人作高唐之夢白金鑾已居首選怪鄙人爲　室之求倘此日摩厲以須援女弟子而作腹心充下陳則欣然入室定他年點籌有待爲賢女君而置面首稱主翁則任彼治棲彼美人兮焉能事鬼我丈夫也不愧於天惟夫人實鑒諒焉財神趙公明謹啓 
　　覺迷按此稿昨甫投到良以此作矞皇典麗不忍恝置亟錄於此想讀者亦弗因明日黄花而見責也 
栩園詞選 
[洞仙歌春曉] [  許瘦蝶]  
　　春明夢醒聽聲聲啼鳥羅幕輕寒起來早向水晶簾下看罷梳頭剛正好斜倚綺闌凝眺没人庭院　日上花稍低　游絲落紅裊無賴侑東風渚露初晞喜滿架善薇開了恁蜂蝶紛紛去來忙便如繭春愁又凉多少 
[陌上花題筝樓聚影圖] [  潘蘭史]  
　　木香棚下月圓花笑分明今夕比翼魂歸化作秦樓蝴蝶相思已付春潮水一霎離悰休說認衆襟漬涙腰圍減帶舊痕難滅半宵緣木竟天憐怨女只許才人珍惜倩影高唐穩獲驚棲蟾魄杜郎艷福憑修到已過幾番磨折好西湖畫舫紅妝高唱總無離别 
[南鄉子春草] [  華痴石]  
　　微雨落花天花外天涯路幾千夢到靑靑何畔草緜緜亭短亭長又上烟露濕鳳鞋尖小蝶低飛醉欲眠綠引簾鈎無覔處愁邊若使埋香更可憐 
[阮郎歸湘谿舟次]  
　　鳴瑯聲哀水烟低斜陽落酒旗滄舟尺八小瓜皮沙鷗撲　飛風細細草離離要人添上衣一鞭歸馬辨香蹄紅亭入翠薇　　十四日詩選房中曲第二行第十一字水誤永特此更正 [ 
小說 
偵探小說 
[我子之一原名ＯＮＥＯＦＭＹＳＯＮＳ] [  東埜譯]  
　　（一）小孩與老人（續） 
嗚呼噫嘻當此千鈞一髮受信人的名字將脫口而出他的發言機關忽然停止作用雖則吻動唇顫竭力想發表意見究竟說不出一個字來吾大大失望後來一想他記憶力雖然消失吾還可助他一臂用說話去提醒他便高聲問道給你的律師對麽他不理吾急急　問道是否給你醫生你夫人這住屋中隨便那一個人好麽他狠狠瞧了吾一眼然後把目光一揚立正了身體滿面含笑似有無窮樂趣我不曉得他葫蘆裏賣的甚藥心頭發怔一時竟忘記他是個埀死之人還有那孩子本來抱住他祖父雙膝此時嚇極了一聲怪呌忽然把兩臂放開老人立足不住身體便沉下來口中喘息不停一個倒栽葱向前仆去幸虧吾眼明手快搶過去攔腰抱住他額角不曾着地還算饒倖待吾把他安置在地板上他已氣絶了吾灣腰曲背呆呆望着那死屍心想他將要斷氣的時候推心置腹委託吾一件事情便是把這封書信送給他心上要給的一個人不可落在他人手裏但接信的究竟是那一個人呢他當時不曾說明敎吾如何縣斷吾原是一個行路人此時立在渺不相識人家的屋中面前挺着一個死屍旁邊立着一個膽怯的孩子此外並没他人這種際遇好算得不可思議　　（二家族醫生 
　　我回首一瞧那孩子巳經跨出廊外走上樓梯口中不住的喊道爹爹爹爹吾經他這麽一喊心下恍然曉得現在這所房子裏還有人住着不但吾和孩子兩個生人伴着一個死人的吾連忙走出房來跟着那孩子上樓一前一後到得一處緊閉的房門口他立定了附着吾耳朶說道吾爹爹在裏面吾隔着房門留心一聽人聲嘻嘻哈哈酒盞叮叮噹噹閙得不亦　乎吾想那孩子的父親若在裏面一定高朋滿座不但是索居寡偶的老父屍體未寒横　在下邊地上兒子却在瓊樓高處飲酒作樂這兩件事情不是極端反對的麽吾心下驚疑急急要想進去尋着一個僕孩敎他在主人面前通報這個噩耗但那孩子驚惶失措張兩臂抱住吾足膝阻止道吾想爹爹不在裏面吾叔父喬治歡喜打牌爹爹是不歡喜的來來吾等先去尋爹爹要緊 
滑稽短篇 
[玉美人（再續）] [  醒謝] 　　 
　　朝曦如血一絲一絲的從雪　裏鑽將出來照遍下界警察署裏四垜雪白的粉牆上被那些犯人的照片和什麽犯人的罪狀咧緝拿的賞格咧密密層層貼得幾乎没此空加着雨銷日炙那一種黯澹的神情實在好像一個陽間地獄如今被太陽一照却都添上一層紫和和黄澄澄的顏色好像那些工廠裏所小工展着他哭喪臉兒在那裏作苦笑兩個站門的警察也微微展開倦眼聳聳肩把背着的槍整一整好像是很不耐煩的樣兒這當兒公爵的車子恰巧到了門口安柱趕先跳下車來向警察鞠一鞠道朋友煩你通禀一聲說克拉忒公爵要求見警長說看　出一張名片遞給警察一而便扶公爵下車警察把名片看了一看知道是個大來頭便不敢怠慢立刻把二人引到會客廳裏見了警長公爵也不再躭擱工夫三句併作兩名的立刻把這番情形說明并且告訴他家裏藏着的珍寳珠鑽正還很多所以要請他派人去保護警長知道這事非同兒戲而且白菲兒的利害也曾經領敎過一二不敢疎忽便連忙答應了一准下午四點鐘派人到來公爵謝了携着安柱一同出來跳上車子安柱把住輪盤哺的一聲那車子早趁着曉風如飛的開去公爵　事却已齊整可以不必耽驚那心坎上的一塊石頭早就放下了一半舉起他兩隻眸子望着四面的朝景覺得遠山抺黛曉樹含烟小鳥啾啁一聲聲的呌着很是令人心曠神怡公爵正在得意的時候那部車子忽然戞的停了公爵詫道安柱你怎的把車子停了安柱把輪盤瞧了瞧道我也不知恐怕是油缺了說着忽地跳下車來開開車頭上蓋兒一瞧詫聲道咦怎麽一點油都没有了偏偏這裏又是荒僻離市面又遠難不成我們把汽車背了回去呢公爵道好罷還是你到鎭上去跑一躺我便坐這裏横竪這裏景緻甚好我也可以藉此領略領略等你買了油回來我們再走不遲安柱領命便一拔脚如飛的去了一點鐘之後安柱這才慢慢的回來把車子上之油加足了把輪盤也整一整好那機聲便札札的響了起來安柱跳上車箱旋轉機括一部汽車便飛風也似的向極司非而路公爵邸去了 
 
 
 

Page 15

 
 
   
 
 

Page 16

 
 
   
 
