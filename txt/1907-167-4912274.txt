# 1907 - 167 - 4912274

 

Page 1

 
 
   
 
 

Page 2

 
 
論說 
[原革（煩）]  
　　摶摶者塵球耶森森者物質耶。由殭石時代而入於蜃灰時代。由蜃灰時代而入於草木時代。由是一寒一暑而四時成。風雨霜雪而萬物遂其生。機緘之發一動不復能靜。而世界大勢之所趨罔。不隨時會以轉移。變其舊者。去其不適者。道德也。宗敎也。學術也。風俗也。法律也。政治也。苟非精益求精。備益求備。則一成而莫之易。未有不嫌其苦窳者。吁革之時義大矣哉。 
　　吾國人夙以保守主義。著聞於天壤。語以革之一字。皆掩耳疾走。詫爲怪談。迨見夫外力暴漲。内憂孔殷。乃恍然於墨守陳法。斷不能逃天演之淘汰。與其跼踃一隅。自澌自斃而莫能救。孰若順時勢。競智力。急起直追。或猶有萬一生存之希望。於是預備立憲之詔下。而刑律之革。部院之革。外官制之革。萬口一聲。轟然震於耳鼓。 
　　雖然。革之種類不一矣。約而分之。（一）種革。（二）姓革。（三）政革。契丹稱帝中原。蒙古入承大統。此種革之說也。桀紂以無道而亡。湯武以弔民而興。此姓革之說也。井田廢而爲阡陌。封建敝而爲郡縣。此政革之說也。稽諸歷史。凡種革姓革之時期。必經無量數之愁苦悲痛。殺人數百萬蹂躙百十城血雨腥風。黄沙白骨歷數十年百年始克覩文明錦繡之世界。而欲不煩一兵。不毒一矢芸芸萬衆。皆得食和平之幸福則孰有如政革哉孰有如政革哉。 
　　嗚呼。今之時何時耶。固所謂圓滿無缺。一政革之便利機會也。外侮激於前。民氣盾於後。舉曩日之積弊宿垢。掃除而廓清之。澄汰其酷烈淫蒸。與之清和澹蕩。春風所被。萬彚昭蘇。以視法蘭西之大革命。擲國民之頭顱血肉。而僅乃購得之者。其苦樂之相去。殊不可以道里計。從前種種。譬如昨日死此後種種譬如今日生一轉移。間而滌汙揚清。去瘀生新。於精神上實質上皆放一璀爛輝光之異彩。秩序尤秩序。治安益治安。政革之結果。詎不足以凌駕西歐。傲睨東隣乎。吾獨不解今之操政治改革權者。竟大反乎是。 
　　西人有恒言曰。『革之事業。如轉巨石於懸崖。非達其目地不止。』執斯義以從事。則一弊除而一利自興。一舊物去而一新物必出現。若補苴掇拾一二小節。變易外觀之面目。而謂可以扶元氣。療痼疾。吾恐潰敗决裂。轉瞬間事耳以高尚寶貴之政革美名。授權於二三尸居餘氣者之手又何怪其顛倒錯亂。而卒以無成也。 
　　嗚呼。國無政治則亂守政治而不變則悖。有可革之時。無願革之心。則必有人焉起而爲我代革我不自革猶無傷也。至人爲我代革其禍將有不忍言者。歐風美雨方渡大西洋經太平洋疾捲而東而沈沈政府猶日以中央集權。爲政革之一要點。尚奚言哉。尚奚言。哉 
專電 
[電一北京（十二日午後十一點一刻）]  
　　陸軍部官制巳奏定設丞參分十司日軍衡軍乘軍計軍實軍制軍需軍學軍醫軍法軍牧設郎中十六員外十八主事二十二筆帖式一百十增設從事諮議檢察司法繪圖承發司長科長科員譯員藝師藝士錄事等官海諏部軍諮府暫爲二處各設三司（蓋） 
緊要新聞 
[湘贛兩省會防邊境匪亂情形江西]  
　　義寗州金直牧訪聞匪首姜守旦又圖擾亂調兵保護城池倉庫監獄等情巳誌前報兹悉該匪等本約期四月二十八日乘茶巿紛雜之時希圖起事當經駐紥該處之湘贛兩省常備軍分路搜捕由湘軍在湘界達湖地方拿獲 
 
 

Page 3

 
 
挑運火藥者三人送交有司研訊據供係姜守旦黨羽所運火藥係分散義寗萬載一帶起事之用旋又由贛軍在寗州山口地方擒得姜守旦親信之温炳綽號黄鱔頭一名解交銅鼓廳訊鞠據供姜匪現匿奉新縣界内之李姓大屋派伊出來巡風約人云云比即派兵緝拿尚未就獲 
　　初七日湘撫岑中丞又有電致贛撫謂據瀏陽劉令等禀風聞義寗州山口地方有匪麕集當派勇往查據復該處崇山峻嶺在逃匪目多聚其間現雖匪形未著傳聞人巳不少似應嚴防又據團紳李鵾南報稱逸匪李敬興等近巳潛回揚言復仇並稱伊等此次備鎗二千桿仿巡防隊軍服使人不疑肯義寗集有大股可以直趨瀏陽核與探勇所報相同請電咨查拿等情查義寗山口地方如果有匪潛聚亟應確查拿辦祈飭州牧親往查拿禀報至李敬興等敝處巳嚴飭拿辦等語贛撫瑞中丞接電後當又密札該州曁巡防隊常備軍一體防範嚴拿務獲解辦（端） 
　　銅鼓廳同知禀陳查獲匪犯復訊擬辦情形奉兩江總督批示云禀摺均悉仰西臬司飭仍懸賞勒拿匪首姜守旦並各首要匪按名務獲訊議禀辦以期盡絶根株爲要併飭義寗州遵辦此繳另禀匪目李昌谷等二名訊擬分别正法監禁又匪犯李昌年一名訊擬永遠監禁錄摺抄示紅禀二件粘發（意） 
[法使照請認明總會辦權限北京]  
　　正太鐵路原係華俄銀行承辦嗣又轉售與法人而中國亦得派一總辦自潘道調任後總辦一差由北洋札委陳道接充聞爲爭權起見時與法監工衝突刻法使巳向外務部交涉謂正太鐵路請飭陳道認明總會辦監督等權限不得逾越希卽查照飭知云（序） 
[電請索還日員浮收車價北京]  
　　黑龍江程雪帥電致外務部略稱前此借用日本鐵道轉運軍械該日員浮收車價爲數甚鉅請卽照會日使嚴切索還外務部以難於措詞祇得電復雪帥謂請由盛京交涉局向日領商辦本部碍難照會日使云（慕） 
[羊樓洞敎民械鬭案巳息武昌]  
　　鄂屬羊樓洞敎民械鬥由茶厘局委員及蒲圻縣請兵彈壓等情巳誌前報兹悉此事係天主耶穌兩敎互相衝突鄂督張香帥派往彈壓之襄河水師統領馮少竹太守業巳有電到省謂兩敎是非曲直西敎士允自行决斷并不與中國官塲相涉現兩造均巳解散當不致再釀他變云云（安） 
[大幇梟匪戕勇三誌松江]  
　　大幇梟匪戕勇一事巳兩誌本報兹悉初十日華亭程大令會同鹽捕中營沈都戎前往檢騐見倪哨弁屍被鎗子擊破門牙穿後頸而出上身並受多鎗朱姓屍亦然各屍身均血肉糢糊不堪逼視另有兩首一懸道旁樹枝一懸米字渡口小廟前燈竿上其下均有字條略稱我輩被逼無門爲范高頭報仇云云訊之逃出之艙長勇丁等供是夜三槍船竟夜放哨黎明時擬歸泊得勝港倪哨官囑令卽泊葉榭塘口不圖梟黨百餘名潛至岸畔該岸曾由沈管帶築一土牆爲堵擊出口梟船之用該梟等卽據牆施擊洋槍並抛擲藥包炸彈等以致勇等倉卒驚起無可抵禦竟被戕害九人燬船三號求飭嚴緝大令頷之隨由都戎飭令備棺盛殮 
　　據浦南各鎮人言該梟大半爲巢湖幇以其同鄉之營官哨弁勇丁以次被汰故聯結大隊向鄉鎮人家遍發名帖謂我輩無噉飯處立意與彼尋仇爾等好百姓倘聞槍聲萬勿出觀云云 
　　十一日統領徐次舟觀察親至該處察勘謂梟燄鴟張至此非力剿不可移時松府戚太守亦到許即飛札各縣嚴緝究辦（復） 
本埠要聞 
[禀請永禁迎神賽會之督批]  
　　江督端午帥批上海縣李超瓊新閘大王廟因賽會溺斃多命請立案永禁並照會各領事一體查照由查迎神賽會與一切佞佛之事糜費金錢乞靈土偶效果毫無患害甚大會塲雜遝良莠不分戲劇飲博姦盜拐騙敗壞風化毆傷性命種種惡因悉由此出在騃男痴婦猶謂迷信巳深僻壞窮鄉或亦破除匪易不謂上海租界尚有迎會之事滬瀆爲開化之區豈得謂狃於積習不獨外人之觀聽不屬卽國人亦必非笑相加而猶有此舉者此蓋不由於迷信之人實沿於貪婪之輩凡經手會事者無不希圖染指一日罷斥無從歛錢遂循故事不肯改革今新閘大王廟以觀會被擠落河幾至百人溺弊三十餘名之多傷心慘目能不憮然經此創鉅痛深亟應永遠禁止應由上海道督縣出示曉諭嚴禁并照會英美各領事於租界一體禁阻仍令該縣移會公廨提到會首住持研訊懲究查明會中每年存欵撥充學堂經費禀報立案並應由寗籍藩學臬各司通飭各屬將向來迎演龍燈龍船及各種戲會名目剴切諭禁督率紳衿勸導鄉愚使其相悅以解悉行停罷所有會欵或舊有存儲或臨時勸募均應照數提出不得侵蝕亦不得吝惜即以此欵興辦本村小學化無益爲有益倘仍有劣董土 
 
 

Page 4

 
 
豪把持會欵從中漁利阻撓興學者罪之期於敎育普及風俗改良一洗從前痼蔽之習除分行外仰上海道遵照辦理仍錄報撫部院曁候批示繳（諟） 
[上海禁烟事宜十七誌]  
　　滬道致薩軍門電本館昨接天津特派員來電云薩軍門接涙道電開滬上禁止烟館匪徒貼有匿名揭貼聲言攻打洋商土船英領一再照請保護當卽函懇尊處派一小兵輪在洋藥船停泊處巡護海軍事務處以旌斾赴津未敢率派函復合再電商乞飭速派來滬防護以免疎虞致爲外人藉口禱甚（括） 
　　縣令擬定膏店領照辦法上海縣李大令以省中頒發膏店執照核與向來烟館執照無異未將禁設烟館一層載入照内又無發照領照章程若貿然給領殊多窒碍特擬辦法四條大旨如下（一）城廂鄉鎮分舖分圖核計由紳董會議每一舗一圖宜設膏店幾家便敷挑賣以愈少愈妙爲準（二）各鋪各圖各鎮議定膏定若干家其願領照認捐開設者須覓妥保二家具本人認明銷數每兩遵捐錢四十文只挑不賣燈吸違千罰辦結送由本圖保造册加結送縣給照半月繳捐一次不准延欠仍隨時抽查如有朦混撤銷提究（三）出示領照認捐方准開設無保未經領照者概不准私行挑買違卽准領照之户禀究膏卽充賣人卽治罪其人家自用之膏不准挾私妄指（四）膏店册及保結領狀由縣擬式捐廉刋印備各地保赴領填寫不費分文册造齊連結送縣發照亦無分文需費如有差保圖詐准膏店禀控候懲决不從寛以上辦法業巳禀奉道憲核定札發照行（毒） 
　　不准在租界烟館滋閙英美捕房麥代總巡以昨爲華界實行禁烟之日深恐匪徒生事波及租界特於前晚遴派包探多人傳諭界内各烟館如有無賴藉端滋事准其隨時報捕究辦母得震動並聞駐滬各國領事昨又會議租界禁烟事宜云（莊） 
　　西探入城調查十一晚有一英捕房西探偕舌人進城至小東門内向各烟館查視曾否一律禁止開燈適烟夥均入店内告以巳於初八日起恪遵道憲示諭一律閉歇云云旋至道轅查詢道署護勇及城内四警局巡士共有若干名當由衛隊管帶何都戎詳細回答並卽護送出城困 
　　法領督隊嚴防暴動法領事巨君昨調駐泊浦江兵艦上之水兵一隊各備鎗彈登岸以防華界禁烟或有暴動竄擾情事并飭所有團練軍救火會及安南捕等均備齊鎗械由巨君親自督同各捕頭在新老租界各處梭巡以防不測（舟） 
　　滬道派兵保護衙署滬道瑞觀察昨派滬軍營巡防隊及撫標續備兵等在道轅前後左右排列保護並飭偵探楊金山及護勇管帶何安祥等乘馬佩刀往來巡邏以資彈壓（尾） 
　　縣令巡視烟館昨日午前邑尊李大令親詣各處巡視大小各烟館均巳一律閉盡乃飭各段甲保隨時查察如有私自開燈者卽行拿送究辦以爲陽奉隂違者戒（夜） 
　　體操等會往來巡察體操各會昨各聯隊荷械嚴行巡察有策馬伺察動靜者有結隊駐守要隘者往來巡邏絡繹不絶（杞） 
　　榜示南巿巳歇烟館總數總工程局昨將逐日報歇大小烟館牌名開列清單揭示局前計東區一百七十七户南區九十四户西區四十五户共計三百三十六家（永） 
　　總工程局發貼韵示總工程局董昨飭各巡長巡目等統率巡士嚴密巡防一面分發四言告示徧貼各烟館門首其示曰烟館開燈奉憲禁絶十二以後各自改業烟客到此勿再入内如敢故違同千未便（永） 
　　商學兩界懸旗致賀滬上學界商界以昨日爲實行禁烟之期卽中國轉弱爲强之日故特懸掛國旗以誌慶賀（夙） 
　　張園慶祝會昨日午後五句鐘西商李德立愛師兩君假座張園開慶祝禁烟大會到者一千數百人先由浙江王君痛陳海上戒烟丸藥攙雜嗎啡之害擬組織一紅十字戒烟會繼由外部尚書吕大臣沈仲禮觀察迭伸頌詞後由丹桂茶園戲班演劇併放烟火散會時巳鐘鳴七下矣　　浦東總巡親自巡查浦東總巡謝樹伯明府因禁烟限期巳届恐無知各烟館主仍有暗中私自開燈希獲厚利情弊特親往各段巡查並飭巡士認真搜索又請本地紳士謝源深朱日宣顧才百孫旗勛閔起鳳等五人協同查察務使停閉淨盡云（釐） 
　　浦東各鎮亦將禁絶浦　塘橋鎮洋涇鎮爛泥渡楊家渡陸家渡張家浜張江棚三林塘周家渡白蓮涇欽賜仰殿慶寗寺洋涇鎮錢郎中橋陳山橋張家橋金家橋屈家橋火油池東西兩溝陸家行閔行龍王廟等各鄉鎮大小巿集之所均經各該處董事遵照上海縣李大令照會向各烟館切實勸諭一律收歇惟八埭頭一處係流氓梟匪麕集之所頗有不遵勸諭者尚須徐圖辦理云（軌） 
　　浦東鎮紳收燬烟具浦東陳家行三林塘等鎮董事秦錫田先期勸導各烟館限前閉歇俱不應允後經秦紳懇切商勸始允停閉現巳將各烟具繳送秦紳銷燬矣（釐） 
　　龍華鎮烟館一律停閉龍華鎮烟館三十餘家巳於昨日一律閉歇所有烟具由巡防委員飭令呈繳本城火神廟驗收銷燬（更） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第十版 [ 
奏牘 
[江督端午帥奏籌撥復旦公學常年經費摺]  
　　奏爲籌撥復旦公學常年經費謹將辦理情形恭摺具陳仰祈聖鑒事竊維各種科學以歐美爲至精游學之士以能直接聽講爲至要查上海復旦公學自光緒三十一年八月開校係考取中學較深之學生以英文敎授高等普　科學使能直入歐洲專門大學爲宗旨經前署督臣周馥撥銀一萬兩以爲開辦經費本年二月該公學幹事員葉景萊張桂辛等禀稱開校以來學者日衆藉收學費勉力支持惟各科皆用西文敎授敎員薪水歲需二萬數千元伙食雜用亦近一萬元之譜除收膳學費外尚不敷二萬數千元而甲班敎習亟須添聘西人尚未列入預算表内禀請撥給常年經費等情當由臣派江蘇候補道夏敬觀會同寗學司所派課員桂埴前往該校逐件詳查兹據覆稱連日在該公學參觀敎授考驗所用課本皆係英文取徑直捷成就高尚實爲現在言高等敎育者惟一之辦法學生共一百七十五人分爲甲乙丙丁戊五班戊班又分甲乙級所授科學有巳過高等普通程度者惟敎習未能延聘西人學科不能極臻完備又專以英文程度爲高下各班科學致不能齊是須詳審敎科嚴定班次添聘敎習大加整理膳學兩費每月約收洋一千七百五十元紳商捐助無多經費不敷甚鉅倘蒙歲給官欵二萬兩則可增延西員廣招學生庶成立一完全學校其校舍係假用提督署管理衛生皆不合法前在吳淞口撥給官地若興工建築約需洋十萬元等語伏查往歲各省派遣學生游學歐美大半先在校外預備英文耗費財力殊屬可惜若使英文全通高等普　畢業再行送往歐美直入專門大學可收事半功倍之效該公學開校兩年辦理尚爲合法據呈各班敎科所用書目皆係英文課本若再改良進步成績必有可觀查有候選道嚴復淹貫中西學識閎達巳派充該公學監督管理敎授一切由其主持現在江南財政支絀異常建築校舍力有未逮至於常年經費爲養成游學人材起見不能不勉籌的欵力任其難巳飭財政局每月籌撥銀一千四百兩作正開銷仍當由臣隨時督飭認真辦理以期日起有功無負聖朝興學育材之至意除咨明度支部學部查照外所有籌撥復旦公學常年經費緣由謹會同江蘇巡撫臣陳夔龍恭摺具陳伏乞皇太后皇上聖鑒訓示謹奏（克） 
内治部 
[批准契稅更定章程鎮江]  
　　鎮江府承瑞卿太守以各屬征收稅契民間每有粮不過户契不投稅或契價以多報少另紙投稅或業産以賣作典希圖規避殊於國家正供有碍因於日前議訂新章令各屬領用官契紙重新報稅以昭核實業巳詳奉省憲批准飭屬照辦矣（五） 
[議准滇省請展捐封年限北京]  
　　度支部堂憲近日核議雲貴總督具奏籌辦善後捐封等項擬請再行展限一年自應照准巳於日前覆奏奉旨依議矣（仁） 
[批飭重修塘工紹興]  
　　紹屬西江塘爲山會蕭三縣保障今春坍决六十餘丈當由府縣派委李孝先大令估工重修業經禀報到省張筱帥以其敷衍浮冒特於日昨另委申大令前往實估監修并批示云西江塘爲山會蕭三縣保障旣被衝坍亟須修復石塘方資捍衛乃内用泥塘外補柴塘藉爲敷衍之計試思石塘尚被冲决泥塘柴塘何能濟事一經霉雨　水暴漲勢　復决徒縻公項尚屬餘事如民命何且聞該民工程係用破船作底多不堅實而開支工料至一萬一千四百餘串猶曰尚無浮冒其將誰欺現巳改委申令文銘復勘確估督修仰紹興府飭卽查照另札督　縣委認真確勘估修以重要工（心） 
[寗道覆南田設立專官杭州]  
　　去年政務處會同吏部議覆浙省南田形勢擬設專官將寗波水利通判改設南田作爲撫民同知一　由張中丞飭催寗紹台道喻觀察從速議覆現經喻觀察詳覆云查南田緊隣石浦遥隷象山境内分四鄉　都一百八　幅　廣闊島嶼分羅自光緒初元開禁以來設屯務保甲委員一人專辦編户收租而無刑名專責近年開墾漸廣生齒日繁目非專設文武官無以爲長治久安之計且地居浙東衝要帆舶如梭海盜縱横土匪出没敎堂新立保護尤難而客民多係温台風浴漸形强悍其間安戢撫綏在在均關緊要似應定爲衝繁二字海疆撫民通判要缺以資治理現任水利通判蕭倅福清在任　年老成穩練寗郡距南田不遠該倅上年曾兼理象山篆務於彼處民情地勢亦熟聞若令移駐南田實堪勝任至文武駐紥處所查南田以樊岙龍泉鶴浦最爲扼要向來委員辦事局設　岙正當其地將來通判衙署卽可以局屋改設旣有詞訟須造監獄似應添設司獄員缺俾專責成樊岙爲南田適中之區并宜仿大嵐山辦法將提標左營水師游擊移設該處庶巡緝保衛文武得以聯絡隨時晤商此外龍泉鶴浦兩塘卽作爲守備千總汛地今駐巡防以收指臂之助至於警察爲近今要政以及興學堂通　傳與夫地方一切應辦事宜須俟專官移任因地因時酌量情形次第籌議再行詳辦（比） 
[批飭核議設立法政預備科蘇州]  
　　蘇紳陸懋宗等擬宗等擬在法政學堂附近組織法政預備科擬就章程禀請撫憲核示當奉陳中丞批示云禀及章程均悉該紳等組織法政預備科係爲普通法律之思想培植自治人才期歸實效命意頗善惟其中有無窒碍仰蘇藩司會同學司臬司確核議詳察奪（出） 
 
 

Page 11

 
 
外交錄 
[洋務局聲明與郎主敎磋商敎案原禀南昌]  
　　奉新縣敎案辦法迭誌前報兹悉洋務總局先有與郎主敎再四磋商原禀　再補錄如下（前略）本司職道等當派繙譯委員往約郎主敎來局開誠布公告以此事關係彼此體面不能　澈查嚴究但以敎士辱詈縣官不但與中國國家體面人有關礙此等行爲又豈爲敎士所宜有更爲有損彼教名譽卽云因丁役　贜有關敎堂名譽亦祗能以禮　告請爲懲治縱使本官護庇尚可禀訴主敎轉請上司究辦斷無可以向縣官任情拍桌指罵之理種種情形皆　不合查安敎士尚有喝令敎民閔斯榮等責打縣民帥良臣並勒罰手票强奪馬匹一案　閔斯榮在府供認出具手摹切結可憑又與歷任地方官均不相愜早巳向該主敎商請撤換尚復不知斂迹竟敢辱駡縣官尤爲法　難容請其將安敎士先行撤換以期可以和平辦理其丁役詐贓一案仍應另案澈究此爲彼此顧全交誼力保名譽起見否則惟有詳請撫憲咨達外務部與該國駐京大臣交涉辦理　語一再與之磋商該主敎始則以安敎士並無不是爲詞繼則以事經紳士調處置辯因復派令繙譯再四詳達此意乃該主敎語益堅執始終不允撤換（後略）（存） 
[又有洋商開設汕棧九江]  
　　饒州府張太守以該郡東門大街近有何在泉者在該處開設美孚煤油公司查約章内地不准洋商開設行棧今若任其開設恐他洋商必致效尤特於日前禀由洋務局電致九江道照會某國領事遵約飭停並懇行府飭鄱陽縣勒令閉歇免釀交涉（他 
軍事界 
[贛撫奏陳設立講武堂情形江西]  
　　贛撫瑞中丞具奏略稱查江省陸軍前巳練成步隊一恊馬隊兩隊一規制雖俱遵照定章而官長各員出自學堂者少由營拔升及挑自行伍者多深慮程度參差未能整齊劃一必須講求將校敎育方可指臂相使脈絡貫通卽各將士於武備各學亦可日造精深儲備干城之選經奴才督兵備敎練二處司道籌商在於督練公所内附設講武尝一所即以從前原辦儲才館之房屋充用參照南北洋辦法酌定章程遴派總辦敎習各員擇期開辦江省庫欵支絀異常一切用項不得不力求撙節核實佑計約需開辦經費銀五百兩常年額支活支經費共銀一萬三千七百餘兩擬於停減世職半俸項下按月撥銀六百兩每年計銀七千二百兩其餘不敷之數另行設法籌濟除將章程咨送陸軍部度支部查核外所有遵章設立講武堂緣由謹會同兩江總督臣端恭摺具陳云云（異） 
[常備軍改編混成協九江]  
　　江省常備軍去春就中前兩軍編成獨立夁祗有步隊兩標馬隊半營現瑞中丞擬將該協改爲混成協添設炮馬輜重工程各隊業巳札飭布按兩司會同督練公所籌欵議辦矣寂 
[陸軍小學遴選敎員湖北]  
　　卾省陸軍小學校舍工程早巳告竣前由張統制飭知各營挑選文理明白之學兵造册甲送聽候考試兹聞巳于初七日起分班考驗共收一千五百人派敎員七十五人分科敎授聞此項敎員即在去歲道府各速成師範學堂畢業生内挑選云（今） 
[禀明撥調軍馬安慶]  
　　安省督練公所日前具禀撫院謂新購軍馬除分别嫩健佩對編人馬營外尚有不堪列隊之馬數匹擬撥入常備炮營作爲拖載炮車之用其砲營原有之病馬四匹應撥歸該所以備各營傳遞命令云云（化） 
[詳請撥給軍裝價值安慶]  
　　皖省新征標營前向上海榮華洋行所購彈子皮盒皮帶等件聞不日可以抵皖日昨督練公所三處總辦具詳省台請飭藩司迅將此項價銀五千兩撥交該所以便轉給（孔） 
[遞調軍官安慶]  
　　安徽督練公所運籌科提調夏之麒現巳派允第二標敎練官所遺講武堂尋常科敎習差缺業由恩中丞另委檢閱科提調李效剛兼理（作） 
敎育誌 
[創立演說辯論會社鎮江]  
　　鎮郡陳某日前紏集同志在新河街創設演說辯論會社專以操練口才增長智識爲宗旨凡有志入會者無論十庶人等均可報名以開風氣（射） 
[派員會考學堂安慶]  
　　安徽公學及蕪湖中學堂均届大考之期昨禀由沈提學派委王太守咏霓成大令憲分赴兩學堂會同考試（作） 
[立達學校推廣學額揚州]  
　　揚郡立達兩等學校開辦以來頗著成效現擬擴充學額續招學生三十名聞日内卽須出示招考云（在） 
[師範以學業程度爲限鎮江]  
　　丹徒縣師範傳習所昨由宗加彌大令禀請提學司將此項師範生准八個月畢業奉批以學業程度爲限如能速成而合程度者亦准作爲畢業（節） 
[禀准暫賃民房開辦師範九江]  
　　舉人羅大佺等擬在常備軍三營駐紥之考棚内開設師範傳習所禀奉撫憲電飭九江道傳諭該舉人俟營房建起後再行遷入乃該舉人等以該學原議五月間招考暑假後卽行開學若俟營房落成未免稽延時日昨復禀懇當道擬暫賃民房先行開辦所需租資由公家籌給聞巳准如所請矣（實） 
實業類 
[禀准開辦煤礦安慶]  
　　安慶職商沈慶堃等擬開辦貴池縣楊梅坦墩上等處煤礦議集華股一千兩不招洋股設立慶安有限公司業經禀由商礦兩局派員勘明准卽開辦併飭繳保單照費圖說甘結以便轉詳咨部（政） 
[飭查郵政電綫造册報部安慶]  
　　日昨垂傳部咨行院撫略謂本部現須調查各省設立官電路綫若干創修歲修經費若干總分局若干及承報員司姓名一并詳細造册報部以資考核恩中丞接咨後巳分别移知詳查造報矣（賢） 
 
 

Page 12

 
 
[札委製造廠總會辦安慶]  
　　安省銅幣分局停鑄後卽改爲製造工廠製造鎗彈器械以及修整舊存損壞砲件現恩中丞札委藩司馮方伯爲督辦軍械所總辦劉太守熙台爲會辦直隷州王鑒爲提調並飭會同妥議章程呈由藩司詳請核奪（孔） 
[官錢局續領鈔票揚州]  
　　駐揚裕寗官銀錢局前奉省局頒發英洋鈔票六萬元現巳銷罄昨又函致省局請續領四萬元以濟銷路（字） 
[鐵路學生免收學費武昌]  
　　鄂省官立鐵路速成學堂定章各生每月綿學膳費五元近因張香帥考核該學堂功課甚優頗深嘉許特將學期展限一年俾各生得受專門科之敎育并諭從本年暑假後起將各學生膳學費免收改爲官費每月在路局内開支以示體恤而資鼓勵（今 
瑣事欄 
[縣賞緝拿私運軍火鎮江]  
　　鎮道榮星莊觀察前奉江督札飭嚴查私運軍火當卽懸立賞格聲明如能查出大批軍火起出槍械子彈估值一千圓賞洋一百元多則遞加知風報信因而拿獲者於搜出槍彈應給賞欵内撥半給其有功人員給賞之外仍優予保獎云（御） 
[梟匪擄人勒贖蘇州]  
　　前紀震澤縣治之震澤鎮有大股梟匪列隊游行等情兹悉該　梟匪業經縣主張大令設法驅散時有梟船十二艘駛至羅墟鎮將鎮中外科醫生某甲擄至船中勒出洋銀一千二百元旋經人再三調停給洋六百元始得釋歸梟匪如此横行殊非地方之福也（出） 
[巳革統領吳家正之感情松江]  
　　松江府屬上南華奉四縣職董顧言等及閔行鎮學商會各學堂校長各商業代表聯名公電撫憲陳中丞云近見各報登前嘉防統領吳家正因案被梟牽累發縣收禁等語不勝駭異查吳家正曆在浦江辦巡三十年保衛地方至今愛戴且聞在鎮海年餘衰老多病並未出户此事出入重大原非職等所應干預惟事無實據保無仇陷除　電禀江督憲浙撫憲外冒昧環懇恩賜飭查轉請浙撫憲詳查確據俾免含寃（或） 
[蛟水巨灾安慶]  
　　桐城縣大小龍山及花山螺山石塘等堡於初七日早晨大雨時該處山中蛟水驟漲衝决田禾數千餘畝村莊房屋傾塌百數十家牲口器具飄没無算雨後查勘計有大小蛟窟四十餘洞當由該處士民具禀縣署請騐灾情（化） 
[飭拿搶劫厘卡盜匪安慶]  
　　安省廬江縣境之羅昌河設有釐金分卡於上月二十八夜被盜搶刧將經收正欵錢洋鈔票搜搶一空并拒傷護勇伙夫數人幸大票存根以及卷牘案件尚未遺失所有正欵業由該卡員暫行賠墊解省現巳禀由羅刹河總局申詳省憲轉飭該縣派捕嚴緝務獲究辦（化） 
[江督飭拿僞造銅洋揚州]  
　　江督端午帥訪聞揚郡有人僞造銅洋充用於巿因特電飭江甘兩縣嚴拿懲辦當由江都縣袁大令飭差在鈔關外及槐樹脚等處拿獲劉某等四人據供僞造銅洋者係東鄉泰州界内錢塘地方劉姓所爲每元售價一角二分包用者須售六角等語袁大令卽將劉某等四人收押一面移請泰州胡直刺派差一體嚴拿務獲究辦（親） 
[米商拆毁砲船案續聞漢口]  
　　漢口鮑家巷河米商拆毁長江砲船一案巳紀本報兹悉漢陽鎮周雲卿軍門據該砲船管帶千總陳壽芝面禀後隨卽派員查訪一面拜會鄂臬梁廉訪曁江漢關道桑觀察請將爲首之人從嚴懲辦并電禀長江提督請示辦法現臬司關道巳札飭夏口廳漢陽縣查提究辦矣（今） 
[補錄巡警兇毆學生案之撫批蘇州]  
　　吳縣金大令以西路巡官縱容警兵兇毆學生訊供議擬禀奉蘇撫陳中丞飭令將巡警巡長分别禁押巳誌前報兹將批詞補錄如下（前略）文令身充巡官爲一局之主雖稱竭力喝阻衆警兵竟至不服命令其平日漫無紀律可知前經記過摘頂昨復諭飭司局將其撤差區官及巡記等員亦巳分别撤換用示嚴懲至於學生品格何等尊貴然必須自尊自貴庶可保完全品格此次　在警察故不惜一一懲創而於各學生期望尤切亦不能不殷殷規勉總之巡學兩界一則執守法律一則受過敎育各宜自遵範圍亦各宜自愛名譽嗣後應責成巡警總局司道嚴飭在事各員弁認真約束並將各項規則妥議改良母任再滋事端並由提學司誥誡各學生務各專心嚮學以保令名是所厚望除分行外仰按察司分别轉飭一體遵照並飭該縣將奉批收禁起限日期報查繳（具） 
[留日學生准入聯隊安慶]  
　　留東振武學校畢業生王化崇日前禀請留學士官學校願入聯隊學習并具禀皖撫請知照駐日揚欽使以遂求學之志恩中丞核與章程相符業巳飭遵辦理矣（作） 
[派員嚴查串霸沙地紹興]  
　　山隂縣屬柯山一帶沙地計有三千餘畆前由民間懇種成熟歸鹽塲收租詎年來被景某佔爲私産串同鹽塲霸持一切日前經該處士農聯名上控求請將該沙地充作地方公産以備興辦學堂巡警之用巳奉大憲派員來紹嚴行查勘矣（正） 
[杖斃富陽劣役杭州]  
　　富陽縣差總王來發素性兇惡月前又唆令米鋪將銅元抑作九文以致澈起風潮搗毁米舖各商民因聯名投縣指控詎王竟遽執米商俞某兇毆衆遂大嘩擁入署中幾至不可收拾該縣董大令知干衆怒立卽將王笞責收禁具詳到省兹奉張筱帥派員查明當飭董大令提王立斃杖下俾昭炯戒民皆爲之鼓掌稱快云（夫） 
[禀請奬助賑紳商安慶]  
　　安徽旅鄂漢口紳商孫爕臣等今春倡捐皖北賑局鈔錢數萬串現由漢口商務總會劉選青觀察等於日前禀請皖撫恩中丞將助賑紳商奏請獎叙以示鼓勵（孔） 
[趙都轉示限禁烟揚州]  
　　揚郡禁烟昨由趙渭卿都轉示令各烟館分限三期一律閉歇（大烟館三家限本月十五日中烟館八家限本月下旬小烟館限六月下旬）届其倘敢故違定即發封云（音） 
[青年會特别演說揚州]  
　　揚郡青年會於初九日開特别演說延請浙江武君仲英演說中國禁烟後之希望及各種實騐學問語多切挈聞者莫不鼓掌稱善（見） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[畫史大運動會一（賽跑）（西林勝）]  
國外新聞 
[法國亂事彚誌]  
　　十一日倫敦電云昨日亂黨執持手鎗攻打那蓬警察局但經步兵隊擊退殺死亂徒四人傷十一人又昨晚蒙得丕利地方兵隊與亂黨相戰亂黨死者甚多又潘辟納地方亂黨將該處知爭衙署焚燒幸竭力施救乃獲息滅盤齊阿地方巿政廨則高揭紅旗以示起事 
[請免收回砂糖條約]  
　　十一日倫敦電云及密卡立法院因英班府有欲收回砂糖條約之舉巳决議請求英政府免行 
[聲明遣回華工之原因]  
　　十一日倫敦電云英國理藩部崔奇爾君在下議院宣言外間傳說脫相巴塞之所以遣回華工實因受賄所致此言殊爲不經此次所以决計遣歸華工者因波亞人常有反對華工之舉今英政府之所爲脫國保證者實欲其政府免於諸開礦公司之干涉也各人當體會此意云 
[伊滕候對韓之意見]  
　　十一日倫敦電云韓國監理公會設園游會以欵伊籐候時伊藤之演說大致謂其在韓國專以代日本保護韓人且設法以導誘之又深念韓人受種種之困苦嘗欲盡力以施救助惜乎其力所能及者在政界與治理之上而道德宗敎之事非其力之所及則不得不需於敎會之助力雖二者所尚不同而其原因則出一軌故對於敎會自當力盡扶助之責等語公會中人亦答稱謂敎會亦當盡力相助云云 
[德皇欵待英倫巿長]  
　　初十日栢林電云德皇現在克衣爾地方并柬招英倫巿尹及其伴友等飲宴按英倫敦巿尹於前數日偕伴赴德遊歷 
[蒙美德使赴任有期]  
　　初十日柏林電云德國駐美公使施登裵君定於西七月間再到華盛頓視事 
[暹皇由法赴英]  
　　初十日栢林電云法國大總統於暹羅國皇抵巴黎時原欲行歡迎大典以尊敬之適逢南方多事之秋遂未能舉行現暹羅國王巳起程赴英國矣譯字林報 
[官紳互訐]  
　　初十日栢林電云德國歐裵權君係某黨曾員中之有名者近以有侮辱前裴州東德屬總督彭尼孫之舉被禁一星期而歐裵權則稱彭尼孫有侵蝕官欵情事 
[法境亂勢益熾]  
　　初十日柏林電云據巴黎來信謂法國南方亂勢益復蔓延愛德地方有兵士二百人棄營反叛均持軍械而駐屯巿塲之所若盤齊阿潘辟納及那蓬等處人民均甚激動 
[兵士反叛]  
　　十二日倫敦電云初十日有兵士六百名携其軍械子藥叛營奔逃與盤齊河亂黨相合雖有官員之勸導亦不顧從貝路特將官卽飭第八十一隊步兵前往阻其聯合而各兵士均發空鎗以示　意該第八十一隊步兵遂卽退回後經貝路特將軍多方誘導各反叛兵士始重復歸營 
[公爵患心疾]  
　　十二日倫敦電云台奉夏公爵在憂司攷地 
 
 

Page 19

 
 
方突然患病聞係心疾所致云 
[英德交親]  
　　十二日倫敦電云英皇愛德華致書德皇請其與皇后於秋間赴英游玩書中辭句極爲親愛譯文匯報 
本埠新聞 
[公餞西商誌盛]  
　　本埠紳商沈仲禮君等以華洋義振會發起人伊德君將之香港爰於十一晚會集各紳商假座禮查西餐館公餞行旌計中國官商到者三十餘人西國官商到者十九人官塲如吕尚書盛宫保瑞觀察關太守李大令寳大令商會總理李雲書君商董朱葆三君虞洽卿君等西官如吳總領事霍必蘭君工部局董卜内門君李德立君麥克魯君等一時酬酢極歡酒酣沈仲禮君起立宣讀餞詞略謂伊德君久駐上海常以輯睦中外交誼消弭猜嫌爲巳任其爲工部局總董時適淮徐告災伊君卽與李德立先生發起華洋義振善會僕與朱君葆三賛襄其間百萬鉅欵踴躍而集其後僕發起萬國賽珍義振會又賴伊君偕其夫人　勉從事其苦心毅力誠有令人不能忘者今伊君行將偕其夫人蒞職香港敢奉一觴以爲去思記念其次相繼演說者吕尚書瑞觀察李佳白李德立顔俊臣諸君後由伊君答致謙詞並述辦振時籌欵之况瘁語畢　届十一時遂合撮小影而散本館經理人亦泰主席爰記其盛如此（本） 
[滬道批總工程局各董辭職禀]  
　　上海地當衝要華洋雜處治理本極繁難庚子而後棘手益多光緒三十一年十月間袁升道心憂時局與諸君組織總工程局立自治之基礎爲立憲之預備諸君慘淡經營不辭勞怨時未兩年凡浚河築路電燈水廠及南巿警察均巳次第舉辦卓有可觀果能官紳同志於敎育保護實業諸要政推行盡到則上海地方之自治發起最早收効亦必最先此本道極所圻佩而又旦夕期望者也惟諸君爲地方公益之舉啓處不遑心力交瘁悠悠之口毁比譽多固由於民志未　而識時之十則謂警政尚未盡善之過夫警政之在城内北巿者以官權行之尚不免與民齟齬南巿仍歸紳辦權力較弱反對亦多平心而論諸君動輙招尤能勿代爲扼腕然本道對於諸君遇有困難無不主持遇有不合亦無不勸勉一秉大公毫無成見此亦諸君當能共見共諒者也本年十月間爲選舉董事之期照章應改選其半惟試辦　及兩年不得其人從權暫不改選亦無不可乃諸君預先具禀率請總董五人全體辭退旣非社會所願聞尤負本道之期望所請應毋庸議仍俟届期另行酌奪此復（妻） 
[滬道擬請重鑄關防]  
　　探聞滬道瑞觀察以巡道關防奉頒以來迄今數十餘年文字模糊恐有貽誤因擬禀請督撫奏咨另行鑄給以昭信守（速） 
[閩省銅元運往鎮江]  
　　晉益升莊現擬起運由閩運滬之銅元三萬串裝六百箱交東方公司輪船運往鎮江昨巳由瑞觀察繕給護照函請稅務司查驗放行矣（甘） 
[函請查禁多帶銀角赴閩]  
　　閨督松制軍前請江督札行滬道禁止銀角不得運閩巳紀本報兹悉瑞觀察昨巳函致新關稅司查禁所有輪船搭客赴閩隨身所帶銀角不得逾一百角如若逾限卽行充公（盧） 
[補錄殺人放火案供詞]  
　　殺人放火一案巳經上海縣六次刑訊詎張毛毛仍不招認所有詳細供詞業巳疉載前報聞李大令對於此案甚爲周密昨飭招書將張毛毛供詞詳加叙列務使逐句開明以便錄供通詳成爲信讞今查得所開供單除前巳錄登外特再補錄於下張毛毛供二十四日午膳有周金標彭厚卿蔡福生與小的四人同卓共飲彼此談笑皆是戲謔之語旋因福生忽指稱周金標爲龍陽並言爾雖操此業奈吾不愛男風何周遂大怒形之於色及至飲畢小的巳醉周卽向枕邊抽用小的所佩之刀將福生戳斃小的醉夢中聞周喊稱火起遂越窻而遁等語明府核知所供不實以毛毛實有重病因飭還押候再覆訊車 
[楊偵探之名譽]  
　　道轅偵探楊金山前因辦公勤能蒙滬道瑞觀察詳准上憲賞給五品軍功以資獎勵兹太湖水師統領歐陽子林協戎亦函致滬道欲派楊弁駐防上海南巿幇同巡緝觀察業巳照准并准其兼辦道轅偵探差使昨巳函復歐陽協戎查照矣（軌） 
[松府飭禁小麥製酒事]  
　　上海縣昨奉松府札文略謂據惜米軒禀稱前因米價昻貴禁止燒鍋松屬漕坊本有數百家自禁止以來米價稍鬆現聞各糟坊改燒高粱價亦昻貴無利可圖擬用小麥燒製現值青黄不接秋收尚遠豐歉莫卜查米麥製酒同在禁例請飭各屬一體禁止俟秋收有穫再行察酌情形云云（車） 
[寄請聖安]  
　　前任英國欽使汪大爕曁奉天提學使周樹模昨均乘輪赴都陛見吕鏡宇尚書盛杏蓀宫保均在洋務局寄請聖安（車） 
[平糶局之擁擠]  
　　總工程避分設城内公益研究會所内之平價糶米局開辦至今巳有兩月辦理極爲妥善糶米各户毫無騷擾情事近因米價驟漲來糶者日衆致門前量米之處愈　狹窄故日來擁擠實甚該局遂於昨日暫行停止出糶俟擇定寛廣之屋再行續糶云（軌） 
[開工興築土塘]  
　　浦東塘工善後局董謝朱二君前曾禀請道縣將沿浦一律開築土塘兹巳蒙觀察批准札飭留防營十二隊官曾國軒千戎督勇挑築并將該防營移紥東溝以便就近興工前日巳由東溝北口起開工興築矣（厘） 
[通飭查拿潛逃巡士]  
　　閘北巡警局巡士尤溥梓土昌論派巡違章不服約朿私携文憑警件先後潛逃昨由巡警總辦叅事官李太守禀請滬道行文各縣一體查拿解究（的） 
[約翰學堂定期放假]  
　　上海梵皇渡約翰大學堂擬於二十五日暑假是日四時半由各學生軍式體操五時備茶點欵宴來賓五時半請名人演說並由各學生習演古劇昨日該堂監督卜舫濟君巳將請券分送學界矣（筆） 
[道批四則]  
　　黄張氏禀批據控黄掌掌覇吞單契是否屬實既有族長黄都郎可証仰會審委員諭令自行妥速理息如敢不遵卽予提案究報母稍偏抑抄粘並發○夏瑞芳禀批創設學堂嘉惠鄉里誠爲善舉惟所請製成木料由上海至珠家角移局給照免釐一節窒碍難行可毋 
 
 

Page 20

 
 
庸議○李鳴鶴禀批據稱所辦陳列所自備經費俟有成効再擬推廣具見實事求是之恩准給示分行保護可也○奚國榮禀批　此案全卷該職係總理奉礦之人卽係公司全體股東代表旣與鄭召臣等立有酧勞議據詎能復諉之各股東公議定奪果被串逼何以事後不到官首控前此該職與關松林互探案内卽經袁升道詳晰批斥即此一端顯見該職之存心圖賴巧爲脫卸殊屬不合惟奚國榮旣爲股東力能集股數十萬自非無從措辦費用者可比鄭召臣爲人辦理禀牘薪水尚須仰給於人亦决無帶有四千餘兩之餘資代爲墊應之事明係巧借墊欵名目圖追合同酧勞亦屬刁狡巳極本道察核此案情形奚國榮經理股欵必有不實不盡爲人挾持如關松林原禀該職回股友浮支費用二十七萬之事不得巳而出此世風不古可爲浩歎旣經涉訟惟有就事論事按照合同所載酧勞銀兩於開工日付給原議切實查明該礦是否開工就此斷結其餘墊欵帳目以及關松林未經遵式具結和息之舊案概置不問以斬葛籐仰會審委員詳查明確迅遵前批秉公訊判具報毋任訟延切切抄粘並發（哲） 
[派勇防禦]  
　　蘇省太湖巡防隊水師管帶陳嘉興奉統帶歐隔陽成祥委派帶領砲艇三艘勇丁六十名到滬保衛昨日到道禀見奉瑞觀察諭駐東西轅防守（轍） 
[請驗吞烟自盡]  
　　昨日英捕房一道頭西捕在泥城浜查見吞烟婦人一名當卽送仁濟醫院醫治無效身死遂禀由捕頭飭保報縣請騐（莊） 
[給領恤洋]  
　　西區打鐵浜湯仲甫房屋坍倒壓傷房客沈春山桑永桂並斃李張氏母子由縣詣驗判給卹洋在案昨由總工程局傳到各屍親及受傷家屬人等到案分給卹洋共　洋七十五元惟沈受傷沉重著伊子先領卹洋五元如有他故再將存洋五元給領以示體卹（永） 
[美界火警]  
　　昨晨四時蓬路協貞麵包店樓上起火延燒比鄰出川日東煤號日進日本車行等家經救火會驅車救熄捕房以協貞保有火險銀五千兩飭探查明起火情由禀復核辦（西） 
[界限分明]  
　　高德勝行經西門外被匪人薛惠伊搶去牙扇一柄追至法界扭獲送至捕房捕頭以犯事在華界著　往西區解局嚴究（夜） 
[上海官事]  
　　調辦蘇省禁烟兼稽征局提調鄧文堉昨到道禀辭返省新委出口局總辦那昌到道禀知昨日到差卸辦出口局差樊炳喣到道禀交卸奏調吉林差遺委員毛昌嗣禀辭今日赴吉洋務局英文繙譯陳世光禀請病假一天（軌） 
訟案 
[公共公廨會訊案]  
　　英商志大洋行延律師赫門控榮潤泰號主史潤齋定貨不出一案前日午後襄讞王肇之明府與英巴副領事提訊原告由赫門律師譯稱此案請堂上暫緩訊期俟被告挽人向原告理楚再訊被告由凱弟士到案聲稱巳挽人向原告懇情理楚如理楚不明再行復訊明府商之巴君判史交保赶緊埋楚再核（舟） 
[上海縣案]  
　　法公廨片送擅自殮葬之高毛氏等到縣奉襄讞洪明府訊究毛毛供夫故後與高光明姘識六年老婦日前賢病有洋十一元被高雇夥某甲竊逃老婦向高追償病驟增劇高懼有不測之禍累遂吞洋烟身死婦人因伊無親丁故即棺殮抬出埋葬捕房查悉　婦人不往報明擅殮違背章程故與二房東金阿三併送案下金供每日拉車爲生不諳捕房章程是日小的出外謀生祗妻在家歸時高巳棺殮抬出乞鑒明府判各具結覔保查　（車） 
[公共公廨早堂案]  
　　康樹芬在捷成洋行爲跑街私收帳銀九各六百餘元逃避報捕將唐提究訊之唐供愿將家産作抵不敢再延帮讞員寳子觀明府商之德　副領事判押捕房赶緊繳銀清理○妓女王小二子即馮王氏被姑馮氏凌虐不堪於前日逃出投河自盡經捕救出送入濟良所於昨傳究供稱父母俱故到馮萬雲家爲童媳被逼投河求察判押候復訊再奪○鹹水妹王恆才被鴇凌虐奔入濟良所於昨解究供年十六歲賣與王姓所開西妓院求恩超豁判交濟良所帶回候傳人証復訊　斷○虹口西華德路裕豐衣莊於四月二十六日天明失火捕房恐有縱火　賠情事飭中西探將店主朱良卿揚景高嚴福生陳阿林等解訊不認各情巳誌前報昨晨明府與德師副領事會訊五十四號西探譯稱上月廿六日天明該裕豐衣莊失火事後查有保險銀一千六百兩恐有縱火情事復查得該店東洋祗二百元另借洋一千元灾後查無存貨及問起火之楊景高供潑翻火油燈起火等語其中不無可疑請爲究懲訊之朱供失火係二十五日店中存貨有三千多元保險一千六百兩安有縱火圖賠情事求察訊之楊供實因捉臭蟲潑翻火油燈初擬僕滅以火勢上炎祗得喊救求宥訊之嚴陳同供不敢縱火明府核供判一併還押候查明實情於下禮拜六解訊核奪○邵立豐李祥記在河南路開設恊泰豐洋貨號保險銀六千兩前晚失火捕房疑日縱火情弊於昨將邵李解究五十四號西探禀訴失火情形明府以案關罪名出入判由捕房交保於下禮拜六解訊○過犯江和尚竊取郭寳富綢衣一件當洋分與伍永安王阿全匡何龍等人報捕一併解究判江押半年伍等三人斥釋○董加生陳正法　愛生　小紅串竊洋人洋毯粝衣各物報捕於昨解究明府以董等愿賠洋二百元求免究辦判洋交失主具領董等開釋○上小梅與朱　如等設計騙取尹玉成等家白絲綢貨各物判押在案昨解請訊　押候一禮拜後再訊○華捕高金春之妻王氏與王紅生通姦拘究判王枷六禮拜氏押官媒六禮拜○張子　與周子雲等騙取高子洪等十一户貨洋判押在案昨解請訊判押限一禮拜理楚○葛瑞亭王銀其冒探到朱如春等家吊贓並索酬洋二十八元於昨解究判還押先將詐洋繳到再核（泉） 
[公共公廨晚堂案]  
　　懋昌號劉安甫等二十餘家控繆維森串同瑞興餘客人林錦生等騙取貨銀逃避一案前晚奉襄讞寳子觀明府提訊劉安甫等呈上各期票求追訊之繆維森供此事實係王瑘明等所爲與小的不涉判押候補提人証再訊○鄧月庭控楊長卿串中張阿二拐賣妻子張氏一案提訊之下以兩造供詞各執判楊交妥保金氏還押張阿二押候將中費洋七元繳出充公再提人証復訊究辦（根） 
[法租界公堂案]  
　　傅金賢雇毛金溪張阿岳搬運行李至江永輪船中途失去箱籠一件疑係串竊交捕送究聶司馬判押候查核○高鴻生專在新開河一帶掉包騙詐人財判押捕房半月○陳高氏控流氓陳全元搶伊鈔票洋十元判枷半月○大豐昌洋貨號控店夥曹雲岐竊取支票洋八百餘元逃逸一案捕房昨將荐人壽子求解訊據供雲岐係曹伯言囑小的代荐故担保由伯言承認求鑒判雲岐還押候提伯言訊究○探解搶金　耳之王小汪收贓之吳祝豐二人到案王供是阿庚所搶吳不認收　判王押半月吳交保候查○王阿雙搶途人牙扇衣物吊贓解辦判押十天○陳吉人竊碼頭藥材判押候緝　併辦○李和尚偷米楊柏林在碼頭圖竊判李押三天楊押七天○張阿三與周錢氏姘識爲本夫周金生捉獲送究判押七天氏給本夫領去（絲） 
[美租界捕房事]  
　　某西人前晚乘醉在百老匯路胡閙由捕拘入候押核辦○嘉興路某茶肆深夜容人滋閙由捕拘　陳阿福張裕卿等三人帶入捕房當由捕頭訊釋候飭查肆主姓名請　單傳　罰○楊阿喜昨在西華得路將秦阿郎毆傷由捕併送捕房楊自　給資養傷了事○北四川路屈氏棧房出店李阿友私取棧内貨物由捕房飭採拘獲押究○昨晨六時有年約十五六歲之女郎至新記浜投河覔死由捕援起帶入捕房捕頭詢得被姑凌虐所致當即飭　送往濟良所留養一面查明伊姑姓氏核辦（西） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
 [G　　錦隆洋行告白 
　　本行刻接英京來電該厰各酒托本行申地及長江各埠均歸本行一家經理别無他行經理此佈 
　　大隆藥房精製淋濁聖藥 
　　立止五淋白濁三日永遠斷根 
　　此丸得自獨秘其靈效之神速可以推倒天下之白濁藥無論五淋紅白二濁痛而且腫一經服下立刻止痛清濁消腫利便眞有藥到病除之妙雖尿管被濁糊閉已成血沙等淋依法服之無不小便暢通濁去清來治愈者不下數千人咸推淋濁中最爲奇騐之藥且性味和平與市上純用尅伐諸品者不同故愈後氣體反强不保再發足見斯藥之妙哉無窮每瓶一元小瓶五角　上海四馬路望平街口大隆藥房啓 
　京都天寶齋　八寶化毒丹珠黃下疳散 
　　珍珠琥珀立止五淋白濁丸 
　　夫淋濁一症因酒濕熱毒或花柳塲中而成傳染以致小便刺痛溺管閉塞點滴不上步履艱難腫痛不堪大受其累服此丸立刻消腫利便止濁定痛清火化毒去濕輕者一瓶重者二瓶　可能包痊不但除病而且身壯體健培元養精治淋濁之妙藥也每匣洋一元八寳化毒丸每瓶二元珠黃下疳散每瓶七角專治男婦楊梅結毒橫痃下疳陰户腫爛等症服則立愈永無後患上洋二馬路中西鼎新里石庫門交易 
　　廣東彭壽堂始創最靈驗 
　　真三日全愈珠珀白濁丸 
　　本堂獨秘奇方此丸乃合天下白濁各藥斷無如此功效神速無論新久五淋紅白濁二痛而且腫及醫藥罔效之症一服此丸小便立刻通暢消腫止痛去濁除淋極至三日濁可全愈眞有萬試萬靈又速又妥之妙眞仙丹也雙瓶二元小瓶减半 
　　舖分上海英租界棋盤街中市朝東門面交易廣東彭壽堂啓 
　　燕製補丸 
　　此丸專治病肝胆不和胃汁不消化大便閉結身熱腦覺不安痔瘡膀胱與内腎等症無不立治凡各症宜用輕瀉者此丸獨推第一小匣洋一角大匣二角五分此藥各大藥房發售 
　　上洋棋盤街廣東藥店益和堂 
　　自運粤東廣芝館丸藥兼帶陳李濟　錢澍田　盧薛昌　馬百良　保滋堂　黃祥華　馮了性　及各名家丸散膏丹藥酒藥油均有發兌　紳商賜顧認明藥盒仿單内加益和堂自帶小印方是眞牌批發克己函購原班回件夏令要藥不妨購備利已救人功德無量本堂依古法製鮮明飮片採辦參茸玉桂 
　　龍旗出售 
　　本莊專製中國大小龍旗兼製各國旗幟定價比衆公道躉批格外克已賜顧者請臨三洋涇橋南首德裕當内和記莊謹白 
　　同益和告白 
　　本號向來專辦大英各色上品肥皂洋燭雜貨批發貨色鮮明價尤克已今分設江西路門牌四十九號添辦呂宋烟公信盜船牌香烟福州各欵漆噐如蒙賜顧請至本號購定可也此佈 
　　寳順洋行保險 
　　本行設申最先辦理火險歷有年所敝公司在上海創歷百餘年資本頗鉅賠欵迅速恐未周知因特登報無論行號棧房生財家私一律可保價極克已倘荷見顧請至二馬路外灘本行帳房面議此佈 
　　粤漢鐵路股票 
　　本公司常有廣東粤漢鐵路廣州河橋漢口自來水各項股票客商欲買賣者請至北京路慶順里中興公司面議 
　　尋子發喪 
　　李鎭山 
　　自走之後汝母得此信息一急自盡旅號之事已經理楚斷無難事汝李姓單生獨子望汝見報回心速即回里辦理喪事一世爲人子之道耳父李子忠白 
　　紅酒零躉批發 
　　晉隆洋行老牌美國紅酒今歸本號經售此酒早已馳名中外其性味甘而純能清心解渴健脾活血補精益神眞衛生之妙品也如蒙中外紳商賜顧者請向上海外虹橋昌昇泰定　購可也德律風一二七四號　 
　　外埠分售處 
鎭江昌昇泰　南京泰昌興蕪湖晉泰號　九江和昌號漢口昌升泰　宜昌利昌號寕波保山號　靑島興記號　海衛福泰　烟台合順號烟台合興號　大連灣德昌營口瑞成恆　營口恆昌德 
　　遺失提單 
　　丙午十二月初六日由美富船第十八次香港進口第七十三號提單一紙　　計錫箔二件該提單五月初七日在途遺失此單已向招商局說明另補一張　提單作爲廢紙望各寶號切勿收用特此登報聲明　義順行白 
　　上海高田商會 
　　設在英租界博物院路第八號 
　　敝行專辦 
　　大日本　府府督造軍械噐具並海内外軍火鐵軌電氣電燈蒸汽爐工程紡紗織布磨粉榨油捲紙烟造磚瓦救火車水挖坭開荒打米鑄銀造紙印書鋸木等各樣新式機噐金銀銅鐵鉛煤等採礦機械其他各學堂用品科學儀噐動植物標本等文明利噐無一不辦開業旣久名馳内外銷路愈廣賜顧日加價格公道品質堅固如遠地不能面議即請函告敝行亦可特此佈聞 
　　總局高田商會設在日本東京麴町區價樂町一丁目一番地 
　　支局英京倫敦美國紐育日本東京大版横濱神户横須賀吳佐世保舞鶴門司臺北 
　　香港太古糖局 
　　車糖出售 
　　本行由港自運ＳＣ唛水糖ＢＡ唛五温Ｂ唛四温二五　唛四温　唛三温七五Ｈ唛三温車糖出售如貴客欲買祈請到本帳房面訂買定卽收定銀如過期不出將定銀罰去特此佈聞上海老太古洋行謹白 
　　鵲窩牛乳寰球第一Ｓ，ＥＬＳＥＮ　ＤＥＳＮＥＤＮＯＣ　ＫＬＩＩＶＴＳＥＨＣＩＲＭＡＥＲＣＮＩ　ＮＩ　ＤＥＲＡＰＥＲＰ　ＤＮＡＬＣＮＥＣＥＴＤＤＡＴＳ　ＮＯＮＮＡＣＣ４８ＥＯＩＦＦＯ　ＮＯＤＮＯＬＴＳＥＮ　ＤＫＡＭＲ本廠所造牛乳由化學家獨出心裁改良製法其色其味永不變壞爲人生最關緊要之食品無論男婦老幼服此乳後卽能調和血氣生長肌肉添益精髓强健身體故寰球各處行銷極廣今中國下令禁烟有志男婦悉宜戒絕惟體弱精疲不無堪虞購服此乳大有裨益物美價亷功難盡述謂余不信請嘗試之 
　　上海四川路第七十七號志大洋行總發行所 
　　京都天寶齋 
　　嫩面玉容散 
　　此散治男女面上油膩墨氣烟色酒剌雀班暗晦等患每晨搓擦自然嫩嬌滋潤清秀眞整顏妙品也每瓶三角每洋照拆四瓶鋪分上海二馬路中市 
　　盤店聲明 
　　望平街同順泰靴鞋號併生財裝修英公堂告示盤與施月蓀管業開張所有五月初五日以前一切往來期票存欵統歸吉祥和許鑑鏞自理於後主無涉特此登報申明同順泰施月蓀白 
　上海華英大藥房啓 
　　本藥房新到醫生傢伙牙科材料凡應用要件一概齊備又新到照相器具材料甚多均是各國名廠所出式樣新巧價値公道賜顧者請速來購取爲盼 
　　阿格登洋行　軍衣妙用 
　　本行新到天靑元色厚呢黃色斜文布各十餘種專配合中國水陸軍服學堂操衣之用價亷物美與别家迥不相同承蒙賜顧請移玉三馬路東九號二樓本賬房看樣面議是盼德律風二千零十五號　李毓華謹啓 
　　任祥茂外國木器 
　　鐵床籐椅再減價 
　　新到單人鐵床每只洋十二元寸半柱雙人銅横床每只洋十八元黄黑籐椅每只洋一元六角五分原箱另議製造外國木器榻木籐椅比衆公道另備洋式椅子數千只出租光顧請至三茅閣橋下棋盤街便是 
　　信記　ＬＹＴＨＬＴＥ 
　　啓者本行現有最新各色刷粉顏色鮮艶刷於墻壁之上其色經久不衰其用法最易祇須冷水調和卽便可用此顏色粉分二種有用墻屋不外者有用墻屋之内者均能光彩奪目盖此顏色粉乃英國里台提廠以上等材料加工配製刷於墻壁之上其色久遠如新另有雪白刷粉其質細嫩光亮無匹無論板壁坭墻刷之能使房屋透光不但物美其價亦亷如仕紳貴商欲看樣諸購者請至二馬路第十二號門牌三憎樓面議可也英商信記洋行謹啓 
　　公信洋行五金什貨廣告 
　　今本行在外國名廠專辦五金什貨物料精良貨色各様花磚堅固價値公道向爲中外紳商稱許今更到有新式各貨如有意購定者請移玉到本行面訂是荷　五馬路公信洋行謹啓 
 
