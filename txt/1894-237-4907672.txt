# 1894 - 237 - 4907672

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡淸晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[新印重脩上海租界城廂内外全圖] [  三馬路申昌書畫室啓]  
　　重脩上海租界城廂内外全圖摹繪精詳如張茂先畫建章宮有千門萬户之觀又如馬伏波聚米爲山形勢宛然在目計裱成每幅碼洋五角裱成摺式碼洋四角未裱碼洋三角賜顧者請至本埠三馬路申昌書畫室曁外埠申昌售申報人購取爲盼此佈 
[售藥振] [  申報舘同人啓]  
　　啓者兹承徐君　韶以兹治呑服生烟膏三十　　　　　　　以　務方殷願變價以充此欵　　靈妙無匹每瓶照原價售洋半元　　洋　　單卽可如法施救諸君子有樂善不倦者請致本館帳房購取以廣流傳也可 
[論宸斷卽以順輿情]  
　　泰誓有言天視自我民視天　自我民　古聖人所以順人情以出治道者正以天人之相應故也倭人此次倡亂　　逆天行事一戰再戰屢屢　敗水軍陸軍均無可恃而猶不知幡然改悔急急收兵猶欲侈口誇張虚聲　喝以致强民爲兵而國中之人交口怨咨殃及婦女而四鄰諸國莫不竊笑其旁彼倭人豈眞别具肺腸者哉就中國而說此時　　海防密緝奸細而民情之安堵如故不若倭之喜則舉國若狂怨則舉國詛咒然中國之人類孔多其中亦有不同或者謂當兵者必憚於遠征未免有長葸之心顧吾觀此次征倭之軍情則踴躍殊甚牙山一旅坐困危地曠日持久以二千之兵當萬餘之宼裹創血戰絶無退志卒能殲倭賊數千人終能突圍而出與平壤大兵會合連戰皆捷此固由於葉聶二軍門善於調度用兵如神而軍士之激於忠義不辭勞苦不惜身命同仇敵愾之風於兹可見矣或者謂保身家全首領之官弁必不樂於戰然而中國之官弁雖亦品類不齊而法制森嚴乾綱獨斷苟朝廷决意用兵大張撻伐則雖有平時不敢出戰者至此而亦迫於嚴令不得不自生愧奮且此次倭奴犯順實出於情理之外無論何人聞之皆義憤塡膺攘袂而起故雖有取巧偷懶者亦寥寥無幾大都皆欲滅倭人而朝食者也或又謂戰事一起則於商務大有關碍倭人之行商於中國者旣不復能駐足而中國之行商於日本者亦皆隨使節以言旋此中所損傷者殊屬不少得無有所怨乎然吾觀於日商之由華而去者大半怨聲載道而華商之由日遄歸者則類多忿恨不平怨也者怨日廷之無端肇禍也忿也者忿倭奴之無理取閙也其間謂中國不應與倭戰者絶無人焉且不特如此而已無人不躍躍欲試樂與倭人决戰直有食肉寢皮之意下至農工者流亦莫不以痛剿倭人爲快得一信息謂牙山連戰皆捷則人人拍手大喜得一信息謂高陞被倭轟壞則人人攘臂大呼知平壤　踹倭營而歡笑之聲盈耳知操江爲倭所擄而恚怒之氣　天由是觀之中國此時之人心無有不以殲滅倭奴爲快者以故日前京師訪事友人傳來消息　有某某等國出爲調停勸中倭兩國仍歸於好皇上以日本專事詭詐不顧公法擊我運船踞我藩屬萬不能忍現已開戰未便　　他國勸解之言應俟决定勝負再議此誠宸衷獨斷已昨又得傳聞之辭謂日本之事皇上赫然震怒恐不僅欲將在韓委宼痛加攻擊且欲陳師鞠旅深入倭巢聲罪致討方足以蔽其辜側聞内廷傳述皇上召見某邸等面諭將親率　漢練營馬步兵勇前赴海疆督剿暫請皇太后主裁庶政某邸等碰頭力請暫息聖怒謂區區小醜但遣將發兵足以了之何煩親統六師此雖得之傳聞然亦足以大壯我士卒之氣昔宋時契丹入宼深入澶州宼萊公請眞宗親征河北軍士望見隔河御葢皆踴躍呼萬歲聲動山岳契丹爲之奪氣不敢拔刃請　而去可見天威赫若實有大不相同者哉皇上春秋鼎盛聖學淵深文經武緯無一不熟諳於胸中卽端居深宮發縱　　宸謨默運已足以决勝萬里之外而况左衛葉聶諸軍門皆身經百戰之將李傅相爲北門鎖鑰足以當萊公而無愧而倭人民窮財盡稍　時日必　土崩瓦解之勢誠不足以膏天家之斧鉞又何勞御駕之親征某邸之碰頭力請不但忠愛之忱抑亦所以　事　而持大體也然而中國臣民無論大小男婦聞此傳言已大有眉飛色舞之勢咸撫掌稱快曰今而後當無倭　人必如此而宸斷亦正如此然則决計用戰而不用和固由於乾綱之獨斷要亦未始非深洽輿情也已 
[連撥餉銀]  
　　京師訪事人云倭奴肇釁海疆戒嚴朝廷選將徵兵期以殄倭氛而靖韓難惟是　師已　　集餉　允宜籌備俾士馬得以飽騰户部三次撥發北洋各軍餉銀計共四百萬兩其海部撥發者數亦如之可見我　國家帑項充盈度支不匱以視倭人之屢借國債動以紙幣欺人者相去奚啻天壤殺敵致果不　左劵可　哉 
[緝獲倭奸]  
　　昨得本館派赴京師訪事人書云本月十七日有倭人十餘名改扮小本營生之華人潛至右安門火藥局正欲乘人不備燃放火箭射入局中希圖轟毁軍火適經兵役所見立爲緝獲在身畔搜出洋槍火藥火　等物遂卽逐一綑縳禀報本營官解送某衙門訊辦 
[王師大勝確音]  
　　昨得本館派駐營口訪事人來信謂我國大軍陸續由旱道赴高麗者約共有三萬餘人加以葉軍門所統之師聲勢益壯月之十二日起屢與倭兵接仗所向披靡陣斬倭兵無算迭復中和府等城并獲戰馬千餘騎十九日倭以兵船從大同江駛入我兵猝不及防且旱隊火器不及水師砲彈之及遠以致被傷三百餘人正擬設法痛勦適倭人不諳水道所有磐城天龍鳳翔天城四船悉擱於淺於是我軍用行砲置諸山巓對準轟擊頃刻間四船盡毁是夜倭營内變被韓兵殺其東學黨渠魁金學元及倭帥大島義昌持首級來營投降旋卽連復三城通計殲斃倭宼不下萬人其倖免者遁入臨津死守計我軍現距韓京不遠迅掃欃槍當在指顧間矣 
[天津軍報]  
　　本館派赴天津專偵軍務之友人來信云通州爲京邸咽喉去齊化門祇四十里兹者倭人不靖水陸戒嚴李傳相恐百密偶有一疎倭人卽不免乘瑕抵隙遂奏請派出正定大名宣化四鎭前往駐紥以固神京○李傅相擬派督辦高麗商務大臣袁　李觀察世凱募兵前往高麗曾登前報兹悉傅相俯念高麗猝遭兵燹深恐東學黨又乘機竊發擾害地方是以令觀察安撫流亡殲除匪類云○刻得軍中羽檄悉盛京副都統豐統制紳督帶馬隊十營已抵平壤是處亘以大河一水盈盈無船可渡深恐戎機遲悞遂飭伐木結筏尅日渡河○我國　南鎭東等輪船 
 
 

Page 2

 
 
四艘滿載糗糧子藥開往高麗護以北洋鐵甲兵輪船以免倭人在海中攔截 
[日電譯登]  
　　本月二十八日日本苦卑埠傳電至上海云日本國家用多域馬魯裝兵至捱　祈西馬與筑个排更相碰以致筑个排更受損擱於淺灘多域馬魯雖所傷更甚然尚能駛至神户報信想日内須入塢興修矣 
[英電譯登]  
　　本月二十八日倫敦來電云印度有大河一道名曰瓜拿某日隄岸忽然坍下房屋隨之而倒其數甚多惟人口尚未損傷亦云幸矣 
[京口官塲紀事]  
　　鎭江訪事人云前者欽奉上諭豐紳奏遵旨入都隨班祝嘏請派員署理將軍印務一摺江寍將軍著劉坤一兼署欽此本月二十一日淸晨鎭江官塲接得金陵電信知豐軍帥定於二十六日交卸篆務二十八日秉節東下順道至京口少作勾留保副統制因於二十四日派巡捕官督帶紅船前赴省垣恭迓○江蘇臬司陳舫仙廉訪湜因公赴金陵謁見劉制軍事畢於本月二十三日辰刻秉登瀛洲兵輪船回蘇州節署順道過鎭江丹徒縣王伯芳大令預飭辦差人等在義渡碼頭鋪陳行幄俄而督標新兵前營勇丁列隊江士擎旌鵠候迨鐘鳴十二下遥望三江口有輪船衝波而下知豸旌已蒞各隊齊升砲鳴槍少選憲舟就焦山下江中下碇道府廳縣各官均登舟謁見統領新湘等營陳宇山軍門基湘設席焦山請廉訪赴讌席撤已鐘鳴二十廉訪命展輪逕赴江陰瀕行新湘各營復升炮鴟虔○本月二十日爲京口副都統保統制之夫人帨旦署内外懸燈結綵並陳鼓吹一部琅璈曲奏藉佐瑶觴瓜州鎭總兵謝鎭軍及在城文武印委各官均整肅衣冠趨轅叩賀二十一日辰刻統制躬往各衙門謝步禮也○鎭江城外小碼頭西津坊保甲分局一差由彦詠之太守遴委賴少九豐照接辦 
[武林雜誌]  
　　前報紀杭州紫陽山石洞内拿獲形跡可疑之甲乙兩人兹悉兩人由廖穀似中丞訪知飭某武弁往拿發交錢塘縣署束邑尊立卽升堂訊問兩人言語支吾自稱丐子搜其身畔並無長物遂飭收監再訊○倭奴犯順海口戒嚴製造軍裝局所鑄大小砲子均盛以篾簍黏上封條點撥挑夫運往乍浦寍波各處應用○浙江主考秦梁二星使將至姑蘇廖穀似中丞照章派委候補守備陳眞卿守戎及韓守戎宗恭迓襜帷○日人生事以來防衛不容稍懈所有通省海防營務處經藩司趙方伯酌派各員辦理計同知余司馬顯周收發文移差潘司馬紀恩收支差卽用縣黄大令福元候補縣陳大令海仁均文案差主簿羅二尹堃照料差○寍波定海等口岸所需鎗砲藥彈均由省垣發往由防軍局派委主薄方二尹臻穀從九品任少尹廷棻押解○省垣招募壯丁訓練成軍經候補道黄觀察點騐隨禀見廖穀似中丞呈繳名册 
[宜昌近事]  
　　前報載宜關委員趙二尹家瑞因病出缺現已由荆宜施道周觀察委文案委員魏君遠猷接辦魏君奉札後卽於六月杪到關隨拜會西國各官照章視事○新秋酷熱疫癘叢生或染霍亂或目眚或痢疾所幸醫藥可愈死者寥寥○邇日河中米船甚少以致米價陡昻前者每石需錢三千七八百文現須四千六七百文不知新米上市時其價能漸平否 
[訛傳募勇]  
　　温州訪事人云本月十一日忽謡傳總局招募勇丁於是西　兩溪及各鄉村丁壯之應召而來者頃刻間多至四五百輩紛紛赴局報名沈子穀大令恐遊民鼓譟喧譁殊多未便立出四言簡明告示曰本縣衙門並未招勇何用爾等紛紛來城速回安業毋再留停 
[粤東刦案]  
　　西關十三鋪劉姓住宅於十六日下午時有盜四人破門而入手執刀槍向衆威嚇凡婦女所帶金銀珠翠及箱篋中所存現洋悉被搜括慾壑旣盈始揚長而去其時適當大雨滂沱路上行人稀少該匪遂得來去自由計刦去贓物約值洋數百元當經禀官存案以待追緝同日上陳塘街正和洋烟店遣夥伴二人往棧房擡烟膏一箱回店以應買主匪徒早有所聞同於門外迨夥伴擡烟回至店門卽一聲暗號羣起刦奪并執一伴同行使追捕者不敢放槍轟擊行已漸遠追者無人始釋該伴回去聞箱内烟膏共值洋五百元有奇店主卽夕邀請隣里商議謂匪徒此舉疑係夥伴與之串通欲將二人解官審訊又十七日晨有某銀號夥携銀五百兩往同神坊交與某絲店行至第六鋪突來匪徒五人從旁攔奪該夥見來勢凶狠遂任其掠去西關汛官鄧千戎聞報大驚急親率兵勇分路追尋然已杳無蹤影矣大憲聞之赫然震怒將該汛官及保甲委員各記大過一次勒限破獲如逾限無獲卽當從嚴叅辦 
[梟匪授首續聞]  
　　前報梟匪授首一則兹已訪明確實合再錄之按王均義卽王均貽向爲領帮梟首獷悍異常嗣雖投順暗中仍通梟黨今年四月間從江陰逃出糾集醜類百餘人於五月中旬屢在震澤王江涇一帶滋事尋仇戕斃人命當經統領太湖水師兼鹽捕緝捕等營李軍門新燕禀奉撫憲奎中丞懸賞購拿軍門復親統各營赴各鎭搜捕該匪聞風逃散軍門料其必回此處佯作退兵之計密派各員弁帶勇並多招線勇改坐民船分投埋伏七月初十日控知該梟首率衆七八十人將至盛澤軍門卽遣數人誘敵槍砲旣交四面合圍梟匪拚命抗拒鏖戰至三時之久該梟匪力漸不支俄而王均義王四疤子小均義董必甫四匪身受重傷均被官軍斬首解送省垣匪黨受傷者二十餘人惟有王均章一名漏網脫逃追拿未獲聞亦帶傷甚重諒難倖活矣官軍亦陣亡一名受傷者十餘人幸皆無性命之虞李軍門料宼如神除此大害已足以大快人心且當海防喫緊之際伏莽内淸大局尤有裨益軍門之功偉矣哉 
[控及差丁]  
　　居壽圭者蘇鄉人也家臨河濵素以捕魚爲生鄰人尤姓亦操是業兩家每於上流私自結籪冀魚暇之來者得以盡入網羅於是居首先控告三十年來恒無已時去年曾經縣憲親臨踏勘飭差馬蘭亭將居籪拆去居因此懷恨逕赴金陵督署上控誣長洲縣差馬蘭亭索詐洋銀一百四十元併牽涉多人督憲以其語無倫次頗類瘋癲飭發原縣管束所控不准嗣經長洲縣尊交的實人保去詎今年改名居某重赴金陵復控縣差馬蘭亭縣丁李杏村索詐劉制憲批飭長洲縣訊理某日午堂王大令提訊之下問居曰馬李二人索詐有無憑據何人過付何人見証居不能答惟堅執曾被詐洋四十元大令再四研詰矢口不移大令飭將馬李二人管押旋詣府署商請林太守親提研訊以避本署差丁之嫌太守准之想不日卽當研鞫也 
[文闈簾官各執事續誌]  
　　浙江文闈調簾各員曁各執事經藩司趙方伯派委儘先者已刊報端兹復逐日添派續誌之以供衆覽簾官卽用縣蕭逢源黄大華大挑縣范澤溥樂桂榮候補縣錢德澂金廷棟頭門稽查候補縣李寳枬二門稽查候補府徐士霖潘志枬王嶔點名東右門候補府李襄國大門通判孫鼎新西栅候補縣王朝俊東栅畢貽策儀門補點候補府黄書霖紅燈東路李金池内龍門候補府經歴江春齡内總分理從九品李燮堂巡綽准補平湖縣丞徐德彰從九品吳元福典史曹承憲備用差遣巡檢戴壽官蔣家驥史濟譜縣丞曾惠芳張輔宸姚學源府經歴張啓後主簿陶佑霖 
[江西錄遺]  
　　盛宗師於初十日開考生員遺才前經列報兹將日行事宜彚錄以供衆覽初十日考南昌瑞州十一日發案十二日考袁州臨江吉安十三日發案十四日考撫州建昌廣信饒州十五日發案十六日考南康九江南安贑州寍都十七日發案十八日補考南瑞袁臨吉撫建十九日發案二十日補考廣饒南九南贑寗二十一日發案二十二日考各屬正途貢監現任候委教職二十三日發案二十四日考各屬俊秀貢監二十五日補各屬生員歲考二十六日發案二十七日總補各項一塲照例截止二十八日發案二十九日覆試俊秀貢監 
[浙省錄遺雜誌]  
　　浙江學政徐宗師錄遺日期已登前報宗師於開考之前傳諭各學遂考教官轉飭各生以浙省考試遺才向多搶替之弊雖經歴任學政嚴行查究而此風仍未盡絶本屆考試除不避聖諱及錄舊雷同題目錯誤不錄外其餘槪行錄取無須雇用槍替倘有仍 
 
 

Page 3

 
 
蹈故轍者一經發覺定當照例嚴辦不徒以枷責了事并將該教官叅處至應避字樣深恐新進生員未能周知爰敬錄刊印隨卷發給以免錯誤○廿一日考試湖紹二府有新昌某生策問誤寫全題本應扣考宗師格外從寛准其於補遺日再行考試○宗師考試遺才塲規甚寛并免搜檢惟東西廠不能攙越仍須查號蓋戳以杜搶替之弊點名時亦極認眞查察如有年貌不符者立卽逐出不准補遺 
[考市淸淡]  
　　鄉闈伊邇外府來杭應試者尚屬寥寥通計不過十成之四良以海疆有事寍台温三府之人尚在觀望故也或因天時炎熱河水枯涸舍舟就陸行程較遲亦未可知貢院左右以屋租考者苦於無人問鼎靑雲街赶考各店生意亦淸淡異常所售貨價約較往年爲廉 
[機坊捲逃]  
　　杭城帶料機坊皆由綢莊給本每機約須四五十元加以絨經總在百元左右而機户疲玩異常稍有齟齬動輙停工或乘間脫逃所恃者的實中保耳機户陳某住居雙眼井巷向織烏龍巷某綢莊之貨因前月下旬中保物故遂於本月十一日將貨料捲逃約計百元有零經莊主訪查知其運在慶春門外王姓家王係陳之妹壻也尋蹤而至陳早避匿惟見其妻在彼顯有窩藏之事爰喚地保將王扣住送入糧廳署中令其交還陳某王初猶抵賴經張二尹再三鞫問勢欲用刑始求取保限五日找尋陳某到案二尹准其取保候陳拘到後再行訊究 
[英界火災詳志]  
　　前晚九點三刻時本邑英租界河南路平和里火警昨報已登大略情形兹悉火起於四百零七號門牌興昌祥廣貨店店中人未及查知一霎時火光熊熊遂成燎原之勢旋卽延及比鄰同文書局全利廣貨店怡安昌呂宋票店火乃稍殺未幾火勢又熾焚燬南首廣同益謙順隆兩藤器店祝融氏狼奔豕突銳不可當延至弄内利安昌紙店鴻興王棧宜隆雜貨店並南首弄中高陞客棧繆成記成衣店太康洋貨棧謙信洋貨棧奚溪雲醫室是役也計由三百九十九號門牌焚至四百三十一號門牌共三十二家每家房屋或三幢或五幢至少者亦二幢總計其數約有一百二十餘幢洎告熄報時鐘已鳴二下矣昨日午後二點鐘數十分時宜隆火塲中火復冐起幸附近人家用小水龍吸水灌澆一面奔告捕房放自來水龍頭竭力救滅然過其處者猶見烟霧迷漫日色慘淡誠非常之災也 
[回祿餘威]  
　　昨晨四點二刻時救火會中人方在平和里四圍澆息餘燼竟夜無眠早已筋疲力盡忽又聞捕房中鳴鐘告警四下一停探知火起於老巡捕房北首三馬路口蘇三興照相店樓上藥水房中乃急將皮帶車驅回立時澆滅雖樓上已燬而下面洋廣貨店尚得保全亦不幸中之幸也 
[南市談資]  
　　前日之晚鼉现二下有一少年身穿白夏布長衫下身則赤條條類無袴公手提袱中衣服雜以瓦礫或歌或哭行至大東門外浦灘聳耳躍入水中划船户聞有骨冬聲燭以火則見有人浮沈水次乃以竹篙援起灌以茶湯始漸蘇細問緣由含糊以對旁有知者謂其人姓顧家在新北門向患瘋顚家中人恐其選事鎖閉阱中此次不知何以逃出划船户乃送至其家家中人酬以洋蚨二翼○昨有甲乙丙三人手携元靑縐紗一匹及零星洋貨由北市入西門憇於某小茶肆有蕭某者冐冲某局巡丁糾合流氓五六人操切口詰問甲乙丙茫無以對蕭突批其頰數下大聲曰𠴰老子待之久矣爾等尚假作痴聾耶甲乙丙更茫然反詰之蕭曰爾等係客路賊𠴰老子豈肯受瞞蔽者乎甲聞客路賊三字知蕭之誣己也直告之曰吾等三人由杭州來此購買諸物有各店發票爲憑爾奈何以賊誣之言已將蕭摺住誓不甘休蕭知事不佳拂衣奔逸甲乙丙無可如何惟有連呼晦氣而已 
[虹口談資]  
　　某武弁納某氏爲妾邇者荷戈絶域音信杳然妾江上小姑不慣無郎獨處時與弁弟某甲目成眉語漸致有私久之而墻上生茨不免風聲微露無賴某乙聞之曰是亦一利藪也遂將情告之弁叔及甲妻於前日晚約集流氓數人從黑暗中掩入傾耳以聽則房中時有歡笑聲乃攻破其扉一擁而入將姦夫淫婦綑作一團如縶豕然擲諸户外歴五點鐘之久不知弁叔如何與乙語遂釋其縳而縱之○沈家灣德昌軋花廠左近有地一區由沈甲賃與廣東街遠錩牛肉莊主某甲近欲起造房屋雇小工俞阿八挑泥塡之俞見地上有芋艿其苗勃然高呼何人所藝久之寂無應者突有江北婦八人以鍬鋤掘取適潘金奎自外至見而喝阻謂乃翁辛勤數月種此蹲鴟爾何人斯竟思白白享用耶婦疑由俞指使遷怒於俞挈仆田中大加鞭撻俞不甘受辱喚集二圖地保嚴桂卿奚坤寳告以情由二保欲將婦拘送捕房婦懼而求饒乃令償　芋艿錢各二百文不復深究 
[屍身已獲]  
　　昨報紀寍波船篙師李阿玉從中虹橋下失足墮江以致淹斃兹悉當日屍身浮至外虹橋附近沈入水底至昨晨六下鐘時甲乙二漁人在是處捕蟹爬羅良久屍遂浮起甲乙大駭喑不敢聲後有知其始末者報知船户隨卽備棺收殮 
[安置高民]  
　　高麗人朴義亭由鎭江地方官移送來申已紀報簡前晚上海縣黄大令升堂訊問朴供稱由國内動身時日本尚未肇釁沿途安謐得到鎭江近以歸途梗阻不便回國不得已藉書畫以餬口大令查得其人帶有護照尚無不合飭差送交天保棧朝鮮委員李君承鳳收管 
[縣署紀事]  
　　上海縣黄大令擇吉昨日開徵錢漕午前户房書吏在大堂恭設香案置寛敏惠恭信各糧櫃於中間各差站立兩旁大令在堂前行三跪九叩首禮禮畢退入後堂升座書吏差役逐一呈遞手版叩賀如儀○八月初三日爲上丁釋菜之期黄大令預飭辦差丁役置備祭牛一頭及一切祭品并將學宮灑掃潔凈毋得有悞○昨日三點鐘後英讞員宋通刺拜會黄大令告以有朝鮮民人發交棲流公所醫治無效而死請爲相騐隨會同大令赴道轅　禀一切及辭出卽帶刑仵人等前往公所 
[上海縣署瑣案]  
　　前英公廨移送謝長福夏文興鷄姦一案請訊前晚黄大令升堂訊鞫謝供稱小的係紹興人年十六歲本年五月初八日到申躭擱虹口廣東街德順煤炭店中欲尋生意本月二十二日之夜在菜市納凉夜深未便回去臥地以待天明夏貿貿然來問小的如何在此小的以實告夏曰我有空房不妨暫住蜷臥在此恐遭巡捕之驅小的信以爲實隨之而去行至迤北鄉間見田畔有一椽茅屋夏囑小的權宿其中小的無奈席地而睡將身穿短衫掛於蓬壁洎乎夢入邯鄲夏竟肆行無禮小的痛極而醒高聲呼救無人答應事畢夏復將所掛短衫攫之而去翌日小的赤身不能回店尋至裏虹橋與夏途遇喚捕拘至捕房夏供稱小的年二十八歲浙江鄞縣人現住治下鐵馬路德華里爲雕花匠母親妻子皆在家中二十二日之夜小的至菜市乘凉見謝先在偶爾閒談勸伊回店伊言店門已閉祗得在此坐以待旦翌日借穿小的敲綢馬甲及小洋銀二角哄稱到店卽還豈知突呼巡捕至將小的拘進捕房信口誣害求大老爺明察大令曰伊是十六歲之孩童爾奈何反受伊騙旣是伊騙爾如何又呼　拘爾情節顯然豈容抵賴喝令重笞四百板收入所中又問謝曰爾與德順煤炭店是何親朋答稱店主是叔祖自是夜出外乘凉後尚未歸去未知叔祖已聞此事否大令著交差看管候傳德順店主具領○英公廨送馬道隆姦拐朱蘇氏一案請訊黄大令升堂提究朱蘇氏訴稱小婦人家在昆山年二十四歲丈夫於　年逝世家内惟夫兄夫嫂並無翁姑初九日小婦人因尋母親附航來此馬係同舟素不相識途間向小婦人言及伊公館在申可至公館中躭擱小婦人因其言語不通置之不理及航船抵岸又言可代薦人家小婦人仍不理伊托航船上老板爲小婦人引路找尋母親行至橋上馬將老板一推老板畏其兇横卽行退去馬言已爲小婦人薦得一好人家小婦人認是好心隨同到棧卽令上樓閉置房内隨與同牀八夜小婦人見伊帶有大刀不敢聲張伊又欲將小婦人帶往山西先買布衫褲給穿小婦人終日皇皇至十八日伊上露臺納凉小婦人乘隙飛奔下樓哭喊救命棧中人呼巡捕至拘送公堂轉移案下馬供稱職員係順天府人前在左侯爺標下當哨官 
 
 

Page 4

 
 
保舉至都司是日由昆山到滬與朱蘇氏同船因無船資船户欲伊取耳環作抵職員代勸數語隨到悅來棧職員卽不復過問大令令與朱蘇氏對質馬仍不供認大令查閱英公堂移送腰刀一柄柬帖一包衣包一個問都司執照何在答稱留在家中求限十日呈繳大令曰爾之功名未知虚實照爾所供歴宦有年不應作此非禮之事本應笞責今姑責手心四百下候繳到執照再爲核辦責未畢馬出言無狀大肆咆哮大令大怒飭銬其雙手交差看管朱蘇氏發交官媒收管一面移傳悅來棧主到案覆訊核奪 
[英界公堂瑣案]  
　　威利洋行夥謝元生控陳炳南竊取期票一紙計銀三百六十五兩包探沈金隆拘陳送究宋通刺與薩副領事官熟商良久然後飭將陳交沈探帶回捕房於禮拜一覆訊○張順法在某板箱店習業某日店主楊仁發失去洋銀九元疑張所竊毆擊致傷二百五十三號華捕見之一併拘送公堂通刺　傳到舉薦學徒之人再行訊究○撚酸㓾刃已列報章昨日包探孔阿才將受傷之俞阿春卽掌頭阿春蕩婦俞王氏卽賽昭君及許銀和送案禀稱小的察得阿春自將碗片　傷並無大碍通刺著將許押候覆訊諭令阿春及賽昭君俟訊時來案質對○張錦香掩入怡和行西人麥　榮處竊取銅報時鐘一架適爲三百零六號巡街華捕所見拘入捕房轉送至案通刺將張交捕帶　管押兩禮拜期滿遞回寗波原籍○小竊王阿新竊取某輪船上布衣一件棉被一條經包探孔阿才拘送到案通刺判令笞責一百板解回崇明縣原籍 
[補註]  
　　昨報柄用親臣條内有迭經工疏請召恭親王主持軍務句乃排印時將軍務二字脫去以致語氣未能淸晰合卽補註 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界晚堂瑣案]  
　　四百三十號巡捕拘解方良春汪紀氏李熊氏一干人至案前晚宋通刺升堂訊鞫王紀氏供小婦人年二十九歲家在通州丈夫王掌富現在臺灣當差小婦人賃住治下北河南路方係紹興人本月初五日偕其妻向小婦人轉租樓下半椽棲止小婦人允之不料方性頗輕浮時至小婦人臥房甘言引誘屢經小婦人正色以拒方仍頑皮涎臉昨日又藉晒晾衣服爲名至小婦人臥房小婦人叱之始去方妻反敢出言不遜以小婦人引誘伊夫等語驀地汚衊小婦人心不能甘向方理論並索所欠租洋一元旋有方之親串李熊氏出頭硬霸不得已喚捕拘案方供稱小的向在治下春來福客棧當茶房本月初五日向王紀氏轉租樓下半椽言明每月洋銀一元昨晨六點鐘時小的至哂臺上晾衣王紀氏誣指小的調戲小的之妻與之分剖李熊氏聞而解勸詎料王紀氏蠻横異常喚捕一併拘案李熊氏供稱小婦人現住老北門内穿心街丈夫已故昨晨七點鐘時至虹口内侄家探病適王紀氏與方夫婦口角不忍坐視上前解勸致被巡捕悞拘通刺判令將蔡熊氏掌頰一百下方付還洋銀一元勒令遷出王紀氏亦大加申斥○二百八十號巡捕解送被惡婦凌虐之王阿桂請訊阿桂訴稱年十五歲崇明縣人生母早故四歲時由父親挈之來滬售與王姓爲螟蛉女得身價洋銀五十元近來王姓時以鞭撻從事受苦難堪通刺謂王姓作何事業有無丈夫訴稱王姓之夫已故王姓以鐵機器縫襪度日通刺謂爾旣逃出意欲何往訴稱實緣王姓兇悍萬分兼之衣食不週不得已而逃出擬欲傭工苟活耳通刺飭送請棲流女所留養俟家屬來案覆訊核奪 
[法界捕房瑣案]  
　　亦新園盆湯主婦趙孫氏控夫妾王氏掯匿故夫遺物葛同轉提訊之下著趙世吉邀同朱大順來案候核此已紀諸報章昨日朱投案供稱小的在祥生挖泥船上當水手上月不記日期趙王氏來言及兒子不肯給錢倩小的婉勸同轉問爾與趙王氏是何稱呼供稱趙王氏之前夫卽小的之從兄自同治年間去世後趙王氏卽再嫁趙姓旣而小的來滬習業時時往來近三年則並未到過問趙彌留時爾旣目擊應知遺産若干世吉稱父殁時小的不在店中事由某夥目見趙王氏將箱交朱朱稱並無其事世吉又稱父殁時並無别人惟朱在室所有産業契據均交朱手同轉謂朱曰趙殁時爾旣目見情形不妨直說朱供稱其時小的臥在樓下但聞請李芝軒來趙王氏有夫叔名凝生現在無錫同轉命朱與趙王氏面質趙王氏高聲痛哭誓不欲生并稱兒子將小婦人拘禁捕房現在一心欲入堂守節世吉又稱從弟屢次欲毆小的叩乞提懲同轉准之朱稱小的事無干涉况在船工作不便擅離同轉命下期投案候核○廣東候補知府孫太守明廉在安慶輪船上失去各物包探拘到竊賊桂德勝陳德元解請葛同轉研訊各情已詳昨報昨日下午二點鐘時同轉蒞捕房命提陳到案謂爾將最貴之物寄回家内今可從實供承　供稱桂將各贓包封後卽經小的等二人拆開取出香珠及瑪瑙牌重復包好寄至十二圩創老板處現願致信取回問因何拆開供稱事由劉四起意同轉謂銷贓時爾是否親到杭州陳供稱六月二十七日小的與新安及桂同往售去鼻烟壺二枚一黄一白及珊瑚珠子白玉牌漢玉班指共六件得洋銀一百三十元由華少英買去還贓時先送三河樓後由劉寄某信局帶回十二圩倩劉轉交家内同轉檢閱失單問圖章二方何在供稱此卽小的所開帳上之玉牌竊取後由小劉給予小的尚有表一枚在内七月初二日在杭州同慶園玉器茶會售去桂供稱小的於上月廿七日動身三十日至杭州先往玉器茶會求售旋至棧内吸烟同房有范少卿者爲玉器掮客倩伊估值後由紹興人華姓買去當行竊時小的用利刃將箱底挖成一孔傾出各物用手巾包裹與陳各携一包小的另分洋銀十六元同轉謂陳曰爾將贓藏匿不繳現所缺尚多惟爾是問遂著押候嚴比○菜市街某老虎灶傭人徐阿銀串同小連生竊取銅銚衣服已紀報章昨日同轉著照原斷掌頰六十下諭令卽行回去不准逗留○陳國良屢次在途攫取婦女耳環經探捕拘入捕房同轉訊供明確著照原斷笞責二百板陳再四苦求同轉著改爲掌頰二百下押候過堂遞解回籍○昨報紀有賊掩入嚴頌眉家圖竊經家人拘送捕房同轉向之研訊供稱小的姓李名阿塔同轉判令笞責一百板押候遞解回籍○蘭芳里第十號門牌花烟館龜奴胡三凌虐烟倡張王氏卽彩林巡街捕聞有呼痛聲前往拘入捕房解送公堂同轉研訊之下著將彩林送請善堂留養待其丈夫張起發來案具領胡龜訊知名學海著先枷號兩月期滿笞責三百板○恒裕小錢莊主馬繁苞卽馬介人騙取孫楊氏家金飾銀洋同轉訊供之下追繳洋銀二百元罰充公費金飾等先已繳案尚欠洋銀一百元迄今已半年矣昨日著保人將馬交案嚴加訊鞫馬供稱小的無資可措求大老爺開一線之恩同轉謂此非生意亦可議價乎著仍還押限五日内如數繳案逾限不繳定予嚴比 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十年七月二十一日京報全錄]  
　　宮門抄○缺單○粤督李等奏委員籌解旗營加餉銀兩摺○又奏揀員請補水師副將摺○倉督祥等奏請重懲土棍摺○又奏請漕務重犯實行發遣片○七月二十一日刑部都察院大理寺正黄旗值日無引見○濂貝勒由東陵回京請安○八額駙明桂各請假五日○都察院奏派專司稽察派出徐郙栾杕○召見軍機薛允升許應騤○光緒二十年七月分缺單○知縣廣西融縣陳樹屏近山東嘉祥陳麟蔚丁巡檢廣西宜山樊恭億近江西彭澤周郁文丁府檢校江蘇江寍丁昌松革典史江蘇南匯陳恩綬革○○太子少保頭品頂戴兩廣總督臣李瀚章頭品頂戴廣東巡撫臣剛毅跪奏爲籌解本年旗營加餉第一批銀數委員起程日期恭摺具陳仰祈聖鑒事竊照光緒十二年八月二十二日欽奉兹禧端佑康頤昭豫莊誠壽恭欽獻皇太后懿旨今欲酌加旗營餉需惟有將各省營勇裁滅浮濫每省每年各裁節銀二三十萬兩分批解部以供加餉練兵之用等因欽　　卽恭錄分行司局欽遵籌解因粤省餉力萬難一時未能籌定專欵光緒十二年先由商號借銀十萬兩匯解赴京嗣後於覆奏查明廣東原奏收支欵内尚無歧異摺内附列淸單聲明旗營加餉一欵係欽奉懿旨飭籌之件自當竭力籌措以後每年借足十萬兩仍俟籌定動支欵項另行奏明立案等因業將光緒十三十四十五十六十七十八十九年分應解前項旗營加餉銀兩按年分批先後委員匯解赴京交納各在案兹據廣東布政使覺羅成允詳稱光緒二十年分應解前項旂營加餉銀十萬兩擬在司庫各欵内先行籌措銀五萬兩作爲第一批交商號日昇昌百川通蔚泰厚蔚長厚新泰厚赴解至京飭委試用通判沈贊淸補用知縣譚作霖候補縣丞貴仁領齎文批于光緒二十年五月十三日起程由海道進京支取銀兩赴部交納等情詳請奏咨前來臣等覆核無異除飭將本年應解銀兩赶緊陸續籌解曁咨明户部外謹合詞恭摺具陳伏乞皇上聖鑒謹奏奉硃批户部知道欽此○○太子少保頭品頂戴兩廣總督臣李瀚章跪奏爲廣東外海水師副將員缺緊要揀員懇請補授以免懸曠恭摺具陳仰祈聖鑒事竊准兵部咨廣東香山協副將何定標病故遺缺係外海水師題補第三輪第三缺輪用豫保人員該省豫保無人應以第六缺揀發班内人員抵補行令照班揀員請補等因當查副將班内揀發無人叅將班内亦無堪以升署及世職應補人員選以遇缺儘先題補副將李慶雲奏請補授接准部覆李慶雲前經改用外海水師尚未保題到部該督奏請暫緩送部係在出缺之後所請應毋庸議等因復經臣查明李慶雲改補外海水師雖尚未保題已奏准暫緩送部援照黄金福司徒驥請補成案仍請以李慶雲補授兹准兵部覆稱查儘先副將黄金福奏請暫緩送部係在出缺之先司徒驥保題雖未送部係奉旨撥入廣東外海水師人員以上兩案與李慶雲事非一律不得援照辦理該督請以李慶雲補授副將之處仍毋庸議其廣東香山恊副將員缺應令另揀外海水師儘先合例人員請補等因光緒二十年三月初六日具奏奉旨依議欽此咨行前來查定例水師副將缺出本省之人不准題補本省之缺等語兹會同廣東水師提督臣鄭紹忠遵照部行在於儘先班内詳加揀選查有借補水師提標中軍叅將儘先補用副將謝遇奇年五十三歲廣東廣州府東莞縣人由武進士營用守備赴甘肅軍營隨同剿匪出力遞保花翎叅將勇號嗣於新疆西北兩路肅淸案内保奏光緒六年六月十一日奉上諭著免補叅將以副將仍留廣東儘先補用欽此銷差回粤歸標咨部覆准註册序補嗣請借補水師提標中軍叅將員缺光緒十九年五月初二日奏奉旨依議欽此該員明幹有爲水師嫺熟前在外省軍營并無叅革朦保情弊以之補授香山協副將洵堪勝任惟籍隷本省與例稍有未符謹隨摺聲明合無仰懇天恩俯准以謝遇奇補授香山恊副將俾免要缺久縣如蒙俞允該員於借補叅將案内尚未引見俟部覆到日卽行併案給咨送部一面會商閩省揀員調補以符定制謹會同廣東水師提督臣鄭紹忠合詞恭摺具陳伏乞皇上聖鑒敕部核覆施行謹奏奉硃批兵部議奏欽此○○臣祥麟臣許應騤跪奏爲拿獲著名土棍併案奏明請旨飭部從重治罪以肅漕政恭摺仰祈聖鑒事竊臣恭讀咸豐十年二月二十七日　上諭寳鋆奏豫杜轉運流弊請嚴定章程一摺海運米石自天津騐收後沿途撥運弊竇叢生甚至有挾恨毆兵不遵約束等情迨經交部辦理罪止枷杖該經紀船户等益無忌憚法輕情重殊不足以警刁頑且此等案件交部後尤應迅速辦結上年月間慶豐閘官撥船駕掌賀九等曁十一月船户李成等案據奏至今尚未咨覆著刑部迅將前送之船户經紀等照該侍郎所奏比照監守自盜律加等治罪因漕米犯案各棍徒等比照兇惡棍徒律加等治罪並將擬定罪名詳細咨覆以憑核辦嗣後該騐米大臣倉塲侍郎等遇有此等案犯均著一面咨送刑部一面奏聞等因欽此誠以事關漕政懲辦宜嚴故必專摺上陳不得以尋常案犯例也臣等自受事以來卽思杜絶船户使水之弊逐年整頓有犯必懲現在畏法者固不乏人而僥倖嘗試者亦復絡繹不絶細加察訪知向來船户使水卽有本地土棍挾制分肥積久相沿遂成規例現在船户卽知畏法不敢使水而土棍之規例仍不能免稍不滿意輒以白刃相加船户畏其兇鋒而又苦費無所出遂不得不用其使水之故智而以身試法矣故就昔日之情形謂船户使水而土棍從中分肥就今日之情形論船户雖欲不使水而土棍轉從中作梗若不嚴懲土棍而但罪船户之使水則不特無以絶使水之弊亦且無以服船户之心臣等旣得其情卽選派委員暗行查訪務得土棍名姓以便懲一警百旋據委員楊家璧密禀訪得有土棍在東關外下口賃陸姓房私立他榻打船户之錢有名坐地虎有名大力王有名崔文份皆崔二一人之名有名公子劉四卽劉四此土棍渠魁等語臣等密飭通永道通州知州並江浙兩局選派弁役將該二犯曁房主陸蘭亭拿獲發州審訊該犯等狡展異常堅不吐實嗣復改發東路同知嚴訊始據供認崔二租賃陸蘭亭房三間開設烟館本年漕船抵壩崔二起意向船户訛錢商之公子劉四卽劉四王侉三人向江蘇帮訛過四次每次得京錢兩吊有餘浙江帮訛過三次每次得六百六六掛東錢三掛三人分用並分給陸蘭京錢數百文陸蘭亭並未同去等語續獲王侉卽王榮供亦相符正在核辦間復有山東濟右帮船户楊起發楊起龍楊起林兄弟三人赴臣等座船喊控土棍汪三因索費不遂糾衆將伊等砍傷其中楊起發受傷尤重維時地保亦赴州稟報由州拏獲兇犯六名臣等一併發交東路同知審訊據汪三等供認因索顾帮費楊起發不給伊糾合伊兄汪二曁周四孫老董書勤穆二均各持刀五月二十一日一更天同至楊起發所寓小聖廟門口汪三進内將楊起發呌出用刀連砍六七刀汪二亦砍兩刀楊起龍等聞聲趨護被周四將楊起龍砍傷孫老將楊起林砍傷董書勤穆二在塲並未動手有看廟之王二拉勸始各歇手等情不諱臣等伏查崔二等一案據供訛索錢文自本年爲始固難憑信卽招認錢數亦顯有不實不盡但就其所供者而論業已得贓七次若非著名土棍船户豈肯甘心受訛相應請旨飭下刑部將崔二等嚴行審訊分别首從從重治罪至汪三等砍傷船户正在拿辦崔二等之後猶敢明目張胆聚衆行兇實屬愍不畏法惟該犯等係兇器傷人據該廳詳稱楊起發受傷最重能否痊愈現尚未定應將人犯先行解部俟楊起發傷痕能否平復該廳甲詳到後再行咨部以憑核究亦請一併從重治罪以昭炯戒所有拿辦著名土棍緣由理合併案奏聞伏乞皇上訓示施行再臣許應騤駐通督騐漕糧未克呈遞膳牌合併陳明謹奏奉旨已錄○○倉塲衙門片再漕務案内如土棍之訛錢船户之使水每於事發到案時恐罪至軍流輙先供親老丁單以爲留養地步一經免遣卽可逍遥法外藐法妄爲胥由於此實則該犯等姓名住址皆無一定行查取結俱屬具文徒使朝廷錫類之恩轉便若輩脫身之計殊不足以明法紀而警凶頑臣等公同商酌擬請飭下刑部凡漕務案内罪至軍流各犯均實行發遣雖供親老丁單無庸查辦留養庶使彼稍知畏法而漕政爲之一肅矣臣等爲整頓漕務起見是否有當理合附片具陳伏乞聖鑒謹奏奉旨已錄 
 
