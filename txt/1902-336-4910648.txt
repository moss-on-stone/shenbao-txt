# 1902 - 336 - 4910648

 

Page 1

 
 
[新印各書籍發售] [  圖書集成局啓]  
　　十朝東華錄實價洋十元○綱鑑易知錄白紙價洋一元五角竹紙一元二角○潘頣福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彙編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕賸義碼洋三角○瘍醫大全碼洋三元○臨證指南碼洋一元五角○花月痕碼洋四角○日本國志碼洋二元五角○徐氏十三種醫書碼洋一元六角○大淸會典碼洋一元六角○六科準繩六套實洋六元○醫門法律碼洋一元○諸君欲購者請移玉至三馬路申昌書畫室或申報舘帳房可也此佈 
[續錄政務處外務部覆奏振貝子條陳摺]  
一曰路礦内稱中國創辦路礦爲日甚淺章程未能完備各國閲歴較深足資考鏡宜博采精擇編成則例官與商民各有當盡之職應得之權彼此交盡之義其有關繫處分刑律者詳加酌訂而後遇事審斷庶有依據一面定法一面招集新加坡檳榔嶼小呂宋金山等處殷實華商給予憑照准其集股認辦中國定例招商從此認眞辦事斷無抑勒之舉目必樂爲我用各等語臣等查鐵路礦務爲中國開闢大利之源二事久爲外人垂涎近年紛紛集股來華以我辦理向無一定章程乘機愚弄攘奪權利英意德美各國在南北各省寛指地叚各稱公司合同紛歧莫衷一是中國並無殷實可靠之商出爲承辦外人得以藉端要挾來者正無窮期在我旣無定章在人皆可需索該將軍所請一面定法一面招商實爲扼要之論查上年劉坤一張之洞即有請定路律礦律之奏近復有采取各國礦章妥議章程之奏所陳均極詳明本年正月十六日七月初九日疉奉諭旨飭該大臣等妥議章程務期通行無弊應仍請飭下張之洞等迅速覆奏一俟章程議定卽當編成則例勒爲專書至所稱關繫處分及刑律各條亦應俟編纂則例時詳加酌定可以通行無礙歐美商律最爲詳明其大商有所憑依故能日臻興盛必中國定有商律華商有恃無恐而後公司可成中國礦產冠於五洲徒滋外人覬觎侵佔若能廣招華商自辦實爲收回自有權利之一大端南洋各島商富至多應請飭下商務大臣選派妥員出洋會同出使英美各國大臣就所轄各島華商廣爲勸導果能招集巨股回華開辦必當按照定章予以應有權利官中力爲護持而其所重尤在先將章和議定實力奉行商情乃能信服固非空言所能招致也一日學堂内稱世變至極繁極贖之會非廣設學堂定教科書不能齊視聽而一心志教科各書自政治理財法學武備以至一切藝術之事泰西各國皆有一定教規但須編譯頒行學者卽知法守尤在詳定學生出路今在東西洋諸生不惜重資不憚遠涉若不急與登進非但大失人心亦且爲各國笑至於登進之途要必以所得文憑之差等爲授官之差等如工廠如商會如農工商等局如陸軍水師各學堂教習皆宜就學生所學之科儘先拔用各等語竊維國勢之强弱由於人才而人才之盛衰視其學業東西洋各國學堂相望儲之旣廣教之又專用之又最善是以羣才競出各呈其效日臻富强該將軍所請廣設學堂定教科書及詳定學生出路皆係考騐有得之語伏讀迭次諭旨設立學堂並定各學生出身階級以及選派學生出洋游學及自備資斧者學成回華領有文憑考騐合格均一律給予出身近日大學堂奏定學生出身章程並有咨送京外各局所當差及給予准爲各處學堂教習文憑之例其爲學生籌出路者至爲周備正與該將軍所請相符教科各書前經管學大臣張百熙奏明編譯中西各書用爲學堂課本應請飭下該大臣訊速編譯頒行各省俾有遵依至該將軍所稱水陸師學堂農工商各局此在東西洋均有專門之學及其進用亦有專設之官固無不學而用之人亦無學成不用之事中國學堂甫經議設科舉未能遽停現雖攺定考試科條然倉卒取才與從前原無大異綜計數年之内恩科正科並舉當增進士千數舉人萬數與各堂學生分途並進實無策可以疏通人情喜易畏難誰不思爭捷徑總之下所趨向必視上之用舍爲轉移日本初次出洋學生回國之後俱得顯用伊藤陸奥卽在其中二十年來其國中學校如林幾與泰西大邦比盛利祿所在卽風會所歸今迭奉詔書開辦學堂並派游學國家不惜經費原期造就人才將來學成之時自必詳加甄錄但使天下知朝廷注意之所在競勉爲有用之學庶不致再涉歧趨至小學蒙學實爲學校始基泰西各邦此項學堂多由民間自产其教規登進均與官立者相同俱受成於文部應由各直省地方官剴切勸諭如有集資創設蒙小學堂若干所及獨出資財建立學堂者將來應如何奬勵之處擬由各該督撫隨時咨報大學堂奏明請旨特予優奬以樹風聲於勸學興教不無裨益所有遵旨會議緣由是否有當謹合詞繕摺具陳伏乞皇太后皇上聖鑒訓示謹奏奉旨依議欽此 
[本館接奉電音]  
　　昨日午前京師飛電傳來上諭二道敬謹譯登○十一月初七日内阁抄奉上諭兩江總督魏光燾著兼南洋大臣俟林紹年接署後即行赴任毋庸來京請訓欽此同日奉上諭雲貴總督著丁振鐸署理未到任以前著林紹年暫行兼署欽此 
[奉西使同歸]  
　　徐家匯匯報云俄國駐華使臣雷蕯爾君病軀偃蹇水土不宜因之請假半年回國調治大約月内卽須啓行由西伯利亞乘火車返聖彼得羅堡英國使臣蕯道義君則定於下月二十日回英一切公事浼法使盧君意使吉君比使賈君美使康君暫行分任刻下彼此均已議成矣 
[防雷巧術]  
　　徐家匯報譯登某西字報云俄國水師提督馬嘉勞君近以新法製成防禦水雷機器無論水陸交戰時去敵人遠近若干以耳就機上聽之卽知敵之水雷埋藏何處及大小形式如何機括利鈍若何旣已聽明則另用新法制之使不能爆炸刻下呈諸俄　已允各廠興工製造矣 
[籌欵移民]  
　　徐家匯匯報云前者哈薩克民人之避亂至新疆者生聚教訓户口漸繁今當道擬將此項人民 
 
 

Page 2

 
 
移至阿爾太山一帶特奏請朝廷撥欵五萬金助之奉旨許可　 
[推廣造士]  
　　京師訪事人云日前順天府府尹陳玉蒼大京兆出示曉諭曰照得順天現設中學堂遵照頒定章程次第辦理其有志切嚮學年不合例者尙不乏人亦應考其造就爲籌教育之方查京師金臺書院基址規模未備不合學堂之用本衙門籌欵修葺攺爲金臺校士館查取直隷山東校士館章程切實舉行專課年長文優之舉人曁正途貢監生員如遇學問優長通達事務者酌量聘往順屬各小學堂分充教習學院原有存當商生息經費兵燹之後散失無存現僅直隸每年籌解銀六百兩又奏准當商抵息新章年約匀分銀五百兩每月不及百兩祇敷教習修脯一切館中經費之用擬於善後項下略籌每月奬賞諸生之費其舊設膏火原額悉數停止業經本衙門將金臺書院攺金臺校士館情形於光緖二十八年十月初六日附片具奏奉旨知道了欽此欽遵在案兹本衙門按期輪流考課先定於十月二十一日在小市金臺校士館扃門甄别合亟出示曉諭爲此示仰舉貢生監各士子一體知悉如有願赴金臺校士館肄業者先於十月十五日起十九日止赴館報名仍取具圖片印結以昭核實二十一日黎明前往聽候點名給卷扃門考試甄别不得繼燭不得携卷外出務期教育英才仰副朝廷振興學校之至意諸生幸毋觀望切切特示 
[中途遇颶]  
　　徐家匯匯報云上月某日卸任四川總督奎樂峯制軍由滬北上時遣人問本匯天文臺上測得邇日風汛何如臺上教士某君兩次覆以日内將有大風自西北方起制軍將信將疑行至中途果遭飇颶其預知風信而仍鋭意北行耆意眞如詩所謂王事靡監不逞啓處歟 
[鎮軍請假]  
　　聞之濟南友人云統領山東武衛右軍先鋒右翼長前四川漢申鎭總兵孫少襄鎭軍廷彪年將古稀氣衰多病近特請假赴申江就醫所統東路八營歸梅筠如軍門東益接統 
[桂藩起節]  
　　聞之湘中友人云安徽藩司湯小秋方伯壽銘調任廣西布政使尙未履新先請假回湖南掃墓今者假期已滿因於上月二十四日首途 
[攺建鐘樓]  
　　武昌訪事人云湖北撫憲端午帥重修黃鶴樓一事擬攺設警鐘樓遇有火災擊之以告各水會俾聞聲往救免於滋蔓難圖 
[惠普雙弓]  
　　杭州訪事友人云每届仲冬例於中城及南北東西四隅各設粥廠一所以惠窮黎本年照舊舉行定於十一月朔日開杓江干湖墅兩局亦由彼處紳董集資開辦俾附近貧民得以來此就食 
[粥廠募捐]  
　　掦州訪事人云郡中每届冬令例於新舊城呼設粥廠一處以濟貧民每日領粥之人約在二萬名口左右經費悉由鹺商捐助今歲所助欵項不及往年三分之一而柴米價値甚昻數萬飢黎不能遍給故首事者現擬設桶於左衛街福和祥錢莊門外勸人隨意樂輸或送瓊花覲粥廠或交福和祥代收或自投於桶悉聽其便想郡城不乏好行其德者定可源源捐助也 
[浙省官塲紀事]  
　　杭州訪事友人云兼署浙江布政使本任兩浙鹽運司黃幼農都轉接受藩篆後示期上月二十六日盤庫亦官塲循例奉行之故事也○調補平湖縣正任蕭山縣李香芋大令現奉兼署藩司黃都轉飭赴新任所遺蕭山縣缺委東陽縣李大令前往接署○寗波土藥局委員瞿大令鴻護奉兼署藩司黃都轉札飭調辦甬郡北鬥釐務所遺土藥局一差另委候補縣任大令甸安接辦○撫標候補都司朱都戎陳善現奉上憲委署台州中營都司已於上月二十八日禀辭赴任矣 
[鎭郡官塲紀事]  
　　鎮江訪事人云南洋常備左軍統領正任貴州提督張蘭陔軍門赴金陵謁見署兩江總督兼南洋通商大臣張香濤宮保事畢遄返清江十月二十九日道出京口拜會各當道翌晨卽揚帆北渡○新委鎭江下游釐捐總辦胡太守志雲於十月二十九日由蘇抵潤暫駐六吉園示期十一月初一日蒞差視事○署丹徒縣洪鷺汀明府赴姑蘇謁見大憲於十月二十九日回潤○南洋續備新湘全軍統領陳字山軍門於十月二十八日由官馬頭登舟帶以小輪船赴天齊廟圌山等處校閲所部各營 
[松郡官塲紀事]  
　　松江訪事友人云本月初三日松江府知府許子原太守命駕登舟駛赴婁金靑三縣境查勘災情旋於初五日會同華亭縣陳大令金山縣蔣大令至漕涇金山嘴一帶巡閲海塘○海門沙案前經上憲札委松江府知府許子原太守馳往查辦迄今尙未成行日前江蘇臬憲效述堂廉訪復調齊全案卷宗用排單飛遞府署並札催太守迅速馳往查訪太守以案關重大非可揀以輕心擬携帶書吏三名以資臂助 
[漢書摭要]  
　　漢口訪事人云現在各處遍設學堂皆須禮聘明師主持講席武昌府梁集菴太守爰就本科鄉試落卷中擇其學問優長宗旨正大者備充各處蒙學教習亦善法也○近日漢南出一命案係族姪某甲毆斃族長某乙縣尊顧寅伯大令以案關弑逆據實申詳刻下上憲已札委馬大令士慶親臨覆騐矣○鄂垣建造警察局講堂曁洋總目寓所刻下均已告成署湖廣總督端午帥飭代理江夏縣李石泉大令前往騐收 
[邗江碧浪]  
　　揚州訪事人云上月二十日之晚六點鐘後郡城西南隅紅光燭天無異赤城霞起詢知西門外迤南某姓家不戒於火焚燬茅屋兩間左右幸無隣舍毗連遂得自起自滅然室廬器物一旦忽化劫灰夫亦大可憫已○揚屬運河近因經費難籌久未疏濬高郵以上子嬰閘一帶河身淤淺舟楫難通各當道遂會銜禀經前兩江督憲劉忠誠公批准興挑兹聞已委堤工丁蘭生觀察爲總辦觀察擬於下月親往工次擇要勘估然後於南北兩頭堵築攔河大壩諏吉興工○江都縣境土膏捐經厲董包收月認繳錢四百千文並籌議章程在左衛街設立公所嗣因地處要衝恐多不便爰於本月某日移至犁頭街 
[雲間晚眺]  
　　松江訪事友人云郡廟城隍羽士某甲向有懴牌四扇雕鏤極工并有盤谷山房欵識二月某日因有急需携赴東門外天和典質錢十八千文至上月中旬忽有王姓等人投禀婁縣署稱泗涇戚串沈姓延道誦經二十日圓滿後被賊竊去懴牌四扇偵悉質在東門外天和典求移文華亭縣弔回縣主屈大令准之移咨前署華亭縣林霨生在令派差協保隨同王姓諸人前往弔出事爲郡廟羽士所知立卽備本向贖而物已烏有因向天和饒舌天和夥不得已投華亭縣署聲訴一切不知縣主將何以判之○金山縣著名匪棍王秀餘前經華亭縣壯捕擒獲解歸金山收禁候辦厥後不知如何越獄而逃仍在華金交界處肆行無忌某日竟敢强搶某孀婦逼令攺醮經全節堂紳董禀控府署府尊許 
 
 

Page 3

 
 
子原太守此飭金山縣拿辦旣而商民萬某復因被害難堪投府署上控太守閲詞以縣主縱惡殃民勃然大怒縣出批詞甚爲嚴厲未知大令將何以爲情也 
[飭呈履歴]  
　　蘇松太兵備道袁海觀觀察於日前因事赴蘇昨日甫回轅卽牌示云奉兩江督憲張札開本部堂業於十月初九日到任現應查核各屬候補各員履歴爲此札飭該道遵飭屬下文職教佐及鹽屬候補候差在差各員訊將履歴造摺彚送等因到道奉此合亟牌示仰前項各員速卽造就履歴三分呈送以便專差齎送督轅鑒核毋稍遲延特示 
[邑侯請假]  
　　昨日上海縣主汪瑤庭大令偶感風寒政躬稍有不豫爰遣家丁投蘇松太兵備道轅請假一天藉資調攝道憲袁海觀觀察允之 
[請修水利]  
　　本邑西南鄉二十一保兪塘河日漸淤塞篙楫不通日前紳董七八人聨名投縣署禀請籌欵疏濬等情縣主汪瑤庭大令准之示期本月初十日親臨勘丈然後禀請蘇松太兵備道憲袁海觀觀察核定興工 
[資遣回國]  
　　前日午後有在浙江永嘉縣海面遭風失事之朝鮮民人尹才恩李亥萬等三十六名由嘉定前站轉解來申投文道轅申請資遣回國時蘇松太兵備道袁海觀觀察在省公幹未回由署中人轉發上海縣署縣主汪瑤庭大令飭差帶至西門内關帝廟住宿一宵然後購定船票於昨晨派差送至某輪船載回故國 
[局員被控]  
　　本邑西南鄉梅家弄巡防局員汪二尹鳴謙近被圖董約同地保居民十七人聨名投道縣控告昨奉縣主汪瑤庭大令批示云汪委員究竟有無無辜責押情事旣經併禀道憲應候核示再行查明核辦 
[約束華捕]  
　　本邑南市馬路工程局總辦翁子文太守查悉局中所雇各華捕上差落差不依次序爰於昨日飭捕頭培賴生嚴加約束如有不遒章程擅吸香烟向人談笑者一經查出從重科罰 
[安土重遷]  
　　東洋車寓之在法界者共一二百家約有車三千餘輛邇者洋涇浜北公共租界工部局董攺訂新章凡欲納捐領照者皆須遷居英租界中各車寓主爰於昨日約同各車夫投訴法界捕房捕頭命各回寓靜候核奪 
[上海署瑣案]  
　　前有瞿美郎者控曹阿同曹木全盜抵田單一案縣宰汪瑤庭大令訊供未結前晚飭提復訊曹阿全供田單係小的之弟木全所抵小的前已貼償洋銀一百元今願再償五十元爲弟了結此事木全供光緖二十二年小的將瞿處田單一紙抵與某洋商今已期滿由洋商請換道契無從設法贖回故擬償瞿洋銀二百元以了此事浼人向瞿懇求已蒙允諾矣大令疑木全虚言唐塞飭暫行收押一面令阿全呈繳洋銀○前日本城巡防西局委員某君移送步陸氏步大春郁大毛郁順寶四人到縣大令研訊之下步陸氏供小婦人家住治下金家牌樓兒子大春開設薙髮店丈夫步掌生充當東木橋栅夫郁大毛家與小婦人對門日同伊弟順寶以賭博爲生涯常邀兒子大春入局昨日兒子尙未午餐二郁又來糾約小婦人向之斥阻兒子膽敢擊毁店中器物大毛僞爲解勸乘問批小婦人之頰小婦人憤不能平奔投局中控告先是去年十二月女兒受聘時收受茶禮洋銀十五元恐被兒子竊取存寄順寳處今向索取意圖乾沒亦乞究追大春供稱母親素有烟癮昨日時已交午正在呑雲吐霚小的促令煮飯橫被毆擊大毛聞聲來勸母親惡之遂砌詞控告二郁同供伊家母子時常滋閙昨日大春催母炊飯以致忿爭小的往勸致被寃誣其實小的從無賭博情事順寳供小的處並無步陸氏寄存洋銀之事求鑒大令飭將二郁各掌頰四十下大春重笞一百板步陸氏所稱寄存洋銀一節無憑不追○前者兪天成溙店主婦兪吳氏控趙石亭圖賴欠欵一案兹兩造各呈薄摺到案前晚大令升堂質訊氏供趙自光緖二十三年起至去年止除付過外共欠貨欵洋銀三百餘元求卽訊追趙供所欠貨價七百餘元付過五百元其餘原議作八五折計算大令飭趙照摺以八五折歸清兩造皆遵諭而退 
[英租界捕房紀事]  
　　流倡王阿寳與傭奴范陸氏彳亍南京路中强邀狎客某號巡街捕惡其有違租界章程拘入捕房告知一切捕頭今送往公堂禀請讞員張柄樞司馬訊罰○前日迎春坊第二弄金姓倡家失去銀水烟袋金豆𦸅盒並衣服若干件因由龜奴投報捕房捕頭派令包探金立生前往查明務獲贓賊以便解送公堂禀請究辦 
[十月分選單]  
　　知府湖北德安盛昌頤江蘇舉貴州思州李澐山東甲同知江西建昌鮑祖祥四川人通判山西平陽崔純祖湖北監湖南長沙姚春魁安徽咐知縣山東定陶盛挺森安徽附貢安徽祁鬥恩楓廂紅舉陜西鳳翔彭毓嵩四川舉福建福安陳鍾秀四川舉山西大甯馬德驥江蘇附貢雲南富民葉新藻安徽增貢四川納溪趙詠清安徽監鹽經歴浙江鄭宗琦山西監直州判山西代州狄圻江蘇恩貢縣丞陜西臨潼王肇憲山東監湖北黃梅涂景瑜江蘇文童江西樂平國雲嵩直隷供呈巡檢浙江瑞安張恒堃奉天安徽太湖宋恕仁四川俱附典史廣東文昌劉成修四川吏員湖南桂東張雲驤浙江監四川峨眉周棫甘肅監 
[十月分教職單]  
　　教授河南懷慶查嵩成開封舉陜西榆林呂廷珍興安舉廣東瓊州容景宸廣州舉貴州鎮遠孫炳陽思南甲正諭吉林綏芬廳成其相保定舉延吉廳温迎辰定州舉直隷束鹿張藴大名舉山東壽光高春暐萊州舉河南舞陽仝履愫汝州舉四川西昌傅文莊保寗舉鹽源鄒國模叙州舉訓導吉林長壽于鳳鳴冀州舉磐石楊允懷正定舉直隸靈壽馬文藻河間挨江蘇贑榆張祖仁蘇州舉甘肅安化柳逢源平凉舉浙江昌化李鏐台州挨江西上猶許人偉撫州優廣東鶴山崔斯濬和平何宗愈俱廣州舉增城陳嵩琪高州挨三水虞承祖連州挨惠來楊蔚濬廣州舉雲南平彝范宗瑩大理舉復諭順天房山叚駿光河間恩直隷柏鄉王國樑大名廪江蘇沭陽陳世棟鎭江附江蘇寶應夏誦苹鎭江廪江西萬載吳祁南康附廣東海康林熙邠瓊州廪四川合江王肇瑩重慶拔成都賴毓靈資州舉隆昌艾畫堂順慶廪蘆山王周楨成都拔復訓直隷清苑牟寶琪承德舉山東東昌孔繼洙兗州增陜西商州李毓清西安附渭南劉光祖乾州附河南内鄉姬慶榮彰德廪福建邵武鄭惕之福州挨四川定遠王炳煜叙州增雲南文山楊鍾斗臨娄恩劍川州趙駿先澂江廪麗江高宣元江廪 
[招領幼孩]  
　　啓者十月十五日新豐輪船由滬開粤查票時見有粤人尹阿洪帶男孩三口形跡可疑向其盤詰言語支吾及詢小孩亦非粤東口音當經買辦高畫三先生扣留帶回上海送交敝堂代爲撫養並乞登報尾聲明望失孩之家早來認領是爲至要計開大口年十一歲崇明人父張會堂兄張俊發織布爲業中口年五歲蘇甯口音言語不明小口年約三歲不能言語以上三口均經敝堂拍有小照可以認領合併附聞[  滬北仁濟堂司董謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　日前上海保甲總巡朱森庭明府親歴城廂内外稽查各叚所設太平水缸飭甲資雇人夫將水挑滿以備不虞兹又查得破碎滲漏之缸數十口爰函請果育堂董事赶緊籌欵講換○浦東保甲總巡謝岳松明府以邇來浦東各鄉鎭大半爲梟匪窟穴劫案迭出爲害閭閻報案之後各捕役不能留心緝捕以致破獲甚難爰於前日招募包探一名專司緝捕盜賊之事○浦東流氓　金全迭次訛詐案發經保甲總巡謝岳松明府予以笞責移送攺過所覊禁未幾卽穴壁圖逃眷役禀知管所委員李浩然尹二尹飭卽赴總巡局禀訴情由明府研訊之下飭笞責八百板仍送攺過所收押○流氓唐阿弟嚴谷山嚴榮華向鄉民趙掌寳訛詐不遂聚衆行兇趙遂投訴唐橋鎭巡防局局員蔣克生二尹飭役提唐到案研訊之下判責若干板枷號局前前日復帶案推鞫責令交出同黨如延重比 
[英美租界晚堂案]  
　　甬人陳阿全控張阿餘圖賴貸欵向索不還反串通捕房門差任情毆辱等情前晚讞員張柄樞司馬升堂研訊陳訴稱小的在某洋行當司閽之役張前開發昌糖食店浼小的向王姓貸得洋銀六十元作爲貲本近向索取非惟有意圖賴反將小的扭入捕房串通門差稱借據上圖章假冐發昌之名斥逐不理爲此情急來控求恩究追張供小的並不欠陳洋銀據上亦未經畫諾惟小的之妻某氏曾有洋銀五十元存陳妻處今年九月向之索取竟被扣去十三元司馬判令張歸還陳洋銀三十元除已扣去十三元外再找十七元取具遵斷切結叱之使退 
[法租界捕房紀事]  
　　前日太古洋行某輪船由处洋抵埠未及攏岸卽有英界某客棧接客夥一躍上船失足墮入捕内幸輪船上水手人等設法援救尙無性命之虞事後船主函致捕房請爲懲儆捕頭令包探將棧主拘押聴候解送公堂禀請讞員孫建臣大令核辦○積竊某甲潛入某處碼頭上貸棧中竊取黃蠟兩堍被包探拘獲連贓送入捕房捕頭命押候堂期解請訊辦 
[美租界捕房紀事]  
　　前日工部局小工頭目杜阿美串同小車夫倪阿寳行竊四門町三桶一案已紀報端旣而捕頭查得此事尙有工頭湯掌全同謀因於昨日令包探劉阿炳拘入捕房押候轉解公堂禀請讞員張柄樞司馬質訊○昨展無賴王阿三行至西華德路驀出利刃將甬婦某氏左腿刺傷適爲一百六十七號印捕所見一并拘入捕房捕頭見氏受傷屬實令人扶送同仁醫院求治王則押候解送公堂禀請懲辦○旿晨妙手空空兒張阿惟混入蘇州河中楊寶源駁船上行竊洋銀若干元携之而逸旋爲包探顧福其查獲帶入捕房捕頭令押候轉解公堂禀請訊辦 
[吉人爲善]  
　　蘇州恒孚銀樓諸善長歴年勸辦振捐不遺餘力昨又募到汪兆吉大善士求延年益壽助振洋銀五百元汪霞初洋銀五十元汪國焯國炯洋銀四十元汪壽元求益壽洋銀二十四元胡汪氏福全洋銀十元陳留畊堂潘小元袁方氏丁彭氏均求病愈合助洋銀四十元藉諸善長之輸將拯億兆人之困厄此功此德嵩華同高合誌數言藉仲謝悃[  上海六馬路仁濟善堂籌振公所施則敬等謹誌]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十八年十月二十一日京報全錄]  
　　宮門抄諭旨均已錄前○浙撫任奏遵旨擇尤擬保剿匪出力之文武員弁摺○楚督張等奏簡缺知府照例擬補摺○又奏政績昭著之知縣懇准送部引見片 
頭品頂戴浙江巡撫臣任道鎔跪奏爲剿捕大嵐山匪徒在事出力文武員弁遵旨擇尤擬保恭摺仰祈聖鑒事竊臣於本年八月間　報大嵐山匪徒一律廓清請將出力員弁分别保奬奉到硃批准其擇尤酌保毋許冐濫欽此恭錄咨行欽遵在案臣查大嵐山久爲匪徒窟穴黨與衆多千百成羣肆行劫掠勢燄鴟張若非及時殲除將成地方巨患光緖二十六年前撫臣劉樹堂惲祖翼先後與前署提臣余宏亮商　剿辦飭令附近各縣密爲戒備並於山口要隘派隊分防卽於十月間調集防練各營會同各該印委入山剿捕擒斬頭目焚毁賊巢疉獲首要各匪陳元水小癩頭等多名旋又於上海緝獲著名爲首之老攏麻一名均經訊明正法餘黨解散地方敉平自數年前海疆多事游匪散勇互相勾結盤據山内根株已深其地勢外按海洋南連台郡此拿彼竄防不勝防尙幸先事籌維嚴密布置扼要堵截節節兠圍在事員弁於嚴寒雪之時裏糧深入所歴皆窮嚴絶壑爲自來人跡所未經而該匪兇悍異常往往憑高據險槍砲齊發鏖戰連日我軍傷亡甚多前者殨生後者繼　奮力猛撲大挂兇鋒卒能於數月之間擒渠掃穴俾積年巨匪一旦廓清洵屬艱瘁不辭勤勞卓著兹由署提臣及營務司道開摺擬奬經臣一再覆核遵照部章擇尤分别開列未敢稍涉冐濫合無仰懇天恩俯准照擬給奬以資激勸而勵將來其千把總以下由臣照章咨部核給奬叙仍嚴飭各該印委將善後事宜妥籌辦理以期永絶亂源除飭取各員履歴咨部查照外所有剿捕大嵐山匪徒在事出力文武員弁擇尤請奬緣由理合會同閩浙總督臣許應騤浙江提督臣呂本元恭摺具奏並繕清單敬呈御覽伏乞皇太后皇上聖鑒訓示謹奏奉硃批該部議奏單併發欽此○謹將剿捕大嵐山匪徒案内出力文武員弁分别擬奬開繕清單恭呈御覽計開四品銜同知直隷州用候補知縣鄒鎔擬請賞加隨帶一級大挑知縣梁庭揩擬請免補本班以同知仍留原省補用四品銜選用鹽提舉許鑫擬請免選本班以運同選用不論雙單月選用知州錢纘槃擬請仍以知州歸勞績班遇缺卽選鹽大使銜楊嘉濓擬請以鹽大使選用府知事銜余星燦擬請以府知事歸部儘先選用試用典史高鎣擬請以典史仍留原省補用補用叅將張連勝擬請免補本班以副將仍留原省補用藍翎都司銜補用守備彭位坤擬請免補本班以都司補用補用千總黃兆馨李逢祥均擬請免補本班以守備仍留原省補用以上文職七員武職四員均係照異常勞績請奬二品頂戴記名道李鶴皋擬請交部從優議卹已保道員候補知府顔鍾儁擬請賞加二品頂戴趨運使銜補用道温州府知府王琛擬請俟離知府任歸道員後賞加二品頂戴紹興府知府熊起磻擬請賞加三品銜候補同知鄞縣知縣徐國桂擬請開缺歸同知補用試用知縣周世颺候補知縣盧士鴻分省補用知縣劉冕均擬請俟補缺後以同知直隷州補用在任候選知縣鄞江司巡檢徐壁華擬請俟選知縣後以同知直隷州用隨辦營務指分浙江試用府經歴徐麟瑞指分安徽試用縣丞周璆試用縣丞蔣福昌朱其選均擬請俟補缺後以知縣仍歸原省補用監生朱秉銓文童鄭賡陶趙烜均擬請以從九品不論雙單月選用記名總兵本任海中營遊擊劉賢斌擬請交部從優議叙候補水師副將楊嵩生擬請賞加總兵銜提標中營叅將周友勝擬請在任以副將補用補用遊擊劉開榜擬請賞加副將銜寍波城守營都司項淸藩擬請在任以遊擊補用留浙補用都司朱榮貴擬請俟補缺後以遊擊仍留原省補用都司銜紹興右營守備陳清華寗波城守營守備楊文舉擬請在任以都司補用以上文職十六員武職八員均係照尋常勞績請奬奉硃批覽 
太子少保頭品頂戴湖廣總督臣張之洞頭品頂戴湖北巡撫臣端方跪奏爲簡缺知府照例擬補恭摺仰祈聖鑒事竊查照新選安陸府知府殷鴻疇在省寓病故當經奏咨開缺聲明所遺員缺扣留外補在案查截缺章程内開醵憂病故之缺有本日可計者即以各本日作爲開缺日期今安陸府知府殷鴻疇係於光緖二十八年六月二十八日病故應歸六月分截缺是月分祇此一缺毋庸掣簽應照例擬員請補查定例道府同知直隷州知州通判知判如係奉旨命往或督撫題明留於該省候補凡應歸候補班補用者無論應題應調應選之缺令該督撫酌量才具擇其人地相宜者悉准補用如遇告病病故休致選缺先儘候補班前酌補一人次將候補正班酌補一人各等語湖北省知府病故休一項前出德安府知府汪元慶病故遺缺請以候補班前補用知府王曜鑾補授在案今安陸府知府殷鴻疇病故遺缺應歸候補正班查有候補知府趙毓楠年六十三歲直隷靑縣監生同治元年考取謄錄充補國史館漢謄錄在京銅局報捐知州雙月選用三年八月宣宗成皇帝實錄告成　叙以本項應得之缺分發各省試用二年照例題補奉旨依議欽此呈請分發簽掣湖北旋因告近攺掣河南五年八月到豫試用期滿留省補用因捻逆竄圍省城帶勇防守出力保奏九年二月奉旨賞戴藍翎是年二月丁憂回籍十一年服闋起復請假仍歸湖北原省補用光緖二年閏五月到省二十年由湖北新海防捐局遵例報捐同知以知府仍指湖北試用因湖北煉鐵局告成保奏請免補同知以知府仍留原省補用一十二年五月奉旨依議欽此隨在户部捐免保舉六月二十三日引見奉旨著照例發往欽此七月一十三日到省試看期滿甄别以繁缺留省補用臣等覆查該員趙毓楠樸實勤能究心吏事以之請補安陸府知府員缺洵堪勝任合無仰懇天恩　念地方緊要准以候補知府趙毓楠補授安陸府知府實於地方吏治有裨該員係候補知府請補知府銜缺相當毋庸送部引見據布政使瞿廷韶按察使李岷琛會詳前來除咨吏部外謹合詞恭摺具陳伏乞皇太后皇上聖鑒敕部覈覆施行謹奏奉硃批吏部議奏欽此 
張之洞片再在任候選道候補直隷州本任江夏縣知縣陳夔麟以庶吉士攺官來卾歴任榖城蘄水江夏等縣政平訟理卓著循聲前在夏口　署任適値舉匪事起長江戒嚴漢口爲水陸要衝華洋錯處當事急時漢口各國商教人等甚爲惶急加以陜豫各省洋人教士絡繹過境該員巡防保護不憚勤勞得以無事破獲富有票匪首一案該員身任地方擒獲渠魁消弭巨患實爲首功調署荆門州任亦能措置咸宜又鍾祥縣知縣徐嘉禾歴任利川棗陽大冶等縣潔已愛民輿情愛戴自調任鍾祥以來緝捕團匪勸辦學堂事事認眞鍾祥隄工爲襄河最爲衝要之處該員殫心修防剔除積弊用缺核實每遇汛防吃緊之時該員必親身駐工督率防護不避艱險數年以來該縣隄工穩固民生安全實屬成效昭著該兩員皆係守潔才長政績　著且均經大計洊舉卓異爲鄂中不可多得之員合無仰懇天恩俯准給咨送部引見出自逾格鴻慈臣等爲考核人才起見謹合詞附片具陳伏乞聖鑒訓示謹奏奉硃批陳夔麟徐嘉禾均著送部引見欽此 
 
