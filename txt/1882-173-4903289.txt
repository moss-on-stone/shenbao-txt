# 1882 - 173 - 4903289

 

Page 1

 
 
[告白]  
　　本齋所印之多寶船時交現已盡數售與六合堂主人每部定價若干與在上海及各外埠出售處另開在後此佈點石齋主人啓 
[新印縮本增選多寳船時文發售]  
　　是書撰自粤東名播寰宇久爲士林所寳購惜乎前刻有烏焉帝虎之訛兼之篇幅錯悮股叚脫落而錯字則無篇不有甚至文與題不相符者又有題無文者不可勝數誠憾事也今點石齋主人不惜重聘延請名彦逐一校讐莫不釐訂而更正之并其中之有題無文者悉加補入且增選入時鄉會闈墨及名人課作倩能書者加意抄正用縮本法將原文一百本計文章七千餘　縮成八小本名之日增選多寳船至於字法之端莊筆畫之清哳猶其餘事更妙在置之巾箱中甚易携帶出入勝前書之繁疊眞有天壤之别今六合堂主人已向點石齋承受概歸本堂分售各省每　收回工本銀四兩五錢計有七千餘文之多所費銀一錢可購百餘篇文章亦可謂便宜之至今是書　成所有代本堂寄售之處開列於後賜顧者請向購閱至於各書坊有與本堂代售者用錗一體奉酧再此書所印無多海内知之祈及早往購可也此佈京都生和泰南京品水街慎益莊海州同茂茶棧廣東西營巷同慎長沙基大街同安麥欄上海太古碼頭同慎長永安街長源泰香港同慎長各書坊均有託售[  六合堂謹啓]  
[論吕宋票流弊] [  滬上寓公具稿]  
　　利之所在人必爭趨此恒情也呂宋票之法以數元之銀而愽鉅萬之財其足以歆動人心宜矣夫賭博之禁各國從同此票之行謂有似乎聚賭也則出銀買票此來彼往並不聚於一時而票上僅載號數隨手抽取票盡而後開彩孰得孰失不能自主不可謂之賭也謂略同於賭中之花會也顧花會以引子分散各處任人點買猶有鬥巧鈎心之迹此則授銀若干買號幾許其有彩無彩無從摸索更不可謂之賭也然旣非貨色交易買賣本自奇絶獲大彩者本輕利重固不可以倍蓰計卽使得小彩亦數倍於本銀無賭博之名究有賭博之實是以各國不能行也顧各國不行而小呂宋獨行何也蓋官禁之故在於經賣此票之人不能秉公揀號配彩或有私弊於其間則民間自此多事是以不許其賣也若呂宋則立法旣善用心至公自有此票以來不聞滋弊故天下多信之惟其爲天下所信愈賣愈通旣可大而亦可久不但不必禁而且自小呂宋國家爲之也從前上海初到此票人未知其詳也惟因粤東向有白鴿票及千文之舉故亦有買之者數年之後竟屢得巨萬大彩憑票收銀毫無短缺於是傳說紛紛而買者徧於上海漸且别埠之人寄銀來買銷售益多則獲彩亦夥有華人思奪西商之利特由呂宋販票而來設店售賣與向售之洋行相峙如鼎足乃華人又互相效尤知巿道中頓增此項生意陸續開設至於數十家因而奸人牟利有託名隠射以綢縀檯椅爲彩而出售小票者票數一如吕宋而彩值减爲百一於是肩販傭工亦得以百十文博數百元之彩初售之二三月極爲熱閙不意仿效愈衆如此小票亦有百十家事聞捕房會審署飭傅勒閉禁令森嚴遂以絶迹而吕宋票盛行如故詎知坐財路隘逐欲人多如近來業此者亦頗無所利變化百出愈覺流弊之無窮矣緣票額有定華人買者近得五分之三由香港到滬每月大約此數分於各店出售而各路買客多少不齊倘前月頭二大彩中於此處則此處之人後月必加踴躍如數月不聞得大彩買者漸稀店中若存有多票過期必至折本或有時票多擁擠各店急欲逃本遽爾减價一店如是諸店從之雖不及本亦所不計至於彩銀在上海概作洋銀而吕宋則合本洋倘本洋價昻則收彩者有溢於彩數外之洋圓此得主所不知者加以明叨暗扣每萬約有五七百元可賺近則同行爭奪不特得主收　　回十足并以溢數加之希圖經手收彩畧可沾潤卽一無盈餘亦爲聲名起見不惜兠攬故目前店雖加多而賺錢頗難於是有變計哄人者或以若干票分作若干彩有似於摇會之法以票爲彩先期開標假如頭彩得票若干張使得者再博票中之有無餘亦以票遞減此卽至公無私而店中已免存票之耗矣又有提存若干票將其本銀分作幾股糾合認買如開彩後有幾票得中照股均分此亦巧於兠攬之法蓋譬如每股出洋三元若徑買半票止有一號此則有多號可以希兾故人亦樂從也所最甚者莫如跑馬票其得彩章程全僣跑馬無涉直小票之故智而託跑馬爲名耳又有所謂吕門票者不知是何國屬地何國商人所開近日則又有新加坡票其數與價略同吕門是一是二究未可知因思十年前有仿吕宋票而在上海發售者旋爲中西官禁止緣此票開者並無資本先收他人之銀而後發彩坐收扣頭以資開銷卽令無弊已賺數千金一月之息而况乎頭二大彩得者竟寥寥也吕門旣不知何處新加坡有無此票殊難憑信而牟利之徒一再變計以售其術噫此何等事何人不可爲者果使通行吾意洋塲失業之店夥紏合二三人費數十千生財房租印千萬張西文之紙高挂招牌卽可坐收厚利猶謂上海不易居哉粤人之爲千字文者奉禁多年不敢復萌故智以此等彩票例之其貽害於人者孰輕孰重公堂咫尺恐不能諉諸耳目難周也 
[本館自已接到電音]  
　　本舘於昨日接到在津友人專發電音到本館内有五月初十日諭旨一道敬謹譯登○五月初十日奉旨景壽奏因病未痊懇再賞假並請泒員署理事務一摺景壽着再賞假一個月調理鑾儀衛掌衛事大臣着奕劻署理正黄旗滿洲都統着瑞聯署理欽此 
[埃事電音]  
　　初九日倫敦電報言埃及兵丁在海濱運土築成營墻以資防禦云又言各國公使商籌埃及亂事頗極秘密外人不得而知也 
[子七家燬]  
　　西人古伯爾向來商於琿春有行開設於相近亞兒加地方去冬古伯爾欲往日本購夾板船以爲行商之用將行事交其二子輕身赴日及由日坐所買之夾板船回琿春卽由琿春囘行則見房屋已被焚燬止餘一片瓦礫場二子亦俱不見令其從人四處訪尋旋於火塲中爬出兩屍一係其二十一歲之長子及一華人又於該處左近之廟内見其十四歲之次子爲人殺死身上槍傷五處并有刀傷頭上且以紅紙套之查得此事卽在古君將回之前五日遭此大禍殊爲可慘現已將屍首舁回亞兒加成殮報官請緝究未知何人逞此毒手也 
[太原近信]  
　　山西太原府有寓居之西之致信於字林報館述及太原地方今年雨澤稀少人心惶惶大有旱荒之慮田間所種萌芽不過尺許刻下已禁止屠宰虔誠祈雨官府躬親步禱雖獲有甘霖無如未能霑是農人望澤孔殷競戽井水以灌田大約一井有四轆轤轉相汲引所得無幾而井已告竭矣目下食物價值已較前增至十中之二倘 
 
 

Page 2

 
 
再十日不雨則恐不免米珠薪桂也按該西人之信係四月初六所發近已相隔月餘或者天不絶人已獲甘霜渥沛不禁爲晋人翹首望之 
[厦門近聞]  
　　厦門西字報言厦門地方向有英國兵士坆地一區近以坆地稍有損壞故英領事署管理工程之西之陸意斯爲之設法修理本月初四日陸君正在坆地監工之際忽來華人十餘名肆行毆打刻已爲領事所聞擬欲查辦此事並致信於停泊厦門之兵船員弁請其勿卽啓行俟此事查明再行展輪聞現已拿獲滋事者數人未識如何了結也 
[京師天氣]  
　　京師自四月以來亢旱無雨二麥僅有五六分收成農民望澤彌切殷憂且天氣鬱熱迥異往年端陽前一二日寒暑表竟升至九十七度云 
[鬪虎奇觀]  
　　車利尼馬戯每晚在本埠開演光怪陸離悅人心目本館已屢誌之前禮拜六自日間開演後晚間乃復照舊奏技觀者坐無隙地莫不拍手呌絶十一夜爲虎戯第一次開演中西諸人爭先快覩故看客尤極擁擠臺前四望但見萬頭攅動衆目環睜拍掌喝采之聲不絶於耳是晚之戯亦復異常出色花樣翻新如以雲梯矗立臺中而四人攀附而上直至其巔盤旋翻覆體輕如燕足捷如猱又如一人裝束若水手狀乘馬馳騁其所奏爲海中覆舟之曲在馬上若遇風覆舟若落水游泳若見船呼救若倖獲再生持英國旗號周轉繞臺而入諸險百出目眩神摇又如一西女馳馬飛越布闌先則三闌後増至八闌而巨躍曲踊游自在又如車利尼親引一馬作種種跑法樂音愈促其跑愈疾俄而飛行絶跡不啻天馬行空雖以二馬並置木栅中而該馬飛越而過如傳翼然又如西女馬上跳圈之後有二花面打諢一人作死狀舉之挺然一人負一桶舉死者擱於桶上折其腰而納於桶中裝輪推行而死者由桶中躍出相與撫掌大笑三人拉胡琴之後亦有一人作死狀一人號泣先趨一人負死者圍以布望之若僵轉瞬由背躍下歡笑而入又如臺中列椅兩人巨躍而過由一張增至七張聳身飛越毫無阻礙此皆前此所未見者迨戯將終而虎籠由外推入置諸臺中籠中三虎斑然龎然西士長生手二鐵棍入籠與虎鬥初入時虎卽抱長生之頭觀者色變而會家不忙從容以鐵棍抵虎之頷虎遂靡復開一門則又一虎出於是兩虎相鬥而人亦混鬪於中旋又開一門而三虎併在一處斯時虎聲嘷動紛結難解人人皆爲之危而長生猶復令虎翻觔斗作諸戯繼而一一分開次第驅入門内掩關而出然後飼以牛肉虎攫肉大啖衆人皆歎觀止紛紛出棚分路四散余亦遄歸途中猶聞嘖嘖稱道之聲不絶聞該戯棚自後每晚准演虎戯諸君逐日往觀藉此益增眼福當亦難得之遭逢耳又聞該戯班本擬今日下午開演因西商圑練兵亦於今日大操西國樂人應往伺候故該戯班攺於明日下午三點鐘開門四點鐘開演南市及城中諸君可以及時觀賞矣 
[滾石傷人]  
　　英工部局現修湖北路前日修至格致書院門首爲時已晚工人散去將滾地之圓石留存院外井欄邊旋有附近小兒聚集遊戲羣將石拖出亂滾致撞於旁立之一兒脇際鮮血迸流立時倒地悶去逾時甦醒經人舁歸不知能無恙否也 
[疫癘宜防]  
　　水道之於居民頗有關繫而夏令尤宜致意法租界四明公所後有新開染坊離河較遠所有顔料等棄水均從陽溝流出近處居民咸稱不便法巡捕頭親查得實卽飭包探將該坊經手王姓傳到經翁太守明白開導謂轉瞬炎熱穢氣薰蒸易滋疫癘着卽搬移而王姓稱染坊非比他業不便遷徙並出言挺撞太守怒加申飭謂姑念生意中人不爲覊押限於本月遷移云又本城内河道淺狹又加居民傾倒垃圾每逢小汛則浜中涓滴不存卽逢大汎時鋪户居民取水以飲其易召疾疫可知同治年間蒙前升道憲應敏齋方伯在關稅出口項下撥欵存典生息卽作開濬河道之費將章程勒碑置於邑廟大堂右首冀垂永遠滬人交口稱頌乃邇來城中鮮見認眞疏濬小浜但見一二人立於河中將浮面垃圾撈起如大小東門河浜稍闊則用小船撐進亦撈浮面之泥昨見虹橋及縣橋浜河底積水成爲緑色似久無潮水進城伏暑在卽願有責者赶爲疎濬俾居民咸沐恩波也 
[玩火虚驚]  
　　○初十日午刻中虹橋北首六百四十八號屋内某姓家小孩年纔三四歲餐母房中有自來火一匣取而玩之試劃焉不料火發有聲兒驚失手致燃着蚊帳霎時烟𦦨滿屋其母正在午炊尚未知覺幸隣佑見之急爲撲滅不致成災是以昨日在三官堂打醮酬神云 
[馬車生事]  
　　十一日下午虹口廣東街有西人乘坐馬車由南往北遇東洋車兩乘由北向南並有扛外國戲牌之人錯雜其間當因馬車飛駛東洋車避讓不及兩乘俱被帶翻一車夫仆地不能驟起一車夫躍起往追及之卽躍上馬車詎馬仍疾馳而該車夫轉慮東洋車被人拖去或西人不認賠償則生機頓絶隨復聳身跳下不料因馬車疾馳及地而踣轉致受傷當因該處適無巡捕而車夫又恐多事故未報知捕房云 
[同鄉公禀]  
　　粤妓陳圓金潤金投英界會審署求斷從良案情疊經列報兹由郭阿全之同鄉人聯名禀稱陳圓金實係郭之親妹被人誘陷煙花蒙斷陳圓金潤金一併交搗郭亞占領回原籍廣東然深恐仍被賣娼等語陳太守閱禀發還嗣經廣　公所董事函請將二妓發交公所送回原籍未卜如何核斷聞二妓在官媒處有同鄉多人日夜在附近照料恐被該搗領去致受荼毒云 
[尋仇判罰]  
　　虹口捕房包探王阿東赴英界公堂禀稱昨見同仁醫院樓窓内有人將衣被繫繩縋下下面則有人接取疑而盤問知二人均是中國兵船水手在醫院養病者故卽釋放詎彼竟糾人前來將我痛毆幸捕房近在咫尺被我扭住二人不放另有巡捕邦同帶回捕房然我已受内傷今晨吐血二口并被扯破長衫短衫呈閱高阿中董阿毛同供是福建濟遠輪船水手不認行兇陳太守謂包探因情跡可疑故爲查問理無不合及問明後卽行釋放何至糾衆尋仇隨判罰高董二人洋三元給該包探作賠衣養傷費其洋當堂卽繳完結 
[給單領貨]  
　　○前日報列控訴串吞一節昨經法界會審署覆訊原告吳永燦沈姓投案候質翁太守見下面右首跪三人詢其姓名一人戴頂者稱名劉道高遞禀訴稱茶葉現寄於公大棧何謂盜賣一稱名謝阿四卽謝小福之兄一稱名王小蘭係保謝小福之人王禀因謝小福吐血不能到堂故謝阿四投質翁太守曰謝小福因吳某控告急而致病乎又謂劉道高曰汝諒卽劉長松彼等茶葉旣稱寄存公大棧其棧單在何人處禀中粘賬稱吳徐兩客用去銀五十餘兩所有茶葉捐票何在可爲細供又問吳永燦曾向劉取過銀洋否吳稱到滬後共用彼洋二十三元錢二千文有零劉稱茶尚未售故捐票未有其棧單現存我處旣有棧單卽是茶葉未售之明證盜賣之說實屬難當棧單呈閱翁太守閱單祗載茶葉四十八箱而原千禀詞開有五十二箱復詰尚有四箱何在劉供不知王小蘭供二箱置於行内二箱發在老北門内余芳蘭處太守又問每箱斤兩若干價值幾何答稱每箱秤得七十五斤左右每担價銀十二兩太守謂劉曰客人載貨投棧不論何物當爲報捐今茶葉尚在棧中並未掣有捐票則銀兩亦不能先爲列入此事本當深究今姑從寛着吳沈兩人持所呈之棧單至公大將貨對明收領所用劉處之錢洋逐一算還現旣不願託劉等銷貨當另投别家託銷兩造遵諭而退 
[懸賞緝犯]  
　　前月本埠傳聞青浦縣鄉間有婦人鄧劉氏自縊身死經其母屬禀縣由青邑吳明府相驗驗得係喉間搯傷身死研詰其媳供出兇手爲鄧劉氏之夫姪鄧阿松業已逃遁等情卽飭親屬備棺收殮將媳帶回縣署收押一面嚴飭差捕緝犯兹案懸多日鄧阿松尚未獲 
 
 

Page 3

 
 
到吳邑侯特頒賞格能將鄧阿松獲送者賞洋五十元知風報信因而獲到者賞洋二十元捐廉給發等諭上海縣署亦接准移文請爲一體緝拿故縣署亦將賞格發貼云 
[恃强欺幼]  
　　中虹橋北堍下有一小茶館主人性甚兇猛而該處河濵每逢早上有糞船停泊臭穢之氣易於上達以致該茶館之茶客寥落主人懷恨已久昨晨仍有一船停泊船上爲一十四五歲之兒看守該茶館主見之大怒思逞兇於小兒以爲懲一警日之舉是以並不喝令移往别處卽用長竿將兒亂打兒急解纜思遁無如摇撑未諳祗好聽其毒打以致遍體鱗傷後經旁觀諸人不服方始釋手也 
[攫取銀鐲]  
　　開銀匠店之吳犬林全英界公堂稟稱昨這人到店裏稱要兌銀鐲一副當給與看不料被伊取鐲奔跑途中轉遞與人及趕獲銀鐲已不在乎爲此交捕送請究追而訊之祝阿淘堅不承認陳太守隨飭將祝阿淘押候查明核辦 
[判罰醫傷]  
　　華捕至英公堂禀稱石路新開茶館門前之餅攤所用餅爐息火時覆蓋之瓦戤在爐傍不料徐王氏之子年方四五歲走進閂口跌碰於瓦上瓦正熾熱致左腰傍受傷起泡當經餅攤上取藥與孩塗抹傷處徐王氏紏人與餅攤　衅爲此着均投案請斷徐王氏抱孩到堂申訴前因餅攤夥葉如安供亦相符陳太守謂徐王氏之孩子雖受火傷然不能歸咎於餅攤旣與取藥醫治豈容擾衅惟餅攤不將火瓦置放隠僻之處咎亦難辭着罰餅攤夥葉如安四開洋一枚給子養傷并諭令該氏抱孩投醫院自行醫治矣 
[酒醉滋事]  
　　徐慶豐投英界公堂稱昨向水菓担上買楊梅因諭價爭執被毆頭顱受傷訴捕拘案我在招商局當轎夫有手本呈騐鄭丫頭供徐向我買物時酒醉已極要買楊梅一个又問楊梅出處答以洞庭山所出每個一文彼說我就是洞庭山人旣說是洞庭山楊梅須言明楊梅有幾個剌斥其不得嚕囌伊就毆打及我還手伊卽奔跑致跌傷頭顱反訴捕來拘我陳太守鑒閱遞呈之手本已屬可笑因卽發還謂據情咎應歸徐旣經自受皮傷毋庸多瀆一併斥釋 
[失婦投案]  
　　前日報列人財兩失吊查確據一案因俞潤泉當堂供認盤店作中而向徐萬春抵洋三十元之盤頂據亦是伊之代筆翁太守故命俞暫留退堂後令將盤據照繕一紙存在公堂以便訊時質對筆跡昨復集訊到案者除原被告外有作中之俞潤泉原主陶福泉索取抵洋之徐萬春龍雲閣焑館主索仁山均到案翁太守見下跪尚有一人詰訊何事答稱名嚴阿四住居眞如鎮種田度日爲上月間有做竹牌生意之王順發托寄一婦稱爲戒烟而至今仍然未戒前日王順發偕同張蓮桂到鄉稱欲領婦但小的不認得張蓮桂不敢交付兹聞涉訟該婦囑小的來尋張某下鄉以便出來翁太守得供謂張曰嚴阿四之言可曾聽得張某禀稱未曾託王寄婦此實楊寳林所爲太守見張所呈寫就借據一紙當令張某畫押卽交徐萬春收執以便將前呈盤據留下又將俞潤泉所呈之裝修生財帳簿給令陶福泉看過又將索仁山申斥着退令楊寳林仝嚴阿四下鄉將婦領到公堂以憑再訊俞潤泉暫且交保着張蓮桂將店交明與楊寳林着前主陶福泉同去調停清楚如張再有倔强當禀覆嚴辦也 
[呈簿求恩]  
　　船户甄又谷竊銀到滬寄頓錢莊莊主圖侵蝕其洋拆簿呈案經翁太守查悉將兩造管押一切情形均已登報昨日捕房復將史甄兩姓解訊史桂松之毋妻亦到案叩求史于初十日在捕房供認詎昨晨仍舊翻供太守詰其何以前日供認今日翻異答稱前實受苦不起翁太守大怒謂前期尚念汝生意中人並未責罰一下何爲受苦不起實屬放刁旋據史妻陳氏呈出扯下帳簿兩頁代訴稱史染病已兩個月不曾寫帳忽聞大老爺飭查致心慌筆悮扯落之帳亦屬無弊叩請從寛太守復詰史桂松仍堅執祗有洋一百元研詰再四不肯招認太守又以甄廣元尚未臨滬故着捕將史甄兩人帶回再當覆核 
[蘇省撫轅抄]  
　　五月初十日知府姚丙吉禀知奉委江震公幹安徽候補知府李松榮辭赴平望盛澤一帶查哨吳縣金禀知赴太湖邊查勘坍田知縣邢毓馨辭赴催緝吳江雜欵差張豫立禀知三月廿六日奉札調辦五厙兼泖港厘卡並銷駐浙絲捐差縣丞鍾國賢禀知赴京騐看卽辭從九潘仕祺缷署崇明典史事回張興彦銷江靖一帶提捕差回 
　 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年五月初四日京報全錄]  
　　宫門抄○旨一道錄前○發抄旨五道○侍郎寳等奏爲請飭部妥議工程章程摺子○粤督張等奏爲揀補道缺摺子○黔撫林奏爲留員委補用夾片○閩督何奏爲藩司到省飭赴本任夾片○侍郎彭奏爲調員差遣夾片○東撫任奏爲請將疎防管獄有獄各官分别議處勒限嚴摺子○五月初四日刑部都察大理寺侍衛處值日無引見○良貴假滿請安○文用續假十日○召見軍機○發抄張樹聲奏天津道徵收海稅一年期滿奉旨户部知道欽此○又候補令朱乃恭補天津令奉旨吏部議奏欽此○又六年旗租未完分數員名奉旨户部知道欽此○又請將過客船雙被劫捕務廢弛之代理文安令先行議處奉旨殷謙着先行交部議處餘依議欽此○又請將完解欠欵之候補同知耆齡開復原叅處分奉旨着照所請該部知道欽此○○臣宗室寶廷臣許應騤跪奏爲查悉工程積弊據實奏聞請飭部妥議章程以除糜費而崇政體恭摺仰祈聖鑒事竊從前久聞工程弊端最多傳有幾成到工之說此次奉俞承修西陵工程公同秉公查核得悉工程積弊不敢徇隠謹據實奏聞姑就此工論之此工原估實銀八千五百十六兩八錢三分三厘分爲十成每成八百五十一兩六錢八分三厘三毫積習相沿謂八成到工所餘二成承修大臣各分其一所泒監督司員共分其一稱爲節省錢其實到工尚不能八成至多不過四成傳說不一雖難詳究大概自勘估修工官員吏役以至户工二部與修工之所官員吏役人等大半多有規貫臣等奉命之後督率司員嚴飭商人核實撙節先取具商人呈交堅固結呈復呈交歴來所謂節省銀二成另外又節省出一成一併呈交外間歴來傳言固難盡信而觀於商人既具堅固結呈復肯呈交節省銀則原估不無浮冐不問可知承修堂司官旣果有規費則他處之皆有規費亦不問可知聞歴來承修大臣有收用者有不收者亦有收而不用者收用國非而亦未必有心貪汙蓋深知此中積弊不收則徒飽商人亦不能實添入工不如收之預備他年賠修地步其不收者亦未必有益於工程勘估原數本有浮冒早將各規費算在其中果能四成到工已敷修造將此添入不過工程外觀少加整齊斷不能儘數添入工中有利於商無補於國但求自潔而已其收而不用者亦深知此中積弊既不敢收用又恐舉發有碍原估故隨衆收下或施粥廠或助善堂亦但求自潔而已更有陽給人以博廉名而陰使起第宅暗收其利故凡曾經承修大工之家鮮不楝宇連雲煥然一新者積弊流傳蓋不僅數十年矣然此弊不能專責承修出總因勘估本多浮冒縱使承修不分用亦難禁他人分用而亦不能專責勘估大臣豈無欲求核寔者然大員自解核算能有幾人司員吏役種種朦混明知積弊坐受其欺勘估豫留浮費待承修諸人分用承修恐碍原估明知不肯舉發扶同作弊以糜國帑成何政體雖有賢者無如之何故一二謹慎者遇有工程多不開列銜名以自居於無過之地亦但求自潔而已臣等愚見以爲防弊不可不嚴而施恩不妨少寛官員吏役監視奔走不無勤勞車馬飲食亦有費用不爲籌備焉禁侵吞與其暗蝕而恣虚糜何如明給以求核實聞數年前東陵大工程辦理甚善堂司規費皆　 
未收用留備辦公監督監修等皆有薪水公費工程亦較堅固惜夫從此明定章程伏乞飭部妥議按工程大小分成酌給勘估修工官員吏役公費修工之所官員吏役亦有隨同照料之責亦可配給公費嗣後勘估務按工程實核不准少有浮冒如再犯前弊定當從重治罪以前積習相承已久非出一人伏乞天恩概寛弗究此次商人旣呈具堅固結呈則所交節省銀當是嬴餘之款無庸添人工中　供中飽所有呈交歴來所謂節省銀二成並另交節省銀一成應交何處收存伏候命下司員等前隨往開工費用皆由自備至此次收工往來監視奔走車馬飲食之費皆無所出可否仰懇天恩酌留加賞以資辦公出自逾格鴻施臣等未敢擅便此次欵項較小撙節無多臣等不顧嫌怨據實上陳者非僅爲節此區區之費實欲爲國家除此多年積弊也果能嚴定章程此後可節無限糜費若仍虚應故事瞻徇情面弊終難除是在部臣矣是否有當伏乞皇太后皇上聖鑒謹癸奉旨已錄○○兩廣總督臣張樹聲廣東巡撫臣裕寛跪奏爲海疆道缺緊要遵旨揀員調補以資治理恭摺仰祈聖鑒事竊臣等於光緒七年閏七月十八日接准部咨欽奉上諭廣東雷瓊道員缺緊要着該督撫於通省道員内揀員調補所遺員缺着薛福辰補授欽此旋奉諭旨新授廣東雷瓊遺缺道薛福辰現令其暂緩赴任着吏部知照該督撫欽此當經臣等於通省道員内逐加遴選奏請以惠潮嘉道剛毅調補嗣奉 
諭旨剛毅已有旨簡放江西按察使員缺其雷瓊道缺着另行揀員調補欽此復查雷瓊道一缺管轄兩府十六州縣駐扎瓊州該處疉嶂層巒民黎雜處且四面環海直接外洋撫馭巡防均關緊要自非才識明練爲守兼優之員不足以資治理臣等率同藩臬兩司在於通省道員内詳慎選擇非現居要缺卽人地未宜惟查有督糧道孫鳳翔年五十歲山東濰縣人由廪生中式咸豐八年戊午科本省鄉試舉人同治元年壬戍科會試進士殿試三甲朝考二等攺庶吉士是年十二月因前在本籍圑練尤爲出力奏保奉旨賞加五品銜四年散館授職檢討是年充補國史舘協修七年十一月考取御史引見奉旨記名以御史用十年充補國史舘纂修十二年京察一等引見奉旨記名以道府用是年八日因前在本籍圑練捐輸經費奏請獎叙奉旨賞戴花翎十三年二月補江　 
南道監察御史光緒元年八月初五日奉上諭補授江西南昌府遺缺知府奏補廣信知府二年四月二十四日到任於六年三月二十三日奉上諭補授廣東督糧道員缺九月初三日到任現委署惠潮嘉道該員老成練達辦事實心以之調補雷瓊道洵堪勝任合無仰懇天恩俯准以該員孫鳳翔調補雷瓊道缺實於海疆要缺有裨如蒙俞允該員係現任道員請調補道員銜缺相當毋庸送部引見又斯缺遵旨揀調應比照省會首府之例毋庸核計叅蜀及歴倖已未滿年限所遺督粮道員缺遵旨卽以薛福辰補授臣等謹台詞恭摺具陳伏乞皇太后皇上聖鑒訓示謹奏軍機大臣奉旨吏部議奏欽此○○林肇元片再記名提督胡志祺李盛貴儘先補用副將宋德增儘先補用游繫和鑑藻謝鎮世升用游繫儘先補用都司張鵬翼先後在黔剿賊立功勤勞卓著現値舉行練軍整頓營伍之際需才孔亟合無仰懇天恩俯准將胡志祺李盛貴留黔委用宋德增和鑑藻謝鎮世張鵬翼留黔儘先補用以資任使之處出自鴻慈除咨部查照外謹會同　貴總督臣劉長佑合詞附片具陳伏乞聖鑒訓示謹奏軍機大臣奉旨着照所請兵部知道欽此○○何璟片再新授福建籓司沈保靖現已到省應卽飭赴本任以專責成並總理善後稅厘通商各局事務除檄飭遵照外臣等謹附片具陳伏乞聖鑒謹奏軍機大臣奉旨知道了欽此○○彭玉麟片再臣每年巡閱長江五省水師及出吳淞海閱兵輪船水陸操演横亘萬里地面遼闊事務殷繁在在需員差遣　有運同銜江蘇通州直𨽻州知州李春棠隨臣在水師辦事多年勤慎廉明正直不阿堪以調營差遣除咨由兩江督臣江蘇撫臣奏明飭令該員來營外謹附片陳明伏乞聖鑒謹奏軍機大臣奉旨吏部議奏欽此○○頭品頂戴山東巡撫臣任道鎔跪奏爲疎失監犯越獄脫　登時追獲絞犯一名尚有待質徒犯一名未獲請旨將管獄有獄各官分别照例議處勒限嚴拿恭摺仰祈　鑒事竊臣接據高唐州知州張錫綸禀稱光緒八年二月初六日晚　目倪炳文進監收封騐明各犯刑具完　飭令禁卒人等小心　　將獄門封鎖回署是夜四更時分狂風大作更夫　屋避風與刑禁人等均各困倦睡熟詎絞犯吳三待質徒犯别三卽别倉乘問扭　鐐𨯕扳落籠板挖通屋墻同時越獄逃逸該州聞報會督營汛吏目馳往勘驗率領兵役登時將吳三追獲别三一名逃逸無蹤提　刑禁人等僉稱實係一時疎怱請通飭緝拿等情臣查吳三係聽糾械竊事主鞏　臨錢鋪錢文衣物刀傷鋪夥劉鴻賓平復案内擬絞監候接准部　應入本年秋　之犯别三卽　倉係糾　械竊事　劉到德家牛驢携　先　不知逸賊拒捕情由案内罪應擬徒監候待質業經通詳尚未解勘之犯該管獄有獄各官並不督率刑禁人等　心防節致令在監絞徒人犯同時越獄脫逃實非尋常　忽可比雖登時追獲絞犯一名惟尚有待質徒犯别三在逃未獲且恐刑禁人等難保無鬆刑賄縱情弊亟應分别叅辦據藩臬兩司轉據該管道府詳揭前來除飭司行提該犯吳三並刑禁人等至省發委濟南府嚴審確情按律擬辦外相應請旨將管獄官高唐州吏目　　女有　官高唐州知州張錫綸交部分則照例　處勒限嚴緝逃犯别三務獲究報　　不獲再行分别辦理理合恭摺具奏伏乞皇太后皇上聖鑒訓示謹奏軍　大臣奉　　照所請　　　　 
 
