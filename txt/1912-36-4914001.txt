# 1912 - 36 - 4914001

 

Page 1

 
 
   
 
 

Page 2

 
 
代論 
[教育部總長蔡元培對於新教育之意見]  
　　近日在教育部與諸同人新草學校法令以爲徵集高等教育會議之預備頗承同志餉以讜論顧關於教育方針者殊寡輙先述鄙見以爲喤引幸海内教育家是正之 
　　教育有二大别曰隷屬於政治者曰超軼乎政治者專制時代（兼立憲而含專制性質者言之）教育家循政府之方針以標準教育常爲純粹之隷屬政治者共和時代教育家得立於人民之地位以定標準乃得有超軼政治之教育 
　　清之季世隷屬政治之教育騰於教育家之口者曰 
軍國民教育夫軍國民教育者與社會主義僢馳在他國巳有道消之兆然在我國则强鄰逼處亟圖自衞而歴年喪失之國權非憑藉武力勢難恢復且軍人革命以後不保無軍人執政之一時期非行舉國皆兵之制將使軍人社會永爲全國中特别之階級而無以平均其勢力則如所謂軍國民教育者誠今日所不能不採者也 
　　雖然今之世界所恃以競爭者不僅在武力而尤在財力且武力之半亦由財力而孳乳於是有第二之隷屬政治者曰實利主義之教育以人民生計爲普通教育之中堅其主張最力者至以普通學術悉寓於樹藝烹飪裁縫及金木土工之中此其説創於美洲而近亦盛行於歐陸我國地寳不發實業界之組織尙幼稚人民失業者至多而國甚貧實利主義之教育固亦當務爲急者也 
　　是二者所謂强兵富國之主義也顧兵可强也然或溢而爲私鬥爲侵略則奈何國可富也然或不免智欺愚强刦弱而爲貧富懸絶資本家與勞動家血戰之惨劇則奈何曰教之以公民道德何爲公民道德曰法蘭西之革命也所標揭者曰自由平等親愛道 
德之要旨盡於是矣孔子曰匹夫不可奪志孟子曰大丈夫者富貴不能淫贫賤不能移威武不能屈自由之謂也古者蓋謂之義孔子曰己所不欲勿施於人子貢曰我不欲人之加諸我也吾亦欲毋加諸人禮大學記曰所惡於前毋以先後所惡於後毋以從前所惡於右毋以交於左所惡於左毋以交於右平等之謂也古者蓋謂之恕自由者就主觀而言之也然我欲自由則亦當尊人之自由故通於客觀平等者就客觀而言之也然我不以不平等遇人則亦不容人之以不平等遇我故通於主觀二者相對而實相成要皆由消極一方面言之苟不進之以積極之道德則吾同胞中固有因生禀之不齊境遇之所迫企自由而不遂求與人平等而不能者將一切恝置之而所謂自由若平等之量仍不能無缺陷孟子曰鰥寡孤獨天下之窮民而無告者也張子曰凡天下疲瘙殘疾惸獨鰥寡皆吾兄弟之顚連而無告者也禹思天下有溺者由己溺之稷思天下有飢者由己飢之伊尹思天下之人匹夫匹婦有不與被堯舜之澤者若己推而納之溝中孔子曰己欲立而立人己欲逹而逹人親愛之謂也古者蓋謂之仁三者誠一切道德之根原而公民道德教育之所有事也 
　　教育而至於公民道德宜若可爲最終之鵠的矣曰未也公民道德之教育猶未能超軼乎政治者也世所謂最良政治者不外乎以最大多數之最大幸福爲鵠的最大多數者積最少數之一人而成者也一人之幸福豐衣足食也無蓄無害也不外乎現世之幸福積一人幸福而爲最大多數其鵠的猶是立法部之所評議行政部之所執行司法部之所保護如是而己矣卽進而逹禮運之所謂大道爲公社會主義家所謂未來之黃金時代人各盡其所能而各得其所需要亦不外乎現世之幸福蓋政治之鵠的如是而巳矣一切隷屬政治之教育充其量亦如是而己矣　　雖然人不能有生而無死現世之幸福臨死而消滅人而僅僅以臨死消滅之幸福爲鵠的則所謂人生者有何等價値乎國不能有存而無亡世界不能有成而無毁全國之民全世界之人類世世相傳以此不能不消滅之幸福爲鵠的則所謂國民若人類者有何等價値乎且如是則就一人而言之殺身成仁也舍身取義也舍己而爲羣也有何等意義乎就一社會而言之與我以自由乎否則與我以死爭一民族之自由不至瀝全民族最後之一滴血不己不合全國爲一大衆不己有何等意義乎且人旣無一死生破利害之觀念則必無冒險之精神無遠大之計畫見小利急近功則又能保其不爲失節隨行身敗名裂之人乎諺曰當局者迷旁觀者清非有出世間之思想者不能善處世間事吾人即僅僅以現世幸福爲鵠的猶不可無超軼現世之觀念况鵠的不止於此者乎專電 
　　昨日張勳率兵六營由皂河南下激戰五時民軍死五人傷八人斃馬五匹民軍以張贊成共各復行襲擊兵心大憤 
　　掦徐鎭司令孫岳率大兵迎擊張軍現正劇戰未分勝負 
　　張勳進窺南京之軍隊己爲民軍擊敗張軍潰逃者约千餘人 
　　初四日廣東軍及憲兵聯隊在宿州東與張勳部下二千餘人第五鎭新軍四千餘人山東防軍千餘人激戰六小時民軍獲勝追擊北軍至距宿州十餘里之地陣擒百餘人收降百餘人奪獲軍械馬匹無算占領宿州北軍仍向徐州退却 
　　初四日民軍與清軍激戰後即佔據南徐州闻清軍從戰者約八千人死傷近千人被擒二百人民軍死傷甚微（以上南京） 
　　俄兵協助蒙人攻擊满蒙邊界之某府刧奪軍火旋爲清軍擊退俄兵與蒙人死傷約三十人内有士官一員哥塞克兵两名淸軍亦傷七現清外部巳與駐京俄使交涉此事 
　　民軍在鴨綠江登岸己將奉天派出之淸軍擊敗 
　　徐世昌倩淸内閣奏准開去軍諮大臣差使專任進講 
　　北京近有清政府將京奉鐵路及京師電話局賣與某國之説（以上北京） 
　　贛路押借銀二百五十萬元議會反抗甚力誓不承認 
　　江西學生軍两營於七日拔隊 
赴寗會合北伐（以上江西） 
公電 
[武昌黎副總統電]  
　　南京孫大總統上海伍外交總長各省各總司令湘陽季招討使各省都督鑒據漢口商會轉叚軍代表徐樹錚篠電稱京電政體己决現袁内閣伍代表正在會商條件不日想發明諭叚軍帥七夜巳北行諸事可望圓满北方軍队籌畫回京巳有開赴馬廠者我輩巳推誠相信决不再作戰備貴處命令必能行及各處固無他慮卽有一事未能體會吾輩意嚮至起衝突者弟等甘心束手待斃决無怨言請以此意代白諸同人爲感昨晚廣水鎭有土匪勾结不肖兵士放火圖掠致釀鼓譟以此間兵力無多又軍帥啓行故未敢力禁僅於天明散時追獲數匪詢係熊聯七黨羽日前由劉鴻臯君約定佈置者當以佈置在情意未密以前不爲無理盡數縱去又以據劉君言先來解散故未力防以致地方受累軍隊之禍貽及無辜吾輩軍人寗不媿死刻下吳君北行弟留此間會同紳耆商會調查議商以重民産斷不令有無告之苦俟兵士退後即嚴查重辦不稍姑息又黃關道處巳電飭照札辦事但全局之外交未定以前一切仍宜照舊章辦理俾免外人藉口等語特此轉逹元洪歌 
[清江楊劉二叅謀電]  
　　南京孫大總統陸軍部武昌黎副總統上海伍外交總長各省都督各總司令各報館鑒前伍外交總長轉到叚軍統祺瑞電稱北軍各路統兵大員聯銜電奏主張共和京中己有佈置又黎副總統轉到徐樹錚電稱段帥己帶兵北上己有開赴馬廠者近時京中消息頗好各等語不用武力解决而共和大局可定凡有血氣莫不贊同惟統觀以上各電依詞釋義不無疑慮既聯銜電奏主張共和何以張倪尙盤踞徐潁節節進攻可疑一既稱帶兵北上京中消息頗好何以不將重兵開赴北京而開赴馬廠可疑二叚軍統既誠意贊成共和可要求袁内閣與伍外交直接電商國體問題两言可决何以用一二屬員往返磋商將來誰負责任可疑三查北軍命脈首在京漢次在津浦我臨時政府成立敵人作戰目標當移在南京武漢方面之敵官囗退却以一部隧扼定武勝阻我北上徐頴方面之敵軍暗集重兵利用津浦鐵路相機南進南京異常危險請預爲籌備勿中詭計而誤大局杞人私憂幸勿河漢江北叅謀楊立言劉文翰魚叩印 
[南京司法部電]  
　　滬軍都督陳英士君鑒電悉僞姚令殺害周阮兩君事關係重大定即提訊明正典刑惟司法部雖粗成立而關防在伍總長處弟實無權辦理重大公事伍總長己回滬請卽就近商辦以重國法司法部呂志伊麻 
[南京陸軍部電]  
　　各報館轉各都督均鑒查獎勵劵其性質實與彩票相同前經光復軍李司令面請致電蘇浙都督弛禁銷售該獎勵劵當即切商設法卽時停止茲據呈稱分别停辦極爲正大特此通告以慰羣情陸軍部魚 
[淮上副司令電]  
　　陸軍部長黃軍團長柏滬軍都督陳浙軍司令蘇軍司令皖都督孫軍政分府孫各都督各北伐隊司令各報館鈞鑒壽潁危急己迭電請援頃據駐潁上柏軍先 
 
 
 

Page 3

 
 
鋒營管帶張子網急電得三河尖來信北軍於河南信陽己開两營到尖抄襲我軍後路我軍兵力單薄不敷分佈請火速派兵二三營星夜往三河尖救援再聞倪軍有進攻潁上往壽過年之説我軍自應趕緊會齊前發以圖抵制並請通告各軍隊火速來潁進攻維持大局等因查該賊旣將渦陽圍困又在信陽增兵計該處到三河尖不過二三日潁州至潁上不過一日餘三處存亡呼吸務懇電催援軍星夜前來遲則皖北糜爛廬軍司令劉因公赴合即祈孫品驂君迅速回將營開往三河尖防堵較爲捷便淮上副司令張綸泣血叩五號 
[光復軍北伐李司令電]  
　　天津張軍門懷芝鑒讀君致孫總統電對於共和業己認可不勝歡躍之至軍興以來南北將領間有誤解然其不忍塗炭生靈之意則無不同且兄弟鬩牆外侮洊至尤非國家前途之福故雙方皆以息兵爲急務而欲息兵非速建設共和政體不可再四磋商迄未得正當之解决满洲宗社黨乘之事機中變今幸得北方諸將士聯翩電奏贊成共和不忍以全國人民之生命爲少數满人所犧牲事機轉捩在此一舉君握津沽重防道路悠悠皆謂君爲反對共和之尤今得來電心迹皎然現在南北政府正商議遜位後切實辦法南北兩軍握手之期行將不遠共和大業指日可就尙望努力自愛爲幸光復軍北伐總司令李燮和叩 
[華僑聯合會電]  
　　南京大總統各部總次長武昌副總統各省都督各省參議員各報館鑒本會初七日開成立會推舉汪精衛爲正會長吳世榮爲副會長華僑聯合會叩陽 
[雲南陽林營電]  
　　南京孫大總统武昌黎副總統暨各省都督均鑒雲南北伐軍組織就緒舊曆眞日出發取道黔川會同援川大軍北上共掃燕雲一切進行方略望先行指示司令官唐繼堯文 
[南京陸軍部電]  
　　各省都督各軍總司令溫交涉使暨駐滬購辦處均鑒迭據駐滬購辦軍械處電稱連日滬上私行購運軍械者絡繹不絶加以奸商從中播弄非急設法查辦不足以示儆懲請即電各省都督嚴查以防偸漏等情查軍械一項乃軍用專品本部爲杜漸防微急謀統一起見故在滬設立購運專處非有各省都督正式咨文經由本部認可給有憑照者不得私行採辦業己分電在案所以如此鄭重者非敢集權蓋深恐奸商播弄奸人有資軍事前途爲害孰甚擬請貴處除現辦之械業經本部認可不計外其有於本部未成立以前訂購各械請即詳電以便存查並請就地嚴密查訪自此次通電後若仍有在滬私行購售除將軍械充公外應照私運軍火例懲辦以儆効尤陸軍部魚 
[松江張閔朱席諸君電]  
　　南京參議院陳君陶怡松江實業學堂停辦司法部即欲遷入辦事該校原爲七邑公共産改設法律學堂己有成議乞公電阻張葆元閔瓛張在新朱祥黻席德尊張毓英等公叩 
要聞 
[議和代表再告停戰要電]  
　　伍代表鑒優禮條件事關皇室本大臣前以職在行政谈不及此是以两接來電未便答覆現本大臣有權以商酌此事請自十七日早八鐘起至廿四早八鐘止續停戰一星期以便協商如承允諾迅即示覆卽可由兩方電飭各軍隊遵照餘另電逹内閣袁世凱花一印　　北京袁内閣鑒花一電悉現在北洋軍隊己全體贊同共和毋須再議停戰近日叚軍統與黎副總統各派代表協商彼此遵守此法各軍隊可以 
仿行應一面由閣下電飭張勳倪嗣冲等一面由臨時政府電告皖北淮徐等處軍隊速由兩方軍隊派出代表接洽一切陜西山西山東等處亦一律仿照辦理如此則南北聯爲一致俟優待條件議定即可解决特覆廷芳豪　　伍代表鑒豪電悉甚善己通電各路軍隊接洽照辦凱百一印 
[紀參議院討論遜位條件]  
　　袁世凱交出之遜位條件由南京内閣集議修改後復交參議院核議該院即於元月初五日晩間開特别會議計到十五省代表議員二十五人約討論數小時之久聞其大網均經承認尚有應須修改之節目則仍移歸行政部辦理 
　　聞叅議院最注意者爲保留清帝尊號一欵當經議决將大淸皇帝改稱淸帝所有淸帝及王世爵之尊號僅及一世而止死後即應取銷至皇室經費每年允供洋四百萬元 
八旗口粮暫時照舊發給至籌定生計爲止以上數欵皆叅議院所改正者也 
[西報紀大局最近之進行]  
　　字林報北京電云孫大總統己致電北京政府請永遠停止各處戰事 
　　聞伍廷芳代表與唐绍怡君及其餘各重要人物均將前赴北方會同袁世凱組織新内閣 
　　臨時政府大約將設北京因移至南京費巨而有不便故也 
　　國會將在天津召集其設立永遠都城之地點擬俟國體改定隨後再交公决反對黨之殘喘 
[君主黨秘議]  
　　舊曆初十日下午一點鐘時有君主黨多人在西安門外西安茶園特開密議開會時極爲嚴密凡附近各小巷均不准行人來往且有禁衛軍多人持槍駐守到議者爲各蒙古王公及恭肅禮豫洵朗澤廕等多人至下午四點餘點始散並聞尙擬於日内連開密議惟其會議地點則均係臨時指定以期不漏消息云 
[宗社黨餘孽]  
　　满人設立之君主立憲維持會暨君主同志會皆以反對共和爲名此乃屬於表面上一方之鼓吹尙無足重輕若其重要之機關實以良弼所組織之宗社黨爲最該黨經費二十萬元出自内帑其用途則專收買無賴之偵探時而南京時而北京其行動殊爲秘密尙有一部分則爲招買奉天红鬍子及運動北京巡警之用今良弼雖己死其進行仍繼續不懈蓋皆满親貴中之主張云 
[清甘督借債]  
　　甘肅近日兵禍甚亟清甘督長庚以甘省兵分力單不足抵抗民軍日前特電清內閣請以甘肅各項收入抵押向比國銀行借洋三百五十萬元專爲練兵之用聞清內閣己有覆電命與外國銀行妥爲磋商 
[清帝遜位之四面觀]  
　　甲說自十一日御前會議清廷王公大臣對於共和之主張全體一致後清太后遂將清帝遜位宣布共和事交與慶醇暨袁世凱妥商辦理聞昨日己有密旨交下允許共和責成袁世凱與民軍電商妥協即時頒諭宣布 
　　乙説。自迭次會議後清太后己有允認共和之意并擬定日內卽以明諭發表惟此事須由內閣與南京政府將條件議定之後乃能頒布諭旨茲聞清内閣己屢次電致伍代表因當時回電尙未承認取消南京政府並堅持臨時政府必設南京故一時未能定議　　丙説。闻虚君共和之議己經確定現由清帝先發一自今以後絶不干預政事之諭旨至是否實行遜位則須視南京政府對付之態度而定 
　　丁説某日清太后召見奕劻載澤二人詢及組織臨時政府辦法二人因事體重大皆不敢有所主張請仍由内閣總理担任全權清太后己經首肯次日又召集各國務大臣商議一切探其内容係籌畫虚君共和政體惟對於皇族與各路軍隊應如何安置以及各部衙門種種善後辦法均須先行籌定嗣因各大臣議論不一未能解央故須俟另日再開會議方能决定 
[優待清皇室條件要電]  
　　南京政府接袁世凱交到優待皇室及满蒙回藏人條件後特開閣議分别删减并交參議院通過其條文己詳前報茲又探得伍代表覆袁世凱電再紀於下 
[袁内閣鑒茲將優待條件答復於左]  
（甲）關於清帝遜位後優待之條件今因清帝贊成共和國體中華民國於清帝遜位之後優待條件如左 
　　第一款清帝遜位之後尊號仍存不廢以待外國君主之禮相待 
　　第二欵清帝遜位之後其歳用四百萬元由中華民國政府付與 
　　第三欵清帝遜位之後暫居宮禁日後移居頣和園侍衞照常留用 
　　第四欵清帝遜位之後其宗廟陵寢永遠奉祀由國民妥愼保護　　第五欵清德宗崇陵未完工程如制妥修其奉安典禮仍如舊制所有實用經費由中華民國支出 
　　第六欵宮内所用各項執事人員可照常留用　惟以後不得再招閹人　　第七欵清帝遜位之後其原有之私發由中華民國特别保護 
　　第八欵原有之禁衞軍歸中華民國陸軍部編制其額數俸餉仍如其舊 
（乙）關於清皇族待遇之條件 
　　一清王公世爵概仍其舊 
　　二清皇族對於中華民國國家之公權及其私權與國民同等 
　　三清皇族私産一體保護 
　　四清皇族免兵役之義務 
（丙）關於满蒙回藏各族待遇之條 
件今因满蒙回藏各民族贊成共和中華民國待遇條件如左 
　　一與漢人平等 
　　二保護其原有之私産 
　　三王世公爵概仍其舊 
　　四王公中有生計過艱者設法代籌生計 
　　五先籌八旗生計於未籌定之前八旗兵弁俸 
餉仍舊支放 
　　六從前營業居住等限制一律蠲除各州縣聽其自由入籍 
　　七满蒙回藏原有之宗教聽其自由信仰 
以上條件列於正式公文由中華民國政 
府照會各國駐北京公使廷芳魚（舊曆 
十九日） 
　　附錄袁世凱來電伍代表鑒茲將所擬優禮皇室條件與各方面協商詳晰奉逹希妥速酌定見復條件列下 
（甲）關於大清皇帝優禮之條件 
第一欵大清皇帝尊號相承不替國民對於大 
　　清皇帝各致其尊崇之敬禮與各國君主相等 
第二款大清皇帝歲用每歲至少不得短於四　　百萬两永不得减額如有特别大典經費由民國擔任 
第三欵大内宮殿或頣和園由大清皇帝隨意居住宫内侍衛護軍官兵照常留用 
第四欵宗廟陵寢永遠奉祀由民國妥愼保護負其責任並設守衛官兵如遇大清皇帝恭謁寢陵沿途所需費用由民國担任 
第五欵德宗崇陵未完工程如制敬謹妥修其奉安典禮仍如舊制所有經費均由民國担任 
第六款宮内所用各項執事人員由大清皇帝留用 
第七欵凡屬大清皇帝原有之私産特别保護第八欵大清皇帝大典禮國民得以稱慶第九欵禁衛軍名額俸餉仍如其舊 
（乙）關於皇族待遇之條件 
一王公世爵概仍其舊並得傳襲其襲封時仍用大清皇帝册寳 
二皇族對於國家之公權與國民同等 
三皇族私産一體保護 
四皇族免兵役之義務 
（丙）關於满蒙回藏各族等遇之條件 
一與漢人平等 
二保護其原有之私産 
三王公世爵概仍其舊并得依次傅襲 
四王公中有生計過艱者應設法撥給官産作 
爲世業以資補助 
五先籌八旗生計於未籌定之前八旗官兵俸 
餉仍舊支放 
六從前營業居住等限制一律蠲除各州縣聽 
其自由入籍 
七满蒙回藏原有之宗教聽其信仰自由 
以上條件列於正式公文照會各國或電達駐荷 
華使知會海牙萬國和平會存 
案內閣袁世凱禡二 
[清談]  
　　近一月來盛傳袁世凱將舉爲第一任總統此蓋原於孫總統辭職讓们之説非本報所臆造亦非本報所鼓吹也 
　　夫孫總統之所以宣言讓位無非渴望共和之成立南北之聯合耳故本報樂得而載之乃近日有人函詰本社謂不應紀載舉袁之説且謂本社同人將於舉袁之後希得一官半職者異哉洵如所言則孫總統之宣言讓位豈將辭去總統之高位而思於袁世凱處謀得一官半職耶 
　　今本社敢告投函者如君不以舉袁爲然不妨電詰孫總統何以倡爲此説若僅以謾罵之詞羅織之語罪間接紀載之本報則誤矣 
小説 
[俄王之偵探] （二）（無名） 
　　克杜起去後約有半點多鐘余因天熱坐於領事坐的椅上夏日疲倦意極懶怠心想要作小輪觸岸的覆信。也不便作。只冥想這領事黑汲生如何還不來望他下禮拜即來我便好卸此代理領事的責任遄返英國和我叔交獵野鷄於蘇格蘭山中或邀遊於英倫湖上在此時克杜起又返向余報告道。小輪船主和那瘋人下午再來求見其外另有一英人在外求見代理領事余问何人書記道不知余便命之携入入時見彼身穿水手衣服尙在中年身極高大見禮己畢那人道因這書記員言語不明故求親見領事説畢授一名片於我。我見他名片上印着方培二字。其外另有塞末脱城勃羅克船廠會員的字様授名片後。他又向我自述昨晚遇險的事實因新雇一個駕駛人十分糊塗一時不愼致將輪船觸於岸上。便急報於海口水師提督。承水師提督厚意即派了两隻魚雷船來救。費了三點鐘功夫纔將小輪拖出將船上救了下來我便問他現在船上人都己上了岸麽方培道正是後又述明求見之意實爲因欲託寫意文的兩两封一封寫於守海口的人一封寫於水師提督道謝昨夜相救的美意船上的人都不能意文故特來託我便立時允許　　　　未完 
 
 

Page 4

 
 
   
 
 

Page 5

 
 
   
 
 

Page 6

 
 
接要聞 
[傅華封就撫記]  
　　前清代理邊務大臣傅華封業己就獲己見昨報重慶都督公電茲又據川報所載者錄述如左四川日報云省城自趙督誅戮後并勒令旗營將槍械繳出大局本己安靖詎满清代理邊務大臣傅華封突又起兵東侵己抵邛州（ 
距城二百里）肆意虐民燒殺擄搶無所不至雖經軍政府派兵前往攻擊而南路邛雅等處人民己遭塗炭大局殊爲不靖連日省城居民萬分驚恐逃往城外者頗多其由水路開赴下遊重慶者一二日内己有三百船之多其他由陸路者更難枚舉頃接姚橋捷報知川軍己於十一月二十一日午前八鐘逼圍雅州奮力攻擊傅逆自知力不能支業己大開城門懽迎我軍入城惟傅逆爲人存心詭詐雖云歸降恐非至誠故我軍於入城後各標長仍以武裝和平辦法以爲對待從此大功告捷必無危險之虞矣 
　　又據邛州直隷州張致德上陸軍部禀云陸軍部長鈞鑒敬禀者竊查直隷州昨將我軍開抵雅城己與傅軍開仗情形禀報在案頃據前次歸漢之陳紹清專人來邛報告我軍與傅華封接仗四次傅軍大敗於十一月二十一 
日辰刻將雅城攻破傅華封統率全隊連同建昌道雅州府雅安縣暨閤城紳民竪立漢旗投誠彭統制己督軍隊進城安撫等情適直隷州派出偵探亦回州報同前由仰見部長聲威遠播使傅華封得以專誠投漢曷勝欣忭除己由彭統制報告並逕禀都督外理合肅禀以釋憲厪敬請鈞安伏乞垂鑒 
　　又云探聞傅華封所部之西兵千餘人在邛州地方業己就撫己於昨日抵省軍政府令其繳械後再行入城各兵士均深明大義釋械而入以免别滋疑慮惟初抵城時軍政府因恐匪徒乘隙混入是以將南城暫閉并諭令各街公口嚴爲防範其時不知者不免虚受驚恐現當軍政時代風鶴時聞寄語同城諸公幸勿輒生摇惑自擾安寗可也 
[成渝聨合之近訊]  
　　重慶張夏兩都督前派饒伯康熊兆渭二君爲交涉聨合專使己於十一月二十二日抵成都謁見尹羅二都督籌商一切意以前因趙爾豐未誅張夏二都督恐大局糜爛因借兵粼省以平川亂並非黔軍有圖蜀之舉今將行次資簡軍政府業己派員招待聞一俟夏軍到後尹都督即開歡迎大會以慰勞客軍云 
[趙爾巽鏖不過袁世凱]  
　　清東督趙爾巽於十二月十四日傍晚接到北京特派員捧旨一道令其署名簽押允認共 
和國體以息爭端而成清帝禪讓之美名趙即召集各司道在署會議旋經大衆均表同意卽於是日晚間同赴奉天皇宫内廷署名畫押允認共和並聞趙當簽押後伏案大哭見者均歎爲满清第一忠臣云 
[奉天大殺案續誌]  
　　張作霖之殘忍 
　　奉天急進會張榕被殺一案 
己紀前報茲悉張榕於十二月初五日夜被害後所有處於嫌疑之地位以及剪去髮辫者每夜必拘捕數十人初六日夜深共計殺斃十七人初七日夜深又殺二十餘人初八九十等夜又遣探防隊兵數十名散布於火車站之附近設卡遇有赴站者即拘留盤詰無辫者卽視爲黨人並不詢問一語即時拘帶回營以其無辫可以穿繩即將該嫌疑犯耳際戳穿改用細繩穿之解回城内殺斃日來殘殺之風仍未止息以致奉天人心因之異常恐慌第二江寗之慘劇當不遠矣 
　　寳宜山之慘死前次奉天保安會開會時張作霖在座與議長等曉曉置辯寳宜山起而直斥之曰今日無汝置喙處汝一無人格之紅鬍子豈宜在此文明會塲汝出場可也張大怒曰我紅鬍子祇知殺人拔刀相向幸趙爾巽調和無事日來防營殺戮無辫者日衆而張日夜思報此仇一日忽令部下告密謂寳與南方民軍通聲氣並查獲寳密件一箱（此密件不知何來何至多至一箱其無識可想）即派其防兵前往搜殺其發令時張正與同僚呼盧喝雉比及回報而其賭局猶未散也當防兵入寳宅時寳夫婦正在夢鄉防兵卽闖入臥房擒寳殺之亂刃齊下頭顱竟成肉臠僅存其下頦屍身則遍體鱗傷慘不忍覩其夫人救護之時亦被其斫傷不起寳殺斃後防兵遂肆意搶掠全宅盡空而防兵在其賭塲歸報時則言與陸軍警軍同去蓋意存諉過也 
　　袁曾二人之倖免諮議局副議長袁金鎧君前日鑒於張榕之被害及連日捕殺之急進會員特於張榕遇害之夜即邀同教育會長曾子敬君濳匿於某姓之内宅以避其兇鋒再圖乘隙外逃刻聞巡防軍隊連日至諮議局任意搜索未得以致諮議局各議員等均形恐懼聞近日均相率濳逃並聞袁曾二君刻下己逃出城圍矣 
　　急進會長張榕小史奉天急進會長張榕本係奉天一大富户然榕實係河南人父爲知縣寄住奉天營當商業榕其次子也小有才名日俄交戰之先二年離家至海參崴既聞日俄在满交戰張入長白山地方乘官吏威權不及之際糾集四十餘部落儼然以王自期日俄議和日本小村氏奉使命赴北京張欲知中日折衝之内容急往京師詎知奇禍突來張被暗殺清慶王之嫌疑幾將殺身幸得俄公使之　旋减死一等時袁世凱爲直隷總督將張由京解津入獄既而釋出家移奉天爲諮議局中之健將云 
[粤東海陸軍巡緝之周密]  
　　陸軍出巡地方石字營專任出巡老城除旗界不計外凡老城内各處均由該營出巡協字營專任出巡新城及五仙靖海油欄門外各街至長堤東至五仙門西至西濠口展字營專任出巡東關由錢局起至東濠口止惠軍專任出巡南關由東濠口起沿南關及長堤一帶至五仙門外長堤止蘭軍專任出巡西關北路及泮塘北至第一津南至第五甫東至西門外一帶西至泮塘黎字營黎炳珠專任出巡西關東路東由太平門起西至大觀橋第十甫至第六甫南至十三行杉木欄香軍二營七隊專任出巡西關中路林耀南東至第七甫大巷口西至寳華正街北至顺母橋南至西來初地長壽大街口敬字營專任出巡西關南路沙基一帶東至西濠口西至梯雲橋康字營專任出巡西關西南路陳鴻基上下陳塘迪隆和隆里一帶東至菜欄街西至叢桂各約蘭軍第一營專巡西關西南路恩寧一帶東至水月橋西至連慶橋外北至多寳橋南至叢桂西各約敬字營再移一隊專巡西關中南起第十甫十一甫十二甫十三甫十六甫各處昌字營專巡西關中西路大河基附近一帶東至蘆排巷西至五福大街南至觀音橋顺母橋北至龍津橋康字二標四營何赐專巡西關西路寳華寳慶逢源寳源各街東至寳華正街西至多寳大街尾北至觀音橋及文塔脚南沙東至梯雲橋及柳波橋西至鄭家祠左右福字營專任出巡河南以上各軍分巡地所列四至係約舉橫直線其各街巷名目不能盡舉應由各軍互相布置務使彼此銜接聯絡期無遺漏并收互相接應之效 
　　兵輪巡缉地點江固江鞏以上二輪每日一輪由省城起護送南寧西南二輪至三水滘口止每七日輪流替換一次以分勞逸江大雷虎以上二輪每日一輪由三水滘口起護送南寗西南二輪至封川止每七日替換一次雷兑江漢雷坤以上三輪每日一輪由橫門護送各商輪至鶯哥咀每七日替換一次江漢雷離雷震以上三輪由鶯哥咀護送各商輪至江門每七日替換一次另由香港至梧州各商輪出入應由各該段船護送按段交替安東巡中流砥柱獵德琶洲東圃長洲雷龍巡東圃至四沙陽江巡李家沙火燒頭沙灣市橋觀音沙八塘尾兼巡甘竹勒流三漕口黃連三洪奇龍驤巡李家沙蠔滘三洪奇黃連安順巡鶯哥嘴容奇桂洲金字沙大門滘飛鵝頭板沙尾安新巡鶯哥嘴東西馬寗七滘口甘竹泰清巡九江甘竹銀瓶嘴仰船岡七滘口 
[補綠黃花崗英魂芳名]  
　　李德霖號澤三又德山廣西潯洲桂平人僑居柳城龍雁墟年約四十歲爲劉古香君所担任廣西部之督隊善技擊在高陽里爲東一區巡士所獲不屈從容殉難韋十四名煥初年十八歲廣西平南都興村人在高陽里殉難韋統銓年約二十三歲廣西平南都興村人眇一目軀宏偉善射擊爲彈穿腕心被獲殉難韋二名統維年約三十三 
歲廣西平南都興村人在督署殉難韋六名明初年約廿六歲廣西古罅村人在高陽里殉難林十二名盛初年約廿九歲廣西平南石所塘人失敗後在小北被獲殉難朴寅碩高麗人年約廿六歲善漢文工詞文章深表同情於中國革命效無門屈居於華寗里某旅館偕其友李某死於是役形跡可疑四字之下 
[湖南報界之新潮]  
　　長沙報界致譚都督書大都督鈞鑒敬啟者岳陽日報主筆李澄宇因主張提議修改不合公理之岳州籌餉局章程致遭岳州府知事何陶拘禁查李平日熱心公益岳人共佩民國起義李尤贊助不遺餘力發起日報原以代表民意贊助共和其對於籌餉局諍言一本公理忠告當事以期改良推行盡利並非反對籌餉提議改章一本此旨該報俱存可覆案也乃何知事挾嫌報恨橫加罪名逾越法律蔑視公理侵人民言論自由莫此爲甚若不嚴加責懲後來相率效尤人民失其保障必挺而走險内亂何堪設想同人等爲保全大局維持公論起見爲此肥懇都督電岳知事速將李澄宇釋放並嚴懲何陶以爲地方官暴戾荒謬者戒是否有當統候鈞裁長沙日報顔昌嶢湘漢新聞孫冀預黃漢湘報彭耕公叩　　都督府覆函長沙報界諸君鑒李君澄宇巳電岳釋放矣特復順頌撰祺名另柬 
[滇軍政府文告錄要]  
　　解釋監徵錢糧照得各屬錢粮厘税一律仍照本年新案辦理不准絲毫抑勒由各地方官自治局監征所有前派出各監征委員一律撤回業經通電各屬遵照辦理在案蓋以各屬錢糧釐税歷經地方徵收報解恐有浮收濫用情弊故派監徵委員以監督之茲當改革伊始慮前次派出監徵委員不諳地方情形致類虚設故一律撤回由各自治局監徵俾官辦紳督如有額外徵收虚構報解情弊准由各自治局據實報告聽候查辦如此則官負徵收之责紳司監督之任涓滴歸公冀除從前徵多報少之弊並非由自治局自己徵收也乃近各屬自治局來電紛紛請求派紳收解釐金等情閲之殊甚詫異幾經索解始知各自治局誤解監徵二字爲徵收抑知監徵者監督徵收也并非直接收解何得誤會自行接辦致滋紛擾値此餉需浩繁待用孔急之際各釐金紛紛交代必致軍用缺乏陷前途於危險亟應明白宣示俾共周知除通電各屬外合再通知各界人等所有地方錢糧釐税自治局只許監督徵收不得擅自收解地方官及委員如有藉故推諉及棄職私逃者始准由自治局公舉正紳暫行管理仍一面報告來司以便派員接辦云云 
　　勸禁結盟拜會爲剴切勸諭事照得去逆順者人心所同然撥亂反正者政治之原理此次義師村命實合二十二行省諸同志雷迅霆擊風起雲湧排除满清光復漢族建立民國布政共和固爲各省之哥老三點大刀等會公認爲異流同源也查哥老等會之緣起實肇自明末之鄭成功不甘以異族蹂躙中原故結盟拜會倡義集合冀圖恢復事雖未濟而義聲曼衍深入人心久之而有川楚之役又外之而林清洪秀全張總愚輩後先繼武類能招攬豪俊崛起纷爭推原其心皆不願受满清之覊絆咸思起而代之維時每藉結義弟兄拜會糾集不幸屢起屢躓竟爾賫恨以终雖歸人謀之不臧而其聯合同黨翦滅胡人之心固未可湮没也本總統撫今追昔毖後懲前故於歸自東灜叅預軍事即倡設同志會以期同心戮力克迪前光今幸天運絶胡人心思漢義師飆舉多士雲從排满之志願巳償光復之目的己逹蒼山翠海掃盡逆氛金馬碧雞煥茲壯采凡我滇人自必歡欣鼓舞共盡國民之義務增我祖國这光榮從前所磅礴鬰積不克展布者現己發揚蹈厲可傾心吐膽而行之更何事有秘密之舉動而再結盟拜會自相疑贰耶且既立共和民國應取大同主義無所用其兢爭若更以拜會分立黨徒則心迹不見光明情意未免隔閡設或有人用間以謀我恐鬩牆者不爲禦侮同胞轉爲仇敵矣而况夫人類不齊薰蕕難辨倘有行爲不正妨害治安者能不爲社會之公敵而執法相繩耶本總統前本會中首領極力贊成此舉然而揆時度勢有不得不爲吾黨正告者拜會之手續實爲排满之機關在昔日爲有病之呻吟在今日則爲無病之狂易愛國家者如能力顧大局解散而廓清之若再沿習舊日之名詞堅執舊日之主義是爲懵於時務見解不同抑或别有所圖宗旨不合本總統有維持治安之責斷不能不籌對待之 
方公義所在國法無私與其貽悔於事後而貽同黨羞何如改悟於機先爲大局計乎爲此出示勸諭諸色人等知悉須知秘密結社集會必有與敵者而後協以謀之茲國仇己復民賊己除更無搆難時期漸享自由幸福此後宜抱持國民主義各思同仇敵愾以與異己者周旋切勿自相猜嫌仍沿拜會之舊習自出示之日起凡以前所有各會名目一概取消所賣之自治同志會票紙尅日自行銷燬斷不可再執意見以便私圖滇省地方邊瘠凡所建設來日大難吾人併力經營尙恐瞠乎其後而豈可同行異趣暗生阻力耶本總統開誠布公苦口勸導明白事理者當能默諭苦哀遵照勿違特示 
[蘇垣義裕莊訟案巳結]  
　　蘇垣義裕莊倒欠豐備義倉公欵倉董潘濟之呈請民政長發封該莊股東李少泉房屋備抵一案前由李少泉廷請律師公會陳則民沈復二君赴審判廳起訴控告倉董損失名譽要求賠償洋六萬元曾經初次庭訊尙未判决現又於二月五日（即十八日）傳集覆訊被告倉董延請丁律師榕到庭代表詎原告李少泉並未傳知到案廳丞飭卽補傳瞩稍延長時刻陳律師則民以今日沈律師亦未到庭本律師無完全代表責任應訂下一日再訊丁律師榕據理駁辨謂今日專爲此案由滬來蘇如延一天則公費應由被告擔任繼經廳丞以補傳不及准訂明日早庭開訊次日（十九日）兩造人證齊集陳律師則民先言君係丁西洋畢業學生並非本律師公會中人不能承認其有上庭辯護之權萬一西人律師援例干涉恐與國體主權有碍丁律師駁稱吾亦中國人留學西洋有畢業憑證貴律師無權可以取銷個人資格推事宣告丁君有中國國籍並無主權關碍本庭應准承認後經兩造律師將此案證據互相反覆辫駁約有三小時之久丁律師以該莊經理施聲伯十月初一初十親筆两信明言股東李少泉虧次拖累致爲所倒實爲原告自失信用之鐵證陳律師無可置辯惟請堂上不能草率判决推事宣告證據己確應卽判决遂公判李少泉還清倉欵始准揭封　又錢業公會附追義裕莊倒欠各莊街劃銀六千餘兩一案亦於二月五日（卽十八日）開庭訊判今該莊經理施聲伯限舊曆年底除夕如數清還施巳具結遵判矣 
[蘇垣各團體現狀]  
　　征收貨物税總公所原設在中市盛氏房屋内現因盛許氏捐繳餉欵其財産准予揭封發還該公所業於日昨遷讓移至宋仙洲巷糧道衙署内爲征税辦公處矣 
　　長元吳教育會前奉都督訓令重行組織并己舉定正副會長茲又於二月四日（陰歴十二月十七日）下午開會通告修改章程並選舉評議幹事（幹事分調查編輯庶務會計招待五部）等職員二十四人用無名連記法投票選舉以宋稷臣陶子瑜爲最多數開票事畢爲時己晚不及通過章程公議將草章印送公閲再行斟酌改定云 
　　市公所議事會接准民政長通知市區域内之學欵經理處各欵業經查明如向歸本地方管理者作爲市公所之公欵公産照會學款處將機關撤銷移交接管在案其原有之初等小學業己收歸學務課管理半日小學現尙隸屬學欵經理處 
 
 

Page 7

 
 
事屬两歧應如何統一接辦之處及原有學欵經費是否足敷本區域初等小學之用應請付議公决呈復查核等因卽於二月五日（即十八日）下午開臨時會議决學欵處各欵應作爲市公所之公欵公産充作市區域内初等小學之用由市公所接管後再行核算支配呈復民政長查核辦理　　市公所董事會前經舉定蔣炳章爲總董並補選杭筱軒爲董事茲巳奉准分别给照委任蔣總董定於二月六日（卽十九日）開會接任視事並商議一切執行手續云 
[奉賢遷治後之議案]  
奉賢光復後民政一席業由蘇滬委派現自遷治風潮起後該邑一城四乡紳民特於舊曆十二月十八日開聯合大會决定嗣後民政長仍由地方公舉並對於遷治一事决定議案三條向各當道嚴重交涉茲將其議案錄下 
一東鄉僅設分樞歸南橋派員徵收一城四鄉誓不公認一本邑前學李長輝君暫駐地方一切尙稱安靜現公推爲臨時民政長審判長暂駐城辦事所有東鄉半隷場統亦歸統轄 
一本邑忙漕即由臨時民政長經收除行政費地方税外其餘解蘇解松悉聽上案指令 
[浙省廣設剪辫會]  
　　浙省政事部照會各府縣民事長文云照得髪辫爲满清弊制於人身無益有損前經湯都督颁發命令定期一律剪除並由本部通飭各府縣出示曉諭各在案凡屬軍民自應仰遵實行以期早除弊制咸與維新現查省城内外軍商學界多巳剪去惟愚頑鄕民自封故見竟拖豚尾不肯剪除且恐爲警察所剪相率屏跡不敢上街買物其頑可惡其愚可憐現在都督爲體恤商艱起見重申命令展限至陽曆元年二月十七日即陰曆年底爲止爲一律剪盡之期如有逾期不剪者卽將其公民權利　奪並嚴加懲治命令森嚴豈容玩違然鄉民無知非再明白曉諭設法勸導尤恐有置若罔聞自罹法網者應由各該府縣民事長轉飭各鄕董莊保先去髪辫以爲提倡並令廣设剪辫會善爲勸導務期乻展限内一律剪除盡凈以符都督力除弊制之至意而昭漢族光復之盛舉爲此照會請煩查照迅速辦理並將遵辦情形隨時申復查考 
各省通信 
[湖南通信]  
　　組織僧教育會　湘省僧界喻筏青蓮等爲提倡僧學培植僧侣道德起見特就省城開福寺創設僧教育會於各屬另設事務所並於會内設立佛學研究所佛經流通所初級師範僧學堂慈善會等項其經費由會員每年捐洋六元於入會時納洋六元此外照各寺院産業多少酌量勸輸常年經費以充辦學之用刻己擬 
具章程一十二條呈由都督府學務司批准立案矣 
　　通飭嚴拿搶匪　湘自十月以來各屬之禀報搶案者日凡數十起姦淫婦女放火殺人無所不至而以衡永一帶爲最甚並聞有飘匪白晝行刦情事譚都督特通飭各屬會同防營嚴行查辦如係首要准於訊明後就地正法以問　而戢强暴 
朱道家産充公　湘軍譚都督以前辰沅永靖道米徙肆行反抗悖謬巳極本應磔示以快人心但前巳加恩免死自不可審其性命特飭巡按使龍君　酌量辦理頃聞龍君巳有電來省擬調查其家産悉數充卹死養之人業經都督核准照辦矣 
[厦門通信]  
　　近日漳柑福柑運配來埠者價值大跌查其原因蓋由本地銷路太狹而上海吕宋等埠運配甚少又今年各處之柑頗易臭烟不能耐久蓋物稀則貴多帅賤亦勢所必至耳 
厦埠自龍銀跌價以後市上各式银圓紙幣亦從而大跌如常時英銀每千元加水三百元現巳跌至百八九十元其餘如吕宋安南等銀幣每百元銀水亦跌有一二元云 
得忌利士棆開往福州之期向在星期一星期五两日近因與日輪同日啓行單價未免减收於營業上有碍聞巳改期於星期二星期六開行福州亦變通辦理挽回利權之一道也 
[安慶通信]  
　　軍隊馳赴廬壽　皖省北伐隊前巳陸續出發昨孫大都督以和議期满戰事復開特飭第二大隊王管帶帶領精壯兵士迅速馳赴廬壽一帶以備禦敵而資堵截云 
　　散給貧民賑米　皖省每歲年終向由各善局散給賑米以濟貧民茲因市面　條貧苦小民較前益多孫都督特令援令援照舊例撥發倉米三知石照會太平體元两局紳董妥爲辦理刻該两局巳在調查户口塡給米要不日即可散放矣 
[紹興通信]  
　　百　厘局被毁　浙江光復以來所有厘卞業經撤即王季高君來紹亦經通告現在各處厘卡紛紛照舊設立大都無賴之徒不顧大局謀得一差以飽私囊人民反對强者怒於言弱者怒於色蓋非一日矣日前有寗波商人運貨過百官诀處厘局逼令繳捐商人以未奉蔣都督命令不允捐局中人即以紹興獨立爲言商人謂紹興既獨立百官亦可獨立遂將該處厘局撤毁吁可謂自取辱矣 
[鎭江通信]  
　　劇匪就擒　鎭郡對江折塔灌地方著名劇匪渾名富淘氣近來糾集羽黨百餘人明目張胆日肆擄刦經江北伐軍司令部偵　科長傅心田偵悉親帶兵隊設法將富拿獲並獲住羽黨數人搜出贓物不少刻巳解交軍事裁判所訊辦矣 
[寳山通信]  
　　眞如南繞蘇河北枕滬寗東連上海西接南翔素爲盜匪出没之地該鎭紳商惄焉憂之特組織商民兩圑日練夜巡以資保衛詎十二月（舊曆）中旬突來盜匪二十餘人手持利刃快槍在楊家橋火車站附近希　搶刦幸由該鄉民圑探悉報告鎭中商圑公會當卽聚集會有荷槍前往未及半途　聲大作凖備寳彈奮勇追拿共獲七名並抄獲盜証物件遂由隊長李　士邢拜石李少文三君知照正副會長蔡伯弢曹謙六二君督同會友護送寳山法署究辦矣 
本埠新聞 
[莊都督預防藉詞賴債]  
　　上海民政長昨奉代理江蘇都莊頒到告示遵即張貼其文如下爲曉諭事照得蘇省習慣城鄉各項商店交易與居民銀錢來往多於舊曆年終爲歸結之期並有貧苦農民於春夏兩季青黃不接之時或借銀錢或賒荳餅米麥等以爲耕種之資待至冬令收穫後始行歸償者本都督前以奉孫大總統命令改用陽曆恐各處誤會新年己過於各項帪欵致多窒碍曾經通令各縣民政長知照商會仍以舊曆年終爲各項帪款結算之期在案現舊曆年終圑瞬將屆惟恐尙有　狡之徒藉口改曆希圖抵抗情事合亟瑞行出示曉諭商民人等須知商店交易係營業性質銀錢來往亦係流通辦法凡欠各項賬欵者應仍照習慣以舊曆年終一律歸結不得藉口抵抗如敢故違一經告發當卽按律懲治决不寛貸 
[賣買房地産業之手續]  
　　代理江蘇都督莊君昨有通告書頒發到滬張貼通衢其文曰照得甯垣光復伊始所有人民財産均應加意保護歷經程都督出示曉諭在案其原爲官有及地方公有物産暨法應充公物産自應由行政各廳審别保護乃可維持永久豈容任意侵吞私相賣買况房地産業本有管業者之主權從前典買産業均須由原主將本有契據交與新主仍須由官印給新契以資信守而杜紛爭現當建設共和無論官私物産尤應尊重主權爲此通告嗣後遇有以房地産業出售或租與約許之外人者均須檢齊原有契據邀同受産及中證人向該管民政廳呈明請給印契在契紙印式未經規定以前卽由該民政長呈請都督府酌定暫用式樣盖钝並同舊契給予收執其受産人無論華人或中外約章規定准租房地之外人均應遵照上項辦法辦理倘不問來歴不見舊契不呈明民政長請給印契則賣産及受産者均屬不合未便姑容除通飭各縣民政長遵照出示辦理並由外務司函告各國領事外特告中華民國元年二月七號 
[紅會布置之周密]  
　　中國紅十字會會長沈促禮君英按察司蘇瑪利君暨中西董事部議决遍設分會病院分道施救除己設各分會六十處重加整頓添配藥品器具加聘西醫外並在津浦南段一帶（濟南烟台青州濟寗萊州徐州蚌埠臨淮滁州潁州正陽鳳陽懹遠浦口六合）聯合教會醫院及留日紅十字醫圑擇要組織病院無事時專醫病兵刻聞鳳陽駐有民軍六千病者甚多由梅司令允給學堂房屋爲醫院經奚爾治哈逹兩醫士購置藥料器械添聘醫士每日治病者約有百人臨淮城隍廟醫院每日就醫者亦有七八十名新橋固鎭宿州等戰爭地點亦均設有醫院下關鎭江清江揚州各分會醫院業均加聘醫生先行醫病設遇戰禍隨地搶救卽關外之營口遼陽吉林等處亦己一律設立分會病院傷病兼治布置并然並聞英美日和各華僑刻正廣募捐欵以資接濟瑞士國内所設之萬國紅十字聯合總會亦己締盟合約 
[預防臭胡閙]  
民政總長李君以南市清潔所開辦以來時有人暗中抵抗橫生阻力現在薛家浜等處亦將接續開辦難保無刁狡之徒出爲干涉爰特移知警務長於二十三日起添派巡士照料並照會福字敢死隊劉總司令届時派兵彈壓 
[常熟購辦槍彈]  
　　常熱防務局長鄒魯望因該處地方不靖需用槍械特於前日來申報告陸軍部駐滬購備處向日商大倉洋行定購村田式新槍五十枝子藥二萬顆業己由民政總長掣發護照即日運往應用 
[共和憲政會之組織]  
　　中華共和憲政會金陵支會業於二月七號成立該會總會長李平書君等並擬在浙省之杭州海鹽紹興寗波及蘇省之揚州鎭江泰州淮安興化並福建等處設立支會現在該會會員巳有二百三十餘人 
　　該會總會本擬設於金陵省垣茲又開會議决暫時從緩俟籌集經費後於陽曆四月間先行在滬開辦其入手興辦之事如下（一）各部開幕（二）正當立案（三）組織機關報（四）政法大學（五）聯合小會一致進行 
　　該會總務部會各員之目的亦經規定大旨如下 
對於軍政則取統一主義對於外交聯合英日兩國對於財政亦統一爲主對於社會逐漸進行 
各會徽章概用銀質地球式樣業己飭匠鑄造不日分布 
會中備有寳星凡有担任特别經濟及設立支會與捐助書籍等項者酌量給贈此項寳星計分三等九級頭等以金質鑄造中嵌白藍紅三色寳石分爲三級二等鍍金銀質分級同上 
銀質分級亦同 
[炸彈隊今日出發]  
　　滬軍進行隊所部之炸彈軍一隊定於今日乘坐火車赴寗該軍隨帶炸彈三千個均係自行制造大者重六磅小者重一磅每一軍士出戰時各携大小炸彈四個垂於兩肋之下惟需用馬槍現在祇有五十餘支擬俟抵寗後再行禀請陸軍部趧緊補發 
[游擊隊赴寗候令]  
　　滬軍游擊隊一標第二第三兩營各兵士巳於二月六號由滬南製造局碼頭乘坐江裕輪船開赴金陵聽候調遣聞出發時軍容頗壯道旁觀者莫不贊美 
[製造局趧造機關槍子]  
製造局李總理前日接奉陸軍部電諭飭造機關槍子四十萬顆迅卽解寗以濟軍需等語昨巳飭匠趕造矣 
[公廨停收民事禀件]  
　　駐廨監察西員昨日發出條示云民事訴訟禀件自即日起截止掛號定期西曆三月二十二號即舊曆正月初五日開始受收 
[陳逸卿何堪交保]  
　　正元莊股東陳逸卿因倒欠華洋各商鉅欵由公共公廨押追在案昨又由四川鐵路請追被欠存欵銀七十餘萬兩卽經讞員將陳帶案陳倩三莊理賬處代表徐思義律師上堂聲請交保聶襄讞以爲數較鉅碍難照准遂商之英領翰君判陳還押候會商讞員再核 
[學生軍訪友花叢]  
　　貴州人王宇近在杭州同鄉會領取公欵銀六千餘兩來滬購辦軍裝寓居山西路佛照樓客棧内茲有學生軍張伯誠楊孝和二人至滬謂王終日冶遊耗費公欵前晚訪知王在迎春坊二弄妓女田金花家晏客即至田妓處尋見同至山東路二百六十一號門牌和記棧張等寓所内與王交涉王旋即乘隙走出復至佛照樓當被張楊二人到棧追獲喚同七百六十九號華捕將王拘入老閘捕房請爲追究王在寫字間内稱被張楊人二拘入空房私押捕頭以張楊如此舉動殊違定章一併留至昨晨併解公共公堂經聶襄讞會同英翰副領事訊悉前情以兩造均無證據呈案且係同鄉姑寛將案註銷一併開釋 
[三誌銀行與票號之糾葛]  
　　英商匯豐銀行控合盛元票號不付匯票銀三萬兩一案前日午後由公共公廨復訊原告代表高 
易律師偕原告買辦席立功上堂請追訊之被告仍延担文帮辦沃沛律師到堂代辯旋據該票號經理王芝平暨匯業公所董事存義公票號經理高子秋先後上堂證明巳閉兆康錢莊未將該票欵付交故登中西報紙廣告止付並聲明收兑滙票應先持赴該票號蓋戳聶襄讞商之英康副領事判候下禮拜二再行訊核 
[華貨赛會得獎]  
　　虹口同慶永酒行製造衞生露酒數種前運至義大利都郎會塲陳列比赛經審查總長試騐謂此酒有益衞生實爲中華出色之品特给最優等金牌昨己由中華赴會代表來電道賀矣 
瑣聞 
[城内]  
　　無須規費○上海縣民政長批姚全業禀云據禀該　捆業本届新立議據改爲十捆輪流常年按　交接臨辦察閲議據尙屬公允本應准予立案惟今年究竟　定第幾捆何人臨年理應以的名認充不妨另倘熟悉圖務之人承值以專責成而重糧務因何議立總名爲姚全業該圖豈僅一姚姓耶有名無人照例不准着卽遵照批斥事理另以的名取具認保各結呈候核准給諭着充須知給諭投充原爲綜核名實鄭重公務起見新章換諭毫無規費該圖捆業正不必因省事而致淆名實也議據姑附 
　　都督府批示○許桂云等呈批禀及章程閲悉該商人等以維持商業起見擬組織台州　滬商業聯全事務所藉促進行既據開會討論同業贊成自應准予立案以維肥益警衛騎兵隊長吳鈞呈批呈悉北伐事關大局是否應行出發長官自有權衡仰隊長息心供　靜候命令毋　率請此批 
[南市]  
　　復訊拐案○福建與化縣人甘伯先前偕妻父汪順坤挈男孩毛頭丫頭兩名同乘撫順丸輪船過滬被該船買辦疑爲拐販立報市政應派探胡富全拘獲解由陳裁判訊究供在宜興地方向同鄊人陳阿福一鶴林二人買來奉判拘留候查在案茲甘汪二人在押無保兩孩亦均染病故由陳裁判提案復訊判甘伯先收押罪犯習　所六月汪押三月以示懲儆兩孩發堂留養 
　　信局難靠○法租界永街怡大紙號夥盛觐堂曾於七八月間兩次將家信及銀洋六十元託南市陸冢石橋塊某信局内　州帮全泰盛信局寄囘家内取有收條不料爲時巳久竟無下落昨日將某局執專陳漢江扭控裁判所請追陳供全泰盛牌號與本局各别該經理早己避去與本局無涉判陳交保候函致該業董事妥爲理處 
　　商圑釋服○商圑公會會友張沛如榮九松俞志偉三君均於上海南匯光復時血戰陣亡戰功卓著曾經該會總司令通告全體會友於左袖上　束黑秒一條以誌哀思刻屆三個月服　於昨日一律撤去 
[閘北]  
　　民政總局批示○客民唐小　禀批禀悉前據薛阿林扭控髮妻張氏帶女私逃七年無蹤今被尋獲願將張氏及女阿和並妻母三人一併領回自加管束等情在案該民所稱童養妻　　即本名阿和其交黃阿林即稱死尙生之薛阿林祖母黃氏即阿林岳母張氏姓名變幻情節離奇據在奉化巳送　　洋三十元是否屬實應俟原媒袁明述並述婚帖送案後再行核奪卞泮卿禀批此案應俟飭科提案復訊核辦所請將所請爾妻開釋着不准行 
商人畢禮炳禀批該房坐落何處何處房客何人來禀均未叙明殊屬含糊不准 
　　姘婦兇橫○虞之春與郭田氏姘識匿居閘北前日被虞妻張氏尋見口角之下被田氏敺傷手臂由崗巡併送總局昨經孫科長訊明判田氏拘留三天虞嚴加申斥着將張氏領回自行醫傷　　累及及兄○徐來發控金昌記欠工料洋一百餘元昨經總局孫科長飭提被告之兄金木生質訊一過判交其弟到案再行訊斷 
[英租界]  
　　兵士私逃○駐紮吳淞光復軍第一圑二營兵士顧廷標因聞將次拔隊北伐乘間逃出被隊官王少祥偵悉來滬尋見扭控捕房昨解公堂訊明判交王帶回自行處 
　　緝獲緝熙○白克路順利押店主鄭幹卿控經理許緝煕串同其父捲取值洋四千餘元之衣飾現洋濳行逃逸由廨判將許之妻弟曹勝華押限交人在案茲經嘉定民政署將許緝獲昨由捕房移提到廨押候下禮拜三訊究 
　　父傅其子○英商高易律師與劉南屏方季掦等爲道契紏葛一案業經公堂訊明於昨日宣布堂諭云所有方黼臣之遺産准給其子方式如等執管 
　　誘良爲娼○姜吳氏控云南路一百二十六號雉妓院　奴陸光元誘拐其媳秦小姑爲娼一案昨經臓公堂提讯不認判陸押候查明於下禮拜三訊核 
　　招領婢女○女孩張春三在新閘派克路迷途由捕查見帶入捕房解送公廨昨由官媒解訊女供年九歲江北人在某姓家爲婢判送棲流所懸牌招領 
　　不認行贿○英商龍飛馬房西人亨德生控虹口天潼路隆盛糧食店經理王志初股東朱阿明承包馬料舞弊一案昨晨由廨會訊原告代表德雷斯律師上堂請追並據原告偕延西人　而沙証明王等行賄各節訊之王延律歸葛福來代辦並據王供該馬房馬料向歸商人承包本由大班經手至西曆正月二十四號總理亨德生西人派人喚至其家稱龍飛生意歸商人一家承包須九五用費索洋二千元商人承認三百元言明三十一號另立合同詎至三十號因亨德生有恙是以不果實非舞弊行賄　察訊之朱阿明供在龍飛爲馬夫頭目隆盛亦有股份餘語興王供略同復由被告律師聲稱原告所控不實應請註銷王襄讞商之英康副領事以朱無干開釋王交保候禮拜五早堂再行訊奪 
　　償還車費○粤人李寳中前託同鄕人王鴻魁代辦出洋護照付過洋一百元嗣因未曾辦妥向索所付洋元不允交還控奉公廨傅讯判令理處在案前日午後由廨復訊原告投案求追蜀之王供情愿將洋交還判原告償還王車費洋三十元着王具結帪五天交還原告洋七十元完案 
　　切勿逾限○嚴福泰控朱裕康不還貨洋九十元前日午後由廨將朱之保人鴻泰火油號主楊柳清傅案集訊原告投案求追質之保人楊柳清供朱在南京營業現朱母在堂求鑒並據朱母王氏供稱兒子裕康現在南京求恩寛限拔付　　員偕同　　西官翰君判朱一氏交妥保限年内先還洋四十五元餘欠開春還清逾限准由原告禀請將所開之同信堂丸藥店封抵 
　　並非借項○李倫香控張顺卿不還借洋二百元前日午後由公廨王襄　偕同觀審西官比副領事受勒思君提訊原告投案求追質之張供並非借欵實係合做鷄毛生意虧折判張還押限一月内由原告將中保顧世帶案再訊 
　　限期還清○木作頭王妙全控顧銀福不還代抵洋元等情前日午後由廨傳訊原告投供顧將方單託向程謹記處代抵洋四百元兩年期满不贖故被程謹記在工帪内將本洋五百九十元如數扣去求究質之　供求寛限王襄讞偕同觀審之比愛副　事判交保限兩月理清逾期准由原告禀請將所抵之地拍　歸　 
　　臨訊不到○王木金控邢秀春串中保傅銀寳張桃生抵契不贖等情前日午後由廨集訊詎邢及保人張桃生均不到案僅由原告將中人傅銀寳帶案求追本利洋八进五十元王襄讞偕同觀審西官愛君判傳交原告帶去候移提邢等到案再訊 
　　追交紗價○毛健生控谢茂槿不付紗價洋二百四十元業經提訊押限先繳洋四十元在案前日午後由公廨王襄讞偕同觀審之比愛副領事帶訊判謝還押限年内先繳洋四十元餘欠准予交保分期拔付 
[美租界]  
　　廨員驗屍○有恆路利昌煤棧司張桂泉在途倒斃巳記前帪前日經中西廨員蔽所相驗委係　閉身死飭栈主任　辰具結收殮 
　　小孩慘斃○北福建路二百十四號無錫人鄧趙氏家前晚失火由　衆帮同救熄焚傷男女孩各一口送至同仁醫院不及施救而死昨經中西員蒞騐飭氏收殮 
　　忽兆焚如○前日下午提籃橋華得路看守西牢之印捕住宅忽然起火由救火會到塲救熄焚燬樓面五間 
　　電車衝撞○十號電車昨過西華得路衝壤三十二號水馬車之輪盤由馬夫投報捕房請爲查究 
　　走失兩孩○百老匯路五號及吳淞路一千二百十五號二姓家各失男孩一名昨報捕房捕頭允爲查　 
[法租界]  
　　圖吞田價○劉煥章控中人吳理卿圖吞經手買田價洋一案前日由廨傳集兩造質訊劉稱前託吳作中售與某姓之田　價洋六百七十元除收過外尙少洋三百七十元由吳出立存洋據迨後向索詎竟圖賴求追憑據呈驗質之吳供在六七兩月巳付過洋一进七十元後因劉砍去某姓田中樹木罰洋一百元核算祇欠洋一百元是實聶裁判察核憑據並無收洋字樣且又無　條顯見圖賴判交保限一月照數繳清 
　　免追欠租○王子由因欠德和洋行房金四個月屢索不付控由公堂訊判交保限交迄巳多日仍未保出昨由收租人投稱王既無力遵交請免追究令其搬遷可也聶讞員准之判限三天經讓 
　　鄕愚受罰○鄕人徐杏生售賣牛乳未領工部局執照茲爲衞生處查知拘送公堂請辦中西官會商之下判罰洋二十元元充公來件 
[江蘇都督府暫行官制]  
　　第一條都督府設軍政民政財政教育實業提法外交七司秉承都督分掌本省行政事宜第二條軍政司設司法長副司各一員辦理 
 
 

Page 8

 
 
軍政一切事宜分設總務軍備軍需軍械軍法五科 
第三條民政司設司長副司長各一員辦理民　政一切事宜分設總務警務孝績選舉交通統　計六科 
第四條財政司設司長副司長各一員辦理財　政一切事家分設總務賦税經理會計四科又　設臨時清理出納兩科（清理科俟清理完竣　時裁撤出納科俟銀行國庫成立時裁撤）第五條教育司設司長副司長各一員辦理教　育一切事宜公設總務專門普通三科（本司　未設時由民政司暫設教育科管理之） 
第六條實業悮設司長副司長各一員辦理實　業一切事宜分設總務農務工務商務四科（　本司未設時由民政司暫設實業科管理之第七條提法司設司長副司長各一員辦理司　法一切事宜分設總務民刑監獄三科 
第八條外交司設司長副司長各一員辦理外　交一切事家分設總務翻譯二科 
第九條各司辦事細則由司長訂定經都督之　核定 
第十條各司應每日同集都督府辦公一切文　牘由本司主辦（關係兩司以上者會同辦理）以都督名義行之 
第十一條都督府設秘書員長一人秘書员若　干人掌理都督辦公室一切事務 
第十二條各司應於每月初一日會議一次其　有臨時發生應行會議之事件由都督隨時召　集以都督爲主席司長副司長秘書員長均有　列席之義務秘書員及司科長經都督及本司　司長之指派亦得列席 
　　駐寗機關裁併辦法 
政務廳裁内務司併人民政司通阜司裁參事會裁外務司併入外交司寗垣事件歸中央直接財政司併軍務司併入軍政司 
[工業建設會發起趣旨]  
　　政治革命丕煥新猷自必首重民生爲更始之要義尤必首重工業爲經國之宏圖夫社會經濟墜落久矣金融也交通機關事業也悉成荆棘孰爲爲之遷流至於此極彼農非不生之也而粗　之生貨不投俗尙商非不通之也而舶來之精品深歐化是則農爲前驅而工不爲之後盾商爲白戰而工不與以寸鐵工以成之之謂何何昧昧焉而不提倡之也不提倡工業而適當工業的民族帝國之潮流宜其社會經濟悉漏巵於千尋之海壑而無極妖往者　世之士亦嘗鼓吹工業主義以挽救時艱而無效也則以專制之政毒未除障害我工業之發逹爲绝對的關係明逹者當自知之今茲共和政體成立喁喁望治之民可共此運會建設我新社會以競勝爭存而所謂産業革命者今志其時矣雖然欲事建設須萃人材抑不有圑體亦無以厚其勢力竊觀此次之自海外歸効於祖國者不乏專門之學術家而相與講學於國内者自十年來徧各行省亦頗有游藝長材若合羣策羣力企圖物質的進步於工業之前途孰謂我國民力永靡而不振也耶爲是發起本會嗟我同志盍歸乎來鍾衡臧宣言 
[中華民國工業建設會草章]  
　　定名本會定名曰中華民國工業建設會 
　　宗旨本會以羣策羣力建設工業社會企圖　　工業之發逹爲宗旨 
　　手續本會進行之手續如左 
　　（甲）徵集工業學專家以有工業的經驗及　　知識者相與討論之 
　　（乙）啓迪社會之工業上種種改良之法　　（丙）合籌資金建適要之工業爲營業爲營業模　　　　範 
　　（丁）聯合新舊工業爲統一機關 
　　（戊）開宣講會報告東西洋曾經調查之工　　業狀况及製法辦法等又講述本會所 
　　討論之學理 
　　（己）創本會月刊爲本會之交通機關 
　　（庚）紹介專門人才於各工塲以隨時發展 
　　本會之勢力 
　　（辛）規畫國貨維持法以保護工業于不敗 
寳格本會徵友之資格如左 
　　（甲）有普通工業學識素爲人所景仰者 
　　（乙）有專門技術之經騐者 
　　（丙）卒業於東西洋學校之專科者 
　　（丁）有理化學識可應用於工業者 
　　（戊）有資本家能熱心提倡工業者 
　　（己）於工業社會有能聯絡之勢力者 
　　（庚）於工業社會有調查之能力者 
　　（辛）能義務宣力於本會者 
集會本會除開始之成立會及他日之紀念 
　　　會外不常開會凡屬會友或常蒞機關 
　　　部或通訊於本會月刊部以資聯絡以 
　　　便討論如有特别建設事宜則開臨時 
　　　大會提議 
職員本會設正副會長各一人書記計各　　　一人其他除臨時推舉爲月刊記者外 
　　　不皆住會所散處各地皆有通信討論 
　　　及聯絡調查等責任 
證費本會友納入會證費一圓 
經費本會事務所開支除由發起人分任外 
　　　如有特别捐助者本會推爲贊成員 
事務所上涨英租界二馬路抛球場第七號門 
　　　　牌德律風一千七百十二號 
附則本會章程除宗旨外可於每次大會時 
　　　改正期臻完善 
自由談 
[游戲文章]  
[岳武穆北伐告奮勇電文] [  愛]  
　　民國各省諸軍統公鑒飛在臨安聞武昌起義以來連戰皆捷十六省雲合風從建東亞共和千古未有之局下風逖聽欽佩良深飛早思執鞭前驅以竟黃龍未搗之志仰見諸軍統驍勇何殊賁獲謀畫不亞良平因此因循須臾坐聽紅旗之報捷將賀諸將帥大功於無窮也及後聞梗於和議未能大舉北伐痛掃虜廷雖事出當軸諸公尊重人道無如之何然飛未嘗不引爲大憾如今停戰期满满虜尙作猶豫之思功狗猶爲因獸之鬥邇時若不奮我神威大張撻伐則何日始有犂庭掃穴時乎飛自握戎機身經百戰背間　尾之奴又爲飛之大仇部下張保高冲牛　等皆性急如火大有磨拳擦掌之勢顧軍心既如激箭而民志又若長城飛雖老邁壯志未消若不趁此時機迅統貔貅之師直搗虎狼之空則宋金半壁之羞可爲前車之鑒也今飛意己决擬撥本軍一萬以牛　爲首隊先鋒高冲爲次隊先鋒飛自將中軍三萬將由臨安至滬取道淮揚統軍北伐及今鑒於前事之失雖十二金牌决不能召我以班師也今將敝處出師緣由詳細電聞俾便各省北伐諸軍有所接洽前軍過處幸爲指示方針不日飛拜識荆州亦希有以惠教我也此頌勳安岳叩麻 
[祭扒灰翁文] 　[  石牕]  
　　維年月日具祭子家醜謹以清酌蹄之奠致祭我皇考扒灰府君之靈曰鳴呼皇考夙具淫德溯自知命以至於耄耋無日不兢兢惕勵以培植嗣續爲念御下以寛待兒媳無疾言厲色侍奉不善未嘗一加呵責親戚交相稱美以爲有漢劉寛袍污之風踰窓鑽空勤於操作牀　之事雖在衰年猶能督率諸媳深宵不輟由是諸媳悉稱翁賢僉云小富在勤若無翁在家支持淫業則諸子在外日多難免廣田自荒今得翁治理使諸子得以專心業務無内顧之　皆翁鞠躬盡瘁死而後己之力也不肖聞此言論益深昊天罔極之思蓋皇考竭畢生之精力以分不肖製造小兒之勞他日長成即爲弟子於宗谱則添孝孫於事業則增助力是大有造於家政也鳴呼皇考忽焉己矣而今而後其能免兒媳終身之戚終身之辱也乎鳴呼哀哉尙饗 
海外奇談 
 [P大蛇>[  慶霖]  
　　有人在明特那南海濱捕獲大蛇一尾長約三十餘尺身驅最厚之處其直徑有十四寸半現己由其主僱船運送小呂宋將置於加尼洛博物院當起岸時須車四輛載之因蛇體伸直時有四十尺長也 
[迷信之言] [  步亮]  
　　古時羅馬崇尙拜偶像傅有列神晝軸上繪火山名厄那其頂有二廟中係火神守廟門者有猛犬數頭此類之犬現其種巳絶能知進廟祈禱之男女貞潔與否遇有貞潔者即摇尾相親惜此種男女百中無幾餘均爲猛犬所噬且狺狺不絶聲必等其出而後己此犬係火神之妹所送其妹專司獵事并管人世貞潔與否之神所以送此犬者蓋欲愧其兄之嫂也嫂係不貞潔之神名維納司素有外好朝夕出門歸時其夫有時好待之有時帅否緣夫以犬見妻歸怒嚎則甚恨略平則夫氣亦稍平每視犬爲轉移也嫂受此犬侮辱莫如之何然犬恒在廟内猛而無私辨認不爽故無論遠近凡不貞潔之婦女皆不敢入廟乃相與私議云如火神能去此犬吾等願入廟祭拜不然則否但火神見犬甚公不忍去之謂如爾等不來不如倩貞潔人代拜女皆允右及所倩之人入廟則見犬甚馴擾依依不去其後惜有某王妃來拜火神詎其猛犬亦不因貴徇情大肆咆哮妃奏王擊犬斃之而犬種遂絶吾願中國多蓄此犬以見吾邦多貞潔婦女可誇耀他國也 
尊聞閣詞選 
[金陵雑詠] [  桂岑]  
　　送盡繁華六代人南朝殘夢化香塵秦淮兩岸珠簾捲流過花前水亦春 
看花快向秣陵遊紅袖誰家不倚樓我愧不如陳後主景陽宮并也風流 
秋來殘柳最銷魂一片斜陽照白門我欲豋臨尋勝貴故宮何處又黃昏 
後庭花谢六朝空枉说君王一曲工盡是古人離别地闌干都被涙啼紅 
[閨詞] [  唐漱王]  
小妹梳頭正十三嬌嗔偏惱道他憨栽花學字無多事强把新聞泥　談 
香汗瑩午夢慵酣眠未覺鈕全鬆東風驀地推簾入露出裙腰一幅紅 
睡起深閨日巳中拈針猶自態惺忪含羞故避檀郎而忙取紅羅繡袜胸 
心直口快 
[我不忍] [  古棠古名]  
　　我不忍保全一人之帝號而使千萬人流血我不忍觀恨海 
我不忍聞民族慘史 
我不忍言揚州嘉定之往事我不忍言近年黎民之困苦我不忍寒科雨雪之際我北伐諸同胞奔波跋涉耐寒忍飢彼蓋欲掃虜廷搗虜穴以謀四萬萬人之共和幸福耳然我安處家園諸兄弟撫心自問忍乎不忍乎 
[满清退位问題要求各條駁斥之如左] [  堅白子]  
一保存帝號帝位既去號亦何用自古無道之　君如漢之昌邑王蜀之安樂公齊之東昏侯一　經廢去斷無再行稱帝之理满酋若欲稍存顔　百可封之曰昏庸伯 
一皇室經費曾議每年给以四百萬兩現在經　濟困難各物昂貴卽使紙錠四百萬亦難咄嗟　立辦查前明失國不聞满清有如是之優待出　爾反爾本當援例報之况慈禧亡後赤金遺有　一千數百萬兩其餘私蓄局外尙難盡知瘠天　下而肥一人巳足塡其慾壑我漢民格外施仁　每年姑給以十二萬兩五年後卽行停给如再　貪得無厭惟有鐵血從事 
一皇族食俸各親貴出身紈袴本係廢物存放　銀行之贜銀約有五千餘萬此外尙多田産即　使一朝廢棄亦可享受庸福我民軍不去查抄　巳屬天大恩典所請食俸一節惟有以米田共　奉之 
一满人生計中國满奴約有五百萬如以半男　半女計算男子每名每月給以餉銀三元計月　需銀七百五十萬元年需九千萬元我漢民汗　血資財安能供如許蠧虫之消耗 
一皇室居留地煤山風景最佳可以居住北京　熱河等處恐尙不及遠甚 
　總之满奴入據華夏以來我漢民膏血被其吸　食者何可勝數堂堂中國非孤老貧兒寄食之　所若容此數百萬無行無業之满奴坐享衣食　何足以服耕織之漢民堅白平心而論不能自　食其力噉人白飯寡廉鮮恥是满奴之大辱也　不能殲除胡虜專恃和議怯懦無能是民軍之大辱也願兩方面各自思之 
[易難半打] [  滌骨]  
用人易知人難 
責人易責巳難 
知君子易知小人難 
滅北虜易除心賊難 
爲有名之英雄易爲無名之英雄難 
市恩於個人易有功於社會難 
僞君子文過易眞小人改過難 
閒心思 
[江陰地名對] [  俸]  
　　大街小街大巷中街玥　黃塘牛尾巷龍頭橋白石山黃田港雙牌鎭八字橋司馬術布政巷金童橋石子街石板巷玉城橋 
[松江地名對]  
塔橋井衖黑魚衖白龍潭馬衖龍梢十字街九曲衖　街長橋菜花涇荷葉地和尙　尼姑　竹竿匯石皮岸觀音橋斗姥閣卞公祠楊爺殿西林塔南禪寺武埾宮文昌閣石橫子木府前財神廟太歲堂荷池衖花樓街城隍廟土地祠保　閣修身菴大塔浜小雪徑天窗衖地藏菴香花橋臭水浜百歲坊萬壽廟接官廳送子菴白雀寺青鵡菴三官堂五聖廟 
千金一笑 
[謙辭] [  愛]  
　　有鄉愚見友携有小童問是何人答曰此乃小犬鄉愚曰明明是人何得云犬友曰小犬卽小兒也對人所稱不得不爾鄉愚誌之一日隨其父入城遇友問老者何人鄉愚答曰此乃老犬友愕然鄉愚曰老犬即老父也對人所稱不得不爾 
小説 
[短篇小説風雪健兒] [  青心程煥章]  
　　夜正半鐘鳴十二直室中殘燈如豆黯淡無光窗隙間風縷縷入燈益摇蕩不定余寂寞無聊不覺掩巻而起推窗四望惟見一白茫茫浩無際涯幾疑爲爛銀世界 
斯時也大雪初霽玉輪高懸雞犬無聲萬籟皆寂惟屋上之膡雪與天空之月光互相輝映而巳久之覺冷風颼颼自西而至撲人肌面如刀刮然不可少耐 
突然間有一極可憐可悽之聲浪隠隠隨風而入於吾耳惜距離遠不能辨其何語未幾風愈緊聲漸近約略可辨似呼曰（大爺老爺做做好事凍殺哉）如此數語反覆哀呼不少更換蓋街頭丐兒求乞聲也久之丐來己近月光下視之雖不能細辨其狀貌然確知其爲一强壯少年也身被一破碎不堪之短衣秃頭跣足大半肌　盡裸於外方扶墻倚壁蹒而至呼聲如故 
宵深人靜家家閉户禦寒尙不睱孰來應此可憐之求者而此可憐之丐兒且呼且行乃徐徐自西而東矣噫如此冰天雪地丐兒竟能裸身而行其耐苦爲何如吾安得以尺素書介紹於民軍都督前使此風雪健兒荷鎗從戎長驅北伐手斬敵人頭擲冰窖中論功行賞身被殊榮人皆稱羡曰此即當年之風雪中丐兒也不甚愈於啼飢號寒乞憐無應如今夜者哉 
 
 
