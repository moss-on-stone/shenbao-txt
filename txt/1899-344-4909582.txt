# 1899 - 344 - 4909582

 

Page 1

 
 
[紹屬諸曁縣水災乞振啓] [  申報館恊振公所啓]  
　　今年夏秋紹屬水災蔓延六邑餘上會新嵊先後乞振業經設局開辦兹又接諸曁紳民及沈劍芙大令來函知本縣與會新嵊三邑毗連六七兩月大雨出蛟衝壞江堤田埂幾數百丈所有七十二湖之田盡成巨浸凡粒米無收者一百五十餘村爲數十年來未有之巨災哀鴻徧野嗷嗷待哺現屆隆冬朔風告至災黎百萬何以爲生敢告海内仁人君子慨解腰纒廣行陰隲或酌廉泉以分惠或灑餘潤以均霑或節賓筵之肴核俾同餉饘粥一升或移投贈之瓊瑶好宏結善緣萬䙫多固拜賜少亦懷仁集腋成裘聚沙爲塔愽施衆濟用解倒懸本館同人有厚望焉 
[重印四史告成] [  圖書集成局啓]  
　　四史者何史記前後漢書三國志是也本局前曾精工排印甫更裘葛篋笥頓空兹又重付手民校前益加精美惟紙墨工料日漸加昂是以每　　核定實價洋銀五圓諸君子有留心乙部者請臨三馬路申報館申昌書室選購可也此布 
[新印萬國新史大事表出售] [  圖書集成局代啓]  
　　是書於各國形勢政事沿革及一切交涉公法探源溯流搜羅宏富於西史中獨得窾要閲之可以通權變而廣見聞方今時事多艱有心世道者於外洋用人行政之道規時度勢之方皆當詳加考訂誠得是書而講求之何患不能窺其堂奥哉現由本屇代爲刋印裝訂十六本每部洋二元由上海望平街紹先書局蘇州彚文軒發售 
[論整頓吏治]  
　　民者君之所以立國也孟子曰得乎邱民而爲天子書曰安民則惠黎民懷之凡君所以宵衣旰食而不自暇者皆爲此邦本也是故聖王重民然民之散處於天下一人不能獨理也則爲之設官分職以任其事内而宰相部曹臺垣百司外而督撫藩臬監司太守而後及於州縣之有司夫官至有司亦卑矣然位尊者與民不親其朝夕撫摩吾民如家人父子近處於一室者反不若州縣吏蓋州縣吏固地方之民也旣名爲地方之官則凡地方之事無不待其理則凡地方之人無不待其治官敬胸無所學則安能洞悉地方之事撫馭地方之人故朝廷建官先重取士士者官之根本也自小試以迄殿廷鄭重考校選拔真才命之爲吏俾有把握可知官非可貿然從事者也乃自保舉之途廣捐納之倒開致今之爲吏者不皆自科甲出身矣縱捐納保舉非無好學之輩然不學者居多或少年貴介聲氣廣通一無所學而謬膺薦舉者矣或富商大賈竊慕聲華以多財而膺民社者矣卽非貴介富商而利禄薰心亦欲百計營求爲孤注之一擲其才爲士農工商而不足其心惟聲色貨利之是圖試問此輩而一入仕途於地方能有益乎現在各省人員正途雖不乏人而保舉捐納者奚止參半且保舉捐納之無學者亦奚止參半况正途出身者雖不能謂之無學然其爲士之時大抵皆專心於八股試帖小楷求其經濟實學亦百不得十一旦使之爲吏恐亦不能措置裕如遑論乎保舉捐納之無學人員耶仕途如此整頓不更難乎前日本報紀武昌訪事友人來函云鄂省創設教吏館令同通以下各官報名投考現經署藩司瞿賡甫方伯發出牌示云案奉督憲張撫憲于札開遵旨整頓吏治設立教吏館訂定章程分功課六門一曰皇朝憲章一曰湖北地輿一曰湖北水利一曰湖北財賦一曰武備軍械一曰洋務事宜或專門或兼門凡同通州縣佐雜一體報名先考甄别一次如不赴考之員以後不能差委委缺候補府班願入館學習者亦聽其便限十日内報名聽候示期在貢院扃門考試執筆人閲之以爲整頓吏治之法莫善於此矣雖報名赴考之員將來於地方有益與否誠未能必其不能應考者勢必無差可委無缺可署不待上憲裁汰自當借息里門不敢作出山之想仕途不從此可以擴清乎説者謂自小試以及鄉會考試功令何等森嚴尙不免有槍替之弊恐候補人員考試此弊更所不免向來捐納人員到省苟非正途亦必甄别然不過寫一履歴竟有不能握管者未聞因此而被斥可見官塲之事無非掩耳盜鈴初則禁令甚嚴而究其實不過敷衍了事此次鄂省之舉想亦不過如是耳曰向例僅寫履歴誠爲具文此次在貢院扃門考試無槍替之弊我不敢必然斷不能以具文視之從前陳文貞公曾有奏請考試正印官疏請照兵部考選武職之例合式者方准選補張香帥于中丞此舉與陳文貞公之疏暗合從此鄂省人員當留心於學術不敢以夤緣奔競爲能矣各省宜照此辦法吏治庶皆有起色乎不禁跂予望之 
[諭旨恭録]  
　　十一月初三日奉旨翰林院孔目著朱循補授安徽池州府知府著祥順補授山東莒州知州著葛鵬補授河南正陽縣知縣著王拱裳補授四川安縣知縣著吴忠炳補授河南寳豐縣知縣著汪寳堂補授江西雩都縣知縣著劉侖德補授山西太谷縣知縣著胡德修補授廣西遷江縣知縣著張懷曾補授工科筆帖式著德壽補授理藩院筆帖式著續厚補授光禄寺筆帖式著佟春補授二品廕生惠聯著以侍衛用詹事府左贊善照例將奎善轉補所遺右贊善著寳熙補授兵科給事中著王綽補授江南道監察御史著高熙喆補授截取内閣中書崔寅清著照例用保送知府翰林院編修田庚江雲龍俱以知府分發省分補用保舉山東補用直隸州知州劉廷璋改掣河南保舉沿河補用知縣王𦵼蘭保舉甘肅補用知縣王肇基俱照例用開復直隷州用前山東補用通判張芝祥著准其開復原官仍發原省照例用兵部漢軍堂主事著全志補授山西巡撫衙門筆帖式著榮興補授盛京刑部司庫著崇愷補授廣西太平府龍英土州州同著孫國珍補授黑龍江綏化廳巡檢著朱遇德補授欽此同日軍機大臣面奉諭旨本日引見之候選道江蘇桃源縣知縣沈佺著於初四日預備召見欽此 
[本館接奉電音]  
　　昨日午前京師飛電傳來諭二道敬謹譯登○十一月十二日奉上諭貴州提督著梅東益補授未到任以前著王毓藻兼署欽此同日奉上諭崧蕃奏提督因病出缺請旨優卹一摺貴州提督羅孝連由咸豐年間投効田興恕軍營轉戰江西貴州等省剿平苗逆戰功卓著同治六年補授貴州提督在黔年久治軍撫民並著威惠兹聞溘逝軫惜殊深羅孝連著照提督軍營病故例從優議卹任内一切處分悉予開復加恩子謚原籍及立功省分准其建立專祠並將戰功事蹟宣付國史館立傳伊長子貴州補用通判羅仰懷並著賞給同知仍留原省補用以示優異欽此 
[英軍又敗]  
　　華歴本月十二日倫敦來電云英國大將梅朶恩氏於初九晨與搭人交戰計搭人多至一萬二千名英兵仍敗績而退死傷甚多初十日自知無可駐是下令退兵目下英廷又派二船運兵前往有載送輜重之船名 
 
 

Page 2

 
 
登冬格浪及者所載各物約共七千數百墩中途忽擱淺 
[京師盜案]  
　　京師訪事友人云旗人啓某家居前門内遊西輦兒胡同十月二十四日突來盜匪多人直入臥室拔刀威嚇禁弗聲張當被刼去白金衣物甚夥事後投報地方官勘騐屬實飭捕嚴緝不知能弋獲否也 
[盜劫頻聞]  
　　廣州訪事友人云上月初旬某日城西杉木欄某號絲綢鋪突來某甲定購綢若干匹約價二三千金之譜訂期十五日備銀來取先付定銀二百兩至十三日甲偕丙丁聯袂而至續付銀三百兩聲稱餘容某處收齊帳欵隨卽繳來留一人俟之自一點鐘至五點鐘杳無音信其人佯爲驚異鋪中人卽欵留夜膳極意殷動至二鼓後忽聞剥吸聲店中人大喜急啓門延入則除前來二人外復多三人以爲身懷多金故用以護衛不虞其有他也及五人入室卽閉門拔槍恐嚇將各夥捆縳一隅勒令將所有銀兩悉數交出及前所定之貨從容雇人舁之而去事後店中人始各掙脫業已無可如何惟有徒呼負負而已○上月十二日之晚有盜匪數十人用小輪船載往泮塘將肆刧掠甫駛至彼處境内知已有備折回松州岡此村烟户實祇五十八家皆畏匪勢衆盛蝟縮一隅任其窮搜冥索而去内有三家繩樞甕牖卑陋不堪獨保無恙一家甫携千餘金由外貿易獲利而歸正擬重整門楣已購石灰數擔尙未開工忽遇是變主人某甲性機警度不能免卽將銀預匿石灰中及匪至徧索無獲瞥見石灰顧謂衆曰此物每擔亦值銀若干蓋并取之不料爬羅之下忽見朱提粲粲欣喜過望遂疑此外尙有藏金將主人執縳痛加鞭責勒令悉數獻出主人以積銖累寸祗此區區無以應命備受痛苦始獲釋放是豈得失真有定數存乎其間耶何竟不能倖免也○上月十四日清晨第七甫咸喜巷凌紳家突來盜匪數人傾筐倒篋搜括一空然後揚長而去聞約值千餘金事後家人卽開單投報地方官情爲查緝未知能破獲否 
[監犯行兇續述]  
　　京師訪事友人云前者刑部北所監犯行兇一案已紀報章兹悉兇犯姓胡名明海已歸入緩决可免一死近與同押犯杜五積不相能突持菜刀乘其睡熟時連砍五下致杜受傷甚重現由刑部訊明科以斬决之罪提牢官喬某以不能先事防維咎有應得議定降二級調用處分 
[緝勇獲盜]  
　　金陵訪事人云金陵城廂内外地方遼闊最易藏奸自保甲局歸併以來宵小益肆行無忌署江寗縣正任上元縣戴子和大令除傳諭各鄉董認真興辦團練外復捐廉招募緝勇二十名專司通城緝捕事務本月某日江寗南鄉殷巷陶吴鎮某富室忽被盜匪刼去財物少少事主報縣後縣主戴大令卽率同緝勇嚴勘跴獲夥盜二名鎖解回縣訊究仍留緝勇十名恊同本鎮團練勇丁嚴緝餘盜次日又經拿獲正犯四名 
[京師决盜]  
　　京師訪事友人云前者東和合錢店被刧一案事後拘獲盜犯四名訊明口供按律定擬木月初四日由獄中提出押赴巿曹梟首示衆其續獲之犯則尙未定罪也 
[燒户籲恩]  
　　京師訪事友友人云自朝廷之連歲荒歉倉箱告匱深慨釀酒有妨米榖議禁燒鍋以裕民食乃近日城各酒店與京外各燒鍋同具公禀投順天府署籲請弛禁尹憲批斥不准各商復於十月杪赴户部籲求王夔石大司農設法保全情詞懇切略謂去歲大部議增燒鍋稅課每年一家十金商户等業經照數增交今甫及一年又議禁燒商情賠累不堪况民食貴賤不在燒鍋之禁與否前於同治年間曾因歲歉禁燒有帖燒鍋一概禁止而無帖私燒之户反得肆無忌憚公然偷漏稅課是禁如不禁徒飽州縣吏役實於國課有傷商情有碍云云大司農收　呈詞批交該管司員集議未知得邀允　否也 
[犯官待罪]  
　　京師訪事友人云已革副都統榮和因案獲讉後奉旨交刑部審訊十月二十七日到京當卽送交刑部收禁囹圄聽候訊供核辦 
[再誌行蹤回測案]  
　　武昌訪事友來函云本月某日蘄州凌仲桓刺史押解行蹤叵測之某甲來省憲交發審委員審訊並無確供卽發交江夏縣外監　行覊禁詎典史趙少尉與甲曾經識面相見之下駭異莫名緣少尉昔在京師某處閒游曾與某宗室車輛悮撞宗室之搬指被撞損壞勒令賠償正爭執間適有某鉅公乘輿戾止隨從甚多氣勢極爲炫赫宗室見之卽下車侍立恭謹異常鉅公詢問根由當卽代爲解紛諭飭少尉退去此七八年前事也今少尉見甲面目與某鉅公相同波此各述前事一一符合知爲顯者無疑立卽婉言謝罪優禮欵待并密禀孟志青廉訪轉禀張香濤制郓請示辦理現聞制軍已專電至京探詢真僞想不難水落石出也 
[私槍獲利]  
　　廣州訪事友人云私造軍炎例禁綦嚴然至近日亦有防不勝防者粤東此風尤甚前者城北各村以近來盜匪猖獗劫案頻仍皆購毛瑟槍預爲防禦以致積貨爲之一空而購者尙踵接趾錯今春三月間每槍一枝僅售洋銀七元左右今則增至十三元尙苦無貨可售然而此風烏可長哉 
[批詞照録]  
　　昭文縣誣姦幼女一案屢紀報章兹接訪事友遞來彦詠之太守批詞爰照録之其文曰訊得常熟縣職婦黄陳氏上控伊子黄振聲被民人張壽在昭文縣誣控硬姦伊七歲幼孩張小妹一案當經本府提集人証隔别研訊緣張小妹實年不滿五歲係黄丁氏所養婢女七月二十六日由樓梯自行失足跌傷頭面脊背陰户經黄陳氏通知伊母張周氏延醫邵清望於八月初五日到家診視並未説有姦汚之事因丁大先曹先指使張周氏將張小妹布褲取出由曹先裝點　汚串同舉人吴熙監生張梅卿地保周培廷賄囑仵作王順稳婆丁瑞瑜在縣控稱張小妹下身已破實被黄振聲姦汚具結在案本府因此案張壽在縣遲至二十餘日始行具控并以未滿五歲之幼孩揑稱七歲已屬可疑而仵作稳婆復經供明受賄揑稱有姦蒙敝昭文縣各節猶恐案情未確仍密差委員傳到當日診視醫生邵清望到案供稱開寫藥方時不曾説及有姦証之黏呈縣卷原方尙屬相符然猶不敢自信非騐明張小妹下身有無姦汚不足以昭信讞復調集三首縣官媒婆並稳婆并遣委員不露聲色密喚外間收生婆二人到局分置各堂督飭先後隔别復騐均稱張小妹陰户並未破損實無被姦情事各具切結在案語出一轍不謀而合定非串揑查張小妹旣未被姦則黄振聲顯爲所誣雖串詐之于大先曹先尙未弋獲亦未便再事覊候致滋拖累自必將無于諸人先行省釋誣揑各犯按例擬辦以昭儆戒復提全案人証環質無異卽將黄陳氏黄振聲等開釋聽唆誣告之張壽張周氏串同唆詐之吴熙張海鄉周梅延等押候質訊貪賄仵作王順稳婆丁瑞瑜均釘鐐收禁聽候詳辦在逃之于大先曹先嚴密訪緝獲日另結此諭 
[貞孝可風]  
　　有友自毘陵貽書云江陰南門内杜康橋巷朱姓女幼通文墨素明大義早喪父曾到服療母疾未幾母又殁與弟妹相依幼年曾許字同里程永康爲室程家貧未娶貿易金旋因病旋里殁於途次女卷信痛不欲生稔知程有老母於是毅然過門守節代盡子職鞇非但凛從一而終之義且不使老母無依憎夫君九原之痛也其志之卓絶堅苦爲何如哉現聞程之同鄉親友嘉女之志之苦與境之艱擬爲之集腋成裘俾姑媳饔飱得以無缺是誠巾帼之高風鄉閭之厚俗也特書之以爲衰世勸焉 
[京師火警]  
　　京師訪事友人云琉璃廠迤南八寳琉摛井小巷有某甲開設擷華書局迄今已閲二十餘年本年九月杪曾因釃酒失火焚燬廚屋兩間不意十月三十日之夜二鼓後實房中忽又起火延燒房屋八間始得救熄所有積貨盡付一炬約計不下五六千金當火熾時三 
 
 

Page 3

 
 
善水僵有運水車一輛飛馳而來因巷隘人多車行迅速致將挑水未致命然已成殘廢矣 
[揚城火警]  
　　維揚廓事友來函云本月初六晚揚城教塲之後西營地方某姓家突然失慎時值風高物燥吴回氏左衝右突勢甚猖狂迨善堂各水龍聞警飛臨則矮屋二椽已成灰燼當火熾時有一老嫗雍被於榻蝶夢將酣遽聞警鑼亂鳴已烟霧迷離不辨出路後雖有人救出而頭焦額爛一息儘存恐終難保性命矣慘哉 
[改期宴客]  
　　英美租界會審公廨自遷至垃圾橋北首卽於其側建立洋務局近已工竣讞員翁笠漁直刺本擬於昨日肆筵設席邀請江海關道憲余晉珊觀察並英美德各領事讌會嗣以觀察政務紛繁未遑戾止遂改於十六日完裳畢集共慶落成 
[定期辦漕] 　 
　　江蘇省應辦光緒二十五年分冬漕現由海運滬局總辦張子虞太守定期十二月初一日開辦已飭丁役將局灑掃清潔以便各委員駐局辦公循曩例也 
[解犯過站] 　 
　　前者安徽桐城縣人胡志得因在鹽捕營充當緝私巡勇乘間以查鹽爲由在南匯地方搶奪事主嚴順樓船中銀洋一百四十餘元經縣主汪蘅舫大令拘獲該犯訊實供詞禀奉各大憲議定軍罪兹奉撫憲鹿芝帥札發軍牌飭汪大令立將該犯解赴四川首站巫山縣配所汪大令備文派差解犯起程昨日行經申地解差投文上海縣請過站寄禁藍大令當將解犯騐明刑具收禁内監卽飭書吏赶備過站公文解赴嘉定縣下站 
[拘人纠葛]  
　　本埠西門外毘連法租界時有野雞車混入法捕房捕頭行派戴某在彼處守候日前適有車夫顔柳紹以無捐車照輛混入上前拘拿因追過租界之外爲西門外巡捕將戴拘送巡防局因局員未到交地保唐順榮看管事爲捕房知悉特派中西巡捕將戴與車夫一併帶回捕房解請讞員朱森庭明府訊供以該車夫不應任意混入租界界枷號七天期滿責釋而西門巡捕與地保欲勒令將車夫索回地保據情禀知明府卽飭持名片回禀局員潘仲泉二尹諭令該捕不得再向地保北擾詎該捕瞻敢在二尹前出言挺撞二尹大怒立卽詣總巡局禀知戴子邁明府不知明府將何以處之 
[失婢給領]  
　　前晚南巿新馬路有一女郎徘徊啜泣四十九號巡街捕見之立卽帶至捕房捕頭轉送馬路工程局禀知會辦委員司徒貽芬司馬司馬向之研訊女郎供稱年十五歲籍隷天津名喕兒隨家主由北京至滬僑居某客棧緣遭家主呵責小女子瞻小如鼷乘問脫逃苦無依倚之處是以踯躅歧途叩求憐憫司馬詰以爾主是何官銜姓氏女郎茫然不知所對乃命暫留局中昨日有家丁某甲持片至局聲稱家主福建督糧道錢大人今知婢女在此特命小的前來領回叩求恩准司馬飭差將婢送去 
[上海縣署瑣案]  
　　今夏製造局委員趙靜涵明府家被刧一案嗣獲犯尤炳南馬信吾兩名訊無實供收押在案前晚藍雲峯大令提案復訊尤供湖南善化縣人前在巡捕營充當勇丁嗣奉撥在楊樹浦一帶司巡緝之役曩年在自强軍當勇時有同鄉人彭子林在營爲教習因與相識彭於三月初由金陵來滬到楊樹浦尋見小的由小的薦至楊廿仁卽楊子昌烟館内暫行住宿四月二十八夜彭往高昌廟行刧小的並不知悉小的於是夜二點鐘上差至天明六點鐘落差後彭來邀小的到楊子昌烟館吸烟伊言急欲回籍因乏川資約小的將衣箱一只衣包一個同往引翔港某典内質洋三十元彭卽帶洋逕去小的不知是刦來之物求恩寛宥馬信吾供湖南瀏陽縣人來申十有餘年先在砲隊營當勇後在高昌廟及法界彩巿街等處開設小烟間閉歇後挈妻到楊樹蒲居住妻則往絲廠做工後聞妻有外遇小的故常帶刀出外擬爲殺姦之舉至趙姓刦案實不知情且昔年趙在廣方言館時曾爲小的醫病何敢爲此昧良之事大令駁詰至再兩人堅執前供判仍還押再訊○鹽捕營勇丁吴顯洪今夏在浦東陳家行槍斃鄉民兩人由縣訊供收押前晚藍大令又提吴訊問吴供安徽人年三十五歲在鹽捕營第六號槍船當勇丁頭目六月二十日晨興三七九等號槍船四艘由周浦開至俞伯題橋見有私鹽多擔小的等小岸拘獲九擔雇鄉人挑至船中各船卽時開行往陳家行詎各鹽販聚衆沿河追赶并於橋上抛擲磚石不容過橋小的等先開一空槍恐嚇仍不退避不得已實以槍彈開放一槍擊中一人腿上倒地衆遂奔散立卽開船駛出浦江卽遇管帶座船禀明情由管帶親到彼處與董事地保議妥給撫卹洋二百元了事大令詰以兩人究係何人所擊從速供明答稱人衆喧嚷槍烟迷漫兼鹽販抛撒石灰無從看清大令詰曰照爾所供陳家行並無鹽販何得在該處開槍致斃贱命况拿獲私鹽在俞伯題橋離肇事處相隔六里之遥何得借此牽涉况果係鹽販則與爾等緝私抗拒有格殺勿論之條何必給洋案關兩命不得不澈底根究現奉府憲濮大人札提到府訊辦靜候備文起解到府訊核 
[英美租界公堂瑣案]  
　　米掮客張靜臣倩某船户裝米至某處行經白大橋被駕駛某洋人游船之錢言南抛錨不慎擊損船身致水泊汨而入浸濕白米二十五石適爲水巡捕何瑞福所見將錢送案請究張投案供稱被錢將船撞破致米二十五石淋漓盡致今由水巡捕拘獲叩求究懲錢供張船不善駕駛肇此事端與小的無涉讞員翁笠漁直刺商之梅繙譯官判罰洋銀五十元賠償了事○包探洪阿寳費阿銀拘解積賊徐阿生及押店夥趙芳林到案禀稱徐連次行竊洋人麥克生土楷及華人侯吉生等二十二家銅木石各種報時鐘十七架綢洋傘八頂並綢布衣服絨毡錫燭臺等物均押在趙店經小的等查知起到各贓送請究辦各失主投案領贓徐供小的本邑人雖操三隻手生涯實爲飢寒所迫尚求鑒宥趙供不知竊贓故敢收押叩求恩典直刺判令徐笞責三百板管押一年趙專收賊贓咎無可恕從寛判罰洋銀十元○包探徐榮珊解送馬夫王阿大到案禀稱此人駕車而出常逞追風逐電之能屢經拘拿判罰仍不稍悛昨日復施故技故由小的拘送請究王阿大供小的昨爲洋東執鞭由洋務局馳至馬路中卽被徐探拘住實則小的並未違章洋人倩卜易律師到堂申辯謂當日此車並不爭先疾馳不得指爲違章直刺判罰王洋銀五元○包探趙銀河解送林小毛到案禀稱昨日此人强向婦人陳毛氏借錢不遂便逞兇毆報捕後經小的拘獲送請究辦陳毛氏投案申訴前情林供小的與氏比鄰向索舊欠致相爭閙不敢逞兇見証人葉阿再周金氏同供小的與小婦人等目擊林兇横情形來案作證叩求重辦直刺判責二百板○包探顧阿六解送串竊東洋車之陸長壽顧阿奎到案請究失主王阿三投案請領失車陸顧同供小的等係溧惕人不敢竊車叩求恩典直刺判令各責五百板遞解回籍○包探竇如海解送某紡紗局小工姚阿四姚信堂到案禀稱此二人前因奪做小工持刀向陸連生逞兇曾經爛泥渡巡防局責辦甫經釋出昨又至四馬路糾人軋陸至某茶肆向之訛詐報捕後經小的拘獲送請究懲陸投案申訴前清　姚同供小的等並未索詐實被誣控求恩明察直刺著押候查明訊核 
[法租界捕房紀事]  
　　華訪蘭偕中証張文蔚控小東門外恊盛行主凌德興以股單抵借洋銀四百五十元經讞員朱森庭明府訊供以其中尙有不盡不實著將華張押候交保補提人証質訊旋因無人具保禁押捕房昨日明府蒞捕房發落各案命提華張二人復訊仍執前供明府謂此案業經本委查訪明確華詠蘭素稱規矩此次實受人之愚張文蔚不應隨聲附和甘冐不韙著一併還押候傳齊人証復訊核奪○偷兒王阿錫潛入小東門停泊之杉板船上圖竊當塲被獲解經明府訊供著照原斷笞責一百板釋出○偷兄王惟賓在鄭家木橋行竊東洋車上物件爲包探拘獲解請明府訊供認竊不諱昨日命提到案照原斷笞責一百板釋放○偷兒孫四前因竊取東洋車報捕查獲解請明府訊犯判枷一個月昨已期滿命開去荷枷照原斷重責四百板釋出 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[遞解竊犯]  
　　竊賊孫阿四通州人專在租界行竊東洋車上之鐵件爲巡街捕拘獲解送法公堂由讞員朱森庭明府訊實供詞作日將該犯函送到縣請縣主藍大令派差遞解回籍大令准如所請現已備文派差將該犯遞解起程矣 
[上海巡局紀事]  
　　前日午後某甲衣服麗都至南巿荷花池左近恊隆土店購川土若干計值銀七十餘兩囑令學徒送至新太平街雲生小客棧給價及至則付裕大莊期票一紙店中執事陳某立往查對始知此莊早已閉歇急命學徒至棧查問棧中人答稱爾去後其人卽隨之而行並非寓客不知所之陳情急奔赴十六鋪巡防南局控請究追局員曾鴻森二尹提訊之下謂爾店自亦疎忽無從代追著赴上海縣署控告可也前晚有形似湖南游勇之某甲到南馬頭某姓粥店飽飲雙弓米不名一錢揚長而去向索之下反被逞兇店主忿不能平扭控二十七鋪巡防局局員邱友林二尹立卽提訊詰其名姓堅不肯言判令掌頰一百下甲大肆詈駡二尹怒命笞臀二百板交丐頭驅逐出境昨日上午甲復至局滋閙不休後由滬軍營巡街哨弁恊同十二圖地保驅去○前日丐頭沈福順糾集鶉衣百結之流蜂擁至萬裕馬頭某姓家强行勒索必求飽厥貪囊某姓忿甚扭控二十三七鋪巡防局局員邱二尹提訊之下判責沈一百板不准出外滋擾違干重究 
[英美租界晚堂瑣案]  
　　一百五十七號華捕解送顔王氏朱洪章控逃媳顔朱氏挈領孫女顔杏生捲物潛逃匿跡在虹口桃發榮家内等情到廨由值日差禀明讞員翁笠漁直刺諭飭一併押候提訊前晚直刺倩襄讞委員張柄樞司馬傳集研鞫原告顔王氏因年邁患瘋未便上堂朱洪章投案供稱顔朱氏是小的嫡姊姊丈顔榮生故世僅遺女孩杏生從幼許與小的爲媳今年及笄朱氏不守婦道與姚贊清姘識同居去年十二月間朱氏私捲衣物挈女與姚逃往吴淞今年六月間被小的訪知朱氏挈女杏生復至上海避匿在姚發榮家内所以小的同親母投報捕房解送到案請究顔朱氏供夫故十一載家有老姑幼女貧革不能度日前年由姑作主招姚贊清爲夫去年姑稱姚撫養不周將小婦人等三人逐出無奈隨姚來申奇寓在夫弟姚榮發家女兒杏生現年十五並未許朱爲媳請斷顔杏生供詞與母略同姚發榮供在虹口開設小烟間朱氏母女由胞兄姚贊清領來在小的家中寄住餘不知情司馬訊得朱氏旣醮與姚不能再歸顔姓應隨姚贊清終老而顔杏生産自顔門未便隨母同去著仍祖母顔王氏當堂領回教養各具遵結完案○徐慶雲在晉祥顧繡店爲夥由黄松林出立保單嗣徐虧用甚鉅自知不合於去年九月間潛逃避匿晉祥經手顧楚臣向保人黄松林追問詎黄置之不睬顧因具控公廨翁直刺亦倩張司馬提訊顧投案申訴請追黄供在治開設鐘表店徐慶雲委係小的薦保用空帳欵情願賠償至來往借項不相干涉求恩公斷司馬謂黄旣經出立保單不能置身事外判令賠洋一百六十元限一月内先繳洋一百元餘俟明年二月底繳清仍交原保著具限狀存案備查○顧三記卽顧乃濤在滬南自來水公司爲管工司事因填泥工頭王金玉生活不佳被經理洋人未士打理斥不服當卽結算工洋除收過外尚欠四十餘元詎王金玉不思已非反敢遷怒於顧恊同小工王阿三劉照書於本月初九日邀顧到指南白玉樓茶肆評理因顧無暇遣夥竺連生代往算帳不料王金玉見顧不來率令王阿三等將竺拔往浦東意圖勒索取贖經顧知覺禀明馬路工程局飭拿未獲王等逃奔租界顧乃邀同經理洋人投報捕房拘獲解送到廨亦經張司馬提訊顧投訴前情請辦王金玉王阿三劉照書三人祇稱寃枉司馬喝令王金玉拖下笞責始稱竺連生已於前日送往恊隆烟館交顧領去王阿三尤嘵嘵置辨司馬以王藐法喝掌頰二十下遂判王金玉等三人一併移送上海縣嚴辦著顧自行投質顧遂遵諭而退 
[美租界捕房紀事]  
　　鄉人王阿掌駕駛柴船停泊蘇州河畔昨日誤將垃圾傾棄河中爲水巡捕所見拘送捕房捕頭令押候解送公堂禀請讞員翁笠漁直刺訊辦○昨日清晨寗波偷兒吴福生姚金榮串竊西華德路菜巿左近四百八十九號門牌屋内傳瑞生家火油數箱適爲包探沈阿鶴查獲解入捕房捕頭令押候解送公堂禀請究辦○昨日清晨小竊陳金林闖入外虹口百老匯路粤人某姓家竊取衣服携之而出途遇某　華捕拘入捕房捕頭令押候解送公堂禀請訊辦○賊犯王阿毛掩入新記浜路鄉民某姓家竊取衣服携至某押匍求質適爲某包探所見盤詰之下言語支吾立卽拘入捕房捕頭令押候解送公堂禀請究辦○昨日清晨外虹口公和祥碼頭某號帳房被賊竊去皮箱一口内儲衣服甚多當卽開明失單投報捕房請爲查緝捕頭允之 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年十一月初一日京報全録]  
　　宫門抄○奉天查辦事件大臣李等奏爲整頓積弊擬條覆陳摺○十一月初一日理藩院鑾儀衛光禄寺廂黄旗值日無引見○　　續假十日○依桑阿預備召見○吏部呈進月宫卷○召見軍機范廣衡依桑阿○○降調四川總督臣李秉衡盛京將軍奏天總　臣增祺跪奏爲遵議整頓奉天積弊謹就原奏八弊八要酌爲分析併擬定切實可行八條恭摺具陳仰祈聖鑒事竊臣等於九月初七日承准軍機大臣字寄光緒二十五年九月初一日奉上諭翰林院侍讀學士瑞洵奏奉天地方積弊太深亟宜力求整頓擇尤臚舉並據　　一摺奉天爲根本重地從前積弊甚深迭經諭令該將軍等隨時認真整頓該侍讀學士所陳飭吏安民練兵清訟治盜開礦培才籌防八條及明練一事悉屬切要之務所擬辦法均不爲無見著李秉衝會同增祺恒壽詳察情形悉心籌議分晰具奏另片奏程萬里一案情節較重請提京　辦等語此案業經刑部議駁是否實有寃抑並著李秉衝衡祺恒壽確查明據實具奏毋稍　庇原摺片均著鈔給閲看將此通諭令知之欽此　旨寄信前來府尹恒壽旋奉旨開缺當由臣秉衡臣增祺會同詳閲原奏所稱八弊八要及團練一事切中近年奉省情形持論多正　惟致治貴挈其大綱除弊宜先其太甚必使簡明條貫實事可行始足以課成功而收遠效原奏臚舉諸弊自以立法報弊爲要而條理之間成有或分須有要領今擬併安民於飭吏合籌防於練兵理財析徵榷荒礦爲三治盜歸飭吏練兵之内旂務有弊旣與發審處相關錢法宜釐非　　期禁爲重惟培才一節奉省急切所需之才須於能任事者求之文歸飭吏武歸練兵似不必專以課吏等局爲培才之地臣增祺八月間已有　辦情形之奏臣秉衡近日條陳固本二救弊三覈實三等奏已蒙諭交臣增祺覈辦大指均不出此數項除清訟一事經臣增祺業已陳　　遵諭旨認真辦理外經臣等屢次會議就現在奉省情形與臣等籌畵所得叅以該侍讀學士原奏擬定分要章程七條曰飭吏治整營　正旗務釐錢法汰稅員清墾政飭礦課合原奏團練爲八敬爲我皇太后皇上陳之奉省吏治貪窳成風向來病根由於省城排塲關人應酬浩繁候補人員皆負重累甚且賄託得缺專有包借名目豫爲充當門丁倚勢攬權之地一旦得缺遂爲若輩所制又苦於差務之煩攤捐之重遂不能以勵廉隅盡職守爲事自臣增祺到任以來率以廉儉杜絶應酬冀從根本處挽回積弊現復籌備差車公欵並綜　攤捐雜欵力　極减近又爲金州同知等缺籌助津貼奏准有案此皆杜其藉口貪肆之端今日督課州縣當以禁勒派絶浮徵爲安民大端次如捕盜從前各州縣捕盜營額兵四十名有千總把總等弁率領緝捕自前任將軍裁去二十名僅設外委一官各地方官以兵力太單遂將捕務全行廢弛臣等八　仍將裁去舊額二十名並千經等官復設專歸地方官責以緝捕如有盜賊惟地方官是問其次則如原奏聽訟催科馭吏諸實事以及考究地方利病就此分别殿最惟有由臣增祺會同府尹認真考查嚴明賞罰期收安民之效省城文案營務機器等局總辦帮辦均當慎選賢員嚴　　　如有弊端立卽叅辦發審舊有驍騎校巡捕戈什投効雜職虚銜濫委之員聽訟非徇情之事此後必期能讞獄有操守之候補文員或旗員　　地方可兼補者方令入局一杜以往不應委之習蓋省局爲公事匯萃之所要差卽異日補署之階此處認真並足以風示外屬臣增祺並賞　　補人員時常接見酌量其才課以職事俾各講求吏治具不堪造就及有劣跡著隨時甄别庶宦途清而吏治可舉此飭吏治之一合原奏安　清訟捕盜一以費之者也練兵之事爲今日奉省切緊要圖不但仁育防營爲備大敵卽奉軍亦宜練爲能戰之兵原奏以零星散布直不成軍　　與臣秉衡前奏擇要築壘之議相同臣增祺前於奏陳練兵摺内亦有將奉盛仁育五十營以二十五營分防三十營操練以備邊陲緩急之　　　酌宜變通臣等會議得築壘處所須合防軍奉軍分起三四處於省外一二十里及鐵路相近城鎮要衝各屯一軍十營聯絡扼紥踞地利　　兵勢備衛自堅防軍須俟署總統錫振到後妥商速辦奉軍擬將馬隊十一營酌留七營其餘步隊十營砲隊一營統照十成隊填補足額　禺　七營每兵加銀二錢計餘所裁馬隊節省銀一千七百餘兩適敷捕盜營仍復原額之需除分駐各處緝捕外期以馬步隊十營共紥一處認　　練專備徵調有事與防軍可互相接應原奏謂不必專學洋操自是務實之見其馬隊作爲遊弋之兵擇善於捕盜之將統之宜如臣秉衡前　　加津貼嚴定賞罰專責以拿盜搜窩遇有失事與州縣官並處如此責成旣專捕務自能整頓至奉軍防軍餉項雖視關内諸軍稍差祗須　　　名原銀實發實得勇丁猶可無虞不足乃統領營哨有節壽等禮攤派之項有倍價包製號衣由靴草帽棉衣扣欵有派買親友土物破費有不　原銀而以合銀元合錢之折算層層剥削四兩口分僅得三兩銀錢便再有壓關餉等弊將求果腹而不得矣壓關者每年少發一二三個月　不等壓存統領營官處曰免其逃跑實則利其逃跑也有所謂幾成隊則虚額之弊也又有包餉之弊統領每月給營官若干銀所有餉源勇　辦　概不得過問尤不省者之所爲其弊更不可言營務從何整頓士卒安能用命所聞關内諸軍嚴整者尙無以上情事此統將營官以首在得人　軍視防軍此弊尚少趁此再由節制督兵者務將各軍諸弊會同通示嚴禁犯必嚴叅重懲方能足餉額收實效當防營懲戒之後正各軍擊　　機必期宿弊廓清庶可兵將相維得成勁旅此整營章之一亦練兵爲籌防之要也原奏指稱旗務之弊以外城旗員留省太多爲言查近年　　營務事繁或有因在内城向充要差一旦補放外城未便遽易生手留省當差者至夤緣情託希冀要差亦不敢云其必無惟各缺均有職守　　各赴本任爲宜兵司有掌理旗務之責恊領逹春辦理未盡妥善已由臣增祺撤去兵司掌印一差另行遴委接充委爲經理並會議得嗣後外　留省至多不得過二十員應請著爲定例課吏一條内發審關乎旗員之處擬請酌立限制自防禦以下非地方文武可兼補之員不准派充　　處差委請一併著爲定例又臣秉衡前奏請捐稅局差不准以非地方人員濫充本省旗員非候補者亦其中並擬照辦如此轇轕旣清奔　　　應可復從前樸厚之風各盡職守此就原奏旂務之弊亟爲清理者也錢法之弊原奏但指期禁而言本年期禁已開奏定有案而錢少銀貴　　省城近切情形救急之要先在鑄錢臣秉衡已有條奏臣增祺近已將開鑄銅錢五分爲率並擬再加爐鼓鑄各情專摺奏明現由臣增祺　　　奉差委前營口同知章樾將鼓鑄事宜認真督辦近日巿面漸有銅錢日久自可流通銀價之貴大半由於官錢局憑帖擡價銀以至巿價亦不　低落此後鑄錢日多銀價亦須酌抑不得以官本稍有虧抑使物價隨銀價俱昻民受其困應由臣增祺隨時督飭承德縣並官錢局委員體　　情銀價如能從賤該局虧賠之欵當爲籌補但能於民生日用有使則維持根本之計收效已在無形此釐錢法便民用由原奏切實推　　　　奉省稅捐爲軍餉所倚而諸弊因之以生定章有斗秤捐土藥捐菸酒捐洋綫皮張石灰燋炸四項捐車捐船票捐貨厘捐一厘捐七厘捐斗　　捐斗秤續捐糧貨稅各項鹽厘等名目徵收之員有州縣經徵者有恊尉經徵者有州縣恊尉與委員會徵者有委員專辦者有户部派員經　　有歸商包納者所徵之欵有解部庫撥放俸餉者有解糧餉處充餉者名目繁多章程未能劃一單票不用三聯又有包商代抽之處私立　自　外溢取勢所不免其弊在於上下相蒙而印委丁役得以行其侒漁之術此摺未完 
 
 

Page 14

 
 
[光緒二十五年十一月初二日京報合録]  
　　宫門抄○諭旨二道録前○接續前摺○越撫劉奏爲報銷修築海塘工程銀數摺○十一月　初二日吏部翰林院正黄旗值日吏部引 
見六十二名正白蒙四名廂紅滿四名○阿克東阿等前往口外賜奠請訓○英年假滿請安○魏光燾謝署陜甘總督恩○鹽　堃岫各續假十日○廖壽恒請假五日○内務府奏派更換紫禁城内值年派出世續○召見軍機崔永安魏光燾○接續前摺又兼經徵不歸一手各飽私囊在公在民兩受其累臣等會議得應如臣秉衡前奏所請由臣增祺督飭局員查照原定章程某物應捐應稅並各捐稅若干或有應行核裁至定劃一章程刊刻告示發交各州縣黏牌在署前局並行張掛務使小民周知並一概飭改三聯票以杜科歛而便　植凡由州縣旗營會徵者均酌併一處以免紛紜其由委員專辦者匯總處所則併三局或兩局爲一局併將分局委員歸併裁減徧行曉示將　　　局民間所出之經費盡行停止大要關鍵尤在慎選局員從前有投效人員與非地方人員監行位置之事此後一概不准著爲定例其牛　　　商代抽之處如查有原奏所稱諸弊當卽嚴懲並將包抽禁革以杜浮濫由臣增祺妥速嚴定章程辦理至稽核之法或密委廉幹時往抽　　　訪官紳叅究輿論必使功過昭晣奬戒分明臣增祺到任以來時常遣人密查將新民廳等局員撤差停委此後益當鄭重其事蓋籌餉爲　　　重任奉省捐稅與他省不同爲本省餉源所倚必使盡除諸弊固結民心堅其樂輸之志乃爲固本至計此汰濫委而清稅源爲理財尤要者也　天荒務已辦者爲養息牧西流水兩處現辦者係東流水專爲安揷金州難民之地其實户部侍郎良弼前放西流水地已將東流水溢放　　　在東流水荒務必須認真經理除原奏該侍郎包留地叚希冀重利及臣秉衡前奏懇務諸弊並員外郎錫齡阿占據多方已由臣增祺派員　　又總辦荒務學習筆帖式耆泰放地舞弊聲明惡劣多被控告統俟查明另行嚴核奏辦外臣等訪聞得西流水所放之地緣該員委書吏紛紛　割如員外郎錫齡阿所占尤多而各屬豪紳得以要挾亦復分割沃壤民間領地有交價兩次三次始得地者有交價兩三次終未得地者　　　或受驅逐隐占者横肆欺凌百端滋擾弊不勝言經委員連中托克通阿等查覆有案現辦東流水懇地須以前事爲戒今會議得由臣增祺　　荒務大臣晉昌督飭局員先將金州應行安置之難民核分等次造具檔册綜計名數嚴定章程核實放給現並聞得東流水所餘二十三　　　核算不敷安揷難民之用不容再有侵蝕儻有官紳胥吏蒙占冐領之弊一經查出没地入官科以罪名如此示爲厲禁庶諸弊可除流民　　　來升科事宜亦易清理此荒務之亟宜核實整頓者也近日辦礦術愈工而弊愈甚由官開採夫有不賠而辦礦之員郤不必爲挖礦之事其　　力以謀之也手無一錢不曰挾有重資卽曰集有多欵事無把握不曰礦苗暢旺卽曰沙綫分明無非慫動聽聞利在必得迨至事權在握　　　寛以集股而可詐得鉅資以鬻票而可坐收成利所謂辦理礦務之員不過如此實則利私之弊小而誤公之害大臣秉衡　謂礦産於地　　　地疆臣核實辦理奉省五金並産久爲外人垂涎攘其利必兼圖其地宜於開通利源之内常爲保衛土地之謀查編修貴鐸惟以賣票爲　　　定章萬一展轉流入外人之手害何可言此正無地方之責利害不切於已者所爲至其交課無幾猶其小者此後奉省礦務似宜請旨　　將軍或遴委或招商妥慎辦理臣增祺當身任其事先嚴鬻票之禁尤以暗藏洋股爲防認真辦理礦課庶有起色原奏設苟非大利所在不　　辦恐徒糜經費得不償失自是正論當本此意以隨地考核欓有成本不充及辦無實濟之處卽行分别裁禁如此則理財寓守土之中有利　　無弊此礦務之宜有專司者也又原奏稱奏天之舉辦團練視他省爲尤急臣秉衡前奏大意亦謂奉省團練有官欵官械但使錢歸中飽地方　此其勢可藉省東南畏敵省西畏賊其機可乘畏賊之地宜汰弱留强訓練認真使之守望相助畏敵之地宜鄉連堡結嚴密部署以備不　　　以保甲清其根源聯其氣勢大要辦法已不外此全在得人而理惟責成各該地方官善辦現旣復舊添設捕盜兵額卽以捕務專責地方使以　團佐之並實行保甲以絶窩藏總以苛歛滋擾爲厲禁如此實力奉行亦可助聲援而資禦侮此團練一端原奏所謂八要之外尤爲切實可行　也以上所擬八條但就現在情形悉心籌議必期釐剔積弊培護根本總之奉天情實危迫勢已竭澤必有不中飽不妄取認真辦事之印委　　安商民濟餉項必有廉幹肯捕盜關民痛癢之州縣方能起彫攰保餉源必有勤訓練嚴約束不尅扣優瞻略之統將方能固兵心備大敵惟　　念專心搜羅徵騐取才於兹而以差使地方軍事一一舉而倚任之真才得則百事舉冗員汰則浮費節在奉天今日之急務卽所謂八弊八繼　關鍵胥不外斯實卽臣增祺之專責所應日夜竭力圖維以期仰紓厪念根本宵旰憂勞於萬一亦臣秉衡區區愚誠冀可稍副　明垂詢之至意者也除程萬里一案另片會陳外所有遵議整頓奉天積弊酌擬八條是否有當謹會同繕摺覆陳伏乞皇太后　　聖鑒訓示再奉天府府尹恒壽業已開缺未同列銜臣秉衡拜摺後卽率同隨員回京合併聲明謹奏奉硃批另有旨欽此○○韻　　戴浙江巡撫臣劉樹堂跪奏爲折江省光緒二十四年分修築西中東三塘限外埽坦石坦並拆修東塘石塘各工動用銀數彚繕清單菴　仰祈聖鑒事竊照浙江省海塘歲修做過工程例應開單奏報歴經遵辦在案兹查光緒二十四年分春汛期内雨雪連綿山水貫注道　　夏風雨間作水勢更旺秋汛以後山潮匯聚漫過塘身以致三防限外埽坦石間多潑損坍險並東塘念汛遠年石塘亦有散裂矬陷原　　　　田廬保障關係非輕先後據該管廳備禀請興修當經署杭嘉湖道陳允頣查勘屬實因石塘拘無歲修專欵值此藏支絀另籌不易其　　　　多亦未便專案辦理爰就歲修工欵通盤挹注由道飭委候補縣丞朱毓英會同廳備察看緩急擇要估修其埽坦石坦各工仍令各該廳備照　修辦復經該道督同勘得東塘念汛柱字號東十一丈五尺昆字號東九丈池字號次西四丈共計遠年舊石塘二十四丈五尺均已抝樸　　　裂矬陷情形最爲險要又勘明西塘自季家埠汛西王字號起至翁家埠汛雲字號止間共埽坦工長三百十三丈五尺中塘自翁家埠汛國　　起至戴家橋汛堂字號止間共埽坦工長四百十三丈東塘自戴家橋汛温字號起至尖山汛論字號止間共頭二層條塊坦水工長四百八　　尺埽坦工長二百五十七丈五尺頭二層塊石坦水工長一百三十六丈七尺單層塊石坦水工長十五丈情形亦屬險要亟應分别修　以　　衞經西防同知季綸全中防同知胡嗣福前任東防同知高英署東防同知餘樹淵前升署海防營守備湯廷熊現署海防營守備王兆麒　　　補縣丞朱毓英等統約估估需工料銀五萬四千三百六十餘兩俱在是年歲修額欵内動支仍扣收部平等欵給辦工竣飭委杭州府騐收　　案兹惰布政使惲祖翼署杭嘉湖道陳允頤飭據各工員將承辦工叚字號丈尺高寛做法銀數開摺核明會詳前來臣覆查無異除飭取　　　説另行題銷外理合敬繕清單恭摺具陳伏乞皇太后皇上聖鑒敕部查照施行謹奏奉硃批該部知道單併發欽此 
 
