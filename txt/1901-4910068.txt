# 1901 - 113 - 4910068

 

Page 1

 
 
[延請天津牛莊采訪友人] [  申報館主人啓]  
　　拳匪已殄北方重覩昇平報紙流行日漸推廣兹者本館欲就天津牛莊二處延訂采訪友人如有熟於官塲一切事宜及閭巷新聞中外交涉者請郵示近事數則并詳列住址姓名以便修函訂定諸君子才識素裕當不以長材短馭爲嫌也 
[古今圖書集成减價] [  圖書集成局謹啓]  
　　本局新印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩是書間有誤釘處刻已查準補釘完全賜顧者請至申報館帳房交易再前所出股票尚有數股未經將書取去者亦請從速找銀取書幸勿再遲特此布聞 
[觀三忠舉襄事慨乎言之]  
　　嗚呼去歲京師之變雖曰天意豈非由於人謀之不臧哉當義和拳匪之初作亂也不過鄉村烏合之徒耳其詭稱扶淸滅洋也不過肆其狡謀意圖刼掠耳乃始而市井中人信之繼且仕宦中人亦信之卒至親王大臣昏憒糊塗信其神術盡情提倡殺戮洋人而其禍遂一發而不可收拾斯時愚魯者固一唱百和卽明于事理者灼知洋人之决不能滅妖術之决不足恃徒然驚宗社危乘輿釀成不忍明言之禍而亦懾于親王大臣之勢燄類皆若寒蟬之噤而不復鳴獨此三忠者先後抗疏以爭百折不回詞氣激烈彼詎不知權奸當道政出私門折檻批鱗禍將及已而不惜以一死報國者豈忘古人明哲保身之訓哉夫亦以事處萬難非是無以動天聽而熄奸燄耳嗚呼忠已或有剏爲異論者曰國無論中外凡當革故鼎新之際必有人流血以助其成觀夫前年康廣仁譚嗣同等六人不惜駢首西市此次三忠又步其後塵維新之機實萌芽于此則直折之曰子謬矣彼康譚諸逆隂謀作亂致蹈刑誅肆諸市朝十年猶臭安得以擬三忠之犯顔敢諫殺身成仁我聞逆首康有爲之誘人心曰爲國家流血忠也因流血而致維新則千古留芳盛名不朽嘻是特大逆不道之輩播讆言以惑人心子奈何擬不于倫竟以此誣三忠之素志耶抑或謂拳匪禍起東南諸省幾肇兵端賴三忠竭力挽回得免數十萬人肝腦塗地愚以爲此亦未必當東南省之與外人訂約兩不相犯也其議創之于湖廣總督張香濤制軍而南洋通商大臣兩江總督劉峴莊制軍力贊成之微二制軍之功我輩當不能安居樂業彼三忠者惟是恨奸臣之當道痛國勢之淪胥恤哭陳書冀回上意與東南之事絶不相關無端比而附之地下有知當亦不敢掠人之美也今者中國之孱弱甚矣中國人民之被侮亦已深矣獨此固結不解之人心尚能别忠奸而嚴彰癉觀于三忠在滬上舉襄之日口碑若此之載道觀者送者若此之采烈興高可知直道猶存其感激之忱自流露于不覺彼康譚諸逆隂謀不軌旣爲中國之罪人亦卽三忠之罪人雖同一慘被極刑烏得相提而並論哉抑又聞之當三忠之突被奇冤也起意者係端剛而鹽斬者係啓秀徐承煜乃未幾而端卽禁錮剛卽自盡啓徐亦卽明正典刑可見天道好還無施不報人亦何苦一朝得志卽逞其私見恣意横行哉因觀三忠舉襄事而慨乎言之芻蕘之言或亦有當于萬一至于逢國忌而鳴鑼開導鼓吹悠揚所送輓聯妄以從逆之六人相比擬此則承辦者之未合其宜與三忠盛名固毫末無所損也 
[議弭戰禍]  
　　京師訪事人云自二月二十二日以來德兵之分駐正定府屬獲鹿縣小山口者屢欲前進迭被華軍擊退傷斃六十餘人因連合法意兩國將出師報怨嗣經議和全權大臣李傅相照會駐京德帥責其躁進開釁旋由各國使臣排解德員意稍釋然所傷之人堅索出貲撫卹傅相昕夕辯論幾於舌敝唇焦刻議由中德兩國各遣員赴獲鹿井陘兩縣交界處劃清疆域聯軍不得越獲鹿華軍不許出井陘靜俟和局告成再行核議德帥首爲之肯三月初三日總統華爾得西氏乘蘆保鐵路火車馳赴獲鹿約束聯軍劃分界限傅相亦電飭劉華軒軍門勿得經舉妄動幷另委妥員前往淸丈刻下都中雖謠言未息然要皆無據浮詞也 
[軍情難測]  
　　天津直報登保定友人來信云自上月二十八日起至本月初二日止駐紥保定之德帥每日派出兵士百餘名由陸路赴獲鹿縣另有法兵乘火車赴阜平縣兩項兵士約共萬餘名各帶砲位子藥軍糧至駐京法兵之乘之車赴保定者亦有數千名道途議論有謂勦辦拳匪餘孽者有謂防堵土匪者究軍情秘密非局外人所得而知也 
[停試述聞]  
　　天津直報云直隸一省因拳匪肇禍奉旨罰停文武各項考試者共二十州縣此外尙有因匪人閙教以致停試五年之處計山西省二十州縣東三省共六州縣至山東河南浙江江西湖南五省各州縣則未悉其詳 
[宫禁被焚續述]  
　　本報前譯西字報所紀南海失火聯軍統帥華爾德西氏隨員沙索甫不及奔逃葬身火窟云云兹得京師訪事人來函略謂沙索甫死後定於三月初二日發喪駐京德軍咸往執紼其致禍之由實因煮膳而起故將常川服役之各華人悉行槍斃 
[京保行車]  
　　天津直報云現在自保定府至京師之火車已經行駛每日午前八點鐘時山保定往京師午後四點鐘時由京師返保定途間約歴二刻許 
[火車肇禍]  
　　華歴本月初十日天津來電云是日淸晨由京師達天津之火車行近落垡車輪忽出軌外以致顚覆傷及附車之美人二名華人四十名尚有華人十一名傷重而殞 
[帆船被火]  
　　華歴本月十一日日本神戸來電云有美國帆船名來賜者裝火油二萬五千箱至神戸旣下椗忽於初十日之晚船中火起勢甚猛烈以致全船悉化刼灰 
[奏報剿捕游匪摺]  
　　廣西巡撫臣黄槐森跪奏爲游匪闌入西隆州城登時擊走復派營勇分途追剿擒斬首要多名餘黨竄散現在方辦理善後地方安靜恭摺具陳仰祈聖鑒事竊臣於光緒二十六年四月十七日承准總理衙門電開奉旨部積誠電奏據興義鎭總兵蔣宗漢等咨稱廣西西隆州城於四月初一日被匪闌入與黔境僅隔一河等語著黄槐森迅卽派撥得力將弁前往剿辦務期尅日撲滅毋任盤踞募延仍將該處現在情形迅速電奏欽 
 
 

Page 2

 
 
此臣前以邊儌游土各匪勾結每有聚集擾害豫籌辦法已於本月二月派候補知府全文炳統帶律武營督率各防營會同地方文武團練搜剿電商提臣蘇元春飭派健字營劉榮瑂陸榮廷等分途合辦並電滇黔督撫臣派營于交界處堵截詳晰奏明在案先據柳州恩恩南寍等府所屬禀報游土各匪滋擾均經隨時剿撫擒斬不少餘黨潰散乃於四月十一日據署左江道何燿章電據代理泗州府知府柴照禀稱西隆州黄先植聞游匪至境出城調團初一日匪闌入州城搶劫登時赶回擊走請速派兵追剿等語復接提臣蘇元春電飛飭先派出之劉榮瑂陸榮廷二營就近跟蹤追剿並電飭管帶護商營勇阮朝忠速帶勇三有名馳往剿捕維時統帶律武營全文炳正在柳州搜捕餘匪亦飭分隊前往助勦又據右江鎭總兵李永芳電已派營馳往堵擊正在辦理間奉旨邵積誠電奏前因遵卽將派營剿捕大概情形電請總理衙門先行代奏在案一面委員馳往詳查並分飭認眞剿辦去後兹據署泗州府知府柴照及委員先後禀報到臣覆加確核均與訪查情形無異謹爲我皇太后皇上縷晣陳之緣本年三月間邊地游匪羅四葉大高衞黄三等爲首勾集夥黨由西林縣邊界竄至西隆州屬古障克長等處該州知州黄先植立卽齊團堵禦一面請勇防勦未能卽到三月二十七八等日疉報匪竄東路黄先植即於二十九日督帶親兵差役馳赴東路一帶調團扼要截擊詎該匪繞越西南小路於四月初一日卯刻闌入州城搶刦匪衆約四百餘人勢極洶湧署隆林營守備陳慶芳該州吏目蒲錦地帶領兵團奮力抵拒衆寡不敵被匪槍斃兵目吳吉發一名槍傷兵丁團民數人該州聞警登時督率團練兵役回城奮擊陳慶芳蒲錦地亦揮兵團夾攻槍斃匪黨十三名該匪卽於是日午刻退走黄先植等督兵團追至冷水村一帶該匪分路逃竄時已昏暮兵力單薄未敢遠追又因城中居民驚亂黄先植卽回城招集安撫查騐居民被劫者三十一家州署被劫錢糧米折銀一千三百兩衣物蕩然州印亦失監倉尚無损失該匪於初二日竄至下吉河邊適統帶毅新各營總兵蘇元瑞率隊赴思恩府屬搜捕積匪正與該匪相遇當卽奮擊槍斃匪目黑楊二一名生擒十名初三四五等日追至十二崗八渡等處斬獲無算並殲前次戕害那馬通判譚鵾之匪首黄大一名生擒二名奪獲譚鵾之白玉帶頭及衣物等件餘匪竄至普羅寨先經署泗州府柴照派撥防勇查探堵截於初七日會合健字營陸榮廷率隊夾擊槍斃匪黨十餘名初八日陸榮廷又追至那馬村西利一帶遇匪黨二百餘人趨至接應放槍拒敵鏖戰數時陣亡什勇三名陸榮廷骽受槍傷奮不顧身督隊衝擊砲斃匪首羅四一名夥黨三十餘名生禽王五等四名奪獲號衣槍械首飾多件該匪大敗逃竄至苗人寨扁牙村等處黄先植督率兵練堵擊阮朝忠亦督弁勇追至兩車合剿槍斃匪徒十餘名生擒陸下生等三名奪回州印一顆並衣物等件初十日匪竄入西林縣屬凉瓦村西林縣楊必康會同健字營劉榮瑂督隊馳往剿捕斬匪十餘名該匪回竄至西隆州屬江河黄先植陳慶芳會同阮朝忠督率兵練弁勇馳往四面截擊陣斬匪首葉大一名夥匪八名生擒韋三等五名營勇李開發吳得標黄尚奇被槍陣亡兵練受傷四名餘匪奔逃竄散各營弁勇分道搜查無蹤地方安堵如常據各地方文武禀報前來當卽分飭查緝逸匪務獲以净根株並認眞整頓團練保甲妥辦善後節次擒獲匪犯均解交地方官訊錄確切供詞禀經臣批飭就地懲辦在案臣查西隆州黄先植因游匪竄入州境卽率兵役團練堵禦不意匪徒繞越小路闌入州城登時赶回擊走復會同督率兵練營勇合力追捕十日之内殲除殆盡並擒斬首要多名尚知愧奮該員已於撤任後病故可否從寛免議出自逾格鴻慈署隆林營守備陳慶芳雖因在城營兵無多被匪闌入後經會同地方文武督率兵勇撲滅惟未能先事預防咎有應得擬請革職以示懲儆西隆州吏目蒲錦地係專管監獄之員于該匪闌入當卽會同文武擊走監犯均無疏失擬請革職留任至州署被劫錢糧米折銀兩應飭合該故員黄先植家屬照數賠繳州印失去多日雖經奪回未便再用容俟送部飭毁並請換鑄現刊刻木質關防飭發行用以昭信守所有西隆州被匪闌入派營勦捕殲除殆盡各緣由謹會同兼者兩廣總督臣德壽廣西提督臣蘇元春恭摺具陳伏乞皇太后皇上聖鑒訓示謹奏奉硃批著實力防剿務絶根株餘依議欽此 
[保薦人才]  
　　漢口訪事友人云鄂省大憲近以正任蘄州知州凌仲桓刺史兆熊辦理教案頗資得力且歴屆徵收漕項均能掃數淸完深堪嘉尚除記大功一次外已登諸薦剡入告九重矣 
[查獲私槍]  
　　廣州訪事友人云私販軍火例禁綦嚴無如若輩利令智昏往往以身試法日前馬介堂鎭軍所部勇丁在新塡地及上陳塘等處查獲洋槍若干轉解南海縣署縣主裴大令委典史周少尉覆查屬實擬卽按律重辦以儆效尤 
[蘇試七志]  
　　姑蘇采訪友人云本月初十日爲江蘇提督學政李大宗師考試江震崑新四縣文童提覆之期吳江道題得其心有道所欲與之聚之所惡勿施爾也民之歸仁也猶水之就下次題方寸之木震澤首題若合符節先聖後聖其揆一也子産聽鄭國之政以其乘輿次題豈謂一鈎金崑山首題事親事之本也孰不爲守守身守之本也曾子養曾晳必有酒肉次題亦必至於彀新陽首題而樂堯舜之道焉非其義也非其道也祿也以天下弗顧也繫馬千駟次題拱把之桐梓首題均作破承小講及鈎下次題均作破承小講 
[松試七誌]  
　　松江訪事友人云本月十一日係府尊余石蓀太守考試合屬文童經古之期孝經論題孝弟之至通於神明論性理論題一動一靜互爲其根論經解題匠人營國制度攷取六材必以其時解史學題史記贊語用意深遠以何等篇爲最論新五代史司天考職方考說詞章題雨中春樹萬人家賦以題爲韻賦得卓犖觀羣書得書字五言八韻擬崔子玉座右銘算學題中西算學異同攷勾股測望立表有以小勾股求大勾股法其法如何時務題開礦利弊論團練保甲務求實效策至傍晚鳴砲放牌時太守頒發上南靑三縣初覆案計上海招覆七十名南匯招覆六十名靑浦招覆九十名兹將上海全案及南匯靑浦前列各二十名姓名照錄於左　上　海　龔錫圭　蔡景濱　許繼光　葛尚遠　朱光照　嚴　恭　丁應星　趙澄瀾　王承旦　朱禮儉　劉　濤　沈　澄　唐祖涵　曹繼曾　陸　鑫　王銓運　李顯謩　葛士熙　韓其燦　楊嘉椿　沈日章　韓鴻藻　周　澂　唐祖滋　瞿慶鴻　蔣樹封　張景范　曹蔚深　王臨訓　朱文煥　王茂功　葛　懷　潘曾黌　徐文鏞　吳熙章　唐鶴年　盛朝爵　李維華　周士淸　陳德桓　張佐宸　張仁龍　陳其經　金保樂　徐寳璜　周明德　楊洪鏡　姚明德　曹　浩　潘　浩　何　鈺　王式森　陳瑞淸　楊春緑　曹　達　丁文龍　喬世德　范訪賢　金宏基　瞿　鉞　劉　淇　丁光弼　賈豐潤　唐書紳　楊兆椿　蘇　海　潘光耀　王承綸　尤桂芬　黄　熾　南　匯　王慶祿　王樹棠　徐宗幹　徐昌福　衞俊郊　張鵬騫　楊鼎盛　王曾杰　申家駿　盛世輔　胡洪湛　趙銘德　徐承福　朱　芾　王益慶　兪曾冶　王慶壽　金鳴岐　馬軼羣　黄昌祚　靑　浦　蔣以魁　陸綺韶　李乃沂　吳乃文　郭慶熙　張澤霖　黄宗俊　壽維祺　張澤濡　沈廷臣　方仁裕　沈鴻翥　沈　鰲　唐　衢　吕長齡　徐經授　周龍章　方存粹　吳儒珍　陳繼禹 
[擬墾荒田]  
　　無湖訪事友人云前者萬方卿大令擬集股開墾安徽宣城縣荒田現已勘定羅塘圩小倪圩共有荒田五千一百餘畝又大墨圍無主荒田一萬四千餘畝華陽圍荒田二千七百餘畝羅唐圩左近荒田一千三百餘畝均擬招集居民設法開墾果能試行有效豈非利國利民之要圖哉特言之非艱行之維艱耳 
[委辦繭捐]  
　　杭州訪事友人云浙省杭嘉湖紹各屬向爲　蠶之區邇者春事闌珊蠶功將畢商民之携銀前往購繭　日益繁多本月初四日省垣牙釐總局憲札委各員分往設局收捐討仁和委候補通判募别駕璿海寗委候補同知史司馬揚善富陽委候補縣丞劉二尹培元 
 
 

Page 3

 
 
新城委候補巡檢袁少尹𦀷嘉興委候補同知過司馬仕昇平湖委候補縣周大令琛石閂委候補典史張少尉廷英武康委卽用縣壽大令椿長興委候補縣董大令鳳來德淸委大挑縣許大令善述諸曁委候補縣曹大令韶南山隂委候補縣郭大令潤畬新昌嵊縣委候補通判徐别駕樹淵 
[嚴懲拐匪]  
　　姑蘇采訪友人云上月某日吳淞口獅子林砲臺營統領班馥齋軍門緝獲江西拐匪高某一名解經寳山縣主金苕靑大令訊出同黨十名内有向在蘇垣百善橋畔設攤售香燭之某老嫗胥門内來遠橋西畔義順烟館主藍某及司帳人江某遂飭勇持公文赴省恊同吳縣公差連某甲某乙等五名口一鮮拘獲解送縣署縣主田大令飭卽解歸寳山旋復在上海拘獲丙丁戊已庚五犯迭經研訊供認某老嫗專以誘售小孩爲業得卽寄藏藍處以便與江高各犯尋覓主顧先後共犯拐案八起爰於月初某日申詳上憲隨將高及某老嫗等六犯解至省垣臬憲朱竹石廉訪飭發蘇州府勘訊詳經督撫憲批飭將五犯就地正法尚有五犯解往上海縣獄監禁聞有小孩五口鬻在廣東須行文粤中移提回滬訊明給領也 
[浙省官塲紀事]  
　　杭州訪事友人云撫轅文巡捕劉二尹宗秀奉委辦理台州土藥捐事所遺文巡捕一差委候補縣丞蕭二尹攸裕瓜代○下城保甲總巡朱大令同現奉防軍局憲委辦支應局務所遺總巡一差委候補通判桂别駕歩鑾接辦中城總巡黄别駕融恩調辦望江門外保甲局務遺差委候補縣陳大令德彝接辦○蕭山縣李香畬大令經上憲調省察看遺缺委候補縣瞿萼馨大令倬署理已於本月初五日赴各憲轅禀辭矣○鎭海縣缺經藩憲札委署理蘭谿縣卽用知縣張受百大令介祿調署所遺蘭谿縣缺委候補縣忠若虛大令滿接署○建德縣缺委大挑知縣尹大令溎署理長興縣缺詳請以新海防遇缺先知縣畢勛閣大令貽策補授已於本月某日牌示轅門矣○省防各軍現由撫憲札委候補道李鳴九觀察鶴皋接統觀察奉札後即於本月初六日到防任事 
[皇恩浩蕩]  
　　日前上海縣汪瑶庭大令接奉江蘇臬憲朱竹石廉訪札文内開如有解過秋審人犯曾經緩决者著查明實係親老單丁速卽查辦留養以普皇仁幷通飭各州縣一律舉辦等因旋查得本邑人張茂康昔年與邵金生鬥毆致邵因傷斃命實係親老單丁適符留養之例爰飭原差傳集犯母及鄰里保甲人等取具供結以便詳請廉訪核奪 
[豫備解犯]  
　　每年四月初各省例行秋審大内本屇上海縣應解人犯一起係行竊提右營叅署巨贓之金阿大擬定絞監候罪名日昨縣主汪瑶庭大令已飭刑書造册備文約在望前後將解省矣 
[解犯過站]  
　　崇明八張甫郎前在川沙犯案經廳尊陳桓士司馬訊懲遞解回籍昨日由差押解到滬投文上海縣署縣主汪瑶庭大令飭吏繕給過站公文派差轉解嘉定交替以便逐站解回 
[撥欵修橋]  
　　本邑老北門外吊橋年久失修勢將傾圯江蘇海運局總辦鄧太守以是處爲往來孔道特撥閒欵若干定於昨日開工修造幷移請上海縣汪璠庭大令派差前往照料 
[邑宰騐屍]  
　　前晚有一年約三十餘歲之男子投宿東新橋河沿福興小客棧至昨晨日高未起棧夥脫扃入視氣已絶矣爰卽投報捕房捕頭著地保禀報上海縣署午後四點鐘時縣主汪瑶庭大令帶同刑仵差役鳴騶戾止地保及客棧主歴禀一切情形旋由仵作騐明報稱小的騐得其人委係吞服生烟自盡大令離座親視一周飭地保將屍收殮發壇暫厝 
[因忿輕生]  
　　有王劉氏者不知何許人其夫向在天津某營當差去歲拳匪作亂殁於王事氏遂流落天津嗣由救濟會中人送上某輪船載之來滬寓居英租界二洋涇橋附近某客棧擬待夫柩南下扶回原籍氏年四十餘生子女各一子約十五六歲前日不知何故與棧中人口角棧中人遽以穢言汚衊氏聞而忿甚突掣小刀自刺其喉棧中人見已釀禍立卽舁送仁濟醫館求治醫生謂食管雖破尚無性命之憂約閱三禮拜可愈 
[貨車肇禍]  
　　前日午後四點鐘時有某號裝貨車行至英租界九江路車夫胡長根等偶不經心致將戴阿信撞仆碾斷右足二指某號巡街捕見之卽將胡及蔡和芳等六人一倂帶入捕房捕頭令將受傷人舁送仁濟醫館求治胡等押候傷愈然後解送公堂禀請讞員張柄樞司馬究辦 
[新界火警餘聞]  
　　前日本邑新闢公共租界派克路卽新閘新馬路順記南貨店失火焚去毗連之房屋十餘間當火熾時店夥陳孔瑞因年邁舉動不便趨避稍遲致將鬚髮燒去幷灼傷面部旋經巡街捕送至仁濟醫館求治 
[上海總巡局紀事]  
　　城廂内外保甲總巡朱森庭明府查知二十三鋪地甲錢昇辦事疏忽致某案要犯甲乙二名毁枷脫逃特於前日傳案研訊飭重笞二百板勒限緝獲如延嚴比○淫書淫畫久干例禁而滬上牟利之徒往往刊刷私售殊爲風俗之患昨日朱明府出示禁止幷飭巡勇隨時查察 
[上海巡局瑣案]  
　　前晚閩人林永福在老白渡某酒肆與主婦相謔康炳坤見而呵斥因之口角不休康怒拾磚抛去適中林頭鮮血涔涔無異桃花著雨林不肯干休扭赴十六鋪巡防中局控拆局員黄衡堂二尹以林受傷屬實函送上海縣署請縣主汪瑶庭大令核辦○日前吳聽桃之童養妻金氏私行逃出改嫁與宓寳章旋被吳尋獲扭控巡防中局局員某君移送上海縣署縣主汪大令研訊之下諭令吳將金氏領回宓供稱小的娶金氏時由十六鋪東裕昌雜貨店主陳姓昆季作伐求恩斷還財禮大令飭差持票投十六鋪巡防北局禀請局員派勇甲恊提一干人歸案訊究局員准之 
[英美租界公堂會訊案]  
　　有會入美籍之華人名巧愛者控華商王藹堂王步蟾父子二人欠銀不還一案迭經讞員張柄樞司馬會同美總領事署繙譯官白保羅君研訊未結前禮拜一即華歴三月初四日由美總領事某君傳兩造至署詳詰情由旋卽函致公廨訂期覆訊司馬允之旋於昨日午前傳齊人證會同白繙譯官升座研鞫兩造各延律師甲辯良久白君隨商之司馬限令王藹堂於七日内將帳淸理如或過期須覓妥實人具保 
[美租界捕房紀事]  
　　昨日午前無錫人居順興投捕房訴稱僑居西華德路第一千七百二十三號門牌房屋前晚突有衆流氓來家尋釁適爲一百十一號巡街華捕所見拘入捕房管押乞丐牢中洎釋出後又於今晨羣擁至家中肆行滋閙幷將妻子居王氏及同居之沈坤生毆傷求即拘究捕頭允之○甬人張阿貴僑居虹口某處其姪阿海在老北門内某銅作習業日前忽逃回家中張忿甚昨晨雇得小車用繩綑縳載送至店行經西華德路被六十四號華捕所見一幷帶入捕房捕頭詢悉情由從寛釋出○昨晨九點鐘時甬婦郁王氏偕王阿方投捕房訢稱賃居新記浜路第一百二十二號門牌房屋鄰人趙岳氏誘賭不成糾同各馬夫來家尋釁致被毆傷請爲查辦言未竟趙岳氏接踵而至訴稱前夜邵王氏來家誘令作無恥之事因未允從遂與口角今反前來誣訴務請澈底根求捕頭以兩造均非善類一幷逐出不予深求○昨晨西華德路第二十六號門牌某姓投捕房訴稱前夜有一匪人手持引火物至後門外縱火幸及早覺察不致成災請爲查辦捕頭令包探倪順泉前往查明再行核奪 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　余阿大偕地保王順堂投縣控馮少甫訛詐等情前晚縣　汪　庭大令升堂研訊余供小的在新闌某小茶肆執業流氓馮少甫時來訛詐曾被詐去洋銀四元前日又至小的家中向妻子恐嚇隨被詐去洋銀兩元求恩嚴辦地保王順堂所禀相同馮供小的係南通州人余前在太陽廟巡防扁充當捕夥時小的曾爲之寫具保單故與相識本年正月初八日余邀小的至初家中飲酒適有　營勇丁向余索取賭債洋銀六元小的再三解觀始允付洋銀兩元得以了結今小的向伊商借川　間籍並非訛詐叩求明察大令以兩造均非書類飭將馮押候遞解回籍余著具改過切結○南市二十三七鋪巡防局員某二尹函送受傷之朱　祥及彭阿三兩人到縣前晚汪大令升堂研訊朱供小的係江北某邑人驅小車度日日前無端被同業毛福兇毆小的正欲將毛扭住彭阿三突出攔阻致被免脫求恩嚴究彭供當毛與朱互毆時小的上前解勸不料毛乘間逃去現小的願尋毛到案叩求鑒察大令飭仵役騐得朱面上略变微傷諭令自行　治彭交人保出赶緊鯨毛到案以便訊懲 
[英美租界公堂瑣案]  
　　包探寳如海解送李成順到案禀稱日前鴻源紡紗　執事人某甲家中失去翡翠首節旋在此人身畔搜出因之扭送捕房捕頭令小的解案請究李供此項首飾小的在某茶肆中向曹雲來購得　劵備本贖出並非竊自鴻源紡紗　中求恩明繫　　張柄樞司馬商之　繙譯諭令發回捕房押候查明實在情由再行訊奪○包探何阿春李四春同解張阿二到案禀　此人竊收祝齋　　阿二等五家衣物經小的等拘解請究司馬判責二百板遞解回籍贓給還失主○包探張全林拘解左曾東楊小寳到案禀稱伊等二人時　某　兵營强索錢文經小的拘解請訊司馬判令遞解回籍○包探金阿三拘解陳道之阿藍堂　案禀稱伊等二人向杜榮慶訛詐洋銀若干經小的　解請究司馬判令各責三百板枷號半月○包探陳金標拘解吳阿照到案禀稱此人竊單趙金標家銀簪一枝經小的拘解請究司馬判責手心二百下○包探趙銀河解送斷路匪人沈曾明到案禀稱此人在新垃圾橋畔將崔阿福衣服補去推入河中經五百五十七號巡街捕拘入捕房捕頭令小的解案請究司馬判責三百板枷號一月○包探劉光震張阿五同解李阿　劉案禀稱正月某日有岑尊臣者投捕房訴稱此人在小吕宋輪船上竊取銀兩潛逃回滬捕頭因令小的等將伊拘入捕房前曾解案請訊奉諭　　詢原告再行核辦迄今已兩閱月未接回省今日捕頭又令小的等解案請訊司馬以訊無憑據著卽開釋 
[法和界公堂瑣案]  
　　職員顧舜照前控成豐洋貨店司帳人徐樑卿吞没審祥田單契據及股分單紅木物件迭經讞員扯使國大令研訊飭邀經勸之沈福瑞張良卿等到案復訊昨日顧投案訴稱徐僞稱沈張曾經理勸竟　搪塞求恩押追大令檢查原卷以此案前　十限四日邀沈張至案訊核今限期已逾沈張仍不到案顯見情虚著將徐交原保人保出展限四日務將沈張邀到如再遲延定于押比○前者鍾報　控其妻何氏糾領多人　去皮箱衣物寄存淸心書院等情大令研訊之下諭令何氏將皮籍等物呈案飭鍾領回並准鍾將收藏單契之竹箱二口自行封回暫存公堂此已見之前報昨日鍾投案訴稱何氏不守婦道誣指丈夫患源　鹽將皮箱搬去務求懲儆何氏供丈夫引野　晝　至家反將小婦人逐出倫常乘舛至此已極叩乞究懲大令著鍾邀集族人妥爲調處竹箱當堂給還○本月初七日某號巡捕見一幼女逑失歸途因卽帶入捕房昨日解案請訊女孩供稱姓王名巧雲年甫六齡籍隷蘇州府屬某邑父親業已去世賴母親撫養不知家在何處大令命　　而房候家屬認領○偷兒王金水竊取馬玉林家脚爐一具當塲拘獲卽釋之使去並不解入捕房流氓楊壽福見之冐充包探向之索賄　巡街捕拘押昨日解案請訊大令判令將楊枷號二月責五百板王責三百板○泰來洋行司事人曹裕隆訴稱本月初六夜被賊犯張紀生　細尚　去　頭繩五十絞報捕查獲二十八絞尚有餘贓求恩追比張李同供此贓已銷與城内某店大令命押候吊齊復訊核辦○張得順新稱小的由海門乘舟來滬謀就前日行至新街左近突被流氓吳阿五等軋至某老虎灶恣情訛詐褫去衣服迨巡街捕見而拘拿吳尚敢持刀恐嚇今已解　叩請訊懲大令判令枷號一月責五百板○包探禀稱流氓沈福海冐充包探夥役向竊賊陶裕順索賄當塲拿獲解案請辦大令判令將沈　號一月從重笞責三百板陶從寛開釋○包探禀稱丐童張六寳行竊某西人所携之捧經小的查獲人贓解案請辦大令判令笞責一百板贓存候失主認領 
[福自天來]  
　　敝所創辦以來所需留養醫藥各項經費除各業樂助外每承　士　心特發慨助巨貲今者承吳君芳伯交來桂恕記大善士助振洋銀十元若桂看者設非向有善心施不望報焉有未經勸募而能溉擲銀蚨者吾知福祿偕來直可操左劵以俟焉聊書數語藉誌大德滬北桱流公所司董謹啓 
 
 
 

Page 10

 
 
   
 
