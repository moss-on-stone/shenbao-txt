# 1896 - 54 - 4908209

 

Page 1

 
 
 [PP ][  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不脛而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部者請臨申報館帳房購取可也 
[重印康熙字典出售] [  圖書集成局啓]  
　　本館用鉛字排印康熙字典格外放大校勘旣密裝訂尤工久爲士林所賞鑒購者踵接今重印妯售每部十二本分裝二套計碼洋依舊二元五角欲購者仍祈移玉至三馬路申報館申昌書畫室及各埠申昌購取可也 
[練兵宜先選將論]  
　　嘗觀古今之世局承平之世人不知兵自上至下皆耽安謀樂飽食煖衣以享太平之福而不知兵禍之伏卽伏於太平之時一旦外敵内乘内盜卽因之迭起卒至防不勝防訴不勝誅人民流離徧地荆刺則必勞師糜餉竭數年之力以經營之而始得以安枕然國家一經懲創財竭民疲而强敵之窺伺於旁愈思乘隙而入此古今之常局爲謀國者之隠憂也當夫旣受其懲創又見其窺伺上下之人皆恍然於兵多者强兵少者弱兵精者强兵疲者弱兵不可以一日無勢必藉兵以立國於是謀國之臣莫不欲爲國家謀增兵之方求練兵之術與所謂承平之世人不知兵者迥乎不同然則兵旣增旣練之後國遂可以强乎往往人不知兵而國弱人盡知兵而國仍未必强何也以知兵之有弊也有在上之弊有在下之弊何謂在上之弊知兵爲急務召募以千萬計而政令不一紀律不明朝聚暮撤旣散復招無事之時仍以宴安爲事營官則尅扣軍糧兵皆漸爲虚額甚至貪妄之徒以帶兵爲利藪夤緣奔競無所不爲視兵之所當爲者皆若具文於是器械不知磨礱營壘不知修築士卒不知訓導而在朝廷視之方以爲費餉旣如此之多用兵旣如此之足武備固未嘗廢弛也豈料徒有其名一旦遇敵勢必全不可恃帶兵者旣一籌莫展則何怪兵之棄甲而逃一潰而莫能禁止哉古語云養兵千日用在一朝養之於無事之時者所以備有事之急也故必於平日齊之以法律激之以忠義勤其操練汰其老弱明其賞罰嚴其號令雖在無事之日終日如臨大敵庶幾兵不虚養而可以應急矣否則徒有練兵之名而無練兵之實則雖終日排陣操演望之非不如火如荼旗幟鮮明步伐齊整以之克敵若可操劵不知徒飾夫外觀未齊其心志空演則易於整齊臨敵則不難潰散此上不知兵而弊之在上者也何謂在下之弊上之所重旣在於兵於是談兵之士日多一日或謂某處宜設防某營宜攺法或繪陣圖之形或攷砲臺之制著書立説人人自以爲得兵家之秘致挾策干時之輩且欲借是途以進身殊不知兵無定形亦無定勢兩軍相對瞬息千變斯時惟有衆志成城羣聽壯令隨機應變奮不顧身不必步伐之整齊旗幟之鮮明未始不可以取勝也豈能於槍林砲雨之中血肉横飛之候而猶待膠執成法從容布置哉故兵者不難於平時之布置而難於臨時之應變斷非紙上空談所能得其妙者也孫武十三篇爲兵家之祖後人往往有反其道以取勝者况其下者乎故以兵助談資者類皆虚矯之氣不足爲國家干城之選此弊之在下者也總之上下之弊類皆不得其人之故欲救其弊莫如選將選將之道貴朴實耐勞貴忠義果敢貴沈毅有度貴精細能謀著有成效者勿棄之於半途未著成效者須漸加以造就周諮博訪虚心體察試以實事勿慕虚聲勿以資格拘勿以中外限才能將干萬人者畀之以千萬人才能將百人者畀之以百人才能將十人者畀之以十人使千萬人之將百人之將十人之將皆得其人而後已如此切實行之必有成效可觀夫當臨敵之時兵之耳目視乎將之指揮地之險要視乎將之去就軍心之固與不固視乎將之激勵感化故將不得其人雖有高城深池堅甲利兵而無所用雖有百萬之師亦適以致敗而資敵練兵惟將爲本餘皆其末倘上之人但知增兵不務選將選將但慕其名不務其實下之人但知談兵博一已之名不於地形阨塞彼此之道潛心致力以待上之選則旣舍其本而逐其末未有不遺其利而中其弊者今泰西各國幾於通國皆兵兵得其用皆將得其人也現在旣欲步武西人宜求選將之法以去其弊庶兵勢可以日强乎 
[本館接奉電音]  
　　昨日清晨京師飛電傳來上諭一道敬謹譯登○正月十三日奉上諭貴州布政使著邵積誠補授文海著補授貴州按察使欽此 
[恭送節麾]  
　　揚州訪事友人云兩江總督劉峴帥憲節抵揚艤棹徐凝門官廳卽於舟中暫駐袛帷等情已詳前報兹悉初七日憲駕入城拜客回舟後本擬黎明起椗緣初八日在平山堂小作勾留本城各當道又在天寗寺邀請公讌峴帥赴席後命駕回舟初九日前桂撫張丹叔大中丞又備筵恭請初十日清晨九點鐘時始傳令起碇城内外各營早經探悉均於河干列成隊伍擎槍跪送兩岸觀者但見戈　整肅旌旆飛揚數里之遥絡繹相屬運憲江都轉以次府縣各印委均於黎明六點餘鐘各自登舟先行開赴三汊河伺送緣探聞峴帥舟抵三汊河尙擬登岸至高明寺拈香各官故先往鵠候也 
[大帥行程]  
　　鎭江訪事人來信云正任兩江總督劉峴莊制軍陛辭南下由陸路至袁公浦乘坐大號官訪用小輪拖帶行抵邗江小住數日遂於初十日起節鎭郡文武各官均坐官舫赴瓜洲恭迓並飭辦差人將接官廳碼頭掃除潔凈搭蓋綵棚復備緑呢大轎及一切儀仗瓜洲鎭標水師各營勇丁咸在江干排隊候至十一日辰刻遥望四里鋪一縷靑烟以千里鏡視之知峴帥坐船飛駛而至少選就鎭署碼頭下椗斯時各營咸放排槍聲如珠貫各砲船亦連放數響隆隆震江滸俄而鎭道各官以次登舟禀安禀見峴帥分班傳進略談片刻興辭而出午刻帥輿登岸排齊全副執事先詣瓜洲鎭署高鎭軍迎入花廳次往遊署戴遊戎辭不敢當峴帥遂回舟時已鐘鳴三下矣 
[詳譯東報紀高麗事]  
　　朝鮮變亂一事本館有聞必錄不壓其詳兹又見日本某日報云日政府命陸軍少佐大島氏赴韓察視變亂情形已於東歴二月十四號首途陸軍步兵大尉萩原氏亦奉命赴韓察視并帶公用事傳知日本在韓守備隊○當朝鮮事變時日本無軍艦在仁川至二月十四號始派往一艘○二月十六號釜山函致長崎言十號之夜朝鮮國王潛往俄國公使館臨行時頒下教令略謂目下我國變亂已極全因亂臣賊子遍地蔓延　亂政令　動民心故朕急臨俄公使館依俄公使及各國公使之保護以圖國家之安寍爾臣庶其克體朕意云云旋在俄公館　 
 
 

Page 2

 
 
設假政府命李載純爲宫内大臣○英美法三　爲朝鮮事變之故寄碇仁川之各軍艦皆派水師上陸直赴京城計英水兵十五名美水師十名法國繼之入京後不知其數各駐公使館中○駐韓俄公使照會日本政府云今依朝鮮國君主之請求爲京城變亂與之保護並無他事關係○　州韓民將日人所設電線悉行割斷并殺斃郵使脚夫二月五號以後惟可興以南直達釜山間之電信尙通此外仁川京城等處皆隔絶現在曰人用船二艘專送急報至釜山然後電達本國○咸鏡道鐵嶺之麓所屯亂民雇人送檄文至元山知事中途被日人搜出觀檄中之意欲襲取元山居留地剿殺日人於是居留之日人咸洶洶然驚駭不止○二月十八號東京接韓京電音云亂民起意襲取日本人居留之地以故日本人頗爲嚴警所有京城發往各處之郵便脚夫屢被亂民狙擊并掠奪郵便等物○韓人仇視日人大有寢皮食肉之意釜山元山京城仁川各處來信非特日本駐韓守備兵派出修繕電信工事及偵探情形之日兵輙被韓民所殺卽行商内地者亦不能駐足是以向之東西往來者今皆回聚於居留地矣○朝鮮總理大臣金宏集農商工大臣鄭秉夏梟首市曹曾紀前報今悉當日巡役出二人不備突然拿至警務廳廨長卽傳諭斬首裸其體以巨繩緊繫兩足擲諸警務廳門外衆韓人共以繩曳其屍行市上來觀者或唾其面或踐以足或棒擊或石擲見有日本人行過卽大聲呼曰此爲日本人同黨之奸賊末路熱駡冷嘲喧聞道路未幾二屍之頭已粉碎四肢五體亦潰爛莫辨○駐紥韓京之日本兵三中隊大隊長宇佐川氏率之此兵本受韓王一時之囑預防日韓兩國有不測之患今韓廷照會日本將此兵辭去大略所有日本兵除駐公使館護衛外餘可撤回○此次朝鮮所殺之大臣如金宏集及在逃之趙義淵等人皆日本黨也説者謂韓廷君臣旣畏日如虎各處韓民又仇視日人入骨日政府於此反按兵不敢妄動其畏俄之勢力乎抑自顧力難兼顧乎○朝鮮事變後駐韓日公使小村壽太郎因京城達釜山之電信不通派船齎公文由仁川至釜山然後電達政府十三號接第一次報十五號夜接第二次報外務省忙迫異常急將報譯送内閣諸大臣并宫内大臣十六號總理大臣及外務大臣爲此緊要公文與各大臣往復頻繁兩官邸公文來往辦無間斷次官及書記官終日事務不暇○日政府議得此次朝鮮之變應照會俄政府十六號由外務大臣具名以長文電達駐俄日公使西氏謂由西氏照會俄政府○韓民各處作亂其檄文皆稱日人弑我國母已屬切齒君父之尊又見毁形有此不共戴天之仇是以起義而伸公討云云韓王目覩情形自悔發兵征亂之非特於某日下教令將往春川之兵撤回教令中略謂今次春川人民之起閙雖爲斷髮之事實由上年八月二十日弑后之大變積憤於中藉端而發不問可知今國賊旣已伏法餘黨亦已鋤治昔之積憤可以映雪著該地駐軍以此詔書宣諭民人各安業歸化凡起亂之首從一概不問爾軍隊大小武員兵卒卽日班師 
[鹺署開徵]  
　　兩淮鹽課銀兩向由各商呈繳淮南總避由局彚解運庫歴辦在案每年新正例由運憲示期啓庫開征以爲鹺政之噶矢本届江都轉涓吉正月初八日午時開征吉期旣届都團公座大堂四首領官堂叅訖分立案旁然後由淮南總局委員率領淮南各商按引呈課朱提白鏹纍然燦然庫廳許鹺尹禀請啓庫一一點收畢都轉退堂屬下各員均紛紛呈遞手版禀賀冠裳蹌濟極盛一時 
[中丞銷假]  
　　杭州采訪友人云去年浙江巡撫廖榖似中丞籌辦海防往來寍波乍浦等處力疾從公不辭勞瘁及中日議和之後舊疾復作爰請假調養假滿後因未復原續行請假新正以來政躬漸愈精力康强初八日各屬之到轅者概行接見聞病已全愈不待假滿擬先行拜摺銷假矣 
[鄂省官塲紀事]  
　　湖北采訪友人云出使俄邦回任鄂藩之王芍棠方伯之春去冬接奉諭旨入都因於臘月二十六日交卸藩篆擬卽筮日起程旋接都門電信更派合肥傅相充是任方伯遂暫駐行旌本月初五日農譚大中丞知照兩司各回本任爰定於十九日辰時接印卸署臬司朱少桐觀察則回襄樊道本任外間傳言有署理武昌鹽法道之説未知確否至卸署鹽道趙觀察冰彦則尙未得音耗也○督銷鄂岸淮鹽總局江蘇候補道志觀察鈞赴金陵總局叩賀人憲新禧并結清鹺政帳目初五日清晨命輿渡江詣督轅禀辭至八點鐘時帶同僕從等人乘某輪舟順流而下 
[茸城火警續述]  
　　據訪事人云松郡府署東街沈姓家於初二夜失愼當經錄入報章兹悉被災者計共十三家中有極貧五户由恩太守葛邑尊查悉情形各出洋銀或二十元或十五元按户均派以爲撫卹城廂内外又有好行其善之士各集洋蚨一二十翼分投周濟諸災户得此惠貺不無小補惟是禍肇於賭殃及諸鄰先後禀陳縣署並將與博諸姓氏縷述詳盡求請提究等因葛明府雖允爲飭差務獲嚴懲奈事在獻歲明府例須晉省公出後所拿之人如火頭沈嘉全早已畏罪潛逃同賭某甲乙五六輩亦皆事外逍遥無一逮案者祝融賀歲後數日鄰人見沈之母氏綽號白衣觀音者在家部署整齊仍如閒居無事一般乃相約而入盤踞騷擾沈有房客係分松差委人員沈仗其勢不無陽奉陰違更行抗阻西鄰災户顧姓醫生崇奉天主教生涯上頗旺饒有積資沈之房客覷其可啖隨大聲疾呼誣伊攫去皮箱三口中有誥命功札等件詣訴捕署少尹以同寅故竟以爲眞隨飭差役將顧拘押鄰里茂才張某等代抱不平逕赴捕衙力爲辯别少尹理屈詞窮始准保出詎訴者猶欲與茂才等爲難茂才控陳府署想恩太守一秉至公必有一番作用也 
[鄂垣火警餘聞]  
　　湖北省城外陽邏灣元旦失火已紀報端兹接采訪友人續述云是役也除燒燬民屋百餘間外並斃男婦數人事後由屍親備棺含殮是豈佛家所謂應遭是刼者歟然亦慘已近鄰田同大凍緑坊舊存各户囑染之布約近萬金悉被火神攫去各染户堅向坊中索賠恐不免滋生事故也 
[蘇堤春曉]  
　　杭州采訪友人云有朱某者去年在申江購得吕宋票一張獲中四彩得洋銀一千圓因思此係意外之財遂廣行好事年杪買米十石開票分送貧人正月初四日親往吳山財神殿酬神畢見山之乞丐甚多因解囊分給詎料求者愈集愈衆將朱圍住朱不得已將錢數百文拉斷串繩散布地下各丐紛紛奪去朱乃得乘隙脱身然猶恐其追隨前來急速避入三官殿中請羽士開通後門由金龍閣從管米山下各丐尙在殿前等候并有呌駡不已者觀此益見善門之難開也○候補縣某大令江蘇人由縣丞過班上年春升任藩司趙展如中丞委解京餉順便引見及回省中丞已榮任江蘇至年終未得一差遂於十二月二十七日求見龍方伯以有事須面禀爲詞方伯傳見之餘詢以何事則歴陳上年辛苦情事求賞差使方伯大怒立加申斥旋懸示轅門云該令甫經到省並無勞績擅敢面求差使殊屬不安本分著記大過三次以爲妄爲干謁者戒○每届新年各紙紥店俱巧製花燈鈎心鬥角極爲華麗燈市向以琵琶街爲最盛今歲新正天氣晴和遊人無不爭先購取以致各燈鋪特昻其價並多雇夥友連日製造詎料初五日天忽降雨一連三日未曾開市各燈鋪頗爲著急至初八日晴光雖透而寒沍侵肌遊客無多生意仍未大旺轉瞬已届燈節恐銷售爲難不得已令人携往街坊沿門求售然亦未能得善價也○有某甲者家居三元坊向操布業去年失就後時在家中邀人聚賭藉抽頭爲餬口計新年以來大張旗鼓每日呼盧喝雉聲達户外地保向索小費甲吝而不與地保遂禀知保甲局初八日前來拿捉同局五人均被拿去不知如何辦理也 
[催各省關欠餉片]  
　　户部等衙門謹奏爲省關欠解本年並歴年東北邊防經費銀兩請旨嚴催以重防餉恭摺仰祈聖鑒事竊查光緒六年正月户部會同總理各國事務衙門奏定每年由各省關指撥東北邊防經費銀二百萬兩令各直省將軍督撫等督飭藩運各司曁　關監督糧道按照指撥銀數自光緒六年爲始按年解部於五月前批解一半年内全數解清如有遲逾由户部照貽悮京餉例指名嚴叅光緒十 
 
 

Page 3

 
 
五年六月户部以此項經費關繫吉林黑龍江北洋各防營計口授食之需會同總理各國事務衙門申明定章請旨嚴催等因各在案兹查光緒二十一年各省關應解東北邊防經費銀二百萬兩内除山東省截留銀八萬五千兩實應解部銀一百九十一萬五千兩現截至本年十月二十日止解到部庫及報解起程共銀一百三十九萬五千兩尙欠解銀五十二萬兩爲數甚鉅合將各省關欠解光緒二十一年東北邊防經費曁自光緒六年起至二十年止歴年欠解銀兩各數目繕具清單恭呈御覽請旨飭下直隷兩江湖廣閩浙四川各總督山東山西湖南福建浙江江西安徽江蘇河南廣東各巡撫曁粤海九江津海各關監督並令四川總督轉飭夔關監督江西巡撫轉飭贑關監督等一體遵照奏案各將本年未解及歴年欠解東北邊防經費銀兩迅束究批解部交納倘再延不解交卽由户部照貽悮京餉例指名嚴叅所有催解東北邊防經費銀兩緣由理合恭摺會陳伏乞聖鑒再此摺係户部主稿稿會同總理各國事務衙門辦理合併聲明謹奏 
[滬上官塲]  
　　本埠升科局委員現奉憲委署理松海防同知葉臨恭司馬大莊業於日前附輪赴金陵叩賀督憲年禧並詣轅謝委曁賀劉峴帥蒞任之禧聞悉與黄大令約期一同回滬大約須二十左右也○南匯縣王驛生大令椿蔭昨日乘舟來滬泊在南碼頭命駕進城分向各衙門拜賀新禧至縣署時由家丁擋駕 
[馬車遇險]  
　　前日將晚時某西人乘轎式馬車由黄浦灘駛　英大馬路迤邐向西及至集賢里口偶不經心與某洋行之兩輪馬車相撞轟轟然一聲板車倒仆於地後經人設法扶起而轎車上馬夫亦已踣於地上以致馬受驚而鋺飛奔向相惟車中某西人屹然端坐然亦驚惶無措比至菜市前經另一西人將韁拉住馬夫亦自後赶上仍駕車向泥城橋去 
[搶孀控縣]  
　　鄉民曹俊華偕子阿三扭張阿春至縣控稱誘拐寡媳狄氏請訊究嚴追等情值日差據情入禀内署當奉傳諭暫爲看管聽候請帮審委員曹荃生明府蒞縣究追 
[英界公堂瑣案]  
　　四百六十五號暗捕禀稱小的查得積竊唐連生偕陳德榮竊取陸成華家零星雜物質錢使用及向詢究贓物何在則言質票均寄存孫長寳處爰將一干人拘入捕房押待解請大老爺訊辦不料有虹口著名流氓陳遇春者帶長寳之弟祥泰及孫陳氏周氏與小的拚命是以一併解案請判陸投案領贓唐供稱小的係鎭江人去年失業後學習穿窬之伎與陳同來治下午竊至長寳則素不相識陳供稱小的偕唐來滬所携衣服被伊質盡孫爲小的之友與唐並不識面當票實存小的處孫供稱陳借居在小的家質票在伊榻上取出不干小的之事實被悮拘遇春供長寳之弟欲向某包探乞情因不相識故倩小的引領小的並不敢與之爲難祥泰及孫陳氏周氏同供稱小的及小婦人欲尋某包探緩頰並不與之拚命尙求大老爺鑒核别駕據情商諸薩副領事然後判令將唐笞責二百板管押兩月期滿後遞解回籍陳及長寳均遞解回籍遇春笞責五十板○顧二義在祥生船廠當小工昨日竊取廠中鐵管一具携之而出經某號巡街華捕所見拘解公堂祥生洋人某姓投案訴請訊辦顧供稱小的係本邑人行竊該死惟乞施恩别駕判令枷號五日發犯事處示衆○包探范進才禀稱昨日小的在某處見石阿根張阿根二人手携衣包行走形跡可疑詢問之餘知係從鄉間竊得故特解請訊懲石張同供稱此項衣物均在松江竊來尙求恩典别駕判令各笞責一百板逐出租界之外○二百七十四號華捕禀稱昨日粤東人陳澤廣在虹口某處與某號西捕汗白士爲難經小的拘獲送究陳供稱小的甫由粤東來滬未知租界規例以後不敢再冒犯巡捕矣别駕令具以後不再肇事切結從寛開釋○包探孔阿才禀稱積竊王阿福唆令縫工方會春之子正元竊取店中綢皮衣服多至三十三件經小的抱獲人贓送請究辦方訴稱正元係小的之子此次被王唆令行竊幸經包探緝獲否則小的將賠累不堪矣正元供稱小的悮聽王言以致作此不端之事如蒙恩宥定當痛攺前非王供稱正元竊出之衣小的確曾代爲付質别駕判令各笞責一百板王責後再管押兩月○三號西捕解馬夫陳永春至案禀稱此人駕車至途中飛駛喝阻不聽是以拘請訊究别駕略詰數語判罰洋銀三圓○二百六十三號華捕禀稱馬夫陳福生前因駕車太快曾解請大老爺判罰數次昨日又在四馬路中駕車飛駛險肇事端小的見之送請訊究别駕判罰洋銀十圓並著具攺過切結○包探黄四福禀稱竊賊李阿春竊取人家船上鐵錨一具由小的拘獲人贓送請究辦李供稱小的窮苦不堪以致犯竊别駕判令管押三日○馬夫周阿仁至李冬寳飯店午餐强用銅質八開小銀錢以致口角將店中盆碗打碎經二百四十號華捕解案請懲别駕判令笞責一百板賠李小洋銀七角 
[法捕房瑣紀]  
　　小東門源來客棧陳阿炳之兄陳春揚因匿名揚帖污衊受賄等情查獲到案經鄭大令訊供不認昨　令蒞捕房命提到案復訊依舊不認又問吳淞徐永梅婦金飾現藏何處供不知命拖下重笞一百板還押再核○孫狗子在小東門王長興花烟間内竊物當塲拿獲解經大令訊供不諱並供出同黨朱阿三昨命帶案照原斷先行枷號一月期滿責放○積竊朱春濤陸進發王阿火在火塲搶刼經包探查獲解經鄭大令訊供著照原斷各枷號兩月期滿責釋○鄭錫根在新塲竊取謝渭盛紙店紅木自鳴鐘等各物來滬銷售爲包探拘獲解經大令訊供飭傳失主認領原贓鄭錫根照原斷笞責一百板從寛釋出著卽回浦東杜行原籍○長江輪船巨竊曹永桂爲包探拘獲解經大令訊供又供出十六鋪汛捕夥翁阿堯英探夥王阿寳各分用洋二十元昨日命提到案照原斷曹永桂枷號三個月期滿責三百板翁王各枷號一個月期滿各笞責一百板○竊犯陳大生竊取被頭當塲拘獲解經大令訊供著照原斷先行荷枷一月期滿責放○李毛毛卽銅匠毛毛與廣東人李薄坤口角搶洋當塲拘獲解經大令訊供照原斷重笞二百板研究同黨矢口不承聲稱向在臺灣工作去年回滬並無同黨著還押再核○周阿金誘逃陳李氏來滬住彩視街十八號房屋爲陳金生知悉咨照本夫陳勝榮來滬尋獲解經大令訊供周矢口不承昨命帶案復訊周依舊不供研詰再三始供去年除夕女獨自來滬與小的同居著先行枷號一個月期滿責放陳李氏著鞭背一百下交其夫領回嚴加管束○竊犯孫阿六在碼頭竊取招商局紫銅數十斤當塲捉獲解經大令訊供著照原斷枷號半個月在碼頭示衆期滿責放○鴇婦沈張氏卽桂貞誘合傭婦爲娼爲夫族偵知向論涉訟公堂大令以該鴇去年犯案朦保出外仍敢作惡著押候重辦昨命提曷張氏再三研詰謂爾旣知花烟間不應薦入爲傭且所控顯有不實葛張氏又供桂貞姘夫寳生向爲城門汛丁旋據沈周氏投案禀稱崑山人去年十二月來滬大妹卽姪女住在葛張氏處同爲新洋縣十一圖人大妹年廿三歲丈夫姓顧蘇州人大令謂爾有幾夫何以忽沈忽顧爾之姪女曾否嫁人供已嫁出因夫婦勃谿出外帮傭由陸昆揚領出命提沈張氏供此婦名崇明老嫗陳三寳出洋三元買出認爲姑母李寗寳先在四十六號門牌爲娼小婦人出洋三十元調來作妓本月初二日被陳三寳領去送回崑山尙有陸阿寳在塲當時陳三寳在南新街四十八號金姐處調來大令謂現在爾家何得領去供當時許卽送回研結再三供口各異顯見各有不實著將桂貞還押著張氏沈周氏押候交保復核○江南提標水師陳海新等三人在小東門小便巡街　喝阻不理以致鬭毆扯破號衣打失時辰表解經鄭大令訊供前日飭送提右營廖叅戎請自行辦理○賭棍李少泉卽順三范洪善朱生友去年十二月十五日與虹口米莊主顧姓設局誘賭輸洋三百元瓜分顧姓投　捕房控告當在英界拿獲金子疇一名解送公廨禁押李等三人在法界玉露春茶館爲英包探趙銀河拘獲送入法捕房管押翌日解送公堂經鄭大令訊供押候復訊昨日大令命提三人到案詰問李供與顧姓賭　　實尙有楊劉二姓在内共贏番佛三百元小的只分三十二元其餘各人分散范供由鎭江來滬寓泰安棧與李認識在玉露春茶館被英探　　朱供在小東門四牌樓大興昌皮　店爲夥向索皮貨洋三元數角致被悮拘大令謂爾旣有東家何以無人來保供稱去年曾來保過正在訊問 
 
 

Page 4

 
 
間英探趙銀河偕英公廨差役及英捕房西人手持西信請捕頭將李等三人帶回英廨謝副捕頭與鄭大令會商飭探禀明英領事旋據　　　事已簽字准令帶回遂將李少泉等三人交英包探帶回歸案辦理○趙源盛紙店主趙玉卿去年因案冒名索賄洋六十元爲捕房訪聞　　　玉卿父子到案訊供屬實鄭大令判枷一個月昨已期滿命帶案開枷著將賄洋六十元交案充公具結覓保開釋 
[湘省災電]  
　　正月十二日接奉湖南撫憲陳佑帥電致盛杏蓀觀察内開來電敬悉湘省甲午秋至今僅得透雨二次九月雨雪　　　盡災最重者十數州縣箴到任查悉茹草嚥糠者甚衆漸有餓莩羅掘早空不得已乞援鄰省夔帥旣兩撥賑銀又荷執事諄勸義紳來湘恊　慨墊欵十萬兩高義隆情感篆何極醴陵一縣自去臘開賑先粥後榖極貧災民共三十餘萬每口日給榖三合月須榖二萬七八千石計至六月早稻登塲爲時甚久義紳來湘擬請指賑醴陵全縣然後推及茶攸爲惠大矣惟極盻星速早臨以蘇溝壑謹率百萬災黎百拜以待寳箴謹謝並賀春祺望復佳附啓者湘省被旱成災敝所前奉京都夏厚菴兄電示大概並閲各日報先後刊登飢民流入漢皋各節知該處災情奇重非亟籌鉅欵助賑不足以資全活兹蒙盛觀察籌墊銀十萬兩卽請嚴佑之先生邀約同志輪前往擇災重各州縣清查散放洵屬施當其厄功德無量惟災區過廣户口繁多苟非設法續籌恐蹈爲善不終之咎謹將陳佑帥來電鈔登貴報伏祈名公鉅卿仁人君子或慨捐鶴俸或廣集狐裘源源而來多多益善俾億萬災黎得起溝壑而登衽席正不獨身受者感篆已也如蒙賜腲請交三馬路申報館六馬路仁濟善堂盆湯弄絲業會館分别兑收卽當涓滴歸公會同轉解災民得之則生惟天下善長鑒而憐之正月十四日上海絲業會館籌賑公所施則敬子英甫謹啓 
[廣種福田]  
　　本館協賑所接到周順德堂交來順直山東河南賑捐英洋四十元慨助巨欵不吝解囊眞當世之樂善君子也四方善士苟能如此源源接濟則災民無虞塡溝壑矣當卽彚解俾災黎早得飲和而食德也爰代泥首以謝 
[招領埋棺]  
　　本月十三日巡船在陸家嘴撈起男屍一口年約三十外歲身穿天靑寗綢大襟皮馬褂大襟皮背心藍縐紗皮　藍洋　　棉襖夾褲白短衫褲醬色寗綢套褲茶靑縐紗腰帶花肚兠白襪黑縀套雲頭油鞋三根黑鬚頭辫線當經本堂殮埋義塜如有親屬來堂認領可也[  同仁輔元堂啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[局示照登]  
　　欽加五品銜辦理上海城廂内外保甲總巡曹爲曉諭事光緒廿一年十二月廿六日奉蘇　　　憲　　　　得城廂内外各烟館不准深夜開燈由巡防各局隨時稽查原所以杜宵小混跡起見現據總巡面禀城廂内外各膏店因按月認　　　　　　　服盤查情事殊不知保甲局照章稽查本屬地方應辦公事及與抽收膏捐助餉之事各不相涉豈得以認捐藉口抗不遵查有違禁令除　　　　員認眞巡察外合行出示曉諭爲此示仰各膏户及烟館人等一體遵照自示之後凡遇委員查夜前來稽察務須遵照向章不得隠匿抗　　　　不遵或有情弊卽由該委員飭提店主從嚴究辦各宜凛遵毋違等因到本總局奉此合行抄示曉諭爲此示仰各烟館人等知悉烟館深　　　　最易窩藏匪類各局稽查彈壓原爲保衞地方自示之後爾等務須恪遵同章聽候稽查倘敢抗違定卽分别提究押閉决不寛貸本總巡係　　　重地方保護商民起見所有從前陋規等項惡習一概禁止倘有家丁勇役地甲人等向該店需索分文許卽扭差來局立予懲辦如爾等挾　　　告及甘心賄囑一併究治本總巡言出法隨其各凛遵毋貽後悔切切特示 
[美界瑣聞]  
　　小工陳樹本閩産也在挖泥船工作前日從事與虹口巷中紅橋附近正工作之際時已傍晚將工畢矣忽陳由船首失　倒墜積泥中致跌傷肩臂頭額勢甚危險卽經同夥舁至同仁醫院求治醫生騐得所傷尙無大碍許二禮拜醫愈云○前晚上燈時有小車一輛裝載病人某甲行至虹口宋家木橋南首車夫忽將甲抛棄路側推車飛奔而去初時甲尙喘息如絲越時遂氣絲不屬斃於是處昨晨經走街華捕據情告知捕頭飭傳二圖地保奚坤寳查明並無屍屬因卽報請某堂給棺收殮○西華德路第二號洋房西人某甲昨晨投捕房訴稱失去貢縀八尺諒必所有乳嫗所竊請爲查究捕頭卽倩包探張阿五前往稽查旋回覆所控無憑不予深究 
 
 
