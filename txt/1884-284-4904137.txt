# 1884 - 284 - 4904137

 

Page 1

 
 
[梅香館尺牘告成] [  申報館主人啓]  
　　梅香舘尺牘四卷爲曁陽駱星河先生燦所箸錦心繡口六儷四駢同一官塲酬應之辭而花樣斬新自覺别開生而盖先生久處蓮花幕下故能啣華佩實左右咸宜也本舘用活字板印成分裝四本淮於九月初二日出售收回工料洋二角二分世有留心簡札者其亦先覩爲快乎 
[第十七號畵報出售] [  申報舘主人啓]  
　　左侯相以閩事吃緊慷慨請行所謂一息尚存此志不容少懈方之古名臣曾不多讓其出京時醇邸餞行兵弁鵠立以俟恩遇之陸罕有其匹圖之以爲志士勸花故編入此次十七號畵報准於二十六日出售後仍附淞隱漫餘圖說一則閱者鑒之此布 
[軍貴有援論]  
　　官塲辦事每蹈因循之弊而各行省大吏區畫疆界又存畛域之見不肯舉天下之全勢以統籌夫利害坐失機宜不知顧恤此尤積習相沿不可挽回者也尋常政治各省各辦尚屬不妨惟軍務則關繫最重一有此等見解而貽悮伊於胡底從前髮逆猝起地方官習於承平無事所過之處皆無兵備而又不相聯屬隣境有匪則嚴於自守設經竄越逐而去之但使已境無有匪蹤可告無罪縷述戰狀且以邀功究之兵不足恃戰守皆虚此境旣失彼境不能保於是星火頓成燎原不可嚮邇由州縣而至於於省會風氣一律卒至疆域愈廣而蹂躪愈多自西迄東蔓延十數省盤踞十餘年直逮同治初年始經底定然則畛域之見所以貽害大事者非淺鮮矣曾文正在三湘辦團數年不出顯皇巿優詔奬勵並教促赴援江皖又遲遲而後出取安廣以爲棍本於是東路賊勢日益窮促卒成收復之功其時湘楚之軍不下十萬援浙援閩皆能不分畛域一改從前陋習李伯相創設淮軍粤逆旣平轉而分援山東直隸皆克竟功假令諸公猶咸豐間統帥之意見吾恐具雖强將充具所至湘楚之軍不過勦兩湘淮軍不過下江南其他各省竟無可恃之兵力矣故有從前不相援救之失益以顯後此通盤籌畫之功也夫行省之分以郡領州縣皆如秦漢之制二千石自逹於朝則不免煩瑣故就天下之大而區畫諸道治以大臣原欲執簡而御煩也然身任封疆者因此有爾爲爾我爲我之見則非朝廷設官之本意矣目前辦理沿海防務與咸同問粤匪之事大相懸絶畫亂茷兩地　黨鼠突時而踞城時而逃　飄忽不常但得地方有兵嚴　扼守匪無所投可望殄滅各省治兵大員於門户要隘之處設兵堅紥協力同心各保疆界則賊匪不能衝突尚可消亂於無形如有一省不齊賊將乘隙而入一得城池其勢又熾是畛域之見不可存而亦不妨仔也若夫今日之海防則以中國洋面言之南北萬數千里敵船能來我船不能住彼卽圖攻一處而我沿海處處震動時時有驚　之患而所攻之處或者兵力單弱爲敵所避難趨易堵一經失事大損國威則亦安得坐視不枚鰓鰓焉曰名省各防也法人熟窺中國軍情知旅順津沽我以逼近京師之故守禦必戯又因辦理防務爲時已久砲臺旣堅兵船旣多不可輕犯又知上海吳淞爲長江要口五省咽喉中國視之不下於津沽等處亦難驟然得手若粤東則更爲泰西東來第一埠頭地方人情熟悉外洋鎗炮之利因道光年間一再用兵久有備禦近復以威望素重之彭宫保坐鎭其間亦知不可遽犯於是於各口之中擇其最無兵備且無重臣之福州輙以詐力嘗試而注意　利於臺灣中國非水知重臺灣無如備戰已遲急切不能布置近止有劉爵帥冶兵其間避實繫虚之計將於是出而猶恐他口會合故驟壞福州水師以絶本省之援酌撥兵船遊奕閩洋以防他省之助此固法人之狡謀明於料敵善於用詐而孰知我沿海水師兵輪竟無一敢於出洋赴臺救應者夫兵權操於督撫各省一律設防原不可輕易調動致䧟顧此失彼之懲但法人而欲攻我南北各口自必以大邦鐵甲兵輪翻然直指今自孤拔率船駐閩之後但見其南向而不聞其北來然則偶爾抽撥亦何至乎爲敵所乘而乃坐視不救亦未免太以職守爲重矣臺地孤懸海　形勢險阻民番錯處法人登岸必遭不測乎時兵備雖復可觀而孤拔初意取此百折不回悉銳攻擊省帥到防已遲練兵購械撥餉備船惜乎不及籌畫而遽遭戰事賴地勢之險兩次勝之基隆淡水不見法人蹤影豈非大幸然爵帥所帶之兵終嫌單弱前曾告急於南北洋請速調師船前往助擊而不聞答以一語是豈以臺灣在海外可置爲不隸版圖之處乎或曰福州船已焚燒所剩二艘不堪動用省中與臺相隔一水若非民船乘風破浪幾乎不能通信而江南兵輪泊於江隂吳淞者晏然無事并前日渡臺之軍火至於另雇商船而不以兵輪承乏然則各口之船本非航海之用而區區以飾觀也噫我以是讀張幼帥之疏而不禁瞿然興也 
[諭旨恭錄]  
　　八月二十一日太常寺題九月初二日祭歴代帝王廟奉旨遣世鐸行禮兩廡遣熙敬文暉鳳秀英煦各分獻欽此同日又題九月初七日祭都城隍廟奉旨遣咸齡　禮欽此 
[本館接奉電音]  
　　昨接北京友人來電有八月念五念六日上諭五道敬謹照登○八月念五日奉上諭江西廣信府知府員缺着額勒經額補授吉安府知府員缺着許道培補授九江府知府員缺着王應孚補授欽此同日奉上諭山西右翼副都統着齡海補授欽此○念六日奉上諭順天府奏請賞給普濟堂等處及廣仁堂未石各一摺本年夏間雨水愆期現雖秋收獲稔貧民生計仍艱所有普濟堂功德林兩處　賞小米三百石加賞小米五百石及廣仁堂恩賞小米三百石均着照例賞給另片奏請賞給蘆溝橋粥廠及資善堂煖廠米石各等語加恩着照所請賞給蘆溝橋粥廠小米四百石資善堂煖　米三百石以惠窮黎餘依議欽此同日奉上諭　視南城給事中桂年曾奏請將拿獲盜犯之副　揮開復頂戴一摺南城副指揮沈祖煌自被叅摘去頂戴後已將盜犯孟口等拿獲尚知愧奮沈祖　着賞還頂戴該部知道餘依議欽此同日奉上諭龎際雲奏甄則庸劣各員請旨革職等語　南桂昜州知州盛賡心地糊塗遇事敷衍候補知州陳聞詔昏庸粗鄙病　支離候補府經歴胡炘行多詭秘物議沸勝而署烏橋巡檢試用從九品徐　宣聲名狼籍永州府教授丁振聲年老昏憒惟利是回均着　行革職以肅官方該部知道欽此 
[打狗消息]  
　　打狗地方遞來消息云刻下該處官憲已備有石船擬將海口封堵矣 
[法籌兵餉]  
　　昨得英京倫敦來電謂本月十四日卽中歴八月念六日法國安開議院據外務大臣稱現須籌 
 
 

Page 2

 
 
一千零八十萬佛郎克以作東京兵餉等用各議員尚未禀復云按一千零八十萬佛郎克合中國銀數不過一百七十二萬八千兩光景 
[東京軍信]  
　　昨日袪欽差巴德諾脫得法京巴黎斯來電云法兵扵本月二十二二十三兩日在越南東京路安地方與華軍開仗該處所有華軍砲台營棚均爲法國統領官名唐尼兒所毁華軍死傷共三千人内有一帶兵大官法軍死十九人傷九十人華軍所用之軍器俱係毛瑟槍其陣勢悉仿四式云本館檢查輿圖路在諒山之東南約一百二十餘里去中園邊界約一百六十餘里是則華軍已奮勇前進矣但現在電信由法國官塲發來又由法國官塲傳出其中或有張大其詞亦未可定至本舘在東京之訪事人並無電信遞到俟有的音再當登布 
[臺北戰事詳述]  
　　基隆淡水爾處華軍得勝情形本館疉據電音錄報兹又得厦門來信尤爲詳細用再照錄據稱基隆海口於八月十二晚到有法兵船六雙連前三隻計共九雙當由各當禀報劉爵帥遂傳令緊守預備明早開仗至十三日早七點鐘時各法船一齊向各營開砲開花砲子紛如雨雹我營無大砲回擊所有小砲擊船不中是以自早至午各營力不能支只得住後暫退怯船見我軍退却遂乘勢將陸兵載入小船上岸聞法兵只七八百人或云五六百人是晚紥營相對十四日早爵帥忽　淡水海　通商委員李彤恩飛禀云淡水法　到有數艘勢甚危急恐孫軍門不能低禦速請爵帥棄基隆回援淡水以保臺北計連發二禀催援劉爵帥見來禀告急因傳令淮楚兩軍回援淡水以保台北迨十四晚各軍甫至台北府營未紥定而百姓不知底細以爲爵帥棄基隆而退守台北遂聚衆鼓喿堅請爵帥派兵速援基隆爵帥重違衆意十六日復派章高元曹志忠二軍門帶兵往援十八日與法之陸軍交仗殲其衆二三百人其中安南兩廣人營多法之陸軍亦因此而一齊被逐下船此十八日以前基隆打仗之情形也淡水口岸係十三日到有法兵船或云四艘或云七艘因離砲台較遠不甚明白孫軍門一見法船將到口門十四早卽令砲台上開砲法船不敢泊近兩下互擊自早至午計法船開砲有八百門之多而我炮臺不過兩邊角墻略有數處傷損並未全壞並悉法船一搜爲我砲擊傷甚重此十四日淡水打仗之情形也迨十五六七數日法船又退泊至遠處卜椗兩率皆未攻擊以上信息由　建火船於二十日從淡水來厦船上搭客之所述諒必可信至淡水海關通商委員李彤恩誤報軍情爵帥曾發令箭提問而不謂李已走避矣其後如何須俟續聞再報 
[法人譎詐]  
　　自中法開戰後電局中除中　軍報仍用密畫外一切商報概不準用暗碼傳遞津局每白所傳各電須將底稿繕送督轅以便稽查覈核法人遂將計就計暗遣漢奸朦發僞電摇惑人心日前津郡得有一信謂法人復攻金泒砲臺業已登岸據守有數西商按信後立請各領事轉逹駐京公使稅務司德璀璘聞之急發電告知李傳相傳相卽轉逹總署乃不移時而又接德君續電則前信實烏有子虚早已奸謀畢露矣八月初有基隆復失之耗其電發自何人無從查考旣而亦知其僞十六日駐京各公距及總署俱接孤拔率兵船六艘北犯旅順李士卑士率兵船六艘南犯淡水之信乃未幾而知由淡水以襲基隆者非李士卑士實係孤拔北洋則並無法船方辭前電實係法人聲東擊西之計噫法人之意誠狡矣其隂謀詭計誠可謂百出不窮矣然亦知我中國正正堂堂固自有破敵鋤强之策乎寄語法人及早弢戈衅甲再母奮螳臂以當車 
[日下近聞]  
　　山西省應解户部銀二十萬兩昨經該省委員赴部投文先交十萬其欠解之欵撥充廣西邊防軍餉已另委他員解赴該省營次矣聞粤西軍需浩大欵項不敷想袞袞諸公富有以綢繆未雨也○善厚齋軍憲改於二十二日由京起身帶領戈什哈十六名前赴防所○十九日醇邸將自已所乘之大黑馬易以藍繮連鞍轡鞦靷贈與善厚齋軍憲聞此馬矯健　良無異天閑上駟善帥得此足可馳騁疆塲矣○惇邸係閱兵大臣恐轎夫向各營勤索錢文故閱操之際往往舍轎乘車目每日公退必微服出四採訪都中一切細事大臣謀國眞可謂勞瘁不辭矣○聞南苑駐紥京城巡捕緑營宫兵八旗漢軍排鎗隊威遠駿字洋鎗馬隊火噐營馬隊並吉林黑龍江馬步官兵擇定九月初二日由色翼長帶赴防所其威遠捷字隊威遠勝字隊威遠利字隊威遠健字隊官兵則於九月初十日撤回城内擇地駐紥云○黑龍江將軍呈進新製炸砲式樣刻已送至醇邸聞砲式如馬中藏炸子通身骨節俱作活筍中有機器可行可止對敵將此砲夾馬隊中驅赴陣前用火箭引火炸子卽紛　而出並聞此項機噐係某旗員所製該員不日將抵京云○聞二十日閱視兩翼前鋒八旗護軍十處鎗兵演打鉛丸準頭仍在西直門外褡褳坡預備○八月二十日英公使巴夏禮接得香港電報知華民不受法雇聚衆喧譁毆傷巡捕之信心滋不悅立卽照會總署詰問其事一面電逹英廷大意網華人屢因法事遷怒於英不顧交誼必須多調兵船分駐各口以資保護而弭禍灾不識英廷能否允准也 
[侯相行程]  
　　揚州來信云左侯相於二十四日申刻抵揚船泊徐凝門外隨帶砲艇數十號輪船三艘旌旗耀日甲仗連雲文武各官均呈遞手版接見有差次日黎明卽而輪入江前進云 
[營員更調]  
　　揚州朱叅戎蒞任以來兵民相安無事現因兩次俸滿照例送部引見所遺員缺聞由督標中軍譚協戎禀讀即委揚州鹽捕營曾都戎心泉就近署理云 
[鮑帥告示]  
　　鮑爵帥奉命統兵到滇會合出關疉經登報兹悉爵帥卽在夔州拔營前進並不不抵鄂用將告洋附左欽差會辦雲會辦雲南軍務前湖南提督軍門一等子爵鮑爲出示曉諭事照得本爵軍門前奉命改道東下迅速招募勇營由湖北乘輪下駛業已咨明各省轉催霆軍舊部諸將星馳四川斃州府城聽候委任在案今於八月初九日接奉諭旨督率所部由滇進規越南力圖輙復本爵軍門已奏明暫駐四川夔州府城俟各省舊部諸將調齊　川省餉項軍械鍋帳解到卽行分途招募本擬四川全行開招惟沿途山路狹小難於紥營故先在夔六屬及瀘州招募勇夫萬人在貴州畢節縣招募滇黔川楚各省勇夫一萬三千餘人俟戰馬鞍韀到齊再行出示招募馬隊並率川軍各營取道雲南尅期會勦除分别再行咨催外恐舊部將領遷居異地難於週知合出示曉諭爲此示仰各省霆軍舊部諸將領一體知悉迅卽束裝勿分星夜趕至夔府限於本月到齊以憑委任名招精銳勇丁訓練成軍其各懍遵母違特示 
[提辦新漕]  
　　張屺堂儲憲前　兩淮鹽運使篆到任後頌聲載道現以新榖已登而署理糧道趙萃甫觀察已放直隸大順廣道且旋甯尚須時日教張觀察已禀請先行就江北購辦漕糧免致臨時貽悮督憲已經批准所有公文一切仍蓋用江寗府印足見觀察材力兼人力顧大局洵無媿幹濟才也 
[儲憲到津]  
　　大名廣順道趙粹甫觀察刻已到津然觀察原署江安糧道篆務督運漕米到津例需帶印開用此後漕務告竣大約需南旋交卸江安粮道印務再行北上履新屈指當在封河前後也 
[增設支線]  
　　旅順威海營口復州四處均添設電報以便遞傳軍務刻下經已告竣傳相已派黃别駕建簵爲旅順官電局總辦從此北洋消息瞬息能通實稱便捷所有竪桿設線一切開銷聞均係官欵云 
 
 

Page 3

 
 
[通州近聞]  
　　通州高剌史定於八月初二日開徵屯豆逢五逢十着赴州完納如或觀望遲延定卽追比○初十日大雨夜半始止而狂風又作天氣卽異常寒冷○奉豆報完兩倉憲於八月十二日進京由裏河乘坐花船多加縴夫舟行如飛午刻行抵大通橋員弁在岸　謁當卽上岸進城○粮馬應阿紫垣司馬十五日早晨往道署謁薛觀察囘署後忽忠痰厥約二時許竟爾長逝身後簫條並無子嗣年六十有七人生如朝露良用慨然○刻下秋禾登塲十有八九農人尤欣慰自感豐十年後旱潦頻仍富户猶可支持貧家備嘗兩苦今逢樂歲何幸如之故近日巿面亦稍活動中秋夜天朗氣清凉風蕭瑟民間於拜月後或撫琴弄笛或銜杯浩歌間有演戯者人語中含樂歲聲髣髴似之○學憲行文到通着九月内州考十月内府考年内學憲將按臨也 
[勝會重興]  
　　袁江盂闌盆會久已若廣陵散幾於響絶音沈今歲中元節各商民皆興高采烈重復排塲鐃鈸喧闐笙簫繚喨燈光月色照　通明游人如入不夜城中竟忘却銅龍漏盡直至月落參横天高露下而衫痕鬢影逐隊游觀如水如雲猶未唱陌上花開之句是役也僧道固獲利孔多而糖攤菓攤茶攤等小本營生之輩亦可藉覔　頭特不知喧闐熱閙之餘猶憶及海國征夫効命于彈雨槍林内否噫 
[吳淞紀事]  
　　前日下午有駁船户蔡阿寶攬裝某行花衣運交台州船裝至一百數十包之多舟小風狂中流欹側倉卒之際幾至傾翻幸隣船幫同援敕不致滅頂之災然花衣日潮濕不堪隨卽划至岸邊逐一運起計着水者共五十六包行中勒令賠償而舟子實貧苦無力經人調處過去然該行所失已不貲矣書此以爲貪利冐險者戒○馬鞍山爲江浙交界之處南屬浙江北屬江蘇日前該處洋面有漁船一艘被盜刼掠刃傷一人物件盡行失去船户向崇明縣報請緝查吳明府謂尚須查明被刦處所究在山南山北然後辦理云○春間寶山縣王明府曾引疾乞休上簫尚未允准刻又具禀告病聞已俯如所請日内當另委他員瓜代矣○前晚福山雷玉春鎭戎乘領港船抵淞停泊救生局碼頭昨晨謁見陳舫仙方伯熟商一切大約日内當卽返本任云 
[欽使抵滬]  
　　新簡日本欽使徐觀察承祖於前日午後節抵滬上乘坐緑呢大轎赴各衙署拜會欽使年約五十左右手采軒昻望而知爲皇華之選行轅在金陵會館大約小住數日卽欲前赴扶樂云 
[幸獲生還]  
　　太古洋行之雞籠輪船失事一節已列報章昨該船上船主大副二副及司機器人水手等已由汕頭附天津輪船駛抵滬上矣 
[浦濵閑話]  
　　每晚西捕巡夜至楊樹浦地方必有匪徒聚衆行兇潜肆狙擊昨經該捕告知捕頭卽飭包探前往稽查矣○老閘北頭二圖民團經費頗覺不敷曾經保安堂董事謝瞿二君禀請黎邑尊出示曉　准向浜南各商鋪勸捐助餉刻已在老閘地方謝董隂亭家設局籌勸矣○昨報列漏稅行兇一則兹悉捕獲之船業經巡船帶往南關其拘入捕房之船户當於前夜送至英公廨管押想黃太守訊斷之餘定必援例科罰也 
[編查巷院]  
　　上海縣城廂内外僧尼庵院不下數十處各憲恐有不守清規容留匪類等事特飭委員恊同各處地保查明僧尼名數造册送縣存案以便有事可以稽核云 
[因案移提]  
　　前日上海縣接准青浦縣來文稱有陳某呈控朱錦堂汪月橋串吞銀洋等情移請飭提歸案訊究黎邑尊查得朱汪二人住居租界因移請會審公廨派差協保將二人拘獲送案聞此案緣前有某妓願委身于陳由陳携歸青浦而該妓在滬曾虧欠朱洋四百元富交汪手託其代還誰汪吞匿不付前日朱親至青浦索取與妓爭論陳聞而大怒將朱逐出二面赴青浦縣控告云 
[英界公堂瑣案]  
　　華捕禀稱昨見此人投河覓死因特救起帶至捕房換去濕衣送案請爲安插陳阿生供浙甯慈溪縣人向在滬上爲某棧出店昨因失業已久因苦不堪至廟求籖求得下下想終身無出頭之日爲此自尋短見黃太守問爾欲回　乎答稱苦無川資太守隨賞給洋一元錢五百文諭令及早回籍陳叩領而去○葛順昌禀稱今晨向陳阿桂買菜論價爭執竟被打破頭顱訴捕拘案叩請驗傷究辦陳供失手誤碰事出無心求請施恩黃太守騐得葛頭顱受傷屬實判笞陳五十板以儆○無錫婦人許張氏向在南巿二十三舖開設恊興烟館被粤人鄭永興搬取生財至英界改開恊瑞興烟館昨同該鋪小甲徐炳奎隣人王壽林向鄭索取生財口角爭毆由捕一併拘案該氏申訴前因并將招牌呈騐又稱一切生財價值洋二十餘元徐供充當二十三舖地甲該氏租　開設烟舘立契時由我簽押旋據該氏訴稱被鄭搬去生財向索抵賴囑我前來作証理處王供與該氏隣居確知烟館係該氏所開閉歇後被鄭搬去鄭供前開土行被李阿發李阿大弟兄所開煙館積欠去土洋一百二十元有簿據可呈旋因李阿發病故由李阿大囑我舨取生財略償所欠詎該氏竟來索取吵閙不堪黃太守問李阿大何在答稱與我同鄕已回原籍太守謂鄭控欠無憑此中諒别有糾葛姑判繳洋十元酌償該氏完結○包探顧阿六禀稱船户顧阿金行竊宋阿狗船上鐵錨質洋六元將質票藏身畔復至宋船安睡宋與船夥陸阿金見顧身畔有洋通同竊取隨手將質票一并取出次晨交質鋪看明卽係已船斷失之初顧隨向宋陸二人索洋宋陸謂顧竊錨有據互相爭毆爲此一併拘案銀洋醫票呈閱顧宋陸三人各訴前因黃太守判各押兩禮拜以示　懲洋票存俟頭押滿給領取贖○大關司事姚文才訴稱前日查得范順富船上裝有糖斤豈油火油等件報稱運往沙頭豈知竟從虹口灣入内港因令巡丁駕船追赶盤詰不服胆敢聚衆逞蠻當卽知照該處巡防局及捕房恊拿送案請辦并稱聞范擬將各貨運至大塲范供有人雇俄之船裝運貨物如何報關實所未悉奉查不敢逞蠻捕頭禀船貨均由捕房扣留請示黃太守商之施繙譯飭將范押候備文送縣核辦船貨押送大東門交船埠收營稽查之處旣有人帮同逞强俟傳該處地保究問 
[法界公堂瑣案]  
　　崇明人顧菊生在吳　鎭其母所開繩索店内私取英洋八十元來滬躭擱法馬路吉如里同安祥客棧由母兄至滬在棧找見交捕拘押搜出洋四十四元押票三紙詢其尚少洋元放在何處據稱放在家内可以取到其母遂在捕房暫候飭其兄福生赴回吳淞取洋昨捕房將菊生解案翁太守研誥之下供稱昆季三人分住三處我欲另圖别業故取洋來滬以作本資現家中有洋三十元卽可繳出餘已用盡妻子曾到滬追尋刻已回去太守問母兄曾否到來包探禀稱尚未因令暫爲帶出俄福生扶母上堂伸訴前因并稱回淞見弟家闃其無人詢諸四隣悉弟媳回淞後亦卽他往所云家内之洋不能取到太守復詰菊生洋元究放何處答稱實在家内回去卽可取來太守因著編生帶弟回家取洋倘不來案定當提究○前報列八仙橋陳日豐牛行倒閉虧欠一案太守以該行欠欵甚鉅因將行主之婦陳戴氏及唆使之謝德華一并營押　各莊復遞禀詞請將英公堂應給該行具領之洋元移提分給太守飭謝交保往領詎延至目前無人肯保昨據邱味庭投案稱在十六鋪增祥馬頭作明礬生意願爲保出遵章轉託紫來街彩雲刷染店具立保狀并稱陳在滬地無可措辦須至台州設法錢文來往須閱十天請以 
 
 

Page 4

 
 
半月爲限太守謂此案延擱已久陳戴氏前供五六日内可以料理今姑限十天准卽保去○前報列小東門外陳從利烟館虧欠銀洋店主携物遁逃各欠户控諸公堂并請捕房派捕看守門户由公堂定期將該店所剩零物拍賣料理兹悉刻已拍得洋一百零四元九角核查所欠房租洋四十七元周公坡米洋二十二元某洋人處結欠洋二百七十二元二角四分共欠洋三百四十元左右巡捕看門十六天應給工洋十六元尚存八十九元翁太守與于組譯參酌其間謂房租照四折攤派得洋十八元八角周姓與洋人照二成四攤派洋人得六十五元餘洋五元給周領去姑待該店主到滬再爲追究奉懷曾洗甫九丈庚辰秋杪聞九丈防禦山海關棻由江至滬附海舶次天津陡患傷寒返滬就醫壬午九丈總制爾廣棻適思滯下不得徑赴穗城今春人日滬雪嚴寒凍損左足由滬回江又以足患未平不得速往金陵憶自甲子秋九丈乞假還湘棻遠送江甯城外賦七言四律志别繼聞九丈撫晉主賑賢勞致疾爲詩奉懷曰天下奇男子人間好弟兄九邊雄作鎭萬命倚爲生多病思求藥成功乞解兵太原何處是湘水遠含情方棻天津病劇時爲書一通凡千餘言託黃沛皆太守擕呈關幕不知九丈果得覽否自先師薨逝天時人事日更月變逈與昔殊卽棻業擲一官不足惜而一身多病屢類於危無惑乎傳噩耗者一年兩聞此身雖在亦堪驚旣賦當日留贈長劍入臥游詩中復成此律而亦遲遲未寄者棻謂過南都而詣元城道泗州而瞻聖塔但期一面不枉連年馳慕不啻再見吾師師弟團樂之樂較之金陵克復時倍堪眷戀使棻沈疴鎖愈克副住見之誠及此桑榆亦足罄疇音之懷而攬江山之勝新晚年怏事也忠州李士棻晚節棲棲尚遠行蘇門方叔老無成曾期躍馬投關塞復擬揚舲詣粤城百疾因循游興阻三年左右寸心傾曰頭趨府知何日萬感塡胸一寄聲 
[陸小素姊妹移居肇貴里第三家詩以賀之]  
　　肯將芳事等閒抛綺夢時縈荳蒄梢聞說比肩人似玉萬花叢裏建香巢覓得梧枝引鳳棲碧闌曲曲粉垣西照春屏角春加錦可許狂生賦九迷[  申左夢畹生]  
[浙省撫轅抄]  
　　八月二十二日候補同知高治源楓涇吳文元石門大挑縣童德輝王江涇俱禀奉牙厘局委辦厘局差禀謝歸安埭溪巡檢黃金交卸回省禀到○二十三日湯倍昭仁海富吳蔭慶錢餘臨熊志方於新昌俱禀知杭府委勘荒差叩辭 
[蘇省撫轅抄]  
　　二十五日縣丞陳鍾潁銷洞庭絲捐差○二十六日候補直隸州吳葆俊謝委代理太倉州事並銷發審　差藩園牌示照得署崑出縣張紹深　補安東縣已由江藩司飭赴新任所遺崑山縣缺輸應候補奬班到班該班内渣有候補知縣周相輔堪以委令署理○二十七日候補府知事何墩銷水路查船差江蘇候補知府劉文棨　　月二十七日丑時在甲衙前本寓病故擇於二十九日已時大殮 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年八月十九日京報全錄]  
　　宫門抄○發抄旨五道○黔撫李奏爲緝拿著名匪首訊明徽辦摺○豫撫鹿奏爲審明京控情形按律定擬摺子○將軍希奏爲幫辦公費不敷支用片○豫撫鹿奏爲甄别州縣摺○八月十九日工部鴻臚寺八旗兩翼值日無引見○陳蘭彬續假數日○召見軍機○發抄何璟等奏歸化令趙家琦等署馬家巷通判等缺奉旨吏部知道欽此○又欠解錢糧革令楊慶容訊追奉旨着照所請該部知道欽此○謙禧奏承德府監犯劉浚溶反獄未成審擬奉旨刑缺速議具奏欽此○又請將捕賊得力之叅將奬叙奉旨許春浦着交部從優議叙欽此○何璟等奏九年分錢糧收數奉旨户部知首單併發欽此○○署貴州巡撫布改使臣李用清跪奏爲婺川著名匪首遵旨督飭緝拿悉數擒獲訊明懲辦現在地方安靜辦理善後事宜恭摺由驛馳奏仰祈聖鑒事竊臣前奏婺川匪首陳鷂子四及匪徒張狗老八等在逃未獲督飭搜捕籌辦善後事宜一摺於閏五月初五日准兵部火票遞回原摺後開軍機大臣奉旨覽奏已悉卽着李用清督飭張連奭等將匪首陳鷂子四等迅速弋獲毋任漏網並着該署撫將善後事宜妥爲籌辦以靖地方欽此遵卽恭錄行知檄飭張連奭等迅速接捕並縣立重賞務期必獲在案旋於閏五月二十七日據張連奭與署思兩府知府程榮壽禀稱斂同婺川縣知縣張濟煇派哨長蕭飛熊武舉馮榜元分投跴捕設法購線石阡營管帶副將華耀武亦派馬兵李占春帶練協拿遂於二十五日大下五里地方將張狗老八及匪黨張百年一併擒獲解府訊據張狗老人供稱婺川縣人早年燒槍榜田上三十餘家去歲覃鴨公頭起議結盟造反仍與合夥並與伊叔張百年將已獲解川之陳鷂子四中途劫回今年二月帶白旗四十人扎在毛插水硐内救援覃鴨公頭因遇官軍鄕團截住遂退轉逃逸等供又據張百年供稱向在伊姪張狗老八隨同燒搶滋事覃鴨公頭與陳　子四謀反伊均　塲打仗餘與張狗老八供同正在核辦間復於七月初七日據該府程壽榮該縣張濟煇禀稱督飭武舉馮榜元哨長蕭飛熊偵探陳鷂子四逃匿黃平州屬之浪硐地主密率練團於六月十三日夜在浪硐圍捕蕭飛熊當先入直練團等相隨湧進　逆首執馬刀拒傷數人因络闘不支突圍而出遂被蕭飛擒獲解府訊據陳鷂子四供稱光緒五年搶殺四川彭水縣冉廣應家經該縣移關捉拿去年秋湖獲槃押解行至趙　坪坡下　張百年等　衆劫回在地井山聚衆謀逆抗拒大兵因力不能敵逃至獨樹并覃鴨公頭寨内與張明僖等督帶人二十三棚分紅白旗幟攻打青龍嘴灌水塲一帶地方嗣被官兵將獨樹井攻破伊遂逃走再三究詰供認不諱等情禀報前來臣查逆首陳鷂子四劫殺逞兇本係川省要案逸犯復改擁衆負嵎抗拒宫軍叛跡顯著實屬罪大惡極張狗老八張百年搶殺擄掠相助爲逆地方人民均受其害亦屬法無可貸前以陳鷂子四等在逃上頰聖慮今幸按名弋獲未便稽誅已先後批飭署臬司吳自發轉飭該府程榮壽移會勞員將陳鷂子四就地正法極刑處死張狗老人張百年就地處决並梟首犯事地方三衆以昭炯戒現在民情綏謐耕巿相安堪以告紓宸厪至於善後事宜臣與司道悉心商酌緣婺川下五里地方蜀黔交界插花最多遇有盜案地方官互相推諉匪徒此拿彼竄是以歴爲奸宄淵藪臣體發情形必須將界限　清務令責有專歸方能挽回積習惟辦理插花條理紛歧非倉猝所能就緒臣擬仿沿河鋪司章程暫行添設彈壓委員一員現委卽用知縣鄧嘉鎭前赴下五里后卹地方一面清查巡緝彈壓游民一面會同該府縣體察輿清相度地勢母令奸徒無遷避巧藏之地官民無懸隔難治之情應否添設印佐或卽移駐一員一俟該委員等會爾禀覆到日與　道商酌妥恊再行陳明請旨辦理所有欽遵諭旨督飭擒獲要逆分别懲辦並部署善後緣由除咨部查照外謹會同雲貴總督臣岑毓英合詞恭摺由驛具奏伏乞皇太后皇上聖鑒謹奏奉旨已錄○○河南巡撫臣鹿傳謀跪奏爲審明京控情形按　定擬恭摺具陳仰祈聖鑒事竊據郾城縣孀婦李吳氏以李碌等夤夜殺掠架女輪姦等情在都察院衙門呈控　供取結奏奉諭旨此案着交涂宗瀛李鶴年督同臬司親提人証卷宗秉公嚴訊確情按律定擬具奏原告民媥李吳氏該部照例解往備質欽此欽遵抄錄原呈咨解來豫經前撫臣行提人卷飭發審辦集訊兩造供詞各執添提要証田邦定等到省並據該縣申覆李碌案内從犯田滿亭因閨差拿畏罪吞服尖烟身死等情當經批飭核入正案兹據臬司唐咸仰會同　司孫鳳翔督同開封府知府鞠捷昌審　擬議解勘前來臣觀提研鞫緣李吳氏籍隸郾城縣李羣德係其故夫袍弟同居過度與無服族姪李碌隣村居住光緒五年四月閭李羣德與隣人沈紅磚口角爭毆並未成傷經人勸散四月二十一日夜李羣德塲内麥楷失火燒燃當卽救熄疑係沈紅磚放火赴疑呈控將沈紅磚傳案訊無放火情事省釋六月二十日間地保王　山禀獲竊賊魏長興訊係李碌雇工李　德與李碌先因爭種地畆互控有嫌卽繳沈逢辛等禀控傳訊責押李碌屢次央人具保李羣德不允後經應憲章田邦定將李碌保釋七年二月間李碌報充集頭李羣德知會紳耆不准具保並稱李碌窩匪定復送縣管押李碌闐知氣極起意將李君德殺死洩忿六月初九日李碌邀允堂弟李永祥並素好之馬幗魁楊長相唐大慶劉占一劉麻于王江田潤亭卽田雲亭分拿刀械同夥九人二更時分齊抵李羣德家門首用火照亮推門進　李羣德驚起喝問李碌聲稱報仇用刀砍傷李羣德額顱李羣德逃至門樓下李碌趕上又砍　其偏右根連腮門倒地李羣德滾罵李永祥馬幗　劉占一等各拔刀亂砍致傷李羣德左右肩甲左乳項頸右襞膞右手腕脊背膂左右腰眼當卽　命時　黑夜何人　傷何處均未看清李碌順便搜取院内衣服兩件分路逃逸李吳氏躱避僻處於火光下見有二人貌似秦人秦十惟時李吳氏義女鸞妮畏權翻牆逃赴秫楷垜内躱避次早經李吳氏找見領回李吳氏家騾馬因亂脫韁走失疑係李碌等牽走授保報縣詣騐傳訊秦八等並不知情嗣將李碌獲案訊據供認挾仇　同馬幗魁劉占一等將李羣德砍死錄供詳報李吳氏心疑鸞妮亦　架出姦污並磚聞王謙係屬　兇卽以逞兇傷命等情由州赴司曁　撫臣衙門控告批飭縣緝審李吳氏見来准提名番兇亦無續獲起意京控卽以前清圖准裝點瑣碎情　央路過不議姓名測字人寫就呈詞進哀在都察院衙門具控訊供取結奏奉諭　咨解回豫提訊兩造各執添提要証田邦定等到案從犯田潤亭逃囘聞拏畏罪服烟身死騐訊詳報批飭　入正案審辦兹據臬司唐咸仰等督同開封府知府鞠捷昌審明擬議解勘訊據供認前情不諱矢口不移應卽擬結查律載謀殺人造意者斬從而加功陼絞不加功者杖一百流三千里各等語此案李　挾嫌起意糾同馬摑魁等謀殺無服族叔李羣德身死後見院有衣服順便攫取實係初無圖財之心自應仍按謀殺本律問擬李碌合依謀殺人造意者斬律擬斬監候秋後處决李吳氏所控各情或已得實成係懷疑誤控請免置議田潤亭聽從同行是否如功業已畏罪自盡無從質訊　無庸議王　秦八秦十訊無同謀情事應與無于之沈紅磚均無庸議魏長興竊案由郾城縣訊結失贓賠追給主李永祥等飭縣嚴緝獲日另結無于省釋屍棺飭埋除供　另行次部外所有訊明京控緣由理合恭摺具陳伏乞皇太后皇上聖鑒勅部議覆施行謹奏軍機大臣奉旨刑部議奏欽此○○希元片再通敗使吳大澂光緒六年幫辦　務奏定每日公費銀二百兩七年奉命督辦奏定每月公費銀六百兩良以延請幕友以及津貼奬賞有不便開支正欵者卽由公費内自行酌給實屬不可少之欵現在奴才兼統邊務雖亦不無耗費但較吳大澂督辦時略可歸併減省惟　春副　統依克唐阿邊缺瘠苦奉旨隨問奴才帮辦一切事宜公費所需照前帮辦原定之數實屬不敷支用擬請於兩項内毋庸分别多寡督辦幫辦均定爲每月公費銀四百兩截長補短以濟要需將來督辦幫辦之員情形與此不同者仍可隨時奏明辦理不必永爲定章其餘文武各員薪水公費問有參差未能一律之處自當與依克唐阿咨商核定另行咨部備案理合一併附片陳明伏乞聖鑒謹奏軍機大臣奉旨着照所請户部知道欽此○○河南巡撫臣鹿傳霖跪奏爲候補州縣試看期滿遵章甄别恭摺仰祈聖鑒事竊准部咨嗣後道府州縣無論何項勞績凡係初任保歸候補班補用人員到省一年期滿核實甄别等因歴經遵辦在案兹查有候補班儘先補用知州蒯辰蓀候補班儘先知縣徐圻候補知縣孫景榮羅衍緒均已試看一年滿期據藩臬兩司甄别造册會詳請奏前來臣察看得該員蒯辰蓀才具　逹徐坼人尚明白孫景榮才堪造就羅衍緒辦事穩愼堪均以原銜留省分别補用除將該員等履歴清册咨部外理合恭摺具奏伏乞皇太后皇上聖鑒謹奏軍機大臣奉旨吏部知道欽此 
 
 

Page 10

 
 
[光緒十年八月二十日京報全錄]  
　　宫門抄○發抄旨四道○旨一道錄前○湖廣督卞奏爲勇營餉絀請旨截留京餉以應急需摺○將軍慶奏爲請補簡缺知縣摺○黔撫李奏爲剿平逆匪案内傷亡紳團懇恩奬卹片○將軍慶奏爲遴員調補要缺摺子○將軍希奏爲更替武員夾片○八月二十日内務府國子監侍衛處值日無引見○福錕請假十日○恩全續假十日○内閣奏泒騐放之王大臣派出豫王王錫珍周德潤胡瑞瀾○召見軍機○發抄陳士杰奏請將捐助東賑之安徽等省官紳江麟瑞等建坊奉旨着照所請該部知道欽此○又　將捕務不力之前任曲阜令　品鈁等議處奉旨着照所請該部知道欽此○又調省察看之濟寗王恩培飭回本任奉旨吏部知道欽此○又運河漫口請將承修之候補守李希杰等摘頂賠修奉旨着照所請該部知道欽此○○署湖廣總督湖南巡撫臣卞寶第湖北巡撫臣彭祖賢跪奏爲遵旨招募勇營餉極支絀請動撥解部洋稅並截留京餉銀兩以應急需恭摺由驛具陳仰祈聖鑒事竊照目前迭奉諭旨飭令招募勁旅候旨派員統領調遣等因欽此臣等當以募勇尚易成軍而籌餉猝難集數擬將司道關局各庫無論　欵籌備以濟軍需恭摺覆奏在案兹據湖北布政變蒯德標會同善後局田道詳稱閩省待援孔亟現在提督程文炳統帶六營赴閩預俻月餉需欵甚鉅漕督楊昌濬來信選擇兩營應亦頂支月餉此外招募各營已奉派定營言在於湘鄂分途招募不日可以齊集所有應發餉項局庫無從籌措事機萬緊刻不容緩惟有動撥江漢關徵存招商屬五成二厘洋稅銀四萬兩並請將司道局庫應解本年京餉内截留銀六萬兩等情詳請具奏前來臣等信查該司道所詳實出於萬不得已合無仰懇天恩俯念事機緊迫准予截留以濟要需而免貽悮除咨户部查照外理合恭摺具陳伏乞皇太后皇上聖鑒訓示謹奏軍機大臣奉旨户部速議具奏欽此○○奴才慶裕裕長跪奏爲照章請補簡缺知縣以資治理恭摺仰祈聖鑒學竊查廣寗縣知縣談廣慶升補承德縣京縣知縣於光緒十年閏五月十一日奉旨按五日行文照限減半計算應以六月初一日接到部文之日作爲開缺日期歸六月分截缺所遺廣甯縣員缺聲請扣留外補查奉省向章遇有揀補缺出扣留外補者以候補委用兩班相間輪用續經吏部奏請將進士卽用知縣配簽分發奉天補用陸績夾省曾准部咨嗣後揀補缺出扣留外補者以候補卽用委用三班輪用在案現在奉省簡缺知縣上次用至候補正班高如聽請補蓋平縣知縣止按照新章應開用到班查奉省分發到省卽用知縣並無銀捐常捐卽用班前人員應以甲第名次先後　補兹查　現　廣甯縣知縣卽用知縣盛昌華年三十三歲係湖南常德府武陵縣人由附生中式舉人應光緒九年癸未曾試中式進士殿試三甲朝考三等引見奉旨以知縣卽用欽此簽分奉天於是年九月十七日到省十年四月委署廣寗縣事奴才裕長到任未及三月例不出考奴才慶裕查看該員年力正强實心任事現署廣甯縣事辦理裕如以之序補斯缺洵堪勝任核與定例相符合無仰懇天恩准以卽用知縣盛昌華補授廣寧縣知縣如蒙俞允該員係卽用知縣請補簡缺知縣銜缺相當毋庸送部引見仍俟試署一年鄭滿果能稱職題請實授所有照章請補簡缺知縣緣由理合恭摺具陳伏乞皇太后皇上聖鑒勅部核議施行謹奏軍機大臣奉旨吏部議奏欽此○○李用清片再勦平婺川逆匪經前撫臣張凱嵩奏報在於摺内聲明出力員弁紳團及傷亡人等查明再行奏請奬卹等情於閏五月二十六日准吏部咨開光緒十年四月初十日内閣奉上諭張凱嵩奏勦辦逆匪撲滅殆盡摺上年冬間貴州婺川縣地方莠民陳鷂子四與號匪覃鴨公頭糾黨肆擾謀爲不軌經林肇元張凱嵩先後督飭叅將張連奭帶兵往勦迭將賊寨平燬斃匪多名並將覃鴨公頭生擒正法辦理尚爲妥速惟陳鷂子四現尚在逃亟應認眞搜捕以凈根株着李用清飭令該叅將嚴拿務獲無任漏網所有勦匪出力之叅將張連奭着免補叅將以副將儘先補用並賞加總兵銜以示鼓勵其餘出力員弁紳團及傷亡人等着該撫查明奏請奬卹該部知道欽此仰見我皇上奬勵戎行　勞必錄之至意臣查此吹婺川逆首陳鷂子四覃鴨公頭狗老八等聚衆負嵎擄撩抗拒震動川黔兩省叛跡已彰已經前撫臣林肇元張凱嵩先後督飭叅將張連奭等帶練勦捕該叅將率同華燿武蕭飛熊馮　元張成周吕志禮等奮勇進擊合力圍攻遂將賊巢摧破掃穴擒渠可謂異常出力此時惟逆首陳鷂子四及張狗老八在逃未獲復經臣縣立重賞檄飭張連奭設法掩捕卽派蕭飛熊馮榜元李占春等將該逆悉數擒獲以　根株蕭飛熊並身受兩傷均屬危險備經非尋常勞績可比署思南府知府程榮壽婺川縣知縣張濟渾策勵鄕團協同數捕均屬辦事認眞不遺餘力所有在事各員弁臣據該營屬所禀詳加查核擇其尤爲出力者謹遵諭旨奏請天恩賞與獎叙以示鼓勵查有鹽運使銜補用道署思南府知府程榮壽請賞戴花翎補用同知婺川縣知縣張濟煇知府用貴州候補同知梁悅孔均請交部從優議叙拔貢生儘先選用教諭黃德璟請仍以教諭遇缺儘先前選用附生田應甫俊秀謝文林均請給從九品職銜文童張學謙石恭梅楫均請作爲監生留黔儘先補用副將華燿武副將銜補用叅將儘先遊擊借補銅仁協右營守備田興和均蕭賞給勇號留黔儘先補用　擊王金鏊請賞加叅將銜藍翎都司銜補用守備吕志禮請以都司儘先補用蕭翎儘先千總彌成周請賞加守備銜補用千總拔補定廣協把總蕭飛熊請俟補千總後以守備儘先補用並賞戴藍翎儘先補用千總李占春請補千總後以守備用武舉馮榜元請以千總儘先拔補並賞戴藍翎臣又查張連奭迭次禀報情形惟蕭飛熊馮榜元李占春三弁異常奮勉而蕭飛熊尤兼饒胆略臣當留心察看如該弁等始終不渝卽當陸續保洊以備折冲之選再叅將張連奭久歴戎行戰功歴著此次帶練勦匪身先士卒奮不顧身能於數旬之間剪除元惡不至蔓延事平之後尤復搜捕逸匪不辭勞瘁謀勇兼優實心任事眞爲武員中不可多得之將才黔省苗疆重地加以伏莽未凈竊發時虞方賴于城藉資提衛不料於閏五月十五日在營積勞病故憫惜殊深查該將經前任撫臣張凱嵩摺保奏已蒙恩旨推升副將並加總兵銜可否仰懇天恩俯念張連奭於勦平黔匪著有勤勞力疾從公在營病故賞准從優賜卹之處出自逾格鴻慈又陣亡額外周紹春練目陳鳳廷傷亡練目林朝貴陳芝元四名力戰捐軀情殊可憫一併請旨勅部照例議卹以慰也魂所有遵旨　奬及請卹緣由謹會同雲貴總督臣岑毓英合詞附片具陳伏乞聖鑒訓示謹奏奉旨已錄○○奴才慶裕裕長跪奏爲遴員調補要缺知縣以資治理恭摺仰祈聖鑒事竊查錦縣知縣張錫蕃升補遼陽州知州所遺錦縣員缺係冲煩疲難兼四要缺例應在外遴揀升調該縣爲附府首邑地臨濵海五方雜處政務殷煩非精明幹練之員不足勝任奴才等於通省現任人員内逐加遴選非到任未久卽補准部覆尚未到任更無歴俸已滿三年合例可調及卓異應升之員惟查有通化縣知縣張錫鑾年四十二歲浙江杭州府錢墛縣人由監生報捐從九品指發湖北因軍功歴保至煩缺知縣仍留湖北歸候補班遇缺卽補加同知銜賞戴翎光緒元年十二月奏調奉天差委留于奉天以原官仍歸原班補用因歴次勦辦馬賊出力彚案保奬賞戴花翎四年六月十九日奏請試署通化縣事因辦理邊務出力彚案奏請以應升之缺升用奉旨着照所請欽此以五年閏五月初三日恭逢恩詔作爲實授扣至八年三月初三日邊俸三年期滿奴才裕長到任未及三月例不出考奴才慶裕查看該員才具明敏辦事認眞且久任煩區諳練公事以之調補要缺知縣洵堪勝任該員任内並無叅罰案件核與調補之例相符合無仰懇天　俯准以通化縣知縣張錫鑾調補錦縣難縣實于地方有裨如蒙俞允該員係邊缺知縣調補内地要缺知縣銜缺相當母庸送部引見所遺通化縣員缺係煩疲難兼三題調煩要缺例應在外揀員升調所有遴員調補要缺知縣緣由理合恭堵具奏伏乞皇上聖鑒勅部核議施行謹奏軍機大臣奉旨吏部議奏欽此○○希元等片再准神機營咨開議覆都統善慶奏調各省馬步隊數營吉林馬隊正兵一千名聽候調京曁請飭令前任副都統博崇武等分管隊伍與神機營練兵分布東三省及畿輔要隘等因一摺奉旨依議鈂此欽遵咨　前來奴才等當卽咨調前任副都統博崇武　緊來省聽候調遣兹據鳥槍營都統銜記名副都統花翎叅領富冠禀稱據前任副都統博崇武之子廕生魁材呈稱伊父在南省出征二十餘年　受潮濕前中奉天營口撤回後舊疾復發本地延醫屢治無效放本年二月間前赴南省就醫去後五月間接奉伊父來信現在江南徐州府蕭縣覓醫調治此後並未接信據實聲明等情呈由該叅領轉報前來查前任副都統博崇武於未奉奏調之前因病赴江南就醫此時曾否痊愈無從探悉可否請旨飭下兩江總督轉催該員就近赴營聽候差遣抑或餘由神機營另行改調更替之處伏候聖裁除由奴才等咨呈神機營查照外謹附片具奏伏乞聖鑒謹奏軍機大　奉旨據奏博崇武現在因病赴江南就醫卽毋庸咨調來京該衙門知道欽此 
 
