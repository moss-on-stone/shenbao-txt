# 1906 - 195 - 4911945

 

Page 1

 
 
   
 
 

Page 2

 
 
[電傳宫門抄]  
　　五月念七日召見軍機張亭嘉 
[傳電宫門抄]  
　　五月念八日召見軍機壽耆 
[續留日學生姚明德上張殿撰條陳請注重機械以興實業代論]  
現在日本之機械萌芽初具尚未發逹欲學機械必須赴西洋各國現調查在西洋留學工藝者寥寥可數而學機械學者寂焉無聞然學工藝者不先學機械將來畢業回國仍不能廣開工廠振興實業蓋購買機械價值頗鉅集欵不易若今日先學機械將來學成回國自製機械無須厚集資本且順直晋魯江浙等省産煤鐵甚富鍊之極易則設廠自製機械機械可普及全國全國可興工藝斷無能製機械而不能造物者也故今日派學生出洋學習機械學卽扼他日工藝發逹之樞紐若是不數年後中國之實業不難雄飛突出於全球明德去年六月間條陳商部請仿造各項機械曾蒙批獎在案近日商部遵旨議覆顧御史推廣工藝製造一摺與去年明德上商部之條陳宗旨相同其摺大旨謂近來民智日開所稱推廣工藝各節實爲當務之急自應遵照日本砲兵工廠成例於製造軍火外兼造各種機器請飭各直省將軍督撫銳意振興凡有製造局廠均令仿造各種機器創辦之始或取東西各國所有之機器每購一具以爲模範務使轉輾傳習人自爲師等語現己奉旨依議矣明德近日參觀日本砲兵工廠每事問各機之損失能修理者有之機械之小機件能自製者有之其餘皆不足問至於社會應用之各種大機械咸購自西洋各國察其工廠之工匠皆係學生出身精通算學測繪者充之正擬仿造他項應用機械以爲發展地步乃我中國各製造廠之工匠盡屬目不識丁之人毫無學識與日本工廠之工匠其何能比雖備有各種機器爲模範未必卽能仿造倘偶有一二聰頴之工匠領悟新理或能仿造一二其精則必不能因其不明算學及測繪等學故也明德一再思之似非速派學生出洋學習不爲功然欲収實效學生非具資格不可欲求速成非求其學法不可兹先言學生之資格何如而後言學法何如資格者何首須舉止端方普通學己有根柢者次須通曉留學國之語言文字以免隔閡之弊此學生之資格也試舉不備資格者言之近今某省派生來東學習工藝以上資格皆不完備月領學旅両費在外閑游托名豫備充其量學習東語東文而己則若輩之留學徒靡國帑可勝嘆哉所以派遣時必須愼擇其人否則國家不能收其學習之效果此學生所以必要有此資格也學法者何太西各製造廠機械種類甚多無論農者工者商者兵者之機械一門之中有數十種形式而一種之中又分數十人之手經數種之機械始能造成之日本經濟學家名之曰分業昔英儒斯密亞丹氏發明分業增加生産之効力物品以分類而益多製造以專精而益良曾舉例言之如製鍼一業經十八次順序之手段每日以十人之力僅成二百隻若從其分業法則十人每日能成五萬隻此可見分業增加生産之効力矣故今日派生出洋學習時須先示之以學法令數人預爲認定何種大機械合力學之學時各自分認其種類則學者各因專門而精練有熟能生巧之效每逢星期停工時日集於一處相互而講求之則學者業以單簡而易成可省學習之年限可收速成之効果假令廠中偶或妬忌外人將極重要處教授不甚明晰者則學者尤宜聚精會神反覆研究悟會其意或與同學者互相討論務使探求眞理學其完備無論其重要細微萬不可有毫釐含混以致全功盡棄此學者所不可輕忽是卽學法之大畧也以上爲振興實業之要策素佩先生納言之誠望治之切用敢不避越俎之嫌拉雜瀆陳如蒙採及芻言務乞轉逹學商兩大部通咨各直省將軍督撫轉飭各學務處一律施行俾各省派學生出洋學習工藝時必先令學習機械學以廣製造而興實業大局幸甚（完） 
[東報紀肅王考察蒙古事]  
　　東報北京訪事函稱肅親王前往蒙古考察之員司皆己回京謂吉林邊界之地己入俄人之手者不少皆與中國東方鐵路公司相連肅親王己勸令酋長開墾荒田肅王之意謂北京練兵處應助蒙古訓練兵隊以剿辦馬賊肅王現將蒙古之礦産坐落繪圖列表以期該處礦業得以發逹肅王擬俟兩宫召見時將沿途考察情形一一奏陳譯文滙報 
[民船來往遼河己無障礙]  
　　念一日牛莊電云去年日木工程師在新民屯左近建造橋梁横貫遼河業經改建與原樣不同故目前船隻往來己無阻礙帆船過此橋時祗須將帆篷放低卽可經行並無阻難日本軍政署以守橋夫役每向過往船隻需索亦擬設法除去凡操豆餅生業者聞此消息當無不相顧色喜蓋豆餅向來須由遼河運至牛莊故也譯文滙報 
[粤督以英輪遇盜與英領電商善後之策]  
　　念七日香港電云廣州英領事滿思飛爾君因英輪在西江遇盜己乘砲艦摩痕號前往梧州粤督特電致該領事道歉電文内開二年以前本部堂曾與梧州領事威爾金生君述及所有外國船隻應派華兵在船究察搭客行李以資保衞當時威領事不允照行然本部堂今日深盼貴領事之採用此議也譯字林報 
[廣東教案己結]  
　　念七日香港電云廣連州教案現己了結華官以銀四萬六千兩交付美領事作爲去歲西十一月被害教士之卹欵 
[札飭保護蘇嘉鐵路勘線蘇州]  
　　前商辦蘇省鐵路公司商部右丞王清穆等致函省憲略謂蘇省鐵路公司由京外紳商奏請商辦奉旨依議在案惟蘇路關繫重大南北路線長千餘里現在南路先從蘇嘉入手接辦滬嘉以次勘辦北線惟開辦伊始深恐朱廉訪鞭長莫及請分飭路線所過地方出示保護等語現己由署臬札至蘇松二府分飭路綫經過各縣一體遵照遇有該公司前往勘辦務須妥爲照料出示保護勿稍疎忽云云（等） 
[蘇錫鐵路初次開車碾斃華人]  
　　念八日字林報云禮拜一蘇州無錫鐵路開車有華人一名在軌内行走不 
 
 

Page 3

 
 
及避讓遂遭碾斃 
[京漢路車仍未通行京師]  
　　京漢鐵路自上月路線損壞以來鳩工赶速修理己定於月之二十五日開行火車詎料豫省於本月中旬連日大雨河水汜濫於十七日鄭州附近路線被河水冲動損毁數十里刻正在催工修理之際約須下月上旬火車始能通行（閏） 
[練兵處咨查鎭江斃官扣餉案北京]  
　　練兵處咨江督文云前充鎭江常備軍第四標教練官韓樹棨因奉參謀處面諭澈查本標積弊禀撤該標第二營管帶易鎔橋該統領龔炳魁與第三營管帶陳明山挾嫌懷憾復與易鎔橋勾串乘間報復上年十月初六日陳明山偕軍需官周衍慶設計將韓樹棨誘入妓館茶酒入毒出門由馬上倒下招冋營中立刻斃命該統領龔炳魁以韓樹棨陡發急痧身死其報嗣經督練公所查覺當委吳令錫官會同丹徒縣郭令重光帶同刑仵騐明委係生前毒發身死旋經督院批飭蘇臬司提省根究輾轉多時並未嚴訊查此案情節重大於整頓戎政關係非輕懸擱半載迄未定讞應亟飭司查明韓樹棨被謀各節如果屬實務須從速嚴訊究辦以儆兇頑而肅軍律又聞韓樹棨所禀鎭江第四標第三營改標時管帶陳明山保放前隊排長賀滿堂後隊排長錫錦堂龍麗森左隊排長蕭清海右隊排長岳金等五員每月關餉勒令該排長等自行繳呈薪銀五兩作爲津貼闔營官兵盡知各隊司書生每月僅發薪水八兩尅扣四兩亦爲津貼均有餉單可憑前隊常有空額四名左隊三名右隊六名所空之餉每發餉後均由各隊官送繳該管帶作爲津貼點名卽令大夫項替前隊隊官在哨棚吸食洋烟掩耳不問又該標第二營管帶易鎔橋自改標後每月僅發各隊司書生薪水八兩亦尅扣四兩作爲津貼前隊三排排長陳戡世每月僅給薪水十四兩後隊三排排長卿福盛僅給薪水十二兩其餘悉入私囊名爲津貼該標各營隊官長等率多使用正兵服役皆由該統領龔炳魁暗中縱容有以啓之以上各項情斃希飭廉明之員遂件確切澈查咨復本處以憑核辦（照） 
[鎭江漕書浮收案將次出奏蘇州]  
　　丹徒縣頭門建立石碑永革徴粮雜費己紀昨報兹悉此案經蘇州府奉撫札督同讞局委員提到漕書石葆三石富年迭次研訊該漕書等於浮收漁利各情皆不承認僅認查造荒册時收取規費業經孫太守將供情詳禀藩臬兩司會核擬將該漕書石葆山石富年科以徒罪聞藩臬兩司核准後不日會詳蘇撫陳請出奏（瞻） 
[紀寳應民變情形揚州]  
　　揚屬出米之鄉首推興化寳應現興邑水淹寳邑以米貴官辦平糶定價每升米二十文紳董未允五月念一二兩日窮民聚集多人由城隍廟而出先將巨紳朱房山朱俊甫及安徽寄籍之沈王鮑萬四紳家宅抄擄一空山是奸民毫無顧忌肆意携刧幸未波及教堂江北劉提督運司趙都轉接電後均撥兵防禦揚府亦馳往彈壓聞寳應縣令禀報各情有自請開缺之說（引） 
[紀揚郡亂民搶米情形揚州]  
　　揚城米價騰貴雖經地方官出示平價詎各米業類皆陽奉隂違仍然私漲刻下米價己售至七元左右仍欲增長甚至囤米居奇不賣小民己　有煩言本月念五日响午南門城外土壇地方王廣順米行因與買户論價口角俄頃問己聚集多人見該店出言不遜咸抱不平一聲喧嚷衆遂不約而同一齊擁入立將該行米麥等攫掠殆盡或抛於水或棄於地比隣三家收拾不及亦遭波及時江甘兩縣宰曁文武營汛等官均聞警馳至分投彈壓勸導無如人數過衆直至下午兩邑宰始各回城甘邑宋令並拘獲爲首滋事者八人帶回旋卽發出會銜簡示以安衆心一面令坊保鳴鑼宣告謂縣主立卽定價萬勿再行暴動正在布置各貧民又糾集二百餘人蜂擁至甘邑署前强索被拘之八人人聲鼎沸縣主見人衆恐激生他變隨將八人釋放以爲可以安謐矣不料上燈時城内羅灣街灣子街瓊花觀街各米店又被莠民刧攫見者謂其間頗有夯民隨聲附和手提背負者不一而足兩邑宰聞信又飛馳而至用好言勸導並立時定價每升三十六文違卽重懲衆始緩緩散去於是各米店主見機者卽遵照定價出售買户聞風咸集直至念六清晨猶絡繹而來售賣一空其慳吝者或將存米運寄於外或以糙米搪塞或更以無米推諉不意被衆偵知又羣起向之滋閙始尚略給價值繼而人數衆多遂各自行攫取無業流氓遂亦乘勢攘奪地方文武及站崗巡勇雖目覩而無可如何致觀巷南北皮巿丁家灣南河下逹士巷等處米鋪幾無一倖免並聞舊城等處亦有被攫者大有洛鐘銅山相應之勢兩邑宰分投彈壓幾疲於奔命通城居民店鋪以及富户無不惶惶人心尚未大定云（詳） 
[寳慶府饑民鬨鬧湖南]  
　　湘省近因荒歉又適水災饑民相聚鬨閙各屬時有所聞寳慶一府雖無水患亦屬饑荒月前曾將郡城倉穀數千石發交各富商分領每石議價一千七百文令其碾米平糶鄉民聞信入城領糴者絡繹不絶閏月中旬郡城穀價陡漲富商因之閉糶饑民無可聊生至將領穀之家光後打毁二十日擊毁順昌典鋪二十一日又毁震昌錢店二十二日又毁福昌典鋪是日有恊和紙店因其領有倉穀竊恐飢民相繼而至亟赴邵陽縣請派勇丁數名河往彈壓嗣因飢民與勇丁口角勇丁卽出馬刀殺傷飢民五六人復將受傷之人送縣收押飢民一時鬨閙幾至釀成事端幸　某某極力解散聞現在各飢民查得該郡劉某與管倉胡委員通同舞弊販糶射利邵陽縣施令亦與委員同財受賄等情己迭次聨名赴省具控懇予究辦矣（車） 
[祁陽鋪役聚衆赴省滋閙湖南]  
　　湘省祁陽縣因裁撤鋪司所有役田數千畝一旦變爲閒欵去歲經學界士紳禀請道憲譚芝芸觀察委員便同祁陽縣迭次查勘詳禀撫憲批准充作南路實業學堂經費設局變賣在案旋卽賣出千餘畝近忽有鋪役赴省控訴並删改撫批張貼惑衆相聚毁局復經士紳來省迭次禀院尚未了結現在鋪役邀集佃户數百人赴省上控各仙户以承 
 
 

Page 4

 
 
佃多年竊恐易主另佃無可謀生故亦樂於從事五月二十日上午己有數百人到省屯聚貢院各於衣襟背面黏貼白布斗方上書强買民田民命倒懸寃沉海底天外求天十六字並另有大白布旗式帳棚及高脚牌等件亦皆書有遠道訴寃秋毫無犯字樣並聲言上控不准不能回家等語是日下午又到有二百餘人聚於南城外陶公祠未識將來如何了結也（時） 
[九江府帶隊往瑞昌縣查辦刧卡案江西]  
瑞昌縣統稅分口被槍一案迭列前報日前九江府孫太守奉文帶常備軍步隊一百名督同警察總巡張大令親赴瑞昌縣駐紥查辦搶卡要案並聞該縣紳士有賠洋數百元了事之說不知太守允否又聞己經拿獲首要數名聽候懲辦至該蚉事務己另委管大令接辦前委王大令己另案革職矣（精） 
[紙下糾衆械鬭傷人衢州]  
　　衢州府屬龍游縣地方産造竹紙銷數甚廣近年以來因被洋紙奪利大爲減色而業是者又不知考求動輙暴動邇緣各紙工藉口於錢賤米貴爭向　主勒增工資以福建幇各紙工不肯附和以致本帮各工與之爲難月之某日兩幇各集三四百人約至長生橋械鬭刀矛並舉復開鳥鎗兩造各傷十餘人有三人傷重而殞及縣主秦大令聞耗馳往彈壓己釀人命騐明收殮後立提工頭勒交兇手到案按律擬抵（布） 
[豐城縣因增收串票錢激變南昌]  
　　豐城縣上年奉文丁漕串票一張加収錢三十文以充公費該縣七八九坊花户以今年水災歉收邀集社保禀求免加馬大令批准祇加二十六文其餘四文歸縣貼解花户意欲減少仍復苦求駐鄉清賦委員劉二尹赫然震怒立將社保每人重笞數千并枷號增衆花户大動公憤當集數千人起而抗拒情勢洶洶幾將激變大令聞之會同營汛前往親將枷犯開釋并向花户婉言勸慰每票祇加二十四文其餘六文概歸縣解各花户始允具結完案（軍） 
[飭查霍山縣令加收串費安慶]  
　　霍山縣職員何賢國等近投藩署控縣宰某大令徴取錢糧額外加取串費每張百餘文至二百文不等求請澈究等情藩憲馮方伯批示云查霍山縣丁漕串費前經飭據該前縣秦令申覆向未收取絲毫並於票上加蓋不准需索分文戳記今該紳等來禀每串一帋收取串費百餘文至二百文不等核與縣覆大相逕庭是否所禀過甚其詞抑秦令失察於先掩飾於後仰六安州卽派委員密速查明據實禀候核辦母稍廻護徇延同千未便（多） 
[咨請陸軍學生改爲官費杭州]  
　　浙省前年禀請東渡自費留日肄習陸軍之學生兹由楊星使考得張承禮等十五名學業大進己入聨隊故特開報北京練兵處咨行到浙應請改爲官費開列各生成蹟照錄於後 
姓名試驗平均品行點數振武卒業年月入隊年月 
張承禮八一六七甲辰三月己己九月 
汪鎬基八五九三甲辰五月卒業後入測量　　　　　　　　　　　　　　　　　　　　部現送聨隊 
董紹祺　七四　　九三　　甲辰五月　　　乙己八月 
蔣可宗　八三　　九二　　甲辰五月　　　請假甫歸 
陳　毅　七七　　八九　　甲辰五月　　　與在鎬基同 
錢宗沅　七九　　七○　　乙己二月　　　乙己八月 
王　煦　三七　　八○　　乙己五月　　　乙己八月 
徐　卓　七六　　七五　　乙己五月　　　乙己八月 
吳杰　　六八　　七五　　乙己五月　　　乙己八月 
傅一麟　八四　　七三　　乙己五月　　　乙己八月 
李　造　六六　　七八　　乙己五月　　　乙己十月 
魏　蘭　八一　　八○　　乙己二月　　　乙己八月 
丁人俊　八七　　七八　　乙己二月　　　乙己八月 
丁　衡　八二　　七○　　乙己二月　　　乙己八月 
沈勲績　八二　　八○　　丙午正月　　　候入聨　（的）用 
[漢江大水爲災]  
　　漢口西報云有四人一名近自漢江來函述及漢江一帶之田地有成爲澤國者有一村莊于一夜間爲水冲没居民溺斃者計及百人譯文滙報 
[英人不以殺戮爲然]  
　　廿七日倫敦電云英京之人因得報告知蘇羅叛黨被土人屠戮叛酋俾姆白塔己死尚戮其屍大爲不平那特爾政府亦認叛酋梟首誠有其事惟稱行刑之法頗極爽利要爲前此所未有 
[俄國均産黨暴動]  
　　廿七日儉敦電云俄國倫尼士省之均産黨突起暴動蔓延甚廣地主皆紛紛遠避 
[英人擬减陸軍而增海軍]  
　　南中國早報載倫敦電云英國海軍大員皆抗議政府裁減海軍之計畫並以辭職爲要挾地步改進黨會員一百二十人亦隨聲附和英國内閣己暫不宣布辦法大員狄蘭克君之言曰海軍其擴充之陸軍其裁减之 
[俄簡黑海艦隊司令官]  
　　廿七日倫敦電云俄國海軍大將史來羅夫君于日俄戰時繼馬克羅夫大將之後充旅順艦隊司令官現奉簡充繼鄒克寗大將之後充黑海　隊司令官譯字林報 
[英國查視防兵之用意]  
　　二十八日倫敦電云英國己下令查視駐紮埃及蘇丹两處之兵隊盖爲估計增加軍用物起見也 
[日本艦隊游歷安南海口]  
　　法報戴二十七日倫敦電云日本練習艦隊游歷安南沿海岸之開姆勒海灣 
[英大員表下期鴉片贸易之辦法]  
　　二十八日倫敦電云英管理印度事務大臣馬來君己行文通告印度總督閔　伯爵謂下期商人贸易鴉片應經經官允許方可惟目前此項文告尚未能頒發 
[俄國預籌遠東之軍需]  
　　東　載聖彼得堡電云俄國政應擬于俾克耳湖之東設一製造軍械所以便遠東軍隊之取給 
[美總統善作調人]  
　　二十八日倫敦電云南美洲瓜弟瑪拉聖隡瓦多两民主國開戰以來两軍皆受痛創美總統羅斯福特勸两國暫停戰事两國己允從並各派議和大　于美國巡洋艦馬白　赫脫號船上相會 
[德使晉謁相臣]  
　　廿七日栢電駐日本德使穆默男爵前往瑙端納地方晉謁德相蒲盧親王 
[英添埃及防兵]  
　　廿七日栢林電云英京信息謂英國將添派駐防埃及之兵隊 
[俄將辭職之消息]  
　　廿七日栢林電云俄京謡傳謂有人力勸德力蒲夫將軍辭職 
[教皇反對政教分離之無效]  
　　廿七日栢林電云聖教大學勸諫教皇勿再反對法國分離政教之法律譯文匯報 
 
 

Page 5

 
 
   
 
 

Page 6

 
 
 [G　　新訂發銷夏季亞支奶尅煙藥之簡明章程 
　　凡癮一錢　購藥一聽　立能斷癮　永無流弊　每聽一元　每打十元　出立保劵　以作憑證　本公館發行是藥靈效昭昭四遠馳名無庸贅述自遭席文光胃牌冐名混售僞藥經本公館稟控　各憲蒙　撫憲陳批准　道憲瑞札飭　讞憲關給示禁止押閉各在案查長江一帶有等無識行商專銷冐牌僞貨貽害同胞殊非淺尠刻已派人到處調查如再有私售僞藥店鋪立即禀請該管地方官提究不貸並定發銷簡明新章佈告　各埠分銷諸君望各遵守爲要　一則本公館向在保康里創始發行因左近冒牌出現即遷移英大馬路壽康里三百三十號以免魚龍混雜其舊宅爲造銷僞貨之窟此後購藥愼勿誤入歧途　二則本公館蒙廨憲頒給示諭多張凡分銷處須來前領取懸掛以醒購藥者之視線以策戒煙者之進步　三則良相良醫自古相提並論以爕理陰陽之職重也本藥按時加减絶不拘泥成方茲交夏令所有配製與春季不同新藥已到速來購服個中妙用一試便知　四則本公館發行是藥請有商部號標騐有工部局醫官藥憑丸分金銀二色光燄勝常僞造之物其表面尙不能形似何論内容除文光假冒業已敗露外並聞有種無賴或勾串輪船局信局將杜撰假藥貶價混銷欲破壞本公館靈藥之名譽其是否出於文光一途不得而知總之　各埠諸君務須認明本公館一家發售門首大張　憲示及有售藥訟案傳單　各埠分銷處亦一律轉給　憲示懸掛作僞之徒從此當絶迹也壽康里三百三十號席公館主人裕麒佈告 
　　信成銀行招收儲蓄存欵 
　　本銀行先在北市自來水橋北堍開辦其右邊儲蓄一櫃專代小本經紀之人積有零星欵項己有洋銀滿一元以上數目不拘多少時日不論久暫無論士農工商男女老幼均可來行存儲生息積少成多由貧致富每户各給存簿一册憑簿往來收付本息確實可靠永保無虞刋有詳細章程欲存款生息者請來行取閲可也 
商辦蘇省鐵路有限公司敬告外埠集股諸君 
　　啓者本公司奏准商辦集股一千萬元先辦蘇嘉次辦滬嘉陸續勘辦北缐設總公司於上海一切均按商律辦理查鐵路爲利權所繫近來我國上下路權思想日益發達浙粤路股購者恐後津榆京漳利益之大衆所共知蘇省與齊豫皖浙接界爲鐵路中心點蘇嘉滬嘉兩綫尤爲往來孔道交通繁盛之區利益之厚殆意計現在上海會議兩次立時認股二百萬元同鄉京官亦二十萬元所有招股簡章前已登報布告惟一切詳章須按照商律公向議定茲擬於九月十五日在上海開正式會務請江南北各府廳州縣紳商學界合於下開之資格於前五天臨滬其議事及選舉權亦參酌商律開列如下一本公司招股簡章凡認股之人應得之選舉决議權均照第六條辦理一認股百份者須於開會之前十五天交利百元方有選舉及决議權其不滿百元者得聯合其零股但滿百元之數亦可公舉代表得有一决議權及選舉權設或開會前不能交足此數雖認股百份卽失其應得權如有路遠不能在開會前十五天交到者亦可於前五天内照交一凡各府廳州縣紳商學界爲本公司函訂招股之人俟得有擔承招股若干之復函本公司卽將經收據寄往如有本公司所未及函訂亦願擔承招股在一千股以上者可函告本公司分别取具殷實莊號或公正紳商介紹書一同寄到以便補發經收據 
　　奏准商辦蘇省鐵路有限公司今將願代本公司招股諸君姓字住址牌號開列於左 
　　上海招商總局徐孟翔○法蘭西銀行帳房朱志堯○三馬路信成洋行帳房朱伯良○海豐麫粉公司許久香○正金銀行帳房葉明齋○新馬路醬園弄翁寅丞○裕大申莊盧少堂○義善源王厚存○增裕洋行帳房葉愼齋○四馬路開明書局夏頌來○棋盤街文明書局亷惠清○龍門學堂夏琅雲○江蘇學會沈友卿○盛宫保行轅○新開河大生紗廠帳房林蘭孫○招商總局顧緝庭○四馬路文明小學堂張師石○四馬路黃浦灘通商銀行謝綸輝○大南門鎰泰典周鐵生○小東門東街中市仁錩衣莊張瑞生○南市鹽碼頭棉紗公所内周揆一○大馬路德裕里五弄黃公續○南市公義碼頭萬裕蓮記○西門外健行公學朱少屏○垃圾橋源昌里吳志和○洋行街德發洋行○四馬路華興保險公司曾少卿四馬路文明書局編繹所董楙堂○申報館席子佩○大馬路崇實商學會史良才○時報館狄楚青○户部銀行席德輝○阜安里源盛號印錫璋○蒙學報館汪甘卿○厚大裕王錫五○石路北府海鹽公司姚燕賡○錢業會館對門趙竹君○西門内龍門師範學校沈信卿○四馬路開明書局龔子英○望平街瑞康顔料號貝潤生○江西路信義洋行帳房莊得之○大豐永金號施善畦○南晝錦里潘瑞生○時報館雷繼興○虹口澄衷學堂白振民○商務印書館夏瑞芳○四馬路敎育館倪 
壽齡○南市内地自來水公司黃星堦王柜玉○南洋中學黃輯虞○南市務本巷源大號陳幼香○張園張叔禾○鄭家木橋電報學堂錢仲敭○新馬路中西醫學堂李平書○三馬路寶源祥鮑味蒪○集益里源隆號聞蘭亭○後馬路如意里愼泰恆○大馬路勝利公司劉柑生○頭壩昇昌鐵號○自來水橋信成銀行○南市俞　弄商學會吳棟之○南市裕隆興鐵號○新源來治坊○洋行街協記經租朱少梅○新北門内舊敎塲陸永茂花園○新碼頭萬昌福號劉一山南市竹行弄同益里黄楚南北京太倉館王丞堂○孫公園後施醫總局○施家胡同義善源號○文明書局亷惠清○商務印書館蘇州商務總會内駐蘇分公司○古市巷王勝之○劉家浜尤鼎孚○仁和莊倪錫疇○大石頭巷章式之○裕大莊盧少堂○南濠昇昌祥鐵號○閶門内中市大街怡德莊○閶門内祥成升絲行○閶門大街德和錢莊南京商務局總辦王紹延淮安陶鴻恩陳壽春常州青果巷惲莘耘○周仙巷惲北生○麻巷誠思○西廟溝錢琳叔○德生錢莊○永康錢莊無錫怡昌莊○廣昌鐵號○周新鎭保昌典○大橋下廣盛錢莊○北栅口寶源典○打鐵橋瑞成夏布行○石塘灣孫鶴卿○竹塲巷錫金商會江陰何暢威　鎭江昇昌新鐵號○大關東興仁煤鐵號○祥和號曹　仁○太保巷性記油號朱性裁揚州地官第張靜生○大生莊葉翰甫海州海豐麫粉公司久香塩城陶港村陳幼香天津文明書局○商務印書館湖北漢陽鋼藥廠馮振軒○武昌電報局朱如山○漢口黃陂街文明書局○漢口商務印書館○漢口太和橋晉和鐵號○漢口招商局陶思伯杭州土藥總税局温州同昌鐵號牛莊昇昌利鐵號○源盛號萍鄉礦局總辦林虎侯廣東文明書局廉惠清○善後局馮曉卿○官錢局朱樾亭○濠畔街源豐潤義善源兩票號○商務印書館日本大阪井口西區大涉橋西怡昌震號○長崎昇昌裕鍾號奉天商務印書館軍署金仍珠太原晉報館程伯苗松江莫家衖商會林錫田○東門外復園錢選青○西門外甡源莊○仁泰莊○通源莊○正和莊○西門内豐樂橋堍醒醒書局楊文至○小倉橋弄清華女學校夏昕渠○廖味蓉○西門外闊街吴伯庚南翔商會王柳生崇明橋鎭東河沿仁大衣莊重慶商務印書館福州商務印書館成都商務印書館開封商務印書館○以上所開如有錯悮漏畧請隨時關照便更正山西晉報舘高郵北門外同源昌錢號馬薇臯王曙帆 
江都橋鎭學南匯東門外小學堂朱子灝川沙南門内蘇家橋北黃濟北吴淞馬路工程局袁觀潣王奏雲金山朱涇鎭商會總理丁一飛盛澤中西藥房姚雄社　 
商辦蘇省鐵路公司啓 
　　上海大發源遷　廣告 
　　本行開設南市楊家渡口己有年所專批各省彩票屢獲大彩早登各日報聲明諒在　諸君洞鑒之中現因該處房屋偏窄不敷展布故於四月中旬遷移北首鹽碼頭雙間門面交易零躉批發各種彩票格外從廉門市亦如克己收兌紅票無不伸足外埠賜顧原班回件南市鹽碼頭大發源啓 
　　上海金陵新太和館新增電灯電扇廣告 
　　本館開設西棋盤街朝南門面己十餘年地方之宏廠氣氣樓比衆高大陳設名人書畫之精雅烹調之精美久爲仕商所稱許獨步因此四遠馳名貴客賜顧者日增月盛本館實深榮幸兹届夏令特再格外者究裝設新式電燈電扇陳設精雅應酬週到俾夜遊者不但無須秉燭且使惠臨者如入清凉山中决無揮汗炎熱之嫌更特新添素筵潔净適口烹調得宜並可隨意點辦務希光臨一嘗試之本館謹白 
　　蘇貨漲價 
　　謹啓者我業紗緞新盤向視蠶汛豐歉爲轉移今庚春末夏初寒暖不匀風雨失調以致春蠶收成大歉而且絲身次劣價目飛漲鄉人居爲奇貨匝月以來霉雨連綿夏蠶又復告歉業此者回顧成本實覺棘手不得不量爲酌加爰特公議於六月朔始紗緞各貨照底碼一律暫加一分鈿稍補不足勉爲効勞恐未週知特此佈告雲錦公所啓 
 
 

Page 7

 
 
 [G　　包愈毒門天一第一奇葯 
　　廣東宏仁堂益記包愈男女一切楊梅毒服之立刻消患無形永不再發治愈者無數 
　　本堂始創眞正犀黃八寳化毒丹製煉之精功效之速用藥之眞爲别家所萬不能及專治男婦楊梅結毒疔瘡横痃五淋白濁下疳破皮陰户腫爛瘰癧惡核一切毒門輕者四日見功重者七日全愈無論初起久染均可絶根如從前悮服升藥半其速效以致毒入骨髓逢春又發甚至染妻絶嗣潰爛不堪速將此丹服下能將筋絡骨髓之餘毒一掃而空最奇者愈後非但永不再發且身　强健尚可生男育女保無後患凡失足花柳染毒日久服過醫藥不愈者請速一請方知眞毒門之第一仙丹也○每大瓶四元小瓶二元○另有珠黃百寳生肌拔毒下疳散此散重用珍珠牛黃並各種貴品專治下疳腐爛男女陰户肛門上下一切危險毒門諸醫束手百藥無功陽物爛成筯或爛去半節者速將此散搽上立刻拔毒生肌收口止痛輕者三日重者七日仍復原形惟内服本堂化毒丹可保永遠不發眞仙丹也每瓶一元雙料二元○鋪分設上海丹桂戲園後正豐街清和坊總衖對過便是○廣東宏仁堂啓○遠埠託郵政局最　惟信局難免作弊 
　　上洋沐樹德葯號 
　　痧丸全備玉道戒烟 
　　開設盆湯弄新橋北堍石庫門採辦道地藥材虔修丸散膏丹發兌人參鹿茸官燕杜煎龜鹿虎驢諸膠四時花露批發藥酒貨眞價廉早以馳名遐邇刻交夏令寒暖無常痧症必多本主人久歷岐黃素稱三折肱親自督製各種痧藥均照王孟英名醫方修合或係主人經驗靈方共二十一種可謂痧症全備並贈痧氣方書一卷俾醫家病家一覽瞭然上年創製參燕百補戒烟膏丸最爲靈應除癮者甚多無不口碑載道凡有志戒烟不願入黑籍者向本號購取大瓶一元中盒五角小盒二角五分朔望九扣十元以外八扣遠埠信力自給思補山房丁識 
　　善治耳聾 
　　廣東彭壽堂始得異法卽愈耳聾丸○立服立愈○不效還洋○假冒甚多○購者宜愼 
　　凡患耳聾者因腎水下虧相火上炎或鬱火傷肝以致耳聾目昏視聽不靈皆因陰虧陽潛而其病源尤在氣虚血脈不能流通呼吸不能靈捷氣逆則虚火向上故有耳鳴耳聾耳脹耳痛言語不聞等症本堂起首創製異傳秘方加工精製是丸專治一切耳内之症無論男女老少兩耳重聽雖二三十年老症服之立見奇效轉聾爲聰補眞陰生津液攝納浮陽退除虚熱重　二大匣斷根輕者一大匣全愈妙在神清氣爽身强體健永無復聾之患專治耳聾之天下第一奇藥也虚言欺人罪我惟天每匣四元中匣二元小匣一元鋪分上海二馬路石路西首興隆里内廣東彭壽堂啓 
　　婦女白帶聖藥 
　　廣東陳恒德堂婦科良方功效啓 
　　婦女白帶一症皆因氣血虧損陰虚陽竭或房勞耗傷膀胱受濕以致牌胃不和或前或後總因濕熱積滯月經不調而其病原尤在肝經鬱火寒痰凝結日久則形容枯瘦頭昏腹痛虚損勞傷從此起矣本堂得祖傳良方不惜重資秘製婦科白帶丸此丸專治婦女赤白帶下當日立止屢試屢騐無論遠年初起服之立除宮中之濕平定肝鬱之氣煖宮濟陰培元固本故能帶下立止腹痛立愈月經綢和却病延年輕者一中盒重者一中盒重者一大盒包可全愈永無後患妙在神清氣爽身强體健誠婦科却病之妙品種子之聖藥也虚言欺人罪我惟天每大盒四元中盒二元小盒一元假冒甚多購者認明○函購信力自給○鋪分上海英大馬路萬康醬園對門德仁里内石庫門廣東陳恒德堂謹識 
　　信裕 
　　軍械軍衣皮件一應軍營學堂應用器具工料道地價目克己式樣遵練兵處定章訂製尅期交貨　賜顧考查竭誠相待　上海四馬路東永康里口 
　　曾文正經史百家雜鈔出版 
　　曾文正文章學問集近時之大成生平尤致力於古文嘗謂能開康莊而自行師法姚　傳氏而擴張之其所選經史百家雜鈔較古文辭類纂門庭更加廣大於向時所謂義理辭章訓詁之學盡取其精粹而去其糟粕學者欲貫通舊學但取足於是書己無煩他求近世學子多言保存國粹斯編眞國之粹者也向無單行本本館覔得初印全集摘出印行詳加校讐紙張潔白刷印精良好學者幸鑒賞之每部十二册定價洋二元　上海商務印書館有限公司　京師　奉天　天津　漢口　廣州　福州　成都　重慶　開封　分公司同啓 
　　丹桂茶園 
　　廿九夜大减價正廳洋四角 
　　上下新添外國電氣大風扇 
　　薛瑶卿　父女擊掌 
　　毛仲琪　扶琴退兵 
　　謝雲奎　御園救駕 
　　張順來　看　雙 
　　夏月潤　看　蘇 
　　夏月珊　眞　州 
　　劉培山　眞　人 
　　小子和　探親相罵 
　　馮志奎七盞燈孫菊仙夏月華小保成　李諸祥麟壽卿雙八大鎚 
　　春仙茶園 
　　廿九夜名角准演好戲 
　　朱國琪　太師回朝 
　　李興齋　桑園寄子 
　　刑鳳翔小桂枝　金阿慶問病偷詩 
　　龍長勝　烏盆伷寃 
　　應寳蓮　插花採花 
　　周鳳文　鴻鴛天禧 
　　十三旦劉廷玉何金壽崔子弑君 
　　彭春芳　劉坤華伏 
　　趙如泉　胡燕云波 
　　沈韻秋　黃才寳將 
　　一陣風　叚三慶軍 
　　春桂茶園 
　　五月廿九夜戲大减價正廳三角 
　　許奎官　攻取洛陽 
　　陸金奎　兵各六國 
　　潘大水　一條黑魚 
　　麒麟童　智取東川 
　　十三元　征西封侯 
　　劉永春王玉芳　煩演大保國 
　　夏榮波　魚中藏劍 
　　趙春庭李春來陳祥元　官長煩一枝桃花藏州廟 
　　天娥且小金紅　畢富成算粮登殿 
　　榨油機器出售 
　　啓者本公司有榨油機器車能榨棉花子菜子花生芝蔴等物一切應用物件俱全此車曾經用過極爲靈捷合意者請至本公司面商可也此佈美查有限公司啓 
　　禮拜五拍賣 
　　瑞和行 
　　准於廿九日十點鐘在本行拍賣銀光玻璃十九箱　至　　至　　　至　　至卅　至　　　至　　至　　至　屋面油毡廿箱象皮帶一箱錶練一百打雪介煙數萬支咸水洋酒百餘箱沙遜治卅箱白蘭地千餘箱磁鐵器五箱及電氣風扇打字機器脚踏車木器另物不計此佈 
　　禮拜五拍賣 
　　准於廿九日十點鐘在百老匯一百廿一號拍賣大菜書樓房間洋琴一應上等木器什物不計此佈　魯意師摩洋行啓 
　　禮拜六拍賣 
　　壳件洋行　 
　　准於六月初一日上午十點半鐘在順全隆棧拍賣花旗方糖七百箱果古粉五百箱皮皂一百箱届期務請　駕臨該棧面拍可也特此佈聞 
　禮拜六拍賣 
　　機器油 
　　瑞和行 
　　准於六月初一日十點半鐘在虹口兆豐路及百老匯路轉角一號Ｂ字棧内拍賣機器油三千餘箱拍後當付　銀限翌日出清此佈 
　　禮拜六拍賣 
　　啓者本行呌莊仍在四馬路原處照常禮拜六即初一日十點鐘拍賣各色海馬牛牌鵝牌無牌獅牌等呢各種七星八仙等洋紅標色花洋紗等貨此佈　義記洋行啓 
　　禮拜一拍賣 
　　魯意師摩洋行始創自同治十三年即英一千八百七十四年 
　　准於初三日十點鐘在圓明圓路第十三號拍賣大菜書樓間房間洋琴木噐什物不計此佈魯意師摩洋行啓 
　　稱拜六拍賣 
　　魯意師摩洋行始創自同治十三年即英一千八百七十四年 
　　准於初一日十點鐘在本行拍賣水漬府綢三百疋女衣洋傘一應　料不計此佈　魯意師摩洋行啓 
　　拍賣皮酒公司告白 
　　今有坐落四號舢板廠路即上海皮酒公司囑本行拍賣該拍賣日期再行登報所有該公司地皮計七畝有餘連房屋機器等歸一莊拍賣倘拍价不合再行分莊拍賣地皮房屋歸一莊拍賣機器等又歸一莊如　貴客欲意開設皮酒公司最爲合宜倘各　客欲看地皮房屋圖樣及欲知機器詳細以及現存皮酒若干桶空桶等請　貴客駕臨小行可也特此先行佈聞　壳件洋行啓 
 
 

Page 8

 
 
   
 
 

Page 9

 
 
[滬城官事]  
　　江西鹽法道文卓峯觀察炳正白旗人前日來滬住長發棧又廣西候補府沈果齋太守紹祺浙江人住長發棧又試用同知李筱菊司馬慰慈奉撫憲給咨赴日本游歷前日來滬住開泰棧又吉林差遺委員陸軍學堂提調候選府經歷李少　參軍長焜江西人住全安棧　均先後到道拜會禀見○上海中國公學經理王敬芳君字博沙黄兆祥君字楨呈張邦傑君字俊生曁攷政大臣　員　君從落均於洋務局謁見道　瑞觀察面禀要公○貨捐局總辦候補府鐵松巖太守林昨日　丁到道續假數天（合） 
[澤尚二欽使起節回京]  
　　考政大臣澤公尚大臣於昨日啓行晋京清晨江南提督徐吉雲軍門蘇松太道瑞莘儒觀察提右營周子安叅戎上海縣汪瑶庭大令商務局董事虞洽卿觀察灘地局候補道許苓西觀察商務總局董事曾少卿施予英朱寳珊陳潤夫周舜事各觀察直隷補用道逢恩承觀察等均禀送禀安响午吕鏡宇尚書盛杏蓀宫保楊杏城京堂徐台雲軍門瑞莘儒觀察均寄請　聖安恭送行旌時鐘十二點澤公與尚欽憲均乘雙馬車出轅前導有印捕馬隊六騎三道西捕馬巡一騎迤邐至黄浦灘法租界立興馬頭登鈞和兵輪旋卽啓椗至吳淞口轉换海圻兵輪北上　（力） 
[滬上紳商公讌考政大臣]  
　　前晚六點鐘滬上紳商就洋務局設筵公宴考政大臣澤公爺尚大臣以及參隨各官七點入座并請吕尚書李侍郎徐薩兩軍門瑞道台等陪座酒半倩商會坐辦施子英觀察宣讀頌詞澤公爺答謝迨至席散己鐘鳴十下矣兹將頌詞答詞錄登於後 
神商頌詞本月二十六日假座洋務局敬具菲筵公讌澤公爺尚大臣藉表歡迎之意　念我公爺與尚大臣奉命出洋歷聘歐洲諸國攷察其政治風土舉凡政法教育整軍理財工藝實業諸大端無不了然心自歸輔　宫頒行新政斟酌損益以定我國立憲之制度開民人自治之幸福行見百度維新富强立致龍旗所至全球歡迓　揚於二十世紀中執東亞之牛耳我聖清　年有道之長實基於此偉哉懿矣紳商等誠歡誠忭敬晉一觴爲公爺大臣壽並爲我中國前途祝 
藝公爺答祠今日得陪盛宴備荷嘉言諸君子愛國之心望治之意　於言表此本爵所忻慰也本爵奉使赴西攷察政治周歷歐美　時數月卽須回京覆命其所聞所見良法美意有益於我國商務者自當詳晰上聞以備采擇若能見諸施行實所大願想亦諸君子所同希望本爵愛國之心望治之意與諸君子共抱熱忱亦惟此耳更　貴商會商務日興商情日洽羣策羣力驂駕歐美尤本爵所深望焉（助） 
[澤尚兩星使蒞華商體操會閱操詳紀]  
　　澤尚兩欽使赴華商體操會閱操己略紀昨報兹悉是日五句鐘體操會馬隊樂隊掌旗甲乙丙丁戊己六隊排隊出門至北浙江路分兩邊排立歡迎星使俟星使車到樂隊馬隊在車前前導甲乙丙丁四隊後護進塲後四隊向南排立暫息戊隊在籬外巡察己隊在籬内巡察俟星使進官廳茶點後督隊傳令太隊立正請星使察閱出督隊傳令至廳前行軍禮畢退後站立由會長請閱兵式體操由督隊傳令開操操畢至演武廳前靜候訓勉詞畢行舉手答謝禮由會員朗誦答詞各隊仍出場門站立恭送如儀操塲起節由本會馬隊前後護送教習隨車護送走海寗路北河南路至靶子路趙園樂隊巡警由愛而近路逕至趙園各站門前歡迎晏會巡警員各處巡察晏畢站班恭送　星使登車仍由馬隊前後護送至洋務局馬隊長率領馬隊會友進局行禮遂退出散隊所有是日澤公祝辭及體操會答詞照錄於後 
澤公爺祝詞○東西洋各國之政策其富以商其强以兵相輔而行若合符節故其國權日張商務日盛貴會以實業之組合求尚武之精神開辦不及两月成績己有可觀甚幸本爵奉命出洋考察政治此次回國道出滬濱乃承諸君子見招得與斯宴諸君子强毅其體魄發揮其主義進而謀地方自治之公益退而爲個人體育之實騐孟晉合羣其在斯手曰富曰强曰商曰兵溝而通之其利實大本爵請更爲諸君子祝之 
體操會答詞○謹答者竊惟省方設教羲經特著明文講武治兵左氏　垂定聨　道等雅幕同胞之誼不辭執戟之勞紀律未諳步趨租識交孚衆志敢稱海外之　盡蒞雙旌暫駐滬濱之節四牡壯皇華之色歸自垂洋　載仰細柳之風流　今日迺荷降尊以戾止共　尚武之精神導從呵鳴示老之精神振機宜指授全軍之壁壘籍新清左之塵歡迎恐後執行間之禮環侍抒誠仰睹鴻儀同深雀躍　恩施之優渥蒙鈞　以殷拳實深感頌之私忱用祝富强之效果（南） 
[札飭撥解賠欵]  
　　滬　瑞觀察近奉江督周玉卿　開略謂案准廣西巡撫林咨署藩司張詳稱兹届光緒三十二年四月分應解新定賠欵銀兩之期庫欵奇紳無可籌解惟事關大局不得不先其所急除移派辦政事處電致滬局撥解銀二萬五千四百十兩七錢五分作付廣西省攤派新定本届賠款本息曁加平一欵咨請查照前來合行札飭遵照云（事） 
[稅司函荐濬浦幇辦洋員]  
　　滬道瑞觀察昨奉南洋大臣周玉帥電諭略謂兹由江海關稅務司好君函荐丹國人卓仁聲君熟悉開濬黄浦事宜堪以派委幫辦飭卽酌核等因昨由觀察遵卽函商濬浦工程師奈格君核復定奪一面電復玉帥查照（宜） 
[閨秀請給護照赴美遊歷]  
　　中國閨秀陸秀貞年二十三歲向在中西女塾充當教習現擬自備資斧赴美遊歷商由該塾監督函請滬道繕給護照以便首途並附呈照片一紙瑞觀察接悉之下准予給照啓行（宜） 
[警察生炎暑停操]  
　　警察學堂畢業各生由總工程局撥派西南二區按叚巡察以來並未每日　演業經教習禀知總董以現在正值炎暑自應從緩訓練一俟天氣稍凉卽當督令開操云（寳） 
[米粮嚴禁出口内地仍准流通]  
　　撫憲陳筱帥以邇來米價日增曾奉電旨飭將鎭江　濠口等處先行禁止米粮出口業經轉行在案兹悉筱帥查得原電内稱禁止米粮出口者係指禁出海口而言所有内地仍准流通惟内地運米數目仍須按月開摺具報故特札行關道轉飭各屬一體遵照（宜） 
[快砲起存新關候核]  
　　出洋考察政治大臣端欽憲近向香港德商逸信洋行訂購愛利司快砲四尊業己到申由上海逸信洋行據情照請道憲咨關騐放進口瑞觀察以未奉端大臣訓諭故經咨照新關暫將該砲起存俟端大臣到申再核（事） 
[移請查騐文明戒烟丸]  
　　文明戒烟社會創製文明戒烟丸禀請道憲給示禁止假冒瑞觀察以此項丸藥未知有無嗎啡攙入服之是否有效昨日移請商務總會曾少卿觀察查騐（宜） 
[禀禁地甲婪索火場規費]  
　　總工程局總董李平書明府日前函致汪大令略謂向來每逢地方失火各地甲均至起火之家需索道營廳縣及三廳各署轎馬隨從等費分福祿壽三項大半俱塡若輩欲壑查被灾之户業己受苦不堪何得復遭此項婪索殊屬不成事體請爲出示禁止等情大令准如所請昨因出示曉諭俾衆周知矣（宜） 
[華洋交涉命案准彼此互商辦理]  
　　滬道瑞觀察前據上海縣禀稱嗣後遇有華洋交涉命案請卽轉致領事務須彼此互商會議辦理曾經照會租界領袖比總領事薛君轉致各國駐滬領事遵照兹悉薛君日昨照復滬道以此案業經各領事允准嗣後彼此互商會議昨由瑞觀觀札行上海縣查照矣（宜） 
[押犯病斃]  
　　有名生元者向爲烟間堂倌前日扭趙毛毛至法捕房喊控拆稍不遂搶去褲帶一條内洋五元當由捕房轉解法廨質訊趙供生元引誘蕩婦二人欲圖姦宿被小的撞破致遭糾人 
 
 

Page 10

 
 
蜂毆並被誣控求請明察見証二房東雙珠　案供稱生元並未姦宿趙亦無搶物之事實緣兩造爭風起釁大令訊得均非善類因判各押一月在案詎趙經捕解回捕房卽患重病捕頭飭送醫院醫治至晚無效而斃捕頭當傳趙之家屬收殮聞昨日尚未入殮云（薄） 
[請傳見証再訊]  
　　謙和　行愛文司控林　琴担保買辦陳鵬飛定貨不出一案昨日上午英副領事又與關司馬覆訊原被律師及各見証均到當候質中西官傳前次經辦此案之包探李星福訊供李探即將謙和洋東控告及陳提案情由並在質鋪吊出金鋼鑽首飾與定貨各家查無實據各情一一供畢原告郝門律師禀稱尚有二兄証人必須傳訊中西官因訂六月初八傳齊見証再行覆訊（力） 
[上海縣案]  
　　警察東局函解張發財控東洋毛毛即陳毛毛拐匿伊女經汪大令訊究張供女名愛珍年二十歲尚未字人本月二十被拐無蹤廿六日在陳毛毛家尋獲領回當晚復欲逃逸控局提陳解案求請究辦愛珍供小女子自願隨陳陳供張女自到小的家中適值天雨留宿餘語支吾大令判愛珍交父具領陳責二百板交保愛珍後再逃逸惟陳是問○劉唐氏扭控夫兄劉裕卿霸産亦奉訉究氏供年十八歲去春嫁夫唐金奎至五月問病故有故翁遺下新北問外嫁妝店房屋三間及川沙田地二十畝均被夫兄裕卿霸吞求究裕卿供故父祇遺宅基地四　兄弟三人早己分柝有分據在家店房及川沙田地均小的自置之産太令核供判劉氏發堂著裕卿呈到分據候斷○流氓楊小弟在邑廟後園高吹警笛巡士張志美喝阻不服行凶肆毆路人報由東局另派巡士帮拘到案解縣訊究張供訴前情楊供在虹口美租界當巡捕今日至城購買木核被流氓拆梢打失號衣故吹呌鞭冀巡士拘拿大令謂爾係美界巡捕豈能身穿號衣入城顯係流氓假冒判貴二百板掌頰五十下押候查辦○警察北局解小竊朱二寳並金押髮一支到縣請訊朱供父母不知去向流落租界今日在路遇見两人搶一婦女頭上押髮交小的入城當洋致被巡士拘局解案大令判責二百板押辦（宜） 
[總工程局裁判案]  
　　革探趙德勝紏同陸雲山等在外捉賭搶洋經探目薛貴拘局山伊弟十九號巡士趙三祥保去臨訊不到陳參軍諭限三天赶緊尋交在案詎趙三祥竟以請　托尋爲山一去不返昨經局董查知諭飭巡長務將三祥尋獲交案以便限追趙革探澈究○賭棍江濤生被郁補根馬阿毛在西區告發拿獲解局戒貴收押派探飭查在案兹經包探至二人供出所住之長春連元两棧細查並無其人孫明府於昨日復訉判江戒責二百下押候出示招　郁馬交保○降弁凌秉忠船上舵工汪錦成之妹小妹在閔行逃出　姘夫打鐵　寳卽張阿寳在白玉樓啜茗被注扭住處以私　爲局董查知派探拘獲己誌本報昨由明府提訊判小妹戒責一百下著伊兄領回張戒責二百　两禮拜○衡源鎭記洽記源生等四家鹹貨行控浦東張江栅己閉鹹貨行夥張灶生欠貨價洋五百餘元由南區解局請究張供店中各事由張少雲一人主持因判押候　到少雲　訊○江西人范水生將金鑲籐鐲之敗金片持赴益昌典蒙質洋四十二元典夥王宗味察係僞質扭至駐防所解局請訊范供來滬未久在製造局謀就不成欲圖回籍至杜秉熙處借得鐲片質洋以作盤川是實明府姑念無知派探帶往杜處查明再核（尺） 
[英美公廨早堂案]  
　　黄誠記本行小主黄全大不務正業曾由其父逐出後經祖母送至行中習業前日其父囑學徒姜生山持摺至明德莊取洋全大與陸恩慶串謀僞傳父命向莊取洋二千元與陸在四馬路德鄰里某雉妓院住宿經姜告知其父並報包探徐榮珊玉長桂將陸拿獲盤出前情復將黄全大拘住抄出原贜票洋昨日解究陸供前在誠記習業與全大及姜認識叩求恩典質之全大俯首無詞襄讞孫明府商之美安副領事判黄陸各押西牢一年洋給及父領去○鮑慶堂向徐全華租開某小客棧邇因生意清淡其兄鮑某將棧中之　陸續押去三十九條計洋三十五元九角爲徐查悉報探拘獲連同代押之孫阿成一并解究明府判鮑押捕房一月孫押三禮拜○女子鄧蘭英與某　姘識爲其父鄧云山尋獲送究女供與細崽姘識并未嫁夫鄧供女己許字與人去冬逃避無蹤昨始尋獲求恩發堂明府以供詞各執判女押官媒鄧盉出取到婚庚各帖呈候復訊○王敘生因霖徐長才踢傷下部判押捕房四天昨日滿期解請覆究明府判卽開釋○黄阿三竊王阿　茶壺由捕解究判押五天○衞朱江吳福元王阿根前日因鄔培初失竊綢衣報探徐阿華往查被衞等扭探兇毆經人報捕拘獲三人昨日解究明府判衞等各押捕房七天○探解宋阿三摸竊朱仁龍衣袋洋元請究判押一禮拜○黄經三控作頭趙發茂欠銀昨日傅案判押候過堂訊奪○汪阿星竊酒壺金德明竊布衣由失主賣良濟唐兆文控究判各押五天○王鳳翔控范經之帳銀糾葛抗傳不到昨日改判提訊○范仁福向吳桂馨朦兌銅洋由捕解究判押五天○張長桂藉商行兇由捕解辦判押一禮非○王福生以病騾駕車由捕解懲判罰洋廿元充公○胡蘭生挖開徐嘉祥後門竊取綢紗衣服二十餘件經失主追趕胆敢持刀行兇報捕解辦判押西牢一年賊給失主（當） 
[公共公廨晚堂案]  
　　陳善聨卽伯堂控劉韵梅毛慶餘合　買辦欠賴票銀前晚奉襄讞孫明府提訊陳供湖北人先在漢口美商厚德洋行爲買辦議訂合同言明墊銀二千两後經劉韵梅介紹由毛慶餘承做所有商民墊去之洋二千三百元由毛出給自開之利餘莊票六紙交執不料到期向取一昧支吾爲此情急控追訊明劉供與陳同毛供此頃　紙乃胞兄寳慶借去現在胞兄被該洋人欠銀不還求察奉府以各歸各帳判毛押追劉交保候訊○方俊安控瞿松記糾搶石子一案前晚亦奉提訊方供由黄杏卿經辦蘇州木瀆石子六船十一抵滬船泊聘白爾電車公司碼頭商人卽至該公司報知貨到詎被公司内工頭瞿松記紏人搶去當向請問答稱此項石子乃托許培峰在木瀆裝運似此李代桃僵　恩追究訊之黄杏卿唐阿春供與方同並有承攬據爲憑瞿松記供石子實係許姓所辦餘語支吾叨府判押候追繳一面補傳許培峰訊奪○王委員控中和棧主廖錦山李玉山朦領揚澤霖撫卹銀两己見本報前晚明府提廖訊究廖供楊宦卹銀四百两係漢口董三廷托李玉山代領兹李到案請訊質之李供實由漢口董三廷來函托領現經發電詢問求移漢口地方官飭董到滬使知虚實明府判一併斥釋聽候移詢核奪（當） 
[法租界捕房事]  
　　昨有一農家女身衣舊柳條布短衫藍洋布　在法大馬路迷路由捕送入捕房供稱姓姓王名極小妹年十六歲係七寳人捕頭飭押候　堂安挿○某甲投控法廨衱福州人林衡臣欠銀八十九两向索圖賴請追經陳大令准詞出　拘辦昨由包探提入捕房辦願繳洋一百元交保候訊捕頭准之○張某疑李朝責竊物扭控捕房捕頭飭李交保自赴公堂訊質○倪晉生昨在城河浜搶得某衣攤衣服圖逃被包探拘獲解入捕房押辦（臨） 
[美租界捕房事]  
　　某日人在公平路因醉毆人五百五十六號捕喝阻不依且破毆及當卽拘獲奉飭押送日領事署訊辦○陸春芳持西函報稱被流氓小木匠無端毆傷請究當經捕頭飭探往查知因爭風起衅飭投公廨控告○住百老匯路之范曹氏報稱前晚有流氓多人來家洋元不遂被毆受傷並被撕破衣服請究捕頭飭流氓再來嗚捕拘辦百老匯路某西婦疑被侍者曹毛　竊去金鐲鳴捕拘究捕頭以疑竊無憑將曹斥○　阿　報稱被流氓强借不遂刀傷手臂請究捕頭准飭包查○工部局管理垃圾西人昨又查得元芳路李阿扣張毛囡等三十八户傾倒垃圾違章知照捕房請廨出單傳罰捕頭准之（似） 
[新租界捕房事]  
　　新閘路和樂里廿五號屋内孫金氏毆打小孩該孩投報捕房派探徐阿華查明禀請公廨出單傳究○愛文牛路六十四號馬夫楊阿寳將空馬車攔路違章又一千七百六十五號楊姓本作將木植堆路違章均由捕房查知派探馬阿美禀請公廨傳訊○流氓鐘阿榮在新閘橋路某米店竊得銅水烟筒逃逸由捕查獲拘至捕房押候解辦（力） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
