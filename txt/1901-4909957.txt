# 1901 - 2 - 4909957

 

Page 1

 
 
[募振秦災] [  申報館協振所謹啓]  
　　秦中旱魃爲虐赤地千里飢民草根樹皮掘食已盡甚至有設肆貨人肉以圖殘喘苟延者奇慘情形聞之令人淚下本館協振所迭接告災乞振之信深苦目今閩災未澹北難方殷而陜省又告奇荒廣濟博施愧無良策然東南爲財賦之地好善之士多若鯽魚頻年救災恤鄰不遺餘力故刀兵水旱之劫卒未一遇可見善機洋溢自能上格天心矧今鸞輅西幸繫念尤深各處仁人苟能慷慨解囊上可抒君國之憂下可慰災民之望較之尋常施濟之惠功德尤爲無量焉發棠之請不厭再三敢布數行敬祈德鑒 
[續自强説]  
　　余昨論中國自强之道貴乎求已求已之要首重理財而欲圖兵之自强端在講求製造誠以華人苟能精通格　之　則製造自不難精製造精則凡事不須借助於外人國不期强而自然强盛如治田然欲苗之長必先去其害苗者若　事芟除而僅資灌漑則苗長而莠亦與之俱長終難望其豐收中國因循不振弊由於不能務實故於一切有用之實學皆置而弗講講而弗精今試就其弊之顯而易見者言之於天文則喜爲䜟緯之談於地理則酷信風水之説生老病死人之常情而必附會因果輪廻一若鬼神之權重於君父於是巫　卜祝之流僧道懴悔之事日出而不窮不但鄉愚被其蔽駲致士夫亦受其愚舉世滔滔牢不可破千百年來朝廷未嘗嚴申禁令者因體古聖王神道設教之意冀輔刑政之所不逮不知古時民風渾樸愚民或藉以震懾而後世風俗日漓民心日壤奸邪未必嚴憚而良懦者反被其欺受害於是無窮矣此次拳匪禍起妄託神仙煽惑朝野借仇教爲名遺誤大局其故雖由於民教之積不相能而禍根實基於此自來閙教之案往往匪徒妄造謠言污衊教士人之聽之者皆　指眦裂於是附從者衆而其計成使人人皆能務實心中無虚妄之見存則卽有一二人散布謠言决不聽信教案將何由而起今者潰敗决裂已至于斯將來和議告成痛定恩痛研求交涉之道自以弭教禍爲第一義或謂弭教禍之法無非責成地方官嚴加查察凡有教堂之處常川保護庶可永久相安卽或釁起細微而查察旣周保護旣密當亦易於敉平地方官宜與與教士時相來往情誼洽則事易明尤爲調劑無形之善法然以余論之尙治其標而未得其本也得其本奈何卽前説所謂當求諸已也傳云惟無瑕者可以戮人中國男僧女尼黃冠羽衣之屬流毒已徧天下試問曾有一毫裨益於世俗乎非但無益且其有害於風俗人心之事卽罄南山之竹書不勝書今宜嚴申禁令使僧尼一槪還俗庵觀廟宇悉數充公吾知此輩一除則虚無縹渺之談荒涎不經之事自然一掃而空人人不聞虚無縹渺之談不見荒誕不經之事則自然事事求眞際脚脚踏實地矣人人能務實卽西教徧行於中國非但忌之者無其人卽有信之恐亦寥寥夫西人之崇奉天主耶穌猶中國之崇奉孔子也西人並未有詆毁孔子者而於中國之僧尼則無不目爲無益華人則偏不容西教而僧尼則不知其爲無益一經信奉溺惑日深豈非華人之智反出西人下哉若能屏除僧尼吾知西人亦必喜華人之智　日開未必定俗傳教於中國卽欲傳教而各行其是華人亦無有與之爲難者中國教禍不從此可免耶教禍免則外侮自銷休養生息玉帛永敦自强之本其在是乎其在是乎 
[本館接奉電音]  
　　昨日午後西安行在飛電傳來上諭一道敬謹譯登○十一月初九日行在内閣抄奉上諭于蔭霖奏知縣虧短庫欵逾限未完請旨懲辦一摺河南撤任温縣知縣秦本捷虧欠正雜呼欵共銀六千餘兩之多屢經嚴催未據完繳實屬延玩著卽行革職拿問監追查明該革員任秘寓所有無　寄貲財先行嚴密查抄並著湖北巡撫轉飭漢川縣知縣將該革員本籍家產一併查封備抵以重庫欵餘著照所議辦理該部知道欽此 
[酌約稿]  
　　香港循環日報　登十月十九日日本外務省所發公牘云駐京各國使臣按照法國倡　之欵將要索中國諸事互相商榷自九月初四日起至十八日止先後會議五次旋又自二十一日始至十月初三日止會議四次乃公用某國文字繕民約稿載明所定各項預備知照中國議和大臣先是日本政府接到使臣電報得悉所議各欵中有二端一要求中國務將肇禍罪魁處以死刑應用不再更改之照會格式或訂明不能更改之專條二禁止軍械入口并將製造軍械彈藥必需之材料一槪禁止執政諸大臣以爲此二端尙須斟酌緣罪魁之内俱係王公大臣今强令中國處以死刑勢屬萬難若用不再更改之照會格式或訂明不能更改之專條恐將來無轉園地步不如作爲羆論至於製造軍械彈藥所有必需之材料一槪禁止入口此項材料亦有用以製造他物者禁止進口之説要難實在施行徒使商務因之受累是以日本政府特開陳意見希冀各國留意若夫杉山書記生被害之事政府爲保全外交官威信起見擬將前所决定之約稿重加改正且於要求各事中添入一欵謂杉山書記生被害之事必令中國政府向日本政府酌量撫䘏隨於某日電諭駐京使臣西氏會商適各國政府於懲辦罪魁禁止軍械入口二事亦有與日本政府用意相同者遂於十月十三日會議時將前所訂定應用死刑字様改爲應用最嚴重之刑製造軍械彈藥所必　之材料一律禁止云云改爲專供製造軍械彈藥之材料應行禁止是日互議杉山書記生遇害一事依照日使之言允爲更正且於要求各事中添入一欵令中國政府償日本政府名譽　其時列國意見皆符各欵遂全行議定十五日日本政府電諭西使令於約稿上署名會同各國使臣咨照中國政府 
[日員偉論]  
　　香港循環日報譯登上月某日日本外務省大臣加藤氏高明之論曰西鄰有亂吾國方會合西方各强國使之一律敉平外務省書牘往來因之益形繁劇刻下駐華各使正在商議各種條欵必俟條欵旣定方可交與中國議和大臣惟事關各國主謀自未能一一適如我意至問中國議和大臣能否允許我意目下中國兵力甚弱必不能槪不遵依所慮者和議卽開尙難從速歸結耳 
[和議述聞]  
　　連日滬上華人紛紛傳説議和之事已有端倪旋又謂本邑官塲並無的耗不免心焉欵之至昨日傳聞某顯宦得京師來電知各國所開條欵刻已經議和大臣畫諾施行然本館未得磪音尙待悉心偵訪也 
[籌還借欵]  
　　金陵訪事人云當湖廣總督張香濤制軍權任兩江時曾向德國借銀八兆供南洋添置兵艦製造軍械之需議定每年就江海各關課税項下提還本利四十萬金至光緖五十年掃數還淸歴届照償並無延誤本年 
 
 

Page 2

 
 
北省拳匪櫌亂中外遽啓釁端商販裹足不前以致關税鋭减上月某日德員某君親赴節轅謁見兩江總督兼南洋通商大臣劉峴帥索償第六期還欵四十萬金峴帥以邇者籌措維艱飭所屬各關道赶緊設法未知能否如數淸償也 
[法艦抵省]  
　　金陵訪事友人云日前南洋節署接法國總領事來文内開本國白燕兵輪船統帶總兵官阿炳奉國家之命特來江寗謁見面述要公兼謝保護教堂之誼云云南洋通商大臣劉峴莊制軍飭洋務局預備一切本月初五日白燕果駛抵白下下椗下關阿君率同麾下材官乘馬車至旱西門羅漢寺畔天主堂與司鐸榮雲錦君會晤旋偕赴洋務局掛號由總辦汪叔芾觀察陪詣督轅峴帥以禮延見阿君將其朝命申謝保護教堂司鐸亦起而致謝良久始辭出 
[擬改運道]  
　　鎭江訪事人云自兩宮西幸長安轉運局總辦惲莘耘觀察接奉電傳上諭著將淸江總局移設漢口所有糧餉由襄河運赴陜西行在俾得源源接濟不致有缺乏之虞現在時届隆冬襄河水涸飛芻挽粟在在艱難不得已仍將總局改設淸江擬由河南轉運並在鎭江設立分局 
[奏陳秋貢遲逾]  
　　山東巡撫臣袁世凱跪奏爲聲明秋貢遲逾緣由擬請免進鮮貢並採辦綢縀一併恭進籲懇天恩賞收以備應用恭摺仰祈聖鑒事竊查山東省中秋貢品向係香櫞佛手恩麫愽粉鳳尾菜及大二三四俊羊皮張每年均於七月中旬辦齊由省專差解京歴經遵辦在案本年貢品仍查明往例敬謹備齊於七月十八日差弁齎遞詎料行至中途道路梗阻折回德州禀報到臣正擬批飭探明路徑繞道前進間適奉鑾輿西幸之信前項貢品自應改解行在第此番躭延已逾半月及解至山陜呈遞爲日方長所有應進鮮貢設有霉變轉失敬謹之道再四思維除恩麫愽粉鳳尾菜各項羊皮仍照向例恭進外所有香櫞佛手下項擬懇聖慈俯念道路遙遠本年　准免進出自鴻施逾格抑臣更有進者山陜地方窮僻廻非京師可比現値乘輿蒞止六宮扈從轉瞬天氣漸寒衣裝亟宜豫備設本地無從採購各織造或一時織辦不全難免有誤要需山東雖非出產綢縀之　臣就地竭力採買已湊辦雜色綢縀一百六十四袍褂料四十套雖絲染未能十分純凈恐非御用所宜若以之充備頒賞或尙堪用由報効不敢動　正欵已一併由齎貢差弁敬謹解交行在軍機處代爲呈進稍伸大馬微忱合無籲懇天恩俯賜賞收以備應用謹另繕貢單二件恭呈御覽伏乞皇太后皇上聖鑒訓示謹奏奉硃批著賞收該衙門知道欽此 
[備迎粤督]  
　　九江訪事友人云正任陜甘總督調補兩廣總督陶子方　軍模由西安行在請訓现下小駐鄂城旋乘楚材兵輪船前赴任所本月初四五六等日九江文武各官及選鋒定字江安新勁圑防等營咸詣江干迎迓 
[委解部銀]  
　　金陵訪事友人云江寗應解部飯銀兩每歲按季隨同京餉解部今夏北氛不靖道途梗塞難行迨兩宮駐蹕西安凡江寗應解京餉銀早經省憲迭次委員解陜惟部飯銀兩一時未及附解江寗藩司恩藝棠方伯念及部中書役辛苦從公豈忍聽其枵腹爰將此項銀兩挪借足數定於日前委員解赴秦中 
[都轉蒞揚]  
　　揚州訪事友人云簡授兩淮運司程雨亭都轉儀洛涓吉本月初九日赴揚履任江甘兩邑宰先期就左衛街預備行轅至初六日午前探聞憲旌將抵邗江遂相約出城迎迓至一點鐘後憲舟下碇徐凝門外馬頭各官紛紛呈遞手版都轉飭材官傳淮南總局黎戴沈毛四分轉進見寒暄數語告以本司素性憸樸當此時事艱難正我輩臥薪嘗瞻之日一切供張萬勿過於奢華迨各官辭别都轉卽命輿登岸拜會前任運司升任江西臬司柯遜𤲅廉訪暢談良久始興辭返舟 
[乘時利見]  
　　金陵訪事友人云前者北省拳匪肇亂中外遽啓釁端各京員恐蹈危機紛紛携眷出都另尋樂土迨聨軍入京兩宮西幸扈蹕臣庶寥落若晨星直至鑾輿安抵太原始傳諭各省疆臣通飭在籍京員迅赴行在供職各京員以此次出死入生雅不欲再罹危險雖有人　　勸駕而閒雲一片更無出岫之心邇者和議將次告成兩宮回鑾期不甚遠昇平黼黻又有待於袞袞諸公是以不約而同共卜乘時利見日來紛紛然由原籍至省謁見兩江督憲劉峴帥者多若過江之鯽叩其所往率皆欲由江溯漢入關扈蹕以策奇勳嘻其眞如聖人所云君子有道則見者歟 
[文星照淛]  
　　杭州訪事友人云新任浙江提督學政李大宗師自奉視學淛中之命卽遵陸南下本月初四日省垣官塲接鎭江來電知宗師已於初一日行抵淸江前任文叔平宗師聞之隨命文巡捕武少尹駿高赴蘇迎迓并帶同書役八名前往叩見少尹奉諭後定於初六日首途 
[統領閲操]  
　　杭州訪事友人云本月初四日省防統領王副戎立堂調集部下各軍在羅木營會操諸技初五日午後又在城内華藏寺東小校塲校閲武備新軍至夕陽西下時始事畢而返 
[淸江圑練]  
　　南昌訪事友人云江西圑練一事前經大憲嚴札催辦各州縣始不敢虚應故事視爲具文淸江爲臨江府屬附郭首邑近由縣主某大令招募圑丁三百餘名勤加訓練每名月給餉錢三千文什長加六百文 
[旗兵刼犯]  
　　鎭江訪事友人云本月初一日之晚丹徒縣署待質所突來駐防旗丁若干名將押犯某甲劫之而去縣署各馬快聞信奮勇追逐得將甲犯奪回縣主莫嶼香明府明府聞報之餘升堂研訊諭令將甲犯加上鐐銬收入獄中旋恐再有疎虞加派圑勇數十名在署外輪流巡綽旣復親詣京口副都統署謁見吉晉軒統制請將滋事各旗兵按名交出以便嚴懲 
[禪山火警]  
　　廣州訪事友人云上月二十八日之夜　鼓時佛山桂蘭娼寮忽爾失火延燒鋪户十餘家當火熾時閘門已鐍個中人欲逃不得或毁後垣或升瓦面紛紛鼠竄多有不及奔避葬身火窟中者殊可慘也閲日福山沙坪一帶又兆焚如燬去大小店鋪七八十家是處爲市廛繁盛之區精華薈萃驟遭斯刼約共失去資財十萬金 
[沈船慘禍]  
　　廣州訪事友人云上月某日某輪船由三洲帶渡船至順德縣境紫呢濠口左近忽爾失事船中有容四百八十餘人同入波心經救生船竭力援起一百餘人餘均杳無蹝跡各善堂董事聞而憐之雇船打橯屍首俾正首邱乃連日止獲男女屍四十餘具同泰西攝影法各照一像懸掛各堂門前以便家屬認領刻下各船仍在上下游尋覓未知死者能免葬身魚腹否也 
[浙省官塲紀事]  
　　杭州訪事友人云署黃巖縣韓大令銓前經升任浙江藩司惲菘耘中丞詳請補授鎭海縣缺現已奉吏部覆准遂由現任藩司榮伯衡方伯下札飭知○本月初六日藩憲榮伯衡方伯牌示江山縣教諭缺委優貝候選教職韓拜旒署理○浙省大憲困餉源不繼札委各員分赴杭嘉湖寗紹五府　勸富户輸捐兹又委候補知府張純生太守濬萬前往金華府屬勸諭太守奉札後卽於本月初六日禀辭就道並挈候補典史馬少尉產枚同行以資差遣○衢州城守都司缺現經撫憲惲菘耘中丞札委候補都司葉都戎桂林接署○曹娥釐局總辦現届期滿由牙釐局憲札委候補知縣錢大令汝安接辦○本月某日衢州府屬西安縣某大令派差押解困案牽涉之某生等十二名到省署臬司許星友廉訪發押府署委候補按經歴趙叅軍鈞厚候補縣丞杜二尹炳看管以專責成○前署金衢嚴道徐觀察交卸回省本月初六日詣撫轅 
 
 

Page 3

 
 
禀到所有隨同辦事之候補通判龔别駕親釗正任江山縣劉大令朝鎔亦各回省銷差○本月初四日請補杭州府正任嘉興府宗子材太安因公至省趨詣撫轅禀見撫憲惲大中丞及落臬運道各憲面商要公事畢卽於初六日辭回 
[潯郡官塲紀事]  
　　九江訪事友人云上月某日署九江鎭總兵王雲笙鎭軍查騐標下前後城守三營兵馬錢糧旋又將選鋒新勁砲隊各營按册點騐蓋下車伊始體例宜然也○上月二十六日前九江鎭總兵調補安徽壽春鎭總兵宋佩珍鎭軍交卸啓程文武各官咸至鴻安公司躉船恭送不意浮橋橫木忽斷致有三十餘人同時墮水幸經划船户救起然亦危矣 
[白下官塲紀事]  
　　金陵訪事友人云已革江寗布政司瑞璋世守旗常家傳簪笏前者開藩白下聲勢煊赫舉動豪華爲歴任藩侯所莫及嗣緣公子家丁縱欲敗度經黃侍御鋆隆列諸彈章致呈吏議率其瀛眷遄返珂鄉泉石優遊頗堪娱老今夏拳匪猖獗擾亂京畿金張貴游遭難者不知凡幾瑞見機而作遁跡南來月之初五日行抵省垣假名利棧小住征塵甫息卽晉謁兩江督憲劉峴帥並遍拜省垣當道各官上元江寗兩縣宰各遣茶房一名轎班四名前往棧中伺候瑞均厚賞遣之有見者謂盛槪豪情悉如曩昔惟容顔蒼老　髪已生二毛習鑿齒再到襄陽薊子訓重來灞水河山猶昔日月如馳俯仰之間當有不堪回首者矣○候補知縣劉雲亭大令沛霖在省需次多年僅於前歲署理甘泉縣篆一次去年解任旋省又賦桑者之閑閑本月某日在白門寓所因病逝世身後蕭條賴各寅好助以賻儀始能棺殮其夫人以凄凉繐帳旅櫬難歸倩人具禀藩轅𤁋訴苦情懇恩照在任病故例給以半俸藩憲恩藝棠方伯批示曰該故令病故距去官之日已歴年餘碍難照例給䘏所請應不准行噫天涯薄宦難歸梓里之魂塵海知交誰動麥舟之誼其情狀亦大可憐已○江蘇候補道郜荻洲觀察雲鵠挈其瀛眷僑居省會已數十年壽考康强子孫繞膝瞻望丰采者咸稱爲熙朝人瑞轉瞬籌添海屋將開百歲之筵詎料月之某日偶爲二竪所崇遽爾南極韜光哲嗣文孫遣丁赴憲轅禀報一面備棺成殮平日與觀察有交誼者咸往寓所弔奠素車白馬絡繹於途 
[京口官塲紀事]  
　　鎭江訪事人云時届冬令鎭江府　子振太守循例舉辦冬防特於本月某日札飭保甲各員查明户口人數詳細造册再由總巡覆查一次頒給門牌俾匪徒無可濳藏亦詰奸禁暴之意也○本月某日總巡揚屬釐捐委员黃太守家　由邗江行抵潤州在水陸總巡局暫駐至初七晚乘招商局江孚輪船赴金陵謁見兩江總督兼南洋通商大臣劉峴帥面禀要公○前蘇松太兵備道蔡和甫觀察由滬乘安慶輪船赴金陵本月初六晚道出京口在城文武各官咸詣江干迎迓有頃卽展輪上駛 
[賀節例志]  
　　昨日爲西歴一千九百零一年履端之吉督辦鐵路大臣盛杏蓀京卿蘇松太兵備道兼江海關監督余晉珊觀察上海縣汪瑤庭大令英美租界公廨讞員張柄樞司馬法租界公廨讞員杜枝園大令生後駕馬車至各國駐滬總領事署天主教堂税務司公館致賀蓋友邦之交誼宜然也 
[移文緝賊]  
　　前日丹徒縣主莫嶼香明府移文英美租界公廨内稱十月二十九日本城草巷卜姓家被賊竊去衣衣服首飾爲數甚巨請飭探捕查緝等因讞員張柄樞司馬准卽飭差查緝以便歸案訊追 
[兇犯解府]  
　　前歲之秋木匠徐福全行至英界望平街被人戳斃時黃愛棠觀察方綰上海縣篆得報詣騐後其師傅羊羊師兄楊文文其妻徐錢氏同訴稱徐因虹口著名賭棍邱少卿卽邱六眼糾同大雄子小順子等訛詐不遂下此毒手文文并稱此事小的目覩情形觀察准之派差將邱拘獲迭經刑訊供詞狡展且大雄子小順子迄未弋獲以致不克讞成日前署江蘇臬司朱竹石廉訪查得此案累月經年逸犯無獲不能審結殊非淸訟恤刑之道札飭縣主汪瑤庭大令將邱速解松江府署從嚴訊鞫大令奉札後卽於昨日派差解邱赴茸城詳請府尊余石蓀太守訊勘 
[誘逃獲]  
　　法界菜市街合興里寗波人張春發家雇用某氏爲傭未幾卽因事辭歇前日貿貿然至張處乘間將婢女冬喜誘出擬附盛京輪船回寗波　失婢後投報捕房捕頭立派包探至船查緝將氏及婢一併拘獲捕頭命將婢交張領回氏則押候堂期解請讞員杜枝園大令訊究 
[西兵會操]  
　　昨日爲西歴履端午前九點鐘時英國駐滬印度兵及各國商家圑練兵督以統帥某君齊至泥城橋外賽馬塲會同操演計步馬兩隊多至數千人泰西士女聨袂往觀車水馬龍相屬於道迨十點鐘許鼓號齊鳴整隊而返先以馬隊繼以砲隊後乃洋槍隊　行大馬路分道回營 
[英兵暫駐]  
　　日前英統帥某君傳檄香港添調兵士若干名至滬本擬駐紥下海浦嗣以是處地勢卑濕殊不合宜暫借西華德路舊時同文書局小駐以備不虞 
[暫停讞案]  
　　昨日爲西歴元旦例應停辦公事法租界各包探咸至捕房向總巡捕頭叩賀新禧捕頭以禮答之所有覊押各狠禀請讞員杜枝園大令暫停訊判 
[籌辦陜振七誌]  
　　奉陜西撫憲岑雲帥賜函内開陜西比歲不登今年旱歉尤廣秋社無兩麥豆未能播種來年景况更可想見除興安漢中二屬尙有五成收穫稍可自存外其餘西同延榆綏鄜邠乾各屬草根樹皮搜掘亦盡鬻妻貨子而終不免於餓莩白骨橕野道殣相望鄭俠流民圖中無兹慘狀眞善士仁人所觸目傷心者矣前雖　請撥欵振濟而庫帑空虚指撥區區何能徧及嗷嗷澤雁凍餒餘生始也無食可憐繼也聚而謀食亦深可慮况各路逃軍散勇絡繹於途設有以久經鋒鏑之身鼓溝壑流離之衆鑾輿所駐何可震驚目擊情傷私憂過慮愚蒙處此不知所裁伏念我公饑溺爲懹憂厪天下聞兹情狀必荷矜憐祈約集同人廣爲勸募庶幾積流成海拯此元元億萬災黎忍飢相待無任叩禱之至外寄呈捐册二百本並請察收年愚弟岑春暄頓○上王中堂禀云溯違鈞範瞬閲十年邀企霽光思縈五内敬維宮保中堂濟世元勋經邦碩畫論思密勿膺重寄於心膂股肱宏濟艱難拜殊寵於河山帶礪黃扉景仰丹頌允符則敬滬濵寄跡珞碌難名頻年義振襄籌藉以仰承先志近日事變以來物力愈形艱窘一切善舉幾將中輟昨奉兩江督憲江蘇撫憲恭錄寄諭飭辦陜西義振捧檄悚惶自慙非分查陜省頻年歉收是謂積荒待振固殷而勸振之難有不敢不爲中堂陳之者捐務以商務之盈虚爲準滬埠自五月至今各貨存積不動約値八千萬金運銷無路加以天津營口等處因兵亂虧倒不下千萬不特華商虧耗棧租銀利卽洋商亦束手無策各省地方官奉文勸辦紳富捐辦法不一皆須呈繳現銀欵議在卽䘏償又需鉅欵是以中稔者固多長慮却顧卽素封者亦皆顧後瞻前况乎關中山川固塞商賈稀少現在匯兑不通轉輪匪易凡此爲難情形諒蒙中堂洞鑒則敬焦思再三於無可設法之中竭力設法電懇岑撫憲援案奏蒙恩准給奬五品以下實職並預頒空白執照藉名器以冀略可藉手兹已籌借銀一萬二千兩解呈岑撫憲轉發并卽隨同盛大臣及嚴道信厚訓導作霖聞亦籌有欵項邀同查户司事於十一月初四日由鎭江起程周道寳生自汴梁來函以汴省同遭一災勸募甚難擬俟肝疾調治稍痊立卽馳赴災區帶同散放則敬在滬籌捐勉承此乏而情形如此深恐貽中堂桑梓之羞用敢𤁋禀陳明伏望垂鑒不勝感幸之至上海六馬路仁濟善堂益湯弄絲業會館奏辦陜西義振總局施則敬錄 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[命案轇轕]  
　　廣州訪事友人云前者卓勇哨弁楊某在濠畔街五顯巷左近被人槍斃統帶李芷香刺史購線拘獲兇手訊知此事由南海縣差役羅安主使困卽派勇拘羅嚴訊羅堅不承認南海縣主裴大令以直刺擅拿縣差心滋不悦禀請兼署督憲德靜帥發交營務處訊辦靜帥允之旋由營務處某觀察詰知兇手與羅並未相識細心推鞫兇手始供稱某日楊某之弟楊甲以銀二百兩賄囑小的爲之觀察以情有可疑發交番禺獄收禁俟提楊甲到案再核旣而楊妻某坻遞禀府轅籲求昭雪洎府尊施太守飭差提楊而甲已聞風遠避矣 
[上海縣署瑣案]  
　　前者鄉人張彥文控費孫氏及其子費虎全造屋碍路向論被毆前晚縣主汪瑤庭大令升堂研訊張供小的有祖遺房屋一所與費及王姓之屋毗連中間留出空地一方公同行走日前費在空地上建造房屋小的初不與校嗣費又築一竹籬將小的前門圍住以致不能出入向之理論非惟不服反敢行兇已蒙騐明叩求究辦費孫氏與虎全同供小婦人此屋造成閲時已久實于張王等姓出路並無阻碍大令謂此係公地爾不能獨佔著交差帶出恊同地保將竹籬房屋一併拆去如違解案究懲○日前鄉婦金陳氏入城購物行經三牌樓左近被騙子某甲誘至某新衣店佯稱購物騙去紡綢衫褲一套店夥疑氏串同扭控縣署汪大令著交官媒看管候示旋由縣差金瑞生之姪阿裕保出價賣與人氏素奉天主教事爲某教士查悉函致縣署請追前晚大令飭傳瑞生研訊供稱氏由小的之姪阿裕保去不知賣于何處求鑒大令限五日内速尋阿裕交案訊追○前日莊祥生控稱小的突被房主毆傷至晚大令升堂研訊莊供小的租住萬茂號房屋先付頂首洋銀九元言明每月租金三元未及兩月擬卽遷移萬茂號主竟將頂首洋銀扣住向論被毆求騐明究辦大令察得傷勢尙輕諭令自行　治其中糾葛飭差理處明白禀覆核奪 
[上海巡局紀事]  
　　本邑南市老白渡横街狹巷内某姓家因招集賭徒日夜賭愽被保甲總巡傅星厓明府訪知飭差前往拘獲　　寳計木林沈先進陳老虎王毛毛張毛毛鮑紀華等人研訊之下判令將陳等四名各責一百板枷號半月發恒生馬頭示衆計罰　銀二十　　押半月其餘分别責釋旋飭役訪拿爲首之羅掌寳另行懲治○日前裕大米行主某甲遣人投十六鋪巡防南局控稱楊阿榮積欠米價洋　　十四元三角日久不付請卽究追局員陳禾亭二尹准之飭地甲拘楊到案限期如數繳呈延干未便○本邑浦東周浦鎭有張榮泉者天主教　人也向以織屨爲生前年病故其妻周氏再嫁某繅絲廠工人吳阿慶爲室成婚後不安於室乘𨻶脱逃藏匿木工某姓家業已數月近被南市　家渡教堂顔司鐸偵知遣人領回函送二十三七鋪巡防局請局員秉公核斷 
[南市瑣談]  
　　本邑南市大東門外恒　馬頭新街泰記小烟館係張二和尙所開近因貿易蕭條入不敷出致積欠房租錢甚鉅被房主某姓控諸上海縣署昨日縣主汪瑤庭大令派差會同十六鋪地甲前往查明限卽日遷去○日前駁船户陳裕甫被其夥奚八觀陸阿虎竊取各物携往某質鋪質得洋銀十元彼此俵分旋卽逃逸前日被陳尋獲扭交四十三號巡街捕解至捕房轉解馬路工程局總辦葉孟紀司馬升堂研訊奚陸供認不諱併稱現在小的深入窘鄉無力償還叩求恩典司馬判各責八十板一併逐出 
[英租界捕房紀事]  
　　前日午後有一女孩沿途啼哭五百四十三號巡街捕帶入捕房捕頭著留待其父母認領○馬夫王焙之駕車至南京路飛馳三十一號西捕喝住不依因卽拘入捕房旋經王留存洋銀若干得以暫時釋出○積賊楊和和屢次犯案昨日潛入租界中東張西望經包探沈阿岳所見拘入捕房捕頭令押候轉解公堂禀請讞員張柄樞司訊辦 
[美租界捕房紀事]  
　　昨晨小竊張桂生混入西華德路東桂芳里甬人某姓家竊取布被二條釘靴一雙携至某押鋪求質適爲包探孫阿新所見拘入捕房捕頭令押候解送公堂禀請讞員張柄樞司馬訊辦○前晚有著名積竊綽號施粥阿林者混入虹口七浦路某姓家竊取衣服携至某押鋪求質適爲包探石金榮所見拘入捕房捕頭令斩候轉解公堂禀請懲辦○昨晨小竊王阿才混入北河南路甬人某姓家竊取衣服携之而出適爲包探石金榮所見拘入捕房捕頭令押候解送公堂禀請訊究○前晚巨竊張阿二混入西華德路鴻裕當鋪竊取綢布衣服及銅錫器窩藏比鄰某里内旋由包探李佩芝拘獲起出原贓解入捕房捕頭令押候解送公堂禀請究辦 
[陰德耳鳴]  
　　敝善會承仁和錢莊經募蘇紋九十兩寗波富康錢莊經募洋銀七十六元小銀錢一百二十枚鼎湖懴過軒助小銀錢四十枚無名氏助洋銀十元鶴記三墩明善堂倪母九旬求長年各助五元方建昌求平安二元王仁寳五十元徐栗園潤資移助二元開平局張君規元三十兩吳壽全洋銀三十元不書名二元隠名氏二元大德總會小銀錢六枚知通居士仁大典顧吉全求病愈陶春記各一元値兹冰天雪地啼飢者難免號寒無衣何以卒歲今得諸君子競解腰纒源源接濟行見吉人天相勿藥符有喜之占陰德耳鳴餘慶集無　之福憑將善氣迓召天和請登報章藉昭功德[  上海慶順里救濟善會陸樹落番炳南丁紹芬等謹誌]  
[嶺南官報]  
　　十月二十九日　轅　示欽州直隸州缺請以候補直隸州李家焯題補潮陽縣知縣缺委試用知縣謝師元署理咨補萬州龍滚司巡檢詹斌飭先赴任龍川縣知縣缺詳請以大挑知縣鄧景臨題補花縣典史委試用典史楊士英署理花縣水西司巡檢委試用未人流溤貽慶署理調補香山縣淇澳司巡檢湯溶飭先赴任順德縣典史羅敬熙因案撤省所遺以缺員准補大捕縣典史姜文煇署理乳源縣典史缺委試用巡檢錢維亷署理俸滿高要縣祿步司巡檢缺胡希曾飭回本任俸滿陽江同知海陵島司巡檢瞿錫安飭回本任感恩縣知縣缺委候補縣楊昭穠署理 
[皖省官報]  
　　十一月初二日壽春鎭宋朝儒辭行知縣陳宗謨謝奉行知核准註册留省補用州判李文　辭奉委解籌撥銀赴金陵巡檢邵承褘辭赴廣德州差遣　初三日牌示試用訓導馬兆蘭委署旌德縣敎諭署六安州瞿世琬鳳陽縣蔣師轍均辭候補知府梁泰亨知奉委辦棕陽厘卡直隸州鄭淑璋辭奉營務處委赴福建琛磺價知縣呂曾辭赴南陵閲卷縣丞鄧英到赴阜太提盈餘並赴太和提交代銀回巡檢周洪到赴徽州府措資回初四五日五品頂戴改指安徽遇缺先補用典史徐汝梅到浙江人安慶衞趙匡到解　項銀赴金陵回縣丞蕭勤禀到起服來省初六日兵部武選司舒鴻儀工部主事寗鵬南均到懹甯人候補通判郭文森禀知奉委搭解行在部飯銀雨 
[上海北市絲業會館籌賑公所施子英經收順直山東皖北河南江西福建陜西賑捐九月初二至三十日第七十七次淸單]  
　　初二日日無名氏棉衣欵洋十元○初四日高郵丁玉軒募陳一峰代父祈修冥福映珠堂新平安各洋四元馬穉和二元○初五日章練塘盧竹求氣喘咳　速愈洋十元周費氏二元丁盈記一元章履𡉤一元○初六日潘家鼐求病速愈洋四元○初七日杭州無名氏洋二元王子高一元徐學海一元○初八日無名氏贖田欠理議助洋四元○初九日金佩琴求喉症速愈入口平安洋十元翁春山虚對開一個○初十日高郵丁玉軒募聚五堂洋四元○十二日江西德厚堂楊貽環堂楊耐煩主人增慶四户各花洋一元○十四日隠名氏求疾速愈洋十元○十六日燕翼堂延陵氏求病速愈洋五十元高郵丁玉軒募王銘卿錢十千文合立十元零五角錢三十五文鳥鎭無名氏洋三元○十七日松江湯文濬求病愈洋四元○十九日求安氏洋廿元○二十二日杭州萬承志堂　養齋恊和堂靜綠主人如琢磨齋九如堂五户均求父病　愈各洋廿元杭州尹虁笙求肝氣速痊洋十元福壽雙全十全如意福善雙全三户各四元○二十四日三亦堂胡洋一百元○二十六日翁春山小洋五角○二十七日高郵丁玉軒募小猪子求病愈平安無名氏求平安各洋十元又徐淵記票錢一千文合洋一元錢五十文又薛西亭峙記各二角無名氏銅洋二元萬有全號銅洋一元○三十日楓涇羅芝蘭堂吉記祈合家入口平安洋四元○九月份共收洋四百零四元對開一個扯七三五七五合規元二百九十七兩六錢一分一厘花洋四元作規元二兩八錢八分小洋十四角扯六五合規元九錢一分錢八十五文一二合元七分一　　上共收規元三百零一兩四錢七分二厘銅洋三元連前共收規元十三萬零九百十六兩五錢一分四厘銅洋二百五十元零八角 
 
 
 

Page 10

 
 
   
 
