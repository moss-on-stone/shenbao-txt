# 1896 - 58 - 4908213

 

Page 1

 
 
[重印解酲語告成] [  申報館主人啓]  
　　解酲語一書雖類小說家言而事　新奇文　頴秀前經蘭月樓主序以行世未及數載挿架已空兹復重付手民工料益爲精美毎部仍碼洋一角八分世有欲步武劉伶者取而　之當不必敢資于五斗也售處在申報館帳房三馬路申昌書畫室及各外埠申昌或經售申報人處 
[沈氏尊生書景岳全書出售] [  圖書集成局代啓]  
　　沈氏尊生一書久已膾炙人口按是書爲錫山沈孝廉所著孝廉博通今古於醫學尤爲精邃窮半生之力著爲是書行之醫林奉爲枕秘惜坊刻糢糊漫患毎多帝處辛羊之誤本局覔得原刻善本代書肆友人重付手民印以大號新式鉛字挑選潔白紙張裝廂無訛校讎盡善刻已告成分裝二十四本爲上下兩函裹以錦套毎部定價碼洋三元二角又張介賓先生景岳全書尤醫家所奉爲圭臬裝訂廿四本外加錦套定碼洋三元均分存蕪湖湖南寶善分局金陵詞源閣吸本埠寶善分局愼記書莊三馬路申昌書室出售世有欲樹醫林之幟者尙其各置一編乎此佈 
[賽會以開民智論]  
　　西國於商務一道在上則有商部在下則有學堂固已盡人而知之矣而其足以開益商學神智者濺吸賽便之一法西國所謂賽珍會博覽會名異而實同皆所以廣人見聞益人智巧於游觀之中而寓鼓勵人才之意者也考賽會之事始於英之偷敦其後事國踵行法則設於法京巴黎斯美則設於費里地費城奥則設於維也納日本則設於東京無不搜羅珍異窮極工巧彚爲天下之大觀美之賽會於費里地費城也實西歴一千八百七十六年蓋以誌其開國百年之慶會建於城西北隅飛莽園内基廣二千五百餘畝圈以木城爲門十七建陳物之院凡五一爲各物總院一爲機器院一爲繪畫石刻院一爲耕種院一爲花果草木院營搆奇傑局度恢宏此外别造大小房屋一百五二虐處有美國公家各物院女工院又建輪路二條長三十三里備會内遊人周歴之用是役也共費洋錢八百五十萬元除由國家撥帑一百五十萬元及富商捐助外餘俱糾股湊集毎日雜費需洋錢八千元赴會者三十七國毎日赴游者約計六萬人毎人每次納票洋半元開會於伸夏收會於仲冬昔年美又舉行於希加哥爲科布倫探獲美地之日規模鴻遠無美不備其會分四大部通國各會爲第一部希加哥本邦之以利奴瓦會爲第二部女董會爲第三部襄助會爲第四部自農工種藝生物漁務礦務機器工藝以迄郵政文藝凡十五院此會共費洋銀一千七百六十二萬餘元夫英國所以不惜重資創設此會而各國又復踵事日增愈加開括彼豈僅爲游目騁懷供玩好而已哉蓋以世人限於方域足跡之所經見聞之所及或不能遍歴五洲今綜括萬有備於一堂用以廣其識見資其討論用意至爲深遠又况格物之新法工藝之新奇何人所得何人所製一經此會無不名播四方流傳萬國此驅人之心思才力而趨於好勝者也然猶指一人一物言之耳旣合數十國而賽此一會則何國列上等卽一國之人有餘榮何國列下等卽一國之人有餘恥此又驅數十國之心思才力而無不趨於好勝者也一人有好勝之心一人之學問必進一國有好勝之心一國之人才必盛然則此會也實爲爭名爭利之塲足以助考試之不逮豈獨有裨於商學蓋合士農工商而無不有益焉中國誠欲鼓勵四民開其智巧此會不可不舉惟是中國風氣究未大開遽欲創行大會未免有高遠難行之慮則所以變通辦理者其道有二一仿倫敦公會之學一仿日本鄉鎭郡縣舉行之小會公會學者設會以資考究辨論也如天文會地理會丹青會花會醫學會算學救生會格物會化學會等通倫敦城凡百有餘所毎會皆有公社崇旃廣厦宏廠壯觀入會者會各數千人按年各捐公欵各會主皆以世爵紳富充之毎天文有新星地球有新地格物化學有新理花木有新種或思新法或創新工則約期入會互相辨論蓋欲精益求精以期登峯造極中國仿之凡百工技藝皆可分别設會以資考覈集思廣益心思智巧必能日闢然公會之學分而不合欲求廣集物産而又不至於太費則莫若仿日本之法於各州縣舉行小會而尤宜以通商口岸導其先路彚中國之所有以品題其高下又以各國新奇工藝擇其尤要者臚而陳之俾有所取法以漸變其執守成規之積習在上者旣神其鼓舞振作之方在下者自易生其感奮發憤之心華民於迎神賽會等事莫不各求爭勝上海如蘭花菊花等會入會者無不興高采烈游覽者亦蟻聚而蜂屯今轉而移之於有用之區凡百商民豈遂無爭名求譽之心旣以開其風氣卽以奮其心志工藝漸精卽商務日有起色　興賽會以益神智又安可少乎哉 
[本館接奉電音]  
　　昨晚六點鐘京師飛電傳來上諭一道敬謹譯登○正月十七日奉上諭長　等奏琿 
春副都統恩祥晉京陛見請調員署缺琿春副都統著沙克都林布調署寍古塔副都統著富林布署理欽此 
[帝里風光]  
　　京師采訪以人云新正初五日皇上巡幸天壇至祈年殿行祈榖禮前門大街一帶預期灑 
掃潔凈用黄土鋪平兩旁所設席棚概行拆去通大街之各巷口障以布帳蘆蓆阻遏行人昭嚴肅也○南營爲曉諭事查正月初五六日恭備壇差此二日禁止花砲小心火燭如敢故違立卽鎖拿究辦毋違特示正月初一日實貼前門大街各鋪門首○前門外王皮胡同某妓寮中有麗人行五者畫眉掠鬢淺笑輕顰北里胭脂遠勝梨園艶質以故游蜂浪蝶日集其門所擲纒頭高如山積有某甲者直隸冀州人年近而立素與五往來誓海盟山願同生死某晚燭花半　送客留髠帳掩鴛鴦狂歡無極不隄防痰忽上湧氣息如絲五覩此情形芳心驚碎亟呼平頭奴子進以續命之湯而甲已一縷幽魂先赴極樂世界矣不得已奔訴該管衙門旋經正指揮騐明詳塡屍格錄供詳城送交刑部訊理自是輕薄子弟稱妓爲要命五兒云○畫工劉甲年將不惑在正陽門外廊房頭條胡同各書畫鋪以丹青博餬口資與其兄素不睦然萁煮豆聞者傷之近忽患癲狂之症時而書空咄咄時而對影喃喃家中人以其未釀禍端不忍報官鎖錮去臘之杪忽購取阿芙蓉膏吞服須臾毒發以致一命嗚呼幼子寡妻手足無措急訃知其兄劉乙乙置之不理無奈投官署報請騐屍及官相騐之餘提乙研究乙别無他語惟以姪子不好四字答之官乃將甲子管押候究○都門爲首善之區各省士商如雲之集邇者市上現錢缺少全仗抹兌爲先凡收帳者皆不願得現銀現錢緣銀有成色高低之不同錢有太小缺少之各别是以各家抺帖更皆流通目下銀價日低毎兩竟可換當十大錢十二千二三百文不等食物異常昻貴遂不免市井蕭條云○崇文門頭條胡同居人某甲籍隷浙江從事功曹爲刀筆吏囊中充牣不憂卒歲無資去臘上旬途遇素識之某乙道及年事拮据甲蹙然曰弟亦頻年羅掘今且偪上謻臺年内非得三百金恐無以支排債主也乙知其作僞佯謂之曰君欲摒擋年務吾两人當共謀之今有某丙者無意中忽發大財其人喜與牧猪奴游苟以花骨頭傾其囊尙何憂於缾罄乎甲聞言心動約在某處共博是日甲邀乙同往至則丙已先在賭至天曙始撤局計帳甲輸去朱提六百兩有奇乙丙並餘人皆獲勝始恍然於受乙之紿然已悔之無及乃浼友代爲料理折付二百金始了其事　　 
 
 

Page 2

 
 
[閩省官塲紀要]  
　　漳州城守都司王玉墀都戎到任以來能以整頓地方爲已任遇有民間火患首先督兵救援郡人士深愛戴之旋因 
教士起造洋樓與地方紳士滋閙幾釀巨禍都戎面謁教士再三開導爲之領悟遂使民教相安地方得以無事道鎭憲向倚賴之現奉檄於十二月十六日卸事去之日郡紳士耆民共製匾額三面文曰冬日可愛捍災禦患望重干城并萬民衣傘三柄一路鼓吹衣冠蹌濟不下三四十人臥轍扳轅依依不捨甚有相對下涙者○漳州右營守備缺現以武進士候補守備邱東屏奏請補授○委署同安營叅將朱必成正月初二日禀辭赴任○府經黄逢年初五日卸辦洪塘商稅禀到○知縣劉衍茂卸辦北溪厘局○又藩憲牌示照得調補惠安縣唐志燮先行署理本任建寗縣錢登雲飭赴安奚縣缺輪委卽用知縣李綺青署理閩縣缺委拔貢知縣李有琨暫行供理特示○總兵余朝貴委署浙江走海鎭總兵篆○竹崎厘局現委知府傳節之太尊以禮接辦 
[閩中天氣]  
　　福州訪事人云去臘連日隂雨經紀小民吃虧不少惟雨傘鋪門限幾爲之踏穿利增十倍則久隂之况可知矣元旦忽晴 
霽慶慰聲與恭喜聲沿途不絶詎初二午後濃雲四布微雨又來玉夜鼍鼓二通許箕伯畢師聨鑣踵至滕六神亦逐隊而來敲金鳴玉瓦上作丁冬聲迨黎明尙漫天飛絮鐘交八點許雨少歇雪亦頓止翹望郭外峯巒一派白光宛如堆玉此時中以泰西照相法照之則一片雪景正不知尺幅中作何妙趣也是早太陽微露其光旋爲隂雲所蔽午後雨絲風片詠天街小雨潤如酥則知閩中此日之情景矣入夜雨雪紛來初四早簷溜點滴不絶雪花飄　霑衣巾欲濕不濕午後雪始息入晚大雨滂沱初五竟日天氣較前尙温些由於天公未大釀雪也初六日以後仍多雨少晴云 
[命案述]  
　　漢口訪事友人云漢陽命案屢登前報兹悉豫恒德號主楊姓名錫和刻禁縣監之張犯於去秋九月廿九夜寶慶街失愼 
時曾犯搶火案件經仁義司許鑫齋二尹提捉到案笞責遊街示衆嗣豫恒德號主赴縣禀報命案經縣捕等在大水巷賭局中復將張拘獲除洋件爲憑外又有履底血痕爲據堂訊之下供認不諱乃不出旬日此案又爲滬上所破係殺李阿林之山西人王家金薛誠伯縣尊赶派幹役數名赴滬帶案役等回漢禀覆王犯仍收原禁俟黄大令禀申省憲核奪後是否歸原處辦案至張有無别故尙介信疑之間須面質時方能區别也 
[南徐春色]  
　　鎭江訪事人函云正任兩江總督劉峴莊制軍於月之十一日乘舟抵瓜洲鎭郡文武各官過江迎接等情已紀前報兹悉 
揚州保甲總局王觀察堤工局總辦何觀察揚州府沈太守均乘舟蒞止在接官廳暫駐襜帷冠裳薈萃極形熱閙十二日各官商議在甘露寺設席以伸敬忱峴帥辭之十三日清晨卽乘威靖兵輪船溯江上駛時瓜洲鎭高鎭軍曁鎭郡道府咸登舟叩送鎭標各營列隊江士旌旗飄颭燦爛如霞隨節司行文武巡捕營務處等均坐頭號南灣子用小火輪拖帶銜尾而進嗣聞峴帥定期於十七日接篆三江士庶咸拭目而瞻新政矣○統領廣東萃字左軍馮相榮觀察於十二日午後由洋浮橋碼頭乘江順官輪船赴寗謁見南洋大臣張香帥面禀事宜兼賀年禧瀕行各營勇咸在江干站隊恭送○廣東會館屋宇寛敞金碧輝煌向例毎届新正演戲數日以答神庥去歲因海上有警該帮中深恐匪徒乘機滋事未便循例演劇刻下寰海昇平經董其事者捐集公欵擇於新正初九日招寶屬茶園伶工登臺展花下之氍舞翻渾脫拈屏間之豆曲記玲瓏該館廳上下大排筵宴坐客皆衣冠俊彦想淺斟低唱之餘必有爲李三郎之魂消心醉者是日也風和日麗梅柳爭妍故紅男緑女咸結隊往觀戯塲之間人山人海無挿足處不料會館後門栅欄被人擠倒適有甲乙丙三人避讓不遑被壓在地二人已受重傷命在旦夕一傷較輕尙可保全性命旋有相識者二三人舁送醫院療治戲臺東邊樓上盡坐婦女衣香鬢影羅綺驕春原非不釵而冠者所能厠身其間忽有某婦年四十餘足不纏大踏步而上座中婦女見其狀貎意爲鄉人婦然衣服妝飾頗盛皆竊笑之此婦旣入座左顧右盼旁若無人迨至下午忽與某女郎狎侮女郎舉手相拒觸婦之髻不期髻卽隨手而墮則非眞巾幗人合座見是男子相譁以賊立喚巡勇登樓獲之搜其懷有洋觾數圓對時表一枚詢其從何處竊來默無一語說者謂婦在該樓圖竊未成設非該女郎便之敗露又不知誰爲秦人之鹿耳旋由巡勇拘送水利廳訊辦解送之時有見其頭則髮辮身則女衣頭挂釵而足繡履沿途莫不粲然○鎭江薛家巷烟花淵藪也某龜鴇家有三五枝高張艶幟逐臭之夫趨之若鶩不料十二日午刻忽有口操合肥音勇丁下餘名在某酒館沽飲而出泍酣耳熱相約作狎狹游來至是處旣入門龜鴇眼大於箕見其短褐不完想係赳赳武夫擬以閉門羹待之該勇等借酒逞威各執短棍左衝右突致將鶯鶯燕燕驚駭異常頓使燈紅酒緑之塲化爲荆天棘地若輩怒猶未息勢甚洶洶喧嚷聲聞於遠近鄰右某甲上前勸解若輩不聽反刺傷甲之左手斯時觀者代抱不平有欲與之稱戈比干者有欲禀官緝捕者一轉瞬寶蓋山新兵前營吳養吾叅戎已督率親兵百餘名前來彈壓若輩始相率遠遁 
[禁錢出境]  
　　湖北采訪友人云通省缺錢市情岌岌良由商人重利私販赴江皖諸省躉賣鎔化以致貽害商民撫憲有鑒及此會同藩 
司出示禁錢出境所有章程照錄於下一大船載錢出境赴下游不出四十串中船不出三十串小船不出二十串載時先行赴漢口集稼嘴厘局領票至武穴厘局騐票違則科罪載錢百串以上　或不便換銀與有别故准卽來局陳明至本省載錢赴各府州縣不在示禁之列一武漢三鎭錢店遇有購錢出境者准以四十串爲例倘有私行舞弊陽奉隂違等情一經查出勒令店門封閉再通市錢盤務宜一律低平勿許較前昻貴自示之後其各凛遵勿違 
[民教輯和]  
　　湖北采訪友人云武昌府屬大冶縣民風强悍附邑某國教堂有教士來此宣播福音客臘某日農民因雪澤未沾遂舉行 
祈雪之事不識因何與教中人啓釁勢甚洶洶賴地方官彈壓得力遂得禍事潛消事經譚敬甫中丞訪聞謂後此歲月正長難必無開隙之事因特高張示諭規勸民教相安毋得視同秦越等因彼黎庶雖愚感悟有由知必帖然從命矣 
[武林試事]  
　　杭州采訪友人云去冬浙江學政徐季和大宗師行文杭嘉湖三府定於二月初二日縣試二月二十五日府試不圖縣試 
日適爲上丁釋菜之期兩縣均須在本學主祭及府學陪祭大典攸關不遑兼顧是以禀請改遲兩日未識宗師能允准否耶○徐宗師按臨各郡查辦槍冐不過餘力而於杭州商籍童生尤爲認眞查察蓋因徽商寄籍本非土著易於朦混是以札飭運司責成甲商先騐引照方准塡册倘有徇情隠庇者除引商吊銷引照外並將甲商革除至非　休歙三縣商人在兩浙行鹽者照部議新章毎名捐銀二千兩三名中取進一名另編字號不在舊額之内俟有二十名取進後鄉試准取中一名業已出示曉諭矣 
[圑拜例志]  
　　福州采訪友人云正月十二日現任司道府廳縣各官就八直會館設筵圑拜并召優人演劇花　酒艶粉膩脂香邊制軍 
顧而樂之歡然入席漳州鎭侯鎭軍名貴亦在座是日四班子弟互相歌舞各臻其妙正在勢閙間有某甲者在樓上將清水一盂傾下悞濺座客之衣管理會館人楊繼文從而叱之後知傾水者爲某貴人始默無言語時門外閒人如蟻爭先進觀閩候二縣主飭役以鞭撻從事始紛紛散歸 
[游勇可虞]  
　　福州采訪友人云各營勇節次裁撤上憲深恐散勇滋事派各輪船先後護送給予一月口糧以資回籍并准其酌帶閩　 
獲沾微利洵莫大之惠澤也無奈各勇因帶鹽到家發售獲利頗大則携帶不免過多督憲聞之飭洪恊戎永安前往彈壓恊戎與督中協萬恊戎起順商酌廪請不准携帶滋事之上法遂將所帶之鹽折價收回各勇大失所望時有怨聲幸押解之官弁得人再四調停始得無事及第二帮飛捷兵船啓行日不先佈聞以致各勇不及上艙仍有流落在長門馬尾一帶者其貧弱者流爲乞丐强有力者相率盜賊誠地方之患也 
 
 

Page 3

 
 
[派員解餉]  
　　湖北每歲齊送進京餉銀向有定額本年十批押解人員業經署理藩司惲菘耘廉訪祖翼詳訂名次照錄於左第一批補 
用知縣周鈞補用通判李華傑第二批候補知縣胡俊采曾傳漳第三批候補知縣史久齡鄧壽椿第四批截取同知金鴻翎候補通判王作霖第五批候補通判籓錫瑋候補知縣馬驥第六批候補知縣莊則敬趙上達第七批試用知縣袁鏞袁批八批候補知縣徐冠滬候補知州劉德峻第九批候補同知何錫瑋候補知縣亢廷鏞第十批候補同知薛華城候補通判胡懋勳備取官四員候補知州張良弼候補知縣夏内暉余鼎臣朝漢 
[元戎返旆]  
　　日前江南提督譚青崖軍門赴金陵賀督憲年禧嚨晚回至申江泊舟小東門外吳淞碼頭本城提在營叅將廖叅戎率同各武弁至碼頭迎迓 
[開篆停訊]  
　　今日辰時係衙門開篆之期英讞員屠興之别駕循例停辦公事一日因特預先函致英領事外飭差知照英美各捕房所有公事毋須解案 
[行船遇險]  
　　前日六點鐘時有一裝煤船由口外駛進浦江中途與鴨庇股船互撞甲乙二舟子被撞入水幸經杉板船戸救起得登彼岸鴨庇股船裝載小布十萬餘匹船腰頗受損傷勢將沈下旋由新關小火輪船帶往南市號前日午後德國某商船拖帶松木數排由福州來滬行經下海浦附近木排被潮水衝散浮蕩浦中致將停泊是處之英國某兵輪船旁扶梯撞壞旋倩水巡捕出爲估價令商船照數賠償○前日下午有一駁船駒至虹口被拖船撞沈旋將受傷船帶至大橋外俟潮退時修理 
[不孝宜懲]  
　　金陵人王鳳山寄住本城老北門内施家弄年已八十有八向在德泰棧當出店現因衰邁辭歇生有一女年四十許其夫某甲逝世有年不得已與父同居而墻上有茨不免人言藉藉王時加管教終不聽從昨日復大發雌風將王蒼髯拔下並傷及面部王忿其訴知地甲倩人舁赴止海縣署請騐並將女帝究 
[井有仁焉]  
　　本城十二鋪侯家浜某姓家兩小孩年約五六歲前日黄昏時在井旁玩耍同墮井中迨其父母雇人縋下救起而已一息 
奄奄矣不知能保無性命之虞否 
[自作之孽]  
　　寍波人傅阿喜縫工也年三十五歲賃居虹口武昌路第三百四十六號屋内素性游蕩專與流氓爲伍其父屢加管束終 
難悔悟新正以來更覺肆無忌憚前日其父又以正言相勸傳非獨不自引咎竟敢與父爲難父遂以家法治之傅以爲羞已忿無可洩因購紫霞膏吞服迨毒發由父察悉雇人舁至同仁醫院求治無奈受毒已深非藥石所能奏效延至夜半竟魂游地府噫其眞自作之孽 
[强姦幼女]  
　　昨日八仙橋巡防局委員孫星垣明府飭勇甲移送原告王永高被告夏金利並幼女小丫頭至上海縣署函開據玉永高來局訴稱女兒小丫頭年十一歲家住四圖褚家橋與夏爲鄰某日被夏將女兒誘至僻靜處强行姦污女兒極聲哭喊夏給以錢文囑勿聲張及女兒回家疼痛不堪將情哭訴是以扭夏到局控請訊懲等情然夏年在五十以外諒無此事惟案關强姦幼女是否屬實亟應移送氷案訊明大約須帮審委員曹荃生明府訊騐判斷矣 
[解犯銷差]  
　　兇犯王家金砍斃李阿林獲案嚴訊供出曾在漢口砍斃兩孩等情蓇大令禀奉撫憲批飭解往漢陽縣歸案辦理昨日差 
役薛貴蔡金柴樛趙金回申禀稱奉諭押解犯人王家金赴鄂於本月十三日解至漢陽投文交收十四日漢陽縣薛大老爺過堂研訊招認不諱因卽釘鐐收禁隨於十五日領回文來滬 
[會訊案略]  
　　立興洋行西人勒新購買恒興瑞山羊皮因騐貨不符於去年臘月涉訟公堂經鄭大令祁繙譯迭次會訊各執供詞未便 
定讞嗣因年關在卽諭令兩造各退訂於本年正月到堂集訊前日禮拜六下午二點鐘鄭大令會同祁繙譯升座恒興瑞號主艾瑞庭偕經手人馬少園貨客馬廷邦投案立興西人偕買辦劉尙行及各西人到堂聽審勒新操西語先向祁君伸訴祁君諭令人証一併退出與鄭大令隔别研訊據馬少園供皮貨均有碼子當時核對各持一摺共一百零七件碼子呈電至五十五件另有一起艾瑞庭供一百零七件由蕪湖裝運來滬五十五件在本埠買進由馬經手號碼共有三個由浦口來者用紅碼由蕪湖來者卽在皮上過磅時秤量輕重大令問過磅時所寫號碼内有皮貨八件爾可知否艾馬同供但秤分兩不計件數祁君轉達於勒新勒新亦將號碼呈電大令與祁君核對艾瑞庭又供皮貨用牲口駝至蕪湖報關請騐時將貨并包不計件數若由鎭江來者卽有關單可查一百零七件當立新買定之後逐件打開看騐清楚由該行買辦自行檢點我等並不在塲大令與祁君會商著將呈案各單一并發還俟禮拜一騐貨禮拜二下午二點鐘到堂復訊核奪兩造各遵諭而退 
[捕房捉賭]  
　　西寶興里十六號房屋前晚深夜有人聚賭爲三道頭張湘寶偵知破扉而入餘俱逃散當塲捉獲四人送入捕房捕頭命押候傳到房主再核○新開河畔楊樹弄内某姓聚賭爲巡街捕拘獲賭徒　人並賭具及洋一元數角送入捕房捕頭命將起獲之洋一并充公賭徒押候復核 
[英廨瑣事]  
　　昨有周裕泉同妻周周氏在途與談阿二互相爭閙竟至揮拳三人扭結不解嗣經四百十八號華捕拘送捕房轉解到案别駕飭令分别押候訊核○病民許香有戴阿二僵臥路途由坧百八十號等華捕舁送到廨請爲安挿别駕飭差持片送入棲流所留養並著撥醫調治○昨有丐婦兩人沿門求乞有不肯給錢者彼等卽肆口辱駡蠻横異常竟不可以理喻嗣經巡街捕拘入捕房轉送到廨值日差據情禀知屠　駕將兩婦驅逐出境毋許逗留租界 
[英捕房二則]  
　　寗人某甲向在洋人海處當侍者前日無事與友人同向罏頭買醉比及歸家已東倒西歪矣當有巡街捕向之喝阻不 
依遂拘　捕房不料甲身畔藏有上好雪茄烟數支捕頭以此種烟定在洋東處竊來乃飭包探黄四福至甲家查看有無别物嗣由黄包探查得甲家内藏有洋巾皮酒以及零星什物均係洋東之物遂向甲細詢據言在洋東處陸續留下並非竊取捕頭著將甲暫行管押想須解送公堂訊判也○蘇人王某向爲小本營生性好賭博前日與同業之李某作牧猪奴戲不料王三戰三北共輸去洋數元各自分散詎王忽於昨晨投新巡捕房控被李拆硝去洋數元此捕頭飭探將李拘獲查詢知係王賭輸誣控殊屬非是遂飭將王押候解案訊辦 
[惠澤如春]  
　　本館協振所接到元茂莊交來蘭風蔭南氏助賑英洋五十元又蘇介翁交來眷仙樓主祈兒輩免災助赈洋四元當此青黄不接之時蒙諸善士源源接濟不勝欽佩當卽彚解災區先代窮黎頓首鳴謝 
[上海六馬路仁濟善堂施醫給藥開診]  
　　謹啓者敝堂常年施醫給藥延請内外大小方脉自設藥局選辦各種道地藥材專濟貧病本 
年仍於正月二十一日開診特請内科徐子才姚晉三李佑之李卓如傅少溪姚品驊倪頌兼諸位先生外科李瑞林錢廣甫郭善卿黄菊孫諸位先生在本堂施診又延專診育嬰堂幼科顧雨田耽湘波李厚璋葉受甫丁曉樓陸省吾六位先生仍按單日早上七點鐘掛號八點鐘開診午後一點鐘至四點鐘照方由本堂自設藥局給藥倘遇疑難雜症給票就内外科巢崇山費訪壺二位先生診視後由本堂給藥專爲無告貧民而設事歸實濟以副諸大善士憫憐貧病慨助藥捐之至意謹將開診之期請登報章布昭公鑒施善昌等謹啓 
 
 

Page 4

 
 
[上海北市絲業會館籌賑公所施少欽經解乙未年各處賑欵清單]  
　　啓者去年順直山左河南等省先後被永成災民情困苦當經敝所登報勸募仰蒙四方善長賜助源源得以及時解濟計二月十九解北洋紅十字會醫藥經費規銀一千兩四月初二解順直義賑第五批規銀一萬二千兩十九解順天義賑規銀三千一百零五兩四月廿九解順直藥丸合規銀二百四十八兩三錢五月十二解順直義賑第六批規銀七千兩又解大米一萬石連水脚保險蔴袋繩索共合規銀二萬四千零十九兩零三分一厘閏五月初六解順直義賑第七批規元三千五百兩六月十七電匯河南義賑第一批汴平足銀六千兩合規元六千六百四十二兩七月初六解順直義賑第八批規銀五千兩十一解牛莊藥丸連木箱關稅合規銀五十兩零五錢七分九月初五解河南義賑第二批汴平足銀二萬兩合規元二萬一千八百四十兩十九解山東義賑規元四千兩十一月初五解河南義賑第三批規元三千三百九十兩十二月廿四解河南義賑第四批規元四千八百兩以上共計解出規元九萬六千五百九十四兩九錢零一厘謹分别彚登以資徵信其紅十字會一千兩係交前署上海道憲劉康候歐察轉解順直義賑統交褚敦伯兄查放寍河寶坻等處掃數散訖順天三千一百零五兩一欵係交夏厚庵兄查放通州災村河南第一批銀兩係電請河督幕府王又沂先生查放安湯崔家橋一帶災區當時係奉已故廣東撫憲馬玉帥電囑照墊不期事出意外只能開支正項其餘二三四批則請嚴茂枝婁壽之周鼎臣三先生散放懷慶衛輝兩屬災區山東一欵係交嚴佑之先生查放牛莊藥丸係交葉梨軒楊子佩兩兄散放謹一併附登伏祈公鑒 
[冒收善捐]  
　　啓者敝堂奉行衆善向無恒産其經費皆蒙各寶號諸善士樂輸月捐以及一文愿捐俾得隨時施濟毎月收捐之友均係 
敝堂多年舊夥旦跟有號衣笆斗皆書明廣益善堂字樣以昭信實近有無恥之徒假冒敝堂圖書收票向各處混收實可痛恨爲此亟登報牘以後敝堂收捐旣憑收條且憑號衣笆斗幸勿輕付如無號衣笆斗僅以收條來收者務望將其人扣留速卽來堂通知敝堂定行扭送究辦决不寛恕特此告白[  滬北廣益善堂唐廷桂施善昌謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[醉漢可笑]  
　　皖省訪事人云月之初九日有兩小孩手執紙糊小宫燈沿街呌賣行至四牌樓市口有某甲年約二十歲酒氣熏熏東倒西歪故意將小孩之燈撞破孩牽甲衣謂我燈被爾撞碎回家不能交數甲佯允賠囑孩隨之以去至麥子巷口恒裕紙坊甲令孩就　外候之不意甲入店内脫其衣服復出將孩手内之燈一併奪毁於地孩則號咷痛嚴路人見之咸爲不平謂中曰孩家必有父兄爾將伊燈撞破理應賠償何得反將好燈一併搗碎詎甲一味痴横反對衆云燈是我毁誰敢出頭卽與誰見個高低因磨拳擦掌躍躍欲試觀者塞途個中有行方願者謂甲如此非狂卽醉又見滿地殘燈二孩啼哭遂合出青蚨二三百文敷衍小孩歸去甲見衆行好其德以爲辱已又將衆所給之錢奪而棄之於是大衆皆怒將甲打得頭泡眼腫皮破血流衣裳毁裂觀者猶齊聲呌打得好旋有人送信於孩家孩之父兄赶至見甲已頭破血流尙在河　蠻惡確係酒傷因謝衆云比時與伊說理不啻秀才遇兵最說不清且候其酒醒再與理論遂令孩檢拾殘燈慰謝衆人而去○日昨有鄉人某甲與臬署廚房某乙相識甲進署向乙恭駕新年已晤而而别因飲酒過量忘其出路悞入後堂上書房門口掀簾欲進被廉訪公見之喝問何許人飭令拿下甲初有麴秀才護其身以致膽大昻然亂走旣被喝拿而麴秀才畏罪已遁甲遂跪呈顚末廉訪公見係安分之鄉人因酒偶然錯步卽飭役取保釋放 
[賭案發落]  
　　著名賭棍金少山卽金子疇李仁芝潘三等素依翻天印倒脫靴等名目設局誑　爲事去臘串同無賴朱曾林冒充前閩浙總督卞制軍之公子卞少卿者突至虹口晉泰米店購米爲由誑誘店主顧金泉至法界義和棧賭博致顧輸去洋銀三百元旋經顧腔訴英捕房由包探趙銀河將一干人拘至公堂請究迭經屠别駕訊供屬實判將金等交差看管聽候過堂發落等情屢誌前報前日晚堂别駕升座花廳命差將金少山李仁芝潘三等速案照原斷各重笞四百板仍交巡捕房各禁押一個月李增林卽卞少卿姑念訊無分用洋銀從寛免責著交捕房管押一個月無賴章延林迭次違犯情實可惡著笞四百板交捕房管押四個月陶金標旣愿繳還洋十五元從寛責一百板具結斥釋完結 
[美界捕房紀事]  
　　偷兒陳阿根日前潛至楊楊浦自來水公司對面第四百二九號屋内某姓家竊取上箱一口内有皮棉衣服十七件雖經事主報知捕房捕頭派包探查緝並無端倪陳得隴望蜀前晚又往竊取皮馬褂一襲被事主當塲捉獲盤問之下扭送楊樹浦捕房昨晨轉送至虹口捕房捕頭派包探查明送究○粤人袁連生賃得虹口武昌路二百八十三號房屋開設木器店曩者出資買得婢女一口年已十九歲前日忽背主遁逃袁倩人追尋無著因疑蟻媒羅某氏所誘據情控諸捕房捕頭謂旣知羅某氏所誘應卽扭送英公堂喊探或喚巡街捕拘送○吳淞路泰和飯館主陳阿寶前晚由親串家赴宴回行至西華德路時已酩酊大醉與行人某甲吵閙不休經巡街華捕拘至捕房禁押至昨晨開釋 
[上海虹口元濟善堂乙未年十二月份經收送堂施粥欵清單]  
　　嚴筱紡翁唐茂枝翁二戸各一百元葉樹德堂五十元瑞成絲嚴茂泰號二戸各廿元季冠英翁廿六元禮和帳房十六元楊潤芝翁鄭先鄭黄氏三戸各洋十元鄭程先翁合家酧神資移助洋十元大豐不留名八元又求平安人麥汝穰肥二戸各五元林氏徐亞庚浙慈邑廟人三戸各四元李霍氏求消灾刼人亦記氷廠三戸各三元唐錦慈翁三元三角佘明三翁容膝書齋二戸各二元楊七姑補擺子盧煥傳三戸各一元張柳氏五角又陳麗明翁經募全亨號洋十元陳麗明翁九章號利亨莊潘鶴琴翁四戸各五元依眞居士四元勞淞泉翁黄坎翁實記潘像庭翁全信質杏花樓廣泰祥七戸各二元吳務本堂一元沈芝庭翁經募吳興恆奕記廿元潯溪穗聚居士無名氏二戸各十五元吳興劉不留名烏程敦厚堂徐邃初居芝蘭交契怡安居士南林知止居甫林煦記寶泰祥棧震昌絲棧徐硯記葉挺岩翁共十一戸各十元勉力子堂不留名喜雨亭記徐誠記徐伸記誠善記鴻豐棧陳潤記德潤堂施紫記覺非生右十一戸各五元怡柯小築六元金華玉堂三元吳興六歲童子賓點心助洋一元又愈病助洋二元合共收洋六百九十七元八角另經收十一月十二月送堂一大愿存義公號來山右元耐堂李甲三餘慶堂三戸各二元嘉善堂李募周　　臣三戸各一元韋陳氏士一月一元十二月份一元陳韋氏十一月二元十二元一元合共收洋十四元　底另收韋陳氏陳韋氏各一元入正月份愿欵 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年十二月二十九日正月初一初二初三日京報全錄]  
　　宫門抄○諭旨二道錄前○選單○教職單○署江署張奏實缺總兵因病未能赴任呈請開缺摺○又奏請將已故提督黄翼升專祠列入祀典片○直督王奏徵補長蘆光緒十九年引課一律全完摺○又奏叅追知縣虧短交項摺○又奏籌撥湘軍餉銀片○將軍依奏銷毁原刊都統關防片○十二月二十九日恭王等謝賞何包恩○奎公續假二十日○召見軍機皇上明日丑正至奉先殿行禮寅初二刻至堂子行禮辰初二刻至慈寍宫行禮辰正二刻升中和殿受禮太和殿受賀已正至大高殿壽皇殿行禮午正入宗親宴○正月初一日恭王等謝賞八寶荷包恩○欽天監奏風從良地起主人壽年豐○召見軍機皇上明日卯正二刻入座吃肉後至南海皇太后前請安畢還宫○初二日恭王等謝賞八寶荷包恩○恭王謝賞如意等物恩○召見軍機○正月初三日恭王謝賞神肉恩○福中堂專摺謝賞神糕恩○額中堂奏請開缺○遷公啓俟又熙各請假十日○果勒敏溥侗椿壽英信各續假十日○侍衛處奏派稽察壇墻派出舒存福珠禮溥良海緒玉璋明秀○召見軍機○光緒二十一年十二月分選　知縣順天香河鄭輔河南舉山東平原錢心潤安徽監鄆城吳葆顚江西廪湖南嘉禾蔡宗梅江西附黔陽李濟川江西附廣東龍門林鉞福建甲按經浙江王鴻遇直隷附典史河南温縣張楷山西山西孝義吳譽青順天甘肅西寍程耀爵江蘇南匯胡學海浙江江蘇贛榆林成蔭四川俱監○光緒二十一年十二月分教職單孝授山東武定米協麟濟寗甲河南汝寗劉藜　讓慶甲雲南永昌陳培元東川廪正諭直隸南宫鄭杰順天附湖北東湖朱郁春武昌廣西象州陳紹祖梧州貴州平遠李廷瑛平越俱舉訓導山西沁源王鳳嗚寗武挨河南登封曹選一光州江西峽江萬濟川南昌彭澤劉文亮袁州廣東恩平慮壽棻廣州四川金堂劉容光叙州石泉王春祺成都俱舉貴州安平瓦光英興義陜西鳳縣喬樹勳榆林俱歲貴州甕安邱源清都匀挨復諭安徽霍山施化龍安慶恩山東沂水高鵬翔曹州歲江西石城彭士荃吉安廪峽江胡德明建昌廪湖北松滋余蔭煊黄州副廣東文昌李洵廉州歲復訓直隷順德蘭興樵天津浙江海寗王榮祖紹興福建漳平葉徵祥建昌湖南臨湘李炳曜長沙俱廪山東齊東丁衍棠武昌舉廣西象州黎承霖桂林附雲南彌勒寸文林雲南恩貴州開泰鄔肇煴思南舉○○署理兩江總督湖廣總督臣張之洞跪奏爲據情代奏實缺總兵因病未能赴任呈請開缺恭摺仰祈聖鑒事竊准部咨光緒二十一年七月十七日奉上諭陜西河州鎭總兵員缺著王得勝補授欽此當經恭錄轉行欽遵在案兹據該總兵禀稱得勝前於江西南贛鎭總兵任内因目疾請假開缺今正海防戒嚴應值目疾就痊自維受恩深重力圖報効懇請銷假招募海勝軍防禦江蘇海州之青口等處旋以江海解嚴遣撤防軍數月以來晝夜辛勞兼受海風患瘧轉痢月餘甫愈蒙恩簡授河州鎭總兵該處正值回匪竄擾擬請帶隊前往迎剿赴任不意復咸風寒觸發舊疾頭暈目痛骽足俱腫兼因從前打仗受傷過重四肢骨節酸痛異常現當甘省有事之秋誠恐貽誤戎機呈請奏明開日等情前來臣查該總兵王得勝從軍三十餘年轉戰江蘇山東河同各省卓著戰功此次辦理少州防務諸臻妥恊蒙恩簡放河州總兵員缺本應迅速赴任詎該總失患病增劇目痛足腫兼以舊傷復發未能关赴新任查係實在情形相應據情奏懇天恩准開河州鎭總兵員缺另行簡放以重職守理合恭摺具陳伏祈皇上聖鑒謹奏奉硃批另有旨欽此○○張之洞片再長江提督黄翼州於光緒二十年八月要海防軍次積勞傷發病故經本任督臣劉坤一臚陳事蹟奏蒙思旨賜邮予謚准於原籍及立功省分建立專祠等因轉行欽遵在案兹據長江中營副將魯洪逹會同提瓜湖岳漢五標營官以沿江各省均爲黄翼廾立功之地捐資在安徽安慶府城内懷寗縣地方建立專祠現已落成禀請奏明列入祀典由地方官春秋致祭等情前來臣攫核無異合無仰懇天恩俯准將已故長江提督黄翼升專祠敕部列入祀典由地方官春秋致祭以彰忠藎除咨部查照外謹會同安徽巡撫臣福潤附片具陳伏祈聖鑒謹奏奉硃批著照所請該部知道欽此○○直隷總督兼管長蘆鹽政臣王文韶跪奏爲徵補長薦光緒十九年引課一律照額全完恭摺仰祈聖鑒事竊查光緒十九年長蘆引誅於二十一年五月奏銷因商情困苦援案奏准緩至十月辦理併查歴届奏銷迭經戸部飭父令將縣岸未補銀兩妥籌歸補飭據連司擬請嗣後懸岸引誅除照案將歴年捆運交疑及津武口岸商人代銷　引交欵儘數歸補外其餘短欠課銀卽於運庫支發各欵極力節省量撥彌補詳經咨准部覆令此後籌補懸岸歴年未完引課卽於節年商課册内分年報收不得仍抵現年歸補之項等因行司遵照又光緒十八年十二月間商人橱桐義認辦青靜滄鹽慶等處引岸案内因該岸係汛務引地與津武口岸情事相同近年銷數尙暢擬令自十九年起毎年除額引外如能溢銷准其請領懸引援照天津口岸之例交納課疑照案彌補懸課按届歸入奏銷造報詳經咨部覆准各在案兹據長蘆鹽運使李希蓮詳十九年分正雜引課銀四十五萬七千兩停徵銀二千八百十一兩五錢六分四厘凈銀四十五萬四千一百九十三兩九錢四分八厘内盧龍等七州縣官辦引鹽額徵銀一萬一千八百五兩四錢八分七厘又宣化府屬官徵包課銀二千五百九十四兩四錢三分二厘均已掃數徵完又懸岸應完銀二萬一千三百八十三兩一錢八厘除歴年捆連交欵遵飭列入節年商課册報收外應將天津口岸及青靜滄鹽慶商人認銷懸引併武清認領懸引交課撥補清完至現商應完銀四十一萬七千四百十兩九錢二分一厘照額掃數全完統計征補銀四十五萬四千一百九十三兩九錢四分八厘均已徵存在庫留備撥解各餉之用等情造册詳請具奏前來臣查長蘆引岸連年災歉銷滯運艱商情疲累而近年捐餉報効經費等欵輸將甚巨商力已屬不支又兼本年海溢成災灘坨冲没鹽價昻貴倍蓰於前成本較重商情賠累益甚該　李希蓮因鹽課關繫餉需多徵一分卽多濟一分之用自十月開徵起嚴飭委嗣網總等按卯督催京外各商照額掃數丛完洵屬辦事認眞力顧大局除將清册咨部曁另疏題報外理合恭摺具陳伏乞皇上聖鑒敕都查楄再長蘆現充網總商人一名楊成源一名德興裕應交正雜引課均係首先全完合併陳明謹奏奉硃批戸部知道欽此○○直隷總督臣王文韶跪奏爲知縣虧短交項照例叅追恭摺仰祈聖鑒事竊據前署布政使朱靖旬詳稱改教前任昌黎縣知縣丁子懃虧欠昌黎縣任内屯正米一石五升二勺正豆二千五百六十八石三斗二勺榖草一萬二千三十二束三分二厘屢次嚴催未據買補遠倉二叅例限已逾現任無憑造册結報由該管永平府行府福謙通永道張紹華揭司詳請叅追前來應請旨將改教前任昌黎縣知縣丁子懃暫行革職其虧短米豆等項限兩箇月在該員名下照數追繳依限全完另請開復倘逾限不完或完不足數再行從嚴叅辦除咨戸部外理合恭摺具奏伏乞皇上聖鑒訓示謹奏奉硃批著照所　該部知道欽此○○王文韶片再據海防支應局詳稱統領湘軍江西藩司陳湜前在遼陽奉旨督隊赴甘援勦當因奉省馬匹甲於他處禀經奉天將軍臣裕祿　奏在官馬羣内挑選二百六十匹原有馬隊内挑選四十匹另行添購八十匹並由奉省奏明恊撥馬乾銀五千兩因馬匹不足兩　之數暫將現馬分編兩營毎營一百七十六匹應設弁勇人等卽於八月二十日選派足額八月底以前照章發給小口糧自九月初一日起給領正餉現經商　　直隷練軍馬隊餉章辦理計毎營官弁兵夫二百二十七員名月支薪糧等銀一千六百六十二兩五錢一分二厘其九月分餉在湘軍糧台已截數停支應由局在部撥湘軍餉内給發嗣後月餉卽由陳湜按月與所部步隊餉項併領彚銷至該兩營添買馬價製辦鞍轡帳棚號衣旗幟及八月底以前小口糧馬乾等項候據請領再行核發開具營製餉章詳請具奏前來臣覆查無異除分咨戸兵工三部外謹附片陳明伏乞聖鑒勅部查照立案謹奏奉硃批該部知道欽此○○依克唐阿片再奴才前遵旨刊刻廂黄旗漢軍都統木質關防一顆在營鈐用兹旣蒙恩補授盛京將軍於光緒二十一年十一月十二日到任所有原刊都統關防卽於是日銷毁理合附牌陳明伏乞聖鑒謹奏奉硃批知道了欽此 
 
