# 1887 - 344 - 4905272

 

Page 1

 
 
[本日附送救災圖説啓] [  申報館謹啓]  
　　汴省奇災黔黎顚沛各善士紛紛募振幾於筆舌輸疲兹又經姑蘇二餘生印救災圖説一萬數千扣送交本館隨報附分送不取分文祈望仁人惻隱爲懷分投勸募慨較亦仄普濟蒼生則實本館所九頓首以謝者已 
[經藝文準告白] [  點石齋主人啓]  
　　經蓺之選視制蓺爲尤難流傳旣鮮專作盖寡求精且備甚非易矣本齋上科印有經蓺淵海五千部巳消售無餘而同文之宏括亦並行於　然　目無多巳爲舉業家所珍如此兹本齋特請龍門　志汪逸如先生主政共選得文二萬首請諸名宿新作者近萬首名家窗稿五千首家藏秘本五千首其篇牘之多旣巳過淵海而　宏括詞經月且文無　同懸之五都之市必貴浴陽之紙丹　於今秋潮落之日汗靑在明春花信之辰海内多士　盼以俟存書無多來購宜蚤 
[巧搭網珊出售告白] [  點石齋代啓]  
　　巧搭網珊於上年冬出書訂文四千篇均係名手窗作與石印諸文無一雷同早巳不脛而走刻存書無多欲購者請至南北申昌及掃葉文　　　　　倘躉主批拆請至大東門外郎家　直街萬昌南貨店而譜可也此佈 
[續錄鄭工新例三]  
　　知州丁憂終養廻避撤回叅革降補改教留補選缺將各項候補班前候補正班人員酌補知縣叅革留補選缺專用軍功候補人員酌補改教撤回降補廻避留補選缺將各項進士卽用班前進士卽用與各項候補班前候補正班有員分班酌補河工直隷州州同州判府屬州同州判縣丞如遇丁憂叅劾二項所出之缺專用儘先止途次儘止途試用大挑輪流酌補以上各項均係專補之缺毋庸另議外此次奏開鄭工新例所有海防新班先新班卽人員内選班次旣經改定其外補班次自應一律辦理擬將道府同知直隷州知州通判知州知縣升调所遺及告病病故休致以及佐贰雜職並鹽務等官無論何項所出留補選缺及河工等官除坐補原缺截缺卽用廻避卽用新選新補留省另補人員不計外無論何項到班仍以五缺計算先用鄭工新班遇缺先二人海防新班先一人無人用鄭工新班遇缺先人員抵補至　四缺海防卽海防先分班輪用一人第一輪用海防卽人員第二輪用海防先人員海防先無人仍用海防卽人員海防卽無人用舊例銀捐遇缺先人員如無人用舊例銀捐遇缺人員再無人過班卽接用各項輪用班次一人以五缺爲一週新例報捐分缺先用分缺間用人員亦應分别酌定輪用各項時知縣以及佐雖並鹽務河工等官於各項試用並捐納正班到班均准先用間用到班應用時先將鄭工分缺先分缺閒人員用一次再到班再將海防分缺先分缺閒人員用一次鄭工無人用海防人員海防無人仍用鄭工人員均無人用舊例銀捐分缺先前分缺閒前之人其舊例减　分缺先分缺閒人員仍專俟捐納正班到班鄭工海防分缺先分缺閒舊例銀捐分缺先前分缺閒前無人方准揷用至使補卽用委用以及各本班先到班均不准揷用新例分缺先分缺閒及舊例分缺先前分缺閒前分缺先分缺閒之人　府同知直隷州知州通州知州應專俟升調　　缺候補委用試用各正班到班准其揷用鄭工並海防分缺先分缺閒人員如無人揷用舊例銀捐分缺先前分缺閒前如又無人方准揷用舊例分缺先分缺前之人其病故休遺缺並候補委用試用各本班先到班時均不准揷用如遇無題調道府缺省分其道府兩項遇病故休遺缺各正班到班始准插用新例分缺先分缺閒人員如無人捕用舊例分缺先前分缺閒前如再無人方准揷用舊例分缺先分缺閒之人新例報捐各項本班儘先補用人員於各本班輪補到班時第一次用鄭工本班儘先一人第二次用海防本班先一人第三次用鄭工本班先一人第四次用海防本班先一人鄭工無人用海防人員海防無人用鄭工人員至第五次用舊例銀捐本班先之人如無人用常捐本班先再無人用各舊例本班先如又無人始用勞績本班先之人新例捐納試用人員俟輪用捐納正班到班時第一次先用鄭工捐納一人第二次用海防捐納一人第三次用鄭工捐納一人第四次用海防捐納一人至第五次用籌餉舊例捐納一人如無人用各舊例捐納試用一人如再無人仍用新例之人此次新例報捐人員惟知縣一項鄭工新班遇缺先鄭工新例分缺先分缺閒捐納試用本班儘先捐納試用並候補委用議叙捐輸孝廉方正報捐各本班儘先人員遇輪補知調所遺及告病病故休致之缺到班時於各本班中先用正途出身及曾任知縣曾任實缺應升知縣者二人再用各本班中各項出身者一人如正途出身及曾任知縣曾任實缺應升知縣無人卽用各項出身之人其舊例人員再捐過入新例者應歸新例人員内一律補用外補人員應俟截卯掣籖後由部開單行文各省按照限减半計算以接到遇班知照部文後下月所出之缺一體遵照辦理此次酌增條内所有道府以至佐　等官凡係應歸候補班補用者准其捐指奉天吉林補用其試用人員仍不准報捐再現在奏開鄭工新例的有報捐官職並各省賑捐報捐虚銜封典等項經户部議定仍仿照初開海防事例辦法准各省藩庫一律收捐隨時發給實收由該省按月分次造册同副實收一併咨送等因吏部查光緒十年奏開海防事例當經查照咸豐三年奏開籌餉事例辦法各省捐輸奏咨請奬到部歸奏案者由吏部發給執照歸咨案者由户部發給執照所有各省收捐請奬之案均照舊章令該督撫分别奏咨按兩個月一卯彚奏一次其捐案到部隨時核准知照吏部註册給照均經辦理在案此次奏開新例自應查照海防捐輸辦法仍令各督撫分别奏咨按次造册報部按月彚奏以免稽延而期踴躍又查報捐武職早經停止其從前未停之先已捐有緑營衛所實官及勞績保舉人員准其遵照鄭工新例報捐遇班分發指省並報捐遇缺儘先捐班前曁衛守備捐不論雙單月人員應如何銓補之處兵部查此次鄭工新例自應援照海防事例量爲變通所有武職報捐指省並捐指河工及候選衞所各官捐分漕標試用均俟填部分發後前往投標按照例章序補至報捐過班及儘先捐班前衛守備捐不論雙單月人員臣等公同酌核擬請原係保舉儘先人員補交四成作爲遇缺者無論銓補到班時用鄭工遇缺一人海防遇缺一人勞績儘先一人挨次輪用其應補應選勞績保舉凡無花樣人員各就本班報捐儘先花樣者遇本班到班時用鄭工儘先一人海防儘先一人本班一人亦挨次輪用此本未完 
 
 

Page 2

 
 
[京中人語]  
　　奉天省捷勝營防勇餉項前經奏明以船規一項支給本年十月中旬盛京將軍奏稱船規自夏秋奉省被水成災後所收無幾以致兵餉無着可否將奉省土藥票捐自光緒十二年四月至本年三月底止所收銀四萬兩有奇暫充兵餉之需奉旨交户部核議刻聞該部以所奏確係實情擬奏請俯如所請云○鄭州河工前經河帥查估需銀六百萬兩除在户部提解銀二百萬兩外尚需銀四百萬兩刻户部擬將各省欠解京餉及地丁關税鹽課京官津岾加放俸餉各款統計銀三百二十九萬兩有奇儘數令各督撫關道運可速卽委員解交濟急尙少七十餘萬兩再由户部庫中如數提解云○户部曾指撥東海關應解京官津貼銀二萬兩交大婚禮儀處備用飭令赶緊解京刻經李傳相行咨該部内稱該關無欵可籌可否改撥他關等語户部奉到仍擬該關於應解抵閩京餉欵内如數解京以供典禮要需已飛咨傳相轉飭該關遵照矣○十月二十日銀價陡昻每兩換錢十五緡有奇近日市面年用錢文非常挑剔貧民幾不聊生聞五城二憲將出示禁止矣 
[尚候查復]  
　　福建船政大臣遺失奏摺一案前經蘇州府督員提訊徒陽書夫供詞已錄前報兹聞蘇州府先已錄供詳司略謂據丹徒縣驛書供稱接到雲陽驛遞來此起夾板并無印花惟傳牌内註明摺匣一個咨文四角而包封過薄細細揣念似無摺匣且與歴遞之式不符因卽遵照定章眼同馬夫逐層解開檢看祗有咨文四角并無摺匣所供包封大小厚薄情形與入境之元和縣驛書所供相符此摺似非在丹徒遺失惟包封厚薄有無印花貼面爲此案緊要關鍵應請詳咨船政大臣查明具覆以憑詳細推鞫方能水落石出云云現已由臬憲轉詳撫憲飛咨船政大臣迅速查覆矣 
[逸犯就擒]  
　　去年底蘇州府監越獄各犯業經府縣懸賞陸續獲到三分之二所有六合斬犯趙廷華等三名在逃未獲秋間復經府縣加賞訪緝兹聞省垣接到電報六合斬犯趙廷華一名在沐陽地方經該處營勇拿獲據云該犯身體肥胖面上刺字亦已爛去此等逃犯尚能接踵就獲足見法網之不可以倖逃而該營勇之留心偵察其功不可没矣 
[蘇臺瑣綴]  
　　前報雲騎尉侯林在差代遞呈詞有干例議經閃中軍詳請崧撫憲奏叅一節兹於上月三十日原摺奉旨着卽行革職餘依議欽此○新任陳廉訪自接篆以來整飭紀綱甚爲嚴密凡屬保甲冬防搶孀逼醮私設烟館有關風化之類一一重申嚴禁又聞崧中丞飭三首縣嚴禁洋油尚未曉諭也○蘇城之香山鎭某村落有孩提之童數人嬉戲于野田艸露之間或騎竹馬或學歌謡固鄉居者之常事忽有某氏子衣忽燃着一片荒郊旣無引火之物又無火種且不知火從何來其母見之猛力擈救孰知愈撲愈着轉瞬間已遍體焦灼卽時焚斃一時遠近來觀者如堵有謂係天火所降適灾及該童者亦有謂電氣所觸火從地下者議論紛紛莫衷一是請以質之有識者 
[山西巨疫]  
　　山右寄書益聞館云近來山西省垣疫症流行而以陽高一縣爲尤盛犯者大半喉痛飲食艱難絶粒而死據云合縣人民死者已十中三四如此異疫實所駭聞眷念蒼黎杞憂曷極 
[武林火患]  
　　十月二十三日亥刻杭城艮山門外閘弄口李姓家失愼焚去草屋數間二十七日酉刻城内太平橋海螄溝某姓草屋又兆焚如是屋雖結草而成然頗穹然高大左右均與瓦屋毗連當火𦦨正熾時隣居盡行遷徙以致黃姓失去皮衣箱兩口某姓失去洋蚨五十元此外忙亂中遺失零物者不計其數幸取水甚近經水龍竭力噴救且拆去比隣瓦屋一椽故僅焚燬草屋五椽尚未延燒他屋其他如倉橋菜市橋東圍江干化仙橋美政橋近數日内回禒神次第駕臨惟幸人手齊全立時撲滅城外各鄉鎭草屋有鑒於此均擔水澆之務使枯草一律濕透誠可謂能防患於未然矣 
[金陵官塲述聞]  
　　江蘇巡撫上轄江淮揚徐通海下轄蘇松常鎭太倉發號施令無分畛域而馛争玫布政司以治其財賦候補到省者遂有分蘇分寍之别分蘇者不得望石頭而越爼分寍者不得向滄浪以借籌彼此稽查互相攻訐竟成一棄繻不得入關之局間有貧無聊賴思濫東郭之竽者同僚固不容駐足卽上司亦以不合例目之向來差使以蘇屬爲優故巧宦如司馬安者終其身不敢出山塘一步近因江寍每月大班有津貼五兩小班有津貼三兩自顧足不若他人之捷率賦碩鼠之去汝而指金陵爲樂土究竟區區之數供一指之動則有餘給八口之求則不足當時聞風興起者未及統惟歲惟月惟日而綜計之以致珠米桂薪積久苦同匏繫之不食正在聨名禀懇上憲於無可安置之中曲予　全藉以疏通壅滯忽聞蘇屬有中小班十八人在撫轅遞禀大致援浙撫衛中丞疏通之法以爲例求改厘卡司事爲司員如允所行請自隗始　下撫憲怪其毛遂自薦恐長躁進之風傳聞已仿十八學士登瀛洲故事將各姓名注入仙班不令食人间烟火因此江寍疏通之説至今無問　者八座性情每多厚重持大體奉承頤氣者但覺一變再變至其言也厲而止不知錢世儀精神滿腹正非徒進人若將加諸膝退人若將墜諸　威人以不測之喜怒已也江寍以徐屬河工由藩署委出同通州縣多員令赴河工局差遣前日總辦張廉訪來寍諸人以僚屬禮相見畢偶有　閒者謂職等此去當在何處祗候憲駕總辦微哂曰連我亦不知當在何處諸公可俟信來治裝未晚緣此局明明設在清江總辦蓋怪其冒昧耳於是聞其語者咸咎此人畫蛇添足多此一問致多此一答然邇日紛紛在督轅禀知奉臬憲札調赴河工差者不知凡幾由是觀之亦不盡問者之不識時務 
[鄮山寒色]  
　　甯波天寍寺施粥廠定于十一月初一日爲始開放三月各善士見貧民雖堪果腹未足禦寒因復製就棉衣就廠支放貧民得此實惠無不合十誦南無阿彌陀佛○郡廟開光熱鬧情形已詳前報兹聞廟中所售圖照路引分爲紅封黃封紅者售錢六十文黃者四十八文手方神印每顆六十文十日之中約共售得錢五六百千文各香客之來助香金多至番蚨五六百翼可謂巨矣近忽有生員郭姓等控寳雲廣福壽昌等寺門首黏貼郡廟分设字條違禁賣牒不知道憲如何批示也 
[上海陳家木橋電報總局豫賑捐處接嚴佑之先生十月二十日中牟發第六號書]  
　　諸善長大人閣下前排遞三四五號公函並電　諒先後達鑒廉佩二公現辨何處迄今未得一信中尉離周口二百八十里離正陽關將近千里無從探聽想由穎壽一帶入手祈電示弟此次出來萬分勉强本擬將中尉二縣辦畢回南無奈左邊身子及手足非痛卽麻無一刻之安而各事較東省掣肘萬分換錢運錢查户節節阻滯焦灼之至務乞速延妥友來此接手是所切禱弟總勉力而爲斷不敢畏難苟安藉病推諉萬一竟至不能行動祗好辦一處是一處將經手事件料理清楚先行南旋倘此間不能合龍明春汴皖蘇三省必受大害然　料纔有十分之二轉瞬地凍不能開工可慮之至大局如此奈何奈何手此佈達敬請台安嚴作霖頓首○信繕未發接奉三號賜示拜悉一一匯票四萬五千兩未曾寄牟已由朱鼎翁收存倘來春不能合龍流離失所者更不知凡幾此時急賑卽是冬賑然來年春賑比冬賑尤急蓋今年早秋已經收穫中户尚可苟延來春雖中户亦無生理後路籌濟多多益善萬不可少廉佩二公旣辦下游其欵不如匯至安慶轉交似較妥當作霖又頓 
[移文照錄]  
　　上海協賑公所爲移行事案照本年十月二十三日奉直隷爵閣督部堂李札開照得本閣爵無堂於光緒十三年十月十六日在天津行館專弁附奏江蘇人候選布經歴夏彬遵故父遺命捐助直賑請建坊一片除俟奉到硃批另行恭錄咨行外合先抄片札飭札到該所卽便轉行查照此札等因奉此合卽抄片移行貴紳請煩查照施行須至移者計黏抄一片再據上海協賑分祈紳士謝家福等禀 
 
 

Page 3

 
 
稱江蘇南匯人五品銜候選布經歴夏彬遵其故父五品封職夏鴻遺命捐助直賑銀一千兩洵屬情殷救灾克承先志所捐銀數　興建坊定例相相符請旨俯准夏彬爲其故父五品封職夏鴻在于原籍自行建坊給予樂善好施字樣以示旌奬理合附片具陳伏乞聖鑒訓示謹奏○上海協賑公所爲移行事案照本年十月二十三日奉直隷爵閣督李札　照得本爵閣部堂於光緒十三年十月十六日在天津行館專弁附奏江蘇人候選布經歴夏彬遵故父遺命捐助直賑請建坊一片業經抄片咨行在案兹于本月二十二日差弁齎回原片後開奉硃批着照所請禮部知道欽此合行恭錄札飭札到該所卽便轉行欽遵此札等因奉此合行恭錄移行貴紳請煩查照欽遵須至移者 
[拜客續述]  
　　上海縣裴邑尊同道署繙繹徐蘭齋司馬拜會駐滬各國領事已列前報兹聞邑尊拜會英法美德俄奥意西洋瑙威瑞典巴西日本大丹等各國領事官均以禮相等惟荷國領事他出者晤日斯巴尼亞領事接奉照會先得辭謝新關税務司董家渡主教亦均拜會英租界泥城外之英按察司及意大利欽差皆擋駕至是而邑尊拜會西官之事畢 
[公請觀劇]  
　　庽居滬上之廣州潮州肇慶三府紳商及各公所董事於昨日假寳善街留春戲轅公請廣東全省水師提督方照軒軍門碣石鎭總兵劉淵亭軍門觀劇飲宴其酒席由泰和館備辦極爲豐腆有三十席之多觥籌交錯興會淋漓甚盛事也 
[照會領事]  
　　英會審員蔡二源太守因病請假三天擬請王雁臣司馬於今日代訊已列昨報兹悉太守已將代訊一節照會英領事矣 
[學徒送回]  
　　西門内東馬橋堍陳某所開之扇骨作中有學徒徐金發者今年十七歲不願習業私逃至英租界迷失路途爲包探戴金寳所見帶至捕房卽送英會審公廨由值日差禀明蔡太守飭將徐金發送交陳某轉交父母領回管束 
[觀影戲記]  
　　蠣墻月上鴛瓦霜封方擁鷫鸘裘小酌梨花家釀客有邀觀影戲者相約乘簿笨而往入門見燈火盡熄惟聞西樂嗚嗚然宮商交作乃相與憑闌縱觀初見布幔上現一圓毬形五色相宜變化萬奘旣而爲奇哥拉哥教堂旣而爲比利時京城旣而爲古碑旣而爲議院凡諸海外名勝無不刻劃如生其爲中國帝都則天壇也總署也森嚴肅穆尤令人望而生敬旋復映出諸物像則爲虎爲獅爲狼爲狽爲駝爲象以及蠅之舌蜂之鬚攝影鏡中現形紙上無微不肖有像皆生其殆畵工而近于化工者歟映至麫包果一物結實圓綻大如五石瓠予戲謂友人今日豫省如此奇災小民幾難果腹安得遍種此果饜飫千萬哀鴻恥相與嗟歎者久之隨現一樹旁有字云此名某人人樹下註嗅之卽死四小字友曰今天下若烟若賭若嫖無者不足令人死惜無數糊塗蟲甘之若飴不若此樹之人不敢嗅耳時已鐘鳴九下復演諸故事之足資　謔者人則能手足運動獸則能毛尾擺摇光怪陸離益不可思議至夜分戲止而燈復然乃與友一揖而散客爲蘭月樓主人寄　室主爲此記者申左夢畹生也 
[滬城失愼]  
　　前晚鼉更三轉時本城大東門内彩衣街中市張源與釘鞋鋪遺火灶下登時烈焰飛騰冒穿屋頂該處十五鋪地甲赶卽嗚鑼報警店主在門首叩頭如搗蒜籲懇神靈庇佑瞬息之间道署縣署濟善堂十五鋪松滬捐釐總局各水　飛馳而至竭力噴救隨卽熄滅惟焚去積薪一堆小屋一間亦云幸矣 
[覆試書院]  
　　道憲龔觀察於十一月初三課試敬業書院舉監生童兹已出案所取超等前列六名示期進署覆訊 
[夫婦道喪]  
　　前日寍波人蘇奕芳挈妻董氏范氏投縣訴寃至晚經裴邑尊升堂訊究蘇稱范氏係妓女前由小的爲之贖身嗣小的至天津爲印書館生意復憑媒娶旗女董氏爲妻挈同回滬不料范氏欲爲正室與董氏不相下是以遷分兩處惟有箱子一口被伊楈阻叩乞究追范氏稱小婦人出自良家因遭匪亂被歹人賣入娼家歴有多年積儲不少誤認蘇爲生意中人委身以事當時小婦人年纔二十歲迄今已二十餘年所有私積均被花銷艱苦備嘗無可申訴因伊前歲至天津携同董氏回來兼以小婦人年老色衰視同陌路薄倖人負心至此遂致鴛瓦分飛所有皮箱乃小婦人之物邑尊謂旣已分居毋庸多瀆姑飭范氏暫交官媒看管令將箱子繳案給蘇具領蘇遵諭而退 
[繅絲女工捐賑]  
　　上月二十九日怡和絲廠交來衆女工十四户合助豫賑洋十八元已入册併俟彚解左溯自辦賑以來各處官商士庶源源輸助具見好善原有同心今乃以荆布之流積指工辛苦之資同心助賑其事倍難可風可感吾知彼蒼福善亦必倍厚其報想世之繡闥珠簾者亦將有觀感而傾奩助賑者矣[  上海三馬路與昌協賑公所竹坪陳煦元誌]  
[擬移田租助鄭州賑需]  
　　自來天災有流行之患而人事遂有補救之勞此誠救災恤鄰之大義也今者又有鄭州河决之灾海内樂善諸君子復不遺餘力以救䘏之其籌欵之若何周詳與捐欵之若何踊躍固已共見共聞無事余之喋喋爲也適見金陵紳者有禀請大憲以房租助賑一法備詳於十月十九日報中誠盡善盡美也余閲報後不禁因類旁推作效顰之想以爲房租可捐而田租何獨不可捐且以爲田租之可捐者其道有五溯自同治紀元蒙大憲奏請恩准减賦而田租仍依舊額折收之大户咸賴其利己二十餘年矣其可捐者一農人終歲勤動而田租則以安坐得之其歲收之數勞者不必多逸者不必少其可捐者二前此十餘年蘇省一帶田租每畝收數大局在一元五六角之間歴有年所幾爲成例至去歲則多至兩元卽今歲事雖未竣當必有二三角之多平心論之卽可以此爲意外餘資其可捐者三災區如此飢溺而我處且共亨豐年一憂一樂直如霄壤易地而觀何以堪此矧數年來我處亦時有水旱之虞其不至困於飢溺者安知非藉諸君子爲善之力以挽回之傳云救災恤鄰道也行道有福非虚語也其可捐者四收數旣有贏餘卽盡以此付之災户則律以一五之數仍不見少况又無須盡予但使分撥其十之二三已可濟各項賑捐所未逮俾千萬生靈得離苦海費微功鉅而我處多收之數仍有贏餘其可捐者五余以是不揣鄙陋就房租助賑之意以推言之擬以每畝捐洋五分或隨處境之豐嗇而加减之質之諸君當亦首肯謹先於家產之三百畝上捐洋三十元從五分之數而倍之以爲緣起倘蒙諸君子垂聽或更如金陵紳耆之請諸大憲俾得有所憑藉而敦勉之厥功偉哉余家吳郡因知長元和三縣田數計有百萬其中大户居多鄉人自業者十之二三苟就三縣大户而盡許之可得捐洋六七萬元况又十百千萬於三縣者乎由是房捐創於前田捐繼於後雖皆非永以爲例而鄭州之得叨福庇者大矣用獻芻蕘敬祈仁人俯採焉[  吳門怡壽租棧謹啓]  
　　接讀怡壽租棧善長啓俯諭金陵紳耆有禀請大憲以房租助賑一法備詳報牘披閲後不禁因類旁推以爲房租可捐卽田租亦可捐并縷陳可捐之道厥有五焉措詞肫摯寓意周詳想家儲田產者易地以觀必憬然悟憂樂不均而救災汲汲矣承善長助英洋三十元委解鄭州以爲之創孜孜好善煞費苦心不讓房租助賑者專美於前世之置田者多矣將拭目以俟之[  上海北市絲業會館籌賑公所愚弟少欽施善昌謹誌十月三十日]  
[桐蓀以喪父毁成疾介玉往候屢囑致聲自介玉返蘇旬日示得消息昨晚遇諸華衆會知己霍然喜而書此]  
　　好音久未報　靑今夕相逢仔細看爲報西花橋畔客桐陰無恙鳳棲安[  鏡中花史]  
[補枝以手繪梅花小幀見貽活色生香對之色喜口占二十八字酬之卽請夢畹生政刊]  
　　一枝湘管妙傳神繪出山妻鏡裏春私淑西泠林處士儘同子鶴前因[  徐園百花祠香尉懴情草]  
 
 

Page 4

 
 
[奉題古黟舒太伯母余太安人殉難徵詩後]  
　　紅羊歴劫憶水當年處處風波處處纒喜有古黟舒太母殉身駡賊口碑傳而今聖眷荷優隆花誥新頒　澤蒙萬古馨香崇爼豆女中豪傑幾人同桂馥蘭芬滿畫堂淵源家世本書香欣逢巾幗添佳話忠孝家聲世澤長[  丁亥仲冬世再姪濮陽鏡水本氏拜稿]  
[秋江雜興十首]  
　　岷濤奔注海茫茫總括羣流作紀綱彭蠡夏蒸雲氣譎洞庭湧月輪光江城梅柳吹橫笛漢帝鑾輿駐盛唐直下潯陽分九派皖公山色擁靑蒼○其二客滿吾廬月滿軒縱譚今古禁寒暄盟要投璧羞狐偃譖被還珠痛馬援樂道底須僵臥雪窮經何　偶　園别開生面觀秋水蔽目湘簾一桁掀○其三隱隱遥山認鶴兒片帆東下向鳩兹南浮孤塔眞君蹟北聳危磯靈澤祠最是傷心舊游地那堪回首壯年時報公千古情難盡謂李恕皆觀察師及馮公魯川劉公筱崧兩觀察知己平生感不支○其四大江東去浪悠悠客夢初醒獨倚樓千里故人同此夜一輪明月各中秋銀河有影星芒動玉宇無聲露氣浮忽憶謝郎詩句好朗吟天際識歸舟○其五盤空雕鶚絳霄摩巨艦橫江捲白波末路英雄甘爛醉途遇某宮保赴宴醉歸高秋覊旅激悲歌黃牛峽暗晨曦少白露洲寒暮雨多愁絶匣中三尺劍待誰攜取斫蛟鼉○其六楓葉蘆花秋水長秣陵風物逼重陽勝基樓上蕭聲冷麾扇渡前月影凉星斗一天人北顧江湖滿地雁南翔明朝撰杖登高去何處靑山是故鄉○其七征帆飽挂曉風遒兩岸雲山一望收鐵　重城當海峙銀濤萬頃拍天浮斜拖夕照沈遥浦倒射晴霞映小樓沽酒買魚瓜步鎭解衣槃　擘箜𥱌○其八吳娘一曲雨瀟瀟泊近揚州廿四橋聽打峭帆風葉亂看摇柔櫓浪花飄樓臺缺處峯巒疉城郭陰　楊柳摇正是江天好烟景魏文驚絶廣陵潮○其九白沙洲上白沙亭柳七魂歸墓草靑依舊曉風燈欲黯可憐殘月酒初醒行吟橘柚寒幽徑坐看芙蓉落晚汀篷背掠回雙蝙蝠誰家水閣唱瓏玲○其十積氣浮空漭萬重浩無涯岸拓吳淞荒荒日月爭吞吐滚滚波濤怒撞衝霧斂江陰微辨樹潮來滬上緩聞鐘浦名今尚呼黃歇豔説春申拜楚封[  黟程錫光竹溪未是草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緖十三年十月二十五日京報全録]  
　　宮門抄○選單○將軍希奏練兵大臣途次病故摺○廣西撫李奏神靈顯應請頒匾額摺○又奏捐田赡族請旌表建坊片○東撫張奏審明京控按律定擬摺○十月二十五日兵部太常寺太僕寺廂藍旗值日無引見○連慶請假十日○召見軍機肅王烏拉喜崇阿恩佑奎煥○光緖十三年十月分選單知府河南河南蔣鎭嵩湖南舉知縣陜西汧陽張福山福建監郃陽沈壽龍浙江附河南新鄭魁聨廂藍𧴨典史河南滑縣董化霖直𨽻監江西上高王恩黼浙江監河南南召顧銑甘肅文童廣西昭平陳寳霙順天供浙江景甯金履乾山東監四川梓潼陸壽廷順天監○○奴才希元跪奏爲欽差練兵大臣途次因病出缺恭摺馳陳仰祈聖鑒事竊奴才奏明出省校閲邊軍十月初四日在寗古塔乜河防營接據吉林副都統恩澤等電稱欽差大臣福州將軍穆　善於十月初二日自吉林起程前赴黑龍江是日住宿烏拉感受風寒痰氣上湧自知不起傳營務處委員至前口授遺摺以三省練兵事關重大現雖辦有規模尙未竣事受恩深重圖報無由並無語及私遂於初三日卯刻因病出缺隨據該營務處將遺摺一件封遞前來奴才伏思穆圖善自咸豐年間出征直隸安徽江南湖北陜西甘肅等省勛猷懋著久在聖明洞鑒之中上年奉命辦理東三省練兵於營務事宜悉心擘畫馳驅周歴况瘁不辭奴才每與接談見其步履如常精神尙健雖終日商摧公事未嘗有倦容詎料途次偶感寒疾遽爾長逝該大臣親屬旣禾在側隨員亦僅數人旅櫬凄凉情實可憫其身後事宜業經副都統恩澤飭屬妥爲照料欽差關防齎送到省亦經恩澤敏謹封固存庫惟三省練兵關係綦里應請簡派大員迅速前來　辦俾有統屬謹將該大臣遺疏一件隨摺呈遞所有大臣途次因病出缺緣由理合繕摺由驛馳奏伏乞皇太后皇上聖鑒謹奏奉硃批另有旨欽此○○暫護廣西巡撫二品銜布政使臣李衡跪奏爲神靈顯應籲懇天恩頒賜匾額恭摺仰祈聖鑒事竊據藩司周鶴署臬司葉永元會詳准右江道裕祥移據署馬平縣知縣左秉壎轉據該縣紳士候選訓導陳芝浦等呈稱柳州府北門城樓向祀北極佑聖眞君屢著靈應上年縣屬天久不雨旱象已成經官紳赴廟䖍求渥沛甘霖農田轉歉爲豐秋間時疫流行居良䖍誠禱祝均獲安帖無非神靈默佑所致凡此救時之功德實爲士庶所難忘爲此公請轉詳奏懇欽頒匾額一方以答神貺等情前來臣查各省廟祀正神靈跡昭著例得奏請宸翰裦揚伏查北極佑聖眞君列入頵祀載在會典柳州府北門城樓設位敬祀屢著靈應合無仰懇天恩頒賜匾額以答神庥而順興情出自慈施謹會同兩廣總督臣張之洞恭摺具奏伏乞皇上聖鑒謹奏奉硃批另有旨欽此○○頭品頂戴浙江巡撫臣衛榮光跪奏爲紳士獨力捐建試院懇恩加廣學額以昭激勸恭摺具奏仰祈聖鑒事竊據永康縣詳據紳董孝廉方正拔貢生潘樹棠等禀稱永康縣試院燬於兵火迄今二十餘年不克建復歴届與考文童一千二三百人在於縣署扃試風雨擁擠棲止無從今在籍前署湖廣督粮道胡鳳丹變產捐資獨力建復試院一座計屋一百八間用銀一萬二千三百四十五兩零又因院落遼闊添建屋十四間用銀八百六十八兩零統共工料銀一萬三千二百十餘兩飭據藩司核明轉詳經臣先後奏咨在案兹據布政使許應鑅按察使蕭韶會詳稱該紳胡鳳丹獨建試院不邀議叙請援照同治四年永康縣廪生應參申等捐建文廟照捐輪助餉例加廣學額成案以銀一萬二千兩請加廣文學額三名自下届歲試爲始兩歲一科每次一名分三次取進又加廣武學額三名下屇歲考爲始每次一名分三次歲試取進餘銀一千二百餘兩請照例建坊於試院之前俾沐恩榮而資觀感等情臣查永康縣紳士胡鳳丹好義急公獨建試院有益士林實非淺鮮且不自邀獎叙加廣學額俾闔邑士子咸沐恩榮較之尋常樂善捐輸者尤屬不同核與加廣學額成案亦屬相符合無仰懇天恩俯准將永康縣暫廣文武學額各三名分三次取進其餘銀一千二百餘兩並懇照例旌表准其建坊於試院之前以昭激勸再查該縣原定文學額二十名武學額十二名嗣於同治四年克復城池案内奏准永廣文武學額各三名又於同治五年廪生應參申等捐建文廟奏准永廣文武學額各一又於是年續捐軍餉案内奏准永廣文武學額各一名現在每届歲科試取進學額二十五名歲試取進武學額十七名合倂陳明臣謹會同閩浙總督臣楊昌濬浙江學政臣瞿鴻𧝞　摺具奏伏乞皇太后皇上聖鑒飭部議覆施行謹奏奉硃批該部議奏欽此○○頭品頂戴山東巡撫臣張曜踨奏爲審明京控按律定擬恭摺具陳仰祈聖鑒事竊照金鄉縣生員戴慕騫等遣抱王兆齡以李殿珠等兇决河隄勝上殃民等詞控經都察院於光緖十一年十一月二十三日具奏奉上諭都察院奏山東生員戴慕騫等遣抱呈訴私决河隄勝上殃民等情一摺等因欽此當經前撫臣陳士杰欽遵行司提省研審經臬司林述訓因控關盜決河隄　係民生利害必須委員周歴勘明方能訊斷案難依限審結詳經陳士杰咨部展限一面遴委候補知縣吳若灝馳往會同濟寗直隸州督率金鄉縣確切查勘妥籌辦法繪圖禀覆再將應訊原被人証解省審訊兹據濟寍直隸州知州王恩培等勘明禀覆並將人卷解省由臬司福潤審明擬議解勘前來臣　提研鞠緣戴慕騫係金鄉縣文生張以大王錫士均籍隸金鄉縣俱與李殿珠等同縣素識無嫌金鄉縣境舊有柳河一道上承定　鉅野單縣武城等縣河坡諸水東流由隨家林入魚台縣北之清河匯歸南陽湖戴　騫等居柳河北岸李殿珠等居柳河南岸地勢南高北窪自咸豐年間黄河改道柳河下游被黄水漫溢淤墊不能隨時挑濬水難通暢逹湖致隨家林北岸决口水勢直通魚台縣境戴慕騫等所居之村莊均被漫淹光緖三年魚台縣文生王恩洽等因金鄉縣南岸居民埝築攔禦水勢無從宣洩卽以違禁築壩恃衆殃民等詞進京控經都察院奏明咨解回東提省訊明斷令由縣將北岸私隄埝一律平毁惟柳河下游淤墊水難宣溲爲金鄉魚台兩縣居民之害應卽堵築隨家林决口疏濬河身以順水勢飭濟寍直隸州知州督同金鄉魚台兩縣詳細勘明勸令南北兩岸紳耆人等各出民夫通力合作迅將隨家材决口堵合柳河一律挑濬務便暢流無阻以免水患詳經奏結嗣該州王恩培督同金鄉魚台兩縣親詣勘明柳河淤墊過厚非挑挖深　水有出路隨家林口門難以堵合議令先將柳河一律挑濬取出之土加培隄岸隨後再行培口並因工費浩大民力拮据票經前撫臣任道鎔批准酌給津貼委員催辦旋於九年間催集民夫將河身分叚興挑尙未完工適值伏汛水勢驟發口門未及堵合戴慕騫等遂疑李殿珠等與築　彈壓之汛官馮壽春串謀委員阻令堵口又因北岸冲决小口數處疑爲李殿珠等私行盜决迭次由道控經前撫臣陳士杰批飭該州委員前往覆勘戴慕騫因事未經隨往並誤聞傳言委員聲言决口一概不准堵閉一時被淹情急卽以前情並圖准添砌持械響礮阻撓矇朧各節私列先經隨同上控之張以人王錫士並未經到案之周欽麟姓名作就呈詞遣抱王兆齡晉京控經都察院奏奉諭旨交審提訊供悉前情不諱詰非有心誣告亦無起釁别故應卽擬結查律載不應爲而爲事理輕者笞四十等語此案戴慕騫京控李殿珠等兇决河口朦上殃民各情訊因被淹情急懹疑圖准添砌所致並非憑空誣陷第不查虚實輒私列人姓名呈告究屬不合自應酌量問擬戴慕騫合依不應爲而爲事理輕者笞四十係生員照例納贖追銀册報張以人王錫士僅允上控其京控係事後始知尙無不合應與聽從作抱之王兆齡均毋庸議李殿珠等並無兇決河堤朦上殃民情事亦毋庸議柳河隄岸現經濟寍州會督委員並金鄉縣復勘上游自土家橋起至張家橋止河身尙屬通暢張家橋以上至吳家坑河身續漸淤塞北岸有冲刷大小口門八處内有李家樓一口向有車道並有坍塌石橋一道以通行人往來斷令大小决口均聽戴慕騫等自行堵築隨家林口門迤北退後二十丈加築圈堤高以四尺爲度庶南北兩岸地勢相中再將張家橋至吳家坑續行挑挖深通足資宣洩不致再有水患並令戴慕騫等將李家樓一口俟石橋修葺完竣再行堵築如車道窄狹由南岸居民田有穆等備　加寛以息訟端案已訊明未到人証免提省累除供册同審限咨部外理合忝摺具奏伏乞皇太后皇上聖鑒訓示謹奏奉硃批刑部知道欽此 
 
 

Page 12

 
 
[草廬閒墨摘至夢畹先生斧政]  
　　書齋雜詠庭堦新緑長莓苔高臥蕭齋户懶開一榻鑪烟清睡足任他春去與春來低垂簾幕門揪枰靜裏時聞落子聲客去殘棋隨意拾一奩黑白不分明花靄空濛似有無隔廉時聽曉鶯呼海棠睡起嬌無力爲謝束風着意扶良友詼諸鬥笑頻深懷淺語一時陳狂奴自矣無才甚那有奇談敢傲人紛紛成敗恨何窮横覽千秋一笑空世上盛談攻取略英雄多少靠天公簾開曉起宿酲消讀罷蒙莊讀楚騷止是春庭好天氣隔墻吹送一枝簫○乙酉鄉闈報罷歸舟口占急欲歸家去蒼茫立曉風露涵江氣白雲擁日光紅木落遥山豁秋高萬象空天涯終有志倚劍問孤篷○卓哉夫子命題梅隱圖清標傲骨世所稀萬卉中有梅花奇繁英如雪幹紛披衝寒崛立横虬枝先生謂是高人師氷霜濯骨開春姿平生有眼不入俗素心爾我應相知晝師寫出神惟肖披圖如見先生笑羅浮清夢冷不收危崖兀坐寒香繞下風再痒肅生敬敢有一言相印證愛梅終古大有人未止宋逋與唐遜卽此維揚宦迹餘杭隱紛紛艶説口何盛究之賞音誰衆神交稀孤芳徒被俗人論先生一笑生面取相遇以神而已矣吟詩不須官閣前抱鶴何必孤山裏巖至冬寒晚節清絳帷日暖青風起梅亦　我我喻梅清高冷淡兩聽世人擬聽人擬人亦姑云然幽姿不知老白雲自年年先生顧謂爾胡言笑指梅花畫圖外别有眞意相流連江左少年呈草 
[東薈芳里李翠蘭女史妙齡麗質娟秀怡人淞隱老人亟賞之爲贈七絶二章録呈倉山舊主粲削並請諸大吟壇政可]  
　　翡翠巢邊蘭麝香玉人竟體透芬芳婷婷嫋嫋饒丰致不愛濃妝愛淡妝爛漫天眞綽約姿好花端在半開時垂肩軃細嬌憨甚彷彿當年袁寳兒[  賦山居士稿]  
[盟鷗詩社第三集拙作四律録呈吟壇斧政]  
　　書燈記伴兒時讀相親直到今案頭雙朶影窗下十年心有味挑檠短多情照夜深分光同鑿壁甘苦　追尋○闈燈○文戰剛酣日青燈憶往年千枝排鎖院列炬燦瑶天耀奪二條燭光分萬選錢待將登第後歸院徹金蓮○閨燈閨思渾難遣呼燈入繡簾光寒摇月暗焰小縮風尖釵爲憐蛾拔花因卜鳳占添香煩伴讀親剔玉纎纎○梵燈寺門深不掩月映佛前燈殿遠明如水堂空靜有僧光明徵一粟透澈悟三乘覺路誰相照拈花一笑騰[  嶺南李鼎頤心蓮氏未是草]  
 
 
