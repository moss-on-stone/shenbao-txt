# 1901 - 29 - 4909984

 

Page 1

 
 
[募振秦災] [  申報館協振所謹啓]  
　　秦中旱魃爲虐赤地千里飢民草根樹皮掘食已盡甚至有設肆貨人肉以圖殘喘苟延者奇慘情形聞之令人淚下本館協振所迭接告災乞振之信深苦目今閩災未澹北難方殷而陜省又告奇荒廣濟博施愧無良策然東南爲財賦之地好善之士多若鯽魚頻年救災恤鄰不遺餘力故刀兵水旱之劫卒未一遇可見善機洋溢自能上格天心矧今鸞輅西幸繫念尤深各處仁人苟能慷慨解囊上可抒君國之憂下可慰災民之望較之尋常施濟之惠功德尤爲無量焉發棠之請不厭再三敢布數行敬祈德鑒 
[九江形勢說]  
自古用兵有有定之險有無定之險有昔平而今險有昔險而今平因時制變因敵制宜難拘成說以天下大勢言之則不必有事於江西以江西一省言之則必有事於九江以九江一府言之則扼省會之門户者在湖口控九江之咽喉者在澎浪磯此古今不變有定之險也至今日而馬當一鎭實爲大江南北數省之鎖鑰非僅有資於九江而已蓋自江流南徙舊江不能行千石之舟洋人兵艦質尤重厚勢不敢行駛舊江必出於馬當磯下磯下江流湍激口岸狹隘屯兵設防最得形勢於是焉當遂爲今日重鎭此古今變遷無定之險也彭剛直創設長江水師於江西水營獨重潯郡之老鸛塘湖口之下石鐘山梅家洲彭澤之澎浪磯而輕置馬當一鎭者非兵謀未周設險未固也查髪逆多掠商船爲兵艦間仿造我長龍杉板紅單諸艇入水不深可出入於新老二江故馬當無待布置且江大徙於光緖十年當日尙不成其爲險此今昔異勢非前賢慮事之疎也自内江通商洋人以舟爲宅如因事開釁艦隊擾入長江不踞水道口岸卽不敢輕犯内地此情勢所必然昔平而今險也攷九江府志昔年髪匪竄擾多在全郡上中二路而我之防堵雕剿亦多在瑞昌之范家鋪德化之雞公嶺德安之烏石門湖口之分路口馬影橋流澌橋彭澤之大平關黃土嶺蕭家嶺馬路口等處當是時安徽之建德東流湖北之興國等州縣皆爲賊藪賊出没於上中二路我安得不於此二路應之至防洋氛則不然内江通商水險旣與我共兵舶游歴上下梭巡凡險要必爭之地繞道出奇之處恐我尙未深諳而彼已無不詳繪則舍正用奇兵家常事安得以呆防待活敵然乘虚蹈瑕由水道繞我設防之所總不越近岸三四十里之遙凡離岸太遠之内地必不敢冐險深入此情勢所必然昔險而今平也爲今之計自宜趨重下路兼顧中路而沿江爲下路去江五六十里之内地爲中路此二路必有二枝游撃之師方足以縱橫策應請分九江全郡爲上下游上游以德化德安瑞昌爲一路下游以湖口彭澤爲一路下游之馬當磯澎浪磯下石鐘山業經設有營盤砲臺以扼守江面其偷出後路在彭澤下游必由香口入太泊湖或遵陸至江家灣以繞出馬當之前或由靑山　烽火磯以繞出澎浪之後湖口或由黃茅　　沙港柘磯以襲我下石鐘山此不可不防者也上游則由廻風磯或新港以繞出白水港老鸛塘三砲臺之後此雖較輕於下游而亦當思患預防者也故游撃之師應擇要駐紥敵由何路登岸則以何處之兵分趨扼之又彭澤東南西一望　巒疉嶂有續無斷而馬當澎浪二磯爲大江鎖鑰自襄漢以下無此天生自然之險要然山險與水險俱重沿江諸陸路除太泊湖與香口併連較爲平坦外其餘一邱一壑嶺坡交錯無坦然五里寛平者惟南界饒州繁富豐裕一入饒境地方曠衍可馳戎馬彼垂涎饒瓷時不去懐則由彭通饒之路如郭家橋黃土嶺蕭家嶺爲諸路關鍵當力扼之以遏其鋒又湖口有水險而無山險當扼守流澌橋以上顧太平關下顧黃茅潭爲陸路居中之調度以迅趨四應之戎機而八里江何家套與柘磯石鐘山相犄角欲力爭門户不能不備防之此内鍵外鍵之分也潯城沿江無險可扼以水爲險東襟彭蠡南繞龍開河北面大江東南屏匡廬諸山三面阻水只西南一面通陸爲至省會之大道欲固潯防則遠勢在湖口石鐘山梅家洲與梅家洲相犄角者小池口居小池口之上游者二套口而武穴又爲二套口之上游互相聨絡門户乃固至潯城素無積糧則護通運道又爲防潯要著若水險難力扼則擾入腹地矣而我之稍有憑藉以制敵者又在陸而不在水則山險爲要攷潯郡至省大小二道驛道險而小道平瑞昌入省之道皆必經德安由瑞昌經德安入省者以老鴉尖爲險而扼守必於布袋嶺之顚由德化驛道小道經德安入省者以馬回嶺爲總路而扼守必於鳥石門前後過此以往雖有小嶺平坡並無高山大川以資控制謂之小隘則可謂之險要則不可也 
江西大挑知縣饒枚君明府于今夏奉委查勘九江府屬水陸險要事竣繪圖著爲此說形勢詳盡如指諸掌非尋常紙上空談者亟錄報端以供衆覽[  本館附誌]  
[本館接奉電音]  
　　昨日午後西安行在飛電傳來硃諭一道敬謹譯登○十一月二十八日行在内閣抄奉硃諭現因時事艱難下詔求言原期廣益集思有裨大局近日工部主事夏震武條奏多未能按切時勢立言著不准行昨據鹿傳霖奏叅夏震武奏劾王文韶請置重罪王文韶朝廷任用有年克勤厥職辦理洋務尙能分别輕重斟酌緩急何得以傳聞臆度之詞率請將大臣置之重典殊屬冐昧姑念迂儒不達時務雖其言過甚而心尙懐忠免其置議本日引見時條奏繁徵博引雖間有可采究多窒礙難行總之書生之見不免好名毋庸再行瀆奏嗣後言事諸臣務須擇其補偏救弊確實可行者詳細敷陳以副下詔求言之至意特諭欽此 
[預計償欸]  
　　美國某日報云近聞本國上議院議員莫江氏預計列國政府向中國索償之欵略謂我美但得洋銀二百萬圓足矣若英德二國則須各得一億圓以上自餘各國合計當在五千萬圓左右統而計之約須洋銀二億圓 
[電述美事]  
　　英京倫敦來電云美員駱希路氏現由中國言旋襄助外務大臣煕氏辦理中美交涉事務并聞目下議政院諸員方籌撥美金十萬圓爲修葺京師使署及開拓規模之用 
[英艦東來]  
　　香港循環日報云英國頭等鐵甲戰艦名忌羅利者於上禮拜五午後鼓浪抵香港此船册註一萬二千九百五十墩機器可抵馬力一萬三千五百匹船價英金八十四萬四千零五十七磅船旁鐵甲厚英度六寸船首鐵甲厚十二寸砲臺鐵甲厚十二寸零五分船面鐵甲厚三寸二分船上置十二寸口大砲四尊六寸口快砲十二尊小快砲二十尊水雷管五枝船中自統帶以迄水手等人共七百員名每一點鐘時行十八海里有奇其規模與高里亞戰艦相伯仲可謂巨已 
 
 

Page 2

 
 
[法人築路]  
　　東京法字報云前者法廷所簡西貢總督斗馬氏由廣州灣至西貢旋卽航海赴巴黎籌措法銀二百兆佛郎爲建築東京鐵路之費聞欲將富浪塘鐵軌接至南寗府又將河内鐵軌接至中國雲南省思茅廳及雲南府二處 
[責償修費]  
　　日本訪事人云由直隸郎坊以達黃村之鐵道前由日軍修理今聨合軍司令官向之索取日帥允其所請惟責償修理費一百九十二萬元 
[述山海關近事]  
　　日本訪事友人云日前有日人由山海關回國言及北塘及唐沽一帶鐵道火車刻已通行其由山海關經大沽天津以抵京師之路亦時有火車往來大沽所駐日軍全行移屯海關惟留中尉加藤氏在彼收拾一切行裝 
[俄國出師]  
　　日本訪事人云僑寓俄國哇台之沙之他衣姆司報館訪事人來信及言刻下俄國政府派定陸軍四萬名准於西歴一千九百零一年一月十九號航海赴東南方尙未知其至何處駐紥也 
[粤督行程]  
　　昨得廣州來信云新任兩廣督憲陶芷芳制軍由關外馳赴西安行在陛見請訓後遵陸詣粤東上月二十九日行抵江西贛州本月初一日辰刻由贛啓行按之程途自贛至南安水行不過三日自南安度庚嶺祗一日卽可抵南雄然則蒞任之期當不遠矣 
[浙撫丁憂]  
　　杭州采訪友人云浙江巡撫惲菘耘大中丞之太夫人年逾九　衰邁龍鍾當中丞任藩司時卽擬請假歸田終養祗以時艱孔亟未得遽伸鳥鳥之私嗣又擢任封圻愈覺仔肩難卸本月初七日忽接到常州珂里電訃驚悉太夫人於初六日未時仙逝因急將文卷關防交藩司榮伯衡方伯收受星夜匍匐奔喪 
[奏報廣東起解京餉摺]  
　　頭品頂戴兼署兩廣總督廣東巡撫奴才德壽跪奏爲廣東省前辦第三批京餉現飭委員在淸江浦提取現銀攺解陜西藩庫投納聽候提用恭摺仰祈聖鑒事竊照廣東省前解光緖二十六年分第三批京餉内地丁銀三萬兩釐金銀三萬兩旗兵加餉銀四萬兩鐵路經費銀三萬兩奉提新海防捐輸銀三萬七千六百四十二兩二錢隨解部飯照費銀六百三十二兩五錢土樂釐金銀五萬兩共銀二十一萬八千二百七十四兩七錢均於六月初六日發交商號新桼厚等匯兌赴京遴委大挑知縣陳淸源等領齎匯單文批航海進京支取銀兩赴部投納業經奴才會同前兩廣總督臣李鴻章恭摺奏報在案嗣因京津道阻票號停匯解餉委員在途未能前進復經擬將前項餉銀攺匯淸江浦轉運局收儲轉電請山東撫臣袁世凱代奏請旨迄未接准電覆現在聖駕西巡需餉孔殷亟應設法轉運將前項京餉攺解陜西以期妥速而濟要需兹據廣東布政使丁體常詳稱前項京餉銀兩現已飛飭委員陳淸源等卽在淸江浦向各商號如數提取現銀禀由駐浦轉運總局眼同裝鞘代黏印花照例編號點交委員陳淸源等妥愼管解仍持原頒文批前赴陜西藩庫投納聽候提用等情詳請奏咨前來奴才覆查無異除分咨撥護並咨軍機處户部查照外謹恭摺具陳伏乞皇太后皇上聖鑒再兩廣總督係奴才兼署無庸會銜合併陳明謹　　十月十五日奉硃批户部知道欽此○頭品頂戴兼署兩廣總督廣東巡撫奴才德壽跪奏爲委員起解第　批地丁等項京餉攺解陜西藩庫投納聽候提用並起程日期恭摺具奏仰祈聖鑒事竊照前准大學士榮祿等電知各省應解京餉　行設法護送山陜省城確交等因當經飭行遵照辦理兹據廣東布政使丁體常詳稱廣東省應解光緖二十六年分各項京餉前將第一批報解銀二十萬兩第二批報解銀二十五萬兩第三批報解銀二十一萬八千二百七十四兩七錢均經先後交由商號匯兌委員領齎匯單進京投納在案兹又籌解地丁京餉二萬现固本兵餉四萬兩籌備餉需六萬兩太平關稅京餉三萬兩釐金京餉三萬兩鐵路經費二萬兩共銀二十萬兩作爲第四批以現銀裝鞘按照粤省向解京餉庫平應委員起解現在聖駕西巡所有前項餉銀自應遵照攺解陜西惟由粤按驛逐站行走須經由湖南湖北渡江前進水陸兼程轉運非易此時行在待餉孔亟當設法趲運以濟要需未便稍涉拀泥現擬派委優　知縣王會中等領齎文批管解前項餉鞘由粤附搭招商局輪船運至鎭江換用淺水輪船接運至淸江浦轉運局備齊車輛裝載前赴陜西藩庫投納聽候提用並據報於八月十九日附輪起程等情詳請具奏前來奴才覆查無異除分咨軍機處户部查照外謹恭摺具陳伏乞皇太后皇上聖鑒訓示再兩廣總督係奴才兼署無庸會銜合併陳明謹奏十月十五日奉硃批户部知道欽此 
[衢案述聞]  
　　杭州采訪友人云今歲之秋浙江衢州府屬西安縣奸民釀成鬧教戕官之案迄今數月歴經上憲派員將所獲各犯分别訊供始悉此案實由徐陳二武生爲首號召黨類起意戕官旣而煽動鄉愚焚燬教堂殺害教士當事急時縣署家丁禀請城守都司周某派兵救護周置之不理及至鎭署禀白復爲巡捕徐某所阻旋由署金衢嚴兵備道郭觀察將周徐拘獲委候補巡檢劉少尹培元左營都司陳都戎誥先後押解至省再三嚴鞫堅執不承至武生徐姓先已弋獲解杭研訊數堂刻尙游移無實陳則事後聞風逃匿現由觀察購綫跴緝已於本月初四日解赴省垣矣 
[諸案述聞]  
　　杭州采訪友人云近有泰西傳教士擬在浙江紹興府屬諸曁縣境修建教堂以致羣不逞之徒斬木揭竿突起作亂將教民閉置一室恐嚇多端邑宰葉詠霓大令事前旣疎於防範臨事又不能婉轉調停經上憲摘頂示儆旋由紹興府熊再靑太守撤任委查辦是案之李石朋大令代庖旣而藩司榮伯衡方伯札飭攺爲署理刻下肇事匪首某甲某乙已由大令拿獲訊懲一面由省調勇前往護防大約餘黨不難瓦解氷消矣 
[贑省官塲紀事]  
　　南昌訪事友人云護理江西巡撫張筱船中丞年届古稀兒孫繞膝門庭之盛艷羡同深十一月十五日得一曾孫中丞喜溢眉梢屬下官紳咸往道賀國恩家慶可謂盛極一時已○近日江西省垣開辦籌餉新捐護理巡撫張大中丞委梅子肇部郎曹漢生孝廉經理其事凡實官各項花樣均照海防新捐核减計四品以上向之五成收兌部飯照費在外者今僅三成連部飯照費五品以下向之四成收兌部飯照費在外者今僅二成連部飯照費 
[東瀛寒鯉]  
　　日本訪事友人云邇來西海道長崎一帶牛疫盛行日前大浦西田伊太郎家倒斃一頭又某姓牛乳棚内倒斃小牛一頭平山權八家亦有牛一頭患疫經獸醫往視以爲確係傳染之症立卽將牛撲殺日來醫生及各巡查已分赴四鄉遍行查騐矣○　崎九州商業銀行分店因本地調欵維艱擬再分設三角銀行刻已招集資本金十萬元其任事者爲大谷高寛林田淸太郎近藤德太郎吉田宗德原田主一五人 
[燕雲在望]  
　　京師訪事人云十月三十日日本某武員在東直門内迤北壙地上操演各陣自已初至申初始畢先期遍黏示諭令附近行人遠避以免誤傷○德國某員示諭暫管界内夜間自九點鐘以後街上行人務須携帶燈火若遇西兵阻止不必驚疑勿前勿却須少立俟西兵看明放行免致誤受槍傷○十月下旬某夜有匪徒五人濳入東便門外儲濟倉竊取所存之米被日本巡兵拘獲内有一匪舉足將日兵踼倒意圖逃𨓜旋被追獲一併解送日員研訊翌日將拒捕之匪用槍撃斃其餘四犯重責釋回○十一月初一日前門外石頭胡同某妓院突被無賴某甲前往滋擾旋經西兵拘獲解送西員嚴訊是日傍晚琉璃廠東首突來西兵三名酩酊大醉一兵所牽之騾忽驚𨓜致將兵撞倒移時起立醉� 
 
 

Page 3

 
 
益不支突抽刃向行人亂斫人皆驚避西兵遂彳亍回營○前者五城察院傳集各當商諭令每城倡開二鋪刻聞城内外已陸續開至三十餘家民間有無相通漸覺便益○五城平糶局所存之米自十一月初起减價出售每石收銀二兩六錢○十一月十一日爲西歴元旦自初五六等日起每日東交民巷一帶車馬闐咽互道新禧初六日辰刻日本兵駕砲車十餘輛出永定門赴南苑空曠處演放迨申刻始回城○都中各銀行定於十一月初一日開市仍在珠寳市舊基惟兵燹之餘滿目荒凉不復如前繁盛矣目下銀價每兩易京錢十三千文左右洋銀每元易京錢八千七百文 
[珠江寒]  
　　廣州訪事友人云前者順德縣閙教一案雖經議結而應賠各欵爲數不貲縣主王大令無可挹注擬將大良陳村兩處白鴿票商人撤退攺歸官辦禀請大憲核示遵行東莞縣主某大令亦藉口教案就石龍設白鴿票减價招徠名曰賠費官廠丞辦省垣　鴿票商人盧華富聞之恐利權被奪具禀赴藩轅訴請申禁○邇來省城所設小闈姓時被匪人刼掠羣向總公司聲訴公司中人撥派巡勇嚴密查拿并擬定章程凡獲匪一名賞給洋銀一百元似此羅網大張應足寒若輩之膽矣○國家多故需餉孔殷欽奉綸音開辦紳富捐以資接濟大憲札委前任連州直隸州李直刺家焯廣爲勸募○自花縣匪首湯春好投誠後來往各船尙稱平穏不意近日此風又熾上月某日有某甲者由五和墟載猪至省中途被匪攔截勒索洋銀數百元如數付之始得遄行無阻天荆地棘行路者不亦難乎 
[鷺島寒雲]  
　　厦門訪事人云上月二十一二等日爲厦門各西商賽馬之期新關稅務司諭令每日九點鐘時開關至十二點鐘時卽封關○上月二十二日日本某兵艦各水手請假登岸策馬飛馳某水手所乘之馬忽然驚躍致將馬夫踏傷勢漸沈重當卽舁至西醫院療治不識有性命之憂否○泉州拐匪某甲素與同安人某乙相識前月乙有事出外甲知之遂串同羽黨誘令乙妻及幼子來厦旋將幼子售去迨乙回家鄰右告以故乙四出找尋旋於上月某日在關帝廟前與甲相遇扭送厦防廳署二十二日廳尊某司馬訊悉情由將甲裝入站籠遊行示衆○上月二十二日之晚厦門租界中日本臺灣銀行被賊竊去銀一萬三千兩行中執事者報明道廳兩署興泉永道徐觀察厦防同知張司馬急率同捕役勘騐兩次聞行中銀庫係租自比鄰三井洋行門未開惟第二道牆有七八寸之小洞不知如何竊取殊難索取解人也 
[巴峽猿聲]  
　　重慶訪事友人云重慶府所轄十五州縣均定於十一月十七日舉行試事聞巴縣應試童生不下一千餘名濟濟英才大可及鋒而試矣○駐渝英國領事官富君請假回國後已由政府檄調駐宜昌領事官韋君前往接署大約不日卽可戾止矣○前者大憲以庫儲支絀議徵酒稅濟之兹已由酒業某商將陳酒一項承認包收惟燒酒尙未議及某日釐金局委員某君諭令某商設局稽查一律收取稅銀以濟餉項 
[上海官塲紀事]  
　　新任蘇松太兵備道袁海觀觀察於本月初八日遷入道轅後駐滬各國總領事官皆訂期道賀觀察以連日雨雪載途不欲忍重勞往返爰擬本月十一日命駕至北洋務局相見昨已備文照會矣○昨日道憲袁觀察命駕至英總領事署拜會璧利南君面詢吊唁英國先皇維多利亞禮節淸談良久始握别回轅 
[歹人遞籍]  
　　富有票匪頭目龔超前經英美租界公廨讞員張柄樞司馬會同英國總領事署梅繙譯官迭次訊供牽涉曾桂林趙曉峯二人昨晨捕頭派人將曾趙送案請訊司馬略加研詰商之梅君判令遞解回籍不准再至上海龔超則先由原差帶入寫字房尙未悉如何訊理也 
[違章被押]  
　　上海縣署差役陳阿海恊同地保蔡毛郎董理門等至裏虹口義和園烟館拘拿十六圖鄉民奚桂全所控勒單阻贖之朱瑞明包探張阿五惡其有違租界定章拘解分堂請究讞員張柄樞司馬略加詰問商之梅繙譯官著將朱送歸縣署辦理陳等三人各押捕房兩月以示之儆 
[誘拐蒙恩]  
　　奚成綸投英美租界公廨控著名賭棍董鏡澄誘匿伊妾阿四等情讞員張柄樞司馬飭差提集一干人前晚升堂研訊奚訴稱小的於上年十月某日經人說合納王氏之女阿四爲妾曾出洋銀二百四十元立有筆據阿四不安於室與董有染竟敢捲取値銀四百餘兩之衣飾伺𨻶潛逃小的查悉情形和董領回董竟霸阻不放叩乞究懲王氏供女兒阿四曾與奚私識並未賣與伊家爲妾阿四供詞與其母相同司馬謂奚筆據確鑿豈容抵賴著將捲去各物一併繳還王氏稱小婦人家貧難以度日無力歸還叩求恩宥司馬諭令押候交人保出將阿四領回另行擇配董姑免深求從寛開釋嘻司馬眞善於息事者哉 
[南市火警]  
　　昨晚六點一刻逾十分鐘時本邑南市外鹹瓜街鹽馬頭附近某姓家失愼一時濃烟密佈冐穿屋頂十六鋪地甲急率更夫分投文武各衙門報警大王廟洋龍首先馳至俄而城廂内外各洋龍相繼而來汲水澆灌約焚一刻許火卽息滅共焚房屋數間當火熾時蘇松太道袁海觀觀察上海縣汪瑤庭大令及各巡防局委員均率差勇到塲彈壓 
[上海縣署瑣案]  
　　前日陳桂馨投上海縣署控求騐傷縣主汪瑤庭大令升堂研訊陳供稱光緖二十二年甘蘭生向小的借去洋銀一千元至次年還過五百元尙欠五百元將侯錦堂處會欸劃抵小的遂又陸續交去會欵洋銀七百餘元現聞此會將散故回候姓索取不料侯非但不付反將小的毆傷大令諭令退去候飭差查明提究○王振邦控楊泉和掯匿田單意圖價賣前晚經縣主汪大令研訊王供小的有祖遺屋基七分三釐係王和尙户名田單已失今查知在楊泉和處向索不還不得已投升科周控訴據云已由地販雷吉安報請升科因此情急粘串投案求斷楊供小的父親素患瘋癲此單由王父和尙繕立筆據抵去洋銀一百七十元嗣父親病發誤將筆據焚去求恩著王貼還洋銀撥充善舉卽可將單取去大令著王繳呈洋銀四十元然後領單○蔡兆榮控孔阿四誘拐伊女阿林前晚縣主汪大令升堂研訊蔡供小的小本營生生有一女年一十有八今秋出外蹤影查然後訪悉被孔誘去投案控訴蒙大老爺派差協同查訪知在蘇州今已送案叩求給領並提孔訊究阿林供前被孔母誘至船上開往松江與趙德金阿發等同住某客棧後至蘇州遊玩由父親著人領回叩求恩宥大令申斥一番從寛免責交蔡領回嚴加管束 
[上海巡局紀事]  
　　日前駁船户王阿虎羅連生竊取某行雇運之油二簍汛捕往查不服喚同夥役拘解十六鋪巡防北局局員文韻松二尹研訊之下王羅同供小的等將油賣與法界永安街成太昌烟館二尹遂備文照會法界公廨讞員杜枝　大令請派包探往弔原贓未獲前日命提王羅覆訊王羅同供小的等願賠洋銀廿三元一角二尹命押候覓人具保措繳洋銀○陳錫九與施琅山合股行駛小輪船旋私收洋銀二百元逃往天津施遂控諸保甲總巡局陳聞信回滬意欲設法料理前日施遇諸途中扭控十六鋪巡防北局局員文韻松二尹研訊之下判責二百板暫行管押昨日函送總巡局歸案訊辦 
[鉅欵遙頒]  
　　救濟善會昨承杭州保泰錢莊丁信之大善士印以成代募洋銀一千元囑卽彚解災區以濟眉急至樂捐諸君子姓氏一俟寄到謹當續請登報竊念順直被災之處際兹時届嚴冬旣風饕雪虐之交乘更啼飢號寒之難免况秋收無人春熟絶望來歲靑黃不接其何以堪今得諸大善士慨擲飛蚨源源接濟家室叶安全之吉覊旅無失所之嗟行見善氣所蒸富貴榮華千祥雲集所謂感應之機捷於影響也謹書數言爲飢黎謝並爲世俗勸[  上海慶順里救濟善會陸樹藩潘炳南等誌]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[獲盜候解]  
　　浙江寗波府屬大嵐山盜匪陳阿寳携同妻女潛匿滬上新聞爲圖董楊柄芝所知帶同捕役及眼　線陳海高徐崔福不動聲色前往拘拿適被包探張天林所見以其並未知照捕頭且無公堂信票顯違租界章程一併拘入捕房昨晨解送公堂禀請訊究陳徐及捕役同供小的等來此緝訪盜蹤前日偵悉陳匿跡之處恐被兎脫不及投文貿然往拘尙求恩宥讞員張柄樞司馬商之梅繙譯著將一干人發回捕房押候函請上海縣署備文移送寗波歸案辦理 
[馬路工程局紀事]  
　　有某姓者在本邑南市新馬路祥記馬頭開設江南義振彩票店私售各項彩票以博　頭前日被三十六號三道頭華捕查見拘解捕房轉解馬路工程局總辦葉孟紀司馬升堂研訊供小的前次曾因違章受罰現在各票皆批與販户並不在店中零售司馬判罰洋銀二百元充馬路經費○前日寗波船户鄧瑞山與方阿小在集水馬頭口角爭毆由十二號巡街捕拘解至案葉司馬研訊之下鄧供小的向駕小船日前訐方阿小在漢口代購油衣被伊乾没故向索取叩求鑒宥方供小的亦駕船爲業陳欠同鄉人陳阿彝洋銀兩元今已扣去一元司馬判令方交還洋銀一元姑免深究○前日傍晚時有某甲者酒醉模糊在十六鋪橋南首馬路中躺臥由巡捕拘解捕房捕頭據情禀請馬路工程局總辦葉孟紀司馬核示司馬恐已受傷命舁送仁濟醫館倩醫生設法燎治 
[英美租界公堂瑣案]  
　　張才發行竊楊春林徐維綸二家衣服八件銀首飾三十餘件經包探張阿五拘解請究讞員張柄樞司馬商之英總領事署繙譯官梅君判令各責三百板管押捕房半年隨諭令失主償還當本方准領贓○流氓王阿六戳傷朱蘭英經包探金立生拘獲解案請究朱供小的之腹被王戳傷現已醫治就痊叩求嚴辦王供詞狡賴堅不承招司馬判責五百板管押捕房半年○偷兒張阿奉行竊金阿寳王阿二兩家衣服首飾經包探王湘舟沈阿岳拘解請究司馬判責三百板管押捕房二月贓給還失主　划船户夏阿大張阿三周陸氏胡李氏等八人行竊某洋人所購之煤報經水巡捕何瑞福拘獲解案請究司馬判令各罰洋銀五元○劉顧氏家積薪過多捕頭見之恐遭火厄令包探趙銀河拘案請究司馬判罰洋銀二十元○南市茂興押鋪收押某洋人被竊之洋傘所値不貲控經司馬移文南市馬路工程局關提押鋪主翁阿福訊懲昨日由包探趙銀河解案司馬略加詰訊判罰洋銀二十元○偷兒姜阿泉行竊錢興順線店中絲帶若干條經包探孫阿新李佩芝拘解公堂請究司馬判責三百板管押捕房半年贓給還失主○無賴李東海誘拐任才喜之妻陳氏逃往寗波藏匿經包探石金榮拘獲解案請究任投案請追李供小的願將任妻交案司馬諭令押候備文至寗波關提任陳氏到案再行核辦○偷兒朱玉龍行竊某處所儲舊鐵若干經包探倪順泉拘解請究司馬姑念所竊甚微且係初犯從寛斥釋　 
[法租界捕房紀事]  
　　昨日禮拜一爲發落各案之期捕頭查得應責人犯無多令包探禀請讞員杜枝園大令暫停發落○昨日天將破嘵包探見有甲乙二偷兒在某里中圖竊因卽拘入捕房捕頭令押候查明以便解送公堂禀請核辦○偷兒某丙竊得衣服二件某丁竊得釘靴一雙先後持至護城河畔舊貨攤求售被包探查獲解送捕房捕頭令押候堂期解請訊究 
[美租界捕房紀事]  
　　江北小工頭目韋仁子匡連順投英美租界公廨控同業余益萬爭奪工程挾嫌謀害讞員張柄樞司馬准詞飭差高祥至美界捕房告知一切捕頭派包探何阿春將余拘獲押候解案訊懲○前晚十點鐘時有德國水手三名醉態酕醄行至篷路第三十四號門牌鄧義興銅器店門前見有東洋車一輛貿然曳之而𨓜甲追至外虹口百老匯路浦濵德兵將車抛入波心乘杉板船逃去及甲倩人撈起車已破壞因卽投報捕房請爲查究捕頭允之○前晚西人某甲帶馬夫徐阿興投捕房訴稱本日午後行經禮查路無端被一百六十三號印捕肆行毆撃傷及足　請爲查究捕頭見徐受傷屬實令往同仁醫院療治聽候查明核辦○昨百賊犯周阿福混入虹口漢璧禮路鄉民某姓家竊取衣服若干件携之而出適爲巡街捕所見拘入捕房捕頭令押候解送公堂禀請訊辦 
[嗷雁蒙恩]  
　　敝善會承何觀察福海助洋銀二百元那鐵珊觀察續募洋銀三十二元三角孫崇德堂助洋銀五十元太倉設桶收捐處交來洋銀七元六角銅質洋銀一元曹母移放生願助洋銀五元諸善士樂善爲懍仁嚢慨解困鱗嗷雁受惠無涯敝同人仰賴鴻慈克全善舉謹書數言藉以代謝並祝大善人之無量福無量壽焉[  上海英界北京路慶順里救濟善會陸樹藩藩炳南等謹誌]  
[金陵官報]  
　　十二月初二日藩臺恩洋務局候補道汪均見先鋒官鄒錫全叩謝奏留兩江廣東直隸州宋治基到海州來統領安徽武衞副五營李定明見初三日新授直隸藩憲周馥到見由四川來總理兩江營務處候補道曾見襄辦江北河運直隸州恩芳見知州趙延珍奉示考試署興化縣典史彭煥辭赴任初四日新授直隸　憲周馥辭前江西臬憲陳澤霖皖岸督銷候補道錢松年軍械所候補道朱統領安徽武衞副五營李定明辭廣東直隸州宋治基知州趙延珍江西知縣楊炤均見知縣朱牧縣丞藍承松均由上海解票匪來翰林院魏時鉅到由京來赴行在辦理北省救濟事宜户部山西司行走郎中陸樹藩辭赴上海江甯縣孫禀知赴南鄉相騐知縣王毓江奉委解蘇州餉差辭世襲雲騎尉吳淵到安徽來鈞和輪船馬廷樹到由　解票匪來卽辭解軍火赴陜 
[皖省官報]  
　　二十六七日雲南補用知府蒙化直隸同知何亮標到湖北人廣東補用知府全炤到浙江人委辦天長釐卡通判許隆緯辭候補知縣孫頤年知奉臬憲委赴桐城公幹二十八日前任江甯藩憲瑞璋辭行雲南蒙化直隸同知何亮標辭卽用知縣鄧士芬辭赴池州府閱卷候補知州彭名保辭赴上海領運槍子知縣孫頤年辭赴桐城公幹吏目李登洲知丁外艱二十九日十二月初一日巡檢崔宗輅到由太平府措資回初二日貴州候補道蔡宗昌到湖南人候補知縣劉家序辭赴霍山閱卷初三四日卸署婺源縣典史沈銘書到卽用知縣鄧士芬知銷池州府閱卷差吏目劉邦俊知丁外艱巡檢徐芳到由潛山查監犯回 
[江西官報]  
　　工部員外郎江德宣親拜知縣朱士元襄辦撫轅文案劉春溶南康催地丁回謝起源解銀往萍鄉查賑蔣殿甲解九江關餉往山西縣丞李實新洤　保甲回楊國榜浮　催道欵回新選永甯升鄉周嘉善禀到新昌縣陳君耀卸事淸理交代回河南陳留縣玉謙觀由京來江指分縣丞崔寳英京近騐看知府趙椿年委辦饒州分局知縣毛文源委解威武行營軍餉賀昌祺委解第三批漕折周思成委解第二批漕折俱赴陜西李克鑑委辦鄱陽釐卡朱宗烈南城辦保甲回府經劉恆淸卸辦萬安緝私卡回李榮植大庚催屯糧回高安敎諭陳人偉卸帶回南豐羅坊司陳占春卸弋陽縣丞事回上饒典史吳祖　卸事回署鉛山典史王履安卸事回布經陳思思委監藩印指分從九陳建中騐看知府蔣德幹卸辦吳城分局回徐寛濟白士元俱解餉陜西回廣信府經陳文炳患病請假以張曾詔署理 
[十一月月捐淸單]  
　　隠名氏洋十元怡情軒唐傑臣翁兪　利三户各洋六元陳善亭翁洋五元戴季仁翁李光琴翁龔府韓潤生翁四户各洋三元戴運來翁豐泰帳房九月朱葆三翁徐棣山翁黃佐卿翁　幹臣翁韓山曦翁老順記南順記戴生昌祝源昌順泰十十一月復泰十十一月十三户各洋兩元源豐潤永裕成閏九十月二户各洋一元八角　源大洋一元六角滬江第一樓存濟堂蘇寳森翁老悅生新順記錦章愼餘堂可熾順十十一月可熾順十十一月金松泉翁十十一月十户各洋一元嘉綸洋七角中和帳房洋六角五分久成九章北天成晉昌十十一月恆茂十十一月五户各洋六角萬有全　竹卿翁思補齋隆昇梁煥南翁湯蓮生翁章佩華翁七户各洋五角祥順閏九月曹德大九十月萬椿十十一月靑蓮閣四户各洋四角其萃樓春園尹梅生翁施德豐十月徵昌怡昌　大七户各洋三角鴻運樓羲成一壼春孔巨豐翁十月生大源順怡隆七户各洋二角瑞昌八閏九十月錢二千文源通官銀號錢一千八百文和彚壽康延康晉和餘大愼餘元甡元茂衍大厚康永豐存德鉅亨恊昇宏大宏元源吉　和　順承裕正大升大　康崇餘永康瑞大晉大延源義善源福康兆豐恆餘仁大久大恊餘源利郭大厚大三十八户各錢六百錦章大章二户十月十一月各錢六百張家鶴翁九和宏章泰三户各錢三百怡大金合順五雲日昇樓三户各錢二百恊成祥永愼萬興鉅康四户各錢一百英法美三界一文愿捐洋十三元六角錢五千四百三十七以上總共收洋一百十二元七角五分錢三十五千一百三十七文[  滬天后宮前廣益善堂司董嚴信厚施則敬朱佩珍唐榮俊葉貽鑑等謹誌]  
 
 
 

Page 10

 
 
   
 
