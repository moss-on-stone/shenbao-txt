# 1895 - 113 - 4907907

 

Page 1

 
 
[新印隨園三十六種告成] [  圖書集成局啓]  
　　隨園太史全集本局覓得初印善本用新鑄大號鉛字排印風行寰海内外早已不脛而走不翼而飛兹訪求太史遺像及隨園圖延畫師摹繪遺太史遺囑冠諸卷首并將湘痕閣詩稿瑶華闈詩草隨園瑣記談瀛錄諸書附印於後共成三十六種可謂盡善盡美髮憾無　矣西又字蹟疎關紙　精良讎校再三裝潢精雅以視蠅頭耦字辨認模糊者眞有天壤之别工旣竣又精製　木箱盛之以便舟車携帶每部分釘五十本仍收實洋五元並不增價諸君子有先覩爲快者請移玉上海三馬路申報館帳房申昌書室及各外埠申昌購取可也 
[論合用馬步砲兵按地勢列陣法續前稿]  
　　以上所論列陣之法不能處處用之尚須按地勢而改變管理列陣之將軍須知地勢内三件要事照此三事而改變列陣之法第一事觀地面之斜度如何第二事觀列陣之前面有無攔阻之物並其情形若何第三事觀陣端處有無攔阻之物並其情形如何假如某軍列陣處爲陡絶之山敵軍在山下雖兵多於我未必能用攻法卽爲用守法者便宜之處然敵兵雖不能攻我我亦可不必改守爲攻當此情形則其交鋒之事專屬步兵而馬兵與砲兵之力俱無所用之將軍於此際列陣意欲交鋒卽必定一主意如欲試兩軍之强弱而定勝負則得此地勢不宜於交鋒如欲用守法而躭誤敵軍之時日則有此地勢而列陣實爲善法可以藉此而緩緩退兵此時敵軍雖屢用攻法必空費其力又如小軍攔阻大軍之事在此種陡絶之山列陣攔阻亦爲善法然敵軍之人數過多不過躭誤其時日耳以後大軍總可繞過其山而至小軍之背小軍遇此情形必再退兵由此可知凡列陣與敵兵交鋒不欲攔阻而欲定勝敗者須居本軍能下山用攻法而敵兵不便上山用攻法之地故應擇斜度上界之所列陣該處與砲法無礙而行動馬兵亦無礙又斜坡之上界可望見遠處而知敵兵行動之法如敵兵欲上必由斜坡而升不及本軍下行之便欲踞勝勢之將軍必擇此種地勢列陣凡在列陣之前有河一道若本軍毁過河之橋或毁渡河之船其情形與上言陡絶之山張陣略同但此種戰事不屬於步兵而屬於砲兵假令不毁其橋或渡船等則本軍可過河用攻法若我兵不能用攻法而有敵兵來攻則我能早知敵兵在某處過河爲我軍之益並可早防其事然若對岸處有障蔽敵兵行動之物則我有敵兵繞陣端之危險可以致敗又如本軍陣面之前在一處有攔阻之物或爲河或爲湖或爲澤或爲澗卽不必在此欄阻物之後張陣因在該處之兵俱不能用攻法敵軍亦可不用攻法而以全軍攻他處以取勝凡攔阻之物其後有馬兵步兵有力而無用力之處惟砲兵尚可用之因砲彈能越擊而敵兵不能來奪砲也設攔阻之物爲池則敵兵这砲彈落於池内者不能復升管理列陣之武員須知陣線内不可有攔阻之物假如爲澗爲河爲湖爲澤則分隔本軍爲兩半不爲善法如敵兵攻其半則有彼此不能協辦之弊亦易致敗惟此種攔阻之物如在我軍陣面之前成正交則敵兵來攻或已分軍爲兩半我可擇其半而攻之則爲我軍用守法之便利凡陣面之前有攔阻之物如牆籬溝渠等與陣面平行者則便於用攻法之軍可令遊兵躱後而放槍或行伍已亂可借春障蔽又成行伍而用攻法若前面攔阻之物不與陣面平行而成正交則不便於攻法之兵因前往時分隔其軍爲兩半旣有分隔之不便又有敵人能見而攻之若地勢之内有一切列陣便利之情形而前面有叢林或多凹凸處則不能見敵兵之行動此種地勢情形雖好亦不能用之其故因敵兵成行伍來攻其前行之時我軍不能見而預備之又敵兵可借叢林或凹凸地障蔽之好處聚會多兵而攻一處我軍不易知之觀此情形則第一要事我能見敵兵行動之法所能見之相距應以砲彈能實擊處爲界若在陣面之前有易於防守處而其相距易於接應者如爲村莊或爲廟或爲圍牆則爲佳處其中有守兵若干人而又有砲行以護之此等地勢敵兵雖攻破之如陣面之前有數處得此情形者更妙此數處可以彼此協防此等地方之情形與城牆雉堞路同卽分開敵兵用攻法之行伍而每用攻法之時傷亡之兵必多惟此法雖好而相距須易於接應爲緊要之事所以相距之數約一砲彈能擊到之處卽八九百碼之遠又我兵應從陣面易至該處設有攔阻之物或難行之路亦屬不妙若無如此便利之處則宜棄之或毁壞之以免敵兵之用凡有防守之處離本軍陣面太遠者用守法之軍可憑藉其處而改守法爲攻法在其處之背聚會多兵成行伍而從該處到敵陣不遠卽用攻法惟此等地勢如守之不善卽與棄地而與敵人者無異敵人可借其處而用攻法然用攻法者必多傷亡之人有才略之將軍不願用步兵之攻法而願從遠處用砲彈擊之如地方相距較遠或不用砲法而暫用假攻之法以誤之其進攻之軍在其間前往而攻敵兵之陣若相距不遠者難用此法因敵軍之砲彈可及也[  此稿未完]  
[諭旨恭錄]  
　　三月廿三日奉上諭步軍統領衙門奏拿獲迭次持械搶刦盜季請交部審辦一摺所有拿獲之康六兒卽康汶詳康詳兒卽康泳妄唐大秃子卽老切李羣兒卽李春元康小秃兒卽鳳林史大六名着交刑部嚴行審訊按律懲辦未獲之康小八兒金五胡升頭任七頭金馬子李拴住頭白秋頭七名仍著嚴緝務獲毋任漏網至原拿此案之員弁著俟刑部定案時聲明請旨該部知道欽此同日奉上諭步軍統領衙門奏緝獲交拿人犯請交刑部會同宗人府審辦一摺所有拏獲之宗室凱三卽凱辛宗室國存卽小國業經該衙門送交宗人府收管其王三元慶喜二名著交刑部會同宗人府一併審明辦理欽此○廿五日奉旨那蘇島勒濟德爾森均着加恩賞給四等侍衛在大門上行走欽此 
[不准割地]  
　　倫敦初一日發來電報云駐紥日本東京之法德俄三國欽使已行文日　三國不准中國將土地讓與日本觀此亦可見公道之自在人心矣 
[和局未定]  
　　昨日北京來電云中國與倭國訂立和約重修舊好現有武臣中之志切同仇者皆願戰而不願和又有臺陳多人各繕封章上陳黼座謂李傳相不應吝出兵費致將要地割畀倭人大傷國體此京電語也按中倭訂立和約倭主業已蓋印而中國大皇帝尚未鈐用御寳今者廷議紛紜皆以割地爲非然則和局尚未大定歟 
[譚西信述日人近狀]  
　　烟臺西人來信云有輪船名麥利者進口據言劉公島所有砲位及别項軍械均由日人運回日本並將房屋中之物件一律移空然後將房屋付之一炬○大連灣海面有日本運兵船五十六艘船中載兵甚多不能登岸因大連灣岸上之兵皆患霍亂病死者已有百餘人深恐傳染故不敢陸居而甘水宿也○日本前派小松親王爲統帥已於三月廿三日行抵旅順口亦在船中小住並不登岸○旅順口所有砲位及軍裝亦運至日本其怕 
 
 

Page 2

 
 
守旅順之兵船已於廿五日退去○中國鎭遠鐡甲船尚在船塢修理約須兩月方可竣工 
[日人設備]  
　　昨聞滬上某西商接日本來電云日本傅言西國與日本意見不同駐日西人憤恨難平皆有騷然思動之意日本知其然前在長崎神户兩處海口安設水雷並立章程每口袛准别國兵船停泊二艘長崎有俄兵船三艘停泊日本請俄人照章辦理撤退一艘俄人不允仍泊是處來電如此可見日人雖狡然黔驢之技亦有時而窮衆怒難犯專欲無成噬臍之悔庸有及乎 
[詳述中日立約確情]  
　　中日兩國棄怨修好所立草約前報疉經紀載兹得官塲確信云李傳相於三月廿六日回津左頰有創瘢惟精神甚健氣色如常請假二十日在津調攝並不進京其所允和約十條撮其大意照錄於左一割地臺灣全省限兩個月繳出二遼東已失七州縣並營口等處三賠兵費庫平銀二萬萬兩換約後半年還五千萬再半年又還五千萬餘儘六年還清加息五分四添各口通商蘇杭沙市重慶等處五内地皆通商無論城市鄉鎭皆准其設機器紡紗等局以及商賈工藝各事六兩月内派員會同劃界七八千兵駐威海每年給兵費五十萬兩賠欵清後始撤八所有俘虜彼此送還九韓爲自主十限六個月議通商詳欵現再停戰三禮拜候御筆批准後四月十四日在烟臺換約以上各欵在日本未免要挾太甚無怪廷臣建議草野輿評譁然不靖欲效魯連之氣吞東海也閲所定遍地通商條約語句頗長包括靡遺不特中華國計民生大受虧損卽爲英國商務計以後進口紗布等大宗貿易亦均爲其所奪吾行英之終不肯默爾而息也况又有德法俄三國仗義執言有懔然不可犯之色耶昔年俄土立約因各國同抱公忿復在伯靈持平定議然則中國亦何不可援此成案趁未鈐御璽時與之改約耶規久遠而策治安夫豈異人任哉 
[接臺灣信再述澎湖失守事]  
　　澎湖失守情形早登本報兹有在澎從軍員弁逃回臺北語於本館訪事友人云倭船至澎湖時計數已有十餘艘奈皆泊於外海之八罩地方八罩亦爲澎屬向有司官一員烟户百餘家甚形寥落倭但遣船二艘於前月廿五六日入口一巡逾時卽去繼又添至五六艘船桅皆未懸旗砲臺不敢放砲相擊迨八罩遣人送信至澎各軍正在整隊而口内倭船忽扯紅旗以示約我軍開戰之意不移時開花彈已紛紛下墮大城北砲臺亟以巨砲還擊旋見二船沉於海面其受傷之二船一則將其桅桿擊斷船卽欹側不平兩船掖之而逃一則見有開花子一落於烟筒之旁其子並未炸裂船面小有損傷亦卽如飛而遁廿七日午後有倭兵三四千登岸爲林福喜一軍從城内抄出截殺倭兵頗有傷亡未駐足而去時則朱上泮太尊一軍駐紥西首之紗帽山聞警之下星夜與周鎭軍振邦挑選奮勇數營廿八早兩軍相見於龍門港左右彼此相離約一二里槍砲如雨血肉横飛倭兵已稍退繼聞我軍所帶車砲四尊閲兩三刻之久子彈八百全數用罄倭復呼嘯同前致難抵禦朱太尊身受數傷猶思整隊再戰令人掖至鎭署則周鎭軍聞倭登岸已携官眷人等不知去向各軍見主帥已去羣無鬥志各烏獸散是役也我軍共十三營從布袋嘴等處逃回不過千餘人倭亦傷至八九百人有管帶定海衛隊之郭潤馨者見倭旣至竟率全營五百人以降跪接道左並設盛筳欵待倭令將軍裝全數繳出唯唯受命通奸降敵誠狗彘不食其餘矣又統帶西嶼宏字等營之劉忠樑時見倭兵登岸詭令砲臺兵弁施砲遥擊已則揚言赴總統處請領軍械亦卽雇舟而遁不然其地雖小與澎相隔只二十里與金龜頭斜刺對面若肯奮勇當先未嘗不可作背城之一戰乃竟聞風先遁負國殃民尚有何顏再履人世林福喜朱上泮二人聞亦因大局旣潰不能復支旋由澎渡赴臺南現不知其作何舉動前言二人陣亡蓋傳聞之悞也但不知大憲於是事果能秉公查辦否耳 
[臺防紀要]  
　　倭人自佔踞澎湖後將船駛至台南北一帶洋面來往窺伺上月初旬台北接到厦門官電有謂倭船至大胆口外放砲數門其聲隆隆殊屬不解有某商輪行至近處洋面見倭船共四五艘先後結隊而行船中滿載槍砲糧食及軍中一切應用之物想自澎湖擄掠而返又恐台地有船兠截故放數砲以作虚聲恫嚇之計又上月初旬台北接台南官商各電謂旗後有倭船多艘大有狼奔豕之突勢繼又𨶑寂無聞傳聞劉淵亭軍門鎭守此地見倭船之至立下戰書一紙略謂澎湖爲南洋區區小島得失不足挂齒本軍鎭守台南久欲與汝一試低昻勝願舉地相讓否則請勿駐足若稍濡滯揮我部卒駕我戰艦追襲於驚濤駭浪之中必使隻輪不返方知我黑旗聲威是說雖近兒戱然揆之軍門昔在越南時前後如出一轍觀此殆非虚語 
[上將重來]  
　　粤東吳霽軒軍門光亮前授台灣總鎭民兵上下同德同心至今台人士猶樂道之近在浙省統兵經署臺撫唐中丞奏調至台月初乘輪抵淡水詣轅禀見極荷中丞倚重台民思其德澤震其威名亦莫不倚作長城樊轅附轍如家人父子之久離復聚者刻聞中丞欲以中路一帶海口屈軍門坐鎭其間台防得此更可有恃無恐已 
[茶莊計數]  
　　漢口信云今歲紅茶商我踴躍採辦冀獲厚利早赴山中開辦惟聞各埠山塲雨水調匀黄沙不起茶茅舒放已近開採之期大約頭茶到漢總在四月初七八日兹就各埠莊數計之楚南安化十莊桃源八莊湘潭十莊瀏陽十莊醴陵入莊張壽街二十二莊聶家市二十三莊羊樓峒四十五莊羊樓司五莊通山四莊湘隂四莊平江十莊寍鄉四莊藍田永豐十莊通城柏墩馬礄石門共十莊寍州一百二十莊祁門一百二十莊九江二十莊共計現在已立牌號者四百九十三莊若内地土莊尚不在内蓋遠在山塲一時無由訪悉耳 
[章門火警]  
　　江右信云江省人烟稠密然春間素少火患蓋因隂雨淋漓物皆霑潤也不謂三月十九夜四更時筷子巷某紳家驀遭火刦其時警鑼四出聲聞遠近各洋龍聞警馳至清泉萬斛飛濺半空祗以赤熛怒煽未獲奏功遂扼守墻外以免池魚殃及并防火匪搶奪而某紳家華屋三進頃刻一炬燎原可憐焦土其起火之由或謂鼠子碰翻洋油燈以致延燒或謂傾倒木炭灰以致遺火引燃要皆旁人揣測之詞究竟某紳家當時在睡夢中亦不自知其何以肇災迨火發驚覺勢已危迫人皆從後户逃出所有衣物不下萬金悉爲祖龍收拾其已嫁之女寄存皮箱十餘口京付刦灰婢女落後者焚斃二名四鄰雖受虚驚幸尚無恙惜附近兩家當事急時恐火勢蔓延自開大門以便相機逃逸赤膊鬼卽乘機擁入口稱代搬衣物實欲攘爲已有一霎時牀帳被褥器皿衣服皆不脛而走不翼而飛試一回顧袛存空屋惟有頓足痛器而已　 
[粤材濟濟]  
　　南海番禺兩邑宰於上月十九日會同前赴貢院考試文童頭塲南海首題和爲貴至信近於義次題以大事小者至樂天者保天下詩題賦得淨洗甲兵長不用得長字番禺首題何其多能也至君子多乎哉次題若夫豪傑之士詩題賦得數聲啼烏百花風得風字南海應考者約四千人番禺約三千人兩邑宰均聘請同寅中之科甲出身者數人帮同校閲想功深伏案者定能拔幟先登也 
[儲憲赴津]  
　　江蘇督糧道吳廣涵儲憲承潞日前蒞滬欲赴天津公幹辦理海運事宜已列前報兹悉儲憲業於前晚乘坐江裕輪舟先詣清江謁見漕督松漕帥面商一切然後北上瀕行時本城各當道咸往江干巷恭送如儀 
[城團會哨]  
　　前晚又逢本縣團練會哨之期至晚各局董先後督率團勇蒞縣在大堂伺候俄而邑尊黄大令欵步而出與各董逐一謁見命坐與堂董朱吟香曹耘叙談移時各董起立向大令一揖而别 
[春賽期近]  
　　寓滬西商定於本月初五日卽禮拜一爲始賽馬三日至初七日始止當此日麗風和繡閣才人璇閨麗質又當高駕花驄同玩芳郊景色也 
[縣示領棺]  
　　欽加運同銜特用府補用直隷州調補江蘇松江府上海縣正堂黄爲出示召認事案據同仁輔元堂聨單報稱十八二十 
 
 

Page 3

 
 
一保三十九等圖地保喬永祥等報關港口出口浦灘地方有無名男屍一具查無屍屬出認請騐等情卽經前詣騐明該無名男子委係落水身死並無别故屍飭棺殮交保發壇浮埋標記在案合行示召爲此示仰諸色人等知悉爾等如有親屬出外不歸查照後開明年貌服色相符者卽行出具領結呈縣以憑訊明將棺給領埋葬均毋觀望切切特示計開無名男子約年三十左右頭戴元縀夾帽身穿藍布短衫臂布夾袴白襪無鞋屍傍遣有元布馬褂一件青布棉襖一件青布夾袴一條 
[縣案彚錄]  
　　電報局函送薙髮匠徐錫卿到保甲總巡局請究翁明府披閲來函謂徐居意不良驀入宦家閨房意圖調戲等情翁明府帶至縣署升坐花廳提訊徐供句容縣人在租界與陳姓合開整容店張老爺家小的剃頭主顧時常上樓明府曰伊家無男人張老爺出外不在家中何以要爾剃頭答有兩个少爺大者七八歲小者五六歲當雇小的登樓薙髮前日張奶奶問小的店内可有洋坯兌洋小的答有洋價一千零四十奶奶囑帶一洋坯來兌小的卽於次日携錢一千零四十到伊家適樓下錫箔店做道塲張奶奶在彼看法事小的交代洋坯奶奶說下日來取洋錢小的允於次日前往甫上樓梯揚聲取洋卽被同居做東洋生意之施某拿住誣小的惡名實係寃枉求明察開恩明府曰爾是誠實守法何至送請訊究喝笞一百板飭令速回原籍毋許逗遛○陳汝棟前赴上海縣呈控張文學積欠房金不肯搬讓等情黄大令准詞提案訊斷前晚倩翁明府升坐花廳提訊陳供小的房產在南市大碼頭南首沿灘房屋十間到埠空地一方自同治三年分故父經手租與張文學之父開設張永輿鐡猫廠每年租金四百三十千頂首四百千至光緒十五年七月張轉租餘屋與劉萬春起造浴堂比時小的不允因經居間人再四熟商小的碍於情面姑爲允許嗣後租金拖欠不清刻下結欠九百餘千除去頂首四百行尚虧五百餘千小的去年因將是屋賣與戴姓戴要出屋交價張借端霸佔不肯出屋况租期亦於今年六月届滿求請押遷張文學供無錫人同治三年故父承租陳汝棟之水灘出錢四千餘千塡地造屋將屋作抵租金刻下尚屬吃虧不少監生將屋轉租與劉萬春開設浴堂三面言明寫立十年租期明府問爾父出錢四千餘千爲陳代造房屋塡平水灘何得不立筆據答有原中沈清臣居間可請傅訊便知虚實劉萬春供本地人於光緒十五年憑中轉租張文學房屋出錢一千六百千翻造浴堂寫立轉租據十年爲期當付頂首洋一百五十元每月租金十二元半至今六年租金分文不缺明府謂此事與爾無干爾處自有張文學理直可先回去劉唯唯而退明府謂張曰陳汝棟已將房屋出賣爾總要遷移方是正理張稱須原中沈清臣到塲方可議妥問沈何在答在後馬路明府查閲租契原中徐子連沈清臣圖書朱珊洲地甲裘鎭遂着兩造退去候飭差傳同原中圖保人等秉公調處禀復核奪○救生局船在下海浦撈起無名男屍一具帶至南市十六鋪老擺渡碼頭停泊報知同仁輔元堂轉報上海縣請乞騐屍訊辦黄大令得報後定於今日前往相騐核辦○本城大東門城脚袁某家上月廿六夜被匪用跳板横搭墻頭緣之而入竊去皮箱二只一案屢紀報端翁明府訊供後因悉空皮箱兩隻係大東門城樓上防勇哨弁蕭長有拾著送到巡防南局并有一勇馮勝向捕役說稱廿七日九點鐘見有兩有肩負空箱二隻往北而走一約二十餘歲一約四十歲左右之說明府察核案情故函致蕭營請將該勇來縣訊問情由昨日已准統領蕭軍門將守城兵何得勝等四名送到縣署請訊矣 
[英界公堂瑣案]  
　　英界河南路中和里同春土棧失愼經公堂會訊各情已登前報昨日早堂同春土棧主蕭奎光延請律師小威金生到堂倩繙譯曹吉甫申稱同春土棧於上月二下晨失愼現知保險行及巡捕房查無别情不欲控告惟尚有陳松年控蕭欠銀一案聞大老爺以陳乃夥計須得莊主來案准理等情可否請將蕭奎光准其交保如陳之主人來案自應投案候訊宋通刺商之薩副領事以保險行現却不欲控告查核各節尚無别情遂判將蕭奎光覓交的保○抱探竇如海禀稱洋人未立登失去剪草之鐡車一架查係朱陽虎所竊寄在新閘地方之阿芳家現已將贓吊到請爲訊究洋人未立登投案申訴前情朱陽虎供認行竊後將車寄與阿芳求從恩典通刺着將朱陽虎仍交捕房帶回候傳寄贓之阿芳於下禮拜五覆訊○包探張阿根禀稱王阿二竊取洋人可發家零星什物并董德泰之布衣二件將洋人之物賣與開舊貨店之顧阿薰處爲此一併拘案請訊洋人可發及董德泰投案領贓王阿二供本地人行竊不合尚求施恩顧阿薰供實不知是竊贓是以收買通刺以王阿二屢經犯案未便姑容判交捕房管押一個月顧阿薰着罰洋三元充公○邵洪卿前因假冐品海紙烟牌子經捕房查知解案懲辦甫經釋出仍將自做紙烟盛在品海匣内以圖混冐事爲包探杜雲卿及八號西包探查獲解案並呈所做紙烟請電邵洪卿供烟上實係自己圖印惟放在餘下之品海空匣内中西官以其屢犯不改判罰洋四十元否則交捕房管押四個月○所探泰少卿禀稱張周氏深夜尚在烟館吸烟解案請訊張周氏供烟館係自己開設是以深夜呼吸通刺謂無論是否自己開設總不應於深夜開燈着罰洋五元○所探何瑞福禀稱昨有鄉人周蘭亭駕柴船一艘停泊垃圾馬頭忽有徐楊氏向周索取埠頭錢周答以稍緩須臾該氏不允强取船上跳板作抵情同拆梢况租界中向無收取埠頭錢之例是以將徐楊氏拘案請究周蘭亭供該氏欲向我收取埠頭錢正欲將衣當給該氏不允將跳板取去作抵徐楊氏供因向周蘭亭買柴一擔算錯錢七十文故向算還並無取伊跳板之事通刺以徐楊氏不應欺騙鄉愚判交官媒管押七日○包探黄四福禀稱趙榮三前因拆梢案遞解回籍今又來滬爲此拘案并在身畔搜出鐡圈鐡梭子等一并呈閲趙榮三供紹興人來滬謀生不敢犯事通刺以逐犯豈容復來况身畔帶有鐡器决非安分之徒遂判責一百板仍遞回紹興原籍鐡器存候銷燬○捕解失路小孩禀稱昨日出外巡街見此孩在路啼哭向之詰問據言迷失路途爲此解案請爲安插孩供徽州人姓吳名元隆年九歲家在虹口三官堂左近父親已故昨因出外閒玩以致失路通刺着暫交原差看管候人認領 
[法捕房瑣事] 　 
　　昨禮拜五葛同轉仍偕代理讞員鄭大令蒞捕房會同謝副捕頭發落各案命提船户陸阿富控邵雲來糾同流氓柴長茂等行兇毆傷船夥蔡錦廷一案著將張茂先行枷號捕房半個月期滿責放○又提竊取蜜采里自鳴鐘之楊阿茂照原斷笞責一百板卽予釋出不准逗留○前充英探夥張仲山越界拘人爲法包探夥拘入捕房解經葛同轉訊供押候責懲昨日提案掌頰四十下還押三天○小竊陳阿毛以年未及冠責手心一百下飭探押送渡浦回張江栅原籍不准再來滬上犯竊○竊賊陳少卿係崇明人在同德里行竊爲法包探拘獲解經葛同轉研訊供認各贓先後吊到分給失主具領昨日提案著從重笞責一百板勒令回崇明原籍不准再來○探夥陶金標禀稱小的請假回鎭江查緝輪船失竊各案回滬後於上月廿四日在江孚輪船拿獲著名扒竊蔡福供出同黨余老九小周張海勝三人窩頓新椿記客棧一并拘獲解案業奉訊明各竊供認竊贓均係范忠良指使業經吊到各贓分别給領此種竊賊均與前經獲案送縣遞籍之張漢卿等聨爲一氣此拿彼竄出没無常同轉諭以謹愼當差切弗怠惰如果有功可賞當禀請領事捕頭量予給賞陶叩謝而退○周高其卽小周前次犯案遞籍七月廿四日潛來滬上借住新椿記客棧法包探拘到積竊蔡福元供出同黨爲包探拘入經葛同轉訊供昨日提案供稱前蒙遞籍此次隨同張德勝俞四炳乘德興輪船來滬住新椿記客棧爲包探拘入捕房解奉訊明同轉又問去年江裕輪船金條一案究竟如何周供此案係送縣之榮老和弟兄及林老九與小的四人同竊當時失主報失輪船帳房見其衣箱破碎不予深究同轉謂爾前次何不供認本委格外從寛免予遞解以後若再到案定當重辦不貸俞四炳卽俞老九供上月廿四日乘德興輪船同周高其來滬在船竊取銀表一枚並無别案蔡張二人於十三日由大通輪船同范仲良來滬住新椿記客棧摸取對時表五枚均交范手迨拘入捕房不將范仲良供出致被知風逃逸小的向當馬快副役前因犯事在鎭薙髮 
 
 

Page 4

 
 
只剃关邊同轉謂爾知王法難容乎俞供小的業已知悔蔡福元刁玩異常故意放風使范仲良逃逸同轉著從重笞責一百板供稱在四馬路摸得銀表二枚吉祥街摸得銀表一枚均交范手張德勝供與范本來認識蔡福元借洋十元同船來滬在七濠口聚會同轉判蔡福元再笞二百板張德勝笞責二百板俞四炳笞責一百板蔡張俞三人均係丹陽候過堂送縣遞籍吊到各贓交給失主具領著出外酌償當本不得計較各人蓮諭而退○長江積竊程兩山來滬盤踞法界典當街某鴇花烟間内前日爲法包探偵知至賊窟密拿該鴇出爲袒護反指探夥爲拆梢後將程竊拘入捕房供認與該鴇姘夫談某爲友寄宿烟妓德仙房内尚有當票三張捕頭飭探將該妓拘入捕房押候解堂究訊 
[美捕房瑣案]  
　　偷兒丁某江北產卽小丁麻皮也專在走長江各輪船圖竊前晚經包探江阿三巡至華記路拿獲解入捕房押至昨晨帶出稽查知係去歲杪曾竊福和輪船搭客之鞋籃一隻皮箱一隻捕頭命押候查出原贓再行送辦○本邑人徐慶芳操小工餬口昨晨肩荷鐡鏟二柄行至吳淞路徐德茂壽器店内意欲暫行寄放適管馬路西人由此經過見所持鐡鏟乃工部局之物疑係竊得遂將徐並該店主徐某一併拘送捕房捕頭詰問原由徐稱鏟乃工頭殷松松囑令寄放是處捕頭卽飭包探江阿三將殷拿入捕房捕頭謂鏟係工部局之物爾將寄放人家究欲何爲殷稱因有費關興者欲借之故捕頭謂此非爾物豈可冐借與人仍飭江探立將費拿案訊詰費答係某洋行執事指使捕頭謂此案牽累甚多命將兩徐及殷費四人一併覊押飭探查拿該洋行執事到案再行訊核○西華德路德潤質鋪昨午後一點鐘遣夥某甲乘東洋車至英大馬路德祥質店内取得英洋二百元仍乘車而回到時甲將車資數給之入内所携之洋遺忘與車迨覺而出視原車則已不知所向矣雖卽投報捕房惟車照號數未悉恐一時難以查明也○安徽人某甲想因窮途落魄無計聊生於某日至天潼路夏慶昌鞋店攫取水烟袋一枝當時報知捕房前晚被包探張阿五在蓬路拿獲解入捕房捕頭命押候送至英公廨究辦○外虹口老街第四百二十六號門牌徐林記漆店小主名榮生乾年十八歲素喜游蕩不務正業乃父屢斥而終不悟昨晨又取咎父遂責之豈榮生不思改過反生怨恨竟暗購紫霞膏吞服延至午後毒氣攻入始知吞烟之故急卽施救奈受毒已深不能見効越時卽死○江北小工名胡大前日在美界招商局碼頭停泊之西洋公司某輪船上搬運棉花包至下午工作之際偶一失足連包倒下以致受傷頗重船主卽書信至奥國公館領事亦繕書命舁送同仁醫院求治 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[莫愁湖餞春詞]  
　　金陵訪事人　　　局各輪　　　　往長江者行至下關暫停片刻搭客等先上下擁擠　　　　　茶　勒索酒尤復如狼似虎買辦置之不問客人無可　　所　行李　　非厚給青蚨水手斷不肯代爲搬運種種惡習旅客苦之某日有一安慶人至江寗公幹携帶　葢箱篋三件當登岸時肩荷鋪蓋手提竹籃情茶房照顧箱篋婉語數四茶房若未聞也者客悞認已經會意步十躉船及由躉船回舟而箱篋已不知去向尋見茶房詰問茶房大聲曰我晨傭於汝者何問爲正在爭論間氣笛嗚嗚船將開放又恐他物失去急捨茶房回躉船有詢之者謂箱中布衣數件不甚值錢惟友人以十成監生實收一張倩換部照此外有公成示豐兩典質劵二紙號數月日皆不得知殊難查究有人告以投保甲局請查或曰輪船已去卽報亦無從查究矣其人悻悻然雇小舟入城○城北某寺方丈好作狹邪游某老嫗知其爲淫魔也誘至某私娼處香圍粉陣豔治無雙方丈遂被一縷情絲牢牢絆住銅龍漏竭送客留髠魚水觀諧樂可知已更魚三躍突然叩門聲啓之則某中等六七人雄赳赳如南山白額虎搶步而入大呼捉姦方丈急出自被窩中叩頭如搗蒜甲等堅執不放勒令親寫筆據願酬銀洋一百數十圓約於葉日交付始釋之而去 
[掌頰輕生]  
　　有陸某者無錫武生也來滬覔食落拓無聊投宿於法界鄭家木橋南首某氏所開呌化客寓中因積欠寓資爲寓主婦掌頰三下陸悶悶不樂移宿别家奄奄成病同寓者以其爲婦人掌頰大是不祥勸其向婦理論於是倩人舁往寓主婦仍以閉門羹待之及至晚間聲息全無知已魂歸地府急倩鄰居某甲出爲調處許以備棺成殮事爲死者之妻及姊所聞興師問罪以死者被寓主婦掌頰致喪殘生棺殮之費不勞越俎代庖惟令寓主婦跪伏於地將死者之手掌頰三下其事遂寢有見者謂死者怒眼圓睜兩手緊握及掌頰時指伸而目京瞑豈所謂恩怨分明耶 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年三月二十三日京報全錄]  
　　宫門抄○諭旨三道錄前○大臣王等○奏叅營官扣留軍餉摺○欽差大臣劉奏營員積勞病故懇恩優卹摺○又奏叅辦營哨各官片○又奏請留武員差遺片○又奏請議卹片○又奏請開復已革提督照例議卹片○豫撫劉奏查報各　　　代起數摺○監督文奏報接篆日期摺○三月二十三日○内務府國子監正黄旗值日無引見○麟中堂等補行考試　　　　　命○山西巡撫長　　訓○郭寳昌謝授廣東南韶連鎭總兵恩○德奎假滿請安○恩佑請假十日○值年旗奏派值　　大臣派出長　　　○寳議司奏初一日祭奉先殿慶王行禮○提督衙門奏拿獲盜犯康六兒等六名又拿獲交拿人犯王三元　二名均請交　　○召見軍機郭寳昌張煦○○辦理天津團練事宜臣王文錦臣曹克忠臣張夢元臣鄧啓元跪奏辦營召扣留四成米價　　遲延據實奏沗恭摺仰祈聖鑒事竊本年二月二十九日接准天津海防支應局照會奉署北洋大臣王又韶劄准兩江督臣　均一咨准督辦軍務處　兩江督臣劉坤一咨呈奏陳事宜八條内請給津貼一條畿輔及關内外兵勇一律津貼米價四成一俟　准卽　本大臣咨行查照辦理等因應卽照准咨行查照轉飭遵辦等因准此自應遵照新章自本年二月分各營加給津貼四成米價所有正月分應加四成米價亦一律　還各營將領亟當共體時艱認眞經理乃管營律勝中軍右營儘先副將羊洪順於開放二月分正响　　　發給四成米價臣克忠查出始行補放臣等糧餉　重不容絲毫短少開外前敵僨事未始不由於此該副將羊洪順風　少發四　　　抬控查出始行發　　非實在扣留而出納之各卽已彭其僉鄙之懷兹臣等因操防緊要所有移營築壘不敢盡勞兵力添雇民失　　　助仰　朝廷　借士卒之心尚不　所加賞犒况　行津貼米價何可少事遲留近來軍營積弊相習成風不得不防其微而杜其漸擬請將該營官　先副將羊洪順革　永不叙用其統帶記名提督李永元疏於覺察亦請摘去頂戴以示懲儆所有查出營官遲放津貼四成米價緣由謹合詞據實揭叅恭摺具陳伏乞皇上聖鑒訓示謹奏奉旨已錄○○欽差大臣兩江總督臣劉坤一跪奏爲營員積勞病故懇恩優卹恭摺仰祈聖鑒事據統領湘軍鐡字營記名提督熊鐡生禀稱轉據前著福建福寗鎭總兵廖得勝等呈稱記名提督竭友益湖南湘潭縣人咸豐六年投效霆軍隨同踏平小池口施進剿宿松二郎河收復麻城太湖潛山等縣城進毁案慶賊壘大小數十戰身被重創摘賊目李秀成由蕪湖上竄陷夥縣該故提督以百夫長身先各軍遂復　縣及棧嶺賞村洋塘等處又隨大軍回援江西收復蕪州鉛山廣信諸郡縣同治初元委帶　副霆正等營隨剿寍國句容金壇等處並移剿廣東　廳州踞賊歴保以總兵記名該放嗣因霆軍凱撤調赴黔省軍營效力克復青黄等城連拔堅巢疏通驛道保以提督記名簡放並賞給偉勇巴　魯名號光緒六年隨同前提臣鮑超辦山海關防務十年辦雲南邊防務十七年札調招募鐡字水師中營駐防鄂岸二十年九月札委營帶鐡字正左營由鄂開行北上至河南衛輝府屬偶觸風邪舊疾懇發猶復勉力支持未嘗稍息本年正月抵關布置戰守事宜病益增　至十九日在營病故勝等先後隷其部下隨征日久源委洞悉　請奏卹前來臣查該故提督楊友益隨同霆軍轉鬥各省無役不從戰功懋著上年由鄂北上雨雪載途艱辛備歴抵關後力疾任事以致積勞病故殊城憫惜可否仰懇天恩准照軍營積勞病故例從優議卹之處出自鴻慈謹恭摺附陳伏乞皇上聖鑒訓示謹奏奉硃批著照所請兵部知道欽此○○劉坤一片再豫凱軍逃勇於本年正月二十六日夜間創刦昌黎縣東關德慶和油糧店銀兩錢帖等物經該縣知縣丁子懃拏獲李先科等十名禀經署直隷總督臣王文韶及臣批飭覆訊明確就地正法並飭嚴緝逸犯務獲在案兹據該軍統領甘肅寗夏鎭總兵牛師韓禀稱正月二十四日該鎭所部後軍左右兩營由昌黎開拔赴聞該營官等正在飭勇齊乘火車之際左營營官梁孔一據該營前哨哨官申傳綱禀報風聞隊下竊議山海關米糧各物昻貴恐不敷食用該哨官設法安撫催促起行詎料勇丁李先科等十三名先後潛逃並竊去各勇本軍號衣該營哨官督隊起行未便停留派出得力親兵四路跴緝逃勇尚未弋獲卽有二十六日夜間搶劫德慶和油糧店之案請將該營哨官分别叅辦並自請叅處等情前來臣察訪所禀情形屬實伏查豫凱後軍左營前哨哨官歸德鎭標候補千總申傳綱不能約束勇丁致令潛逃行劫實屬各無可辭應請革職留營効力該營官都司梁孔一本有應得之咎惟該勇丁等行劫究在潛逃以後該營官督隊移防勢難兼顧且該營官素來打丈奮勇當此防勦嘵重之際應請從寛摘去頂戴責其立功贖罪至該統領牛師韓先經隨臣來關妥籌防守兵勇在逃滋事無從防範且係新招之勇並非平日紀律不嚴者可比可否邀恩免議出自逾格慈施理合附片陳請伏乞聖鑒訓示謹奏奉硃批牛師韓著免其議處餘依議該部知道欽此○○劉坤一片再叅將銜四川松繙鎭標中營遊擊李祥椿原隨松潘鎭總兵陳金鰲祝嘏入都經前統領泰安軍甘肅提督李培榮調辦營務未及奏咨適李培榮一軍奉旨歸九江鎭總兵宋朝儒接統該員擬請領咨回川供職臣查該員從前征勦力力頗著聲績辦事勤奮曉暢戎機現值軍務需才可否仰懇天恩准將該員留於臣營以備差遣並求敕部立案免開該員本缺出自逾格鴻施除分咨外謹附片陳請伏乞聖鑒謹奏奉硃批著照所請兵部知道欽此○○劉坤一片再副將銜兩江督標候補叅將前署揚州鹽捕營都司徐連科自咸豐年間卽從臣軍隨同攻克各城陷陣摧鋒甚著旁勩去年十月復隨臣北上辦理營務備歴艱辛本年正月竟以積勞成疾牽動舊傷病没身後蕭條實堪憫惻該員曾立戰功今又殁於王事可否懇恩准照軍營積勞病故例議卹以昭激勸出自聖主鴻施謹附片陳請伏乞聖鍳訓示謹奏奉硃批著照所請兵部知道欽此○○劉坤一片再已革記名提督烏勒興額巴圖魯甘大有去年經臣調同北上委充護軍前營管帶官星夜奔馳冐雪冲寒備嘗艱苦到關後辱食枕戈認眞訓練本年二月竟以積勞成疾没於軍次據護軍營統領記名提督楊金龍禀報前來臣查該故革員誠樸不欺奮勇敢戰自束髮從軍爲曾國荃左宗棠所拔擢轉鬭江浙福建陜甘等省及新疆南北兩路懋著勳勤此次隨臣來關本期立功自贖何圖一病不起飲憾重泉可否仰邀天恩將已革記名提督甘大有開復原官照提督軍營立功積營病故例敕部議卹以勵勤事出自逾格鴻施謹附片陳請伏乞聖鑒訓示謹奏奉硃批兵部議奏欽此○○頭品頂戴河南巡撫臣劉樹堂跪奏爲遵將光緒二十年分各州縣結報交代起數開單彚奏恭摺仰祈聖鍳事竊准部咨各省算結交代統於歲底開單彚奏等因歴經遵辦在案兹據署布政使桂霖詳稱豫省交代每届半年分别已結未結奏報一次其已造送細數册結者仍應按年彚奏今查光緒二十年分已經算結唐縣等四十六州縣正署各任交代四十九起均已造册詳咨列摺呈請奏咨等情前來臣覆查無異除咨部查照並仍飭將未結各案赶緊嚴催清釐造報照章歸於半年彚奏外謹將光緒二十年分已結交代起數繕具清單恭呈御覽爲此專摺具陳伏乞皇上聖鑒謹奏奉硃批户部知道單併發欽此○○二品銜粤海關監督奴才文珮跪奏爲恭報接印任事日期叩謝天恩仰祈聖鑒事竊奴才内府世僕知識庸愚渥受生成曾蒙簡放熱河副總管江南織造涓埃未報統愓方深兹復仰荷温綸畀以粤海關監督重任於上年十一月初一日恭請聖訓復蒙召見誨示周詳莫名欽感當於陛辭後束裝出京其時將届冰河天津輪船停泊由内路水陸兼程於本年二月二十一日抵粤准前任粤海關監督德生將粤海關監督關防並文卷册檔錢糧簿籍委員呈交前來奴才當卽恭設香案望闕叩頭祗領任事伏念粤海爲通商要地監督乃榷課專司舉凡撥解京外餉需徴收華洋各稅在在均關緊要奴才黍膺繁劇深慮弗勝惟有殫竭愚誠認眞整頓嚴察丁役剔除弊端恪守章程以昭輯睦遇有應辦事件隨時會商督臣妥爲籌畫總期華洋悅服稅務豐盈以冀仰答高厚鴻慈於萬一其接收庫儲各欵容俟逐一查明另行恭摺奏報所有奴才接印任事日期並感激下忱除循例題報外謹繕摺叩謝皇上天恩伏乞聖鑒謹奏奉硃批知道了欽此　 
昨接三月二十三四五日京報先行照登尚有二十二日一本容俟續到卽行補列本館附 
 
 

Page 13

 
 
[光緒二十一年三月二十四日京報全錄]  
　　宫門抄○諭旨二道錄前○粤督李奏揀調知州摺○署江督張等奏造報籌防收支各欵摺○又奏報銷上海製造局支有各欵摺○又奏撥給電報局同文館支用各欵片○陜督楊奏委署鎭恊各篆片○三月二十四日○理藩院鑾儀衛光祿寺正白放值日無引見○裕公假滿請安○吉陞謝授京口副都統恩○克王續假五日○英年請假五日○銘公續假十日○召見軍機吉陞桂斌○○太子太保頭品頂戴兩廣總督兼署廣東巡撫臣李瀚章跪奏爲直隷州應行廻避原籍照例揀員對調恭摺具陳仰祈聖鑒事竊照定例各省地方員缺在原籍五百里之内者俱行廻避至升選及題補得缺之員領憑赴任時未及周知到任後查明始知原籍僻徑小路與任所在五百里以内者准卽詳明督巡酌量改調廻避此項現任廻避人員無論指缺對調及留省另補仍俱准行等因兹有羅定直隷州知州關廣槐係廣西蒼梧縣進士由兵部職方司主事截取光緒十四年十一月二十三日引見奉旨記名以直隷州知州用欽此十七年京察保送以直隷州知州分發省分補用遵例捐指廣東是年六月二十六日到省題補今職於二十年六月二十六日到任後查得州城西北至廣西蒼梧縣水陸計程共三百四十里係在五百里以内例應廻避禀經藩臬兩司查明屬實自應照例於本省直隷州相當缺内揀員對調兹查有南雄直隷州知州曹椿江年五十四歲湖北江夏縣監生遵籌餉例在廣四報捐員外郎不論雙單月選用復遵前例改捐直隷州知州指發廣東試用並免保舉同治四年二月十九日到省六年因剿辦廣西山澤逆匪案内出力奏奉上諭賞戴花翎復因剿辦廣西苗匪案内出力保奏八年三月二十三日奉上諭著仍以同知歸廣東遇缺前先補用欽此旋因班次不符奏請更正是年十一月經吏部議准仍以直隷州知州歸廣東遇缺前先補用丁憂回籍服滿起復於同治十二年十月二十三日回省補授今職光緒十七年三月十八日到任該員誠篤明逹政治精詳南雄直隷州知州係衝繁疲三字要缺羅定直隷州知州亦係衝繁難三字要缺以之對調洵屬人地相宜合無仰懇聖恩俯准以南雄直隷州知州曹椿江調補羅定直隷州知州所遺南雄直隷州知州缺卽以關廣槐調補招蒙俞允該員等均係現任直隷州知州遵例對調銜缺相當毋庸送部引見據藩臬兩司會詳前來臣謹恭摺具奏伏祈皇上聖鑒訓示再本案該員關廣槐係於光緒二十年九月二十日禀報到司兩奏總督係臣本任毋庸會銜合併陳明謹奏奉硃批吏部議奏欽此○○署理兩江總督湖廣總督臣張之洞頭品頂戴江蘇巡撫臣奎俊跪奏爲江南籌防第十四案收支各欵分别造報恭摺具陳仰祈聖鑒事竊江蘇省籌辦江海防務前經設立籌防總局派委司道各員公同經理業將光緒十八年十二月以前收支欵目遵照部章造册奏銷在案兹據籌防局司道署江寗布政使胡家樹等詳稱自光緒十九年正月起籌防案内正雜各欵截至是年十二月底止收支欵目列爲籌防第十四案報銷計舊管銀一百三十九萬三千一百十七兩有奇新收江海關稅項又額撥登瀛洲保民各輪船月餉支月製造二成洋稅及浙海關稅欵江蘇省厘金江西省補解十二年分欠欵湖北萬户沱抽收四川鹽厘又附收操江等兵輪撥用二成洋梲共銀一百六萬八千七百五十九兩有奇總計舊管新收二項共銀二百四十六萬一千八百七十七兩有奇内除撥解十九年分鐡路經費金陵機器局製造經費及購辦料物　欵官電局同文館薪費膏火又添購零件價銀水師學堂十九年分額支活支用欵又奉裁各兵輪砲船弁勇執事人等薪糧另欵存儲以　購辦掽怏雷艇等用共登除銀二十六萬八千三百八十五兩有奇實計收用銀二百十九萬三千四百九十一兩有奇開除各砲臺添築改造修理苫蓋各項工料及購辦篷布繩索藥袋夫價銀守臺劄營租用民田收買築臺造房民地支給租價購買洋砲教習匠勇辛工津貼兵輪差砲等船薪糧公費藥費卹費購辦煤油雜件修費等項文武員弁司事學生兵夫工匠人等各薪費口糧運載水脚工食運槍修槍採辦水雷魚雷物料油艌船隻操塲煤廠等處修理購置魚雷廠改編魚雷營購辦料物機器什具等欵又附造操江威靖兵輪餉雜各項以上計由籌防案内放給前項銀兩均遵照部議報銷章程各歸各案歸核銷計應户部核銷銀五萬五千三百十七兩有奇兵部核銷銀二十三萬三千三百五十四兩有奇工部核銷銀十七萬一千六百九十二兩有奇共請銷銀四十六萬三百六十三兩有奇又水師學堂用欵奏明歸籌防案内附銷今另立專册附案請銷總計所支各項均係循照成案曁奏咨奉准數目核實支給並無絲毫浮冐實存銀一百七十七萬三千一百二十七兩有奇又水師學堂册報結存銀兩均於下届各歸各案滾接造報將收支款目照册開單詳請奏咨前來臣等覆核無異除將清册分别咨送海軍衙門總理衙門户部兵部工部查照外所有江南籌防收支各欵第十四案報銷緣由謹合詞恭摺具陳並繕列清單恭呈御覽伏祈皇上聖鑒勅部查照謹奏奉硃批該部議奏單併發欽此○○署理兩江總督湖廣總督臣張之洞跪奏爲上海機器製造局第二十次支用各欵查照成案開單核實報銷恭摺仰祈聖鑒事竊查接管卷内上海機器局製造各項軍火動用二成洋稅截至光緒十五年十二月底止業經分案開具清單奏銷在案兹據辦理局務署蘇松太道劉麒祥等將光緒十六十七兩年分支用各欵悉心句稽遵照部覆併年開報計上届册報存湘平銀九十三萬一千七百九十九兩一錢有奇十六十七兩年續領江海關二成洋稅庫平銀一百二十八萬三千四百六十六兩三錢有奇合湘平銀一百三十三萬五十六兩二錢有奇又收長江水師軍火局撥用洋火藥解還料本湘平銀一萬三千二百兩又收仰機營併還撥用局購洋槍二十桿價值湘平銀三千八百四十三兩六錢有奇共收湘平銀一百三十四萬七千九十九兩八錢有奇管收兩項共湘平銀二百二十七萬八千八百九十八兩九錢有奇共用湘平銀一百二十一萬五千七十兩七錢有奇實存湘平銀一百六萬三千八百二十八兩一錢有奇此項存銀或係存而未用物料之價值或係造而未完各件之工料今俱照案核作銀數列存歸入下届造報俾清眉目其支用一切欵項均經遵照新章先行詳請咨部立案兹將收支銀數及委員司事中外工匠薪工購製軍火器具各項細數照章分造清册詳請具奏本任督臣劉坤一未及核辦移交到臣伏查該機器局製造諸事悉仿西法有料多係洋產工資物價均無定例支用欵項難以常例相繩此次册開各欵詳細察核委係實用實銷毫無浮冐謹查照成案恭繕清單恭呈○御覽仰懇天恩俯准核銷以清欵目除將清册分咨總理衙門户部兵部工部查照外所有上海機器局計自光緒十六年正月起至十七年十二月底止支用各欵列爲第十二案報銷緣由理合會同北洋大臣直隷總督臣李鴻章江蘇巡撫臣奎俊恭摺具奏伏祈皇上聖鑒謹奏奉硃批該衙門議奏單併發欽此○○張之洞片再查接管卷内金陵電報局同文館委員司事教習投生人等月支薪糧等項業經前督臣將光緒十八年五月以前動用銀數○奏銷在案兹據承辦電報局務道員郭道直詳稱自十八年六月起至二十年正月止連閏計二十五個月所有督臣署内及江隂吳淞等處電報局共支用薪費銀六千一百兩又修換吳淞金陵城内署局電線工料及購線換各官局電機添購電瓶各項共用銀一千六百三十三兩有奇同文館支用銀四千四百兩以上總共動支湘平銀一萬二千一百三十三兩有奇照案由南洋防費項下撥給詳請奏咨本任督臣劉坤一未及核辦移交前來臣覆查無異除將清册分咨總理衙門户部工部查照外謹會同北洋大臣直隷督臣李鴻章江蘇撫臣奎俊附片具陳伏乞聖鑒勅部核銷施行謹奏奉硃批該衙門議奏欽此○○楊昌濬片再臣接據署凉州鎭標中營遊擊王正堃禀稱署凉州鎭總兵沈福田感冐風寒觸發舊傷醫治罔效於本年正月初九日病故請委員接署鎭篆等情前來臣查凉州地處邊要總兵篆務關繫極重亟應委員接署以重職守查該鎭屬永昌恊副將劉璞老成幹練堪以委署遞遺永昌協副將事務查有補用總兵蔣富山人亦安詳堪以署理除分别飭遵並查取該故員親屬醫士承查印甘各結另咨送各外理合附片陳明伏乞聖鑒謹奏奉硃批兵部知道欽此 
 
 

Page 14

 
 
[光緒二十一年三月二十五日京報全錄]  
　　宫門抄○諭旨一道錄前○選單○兼署雲督崧奏報抵滇接篆日期摺○粤督李奏懲辦會匪保奬出力員弁片○又奏報咨結交代各案摺○又奏請准陸路叅將仍照原揀請補摺○又奏揀補守備片○又奏揀補守備片○三月二十七日○吏部翰林院正紅旗值日侍衛處引見二名吏部三十三名户部二名咸安宫一名鴻臚寺八名中正殿二名火器營四名廂黄滿四名正黄滿八名正黄蒙一名正白蒙五名太常寺二名兩翼十三名○帛公假滿請安○盛京户部侍郎良弼請訓○恩普請假十日吏部奏派騐看月官派出麟中堂崇光張蔭桓徐樹銘鳳鳴沈恩嘉壽昌明桂洪良品胡俊章張仲炘易俊恩溥王鵬運劉桂文丁之栻○兵部奏派查齋○派出英信大額駙秀吉福森布阿克丹明秀彭壽玉璋○召見軍機良弼廖壽恒○光緒二十一年三月分選單主事吏部稽勳司趙鑾揚直隷甲知州廣西永寍李鴻賓山東監知縣山西定讓戴書銘江西附廣東三水雷培株陜西副榜湖南祁陽大鑑中福建甲山東昌邑張驤四川甲廣東英德朱治和雲南舉府檢校江蘇江寗馮驥四川監典史四川灌縣周詒本浙江文童鹽亭孫士衡順天監○○頭品頂戴調補雲南巡撫兼署雲貴總督奴才崧蕃跪奏爲恭謝天恩并恭報抵滇接篆日期仰祈聖鑒事竊奴才於光緒二十年十一月二十八日奉旨署理雲南巡撫兼署雲貴總督遵於十二月初八日交缷貴州巡撫篆務十五日起程赴滇當經專摺奏報在案至二十一年正月初六日行抵省城據電報局委員鈔呈電傳上年十二月二十四日奉上諭雲南巡撫著崧蕃調補等因欽此跪誦之下欽感莫名初八日准獲理巡撫兼護總督按察使岑毓寳派委署雲南府知府興祿曁署督標中軍副將張鳳鳴署撫標中軍叅將岑應麟將雲貴總督雲南巡撫關防各一顆王命旗牌書籍文卷等件分别齎送前來奴才當卽恭設香案望闕叩頭謝恩祗領任事已於是日電請總理衙門代奏在案伏念奴才撫黔三載報稱毫無渥蒙竉眷優加旣荷兼署之恩復拜調補之命撫躬循省悚惕彌深查滇黔僻在西南素稱瘠壤兵燹以後益見凋殘疉經前督撫臣加意撫綏元氣尚難盡復奴才沗綰雙符責無旁貸惟有勉竭愚誠舉凡吏治軍政邊防商務及一切地方應辦事宜隨時督飭司道妥慎辦理以期仰副聖主綏邊固圍之至意所有奴才抵滇接篆日其并感激下忱除恭疏分别題報外理合專摺具陳叩謝天恩伏乞皇上聖鑒謹奏奉硃批知道了欽此○○李瀚章片再廣東立堂會匪最爲民害前將著匪曾鱸魚全梁其保何肥鞍等拿獲重辦近數年來頗爲歛迹臣仍飭文武各員認眞查拿不准鬆懈兹據海康遂溪石城等縣禀報訪有匪犯何幗純等結盟拜會當飭嚴拿並派瓊軍左營馳往會同各該營縣上緊拿辦先獲夥匪何幗純等多名訊明入會行刦就地懲辦旋將匪首何幗純及何幗景追捕弋獲訊據該匪何幗純供認起意創立洪義堂會名伊爲大哥餘依齒序結爲兄弟糾衆歛錢行刦得贓多次何國景供認聽糾入會疉次行刦得財各情不諱禀經臣核明飭將該犯等正法現在地方一律靜謐仍暫留瓊軍左營駐紥遂溪縣會同營縣督率鄉團彈壓巡緝據雷瓊道揚文駿雷州府知府李釗先後具禀前來臣查現值海防有事攘外必先安内雷州爲濵海要區該匪何幗純等瞻敢創立堂名糾人拜會若不及早拿辦難免句結日衆滋蔓難圖該文武等先獲夥匪多名旋將首要捕獲辦理尚屬認眞核與拿獲開堂立會首犯一名准保二員章程相符合無仰懇○天恩俯准擇尤請奬以示鼓勵出自逾格鴻慈所有拿獲開堂立會匪犯訊明懲辦籲懇請奬出力人員各緣由理合附片具陳伏乞聖鑒訓示謹奏奉硃批准其擇尤酌保數員毋許冐濫欽此○○太子少保頭品頂戴兩廣總督兼署廣東巡撫臣李瀚章跪奏爲彚奏廣東省光緒二十年五月起至十月止半年内咨結交代各案恭摺仰祈聖鑒事竊准户部咨具奏申明州縣交代例限並請嚴定藩司處分一摺欽奉諭旨行令將交代各案分别已未完結半年彚奏一次並將有無未解銀兩於何月日提解司庫逐案聲叙等因卽經欽遵辦理並將光緒十九年十一月起至二十年四月底止咨結各案開單奏報兹據廣東布政使覺羅成允續咨結各屬交代共四十一案均係新案交代内有三十三案正雜錢糧銀米掃數解清並無未解之欵其餘三案徴存銀米未據解清業已另案奏報勒追應俟嚴催完解隨時分别詳辦等情前來臣覆核無異除飭司將未解銀米認眞追繳並將未結交代嚴催結報外謹繕清單恭摺具奏伏祈皇上聖鑒再兩廣總督係臣本任毋庸會銜合併陳明謹奏奉硃批户部知道單併發欽此○○太子少保頭品頂戴兩廣總督臣李瀚章跪奏爲廣東陸路叅將員缺緊要懇准仍照原揀請補以裨操防恭摺覆陳仰祈聖鑒事竊照廣東增城營叅將廖得勝病故遺缺前准部咨係陸路題補第二輪第八缺輪用儘先人員應揀合例人員請補等因當經便同前廣東陸路提督臣唐仁廉奏請以督標中營儘先叅將杜淦補授兹准兵部覆稱查杜淦儘先名次在後其漏未聲叙名次在前之楊朝漢盧滿江顏金葉良四員均係籍隷本省毋庸核計惟尚有張正履王世評鄧廷光三員係屬隔省人員名次亦在杜淦之前漏未聲叙今請以名次在後之杜淦補授礙難議准應令查明聲覆到日再行核辦等因光緒二十年十一月初三日覆奏奉旨依議欽此咨行前來查王世評一員已於光緒十七年十月初六日病故張正履鄧廷光二員均於此缺人地不宜未便遷就請補謹查明聲覆合無仰懇天恩俯念員缺緊要仍准以杜淦補授廣東增城營叅將俾資整頓如蒙俞允俟部覆到日給咨送部引見以符定制謹會同署廣東陸路提督臣張春發合詞恭摺具陳伏祈皇上聖鑒飭部核覆施行謹奏奉硃批兵部議奏欽此○○李瀚章片再准兵部咨廣東澄海營右營守備吳敬榮革職遺缺係外海水師題補第七輪第六缺應用揀發人員行令迅揀合例人員請補等因查澄海營右營守備缺駐紥澄海縣屬樟林塞堡爲洋匪出没地方非精明幹練之員弗克勝任兹會同廣東水師提督臣鄭紹忠在於外海水師揀發守備班内詳加揀選除馮寳琚丁憂不計外其陳存澤張翼鵬麗景榮李國清譚建勳何世昌劉忠梁安邦羅壽崇林瑩謝瑞麟馬榮學等十二員或於此缺人地不宜或於營伍尚欠歴練均未便遷就請補查有改歸廣東揀補之外海水師守備宋文翽年三十五歲廣東廣州府香山縣人由文童出洋肄業遞保儘先把總升補北洋海軍右翼中營守備復於辦理海軍出力案内奏請補守備後以都司升用光緒十七年九月初九日奉上諭著照所請獎勵該衙門知道欽此旋因調粤差遣奏開北洋底缺歸廣東酌量插補光緒十八年十月二十四日奉硃批著照所請該衙門知道欽此經部復准註册以此次奉旨之日作爲留省日期遇有該省外海水師守備缺出酌量請補等因該員水師練習明幹有爲並無在外省軍營叅革蒙保情弊以之補授澄海營右營守備洵堪勝任合無仰懇天恩俯准以宋文翽補授澄海營右營守備俾營伍巡防均資裨益如蒙俞允俟部覆到日再行給咨送部引見以符定制謹會同廣東水師提督臣鄭紹忠附片具陳伏祈聖鑒飭部核覆施行謹奏奉硃批兵部議奏欽此○○李瀚章片再廣東欽州營中軍守備賴連會勒休遺缺前准兵部咨係陸路題補第五輪第五缺應用儘先人員行令揀員請補等因當經會同前廣東陸路提督臣唐仁廉奏請以督標中營儘先守備可玉順補授兹准兵部覆稱查何玉順名次在後其大前之黄宗錦等雖據按名聲叙惟尚有註册在前之羅書謙盧策勳陳國剛三員漏未聲叙應令查明聲覆到日再行核辦光緒二十年九月二十七日覆奏奉旨依議欽此咨前來伏查羅書謙盧策勳陳國剛三員營務尚欠歴據均於此缺人地未宜不合遷就請補謹查明聲覆合無仰懇天恩俯念員缺緊要仍准以何玉順補授廣東欽州營中軍守備俾營伍地方　資裨益如蒙俞允俟部覆到日給咨送部引見以符定制謹會同署廣東陸路提督臣張春發合詞附片覆陳欽祈　　敷部核覆施行謹奏奉硃批兵部議奏欽此 
 
