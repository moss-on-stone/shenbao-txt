# 1904 - 93 - 4911122

 

Page 1

 
 
[新印歷代史事政治論] [  點石齋啓]  
　　是書集古今論史之作多至五百種如王夫之講通鑑論沙張白韻史大略之類悉數探入無一還漏其中更有不經見之書如明刻于愼行讀史漫錄王榖讀史管見魏禧史論尤侗看鑑偶評夏之蓉讀史提要等類不下數百種一一搜錄并各爲之標題以時代編次史書中可命之題無一不備購此一種可免别購他書讀者觸類旁通有有左右逢源之樂凡三百零八卷訂二十八本欲購者請至上洋三馬路申報館申昌書室及各書坊均有代售 
[重印十三經注疏○五經備旨○十七史商搉出售] [  點石齋啓]  
　　自來詁經解經之說莫詳于十三經注疏一書其次若五經備旨則疏解五經語意雖各樹一幟而其關發精義類皆詳盡無遺本齋前將此二書警校精詳悉心石印以惠士林海内風行早已不脛而走兹更用頭等潔白連史紙印成計十三經註疏装釘三十二厚本每都定價洋銀六元五經備旨每部定價洋銀七角○十七史商搉一書爲王西莊先生所輯議論超卓者据詳明論世知人折衷至當有志史學者不可不加意講求兹亦用頭等潔白連史紙印成每部定價洋銀五角印日出售 
[論俄人堵塞旅順口事]  
　　執筆人觀於日人一再堵塞旅順口之事不禁喟然而歎曰嗟乎哉何日人之好爲其難若此哉夫旅順一地日人之所必爭而俄人之所必不肯失者也其形勢天然扼要退旣足以自守進又可以往攻雖以法之慓悍著名而當中法有事之時其將孤拔百計圖謀終不敢輕言攻襲後之被曰所得者由於守臺懦帥龔照嶼望風而遁棄之如遺苟有良將勁兵日人亦烏敢正眼相覷今俄豈龔照嶼比哉乃日軍攻之不克忽思堵塞其口門其意蓋謂若將敵船鎖閉港中則我師鼓勇而前祇須與臺上陸軍互相摶撃揮兵登岸當亦無難殊不知初派仁川丸等舊船四艘甫至半途卽已中砲沈没日人知計不得遂乃詡詡然揚言曰堵塞之計已成嘻計果成矣曷爲而第四次往攻時尙有俄軍艦二艘由統帥馬卡洛夫帶之出陣耶旣又知舊船無濟於事乃更以英彦丸等四新船潛圖堵塞俄人發砲以撃依然在半途撃沈猶復詡詡然揚言曰堵塞之計今果成功惜乎尚留水道若干未全堵塞嘻使果僅留水道若干未塞則何以昨得旅順來電謂口門内外輪船仍出入自如掩耳盜鈴其眞日人之謂歟雖然我以爲日人固好爲其難而俄人終亦有所不利也在俄人自謂志在堅守不欲進攻然究亦無力進攻耳彼歷次被日人攻撃時所毁各船有目共見卽使修繕已竣而苟不失其戰鬥之力庸詎有甘心蟄伏而不思陷陣衝鋒者我是以知口門雖可通行而兵力究嫌未足也然而日人之愚亦甚矣夫避實擣虚兵家妙用俄旣併力死守旅順則旅順一地其軍備之實可知彼旅順之外表延千百里港口紛歧日人豈不能瞰其穴虚乘機襲取乃僅僅一試於海參威而無效其餘如大連灣逹爾尼諸處卽不復風輪火琯鼓渡直前　必於旅順至再至三誓死攻撃豈眞欲以輪船填阻其海軍出入之路耶我恐徒以兵士之性命民人之金貲委諸洪濤巨浸之内而已塡阻云乎哉或曰近閱日本某日報謂俄人恐日軍攻入旅順欲在口外自沈甲乙二輪船信有其事平日俄人曷爲而有此俄惟知旅順爲亞東第一扼要之軍港故令海軍於此立根基塞之日自置海軍於死地矣抑俄八而果欲塞旅順港口則日之兩次沈船於此非仁俄爲敵直助俄成功俄方感謝之不遑安有兒其駛抵半途遽爾發砲以撃者語皆矛盾謂非誓言而何且日報當謂俄已棄旅順而遠颺矣試思俄之海陸軍命脈全在旅順一隅棄之則是自失根基將於何處求立足之地勢必坐令日人長驅直入據满洲全地而有之矧陸軍卽可遠颺軍艦將何從出口俄雖愚甚當不如斯竊以爲日人欲於旅順奏奇功當用水陸並攻之法一面派令軍艦往前直擣一面以陸軍自後包抄或者俄人未能兩面顧全日遂得占先著若徒以堵塞口門爲得計無論俄人决不任其堵塞卽使事能如願而軍艦固無從出戰砲臺之上依然巨砲如林彈雨藥雲全神畢注日兵雖勇猶是血肉之驅其能奮不顧身冒死攻撲乎我故日日人固好爲其難而欲求大功告成尙當舍此而别籌妙算若將矮立幾息夫馬洛幾夫輩與華之龔照嶼等量齊觀而謂旅順終必入其掌握之中則僕雖不才亦未敢從而阿附也 
[定州戰事]  
　　日本大坂某日報云東歷三月二十八日午前十一下鐘越十五分時日本騎兵在高麗定州南門外與敵騎相遇各奮全力槍砲齊施迨午後一下鐘越十五分時步兵亦前來助戰敵騎乃由義州街道郭山街道而退日兵急分出馬步隊躡蹟窮追遙見敵軍有六百名左右是役也陣亡中尉加納忠勇一員步兵一名馬一匹傷大尉黑川敬藏中尉幸村銀六二員士卒十名馬七匹有敵屍二具棄諸戰地聞之土人云城内亦死七八名 
[俄撃日船]  
　　日本大阪某日報云東歷三月二十六日之晨七下鐘越三十分時日本航海小輪船繁榮丸行至中國山東境内廟島羣島中大欽島左近驀被俄軍艦所見帶同逐水雷艇結隊狂追致船中日本人十名中國人七各悉被俄人據去隨連發巨砲將船撃沈船主及水手二名逃至寗海州由華官送往登州府安插當俄人發砲轟撃之際有一附船客斃於艙中按繁榮丸係日本大坂朝日新聞社雇以傳遞戰時消息者也 
[俄艦難修]  
　　日本竹敷來電云日人攻撃旅順時俄艦之中彈損傷者刻已繕修蕆事有巡船名息拔司薄路者於西歷三月下旬某日出口試行速率大不如前每一下鐘時祗行三四海里恐不能編入艦隊與日爭持矣 
[俄兵銳减]  
　　日本大阪某日報云俄兵之在旅順者原有三萬名自經調赴鴨緑江目下祇留步兵二隊游撃兵一大隊守臺砲兵二大隊工程兵一大隊都七千五百名蓋較之日本未攻撃時兵數已大爲减少矣 
[俄誅日諜]  
　　日本東京某日報登中國烟臺來電云旅順東方亞細亞通商公司中有俄人曰司托立路尼者近由日政府賄令偵報軍情事爲俄員所知解送奉天省城處以死刑以爲甘心事敵者戒其公司執事人某甲立卽屏諸境外毋許逗留 
 
 

Page 2

 
 
[俄員來簡]  
　　昨日俄國駐滬辦理軍務大臣德希諾致書本館云頃閱西歷四月一號字林西字報載俄國兵輪船名满洲者撤去砲火一事謂當撤去之時日員曾親臨監視云云人皆以爲俄船被他國官員所查實深詫異僕意日員見之亦當表明此事全無影響乃遲至今日未見日員辯白一言僕不得不令人咸洞然于此事情形因特函告執事俾知俄船之撤去砲火出自本船統弁水手諸人所爲所撤各項軍装胥交洋關税務司所派之人收管未嘗有日員監視其間倘或有之船中人决不允許至税務司惟兩次親詣船中互籌辦理此事之法他無所聞乞登報章不勝感謝德君之言如此昨日本館已見字林報先自更正矣 
[俄謀革命]  
　　日本竹敷來電云俄國本爲革命黨之淵藪邇者若輩益復殺人放火無惡不爲因之七十一省中有五十三省改用軍律處治然謀叛者仍聲勢洶洶云 
[日論俄兵]  
　　日本大阪某日報云頃閱印度太晤士報謂俄國可殺克兵各國皆目爲至精至銳祗以承平日久漸卽衰頽加之俄人一味寛容不加教練以致若輩全無門志平居私切聚語謂與其以性命互相賭博毋寗改就穏妥之業以博金錢之爲佳至於可殺克騎兵向以慄悍聞於世兹則罄控之技芻䬴之量皆已無筣舊觀目下俄政府欲振軍威格外優待其分駐荷朋及鐵列苦一處者於額餉外另加犒賞以期踴躍從戎而士氣益衰頽無可振奮矣 
[土防海峽]  
　　土京貝君士但丁來電云邇者土耳其朝廷下令在逹逹内爾司海濱建築砲臺嚴爲戒備又以俄國各軍艦將由此鼓浪而東因就海中沈設水雷以資抵禦蓋從各强國之要求也 
[土人叛亂]  
　　英京倫敦來電云邇有矮爾拔尼矮族人約一萬名在土爾其國拔哈鐵培地方嘯聚爲亂土將希那幾路希耶督率陸軍二大隊往勦突被亂黨所圍土廷聞急派陸軍十大隊應援刻已星馳就道矣 
[日礦飛災]  
　　日本大阪某日報登東歷三月二十日福岡縣電報云縣境鞍手郡宫田村桐野煤礦中忽煤氣迷漫火燄四射致斃礦丁四十六名後詢之來自福岡者謂桐野礦中本有礦丁一百二十名從事開采是日午後五下鐘越四十分時礦口　然崩頽四圍約有四百間之譜礦丁爭從崩口逃出祇七十四名遇救得生其餘四十六名被煤毒所衝顚仆而死礦局執事者一面督工救護一面翻掘屍骸迫是日之夜及翌日之晨翻出屍骸二十二具先是午後鐘鳴三下礦丁照章換班工師增田氏巡視礦底第七層知有變異因遍告値班諸礦丁謂刻下煤氣方充溢於第六層爾等切勿入此工作未幾卽慘肇此災云 
[札拿嚴密]  
　　松江訪事人云近日兩江督憲兼南洋通商大臣魏午帥頒到札文内開監生唐某指控某某某等人或爲匪徒心腹或與匪徒爲伍其中品類不一有身充圉隷者有名列膠庠者某參戎及留松委員某二尹之子亦列名其内共計不下六十餘人蓋以火藥庫近在咫尺若輩意圖窺伺以故風行雷厲不稍寛容也惟日來提憲李壽亭軍門方在防次新任松江府田紹伯太守尙未履新因此案遲遲未發云 
[桑工旣蠶]  
　　廣州訪事人云南海縣西樵鄉人多業蠶桑縣令姚君近奉督憲札飭仿照日本新法倡辦育蠶社因卽會同候補直隷州知州馮直剌嘉錫督署委員高君而謙學務處委員羅君某親詣西樵晤商簡村紳士陳敬彭暫借陳姓祠堂開設新法育蠶社將來辦有成效再當逐漸擴充 
[派生出洋]  
　　武昌訪事人云日前兼署湖廣總督湖北巡撫端午帥考試中路高等小學堂諸生頭班學生石世英得膺首選午帥飭梁集菴太守資遣游學外洋以增識見太守當卽派往日本月内卽當起程矣 
[壽母稱觴]  
　　武昌訪事人云本月二十四日爲兼署湖廣總督湖北巡撫端午帥之伯太夫人帨誕在省各僚屬相率備禮慶祝屇期躋堂介壽者定必如水如雲也 
[閩省官塲紀事]  
　　厦門訪事人云福建湖里山砲臺管帶賴都戎啓淸因事請假回籍所遺管帶一差由水師提督曹軍門檄委顔游戎福海接辦○上月下旬某日漳州府龍溪縣知縣潘大令震臨由省垣乘某輪船來厦隨改乘某小輪船赴漳擇吉本月初二日接篆視事 
[溽上官場紀事]  
　　九江訪事人云江西常備前軍統領岳鳳吾鎭軍新募第五營勇丁現已札委顧士端都戎管帶二月初一日會同廣饒九南兵備道瑞莘儒觀察在李忠武公祠點騐○本月初十日常備前軍統領岳鳳吾鎭軍因公赴省謁見撫憲夏菽軒中丞○日前廣饒九南兵備道瑞莘儒觀察札委常關委員劉敬五少尹赴上海轉運軍装○大憲扎委徐賓臣少尹辦理德化縣釐卡于本月初六日致差○署九江後營遊撃馬實生遊胡近奉督撫憲札委升署廣信營參將所遺九江後營遊撃缺以正任贛州左營遊撃厚静菴遊戎接署 
[白下官塲紀事]  
　　金陵訪事友人云兩江總督兼南洋通商大臣魏午莊制軍查得志仲魯觀察總理江南銀圓局局務時曾提贏餘巨欵向上海某洋行訂購機器早經造册報銷而機器尙未解足因嚴飭觀察於十日内將機器悉數配齊延干參罰刻已觀察赴滬坐傕矣○去年淮揚海道沈愛蒼觀察奉命升任順天府府尹所遺員缺經兩江督憲魏午帥咨請以楊彦圭觀察補授其徐州道桂薌亭觀察被參遺缺則請以李右三觀察補授先後奉吏部覆准在案兹者午帥分别飭赴任所以專責成兩觀察遂趨轅叩謝擇吉履新○署理海州直隷州知州王直剌茂中奉江寗藩司黄花農方伯撤任遺缺委章直剌邦直接署 
[羊城雜錄]  
　　廣州訪事人云京布爲佛山貿易大宗業是者謂去年各行統計售銀五百餘萬兩惟市價高低無定生涯雖盛獲利甚微其兼售紗綢者尙可彌補若專售京布則除費用外絶鮮盈餘本年入春以來粤西諸事益爲棘手辦貨者咸有或心且花紗價昻獲利殊不易易也○合浦一縣向産明珠近年所産無多反由歐美運來售與粤商每歳約値銀二十餘萬蓋因西國婦女向不喜以珠爲飾故也邇聞彼中亦漸效華風每藉百琲明珠增嬌助艶運至港省者日見其少目下大新街各店所售者類皆收自本地中落之家若新珠則珠不多見矣○本月初七晨八點鐘時城西業桂南約區姓家忽有盜匪數人蜂擁入内用槍嚇禁刦去衣物銀兩約値二千餘金○鶴山職商陳懋德臚列章程具禀善後局請承繳新會鶴山兩縣屬所産烟葉經費旋由局憲批示日查新會鶴山兩縣烟葉每年可産若干每百斤約値若千銷售何處現在餉數能否再加所抽經費與釐金有無窒碍候派員往查再行核辦 
[三峽濤聲]  
　　宜昌訪事人云郡城鎭川門外河坡一至隆冬水退卽有人誅茅爲屋開設烟室茶寮去冬有某甲者搭蓋茅屋開設一小 
 
 

Page 3

 
 
烟館本月某日之夜忽有小偷入内竊物甲從夢中驚醒急起窮追顚下河灘跌折足脛恐已難免殘廢矣○月之某日東湖縣主某大令因事過河西暫假某廟駐足廟中設有學塾學徒十餘人弄瓦抛碍異常頑劣詢以塾師何往答稱在外爲人誦經蓋師雖儒流而兼習道教者大令惡其誤人子弟飭役傳至諭令以後不准訓蒙如敢不遵卽須拘辦○前者地方官出示不准在洋街挑糞往來某日有甲乙丙三人各擔糞兩桶貿貿然來巡勇攔阻不服反欲與之爲難驚局委員見之帶至局中各責手心二三百下以儆○有某甲者宦途中人也邇由某省卸任回四川本籍携同家眷雇船兩艘某夜寄泊江口宵深人静時甲一燈相對領略烟霞風味忽聞有人密謀謂行至某處地方甚僻可動手云云不禁心驚骨折翌日竭力周旋以恩誼相結納而暗中防備甚周某日至宜昌卽往縣署告知其事縣宰某大令立派勇役至船擒獲七人帶回訊問各責小板數千内有一人係前年因案解歸原籍半路脫逃者身畔藏有手槍鐵尺火藥等類現方禁諸獄中 
[漢皋雜錄]  
　　漢口訪事人云雲南大吏近委某員押解餉銀數萬兩赴部交納月之某日行抵漢皋夏口廳同知馮少竹司馬加派護勇由大智門外乘火車北上○宜昌土税烟膏局總辦朱惠之觀察近因句當礦務須赴湘南一行定期月之某日就道○邇者孝感一帶迭有火車傷人之事總辦錢銘伯觀察引以爲憂爰復高揭示言令民知知趨避○入春以來晴雨不常燠寒無定居民感受時氣疫症流行甚有一病不起者彼講求衞身之術者尙其愼益加愼也可○去歳漢口各業獲利之豐以錢莊爲最布匹諸店次之至藥材及油兩宗最爲减色牛皮猪鬃絲諸業均屬平平本年錢鋪又增三家布匹亦增添三四家○日前漢口緝私總局總辦楊吉逢剌史督勇緝獲私土五千兩禀由兼督端午帥變價撥充農務學堂經費○漢黄德道兼江漢關監督陳復心觀察奉兼督端午橋制軍札委督辦漢陽槍砲鋼藥兩廠刻已上院禀謝捧檄到差矣 
[焦山黛色]  
　　鎭江訪事人云邇者江蘇大憲目撃時事多艱深恐内地羣不逞之徒乘間發因通飭各屬地方官剙興圑練以弭隠憂署彤徒縣洪鷺汀大令奉文之下卽與各圖董籌定章程招募土勇擬令鄉民每田一畝按月抽錢四十文藉資經費奈各沙洲農民迭遭苦於水旱無力輸將遂於月之十二日聚集男婦五百餘人執香至縣署大堂籲求恩免大令婉言開導諭令聽候據情申詳上憲核奪鎭江統捐局總辦李潤齋大令現届瓜代之期上游遴委江蘇候補知縣高佑之大令來鎭接辦大約交替之日卽在指顧間矣 
[示禁賽會]  
　　本邑浦東保甲總巡謝岳松明府訪悉鄉間好事者流每遇清明必有迎神賽會之舉非特廢事失時且恐流氓匪棍乘機滋生事端飭查案出示諭禁發交各圖地保分投張貼俾衆周知如敢抗違一體拘辦 
[寺僧藐法]  
　　本邑西南鄉龍華寺前因藏垢納汚敗壞風俗經前蘇松太兵備道余晉珊觀察訪悉札飭上海縣查封邇來住持僧某瞻敢在寺後另闢重門任人入内無恥男女混雜不堪不知地方官將何以處置也 
[上海縣署瑣案]  
　　十六鋪巡防中局委員黄衡堂二尹函送朱福生控陳小合子范雞雞串竊一案到案前晚縣主汪瑤庭大令升堂研訊朱供小的係鎮江人向在治下十六鋪裏街開設鞋店陳范均曾在店爲夥後經辭歇本月十三日之晚四更時串同來店竊去銀對時表銀耳環銀臂釧並竹箱一口内有皮衣數件翌日扭控巡防局局員黄老爺訊知贓寄城内某處今旣移案求卽訊追范供小的係揚州人在朱店爲夥於今正辭歇本月十一日行至王家碼頭路與陳遇談次起意行竊小的允之不料陳贓旣入手並無絲毫俵分此係實情叩求恩宥陳供小的向與范同業由范的小的至朱店中竊得衣箱銀飾寄存城内劉長寶家大令喝令將范笞臀一百板鞭背二十下陳鞭背五十下分别收押所中飭捕前往吊贓再核○寡婦趙金氏控夫之堂弟婦陳氏抵屋不贖等情大令研訊之下趙金氏因病未到陳氏供丈夫在日將房屋三間半及田一畝半向趙金氏抵借洋銀二百六十元迨丈夫逝世小婦人無力回贖今由中保勸令趙金氏找價絶賣趙金氏允之惟此屋値洋銀三百餘元尙有田一畝半須共找出一百元小婦人倚此爲生求恩公斷中人沈友良供此事小的曾勸令趙金氏找價絶買趙金氏祇允找洋銀二十元陳氏堅索一百元是以未能妥洽大令判找洋銀三十元飭沈回鄉傳諭遵照 
[上海保甲總巡局紀事]  
　　昨爲清明佳節地方無賴相約舁大南門外高昌司偶像遊行城廂内外保甲總巡朱森庭明府深恐不法之徒乘間滋事特飭二十三七鋪巡防局員姚李兩二尹派勇沿途彈壓○前日晚黄昏時女郎某氏行經南市董家渡被甲乙兩無賴攫去臂上所籠跳脫附近居民聞有呼救聲拔𢹞出視若輩始島獸散次日事爲二十三七鋪巡防局員姚谷蓀二尹訪聞立飭地甲查拿務獲懲治 
 [P英美租界公廨晚堂瑣案> 
　　前有馬姓者遣抱控傭婦王李氏卽王阿成騙取珠花等情經前行讞員張柄樞司馬訊明口供飭發官媒處管押一年旣又有李姓者以王李氏借欠洋銀一百八十元禀請附追時鄧鳴謙司馬方操讞政訊明一切管押候追迄今尙未清理前晚讞員黄耀宿司馬升堂研訊王李氏供小婦人籍隷揚州府屬某邑向藉慵工餬口所欠李處之欵實已還過一百元祗欠八十元求鹽金馬謂據上並未批明收過一百元遂飭再還一百三十元准交妥人保出限四月内先繳一半氏求恩寛限司馬不准著仍押候嚴追○倪全亭扭控趙渭珍葉全生將田單抵押洋銀日久不贖等情前晚司馬升堂質訊倪投案訴稱小的向業木工去年趙葉將田單一紙計田二畝有奇浼小的向新戚處抵押洋銀二百元言明年底贖取逾期不理向論恃蠻叩求追繳趙供此項田單實由任姓瀺小的等人抵押今彼尙未到案容小的等向追葉供詞與趙相同司馬著將葉管押趙交妥人保出候補傳任到案訊明核奪 
[法租界捕房紀事]  
　　前日泰安棧主程渭溪率同棧夥至法租界劉漢文所開船局尋釁聲言不應爲棧客購取船票紛擾移時竟所懸招牌攫去事後劉投報捕房捕頭以此棧開在英界令赴英美等國公共公堂據情控訴○前晚積竊某甲至新闢租界中某里撬門圖竊適包探巡邏至此當塲拿獲送入新巡捕房翌日轉解大自鳴鐘捕房捕頭令押候堂期解請讞員陳楚生大令訊辦 
[萬國紅十字會電文]  
　　啓者本會昨奉吕尙書鈔示粤晉督撫憲來電先行撥賜巨欵並仍分别籌勸接濟等因决洪流於北海舉天下以一身任之挽劫運於東方知中國之大有人在仰見各太憲鼎力提倡拯民水炎之至意同人叩聆之下感佩曷勝謹鈔乞附登報章伏希公鑒二月十八日廣東督撫憲來電盛大臣吕大臣吳大臣鈞鑒現飭王丞撥解二萬元交尊處備東三省紅十字會之用仍當勉力籌措陸續接濟煊駿筱同日山西撫憲張來電吕盛吳三大臣曁諸公同鑒元電敬悉商明各國政府創立紅十字會救護被難華人鼎力宏願爲德爲民裨益大局佩服無量除飭司局並行各州縣遵照勸諭紳商合力捐助外謹先籌墊庫銀八千兩交商號匯上以應急需筱上海萬國紅十字會同人謹錄 
[衍文]  
　　昨日本報　節烈承家一則内苦守柏舟之節句上誤增未忍二字倉卒未及校出北持更正於此 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署紀事]  
　　施粥廠委員姚殿卿二尹改過所委員王清芝二尹均於昨日趨詣縣署謁見縣主汪　庭大令張阿二王阿生在本城九畝地口角王突掣鐵器將張額角撃傷其兄阿大見之扭控巡防北局局員彭二尹察得張傷勢甚重飭地甲李升轉送上海縣署縣主汪瑶庭大令諭令將王看管候訊 
[英租界捕房紀事]  
　　積賊王福堂沸入雲南路八號門牌屋内竊取留聲機器報時鐘西衣等物報經包探趙銀河拘獲帶入捕房捕頭著押候解送公堂禀請讞員黄耀宿司馬訊辦○偷兒李寶生掩入狄時威路一百五十七號門牌屋内竊取衣被及報時鐘等物報經包探何阿春連贓緝獲送入捕房捕頭著押候解送公堂禀請懲辦○小竊王金廷潛至北海路一百零八號門牌生記小客棧内竊取被三條報由包探邵仁福緝獲帶入捕房捕頭著押候解送公堂禀請訊辦○有張阿三者失業已久病骨支離昨日行至浙江路四百三十二號華捕見而憐之帶入捕房捕頭著轉送公廨禀請安插○崇明童子楊桂生年甫十三隨其兄楊甲來滬訪親行至某處忽與其兄相失楊情急大呼經巡街捕帶入捕　捕頭著轉送公廨禀請留候招其兄領去○昨日小孩盛小牛年甫九齡行至垃圾橋迷失歸途啜泣嚶嚶適爲某號巡街捕所見帶入捕房捕頭著轉送公廨禀請留候家屬認領 
[美租界捕房紀事]  
　　前晚八黠鐘時僑居吳淞路之甬人余松泉投捕房訴稱妻子某氏至鄰近某老虎灶購沸水突被流氓五六人攫去銀簪一枝請爲查究捕頭允之○前晚西人某甲雇李阿二所曳東洋車至百老匯路突被匪徒攫去所戴之帽欵李與匪串合扭住兇毆李大聲呼救被二百四十四號巡街印捕一并帶入捕房捕頭詢得情由當卽釋出○前晚有西人納姆者投捕房報稱僑居有恒路八百六十號門牌房屋被賊撬門而入竊去報時鐘羢毯衣服洋傘等物請卽追查捕頭曰諾○甬人王永生李和尙同在僑居密勒路之西人扇格司處當馬夫昨日忽相率停工扇格司忿甚投報捕房捕頭令句探將王李拘獲押候轉解公堂禀請讞員黄耀宿司馬訊辦 
 
 
 

Page 10

 
 
   
 
 

Page 11

 
 
應照中學堂學科辦理至五城地面遼闊籌出經費卽分設小學堂多所以符體制而宏造就等因伏思該侍郎辦事素稱認眞旣擬在五城地面分設小學堂多所則現辦之五城學堂自應擴充盡善遵照奏定中學章程辦理俾小學堂學生畢業得有升科之所至此項中學堂學生畢業應照章考選升入大學豫備科庶幾循序漸進等級秩然益足勵生徒嚮學之志除咨行查照外理合附片具陳伏乞聖鑒謹奏奉旨知道了欽此 
[都統德奏庫倫弁兵出力優次隨時酌給外奬片二十九日]  
　　德麟片再庫倫邊地嚴寒凡隷屬下弁兵近因緝捕絽壓稽查照料各要差事務紛繁每遇差遣長途跋涉往來於雪地氷天均係露宿野盤視外出爲畏途凡値差旋無不凍膚裂足艱苦備嘗毫無犒賞在弁兵循分當差不敢稍存希冀而奴才見辛苦不無微勞足錄合無仰懇天恩俯念庫倫邊塞空虚賞兵無項准由奴才按弁兵出力優次隨時酌給外奬塡發五六七品翎頂功牌藉以維繋人心該弁兵等知所觀感自必不憚勤勞益加奮勉如蒙俞允奴才自當擇尤給發勿使冒濫每屆年終彚案咨部奴才爲邊防緊要藉資鼓舞起見是否有當理合附片具陳伏乞聖鑒訓示謹奏奉硃批户部知道欽此 
[都統德奏請將世俸一項仍照常給發並逃散軍兵各條例從嚴釐定片二十九日]  
　　德麟片再奴才恭閱邸抄仰見朝廷辦理練兵諸要政欽悚莫名伏查西西人兵制凡軍士之戰殁者厚其恩卹及其孫子歳時行追思之禮雖致命疆塲而其妻子兄弟均以爲榮逃潰者苦工繋獄盡削其糧雖苟延殘喘而其鄰里鄉黨亦置不齒以故觀感曰深士卒無不得力現値整肅戎行百廢俱舉之際尤宜於行賞小罰當務爲急前閩浙督臣請暫停世俸士卒寒心應請將世俸一項仍照常給發庶幾感奮足動其捐軀赴敵之忱並請於逃散軍兵失守城池各條例從嚴釐定嗣後遇有犯者先由統兵大臣破除情面决不姑寛庶紀律嚴明顯示以有進無退之法總期恩威並著賞罰必行未有不立成勁旅者奴才管見所及是否有當理合附片具陳伏乞聖鑒謹奏奉硃批兵部議奏欽此 
[兼管游學總監督楊奏爲揀調酌留人員分派差使摺三十日]  
　　出使日本國大臣兼管游學總監督奴才楊樞跪奏爲揀調酌留人員分派差使恭摺具陳仰祈聖鑒事竊奴才於未抵任之先兩次奏請揀調各員隨帶出洋迨抵任後又經奏請酌留前任未届期满各員均蒙俞允在案奴才隨卽訪察各員才具分派差使當以鹽運使銜分省前先補用道馬廷亮派充二等叅贊官候選州同汪度派充三等叅贊官該二員學識優長通逹時務以之佑治外交綜理文案堪資臂助其駐紥横濱總領事則以員外郎銜外務部候補主事渠本翹補充駐紥神户正領事則以鹽運使銜分省補用知府吳仲賢補充駐紥長崎正領事則以廣東試用知府卞綍昌留充並飭令各該領事遵照商部奏定章程隨時攷察本埠商務按季具報其使署隨員等則以户部學習郎中王克毓候選同知梁居寳分理文案及日記等事又照商部咨行札委該二員兼充商部隨員飭令彚查各埠商務詳著論說呈報商部察核並以補用主事吏部候補筆帖式彦惪同知銜議叙候補筆帖式恩綬候補直隷州州判張元節通判職銜脫應昌四品頂戴廣州旗營防禦楊勳廂黄旗漢藍翎侍衛樊衛棠均派充使署隨員分司案牘電報並收發公文照料學生曁繕冩校封支應採辦等事此外尙有代各省大僚訪詢政務學制購置書籍儀器以及延聘教習定造鈔票各件亦令該隨員等分辦又查定章使署應設醫官一員當以王品銜分省補用知縣徐際平派充並於各隨員内遴派太常寺典簿張元褒浙江試用同知袁恩永安徽試用州同施濟晉駐紥横濱領事署山東候補縣丞汪森寳分省試用縣丞黄冕駐紥神户領事署分省試用同知李經湘廕生通判周清任駐紥長崎領事署均令隨同各領事襄辦一切事務其使署東文繙譯官則以知府銜分省試用直隷州知州盧永絡留充查該員在東日久與外部各官頗能接洽因加給該員叅贊銜以便與外傳語機要之事惟使署西文繙譯尙未得人而奴才於西國語言文字夙諳大略現在與歐美各國公使交涉事件俱係自行辦理容俟訪得精通西文之繙譯再奏請調用至於横濱領使署東文繙譯則以監生余亨嘉調充長崎領事署東文繙譯則以監生陳華岳調充惟神户領事署文繙譯尙未補員因前酌留之繙譯唐寳鍔現經山東撫臣電調内渡遺缺乏員調補當經飭令該領事選得通曉東文之人暫行雇用又三口領事署西文繙譯亦經飭令各該領事選人雇用所有津貼雇用各繙譯文費俱係由奴才按月發給毋庸各該領事墊支惟使署叅隨各員因限於經費每月薪水銀兩俱係减至多成核發不能與出使歐美各員按照定章徑行支給然各該員帮理各省游學生事務勤勞倍著擬請於總監督經費項下按月酌給銀兩津貼各該員以示體恤而資鼓勵奴才又恐各該員外處私室易蹈躭逸偷安之習當於使署内設一會同辦公之所奴才借同各該員每日晨而入暮而出一切事件俱係隨到隨辦不准携歸私室故抵任三月以來事務雖屬纷繁辦理尙無貽誤伏念奴才受恩深重際此時局多變交涉彌難惟有時時督率各員盡心辦事稍圖報稱於萬一斷不敢始勤終怠有負生成除將使署供事武弁人等並額設東文學生照例咨明外務部查核外所有揀調酌留人員分派差使緣由理合恭摺具陳並繕具各員職名淸單恭呈御覽伏乞皇太后皇上聖鑒謹奏奉硃批外務部知道單併發欽此謹將揀調酌留人員職名並派差駐紥地方繕具淸單恭呈御覽計開二等叅贊官鹽運使銜分省前先補用道馬廷亮三等叅贊官候選州同汪度叅贊銜使署東文繙譯官知府銜分省試用直隷州知州盧永銘使署隨員兼商務隨員户部學習郎中王克毓候選同知梁居實使署隨員補用主事吏部候補筆帖式彦惪同知銜議叙候補筆帖式恩綬候選直隷州州判張元節通判職銜脫應昌四品頂戴廣州旗營防禦楊勳廂黄旗漢藍翎侍衞樊衛棠使署醫官五品銜分省補用知縣徐際平駐紥横濱總領事官員外郎銜外務部候補主事渠本翹駐紥神户正領事官鹽運使銜分省補用知府吳仲賢駐紥長崎正領事官廣東試用知府卞綍昌駐紥横濱領事署隨員太常寺典簿張元裦浙江試用同知袁恩永安徽試用州同施濟晉駐紥神户領事署隨員山東候補縣丞汪森寶分省 
 
 

Page 12

 
 
用縣丞黄冕駐紥長崎領事署隨員分省試用同知李經湘廕生通判周清任横濱領事署東文繙譯監生余亨嘉長崎領事署東文繙譯監生陳華岳奉硃批覽欽此 
[兼管游學總監督楊奏請調員委用片三十日]  
　　楊樞片再查外務部奏定章程游學生總監督准其酌帶人員隨辦文牘三年期满照出使章程請奬等因通行遵照在案現在各省官費自費生到東游學者愈衆以致學務之繁倍於前任雖經奴才飭令使署叅隨各員幫同辦理然無專員照料一切尙恐有不周之處自應遵照章程調員委用以專責成查有江西卽用知縣何壽朋廣州駐防舉人保熊韜堪以派委專司學務如蒙俞允卽由奴才咨呈外務部轉咨各該省飭令該員等迅速到差所有總監督公牘仍飭令叅贊官馬廷亮汪度曁使署隨員帮同辦理以昭愼密理合附片具陳伏乞聖鑒訓示謹奏奉硃批著照所請外務部知道欽此 
[山東巡撫周奏爲靑州满營兵米摺三十日]  
　　頭品頂戴兵部尙書銜山東巡撫臣周馥跪奏爲青州满營兵米因災緩徵不敷支放擬請援案折銀給發以濟兵食恭摺仰祈聖鑒事竊查靑州满營兵米向由鄒平長山淄川新城利津等五縣所徴大漕正耗米内全數撥運遇有災緩不敷兌撥動支附近各屬倉榖嗣因倉榖無存由司按石折銀給發迨後連歳緩徴兵食不足經前撫臣陳士杰奏請自光緒十一年冬漕爲始如鄒平等五縣因災蠲緩兵米數在五百石以外者將禹城臨邑平原商河等四縣大漕改撥仍以德州等處豆改米抵補漕額旋因禹城等西縣尔有災緩撥運吃重覆經前撫臣張曜奏請自光緒十五年冬漕爲始添撥樂陵德平陵縣德州等四州縣大漕同原撥之禹城等四縣均匀撥兌以昭公允至齊東邱濟陽等三縣亦有運靑薊糧兵米例係作正開銷遇有緩徴無欵抵補仍照舊案領銀折放以顧兵食均奉諭旨允准歷經遵辦在案兹查光緒二十九年分鄒平等縣應兌靑州兵米因災緩繳米石已照案改撥禹成等八州縣大　運靑交兌清楚惟齊東縣緩征米七百六十一石二斗六升原係薊糧撥運作正開銷自應援照歷辦成案每石折給實銀八錢以示體恤據布政使胡廷幹督糧道逹斌會詳前來臣覆查無異合無仰懇天恩俯念兵需緊要准將齊東縣光緒二十九年緩徴不敷兵米援照從前歷辦成案折給銀兩緣由藩司隨餉發領出自逾格鴻慈除咨户部兵部查照外理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
 
