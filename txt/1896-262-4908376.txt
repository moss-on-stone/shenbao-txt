# 1896 - 262 - 4908376

 

Page 1

 
 
[新印王叔和脉經青雲集試帖詩出售] [  圖書集成局代啓]  
　　王叔和爲西晉太醫令素以醫學著名所箸脈經膾灸人口顯輾轉翻刻貽悮良多兹從黄氏原刻及錢氏守山閣叢書曁訂校　印成　本　　　誤每部四帙價洋一元又全註青雲集譁帖詩選擇精良雅合絶時眉樣爲應試者不可不讀之書每部四本價洋六角賜顧者請臨北巿　　出　及各書坊購取均可 
[珍物待] [  申報館恊振所拜啓]  
　　本舘恊振所有經解贓欵以來　承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各補　玩羅列於下倘蒙仁人君子慨擲廉泉旣能　　陰功且可增輝　國誠一舉而兩得也計開朱漁珊帖一部高澹游山水一幅　　　　　料一件　砂一粒 
[論各省學政考試選拔貢生摥規務宜嚴肅]  
　　六月二十五日本報所登彭蠡漁唱之第三節云江西學憲黄吉裳大宗師五月二十八日科試撫屬已列前報兹　　拔一塲塲規較爲嚴密倩槍捉刀積習爲之一清本館執筆人閱此不禁憬然而起曰有是哉黄學憲之識力爲　　　職哉嘗考會典所載我國家官人之法凡文職出身之途有八曰進士曰舉人曰貢生曰廕生曰監生曰生員曰官　生曰吏此外無出身者旗其曰閒散漢人曰俊秀由進士舉人出身人員稱爲科甲謂之正途次則五途貢及　　亦　比於正途而例貢不與焉五途貢者曰恩貢曰拔貢曰副貢曰歲貢曰優貢而五途貢之中又以恩拔　　三　着就職佐貳則以直隸州州判注選階從七品若就職教職則以復設教諭注選階正八品其　貢優貢之就　　　　　選縣主簿階正九品就職教職者則選經制訓導階從八品蓋以副貢與舉人同榜拔貢爲　便特拔恩　　　以恩綸儼同曠典故其本班在歲優二貢右自同治七年戊辰始各省優貢亦得朝考錄用優技兩途於是並稱凡　院考試優生先於歲試按臨時由各學教官舉保優行生員洎科試正塲後則彚合屬優生而試之試凡兩塲首塲　　文二次塲經解策問試帖詩各一迨科試通省旣畢則行文各學調取所試之尤者而彚考於省垣其試期或在考錄　才前後或在鄉試三塲畢後故事由督撫學三院會考盡一日之長題爲四書文一經文一經解一試帖一越數日出　榜合省正取優生六名副取優生或六名或十二名不等俟鄉試榜發後除中式人數外補足六名始出正榜給發賣　是爲優貢各省率三年一試若拔貢則十二年一試每逢酉科舉行先於科試時亦由教官密保數名凡與考選拔　　舉優行至考試優生兩塲後接試選拔亦兩塲首塲四書文二試帖詩一次塲經解史論策問各一試畢出草榜各　　如其額而無副取其彚考與優生同塲考後卽出正榜鄉試中式者不再補額是拔貢尤重於優貢且雖等是　　　用而拔貢則先用六部小京官由此可洊升卿貳其錢分吏禮二部者并與進士無異次用知縣再次用佐貳致　　　貢則祗用知縣及佐貳教職兩項卽同用知縣而分省補缺之先後優拔兩途廻乎不　士子以拔貢出身最爲　　　明至今此中名臣輩出若海忠介以次難更僕數窺朝廷之意所以重此一途者殆因春秋兩　取士皆糊名易書　憑文字以爲遇合數奇之士恒老死不得一第故師唐人明通榜之意特闢優拔兩途不設關防兼收名實以期才能　國野無遺賢典至隆也恩至渥也顧朝廷之待士者重則士之自待者更不容輕竊怪近世以來凡膺拔萃一科其能自出心裁始終不呼將伯者各屬每次僅聞其人餘則雖素稱高材生及至連試八塲幾幾乎爲强努之末不得不别求生力軍以爲之輔且尤可怪者一切大小考試塲中槍替等弊原屬難以盡除然要皆朋好密謀深藏固諱乃獨於選拔塲中捉刀一節竟敢明目張膽招邀訂薦於數月之前加减乘除至百金之外雖素稱長厚自命道學者亦復爾爾甚至有本生碌碌無能專恃阿堵物以致衆擎易舉者更有自命多才欲賈餘勇列其價值又示招徠者此皆近事彰彰在人耳目要之優拔並重而考拔之庖代獨多此别有故蓋優則合通省以計數未知誰能得鹿孰肯輕擲鉅貲若拔則各學有定額前列所必爭以故求名者不吝財而助名者益多牟利誠使各省學皖皆如黄學院之秉公杜弊塲規嚴肅與童試無殊其文風較遜之學寗闕無濫庶幾眞才得以吐氣上副聖天子愼重求賢之意焉豈不懿歟 
[傅相行程]  
　　泰西某日報云李傅相游歴德國之後轉而至和國於華歴五月二十四日戾止與前駐京師之和公使某君相遇隨以馬車迎入行轅旣而和廷派出顯官四員照料一切傅相卽訂期拜會外部大臣某　至晚外部大臣設盛筵欵之二十五日傅相乘馬游覽各處以資識見晚間和廷命諸大員代爲讌待并召各國公使追陪席散復同入梨園觀劇二十六日傅相謁見攝行政事之和后獻上所携珍物和后答以獅子頭等寳星各隨員之受寳星者亦不少至傅相所獻珍物中有一霽紅色磁瓶係五百年前古器眞可寳也二十七日傅相復乘舟游海國旋復舍舟登陸一覽江天風景隨於二十八日赴比利時國旣至比廷亦派多員迎迓二十九日趨詣比廷入覲比皇高官繪紼謂　於未升極時曾游貴國旋在北京忽接噩電知先皇已賓天乃急急起程回國云云及傅相退出復乘馬車觀覽一　入夜讌於宮内由是傅相游比之事已畢乃去而赴法蘭西矣 
[英電譯登]  
　　本月初二日倫敦來電云李傅相於某日大餐時所致祝詞大旨謂貴國與鄰邦偶有意見不合之處蓋以兩國皆未明交涉之意也然爾無我詐我無爾虞各諒其心卽無　　今本大臣奉命來此所有從前爲　之處可以一律昭然將來兩國往來自必益形和睦誠以敝國朝廷之意定欲望永遠太平云 
[燕巿新秋]  
　　都門訪事人函云打磨廠中間路北有三順車廠係甲乙丙三人合　生意　稱興　近來平知因何甲與乙忽然成仇初十日午後互鬥唇舌繼而甲以白刃奉乙傷其左肩血流如注乙上前奪刀　砍傷甲之左胳膊當經街隣出爲勸解仍舊兩不相下乃同至南城坊喊請騐傷過堂後將乙收禁緣乙傷係皮破出血甲傷筋骨血　如湧恐有性命之憂耳○前門外北孝順胡同北頭戥子巿一帶係叢銀者所居首飾　　望林習有某甲於上月初十日九點鐘持刃突入某鋪砍開玻璃匣子將首飾大掠而去鋪夥攔之不理追之卽以白刃回敬　　恐　毒手不敢　逼　尾其後直跟至東珠巿地方該遽有官廳　夥急詣廳訴知兵了望中行不遠乘其不備上前拿獲刻已鎖送提督衙門照例究辦矣○吴某者保定府人年逾而立家徒四壁來京藉整容爲生因歇業已久手生荆棘以致無人雇用　困無聊至海甸勾通歹人偷竊圓明園牛角官燈往前門外肉巿小巷内凂烟室主爲之變賣已非一日均由某甲分　山東輾　出脫頗得便宜現在事已發覺經官廳將吴獲案上月十三日由提署派差押同該犯至肉巿指拿　室主而 
 
 

Page 2

 
 
烟室主早已聞風逃匿祗得暫將烟室封閉交地方官廳看守一面派役訪拿到案再行質訊云 
[寗城失愼]  
　　寗波靈橋門内藥行街震泰南藥材行忽於七月初一夜三更時分火起於後進時以新秋凉爽　多閉門安睡迨及驚　祝融氏已興高采烈跋扈飛揚矣本街臨安會水龍首先馳到無如火挾風威風助火勢烈烈轟轟難以爲力迨各水龍以及洋龍次第馳至可以恊力相帮飛泉百道又值潮水未上該處河水枯涸本街雖設有太平缸平時原令水夫儲水然非缸漏卽水不盈一望無濟於事幸該行屋係三進每進均有高墻俗名風火墻層層隔開　進得保無恙惟中後兩進一霎時均被祝融氏收去云 
[三峽星河]  
　　宜昌訪事人削竹云前報載道委查小錢一事兹悉某棧前日被委員查有私錢出入親到該棧擬卽移縣辦理旋該棧自行認罰倩人代爲說合罰錢數十串以寢其事究竟通巿私錢依然行使未能斷絶也○雲南銅斤運到宜昌約數十萬斤抵宜已久因候招商局之快利輪船裝運因此日復一日前日聞快利已由上海開回漢口宜昌局卽電催速來赶裝雲銅云○某甲以私憤同柏木船上人爭鬥又邀約多人相助柏木船人一敗塗地棄甲而歸詎該船有某差爲之護符近已禀縣出票緝拿滋事首從甲等得信相約濳逃不知可能免禍否耳○有寗波人在宜貿易有年買得一婢係由四川而來年約十二三歲其主母自云寗俗待婢向有進十八重地獄名目今我念此亦人子於心何忍故一切皆寛到萬分聞之者以其眞具大慈悲心腸也頗交譽之詎未幾該婢大非人形詢之不敢言固詰之始云每夜如同畜類就地而眠不給　席一夜必呼十數次遞茶搥腿刻無寗晷如或渴睡卽用花計剌其指甲或用碎磁墊其鞋内使婢從夢裏起穿而走不走卽打打時無論柴枝楊棒隨手卽是同居爲之緩頰卽怪同居越俎近則由伊無法無天無人敢勸其夫亦畏之如河東獅子不敢攖其鋒大約該婢之死期亦不遠矣或曰是殆前世之孽報殊不足惜佛云欲觀前生因今生受者是欲觀來世因今生作者是至哉言乎請還質之○某乙住小南門外生平自咒不說一好話不做一好事上月伊女在家擺酒請某丙爲樂有某丁欲來插脚乙不知也反謂人來誣其女招人飲酒將丁痛毆一塲揮之門外丁卽赴官告發聞已飭差拘乙上夜提審將乙笞責罪以窩娼聚賭照例辦理且監禁不准取保○宜昌每至二麥上巿鄉民卽將小麥麫挑來售賣近日麫價每斤計二十五六文較往年不過昻且新穀已登塲上巿新米其價約五弔三四百文一石據鄉農云今歲收成甚好但宜地山多而田少秔稻只出此數耳 
[岡州風災]  
　　六月十九日廣州香港澳門等處風災昨已錄報於報兹聞是日新會縣屬江門亦稅石尤之　岸上民物損傷尚幸無幾惟海面船艘已不堪聞問有渡船數號由海南載猪而至寄椗北街口水埠全遭覆没其時銀濤壁立玉浪山排曰蹢氏不能蒸涉盡隨素車已馬以去至西南河面旣遭箕伯之凶復召祝融之禍緣是河向多花舫不亞珠江有某舫於風起時不戒於火一時火憑風勢風煽火威東舫西船同遭浩刦所有倡條冶葉或被吴回攝去或偕宓妃同行雖有得保殘生者然不焦頭爛額亦已破膽驚心多病多愁難復向人招颭故風息後浪　狂蜂河干晚望徒悵風流雲散也 
[續紀粤省風災]  
　　羊石風災已登昨報兹又接廣州采訪友人來函云六月十九日六點鐘時北風刮地凉意襲人八九點鐘時商羊怒吼飛揚跋扈至鐘鳴十一下西關一帶凉棚毁壞無遺是日適爲觀音誔辰十一二鋪所建醮壇均被吹倒鄰近屋瓦幾如蝴蝶亂飛東而　横沙望海觀音醮棚搭在海心極爲高敞懸掛綢絹燈彩計值二千餘金全棚遽傾傷人以十數計老城内南海縣新獄向時垣墉低矮房屋凋零自　香帥開府粤垣特飭危邑尊撥欵興修一律砌以磚石是日亦被風吹倒壓斃囚犯十二名被傷者數名夜間縣主及典史聞報卽親帶潮勇差役人等馳往督飭差役將磚瓦搬開舁受傷者敷治隨派勇四圍嚴密防守故各犯均得安靜無譁署外甬道有榕樹一株亦已枝傾榦折城　廟皂角樹數百年古物也驀然倒下壓毁甬道旁羽士住房督署旗杆摧折其一軍署前拔去數大樹各衙門轅門照壁多有零落不堪者城西黄沙新橋畔有人新建樓屋二間頃刻坍倒黄沙梯雲橋石欄壞其一面風勢之猛烈可想而知已傳聞附城各鄉村房屋倒塌不少園果損至八成河中各艇船雖已豫爲灣泊無如風勢過大人力難施以致海珠紫洞艇穀埠花船均付一塲浩刦云 
[烟稅漸减]  
　　自印度鴉片流入中國華人有嗜痂癖者無不趨之若鶩中國利權遂爲印人所擅厥後華人漸知種植蔓延各省於是土烟大行印烟日絀職是之故印人多將烟地攺種茶樹稅餉亦爲之漸减兹接西七月十四日加剌吉打埠消息言邊哥烟最後四次發售及孟　三閱月内出口之烟稅合計比去年估價少去一百二十五勞啤 
[同族操戈]  
　　廣東惠州博羅縣民俗强悍樂於戰鬥官斯土者辦理稍或不善卽釀成禍階邑屬竹寮鄉鍾姓瓜綿椒衍地狹人稠蓮分支枌榆各樹故雖同村同族而有裏外圍之别裏圍境中並有黎張等姓錯處其間亦丁繁户富不亞於鍾今春裏甲鍾族曾被黎張唆弄　忘親親之義攻擊外圍傷斃同族一人時適陳屋村人陳茂才設絳帳於竹寮以葛藟猶能庇其本根何况梓桑在望萁荳同根奚可因眦睚小怨致傷木本水源遂效魯仲連掉三寸舌排難解紛得以嫌疑俱泯上月下浣茂才偶緣事故命駕省垣兩鍾復起蠻觸之爭勢同鷸蚌並請外人爲之扛帮以致兩造傷斃七人及茂才旋里備聞其事知難理喻且守危邦不入亂邦不居之義復赴省會以避凶鋒現經地方文武親至彈壓猶未息事寗人縣尊來省禀報請兵查辦然宿恨新仇未易冰消瓦解舊好言歸恐亦難也 
[遼東秋汛]  
　　營口采訪友人云東頭回民胡國恩當上年日人占據營口時糾同黨類設立旗號分派各小船每旗索東錢四千文至今春開河後又攺名打水更每船索東錢二三千文不等此外更有天津人馬姓自稱生員與胡狼狽爲奸本年五月假稱鑣局勒令各經紀房代散鑣旗每船索東錢三千文近經海防廳署訪聞適有兩小船不買其旗行至上河田莊臺突遇盜刦疑係胡等串出控諸省垣行文拿究六月十七日廳役奉票獲胡及其黨三人起獲小旗數十面十九日過堂研訊各責數百板釘鐐收禁○日内巿上河豆每石售銀四兩四八至四兩四二豆油五兩七餅五兩七銀巿八吊九高粱二兩七八○已革奉天候補道前署東邊道余洵卿觀察本籍紹興素習申韓家言由幕而官已歴年所今者奉旨褫職道出瀋陽隨帶親屬三十餘人定於六月二十五日附北平輪船赴天津然後就道 
[豸旌抵滬]  
　　預備行轅昨已登報兹悉江蘇候袜道承觀察已於前日下午四點鐘時乘招商局海晏輪船安抵滬江旋卽登岸詣天后宮行轅暫駐未幾本縣黄大令曁文武印委先後前來拜謁聞觀察此次由天津起節在申江小住旬日須往蘇垣云 
[上海官塲紀事]  
　　江蘇候補道承觀察於昨日蒞滬午後三點鐘時乘緑呢大轎入城先赴道轅拜會繼至縣署投剌黄大令迎入花　清談移晷觀察復赴各當道處一晤然後回天后宮側行轅○候補道延觀察年現辦鐵路事宜昨日因公至滬命駕入城拜會各當道至縣署時黄大令飭家丁擋駕 
[恭迎神像]  
　　包探黄四福前在中旺街查悉有黄財根者賃屋一椽内供神像跡近招摇曾經將黄拘送英公廨請辦屠别駕判令驅逐出境神像暫留本廨土地祠中已紀前報兹悉黄雖有意騙錢然神像却有靈感現因某善士商諸本邑西門外靜安寺住持卽就寺内打掃清凈房屋爲神座前日排齊全副執事導以清音鼓吹數起用大轎將神像迎去一時執香恭送者迤邐於途頗形熱閙 
[善捐續志]  
　　奥人意國貞女創設育嬰善堂募上海各華商捐貲外已錄登細數兹又有吴少卿捐洋銀五圓顧質卿十圓梅恒祫十圓 
 
 

Page 3

 
 
震泰絲號十圓邵襭蓀十圓皆好行其德之君子也合補書之 
[法界小火]  
　　褚家橋南首餘康里有輪船買辦趙某賃居其中昨午十一點鐘不戒於火烈𦦨飛騰冐穿屋頂近叚隣居紛紛齊集帮同施救幸在日間人衆得以登時撲滅僅燬披屋一間是處房屋雖經保險而鄰居已受驚不淺矣 
[預防蠶螣]  
　　日前兩江總督劉峴莊制軍札行上海縣内開據無錫縣禀稱該境蘆蕩地方新出煌蝻有傷禾稼現已一律撲捕殆盡等由前來當查江南係屬水國葦蕩甚多旣有蝗蝻發生各屬亟應留心察看務宜及早搜捕以免蔓延等因黄大令奉文後立卽飭差傳諭本邑各圖地保限五日内查明有無蝗蝻　孽及飛蝗過境情事速行禀報毋任玩泄亦保護禾苗之一端也 
[被竊請緝]  
　　法界天主堂街裕記經租帳房於前晚被賊用梯越樓窓而入竊去銀洋三百餘元至翌晨始知被竊當卽投報捕房請爲查緝 
[流氓逞兇]  
　　著名流氓小蟹小鐵墩阿如金順開泰等前晚九點鐘不知因何在寗波會館左近互相械鬥各持兇器如臨大敵開泰力不能支被戳兩刀血液淋漓當經兩門局勇拘獲二人局員蔡二尹命將受傷人送仁濟醫館療治據醫生云後脇一處傷勢尤重恐難保性命流氓之肆横若此有地方之責各可不加之意哉 
[堆料罰鍰]  
　　滬北蘇州河係船隻往來之要道沿河有木行石作等鋪河面旣窄而該鋪又任意將木石各科堆積河邊以至有碍帆檣出入近因新關洋人查悉係鴻興恒泰恊盛森泰復泰永太諸木行曁李長興石作所爲昨日飭水巡捕唐寳榮照會英公廨屠别駕立出傳單傳齊諸鋪主頃據水捕禀稱小的奉洋人命往該處關照各鋪務將河沿料堆速卽搬去乃事已閱三個禮拜之久彼等仍置之不理故請大老爺傳案核奪新關洋人申訴並請罰鴻興等鋪同稱情願搬運他處惟求寛限日期别駕商諸新關西人擬令鴻興等木行各罰洋二十元李長興石作罰洋十元限一禮拜搬清如敢違諭定當懲辦各鋪稱謝而退 
[南巿瑣言]  
　　十六鋪巡防中局委員李蘭史二尹聞新碼頭一帶有龜奴開設花烟館之事特於前日親帶勇丁至各烟鋪查閱並諭令十六鋪小甲裘鎭隨處留心不准朦混○有種小流氓專在街上游蕩昨日有一不識姓之婦人自南而北跑經十六鋪適逢小流氓多人見婦　踽獨行恣行無禮婦見聲勢洶洶不敢與較吞聲忍氣而回 
[翻造限遷]  
　　德順洋行經租西人偕收租人龔福慶投捕房訴稱八仙橋巡捕房迤東至壽康里一帶房屋向由顧姓租地造屋收租今顧與陳錦華等股開乾康醬園將房屋翻造托德順洋行經收房租街面各租戸情願加租商請暫緩拆卸房主議定每幢按月收租九元轉角處每幢十元各租户以加租酷虐登諸各日報告白現在房主已與工匠頭議定八月初拆卸翻造發出知單請捕房派探通知各租戸限於七月杪一律遷出捕頭卽飭包探將知單分送各租户著照限遷出不得逾期 
[法公堂發落瑣案]  
　　天主堂某神甫偕教友李石卿由崇明雇陸金生船來滬行至高橋遭風船側然未傾覆旋經飛雲輪船援救渡上某國兵船所帶衣箱行李銀洋被陸吞没開單投請究追經鄭大令訊供著將陸押候補提船夥研究已據包探提到船夥沈根南及陸弟金狗昨禮拜二堂期解請大令與代繙譯巴君會判大令先詰陸金生謂爾船並未傾覆何得將船中行李衣箱及洋銀等物任意吞没况旣有書籍交還顯見並未落水據陸金狗供當日小的亦在船上實已傾覆落水李石卿禀昨往徐家匯禀見神甫謂陸金生旣經願賠至少須償一半計洋一百三十三元旋據陸金生繳到票洋一百元大令問爾船在何處失事供在高橋大令著交保出外有無旁人撈取物件明白禀覆核奪繳案之洋飭李具領狀給領○烟鴇陸李氏遞禀稱上月廿四日下午五點鐘流氓顧阿二卽小麫筋偕烟囱卵子小蟹寗波連生等五人來開燈尋釁將房内物件打毁一空小婦人身受刀傷四處求騐究辦大令問因何起釁供稱直至九點鐘猶未干休小婦人以時太久欲下逐客之令伊等便動手行兇現據醫生云小婦人之傷須一禮拜後方可就痊質之顧阿二供並未用刀小的向爲小本生意與流氓並不認識當肇禍時小的被追至新開河陸李氏自已跌破頭顱大令謂爾小麫筋之名號顯見非安分之徒供稱父在城内販賣麫筋故有此名大令著回捕房嚴究同黨到案核辦　李氏著仍投醫院醫傷○郭瑞源偕郭榮和投案禀稱有使女一名年廿一歲名石榴前年曾被丁阿瑞拐去尋回後今又被拐送案請究郭榮　稱使女於五月間逃出至六月初五找回據使女云丁欲納爲妻願出洋一百元伊家住城内丹鳳樓質之丁阿瑞供向在貨捐局當差此女出洋三十元買來六月初五日被郭找尋領去情願認爲親戚迨後又欲小的出洋一百五十元否則欲領回廣東令問爾從何處買來供稱由張玉堂王二寳經手立有筆據當時張認爲丈夫王認作兄妹小的在小東門烟館内與張等認識大令著押候赶緊將使女及單據一并交案復核○張隆慶禀稱在新北門外開設恒豐葵扇店家住城内盧家弄與洋鐵店阿寳比鄰小的有妾被阿寳鈎引潛逃初次在高行尋回本月初一日又　誘逃顧毛大與阿寳素識知伊逃往蘇州爲此將顧送案請訊顧毛大供與阿寳同行伊父在蘇開煤炭店張妾實被阿寳領去現在蘇州倫敦弄張供有人目見顧與阿寳等三人坐車同往顧稱阿寳住八仙橋浜西一百廿七號現爲巡捕之阿五屋内大令得供署押候查明復核原告斥　○曹羅氏偕陸毛囡投案稱張阿榮欲領毛囡逃逸毛囡不允致被毆傷下體求辦張阿榮供在某烟館爲堂倌陸毛囡時來開燈混用樂水八　小的向伊調換不允反被打葷耳光一下小的自恨積蓄盡被騙去是以還手毆擊伊下體本患楊梅瘡小的亦遭傳染大令以其强項着押候　校一月責五百板陸毛囡仍回醫院醫傷○名富棧主坤寳遣夥陸金臺禀稱蔣洪濤來棧投宿竊取客人肚兠一只内有當票三張棧内另失　翠約指等物一併求追包探禀稱蔣在捕房供認當票已轉售無從吊取蔣洪濤供住宿兩夜卽被誣指竊物小的原籍洞庭山來滬四年先在　章綢莊學業辭退後又習錢莊生意大令謂爾在捕房供認今又欲翻供着押候笞責二百板　交失主領回○包探禀稱陸金生朱阿林二人在小東門某魚　同竊鮮魚爲巡街捕拘入捕房解案請訊陸供初次犯竊求恩宥朱阿林俯首無詞著押候各笞一百板○包探禀稱捕房下灶沈仁生竊取大餐司衣服二件贓已吊到解案請訊沈仁生一味支吾大令著押候枷號二月責三百板○包探禀稱某通事偕友赴章同茂沽飲下樓小便值堂　紀生阻止及上樓訴知值堂陳富生陳出言不遜以致用武拳足交加扭至捕房控訴捕頭以其兇横解案情訊質之陳馬二人同供小的等業已知罪大令與巴君會商姑念生意中人全其體面著將陳禁押捕房半月罰洋五元以儆馬紀生禁押七天　包探禀稱薙髮店張阿二被夥陳谷明竊取衣服十一件吊到原贓傳同失主解案陳供在該店爲夥竊衣八件當在小東門寳泰質鋪不得已而出此下策當本現已用盡求恩究追大令著押候笞責一百板交還當本○包探禀稱胡阿二在北京輪船竊取生絲女衫一件拘獲人贓解案胡供向彈棉花爲業衣在地上拾來包探又禀此人在八十個黨内求嚴究辦大令著押捕房半個月贓存待領○包探禀稱張心寳在三茅閣橋小菜攤上竊錢八百文已交還送案請懲張供錢非小的所竊已被打破足骨大令著押候查明復核○包探禀稱跑灘賊劉來喜邵小連葉連生各竊煤糖等物拘案請訊大令著押　各責一百板○包探禀稱徐子山竊取東洋料泡六只王阿三在江孚輪船竊取張水烟袋一支一并解訊大令著將徐責一百板王責五十板　孔萬林禀稱爲某烟間堂倌王有林與連手同來開燈串竊烟槍乘間逃逸將王送案王供由鄉來滬覓食途遇一人談及作薦拉風生意月得薪工洋五元同入烟館開燈竊槍而逸小的依然坐待現有老母住八仙橋浜西大令著交保出尋竊槍之人交還烟資原告斥退○ 
 
 

Page 4

 
 
包探禀稱幼童楊六寳手持銅吊一把在途求售拿獲人贓送案請訊楊六寳供銅吊在南泥城橋與不知姓名人將短衫調換得來小的年十五歲家住常熟小東門内後東街父名楊子香叔名榮山父殁叔存現隨叔父在鄉讀書被騙子誘拐來滬流落此地衣食不周大令得供命暫留捕房候登申報待家屬來案認領○包探禀稱施雲亭戳傷蔡雲章現在仁濟醫院療治起獲兇刀解案請訊施供天津人向爲長隨落拓在滬因蔡不肯照顧是以用刀戳傷大令以持刀行兇未便姑容飭送上海縣嚴辦○包探禀稱粤妓王阿五前因犯案發堂擇配庭經曹聚仁　而爲室　留五日捲逃報捕查緝兹已拘獲解案請訊王阿五供曹不以人類相待時常辱駡是以逃出大令著押候曹聚仁來案復核 
[美界捕房瑣紀]  
　　虹口篷路德華里居民集資招集僧道設壇建醮前晚各僧衆鐃鈸叮噹照例遊行街巿又將冥鏹若干　途焚化因未預先告知捕房正在興高采烈之際經四百三十七號華捕將掮牌前導之甲乙二人拘去捕頭姑念無知斥釋○福州人某甲昨晨携象　　刀一把至天撞路某押店求質經三百二十八號華捕拘解捕房詰問之餘據稱向在登雲輪船司炊刻已失業欲投篷路某洋房有友人現爲　處細崽托其代爲覓就等語捕頭遣包探范進才查明所供合符因卽開釋○前晚有西人某甲在文監師路閙事時已酩酊大醉逢人輙用　刀亂戳見四百四十八號華捕到來甲卽與捕爲難因召他捕帮同拘至捕房禁押○張雲州賃居百老匯路甡森里開設車寓前報失小車一　捕派包探石金榮查知張姪龍興所竊拘至捕房張復投案求免究願將姪領回○楊子路碼頭昨晨有小工數十人團集對毆經走街華捕拘　　金華石泉華錢阿狗李鬼貴四名在捕房禁押片時開釋○西華德路同文書局之東首昨日清晨有鄉人某甲因急痧倒臥路側經四百六十號華捕轉送同仁醫院醫治 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者沈金氏呈控李進發姦娶媳婦奚氏黄大令准之前晚提集人　倩帮審委員將壽林剌史升坐花廳提訊沈金氏訴稱小婦人年六十有一青浦縣境珠家角人生有一子小字奎林本以務農爲業刻因瞽目閒住家中曾聘奚氏女爲妻自幼過門童養成婚後至光緒十四年三月某日潛逃迄今始查悉藏匿李家因卽控求提究李聞知其事浼楊金福付還洋銀七十圓兒子願將奚氏舍去爲此具結求銷奎林所訴與母相同奚氏供稱小婦人年二十有九丈夫瞽目不能工作家食維艱不得已因至母家傭工度日至本年三月十二日由母親作主將小婦人另嫁與李得洋銀四十圓小婦人自進李家生過一女李供稱小的年方四十向作小工去春浼楊作伐娶奚氏爲妻由氏母主婚計共出洋銀四十圓至今春沈金氏來向小的言奚氏是伊媳小的向楊盤問楊囑小的貼還洋銀七十圓後聞已控案因立卽如數付給楊供稱小的蘇之平望鎭人向在治下北巿當庖丁奚氏之母住四馬路胡家宅素與小的相識言及伊女因女婿瞽目苦楚不堪倩小的爲媒嫁與李姓曾付茶禮洋銀四十圓小的並未收受柯儀惟得禮物約洋銀一圓之譜剌史喝令笞責一百板著具攺過切結又問奚氏曰爾願隨何人答　前夫已受財禮小婦人應隨李姓剌史曰諾遂交李領回取具各結存卷○前者保甲總巡局移送文童沈宗約控銅工朱金林姦拐伊妻莫氏一案前晚蔣剌史升堂研訊沈訴稱童生係本邑人在家訓蒙度日父親桂山賃屋登雲橋畔開設烟館前娶莫氏爲室完姻數載生有子女各一至去年與對門某銅匠作工人朱金林私識後時與童生勃谿更將母親毆辱童生管教不服朱佯作解勸助之兇毆童生無可奈何投保甲總巡局控　旣蒙轉送案下叩乞訊懲且刻下已醜聲遠揚童生顔面攸關難收覆水矣沈莫氏供稱小婦人年二十有八向隨丈夫度日並無外遇實遭誣陷叩乞鑒原剌史曰爾與朱通姦幾次從速供明尚可寛宥氏供稱小婦人素守閨箴焉得爲此無恥之事剌史怒甚喝令掌頰掌至一百六十下復用藤條鞭責始供稱去年十二月某日與朱犯姦一次朱供稱小的年三十有三與沈家對門並無誘姦之事惟曾至伊家烟館遇癮積欠烟資一千餘文刺史喝令笞責二百板始供認不諱刺史諭逃曰爾妻雖與朱犯姦現已懲辦諒可攺過自新爾應領回管剌如再不守婦道再行控究可也沈堅求退歸母族否則發堂留養剌史開導再三逃執定前詞剌史爰判令將莫氏發交官媒暫押朱送入攺過所覊收並令沈嗣後不准再娶○前　松滬釐捐總局督辦福和笙觀察押發龍嘴卡舞弊之司事徐少白巡丁陸喜至縣前晚蔣剌史提訊之下徐供稱監生名廷鑑揚州府屬甘泉縣人前　故父在招商總局辦理漕米後又辦過浙江海運刻由總辦馬大人薦　浦東嚴家橋卡當司事今年三月開濬西門外蒲肇河卡員宋姓調往七寳龍嘴卡收捐月得薪水八千文每夜與陸同宿船上所過航船以裝載白米猪羊爲多此次有何姓裝缸　一船過卡監生令照章繳捐每口應輸錢三十餘文何不允以致互相爭吵旋有生員某姓出塲與監生口角挾嫌禀控監生不敢索賄舞弊叩求明察陸供小的係蘇州府　新陽縣人前由蘇州府署某師爺荐至卡員宋大老爺處當長隨後宋大老爺派充巡丁某日徐師爺向船户收捐不允以致爭吵小的並　扶同作弊苛罰索賄情事剌史反覆研詰徐陸堅執如前剌史著收入　質所候據情禀明督辦核示遵行○浙江緝私鹽捕營管帶吴叅戎解所獲鹽梟徐緒貴至縣蔣剌史提訊之下徐供稱小的係安徽廬江縣人上年九月某日由原籍來申訪表兄趙振明不遇以致進退兩難今　二月租得划船一艘停泊浦東北蔡鎭販賣食鹽當蒙南匯營都司某大人給發牌票爲憑每次將鹽卸在浦東日前屢被私梟鄧一　鄧回發硬索　文口角之餘突被巡丁拘住剌史判令收入自新所再行嚴究 
[英廨早堂瑣案]  
　　前日屠興之别駕因公出外道經某處突有江北人孫平正者拉東洋車飛奔而至致闖别駕之前導當由民壯沈仁星將孫逐往孫猶凶横不堪經四百四十五號巡街捕拖入捕房於昨早解堂孫仍强辨别　著責一百板枷號七天以示懲儆○包探趙銀和解送顧才林王阿章並贓物至案禀稱顧至捕房報稱被同住王阿章竊去皮箱一口内有綢布衣服多件當由小的往查知因顧曾欠王英洋十元屢索無著故欲取以質錢使用並非行竊况有見證顧實誣良請核奪見證某甲投案聲稱王阿章非竊因顧有舊欠所致况小的見伊取箱時顧亦在塲顧才林供稱欠王洋十元曾有田單一紙作抵伊不應取箱求明察王阿章稱被顧誣竊不甘求恩别駕得供謂顧旣目見王取箱不應控竊著還洋十元外再罰十元充作善舉皮箱衣服著具領了事○一百三十三號華捕禀稱蘇州人王阿大前犯事遞解現復來滬拘送請辦别駕飭責一百板仍解回籍○二百七十二號巡捕禀稱陳陽泉至吴洪泰吸烟私竊烟槍一支當被獲住交小的送案陳認竊不諱别駕著笞責一百板贓給失主○包探竇如海禀朱桂生擺小賭攤違章拘來請辦朱求恩别　著押一天○包探施奎江禀李錫卿竊朱毛毛布衣一件請辦别駕判責一百板贓給朱領去○包探范進才禀稱鴻泉園雙順園兩茶肆失去銅面盆數只查係陸阿五竊去由小的緝送請辦兩茶肆投案領　陸俯首求恩别駕著責一百下○五十八號印捕送在途打架之龔長生張蘭生二人至案别駕命各押二天○四十七號印捕送顧桂榮王阿　　案請訊顧稱潘順發在途行走突有王阿慶之馬車飛馳而來潘避讓不及致被撞跌受傷現在醫院王之馬車由小的追上拖住交捕送案請　王供實因兩不經心所致求明察别駕著王阿慶存洋二十元在捕房俟　傷勢若何再行給賠養傷之費○計裕堂扭裘永平至案供稱用偶　角被伊打傷請訊斷裘供並不打伊求鑒别駕著裘出洋一元給計養傷計稱謝而退 
[粤垣官報]  
　　藩憲牌示潮州府同知缺委試用通判李炳瀛署理嘉應州知州缺詳請以廻避開缺另補關廣槐赴補新選長寗縣知縣呂道象飭赴新任澄海縣知縣　委候補縣左新前署理准補合浦縣知縣鄧　堂飭赴新任 
[蘇省官報]  
　　六月十九日國子監學正銜　選江蘇松江府上海縣縣丞劉定榮陜西人繳憑到省指分江蘇試用巡檢米永臨山東人由京起復回省禀到府知一李　幹安徽人由京領照來省禀到○二十日三品銜浙江候補道台州府知府郭式昌福建人由湖州　管帶撫標　防前營　補城守中軍守備吴廣升禀知由木瀆一帶查哨回候補直隸州周煦山禀知交缷署松江府柘林通判任事回省通判許之珏禀知奉委赴常熟　審案件卽辭○廿一日會辦金陵機　局直隸候補道徐建寅無錫人由寗來候　　知李文濤知縣張德迪劉兆暄均禀銷海運津局差○十二日縣丞翟錫翰銷海運津局差督轅牌示江寗城守右營守備　夢麟撤任遺缺本部堂查有本轅武巡捕殷開第　　署理○廿三日知縣吴俊卿禀知到南路總巡差許　祥昨日禀知押運火　出城移儲十里亭新庫　分江蘇補用同知張家瑞安徽人由京領照來省禀到○廿四日候補　　郭廷沛禀銷北路總巡差知縣林士菁禀知到北路總巡差並銷發審局差杜仁　禀銷海運津局差周寳榮禀知赴寗見制憲卽辭藩轅　示照得荆溪縣典史員缺前以　海　新班先典史李智植請袜業已奉部覆准自應飭令該　前赴新任 
[申報舘恊賑所經收順直山東湖南廣西賑捐六月廿一至六月廿九日止第十七次清單]  
　　六月廿一日黄承恩病愈助洋一百元　仙樓病愈洋四元雙紅絲研　　洋一元○廿三日無錫嚴慶餘堂洋十元無名氏洋二元遺德堂洋五元○廿五日九和同人洋十元平陽仲子洋五元○廿六日謝徵求兄病速痊洋五元○廿八日不登名　　六元洋四元隱名氏保平安洋十元○廿九日無名氏洋八元姚家璋爲求病全愈洋一百元　泰號助安徽湖南洋六十元李萊山助安徵湖南洋廿元形菴氏洋五元以上　　收洋三百四十八元銅洋七元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
