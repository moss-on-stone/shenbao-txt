# 1907 - 141 - 4912248

 

Page 1

 
 
   
 
 

Page 2

 
 
選論 
[西藏情形論]  
　　西藏古三危地。禹貢所謂導黑水至於三危。入於南海。黑水卽今之瀾滄江。入於緬甸之南海者也。三危卽今之三藏曰康曰衛曰藏是也。經生略於荒服紛紜聚訟。謂黑水有三。遂至牽三危而無定。不知弱水至合黎入流沙。近儒孫星衍證爲靑海。則此黑水三危。非其連文之足徴乎。史册所書。顯然者無論矣。通鑑載姚萇爲劉裕所滅其餘種或居析支西或居邏婆川。唐儀鳳元年。上遣猛士婁師德導上意。諭禍福贊婆甚悅。唐以師德充河源司馬。夫河源者。後之劉元鼎與賛普會盟於邏婆川南之藏河也。元太祖尅元喇郡縣其地。名之爲烏斯藏。有明一代。因其舊俗。覊縻其人。蓋亦以要荒視之。本朝龍興。歸化最先。其寵異之者亦最厚。厥後準噶爾廓爾喀等侵佔其地。達賴喇嘛出亡。朝廷爲之遣重兵以討平之。不知費帑金幾千萬也。因鑑其不能自立。乃設兩星使以監視之。代　整頓一切内政推元宣慰使明指揮使之制而擴充焉。此西藏之源流。與國家設官之原起也。至其山川險峻。如察木多東西一帶。有高出海面至三千餘邁當者。有逶迤峻拔至數十丈立方者。有礫石茭榛深碍馬路者。有俯瞰濳淵仰視巉岩者。懍然如墜。奇阻百狀。五大洲之道路。恐無此艱險也若夫風俗之椎僿。飲食之腥臊。服飾之奇詭。言語之鈎　。土境之荒蕪。禮俗之混茫。以及喇嘛之多。生計之寡。大招小招之金碧高聳。碉樓板屋之墁圬頽敗。固非圖誌所能詳。亦非耳食者所能道。此西藏内容之現象也。由斯以言。固百廢待舉。刻不容緩者矣。朝廷方增西方憂。思一洗從前 
 
 
 

Page 3

 
 
沿泄之習而振興之。内撫藩屬。外固邊圉。特簡聨都護爲星使仍著馳驛前往。並查看沿途一切情形。其先派唐侍郎張京堂爲大臣。與英人議約。並派張京堂入藏。察其政治。所以眷懐西顧者。亦甚深矣。夫聨星使之擔當力。夙著于楚越間。斯固文明社會所共認而心許之者也。道路流言。頗不以貫。使之在打箭鑢也。於四月初五日奏報出關。昭昭在人耳目。其先之所以朿裝以待者。因桑披積逆未破也。大兵攻戰未息也。前途之鹤唳風聲。逐日紛至而來也。支應之人夫牛馬。且左支而右絀也。夫人臣奉命。原不能避險以就夷。然必參考時勢。不貽君父以他日憂。始爲不負委任。况煌煌欽使。國體所關。萬有不虞其損失者。豈個人之私義而已哉。夫不能退不能進之謂羝羊謂狼跋。遐想星使在鑪之時。一羝羊狼跋之象而已。其遲遲者。正其愼密也。若遽以此責之。烏乎可。（未完） 
專電 
[電一北京] （四月十六日戌刻） 
新簡東三省督撫准二十五日起節節趕月杪接印（章） 
[電二北京] （四月十六日戍刻） 
東三省總督徐世昌擬保姜桂題爲三省提督（金） 
[電三北京] （四月十六日戍刻） 
川督趙爾巽准出月初進京陛見卽請假修墓七月間蒞任 
[電四北京] （四月十六日戌刻） 
新簡駐英欽使李經芳昨日（十五日）抵京預備請訓（句） 
[電五] （四月十六日戌刻） 
荷蘭保和會議定陸地戰例條約今日由外務部請旨飭專使陸徴祥補行畫押（大） 
[日下近聞]  
　　昨得内廷消息王夔石相國。病體尚未痊愈一俟此次假滿仍擬奏請開缺。至所遺大學士一缺兩宮擬以瞿鴻𧝞升授。然則誰謂瞿之慈眷衰耶不痴不聾。不作阿家翁。瞿之相度有餘矣。 
　　聞新授常州府知府王步瀛。係截取記名人員向章以截取放缺者甚少從前關某秦某皆以屢議朝政出守大約王侍御亦喜上封事多所參劾。故遣之出外。以淸耳目耳然則上摺彈劾固是要求外放之一法。而趙啓霖寃矣 
　　楊翠喜一案京津之間議論紛紜查王益孫函致順天時報館自言購以爲妾而覆奏則稱購爲使女前後顯有不符。且王丁憂不過五六月。尚在守制期内。王縱漁色斷無遽行置妾之理又何必以區區一婢甘冒不韙自認爲妾今將王錫瑛楊翠喜二人親供錄下以待明眼人之辨别夫人學婢亦每下愈况矣（一）職商王錫瑛禀爲據實陳明事竊職於光緒三十三年二月初十日有楊李氏情願將其養女楊翠喜賣給職爲使女言明身價洋三千五百元當時人錢兩交立有字據爲証現在該使女楊翠喜收在職家服役實無他項蒙混情弊緣奉飭查理合抄呈賣據呈候欽差大人查核施行上禀（二）楊翠喜呈爲據實陳明事竊身向在天仙茶園唱戲於光緒三十三年二月初間有王五爺向身母說允以三千五百元價買充當使女之用身遂於三月初三日在天仙茶園停演初四日回東安縣初十日返津在日本租界樓房暫住於三月十八日歸王五爺住宅服役所具是實並無蒙混情弊爲此叩乞欽差大人查核施行光緒三十三年三月二十九日楊翠喜 
　王竹林借欵十萬一節外間亦議論甚多有謂洋行股東孫某與叚芝貴約定俟到任後黑省軍械統由該行承辦故遂假以鉅欵此一說也有謂某銀行承其本國政府之命運動官塲借以鉅欵冀得東三省實業上之利益此又一說也二說之中前說較馬近似緣北京某德商新自天津回京頗知其詳日極譽孫某之能招羅生意自愧弗及故外間已盛傳其事烏呼以國家防邊禦侮之要政而變爲買官鬻爵者之資本金得勿令人痛哭。 
　　岑宮保前派陶葆廉高爾登二人備帶禮物赴津面謁袁宮保後宮保甚爲欣悅當面謂陶高二人曰今日欲新中國惟有立憲欲求立憲非改革軍機别立新内閣不可西林得君如此其專甚望其贊成斯舉又言近來精力銷耗體羸多病極欲早日告退以資調攝北洋一席願力保西林自代云云宮保之言如此至其由衷與否則非吾儕所得而知也 
　　陵軍部歸慶邸管理之原因傳說不一兹有京友函告云鐵尚書之意擬專設兩司將兵部舊員盡數位置其中而重要職守則皆爲練兵處舊人所得故兵部司員羣起抵抗鐵尚書所定官制三次呈送軍機核定均 
 
 

Page 4

 
 
曹駁斥卽係各司員運動之力此次命慶邸管部其原因實由此而來因之外間謡傳李總管之義之向在兵部當差今各司員卽運動此人設法上達天聽者此等讕語誠屬無稽但鐵尚書之獲咎因偏重練兵處而遏抑兵部司員則固確有憑証者也 
　　聞度支部溥尚書屢受慈旨申斥不安其位業已求退數次因爲慶邸親戚力庇護之始得安然無恙故此次調任實有深意存乎其間意欲利用溥尚書使之蕭規曹隨决不敢稍有更張則部務一切仍可暗中主持而外人且無從指摘其權力反較從前鞏固矣是耶非耶願閱歷宦途者有以語我來 
緊要新聞 
[度支部議准磅餘移賑北京]  
　　趙侍御啓霖前請磅餘一項借撥移賑一摺奉硃批該部議奏聞度支部各堂會商數次卽電商端午帥核奪現午帥覆電照允故此事已經議准不日即行覆奏（易） 
[洋商建築油池議准試辦蘇州]  
　　前有某英商擬在蘇州租界建築火油池由英領事禀請駐京公使疉向外部交涉一案已屢詳前報兹悉此事雖經蘇撫竭力峻拒而外部已允所請由英公使派駐杭英領施德君來蘇面商現已定議悉照杭州火油池章程辦法作爲試辦惟該公司運油係用汽船裝載未識是否援照輪船章程辦理並應否准其運帶他貨已由蘇省大吏電詢外務部示遵矣（其） 
[巡警毆辱敎習學生詳情蘇州]  
　　蘇省學務總匯處小學堂敎習陳君於十三夜因事由元妙觀前回校時僅十一句鐘巡警已指爲犯夜突出木棍作當頭棒喝將眼鏡打破傷及眼角陳君心不甘服遂亦還批其頰一時相持不下由巡警號集多捕將某君且毆且曳拘至局中時總匯處亦已聞信馳至向巡官陳大令訴明情由大令以巡警不應棍擊體面人因判將行兇之三巡警各笞軍棍數十下荷校示衆兾可息事詎通班巡警不服相約停差並邀集南路通班巡警擁至總局禀經總辦洪觀察諭令退去照常上街併許爲禀請撫憲核示迨觀察上轅時總匯處總理章式之主政因某君傷勢沉重亦詣撫轅將情禀訴蘇撫陳中丞當卽諭令長元和三縣出爲調停不知若何處置也又十四夜巡警兇毆高等學堂遊學預科師範學堂鐵路學堂中學堂各學生肇成巨禍已據蘇垣友人函告照錄昨報兹悉起事之由係是夜九句鐘西路巡警在撫轅東首與高等學堂學生衝突當塲拘三四生回局俄頃全堂學生前往求保局中人竟將學生三四十人關閉局中不放出外是以激動各學堂公憤羣向理論巡警知事不了無可致辯遂大肆其野蠻手叚旋經師範學堂堂長用電話禀知撫憲立飭某君至局將關閉學生一併釋放勸令校一面卽飭蘇州府何太守迅速查明禀候嚴辦（間） 
[學生爭回湘省礦權紀聞湖南]  
　　湖南在藉紳士馮侍御錫仁前在上海某洋行訂立合同借用洋欵若干開辦湘礦都中湘籍學生聞之大動公憤遍發傳單擬電致湘撫力爲阻止乃馮有弟官於學部出而力辨其誣允代函詰顚末該學生等以與學部有親密之關係不敢與鄉先達抗違遂未發電一面秘密調查知上海合同幸未簽字面借欵一節洋人因有成議兼以埀涎礦產未肯中止學生恐延玩貽誤途决議電致湘撫力爭并擬續行上書縷陳利害惟京朝湘官恐牽動國際交涉反滋事端槪不與聞云（易） 
[鄂督辭辦津鎭路差未准武昌]  
　　津鎭鐵路籌議購回及張香帥奏請辭辦各節迭紀前報兹悉香帥摺中有政務太繁責任過重再預此事實屬力不能支懇請另派他員以免延誤等語岑宮保以此事關係重大張香帥之威望中外素孚若欲另簡他員一時實難其選故覆電挽留有非公莫辦之語（鍚） 
[岑尚書擬廓淸招商局積弊北京]  
　　聞郵傳部岑尚書因南洋招商局所有船隻有積欠外債暗中將船作抵者有聽憑所　之船主水手等西人任意侵權者若不亟圖整頓主權必因之盡失因擬與外務部妥籌　策以淸積弊（同） 
[中國購回東淸鐵道之風說]  
　　十四日東京電云日本東文報載稱中國籌議建造鐵路由新民屯至齊齊哈爾達愛琿外間又謡傳俄國欲將東淸鐵道售給中國云譯字林報 
[西報紀天津中西官會審私運軍火事]  
　　十五日天津電云昨日德國領事與華官會同審訊私運軍火進口事被告瑞記供稱此項軍火係遠東洋行訂購而遠東洋行則稱係一德人名甘新（譯音）者與之訂立合同代華官承辦此項合同存在上海當立合同時曾由配伯（譯音）經手可傳其質問聞此項充公貨物業已决定發還應得此物之原主云譯文匯報 
 
 

Page 5

 
 
本埠要聞 
[電請催解濬浦經費]  
　　滬道瑞觀察電禀江督蘇撫略稱濬浦費六萬五千現由寗藩司議復遵部飭歸寗廠銅元餘利籌撥上年司關道局已解之欵亦由餘利提還所有上年奉派滬關之一萬七千四百兩及蘇粮道派而未解之一萬八百兩並本年上半年一半三萬二千五百兩乞諭飭該廠迅速解滬俾濟工需禱甚（齊） 
[謝贈]  
　　通州翰墨林贈初等水產學一册 
　　商務印書館贈代數學兩册 
　　又贈物理學一册 
　　又贈空谷佳人小說一種 
　　又贈第三期東方雜誌一册 
　　廣智書局贈第二期學報一册 
　　張馨谷君贈洪書墓誌銘六版 
　　澡德學堂贈中學國文課本上下兩册 
　　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[奉天將軍趙爾巽奏請丈放荒地摺]  
　　奏爲派員丈放奉省鳳凰廰等屬葦塘河淤山荒各地酌擬章程恭摺仰祈聖鑒事竊鳳凰廰屬之北井子黃士坎岫巖州屬之大孤山靑堆子安東縣屬之柳林子柞木山等處約章葦塘十餘萬畆明灘十餘萬畆此外該之屬及寛甸縣沿海沿江一帶水退河淤以及山荒各地一經培養或宜稼穡或宜蠶桑尚不計其數雖葦塘地畝早年曾經東邊道丈放出租民間領有執照准其收割葦利然每年納課者僅止五萬餘畆其餘浮多則互相隠占爭挖不休至於河淤山荒不等招墾任其慶棄亦屬可惜夫租賦爲維正之供難聽豪强欺隠尺土亦農利所在詎可長此荒蕪况該處境接朝鮮客民越占每因田產細故屢啓釁端如將以上各項地畝分别淸正丈放定限升科則强占者退還原户未墾者招主認領從此民有永業無兼併攘奪之虞地少棄田獲樹藝蠶桑之利畎畝淸經界正似足以抑强扶弱消患綏邊不獨收價征租爲國家增一入款已也兹内奴才飭委署東邊道錢鑠督辦其事分派員司設局丈放除俟完竣再行奏報外謹將酌擬章程分繕淸單恭摺其奏伏乞皇太后皇上聖鑒飭部立案施行謹奏光緒三十三年四月初六日奉硃批該部知道單二件併發欽此 
　　謹將丈放凰岫安寛等處山荒辦法章程十一條開繕淸單恭呈御覽 
　　一鳳凰廰岫巖州安東縣寛甸縣四處山嶺雜㳫其中荒地私墾之外廢棄甚多併有利於養蠶種樹之處現擬一律丈放招户認領交價升科以興農業内有額粮者准其報明剔除 
　　一丈放山荒應分爲生熱兩種如業已私墾成田或柞木較多宜於養蠶者爲熟荒將來可期墾熟成田或可栽種樹木者爲生荒槪准民間報領惟大叚森林仍應封禁以備官用 
　　一現定章程内所謂荒熟各地係指業已開墾成田或將來可以墾熟及培植森林者而言與淸賦章程内所云之山荒夾有沙石者不同惟山場土性瘠薄亦未便與平原沃壤相提並論所有荒熟各地應交地價及完粮科則應叅酌淸賦章程各予遞減一等以恤民艱 
　　一山場地價應照淸賦章程内之地價遞減一等仍分爲三等熟地上等每畝交價庫平銀一兩五錢中等每畆交價庫平銀一兩下等每畝交價庫平銀五錢生荒上等每畆交價庫平銀七錢五分中等每畝交價庫平銀五錢下等每畝交價庫平銀二錢五分仍加收一五經費交價之後即作民間永業嗣後遇有買賣亦照民業一律稅契過户 
　　一山塲内如石多土少不堪種作只能作爲牧養者准其量予折扣其折扣之成數即以土石多寡之分劑爲斷如石三土七卽按七折交價石四土六卽按六成交價圖内仍滿入繩弓以備查覈 
　　一山塲地畝不論生熟上等每年每畆完糧銀五分中等每畝完粮銀四分下等每畝完糧銀二分有折扣者卽照扣凈交價之地按下等每畆完粮銀二分每正課銀一兩均隨征耗羡銀一錢熟地當年起科荒地由報領之年起至第四年起科均由民署經征歸入新升粮銀奏銷 
　　一從前報領山塲大半請領翦照或請領斧照每年核照一次呈繳照費多寡不一現定將領有翦照斧照之山塲統限一個月内派原領户呈騐原照交價升科並將原照槪行撤銷以後無庸再行按年換照以免紛擾如原户逾限不報或不願交價一槪撤出另放 
　　一各户價領山塲其中如有各項礦質無論官辦商辦應照礦章辦理不准居奇爭執 
　　一呈報山塲准其自行指段惟領有翦照斧照者應儘原領户交價業已私墾成熟者應儘原墾户交價 
　　一丈放山塲照該處葦塘章程按段發給繪圖丈單其大照工本每畆收銀五分生荒中之下地准予減半有折扣者卽照扣淨交價之地數覈收照費 
　　一現定章程如有未盡事宜隨時查照變通（丈放葦塘章程明日續登） 
内治部 
[法政官生援求津貼杭州]  
　　杭省法政學堂原定官額六成計一百二十名因投考寥寥卽以隨宦子弟充補開課以來各官生因膳宿紙張書籍等費均須自備日前特聨集全體官生八十餘人具禀監督及撫藩二憲求請援照前洋務學堂及課吏館定章派委釐局掛名局員俾得支持當奉張筱帥飭司議復察核（分） 
[蘇臬嚴禁賭博蘇州]  
　　蘇臬朱竹石廉訪通飭各屬略謂近來梟會帮匪到處滋擾其入境之初均以賭博爲溷跡之地然使本境無窩賭之户外匪卽無從托足文武衙門無得規包庇之人則棍徒亦不敢公然開賭是皆地方官昧於覺察所致至若沿江沿湖一帶匪徒搭棚聚賭擄人勒贖習爲故常種種擾害地方不勝枚舉兹特通飭認眞查禁無論土民外匪但犯賭博卽應嚴究衙役弁勇董保人等如有得規包庇等事尤當盡法嚴懲倘再視爲具文仍前玩忽定卽詳叅懲處云云（具） 
[派查火藥局委員到松松江]  
　　江督端午帥近因松江火藥局所儲火藥甚多恐届夏令雷電鬱蒸禍生不測日前特派候補府游太守捷候補直隸州趙直刺寳安蒞郡考查兩委員到郡後暫駐火藥局十二日遍謁文武各官下午事竣起程回省（伏） 
[派員襄辦春振善後事宜鎭江]  
　　江督端午帥以淸江籌賑局辦理春振尚未完竣又須接辦善後事宜因於日昨特委沈道瑜慶赴浦會同淮道督率辦事各員紳認眞經理并電飭各屬傳集城鄉紳富認眞勸導務使分别認捐或錢或榖多多益善以濟工賑之需其有囤積米糧者並須勸令出糴以濟民食事關重要飭於十日内議妥電復云云沈觀察奉札後已於日内渡江前往矣 
[電催川米運浦鎭江]  
　　江督端午帥日前電飭鎭道榮觀察及轉運局總辦周副戎謂江北各府州縣共派領米二十四萬石已札飭沿途 
 
 

Page 11

 
 
各關卡一律免釐請速分運以濟平糶現已定於日内由鎭運浦矣（退） 
[江督蘇撫奏請展免米釐原電北京]  
　　江督端午帥會同蘇撫電奏展免米釐奉旨允准己略誌初四日本報兹又覓得致軍機處代奏原電照錄如下 
　　前因江北災區米粮缺乏經方等於十二月十五日會同電奏請將米榖雜粮免厘展限三個月奉旨著照所請度支部知道欽此欽遵在案伏查江蘇及鄰近各省入春以來米價騰踴紛紛止糶幸荷聖恩壘沛優免災區米榖雜粮厘金遠近商販始稍走集足以濟販運之窮輔官糶之所不及當正二月間下遊各屬屢有搶米情事致煩兵力彈壓而災區反較安帖者正賴聖明准免米釐市價不至驟踴其收効甚巨否則何堪設想現查淮徐海被災地方除低窪積水之地春熟無望外其種麥之區連旬晴霽一律暢茂惟割麥須在四月上旬而米榖雜粮免釐之限至三月底已屆限滿其間靑黃不接尚餘半月有奇江北州縣官私儲峙實已掃地赤立如新麥未登外援驟斷將有功虧一簀之憂察看目前情形所爭亦止此半月自去秋至今米厘短收甚巨各項撥欵無著方等非不焦慮惟災區距麥秋尚有月餘則半月粮價之漲落實繫地方之安危仍未敢稍涉大意方等再四籌商不揣冐昧敬懇聖恩准將江北災區米榖雜糧厘捐再行展免半個月以四月十五日爲止倘蒙恩准此次限滿之後斷不敢續請展限以期賑務餉源兼權並顧所有災區米榖雜糧免厘請展限半月緣由謹請代奏（能） 
[考取各府優貢人數武昌]  
　　鄂省考優案已於日昨揭曉兹調查錄取各府人數如下荆州駐防三名武昌府屬三十一名黃州府屬三十二名漢陽府屬三十八名德安府屬二十名安陸府屬十一名襄陽宜昌鄖陽施南四府各三名荆州府屬十二名共一百六十名（新） 
外交錄 
[咨飭選解日本博覽會貨品安慶]  
　　皖撫現准南洋大臣端午帥咨開本年日本東京開設博覽大會請飭所屬州縣關局一體勸諭各商凡有美術工藝天產機件各貨品均須選擇精良槪令解赴該會陳列現恩中丞已轉飭各屬一體遵辦矣（化） 
[廉州亂耗]  
　　德文報載十五日香港電云廉州（譯音）有亂事甚急北海亦岌岌可危德國砲艦伊爾狄思號已開往北海矣 
軍事界 
[蘇省兵士决計不赴江北會操蘇州]  
　　本年江北秋操蘇省大吏擬派常備第一標會同鎭江第二標江寗第四鎭同赴江北交界之處與提標　營合操己迭見前報兹悉陳筱帥與督練公所兵備敎練叅謀三處總辦再四會商以秋操爲國家大典未可視爲具文而蘇省新軍改練以來祇有年餘兵士亦覺太少且砲工輜重各隊尚未組織完全若赴會操恐程度未能及格因决計不赴會操俟至明年再行從事業已據情電知江督矣（或） 
[知縣請兼營務稽查安慶]  
　　皖北頴州府屬之太和縣民情素稱强悍現値飢民遍野遊勇會黨難保無乘間勾結情事該縣李長郁大令日前禀懇上台請委兼充營務稽查遇有緩急准其相機調度以輔縣役警勇之不逮未識恩中丞能准如所請否（頽） 
[官軍痛勦鬍匪獲勝黑龍江]  
　　黑龍江鬍匪現仍猖獗出没於吉林一帶日前奉毅兩軍在伯都訥附近與一千有餘之大股鬍匪相遇交戰至數點鐘賊軍始漸不支大敗四竄聞奉毅兩軍刻已電知吉林長春等處地方官嚴行戒備矣（軍） 
[長江提督來鄂武昌]  
　　長江水師提督程軍門文炳於十一日抵漢駐節漢陽行轅次日卽渡武昌拜會鄂督張香帥晤談甚久十三日調集簰漢各水師在鸚鵡洲江面閱看會操（今） 
[投効未准安慶]  
　　江南陸軍學堂畢業生陶懋芬日前禀請安徽督練公所准予投効當奉批示云本所投効各員均須先行考取歸入講武堂聽候挨次委用其願投効者自應候考示遵其不願投効者槪從自便查該生原係江南有差人員究竟有無别項情事仰候移詢兩江督練公所查覆再行示奪（敗） 
[批准軍醫投考安慶]  
　　軍醫楊鼎新日昨具禀督練公所懇予投考委差當經批云本所業於前次錄取軍醫數員均已分别派差其列入備取各員原係醫學未深是以未便委用兹據該員所稱如果研究有年息應准予聽候考試再行核奪（若） 
[請頒馬隊餉章安慶]  
　　皖北巡防營務處詳請撫憲飭令威靖軍胥統領添募馬隊五十名曾紀前報兹據該軍統領覆稱奉飭添招馬隊未曾頒發餉章皖北災歉頻仍百物昂貴若不預定章制惟恐應募無人應請上台核示再行遵辦（若） 
敎育誌 
[皖省高等學堂大起風潮安慶]  
　　十三日高等學堂各生齊集飯廰時因飯菜不佳向齋務長周獻琛陳說周呵斥云倘嫌飲食不佳當卽斥出各生怒不可遏羣起相攻並將飯桌掀翻向周云以全皖之脂膏養爾不通之齋長速卽出去周且羞且怒立卽出堂各生復撰成誄文小啓醜歷史多件遍貼校内一面並赴提學司署禀報未識若何辦理也（盛） 
[詳請續聘日本敎員安慶]  
　　皖省武備學堂前經恩中丞奏明裁撤所有原聘洋敎習日本陸軍少佐佐久間騎兵少尉岸峰治郎二員現經督練公所具詳撫憲擬請改聘佐久間爲安徽講武堂高等科兼全協總敎習岸峯治郎爲該堂尋常科兼騎兵營敎習仍按照武備學堂原訂之式另立合同分别存執其薪水飯食等項亦均仍照原數由支應局按月發給刻聞該公所兵備叅謀敎練處三總辦會同藩司馮方伯及支應總局已與該洋敎習逐條議洽繕具合同會銜詳奉上台察核示遵（化） 
[准撥書院典息造就師範杭州]  
　　浙省内地官私各學校陸續成立而敎員異常缺乏金衢一帶尤甚永康縣曹厚卿大令日前與地方紳士會議組織師範傳習所即以書院息銀撥充經費當將辦理情形禀由李提學批云師範所以造就敎員亟應首先舉辦僅就小學堂内附設傳習所自爲限于經費權宜一時之舉所有崇功書院存典生息每年洋五百四十元應准與高等小學各半分撥以資應用至修改房舍及添置什 
 
 

Page 12

 
 
物儀器圖書等項旣由官紳先行借墊現擬指撥三十二年分停課未發之洋元歸還前欵如果别無要需應准商明紳學兩界酌量辦理（校） 
[省視學來常調查常州]  
　　蘇州省視學員前經周學憲札委路黎元蔣鳳梧侯鴻鑑三君分赴各州縣查察學堂早紀前報兹悉常府各學堂擬委侯鴻鑑前往調查嗣因侯君係無錫縣答特改委嘉定縣紳士夏君芍賓代往已於初十日至錫調查十六日由錫來常武陽勸學所總董屠元博徐果人兩君先期函知各學堂預備一切聞夏君卽於今日偕屠徐兩學董至各學校調查優劣云（遷） 
[開辦蒙研究所鎭江]  
　　鎭道榮星莊觀察以近來各處蒙小學堂雖多開辦而敎科未能畫一因擬設一蒙學研究所令鄉塾蒙師到所研究各項普通科學俾敎法歸於一律俟擬定章程卽行開辦（節） 
[批斥干預學務之禀詞長沙]  
　　武陵縣戴永誠等以該縣勸學所紳董應由城鄉各紳公舉歸地方官親臨查核等情具禀提學使當奉批云禀悉前批該府張守詳據候選知府蔣謙等數十人公舉王紳樸充當勸學所總董等情當經照准該地方官有監督全所學務之責王紳賢否自當時時考察卽有時酌定去留亦應由地方官禀候核奪詎容該職等强事干預所請札飭地方官先出廣告徧傅城鄉各紳公議互舉等語尤覺可怪所請殊屬冒昧不准特斥（敏） 
[飭查有無閒欵補助女學南京]  
　　江寗振淑女學實業傳習所班亦超爲興辦女學墾撥閒欵禀輕江督端午帥批示云查前據該生禀撥給閑欵擴充工藝女學當經飭據財政局查明牙帖津貼及撥户管業單兩欵未便提撥局中支絀異常亦無别欵可籌批令傳諭知照在案兹復據禀該校租賃屋宇購備工藝機器及書籍標本圖畫籌備敎習修金在在需欵左支右絀萬分棘手援惠寗毓秀成案請撥欵具領等情司局如有閒欵可撥自可酌量補助以免中輟候再札飭寗學司會同江藩司酌核籌議具復以憑飭遵此批 
[師範生准予補考安慶]  
　　皖省沈提學創設師範傳習所招考各生業經取定在案日前有報名未攷數人具禀學署墾予補攷當奉學憲批准己於十五日到所補考矣（風） 
實業類 
[准給探勘銻礦執照杭州]  
　　浙東五金各礦以衢屬爲最前因互相爭奪以致涉訟經　近始理結現有開化山主徐某等籌集資本銀一萬兩爲探勘銻礦之用因特具禀農工商礦局請予試辦業已奉批照准詳院咨部塡給執照矣（道） 
[繭行定期開市常州]  
　　前紀常郡武陽兩邑各繭行由繭董姜良甫不准添設分莊等情兹聞各繭商議定十七日開行收繭日來均在商會較驗繭秤烙印印花并聞今年蠶事甚佳故桑葉每擔需洋六元以外云（推） 
[煉礦廠開爐提煉長沙]  
　　湘省中路礦務總公司前在省垣小西門外西湖橋開設煉礦廠提煉五金礦質其中以銻砂爲多所需廠屋現已建築告竣於十六日開爐提煉（顧） 
瑣事欄 
[土藥稅捐委員之謬妄南京]  
　　海門學商兩界致公函於張季直殿撰略謂廳丞出示禁烟鄉民已頗感動乃土藥稅捐委員忽有勸種鶯粟之示向之服從者遂翻然萌其故智卽請殿撰轉函江督軍告土藥統稅柯程兩大臣核辦等情已誌前報兹江督已接到覆電照錄如下 
　　南京端午帥鑒洪支電祇悉禁烟盛舉查令何得如此糊塗已電飭徐局洪道查明撤換敬復時洛魚（峻） 
[裁撤巡警預備兵蘇州]  
　　蘇省巡警總局通飭各局略謂蘇城七路每路設立預備兵六名原令逐日訓練遇有巡警缺出卽行補充乃據警政科員禀各路巡警間有事故並未將預備兵派充仍以私人混充代替站岡等情現經親往各路點騐各預備兵非痿羽卽桀鶩不合巡警程度者居多當此公欵支絀豈容虚縻餉項應將此項預備兵一律裁撤以節經費云云（欲） 
[賭匪准予監禁安慶]  
　　寗國縣客民張汰孜專以勾引外匪設局聚賭爲業日前經該縣田大令飭差緝獲研訊再三供認不諱業已禀報上台准予監禁五年矣（孔） 
[鹽梟鎗斃勇丁松江]  
　　浙西鹽捕中營管帶沈葆義率同艙長馬明良等駕船十餘號巡至華亭縣屬張澤港口見有鹽船數號正欲上前查看詎該梟等從河東上岸開放排鎗竟將勇丁吳庚泉擊斃迨後兩相拒敵僅獲到女梟吳張氏一口現已禀經華亭縣程大令詣騐通詳各憲矣（具） 
[輪船廚役擾害行人漢口]  
　　湖南鄉民甲乙兩人日前由漢搭某輪船　湘船未起椗即被該輪廚役洪阿保將所帶湖北錢局官票三百六十張悉數攫去迨被甲扭住洪又將票遞交同夥携逃該鄉民情急隨扭洪至法界捕房呈訴由法副領事愛蘭君研訊洪堅不承招愛君隨派捕將洪及夥拿案押追始如數繳出現愛君以洪阿保擾害行旅未便輕縱已送請夏口廳按照華律嚴辦矣（音） 
[惡棍藉捐拔船索詐蘇州]  
　　元和縣治唯亭鎭附近東横港地方農民翁起武於上月某日雇工掉舟至附近洋澄湖一帶撈挖湖泥突有該處惡棍李某等紏同黨羽將翁船拔起謂現在上憲抽收船捐爾船並無照執顯係偷漏須罰洋百元方可從寛了結否則定須從嚴懲辦云云現翁已投赴元和縣署據情控告矣（出） 
[查拿舞弊司事湖南]  
　　湖南湘潭縣觀湘門水卡票房陳董二司事日前與經理銀錢某某等通同舞弊經潭局總辦濟大令覺察禀請釐金總局派員赴潭查辦陳董等知事已破卽日脫逃當將經理銀錢三人拘拿送縣由任大令會同委員訊無確供暫予收押昨董某已在該邑株洲地方拿獲到案任大令卽飭一併收押俟將陳某緝獲再行訊辦私 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）三十六]  
　　比入室。則福已先在。口銜烟筒。仰坐安樂椅上。狀甚暇豫。眉字軒軒然動。若頗躊躇而滿志者。余覩此。卽知其今日之出。必大有所得於中。故有此現象。不禁且。妬且羨。自恨不及。福見余至。笑呼曰。華生歸乎。今日安往。余不及作他語。即亟亟告以今日之失望。謂出意外。福笑而不答。余不。能忍。遽問曰。君今日之出。必有所得。我察君顔色卽知之。盍告我。福仍笑而不答。已而曰。且坐。子母躁。我輩偵案。安保不有失望之時。但不可因一二事。 
之失望。而遽阻其初志。失望愈深則進求愈力。進求愈力。則鈎稽所得者。必且愈奇而愈眞。竟日覔不得。有時還自來。此中三昧。實爲我輩操偵探。術者。所獨到之處。要非尋常人所可心領神會耳。子從我偵案久。胡尚不寕耐若是。言畢。按鈴呼僕者入。命具晚餐。 
　　黃昏以後。余倚窓嘿坐。興會殊索。回思昨夜所探客節。初以爲頭頭是道者。今且一變而全局俱非。愈求愈遠。至一無着手之處。中心未免悒快。而福則言笑自若。或談音樂。或談演劇。並及種種游戲事。隨意縱談。絶不涉斯案一字。余偶及之。彼轍亂以他語。蓋福平日爲人偵案。如弈棋然必通盤了然明徹於胸中。籌算旣熟。審察旣定。然後一發而。輒以大勝。若局勢未定以前。必不預有所宣洩。可知秘密爲偵探家第一。要義固無。足怪。余故亦不復問之。報時鐘十一鳴。余卽就寢。 
　　翌日余晨起。福已不知所往。抵晚始返。是後忽忽三日。但見其時出時歸。時或歸而復出。終日僕僕。一若非常忙迫者。其面容之間。則時而。喜時而憂。時而狐。疑不定。蹙眉而思。瞋目而視現種種變幻狀。令人莫測。其舉動則忽坐忽立。忽又蹀𨇾室中。更無一定。詢之弗答。與之言或弗聞。至探察斯案之情狀若何。消息若何。彼旣絶未一道之余更不能問。卽問之亦不告也。 
國外新聞 
[美總統篤念邦交]  
　　十五日東京電云美總統羅斯福己允於緩急之時用兵力保護僑居嘉禮福尼亞省之日本人 
[英將率艦隊開往濟物浦]  
　　十五日東京電云今早英國海軍大將摩爾統率中國艦隊由馬山浦開往濟物浦 
[高麗首相之檄文]  
　　十四日東京電云高麗新任首相刋發檄文謂挽救高麗之法全在信任日本並實行幾經籌畫改革之新政以期國勢强盛云 
[南斐洲礦地戒嚴]  
　　十四日倫敦電云南斐洲東蘭因德礦地已 
到有由克滿倫高地調來之兵士四百人西蘭因德地方則駐有邊米隊兵士二百人約翰布革地方則駐有由皇后海灣調來之兵士二百人附近礦地之罷工工人已禁止不得開會皇后灣調來之兵禁止在克陸色司鑛地之亂民要挾並嚴諭爲首者如再要挾定行拘拿云 
[英京報章評論南斐礦工罷工事]  
　　十四日倫敦電云南斐洲蘭因德礦地之亂象英京報館又起南斐洲政務之辯駁守舊黨報章對於罷工之工人不表同情而提及訓練精壯英國馬隊受荷蘭國政府之命令攻劫英人一事激進黨報黨則聲言礦工但與生長外國之富豪相爭期得自由耳 
[條議作廢]  
　　十四日倫敦電云英國政府已視愛爾蘭島條議作爲廢紙 
[日法新約告成消息]  
　　十五日倫敦電云法國外部大臣畢初於法内閣會議時宣讀駐日本法使之來電内開日法新約將次告竣 
[俄皇接見日本專使]  
　　十五日倫敦電云俄皇接見道經俄京前往海牙和平會之日本專使 
[外國銀行獲利]  
　　十四日栢林電云德華銀行給發去年餘利計數九釐（一千九百零五年約一分一厘）華俄銀行給發餘利九厘（一千九百零五年爲一分）並撥羅布四十萬元作爲公積 
[美孚煤油公司被逐]  
　　十五日倫敦電云美國密蘇利省高等裁判院院長請驅逐美爭煤油公司及其分公司出境 
[日法條約定期發交議院]  
　　十四日栢林電云法外部大臣畢初宣言日法條約可於西五月三十一號發交議院 
[暹羅君主游歷歐洲]  
　　十四日栢林電云暹羅國君主將往瑞士國遊歷然後再往德國巴敦地方謁見克虜伯之壻 
[意大利籌欵擴充]  
　　十四日栢林電云意大利國政府宣告議院請籌拉亞（意幣合法幣一佛郎）以備建造新艦 
[德國水罷工]  
　　十四日栢林電云德云勃里門地方水手罷工幸郵船公司尚未爲其所波及 
[俄國撥欵賑飢]  
　　十四日栢林電云俄國國民院已允撥羅布十七兆以救本國飢民以上譯字林報 
[日本向美政府詰問]  
　　十六日倫敦電云日本以舊金山丹本人之開飲食店者皆遭虐待向美政府詰問業已由羡外部羅德飭令查辦矣以上譯文匯報 
本埠新聞 
[滬道札拿惡棍]  
　　著名流氓白頭耕全鎗花阿四叫化阿七等迭犯拆梢等案經人控　縣宰訊押改過局詎期滿釋出後故態乂萌近與 
 
 

Page 19

 
 
曹姓蕩婦聨合一氣行兇攫物日有所聞現爲瑞觀察訪悉通札縣局公廨一體嚴查務獲以便查懲（厘） 
[巡局禁烟告示]  
　　城内中區巡警局巡官程明府昨日發出禁烟示諭文曰本年疊奉道憲札飭曁上海縣李移開均稱實行禁烟期限已近務將烟禁一切事宜妥籌辦理等因到局奉此查烟禁自應懔遵道憲示諭扣全本年五月十二日爲六個月限滿之期一律閉歇除將各烟館查明造具淸册外合行出示曉諭爲此示仰城内各烟館知悉現在限期將届所有烟館一業務宜趁早改圖另謀生理至各烟館房主亦應囑令各煙館主於禁限内趕緊遷閉母得藉詞延誤如敢故違自應遵照憲飭定將該店封閉充公并行拘局重究（哲） 
[提究私賣學田]  
　　浦東慶寗寺住持僧前將寺田捐助學堂經費被陳月亭將田私自賣去七畆事爲本縣李大令訪悉以陳胆敢盜賣學田特飭差提陳到案訊追（尾） 
[貨捐局扣留洋米之交涉]  
　　英商老公茂洋行前日雇舟赴棧起運洋米駛至　租界浦灘對面被貨捐局巡船扣留罰去制錢十二千文昨該洋行以租界向無完納釐捐章程指爲違約特禀由英總領事函致滬道請予查辦（盧） 
[禀請阻止工部局干預路政]  
　　滬北天通菴巡局所轄虬江橋與美租界毗連前因工部局一再越界干預路政經滬道照會領袖領事及分札寳山縣王大令英廨關太守會同勘丈以潘家宅爲止劃淸界限繪圖呈核在案乃前日忽有工部局打掃夫率領工役至虬江橋浜邊打掃局員王叅軍喝阻服稱係由工部局飭令前來打掃馬路局中未便阻止迄已三日無日不往打掃昨日王叅軍特禀陳滬道請卽照會領袖領事轉飭阻止（速） 
[美人好善可風]  
　　文匯報云美國運艦貝福德號裝載救飢貨物由美開行來滬明日可到所有貨物當立卽運赴江北災區云 
[察生乂到]  
　　江督續撥巡警學生來滬歸瑞觀察差遣委用等情已誌昨報兹悉除陸續禀到外兹乂續到二班畢業生附生張鳳書縣丞沙鍾南附生張榮齡布經歷汪迪瀛貢生汪碩布理問李朝瑞附生趙承榘章梁彪等八員昨均詣道謁見（杞） 
[演唱花鼓戲受罰]  
　　法界各茶肆私自演唱花鼓淫戲經陳明府麥總巡親往訪明將肆主蔡同福魏長福郭阿香及五鳳樓主郁忠才會同新讞員聶司馬提訊蔡等三人同供以後不敢再犯郁供小的所唱乃是勸善詞曲陳明府聶司馬同詰某報載汝向各茶肆索賄甚巨元有若干郁供並無其事上年有某報訪事向小的索詐不遂卽揑登報章恐嚇兹又因小的在總會义麻雀指爲賭博遣袁銀坤要索每日賄洋六元小的不允渠卽懷恨揑登求察中西官得供判退去候查明核辦蔡等三人不應故違禁令判各罰洋三百元（肫） 
[當頭一擊]  
　　英界北京路轉角處翻造洋房前日午後水木各工正在營造之際忽由二層樓上落下木料一根適中工匠周桂山頭頂登時暈絶於地經木作主將周車送捕房報告被壓情形捕頭飭將周車送仁濟醫院療治俟傷愈再核（泉） 
[批斥不准上控]  
　　前者英商麥士尼爲能在公共公廨控華人侯永春不付經手賣屋用銀一千五百兩經關讞員與英巴副領事提訊　侯折半償還侯抗不遵斷請准上控巴君謂如欲上控先將銀七百五十兩呈案再行商議前日侯將銀如數送廨候示太守與巴君互商咸以上控之案本可照准惟查侯永春素來健訟遂予批斥（莊） 
[印人自相殘殺]  
　　前午有四印人行至美界華特路愛文司花園忽然口角印人即出刀將另一印人猛戳數刀逸去經行人報由捕房飭中西探往查行兇印人拘辦並將受傷印人車送公濟醫院求治（西） 
[流氓搶物]  
　　前午有卞姓婦人行經英界蘇州路禮拜堂左近突被流氓數人將金耳環一雙搶去該婦喊救不及卽投老巡捕房報由捕頭飭中西探前往查緝（永） 
[失竊洋布]  
　　英界圓明園路東順記棧房門首正當上落貨物時被賊竊去藍獅牌白斜紋布一件計四十疋經棧主報由捕房派　西探往該棧查緝（根） 
[乞丐倒斃]  
　　昨有年幼乞丐在英界江西路東蓮芳弄内倒斃由捕查見回禀捕頭飭傳該圖地保查明有無屍屬報堂棺殮（泉） 
[上海官事]  
　　新任川沙廰同知陳綸壬戍舉人楊守敬日本留學生趙豫昨均到道禀見（事） 
訟案 
[上海縣案]  
　　袁阿二扭控朱阿發竊去飾箱一案己見前報昨由浦東總巡局函解木箱一只内有原贓金鐲金珠翡翠等飾並窩頓之陳龔氏陸阿妹到案奉李大令研訊陳龔氏供住浦東有艸房一間租與陸阿妹棲宿陸自招留朱阿發木箱内有無竊贓婦人並不知情訊之陸阿妹供與朱合租龔氏艸房住宿小的淸早出外做工祗見朱有木箱不料内有竊贓大令命袁阿二認明各贓無訛供稱尚少金鑲玳瑁鐲金圈各一對金戒三只朱供玳瑁鐲當洋二十元金圈當洋十元票均起案並無金戒木箱及舊衣均小的之物大令核供判將各贓交袁具結領回未仍押候病愈嚴辦陸及龔氏交保候訊○鄉人李子卿家被刦案内己獲之沈玉標王陸等屢訊不認昨又傳到帮同拿獲之李相卿到案訊問相卿供與子卿前後宅居住被刦之日晨起見有兩人躱身麥田亟報北新涇巡局拿獲沈王二人並女衣褲兩件棉褲等物子卿供女衣褲棉褲的是被刦原贓訊之王陸游供不實判還押再審兩李退去○侯宏桃扭控吉吟三竊牛盜賣一案提訊侯供現充牛頭購得祭牛一頭計洋三十元牽回行經諸翟鎭拴於對岸田内小的到鎭用膳歸時牛已被竊後在陸阿訪家尋獲向之詢問據云係吟三價賣于伊請究吉供父親在婁縣亦充牛頭此牛由顧國香託父親經售于陸阿二價亦三十元僅付十元求察大令察有嫉妬之嫌　候查明復審吉交保（夏） 
[總工程局紀事]  
　　崇明人施寳卿之妻陳氏在老北門内帮傭日前施由藉來滬至妻受傭家尋訪遇後查得住在聚興客棧迨往該棧悉被棧主婦顧高氏之夥邱金榮誘姦不遂持刀恐嚇并加錮禁施即控由局董派探拘棧主婦到案孫明府訊之高氏供陳氏向與邱相　不敢勾誘現邱已逃逸判高戒責二百下交地甲看管限交邱訊究○大平碼頭積慶堂房屋已賣與增裕公司將次翻改前日遣抱顧次雲投控房各振茂米店叙盛雜貨店等三家到期不肯遷讓由局傳到陸善昌孫隆生二户訊判六月間遷出孫持强判押令遷去○崇通海商會送竊花船夥陳江郎小福到局經訊判押候傳同船主陳永郎質訊在案昨因失主郭士良經人調處請免傳船主惟該船夥仍求究辦判各戒責二百下押兩禮拜○　長順木噐店主黃福生積欠月捐洋兩元四角由南區解案判即日交楚○西區送踏布坊主王喜桂積欠月捐洋一元五角判押繳○蕩婦陳周氏向與施松郎姘識詎氏又暱楊某爲施遇見口角之下互控到案判施戒責二百押辦氏戒責二百下交本夫領回楊責一百下斥退（譽） 
[共公公廨早堂案]  
　　鴇母徐小妹凌以虐妓女判押三月罰一百元該鴇延愛禮司律師投案以現在患病求請爻保等情已誌前報昨愛律師投稱徐鴇經醫生騐過實係抱病請開釋關太守商之英巴副領事判徐先後罰洋一百二十五元繳釋○僧人寳華旡明等　知由印度來滬僧人純正有洋銀數百元當卽邀往浦東某飯店用迷藥放在豆腐湯内將 
 
 

Page 20

 
 
純正迷倒寳華等即將洋元取出分贓光去經人報由總巡局將純正救醒昨在馬路撞見當即報由包探拘案太守以人証各贓均未吊備判一併押候禮拜三再訊○剃頭匠王長根王桂林在法界興聖街口抬得盈康莊支匯豐銀行期票銀一百六十餘兩正在檢看被落差捕王阿木瞥見遂持票帶同兩王至盈康索酬花紅不允報由捕房昨將三王一併解究太守以盈康供明被告係討賞花紅與匿票不報捕房者有别從寛判一併開釋票由捕房銷案○中尚仁里摀母張尤氏積欠自來火洋六十四元六角報捕將張摀傳案太守以供認不諱判交保限七天付淸○葛和尚王阿虎持徐四福所交的卡並照會到浦江各兵輪上兜售僞香烟僞外國酒被沈阿福陳榮華等扭交水巡捕昨日解究太守口供出徐四福未到判押本廨候傳徐到案於禮拜三再訊私刋僞卡之胡前生亦暫押候訊○過犯王阿二又竊取無主布衣褲由捕解究判枷一月期滿押六月逐出租界○盜夥汪二誘拐周華華妻子王氏奉訊押限交在案嗣汪二被同夥盜黨朱小二子在上海縣供出奉縣移提昨解請究太守以朱未到判仍押候函提朱小二子到廨質明再送縣核辦○過犯左阿二劉阿福周計根串竊胡順記木板由捕解究判左劉各枷一月周枷十四天○木匠胡金生將朱毛大之妻王氏誘騙來滬再婚於顧共林得財禮洋四十五元同黨朱桂興張阿新各分得洋三元今被朱尋獲扭入捕房昨日解究供認不諱判胡押西牢一年朱張各押三月仍併追身價洋四十五元給顧具領王氏交朱鎖去○王阿二徐阿生等串竊豆子由捕解訊判一併還押候禮拜三訊究（永） 
[法租界公堂案]  
　　董國香西國成衣店失愼一案昨日傳訊據供不知因何起火旋據被害之隣人繆竹香夫婦投案禀稱董保火險銀二千五百兩前日失火時小的在夢中爲濃煙驚起見董店樓煙霧迷漫即往告警詎董佯爲不知店夥亦均案靜不驚顯係縱火求察判董交原保查明核辦○高生大烟紙店失火一案昨日亦將店夥姚田福傳訊供係架樹上起火當有耽閣店内某學堂學生顧某警喊小的等匆遽下樓火已燎原旋有蔡國平禀稱姚於未起火時已將帳箱搬出爲門口巡捕拘住官　旣未起火門口安有巡捕所禀不實斥退候查明核奪○又訊義大甡烟紙店失火案判罰銀二百兩○菜市街乾泰蔴油作失愼案因未保險判罰洋二十元（浩） 
[美租界捕房事]  
　　昨有甲乙二印人乘醉至扎蘇州路萬森木作塲内擊碎玻璃窗二扇由工人裘阿利鳴捕拘入捕頭飭裘自投英署控告○某葡人乘醉至海寕路逢人便毆巡捕喝阻亦被毆及當由行路西人帮同拘入捕頭飭押候送該管領事署訊辦○某日人昨在裏虹口將巡捕兇毆由他捕帮同拘入捕頭立即咨照日署包探帶往訊辦○西探在蓬路拘獲犯案黑人一名禀由捕頭著押候送辦○嘉興路居民徐廷韶　晚走失男孩一口名金林投請飭查捕頭准之（西） 
振務 
[接錄上海北市絲業會館籌賑公所施子英經收各處水灾賑捐丁未年三月初一至念九日第一百九十四次淸單]  
　　二十四日金澤鎭胡昌某同姪铺　運爲遵周太安人　命撥助洋一百元又潘家灣村徐永祥爲長子資冥福移助洋三十元松江趙毓芝翁募不留名張代姚洋十元　韓三記十元無名氏銅洋五元○廿五日彭之述善士洋十元彭叔記芹記洋六元○廿六日南通州章煥文來徐公　記　姓各洋十元○廿七日楊道成變產助賑洋二百元高郵武廟丁玉軒募三樂子洋六十元内龍洋十二元石祥林銅洋二元○廿九日九江大梁生無名氏蘭陵氏龍爛印洋各一元蘇州順康莊洪少圃先生募吳樂壽堂洋五十元陳何氏十元李梅生三元無名氏小洋十角四户合大洋六十三元小洋十角朱煦亭先生七旬壽禮移助周君湘雲徐君秋谷陸君慶輝三户各洋八元郁君庚菴王君松丞楊君信之三户各洋六元盛君我彭丁君仲鴻鄭君屺深顧君敬齋許君公若五户各四元莊君仲衍畢君修方張君肄臣徐君冠南張君仲延郁君酉陶嚴君伯經七户各洋二元以上十八户合洋七十六元○三月份共收規元三十兩洋二千八百八十六元扯七三六合規元三千一百廿四兩零九分六釐龍洋二百廿二元爛印龍洋二元扯七三三合規元一百六十四兩一錢九分二釐小洋一百十五角扯六四三合規元七兩三錢九分四釐錢一千零五十合元七錢二分四釐以上共收規元二千二百九十六兩四錢零六釐銅洋廿五元連前共收規元六十萬零零五百六十八兩四錢九分五釐鍍金押髮一支珠墜二個小珠一粒銅洋一百零七元九角 
[商會經收徐海等水災賑欵第五十三次淸單]  
　　裕大申送到吳隠名善士指助皖北義賑洋五百元皖南白嶽山民函云此欵曾書在皖南趙大令印夢泰捐册之内囑爲陳　虹口復恩堂牛痘局經募第二次十二户計廿六元美華南號鞋莊第三次按雙提助小洋一百四十一角美華老號小洋廿角四月十五日隠名士助徐淮海賑欵求合家平安來銀一千兩正合亟登報以揚仁風 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
