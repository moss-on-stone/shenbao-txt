# 1896 - 333 - 4908447

 

Page 1

 
 
[新印四國日記四國志略告成] [  圖書集成局啓]  
　　四國日記一書爲無錫薛叔耘京卿奉使英法義比時所撰京卿於洋務素所精熟故能言之有物纖細無遺以視紙上空談者實有天淵之判至四明沈仲禮觀察弱冠時曾游歴泰西由英而法而德而俄所至必與彼國之王公大臣名儒碩彦游以故問俗采風必詳必盡著寫志略于沿革疆域文學武備物産民風縷析條分無微不至是二者體例雖各異而同爲留心洋務者不可不讀之書茲經本局付諸手民印以新式鉛板紙墨精善　校謹嚴刻巳告成分裝四冊釐定碼洋六角正請臨三馬路申報館帳房申昌書室隨意選購可也外埠則各處申昌皆有出售 
[四百六十三號畫報出售] [  點石齋啓]  
　　李傅相抵英時持往戈登軍門鑄像以極華美之花圈懸掛留字褒美頂禮有加以爲西人之立功中國者勸他如犬子具夫人面屍變敢躡人蹤泰西烟火之奇高國獸妖之現頑童見犬乳而敢食符師除蠅患而稱神秃子治徒借重佛法蜘蛛食鼠翻爲奇觀後附江寗瑞藩憲被叅原摺尚有查覆及部議各摺客俟續出此佈 
[砥行說]  
　　天地之生人也或則才或則智或則無能夫才不足矜也智不足異也無能不足患也秉氣之清者其人必秀秉氣之濁者其人必愚千形億貌生質各異天地不能强同世人每以賢否之殊爲天地抱鍾毓之憾不知當受氣成形孰爲靈孰爲蠢天地且不自知天地豈能受咎非特不受咎也天地自有一之者在使人人皆得合乎正軌而無能者無所見其絀才者智者無所見其優人特不自思耳或問所謂一者得非在於學乎余曰非也如使在學則言必經語必史諸子百家瀏覽殆徧九流三教底藴全窺皆將奉以賢人君子之號乎一鄉一邑愚夫愚婦目不識孔孟之書身未澤膠庠之化而忠孝節義毅然自守者皆將斥之爲不肖乎且余嘗見今之所謂學者矣問其習非不淵博賅治也觀其外非不仁義道德也而摇尾於公卿之前屈膝於權貴之右太尉足香相公帶垢半出於誦詩書而法先王者又其甚則剛愎自用執抝性成緣飾經術自文其詐如宋王安石一輩人而千古之成大事業負大氣節者乃轉出之略觀大意之諸葛武侯不求甚解之陶靖節可知欲爲第一流人物不必在讀破萬卷書也而登商能賦者妃青儷白剪翠裁紅雕繪花月之文章刻畫風雲之情狀詡詡然欲以才人名士自命識者嗤之於是有拾漢人之唾　而矜言訓詁者有染宋人之魔障而高談性理者論說紛紛千言不盡互相攻訐不顧是非並有不傍漢宋門戶别立宗旨如姚江一派專講良知要之皆無當於人生大節也昔人言士當爲學人不當爲文人余謂文人固不可爲若如是以爲學人則學人亦不可爲論語開章雖卽言學而卽繼以孝弟爲仁之本夫孝也弟也不待學而後能也而聖門之所以爲本者在此不在彼推之爲臣而忠爲夫而義爲婦而節爲朋友而信無一不當確守也而亦不必均出於學故吾之論人也不言學而言行難者曰行根於學凡三綱五常之大恭敬撙節退讓之禮非由先聖之微言古人之典籍則行亦無所取資恐獉獉狉狉將與泰初之世無異而誰復能知規矩其度金玉其躬故舍學言行是猶傳所謂皮之不存毛將焉附也余曰論語言君子不重則不威學則不固夫不重行之細者也而學卽因是不固則行不居學之先乎孔門四科德行居前文學居後使行果可輕聖賢何以必歸重於是乎方今民俗凋敝士習浮華大僞肇興眞風告逝虚憍之氣旣中於隱微奸詐之情復百出而不竭放辟邪侈悖謬妄爲問以禮義則絶不知顧也語以廉恥則毫不在念也但逞其縱欲敗度之情以快其直情徑行之志非第人心之隱患恐成風俗之大憂設以其人而處之朝廷之上則不守官常罔知國計苞苴不絶賄賂公行結交市　蒙奴侵蝕公中餘欵墮名敗節惟利是國或乃縱情於風月之塲竟忘有蒞民治人之職官箴自玷遑恤人言朝野譁然聲名狼藉使果早能檢束身心自端履蹈則何至有此後來之一日抑以其人而處之學校之中則狎侮官長傲慢公卿以頂戴爲護符遂肆行而無忌或假公報私或尋瑕蹈隙結怨鄉黨滋擾親朋觀其佻逹之行爲幾爲下流之所不及士林齗冷同類鄙夷何爲不思不矜細行終累大德之訓而甘犯此不韙之名眞爲世人之所不解若夫工商之業雖不必以繩尺限之而大綱亦豈能外會計不妨精工而欺騙之術不可有握算可無遺策而吞賴之意不可存食人之祿當思報之以忠與人懋遷宜共孚之以信則其硜硜之行亦未必不爲君子之所稱是故人世品類雖不一途而步趨繩墨要歸一致苟使檢身常若不及而舉足不至忘規則安在不可以還眞返樸而進斯世於純良乎 
[上諭恭錄]  
　　九月初七日奉上諭順天府奏請賞給普濟堂等處及廣仁堂米石各一摺現在節交寒令近畿一帶貧民生計維艱所有普濟堂功德林兩處恩賞小米三百石加賞小米五百石及廣仁堂恩賞涉米三百石均著照例賞給另片奏請賞給蘆溝橋粥廠及資善堂煖廠米石各等語加恩著照所請賞給蘆溝橋粥廠粟米四百石資善堂煖廠粟米三百石以惠窮黎餘依議欽此○初八日奉上諭昨日道旁叩閽之護軍瑞鳳著交刑部嚴行審訊欽此同日奉上諭本日李鴻藻病痊銷假召對時見其氣體尚未復元著賞假一個月安心調理欽此 
[本館接奉電音]  
　　昨日午前京師飛電傳來上諭二道敬謹譯登○九月十四日奉上諭王文韶張之洞臚陳鐵路辦理事宜請設立鐵路總公司保薦盛宣懷督辦等語直隸津海關道盛宣懷著開缺以四品京堂候補督辦鐵路總公司事務欽此同日奉上諭前者張之萬因病三次奏請開缺迭降旨賞假調理兹據奏稱假满病尚未痊仍懇開缺等語張之萬年逾八旬固請開缺覽奏情詞懇摯若不允其所請轉不足以示體恤張之萬著以大學士致仕加恩賞食全俸俾資頤養以示耆碩恩禮有加至意欽此 
[日下紀聞]  
　　京師訪事尺素云崇文門外翟家口舊有收買羊骨頭作坊析骸生涯頗稱不惡乃分設一坊於彰儀門内亦已有年兹於本月初一日由彰儀門内車載羊骨運送翟家口行至菜市口迤西被西城練勇將車攔住搜出人骨纍纍當將車夫獲住並至翟家口拿獲執事數人帶回局中坐辦詳加研鞫據供車内人骨想係店夥收買時失於檢點以致誤雜其中别無他故坐辦立派勇丁十名將一干人解送西城司衙門究辦○賊犯李三收押打磨廠南城坊監所某日乘獄卒在屋内午餐時扭脱刑具踴身躍上房屋登時逃逸比獄卒入内查悉亟喊同差捕四出追尋而已鴻飛冥冥毫無蹤影矣○打磨廠中間路南向有廣東會館因年久失修不免坍塌現經張樵野少司徒與粤東同鄉京官集欵鳩工翻造文昌殿會客廳以及各房二十餘間開工以來兩月有奇築登削馮聲聞遠近現在將次蕆事翬飛鳥革輪奂一新想從此廣厦庇寒可無杜子美秋風之歎矣 
 
 

Page 2

 
 
[學堂告竣]  
　　金陵采訪友人云省中陸師學堂前經籌辦某日劉峴帥接奉廷寄卽會集司道熟商諭飭工程局赶緊起蓋旋由局員丈勘繪圖計塾舍若干間及堂皇廳事一切俱布置周詳鳩工庀材大興土木刻下工程已竣總辦錢琴齋觀察德培親往收工禀覆峴帥凡有志時務者爭上美奂美輪之頌進祝夫如楨如幹之材矣 
[鍾阜晴雲]  
　　金陵訪事函云邑有巨賈某者財豪于里第宅綿亘田地亦饒近以典業爲生財之大道乃開設當鋪因此聲價日高得自附於紳商之列然不知銅臭究爲人所俳薄又不知籠落讀書明理之士只知一味刻剥近又以揮霍自如益自矜蹇竊以爲石季倫一經富貴則當年暴戾行徑亦所不論一切目無餘子而且只知有已不知有人故其戚黨以及同業無不心焉嫉之現因生意日繁擁利愈厚遂分一鋪在城北花牌樓地方名爲質鋪實分典也現在營治門面屋宇類皆規模宏敞自前至後粉垣映日峭壁竣雲第該屋坐落之處與本街大行宫相距咫尺大行宫者係聖祖南巡時之黄幄也亂後所規復之殿屋一望僅高出閭閻少許於是彼此相形覺該典房屋過高有乖制度過者無不耳而目之又該典東買基蓋屋時並未筵請街鄰卽坊甲人等亦無絲毫沾潤人皆訝其爲富不仁寃家路窄因相約具公禀於督署請官勘視該屋牆果較行宫高出丈餘且門面正對督轅西街似此峻宇當前阻遏生氣於闔街風水亦有不利當由制軍飭派本叚保甲局員查覆賈初不以爲意局員遂移其案於上元縣嗣經上邑尊先以禮諭令將屋牆照低五尺自行毁拆賈心不服反嘵嘵以質鋪牆垣係爲風火起見不得不高卽高亦屬無幾彼外國教堂實偪處此其樓閣重疉怪幻奇形上薄霄漢何中國官長於此輩獨不能以法懲治耶邑尊怒其違抗據實禀覆督憲奉諭飭差傳齊瓦木工匠前往押令拆毁且照令將中梁腰截兩叚屋因坍塌賈見之不覺傷心大慟而歸氣忿成疾未知其能自悔不量力否○城北鼓樓大街地方僻靜近以馬車東洋車在該處往來行走車行林立又地坐落馬路之旁因此道旁陸續開設店鋪日臻月盛市面頗形熱閙昨晩市肆已盡閉門譙樓鼉鼓亦報二更忽聞外間一片喧嚷聲喊救命驚動岡上屯紥之防營該勇丁赶緊出營到塲詢問知係無業客民某甲在此間擺設賭攤聚人入局是時與賭者有十數人中有某乙以孤注贏得多資衆乘其將次罷局攫取其錢乙遂大呼救命營勇當卽拘拿各賭徒見勇拿人一閧而散僅獲四人扭交坊甲翌晨由該營官弁持刺送交本叚保甲局歸案訊究局員判令各賞竹筍二百下並給以獨桌一席一個月爲满夫省城中賭風之熾非一日矣因各處賭局向有例規遂得瞒上不瞒下若非立予重懲若輩何能稍知歛戢 
[蒜山寒碧] 鎭江采訪友人來函云瓜洲鎭高鎭軍接到電音悉長江水師提督黄芍巖宫保於日前交卸福建陸路提督篆後乘輪抵滬定於初七日附飛捷兵艦赴寍遂預飭標下勇丁在江口大馬頭搭蓋綵棚鋪陳一切初八日上午鎭標水師各營健兒均赴江于站隊長江各砲艇亦排泊江心舳艫相接旌斾迎風迨至一點鐘時遥見下游黑烟一縷從天際飛來知憲舟相詎非遥先是象山砲臺連放巨砲數十門大聲發於水上幾訝石破天驚俄而水師各營次第燃放排槍聲如珠貫及憲舟下碇鎭軍曁水師各營官以及鎭郡文武印委各員先後登舟呈遞職名禀安請見宫保一一傳進晤談片刻旋卽興辭鐘鳴三下卽命啓輪開駛溯江而上逕赴白門各營隊伍仍在江于鳴槍恭送○揚屬運河堤工總局何福海觀察於日前由揚赴金陵謁見兩江總督劉峴帥面禀要公兹悉觀察在省事畢遂於初七日乘輪到鎭拜會各當道次晨由怡和碼頭乘坐官舫用小火輪拖帶進瓜洲口向蕪城進發瀕行鎭城文武各官均赴碼頭恭送○銀山門向稱熱閙市妙手空空兒每於人叢中乘間攫物月之初八日有鄉人籠德禽求售就牆根一席地暫弛擔荷錦衣絳幘蓋非羣雌粥粥者數之恰符闌于十二倐來一人作孺子之捧雉口與論價且自笑曰諺謂抱雞雞不鬥我姑試之或可作雙雞之供膳也復取一翼於手拔步卽奔鄉人急且號且追忽有牽其衣者謂之曰子將爲其所弄彼慣用此術尚有羽翼在子毋爲小而失大恐所餘者不甘雌伏而盡作雄飛矣鄉人經此一挫而其人已兎脱折回原處則鴻飛冥冥所餘十頭已作翰音之登於天矣鄉人痛哭不已奔至大閘口奮身欲躍經人慰勸再三後有好善者惻然憫之贈以青蚨二千五百鄉人乃拜謝而去○有某甲者厠名軍籍略有汗馬功以家中食指繁多此區區者不足以資養贍因兼賣水果藉覓蠅頭微利日携一筐彳亍於大街小巷某日遇染坊夥某乙向之購買爭用鵝眼兩相扭打不意乙固孔武有力而甲則雞肋也剛一揮手甲已受傷後知係名隸柳營者乙乃氣懾邀坊主出爲調進願以不動尊爲甲養傷費事始寢○木號小主人某甲固翩翩然濁世之佳公子也眷三元巷某妓紅偎翠倚玉輭香温自以爲除却巫山不是雲矣近甲阮囊羞澀向之揮金如土者漸漸捉襟見肘青樓中人本視阿堵物以準酌情之輕重冷語冰人不復如往日之一片熱腸如膠似漆甲不能堪而亦無如之何詎妓近又與某乙訂鴛鴦交花前月下形影不離曩之所以待甲者無不移以待乙甲愈思愈慣乃於某晩潛吞芙蓉膏躃𨇨至妓處妓猶以爲老羞變怒也笑謂之曰痴兒郎豈欲阿儂爲汝守貞耶悄然别去須臾甲以毒發命返泉臺後不知作何了結世言死有輕於鴻毛若甲者眞鴻毛之不值矣○德勝門外濵江游人絡繹如蟻江湖賣術者無不於此麕聚斂錢有湖北人某甲携有兩垂髫女就地爲塲架以繩索使兩女子作旋風之舞爲曼聲之歌輕薄少年每以青錢擲女之身以爲喧笑有某少年見獵心喜取錢數十文緊縛其兩端覷之親切正中左耳耳環墜地女一聲呼痛旁觀者以惜花之意咸抱不平羣起爲難甲恐釀成事端出爲排解護送少年突圍而出然所穿馬褂已片片撕作紙條舞矣 
[獅林冷翠]  
　　蘇州訪事友人來書云蘇城自交秋以來寒暖不調居人咸抱采薪之疾習韓伯休業者每以一帖清凉散療之往往而效多有憾臣門如市應接不暇者然近世每有僅讀湯頭歌訣諸書而卽爲人望聞問切寄語病相如寗守不服藥爲中醫之說愼勿輕身以嘗試也○某甲者託名習青囊術實則騙子一流人也有某茂才不知何事屏之於膠庠之外一領不利市襴衫尚不能自保而茂才功名之心熱如釜蟻急思開復衣衿以便科舉爲明年大比地步東撞西投正憂無路甲窺其隱乃以毛遂自薦僞言可代設法如能不吝秦關之數明年棘闈中君可不憂無位置地茂才喜先湊番佛五十尊與之不意時隔數日毫無動靜詢之支梧以對茂才始悟其爲騙術也懊恨欲絶然無如之何矣○蘇垣現屆院試之期貢院前攘往熙來頗形熱閙著名賭徒藉考試爲名混入各考寓設局誘賭呼盧喝雉顧忌毫無有外縣某童竟被若輩騙輸數百金事爲其父兄得知擬繕禀投地方衙門控告該棍等爰卽央人排解愿還繳若干金求免訟累未識若何了結也 
[吳山夕照]  
　　杭州訪事人函云武林三書院於初二日考試月課敷文係聶廉訪主試生題子張問行全章童題子以四教賦得江涵耿影雁初飛得初字崇文王都轉主試生題子曰知之者不如好之者二章童題而不作信賦得菊花天氣近新霜得花字紫陽鄭儲憲主試生題曰非也予一以貫之賦得露似珍珠月似弓得弓字童題適楚三飯賦得菊爲重陽冒雨開得開字○杭州自新立碼頭拱宸橋外六月間有寍人在該處開張四海論交樓茶室裝飾輝煌問津則價值甚廉樓下起碼每盞僅售九文樓上下四文蓋因商賈未集祗供泥木等匠啜茗談心刻下關已開徵店鋪林立已成一大市面商船進出俱於此間停泊城内往彼遊玩者踵相接是以茶價於上月加增樓下起碼仍售九文樓上最高者須錢三十五文矣○新關報税之事須有熟悉情形者爲之經理方無舛錯現已開有税行二家一爲昇記在大關北首一爲仁昌在拱宸橋如意里旁專代客商呈報税務兼代雇船隻等事亦便商之一道也○城内居人欲往租界遊玩者每苦路途遥遠致有跋涉之勞近聞有某甲在湻佑橋地方設立行埠雇船往來每日一次於十點鐘開赴城外四點鐘開回每人收錢五十文來回百文若在船中午餐每客收飯資三十文小菜自備人皆便之故生意亦卽不惡○杭地某絲廠所繅之絲不甚匀净發往上海看樣洋人均云難以暢銷刻下執事人擬由申另請熟手二十人監工 
 
 

Page 3

 
 
教習重加振作庶可精益求精得以銷售無滯也○浙省新闢租界於拱宸橋西岸現在興築馬路尚未竣工而東岸則由華商購買地址營造練絲紡紗各廠並市屋數百間現已各鋪林立幾無隙地而拱宸橋内之地價值甚昻每畝需洋一千數百元該處本係一片荒郊業戶未曾報糧甚衆今當興市之際紛紛皇報其中侵佔冒認不一而足里書於此頗爲得利○上海租界素爲藏垢納汚之所以居住租界華民雖設會審公廨而華官不能擅主也現在浙省官憲擬請領事禁止華人住居租界而領事以無華民寄寓則無市面可興未允所請惟烟館娼寮賭塲則允爲嚴禁云○本月某日拱宸橋河内有一中年婦在彼投河當經途人看見急爲救起得以不死詢其何以忽萌短見據云係海鹽人欲來杭學習繅絲半途被匪人將衣物竊去以致憤不欲生後經好善者出資一千餘文令其搭船回里俾免流落他鄉亦濟困扶危之道也 
[白鹿萸香]  
　　温州府舒端甫太尊示期初一日考試泰順縣頭塲題目已冠孝者所以事君也未冠徐行後長者謂之弟通塲次題反求諸已而已矣詩題賦得榮鞠樹麥得時字塲規嚴肅考童皆恪遵功令肅靜無譁惟泰邑離郡窵遠與考者僅百數十人大约初三出榜初四五卽須初覆○新任長林塲大使高价屏鹺尹維基直隸人運憲飭知赴任已於前月杪附趁招商局海琛輪船來甌寄寓東陽春客邸禀見道府憲後筮吉初二日赴樂履新○總局票根委員試用從九品包愚初少尹俊年現奉舒太守委本科學院文巡捕差已於初四日赴處迎迓憲節前署處州府謙知菴太守貴交卸來甌庽郡東陽春客邸已於廿四日同瀛眷附海琛輪船由滬晉省○雙門局委員陶石泉叅軍緒興兹奉舒太尊委辦學院支應局差初十日已進局視事以便調度一切供張○新任温州府王太尊之瀛眷已於初三日已刻附坐招商局普濟輪船抵甌因縣中未奉紅諭並無辦差丁役伺候供應當由馬道雇倩夫役擡入郡城下乘凉橋連陞客棧大約菊花香裏定可快睹新太守旌旗也○有黄汝珊者向開永源昌布店家亦中資惟愛財若命自客冬第二橋口回祿該店亦付之一炬隨時閉歇所遺帳底脚貨約值一千餘番珊卽藉佌圖賴所欠借項約計三成左右盡數抵償兹趙惠廉與鄭爽秋控追琴堂已奉批准珊乃聽信道書林姓唆使赴道上控以各債主均甘聽理惟趙係外孫抗執不依等情朦聳道轅沐批飭縣傳趙照折給償倘敢故違援卑幼犯尊長例科辦趙懼繕詞訴道詎林又阻不容投甚至將已經蓋戳之呈扯去戳記擲還不收一面令珊再呈計圖敲釘轉脚趙益情急潛從道署後越牆喊寃宗觀察聞而根究立傳一干人証審訊得實隨將林書斥革發縣管押一面　退代書并把門人等分别懲辦案仍批縣從嚴訊追不准减少刻開珊托人出爲理償息事惟林尚在押未釋○永嘉縣葉詠霓昕府抵任以來親民勤政不憚辛勞每遇示審牌期不任胥差弊擱隨到隨訊旋訊旋結近將數年積案編榜示期刻不容緩非比從前編審之虚應故事也且斷結各案均若虚堂懸鏡燭照靡遺人莫不服其明决神明父母當之無愧○金順發商船從温州出口於前月廿五日駛經茅草山洋面被盜截刼紙張等貨出海余阿毛被匪刀傷左手時適富海小火輪巡洋經過當將該船夥附輪尾追跟蹤跴緝未獲迨廿七日富海進口該夥已分投喊報矣 
[松門凉籟] 江西采訪友人云各屬征收漕折地丁兵米屯餘魚油等欵皆係制錢及解省則另兌紋銀近年錢價陡昻銀價奇賤藩司翁小山方伯爰札飭各州縣漕折每兩加解銀一錢四分地丁等欵每兩加解銀一錢通計闔省庫儲一舉而歲可增銀三十萬○前報列上憲委義寗州黄菊秋刺史赴景德鎭辦理閙窰巨案所調隨員俞子新明府適輪委到班署理新城縣篆務爰於回省銷差後擇吉履新聞工匪殺斃坯工一名拒傷振武軍勇丁六名刻下德靜山中丞已批飭賀芷瀾觀察嚴拿重辦矣○上月某日城隍廟僧某甲往西山收取田租行至山中遇一女郎貌比花嬌年方瓜破疑是散花天女謪下塵寰不禁慾火上炎色心頓熾强攝入無遮大會與之結歡喜因緣女極意支撑聲嘶力竭適有樵夫某乙聞聲而至將僧扭獲言欲送官僧懼倩番佛爲和事老人不足復出錢票二十千益之旣而乙向僧兌錢僧不承認反將乙送宫未幾由縣而府不訒吾太守嚴加詰責僧始供吐前情正欲擬定爰書各寺僧紛紛禀請照佛法荼毘太守不准蓋須懲一警百爲之明正典刑也 
[甘棠湖放棹] 節近霜降江水大漲九江西門外大關前一帶水已上岸凡低霪之區多成澤國聞於秋收大有妨碍云○關道憲誠果泉觀察札委彭星階明府辦理土藥税在西關外設局○撫院牌示江西南安營叅將以撫標候補叅將周雲步署理而南昌來電悮傳周步雲致潯城各官紛紛向前營周梯山恊戎道賀○郡伯尹西庚太守出示照得本年科試定於十九日開攷○前署江西按察使候補道繆芷汀觀察德芬因公至潯乘坐官舫用祥臨官輪拖帶於初九午刻抵埠○新關委員沈築夫明府秋節前奉關憲委解餉銀赴宗人府總理衙門戶部三處交納事畢於初三日回潯銷差○興國州宋菊坻刺史示諭本年應舉科試准於十六日州攷○奉新縣鍾澤生明府以大挑知縣歴任各繁劇車有政聲現在奉邑捐廉建修青雲閣又在錢糧項下提出餘欵創立登雲集以充賓興及公車北上之費都人土在大堂懸掛匾額顔曰士心先得而聽訟明决囹圄中不覊一人誠當今之循吏也○九江鎭總兵宋珮箴鎭軍諭令中軍官飭各健兒將衙署興修擇吉九月初六日遷入各官咸往拜賀○某日宋鎭軍之夫人挈其公子等人由安慶乘坐官舫抵潯鎭軍以乘輿鶴迎入署天倫畢聚洵可樂也○某日宋鎭軍謁廟拜客至英領事署中與白爾根君晤談良久○卸署九江鎭總兵劉鎭軍育文於九月初四登舟次日潯城印委各員假西城外鄭紀常正郎所築澹泉别墅設席祖餞觥籌交錯美盡東南○九江關道誠果泉觀察以江水泛漲港汊多歧恐有匪徒匿迹其間奸儈更因之漏税乃添委劉霽崖二尹湘傑四面巡查○督辦江西淮鹽總局江蘇候補道范季遠觀察札委候補巡檢劉蔚然少尹湘文辦理姑塘青山一帶緝私卡事務叩辭之際諭以須督帶巡丁砲艇親歴九江及二套口馬當湖口彭澤各處嚴加查緝不准丁役稍有弊端○某日九江府尹西庚太守親赴德安縣屬勘災畢遄返　員皆迎接如儀 
[鄂省官塲紀事]  
　　湖北采訪友人云官錢局前由王明府照奎綜理兹上憲復以胡明府俊采爲帮辦○自漢口逹盧溝橋鐵路須取道沙市曁襄樊一帶前者上憲委王明府廷珍張明府延鴻沿途勘察兹已事畢言旋摹繪成圖齎呈憲鑒○候補知府龍太守兆霖起服來省上游以沙市開關伊始檄委經理榷政大約日内卽須起程矣○現署長樂縣徐明府鼎臣經藩司王芍棠方伯牌示調署興山縣所遺長樂縣缺飭　選之巢明府序鏞赴任○羅田縣近出巨案曲折良多督撫憲會委陳明府瑞瀾前往會同地方官審理 
[生榮死哀]  
　　蘇松太道黄幼農觀察之太夫人仙逝已誌前報昨由黄大令飭差傳集紥綵匠四十名自頭門至内署一律紥有素綵懸燈設帷一望如銀印委各員均往伺候襄理一切申牌時鼓樂升砲觀察親視含殮訖本城文武印委各員與道經滬上之客員均詣靈前行禮門前輿馬絡繹如雲太夫人福壽兼全哀榮交具聞觀察須擇期開吊然後扶櫬回籍也 
[廳示照錄]  
　　松海防廳劉司馬牌示十八日晨扃試城内蕊珠書院肄業舉貢生監○又出示召充廳差門皂一切人役仰諸色人等如願充當者禀候騐充○又傳城内外各鋪汛捕地甲人等於今日伺候諭話略謂本廳有督緝之責際兹開辦冬防亟應嚴防宵小匪徒混跡以安地方 
[暫緩勘地]  
　　德商噗吔將於浦東廿四保廿一圖濵浦租地踵造火油池棧禀由德領事照會關道憲黄觀察觀察以此種池棧前有德商瑞記創造地方深爲不便奚能再任踵設札飭上海縣前往查勘察訪輿情禀辦旋由該處圖董楊星階遣子文中聨集各鄉民禀請禁阻略謂數十里内農田廬舍身家性命相繫雖該　已經保險而此數千口鄉民有誰擔保瑞記前車何能再任踵設爲地方伏隱患云云大令乃定於昨 
 
 

Page 4

 
 
日往勘適逢關道憲黄觀察太夫人之喪未及前往須改訂日期另行蒞勘乃飭差傳諭屆期務令各董保　耆農衆伺候勘問 
[貪歡失洋]  
　　小東門沿城河浜每至夕陽西下塗脂抺粉者倚門而立然皆藥又變相稍知自愛者固不恤駐疋也前晩有鄉人某甲行經此他爲此中人招之入内出小洋五角同赴陽臺事畢而出鄉人向袋中摸索失去番餅一枚遂向該妓　還紛紛擾擾不知所終 
[南市瑣言]  
　　昨日小流氓張奎咸至南碼頭左近某繩索店内向店主王阿男借端訛詐不遂所欲卽約集羽黨數十人將王簇擁至南碼頭某茶肆聲言須罰酒殽二席茶資若干王心不能甘奔投二十三七鋪巡防局中控訴局員邵二尹立飭甲勇提張至案判令掌頰四十下交人保釋○昨日船戶陳阿炳載青餅數百張欲在水利局碼頭起運巡局勇丁瞥見以此處向例不准起卸貨物向之阻止陳不允致被拘送十六鋪巡防中局未知局員若何判斷也○昨日貨捐局巡勇某甲在大東門外拿獲漏捐之黄表紙十六梱告知十六鋪小甲言欲送局究辦○前日沈復興　榻店夥陳海松在浦中撈得樁木二株售與大南門内永興橋南首某　榻店旋由馬路工程局員朱森庭明府查知欲提究　 
[法界捕房瑣事]  
　　有劉福生者向在四馬路永興洋行司拉風之役邇來天氣漸凉無須乎此而行中執事以伊人尚誠實用爲出店不圖頓起貪心將行中買存之白絲一絞藏於身畔擬挾之而出怱忙之際遺落於地爲行主人所見扭送英捕房捕頭麥君以行主係法商遂飭將人贓移送法捕房克總巡研訊之下卽飭法包探帶劉至英界石路所住之處查秒有無存贓帶回押候解送公堂請究○偷兒某甲在某處竊得縐紗套褲一雙爲巡街補所見將人贓拘送捕房押候堂期解請問官究訊○扒竊某乙手提空籃假充麫館夥收取麫椀入某姓家見闃其無人遂將壁間所懸縐紗夾衫及馬褂等挾之而出適遇失主遂鳴捕拘送捕房押候解堂訊究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[縣案彚登]  
　　習製團扇者漆　　　　　　　　　　　　　　　　　　　　　　　　　　　　　　　　　之上海縣前晩蔣刺史升訊張之村供在薛　底開扇圈作已有　年餘　　挖謀學徒　人徃彼工作又復假齊行索費叩請究辦　　　徐金榮顧福春　同　均在九畞　及西門城脚一帶開扇圈作將圈交吳等漆好計每百柄洋五元豈知霸持藉口齊行阻人生計叩求懲辦　耳　　在八仙橋畔漆圈作内向章漆圈每百柄約二元一二角現　漆貴故欲加價不敢把持滋事程英鍾吳起泰朱桂卿沈祝庭等同稱不　齊　實張等攘　生意因之約齊不許减價現已知錯刺史謂把持行業例有明條何得藉口齊行索詐著令具結自後各安各業勿再混雜　持兩造叩退○范　毛前爲江北流氓黄鬍子賈阿二等毆傷由英公堂移縣騐訊昨蔣剌史又提案訊問范未到案遣妻王氏供丈夫傷已痊愈因駕輪船爲業已徃杭州　求發落免氏夫對質以省周折刺史推之黄賈同稱以後不再閙事毆人情願具結刺史乃判各責二百板斥放○顧徐氏吳江人投縣　浦舉人徐金海擅收管帮貼費求追蔣剌史訊之顧徐氏供丈夫鴻昌生前駕蘆墟船充當牙埠管帮領有憑照去夏夫死小婦人接理兹爲徐冒收貼費計洋三十元應求追給徐稱在埠牙俞福處帮收差費顧徐氏貼費不敢冒收刺史著交差恊同牙埠清理斥退○盜犯劉大定在堂病斃已　報中日昨傍晩大令帶同傳招刑仵至普育堂騐屍到堂升座堂丁朱錦元供並不凌虐劉係病死廿二鋪地甲金茂供與相同大令飭將靡身　　平地飭仵騐　旌據喝報的係病斃察視無訛卽塡格飭殮標發義塚旋登輿回衙循例排衙入署○著名棍匪王阿二卽招牌阿二係　禁滋過局積匪張長慶之黨羽迭經嚴辦釋出後仍復横行拆梢　拐婦女前月因姦拐青浦未嫁女郎郁阿鳳經　諸徐氏生父郁琴山來申尋見控諸縣署奉蔣剌史　訊判重責二百板繳洋二十元在索豈知王阿二延不將洋廿元繳案仍前滋事日昨又衣城内七鋪登雲橋畔遇見　機匠吳義成逢妻顧氏歸寗阿二上前任意調笑吳喝阻不服反被該棍毆倒在地旁人以王如此兇惡羣起扭住解入上海縣署值　差據情禀明黄大令以該棍如此瞻玩可謂怙惡不悛著卽嚴加看守候卽訊究 
[英界公堂瑣案] 祥和機器廠某洋人控泰昌　　廠主楊永錦私自仿造廠中小輪船機器等情前已紀諸本報昨晨祥和洋人投安申明失醫之事請飭阻楊工作楊供稱職員曾從某洋人學督此藝至今已歴二十餘年且在臺灣造過船若干何致私仿伊家圖樣此圖實由　貝　就雖大概情形略似然其中小機器斷不從同屠别駕間廠中工頭李福生曰爾在廠中經造此船可知此圖得自何處供係圖由二副交來自否私仿祥和廠之圖並不知悉問二副伺在供稱現方臥病在家祥和洋人又稱泰昌於汔筒尚不能鑄而謂能自畫船圖恐無此理楊供稱汔筒果不能鑄實因廠基太小之故旣稱現在所造之船私仿伊家圖樣願卽停止工作將造成之件歸併伊家别駕問爾約費工本幾何供稱工程已有七成約費銀三千餘兩祥和洋人稱願受買泰昌已造成之各機器别駕與慈繙譯官互相商議然後著兩造各邀公正人估定價值如有欠公道處再邀人理處可也諭畢令楊具結而退○包探沈金隆禀稱賊犯徐德高竊取王張氏家衣服兩件報捕後小的奉捕頭之命將徐拘獲　請究追王張氏投案訴稱丈夫福全與徐相識不料此次徐竟竊衣求准具領徐供稱小的係如皋縣人流落此間飢寒交迫觀顔爲此尚乞施恩别駕判令沈探帶回捕房押送至鎭江原籍○包探韋兩尤禀稱粤東賊犯羅阿會先後竊取楊正興陳阿福兩家油衣女鞋兹經小的緝獲解請究懲楊陳兩失主投案領贓羅供稱小的罪狀昭然烏敢　飾　求恩典免予施刑别駕判令笞責一百板管押兩禮拜贓給還失主○四百四十七號華捕解賊犯王清生至案禀稱小的查知此賊先後竊取張富處陳祥福兩家衣服洋傘等物携至某處質錢向王詰閲卽直陳失主姓名因之解案請究張陳兩失主投案領贓王供稱小的係浙江寍波府屬某邑人失業漂流以致犯竊别駕判令笞責二百板○十三號西捕　稱賭徒張六生時在吳淞路一帶設灘誘賭昨日巡街時查見因連賭具解案請懲張供稱小的係太倉州屬嘉定縣人聚賭已知不合如今只乞恩寛别駕判令枷號一禮拜○包探竇如海禀稱賊犯張金生潛至鄉間所泊某姓船上竊得絨毯一條持之來　赴某　店質錢適經小的所見獲　請懲别駕判令笞責一百板○包探顧阿六禀稱流氓徐阿虎時在鄭家木橋一帶冒充三百十三號巡捕訛詐各花烟館見有鄉人小使者卽嚇以拘拿送押勒人出小洋銀三角鄉愚無識時受其欺業緇小的查知故特拘案請究徐供稱小的係本邑人不敢冒充巡捕惟求大老爺曲恕前　别駕判令笞責二百板枷號一月發犯事處示衆○三百零六號華捕解塲桂記至案禀稱此人潛入龍飛馬房竊取餧馬所用之稻草事經小的目擊當塲拘獲送請究懲楊供稱小的係浙江寗波府屬某邑人在龍飛馬房當庖丁無端被捕悮拘叩求鑒察别駕著具結省　○三百五十　華捕解馬夫羅和尚至案禀稱小的巡行大馬路見此人駕車飛駛有違租界定章是以送案請究别駕判罰洋銀五圓如數充某處醫費 
[美界捕房紀事]  
　　江寍輪船停泊虹口順泰碼頭之外浦中前日船主房内忽失去絨毯三條棉被三條立卽報知捕房昨日上午捕頭令竇如海石金榮二包探查知江北某邑人石陸順所竊因卽拘入捕房押候解送英界公堂請訊○前　有天津女孩蹀𨇾於西人打靶處哭聲甚哀經四百零四號華捕送至捕房捕頭向問原由自言年十歲經父母售於蔡姓家爲婢偶然出外迷失路途不知蔡家居何處平日被主人　虐不堪如今不敢回去矣捕頭聞而憐之令某號華捕送往英界公堂請屠别駕妥爲安揷○前晩西人某甲携茶葉三匣至虹口怡和碼頭喚渡時巳醉鄉深入立足不牢一欹側間墜入浦内幸經某杉板船戶援起由五十九號印度捕送至捕房捕頭令其脱去濕衣爲之烘燥至昨晨卽照釋○前日傍晩某西人乘脚踏車至百老匯路展軨效　其速如飛猝將某姓家五歲男孩撞仆於地腿際被車輪碾傷頗重行人見已肇　羣將西人圍住喚一百三十二號印度捕至拘至捕房捕頭令西人出洋銀一枚給孩家爲養傷費○前晩有人以鐵板一方　諸斐偷　經三百六十七號華捕雇小工運至捕房捕頭令存候物主認領○前晩百老匯路外虹口橋畔某鐵店學徒某甲手摇鈴鐸東奔西突狀類顚狂經三百六十五號華捕拘入捕房捕頭令罰出洋銀三角釋之使去○昨晨挑巽夫周阿海將兾穢傾諸黄浦路陰溝内一百二十三號華捕見之拘入捕房捕頭令押候解送公堂請辦 
 
 
 

Page 11

 
 
   
 
 

Page 12

 
 
[光緒二十二年九月初六日京報全錄]  
　　宫門抄○諭旨三道錄前○吏部張奏　旨議處摺○鎭總孫奏報到任接篆日期摺○桂撫史奏拿獲靈川縣滋事棍徒　地懲辦並嚴緝逃犯曁妥籌辦理地方安靜情形摺○蕃親王等　奏主事嚴闋仍令在軍機章京額外行走　○皖撫福奏知州　省留省學習片○又奏斬决人犯在醫病故日期岸○九月初六日刑部都察院大理寺侍衞處值日無引見○濓貝勒等　　　演砲覆命○岫巖城守尉崇恩霸　恩○江西知府曹志清謝恩○浙江副將李鳳來謝恩○福建副將謝遇奇謝恩○山　叅將劉金相謝恩○直隸候補道承霖謝恩○克玉溥公立候各續　十日○熙黄勒大額駙各請假五日○内閣奏請勾到日　旨著於九月十八日二十二日二十四日十一月初二日初六日○召見軍機　幾恩　曹志清皇上明日辦事後至頤和園　皇太后前請安後駐蹕　　○犬學士管理吏部事務臣張之萬等謹　奏爲遵旨議處具奏事内閣鈔出江蘇巡撫趙舒翹奏稱　准軍機大臣字　光緒二十二年六月二十三日奉上諭有人奏藩司貪黷據實糾叅一摺著趙舒翹按照所叅各節確切查明據　具奏等因當經遴派幹員馳赴江寗援照所泰各欵逐一確查去後兹據查明禀覆前來臣復加訪查大致相同謂該司所委差缺無　自賄來不至如是之甚惟該司之子文弼在外肆行結　冶遊閙事甚至納妓女爲妾有玷官箴旣經署督臣張之洞諭令逐出何以　其所爲毫不等束至幕友藩謹齋作狎邪遊結交官塲聲名異常惡劣聞前督撫臣均　飭該司辭退何以聽其獲行進署把持公事　咸謂潘謹齋有所挾制似亦不爲無因其門丁解大該司納其妹爲妾内外串繙譯財作弊此等小人無可憑藉尚欲招摇况明恃有　寵人所共信則指缺賣差謊騙等情更可想見查該司因其子與幕友家丁勾結一氣以致物議沸騰實出人意料之外應如何子以　分之處恭候聖裁等因光緒二十二年八月十六日内閣奉上諭前據御史黄均　奏叅江寗藩司瑞璋貪續各欵當經諭令　　翹確查具奏兹據查明覆奏瑞璋被叅貪黷各欵均無實據惟於其子及幕友家丁均屬不能約束著交部議處餘著照所議辦理該　知道等因欽此欽遵缺出到部除先行恭錄　谂旨移咨該撫欽遵外查定例官員縱容于弟親友在任所招摇詐騙者革職私罪又　員縱容幕友出署結交招摇詐騙者革職私罪又官員縱容家人長隨在任所招摇詐騙者照縱役得贓例革職私罪等語臣等查　　布政使瑞璋於其子在外肆行結納冶遊閙事任其所爲毫不管束應請照官員縱容子弟親友在任所招摇詐騙革職私罪例議　　職該藩司又任聽幕友作狎邪遊結交官塲把持公事應請再照官員縱容幕友出署結交招摇詐騙革職私罪例議以革職註册　藩司又聽門丁内外串結詐財作弊應請再照官員縱容家丁長隨在任所招摇詐騙革職私罪例應以革職註册所有臣等遵　旨議處緣由理合恭摺具奏伏乞皇上聖鑒訓示遵行謹奏奉旨已錄○○記名提督新授河南河北鎭總兵奴才孫顯　跪奏爲恭報奴才到任接篆日期叩謝天恩仰祈聖鑒事竊奴才前蒙　　授河南河北鎭總兵經直隸督臣王文韶以裁撤事竣並無經手未完事件奏請赴任本年二月二十日奉硃批著照所請兵部知道欽此旋准玉交韶行知遵卽由津起程至豫接准撫臣劉樹堂咨照赴任於八月十三日馳抵懷慶府城卽准署任總兵楊鴻禮將欽　河北鎭總兵　防曁王命旗牌文卷委員齎交前來奴才當卽恭設香案望闕叩頭謝恩祗領任事伏念奴才一介武夫毫無知識以行伍從征轉戰奉直江浙東皖陜豫諸省由偏裨晉階專閫前蒙　間授四川重慶鎭總兵深愧捐埃之無補乃承寵遇之有　　　　　施　簡畀今職光寵何極感悚交深查河北爲十馬精壯之區古稱重鎭一切整頓營伍綏轉兵民及戢匪籌防在在均關緊要自維力薄深懼弗勝惟有隨時隨事咨商撫臣妥愼辦理以期仰答高厚鴻慈於萬一除將接篆任事日期循例恭疏題報外所有感激下　謹繕摺叩謝天恩伏乞皇上聖鑒謹奏奉硃批知道了欽此○○頭品頂戴廣西巡撫臣史念祖跪奏爲靈州縣棍徒歛費抗糧糾衆閙署撞監縱犯殺人辱官拿獲首要就地懲辦並嚴緝在逃各犯曁妥籌辦理地方安靜各情形恭摺具陳仰祈聖鑒事竊照廣西錢糧習成刁風臣到任力圖整頓並奏明嚴懲霸抗在案桂林府屬之靈川縣距省最近錢糧積弊尤深該縣額徵地丁銀　萬一各五百餘兩米折銀五千六百餘兩兵米七千二百餘石每年徵收至多不及六成向來該縣花戶錢糧係交現排完納其現排名目均係鄉民充當每鄉或數十餘人不等遂共有五六百之多各現排拖欠侵蝕恃衆抗官百弊叢生由來已久該縣所屬之一都七六圖民情尤爲頑悍復有積棍龔五六卽龍國泰秦石玉卽石作器等結黨横行動輙歛錢糾衆以抗糧爲事久爲地方之害經臣訪聞飭司嚴檄該縣知縣陳國華設法拿辦并委員　　該縣會同將糧務妥爲籌辦本年六月初一日陳國華與委員來省面禀事宜初二日龔五六秦石玉等卽在一都大廟歛錢抗糧并有生員秦兆璜民人陽子安等同黨差役往拿僅獲秦兆璜等五名拘解回縣代理典史王華國因印官晉省暫將秦兆璜等分别交禮房差役看管詎龔五六等於初三日卽以奪回秦兆璜等爲名暗帶洋鎗短械糾　多人先將一都糧局打毁時值墟期沿途無知附和不下數百人城守兵少驟不及防遂乘勢闖入縣署官親蕭順上前攔阻被槍　命丁役遂各走散官眷幸皆躱避龔五六秦石玉等率衆掠取署申銀錢衣物撞破監覇各所縱放禁押人犯典史王華國上前彈壓被衆兇毆擁至城外始行放回該棍等閧歸大廟仍復按村勒派踞聚不散據王華國具禀前來當委員馳往一面查明禀覆一面出示解散仍由省加派防勇懾以兵威衆卽潰逸由司另委大挑知縣白玉書前往署理會同委員管帶督飭兵練分别良善專拿首要旋獲秦石玉并秦添萌秦添發三名訊據秦石玉供認與龔五六起意爲首商同秦鐘毅唐德運等歛錢糾衆閧署撞監目擊槍斃人命搶掠銀物毆詈典史并據秦添萌秦添發秦認同秦石玉等歛鐃糾衆閧署撞監掠官物各等供不諱臣查靈川縣從前屢有歛錢抗糧糾衆抗官之案迄未認眞照例懲辦此次龔五六秦石玉等遂敢閧署撞監殺人掠物尤爲愍不畏法若再不痛加懲創實無以張法紀而戢亂萌當批司飭將該犯秦石玉及秦添萌秦添發就地梟示以昭烱戒仍嚴飭印委各員會營購線懸立重賞務將爲首滋事之龔五六秦鐘毅唐德運等及就手殺人搶物各犯悉數拿獲追起　贓盡法懲辦斷不容稍涉寛縱并飭接署縣白玉書將錢糧章程再爲厘定并設法禁革現據不伏動輒恃衆霸抗仍大張曉諭但辦首要不究脅從此時該處民心卽已一律安靜至本案走脱監犯内有董恍憲一名係因放銃致傷董廣質身死供詞狡展見證未出尚未定供咨部展限之犯又莫寅苟一名係因口角爭毆致傷李樹人身死罪應擬絞未奉部覆之犯該知縣陳國華先期進省未及防範該代理典史王華國奮身彈壓被衆毆辱較之尋常　脱監犯之案自有不同除飭令赶緊嚴緝逃犯務獲歸案審辦應俟疏防限满能否弋獲再行分别辦理外所有靈川縣棍徒歛費抗糧糾衆閧署及懲辦各緣由理合會同兩廣總督臣譚鍾麟恭摺具陳伏乞皇上聖鑒訓示謹奏奉硃批知道了著嚴緝逸犯龔五六等務獲懲辦餘依議欽此○○恭親王等片查原在軍機章京上行走之工部候補主事王彦威現在服闋臣等公同商酌仍令該員在額外行走謹奏奉旨知道了欽此○○福潤片　再新選滁州直隸州知州覺羅平康業輕到省繳憑應卽飭赴新任以重職守惟查直隸州知州爲各縣領袖責任綦重該直牧覺羅平康甫經到省於　方情形不甚熟悉應令暫行留省派委發審局帮審案件以資歴練據藩臬兩司會詳前來除檄飭遵照外謹會同兩江總督臣劉坤　附片具陳伏乞聖鑒謹奏奉硃批勅部知道欽此○○福潤片再據臬司詳寄禁省監靈璧縣留省犯人郭尚隗在監陡廳痧症醫治無效於光緒二十二年四月十五日因病身故等情查郭尚隗身死案審依姦夫起意殺死親夫斬例擬斬立决業經由司解勘提犯訊明恭摺具奏並將供招咨部尚未接准部覆之犯今據詳報在省監病故除飭研訊刑禁人等有無凌虐情弊緧具圖結奩取管獄官職名另行咨部外所有斬决人犯在監病故日期緣由理合附片具奏伏乞聖鑒敕部查照施行謹奏奉硃批刑部知道欽此 
 
 

Page 13

 
 
[光緒二十年九月初七日京報全錄]  
　　宫門抄○諭旨一道錄前○江撫德奏叅革叅將勒令回籍摺○東撫李奏叅副將遊擊分别降革片○將軍恩等奏調員接委統領緣由片○湘撫陳奏承接襲世職片○閩督邊奏甄别知縣片○福州將軍裕奏報接任船政關防日期摺○蘇撫趙奏報在籍國子監祭酒丁憂起復日期片○九月初七日工部鴻臚寺鑲黄旗值日無引見○吳廷芬前往西陵收工請訓○山東臬司毓賢到京請安○興伯致祭明陵請訓○記名提督易至忠謝恩○吉林恊富凌阿謝恩○德公請假十日○永隆續假十日○工部奏派勘估阜成門城垣工程派出溥良○召見軍機毓賢○○頭品頂戴江西巡撫臣德壽跪奏爲特叅行同無賴之叅將　　旨革職勒令回籍交地方官嚴加管束以儆宫邪而肅營伍恭摺仰祈聖鑒事竊查江西吉安營叅將金鳳岐係　南淮安府山陽縣人由武進士充當乾清門侍衞補授江西吉安營叅將到任以來倚恃稍有膂力任意妄爲信用匪類勾引地痞　害地方無惡不作縱容伊戚在外遇事生風藉端訛詐以資沾潤叅將出入身帶刀槍蔑視同官横行無忌甚至於朝賀之地　扭　安府許知府歎　文員妄行凌辱臣於本年春間出省巡閲營伍按臨吉安府城據吉安營兵及該地方紳耆先後聨名呈控當弳臣　原　移咨贛州鎭總兵何明亮會同贑南兵備道逐細詳查去後兹據贑州鎭總兵何明亮會道委員查明具覆該叅將縱容伊戚帶兵索詐吉安各店鋪得贓屬實並包庇私宰耕牛曁流娼收受規禮及搶取鋪戶所養籠烏又將追奪之人毆傷屢次遊街跑馬撞損沿　物件均屬　有其事伏查武員之設原爲捍衞地方安輯軍民今曁不能安民而轉致擾民已屬有辜職守甚至於朝賀時喧譁吵閙更屬太爲不敬且本年奉旨裁減制兵訪聞該叅將有縱兵滋閙情弊似此行爲尤屬荒謬絶倫居心險詐此等行同無賴之員實未便　事始容據該管鎭將揭報前來相應據實奏叅請旨將江西吉安營叅將金鳳岐卽行革職以肅官方該叅將行爲狂妄兇暴素著並請旨飭令不准在江西逗遛勒令卽行回籍交地方官嚴加管束臣爲整飭官常起見謹會同兩江總督臣劉坤一恭摺具陳伏乞皇上聖鑒訓示再查吉安營叅將係陸路部推之缺應請扣留由外揀補合併陳明謹奏奉硃批另有旨欽此○○李秉衡片再查候補副將周保林前隨曹州鎭總兵王連三帶隊北上上年王連三請假回籍該副將代統練軍回東將所帶火藥沿途私自存放據齊河縣知縣王敬勳禀稱周保林於上年八月道經齊河將火藥五箱鉛丸十箱銅帽五十匣寄存城外客店並未知會該縣本年四月復派弁將前項軍火運去等語當經臣札飭該副將將此項軍火存放何處據實禀覆旋據禀稱前項軍火用船運至濮州　風覆沒等情其爲隱匿揑飾顯而易見查該副將於軍火要件並不隨帶回營沿途私自寄存已屬意仔漁利迨臣查出飭詢復任意　張爲幻實屬居心狡詐不堪造就又候補遊擊房景山於前署况中營遊擊任内因聚親强派各汛賀禮後其父病故又令各汛攤派奠儀史屬罔利營私不知自愛相應請旨將候補副將周保林以守備降補候補遊擊房景山卽行革職以示懲儆謹附片具奏伏乞聖鑒訓示謹奏奉硃批另有旨欽此○○恩澤等片再黑龍江鎭邊一軍前經奏請改爲三路其左路統領慶祺陞任三炷副都統所遺之缺自應另委查有奴才等前由奉天電調來江之花翎三品銜特用知府世襲騎都尉壽山器識超俗忠義存心素著勇名堪以委接左路統領事務昨因愛琿下游觀音山附近餘匪滋擾已飭左路前營營官吳金魁帶隊進勦其壽山旣接統領該軍應飭馳赴墨爾根中營開赴愛琿駐紥就近調度藉資鎭靜惟壽山係前經依克唐阿長順奏保奉旨送部引具之員現在統兵邊　未能赴部應俟邊務稍鬆再由奴才等奏請送部引見合併聲明所有調員接委統領緣由謹附片具陳伏乞聖鑒謹奏奉硃批著照所請該部知道欽此○○陳寳箴片再據湖南邵陽縣知縣毛隆章詳據花翎候選郎中接請兼襲騎都尉世職魏景崙禀稱伊胞叔魏紀鋆由俊秀於同治二年在江西　都縣團練當捐案内報捐湖南補用都司三年經前浙江提督臣鮑超調赴霆軍隨同勦賊六年隨大軍勦辦陜西回捻土匪遞保花翎補用總兵堅勇巴圖魯十一年在定邊回合源地方力戰陣亡　前陜甘總督臣左宗棠奏請議給騎都尉襲次完時給予恩騎尉世龔罔替等因子同治十二年六月十七日奉旨依議欽此欽遵在案　胞叔紀鋆陣亡并無親生嫡庶出子孫前將伊兄守楚過繼紀　爲嗣年未及歲由縣造具宗圖册結詳經前撫臣王文韶奏　承襲光緒三年九月初五日奉旨允准歴年支食半俸旋於二十一年正月二十六日守楚在藉病故娶未生子并無胞姪應繼之　例准親兄弟承襲憑族衆議以景崙承嗣兼襲俟生子後再行過繼守楚爲嗣另請接襲景崙現年二十六歲係湖南邵陽縣人由文童於光緒十七年應試經前學政臣張亨嘉取入縣學旋在順直賑捐案内報捐貢生加捐員外郎銜又於是年三月在江南藩庫遵新海防例加捐郎中雙月選用並在山西晉邊案内報捐花翎祗領部照實收各在案　例兼襲騎都尉世職請給咨赴部引見聲明伊兄守楚前承襲時併未請領勅書無從呈繳等情由縣造具册結詳請具奏稱來臣覆核無異除繕給咨批飭令該員赴兵部科帶領引見併咨勅部戶部外理合附片陳明伏乞聖鑒謹奏奉硃批該部知道欽此○○邊寳泉片再勞績捐納分發各員自到省之日起試用一年期满詳加甄别歴經遵照辦理在案兹福建候補知縣張世湘試看期满例應甄别據藩臬兩司會詳前來臣查該員張世湘年力强壯堪以本班留閩序補除履歴咨部外謹附片具陳伏乞聖鑒謹奏奉硃批勅部知道欽此○○頭品頂戴尚書銜革職留任福州將軍兼船政事務奴才裕祿跪奏爲恭報奴才接任船政關防日期叩謝天恩仰祈聖鑒事竊奴才於光緒二十二年七月初六日承准軍機大臣字寄二十二年六月十八日欽奉上諭總理各國事務衙門秦遵議閩浙總督邊寳泉奏查明船政情形請派大員督辦一摺福州將軍裕祿著兼充船政大臣等因欽此當經閩浙總督邊寳泉於七月初八日飭委辦船政局福建記名道楊正儀齎送船政關防並將文卷等項移交接辦前來奴才當卽恭設香案望闕叩謝天恩祗領任事伏念船政與海防相維繫工程視財力爲盈虚福建船政自左宗棠沈葆楨經營締造以來迄今二十餘年規模具備成效　臻近年外洋之鐵甲快船日求新異製作愈精而閩廠則以經費支絀力難推廣值此整飭海防之際講求砲火龙爲當務之急歴成之功不可隳棄未精之藝亟宜擴充奴才賦質庸愚知識淺陋於機器製造之學素無閲歴兹荷一聖恩畀兼船政重務才輇任鉅彌切悚惶顧當時事多艱治艦爲等防根本奴才受恩深重不敢不勉竭駑駘力圖報稱惟有隨時親在工次於經畫工程探討利弊及各堂學笔肄業等事督同在局員紳認眞考求實力整頓其船廠經費向恃閩海關歲撥洋税爲大宗奴才兼督關務職任所在自當並顧兼籌酌劑緩急將額解之欵竭力設籌期濟工用知總理各國事務衙門奏派來工差遣之直隸候補道徐建寅不日計可到閩該員於機器製造素爲熟諳其應如何添置機器招募精於工作之　人督造新式巨艦及考核各項物料名目並廠中一切應行整頓各事宜　奴才詳細體察與徐建寅並在廠各員紳研求討論妥細通　隨時具奏庶期集事勤工冀圖寸效以仰副聖主經武　軍愼重　工之至意所有奴才接任船政關防日期並感激下忱理合繕　叩　　　恩伏乞皇上聖鑒謹奏奉硃批知道了欽此○○趙舒翹片再臣接准三品卿銜前國子監祭酒陸潤庠文開　　庠　光緒二十一年五月因親老多病奏請開缺回藉養親奉旨著准其開缺回籍欽此閏五月初二日到籍緣本生母程氏是年六月十八日在藉病故潤庠係屬親子自幼出繼胞伯竊修爲嗣昭穆相當並無次丁例應兼祧丁降眼憂卽日見喪成服當經備具供　呈報給咨在案應自光緒二十一年六月十八日見　丁本生母降服　之日起扣至二十二年六月十八日止治喪一年期　例應起服入都供職惟潤庠經前署通商大臣兩江督臣張之洞奏派會同經理蘇州商務應俟將經手事件料理清　後再行由籍起程除另備供結呈縣加結詳咨外所看起復日期請爲代奏等因前來臣覆核無異除咨移吏科查照外理合附片具陳伏乞聖鑒謹奏奉硃批知道了欽此 
 
 

Page 14

 
 
[光緒二十二年九月初八日京報全錄]  
　　宫門抄○諭旨三道錄前○署河督任等奏添設廳　　　　　摺○降級留任東撫李奏河工搶險平穩摺○晉撫胡　奏揀補直隸州揩○又奏更正縣丞銜名片○川督　　奏電　備荒經翼及借墊捐振銀兩片○陜撫魏奏革縣丞片○浙撫廖　奏查明六月分塘沙清形摺○九月初八日内務府國子監正黄旗值日無引見○瀾公李鴻藻各假满請　妥○懷塔布續假五日○内務府奏派　　　内外城隍廟派出啓秀立山○召見軍機皇上明日辦事召見後至普覺寺拈香畢還　頤和園○○署理河東河道總督臣任道鎔河南巡撫臣劉樹堂跪奏爲上南河　工險事繁擬請添設廳營交管以裕修守恭摺具陳仰祈聖鑒事竊照河工夷險今昔不同設官必須因地制宜庶足以專責成而重修守查豫省開封府上南河同知一缺地居上游爲南岸通工門戶最關緊要該廳經管滎澤鄭州中弁上汛大提共長一萬一千八百餘丈計程六十五里零地險工長埽壩林立如滎工大壩胡家屯來童寨等處皆迎溜著重中牟楊橋大壩亦係舊日險工近來灌勢南　誠恐舊險復生則工叚愈長修守更非易易查同治八年前河臣蘇廷魁因汛地過長奏請添設武弁經部議准將已裁乾河原設之儀封下汛分防外委移設改爲榮澤汛分防又將虞城下汛防外委移設改爲中牟上汛分防其原設滎鄭汛把總改爲鄭上汛把總鄭中汛千總改爲鄭下汛千總並將儀封虞城兩汛已裁乾河丁一併隨同移撥分叚修守惟以一廳一營兼轄四汛猝遭各汛同時生險廳營上下馳驅往返必須竟日徒勞奔走防不勝防實有鞭長莫及之勢光緒十三年鄭工失事卽因搶設不及所致雖曰天意案始非人事之未盡也該廳訊地之險工之繁甲於七廳如合龍金門者三處廳次遞增埽壩比較往年其數倍加斷非一廳一營所龍兼顧且河工之夷險不在道里之短長亟宜因時酌候分廳設防以免貽誤臣等公同商酌請將滎澤汛鄭上汛歸南廳同知上南營守備專管分鄭下汛中牟上汛添設通判一員名曰中鄭廳卽以前裁之乾河儀睢通判再添設恊備一員名曰鄭中營卽以前裁之乾州商虞恊備移設應需亷俸馬乾應准其照數移撥動支如將來河歸故道再行酌量　併復設不得額外加增以符定制至歲修經費卽照上南向例支藉之數兩廳酌分不准絲毫增益文武汛弁河兵堡夫均仍其舊無須更張新設廳營駐紥處所擬請援照嘉慶十年　書添設河廳成案飭令卽就工次堆料廳房捐資添蓋俾資棲息毋庸籌欵另建衙署以儘簡易如此變通分設庶委廳營各有專司可無顧此失彼之虞於工欵旣無增添於修守實大有裨益核與同治八年請添步汛邀准之案允屬相符據開歸道陸襄鉞議詳前來謹合詞恭摺其奏如蒙俞允所有請頒關防及一切未盡事宜容臣等分别題咨辦理其鄭中通判一缺應作爲河工題調要缺事當經營伊始應遴擇諳練河務人地相宜之員不論班次酌量請補以昭愼重愚昧之見是否有當伏乞皇上聖鑒訓示飭部核議施行謹奏奉硃批該部議奏欽此○○降二級留任又降二級留任山東巡撫臣李秉衡跪奏爲節逾白露黄河險工搶護平穩恭稽仰祈聖鑒事竊照山東黄河本年伏汛盛漲下游利津縣屬之趙家菜園漫溢成口當經盤築裹頭並兩岸險工迭出搶廂穩固情形均經奏報在案入秋以來汛水疉次漲發較伏汛搜淘尤甚各處奇險環生如上游之賈莊紅廟靳莊孫樓國莊雙合嶺藍口　　莊徐家沙　中游之桑家渡史家塢王家窰于家窩楊家廟夏家溝陶家嘴下游之　家莊小高家榆林莊沙嶺王棗家蜴子灣王家成坐灣頂冲大溜滾刷或對岸生灘側注以致新舊挑水壩及魚鱗磨盤各埽蟄陷頻仍其餘灰石各工亦多剥落迭經分飭上中下三游總辦督率文武員弁會同各地方激勵勇夫聨絡莊民分投晝夜搶護並添修埽壩加紫後　幸均轉危爲安現在節逾曰露水勢已定察署通工情形一律平穩堪以仰慰宸厪惟時距霜降尚遠不敢稍涉疏懈臣現赴下游查勘海口河工仍當督飭各總辦加意認眞　守期保無虞以仰副聖主愼重河防之至意所有節逾白露黄河險工搶護平穩緣由理合恭摺具奏伏乞皇上聖鑒謹奏奉硃批知道了欽此○○頭品頂戴山西巡撫臣胡聘之跪奏爲揀員請補繁缺直隸州知州以資治理恭摺仰祈聖鑒事竊照保德直隸州知州陳贊清於光緒二十二年六月初三日病故業　具　題開缺並截缺緣由資部在案所遺係衝繁中缺例應在外揀遷　奏請該州濵臨黄河界連秦境水陸交衝防範稽查胥關緊要非精明幹練之員維期勝任臣督同藩臬兩司逐加遴選晉省總有記名分發及勞顔候補直隸州知州非初登仕版卽人地不宜未　稍涉遷就惟查有在任候補直隸州知州陽曲縣知縣蔡世佐現年四十七歲浙江仁和縣進士由翰林院庶吉士　館奉旨以知縣卽用於光緒十二年十月選授山西長治縣知縣十一月初五日蒙二欽派王大臣騐放覆奏奉旨照例用欽此領憑到省十三年三月初八日到任十月初五日奉文調補因勸辦順直賑捐出力奏保以直隸州知州在任優補經部議准照例以十八年七月初八日接到部文之日作爲候補直隸州知州到省日期照章毋庸　别是年大計保駕卓異二十年調署曲沃縣知縣三月十三日到任二十一年八月二十五日卸事該員穩練精明通逹治理以之請補保德直隸州知州海堪勝任與例亦符據署布政便劉　署按察使陳占鰲具詳請奏前來合無仰懇天恩俯准以在任候補直隸州知州蔡世佐補授保德直隸州知州洵於地方治理均有裨益如　　俞允該員係在任候補直隸州知州請補直隸州知州衡缺相當毋庸送部引見所遺陽曲縣知縣係省會要缺例庻在外調補　　准部覆後再行照例揀調合併陳明所有揀員請補繁缺直隸州知州緣由理合恭摺具陳伏乞皇上聖鑒謹奏奉硃批勅部奏奉欽此○○胡聘之片再江蘇試用縣丞唐庚英禀稱該員前以候選縣丞辦　賑捐出力經前撫臣曾國荃彚保請俟縣丞　　後以知縣用於光緒六年九月初四日經部議准覆奏奉旨依議欽此該員以縣丞指發江蘇方赴原保得缺後以知縣用之案於該員唐庚榮姓名内漏寫唐字懇由原保省分奏請更正等情臣覆核無異相應附片陳明伏乞聖鑒敕部更正施行謹奏奉硃批吏部知道欽此○○鹿傳霖片冉臣接順夫府兼　臣孫　　府尹臣胡　　電移以永定河决口大宛東武等縣均被水災小民蕩析離居苦難言狀奏請催提備荒經費撥用已家恩准請飭藩司將本年並上年短解銀一千兩尅日電匯逕解以應急賑之用等因前來查川省光緒二十一年分應解備荒經費銀一萬二千兩業經匯解部庫在案兹准前因當經轉行去後兹據布政使王　　詳稱遵查備荒經費近年因司監各庫無欵可籌均於土税項下如　動撥錢商　解在索現在順屬永定河决口小民蕩析離居待奴孔亟自應援案在於土税項下動撥銀一萬二千兩以清本年應解之欵又勳撥銀一千兩補解上年閏月加增之項按照體鑄法馬　平兌足光緒二十二年七月十八日發交西商日昇昌號承領電匯順天府府尹衙門交收以期迅速所需匯費仍援案在於厘金公費項下開支等情詳請具奏前來臣復查無異再准該府尹電請集捐助賑竊慮　不灣　當經借墊市平銀一萬兩先行電匯交順天府府尹衙門查收以應急需一面督屬集捐歸欵合並聲明所有電匯備荒經營及備　捐賑錢兩緣由除分咨外理合附片具陳伏乞聖鑒謹奏奉硃批該部知道欽此○○魏光　片　再湘軍行醫　員　　　補縣丞任葆林上年分解軍裝在於河南陜州各屬地方輒將　牌交付家丁致有浮折車價情事經臣撤　寳辦勒令賠　　解錢　查該員輕任家丁其於浮折車價漫無覺察咎實難辭相應請　將廣西候補縣丞任葆林卽行革職以示懲嚴謹附片具陳伏乞聖鑒謹奏奉硃批著照所請該部知道欽此○○頭品頂戴浙江巡撫臣廖壽豐跪奏爲查明本　六月分海　沙水　　恭摺具奏仰祈聖鑒事竊查浙江省仁和　寍二州縣海塘沙水情形向係按月繪圖具奏兹據布政使龍錫鏖署杭　　　　仁潯會　稱六月朔望兩汛時屆季夏潮勢較旺查勘得東塘尖山　　並西塘范公塘兩處沙　及南岸各山之外新　漲沙　　　尺曁東塘念尖二汛海中新漲蔭沙逐細查重均無升刷與上月相同等情禀報前來臣復查無異　緒　　　恭摺具　奏伏乞皇上聖鑒謹奏奉硃批工部知道單圖併發欽此 
 
