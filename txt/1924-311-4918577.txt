# 1924 - 311 - 4918577

 

Page 1

 
 
1;第一萬八千五百七十七號;中華民國十三年 西曆一千九百二十四年十一月十四號
星期五 * *   
 
 

Page 2

 
 
1;第一萬八千五百七十七號;中華民國十三年 西曆一千九百二十四年十一月十四號
星期五 * *   
 
 

Page 3

 
 
1;第一萬八千五百七十七號;中華民國十三年 西曆一千九百二十四年十一月十四號
星期五 * *時評 
[計其大者（冷）]  
　　今之有權在手者無論京津間無論各省在此新舊勢力改革之時均當計其大者勿沾沾於小處着手或但求些少之權或徒快一時之意於他日之成敗利鈍初無預也 
　　俗語有云擒賊先擒王處事亦猶乎是根本未曾建立本軍未識存亡先於枝節之間爭其得失是無異燕於幕上爭巢魚於釜中角食也於事寗有濟乎我觀近日各方之濫發號令紛更職守續續不已徒擾人心甚無謂也故感而有是言 
國内專電 
[北京電]  
　　張作霖云王承斌賄選硬角討逆副帥若再留以省長督軍兼帶二十三師我何以堪即令將二十三師繳械并請段派劉詢爲天津鎭守使王承斌因之辭職張作霖云直軍來打吾吾已將其戰敗吾不問其他吾識民黨很少中國軍隊俱是國民軍即俄日人加入吾軍者亦聽吾軍命令（十三日下午二鐘） 
[北京電]  
　　王承斌爲賄選苛捐直民現被控有據李景林將王私欵十三萬扣留王部二十三師完全繳械計繳槍七千砲五十四門機槍四十八架（十三日下午八鐘） 
[北京電]  
　　津電話馮失踪不確馮對段張非常謙恭並未破臉段在張前竭力稱贊馮並竭力稱贊黄郛謂攝閣本是過渡俟會議决定再組新政府（十三日下午二鐘） 
[北京電]  
　　今日報載奉軍未經馮使之許可將北倉東站之馮軍勒令交械又載奉軍第二軍五十五旅巳抵德州今日入佔濟南等語但予聞奉軍到德州止即南行并非佔濟南（十三日下午二鐘） 
[北京電]  
　　滬領團報使團文（十二）下午四點吳乘華甲輪及永翔肇和兩艦入吳淞赴寗吳友欲其在英界少息吳答不便吳軍隊約兩旅尙有二船未隨行（十三日下午八鐘） 
[北京電]  
　　津電張作霖十一夕稱病未赴段宅宴但同時訪日本駐津司令官可證張無病（十三日下午二鐘） 
[北京電]  
　　津三頭會議對吳無論到何省即令該省令其退出境外頗像上半年保派政府對臧楊口氣（十三日下午二鐘） 
[北京電]  
　　津議擬鄭士琦調皖張宗昌督魯李景林督直劉鎭華督豫趙傑帮辦胡景翼督陜孫岳督鄂宫邦鐸帶第六師 
[北京電]  
　　段一時不來京馮在津日租界張在曹家花園（十三日下午二鐘） 
[北京電]  
　　北倉由奉軍守丶滄州德州有奉軍丶京奉路沿途均奉軍唐山有華籍俄兵一營天津有馮軍兩旅廊房一旅京漢線一旅南北苑天壇京城馮軍四旅胡軍一旅赴津兩旅留通一旅開京漢線孫岳軍一團在京其餘步軍新編之兩旅在京餘一旅及新編之兩旅開保定（十三日下午二鐘） 
[北京電]  
　　使團對孫文北上主不加阻擋但望上海附近不再發生軍事（十三日下午二鐘） 
[北京電]  
　　加拉罕連日活動甚力 
[北京電]  
　　津電話張作霖主張包辦賄選之吳景濂須歸案吳避他租界（十三日下午二鐘） 
[北京電]  
　　昨有人見曹於延慶樓曹披海龍大衣稍消瘦謂深悔去年入京之非望段早來本人可以出京并請轉告張雨亭看親戚分上早予其自由李彦靑妻求曹爲李設法曹云我自己事不了還能顧你們麽 
[北京電]  
　　元（十三）午旃壇寺馮軍團長以上軍官會議張之江由津趕到議畢赴津 
[北京電]  
　　奉軍將駐廊房可勿來京 
[北京電]  
　　津議催胡景翼孫岳速赴河南發胡軍費十萬（十三日下午八鐘） 
[北京電]  
　　外長昨招待使團各使未到改日再請（十三日下午八鐘） 
[北京電]  
　　津議仍助盧永祥南下段張决助其五混旅（十三日下午八鐘） 
[北京電]  
　　安格聨續撥四二劵六十萬元發地方軍警餉（十三日下午八鐘） 
[北京電]  
　　京漢車通石家莊每日來往二次 
[北京電]  
　　國民軍公布安徽高世讀就職於蚌埠稱安徽國民軍總司令（十三日下午八鐘） 
[北京電]  
　　津省議會推出省長李景林已就職（十三日下午八鐘） 
[北京電]  
　　袁良昨夕回京院秘廳今日發薪數成（十三日下午八鐘） 
[北京電]  
　　孫科明日由津來京孫文抵津當在月底月初（十三日下午八鐘） 
[北京電]  
　　反津派議員在西安店組政團彭養光爲領袖但因段派不能佈置許多議員决爲維持國會運動（十三日下午八鐘） 
[北京電]  
　　外部令唐在章等十人接收中俄會議辦事處（十三日下午八鐘） 
[北京電]  
　　馮玉祥日内回京在北倉被繳械係王軍（十三日下午八鐘） 
[北京電]  
　　英文導報改組梁秋水脫離關係 
[北京電]  
　　中俄會議俄主稍緩（十三日下午八鐘） 
[哈爾濱電]  
　　中俄會議外交界確訊不久可開但須得奉天同意 
[哈爾濱電]  
　　地畝案全部收回刪（十五）召各分局長集議整頓法法商阿什河糖廠向地畝局繳租 
[哈爾濱電]  
　　鮑督辦通知各官署因公晋京公所事參贊何定仁代要事請示京津行轅 
[哈爾濱電]  
　　海滿站俄難民哈俄領已電滿領放行惟聲明此係例外蓋指未註册蘇俄籍而言（以上十二日下午九鐘） 
[哈爾濱電]  
　　東鐵學務處設電影敎育部各校添電影敎課聲明不含宣傳性質朱照准仍飭警考察如有不合即取締 
[哈爾濱電]  
　　特警紛請設馬警爲冬防助 
[哈爾濱電]  
　　王處長擬令特區官警習俄文語 
[哈爾濱電]  
　　沃關案近又搜出加金期票字據不少爲舞弊佐證（以上十三日上午十鐘） 
[蘭州電]  
　　各縣籌賑認捐極爲踴躍 
[蘭州電]  
　　昨日招集各軍官開軍事會議 
[蘭州電]  
　　敎廳李克明以師範學生反對楊漢公日趨激烈恐風潮擴大到校監令學生投票表决結果反對票六十餘張贊成票四十張其餘蓋屬中立（以上十日下午九鐘） 
[漢口電]  
　　聞吳隨帶三艦寒（十四）可到寗仍將來鄂蕭文（十二）晚派决川濬蜀兩艦往迎又派蔡參謀赴寗晤齊協商一切 
[漢口電]  
　　孫丹林文（十二）由寗來漢 
[漢口電]  
　　贛蔡文派徐世法來鄂商洽時局 
[漢口電]  
　　軍省署已將金庫劵發行償還辦法及樣本咨交省議會聞議員有主張組監察會監視用途 
[漢口電]  
　　劉佐龍旅將擴充成師 
[漢口電]  
　　鄭州電河南銀行倒閉漢行鈔票因受拒收影響（以上十三日下午六鐘） 
[重慶電]  
　　聞盧燾與袁祖銘協商條件爲黔當局歡迎黔軍返黔劉仍爲總司令王天培爲省長彭漢章爲軍務會辦周西成爲黔北邊防總司令 
[重慶電]  
　　川將領一致可决擁段已互派代表赴津表示擁戴（以上十二日下午十鐘） 
[長沙電]  
　　趙佳（九日）晚發電首述變亂之由中述湘省製憲經過主張（一）促各省製憲（二）推合肥會同國内名流元老組設臨時聨省政府（三）召集各省區會議决定建國方案（十二日下午十二鐘） 
[長沙電]  
　　程潛代表向湘要人聲明（一）程可不假道湘境（二）不利用客軍爲後援（三）不利用土匪（四）湘事由趙主持彼不過問 
[長沙電]  
　　趙布告禁謠省城自戒嚴後形勢與平日無異（以上十三日上午十一鐘） 
[香港電]  
　　孫灰（十日）以民黨總理名發宣言主張召集國民會議謀中國統一與建設國民會議未集前先召一豫備會議决定國民會議基礎及召集日期豫備會以左列團體組之（一）實業團體（二）商會（三）敎育會（四）大學（五）各省學生聨會（六）工會（七）農會（八）共同反對曹吳各軍（九）政黨國民會議之組織其團體代表與豫備會同會議未召前盡赦各省政治犯 
[香港電]  
　　汪精衛文（十二）來港 
[香港電]  
　　許崇智部連日在北郊瘦狗嶺一帶掘壕築壘防滇軍有不測 
[香港電]  
　　文（十二）夕工學軍警政界集第一公園舉行提燈會歡送孫北上是日各衙及艦均升旗慶祝 
[香港電]  
　　桂善後會議結果推推李宗仁爲桂善後督辦黄紹雄鄧瑞徵會辦鄧右文善後處長譚忍左江善後處長鄧右文右江善後處長并擬定黄紹雄駐潯鄧瑞徵駐柳李宗仁駐邕辦善後 
[香港電]  
　　汪精衛在港購春洋丸船票五十餘張（以上十三日下午八鐘） 
[厦門電]  
　　泉訊孔昭同旅原擬調省近因上游軍事和緩中止駐惠安之四十五團有擬南下訊 
[厦門電]  
　　海軍警備司令部佈告准自由携龍洋出口 
[厦門電]  
　　張毅派參謀李某代表赴汕謁陳炯明（以上上十三日下午十鐘） 
[蚌埠電]  
　　馬派代表來蚌當局請告馬交出印信不與爲難聞皖馬次子由蚌致電其父請速下野 
[蚌埠電]  
　　國民軍編兩師一混成旅聞已發表總司令高世讀兼第一師長倪朝榮第二師長華銳章中央二十九混成旅長 
 
 

Page 4

 
 
1;第一萬八千五百七十七號;中華民國十三年 西曆一千九百二十四年十一月十四號
星期五 * *[蚌埠電]  
　　第一旅機槍連趙排長眞（十一）晚七鐘率本排士兵由南乘專車回蚌 
[蚌埠電]  
　　洛吳前派員在皖採辦軍米聞經人報告總司令部現派員調查眞相 
[蚌埠電]  
　　各警署出示招募巡警補充缺額 
[蚌埠電]  
　　第六烟酒局現充總司令部該局擬移至德生隆原屋辦公 
[蚌埠電]  
　　文（十二）蘇齊電總司令部現派代表來蚌接洽一致行動已首途准晚七時到皖（以上十二日下午九鐘） 
[清江浦電]  
　　第三師長馬玉仁於元（十三）晨由滬回防（十三日上午十二鐘） 
特約路透電 
[北方軍事與政聞]  
　　十二日靑島電昨日午夜日郵船某號及華船順利在距靑島東一百二十五哩瞭見吳佩孚之艦隊華船船長日人阪本在山東角外瞭見砲船二艘運兵船三艘識爲吳佩孚之艦隊並報稱一砲船曾駛入石島灣餘船南行向滬進發每小時約行八海哩 
　　十三日北京電内閣昨日議决處置清室事務委員會規則今日由外交部公布委員會設委員長一人由總理委任設委員十四人由委員長商得總理同意委派其中五人由清室推舉委員會辦公期限定六個月專事查編清室財産名類表决定何物應屬國有何物應屬清室王正廷述及中外人之評詆謂渠願以極坦白之狀態聲明此舉非出於某國之唆使吾人行此實出於愛國心國内明白之人民必表同情云 
　　十二日廣州電王正廷電請伍朝樞任駐俄第一任大使衆意伍未必允受此任孫中山　准馬素辭駐美代表職馬充孫氏駐美代表已閱多年聞不復派繼任之人馬與郭泰祺將乘林肯總統號赴北馬主張選舉孫氏爲總統孫定明日乘永豐艦離粤並不由俄艦護送同行者爲孫夫人陳友仁汪精衞抵香港後將改乘春洋丸 
　　十二日天津電此間今日謠傳馮玉祥爲張作霖拘留之說不確謠言之起大約因由解除北倉吳軍殘部軍械所致王承斌之辭職亦爲此故先是十一月一日當局議定王應由京赴津時馮以兵二旅歸王調遣王抵津前此兵二旅受段祺瑞之命回京當時商定王應仍充第二十三師師長該師僅剩兵一營後李景林查覺由山海關退至北倉之吳軍殘部冒充第二十三師因即令若輩繳械王大不懌其部下軍隊雖仍未繳械但王已於今日向段辭職段已慰留 
[南方近訊]  
　　十二日廣州電吳鐵城因香港電聞報及南華晨郵報登載新聞謂渠於劫掠西關之次日曾匯十萬元至香港又稱曾與渠晤談西關事務擬控告二報破壞名譽吳言渠從未晤香港電聞報之代表亦未允接見之 
　　十二日廣州電掛外旗之輪船化克號仍被孫中山政府扣留聞永豐艦曾查獲該船由福州私運鴉片至梧州乃將該船押至此間以待查究 
　　十二日廣州電自李福林辭代理市長職後此任無人爲繼 
[英報論華事]  
　　十二日倫敦電每日電聞評論中國時事言及列强對華所可取之態度謂日本政策當然最爲重要其特殊地位之利益需特殊保護試觀　圖即可見其利益在之地俄政府如不因中國内亂乘機漁利則爲　策蓋俄國若洞東鐵路稍有侵略行爲日本必立即起抗也遇必要時歐洲方面諸國之先動必由英國爲之英國須一再爲西人先導而要求尊重條約權利因條約之遵守不獨有益於外人亦有益於華人也 
[歐洲外交消息]  
　　十二日比京電比相希門斯今日在衆議院略述外交事件謂日内瓦草約可視爲保護與安全之最切實與最有效計畫英法比三國之一種防守盟約遂因此而入於國際聨盟會之結構中比國對於三國盟約之實現並未絶望云 
　　十二日巴黎電法總理赫里歐電致駐英法使囑其向英相包爾温轉達其對於包氏言論表示感荷之意蓋以包氏演詞中言及赫里歐談判倫敦議定書時之態度且允襄助實施倫敦議定書之政策也法總理又囑駐使向英相聲明凡根據條約與議定書之共同行動法總理定願予以完全之合作以謀英法之福利與和平之維持 
　　十二日巴黎電自道威斯計畫實施後賠償委員會之重要乃漸減削此後兩個月大減經費之辦法今已發表支出之額較前減半辦法中有遷移辦公地點大裁職員停給代表辛俸等項所省之欵大約可抵充　道威斯計畫而設各項新位置之經費 
[美議員逝世之後繼者]  
　　十二日赫里斯堡電參議員洛志逝世後所遺外交委員長一席大約波拉氏有接充之望波拉主張承認蘇俄謂俄事苟不先行解决渠不信解除軍備可以實現歐西經濟可以穏定美國因俄國在共産黨政府之下故不願承認之但試問他國皆承認俄國美國離羣獨立而不擔任道德上領袖之責將何以捕益世事乎云云 
[英俄工團之會見]  
　　十二日莫斯科電英國工團大會之代表團出席於蘇俄工團大會頻受會衆之歡呼齊諾維夫氏力斥麥克唐納爾之民治和平主義主張工界之世界聨合聞英代表裴塞爾氏贊成齊氏之提議蒂勒特氏請工界聨絡共作反對資本主義之奮鬭 
[西軍征摩記]  
　　十二日西班牙京城電西班牙軍刻在斐洲摩洛哥有大規模之動作以實施軍閥政府結束戰爭之决議縱在敵境稍有退却亦所不顧指揮者爲現任摩洛哥高等委員之里夫拉將軍渠决定將石爽聖地之軍隊撤回至新陣地據公報稱西班牙軍藉軍艦與飛機之掩護已挑動戰事以期加敵以鉅創俾謀退走之便利西軍在惡鬥時死十人傷五十二人云陸軍部决定展緩遣散一九二一年級之兵士並擬召集一九二四年級之新兵以期力戰到底 
[法國新國債]  
　　十二日黎電財政部今日發出通告請國民認購年息五釐將來收回時可得利益金什五之國債債額無限預望可得四萬萬至七萬萬佛郎其中四萬萬佛郎將專作彌補本届預算不足之用 
[英商部報告]  
　　十日倫敦電據商部統計十月份英國貿易已有起色十月份進口共值英金一二○四五八○○○鎊較九月份增一九五六三○○○鎊出口共值六八五八六○○○鎊較九月份增五三○三○○○鎊 
[墨西哥議院放槍]  
　　十日墨西哥城電昨晚衆議院辯論激烈卒至用武放槍二百餘響致墨國最著名工黨領袖摩羅斯及其他衆議員一人爲流彈擊傷 
[飛行消息]  
　　十二日印度阿拉哈巴電荷蘭飛行家今日抵此 
　　十三日印度阿拉哈巴電荷蘭飛行家已起程赴喀爾喀特 
[各國近事]  
　　十二日馬賽電中國高級鐵路人員張歐（譯音）今日乘安波斯號抵馬賽張擬購法比鐵路材料 
　　十三日倫敦電新内閣昨開第一次會議指定委員會續行調查俄國齊諾維夫來函之眞僞問題該委員會調查之結果可决定英政府致俄覆文之性質 
　　十三日耶洛撒冷電據安芒傳來可恃消息漢志國廢王胡塞因已取攻勢其所統之軍隊刻向麥加進發華哈璧人現取守勢退出其在耶達與麥加間之地位 
　　十二日瑙威京城電探險家阿孟森大尉之船麻德號發無線此來此謂船身略漏而機油之供給已罄故不得不回熊島云南森博士謂據此觀之麻德號將由白令海歸來而抛棄北極探險之行云 
　　十三日東京電上年十二月圖殺攝政太子之少年難波氏今日判處死刑 
[公電]  
　　天津各團體電各報館公鑒慨自此次東北戰事吾直首當其衝兵火連天烽烟遍地盈城盈野戰血玄黄商民困於輸將老弱轉於溝壑瘡痍滿目言之痛心至關於善後之籌維自非有賢長官竭力經營無以救災黎而回浩刼王孝伯省業經辭職地方治安無人維持竊思省長爲地方最高行政長官職務至爲繁鉅一日無人充任斯行政有中斷之虞李君景林籍隸本省夙有令譽政才優越文武兼資日前率師入關對於桑梓之治安全省之秩序復能妥爲保障實力維持茲經各會特開臨時緊急聨席會議公同討論議决推舉李君景林　直隸保安司令執行省長職務以重地方而維現狀一俟元首有人再行禀命中央靜候政府處理當此戎馬倉皇之日羣疑震撼風鶴頻驚政局漂搖人心惶駭本法團桑梓關懐維護地方用敢斟酌經權推選賢能以救目前之危局而謀政務之進行謹佈微衷伏維亮察直隸省議會直隸省敎育會直隸省　會天津總商會天津律師公會文印 
　　第豐陳炯明電各報館鑒馮總司令胡孫兩副司令宥電敬悉四民苦戰一旦旋師義　昭垂薄海忭舞曩者曹吳竊政毁法亂紀破壞共和黜武窮兵摧殘民治致使合法政府弗克産生分崩局勢莫山統一内能裁兵而毒民日甚外不能清債而共管時聞天下洶洶靡知所届茲幸浙奉會義宛平轉斾兵方疾苦乃昭　際　黄轉變之　必　烈老成　　芝老碩望南北交飲羣賢公推　表同意務　芝老即日入京主持大計尤　集會國内賢　體政制不良之禍爲根本革新之圖塞連年　亂之原立聨省自治之制迅電全國召集聨省會議建設聨省政府以規統一制定聨省憲法以固共和國是一定綱領斯張民意胥通糾紛自解此後全國袍澤永懐念亂同赴新機專理國防尊重民治國家萬載庶奠確基務請羣公一致主張撥亂反治一勞永逸炯雖駑下　　竭此心力隨羣公後黽勉報國臨電延竚敬候鑒納陳炯明叩歌印 
　　長沙趙恒惕電各報館均鑒比年以來干戈四起　統一者反促分崩幟戡亂者益增擾　其始本出謀國之忠忱其極乃涉私人之恩怨長此激　其何能淑湘省痛時局之蜩螗　世潮之新趨民九以還標舉聨治創制省憲實施數年雖成效未彰無以啓各方觀感之志而孤危自勵始終弗渝蓋早憬然於地大民衆之中國非　趨一平衡之政策無以解糾紛而開新治况當雲詭波譎之際宜作懲前毖後之圖惟望各省區乘時奮起速定省憲爲新建設之基礎以促和平統一之實現茲全國鼎沸統治久虚恐影響於國際地位宜急組織臨時總攬機關維繫内外合肥再造共和萬流仰鏡於聨治主義夙所倡導敢望就近即日蒞京徵合國内元老名流商組臨時聨省政府一面召集各省區會議决定建國方案及收拾時局一切重要事宜似此本標並治開誠協作或足以挽刦運而臻　治謹布下懐伏惟裁敎趙恒惕叩佳印 
　　蚌埠高世讀等電各報館均鑒頃讀馮總司令陽日通電推稱合肥段公爲大元帥段公德望崇隆中外欽仰薄　人心咸趨一致時機已到應請合力敦勸即日出就大元帥職以奠國基而慰民望轉危爲安在此一舉謹電奉陳竚候明敦安徽國民軍總司令高世讀副司令倪朝榮王普憲兵司令程文沅參謀長羅經猷旅長華銳章李錫麟舒龍甲團長張世贊王澤春馬祥斌鹿懐忠王尙林李榮標陳嘉猷吳大鶴叩文印 
　　濟南鄭士琦等電各報館均鑒頃上叚芝老一電文曰天津叚芝老鈞鑒國家不幸發生内爭兄弟鬩牆其煎豆泣人民塗炭精銳盡亡誰生厲階言之心痛迺者元首悔禍宣示退休京　戰事亦告結束中樞失馭詎可久持北京首都外使駐地友邦睨視尤關國本當此危急存亡之會不能無主持維繫之人鈞座一造共和一參歐戰豐功碩德曠古無倫列國欽其威名邦人蒙　蔭賜况各省袍澤海内士夫非係徒友即隸部屬引領跂踵幾無異詞間有政見不同未甘屈伏而臨以中外屬望之元老無不可犧牲意氣同濟艱難混戰旣徒苦吾民無主亦豈能立國救焚拯溺舍公誰歸此間軍民公推鈞座爲大元帥籲請刻期入京主持大計萬乞毅然出任以慰喁喁士琦等愛國有心弭兵無策深懼覆巢之下卵不可完城火之殃魚其不免用敢率屬推　迅　危亡謹佈肫誠伏維鑒納鄭　琦率屬（以下銜略）　全體軍官佐同叩御印等語現時中樞失馭不能無主持　責之人悉合肥德望中外欽崇今衆論皆主張公推務望一致電催出山速解糾紛共謀善後無任翹仰鄭士琦陽印 
國内要聞 
[北京通信（隨波）]  
　　攝政内閣組織之經過 
　　曹錕繳印下野黄郛代閣攝政此次北京政局變化之一幕較之去歲驅黎之役可謂依樣葫蘆至將來之成效如何雖難逆料然使孫段馮張果能携手合作於人困馬乏之餘或可小康亦未可知若僅就目下北京情形言則秋山亂草尙未足以言樂觀也 
　　此次政局之中堅人物自推馮玉祥馮雖以善治軍名然政治眼光殊爲淺近其部下人才除幾個旅長外文人亦僅有一薛篤弼故馮氏返京以後大部分計畫尚出之於黄郛與王正廷當第一次北苑會議黄王雖到皆以避嫌而未列席列席者大半爲糾糾之武人發言龐雜毫無統緒王芝祥以治安問題與會數言即得一京兆尹馮氏左右之無人才於此可見而尤足悲觀者馮氏一手造成之攝政内閣勉强拚凑閣員今尙只有四人黄郛一人兼敎育交通兩長又以代理總理而攝行總統職權開從來未有之先例苟非倚重親信即表示人才希少此中外人評論之所同也 
　　論黄郛之聲望固尙不夠即與馮玉祥之私誼亦未必便勝於王正廷照事理論此次攝閣當由王擔任今乃不用王而用黄者在馮氏方面亦覺大費考慮蓋馮以其自身過去之歷史對於曹氏政府關係過切故彼改革政局之理由只能曰政治不良而不能曰政府非法因是之故馮始終表示維持現政府對曹錕則令其依法辭職對顔惠惺則留以過渡僅更易其所組織之閣員此種辦法馮一在掩護其過去之事蹟一尙欲利用國會以圖將來立足不料顔惠慶堅持不就其間馮　有一度以張紹曾或王正廷組閣之意而爲馮說者謂若完全推翻國會自無所謂憲法否則新内閣不交國會同意豈非突然而來恐又不免惹起以後之紛擾爲今之計顔能留則留顔不能留則援孫寳琦内閣前例於舊閣員覔一人代理過渡因孫辭職曾由顧維鈞代理國會雖有撤銷代閣之運動然顧代閣終爲孫閣顔閣之過渡者如法泡製雖不合憲尙可搪塞過去馮以爲然初頗欲以海長李鼎新一試李雖爲旅進旅退之人物然以與馮玉祥方面毫無淵源貿然登臺恐無法善後亦表示不願而此時舊閣員中除黄郛外又皆爲直接之保派斷無借重之理不得已乃以黄氏舊敎長之資格出而代理以延一線之法統又以黄奔走有功爲酬庸起見再令其兼通故顔閣總辭職中黄不在内　　曹　代爲蓋印　命令亦　爲命黄代理字樣也 
　　至於此次閣員之支配純出滑稽馮軍進城之後顧維鈞不敢到部外交界對於中國政府之消息忽然中斷王正廷乃出代馮氏聨絡使團謂一切外交事務彼均可以負責接洽因之王有臨時外長之稱及内閣將發現薛篤弼所介紹之周作民已遍登啓事不爲財長其他方面又無人願冒昧登臺不得已乃臨時改定由王正廷兼陸軍一席初有人建議與段方馮以爲無適當人物因與李書城李雖一度爲次長已成政治舞臺上過去人物近常奔走馮氏之門馮而提及之蓋亦北苑會議首次參與之人也海軍之李鼎新原可留任因李不願代閣遂聽其下野而遙以此席與杜錫珪以示與長江方面聨絡之意其實杜固絶對不能就職此外奉天系之王永江王迺斌分長内務農商其用意亦同至張耀會之司法則以此次政變　在段方頗有所接洽因以任之然張在政治上之活動自代表其政學系不得認之爲段派故於張外又以段之代表袁良爲秘書長至黄郛之兼職則已如上述故攝政内閣就實際言之只有四閣員而第一次閣議張耀曾尙未就職僅黄郛　正廷李書城三總長列席尤爲奇特 
　　攝政内閣之形勢旣如上述其所負收拾殘局建設基礎之責任謂能勝任愉快自難相信質言之不過一種强襲法統之過渡局面其命運可想而知昨日參議員方面且有人擬草建議案攻擊黄郛甚力則其不滿於攝閣尤可見其大有人在也（十一月五日） 
[天津通信堯日]  
　　段祺　應時而興奉天張吳軍抵津 
　　曹錕退位吳佩孚離津政局之中心迺移於津沽斯時之段合肥乃應時而起擁戴之電文如雪片飛來速駕之代表亦聨翩蒞止形形色色非千萬言不能盡本通信因爲篇幅所限僅提要誌之如左 
　　段合肥素抱穏健主義若不得全國一致之擁戴决不率爾登臺記者前次通信已述梗槪近二三日來以電文敦請出山者則有滇唐（繼堯）湘趙（恒惕）粤陳（炯明）陜劉（鎭華）晋閻（錫山）魯鄭（士琦）川省二劉（成勳存厚）皖馬（聨甲）特别區熱河都統米振標察哈爾都統張錫元等　外除拍電擁戴而又派代表速駕者則有馮玉祥代表張伯烈王承斌代表李鏡容國民軍第一二三軍代表賈德耀李含芳劉文翰代理國務總理黄郛代表袁良贛督蔡成勳代表夏子獻等均聨翩蒞止此外各省法團或請段出山者或向段貢獻政見者已難縷計至於段氏態度仍甚沉靜除分别覆電答謝外對於各代表表示暫緩晋京尙有許多考慮之事揆其眞意似待張作霖孫文馮玉祥等實力派及各省代表多數齊集津門後開一重裝會議段氏提出政見得一致之贊成然後始行晋京蓋孫科代表乃父（孫文）來津所發表之政見主張委員制段則主張獨裁制即此一端已足予段氏以不快更進而言推倒　吳之遠因厥爲盧何之發難其後張作霖響應於東北苦戰兩月撲滅直軍精銳至大馮玉祥反戈京師一舉而底定東北雖不若奉軍損失之鉅然得其奇兵戡亂之助論功亦不爲弱孫中山率師北伐縱無成績可言亦曾遙作聲援牽制長江諸省不敢傾兵北上凡此諸人對於時局善後皆有實力之發言權段氏於此輩早經籌思熟審若不得確實保障之擁戴斷不冐昧登臺作不自主之傀儡可斷言矣外傳段氏凖備晋京東城已糞除私邸等消息皆神經過敏臆測之辭蓋未知段氏之眞意也 
　　段氏對於出山之審愼已如上述第對於戰後結束事宜則引爲己責故於吳佩孚出走後即派丁振芝爲津浦京奉兩路總指揮（負收束潰兵調度車輛及交通等責任）派楊以德爲臨時戒嚴總司令（因李榮殿隨吳佩孚離津）擔任天津治安全責並派員於東總兩車站設立辦事處收容潰兵軍械自三日至六日收容直軍約兩萬七八千人槍械亦稱是截至今日（六日）止總各方報告觀之京奉路潰兵完全肅清津浦路由滄州迤北亦無直軍踪跡是以津埠未遭兵刼者實事前調度適宜之力也並聞段氏昨日復諭令交通主管機關限日恢復客車故自今日起每日開行京津間客車各一次俟車輛調齊再逐漸恢復原狀京奉路被毁之軌道亦經奉軍派工兵修復完竣惟車輛被軍隊佔用客車開行尙須稍緩津浦路被南下之吳軍掘斷路軌一段炸毁鐵橋一座昨日該路局已派工程師率工人二百餘名開專車前往趕修大約三五日後可以通車矣 
　　當吳佩孚出走後首先進佔天津者爲馮玉祥部之第七八兩混成旅及胡景翼所部之一旅截至昨日其開到五個混成旅兵力該兵之臂章與直軍一樣（紅布）惟中綴白心有「不害民眞愛民誓死救國」十字爲差異耳然該軍昨奉段令開往馬廠追擊由津浦路退走之吳軍自昨午至昨晚共開走兵車四列約一百餘輛今日尙續開不巳並聞鄭士琦昨有電致段氏報告已將蠡口之黄河橋阻斷不令數兵過境云云然　　胡之兵跟蹤而往津浦道上七八千之吳軍又成甕　之　矣 
　　昨日（五日）下午六時奉軍第二軍軍長張宗昌第四軍軍長吳光新山唐沽來津隨來兵車十輛約兩團人張吳由東車站乘汽車赴日租界宫島街謁段報告戰事經過及沿路直軍肅清情形並請段指揮一切旋又拜訪馮胡兩軍各旅長接洽完畢即將隨車之奉軍派駐東站總站附近並在東站新貨廠設立奉軍司令部未幾又有兵車一列開到係奉軍第五十五團團長徐克成率步兵一千五百名砲兵二百餘名機關檢隊二百餘名外有俄國軍官四十員至晚七時該團派第三營營長袁振靑率全營官兵及砲兵二百餘名機關槍隊一百餘名俄國軍有三十員乘專車開駐廊坊至晚八時　段駿良（段祺瑞之大公子）龔心湛等三十餘人假座日租界日本公會堂設筵爲張吳洗塵並歡迎胡景翼張之江劉郁芬孫科等要人共到六十餘名由龔心湛代表段氏起致歡迎辭謂「諸公仗義救國殲除大憝恢復神京舉國稱慶茲幸胡司令張吳兩軍長張劉兩旅長會師天津先後蒞止又值孫大公子同時到津同仁等敬治杯酒爲諸公洗塵藉表歡迎之意並祝義師戰勝民意戰勝（衆鼓掌）爲我中中華民國歷史上增無上之光榮請諸公盡興暢飲以伸愉快」胡景翼答辭甚長娓娓動聽舉座鼓掌之聲不絶略謂「此次係國内戰爭無功可慶若各軍能以此精神一致對外則國家之福也盼望以後不再發生此等自相殘殺之戰爭」等語宴畢用電光攝影散會時已夜半矣 
　　記者屬稿旣畢又得可靠消息云段氏深恐戰勝各軍恃功而驕難免不發生衝突特爲規定各軍配置之地點俾資遵守計張作相所部駐山海關張學良姜登選所部駐濼州唐山蘆台唐沽一帶李景林吳光新張宗昌　部駐　糧城天津或更沿津浦路而進駐濟南一帶馮玉祥軍駐天津北京保定一帶由京漢路保定至黄河橋歸閻錫山孫岳所部駐守黄河迤南由胡景翼軍守備聞張作霖明後日來津段即提出此種臨時防區辦法取得各首領同意後即行實行（十一月六日下午） 
[天津會議中之日人消息]  
　　奉軍解除馮王軍武裝馮玉祥被監禁係謠傳 
　　王承斌被攻擊而匿跡李景林大有省長希望 
　　東方社十二日天津電云李景林對於馮玉祥解除直軍敗兵之武裝而以所得之兵器組織第三第四兩混成旅一事謂此係奉軍在濼州以西與直軍戰鬭之結果直軍敗兵所有之武器故當然爲奉軍之虜獲品遂並無通告即於前晚將北倉之馮軍解除武裝而一面因自昨晚以來馮玉祥四周突起種種謠言馮玉祥因之於昨晚歸因日本租界榮街之私宅於是謠言更盛遂有爲李景林所監禁而以汽車載往北京之傳說又李景林因入津以來自己鄉里爲他省人所擾亂以爲遺憾暗中乃有攻擊王承斌之舉又省議會之一部亦有彈劾王省長之形勢王承認因此即於昨日將家族移入日本租界避難同時即提出辭去省長之辭書又因李景林以對馮軍解除武裝之同樣意旨突然解除王承斌新編之第二十三師及省長衛兵之武裝慮有切身之危遂於昨晚匿跡不知何往直隸省議會於今日午後一時開緊急會議推薦李景林爲省長 
　　據續報云探聞馮玉祥於午後二時在曹家花園與張作霖盧永祥鼎座而開密議據云會議之進行頗順利已决定由今日起指定各軍之防備區域即奉軍分駐京奉線之奉天廊房間及津浦線全體國民軍及山西軍則分駐京奉線廊房北京間及京綏京漢兩線 
　　由張作霖馮玉祥盧永祥之提倡各省代表在天津略已齊集故决定發出通電同時並爲會議成立之預備據段祺瑞最親近之某要人語曰段最近頗健康對於時局問題則主義甚堅决故武力與戰爭全不置於目馮張兩氏雖推戴之爲統帥或大元帥然寗退而期待國民一致之擁戴張馮盧之急欲天天津開各省代表會議而爲擁段决議即以此故就於馮軍之包圍北京因洞察馮不能離段而起故一俟進京之時期一至即將單身於馮軍重圍之中入京而絶不躊躇惟其一意欲待孫文之北上者大約欲以政權命孫擔任而段自任整理軍政之責或於建國上有所期待於孫文耳云云 
[攝閣維持政局之意見]  
　　通電疆吏徵集意見請段出山結束軍事 
　　清室大内全部開放 
　　黄郛與各閣員就職以來除將部務一律恢復原狀外黄即在其私宅迭開緊要會議討論維持政局辦法奈以軍事尙未結束一切不易進行連日攝閣之所進行者即醖釀中之三項會議（一）攝閣政務會議（二）整理財政會議（三）結束軍事會議關於該三種會議所定進行方法皆爲須得馮玉祥之同意方能辦理故於手續上不無遲滯然關於整頓政務之事項攝閣方面之主張一爲中央行政不得再用集權辦法若財政問題由財長單獨負責進行恐難辦到决定招集全國財政會議調查中央在各省之直接收入　集支配中央政費一爲整頓内政外交方針亦非片面所能辦理完善擬組各種員會解决各項不易了結之事黄郛王正廷張　曾　　連日共商維持政局手續决定除速招集上述三種會議外即將關於和解南北政局方法通電各疆吏徵集竟見俾免發生種種阻碍關於招集之國民會議和平統一會議等項各方面之主張均以在此戎馬倥偬之時恐難辦到况各省響應此事者迄今尙無所聞是以攝閣對於招集該項會議亦無正當表示他如攝閣對於歡迎段祺瑞來京亦在急進中良以前方軍隊仍在散漫之中無人結束而各軍首領亦無堅决表示故特請段出山以大元帥名義結束軍事急籌南北統一日來各方面復又主張電孫文來京及聨合西南各要人俾早和解南北糾紛積極辦理和議者惟攝閣對於此事尙無表示故擬先救目前之急維持現狀急籌鉅欵發放欠餉欠薪又如辦理此次戰事善後方法黄郛與馮玉祥等已在磋商之中 
　　昨（七日）日國務會議黄郛王正廷張耀曾李書城等均列席議决之案除公布之十一件外尙有　列三種（甲）莆郛提議本身旣代揆席復兼交通責重事繁已屬不易肆應如專長敎育實非個人精力所能勝任請辭去長長職務另以易培基繼任教長至敎部原次長　中呈請辭職所遺之缺以馬叙倫簡任經衆討論結果一併通過即日明令發表（乙）内務部提議豫長李濟臣免職遺缺以王印川繼任議决通過即日明令發表（丙）農内兩部提議接收清室國有産業竣事後即將大内全部開放作爲博覽會會塲此外敎育部並提議清室國有産業中關係文化敎育部分之古物書畫應由敎部派員接收保管結果决定由有關係之各機關會同清室古物保管　員分别辦理一切 
 
 

Page 5

 
 
1;第一萬八千五百七十七號;中華民國十三年 西曆一千九百二十四年十一月十四號
星期五 * *國内要聞二 
[北京政變後之雜訊]  
　　段馮張將開時局會議北京消息時局迍邅政治之進行中樞之制度各省之聨治以及現國會之存廢各重大問題均應由段馮張各要人先爲一度之接洽相互討議一適當之辦法然後國是會議開會後方有所準繩現奉天張雨亭有即日赴赴說段芝泉正在津與各方接洽時局中各種問題一俟就緒即可入京北京之國民軍總司令馮玉祥以段尙未來關於各項要務又亟須與段商議進行因自身坐鎭北京責任極爲重要不便前往乃於本日（七日）特派内次薛篤弼於下午一時乘專車赴津爲代表謁段接洽並請其即日來京主持一切如明日奉張能抵津則可在段宅合段張及各要人開一會議討論時局中各重大問題以爲解决時局之樞紐三方意見一致段即可入京主持一切然後召集國是會議正式解决時局中各重大問題所有此後之施政方針即凖此而行故京中今日外間盛傳薛氏赴津後段氏日内即可來京 
　　討論中之國會問題政變以後連日天津方面非常熱鬧各方要人均先後抵津集議善後其爲各方所認爲最關緊要而難於解决者即爲舊國會問題蓋本問題牽罣太多而各方主張又不一定據目前各派態度而論大致分爲五項（甲）主張以革命手段根本推翻另謀革新（乙）主張剷除賄選份子以非賄選份子開非常會議制定召集國民會議法解决國是（丙）主張懲辦二三賄選巨頭如吳景濂張伯烈等仍維持現國會生命（丁）主張依法改選衆院（戊）主張解散衆院並將參院賄選份子除名議論紛紛莫衷一是一時恐尙無解决之望 
　　衆院緊急會議無結果昨日（五日）下午二時衆議院開緊急會議李東璧主席延長時間至三時出席議員三百零一人足法定人數主席宣告開議秘書長孫鐘報告曹錕辭職咨文吕復李載賡何弼虞彭漢遺等相繼發言大致主張由兩院院内行政委員會先行商定開兩院協商會日期再行討論劉景晨謂主席對於去年大選未曾參與不便列席討論此案宣告退席而去萬鈞發言謂曹辭職咨文業已到院本院應聨合參院依法組織總統選舉會以解决之惟選舉會之組織須有合法議長主席其間且當此政象阢隍不安之際國會亦應起而有匡救之責不過内顧未週何能對待本席主張本院議長任期屆滿後得查明憲法第四十九條之規定與議員職務同時解除之王源瀚戴書雲等發言謂此係解釋憲法問題非今日開緊急會所能解决敬棍太張琴等主張今日解决張國浚張益芳等謂議長問題本應早日解决今日旣有提議請以有無問題付表决彭漢遺謂今日議塲情形恐不能解决議長問題可以保留下次開會再行提出討論衆贊成又有人提議改選行政委員有贊成有反對卒無結果至下午三時五十分散會 
　　蘇聨大使宴會時之演說昨日（七日）爲蘇維埃社會主義聨邦共和國革命七週年紀念之期駐京蘇聨大使加拉罕氏特於下午八時在使署開晚餐會招待新閣員三四各京校代表及本報特派員宴中加拉罕氏演說大意謂中國内圖建造必先須將對外障礙一切撤除若僅敷衍與各國解决懸案則歷年國際上之束縛仍不能解脫各種經濟財政上之自由即無由實現加氏以爲此後無論何種政府必須本此精神對外云云黄氏答謂本人去歲長外交時即感覺中俄恢復邦交之必要當請今外長王正廷膺中俄善後督辦之任不幸中途挫折查中俄交涉爲王君開其始希望加氏利此時會使王君竟其終云云時已十鐘遂散會 
　　中俄會議開幕有期關於中俄會議之新發展本報已有記載刻據外交方面確息本日閣議席上王外長提議將前設之外交部中俄會議辦事處即行裁撤當經議决所有會議中外部職權範圍内之各項提案改由部屬各廳司分别繼續凖備提出並聞前日蘇俄駐京大使加拉罕曾赴外部與王外長作長時間之會議對於會議之進行雙方意見殊爲接近當决定中俄正式會議至遲於十日内舉行故部中現已着手凖備一切頗形忙碌 
　　四二庫劵之餘欵外人方面消息安格聨經手之四二庫券其實收僅三百七十五萬元此外四十五萬元則爲回扣等之費此三百七十五萬元當吳佩孚自四照堂出發之前巳由安格聨交付一百七十五萬元專備直軍戰費尙餘二百萬元並未交清現吳巳失敗此欵迄仍存留王正廷就任之後疊向安格聨交涉令其交出其措詞仍以充抵政費爲名故其交涉頗爲順手業已有望交付日來各機關積欠經費者聞此大宗欵至莫不亟思攫奪然此欵取出後是否用於政費尙不敢知惟聞安格聨鑒於日前被欺已抱定此次非供政費不可爲條件關於此欵聞本定自十一日起爲第二次開始交付之期各機關業有表示向安格聨提出矣 
　　國民軍聨合處歡宴各省代表昨日（五日）下午二時國民軍聨合辦公處在甘石橋歡宴各省區駐京代表到會者二十餘人由處長劉汝賢致歡迎詞誌述如左今日略備便酌諸公不以道遠天寒爲苦惠然肯來匪特聨軍諸同人榮幸亦民國中興之大好紀念也總副司令等本應趨陪奈軍事忙迫不能親到實深抱歉派汝賢等爲代表敬致歉忱並將軍興以來情形爲諸公述之此次班師回京純粹取和平主義以尊重民意爲前提一洗從前軍閥官僚政客惡習改造眞正共和政體諒諸公亦早有耳聞深恐遠省同人未盡明瞭在敝軍初意原擬先行商榷然後進行無如軍事倥偬瞬息萬變實無一一商量之餘暇遂率爾進行幸託全國人民幸福各處同袍贊助一舉成功實非始願所及可見正義所在莫能抵抗正不在乎兵力之强弱也今軍事旣已逐次結束幸與諸公相會一堂一則說明已過之苦衷務請轉達各貴長官免生隔閡一則各貴長官如有卓見應請隨時賜敎一切以匡不逮今日菲酌不恭之至即請諸公暢飲一杯云云 
[清廢帝遷出皇宫之經過]  
　　溥儀移居醇王府神武門内小會議 
　　交泰殿查騐印壐瑜瑨妃留住宫内 
　　各方面對於遷宫之意見 
　　駐在清宫及景山内之守衛兵士總數有一千二百餘隸屬京師衛戍司令部自民國元年即在該處駐紮國民軍總司令部爲統一軍權起見特於前日（四日）上午十時派員將該兵士繳械調駐北苑聽候改編清室當即　詢國民軍經警衛司令鹿鍾麟派員說明國民軍係爲統一軍權維持治安並無他意云云昨日（五日）上午九時警衛司令部又派出一部分軍隊至神武門一帶先行諭令駐在神武門護城河營房之警察將軍械子彈一律繳出聽候改編或給資遣散該處警察共分四隊每隊約百二十人於十二時許全完繳出由鹿司令派員點收旋派員與清室内務府大臣紹英朱孟藩接洽清廢帝　儀即日遷出皇宫並派員點騐宫内各項公私物品紹朱當向溥儀報告當即在宫邀集各貴妃　御前會議討論此事僉謂按照民國元年優待條件清室本應移居頤和園祇因民國政府不令遷出延遲至今清室對於遷居一節本無不願不過時間迫促實來不及宫内各物原屬愛新覺羅氏私産當然有自由處分管理之權不能點收云云由紹朱兩氏出與國民軍方面交涉請約定日期清室即可遷出皇宫物件亦不能歸國民軍點收雙方磋商約三小時之久國民軍方面亦因宫内物件過多决非短促時間所能竣事允梢緩一二日舉行惟廢帝溥儀應即日搬出皇宫往返磋商溥儀知不能堅持傳知大内各宫太監宫女各人收拾細軟物件凖備出宫並出内帑每太監一名發洋十元宫女給洋八元宫内計有太監四百七十餘人宫女百餘人宫内一時頓呈混亂狀態紹英又令各守宫太監仍舊執行職務宫内懸掛之宣統十六年十月初八日牌示急行摘去又開第二次御前會議討論移居何處結果决定遷居德勝橋醇王府派内務總管往德勝橋醇王府趕緊凖備廢帝移居各事宜廢帝溥儀與各貴妃一行於下午四時十分出宫乘汽車至醇王府宫内各太監宫女除少數居留原處暫　服務者外其餘全數出宫其近親之十數名則隨之至醇王府餘人槪行散居各戚友處收點物件一層聞有暫行保留一二日之說至清室附屬司法處等機關已於昨（六日）日同時由清室自動的解散 
　　另一消息鹿鍾麟張璧昨（七日）日上午九時赴醇王府由耆齡等迎入鹿張對耆齡云此來有三事第一因門禁上須本人前來告知彼等以交通辦法彼等方有所遵守庶免保護過於周密反致交通不便第二關於善後事宜今日擬請溥儀先生宣布意見以便參酌第三宫内現有數千人今無人主持恐生變故意欲先行遣散其一部分以免危險同時印璽據國務院調查實有二十五顆今已交出者僅兩顆今日欲再接收其餘鹿張語已耆齡謂司令等之意某已敬悉交璽及遣散宫人此事當然可辦璽已均存交泰殿顆數雖不之知然覔得若干顆即可交若干顆至遣散宫人不惟司令等感其有必要即某等亦感其有必要因彼等今已陷於無人管理之狀態不能不速行遣散也此外關於善後各事似無須溥儀聲明因彼個人實爲最新之人物往日之所以不便出宫者乃有人阻之耳今旣出宫在彼實引爲至幸之事其對於外此之餘事則當然一聽委員會之主持决無異言也鹿云雖然彼本人之意見吾等殊願得而聞之於是耆齡等乃往告溥儀溥儀出見鹿張衣普通微帶灰色之長衣不加馬褂着黄色皮鞋貌不甚豐望之儼然一大學學生也旣出即與鹿張及記者一一握手始就坐鹿叩其意見則答曰吾之意見早已相告矣吾今爲中華民國之一份子對於故宫善後事宜自無不可商量者唯吾旣爲國民一份子則所享權利應相等故關於門禁望稍爲通融此外壽皇殿係清室歷代皇帝遺像及祭器之所在並望勿令軍隊入殿内如是而已同時耆齡等並告鹿張曰溥儀及其夫人等不更衣已三日矣應用衣服及物件尙望先予放出其餘各物可再行討論其何者爲公何者爲私鹿聞言即謂門禁係會時的但交通上自當力圖便利今當告守衛者着其任府中諸人自由出入至壽皇殿亦當不令兵士入内望放心至是溥儀復言前此修改之五條中有清室陵寢宗廟由民民國政府派人祭祀之規定查宗廟係帝王之所有今旣廢除一切則此節之所規定似有不妥之處甚願　司令等一商之鹿答此爲歸入善後委員會辦理好商量也至是雙方均認爲滿意鹿張等遂退出鹿張等出醇王府乃往故宫時保存古物會委員長李煜瀛及委員易培基及清室代表載潤陳寳琛紹英耆齡等已先在遂就神武門内之一小室開會討論一切先由鹿張發言今日應先解决之事爲點收印璽及解散宫内人等應如何辦理之處尙望公衆發表意見李煜瀛云今日之委員會因委員人數問題尙未解决自　便開會談話辦理先决之各問題衆以爲然遂開始交換意見結果决定五事（一）點收印璽（二）將下級之宫中僱人先行解散其總管頭目拭必須暫留者仍暫留之（三）此項下級僱人之隨身用具金錢及非公物均准其携帶出宫以下午三時爲限令齊集神武門檢查放行（四）溥儀及其夫人等之應用物品准其由醇王府派人取出（五）已遣散僱工之宫殿次第劃分區域封鎖之此外關於委員人數問題政府本擬由政府派委員長一委員四人並由清室派兩人以組織之後此因清室欲派四人政府亦允其請但同時亦增派鹿司令及張總監參加會議成爲七四之比清室於此認爲人數不甚平均仍請加派一人此互爭之點也然後經李煜瀛出爲疏解謂此事將來尙須分設專門委員會以辦理之實際上將來清室方面最少亦可得五人之數不必於此時求增此時實不妨將就清室方面代表聞此亦認爲妥當遂議定自今日起舉行會議 
　　會議畢送往交泰殿查騐印璽殿以三楹成之中設御廟左鐘亭右香亭御廟之後及左右均列璽櫃三十箱最後則列存置擋卷之櫃内中一匾題曰「無怠」楹聨云「恒允篤誠迓天休而滋至關睢麟趾立王化之始基」衆旣至遂派啓封騐璽因覓鑰匙不得清室主管人謂前次取出兩璽係毁鎖取出今亦可毁鎖取出但甫毁一鎖李石曾即謂毁鎖旣可惜且搬出殿外亦困難兼之搬出之後未必能個個復置於原位將來在陳列古物上如必需此等箱櫃照今日之位置陳列則尤有不能復其原位之勢殊不如不毁鎖亦不搬移之爲妥鹿張皆然之遂但照單點騐其箱櫃點得箱櫃共三十七貯璽櫃二十五貯册箱二計「甲」璽二十五顆略如下述除　取出兩顆外尙存二十三（一）皇希奉天之寶（二）大清受命之寶（三）大清嗣天子之寳（四）皇帝之寳（五）皇后金寳（六）天子信寳（七）皇帝信寳（七）皇帝親親之寳（八）皇帝尊親之寳（九）皇帝行寳（十）天子行寳（十一）敬天勤民之寳（十二）敕命之寳（十三）命德之寳（十四）制誥之寳（十五）表章經史之寳（十六）敕正萬邦之寳（十七）敕正萬民之寳）十八）廣運之寶（十九）欽文之寳（二十）垂訓之寳（二十一）制馭六師之寶（二十二）巡狩天下之寳（二十三）皇后宣讀寳（乙）册二（一）皇后宣讀册（二）皇后金册點騐畢鹿命將門嚴閉再以電話告國務院庶務課請即派人會同營長李某將門窗加封 
　　自清廢帝溥儀出宫後現在留宫住於内者尙有瑜瑨兩太妃妃聞瑜太妃（爲同治帝妃妃）已達六十九高齡瑨妃亦近古稀雖經馮軍令其遷出宫外内務府大臣並加以勸告而二太妃毫不爲動且怨恨某某貝勒不顧清帝安危先匿東交民巷某使館昨外間傳說殘留宫内之某太妃因遭此意外之變憤懣已極於前夜一時餘竟演出流血慘劇以頭觸柱腦部迸裂身死殉難等情云云）茲查此種消息係由散出之宫女所傳出而清室方面服役者亦多盛道此事謂爲確實也遣散宫内下級僱人係與點收印璽同時辦理者但印璽點騐完畢應解散之僱人則尙未完畢直至下午二時該僱人等始陸續前至神武門邊經軍警一一檢查行李陸續放出計截至下午四時始告竣事其被解散之數大約在五百人左右每人之平均行李爲兩件金錢之平均數爲百元 
　　段祺瑞對於此事業向各方面調查清宫變動情形經詳晰明了之下立即發表宣言謂本人當竭力爲清室維持保護並保全其財産除更由段氏電馮直接表示外並促馮等赴津某代表迅速回京逕達馮玉祥令其妥行辦理矣此次國民軍剝奪溥儀帝號驅逐出宫之後昨有民黨要人張繼王法勤丁惟汾續桐溪彭養光焦易堂王用賓拍來眞電予以贊揚以爲永遠斬斷帝制復辟並可消滅武斷政治云云外人方面以不明事實眞象之故一時議論多端適是日爲外部照例接見駐京使團之期領袖荷使歐登科英使麻克類日使芳澤於赴部會談之餘順便詢問此事之經過情形當經王外長詳細說明之後三公使即已了然惟確聞使團中至今並未向外部提何文書及口頭質問之舉外傳使團對於此事有向政府抗議及質問一節絶非事實蓋此事性質與使團絶無直接間接之關係就任何一面言均無置喙之餘地也 
[急轉直下之湖北（蕭蕭）]  
　　蕭　南决定保境安民電請合肥入京主持大計 
　　保洛派人物掃興之一般 
　　蕭耀南於馮軍入京時本有保境安民之主張以爲左右保洛兩派所包圍致使蕭氏不得自主故雖於調兵遣將籌畫北援之時而對鄂人則仍矢其不忘桑梓之意及吳離津出走行將來鄂之消息傳到後保洛派驟形活躍且對蕭百方拶逼而爲種種之要求蕭雖無如之何然心中已大覺不安矣鄂省議會武漢兩商會全省自治籌備處迭次會議均堅决主張鄂省保境安民拒絶客軍入境蕭雖未完全容納却亦韙其主張最近因得確報吳佩孚尙未到滬長江局勢有變遂暗中與各方接洽爲保境安民之運動昨九日鄂省退職軍官石星川蔡漢卿唐克明及政界紳界等十數要人在漢開會僉以長江局勢有變國民軍又有由石家莊南下消息鄂省形勢急迫應速設法自保當决定公函長江上游總司令王汝勤請以武力制止川軍東下又推蔡石唐等謁蕭請其實行保境安民擁段出山一以解大局糾紛一以紓鄂省之困蔡漢卿等謁蕭時陳說利害極爲誠懇並謂外面布置已妥請巡帥立時裁奪蕭躊躇至再最後决從蔡等之請並允於今日（十日）召集鄂軍政紳各界到署開緊急會討論實行保境安民辦法聞多數意見仍多傾向於段合肥决以鄂省軍民長官名義電請段氏即日入京解决國是又據某方秘訊蕭於此事暗中已與長江各督接洽日内將與蘇浙皖贛等省通電擁段昨日已派巡署交際處長潘守蒸赴寗與齊晤商一切並電令北援鄂軍停止前進分駐於駐馬店信陽沿路一帶以待後命又電川楊嚴阻賴心輝部東下聞二十五師前已扣列車十輛凖備北上現因奉令停進已允予一律放回作爲運貨之用故京漢南段之貨車日内准可通行武漢因吳將來鄂人心大恐省垣搬家之漢者絡繹於途蕭　令警務處飭令各城守衛凡遇有搬遷行李出城者一律禁阻並擬將鄂省决定保境安民之主旨出一佈告以安人心蕭旣决定擁段鄂省軍政界之屬於保洛派者將持如何態度亦爲一最可注意之問題顧保洛派在鄂其握有軍力者僅曹士奎一人彼蓋爲曹錕堂侄去年以曹氏面子新編一補充旅而以士奎爲旅長馮軍入京後士奎主張北援最力但其部下多未經訓練且亦不足一旅之衆故將其所部第一團調赴沙洋岳口第二團調赴岳州以便抽調陳德麟寇英傑等旅北上赴豫則其所部實力之如何已可想見此外如軍署參謀長張國溶軍需課長王連城直魯豫巡閱使駐漢辦事處長宋芝田軍需處長杜節義等雖爲保洛系之嫡派但均未手綰兵符諒不足爲鄂省反直之牽掣其稍爲人所注意者則爲第二十五師師長兼任討逆軍湖北援軍總司令陳嘉謨陳雖爲直系但向隸於蕭之部下去年以蕭保薦得由旅長而升師長故陳於前次軍署會議席上聲明服從蕭氏悉以蕭氏之意爲從違且陳亦早知直系之不能　振深欲保全其一師之兵力而不願爲無益之犧牲其率隊北指亦如蕭　同處無可奈何之境不得不勉爲其難也其他如王汝勤　金山兩師長王都慶胡念先于學忠及鄂軍一二三四五等旅長强半傾心於段服從於蕭絶非保洛之嫡系對於蕭氏保境安民之主張可斷其必無反動日來保洛派人物 
 
 

Page 6

 
 
1;第一萬八千五百七十七號;中華民國十三年 西曆一千九百二十四年十一月十四號
星期五 * *聞吳之中止來鄂幾同冷水澆背異常懊喪其以足智多謀見賞於吳之孫丹林則於一日先期離漢趙榮華亦深居於永貴里宅内杜門不出昨有往訪者趙力爲聲明並未與保洛派同謀迎吳又以川黔鄂前敵總發處駐漢辦事處名義致函某報否認趙宅有迎吳會議之事今蕭突然宣布擁段則保洛派之狼狽更可想見其一斑也（十一月十日） 
[鄂當局解釋二四庫劵用途（蕭蕭）]  
　　咨省議會文 
　　鄂財廳呈准軍省兩署發行省金庫劵二百四十萬元省議會以用途不明特向省署提案質問並函請武漢兩商會勿予借貸且聲明商界若輕予承諾則將來不能負有償還之責因是一般人對於省金庫券之發行不無多少疑慮蕭以需欵孔急此二百四十萬元之庫劵勢難中止發行除令財廳長郭幹卿分途宴請省議員武漢兩商會及銀錢兩公會各要人竭力疏通外昨特以軍省兩署名義會銜咨照省議會解釋發行庫劵係專爲新舊年關軍政費絶不挪作别用至其言是否由衷則非局外人所敢知民茲錄其咨文於下「爲咨請事案查鄂省財政收不敷支頻年以來積虧甚巨輾轉借貸抵押俱窮本年新舊兩曆年關轉瞬即屆所有軍政各費待支之欵爲數頗巨節經飭令財政廳早爲籌措據呈現已水盡山窮實屬無法可設不得已惟有息借一途但從前短期借欵雖可濟急一時而還期轉瞬即至偶因週轉不靈便至損失信用現以募借長期借欵指明田賦作抵仍恐現時市面金融吃緊大批息借不易到手乃改爲零借零還辦法由庫製就借劵分途勸募將來借欵到期本息均可以此項借券抵完丁漕釐梲一方諒社會之情形一方堅借欵之信用等情當經本署核准照辦在案此項借欵專爲發放新舊兩曆年關經常軍政各費維持本省治安之用絶不挪作别項用途本兼省長服務桑梓自當以鄉邦爲重可忍以父老昆季血汗之金錢供他方之誅求以加重我鄂人之擔負此情當爲貴會同人所共諒惟此項借欵刻下正在進行之中忽聞外間傳說貴會深恐此項借欵其中含有别項作用不甚贊同業經致函商會聲明將來不認歸還等因以致風聲所播借欵多有掣肘萬一發生誤會稍有停頓新舊兩曆年關無法支持本省治安誰負其責貴會爲人民之代表對於借欵用途懷疑所在自難漠視對於地方重要安危所繫亦應維持用特鄭重聲明藉釋疑團而昭信守除飭令財政廳繼續進行外相應咨請查照即希諒察迅予更正俾利進行是荷」（十一月十日） 
[李烈鈞離日前之談話]  
　　李烈鈞氏銜命赴日今已歸國將動身時答復日本各報記者關於中國時局問題之談話不少今特依照日本各報之記載彙錄如左 
　　神戶新聞九日載李協和这談話云受　文使命於上月初來日主張中日親善之李烈鈞氏此次被北京政府任命爲參謀總長八日午後零時四十分由大阪來神即登箱根丸船室對往訪之新聞記者云廠國政府此次新内閣成立已有幾分着落余亦頗爲欣喜然余來日之任務大半尙未交涉遽爾歸國深抱遺憾在東京屢會見貴國政府當局者及各政黨之有力者因意見交換之結果深覺貴國國民之意志與執政者之意見其間不免疏隔未能完全融洽率直言之即漠視國民精神迷信帝國主義之人仍然不在少數也由此一點觀之則中國除短時間所謂羣雄割據之時代外却易於上下一致執政者即國民國民即執政者就政治言實無論如何非官民一致不可北京今後之新政府假由比較頭腦新頴之份子組織之則較前内閣爲有力必不待言余抵上海當即訪唐紹儀章太炎等陳述余之意見並候孫文北上孫文之北上將盡力統一全國以發揚民衆政治自足深信吳佩孚今後之行動尙未能預斷然絶無糾彈之必要云云 
　　門司報載云來日之李烈鈞氏乘由神戶出發之郵船箱根丸於十日晨抵門司十一日正午起椗歸國臨去之際在船中作如左之談話在東京余已接到北京政府任余爲參謀總長之任命其後又接敦促之電數通余尙未發表任何意旨擬到上海與孫文唐紹儀等協議後再作答復余之被指任爲參謀總長完全基於敝國民衆之力結果或不能不由予不就任中國與日本爲兄弟之國兩國間之問題應圖容易解决目下最緊要之問題則爲中日俄之親善與提携余此次來日完全基於此項目的而來意欲先與兄弟之國即中國與日本相互聨絡提携此中日俄三國提携如能成功則東洋同盟或亞細亞聨盟之基礎成立擴而充之以至於左右世界之大勢决非夢想而能現實之問題最遲此後三十年或能見其實現也余已决心畢生努力完成此東洋聨盟今後深願常來貴國 
[粤省東江戰事近訊毅廬]  
　　聨軍克復東莞之戰訊 
　　粤省東江陳軍近得失意商團代表陳廉伯等之借欵乘粤省北伐軍入贛入湘之際連日乘虚進襲東江聨軍要塞圖撲廣州因此聨軍各將領如楊希閔劉震寰許崇智范石生等急開軍事會議解决東江問題僉以近日東江　軍反攻之勢已成厚街一役實爲進攻虎門砲台之先聲而最近林洪部隊又在博羅方面之中路調兵甚忙似此情形影響北伐進行極大非尅日派兵進駐石龍爲先發制人之計終貽後顧之憂一致决議於最近期内由省抽調各部滇軍集中石灘候命前進故連日除滇軍朱淮一旅出發石灘外滇軍步兵第八團亦已開往東江前線范石生自日昨親自巡視前綫後已檄調所部第二軍徐德部出發佈防滇第三軍獨立旅楊旅長及第二軍第四旅朱旅長已先後遄回前敵檢閱所部五日滇軍第十八團趙團長於是日上午九時會同范部第二軍警衛第二大隊七百餘人乘車開赴石灘滇軍東江兵站部現以滇軍各部日來出發東江前線者爲數甚衆糧食接濟亟應主充足方利戎機特於六日上午派員携帶軍米二萬斤由廣九車轉運東上接濟前敵軍食計自軍事會議决議進兵後駐省之滇桂軍遄赴石灘前線者共有萬餘人最近聨軍已分路前進向東莞石龍移動因之前線各軍迭由前方飛電返省請撥大宗軍實前往接濟大本營據報已於昨日撥發步槍子彈十萬顆機關槍彈十五箱解往石灘接應滇桂軍各部刻下東莞石龍兩地居民以戰事在即紛紛遷避附近鄉落商店之搬遷貨物者亦絡繹不絶石龍市塲因此影響頓呈冷落景象商務比前不及一半查聨軍此次進兵係以滇軍擔任正面沿廣九路而下桂軍（即西路軍劉震寰部）則由虎門太平厚街等處先收復東莞縣城因東莞城尙有陳軍練演雄馬雄韜等部千餘人東莞若不收復則廣九路方面進行大有妨碍故滇軍由石灘前進石龍必俟東莞克復然後敢前進也故近日東莞方面戰事已先爆發自日昨厚街一戰之後陳軍受一頓挫陳軍旅長馬雄韜有陣亡之說厚街旋復入聨軍之手厚街至河田一帶由張我東團佈防涌口則由王體端部駐守譚啓秀部則回防太平而陳軍遭此次失敗亦由深圳方面調到千人增援東莞聨軍此時祇以大隊屯駐橋頭鎭向東莞一帶警戒而陳軍馬雄韜餘部與練演雄部數千人又退集莞城閉城堅守祇留數人在橋頭附近扼險抵禦阻止桂軍前進直至二日聨軍援兵已至兵力大增遂於三日拂曉桂軍第三師黎鼎鑑第四師伍毓瑞率大兵三各人向橋頭陳軍猛擊陳軍馬袁等部亦憑險抵抗雙方激戰至五小時陳軍卒以勢寡不克支持紛紛敗退桂軍乃於三日午佔領橋頭率隊猛進同時粤軍王若周一旅協同虎門警備司令王體端部向竹溪方面之陳軍練演雄部進攻彼此鏖戰亦頗劇烈聨軍被傷連排長數名而江固艦此時亦由虎門運載第五警備軍由水路襲擊陳軍各部首尾不接於是敗退莞城聨軍啣尾直追將莞城圍攻數時陳軍不支遂於五日退出城去五日上午聨軍遂將東莞收復聨軍於東莞方面旣得手石龍一路旦夕即將發動矣（十一月八日） 
[浙議會大會記議長問題解决]  
　　浙議會本届常會行開會式後於十二日下午二時始開成大會一次計簽到七十九人出席七十七人已足法定人數由議長沈鈞業宣布開議惟今日議題涉及本身辭職應由副議長主席祝紹箕云今日所討論之點非特議長辭職且關係改選議長本席事同一律未便主席林茂修許祖謙對於沈議長認爲不必辭職應仍繼續主席王潤請推臨時主席鄭邁云現討論議長辭職問題並非討論議長改選問題應由祝副議長代理主席祝紹箕云本席代理主席對於改選議長問題聲明不列於表决之數衆無異議蔣玉麟云議長提出辭職書面外有無表示沈鈞業云本席辭議長職爲均勞逸起見純係事實問題並無法律之可言至不辭議員者因與同人共事不願决然捨去亦無他意云云發言畢遂出議塲祝代議長諮詢對於議長辭職問題有無異議林茂修鄭邁陶毅蔣玉麟許祖謙等討論結果認爲議員延期旣非常例對於議長辭職亦應一致挽留無改選之必要遂請沈議長復席沈議長登台表示服從大會勉盡職務衆皆鼓掌次議審議長及審查員改選問題王潤朱念慈以第三届議員旣繼續行使職務審議長審查員當然毋庸更選鄭邁云此係法律問題應於常會之始改選丁仁云在人數未足三分二以先應即開議事會王侃云議員延長任期係屬事實問題改選各股審查員爲法律所規定自不能變通辦理蔣玉麟主張事實救法律之窮在未改選以前暫由原任審查員繼續負責衆然其說即定於十三日起開議事會俟足三分二以上再開選舉會議畢散會已五下鐘矣附錄議事日程如下（一）復議九年度省地方歲出入决算書（二）復議十三年度省地方歲出人預算書（三）省城三倉辦理平糶十三年度臨時費案（四）公立農業專門學校十三年度預算案（五）省會工程局十三年度頂算並暫行章程（六）武林鐵工廠請將前借官欵展期還本案（七）省立女子蠶桑講習所擬請各縣增送學生並展長學年案（八）撥還新昌路繭捐附加稅案 
[杭州快信]  
　　七日經憲兵營拿獲自稱北伐軍第四師團長張國樑在新市場浙東旅館搜出某某委狀並供指住運司河下之朱士逹住車駕橋之王品芳爲師長旅長朱已就獲王現在逃連日經督署軍法課訊供屬實將處極刑 
　　行政經費停發瞬已兩月有餘即督署附屬機關如陸軍監獄測量局等亦均未給八九十三月捐稅收入祇十餘萬元窘態畢露聞本月終各經費至多可先發一月 
　　杭總商會籌劃金庫兌換劵基金今日（十三）下午召各業續開會議聞有三十萬元可籌歸期定三個月按月一分四釐計息 
　　浙省烟酒牌照稅向充軍餉年分一月七月兩期繳納本年第二期因戰事停頓現由各縣嚴催限期繳清違則從重罰究 
　　中行行長兼總商會會長金百順一日向雙方辭職後即回蕭　原籍現已赴滬北京總行以金君任事十餘年不辭勞瘁有電慰留 
　　省自治法會議自七月間召集迄今起草手續將次完備不日續開大會結束但能否實行必有一番爭議 
　　駐紹浙軍三旅旅長盛開第六團團長伍崇仁昨（十二）因要公聨袂晋省謁孫夏面陳一切明日即返防 
　　省會保安隊改組後原擬添設機關槍連現因絀於經費作罷并不添招第六隊 
　　孫昨電召外海水警廳長來偉良晋省面詢要公聞係關於派艦輸送問題 
　　新委淳安縣警察所長龐鳴盛昨日下委後省警廳馮廳長聲請留杭仍充一區五分署警佐藉資臂助遺缺將調武義警佐劉炳繼任 
[南京快信]  
　　當局召集之聨防會議現到寗代表浙江宋梅春福建李光林安徽李金藻何炳麟湖北李樹勳王金鈺陜西李廣瑛李省三江西冉紹雍河南楊耀蘭四川丁汝晟十二日在軍署開議 
　　江蘇省議會十二日午後二時召集在　各議員會商十三年度常會辦法决定先請議長向韓省長面商預定時期俾可於常會之先續開未竟之第三次臨時會 
　　蘇省民十賑災典捐扣至本年戎滿現議定繼續徵收三年以充賑欵 
　　江蘇典業公會定十五日在蘇州開秋季常會函本埠各典舖派代表前往列席 
　　財政廳委　殿甲充閔行稅務所長 
　　齊韓電財部云蘇省善後需欵業經電請截留貨稅附收一二成賑捐在案惟爲數有限不敷尙多現擬將本省完稅貨物及免稅貨物於原收一二成賑捐外再行各加收一二成附捐以本省自籌之欵供本省善後之用除令財政廳通飭各局所立即照行外應請查照備案 
　　兩長會銜訓令津浦滬寗隴海鐵路貨捐局飭將鐵路附捐呈解財廳充賑恤戰地災區之用 
　　韓省長令財廳妥擬預借十四年忙漕扣息限期等辦法呈候核辦 
　　軍民兩署連日接各縣公團諸發表保境安民不問政變代電達百餘件均尙未批復 
　　兩長會委嚴師愈爲滬寗路線九縣清鄉局長各縣知事爲會辦迅即辦理以靖地方 
　　捲烟特稅改歸國稅帶徵省立校長以影響敎　經費現定十七日在寗開會提出討論 
[尙有地方通信轉入後頁]  
 
 

Page 7

 
 
1;第一萬八千五百七十七號;中華民國十三年 西曆一千九百二十四年十一月十四號
星期五 * *地方通信 
[靑浦]  
　　避難歸來復遭兵刦靑浦自被刦以後原駐防軍紀律尙好是以地方秩序安靜如常避難在外之人民陸續返家者已不少商店之恢復交易十居八九本月十日嘉定方面開來蘇軍第二師兵士一營二連爲調駐原有防軍於晚間七時由小火輪二艘拖載民船二十餘艘抵北門外海門橋停泊城中防守司令部聞訊即令緊閉城門斷絶交通以免居民恐惶而開來兵士登岸後未能進城有一部分旋即搜刦莊德茂雜貨店等數家財物斯時適由滬往角之招商輪抵埠登岸乘客均未能進城站立於各商店廊下所携箱篋大半被彼等取去事後調查總計損失　千元以上十一號拂曉原有防軍即離東門向崑山方面開拔新到防軍於九時分隊進城城中居民因之恐慌異常是日開滬小輪及珠安汽船均停駛一天 
[松江]  
　　松江兵災善後協會進行狀况松江兵災善後協會悉巳奉到省公署曁賑務處批覆核准備案該會幹事諸君熱心任事認眞進行各市鄉區亦悉由熱心之士陸續組織分事務所藉資聨絡茲聞調查所得本邑被災狀况松江市以東南兩門爲最鄉區則以新橋鄉官紹塘鄉曁楓涇市爲最災民困苦顚離待賑情形甚屬急迫該會幹事諸君對於拯濟災民注重得收實效業已先自墊借欵項於本月十一日起組織調查團分作兩組甲組爲吳菩禪錢劍石胡子昻錢天聲萬劍庵徐春波諸君向東門出發乙組爲周鐵橋仲太池朱敬齋袁玉雨馮國安張景元李夢龍諸君向南門出發遍歷附郭鄉村實地勘查遇有貧苦災戶當塲每名施給銅元一千文藉救眉急並即將姓氏狀况抄註手册以待續賑目下正在勘查散放調查團諸君每日清晨出發傍晚返城並聞該會刻已趕製棉衣一千套白米二百石即日散放松邑災情奇重哀鴻遍野渴望省垣迅撥鉅欵籌放急賑也 
　　敎育行政人員會議松江縣敎育局於十二日下午開敎育行政人員會提議各學區小學兵災善後辦法案議决由各區敎育委員調查各本區學校被災狀况詳細列表報告敎育局籌議善後辦法至各學區停課學程應由敎委督飭於星期及其他放假時期設法補足惟本月十七日以後尙未照常上課者應即另聘校長尅期開學以重敎育（調查表列下）「受災狀况」校舍損失情形校具損失數目成績損失數目成績損失幾種停課日數（停課開課須註明月日）「現在狀况」已否正式授課學生出席已有幾分之幾必須添置或修理補課辦法 
　　縣三科主任辭職縣公署第三科（學務）主任顧稼軒君任　已有十載近因身弱多病現欲赴滬就　　向吳知事提出辭職聞有挽留之說 
[奉賢]  
　　南橋避難收容所結束報告江浙開戰浦南一帶頗受影響敎會聨絡地方紳商學各界組織避難收傛所以備不虞古曆九月十四日鄔家橋發生戰事距南橋僅十餘里本所即派幹事長徐勉孚幹事姜慰臣秦兆芳先後雇舟往載難民三四十人即在敎堂居住照章供應旋以風聲平靜難民陸續回去而十四之前有黄渡及金山衛難民百餘人經過亦由本所供給幸戰事即息仔肩共卸所有一切開支即由各界經募人捐欵内支用除共結支洋四十餘元外其餘捐欵即交經募人分别發還 
[崑山]  
　　知事晋省禀陳災情本吧劉知事因戰事已經結束於今（十二日）早乘車晋省禀陳各市鄉慘遭兵災之詳細情形（大槪如十日本報所載）約須數日始可返崑 
[蘇州]  
　　檢察官主張懲辦賄選議員電各報館曁京内外各省各級檢察廳各檢察官均鑒共和立國首重法治年來軍人專政遍地烽烟輘轢恣睢大法凌替犯科多由　族刑罰不及權門以致元惡大憝逍遙法外良民弱賈動受虔劉檢察縱有特權無所措手司法雖云獨立徒託空言我司法界之奄奄無生氣至斯已達極點矣而毁法之最大且著者莫如去年之賄選大案使國會莊嚴立法之地魑魅横行議員代表全國之人金錢爲命公行賄賂濫舉非人穢德薰天毒痡四海當時雖骩法有據告發有人徒厄於横暴淫威之下執法者未能行使其職權愛國者無不攖心而茹痛今者天道禍淫時移勢易曹氏巳引退於白宫羣醜猶蟻聚於都　此案尙未經過公訴時效務望京内外各省同寅急起直追一致開始偵查實行檢舉凡屬受賄亂法各議員無論在籍在京槪予按名就近逮捕盡法懲治以維法治精神面平全國公憤或有狡黠畏罪潛逃亦應具牘呈請明令通緝務使城狐社鼠一掃而空後之來者罔敢嘗試張國憲正人心端國本奠國基胥此是賴冀我法界同人速起而圖之江蘇高等檢察廳檢察官嚴彭齡叩文 
　　商會諮詢駐軍負責之人蘇總商會以近來冒充軍籍者强當硬借之事時有發現而江浙戰後主客軍隊之留蘇者頗夥何人統率均不明瞭前任朱鎭守使則已告卸新鎭守使接任尙須時日負責何人至難確定而人民談虎色變地方頻起恐慌刦後餘生欲求苟安而不得雖屬匪徒乘機混淆究於軍人名譽大有妨碍商會各會董有鑒於此昨日（十一）常會時即先提議先請會長貝哉安親至守備司令部商酌辦法如或權力不及再行請示督軍嚴申軍律俾明定權責而安人心 
　　第四混旅撥來蘇塡防現已歸併第二師之吳恒瓚部南京第四混成旅奉令調撥第一團一二兩營於十一日來蘇塡防抵蘇後即駐葑門外第六團團部并有新任旅長陳思孝同來 
[無錫]  
　　無錫市議事會開會紀無錫市　事會於十日補開本年春季常會第一日因不足法定人數流會十一日繼續開會計十二人董事錢孫卿秦琢如亦列席議長錢鏡生主席議决事件如下（一）宣布修改議事規則案全體通過惟審查員原定六人内秦頌碩辭職照修正規則應再添舉四人通過（一）董事會交議工藝傳習所章程案議决付審查（一）宣布議員鄒家麟提議請董事會確定保管公有産業章程永遠禁止變賣案總董錢孫卿主張由議事擬訂保管章程交董事會執行議員陳湛如主張付審查通過（一）趙議員子新提議防止侵佔河灘建築駁岸案議决由原提議人帶回修正後付審查通過議至此已逾法定時間遂散會十二日繼續開會到十一人董事錢孫卿高映川亦出席錢議長主席提議事項如下（一）趙議員提議整頓坑厠以重衛生案議决先從馬路及北門鬧市試由糞頭包辦通過（一）報告董事會與耀明新記公司訂立路燈合同展期至十三年十二月底徵求意見案本案在耀明方面將前訂合同草案及臨時協定完全推翻另行提出四條件與普通用戶一律待遇殊覺過苛故頗有討論錢總董主張根據臨時協定及原訂草合同繼續磋商議决先付審查（一）報告董事會擬組織清算　員徵求同意案議决本案應函復董事會本會無推舉清算委員之必要一面另行推舉檢查員赴董事會檢查議會斷會時之一切賬册通過（一）選舉審查員四人爲趙子新楊映潭雷石安華藝三至此主席遂宣告本届春季常會閉會 
　　組織小學敎員聨合會錫邑在　興以後地方欵項悉數撥充軍用敎育經費僅發放五成而市鄉小學經費則僅有發至三四成者近縣校經費已由縣署允准從本月份起照舊發放至市鄉小學依然　着惟市鄉小學敎薪水至爲微薄每月不足十元斷難常此停頓爰由第十區（懐下）各小學敎職員組織聨合會召集全縣小學敎員組織敎職員聨合會前日在大河上秦義莊開會以到會人數各市鄉未能全集議决先由各學區自行組織敎職員聨合會推舉代表限於一星期内函報籌備處（楊亭三校）再行定期開成立大會 
　　省校經費困難情形自戰事開始以後省欵悉數移作軍用省立各校經費完全無着以致未能開學上月間經省立各校校長會議議决師範各校酌取膳金學費藉資維持定於十一月一日先行開學省署當時亦有撥欵維持之議然羅掘已窮無欵可撥遂成畫餅充饑無錫學前街省立第三師範亦已於一日工課惟經費無着致陳谷岑校長萬分爲難在此數日間外縣學生已全數到齊本星期已照常上課該校附屬小學並未停課雖在戰事緊急之時仍舊弦歌不輟經費一層由省署核准每日撥維持費一千元并令縣署就應解欵項内按月照撥惟開學迄今已將三月應領九十兩月之維持費各一千元經陳校長一再向馮知事磋商先後僅領到九百元尙少一千一百元遲遲未能領到而校内需欵孔殷各敎員未能枵腹故陳君昨又到署領欵適馮知事赴蘇未回不得要領陳君以校欵萬分爲難維持不易刻已具呈省署請示辦法 
[常州]  
　　臨川里發生刦洋案武邑城内臨川里於十一日晚八點鐘有孫德生持鈔洋八十元行經該處突有兵十二人在後將孫抱住奪其鈔票孫即狂呼救命一手并扭住一兵士另一兵士即出快槍上之刺刀猛刺孫之頭部兩下以致血流滿面幸孫奮力抵抗奪其刺刀兵士遂向後逃竄孫即投警察第二分所報告陳所長當飭全體巡邏隊四出兜捕商團聞訊立即緊急召集　叚巡哨迄未將兇手尋獲夜十二時警所將原告人移縣縣署於十二日上午一時許由張承審員出庭審訊孫德生供年三十七歲因在啓棠沐浴回家行經臨川里地方忽被兵士二人行刦致受刀傷張承審遂命檢騐吏騐傷確係刺刀戳傷皮膚以致流血乃命孫自行醫治聽候傳訊（庭諭謂傷已騐明候派警嚴密偵緝解案訊辦是晚商團緊急集合後澈夜梭巡至天明後始散保安隊出外兜捕亦無兇手之下落云 
　　市議會之特别審查會武邑市議會於十一日下午三時召集特别審杳會討論問題爲開濬城河預算問題原預算列入六萬餘元以房捐不成立經費不敷當由審查員逐項討論减除城外土方工價及巳開工程洋一萬元零相抵適敷開支當即擬具報告提交大會公决　　改委警備隊統帶駐防武邑警備隊團長傅象泰已奉齊督命令另調任用委馮夢麟來常接任茲又得寗訊現改委陸軍步兵土校王振聲來常接充云 
[鎭江]  
　　再函鄉董催繳兌換劵欵丹徒翁知事前奉省頒發兌換劵業經分派各鄉勸銷等情早誌本報茲因兩長迭電催欵翁知事乃於日昨（十一）再函順江御隆兩鄉董事令速具繳其函云案照前奉督軍省長頒發定期兌換劵本邑派銷四萬元遵經約數分派各市鄉勸銷并派馮祖勛前往貴鄉會同催辦先後行知在案茲奉兩長迭電催欵急如星火務須銷足不得短少夙仰貴董一鄉人望登高易呼特再函請查照希即力爲勸銷務期足數刻日具繳現欵以便轉解云云 
　　婦孺救濟院請示保護鎭江紅十字會婦孺救濟院主任唐念曾因戰事業已收束紅會停止惟查紅會章程救濟院一種乃永遠存在之善舉無事之時遇有婦孺之無救濟者該院可以容納之該主任雖已年邁而見義勇爲擬將婦孺救濟院名目仍行存在即在城内竹竿巷設一辦事處自籌經費兼辦各種慈善事業刻已呈請縣署警廳立案並請出示保護矣 
[南通]  
　　財廳催迫解欵紀聞財廳於十二日指令縣署云箇代電悉此項定期兌換劵迭奉巡帥電諭催令如額派銷抵作收束軍事之用勢難延緩該縣僅報解銀四萬元尙未足額仰即趕速設法推銷務須迅速照額繳解金庫兌收掣據呈騐立待撥濟軍需毋稍稽延又指　盧知事曁省委云會呈已悉仰將九月分契稅及牙行登錄等稅表即日分嗢塡到一面會委上緊催辦務令稅收日有起色按月大批解濟軍事善後需欵浩繁勿稍因循貽誤聞盧知事已飭屬趕徵稅欵並設法推銷兌換劵俾便彙解赴寗 
　　修築各市鄉汽車路通邑各市鄉汽車路土質鬆浮損壞之處已多近由籌防會函請縣署飭屬拔夫興修刻當農家閒隙已紛紛開始工作惟聞新開港陸洪閘間之張家港有因上次未給田價發生阻撓工程情事又天雲路係天生港雲台山間最便之支路現正興工闢治惟以需用工料欵項甚巨特徵收田畝捐以資挹注計每畝收銀五角 
[揚州]  
　　新任淮南緝統赴寗淮南緝私統領李殿臣奉委令除派副官黄某帶同差弁先期於十一日來揚布置外特由防次親赴寗垣謁見齊督請示機宜即日來揚履新　　軍隊過揚紀聞南來軍隊紛紛不絶十一日夜又有新編第二混成旅軍隊由鎭過境前往泗漣兩縣駐紮　白寳山馬玉仁所部之一部份亦於十二日清晨分乘「龍駒」「高橋」各小輪前往浦垣 
[六合]  
　　槍决盜犯兩名喬二鄭二爲搶刦南鄉盤城集之要犯疊經縣署研訊供認不諱依法判處死刑以昭炯戒茲於昨日（十日）上午十時許奉到督軍回文准予槍决楊知事當　調某武裝警備隊警察四十餘名將該犯兩名提出監獄騐明正身綁赴北門體育塲前執行槍决云 
[嘉善]  
　　知事並無借餉不允之事嘉善刦案已迭誌本報茲由該縣省議員汪山寄來與駐善范旅長往返函件照錄於下十一月八日汪議員致范旅長快函云頃閱十一月七日報載嘉善被刦商店之呼籲一則似以楊知事不允借餉爲釀事之原若吳記載非虚是楊知事無可辭咎山忝居地方代表應爲人民糾正想貴旅長夙在善防與城紳諒多熟識　使有借　之舉知事當與紳商集議以此而論殊多疑慮用敢備函奉詢尙祈示復爲荷（下略）本月十日范旅長副官處復汪議員代電云頃奉敝旅長交下台函一件飭即據實答復查敝旅長蒞善伊始以辦理結束或需欵項曾經面商楊知事有無　欵以便遇有緩急可以挪借楊知事當答少數可辦並無借餉不允之事（中略）承來函詢問略述梗槪籍明眞相即祈察照專　復頌台綏陸軍步兵第八旅副官處啓觀上函電楊知事不允借餉一節殆非事實也 
[湖州]  
　　拘調刦案嫌疑犯兵刦商舖時之附和犯業已次第正法日前又由縣署拘獲搶掠元通當案内嫌疑犯朱杏生一名事屬司法範圍故即引渡地方分庭從嚴詢究此外尙有已經詢實之同案犯多名日内均須槍决以昭炯戒 
[杭州]  
　　美國昆蟲學家離杭美國農務部昆蟲局駐華研究員卓理士趙才標兩君於六月初來杭駐閘口之江大學校就地採集研究早由省長公署訓令實業廳通令各縣知事力保護并予以相當輔助在案現悉卓趙兩君以研究事業已得完美結果將於日内分赴紹寗嘉淞等處視察昆蟲分佈情形以備决定明春賡續計劃 
[寗波]  
　　孟鎭使就職典禮新任寗台鎭守使孟昭月十日蒞甬後即於十二日下午二時在鎭署接印行就職典禮柬邀各機關公團以及就地士紳中等各學校等茶話到者除一二師代表外有杜廳長江知事及各局局長各警署署員地方各團體代表及各界來賓等二百餘人秩序如下（一）各界來賓就座觀禮（二）本署直轄軍隊及文武職員排班（三）由贊禮官請鎭守　面向國旗就任（四）奏樂（五）鎭守使向國旗行三鞠躬禮（六）禮砲（七）國歌（八）請鎭守使南向立（九）各職員向鎭守使致賀三鞠躬（十）鎭守使答謝一鞠躬（十一）鎭守使對本署直轄職員致訓詞（十二）文武　員致謝行一鞠躬（十三）文武職員分班旁立由贊禮官請各界來賓北　就席（十四）來賓向鎭守使致賀（十五）來賓致祝詞（十六）鎭守使致答詞（十七）奏樂（十八）禮畢攝請請來賓茶點而散 
　　蘇同鄉公餞黄涵之前會稽道尹黄慶瀾曾於今春發起旅甬江蘇同鄉會成立後被推爲　會正會長此次黄君辭職由該會副會長張幹靑總幹事朱舜蓀等發起邀集各同鄉於十二日下午六時假功　林設筵公餞聞嗣後正會長一席仍請黄擔任以利進行云 
[台州]  
　　大寺巷大火警黄巖城内大寺巷地方於十一日晨二時許因炊早飯起火頓時火勢蔓延不可撲滅雖有救火隊到場施救然器具不甚完善至天明始熄計燒毁毛巾店等七十餘間損失殊屬不少 
來函 
[南京震旦大學預科來函]  
　　逕啓者頃閱貴報南京通信欄載有震旦大學預科與揚子江學院假兩江民立中學校比賽籃球云云震旦誤爲復旦想係訪員之誤因南京現無復旦大學預科分校也特此函達希即更正爲幸南京震旦大學預科學校啓 
 
 

Page 8

 
 
1;第一萬八千五百七十七號;中華民國十三年 西曆一千九百二十四年十一月十四號
星期五 * *   
 
 

Page 9

 
 
1;第一萬八千五百七十七號;中華民國十三年 西曆一千九百二十四年十一月十四號
星期五 * *本埠新聞 
[吳佩孚抵淞訊]  
　　多數軍艦抵淞寗垣外團預備保護僑民辦法 
　　昨晚得某方面較爲可靠之消息吳子玉巳於昨日午後抵吳淞口外 
　　昨據外人方面消息昨吳淞三夾水海面從烟臺開到我國軍艦四艘運送艦二艘吳佩孚在艦與否未能徵實吳淞海關洋員特派小輪前往巡察一週亦無何等舉動聞艦中因需用糧食及煤在淞口載運用品將往長江一帶吳佩孚本人南京中西軍政各要人惟海軍司令杜錫珪於戰事未發生前曾在洛陽武昌晤見餘人均未見過現南京各國領事開會討論保護僑民辦法二條（一）注重津浦路線上魯皖之行動並探聽奉軍南下之訊（二）火車輪船及軍艦抵埠時海關人員派密探暗中調查吳佩孚行蹤故寗垣中西居民均未有驚慌之象吳佩孚本人確未抵寗埠云 
　　又函云昨據海軍中人傳出消息云海軍砲艦永翔華甲楚豫肇和四艦由烟臺開駛到淞後轉往長江日内可到淞口三夾水等情故駐泊淞口砲臺灣浦濱之海容兵艦船主陳某於昨派令小輪一艘駛往三夾水等候預備迎迓 
　　又一報告云昨日本埠盛傳吳佩孚於十二日傍晚乘華興號駛入吳淞口尙未啓椗上駛現仍抛錨於三夾水洋面聞該處共泊有兵艦商輪十二艘云 
　　中外通訊社云昨據外人方面消息吳佩孚於下午一時許抵近淞口十里之某沙即日可抵淞恐將直駛赴寗同來三艦此係意艦無線電 
　　東方通信社昨日上海消息云近接報告吳佩孚及彼麾下之兵約三千所乘之軍艦三隻（肇和楚豫永翔）及運送船六隻於十日午後九時由芝罘出發後十一日午後十一時航行過靑島海面百二十哩之地云云然至今日（十三日）午後一時半永翔在前北江北省北河三隻在後（三艘各大二千噸）一齊停泊於吳淞港外運送船中每隻約搭載千人左右又運送船華興亦於午後三時由崇明島南水道入港投錨於該處惟不見有兵狀態似甚輕面则未載貨物然除此以外滿載兵士之四千噸大之運送船二隻亦來泊於是處惟關於吳佩孚之消息則未詳於該艦等附近又有南京艦隊應瑞海容楚泰楚振等停泊由是等之情况察之南京艦隊對吳似别無對敵行爲吳之部隊入吳淞港時因同時楚振亦溯黄浦江而向龍華故該艦或乘吳之代表因欲得將來之諒解而特送至龍華司令部歟又軍艦肇和旣其後已入靑島港則踪跡不明者現惟軍艦楚豫而已又該社南京電云南京一般人已認吳佩孚之目的在湖北其中途一至南京者蓋欲與齊督軍與海軍方面一會耳字林報云衆料吳佩孚可於昨日午後由北方抵滬但迄今無實在消息惟聞吳佩孚之行動現異常秘密消息靈通各界則不以此說爲然而料吳氏大約現在赴寗途中云 
[張允明預備接任護軍使]  
　　暫編陸軍第一師師長張允明自奉北京攝閣任命爲松滬護軍使後正擬籌備接任適因蘇齊令將護軍使缺裁撤改設鎭守使委宫邦鐸師長兼任故張氏恐現時接任發生衝突暫時觀望一而分遣代表詣浙鄂兩省疏通一面電請段合肥指示惟聞關於軍署各課已組織就緒云 
　　公平通信社云攝閣委任張允明爲松滬護軍使明令業經到滬張氏日前電孫請示覆電有速行蒞新以安滬局等語張氏除通令軍署整理接收外并巳遴委各課誤員遷入辦事昨日龍華軍署禁衛森嚴據接近張氏者稱張已定今明二日正式就職 
[宫邦鐸表示不問政治問題]  
　　新任第十九師師長宫邦鐸前日已佈告就松滬鎭守使兼職滬人因北京先下令張允明爲護軍使職務衝突頗多懐疑紛向各方探問昨日宫邦鐸氏對人表示云東南戰事結束後上海地方已漸安靜各團體因謀永久和平計建議廢除護軍使職務確屬要圖現齊巡閱使因尊重輿論已將此職裁撤惟目前政局尙未平定上海爲長江要隘不得不酌派軍隊維護故命余暫兼鎭守使職務余旣爲軍人自應以服從爲天職勉任其難此後當盡余之力維持地方治安使四民各安其業其他任何政治問題均非吾等軍人所應干預故余均不問不聞余從軍二十餘年自身素極勤愼諸凡中國軍人之惡習如嗜好鴉片及納妾等余從未傳染頗能自信云 
[宫邦鐸蒞任鎭守使後之舉動]  
　　公平通信社云蘇軍新任十九師師長宫邦鐸自布告就松滬鎭守使職後即在湖州會館組織使署仿民四編制設參謀軍法軍醫軍需稽查各科昨日并行文本埠領事團通告就職一面電呈蘇齊就職日期 
[宫邦鐸索車運兵赴寗]  
　　滬杭甬鐵路上海南車站昨奉松滬鎭守使宫邦鐸知照撥付鐵篷車一輛裝運前江蘇陸軍第三混成旅之衞生隊二十餘名並藥品等於下午三時由南站專車開往北站再往南京云 
[白寳山部開拔將竣]  
　　白氏今日離滬駐南站辦事處昨已撤銷 
　　江蘇陸軍第一師師長白寳山所部各軍隊經奉令開拔業於前日（十日）陸續由滬分批出發迭紀本報昨日（十三）白師長派副官萬長泰向滬杭鐵路上海南站撥掛頭等客車二輛三等客車一輛行李車一輛廂車二十一輛牲口車二輛邊車一輛共配掛列車二十八輛計載補充營兵士三百餘人軍官二十餘人其餘裝載軍用品糧食松柴器具行李等件於上午十一時由南站專車出發至北站再掛滬寗路車頭運往南京轉至海州又上午十一時半由南站配掛頭等車一輛三等客車三輛廂車三輛共配列車七輛計裝匣子砲隊一連並軍官十餘人及行李等於上午十一時半開往北站轉掛滬寗路機車開往南京轉至海州聞白寳山師長預備今日（十四）隨同機關槍連及衛隊團由北站乘坐花車專車至寗與齊使接洽後再往海州云上海南站所設上海防守總司令部車站辦事處並派副官萬長泰專辦軍務運輸事宜現因上海防守總司令部業已撤消該站兵站車務處亦於昨日（十三）撤消該副官萬長泰昨日上午十一時半隨同軍事專車赴寗 
　　又信云新任海疆防守司令兼江蘇第一師師長白寳山原擬昨午離滬祇以經手事務尙未結束故改於今晨（十四）上午十時隨同第十師師長鄭俊彦皖軍司令部鄧某等聨袂赴寗路局備有專車三列計各等車輛二十五輛以備白師長等出發之需其駐紮南站之騎兵隊四百人曁一二兩團之營底以及行李等於昨午十時十二時間分兩列專車運至北站計掛車三十四輛行李隊及各營底掛車二十九輛巳於昨日午後一時開赴鎭江遄返海州原防至於騎兵隊及停留北站之盒子砲隊以及一二兩團步兵兩營統於今日隨同白師長分批開拔云云 
[滬寗各站所駐蘇軍均已回防]  
　　各站兵站運輸司令部一律撤消 
　　蘇軍總司令部第六師六大處上級軍官余念慈參謀長等以及二十一三兩團步砲工兵等兵車二十輛於昨晨（十三）半時由北站開赴南京回防又眞茹車站今日（十四）晨間尚有末批兵車三列開赴南京等處　滬寗路各站駐軍業已次第回防今日（十四）可以輸運結束所有各站兵站運輸司令部并於今日起一律撤銷遄返南京昨經軍事運輸主任唐成憲李寶琛等通電各該司令部查照矣 
[楊春普赴蘇履新]  
　　新任蘇常鎭守使楊春普於昨日（十三日）上午九時四十分乘滬寗路快車赴蘇履新警廳長王固磐及軍界要人詣站歡送者頗衆 
[滬交涉員調動中之消息]  
　　陳世光之略歷江蘇特派交涉員一職業經北京攝閣於本月十一日任命陳世光繼任已誌昨報茲聞前任温交涉員接事後手續尙未完備一俟清理告竣新任陳君即預備接篆視事陳君略歷如左陳氏字世光號鎭東廣東番禹縣人簡任職存記自前清光緒三十一年經蘇松太道委爲上海洋務局差遣委員三十二年委爲調辦道署洋務委員三十四年十月兩江總督以勞績奏保以知縣職分省補用宣統末年蘇松太道劉札委會同駐滬領補領事清理上海道庫事宜迨領署完畢後於民國二年十一月外交部特派江蘇交涉員楊委充交際科長歷年辦理以迄於今其間迭田政府頒給文武高級勳章又經法國贈高級勳章曁義葡德日本瑞典各國寳星又陳君在滬從公歷二十餘年中外景仰其生平視事以誠爲本尤於地方公益更爲熱心云 
　　温世珍之態度遠東通訊社云北京攝政内閣已將上海交涉使兼江海關監督温世珍撤任即以交涉使署第二科科長　世光接充昨日（十三）有人謁見温交涉使據云温氏已得蘇齊密令對於攝政内閣命令認爲無遵行必要並囑温氏切勿擅自交代昨日温氏仍在署照常辦公態度極爲閒適據署中某君云温氏尙擬於日内赴寗與蘇齊面商機宜昨日上午十一時許松滬鎭守使宫邦鐸曾派某軍官至靜安寺路海關監督謁見温氏商榷一切至陳科長世光就職與否尙無明確表示惟其左近云陳氏任交涉使署科長歷有年所頗著聲譽此次被任爲交涉使及海關監督事前並未知悉處此政潮迭起之時恐陳氏不願加入漩渦云 
　　撤温令之原因大陸報云北京攝閣所下温世珍免職令此間早已料到蓋安系人物謂小徐之出境由於温氏主動故請王正廷去温惟安系所保後繼人物並非陳震東卒因陳氏在滬已久王氏認爲人地相冝故有後繼之命陳氏供職交署已届二十一年與各領事交誼素篤西人知之者尤衆前曾數次代行交涉員職務措施咸宜至本埠領事團態度北京雖有是命因關防仍在温氏處故仍認温氏爲交涉員非俟温氏交出關防各項公文仍將送達温氏聞陳於事前未經北京政府徵求同意目下仍佐温氏辦理秘書長職務云 
[松滬警廳長有另委說]  
　　遠東通訊社云現任淞滬警察廳長本爲齊燮元所委任十三日本埠某要人接北京電謂閣議有委前聨軍游擊隊司令現任山陜軍參議建國第四軍别動隊司令陶建華接任聞陶氏尙在天津俟任命發表後即將到滬視事云 
[李烈鈞由日抵滬]  
　　李烈鈞於昨晨乘日本郵船會社之箱根丸抵滬該船於六點半進口李同其妻二幼子一姪一女傭均於十點一刻在新關碼頭上岸碼頭上有各團體代表二十餘人迎候各團體派代表者有江西旅滬同鄉會贛民自治促進會江西實業促進會上海贛社旅滬贛事商榷會旅滬江西學生會等均乘汽車携白旗寫有歡迎李之字樣李等上岸後乘汽車二輛開往法租界馬斯南路一百二十五號華某住宅據云李將住該處未上岸時有捕房中西探上船與其談話云 
　　中國新聞社云參謀總長李烈鈞氏於昨晨六時乘日船箱根丸行抵淞口延至九時始換坐駁船金陵丸登陸在滬各省代表及江西各公團紛至碼頭歡迎李一一與之握手同行者計八人比即乘汽車至法租界馬斯南路李君在滬代表華君住宅午後往訪唐少川氏討論時局歷二小時餘新聞社記者二次訪問李氏未遇晤其秘書華君據云李氏對於解决時局之主張一以孫中山先生意思爲意思至於今後之行動須中山到滬協商後方可定奪云 
[孫中山明後日到滬]  
　　遠東通訊社云孫中山到滬消息迭誌本報十三日本埠某要人又接香港電謂中山已離香港十五日可抵上海云 
　　中國新聞祇云孫中山氏由粤北來之行程已定於今日由港起程乘春洋丸來滬據西南某要人處所接香港來電謂鈞座准寒（十四日）未刻（午後二時）乘春洋丸行云云預計該船十六日可以抵滬外傳該船尙須兼靠臺灣之說實屬不確因東洋汽船會社之世界航綫船向由香港直開上海東往日本云 
[國民黨籌備歡迎孫中山]  
　　執行部通告之四項 
　　孫中山已由粤啓程即將到滬本埠各團體紛紛預備歡迎國民黨上海執行部於前日召集各區分　代表爲一度會議昨已將議案分函各分部大意如下（一）孫氏到滬時各區分部應推代表赴碼頭歡迎一致歡呼其口號爲孫總理萬歲中國國民黨萬歲中華民族解放萬歲（二）當各代表列隊歡迎時應一致服從總指揮之命令以免凌亂秩序（三）孫氏到滬後當另舉行大規模之歡迎大會各區分部如有意鑡用書面送交執行部以便彙呈（四）歡迎用旗幟由黨部分發云 
[蔣觀雲覆段芝泉電請懲賄選諸人]  
　　蔣智由昨復段芝泉一電請懲賄選諸人其文云天津段芝泉先生鑒敬覆者奉支電以軍旅役終建設事始謀所以奠根本之基絶變亂之萌納流集壤詢及芻蕘又曰此爲謀建設民國最後之一役痛哉言乎於此役而無安奠民國之策誠哉其無安奠之一日而長以亂亡終矣夫此役之所以戰爭告者何爲乎討伐賄選而已然則戰爭終而於賄選之事不加懲罰無以創於今而毖於後則雖謂我人民徒受戰爭之寳禍而國家仍留賄選之隠患非獨主戰者當負不義之名實又徒滋國家之亂而已今建設之事猶可後議詳審焉而從事集益焉而定謀獨於賄選之事亟宜有一國民審判所匪獨行賄之曹錕終其生不得復爲總統又終其生不得復有選舉被選舉權而受賄之國會與行賄者厥罪同科除不參與賄選議員而外凡列乎賄選者一律交國民審判以對於國民而受其訊鞫剝奪其終身有選舉權被選舉權終生不得復爲議員官吏即至輕亦必罰以十年屏除於國家公民而外又追繳其受賄之欵項及行賄受賄兩方所得於不法期内之俸給并其所得他種舞弊受賄之利而以其欵爲兵區戰地撫振之項以稍補吾民萬不償一之失而澹其慘痛之心夫無刑罰不可以立國小不忍則亂大謀今何不忍於數百賄選議員之敗類而獨忍於吾民之亡其生命喪其家屬燬其廬舍失其産業一日不得延其生百年無以復其元以受此戰爭之大禍而於國家仍不能稍拔其凟亂選舉之毒害乎是則戰爭之以義始而以不義終長天下爲惡之心而斷喁喁清明之望則不懲罰賄選之大失也且夫如馮玉祥之所爲其義不出於兩途蓋不居於非常則必入於叛逆正本清源以懲治賄選者非常之行也襲　統而反其上賄選者不加誅而祿位易人則其罪謂何天下人自能斷數之予則無言可也夫國人固已失望於馮　矣今望公之出以殆庶幾如公之出而又令吾民失其望焉則非獨爲建設民國最後之失敗而已直以公爲一生最後者之失敗可也夫賄選不除雖百易其制度何益故於百端建設之務容緩言之而獨於懲治賄選冀收戰爭所産生之果而欲爲戰爭者引而符之於大義也必先言之抑智由固爲國民而閒居者一無與乎戰爭之謀政治之會然亦國之一人國之禍福及之敢不承明問而白其正直惟賜亮察施行國家幸甚蔣智由覆元 
[沈銘昌覆段祺瑞電]  
　　沈銘昌覆段祺瑞電云天津段芝老鈞鑒民國肇造十有三年政敎日隳紀綱日壞至斯已極今幸元惡驅除海内望治羣以我公不出如蒼生何近者識時疆吏亦知民心所在紛電推崇我公應天順人出膺艱鉅固知指揮若定必能重奠　基乃讀支電猶復徵集羣言共商國是虚懐謙抑曠古難儔銘昌杜門家居久不問世厚感公德謹貢壞流竊以禍變之來固由武人專横政客挑唆而武人兼有政客性情者爲患更甚道德淪亡信義喪失其禍中於人心今爲更始之謀自宜首重道德敦崇信義凡民國有關信義之事萬不可武斷變更毁信減誓之舉不過取快一黨一系之私而中外具瞻萬世疵議此不可不愼者一孟子之言曰天下烏乎定定於一又曰不嗜殺人者能一之未有不一而能定國者今聞有鼓吹委員制者謂可息總統之爭其言甚巧其識甚愚一國三公尙難爲政乃欲以中國之大而聽命於十數人或二十餘人之委員政府苟非築室道謀必將結黨專恣卒之擁兵之委員日益披猖無兵之委員有同伴食且委員擁兵者寗祇一人政見之乖繼以用武有如國會省會各議員倘人各有兵則議塲爭論將不以文具爲武器而周旋於砲火中矣果有總統之爭不過五年一見若　員制則歲無寗日民無寗時况所爭者事權而非爭名義權在總統則爭總統權在委員則爭委員道德不進但易名稱謂能息爭安有此理爲此說者或將迎合民意不屬資望不稱之人兾可多設委員得以分鼎一臠徐圖進取或係偏信學說罔識世情造閉戶之車忘出門之轍由前之說跡近徇人山後之說則以國家元氣人民生命供學說試驗之犧牲於民亦將何忍此不可不愼者二戰禍之興啓於江浙江浙人民並無宿怨猶憶大難將興銘昌不自揆度從諸鄉老以和平之說奔走呼號乃成見已深不能採納卒有今日之禍夫浙之不愜於直系久矣四五年來洪水横流浙獨迫於强權環伺之中不爲利誘不爲勢屈迨賄選告成浙復主張正義益觸彼忌鷹瞵虎視欲得甘心輾轉相尋遂有七省會攻之舉陰謀勾結殘民以逞咎有攸歸比者浙雖挫失正義終紳善後萬端方資盪滌鈞電之意繼　申討者祇限於作意負隅逆時肇亂此外軍旅之事略可告終靄然仁者之言不忍長延兵革惟鄙見作意負隅與逆　肇亂猶當分别而言人民怵於兵禍一聞師旅魄盪魂飛果有作意負隅自不能養癰姑息若夫逆時肇亂之人早自絶於國民安能肆其餘燄政府整綱飭紀不難以令甲驅除順逆之勢旣成當亦無勞師旅此不可不愼者三綜上三端明知藎慮周詳無煩妄凟惟瞽狂之言或可採擇夙承垂睞敢貢悃忱伏惟裁酌沈銘昌元 
[段祺瑞復虞洽卿電]  
　　總商會會長虞洽卿君昨得段合肥復電云虞洽卿先生鑒眞電悉國步艱難紀綱蕩盡民窮財匱天下騷然執事提倡實業潤此生民必有完謨可資借鏡瑞養靜習禪隘於聞見過承期許感愧奚如敢布區區即希亮察祺瑞文印 
[王普之擁段電]  
　　皖南鎭守使有電致段合肥某君曾接到其抄紙其文云天津探呈段上將軍芝老夫子鈞鑒民國肇建十有三年變亂相尋歲無寗息神州莽莽深懼陸沈力挽横流端資砥柱伏維我師國之元老手造共和火熱水深須謝東山再爲霖雨天荆地棘惟郭汾陽重整乾坤一髮千鈞敢請當機立斷遺艱設大何須肥遯鳴高普忝列門墻義無反預謹隨袍澤願共馳驅迫切上陳伏乞垂鑒受業王普叩庚 
[王普繼任皖督說]  
　　公平通信社云皖南鎭守使王普乘皖北發生變化已着手謀攫皖督一席馬聨甲鑒於四圍空氣惡劣亦願交王接收藉可囫圖交代現正向商會索欵二十萬預備下台王普日前派參謀長徐爾藩赴寗與齊燮元接洽并參與南京會議决定依附齊氏意旨以長江聨防之方法擁段適與皖北方面各軍之步調成一反比例齊燮元深恐皖事延宕皖南皖北聨合一致七省聨防之主張即完全打破因王素能服從故决意以王代馬維持同盟局面現王業經示意晉恒履舒鴻儀馬伯瑤等開會推己爲督理王達爲省長達亦齊系晋等已抵蕪歡迎惟聞馬欲以明令交王代理王則欲利用馬逃而後上台究竟取何方式現尙未决定云 
[皖自治軍電段聲明主旨]  
　　安徽自治軍全體將士由滬拍發一電致段祺瑞報告自治軍成立並聲明主旨其文云天津段大元帥鈞鑒七省聨盟敵焰猶熾皖獨立軍四面受制其勢可危爰承鄉父老意旨集合各縣警備隊民團組織安徽自治軍志在贊助獨立軍安内攘外謀皖政刷新除發布宣言聲明主旨外合電奉陳祈予訓示俾有遵循是幸安徽自治軍全體將士同叩元 
[陳炯明定期就總司令職]  
　　粤軍將領林虎葉舉洪兆麟等日前曾聨名電請陳炯明出任粤軍總司令協同各方解决國是茲悉粤軍駐滬代表昨日下午接汕頭電稱陳氏已定於十五日由海豐抵潮宣佈就粤軍總司令職 
[趙恒惕將有表示]  
　　湖南省長趙恒惕昨致本埠某要人等一電對於時局有所主張并稱將通電表　　電文如下諸公統籌大 
 
 

Page 10

 
 
1;第一萬八千五百七十七號;中華民國十三年 西曆一千九百二十四年十一月十四號
星期五 * *計慮遠思深披頌之餘曷勝欽感西南數省正趁此　機聨絡一致以貫澈數年來固有之主張此間已分電　賡競存諸公商取同意俟得電復即行通電表示庶於大局有所裨補知關注念先此電卷恒惕叩歌 
[蘇齊駐京代表來滬]  
　　江蘇齊督軍駐京代表閻祖培因有要公須與齊督而商業於前日由津乘坐北海輪船抵滬寓大東旅社二樓擬俟與宫鎭守使温交涉員等接洽事畢定於今（十四）晨由滬乘早快車赴寗 
[昨日赴寗之軍界人物]  
　　前廣西督軍陸榮廷昨晨（十三）由滬乘滬寗路九號快車赴寗公幹又蘇軍總司令部參議錢宗澤（慕霖）贛省代表蔡成動之姪蔡某均於昨晚（十三）十一時許由北站乘專車赴寗接洽要務 
[六省公團之聨合通電]  
　　對時局主張十二項 
　　國聞通信社云六省公團昨日聨合發電節錄如下 
　　全國國民公鑒迭聆盧張段馮諸公通電主張召集大會解决國事果能開誠布公以民意爲歸俾除惡盡立建國遠謨吾民對此夫復何求第念十三年來禍亂迭乘馴至今日其間如討袁倒徐諸役未常不可改造新局奈羣衆無澈悟之心執政具因循之習餘孽不除潢池坐大毒痛全國罪積彌天乃至合宇内義師大憝摧敗然而東南千里蕩然盡矣而吳奔敗之寗猶欲負嵎困鬭爲虺勿摧乃肇今茲之禍此豸幸免必遺後日之憂同人本諸公意草具條件用昭全國共起主張計十二項分列於左（一）曹錕黨羽吳佩孚齊燮元蕭耀南張福來李濟臣馬聨甲孫傳芳蔡成勳周蔭人均爲禍首决不能任其首鼠兩端一電周旋即泯前罪應以實力進討并逮王克敏顧維鈞顔惠慶李彦靑等山國民公組審判院判决罪狀（二）凡非法政府任命之官吏槪作無效由新政府另行委任其有曹吳同黨及保皇帝制餘孽罪狀昭著在任者分别褫辦退職者不得復用（三）北京非法國會立予解散僞憲根本無效參與僞選之受賄議員及行賄之逆黨均應按名逮捕統由國民審判院裁判之（四）巡閱使檢閱使督軍護軍使鎭守使及類似之督理督辦等官制一律廢除各省駐防之國防軍同時撤廢各省原有之省防軍酌量减裁其善後事宜責成各省長辦理（五）各省裁廢减裁各軍分别移屯蒙古靑海西藏新疆各邊境以屯田開墾旣興農工兼固國圉（六）各省高級行政長官暫由各省國民團體代表會公舉賢能呈由政府任命俟國憲頒定後爲止（七）北京爲萬惡淵藪宜擇全國政治地理適宜地點設立政府統由國民會議公决之（八）籌開全國軍事會議及全國國民代表會議（甲）軍事會議由現在各軍事當局首領組織之（乙）國民代表會議由民國團體公推代表及守法國會議員組織之但犯下列之一者不得與會（子）附逆軍閥及其黨羽（丑）舊官僚及犯第二條者（寅）反覆無恥劣蹟昭彰之政客（卯）武斷鄉邦罪惡顯著之紳閥（辰）媚外賣國及帝國主義之奴隸（九）臨時政府之成立由國民代表會議决之其組織由軍事會議决之邓由臨時政府召第二届合法國會組正式政府其國民審判院由逆黨正名定罪後裁撤軍事國民兩會議至二届國會成立解散臨時政府至正式政府成立日爲止（十）創建共和護國護法討賊戡亂之先烈元勳官兵志士等由政府特設酬庸局分行各省長詳細調查分别存亡奬勵撫恤之（十）（一）查抄附逆軍閥財産充作軍事善後及實業敎育等項正用（十）（二）清室優待條件全部停止效力溥儀指定永遠居住地點由該地長官監視其行動以上十二條迺同人懍前車之覆轍除永久之禍根旣無偏私之見更無黨派之分　求執政當局服從民意採納施行庶幾一勞永逸奠定邦基除另將所列十二條件分别詮釋詳加說明另印函達外謹先飛電以聞時機迫切翹盼復音河南民治促進會江蘇公團聨合會湖北平治社安徽同志救國會直魯豫三省改造同志會等六十八團體同叩元 
[孫傳芳否認解散浙軍之覆電]  
　　温州紹興湖州旅滬同鄉會昨接孫傳芳復電云温州紹興湖州　滬同鄉會灰電誦悉解散浙軍之說因係謠傅絶無其事望勿輕信爲盼孫傳芳元 
[滬南軍服盜匪之行刦案]  
　　被保衛團員槍斃一匪 
　　滬南商船會館後面漕倉衖西首第十號門牌居戶毛長生家於前晚十二時突有身穿灰色制服者兩人及穿使衣者一人撬門進内以調查鴉片烟爲由闖入内室出示兇器嚇禁聲張任意翻箱倒篋搶取女皮襖二件綢布衣服七件並小木箱内所儲之洋銀三十堫是贓後正欲出門逃走適被同居之木匠姜三山聞警起身上前阻止去路亦被該盜等攔阻將其身上所儲之大洋九元攫取又剝取皮袍與罩袍等奪門逃逸其時毛生母某氏從後門出外奔告該處董家渡天主堂保衛團長喊請救濟當經該團司令部之團員葉明强奮勇追捕内有年約三十餘歲之一盜身穿灰色制服者飛奔逃遁時　被喝阻令將所携之　衣放下該盜竟敢抗拒突將所帶尺餘長鐵剉用力猛擊適中葉之肩背等處略受微傷而其餘兩盜已被乘機兎脫該團員正在危急之際即將所佩之手槍連發三響適中該盜之乳旁及胸部等處立即倒地旋因站崗警察聞知立即前往出事地點查看明確比及追捕盜黨已經遠逸遂弩飛報該管一區一分駐所署員劉德之聞報帶同穆巡官並長警前赴該處察看擊倒之盜匪已經氣絶身死檢視死者所穿灰色軍衣係新製者軍帽亦無汚垢其軍衣上之領章紅色而無號碼左臂間所纒之布並非軍用品乃一紅色素綢大約係冒充軍人模樣在屍身衣袋内檢出大洋九元及用綠色綢所包之銀飾如銀押髮銀鈕扣銀簪銀環銀别針等類當傳二十三舖地甲姚鴻將屍身看守至昨晨投報地方檢察廳請爲相騐並由劉署員據情詳報淞滬警察廳長核示未幾檢廳委派黄檢察官於午刻蒞塲升坐公位先傳事主毛長生與木匠姜三山訊問口供畢即由檢騐員及助理醫生如法相騐委係拒捕受槍傷致命身死當即塡明屍格飭該地甲報請善堂給棺收殮厝壇起案之鐵剉一條帶回儲庫其衣服原贓由該事主認明後當場具領尙有洋銀九元着姜三山赴廳具領惟木箱内之洋銀已無下落並聞是晚該盜等先至蘆蓆街某成衣店敲門者共有三四人希圖進内搶刦適見内中成衣匠數人尙做夜工遂各退出改向毛姓家搶刦又聞前日傍晚時南京街第三十九號門牌居戶江北人某姓家突來形似軍人身穿制服者四人聲言昨日你家所購我們之珠子飾物數種（因其女年已及笄將近出閣需用）當時付價未足定要取還原物爲由立即闖入内室搜括將所存之洋銀四十无金鈕扣五粒金髮义四件銀押髮一支並棉被兩條攫之而逸某姓被刦後懼未報案昨爲劉署員訪聞傳到該事主婦人某氏着令認看擊斃之盜匪面貌氏稱殊難指實俄而王警廳長委派郝督察長至一分所調查此案情形該盜身上仙襯之綢衣棉夾共有七件大小不一顯非己物該督察長查詢明確即返廳禀復又訪函云滬南蘆蓆街會館後弄十號門牌住宅毛陶氏家於前晚一時許忽有身穿軍服者四人撬門入内該氏從睡夢中驚起即從後戶逸出報告附近崗警詎該警並不援救反斥該氏多事該氏情急復報告董家渡保衛團迨該氏返家時數盜已經逃逸内有一匪已被槍傷倒斃在門首旁遺該氏家被刧原贓衣服等件事爲一區一分署杳悉飭警前往照料將屍看守昨晨令飭該處二十三舖地甲姚鴻奎投報地檢廳請爲相騐車廳長據報後於午刻立委王檢察官率同沈檢騐員並寳隆醫院法醫助敎單德廣等乘坐汽車蒞塲相騐王君升座後命傳毛陶氏至案研訊該氏供訴前情並稱該匪所刦之衣物均爲婦人所有請求給領至於該匪究爲誰人槍擊斃命實出不知請察又據該氏家同居之三房客姜三三供稱爲泥水匠借居在該氏家之擱樓上昨晚一時許民等早經安睡忽有數盜撬門入内民因見若　身穿軍衣不敢與之抗拒任其搜刮無如民甚貧苦並無長物盜匪將民身畔搜檢致將藏在肚帶内之工洋九元悉被抄去一面又搜去二房東毛陶氏家衣物其時民已駭極不敢出視故内有一匪如何斃命一槪不知等語問官得供即命如法檢騐當騐得該屍年約四十歲左右身穿灰布軍衣褲頭戴軍服左手腕繞紅綾一方並不書明爲某部兵士且無領章及肩章形似散兵模樣騐其上身左乳及腹部各受槍傷一處兩腿部亦受槍傷各一處共受四槍委係槍傷致斃抄其衣服左邊袋内有首飾十件銀鈕扣六個銀小練一段藍洋綢一塊右邊袋内烟泡一包又右足邊褲袋内有銀洋九元銀挖耳一支香烟匣一只小皮夾二只大皮夾一只内儲銀鎖片二枚又屍旁遺有鐵銼一把（係刦物時恐嚇所用）乂小木箱一只（内零物不計）又花緞女皮衣二件女夾襖一件布棉襖一件白紡綢衫一件綢緞等裙四條當據毛陶氏又投案訴稱所有屍旁木箱衣裙等悉爲婦人所有請求給領又婦人房中皮箱内尙被刧去現洋三十元等語王君得供即將該氏家之原贓先給具領而姜三三又投案聲稱死者身畔之洋九元爲伊之失贓亦請給領問官以其前後供詞稍有不符諭飭暫緩給領王君即命該地甲報告將屍代爲棺殮發封厝壇復在四周察看一週乃命將該屍身畔各物並紅綾一方及凶器鐵銼一把一併帶回存庫遂乘車返廳禀復 
　　又一訪稿云南市蘆蓆街有蔣才寳係小本經營近將嫁女借得洋數十元備置奩物前日（十一日）夜有兵數人至該處敲門連敲十餘家未開蔣姓則被兵敲門入内刦去衣物銀洋報警查緝未獲昨日檢察官相騐時在死兵衣袋内檢出藍綢小飾包一個内有銀飾多件經蔣姓小女在塲認明是伊原贓當塲向王檢察官稟明當奉諭令自行開單到廳正式具狀請領以便發還又訊前晚（十二日）十二時三刻南會館後弄十號毛長生家突來軍服之盜匪二人便衣盜匪一人口操北音始以抄土爲名繼即傾箱倒篋搜刮一空當經毛報告董家渡天主堂保衞團隨即派員前往當塲槍斃軍服盜匪一名餘匪潛逃隨即呈報上海地方檢察廳相騐其文曰逕啓者昨晚（十一月十二日）十二時三刻突有婦人到團報告家中來有盜匪三人其一便服其二軍服始以抄土爲名繼即搜索物件請求營救當即派團員七人前去知係南會館後弄十號毛長生家見由籬笆門中出來便衣匪一人手携包裹一個繼見軍服匪一人肩負箱子經團員喝阻匪提銼刀拒捕團員爲自衛計連發手槍二發中其腿部匪將銼刀當頭痛毆團員危急即發二槍中其胸部倒斃餘匪潛逃團員一人略受微傷三處事後檢查贓物計銼刀一柄箱子一只圍巾一條女襖一件紡綢女衫一件裙四條緞子皮襖二件除飭地保具報外相應函請貴廳派員檢騐爲荷云云昨日上午十一時半上海地檢察廳車廳長派黄檢察官蒞塲檢騐騐得槍斃盜匪一名身穿灰色紅線軍服内襯線春夾襖洋綢夾襖洋布夾襖三件等共七件頭戴灰色紅線軍帽足穿鐵釘布鞋並無肩章身藏皮夾兩只丙貯裹金銀鎖片衣袋内大洋九元藍綢小包内有鍍金押髮簪各一銀别針兩只銀鈕五粒小洋一角身受手檜彈傷四處二在足部一在乳旁一在胸部致命傳諭地保領封殮埋義塜贓物發還原主其餘身上贓物尙未知失主帶廳存案待領云 
[浙江路之仇殺案]  
　　羅元芳被人刀傷斃命 
　　浙江路愛多亞路口一百九十號門牌福泰成天津酒店之樓面於上月間賃與口操北音前曾當兵之羅元芳及一婦人住居昨日上午十時許有一口操北音之男子至該店訪羅登樓後忽起爭吵該男子突出利刃將羅身體猛戳數刀遂即逃逸羅痛倒於地嗣該管捕房報立飭中西包探馳往將羅送入醫院醫治一面跴緝兇手云 
　　又訊昨晨十時半老閘捕房接得電話報告住居浙江路八九○號某酒店内之山東人羅元芳被人用刀砍傷即派探捕前往調查見羅頸部腹部均受刀傷甚烈當即送往醫院醫治羅係遣散之陸軍兵士約三星期　假寓該店常有山東人前往探訪十一日夜有一人在彼房内住夜現疑此人即係兇手羅因受傷過重不能言語已於昨（十三日）晨六時五十分斃命其房囚尋出衣服數襲當票數張價值一百三十二元金戒子之發票四紙 
[李春年被仇砍傷身死案之檢騐]  
　　山東人李春年前日下午在岳州路被仇人持利斧砍傷並開槍擊中李之要害斃命當經捕房得悉派探劉同倫　將跡涉嫌疑之陳立根拘入捕房一面將李春年屍體舁送斐倫路騐屍所於昨日午刻報請公共公廨李襄讞與美貝副領事蒞所檢騐得李春年委係生前被斧砍傷生死當即塡明屍格升座公位捕房將關係人陳立根帶案中西官略訊一過判着屍屬具結領屍棺殮陳立根押候查明解堂訊奪 
　　又訊前日（十二日）下午三時零五分岳州路三十一號經韓紗廠用電話通知提藍橋捕房云該廠華捕看門人九百八十五號被流氓毆傷捕房得報後立派探捕前往調查見該看門人身腿兩處受刀斧之傷頗重臥倒於該廠公平路門口同時又見該廠揀紗間内倒臥一人據稱名李春年身受彈與刀傷頗重即將二人送往醫院醫治調查後始知其先有二仇黨均係無業流氓在公平路底華界之洪鎭地方互相爭鬭李爲其中之一人因不敵而逃被仇人追趕無法逃至該廠揀紗間暫避進廠後有四五人追至廠門爲該華捕看門人阻住不許進去因而激怒追趕之人即將看門人用刀斧亂砍痛極倒地該流氓等復趕入廠内於揀紗間尋獲李春年當即連放四槍又用刀將其砍傷然後即行逃出又聞李爲流氓素爲捕房所知此次被傷後彼已供出兇手三人之姓名李有友人名陳立根（譯音）至醫院慰問傷勢捕房因其言語支吾故將其扣留候查 
[滬寗路今日起添開快車一次]  
　　滬寗路定於今日（十四日）起添開上下行中快車各一次往來滬寗間共開三班客車第一次快車上午九點三十分鐘上海開行第二次慢車上午九點五十分鐘開行第三次快車下午十二點半開行第三次快車由滬開行之停靠車站如下南翔安亭崑山蘇州望亭無錫横林常州奔牛丹陽鎭江南京　二三等票均有出售 
　　滬寗路各站長途電話業於昨日（十三）午後一時修復寗滬間各站一律照常通達矣 
[路局長由杭返滬]  
　　滬寗杭兩路局長吳夢蘭前日赴杭公幹茲經事畢業於昨日（十三）午後四時三刻返滬 
[龍華軍隊仍居民房之呼籲]  
　　呈縣知事文漕河涇鄉鄉董張秀麒等因龍華軍隊仍佔居民房附近鄉村屢見刦掠昨又呈請縣長轉呈張允明師長原文錄下爲民不聊生籲請轉呈事竊本鄉龍華鎭所駐軍隊佔居民房四出騷擾屢經趨謁軍事長官一再要求退居公房除一小部份兵士遷入學校外而大半軍隊佔居如故附近村莊之被搶行人過客之遭刦日必數起刦後窮黎何再受此剝膚之痛秀麟等目擊慘情惄焉如擣爲再披瀝陳詞務乞縣長本愛民如子之懐准予轉呈張假長迅令軍隊退出遷人公房並懇酌派憲兵四出巡查俾商民得以安業無任急切之至 
　　致縣商會函龍華鎭商店一百三十四家均被軍隊佔居商市邱墟昨特公推代表楊心正計國禎晋見當地軍事長官面陳痛苦外並致函縣商會請求姚紫若會長援助原函照錄如下紫翁會長先生鈞鑒謹懇者敝鎭所駐各軍隊分駐商店佔居以來匝月有餘商人無營業之所居民無立足之處致全鎭邱墟至今仍無市面惟商民逗留外界生計斷策源之地衣食告凍餒之憂心正等目擊慘情曾分謁軍事長官雖允辦理終未見效務懇貴會俯念商人切膚之痛苦備文轉呈張師長迅令軍隊退出商店遷人公房俾商人得安生業夙仰貴會以保障商業爲職志定荷感切狐悲予以援助也不勝禱切之至 
[兵士搶刦敎會學校]  
　　龍華西南鄉吳家宅有徐匯敎堂所設之達義第一小學校自兵士闖入各村莊發生搶刦後四週鄉民恐懼萬狀將貴重物品衣箱等物寄於該校以冀敎會保護昨日下午二時忽有龍華來之兵士二十餘人闖入校内將衣箱物件及敎員之行李衣服廚房内所存各物搶刦一空該校校役飛奔至徐家匯報告即由主心院院長舒神父會同漕河涇保衛團團長楊心正同往龍華護軍使署晋謁張允明師長不遇旋謁湖北第五混成旅即由十團團長武銘延見而述被刦情形外舒神父侃侃而談　國家養兵原爲衛國衛民起見應如何負保護地方之責而外人財産一體保護載明國際條約今非獨丕能保護反肆搶刦故本國人民受刦之浩大於此可見望貴團長嚴行約束不可如此騷擾免生國際交涉武團長允予嚴行查辦楊心正乘此機會要求　軍隊退出民房並速派憲兵四出巡查武團長亦准予轉呈張師長於三日内辦到以安地方云 
[國有鐵路戰時損失之統計]  
　　一千萬元以上 
　　昨據外交界確實調查此次中國國内戰爭國有鐵路滬寗滬杭津浦京漢等四路幹支線所受損失在一千萬元之上滬寗等線因有外欵關係故使團現在搜集證據預備於戰事平靜後提出要求賠償損失云 
[紗廠聨合會拒購軍事善後公債]  
　　華商紗廠聨合會接上海總商會來函囑勸募江蘇軍事善後公債以濟要需茲悉該聨會以近年來紗僕凋敝情形達於極點此次所受戰事影響損失更巨安有餘力再購公債故已秉此意旨函復該會查照矣 
[關於賑濟災民之消息]  
　　寳山舉辦難民暫留所寳山此次雖未直接受戰事損失而各市鄉之遭兵士蹂躪者則滿目瘡痍災情甚重其中尤以月浦吳淞大塲揚行羅店等處爲尤甚當兵士過境時各鄉民均奔散滬上日來軍隊雖已開去而民間房屋多被焚毁一空鄉民遄返家鄉無屋可居風餐露宿狀極可憐現由寳山兵災善後協會袁觀瀾君面囑吳淞月浦各處士紳從速回鄉籌備難民暫留所收容無家可歸之難民並由該會津貼開辦費一百元以免難民流離失所云 
　　嘉定勘災放賑之報告嘉定旅滬臨時維持會顧吉生　吟江等日前回里勘災放賑昨該會接顧君來函云本日（十三）晨赴竹篠弄嚴家廟朱家橋一帶實地調查酌給衣米等物自上午八時許動身直至下午三時許腹枵體憊始告休息返城已六時餘矣所經之處即爲蘇軍首先攻嘉之一路兩軍相持砲火往來其間毁傷之甚觸目驚心房屋完全被毁者計三四處餘則或一部傾圯或屋瓦全殘若墻壁被穿門牕失散者已屬幸運至完好之處則鳳毛麟角而已屋中什物大抵空無所存田間禾苗十僅可得一二鄉民之單衣被體薄粥充飢者比比皆是除已酌予衣米金錢外按目下情形言之期最急最　者厥爲棉衣日前所定五千套請速催交棉袍棉被亦屬急須愈速愈妙多多益善云云 
　　濟生會續遣難民上海中國濟生會各收容所中所有之吳淞寶山難民計六十二人均於昨日由吳淞白十字會暫留分所隊員携帶回籍在北站乘一點二十分火車啓行均由價生會代購半濟車票每人並另給川資棉衣等件云 
[尙有本埠新聞轉入後頁]  
 
 

Page 11

 
 
1;第一萬八千五百七十七號;中華民國十三年 西曆一千九百二十四年十一月十四號
星期五 * *本埠新聞二 
[寳山知事勸令開市之布告]  
　　寳山縣公署昨發出佈告云爲布告事照得本城吳淞月浦盛橋一帶現有陸軍第十九師塡防軍紀森嚴秋毫無犯凡爾商民人等均應開市營業所有車輛除損毁遺失外均可照常行駛以利交通而便行旅愼勿觀望自相驚疑切切此佈 
[江灣組織聨合稽查隊]  
　　宫邦鐸之第六師第二十四團自前日開赴江灣後居民大起恐慌該處士紳以江灣自第十師開拔後遺下散兵土匪必多爰於昨日（十三）推出代表面見該團團長潘海泉君請組軍警保衛團聨合稽查隊游巡鎭攝以安人心當蒙首肯已於今日（十四）起實行巡察地方秩序漸見安靖云 
[航業要訊]  
　　張允明發還商輪鄂軍第五旅旅長張允明日前因本軍開拔還湖北曾向此間招商局商借嘉禾新昌愛仁新康等輪凖備裝兵離滬今張氏已改編爲浙軍第一師而又新獲攝閣任命爲護軍使故决定不再還鄂昨日巳命所部將嘉禾等輪所裝之物起出實行發還招商局矣嘉禾輪於昨午已交新昌等本日亦可發回矣 
　　姚文敷應召北上前任本埠江海關監督姚煜氏以刻下北京政局改組一切均將革新姚已接北京來電促其趕速北上昨日已經搭招商輪直趕天津矣 
　　中美軍艦離滬訊美國駐滬驅逐艦二二六號三四七號等甫經奉調北上開往烟台與前去之十五艦集合而該國之砲艦黑鷹號昨又奉調至渤海又淞滬海軍艦隊内之應瑞號等四艦昨日上午已開出吳淞口外 
　　美輪開赴秦皇島秦皇島爲今次東北戰事中之重要地點在九月下旬以後華商輪即不能至該處致此間各商輪亦皆不往現在戰事已結秦皇島可以通航矣本埠花旗公司之吉廷號因船内載有大宗美國煤油共計九萬七千餘箱茲以旣可通行即直放至秦皇島上海外商輪之行駛該島者在戰事後以此船爲第一艘也 
[日本商輪在吳淞口擱淺]  
　　昨日午後三時餘有一東洋公司船出口駛至吳淞藴草浜口依周塘嘴角其船尾突然擱淺頓失行駛能力且時值潮水退落以致船頭漸向下沉船尾更見高聳其勢頗覺危險故鳴放救命汽笛一面升扯救命旗求援當經張華浜指泊所副河泊司乘坐小輪駛至該處帮同設法然水小一時難以出險據云須於晚間漲潮時方可浮動云 
[英領事歸國]  
　　駐滬英領事瑪斯氏GSMOSS刻下因公歸國昨日搭乘英公司之郵船摩爾淮號還倫敦同船往英者有英國高級軍官盈奇氏與施密氏云 
[法總領事韋禮德君請假返國]  
　　二十日離滬 
　　駐滬法總領事官韋禮德君請假返國定於本月二十日離滬所有韋君假中法總領事署由正領事官梅禮靄君管理 
[工部局增設捕房]  
　　在澳門路勞勃生路附近 
　　公共租界警務當局以滬西地面遼闊原有靜安寺路戈登路兩處捕房對於防務等事殊覺不敷分佈故在澳門路勞勃生路附近增設捕房一所屋字業已建就内部佈置刻亦告竣經代理總巡張森君擇定陽曆本月十六日上午六時開始辦公應需探捕人員現正遴選派充云 
[靜安寺路一段禁止車輛往來]  
　　馬霍路卡德路間 
　　馬霍路與卡德路中之靜安寺路一段刻以舖設電車軌道故工部局發出通告禁止車輛往來在該處電軌未曾舖竣以前車輛可改由白克路同孚路威海衛路及馬霍路等處行走云 
[私發奬劵人避入智利領署]  
　　大晚報云有華僑楊某者生長智利國境因在滬組織儲蓄會未領執照私發奬劵昨由會審公廨出票拘捕乃楊某於昨晚五時得訊避入智利領事署内捕房人員蹤跡至署智利領事亞爾西蘇寗慈氏出而相阻探捕等不得已遂留署外守候至今猶未退去亞領事自探員入署後即向領袖領事提出書面抗議辭極强硬謂捕房人員入署捕人及便衣偵探守候署外等舉動實屬侵犯治外法權云 
[美帆船發賣將成交涉]  
　　大晚報云美帆船塔爾博號今晨已由美按使潘迪氏判斷發　　　　告墊欵現料該船將於下星期一由卜德氏當衆拍賣惟按照禁運軍火條約該船旣於七月四日抄出值銀三萬六千兩之軍火應由海關没收而海關於原告起訴時亦即出有佈告此時仍反對發售且已呈報北京請外部與美公使交涉聞該船價值頗巨即所裝無線電機械亦值四千元之譜云 
[紐約發無線電至華之試騐]  
　　大陸報云本埠中國安迪生電料公司昨接紐約萬國通用電氣公司海電稱星期四晨問將試發無線電話至中國發電站在紐約斯刻湼塔狄時間爲上午五時至七時浪長三百八十米突發電站符號爲WGY以紐約與上海時刻相差約十二小時該站發電時刻當爲上海下午五時至七時該公司將於本月二十日重爲同樣試騐凡本埠裝有無線電收音機之家如欲加入此項試騐者可用電話與安迪生公司MRHCSTONE接洽云 
[郵局各部將陸續遷入新屋]  
　　大晚報云北四川路新建之郵政總局工程大致告竣聞本埠郵務司因局内各部份人多事繁倘全局同時遷入未免有妨郵務故擬不待舉行落成禮先令各部分陸續遷入期於本年年底以前全部搬進新屋庶幾遷徙期内郵務不致有阻滯之虞云 
[上海銀行漢行司賬佔欵被拘]  
　　解往漢口檢廳訊辦 
　　上海商業儲蓄銀行之漢口分行副司賬趙樹榮因陸續侵佔賬欵五萬六千元潛逃來滬總行得報即報請福州路捕房派探張金龍與西探聽克拉將趙查獲昨解公共公廨請究據滬行代表律師到案聲稱所有本案一切賬據均在漢口支行應請將被告移歸漢口官廳訊辦質之趙供認挪用賬欵五萬六千元不諱中西官判被告押候備文派探解送漢口檢察廳訊辦 
[牯嶺路烟紙店被刦]  
　　前日下午五句餘鐘有盜匪四名闖至牯嶺路一百四十六號門牌裕泰烟紙店内袖出手槍嚇禁拒夥人等聲張將帳櫃上大小銀洋鈔票約共二百餘元悉數搶刦而逃旋由店主報告該管捕房請爲查緝 
[浦東張家浜口烟紙店被刦]  
　　浦東張家浜口丁義順小烟紙店於前日傍晚六時突來盜匪六人二人把風四人進内中有一盜執持手槍向丁嚇禁聲張搜去抽屜内大洋二元銅元一百餘枚及王妻手上金戒二只携賊由浦江雇划船逸去昨晨由王開單投報該管楊家渡三區一分所黄署員於午後委派郭巡官前往勘騐盜刦情形回報黄署員傳諭警探一體跴緝贓盜務獲解究云 
[拘獲小沙渡路刦案贓盜]  
　　滬西小沙渡路七百五十一號門牌蔡燮生家於前月二十一號被盜匪持械侵入搶去值洋一千餘元之衣服首飾銀洋前日經戈登路捕房探目毛伊文包探　廣義吳春榮協同五十二號西探在膠州路緝獲是案盜犯皖人陳謝之王金標李慶佩許德標陳費氏等男婦五名口嗣又往檳榔路陳之家内搜出原贓男女衣服各物昨晨解途公共公廨由陸襄讞會同美領雅君略一質訊判諭等分别收押候查明展期再訊 
[愛文義路之越貨傷人案]  
　　槍傷一小孩 
　　前日（十二日）下午六時有盜匪五人二人持手槍至愛文義路八七八號住宅内將抽屜衣箱等翻開刦去衣服銀洋等物共值二百元搶時該屋内僅有一年老婦人乘盜等不防時大聲呼救盜等不敢再找尋物件遂即逸去出門時並放五槍一彈傷一在門外之小孩腿部盜等穿弄至新閘路逸去 
[被馬車碾傷之婦人斃命]  
　　婦人徐王氏於本月八號在七浦路六百十二號門牌柴爿店門首被工部局之垃圾馬車駛過撞倒碾傷腿際由探王桂亭查見將受傷婦人徐王氏車送同仁醫院醫治因傷重醫治無效延至前日斃命由院通知捕房將屍舁送斐倫路騐屍所於昨午刻報請公共公廨李襄讞與美貝副領事蒞所檢騐得徐王氏委係生前被馬車撞傷身死遂塡明屍格升座公位捕房傳同屍夫將肇禍之馬夫張松生解案經中西官訊供一過判令屍屬具結領屍棺殮聽候公堂訊明再核 
[官驛弄昨午火警]  
　　昨午一時滬城官驛弄二房東胡子嘉所租之三房客史悠驥家因午炊不愼遺火積薪致成燎原各火會聞警咸蒞場施救得即熄滅共燬樓屋四五幢當火熾時有隣人陳珊甫從高跌下致傷雙足由警車送紅十字會醫治一區二分署飭拘火首　辦 
[江灣第一一四次賽馬消息]  
　　仍假上海跑馬廳舉行 
　　江灣新年大賽之大香檳已開始發售 
　　明日下午之江灣第一百十四次賽馬因江灣尙未安靖故仍假上海跑馬廳舉行下午一時十五分起賽共賽八次其第三次之跳浜改爲第一次第一次之初學騎賽改爲第二次以免跑馬廳裏之足球比賽發生意外其第四次第江灣却林治杯賽報名與賽是次者只「石湖」「紐西蘭」「拍紙飛」「司華羅飛」「白塔歇浦」即「北京城」「利達歇浦」及「蒙司帶」七騎預計起步者至多不過五騎而已江灣新年大賽之大香檳票業已開始發售欲購者可向靜安寺路一百二十六號萬國體育會辦事處　明日在上海跑馬廳搖彩處云 
[勞勃生路前日之火警損失千餘元]  
　　本埠勞勃生路草鞋浜地方前日（十二日）下午四時半江北難民住居之草房起火延燒十餘家立成灰燼而附近之平民義務學校亦被波及門前之竹籬及校舍已經着火幸該校敎職員及夫役學生並大　大學學員多人奮勇拆毁籬笆於烟火中施救同時陸正大布店電救火會報警救火車風馳而至始得救熄未致　延但校内器具書籍圖表衣服行李及女敎員之飾物己損失甚巨據確實調查房東失去首飾盒一具約值二百元平民學校書籍衣物首飾損失五六百元四路商界聨合會失去椅子數只商總聨會之捐册一本書廚毁壞一架共數十元連同十餘家江北人（做紗廠者）之損失共約一千餘元 
[認竊物不認拐逃押三月]  
　　陳永壽於前日潛至法租界西新橋街某牛肉店内樓上竊取衣服現洋等物共值洋一百餘元圖逸事爲原告店主羅瑞林瞥見拘獲適有包探陶德勝魯錦臣巡緝到來查見將陳連同原贓一併帶入捕房昨解法公堂請究先由原告投稱被告陳永壽向在商人店内爲夥前將商人之妻誘拐出外經　人尋回後即將妻子送回南京原籍不料被告乂至南京將　妻拐逃無踪前日被告又敢從隔壁客棧内撬洞潛入商人房間内行竊妻子衣服及現洋等物幸被拘案請求重究詰之陳永壽供認行竊有之不敢誘拐原告妻子餘供支吾聶讞員商之法領事判陳押西牢三個月以儆贓給原告領去 
[竊洋禁押六月]  
　　竊賊蔣毛子於前日在法租界用小刀將鄉人金德發之衣袋割開行竊現洋數元當被原告察破鳴捕將蔣拘獲連同贓洋一併帶入捕房昨解法公堂請究先由原告投訴被告行竊情形詰之蔣供認行竊不諱中西官判蔣押西牢六個月以儆 
[盜刦案誤拘董金橋]  
　　閘北公興路裕昌隆烟紙店十一日傍晚被口操北音之盜匪數人手執手槍入内搜刦損失鈔票現洋銀角銅元共計三十餘元臨走時開槍　嚮示威附近有五區二分所之崗位崗警王榮章聞聲到來匪已遠颺適有賣腐漿之甬人董金橋因糴豆經過該處該警即將董拘所指爲嫌疑以圖塞責經馬署員解送司法科昨奉葉科員判轉解本廳訊辦聞董家有妻室子女且其妻懷孕將産自夫被拘晝夜在家哭泣其左右鄰居均係勞動小販者流故無人代爲援救云 
[指控僞造支票謊報被刦之拘究]  
　　本地人吳澄云以詐欺罪被四川路九十六號門牌通利保險公司告發昨由總巡捕房包探王金壽拘解公共公廨請究據原告代表高露玲律師稱被告前在原告公司充當買辦因僞造計洋六百元之支票向公司西人混用並報告戈登路捕房謊稱被盜匪兩名持械搶去洋六百元應請訊究被告亦延律師辯護中西官判吳交一千元保展期再訊 
[公共公廨訊案彙錄]  
　　昨日公共公廨訊理之民事訟案併誌於下（一）丁思誠延張嘉惠律師訴陸辛泉欠借欵案堂諭本案保人丁錦榮傳喚不到倘陸辛泉到案時或提不到案不履行七月十四日判决應判令該保人丁錦榮代爲履行（一）永記公司訴莊久康欠洋案堂諭被告因病未到旣經呈騐醫單應准予改期訊核（一）朱子昭訴張永高不付修費洋案張延雷聲布律師請求改期堂諭候朱德惠到案再行審理（一）茅升如訴陳子龍欠貨欵案堂諭被告屢傳不到原告呈據証明應予缺席判决償還洋二百二十六元並負堂費（一）日商任培源等訴李信孚違背代定滙票合同請追損失案堂諭原告請求修改訴狀照准（一）陳朱氏延羅傑律師訴陳耀權遺産糾葛案堂諭改期續訊 
來函 
[楊邦藩來函]  
　　逕啓者頃閱貴報載東南通信社云據軍界消息孫巡帥對於松江防守司令一職視爲重要現擬委任閩浙巡閱使署駐滬辦公處主任楊邦藩充任云云藩並未兼任松江防守司令又閱浙巡閱使署駐滬辦公處向來另有處長茲恐引起誤會特請惠登更正爲感楊邦藩敬啓十一月十三日 
[江淮同鄉會來函]  
　　逕啓者頃閱貴報本埠新聞關内載有狄思威路九百十一號　車行主趙長生指控姚阿生等迭次用詐欺手叚騙錢一節内有江淮同鄉會會長顧竹軒出爲調解以八百元付姚姓了事顧竹軒　係敝會會計並非會長誠恐傳聞訛誤事關江淮同鄉會全體信譽故特來函更正以明事實江淮旅滬同鄉會啓十三年十一月十三日 
[閘北保衛團來函]  
　　逕啓者頃准前浙滬聨軍暫編第二團蔡團副官處函開連日各報本埠新聞紀載本團事實有云蔡團索餉四千元經貴團王尹兩君調解給予三千元或云三千五百元業經和平解决等語披閱之餘毋任詫異敝團長蔡仲節此次主動之主旨純爲堅持正義貫澈主張不受蘇方改編起見非爲餉糈問題也前日蹟團王尹兩君偕白部王團長蒞天通庵車站時當將此義陳述蒙王尹兩君盛意據謂本團能允修復車軌讓十師出發餉項棉衣即可發給若有他項要求亦可商洽辦理敝團以主張所在比即直言推却此外并未派人向貴團接洽之事若果如該報所載　　團王尹兩君究竟與敝團何人接洽即祈指明查究否則在新聞條例固屬有聞必錄惟事實不符與敝團名譽有關應請貴團去函更正以免淆惑聽　不勝跂盼之至至敝團駐紮天通庵前蒙貴團接濟給養壧日高誼維持深爲感佩等情前來查敝團前對本案調解奔走雙方洽商解决當時蔡團並無索餉四千元之舉敝團更無給予三千元或三千五百元之說此種紀載想係傳聞失實准函前因相應據轉至希　報俯予全文披露以符事實而正聽聞至　公誼上寳兩縣閘北保衛團啓十一月十三日 
 
 

Page 12

 
 
1;第一萬八千五百七十七號;中華民國十三年 西曆一千九百二十四年十一月十四號
星期五 * *商業市况 
[北京專電（十三日下午六鐘）]  
　　暗盤因天津會議未可樂觀各債均趨跌整陸六十七元三角五玖陸二十二元四角金融七十八元五角柒長五十八元四角均現貨價 
[厘拆均平]  
　　昨日洋厘早午市收盤均爲七錢三分○七毫五銀拆早午市亦開二分行情與前日同市况異常平淡進口中國由温州來洋三萬出口寗波去洋二萬南通去洋十餘萬餘乏特殊消息無可紀述 
[上海銀行國内滙兌行市報告]  
　　昨日漢電銀市回鬆一兩五錢計洋例每千兩合規元一千○三十四兩五錢洋匯並無若何之升降牌價仍掛平滙京津電報到則較遲銀洋兩　俱見提漲計京公　爲一千○五十九兩津行北爲一千○六十七兩各漲一兩五錢京洋爲一千○○八元津爲一千○○七元各漲二元保定唐山等處仍未通滙魯滙除烟台有行市報到外濟南靑島俱無電報烟市估平銀價爲一千○二十二兩洋滙爲一千○十五兩均稍軟弱此外厦門漲爲一千○○二元港電爲七二五即規元七十二兩五錢可兌港紙一百元二一 
[神戶英美滙訊]  
　　昨日神戶匯兌市午前電日美匯兌賣價三十八元三七五較前日價跌一二五買價三十八元五較跌一二五日英賣價一先令八辦士買價一先令八辦士○六二五與前日價無變動正午及午後來電均未更動 
[外滙掛牌印法稍有更動]  
　　餘價與上日相仝 
　　昨日（十三）本埠外　掛牌有印法兩價略有變動較之前日印　小一羅比係二百二十羅比零五法匯小五法郎爲一千四百三十法郎其外市價未動計英滙三先令三辦士半美滙七十六元東匯五錢一分香港七錢二分二五荷滙一百九十四盾二五新加坡七錢一分二五英日内盤益鬆銀價見小華商多出少進 
[先令市面見疲]  
　　結果硬一八七五 
　　昨日掛牌雖未更改然内盤仍硬銀行賣出十二月份價三先令四辦士二五至三先令四辦士一八七五買價三先令四辦士三一二五至三先令四辦士二五又一月份銀行賣出價三先令四辦士一八七五後略平有某銀行買進一萬磅價三先令四辦士一八七五惟十二時許仍有三先令四辦士一八七五可售午後先令更易不多十二月份銀行售出三先令四辦士三一二五至三先令四辦士二五買價三先令四辦士三一二五至三先令四辦士二五又一月份賣出三先令四辦士二五至三先令四辦士一八七五買價爲三先令四辦士三一二五至三先令四辦士二五統計交易約五六萬磅 
[美滙交易不多]  
　　價亦平疲 
　　昨日美滙交易勿旺價亦較前日爲疲十二月份銀行售出七十七元買進七十七元二角半午後賣價七十七元一角二分半買價七十七元三角七分半 
[東滙内盤益鬆]  
　　昨日掛牌勿動市面綠銀行多數賣出價較前日又鬆三一二五計十二月份銀行售出五錢至四錢九分八七五買價四錢九分七五一月份銀行售出四錢九分九三七五買價四錢九分八七五後稍轉緊一二五一月份賣出五錢收市仍爲四錢九分八七五十二月份則四錢九分七五午後之價更疲銀行賣出十二月份四錢九分七五三井買十二月份東滙價四錢九分六二五又某銀行買一月份東滙價四錢九分五六二五交易計七八十萬元 
[標金趨勢益疲較跌一兩一錢]  
　　昨日大條近遠期均長一八七五計近期掛三十四辦士遠期掛三十四辦士一二五因之十二月份標金開始小去七錢爲二百四十四兩八錢後小至二百四十四兩五錢高至二百四十五兩未開先令時小去五錢先令揭出勿動金價爲二百四十四兩七錢嗣因東匯略緊一二五故最高金價漲至二百四十五兩三錢後小至二百四十四兩七錢高至二百四十五兩一錢移時東匯復鬆金價小至二百四十三兩六錢收盤二百四十三兩七錢烚赤交易二平價三百二十一兩至三百二十一兩五錢登賬十一月份二百四十六兩十二月份二百四十四兩補水二百四十九兩午後開盤甚平先令未動金價爲二百四十三兩七錢最小到二百四十三兩因東滙四九七五銀行結出之故惟後東滙見高而標金買者亦旺致價高至二百四十四兩四錢收盤較前日又小一兩一錢其全市升縮爲二兩三錢補水二百四十九兩 
[紗市期跌現堅]  
　　紗廠聨合會報告云昨日星期四美國　現貨漲五個磅音近期大五個磅音遠期不動印度勿洛去漲五羅比東洋三品紗近期大一元二三角遠期大二元一二角二十支現貨紅財神大一元標準紗上午因政局多謠致人心益覺驚慌市勢虚弱近期小八錢至一兩二三錢遠期小兩許但客帮中現貨生意仍屬暢達因現貨存底缺乏故賣價頗昂午後標準市氣依然不軟近期又小四五錢遠期小六七錢川帮又進十支本紗四百包行情與上日相仿客帮由漢口營口江西汕頭震南福建蕪湖甯波等帮買去華日紗一千八九百包行情漲二錢半左右云 
[棉花仍趨堅穏]  
　　現貨棉花仍見　　　達日各日商洋行均有打包出口故人心均　高昨日日商大　紗廠　進現貨送廠陜西花一百件價四十兩東棉洋行買進現送打包廠火機花二千包價三十九兩統益紗廠買進二禮拜送廠之南市本花二百包價三十八兩日信洋行買進現送打包廠火機花四百包價三十八兩七錢五分 
[大阪紗市微漲（十三日大阪電）]  
　　棉紗現貨買氣並不十分濃厚惟内需與輸出均略有可觀故行情漲起一二元中等二十支現貨呌價爲三百五十五元本月期爲三百五十二元次月期爲三百五十元成交三百包 
　　合同三十支十一月期四三五○○ 
　　鶴鹿四十二支十一月期五○七○○ 
　　三馬十六支十一月期三四三○○ 
　　福助十支十一月期三三七○○ 
[大阪布市趨俏（十三日大阪電）]  
　　棉布市况滿洲方面訂購電報紛至沓來人氣堅俏輸出二幅布漲起二角成交三百包 
　　顔細綾十一月期九七○ 
　　月鯉十一月期一二七○ 
　　軍人十一月期一四二○ 
[元芳呌莊]  
　　昨日星期四輪　英商元芳洋行第二千四百九十九次拍賣之期排列泰西緞尺六元絨羽綢元斜紅布　布原布竹布漂細布漂布等疋頭凡三百八十八件共計一萬六千零六十五疋比較上次多三十疋計一千七百六十五疋客帮對於各種布類進胃尙屬不惡黑貨花色平常所拍市價中平之勢統核漲跌互見有高有下也計拍定（泰西緞）四十一件計一千零八十疋價跌二厘五至四分惟亦有漲二釐半至二分半（尺六元絨）五件計一百疋價九芳跌二分半九日漲七釐半（羽綢）一百三十三件計四千三百六十尺價價跌二分半至八錢二分半内亦有漲二分半至六錢七分半（元絨）十件計四百疋價龍飛漲一錢二分五宜昌塔漲二錢五分海潮寺漲二分半（紅布）五件計三百尺六磅佛手減一錢二分五七磅五子登科亦小六錢七分五六磅五子則漲一錢（市布）三十四件計一千七百疋漲起一分至三錢九分惟彩八士跌一錢花燭亦跌一錢一分（原布）五件計三百七十五疋價小去一錢（竹布）二件計一百疋八士跌五分雙路燈漲一錢七分五（漂細布）四件計二百疋五花洞漲一錢九分敎子亦漲二錢二分（漂布）一百四十九件計七千四百五十疋價漲一分至五錢不一惟亦有跌二分至五錢九分者 
[紛市稍疲實銷進意轉懈]  
　　昨日粉市又見稍疲綠烟津實銷方面對於明現各粉進意轉懈而市場中賣氣仍盛廠家棧單開出不弱故昨日上午交易所開盤後祗間汕等帮抛進十一十二等月期貨數千包價初堅定繼亦稍疲而現期則因購者寥落行市步跌七釐半午後開盤各月市盤仍趨疲勢市場中烟津等帮互相　望即内地另批戶進胃亦　致現期有一分之跌其餘亦各跌數載洋粉滬棧存底己罄來源不繼市上虚盤殊無討論之價值標準粉收盤結果本月份價爲一兩九錢一分較前日收盤計跌七釐半十一月份爲一兩九錢四七五十二月份爲一兩九錢六分半正月份爲二兩零二二五均較跌二釐半成交額上午十萬包下午七萬三千包收市八萬一千包共計二十五萬四千包較前日少四萬六千包股票仍未開拍 
[洋莊絲交暢滯不一]  
昨日洋莊絲市各經交易暢滯頗不一致蓋歐美市場惟廠絲期貨需胃尙濃故滬埠美法各莊續有來賬計由藍樂璧安利華通諸行進上中等粗細絲二百担絲價均仍堅挺而黄白灰絲經則以海外進胃已足銷路毫無交易續趨停滯 
[横濱絲市稍趨閉散（十三日横濱電）]  
　　生絲現貨今晨三井僅買進優等貨少許别無大宗交易但期絲市行情仍趨漲風 
　　絲屑市况行情亦漲起千餘元成交無多 
[茶市清淡]  
　　昨日星期四本埠洋莊茶市仍趨清淡路莊土莊兩路之　茶全市僅由福時保昌天祥等洋行買進珍眉蝦目貢熙眉熙等貨總計二百九十七箱珍眉售盤自五十五兩至六十兩蝦目售盤自三十五兩至五十五兩貢熙售盤三十一兩五錢眉熙售盤十九兩市價均頗爲不惡其餘均無交易 
[糖市疲跌]  
　　昨日（十四）東滙價復有低落以致東糖劃盤遂亦因以低跌加之太古四温半開盤又跌五錢是以人心益軟現期俱跌大里八號現貨八兩二錢五分八兩三錢十月底八兩三鈔八兩二錢七分五十一月八兩三錢五八兩三錢二分五廣冰香港十二元六角而今申市號盤開十兩○二錢行家辦進甚衆又某號開油次之貨價祗十兩然大致則與港情相仿也 
[五金北路帮銷路活動]  
　　昨日星期四該業市上情形仍推北路帮最爲活潑故各貨大勢與前日無甚變動四十八片花旗白鐵皮明盤仍開十二兩五錢暗盤則開十二兩二錢五分大條靑鉛自週初時因到源轉暢放鬆後昨日又跌落一錢五分計每　十三兩六錢云 
[煤市依然暢旺]  
　　昨日星期四工廠煤銷路依然　佳而輪船煤各方買進亦漸增多原因近日木埠各絲廠家工作又見忙碌各輪船亦多復班故需煤莫不增殷查全市各貨做開達四千餘噸之多成交以中興屑撫順統騐田統芳雄統等貨爲最夥惟價仍與前日相同 
 
 

Page 13

 
 
1;第一萬八千五百七十七號;中華民國十三年 西曆一千九百二十四年十一月十四號
星期五 * *自由談 
[餐櫻廡漫筆] [  蕙風]  
　　楊太眞小字玉環明皇亦號玉環天子見清異錄 
　　嫁字可訓爲仕蔣子萬機論主失於國其臣再嫁 
　　齊語齊王夫人死有七孺子皆近（注孺子幼艾美女也）薛公欲知王所欲立乃獻七珥美其一明日視美珥所在勸王立爲夫人則孺子非惟幼稚之稱 
　　武進趙叔雍（尊嶽）自學詞以還未嘗涉獵明以後詞故於宋賢氣息領略較易曩辛酉壬戌間嘗徧和晏叔原小山詞客歲夏日開版於金陵蕙風爲譔序云癸亥五月叔雍和小山詞成屬爲審定並綴數言卷端夫陶寫之事言塗轍則已拘而神明所通必身世得其似在昔臨淄公子天才黄絹地望烏衣涪皤屬以人英伊陽賞其鬼語蓮鴻雲蘋而外孰託知音高唐洛神之流庶幾合作其瑰磊權奇如彼槃姗　窣如此雖歷年垂八百而解人無二三豈不以神韻之閒性情之地非鍼芥之有合寗驂靳之可期解道湖山晚翠舊數斜川消受藕葉香風誰爲處度叔雍瓊思内湛瑋執旁流得惜香之纒緜方飲水之華貴起雛鳳於丹穴雝喈猶是元音茁瑤草於　風沆瀣無非仙露用能吹花嚼蘂縫月裁雲步詎學於邯鄲韻或險於競病鬯補亡之閎恉換羽何用新聲徵聊復之　編吟商尙存舊譜綠蠃屏底寫周柳之情懐朱橋邊識王謝之風度同聲相應有自來矣彼西麓繼周夢㢸賡范迂公花閒之續坐隠草堂之餘以古方今何遽多讓此日移情海上見觸目之琳瑯當年連句城南愧在前之珠玉「曩寓都門與張子苾王半唐連句和珠玉詞近叔雍授梓覆鍥」 
[蟋蟀雜談] [  金嘯梅]  
　　蟋蟀之種類極多其尋常者體作黑色雄者有翅而不能飛　能跳躍而翅右上左下相疊於背際其接連處有堅强之　能振擦作喞喞之聲尾有毛二分列似燕尾俗呼爲槍（亦偁二尾子）雌者頭較小而腹轉大翅短不能掩其腹故偁赤膊蟋蟀尾毛亦短於雄者正中具産卵管一則甚長尾端遂成三又形（俗呼三尾子）雄者性好鬥其同類之相殘頗似今黜武佳兵之軍閥故曰殘蟲雌者則不畜之者日飼以飯粒與清水然在未鬥前必置雌於盆中令過卵於雌者始能勇往直前不者必無鬥志而平時過子日約三次至少亦須一次三日不過子則拖鈴矣（雄者尾端有小白粒出謂之拖鈴及過於雌者俗偁過蛋）如不使過子則一星期後雄者必至漲死一謂之剔鈴凡養蟋蟀者對此尤當注意而飼食宜有時刻每頭約日飼飯一二粒並水少許無令太饑亦弗使過飽饑之過甚則雌雄相噬雄者往往爲雌所啖翌日啓視僅一首存耳因頭堅硬不能囓碎也至雄者被食之緣故非雌者之强也蓋雄者齒闊而扁雌者齒尖而彎當餓極搏噬時雄者固竭力抵抗無如齒爲所軋無可用力轉側相持乏極而殭以致被食然非雄者餓至疲甚或於鬥後腿足齒等受傷者亦不至如是此外或雄者過弱而雌者爲　大而長翅能飛者（霜降而後雌者多長翅能飛俗呼飛三尾三尾以首小腹大爲良若首過大則性頑劣必爲雄者敵猶人類中之悍婦故雄者易爲所囓善畜者不令共盆）或其體大過雄兩倍者亦能食雄識者獲者即行棄去之蟀蟋之雌者其價甚廉每頭約銅元一二枚（雄之劣者亦然供小孩玩弄而已）唯一經霜降後則每頭值一角至數角不等因其時已無處捕捉而畜蟀蟋者每雄一頭必備三四雌者循時爲之更換故蟀蟋百頭則需三尾須三四百或五六百頭防其死傷而不敷分配也故畜蟀蟋者在霜降之前則搜羅三尾云 
[白門集] [  陳家慶]  
　　甲子重九負笈來金陵入東南第一學府枕經胙史獲益頗多時則戰起吳越禍鬭蕭牆一棹南來兵燹纔罷河山滿目荆棘縱横恰如西神詞客說夢圖中所謂淥飲秦淮之水都帶愁痕紅燒鍾阜之霞全消王氣也已而殺氣告終寗垣稍靜四方學子接踵而來同門諸姊尤敏才情抱荆山之璞握靈蛇之珠濟濟一堂相得彌甚課餘多暇輒事清游登由臨水譜入詞中望遠懐鄉傳諸筆底因成是集以紀鴻泥 
　　白門柳色盡入妝樓倚闌秋望鄉思浩然因塡菩薩蠻一闋云白門楊柳曾相憶而今扶杖看秋色殘照正當樓西風十二洲一雙金雁遠莫問愁深淺何處是家山洞庭波一灣其分設平糶　　　　　　　　五 
　　二云斜陽纔過寒山去絲絲烟柳籠微雨雨後數殘紅秋花寂寞中故園芳訊遠腸斷愁難遣凝恨憶天南年年三月三秋宵病起凉意侵人即用前調成一闋云玉樓昨夜簫聲咽五更留得寥寥月睡起立多時六街燈火稀重簾人悄悄膽怯空房小凉意入高齋清霜驚病懐 
[次女殉難事略] [  吳熙]  
　　噫我女不幸而遭此慘變肝腸寸裂然不爲屈辱得以清白女兒身見爾祖爾宗於地下予心亦可少慰矣女名蕙心字詠芳年十六今歲六月間受方氏聘方亦恂恂儒雅者也女自幼時予即以詩禮敎誨略知大義性沈靜寡言笑不喜時世妝甚愜予意每屆署月弟妹均撲螢乘凉女獨篝鐙誦讀伴予不去故予之愛此女亦倍於他子女也今秋江浙構釁適内子歸寗呻吟牀第予聞訊即挈子女避就在彼外姑目矇内子又病劇米鹽瑣屑料量均賴女一人後戰域擴大松城岌岌可危予所居十字廟距城僅十里遙女膽怯急欲他徙予勸其少安俟爾母病瘳再行計議際此顚連無告予憤不欲生於八月十一日作一絶命詞容有危急誓投清流母偷生此濁世也其詞曰滅裂倫常亂象成何堪鷸蚌更相爭而今一死完初志滾滾長江等樣清誰料予不死匝月而我女之變起矣予外姑與子媳分居相隔有三四里當女之被難也松城已破鄉聞消息阻滯是日女偕妹問母舅疾足甫及門遇一漬卒適刦掠而出即　二女手索錢不得將幼女放逸并力於長者欲肆强暴女抵死不屈寸脈上刀創甚巨血涔涔流額角滿布傷痕又以槍擊脊背數下不堪靑腫猛力撑脫　水而死此九月十一日事也憶隔歲秋間予傳戴烈女嗟悼者久之誰知今殃及於我女嗚呼豈非命也夫（不受酬） 
[海上蜃樓（一一八）] [  釧影]  
　　第十二回翻印禁書一編傳快覩狂談文學四座聳清聽 
　　這天祖書城又遇到了華瑞馨把他讓到裏面應接室裏又道近來祖先生有什麽大著作可以賜給我們印印嗎我　見文昌書局裏有你幾種大作銷塲很好呀祖書城道這算得什麽東西那不過是東塗西抺之作雕蟲小技不足供大雅一盼的華瑞馨道眞的倘然有什麽小說稿子我們也可以印或者版權竟歸我們或者由我們印了你收版稅都可以祖書城道很好很好我想做幾種敎育小說你們要是能印最好華瑞馨道歡迎歡迎你要見見章菊翁罷你們也是舊友啊祖書城道過一天再來拜訪罷當時辭别出門便到平報館來只見自己的桌子上有一張請客票是有人請到一家春西餐約的是七點鐘下面寫的是百忍二字祖書城想陳百忍到上海來了嗎我還没有請他他倒先來請我了便把報館裏事料理清楚了一點兒却步行到一家春來因爲從平報館到一家春不過幾步之遙到了那邊已有好幾個人在那裏一個楊萬里本來是祖書城的老朋友大約他和百忍一同從同里來的祖書城和他叙談他說住在鄉下没有意味想在上海找一件事做做此番却和百忍兄　上海遊玩幾天這時座中還有一位朋友祖書城也認得的此人姓諸號季屏也是上海人英文頗好熱心任事是個有志之士平日却穿西裝這幾天忽然穿了中國衣服可是辮子早已去掉了還有兩位却是祖書城不認得的一位是紹興人性褚號長眞此人是一位文學家詩詞做的很好一位是廣東人姓鄧號問秋也是潛心古學的朋友他在上海辦了一種國學雜誌以外還出了幾種國學叢書可算是對於中國的國粹很出力的一個人了鄧問秋於搜求國學古籍出版之外還收藏古董凡有古代碑帖名人書畫他能辨其眞贋眼睛也好很有許多人來請他鑒定陳百忍便把兩人給祖書城紹介了各道相見恨晚之忱這時客也齊了便相將入席陳百忍道今天可惜有兩位客未到一位是病了一位却没有在上海大家問那兩位陳百忍道一位是馬公武我昨天來了就去訪他他借住在新馬路一家人家的亭子間裏小得連身體都轉不過來一張帆布牀除了幾十本亂七人嘈的西洋哲學書以外其餘都是衣服洋爐子皮鞋等等雜亂無章的都摜在地下眞敎人再不能下脚了 
破涕爲笑[  胡公賢]  
　　理科敎員向學生道有的固體往往受了熱力便要變成液體的甲生聽了似乎恍然大悟忙喊道是了怪道我們夏天曬了太陽身體上就生出汗來大約也是固體變液體的緣故罷乙生搶着立起來說道那麽我們受了寒氣鼻管裏也流出液體來又是甚道理呢 
 
 

Page 14

 
 
1;第一萬八千五百七十七號;中華民國十三年 西曆一千九百二十四年十一月十四號
星期五 * *   
 
 

Page 15

 
 
1;第一萬八千五百七十七號;中華民國十三年 西曆一千九百二十四年十一月十四號
星期五 * *本埠增刊 
[老景福綢緞减價]  
　　　　　老景福綢緞局運到大批綢緞呢絨九折減價一日如閃緞每尺一元起至二元餘如廠葛七角半起至一　外　絨各貨齊備廉價部綢緞削碼外再加九折云 
[化妝品廉價展期]  
　　南京路香亞公司大减價三星期昨已期滿因見天氣日　正值顧客需購雪花膏玉蘭霜潤顔香蜜等禦寒要品之時故由今日起廉價展期十天云 
[冬季鞋面套運售]  
　　先施公司鞋部自減價以來顧主極盛定製男女冬鞋　尤爲衆多該部昨運來美國各色絨鞋面套爲冬季　皮鞋者所必需品尺碼大小均有每對定價極爲公道云 
[合成新到冬季用品]  
　　北四川路二二九號合成公司新到英美呢帽每件售二元五角短統冲絲手套每對一元全毛手套每對一元二角半全毛條子中人襪每雙九角半全毛男襪每雙四角全毛女襪每雙五角各種背帶每條一元二角半衛生絨衣每件八角半至一元二角半其餘手織絨線女衣及男衣等一槪廉售云 
[聨益廉價最後三天]  
　　勞合路南京路口聨益貿易公司舉行秋季賽馬大　價期限二星期至十六日截止在廉價期内各貨一律平估並有贈品附送故料最後之三天内營業必更形勢鬧也 
[居士林新出佛書]  
　　本埠海寗路錫金公所内世界佛敎居士林最　出版佛書二種一係武昌中華大學唯識學敎授唐大圓居士之唯識方便談該書文筆淺顯呈義方便爲初學睢一　本一係檀香山華僑學校敎員楊棣棠居士之佛法萬能中之科學化略叙佛法中之科學方法每本均收回成本洋五分云 
[醫界消息]  
　　西門斜橋伯特利醫院係由石美玉石斐比二醫生等主持醫務極形發達八仙橋及浦東皆設有分院　護醫學校卒業生之任事他院　亦多近又在斜橋舊院旁添設新院一所於今日行開　禮歡迎各界參觀尙有游藝演說等想有自具一番盛况也 
[藝苑新聲]  
　　姚君墨邨江南淮陰人精於繪事而於山水一道有别開蹊徑之功深入元人堂奥故海上名家多贊賞之其平素尤所得意者有百餘幀素不示人惟與畫佛家錢化佛相友善錢君曾一見之並有拳石山房畫　一書茲聞姚君擬於陽曆元旦在海上開一展覽大會以供同好之欣賞云 
[「誘婚」小評]  
　　明星公司新片「誘婚」出映余曾往觀退而記之以資商榷余於影戲爲門外漢所言容有未當尙祈大雅政之 
　　以劇情論似甚平泛然其背面含蓄約有兩點一爲保守國家權利勿爲奸人盜賣如土人之爭　礦産是一爲打破不合理之守節判度如高雲英之重嫁史裴成是陳義甚當含蓄頗深餘如描寫智識薄弱婦妇妄慕虚榮不自愛惜亦覺恰重時病此該公司諸君能側重社會現狀而加以針貶之處殊可取也 
　　以演員論自以飾席頌堅之鄭鷓鴣爲最佳表情深刻活畫一奸險惡徒其佳處即在面部表現能隨時隨地變化不落呆滯初遇雲英驚爲絶艶復思由此而達其賣礦目的故對於高氏父女一味謟諛故面部時露笑容迨後東窗事發雲英求其援父則吸烟自若態度鎭靜噴烟撫頦足現奸險譬諸行文妙在着筆不多佳處自見也鷓鴣以飾此種人物最宜且無新劇作派益見其研究有素亦吾國影戲界不可多得之人才耳耐梅之高雲英表情舉動較前進步與鷓鴣同演大有相得益彰之槪正秋之高澤民老態甚佳惜化妝太明顯易爲人識破也徐維邦之史裴成不能運用裕如殆初上銀幕之故歟應碧塵之吳氏（雲英母）尙不惡人多忽之余則取之蓋此君頗能認眞演劇也文少　之朱幅全好 
在自然黄　甫之小柳英雄無　武之地殊爲可憾僅持說明以形容其滑稽動作似嫌乏味耳 
　　此片取景頗佳尤以鴛湖爲最橋頭絮　饒有畫意雅潔可愛總之此片立意旣佳表演復多可觀取景亦多美觀惟劇中重複之處微嫌其多（痴公） 
[電影明星之略歷（三）]  
　　（八）曼蘭愛史托（MaryAstor）曼蘭愛史托本名劉雪爾（LUCILELangbankee）在電影中則稱曼蘭生平第一本爲TheBezzarMaid年十九歲時與派拉蒙影片公司即有一長期合同現在其他影片公司中亦有扮演之片如在華納公司中與約翰擺萊莫（JohnBarrymore）合演之BeauBrummel等女士身高五尺有五重一百一十八有褐色之髮及棕色之日云 
　　（九）愛尼史（AgnesAyres）女伶愛尼史生於卡蓬但兒（美國一地名）其得電影明星这盛譽也在初入維太葛拉夫影片公司時雖無舞台經騐而表演勝常人先亦曾爲配角後乃升爲正角吾人之最能記憶者即爲與范倫鐵拿合演之「荒漠遇美記」TheSheik一片氏身重一百十五磅高五尺四寸又半髮作金黄色秋波呈藍色云 
　　（十）梅白兒佩林（MabelBallin）梅白兒三歲時即入舞臺習戲後棄而學畫由菲立特而菲亞而紐約對於風景畫一層頗有心得後有人勸其入電影其第一片爲與克拉克（Margueritelark）女伶合演之TheValentineGirl後乃在囂谷佩林之片中連演頗多女士生於菲立特爾菲亞現已下嫁囂谷云（伯長）（待續） 
[「邊外英雄」明日開映]  
　　「邊外英雄」喧傳已久現已定於明日起開始放映於靜安寺路夏令配克影戲院每日開映二次明後日每日開映三次第一次下午三時第二次下午五時半第三次晚九時一刻該片無美不備足爲我國研究影戲者之模範云 
 
 

Page 16

 
 
1;第一萬八千五百七十七號;中華民國十三年 西曆一千九百二十四年十一月十四號
星期五 * *[婚禮誌聞]  
　　本月九日汪灣復旦大學浦賢元君　宋彩眞女士行結婚禮於本埠西藏路寗波同鄉會浦君曾肄業於滬江大學中國公學等處今則在復旦專攻商科宋女士大家閨秀幼受庭訓是夕並有上海著名之律和票房參與堂會來賓到者甚衆頗極一時之盛且聞君長於運動尤善百碼賽跑甚最著成績爲十杪五分之二春間曾在南京八大學附屬中學聨合運動會奪得錦標云 
[學務消息]  
　　西門林蔭路大吉路口一號上海華東英文函授學社成立祇有一月然本外埠之索章程者日必有數十次即遠如日本山西香港等處靑年亦紛紛詢問該社内容現報名大學者已有六十餘人又聞該社每年學費祇收八元學生除研讀課本隨時質問疑點外每週作文一次均山英文專家改筆欲函索章程者可寄往郵票一分云 
[會務近聞]  
　　靑年會父子星期運動本月九號至十六號爲世界舉行父子星期運動其宗旨係聨絡父子間天倫的感情從此得産生新式家庭本埠靑年會於此期内舉行同樂會交誼會秩序優美聞今晚星期三八時敦請范子美君演說（父子之關係）并有勵志宣講團表演新劇（父子之愛）此劇爲鄭正秋君所編情節頗佳禮拜六交誼會有戶内各種運動可向該會索取入座劵以便招待云 
[球戰歡聲]  
　　法租界貝勒路天文台轉角棒球塲於本星期六（十五日）下午二時有海關足球隊與時評足球隊作洋行足球錦標比賽三點半前進隊與三育隊作友誼比賽云 
[羅小寳之捉放曹]  
　　捉放一劇係叫天之拿手大頭之撒刀作唱工重頭戲也小　性　余甚　其　　從事　於田前大　力是劇之始於吕伯奢購酒歸小　之　句叫頭「陳宫一見咽喉啞......」唱來味實深瀛遮月嗓子用得極巧且「陳宫」之宫字但用戞調拔得極　而且醇浰無疵於腔調運嗓可謂妙習精究矣而下之搖板字字　實可見小寳之口工亦惟董峯飾孟德之譌笑刁惡奸滑尙可當任「聽他言......」之慢板西皮一段小寳唱來板槽很穏一種驚悅忿怒之容全於眉間而表之咬字吐腔尙未偷懶而猶以「　埋怨」之「怨」字偶一提高似有無限悱惻忿恨之氣怒滿胸懐也「難以回馬......」此句按譚派唱法運腔甚多小寳唱來一氣哼成足見丹田之健「花隨水......」二字唱來似平非平聲味可耳蓋其所以非平者韻學有以故也唱「我只得......」以下突一跌腔運氣急妙毫無黄腔加羅二六一段「你那裏......」唱來穏當清楚如觀峭壁之瀑布賡續而下毫無拖泥氣無对采聲雀叫也宿店之慢三眼「輪明月............」此段大頭唱得最工叫天尙有時不敢唱也小寳唱得此段確也可聽今日崇譚鬚生予尙未能領悟其味若小寳之深也二更原板唱來急激而穏三更原板唱來急忿而痛拔劍欲斬孟德曹夢驚小寳於此時之工架實可看得此時也小寳則全身有戲一種驚　神色確有獨到之妙其餘如還劍人鞘取燈照馬書詩等做得非常老到深可賞爲譚派鰲頭也 
[集會表]  
　　陽曆本月時閒地點召集者事山 
　　十四日日至十五日四川　靑年會舉行父子星期運動會四川路靑年會星期運動會 
　　十四日下午四時假座北京路三十二號王梓康會計師合組事務所源豐祥洋貨號清理賬目召集債機會議 
　　十四日至二十二日　子　女靑年會女靑年會社會間題研究社會問題研究會 
　　十四日至二十新世界南北兩部糧食平價游藝會糧食平價游藝會 
　　十五日下午二時振華堂洋布公所　商搪磁股份有限公司全體股東會搪磁公司股東會 
　　十五日下午二時上海林蔭路江蘇　敎　　舊松　慈善董事　開　　會臨時會 
　　十五日　二十三日　　　　　　　　　　　　　　　　花　會 
[天氣報告]  
　　徐家滙天文台昨日下午四時三十分氣象預報云天氣晴寒沿海自山東以以南微風來自西北至東北方不等又昨日下午三時前二十四小時内本埠氣温最高六○五最低四○三去年同日最高六六八最低四三一 
 
