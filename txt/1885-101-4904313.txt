# 1885 - 101 - 4904313

 

Page 1

 
 
[請繳第二批古今圖書集成股銀] [  申報舘點石齋主人啓]  
　　本齋於前年夏倡議紏聚一千五百股仿印古今圖書集成每股規銀一百五十兩分三次繳足此議早邀公鑒嗣卽　地造屋從外洋賈辦機器復延名手澆鑄字模然後開印至今計巳印成數百本雖未裝訂而書之式樣字之精湛　爲雅觀諸君儘可先來披覽惟開印之初機器人工均覺生澀故每日出書無多兹則鉛字業經鑄齊人子亦日臻嫺爲此後按日計工每日約可排原書從四本而漸至六本八本完工可期迅速所以各股友第二批股銀　極股五十兩　　早日交下以便購備紙張及一切工料其銀希仍交申報舘照收并開明第一次股單號頭及股友姓名當卽掣回牧據統限於三月廿九日以前一律交清切勿遲延悮工是所禱盼再此書初議共印一千五百部嗣　各股友喜用大字　字旣放大則紙張亦費本數加多本齋益形虧耗故擬多印數百部藉資貼補旋見巿面欠佳且此書亦身本重大　仍印一千五百部以符原議合併附聞 
[縮印精選大題文彙告白] [  點石齋主人啓]  
本齋去年敦請諸名家精選四書大題文彙棐己登諸報章現己選竣共得佳文一萬五千篇製局則無缝天衣設色則翻新花樣典鹿　星精筆畢集可謂無題不備無美不臻近今罕有其匹習舉業者若家置一編朝夕揣摩何患不破壁飛去現於四月中出書分訂十二本外加夾　其價格外從廉如有蠆售者速來面議遲則恐捷足者先得也此佈 
[三十五號畫報出售] [  申報舘主人啓]  
　　本齋畫報之首於本年正月間增送畫譜兩圖後銷路益形暢盛可見名人手筆自是有目共賞此次三十五號之羅漢圖爲阜長所繪花卉圖爲伯年所繪二君擅名旣久索求者恆慮不可多得今本齋按期而出之閱著亦按期而得之積少可以成多精取更堪宏用效法者可獲觀厚之益愛玩者可爲什襲之藏妙在畫報仍然九圖不加分文價目之亷無過於此後仍附淞隠漫錄圖說一則購閱諸君其鑒之此佈 
[論輿圖爲行軍之要]  
　　輿地之學介乎經史之間爲考据家所不廢而講求經世之學者尤以此爲最要古今地理著述書不一家家不一種惟國朝顧氏天下郡國利病書諸種更爲賅博齊氏水道提綱又爲治水溯源導流之準然皆詳於域中之形勢見聞親歷考覈古書囊拓黃輿足徵大一統之盛至於四海之外六合之内則前明倭宼爲患海疆談邊務者始克究心於此如胡宗憲俞大猷戚繼光緒公皆有記載之書顧前明二百餘年猶未見萬國朝宗五洲通道之盛自永樂使鄭和巡封南洋各島而今之蘇門答臘噶羅巴兩土相接之海峽以内始　道里風俗之可考第使命非人不能著書立說僅資掌故於職方載之國史猶多訛誤無怪好事者編爲三保太監下西洋記恣其詭怪荒誕之說也自倭人不靖防邊之略易而防海舟師東渡亦限於今之太平洋而嘉隆以後宿將練兵拘守東南七十二島以備倭人皆今之沿海外圍地也然則前明海道之通實夫嘗汎乎大洋至於他國坐是中葉以來聲教漸衰番島貢舟歲時不至西洋荐食商埠大開如吕宋荷蘭皆歐洲列國遠越重洋估舟寄椗同地商民不知考察亦以爲番族之名稱且譁然指印度海爲西洋識見拘囿殊覺可笑洎萬歴末造海内大亂流宼之禍興而域外之事并置不問矣以故胡戚諸公所著之書於四洲國土道里風俗尙不能詳今之言洋務者欲求士書而不得職是故也然自道光迄今四十餘年中講求地理之學各家撰述如邵陽魏源五臺徐繼畬諸人盖己駕七椿園謝清高等而上之西人往來旣稔主賓酬酢欵洽深談資其所見以益所聞於是具有本源不類虛渺誕遠之言而其間所尤善者莫如西人之輿圖彼其繪摹仿印之法遠過中土細如牛毛朗如列眉舉渾圓之一球而分畫疆界國爲一圖國之有部者又分其部各爲小圖縱橫界綫平視側量不差累黍盖彼以夾板火輪環行於球上立規測度而後得之夫是以中國向用之圖成於虛空摹擬而西人所繪之圖始經親歷目覩也夫書必有圖而始明圖必證書而後實二者不可偏廢而於地理爲尤甚中國旣無詳言海外之書今有西人之輿圖具經世之學者取而筆之於書考諸古人之言以相印證糾謬正訛於是地理之書始備瀛海而外近數十年所出者己不下十數家間有疏略隨取時事補之而在督率海師綜理防務者更宜潜心叅考以爲應敵之需以中國之大勢言之如欲火輪鐵甲橫行四洲駐泊他國海口以資商民之保護而便使臣之往來此則尙俟諸二三十年後至於自北而南沿海萬餘里港汊之多少礁石之有無道里之遠近水性之緩急海底之淺深則固駕兵艦者所當知亦督舟師者所宜曉也若夫有事之秋敵人窺伺或戰或守某口爲重某處爲輕如何而後可以屯船如何而後可以埋伏如何而後我占先着如何而後彼在下風此則非有善本之輿圖不足以言暗練也張松之獻西川圖馬援之聚米爲山内地形勢用兵之際猶待預策况海上乎然吾觀今日沿海防軍自統帥以至偏裨孰是熟習於地理者蓋今之辦防務者皆前年剿平髮捻大功懋賞之諸公也旣富且貴者若而人成功歸田者若而人彼時何知有今日哉易陵路而爲海疆改城堡而爲口岸攻守之注同乎不同勝負之勢同乎不同設伏發援誘敵使間奇正離合之迹同乎不同營陣之虛實器械之利鈍敵情之强弱又同乎不同謂諸君立功己久雖不習海戰而身經百創親歴大敵庸愈於談兵紙上者然往者轉戰數省迭克堅城所經之地非平原卽山嶺今率衆於驚濤駭浪之中而捨命于彈雨鎗林之下進無所依退何所止統帥之號令必求合乎船主之權衡而欲其全軍而歸不遇敵而敗其能得乎故無怪乎視海戰爲危事而遲回不去也近日各防營中將弁文案紛紛和坊間購買海國聞見諸書蓋深知今日之戰大異從前方欲溝求沿海地理使戰守之宜皆有把握竊謂西法所繪輿圖尤爲軍中要需上海製造局曩刻各海口十二圖又南北洋總圖兵輪駕弁各領一分以爲駛船之指南針吾謂圖雖輅具尙嫌不精苟一省分爲數圖一口又分爲數圖務使明沙暗礁大島小嶼歴歴在目前船中諸人皆知趨避築椿堵石守備咸宜庶幾敵船之來不至乘我軍之忽而一船可抵一船之用若僅盈尺之圖寥寥幾處標其名而指其形吾恐武弁之中求其遇於目而得於心也難矣 
[不居戎首]  
　　晉源西字報言英廷近接俄國京城信言俄兵之攻阿富汗並非國家之意云云然則英俄之事或不致决裂歟 
 
 

Page 2

 
 
[訪拏地棍示]  
　　欽加鹽運司銜浙江補用道署理甯波府正堂加三級紀錄十二次陳爲出示訪拏事照得本府前在甯郡釐捐總局稔知江東江厦一帶有一種憊類或自號小梁山或妄稱八步大王成羣聚黨專以敲詐爲生或茶坊酒館遇事生風或僻室小房抽頭聚諸甚至遇有鄉人過務者無端拉截誣詐其總名曰空手飯又名曰憊黨其首惡如張金伙之類屢經前府痛懲己伏冥誅而其餘黨又頗生事亦經前府訪出姓名出示懲辦在案兹本府莅任伊始不忍不教而誅合亟開出姓名出示拿辦以安善良除札鄞縣曁甬東巡檢隨時訪查拿辦外合亟出示曉諭爲此示仰一切人等知悉後開各棍徒姓名行爲悉經本府查定如能洗心革面力改前非或可寛其旣往如再稍有違犯凡爾舖戸居民以及鄉閬過路之人悉准鳴保指控或自行捆送府縣衙門立予懲辦控告曁捆送人概不拖累其各遵照特示計開單吳寳生革兵傅南山革兵毛阿友甬東革役毛江貴甬東革役張順金鄧富有史順安岙斗犒桃小白眼小五保阿多夏順小時千小好大小活長金方卽倒毒雄雞三寳楊金乙包見世三喜油行寳生祝阿六麻皮阿標唐阿如丁九林黃梅生黃阿干小阿勁阿定金阿桂阿榮謝桂仁孫雲才許仁才馮阿生 
[甯鎭近聞]  
　　鎭海縣江邑尊近奉憲札諭飭徐紳舉辦城廂保甲編查戸口己於上月廿五日開辦近日各店鋪照常開張巿面稍見熱閙居民搬回者十有六七鄭叅將楊統領之家眷亦己搬回矣○新任廖明府紅諭己到而接印尙無定期○新任甯波府陳太守自出示訪拿地棍後又有禁欵十條一窩留盜賊包庇分贓一奸胥蠧役搭臺串詐一串客游民搬做淫戯一訟棍歇家把持唆弄一逗遛游勇結黨擾害一開塲聚賭貽害良民一無耻娼優扮演擡閣一師巫邪術歛錢惑衆一殘忍婦人溺女惡習一縱容婦女入廟宿山以上十欵皆嚴禁不貸如有違犯定卽拿究○府署所招巡防勇一百名現因和議有成擬將此勇先行裁撤又聞鎭海口外之法船亦將退去由此海不揚波甬上士民無不欣欣然有喜色也 
[盜案己破]  
　　樂清縣西鄉鴈門灘芙蓉地方於正月初五夜有盜七人將台州牛客攔船搶刼一案經程邑尊將船戸及飯店主管押着交迄今將及一月此案毫無端倪詎知天道昭彰冤冤相報該盜首渾號大頭係台州人行刼後於正月十六日投充廣勇連日舉動不常神魂喪失管帶官見而異之誘以廿言該盜卽將行刼之事和盤托出並言同夥行劫者有越軍營勇兩人練軍兵丁一人其餘三人均是台州人於初四晚在温郡東門外聚齊次日午後趁館頭航船同行搶刦所用洋鎗刀矛由我應付初五夜適兩船相遇詢係台州人販牛者想身畔必有銀洋故卽動手詎牛客甚多竟敢與我等拒敵以致刀傷數人云管帶官聞言遂將大頭騙至郡城立飭廣勇數人捆送永嘉縣一面栘咨樂清程邑尊卽帶差役十餘人親赴船石將練軍兵丁王永香拿獲兹聞越軍營勇亦己獲犯四名均係台州人業經程邑尊與秦協戎當堂　訊供認不諱惟王子香供詞狡展鞭背五百嗣亦吐實迄今四犯業己收禁想獲犯過半此案卽可通詳矣 
[袁江雙鯉]  
　　日内外來米石不多米價較前稍貴計每石加錢二百文以外云○王邑尊因公出外道經河堤見柴草怒牙叢發密若雨絲因弩廠戸玩延不加薙刈遂以甲爲先聲痛加斥責歸署後復簽差數名限半月爲期押令芟夷淨盡○難民船數百艘刻己陸續還鄉船旁裝載竹木名貨纍纍若貫珠艙中尙密藏旨蓄一歲所獲竟有如許之多無怪江北莠民皆隨波逐流不思安居故土也○崇廖二星使自皖回都於上月十八日抵浦小駐旋卽隨帶司員乘軺北上 
[竹西叢話]  
　　灣子街孀婦章氏悍潑異常待前妻之子尤毒虐無理子習手藝今正歇業在家惡其坐食心有不甘每以惡色相加子惟默爲忍受前日又因細故口角氏訴諸甘邑誣子逆倫欲請置之死地朱邑尊准詞提訊知其子並無大過遂略予薄懲釋令回去鄰人咸頌明府公允面深惜其輕縱惡婦云○揚城巿面蕭條小民謀生非易間有於瓦礫叢中揀取亂磚藉以餬口者日久月深整磚漸少某甲遂竊挖城磚私自出售適爲甘泉朱大令訪開遂於上月二十二日提訊嚴懲並將買戸治以受之之罪愚昧無知致罹法網然謀生之苦亦可見一斑矣○東關外陳家莊人某甲二十四日由城回鄉行至二道橋中途拾取新小帽及縀領各一正在得意自鳴忽前面一人喘息奔至向甲大言曰此物係吾所遺下乞卽珠還甲疑爲冒詐靳不肯與爭閙多時其人忿其將甲扭至道旁巡兵營棚誣爲剪徑棚中某弁誤信其言將甲鞭責數十是處距陳莊不遠甲母及妻聞信奔至以誣良爲竊吵閙不休旋卽入城擬往有司控訴云 
[揚城官塲瑣事]  
　　二月廿四日曾鏡亭叅戎謁見程都轉都轉囑其認眞訓練務期精益求精云○廿五日正任南掣卓司馬奉運轅委解京餉聞日内卽須起解北上矣○葉秋農鹺尹覲宸奉委淮南總局支收差○卄五晚程都轉請周山長頊韓山長弼元魏觀蔡綸先赴宴席間周山長年最高酒酣耳熱之餘雄辯高譚豪興正復不淺觀者咸嘖嘖稱羡云 
[雲間雜誌]  
　　張嘯山廣文高才績學蜚譽東南歴爲當道鉅公所推重擬之爲顧亭林一流人去年黃潄蘭宗師主南菁書院講席以病告歸未　竟卒南中士大夫同深婉惜上月二十四日出殯一時執紼而送者半係吳會簪裾半出公門桃李此殆徐孺子所謂生芻一束其人如玉者歟○博雨薌太守赴都引見行有日矣合郡紳耆未遂攀轅之願倍深頌德之情爰立去思碑於府治之右以誌不忘○上月乾大豐筠莊失愼止焚去灶屋一間而間壁某甲家則己爲池魚之殃及事後甲向該錢莊索賠里人爲之解勸令該錢莊於上月二十六七八等日招集羽士設壇諷經所以禳火也○雲間三書院於正月二十五日甄别迄今尙未揭榜寒士之欲得膏火者幾於望眼欲穿○上年舉人宋某等控藥王廟住持僧松琴與土妓何仙姑通姦謀斃小和尙阿齊今松琴逃往他處何仙姨囑書辦楊某求解其事聞宋某等己將贓洋一百元詣府出首矣○與善堂向提官項錢一千餘串購田二百餘畝以爲施棺之費今經董事某姓吞没殆盡事爲某紳所知聞己向府署告發矣○俗於清明節携紙錢一陌向荒塚而焚之所謂寒食家家焚紙錢也北門外某婦早喪所天厝棺荒野上覆以草婦携冥鏹焚其旁掩而號泣悲不自勝不料火被風吹柴草頓着而婦於搶地呼天之頃己爲焦頭爛額之人迨行路者見之代爲撲滅婦己火毒攻心蘇而復絶哀哉○西城外某甲殤其子埋尸荒野有惡丐知其處掘其尸抺以洋油而火之將取其骨以合藥也適爲土人所見疾起追獲痛加捶楚惡丐殆將斃矣 
[監司新政]  
　　九姑兩關及各分卡委員薪水向例月給朱提十六兩各員剜肉醫瘡實難敷衍以致家丁司事不無包攬倫漏等情新任嵩觀察深鑒及此傳諭在卡人員公事湏認眞辦理至薪水一項當加倍發給以示體恤屬員倘有朦混舞弊各情一經查出决不寛容各人均唯唯奉行頌觀察仁明不置 
[學憲蒞潯]  
　　江西學政梁湘南文宗於上月二十七日辰刻節抵九江鎭道府縣各員及選鋒新勁等營兵勇均列隊江干恭申迎迓旌矛錦爛槍砲珠連驚濤駭浪中大有如火如荼之概至己刻文宗登岸乘坐綠呢大轎排列全副儀仗迤邐至考棚駐節隨卽懸牌謁聖閱闈放告云 
[建業叢談]  
　　秣陵自交春後寒燠不齊陰晴無準以致釀爲時症瘟癘叢生歧黃家之稍有聲名者戸外之屨常滿無如多凶少吉往往 
 
 

Page 3

 
 
不能著手成春卽平日之推爲巨璧者亦草能名其故所望善於攝生者留心調護庶免爲二竪所侵耳○皖人某甲與弟乙皆世襲雲騎尉同在督標候補乙素習木行生意承襲後仍在上新河貿易月得俸銀四兩付甲收存以備畢姻之用十三年來共得銀六百九十餘兩除乙支用三百兩外凈存三百九十餘兩甲於去冬授室乙因近日木牌不敢下駛生意清淡亦遂歇業家居不料今正初吉甲竟下逐客之令乙向索前欵亦復置之不理乙一時情急擬卽呈控有司嗣經戚友調處令甲還銀二百兩此後俸銀各歸各領免再生事乙己首肯而甲仍藉故刁難未識能免速訟否噫樓名華卾佳話斯傳奈何傷手足之情而竟爲孔方兄所役使哉君子讀煮豆之詩所以歎息流涕不置也○城南東花園後於上月十五日起搭臺演戲以答神庥溯省城自克復以後從未見有優孟衣冠一旦舉行倍形熱閙紅男綠女結伴同行粉汗脂香大有舉國若狂之勢而剪綹竊匪亦往往溷跡其中演至午後三點鐘時正在興高采烈不期雨師風伯乘興而來是時衆皆露坐於光天化日之中無可遮覆祇得各鳥獸散迨至勉强抵家業己粉黛淋漓髻鬆鬢亂相顧各無人色矣事後聞失去十四歲女子一名八歲幼童一名沿街鳴鑼尋覔如有收留送還許爲重謝然茫茫大海無岸無邊未識能珠還合浦否也○秣陵自查吉人明府創行牛痘開局布種每屇春深民間卽赴局報名請種一切　費皆由局中自備種者不索分文統計每年全活嬰兒以千萬計誠哉莫大功德也今年自交二月寒暄失序氣候不調凡未種牛痘之孩無不釀爲天花來勢又極險惡己共傷小兒多名是亦意外之災也○秣陵天河口釐局在儀徵縣治其地爲南北咽喉要區捐數較他處爲旺故非才長守潔精明幹練之員不勝其任現聶筆田司馬三年期滿大憲己改委錢豆村明府接辦明府精於八法在省需次多年各憲均極器重今得有所藉手可展其驥足矣○製火藥者必用柳條炭而洋火藥之選材尤愼其法以一尺五寸爲度皮青直幹無瘢節無歧枝膚白而心不紅方爲合式淮東西楊柳毶毶幾成陸海宜乎取之無禁用之不竭矣然據經辦者云往往一株之中合式者不及一二段故未經諳練此事者捧尺一檄不勝躊躇柳下上年陳少尉奉總局委辦柳條驪珠獨得時上海製造局亦有委員在彼因此柳價頓貴後聞製造局竟買至每石三百餘文而陳少尉僅祗其半論者謂總辦實事求是故僚屬實心任事如此 
[淞口近聞]  
　　近日吳淞各防營仍嚴密守望毋或懈怠卽停泊口東之金甌鐵甲船口西之測海威靖兩兵船亦晝夜瞭望云○湖南人某姓在同泰弄北首租賃某甲樓房一幢開設酒飯店遂與甲妻有染又有某乙者亦甲妻之相識也前日下午三人共飲傳杯遞盞漸至酩酊某姓遂爲劉四之罵人甲妻以好言勸乙避去某姓餘怒未息即將酒壺亂抛適中某勇丁之面隨與理論而某姓恃醉竟將該勇頰肉咬脫一塊血流盈腮幸有别兵路過喝住該勇遂忍痛而去○會辦吳淞沙釣船捐局黃子愼直剌己屇瓜代之期上憲委方同生大令於初一日到局接辦又貨捐局委員史如香少尉亦己卸事接辦之蔡榮卿少尉於初一日到局 
[敲鑼尋婦]  
　　前日午後有青浦人兩名到大自鳴鐘捕房報稱從青浦雇船到滬燒香船泊八仙橋有六十五歲之老婦上岸不知去向恐被人拐去爲此敲鑼沿街尋覓尙無蹤跡經人指點報捕是以到此語畢卽將所携小鑼敲之捕房中人答以此間並未見老婦兩人卽鳴鑼往别處人以爲走失小兒或敲鑼尋之今乃不尋小兒而尋老婦可謂别開生面 
[率爾拘人]  
　　前日上海縣署據長洲縣差拘解開饅頭店之山東人某甲到案據該差禀稱本縣所獲盜匪係從船上拿到據眼線稱該盜有同黨在上海法租界大自鳴鐘捕房西首三和樓後面開店今特送案求派差押解等情莫邑尊着將所拘之人提案詰訊據供安分營生不敢爲匪况在該處開肆己有八年從未外出何得誣指莫邑尊詰來差該盜曾當堂供出此人否答稱未曾供出邑尊謂盜旣未供何能憑眼線一言率爾拘人設有冤抑伊之店業豈不結果在爾手現當趕緊回蘇禀明本官備文到來再當解送來差唯唯而退邑尊着將開饅頭店之某中交的實妥保 
[分别比押]  
　　前報捕房獲到積竊王阿四實名趙錦山初不認竊嗣經包探搜出押票數張均質源來福元萬隆長順永成等店當卽吊到原贓王阿四始認于上月十一日夜同張阿三兩人偷小東門外萬利糖棧衣箱一隻捕房己早據該店報失檢點之下大半相符除傳失主認領外翁太守以王阿四初時狡展判責二百板管押又提圖竊之謝步雲詰問依然狡展太守亦着責一百四十板管押又提上屋之郭阿溪詰伊欠錢無幾何至上屋潛逃諒有别情郭仍執定前詞太守亦着比責管押 
[保人受累]  
　　阿咖喇銀行東控開寳源公古玩舖之束萬成訐于星源經手向伊借銀四千兩係開瑞和號之馬書紳保銀一千五百兩裕昌洋行買辦陳潮湧保銀二千五百兩逾期不還向保追償黃太守飭傳人証會訊據馬陳稱寳源公曾有古玩玉器託呵咖喇運往中國巴黎銷售儘可扣劃如果虧短亦願墊補然須俟外洋信到等語己列前報兹據阿咖喇洋東又至英領事署訴稱己接外洋信託寄之貨祗售得銀一千三百餘兩旣扣作借項尙應向找銀二千六百三十八兩七錢四分請傳保人分别認繳翟君據懚照會太守飭傳保人於昨晨庭訊阿咖喇洋東投案申訴前因外洋之信及清單呈電馬陳二人同稱我等作保是實然缺少之銀究應由寳源公舖主束萬成繳案太守核得馬應繳銀九百八十餘兩陳應繳銀一千六百四十餘兩分别具限賠繳後應再向寳源公理償 
[續訊騙銀]  
　　前有王朗投上海縣署控稱伊姪被甯人葉積寳卽王阿寳之妻李秀寳騙銀經莫邑尊提王阿寳及其妻李秀寳押候訊究在案前日午後由莫邑遵提案研訊王朗伸訴前因王阿寳供李秀寳確係我妻但我素來出門貿易實不知我妻所爲李秀寳供王客雖有來往然祇勾留一二次並未騙銀邑尊復問王朗李秀寳騙爾姪銀兩有証據否答稱實有紋銀兩錠被騙後經我查悉一錠係正月十四兌在英界大馬路慶雲銀樓請往該銀樓查看帳據可也邑尊又問爾姪何以不到案答稱現在患病故不到案邑尊復將王阿寳夫婦嚴訊仍執前供卽命分别管押着差查明禀覆再行核訊王朗斥退候示 
[竊案斷結]  
　　前有浦東洋涇鎭人楊春泉協同該處地保解賊張阿大高錦榮小丹陽至上海縣署據稱二月初二晚被竊皮棉衣十餘件計值洋五六十元至初六晚又來圖竊經隣人帮同追獲張阿大一名和之盤詰據稱初二晚係高錦榮及小丹陽所竊因由張阿大領至向開茶肆之唐杜甫家獲到高等兩人一并送案當經莫邑尊飭令押候提唐到案再行覆訊續有潘某楊某等四人投縣遞呈公禀稱唐杜甫素不安分窩賭窩竊種種不法求請提究并請押遷等因由帮審委員王司馬提集人証研訊先據張阿大供圖竊是實司馬謂高等兩人是否由爾領捉答稱並無其事卽詰高錦榮小丹陽同供小的不敢行竊是日在唐姓茶肆啜茗枉遭獲案求請明察唐杜甫供小的開設茶肆三十餘年並未犯事司馬謂爾窩竊雖無証據然被人公禀諒爾亦非善類著掌頰二十下限令二十日内遷出不准再設茶肆唐稱茶肆本不能開店中生財物件均被楊春泉糾集楊慶濤等搬刼一空現在雖經圖董等押令楊等搬還各物己多缺少求請究追司馬得供之下卽提楊慶濤上堂謂唐杜甫旣係窩竊祇能送官究辦豈容私自强取物件飭掌頰二十下並將楊慶濤交地保姜阿和看管限令二十日内將唐之物件理楚着唐亦於是日遷 
 
 

Page 4

 
 
徙違干提究高錦榮小丹陽交保張阿和押候究懲楊春泉斥退 
[綢莊遇竊]  
　　英租界九章綢縀莊失竊綢　等貨約值洋四百元光景昨日報知捕房捕頭卽飭包探往看情形緣該綢莊間壁係空屋其門和來扃鎖前夜被賊將鎖扭斷掩入空屋挖壁肆竊而去諒不難破獲也 
[專發電報解山東春賑]  
　　東撫憲陳大人鈞鑒今解上第八批山東春賑庫平足紋八千兩託新泰厚票號匯奉請卽飭交放賑紳士潘振聲孝廉施子英小兒具領核實散放號信匯票函託登萊青道方佑民觀察遞呈上海籌賑公所施善昌電禀三月初二日發○今仍託大豐洋貨寳號許春榮兄轉託巨豐寳莊向新泰厚票號匯庫平足紋八千兩匯票到日照對言明王七天兌銀連匯費共付規銀八千七百三十六兩合併聲明施少欽附啓 
[輪船來滬電音]  
　　怡和洋行格倫阿喀爾輪船前日午刻由香港旗昌洋行保大輪船前日由天津開行來滬 
[浙省撫轅抄]  
　　二月二十五日正任衢州府劉禀謝給咨赴都羅嘉穱禀知藩委接辦湖墅船局差候補巡檢史濟譜禀知臬委望江門稽查差○二六日候補府董光澤禀知卽日赴西塘勘工禀安卽辭正任鄞縣朱禀知交缷來省禀到府照磨鍾林禀奉藩司批飭起服奉部核準準其起復○補二十四日候補運判姜維揚禀知運委赴徽属押運融撥差並禀知○二十六日禀辭赴徽属查辦公幹 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[募營防閩]  
　　閩省自昨秋開戰以來各路大兵雲集刻又聞閩中大憲咨調甘省李志剛軍門帶兵赴閩以資戰守按李軍門籍隸楚北二月中旬己由陜甘動身及到楚北官船泊于漢鎭礄口卽渡江拜會卡制軍與各憲陳明來楚招募勇丁六營等因聞卡制軍擬將田家鎭之防營抽調兩營與之餘再添招皲餉亦由楚北應付接濟惟刻下尙未招募云 
[花窟稱戈]  
　　小高子者邗江名妓也枇杷花下裙屐如雲畫眉人亦位置自高不屑與浪蝶狂蜂爲伍上月二十一日晚忽來游客四五人高子見其赳赳不文以閉門羹待之客怒摔　擲椀大肆咆哮高子亦令蝦兵蟹卒操仗互毆客見勢不敵而去習晚糾集四五十人蜂擁入門見物卽毁高亦以客去　面帶怒容逆料其必來報復先己貲雇多人效淮陰侯之十面埋伏洎衆入伏盡起旗鼓相當如臨大敵有放洋槍者有持白棓者喧嘩擾嚷揪結　團門外聚觀途爲之塞彼衆中有周麻子者最矯捷人莫敢近驀被屋上伏兵擊以瓦中厥額始得就擒是時保甲局某弁己聞信率帶巡兵並　　壓彼遂棄械狂奔此亦曳尾遁跡當場捉獲周等三名帶之回局畧訊情形卽移送縣署辦理聞高子及周受傷甚重不識賢令尹若　　斷也 
[禾中賽會]  
　　昔子貢觀蜡以爲一國若狂而孔子以爲非爾所知可見人生無事之時歲時伏臘賽會迎神固王政之所不禁也近聞王店硤石兩處有迎燈之舉魚龍曼衍彩藻繽紛按月下之瓊筆簫撐花前之寳盖遠近士女聞風來觀殊有萬人空巷之勢又太平橋落鄉橫港地方常年二月迎施老爺會今年爲風雨所阻遂改於本月初一日踵行是舉想往觀者當不減往年也 
[粤中官報]  
　　藩憲牌示潮陽縣缺請以准調澄海縣裘伯玉調補海陽縣缺請以歸善縣鄭藀調補新選韶州府經歴辛楣飭赴新任調補陵水典史胡懷宗飭赴新任東莞缺口司缺以惠來蔡潭司車克勤調補 
[英界公堂瑣案]  
　　巡捕解送冒查私硝及販硝之一起人到案請訊陶明見供購硝數十斤係吹玻璃所用雇王阿三掮搬突遇陳萬倫梁阿林等冒稱查硝意圖索詐與與爭執由捕拘案王阿三供陶明見令我送硝不過得些力錢陳萬倫供粤人因被陶借洋向索無着爭毆之間見伊身畔所藏私硝趺下並非冒查圖詐至梁阿林係我被陶欠洋之中証梁阿林供略同陶稱並未欠陶銀洋又據開官硝鋪之高立豐投案稱聞陶販運私硝正在查拿先有陳萬倫等與陶爭毆是否冒查我不得知如果屬實應請將販運私硝人一併懲辦黃太守然之翟副領事謂起到私硝無多可以從寛惟冒查圖詐之人理合懲辦太守隨判陳梁各押十四天陶王開釋硝交高立豐變價繳候充公○張王氏稱夜深時突有施阿生叩門調戯與論爭毆訴捕拘案施阿生供因索欠爭執並未調戯行兇該氏又稱從無借欠情事黃太守以施阿生訴被該氏借洋無憑惟不應深夜叩門擾衅判笞五十板○陳阿發稱與王阿祥仝居修理房屋費本應分認王派我出洋兩元亦屬應給惟不應將我時辰表擅押致與爭論由捕拘案王阿祥供修理房屋共用去洋四元應派陳洋兩元向索無付故將伊表典押押票呈閱黃太守謂王旣派陳出洋儘可向索不應擅將時辰表典押今姑判罰王洋兩角撥充醫院經費押票給陳○包探唐錦山稱昨見人藏有私硝正欲查問詎被王阿祥覇阻致販硝人逃脫故將王送案王阿祥供不敢阻撓黃太守隨判王阿祥發捕房管押一月○二百八十號華捕稱昨見唐又才與人纒擾向之喝問唐竟自稱包探夥不容我管與論行兇爲特拘案其人現未投質唐又才稱以後不敢黃太守判唐管押一月○朱正方稱駕舟爲業昨有陳阿金陸阿四到我船上硬搶棉被衣服等件當卽喊追由捕阻獲人贓請爲給領陳陸二人同供行竊惟不敢硬搶黃太守判陳陸各押半月贓交朱領○王昭雲稱失竊衣物等件由捕緝獲人贓今故投案請領王阿四認竊求恩捕頭禀王係積竊屢次懲辦此次開釋未久又敢出外犯竊請重辦以儆黃太守商之翟副領事以該竊怙惡不悛判發捕房管押六个月以儆起案之贓交王領去 
[江西景德鎭安徽祁門兩省辦賑紳士李筱浦先生致上海籌賑公所書]  
　　少欽先生仁兄大人閣下正月間景鎭釐金局李苹三太守 
汪文卿司馬任小園大令詹松圃都閫先後來省叙談之間云及浮梁景鎭地方近年以來常被上游蛟水之患上年蛟災更盛數百年來未有見過如此之大刼全賴大力神速籌來棉衣賑銀藥丸普渡慈航口碑載道今年春賑專設粥廠數次散放荷蒙大名遠佈捐欵續有募來刻下可能敷衍知蒙慈念謹以附聞想山東地廣人衆詢悉春賑需欵甚殷還祈鼎力籌勸源源接濟災民幸甚至於景鎭蛟水驟發奔騰下注之時若有救生船多隻專以救人則全活者定當不少不至如上年傷人無數諸仁憲咸以爲善因共相商議籌賑欵内撥出錢三百千文面託李苹三太守代爲定造小划船十五號配齊稿槳限於本年四月内完工每船約可容二十人平時將船寄存於沿河各會舘之廊下苦蓋議定經理之人每年四月初旬查看船身一次如有裂縫損傷之處督同脩整完固預爲雇定駕船水手或由駐彼之保安軍勇丁管駕約先議明以免臨時局促悮事其歲修所需以及水手工食由岳年在於臨川縣汪蘅舫大令助捐寄來洋銀二百三十元内撥洋一百八十一元合錢二百千文交苹三太守帶往景鎭存典生息以作經費此初起設立救生船創議之情形也承苹三太守利濟爲懷以船數較少有事恐不敷用歲需經費計亦不敷自認添造船五號並籌添生息之欵小園大令亦認捐廉造船數隻存於浮梁城中此又續增救生船隻經費之情形凡此善政之與莫不出自先生之提倡各省聞風興起但祝此後首事實心任之歴久弗懈蒼生幸甚船願千年而不用不可一日不作有備無患之計也岳年樂觀其成用以縷布將見普天之下賢士大夫仰慕仁風於一切利物利人之事推己及人莫不鼓舞而作百廢俱興卽以景鎭初創救生船之一舉可見一斑也專此字奉敬請籌安諸希朗照不宣愚弟李岳年頓首清明後一日泐於江西省庽 
[春閨思詩四首之三]  
　　一載南柯迹己陳夜深私語最銷魂東風不放春光入滿地蘅蕪綠到門寂寂湘簾燕子飛鴨爐香燼漏聲稀紅潮暈頰心先醉偷畫蛾眉怯瘦肥春色撩人力不支風箏吹過海棠枝阿憹願把絲千縷不繡鴛鴦繡大慈枕琴生待政艸浣花仙史返里應試雖小别未免依依成此四章贈行兼以誌賀○生成仙骨本姗姗天許湖山得飽看不贈繞朝鞭贈語客途珍重護春寒餞别桃林路指遥碧波芳草惹魂銷東風似解離人苦不遣青青上柳條脫手珠璣冠衆芳西湖泛月採芹香錦帆得意歸來日笑摘蓮花贈六郎君行六故如是云轉戰秋闈快着鞭筵開東閣桂花天月明十二瓊樓夜自古嫦娥愛少年枕琴閣主人后煦和卿氏書於竹西旅次 
[秋興雜句]  
　　淡淡雲羅一鴈飛江楓冷落蟹初肥扁舟直放秋山裏送酒何人是白衣風風雨雨釀重陽幾度登樓逸興狂底事今年秋更早芙蕖開落桂花香晚凉罷釣掩柴扉獨上江樓坐翠微最易怡情是何處白蘋秋水鷺鶿飛秋光又是一年中露濕山花冷不紅睡起小窗無個事閒看兒女鬥秋蟲年年征戍滯遼陽寒到君邊妾憶裳塞上烽烟燈下涙一般滋味倩誰嘗不獨悲秋推宋玉悲秋我亦易傷神西隣月色東籬菊半是撩人半惱人[  石梁后煦呈稿]  
[雨牕枯坐愁緒如絲偶得西絶以贈讓泉社兄吟家一粲並希和爲幸]  
　　城北徐公著美名柔情况復是鍾情扁舟一葉袁江上定有桃根打槳迎旹差委押運北鹽如願居然願克償蕭郎情緒醉柔鄉海棠秋雨花含蕊好把雲箋冩綠章君新納寵名流循吏能兼得宦海何曾累牧之笑問歸裝何所有滿船風月一囊詩炎凉時世一條冰粉墨難知面目眞君有肝腸爲我熱不須斗酒起陽春和卿弟后煦甫稿時同客竹西 
[上海絲業會舘籌賑公所施少經收山東賑捐二月廿七廿八第十五十六次清單]  
　　陸秋丞爲孫元鼎求病速痊五十元安徽頃氏求繼妻覃氏疾病脫體貳十元頃藏先氏飛布山莊安定念修堂求合家平安浙甯不留名葉炳章爲弟患喉風求速愈五戸各十元吳子性祈保合家平安四元亦政堂吳四元婁東恆農子完愿三元本德堂求子病愈三元秀水吳世臨爲妻平氏瘧疾求痊胡惠域求子病愈安徽不留名三戸各二元新安汪氏一元○李氏募昌冊一萬三千四百七十一號匯記五元合壁堂五元○洞庭吳汀薌募富貴源頭同字二次八千四百廿一號冊先來洋三元冊未寄來○何庚翁募昌冊一百十八號天順祥規銀五玫二錢劉星順規銀五兩二錢同德規銀五兩二錢三戸合來規元十五兩六錢以上廿七日○唐冠英求妾葉氏病痊十元玉山吳福珍求目疾卽念五元態翔二元閩中千善堂陳二元知饑子一元○汪源釗募富貴源頭同字二次五千七百五十六號十五人錢一千五百文增壽堂向善堂友恭堂嗚珂堂四戸各二百文鄧稚庵高敏樹張子宸三戸各一百文以上八戸合來洋二元錢一百念文○願人同善客募昌冊二千三百六十四號嗜常氏願人同善客省費二戸各一元蔣子衡半元二如氏錢三千文寳生一千六百四十文無名氏五百六十文愧無力四百文又硤石葉蓮君募昌冊二千三百六十五號主善爲師一元咸泰虛對開一元愼思居有恆處合一元仁泰莊二百文陸三記敬思堂嚴幼陵福壽堂晋泰莊五戸各二百文芝瑞堂一元吉太莊恆生莊德泰莊胡煥章陸欽記徐犖記何竹記師善堂大有莊仁泰莊裕大莊四經草堂頤善堂德星堂再仙秋江鄭雲卿以上十六戸各一百文以上兩冊共三十三戸合來洋拾三元虛對開一元本日售出彩票一張收洋兩元以上廿八日 
 
 

Page 10

 
 
[光緒十一年二月二十五日京報全錄]  
　　宫門抄○上諭二道錄前○分選單○大臣謙奏爲職官互禀審明擬結摺子○將軍金奏請旨將協領交部議處夾片○閩督楊等奏甄别正佐各員摺子○川督丁奏請核結奬勵片○楚督卞奏請調補副將員缺摺子○豫撫鹿奏檄飭司道各回本任夾片○二月二十五日兵部太常寺太　寺鑲白旗值日無引見○謨貝子假滿請安○額中堂等謝加級恩○齊克森布謝放杭州織造恩○慶麟請假十日○吳錫璋張仁黼預備召見○内閣奏派騐放之王大臣派出豫土崇禮畢道遠白桓○兵部奏派演放水師砲位之大臣派出惪銘熙朗阿○召見軍機醇王吳錫璋張仁黼○光緒十一年二月分選單知縣陜西延川薛華塾監四川興文江亦顯附生犍爲凌夢魁舉山西蒲縣施儒齡浮山冉六瑞盂縣萬燾榮俱監縣丞陜西鳳翔滕汝霖監典史貴州安南陳鑅監○○奴才宗室謙禧跪奏爲訊明巡檢與革員互禀各節查無確據謹分别定擬恭摺奏聞仰祈聖鑒事竊前據西圍巡檢張源灝以己革圍場翼長德順覇踞一方等情禀請委員查辦並據己革翼長德順亦以該巡檢借銀不遂白般苛求擅受婪贓等情呈請提究當經奴才札飭圍塲總管會同粮捕同知查明禀覆並檄委護理熱河道嵩林提集全案人証秉公研訊一面會同直隸總督臣奏請將該巡檢張源灝暫行革職歸案審訊奉旨著照所請該部知道欽此欽遵當卽轉飭遵辦去後兹據護理熱道嵩林提集全案人證按照所禀各節逐一查訊如該巡檢張源灝禀報德順覇踞一方並無確據其禀德順侵荒匿課據李丞等查覆係佃戸在於原領四至以内開墾荒地德順並無侵荒情事其禀德順荒歲囤糧據李丞等查覆供給查圍官兵口糧係該總管諭飭並無撣價居奇情事其禀德順築牆覇道據李丞等查覆德順於道旁攔築矮墻以禦牲畜踐踏禾苗無碍行人其禀德順損壞衙門風水據李丞等查覆該巡檢衙門南北兩山皆關風水德順僅遣工人採取柴薪並未砍伐木植於風水無碍其禀德順橫行打傷民人一節現據李丞等查覆有民人田爲私將德順所築堤壩樁木拆毁被德順瞥見攔阻口角田爲揑傷呈控嗣因差傳未到情虛禀請銷案訊之德順供亦相同其禀德順唆使京控抗粮一節現據李丞等查明張義等京控李英等勒索地租原卷與德順毫無干涉且張義等住處相隔二百餘里之遥其非德順所使亦屬可信訊之德順委無唆使京控情事其禀德順豢賊殃民一節現據李丞等查覆前署巡檢陽維霖任内有民人景川呈控王照竊伊肥豬二口在楊鳳山家内屠宰經張巡檢傳訊王照供係用價所買堅不承認行竊情事訊之德順供稱伊與王照並不認識惟楊鳳山種伊地畝事後伊聽楊鳳山傳說所宰之豬不知王照是竊等語其禀德順邀集鄉牌揑詞控官一節現據李丞查覆鄉牌等均己赴郡候質廳署並無案據調查德順此次呈内亦無鄉牌之名質訊鄉牌等並無邀請揑詞控官情事其禀德順庇賭抗案主使鄉牌焚屍滅跡各節不特李丞等查無確據卽該巡檢張源灝亦稱得自傳聞不能指實其禀德順心懷叵測有叛圍之意各節現據李丞等查覆該革員德順自被議後頗知愧奮深悔補報無由何敢稍存他念李丞等復行逐細訪查德順並無不法証據質訊張源灝供稱因德順之甥前爲馬賊獲案正法德順身爲翼長不能覺察是以亦疑德順心懷不法現在自悔冒昧等語至德順呈稱張源灝借銀不遂質之攅書姜澱清供稱曾與德順偶爾通財張源灝委無囑令向德順借銀情事至德順呈控該巡檢張源灝擅受婪贓一層據李丞等查覆張源灝抵任以來尙能廉潔自持並無貪贓實據質之德順亦稱係得自傳聞不敢固執情願完案取具兩造甘結附卷查己革巡檢張源灝所禀各節現經查訊明確或事出有因或傳聞無據或砌詞添冩寔属謬妄糊塗姑念其一經到官卽行據實供明核與始終誣執者有間且尙無擅受婪贓情事前己奏請革職應毋庸議己革翼長德順因姜澱清前曾借銀未允並未問明是否張源灝所使率以張源灝挾借銀不遂之嫌添砌妄控詞多失實亦念其到案卽行供明未敢固執應着照不應重杖八十津擬以杖八十係旗人鞭責發落攅書姜澱清並無指官索借銀兩鄉牌人等亦無聽邀揑詞控官情事均毋庸議各等情詳請具奏前來奴才覆查無異除咨部查照外所有訊明擬結緣由理合恭摺具奏伏乞皇太后皇上聖鑒馴示謹奏軍機大臣奉旨知道了摺内屢稱李丞均未書名殊屬不合謙禧着傳旨申飭欽此○○希元等片再查管帶靖邊親軍左營馬隊管官花翎副都統銜記名簡放副都統留吉補用開缺協領蘇璋阿巴圖魯富貴於所部兵勇管轄未能嚴肅每致滋生事端當此整頓邊防之際未便稍事姑容相應請旨將花翎副都統銜記名簡放副都統留吉補用開缺協領蘇璋阿巴圖魯富貴交部議處以示懲儆除將該管管官另行揀委外謹會同奴才依克唐阿合詞附片具陳伏乞聖鑒謹奏請旨軍機大臣奉旨着照所請該部知道欽此○○頭品頂戴閩浙總督臣楊昌濬革職暫緩交卸福建巡撫臣張逃棟跪奏爲試看期滿人員甄别留閩補用恭摺仰祈聖鑒事竊查定例捐納分發各官必俟到省試用一年後方准題咨補缺又准部咨嗣後無論何項勞績歸入候補人員以到省之日起予限一年詳加察看出具切實考語分别補用等因歴經遵辦在案兹福建三品銜候補班前補用知府范錫朋候補班前補用知府傅以禮試用同知温培華試用通判劉耀垣試用知縣史濟道先夜試看期滿俱應照例甄别據藩臬兩司會詳前來查該員范錫朋勤明諳練傳以禮穏愼老成均以煩缺知府留閩温培華任事實心堪以同知留閩劉耀垣辦事穏練堪以通判留閩史濟道才具敏幹堪以知縣留閩分别序補除將各該員履歴咨部外臣等謹合詞恭摺具奏伏乞皇太后皇上聖鑒謹奏軍機大臣奉旨吏部知道欽此○○丁寳楨片再查川省勸辦晉賑捐輸出力人員前經山西撫臣援案奏請奬勵嗣准吏部咨開候選州同楊焜請保選缺後以知州用先換頂戴查奏定章程内開尋常勞績保舉人員由所捐之項加保者其捐案經戸部覆奏核准後方准照所捐官階保奏尙未核准者卽將保案撤銷查楊焜由監生報捐州同雙月選用應補交監生四成實銀未經核准請旨將保案撤銷等因當經行司轉飭遵辦去後兹據藩司易佩紳詳據楊焜禀稱光緒四年奉委勸辦山西賑捐收繳無誤由候選州同請俟選缺後以知州用先換頂戴彙詳奏咨給奬今奉部議以報捐州同雙月選用之案應令補交監生四成實銀未經核准查光緒三年由監生在駐川黔捐局報捐雙月州同常經領照隨專人赴部照例補繳監牛四成實銀承領執照在案伏思捐案未經核准雖在彙奬之前而在外局報捐之案到部實在彙奬之先與得奬後報捐者不同且奉委勸辦賑捐自備薪資奔馳三年之久毫無貽祦現在報捐州同之案己經核准應請仍照原保給奬禀由藩司詳請奏咨核議等情前來臣覆查無異合無仰懇天恩俯准勅部核給奬勵出自鴻慈除咨部外理合附片陳明伏乞聖鑒訓示謹奏軍機大臣奉旨該部議奏欽此○○頭品頂戴署湖廣總督湖南巡撫臣卡宛第跪奏爲副將邊缺緊要本班無員可補擬請揀員調補以重營伍恭摺仰祈聖鑒事竊准兵部咨湖北竹山協副將周瑞龍調補遺缺係陸路題補第一輪第三缺應用揀發班内人員行令照章揀員請補以符定例等因移咨到臣查斯缺駐紥竹山縣城地處鄂邊界連關陜巡防彈壓均關緊要非精明幹練熟悉邊情之員難期勝任湖北省揀發班補用副將僅有吳啓雲樊國泰二員吳啓雲人甚平常業經前湖南提督臣鮑超咨調隨營樊國泰在武昌城守營叅將任内報丁父憂尙未服闋惟查有湖南衡州協副將馬朝龍現年五十九歲係湖南善化縣人前准部咨例應廻避本省比因湖北各營實任副將均籍隸湖南無可揀調曾經咨明兵部俟有相當缺出卽行照例題調在案該員營務諳練前署臣禁中軍副將曁宜昌鎭總兵員缺整飭營伍訓練兵丁悉臻妥洽現又奏委署理湖北鄖陽鎭總兵於鄂邊情形極爲熟悉擬請卽以該員調補藉資得力且該員係例應揀調鄂省副將雖與輪缺章程稍有未符而人地實在相宜合無仰懇天恩俯念邊缺緊要准以湖南衡州協副將馬朝龍調補湖北竹山協副將員缺實於營伍地方均有裨益該員係現任副將請調副將銜缺相當毋庸送部引見如蒙俞允並祈勅部頒給札付以昭信守除飭取該員履歴咨部外謹會同湖北巡撫臣彭祖賢署湖北提督臣吳鳳柱恭摺具陳伏乞皇太后皇上聖鑒訓示再湖南衡州協副將員缺係陸路部推之缺湖南省現有應補人員容俟接准部覆再行遴員請補合併聲明謹奏軍機大臣奉旨兵部議奏欽此○○鹿傳霖片再河南布政使孫鳳翔於光緒十一年正月十八日差竣旋豫應卽飭令回任所有署布政使實任按察使唐咸仰署按察使實任彰衛懷道許振褘亦應各回本任以專責成除檄飭遵照外相應附片具奏伏乞聖鑒謹奏軍機大臣奏旨吏部知道欽此 
 
