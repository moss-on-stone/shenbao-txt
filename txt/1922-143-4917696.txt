# 1922 - 143 - 4917696

 

Page 1

 
 
   
 
 

Page 2

 
 
   
 
 

Page 3

 
 
時評 
[勾結（冷）]  
　　政客與軍閥勾結於是雖有至正之名至公之意其結果終爲擾亂之原而後已此無他人心多急功近利權利之結合易於正義也 
　　我初不解今人之好居要位何以若是迷之深也試問今日之要位有何足樂去危險而就安適避煩擾而處平易人情之常也假使居國泰民安之日有樂居要位之深迷無足怪也苦在今日必以身家博之博之而得又日受人責備日遭人攻擊如坐愁城無一刻之安其爲危險煩擾甚矣而乃必千方百計以求之求得之後又千方百計以守之是誠何苦哉 
[命令]  
　　五月二十七日大總統令特派蔡成勳爲援贛總司令此令 
　　又令特任財政總長董康兼鹽務署督辦此令 
　　又令特任財政總長董康兼幣制局督辦此令 
　　又令署教育次長陳垣呈請辭職陳垣准免署職此令 
　　五月二十八日大總統令任命聶憲藩爲步軍統領此令　　又令特派王懷慶爲京畿衛戍總司令此令 
　　五月二十九日大總統令熱河都統汲金純著免去本職另候任用此令 
　　又令特任王懷慶爲熱察綏巡閱使兼熱河都統此令 
　　又令京畿衛戍總司令王懷慶現經特任爲熱察綏巡閱使並兼領熱河都統該總司令近年以來保衛京畿績效昭然商民愛戴京師爲根本重地所有地方治安事宜仍責成該總司令督同步軍統領京師警察總監妥愼辦理用副倚畀此令 
　　又令任命張錫元爲察哈爾都統此令 
　　又令任命米振標帮辦熱河軍務此令 
　　又令任命譚慶林帮辦察哈爾軍務此令 
[國内專電]  
　　北京電王閣名單與本報二十二京電形勢相同如外顏内高財董交高陸鮑農周海軍以薩不就留李教育徵梁徵張未同意又徵林長民司法王寵惠已經早定院秘長惲寶惠（三十日下午二鐘） 
　　北京電保息舊國國分子中主張不一致吳微懷疑示意議員先决定方針免又自釀搗亂否則國人不爲諸君恕（三十日下午二鐘） 
　　北京電曹錕派專車請王家襄吳景濓赴保協商國是王吳昨於豐臺同車前往（三十日上午十二鐘） 
　　北京電昨夕張紹曾到京訪王士珍逹曹吳意請應組閣命談甚久王對舊國會並不反對惟以顧全白宫爲言（三十日下午二鐘） 
　　北京電昨夕令王懷慶爲熱察綏巡閱兼熱河都統張錫元爲察哈爾都統米振標帮辦熱河軍務譚慶霖帮辦察哈爾軍務王並兼京畿衛戌總司令節制步軍統領警察總監（三十日下午二鐘） 
　　北京電吳函董高速辦裁員 
　　北京電交部撤委要員三十餘裁撤川粤漢督辦處四洮督辦處及各路會辦副局長副處長副課長等並設路電查賬委員會趙德三爲會長（三十日下午二鐘） 
　　北京電衛戍部得報交系人物圖謀破壞京奉路惹外交王懷慶派十三師兩營今日開赴京奉沿線護路（三十日下午二鐘） 
　　北京電端節共籌現金百八十萬兌換劵二百萬董聲明本人不支分文（三十日下午二鐘） 
　　北京電津息領事團以有人擁黎復職曾訪黎黎云吾不願自謀復職若國民屬意於吾吾有兩個條件一廢除督軍制二裁减軍備領團以此電使團使團前日在某館密議某使謂列國不欲中國紛擾是實絶非厚愛於徐若華人擁黎而黎能廢督裁兵外團當寄以同情（三十日下午二鐘） 
　　北京電灤州美武官電告聯軍兵車受奉軍槍擊張作霖已道歉張並不放棄戰事尚爲持久戰準備直軍抵昌黎後並未越湯河 
　　北京電英使函外部航空員何爾德六月三十日滿職本使擬另薦一軍官替補部覆先開履歷候函聘（三十日下午二鐘） 
　　北京電定期兌換劵决先行二百萬與鍾發行手續不同董主商會銀會警察三方委員在平巿官錢局組發行委員會今（二十九）午開始籌備（二十九日下午一鐘） 
　　北京電董康與高恩洪甚契每日必密商數面昨高訪董三次今日董訪高二次因吳函董高改良財政國人屬望二分今夕董高會柬請名流晚餐說明量入爲出主義（二十九日下午一鐘） 
　　北京電交次勞之常暫代路政司長趙德三暫代（二十九日下午九鐘） 
　　北京電高明日移部居住今日有顧準曾程家頴到值延緩卽令免職高並督庶務科查部内不清潔處打掃消毒（二十九日下午九鐘） 
　　北京電曹吳電部嚴飭京陜電局往來電速發倘有玩忽挨局嚴查　　北京電馬惠階呈日人在青島等處設發電所破壞膠澳公司營業請嚴重交涉（二十九日下午九鐘） 
　　北京電頃錢少卿訪董領蔡成勳開拔費十萬（二十九日下午九鐘） 
　　北京電董有密陳致府請各機關裁員財部元年制僅五萬元今十八萬餘先將財部裁去十三萬元每月不得過五萬（二十九下午九鐘） 
　　北京電有某大學某牧師介紹董康五百萬借欵一七利息九三交欵董不要謂五百萬支配各機關並不滿足且違反本人懷抱主義　　北京電昨電五月鹽餘僅剩三萬是實董商於銀公會及安格聯將百二十萬公債基金先撥五十萬餘七十萬權行提用下月鹽餘歸墊又海軍費五十萬先撥半數餘二十五萬權提用計端節已着 
 
 

Page 4

 
 
九十八萬董希望由鹽餘上籌至百四十萬今（二十九）午約商會銀會各界在查債會交換意見 
　　北京電贛陳沁電大庾方面敵約一師二旅大庾知事已赴崇義又電信豐危急敵以大部包圍庾信各官兵已血戰七晝夜請速派援又電前敵戰情以新城被攻最急新爲信庾後路關係贛南全局敵軍分據長江墟鳳凰圩青黄龍圩等處戰線長四十餘里横斷南康大庾交通數路齊進扼板棚攻新城我軍自漾（二十三）早力戰三日夜敵仍不退又電敵猛攻信防九渡水河秋背等處將三南之第九旅調回保信因是三南有失守消息已飭嚴守信防（二十九日下午八鐘） 
　　北京電蔡成勳要求先發第一師軍餉三個月並補招缺額費用方能開拔援贛曹錕昨又來電代蔡催欵（三十日上午十二鐘） 
　　北京電曹錕電請以沈鴻英部移駐萍鄉萍鄉駐軍開赴贛南接戰　　北京電贛陳電各路久戰力疲催援甚急中央究派何軍來援請速電覆（三十日上午十二鐘） 
　　天津電曹銳辭職徐給假一月並告保定蓋聽保主張曹銳捐紅會千元 
　　天津電馮玉祥調十一師回鄭州　　天津電洛吳謂南北統一孫徐均須去位另選正副總統組正式内閣王士珍縱組閣亦爲過渡時期　　天津電陸榮廷節後返桂楊以德欵以美筵（以上二十九日下午十鐘） 
　　天津電鎭威軍司令名號紊亂再舉恐難得志指揮榆關戰事奉爲孫烈臣直爲彭壽莘王承斌居中策應 
　　天津電保定擬編航空隊已在津選隊員五十名赴保 
　　天津電昌黎附近業已開火不甚劇烈張作霖似有復戰决心吳佩孚不注意奉軍重視南局變化 
　　天津電張宗昌張敬堯吳光新均由青島赴奉天（以上三十日下午九鐘） 
　　漢口電蔡成勳電軍署感（二十七）入京請訓東（一日）赴保請示約一星期南下聞蔡係率第一師全部及直軍一旅靳雲鶚一旅共編六混團蕭擬派員在漢設水路輸運處照料一切 
　　漢口電第二十一混成旅第一團艷（二十九）晨由豫返漢午後回嘉魚原防第二團三十開回聞因湘軍不穩回鄂增防駐岳湖鶚魚雷艷日開赴湖口 
　　漢口電漢陽兵工廠艷日運槍千五百枝彈五十萬發赴贛贛陳又電請撥砲兩門彈一萬發 
　　漢口電各團代表艷日謁陳交涉員詢日警擅捕案陳答日領已口頭表示道歉並懲日警 
　　漢口電鄭焯定東日接任財廳長但旅京津鄂人來電反對 
　　漢口電魏聯芳交代經財廳駁出三十六萬元請兩長飭魏賠出 
　　漢口電吳電傅毓芳陷（三十）晨赴保聞係託傳勸黎出山（以上三十日下午六鐘） 
　　成都電報載鄧錫侯主張正誼速謀善後劉成勳主持平重視現狀各方意見現在不至衝突劉湘已通電將重慶鹽欵撥楊森餘報所仍由各防軍照舊撥用 
（二十八日下午十一鐘） 
　　香港電陳炯明以財械兩缺桂事棘手决不就兩廣軍務督辦 
　　香港電澳事發生魏邦平派所部一營及廣元艦赴前山駐守 
　　香港電許崇智電告感（二十七）夕三時我軍圍攻信豐戰兩小時敵不支遂爲我軍攻克儉（二十八）晨整隊入城現在追擊中 
　　香港電昨省議會選杜之杰爲臨時議長定今日選正式議長 
　　香港電李明揚電告宥（二十六）晚九時我軍攻入梅嶺現已完全佔領大梅關要隘敵向庾城潰散同日佔領黄龍墟南安府城獲槍三千枝砲十二門機槍十餘 
　　香港電聞孫囑葉夏聲一星期内造成五權憲法呈核訂妥後卽援勞農政府成例直由大總統頒布　　香港電孫囑胡漢民擬稿覆粤軍將領言已任陳炯明爲兩廣軍務督辦較總司令爲高不必再復總司令 
　　香港電艷（二十九）早澳門葡軍復向圍警署羣衆開槍轟擊秩序大亂有被人踐踏或擠下海中者聞兩次開槍共斃華人四十傷一百三十人現澳街道極寂靜他徙極多（以上三十日下午六鐘） 
交通大學無線電 
[北京財政觀]  
　　北京電中政府現在財政恐慌中六月一日前須得五百萬元始何渡此難關庫中現僅有四千元預料各省將解其應解之欵以接濟政府 
[張作霖再備兵事]  
　　哈爾濱電張作霖刻沿中東鐵路運兵佈置以防吳氏由其他鐵路攻擊 
[美國禁止華人令]  
　　華盛頓電高等法庭判定凡華人之不遵一九一七年外僑入境法而入美國者得以限制令遣之出境 
[馬尼剌之獨立運動]  
　　馬尼剌電昨日夏威夷島之菲列濱人開會議决贊助菲島獨立請願團之旨趣並擬派代表赴馬尼剌一面籲請工務委員扶助夏威夷之菲人一面作反對夏威夷外人入境法之運動赴美之獨立請願團將在舊金山盤桓五日然後往華盛頓定六月十六日往謁閣員韋克思氏 
[英將撤回北愛蘭軍隊]  
　　倫敦電邱吉爾氏在下議院聲稱英政府擬即撤回在杜白林之所有軍隊關於北愛疆界問題英政府已有訓令致北愛首相克萊格 
[美國近事記]  
　　華盛頓電美政府與中央太平洋鐵路公司之訟案已在高等法庭判决政府得直法庭宣佈該公司已喪失南太平洋鐵路之所有權 
　　芝加哥電小麥價格暴落五月期交貨已由一角落至一分 
譯電 
[各國對俄狀態]  
　　二十八日倫敦電泰晤士報華盛頓訪員探悉休士氏與法大使宇塞蘭氏會商海牙會議事後國務部已通知法國如勞農政府取消五月十一日之牒文則美國願派專家參與研究俄務之會議但所派者非實際代表國務部並言美國不反對俄國加入委員會 
　　二十九日海牙電日諾瓦會議會長法克太氏已商得荷政府同意發出海牙會議之請書與會國國名及專家之姓氏將於六月二十日前由總秘書處發表總秘書處受荷代表之節制聞兩委員會職在研究勞農政府與其他政府間債務私產借欵事務之異見且將擬定條陳上諸各本國政府 
　　二十九日倫敦電喬治氏今日在下院答覆質問謂政府曾探查俄德簽定軍事協約之說是否確實未接確報但政府並不漢視此事議員康維士氏於是起問首相曾否於星期四日言該約乃屬子虚喬治氏答稱渠乃指報載之約文而言 
[德内閣贊成賠償計畫後之各方面]  
　　二十九日倫敦電德國内閣贊成協約國所定之賠償計畫倫敦人士引以爲慰以爲可消除法國占據魯爾區域任何問題及歐洲之新風潮法報亦具此意見巴黎日報謂德内閣此舉乃更佳國際了解時代之發端而尤以法英邦　爲最且料未來之解决將於本上更改賠償局面蓋國際財政家今已着手辦理此事也工報亦視德内閣之决議爲傾向解决之步趨且謂現有種種理由可望於六月十五日商定條約賠償計畫顯曾規定以捐稅及内債充德國國内用費及用貨物代金之賠償其他賠欵則將以外債抵付之國際銀行家委員會現正考慮德國外債問題 
　　二十九日柏林電聞德政府致法政府關於五月三十一日解付賠欵事之牒文贊成賠償委員會與德國財政總長在巴黎協定之辦法其中含有竭力整頓德國財政而以協約國爲德籌募國際借欵爲條件 
　　二十九日柏林電内閣討論賠償問題辯論甚烈總理韋士博士初曾竭力反對巴黎條件後復贊成於是内閣乃商得同意旣而外交委員會開會保守黨抨擊巴黎協定之辦法史汀萊斯氏反對尤力謂寗願法國占據魯爾區域而不願接受此種條件前閣員希爾菲里志氏演說之際謂巴黎協約乃德國鐵練最後之鏈環白里資其特博士起而阻之希氏欲施毆擊爲衆强制而罷衆院將於明日討論該問題韋士博士之地位今已摇動豫料將復遇風潮 
[英殖民地之禁奴制]  
　　三十日倫敦電孟卻斯德指導載稱自香港禁止蓄奴制之運動勝利後此間提倡此舉者現悉英國其他殖民地亦行此制刻正從事調查以期着手新運動 
[英報稱揚暹邏王]  
　　二十九日倫敦電二週雜誌載有郝爾氏稱揚暹邏王之文詳述此重哲學之王提高公私道德嚴厲取締鴉片貿易禁閉賭館施行强迫教育提倡運動之成績 
[英議員之棉業觀]  
　　二十九日倫敦電薩莫爾氏今日在下院宣稱據豫算觀之美棉之供給似將於十二個月後不足應世界之需求英國棉業或將大受妨碍必至一九二二年美棉收成上巿時始有轉機希望薩氏促速設法增加本年英棉之出產商部大臣鮑爾温氏答稱政府現正竭力促速在帝國内發展種棉業惟一時似尚不得巨額之收成 
[愛爾蘭亂事]  
　　二十九日倫敦電昨日愛爾蘭安尼斯基倫有特别警士若干人在費瑪拉與杜尼加爾邊界遇沿鐵路進發之携械平民之隊彼此互鬭死平民五人特别警士一人平民運其喪生之同志而去 
[東俄近事]  
　　二十九日海參崴電五月二十六日有加浦爾將軍之武裝火車一輛在蘇昌路線第五十五俄里爲紅兵炸毁第一百三十九俄里之路線亦被炸毁貨車已於二十五日使駛今日有日本戰艦一艘駛抵此間 
[香港小輪工人罷工解决]  
　　三十日香港電小輪工人罷工事業已解决自四月一日起算增加工資五元月薪在十元下者增加一倍僱主允復用各工人 
[澳門擾亂事件]  
　　二十九日香港電今日午後澳門電稱華人修夜擾攘後今晨宣布排外性質之罷工駐前山之葡兵雖力避衝突終不可免午間某葡員忽被華人圍住解除武器葡兵遂不得不開槍維持秩序有華人數名中彈殞命至此事起原傳說不一現澳門已宣布戒嚴令澳督薛爾伐氏擬往葡京方至香港聞警後卽於今晚乘港督所備之汽船折回澳門 
[公電一]  
　　西安劉鎭華敬電各報館均鑒民國成立倐逾十稔飄摇風雨常在危舟治絲益棼售蓼未已溯源探本舊國會不能行使職權實爲主要原因今幸天心厭亂寰海鏡清掃淨攙槍重光日月亟應尊重民意奠定國基吳巡帥主張法統登高一呼萬山齊響鎭華不敏業隨諸君子之後通電全國冀促進行兹再發抒愚慮用凟清聽約舉四端幸垂教焉其和命脈寄之憲法憲法製定操之國會憲法一日不成國是一日不定茫茫大江中流失舵漫漫長夜暗室無燈此奚可者民國元年三月十一日公佈之臨時約法應以正式憲法相銜接而後立國有本根行政有軌道祇以中原多故國會摧殘自六年六月十二日兩度解散之後迄未回復中華民國神聖不可侵犯之憲法遂至難產而與憲法有同等效力之約法亦因以日朘　削無以保其尊嚴其第二十條之特定尤同虚設泯泯棼棼至於今日前途未艾來日大難此關於憲法不能不急急恢復舊國會者一全國政令端資元首元首繼承厥爲副貳我國約法採取美制第四章關於大總統副總统極端尊重旣與法國憲法特别規定不同則約法十二條及大總统選舉法第五條第六條均關緊要數年以來政局糾紛羣情惶惑副座常此虚懸萬一有事爭攘立形感失重心人將解體此關於選舉副總統不能不急急恢復舊國會者又一民國國會自三年一月十日解散以後浸假而爲洪憲之變自六年六月十二日解散以後浸假而爲復辟之變其徵兆已極危險舊國會議員中人半係手造民國之人斬棘披荆備嘗辛苦其創造也維艱其保障也自力至新國會新新國會雖不乏明逹之選優秀之才乃或者根基未固旋即動摇或者選舉未成尚多手續且彼此各執已屬難决問題涇渭同流復恐黨爭貽患况解散不合法律即命令當然無效英吉利君主國民其大憲章出於諸侯及僧侣神聖軍之强迫幾爲一種契約性質本能數百年遵守不改我國舊國會不回復則辛亥革命直視爲未成此關於國體不能不亟亟恢復舊國會者又一或者謂國會經兩度解散其團結力已不堅强年來非不自行召集然或僻處一隅或時不數月已成弩末之勢安有刷新之機不知非法解散罪有所歸如日之食無損於明國會政府相爲附麗如車輪之不能離轍北京爲正式政府所在地即正式國會所在地比年代行國會機關旋起旅伏不惟立法參政各院政治國民各會議不能久存即非常國會亦屬變相自應一掃而空羣趨一致且各代議士間關奔走歷有歲年政局之紛亂更以增富有之經驗必能共竭肫誠力圖挽救就令停止時間個人意見或不免偶有參商而以救國爲前提自能捐棄一切推誠相與此關於現情不能不亟恢復舊國會者又其一鎭華謬膺疆寄同屬國民痛念時艱幽憂在抱環顧列國默察與情太會勝利感友邦互助之誠魔障驅除食同袍無疆之賜前電業已剴切縷述時機迫切合再引伸千慮一得諸希鑒詧佇候明教劉鎭華敬印 
 
 

Page 5

 
 
   
 
 

Page 6

 
 
[公電二]  
　　曹錕吳佩孚復第一届議員電各報館均鑒頃覆天津第一届國會繼續開會籌備處一電文曰議員諸公均鑒敬電奉悉頻年内亂錯雜糾紛均由法律失效所致今諸公源據職權依法自行集會實爲政治光明之導線謹代表國民爲國會慶爲民國慶曹錕吳佩孚勘等語并以奉聞即希注察曹錕吳佩孚勘印 
　　北京督辦魯案善後公署通電申報新聞報時報均鑒近閱京滬等處各報載有收回山東權利集欵贖路宣言書一則稱由本署發函查此種宣言書係本署辦事員沈戟儀君個人之言論並非本署名義發表本署不能負責特此聲明免滋誤會督辦魯案善後事宜公署艷印　　鎭江醫學公會來電申報館新聞報館轉各報館神州醫藥會中醫學會曁各省醫界全體均鑒内部管理醫士規則苛煩太甚旣違輿情復背於理碍難承認乞主公論一致力爭倘表同情即祈公佈鎭江醫學公會全體艷 
國外要聞 
[東報論日本對華政策]  
　　世界新聞社云日人近頗標榜對華政策改變之說兹擇譯東報論文兩篇以見一斑其是否可信則自有事實證明之耳㈠大阪每日新聞云中國之内亂於日本外交大有關係中國現在政局與滿蒙之獨立乃予日本一絶好機會可藉其對華政策以表示其眞意於世界外間謡傳張作霖與直系開戰及敗後之獨立運動與日本有關係此種謡言蓋由日本從前對滿洲政策所引起但日本目下對滿政策已經改變自華盛頓會議之後帝國政府已改其對外方針此似尚未爲世人所承認也質直言之日本對滿蒙之政策根據於已故少村外相之主張除注全力以開發滿蒙外并有國防及軍事關係蓋在小村之意一切政策皆當以急進爲歸日本之軍閥繼承此旨從事對華外交甚有勢力如助蒙古活佛宣布獨立助謝米諾夫企圖恢復俄帝國其爲日本之失策彰彰甚明至於助恩琴侵入外蒙亦無理由可言此皆日本之誤不能不認但凡此種種皆已過事耳今日日本之熊度已全變彼爲九國條約之一當事者彼自行約束不再保持優越地位擁護機會均等主義否認壟斷權利取消勢力範圍且宣布放棄其在滿蒙之優越權與在二十一條要求下取得之特權總之其對滿蒙今後唯以發展經濟文化爲目的耳張作霖與安福系如何期望日本爲别一問題唯日本必以嚴守中立不偏視一黨一系爲對華政策之原則外相邇來曾有此項宣言唯爲籠統之表示尚不足以消除誤會當局應再爲相當具體的方法以貫澈此旨第一當使中日合辦之各種事業勿爲張作霖所利用以作戰爭中國軍隊政客不許入日本租借地及鐵路區域日本現役或退職軍人槪不得在滿蒙境内爲不謹舉動凡私人計畫如擬設奉天大學搜集東方歷史之材料書籍在天津設中日語文學校在青島設商業學校等皆不得施以政治勢力如是則日本對華政策之眞意庶可大白乎㈡中外商業報云日本政府對於此次中國政潮自始即取絶對中立不干涉之態度其事甚明無須贅言但外問盛稱日本暗中爲張作霖後援一派不負責任之辭談大抵爲中國報紙表同情於直隷派者所造又有美國人所辦之新聞紙亦爲直派張目妄造日本助張作霖之說此等報紙不以眞相報告閱者而對於一外國横肆誣詆實爲可鄙帝國政府不但在中國内亂中始終持中立態度即使東三省獨立成爲事實亦將不背内田外相近在華府會議中宣告之原則與精神日本雖曾屢次爲此等宣言中國人仍妄相猜疑爲排日之宣傳有一說謂張作霖曾派員至某國商請接濟軍火以讓渡東三省爲報酬又謂奉天軍中有日軍官從事指揮凡此皆爲兒戲之談不值一顧顯然係直系人造謡使輿論反對張作霖日本政府必須設法以消弭之也 
國内要聞 
[奉直軍仍將一戰]  
　　文匯報二十九日北京電云北京現正依據使主要各員保留重要位置之方針改組内閣吳佩孚則已疾施其軍事計畫旦夕將有重要發展直軍現正從事分三路進攻奉軍一爲五月二十五日直軍萬名另二師人數未悉經過唐山向灤州進發一爲永平吳文凱（譯音）所統之三萬人擬進至昌黎第三路計約混合兵九千名不日將由熱河進至錦州據電稱直軍厚集砲隊占據灤河東之陣地大約日内將有戰事張作霖得悉直軍行動後已派奉軍三千名折回昌黎並命留守營之騎兵五百名迅速出發目下留守營與昌黎間有奉軍萬名另有萬名駐山海關此足證錦州奉軍陣地之防務近已增固該境外人現信奉軍不日將退外人皆言山海關之奉軍全無鬭志大約一見敵軍即將退走今日之疑問爲吳佩孚是否將追逐奉軍至錦州或至奉天直軍如在滿洲攻擊張作霖日本將持何態度此項重要問題現正在一般人士之討論中北何態度此項重要問題現正在一般人士之討討中北京外人謂奉軍士氣沮喪今爲中央政府恢復滿洲極佳之機會如直軍不加追逐則吳佩孚須以重兵增駐山海關而滿洲之獨立將搗破統一計畫云又同日北京電云哈爾濱外電稱孟恩遠高士儐現讛起抗張作霖奉軍入關之前高曾至洛陽以滿洲及中東鐵路情形報告吳佩孚高後至海參崴派劉永智（譯音）至博格拉尼志萊亞召集舊部樹討賊東奉吉林軍旗號五月二十六日進攻衛守中東鐵路博鎭與秣陵塲（譯音）一段之奉軍第十九旅激戰後劉兵占據博鎭解除奉軍武裝續電稱山東鐵路區域對張咸抱敵愾討張軍現擬攻取哈爾濱該處有同志甚衆聞劉已致文哈埠各領事宣布奉總統命令占據博鎭以待高士儐將軍抵境並擔任維持秩序不擾外人另有公文致博鎭日本軍事當道由高劉署名謂劉由中央政府任爲討賊軍副司令吳佩孚已在博鎭設立行軍根據地張作霖反抗中央政府命令須加討伐又稱高劉擔任保護日人之生命財產並請日本軍事當道嚴守中立聞日兵駐中東鐵路區域者僅爲保護交通計苟鐵路事務不大受妨礙則不欲干涉目下之戰爭云 
　　東方通訊社三十日奉天電云張作霖容納奉天文治派及民間之希望已於三十日午前七時回奉天關於聯省自治問題在一兩日中將開一大協議會又二十九日東京電云二十七日哈爾濱電訊二十六日午前六時中東鐵路僕古拉尼那耶火車站附近混成第九旅與遊擊隊忽生衝突該車站已由遊擊隊所占領聞該遊擊隊自稱已加入吳佩孚軍又據詳報則此舉似出加入直系之高士儐等之計畫該遊擊隊本部嘗以奉吉東邊討逆軍總司令高士儐之名聲明大要如左㈠本副司令受政府及吳巡閱使命在僕古拉尼那耶設臨時討逆軍總司令部㈡以張作霖擁兵抗命故討伐之又同時以吳佩孚之名徧貼討伐張作霖一派之宣言書於巿中高士儐現在海參崴聞　二二日内將抵僕古拉尼那耶云又中東鐵路自穆稜　東至僕古拉尼那耶已停止通車（按僕古拉尼那耶在中俄國境與綏芬（又名五站）車站隣接） 
[王閣將發表中之財交兩部]  
　　王内閣三字將於舊曆五月初六（六月一日）實現已載前報據最近所聞則此種形勢並未變更雖王士珍本人日來仍持消極態度然東海旣俯從其請先行發表財交兩長又曾親至王宅勸駕則命令發表之後王氏亦未便峻拒也 
　　昨日（二十八）爲星期日各機關均停止辦公而新交長高恩洪則並不休息仍照常到部旣到之後令聽差到各司各科找職員接洽公事竟無一人到部蓋各部於星期日雖有輪值人員以備臨時有要事發生時不至無人辦理然近年以來已經廢弛不料此位新總長特行到部也後各司各科聽差以電話通知各職員當即趕到高氏乃召集到部之各司長等至總長室面諭此後凡星期休息日各司各科務必派人值星各司長等齊聲同稱自當遵辦而退此後交部星期日自不致無人在部矣昨日下午一時高氏面諭各司長之後又親至各科視察見積壓之案件極多决意在短期之内辦理清楚由是又想到非住在部内不可乃則飭人到中華飯店搬運行李到部以免每日往返空耗時間又高尚定有會客時期只限早晨七時至八時其他時間槪不接見倘不在其會客時間因有特别事件請見者則須先陳明事由由其酌定會見與否此亦甚特别也又聞高氏連日所籌畫者計有兩項㈠裁汰冗員㈡清理欵目關於第一項除部中所有顧問諮議及調查員各名目業於前日裁撤外其繼續被裁者尚有各司辦事及行走等約共百餘人今日當有部令發表第二項清理欵目高氏决定先與財部清理舊賬作一結束此後交部應代財部墊付各欵如公債基金教育經費公府經費經濟調查局經費太平洋協欵等一律停止由財部自行籌撥其歷來已墊各欵並須議一歸結辦法以清手續前日閣議席上高氏曾將此意提出討論當時董康極端反對互相辯難幾起大衝突嗣經多數閣員從中幹旋暫將高氏意鑡交付各部審查另日再議雙方始無言　散 
　　財長董康自履新以來連日忙於籌欵過節不暇進行别項計畫頃據某方面消息三百萬之兌換劵爲過節之唯一計畫勢在必行但各方面頗有煩言銀行界尤其反對能否在此短促之時期内竟得實行尚不可知昨董氏飭嚴次長籌措十萬元以應急需嚴璩多方奔走始如數凑足但債權方面已聲明祇此一度帮忙亦足見財部情急之一斑又財部罷工人員董氏已令先行恢復辦公對於欠薪當爲速籌一面並囑次長項驤趕事疏通以免長此遷延致多貽誤據聞項氏疏通已略有結果現經多數議决今明兩日可先照常辦事但聲明須照原議將從前三月份薪水補足三成六否則過節以後將仍不辦事 
　　東方通訊社三十日北京電云國務院方面消息王士珍總理及閣員之任命大約明後日可發表閣員之分配爲外交顏惠慶内務高凌霨陸軍鮑貴卿海軍李鼎新財政董康司法王寵惠農商周自齊交通高恩洪已略决定教育雖擬林長民尚未得本人承認王内閣之成立王氏與曹吳之問固已得充分之了解當然不至與直隸派之根本計畫相衝突外間謡傳曹吳與王氏之間缺意思之疏通之說未必盡然 
[贛南緊急中之北方援贛聲]  
　　自粤軍改變攻贛戰略後贛南形勢頓形吃緊黄大偉號日已佔領崇義李烈鈞佔領大庾嶺天馬山歐昌豪則已由湘邊入贛直趨吉安刻下黄大偉軍隊據風門坳渡許崇智據古樓崗水口塘左右夾進其攻擊目的則在先下贛州右翼部經信豐以包贛軍左翼黄部經中吉以包贛軍右翼中路李烈鈞則專由大庾以攻中堅幸贛南吃緊萬分聞政府於昨日連接陳光遠敬日急電三次第一電係報湘軍助粤攻蓮花請迅飭蕭耀南派隊援救第二電係報南大庾防板棚下等處敵軍突有大隊來攻前綫業已開戰第三電係報贛軍全隊均已開赴前敵後路空虚援軍亦無請中央迅撥援隊並示方略至政府派蔡成勛援贛已見明令聞此係臨時所規定初意尚主張王承斌前往因曹吳以檜關軍事尚未告結束王未可南下所以改派蔡成勛蔡所部之第一師第一旅已有一部分往河南其二旅則在綏遠大約蔡之援贛是由第一旅先行率軍若干南下現在尚未可定又聞蔡氏所部第一師缺數甚多從事補充頗需時日聞曹錕昨日續來一電以贛防岌岌朝不保夕蔡之總司令旣已明令發表應請飭先帶第一混成旅尅日出發不必守候募補足額至豫軍常德盛等部將由豫先行開拔到於北方援贛軍事計畫聞其大略如下㈠援贛總司令部擬設於袁州（或云贛州不確）以便兼顧前南贛西南路㈡援贛軍隊之總數假定五師㈢各路軍額之支配（甲）中央援贛軍總部由蔡成勛自率一師豫軍常德盛率一師（乙）第一路司令　夑元部撥出蘇軍一師（丙）第二路司令由蕭耀南部提出鄂軍一師（卽將沈鴻英改編者充之）（丁）第三路司令由田中玉部撥出魯軍一師（有謂卽以張克瑶潘鴻鈞之兩旅分路出發）又據某方面傳說政府以陳光遠平日與地方上感情甚壞對於贛南防務亦未能先事佈置以致臨事時手忙脚亂若贛事擴大與统一前途大有影響故命蔡氏前往行將有第二步命令以蔡代陳但此或揣測之辭尚不足信也 
[旅京贛人請勿援陳光遠]  
　　江西旅京同鄉會昨致直豫蘇鄂等省電云保定曹巡閱使吳巡閱使河南馮督軍湖北蕭督軍江蘇齊督軍安徽張督軍鈞鑒陳光遠禍贛之罪擢髮難數贛人誓不與之偕存此次李協和率師入贛出於贛人熱誠之請求陳氏一去戰事自息贛人祗知自治别無他意近者紛傳蘇皖鄂等省有派兵援陳之說聞之不勝惶駭竊近年自治潮流瀰漫全國贛人奔走呼號數年於兹徒以陳氏横加阻礙未逹目的今陳氏衆叛親離在勢必難久持諸公明逹當不忍以陳氏個人地位違反三千萬贛民公意而出此無名之師所望力持公道嚴守中立俾贛省戰事易於結束長江局勢不至牽動固大局之幸也而贛民實利賴之迫切陳詞諸維亮察江西旅京同鄉會寢叩 
[十六師大鬧陸軍部]  
　　陸軍第十六師前被鄒芬遣散之官長兵等約二百餘人連日向鄒芬索討前欠餉銀未遂乃在衛戍司令部陸軍部等署控告鄒芬侵吞軍餉而鄒芬乃將此事諉諸陸軍部因此索餉之官兵等於前日（二十七）下午六時迫鄒芬到陸軍部對質該餉究竟歸誰所欠及至鄒芬到部對質結果仍歸鄒芬欠餉於是該官長兵等大譁立將鄒芬包圍逼其償還欠餉其勢洶洶幾欲動武鄒芬一時情急欲走避而不能遂喝令護兵防衛詎鄒芬之護兵多名當卽開放手槍兩排一時秩序大亂驚動許多軍警飛奔前來將陸軍部團團圍得風雨不透比經詢得詳情尚非意外變故當由軍警長官從中鎭懾將索餉之官長兵等解散囑令聽候辦法迨將索餉團遣去後以鄒芬係免職軍官其隨從携帶槍械已違禁令且又在陸軍部前放槍示威實有妨害安寗行爲當經衛戍司令部立派官兵將鄒芬護兵現携之槍械槪行解除没收另派軍警荷槍護送鄒芬回宅所有欠餉一事仍責令鄒芬迅速設法清償該風潮乃得暫告結束惟聞衛戍司令部　鄒芬護兵携帶槍械膽敢在陸軍部前開放與禁令大爲牴觸况鄒爲奉軍重將更不應携帶槍械當於昨晨（二十八）七時特派右翼統帶田德山内右四區署長于英熙會同憲兵司令車慶雲帶領憲兵軍警數十名至西直門内揀果廠鄒芬私宅内檢查有無軍火詎意鄒私宅内尚藏有步槍一百有零馬槍十餘支自來得手槍數支子彈有一百二十餘箱之多此項軍火旣被查出遂由軍警軍往衛戍司令部悉數没收 
[顧維鈞已到京]  
　　駐英公使顧維鈞博士已於昨日（二十八）上午十二時五十五分抵京顏駿人王毫疇及外交界人員各機關代表新聞記者高等師範全體學生均在東車站歡迎極一時之盛顧公使與歡迎者一一握手即乘車赴朝陽門大街王亮疇私邸隨行者有秘書等四人聞顧氏此來約有兩月以上之勾留兹將高等師範學生之歡迎詞錄後我們這次歡迎顧維鈞先有兩種意思寫在下面一顧先生已往的成績山東問題爲中國生死之關頭顧先生旣在凡爾賽會議秉國民公意拒簽德約復在華盛頓會議堅持初衷據理力爭不爲賣國空氣所左右卒將山東權利大部收回雖非頋先生一人之力而顧先生處處能以民意爲指歸是很可以注意的二對於顧先生今後的希望我們深信好的政治是以民衆爲基礎的現在國内政治腐敗逹於極點顧先生年壯力强將來借重甚多我們希望顧先生今後不染一點舊官僚習氣仍本民意民情向前做去使中國的政治外交上特開一個新局面我們對於少年外交家顧維鈞先生深爲欽仰和希望並藉此祝顧先生康健努力 
[庫倫已受赤化實行共產主義]  
　　外交團消息庫倫政府現已採取勞農俄羅斯制度實行共產主義將留居庫倫之中美俄國商民私有財產一律收歸政府所有惟商店工廠房屋田地仍可租借與人按照現行稅率課稅租借期定爲三十年稅率則五年更改一次庫倫政府此種措施各國咸表反對之意俄國商民要求彼國領事提出抗議俄領以庫倫政府與俄國主義相合不願提出抗議中國商民聯合要求庫倫政府退還財產亦無效果美國商民現正設法取回其財產恐亦無甚結果現除勞農俄國承認庫倫政府爲獨立國家外各國咸認庫倫爲中國領土地之一部份中政府應負完全責任將來國際交涉中政府將陷於艱難之地位焉 
　　楊增新昨有印文齎逹公府聞係報外蒙西部反對社會主義之情形原文略稱接據外蒙偵探員報告俄新黨在外蒙散布社會主義規約内容有六㈠蒙旗不准有官長㈡不准有屬員㈢不准有喇嘛㈣不准有富户㈤不准有帶辮者㈥上下　富一律平等富家之牲畜財產應分散窮人享用平均產業自此社會主義傳播後大庫倫車臣汗土謝圖汗三處是否承認尚難預料而西部落三音諾顏汗札薩克圖汗兩處絶對不肯承認等語增新覆查無異除分咨院部外理合具文恭請鑒核 
[東三省通訊（隱）]  
　　張作霖將回奉天日政府誥誡僑民 
　　張作霖由灤州退守山海關業已證實昨據由前方回省　某軍官云張氏由軍糧城退據灤州防務布置諸已就緒惟因前敵防線接近開灤煤礦一旦戰事重開勢必釀成重大交涉故將前線軍隊向東撤退五十餘里現在前方挖有戰壕三處長均三四十里以昌黎爲第一道防禦線山海關爲第二道防禦線錦西爲第三道防禦線綏中連山營口等處海防亦均佈置完密深溝高壘待時而動張氏確已退駐榆關聞係採取某要人退守之議將全軍陸續退出關外以保持其地位又恐直軍乘勢東進故設防線以禦之奉垣各團體前曾迭電張氏懇請回奉暫息爭端以維民命現因張氏未見容納復推省議會副議長李樹滋商會副會長劉愛賢農會副會長鹿賓·工會副會長李福堂·教育會正會長戴葵甫等爲代表於二十二日乘京奉車前往面請回奉聞張氏已擬乘此機會遄返省垣以固後方業由榆關來電訂於二十五日啓程旋省 
　　此次奉直戰事日本政府愼守中立態度力避袒奉嫌擬曾一再非正式表示頃據領館方面消息駐吉森田日領又接到該政府訓電如下「今番對於奉直交戰中國政局此後之推移帝國政府維持旣定之不偏不黨不干涉内政之方針固不待言但是方針能否完全實施將以吾日本所持之國際信義爲試金石矣且　謂今後大陸平和的發展實立於要衝地位僑滿日人鑑此個中要點故一切態度亟宜愼重斷勿弄不經意之言論或出不愼之舉動於中國人與歐美人煊染一重惡印象馴致我國立塲陷於不可恢復之境乃最要事也」云云觀此則日本外交當局所標之不干涉政策殆眞主表裏一致也 
[豫省戰事之始末（續）]  
　　馮玉祥治豫大綱十條 
　　五月五日傍晚距鄭州十五里之古城趙傑所部開到兩 
 
 

Page 7

 
 
團並親率機關槍砲隊及大隊二十餘營赴古城督戰情形萬分緊迫當經駐鄭之第八旅靳總司令飛電各處請兵增援並一面布防一面電詰趙督而趙督始終言無他意六日早復電聲言迫於人民請求驅逐客軍宣告中立查駐鄭軍隊僅十一師之二十二旅二十四師之四十七旅並第八旅之各一部合計不足三營半人幸三旅長誓血鄭城共存亡張王兩旅長親臨陣地指揮靳旅長任總指揮早四點豫軍猛烈進攻激戰六小時鄭州方面因兵力過單大有不支之勢在開火之初鄭州南北之京漢鐵路均被豫軍破壞交通隔絶且趙傑所部招安土匪散伏各縣者同聲響應四面合圍聲勢頗大此時馮督急由洛督催援軍先派陜軍第一師之鄧團開到當此右翼正在危急之際遂即加入張旅長之江見援軍已到士氣大振督隊反攻豫軍不支退回八九里同時王旅長文蔚正在左翼被敵包圍亦復萬分緊急有十一師四十四團之劉營由洛開到即令加入左翼同時反攻豫軍不支退十餘里槍聲漸息是晚駐郾第八旅之彭團得電亦帶隊北進斬關破塞沿途擊散豫軍十餘營又第一師由洛開來李補充團迨至七日早七點時豫軍寶師長率十餘營由開封取道黄河沿岸經榮澤縣由海灘寺方向向鄭州左側背猛攻勢如如驟雨靳總司令得報當飭該旅彭團長象乾迎頭痛擊在崗多附近接觸激戰七小時之久旋將陜軍第一師之李團加入彭團左翼即行反攻寶軍大潰是役奪敵陸砲三尊步槍數百枝子彈無算俘虜豫軍之官兵數百名寶師長足部受傷當卽逃回開封八日趙傑又增加援軍進攻約在一師以上賴駐鄭各軍奮勇應戰及至是晚馮督親率陜軍一旅到鄭士氣益奮靳總司令當大軍未到以前深溝高壘取作防勢以待增援迨至九日各路大軍已集遂由靳總司令商承馮督軍下攻擊命令於十日早四點分三路進攻岳旅長維峻爲右翼指揮官督率陜軍第一混成旅全部在十里舖寨内猛烈衝擊至午後四點將豫軍擊退十餘里之外計俘虜豫軍官兵數十名奪獲機槍四架山砲一門旅長張之江爲中路指揮官率領步砲機槍各團營由二里崗向敵衝擊是日正午馮督親率手槍隊附屬八旅機關槍一營及學兵炸彈各隊由中路猛擊突進豫軍不支紛紛潰退計俘虜豫軍官兵數十名步槍數十枝子彈糧秣無算豫軍官兵傷亡頗夥王旅長文蔚爲左路指揮官率領四十七旅之一部及十一師步砲工各營對祭伯城之敵軍攻擊前進迨至正午已佔領祭伯城豫軍勢窮力竭繳械投誠者約千餘人所獲槍砲甚多並派獨立騎兵一團在左翼戒備是日豫軍雖受大創猶復頑强抵抗當夜由靳總司令選拔奮勇隊二百餘名乘夜繞到豫軍司令部背側呐喊衝擊黑夜之間豫軍隊伍大亂此股奇兵足寒趙傑之膽惟南路毅軍均集中信陽約有二十餘營已由靳總司令飛電蕭督派二十一混成旅·會同駐武勝關八旅王團合力進剿由二十一旅加派步兵一營於九日晚到李家寨遂即北進將柳林之豫軍擊退直逹東雙河於鐵板橋南方布防豫軍約六七營已在對岸防禦是晚王旅長到雙河帶同該旅丁營長隨八旅二團全部攻擊前進各官兵奮勇異常八旅二團之王馬兩營長尤身先士卒猛勇殺敵激戰約數小時豫軍不支紛紛退却六時信陽城亦被第八旅完全佔領除閻軍張營繳械投誠外餘均光竄無踪是役奪獲敵人步槍數百枝子彈糧秣無算十一二兩日王旅長及王團長辦理善後十三日王旅長即率隊北進開通鐵道留八旅王團維持地方治安嗣以確山附近有潰兵數百名遂　王團派兵一營剿擊進駐確山縣且爲王旅之後援並由吳使電飭十五混成旅孫司令率隊赴援前駐石家莊之八旅補充團已逹黄河橋南岸協同該團掃除沿路障碍希早恢復四路之交通趙督以信陽旣已失敗寶師又復潰退下鄭之計畫亦無希望乃使人賫書向鄭州方面求和苟圖緩衝然當調解之際豫軍又復猛攻其無誠意可知又探彼白沙方面之情形不惟警戒設防且新增援某軍十餘營砲二十餘門已抵戰地十日趙傑又率駐馬店集合之二十餘營在新鄭下車向十里舖左翼增援猛力抵抗經各將士勇猛進剿於十一日下午豫軍完全潰竄鄭州方面之部隊乘勝追至白沙之線獲敵步槍千餘枚大旗十餘面大砲數尊機槍四架投誠及俘虜者頗多豫軍死傷極夥十二日由馮督在前方整軍擬乘勝進逼開封趙氏昆仲聞風遠颺由省長張鳳台及中外各首領歡迎馮督入城而城内寶師之毅軍三營已貼耳廳命繳械投誠矣以上所述皆豫省戰事始末之情形也馮督軍到省接事後頒發治豫大綱布告兹附錄於後爲布告事豫省比年以來民困水火久不聊生益以此次無故稱兵村郭坵墟死亡枕籍四民輟業兵匪縱横興言及此良用惻然本督軍受事之初諮詢所及痛瘡痍之滿目懼民隱之弗伸眷念現情殊深焦灼現經體察豫省情况酌擬治豫大綱十條不爲高遠之談但期切實可辦行即本此次第措施與民更始特先宣布俾衆周知惟是廣益實在集思行遠必先自邇一人之精力有限四方之視聽聞難周凡我豫中父老昆季如能各攄讜言匡我不逮尤所昕夕禱求者也此布計開治豫大綱十條㈠賑恤戰區災民俾免失所㈡清理財政各稅期除苛歛㈢調查户口清鄉以清盜源㈣整飭巡緝各隊以待改編㈤查拿貪官痞棍以安良善㈥籌設實業工廠以納游民㈦整理道路水利以便交通㈧實行義務教育以開知識㈨嚴禁烟賭娼妓務絶根株㈩厲行剪髮放足以除陋習中華民國十一年五月日河南督軍馮玉祥 
[山東各界討論外交大會]  
　　山東商學紳民各界爲外交種種問題前擬在省議會開會嗣因事未果昨日復在商埠商會開會到各界代表數十人公推朱馨齋君爲臨時主席報告開會宗旨提出數項㈠中國與日本兩方面將開始在北京協定魯案細目本問題關係山東前途至爲重要應請注意㈡沿線開八埠問題代表雖入京力爭尚無何等效果亦應討論㈢威海衛廳魯省之一部今政府已籌備接收亟應與青島一律加以研究㈣忠告日人如果欲取得中日親善應速無條件交還青島及退還庚子賠欵撤廢領事裁判權此數事如何宣傳亦須研究以上均關係外交至重請大家討論主席提出後經衆逐條討論劉君向忱發言魯案細目非常重要日政府正式批准派定委員顧公使到京當將細目協定華會所議者爲大綱最後勝敗仍在細目我東人必須充其力以監督之或派人參加尤爲要著王君扶九發言謂如言監督應須先預備目標李君郁亭發言謂當魯案提出華會係全國所研究所監督故代表不敢不服從全國民意今日之魯案細目旣較當日大綱尤要而各處尚不注意應請輿論界鼓吹引起全國注意齊力研究方能有效周君朗山發言謂細目協定何日開會尚在未定當兹期間應請政府將具體的細目標凖先爲宣布李君郁廷又謂對此問題鄙人有數項意見㈠無論政府允准與否山東應派代表參加旣可隨時監督又能與吾人報告消息㈡地方上對日人所有物須有一種切實調查免受欺朦㈢魯案善後公署調查日人所有物雖未必盡眞確然亦應請宣布以作參考劉向忱王扶九二君贊成李君意見主席乃逐條付表决完全通過參加代表人數現尚未定一面由各閣體調查一面致函督辦署此問題决定乃繼提開埠問題由李郁廷周朗山徐冠生諸君發言以中央對此問題究竟態度若何現尚未有表示赴京代表亦無具體報告决定先致函駐京代表將中央具體實在態茺報告再定辦法主席繼續提出威海衛問題王席儒君發言謂威海衛乃光緒二十五年英人援照德俄而借租租期差二年已將期滿今日英人宣言交還提出條件五項㈠許英人避暑打靶㈡商貨出入自由㈢英人財產完全保有㈣巿政外人有參加權㈤威海須與内地溝迪此等條件似影響於他處之收回敝意有兩項㈠拒絶英人此種要求㈡威海須無條件交還徐君冠生謂英在華會宣言交還並未言有條件英人要求自應拒絶並須派人加入接收威海之機關研究结果表决無條件交還並致函駐京代表調查中英委員會及接收督辦署是否成立再定辦法主席復提出忠告日人事劉君向忱謂外交協會發過通告今應主張請各報鼓吹并報告兩商會爲此事已發一電請各應贊助時已五鐘遂閉會 
[福州學界之兩風波]  
　　福建省立第二中學校學生陳任民等與學監林希邨反對請校長黄桐坡罷林職此五九紀念後兩日事也黄素篤厚遂在家不敢到校陳任民等二十五人迫至臥室麕集牀前非以校令立退林監學職不去黄不得已書牌示一紙當面飭丁送校揭示文爲學生陳任民等二十五人反對林監學理由不充分此後林監學亦不願再履行學監職務學生宜照常上課學生陳任民等二十五人各記大過一次五月十三日等字學生方面頗以爲滿意惟該校教職員以學生脅迫校長斥退教職員此風萬不可長遂聯函詰問黄氏略云本校此次風潮經教職員向學生勸誡該生等不特不服從竟發生囂張現象殊屬不成事體教職員等對於管理教授平時無法訓練臨時無計維持慚媿奚似合行總辭職云云黄氏正在進退維谷中而陳任民等之宣言已出中有「此種敗類教職員」等語閱者爲之瞠目後中等學校各校長會議結果僅革退陳任民一人裏面更許陳任民爲之轉學因卽結束 
　　福州尚友堂爲教會中之後起頗欲青年會相頡頑演說設學及徵求會員亦與青年會同例近又開一展覧會名曰全省教育成績展覧會夜間並售劇劵頗爲擁擠日昨某教育團體託名爲福建教育界一分子刋布印刷物多張題曰對於尚友堂開全省教育成績展覧會之疑問其文略謂教育成績展覧會爲集合各學校學生之成績以供衆覧其目的在改良促進地方之教育事業關係至鉅故其發起之主體至爲鄭重其徵集之方法尤貴有系統的之規畫考東西各國教育成績之展覧多由地方教育行政機關及教育實施機關爲之發起初未見有以傳播宗教之機關主司其事者乃此次閩省尚友堂竟有全省教育成績展覧會之舉吾閩教育官廳旣放棄其責任致令傳佈基督教之尚友堂出而越俎代庖利用提倡教育之美名以逹其廣開宗教展覧會之主要目的而官廳之重要人員與學校之校長亦竟漠不加察任其支配云云該件發出在五月二十四日正該堂興高彩烈之際不免受一打擊也 
[南京快信]  
　　陳光遠昨連來兩電致齊督告急贛軍因後路無接濟近日大失利 
　　白寶山馬玉仁昨電齊王兩長報告贛榆沐陽宿遷泗陽各縣大股土匪均已擊散刻正派隊兜剿 
　　聞趙倜前日微服轉車赴滬隨行者僅一僕 
　　江蘇有奬債劵現已完全印好定六月二十日發行五月分軍政費因財政廳欵未籌得故尚未發 
　　省議會議員均已紛紛回里度節六月一日大會必難足法定人數開議 
　　旅寗贛同鄉以陳光遠禍贛昨開會公决電北京府院及保曹洛吳勿派兵助陳以留贛人一線生機 
　　財部昨咨省署請飭屬查禁僞造印花 
　　財部委凌潤充蘇官產處帮辦昨已禀知到差財廳委沈陳棨守催江都縣交代 
　　八卦洲柴已由商人劉彬如繳價十萬四十元包領惟旗紳承厚等則願出價十一萬二千元並謂劉彬如係八卦洲局長趙惠潽化名舞弊抑價旗民誓不承認 
　　王省長派委員靳鳳洲赴天津購製省警備隊軍靴一千八百十三三雙由京運寗兩長已令騐照放行 
　　寗省火車昨由下關開至三牌樓將行人周某壓斃 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[粤軍班師後之各面觀（平）]  
　　粤軍援桂後酌留一部駐防蓋以散軍土匪勾結爲患非有大軍鎭懾不足以維持治安也近自孫中山改道北伐陳競存氏卽慨然曰桂事去矣蓋知其部下健兒必不能忘情於廣東與其棄粤母寗棄桂也未幾粤軍果紛紛班師而廣西遂不可問現廣東已無力兼顧祗可暫時放任近聞北政府有委陳炳焜督粤之說此後桂局益形棘手百戰經營僅能底定一時良可慨也日前馬君武見陳競存陳亦深以桂省治安爲念孫中山近稍覺悟擬委陳爲兩粤軍務督辦率師赴桂恐未必能得陳之同意耳廣東方面自葉舉等抵省後所有白雲山粤秀山均派重兵扼守人心頗爲惴惴日前葉舉聯合各將領電請孫中山仍委陳爲粤軍總司令並言所以班師之故實因三軍無主如陳不出恐軍心必變粤局必危護法政府亦難存在是不啻以兵諫矣現粤軍總指揮處設於東效陸軍忠烈祠内發號施令槪從此出駐省之熊略翁式亮陳炯光楊坤如各軍均歸葉節制葉之態度甚爲鎭靜其唯一目的在希望陳競存回省對於政治問題絶不談及省會治安則由葉協同魏邦平擔任共同維持二十四日葉集各軍官開維持治安大會議决定兩事一禁止各軍干預地方政治二各部一律分駐郊外所有兵士非經長官特許不准入城故以現狀論尚可相安無事惟陳競存遲遲迄未返省如始終持消極態度則軍心不能久維粤局恐不可收拾觀於前兵工廠長陳永善大登廣告謂兵工廠爲總部直轄伊隨陳總司令出巡東江並水奉明令交代别人則孫氏所委之朱卓文陳已表示不承認又鍾景棠電詰伍省長省行何以停止兌現從前造幣廠每日交溢利三四萬應行查究如長此停兌則軍心恐將譁變等語可見該軍將領祇知有陳總司令不知其他此兩事已顯露端倪矣但陳素以大局爲念想必惠然肯來鎭撫軍心也現汪精衛魏邦平葉舉均往惠勸駕聞已有允於日内返省之說果爾則廣東大局尚不至發生意外耳兹錄洪兆麟由汕來電如下韶州大總統許軍長梁師長惠州陳總長鈞鑒兆麟養疴滬濱自甘寂靜政潮澎漲久無見聞每接粤中函電並蒙元首與總座曁諸同志敦促再三並先後派員來滬慰問殷殷以粤事變遷見告催速返穗共濟艱難自維多病之軀庸勝艱鉅之任惟念西南護法十載於兹締造艱危僅有今日若内部各殊意見進取必至紛歧應請大總统迅派專員勸慰陳總長即返穗垣并以明令規復粤軍總司令一職仍資統率以利進行陳總長爲國功高軍民愛戴西南大計舉足重輕仰懇勉抑高懷出膺重寄兆麟奔走二十年備歷艱危旣懼鷸蚌之爭並懷袍澤之誼急整歸裝力疾就道反粤有期重辱嘉誨謹佈區區伏維諒察洪兆麟叩漾印粤軍將領於哿日呈孫陳一電復於養日將該電通告各機關其文如下伍省長各廳長各局長各報館商會各團體均鑒哿日呈孫大總統陳總司令電文如下舉等遠戍桂省讀總統前月哿日明令裁撤粤軍總司令部又接電悉陳總司令離省赴惠三軍聞之徬徨不知所措即於有日旋師經於巧皓等日全軍陸續抵省舉等追隨陳總司令十餘年其間由粤而閩由閩而粤復由粤而桂生死患難無役不共不特陳總司令勳高望重爲全軍所佩仰即感情固結亦非陳總司令總綰軍符三軍必徬徨無主粤省爲護法政府之策源地粤軍無主則粤局必亂護法政府亦無所托即懇大總統俯念粤省爲全局所關力挽陳總司令出任艱巨以挽危局臨電不勝翹企謹聞總指揮葉舉魏邦平熊略翁式亮何國樑李雲復鍾景棠陳德春羅紹雄楊坤如陳炯光姜漢翹賀瑞亭太永寛王定華袁帶紀譯深陳家武叩養 
　　葉舉熊略翁式亮陳炯光楊坤如等軍隊返省情形已見前報現續查葉熊等各軍隊尚陸續關拔到省總數已逹八十餘營以上葉舉所部袁帶之軍隊原駐四會余六吉之軍隊原駐廣寗刻亦全數離防拔隊到省現紥東沙馬路陸軍忠烈祠内楊坤如駐防粤漢鐵路一帶已設司令部於西村舊廣雅書院之甲種工業學堂内由該校劃一部分地方借用俾資辦公楊部聞已沿粤路北行分段駐防現已節節北上紥至花縣新街車站一段防堵北路石并兵工廠方面一說係陳炯光所部駐紥一說仍係楊部駐紥未知孰是翁式亮司令部設龍眼洞所部軍隊則分防龍眼洞以逹白雲山一帶防堵省城之北路長堤一帶則由熊略撥一部分軍隊駐防多係租河頭船泊岸軍隊人數多少未詳聞葉楊等未率軍返省前汪精衛曾偕魏邦平乘輪親行赴肇謁葉當面磋商請暫緩來省葉忿然向魏謂你做你的總司令我回我的省各人行動自由不必理我此事遂不得轉圜汪魏去肇翌早葉已抵省即日函請財政部廖仲凱發餉十萬廖絶無阻難立即照付人謂向來領支軍餉從未有如此之快捷者昨五日省中傳有某某等擬繳收魏部軍械說其實不確查陳魏感情素好魏亦非昧於大勢之人必不至有此事實地惟以現勢測之葉楊陳翁熊等八十餘營分佈各要隘已不啻包圍省議必有舉動表示可知魏氏此回由梧隨孫返省膺任衛戍總司令職陳部各軍官不免疑驅陳離省事魏或同謀故對魏難保不有多少惡感然魏部人數祇得三團計共十二營實不足一師之數以此與八十餘營對抗魏亦必不出此也故刻下魏葉等情勢仍未至各趨極端魏氏但暗行戒備飭水警各艦預備一切而已昨傳葉楊等向孫提出三條件兹聞各軍官祇要求恢復陳總司令職並逐去孫氏左右四人至伍老傳士方面連日紛紛設筵宴請各軍官爲緩和各方面之舉孫中山方面自接粤軍將領全體請復陳本兼各職電後以粤軍各將領現駐兵省城旣有所要求自不能不籌應付之法擬即行返省親自疎通一切但尚未成行先電覆各將領謂無論如何須請陳氏返省同勷大計並再電陳氏請卽日來省云云另一消息則謂孫氏對各軍官舉動昨已有一長電到省主張頗趨極端語氣甚爲强硬二說未知孰是 
[浙教育會調停學潮]  
　　自二十三日一中學校與省議會衝突後學生罷課議員停議紛紛擾攘歷一星期官廳束手無策法庭推諉不理省教育會日昨（二十九）午後四時特開臨時緊急評議會到會者有周季綸王貫三胡墨仙王卓夫張佐時孫宋卿余慰三盛佩葱許漢章葉適今唐小瀾李俊夫吳劍飛鄭義爭阮荀伯朱文園葉墨君李維巖毛志遠諸人由盛佩葱主席提議事件㈠第一中校學潮事件議决推定周李兩會長及王卓夫葉墨君四君與各團體商酌辦理㈡調停工校風潮事件議决推定周季兩會長前往勸解調停㈢會員資格審查會事件决定本星期日（六月四日）函請省城中等以上學校校長及省視學開審查會並另備午餐㈣六月評議會常會决定延止六月十一日（星期日）開會議至此已六時遂散會是日晚間卽由周季二君偕體專校長王卓夫等復在安定中校會議進行方針今日（三十）上午九時先赴工校勸導學生再定期聯合各團體赴省議會及一中校設法調解 
[浙工校風潮擴大]  
　　浙江工業專校學生因要求經濟公開磋商代理校長不允所請遂於二十六日罷課二十七日羣赴省署請願不得要領學生回校後當即開緊急會議議决各事仍依原定計劃積極進行㈠劣教員駱錫璇丁肯堂陳悟皆等須立時出校㈡代理校長無代理校長之本能敷衍塞責請教育廳立時撤換㈢教育廳若一味袒護學校方面而置全體學生學業於不顧即官廳有意摧殘教育即宣布本校情形請全國父老公判教職員方面亦於是日開緊急會議詳細情形不得而知其大略則運動學生同里使渙散其團體由各教職員分頭運動各屬同鄉學校方面即於是日下午貼出布告二張其一謂「專門部學生無理取閙罷課要挾並出外請願諸屬荒謬各生着即記大過一次以示懲戒並令星期一按時上課否則全體斥退」其二謂「經濟委員會奉教育廳令組織成立惟學生絶對不能參加」於是學生大憤復開緊急會議謂學生要求經濟公開並非過分而學校方面竟指爲荒謬一般辦事人之頭腦不清於此可見學生對於辦事人旣無信仰此等經濟公開仍是包辦生活與要求目的相差太遠而於劣教員一層學校竟置不覆其不以學生之學業爲重已昭然若揭吾學生等决難承認議决發布第二次宣言將學校方面之黑幕和盤托出請求社會公判一面派遣代表赴各校與校長及學生接洽請求援助不料該校代理校長金鶴儕及教員陳悟皆陸錫璇陸叔餘張雲瑞陳震三等益老羞成怒二十九日牌示將全體學生一律開除并限令即日出校學生以未奉省令初尚不肯出校奈該校長等竟督率校役將學生舖蓋行李搬出校外并將寢室封鎖一面吩咐廚房停止膳餐學生方面亦極力抵抗再接再厲目下風潮已愈擴大恐益不易了也 
[杭州快信]  
　　省教育會昨開臨時緊急評議會到會吳十九人盛在珩主席提議一中學潮决定推周孚綸李俊夫王卓夫葉墨君與各團體商酌辦理工校風潮亦由王等前往勸解晚間又在安定中校會議進行 
　　省議會昨開第三次談話會後各議員回籍過夏節者已紛紛就道現定下月一日再開第四次談話會解决開會問題 
　　餘姚五夫蘭塘鄉清丈沙地分局二十七日下午鄉民鳴鑼聚衆千餘擁至該局經守衛巡防隊開槍抵禦斃四名傷十餘名在局員役俱隻身逃往總局衣物器具搗毁一空現已電省乞援 
　　省會警廳擬添設巡邏保安隊設隊長一員分隊長二員巡官一員巡長八員預算經費歲需三萬餘元已由警務處轉呈省長咨交省議會核議 
　　常山縣警察所長林懋樾調省委一區警佐楊永熙代理仙居縣警察所長黄元吉調省委任用知事邱樹颿署理昨均發表 
地方通信 
[松江]  
　　菸酒解欵新章菸酒第四分局與縣公署會銜出示略稱省菸酒稅局呈准督省兩長實行新定之限解稅欵新章凡由支分各棧轉解區局則上月之欵須於下月十五日前掃數解足區局則於收到支分棧解欵後之五日内轉解省局逾限五日照徵解數罰百分之五逾限十日罰暃分之十餘類推惟解欵雖在支分各棧然若烟酒認商握欵不解在支分棧亦屬無可如何故嗣後各商務於限前繳欵如果延玩觀望則由當地長官傳案嚴罰不貸 
　　開徵教育茶捐松江巿小學教員力爭加膳遂由巿公欵管理處呈請縣署加徵城中及東南北四區教育茶捐移作教員膳費經縣署咨由縣警所查明各茶肆牌號地點檯桌捐數開明復縣准六月份起開始徵收聞徵捐辦法分爲上中下三等最多每桌十四文其次十文最少六文業已由縣諭飭各圖地保傳知各茶肆遵照再請保存存府學田租松江府學文廟洒掃田租因被率入府產爭議案内前經孔教支會呈准省署專案保存並錄呈批函知六縣教育慈善聯合會查照旋得覆函已逹到保存目的當即中止進行兹孔會又因近日省署令縣文内仍將此項田租列入七縣縣校聯合會範圍殊與原案不符故該會會員唐維楨等又續呈省署特將前日呈准保存之批示鄭重聲明請令行該聯合會遵照以維威信不識省署如何批答也 
　　紙牌工人罷工解决紙牌業糊裱印刷工人徐雲泉等因要求增資不遂同盟罷工並將升號店主胡蓮生等兇毆成傷由胡訴究在案現工人方面已因訴案軟化自願將要求條件撤銷聽由各店主酌加若干不再爭執惟須胡蓮生等先行銷案以資交换刻已雙方認可照常工作矣 
[蘇州]  
　　機工照常上工蘇城織機工匠於前日罷工後昨日卽由各紗緞主在雲錦公所開會集議决定機工洋價加至每元作二兩計算每兩計錢七百文而機工方面亦在霞章公所開會經司年司月等多方理喻所有津貼全數歸二叔所得惟對於三叔須酌加飯金以作解决故於今（三十）日起已照常工作矣 
　　自治學員之出路蘇常道吳縣自治畢業學員昨接全省自治聯合會函稱前日由五道及各縣同人公推代表晉謁省長由朱政務廳長代見據稱户籍條例已交省會核議爲同人誠意謀永久之地位對於自治畢業學員不僅委派演講且將派充各縣調查户籍專員爲永久有給職云 
　　繭行將次停秤各巿鄉繭行已於前日一律開秤惟今歲蠶汛欠佳致來貨不甚踴躍木凟等處繭行至多收至五百餘擔業已停秤各收繭員均已陸續散歸其餘各鄉大約今明亦當一律停秤云 
　　繭巿中水警任務繭汛已届江蘇水警廳駐蘇第三區宋忠樑區長特於前日上午帶領先鋒官常鼓君隨帶巡船四艘由蘇出發分赴蘇鄉木凟及常熟等處各繭行所在地巡行一週水警廳趙雲生廳長聞亦將乘坐淺水兵艦分赴所屬錫常等處巡察云 
　　學生參觀絲紗廠金陵大學蠶科學生十餘人前日由教員錢天鶴率領由寗搭車蒞蘇當夜寄宿於閶門外某旅社次日即分赴盤門馬路參觀蘇經蘇綸絲紗兩廠以資實習聞躭擱一星期卽須返寗 
[鎭江]  
　　各縣繭巿報告舊鎭屬各縣繭汛以天時晴和故收成較去年爲佳聞徒陽兩縣各繭行因到貨尚稀扯價五十七元揚中各鄉繭行統計二十八家業已先後開秤高貨均在六十三元左右溧陽各繭行所收之貨亦有六十元以外云 
[揚州]  
　　追繳營地租價江都江知事准台營地徵租兼調查員米生富之函請飭警傳提新城營地租户尹純如等二十六户追繳蒂欠租金以便該員轉解省局云 
　　委查帆渡爭執東鄉萬福橋畔李貴生及陳寶隆等所設之公渡迭起糾紛殊屬擾害行旅江知事昨特委警佐陳鏡如會同仙女鎭江都兩商會人員查勘何方較爲堅固寛大渡資何者爲廉以憑取締而免爭執 
　　緝私釀成罷巿淮南緝私齊統領因據通屬馮營務處報告駐防掘港緝私營因緝獲私鹽與地方發生衝突釀成罷巿風潮等情特遴委專員前赴該港調查肇事眞相以憑核辦 
　　給發馬路地價瓜揚馬路應購民地之價改經縣署給發約分三段㈠施橋以南至大馬橋計三千餘元㈠施橋以北至馮溝套計二千餘元㈠馮溝套以北至紅溝橋計二千餘元其一二兩段業經發過二十九日則舉放第三段云 
　　振會催修圩工鎭揚水災義振會以中洲鄉西河圩岸工程係由紳董裴明幹等擔任修築迄未完工於鄰岸殊多妨碍昨函縣署責令該董趕緊修築以防水患 
[南京]  
　　旅寗皖同鄉爭米照捐電安慶許省長鑒蕪湖米照捐迭經蕪湖各界奔走呼號復經旅外各同鄉電爭在案此事關係蕪湖商埠存亡各公團寄到呈稿極爲詳盡敝會母庸多凟執事皖賢治皖必不忍貽害商民萬乞實行根本撤銷免釀鉅禍無任盼切待命之至旅寗安徽同鄉會趙曾蕃桂殿華陳淡然謝學霖夏翊震孫蔭舒鳳儀詹亮疇等叩艷 
[南通]  
　　銀行界歡迎司蒂芬美國銀團代表司蒂芬偕同上海美商會副會長建業公司大班衛琛曁美商會秘書羅威士蒞通考察實業此間各銀行特開會歡迎聞司氏俟往唐閘參觀各工廠後即行過滬返美 
　　商會挽留張會長會議通崇海泰總商會爲張會長辭職問題二十八日舉行會董特會由周副會長主席衆以前定本年十一月改選碍難提前舉行張會長爲衆望所歸應即一致挽留旋經討論挽留方法因不足法定人數未能表决改訂夏曆本月初四日召集全體會董開緊急會議俾資商榷 
　　示禁土布積弊通海一帶產布銷路甚暢惟機工作弊牟利各莊貪收躉貨不能認眞釐剔一經莊客查察不獨受减價之損失影響實業頗巨現聞通崇海泰總商會曁海門商會特呈准兩縣知事會銜出示嚴禁並由通海大尺業公會派員馳往各區調查如發現弊布即責成各莊隨時加蓋漿潮圖戳一律拒斥不收設有機工掗賣及違抗情事交警責罰不貸其布商不遵禁令者由調查員報請公會議處云 
[清江]  
　　江北發生害蟲江北去歲被水所有農田多成澤國詎水退後所遺蟲子孔多目前悉數蠢動嚙食田禾爲害甚巨蟲形圓長色黑周身環節口器尖利向所未有據一般農民云天不亢旱時降雨澤則該項害蟲或可滅殺否則恐難滅除也 
[嘉興]  
　　縣示取締放牛北門外塘滙鄉客民耕牛放草時常作踐鄉民農產物因此時起爭執甚至發生訴訟現該鄉自治委員陳邦基特定取締放牛規則六條呈請縣署出示以清訟累而安生業汪知事據呈後業已示諭各客民矣 
　　抽收游湖船捐東門外鴛鴦湖中之烟雨樓索稱禾中名勝每届夏令各界人士避暑湖中頗爲熱鬧現夏令又届湖船預備營業第一區自治委員蔣世澄擬仿照歷年成案抽收游湖船捐絲網船每只捐洋六角頭縫船每只捐洋三角所有捐欵儲存自治辦公處充作修築烟雨樓之用刻已呈准縣署於陰曆五月初一日起實行徵收矣 
　　開徵本年丁銀縣知事汪瑩以十一年份上忙丁銀已届徵收之期特令各經造人將該項串據尅日趕造 
送縣用印以便應用現已定六月一日在縣設櫃開徵業已通告各業户將應納丁銀於開徵時赴櫃完納以重國賦一面諭令各經徵人照章徵收矣 
來件 
[張謇韓國鈞通答下河九縣來書人啟]  
　　昔清總河靳文　劍三河六堤束水歸海之議格於時論未獲實行謇國鈞承乏運河工程鑒於十年大水上下河爭持車南新三壩之啓放徇上河則西水宣洩無堤以爲之防勢必汜濫無極而下河沉徇下河則西水阴扼無港以爲之導勢必漲溢增高而上河湧湧舉沉均不利今欲均利舍靳議無他法東臺之王家港乃排洩西水五港中之一也港久失修淤而且曲亦無堤防乃令局員測量繪圖定線集欵興工下自駱愷誌上溯至馬墩又是馬墩至三環裁灣取直共長四千丈港面寛十丈底寛六丈深七尺五寸左右岸台各二四丈岸底寛各六丈面寛二丈高八尺左右岸外臺各三丈臺外複河各寛二丈合六十丈以裁尺計出土三十二萬餘方方價六百文加以築堤及各項雜支並還墊共用銀華洋義振會八萬元泰屬墾務局河堤費四萬元省撥工振欵三萬元濟南鹽商一萬元運河局墊撥一萬元合計十七萬元三環迤上至萬盈墩剩餘之工不足四分之一因省廳預籌十二年起加增下河九縣二分畝七萬元不濟地方人士亦無法墊助謇國鈞羅掘此十七萬元亦已力竭聲嘶不得已暫至三環結束告一段落此濬治王　之大槪情形也惟查港工甫開而各方面詰難滋多甲曰港無取直乙曰堤無庸接丙曰閘不足持丁曰欵多慮摩文電函牘紛至沓來天王港何以待治各縣人士何以請治王港非曰洩水不暢耶不暢之病由於港曲治之面洩仍不暢成效何在若云曲以緩緩海潮可禦顧來水緩矣去水將若何謇國鈞先治王港商榷書所計土方與建閘同爲二十四萬元今因欵绌閘不及建暫以土壩代之如爲今日無閘而港仍曲他日閘成則今日之曲仍爲病又若何且王港今日之下段較最上昔日之港爲稍直而王港未來之上段較下段今日之港爲猶曲圖册俱在可覆按也今以暢爲用而以大爲禁實無解於甲說堤以束水不使横行乃治河通例王港今日所成者雖限於駱愷誌至三環之工而他日所洩者非限於駱愷誌至三環之水假曰無堤或有堤而不接則西水增高仍當平漫而下旣無收束攻刷之能力且慮横潦塌淤之後患如曰接堤則須改線改線則占當線之地地失於大業户無大損地失於貧民小户礙其生計言亦成理但今日下段已成之港通遂公司損地至三四千畝四環而上乃涉民地比已照公用徵收例按畝給價（畝給五千外廣工振例加給五千）如人民不受此項給價則堤内夾河之地仍爲民有平時可以耕種一旦行水時短而所損無多得失相衡誠無解於乙說河工有閘乃操縱水量之利器古今中外無不推行即昔日之下河五港濱海地點無不有閘以爲之節宣其作用以抵禦海潮者爲大若因啓閉失時仍足爲害即以爲閘不可用其亦知閘爲能啓能閉之機械而無自啓自閉之能力失時致害咎不在閘而在人人不自救諉罪於閘亦無解於丙說土方價格之大小以出土遠近爲標準王港出圭除河身堤底不計左右岸臺之平距較諸各鹽墾公司今日新闢之各河與淮揚各縣昔日舊有之運河出土爲獨遠今查每方以裁尺計給價六百文乃包括棚席抽水各項雜支化内較諸鹽墾公司近年已闢之各河與淮揚境内今日新濬之運河方價爲獨小駐工人數總巡三分巡三會計庶務書記各一絶無秘書差遣委員乾修名目駐工人員之原有局俸者不另支薪故以活沙時現極難工作之土性與十倍於其他濬可之出土而價格比較王港每方連同雜支在内較其他濬河方價省至四五百文而仍以虚糜相責備亦無解於丁說謇國鈞更有進者王港工程今因無欵暫以三環爲止點俟國是稍定地方人士同有利害切身之關係仍望賡續進取以竟全功並望廣土地港治法直抵車邏設遇大水庶上下河之爭端息而沉與湧之兩禍免至海濱建閘所以禦港内之潮也欲使海潮之患永久祛除非築捍海大堤不爲功謇國均膺運河工程之任故兼治王港爲謀消除運漲者示之的今爲汲汲求去之人矣心所爲危不敢不告幸垂鑒焉 
雜評一 
[均貧主義（默）]  
　　今日之董高以大刀闊斧裁員以大刀闊斧减政人因引爲快事然董高之所以能如此以得有勢力之武人贊同也裁部員節部費與武人無切已之關係故易得其同情董高乃得放手行之而無阻　 
　　雖然董高此種大刀闊斧之手段必不欲僅用於部内而欲逹其均貧主義於全國可知僅能均財部交部之貧而不能均武人之貧則不得謂之均貧僅以强力迫使一切文官貧而不能以强力迫使武官貧亦不得謂之均貧故欲逹均貧之目的必以此種大刀闊斧之手段施之於一般有力武人而後乃有眞均貧之希望今日以大刀闊斧裁員減政僅可謂實行均貧主義之開始而已 
　　然而欲均武人之貧必武人能先犧牲其擴張地盤之一念而後可武人能犧牲地盤而後乃肯大舉裁兵而後乃能逹均貧主義試問今日之武人能之乎試問今日之武人能視關係切已之裁兵與不關已事之裁員減政等量而齊觀乎如曰不能則此均貧主義終成爲有始無終而已 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[太平洋運輸事業之大變更]  
　　十輪公司會議維持營業六月一號起水脚大跌 
　　中美太平洋一路原有純係美輪之水脚公會·及各國輪船合組之水脚公會·兩所美輪公會先由福來大班愛佛立得氏爲會長次由提督公司之海彭氏爲會長各國輪船合組之公會會長現公推昌興太平洋公司總大班李士斯密司君LeesSmith充任凡太平洋水脚之漲落均須由公會議定不得擅自增减今年日本郵船公司因欲跌减太平洋運費面未得各公司允可日郵社遂乘機退出公會受縛束自由定價由是美政府航務部對於此項水脚限制一事亦　示不願承受故紛紛退出公會各自爲謀近來且有多數中美航路内之商輪由美直放至天律及塘沽等華北各地藉運費之無限制而承攬運輸營業因此在水脚公會之各輪公司對此大爲躊躇先於本月二十二號由行駛中美間之十公司就水脚公會内開大會一次討論運費問題藉謀抵制自由定價之商輪而爲以後營業上之維持當時公推李士斯密司君爲主席列席與議者爲中國公司·大來洋行·太平洋郵船公司·三菱公司·大阪公司·東洋汽船會社·等之各大班其餘在會而未曾出席者爲怡泰洋行之經理英國皇家郵船公司·曉霞公司·好時洋行·天祥洋行等等當時提議之主要議案卽爲跌减太平洋運費問題經衆討討以事體頗關重大須經過若干日方可將跌價之貨件分别重要次要或跌减或保留後由在席各代表磋商定奪謂儘五月内决定自六月一日起實行故至今日爲止業經各公司决議兹將太平洋内由滬運往舊金山·或温哥武·西雅圖·維多利亞·德古姆等各埠之貨物擬定减跌運費及保留者探明列表如下此誠最近輪運事業上之大變動也（表以美金元計算）　　貨别量原價今價减跌 
　　猪鬃每噸二十二元十七元五元 
　　樟腦每噸二十二元五角十七元五元五角 
　　天津地毯每噸二十五元五角十九元六元五角 
　　髮網每噸三十二元五角十四元十八元五角 
　　亂髮網每噸二十五元十四元十一元 
　　皮毯子每噸二十元十五元五元 
　　烟葉每噸二十二元十五元七元 
　　桃肉每噸二十元十六元四元 
　　帶壳合桃每噸十三元十元三元 
　　羊毛每噸十二元五角八元四元五角 
　　鴨毛每噸十七元五角十四元三元五角 
　　茶葉每噸十元六元四元 
　　皮毛每噸十二元五角八元四元五角 
　　棕蔴每噸十四元十一元二元 
　　帽子每噸十七元五角十三元四元五角 
　　荳子每噸十元六元四元 
　　荳餅每噸十元六元四元 
　　書籍每噸十七元五角十五元三元五角 
　　麩皮每噸十三元六元七元 
　　罐頭食物每噸十七元五角十五元二元五角 
　　中國磁器每噸十七元五角十五元二元五角 
　　桶每噸十二元五角十元二元五角 
　　中國肥皂每噸十二元十元二元 
　　以上各貨均爲議定减跌者至於照原定水脚未减各貨兹再查報如下 
　　棉花每噸十二元 
　　古玩每噸二十二元五角 
　　鷄子每噸十七元五角 
　　湖絲每百磅六元七角五分 
　　絲頭每噸二十二元五角 
　　冰箱貨每噸二十七元五角 
　　木頭每千尺十二元五角 
　　桃粉每噸十元 
　　猪油每噸十元 
　　蛋黄白每噸（裝箱）十二元五角 
　　蛋黄白每噸（裝桶）十八元 
　　油每噸五元（或將改動） 
此項價格係本埠昌興·大阪·三菱·大來·太平洋·中國·東洋汽船·怡泰·好時·天祥·等十公司所合議者他若提督·藍烟囱·怡和·福來·新其昌·太子·日郵社·等雖亦有行駛太平洋線但以不入此會故其水脚費不受此限制然亦必繼起减跌總之太平洋航業至今已成强弩之末矣 
[章太炎覆孫傳芳電]  
　　謂恢復法統須先倒北廷 
　　宜昌孫師長鑒勘電悉北廷首長非法僭稱國有常刑豈容干紀粤東改建本應敵而爲之北果倒戈南自慰解矣顧足下以恢復法統爲號而吳子玉則有鞏固北洋正統之言正统云何若即北廷首長不能聲討而欲鞏固附逆之罪百喙難辭若意在直軍主帥此即民國六年督軍團中據地犯順迫散國會之人身爲禍首豈容假借名義也彼意欲開舊國會於叛逆勢力範圍之中縱有議案亦與刑訊逼供無異恢復法統豈容若是總之足下與吳子玉順逆判殊不可一致且僞廷一日未倒足下一日尚是僞廷將吏欲思靖獻旗幟貴於鮮明章炳麟卅 
[陳光遠運欵北上之滬聞]  
　　國聞通信社云據贛帮商界傳出消息贛督陳光遠因贛境不靖確於日前第一批運現洋一百萬元裝箱搭江輪運至漢口改搭京漢車運至北方被曹錕扣留第二批又裝運現洋七十萬元被吳佩孚部下在豫境扣留聞此項現洋箱外皆貼某銀號封條亦不知運往何處作何用途云 
[澳門罷巿風潮加劇之滬聞]  
　　文匯報云昨夜本埠葡人接漢門電報知該處罷巿風潮更轉劇烈已發生暴動而令葡兵不得不開槍鎭壓聞此次罷巿乃由葡員禁止華人組織游行會嘲笑香港英人而起當香港海員罷工解决後罷工者以爲英員此次大失面子擬組織大游行會港警得悉即加禁阻華人遂擬改在澳門舉行澳門當道知華人之用意亦加禁阻澳門華僑曾電廣州請助現尚無證據可言廣州華人煽動澳門之暴動一星期前抵滬之葡砲船伯翠兒號已奉命駛回澳門已於今日午後四時起椗本埠葡人歡迎該砲船人員之籌備故已作罷 
[航業消息彚報]  
　　自五月二十二號至二十八號止此一週之進口船爲一百十艘合二十二萬二千四百十七噸出口船爲一百十八艘合十七萬五千三百十四噸比上一星期减少進出口船四十艘噸位亦减八萬一千五百八十一噸云 
　　英國東美輪公司之蘇維烈號由紐約來滬今日可進口由美裝來有各種油七百箱及二千二百桶紙烟一千五百箱烟葉三百桶鉛皮一千箱錫紙六百件新紫銅兩批計八千六百二十二方及四千三百四十二錠此輪在滬卸清來貨後將空輪往神户云 
　　日本郵船會社之上海總理恩田剛吉氏奉日本總社電召今日乘山城丸歸國聞此行關係於將來擴增對華航業有巨大之關係云 
　　牛莊尚有大宗荳餅黄荳運出係裝至廈汕港粤者居多太古公司將於今日連派兩輪至該處承裝云 
　　東洋公司之春洋丸六月二號可來上海當日即往舊金山此間出口貨之運美者共計三百噸南京號亦於是日赴美云 
　　法郵船盎高爾之運法絲總數已紀本報兹悉報裝至馬賽有湖絲三十件野絲十件絲頭五百二十一件裝至里昻有湖絲二百九十二件野絲九十件裝至朋笛溪有湖絲十件裝至亞威奇拿有野絲二十三件又有安瑞合里杜號郵船昨亦進口來客祇六人貨物更少一號往日本時貨客則較多也 
　　大英公司之喀什瑪埃號昨已來電將於四號從香港開出八號至上海船中有四月二十八號前之英國客華郵件 
[四公團之銅圓重要條件]  
　　議决三策要求實施 
　　邇來輕質銅元之風潮仍不少已兹上海總縣兩商會曁銀行銀業公會公致北京財交兩部曁稅務處幣制局南京軍民兩長本埠護軍使一電條陳三策要求實施原電云滬埠於上年五月因銅元充斥致英法電車公司除龍文外一律拒用經各團體一再陳情當由政府通飭各省停鑄並於本埠嚴禁進口滿擬標本兼治或收成效詎料停鑄令下直鄂旣定爲例外皖省又首先弛禁川湘兩省更非政府權力所及禁運一舉護照縱然停發而江輪往來仍復源源私行夾帶以致紛擾一年效果毫無洋價反由五百文增至千七百文左右魚攤罷巿營働罷工人民忍無可忍始於本月二十二日議决凡係輕質銅元一律拒用毒蛇螫手壯士斷腕苟非萬不得已誰肯孤注一擲縣署及交涉署來函均諄諄以恐釀紛擾維持勸導爲言惟是禁鑄禁運徒騰口說風潮略形平定禁令卽予缓和電車公司先鑒不遠人民切身利害所關誰肯以官廳一紙空文狐埋狐搰商會公會等四團體因此事已歷一得期之久關係巿面太鉅當於本月二十七日在總商會關聯席會議討論補救方法僉以銅元能否照常流通不在團體之空言勸導而在政府對於停鑄停運是否有切實辦法本斯公意議决三事㈠各省停鑄仍係空言無補其扼要辦法惟有從禁止紫銅及銅胚入手此事應卽日通電各處海關布告實行如查有私運一律充公㈡輪船火車夾帶私運如何切實稽查應通令各稅關路局各抒所見定一嚴厲而有效之辦法㈢過剩之銅元應由政府依照國幣條例無限收受凡人民以新舊銅元向縣署稅所完漕納稅不論數目多少許照通行巿價一律上兌縣署稅所以及財政廳均不得有絲毫抑勒挑剔此三事如能完全辦到庶幾來源旣斷去路加增兌價不抑而自平巿面不勸而自定否則商民爲自衛起見恐無就此中輟之理巿廛日聞詬誶之聲商店日抱折閱之痛物價未必遽平而錢價先已抬高一轉移間不啻收入減少支出依舊卽素以銀幣爲收入單位者亦將發生莫大恐慌且恐拒用之風逐漸波及於隣近各縣是此事愈遲愈難收拾官廳方面動謂商人不爲根本之圖失之輕率不知禁鑄禁運操之官廳非商人所能代爲執行自去年迄今所謂根本之圖者何日不在人民呼籲之中如果早能切實奉行何致一悞再悞以有今日現時拒用範圍旣較去年擴大萬不宜再用姑息政策敷衍一時應請查照上述三端分飭主管官廳迅予照辦滬巿之能否轉圜當以此議之能否實施與實施後有無成效爲斷仍盼電示云云 
[滬北六路聯合會開會紀]  
　　討論輕質銅元提倡籌金贖路 
　　滬北六路商界聯合會昨日午後七時開會討論銅元贖路各要事到者二十餘人首由成夑春主席報告銅元之害及共謀救濟辦法請衆各抒意見馮長鯨謂銅元兌價有增無減皆由進口日多各省未能停鑄之故必須要求官廳盡力維持商界輔助方有安平之日默察各團體拒用及折價之議多無一種决心若能折到鑄者各團體拒用及折價之議多無一種决心若能折到鑄者無利可圖自可不禁自絶徐鴻嘉謂圜法棼亂無良好政府改革言之痛心我商界應一面直接電告請其立令安徽湖南湖北各省即日停鑄一面電告齊王軍民兩長請問滬上因銅元之故險象環生應互維持須表示一種良善辦法使吾商業照示而行倘因循不答繼續請求必堅心求到富商協助萬一兩長終置不問一旦巿面暴飛均爲兩長負咎各縣公署出示通用之說亦當具函請問可否擔保以後再不增長或另有良法正本清源杜椿蓀顧九如汪體文高琪等皆謂非要求官廳表示維持决心商界不能着力進行一致表决㈠電請江蘇督軍省長嚴飭海關火車查禁銅元進口㈡電請府院財政部立促各省停鑄㈢函請總商會各公團不逹到官廳輔助商界救正銅元之害不止主腐又提議贖路事略謂此乃吾國爭主權保人格緊要關頭務要公衆積極進行先期籌集力謀民有辦法否則信用墮落公議准於數日内一體向本路徵求確實數目向各銀行取到儲金摺交各人直接分儲爲第一步辦法後再招集各職員以謀繼續進行諸　議畢而散 
[大陸行員儲金贖路之踴躍]  
　　本埠大陸銀行建築新屋於天津路自遷入後營業益形發逹行中本多熱心人員比以膠濟贖路急須儲金商界已有發起儲贖路者勿使占美於前昨日由行員某君倡議全體贊　莫不爭先恐後傾囊以儲各界人士如能仿而行之則巨欵不難立致而膠路卽可贖回矣 
[工商留學生協會之進行]  
　　工商留學生協會現已着着進行籌備會址之布置不日卽可蕆事本定初六日開董事會旋因尚有董事數人因參與北京中國銀行年會未返故擬暫行稍延時日一俟各董事到齎即行開董事會宣布正式成立會云 
[紀國是會議之談話會]  
　　定星期日開大會 
　　八團體國是會議昨爲第二次正式會議因到會者不足法定省區改開談話會出席者十三人至三時三十分開會黄炎培主席略謂本日原爲第二次正式會議因不足法定人數改爲談話會現在各省區遞到意見書編入議事日程者計共九件内三件關於本會本身問題其餘六件爲國是問題查本會對於各項意見書須經審查會審查報告後方可交付大會討論兹將各項意見報告㈠縣團體推舉代表之方法案四川重慶總商會代表温嗣康提議㈡组織大綱及議事細則修改案福建省縣巿鄉農會聯合會代表劉陽生提議㈢補充組織大綱第三條之解釋案北京報界聯合合代表邱醒旦提議㈣國民監督財政路政爲救國之本案江蘇通崇海泰總商會代表馬炎文提議㈤勸告日本保持華會結果勿涉中國内爭並通告歐美友邦聲明中國内爭當認爲國民自决之動機與國家統一之先聲山東省農會代表崔藩張濤張啓昆提議㈥聯合組織草擬國憲爲制憲之參考並喚起國民對於制憲之注意山東省農會代表崔藩張濤張啓昆提議㈦解决國是應法律政治雙方兼顧案江蘇省教育會代表沈恩孚提議㈧南北统一辦法案江蘇縣教育會代表黄立提議㈨請召集國會制定憲法案浙江省教育會代表季傑孫增大提議惟審查會開便時决不能與大會同時舉行以免抵觸馬炎文謂今日會畢不妨開一審查會温嗣康等贊成沈恩孚謂下次大會適在舊曆端節應否變更日期崔藩主定星期日上午九時至十二時開會各審查會認爲特别緊要事項約開特别會議胡寶圃附議主席將崔議付表决全體通過 
[日華紗廠罷工十一誌]  
　　浦東陸家嘴日華紗廠罷工風潮已十誌本報兹悉工會方面見一時不能解决託商界中人向銀行借欵尚未領到而一般貧苦女工（以江北人居其多數）迫不及待乃於昨晨各持手摺赴廠門首領取工資無着情形甚爲狼狽當經駐廠夏巡官委派劉堯山陸成山等分赴各處勸諭上工致被工會調查人張滙庚孫金生吳阿四金阿平查見在途互相爭執旋經會内代表徐錫林等到來以陸成山並非廠中工人惟劉堯山一名係會内教育會員前此罷工時在楊樹浦散發傳單被捕由會中延請律師保出此次罷工伊亦簽名贊成不應自相破壞當卽偕赴三區警署解决該廠昨又發出佈告云罷工中素無發給工銀之例本廠現因已至月底結賬之期又值陰曆端陽節近各工人中未免有所需用本廠爲工人設想起見定於五月三十號·三十一號·六月一號·三日内分班發付工銀望帶摺來取可也五月上半月賞錢及四月五月之亨司錢同時一併發給云 
又一消息云昨日下午滬上有名女士六人過江分發工資該會職員在事前聽有不好風聲恐其在路被人搶刧於是派四人至上海相迎並代負銀元過江向爛泥渡某工頭進走（本應走陸家嘴至工會的因灣路之故復又加之大雨到已四時了該會男女職員卽上前相迎後經各職員議决天氣早人數衆多當日萬難發畢明日又是端節不便勞各女士散發（各女士當時並極願明日散發不過什麽節氣）工會職員亦不辦公俟六月一日（卽五月初六日）早晨分發云 
　　又函云日華紗廠男女工人全體罷工迄今多日尚未解决昨日下午該工人方面所舉代表多人同投警察廳請將在押之各工人省釋警廳長諭候核示 
[三誌岑春煊宅中之兇案]  
　　岑春煊之差弁惠雲亭持刀砍傷岑妾子女及女傭九人一案由岑通電擬請按軍法懲辦兩誌前報兹悉何護軍使以該犯惠雲亭膽敢持刀闖入家主内室砍傷人口至九名之多已屬觸犯懲治盜匪法之規定現旣獲案應歸軍法懲辦以昭炯戒昨特行知公共公廨關讞員查照一俟捕房解廨後迅將該犯惠雲亭一名解送本署訊辦以重法紀云 
　　國聞通信社云岑春煊住宅發生兇殺一案迭誌前報兹調查在醫院之受傷者七人其中受傷最重者爲一女僕聞左臂已被砍斷昨日車送紅十字會醫治其餘二妾傷頭胸兩部一女傷臂肩頭三部其臂部之傷約五分長十歲小孩傷背兩部二女僕傷手臂二部尚有三歲小孩一人頭部輕傷已愈昨晨即出院回宅調養云 
[顏外長南下續誌]  
　　外交總長顏惠慶及眷屬由京南下已誌昨報兹悉顏博士已於昨日（三十日）下午四時由津浦車抵寗轉乘滬寗路花車掛在由寗十一點開行之夜班快車上將於今日（三十一）晨六時五十分鐘到滬即日轉乘早班快車赴杭 
[昨日之金融巿况]  
　　昨日洋釐巿價上午七錢二分五釐五毫下午又小一釐爲七錢二分四釐半因繭巿皆　結束現洋用途漸少商界均有賬目收下付莊因此比較上日小去二釐半幣價恐再續小云 
　　銀拆上下午皆爲五錢今日陽曆月終又係舊曆端陽過此節關當可望鬆比較前日已小去五分匯豐曁麥加利道勝等各銀行收欵約五六十萬兩 
[昨日之外幣巿况]  
　　昨日（三十日）標金交易不甚暢旺外幣巿面因之毫無起色價格尚稱平穩惟盧布二百五十元票小一錢五元至二十五元票縮一兩遞加者僅法郎漲一釐買價一角五分四盧布二百五十元票買一兩五元至二十五元票買八兩五錢其餘各票均無變動五百元票仍買十三兩五錢千元新票買四兩馬克買六釐五坡元買八角六分港票買九角九分五東京老頭票買八角二分五花旗票買一元七角一分英金票買七元八角五分荷蘭買六角二分五云 
[昨日之國内滙兌巿]  
　　昨（三十號）京津銀洋兩匯均見提高銀滙漲五錢洋滙高半元北京公砝每千兩合申元一千零四十九兩銀元每千元合申洋一千零零三元半天津行化每千兩全申元一千零五十七兩銀元每千元合申洋一千零零二元五角漢口洋例每千兩合申元一千零二十三兩五錢較前日行巿跌一兩銀行並無變動每千兩合申洋仍爲一千零零一元沙巿九九銀每千兩合申元一千零七十兩宜昌宜平每千兩合申元一千零二十六兩較前日來電亦跌一兩銀元每千兩合申洋一千零十四元九江南昌温州銀元每千兩合申洋一千零零五元蕪湖銀元每千元合申洋一千零零三元五角安慶蚌埠清江海門等銀元每千元仍合申洋一千零零四元徐州銀元高五角每千元合申洋一千零零四元五角南京蘇州鎭江揚州無錫常州常熟等銀元每千元合申洋一千零零一元一角宜興南通等銀元每各元合申洋一千零零二元杭州寗波嘉興湖州紹興餘姚籌銀元每千元合申洋一千零零三元蘭谿銀元每千元合申洋一千零零四元五角福州厦門銀元每千元合申洋一千零十元重慶九七平銀每千兩合申元九百八十七兩五錢成都九七平銀每千兩合申元一千零十七兩五錢萬縣九七平銀每千兩合申元九百九十五兩重慶成都萬縣等銀元仍無變化均與申洋相同云 
[疋頭呌莊因端節停拍]  
　　昨係星期二日應輪值公平洋行拍賣羽綢羽綾原布巿布等疋頭之期此届因舊曆端陽節故未開拍昨期三怡和星期四元芳等洋行均停拍一期俟下届再拍也 
 
 

Page 14

 
 
[友華銀行滙巿報告]  
　　昨日友華銀行滙巿報告云二十九日倫敦大條銀價新遠期各長一二五紐約銀價長至七角一分七五倫敦紐約間匯率爲四元四角五分今日此間各國滙率悉如昨日晨間英鎊成交價爲三先令七便士二五美金爲八十元一二五旣而巿况稍平某時七月份英鎊成交價曾低至三先令六便士七五同月美金低至七十九元半惟照此率售者頗多巿况因以轉堅收盤時英鎊現售價爲三先令七便士一二五六七月份交貨價爲三先令七便士美金現售價爲七十九元八七五六七月份交貨價爲七十九元七五昨日倫敦由印度購入少數現銀倫敦紐約巿均堅定 
[繭巿消息]  
　　昨據無錫繭巿通信云近城各繭行開秤以來價格雖大而所收鮮繭非常認眞對於薄皮雙宫夏繭等貨一律拒絶每擔扯價六十四五元午後因貨少對高貨身堅者每斤加放二三分不等西南各路端節收秤東北約遲一二天云 
　　北上鄉中安橋之源昌繭行因本届未經廠家租訂故未報明公所兹由當地組織資本秤收定初二日開秤由經理浦容潛臨時報告繭業公所核准開設矣 
　　常熟春繭較各處爲遲現天時不暖致尚在大眠上山之時各繭行大約明日可以開秤而桑葉價賤最貴之時每擔售過一元七八角近日葉價大跌現祇六七角本年無錫等繭價奇大常熟蠶汛亦以天時關係收成祗六七分年歲云 
[閩學生代表到滬之活動]  
　　地方檢察長拒絶延見 
　　國聞通信社云昨日下午一時福建滬案後援會代表劉景基偕全國學生總會代表黄東鴞旅滬福建學生會代表戴乘衡同赴地方廳請見廳長先以名剌投入梅廳長拒之不見嗣經該代表等聲稱我等今日係代表公意而來非私人可比自無不便之處且劉代表遠道而來亦有面陳之必要後堂丁往返數次仍拒如故該代表等以無由面逹遂出福建紳商各界公函并福建各校學生之理由書交由堂丁轉遞並聞劉代表於未赴京以前擬分向各團體聯絡一致援助云 
[中興公司請辦搶煤匪徒電]  
　　中興煤礦公司近因徐蚌一帶時有匪徒串通軍隊搶刦煤斤特電皖督請爲查辦電文如下蚌埠張督軍鑒敝礦素承維護同深感荷惟近日煤車經過徐蚌一帶往往有慣行搶煤帮匪串通軍隊搶刦煤觔并毆傷押勇衆寡不敵防不勝防敝礦損失甚鉅股東血本所關羣相責問惟有懇祈嚴查究辦並禁軍人不得擅行搭坐煤車以免混淆是所敬禱中興公司禡 
[書業正心團銷燬淫書]  
　　本埠書業近發起正心團以改良風俗爲職責以銷毁淫書爲入手昨該團致同業通啓云吾書業爲百業之首基教育之淵源卽膺培植人材改良風俗之責竊以淫書一類最足蕩少年之心志一經瀏覧始而眉飛色舞繼而蝶肆蜂狂卒至大則戕害生命次則沾染疾病小亦失業流蕩貽悞青年實非淺鮮同人等有鑒於此籌清源正本之謀作曲突徙薪之計集資收買著名淫書及書底一并銷燬嗣後凡我印刷同業槪不代印發行同業槪不代售想吾業皆明逹事理决不爲區區微利甘造無窮孽根自棄人格遺禍子孫也現已銷燬淫書底板三十六副淫書肆萬六千三百九十六本奉勸各埠同業如存有不正當之書籍亦請付之丙丁云云兹附錄該團緣起及簡則如下風俗之善良視乎人心之良莠人心之良莠賴乎社會之提倡方今世風日漓廉恥道喪不行補教狂瀾奚挽爰集同人組織斯團凡具婆心盡可入會一定名正心團由書業同人組織成之一本團團員以正心修身爲宗旨一本團團員宜互相勸勉催人品行道德一本團勸造各種善書先正格言凡有益於身心可以改良風俗者均印之一本團團員不得印售淫詞小說以及流毒社會不正當之各種書籍一本團團員如聞私造淫詞小說須勸戒毁棄以免害及社會一本團團員遇有淫書等有碍風俗者除不爲代印外並不得代釘代售一本團創始伊邇同人等有善法可禁絶淫書者願賜教焉 
[崇義里盜犯之心跡]  
　　崇義里六十七號門牌新成絲廠主　蓮塘及王勉甫家被盜搶刦由警廳偵探緝獲盜犯張阿六顧其祥等解送司法科訊供判押候辦在案昨日又據該失主等到廳禀稱查得現在已獲盜犯張阿六一犯係前在我家爲包車夫嗣因不安本分因此停歇詎其在外心存不良由其起意糾衆爲盜來家行刦請求重辦奉諭着候核示 
[盜刼謙泰祥煙紙店]  
　　北河南路前晚八時 
　　美租界北河南路四百九十號謙泰祥烟紙店於前晚八時許突來盜匪四人躍進店堂各出手槍向店夥學徒嚇禁聲張當將賬檯抽屜内所儲大洋銀角搜刮得贓呼嘯而逸迨該管虹口捕房聞警立飭通班中西探捕馳往兜拿奈盜匪早已遠遞該探等當向店夥詢問盜黨面貌服式遂師稟捕頭諭令跴緝贓盜務獲解究 
[浦東三王廟之盜案連搶七家]  
　　浦東川沙縣西鄉三王廟地方於陰曆上月二十七日夜半時突來大帮盜匪數十人各執兇械圖入各商店連搶協和覺軋花廠裕豐布莊·大順祥信義昌義昌順雜貨店·養仁堂藥店·襲姓成衣店等七家聞被刦銀洋衣飾物件不下千餘金事後由各失主開單投報川沙縣公署請求飭緝 
[昨日浙鮮繭之運滬數]  
　　滬杭甬鐵路滙通轉運公司昨日（三十）在臨平許村硤長安嘉興等站裝來鮮繭十二車内計上海鼎興絲廠六十包振興廠六十包久成廠一百零三包天賚廠一百零五包百司福五百五十六包元太二百零八包昌興二百十四包以上共運到鮮繭一千三百四十包均在南車站卸載當由繭損員會同海關洋員查騐放行聞楓涇尚有大批鮮繭待運來滬故昨日已於南站調集空車十五輛前往裝載今明日即可抵滬云 
[西商在青陽港賽船期]  
　　滬上西人定於六月三·四·五·三日在青陽港舉行賽船中西人士往觀者甚爲擁擠路局在各列車上加掛車輛外尚開專車往返各一次 
[旅滬甬商代邊文錦剖白]  
　　寗波旅滬同鄉會上杭州寗波軍民警各長官電文云杭州督軍省長警務處長高等審判廳長高等檢察長寗波鎭守使道尹審廳長警廳長知事鈞鑒鄞縣姜山迎神一案慘斃多命滋生事端現狀怵目隱患寒心長治久安端賴撫育若以一人之告訴驟興大獄在涉無辜法益難期杞憂曷極邊商文錦於肇事之日身居滬濱陳姓被禍復在命案發生以後旣不能附和於當場又何能教唆於隔地事理至明奚待剖辯今乃指名勾攝顯被誣牽佩珍等與邊商文錦誼關桑梓緘點難安用亟掬誠籲請敢求俯予昭雪矜恤民瘼不勝迫切之至朱佩玲謝天錫虞和德李徵五樂俊寶袁履敦方積蓄石磊村張延鐘陳聖佐陳俊伯孫梅堂叩 
[極樂世界之發起發起人仰西和尚之招宴]  
　　福田精舍仰西大和尚昨日午刻爲發起極樂世界事宴請報界人士先期由戈公振君介紹具柬遍邀各報記者及信崇佛教諸君到者約二十人當由仰西及釋遐齡招待酒半仰西起立報告發起極樂世界宗旨畢分贈來賓「極樂世界有限公司收支槪算章程草案及理由書」大致如下（一）「緣起」人生塵世心困於名利形勞於動作七情六慾孽障重重聲色財貨魔誘種種罪孽因果報應循環無邊苦海覺悟綦難我佛慈悲發大宏願救世度人凡有能悔過及爲善者均與接引往居佛地其處金沙布地樓開凌空有七警蓮池八功德水九品蓮花入其境者無不皆大歡喜脫離惡趣具有善念永免輪廻全無煩惱同人等見世風之日下道德淪亡悲人心之險惡刼運方興刀兵水火詐僞好欺貪狠横暴殺人者終以自殺網羅陷阱害人者亦有自害天道好還毫釐不爽而人心莫悟惟苦是求思本我佛現身說法之旨於　海熱閙之區設清靜之境仿經典所載佛地極樂世界之現象一一佈置蓋以我國諸名山歷來希有之奇珍異寶如五台之轉輪藏盧山之六時蓮漏湢州頭陀寺之念佛自敲法亦一一採取搆造俾使世人一經游覧如臨淨土發言信仰悔悟過愆共種善因咸登彼岸是則同人等發起創設極樂世界之微意本應勸捐募建有不得已之苦衷以公司招股而收支相抵預算大槪有盈無絀是則爲投資家好善之報酬亦爲極樂世界永久保存維持之計尚祈當世明逹先覺之士指其誤謬錫以鴻規共導賢良踴躍認股俾得早日集事同證善果同人等無任　香頌禱之至（二）「定名」本公司依據凈土經典所載佛國境界景象及中華民國公司條例股份有限公司辦法故定名爲極樂世界股份有限公司（三）「宗旨」本公司藉賞心悅目陶情逸性之塲爲提創道德改良風俗感動人心之地（四）「資本」本公司資本總額定爲銀圓五十萬元分爲五千整股零股則每股十元（五）「營業」本公司營業分公共游覧處（如極樂寺圖書館轉輪藏六時蓮漏金石琴棋書畫室凌空樓閣七　蓮池傍設天堂路地獄門等）（雲山别墅因欲持久遠經濟是否能行仍當取决於大衆「别墅不留本埠客」也素菜館戲園（專演佛教戲劇如前清杭班盛行之歸元鏡徽州班之目蓮戲或釋迦譜等）商塲報館慶事喪事法事承辦處七部其每部之辦事及收費章程另定之（其餘各條從畧）次由佛教居士林王與楫君演說略謂佛法無邊擴而充之救國救民决不能出此範圍今仰西和尚發起之極樂世界尚是一部份問題蓋人類日處於塵俗紛擾之中空氣惡劣腦筋自不能清靜滬人習慣以游戲塲爲消遣地何妨因勢利導於繁華中闢一清靜之所養性貽情同參善果至「極樂世界」照五佛經上解釋殊未臻此境今所創辦者不過一上等公圍而已云云衆大鼓掌次由來賓自由談話對於此舉均表贊同聞創辦人日内再遍徵各界同意積極進行並在先施公司北首報本堂設立通信處宴畢賓主盡歡而散 
[長崎巿長楢岡公宴記]  
　　聯合通信社云日本長崎代理巿長楢崗徹及巿會議員御廚四郎高木義貴隈部長吉淺田新太郎五氏日前由香港來滬調查工商業並視察僑華日商近况前晚假大東旅社三樓宴請報界人士到者各報館各通信社記者二十餘人並有東方通信社櫻界人義大阪每日新聞特派員村田孜郎上海通信社長渡邊天洋又記者汪守惕長崎巿役所島田信吾長崎巿產業調查書記淺井弘敏等十餘人當由楢岡徹氏述歡迎詞並謂本年十二月長崎將舉行中日聯航路開始紀念事業希望華人届時前往參加游覧又謂長崎巿廳擬開中日新聞記者大會但日期在今冬或明春尚未確定日本在英國定造快輪兩艘向來由上海至長崎須三十六小時快船告成减少至二十六七小時可逹因日前英國有罷工風潮定造之快輪不能如期竣工因此大會日期不能定蓋新聞記者之光陰尤可寶貴也云云次由余榖民致答詞直至十時許始盡歡而散 
[兩沙船相撞溺斃船夥三人]  
　　南巿公記號之侯長泰沙船近由青州裝載豆餅北貨等開駛來申舊曆本月初二日駛在吳淞口外瀏洋面忽有興豐號之金裕興沙船裝布由滬開往山東金裕興船身堅大侯長泰船小兩船相撞致侯船船頭撞成一洞船夥桂發發洪和生周友才沈春山等四人均被激撞落水當塲由網漁船將桂發發一人救起其餘三船夥均已失踪兩沙船見肇巨禍立即竭力駛傍河海灘不致沉下所裝豆餅均已受水浸没金裕興船船頭亦受撞損兹經該兩船派夥由吳淞乘火車趕至上海乞援昨日由兩號僱定小輪拖駁前往設法拖帶來申一面侯長泰輪轉知各捕網漁船懸賞將墮海之洪和生周友才沈和生三船夥之屍身打撈現兩號據報後昨已提出理由交涉聞侯船船貨損失約一萬餘金向興豐號索賠未知如何了結也 
[端陽節之青年會]  
　　全國婦女節制會總幹事梅雲英女士今晚八時在四川路青年會智育演講會主講「新家庭之改造與建設」届時當有一番宏論發揮以　聽者 
　　青年會以今日爲舊曆午節訂於晚開六時半就本會會食堂特設精美西韰並備應時角黍慶賞端陽并請名人演說以助清興業已東邀各界會員一體與宴聞報名定座者頗不乏人凡欲加人者可向該會事務所購劵定席臨時滿座槪不招待云 
[赴德留學者注意]  
　　比來馬克價跌國内青年紛紛赴德留學昨寰球中國學生會發出通告云「本會游學部爲便利出洋留學而設凡有以定艙位等事相委託者無不盡力榖勞惟比來因馬克跌落之故赴德留學者踵接裳聯因之艙位殊不易得凡有志留學者務請早日夾會商訂船位庶免臨時向隅之嘆」云云按前報載德國通信知德國留學費暴漲至五倍入學限制亦驟敵幸赴德者鄭重留意及之也下期中國留德學生浦東中學徐廣權北京醫專徐緒北京安徽中學丁爕天津南開大學周昌菌青年會中學周植禮六人胳於下月六日乘法公司郵船安琪兒號開赴馬賽云 
[夏節之休假與犒賞]  
　　今日爲舊曆端午即係夏節之期本埠行政司法各官廳及公私各團體均停止辦公一天大小男女各學校亦放假一天上海地方審檢兩廳並上海縣公署昨已牌示週知矣 
　　上海郵務管理局昨發通告云照得本月三十一日係舊曆端陽節例應給假是日本局除包裹處曁滙票處全日停辦外餘處辦事鐘點槪照給假日向例此告 
　　松滬護軍使署以舊曆端午節所部各軍士兵應得酌予犒賞昨特購備猪肉若干斤分發各營轉給以示鼓勵 
　　上海兵工廠謝總辦以本廠所儲材料均爲製造軍械所用平時由京師憲兵第九連各士兵及高昌廟警區各巡士保護得力並無遺失今届端節自應酬勞特備黄牛肉六十斤昨已函送該二機關代爲分發矣 
　　本埠各醫院今日皆停視門診藉事休沐惟麥家圈仁濟醫院仍照常開看門診 
[武聖禪院今日演講金剛經]  
　　孟德蘭路武聖禪院定於今日（舊曆端午）午後三時起請喬宣法師演講金剛經研究佛學者盍往聽之 
[東大智慧測驗團到滬]  
　　東南大學與中華教育改進社會派之智慧測騐專員即東大教育科學生胡昌才吳宗望葛承訓三君曁韓明夷陳秋光二女士旅蘇已近匝月連日分赴各校測騐備受蘇地各校之歡迎巿立各校曁教會學校由蘇勸學所長及東吳大學教授ProfS·G·Binkley熱心指導代爲接洽進行頗爲順利據聞在蘇州測騐共十五校人數約在二百五十左右尚有預定之幾校因時間開係急於來滬不及測騐刻已於二十九號到滬下榻江蘇省教育會曁務本女學不日分赴各校測騐云 
[少年宣講團徵求會開幕]  
　　本埠少年宣講關本届徵求會兹定六月一日開幕三十日閉幕每個人爲一隊亦無其他職員一切手續從簡入團章程現已印發凡各界熱心同志如無介紹人願入團者可於徵求期内加入由徵求會職員介紹並聞該團現已擬定奬勵辦法分數最多之前十隊（滿十人以上）贈奬其餘各隊能得有徵求成績者不論多少均備奬惟何種奬品暫不宣布俟閉幕後發表立志服務社會斯其時矣 
[聯益善會近訊]  
　　華界胡家本橋香烟橋路上海聯益善會施醫院因今日爲夏曆端節停診一天准初六日即行開診該會義務夜校亦於今晚停課 
[温州會館建築動工并募欵]  
　　温州便館現已開始建築舖設粉線及搬運磚木等事均已完竣昨早六時由曹序　林炎夫謝俠遜等行起圭禮定陰曆中秋節前建造完工至建築欵項除現有存欵外尚少一萬五千元由該會副會長徐寄　仿寗紹各同鄉會募欵辦法以温州同鄉會五字爲隊名分作五隊捐募並委定周守良王芹友爲温字隊隊長及參謀林炎夫沈滋澄爲州字隊隊長及參謀李礎羣林鴻泉爲同字隊隊長及參謀謝俠遜曹序　爲鄉字隊隊長及參謀鄭守謙張桂卿爲會字隊隊長及參謀每隊以三千元爲限度定四十日内勸募完竣至每隊隊員五名由各隊長薦任現已禮極進行云 
[彈花公所呈請立案]  
　　本棉彈花公所同業代表顧永福等呈上海縣公署文云呈爲同業組織公所请求備案給示保護事竊自中外通商以還上海一埠商業之盛甲於全國我彈花一業籌集資本開設商店採辦原料彈製棉絮物品城廂内外浦東閘北曁英法美租界次第開設者計逹一百四十餘家近年以來營業逐漸發逹如軍隊之採辦軍裝慈善機關之購置施衣以及客商之躉批等其棉絮一項莫不仰給於是每年營業總額不下五百萬金惟素無團體致同業無所遵循内顧同業之需要外察世界之潮流同業公所之設實迫不容緩去年秋間由永福等發起召集全體同業店主開會討論籌集經費着手進行在閘北寶山縣境江灣廠吉一圈公興橋地方購置平房一埭計八間雇工修葺業已完竣定名彈花公所節經邀集同業在公所開會討討公訂章程推舉職員推永福爲籌備主任銀生等爲籌備員各負責任積極進行永福等以事關商業團體理合繕具章程曁同業蓋章呈請縣長俯賜鑒核准予立案給示保護俾資進行實爲公便謹呈 
[何護軍使躱生日舊社會應酬之苦徵]  
　　松滬護軍使何豐林氏昨日（三十）上午九時零五分由龍華　上車乘坐滬杭甬鐵路由滬開杭之一百零主號二三四等慢車前往楓涇擬於今日　　杭來滬之一百十一號夜快車返滬聞此次赴楓因何使生日誠恐軍警政紳各界詣署祝賀故　往握涇云 
[郵票收藏會預報]  
　　聞上海郵票收藏會擬於六月十五六七三日假座愛多亞路一百十三號法興洋行樓上開郵票展覧大會該項郵票均裝置玻璃鏡架内其鏡架每只在會員取費洋一元非會員取費洋二元如用二十四寸長十六寸闊之梗柏紙上貼置者當由本會供給不另取資此次開郵票大會係中國第一次破天荒之特舉凡郵票收藏家與郵票商家參與該會該會極爲盼望其發展之郵票均保火險以免盜竊火毁另有細則再行登報聲明如願意加入該會展覧收藏古郵票成績者可向英大馬路三十四號該會書記賚美處接洽編列號目以便届時共同展覧云 
[利濟劵之大奬號碼]  
　　昨爲利濟有奬正劵開奬之期在南巿久大碼頭該總局發行所内舉行兹將開出之五大奬號碼及經銷各票號錄下頭奬二萬零零五十五號本埠大利元二奬七千五百六十九號本埠大發祥三奬五千六百五十一號本埠瑞源四奬二萬四千四百六十六號本埠有利源又四奬二萬七千九百三十八號蕪湖分銷處轉漢口吉祥春五奬一萬零三百二十八號本埠善利全又五奬三萬零六百十五號本埠瑞源 
[科發藥房股東會記]  
　　南京路科　藥房自增華股以來營業範圍日益廣大本月二十六日在華德路藥廠開本年股東常會是日雖天雨泥濘但到會股東仍極踴躍計到中外股東四十餘人由董事長禮明律師主席當場通過去年賬目并選舉董事五人伍連德博士禮明君薛魯敦君雷芬君亨斯雷君尚有華董事數人待下期再開會選舉席間復由主席及華總經理江君報告將來之希望及增股之必要當調决下星期再聞股東東討論此事散會後仍由江逢治博士招待各華股東參觀藥廠一周並欵以茶點面散 
[分發援助紗廠工人傳單之訊判]  
　　前日午後新閘南成都路某女學教員劉某與他學校男學生邊某劉某手執上書抵制日本資本家之旗幟及另一學生張某在　京路靜安寺路等處分發傳單被捕查見以傳單内所書言詞激烈有礙租界治安先後將該教員等分别帶入老閘及靜安寺捕房留至昨晨解送公共公廨第一刑庭請爲訊核先由捕房刑事科代表費斯福氏上堂譯訴前情並將傳單旗幟等呈案請察訊之劉某與該學生等供稱因鑒於浦東日華紗廠罷工風潮該廠華工四千餘人一時無處謀生我等熱心向華工勞慟會取得傳單四出分發完全義務勸募欵項救濟苦工請爲明察經關讞員核供商之美丁副領事判案註銷並諭該學生等以後不准再在租界内分發激烈傳單致干咎戾 
[美捕房派探指拿王保生]  
　　美租界捕房因周大太僕廟分卡司事繳解稅欵至上海稅務所經過公共租界中途被盜攔刦報捕請緝後獲到盜匪供出同黨常熟人王保生現匿南巿華界昨日特派中西包探投請該管第一區警察總署派警指拿旋由王署長委派李申兩巡官在外馬路關橋塊將王保生拘獲解署後經來探金福壽聲稱王在租界地方與各盜案俱有關係等情詰之王供由原籍來申甫抵數天在滿庭芳某小客棧内住宿今日來至南巿招尋友人等語當飭來探帶回捕房候究 
[陸裕生攫金釧押半年]  
　　婦人郭史氏前日挈領女孩孫阿毛行經狄思威路有流氓陸裕生將孩之金釧一隻攫去嗣由包探葛祖元緝獲人贓拘入捕房押至昨晨解經公共公廨中西官訊實判陸監禁西牢半年期滿逐出租界贓交失主領去 
[跳電車跌傷頭部]  
　　昨晚六時許某號電車駛經浦灘搭客無錫人祝阿福貿然躍下跌傷頭部等處由老巡捕房五百四十五號印捕到來車送醫院醫治一面抄錄電車號碼呈報捕頭候示 
　　尚有本埠新聞等轉入後頁 
雜評二 
[上海社會之新五毒（旡用）]  
　　民國肇造正朔改久矣而一般人民猶不能忘情於陰曆之端午節日此爲社會無進步之徵無進步之社會將於此陰曆午節現如何之象曰圜法紊亂輕幣充斥工資日縮物價日騰　削脂膏斵傷元氣今共感覺痛苦而奔走呼號矣政府設仍漠視勢必釀成奇變是爲銅圓毒投機狂熱暴雨飄風曾幾何時烟消雲散股東折其本所員失其所經手者弊竇叢生監督者輙肆染指砧上一塊肉人欲分杯羹雀角鼠牙糾紛不解是爲交易所毒揭一本萬利之　動愚夫匹婦之熱撥血汗資購富籖劵舍正業而不爲冀錦標之奪得望穿眼底寃鬱心頭神經錯亂者有之怨忿自盡自亦有之是爲彩票毒好色人之所欲然不節爲害滋大警局之控告無日不有姦拐之刑事焉檢廳之檢騐無月不開姦殺之命案焉人類淪於畜道風紀於以蕩然户口稠而雜法權歧而弛益以誨淫之娛樂誘惑之遊娼隨在推助惡乃滋長是爲風化毒鴉片流毒喪權失利言之痛心幸人助我而停边我偏自利而販吸囿目光於私利貽禍患於國家元惡大憝厥在僞託牌號暗行販賣之黑幕機關治無重典害不終消是爲鴉片毒之五者爲今上海社會所流行之事事物物吾無以名之名之曰中華民國十一年歲次壬戌端陽節日之上海社會新五毒 
 
 

Page 15

 
 
本埠新聞二 
[和尚忽患肺炎症]  
　　憎人根秀携帶行李居住厦門路復興棧房忽患肺炎甚劇由棧主於昨晚報告老閘捕房派捕將病僧車送仁濟醫院醫治 
[張秋生之盜案嫌疑]  
　　上海縣警察偵探錢少卿即錢阿林前晚在閘北梅園路拘獲泥水匠浦東人張秋生一名寄押四區據稱張係行刦浦東顧家宅顧金三家案内盜犯昨由縣警佐備函迎提歸案訊辦 
[婦女控婦女拐婦女王劉氏與周嚴氏]  
　　婦人王劉氏住閘北新疆路前日偕女紅珍扭鄰婦周嚴氏至四區一分所控稱伊女被周婦串拐藏匿由婦人尋獲等情經劉署員轉解司法科昨奉段科員判移地檢廳核辦 
[遷葬義塚地停棺之布告]  
　　上海縣知事公署昨發六言布告一道其文曰現届夏令漸熱各宜注重衛生工義善局義塚附近局廠日增地上停棺不葬日久屍氣薰蒸觸之易染疫症尤屬妨碍行人現據厚仁堂董遷葬十圖新墳嗣後抬放棺柩不准在此留存爲特剴切布告務各一體凛遵倘敢任意違抗定即查明究懲 
[黄葦奇楊梅毒發自殺嫖的有趣病的苦]  
　　河南路九江路口時才金飾店伙廣東人黄葦奇今年二十五歲前因狎邪以致身染毒瘡當請醫生診治毫無效騐近來黄乃赴寶興路廣吉里末弄某醫生處就醫到今已有半月而毒症竟日重一日黄不堪其苦突於前晚乘院中不防之際懸樑自縊而死院中人知覺施救已不及矣除知照屍父黄芝田外又投五警署報告令飭寶山縣言一圖地保李順寶於昨午報請上海地檢廳相騐黄芝田亦投廳具稟聲稱今年五十八歲小民父子同在時和營生此次兒子葦奇實係毒症自盡身死與人無尤求恩免騐當奉許檢察官略詰之下准如所請着具結送查速往成殮 
[張徐氏殺夫案提訊隔别研訊而還押]  
　　婦人張徐氏串通姘夫陳慶培將毒物暗置粥中給伊夫張信仁食後斃命由屍母張董氏屍叔張金樓等控奉地檢廳派員騐訊判押起訴審廳訊辦在案昨午奉章推事官開庭飭提張徐氏陳慶培等到案隔别研訊良久判令分别還押候核 
[施毛氏犯姦案判罪]  
　　花廠經理施佩勳控昇平歌舞臺伶人王鳳祥勾引伊妻施毛氏捲逃出外犯姦由警拘送法庭訊辦在案昨午後奉審檢廳推檢各官提案研訊一過當庭宣判王鳳祥監禁六個月施毛氏監禁四個月以儆所有私訴着原告自向審廳民庭起訴 
[火腿罐内之烟土再誌]  
　　飛鯨輪船搭客董道生私帶烟土九斤又華利輪船搭客劉榮安即劉雲咸帶有罐頭火腿二百二十罐其中五十罐内藏烟土三十一斤均爲海關托巡查獲解送水巡捕房於昨轉送地檢廳當奉檢察官提訊之下判董劉分别收押烟土存案候示 
[倪慶慶搶挖耳押一月]  
　　倪慶慶前日在法界菜巿街地方攔刦婦人謝朱氏頭上之金挖耳一支而逸當由該氏大聲喊捕適有包探張金波聞悉趕來將倪人贓追獲帶入捕房昨解法公堂請究先由原告投訴被搶情形諸之倪供認不諱中西官判倪押一月以儆 
[汽車撞壞汽車罰十元]  
　　汽車夫張阿福日前駕車至法新租界祁齊路地方司機不愼致將朱子昌所駕之汽車撞壞汽缸當由巡捕到來將張帶入捕房昨解法公堂請究先由車務處捕頭上堂稟明前情並將肇禍地圖呈鑒詰之張阿福供民人是日駕車至該處由東欲西在轉角上與朱車碰撞自知不合求宥朱子昌投訴被撞情形中西官判張罰十元充公 
[陸阿二剪鎖片押三月]  
　　無賴陸阿二日前在法租界地方剪取婦人忻王氏所抱小孩頸内之金鎖片一枚圖逸當爲事主察悉鳴探將陸人贓追獲帶入捕房昨解法公堂請究先由原告投訴搶情形詰之陸阿二供實情貧苦無奈作此不法求宥中西官判陸押西牢三個月期滿永遠逐出租界贓給原告領去 
[公共租界搶案中之四人]  
　　法租界捕房日前緝安徽人陸惠興蔣德勝直隷人沈小峯張傳河等查得曾在公共租界犯有搶案通知滙司捕房派包探金福壽陸連奎王桂亭劉永茂費克倫協同西探前往將陸等提回昨日解送公共公廨請究經李襄讞會同美約副領事略訊一過判各被告押候查明展期兩星期解訊 
[私用賬洋押二年]  
　　中國汽車公司收賬人曹俠民因私用賬洋二千八百元被報逮案昨晨由廨提訊原告西人上堂譯訴前情請追訊之曹供認不諱中西官核供以曹不應監守自盜判押西牢二年如能於限内還洋准予酌改刑期 
[强捋金戒分别押儆]  
　　錢長根任金山毛文炳陳景泉因向蘇州河内船户沈阿毛勒索不遂將沈曳入附近小茶館内各出鐵器逞蠻捋取沈之金戒一枚質洋十一元分用被特别機關西探長壳羅香查見飭令包探王長根等將以上四人一併帶入捕房押至昨晨解送公共公廨經中西官訊明判錢任兩人各押西牢一年毛陳二人各押三月分别示儆 
[私設妓院且行賄]  
　　龜奴蔡祥記與鴇婦王沈氏未領工部局捐照在民和里開設妓院令妓女小　雪懸牌應客前日被專查妓院之西捕摩亞前往查悉該龜鴇等即向該西捕行賄鈔票洋一百元求勿干涉該西捕不納當將龜鴇二人一併帶入捕房分别拘留昨解公共公廨經中西官訊明以其不應行賄判蔡龜押西牢兩月王鴇押女所一月分别示儆賄洋充公 
[美德洋行運到芒菜醬]  
　　芒菜一物性甜味美爲歐美人士所樂嗜現聞漢口路九號美德洋行新由外洋運到罐頭芒菜甜醬純係天然菜味不雜糖質凡製糕餅或冰忌廉者皆屬必需之品味旣鮮美且益衛生嗜菜品者盍試嘗之 
[公共公廨訊案彚錄]  
　　昨晨公共公廨民四庭由俞襄讞會同英包副領事訊理（一）林鴻儒訴謝蘊瑜損失案結果謝蘊瑜具結出外候提前執審（二）謝蘊瑜訴林鴻儒陳繼巢林阿允林仰周等不理花邊價洋案結果淮函託花邊公會會長將本案全案賬目調查並反訴情形分别列表見復再核賬簿着於禮拜五自送公會（三）鄞縣地方審判廳因受理張南灿訴兪小鑑債務糾葛函請公廨移傳中華茶葉會館諮詢同泰茶棧營業所在地案結果訊據茶葉會館主任徐郎人供稱同泰茶棧並不入會亦不知同泰情形應於函復鄞縣地方審判廳查照（四）張坤德訴施子英不給介紹買賣地皮利益案結果准改期訊（五）鍾四福延梁棣佺律師訴鍾鳳林欠洋案結果保人袁阿四先繳洋三十五元給原告領去着該保人每月代償五十元以償清四百元爲止（六）祁德福訴劉萬魁欠洋案結果限被告於兩個月繳洋二十元零九角 
　　又午後民一庭由李襄讞會同美丁副領事訊理（一）森昆洋行訴捷隆腸廠不理損失案原告代表許理律師以此案現正和解請求改期结果照准（二）友華銀行訴金有章不付支票銀二千兩案結果准改期七天訊（三）美孚火油公司訴沈善昌欠銀四千三百五十五兩七錢三分案結果被告請求開釋着於七日内向原告互商辦法再核（四）麥美公司訴公益號主號鼎臣不交定貨花邊請追損失銀一千三百四十餘兩案結果展期續訊民四庭上兪襄讞會同日副領事田中氏訊理（一）周維新訴范佐臣不理押欵案結果候會商堂諭宣佈（二）平襟亞訴周錫春侵佔版權請追損失案結果准改期十四天訊（三）王熊生等訴吳妙福地皮糾葛案准予銷案 
[誌謝]  
　　昨承商務印書館惠贈第十九卷第七號「東方雜誌」一册又銀行週報社惠贈第二百五十號「銀行週報」一册又戲社發行「戲雜誌」第一期創始號已出版昨承惠贈兩册又生生美術公司惠贈第三十四期「世界畫報」一册誌此併謝 
[中華職業教育社通訊]  
　　住址上海西門外方斜路三四八號 
[議事員及經濟校董聯席會議通告]  
　　本社議事員范靜生先生赴美過滬爰訂本日星期三下午六時在本社事務所（西門外方斜路林蔭路口江蘇省教育會）舉行議事員曁中華職業學校經濟校董聯席會議討論第五届年會結束事宜並其他提議事件會畢聚餐兼爲范先生餞别除專函佈邀外合再登報通告務希議事員及經濟校董諸君撥冗早臨共攀清話實深企幸 
公布欄 
[江蘇高等審判廳]  
　　民庭判决瞿晋卿與瞿顧氏爲嗣續涉訟控訴一案（判决主文）本案控訴駁回控訴審訟費由控訴人負擔凌仲芳爲崑山城廂馬路公司收用房地聲請拒却一案（决定主文）本件聲請駁回聲請訟費由聲請人負擔 
　　批示朱阿小呈一件聲請就近送逹判决正本由呈悉查本案判决正本業經本廳令行常熟縣按址送逹在案仰即知照此批（以上五月三十號（ 
[上海地方檢察廳]  
　　批示姚大惠狀悉案已判决候送執行所請未便照准此批沈鴻沼等狀悉靜候查覆再奪毋庸多凟此批張長發據訴是否屬實姑候傳訊核辦此批張雨霖狀悉業經諭知不起訴矣如有不服仰即聲明再議以便呈送江蘇高等檢察廳核辦此批顏永祥本案前經明白批示並經查明爾兄係屬近時染病何得一再妄凟所請不准此批朱寶生狀悉業經付刑庭預審矣仰即知照此批以上五月三十日 
 
 

Page 16

 
 
   
 
 

Page 17

 
 
自由談 
[端陽嘅言吳靈園] [  ]  
　　抱朴子或問辟五兵之道答以五月五日作赤靈符着於心前歲時記亦載五月五日取萬歲蟾蜍頭上有角者陰乾帶於身辟五兵可知五兵之爲患然此五兵猶非今之所謂五兵也今之所謂五兵在直奉豫桂粤之間苟試披閱報章當知其爲患遠勝於昔之所謂五兵而人之辟之者果能作赤靈符着於心前以辟之乎苟有問我者我必將答之以詞曰赤靈符著於心前言赤心也赤心之稱猶良心也人苟以良心動社會社會苟以良心動統兵者統兵者苟以良心動軍閥同類共謀辟之則無有勿克今裁兵之提倡何如哉今統兵之主將何如哉吳地婦女每至今日饋遺繭虎爲髮飾小兒亦書雄黄王字於額面以當虎威嗚呼爾即虎苛政猛於虎暴兵猛於虎也 
[端陽雜綴漁] [  ]  
　　五月五日堂中懸鍾馗像此俗相沿已久古今來爲此像作題詞者亦復不少余今春於冷攤上得一抄本小册子蠅頭細字極爲工整其中所錄皆題鍾馗像詩詞也余閱一過最愛半畝主人袁瞿園名祖光者一詩一詞因亟錄之以實自由談詩云畫師伎倆特恢詭不狀奇人狀奇鬼奇鬼入夢夢亦奇非熊非羆非龍彲披髮仗劍蹲我室宵小魑魅膽生失生平每食苦不飽以鬼供餐味差好鬼大作餡小鬼肴冥冥伏處將焉沈鬼亦自詡狡且獪其奈此公劍鋒快盡鬼吞崇世宙清刀光閃閃天爲明安得畫筆盡點睛威靈所至膚功成我披兹圖氣稍吐以馗名公馗而虎文弱居然變神武大儒狀貌莫汝係君不見進士之名由來嚇腐鼠詞調寄金縷曲云奇恨同誰說看登塲一班新鬼盡情饕餮白畫跳梁長夜嘯活現舞臺妖孽向大衆雌黄饒舌一尺道高魔已丈有何人拔劍清猖獗休守舊太孤孑此公意態偏雄傑醜形模畫師偷去描摹眞切幾輩終南成捷徑進士虚名猶竊閃幽室春燈吹滅博帶褒衣迂腐相攫頭顱痛飲糢糊血誰識爾寸心鐵此二作皆痛快淋漓光燄萬丈試懸之室中鬼魅輩見之當亦退避三舍也 
[九子粘蒲玉糭香姚鞏甌] [  ]  
　　九子粘蒲玉糭香一年容易又端陽太醫爭獻天師艾（成句）不及劉家續命湯 
　　端陽容易糭節又臨順直戰區災民流連失所死亡相繼幸紅會蒞鄉醫治獲救無算聞政府發給國帑以資振救仁漿義粟當視劉裕續命湯矣 
　　九子粘蒲玉糭香今年草過端陽索薪坐債挨饑餓辜負雄黄酒一觴 
　　官薪積欠官員罷工坐索想不能解糭開筵酣飲暢賞未免辜負令節耳 
　　九子粘蒲玉糭香年年競渡鬧端陽清風度曲歌聲遠綠水便娟舞袖長 
　　端午我鄉向有龍舟競渡之舉駱賓王便娟舞袖向綠水以全低飄颺歌聲得清風而更遠此情彷彿似之 
　　九子粘蒲玉糭香軍中　柳度端陽赤靈符辟兵和鬼想見佳兵本不祥 
　　軍中以端午走馬謂之　柳俗謂釵頭符辟兵及鬼丘八爺與鬼並論可想其不祥矣 
[端陽雜說] [  胡子乾]  
　　石榴花開節届天中家家户户食角黍插艾蒲貼天師符飲雄黄酒以除災晦而誌良辰美景惟是歳移時變事有替謝爰列數種以供改良社會者參考 
　　張天師符應改爲吳天師符直奉戰罷張天師遁逃關外其降魔伏邪之權已移於吳天師是以今歲之鎭宅符應改爲吳天師之符 
　　菖蒲劍應改爲魯陽戈炎炎毒日久侵神州我中華國民莫不受其欺凌是以今歲之當户菖蒲應改爲魯陽之戈庶使如茶赤日不敢再肆淫威 
　　雄黄酒應改爲苦膽酒五九奇恥永玷國威而我同胞已視如隔世五分鐘熱度貽笑外人是以今歲之雄黄酒應改爲苦膽酒令同胞飲之如勾踐之嘗膽永誌深仇 
　　角黍應改爲和氣糰南北分裂已届六載干戈遍地人民塗炭推其原因皆由意見參差是以今歲之角黍應改爲和氣糰令軍人政客食之永相和好 
[端午節拆字] [  天恨生]  
　　端端字從立從山從而立者獨立也山者山海關也而者語助也謂某帥在山海關失敗而獨立 
　　午午字從從干者辮子的象形也干者干木也謂某帥此次稱兵有辮帥干木爲内助 
　　節節字從竹從日從匕從已竹者水竹村人也日者某國也匕者匕首也口者耳朶也謂某帥此次稱兵原因有二一因受　　水竹村人之紿一因某細　　　　而某帥之耳蒙又　禁不起財神小葉之慫恿遂造成此次戰爭 
[端午閨詞（子夜歌體）] [  丁戊]  
　　照眼榴花赤碧叢萬點星作裙同幟色儂欲漢兒醒 
　　瘦削菖蒲劍綠氣能辟邪戲與郎相佩敵首切如瓜 
　　日午浴蘭湯背人不背郎儂身難比潔儂意更芬芳 
　　丹萼偏稱牡黄酤又號雄如何起名字俗教女權空 
　　昨宵言解放今朝角黍纒可憐被緊束無與比春妍 
[寓言短劇蒲艾] [  沈馨厂]  
　　（佈景）從略 
　　（人物）蒲與艾 
　　（開幕）（虚無鄉裡華府門首站着蒲與艾蒲作揚揚得意色艾作低首微嘆聲） 
　　（蒲）艾弟丨今天是什麽日子是不是我們出風頭的日子嗎（言時作昻首揚眉狀俟艾作答） 
　　（艾）唉丨出風頭嗎出到邢裏去（兩眉微蹙語聲澀而顱）　 
　　（蒲）今天是我們倆新上任的日子這一身簇嶄全新的玄裳斑衣站在華府門前好不威風你却眉頭繁起長吁短嘆殺甚麽風景呢（斜睨艾作不屑狀） 
　　（艾）蒲哥丨你還没有知道嗎現在華府家族裡已經鬧得糟了你不替主人家憂慮憂慮只顧自已要出風頭眞眞全無心肝啊（言時作微怒狀語聲高而促） 
　　（蒲）哈哈丨你也不要怪我我早已知道了聽說現在華府裡的把家主人是個年老徐娘一味逍遥萬事不管有位長房孫子大起反對自已在東南宅角上另立門户摩拳擦掌想把老徐娘推翻：：： 
　　（艾）是啊啊一些都不錯這個老徐娘委實是個妖怪鎭日裡裝媚作態賣俏弄嬌還要喪心害理將祖產賣給東鄰所以長房孫出來反對也屬理當（言罷作不勝忿憤之狀） 
　　（蒲）近來我又聽得老徐娘的手下有兩個總管一個是文縐縐的秀才先生一個是綠林出身的綽號呌做紅鬍子他們倆因爲分贓不匀大開殺仗不料紅鬍子眞不經用敗了一仗逃得個不亦樂乎所以現在華府裡的總主權完全操在秀才手裡我想這位秀才到很能幹的或者華府裡的主權被他掌管後稍得安寗一些也未可知（言時自安自慰面上微露喜色） 
　　（艾）唉丨我恐怕這安寗兩字總難逹到呢因爲長房孫是和紅鬍子要好現在紅鬍子被秀才打敗那麽長房孫豈不要和秀才鬭狠嗎（頻摇其首作懷慮狀） 
　　（蒲）這個不必慮得這個不必慮得那位秀才先生早已料到所以搜羅長房孫手下底參謀議事想和長房孫携手和好逆料没有幾天這華府裏就可以歌起昇平來了（言罷大樂不禁手舞足蹈） 
　　（艾）喔丨果眞嗎那麽今天端午日我與你應該預先慶祝起來來丨來丨我與你預先唱隻慶祝歌罷唱丨唱丨（二人同唱慶祝歌下）（閉幕） 
[不幸的端陽] [  嚴芙孫]  
　　流水的光陰飛一般駛去一轉眼又是端陽令節了　 
　　伊病中撑起身來草草的理了雲鬟對着鏡子一照只見一雙失神的眸子給涙珠兒擠滿了這時伊鄰家的幾個小妹妹正嚷着穿了新衣看龍船伊腦海中本受了深刻的印象這時受了一激芳心中便瑟的一動想起兩年前如醉如痴的影事 
　　伊想兩年前的今天是我一生幸福的起點這天金黄的陽光也對着我微微的露了笑靨吉時到了我母親給我打扮得一身戲裝花團錦簇鮮明照眼總算我抛棄了一個慈愛的母親換着了一位心心相印的情郎他和我先結了文字因緣居然成了伉儷我最忘不了的他那晚夜闌人靜神采飛揚嘻着嘴兒和我笑道我們倆經了無限波瀾才修成這段有色綵的情史合天恰是端陽令節人家穿着新衣很樂意的喝雄黄酒都好算是喝我們倆的喜酒啊 
　　一年前的今天是怎麽様他爲着學校裏運動會措着競渡龍舟留做紀念叵料操划覆没竟斷送了一條性命從此後我就形單即隻度那凄凉的歲月那怕冷　凄風的寒夜他没有誰給我添上一重錦被呢唉他追蹤屈大夫去了他是個有志的青年目擊這破碎的河由荆天棘地紅閩笑語中偶有感觸他往往披出一柄冷芒的利劍兀自的悲歌一閱那熱熱的痛涙滴在我的手背上好像火燒般的我也不由的心酸一陣淌下幾點酸涙來唉他含着滿腔的憤怨說不定他是甘心投水啊唉此後的端陽列位憑弔屈大夫切莫忘了再憑弔我的珊哥 
　　伊腦海中的舊影片這時一張一張映現出來驀地裏新愁舊恨湧上心頭哇的一聲嘔出鮮紅的慘血把伊的柔軀打倒了 
　　東鄰家結婚歌的樂聲打到伊的心坎裡伊一些都不悲戚反而含了笑渦對那畫上的遺容幾回慘笑伊鼓着薄弱的勇氣盡了幾大杯的黄酒想在那無可奈何之中欣賞那快活的端陽 
　　伊的弱質經這猛烈的酒性湧的慘血越發不能止了那一抹血也似的斜陽照着伊的雎上一陣昏眩把伊暈了過去　容上的少年只見默默無言也不勸伊再進一觴 
　　大地漸冥那端陽的繡幕緩緩地閉上伊那没有血色的眼皮也就從此閉合了 
[端陽宜] [  錢樹玉]  
　　端陽之角黍宜少食留幾枚分與吾湘省同胞 
　　端陽之禮物酒筵宜少設節幾許餘資可留作贖路用 
　　端陽綴蒜頭於門楣以驅妖魔宜改懸於内閣門前 
　　端陽飲雄黄酒以去邪氣宜用於一般齷齪政客中 
　　端陽掛鍾馗圖以逐鬼怪今年寃鬼不少宜改張於諸 
　　大將領畫堂中 
　　端陽燃蒼荒謂可除瘟疫今年血臭甚烈宜改用在長辛店 
[端陽談屑] [  張越一]  
　　端陽佳節見榴花之紅而思及此次京津戰士之血食角忝而思及直粤奉犄角之勢噫榴花今歲飄落來歲復開戰血今歲即乾安知明年不再角忝可吞犄角之勢難消可槪也哉（却酬） 
[端陽廻想] [  天涯恨人]  
　　光陰荏苒歲月催人每逢良誕彌多感概觀衆輩談糭泛艇興高采烈益不能無悵惘之思矣 
　　迴想去歲今日張作霖正領得三百萬征蒙軍費白鏹盈室青蚨滿篋其時之愉樂殊不異南面王也乃曾幾何時一年容易景物依舊而耀武揚威之大帥頓易前態身敗名裂爲天下笑夫彼一時也此亦一時也何雲泥之不相侔邪 
　　吁作霖往矣然而今日類似去歲端陽之張作霖者又豈鮮哉吾敢下一定評曰如不以張作霖爲般鑑則仍蹈張作霖之覆轍耳有不韙予言者請拭目待明歲今日覘之 
[梅汛（三）] [  珍重閣]  
　　畹華在京城亦屢屢往觀電影英文解釋訓詁較淺者亦能知之其較爲艱深者則懇鄰座之人爲之解說娓娓欵洽之間頗多清趣 
　　昨者趙叔雍先代畹華致書甘翰臣甘謂李雪芳行將返粤最佳能使兩美一晤庶北梅南雪不致爲晨夕參商也 
　　簡照南甘翰臣潘明訓輩之諸公子久慕畹華之名此遭擬在卡爾登開跳舞大會歡迎之佐以西餐海上跳舞盛會一年不過一二次今歲自歡迎顧公使後尚無繼聲翠苗羅幕間或須畹華來爲之增色也 
　　大詞宗朱古微日内正由抗之湖前日聞畹華蒞滬遂星夜兼程由湖之蘇搭滬寗夜快車於次日早七時赴滬以應密均勝會且面允畹華首當作詞貽贈也 
　　畹華此遭包銀一月計獨得一萬元耳並未較上次例定者外多所需索或有訛傳以爲如干者非事之實也 
　　今午虞洽卿往謁畹華因與趙叔雍談及鄧華石朱芑臣二君之神術畹華爲之折服不已約略記之 
　　鄧君善望氣斷人吉兇但須人竚立日光之下片刻即能望其頭上之氣氣凡五縷主心肝脾肺腎白色者主仙道紅色主富黄色主貴青紫者必有指逆望氣後再量人之手足胸膂視其部位主形再解胸臆間遍嗅之知其人之疾病出言無不應者誠異衛矣 
　　朱君爲濟僧壇弟子鍊坐功者有年其已人疾病不需藥物但以雙指接人可聚全身之血至所接處然後再放之氣血一和萬病均已即外症瘤痎一接亦能就愈此名雷針亦非日本催眠術蓋催眠以施者之精神狗束受者此則施者能參合三教之至理繼以靜功故能以一身之道術聚散病家之血氣也 
　　玉芙面受鏹水之傷在今春三月即前年羅　公曾介紹一人與推命相謂一二年内當遭人暗算此亦能騐者也 
　　畹華於天貺佳節本擬定唱千金一笑以應時令而主者使演白蛇傳金山寺一節實則金山寺非端午日事白日演五花同尤漠不相及矣 
　　大詞宗况夔星於畹華未來之先已屢致渴想此聞其至天春樓上必按拍塡詞所尋當更勝於曩昔矣 
　　園主此遭約全班來滬所費一應約九萬金以期月合之日需三千金而畹華之名一揭客座已預定毫無隙地則三千金殊等閒耳 
　　畹華此遭來滬徵集輿論收葺各報之職向由　員主持比閣員多未南下遂由趙叔雍介紹何誠之專司之何君亦欣拜寵命影日履新矣 
 
 

Page 18

 
 
常識 
　　（一）投痛本增刋者其材料除衛生法制道德經濟四項外增教育科學宗教巿政雜錄問答六項其計涉攻訐個人者恕不登載 
　　（一）投稿者篇末須開明姓名曁詳細地址並黏一名片每名請自加單圈若篇幅過長及繕寫潦章字跡不易辨認者佳構亦從割愛　　（一）登載之稿酌定甲乙兩種報酬甲種兩元乙種一元其願取酬者投稿時須署各蓋章於標題下（但署各不蓋章以不願取酬論）如登載一月後無人摘指其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起鑡當標要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刋得酌量增刪其字句　　（一）投稿不登載者原稿恕不發還 
　　成功百訣十一版沈有乾君成功百訣兹經本館十一版每册仍收回印本銀五分外埠函購加寄費一分售書處本館營業部寄售處中華職業教育社中華書局 
常評 
[端午雜談（三）] [  老圃]  
　　說文有糝字桑感切以米和羹也一曰粒也此雖兩義而實相成訓以米和羹則糝爲動辭訓粒則糝爲名辭今人謂米粒之孰者曰米糝飯糝卽用糝爲名辭今人謂加米曰糝米加胡椒曰糝胡椒卽用糝爲動辭端午所食之糭本卽米粒其字當作糝齊民要術益智子取外皮蜜煑爲糝則世所謂益智糭本益智糝也續齊諧記屈原五月五日投汨羅江死楚人哀之至此日以筒貯米投水祭之漢建武元年有人見三閭大夫曰常苦蛟龍所竊今若有惠願以蒲葉裹五色絲纒之則蛟龍畏也此卽端午食糭之由來其始不過以米粒糝入水中其後乃裹以蒲葉纒以五色絲而仍名曰糝糝音轉爲糭玉篇廣韵始有糭字其俗字作粽然書傳所載又别作　而音與糝同廣韵粽粖有别粽訓蘆葉裹米粖訓蜜藏木瓜然玉篇有粽無粖知粽粖爲同字晋時盧循遺劉裕益智粖宋廢帝殺江夏王義恭以蜜漬目睛謂之鬼目粖建安八年交州剌史張津以益智子粖餉曹操齊范雲使魏魏使李彪宣命爲設甘蔗黄甘粖廣韵二仙載枸橼樹皮可作粖凡此諸粖皆蜜漬物故廣韵訓粖爲蜜藏木瓜其實用蜜漬物之總名也蜜漬物與蘆葉裹米不妨爲同物今人裹稯猶雜糖果而食品中有所謂八寶飯者實卽古之所謂粖范成大詩蜜糭冰團爲誰好知糭本用蜜後人以角形者爲糭其實八寶飯亦糭之一種風土記言端午進筒糭則亦未嘗無筒形者固不必爲角黍也今人謂蜜漬物曰蜜尖實當作蜜糣說文糝爲古文煁爲小篆糣爲籕文糣由兓得聲兓卽古之尖字則蜜尖亦卽蜜糝由此觀之糭與蜜糣八寶飯古爲同物昔杜威博士食八寶飯而甘之載之日記恨不傳其方於美國亦糭之佳話矣 
道德 
[西方格言（二九三）] [  謝介子選譯]  
　　賢者之褒優於衆譽（裴大可）（Ｐittacus） 
　　霪雨旣過皎日斯出（法·德·荷諺） 
　　庸人不能亮人之過（英吉利諺） 
　　少延生大誤（德·荷諺） 
　　與能力相當者游戲最佳（英吉利諺） 
　　卒然之問宜愼而稍緩答（荷蘭諺） 
　　精美之磁器必早見購（英吉利諺） 
　　有用者無庸求人恕也（西班牙諺） 
　　浪遣幸福憂在詰朝（英吉利諺） 
　　自衛爲自然之法律（茁律顚）（Ｄryden） 
衛生 
[端節室内消毒的風俗應該保存] [  朱翊新]  
　　家庭衛生介於個人衛生公衆衛生的中間本來是很重要的中國人素來不大講個人衛生不要說家庭衛生更不要說公衆衛生了但是那端節室内消毒的一個風俗講家庭衛生的人却不可輕易忽略過應該當他一件很好的事情這個室内消毒的風尚或者在古時是一個重大的發明（我參考不到他的來歷）爲什麽呢因爲端節是將到炎暑的一個時期許多害人的生物都要漸漸地出現古人要防止他的侵害纔發明出這端節消毒的妙法傳到後來却漸漸失却本意帶着迷信的色彩了　 
　　端節消毒的方法怎様呢就普通說有的灑雄黄水於牆角或陰僻的地上有的燒蒼术白芷以熏染房屋有的懸掛蒼蒲蓬頭大蒜於門窗上或牀帳邊：：：這許多東西我們一參考醫書就曉得他有袪風燥濕殺蟲除毒消暑鬱去穢惡的功用不消說得是含有臨時消毒的深意了這個方法雖然没有科學化但從一般的家庭衛生上看起來實在有保存的價值 
　　臨時消毒一項不過是家庭衛生裏的一種方法此外如地基的選擇空氣的流通清潔的保持光線寒暖的調節：：：都是很重要的因爲不在本題範圍之内所以不便詳說 
　　如果我們一方面保存這臨時消毒的美風漸漸的使他成爲科學化一方面再注意到其他各方面家庭衛生就算逹到目的就是在個人公衆衛生方面一定也大有裨益（乙種酬） 
經濟 
[實行省端節筵資以儲金贖路者] [  劉夢雷]  
　　本埠義源錢莊開設已逾十稔同事三十餘人智識雖略有參差思想却均甚高尚平日間所作所爲除辦莊内公事外非實行圖個人幸福即研究謀社會改良而對於國家觀念尤具熱忱故近爲根本救國計復合全莊同事組織一青年會宗旨純正辦理完備誠不愧爲模範商人日來國人爲膠濟路事多竭力提倡儲金贖路該莊同事亦聞風興起除已由各個人分别向四明銀行等儲金以備將來贖路外昨該青年會第四次常會復决議將此次該莊端節筵資約銀四十元節省以充儲金贖路之費人有詢其理由者僉答謂設筵宴會不過圖一時之口腹快樂或反有礙於衛生節資贖路則可收將來之救國實效豈非有益於同胞詢者聞之亦深然其言昨夕余親探得此事以其有利國家且足爲多數國人取法故特表而出之以告我全國同胞我同胞如能嘉其事而效法之不必限於端節筵資卽一切糜費亦均可省作儲金贖路之用苟國人能人人如此則三千萬之贖路欵不難睡手而集卽力爭贖回之膠濟路不難先期贖回救國福民皆我同胞之力也余不禁爲我國前途賀更不禁爲全國同胞賀（乙種酬） 
[商業問題之研究（續）] [  吳東初]  
　　零購學（三十一）貨物來源（十一）選擇廠家 
　　進貨人之通病不失於濫購卽失於專購一家貨最難獲得持平辦法往往一店肆對於店中所買各貨幾於所有廠家或行家無一不與來往本來一萬元交易與一二廠家或行家做往來數目尚大迨分散於十餘行家或廠家則每家所得交易七零八落欲想要求特别待遇事實上辦不到此固由商店宗旨未定原意想在各家都討好倒弄得一家不見情誠可惜也反之彼專門與一家交易者因怕多處打聽行情過於麻煩不如與一家往來覺得較爲便利卽有時價格稍高巨進巨出係由買客身上擔任店中似無甚出入商界中之適意派大都昭此其弊在過於依賴一家對於營業之利害關頭蓋未之熟籌耳 
　　然則應取之辦法而可謂爲持平者何在曰廠家或行家太多固屬不佳太少亦不甚美最好按照本店之情形决定之若店中資本充足生决進出大者無須前往尋訪而廠家行家自當相率上門以極優待之條件而兜攬生意之成功否則資本有限生意不多恐風聲所到廠家或行家將相戒不與往來尤壞者即此種店肆自不量力向各處尋廠家與共交易卒致無一家與有特殊的感情一到收客賬之日羣相催討設一時周轉不靈勢必演成笑話求人寛限日期則因素乏交情之故無法通融於是欲不宣告破產而不可得是以爲一般普通商店計莫如就平日調查所知認定少數誠實可靠之廠家或行家以極誠懇之態度與之交易平日賬目到期即付一切舉動毫不苟且信用做出地位堅牢卽或遇有必不得已時向廠家或行家有何商量鮮有不蒙其許可者 
　　大抵一店之貨來自產地者價格較廉進自鄰近行家者價格稍巨然有時店中缺貨急待應巿則雖知道地廠家之貨低廉奈遠水救不得近火則亦祗得向鄰近之處略爲添置惟平日倘與鄰近行家絶無往來臨渴掘井倉遑之狀立現故最平穩之辦法遠地廠家聯絡一二家近地行家亦聯絡一二家庶幾無論何時都能應付裕如斯亦進貨人所當研究之一要點也 
[我之奬劵談] [  石征鴻]  
　　奬劵到了現在越弄越多了路上走走耳朶裏只聽得「慈善」呀「綏遠」呀眞可算得口碑載道到了辦事室裏那些同事們也在那裏頭彩呀末尾呀鬧得不亦樂乎再拿張報纸一看一發不好了原來那些奬劵告白除了「財臨旺地」「大彩常臨」的老套頭外另外添畫了些「元寶」呀「財神」呀「聚寶盆」呀五光十色都在那裏引起國民的發財興趣在理這種迎合主顧心理的告白不能不算是我國商人的進步但是這種汚點倘使被外國人見了豈不是連嘴也要笑歪嗎（幸虧妓院裏還没有學他様子倘使也拿些引人入勝的告白登登那就糟了）講到奬劵的性質活像賭博一般所以有些知識的人也着實去反對他但是官場中只曉得在衆人面前騙幾個錢不管你們笑駡他仍舊一中只曉得在衆人面前騙幾個錢不管你們笑駡他仍舊一種一種的發行出來（只有州官放火）弄得做生意的做工的讀書的腦筋裏深印着「奬劵」兩個字早把那正當的思想和職務不知丢到那裏去了唉丨照這様舉國滔滔的長此下去豈不要發生絶大的影響嗎那末現在還有一個極好的法子去補救他什麽法子呢就是要請買奘劵的國民自已覺悟不要再去做他們坐收漁利的傀儡啊（未蓋章） 
法制 
[解釋妻之能力] [  瞽丐]  
　　婦女性質柔懦知識薄弱若許其獨立爲法律上之行爲則受欺也必多故近今法律爲保護婦女起見特定妻爲無能力者然妻之無能力乃相對的無能力非絶對的無能力何　妻之所以無能力乃對於夫而言夫在妻不得自專凡法律上之一切行爲非得夫之同意均不發生效力若夫死則妻之能力當然回復即未死而婚約若已解除則妻之能力亦當然回復再夫婦雙方若因事故發生訴訟行爲則官廳對於妻之一方亦認爲有能力許爲訴訟之主體由此言之妻之無能力乃相對的無能力非絶對的無能力也（乙種酬） 
雜錄 
[雲南之甜口鼠] [  周鎭寰]  
　　南京高師日刋雲南通信載有最近雲南山中產甜口鼠狀如鼬而大齒銳利善走全身披毛色黄褐或純灰間有黑白相間者嚙物時必先分泌甜液故名性喜食牛故牛見之輒奔避然終不免實鼠腹因鼠躍牛身上輒分泌其口液於其欲食之部分牛一着此液輒癢至刻骨鼠乃泰然而食其肉牛覺之如爲之搔癢然愈着力愈殺癢任至嚙至要害而死仍不明其所以然吾願科學家研究之（不受酬） 
 
