# 1920 - 200 - 4917037

 

Page 1

 
 
   
 
 

Page 2

 
 
   
 
 

Page 3

 
 
時評 
[政爭（老圃）]  
　　一國而有政爭不祥之事也政争而至於内亂不祥之尤者也然吾謂所爭者而果爲政治問題則雖爭而至於内亂亦政治進经所必經之階級世界各國有以内亂興者北美合衆國是也美國南北戰爭所爭者有一定之政綱故戰局告終奴隷從此解放而人道爲之大明聯邦從此團結而國基爲之永固雖兵禍延長元氣耗損然美國所以稱雄於世界者實基此一戰故僅就内亂而論實不得謂之不祥所最不祥者外形似政爭而所爭者實非政治問題如此次皖直之爭兩方所要求者固非對於政治問題有所主張其起釁之始一方所要求者旣不外拿辦某某懲處某某及爭局將終全方所要求者又不外引渡某某解散某某是兩方所注意者無非對人問題祿位問題其深仇積怨欲得甘心殆猶五季朱李之爭不堪爲鄰國聞也使果光明磊落爲政治之主義而爭則戰勝之日當提出國中主要問題若干條若者應如何解决若者應如何攺革固不必専與小人爲難快一時之意也 
[命令]  
　　七月二十三日大總統令農商部呈請任命許世芬署僉事應照准此令 
又令　内務總長田文烈呈准兼署黑龍江省長孫烈臣咨請任命陶景潛試署省會警察廳警正應照准此令 
[専電一]  
　　北京電直奉兩軍勢將入京徐己派王懷慶赴豐台勸阻（二十四日上午十二鐘） 
　　北京電奉直兩軍開到分駐南西北三苑及黄寺（二十四日下午四鐘） 
　　北京電閣員紛辭擬明令派周署閣（二十三日下午四鐘） 
　　北京電徐催新國會投周閣票（二十四日上午十二鐘） 
　　北京電今日令准安福三總長辭職交長田兼財法均以次長潘張代並准段芝貴辭職令王懐慶兼京畿衛戍總司令（二十四日上午十二鐘） 
　　北京電靳己赴奉故張暫緩啟行來京（二十四日下午一鐘） 
　　天津電靳雲鵬姜桂題今晨由津赴奉（二十四日下午八鐘） 
　　北京電姜等效晚抵津號早與曹會見談無結果號晚致京電奉張卽來津面商靳傳留候姜約今晚先回（二十一日下午四鐘遲到） 
　　北京電小徐欲間道入蒙奉直軍探監視（二十三日下午四鐘） 
　　北京電參陸處通電各處雙方現己一律停戰（二十一日下午四鐘遲到） 
　　天津電察哈爾都統王廷楨特派陸軍第一混成旅譚慶林率步兵第一團駐沙嶺子防邊軍入蒙於哿日與邊防敗軍三四兩混成旅接觸阻其前進邊軍放槍攻之爲譚軍所敗竄回宣化向下花園而退並將宣化之鐵路橋樑焚斷譚軍立卽條復乘車追至康莊乃邊軍又將八大林隧道炸毁馬日察東鎭守使派副官長關蘊秀率馬隊兩營馳至聲援刻與譚軍合力修築隧道同日綏遠都統蔡成勲亦派步馬兵三營追至擒獲邊軍三百餘人聞北上之邊軍均在長城南駐紥於南口平原及沙河等處南路今日停戰（二十四日上午六鐘） 
　　北京電田兼交通潘復代財長（二十四日下午四鐘） 
　　北京電李曾朱與安系要人在李小公館及德華銀行舊址密議仍無辦法（二十一日下午十鐘遲到） 
　　北京電近畿停戰惟散兵過多正 
在收拾九城尚閉京奉車尚未暢行政局亦無分曉惟市面金融勉可鎭定（二十三日下午一鐘） 
　　北京電滬和會代表全體更易仍勸朱啓鈐復職（二十三日下午四鐘） 
　　北京電段第一次辭呈退還後昨 
第二三呈連續上曹汝霖昨兩入府主用明令批留徐意亦頗贊成對此次附皖嫌疑犯主從寬（二十一日下午四鐘遲到） 
　　北京電徐命黄秋俠擬呈布告謂段三造共和小徐收復蒙疆直曹坐鎭封圻吳佩孚收復南疆均有功民國此次興兵全出誤會現旣言歸於好應各存而不論復命吳笈孫修正待發府吳多不贊成（二十三日下午十一鐘） 
　　天津電京津車通小站龍軍抵抗解械己平息曾丁己逃（二十三日下午五鐘） 
　　天津電大沽附近之一小站昨晚發生小戰爭緣該處有振武軍三營直軍恐其有變特派員往令繳械龍軍不允互相槍戰約一小時龍軍敗降是晨直軍一隊往舊奥界龍濟光住宅搜索無所獲蓋縱有軍械亦早己搬入租界（二十四日下午八鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[専電二]  
　　天津電今日東路無變動西路戰事己告終結吳軍矣暫不進京（二十四日下午八鐘） 
　　天津電東路邊軍均向張家口宣化逃竄小徐隨之（二十四日下午八鐘） 
　　天津電楊村日本駐防軍暗助邊軍一節經日領數次否認今日交涉使覆日領一函謂京津泰晤士報所載消息最確且非直軍請其登載並經曹旅長證實日軍確令其退出楊村站二英里（二十四日下午八鐘） 
　　漢口電李奎元梗晚由信陽赴保定其留鄂軍隊徑日一律運保（二十五日下午二鐘） 
　　漢口電吳佩孚電王督主張根本解决王覆勿操持過急（二十五日下午二鐘） 
　　漢口電蘇李代張文生乞援王允接濟餉糈（二十五日下午二鐘） 
　　香港電昨軍府會議聞討論曹吳來電商對段和戰事如和希望條件至何限度如理戰應先準備結果無論和戰仍主助直（二十五日下午七鐘） 
　　香港電莫榮新令馬濟駐湘軍盡調回奥助防（二十五日下午五鐘） 
[公電]  
　　曹錕諫電各報館均鑒天禍中國降此殘凶安福禍回段徐庇逆種種罪惡中外共曉各省聯軍本救國之大義依法律之程式呈請大總統罷散安福惡徒段徐爲虎作倀違逆總統之命擅興無名之師各省聯軍於忍無可忍之中仍嚴朿所部妥爲防守不敢輕啓戰端遺害生靈段等以無隙可乘不能肆其野心乃陰謀鬼詐一方强迫元首下停戰令一方乘各省不備暗行襲擊下總攻擊令是非曲直事實昭然似此强盗行爲揆之國際公例按諸本國法律天理人情皆在必討之例茲謹正式通告各友邦及本國父老昆弟自今日始實行圍困奸黨根據地必將凶殘除盡以固邦本惟祈公鍳曹錕諫印 
　　東三省各團體電各省督軍省長省議會各團體各報館均鑒頃以段徐攘奪私利叛國興戎重禍吾民動搖邦本本會等曾經電請全國一致聲討促彼悔悟冀保和平乃有奸人自稱交通部參事姚步瀛等十餘人頃間自京潛來長春圖謀不軌被吉長鎭守使署拿獲解奉鞫訊供稱此次來東奉段督辦之命令曾雲霈徐又錚之授意専爲召集鬍匪擾亂東省治安牽制奉軍西下等語直認不諱並將携來召募費十二萬元同時搜出聆聞之下益深駭異查此輩奸人希圖重賞輕身試法不足深責惟段徐等不惟不知悔禍且愈肆其毒計不惜魚肉東民以求一逞夫召聚徒衆意圖擾害地方紊亂秩序者爲内亂罪載在刑章不意段徐身居民國崇職竟敢恃勢殘民甘爲内亂首魁自問居心何等况兩國宣戰戰勝國對於俘囚及佔領地之人民尚且加意保護仇其國不仇其民段徐此舉違背人道不啻與我東民爲仇哀我羣黎誰無室家覩此凶殘寗弗切齒我東三省巡閱使近因京津一帶亢旱絶糧重以兵凶饑民衆多嗷嗷待哺特派専員赴雙城各地購買大宗米糧運往賬濟仁心義舉神鬼同欽而段徐等對我人民視同犬豕任意割烹毫無愛惜其與我使帥仁暴相去霄壤懸殊萬目睽睽不難共見在昔秦諭惡粟人許其仁晉閉秦糴人怒其忍其後兩國稱兵秦卒制勝公理所在曲直攸分今日段徐之殘忍實遠過於晋惠此而不敗公理何在本會等災切剥膚禍迫燃眉義憤塡膺忍無可忍合亟揭舉奸謀聲明罪案全國父老實共聞之奉吉江三省議會敎育會工商會同叩巧印 
世界路透電 
[俄波之戰事與和議]  
　　二十三日倫敦電過激軍己攻入波蘭本部陸軍部宣稱過激軍右翼己佔據距德國邊界東面約三十哩格羅特諾西北之塞英鎭聞過激軍己佔據格羅特諾與比洛斯土元二鎭過激軍中部陣線雖東折甚遙而南面過激軍己渡斯蒂爾河與白魯資河攻入東加里西亞省 
　　二十三日倫敦電路透電社華沙該員來電謂昨日波蘭公報徴實波蘭軍退出格羅特及斯洛尼姆消息又稱過激軍己渡尼們河 
　　二十四日巴黎電莫斯科無線電稱勞農政府己命紅軍總司令卽與波蘭軍司令會商休戰以爲兩國媾和之初步 
　　二十四日巴黎電法總米勒蘭昨日在參議院解釋英法派委員團前往波蘭之原因其演說之際謂法國非至今日始告誡波蘭今有一函於此但未便向參院宣讀今非責詆波蘭之時吾人之協約國旣有望於吾人必不使其失望云 
　　二十三日倫敦電波蘭政府己致牒勞農政府及勞農軍大本營正式請求休戰議和 
[土耳其和約之待簽]  
　　二十四日巴黎電據君士坦丁電稱内閣己贊成簽定和約土國代表昨乘法國魚雷艇赴康士丹柴將在羅京攺乘火車前赴巴黎 
太平洋路透電 
[北京城中之近况]  
　　二十四日北京電張作霖之軍昨晚陸續開抵南苑今晨六時己到第二十七師之兵兩旅即占據第十五師原駐之處尚有由豫省來京之奉兵兩團則於昨夜紥營於跑馬場直軍旣抵南苑卽奉命解除第十五師某團之武裝有某兵不肯交出來福槍爭論之後遽行開槍擊斃其軍官於是君衆大譁紛紛開槍迨行兇之兵爲軍官擊斃後槍火始己駐南苑第十五師及第九師之一部分己全退出該地張懷芝與吳炳湘現正籌畫安插入京軍隊之地點己將安福軍暫移北苑今晨軍隊紥營之際城門均閉張作霖與其他直隷派領袖有入京磋商最後解决之說邊防軍抵通州時城門均閉經姜桂題前往阻止入城姜旋復回北京張作霖部下之軍官聲稱張此次來京蓋欲將邊防軍全行解除武裝現仍有人爲段祺瑞洗刷直隷派現力圖爲段稍留餘地即吳佩孚前曾懸重賞以購其頭者今亦欲盡師生之誼但段之許多門人終不能動搖與論與論以爲段己被辱敗北應令其脫離政界歸田休養徐樹錚與曾毓雋之蹤跡未明今日聞徐曾己沿舊驛路北逃志在取道長春逃出國境 
　　二十五日北京電北京幾全爲張作霖之軍所圍張軍現正從事解除安福軍之武裝張命將士駐於城外不得擅自開入昨日安福軍敗兵在城外警備隊巡　所不及之處從事刦掠通州敎會請予保護但該處大局顯尚不必出此靳雲鵬赴奉謁張作霖尚未覆命政府昨有命令許財政司法交通三總長及司法次長辭職交通次長不知何往内務總長田文烈現兼攝交通總長任另有命令免段芝貴京畿衛戍司令職由王士珍繼之安福部官員紛紛免職而電政督辦仍得保全祿位其人爲安福重要分子曾任令安福部武人盤踞電局恣意檢查扣留不利於安福主義之消息曲同豐之降頗饒趣味當邊軍第一師戰敗後曲遣一僧人詣吳佩孚營申明降意吳派參謀官兩員偕來儈至陣線未幾曲至卽將曲解至保定 
　　二十五日北京電安福部旣倒政府中人多贊成新成之銀行團蓋政府擬得欵儘速遣散冗兵也新銀行團借欵之希望己視前爲佳政府己派徐恩培（譯音）赴歐美辦理借欵事 
[徐樹錚用兵之紊亂]  
　　二十日北京電自戰爭開始後徐樹錚一面調兵至東路一面在京發出種種命令其中有不能實行者致兵站處諸事爲之紊亂故十五十六十七三日與戰之兵幾全無食而根據地則滿堆煑熟易敗之物品受傷之兵舁出戰線者雖經红十字會竭力拯救而運送傷兵事務全無準備定國軍戰地之佈置缺點甚多大足受人評詆也 
[日本國會之質問]  
　　二十四日東京電政府今日答覆國會質問謂中國南北對峙歷時己久今則愈見活動最後結果現難斷言日本甚以中國現有事態爲悲因其不獨有害於中國且亦害及有關係各國而以日本爲尤甚也日本之態度己明白說明於七月六日之宣言中日本對於中國各黨願仍繼續其公平政策並誠切希望雙方迅速了解統一國家促進和平富國利民而列强得間接受惠東京現竭力以對華態度佈告於衆云云 
　　二十四日東京電反對黨領袖島田與前大藏大臣武富代表憲政會議員四十一人向衆議院提出書面質問謂現任大藏大臣高橋男農務大臣山本文部大臣中橋妄用官場之消息經營個人在交易所之私利此項詰問前曾在衆議院提出不能因有關係各大臣之否認遽即打銷否則無異罪人在裁判官之前自稱無罪而遽蒙開釋也反對黨領袖指斥政友會對此之態度爲不合情理並取神户某商業新聞社之報告爲諸大臣假公濟私之證據該報比較諸大臣用妻子名義於一九一九年下半年所有證劵與一九二零年所有證劵之多寡證明諸大臣豫知財政墜落而將證劵售出質問書中有如此大疑點苟不剖明則將使國民深信諸大臣確有此罪而釀成全國之憤怒等語今日報紙消息謂此質問無足爲諸大臣得大打擊蓋據諸大臣友人之聲辨大臣與私人同有經營貿易之權利也島田現方臥病問己準備如質問書不得明白之答覆即將提出彈劾閣員案聞島田語人曰余己獲有證據可證明有關係諸大臣之腐敗爲公德與官紀起見余乃公佈其事如余所言果屬誣妄願犧牲政治生命云 
[日將之朝鮮談]  
　　二十四日東京電前朝鮮警兵司令見島中將己啓程赴尼港以統帶該處防兵在門司動身前兒島語客謂朝鮮如婦人然寛待之則驕嚴待之則狂今撫柔朝鮮之唯一方法在多遣日人入韓以使日韓人民天然同化日人現在韓者僅有三十五萬人數太少不敷同化之用朝鮮境内固有亂事但此乃戰後全球皆然之趨勢若以武力治之未免愚　云云 
[日本對華之聲明]  
　　二十四日東京電陸軍省今日公報謂中國邊防軍中訓練兵士之日員己奉訓令暫時辭職今訓練所己完全閉門此事足證明日本之對於現局嚴守中立而不留日人嫌疑之餘地 
[日君主之病報]  
　　二十四日東京電官中宣稱日皇患糖尿病兼有他症豫料自明日起將發表日皇病况公報 
國内要聞 
[北京通信（野雲）]  
　　大戰聲中之北京 
　　七月十四爲北京最可紀念之一日因是日有重要之事三（一）皖軍下攻擊令也（二）東海下息爭令也（三）衛戍司令部公布戒嚴令也息爭令與攻擊令同下可謂滑稽至戒嚴令則係根據攻擊令而來自是以後一般人對於總統之息爭令己不顧問而惟亟亟焉終日奔走探聽前敵戰事消息與籌商北京治安問題蓋因身家所關有切膚之痛不能不急其所急也但在此戒嚴令之下人民言論極不自由所有消息難得眞確昨日（十五日）晨報己禁止出版則傳遞消息之機關更少矣 
自兩軍正式交戰後北京社會愈形恐慌十四日晚西城東斜街陳璧宅遽來流氓數十希圖搶刦報宅門緊閉以電話通知警察署由署派來警察多名並約同提署游擊隊數十始將該匪衛散又前門外某店舖亦於是晚十二鐘突有東洋車夫四十餘人意欲排　直入經警察鳴笛呼人衆始散去此外小錢舖小米店小油鹽店時有衣冠不正之人故意喧擾以故風聲鶴唳草木皆兵未及九時而街市己各門緊閉闃其無人矣 
十五日一日最關緊要蓋知中東西三路是日皆有劇烈戰事誰勝誰負頗關大局是早二三時凡住西城一帶者無不聞不砲隆隆之聲警察極忙碌往來奔走不己聞由總廳飭令各區署就本區城内採購饅首若干餅若干各警察於清晨卽屬各舖定做做成裝以麻袋用火車運至東西兩車站以便分送戰地供戰士食用火車之上均樹有給軍局小旗沿街往來不紙午後忽有報館號外滿街分散報告皖軍三路皆得手西路直軍己退出涿州云云惟至傍晚東西車站見有由前敵舁回之傷兵頗多則人心又頓起惶恐是日天氣尚不過熱上下午均有雨景象頗覺慘然 
十六日京中各報紙均載有皖軍勝利消息通衢大道並見有總司令之告示所言戰耗與報紙略同京中人心似較安帖然終未敢深信也北京市民認爲有可懼者二事一爲土匪之滋擾一爲潰兵之入城若心警察與提署兵隊之力彈壓土匪固綽乎有餘惟至秩序不能維持時是否警察兵隊之能力尚在殊不敢說惟目前尚不至是耳潰兵入城必在皖軍大敗窮無可歸之時但就現勢論皖軍亦尚未至一敗塗地四處奔竄也第以驚弓鳥飽受恐慌不能不就此一方面推想耳一般人於此無可如何時有希望外兵保護之一種心理蓋東交民巷各吏館日來由各處調回之兵頗多因此遂生一種依頼之念嗚呼亦可憐九和其次可懼之事則爲糧食問題北京民民二百萬所仰食之物無一非來自京外各地前以江浙大鬧米荒都中己受景響當戰事未興之前米之價值上等者己及十五六元中等亦十一二元下等者九元至麥麫雜糧四鄕雖産但今年大旱爲災二麥失心高梁玉蜀黍均未得依時而種京兆直隷山東河南等處大都如斯以致麥麫之價上等者每斤升至一百四五十文中下等者尚及八九十文戰事初起價乃益昻據明於北京市面情形者言北京全市所存米糧實不能敷二十日之食用若戰事不停外糧無由輸入市面更爲可憂現有政界要人發起糧食救濟會卽爲預防隠患起見也 
連日以來馳　於市上之汽車馬車多插有英美法日等國小旗而號稱堂堂國軍仍復大逞威風捉車以供官差現則不惟車如是即各住户之門外院中己問有樹外國旗乾矣目前北京社會所組織之團體専爲維持治安計者除前述之糧食救濟會外尚有弭兵會婦孺救濟會難民收容所數種其間任組織之人有江朝宗蔡元培華南圭等而外人之參與其間者亦不少又昨日上午十時本京各専門學校校長在太僕寺街法政専門學校開會聞所議之事亦與治安問題有關係焉（十七日午後發） 
[西報之京津漢消息]  
　　大陸報二十四日北京電云傳說徐總統將勸王士珍組織新内閣並邀吳佩孚人京但非至段軍悉數調回看守而無掠搶情事後吳佩孚未必入京京津電話現又恢復火車亦漸開行今晚英美法日武裝兵士將乘車離津北京安静内城己開食物入城較多總統迄未接受段氏辭呈但不過稍緩時日藉以敷衍段氏顔面耳聞京漢路有小戰吳佩孚現派先發隊赴長辛店最近兩日天津北面未有戰事雙方在楊村以北扼守陣線但曹錕確佔優勢小徐準備退休其所有之火車皆己滿載機車面向北京蒙古方面續有援兵馳至但此爲新募兵士不願參加戰事縱再交緩安福必敗今之在問題厥爲小徐之命運 
大陸報二十二日漢口電云一星期前被捕之員光新雖經同黨竭力運動迄無釋放氣象鄂督拘吳於督署内待遇甚優但態度甚堅决吳請見鄂督或其代表鄂督不允現以衛隊監視之吳光新軍隊現在宜昌頗形騷擾大有掠搶之勢武昌於是期三日己宣布緊要戒嚴令預防意外事變漢口安靖華人之避居租界者己紛紛回里 
[北京時局之日人消息]  
　　日人通信社二十四日北京電云直隷奉天兩軍勢將闖入京師徐總統己於今晨派王懷慶赴豐台勸告兩軍領袖勿進兵北京兩軍之意欲包圍京師俟段軍解除武裝後提出條件又電云昨日交通財政兩總長亦提出辭呈政府將命田文烈兼任交通總長財政次長潘復代理財政總長今日徐總統催議會速投票周樹模總理同意案據一般人士之推測現在議會於事實上不能開會政府將任命周樹模爲署理國務總理故有此舉以爲準備之計又電云本日發表命令裁可安福派三總長之辭職交通部命田文烈兼任總長財政部以次長潘復代理部務司法部以次長張一鵬代理部務准京畿衛戌總司令段芝貴辭職命步軍統領王懷慶兼任京畿衛戌總司令又電云二十三日張作霖電王懷慶吳炳湘云奉軍爲解除第九師第十五旅武裝而入南苑但不准有一兵座入京城請勿疑慮徐樹錚丁士源等有己於昨日乘飛機遁往北方之說二十四日漢口電云趙倜來電列數吳光新及其在河南之軍隊之罪狀要求王督處分王督覆電請俟諸北京事變解决之後二十三日奉天電云張作霖本擬於本日赴津因今晨靳雲鵬突然到奉暫緩行期聞張督俟與靳氏協議一切後將偕靳進京 
[段祺瑞自請解職之通電]  
　　急保定曹經略使天津曹省長盛京張巡閱使南京李督軍南昌陳督軍武昌王巡閱使開封趙督軍歸化蔡都統張家口王都統寗夏馬護軍使鑒同密頃奉主座巧日電諭近日疉接外交團警告以京師僑民林立生命財産極關緊要戰事如再延長危險寗堪言狀應令雙方即日停戰迅飭前方各守界線停止進攻聽候命令解决等因祺瑞當即分飭前方將士一律停止進攻在案查祺瑞此次編制定國軍防護京師蓋以振綱飭紀初非黷武窮兵乃因德薄能鮮措置未宜致召外人之責言上勞主座之念撫衷内疚良深悚惶查當日即經陳明設有貽誤自負其責現在亟廳瀝情自劾用解　尤業己呈請主座准將督辦邊防事務管理將軍府事宜各本職·曁睦軍上將本官即行罷免並將歷奉獎授之勲位動章一律撤销定國軍名義亦於即日解除以謝國人共諒寸衷奉達卽祈鑒察祺瑞皓印 
[直皖戰事四紀]  
　　二十日至二十一情形 
　　東路戰事消息東路確實消息奉軍今晨向邊軍進攻大獲勝利邊防軍己向落垡敗退刻下奉軍總司令部己移至楊村張莊亦爲奉軍所得昨日英國武官亨米頓帶同護兵二人由北京東站乘電汽車沿鐵路南下至落垡東聞槍砲之聲盈耳知有戰事又半里見第四十號橋樑被焚其傍有邊軍十餘名看守英武官令將段后逐走命車站夫役覔水將火灌息因此該橋受損未重仍可通車隨繼續前進至張莊則該處己爲奉直軍隊佔據站上立有軍官員役約五千人旋有一軍官上前請借汽車往楊材一用英武官允與之同行中途遇是晨由津北上之護路車上懸英美法日國旗英武官告以路中所見乃携一工程師乘汽車返落垡騐被焚之橋據云殊無大害祇費兩小時之修理即可恢復故京津路現己無損但昨晨九時二十分由津開往北京之第六次客車則己退返本站該護路車亦於下午四時回津又一消息邊防軍己退至廊坊直奉軍之前隊己進至張莊總隊亦將往楊村繼續出發昨日下午落垡己無軍隊邊軍完全退至廊房奉軍尚未行至北倉奉軍於昨晨六時出發前進其先鋒均係馬隊九時抵楊村到時己不見敵軍蹤影繼向張莊進發（張莊離楊村二十華里）中途與邊防軍之後部接觸彼此砲戰多時邊防軍大敗疾退下午五時奉軍卽佔據張莊沿途拾獲邊軍遺下之槍械甚衆奉軍略爲休息於昨夜七時餘續向落垡出發（按北倉至垡祇十九里）邊軍大營現駐廊房另一消息奉軍東路軍昨日（二十）午後六時自北倉出發用馬隊作先鋒於九鐘抵楊村時段軍己逃走一空故並無不戰奉軍即將楊村完全占領今早（二十一）五時奉軍又向張莊進攻段軍向北敗退現奉軍正向落垡進發在張莊落垡間鳳河龍河三十九號四十號之鐵橋被叚軍轟毁又聞落垡方面段軍亦不戰而逃現該軍均集廊坊一帶聞小徐亦在該處恐夜間尚有戰事發生 
英文報云奉軍第二十七及第二十八師兩師集中北倉現奉軍在鐵路左右作散兵綫由昨晚六七點鐘起己開始攻擊楊村昨日赴京之郵車不能駛行因北倉有多數車輛屯積也又直軍堅執要求凡由京開來之車均須檢查昨日由京開來之第三次車及一列軍車均在前綫偵察後始開過北倉至豐台方面之狀况昨日余到豐台兩次其第二次乃在夜間據云吳佩孚將在此切斷京奉路綫昨日由張家口有大隊邊防軍開到在豐台尚未見有吳佩孚之軍隊段軍司令段芝貴云從京漢路綫前進於軍事上無甚關係所有京奉路上之機器及車輛皆在伊掌握之下刻下有許多車輛停置路上以備段軍若敗裝運赴京又京漢路綫己完全停止戰爭現在京奉路實爲戰事之樞紐而小徐尚在此綫欲作孤注之一擲惜其部下軍官多不願作戰一旦吳佩孚抵豐台恐小徐亦陷於危境矣 
　　西路戰事消息昨日（二十一）下午一點得保定電話昨日（二十）直軍大隊抵長辛店後己將四圍潰散叚軍一律掃清刻下京漢水車己通行無阻照常售賣客票據日人方面消息去西路段軍均己退出至長辛店該兵士因段芝貴辭總司令職故毫無鬭志段祺瑞見軍心己去亦自請辭職又據消息直軍己决定進攻計畫西路由長辛店直摀京城中路由固安榆垡直摀豐台現段軍潰敗餘衆己退保黄村及西便門附近又保定電訊西路直軍蕭彭兩旅昨日在馬頭鎭將段軍旅長宋玉峯殘軍擊散後今日（二十一日）己過永定河向廊房方面進發 
 
 

Page 7

 
 
[北京之糧食救濟會]  
江朝宗等發起之京師貧民糧食救濟會連日積極進行聞己呈請政府批准又聞關於該會所請講軍糧石免徴稅釐運費一節日昨國務院據該會之呈請己分别函行内務交通財政三部曁稅務處從速核議辦理聞己核准而各慈善家捐輸亦極踴躍聞昨日己集欵至十萬元並聞政府擬撥欵十萬元以資補助駐京美公使克蘭氏昨特慨捐一千元以襄義舉該會刻下籌畫賑濟方法聞不僅限於京都市内及城廂一帶並擁及於鐵路沿綫京直各屬被后區域一伊廣購糧石即實行委出専員分途散放另函云糧食救濟會成立後各方面對於此種慈善事業均極贊助外交團尤爲熱心前日（十八日）下午二時至五時該會在中央公園會所開開討論一切會員畢集由丁家立慕元甫諸君相繼演說進行辦法經衆討論結果决定每日由鄭州麥裝車十輛運至京中但京漢路現因交通尚未恢復由該會請美使館參贊丁家立以外交團名義要求沿線各方軍隊准予通行不加阻滯並由美使館派撥衛隊隨車護運以昭愼重决議後丁家立君允以此事請各使館代爲接洽聞各國公使對於京師民食問題夙爲注重即日分頭進行該會預擬如接洽孚協今日（二十日）便開始購運以期早收救濟實效云茲將該會議决辦法五條錄下（一）議定每天由鄭州開北京二十頓車十輛専爲運載糧食之用（二）議定以上車輛由救濟會派一員靑年會派一洋員並糧行派數員會同監運（三）此項糧車凡有商人無論採購何種糧食均可搭運（四）起卸糧車均由商人承辦並負其責任（五）以上各車按指定時間開行不 
得延擱 
[天津近事]  
　　直皖兩軍昨在廊坊開仗時適京奉車經過該處致一百四十九號火車頭被槍彈損摥數處當即開駛來津暫停河東襪莊子派機器匠修理 
段軍總司令段芝貴之私宅在本埠河北日緯路西口茲因直奉聯軍討段該宅頗抱不安其眷屬己秘密潛逃移入外國租界惟其所存之槍彈未敢輕動仍令護衛看守昨爲曹軍聞知遂派員帶衛隊一連將該私宅之槍械子彈等全數搜出用大車裝載運入督軍署軍務課王郅隆前將其着屬於十八日求某國人保護乘快車由津赴秦王島頃接該處來函云是晚約十點鐘到站男女共十八人次日乘日商松昌行代理之第二十三共同丸開往大安該船的原爲裝煤而來因裝王郅隆眷屬故未裝煤僅載人開去 
奉軍總司令昨出一布告去照得佳兵不祥古之訓也至不得己而用兵亦當以保境安民爲宗旨奉軍此次入關原爲勘定内亂保護近畿治安扶植正義剷除賣國黨徒起見是以大軍所至沿途特蒙各界歡迎足見公理人心之所在奉軍愛國爲懷素嚴紀律到處凡有應需一切軍食物品均有奉軍兵站購辦該供應公平給價秋毫不准索之民間惟奉軍甫到雲屯津埠特地恐商民各界難免自行驚惶亂黨乘間造謠毁謗奉軍各譽殊與奉軍進行地方安甯有礙爲此合行明白布各俾商民各界一體週知務使閭閻安堵營業照常自布告後倘有不肖士兵在外稍有藉端滋擾者或經查知成經指控即一草一木之微亦必從嚴懲責務使秋毫無犯七鬯不驚其如有不法亂徒以敲詐爲生活以抗官爲能事虚搆事實有心誣陷者奉軍執法無私亦必處以相當反坐之罪除令行奉軍官兵一體遵照外凡我同胞商民名界其各懔知勿違此佈 
[張作霖入關督戰說]  
　　奉天通信云張作霖十七日晚十鐘召集二十八師師長張作相二十七師汲金純等五十餘名在軍署會議助曹討段掃除安福其宣言大致云本使此次助曹實爲救國在京苦日調停政局段徐異常强梁安福系祇知有己不知有人祇知把權不顧禍國段徐在國必亂安福在國必亡前者威逼總統迫脅蓋印罷免曹吳擬將皖系勢力澎漲於直奉之間奉直有唇齒關係勢難袖子俟兵出發完竣本使親往入關督戰掃除凶逆保我中華擁護總統奠定時局以與諸將同嘗甘苦奏凱而還再與諸君痛飲得勝酒耳師旅團長官莫不異口同聲願爲効命疆場以與段徐死戰是張使親往督戰之說己證實矣奉軍二十七團第一營己聞拔入關骑騎兵第二營昨始到省并揀選講武堂學員四十名分配前敵駐紥遼陽之衛隊團全部己奉調來奉雇用大軍二百餘輛裝運軍需聽候出發本應十七日八關但所携軍草麩宵甚多火車不足故稍遲延張使以兵貴神速不容稍緩特飭京奉路站長備車五十輛裝運草料及兵士軍火等物准十八日出發入關開往唐山廊坊等處以與皖系决戰 
[直皖决裂中之漢江潮]  
　　警備軍最近之動作王督軍仍主張和平 
　　吳光新被拘後其同謀之黨人紛紛逃竄日來外問謠言有人密謀行刺爲吳報復前晚適於保安門内破獲一黨人機關搜出手槍及危險物多種羣疑此類機關當不止一處軍警偵查因是較平時嚴密武昌兩日來之情形殊不若漢臯之恬静也軍署對於吳氏關防更爲縝密雖其家屬亦不准接見吳亦憂鬱成疾昨請王督准其單身赴滬就醫王督不允其請囑令在署静攝勿生疑慮聞段祺瑞昨亦有電來鄂請貸吳一死督當覆電允可俟時局稍定即可恢復其自由但其上游三旅軍隊態度若何尚爲一可注意之問題日前趙旅榮華赴漢川堵截聞不甚得手分駐黄孝劉佐龍之第四旅連日紛調來省並有即轉赴上海消息至防守與湘接境之鄂邊軍隊亦有調動來省說則上游軍事吃緊或在意中至吳在信陽軍隊本有趟福滙暫編之第三旅但經三月間之變亂己損失大半迨直皖爭潮起後吳乃調駐監利趙雲龍之暫編第一旅與駐白螺劉躍龍之近畿第二旅步兵之一團分駐信陽冀以牽掣鄂豫之軍隊及聞吳氏被留訊該軍等即蠢蠢欲動未及發難而鄂省派往監視之李奎元十一師亦己馳到該軍見李軍馳往遂分據信陽南站及東雙何一帶抗命李軍不得己乃以武力對待自二十日辰起血戰一晝夜該軍勢漸不支始願缴械投誠李師長於昨二十二日命宋副官將趙雲龍及其參謀長押解出境晚間即己抵省但外間有謂押解來省者乃趙滙福不知孰是總之吳軍在京漢沿路之勢力至此己掃地無餘京漢路交通二十一日尙僅達廣水（指由漢言）至二十二日漢口保定問之通車己可直達無阻矣 
王督前擬組織討段軍茲以前敵情勢無須援助故此舉决計中止一面電請曹吳火速息兵静候調停一面電段請其暫行離京勿再發令作戰免召外人干涉並電姜桂題靳雲鵬各調人竭力斡旋期化干戈爲玉帛上項各電均於昨晚發出又发京津保三處將爲此後雙方協商之要地除調前駐京委員馮澐爲駐保定代表外另派實業廳長魏宗蓮爲駐北京代表軍署諮議魏聯苠爲駐天津代表以便分途接洽至湖南擬派軍援直假道過鄂决計詎絶惟湘鄂聯防各不相犯則極力贊成觀此可知王督保境安民之初志猶未稍變也 
[山東兩軍戰後消息]  
　　馬良己入德州城鐵路交通己恢復 
魯省方面軍事行動自商德全退出德州後即駐紥桑園掘壕挖壘堅壁自守而馬良則於昨晚（二十日）復飭第七八兩團開至河套圈駐紥距桑園僅七八里許現正在進攻之中而韓莊方面日前又朋一種謠言謂某軍將有若何舉重遂爲張文生所部將鐵路拆毁交通斷絶而田督亦即趕派五師一部星夜前往後經田督派員接洽又電商蘇督雙方各嚴守中立並將韓莊鐵路補修於十九號照常通車日前己通飭鐵路局照辦更由田督發出布告說明原委如下爲布告事照得時局不靖謠諑繁興本督軍以保境安民爲主曾經電約江蘇河南各鄰省各守疆土等因先後得覆均以保境安民爲職各守疆界誓不相犯等語復因交通阻滯人心驚疑又電商江蘇督軍由徐至濟照舊往來通車以安人心由蘇督各派軍官數員於利國驛韓莊兩路切實檢查只准客商貨物通過不准夾帶兵丁及軍用物品以免雙方誤會等語茲准復電内開鐵路旣巴修復自應甲日通車用息謠諑承示辦法極表贊同除飭張鎭安使陳旅長遵照辦理外卽希轉飭施行等因除知會劉總段長准於本月十九號通車並電復李督軍及電告徐州張督利國驛陳旅長兗州唐鎭守使查照辦理外爲此布告商民人等一體知悉所有由濟至徐一路客車貨物照常裝運通行勿得觀望自誤特此布告 
德縣兵工廠自被直軍佔據後日夜赴造槍彈運往保定應用計半月來所發去之子彈槍械不可勝計及至十八日商軍退去德縣以前即豫將廠内所存之砲彈槍械及各種重要物品一律運去廠内秩序大亂除宋振綱廠長月初赴津汔未言旋外其餘廠内工匠職員尚未走避及馬良軍隊入城即趕急召集職員諭令就原有資料照舊工作以應軍需現在該工廠己復原狀日夜加工制造並聞直軍除運去兵工廠軍械外並將地方巡警所用三十年式快槍四十餘桿·七九毛瑟槍五十餘枝·連同全副子彈盡行没收困此該縣知事林某己電請督軍迅行撥發所有桑園至德縣之電路經戰事損壞者現正籌議恢復原狀但電桿電線損壞頗多修理尚需時日至於鐵道己令趕急補修定二十二日通車所有郵件亦即一律運轉以利交通 
據來自德縣之某軍官言此次直軍由德縣退去確非戰鬭力不支所致其内幕中實有兩種原因一集兵力於直保二免外人藉口干涉牽動外交云云德縣平原一帶居民因直皖戰爭之故朝夕不能安枕人心惶惶多抛家來省避居於東關一帶搭蓋蓆棚居住經當道竭力勸阻并諭以前綫軍令森嚴不致騷擾但此　曉諭終歸無效故於昨日（二十一日）又有該屬之居民源源而來扶老携幼約有數百餘人多散居關廂不知有地方之責者將若何處置也直皖戰事發生後韓莊及利國驛兩地津浦路軌拆毁山東米商前在徐州買存之米糧因交通阻斷遂寄存於該處現己恢復濟南至行徐州一段之交通客貨車照常通行各商急於南下審視寄存之糧有無損失昨特公懇商會轉禀督軍要求格外體恤發給護照以免中途留難自邊防二師與直軍商旅在德縣平原間砲火相搏濟南紅十字會會董成書勲曾商同晋警廳長張高會長等組成紅十字會第一救護隊於二十日専車開赴陣地施行救護成君近又派人向周村濰縣各處厲行募欵成績頗佳現正着手組織第二隊不日即可出發督軍省長於昨日午後一點邀集各重要軍政人員到軍署開聯席會議討論民食事宜當即議决辦理平糶調查屯糧取締抬價禁止出境種種辦議决辦理平糶調查屯糧取締抬價禁止境種種辦法越兩小時始散 
附北京方面消息去關於德州之戰事商德全所部之直軍第五混成旅己受令完全退返桑園（在德州北四十華里）在此處與直軍第四混成旅聯合其餘後至之奉軍兩旅則佈於桑園迤東之曹家窪及避雪店並另有一軍順軍河南下駐紥於留智廟（直魯交界地在德州西二十五里）昨日桑園前敵有戰事甚烈直軍取守勢一俟各路包圍線佈置停妥後當三面向德州進攻奉軍第二十七師之砲馬步工輜隊己全到桑園昨日下午該處戰事甚烈另一消息曹鍈所部第四混成旅及奉軍步馬隊十二營俱己南下開到戰地分駐於桑園安陸一帶可保無虞此線但取防堵之守勢蓋奉直聯軍尅日可抵京門馬良亦綏不濟急也 
[廣州國會之對段宣言]  
　　廣東兩院於十七日開會討論討賊宣言十八十九兩日復在衆院秘書廳開特别委員會審查修正各電稿經數次之修正始行確定其文如下昊天不吊段祺瑞徐樹錚曁其黨徒安福系毁法賣國荼母蒸民朝野惶駭不知所届我國會同人受國民付託之重爰樹護法救國之幟間關來粤全西南當局曁海陸軍將士誓師討賊四載於茲雖罪人未獲而大義昭然廼者奉直諸軍亦曉然於西南興師之旨扶義繼起而段祺瑞等復憑借外助利用邊防軍西北軍對内作戰陷我國於萬刧不復之淵同人等淪胥是懼用再聲罪致討彼毁法賣國之徒實全國國民之公敵人人咸得而誅初無間於南北更無分乎直皖所望我愛國軍人憂時志士同伸大義聯訣奮興攘除姦凶恢復法治庶幾國本以立民困以蘇時不可失義無反顧惟我國人其速圖之參議院衆議院皓印 
[蕪湖快信]  
　　張敬堯之弟敬湯前日由鄂來皖庽安慶大旅社僅帶差弁兩人連日與聶省長接洽擬將退駐武穴之軍隊（尚有五個混成旅）悉數開拔來皖聶省長因關於軍事囑張親赴蚌埠就商開張俟安豐兵輪來省即乘該輪往浦口赴蚌埠皖人以張軍向無紀律開訊異常警恐 
皖省當局因時局不靖恐有土匪蠢動特於二十二日起設臨時戒嚴司令實行戒嚴皖南鎭守使署接電後即於二十三日午後二時開軍事會議各機關要人皆到宣佈臨時戒嚴辦法即日實行茲將蚌埠委任本省各要區臨時戒嚴司令官名單錄下蚌埠倪團長朝榮安慶史旅長俊玉蕪湖馬團長泗柱合肥金統領志昌泗縣李統領紹臣壽縣王分統寳山阜陽華統領錫章正陽夏統領永倫 
蚌埠來蕪者云皖軍第二旅王晉之軍隊己開往滁縣又去兗州鎭守使唐天喜之軍隊現移駐韓莊係防範徐州招商局之江華江新江孚等輪連日下水過蕪皆裝有湘省繳械之潰軍云係載往浦口下關等處遣散 
皖財政廳長陶鎔日前因皖贛聯防赴贛與陳督軍接洽一切刻己冋皖俟安豐輪回省卽赴蚌埠皖軍第五旅旅長史俟玉二十一日因軍事計劃由省赴蚌埠二十二晚來蕪次日乘安豐輪回省 
[杭州快信]  
　　東南六省聯防問題聞盧督己電各督表示贊同 
三門灣自經雲實業廳長親往察勘後現己指定雷公山龍泉塘岳井健跳江蛇盤山五處足供墾殖農林産品將及六十種以健跳江爲最優岳井等次之己呈報農財各部曁軍民兩署核辦 
今日（二十五）爲省敎育會常會期上午八時假座第一中校開會會員到者一百六十二人選出正長長許炳堃得一百二十二票副會長李傑得一百十五票周錫經得一百十七票 
烟酒公賣局今午撥解第四師餉項十五萬八千元 
各縣領種棉子攤派運費銀兩現經省署核定准於公益費項下開支己令實業廳轉飭遵照 
全浙敎育會聯合會准二十八日閉會 
[南京快信]  
陳調元電李督報告直軍將德州兵工廠槍械及重要機器運去商旅現與馬良戰於桑園車站電線全毁 
王占兀電告信陽趙雲龍全旅降趙失踪 
唐天喜今日早車回濟南蘇魯誤會盡釋 
駐津帮洸電告直皖三日無戰事何恩溥赴奉 
探報馬聯甲在皖北招兵湘省潰兵應募者不下萬人軍署己派員赴皖調查 
豫省議會等十團體通電各省公推趙倜兼任豫省長泗陽漣水宿遷各縣駐兵多調往徐州防地空虚土匪蜂起各縣知事連日紛電軍民兩署告急 
趙倜己派一混成旅到徐助防昨日軍署又運子彈二百餘箱赴徐 
閒匪首楊柳靑范四虎在邳就獲軍署電令訊實正法馬玉仁旅擴充一師己成立昨電李督請指示編制 
徐州淮揚海州蘇常各鎭守使速日紛電軍署報告己遵令宣布戒嚴地方秩序如常 
美議員團准下月十日抵寗李齊兩長己令曹交涉員王警廳長預備歡迎並聞己指定下關揚子江飯店爲該議員團寓所 
地方通信 
[蘇州]  
　　蘇垣宣告戒嚴蘇常朱鎭守使奉督軍戒嚴電令後即召集所部軍官並水陸警廳長温知事等會議辦法由朱使兼任戒嚴司令官出示布告警廳則通諭各區警隊崗警一律荷槍站巡至晚十二時後無口令者不得放行並派員檢查往郵電車站輪埠多派偵探認眞查察以維治安水警二廳趙廳長訓令各區隊文如下水警負維持公安之責所有駐防各師船旣責有専歸各該官警對於防務即義無旁貸在此緊要時期除婚喪大故外一槪不准請假倘或私離防汛一經發覺惟有執法以繩幸勿嘗試其由本廳分配船艦指定防線上督隊長官職務尤關重要凡關於請餉借欵或有接洽事務應派員辦理更不得擅自鑋離以資督率現在本省己奉令戒嚴所有戒嚴辦法另文飭遵茲特先行誥誡凡我水警官長以及水巡務須一體謹愼奉公各盡職守倘有不遵命令擅離職守定按軍法懲辦 
[南通]  
　　宣布臨時戒嚴通海鎭守使署昨奉李督軍戒嚴令文後即飭令秘書處具擬布告並通令文稿即日宣布臨時戒嚴矣 
　　通城發生虎疫通城現己發生虎列拉疫症始起於城東各處旋即傳染城中並城西唐牐區等處染者皆有性命之憂官廳聞訊即於昨起禁止市上售賣瓜菓及一切有害衛生之生冷物品以防未然其己患者則山城南醫院中西醫藥團分認診治聞日來疫勢己稍殺不若前三日内之酷厲矣 
[南京]  
　　六省聯防問題梗代電各公團各報館均鑒頃致南京督軍代電文曰南京督軍鈞鑒前聞蘇浙鄂贛皖閩六省對於寗滬杭總商會提出聯防問題業經一致贊同今盧浙督馬日通電又表示聯防大綱五條誠爲切要辦法務乞鈞座迅予核定以安人心東南幸甚江蘇幸甚南京各界聯合會長蘇省議員徐瀛等叩梗等語合行奉聞南京各界聯合會長蘇省議員徐瀛穑叩梗 
[揚州]  
　　揚城宣佈戒嚴李督軍頒佈戒嚴令後揚州則委令陸軍第一混成補充旅長黄介丞兼任臨時戒嚴司令官以軍警擔任警備防務即經黄旅長依照臨時戒嚴條例規定戒嚴辦法八則於二十三日出示佈告矣 
　　新運使反對場運届改組場運局業經取消更各爲場運食總事務所現新任運使文龢電致揚州反對取消名商以取消該局係奉稽核分所之命並非出諸商人本意己電復文使查照矣 
雜評一 
[安福三長辭職（默）]  
　　今日安系三長亦辭職矣其寳至今日又何必再爲此辭職之空名哉使此安系三長而果辭則早應辭之久矣然而迭次與靳齟齬不辭調人屢次勸告不辭最後准靳免職閣議提總辭職時再無變棧之餘地矣而仍不辭是其决心欲以不辭職挑撥皖直極大之風雲今其風雲己如願以成金錢也軍隊也段派歷年所蓄養之勢力也今皆己供其挑撥之一擲犧牲淨盡而乃始辭職乃始知有政府耶三長知有政府而辭職則當束身同敗聽候法庭裁判雖惡尚有一節可恕若辭職則逃也則其罪不更加一等載無恥之尤非三長而誰 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[組織聯合保險公司之大會]  
　　昨日下午三時聯合保險公司飛起人假一品香新大廳關發起人全體大會並歡迎新加入發起諸君到會者四十餘人先由主席陳惠展致歡迎新發起人詞朱賡石報告先後發起人名單王儒堂·鄔挺生·陳德培·張雲江·陳文鑑·姜炳生·樂俟葆·張讓三·陳良玉·毛安甫·趙晋卿·陳韻泉·丁紫垣·俞宗周·劉星耀·俞國珍·邱渭卿·吳善卿·周豹元·董金寳·周肇泳·謝蘅牕·袁履登·周渭石·錢雨嵐·虞洽卿·何梅先·賀雲章·樂荷庭·鄔韻玉·王才運·項松茂·吕耀亭·沈承甫·馮志卿·張秉鑫·祝志純·吕静齋·張慕曾·金錦源·吳亮生·鄔志豪·金鑑湖·錢龍章·陳亮公·陸文中·阳韻笙·董寳康·胡鑑人·金友生·傳芳廷·謝復初·任務蘋·鄔志招·林雙泉·朱賡石·朱炳章·董鈞堂·宋誠彰·陳曼君·岑廷康·陳惠· 
農·共七十人·鄔志豪演說先述公司發起之原由及經過之事實各路認股之踴躍次述利權外溢之種種公共租界每年保險費約收六七百萬而調查工部局報告賠償損失每年平均統計不過四五十萬利益之大可想而知今本公司旣得發起諸公熱心認股於前又得各路聯合會擔任招股於後區區第一期之欵不難指日可成且新立公司第一在招徠生意本公司得各路殷寳商店爲之設代理部設調查部設介紹部如遇意外又設有各路公斷部判斷虚實何慮營業之不能發達此則可爲本公司前途抱無限樂觀者也次通過草章朱賡石逐條報告略有修攺全體通過金錦源提議發起人中如有未繳發起費者須限期催繳鄔志豪提議以一星期爲限過期作爲贊助人主席付表决通過鄔挺生提議以前委員會現須攺組提出陳惠農·王儒堂·樂俟寳·袁履登·長雲江·周肇泳·俞國珍·何梅先·劉生· 
胡鑑人·吕静齋·毛安甫·賀雲章·陸文中·祝志純·項松· 
茂·錢雨嵐·任矜蘋·宋誠彰·爲籌備員·全體贊成·次推· 
舉籌備會計爲樂俟葆張雲江·聘任文牘主任公推朱賡石毛安甫副之次交際員公推袁履登·孫梅堂·陳良玉·鄔志豪·樂葆庭·諸君次由主席報告劉柏生君來函提議欲挽回利權非聯合各團體組織華商保險公司二十處不可現在劉君己在紗業公會提議組織保險公司五家銀行公會亦由陳君發起組織保險公司五家商界聯合會己定資本二百萬元不妨分設四處合則攤分賠欵分則各自營業庶幾不受洋公司之牽掣等語衆均贊成惟先辦一公司公樹基礎再行定期續招依次分設遂用茶點而散時己鐘鳴六下矣 
[西報紀李蘇督近日之防備]  
　　大陸報云據昨日南京消息蘇督李純現正調兵自衛以防皖浙兩省因此兩鄰省之督軍皆安福系也聞蘇軍又出現於崑山附近又有大軍調赴浦口以防皖督倪嗣冲之可疑行動浙督盧永祥袒護安福之熊度頗使蘇督惶慮不己再蘇督前向上海兵工廠所定之軍火何代護使不允放行聞此事尤爲蘇督所不悅云 
[京滬間電信己通烟臺海電線修竣]  
　　大陸報云上海與北方之電信交通今日稍　恢復蓋烟臺海線現己修竣也據大北電信公司通告此路積電甚多暫時電信礙難傳達迅速云 
[王揖唐之自辯]  
　　大陸報云王揖唐　出宣言否認蘇督通緝文中所列之罪狀略謂字林大陸等報登載蘇督之通緝文内有揖唐與某某匪首有密切關係擬組織暗殺隊擾亂蘇省治安等語見之殊深訝異此說絶對無據且揖唐來滬職在謀和此外無他故請閱者勿爲此駭人傳言所惑云云 
[謠諑中之防範]  
自前日海軍全體宣佈聲討安福部以來南市方面謠諑繼起謂滬地又將有意外舉動以致民心甚爲驚疑信居高昌廟一帶之商民恐慌更甚昨日且傳吳淞口外現有海軍軍艦四艘被阻進口之說因此於前日午後起所居軍事區域以内商舖居户爭先遷徙咸移租界居住事爲松滬何護軍使得悉以滬地匪類衆多深恐乘機肆其搶刦手段故於昨日除令由京師憲兵第三營代理營長朱玉軫着於晚間派兵分班乘騎四出巡　外並令混成第六旅第二團王團長及砲四團二營梁營長各在管轄區域各派雙崗站巡佩槍實彈嚴防以保治安 
[高昌廟區調查户口]  
高昌廟警區張巡官昨奉淞滬警廳令飭查境内居户共有若干務將各户姓名作何職業共有幾口逐户查詢造册送核一面每晚挨户查察不准容留外人住宿境内亦不准形跡可疑者逗留其間因商廟爲兵工廠造船所儲械造船之處恐有匪徒潛伏密謀情事是以查察亟應周密當由張巡官立飭長警帶同十二十四兩圖地保迅速查詢矣 
[浦江現泊之軍艦]  
　　調查本埠南黄浦中現泊海軍軍艦祇有三艘爲甘泉聯鯨二軍艦及長字魚雷艇别無他船云 
[交涉員預備接待美議員]  
　　交涉公署昨接駐滬美總領事克銀漢來函略謂美國議員團來華觀光前經函達在案昨得大北運艦無線電該議員團自舊金山出發約八月五號可抵滬六日由滬赴浙函祈查照云云許交涉員接函後當即函轉滬杭甬鐵路管理局任局長預備花車並函淞滬警察廳遴派軍樂隊到站迎護並諭第二科陳世光楊小堂預備接待美議員團一切手續 
[承造美艦第二艘下水之預備]  
　　江南造船所承造美國之運送艦中有一艘業己工竣下水其第二艘船壳訂定舊曆本月十八日下水己見報端茲因該船工程浩大恐届期不及下水故由劉所長於昨日商請洋總工程師毛根君飭匠加作夜工以期免誤定期並聞己柬邀美國旅滬官商各界届期蒞所參觀新船下水云 
[耶松船廠上届之盈餘]  
　　大陸報云上海耶松船廠上届營業至本年四月底止共獲盈餘連前届入新賬餘欵在内計銀一百七十萬六千三百餘兩故决定股息除前己發半年息金五兩外每股再發息十五兩合爲二十兩定期七月十十九日開第十四届堂年大會云 
[公共租界重定地價表（中段）（四）（續）]  
地藉號數　　每畝價銀　　地籍號數　　每畝價銀　　地藉號數　每畝價銀 
三七一　　一九·五○○　三七二　　一八·○○○　三七三　　一八·○○○三七三Ａ　一七·五○○　三七四　　二八·○○○　三七五　　六八·○○○三七六　　六○·○○○　三七七　　六五·○○○　三七八　　六一·○○○三七九　　五八·○○○　三八○　　二七·○○○　三八一　　二九·○○○三八二　　三○·○○○　三八三　　三二·○○○　三八四　　五八·○○○三八五　　六五·○○○　三八六　　三○·○○○　三八七　　二八·○○○三八八　　二九·○○○　三八九　　二九·○○○　三九○　　二九·○○○三九一　　三○·○○○　三九二　　二七·○○○　三九三　　二七·○○○三九四　　三三·○○○　三九五　　三○·○○○　三九六　　三三·○○○三九七　　三一·○○○　三九八　　三一·○○○　三九九　　二二·○○○四○○　　二七·○○○　四○一　　三○·○○○　四○三　　二一·○○○四○五　　二一·○○○　四○六　　二九·○○○　四○六Ａ　二九·○○○四○七　　二一·○○○　四○八　　二一·○○○　四○九　　二八·○○○四一三　　三一·○○○　四一五　　二八·○○○　四一六　　二八·○○○四二一　　四一·○○○　四二二　　三八·○○○　四二三　　三八·○○○四二四　　四○·○○○　四二五　　四二·○○○　四二六　　二七·○○○四二八　　四○·○○○　四二九　　四三·○○○　四三○　　二九·○○○四三○Ａ　二三·○○○　四三一　　二九·○○○　四三二　　二四·○○○四三三　　二七·五○○　四三四　　二九·○○○　四三五　　二七·○○○四三六　　三二·○○○　四三七　　三○·○○○　四三九　　三四·○○○四三九Ａ　三一·○○○　四三九Ｂ　三一·○○○　四四○　　二九·○○○四四一　　二九·○○○　四四一Ａ　二六·○○○　四四一Ｂ　二六·○○○四四二　　三二·○○○　四四二Ａ　二九·○○○　四四二Ｂ　三○·○○○四四二Ｃ　三三·○○○　四四三　　一五·○○○　四四四　　二一·○○○四四五　　一九·五○○　四四五Ｂ　一四·五○○　四四五Ｃ　一二·○○○四四五Ｄ　一五·○○○　四四六　　一六·○○○　四四六Ａ　一六·○○○四四六Ｂ　一六·○○○　四四六Ｃ　一六·○○○　四四六Ｄ　一七·○○○四四六Ｅ　一七·○○○　四四六Ｆ　一四·五○○　四四六Ｇ　一七·○○○四四六Ｈ　一四·五○○　四四七　　二二·○○○　四四八　　一五·○○○四四九　　一六·○○○　四四九Ａ　一六·○○○　四四九Ｂ　一六·○○○四四九Ｃ　一六·○○○　四四九Ｄ　一六·○○○　四四九Ｇ　一五·○○○四五○　　一六·○○○　四五一　　一六·○○○　四五一Ａ　一一·○○○四五二　　一六·五○○　四五二Ａ　一三·○○○　四五二Ｂ　一三·○○○四五二Ｃ　一九·○○○　四五二Ｄ　一四·○○○　四五二Ｅ　一四·五○○四五二Ｆ　一四·○○○　四五二Ｇ　一五·○○○　四五二Ｈ　一五·○○○四五二Ｊ　一五·○○○　四五三　　二二·○○○　四五三Ａ　二○·○○○四五四　　二一·○○○　四五四Ａ　二○·○○○　四五四Ｂ　二三·○○○四五五　　二二·○○○　四五五Ａ　一四·○○○　四五六　　二三·○○○四五七　　一七·○○○　四五八　　二三·○○○　四五九　　二五·○○○四六○　　一八·五○○　四六三　　一八·○○○　四六三Ａ　一九·○○○四六四　　一四·○○○　四六四Ａ　一四·○○○　四六四Ｂ　一七·○○○四六五　　一五·○○○　四六五Ａ　一七·○○○　四六六　　一四·○○○四六六Ａ　一四·○○○　四六七　　二一·○○○　四六七Ａ　二○·○○○四六八　　一七·五○○　四六九　　一七·五○○　四七○　　一八·○○○四七○Ａ　一八·○○○　四七一　　二○·○○○　四七一Ａ　一九·○○○四七一Ｂ　一七·○○○　四七二　　二五·○○○　四七二Ａ　二五·○○○四七二Ｂ　一六·五○○　四七二Ｃ　二六·五○○　四七三　　一三·○○○四七三Ａ　一三·○○○　四七四　　一六·○○○　四七五　　一八·○○○四七六　　一八·○○○　四七七　　二五·○○○　四七八　　二○·○○○四七九　　三○·○○○　四八○　　二一·○○○　四八一　　一八·○○○四八一Ａ　一八·○○○　四八二　　二○·○○○　四八三　　一六·○○○四八四　　一七·○○○　四八五Ａ　一九·○○○　四八五Ｂ　一九·○○○四八六　　一九·○○○　四八六Ａ　一八·○○○　四八六Ｂ　二二·○○○四八六Ｃ　一八·○○○　四八六Ｄ　一九·○○○　四八六Ｅ　一八·○○○四八六Ｆ　二二·○○○　四八八　　一五·○○○　四九○　　一九·○○○四九一　　二五·○○○　四九二　　二二·○○○　四九二Ａ　二○·○○○四九三　　二三·○○○　四九三Ａ　一九·○○○　四九四　　一八·○○○四九五　　二七·○○○　四九六　　三○·○○○　四九七　　二○·○○○四九八Ｂ　二一·○○○　四九九　　二○·○○○　五○○　　二○·○○○五○一　　二○·○○○　五○三　　二○·○○○　五○四　　二○·○○○五○五　　二○·○○○　五○六　　二○·○○○　五○七　　三一·○○○五○八　　六○·○○○　五○九　　五○·○○○　五一○　　五○·○○○五一一　　五五·○○○　五一二　　六二·○○○　五一三　　六○·○○○五一四　　三三·○○○　五一五　　三三·○○○　五一六　　二七·○○○五一七　　二七·○○○　五一九　　二七·○○○　五二○　　四○·○○○（未完） 
[郵局現定之辦公時刻]  
　　北東路郵務管理局每日收受信件時間如下（尋常郵件）平日自晨七時二十四分起至晚十二時止遇休假日則自晨九時起至晚九時止其他各支局除福州路曹家渡二處外餘　於清晨六時一刻左右起至晚九時止福州路則自晨八時起晚七時半止曹家渡七時起至晚九時止星期日與休假日均與管理局同惟保險信包只有管理局辦理（快遞郵件）北京路管理局及福州路支局每日上午八時半左右接收其餘支局則均在六時半左右曹家渡則在七時星期日除管理局照舊外其餘均在九時接收（掛號信）管理局方面較快信　收一小時其餘均照快信時刻星期日管理局南京路及北車站各支局均於七時起接收其餘均在九時休假日則均於晨九時接收（兌付滙票）各局爲北京路（兼理儲金）南京路（兼理儲金）北車站卡德路静安寺路福佑路（兼理儲金）閘北愷自邇路（兼理儲金）南京路外灘（兼理儲金）徐家滙浦東曹家渡 
[海鹽同鄕關心桑梓]  
　　本埠海鹽旅滬同鄕會昨致浙江電云浙江省長鈞鑒敝會爲海鹽米荒事曾於二日函請知事將積榖開辦平糶無如積榖董事吾鴻墀蒙蔽把持延不照辦致釀搶米風潮合請鈞座秉公查辦以慰窮黎戴德上電 
[無錫扣留購米之會議對付]  
　　閘北各米行米廠日前曾領有護照向無錫縣購辦米石計四十餘車正擬裝車出發來滬被無錫縣知事知照稅務所將米禁阻不許裝出上海行家接得來信以米糧己由軍民兩長允准流通忽有此項舉動殊不可解况近日市價因米缺又漲若稽遲一日有一日之市價損失必多昨日特邀集同業開會磋議公推錢貴三爲代表親赴　錫　　若不允　則照市價售與無錫縣知事衆皆贊成遂照决議進行矣 
[汆來廟搶米案影響滬上米市]  
　　南帮米商朱安生蔡久春等日前領護照赴無錫採辦白米裝李雲慶等三米船運滬經過氽來廟地方被搶一案經南帮公所迭次開會函請縣商會者請上海縣知事轉咨金山縣查辦去後迄今尚無答復貨主則諉過於船户致該船户李雲慶等水脚未有着落且船上銀洋衣服亦被搶去現各船户均懷戒懼不肯裝載米石停泊碼頭有一百餘艘米客方面昨日復開會議仍由蔡久春朱安生等提議僉以官廳日久仍無答復而船户不裝市上將處不繼應再備公牘申請務候金山縣回文將錢卓然移提到申交法庭處辦賠償損失追回白米各船方能流通經衆决定去文候復昨日南市南帮白米因而又漲起一元許超過十四元限價六七角矣 
[禁止二麥雜糧出口之縣函]  
　　上海縣沈知事致南北市兩商會公函　逕啓者本年七月十九日奉江蘇財政廳第二五二號訓令内開案奉省長公署訓令内開據太倉縣知事盧鴻鈞支代電請禁二麥雜糧出口等情並分達該廳除以二麥雜糧不在禁運範圍之列惟據稱該縣值此米少價昻之際惟賴豆麥以維持亦屬實情應如何妥籌限制以濟民食之處候令行財政廳尅日核議飭遵具報等因電復外合亟令仰該廳長卽便遵照迅予核辦具報此令等因奉此昨據該知事並電當以請禁二麥雜糧出口係爲維持民食起見各縣能否一體查禁即經令候省示辦理茲奉前因本廳詳加考核六年分江北苦旱米價日漲曾由上海義會馮紳等電准省署令廳禁運米麥雜糧出省在案本年米價奇昻較六年爲尤甚太倉一邑請禁二麥雜糧出海自是寬籌民食各縣同一缺米情事相等所有二麥雜糧現在本省内地仍應照常流通凡沿江沿海及邊界地方均卽據照前案暫行禁運出省俟舊曆六七月間新榖登場再予察看弛禁除呈復並通令外合行令仰該知事捐局稅所一體遵照先期布告並分函商會轉告各商販周知母任私運以維民食切切此令等因到縣奉此除布告外合行函達即希查照轉知各商販母得私運以維民食是所至盻 
[平價局第四旬會議紀]  
　　滬上食米平價局昨日舉行第四旬期會議適值大雨傍晚五時在新開河永大麵粉號樓上開會到者有繼董陸崧侯縣商會會長顧韾一·姚紫若慈善團總理凌伯華公産處並塘工局平價分局主任朱福田等上海縣沈知事及各處市鄕平價分局經董等到會後即行開會由各該經董主任將一旬期内所發售之平米彚總報告並報告所繳米欵數目旋將以後進行方法會商良久據商會會長報告云現得江西湖南兩處來函述及新秈米約在此兩旬内即可登場綜核在各省採購之食米將來應平價之銷場似可盈餘現由簡照南在西貢購來之秈米一萬六千石託爲銷售恐難應命云云議畢即行散會一面由平價總局將各分局所報告銷數及所得之米欵造具總數清表呈請上海縣公署備查 
[閘北經售米糧公會選擧紀]  
　　閘北經售米糧公會昨日開籌備選舉大會會員共二十四人用記名連記法照會員選定半數計當選者爲范和笙陳叔明吳錫春過文卿王錫林錢君華趙振卿蔣石稚張子宜祝厚甫華殿卿華棣軒等次多數朱雲山旋由會董互選正會長陳叔明黨巽再由會董互選副會長范和笙錢君華當選並定於今日開會複選云 
[電工聯合會會議紀]  
電器工界聯合會昨晚在白克路Ｅ字八百五十號開職員籌備選舉瞥及徴求會員會到者有工部局電氣處·英法電車公司·愼昌洋行·怡和洋行·大北電報局·閘北水電廠·華洋電話局·暨各電燈公司·洋行廠號重要人物共約五十餘人八時搖鈴開會公推李恒林主席曹菊人速記由主席報告開會宗旨嗣由馬家木提議（一）選舉辦法當如何（二）徴求會員辦法經　討論多時　决第一　用投票法將全體會員名　及本會新訂章程前任職員一覽表一併分發仍需於選舉票内註明理事評議執行三職被選人得任何職即書何人之名選舉時寄至本會投入票櫃　票選完畢再行公開第二案當用志願書及派各隊長題名用英文字母分二十六隊徴求以兩月　限後由庶務報告謂選　票·新章程·志願書·及各種應用印刷品·需用在即當交印刷局趕辦從　　寄云云大衆贊成次由張榮棠報告敬贈傷藥及痧藥情形又有陳岩鹿帶信賡汪孝康趟金木邱阿三等各抒意見略有辯論嗣由主席加以勉勵謂本會成立一年會員如許發還未始非同人榮幸仍望諸君辦事務求實在愼母虚語爲要次義務學校校長王溶水提議下學期開校日期及進行方法并謂議務夜校不過専授英文鄙意中文亦當注生是非有日校不可果得同意尚可介紹東吳學校畢業者來會服務云衆謂日校本當創辦惟因便揚狹窄而天氣炎熱於會員休息上似有不便遂决容再討論時己十一句鐘主席遂宣布散會 
[人力車公會開會記]  
　　昨日白克路華洋人力車公會開全體會議到會會員逹三分之二當由華洋會長宣布開會宗旨並述提議各事如下（一）提議應否放照有無妨礙市面（一）提議應扣繳送公會照會事項即由洋會長代表留源主宣稱（由謝金鏞譯）現在車子放在外面營業市面究竟如何能否將照會放出或仍照原議扣繳公會請衆公决次華會長代表劉繩武與在會各會員僉稱市面現仍蕭條且有他方阻礙不如仍照原議扣繳公會保存爲愈再次由會董陸德泰幹事包國香·劉源裕稱自此次次議照會仍照原議以後各會員將應繳之照於每月六號送存公會待至八號通告各會員到會點騐如違公議處罰又會董地曹順泰與包國香提後送會之照會如劉繳六成者應送照存會如劉繳四五成者應照章計算各會員均贊成各簽名蓋章以資遵守再古柏律師代表張籋雲送來痧葉二十八大盒囑即分給各車地以備急　議决去函道謝議畢散會 
[越獄犯重回監獄]  
　　舊曆二月初二日漕河涇江蘇第二監獄脫逃監犯案内捕回之陳子庭楊雨紅等七名經地方審檢廳訊明判决除陳犯判處死刑外楊等各犯或處無期徒刑或加禁十二年該犯等奉判不服上訴於蘇州高等廳審訊後仍照原判並將陳子庭一犯留蘇候示楊雨紅等六犯發回地檢廳執行前日下午梅檢察長飭警往看守所將楊雨紅等六犯提出加釘雙鐐押送第二監獄執行禁錮 
[一週間之熔銀調查]  
　　調查此一週問北市泰亭源方記等各銀號熔化荷囒華比麥加利等銀行之大條銀一千一百八十條烊見寳紋 
屆較前週爲少並聞各銀行尚存大條銀（指各銀爐）七百五十餘條須俟下次烊見再報 
[上海物價指數表（四十）]  
　　財政部駐滬調查貨價處本月第一週（四日至十日）上海物價指數云本週指數爲一○九·六比前週稍跌千分之三比前月本週仍高千分之十一前週本表根据對外滙兌之情勢與内他底貨之薄弱預測此後指數未必下落不期本週下半期内政局形勢急轉直下天津帮首先停止採運其餘各路亦多遲疑觀望銷場頓呆當此營業清淡人心惶懼聲中各種物價本有疲滯之趨勢幸存積不厚（如疋頭五金等）來貨無多（如海味）外洋原料缺乏（如紙張食糖）而銀價仍無起色故如白貨疋頭等仍各漲上數分至一錢不等云本週指數表列下 
期間　　　　　九年七月　　　　　　　　前　　　月 
類别　　　　　　第一週　　前　　　週　本　　　週 
糧　　　　食　一一三·三　一一五·四　一○六·三 
共　他　食物　一○八·七　一○六·四　一一五·○ 
疋頭及其原料　一○一·○　一一八·一　一○九·九 
金　　　　屬　一一七·五　一二八·一　一○九·九　 
雜　燃　　料　　九九·○　　九八·九　　九九·二 
　　建築才料　一一八·四　一二二·六　一一四·九 
　　工業用品　一○五·○　一○六·六　一○二·八 
　　其他物品　一○七·三　一○八·○　一○四·四 
貨　雜貨平均　一○七·四　一○九·○　一○五·三 
總　平　　均　一○九·六　一○九·九　一○八·五 
[昨日滬寗路火車來往貨物]  
昨日（二十五）滬寗路各轉運公司裝運來往貨物如下 
　　運來貨物（北站）華盛義由南京裝來黄豆三百五十包又小麥二百八十包鎭江裝來上麥六百二十包常州裝來三百五十包無錫裝來二百二十包翔茂由南京裝來小麥二百八十包又黄豆三百三十五包鎭江裝來小麥四百六十包無錫裝來二百四十五包茂新麵粉公司由無錫裝來兵船牌麵粉七千餘包又小麥三百五十包恒大由南京裝來小麥二百六十五包又黄豆三百二十包鎭江裝來二百四十五包丹陽裝來小麥六百二十五包常州裝來小麥二百五十包運繭處由常州裝來小麥四百八十包横林裝來小麥六百五十包無錫裝來小麥三百三十五包永泰隆由凡陽裝來小麥三百三十五包常州裝米二百四十五包無錫裝來九豐之山施麵粉四千餘包小麥三百五十包協茂由南京裝來黄豆三百六十包又小麥一百七十五包由鎭江裝來小麥四百三十五包常州裝來麥二百八十包無錫裝來小麥二百八十五包恒泰由丹陽裝來小麥四百二十包常州裝來小麥三百二十七包悅來由南京裝來黄豆二百八十包由鎭江裝來小麥三百三十五包請記由南京裝來黄豆五百包鎭江裝來小來二百五十包（麥根站）茂新由無錫運來麵粉二萬九千八百四十包常州運來小麥一千四百三十包奔牛運來小麥九百二十四包南京運來小麥一百六十五包永泰隆由無錫運來麵粉九千六百六十包南京運來小麥一百九十包丹陽運來小麥八百四十包協茂由無錫運來小麥四百九十六包常州運來小麥三百四十五包奔牛運來小麥九百四十八包南京運來花生三百六十一包公興存由南京運來花衣一百零八包協豐由南京運來小麥九百零五包又黄豆九百四十四包又木板五百塊瑞泰恒由南京運來黄豆一百五十一包翔茂由南京運來小麥五百三十四包滙通由南京運來黄豆一百三十五包又花衣六十九包由蘇州運來小麥九百四十五包恒大由南京運來黄豆六十包又花衣五十六包又小麥四百六十二包由常州運來小麥五百七十五包奔牛運來小麥二百四十四包丹陽運來小麥八百五十包運繭處由南京運來黄豆九百零五包常州運來小麥六百八十包横林運來小麥三千三百六十五包無錫運來小麥三百五十包華盛義由南京運來黄豆二百二百十三包常州運來小麥二百四十包無錫運來小一千八百四十包悅來轉運公司由南京運來黄豆二百二十三包中國運輸公司由南京運來煤四十二噸小麥二百六十二包黄豆二百十包由無錫運來小麥三百五十包公益轉運公司由南京運來生仁三百零二包鷄蛋一百二十六包中興由南京運來煤二十一噸 
　　運往貨物亞細亞運往南京雜貨二十一噸翔茂運往南京桐油二十四噸運往鎭江糖十五噸興運往鎭江糖二十噸永泰隆運往鎭江蘇州花衣九噸洋紗三十件運蘇州黄豆二十一噸華盛義運往鎭江雜貨五十九件運往蘇州南貨一百三十件悅來運往鎭江糖二十一噸瑞泰恒運往鎭江糖二十一噸恊豐運往鎭江油九噸利興運往鎭江糖四十二噸又四百九十七包恒大運往丹陽蔴袋六十件清記運往鎭江洋紗八十九件 
[徐警廳長注意清道]  
　　淞滬警察廳長徐國樑以現屆夏令發生時疫急宜預行防止所有衛生事宜前己傳令各區署所轉諭居居遵照茲因各處街巷不能一律打掃清潔並有積穢堆備久未剷除者爰特通令所屬務各督飭清道夫役於每日上午九時及下午兩時各派長警分頭查察如有前項穢物堆積未清者應押令夫投清除潔淨母稍違延云 
[寳山塘工委員之呈文]  
　　寳山塘工帮修委員朱日宣昨電江南水利局總辦文云總辦鈞鑒昨奉哿電敬悉馮委員信於十九日到寳即會同實山縣歐知事連日馳往西塘顧隆墩·東塘遐首兩段查勘險狀均與前報情形相符又勘得東塘愛育兩段塘自冲削亦極危險查各該段塘工殘損歴年己久於民國七年奉省委滬海道尹王復奉省委田道尹先後會同鈞駕履勘分别險狀塡表呈准修築迫於時局庫帑奇絀致未飭修年復一年日甚一日連遭颶風驟雨大汎猛潮冲激崩陷險上加險防護潰决猶恐不及工長費鉅斷非少數所能濟事現正催督工員多集人夫購辦蘆柴竭力掩堵默祈天佑除木料石料由鈞局飭配趕運外起莘處交到洋一千元不敷應件日來天氣陰霾晴雨不定萬一再起風潮不堪設想馮委員己於今晨返蘇請示機宜日宣病未全痊經此風潮憂心何極海濱奔走體弱神疲且工段遼遠江隔東西勢難策應除將我戎段工程趕催竣事外乞速派員駐工籌修以慰民望而免疏誤母任切禱 
[南滙請撥捕蟲費之呈文]  
南滙縣捕蟲總局局董張景陶·顧德鉞·傳恭弼·陳佐漢以南邑造橋蟲爲患甚烈經費奇絀公呈朱知事請爲據情轉請蘇省長撥欵並分呈實業廳滬海道尹併請察奪茲將原呈錄下呈爲蟲患劇烈經費禹絀龥乞電請省署迅撥鉅欵以資捕除而弭巨災事窮南邑上年造橋蟲遺孼自今春庇孶生爲患聊等抱人 
 
 

Page 11

 
 
定勝天之志願定除蟲務盡計畫邀集各界公同會議組織機關給價收捕羣策羣力積極進行並蒙鈞座周歷各鄕竭誠諭導所有設局收買曁推舉員紳分投勸捕諸事宜節經陶等具報在案前因經費竭蹶請頒省欵先後電奉省長特派張委員景衡蒞南考察實地調查陶等當將設置七分局推廣十收買處情形及從五月一日至六月九日止收到造橋蟲八萬一千九百三十二斤七兩蛹峨一百三斤七兩二錢五分總數分别開單面陳張省委據情轉報並請轉達災情迅發帑在案特是第一期造橋蟲雖經設局各鄕分途搜捕不遺餘力遂斬凋縮不料天氣漸熱第二期孶生之蛹崥峨又復發現偏地皆是溯自六月十至二十日止復據各分局各收買處接踵解送前來總局騐收日不暇給統計蛹峨己有三千一百五十六斤卵七斤五兩蟲二百十八斤之鉅業經逐日舁至本邑南門外校塲曠地當衆掩埋共聞共見蟲塚纍纍穢氣燻天實爲空前未有之奇災其蛹蛾數比較第一其陡增三十倍己散卵子一轉瞬間復化爲蟲又不知産生若干萬擔輾團孳生爲禍甚烈蔓延愈廣殲滅無期昊天不弔面民獨受其殃適值來價奇昻之際農民恐慌萬狀愁聲四溢士夫憂形於色奔走呼號迭聞大會切實籌議欲以人力挽救天災舍給價收捕别無良策然預計捕費非數萬金不辦南邑地瘠民貧　承節次災荒之後民生凋敝元氣未復如此大宗巨欵尤非彈丸一邑所能負擔陶等己借之積榖存欵及本邑四年份義 
賑賑餘兩共八千餘元行將告罄現在公欵羅掘己盡無可再籌無米之炊巧婦尚難爲繼聊等謬膺銀鉅益覺乏術點金非不知省庫支絀民力拮据上下財政同一困難然鈞撥萬元在省廳不過滄海之一粟而南邑沿海數十萬人民同沾膏澤受賜良多且蟲患不除勢必秋收無着不特民不聊生失序不保即本年度國省稅恐亦並受大影響與其事後賑濟災黎蠲除賦稅孰若事前迅撥捕費鉅患預弭蓋下恤民生之善政即爲上籌國計之良圖利害權衡事半功倍伏維省長關心民瘼夙著賢聲定荷不惜區區俯如所請爲再迫求縣長俯念蟲患劇烈經費萬絀民力實有不逮據情電請省長迅撥捕蟲費一萬元用濟急需俾除民害而保治安無任迫切待命之至謹呈 
[彚誌各學校消息]  
　　志成義務學校上海志成義務學校在董家渡天主堂西首八十五號昨日該校行署假休業式·來賓甚衆由沈詠靑羅嘉賓等招待秩序如下（一）振鈴開會（二）奏琴（三）全體向國旗行禮（四）沈詠靑主席報告一切（五）校董訓辭（六）來賓演說（七）學生答辭（八）給獎（九）學生表演學藝（十）唱校歌（十一）校長致謝來賓（十二）餘興（十三）奏琴閉會茶點而散 
　　東北城商聯會夜校東北城商業聯合會附設第一商業義務夜校定明日（陰曆六月十二）下午七時在福佑路安仁橋點春堂該校補行暑假禮並有魔術雙簧熖火種種以娱嘉賓業由該校趙景忠校長货柬邀人觀禮届時須携券入塲云 
　　廣東小學本埠廣東小學校自民國元年由陳鴻璧女士等發起　年以來成續卓著本届學生二百數十人分兩等及幼稚科近在商務印書館印刷所後之寳源路購地自建校舍一所昨日舉行校舍落成及初小第五届畢業禮并署假休業游藝會諸生表演各節頗爲純熟即幼稚生亦活潑潑地令人可愛聞下學期定陽曆九月四日開學云 
　　暑假工商補習夜校靑年會商業夜校學生會暑假工商補習夜校發起人孫道勝於昨晚召集委辦員討論進行計畫議决案件如后（一）（經濟問題）預算文具類與必需品之經費約三十元出發起人設法捐募（二）（職員）總務員孫道勝總理校内一切事務文牘員余鵬·支頌帮·陶笑航等任往來文牘事宜庶務員姜維良·下毓英·管理員陳澤寀·方曉初·周世勛·張維德等（三）（招生）（甲）致函工界團體及就近商界聯合會請代爲介紹（乙）在閳北就近地點演講並向各店廠勸導 
　　珠玉業學校候家路珠玉業國民學校開辦祇半載學生己達百數十名前日下午一時行暑假禮到者五六百人先由校董請校長張文棣王席報告開會宗旨次經張秉金報告經過事實及收支賬目并由陳志渭代讀來賓祝詞繼請蘇頴傑黄魯貽賈粟香萬應遠曾紹基戈朋雲程自强等相繼演說旋命諸生試演學藝由王家祥等率領演覺悟新劇至六時始散會聞於今日上午分給獎品以資鼓勵下學期定舊曆七月二十日開學云 
[江蘇省物品展覽會改期舉行]  
　　江蘇省物品展覽會第二届開會之期本定本年十月内就省城貢院舊址舉行茲因地方多故改期明年三月内舉行昨經江蘇省公署通令各縣遵照上海縣沈知事奉文後己遵照轉行各機關查照矣 
[捐貲興學之請獎]  
　　浦東洋涇鎭迤東倪家宅公民倪鍾澄自民國元年二月起捐資創辦育新小學校一所曾於四年五月由地方紳董呈准大總統獎給一等銀質褒章在案迄今數載該校經費除由市敎育費項下略予補助外槪由倪君獨力捐助自四年至八年計捐銀二千四百六十九元現由洋涇市經董劉志濤·潘光賓學委陸培榮·按照捐資興學褒獎條例會呈上海縣沈知事轉報省部酌褒獎以昭激勸 
[舊台屬水災乞賑函]  
　　中國濟生會昨接浙江會稽道尹黄涵之函云敬啓者本月十五六七日狂風烈雨山洪暴發加之海潮湧溢舊台屬臨海黄嚴温嶺寗海各君冲没田廬淹斃人畜無數業於養日電達貴會能否派員分往辦賑尚未見復殊深鶽焦念此次各縣被水之處災情奇重己斃之屍隨波飄蕩彌望皆是僅存之民風餐露宿凍餧無歸早稻因己盡没秋收亦復無望大水之後又恐發生疫癘傷心慘目耳不忍聞雖經涵之電令各縣先放急賑並電奉省署派員携欵分往散放又分電各屬同鄕廣爲勸募弟亦捐捧千元勉盡棉力第念災區過廣仍恐杯水車薪夙仰貴會仁心施濟尚祈迅予救濟生死骨肉彌此災刼敬代無告災称禱祝以求即希垂覧鑒盼復 
[濟生隊開周年紀念會]  
　　中國濟生會濟生隊自發起組織以來分往金山等處救濟災癘頗著成績今因成立己届一稔特於昨日開周年紀念會新舊隊員朱春林陶鳳岐舒雄華王曉六朱雲龍陸嘉林孫借德張錦園陸松年杜崇慶徐仲芳顧渭泉吳依裘陸觀甫沈毅蓉李行素姚森伯顧昌禮等一律到會由會長陳榮華主席宣布開會理由並陳述一年來經辦事實畢並以現在時届夏令正疫癘發生之際本埠南市與閳北等處聞己有霍亂等症發現本隊雖尚未得有正式報告然事關重大不可不亟爲注意以便出發救濟各隊員允爲隨地調者俟得有確據即行報告云 
[寰球學生會介紹部消息]  
　　寰球中國學生會介紹部現受本省某中學校之委託代聘英文兼外國史地敎員一人每週授課二十四小時理化幾何三角敎員一人第週授課二十二小時月薪各四十元膳宿均由校供給如有願應聘者可投函該會介紹部或於每日午後親往接洽 
[沈仲禮出殯紀]  
昨午爲前紅十字會副會長沈仲禮舉殯之期商學政醫軍界人員執紼者甚衆西人與沈氏有交誼者亦冐雨送殯直達閘北沈氏山莊白馬素車儀從甚壯 
[查獲迷路男孩]  
　　男孩李鳳巢自穿白洋布對襟馬甲藍布袴子赤足　鞋頭鞋子和尚頭無帽在法新租界迷路啼哭爲捕查見帶入捕房經捕頭詰據李孩供年十四歲江北人日前來申在外購物以致迷路詰其父母姓氏含糊不答諭今留養聽候送堂安插 
[船撞溺斃孩尸之請究]  
　　寗波船户趙阿大日前驾舟駛經車袋角與孟顧華之江北船碰撞致將孟之三歲幼孩激入河中屍無蹤跡賞由水巡隊將趙阿大拘送地儉廳訊押在案前日據孟顧華投廳禀稱向來依舟爲家僅有一子年三歲今遭撞跌河中溺斃屍體迄未撈獲民人之船遭趙阿大之船攔腰撞斷當時民妾亦跌入水中經人救起得生現历痛子情切迭尋短見爲特來案禀求嚴辦並請追償損失梅檢察長據禀之下諭飭静候核辦一面着孟趕緊打撈孩屍一俟撈獲來廳禀明騐究 
[婦人吞煙殞命續誌P ] 
　　住居虹口頭霸路一百零六號門牌現在百老滙路茂生洋行收賬之甬人錢愛仁妻張氏與同居翁阿生之妻王氏因所晒之衣被風吹落王氏疑係錢妻故意除下大肆辱駡張氏以冤無可洩乃服毒自盡迨其夫察出送院醫治奈受毒己深不及救治旋即毒發殞命捕房得報立飭包探沈阿炳將尸舁入裴倫路騐尸所候禀公廨中西官蒞騐等情略誌昨報茲悉此事經人調解後尸夫錢愛仁己允和平了結故於前日聲請該管捕房捕頭轉稟公廨中西官准予免騐己自行備棺收殮矣 
[投河遇救]  
　　常熟人王寳林前日不知受何種感觸忽萌短見在新閘畔縱身入河圖盡經一百五十三號巡捕瞥見將其救起帶回捕房禀由捕頭命留候送請公共公廨發落 
[火車軋斷小工右臂]  
　　昨晚九時許滬寗車站某號車頭將掉頭時適有揩車小工頭湖北人朱阿三正在揩洗車輸該輪突然轉動朱阿三未曾聞得放回聲致不及抽手右臂遭軋截爲二血出如汪當經路警馳禀站長立派病車送朱投麥家圈仁濟醫院附設之鐵路病房療治未識生命能可無恙否 
[人力車夫跌傷]  
　　昨晚七時許有人力車夫江北人閻風國拽車行經南京抛球場附近被某號電車撞倒跌傷頭顱血流被面即經老巡捕房五十六號印度捕到來抄錄電車號碼另雇車送受傷人力車夫投仁濟醫院醫治一面歸報捕頭候核 
[栽贓圖害分别押儆]  
　　住居西門外寗康里爲成衣業之王阿旺王胡氏夫婦控劉德清陳桂芝陳子榮楊阿康以鉛角僞幣栽贓陷害一案曾由地方審檢廳公開辯論終結候判在案前日該廳堵許推檢兩官開第六庭飭提劉德清等四犯致案略詰一過以該犯糾衆抛贓圖害罪己成立判處劉德清陳桂芝各監禁一年八個月陳子榮監禁一年六個月楊阿康監禁三個月以儆判畢諭飭分别還押俟上訴期滿送監執行起案鉛雙角二十六枚没收銷毁 
[剪取小孩金鎖片]  
　　無賴唐壽仁張阿毛日前上午至法新租界地方將胡方圃家人孩頸内所戴之金鎖片剪下强奪而逸當被事主察破太喊捕適有包探陳順甯巡緝到來當將唐張兩人一併拘獲連同原贓一併帶入捕房經捕頭詰據唐張兩人供認搶取不諱諭令管押聽候解堂訊辦 
[糾黨搶洋]  
　　無賴王阿四朱阿林兩人日前下午糾同在逃之四人潛至法新租界阮鴻奎所開之小雜貨店以購買物件爲由乘隙闖入店堂搶取櫃檯上所置之大洋二十三元而逸當由事主大聲喊捕適包探到來將王朱兩人追獲餘均逃逸原贓亦被餘黨取去當將王朱兩人帶入捕房經捕頭詰據王等供認强搶不諱諭令管押聽候解堂訊辦 
[違犯烟禁]  
　　法租界大自嗚鐘捕房捕頭阿而風西君偵悉菜市街某號門牌楊老三家私設烟榻容人燈吃又倪云舫將烟土渣煮成煙水在市售與一般貧民購飲（俗呼爲龍頭渣）實屬有違定章爰於前晚帶同包探及暗差捕數名前往按户抄出烟槍烟具及土渣等物帶入捕房諭令交保聽候解法公堂請究 
[婦人私賣洋煙]  
　　婦人張張氏在浦東東溝私設洋烟燈吃爲該處縣警察第六分所查悉飭警前往將該氏拘獲並抄出烟燈四只烟槍二支及一切零星烟證併解到所前日申解縣警察事務所請辦當經司法員提案研訊據該氏供認私售洋烟不諱當即備文轉送方檢察廳訊辦 
[雉妓拉客]  
　　雉妓陳毛緩前晚在寗波路强曳滿樹明至其院内狎游爲包探沈阿五查見以陳妓違章拘入捕房准飭存洋作保着自投公廨候訊 
[各被告交保候訊]  
　　曾子梅在公共公廨呈控陳松梅於合做輪船買辦時將所收水脚洋三千五百元盡入私囊逃避又王廷山控陸文斌不理擔保薛菊坪借欵又隆泰錢莊訴胡汝鼎抵押戰地不贖又曹吉安控恒豐永號袁敦文俞榮鄕不理欠銀又章毓卿控曹瑞康不還借洋五案均由駐廳華探目邵錦春協同西探票傳各被告到案着令照章分别交保聽候訊核 
[道署批示兩則]  
　　松江縣民曹竹卿等呈爲莠民糾衆搶米擾亂治安請函商駐軍電飭松江縣速賜究追由呈悉查該縣發生搶米風潮前據松江縣呈報業經指令會同軍警妥爲防護併嚴拿滋事首要依法懲辦以儆將來仰即知照 
　　嘉定縣民金慶雲呈爲妻子受傷不究反被冤押請求令縣省釋依法公判由呈粘均悉此案旣經該縣騐傷質訊應即静候判决母庸來道越瀆 
専件 
[中華民國八年通商海關各口全年貿易總論（錄海關貿易册）（九續）]  
　　各種豆類出口較民國二年多百分中之四十六歐洲市場復興近年滿洲農事講求己於論前滿洲一段詳爲述及其發展如是之大農人悉能應時世之需十年以來出産加增約有百分中之五十然出口之數較清宣統元年所多有限因彼時豆類勃然而興初佔出口貨之重要地位惟豆餅將近加倍民國二年收成不豐以本年較之多有百分中之七十五豆油則多出宣統元年約有十六倍製豆餅及榨豆油現爲中國之重要工業至豆類之分銷俄國向來居首今己爲日本攘而有之在日本所榨不少取出之油運往美國餘下豆餅留以肥田民國二年豆餅運出一千一百八十一萬八千四百四十三擔本年運出二千七十二萬四千七百六十九擔幾盡房日本購去該國農人所以能購入大多數者皆由上年售米得有高價之故此外英國丹國及爪哇等處爲豆類之大主顧英美瑞曲等國爲豆油之大主顧五榖類出口因日本及西比利亞上年收成缺乏需求食米甚極以致中國開放米禁出口多至一百萬擔有奇即安南缅甸向來用以供給中國南方之米亦爲之吸收而去香港市場同時有米運往美國澳洲歐洲市價陡漲岌岌可危迨七月間該處政府將米商存糧盡數收入以銀元規定爲二十一元十五元及十二元半之三等零售米價始覺轉危爲安查新嘉坡亦有此項同式規定南方殊感米糧短少安徽收成頗稔雖運出九百萬擔然亦無濟於事可見米之需求所在皆是以故價值不能少跌上海方面每石漲至九元二角小麥種植推廣曁麵粉工業之振興爲近今經濟史上之特色顯然可徴滿洲小麥出産之能力人多記之惟北方及長江中部出産力之大增罕有所聞欲明其變遷如何最好以本年及民國二年麵粉出口之數兩相比較卽可明晰情形民國二年麵粉出口僅有十一萬九千四百五十一擔本年則有二百六十九萬四千二百七十一擔本年出口之數日本與俄國各得三分之一餘爲英國飛利濱得港等處分得之再由香港運往安南爲數不少麵粉進口由民國二年之二百五十九萬六千八百二十一擔本年跌至二十七萬一千三百二十八擔小麥出洋民國二年有一百八十四萬八千七十一擔本年則有四百四十五萬三千四百七十一擔日本購去約佔百分中之四十四西比利亞購去約佔百分中之五十五此外小麥及麵粉之國内貿易甚廣實因麵粉價值較廉國内大都購用日本亦然該國近十年出産曾有百分中之五十四棉花出口之數無甚上落雖國内工業需用之處加多而與出口之數仍無妨礙本年運出外洋綜計一百七萬二千擔日本佔九十一萬二千八百擔美國佔十一萬二千擔中國産棉之區不下十四行省其出産最富者爲直隷山東西部河南湖北江蘇浙江等省漢口乃湖北河南産區之出道而爲紡織兩業之中心點該口日見重要又爲供應上海及逕行出洋之通衢天津現有織造局一百五十所新式大紗廠三所别有紗廠數所行將設立預料數年間直隷及山東西部各産區爲天津所仰給者必能大爲推廣上海現爲棉業中心之首歐戰期内其進甚銳民國二年運入棉花祇有六十一萬四千擔中有十三萬五千擔來自外洋本年增至一百三十三萬三千擔係由輪船民船鐵路分運而來其由外洋運來者二十萬五千擔以上總數内有七十萬擔係由上海復行出口就地廠家銷用之數應認爲六十三萬三千擔棉花由各口出洋自一百二十九萬二千九十四擔跌至一百七萬二千四十擔蓋爲獨一買主之日本己向他處市塲購入甚多棉紗出口則由二萬七千七百四十五擔增至六萬七千二百三擔最足令人注意者其爲棉紗一萬三千擔運往英國查各口原貨出口民國二年爲九十五萬三千擔上年增至二百十八萬五千擔可見中國産棉之日多毫無疑義本年略跌至二百二萬二千擔係因國内多用之故近據一著作者云不久可望紡錘加多二十五萬個棉花出産必須推廣以應所需但願棉業公會試行攺良棉質將來成效較爲卓著更願明達官員如現任山西省髹長之竭力推廣種植可以爲法中國總共産棉近日估算計有一千萬至一千二百萬擔其數可列在世界産棉各國之第三位置况棉花一物普天之下無不需求價值之昻從來未有中國大可乘此良機出而逐鹿（未完） 
來函 
[江蘇督軍公署軍務課來函]  
　　逕啓者頃閱報載蘇省來提械彈之原因一則未得此事眞相深恐誤會滋疑敝課職責所關難安緘默特申明之查本年春間斃課奉令檢閱軍實對於砲彈應請補充并查有機關鎗零件損壞應請修理呈由督軍核准於二四兩月分别電咨陸軍部轉飭滬廠定造砲彈五千顆代修機關槍三架旋奉部覆己令滬廠照辦經與該廠訂妥七月十日交砲彈一千顆爲第一批嗣届期問并據滬廠函知代修機關槍業己竣工因即電請陸軍部轉咨飭關騐放七月五日接准部覆始於十日派員赴領此本案經過之實在情形也謹按補充彈藥爲軍事機關本分常有之事更爲敝課應盡之職請辦於數月以前定造代修均係經部核准領運之期又爲滬廠所訂驚疑之點究何所在若因此次謠言竟爾擱置不理不但滬廠墊辦資本攸關訂期爽約後將視爲戲言公事何以取言際兹匪風甚熾軍實不備則保境安民更何所恃倘有意外誰負其責且此區區少數子彈非新近購自舶來大批者可比更無驚疑之可言試問滬廠所備械彈寗不供其他軍隊之取求乎而蘇省補充一槍一彈即有研究之價值乎殊非事理之平也因錄全案俾明眞相即希貴報登載免致閱者有所誤會則幸甚矣此頌著祉惟照不備江蘇督軍公署軍務課啓七月二十四日 
[上海學生聯合會來函]  
　　本會自二十六日起至二十九日止假夏令配克戲園舉行平糶游藝大會每日均有門票出售另爲觀客利便起見特設童（十三歲以下）僕票每人五角以時間怱促不及登報聲明乞登入貴報來函欄内爲感上海學生聯合會啓者月二十五日 
雜評二 
[根本與枝葉（吉）]  
根本苟定則枝葉之間自不必多所舉動故善謀事者祇於根本之處着力而不妄用其力於枝葉也然自對方之人言之亦未嘗不如此根本旣不能立而欲於枝葉之間有所補救其補救己有限而所謂妄費者更多矣 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[南溟息羽記] [  中一]  
　　处人初入巴西國境其第一種美中不足之感念即緣彩票之多而起入市一登電車見有形似上海　三者躍登車沿持彩票以求售抵旅館一展葡文報紙即見有鷄虎獅蛇等圓與號碼並列蓋彩標廣告含有不良之性質者也及詢當地人士謂僱用本地僕役其平時懶懈性成實遠遜於外來之葡萄牙意大利等客民意大利人在紐約市嘗墮落爲貧民窟中人物者一抵巴西乃爲雞羣之鶴是亦有幸有不幸歟更進而賃屋以居其主人婦竟屬一字不識此又在北美合衆國所不易覯者其國中人士對於外國語智識尚視我中國爲更薄弱其資禀其能力其於學問上之修養己大可槪見矣故就記者十餘年來所交歐美人士而言敎育根基自以歐洲之德法諸國爲最深美洲大陸之美利堅次之若茲南美之巴西又其次也德法人士對不同系之外國文恒能兼精數國對本國文更能擅高雅之文詞詩篇名製幾屬家喻户曉非若美國人之能操少數不完備之應酬語便以兼通一國文字自誇能勉强淺俗清通更不求之章之鍜鍊與詞旨之淵深也我國靑年之就學美利堅者輙謂美國己臻强大我國敎育亦不妨削足就屨而一切固有之國學不妨一切廢棄矣此猶讀歷史者謂世界淫風最盛之國其强盛反極速我不妨蕩檢踰閑以效之寗非背謬之甚者歟總之强國要務敎育固其一端若以敎育根基未固爲辭而謂圖强之時機尚未及者此誠自暴自棄者流而其智更出巴西下也 
筆剳 
[劣婿奪産記（中）] [  李涵秋]  
　　女嗤其妄又恐其害卡瑟致書卡瑟隠約其詞復監督哀之行動殊不審奸人之用必固在此不在彼也翁疾革惟女與婿侍其側哀囑女至電報局發電促卡瑟歸女諾之及女返而翁己瞑女大啼遂詢翁之遺囑哀笑指案上之留聲機謂女曰翁之遺囑在是己將財産悉授之吾他固無所囑也女不信及開機捩則翁因明明謂（吾之財産不與外人與吾婿哀其接吾子水宜干預吾之遺囑較律師爲尤可據）女雖不免憐弟之向隅然翁旣有是言則與吾夫婦未始非幸惟恐卡瑟歸有違言而己 
卡瑟旣歸得悉其事驚絶勢不得不訴諸法庭兩造爭競哀旣執留聲機爲證據又喋喋善辯法官謂機器遺囑事非創舉社會多有之不得遂疑其虚驕乃不直卡瑟卡瑟少年負氣意謂男子患不能自立不患不得先人之遺産姊與吾皆父之骨肉與姊猶之與吾耳遂亦不復再訟嗟乎此數十萬金之財産簿籍乃一旦吸入哀之囊槖寗不大快人意雖然賢而多財則昌狡而多財則殃哀旣意外獲此巨資耳目口膓悉攺舊觀曩欲爲惡苦力不足者今且優爲之又移其家於倫敦車馬宫室窮奢極欲主其洒酣耳熱時竊汲汲自顧日景 
雜錄 
[縹囊碎錦] [  雲舫]  
　　綺紈子弟什九即喜自暴自棄勢不至於顚沛流離而不止其結果必由綺紈變爲檻褸徒爲寒微之士所嗤笑夫人必自侮而後人侮之斯言不我誣矣 
善哉英國文豪柳門Newnan之言敎育也其言曰所貴乎大學者在使生徒博聞廣見是故通都大邑亦是一種大學言有至理吾嘗見鄕僻之夫屏跡菰蘆如并底蛙一旦涉足繁盛之區見聞頓廣不啻蟣蟲泛彭蠡仰見宇宙之大矣人處若境不可不知樂境處樂境尤不可不知苦境蓋苦不忘樂而後有希望心樂不忘苦面後有奮斷心惟希望可以減此痛苦惟奮鬭可以守此快樂 
春光明媚時胸懔舒展自若如鳥張翼秋風蕭瑟時胞懷沉痛欲绝如針刺骨可見環境Ｅnvironment感人最深 
諧著 
[西廂新解（下）] [  萃儂]  
　　不信俺女兒家折了氣分 
女兒家小徐娘也俺小徐娘自稱也不信猶不服也小徐娘弄兵専權一旦解職焉得甘心是以不服命令謂將折了俺之氣度身分也 
我要問大師眞個用喒也不用喒 
此蓋小徐責問元首小徐對大徐自應稱大而曰師尊之也不用喒究係何故觀其眞個兩字窮形盡相情急可知偷睛望眼挫裏抹張郎 
此言安福部之懼奉軍也蓋張郎者鬍帥也張鬍出手安福不敢正視矣 
他把我新詩和得忒應聲 
此言當時直皖兩方之紙征筆伐定國軍之徼令甫傳 
而八省同盟之討文即至如和新詩者之不假思索應聲而出也 
好事兒收拾得早 
京畿弄兵干木謂一百小時小内可以終了亦云速矣不謂與直軍略一交手非降卽潰其神速有不可思議者好事兒眞收拾得早也 
新聞拾遺 
[孝女殉老母] [  工讀]  
　　松邑西之石湖瀉有章氏者生二女長女許與陳姓子有孝性氏年四十餘體魄　健忍於前日發喘疾甚篤氏召女歸寗女大痛焚香拜天誓以身替昏時其母死女親爲治喪旣畢遂仰藥以殉迨他人覺察己不救噫可謂至孝者矣 
[新娘演魔術] [  裕] 　 
　　揚城趙某子某中學畢業生也前日舉行結婚禮新娘亦肄業某女校是日親朋畢集禮畢新郎之友多知新娘善演魔術要求一試一時羣衆附和新娘不得己乃遣人將魔術器具取來勉强施演數套四座呌好聲雜作而新娘兩頰己呈緋紅色矣 
[黑飯店竟掛招牌] [  聲]  
　　前晚在静安寺路閒步行經某路見有小屋一間門上書一吞字在如脚盆不知是何用意轉詢他人俱以不知對因以尋人爲名舉步入内見一般衣衫檻褸者横臥榻上吞雲吐霧始知實一秘密之黑飯店也乃急返身而出該屋中人疑爲捕房包探咸驚竄亦可謂無意中之趣事云 
[紅頭捕大吃氷塊] [  一静]  
　　昨北浙江路華興坊口有一賣氷之小販呌賣適一印捕自東而來小販見之逃至華界怒目相抽於是取氷一塊向該捕面部投去幸未重傷少有鮮血小販則己逃去路旁見之皆笑曰紅頭阿三吃生活 
小說 
[社會小說衆醉醒（一○八）] [  瞻廬]  
　　第十八回女公子姓名魁多士老秀才著述冀千秋閑文剪斷且說方先生看罷試卷排定了各次心裏異常得意暗想去年我同着老廉兩個到徐勉齋家裏謀幹館事卻遭他一場奚落說我們年逾六旬都不合格便下了逐客令催我們同門（回顧第三回）老廉回家便氣出一塲大病現在尚没復原我算天大運氣打幹得這般美缺方才考試的當兒高坐堂皇直這許多女弟子作文眞所謂不世之曹逢罕有之盛舉從前袁簡齋行生廣收女弟子也没有這麽樣多我在女校裏多敎幾年書手頭寬展了也可刻一本女弟子文選標榜才名提倡風雅只怕千百年後方厚卿在字大名也要膾炙人口與簡齋老人一般無二想到這裏便下勁的挺一挺腰只可惜背上壓着一座山峯依舊是駝背曲腰不能挺直當下捧着試卷各單到校長那裏去銷差校長見張女權一卷取列高等小學班第一名便說先生老眼無花佩服佩服今天不上課先生請回去明天來厚卿得意揚揚自回家裏不在話下校長立請女書記鈔錄名次實貼校前隨卽擺動肥胖身　走到電話機邊鈴聲的零零便說接中將第張公館····太太在家麽····在家請他談話·····太太恭喜你令愛考列第一名····太太休得這般說一來是令愛的大才二來是敝校的榮光····再會再會····不提校長打電再話說校裏的生徒探聽得張中將的女兒才列第一也有羡慕的也有疑惑的 
[自由談之自由談] [  鵑]  
　　吾國人富私利心父母之歧視子女即其一也以爲生女終歸他家勞而無益由是而男女間遂有所軒輊矣雖然半亦由於女子無自立之能専事依賴遂引起社會之藐視成一牢不可破之心理今者解放之聲浪日高願諸姊妹急起圖之 
 
 

Page 15

 
 
   
 
 

Page 16

 
 
常識 
常評 
[釋法] [  老圃]  
法本作灋从水从廌从去水者天下之至平也廌者古之神獸獨不直者也去者去其不直也自灋省爲法而古人製字之精義不可知矣即灋之精義亦不可行矣吾愛中華文字尤愛灋字而又習灋愛灋竊謂今日多故皆由無灋亦由不識灋之本義故耳 
一國中不論何人於法律上爲平等世界上不論何國於法律上爲平等人有逞强於國中使國人不得其平者爲國法所不宥國有逞强於世界使他國不得其平者爲國際法所不宥故人人得其平而一國治國國得其平而天下治反是則亂制灋字者知一切法之精理不出於平且知天下至平之物不出於水蓋深通法理并深通物理者也 
有至平之法而無執法之機關雖有法如無法也有執法之機關而執法者不得其人雖有法如無法也廌觸不直近於草昩時代之神話而實爲一種寓言慶者所以代表公理代表法權代表聰明正直之法官一國法庭右有慶則國爲法治之國國際法庭中有廌則世界爲法治之世界自來方法治者不尚人治然苟無人治亦徒法不行世固有號稱良法而施之甲國則治施之乙國則亂者以其有如水之法而無執法之廌故也　灋字者折衷人治法治之說故於從水之外加以從慶 
有至半之法有執法之人而無强制執行力雖有法如無法也强制執行力爲法之要素苟無此力則法律無異於倫理無異於學說故灋字從去謂不公不平之事在所必去所謂强制執行力也吾國法庭往往有極公平之判决而不能執行地方廳或屯積民事執行案以百計此爲近日司法之大問題乃知灋字從去自有深意世界自歐洲大戰後國際法庭漸臻完備然其成效如何尚以他日執行力之强弱爲斷易言之即以去字能否實行爲斷制灋字者深知執行力爲灋之要素故於從水从廌之外加以從去 
經濟 
[儲蓄會的研究] [  浣月]  
　　儲蓄會的害和彩票一樣 
　　儲蓄的利不如銀行儲蓄 
彩票害處大槪的人總曉得的儲蓄會害處却没有人理會不知道養成國民的僥倖心傷耗銷財都是相同的並且儲蓄會還要利害 
他們入會的目的是想以少數錢得幾百倍的利益不過這幾百倍的利益是不能容易得的所以個個人都存了一種僥倖心希望作萬一之想僥倖心越高貪念越熾正當事業就不願意去做了一個人的前途豈不被他害了麽丨 
講到傷耗錢財可以拿備蓄銀行來做比例譬如按月存儲蓄銀行十二元複利息六釐第一年可得一四七·九六元第二年足三○三·四九二元第十五年足就可得三二二○·八二四元至於儲蓄會就不同了我現在把按月十二元的備户還欵數目依某儲蓄會的章程冩在下面 
二年不足不還二年足還一○三元十五年足還二○○○元 
兩相比較起來入儲蓄會的耗財就可不言而喻彼中人猶用儲蓄美名來相引誘眞祇好騙經濟知識幼稚的中國人了 
至於儲蓄會爲何比彩票害處更多呢第一阻止决斷心買彩票的人有了覺悟就可不受其害儲蓄會半塗出會就要受没收存欵和折扣還欵的重大損失所以明知其害亦不能當機立斷第二傷財太多入儲蓄會的人十五年内要受一二二○元的損失（照上節計算）比彩票損失還要多些第三期限太長儲蓄便和儲户有十五年的連帶關係反不若彩票每期還可結束（甲種酬） 
道德叢話 
[西方格言（一四）] [  謝介子選譯]  
　　經騐爲最精之學問（高絲）（Ｇoethe） 
皎日之光翳淤浮雲（英吉利諺） 
烏鳥雖頻濯其羽終不能成白色（丹麥諺） 
世未有飲酒而不化智爲愚者（德意志諺） 
交明基於道德（伊慕深）（Ｅmerson） 
處世如觸網愈煩躁則愈紊亂（英吉利諺） 
人不可自忘其爲人（拉丁諺） 
鄰有火災正自家極應注意之時也（英吉利諺） 
非好學不能智（約翰生）（Ｊohnson） 
求千軍易得一將難（德意志諺） 
衛生叢話 
[眼鏡與眼光衛生] [  鳳賓]  
　　凡人缺乏眼光衛生之常職者對於眼鏡之觀念可分三種（甲）以眼鏡爲美觀者無論其眼光之有無損缺應否矯正徒以鼻架金絲耳繫玳瑁爲可以增益丰采其所擇之鏡亦無論其爲平爲凹適宜與否但生喜隨意戴鏡往往眼光本無弊病而卒至於大患者有之 
（乙）以眼鏡爲損其姿容使眼珠失旋轉之力故無論如何不欲戴鏡余曾遇一女學生因患頭痛就余診察詢知其閱報時常誤觀夾行之字又遇預備功課之後頭必作痛種種原因頗疑爲眼光不正所致旋察得左右眼俱近視而左則更甚右且患亂視即俗所謂散光遂勸令置備眼鏡且告以病根所在必非藥力之所能奏效渠固請藥餌而去數日後復來余又以前說告之唯唯而别始終不肯配置眼鏡斷而知其原因祇以同學某嘗謂眼鏡能損天然之容貌此女生遂常患頭痛之症而目光卒歸於不堪矯正矣 
（丙）以眼鐘爲消耗目光者年長之人見兒孫輩戴眼鏡輒呵之曰眼鏡久用則目光愈壤且必曰余前年所購用之眼鏡今己覺其太淺矣此種見解在老人固出於茲愛殊不知老花眼光之程度隨年齡而俱進非眼鏡所可以加深患近視者苟能配置適當之眼鏡平日依從衛生方法即可保存所有之目力不致漸壞或欲更换眼鏡亦須俟之稍久復騐眼光而後更新余眼亦近視因配鏡合宜故七八年内目力未曾稍損也 
甲乙丙三種觀念雖殊而其結果則同爲消耗目光須知人之智識十之七八由視官而得寳貴智識者須愛護目光苟無保護之常識必致日耗一日至無可救藥爲止况眼光一損無法復原須知適當之眼鏡乃吾人之良友矯正視力至爲有益近視者須用凹錢遠視或老光者須用凸鏡亂視即散光者須用圓柱鏡眼鏡不可自擇須請専家用科學方法試騐配合不可使鐘架歪斜或太高太下務令眼鏡之地位適合兩眼以其視線出自凹鏡或凸鏡之中心爲最合宜 
斜視之矯正法舊時用稜角玻璃但其原因有時由於近視或亂視所致余見一女兒左眼患余視即檢查其目　偵得左眼近光曁亂視以致球位斜而不正旋即配置眼鏡斜視之患轉瞬而己霍然也 
有騐配眼鏡之後常藏諸鏡袋之中偶然戴用用畢即放下此在尋常稍患近視之人固屬無礙若近視程度己高除閉目静坐休憇外固以常御爲宜否則其所病轉深而反咎眼鏡之不合於用似非智者之所爲也 
小工藝 
[捕蠅紙之製造法] [  范鰲]  
捕蠅紙爲夏令必需之品市上發售者有無毒與有毒二種無毒者質黏無害用者較多茲述其製造法如下 
法一胡蔴子油Ｌiuseedoil五兩至七兩入鍋煑沸加樹脂末Ｇrmpowder二兩至三兩花核油Ｃottonseedoil三兩至七兩（或代以等量之萆蔴子油Ｃastoroil攪成膠狀以刷塗於紙面即成紙宜用厚麻紙取其堅韌而不易破也 
法二置菜子油Ｒepeseedoil四兩於鍋中加松脂Ｒosiu八兩用文火溶之再加蜂蜜一兩攪成膠狀塗於紙面 
法三生胡蔴子油ＲawLinseedoil二松脂Rosin八兩蜂蜜二兩製法同二 
法四萆蔴子油十二兩松脂二十七兩共入鍋中用火溶化另以動物膠Ｇlue十二兩加水十六兩用文火溶乃傾入萆蔴子油與松指之混合液中用力攪匀乃塗於紙面法五置胡蔴子油五十兩於鍋中加入松脂一百五十兩加熱俟溶乃加蜂蜜十八兩攪成膠狀以刷涂於紙面 
法六溶松脂六十兩於胡蔴子油三十八兩中加黄臘YellowWax二兩攪匀爲塗料 
法七松節油Turpentine五兩與菜子油五兩混和加松脂十兩入鍋溶化再加蜂蜜一兩攪匀爲塗料（乙種酬） 
小說 
[商業小說模範商人（四四）] [  瘦鵑]  
　　今天你報上那篇記載把嘉德駡得個狗血噴頭說他是罪犯咧惡徒咧又加上許多不中聽的形容詞至於全篇的事實也都是憑空揑造没一句眞話你能騙旁的人可不能騙我呢沙伊士那厮和嘉德向有仇恨他揭破嘉德的舊事也不可靠的在你呢爲了同行嫉妒因此上也恨着嘉德得了一些把柄就大吹大打的鋪張開來破壞他的名譽要知同業競爭原是應有的事但你須得用正當的方法壓倒大音報若是利用這種陰險手段那能持久將來水落石出你可就完全失敗了葛來德道山爾格先生你不要太信小人了嘉德是一個罪犯的兒子千眞萬確無可疑的他父親犯子罪倒也罷咧那知進牢獄後還不安分竟反狱逃出去幸而上帝不容那惡賊奴徼倖偷生不知怎樣竟炸死了他那位好兒子總算是克紹箕裘也照着老子的行爲做事犯起罪來可眞是一門犯罪咧他犯的罪就是在支票上私加銀數上銀行去冒領丨山爾格忙道你倘聽着沙伊士的話說嘉德的罪狀我總不能相信就是他父親的有罪没罪我也很懷欵但是如今我並不要和你討論這個問題我此來是要與你依着我的話做事更正和道歉葛來德沈吟着道更正和道歉麽這事怕不能辦敢問我爲甚麽要更正爲甚麽要道歉山爾格見葛來德忽又倔强起來便生了氣惡狠狠的說道葛來德這個你自己知道倒反要問我麽我也不妨答你的話因爲你把不確實的事登在報紙上所以要更正因爲你所記的事處處侮辱嘉德所以要道歉你倘不依我的話做去可要大大的吃虧我旣唤你依着我的話做事就不容不依不容你有一句辦不到的話此刻你聽着快去做一篇文章更正今在的記載說那記載中的話全是憑空揑造並無實據嘉德先生的失踪也很有可疑之點並不是自己溜走的如今特地做這一篇文章向嘉德先生道歉葛來德道今天剛登這記載回頭就更正道歉這種話似乎很難着筆山爾格道我不管這一篇更正和道歉的文章你是不能不做的你做了後還須給我過一過目瞧你怎樣的措詞可又甚麽不到的地方葛來德恨恨的問道你逼我做了便怎麽樣山爾格道我要你用大號字印在報紙般大的紙上印成了二百張到這紅馬鎭全鎭的大街小巷中去張貼敎鎭中人大家　瞧明天的静報中也須有同樣的更正和道歉葛來德搖頭道怎丨怎麽說這種事是萬萬做不到的山爾格道當眞麽如此我給你一個限時從此刻到明天日出時你須得離去紅馬鎭倘敢留着不去或是重新露面我便要把手槍在你身上打成十七八個窟窿好像一個水漏子一般你可願意不願意 
　　補誌二十三日醉翁君之街頭巷尾之迷信談一則篇末忘注乙酬合亟補誌 
 
