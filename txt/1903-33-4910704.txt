# 1903 - 33 - 4910704

 

Page 1

 
 
[第六次印二十四史售書啓] [  圖書集成局謹白]  
　　經世之學備於乙部二十四史薈萃歴朝之典章制度興衰治亂斟今酌古洵足以因革損益上以佐隆冶之宏規下以起民生之疾苦矧自科舉改章以後大小考試皆以史事命題博求通達之才藉收宏濟之效若非貫通全史本本原原斷不足以應俊乂之旁求挽艱危之時局本局有見於此因又校印是書業已竣工裝訂成册紙張潔白墨色精良視前所印售者尤臻精美定價仍遵曩例每部洋銀五十六元海内通碩有抱經濟之宏願而欲以政學鳴者請卽惠臨申報館購取可也此啓 
[因港督拘獲逆匪申論外人之待國事犯]  
　　今天下動言因國事而犯法者泰西例當翼而護之矜而全之乃觀去臘香港英督之協緝匪人而知此事正大有分别夫所謂國事犯者必其人夙昔才能出衆中外欽崇而又値暴君作威褔以虐民汚吏恣貪殘而斂怨羣黎悉苦幾不聊生不得已而大舉義旗攘臂起事一呼百應伐暴殊殘事成則萬姓蒙共庥事敗而逃則鄰邦憫其苦衷景其令望施恩卵翼使之安全豈羣不逞之徒嘯聚萑苻揭竿斬木殺人越貨據地戕官而亦可以國犯之例視之一律加以保護哉邇來中國匪人之亂蓋已數見不鮮矣而其原皆肇於新舊二黨堅持守舊者托名仇教幾於淪陷神京僞飾維新者矯詔興師直欲于犯慈聖凡此陰謀骩法實皆國内之亂民乃外人未悉隠情見有堅持守舊者指爲設心排外勸令盡法誅鋤見有僞飾維新者喜其志在振興相與引爲同調上下其手軒輊顯分於是人咸謂歐美各邦專以保護國事犯爲主義而凡作亂犯上者一經逃至海外中國卽不敢過問任若輩肆其兇惡依然結黨爲非彼夫保國會保皇會保華會自立會愛華會之徒散布於南洋各島日本各口三維枝各地以及新舊金山者弟詭矜奇仍復謀傾政府而星使無從辦理領事不敢拘拿噫會是堂堂海外諸大邦政教素號文明者而竟甘作藏奸之藪哉亦以中國未悉外邦律法以故俔俔伈伈遇事每不敢以理折之耳今者香港匪人潛謀作亂在無識者視之亦國事犯也而港督則以爲若輩顯違西歴一千八百七十年英國所訂募兵之制私購軍火圖犯鄰近素來和好之中華一經粤中大吏移書立卽派出兵差一一逮治雖倩律師致辯必令各質銀圓一萬始准暫釋歸家試問若此情形果認爲國事犯而蓄意容留乎抑惡其逆黨中人而痛加懲艾乎相彼匪人應亦知中外皆疾擾亂而喜平安不復圖倚外人爲護身符而暗中糾黨肇事矣抑我所尤爲欽佩者日本之驅逐梁啓超夫梁之事敗脫逃歴數載矣不特日人視爲國事犯而庇之卽中間轉徙至泰西各邦各邦亦無不視爲國事犯而庇之乃於中國某星使過日時白之外務大臣援引律文滔滔淸辯日人遂恍然大悟下令驅之出境不容在彼土棲遲可見好善惡惡之心人所同具特中國無明於交涉如某星使者以故雖有辯論類皆隔鞾掻癢無當事情外人遂視之過輕不以爲意耳回潮二十餘年前左文襄仗鉞西征摕盪新疆回逆共　白彥虎逃之俄國經湘鄉會襲侯再三爭辯俄人允卽錮諸邊遠永不許再近華疆迨孫文謀亂粤東遁赴英國時我國龔仰蓮星使方在倫敦駐節雖不得拘回治罪而英人明許十年之内不准重回香港以免死灰復然至赭宼起事粤西蔓延十有三省外人之興師助剿者卓著戰功卽此次梧桂匪徒法人亦有助剿之議是外人於謀亂中國之犯從未有任其逍遙法外以致騒擾友邦者何若輩利令智昏猶恃香港爲逋逃淵藪耶或曰近聞香港所獲之犯英官訊供之下悉已交人保釋不復嚴懲則應之曰此卽質銀一萬暫釋回家也英官旣拘之於前豈有貿然釋之於後者矧每犯責令各質銀至一萬視之何等鄭重何至事未旬日忽然瓦解水消揆之於情决無此事或者若輩黨中人造爲讕語以惑華官之心一笑置之可也或又曰前年粤東史鏗如之亂約於元旦用炸藥轟督轅兹仍謀於元旦戕官以便攻圍城邑何奸宄不法之輩竟慣爲印板文章耶執筆人曰此特蠢如鹿豖者自貽赤族之禍鄙人不屑論請申論緝治國事犯之事以明國與國交涉之大綱 
[本館接奉電音]  
　　昨日午刻京師飛電傅來上諭三道敬謹譯登○正月初十日内閣抄奉上諭湖北武昌府知府員缺緊要著該督撫於通省知府内揀員調補所遣員缺著琦璋補授欽此同日奉上諭安徽布政使著聨魁補授濮子潼著補授安徽按察使湖北荆宜施道著余肇康補授欽此同日奉上諭升允奏藩司因病懇請開缺據情代奏一摺安徽布政使員鳳林著准其開缺欽此 
[恊治滿洲]  
　　日本某日報云頃得中國京師最新消息知俄國駐京代理使臣某君會於日前開列章程四則商諸華政府意欲協治滿洲章程惟何一俄人擬添調陸軍八千五百各沿東方鐵路安營以資保衛二在哈爾賓建設高等審查院中俄兩國各派官吏主持三奉天吉林哈爾賓哈咯路夫卡四處設立郵政總局由中俄兩國派員管理一切驛遞事宜四西歴一千八百九十三年俄國第二期撤兵之前須另訂條約保護中俄兩國各項商務及寄住滿洲各處之人民 
[俄阻路工]  
　　日本某日報云英人欲於西藏興築鐵路行駛火車以與川漢鐵路聨絡俄人心生嫉妬出而阻之英人志在必成尙未悉如何定奪並聞華政府近方計議稱貸洋欵添築一路直接伊犂俄人亦與之爲難是心迄未成就 
　　 
[學生遇赦]  
　　日本某日報云前年俄國羣不逞之徒結爲私會倡興革命自由之說鼓動羣情木司科各墊撀生從而和之迭次興師始得平定朝廷按照刑律將學生中之稔惡不法者放諸西伯利亞各處以示嚴懲至去年俄歴九月十三號朝廷特沛恩施擇情節較輕之六十二名赦回故國若輩經此懲創類皆勤學好問謹慎持躬遂於十二月 
 
 

Page 2

 
 
二十號飭内務大臣電逹西伯利亞東部復赦回五十八名惟不許再至大學堂左近尙未悉其如何約束使之改過自新也 
[英皇宣言]  
　　日本某日報云英皇於云年西歴十二月十八號臨幸下議院當衆宣言略謂朕與日本政府締結盟約一旦有事自當互相援應以維利權此一役也朕深信遠東時局從此可望和平正不第英日兩國之得沾利益也 
[英員繯首]  
　　英京倫敦來電云英國額路烏賢伊州所舉下議院議員利痕氣氏潛謀叛亂西歴一月二十三號刑部尙書矮路烏矮司托痕君偕陪審官烏衣路氏氣耶痕内路氏升堂推鞫以其設計謀逆證據鑿然科以繯首之刑刻已明白宣示矣 
[迭擊砲臺]  
　　日本某日報譯登英京倫敦來電云西歴一月十七號危地馬拉國殺痕及卡路司二砲臺突被德國軍艦名派痕辣者發砲猛攻二十一號又有軍艦名夫伊内他者將二砲臺擊毁二十三號重復攻擊臺上將領發砲拒之 
[法人利器]  
　　徐家匯匯報云近有法國格致士生面别關製一巨砲放時無聲息無火光惟抛物線路所經似有微雲一畿誠軍械中之新而又新者矣 
[美人勘礦]  
　　日本某日報云近接中國京師來電譯知頃有美國人若干名分爲兩隧往熱河各礦查勘金苗意者其爲華政府所遣與抑美廷亦思别濬利源歟述者尙未克悉其底藴也 
[追吊英魂]  
　　日本某日報云當明冶二十三年九月土耳其國軍艦名愛阿托少治者游弋日本遭風傾覆自海軍少將啞司磨痕及拔之耶以下五百八十一人同罹慘劫旅魂漂泊歴十餘年今歲一月二十六日之夕土人遣軍艦愛路托路駛赴紀州東牟婁郡下碇古座浦膸由管帶官率同艦中將校兵丁詣樫野浦失事處摩撫殘碑躬親祭奠致詞祝吿哀悼逾恒翌日天未黎明卽展輪而去 
[日金廣鑄]  
　　日本某日報云自去年東歴四月迄年終造幣局所鑄金圓約計二千一百五十萬圓合之春季三問月中多至四千萬圓實從來未有之盛舉也 
[貝子行期]  
　　今歲日本大阪市開設勸業博贒會中朝特簡振貝子往觀前已紀諸本報兹問日本某日報云邇者東京政府得中國京師來信悉貝子已定於東歴四月十日啓行矣 
[粤省獲匪餘聞]  
　　粤省獲匪已詳昨報兹者香港循環日報登有西友手函云當逆蹟未露之前羊城打銅街各銀號早有風聲將現銀及鈔票運往香港約計多至二百餘萬圓事後省中大憲將會黨謀亂一事照會各國領事官各領事卽於除夕飭砲艦中水師登岸自宵逹旦巡邏沙面以備不虞各砲艦亦皆加足煤火豫備駛行城中大小各衙門分派勇丁駐守其駐防督署者頗甚雄壯可觀在省富户因聞亂耗相約遷避出城教民亦接香港電音著於正月十二日以前遠離省會駐沙面之英國領事探知亂黨奸謀卽密吿洋關稅務司故凡輪船到來卽派人前往稽查監視起缷貨物自此之後逐日嚴加偵緝續陸拘獲匪黨百餘人初二日又在佛山某廟中拘獲十六人搜其身畔藏有同類信函約於起事後劫掠洋關藩庫戕害省中大員初五日差弁在香港某船中搜出手槍二百枝疑亦運往粤省者 
[雲貴總督魏午帥附陳滇軍剿匪獲勝情形片]  
　　再雲南開化廣南兩府沿邊二千餘里與粤之西隆西林百色鎮邊等廳州縣犬牙交錯游匪踞村𪧲深山爲巢穴時出四擾疊飭地方官督率各圑哨擇隘分駐以補防營之不及本年自收復皈朝後游土各匪勾結爲患我軍多有擒斬疊據署廣南府方宏綸禀報四月二十四日游匪糾聚數百人圍攻府屬東北之三湘洞駐防圑哨等連日抵禦該匪愈聚愈多勢力不支延至五月初三日因援兵未至卽被攻陷該處四面皆山前後僅一路可通麆聚二千餘匪負嵎抗拒當飭白金柱等率領各軍星夜赴援連日攻堅不利互有傷亡方宏綸深慮難以力取因密遣敢死哨弁吳通雲黄學詩等挑選圑壯數十各由後山鳥徑翻入伏匿林箐匪無由知於六月十四夜分途繞赴賊營潛用火藥燬其四壘各斃匪數十人仍潛回林箐十五日夜匪防甚嚴該弁等伺至五鼓復以土人由陰溝扒入房下安置火藥接引出燃轟斃多各匪等正倦睡驚起莫測所爲奪路奔逃紛竄弄亭一帶而去該弁等先已分兵伏險薄而擊之計共斃匪二百餘名當將該洞收復我兵先後傷亡十餘名白金柱等卽乘勝攻剿弄亭那海三亭等處連日鏖戰擊匪甚多又於六月二十九日據報南路之匪圍攻木臘營房附近板崙等處亦有匪踨當飭李德泳等分兵進剿至七月初七日追至平魯等處匪均潰回斃匪數十名我兵陣亡二名匪竄龍模架村乾田壩一帶復經納萬雄等分兵擊之仍竄回粤地八角山七月十七日白金柱復率所部由中路分進岸河者桑等處岸河之匪登時潰敗跟追至那樓匪併入者桑恃險固守馬鳳麟等奮力攻擊奪其碉壘乘勝進逼斃匪無算卽將者桑收復附近渭勞灣灘之匪亦經擊潰我軍陣亡九人併於八月十八日剿敗北路坡頭之匪九月初一日剿敗竄入弄洞及爛花泥墻村附近各匪初九日剿敗屯聚高樓之匪此廣南府屬沿邊剿匪之情形也其開化邊境南温河金竹坪南山等處積匪亦乘機勾結土匪竄擾歸仁里郎河木秧各村𪧲搶擄燒殺不一而足迭經署開化鎮總兵蘇倫元於五六七三月之中親督各營分路進剿共計先後斃匪數百名節節掃蕩我軍陣亡十餘人帶傷十餘人被焚民房百餘間均經派員分路撫卹兩屬邊境稍安故南防迭次出境之師深入掃蕩得無後顧之虞惟廣南所屬寶甯皈朝等處蹂躪過甚逃亡亦多情殊可憫業經魏景桐督同方宏綸等飭印委各員分叚查辦撫卹並就地淸理保甲併𪧲建碉爲一勞永逸之計該文武員弁等身歴瘴鄉戰經危險卽辦理善後諸事宜均極繁難非堅苦耐久不足以期奏效亦宜有以策勵之除在事出力人員容臣擇尤彚入獲勝各案一併請奘外所有開廣邊境先後剿匪獲勝緣由理合附片具陳伏乞聖鑒謹奏奉硃批知道了欽此 
[飭勘海口]  
　　徐家匯匯報云直隷總督袁慰帥廔思規復北洋水帥衹以庫欵空虚有心無力去臘命藥桐侯軍門乘通濟兵艦赴山東查勘離烟臺三十餘里之龍門港海口是否可駐兵船軍門勘得口中水淺沙高不合兵船駐泊當卽據情禀覆慰帥躊躇再四擬飭軍門别尋合宜之地以便簡練水軍 
[大帥閱廠]  
　　漢口訪事人云客臘下旬某日署湖廣總督端午帥乘某兵艦赴漢陽次第蒞鐵政槍砲造磗無烟火藥諸厰閱視一遇迨反旆時已崦嵫日下矣 
[鄂中學務]  
　　武昌訪事人云鄂省向有兩湖經心兩書院及武備學堂後經張端二帥籌議改爲學堂兹已議定以兩湖書院爲高等普通學堂延紀香驄明經王勝之太史爲監督經心書院爲普通中學堂以黄叔庸觀察爲總辦武備學堂爲陸師學校教習悉仍舊貫惟添設武普通中學堂歸黄太守以霖總理 
 
 

Page 3

 
 
[加抽米釐]  
　　沙市訪事人云此間米食米向恃湖南接濟去年秋收頗稔袛以各處多來此采購以致貨少價昂各紳商睹此情形深恐不敷民食公禀荆宜施道濮紫泉觀察請照岳州漢口米榖出口加抽釐金觀察當卽申詳督撫憲臘月某日奉到批文謂事屬可行務須妥議因札飭荆府州舒暢亭太守江陵縣張芸生大令會同紳商議照湖南所定章程酌减每米一石抽錢二百文每榖一石抽錢一百文責成各米行彚齊呈繳刻已委員開局辦理矣 
[臺上觀星]  
　　徐家匯匯報云本匯掌天文臺之教士某君測得新正初二日夕陽初下時金木二星對峙相去衹一度四之三其位在月躔之南無幾初三日二星相去更近惟離月遠於昨日 
[武林喜雪]  
　　杭州訪事人友云去冬天氣晴和雨澤稀少至臘月二十七日之夜忽北風大作同雲麗天瑞雪紛飛一白無際翌日午後又雪花如掌柳絮因風直至三十日始止積厚約半尺許元旦略放陽光午後陰雲重合天公玉戲依然六出花飛迨初四日寒威漸斂朗照晴曦豐年之兆可預占矣 
[漢皋喜雪]  
　　漢口訪事人云去歲之冬和暖如春甘霖罕見至嘉平二十八日淸晨天氣驟寒大有釀雪之意入夜果六出花飛通宵不止破曉推窗遙望鴛鴦瓦上一白如銀迨新正初三日始大放晴光快雪時晴實爲今歲豐穰之兆 
[鄂省官塲紀事]  
　　武昌訪事人云去臘河南大朿札委某大令押解庫平銀六萬兩至鄂省銀元局請代爲鼓鑄銀元收支委員劉慎五大令如數兌收立卽飭工製造准於今正一垏點交○鄂省羊樓峒楊芳林等處向產紅茶官中設有茶釐局以榷釐金所委人員例於年終瓜代去臘牙釐局總辦某觀察以存陸兩大令辦理均尙妥善禀明端帥午飭仍經辦局中一切事宜 
[雲間淑氣]  
　　松江訪事人云郡城起建中學堂由府尊許予原太守就署之東偏度定隙地挿標爲識雇匠興工已客歲嘉平月下旬撥經費一萬七千金發交某紳收管矣○前者海門廳屬民人因爭沙岸釀成械門巨案隨由督撫憲會委松江府許予原太守馳往查辦旣而泉憲效述亭廉訪將全案巻宗札發瘵署邇日應訊人証張某等二十餘人已來郡投到矣○日來郡中風傅閔行鎮左近浦江中有船兩艘於去臘二十七日之夜遇盗行劫失去財物甚多是處爲淞南營汛地想必報官請緝也○西鬥外東獄廟及秀野橋左近各處皆有棍徒設局開賭事爲府尊許予原太守婁縣屈吉士大令所聞卽派差役馳往驅禁○去冬天時和暖不减三春農民望雪孔殷無不竭誠祈禱至臘月二十八九日滕六君整隧而來百萬玉龍長空酣戰一時老農老圃無不以手加額謂今歲可豫卜豐年云○獻歲以來選事少年輙以馳馬爲戲街頭巷尾絡繹如梭初三日有薙鬤匠數人雇坐營馬連馳驟於平康淺草中中有某甲者道經東門外大街揚鞭得意時馬已力竭將甲顛仆於途不得已覓人扶送入城雖不致有性命之虞然已險矣 
[鑑湖椒頌]  
　　紹興訪事人云蕭山通益公機器紡紗廠等開創之初當道准予承領庫欵項下發商生息之銀若干萬兩以助資本不足應納息銀分季足繳去冬歲闌時因多積欠省憲委安大令炳文來紹催提限令掃解○諸墍縣張穉厚大令近因鄰境迭滋匪亂時出巡行去臘某夜率勇出巡擒獲盜匪數名搜出槍械贓物甚多其首要屈姓供認行劫之案多起刻已解府詳省奉到批回卽當就地正法也○紹郡去臘市面甚疲現銀奇絀行棧頗有倒閉甚有輕生者亦可見商務之壤矣○壽昌一帶地瘠民病素多匪盜近因桐分獸亂故皆蠢蠢欲動幸由貝逹夫大令設防戒備得慶安謐去臘二十八日突有潰匪百餘人竄入西鄉欲燬教堂經大令立率圑勇擒獲首要三名訊供不諱現已通群一憲擬按軍法從事○紹郡自元旦以來連日晴和故遊山蕩湖者咸興高采烈惟賭風亦大織幸卽經當道查禁不致漫無限制耳○現署餘姚縣主但予山大令懋祺奉藩憲調省遺篆委大挑知縣李心源太令思敬署理約於開印後履新 
[上海官塲紀事]  
　　前日盛杏蓀宫保命駕至上海縣署投刺縣主汪瑤庭大令飭丁擋駕○候選道尹觀察樹棠及江蘇候補州判丁小村别駕均於昨日至縣署拜會 
[總巡懲賭]  
　　前晚保甲總巡朱森庭明府親率勇丁巡行各叚行至南市王家馬頭見甲乙丙三流氓在途爭鬥因卽飭勇拘拿甲乙飛步奔逃僅將丙拘獲研訊之下供稱小的在某姓家賭博偶起獸端遂飭地甲帶去覔人具保及回局卽傅十六鋪二十三七鋪各地甲諭以現在新年已過本委早經出示禁賭併著爾等四出鳴鑼俾得家喩户曉嗣後凡有抽頭聚賭情事許卽隨時禀報以便親往查拿如敢容留察出决不寛貸各地甲皆唯遵諭而退 
[上海縣署瑣案]  
　　前日縣差在西門外拘獲流氓陸三山搜出刺刀一柄解送至縣縣主汪瑤庭大令升堂研訊陸供小的年一十五歲在某姓雕花作學業素來安分不敢爲非大令問帶刀何爲供此刀是雕花所用偶藏身畔並非兇器叩乞開恩大令飭交的實人保去諭以如再犯事定予重懲刀储庫○淸節堂董事函送竊犯劉根生到縣大令訊究之下劉供小的係浦東人父親在淸節堂司閽小的前往省視乘間竊得錢四百文致被拘獲送案大令判責二百板發淸節堂前枷號示衆一月○前日邢朱氏倩人舁其子邢永和到縣訴請騐傷大令向之詰訊氏供丈夫已故生有兩子長永全次永和有鄰人陳林林者會於去歲向小婦人借錢不遂以致挾嫌時時惡駡新正初五日永和有事出外陳攔路强借洋銀永和不允致被持刀戳傷攫去身畔所藏洋銀七元永和所供相同大令飭仵役騐得永和背肋手腕等處確受刀傷諭令自行醫治聴候飭差查明然後提訊 
[英租界捕房紀事]  
　　前日某洋行主函到新閘捕房内開華人高韋光家傭婦王胡氏行竊金首飭等物請卽往拘云云捕頭立遣包探徐榮珊將氏拘獲解送公廨禀請讞員張柄樞司馬押候訊追○偷兒沈亭吉行竊新閘路某姓家衣服報由包探徐阿華拘入捕房捕頭令押候解送分堂禀請訊究○歹人周阿松前因犯案經某包探解請司馬訊懲遞籍今又湝科租界中適爲包探徐榮珊所見拘入捕房捕頭令押候解送公堂禀請訊辦○偷兒褚根榮行竊大王廟左近小弄中某姓家車夫所用油衣適爲包探徐榮珊所見拘入捕房捕頭令押候解送公堂禀請訊究 
[法租界公廨紀事]  
　　去臘法租界公廨讞員孫建臣大令所判枷號人犯多至三十餘名事已經旬迄未開釋昨日飭丁傅諭捕房著於禮拜一午後二點鐘時一併帶案發落○去臘二十日以後大令所收呈詞其批准者計共三十餘時紙値年關暫綾訊理昨日飭役傅諭各原吿著於堂期來案以便指提被吿質訊穷懲 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局紀事]  
　　去臘某日滬北駁船公司總理人張嘉年赴馬路工程局遞禀聲稱擬在南市分設公司乞恩批准總辦翁文太守以向來公司中辦理駁船有無碍窒禀中未據聲明著卽明白具詞呈候察奪○近有無賴子在萬裕馬頭裏街口滬南第一樓茶肆彈唱淫詞小説男女雜遝殊不雅觀事爲捕頭訪聞據情禀知馬路工程局總辦翁子文太守太守立卽派令差探前往查明茶肆主姓名以便連無賴子拘案訊供從嚴懲辦 
[美租界捕房紀事]  
　　前晚十二點鐘時第六百六十號巡街華捕行至吳路淞猛將堂左近弄中見流氓王陶陶與蕩婦混名爛　阿二者席地幕天行無聴之事因一併拘入捕房捕頭令押乞丐牢一宵以儆○昨日淸晨積竊沈金生混入寄居漢碧禮路之某甬人家行竊衣服携之而出適爲包探顧褔其所見拘入捕房捕頭令押候轉解公堂禀請讞員張柄樞司馬訊辦○昨晨沈呈祥湝入西華德路某姓家竊取衣服持至某押鋪質錢適爲包探劉阿炳所見拘入捕房捕頭令押候解送公堂禀請訊辦 
[眼前功德]  
　　謹啓者新北門内客歲火災均屬小家窮户實堪憫惻敝堂會同楊天祥珠寶號太平會統力合辦撫卹於臘月二十七日蒙總巡憲朱森庭明府在沈香閣總局督理散給每大口給洋十元小口給洋五元俾災黎藉以度歲所有敝堂經收各善土捐欵請登報章布昭公鑒計開趙馥嚋蘇成記各洋二百元源昌號朱葆三鴻盛號李雲書各洋一百元章存德堂洋一百五十元韓山曦干杏村王益甫楊爰竹鄭幹記棣華館南順記各洋五十元黄公記洋三十元洪慎泰平安爲褔徐孝房承裕莊廉厚堂楊不留名益順號以上七户各洋二十元益順號銅角二十枚棉力子洋十七元永褔慶徐大人王潤德堂王厚卿義源成黄秉榮隠名氏瑞興隆趙菊椒王一亭杜仁記無名氏袁葆生陶源氏晉水不留名沈逋梅張崇興各洋十元怡昌洋六元敬信堂夕思生瞿翰芬王心容羅萬興金星如卲榮春各洋五元恭墛壽堂泰順合莊椿山東山樵有心無力各洋四元林少泉餘大陳源記藻石王爕山董春山陳桂記童謙泰李清臣袁聲大嚴少亭陸兆麒各洋二元李文質洋十二元無名氏玉峯山人積善堂夏褔安不留名懹記六户各洋一元王藴甫米一石六斗共收洋一千七百六十元銅洋二十元付太平會合辦撫卹澤一千五百元付粥厰洋二百六十元銅洋二十元收付兩訖合併聲明上海六馬路仁濟善堂董事嚴信厚楊廷杲陳作霖朱佩珍焦發昱施則敬劉芬謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年十二月十八日京報全錄]  
　　宫門抄諭旨均已錄前○山東巡淸周奏另籌撥補武衛右軍先鋒隧餉項摺○粤督德等奏爲勸辦紳富銅輸助餉出力各員分闯異常尋常請獎摺○湘兪奏爲舉蔫賢员員片○又奏爲調員襄辦新政片 
頭品頂戴兵部尙書銜山東巡撫臣周馥跪奏爲武衞右軍先鋒隧餉項短缺山東司道各庫借墊太鉅難以周轉擬請另籌撥補以濟軍食恭摺仰祈聖鑒事竊查駐東武衞右軍先鋒隧二十營歲需餉銀九十三萬數千兩内有河南協餉一十八萬三千餘兩光緒二十七年七月間河南將前項恊餉悉數停解二十八年正月間經調任撫臣張人駿專摺奏催旋經户部議由河南山東暫時分任其難按照每年恊撥數目各認一半俟武衛左軍新餉或陸續裁併或另行設法騰挪仍責成河南按照原撥銀數協解以符成案行令遵照辦理等因卽經前撫臣委員赴豫坐催仍未籌解復經臣請旨飭催奉硃批户部知道欽此欽遵咨催在案張人駿深知山東爲難情形現准咨報起解銀三萬兩稍資彌補然自上年七月停解起至年底止尙欠解銀九萬餘兩本年應解一半銀九萬餘兩除已報解三萬兩外欠解銀六萬餘兩共積欠銀十五萬數千兩毫無著落卽山東暫時分任之一半銀九萬餘兩亦無的欵可動加以原籌之土藥税釐六萬餘兩微不足數東海臨清兩關亦短缺二萬餘兩統計光緒二十七年下半年及二十八年一年短缺軍餉至二十七八萬兩之多歴經在於司道各庫移緩就急設法挪墊暫濟軍食近來河工振務以及一切要需待欵甚急各庫搜羅殆盡無法補苴除河南欠餉仍應由河南籌解歸墊外其山東分任之欵旣不敢奏請部撥而各庫皆有專支萬難久墊不歸若不另籌撥補實於大局有礙督同司道通盤籌算查新案賠欵每年應付銀二千二百萬兩丙户部籌撥銀三白餘萬兩各省籌解銀一千八百八十萬兩已足二千二百萬兩之數各海關收足値百抽五增出之欵部文指明徵收若干應將增出數目專爲賠欵應用各省分攤之欵尙可覈减是各關增收之數原不在統案二千二百萬兩之内山東省每年奉派賠欵銀九十萬兩已在藩運兩庫並糧道庫如數籌足且户部指撥之山東各欵如加復俸餉等欵丙有四萬四千兩本無著落亦已刀籌湊補兩經張人駿在山東巡撫任内奏明有案是山東每年已籌解賠欵九十四萬四千兩而東海關又於洋税常税内遵照部議每月暫提二成解滬自光緒二十七年十月起至二十八年九月底止共解過銀十三萬四千四百三十九兩五錢二分三釐一毫不但溢出東省原攤九十萬兩之外且已溢出統案二千二百萬兩之外户部原議各關增收若干各省卽可减解若干現届一年期滿東海關解過之數卽係山東應减之數應於明年應解之九十萬兩丙扣除銀十三萬四千四百三十九兩五錢二分三釐一毫歸還各庫墊欵俟户部核定各關增收數目山東究應覈减幾成聽候部示辦理如此量籌歸補終不能濟目前之急而欵項有著軍必稍定臣督飭司道設法騰挪亦易措手其河南欠解銀十五萬數千兩現已另片奏請戴留鹽斤加價一欵稍資周轉自光緒二十九年正月起擬懇天恩飭下河南撫臣仍照原恊數目按月解濟以免貽誤軍食大局幸甚所有武衛右軍先鋒隧餉項借墊太鉅另議撥補緣由理合恭摺具陳伏乞皇太后皇上聖鑒訓示謹奏奉硃批户部議奏欽此 
頭品頂戴署理兩廣總督臣德壽調署廣東巡撫江西巡撫臣李興鋭跪奏爲廣東勸辦紳富捐輸助餉請將出力各員援案奬勵恭摺抑祈 
聖鑒事竊准軍機大臣字寄奉上諭御史劉家模奏請勸捐助餉一摺箸各督撫遴選公正紳耆設法勸辦有能倡捐巨資者奏請破格擾獎其餘按照海防捐例分别獎叙並須妥定章程嚴防弊實等因欽此當卽檄飭司局派委員紳分赴南洋及内地各屬會同地方官實力勸辦先京報第七千二百六十五號[  癸卯年正月十二日申報附張不取分文]  
　　後共勸集銀七十九萬四千八百八十六兩二錢另加一紋水銀七萬九千四百八十八兩六錢二分業將各捐生員名分作六次咨部核獎並獎所收銀兩分别撥用緣由奏咨在案查粤省自前大學土剛毅籌提專餉以後幾同竭澤而漁本省度支日形匱絀庚子京津事起風鶴頻警加以惠州土會各匪滋擾籌兵置械防剿兼施剜肉醫瘡已屬羅拙殆盡維時欽奉諭旨開辦紳富捐輸察看情形深恐事成弩末又値順直秦晉等省同時舉辦賑捐來粤設局减成爭攬縱使極力招徠亦屬毫無把握該員紳等乃能於無可設法之中加意勸導並往南洋各埠募集鉅欵使地方得所藉手洋欵不至愆期實屬異常出力現又奉准續辦五成捐輸所有此次出力各員紳若不從擾獎叙殊不足以示激勸而勵將來查上年浙江省辦理紳富捐輸經該省將出力各員援照直𨽻陜西等省賑捐成案凡勸集實銀三萬兩以上列入異常勞績一萬兩以上給予尋常勞績奏奉諭旨允准有案今粤省事同一律而勸辦之艱實遠過之自應照案請獎以昭平允而勵勤勞據廣東善後局會同布政司將勸辦出力各員紳詳加覆覈分别異常尋常各勞績列册酌擬獎叙詳請奏獎等情前來臣等覆加查核擬保各員尙無冐濫除將　同勸辦出力稍次各員紳由臣等另行給予外獎外謹將異常尋常出力酌擬獎叙各員繕具淸單恭呈御覽合無仰懇天恩俯准所請給獎以示鼓勵出自逾格鴻慈除將各員履歴咨部外謹合詞恭摺具陳伏乞皇太后皇上聖鑒訓示謹奏奉硃批該部議奏單併發欽此 
兪廉三片再臣維奉職効忠進賢爲要恭逢朝廷破硌求才之際咨訪旣確何敢壅于上聞伏查浙江山陰縣在籍前安徽青陽縣知縣湯壽潛質性敦篤事親早以孝聞由庶吉士散館選授知縣服官未入旋因依戀晨昏吿陳終養其爲學一本正宗明通經致用爲主子古今制度文爲詳稽博考巨細靡遣至若灜環列邦疆域廣袤畤代廢興與政事刑法風俗之異同得失兵農工商之遷變進退舉皆悉心探討極深研幾是以發爲文書言皆有物迥異空談前兩江總督臣劉坤一本偱湖廣總督現署兩江督臣張之洞均極推許曾經奏保此外各省疆臣學臣屡次延聘俱以親老侍養堅辭未赴其操履廉靜卽此可徵該債學識淹通實方今不可多得如聽伏處草茅殊爲可惜聞其年力正强親身亦健現在京師政務處商務學堂贊晝需才可否仰懇敕下浙江撫臣勉以移孝作忠之義給咨送部引見恭候聖明破格錄用俾令及時自効於政新必有裨益謹附片具奏伏乞聖鑒訓　謹胡奉硃批湯壽潛著送部引見欽此 
兪廉三片再湖南人情樸質素甘晝境自安於外事鮮所公見現在恭逢朝廷振新百度凡興學校以育人才改軍政以實武備開鑛產以保利權勸工商以資利用一切皆須及時與辦兼之教堂驟増交涉事件日益繁猥而民智未開措置尤非易易必得精勤明幹熟　内治外交人員相佐爲理方能悉臻妥協查有道員用浙江補用知府喩兆蕃律身端謹學詞閎　於條約公法以及各國學術墊事皆能融會洞逹合無仰懇天恩俯准將道員用浙江候補知府喩兆蕃發交湖南差遣委用俾臣得資　助出自逾格鴻施除分咨外謹附片具陳伏乞　　聖鑒謹奏奉硃批著照所請户部知道欽此 
 
