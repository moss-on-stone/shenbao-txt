# 1893 - 92 - 4907168

 

Page 1

 
 
[新印通商約章纂要告成] [  圖書集成局代啓]  
　　是舊將道光季年通商而後與各國所定約章及交涉成案剛繁就簡别類分門羅羅淸疎有條不素誠講求洋務者不可不　之書也茲己由本局印成分裝四册每部碼洋八角諸君子有以先覩爲快者請移王三馬路逢源里黄熙記及各書坊購取可也 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集古今醫書千百種去其權粕擷其菁華論斷精詳折衷至當洵乎昭代之鴻寶醫林之大成也茲由煥文書局主人倩本局用活字排印刻己告成紙墨並佳裝潢益美計分釘二十四本碼洋四元如祇買外科書則收洋八角寄語杏林老宿　并名賢有欲得盧扁眞傳者請向上洋申報館二馬路東首煥文書辰鴻寶齋千頃堂古香閣文賢閣文玉山房外埠則山東膠州成文堂廣東鴻文書局購取可也 
[論禁烟之難]  
　　自烟土流入中國而銀錢之溢出外洋者不可以數計沈溺其中不能自反卒致疲精消神奄奄待斃者亦不可以數計天下害人之物固未有過於此者也夫利人之物則當興害人之物則當禁此古今之通理中外之恒情也中國官憲不忍蚩蚩者之盡墮黑籍也亦曾三令五申從嚴示禁卽西國教會中亦以烟土爲害人之物决宜禁絕招素有名望者繕就公呈抉發此中弊病洋洋數千言上諸英國政府欲使印度全境不種烟土免致販運東來爲中國之害且請中國紳商禀請當道俟與英國換約時與之力爭冀英國政府迫於大義或有轉圜之望此其意不可謂不誠其計不可謂不善其名不可謂不正倘英國政府俯從其請遽下一令使印度全境不種烟土而種别物俾數十年來所日望其禁而不得者今竟償於一旦豈非絕大快事天下萬國聞之必將曰英爲他人除害不顧其私誠亘古所未有也有此義聞仁聲英益得以主盟壇坫雄長諸邦近者畏威遠者慕德是英之所捐者小所得者大也所施者名在一時所收者效在百世也然英國設邊防造軍艦與夫一切費用皆取給於印度印度財賦又以烟土爲大宗若不種烟土是使印度絕財賦之源英國政府安脂如取如携源源應用是英之不禁印度種植烟土非意有所不欲也實勢有所不能也然英亦知禁烟之爲美名故不以不能禁者集衆口之譏而必以時未可者爲緩商之計若曰印度禁矣而中國不禁是猶未絕其流也誠使中國先自禁種烟王則敝國亦當惟命是從如是以爲言他人固無從指摘也俣名國而果以禁烟爲事下令國中凡民間栽種烟土悉行禁絕犯者按律懲治雷厲風行閱一二年使偏國中皆不種烟土而試問印度烟土能保其一律禁止乎能保其不販運東來乎一禁一不禁是使他人享其利而己國獨受其害也中國必不若是之愚也且中國禁種烟土亦有甚難者近年以來種烟之區愈推愈廣爲小民衣食之所取給卽頒禁種之令難保不陽奉隂違苟有禁種之名而無禁種之實是徒便吏胥之婪索耳何裨於實事况旣己禁種必增烟稅土價必較貴於前價旣貴則華土銷路必滯洋土銷路必暢蓋華土氣味不及洋土之厚惟價值賤則尚可以與彼相敵旣以加稅之故而昻其價彼烟霞窟中人誰具舍味厚之洋土而購味簿之華土哉徒慕禁烟之美名而轉受禁烟之實禍中國之不肯冐昧從事也亦明矣或曰禁種旣不可行莫如勸人勿吸顧歴來戒烟之書或危語莊言發人深省或婉詞微諷令返迷津幾於汗牛充楝果使觸目警心何不可當淸夜之鐘聲作當頭之棒喝然迷戀其中者父兄不能爲之防閑妻子不能爲之規谏况他人乎當夫烟癮來時涕泗横流欬唾交作於斯時也授以孤燈予以短笛便欣然有再生之樂雖以曰刃加頸亦有所弗顧矣而豈樂石之言所能針砭其萬一乎或曰烟土一物旣己盡人皆知其害何以　局者竟甘之如飴一往而不知止乎不知飲食之足以害人者多矣不獨烟也阿非利加有一種草葉似蕉而小土人喜嚼之每當加餐甫罷或工作稍閒　以此爲消遣之計出行時身佩一小囊藏葉於其中半途力倦則藉草爲茵依石作枕張口細嚙齒頰生津謂其可以提精神益智慮有勸令勿吸者卽掉頭不顧而去甚哉癖嗜之足以溺人也况烟土一物癖嗜也更多溺人也愈久而欲以口舌之功與之爭勝誠必不可得之數也或曰然則將聽其陷溺於中而不一援手耶則應之曰是又不然天道有剥斯有復人事有塞斯有通安知數百年以後不有大智慧大力量之人出乎其間包舉六合囊括宇内將害人之物一掃而空之耶惟曠代遥遥不得於吾身親見之耳 
[玉京仙籙]  
　　吏部示傳所有部投供之坐補國吏館漢謄録王叔鑫限五日内取具同鄕官印結填爲履歴親供赴部騐到有執照者携帶呈騐以便咨送國史館毋得自悮○欽命北城察院慶余爲曉諭事稽查保甲前於嘉慶十八年欽奉諭旨京城内外著交順天府五城分列旗民徧查保甲卽刻奏行毋許稍緩又奉諭旨京都爲縉紳薈萃之衢應照外省城鄕略爲變通所有王公大臣以及文武官員宅第内應令自行嚴查其商賈居民以及菴觀寺院應由地方官一體編次添設門牌註明姓名親丁幾名口其鋪店寺院寓居客人應由該屋主訊明來歴填寫循　號簿送官查騐倘有隱飾從重究治等因欽此是保甲爲弭盜詰奸之良法疉奉諭旨飭行自應認眞辦理乃近來視爲具文僅於冬令照例舉辦春季以後並不實力奉行豈冬令爲賊盜舉發之際冰融日煖竟可置之不問有是理乎前派委官員挨戶淸查猶恐不能認眞復派令再行淸查遇有匪類形跡可疑者不難卽時查出　爲除莠安良保衞地方起見並不許絲毫擾害閭閣誠恐爾軍民人等不知此意爲此通行曉諭如有吏胥勒索錢文准爾等赴坊首告詳城究辦該委員及吏役等自曉諭後亦宜詳細淸查倘有前項情弊一經查覺定行從重究辦不貸○某日有兩套大車車夫某甲御車至正陽橋左失於防範以致將玉石橋礎撞傷汛兵見之立卽拿獲甲恐送署究辦再四央求許以卽覓工匠修理始得開釋○張中堂及各軍機章京等官訂期二月初五日齊集後松果園安徽會館行團拜之禮筵開玳瑁曲譜霓裳樂且無涯歡將逹旦是日北城察院余臺諫聨沅亦在座緣臺諫現在軍機章京上行走故也○甲乙二人皆北副署無名曰役也一日訪悉某丙有劣跡約往拘拿覊諸德勝門外黑寺中冀借孔方兄爲之說合内弟某丁偵知坊署無派人拘拿之事因以甲乙冐充捕役私將胞兄拘押勒索錢財等情控於北城署城憲准之飭坊派捕拘甲乙丙到城訊鞫甲乙供稱小的等夙係北副署無名曰役在某捕役手下當差歴有年所今訪聞丙實有劣跡是以赶往拘拿惟漏未禀知坊主耳城憲謂爾二人供詞不實不盡本當從重究辦今姑格外施恩飭役各責四十枷號一個月丙有無劣跡未經 
 
 

Page 2

 
 
告發無從訊辦著卽釋歸並在城署堂上黏貼示諭云嗣後司坊衙署有拘傳提帶差事均須紅名捕役允任其勞如再有無名白役拘帶除將該白役嚴行懲辦外惟該司坊是問○某目兵携其妻女至正陽門西城根看守官堆某日上燈時候見一女子植立堆外悲啼一似迷途難返者然問其姓氏住址默默無言啼畢忽又笑不可仰意其爲瘋人也暫爲留養旋在通衢大道黏貼告白云如有尋覔此女者立卽赴堆言明係何親屬對保領歸概不受謝○正陽門前正陽牌樓年久失修漸致　朽支以巨木始免傾頽迄今又歴數年矣兹聞工部堂各員擬卽鳩工重建按照實銀估價奏請欽派監修大臣招商承辦日内己有工匠支搭木架想雲斤月斧可以不日興工矣○正月十六日正白旗漢軍固山都統慶統制福親莅教塲挑補養有兵有候挑之閒散旗人姜某正在報名突有甲乙内三人自第拉仆於地毆擊不休統制見之立飭弁兵拿獲交該旂印務叅領成君訊辦成君研鞫之下甲乙丙同供稱小的等係正白旗漢軍人與姜爲親族因有家務轇葛未淸故不令伊報挑兵額成君怒謂爾等因家中細事胆敢當堂逞忿實屬自無法紀旋禀奉統制示諭備文將甲乙内移送刑部掣司訊辦姜聽候傳提備質 
[銀行倒閉]  
　　英京倫敦發來電信云新金山有一大銀行忽然倒閉此行計資本英金三百萬磅另有公欵銀一百萬磅亦可謂巨矣特 
不知倒閉之後尚能料理一淸否 
[原口有蝗]  
　　鎭江西人來信云去冬大雪漫天峭寒特甚竊以爲蝗蝻之患富可掃除矣乃邇來鱗隰龍塍依舊蠢蠢欲動不知於春苗有所　礙否想爲民父母者又當設法捕之矣 
[能言犬]  
　　鸚鵡能言不離飛鳥猩猩能言不離走獸至於鷄則談玄鳥能操語此尤爲世所罕有之靈物而狺狺之犬祗有見其掉尾乞憐未聞其能高談雄辨者也若日本報所記之犬則殊可異己日本報云有日人畜犬一頭能作人言一日主人遺失食物徧尋莫得疑犬竊食於是肆口詈罵出語不倫犬聞言似有含憤莫伸之意俯首絮語自明其寃操日本語答曰我未之食也主人聞其言詫爲得未曾有由是播揚於外咸欲往觀有好事者置貲於犬前若相餽贈者盖欲聞其如何以對也犬注目視錢喜溢眉宇徐言曰此不過九枚錢耳何足貴之翌日日人欲與犬言者于于而來犬以嘉客盈門益形歡樂遂度曲以博一粲特未識坐中有周郎顧悮否聞有日人擬載此犬往美國芝加高賽會云 
[失孩疑案]  
　　蕪湖東嶽廟畔徐姓昆季二人素以小經紀爲生季有一子年甫五齡伯仲妯娌視之如掌上珠蓋將藉此以延一綫也初八日淸晨嬉戲門前忽失所在偵騐四出寂無所見幾似石沉大海舉家悲啼涙如雨下傍晚有舊鄰劉某適相過從詢以何事徐緬述之劉亦爲之嘆息不止繼卽作而言曰僕不敏頗善君平術請隨口報一時待某占之卽可得其蹤跡徐從之劉卽以十指作伸屈勢片刻卽云得之矣孩在東南方有院落人家冥追瞎索仍無頭緒劉又如前占之謂令郎確在東南方不信某當代效綿力但須厚酬耳徐謂但得珠還雖傾囊弗惜也言次卽促其出尋劉謂夜色茫茫從何問訊請俟詰朝管教一顆明珠重入君手也適有小工二人深夜歸來劉卽狀小孩服色年貌詢其曾否目覩小工卽曰薄暮行至南街後見一小孩迷路哭泣劉卽回頭語徐曰吾術果不謬乎各人遂坐以待旦劉忽支吾曰惜汝昨晚不先破慳囊今孩又轉徙他處矣奈何徐求計劉曰速取洋蚨三枚給我或尚可奏手言次向小工使眼色徐見其言詞閃爍遂大疑謂汝非善類恐被汝拐賣可速交出否則定不相饒劉至是始極口辯誣繼問小工云係劉所指使再問之又云各不相識徐愈疑劉爲拐匪喚集家人扭至縣署擊鼓鳴寃差役出詢情節遂將劉及小工收押待訊囑徐速具禀詞請官嚴訊以後未知有無頭緒當徐扭劉赴縣時沿途觀者蟻聚蜂屯比至大堂更覺人山人海諠聲動地咸不能測劉爲何如人或曰劉因見徐失孩情急故作誑語以冀騙得錢文亦未可知然徐方舉室倉惶恤之不暇而忍誑之其非善類又可知矣 
[彞陵櫓唱]  
　　前年七月廿九日匪徒滋事經官憲拿獲多名有三名情節較重機以軍罪余五豹子及高黄等三人杖賣開釋尚有王娃子李中義楊長身何協呈於杖責外各枷號一月期滿冉行開釋迄今四人巳荷校縣署前示衆惟擬軍之三人尚未定期起解也○宜昌錢色大小不齊經地方官飭諭保甲在城内外鳴鑼示禁不准攙和行用又本地靑皮名曰皮家者往往聚賭滋事近亦嚴申禁令附和者與之同罪出首者加以重賞想此後若輩當可歛跡矣○正月廿七日係開店吉期先一夕城内鼓樓街二家牌坊南門外洋街水門外河街及大北門外一帶各放花爆如入不夜城中有坐唱戲劇者笙歌宛轉鉦鼓喧闐江邊所泊船隻亦燃點明燈照耀澄波與星月相掩映又有好事者然放河燈逐浪隨波有遠至五六里者爲數年來所僅見○河西姜詩廟建造良久黄觀察祖絡辦准鹽加釐時曾捐鶴俸别建琳宫花木樓臺擅一方之勝騷人韻士每於春秋佳日携酒招朋徜徉吟嘯近復有富商集欵重修盖造花亭一座不日可以落成從此曲欄延月密牖穿雲又多一選勝之地矣○宜昌稅務司近己調往香港近遺之缺以鎭江稅務司調補不日卽可抵宜○初二夜間微風細雨天色隂霾遥望河西及東山寺外紅光燦爛次日查悉兩處皆因迎賽龍燈然放鞭爆延燒茅屋數間不久卽熄○蔣鎭軍晉省賀年尚未言旋前任羅鎭軍靈柩業己扶回原籍鎭署中人遂雇泥木兩工大加修理俟蔣鎭軍回宜卽行遷入署中 
[糧書遠遁]  
　　安溪縣總糧書包徵上下忙錢糧浮收勒詐縱差殃民經闔縣紳耆赴道署呈控提訊之下底藴畢露卽發厦防廳管押正月間簽差補提五房糧書研訊及道差至安溪縣投文而五房書吏己携家逃避如黄鶴之凌霄省中大憲因該縣民人控安溪胥吏串蔽命案派員守提泉州府亦因案派員提該縣書吏到府備質安溪縣謝爕梅明府因此焦灼異常一病不起於正月二十五日出缺府尊委經歴代理篆務五房糧書仍未緝獲不知何日始能了此一重公案也 
[命案甚奇]  
　　冀州之與薊州北方人讀之字異而音同知遇冀州人叩其籍貫彼必以南宫冀州對蓋以冀州爲南宫之隣境示與薊州區别也州屬某村現出命案一起其起釁甚微其飲刃甚慘其認兇又甚離奇録之以見一死一償兇器之不容妄動也死者萬某向以售賣不托爲生年終兼售蒸食爲度歳計蒸食卽饅頭花糕之類爲北方人歳暮所必需客臘有某購取饅頭百餘斤年關己過未付價值萬登門屢索未能一見正月間適某之婦歸寗父母與萬相遇於途萬索償前欠婦謂我豈幙天度地漫無家室者耶何以迫不及待竟在道途間索逋伸手擬批其頰時萬以扁擔荷兩筐趨赴前村赶集不知如何悮碰婦腕墳起如瘤婦歸愬於母族鄭氏其兄長次兩人問可赶及否婦謂去路非遥諒可赶及兩兄遂各執刀械次者在前長者在後追至半路卽挺刃而前突剌萬腹萬受傷倒地登時斃命地練聞信前來執其兄弟解州訊辦屍屬亦報請騐屍旋經州尊騐得死者係於脇下受致命傷一處此外並無傷痕自不必研究帮兇罪犯兇手己由鄭二認定忽又翻供謂死者脇下刀傷雖係由伊奏手但非兄長馳前力踹一脚則萬不致遽死卽死亦與兄長無涉今旣由兄長而死卽不應令小的頂兇請定首從罪名以免案靑出入曩者屍屬知無帮兇人犯並不誣攀至此旣究正兇復究帮兇而鄭氏昆季兩人均在縲絏之中矣如何定讞尚待續聞 
[雷擊碩鼠]  
　　金陵來信云二月初十日天氣忽然炎熱靜坐斗室御簿棉衣猶苦汗出如漿渾身煩鐰至晚黑雲四塞星月無光俄而風伯楊威電光閃爍阿香驅雷車而至其聲殷殷與飛廉氏吼聲相和答未炊許大雨如注霹靂一響屋瓦撼摇便大耳兒當之當亦筵前失管無怪瞻小如芥子者終夜不敢安眠次晨有擔薪夫入城言雨花岡側一碩鼠狀如狸奴被雷殛斃皮革焦灼自氣難聞嘻其眞耶其假耶被畜領無知 
 
 

Page 3

 
 
何亦上干天譴耶問之此鼠鼠不能言我當還問諸頭上湛湛之靑天 
[悮認夫屍]  
　　奉賢縣西鄕某姓田内有一死屍年三十許傷痕甚重地保徧訪苦主迄無知者不得己據情赴縣禀陳及金大令下鄕相騐時有一婦啼哭甚哀詢之則曰死者吾夫也前日出外索錢今忽慘斃於此彼何忍心使奴作未亡人乎大令命仵作如法騐視尚未喝報情形俄有一老嫗號咷而至曰吾兒何畢命於此中年夭折命也如何大令不解其故提問之則曰此乃老身之第二子素業成衣老身將靠以養老今己矣恐不免餓死溝渠矣問關子有何記識曰褲帶用半藍半白兩叚接成大令騐之信乃指婦問曰此是爾媳否嫗訝曰非也若是我媳何素未識廬山面目也大令不勝駭異提婦問之則支于不能對乃飭役掌頰數十下縱之使去嫗則帶回署内詰問情由一面飭差嚴緝兇手或曰婦蓋 
欲冐認屍親藉以圖詐也是耶非耶局外人烏能知之 
[戎旌將莅]  
　　崇明蘇右營叅將谬楚才參戎經江南提督譚軍門委署上海提右營參將約於今日由崇明來滬署中兵弁執事等人均赴馬頭何候聞參戎來滬後在石皮弄長壽庵爲公館筮吉本月廿四日辰時接印 
[縣署燕賓]  
　　江蘇藩司鄧方伯札委前署靖江縣葉大令臨恭襄理上海縣署讞務大令奉文後立卽乘舟來滬拜會黄愛棠大令前日之晚黄大令設席署中邀請讌飲并請捕廳陸少尉追陪一時水陸畢陳觥籌交錯直至更魚三躍始各散歸 
[幾殉芙蓉]  
　　揚州人阿四家在本邑南巿十六鋪油車街向在海運貨捐兩局當庖丁夙喜賭錢大有一擲千金之概邇者爲宵龍神所困致輸去洋銀四百餘元其父訓斥再三置之不理一日妻子某氏與比隣某嫗等作葉子戲三戰三北亦輸去數元晚間不敢歸家潛向嫗家借宿次晨經翁訪悉告知阿四阿四卽將氏辱駡旋經隣人勸散氏羞忿交集誓不欲生私向巿中購得洋烟背人否服至午後阿四自外至見妻神色有異察悉情由急倩某姓到來如法施救而愈然己險矣 
[西人殯禮]  
　　上海德商新茂洋行西人累思本爲掮客前日忽然因病身亡此人航海來滬己歴三十年曾入救火會中并爲團兵統帶昨晚五下鐘時由浦灘總匯隔壁家中出殯前導有西樂一班繼以滬上團練兵及救火會各西人約共二百餘名各執洋槍沿途護送靈柩載以四輪馬車車上用冬靑柏葉紥成各式彩毬迤邐過法租界入公館馬路至八仙橋西首墳中埋瘞紅男緑女夾道縱觀人海人山路爲之塞法捕房克捕頭飭玉郁孫三包探爲之彈壓是以靑皮無賴並不滋生事端 
[災及九原]  
　　雨絲烟柳節届淸明人家皆以一陌紙錢向墳前焚化此昔人所以有紙灰飛作白胡蜨血滬染成紅杜鵑之詩也昨日下午有胡某者携草　至陸家浜所厝柩畔爇火以焚時正風利如刀火尖四竄延及隴頭枯草致將棺木焚燒雖頓足長號極聲呼救而地當唳野四無居人惟有任其回回熊熊將骸骨化爲灰燼而己死者有知能無一慟 
[賣物償租]  
　　本邑英租界石路北首楊廣成烟膏店係粤之大埔人楊某所開外强中乾久己無可支拄前日忽將店門扃閉伺隙脫逃各債戶遂開列淸單黏諸門外昨日以積欠屋租甚臣將生財拍賣歸償特不知各債戶能稍稍分得否 
[無賴宜懲]  
　　邇來西瘦外時有一種惡少成羣結隊肆意横行每至夕陽西下時繅絲廠及自來火局放工諸女郎相約出門卽一擁上前任情嘲謔女鄕苟反顔相向卽攫其簪珥碎其衣　務令　泣吞聲不敢與之計較誠澆風也前日有某女郎工畢而回袖籠白巾隨風飄湯某無賴卽向之攫取女郎詈之曰誰家雜種竟敢來惹老娘豈謂娘子軍不能與莽男兒對壘即於是互相扭結　不甘休旋扭赴巡防局請懲　局員公出未回勇丁熟視若無覩女郎甫一釋手無賴卽舍命奔逃噫通衢大道之旁化日光天之正则流氓竟恣横若此不識有地方之責者变恩有以稍懲之否 
[覆轍志]  
　　前日午後有一馬車裝熟　數補駛至虹口百老會路馬車夫忽從高墜下踣於中途馬仍盡力騰驤致雙足被串輪碾傷血流骨折幸經同件將車扣住扶受傷人上車載回家内大約愈後終不免爲廢人矣○昨晨九點鐘時有某甲者駕四輪馬車而出加鞭飛駛其捷如風行至虹口外大橋適一東洋車迎面而來欲避不遑　然互碰以致東洋車輪爲之碰壞不能圓轉自如車夫大肆咆哮扭甲入西華德路捕房捕頭以兩造各有疏虞令其自行料理 
[彩雲何在]  
　　有名妓徐憲珠者賃屋英租界三馬路美仁里迎風障袖勾引游人舉凡走馬王孫墜鞭公子任情揮霍一笑千金視之蔑如也獨與序賓園徽館小主人方生林繾綣鶼鶼鰈　形影不離誓海盟山願同生死章者喜近鮑魚之肆故偏鍾愛於鵠鼎調羹者歟平日積欠龜奴洋銀五百餘元又代賃衣服簪環約二三百元之譜債臺白級層累益高前日正在書塲中慢撥鴖絃低唱驍風殘月忽翩然而　不知所之龜奴才錢樹無蹤到處偵求下落忽有紅箋一紙徵召名花小字如蠅的係方之手筆遂疑被方隱匿向索珠還方頭緒毫無大爲詫異諸龜有哭者有詈者有哀求交出者紛紛憂憂羅　不堪方無可如何奔向捕房控訴捕頭飭捕前往將龜奴洪錦芳朱錢氏拘送英公堂方亦投案候質蔡 
太守諭令候晚堂訊供 
[質衣狎妓]  
　　花烟館傭婦楊陸氏至法公堂訴稱蕭和尚陸　福陳國林等前晚來吸花烟分文不給向之索取反被　壞門窓少頃又糾十餘人前來手持鐵梭子大肆咆哮小婦人出外鳴唯伊等紛紛逃散僅將蕭陸陳三人拘獲蕭供小的向在筆店爲夥現住彩視街前晚乘興將夾襫質洋三角往吸花烟尋歡取樂陸供在點石齋印娌前晚經過彼處被友人呼喚上樓致被悮拘陳供亦爲湖筆生涯不敢行兇同轉謂質衣狎妓必非好人著押候查明再究竊謂今之大老官空心者居多雖敗絮其中未嘗不金玉其外若概斥之曰不是好人獨不慮此輩羣起攻之乎一笑 
[指鹿爲馬]  
　　管帶撫　營前哨舢板船之陳廖赴法公堂聲稱奉中丞札飭密查要案前日在四馬路更上一層樓啜茗見口操江北音之錢四金與犯案脫逃之某甲相似面之盤問伊形狀慌張給付茶　下樓欲去愈覺可疑卽派跟丁隨之行至小東門外向伊查問據云吳淞營中方其丕四老爺是伊表叔跟丁欲帶往吳淞因伊不願同去以致口角當被巡捕所拘現己訪明錢四金果非歹人特來禀明錢供表叔方其丕在吳淞右哨副中營弟名四興亦在營中當差小的因有正事乘輪來滬是日正欲回家緣輪船尚未開行故往一層樓啜茗忽有素不認識之陳廖等攔途擒住定欲送往吳淞同轉謂陳曰錢旣非案内要犯不應送往吳淞著叱退 
[船戶解蘇]  
　　蘇州航船費玉祺銀生串賣客絲一案昨晨據埠頭金蘭坡將費等送案縣差沈金亦投案請提費聲稱賠欵己在外籌措不日卽可了事請免解元和縣同轉謂延宕己久不能任爾自由飭交來差帶回旋據費妻陳氏携孩投案一再苦求金蘭坡稱所扣航船己派人看守六十餘日約需工食洋九元同轉著陳氏代夫料理 
[行騙被拘]  
　　有朱子祥者不知何許人專製僞銀首飾向各押鋪典錢受其騙者不知凡幾前晚又持僞銀臂釧至盆湯弄新大橋北首某押店質銀店夥燭破其奸卽喚巡捕到來扭朱至捕房管押 
 
 

Page 4

 
 
[土棍受笞]  
　　陸阿時著名地棍也賃屋本邑南碼頭開設小鐵店逞其抽風箱敲鐵錘之力魚肉鄰里無惡不爲昨日午後獨行至馬家廠萬順興酒肆行酤一醉　騰冥然罔覺給貲而出東倒西歪肆主池桂山向換小錢二文陸忿然曰乃公使慣鵝眼錢人誰不知汝竟想在老虎頭上捉蝨子耶池亦自恃男兒好身手摩拳擦掌與之互毆陸力大如牛竟毆及池之老母比鄰同泰祥錫作鋪主某甲出爲勸解陸遂遷怒於甲擁入鋪中將諸物搗毁一空是時旁觀者愈聚愈多咸抱不平扭陸入東興園評理陸仍恃　秀才之勢口出大言乃扭至二十三七鋪巡防局請懲局員黄二尹判令重貴三百板交的實人保釋 
[上海巡局瑣案]  
　　前報紀嫁粧店主某甲行至南門外被淸明賽會之紅衣二班快手某乙揮銅練擊破頭顱遂扭送西門外保甲局請訊局員蔡蓉卿二尹查得甲卽費極貓乙卽葛惠甫肇事之處在陸家浜左近應歸二十三七鋪巡防局訊究遂備函飭勇移送前往請王二尹研－ 
訊費訴稱小的在路旁竚立葛忽將銅練亂揮小的避讓稍遲致被將頭顱擊破葛供稱費攔住去路小的喝令走開伊自己碰傷非于小的之事二尹判令將葛笞竇一百板費笞責八十板○昨日有山東人張金生設洋畫攤於南巿揭普豐會館前招人觀玩午後鐘鳴二下小孩陳金生前往索觀不名一錢揚長而去張上前扭住索取看資陳不肯稍破慳囊反以惡司相向張大怒互毆之下舉足猛踢適中陳之腎囊痛極狂呼倒仆於地旁人恐有不測將張扭住奔告陳之父母立喚十六鋪地甲至將張陳一併解送十六鋪巡防中局請懲局員李蘭史二尹著看管候訊○本月初四日南巿浦江中有一魚舟被風而没經救生局巡船戶上前施救幸人口及零星諸物無一漂失惟繩索被鄰船攫去不肯交還前日局中人查明攫繩者實係楊家渡划船戶殷德裕陸光光曹四小三人遂開明姓氏函請十六鋪巡防中局提究局員李蘭史二尹立飭勇丁協同地甲將殷陸曹拘獲解赴局中二尹研訊之餘殷陸曹同供稱小的等所撈繩索業己售去叩乞開恩二尹判令各責五十板著賠錢四百文給魚船上人收領殷陸曹遵斷其結而退 
[法界公堂瑣案]  
　　洪錦甫訴稱日前由長江乘輪來滬在碼頭上失去雀梅籐旱烟袋桿五枝繼經包探查知係許錦堂行竊拘獲人贓　案許供烟袋桿倚在礦頭胖鐵欄旁貪小拾取同轉判押候笞責四十下贓給洪領○北誠信烟館堂倌將雲甫訴稱張阿生曾在烟館爲替工曰前偶來閒坐乘人不備竊取象牙烟槍一枝出外追尋毫無影蠁繼悉被包探拿獲人贓是以來案求領張供稱小的歇業後欲歸不得貧困無聊擬取此槍典押待回家後措資贖還同轉問爾有親戚在滬否供有堂兄在某藥房爲夥謂旣有親戚不致缺少川資判押候懲責一百板槍給蔣領○通事禀王阿金在人叢中竊取物件三道頭華捕張湘寶見其連竊三起因卽拘獲在身畔搜出期票兩紙每紙洋十五元土供向在虹口擺設舊貨攤父親名慶福在廣隆盛烟館爲夥期票係父親交下囑收洋銀同轉著帶往伊父處查明再核○陳順興洋貨號夥莫其勳訴稱去年十一月二十七日被包車夫陳三郎向新益記買取錢二十五千避匿多時今得遇見送案請追陳供去年由徐茂祥荐至陳處拉車冬間因有急需　三老班懇借錢文不遂所欲以致冐名取錢目下情願料理同轉著交保理處○同業樓茶博士周　六訴稱有王興隆等十餘人前來祇泡茶一碗小的曾令添泡一碗伊不允敢將小的毆打致傷右額角將王扭案同轉著將周送往醫院療治再候覆訊○包探王榮培禀李阿生梅阿四在北京輪船上竊取水手棉袄馬褂水烟袋當經拘獲並搜出洋二元八角一併送案李供由寍波來滬衣服水烟袋均係己物包探如錦業禀李在捕房中認明衣服在寍波竊來同轉問李曰滬上可有熟人供有外甥吳小福在英租界鳳翔銀樓爲夥問爲何不至外甥處供外甥亦無業可薦梅供本月初八日在寍波與李相遇約伴同來因圖業不成　作歸計同轉以二人似非竊賊著卽釋放○包探王榮培禀本月初七日安慶輪船由長江來滬將抵太古碼頭有陳阿金混入竊得搭客水烟袋一枝繼經查獲烟袋己被質錢兹特吊贓送案　供水烟袋在碼頭裝車時順手拾得同轉判責六十板水烟袋暫存捕房一禮拜再核○包探郁庭湘禀朱大在北京輪船竊褲一條請究朱供素以訓蒙餬口現因淸明散館各學生去而不來以致撤帳前日往輪船尋友悮被拘案同轉謂人贓並獲豈容推諉判掌責四十下○包探孫錦榮禀游勇姚德華前曾竊槍上月二十八日公堂訊究之下飭送嚴家橋營中繼查營中並無其人諭令出境不准逗留詎料伊怙惡不悛日前又至法界當卽拘獲在身畔搜出押票有烟槍一枝想被竊來姚供烟槍在嚴家橋營中取來同轉謂爾身穿無名號褂專以行竊爲事殊堪痛恨判責一百板○開烟館之王丁氏訴稱蘇大發等兩人各自開燈吃烟蘇形如慌張先給烟鈔卽欲出外小婦人見榻上無槍是以扭送來案蘇供同伴之人不知何往小的情願賠鎗王丁氏稱此槍約值洋兩元同轉判蘇賠洋一元蘇稱須按日拔交錢二十文王丁氏首肯同轉著自去料理○朱華氏吳竹軒吳桂芳徐兆寰等各具切結求銷糞局控欠案同轉見結詰稍有不合當卽給還著攺正再行吾閱 
[巨欵遥頒]  
　　昨日本館協振所承錦豐益寶號趙郁堂先生交來山東黄縣挹翠山房主人樂助振捐洋銀二百元頻年飢饉慘聞嗷雁之聲一念慈祥頓活枯魚之命泰山嶽嶽誠不足喩其恩德之高矣爲綴蕪詞藉申藻祝 
[澤及飢民]  
　　大豐洋布寶號年例筵請津東牛莊烟臺川漢及各帮以盡地主之誼今由許春榮封翁交來鷹洋一百元委解山西助賑又慶椿堂善士俯　山西災歉頻仍助英洋三百元由尉盛長號武幼五先生交來匡時誼擊其立識實軼尋常矣上海北巿絲業會館籌賑公所施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[得頭彩姓名　上海鴻福來聲明]  
英三月呂票頭彩由本行售與蘇州囑隠名○淮安某某布號某翁○蕪湖查怡泰代坭　某某翁○江西全泰盛局○本埠長利號以上各得一條單張漢口永發號批去四開本埠同業○上附彩安慶劉公館○下附彩門莊隙翁中和棧陳客各四開單張同業拆去○因回信未到恐有囑隱故未刊明時逢歲首新中頭彩且本行防弊情送彩票又得頭彩堪云得彩諸君子之鴻福齊來預卜大彩綿綿深爲買主賀也○彩票頭彩得主台銜問明再行刊登 
[退股聲明]  
啓者魏德星股開仁成元記柴炭行歷有年所去年七月間邀同吳乾林唐少巖葉紹香徐桂成吳錫林等合開仁成恊記雜木行公舉吳錫林經理行務今正結帳因虧本不願開張憑中全數退併與吳錫林受業行内存貨生財頂首進出各帳當面算結交割清楚當立合同退併據吳魏各執一紙任憑改號易記嗣後進出存欠銀洋及客帮貨欵向吳錫林理値不涉仁成元記及拆出各股之事緣同是仁成牌號遠近恐未周知特此聲明以分涇渭此佈魏吳唐葉徐仝具 
[月報出售]  
萬國公報中西教會報各月出一册一紀萬國宰治之新政一紀中西立教之大綱卷中論説雜誌必新必確華人若購此兩報積成巨帙地球要事展卷了然茲在三馬路格致書室及北京路美華書館寄售外埠向教士售書處購閲每册洋一角定閲全年洋一元躉購代售自三十册起每册洋六分 
上海廣學會館主啓 
[膏藥靈騐]  
余患心隔飽悶飲食不化兼常嘔吐經有年載日前路過四馬路幸在芝蘭室寳號中購得保壽堂萬病回春膏藥一張貼之病除浙寗徐蓮生啓 
[恊隆批發土棧]  
本號開設上洋大東門外龍德橋南吉祥衖口自運大小洋藥豐碭川土批發零拆蒙紳商賜顧請認明招牌庶不致悞 
[輪船開往烟臺牛莊]  
本行威洛時輪准於廿二晚駛往烟台牛莊如各寳號欲裝貨搭客請至小行面訂水脚克已此佈　啓昌洋行乙 
[花柳搜毒丸　普仁堂靈騐立止白濁丸]  
白濁之症多因酒濕燥熱而成或因花柳塲中所染遂至小便不通水管剌痛以早爲調治去其熱毒免至别患叢生若果調理延緩日久成淋有傷本質本堂創製此丸屢經應騐無論新舊赤白淋濁服之立效每瓶價洋三角○並有花柳搜毒丸應騐非常服之其花柳餘毒盡除耳斷無後患每瓶洋五角廣東普仁堂鋪在上洋棋盤開張 
[廣東保和堂戒烟片保和堂定神人參戒煙片]  
本堂監製戒烟藥片用人參固氣服之則烟癮自斷而體不虧乏戒時絕無苦楚戒後百病不生此乃戒烟之良藥也每瓶廿片洋一角鋪在上海河南路 
[廣東杏濟堂　金鎖固精丸]  
治腎元虚弱心腎不交夜夢遺精恆患斯症初不爲意漸積旣久精滑不禁或遠年白濁等症每有延綿不愈本堂特製此丸屢試屢騐每瓶洋三角上海英大馬路興讓街第一家杏濟堂啓 
[頭彩十萬元]  
鴻昌號　同得利 
售票有年屢中大彩遠近馳名今售英五月票價　大　兼收紅票克已賜顧上洋棋盤街 
[公棧大土公司]  
本公司自運各等原庄大土批發經已馳名貨眞價實以垂久遠　士商賜顧原箱零躉照常交易上海三洋涇橋公棧謹佈乙 
[丁再記繡莊 遇古翻新]  
本莊專辦各省名工剔選松繡洋金拉子刻絲搠紗朝衣補服蟒袍朝裙顧綉壽幛圍屏帳幔堂彩檯毯桌靠時式新樣闊狹衣邊挽袖汗巾手帕内城京貨一應俱全貨眞價實貴商賜顧者上洋新北門内舊教塲中 
[輪船往煙臺仁川長崎]  
釜山仁山琿春 
啓者本行薩菠麥麥魯輪船船主名宋墨於禮拜日卽二月廿三日天明時開往烟台仁川長崎釜山仁山琿春等埠小包收至禮拜六卽廿二日下午五點鐘爲止搭客票出至廿二日下午七點鐘爲止如各寳號欲裝貨搭客者請至本行訂定可也此佈 
日本公司啓 
[附送綢縀洋貨股單]  
本行開設多年屢中大彩四海馳名現今新創附送彩票○彩票頭彩○雙張可得洋一千六百元二彩得洋六百元○今售英五月票雙張十二元送十條單張四開照算分條六角半送一條躉批公道紳商賜顧函購立奉棋盤街北　必定中啓 
[三鞭壯陽種子丸]  
廣東鹿芝館三鞭壯陽丸 
凡人身之旺弱總不外乎陰陽眞陰固不宜虧元陽尤不可損故欲固本必先將陽本館製煉此丸遵乎妙法配以良方加用鹿鞭騾鞭海狗鞭調和五　取山海之靈物助水火之元神藉補先天克傳中土使老還少反弱爲强此眞壽之世良工無愧回天之勝術俱用黄道補善並非行覇宣淫如遇精元虚損色慾受傷血不榮筋腎不納氣陽事不舉或舉而不堅精神短促飲食少思等症早晚每服三錢淡鹽湯送下自堪益腎添精服之旣多提神養氣健脾開胃增壽延齡培元種子屢服皆效名已遠傳每兩大洋二角　　東鹿芝館蠟丸老鋪設上海三馬路巡捕房對門分寄杭城鼓樓外元成參號内發售乙 
[普太和戒烟丸　經騐戒烟丸]  
嘗思患吸烟癮者滿天下售戒烟藥者數千家往往入林未深烟露成癖雖有金丹難換傲骨説者謂烟癮之難戒余謂方藥之不精本號家傳秘方重用龍涎牛黄等藥除其宿痰加以參茸上品固其根本但戒脱者不知凡幾戒後百病不生兼能固精種子萬應萬靈遠近週知○每大瓶洋五角中二角半小一角并有戒烟參片十年老癮亦可除根○上海棋盤街開張 
[木輪往來蘇滬]  
本局奉准與利濟局每府各行一船新正初七日起義濟快船單日往蘇雙日回滬搭客茶飯周備蘇局在閭門外南濠申局在盆湯衖新橋北浜此佈 
浙商仁濟局啓 
[感揚再造]  
謹啓者汪少司馬鑫池籍皖桐寄寓金陵其人生來慧賜觀水算命深悉陰陽事理爲人禳禍祈福益壽添丁無所不能亦無不神效故俗號神仙前曾九師邀至轅門試令推命查其已往未來之事歷歷不爽爲九帥欽服器重之至遐邇咸知去年家母病危醫藥罔效聞名延請祈解兩次沈疴復起足見名不虚傳余無報德特上申報表揚以感再造此人月之十六日到申往京余留住春申福棧如有請者問三馬路劉潤記便知 
[輪船出售]  
啓者今有英國輪船一艘名彝陵能裝貨三千担每點鐘能行英里十里有雙輪雙機器用煤甚少開行亦省費船身有銅包裹吃水五尺係一千八百七十七年在香港用硬木製造至一千八百八十三年在耶松船厰安設新機器新水爐一千八百九十二年在上海新船廠内統行重修現在保家行保第一等險其費每年六厘曾由英國官員騐視定爲第一等船平時在宜昌漢口來往現在論月租與太古洋行仍走宜漢兩處如欲知詳細情形者請至公發英行或至本輪船詢問船主可也此佈 
[保宏火險公司]  
NEW　ZEALAND 
Ｉｎｓｕｒａｎｃｅ　Ｃｏｍｐａｎｙ 
啓者本公司於一千八百五十九年開設資本英金一百萬磅公積英金四十三萬五千磅本埠行設在英大馬路第Ａ十七號門牌現可代客保存在棧房及鋪内各貨並存在住宅内傢伙衣服等特此佈聞本公司經理人名Wｍ，D，ＧRAHA 
買辦名　劉子輝 
[二月二十日錢洋並匯銀票行情列左]  
新匯劃收市　七錢二分七 
銀拆　一錢　 
洋找頭　七錢二分七 
錢找頭　一千文 
市錢　一百四十三千文 
卡錢　一百四十二千文 
衣牌　一千零五十文 
銀行電匯銀票　三先令八辨士七五 
銀行現銀票　三先令八辨士七八 
銀行三十天期票三先令九辨士 
銀行四個月期票三先令九辨士三八 
[二月二十日進口輪船禮拜四]  
薩菠麥麥魯輪船　由東洋　三菱公司 
有落托　又　由東洋　三井行 
飛龍　又　由天津　信義洋行 
大通　又　由長江　太古公司 
拱北　又　由汕頭　招商局 
江天　又　由寗波　招商局 
[二月廿一日出口船禮拜五]  
賽局麥魯　輪船　下午一點三刻鐘開往東洋釜山仁山琿春等埠　日本公司　 
馬近西也　輪船　日往神户横濱　天祥行 
海　　輪船　晚往寗波温州　招商局 
海琛　又　下午往寗波　招商局 
大通　輪船　晚往長江　太古公司 
普濟　輪船　晚往天津　招商局 
北京　輪船　下午往寗波　太古公司 
縊臣　又　晚往神户横濱　老太古行 
財生　又　晚往汕頭香港省城怡和行 
拱北　又　晚往天津　招商局 
連陞　又　晚往天津　怡和行 
大沽　又　晚往牛莊　怡和行 
飛龍　又　晚往烟台天津　信義洋行 
[二月廿二日出口船禮拜六]  
德興　輪船　晚往長江　廣豐行 
鯉門　又　晚往香港省城　禪臣行 
元和　又　晚往長江　怡和行 
江天　又　下午往寗波　招商局 
威洛時　輪船　晚往烟台牛莊　啓昌行 
克脱登　輪船　晚往神户　仁記行 
[二月廿三日出口船禮拜]  
薩菠麥麥魯　輪船　天明時開往烟台仁川長崎釜山仁山琿春等埠　日本公司　 
[二月廿四日出口船禮拜一]  
圖南　輪船　晚往厦門汕頭　招商局 
長安　輪船　晚往長江　廣豐行 
萃利　又　日往長江　麥邊行 
[二月廿五日出口船禮拜二]  
富順　輪船　晚往香港省城　招商局 
斯美　輪船　日往淡水基隆　壳件行 
 
 

Page 9

 
 
[浙省官報]  
　　二月初十日正任景寗縣周緒益禀知交代在郡會算淸楚銀兩掃數解淸准補仁和典史方奎元禀知藩司委署餘姚典史禀見叩謝主簿陶士楷由京騐看來省禀到禀見十一日巡檢潘運恮禀知厘捐局委温州雙門釐卡差叩謝十二日通判李鏡禀見禀辭赴海運津局差 
[禁賭不易]  
　　厦門賭風甚熾官憲雖明頒禁令而各賭徒恃有護符毫無忌憚在番仔街三層樓開設四色牌局十二門攤局引人入勝藉以從中漁利自去臘至今年正月底計抽頭一欵除去開費外凈餘洋銀一千二百餘元則其輸贏之大己見一斑近日又有某號開設四君子攤局與賭者多係顯宦幕僚投鼠忌器無敢過問者大賭不禁亦己矣獨於小賭則察之惟恐不嚴捕之惟恐不力武弁藉查夜爲名見小家婦女以紙牌逍遣亦指爲聚賭喝令拘拿乘機敲詐遂其慾壑而後己豺狼當道安問狐狸此有心人所以扼腕興嗟也 
[驅逐幼伶]  
　　厦門附近石碼鄕有土戲小班率以十二三歳之幼童充之衣服斬新容貎嬌艶見者疑爲花底秦宫所唱者無非淫詞艶 
曲靡靡動人與花鼓攤黄相彷彿去冬來厦唱演哄動一時鉦鼓未鳴己覺人頭如蟻漳泉一帶風俗闖棍混星之類大都以坐戲箱爲榮坐戲箱者坐在小旦衣箱之上作大老官模樣小旦裝水烟以敬之眼角流情大有斷袖餘桃之癖因此撚酸吃醋口角忿爭鶯歌燕舞之塲倐變而爲血飛肉薄地方惡其滋事特於月之初五日出示嚴禁驅逐出境此亦整頓風俗之一端也 
[英界公堂瑣案]  
　　包探唐寶榮禀稱葉小弟家失去衣服五件查知被徐桂生所竊將贓交陳阿炳質錢是以拘拿送案葉訴請領贓徐供稱小的確曾犯竊不敢株累他人陳供稱徐將贓交小的質錢尚求恩赦蔡太守判令將徐管押三禮拜陳交人保釋贓給葉領去○包探江阿三禀稱許陸氏家失去綢衣四件金約指一枚查係傭人袁士郎所竊今特吊取原贓送案許陸氏投案領贓袁供稱小的係崇明人作事不端自知該死如蒙寛宥則生生世世銘泐不忘矣某質鋪夥呈票請追質本洋銀六元蔡太守判令將袁管押四禮拜諭氏繳償質本一半始准領贓○某包探禀稱張阿土前曾犯竊送請大老爺訊懲今又竊取馮阿餘家衣服經小的吊贓送案馮請將贓給領張供稱小的係崑山縣人偶然學作偷兒尚乞施恩曲貸蔡太守判令笞責一百板押候備文遞解回籍請該管地方官嚴加約束贓給失主領去○包探顧阿六禀稱張子雲竊取孫瑞昌毛阿三二家衣服質得洋銀四元四角合特吊贓送案孫毛均投案領贓張不敢狡　俯首求恩當鋪夥呈票請追當本蔡太守判令將張管押六禮拜諭孫毛繳償當本一半始准領贓○劉二蘭訴稱家有小洋犬一頭被金和榮竊去售與何瑞甫得洋銀二元是以報捕拘金解案金供稱小的竊取此犬售得洋銀二元刻己用完無從繳出矣何供稱金將犬售與小的言明洋銀二元央得某人具保來源淸白並非收買賊贓蔡太守判令將金管押兩禮拜並追繳洋銀二元犬給劉領去○三百二十六三百四十兩號巡捕同禀稱昨日小的等巡至泥城外見陳永海王雲山策馬飛馳幾乎肇禍爲此拘送案下請卽罰鍰陳王同供稱小知規矩以致飛馳嗣後安步徐行不敢揚鞭得意矣蔡太守判令各罰洋銀三元如數撥充某處西醫院經費○包探黄四福禀稱湯阿標竊取吳阿福家素綢一匹經小的查獲人贓解送案下吳訴稱小的在治下開成衣店湯係小的之夥乘間行竊今己破案請准領贓湯供稱小的適有所需急不能待是以將綢付質原思卽日贖還蔡太守判令管押兩禮拜贓給吳領去○包探何瑞福禀稱西人麻報失金鋼鑕鑲成之約指一枚有傭婦指定出店人王阿金所竊小的拘王阿金盤詰堅不肯承是以送案請訊王供稱主人失物小的並不知情蔡太守飭何探查明實在情由於下禮拜一覆訊核辦○一百十七號華捕禀稱福來小客棧夥黄壽福失去衣服若于小的查知王阿福所竊因卽吊贓送案王實係積竊求卽重懲黄訴稱小的失衣之餘卽報捕房兹由包探查獲人贓請爲給領王認竊求恩蔡太守判令管押一月贓給黄領去 
[上海虹口元濟善堂經收正月份一文願常捐淸單]  
　　陳鴈記源滄號二戶各五十願各錢一千五百文王岐記三十願錢九百文梁日三廿五願錢七百五十文九章號禮和帳房二戶各廿願各六百文賴仁新十六願錢四百八十文華榮和永義源怡珍居戚益齋湯鴻賓小舫主人巢子餘巢潘氏延壽堂潤德堂鑑記十一戶各十願各錢三百文廣和記致寶長洗壳光三戶各願各錢二百十文至義居六願錢一百八十文榮昌殷茂庭殷守泰殷許氏殷恆懷讓德堂湯雲亭殷守源八戶各五願各一百五十文筆喇帳房四願一百一十文乾元押禮發押佩記裕祥莊源遠堂誠記靜怡軒傅程茂生七戶各三願各錢九十文華克濟靜慮居陶德寶守拙子湧幢氏孫元振張季園衆友康健棣秀堂陳九戶各二願各錢六十文楊方氏楊柳塘江蓉生胡玉如錢紀堂孔匯生福昌號守綱子陳鳴齋樹春岐峰少筱守庵家慶吳氏王氏邱氏流氏錫媚蔣嬛淑貞玉媚二十二戶各一願各三十文聚和盛洽盛恆二戶各錢一百文○以上共收大錢十三千七百九十文合併聲明 
[上海虹口元濟善堂施醫給藥一文愿第三次淸單]  
　　陳春記棧送來陳春翁五十愿王蓮翁徐舜翁二戶各廿願韓桂翁十願全年合洋三十六元永曇堂來皖城覺遲老泰興棧來四川無名氏二戶各洋十元盧善士來唐公館劉經文梁伯常譚氏唐少賓董汝逹吴氏唐榮鑾蔭瓊榮柏盧氏妙順康成陳氏何氏少瓊梁氏董鑮梁黄氏陳氏梁慶滿馮壽椿吳鑑淸馮四軟馮壽森壽全壽堂劉徐氏盧善珍共廿八戶各一願全年合洋九元六角盧鏡蓉一元正和祥來李同太號四元劉建勳金冶臣周植五程福卿四戶各一元同太店銅洋三元泰興縣郝來求己軒悟覺子願學齋合義堂慕梁閣同心堂樹德堂折芹堂敦倫堂嗜安齋延陵堂希宋館知足齋求勉齋勉己齋彞叙堂補拙齋淸遠堂十八戶二十願全年合洋七元滋大當來蔣坡宋秀山李仁山　卓雲宋迪葊李明遠吳聞泉朱少亭殷元祥汪詔孫李萬承黄恭甫馬英夫居易氏安定氏不留名十六戶廿願全年合洋六元九角錢廿四文乾亨寄來王恆豐張明華隱名氏無名氏楊韞生鄭子記六戶各洋五角王啓宇洋二元乾亨一元汪愼興衣莊李無名鄭勳昌趙仕智鄭子端廖奕珍六戶合洋五元定海退恩軒魯道人醮國氏蘭道人無名氏四玩堂慨蘭室主靜室居士積慶堂月評主人渤海郡十一戶合洋五元泰豐典來八戶合洋四元增大錢莊來莘學耕堂四元蔚長厚票號來求免災人五元宏農堂同福和敦仁堂何尊德堂羅隱名羅薰蘭隱名氏七戶各兩元張洵無名士蔡不留名敬業堂存仁堂李硯香雙溪客蘭邑穗茂亘記詠記周鴻星無名氏祈母病速痊元豐恆恭壽堂主人大德玉樂善堂謝福記十七戶各一元山西瑞盛隆兩元忠厚堂洋八角膏油偶剩齋四角隆茂棧來七戶合洋一元四角賴仁新十六願正月份洋四角五分錢八文祥生泰來十四戶合洋兩元三角西門局來靈山　戶合洋兩元拓臯慶和典同人合洋四元巢縣金公館來蔡仰齋劉少樓劉文林崔仁卿徐和卿何聽泉方濟川福順堂八戶合洋三元派申報人姜東狗送來第九百五十六號册不書名洋一角五分錢廿四文又五千五百十一號册印心人洋二角鐘道卿李繼生兩戶各洋五角無名氏錢三百文閩省種德堂三角五分同里六蒙埭來樂壽堂黄十戶合洋三元志成信來無名氏二戶花洋二元○以上共收英洋一百六十九元五角五分大錢三百五十六文銅洋三元花洋二元○另常捐嘉郡王公館來王燕喜堂十願羅慰庭三願乾盛泰皮絲號賴仁新十六願湖州范子周二願朱竹笙胡少谷程星岩王仲靑葛梓馨殷澤春金子堂范申伯汪梅村九戶各一願沈公館兩願合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
