# 1887 - 33 - 4904961

 

Page 1

 
 
[佩文韻府展期出書告白] [  點石齋代啓]  
　　本齋代晉記招股石印佩文韻府並附拾遺一書原儗正月底卽印成嗣因天寒墨沍機器未能迅速而修字校對諸君又以臘尾年頭各有事故紛紛告假回籍坐是稍稽時日誠恐售股諸君引領盻望用特先行奉告一俟二月底全書印竣當再登報佈聞此啓 
[縮印精楷六朝文絜] [  點石齋主人啓]  
　　是書海昌許珊林璉先生評選手寫付梓字體仿歐陽率更精妙絶倫今覓得原本縮印與眞蹟絲毫不爽賞鑒家謝以先覩爲怏也書訂二本收回工料洋七角寄售南北申昌醉六堂江左書林各書坊蘇申掃葉山房杭修本堂躉售另議 
[說獄]  
　　香港監犯七八十人因日食之肉不足于口竟至閧閙而不肯作工噫異矣監獄何地而乃猶爭此區區口腹乎有友謂余曰子烏足以知之夫香港之監房與中國州縣之牢大不相同房屋則高爽軒敞人各有房區而别之飲食起局亦尙適意其不斷作苦工者不過自掃其房間判爲苦工者則須拉鐡軸敲石子日間作工晚間則仍辭監内食時則食臥時則臥彼小竊流氓等類當未入監時日須籌思何處可以胠篋何處可以拆梢幸而得如所願則亦不過一二日花銷而已告罄又須復行設法若一經敗露拘送到官訊究得實判令監禁或半年或一年罪之重者甚至於或五六年或七八年或十年二十年彼則從此得入安樂之鄉所居則高敞曠爽平時未得此安身也所食則肥膿魚肉平日未得此果腹也臥有臥處坐有坐處病則有醫生爲之下藥彼將以爲此間樂不思蜀矣此七八十人者大半久禁在彼偷惰貪頑　其本性或者厭於作苦工故藉口於肉食之不多以希少寛一日之作苦觀其言肉食欠多並不曰食之無肉可見港地監所實與外洋無異而入此監者殊不以爲苦而反以爲樂也余聞之慨然而歎曰嗟乎人心之愈趨愈下者乃如是乎前嘗論及監獄謂中國之法不若外洋之善中國之獄地則黑暗如漆室卑小污穢不堪一刻居食於斯坐於斯臥於斯溲便亦於斯囚之食本有定例僅僅不至受餓而已而又爲獄卒所侵尅往往每飯不飽苟非外間有人照應使用獄費則每有爲獄卒同牢等人朝打暮弔凌虐不堪奄奄待斃者故有時過堂起解提出監中望之直是地獄變相幾幾乎不成人形不覺心焉傷之然猶以爲中國之獄所收禁者多係斬絞重罪輕則亦屬徒流之犯若笞杖輕犯則不入監獄凡入獄者類多凶惡棍徒或爲强盜或爲謀故等犯置之此等地方殊不爲過非若外國監牢之雖錢債細故亦予收押也顧獄中污穢狼藉氣味薰蒸聞者或以致病此則不可不慮卽曰獄地四面高墻縱有疫氣亦祗在於獄中傳染各囚犯於外人無干也而不知薰蒸旣久雖有高墻安能禁其氣之不出牢瘟所釀隣近牢獄之居人偶有沾染勢必蔓延遂成疫症外國監獄則地高屋大而又清潔爽塏故無此病意以爲中國之爲獄也不若泰西之善欲勸中國舍其舊法而從泰西今聆子之所言則是泰西之獄地清潔高朗寛敞非所以厚犯人轉所以害犯人也犯人入獄見獄地不可一日居則或者尙有悔罪之一日若得此佳地則彼監禁半年者反得以安享半年監禁一年者卽可以安享一年甚而監禁數年者直可以安享數年監禁之日愈多安享之日亦愈久彼犯人又安肯遽出耶且不獨已入者不肯出其未入者且欲入矣是其善也卽其不善也然則爲獄者將如何而後可哉友曰子前言中國之獄不如外國此就其一邊言之也今言外國之獄無異於中國此亦就一偏言之也上有天獄下有地獄是皆中國人之言也天獄則僅以取象無可指證地獄之說亦本無所稽考自吳道子畫地獄變相不知其何所本而後人相傳莫不言之鑿鑿于是中國之獄所以禁犯人者遂不啻摹倣其法而諸囚皆如鬼怪此失之過嚴也外國之獄所收諸犯不一其類輕罪重罪兼容并包雖其中稍有區别而其地則同在一處可以飽食可以安居與中國之獄大相反而入監之人乃至視爲樂土而不見爲畏途從此無洗心某面之一日此失之過寛也寛嚴二者雖曰不同而其失則一所謂過猶不及未可以軒輊其間由是言之中國外洋實皆不得其爲獄之道者也或者謂失之嚴不若失之寛嚴則近乎刻薄寡恩寛猶不失爲慈祥惻隠然因過寛之故而使犯人全忘其羞惡之心此其所害者多矣又不得謂中國之嚴也者乃足以使人知悔也竊以爲人性之善全在少時若至壯年則善惡之分判同涇渭人以爲是者彼以爲非人以爲惡者彼以爲善人以爲樂者彼以爲苦雖有良法善政亦未必遽能化其性情而况旣經犯罪收入監中而欲兾其懼而知悔感而知勸烏可得哉余日子之爲此言也未免近乎過激然所以原夫後世監獄之道則亦未嘗不實獲我心焉遂泚筆録而存之 
[本館接奉電音]  
　　昨晚六點鐘後二十分時本舘接到在京訪事人專發電音有本月十四十五日懿旨二道上諭一道敬謹譯登○正月十四五日欽奉慈禧端佑康頤昭豫莊誠皇太后懿旨户部奏請於濵臨江海各省應解京餉内酌易制錢解存天津備用開單呈覽一摺上年六月間諭令醇親王會同軍機大臣户部工部將錢法妥爲籌議以期漸復舊制前據奏請以三年爲期徐爲規復先令直隸江蘇各督撫添購機器製造制錢並飭例應鼓鑄制錢各省一體赶緊開爐鑄造當經照所請行此係特旨交辦之事宜如何切實舉行俾臻成效户部爲錢法總匯自應督催各省認眞籌辦乃時閱半年忽稱機器製造工本過鉅京局開爐恐滋市井疑慮而以飭令湖北等省搭解制錢運津備用爲請該部並未向醇親王等籌議輒信外省督撫卸責之詞互相推諉爲此敷衍搪塞之計規復制錢仍准搭用當十大錢前奏聲叙甚明何至一經開爐闤闠囂然措詞尤屬失當近來籌畫度支開採銅鐡等礦本爲天地自然之利各該督撫往往以事多窒碍一奏塞責中外泄沓成風於因時制宜變通盡善之至計並不盡心籌畫實力舉行更　藉端嘗試豫爲異日諉卸地步此等積習深堪痛恨總之舊制必宜規復錢法亟宜整頓前經迭次訓諭乃該堂日不能仰體朝廷裕國便民之意飾詞延宕實屬大負委任户部堂官均着交部嚴加議處原摺單擲還仍看將開爐鼓鑄各事宜迅速另行籌議具奏限於一年内一體辦理就緒毋再遲延干咎懍之欽此同日欽奉慈禧端佑康頤昭豫莊誠皇太后懿旨醇親王奕環之子載詢着加恩賞給不入八分輔國公欽此同日奉上諭岑毓英奏蠻匪竄踞村寨派兵圍勦由熊收復一摺上年十月雲南廣川匪徒張學義等搆結蠻匪占踞麥地錫圈巖等寨勢甚披猖經岑毓英飭令署東川府知 
 
 

Page 2

 
 
府全楙縝等設計攻抄殄擒逆匪多名將村寨一律收復辦理尙爲迅速全楙縝着賞給依博德恩巴圖魯名號以示獎勵其尤爲出力員弁及陣亡勇丁着該督彚請議卹仍着查明匪首張學義是否殄斃毋任漏網並將善後事妥宜爲辦理以靖地方該部知道欽此 
[越南近事]  
　　越南有地名巴顚者其附近村落久爲土人所據以抗法人法國叅將庇厘修統兵拒之客歲十二月二十八日大張旗鼓意欲滅此而朝食轉戰良久土人力不能支棄甲曳兵大敗而走是役也土人之死者多至五百名法兵亦有傷亡惟未詳其數云○法人在海防抽稅由來久矣現商務局員禀請法欽差設一棧房以貯入口之貨俟商人出貨時然後納稅并請抽收各渡船稅厘及塔燈等費其桑担北地方所有渡船小艇一并驅逐俾得河道疏通以上二事均見于港中日報由前之說足見法人之黷武窮兵由後之說足見法人之横征暴歛嘻法人之所爲如此烏能服民庶而裕度支宜乎越之義民咸思揭竿起事也[  袖手旁觀人來稿]  
[滇藩内丁]  
　　新授雲南布政使于方伯未及履新卽經張香帥奏請留粤以資臂助旋奉諭旨現在雲南地方情形較廣東尤爲緊要卽着飭令于蔭霖將經手事件清理完竣卽赴新任以重職守欽此此皆見諸去年報牘者也本月初七日方伯接得京都府第中發來電報言初六日太夫人在京仙逝方伯哀痛欲絶隨卽遵制成服呈報丁艱日間想須將經手事宜交卸矣 
[閩浙總督楊奏稿]  
　　奏爲特叅鎗斃人命之通判請旨革職審辦恭摺仰祈聖鑒事竊照福建海壇鎭總兵吳勳之予吳保泰廕生赴考奉旨以通判續捐指分福建試用尙未引見到省光緒十二年十一月初八日吳保泰在署海壇鎭蔡國喜署内與華稅委用試用府經張如瀾飲酒口角吳保泰開放洋鎗致傷張如瀾咽喉殞命維臣吳奇勳陛見京旋尙未回任經屍子張占球等呈報平潭同知騐訊通詳吳保泰投案解省飭發福州府提訊據供因酒後共看洋鎗不知裝有藥子悞觸致傷張如瀾身死等語核與屍親所報情節懸殊顯係畏罪狡帥由署福建臬司解煜會同藩司張夢元詳請奏叅革審前來臣查吳保泰以武職大員之子恩廕得官署知理法乃於衙署重地酗酒釀命實屬駭人聽聞到案後狡供不承斷難稍涉寛縱相應請旨將指分福建試用通判吳保泰卽行革職刑訊懲辦吳奇勳蔡國喜應如何處分應俟審定分别辦理除飭司行提人証質訊並咨部查照外臣謹恭摺具奏伏乞皇太后皇上聖鑒訓示謹奏 
[錢局續聞]  
　　鄂省鼓鑄制錢前已録登大概新正大憲陸續札委幹員分司局務計江觀察管錢陳觀察管銅指日將擇地建房設爐開鑄惟匠役人等近日投効者固不乏人然皆私鑄之流與官爐有間說者謂此項宫匠須擇咸豐年間原辦熟手爲佳云 
[甬上迎春]  
　　新正十一日甯郡舉行迎春典禮各官自府署齊集啓行出東渡門至江東大校塲神農殿行禮畢進靈橋門一切執事與往年略同惟其中有鼓亭五榖亭共六座又有彩閣以稚子扮爲耕織圖並扮漁樵耕讀及天官賜福之類魚貫而行從容不迫沿途男女出觀者甚夥其熱閙情形與賽會相彷彿也 
[邗上委談]  
　　去臘新城某姓家獲一小竊時在封印期内未便送縣請懲遂交本坊地保管押初五日該地保上街賀喜將賊暫交保夥看管保夥偶不經心賊忽兎脫某姓聞之責令該保將賊交出不知能否緝獲也○新正三日忽有長耳公至古旂亭巷内某姓家欵步而入昻首長鳴其家擬爲賀年客至急出視之不覺大駭一時衆口譁然有謂爲吉祥者有謂宜割耳掛紅者正擾攘間適驢主人尋至急以鞭爆服禮始得寢事 
[永禁勒索陋規示]  
　　欽加三品銜特授浙江湖州府正堂隨帶加六級軍功加二級紀録八次丁爲出示嚴禁事光緒十二年十二月十五日奉署臬憲盛批發歸安縣生員愼福彤增生吳銘史等呈稱竊歸安縣差巧立殷户包等名目勒索民間每歲不下萬貫近今二十年來閭閻幾竭脂膏差役盡成巨富而勒索之有加無已且必先繳陋規後徵正賦民力難堪生等皆遭剥削業各呈縣沐批旋復控奉府憲恩批碑禁咸以爲撥霧見天奈縣差陸吉馮祥丁升徐榮等巧恃府批飭縣給示胆圖賄擱明欺生等鄉居萬不敢疊呈催禀觸怒縣書况書與差聲氣本通兹更受其賄囑定將是案遷延易如反掌伏念縣差擾詐多端惟殷户包爲最酷每歲每庄需錢數十千文勒限年終清繳一俟厫收事畢輒共下鄉威逼若不迅由府憲恩頒示諭准勒禁碑深恐縣差賄聳縣書從中留難始則以厫務藉口繼則以封印推辭轉瞬年終依舊照田苛派莫能禁止是眞妨政虐民統計二百七莊約繳陋規萬貫勢必來春納賦支絀倍形時或有赤貧者欠條銀而血比寔卽縣差預歛陋規所使言之增痛坐視難甘爲迫不揣上凟粘求憐鑒輿情恩予檄府迅給示諭並准勒碑嚴禁縣差苛勒殷户包等陋規自今以始俾紓民力以裕正供頂祝上呈奉批控關差役巧立名目勒索規費大害民生亟應勒碑禁革以紓民力仰湖州府卽速發給示諭勒石永禁仍將給示嚴禁緣由詳報察奪毋稍延緩粘抄並發等因奉此查此案前據該生等以前情控府當經批飭歸安縣給示勒石水禁並確查究報在案兹奉前因除詳復臬憲并行縣究禁外合亟給示勒石永禁爲此示仰該處保甲居民人等知悉自禁之後毋得再有殷户包名目倘縣差仍敢藉索許卽指名禀究以除民害而垂永久毋違特示光緒十二年十二月廿六日 
[大横山流民遭災記]  
　　各直省兵燹之後繼以水旱奇荒無業游民往往藉口逃災充作難民沿鄉勒索吾鄉桐木村又名馬橋每遇流民過境派米給發無歲無之然未有如此次之凶横者也光緒十二年十二月廿一二日有流民四五百人間持軍仗直赴吾村宿傘墅廟雞豕米鹽任意搜取口稱是鄉紳富以馬宋二姓爲最須給米三十石錢三十千方肯出境否則兵刃相加我無畏爾地保馬某子某因父公出代爲調處一言不合卽爲流民毆辱萬不得已共派白米十八石好言遣去流民舍馬橋由金敡廟各鄉復北行至大横山沿途均有所得故願望益奢横山在海鹽桐鄉交界山下有王村其居民半業打鳥半充鹽捕故均有火器流民至横山索米三百石錢三百千土民不如其願卽將說項之四人縛於廟棟而痛笞之且將崔某割去一耳土民懷憤鳴鑼集衆數百人借王村火器與流民鬥毆流民箱籠中亦有銅砲等件一時受潮不能開放遂被土民圍住横施槍砲流民不敵縱火燒寺爲脫身計而土民禁不救火一意攻打流民之槍斃者二百餘名火焚者一百餘名屍横徧地血濺通衢間有逃亡者復於次日於蘆葦中搜而戮之其流民之爲首者號陳二蔴子剛勇鬥狠十餘人不能近其身當互鬥時卽爲土民所縛以火焚之時在光緒十三年新正月之初七日是一鬥也流民凶横過甚至遭此變亦自取之禍非土民之忍也但流民四五百人死者十之九生者十之一屍骸堆積如山均於次日掘潭藏之藏屍處血肉模糊臭聞數十里聞者咤舌觀者傷心不可不記至地方官之若何理論以遏亂萌或因藏屍滅迹便可粉飾太平是在賢有司而非書生所敢議亦非書生所敢記也 
[設法濬河]  
　　洋涇浜爲英法兩界之鴻溝近以淤塞不通經兩工部局籌商疏濬自洋涇橋迤西至三茅閣橋爲止俱用挖泥機器開深再西則水淺河乾機器不能爲力法工部局思别籌良法遂以竹笆攔阻舟行故目下船隻往來必須繞道云 
[元宵犯賭]  
　　金吾不禁玉漏無催美景良辰無過元夜乃不思及時行樂反教陣入迷龍以致徽纆加身公庭對簿其眞甘爲下流不知自愛者歟前晚法捕房三道頭華捕獲住小賭四起共賭犯廿八人連賭具錢文一併拘押昨日解案第一起在老虎灶上店主徐竹三賭犯胡渭金陸祥郎陸士卿李阿三郁金生陳阿福邱林東蔡金茂李鳳祥郁正三姚湘郎周仁美宋恒宗季寳善等共十五人其中車夫居其大半翁太守 
 
 

Page 3

 
 
研詰之下各犯皆直承不諱太守謂犯賭總應懲辦直供尙可從寛徐稱伊等實闘紙牌太守問因抽頭若干答稱五六十文太守判賭犯十四名各罰洋五角徐責一百板枷一月第二起在車寓拘來寓主徐渭榮賭犯張順仁江全壽謝全羣江理川徐供伊等均是車夫昨晚有三人偶爾接龍小的與全壽在内飲酒聞有捕來是以走出以致一併被拿全壽供與相同太守謂明在爾家聚賭爾竟不能喝止本應懲辦姑念並不在塲略從寛宥判罰徐洋一元三犯各罰洋五角全壽旣不同賭從寛釋出第四起亦在車寓中獲到寓主不在家車夫四人圍聚鬥蔴雀研訊之下供稱偶爾游戲下次不敢再犯寓主並不知情太守判四犯各罰洋五角第五起在自來火行西街薙頭店中所獲店主未經拘到祗獲學徒楊四海賭犯徐阿德羅阿三顧石成徐供小的爲裕泰行出店因往薙髮無故被拘羅顧供是車夫借住樓上偶爾接龍是以被捉太守問徐事在何時答稱在夜間十一點鐘太守謂十一二點時人家欲睡爾何尙去薙髮况髮辮早經梳好豈竟靜坐店内待捕拘拿乎遂判徐楊各罰洋一元羅顧各罰洋五角 
[欠洋送縣]  
　　有陳某者近欠滬南某局委員票洋五百元延不交付該局員將陳函送上海縣請追當經莫邑尊飭發糧廳收管候訊昨日陳已挽人具保出外想于臨審時再行投案候質也 
[少年可惡]  
　　元宵佳節邑廟豫園中游人如蟻自晨至晚擁擠異常迨至蓮漏二下始歌陌上花開之句試燈風裏已占盡一年勝事傍晚時有年方及笄之兩女子在園中觀玩突有甲乙兩少年尾之而行任意調笑兩女正色詈之詎甲乙忽老羞變怒肆意嚷駡且欲攫取兩女首飾兩女情急聲喊適有東局委員劉司馬帶勇彈壓旋將甲乙拘至局中劉司馬詰訊之下以甲乙二人胆敢於稠人廣衆之中調笑良家子女實屬無賴之尤飭各責二十下以示儆戒 
[曇花忽隕]  
　　倪姓婦有女年將及笄愛之如掌上明珠顧以生計所迫令在滬北某花烟館爲妓該婦固倚之爲錢樹子也婦雖半老徐娘而一縷情絲未能斬斷與向爲錢業之孫某姘識僑居城中邑廟左近依然一對鴛鴦前晚爲元宵佳節該氏與孫某方酌酒共慶揚揚得意忽有跟隨伊女之傭婦入城報稱女忽於黄昏時患嘔瀉之症越一點鐘之久已斃命矣該婦甫聞噩耗頓覺面若死灰盖以錢樹旣已摧折則下半世衣食之計未免失所依賴遂不覺心急如焚一面倩孫某赴滬北爲女料理後事一面潛取阿芙蓉膏一吸而盡迨孫越時歸來喚婦不應第見其仰臥床中迫而視之知爲吞烟尙有奄然一息急赴某善堂延醫救治始免魂歸泉壤惟精神異常困憊至昨日尙不能起身婦人之愛憐少女固如是其眞切哉所有伊女後事則由孫一人爲之料理停妥云 
[英界公堂瑣案]  
　　昨禮拜二英公堂應輪美繙譯易孟士君會訊因易君有事未到故由蔡太守獨判各案○楊壽福稱父親在楊柳樓臺底開裱畫店我亦在店帮忙昨偶出外突遇素不相識之鄭阿元將我軋至日昇長烟館剥去馬甲棉𧝉我往捕房告訴由包探戴金寳將鄭拘送案下該包探禀拘鄭時鄭已將楊之衣服典押立卽吊到鄭阿元供與楊同在八仙橋地方賭錢伊輸後囑我代押衣服以便還錢麥總巡捕頭禀鄭阿元係著名流氓疊經犯事蔡太守謂楊壽福旣稱與鄭素不相識何以任憑剥去衣服可謂愚甚至鄭阿元係著名流氓日前犯事准暫開釋今又犯事可惡已極判笞三百板管押六個月惟在停刑期内着候過期帶候行杖起案之衣服交楊領去○粤人楊遠山稱開延齡堂公記已閱多年昨有金心泉持甲申年之押洋票前來贖洋細閱知是僞票卽將甲申年之舊票給伊觀看伊堅稱當日親自押洋大肆咆哮將櫃檯亂拍我念前此亦曾有人以假票朦混經我店報過捕房因將金交捕送案所有僞票及我之新舊各票一併呈閱金心泉供向爲洋廣貨生理現賦閒居有名阿慶者欠我錢文向索則以此票作抵該店旣稱是假儘可還我仍可向阿慶索錢楊稱金若於昨日如此說法我亦不報捕房蔡太守謂金心泉始圖朦混繼敢恃蠻其非安分可知今姑押令着交阿慶再訊呈閱之票給楊靜候傳質可也○李長發王洪濤金洪淇倪得勝等同稱我等均是青浦縣水勇今因緝案來滬所有通緝牌單已經上海縣過印今特呈騐　等在路拾得支洋之經摺載明虹口地方曹金福之物立卽尋往將摺送還索酬無着反向我等追究來源口角之下由捕拘案經摺呈案曹金福供經摺係兒子阿三出外歸帳時遺失者惟旣落他人之手卽作廢紙我於伊等送還時願謝洋半元伊等不允致與爭執其子阿三供與同蔡太守隨判曹金福酬李長發等洋兩元所有各人物件分别認領李長發不願領洋兩元太守謂然則存洋候函送青浦縣俄而李長發又上堂稱尙有皮夾請爲給還太守謂此項起案之件諭爾等分别認領如何又向本分府索取皮夾李又稱請將銀洋給領免送青浦縣太守謂爾等旣要領洋何必多生枝節着將洋卽行給領○潮州人翁阿鼎稱開烟館爲業因有婦人王瑞貞來吸烟向索烟錢六十八文不付反敢逞蠻打碎玻璃窗並將我之烟缸碰破欲吞生烟害我不得已報捕拘案毁物呈騐王瑞貞供小婦人素以剃而餬口與該烟館是老主顧意欲暫欠烟錢該烟館不允致遭毆打現我情願還錢六十八文翁阿鼎又稱被毁各件值洋三元光景蔡太守隨判王瑞貞繳洋半元給償翁阿鼎完結○包探唐青山稱寳和洋行之傭婦報失洋十五元鈔票二紙計共洋十元憶有别傭婦之子鄭阿生到過見其開箱因此懷疑報捕由我傳鄭盤問不認送案請訊原告今未投質鄭阿生供母親亦在寳和洋行爲傭我曾同母到過行中並不知該氏如何失竊我更不敢犯竊蔡太守隨飭該包探將鄭阿生帶回捕房俟原告投案再行解候質訊○包探顧阿六稱屢次犯竊之王阿金去臘底犯竊送案奉判管押兩禮拜期滿開釋昨晚又混入人家圖竊被獲交捕今又解案王阿金供蘇鄉望亭鎭人以後不敢再犯蔡太守問望亭鎭是何縣境答稱長洲太守判將該竊押候送縣遞回原籍 
[法界公堂瑣案]  
　　前報列沈金生控朱步堂吞没資本一案昨日翁太守升堂覆訊戴福堂亦投案呈繳議單包探更齎呈日前奉諭吊到之帳簿十本手摺三扣太守先將戴研鞫戴供前年零星取過洋八十元之譜八年支取貨物約值錢二十千左右太守問朱付過福全記若干沈稱據伊家内眷云收過洋五十元朱稱由鄔雨田經手付過八十餘元何時所付則已忘懷太守謂爾實一味逞刁資本帳究竟何在朱檢帳呈閱太守見沈之資本雖收在清帳却在暫記户名之後隨謂卽此一端已見爾早存心吞没况爾是沈姓舊夥並不照顧沈子惟見有勢力者卽行付洋似此行爲先應掌頰朱仍推託謂實係以前船户周西南之事太守謂此是兩起事卽虧本亦應公攤現將帳交與戴福堂限三日内逐漸理明或贏或虧開一清單呈案違于末便朱仍交原保○連士洋行主人控陳旭東拖欠土洋當經法繙譯祁君准詞飭探傳陳請翁太守升堂訊詰陳供稱欠銀一百五十八兩洋四十二元現已挽　調處未得回音太守謂洋人旣來此控告爾當赶緊料理隨限五日内清理人卽交保○陳錦初以兒子雲洲不守本分無惡不爲私取家中物件變錢已非一次遂遞禀籲請管押懲辦并言如蒙判押捕房飯資自當照付翁太守閱禀畢怒謂雲洲曰汝父恨汝刺骨爾之不肖可知陳頳顔俯首惟稱倘蒙曲宥誓必改過自新太守詰其年歲答稱二十五歲太守謂錦初曰彼之不肯習上罪無可辭但旣肯自新當予暫押俟其悔悟再爲開導莫令汝傷天倫也陳叩頭稱謝而退○釋法清控方谷興卽范谷興吞没洋銀一案已紀報端昨經包探王榮培帶范前往取到洋九元一角翁太守研詰之下將洋給法清領去諭令火速回去勿再逗遛滬上范形同無賴判責三百板以示薄懲○前報列八仙橋小烟館被夥竊洋十七元一案昨日捕房將陳德明解案烟館主章宗伸訴前因太守將情詰陳據供洋於去年九月間竊得早經用罄無可交還矣太守諭令押候責懲 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　正月初一日文武各官到萬壽宫拜牌初四日程都轉晉省初五日三江營于守戎國靖抵揚初六日李鹺尹源奉隄工局調辦文案初七日城外總巡萬司馬兆熊禀知開局會哨初八日大使柴九齡起復回淮初九日北掣錢荻香司馬到揚初十日王鹺尹炳烈銷南京餉差 
[東報照譯]  
　　大阪鎭臺輜重兵第四大隊第一中隊之營向紥城内自去年因二隊編成一營實形狹隘兹以大手前街舊工兵第二大隊之營房屋宏敞日下修理竣工　於正月十九號遷在駐紥○正月十九號午前東西得雪積一尺餘寸天氣尚未晴霽○大阪砲兵第二方面派出陸軍屬員河野羲氏乘肥後丸輪船押解　裝共計一百三十八　往對馬島供警備隊之用内計邨田銃一百六十六桿銃彈九十八箱火藥二桶又有空箱四隻未悉何用也○皇太后於正月十四號午後自神户過大坂赴西京大坂鎭臺將校各着公服於午後三點鐘四十五分排列梅山停車塲行奉迎恭送之禮○皇太后自正月十三號午前八點鐘乘火車抵横濵十點鐘換乘坂速艦兵輪至神户於十四號午後由神户達西京駕着七條停車塲至烏丸通街道旁排列京都府各學校生徒百六十人職員十人醫學校生徒百五十四人職員十三人中學校生徒二百人職員六人育啞院戰員五人義學校生徒百二十人職員七人女學校生徒百五十人職員二十人商業學校生徒九十八人職員六人畫學校生徒八十五人職員六人除女學校生徒之外皆着洋服恭迎其他官吏自府知事書記官警部長收稅長區長郡長皆着朝服以下屬員皆着平常公服上下京　内居民鋪户皆挂旗懸燈以伸慶賀○前大將軍德川慶喜君同前藩侯島津久光君聞於正月二十號出神户恭迎聖駕○漉水機器猶上海之自來水機器也有福井忠助者製此機器安設於大坂區綱島該機器之便利已屢登日報今又製一副有十一匹馬力安設西成郡野田新家地方官府派出衛生局官齋藤氏試騐合用與否騐得一時之久可得清水七百石以上誠爲快利已極不日當由官府准其發賣○大坂府下大和國御所町近處天花盛行衛生局盡力救治並防傳染之害目下罹病之童皆係十歲以下十五歲以上貧民居多　假淨宗寺療養又派出衛生局委員久留氏呼集居民自廿五歲以下未曾出過天花者皆要施種牛痘無如居民疑權不前而幼童又多係私生之兒人經報明户長注册如經查出必受科罰時無不託詞趨避眞覺無法可施只　派出種痘委員沿村市查訪如遇年輕子弟必一一根究未曾出過天花者押送到種痘所施種久留氏業已歸廳又續派友招氏前任聞該處天花流行較前更厲○島尾陸軍中將自歐州遊歴回於正月十七號安抵大坂寓於東區伏見町三丁目藤田鹿太郎宅按島尾中將係有名碩儒熟諳政事經此番遊歴識見必更高遠兹在大坂候伊藤總理大臣隨駕西京之際面陳歐州所見一切形势○朝鮮火藥製造所教習現聘日本東京府士族小川實氏前去該氏今奉朝鮮政府之令偕　軍前營文案官權車壽並權在壽兩氏至大坂採辦水車機器於正月十九號至大坂府廳投到寓於中之島三丁目花屋約留兩三　卽往東京○長崎出差之外務局長鳩山氏於日内回京長崎案件如何了結中國公使館絶無動靜卽日本外務省亦無照會往返談及　案外費所傳說者皆不足憑也海軍顧問官别魯塔姆氏籌畫建設造船學校　横濵須賀造船　之鄰地業已勘定地址○此次大坂市内推擇高年自八十歲以上者迎接日皇聖駕以表人瑞大坂市中例分四區東區一百六十八人但男女未能辭别西區一百九十八人男三十六女六十二南區二百二十三人男四十三女一百八十北區一百三十六人男三十七女九十九 
[福州籌賑公所啓]  
　　王錦堂軍門在檳榔嶼勸捐前已電匯番銀二千元兹復匯至番銀三千六百元又暹緦領事陳篆金鍾在新加坡勸捐兩次共匯番銀二千餘元俱見誼敦桑梓澤普災黎有加無已之至意謹此登報以達謝忱[  同人拜啓]  
[福州籌賑公所啓]  
　　林訪西觀察劉子謀太守在粤勸賑沐兩廣總督張捐番二百兩前閩浙總督何捐番一百兩前船政大臣黎捐番五百兩番禺縣陳明府捐番一百元又曹敬貞堂前福建學政曹葉太守慶垣何君朝瑞均樂輸貲或推恩舊治或流澤隣疆仰見痌瘝在抱胞與爲懷謹代集澤哀鴻望雲九叩也[  同人拜啓]  
[上海四馬路文報局内協賑公所報解山東賑欵第三十三批銀七千兩公啓]  
　　啓者敝所於上年十二月十三日解出三十二批賑欵後兹又承善士募助交到庫平足銀二千兩又陳與昌賑公所委解庫平銀三千兩高易行籌賑公所委解庫平銀二千兩共計庫銀七千兩作爲第三十三批匯定票據解交潘振聲先生核實散放特此布啓再昨接振翁來電春賑萬不容已仍囑源源接濟等因尙望各省大善士源源惠助功德無量[  粤閩江浙同人王松森等啓]  
[上海高易公館内籌賑公所報解山東春賑啓]  
　　謹啓者敝所湊集第二十七批賑欵庫平銀二千兩伸規元二千一百八十六兩卽日會同文報局賑所起解山東交潘振聲翕曁散賑諸紳核實查放刻届春賑爲日正長直順山左兩地均關緊要需欵甚鉅亟應設注籌欵以資接濟敝所今春隨報分送勸募春賑新册疊荷諸善士惠賜捐項得湊成批感激無量還乞薄海好善諸公俯恤昏墊餘生源源輸助從速賜下俾得湊集續解災黎幸甚功德靡涯不勝叩禱之致謹此奉告伏所公鑒[  李朝覲秋坪氏頓首拜啓元月望日]  
[飯顆山樵别五載矣昨承賦見懷口占以答不步均避時習也]  
　　五年不見浣花叟襟有塵痕鬢有絲忍憶浦四風月夜淺斟村釀細談詩[  申左夢畹弟呈艸]  
[吳門舟中懷黎床舊主卽請正和]  
　　又入山塘路覊愁付短吟關河游子夢風雨故人心雅度超流俗新書播藝林相思隔天末江上暮雲深[  丙戌九月飯顆山樵晉卿甫稿]  
[福州籌賑公所十二月份收捐銜數清單]  
　　王錦堂　門第二批番三千六百元林訪西觀察劉子諶太守第二批番一千兩又第三批番二百兩新加坡暹總領事陳方伯金鍾第二批番七百六十八元靖遠兵輪辦管駕官陳協戎飭淞番二十三元又前艙共番五十一元五角又後艙共番二十五元五角愼修堂番二十六元乾亨號亨茂乾同源君各番廿四元蘭邑園館番廿元晉泰號晉昌號各番一十六元懷遠堂番一十二元楊實臣一十元樹德堂郁瑞亨號懋德堂盛各番八元　泰行徐夢酒唐國裕各番六元蔡維隘乃貞吳國榮梁子斌英人加得利各番五元楊集裕錢五千文怡慶堂茂祥號史賓笙廣大號葉在勤十得堂林刑公記逢其源阜通號烏　通林長裕黄宗海惟茂號美批辦房　茂號倪彩成聯裕號叢桂山房鎭大顔吳信成號隆盛號鎭懋源長源號泰記號瑞盛號各番四元陳直齋錢四千文裕大棧錢萬豐　昌正成協泰號瑞祥源包漢壽章裕歸李豫官劉本記容瀾生黄壽卿留耕堂洪凌舜佳程雨田陳蔭圃各三元大來棧羅華庭王衆成王順昌信誠復王益豐羅德泰謹益號德懋號王家麟王家齏朱益美周　大惠和號源成號　合瑞盛益號廣裕昌陳永裕廣和號占以亭張聯成部　成展晉成榮泰號聯美號濟川號文元號洪雨臣福和春聯和號怡昌號雲集號吳篤軒通順號　隆號源　號凌雨亭成恆昌吳少動陳　墀容慧山容伯昭容益亭容安泰遵德堂追遠堂張各番二元紫藤軒王雙桂軒胡安雅堂章各錢二千文祝三省軒恆大號恆和號江止太羅信昌洪泰　程和源　仁泰天泰號廟彩雲張會一京通號瀛臣英人哥嘉無力子陳渭庭陳少蘭周茂西萬盛號孟小溪凌棟臣馮序東李熾生傅維玉程星番許讓三梁華軒陳禮田張家　容蔭墓張澤昶容郁良容建邦容秋圃林子麟容植庭張吉堂莊迺生董肯堂施有成各番一元敦本堂李惇行堂史在畏堂何無名氏不書名陳景純種玉堂陳培倫各錢一千文無名氏　觀　番六角容儀山番五角青箱軒儉非㞐各錢五百文葉耕村錢四百文吳添籌曾福記金慶三吳大草吳必政林萬青洪宇宙各錢二百文黄孝銘棉衣五十件 
[福州籌賑公所收到新加坡暹總領事陳方伯金鍾匯解經募捐項銜名細數清單]  
　　暹總領事官陳番一百元吳進卿番六十元裕順豐吳一陽王滄周順美號邱篤信陳明岩各番五十元陳清泰萬山公司各番四十元邱事成建芳號復成號各番三十六元黄道修　三十二元劉選宗王有海恊茂公司陳錦合各番三十元林有用義豐號篤榮協振號萬安號瑞隆號福源號各番二十四元左秉隆陳順安陳德發捷成號錦茂號萬興公司山仰號安和號杜南　號萬茂號邱曾科各番二十元李興裕　十六元合源號上林號瑞春號景興裕楊恆茂新長春德和源萬山棧瑞泰號新義利各番十二元怡興號承和興蔡開順蘇源遠中興號豐裕號協恆隆泰和號怡隆號林長茂顔永成古友軒謝安祥周振春聯盛號蔡德豐晉發號成隆號成德號萬安和捷德號各番十元邵文德捷美號林水旺泉順號源發號各番八元顔光國事興號豐吉號開茂號萬裕號德安號復安號新合吉新恆順李振榮瑞合號新長益昇德美各番六元　江無名氏恊盛號陳金用陳德順黄綿壽各番五元開成號　岑哩觀建源號葉媽旦老恊順長成號順美號陳彩炎吕恊發郭源捷裕號振泰號長泰號成春號瑞益號周隆泰竹安號賡美號隆豐號允昌號謝豐和合興號蔡長泰福美號長福成集興號恊泰號許悅藏恊隆號李俊源藏興號侯添福萬源　　芳號陳源胡瑞吉薛源水賛春堂裕振號恆興號各番四元益盛號新莊裕豐美號歐隆胆各番三元成美號開豐號豐美號勝源號吳如蘭同春號新瑞興勝和號新長美邱天送瑞源號協瑞成新順成長利成東番成新順發新德記洪王倫茂春號綿春號源泰號合發號新怡順乾豐號振茂號新振興新振順裕興號瑞再成金成安林露官德隆廊萬源廊源發號萬發號開元堂蘇湧澄曾國誠慶豐號新長發新聯豐福興號萬成號恊利號協益號三合號豐安號林永源莊恩龍合發號隆興汪貶　發林晚顔　興向登梯　江　僧　　僧智和張瑞鎭僧碧岩蔡茂錦恊盛恊盛長美號錦泰號祥源號綿美號豐順號協妥號再發號各番二元成和號新順成隆泰號金德勝昇協順源盛號開和號新義勝觀建源號紀新恊發裕和號恊順發長盛號長源號春發號合成號慶安號謙益號新和興謹勝號四合興萬勝號新合裕二合興萬益號李豹兄葉高升余决兄慶蘭香川發號泉號　成發聯振號金再興新景德金順裕新有正源美號長美號德安號集藏珍蘇維仁葉光鍫蔡連池鳳鶴廬吳呈藻泉豐號德盛阮𣭕余金榜豐盛孫葉德成林川德春林永余眞僧見林魏錦意蘇塗梁氏王麗水興發盛莫翰卿顔加璋王輝謨莫登渡鴻泰號發盛號各番一元林及時謝耀僧復源吳李瓜各番五角以上陳方伯金鐘共募番二千零陸十八元内第一　解番一千三百元第二批解番七百陸十八元 
 
 

Page 10

 
 
   
 
