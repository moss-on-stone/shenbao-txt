# 1923 - 246 - 4918156

 

Page 1

 
 
第一萬八千一百五十六號;中華民國十二年 西曆一千九百二十三年九月十二號
星期三 * *   
 
 

Page 2

 
 
第一萬八千一百五十六號;中華民國十二年 西曆一千九百二十三年九月十二號
星期三 * *   
 
 

Page 3

 
 
第一萬八千一百五十六號;中華民國十二年 西曆一千九百二十三年九月十二號
星期三 * *時論 
[謹防官僚之利用日賑] [  心史]  
　　近日友人相聚必談日本震災鄰國宜盡急難之責或云日本之災災在地震地震之災動人援救之熱心我國之災災在人震人震之災予人誹薄之冷眼吾國之人震目前有兩重難關大約即不能度過一關爲九月十三一關爲十月十號其餘小震不可勝數如中秋之節關亦其一也而官僚政客譸張爲幻至以日本震災爲施展手腕之憑藉國民有急賑之熱忱官僚用爲歛錢之機會苟非報効大選亦必以身發財國家有此蟊賊亦即人震之繼續不斷者也向來日本遇荒歉之年或需食米接濟我國於是有米禁應弛與否之爭人民堅持不願弛禁而其時是否榖賤傷農又當别論京省政府則無不利其弛禁者藉以得每石若干之特稅於聚歛之策大有裨益今之日災非米荒也運輸之難秩序之紊爲之是否缺米日人尙無表示而官僚則已以開弛米禁日夜提倡矣果使日本缺米正應訂明需米石數向我國購辦而人民受此米貴之損失政府豈不應抛棄其征收之利益共爲救災恤鄰之舉以爭存其顔面故使日本果需購米正應限定石數照市價售與而由海關騐明放行逕行免稅以完成此義舉若以報効大選舉費無出而用鄰國災賑爲名與直隸省長之金丹罰欵同一作用則愚弄國人其惡猶爲官僚之慣技裝點國際之慈善以成狗彘不食之醜行其何以對承我友誼之鄰國乎 
　　報又載賑災事起又驚動兹善爲業之首領數人熊希齡建議由關稅附加以半充日賑以半充國内之賑此議未知果發自熊希齡否熊如未有此言宜登報聲明具有人心不爲此乘機刧掠之舉慈善之事本出諸人類之同情不由强制乃見高尙若官吏可憑其行政之淫威迫人出資使願與不願有力無力舉無能免此在盡數充賑日之用猶覺不合即使國民願有此犧牲應由國民自動發議以求贊成熊希齡何人攝政内閣何地而可以肆意妄言代國民任此强迫之負擔乎又况用其半而留其半國内之災何所指實豫儲此欵以供自稱元老之少數官僚隨便立一名目以造成無數督辦而沾 
 
 

Page 4

 
 
第一萬八千一百五十六號;中華民國十二年 西曆一千九百二十三年九月十二號
星期三 * *取無限脂膏乎平時承軍閥之餘竅盜取國務員位置一二次以後盤踞京師抵死不入窮年累月永爲國蠧便可自稱元老須知國爲民國非藩閥政治非階級制度本不發生元老之名間有人以此指目乃醜詆之詞非褒美之語竟用此爲資望而獻此剝民之策以與城狐社鼠共分此鼎臠之肥更値所謂攝政内閣正當羅掘計窮鐘漏並歇之時現在國内第一需欵無過於耽耽欲逐之總統嗷嗷待哺之議員汲汲皇皇籌報效之攝閣以此萬應神方投其所急有不如石投水奉爲神聖者乎旣冒善名又投時好何其巧也然今日對國民能售此巧吾又微有不信 
國内專電 
　　北京電十一日高凌霨顧維鈞張弧吳毓麟程克李鼎新袁乃寬王毓芝劉夢庚熊炳琦等宴兩院議員於外交大樓致盼速産總統意人多不談票費（十一日下午八鐘） 
　　北京電十一日憲法會議到四百五十二人流會（十一日下午八鐘） 
　　北京電十日兩院朦報出度已由張瑾雯李汝翼李兆年馮振驥等函聲明並未出度要吳景濂更正預備會人數（十一日下午八鐘） 
　　北京電林長民回京探妻病未出席議長以書記代替出席林眞（十一）憤赴津（十一日下午八鐘） 
　　北京電眞日議員聲明未出席議長派人頂替者三十餘名（十一日下午八鐘） 
　　北京電十一晨吳景濂派檢點在京議員連約定來京者不到五百人津派因之不將現欵交出樹德堂墊欵中止（十一日下午一鐘） 
　　北京電十日夜政團選票評價會决五千元半現半支票吳張提向津派索欵津派以人數不足要求足數再商（十一日下午一鐘） 
　　北京電洛吳不肯表示改選國會津派十日會議决不借重吳議定十月十一日由張紹曾内閣下改選衆院令張將於國慶前復職（十一日下午一鐘） 
　　北京電吳毓麟今晨二時回京李彦青昨由津回即日赴保報告津議情形（十一日下午一鐘） 
北京電津議决定改選國會原因三㈠議員只够半數不到四分三花錢亦無辦法㈡利用國人厭倦議員心理㈢移政客名流視線於新國會選舉北京仍用攝閣名義保實權不减於當選前電七天有種結束此實初步（十一日下午一鐘） 
北京電津議復張但無法退高保調停使高回内部本任張來高必請長假又津派疏通王懷慶勿反對復張又派人赴南茒請馮贊成改選國會請張紹曾復職即尊重君意馮答不問政治張回國好張不回亦不勉强又請馮助大選馮答仲帥依法産生本人當然服從含不贊成擁戴意 
（十一日下午一鐘） 
　　北京電十一日閣議秋節支配四局全體索薪包圍高凌霨高推在張弧身上衆要高召張弧至張先已離院拍電時人尙未散院秘廳人員亦請會計公開（十一日下午八鐘） 
北京電包羅函財部關稅淡鎊價高整事公債基金鹽餘積欠二千零三十萬金融軍需整理七釐還本逾期信用大喪務請就九月鹽餘撥百五十萬但九月鹽餘克利斯浦要全扣（十一日下午一鑛） 
　　北京電義國提中國不振十三理由遍請列國改變對華方針但美日不贊成（十一日下午八鐘） 
　　北京電十一日閣議内務部設保工科及警務處追加預算派陸徴祥爲國際保工會委員蕭繼榮第二委員又法權討論會經費提關稅以一年爲限均通過（十一日下午八鐘） 
　　北京電那彦圖函吳佩孚速修張恰路吳電催速提閣議（十一日下午一鐘） 
　　北京電眞（十一）日申刻總商會歡迎加拉罕（十一日下午一鐘） 
　　北京電某要人主張調停金法郎案不用金不用紙用銀應令各國將歷年以銀易金鎊之虧耗退出因辛丑條約以銀兩定數且數年前法國曾因金價落要求付現銀今金價漲又要金說不過去（十一日下午一鐘） 
　　北京電芳澤函外部請給運糧護照七千張並准在直魯奉吉黑採購糧食（十一日下午一鐘） 
　　北京電蘇俄聯邦正式成立照會外部政府於中俄商約未締結前决不正式答覆僅由中俄會議督辦處函告此項通知業已知道等語 
（十一日下午一鐘） 
　　北京電華茶出口免稅延長十三年爲止財部呈請批准（十一日下千一鐘） 
　　北京電市民組兌換券維持會請兌中簽之四期并擬控告政府詐取罪 
（十一日下午一鐘） 
　　北京電國務院四局索薪海軍部封鎖印信農部十一日支配勸業場押欵（十一日下午一鐘） 
　　北京電長沙領事證明譚延闓在衡陽趙恒惕在安仁長沙政治在方鼎英手（十一日下午八鐘） 
　　北京電津反直派代表十日已大半離境段行期看形勢再定（十一日下午一鐘）　　天津電九日團體會假商會招待報界質問脫離團體原因報界代表謂團體會取消抵貨運動進行中日親善認爲主張不合故離會且親善究有外交勝利把握否團體代表謂把握不敢說但親善確是誠意的 
（十日下午十一鐘） 
　　天津電九日救國犧牲團開會主席提議威海衛失敗亟應力爭團員質問旅大應力爭否主席謂明年五七日再說（十日下午十一鐘） 
　　天津電電車公司要求二次加價商會尙無答覆（十日下午十一鐘） 
　　天津電十日曹錕等發起之日災救濟會開成立會（十日下午十一鐘） 
哈爾濱電舊黨恐蘇俄得勢備赴美護照達二千（十一日上午十鐘） 
　　哈爾濱電報載東鐵沃局長擬辭雖未實現但沃確自危（十一日上午十鐘） 
　　安慶電敎廳長江暐今日已復職宣言暫行維持一月（十一日下午八鐘） 
　　安慶電皖南鎭守使王普來電準元（十三）日到省江干已搭彩棚預備歡迎（十一日下午八鐘） 
　　安慶電王達今日乘利濟兵輪回蕪（十一日下午八鐘） 
漢口電意法兩領因梅神甫傷斃已向當道提出撫恤要求内容未悉 
（十一日下午五鐘） 
　　漢口電潘守蒸在德安建一醫院擬即名梅洛杜爲梅紀念潘旅五日在方城會同靳師圍攻匪首李占標劉老三花二娃等桿斃匪三百餘奪回肉票百餘劉老三中彈死餘匪向石家場等處潰竄（十一日下午五鐘） 
　　漢口電劉鉶尙在漢寓協隆北里昨語往訪某湘人云湘局未定期内一時暫不返湘（十一日下午五鐘） 
　　漢口電聞保曹電鄂令代籌二十萬元蕭令財廳以火車貨捐向漢口各錢莊商借十五萬元限秋節前送保（十一日下午五鐘） 
　　漢口電漢口總商會銀行公會紅十字會慈善會青年會五團體十日在漢商會開聯席會决組協濟日災義賑會於兩星期内募足十萬元蕭派陳介到會認捐兩萬元周星棠允先借四萬元供採辦米糧運日急賑 
（十一日下午四鐘） 
　　漢口電上游日輪被擊事據漢口日清公司九日得宜電宜陽輪由渝駛宜陽（七日）午七時過涪州見雲陽輪被川第一師扣留遂開快車下駛川軍當開槍轟擊船長細川中彈死宜陽現已抵宜日領已向交涉署提出交涉陳介允電上游查明後再行辦理（十一日下午四鐘） 
　　長沙電譚已自衡首途方鼎英派員籌備歡迎以財政司署爲總部（九日上午十二鐘） 
　　長沙電鄂蕭電方决不干預湘事（九日上午十二鐘） 
長沙電蔡鉅猷捷電安化桃源之敵均敗退我軍楊再傑部陽（七日）佔桃源現第一路直下益陽二三兩路直下常德老開北軍不許趙部通過如入境須除武裝（九日上午十二鐘） 
　　長沙電方鼎英電各軍長請合詞促宋回省（九日上午十二鐘） 
　　長沙電譚七日抵衡方鼎英封火輪兩艘八日駛往迎各界所推歡迎代表甚夥已首途譚十日可到省 
（八日下午一鐘） 
　　長沙電鄂蕭對湘事决不干涉贛蔡已覆方電表明嚴守中立 
（八日下午一鐘） 
　　長沙電趙部團長汪磊全部加入討賊軍譚任爲第五梯團長 
（八日下午一鐘） 
　　長沙電趙仍駐醴陵車站（八日下午一鐘） 
　　長沙電長沙紳民决辦團防推羅先闓爲總辦（八日下午一鐘） 
　　長沙電各公團六日開會主張㈠對北報告湘中現情勿派兵入湘苦民㈠主電迎譚省長蒞省主持大計（七日下午五鐘） 
　　長沙電各司衙門辦事人去者避甚多者迄尙未開始辦公冷靜已極 
（七日下午五鐘） 
　　長沙電報載謝部成團有六日午克衡息（七日下午五鐘） 
　　長沙電陳嘉祐軍長來省說不確 
（七日下午五鐘） 
　　長沙電騎兵李亞平營開返岳州後五日又開向平瀏方面（七日下午五鐘） 
　　長沙電譚總司令六日已到衡有明後日來長說（七日下午五鐘） 
　　長沙電謝電省已率三團一游擊隊追劉蔣於攸醴方亦派軍向上開去合攻趙部（十日下午一鐘） 
　　長沙電蔡大捷昨電省所部右路已至益陽左路已至桃源不日即有兵來省拱衛（十日下午一鐘） 
　　長沙電譚今日尙難到省行期未定（十日下午一鐘） 
　　長沙電方鼎英通令抽湖田畝捐每畝收二角或二角四（十日下午一鐘） 
　　香港電黄惠龍佳（九日）函告所有茶山筆架山吊鐘嶺均爲我軍佔領由第七雕上至博羅西門已無敵軍楊總司令親率廖師兩團加入作戰帥座已抵第七雕（十一日下午六鐘） 
　　香港電大本營接湘捷電魚（六日）克衡山譚虞（七日）晚抵衡長沙令方朱張維持魯部仍駐湘潭譚暫不去長沙即日率軍由攸醴進剿（十一日下午六鐘）香港電平山粤軍因林虎援兵三千餘開到陽（七日）向聯軍反攻選敢死隊三千猛撲劇戰數時聯軍亦能維持原防但死傷逾千人粤軍亦死傷甚鉅刻下兩軍仍據高山扼守各不相下聯軍人數本多因子彈不充故無大功糧彈接濟頗感困難因途經平湖淡水等處屢被鄉民邀擊駐飛鵝嶺之劉震寰部亦受此苦常有斷炊之虞劉昨染病七日由陸路出樟木頭乘車回省休養由劉之參謀長伍毓瑞赴前方主持（十一日下午六鐘） 
　　香港電程天斗已判决死刑財産充公胡漢民呈孫謂程侵吞公欵三百八十餘萬應依法擬處惟程不無前勞可念可否减免出自鈞裁 
（十一日下午六鐘） 
　　香港電永翔艦長趙梯昆呈孫辭海軍司令部參謀長兼職孫令不准 
（十一日下午六鐘） 
　　香港電劉軍師長韋冠英佳（九日）電告齊（八日）淡水永湖之敵已退我東路滇軍九日由白芒花分道向平山追擊虞（七日）齊（八）博羅聯軍佔城外東西北各高地敵有向響水泰尾退却模樣惠城之敵極恐慌商人粉徙 
（十一日下午六鐘） 
揚州電十日縣會電省反對蘇米弛禁（十日下午八鐘） 
　　南京電王承斌電齊黄陂已秘密南下（十一日下午十鐘） 
國外專電 
　　日内瓦電巴西前總統裴蘇亞氏被舉爲國際法庭裁判員中國代表亦投票舉之（十日） 
特約路透電 
[日本地震大災十誌]  
　　十日長崎電美國副商務參贊巴比特氏於地震之晨行抵東京其夫人及二女留寓横濱地震後巴氏步行回横濱於晨間二時抵埠避居某處日間爲救援隊救登澳后船至則見其夫人及一女已先在船尙有一女失蹤其夫人病不能行乃由人舁登船上德銀行總理爲磚石所壓救援者截其一腿而拔出之後死於横濱公園横濱英副領事波爾特氏於救人時受微傷 
　　十日長崎電生絲出産雖幾未爲巨災殃及但横濱絲市現全停頓一時無開市之望横濱生絲取引所生絲檢查所及多數絲商公司均被燬估計横濱所燬之絲共五千包今無市價 
　　十一日大阪電東京帝國旅館自地震後外人幾全成其内已由陸軍當局占用其通告限館内外人及日人立即遷離館内之人已均於星期日出館美大使與其眷屬及署中職員今仍用該館之一部分英大使亦設辦公處於内此外房屋全爲軍人占用館内及東京他處之外人已均由美驅逐艦徽泊爾號之小輪載離東京該艦於星期六日駛入東京灣内部諸外人即由該艦載送至横濱登澳后號赴神户留居東京之外人今寥寥無幾東京今仍難逹之蓋入境者須自携麵包食水而一切車輛皆無故幾全不能携帶行李也 
　　十一日華盛頓電駐美日使今日將日首相山本發來之謝電送交國務卿電内有美國同情之惠定使兩國友誼愈臻密切等語美國籌集之日災賑欵現已逾四百萬元即日將達到柯立芝總統所希望五百萬元之數 
　　十日華盛頓電駐日美使伍德氏電致國務院謂東京發生時疫亟宜撥美國紅十字會經費一百萬元交與日災賑會從速購辦藥品食物 
　　十日日内瓦電國際聯盟議會决定停會一日以示悼惜日災之意日代表致詞道謝謂議會此舉表示誠切同情日本人民永不能忘云 
　　十一日倫敦電市尹所辦之日災賑會現已募集英金八萬鎊英皇捐五百鎊 
[印度地震記]  
　　十日喀爾喀特電今晨之地震最劇列處在孟加刺之買孟新境内房屋多傾覆聞死傷五十人 
　　十日喀爾喀特電今晨四時發作之地震　　　分鐘之久其起源當在亞桑之加山希 
 
 

Page 5

 
 
第一萬八千一百五十六號;中華民國十二年 西曆一千九百二十三年九月十二號
星期三 * *   
 
 

Page 6

 
 
第一萬八千一百五十六號;中華民國十二年 西曆一千九百二十三年九月十二號
星期三 * *特約路透電二 
[中國時事記]  
　　十一日北京電北京盛傳黎總統於星期日乘船赴滬 
　　十一日北京電國會定明日選舉總統昨日已得預選會必要之法定人數明日能否得四分之三之法定人數尙屬疑問 
　　十一日北京電黄郛請假赴日調查其女及婿之存亡　　十一日北京電北京英商會决議募捐振濟旅日英災民如有餘欵則撥振日災民 
　　十一日漢口電敎士一隊趁小輪赴常德在南湖橋（譯音）爲土匪槍擊死中國工程師一人該隊乃折回漢口現疑土匪乃逃兵 
　　十一日香港電今日有災民一百五十人由日乘加后號抵港婦孺居多由中外各團體代表迎接登岸安挿各旅館 
[美國沉艦原因]  
　　十日華盛頓電高等海軍當道以爲美驅逐艦七艘之沉失於桑巴白拉乃因巨浪及日本地震後而起海底變化之故 
[歐洲之爭端]  
　　十日日内瓦電希代表波里狄斯照會國際聯盟行政會聲明希臘至遲明日將以所議定準備賠償意國之欵存交端士銀行 
　　十日倫敦電歐洲天空所有因意國與塞國間阜姆問題而發之陰霾迄未銷滅據最近消息塞政府已决定不能依允意國之提議意國主張巴羅斯口岸與三角地應隸屬阜姆城以九十九年爲期塞政府現請將意國所提出之最後通牒展至九月十五日以後以便繼續談判如遇必要全部問題可提交瑞士公斷會 
[德國設立金幣銀行]  
　　十日柏林電德閣員一致决定設立金幣銀行以謀幣制問題之解决該銀行在法律上與德政府財政不相統屬但與國家銀行有密切之關係現已着手籌備可望及早成立 
[德總理之歐洲和平說]  
　　十日柏林電閣員索爾曼代德總理向國際婦女和平自由會之代表說明德政府在魯爾之政策謂目前時局之樞紐在法德間之諒解而此諒解又須其他協約國之承認今法德不可不即有諒解否則中歐全部皆將受累德人準備與協約國有所協議担保魯爾與來因地即日復歸德國完全管轄此層惟賴德國經濟界之努力始可辦到德人現準備爲之但若分裂德國土地之條件則德人决不承認之德國欲得諒解之意現爲法人要求魯爾無條件投降之言所阻塞故篤愛和平之友人當運動法國使之改變政策俾於數星期内趨入諒解之途云 
[聯盟會之禁妓]  
　　十日日内瓦電國際聯盟議會今日集議時第五委員會討論白奴買賣問題朱兆莘稱禁止以外國女子爲領照妓寮中之妓女一層固所贊同但各國究宜廢除法許之淫業淫業旣大害人民且大傷國體以此爲稅源非正直之政府所應爲朱氏主張用女子爲警察並派專家當地調查又謂批准一九二一年之公約者僅十四國而此十四國中英帝國佔其六甚望他國亦效英帝國之所爲朱氏主張文字宣傳以喚起各國反對販奴之輿論 
[菲島之宗敎内爭]  
　　十一日馬尼刺電菲列濱拉諾湖境之摩羅人復有圖逞之象警隊現正運砲前赴該處摩羅人共三百名總督伍特將軍視彼等爲宗敎狂熱之徒殊憫其愚妄不日或將赴當地調查聞摩羅人已對哥蘭經宣誓决不納稅並决不遣其子弟入學校又要求以美人代斐人充知事彼等已卸去開士萊營之菲旗並戒戍兵不得再懸之今有隨時發生戰事之虞 
[各國近事記]  
　　十日莫斯科電莫斯科住屋甚感缺乏當道有鑒於此已准國人依照完全私人産業之辦法建築新屋每所面積以一千方呎爲限 
　　十日華盛頓電海軍部招人投標承購按照華府條約所須裁减之戰艦及驅逐艦二十一艘每艦須全部出售購者須於十八個月拆卸告竣 
　　十日里加電莫斯科消息星期六日有快車在沃木斯克脫軌死八十二人傷一百五十人 
　　十日日内瓦電國際聯盟議會今日一致議准南愛自由邦加入國際聯盟 
公電 
　　廣東全國學生聯合總會電各報館鑒敝會在粤開會前經電達諒邀鑒察開會以來共議决要案二十起已於二十九日閉會對於時局議案主張亟由上海總商會等有力團體會同敝會發起國民會議本主權在民之旨爲根本澄清之圖舉凡政府組織建國大計一聽國民會議解决所有土匪式之北洋軍閥割據式之聯省自治及政學系黎岑唐等陰謀之中央委員制誓不承認在國民會議未召集以前對外不能不有政府孫公中山領袖革命垂四十年往歲依法被選中外同欽在此時期自非孫公莫屬敝會决請孫公重組政府以維國交而平内亂至國民大會集會時再候公决又敝會鑒於已往運動之漫無標準爰議决以三民主義爲今後運動之目標以澄清政治爲本會之唯一宗旨對於外交仍本五四以來之精神反對英美外債反對路財共管務達打倒國際帝國主義之止的而後已關於旅大問題收回漢口天津租界事件長沙六一事件均議有相當辦法此外對於敎育獨立問題勞工問題打倒軍閥方法及敝會本身發展事件皆有極詳盡之議决分别由敝會及各地分會尅期辦理容當編印成册寄呈省覽共策進行惟是綆短汲深心餘力絀加以軍閥官僚之摧殘政客策士之破壞深恐坐言起行不克貫澈諸公提倡民治素具熱沈對敝會救國方案諒表同情尙祈鼎力主張共伸正義以弭亂源而維民治臨電神馳佇候明敎中華民國學生聯合會總會叩卅借印 
　　醴陵趙恒惕電各報館鑒湘省自護憲軍興時僅逾旬我軍前方進攻各路均稱順利湘西辰溆之敵屢戰屢潰勢將不支我軍第三路進逼辰川第四路則進迫溆沛湘南方面衡山衡陽次第克復理直氣壯所向披靡摧枯朽成功立待詎意第二十三團團長朱耀華心懷叵測甘居叛逆竟於九月一日當恒惕督師出發之際乘後方之空虚率黨所部夜襲長沙圍攻省公署及火車站瞻敢藐視法紀居然犯上作亂不惜糜爛地方以逞一已逆謀叛逆昭彰罪在不赦已飭第二師師長魯滌平迅速進討恒惕刻來醴陵督師湘東即於本日督率李支隊長克復攸縣敵人向安仁方面潰退現正在追擊中恐遠過傳聞失實特此奉聞趙恒惕冬叩 
　　安慶來電申報及安徽旅滬同鄉均鑒皖中稅差爲軍閥盤踞殆盡今烟酒一席又爲馬聯甲電保李傳業幼子李仲驤充任軍閥無惡不作商民其何以堪本日開會一致誓死反對除電攝閣收回成命外并電蚌馬轉知李仲驤萬勿冒然前來毋使六二慘劇重演於我商界務望同鄉父老力予聲援安徽菸酒改良促進會鳳堃張儲坤胡鉅卿等叩蒸 
　　濟南田中玉熊炳琦電各報館均鑒日本奇災世所希有本日集合省議會敎育會商會農會銀行公會報界聯合會律師公會及紳士耆老軍政各界公同協議籌設山東救濟日災會先議墊洋四萬元以資救濟俟募集確數續行滙解聊盡救災䘏鄰之意謹電奉聞尙希公鑒田中玉熊炳琦蒸印 
　　天津曹錕王承斌電各報館均鑒此次日本奇災亟宜拯䘏以符親仁善鄰之誼除由錕先捐五萬元以三萬交日使館轉匯散發兩萬交張代辦專濟我國僑商學生外天津方面先委託警廳所辦天津急賑會趕募急賑復成立直隸省日災救濟會聯合紳商及慈善團體柬請各界在省公署開會到者數百人後經銀承斌各捐萬元當塲宣佈羣情踴躍足徴奸善自有同情當可集成鉅欵先肅電達惟希公鑒曹錕王承斌蒸印 
　　洛陽吳佩妥電各報館均鑒日本此次地震繼以火災海嘯演成巨刼城市爲壚死傷枕藉側身東望天日爲昏夫人類具有同情互助原無國界我國夙以大同博愛立國救災䘏鄰古有明訓况在兄弟親善之國更切死喪急難之心重以商學僑胞同罹浩劫扶傷救死義無可辭故自噩耗傳來我政府旣慰唁籌振於先曹巡閱使更提倡拯濟於後誰無好善之情敢忘纓冠之義尙望我全國善士發抒悲憫慷慨輸將輸糴泛舟通於秦晋仁漿義粟辦於咄嗟豈維國際救助之常要亦人道應盡之責謹佈愚悃竚候義聲吳佩孚泰印 
國外要聞 
[日本大地震損害紀（十）]  
　　東京人口减少百萬恢復經費須八十億被燒一百五十餘萬人 
　　東京方面 
　　地震後之東京人口十一日電通社東京電據東京市役所調查自震災後之東京市人口約爲一百七十四萬七千人比災前减少百萬以上因避難災民已有六十九萬五千人也 
　　燒燬家屋及災民數十一日電通社東京電救濟事務局發表燒先家屋爲四十一萬一千三百○五户被燒人口一百五十四萬七千三百五十一人約占全人口六成 
　　罹災者露宿大雨中十日東方社東京電現雖有當局之决死的努力然本所深川方面尙未收容之屍體散亂無數且屍體中有知名之士不尠充滿於各公園之罹災民中漸次向各地方退去者不尠且由各地方入京者亦不尠爲恐混雜故其來也非常緩和然爲昨晚以來之豪雨所襲無數災民露宿於野其慘狀不可言喻　　張元節之對日頌揚十日東方社東京電中國張代理公使語東方通信社記者曰余觀歐洲大戰之戰塲而此次東京地方之慘害遙出其上然日本國民冷靜沉毅善保秩序爲圖善後靜心協力官民一致是實他國未有之美點也余甚祈於此機會日本國民益益發起其有彈力之精神早日成就新東京之建設余此次嘗四次致電本國政府第一電爲慫恿撤廢防榖令第二電爲報告公使館之被焚第三電爲請派遣留學生之暫時中止第四電爲懇請捐欵之募集又余視察戒嚴司令部見其秩序整然克揮其威力實惟感嘆而已 
　　留學生死傷之調查十日東方社東京電在京之中國留學生五百名中死者四負傷者十二行踪不明者現在二負傷者收容於東京醫專學校其他各處皆收容之現正奔走擬將全部收容於第一高等學校又一般中國商民中百五十名收容於中國公使館之燬地在房州避署之中國學生四百名中死者二傷者二十中國公使館現於麴町區中六番町白井氏家置假事務所 
　　施履本抵日之談話十日東方社大阪電駐日中國代理公使施履本齎中國政府之慰問書及由中國外交部特派調查災狀之沈覲衢以及在滿洲中國報館之震災地特派記者諸人共六名已於十日晨抵下關於同日上午九時四十五分乘急行車至東京施氏云對於貴國之震災中國之同情甚大惟目下之財政狀態不能副充分之期待甚以爲憾然於精神上上下共深表同情現不獨已解防榖令且欲乘此機會創一新時期於精神的之親善策此爲中國目下之輿論也惟在東京之中國留學生及中國人則尙望貴國不以爲厭憐而救濟之爲中國方面之意向也至留學生則其數約有三千現先令彼等之生活安定至其後或至别地方勉學或斷然歸國當觀現狀如何始行决定云 
　　東京全市電燈復舊十一日電通社東京電地震以後東京市内電燈自五日起已恢復一部分至九日不獨市内全部恢復即郊外一帶亦已燈光輝煌全市頓呈光明之狀 
　　普通電報照常受理十一日電通社東京電中央電報局設臨時事務所於丸之内其所受理之無費罹災電報數以六日之二十四萬次爲最多十日减至二萬四千但罹災電報從十日後仍須收費不過電報受理範圍擬更加擴張凡因震災之後不能通電者均擬設法開通從十五日起將電報局及電話局與半永久局合併受理普通電報現正要求陸軍當局派工兵隊保護而努力於復舊工作 
　　都市計畫局已成立十一日電通社東京電東京市之復興連日各主務省與内務省正在協商已於十一日設都市計畫局於内務省内開始辦公將以五十億乃至八十億之經費以爲東京復興之用並設復興大臣主管其事 
　　政府再建京濱計劃十一日電通社東京電日内務省對於再建東京横濱計劃預定募集外債五十億圓其用作道路地域將一次付現收買敷設地下鐵道又對於建築家屋者將供給以低利資金又一等道路爲防火設備之必要上最少須隔開四十間以上 
　　再建帝都朝野一致十一日電通社東京電擇山書記官長談曰關於再興帝都事或將設一復興省抑將設一網維朝野各方面一大諮問機關現在尙無具體案震災當初山本總理即言須再建設東京各大臣意見亦一致又在野各方面亦多有意見書提出大約須先將救濟災民辦理就緒再行講建設帝都據我個人意見則以另設獨立機關爲必要 
　　東京分配糧食方針十一日電通社東京電現東京市分配糧食方針决定如左一災民之無産者給與糙米及白米不取費一災民之有産者每户每日準購二升五合（購白米四角半糙米四角） 
　　重要食糧輸入免稅十一日電通社東京電重要食糧品如米及牛肉業已免除輸入稅惟此外生活必需品尙非少數擬擴張範圍寛其限制現日本大藏省正在調查種類 
　　各銀行開業之戒備十一日電通社東京電各銀行從十二日起一齊開業惟戒備甚嚴（一）開業之際各店派衛兵一名保護（一）銀行下門之際派遣衞兵總數在三十名以上（一）燒失金庫及燒殘金庫須派衞兵嚴重守護以防偷漏 
　　各署設臨時事務所十一日電通社東京電各官衙自燒失以後已决定從新建築現在暫在臨時事務所辦公但新建築之竣工最少須五個月 
　　電話器全國無存貨十一日電通社東京電東京横濱等所燒失官設私設電話器再行建設約需二十萬材料專門製造遞信省電話器之日本電機工廠亦已破壞而全國電話局亦皆無存貨日遞信省已電向英美法訂辦又電柱亦全不能再用云 
　　災地學校暫不開課十一日電通社北京電日文部省於十一日通告東京神奈川千葉埼玉靜岡各地長官以此時公私各學校無庸急於開始授業應以急救災民爲燃眉之急 
　　米及生肉免進口稅十一日電通社東京電十一日以勅令公布至大正十三年三月三十一日米糓生牛肉鳥肉等皆免進口稅 
　　收納捐欵數已不少十日東方社東京電至今日爲止震災救護事務局收納之捐欵僅就大宗而言已達二千六百餘萬元 
　　生命保險全額照付十日東方社東京電至今日爲止開市之銀行合計本行分行共五十家各人壽保險公司代表今日議决賠欵全額照付 
　　震災善後會之活動十一日電通社東京電震災善後策委員總會十一日仍繼續在東京商業會所開會推德川上院議長爲主席開始議事可决露布文云關東地方此回慘變震災之後繼以火起實前所未有之犬慘事京漢受害最烈全市成爲荒凉十數萬人骨肉離散互不知存亡無家可歸者遺族之號泣者不知其數而且時向塞季疫痢將興積年經營一朝化爲灰燼經濟上各般設備從根砥覆滅不復留跡我財界之危機無過於此悽慘之狀寗寗忍袖手旁觀皇室已頒賜内帑以資救恤聖旨優渥感激不知所措爰集同志組織災善後會欲以訴之於天下醵集義金以資救濟並考究復興經濟組織之必要施設以立百年之大計所願大方之士贊同本會宗旨助成此舉次選舉職員推德川公爵爲會長澀澤子爵和田豐治市來乙彦大橋新太郎星野錫諸氏爲副會長又電大震災救濟善後會常務委員會於十一日總會散會在後青木信光子邸開救濟部會决定與各府縣知事端業會議所連絡募集捐欵其金額定每口一元以上至本年十二月三十一日截止又經濟部會推阪名芳郎男爲部長協議支付保險金問題及金融問題今日捐欵者有澀澤子五萬和田豐治三萬越恭平三萬大橋新太郎三萬加賀羞賢吉三萬 
　　横濱等處 
　　中國難民免費運送十一日電通社神户電當此次地震日本郵船公司竭人全力從事救濟開赴災地藉資聯絡而對於輸送中國難民並不取費十二日熊野丸由神户出發裝載中國難民五百六十人不日可抵上海伊東社長特赴神户中國災民救援會弔慰有加並捐欵三千元 
　　神户各國人之生活十日東方社大阪電横濱之罹災外人中避難於神户者至十日晨爲止原有五千零十三名除現在歸國者外現有四千二百六十八名其中英人四百四十五名美人一百八十五名德人一百五十三名法人三十八名中國人二千九百三十七名今爲救護起見神户之外人方面組織救濟委員會以英國總領事霍爾斯他君爲會長設事務所於亞林他爾大旅館正在活動又爲求職業者計設立一紹介委員會有汽車者供搬運救濟品之用外人中有俄人一百六十名收容於外人劇塲由十日起雇爲港内之苦工每日俸薪平均爲二元半有洋食辨當（裝盒之公司大菜）可買從事者頗歡悅云 
　　已沉之大島復出現大陸報東京電訊云在此次大海嘯中沈沒之火山島大島已重復出現新火山現仍不斷噴火據報告仍有重大之地震大島在横濱以南五十八英里之海面周圍八十英里人口五萬據東京帝國大學格致學家稱該島爲此次地震之中心 
　　棉紗暴跌股市不振十一日電通社東京電鐘淵紡紗公司此次地震所受災害隅田川工廠五棟中崩壞二棟被害機械約三萬錠金額約三十五萬元此外横濱燒去原棉三百梱合計損害尙不甚重然因工廠停工及財界枯窘所受影響實非常重大故從紅利分配紅利七分者縱少須減爲五分故以八釐利息行情恰在二百元以六釐行情恰爲二百四十元然財界一時尙難改善故紅利低减恐尙不止此於是抛貨續出大約恐驀進二百元關内又電大阪股票市因日本銀行宣言對於金融界澈底救助以故恐慌人氣稍呈和緩之狀惟各行爲自衛計不得不相當戒備故欲望市塲上迅速恢復原狀萬不可能如鐘新股棉紗雖漲股票價格仍難提高蓋因金融緊縮凡持有價證劵者皆欲賣出化成現金故股市趨勢難望起色幸紗價帶俏上旬貿易上超意外减少政府亦鑑於財政之現象擬放棄内債專從外債着手庶内地財界不受影響股市或因此稍有轉機亦未可知 
　　横濱全市水道修理十一日電通社大阪電横濱市水道雖未破壤之部分尙能通水而因汚垢聚集不堪使用現由大阪市長急電大阪市速送沈澄用之藥品大阪市已準備藥品一百五十噸於十一日由朝安丸運送 
　　棧房業者善後協議十一日電通社東京電京濱倉庫業者十一日於三菱本社開震災善後策協議會各代表出席協議結果决定根據營業規則對於此不可抗力公司不負責任而對於一般貨主將急速整理回復營業尙有其他各件將於十五日再開會議而倉庫業者之損害額如八月底存棧貨物爲標凖横濱爲一千八百萬元東京爲一億二千八百萬元此外并合算其正出貨者約達一億五千萬元以上 
　　名古屋代横濱而興十一日電通社東京電因横濱港全滅日政府所命令開行北美航路已决定將横濱除外改由名古屋直航美國又開行中國北部基點亦改爲名古屋三浦名古屋商業會議所秘書長服部愛知縣參事爲將名古屋改爲生絲輸出港事於十一日上京以求關係者之了解 
　　聯合救濟會之慰問十一日電通社大阪電聯合救濟基金募集發起人會特派井上理事官福士敎育課長長稻田商業會長赴神户慰問中國領事及避難外人並贈送中國領事一萬元外人團五千元以爲救濟之用 
　　日皇派員視察災地十一日電通社大阪電日皇特派侍從赴千葉神奈川靜岡各縣視察災情大約十一日乘驅逐艦出發 
國内要聞 
[北京通信] [  隨波]  
　　四頭協定之反直運動黎黄陂南下之原因此數日中甘石橋百四十號幾無夕不有會議一班大選派方沉醉於攀龍附鳳之迷夢中决不想及京城以外尙有所謂四角同盟之反直運動或有作忠告者勸其瞻顧環境彼必非笑忠告地者之膽怯故直系之友好現亦無人進其藥石之言惟有慨歎而已前晚熊炳琦王毓芝在甘石橋召集臨時會議時劉某告在座議員謂今日之大選即爲擁戴曹使固無可諱言其實環顧國内除曹使外亦無適當膺選之人曹使之大選有十三省區一致贊同奉有泰晋之親和約正在進行中張雨亭且已宣言六年之内不干涉榆關以西之事此無須置慮者一滇黔僻在西陲决不能爲反直運動此無須置慮者二川湘運事頻年自顧不暇有一吳使足以戡定之此無足置慮者三江浙和約成立長江下游當然無事此無足置慮者四孫中山兵不過二旅三路作戰銳氣已失現正與陳軍講和此無足置慮者五大選以後曹使正將由此以進行統一以竟其十年來之志願至外間所傳反直空氣不過一種恫嚇作用决不能見於事實也劉某之言可謂目空一切果眞如此寗非直系之倖運而無如其不然也 
在本月四五兩日之間天津黎宅有一會議對反直運動曾作根本之討論出席之人爲孫段（代表浙）張駐津之代表及政學會要人而重要議員亦有一二人參與蓋持極鄭重之熊度也所議問題至兩日夜之久得結果後再分電各方徴求同意至近日各方覆電到津遂成以下之决定㈠黎段孫至滬會晤會晤後在何地組織臨時政府再斟酌之㈡黎去大總統名義孫去大元帥名義表示非以權利反直㈢黎先赴滬孫段稍緩㈣臨時政府不用首領總行政機關或爲行政委員會或爲行政院取决於多數行政委員亦暫不定額㈤行政機關成立通告中外此爲眞正南北統一民意之政府由國會自行召集開便修改院法選舉總統㈥决不以兵力爲反直運動之用並同時命川湘粤閩中止軍事行動但直派以兵力壓迫時則不得不取自衛之策㈦黎須於九月十三日以前到滬臨時政府之組織不可遲過十月十日㈧内閣取混合制總理一席暫不决定因恐中山不同意李根源大多數之意見以唐紹儀爲佳但李仍可爲閣員之一或爲臨時政府之秘書長㈨臨時政府成立即召集各省區代表會議根本爲南北統一之籌備出席代表由每省法定團體及行政機關推定之㈩黎離京後之命令得認爲有效如實行裁釐加稅是㈩㈠國會任期問題由國會自身解决之以趨勢言民黨及政學會均不願延期惟四角同盟中决不侵及國會問題㈩㈡有相當機會即厲行兵工政策總觀上述之十二欵轟轟烈烈可謂熱鬧之至然其所言者均爲有力之協定决非紙上文章當不僅過門大嚼徒快人意而已 
　　黎黄陂於此項决定後即準備由海道南下惟在抵滬以前嚴守秘密以免途中發生障碍至直派之一切恫嚇手段决非所問孫之行期大概看東江戰事如何若有調和機會則俟孫陳和約訂定後再以粤事託諸相當之人至滬一行段氏之行在九月之尾以上皆預定之步驟有無變化則以環境爲斷定矣 
　　至奉天之張將來自亦爲行政委員之一惟張以守土關係不能離職只有出於遙領而由共同發表之命令或公文張當派代表簽名較重要者則以電商逆料遙領委員職者不止張一人其手續當亦須另定辦法大概情形必脫胎於昔日西南七總裁制耳由上所述反直運動已至成熟之候彼大選派曷亦放開眼光一視察北京以外之形勢歟（九月九日） 
[大選預備會流會]  
　　定十日再開昨日（八日）吳景濓等所開之大選舉預備會特别戒嚴不但不准新聞記者旁聽且有開會時不准院内職員接 
 
 

Page 7

 
 
第一萬八千一百五十六號;中華民國十二年 西曆一千九百二十三年九月十二號
星期三 * *待賓客之說其所以如此秘密不外兩種作用㈠恐醜態外洩㈡防有人破壞然結果仍開不成兹將會塲情形略誌如下昨日下午二時開會吳景濓主席兩次展長時間至三時參議院出席一百○六人衆議院出席二百八十五人不足過半數衆請再展長三十分至三時三十分主席宣告簽到者四百二十四人距過半數四百三十六人尙差十二人谷芝瑞請再展長二十分續到三人距過半數尙差九人主席諮詢今日是否發給出席證胡祖舜謂常會及憲法會議所用之出度證今日俱不能適用本席反對發給出席證宋汝梅登臺發言謂預備會出席人數問題本無法律之規定惟民二民六兩次先例係過半數究竟此項先例是否應行遵守是一問題請大家討論胡祖舜反對宋汝梅發言謂旣未開會何能發言如可發言本席亦要發言當時臺下多人大呼延會宋汝梅猶發言不已聲浪嘈雜遂宣告延會散會後衆議院秘書廳發出十日繼續開會之通知一紙文云啓者兹定本月十日（星期一）下午二時繼續在衆議院議場開大總統選舉會預備會届時務希准臨爲要特此通告參衆議院謹啓一聞前日晚間大選經紀人曾邀吳景濓張伯烈及七八位政團首領在某宅會議商量昨日預備會問題議員方面自然開口就是要錢經紀人方面則謂非過八日一關不能試出國會中成績如何必至九日始可再談錢的問題意思蓋懼爲議員所騙彼此相持至夜間二時許尙未散會此亦昨日流會之一原因據某議員云現時議會形勢直同一盤散沙無從團之使聚不特吳景濓對於各政團萬難操縱即各政團對其團内之分子亦不能指揮多有自行集合數十人十餘人乃至八九人而另成一團體者其目的無非待求善價而沽今津保兩方全以任諸吳景濓一人包辦其失策固不待言即令舍吳而就各政團接洽亦未必能得效力勢非向此零零碎碎之團體一一與之議物評價不爲功以彼辈願望旣奢且又皆抱求現不賒主義恐即幸能就範亦不免唇焦舌敝之勞在此磋商尙未就緒之間不特選舉會萬難開成即預備會亦必有許多波折耳 
[王承斌勒籌選費]  
　　曹銳王承斌等近因進行大選在直隸境内有兩種籌欵方法一爲借懲辦販賣金丹爲名勒罰詎欵一爲向各縣勒借軍餉前者自謂至少可得五百萬元後者派定共借二百萬元現在直隷省署所捕之大批金丹犯除李七王已槍斃外其餘五百名左右已全數移解大名府交大名鎭守使孫岳審辦全權主持一切即以大名公園爲會審所特立一名目曰直隸臨時會審處將周圍六門全行堵塞只留大門出入該審所現已完全封鎖如考塲然鎭署派監視兵二十名監視官二名勤務兵二名（送文件及上街買物）除勤務兵受長官命令可以出門外所中職員夫役及監視官兵入門之後概不許出門犯法者斬現大名城内已下特别戒嚴令生人不許住店此法即不令案犯家屬入城也會審處一切人員在審訊期内不論如何信件鎭署一概扣留待事畢後發還聞王等計議每名至少須罰一萬元否則槍斃 
　　至向各縣所勒借之軍餉現已借得四十餘萬其餘正在嚴切勒繳旅京順直同鄉會日前會召集臨時會議対論此事當議定聯合順直國會議員一致抗爭並致函各縣知事嚴重反對其函云「頃有自某縣公署看得直隷省長王承斌快郵代電一件略謂刻因中央積欠軍費太多直魯豫巡閱使軍費無着不得不仰給各縣以資接濟仰該知事即於該縣籌措大洋若干元迅速解省以應急需或由該知事出八厘息借或由該知事設法自籌不得指派勒捐激成事端惟現在需欵緊急倘屆時有誤要需該知事恐難負此重咎云云查國家軍費歲有常經則餉糈之供自應取之中央政府地方除正課賦稅外不得濫事誅求人民亦斷難直接負擔無藝之軍費稍有常識盡人而知今王承斌籍口軍需電令各縣代籌銀洋或數萬數千元不等試問貴知事若八釐息借誰肯貸此低利之錢若設法自籌誰甘出其慳囊之蓄勢非施以强迫即須大肆剝敲乃一則曰不得指派勒捐激生事變一則曰待欵孔急莫誤要需迹其措詞予盾欲蓋彌彰是直飲之酖而惡其死也不亦狡乎數年以來直皖直奉兩次戰役向地方索軍需迫人民出與馬一切損失不可以數量計事過以後猶不知戢日惟擴張軍旅之是務中央苦於供應轉而取於地方溢度支之當軌殫民力所難堪况此次該省長之索欵所以如是汲汲者據報紙傳聞固陽用軍費尸其名陰爲大選充其實耶在貴知事怵於亂命畏此簡書或不敢犯大府之怒但吾人願與貴知事約凡地方所儲之自治或敎育所提防河工等專欵不得絲毫挪用更不得向殷實紳商指派尤不得向鄉鎭勒捐有一於此則在任一日即是我仇即卸事以前必爲爾梗總之吾民必不吝惟正之供决不輸造孽之錢言盡於斯惟高明裁之」又衆議員呂復亦致函曹錕詰責兹錄之如下仲珊使君台鑒近者吾省王省長以籌措尊處軍費爲辭通飭各縣解欵由數千元以至數萬元不等羣情惶駭物議沸騰旣云軍費何不取諸國家度支年來擁兵之人無不向中央索餉截留國家稅項今又逕向各縣人民勒索然則前此索之中央以及就近截留者果用諸何地耶聞諸道路該省長此舉名爲軍費實爲台端賄營大選台端自思如果功德足以服人則大選是否屬公自有公道在已當無所容心不然但知縱容依附之徒以賄行之縱使有成亦難爲清議所許况逐黎之事當世已疑有縱之爲是者以故議員紛紛他避大選勢成絶境今乃爲一人虚榮之故殃及全省百姓大位未躋父母桑梓之邦已飽受茶毒如果得償大欲則天下將無噍類矣望即電囑王省長速罷此舉爲鄉人稍留生路是幸衆議員呂復叩 
[留京議員質問滄石借欵]  
　　吳毓麟等進行之滄石借欵近有已經在津簽字之說留京議員陳邦夑等日昨特向高凌霨輩提出質問如下爲依法質問事報載交通當局在津經潘復之介紹陸軍部顧問日人坂西利八郎中日實業公司日本經理高木順太郎等之斡旋已與天津利中公司總理好富明道簽訂滄鐵石路借欵草約總額爲日金一千五百萬元改滄石爲津石沿線煤礦歸其開採由利中承銷云云查此項借欵其欵須由日政府預算内之預備費支出日政府已故總理對於此項借欵當時頗持愼重熊度恐此欵一成擴充我國軍閥戰爭不免引起我國人民之反感旋因駐津日總領事吉田茂屢電其政府謂失此時機必難取得此近畿之重要路權及石炭之開採包買之重要權利等語彼時政府猶未之動吉田茂遂電請給假回國因其戚牧野子爵現時爲宫内大臣在政界頗有勢力將恃之以迫彼政府當局之承諾現該總理已故新閣甫成吉田之回國已定期並聞當局於本月二日在津與彼等簽訂草約查約法凡有增加國庫負擔之契約須經國會議决方爲有效現政府與日人借欵至一千五百萬日金之鉅旣成草約何以不先行交議政府當局尙何有約法在其心目之中其不可解者一近畿路權關係軍政日人素挾野心欲吞滿蒙前者青島及膠濟順濟等問題國人所以必挾全力與爭者即恐其藉路權以佔我領土也不料青島膠濟順濟等問題方得解决而我政府又以較青島膠濟順濟爲重要之近畿路權予之祇求得欵以遂其政治上之大慾竟不顧國家前途之危險忍心賣國其不可解者二滄石鐵路路線不過五六百華里在徐政府時曾由葉恭綽以工代振於路電附捐項下撥三四百萬元建築路基此時該路購賣鋼軌車輛等至多不過六七百萬元即足完工乃必借此鉅額政府當局顯係别有作用或爲國内戰爭之用亦未可知賣國家命脈所關之路權圖遂個人即尊活動之慾望一派武力壓制之野心其不可解者三世界煤炭問題已漸成競爭之目的日本缺煤世人共知我幸有此不自保全當局擅聽潘復等一二人之言以千五百萬之收入遂將數百里之寳藏拱手以奉諸如狼如虎之外人縱不爲國家計獨不爲吾人子孫衣食計乎吳交通總長身負國務重任竟不顧慮及此其不可解者四查利中公司本靳潘勾串日人之賣國公司也坂西高木均爲該公司之重要股東彼輩沆瀣一氣數年來在政治上之罪惡國人皆知而坂西之爲禍吾國事蹟尤爲昭著軍械借欵参戰借欵無在非該日人與靳等勾結而成此種擾亂内政之外員在政府早應通告其政府讉之出境乃竟容其奔津奔保迭肆陰謀已屬可怪而當局更不惜利用爲斡旋以爲賣國之掮客豈今之當局者皆甘心賣國者乎其不可解者五本員等耳目所及心焉危之若鯁在喉不吐不快謹依法提出質問限三日内詳細答復提出者陳邦夑連署者張佩紳謝國欽龍鶴齡等二十餘人 
[國會議員否認北京選舉會]  
署名者四百八十三人 
　　國會議員褚輔成等四百八十三人昨發通電如下 
　　全國各報館各公　各省省議會各機關公鑒自近畿軍閥煽亂京師驅逐總統矯命攝政賄貿議員陰謀竊位於是黄陂移津國會移滬以避暴力而存法統大義炳若日星危機繫於一髮同人等雖以職責所在不敢告勞然其始固未嘗預計成敗而后爲之也幸而三月以還賴國民擁贊輿論援助之力兩院合計陸　離京者已達四百八十三人在京議員不足半數憲會及常會流會至三十四次以上從無成會之一日其明證也乃吳景濓等竟敢利用國會包辦大選其條件爲常會出席者每次一百元總統選舉預備會出席者每人五百元選舉曹錕爲總統者每票八千元似此蹂𨈆國會之尊嚴侮辱議員之人格固已罪在不赦而於同人等四百八十三人離京以後憲會常會流會三十次之際擅開選舉總統預備會定期選舉則其居心叵測希圖浮報人數或冐名頂替以一手掩盡天下耳目之黑幕實已昭然若揭同人等迭經宣言自六月十三日以後所有在京以國會名議决定之事件完全爲議員個人之行動不能認爲國會議　權之行使在法律上絶對不生效力兹更鄭重聲明自後吳景濓等如有宣告常會開會或執行總統選舉之事實發生同人等認爲苟非虚報人數即係冐名頂替不惟絶對不負責任抑且根本不生效力邦人君子幸垂察焉 
　　褚輔成湯漪王用賓彭養光郭同韓玉辰楊永泰烏澤聲潘大道鄭萬瞻焦易堂江浩李廣濓李永聲王葆眞王法勤劉恩格黄雲鵬臧景祺楊渡謝書林王秉謙龍玉崑楊顯青趙連琪雲毓英翁恩裕鹿鳴張嗣良曾有翼邴克莊劉興甲李秉恕仇玉珽羅永度蔣宗用烏泮春楊繩祖關長度王洪鐵畢子青劉哲逯長增張雅南董耕雲邢麟章范殿梀楊振春英德惠趙東藩高家驥戰滌塵趙仲仁柳國瑞孟昭漢邵仲康傅航國車席珍王文璞劉振生薛丹曦田美峯馬度長李伯荆解樹强春錫圭沈惟賢丁文瑩蔣曾煥潘穎鍔楊擇王立廷陶保晋方潛汪秉忠凌鴻壽徐兆璋蔣鳳梧徐蘭墅姚文枬翟啓甲沙彦楷茅祖權孟森朱傳恩王汝圻陳士髦丁善度胡應康張相文陳文劉可均阮性言胡兆沂祝光述王紹鏊王榮林戴維藩高旭夏寅官陳尙裔董繼昌石銘章兆鴻汪律本張雲翼李清國桂殿華張我華凌毅陳光譜周學輝常恒芳鄭衡之唐理淮張敬文佘棄吳曰賀廷桂張振稚王迪成何雯王源潮李振鈞彭昌福許榮金兆棪盛邦彦鄭際平沈鈞儒張復元童杭時周學宏金溶熙洪國垣韓藩杭辛齋胡翔青杜師業張傳保王任化孫世偉陳齊樞周維濚余名銓張浩袁棻叟趙舒王宗堯法昌烺陳時夏劉景晨田稔盧鍾嶽張世楨王烈沈椿平姚桐豫邵瑞彭徐象先金尙銑傅師說陳煥章雷煥猷宗淵源陳麟劉映奎陳祖烈鄭愾丁超玉楊小光朱騰芬賴德嘉詹調元董慶餘李堯年歐陽鈞劉萬里林鴻超連賢基朱觀空楊士鵬彭介石廖輔仁董昆灜周兆沅張藻牟鴻勳田桐劉夔元覃壽之白逾桓張則川楊時傑馮振驥袁麟閣陳邦夑時功玖汪噦鸞胡鄂公廖宗北范乃鈞杜樹勳盛時唐支夏章士釗曾繼吾席業向嗚祺周震麟田永正周澤苞劉重羅上霓胡摯何弼虞陳家鼎程崇信石潤金羅永紹魏肇文王恩博向元均禹灜彭邦楝王樂平張漢章徐寳田尹宏慶艾慶鏞于洪起于恩波周廷弼周慶恩于均生閻與可于惟汾鄧天一杜凱之盛際光胡鑫垚賀昇平劉榮棠方德九丁騫王榮光李奎文杜潛陳竹疇劉奇瑤劉峯一王法岐毛印相徐繩曾田增李時燦張善與孔慶愷張華祖金燾張嘉謀陳廷颺楊元叔耿春宴鍾元諧寳應昌楊逢盛張樹森尙鎭圭王兆離焦子靜楊詩晰朱家訓閏琳姚守先任郁文斌廷瀋趙烜岳雲韜謝持楊庶堪趙時欽潘江楊肇錫張知競陳宗常王官富李爲綸盧仲琳楊肇基熊兆渭李兆甫舒祖勛陳國壐唐玠奉楷黄汝鑑劉緯袁弼臣劉澤尨古壹余紹琴孫鏡清王獻余芹生李茂之李自芬胡藻民黄錫銓李英銓鄒魯林伯知許峭嵩孔昭成黄霄九郭寳慈林繩武馬小進曾慶模楊夢弼陸褀黄元白黄明新易仁善彭建禁陳垣黄汝灜林樹椿李清源何詮繩王斧王鳴胤黄金聲郭椿森陳峻雲潘乃德馬君武張鴻淡陳太龍蒙民偉覃超翟富文程修魯梁昌誥劉錦才雷殷黄紹侃呂志伊孫光庭趙伸周澤南何畏李恩陽張華瀾劉楚湘李臨陽角顯青萬鴻恩陳光勛岳昌侯劉炳蔚趙誠陳祖基劉尙衡曾昭斌符詩鎔孫世杰張金鑑周恭壽吳作棻吳樹模張光煒張維鏞李安陸胡鈞王弋霍椿森蕭炳章鄒樹聲劉濓蕭煇錦王恒王友蘭歐陽沂劉京烈鄧元邱珍陳子謝子斌謝越石犯繼龍黄序鵷彭學俊王汝梅賴慶煇吳宗慈潘學海毛玉麟陳友青張峯盧元弼黄攻素蔡復鑿曾幹楨戴書雲程鐸黄象熙白瑞訥謨圖博錫堂壽明阿何霖吳淵湯用彬敬棍太李芳張海若佘司禮林長民蔡達生樂山劉折桂張樹桐唐寳鍔汪震東車林端多布梁登灜趙守愚范振緖姜繼李克明丁偑榖張廷弼魏郁文魏鳴翼蕭汝玉何海濤孔照鳳師敬先李瀾閻光燿那德昭劉寳佺袁炳煌羅闊業張瑞李永發繼孚李含荃徐萬清文篤周楊增美陳世祿李式潘謝良牧馮自由鄭宗榮黄伯耀李慶芳閻秉眞景定成鄭化國谷思愼羅黼冀鼎鉉郭生榮張昇雲劉志詹石璜劉盥訓同叩 
[杭州快信]  
　　實業廳雲韶出缺督署連日會議繼任人物吳憲奎王錫榮王吉檀陳昌榖四人中擇一替代昨始决定王吉檀署實業廳陳昌榖署菸酒局委任令今明可下因時屆節關菸酒稅關係餉需向定二十五日撥解聞須俟舊曆節後方可交卸 
　　内河水警廳督察長林杰病故後遺缺久懸昨由徐廳長薦委駐蘭溪第四隊長項燃接充遞遺第四隊長以商承輅接充省令照准 
嘉興北市商界聯合會今日（十號）有代電到省以浙屬水災頻告民食已虞不給閣議開弛米禁災歉餘民何以爲生廹乞嚴拒弛禁嚴查偷漏 
　　省立水産學校校長趙楣昨派本校事務主任張右直來省招考新生 
 
 

Page 8

 
 
第一萬八千一百五十六號;中華民國十二年 西曆一千九百二十三年九月十二號
星期三 * *自由談 
[一知半解] [  農花]  
　　地　之每一平方生的米突可受壓力七百七七十七契羅瓦物按最堅牢之鋼鐵每一平方生的米突可受壓力萬契羅瓦特故地　之爆發勢所難免 
[洛伽十日璅記（四）] [  雪印]  
　　二十四日晨五時興早膳畢雇兜子六由寺僧維定導引出游時朝暾初升山嵐乍啓封徑綠草猶御露衣掠波小鳥羽留藻痕此自然界之美觀縱有丹青妙手亦難撫摹逼似也輿行時許至多寳塔原名太子墖四面雕縷佛像無慮數十乃元元統中諸王醵資所建圯廢已久前數年贛人陳某捐資重建始改今名墖之四周環植花木清葱移人外有短垣範之由是東向爲百子堂西折爲曇花庵文昌閣再進即普陀市廛所在有商舖五六十家成佛雕刻油酒雜貨等舖佔其什九貿遷者率台屬人營業以春夏兩次香市爲盛秋季則稍遜過此僅供山僧廟祝之需求而已由市折向北行約五六里即爲法雨寺簡稱後寺寺建於光熙峯下朱垣黄瓦金碧輝耀詢之寺僧知爲清康熙間頒帑興修者香客頗盛焚香膜拜厥狀甚虔予等稍進茶點乃登輿趣佛頂按山志曰菩薩頂亦曰白華頂爲普陀最高處石壁峻奇樹木蓊蘢由後寺履石磴而上約歷千餘級曲折盤旋四無人聲祇聞澗水潺湲鐘聲遥度而已崖上勒字觸目皆是以彭剛直所書慈航普渡四字爲最大并有跋語蓋公領長江水師時曾登此山也旣造其巔有慧濟禪寺廟貎閎壯僅亞法雨其東矗立一峯視寺址尤峻上建鐙墖爲行船標識小落伽諸山匍匐其下山風遵勁着體舒適乃下趣往梵音洞經飛沙嶨沙經日炙熾類爐炭輿子挿足其間汗流浹背約行時許抵青鼓磊其下即爲洞之所在峻崖中裂對峙如巷上不露天下伏怪石穹然而深黝然漆黑海潮冲入激蕩有聲少時讀蘇子瞻石鐘山記於其描寫水石相激處頗疑爲文人好弄狡獪故甚其詞今方知無坡仙之筆不能狀此奇境也由此西趣至古佛法華觀音諸洞更折向千步沙沙面東海爲普陀海潮最大處亦爲海俗者最險處聞維定言予等抵山之前一日有三人游泳於此而傷生云時午潮正涌一線横海萬馬齊奔稍近則如冰山乍崩怒獅夜吼與行沙上距海咫尺心旌搖搖不能自持過此三里許即達觀音跳烈日當空膚如火炙迺不能往逕歸白蓮台用膳下午三時許與秋齋往南天門海浴浴罷偃臥石上度滄浪之歌觀浮雲往來心廣神怡志慮幽渺仙乎仙乎不復知身在人間矣晚膳時寺僧來方今日天色蒼黄明日恐有大風予漫應之初不甚信迨解衣登搨忽聞呼呼之聲由遠而近簾幕爲震燈顫欲滅亟覆衾而眠勞頓之餘纔一着枕昏昏入夢矣 
[地震] [  肖丞]  
　　（敎師）智三地震是什麽原故 
　　（智三）地震是地熱的作用 
　　（敎師）地球怎麽會熱呢 
　　（智三）因爲赤道在地殻底下 
　　（敎師）咦弄差了仁傑你說怎麽會地震的 
　　（仁傑）是因爲冷縮的横壓力所以地殻皺裂成爲地震了 
　　（敎師）怎麽會冷縮的呢 
　　（仁傑）因爲靠近北冰洋的原故 
　　（敎師）咦還是弄差了行德華你說怎麽麽此震的 
　　（德華）是因爲火山噴裂 
　　（敎師）火山怎麽會噴裂的呢 
　　（痴生忽然站起來答道） 
（痴生）恐怕是鰲魚翻身罷 
[民國癸亥初秋回里途中雜詩] [  江亢虎]  
　　一旬苦雨添秋漲半日新晴見晚虹高詠人懷牛渚月清才我愧馬當風蓬灜清淺浮槎渡天路高危欵步通借問鄉關何處是舟人指點五雲中 
　　（自注）大雨十日信江水漲小輪由省直逹貴溪 
　　滑滑泥中緩緩行筍輿安穩馬蹄輕黏天芳草迷歸路排闥青山送客程萬頃水田收宿雨一村雲樹放秋晴離鄉始識居鄉樂人世難忘出世情 
　　（自注）自貴溪乘肩輿陸行 
　　圭山靈氣接靈山一朶芙蓉霄漢間八九峯頭相拱抱兩三水脈自廻環天涯到處容傾蓋世外何人藥考槃卅載舟車成底事祇將秋鬢換春顔 
　　（自注）弋陽圭山與上饒靈山業峙自貴溪即望見之 
[你的心怎樣] [  朱子佳]  
 
[掩耳盜鈴]  
　　你的心怎樣害得我念念你快到南洋去省得我們時常聚聚一個人終有一個人的心事你告訴了我我又告訴誰知三年的時間要說長便長要說短便短你旣然决然遠去我又何必戀懸無意識的空間這樣遠的南洋我們來往的信又要二十天 
[鬼話] [  舍予]  
汪笑儂邀三麻子演戲　 
　　三麻子患外症頗危險昨有人云日前其婿李金茂往其庽所看病三麻子忽對李說快跕起讓汪笑儂坐繼又言曰你邀我唱戲去嗎正說時周聞天來三麻子又曰周聞天你可去麽周不知究竟未敢漫應說者謂陰舞台知三麻子演關公戲極佳汪笑儂膺有邀角之職云云是亦鬼話之一種也 
[我的不可解] [  美孫]  
　　我爲甚要做人家精神上的牛馬社會上有一次答允我的條件嗎正當的設想人家爲甚麽嗤我以鼻拍馬的功夫我爲甚麽學不來工作时間能少賜與我麽可能繼續着我平素志願不母親要我好不好 
社會小說 
[人間地獄（一六五）] [  娑婆生]  
　　第五十五回將軍起義先試屠龍手膩友痴情偷翻歷象編 
　　魏子異道就是你帶紅花喜事重重的那一回事白蓮花抿着嘴笑道你眞也不知道呢還要說别的話時白蓮花的相帮拿着一疊局票催轉局白蓮花也不能久坐便翩然去了臨走的時候又再三叮屬藕舲早一點來呌白蓮花去後魏子異道藕舲兄你眞好福氣呀這孩子狠標差一些的客人他竟瞧不上眼和藕兄到是天上無兩地下一雙呢我這月老可謂撮合得不錯藕舲也只笑了一笑道將來重重的再謝媒人罷魏子異皺一皺眉頭道媒人一方面你到不必顧慮到是白蓮花那假母嘉興老大愛錢若命貪而無厭狠不易對付呢程藕舲道鴇兒愛鈔本是天經地義無足深怪魏子異搖搖頭道像嘉興老大眞也要得異乎尋常了有一天鐡路局長蕭仲珊要約白蓮花去到江灣看跑馬嘉興老二定規不肯放他去蕭仲珊心生一計袋内掏出一百塊錢鈔票來塞給嘉興老大道這一些給你買點水果吃嘉興老大笑納了便馬上掉轉口風允許白蓮花陪蕭仲珊去看跑馬你看光天化日之下看看跑馬尙且如此疙𤺥要和他商量大問題那一斧頭劈下來定是腦漿迸裂呢程藕舲道横竪我們也沒有什麽野心他的斧頭雖重砍不上我的腦袋來魏子異笑道藕兄不必假撇清我看快劈上來了好在你是杭州人杭州人以杭鐡頭著名决不怕他嘉興利斧說得藕舲也笑了須臾席散藕舲又被主人和子異拉著磁了除圈和等到散時已將近一點鐘藕舲匆匆忙忙趕回東方旅社衣服不脫先寫局票叫白蓮花又掬出兩張轎飯票劵給叫局的人吩咐快去快去在藕舲的心想以爲此票發出頂多半個鐘頭白蓮花板可以來了誰知事有出乎意外這一天叫了足足過兩個鐘頭依然不見白蓮花的蹤跡藕舲非常詫異打一電話問問白蓮花家白蓮花家的人含糊回答忽然說白蓮花已睡了忽然又說醉了忽然又說停一會轉過來言詞予盾程藕舲非常懷疑 
三言兩語[  楓江]  
　　現在北京地方弄得齷齪極了自從最高問題發生保曹志在必得而羅漢們又居爲奇貨五千咧八千咧一萬咧討價還價眞正不成事體像這樣齷齪的地方最好也要經過一番大風大水大火大地震的大大變動纔有乾凈的日子啊 
 
 
 

Page 9

 
 
第一萬八千一百五十六號;中華民國十二年 西曆一千九百二十三年九月十二號
星期三 * *   
 
 

Page 10

 
 
第一萬八千一百五十六號;中華民國十二年 西曆一千九百二十三年九月十二號
星期三 * *國内要聞二 
[濟南通信] [  鐵崖]  
各界反對陳幹參與威海交涉 
　　陳幹以魯鄉人惡其接近梁如浩拒絶其參與審查威海條約乃自行來魯對於各界極力剖白不圖魯人反對愈烈兹錄兩電如下㈠北京國務院外交部鈞鑒梁如浩所訂威海草約喪權誤國早經國人反對即鈞院部亦認爲諸多欠妥詎前魯案協定委員陳幹獨持異議在京内外報紙發表多數言論近復來濟肆發函電大致謂梁所訂草約係根據華會閉會後貝爾福與施公使之來往兩函查華會紀錄英人聲明交還威海絶無其他附帶條欵彼曾外私函又烏能發生外交上之拘束兹陳幹附逆黨惡實已自絶於國人除懇鈞院部查照本會迭次聲請懲辦梁如浩完我領土主權外嗣後威海問題勿令陳幹參與無任迫切待命之至山東各界聯合會叩青㈡洛陽吳巡帥鄉長鈞鑒此次威海交涉梁如浩變接收爲續租喪權誤國舉國譁然詎自稱鄉長之代表陳幹獨持異議經赴都請願代表李鳴詩朱名焯等通電剖責諒邀洞鑒近陳幹復來濟南肆發讕言謂梁氏所訂之草約在華會上確有根據叩其所謂根據者只貝爾福與施公使之來往私信按華會精神凡不載會議紀事錄中者則外交上不發生若何拘束我鄉人士對此情實均早洞解縱陳幹吠聲吠影在鄉人士固無慮爲其所惑即本會亦無向鄉長嘵嘵之必要奈閱南北報載鄉長對威海前途之主張劉公島一日續租亦不承認各等語是陳幹微特違鄉人之公意且大非鄉長委托之初衷爲此除懇鄉長依據公意專電中央推翻梁氏草約完我領土主權外祈即撤回陳幹勿令再問威海問題以慰鄉人之喁望而免前途之危險無任感禱之至山東各界聯合會叩青（九月九日） 
[趙恒惕尙駐醴陵] [  夏]  
　　譚組庵克復衡山趙軍在湘軍在湘東集中 
　　湘訊當趙氏退出長沙之際軍事家皆謂衡州不戰可克證以六日之衡陽來電信不誣矣六日正午攻入衡城者係謝國光所部成光曜譚道源諸團可憐趙氏千辛萬苦占領衡陽不知抛却多少頭顱今竟不戰而退矣然堅守衡城足以一綱打盡蓋四面陷於包圍之勢絶對不能自存也趙氏未走以前自信不至失敗故未計畫退守之事倉皇出走猶不忘衡向易家灣乘輪而上行至中途忽悟衡城爲絶境遂轉回洙洲以至醴陵現聞趙氏確在醴陵收集隊伍而由衡陽退出之蔣素心劉碧如諸團均紛紛向攸縣茶陵潰退足見趙氏放棄湘南而以湘東爲集中地也譚總司令組庵則於此時由耒陽經過常寗入衡由衡至省不日長沙當見此面目黧黑之偉人揚鞭走馬而來矣衡陽旣不能爲趙氏所守則安仁茶陵攸縣醴陵亦在放棄之列逆料趙氏集合隊伍以後如士氣不振將必北走瀏陽平江負固以守蓋該地與鄂境毘連可以與北軍通氣而地勢又險阻由長沙進攻不易爲力也現在省城軍隊僅防守長沙以北以東數十里之地東面毘連醴陵者由砲兵團長黄輝祖擔任北面毘連岳州者由第二十五團長朱耀華擔任蓋省城兵力尙未集中湘潭魯師宣言中立暫難作戰趙氏雖敗猶擁多數之軍隊省城礙難以兵力窮追直逼也聞趙派軍隊鄂軍團與清鄉隊歸夏斗寅李亞平所統者均潰至瀏陽平江一帶而岳陽空無一兵長沙雖無多兵幸安全異常商民均常營業似未經過兵災浩刦所惴惴者則恐北兵乘虚而入耳兼攝軍民兩政代理湘中第一軍軍長方鼎英已電鄂蕭請其明白宣布態度電云武昌蕭督軍勛鑒江電諒達天不佑湘蕭牆啓釁所幸趙氏出走戰事即當告終前者風聞貴省將出援師始終未之敢信以爲内部改革何與他人乃近日謠傳益亟咸謂動員之令已頒行將壓我湘境遠道聞之殊滋疑悚豈以湘中内政一經改革即害鄰封則江電業經聲明况爲事勢所不許或以護憲之軍誼當援助則貴省對於湘之制憲向未嘗表示同情國勢顚危禍亂無已詎可助長以擴亂源師出必有名湘人雖弱自爲猶忠四川之局殷鑒未遠用敢掬誠相告尙乞示我周行若屬傳聞異辭亦望明白宣布謹此電逹式瞻德音湖中湘中第一軍第一縱隊司令代行軍長職務方鼎英叩魚印 
　　趙雖敗走而其可恃軍隊尙有三旅之衆負嵎固守情理之常欲一鼓而擴清之决非易事川粤前車可爲寒心第二師師長魯滌平之不肯入省係慮趙軍反攻其不忘調和係知不能消滅趙派趙派旣不可消滅湘中又不堪兵禍故魯又發一電主和擬俟宋鶴庚林支宇諸要人返湘後再行會商然宋林此時尙難命駕魯電現已發表和議之進行在人民視爲慈祥愷惻而阻力多端不易實睹（一）最初和議條件譚趙下野保全省憲依法推舉第三者爲省長然至今日而提斯議譚總司令豈能贊成譚登台趙下野趙氏豈肯放手此其困難一也（二）譚登台後借曰趙無異詞然省憲勢所必廢廢憲以後關於安置趙派軍隊之方法茫無頭緖消滅之旣有所未能保全之終爲後患此其困難二也（三）北兵對於湘省固不以趙之省憲爲然而更與譚之孫公主義不合故以前暗助趙氏與譚爲敵縱令趙軍完全消滅省憲全部廢除而北人能置湘事於不顧否大有可疑此其困難三也故調人雖極言和平而戰事終不可免調人亦不過盡其能事盡其職責以求維繫湘局於萬一耳用誌魯師長支電於下各報館鑒湘中業於前月有日開始戰鬭感日滌平率全師職官宣佈不參與此次戰事本日滌平通電湘中帶兵長官文曰竊自開戰以來甫經數日兩都互陷大亂未决夫民不欲戰而以威脅之不仁兵不欲戰而以死驅之不義時不宜戰而必出於戰不勇勢不可戰而必出之戰不智祖宗骸骨之地山木何辜患難生死之交兵戎相見殺人如草抵死無名豺虎在門宫牆已裂在人民已陷於剝膚吸髓之境而匪乃乘之在鄉國旣等於四分五裂之餘而難猶未已瞻言四顧狗馬無家落涙如麻笳聲方烈第今之軍人多一快心之舉即已爲人民增一無妄之災於今之政局有一放手之時即不啻於當路增一掛衣之剌年來俶擾其故何如長夜深思何辭自解然而燃其煑豆不失爲兄弟之氣耀武觀兵又何必在蕭牆之内滌平不敏再事調度唯必先本而後可善後兹擬定辦法兩條㈠由各戰區雙方指揮官互相要約先行局部停戰㈠俟各局部停戰後再行商定地點由各處派員會商辦法總之本無夙怨不難得事理之平各有苦衷不妨以精誠相示一言許我萬福來同敢布腹心伏維酌察魯滌平叩支印等情竊念十年戰地草木俱凋事已如斯惟有竭盡駑駘再事旋轉徒以時局多難人有倖心如弩在林有觸即發惟當局雖有用兵之名而人民實有無生之氣士夫不以大義相責而執事反疑爲禮所拘牽牛割麥其始以是非相爭暮四朝三其繼則以意氣相激相離未遠求合益難衆口如山嗟予何及諸君子鄉邦重望金玉爾音如同抱鄰火之憂必可回人爲之刼消除内亂杜絶外兵庶牆陰屋角新開長命之花水裏池頭永證無憂之果望風翹首無任主臣魯滌平支印 
[夏局未解决中之各方面] [  禹衡]  
尙在調和運動中 
　　夏門臧致平勢雖窮蹙而迄至本月五日省垣尙未聞有解决之消息所聞者祇臧氏堅持棄地挾械而去之主義而聯軍以後患無窮不之允除同安之灌口海澄之海滄及工口大石坑嵩嶼各處均有省軍粤軍或王獻臣所部駐守外昨開聯席會議桂軍之劉志陸黄業興粤軍之陳炯光李雲復東路第一軍之黄大偉閩軍王獻臣及省軍之王永彝等本人或代表列席意見頗爲一致議决辦法三項㈠臧致平離厦所部軍隊及槍械均不得聽其携去㈡倒臧後所得軍火聯軍平均分用其以武力解决時自得之戰利品不在此限㈢此後厦門財政應取公開以上三項通過後本擬即開始總攻擊惟廈商會及治安維持會敎會等尙在竭力爲和平運動而省軍方面仍注意於興泉永故仍引而不發然各方軍隊雖未積極規取而足以制臧氏死命者則軍需問題臧氏目下派思明縣知事四出借欵除電氣公司籍該軍保護允爲維持軍費十日外無有一應者東日厦門總商會正在開會前會長黄世金被臧派兩副官二十餘名兵士捕去冬晨蔡會長雨村亦被拘厦人大憤足見臧軍之窘迫矣劉志陸林虎東日致海軍及省軍一電云現我軍對厦隔岸包圍進攻不難第爲顧全商埠及領團之調停最好暫取封鎖主義查敵軍柴米最爲缺乏漳州出口已由敝軍禁止惟聞近有在福州由商輪私運柴米接濟者務請協力飭屬嚴禁是爲至盼聞海軍鑒於前車亦深韙其說是又足證各方之態度矣 
[重慶通信（續）] [  歐滄]  
妖氛彌漫籠罩之四川宗敎大同會之歷史 
唐煥章與江希張之兩怪物 
　　（乙）山東江希張歷略及傳播妖敎之情形江希張前由羅金銳介紹入道唐氏照例每收一弟子必有一信直呈唐氏江氏即以其半儒半道半妖半人的架子與唐氏鬼書一篇良唐氏也不揣自命爲孔子說江氏是顔回的化身唐氏的啓信錄上說吾已老邁子可效孟軻扶助吾道委江氏爲先知天使江氏自己說他佩服張横渠故取名呌做希張取字呌做慕渠見他自序江氏所以取名希張慕渠的緣故在張横渠的西銘上乾吾父也坤吾母也民吾同胞物吾與也的幾句話而拜倒張氏又醉心唐氏爲天地立心爲民物立命爲往聖繼絶學爲萬世開太平的志願其實爲天地立心爲民立命是我輩青年應具的精神爲往聖繼絶學那就未必絶對可能爲萬世開太平這近乎書獃子的瞎吹江氏又自信爲太嶽神靈所鍾在陰陽均受過孔子委託來包辦繼聖絶學的一樣而他的朋友也多是沒頭沒腦附會瞎說都把唐氏江氏當作大聖再生或妖精轉世相似他們二人做的息戰和江氏的大千圖說再三堅持世界確有帝神管轄江氏的同學周文聘在江氏的新註禮運白話解說裏做一篇跋有說神童即於是年正月初二降嶽還有江蘇吳縣葉昌歧也有一篇跋說本年前九月間五星聯珠禮運所謂天不愛道或謂是歟十一月長至譚少華又獲寳石禮運所謂地不愛寳或謂是歟神童三歲能文則禮運所謂人不愛情之言殆在君乎又說神童急起立遜謝不遑曰禮運不愛情之言確非指余然君所謂天不愛道地不愛寳指爲五星聯珠及寳石出土兩事誠有不可厚非者觀他們二人一唱一和一往一復亂造謠言擾亂社會他們說新文化是喪世之學蔡子民等是亂世之人學校是妖孽機關見唐氏陳獨秀之批評等書江氏有五星聯珠誌瑞和寳石出土誌瑞兩篇附在他的新註禮運後載着譚少華在烟台海灘邊拾得一塊刻有人物的玉石就說是地不愛寳合於孔子禮運大同的鐵證了江氏在五星聯珠誌瑞篇上說五老降庭素王慶交五星現瑞萬國大同開首幾句就是陰陽揮氣江氏說五星聯珠應於唐氏之敎又說已未秋五星聯珠一時碩學通儒皆爲五洲共和萬國大同之兆官吏相與慶於朝商工相與歌於市農夫相與忭於野莫不忻忻然有喜色而相告曰孔子對子游所發宏願今其償乎是唐虞一國之大同天已垂象於前今日萬國之大同天又垂象於後其爲禎祥不卜可知自己未年以來有什麽禎祥降於中國皖直戰爭奉直戰爭粤桂戰爭所各省内大亂大旱災大水災禎詳嗎各機關罷工學校不能開課禎祥嗎且我更不信中國商工界和農夫都能夠相告曰孔子和子游所發宏願今其償乎 
　　江氏又說易孔子曰天垂象聖人則之乃報紙記者不察竟有謂王象無關於人事是爲迷信豈聰明俊智無不知能見聞至聖孔子之言之可信反不如有知其一不知其二近來推步小儒之言之可信乎殊不知孔子那時科學未發明又在君主專制時代所說天垂象聖人則之的話多方可以諒解到現在旣有科學利器足以打破種種迷信邪說而又在總統公僕的民主共和政治下有法共守更無須借天之威以制裁人類了孔子并不是三頭六臂騰霧駕雲的不過同是人也是由推步小儒出身的一個博學多能有志於世的改造家唐江二氏有志於繼往聖的絶學又已認識孔子所處時代和當時政治情形見前引述那麽理該去其糟粕提出精華老老實實替他把這此陰陽怪氣喧傳一下纔對呢現在旣說了許多不實在的話合着瞎說恐怕孔子也要像三國志裏的諸葛亮一變而爲妖道式三國演義的諸葛亮了 
　　聽說江氏近來住在山東泰安城内岱廟裏又在籌備什麽會該會有篇特别啓事出自江氏手筆也附在他的新註禮運後有說現在江神童復於民國八年中秋望日携所著是書息戰親赴泰山極頂虔求上帝孔子以及元君嶽帝速行閉歇殺刧開發生運轉剝爲復反否爲泰神童欲中國各縣皆獲平安併欲求全球萬國皆獲平安誠可謂大言欺人了 
　　我想江希張假使不生在山東或者不會迷信到至聖轉世假使他不合東嶽大帝作伴或者不會幹那中秋望日親赴泰山頂虔求上帝孔子以及元君嶽帝之迷行的怪事這似乎山東害了江希張四川害了唐煥章假設把唐煥章生在山東不知他又怎樣駕雲到那步田地了現在我看他們種種的佈設恐怕有神兵第二復現總之唐敎是妖敎邪說吃屎喝尿暗地殺人之敎在此二十世紀中光天化日之下絶不能容此狗黨狂爲吾輩青年有力辟邪說之責故能犧牲一切探其秘密望有職於社會者設法撲滅不然那就不忍言了 
　　唐氏若以我違叛盟誓請求上帝誅我我是很喜悅的但我很願將此黑幕貢獻於社會使以後之人不再誤入那殺人團這就是我的宏願了我更替唐氏聊進一言你總以爲大刦將臨那時你的妖道不傳而同歸於盡了你的心思經營八年平空駕雲借事歛錢希圖搗亂你若再不收手恐像那年萬縣的神兵要受人間軍隊的攻擊哩 
　　我所以要告訴人者我久已蓄願要將唐道黑幕全部宣布以告世人到現在算把這宏願償了可是我入迷不久我能知道的也不過全部黑幕中最小的一部分還要世人多方探求將更有駭人聽聞之事發現假若我得罪了神但我能從此得再入於人之世界亦復何憾以上皆某君之言述妖敎之内幕眞相可謂旣詳且盡某君能認眞調查吾人不能不佩其致力之勸翻然悔悟又不能不敬其改過之勇無如全川各縣城鎭鄉村此種妖敎普遍成立幾於滔滔皆是有世道人心之責者若不思患預防前途之禍亂何堪設想所幸渝中警察當局現在禁止該妖敎出版物發行以免其擾亂社會煽惑人心此舉誠差强人意也 
　　按近來外間所鬧之宗敎大同會傳單初發現於北京繼流行於各省竟鬧得人心惶惶偏地皆是該敎除此大刦臨頭傳單外更有其他種種印刷物散播如所謂霹靂一聲等早已見之近又有羅素學說之批評（謂係唐煥章所著而鄧孝然羅金銳皆有序）唐公得道記（即江希張所述）等宣傳各地假託學說依附敎義以行其惑世誣民之術非特愚夫愚婦信之即上流社會人亦有入其個中而爲之供奔走者如此蔓延日廣難保不有人利用其勢力爲擾亂治安之一武器誠亦一國家之隱憂也兹節錄唐公得道記中一叚如下以見該氏之謬妄 
　　（上略）上年春得川中羅金銳君來函併書籍知於一千九百一十五年三月十七日午前十二鐘上帝聖靈親授唐公大道畀以救拔世界收錄選民之大任張於民國四年曾學著息戰論一編蒙本會名譽會長李佳白博士賜序鄰村劉永康善士等因付梓並仍求李傅士爲代送各道德機關嗣蒙唐公作息戰論書後並爲重刋行世張受讀畢乃悟前九歲時息戰論自序篇末會經聲明剝極斯復否極斯泰上帝無心好生爲心竊知必篤生一大至人神化不側威力俱足而爲一切宗敎普放光明於三千大千世界也小子竊爲天下萬世日日馨香禱祝求之矣今者唐公發明六大宗敎經典歸於大同三年以内曾著猶太敎舊約綱要六本基督敎新約題解四本儒敎論語微言二本詩經本義四本易卦實踐三本三子大義二本春秋微旨一本回敎依麻呢解中解一本現正解釋回敎之性理本經九月内可以竣事此後當繼續取釋道兩敎經典逐一發明再須二年之久方能完全脫稿全書告成在三十册以上四十册以下總名曰揭開寳印唐公又以世界戰爭全爲爭食問題乃特奉上帝欽旨傳人以不食之法初聞之下似覺奇怪實而行之原係自然併非勉强蓋上帝造人人之所以必需食物者在於何點惟上帝知之上帝告人以如何而行便可不食人本上帝所告之言而行則果然可以如摩西耶穌之禁食而亦得生存矣四川近得此道而行不食之法者將逹千人又世人祗知人有肉眼不知人尙有天眼法眼慧眼佛眼肉眼謂之外眼天法慧佛等眼謂之内眼外眼必假日光月光燈光而始能見内眼則不假日光月光燈光而即能見金剛經佛已早言及此此是實境眞境併非幻境夢境現聞四川羅金銳君言得唐公之傳已有天眼法眼實騐不虚其慧眼佛眼尙未修到惟唐公獨有耳（中略）世有欲探唐公之消息而希冀一覩道德之實證實用者乎請由郵寄書四川重慶彈子石杏花村澹園羅金銳鄧孝然兩君收轉可也中華民國十年十二月山東歷城童子江希張記通函訪道處改寄成都奎星樓榮福公轉 
[范明新股匪之略歷（徐州通信）]  
　　范明新之大股匪本有兩千又與魯匪梁盛懷豫匪王四合股故聲勢愈大此次由魯豫交界南竄蘇境蕭地疊（匪謂住爲疊）滿三十餘里之村莊據傳連肉票及抗二槍者約有五千人經蘇軍第三旅路營及皖軍之閻營賈營會同該地附近保衛團兜剿該股匪因子彈缺乏無力鏖戰刻已向西南竄去聞該匪已出蘇境聲言將圍攻渦蒙毫等縣三日駐敬安集之警備營馬隊隊官謝瑞同帶隊巡哨在附近之江窪遇匪數十名開槍擊捕斃匪多名生擒王奤子一名並獲步槍八支盒子槍一架王奤子供稱係范明新匪夥因缺乏子彈奉命到敬安五疃一帶購買子彈可證實范匪子彈不足官廳已據此知照各軍乘匪子彈缺乏協力進剿矣聞范明新曹州府人初爲農户好交游因受鄉董欺詐憤而爲匪與孫美瑤出身略同今近六十歲赤面虬鬚儀表偉大民七曾受龍濟光振武軍招安至小站因爭團長未遂仍帶匪衆乘車冋魯被魯軍圍擊獨范未死故范永不敢再受招安范匪爲人和易紀律頗嚴尤痛惡奸淫犯者無倖免該匪編制營連排放步哨設守衛亦如軍隊聞有某失敗軍閥派王某在該匪中指揮一切想非虚語現該匪有快槍千餘枝盒子槍稱是該匪又有纓槍會二百人不持盒子槍而持標槍練邪術武功悍勇異常云（九月八日） 
[南京快信]  
　　張紹曾日前秘密派人來寗謁齊督商復職問題請齊再電主張 
　　陳調元報告已於佳日抵徐蘇魯邊匪業已肅清 
　　韓省長派金陵道尹朱文劭赴滬出席長江下游水利會議朱今日已行 
　　保曹昨以擬辦直蘇皖魯豫五省大清鄉計劃及護路辦法電徴齊督同意辦法如下㈠滬密津浦京漢京綏京奉五路各設護警二千名㈡增加沿路駐軍㈢各路增派偵探㈣增加各路列車隨車路警㈤由交部請陸部撥給機槍二十枝分配各路 
　　敎廳擬將江蘇公共體育塲議决整頓各縣體育塲辦法通令各縣查照辦理 
　　高寳稅務所長已滿期財廳將委何某前往接充 
省議員華堂等分謁兩長請對於弛放米禁救濟日災嚴示限制以維民食並防奸商藉端漁利 
　　大同敎在各埠散布邪說駭人聽聞兩長特通令各縣一體查禁並出示闢謠以安人心 
　　省警廳奉督署令派員檢查郵件 
　　省立第一農校改組棉林兩科現由敎廳通令各縣遴派甲種農校畢業生儘九月十三日以前赴校報考並按地方經費情形酌予津貼以資鼓勵 
　　寳山各士紳以海道測量局借用吳淞商船學校辦公竟將該校地畝呈請清丈改給道契聯名電省請咨海軍部阻止進行 
地方通信 
[蘇州]  
　　工巡捐局歸併市公所預誌八日下午三時吳縣郭知事遵照省令召集士紳在署會議歸併工巡捐局一案到者有工巡捐局總董蔣炳章市公所名譽董事徐漱芳汪綗之等由郭知事主席互相討論後議决俟市董事補選完全後實行歸併市公所聞縣署業將開會議决情形呈報省道兩署察核矣並聞蘇常道尹蔡師愚氏昨已令行工巡捐局總董蔣炳章飭即趕速飭屬辦理結束以便早日歸併市公所云云蔣總董奉令後現已上緊趕辦交代事務預備歸併市公所矣 
　　亂黨嫌疑犯解寗後之輿論蘇常朱鎭守使月前派員在蘇城桃花塢寥家巷捕獲亂黨沈錫祺解寗槍斃一節已誌前報兹悉督軍公署軍法課日前庭訊沈犯時供詞曾牽涉翁玄武丁慕文龔杰人黄思濓蔡鈞楊文鋆等六人業已由齊督軍令屬通緝在案並悉蘇警廳偵探隊探長李炳榮昨日下午已在閶門外大馬路嘯雲處茶室内將亂黨嫌疑犯楊文鋆捕獲帶隊送廳當夜已解送南京軍署訊究矣惟楊被獲後此間輿論咸以楊在蘇多年頗覺安分沈案破後楊又並未避匿足徴無他此次牽涉亂黨嫌疑或係被沈誣攀陷害亦未可知聞已有人呈請軍署審愼訊鞫以免寃獄而重人道云 
　　駐蘇日領分發告帮書日本震災發生後蘇垣政紳商學報各界領袖除已分函駐蘇日領事館慰問外近正竭力籌募振欵一俟集有成數即須彙匯日本災區散發振濟被災日人及華僑兹悉駐蘇日本領事籘村俊房氏以該國此次浩刼災區頗廣需賑甚鉅故日領現已印成告帮書數千份分送本外埠各界請念同種之誼竭力解囊捐振以救災黎而敦睦誼云 
　　丁慕文准予保釋亂黨沈錫麒案内拿獲之丁慕文迭經軍事執法處研訊數次堅不承認而執行槍斃之沈犯亦供其並無共同犯罪行爲由處派員來蘇調查顯無嫌疑聞已先予保釋 
[無錫]  
　　青城市裝設通城電話錫邑青城市董事兪乃章唐以成薛望暹等因該市離城較遠緊要消息非一二日不能逹到加以該市之上下扇相處亦甚遼闊磋商要事動需走卒往返故有裝設城鄉電話之議近日已由兪董事向本邑電話公司接洽訂定每只電話機洋四百元刻已商酌就緖决意先裝三只裝設地點分前洲玉祁禮舍等三巨鎭云 
[南通]  
　　各界議賑日災南通張紳退嗇昆仲曁各法團代表江導岷等鑒於日本發生大災互古未有應共籌救濟以恤災黎除由總商會聯絡滬蘇寗商會協商辦理外特定十一日下二時召集地方各界人士就桃花塢商會議廳開曾俾便討論辦法 
　　捲烟徴稅消息通崇海泰總商會高會長近與商聯會蘇省事務所各會員討論捲烟稅徴收方法業已訂定四條（甲）省議會議决大綱第二項所指其他事業當以省地方實業爲限（乙）大綱第四條所指投標之人應以素業紙烟一年以上身家殷實由所在地商會證明者爲限凡非本業之人及未經商會證明者無投標之資格（丙）省公署所訂施行細則及罰金辦法並各項規章須於事前經商聯會審議俟呈復後再行公布（丁）稅欵交江蘇銀行專儲每月收支數目須報告於省敎育會省農會省商聯會隨時派員稽查 
[鎭江]  
　　開征十二年忙漕丹徒縣翁知事志吾以本邑歷年上忙均於秋季啓征現届十二年份應完之期日昨（十一）即夏曆八月一日發貼紅諭開始征收云 
　　貨特物稅所長易人鎭埠丹徒貨物稅所長兪子振奉廳令調省另委要差該遺缺委前任丹徒縣知事劉鳴復接替訂於二十一日交接云 
　　三工塲派員赴滬鎭埠省立第三工場長李伯弢近因先後領到丹徒丹陽撥欵八千元工資有着放手辦事並派塲員先赴上海分銷處接收移交云 
[揚州]  
　　署委借欵續聞北京鹽務署前派該署總務處處長許劍僑蒞揚向塲運食三商商借巨欵五十萬元接濟政用經運使丁乃揚會同許委召集各商作一度會議結果由該商等赴滬就滬地諸商再開會議取决運使亦派一等科員宫君代表參與斯會云 
呈報組設農會周樓鄉農會尙未成立刻經農民周貽孫等發起組織召集會議當衆選舉開轉時周元章得七十七票周樹藩得四十七票當選爲正副會長依據手續製表呈請縣署轉詳實業廳備案矣 
[高郵]  
　　運河水勢增漲運河水勢八日御碼頭誌椿已達至一丈三尺四寸 
[徐州]  
　　官錢局擠兌平息徐州平市官錢局濟兌風潮漸見緩和鎭守道尹會銜通告各軍隊警隊竭力保護以防無賴乘機搶竊銅山縣及警局會銜通告該局錢票完糧購物一律通用又定兌換時刻上午十鐘至十二鐘下午一鐘至四鐘納糧旣能通用人心始安故日來門前兌換者漸爲减少據知其内幕者言該局呈賬查只虧空三萬五千元爲數不巨鎭署參謀長及道尹縣長請錢業接濟一萬派銀行界拿出兩萬元當經兩業先後允交尙缺五千元由縣長擔任臨時設法此事始平 
[嘉興]  
　　商聯會注意公衆衛生嘉興中街城灣北市北大街城東南城外等五商聯會爲注意公衆衛生起見特於路旁放置木桶俾居民將垃圾傾入並雇用清道夫掃除沿途穢物又勸導臨河居民毌將穢物傾葉河中以潔飲料而免發生疫癘 
　　组織温僑醫院旅嘉温藉僑民宋祖醴等發起組織一温僑醫院以便同鄉曁各界患病者入院醫治刻已於東門外設立籌備處推宋祖醴爲籌備員籌備進行本月内即可宣告成立云 
　　學務消息嘉興縣立第一高小校自本年度起添設初級部後内部大加整頓故學生亦較上學期爲多現該校特發行學校週利定名雙柳刻正彙集稿件定於日内發刋矣又天凝鄉來龍橋人烟稠密該處第一國民校長吳勤生特商准學務委員將第一校遷移借觀音庵爲校舍已於六日行開學式 
[甯波]  
　　城北失火城外咸倉門江口寺地方九日下午四時許忽然起火勢甚猛烈幸救者踴躍約經十分鐘始撲滅焚毁房屋十餘間 
　　盜匪夥刦傷人鄞西張家潭地方張振興張世榮等家前夜突來盜匪二十餘人破門入内刦去衣服棉被銀洋首飾等多件約値三四百元失主張振興左手受傷二刀一面延醫診治一百報告該管二區四分署偵緝不知能弋獲否 
來件 
[中央觀象臺地震淺說]  
　　逕啓者本臺於本月六日送上闢謬通告一件想貴報業已照登（按已載九日本報）兹按原定辦法送上淺說一篇至祈登載爲荷中央觀象囊啓 
　　自然界中之物理的現象色色形形不一而足地震亦此等現象中之一也據科學家種種岩石之彈性實騐地球實係一大彈性體由地下之原動點發生地震而傳及於各地與投石水中以一點爲動源而漸次波及於四方其理正同故欲研究地震所起之原因必須考察其與地質地理氣象諸學科之關係并加以物理學天文學測地學上之精密的實騐而後略有統系可尋焉 
　　地震之起因雖極複雜然據現今之科學的歸納不外乎地層起斷層地盤陷落火山噴裂之三者而已蓋自地球成立以來遞經若干年代地殻中每有若干弱點之存在而因之以起變動其所謂若干弱點存在之處所即地殻中受過大壓迫之部分是也此基本原因一起於地球表面上物質之移動一起於地殻之收縮凡地球面上之物質移動大都基於風化作用及水力二者陸地因之而破蝕河口及海底因之堆積其土砂如印度之恒河美國之密失希比河中國之黄河揚子江等流域遼擴恒將多量之泥沙運入海中物質移動之效果最爲顯著此種事實在研究歷史的地理者每數見不鮮蓋甚高之陸地及甚深之海往往受以上之作用積之旣久陸地漸低海底層累而漸高其結局與加一種下壓力於海底及上壓力於陸地幾無所異於是地殻之一部分成一彈性物體而遂沉降其隣接之地則形隆起地殻旣變動發生地震自是當然之理此等地震往往起於新成之平原以前印度恒河口與孟加拉灣之地震及美國密失希比河充域之大地震大都可歸入此原因也此類地震之波及每被域甚廣但其地下之變動則屬於局部的性質與山脈或列島之爲弧形者甚有關係有時或竟非常延蔓且能形成一地震帶焉 
　　地球在天空中日發散其因有之熱於外而地殻遂漸冷却而起收縮狀態其收縮也表面最急劇入地漸深則漸遲緩由其裡外之收縮度不等而地殻遂生裂罅摺曲隆起沉降等之現象且因擀造地殻之岩石等不能隨處均等齊一於是此種現象之發生由各地高下之形勢而有所差異每有數多區域數數發見地震者或有經若干年代不受地震災害者惟就全球之地震記錄及報告而加以推闡則其地榖變動不外乎下列數項即㈠地殻沿垂直而或斜面而起變動其兩側面中之岩石發生上下之移動或水平移動斷層地震即基於是㈡地殻内生裂罅斯時岩塊變動若係由上側而向下側崩壞即呈陷落現象㈢火山噴發時一部分之勢力向四周之地傳播抛射其融岩於山側而地而遂發生激動惟距噴火孔較遠則震動之强度從而减小故在此例震域比較的爲狹小（未完） 
 
 

Page 11

 
 
第一萬八千一百五十六號;中華民國十二年 西曆一千九百二十三年九月十二號
星期三 * *   
 
 

Page 12

 
 
第一萬八千一百五十六號;中華民國十二年 西曆一千九百二十三年九月十二號
星期三 * *   
 
 

Page 13

 
 
第一萬八千一百五十六號;中華民國十二年 西曆一千九百二十三年九月十二號
星期三 * *本埠新聞 
[黎黄陂昨日抵滬]  
　　黎黄陂氏特包日本海輪長府丸借同陳宦曁醫官（日本人）隨員人等由海道南下於昨晨船抵吳淞口外松滬護軍使署得此消息特派小輪一艘赴淞迎迓午後十二時五十分小輪至法租界黄浦灘法蘭西公司碼頭停泊黎氏即同陳宦等登岸分乘汽車四輛至杜美路二十六洋房所備之行轅内暫息未及一小時黎氏即乘汽車至旅滬各名流處訪謁約五十分鐘後偕同章太炎氏乘車回寓即有各西報記者及唐紹儀李根源姚國楨褚轉成曾毓雋李烈鈞許世英殷汝驥徐元誥但囊等先後晋謁黎氏一一延見一時車馬盈門頓覺熱鬧當黎氏抵埠時法總巡捕房特派華探目程子卿李友生包探金成山等至碼頭及行轅照料一切藉資保護云本報記者於昨日下午五時半驅車往訪在客廳稍候即登樓相見黎氏穿白嗶嘰西服態度頗安詳握手寒暄旣畢記者即叩以南下宗旨渠謂國是紛紜紀綱敗壞深堪痛恨余去歲入京復任即以整飭綱紀維持法律自任庸詎知世風日下竟有前次之變然公道自在人心法紀不可混亂四維不張國將不國余之總統資格依然存在整飭綱紀維持法律責無旁貸念滬上爲人材薈萃之區輿論集中之點故特來申思以中心所懷報告於衆使各方公判而求妥善解决之道連年兵禍國民已創深痛鉅且余素主和平故求國是之解决决不訴諸武力曹錕吳佩孚馮玉祥如能格守法律相見以誠以救國救民爲懷則予未嘗不可與之合作如護法者能主持公道貫澈其護法之主旨則予亦願以政權相授予對於總統之位毫無戀棧之意亦無作下屆總統之野心惟進退授受當遵法定手續今法紀蕩然長此混亂國何以立余故不憚跋涉而來滬求各派人士之合作以維法統而整綱紀故予南來之宗旨可一言蔽之曰維持法律法律旣得維持則國家之根基定而無復有動摇之虞矣至現在北京之攝閣毫無法律根據今合法内閣之總理爲唐紹儀予所任命者也今仍有施行政事之權力滬上之國會亦爲予所承認合法者彼開會時予當出席報告請其維持法律而固國本予之行動一遵民意而以法律爲依據如有能整飭綱紀維持法律者予即當按法定手續以政權相授决不遲疑也云云談話旣畢記者即興辭而出 
　　國聞通信社云黎黄陂已於昨日上午十二時乘長府丸抵埠船至吳淞口由金永炎等雇用小輪上船迎接另由何軍使派遣兵輪保護該輪駛至法租界法公司碼頭上陸即改乘汽車直逹金永炎等預爲覓定之杜美路二十六號住宅此行黎事先極秘先期知者僅李根源饒漢祥等數人至同船來者則有陳宦等及天津東亞醫院院長村田俊次看護米下市太郎二人因彼足疾甚劇也到宅後稍憇即乘車分訪章太炎唐少川李烈鈞岑西林等旋即與章太炎同車歸寓此時議員及各方人物均麕集宅内如褚輔成姚國楨章士釗郭泰褀許世英劉成禺等均至午餐後於時局方面有所談論下午三時中外新聞記者二十餘人往記當即出見由郭泰祺通譯英語李根源亦伴座各記者當爲各種問題黎之答辭大致如下彼謂本人在國會未曾有正當解釋任期之前總統地位當然存在余在京因不能自由行使職權百移津今天津依然爲暴力所包圍故不得不轉而至滬上海爲輿論中心政治策源地故余來深欲徴取各方意旨至將來解决國是當然遵循和平統一而最厭惡武力苟有和平方法無論如何均所樂從歷來南北戰爭其種因無非因綱紀廢弛敗壞法律苟能維持綱紀則禍亂自少余此來實欲使國人共喩綱紀法律之重要苟有人能起而維綱紀崇法律者則余將唯命是從嗣有人詢外傳曹吳將分家馮玉祥吳佩孚齊夑元將聯合擁段有此事否黎答芝泉爲人正直國人共知至馮等是否有此結合尙不可知然曹吳等果能一反前行而尊重法律整飭綱紀余亦極願與彼等合議不願復有反直派名詞至北京之總統選舉會余但知余之任期當求正當解釋他非所問在滬議員人數日多北京自難足數云云三時後各方人物討論以後辦法大約將即發致全國及外交團通電二則聞又將在華界尋覓辦公地址云 
　　東南通信社云黎黄陂來滬等情已誌本報兹悉黎氏所乘之長府丸前晚並未入口至昨午十二時二十五分黎始乘該輪進口登岸下榻於法租界杜美路二十六號陸榮廷私宅休息十分鐘後當即往訪唐少川章太炎岑春煊李烈鈞四人並在唐宅有所磋商旋返杜美路二十六號時唐少川章太炎鄭萬瞻褚輔成李烈鈞等均紛紛蒞止未幾客散由少川太炎慧僧根源等數人在樓上與黎集議來滬後應取之方針時中外新聞記者在會客室候謁黎氏者甚衆黎氏先派李根源爲代表接見李氏謂黄陂來滬以後進行全望新聞界主持公論語畢東南社記者首詢以黎氏來滬宗旨若何是否將組織政府李云關於此問題樓上正在會議大約不出一二日必有結果至黄陂近有足疾本未預計南下至七日始决定來滬隨行者僅陳宦與東亞醫院日醫士田村俊次云云至四時餘黎氏親自出見與各記者一一握手中外記者紛紛詢以此行之目的黎氏當即宣布意見（即上所記者）語畢遂謝客聞陸宅會議結果將通告外交團謂黎氏已來滬將組織政府聲明北京政府爲無效云又聞此次黎黄陂南下所以如此之速者由於傳良佐姚國楨於五日邀請黎氏至合肥寓宅會商由合肥允其於十三日以前到滬故黎始决然南下又聞昨有人在滬運動各團體歡迎云 
今日（十二）下午三時黎黄陂將出席於國會議員談話會會塲在湖北會館云 
　　黎氏到滬後即有文電發表惟同來並無秘書現約定章太炎章士釗褚輔成三人主持一切文稿云 
　　饒漢祥爲黎氏親近人物此行本擬同來旋因事躭延據李根源云今日饒氏即將到滬 
　　黎氏來滬時由某系囑前湖南督軍張某及傳良佐陪往謁段黎一見即言辭行赴滬段笑祝曰順風順風當黎起程時有人告段段遣使者送一名片給黎表示送意黎遂認爲段氏贊成其南下云 
　　黎黄陂昨發兩通電如下㈠參衆兩院各省軍民長官省議會商會各法團各報館均鑒元洪忝受國民付託待罪公僕德薄能鮮致有六月十三日之禍惟念紀綱不可以不立責任不可以不盡業於九月十一日到滬勉從國人之後力圖靖獻謹此奉聞黎元洪眞㈡廣州孫大元帥鑒元洪忝受國民付託待罪公僕德薄能鮮致有六月十三之禍惟念紀綱不可以不立責任不可以不盡業於九月十一日到滬勉從國人之後力圖靖獻我公昔在清季與元洪共開草昧丁兹喪亂休戚與同惟望共伸正義解决時局海天南望佇候敎言元洪眞 
[華洋義振會關於振糧之函電]  
　　華洋義振會分致上海總商會及中國協濟日災義振會函云日前爲日災往訪日本領事談及彼國儲糧尙敷災民之需各界協濟無庸運米前往若其他各物非常歡迎等語當本斯意擬函達報界旋接日領事復函同意業於昨日登載各報查近日米價逐步飛漲特將致報界函稿及日領事復函一併抄陳貴會賜鑒爲荷孫仲英（日領事矢田七太郎復該會函逕啓者刻准台函藉悉一切業於蒙送原稿鄙人甚覺同感極爲贊成請從速頒至各報館登載是爲至幸云）（中國協濟日災義振會復該會函仲英先生大鑒頃奉大函並附到日領署往來函稿藉悉台端鄭重民食至深欽佩敝會九日會議提此問題公决此後協濟方針總以振欵或其他需要物品爲限不再裝運米糧業已分别函電本省軍民長官江海關監督備案及北京日災協濟會請即通電全國目的相似之機關一體查照云） 
　　又致北京日災籌振會孫慕韓汪伯棠顔駿人諸公電云東鄰巨災運糧救濟米價驟漲人心恐惶竊慮窒礙捐募咋晤日領矢田君據面云彼國積榖足敷所需可勿運米前往其他振品均極歡迎等語此節並允登報除函蘇督長外請尊處對弛米禁一節務向政府聲明免因米貴發生反響實與振務前途良有裨益不勝企禱孫仲英蒸 
　　又致江蘇齊督軍韓省長函云此次東鄰浩刦各界協謀救濟極表熱忱滬上各團體早經聯合進行踴躍輪將不念舊惡足証我國數千年來推已及人之聖訓美德至今未懈是以滬埠一聞日災不數日間已派輪運米彼國救濟嗣聞中央將有弛禁米糧之議事雖體恤周詳而米價則因之驟漲當兹秋收未畢兼今年南中風災各省收成歟簿人心已現惶恐設再大宗出口而乘機囤積者亦必不免特於日前往訪日本駐滬矢田總領事而談一切據云彼國積榖尙敷災民之需各界協濟毋庸運米前往若其他各物厞常歡迎等語當本斯意擬稿函遠報界旋接矢田總領事函復同意該件已於九月发日登載報端兹將來往各函一併錄呈敢請二公電達政府務於救災鄭鄰之中對本國民食問題雙方併顧俾免救濟日災前途發生反響障礙滋多庶與振務進行較有裨益且可貫澈始終收良好之結果也一得之愚貢諸左右尙乞俯賜垂泣無任企禱孫仲英 
[各方振濟日災之昨訊]  
　　關於振濟日災日來消息叢雜知各方仍在積極進行兹將昨日所得消息彙誌如下 
　　協濟會之職員會中國協濟振災會於前晚八時開職員會先提出何護軍使轉示之北京日災協濟會來電有人提議應復一電以本曾組織情形並此後不再裝運米糧而附請阻止續收海關附加振捐王一亭發言阻止附加振捐一層應由商會提出本會毋庸表示况此事由孫仲英君發起孫亦本會之人電請阻止亦非所宜盛竹書云本會良心主張應有此項表示而爲人問題祗當删去結果公决删除電中請阻止續收海關附加振捐一段次王曉　報告紗業公所業向接洽據謂已捐二萬餘元直接解交三井此後捐集總數再行報告本會備查又董杏生擔任調查輪船到埠時刻應由本會請各同鄉會注意議畢散會調查之船期如下 
　　船名　　　　　　　　由横濱開行期　　　　　　到上海日期 
　　lebon　　　　　九月十一日　　　　　　　九月十五日 
　　pwxison　　　　　　　　　　　　　　九月十二日 
　　yamashiro　九月八日（自神户開）　九月十一到滬 
　　jaiyo　　　　　九月十一日　　　　　　九月十五日 
　　kumans　　　　九月十三日　　　　　　九月十六日 
　　該會致北京一電其文如下北京日災協濟會孫慕韓汪伯唐顔駿人諸先生鑒頃奉何護軍使轉示麻電展誦之餘仰見台端軫念鄰災同仁一視感佩莫名敝處公法慈善各團合組中國協濟日災義振會同於麻日成立即由發起團體分任捐墊購辦白米一萬擔麵粉二萬包曁食物藥品等項專員賫送並偕紅會醫隊專輪赴日從事救濟即挈被難僑胞遄歸祖國是以恤隣之中還庽親親之意正與貴會宗旨千里一轍惟是東隣刼巨同志力綿綆短滋漸汲深乏術尙祈力予提倡共策進行彼此辦理情形隨時互相接洽企望仁風貯候明敎再敝會昨日職員會提議米糧問題僉以隣災固當救恤而民食亦應鄭重况迭據駐滬日領一再聲明災區食米已足敷用是以公决除前已運萬擔外此後接濟方針總以振欵或其他需要物品爲限不再續運米糧庶期兩有裨益除分别函電本省軍民長官及江海關監督備案外擬請貴會通電全國目的相似之機關一體查照至紉公誼會長朱佩珍盛炳糺王震同叩眞 
　　華洋養賑會通電分會募捐大陸報云華洋義賑會刻正竭其全力募捐賑濟日災昨由其總幹事通電全國各分會略謂往者中國告饑日人嘗已踴躍輸將今兹日罹鉅災允宜戮力相助望各分會即日組織募捐隊盡力籌募從速匯寄總幹事會以便撥交前途事關至要幸即速圖並希將進行狀况隨時見告爲盼 
　　日總領事致總商會函駐滬日本總領事矢田七太郎昨因答謝上海總商會救濟日災事致函總商會文曰逕復者接奉惠函祇聆臺是此次敝國震災辱承貴會派徐可陞君曁貴國協濟日災義振會諸君偕往災區辦理振濟事宜仰荷仁施莫名感激除於上星期六備就介紹書送請台收外並知照敝國在滬商業會議所電逹神户商業會議所接洽專肅伸謝祇頌大安 
　　日僑募捐委員會紀該會昨日下午開第六次常會主席矢田領事報告各項如下㈠第一次捐欵總數㈡中國北方各省捐欵數㈢各國輪船公司代運振品事㈣各地捐助麥粉包數云 
　　日僑捐欵數續報昨日日僑又募到銀一千三百七十兩洋一萬八千七百八十八元五角金洋一千七百十五元連前合計銀三萬七千零三十兩洋九萬七千七百十一元五角五分金洋三萬一千一百八十八元五角折合日金已逹二十餘萬云 
　　江南造船所捐助賑欵此次日本地震奇災經何護軍使通函松滬各機關勸募賑欵昨日江南造船所同人已捐集洋五百元函送何使查收彙交矣 
　　商務書館捐資振日本埠書業公會商務印書館爲籌振日災事業已集捐洋五千元昨午已送交總商會轉交中國協濟日災義振會應用矣 
　　皖同鄉會招待同鄉安徽同鄉會此次招待被難同鄉已由鄭潤之等向皖籍旅館接洽如皖江旅社平安旅社壽陽公皖春公均願減收半費并推趙家元葛善卿李晋陶等七人赴碼頭接待中華捷運公司汽車亦減收價格云 
　　日船山城丸到滬昨日日船山城丸於下午二時到埠上午十一時許中國協濟日災義振會廣肇公所福建旅滬同鄉會寗波同鄉會粤僑商業聯合會等團體等執事即赴虹口三菱碼頭準備招待乘該船回國僑民船到埠後始悉在船僑民共有一百三十餘人惟均係在日殷實華人此次回國自購船票並非由日船免費運送且各携有資斧無庸各團體照料招待故各團體當即散回云 
　　中國青年會被燬青年會全國協會頃得日本總領事署公函云啓者敝署現奉本國山本外務大臣本月八日電開據馬伯援君稱神田中國青年會焚燬職員及寄宿生全部無恙請爲電致上海青年會余日章君望即轉逹知照等因合亟函逹即祈查照爲荷云云按中華留日青年會會所適在神田區該區受災頗烈而職員與全部寄宿生無恙可稱不幸中之大幸也協會前派鄭維君乘新銘輪赴日調查後昨晨九時又派庶務幹事湯林森君乘格蘭總統號前往襄助調查云 
　　探訪脫險回國學生卡德路九十五號寰球中國學生會昨接杭州南司衖二號戴夷乘君來函托探乃弟玄博之下落兹將原函錄下脫險歸國諸君公鑒報載諸君脫險歸國殊堪額首稱慶舍弟戴弘字玄博浙江温州人嚮在東京第一高等學校肄業寓下谷區眞島町第一中華學舍諸君如有知其下落者請即示知爲禱云　　甬人請代查楊善寳下落上海總商會昨接寗波西門外寳順典當劉永茂君來函請代調查楊善寳在日情形大致謂敝鄰楊善寳君在日本東京赤坂區田町六丁目九番地鳳來軒執業家中僅遣少婦景况甚窘自聞日本巨災後因其生死莫卜以致終日啼哭廢寢忘食兹聞貴會推派代表赴日調查故特函請代爲一查如有消息祈惠好音以便轉慰閨中少婦云云兹悉宋方二會長已轉函代查矣 
[西報紀駐日美使無恙]  
　　大陸報云據本館所得可靠消息美駐日大使胡德氏夫婦及其妻母確未遇難刻皆平安在日某夕刋所載日外務省發表美大使等死耗之消息大約係電文衍誤之故四日前本館專電曾言胡使安全無恙翌日美國聯合通訊社華盛頓電亦稱胡使親電國務院報告本人及家屬悉未遇難嗣後胡使與華盛頓累有電報往來均無受傷之說昨夜美代理領事亦言胡使平安一層不成問題云 
[法員赴日調查之報告]  
　　大陸報云本埠法郵船公司接赴日調查災况之遠東總經理梅乃德氏來電云據書記陶斯亞克氏言横濱法領事於初震時方出署門即爲墮石所擊斃法郵船公司房屋亦於第一次地震時坍塌經理方培託氏之妻及兩孩俱壓於室内後由方氏趕回以一小時之力率人救出幸未受傷方夫人纔出險而火燄已至乃急乘舢板避登一日輪安得來朋號之船主及職員辦事可嘉星期日晨問該輪周圍悉爲美孚油棧流出焚着之油幸頼美人賴芬氏駕一汽油船助其出險船上職員對於一千五百之災民皆助以衣服等物俾免寒冷法大使署領事署及公司中職員均在該輪東京法僑死亡數未詳横濱死十六人該輪將於十一日載災民往神户當地震時該輪正在修理中汽機鍋爐上附件均已卸下故一時不能行動現與法使及地方當道商定恩博亞斯輪將留此四日續載災民他徙柯特勒斯輪或亦如之此後則不必派船至横濱安得來朋船上衛生狀况尙佳該輪將於星期三晚間離神户大約星期六可抵上海又據無線電消息澳后輪船今日離神户載災民往温哥武將道出横濱以便搭載赴美之災民及添裝燃料 
[航業消息]  
　　招商局之新昌號輪在港口有被盜刦搶之事兹悉該輪九號由香港駛出行至將近虎門之蓮花港船内有預先假扮搭客之强盜十數人至甲板上探望風色見所約定之大帮海盜亦已各駕小船而來在新昌輪之四圍周 
 
 

Page 14

 
 
第一萬八千一百五十六號;中華民國十二年 西曆一千九百二十三年九月十二號
星期三 * *繞時在午夜由船上各匪發號喚起海盜一擁上輪足有五十名左右當時擁入船艙將船主船員旅客人等全行閉入一室之内彼輩便恣意刦搶船内有由港裝入上海之銀飾物品五色被匪搶去結果又將船内之夥計兩名及旅客九名之肉票架入匪巢勒贖所稱買辦杜伯延被掠殊非事實迨各匪散去後船主命將該輪開還香港决定今日由港直駛來滬此爲廣大被刦後之又一次也損失詳情俟至滬續報云 
　　美國航務部先已於日本地震後電命各美輪公司之太平洋貨輪統至日本横濱各地載運賑品與搭救難民此事業已實行現航部又電告太平洋内之各美郵船凡開行抵日本時須在災區地内多留日期以供災區内本國人在外國人之臨時應用俟第二船接航到災區後始可替出第一船開歸本國云云此間花旗以司之惠爾遜總統因之在日本災區内停泊也 
　　上海之美國航務部總代表愛司萊氏刻下有電到滬聲明在日本安靖如常未遭意外云 
　　大阪公司之横濱分社刻已查明全毁其中辦事員二十三名之中有十名遭難斃命矣 
　　連日本埠有大宗現洋運至天津共計在一百萬元以上兹悉此欵之裝去係應日本銀行界需用蓋日本巨災後津市日鈔幣一時訛言朋興各銀行恐牽動市面立時發電到上海提取現洋供兌鈔票故滬上各銀行有凑此巨額現洋運津以安人心市面云 
　　現在日本各災區内因被難者之死屍累累益以火焚水浸惡臭不可嚮爾今該國已在將各屍體實行火葬但爲避免日後之疫癘傳染故刻下所急需者爲石灰用以塡屍身舖地面以期殺菌也此項石灰今已開始向吾國採辦行將有大批貨裝往日本也 
　　法國郵船公司之貨輪勒可可號此次由法開來裝到大宗五金一萬件又玻璃（比國貨）五千餘箱在申卸清後該輪即往日本之横濱及神户云 
　　三北輪船公司刻於天津班内增加一新輪船名風浦載量二千七百噸現定今日開頭班云 
[全國商聯會移滬集會之通告]  
　　中華全國商會聯合會昨通函各省區埠云逕啓者去年本會第四届大會議决在北京召集臨時大會原定本年三月一日舉行嗣經上海總事務所提議改爲五爲月二十日旋復再讀展期經評議會會議結果認爲本年臨時大會亟應早日舉行當經决定改爲八月一日正通函召集間政變遽起因十四年一月一日實行裁釐明令曁更正揑名京兆事務所之通電遷怒及於本會致在京不能自由集會兹經公决定於本年十月十五日在上海召集臨時大會籌備實行裁釐加稅並解决本會第四屆選舉問題所有各省區各僑埠業經舉定報告到會各代表務請在十月十五日以前到滬其尙未舉定代表各省區埠務請尅日舉定報告俾得依期開會除登報並分函外相應函請查照施行爲荷中華全國商會聯合會移滬集會辦事處啓（地址在上海閘北寳山路順泰里一弄一號） 
[納稅華人會理事會紀]  
修正理事部規則 
　　上海公共租界納華人會昨晚（十日）舉行全體理事會討論修改理事會規則七時三十分到足法定人數正式開會理事長方椒伯主席首由修改委員史量才等報告修改情形繼即逐條詳細討論至八時二十分討論完畢主席將修正規則付總表决衆無異議正式通過兹將其修正規則最重要三項錄下 
　　㈠遇有行政道路火警衛生敎育等重要事項發生時臨時由全體理事組織特别委員會處理之其組織方法臨時議定㈡聘請界内聲望並著之納稅華人爲名譽理事㈢修改職員辦事規則將舊時規定之書記長等職員名目一律取消改組總務處設總務主任一人分設文牘會計編譯庶務四股酌設股員數人其經費及人數均擬减省以便印行公報發展會務云 
[潘大道等反對國會延長任期]  
　　北京國會通過延長任期案昨參議員潘大道等去電阻止通過此案云北北京参議院同人公鑒衆院通過延長任期案移付参院參院同人不可出席即出席不可通過若出席而復通過者國人之所其棄也壬祈留意潘大道等叩 
[張季直昨日抵滬]  
　　南通張季直氏因吳淞商埠局事於昨午抵滬寓二馬路南通新屋 
[張孝若昨日之酬酢]  
　　昨晚赴寗 
　　張孝若於昨晨十時至交涉公署接待各國總領事互道歡迎感謝之忱至十一時用茶點而散十二時赴何護軍使宴會有各官長陪席席間歡談頗暢晚七時有許交涉員姚關監督王道尹徐廳長等假寗波同鄉會設宴歡送由許交涉員主席首致歡迎詞繼述對於張使此行之希望張氏答詞極謙遜并略述發展中國實業之辦法八時餘盡歡而散又張氏以急於放洋寗垣各界又來電有所接洽特於昨晚十一時三十分鐘乘花車附掛特别快車赴寗十三日晨旋滬乘船放洋現聞香港方面各界已來電表示歡迎云 
[全國省敎育會聯合大會消息]  
滇省派員來滬招待各省代表 
　　全國省敎育會聯合會第九屆大會於十月十日在雲南省垣開會兹將昨日滬上所得消息錄下 
　　楫作何慶汝亷 
滇省省敎育會特派敎育司敎育委員會委員何作楫（字逖江）與昆明市推行義務敎育會委員慶汝廉（字松泉）二君來滬招待各省區聯會代表赴滇何君在京參與敎育改進社大會後於九日到申慶君由滇直接來滬亦已於十日抵埠昨日本報記者往訪據何慶兩君云本届全國省敎育會聯合會在滇開會特奉命到滬歡迎各省代表此次由法屬安南赴滇并須辦理護照負　導之責昨爲護照事特赴江蘇交涉公署與法總領事署接洽法領事應允辦理必較平常爲迅速惟免費尙未辦到云云此次滇省敎育會除派何慶二君來滬外又函請江蘇省敎育會商務印書館中華書局袁觀瀾莊伯兪郭梅生顧旭候張叔良顧厲安程石生朱慰元武雲如趙廉臣黄警頑代辦一切招待事宜若各省代表欲滙欵到滇有駐滬富滇銀行代辦購船票已請商務印書館代辦自滬至滇經過香港及越南均有火車輪船交通極便沿途旅館亦可住且均派有招待員在越南境内經滇政府向法國越南政府交涉代表通過時特予優侍到滇後特指定昆明市政公所新禮堂作代表下榻處供餐饌自滬至滇旅行概要及旅滇指南均已編印成書不日即可寄滬分送各代表參考滇省駐滬招待員自今日起在棋盤街商務印書館發行所樓上設立招待所辦公時間自每日上午九時至十一時下午二時至五時至各省省敎育會之赴會代表已定者河南爲文輯熙張金鎬浙江爲李傑江蘇爲黄任之袁觀瀾章伯寅一俟有八九省代表來滬即須先行出發遲至本月二十五日一律必須赴　方能按時開會至各省省敎育會之提案有尙在預備者雲南在七月内曾組織提案委員會現將在大會提出㈠職業敎育改進辦法建議案㈡擬組設獨立機關專司學業成績考試建議案㈢優待學校敎職員辦法案㈣改革童子軍建議案㈤新制小學敎科書　纂辦法案㈥促成國語統一案等六案云 
 
[本届全國省敎育會合會滇省來滬招待員攝影]  
[日輪在涪州扣留之西電]  
　　死者四十人 
　　大陸報云漢口電稱日輪益陽丸因被疑代北兵私運軍火在涪州爲川軍扣留日船主大副及華搭客四十人均被戕害 
[各團體代京津泰晤士報呼援]  
　　天津京津泰晤士報被王承斌禁在華界發賣並不准寄遞該報經理熊少豪君連函京津各報駐滬記者李士林請爲向各方面呼援李於昨在一江春宴請各團體到者三十餘人公擬援助電於昨日拍出兹錄於左 
北京天津漢口廣州本埠各報館轉全國各法團國人均鑒天津漢文京津泰晤士報因揭載軍閥陰謀主持正義被直隷官吏兩處禁止在華界發賣並咨交部令郵局不準寄遞使該報失却機能較京津晚報民治通信社被封捕而尤烈查該報爲華人熊少豪所辦華字印行爲求言論自由始在英領註册已足痛心今即掛英旗亦不能免於無形封禁軍閥炙手可熱之威與言論界前途之危險一益令人不寒而慄敝會等服務社會公理是彰骨鯁在喉不容不吐用特通電代爲呼援敬希一致主張同伸義憤爲該報爭回自由作政治改良機械臨電不勝盼禱之至旅滬浙江自治協會省憲協進會全國商會聯合會移滬集會辦事處租界敎育會滬北市敎育會農業協會礦業協會中華公義會浙民公社淞滬糧食維持會國民主政會天津寗波文監師新閘海寗民國長濱漢口浙口滬西九路各路商界聯合會新聞學會同叩眞 
[皖同鄉電爭米捐]  
　　旅滬皖同鄉電皖軍事當局云蚌埠馬督理蕪湖王鎭守使公鑒和尙港米捐局前經省議會反對津滬電爭而止呂省長到任亦宣誓不設且裁總巡今忽違反民意自食前言盧和公民要求停辦原爲恤商艱紓民困起見非同聚衆抗閙卡可比報載公有電派隊擁護假槍示威之說須知添卡重征已干民怒若再脅之以威勢必激成巨變素諗公向以保衛商民爲宗旨諒弗代人受過致損盛名特電奉陳伏希明察安徽旅滬同鄉余誠格李經方劉體乾陳樹屏徐乃昌余之芹汪漢溪聶宗議劉體智孫多沅徐國安呂陶陳仁梅譚大本呂美璟陳超衡夏毓璜朱疇周達朱錕王壽明等同叩蒸 
[贖路會對惠工銀行儲金交涉]  
　　上海籌贖膠濟鐵路委員會前因惠工銀行倒欠贖路儲金久不歸還特公告各儲户到該會掛號報名以便進行交涉等情兹聞該委員會對於此項交涉業經議定積極進行辦法並經分函各儲户迅速持摺携帶本人名章往該委員會辦事處接洽至未掛號者仍可即日前往掛號加入共同交涉云 
[上海市議會臨時會紀]  
簽定議員席次 
　　前日（十日）午後五時上海市議會開臨時會議員到者三十人由監督沈寳昌致訓詞議長賈豐臻掣定議員席次畢因規定時間已到議定延至十三日再行開會兹將到會議員姓氏列後吳寳地曹槏吳炳熊鄭增基覆豐臻謝宣胡訪鶴朱雲望王樹功郁燕生龔子範王夑功顧藩葉逵張國傑錢裕基胡益甫崔奇峯高硯耘吳蘭生胡殿臣顧益之曹龍田王星泉臧廉遜馬綏之王立賢蔣德春趙葆焜陸伯鴻等其未到之各會員昨已由該會通告知照矣 
[吳淞鄉議會之選舉會]  
　　吳淞鄉議會前日下午開選舉會實山縣馮知事在省由邱科長赴淞監視該會會員共十四人到者祇有八人鄉董朱淵如以七票當選鄉佐劉友桐竟得八票業經取消經董朱水澄現待商會選舉尙有會長希望云 
[湘南軍隊保護紅會之來電]  
　　紅會總辦事處前日接衡山譚延闓復電云中國紅十字會總辦事處鑒沁電悉貴分會醫隊出發救護甚爲紉感已令前方軍隊遵照辦理特復延闓青 
[商聯會代表聯翩來滬]  
　　上海總商會前因討論整理全國財政起見特函邀各省代表蒞滬討論兹聞本省之十五代表除王介安趙晋卿穆抒蔚馬息深等四人在滬外餘如王藴之甘仲琴董貫吾周彝臣朱幹臣蘇民生鮑執之等七人均於十日起程赴滬并聞泰縣吳希白鎭江于小川南通高楚秋均由各該地單獨赴滬云 
[惠靈學校資遣學生赴美留學]  
張海雲君 
　張君海雲係本埠惠靈英文專修學校畢業成績極優由該校資遣赴美入華盛頓大學肄業此事已於今春由該校校長親自赴美與華大接洽凡屬惠校畢業學生俱得免試入華大一年級肄業其名列第一者并由惠校供給一切費用現張君已於昨日在虹口招商碼頭乘格倫總統號郵船東渡同行者尙有該校暑期女生陳詠聲女士入美之德散斯女子大學肄業該校校長劉惠難曁各級學生代表俱乘汽車前赴碼頭歡送云 
[席方氏催辦湯節之呈文]  
　　女子席上珍被逼自縊案内之被告湯節之因犯過激嫌疑提解護軍使署訊押日久杳無消息日昨上珍之母席言氏又具呈何護軍使其文錄下 
　　罪人久稽顯戮寃魂滯跡九原泣求迅賜嚴鞫早日明正典刑事竊氏女上珍前遭湯節之詐欺取財被逼身死迭經各級法院三審確定處以徒刑三年案雖罪重罰輕而湯節之前爲商報總理平日力能左右與論軍民長官時受好惡之評論朝野士商咸存毁譽之戒懼氏一介邁孀幸託帡幪得仗憲威罪人得以獲案並承各法官不畏强權依法治罪氏家生死怨憒聊足仲雪於萬一詎湯怙惡不悛復敢迭施狡謀越控法廨希圖倖免執行無如滬上爲中外通商巨埠萬國公論昭垂鈞憲坐鎭松滬恩威所至華洋同深欽敬更兼中法廨員廉明嚴正夙尙睦誼早已洞燭其奸訊結即行引渡此次又因過激嫌疑提押軍署業蒙一再詳鞫因湯狡展不承久覊囹圄在激於義憤之輩因鑒法廨越控之事加以氏呈匝月未沐鈞批咸疑又生枝節不知軍使重法嫉惡秦鏡高懸久知湯節之素行不法罪惡昭彰此次僅處徒刑實不足以蔽其辜特行提置置軍法欲加顯戮苦氏年邁貧孀平日贍養惟子女之是賴今以湯節之一人之故氏女上珍以寃殞命氏子裕祿感憤病死慘遭滅門之禍致使氏伶仃孤苦行將轉乎溝壑即寢皮食肉亦不足伸雪沉寃久欽鈞憲執法如山務祈嚴鞫使伏賜將神奸巨愍早正典刑俾作奸犯科之輩稍知儆戒庶幾無錫劉案不至演成鼎足則氏女雖死猶生而氏亦茹苦如飴即中外人士亦莫不敬服軍使執法無私矣泣血陳詞不勝涕涙待命之至沐恩謹呈松滬護軍使何鈞鑒 
[甬人請力爭粤省寗波會館]  
　　寗波旅滬各團體昨得粤港寗波同鄉衆商公會正副會長徐璋聞崧等來函報告廣東寗波會館被人變賣事原函如下 
　　昨奉八月二十三日大函並致廖省長電稿均已領悉辱承鼎力維護感紉無旣斯事發生伊始即經敝會登錄粤港各報聲明少數鄉人藉端賣産决不公認函責値理敬修堂不應逕將契據擅行交出呈請廖省長依法究辦追契據給領曁電請上海四明公所轉電廖省長秉公處理在案現查敝會兩次具呈省長均尙未奏批示彼輩恃有護符又復横梗於中公産能否保存不致落彼少數人之手尙難逆料祈貴會始終主持正誼迅將實情宣佈同人急謀對付改决方法以維公益而保鄉礜是爲至禱遄此敬頌台祺諸惟垂照不備 
[烟酒局長呈報增稅困難]  
　　江蘇第二區烟酒事務局季局長迭奉財政廳訓令飭將烟酒兩項稅額照原額增加以裕收入而應要需等因一案奉令後已與所屬各分棧認商主任一再召集商榷按照原認稅額增加二成各該認商等尙無異議惟皮絲業認商以商貨阻滯營業凋敝不易通融籌商迄今難以就緒故季局長已將稅額加成種種困難情形詳報嚴財廳長核示矣 
[展期免徴茶稅之電訊]  
　　華茶出口免徴稅釐一案日前曾由茶業會館陳翊周等一再電呈部院要求准予展期免徴等情業紀昨報兹悉昨日茶商陳翊周已接到稅務督辦孫寳琦來電原文錄下華茶出洋免稅展期至十四年十二月底止現經閣議照准稍緩即可公佈寳琦眞 
[禾豐造紙廠之發起]  
　　資本三十六萬元近有褚轉成顧馨一毛鑑青華苔生丁梓仁等發起組織一大規模之紙廠已在嘉興購地暫定試辦資本三十六萬元由發起人分認外分任招集並不發報招股現已正式立案設籌備處於本埠北蘇州路五十三號由褚漢雛陳佑之徐詩瘦榮志惠等籌備機器及建築事宜云 
[上南長途汽車鋪設鋼軌]  
　　上南長途汽車公司頃在周家渡地方建築碼頭一座輪渡往來與汽車開行班班銜接惟乘客日衆原有汽車二十餘輛常有不敷應用之虞自非照前議鋪設鋼軌改行鋼輪汽車不足以利進行兹聞該公司前在德國所定鐲輪汽車其拖車等業已運滬起卸於周家渡總公司内車頭鋼軌亦在半月之内可以運到現正修治道路枕木亦已卸齊約在陰暦九月初間即可開工鋪設云 
[縱火謀命之證實]  
　　指使陳崇卿（即綽號老無錫）謀斃楊根生案内之正兇楊生銓被捕解由公共公廨訊押各情曾誌本報兹悉此案發生前老無錫先將自己臥房墻壁挖有一孔向楊根生臥房縱火當時乘救火入室持刀將楊根生砍斃該管捕房捕頭對於此案頗爲注意故昨派承辦此案之特别機關華探目鍾星南與一百零一號西探長壳羅香前往事主家履勘一週當查見死者臥房墻壁確被挖有一孔與兇手臥房毘連床前有焚剩之香一株并火柴等物惟蚊帳依然下墮已被火灼焦一角顯係縱火謀命無疑遂將證　帶回捕房以資研究 
[婦人因傷身死之騐判]  
　　住居舟山路十四號門牌之婦人王高氏徐阿三徐王氏徐蔣氏等於本年六月二十五號與隣居郭國慶胡連生爲倒汚水口角起衅被郭等糾衆持刀戵傷腰際等處業經捕房派探劃問軒將受傷人分别送院醫治並將行兇之郭胡兩人拘解公堂研訊得傷害罪成立判决郭國慶押西牢二年胡連生押一年半照判執行在案兹悉王高氏因傷重醫治無效延至前日斃命由院通知捕房將尸舁送騐尸所昨日午刻報請公共公廨張襄讞與美雅副領事蒞所檢騐尸體明白當即塡明尸體升座公位向尸子王鳳山等略訊一過判騐得王高氏委係生前因傷身死着尸子王鳳山具結領尸棺殮郭國慶胡連生均押候解案復核 
[閔南小輪乘客墮浦溺斃續聞]  
　　往來上海平湖等處閔南小輪在彭家渡巨肇港口因查票衝突以致搭客墮浦溺斃將屍撈獲報請法庭派員往騐已紀昨報兹悉地檢廳委派張檢察官闞檢騐員等乘車蒞閔行鎭西半里許石灰窰地方獲屍地點相騐當據死者之父投稱死者名馮阿金今年三十歲是小民之子現在浚浦局做工原藉乍浦此次乘輪赴申中途被該輪司事王某查票起衅責令該輪水手陸金生與我子爲難以致我子墮浦溺死今幸撈獲請求伸雪我子遺下各物與陸金生由水警拘去聞已送案訊辦問官得供騐明死者身穿青布衫褲足穿黄洋襪黑皮鞋周身無傷委係溺斃塡明屍格判屍父備棺殮候究張君等乘車返廳已經深夜昨晨水警一區一隊二分隊巡官彭國英持文將陸金生並死者遺物如包袱一方内有白短衫二件藍竹布馬甲一件白褲一條洋襪二雙新飯籮一只蒲包内有蠶豆一斗餘鹹菜髮一只押解到廳稟請訊辦張君提詰數語判陸收押候究各物存候屍父來案具領 
[續獲劉連堂命案關係人]  
　　劉連堂於本年二月十號夜在山西路四號半門牌小總會内聚义麻雀起衅被人謀斃後已由捕房拘獲關係人張阿毛及拱頭子金寳二人解奉公共公廨訊明押辦前日又經總巡捕房包探孫德福續獲張等同黨沈金福一名昨晨押解至公廨第一刑庭即據中西包探上堂稟明前情以本案尙須調查請爲展期關讞員得稟商之美阿副領事判沈押候查明展期再訊 
[拘獲寳山陳家宅刦案盜匪]  
　　寳山縣境殷行鄉陳家宅陳新根家於本年六月十一晚被刧曾報請縣警查緝迄未弋獲前月水警第一區得報謂此案盜匪現匿居上海等情由該區偵探李標帶同各探在滬西捕獲盜匪王旺興一名並搜得贓物數件當帶至水警第十七隊傳同事主認明贓物解送寳山縣署歸案詢辦 
[拐匪獲案]  
　　紹興婦人邵應氏前投上海地方檢察廳稟稱女兒南香十七歲於今年夏曆五月十三日遭綽號花蝴蝶（即張阿四）串通伊妻張阿寳等誘拐逃逸請求提究等情車檢察長准飭法警往查去後迄今多日尙未獲案不料前日昧濟會偵探王緯文因公赴松在滬杭火車内與張阿四張阿寳夫婦相遇該探不動聲色上前一并拘獲詎張阿四夫婦并在他處拐得蘇州人葉根榮之妻葉蔡氏年十九歲又南潯鎭邱姓家使女阿本（即翠芝）年十三歲與張夫婦同車偕行亦由該探扣留抄出張阿四身畔之卡片十餘張上書張錦林字效忠江蘇青浦人爲江蘇全省水上警察廳一區三隊一分隊巡官等字樣其時車中圍觀者咸稱此人專在外間冒充水警廳辦公官員於是該探將張等押送地檢廳歸案訊辦昨午奉檢察官訊供之下判張阿四夫婦收押葉蔡氏與翠芝發送該會留候家屬來案認領一而往傳原告邵應氏到案再行訊追南香到案辦理 
　　尙有本埠新聞等轉入後頁 
 
 

Page 15

 
 
第一萬八千一百五十六號;中華民國十二年 西曆一千九百二十三年九月十二號
星期三 * *本埠新聞二 
[麥加利銀行發給半年紅利]  
　　文匯報云本埠麥加利銀行接倫敦總行來電謂董事部决議前半年内之紅利按週年一分四釐（即百分之十四）發給免除所得稅 
[友華銀行滙市報告]  
　　昨日友華銀行匯市報告云十日倫敦大條銀價近遠期均長○六二五紐約銀價漲至六角三分七五倫敦紐約間滙價爲四元五角四分今日此間滙價掛牌僅美金長至七十元佛郎縮爲一二三○枚餘均照昨日弗動市况晨間穩定後乃轉平開盤時英鎊售價九月份三先令一便士五六二五十月份三先令一便士半十一月份三先令一便士三七五十二月份三先令一便士三一二五美金售價近期七十一元遠期七十元八角七分半午後投機家轉而購進市况頓平至收盤時英鎊售價已不能過九月份三先令一便士三七五十月份三先令一便士二五十一月份三先令一便士一八七五十二月份三先令一便士一二五美金最長售價近期七十元七角五分遠期七十元六角二分半日金售價近期六十八兩五錢遠期六十八兩二錢五分午後銀行匯票定價英鎊三先令二便士一二五美金七十二元五角佛郎一二八○枚昨日倫敦銀市印度中國均購而復售收盤市况穩定紐約市况堅定 
[上海商業市况彙錄]  
金融 
昨日銀弊士午市價爲七錢二分二釐八毫七忽五午市價爲七錢二分二釐五與前日收盤相較則小去六毫二忽半交通銀行由杭州運來洋十萬元中國由杭州來洋十八萬元交通裝往鎭江洋十萬元各錢莊裝往湖州洋十萬元又裝去嘉興洋十萬元又裝往無津洋十萬元 
銀拆早市息價爲一錢千市收盤漲至一錢六分較上日午市大起七分滙豐銀行收欵八十萬兩麥加利花旗道勝荷蘭友華收欵六十萬兩大條煉出入庫銀二十二萬兩匯豐由英公司裝來大條三百五十四條中國銀行裝去杭州大條一百八十條又裝去南京大條九十九條 
　　昨晚止各銀行曁本街各錢莊查倉庫存現銀二千四百八十六萬兩現洋三千七百五十七萬元大條九百條 
　　公債票 
　　昨日各種公債市况益形活動故票價大都繼漲增高金融公債現貨千元票最高價到過六十八元半收盤雖回縮一角比前日已好起四角九月期開盤六十八元三角最高價大至六十八元九角收盤六十八元六角五分計漲三角五分十月期除息前市由六十六元高至六十六元三角半後市開盤驟縮至六十五元八角最小低至六十五元半收盤雖回高至六十五元七角半比前日只好起一角十一月期收盤六十六元零五分與前日收盤價相仿鐅六現貨交易依然平常價計五十元零二角計高三角九月期開盤五十元零一角嗣後逐步即上收盤五十元零六角計漲五角十月期結果比前日漲高五角半收盤價爲五十一元一角十一月期較前日好起六角五分收盤價爲五十一元六角償還八釐受主略有生色價格緣以回高收盤二十一元九角計漲半元七年長期結果比前日漲一角收盤價爲四十六元二角引外各票仍無受主故無做開云 
　　國内滙兌 
　　上海商業儲蓄銀行國内滙兌十一日行市報告云今據京津電稱錢匯回漲五錢計京爲一千○五十兩○五錢津爲一千○五十八兩五錢洋滙津仍爲一千○○七元京滙漲五角爲一千○○八元漢電洋例矣百六十九兩較昨市相差一兩三錢七分五釐今日掛牌計洋例每千兩合規元一千○三十四兩驟高起一兩五錢洋匯未動每千元仍貼匯水三元濟南銀匯跌落一兩二錢五分爲一千○三十八兩五錢洋滙跌一元爲一千○○七元烟亶銀貼票一今電價開四兩二錢半計烟估每千兩合規元一千○四十二兩七錢五分漲起一兩七錢五分洋滙未動其餘皖贛等滙未有變動云 
　　外幣 
　　昨（十一日）各種外幣市况平定蓋中外各商進出之數甚爲清淡銀行胃口亦屬有限交易旣稀故票價無所上落英金票成交價計八元九角五分美票爲一元九角四分日票買價爲九角四分五釐馬克買價計一元四角五分荷票計七角二分半港票成交買價爲一元零一分半坡票爲一元零二分法票買一角二分羅卜一千元新票計二兩二百五十元票爲一兩二錢五元至二十五元票買七兩五錢五百元老票計三兩半較之前日價情　無改動云 
　　金市與滙價 
　　昨日星期二大條銀近遠期來電均長零六二五計近期掛三十一辦士半遠期掛三十一辦士四三七五十月份標金開盤三百二十九兩五錢較前日收盤小去七錢旋因略有買者故又回好至三百三十四兩零一錢未開先令爲三百二十九兩九錢先令揭曉弗動惟有法匯小二十五法郎美匯大二五荷滙大七五餘價均無更變斯時標金爲三百三十兩零一錢各匯市况先令較上日稍硬餘仍相仿銀行賣出十二月份先令價三先令一辦士三一二五買進三先令一辦士四三七五又賣出十二月份美滙價七十元零七五買進七十一元又賣出十二月份東匯價六錢八分二五買進六錢八分是時因人心向上所以摽金未跌而價則漲至三百三十四兩九錢後乃略小至三百三十兩零六錢移時先令市况較平美東兩滙仍爲前價計銀行賣出十二月份先令價仍爲三先令一辦士三一二五買進則爲三先令一辦士三七五以致標金最高漲至三百三十一兩三錢嗣後因賣者較多故又小至三百三十兩零九錢後則並無升降計爲三百三十兩零七錢收盤午後標金開盤爲三百三十兩零九錢先令弗動標金爲三百三十一兩二錢各滙市况仍與上午相等銀行賣出十二月份先令價三先令一辦士三一二五買進三先令一辦士三七五又賣出十二月份美滙價七十元零七五買進七十一元又賣出十二月份東滙價六錢八分二五買進六錢八分斯時標金仍無上落價爲三百三十一兩三四錢之左右旋因市况較軟銀行賣出十二月份先令價三先令一辦土二五買進三先令一辦士三一二五又賣出十二月份美滙價七十元零六二五買進七十元零八七五又賣出十二月份東滙價六錢八分三七五買進六錢八分一二五標金乃漲至三百三十一兩八錢移時市况尤軟銀行賣出十二月份先令價三先令一辦士一二五買進三先令一辦士二五又賣出十二月份美滙價七十元零半買進七十元零七五又賣出十二月份東滙六錢八分半買進六錢八分二五以致買者暢旺標金最高價漲至三百三十二兩九錢有頃銀行賣出十二月份先令又爲在先令一辦士三五致標金遂跌至三百三十二兩後致收盤時賣出十二月份先令價又轉爲三先令零一二五所以標金回漲至三百三十二兩七錢收瞎 
　　紗花 
　　昨日星期二各客帮之現本紗買開較前日稍形熱閙四川帮買進二十支十四支粗細紗二三百包計二十支金藍魚價一百六十二兩五錢又雙馬價同二十支地球價一百六十九兩二錢五分二十支五福牧羊價一百五十六兩五錢二十支金城價一百六十九兩七錢五十四支蘇天官價一百四十八兩十支人鐘價一百三十六兩二錢五以上八種係川帮買進之價其餘各帮皆雰星交易共成本紗二三百包本紗較上日漲二錢五分至五錢日紗亦然公會小包本紗未經售出日紗小包成交二三十包交易所標準市價好起四五錢三品紗大阪電報漲起四元數角美花現期好十五個磅音遠期漲二十個磅音印棉無電内外紗廠開出二十支水月六百包價仍爲一百六十珦五錢又開十六支水月六百包價一百四十七兩五錢本月期申新廠開出十支人鐘一百包錢又開十六支人鐘二十包價一兩五十一兩五錢均扣們現出市面仍屬平穩 
　　昨日棉業交易所通州棉花標準價十月十一月份較前日略漲一二錢遠門則無甚上落紗廠聯合會報告豫康買進現貨送火車站交火機花一百六十包價三十五兩又崇信買進十月份送廠之蔡甸花一千擔價三十二兩振泰買進現貨送廠南市本花八千包價三十六兩五錢永豫廠買進餘姚花三百包價三十三兩六錢 
　　絲市 
　　昨日洋莊絲市繼續上漲緣歐美行市依然堅俏是以各經交易尙不寂莫絲價仍逐步高翔廠絲期交昨市美法等莊因需胃已足購辦稍懈惟日莊方面進胃尤健故上中下等貨談成甚旺絲價又提漲百餘兩七里乾經昨日各洋行銷胃亦稀以致成交漸清市價祗漲五十兩七里大經昨亦略有交易價亦較前激漲五十兩四川黄廠經法莊去路頓減故僅成交二十擔絲價仍然堅定八繭灰經昨惟日莊購進上等貨八十擔行情較漲十兩觀於昨市各絲行市趨勢已定預科此後絲價當不致再有暴漲之望矣 
　　茶市 
　　昨日本埠洋莊茶市嫠源屯溪等處之路莊綠茶交易稍爲暢旺成交之貨當推珍眉秀眉兩項爲大宗珍眉銷去三百七十九箱英美兩莊與白頭行家均有購進來路莊貨售盤自五十三兩至六十五兩土莊改製之貨售盤自三十一兩五錢至三十三兩較前日均略爲堅硬秀眉市面因怡和洋行開辦尤爲堅俏昨市成交四百五十八箱中低莊貨售盤自十四五兩至二十五六兩婺源高莊之貨售盤三十五兩市價又較前見高貢熙市面稍爲靜寂昨日市塲中均無大宗交易大帮銷路美莊雖有動機但行收買仍持抑價之思想市面尙未能認爲見佳祁寗兩路之紅茶各莊去路異常暢逹祁紅成交一百四十五箱價自四十五兩至六十八兩五錢寗紅成交二百三十七箱價自三十二兩至三十六兩市盤仍趨張勢云 
　　呌莊 
　　昨日星期二輪値英商公平洋行不限價拍賣之期計列花羽綢素羽綢斜羽綢尺六元絨泰西緞細布原布漂布等共二百十七件計八千九百四十四疋比較上週多拍十四件計四百三十六疋各客帮拍進者仍推北帮及長江等帮買者爲多本街各號亦有買進所拍之價與前期該行所拍者比較有漲有跌無過於變遷大致略見堅勢 
[錢業公會開常會]  
　　錢業公會昨日舉行常會其提議案件除提議陰曆七月份拆息外别無他項聞本届七月份因大條到貨暢旺故拆息應行鬆動大約在四兩之譜云 
[米業小車夫罷工]  
　　閘北米業各小車夫向倚廠貨及河下斛米藉資度日兹因北市米行公會前日發出通告以八月初一起凡屬船米無論上車過船由客津貼每石大洋一分五釐由行代扣一分歸原由各行車頭當日向行收取分給各車夫外餘五釐以二釐歸米車公會開支各車頭酬勞三釐歸經售米糧公會作爲設警開支及他項公益之用等情嗣因各車夫不能允洽致於昨日起全體罷工不做又天時陰雨故廠貨與河下皆未斛開後經米行公會會長與車頭代表張茂才戴可平再三商議大約即可和平解决市上各貨雖到船有一二十號以無人做工不能車送故均經停滯云 
[米客加扣佣金]  
　　上海南北各米客經銷江浙内地各産米之處運申之米皆由各客經售而各客之佣金向來論石計算爲數甚微近來各米客以開支浩大故前日召集經銷江浙嘉湖蘇松等全體米客開會集議加増經售佣金咸謂吾米客經銷内地各米行之米售與滬行其佣金每石所取多祇二分前兩年因開銷加增發起加佣未曾實行加扣而近年來面物更昂且筆墨紙張信資無一不漲即夥友薪水亦加增所取微細之佣入不敷出况閘北經售同業已實行加佣每石概扣佣四分而吾江浙各客亦應照北市辦法經衆議决每石加扣佣金三分以資補助即日實行一面致函各産地米業公所各米行倘有數家不允者同業不得與其經售如若米客貧做生意取佣不照規章查出公衆處置大衆贊成當塲簽字散會 
[擊斃探夥關係人之結果]  
　　住居法新租界之周佩箴於今年春間被盜匪張長江袁仲抒書寫恐嚇信函被探偵悉往拘被張盜拒捕擊斃探夥周錫林旋經探捕奮勇將張袁兩盜及關係人趙林堂一併拘解法公堂奉判解送護軍使訊明屬實判决張袁兩盜執行槍斃示衆趙林堂訊無死罪仍着解回法公堂訊辦各情已誌前報兹於前日軍署將趙送回昨解法公廨請究先由西探目上堂稟稱查被告趙林堂前在捕房承認代爲送信並目見張之手槍藏匿處請請核詰之趙林堂供詞圖賴聶讞員商之法副領事葛君判趙押滿二年期滿永遠逐出租界 
[秋丁祀孔記]  
　　日昨（十一日）爲秋丁祀孔子期本埠各官員均先後戾止三時半先致祭崇聖祀主祭官李頌唐陪祀官姚玉蓀華堯封通贊曹堅正引王樹功分引金潤章執事杜惠森等四時致祭正殿主祭官滬海道尹王賡廷東配助祭官監督姚煜西配助祭官交涉員許沅東西十哲分獻官審判廳長廳長沈錫慶車顯臣東西廳分獻官爲副會審官李修梅工巡捐局長許人俊助發官爲縣警佐主任熊烈糾儀官沈寳昌通贊曹頌孚正引王樹功分引賈叔香姚玉蓀東西廡分引金潤章曹位丞東西十哲分引朱伯華張志讀祝范熙瑞執事李頌唐李然昌曹辦荃朱家銑郁鍾圻王夑功謝宏勛黄應璋何維丹杜曾裕曹浩程鏡清沈宏鼎等二十四人按照頒布禮節行三跪四叩三獻之禮一時躋躋蹌蹌頗爲嚴肅繼又致祭昭忠及忠義孝弟各祠禮節如前祭畢已天明五時有半各官始分導而回云 
[婦女救濟委員會會長易人]  
　　文滙報云英美婦女會等組織之本埠婦女救濟委員會會長西姆士夫人因事回國所遺會長一席推定歐温夫人繼任 
[控究冒牌桐油]  
　　漢口衡昌桐油號三星商標曾經呈由農商部立案註册乃被滬南德和桐油號主李雪卿僞造三星商標並以劣油攙入冒充衡昌牌號運銷各埠致於該號營業大受損失業由衡昌號主賀虚竹將李雪卿冒牌桐油查獲十餘桶當送上海縣商會調騐屬實並由南商會會長等知照李雪卿到會面詢當據承認假冒混銷旋由商會察得桶面所蓋上海油蔴公所認說棕印亦係僞造亦據李雪卿承認冰諱商會原擬和平解决着令李雪卿略予認罰嗣後勿再假冒詎李抵抗不遵故由原告賀虚竹前日投訴淞滬警察廳請求澈究昨由徐廳長已飭偵探高萬生將德和桐油號主李雪卿拘案發交司法科研訊核辦矣 
[川沙請緝劫案盜匪]  
　　松滬護軍使署案據川沙縣嚴知事呈稱縣屬二十二保十五圖起家橋地方事主沈裕宗家於舊曆七月初二夜突來盜匪二三十人各執手槍刀棍等械侵入内室刼去銀洋衣服飾物等件盜匪逸去後抬獲槍彈銅壳二枚當即督帶法警馳往勘騐一面飛令各縣警察區追緝在案旋據縣警所緝獲盜匪毛阿二一名判令暫行收押兹因贓盜迄未緝獲自應通緝呈乞轉令不陸各軍警一體協緝此案贓盜務獲解送本縣歸案訊辦等因何使據呈後昨已通令所屬水陸各軍警一體查緝矣 
[控追衣莊欠欵]  
　　法租界菜市街第二百六十三號門牌榮大衣莊主夏允剛週因虧欠往來貨欵頗巨難以支持於前日棄店潛逃現爲各債權人得悉報告捕房飭探前往查明屬實當將生財各物詳細抄錄回稟捕頭於昨日將原告施伯林彭甬卿陸順昌戴榮華王永興李雲生楊成章等十餘户一併傳至法公堂請示先由各債權人投訴被欠情形求請提案訊追又據房束沈河四稱夏允剛拖欠商人房金洋四十元另四角求請附追聶讞員商之法副領事葛君判先將生財后賣一面着被告另行補稟到案准予飭提被告到案再行核奪 
[函詢花邊業發科收貨辦法]  
　　本埠花邊同業公會昨接上海總商會來函云逕啓者兹有常熟大義橋鎭正泰隆布莊陶國震崔國祥兩君函致敝會略稱現於鎭内設有花邊傳習所已聘有熟習女工一名先製檯單茶几單椅披等件擬與滬上花邊公司接洽能否以原料轉發該所俟製成後即由該所將花邊繳還公司由公司發給女工之費並略行貼補該所創辦人舟車之費囑爲轉向各花邊各公司探詢並詢此事是否須有人作保或别繳保證金等語敝會以該創辦人旣志在爲地方開闢利源自未便没其熱忱用特據情轉達於貴公會之前未謠本埠各花邊公司有此項發料收貨於别地之辦法否務祈代爲詢明見示以憑復 
[普善山莊善舉報告]  
　　閘北普善山莊對於掩埋暴露施診給藥毅力而爲極其認眞兹悉該山莊陰暦七月份共掩埋大柩六十八具小柩一千○○一具枯骨八　施出空小棺二百六十具中醫院施診給藥九百七十九號西醫院施診給藥六千五百五十五號又時疫急症用鹽水針注射者計一百八十九號並悉該西醫院急救時疫不分晝夜現因来氣涼爽疫癘無幾自八月初一日起停辦時疫夜診而日間仍照常施診給藥云云 
[烟案分别罰押]  
　　潮洲人姚阿大廖阿炳何阿潼廖光昌因在廣東路七十四號屋内販賣烟土被總巡捕房事務正巡史賓林斐爾查獲將烟土現洋千餘元連同姚等一併拘解公共公廨訊諭分别交保候訊在案昨晨由廨復訊先由捕房代表梅脫蘭律師陳述案情並將抄獲之烟土及現洋薄據等呈案請示訊之姚等延海德律師到堂辯護否認販賣烟土經中西官核供以被告等破壞烟禁判姚阿大罰洋一千八百元或押西牢三月廖阿炳何阿潼各罰洋二百兩一併充公廖光昌無干開釋烟土送海關焚燬 
[小工被壓身死之檢騐]  
　　楊樹浦路祥豐木行小工董兆連前日搬運木叚被壓受傷身死由同類茅文奎等報捕將尸舁送騐尸所昨日午刻報請公共公廨張襄讞與美領雅君蒞所檢騐之下塡明尸格升坐公位向尸弟董兆有見証茅文奎等略訊一過判騐得董兆連委係生前被木叚壓傷身死着尸屬具結領尸棺殮云 
[指控騙取髮網之拘究]  
　　紹興人許兆文因被北山西路一千三百五十一號門牌財源盛髮綱店指控於本年五月一七九號三次騙取値洋一千七百三十一元之髮綱五百三十籮於昨由探將許拘解公共公廨經中西官略訊一過判許報候查明再行訊核 
[收質賊贓之罰鍰]  
　　菲列濱人勞斯考爾向李友才楊金如及某日人騙取銀台花皮箱等物質於虹口密勒路聯興吳淞路餘興兩押店被包探季保林陳維坤查悉吊出原贓稟請公共公廨出單於昨將該押店夥潮州人翁楚臣翁錫卿傳案請空並由李友才等到堂証明當時該外國騙子係將僞造之美豐銀行假支單騙購物件今吊案者的係原贓要求發還云云兩收贓押店夥則延律師代辯經張襄讞商之美雅副領事以該兩押店收當竊賊屬實判聯興罰洋二十五元餘興罰十元一併充公贓交原主認領當本不追 
[警廳通令拘究竊洋難民]  
　　乾泰藥才行前遭湖北難民竊去大小洋元報警拘獲陳子清陳徐氏等七名口押送法庭訊辦在案兹據萬茂興記等行聯名投警廳稟稱亦有難民來行滋擾與乾泰行有同樣之事發生請求拿辦徐廳長已通令各區署外勤長警一體注意拘究云 
[關於皮匠公所之兩縣批]  
　　本埠江北皮匠業周學江等日前具呈上海知事公署呈訴同業唐林盛等假公歛費請予澈究等情昨奉沈知事批示云呈悉查該業朱寳全等稟准立案行規並無籌辦建造公所醫院學堂等等勸募捐欵之規定今據稱有唐林盛者藉端招搖向該民勒捐現情如果屬實顯係假名歛費自應澈究伊候飭查核辦續呈併附此批又皮匠攤擔工業朱寳全等呈爲公所成立報告備案等語亦奉沈知事批示云呈及名簿均悉現據該業周學江鄭榮責等均聯名十餘人先後來呈稱有唐林盛張啓榮張啓齡等分發傳單借設立公所創辦善舉之名勒捐圖利請撤銷公所立案飭提訊究等情雖據控虚實未可懸斷而該公所創辦伊始即遭同業反對可見不洽輿情除批候飭查外該民旣爲領袖處理業務務當秉公和平妥傎辦理如果有强迫勒捐及私縱辦事人等藉端歛費情事當將該公所立予撤銷從嚴究辦該領袖不得辭其責也仰即遵照此封 
[公共公廨訊案彙錄]  
　　昨晨公共公廨民四庭收俞襄讞會同英麥副領事訊理㈠祥豐錢莊股東賈實夫聲請爲該莊破産案結果給諭薛邁雜爲本案暫時清理員將該莊人欠欠人各賬查明具報並登報再核賬簿等件由賈實夫送往理賬員查核㈡中茵地毯公司破産案結果俄人發錦之請求復審駁回仍照原判辦理着被告於三日内交一百六十兩舖保限兩個月内清償㈢周松泰木行訴郭和尙租屋糾葛案結果兩造賬單呈案再行會商堂諭宣布㈣婦人許徐氏延慕思律師訴其夫許海棠虐待請求離婚並追贍養費洋二萬元案原告於本案未開　　　因有所請求二結果評徐　　謂求不准（五）李竹筠訴汪拱辰江　生吞没託爲過户之交易所股票案被告不到由代表朱斯芾律師請求改期結果改期十四天再訊又午後民二庭由張襄讞會岡英韋副領事訊理（一）英人美德生延佑尼干帮辦施乃德律師訴俄人李維特欠借洋案結果准原告律師請求着被告於九月十五付洋八十元十月十五付洋一百元十一月一號付洋四十元十一月十五付洋一百元（二）英商新瑞和洋行訴李仲眉延不出屋案結果限被告九月底遷移民一庭由陸襄讞會同美阿副領事訊理（一）美商美興公司延博良律師訴匯中燭皂廠欠貨洋案被告代表高露玲律師請求撤銷前諭结果被告迄未到案請求將本年二月二十四日所下堂諭撤銷一節未便照准仍函地方審判廳將該廠發封（二）美商海利訴信孚公司欠薪金案結果本案准予回復缺席判决前訴訟程序候并交理賬員辦理（三）美國過爾德女士延婁敦律師訴某汽車行主　汝雄將汽車撞壞伊之身體請追損失案被告延羅傑律師等辯護結果候續訊（四）房硯友訴封廣儲欠水脚洋案結果拍賣貨物所得之欵給原告具領（五）薛培良等訴顧同裕划欵糾葛案結果改期補傳見證到案續訊 
[誌謝]  
　　昨承銀行週報社贈第三百十五號銀行週報一册謝謝 
來函 
[上海耶穌敎傳道聯合會來函]  
　　我耶蘇敎會爲國家爲各地方人民祈禱不已引爲已責於本年陽暦八月二十六日在老北門外侵會堂爲江浙兩省求平安舉行聯合祈禱大會越數日見報載上海鐅學會籌備癸亥江浙兩省弭劫祈禱不會通告所謂同心之言其奥如蘭最可惜者該靈學會通告内有云「恭奉孚誠常勝眞君壇諭合儒釋耶回道五敎舉行癸亥江浙弭劫祈禱大會」等語不合我耶穌敎律法不能共事特派代表向該靈學會查詢爲何列入我耶敎之名據該靈學會葉會長答云靈學會以和合各敎爲宗旨不獨崇拜儒釋道之諸神亦欲崇拜耶穌敎之上帝信仰自由可毋庸先與他人接洽等語我上海傳道聯會同人恐遠地同敎見該靈學會通告難免誤會因此不得不聲明眞相以分涇渭而保敎義爲幸特白上海耶穌敎傳道聯會同人謹啓 
[百多洋行來函]  
　　今日（十一日）貴報所載敝行破産事實屬不確爲敝行所當切實否認者貴報所載不符事實且毫無根據極足妨碍敝行之營業敝行已將賬目示明往來之銀行各銀行現正從事和平解决俾敝行得與諸華商照常交易故請貴報卽速於明日報中更正敝行今並致函華商絲業公會查問此事之眞相 
[震亨來函]  
　　敬啓者頃閱貴報九月九號本埠新聞内載美盛控敝號一案内有原告稱敝號將字號閉歇赴漢及交劣貨等語查敝號仍是照常營業並無閉歇情事及交劣貨之說特函更正即希照登來函門内爲報申江靈亨信緘九月十一號 
公布欄 
[上海地方審判廳]  
　　亨此示一件陸子庚聲請執行由狀悉飮飭史執行此批一件李獲勸聲明案已理楚請註銷由狀悉應准銷案此批一件邵極軒聲靖請飭傳原告和解各期拔還由狀悉候傳債權人到案訊奪此批一件王佐才具保娡繼生債務由狀悉准保此批一件姜緆濤聲明　已理勸明白請銷案由狀悉應准銷案此批一件博汝瀑聲請拘提保人由狀悉該保人寓居旅館究用何人名義仰即自行查明報告候核所請加封之處應毋庸議此批一件沈慶祥具領銀洋由狀悉查此欵未據交案所請應勿庸議此批一件張秀三具交抄錄銀洋由狀悉仰於本月四日上午十時來廳領取可也此批一件製錫榮聲明租地業已收管由狀悉此批一件周富記聲明水爐兩座業已領收由狀悉此批一件王桂林請求准予分期拔還由狀悉仰即迅速設法清理所請分期拔還之處碍離照准此批一件沈奎杓狀領證物由狀悉准予具領此批一件彭德錫爲主嫁姪女聲請備案由狀悉此批一件崔運生狀請銷案由狀悉此批一件王濱夫爲聲明管轄抗辯抗請求裁判由狀悉案經傳訊仰該民依領到庭陳述可也此批一件黄洽記爲預防纒擾聲請備案由狀悉殷慶祺工人如果再來滋擾該民儘可臨時報審禁阻所請備案應毋庸議此批以上九月三日一件陳順林聲明陳鑒渠租住房屋已收回由狀悉此批一件王司聰等聲請執行由狀悉候飭傳訊核此批一件盛永泉等聲請准予展期遷讓由狀悉准予展緩五日期滿應即遵照遷出毋得再延致干强制執行此批一件盛永泉等具交訟費由狀悉交洋二元四角存候給領此批一件李頌夫遵批聲復請啓封並具領銀洋由狀悉查該民與何然在南市徽寗碼頭三興里内所開之襪廠係屬信華恒記因克昌洋行等與該民爲欠欵糾葛在訴停止中將三興里信華襪廠門前掛一三進招牌希圖朦混抵抗於克昌洋行民國十年十二月九日聲請假扣押之裁决内詳細釋明在案乃該民仍復藉口三進冀圖隴匿信單華恆記襪廠之財産殊屬所請啓封之處萬難照准至保證金銀洋四十五元已於民國十一年九月十一日本廳裁决准予假扣押此項裁决求經依法撤銷以前亦未便准予具領併仰即知照此批簿據抄件發達一件白子敬具交銀洋由狀悉交洋一百十三元存候給領此批一件姜畀卿聲請執行由狀悉已飭吏執行此批一件金宏基聲請銷案由狀悉應准銷案此批一件林金福具保胡小桃領欵遵期遷讓房至由狀悉准保此批一件戚雲龍具領妻規擅等交欵由狀悉准於本月七日上午十時來廳繳證具領此批一件蘇阿坤聲請寛一星期由狀态該民一再逾限所請碍釋照准仰將到期之欵迅即交楚毋延干咎此批一件陳忠庭聲明案已在外和解請求傳訊核奪由狀悉候傳訊核奪此批一件謝福昌等請求抄錄第三審判决由狀悉准予抄錄送達可也此批一件丁春濤聲請執行由狀悉查王亮卿先後交到銀洋四百元餘欵續請展緩兩星期在案仰即知照此批一件陳桂記聲請執行由狀悉查此案前據該債權人聲明自行籌商妥恊分兩個月還清請求暫緩執行業經照准在案應俟過期不償再行核辦所請暫從緩議此批一件沈慶祥聲明熊德福米欵已在外理楚請銷案由狀悉應准銷案此批一件陳阿大請領銀洋由狀悉查此欵業已繳案仰于本月八日上午十時持證來廳具領此批一件嚴春和聲請執行由狀悉本案昨據盛永泉等聲請展限業經批示准予展緩五日在案應俟届滿再予執行仰即知照此批一件沈勝林狀請飭縣審理由狀悉　案卷宗已於八月十八日發還原縣仰仍自行向縣聲請可也此批以上九月四日 
　　布告爲布告拍賣事照得本廳執行程芝伯與朱阿祥爲債務涉訟一案業經將債務人朱阿詳所有動産實施查封並鑑定最低價格在案兹定於九月二十日上午九時起至下午五時止在花衣街朱源茂漆作地方當衆拍賣凡商民人等欲買是項物件者應即携帶現洋遵期前來承買如承買人有二人以上時以價額最高者爲適法承買人當場繳足價洋承買物件立予具領仰商民人等一體知照特此布告計開（一）動産生財器具等件（另抄清單）（二）最低價額銀洋五十九元正（三）執行書記官章濬源承發吏王陳雍中華民國十二年九月十日廳長沈錫慶 
[滬海道尹公署]  
　　批示松江縣民張瑞璋等呈爲羣衆唾棄　行呼籲請求派員澈查革辦以敞官邪由據呈該縣亨林市警察分所長錢祖伊違法濫烔得賄放縱各節是否屬實仰松江縣知事澈查明確秉公核辦具報此批 
 
 

Page 16

 
 
第一萬八千一百五十六號;中華民國十二年 西曆一千九百二十三年九月十二號
星期三 * *   
 
 

Page 17

 
 
第一萬八千一百五十六號;中華民國十二年 西曆一千九百二十三年九月十二號
星期三 * *本埠新聞三 
[尙本廬之胃寳及半夏精]  
　　閘北南林里尙本廬鄭葭德氏所製三星商標之胃寳藥一種主治種種胃病藥質純用國貨駕乎舶來品之上發行以來日見興旺該廬兼製化痰止咳潤肺平喘半夏精一種銷售亦暢云 
[振業公司製售中秋禮盒]  
　　香山路振業公司自製之珠粉霜暢銷各處現將中秋時節該公司特製中秋送禮錦盒以便各界酬酢之用該錦盒中裝珠粉霜半批售洋五元並將招各埠經理章程函索即寄云 
[廉價期中之綢緞業訊]  
　　昨日南京路諸綢緞局若老九綸老九章大綸大盛等同日舉行廉價蓋因大綸修茸門面竣工廉價兩星期故該業大同行北市之老介福老九綸老九章老九和大綸大大盛南市之大成大昌何恒昌等亦同時舉行廉價以示一致昨日北市數家營業以大綸爲最盛雖秋雨不止而顧客仍踴其收入約有一萬五千金如天不雨爲數必尤盛老九綸老介福老九章亦較平日爲盛大盛亦然云 
[康克令墨水筆之經售]  
　　美國康克令自來墨水筆式樣製法均佳現在中國境内由永安公司獨家經理附有優待條件每枝枝售價由三元七角半至十二元另有鑲金一種售價八元五角云 
[巴黎運來女飾品]  
　　先施公司新二樓衣邊部由法京運到鑲石髮义甚爲美麗最合婦女平時或跳舞等用又有十字布多種及十字布綉花枕套每對二元四角五分手袋每只五角每日售出之數約在五十對以上云 
[衣料繡貨陸續運到]  
　　三馬路畫錦里錦華麗湘綉莊近由湘省長沙運到各式婦女盛行之衣料如華絲葛綢緞等均備式樣趨時甚合秋季穿著之用各種檯毯圍屏亦有運到所綉之花草飛禽植物無不維妙維肖莊主杜君秉權以近來滬人士對於湘綉異常歡迎故于日前又親自赴湘省一帶採購不日即可來滬又該莊前年曾將精綉之美前總統威爾遜氏肖像陳列總商會絲綢展覽會頗得中外人士之贊許後經總商會轉運陳列美國紐約賽會當經美人出洋四百元購去云 
[又新公司修葺已竣]  
　　四馬路大新街東首又新公司前因店面故舊即飭匠重行飾修今已完竣定於陰曆本月初九日開幕一切呢絨洋貨等均將削碼出售云 
[美華利設修理鐘表部]  
　　南京路石路美華利鐘表號經理莊祥麟以修理部地位不敷應用將二層樓從事裝葺完全擴充爲修理部容納修理人分部修理又添聘著名精工技師數人專門修理打璜表皮桶鐘兼修打字機及留聲機等又運到保五年夾金手表每只七元八角形式美備從廉出售云 
[出版界消息]  
　　紐約城美康洋行及上海廣東路三號該行之中國分行現印出（美商出品）一巨册載述美國各大製造廠出品之一斑以中文刋發明白說明美國各種之商品冀可引起中國商家之注意至關於此目錄内所列各種貨品如有欲訽問或定購等情該行皆可担任云 
　　西門城内石皮弄中醫學會發行中醫雜誌第七期已經出版云 
　　上海青年學社係工商界青年所組織近出一種青潮專贈各界第一期現已出版云 
[觀「紅顏禍」影片後之意見]  
　　（紅顔禍）一劇在申江大戲院映演者已有多日觀衆對之極表歡迎惟間有少數謂此片曾在本埠影戲院映過故不能視爲佳片但影片之高下在乎情節設景演員此片之三者皆屬無疵可指至映過與否與片之佳否實無關緊要惟戲院主人亦不宜欺朦觀衆須直白於人則庶可免好事者之藉口如（賴婚）一片滬人士嘆爲影片中之佳作設以之更映顯於滬人之前吾敢信歡迎之熱度仍必不減故「紅顔禍」一片平心而論實較恒常之影片爲佳是否入理尙待老看影戲者有以正之焉（一笑） 
[葛雷菲斯對於電影之論調（二）]  
　　至於攝影之最難者當推攝婦人諸幕有時一富有天才之女伶攝出時適得其反亦有性情粗劣者而拍出時反成一極和藹者觸怒之目放蕩之跡則又全賴近攝法有時電影明星因作事時間過度受酷烈之不自然光太甚以致雙目受激刺則不得不俟其火氣下降始能再事操作故平時電影明星之對於身體上之保護極當格外謹愼據余所知有數女伶雖每日亦臨餐席而所食之物甚微要亦衛身而已矣 
　　十五年之前影片之尺數平均爲二百尺苟一女伶在演劇之中而能落眞涙者則其聲譽驟高其餘不能者則恒用一種甘油以代之及電影發達電影明星類皆能爲之現在之名伶則幾無人不能矣其法祇須在演劇之前預行暗示使伶人諒解然亦有未能完全如意者蓋導演者不能將此事顚末一一詳爲述出爲演員者未明此中眞相焉能體貼入微哉 
　　凝視及專事演手勢之影片已成過度之做作近攝法亦已不再用於較大之動作時過去之影片每用粗笨之法以演出現在之影片則漸趨重於面容之表演矣故今日攝成之影片已自二百尺而一躍至五千尺此五千尺之影片有時乃取精於五十萬尺之中亦不可謂之不鉅矣 
　　攝影之前先聚演員於一堂將劇中情形先行詳爲解釋以灌入演員之腦海約需數星期乃預備服將又數星期然後從事實地試練乃由攝影師至場拍攝至於分派演員則須精密之思想非有十分把握及考慮不可有時一演員驟視之覺極可人迨易服登場則又不成美觀曾有某伶在某劇中飾一謟媚之人迨穿服後不知如何對於步法上大不如願其後率經余等細說謂假如足上有一極痛處則行步將如何固不期然而合式矣 
　　電影片已完全攝製矣然有時亦有將全部毁壞蓋在試映時以爲某幕須動作較速某幕則須較緩故雖完全攝製尙不能稱爲一片之已成就也攝影之時在旁助威之樂隊實不可少然有時竟誤會其意反不如無之之爲妙即如余導演麗琳甘許在「賴婚」劇中當彼小兒死時此時之音樂理宜悲慘憐恤咽嗚不能成聲而 
不知渾濁粗糙之聲本擬置於老婦誹謗時之一節乃用之於此間 
　　開映影片時最忌幼童喧嘩之聲有時且問其究竟此雖兒童無意識之舉動然亦不能固事苛責蓋一片之完全者開映之時席間自靜觀劇諸君或不留意余嘗厠身其間默察此情覺至最精采處即咳嗽噴嚔之聲亦絶然不聞蓋觀衆皆屏息靜觀集神於銀幕之上雖欲作聲不知不覺間亦將忍之矣 
　　十餘年以來在電影界中虚席光陰乏善相告以余過去之目光觀之覺將來之電影事業實大有發展之餘地尙望熱心是業者戮力同心羣起力謀則余有厚望焉（伯長完） 
[電影明星路易司東之略歷]  
　　路易司東ＬewisStone在電影中恒飾俠義偵探等角雖年事稍長而表情狀態角鬭等素爲觀者所稱道路氏幼即立志效哥倫佈魯濱生等航海生涯曾在船上練習七月絶不取酬蓋彼意欲盎得航海技能酬之有無此時亦非所計故殫精竭慮毌怠毌荒未幾技果學成即擬往領舵師執照詎按航海修例凡未滿二十一歲者概不發給時路氏年僅十七相去尙有四年之久懊喪萬狀會西班牙與美國隨起戰釁自思守株待兔終非佳策乃奮臂而起投身軍籍迨戰事平後遂被裁撤此時年尙未及應領航師執照之期欲謀他業則俱非所長故一無所就一日購雜誌一册藉消永晝見中有小說一篇情節概合舞台之用乃編演爲劇本以之告乃叔叔大加贊賞乃給予介紹書一紙令持紐約某書賈處以冀脫售此稿路氏守候於會客室時突見一人昂然而進路氏深悉此人名司開農乃一劇塲經理暼見路氏和聲詢曰爾乃一舞台演員仰著作家乎路氏答稱俱非因現正賦間以冀來此謀一位置言訖將伊叔介紹書及所編劇本授給司開農司氏閱畢微頷其首曰吾之演劇團現擬往加拿大演唱而團中領袖適因患病不克前往爾苟願就斯職者則吾當儷汝汝亦毋庸再見書賈經理路氏喜出望外極口應諾迨加拿大返後路氏遂在羅斯安傑之巴司哥劇場登台演唱如是此六年藝術大進名聞遐邇是處乃美國攝演影戲之中心點於是各影戲公司爭相延聘由此路氏遂棄舞台生涯而爲電影演員矣 
　　路氏待人接物俱温文有禮故人恒藥與之交然彼最不喜報館中人前來詢其略歷新近攝演rbeprisonerofzenda中之俠養英雄該劇著名導演家拉克司應門嘗語人曰此角除路易司外恐舞人能與之相頡頏矣其藝之精由此可見路氏妻早卒遺有二女一年十二一僅四齡俱嬌小可愛路氏系出蘇格蘭族身長眼髮均作棕色其所成之影片已有九種之多俱一時傑作云（憶鳳） 
 
 

Page 18

 
 
第一萬八千一百五十六號;中華民國十二年 西曆一千九百二十三年九月十二號
星期三 * *[學務叢載]  
　　　敎育界之各項清息合誌如下 
中國公學之一切布置吳淞中國公學商科大學自本學期遷滬靜安寺路開辦後昨日起上課學生三百餘人該校大學附設之中學部仍在吳淞由北京高師畢業生陳君擔任中學主任新由外洋運到儀器多種定本月二十日起正式上課該校敎員及學生所設之吳淞合作商店照常營業現大學方面又欲創設上海合作商店及合作銀行已發起招股不日即可開幕云 
　　南方大學增聘敎職員南方大學已於前日開學添聘新敎授十餘人學生已逾五百人女生亦添十餘人云 
　　安徽公學秋季已開學西門唐家灣旅滬安徽公學前日行開學式校長李振亞敎務主任陳肅儀訓育主任郭堅忍敎員許杰音禺君等相繼演說散會 
　　體育師範前日已開學中華武術會體育師範學校前日秋季始業學生二十餘人下午并舉行敎職員會議云 
　　求忠同學會開籌備會洞庭西山求忠同學會昨晚在臺灣路籌備處開第九次籌備會大會日期定九月三十號舉行地點已假定西藏路寗波同鄉會云 
[戲劇協社第二次表演有期]  
　　洪深歐陽予倩之傑作職工敎育館戲劇協社自五月間在中華職業敎育社年會期内初次表演「孤軍」與「英雄與美人」後頗受敎育界贊許及研究劇學家之注意男女社員之加入者亦異常踴躍兹聞該社經排演主任洪深君切實排練顧問歐陽予倩君悉心指導已將「終身大事」（胡適編）與「潑婦」 
（歐陽予倩編）兩劇排練成熟佈景亦由背景主任唐越石君研究就緖現决定於陰曆八月十二十三兩天在職工敎育館第二次正式表演每天入塲劵總數僅五百張每張售小洋四角代售處爲申報館時事新報館等處存劵已無多云 
[集會表]  
　　陽曆本月時間地點召集者事由 
　　十二日天后宫總商會會長江下游治江討論會 
　　十二日吳淞吳淞商會選舉會 
　　十二日南京路中央鐘表公司開幕禮 
　　十二日下午西藏路寗波同鄉會大有機器榨油股東會公司 
　　十二日下午錢業公會錢業公會常會 
　　十二日下午南碼頭機廠　中法求新廠新輪下水路 
　　一时半 
　　十二日晚八四川路青年會葉楚蒼君演請救濟 
　　時日災正義 
[今日颶風將到海濱]  
　　徐家滙天文臺昨日下午四時三十分氣象預報云天陰或曇有陣雨或兼有大北風颶風將抵此間海濱而使揚子江口與馬鞍島間發生風雨中國海北部氣壓頗低日本及琉球俱無氣象報告本埠温度在下午三時前之二十四小時内最高七六五最低七○七去年同日最高八八五最低七三八 
 
 

Page 19

 
 
第一萬八千一百五十六號;中華民國十二年 西曆一千九百二十三年九月十二號
星期三 * *常識 
常談 
[議會與盂蘭盆會] [  老圃]  
　　爾有議會我亦有議會或問兩議會孰愈曰吾不知議會吾但知盂蘭盆會 
　　和尚放燄口道士亦放燄口或問兩燄口何異曰吾不知和尙與道士之法力吾但知燄口之本意爲餓鬼 
　　佛說有救燄口餓鬼陀羅尼神咒經一卷又有救面然餓鬼陀羅尼神咒經一卷又有瑜珈集要燄口施食阿彌陀緣由一卷蓋餓鬼名燄口亦名面然面然者面上出火燄口者口中出火皆饑火中燒利欲薰心之意觀此知今世本無議會但有盂蘭盆會盂蘭盆之本意一曰供養十方大德佛一曰布施餓鬼然所謂大德佛受供養者屈指有幾其大多數皆餓鬼受布施而已獨怪今世風俗釋道相混放燄口者不一其敎遂使羣鬼疲於奔命或食和尙之米或飲道士之水黠鬼乃化身作蝙蝠亦走亦飛亦攫亦搏誠盂蘭盆會之大觀矣 
衛生 
[酒之爲害經濟談] [  知非子]  
　　賭之爲害已將經騐獻於閱者諸君之前矣兹述鄙人飲酒之受害如左亦願同病者之得一殷鑑矣 
　　（一）病胃余少餘久之得胃寒症始不知酒之爲害猶以爲酒或活胃於胃寒時且略飲燒酒少許以暖之不料愈飲而胃愈寒竟至嘔吐酸水胃乃大痛後力戒之胃寒不藥而愈 
　　（一）病濕酒能惹濕多飲之得癬疥等症此猶發洩於外無甚痛苦所苦者内部濕阻消化器因以大損最近余友唐君沈君均喜杯中物先後得酒濕病而死良可懼也余亦曾得黄疸病調治一百餘日方愈 
（一）病血血脈流通有一定程序多飲酒後血受刺激往往上冲頭腦馴至頭目昏眩腦筋大受損害精神即漸見萎弱此爲興奮劑之反動腦冲血等症大部原因於酒故余飲酒後覺神志昏迷 
（一）病腸酒入腸中經過之處俱受影響余飲酒後又得便血症有人且因此得痔瘡病余自便血之後遂力戒之居然恢復原狀至今並未一發亦云幸矣 
以上四者均係飲酒所至余目民國八年戒絶後至今精神爽健諸恙俱去想世之酷愛此物者必不在少數雖身體强壯或過於余而能抵抗然久飲之後難保不受酒之遺害如上述種種苟能力戒亦講求衛生之端也（乙種酬） 
經濟 
[女學生宜崇尙樸實] [  義]  
　　近頃米珠薪桂生活不易各項用途應如何撙節以圖補救獨怪人以上家庭之婦女猶復麗服艶妝踵事奢華旣不能從事相當之職業又復浪費有用之金錢言念及此良堪浩嘆然彼等未受良善之敎育不知來處之艱難智識較高之人固宜曲諒之詳加勸導促其覺悟使之改善庶可革除惡俗挽救頽風亦我青年學子應有之責任也然而目今一般女校學生華服革履日以爲常抹脂撲粉互爭妍艶謂非此不足炫其家庭之富乎抑欲使男子注目乎此余所百思不得其解者矣學生求學猶在分利時代一切用途務宜節省運用金錢必審察其適當與否購買書籍及應用文具等物直接間接足以增進學識誠不宜吝而勿用若衣履之類但求適體整潔斯可矣何必過於浪費以爲快哉且也女學生旣受善良之敎育負改造社會之職責必須躬行節儉爲邦人先庶可風行草偃收效一時甚願女學生們從速覺悟力自革新不爲習俗所牽不忘「樸實」兩字海内女界同胞以爲何如（乙種酬） 
道德 
[爲人應守之要則] [  均宙]  
　　美國將軍非爾特君（ＭarsbalＦield）云『人欲成爲偉大人物須按步遵守成功之要件其最普通而主要者有十二則如能牢記此十二事而實行之必能達到成功之目的』兹將此十二要則譯述如下　 
一須愛惜光陰二須養成有恒心三須樂於工作四須坦白無私五須高貴自己之人格六須和愛待人七所作之事須足以爲人之模範八須富有責任心九須利用經濟十須有忍耐之美德十一須改良一己之短處十二須有創作之精神（乙種酬） 
[秦翁之脚踏實地] [  新]  
　　同事李慶雲語余曰我鄉有秦翁者字黼仁曾舉孝廉鄉里人見其言行不苟辦事公正有爭執事咸就决於翁彷彿當年太邱嘗語人曰人之辦事第一要有經騐有經騐然後有把握少年得意最爲危險因其未受挫折何來經驗經騐旣無何來把握其墮落可以立待墮落之後往往不甘小就而大就又一時難得勢必日坐悉城終其身貧苦而已 
　　翁有一子留學英國當畢業回鄉之初我鄉商界巨子爲開歡迎會於商會咸以翁子出於良好家庭自幼經翁訓練其習慣必與衆不同近又飽受機器學識是道德學業一身兼備此等實業人材即在他鄉亦當設法招請今爲我鄉所有豈可置之不用羣擬舉爲鐵廠經理時秦翁在座起立反對謂萬事宜脚踏實地辦理鐵廠學識經騐兩不可少小兒畢業英邦學識如何予亦難知其究竟惟初出學校者即使所學確已深造恐坐而言者未必能起而行也鄙意先令小兒入廠練習三年或二年之中辦事無錯誤然後任以全廠事宜則予心旣安而小兒亦獲益非淺諸君以爲何如衆皆韙翁之說推翁子爲指導員今已任經理多年矣（乙種酬） 
[過失與錯誤] [  悟]  
　　過失與錯誤在刑律上最難辨别誠以過失與錯誤之字義在表面上無顯著不同之點故也雖然過失之爲過失其罪名較輕錯誤之爲錯誤其罪名甚重若辨别不精不特處罰之時勢必失出失入無以昭審判之平正即在法理上亦勢所不能者也然則過失與錯誤之區别在現行律上究何若曰依律文之意繹之過失乃無此意思而有此行爲之謂譬之本無殺人之意思突然發生殺人之行爲是也若錯誤則係有此意思而行爲不從其意思之謂譬之已有殺人之意思徒以外界之種種障礙忽發生誤殺畜類是也其二者之根本不同即有意與無意之别耳（乙種酬） 
宗敎 
[學佛不必出家] [  白雲]  
　　出家人把兄弟妻子一齊抛開一心去看他的經念他的佛究竟學佛的人是應該這樣的麽吾以爲出家固可專心學佛在家亦未嘗不可學佛因爲佛的原理在乎明心見性不貪利祿不羡功名革除種種煩惱無論說一句話做一件事情願自己受虧不肯有負人家時時刻刻養好自己心地講到養心功夫隨時隨地都可以養何必燒頂焚指身穿袈裟妝成和尙模樣方始是個學佛的人而且在家學佛的人比較出家人好得多哩現在和尙隊中不明佛敎眞相的很多不過借念經拜懺做一種營業同他講到佛經非但膛目不解就是佛的大略也是不很明瞭但是亦難去怪他因爲他從小没有讀書那裏來研究佛經的程度至於在家學佛的人大都有些學識先從看經入手看經有心得然後逐漸擺脫一切這眞是學佛的正軌如此說來出家未必是眞個學佛學佛儘可以不必出家了（乙種酬） 
敎育 
[求學時代之一得] [  凌雲]  
　　吾人入校求學功課繁重大有山陰道上接應不暇之勢精神有限科學無窮勢必顧此失彼一無所得而後已 
　　然而有先决之標凖及臨時之鑑别譬如某種科目與我性之所近及較爲重要有用者特别注重其餘不妨略之於是精神專一獲益無窮 
　　余所專攻之科學爲國文外國語理化數學四者而已餘則隨班聽講不求甚解矣故余雖不能博學然注重之四種科學均覺津津有味略得門徑此爲余求學时代之一得爰以告世之求學諸君有以决擇焉（乙種酬） 
雜錄 
[余之投稿談] [  朱痴鴛]  
　　投稿一事文人以筆墨自娱藉資消遣非絶無價値之事矧作者大都趨重於增進國民知識改革社會文化爲正鵠坐而言者何必不起而行風聲所樹詎無裨益爰述投稿之管見略綴數語徧質同人 
　　獨學無友則孤陋寡聞投稿原非以文字爭勝各人直抒己見有交換知識切磋德業之可能彷彿明師益友晤對一堂如親良覿 
　　善善惡惡人之常情投稿有關世道之文下筆時便見有一種義勇奮發即能反省到己身上修養與品德如何有無言行不符而愧對此文之處（余知投稿諸君中必同具此種）感象） 
　　投稿與揭載本截然兩事投者固未必盡是佳文揭載者亦或非傑作往往有同樣之文一揭載一不揭載此閱文者之眼光有時變換容有滄海遺珠當非愛憎取舍或確有權衡輕重於其間所以投稿者不當以揭載與否縈心當以本題是否議論透澈切實發揮爲歸著 
投稿家文另是一副筆墨總以審愼精確爲主倘剿襲他人之文以爲己有而冀其登載是目的專在詐取酬資不但無投稿之資格并近於卑鄙一流不足與言投稿 
　　投稿文而揭載固可喜非喜得酬資喜吾文之得以示人也不揭載亦無所悻空費筆墨與時間而已且當力求原文之疵累細自搜索 
　　投稿未揭載之文應另錄副本暇時研究其得失（乙種酬） 
[乘電車火車應注意之點] [  愼密]  
　　乘電車應注意之點 
　　一上下宜謹愼必須守至車停 
　　一電車往來如梭上車時如見車内人擠可改乘後來之車 
　　一如乘客漸見擁擠愼防懐中物爲偷兒扒竊 
　　一付錢與賣票者必向賣票人取票 
　　乘火車應注意之點 
　　一上下宜謹愼一如乘電車然 
　　一乘車擁擠初上車時望車内乘客總覺人頭濟濟似無隙地不知車之中間必有空位宜徐徐入内尋覔之 
　　一火車上扒竊極多稍一不愼懷中物便不翼而飛携帶銀錢須藏貼身並不可露眼 
　　一不相識人之烟和茶萬不可嘗試 
　　一不相識之人不可與之交談 
　　一見人受害當援助之援助時之援助宜隨機應變（乙種酬） 
問答 
[吳企泰問]  
　　鼻之作用司嘗香臭余有女戚年近而立鼻孔香臭莫辨已屆年餘遍覓良醫服藥無效想海内不乏研究醫學專家務請不吝賜敎 
 
 
 

Page 20

 
 
第一萬八千一百五十六號;中華民國十二年 西曆一千九百二十三年九月十二號
星期三 * *   
 
