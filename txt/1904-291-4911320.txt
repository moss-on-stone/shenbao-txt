# 1904 - 291 - 4911320

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[山東巡撫周玉山中丞籌議興業弭盜事宜摺]  
　　頭品頂戴兵部尚書銜山東巡撫臣周馥跪奏爲遵旨籌辦農桑工藝各項實業兼立商務基址以資教養而弭盜源恭摺具陳仰祈聖鑒事竊查東省傍河濱海地瘠多山年來水患頻仍盜賊滋熾治其標則振蠲緝捕不過防救已然求其本則教養兼資方足澄清治本伏讀光緒二十九年十月初一日上諭商部奏請通飭各省振興農務一摺據稱商務初基以提倡土貨爲要義而商之本在工工之本在農非先振興農務則始基不足工商亦無以爲資振興農務之法不外清地畝辨土宜以及興水利廣畜牧設立農務學堂與試驗塲請飭各將軍督撫通飭各屬將地畝册土性表詳細編造報部等語所陳不爲無見著各省大吏速飭各府廳州縣認眞確查極力講求一律切實興辦以廣種植而裕利源欽此又於光緒三十年五月十四日欽奉懿旨飭令將學校農工諸要政悉心經畫教養兼資等因欽此仰見深宫勤恤民依所以爲國家謀富强爲斯民籌本計者至爲深遠下懷欽佩莫可名言臣維山東爲古青兗之區本以桑土重農名於往代惟以後世民愚農情漸失其長財匱民窮日甚一日近者東西洋各國考求農法成效昭然欲厚民生非先由農事入手無以爲正本清源之計臣接任後疉於省城設立農桑總會雇聘日本農學士考騐各省農法並於東西關外設置農事試騐場以便種植樣本逐漸擴充泰安兗州沂州曹州濟寗各府州均設農桑分會隨時查驗地質土宜其餘各縣亦均酌立分會凡屬可興之利可植之物均令試種考驗其兗州青州兩屬本出蠶絲惟以質粗繅劣未能與南絲抗敵臣於兗川府設立農業學堂於青州府設立蠶桑學堂雇聘杭州蠶業優等學生充當教習俟頭班學生卒業卽可遣赴各屬轉相教導該兩學堂附近地方土人已漸知師法攺其耕織舊習又於青州創立東益公司紡織綢布此外則於朝城城武蒙隂等縣分設蠶桑廠冠縣陽信沂水城武等縣試種落花生省城及登萊等屬現設樹藝公司登州一屬地近海濱擬設魚業公司並責令各州縣勸民種樹據報三十餘州縣共試種二百餘萬株將來風氣大開各州縣農桑樹藝一律興辦似於民生不無小補此臣籌辦東省農桑實業之大概情形也抑富民以農利爲先而教養無業閒民則以工藝爲急東省人多田少不敷耕種連年河水衝没閒民日多弱者坐守飢寒黠者流爲剽竊是以曹州東昌等屬歴年多盜誅不勝誅良由年壯游閒迫而爲此前升任撫臣袁世凱審知其故先就省城設立教養局專教貧民無業者學作粗工另設工藝一局研求各項精巧工作如鍜金治鐵織繡雛嵌之類以爲全省工藝模範上年日本賽會已出諸品尚不甚劣臣到任後益加推廣添撥兩局經費於教養局附設小學堂以期進而益上又於曹州沂州等府曁濟州莒州嶧縣福山濰縣等處各設工藝分局於鄒縣惠民等處分設教養分局於益都夀張泰安等縣各設習藝所于博山設玻璃公司於德州諸城禹城各州縣設草辮公司局廠此外如紡織紗布製造洋皂洋燭洋酒其辦未就緒或已議未辦者條理尚多臣隨時督飭官紳認眞經理以期逐漸推廣精益求精　敢獨於目前苟且敷衍此臣籌辦東省工藝實業之大概情形也惟是辦事固難籌欵尤難臣就現辦各事核計如省城工藝局歳需成本經費二萬兩開辦經費五萬兩省城教養局歳需成本經費一萬數千兩開辦經費二萬三千兩兗州農學堂青州蠶桑學堂省城農桑會各歳需數千兩開辦經費各一萬餘兩他如疏濬小清河招商行駛小輪船擇要修理道路以通車馬而興商務又在烟臺開設東阜公司以期内地土貨多販出洋又購買膠濟鐵路股票十三萬餘兩以化畛域又擬購買嶧縣礦務股票十萬餘兩以圖擴充此外各州縣可開之礦應行招商附股藉資招徠通盤約計每年至少需本銀一百餘萬兩山東庫儲奇絀本無官欵可撥現在惟恃籌欵局整頓牙帖雜税商捐等欵歳約收銀二十餘萬兩祇能作爲提倡輔助之需全恃官商集股推廣辦理籌欵局各項商捐助辦民頗不願近來咸知以本省之財辦本省之事且用本省之人核與袁世凱奏設籌欵局原議相符民間異議漸息且有　籌捐無多條陳榷捐諸論者臣不敢遽行惟就此時力量鼓勵官紳核實經理如有不敷准其息借商欵將來某項事業辦成確有明效或予以專利或酌量請奬隨時咨商商部核准照行總之辦一實業卽少一游民此時多一分經費將來卽挽一分利權臣惟有秉承歴次諭旨實力振興凡富民弭盜之方或得漸收成效除分咨商部户部查照外所有籌辦東省農桑工藝兼籌商務基址各緣由據司道會詳請奏前來謹專摺具陳伏乞皇太后皇上聖鑒訓示再所辦各項地方要政現雖官督紳商經理實則仍係民捐民辦且捐欵本少股分較多所有經費臣已飭司道督查按年列表造册俾衆公閱請免按例報銷合併陳明謹奏奉硃批該部知道欽此 
[電傳宫門抄]  
　　昨晚八點鐘越十五分時京師友人專電告知本館云九月十二日皇上召見軍機大臣及占鳳是日並無明降上諭 
[日本軍報]  
　　昨日午後四點鐘時駐滬日本總領事小田切君以本月十一日東京所發官電見示内開兹接大山元帥軍報謂我右軍一面之敵人似已漸增兵力然只有數小隊見其動靜而已至戰於彭石河之敵兵現已向東北退去昨晚敵人曾屢來襲擊我之中軍但均被擊退今日并無激戰祇偶一發彈互射耳惟我左軍則敵人不時發彈 
 
 

Page 2

 
 
擊之 
[俄軍藥球]  
　　華歴九月十一日日本東京來電云俄軍深懼我軍砲火攻擊之猛故日來爭戰俱用藥球擲向我軍因乏我步兵隊受傷甚劇 
[俄煤充足]  
　　華歴九月十一日英京倫敦來電云現約有韋而許煤五萬餘墩及柴料等甚夥將於西歴十月十一月十二月三月中陸續運往地中海亞斐利加及好望角等處接濟俄國其承攬者乃德國漢褒阿美利加輪船公司復分倩他公司約十二家任載運之事此十二家俱在卡狄夫地方 
[兩軍對峙]  
　　華歴九月十一日日本東京來電云今據日本某報訪事人來信稱刻下敵軍屯兵於沙河之右岸其兵力亦已日增現我軍則駐於左岸兩軍作對峙之勢觀俄兵死於此役情形實足以見我軍砲火之利 
[日責喬裝]  
　　華歴九月十一日日本東京來電云日政府請美國轉告俄京聖彼得堡略謂兩軍攻擊時俄軍每喬裝中國人殊與萬國公法陸戰之律違背請俄廷一加深察焉 
[安危自任]  
　　華歴九月十一日英京倫敦來電云英外部已知照藍烟囱輪船公司經理阿勿來霍而脱公司嗣後如載運鐵路材料及棉花等物其報裝者須自任其險 
[四續譯追述歴攻旅順情形]  
　　七月二十八號黎明兩軍重又開戰相持至將近九點鐘時敵人各路之兵均漸次倒退我軍乘勢追逐遥見其大隊已退入旅順一帶砲臺而去始罷戰及中午時敵軍所占各地已盡入我軍掌握遂如預擬之策將自長嶺子註約距土城子東北四英里直抵營谷賽註約距黄金山東北六英里半一帶之地全行占據擇要布置且計雙臺溝鞍子嶺及臺背山鄰近各處之敵軍其營壘均就高山扼要建築暫用砲臺以爲喁負此項工程約須二月統計敵軍兵力幾及旅順全地其防堵之資約共有砲六十尊内巨砲至少亦有四十尊此電甚長仍未譯畢 
[日本别開經緯學堂章程札文]  
　　直督袁慰廷宫保札發學務處其文云爲札發事光緒三十年八月十一日准出使日本大臣楊函稱竊維救時以人才爲要成才以教育爲先我中國因各省學校一時未及徧設各科教習及各種教科書亦未能倉猝以應急需故近年來出洋留學生日增月盛卽以日本論合計官費自費各生現已有二千人左右學界進步不可謂不速惟查彼國學校專爲中國留學生而設者有三一曰宏文二曰同文三曰成城宏文已開八班同文已開六班成城已開五班每班約四五十人各校房舍皆非宏敝刻下已形擁擠將來負笈來遊者濟濟日衆誠恐至無容足之地因與明治大學校長法律學士岸本辰雄相商擬於該校中爲我國留學生别　一經緯學堂内設普通高等兩科畢業之期普通限以二年高等限以一年普通畢業者得入明治大學專門科高等畢業者得入明治大學本科此外如欲急求功效亦可另設日語法學警務師範各速成科無論何科但有二十五人以上卽可尅期開班其章程頗臻妥備其宗旨以東亞先聖之教爲經以歐美百科之學爲緯蓋欲於振興新學之中仍寓防閑流弊之意尤爲體用兼賅一歸純正自後貴省如有學生來東可否酌派入該學堂肄業敬候鈞裁等因到本督部堂准此並准郵寄章程等件前來合行札發札到該處卽便查照此札 
[委查匪勢]  
　　金陵訪事友人云長江上下游一帶會匪梟匪日漸蔓延當此粤西匪勢猖狂擾及湘江難保若輩不因此生心蠢焉欲動調署兩江督憲南洋大臣李勉林制軍有見於此委候補知府黄太守霽密查沿江匪徒蹤跡下循滬瀆上溯漢皋務得確實消息詳細具報以便設法防維亦綏靖地方保全士庶之要務也 
[營兵肇事]  
　　金陵訪事友人云此間武威新軍各營管帶官皆陸師學堂畢業生不能約束部下致若輩終日成羣結隊游蕩於文廟一帶石壩街四福巷等處各土娼家日前營兵某甲在土娼混號仙鶴腿家見一鄰女悦之妄圖歡會女不從甲卽喝令同類至其家大肆兇　女及家人奔出呼救右鄰有某乙者縣役也聞而出阻甲衆不服反肆攢毆乙遂扭甲至江寗縣控訴行至司署口甲頓生狡計自將小腿刃傷數孔倒臥於地於是其黨大呼曰縣差戳傷人命矣因扭乙髮辮赴縣甲亦倩人舁送至案時女家亦扭娼踵至聲訴前情縣主某大令騐明傷痕略詰數語卽備文派差將甲送回營中乙與女家及土娼一併斥退隨命駕赴將備學堂謁見武威軍總統陶榘林觀察禀明其事請示辦理 
[嚴究匪蹤]  
　　蘇州訪事人云著名梟魁董道富偕姘婦崑山阿二在省城東善長巷購屋以居越時已久近經撫憲端午帥查悉懸賞購緝迄未成禽先是鹽捕蘇捕等營統領孫少襄軍門麾下盛澤武進士徐梅汀副戎在盛澤鎭董　設賭窟中尋見畏其黨羽不敢遽捕越日追至省城知其匪穴禀請軍門飭蘇捕營管帶胡豐齋游戎帶兵　拿本月初一日清晨破門而入遍處搜尋迄無蹤跡蓋董聞聲先從露臺躍至後面叢草中避入附近張嶺梅家至夜由張派人送出胥門當時副戎與游戎因無所獲欲將阿二拘解阿二倩藩轅書吏朱少淵擔保願具結限四日覓董來省投順詎料屆期阿二乘間脱逃午帥聞之卽飭吳縣主李紫璈大令嚴密查拿務獲究辦大令立派通班差捕於初八日清晨將阿二朱少淵窩頓之張嶺梅元和縣書吏朱春生等一併拘案升堂研訊飭分别管押著將董交案始准開釋 
[盜魁就獲]  
　　蘇州訪事人云著名盜魁顧麻子專在江浙一帶殺人越貨無惡不爲前經浙省大憲懸賞緝拿迄未破獲上月下旬某日在吳江縣治之壇邱鎭開設賭場始經蘇捕營管帶胡豐齋遊戎禽獲解赴省垣禀知撫憲端午帥飭交蘇州府訊辦想不日須明正典刑矣 
[委署糧道]  
　　金陵訪事人云江安督糧道胡硯孫觀察前赴蘇垣謁見襄辦練兵事務兵部右侍郎欽差大臣鐵寳臣星使商辦要公因病小駐遽於本月初三日仙逝至初五日寗省官塲禀知江寗府羅少杰太守曁上元縣趙幼班江寗縣梁咏甫大令代禀兩江總督李勉林制軍制軍於初六日傳見前署徐州穆少若觀察克登布垂詢數語卽檄委署理糧道篆務 
[制府鶯遷]  
　　金陵訪事人云南洋通商大臣兩江總督李勉林制軍下車以來暫駐奇望街行臺辦理一切公事迨前任魏午帥挈眷赴閩卽由江寗藩司黄花農方伯委員督工大加修理近已工竣制軍卽於本月初八日移節其中文武各官咸趨轅叩賀 
[籌開浙礦]  
　　紹興訪事人云紹屬礦山甚多而尤以諸曁之同巖山劍溪等處爲最佳前有建議試開未及告成遽爾中止識者惜之近日美華鑛務公司某西人偕盧方二繙譯由滬繞杭至越察閱情形并須分詣鄰近有礦各境選覔苗質以便設法次第開工 
[使星照潤二誌]  
　　鎭江訪事人云襄辦練兵事務兵部左侍郎欽差查辦江南等省事件大臣鐵寳臣星使秉節蒞潤小駐行旌隨 
 
 

Page 3

 
 
　初九日清晨登岸命駕入城赴都統道府各署答拜復繞道至藥師菴左近中小兩學堂察視一周鐘鳴十下星使詣大校塲維時常鎭通海兵備道郭月樓觀察署丹徒縣知縣兼護鎭江府知府張星五大令曁文武各官咸在彼迎迓星使頷之以首未幾中軍官請令開操閱新兵前營一旗新湘五旗武威六營分甲乙二軍互演行軍陣隊及新練槍砲各種洋操步伐並攷察各兵拆卸槍砲機械繼閱各統領以下營哨各官弁放槍打靶當操演時星使並不升座步立陣前細視一切並有各隨員武備生及洋員等互相閱校至初十日晨八點鐘時星使復舍舟登陸命駕詣大校場時八旗練軍統領蔭淡齋恊戎按照新章率同帮帶各員弁穿緊身短褂紫色呢戰裙黑袴懸刀兩袖用金線繡龍紋率同各什長以次唱名星使均頷之以首旋卽傳令開操簡閱八旗練軍兩營操演各種陣圖演畢星使步行隊前向各兵丁逐一孝察復將各洋槍機器　開親閱一過隨侍者爲京口副都統奇健亭統制及郭觀察 
[移查斃梟]  
　　松江訪事人云前者巨梟瞎子阿雲妄思擒解匪黨李秀慶到案藉以自贖卽經飛划副左營哨弁一併解送蘇松太兵備道轅發交上海縣汪大令訊明正法李則收禁獄中不認通匪情事豈知李秀卿者松郡實另有其人小名敲鑼阿大曾充土梟頭目去年梟首林得勝尚未投順時早已擊斃於南匯大團鎭日前上海汪大令查悉情形移文華亭縣署請查李秀卿究竟與李秀慶是一是二縣主孫大令已飭差詳查備文照覆矣 
[西湖櫂歌]  
　　杭州訪事友人云此間西湖恊德堂乩壇前曾兼辦振捐數年來集欵甚鉅禀經前撫憲某中丞奏請旌奬近奉頒到樂善好施字樣由董事王士俊潘丙南二君摹鐫匾額涓吉懸掛以壯觀膽○日前浙江臬憲李廉訪命駕回轅時上虞人李蔭曾以同族爭鬥釀成人命被鄉間錢業土豪某甲出爲霸阻寃莫能伸攔輿遞禀求提訊究廉訪諭候批示查核未識如何辦理也○杭州銅圓局現定在寳浙局原址起造新廠前由督辦許久香觀察向上海瑞生洋行訂購之機器現已陸續運到擬在老局試用此後所出銅圓較前可增三倍想民間錢荒之困從此可蘇矣 
[寳令來申]  
　　著名匪棍火燒毛毛由寳山縣差捕緝獲解請寳山縣主訊押在案昨日縣主王緯臣大令乘火車來申卽詣上海縣署拜會汪大令詳詢該犯在申所犯各案以便定讞 
[公界盜劫]  
　　公共租界戈登路六百七十二號門牌施天其家前夜被口操湘楚音之盜匪數十人用石撞開大門一擁而入刼去金銀衣飾約值五六千金携贓而逸迨施投報王家庫捕房捕頭立派包探陳雲忠及西捕等馳往拘捕盜已遠去未獲一人 
[續訊盜犯]  
　　浦東洋涇廟鄉民楊春華家迭次被刼銀錢衣飾報經浦東保甲總巡謝岳松明府商請縣主汪瑶庭大令派捕陳金拘獲盜匪兪丹揚研訊供出范三毛卽野三毛李老四及某甲等人迨拘范訊鞫狡展不承因命押候緝拿同黨再核昨日午前八點鐘時陳捕在南市王家馬頭某小酒肆内拘獲李老四帶囘局中禀知謝明府升坐研訊李供小的係湖北黄陂縣人年三十有二與范在某防營當勇今已被斥逐逗留滬上常與范聚首明府詰其楊姓家刼案李初尚推諉及命用嚴刑良久始供由范約同小的行劫當未往時先在船上聚議范與小的及兪并未到案之某姓等同時立誓將線香一把用刀砍斷言明事後不許聲張至往刼時由范爲首塗攺面目劫得各物小的卽往他處貿易范則在滬駕舟求鑒明府提范質對范仍不肯吐露實情命備文移解縣署請縣主汪瑶庭大令訊明按律懲辦 
[會訊命案]  
　　前者米船户晏金寳爲水巡西捕毆斃由上海縣汪瑶庭大令會同西官驗訊各情已迭紀報端昨日大令又命駕至美總領事署會訊此案 
[撈獲溺屍]  
　　日前南市王家馬頭江北船户某甲偶因失足墮浦不及施救致占滅頂之凶昨日始經救生船撈獲屍身帶至老白渡經其家屬備棺收殮 
[上海縣署瑣案]  
　　許喬氏控喬星元王沛生等情前晚經縣主汪瑶庭大令訊問喬供稱昔有急用向王沛生借得方單一紙抵借洋銀七十元嗣王亦因需用來索方單小的無力贖回當向姑母許喬氏借一方單轉借與王伊將此單轉抵與宗鑑堂處宗在開牛奶棚之張鑑又名張益祥處訓蒙被張轉借此單向某處抵押巨欵隨將牛奶棚倒歇逃匿無蹤現不知此單落於何人之手姑母許喬氏情急控追求恩鑒察王沛生供與相同大令判王交保速將宗鑑堂交案訊追○王惠卿舁母黄氏至縣喊求騐傷亦經大令訊問王供有同族土棍王國才自恃武生日前向小的之父稱借洋銀十元不允卽糾同北新涇巡局勇丁勒索二十元父親斥之遂被扭控巡局管押母親情急往與理論復被國才打破額角舁求騐傷黄氏供與相同大令飭仵騐得黄氏傷痕屬實判候提王國才訊究○駁船户張桂桂楊和尚承裝客貨多方勒索由馬路工程局函送到縣前晚大令訊究之下楊張同供不敢勒索叩求開恩大令令各責二百板從寛釋出再犯重究○巡防西局函解販賣人口之廣東人唐阿塘楊子青二人至縣請究大令諭飭收押候訊 
[浦東保甲總巡局瑣案]  
　　前日鄉婦吳朱氏投浦東保甲總巡局控被高三子訛詐不遂糾人兇毆等情總巡謝松岳明府提高研訊供稱小的與氏途遇因彼突前碰撞故與理論明府以其不應行兇判責三百板交人保出○江海關巡江吏在浦江中拘獲竊取鐵料之陳阿桂一名解送浦東保甲總巡局總巡謝明府提訊之下陳認竊不諱判令重責二百板枷號示衆贓候失主認領 
[八月分教職選單]  
　　教授甘肅凉州王式金蘭州廣東潮州楊其崧廣州俱舉雲南澂江孫駿蒙化拔正諭直隸蔚州田卿雲保定舉清苑戴雲程永平廪江蘇江隂王倬揚州吳江方霈森揚州江都吳麗眞鎭江山西右玉曲廼銳解州陜西　屋郭鑄同州福建福清蔡庚緒興化江西臨川裘兆澐南昌新建高大猷廣信俱舉廣西融縣于漢章桂林廪訓導直隷廣昌趙元綸永平舉江蘇碭山陳廷棟淮安歳安徽舒城丁仁煒鳳陽優山東文登孫友閔沂州山西沁州申季莊汾州俱舉長子葛琪樹平陽歳河南封邱張樹勳汝州優魯山趙景濂河南舉陜西湻化張廷選西安湖南寗鄉楊馥春辰州桂陽彭珌長沙俱歳江西奉新程元鼎饒州舉廣東陽山陽宗頴廣州優廣西博白秦炳桂林四川江油殷樹桐綿州俱舉復諭江蘇蕭縣盧鴻遇江寗附崇明吳肇榮蘇州副山東費縣于志灝萊州廩莘縣章頌聲濟南拔福山惠應崧青州副夏津孫履青濟南廪山西河津雷雨潤汾州浙江永康馮保奭寗波俱附廣西岑溪陳鏞桂林副博白莫遠復平樂貴州餘慶周啓方黎平俱廩復訓山東單縣陳家樹沂州廪陜西佛坪劉奎照西安增甘肅階州高燄灼鞏昌歳福建閩縣雷文焕汀州廪湖北安陸王作霖德安附廣東潮州盧廷瑶羅定增 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
華利　又　開往長江等處　麥邊行 
這臣　又　開往神戶横濱　老太古 
泰順　又　開往烟台天津　招商局 
江永　又　開往長江　招商局 
[九月十八日出口船禮拜三]  
錦茂輪船下午往鎭海舟山石浦海門老公茂 
 
 

Page 9

 
 
[宫門抄]  
　　八月二十六日外務部欽天監侍衛處值日無引見興安由籍回京請安崇中堂請假五日皇上召見軍機大臣皇太后皇上於明日辦事後還海○二十七日商部鑾儀衛鑲黄旗值日無引見皇上召見軍機大臣本日已刻皇上升乾清宫墨西哥國使臣　華覲見呈遞國書○二十八日吏部翰林院正黄旗值日無引見順王等盤察銀庫覆命恩公假滿請安馬蘭鎭總兵豐陞阿請訓意公請假十日皇上召見軍機大臣及余堃豐陞阿皇太后皇上於明日辦事後遣宫覲見畢還海 
[五續京師實業學堂章程]  
　　第九節學生有質疑者須俟教習功課授畢後方可質問以免擾亂第十節購堂坐位皆按派定名次無得攙越第十一節聞上堂鐘音後學生不得遲至三分鐘後始上堂教員不得遲至五分鐘後始上堂第十二節授課時不得吸食茶烟及呼唤侍役應一律肅靜不得妄言妄動第十三節聞下堂鐘音時教員行後學生乃許下堂學生筆記有尚未寫訖者亦不得遲至五分鐘後始下堂第十四節講堂内有圖籍儀器學生不得汚損並不得於墻上任意塗抹第十五節凡講學之時一切執事人等不得任意出入其有願聽講者由監督或齋務長報明教習其聽講之人無論堂内堂外概免揖讓迎送以省繁文操○塲規條章第一節間上操總音卽更换操衣第二節更换操衣後卽在操塲整列由各班班長點名檢察衣服整齊與否第三節凡啞鈴體操兵式體操皆順次自裝械室取出器械始到操塲第四節教員到操塲時由班長呼令敬禮後卽報明本日到操幾人告假幾人第五節操畢軍裝器械皆須妥置原處不得任意抛置○會食堂規條章第一節每桌七人首座坐教習或辦事員一人餘六座爲學生坐位第二節堂中各教習員及執事人等與學生在會食堂同餐聞號鈴卽到勿得遲留致令學生久待食畢齊退第三節入座須靜穆無譁不得凌競參差笑語嘈雜有失行檢第四節夏日除在本齋舍俱著長衫第五節如飯菜不充不潔應告知庶務長整頓不得登時挑剔第六節如不上會食堂者預先告知雜役概不等候○禮儀規條章第一節行禮日期分三類一爲皇太后萬夀聖節一爲皇上萬夀聖節一爲至聖先師孔子誕日春仲秋仲上丁釋菜第二節慶祝日行禮儀節如左堂中各員整齊衣冠學生服本堂所定服式戴大帽至萬歳牌前或聖人位前肅立率學生行三跪九叩禮畢各員西向立學生向各員行三揖禮各員向學生還揖禮畢徐退第三節開學散學畢業禮節如左堂中各員整齊衣冠學生服本堂所定服式戴大帽至萬歳牌前及聖人位前肅立率學生行三跪九叩禮畢各員西向立學生向監督教員行禮監督教員答禮退歸大廳由監督等施以切寔訓語可散第四節月朔禮節如左堂中各員整齊衣冠學生服本堂所定服式戴大帽至聖人位前肅立率學生行三跪九叩禮各員西向立學生向各員行一揖禮退第五節開學散學畢業由監督申請商部堂憲學務大臣到堂學生行禮後應由監督帶領謁見商部堂憲學務大臣到堂學生行禮後由監督帶領謁見商部堂憲學務大臣南向立各學生向商部堂憲學務大臣行三揖禮徐退第六節學生到堂時初見監督教員各行一揖禮見堂中執事各員亦一揖致敬[  此章程仍未登畢容再續登]  
[英美等國租界公廨晚堂瑣案]  
　　王桂生與沈周氏在途爭吵一案前日晚堂經讞員黄耀宿司馬研訊王桂生供稱陽湖縣人去年冬間經寡婦沈周氏之妹婿爲媒將沈周氏嫁小的爲妻當出財禮洋銀六十元今春携眷來滬先在八仙橋書局生理僑居附近至五月失業遷至楊樹浦經人薦入楊裕興外國饅頭店生理每月得工資洋銀四元六月間因母在原籍有病是以回常省視七月初五至申周氏已與同鄉縫工某甲有染小的撞見之下斥其屏絶旣而查檢衣物已被席捲一空命其往取因之在途爭執被探拘入捕房求察司馬問沈周氏曰爾今願隨王回去否答稱甚願並願回常州原籍司馬隨著各具安分切結存查○前者費宗樂控朱咸寳以契抵借洋銀不還等情奉司馬判朱咸寳以洋銀八百五十元交朱女張朱氏向費贖回原押契據在案前日晚堂又奉司馬提訊質宗樂將原契據三紙借票一紙呈案朱咸寳將洋銀八百五十元呈案司馬即將契據三張當堂交朱咸寳領去借據一紙當堂批銷洋銀存案俟張朱氏具領○陳宦遣丁陳升控王仁貴霸阻股本銀兩等情前日晚堂亦由司馬提訊陳升供家主以洋銀三百五十元作爲一股合開新鼎陞客棧王亦股東兹因虧本盤去得價分文無著求請追究王仁貴供小的股開新鼎陞棧係朱松林說合尚有秦國香應錫三王仲子等均係股東計共九股每股三百五十元陳子香一股秦國香一股應錫三二股王仲子四股小的一股兹將小的之股單呈鑒盤去後經手人朱松林未將小的股本三百五十元交付小的何能將陳之股本霸阻請提經手朱松林及秦國香應錫三等到案質訊不難水落石出司馬得供著王仁貴交保俟提齊人証再行核辦 
[英美等國租界公堂瑣案]  
　　義大利國商人拉柴控廣德泰行主方卓僑短交貨物奉讞員黄耀宿司馬將方傳案商之代理美國繙譯德國繙譯官麥令豪君著方交保俟與該國領事訂期會訊○德國商人克滿禀稱侍者姚榮根前次行竊金戒指控經法租界公廨訊追兹又行竊友人之洋銀十五元求爲追究訊之姚供稱金戒指一案已在法公堂斷結兹因洋人不准小的辭歇以此誣陷尚求明察司馬判賠洋銀十五元旋由其父將洋銀交案司馬著具攺過結存案○虹口有恒路五號李新昌機器廠主某乙控學徒姚關關行竊銅鉛等物售與顧松樹王福順舊貨店前日姚又行竊小機器三十六件值洋銀五百元又銅屑一籮計重一百餘斤膽敢至廠扛去亦售與顧松樹家姚之行竊係顧勾引求請併究司馬問姚在爾處幾時李稱二年有餘初甚安分至本年四月起行竊數次所失實屬不資司馬訊顧王共收贓幾次顧稱二次王稱一次司馬商之麥君判姚責三百板押捕房三月顧王著各賠洋銀五十元給原告具領完案○客利西國旅館洋人禀稱侍者陳桂福行竊牛油若干在伊家内搜出原贜請爲訊辦包探沈阿炳廪稱陳前曾犯案責五百板押三月有案可稽司馬以陳怙惡不悛著責一百板押一月○李曉彩徐瑞樂二家爲偷兒朱掌甫行竊綢衣綢褲等物報由包探方長華拿獲吊出原贓解案請究李曉彩臨訊不到徐瑞樂投案認領綢長衫司馬著給徐具領朱掌甫責三百板管押一月○包探王阿巧解湖絲女工張毛囡至案據陳阿根禀稱小的在泥城外洛弗林路某洋行充當侍者前者曾由張姚氏爲媒與張毛囡私識已於七月間拆開詎毛囡屢次來行纒擾前晚適洋東請客毛囡又來私開小的竹箱攫去衣物金戒指等物投訴捕房今蒙解究求請恩斷司馬以毛囝實屬非是著各具安分切結並令毛囝不准再至陳處違干提究 
[法租界捕房瑣案]  
　　本年六月間吳長長控木作頭徐金元圖吞貨欵銀八百五十兩等情迭經訊供押追迄未清理昨日吳投案禀稱徐家資殷實除田房各産不計外所存木料亦約值二千餘金請提嚴比讞員陳楚生大令提訊之下徐供稱所欠各户貨欵合七八千金擬將此項木料變賣公攤求鑒大令惡其刁狡喝令重責徐叩首求恩大令准交的保限半月理楚延干比追○小工顧仁發行竊太古棧杏仁藥材等物售與南市時王氏所開舊貨启内經包探緝獲解奉大令訊供判罰氏洋銀三元顧重責三百板斥釋○駁船户陳如堂宋根祥行竊太古棧黄豆 
 
 

Page 10

 
 
十餘擔雇張王氏所駕划船裝運經包探緝獲解奉大令訊明判各枷號五日期滿各責三百板張王氏罰　洋銀二元先行釋出○陸阿　喬長生楊德生等串竊洋紗衣服等物經包探緝獲解奉大令訊供陸直認不諱喬楊代接贜物判將陸重責五百板發攺過所監禁半年期滿再核　楊各押一月責三百板○小車夫王連橋代裝行李失去衣包一枚控奉大令訊供著枷號五日責三百板○偷兒戴恒祥行竊某姓家衣服解奉大令訊供著先行枷號一月期滿責釋 
[美租界捕房紀事]  
　　前晚邱連生姜阿桂混入怡和碼頭所泊大美輪船上圖竊被船中司事周長榮所見當塲拘獲送入捕房捕頭詰知行竊未成從寛開釋○昨晨王梅氏至提籃橋左近菜市購物與小販陳杆林一言不合肆意兇毆毁及陳之衣服三百三十九號巡捕見之一併帶入捕房捕頭詰知事起細微令氏償小銀錢數枚從寛釋出○昨晨跑灘賊王阿小掩入蘇州河畔某姓船上行竊布被一條携之而逸適爲包探沈阿岳所見連贜帶入捕房捕頭令押候解送公堂禀請讞員黄耀宿司馬訊辦○前晚七十八號印捕巡至百老匯路見瘋人某甲沿途手舞足蹈胡閙不休恐釀事端設法拘入捕房捕頭令轉送公堂禀請安插○前晚北四川路青雲里第三四五六號門牌某某等家房屋因年久失修以致披屋四間忽然坍塌事爲捕頭所聞立派某包探前往查察再行核辦 
[蘇省官報]  
　　九月初三日知縣吳榮烈潘　經張孚襄均禀知在院上對本議敍知縣許寳綬禀謝奉委　署文奉繕校差從九嚴水清禀知由　服漢回省禀到朱景緇禀謝飭知奉部核准註册初四日湖北試用道張雲錦由湖北來陜西補用道姚汝楨通知由揚州來英商威麟電登公　福羅斯辭行赴滬張鵬翔禀謝奉委署靈澤縣事　　　禀知奉滬寗鐵路總局委辦蘇滬第四叚長元吳購地差陳紹唐禀知初二日覆算交代葛恩元禀謝奉委督審局差李瑞懋禀辭赴海門勘丈釐洲差巡檢金　禀銷赴新二邑監放孤貧口糧差回初五日會辦將備學堂江蘇候補道席政驊由甯來辦理蘇城六門釐捐總局知府許星璧禀謝委署常州府事常州府總捕通判沈召專丁來省禀知初　日拷代理陽湖縣任事花翎提舉衛江蘇候補通判李彦鍾禀知起服回省禀到花翎同知　指分江蘇試用知縣楊光德由京　照來省禀到巡檢周以　請假十天赴滬勸辦兩廣賑捐指分江蘇試用巡檢華益　由京領照來省禀到初六日藩轅牌示照得震澤縣知縣夏輔咸撤回開缺查有特用知縣羅良鑑堪以酌補知縣傅鑫由粤因病回省繳資禀到倪文范禀知奉滬甯鐵路總局委辦蘇滬崑新購地差初七日常州府德大人專丁來省禀謝調署鎭江府事正任丹徒縣楊紹時山鎭江專丁來省禀知到五康嫠源差　縣羅良鑑禀謝牌示請補震澤縣缺同知金兆蕃知縣孫過瀾鄧雲卿謝商衡鍾何榮烈潘宜經均謝奉儲憲傳閱課卷龔鴻揆禀謝奉委赴華亭查騐榖差彭在中　知到北總察差鍾鴻鈞銷北路總察差卽辭赴滬接帶留防太湖水師副中營張克煊禀謝奉委騐枚崇明衙署工程籖分江蘇卽用知縣李維漢由京領照到省 
[萬國紅十字會收欵清單]  
　　啓者本會昨承河南南汝光道台朱觀察籌助漕平銀一千兩合來元一千零六十六兩六錢九分存仁堂金英洋五十元霍峯　　英洋二十元梁溪邱陸龍洋五元英洋五元李叔裴龍洋十元劉炳塏率子爲先室王氏五十冥夀乞求冥福節省無益經懺移助英洋二十元諸君子慷慨好施明達樂善　倡募巨欵或節省浮資于硝烟彈雨之中行救恤災鄰之舉仁臘洋溢感被何如除分掣收照並將欵立卽彙解東三省外謹乞登報奉揚伏惟公鑒[  上海國紅十字會同人謹啓]  
[江甯藩臺彙解紅十字會捐欵第一批清單]  
　　江甯布政司黄捐助洋五百元署清河縣張捐助英洋一百元西垻票鹽各局棧共湊集洋五百元城鄉各興共捐集英洋三百五十元錢業共捐集英洋一百五十元　岸督銷總局捐英洋二百四十元全椒分銷局捐英洋四十元滁來分銷局捐英洋二十元宣城分銷局捐英洋二十元蕪湖分銷局捐英洋二十元運漕分銷局捐英洋十五元合肥分銷局捐英洋十五元桐城分銷局捐英洋十元和州分銷局捐洋十元三和分銷局捐洋十元共捐洋四百元辦理清查上海　地局江蘇存記候補道潘學補捐規銀一百兩江蘇補用道林賀詞捐規銀一百兩總辦江南陸師學堂江蘇候補道錢總培捐洋一百元監督江蘇候補知縣黄在福捐洋二十八元總稽查分省直隸州州同夏仁溥捐洋八元提測江蘇候補知州汪喬年捐洋二十八元營壘教習兼陸帥監院候選縣飛畢業生汪昆田洋三十元正　通監院畢　吳　昌捐洋八元陸師經理畢業曾達捐洋五元普通經理畢業生李德霖洋六元德文繙譯候選縣丞劉　騤洋十元德文繙譯候選縣丞楊錦堂洋十元漢文教習揀選知縣鄭口敬十六元漢文教習候選知縣黄昺隆洋六元漢文教習候選知縣朱光謙洋三元算學教習廪生馮立森洋五元英文教習候選知縣彭燦昌洋五元漢文教習附生王葆恆洋八元砲操教習補用千總鄭爲成洋十元留堂畢業生武備教習阮慕咸洋六元留堂畢業生武備教習王燮陽洋　元留堂畢業生算學教習藍昌兆洋三元留堂畢業生算學教習　勳洋三元留堂畢業生歴史教習陳清鶴洋五元留堂畢業生輿地教習謝向榮洋五元留堂畢業生武備教習官承現洋五元留堂畢業生測增教習鍾内熙洋五元留　翰　畢業生錢燮華洋一元稽查委員前浙江遂安縣知縣支潤彦洋八元稽查委員江蘇候補通判游澤實洋二元稽查委員江蘇候補典史錢恩澍洋二元支應委員江蘇候補巡檢朱嘉俊洋十元帮辦支應從九職銜錢文照洋六元文案委員江蘇候補直隸州州判王來牟洋三元陸師學醫官湖北試用巡檢張震洋五元普通醫官　業謙洋一元管馬委員候補都司萬樹春洋八元管帶武威新軍左翼振保知縣王繼美洋二十元管帶武威新軍右翼擬保通判劉澤浦洋二十元以上共計龍洋四百元山陽縣葉洋一百元王　慶典洋五十元劉和泰典洋五十元存濟堂沈洋二十元承恩堂秦洋三十元仁恕堂何洋八元百讓堂張洋二十元承澤堂林洋十元約禮堂顔洋二元綠野堂洋一元玉山堂顧洋十元集韻堂丁洋一元凝秀堂顧洋三十元凌　生典洋四十元抗希堂吉洋二元光霽堂周洋四元景蓮堂周洋四元謙恕堂周洋四元承懿堂洋二元筠軒堂王洋二元世德　洋一元容德堂洋二元承先堂倪洋二元義大　源鼎升合洋十元布業洋四元章信記洋三元錢公記洋一元程坐春堂洋二元崔蔭伯洋一元全生大德生合洋二十角烟業洋二十角紙燭南　業洋四十角源大萬隆乾復永泰通濟源復永盛和祥豐仁大安福鼎泰隆泰德泰恆源恆益萬洽濟三木源同裕吉祥和泰祥源昌仁泰德源德隆合助洋五百元豫豐亦洋五元惜隂氏洋五元萬昌福洋五元七齡孩洋一元劉顧氏助銀鐲一只重二兩合洋三元顧施氏助　一副合洋一元爲善最樂洋二元順康莊洋十元　雙莊萬昌福孫敬銘洋各十元范肯堂周小樓洋二十元無名氏洋一百元　積慶堂徐恆盛堂合助洋四十元善餘堂洋二十元淮安府汪洋四十元紫陽主人洋二元東海生洋四元姚三夀堂洋二元漣水公讌洋八元飄城公　洋十元陳愛棠洋三十元周正記周泰記周發記林春記李春記李豐記李裕記李長林洋各一元陳香記陸文選　子輝徐　余殷文秀趙彭齡蔡聘華洋各十元兪介記夏逹記永隆何裕隆和記源大興洋各五元陳尚記生記洋各一元共一百四十元江南徐州府豐縣知縣王之全洋一百元董良材錢二千文侯王階李韻陞段祥瑞各錢二千文江南徐州府豐縣典史陳有源錢二千文豐縣膏捐分局王肇慶豐縣土藥統捐分　張炳　各助錢十千文仁裕典錢三十千文　郌隆助錢二千文鳳昌店東泰順三義長合興店懷濟堂錢各八千文錢土行錢四十千文丁志平無名氏錢各五千文江茂解張仲　錢各四千文王恆豐德興厚陳萬順江榮泰錢各二千文○總辦金陵馬路工程局江蘇卽補道朱潛洋三十元會辦金陵馬路工程局江蘇候補道朱廷　洋二十元提調金陵馬路工程局事宜江蘇試用通判連祖福洋十元工程委員請補江都縣知縣陳北璟工程委員江蘇候補知縣查鍾泰工程委員江蘇試用府經歴周龍光收支兼文案委員江蘇試用主簿馬秉寅洋各八元差遣委員江蘇試用典史王保和差遣委員江蘇分缺先巡檢馬軼倫洋各四元[  上海萬國紅十字會同人謹啓]  
[謹將江蘇學台唐大宗師經募紅十字會捐欵第六批清單沙登公鑒]  
　　吳縣教諭茅錫恩訓導沈朕第洋各十元程成訓義莊洋四元程昌頤洋二元彭世煌王亦曾可鶴琴王尚氏王文揆王文持文授文攬文捷文撰遂圃顧浩臣　閒主人經善居隱名氏顧瀚昌陸鴻逵洋各一元王季烈季同季點洋各三元王季　　祺季麟王標李夢九洋各一元王仁鐘洋三元王更王尚洋合一元王仁俊仁基洋各二元潘夀祺侯善估曾家解孫是求樂延禧馬士踪盛德裕洋各二元張鍾來洋四元何焕文寳和洋各三元　祖元陳其審王侍萱王錫麒府祝三何震來蔣士龍王人驥包俊章吕鎰山寳記和記唐明記王宗坤林石泉陳子耕張聽訓徐子英侯醉雲楊連生養元廬顧日新何癸生　和祥洋各一元推仁詠勤堂　　球洋各二元張錫保康保洋各一元孫如卿小洋七角張綏記黄企記洋各五角吳增祥小洋四角李廷楨　佐鴻朱鈺李門盧氏洋各五角愛世子小洋二角陶廷寳張鳳詔徐章鑣徐鈞汪開祉董田毓晉楨朱錫　程士雲張曜甫江家楨申養泉吳炳生粟影軒李　鈞靈擅内史棠隱居苑鹿山人馮翊叔子隱名氏陸　曾李延　陳驥開潘福記廉如春馬紫　潘乙舟潘彩記函芝恊和莊徐太記徐安仁殿泰記談子春章門劉氏益大潘姓朱金　郭文彬胡翰芬汪增礽敦鉉堂人夀書屋崇易堂劉　吉蘭雲堂王隨安堂青蔭書屋留耕堂姚梁廷鉅梁肇儀乾生號高步青方錫麒許兆駿程子善陸惕時陳國鏐平以仁顔子明王宗保江國墀　　周福元周文俊周文傑周文偉溥時雨立錐陳錫麒陳清祥陳清傑陳世松陳世昌陳俊陳　陳荃陳驥陳鑣陳世標陳恩梓陳惟枚陳怡慶堂許菊如南陽廬吳勤亮程雲章平陽氏汝南氏洋各一元汪耕蔭隱名氏祝　 
 
 

Page 11

 
 
才貝元傑吳誦芬訒齋樂志堂黄張文焕王鈺福來康益記陳如蘭查章卿徐永葑潘承祿守耕堂包陸兆驥江　捐順花溪祠吳俊卿陳乘哲人和振記張夀山李少泉程善從無名氏洋各二元雷文藻堂雷　懋吳傳鼎洋各三元務本堂曹洋四十元丁靜子沈　　陶　修吳曾沂汪國城洋各四元　式之亮之元善小珍孫章氏章王氏隱名氏無名吳下居士積善堂齡記夀菴黄興元興清朱致大王恆　楊　源義聖協洋各半元林文鈞潘鄂記歴慰曾石姓乾記潘致記洪振記蘚善根貝　歇吳興氏洋各五角劉楊氏洋二角朱耀記貝溪吳應繼洋各四角振記洋五角尹姓同志瑞號　源金名氏樂記王文照洋各三角五湖退恩子桂蔭軒吳詒醫堂洋各十元古稀士洋四元道福堂洋一元五角 
[  上海萬國紅十字會同人謹啓]  
 
 
 

Page 12

 
 
   
 
 

Page 13

 
 
　　一經購到機器開鑄行使必可流通市面裨益公家自應將寳河鑄錢局停止以節糜費而免官虧除飭將歴年支用欵項詳細造册另案報銷外所有停止鑄錢局緣由理合附片陳明伏乞聖鑒訓示謹奏奉硃批覽欽此 
[陜甘總督崧奏爲揀員借補副將要缺以裨營伍摺廿二日]  
　　頭品頂戴陜甘總督奴才崧蕃跪奏爲揀員借補副將要缺以裨營伍恭摺仰祈聖鑒事竊接准兵部咨西安城守恊副將清　病故遺缺係第一輪第一缺輪用儘先人員行　揀員請補等因欽此奴才查西安城守協副將員缺設處省城總會營務責任綦　業經奉請以　甯鎭屬鎭海恊副將扎拉芬調補在案所遺鎭海恊副將員缺應卽查照部章以儘先人員抵補惟該處爲西藏交界緊要之地撒番出人交涉事繁非精明幹練熟習邊情番語之員難資治理奴才查有記名提督趙有正熟習番情才具諳練堪以借補斯缺實屬人地相宜亦與部　相符合無仰懇天恩俯念員缺緊要准以該員趙有正借補鎭海恊副將員缺俾資得力如蒙兪允俟接准部覆卽行給咨送部引見以符定制除飭取履歴清册咨部查覈外謹會同署甘肅提臣張永清合詞恭摺具陳伏乞皇太后皇上聖鑒飭部覈覆施行謹奏奉硃批兵部議奏欽此 
[江西巡撫臣奏爲查辦光緒二十九年錢糧奏銷考成各官遵照新章繕列清單摺廿三日]  
　　頭品頂戴署理江西巡撫陜西布政使臣夏峕跪奏爲查辦光緒二十九年錢糧奏銷考成各官遵照新章繕列清單恭摺具奏仰祈聖鑒事竊江西省額徵起存地丁等項錢糧完解支存數目例應次年五月造册奏銷兹據布政使周浩詳稱查南昌等十四府州屬光緒二十九年分地丁屯糧丁並驛站支餘等項按額應徵起運存留銀内已完未完並因災緩徵銀數又南昌饒州二府税課各行户認納額外增徵及吉安九江贑州三府商苗落地税盈餘並義寗州充公入官田租曁各屬驛站節省馬尾皮價除各府縣未據具報外實共應徵銀内已完未完銀數又應徵各屬坐支及解司耗羡實共應徵銀内已完支解及因災緩徵並未完民欠各數目另造細册遵例歸入地丁奏銷册内合計考成聽候查覆至請緩正耗銀兩内各廳縣被水被旱民食拮据前據各該管知府親詣督飭勘明實在被灾早晚兩稻失收田畝造具頃畝科則及應請緩徵正耗銀兩細數册結送司當經前司復查屬實詳奉奏請恩旨緩至光緒三十年秋季分作兩年帶徵欽奉上諭再行認眞釐剔等因欽此現已委員分赴各屬認眞確查另安詳奏應請暫行剔除免予核計寄莊錢糧例叅代徵之員又司府廳州縣内經催經徵並帶徵人員業已照例將未完一分以上各職名先於五月内開單詳請具奏兹仍彚揭開報又應徵民欠正耗各銀巡撫有督催之責以十分核算護撫臣柯逢時自光緒二十九年正月初一日起至七月十七日卸事前一日止督催連閏七個月十八日已完四分一釐五毫六絲九忽未完一分六釐八毫九絲三忽臣於七月十九日受事起至年底止督催五個月十二日已完四分一釐五毫三絲八忽未完無項亦已另開清摺呈送又是年應徵府欵雜辦課鈔麻鈔料落地税及義甯州入官田租各銀兩例應歸入地丁錢糧奏銷册内造報今均未據完解所有經徵接徵不力完解遲延各職名亦均另摘開報附叅統候部議造具地丁實徵起存併屯糧丁等項已未解支存數目奏銷清册並經催經徵巳未完分數各職名揭帖呈送併據釐明此案向應繕具黄册今照新章攺開簡明清單詳請具奏等情前來臣將各册細加查核並無遺漏濫支挫完作欠照例於司總鈐蓋印信又定例司庫錢糧巡撫於每年奏銷時親赴艦查如無虧空卽於奏銷本内一併保　等因並據藩司將庫儲新舊錢糧造報到臣隨卽親赴司庫按册逐一盤查並無虧空及挪新掩舊情弊除出具印結同送到各册及職名揭帖分送部科查覈外所有二十九年分錢糧考成各官理合遵照新章繕具清單恭呈御覽伏乞皇太后皇上聖鑒飭部核覆施行再此案於本年七月二十三日據藩司造册送齊臣於七月三十日具奏並據該司詳稱此屆奏銷因緩徵錢糧奉旨再行釐剔委員復行確查以致辦理稍遲合併陳明謹奏奉硃批該部議奏單併發欽此 
[直隸總督袁奏爲疆臣命婦遵承先志捐助振銀循例懇恩旌奬摺廿三日]  
　　太子少保北洋大臣直隷總督袁世凱奏爲疆臣命婦遵承先志捐助振銀循例懇恩旌奬恭摺仰祈聖鑒事竊照永定河堤工漫溢災黎待振孔殷經臣集欵撫恤並電咨各省籌振去後兹准河南撫臣陳夔龍遵其父母遺命捐助振銀三千兩曁該撫之妻陳許氏遵其母二品命婦許李氏遺命捐助振銀一千兩匯寄到津請爲派員發放並聲稱故父陳世炘原任貴州清溪縣知縣解官後值苗匪梗道寄籍黔中生平任恤爲懷節存廉俸悉充地方善舉逮存之日恒以廉惠相朂母陳楊氏陳姜氏並好施濟行惠有加此項振銀爲遵承先志藉廣親仁許李氏遺命施振亦屬好善之忱均不敢仰邀奬叙等情前來臣查定章捐銀一千兩以上例得奏請恩施今原任貴州清溪縣知縣陳世炘生爲廉吏捐俸樂施陳楊氏陳姜氏善行嫓美均以遺命助振迹其民物關懷洵多利賴許李氏同有遺志旦屬流澤綿長合無一併仰懇天恩給予樂善好施字樣令在原籍自行建坊以資旌奬出自鴻施除將振欵發交振撫局員齎赴災區散放外理合恭摺具奏伏乞皇太后皇上聖鑒訓示謹奏奉硃批著照所請禮部知道欽此 
[直隷總督袁奏爲懇恩俯念員缺緊要准以保定營叅將韓廷貴升補河屯恊副將片廿三日]  
　　袁世凱片再准兵部咨提標河屯恊副將德春病故所遺副將係升調之缺令揀合例人員升調等因臣隨在於實任副將内逐加遴選非現居要缺卽人地未宜一時實乏合例堪調之員自應揀員升補兹查有臣標保定營叅將韓廷貴年六十一歳江蘇山陽縣人由軍功歴保記名　兵借補天津鎭標中軍游擊升補今職光緒二十六年四月受劄歴俸已滿該員精細詳明諳練營務以之升補河屯恊副將寳堪勝任亦與例章相符合無仰懇天恩俯念員缺緊要准以保定營叅將韓廷貴升補河屯恊副將以裨營伍除飭取履歴咨部外理合會同直隷提督臣馬玉崑附片具陳伏乞聖鑒訓示至所遺保定營叅將員缺直隷現有應補人員應請留歸外補謹奏奉硃批兵部議奏欽此 
 
 

Page 14

 
 
[署雲貴總署訪查管理機器局道員支銷不實請旨先行革職歸案查辦摺廿三日]  
　　署雲貴總督臣丁振鐸　　臣林紹年跪奏爲訪查管理機器局道員支銷不實請旨先行革職歸案查辦恭摺仰祈聖鑒事竊滇省前經創設機器局試辦製造槍碼砲彈銅帽以資軍需歴經派員管理近年因添辦團防加以廣南鎭邊一帶游猖各匪及個舊廠匪相繼滋事軍火時虞不濟製造較前增多疉經前督撫臣及臣等飭令該局總辦督率工匠認眞經理乃現充該　總辦雲南試用道莫楷利心甚重辦事又甚粗率自光緒二十八年接辦以來適值軍務倥偬製造較多領欵亦較前爲鉅臣等覺其所造各項旣欠講究報銷各欵復有不實隨卽調查該員經管期内製造報銷考核估計出入兩數實有相懸經臣等札飭署藩司陳燦等卽往該局查取帳簿竟敢具禀直言上年帳簿失去認係伊姪經理希圖狡飾然卽接所查獲本年帳簿核其實用之數比較所領之欵已顯有浮冒似此喪心昧良已極未便稍事姑容相應請旨將雲南試用道莫楷先行革職歸案聽候查辦以儆官邪除將該員曁工頭司帳人等發交雲南府看管並督飭藩司等澈查究追懲辦曁咨部查照外所有紏叅管理機器局道員支銷不實各緣由是否有當謹合詞恭摺具奏伏乞皇太后皇上聖鑒訓示謹奏奉硃批著照所請該部知道欽此 
[河南巡撫陳奏爲請補知府以資治理摺廿三日]  
　　河南巡撫兼管河工事務臣陳夔龍跪奏爲請補知府以資治理恭摺仰祈聖鑒事竊照懷慶府知府李光琳前經奏叅降補於光緒三十年六月初四日奉旨例作第五日行文按照限减半計算應扣至六月二十三日接到部文爲開缺日期業歸六月分設缺造報在案查懷慶府知府一缺係奏叅降補選應先儘截取分發正途出身人員請補截取分發正途出身現在豫省無人照例應用截取分發各項出身人員不准聲叙人地未宜兹查有截取保送分發補用知府李廷瑞現年四十六歳係順天府宛平縣人由俊秀於同治十一年奉旨太醫院左院判李德立之子李廷瑞著俟及歳時以主事卽用分部學習行走欽此光緖三年十二月截分兵部四年九月選補職方司主事任内恭逢恩詔隨帶加一級五年恭逢恩詔紀錄一次七年二月丁父憂六月奉旨前署太醫院左院判李德立之子主事李廷瑞著以本部郎中遇缺即補欽此九年五月服滿起復十二年四月補授武庫司郎中俸滿截取引見奉旨著以繁缺知府用欽此因辦順直義賑案内出力保奉於十七年十月二十五日奉旨俟歸知府班後賞加鹽運使銜欽此是年十月丁母憂二十年正月服滿起復在直隸振捐案内奬戴花翎因届京察保送分發遵例捐指河南補用於光緒二十年九月初三日由吏部帶領引見奉旨照例發往欽此十月初一日赴部領照於是月二十八日到省曾任實缺例不甄别以之請補懷慶府知府與例相符據布政使瑞良按察使鍾培會核出考呈請奏補並聲明該員係截取保送分發補用知府請補知府銜缺相當毋庸送部引見亦毋庸查開叅罰等情具詳前來臣查該員李廷瑞才具明敏年力富强堪以補授懷慶府知府核與定例相符理合恭摺具陳伏乞皇太后皇上聖鑒敕部核覆施行謹奏奉硃批吏部議奏欽此 
[河南巡撫陳奏爲妥籌的欵查照常備軍章程增募砲隊一營於營制地方均有裨益片廿四日]  
　　陳夔龍片再河南省向設豫正左右兩軍分紥大河南北各有前鋒砲隊一營臣以其久駐外縣技藝日疏幾同有名無實擬令開拔來省就近訓練爲將來歸併常備軍張本惟近值路工並舉交涉日繁票匪出没靡常宵小時虞竊發一切保護彈壓該左右兩軍僅有馬步合營各一營步隊六營駐紥太河南北扼要處所尚覺不敷分布若抽調砲隊兩營捕力更形單薄復經督同司道再三商權常備軍砲隊固宜亟練地方防務尤須通籌近日北洋防軍查係多用洋槍步隊擬先就該砲營餉力攺作左右軍步隊前營兩營就近募齋認眞挑選塡紥原防地叚仍隷左右分統節制訓練運動更爲靈活且步隊人數較之砲隊人砲攺數加增並可多撥數處巡防尤爲宗密約計以步每年節省餉項銀四千餘兩飭支應局另欵劃存以儲常備軍開練砲隊之用其原領砲位馬匹已閱數年應卽分别有用無用照章釐剔繳回以昭核實一面由臣督飭司道勿論如何爲難妥籌的欵查照常備軍章程增募砲隊一營尅期教練似操防兼顧應於營制地方均有裨益除檄飭導照容俟成軍後另案具奏並分咨外臣爲整頓防營起見是否有當謹附片陳明伏乞聖鑒訓示敕部立案施行謹奏奉硃批該部知道欽此 

西安將軍長奏爲揀選得廂白旗花翎協領斌恆堪以充補威遠右營洋槍隊正管帶官片廿四日 ] 
　　長春等片再查西安威遠右營洋鎗隊正管帶官協領賡呢音圖因事奏參撤出正管帶一缺揀選得廂白旗花翎協領斌恒老成諳練熟習營伍堪以充補威遠右營洋鎗隊正管帶官俾資操練理合附片奏聞伏乞聖鑒謹奏奉硃批知道了欽此 
[河南巡撫陳奏爲遴員更補河工要缺同知摺廿四日]  
　　河南巡撫兼管河工事務臣陳夔龍跪奏爲遴員更補河工要缺同知恭摺仰祈聖鑒事竊豫河開封府下北同知李尚節病故遺缺經臣以先儘補用同知姚詩富奏請試署欽奉硃批吏部議奏欽此兹部咨河工同知一項係先儘前到班所請以先儘正班同知姚詩富署理下北同知之處　毋庸議應令另行照例按班請署等因於光緒三十年七月初八日具奏奉旨依議欽此欽遵咨行前來應即遵照部議另行遴員更補查定例河工同知通判缺出准將截取記名分發正途人員先行酌補不積各項班次之缺等語前於光緒二十八年東河捕河通判出缺經升任撫臣錫良以截取通判高凌雲奏請酌補奉部議准在案兹下北同知一缺經管黄河北岸祥符陳留蘭儀三汛隄掃工程有修防之責關繫緊要臣於通工應補人員内逐加遴選查有截取補用同知李湘年三十二歳順天大興縣人由附生中式光緒辛卯科舉人報捐内閣中書分發行走於光緒十九年三月到閣二十一年五月補授中書遵例捐免試俸歴俸截取記名同知十月二十四日引見奉旨著照例用欽此十一月呈請分發捐指東河補用二十二年二月二十五日到工霜清安瀾案内保俟補缺後以知府用二十五年十一月丁父憂回籍守制服滿於二十八年 
 
