# 1918 - 125 - 4916248

 

Page 1

 
 
   
 
 

Page 2

 
 
時評 
[自擾（冷）]  
　　當此紛擾已極之世界凡主持地方之人非至萬不得已被逼而發生擾亂之事此其人可謂全無識見者矣今茲北京因增租而生之風潮亦此類也 
夫區區官產租金之增加能有幾何必欲不顧商艱妄用暴力致起商人之反抗假使不允其反抗則因此小事而釀大患主其事者烏能負此重任假使允其反抗則區區增租之令且因人之反抗而即自取消則自後更有何事能使人奉令故曰此其人可謂全無識見者也 
雖然人當困難之時則其所執之見必偏而此無端自擾之事必發生較易世界之紛擾而益紛擾者大抵由此更何責此庸庸之政府哉 
[命令]  
五月十日大總統令司法總長朱深呈陜西高等檢察廳檢察長易恩侯呈請辭職易恩侯准免本職此令又令調任吳炳樅署理陜西高等檢察廳檢察長此令又令陸軍總長段芝貴呈綏遠陸軍混成旅第二混成團團長王石清因病辭職王石清准免本職此令又令任命張炳賢爲綏遠陸軍混成旅第二混成團團長此令又令陸軍總長段芝貴呈請調任李鵬掦爲陸軍第二師步兵第六團第二營營長應照准此令又令陸軍總長段芝貴呈請任命李晉掦爲陸軍第二師步兵第七團第二營營長應照准此令 
又令陸軍總長段芝貴呈請任命麥珍爲陸軍第十六假步兵第三十一旅少校副官應照准此令 
又令吳毓麟晋給二等文虎章此令 
又令惠愛喜給予三等嘉禾章江寶琳梁華道均給予四等嘉禾章此令 
又令潘葆勳給予四等嘉禾章此令 
五月十一日大總統令任命王錫廣爲陸軍第二十一混成旅步兵第二團團長此令 
又令龍學競晉給三等嘉禾章孟錫綬晋給四等嘉禾章此令又令宋眞郭世　均晉給三等嘉禾章何元瀚尤桐均晋給四等嘉禾章此令 
[專電]  
[北京電]  
　　官產加租激動風潮多數商家主張罷市商會勸阻推王文典安迪生謁段陳訴已由院令查辦被捕商人以官産處侵權違法向法庭告訴現地廳已准受理（十二日上午十二鐘） 
[北京電]  
　　京師增租風潮日益擴大現被押者已逹五十人昨閣議决定先令釋放圖雙方和平解决惟官産處仍在捕人 
（十二日下午二鐘） 
[北京電]  
　　頃商家二百餘人在商會求保護未散會長安迪生赴吳總監處請設法一面定明日開全體大會解决辦法如官廳再不轉圜將釀罷市風潮 
（十二日下午四鐘） 
[北京電]  
　　提署所拿之租地商人今日仍未釋放又捕去謙益司米舖女主商界愈憤齊赴商會哀求維持勢將激成罷市現會長竭力撫慰訂明日開大會解决（十二日下午八鐘） 
[北京電]  
　　曹錕來電辭宣撫有准則簡員接替不准則撥餉速匯漢口語意（十二日下午五鐘） 
[北京電]  
　　軍界消息寳慶又危急永豐界嶺相繼亦危衡山方面戰事又生（十二日下午二鐘） 
 [P北京電> 
　　朱澤黄電馮旅允今日出援即反守爲攻陳復初迄無下落是否被害尚不可知一說已潛赴漢口面曹密商恢復湘西計畫（十二日上午十二鐘） 
[北京電]  
　　劉存厚連到三急電（一）賴心輝不支已退出梓潼乞速援（二）劉致倪電請援倪覆難再抽調（三）報告廣昭危急又川北吃緊黎天才王天縱借滇黔軍攻秭（十二日下午二鐘） 
[北京電]  
　　中央電慰龍濟光迅勒舊部會閩贛兩路進攻不難恢復原狀需用餉械可與外商籌借購買俱歸中央擔任勿因小挫灰心（十二日上午十二鐘） 
[北京電]  
　　昨日閣議曹陸兩長遲不出席經段請始到陸未終會即去外交案雖秘密籌議仍無結果（十二日下午二鐘） 
北京電 
　　魯財廳與英美烟公司訂地方借欵三百萬以山東全省烟葉培養權擔保其用途充勦匪經費（十二日上午十二鐘） 
[北京電]  
　　閣議擬改中日共同出兵爲籌備出兵俟日先派兵我居後（十二日下午五鐘） 
[北京電]  
　　留日學生因外交全體罷學去電勸阻無效閣議派袁希濤赴日解釋袁昨夜車行但學生已於八九兩日紛紛歸國（十二日上午十二鐘） 
[北京電]  
　　駐俄劉使即日回任因政府已决定對俄與協商國取一致態度（十二日上午十二鐘） 
[北京電]  
　　李純鮑貴卿又來密電請赦張勳（十二日上午十二鐘） 
[北京電]  
　　政府昨通電各省新國會選舉務於六月内一律完竣（十二日下午二鐘） 
外電 
[哈爾濱電]  
　　伊庫資克避難人云過激黨國民委員會近檢查由滿洲至俄國之函電甚爲嚴密凡有談及遠東政局者槪行没收哈埠霍爾瓦特將軍已任命白勒施柯夫與柯爾察克爾將軍統帶中東鐵路境内之俄兵海參崴電稱過激黨已解散海參崴市政會並拘捕各委員加里姆斯加雅地方附近現有戰事故赤塔方面之火車不能據里平斯克電稱該處富室已被過激黨摧殘殆盡目下過激黨乃迫令農夫繳納重稅捐助巨欵（十日） 
[路透電]  
[北京電]  
　　許蘭洲今日（十一日）入京與政府協議軍事計畫聞任許爲四川應援奉軍司令由陜西前往川北（十一日） 
[北京電]  
　　前日入京之上海商董虞和德本日（十一日）謁見農商總長田文烈陳訴關於糧食之現狀及其輸出之問題（十一日） 
[漢口電]  
　　奉天軍總司令部擬駐紥武昌城外現正選擇地址（十一日） 
[漢口電]  
　　倪嗣冲通告曹錕王占元云爲應援湖南已决派安武軍步兵十一營砲兵二營騎工輜重各一營共計十六營不日前往（十一日） 
[北京電]  
　　賽米約諾夫軍昨日擊破　激派軍已佔領阿托亞諾夫卡現漸近奇逹而伊洛庫庫與奇逹之過激派及德奥俘虜共計不過四千（十一日） 
[東京電]  
　　前通同謀刺段祺瑞之日人兩名於十日在長崎裁判所豫審决定已移至公判 
（十二日） 
[東京電]  
　　寺尾博士及其他有力者二三人爲中國留學生罷學回國風潮於本日訪問日本外務大臣後藤氏（十二日） 
[東京電]  
　　長岡中將之國民飛行協會豫定於七八兩月在上野開空中文明博覽會表示凡關於航空機之一切智識及其發逹之歷史以資國民之研究 
（十二日） 
[東京電]  
　　巴黎來電云前任法國駐日大使實賴爾氏投稿於法國（盧普梯球奈爾）報稱讚新任日本外務大臣之精力與着力且曰後藤男爵於中俄兩國與日本之關係具有充分之經歷與透徹之智識使彼實行日本向所定爲常軌且歷來所施行之政策誠不失爲有極完全之準備之外務大臣云（十二日） 
[以上東方通信社電]  
[東京電]  
　　與中國留學生有關係之法政大學校長寺尾博士曁外十私立學校代表者昨日在學士會會合協議此次留學生返國風潮議定頒布下之勸告文曰（諸君之行動雖或出於愛國之至情然其所本者竊恐逸外於事實之眞相我等將與政局當道交涉以釋諸君之疑宜安心勉勵學業）云云旋舉木下明治大學長及外三名委以向文部省及外務省當局交涉（十二日） 
[東京電]  
　　以高田早博士爲創立委員長之日華青年協會於昨日舉行發會式日本學生之赴會者甚衆而中國學生適值返國風潮無有一人出席而高田松陂兩博士有留學生（此下數字電文不明）中央監督禁止之演說（十二日） 
[以上共同通信社電]  
戰電 
[倫敦電]  
　　孟郤斯特指導報之巴黎訪員電稱法國現任與前任閣員在外交委員會交出一切證據證明奥皇曾於去年四月初旬繕發第二次運動和議之函致波本公爵内有協約國土地要求僅限於亞爾薩斯與勞蘭兩省則奥國可勸導德國議和至於所佔地點當撤回軍隊面比國主權亦當完全恢復布國已允照此辦理此係密函法政府須守秘密等語法總統卜横加爾討論此函時建議奥　宜割奥地特里斯特與特倫蒂洛兩處讓與意國以換西里西亞奥皇答稱此層　有妨碍蓋奥國據有特里斯特與特倫蒂洛而法國則未據有西里西亞也證據中有奥國某要員宣言一則據謂如德國執抝不從而協約國與奥國問宣布停戰則德國人民必爲少數社會黨所鼓動而起革命云前法國外交總長禮博在委員會聲稱不拒絶奥皇提議則與意國離異二者必居其一思　再四唯有拒絶奥皇提議之一法意外相主張拒絶甚力英相喬治則於遲疑不决之後始允拒絶也就所有證據觀之英相喬治頗一再聲明奥皇提議之動要及議和良好機會之不宜錯過但法總統主張必俟協約國軍事全跡後戰事始可結刺據外交委員會數委員之意見當時苟非喬治主張討論則奥皇提議將不付討論即加拒絶法國總理班勒凡亦贊成禮博拒絶之辦法謂苟不如此則與意國之邦交將見决裂云又有證據證明一九一七年七月間德政府請協約國在瑞士與蘭成男爵會議和局德意英三國政府並未先商諸俄美兩國遽加拒絶比俄兩國頗主張討論德國提議事件但奥皇前後兩函俄美皆未與聞也班勒凡呈出關於去年八月間法德兩私人在瑞士會議之證據並稱在初次德人運動和議之時渠尚不知奥皇之函件今外交委員會尚須取集法國現任總理克勒滿沙等之證據然後發表審查書云（八日） 
[巴黎電]  
　　衆議院外交委員會審查奥皇議和函件等事之證據業已完畢發表審查書謂奥國於一九一七年與一九一八年提出關於和局之證論皆未授與法國及其與國可以接受和議之機會云　（九日） 
[倫敦電]  
　　愛士葵提出由下院選擇委員會　查麻里斯少將投函所述各節之動議已由多敷否决當時歡呼之聲不絶於耳首相喬治曾由議員喝采致敬（九日） 
[倫敦電]  
　　波拉勞氏今日在下院宣稱愛爾蘭自治問　殊爲困難政府現復爲他事所覊故該議案於議院自十六日延　至二十八日以前尚不能提出愛爾蘭總司令瑪杭將軍宣布日内將赴愛爾蘭（九日） 
[巴黎電]  
　　紐約開魯西台尼亞號郵船被沉周年紀念會時羅斯福蒞會演說謂深願美國立即供給大軍五百萬人及使陸軍部知悉如續需兵尚可得五百萬人云（九日） 
[華盛頓電]  
　　衆院陸軍委員會共和黨委員康氏主張如需大軍以博勝利當籌定遣派八百萬人赴歐之計畫云（十日）亞姆斯特丹電維也納電稱布國須承認及整理向德購買軍需之欠欵始能占有羅　所讓杜白魯加之土地布政府將請國會准撥一千　百兆馬克以充此用並將發行四釐半息之借欵德布將合設公司經營康斯丹柴船港及康斯丹柴至塞拉伏達航線（九日） 
巴黎電維也納新自由報載有奥國各城市長述糧食現狀之宣言克拉干佛斯特市長謂五月份所需之糧食不知何從可得今實難支持云加白朗士市長謂政府發給糧食票誠屬無謂蓋目下無糧可以爲應此法徒使人民失望耳（九日）華盛頓電駛抵大西洋某口岸之美軍艦一艘曾途遇敵潛艇三艘發砲擊沉其一據倫敦發表之消息英潛艇近曾攻擊德軍艦四十餘艘（十日） 
[舊金山電]  
　　航務部巴黎代表聲稱美國現所造之船而未成者共有一千九百艘中有二百艘造於開里福列亞州美國今每月所需之造船工資須美金一千萬兆不日將增至一千五百萬元某船廠某日曾以造成之大鋼船三艘下水此爲造船界前所未有之舉三船已　麥九千噸赴歐該船廠至七月四日復有三船下水該廠今有工人六千數月前僅二百五十人耳（十日） 
[華盛頓電]  
　　法國比加爾第之美軍曾重創德軍斥堠隊 
（十日） 
[巴黎電]  
　　半官公報云克里特河至扶末齊勒之陣線爲伊泊爾　隅南面之極端扶爾齊勒距伊泊爾　不足二英里克里特河爲該陣線之樞軸趨向南北與佛蘭得斯諾小山相接克里特河至扶末齊勒陣線控制通距伊泊爾西六英里波泊蘭希村斷績之平原敵軍如擊破此線則伊泊爾南面受圍協約軍由該鎭退出甚爲不易故協約軍主將對於防守該地之利益不得不通盤籌算而作决議昨日德軍曾在該區探試協約 
 
 

Page 3

 
 
軍之兵力（九日） 
[華盛頓電]  
　　駐法美軍司令白興將軍曾令部下兵士於五月十二日母節日各作一書寄與其母衆院已採納决議案請總統宣布全國以是日尊重爲國有所犠牲之民母（十日） 
[紐約電]  
　　美國練鋼會社宣稱現應政府之請製造大批巨式砲彈故擬儘速建一巨廠俾可加速製之（十日） 
要聞一 
[關於軍事之北京近聞]  
[張懷芝電促接替]  
　　據可靠消息自第二路軍隊在湘東失利以來張子志總司令實曾致電中央力辭司令職務并薦徐樹錚君自代段芝泉總理連日以此意商諸徐徐至今尚未承諾張總司令九日又自漢口拍來急電一件逕直催促派員接收聞電内措詞異常堅决而政府又不得一繼任人物故甚爲困難云 
[北軍又在寳慶失利]  
　　自第七師田樹勛旅長克復寳慶後仍整軍準備前進昨聞政府方面又接田旅來電言現已由寳慶退守界嶺南軍四面圍攻形勢極爲危急張敬堯派第三師迅即赴援奉軍一旅亦將開拔但餉械兩空請政府速予接濟云云又據其交通機關所得湘省電訊謂南軍自佔領常德後就地召集土匪數千分擾湘西各地以爲牽制北軍之計面大部分之南軍復舍湘東各地决計向湘西一帶進取寳慶新化等處近日情形緊急亦不讓於常德附近各縣云云又聞寳慶田樹勛旅長九日有一萬急軍電到京謂據探報所得譚浩明擬親率萬人進攻寳慶我軍現甚單薄如不速援則寳慶恐難支持云云 
[奉省三師長抵湘]  
　　奉天師長汲金純吳俊陞孫烈臣業於青日由漢抵湘與張湘督接洽某項要務日内尚須分途馳赴前敵據某軍事機關傳出消息奉省原定之計劃僅能出兵六混成旅自湘贛鄂各地發生戰事以來奉省所預定出發之六混成旅業已完全開拔南下最近川督劉存厚陜督陳樹藩先後來電要求中央飭令奉軍前往援助段芝泉總理披閱來電後曾以川陜兩督此意與徐副司令磋商徐謂各方面似此要求奉軍實有第於應付之勢段總理遂諭參陸處覆電劉陳兩督聲明奉軍不能援助川陜之理由云云 
[政府電覆陜督]  
　　陜西督軍陳樹藩以陜亂日熾所有駐陜軍隊不足平定亂事九日特致電中央請求調撥奉軍若干赴陜援助比聞參陸處曾電覆陜督謂電請奉軍援陜一節已經商諸徐副司令據云奉軍祇有六混成旅即駐鄂贛湘南各地尚難分配實再不能另調赴陜等語用特電覆云云並聞陜西督軍陳伯生昨又電政府詳述該省財政困難軍費無着實况擬懇政府准其勸募地方公債以資維持軍民政務 
[川北形地勢日急]  
　　劉存厚近來每輙北魚日來電略謂據賴團長電稱我軍因子彈缺乏退出綿陽又顧品珍現已移駐順慶各等情綿旣不守川局益危懇催奉軍兼程來援并請撥濟大批餉彈云云又接管金聚來電謂據嚴代團長電稱據報旅長態度不甚明瞭等語已嚴切防備又劉督電稱有大股敵軍協力謀攻廣元請予援助前來懇多撥七九子彈并步鎗三千枝云云聞政府以川事緊急除飭管金聚兼程進援外昨日并由參陸辦公處電飭現已抵漢之奉天二十七師師長孫烈臣率領所部由湖北老河口北繞漢中趕速開赴川北進援劉軍近日各處歡迎奉軍是一種特别現象惜乎只有六旅且由漢中入川至少須歷時兩月方能援川云 
[械彈發否彚誌]  
　　一龍濟光所請之大批子彈鎗械前日已由滬逕發經某商由海道包運赴雷預計於二十日左右可抵雷州（一）陳樹藩所請鎗三千枝彈一百一十萬參陸處以陜有存彈未照發（一）朱澤黄黄所請鎗彈二十萬當以此中另具别情未便接濟一張宗昌所請鎗彈六十萬發令劉廠長由漢陽發給一庫倫陳毅所請撥七九彈四萬令庫即日運至張家口由汽車運赴庫倫 
[南北議和無期]  
　　近數日以來各方面均喧傳議和之時機已到茲據段之親信某當局述段總理最近所持之解决時局態度其言云南北紛爭將及一載民窮財盡勢難久持此盡人皆知之事芝泉總理出山之初卽曾宣言非不願提倡和議第以時機尚未成熟耳段總理前在漢口與各督軍會議之際某督軍曾問總理依照現定之軍事計劃進行須若干時日始有議和之希望總理謂四十日以内定能奠定全湘重提和議至前日湘東各軍失利消息傳來余（某當局自稱）曾諮詢總理湘局旣有變化所定四十日奠定全湘重提和議之計劃是否能如期辦理總理謂有此波折前項計劃恐須兩月左右始可實行以時計之似須下月中旬方有議和之希望云云 
聞段總理昨與倡言調停南北之某政客云今欲言調停南北須先解决南北之衝突如國會問題南方依然要求恢復舊國會或根據舊約法召集新國會夫舊約法者乃民國元年在寗之國會議員等欲束縛北方派之代表袁世凱所産出之法律也時至今日自立法之精神言之亦終難實行其根據舊約法所召集之國會山前後兩次之經騐已深知其不適民國今如與南方謀和承認南方之主張恢復舊國會勢必惹起全國第三次之騷亂如必曰恢復舊國會則南北决無妥協之可言云云卽此一點觀之和平之望遠矣 
[中央對於選舉問題之困難]  
　　總統選舉期間日益迫促面國會問題尚無端倪茲據政府某當局云政府近日對於此項問題亦視爲異常重大故雖值此軍事倥偬之際猶三令五申催促各省趕辦選舉并决定計劃西南六省（即粤桂川黔滇湘六省）縱不能如期辦理届時亦當依照新法召集正式國會實行選舉總統職權惟近據籌備國會事務局長于寳軒君與農商次長江天鐸君詳加核算如西南六省完全不能辦理選舉則新國會即能如期召集恐亦難實行選舉總統職權蓋全盤計算如除去西南六省議員之總數其他各省之議員即縱完全列席比較總統選舉法第二條所規定四分三以上出席議員人數僅多四人换而言之即缺席五人便不能開選舉總統會查東西各國從未有國會議員能一律出席而我國自有議院以來全體議員能列席至十分之七八時已爲奇特之事如上次國會衆議院之青海議員則自開院迄於解散并無一人到院且無一人到京似此如欲全體議員一律到院實屬萬不可能之事而選舉總統問題恐難免不因而躭擱總統總理近日對於此事均屬異常愁悶云云又一方而云九日有某要人特入公府晋謁河間密談總統選舉一事河間謂余德薄能鮮忝居大位補苴漏罅時有隕越之虞非獨有負國民付託之殷而精神形體上且增無限之痛苦差幸改選期近得以及息肩下次選舉無論如何余當向國會預先聲明决不當選至於後任總統就余個人觀察似以徐東海爲最宜因其資望才德素爲各方面之所推重必能消滅内亂抵禦外侮此爲余平生所極服膺之一人俟正式國會成立余當以私人名義竭力推薦然苟不經過正式國會而以非法手段解决總統問題則爲余之所極端反對當亦東海之所不樂聞也云云 
[九日之中央政紀]  
[公府情形]  
　　馮總統於九日上午十一時許曾至居仁堂辦公室披閱各處來電片時旋卽退入内室下午一時復至辦公室　先後見客數人三時五十分傳張仲仁秘書長惲公孚秘書密談良久四時半邀師嵐峯處長至辦公室詢問最近軍事及中日交涉情形五時以後退入内室張仲仁秘書長於六時以後亦即回寓又聞大總統九日午十二時二十分到辦公室披閱曹錕張作霖陳光遠張宗昌姚建屏等所來之軍電二時見日本駐京公使署漢文參贊西田畊一東京時論社總主肇中野正剛約三十分鐘該兩氏退出又見曹汝霖（聞係向總統辭兼財政者）四時見黑龍江財政廳長董士恩黑督公署上校參謀黃鸞鳴五時十五分董黄兩氏出府後總統又閱重要文件數項總統於六時始歸内室休息 
[國務會議]  
　　九日星期四之國務例會段芝泉總理於上午十時左右首先到院各部總長除外交由陳次長代行出席外餘均於十時三十分到齊照常開議第一案即中日交涉問題由陳次長報告與日委員最近 
接洽之情形並述某當局對於此事之意見報告畢多數閣員均無甚異議惟田煥亭總長謂對於某項問題尙須加一度之審愼　乃及於軍事問題由段香岩總長報告參陸處連日所决定之援川援陜粤援湘各種計劃無甚討論即照原案通過最近按照日程决定籌撥軍餉案五件邊防案一件某項外交案一件任命官吏數件普通議案三件即由段總理宣告散會時在下午一時一刻又一消息九日國務會議陸子欣仍未列席與議茲將議案分紀於下一維持庫倫恰克圖等處秩序案（該項係根據陳都護使來電）一撥欵賑濟南雄災民案一李統領請設京畿平糶局案（該項交内務財政兩部合辦一電覆吳總司令光新令其積極進攻川東案該項多係採擇徐樹　之攻川計畫書一任命方貞爲雁門道道尹案一任命馬駿爲河東道道尹案一准派魯省剿匪司令案一接濟各省以及各路軍費案（該項因數目過鉅未能决定辦法歸星期六再議）此外尙有任命吏案照例通過遂即散議是日國務會議陸外長曹交通均臨時缺席中日交涉案已繼續討論各處請求軍費者計通過楊春普開拔費三十萬由參陸處照檢馬聨甲請二十萬亦照撥楊增新請五十萬准撥五萬克復醴陵賞金兩萬照撥江西募地方公債案付財部核議其最重要者爲過激派入庫倫之警報尙無具體之决定但聞段總理似决定主張出兵云 
[參陸例會]  
　　參陸辦公處九日曾召集例會一次列席者仍爲靳翼卿段香岩廕午樓張博齋繡山師嵐峯等十餘人關於援川援陜援粤各項計劃均議有具體辦法最後對於規復湘西一帶辦法尤詳加討論此外如管旅成師問題及某項邊務亦會加一度之討論即行散會下午三時左右曾致廣元劉存厚香港龍濟光西安陳樹藩長沙張敬堯密電多起 
[西南改組政府案之暗潮]  
西南改組聨合政府案某派頗爲反對暗潮甚烈昨粤督軍署訓令省會警察廳憲兵司令云照得國會非常會議於本月初四日午後一時在省議會開會討論改組政府案據多數議員來報告迭接公民團浪人首領等傳單函件宣言反對挾詞恐嚇並有對於主張通過者誓死與　等語查省垣現爲戒嚴時期本督軍對於地方治安有維持責任該公民團對於國會議員旣有宣言誓死與　之語是否演成事實雖不得而知然不能不先事預防希冀消弭於無形除分令外合行令仰該廳長該司令遵照自本月初四日起於長堤一帶及國會議員招待所省議會會場附近等處多派警兵憲兵前往梭巡如遇有暴力舉動極力制止倘敢違抗即行拿辦是爲至要此令五月三日此亦可見内容之一班矣 
[東京通信（心危）]  
[留學生之歸國風潮]  
　　留東學生歸國之議旣倡潮流漰湃勢不可遏其發起之帝國大學第一高等學生均已議决一律歸國故已全體罷課其餘各同鄕會各校同窗會等亦均議决一致歸國其將畢業者（六月）亦憤慨於此次之交涉不願再留决意相率歸國據聞帝國大學某於同鄕會開會時當場撕去文憑以表示决心其他痛哭流涕慷慨淋漓者更不乏人現各省同鄕會各校同窗會一方面議决歸國一方面議定辦法每同鄕會每校各派代表一人先發隊四人至滬籌備一切以招待歸國之留學生如福建廣東湖南等省已於二日中歸國者二百餘人神田街上留學生人頭擁擠互問歸程神田之中國青年會聨日開會嗣爲日警所干涉五日爲警署拘去四人昨日（六日）各同鄕會各學校團體復在神田一帶華商菜館維新源順等開開會日警派人下解散命令聞各同鄕會各校幹事正在維新開會爲日警所知又將留學生二十餘人全數拘去其中尙有高等女子假範卒業生劉陳二女士亦在其列拘至警署後一一審問當時並不許交頭接耳據東報云事　外交問題故警署於各方面嚴行調查並謂此事原動力係歡迎北京新聞記者團之時留學生中有激烈之演說以致爲此事之導火線被拘者於今晨放還九人有謂二十人其餘尙在拘留審問云 
[杭州快信]  
[駐吳興一師二團機關鎗連奉童保暄電調赴]  
吳瑞麟督率全連士兵携帶子彈七十餘箱實行出發 
[援閩出征隊於厦門提督渡頭設立浙軍通信事務所已]  
芝昌爲所長專司傳遞前方信息 
[二師第五團擬實行恢復原狀師部連日會議磋商編配]  
已將就緒 
[陸軍上將周承菼擬於今日（十三）起程回京]  
[甬紹現水向在十六七元以上（每百元）驗人聽聞現各]  
得中行行長蔡谷清力任剗平消息不日運到大批現金并京造幣廠鑄出十五萬元解浙接濟故已跌至四元（紹市）（甬市）左右杭地現水尙存一角 
[南京快信]  
[駐京日公使林權助氏昨日（十一）午前又偕高尾領事]  
署會晤李督密談約二小時辭出李督派何參謀長温謝二隨從林使勘鳳凰山鑛並遊覽明孝陵雨花台清涼山莫愁名勝下午赴華灜俱樂部歡迎曾後齊鎭守至警廳長等復淮河桃葉渡頭僱花舫二艘陪同林使遊覽秦淮風景至晚時始興盡而散 
[齊省長定今午在省署公宴林使各機關長官陪席]  
[李督昨電中央報告日本林公使抵寗後經過情形]  
[華灜俱樂部前因經費困難無形解散茲林公使藩寗極]  
助故又重行恢復昨（十一）假韜園開成立大會李督軍齊林公使及中日要人均先後蒞會舉定齊鎭守使高尾領事長李督軍林公使爲名譽部長會宴後攝影而散 
[援贛之蘇軍開拔費十萬已撥聞倪嗣冲因開拔三]  
尙未領到故尙未出動 
[張宗昌部下之程某王某兩團長不願再隨楊春普軍前]  
李督頗爲震怒二人昨已離寗 
[馮總統派來之何宗蓮接洽事竣准今日午車回京]  
[浙贛省議會昨均有電致聨合會云一俟各省代表齊集]  
有即當趨前參與會議 
[中央派陶思澄爲江蘇選舉視察員昨已抵寗晋謁軍民]  
接洽一切 
[江蘇印花稅長李湛田昨禀知赴蘇州公幹]  
[滬寗車寗站昨有貧民六十餘人欲乘慢車赴滬購四等]  
站中人以人數衆多不允多售且又不收大洋小洋又須貼致爭閙幾釀事端旋經警察調解然車已開行各貧民始漸而散 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[俄兩黨之戰况]  
　　江省鮑督軍以俄將謝米拉夫疊次與過激派開仗極爲劇烈我國沿邊雖設警備恐防備不周致起意外特電中央請示對待辦法近日俄軍在我境私招華兵疊經鮑督嚴詞拒絶迄今無效近聞謝氏暗中派員在札蘭屯海拉及各蒙地開始招募鮑督以有違國際通例特令各地方嚴行禁止並聞謝氏獲勝並佔領大烏里後兵數日見增多其援軍亦已有五千餘名進攻後貝加爾聞赤塔哥薩克兵聲稱願作内應云云 
俄屬黑河之阿穆爾輪船公司在黑龍江内各處停泊之輪船業被過激派如數收没所受損失甚鉅現據黑河函稱該公司所存之造船材料經過激派抄没聞共值俄洋一萬二千萬元各股東異常憤慨擬設法竭力抵制該派以其恢復資本 
海參崴埠各國聨軍雖經登岸其地面各事仍由過激派人管理聨軍並不干預現哈埠據該處電傳過激派刻出有布告凡由他處到崴之輪船一律詳加查驗如有無職業之閒人卽不准進口又據由海參崴致墨斯科这電稱謝軍將迫近赤塔華爾羅夫軍準備進逼崴埠因之駐雙城子之哥薩克兵力請國境防禦費百五十萬盧布 
黑龍江鮑督軍以滿洲里吃緊前派張警務處長仁赴奉面述邊務情形請張督早日派兵協助聞張督已允派兵一旅惟俟新軍編成再行赴黑又據滿洲里軍事偵探報告依爾古次克之德奥俘虜二千餘名近奉過激派命令公然更隊出發勢將侵及赤塔 
謝米拉夫自戰勝過激派後前由哈拉爾諾爾進攻伯加兵近於二十三日早十時直赴大烏里在該處置兵防十六處大烏里過激派素畏謝氏一見謝軍不戰而逃駐滿洲里江省警備司令部報告俄首領謝氏要求招募華工充當軍隊迭經拒近已暗派人分赴俄站界内私行招募請示方法云云謝軍自佔領大霧里後俄過激派一見謝軍卽逃近聞謝軍預備進攻該派異常慌恐已退出二百餘華里外鮑督近電中央謂黑河滿洲里警備一切佈置業已妥協俄境過激派近經謝軍戰勝現不敢南下俄境人心安謐 
黑河對岸佈拉戈月申斯克地處要隘進攻不易近據黑河來人云該埠過激派連攻四晝夜始獲佔領然全城空虚故該黨食糧甚爲困難佈拉戈月申斯克俄富商民以激派持均富主意勢必遭共搶刦故所有可動之産遷來我境黑河張道尹特設法保護俄人均視黑河爲樂土矣又聞黑河對岸俄新舊派激戰未致殃及我境皆因黑河道尹張鶴岩熟諳俄文與俄新舊黨交涉之功 
[曹汝霖辭財政兼職說]  
　　曹汝霖將辭財政兼職之說喧傳一時茲得一消息云曹氏曾向總理推薦汪伯棠陸潤生二氏爲繼任人物惟汪氏尚未同意而陸氏則頗有反對之者恐一時仍不克實現又聞曹於日前向四國銀行團復提議幣制借欵一千萬元提前交付蓋因最近湖南戰况不利奉軍出動軍費不敷故又重申前議但四國團鑒於時局之不靖恐難承諾也又一消息曹氏近以各省請欵之電如雪片飛來而中央財政拮据已逹極點憂慮致疾自星期一至星期四確未到署辦公所有例行公事均由吳鼎昌次長代辦稍關重要者則送往曹總長宅中閱看政界中人亦謂曹氏鑒於日來請欵者益多大有應接不暇之勢政府無以對待不欲再任此項兼職故截至九日止已四天不到財政部視事又聞九日午後曹特入府謁總統力辭財政兼職雖經總統殷殷慰留而曹仍一味堅辭云 
[天津商會聨合會開會十五誌]  
　　全國商會聨合會於九日下午一時召集會員開會由楊木森主席報告會員出席者三十二人繼即按照第三次大會議事日程開議第一案爲美國實業團中美物産贸易公司代表羅司君提議組織中美國際商會聨合會請公同討論案由審查員盧洪昶報告審查結果表决無異議第二案請通知各省商會切實辦理商團以保商業案由提議人張繼宗說明理由後李蔭恒以各省區之情形不同故主張由大會通知實行以資一致陳中瑞主張免付審查實行之馬炎文主張根據原案通知辦理討論終結以根據原案實行表决贊成第三案請由聨合會聨絡華僑以資改良國貨抵制外貨案由提議人張繼宗說明理由陳中瑞主張免付審查可歸國貨維持會辦理馬炎文主張交國貨維持會分别辦理表决贊成第四案請願政府解决沙邑菸酒兩業抽費弊端並擬改良統一徵收辦法案由主席宣布歸併前案審查表决贊成時已三點五十五分遂閉會 
[湘東最近之戰况]  
　　自第二路失利宜沙幾爲動摇幸由第一路各軍相助爲理得以維持現狀希冀將攸縣及株州等處重行克復當局對此種種計畫正在積極進行而未敢稍懈焉據聞湘軍周則范近在瀏陽一帶集合人數多至五千餘人大有進窺長沙之勢張湘督據報除派奉軍一團進駐易家灣竭力防堵外昨特并將各情形電告曹宣撫使曁王督軍知照湘當局又據報告譚浩明督隊由郴州零陵兩方分向衡陽進攻勢極猛烈窺其意旨一則欲乘虚襲取衡州再則圖牽制直軍援醴特電來鄂囑曹宣撫使趕速轉令吳佩孚師長一面分兵協同張宗昌師長由攸縣反偪醴陵務以攻克爲限一面於衡陽方面堅取守勢俟湘東各地完全收復之後再與接仗届時如有可乘之機並可按照原定平湘計畫會攻零陵永州各處蓋此時若與接戰設或攻之過急其必又向湘東退走反使第二路進行多生障碍云云惟所謂平湘計畫者即屬第五期作戰計畫係以攻克零陵爲終了惟零陵在萬山叢中居高臨下北軍若行仰攻實極危險求避地勢之危險乃定以五路包抄之法左翼分爲兩路以在寳慶方面之田旅（樹勳）李師（奎元）兩軍任之擬出寶慶進擊零陵之左側右翼亦分兩路以蘇軍張旅（宗昌）魯軍施師（從濱）任之由安仁攸縣西進以攻零之右側直軍吳師（佩孚）則獨任中路出衡陽直攻永州另留蕭旅（耀南）一部駐守寶慶此本預定計畫迨二路失利乃不果行此後湘東即如政府所期完全收復但猶能照此計畫進行與否難逆料也至曹宣撫使奉電後已轉電吳師長遵照矣 
據軍界傳出消息曹宣撫使刻准張湘督來電大致謂株州現勢尚未落潮除令奉軍一團張駐易家灣遥爲策應外堯擬即日親赴株州督戰藉資鎭　惟後方警備無所憑依擬請尊駕即日蒞湘權行撫治一切俾堯一心得專討伐除電中央察核外特此電逹　即　復云云惟曹使刻間尚在猶豫之中能否赴湘尚難預定也據交通界消息南軍於退出寶慶偪處祁陽以後其勢本極薄弱不意刻忽增入生力桂軍十二營連原有兵力約在六千人以上連日復向寶慶襲擊田旅樹勳江日已與接戰因　於　衆頗受挫折又據軍署消息第二路攻湘軍由醴陵潰退株州不守株之北部爲湘潭至衡州運道水陸交通亦被南軍梗阻吳師幾爲所困茲據交通方面七日消息吳佩孚師長現派第五旅張學顔所部進敬堯督軍派第七師田樹勳旅長所部兩方夾擊佔據李家市之南軍已退回株州易家灣等處湘潭與衡州之運道刻已聨絡一貫惟長沙至株州交通尚有阻滯云云惟此係北軍方面所述是否眞相尚難知也茲附錄第二十師王參謀鎭淮由長沙來電如下范師長鈞鑒處密株州江日已經恢復七師吳張兩旅在株州迤南約三十里與敵激戰七十八　孔營加入戰線當爲奮勇並獲軍實若干該營計傷排長一員士兵十餘名刻敵軍已向醴陵潰退本師一部進擊湘潭三師由衡陽已進佔安仁耒陽並又克復攸縣寳慶被敵反攻戰鬬甚烈朱澤黄在常德被敵軍圍攻甚危餘容續報參謀王鎭淮叩陽 
吉林金融办之新消息 
[倉庫金融會社之發起]  
　　吉林倉庫金融株式會社者係日人細野久保峯旗等七人所發起營業之目的有三一倉庫業二將受寄貨物爲押之放欵三隨時於前開各項營業之業務該會社之資本金原定日幣二十萬元股份分爲四千股每股日幣五千元嗣改爲資金六十萬元股份定爲五千股每股日幣十二元現該會社組織已經就緒其簡章共分六章計三十條該會社於月前曾抄錄原定簡章函請商會知照商會馮苗二會長以商權所關未便放棄遂即時召集會員開會討論加入辦法已得全體會員同意並經原發起人之認可准將所有股份由兩方分擔聞商會除向各大商號召集外其本會人員如馮苗二會長各認百股外凡該會議董每人均任二十股共計已逹千股以上至工務會之協理王友三亦以創庫係爲有利無害事業未便退讓於六日特召集各議董會議提議援照商會辦法惟聞衆議董均持鄭重主義謂工界可不必加入乃罷 
[永衡官票之維持　]  
　　吉林官銀錢號所出之大小洋票前因外埠未設滙兌處商民往外埠行使不甚便利須往該總分各號兌換中交洋票職斯之故操錢業者遂暗中任意折扣以致商民愈形不便該銀號恐洋票滯澀影響金融特在天津上海營口各處開始滙兌嗣後永衡大小洋票與中交洋票平等不折不扣各商民等持有永衡洋票者不須再爲兌換免致多費周折曾經吉林軍民兩長會銜布告在案詎意公布後各錢商視布告爲具文仍行私自折扣被當軸查悉日前通飭各警區設法維持故於日昨（七號）長春警區署長飭警召集操錢業者至區曉諭維持辦法嗣後各錢商遇有永衡洋票應與中交洋票一律行使不得折扣倘有暗自折扣者由換錢人隨時舉發定行嚴懲不貸云云此種誥誡未知能生效力否也 
[四平街交行之成立]  
　　長春交通銀行行長陳君以東三省外幤流入頗爲隱憂前曾派傳敏氏赴四平街創辦分行以資悒注現聞傳君已决定在北街某商號後院爲試辦地點改建修葺已有規模日内即將正式開幕營業想金融漩渦中必有一番競爭也 
[奉省高師校定其開幕]  
　　瀋陽國立高等師範經校長孫君鍾舞將各項事宜布置妥恊將次開辦查該校自今春開始招收學生迭次甄别後現已足敷兩級定於五月十號行開學禮其校長之委任職員之選擇均由敎育部直接主持故此次開幕期定山敎育次長親身蒞奉共襄盛舉並藉便考察各校原擬經費十四萬元因庫欵支絀極力核減暫由公家每月支洋五千圓應用此次係由中央直接撥發由印花稅項下開支不足則在專欵内補助惟稅欵不盡可恃若專用以供經費轉恐不便現在已將稅欵交與王岷源廳長通盤籌畫矣 
[京畿水災善後處春賑辦法]  
　　之佈告 
　　督辦京畿水災善後處以本届春賑辦法前已咨商直隸省京兆尹　順直義賑會意見相同自應早爲宣布特印發布告若干分通令各縣知事實貼名災區以　災民原文照鋉如下爲佈告事照得去歲京畿一帶被災各縣冬賑業已完竣所有春賑事宜現由本督辦會商直隸省長京兆尹完全委託順直義賑曾妥爲辦理即由本處籌撥五十萬元統交頣直義賑會爲春賑之補助並咨行直隸省長京兆尹備案各在案至此項春賑辦法復經本督辦與直隸省長京兆尹曁順直義賑會往返商酌應即責成各該縣知事遴選正紳擔任查放凡屬積水未消未經播種或雖已播種之戶而於青黄不接之際實難自給者均在賑撫之列其因房屋毁壞散居村外之災民竊乏無告聞賑歸來者如取具該村正副之保結確查屬實亦得酌予賑給並由直隸省長京兆尹分别派委監察員行知本督辦會委前往監同查放届時應由各縣知事一面知照監查員親臨監放一面先將各賑戶花名及應領銀錢數目榜示各村莊並用白話布告以便災民按照所定地點親身赴領散放賑欵在一元以上者放現洋不及一元者照市價合給銅元並取具兌換銅元商號清單爲據收回之賑票均由監察員加蓋名章以免弊混逐村按戶點放槪不假手村正副致滋流弊如有冒領及賄賣等事一經監察員察覺即將經手員紳逕交縣署依法嚴懲並分别呈報備案其放賑地點於聨合各村莊之距離不得過二十里實係老弱遠莫自致者並准呈明委託親族鄰近代領以示體恤以上各節本督辦意在實事求是欵不虚糜上年冬賑案内如新城深澤三河等縣之放賑員紳及村正副等需索舞弊均經交縣拘禁審訊依法嚴辦在案各該縣官紳當以不忍人之心行不忍人之政勿得稍有疏忽致滋罪戾旣損天良又罹法　且爲中外唾罵實屬不值之至各該官紳等當能深體是意也以上辦法迭經會商直隸省長京兆尹旣順直義賑會意見相同除令各縣知事遵照辦理外深恐各災民未及週知特 
爲詳晰宣布爾等災民務必安心靜候查放母得意存僥倖冒賑賄賑致干查究切切布告 
[魯匪之慘無人道]  
　　夏津縣屬胡官屯地處邑之北鄙素稱豐富之村入春以來屢遭匪害惟尙無傷害人命情事陰曆三月十五日有著名匪首薛海率領黨徒八九十人直搗該村意將大肆搶架詎該村寨桓非常堅固村人鳴鑼聚衆奮力把守並選壯丁齊登牆垣開鎗擊賊匪黨大潰斃二十餘人餘均鼠竄而逃匪敗去後聨絡匪黨希圖報復兩日之間聨合七百餘人卽於十七日夜間大會胡官屯村外四面重圍鎗聲隆隆村人振作精神奮力死守其時乘間逃出一人飛報縣署仰求援助縣知事立派游緝團六十人前往緝匪該團僅到胡官屯前相距里許一望四面皆匪鎗聲如雷以衆寡懸殊不戰而退於是匪黨更無忌憚連圍三晝夜終從鄰村搶取薪柴火油等物將寨門燒燬一齊擁進大肆殺戮并焚燒四門村民非死於火便溺於水鄕中十餘并死屍均爲之塞并將有色婦女搶去三十五人所失金銀細軟等物更不可以萬計迨至第四日早匪始用多數車輛裝運物件而去該村死於難者男女大小共計八百餘人倖而免者數十人而已其時東臨道尹龔紀丙適在武城視察吏治當經該村幸免之人馳往具報龔聞變驚駭萬狀倉皇就道奔赴該村勘驗目覩屍横徧地房屋俱爲灰燼不覺涙如雨下嗚咽良久對少數村人備致撫慰之詞始回東昌魯省土匪之案一縣之中日不下數十起然未聞如是之慘苦者也小民何辜遭此大刦良可哀哉 
濱縣自去歲以來土匪爲患民不聊生日前李子鎭有李姓之二女被匪架去希圖輪姦二女不從遂將其乳頭　以油紙當燭燃之須臾焚死聞者咸爲之痛心切齒 
兗曹一帶剿匪事宜新有河南江蘇軍隊開來協助大爲得手數日以來在滕縣嶧縣境屢次與匪首郭安栗鳳玉之悍匪接戰大獲勝利斃匪不計外生擒之匪人一百餘名均解往兗州訊明鎗斃 
[江寛要求賠償之續聞]  
　　江寛商輪被楚材撞沉後由招商局向政府要求賠償損失已誌昨報茲悉政府僅允賠償六十萬元了事招商局則以江寛船年齡雖老機件船身皆尙可用此次慘遭撞沉營業上已受重大打擊若更賠償不足益增損失是豈政府體恤商艱之本竟且當商業競爭時代舉目江航莫非外力　漫之點賴以駛行掦子江流而與外力馳聘者僅此數船而已在政府方面正宜曲予保護隆其待遇以資提倡而示維持故一面要求政府堅報前說須賠償損失二百萬元（一說一百二十萬元）一面又向商曾聨合會陳訴請公同代向政府呼籲務須達到圓滿結果爲止但政府能否如願以償尙在虚無飄渺之中非局外人所能決定也 
又聞楚材之大副曾由王督軍發交軍法處嚴行審理茲聞王督軍復將艦長及二副一併送交軍法處審訊結果俟探明續誌 
[南昌近訊]  
[軍事紀聞]  
　　總統府參謀第二路總參議白鶴鳴於七日午趁車赴潯至漢謁見張檢閱使報告一切經過軍情聞參陸辦公處電派奉天出兵一混成旅安徽出兵四十營尅日來贛助戰安武軍第六路第二營六日已到省其一三兩營准八日續到陳督軍特派王副官賫猪肉四百斤至車站犒賞補充第二大隊長王定清奉令開往萬安塡防七日午已將第八九十中隊由陸路赴樟樹其第十一十二中隊則明日趁輸續往每隊均經陳督軍各賞給　首四百斤又聞日昨由省派來之補充隊第五隊岳隊長第六隊李隊長第七隊李隊長親率兵士數百人由陸路南來行至大湖江城住宿該地方紳士先期預備酒筵一席送與隊長該隊長等堅却不受兵士出街買貨亦時有稽查隨後監督所有行李等件亦由兵士自行肩挑並不捉拿鄕人頗不如前次之野蠻云至軍警監查所原設於五區警署其房屋係爲路局所購之產業特借該所駐紥者嗣路局爲發展營業起見以原租房屋不敷屯彚貨物特由李總理與岳戒嚴司令磋商請將該所騰出俾過渡處遷入辦事而以過渡處原有房屋爲盤查所住所刻因特别戒嚴沿河均須該所派兵查緝所有原來兵士已不敷分布特由岳戒嚴司令呈准督軍加派兵士五十名以資補助惟兵士旣見增加則現住過渡處之房屋亦不敷居住於是岳司令乃令該所軍警一律移至滕王閣樓上駐紥每日除照章服務外並令分派軍警鵠立樓頭瞭望遵照戒嚴區域報警旗燈符號以資戒備云 
[選與近况]  
　　本届選舉參議院議員經南昌知事汪浩限於本月五六七三日將各被選員之資格憑證送署呈驗茲錄六七兩日呈驗狀况如下六日到縣之調查員共計十餘人祇幽蘭鎭送到憑證一件其餘均以無證可呈爲對七日至署之調查員多至二十餘人呈驗憑證者仍一無所有汪知事對於此事頗覺爲難若盡行圈剔則南昌縣全縣將無一人具有當選資格否則又無所依據以考繳證因面諭各調查員云調驗憑證固屬愼難但上憲爲杜絕選舉舞弊起見特取嚴格主義非此不足以昭實在故兄弟特限定五六七三日分期呈驗詎料竟無一人繳到此事如何呈復據兄第之意仍請貴調查員設法於十號以前將各項憑證送署呈驗幸勿再事敷衍有省鄕調查員某君云憑證在省者固不難取騐惟外屬旅省居住具有此項格資而憑證不在省者實無從調取如陳小梅所報之一百元直接稅人人均知其不但並未浮報而且有多無少乃伊之糧患均在靖安原籍兩三日内何能調取來省故此仍宜變通辦理汪知事聞之亦點首稱是此今昨兩日之調驗情形也說者謂調驗三日設再遲兩三日仍祇一件呈驗則南昌一縣被選人亦僅僅數一數二而已本欲增多反以減少豈非自误耶姑拭目以觀其後 
[皖省近事]  
[皖督倪嗣冲以攻粤軍隊出發在卽特派專員赴省蕪招募輸]  
送隊八百名（每名餉六元什長元五角）以備輸運軍械子彈現已募齊不日卽隨軍出發 
[今日（十日）各校敎職員在敎育廳開職員議聲言如有意]  
見發表應先提議案以便交大會討論公决 
[商品陳列所訂五月十九日開展覽會已通知各處徵送出品]  
以便陳列 
[昨日五月九日爲國恥紀念省城各學校一律放假一日]  
[皖人方履中在當塗謀得姑山釣魚山鐵礦數處組織振治公]  
司化名方聘三已領採照前擬信砂與某公司索價二十五元一　致未成議現變計將該礦售與漢冶萍間接售與外人礦景計四百萬　按照裕繁霍守華成例由外人開採每　除交際費外歸方絞銀一兩聞業已訂約雙方簽字矣 
[九江近事]  
[南潯車連日運來第二路潰兵約六百餘名經吳帮辦設法撫]  
慰酌給川資令其出境並由安武軍分駐龍開河一帶堵截故未發生騒擾舉動 
[聞駐潯安武軍一俟潰兵過齊後即行開赴南昌]  
[省視學桂汝丹於前日來潯先視省立第三中學次視縣立高]  
等小學並解决模範國民學校存廢問題聞該校每年僅能領公欵三四百元 
[日公使林權助於昨日（八號）來潯住日領事館順便調查南]  
潯路狀况 
[九江映廬電燈公司預備機已到現在建築廠屋監立電桿聞]  
七月即可開燈 
地方通信 
[松江]  
[水警拿獲刦盜]  
　　水警第一專署第一分所區長徐貴仁率同巡官黄得標警採姚信卿等於本月十號在楓涇市清養庵地方 
 
 

Page 7

 
 
傘獲盜犯范琴波吳阿七顏少斗等三人當於十一號轉解松江縣署即日由縣開庭審訊據范琴波供稱綽號范高頭楓涇十六　人於去歲古暦十二月初八夜隨同盜夥六人携刀兩柄鐵尺一支至十一　吊鈎浜胥友亭家行刦之後在大壩頭地方匀分贓物分得銀如意一支洋四元銀扁方一只而散吳阿七供　　　人於本年三月十六夜夥刦吊鈎浜徐芳林家刧得皮衣金器布物及贓洋十三元吳得贓洋五元顏少斗供稱於本年四月十七夜偕同盜黨九人携帶前膛鎗一支鐵尺一支單刀兩柄由盜首郁利根率至楓涇北棚外范浜范金波家行刦刦得贓物一　袋攤分得贓洋四元云云業由縣公署將范等三盜釘鐐送獄矣 
[委定勸學所長]  
　　勸學所奉令組織其所長一席前由縣署薦 
舉張彬士姜揆勛朱子受等三人呈請敎育廳遴委業經符廳長委定張彬士爲所長本吧學界得悉後以張君才望棄敷極爲愜意又因張君現在江西辦理印花稅事務擬即日聨名電請張君回松就職惟張君前曾充任本省省視學員三年後因對於本省學務頗生厭倦故即辭去省視學職務今松人乃欲張君重入學界特恐張君不肯再爲馮婦耳 
[南通]  
[唐閘區火警]  
　　唐閘區乃實業薈聚之地種種設備較他區爲優日昨該區西洋橋堍東港岸一帶廠中工人羣居之草房忽然火起延燒至七十餘戶共百有餘閒旋經實業警衛團官兵及消防隊士聞警前往施救得滅 
[無錫]  
[委定勸學所長]  
　　敎育廳前令各縣籌辦勸學所無錫楊知事頗表示反對曾有意見書通知各縣聨合進行嗣以省令難違對於物色人才勉保倪家鳳許棫秦銘光三人呈報敎育廳長遴選下委昨日由敎育廳符廳長令委秦銘光爲無錫勸學所所長並發下鈐記秦字頌石前京師大學師範科畢業曾充保定優級師 
範學堂敎員及南菁中學校敎職員云 
[三等學堂之國恥紀念]  
　　前日（九日）崇安寺三等學堂曹校長召集全體學生開國恥紀念會先唱國恥等歌繼由敎員演講次由學生宣誓而散 
[鎭江]  
[華泰輪船夫事紀]  
　　中華汽船公司之華泰輪船滿載鹽觔自南通溯江上駛於舊曆三月二十七日夜一時三十五分行至鎭江以下之焦山南岸江面水勢湍急適有招商局愛仁海輪由漢裝米衝波而下因在黑夜誤將華泰猛撞該輪船身極小船腰撞成一洞水已浸入登時沉没人均落水愛仁立即停輪趕將華泰船上水手執事人等撈救聞僅淹死數人是夜愛仁仍鼓輪赴滬華泰船主大副買辦等均無恙日昨鎭江關理船廳洋員得悉之下乘坐洋划前往失事處查勘情形一面由救生局委員張道生派紅船三艘打撈被難各尸聞華泰損失约在三十萬左右云 
[知事禁都天會]  
　　丹徒縣倪和甫知事日昨出示云照得鎭江舊有都天會停止已歷多年上年舊曆四月因天時亢旱偶一舉行若每年視以爲例未免勞民傷財近聞當地各行商又有預備迎賽之議鎭郡爲通商巨埠良莠不齊當此商民凋敝之時不能以有用之金錢作無益之游戲况值皮戒嚴期内不能不查禁於先除知照商會轉知各商取消此議以免届時滋生事端外自示之後倘敢故違禁令仍有前項迎賽之事立即提案究懲不貸 
[趕辦國會初選舉]  
　　丹徒衆議院議員初選舉定五月二十日舉行昨由初選監督倪知事布告人民週知並以現距兩院初選舉日期僅有旬日手續紛繁亟應籌備日昨特在縣署開會推定十七區監察員管理員五十六人一律發給委狀勸助辦理 
[揚州]  
[測量局長晋省]  
　　江蘇陸軍測量局長高宜卿前往泰縣公幹事竣來掦假寓天成旅館勾留數日昨日已乘輪晉省矣 
[旅長公竣回防]  
　　宿遷防軍七十四旅長陳調元前因公晋京回防時經過南京在寗稍事盤桓並領四月份餉薪茲已於昨日過掦回宿遷防次矣 
[海州軍餉過掦]  
　　海州防軍四月份之餉銀現由白鎭守使派軍需陳笠仙至寗領取於昨日運掦轉運清江以備解回海州發放 
[嘉興]  
[限期報告辦租情形]  
　　嘉興縣張知事以本署追租公役承辦租務自上年繼續開辦迄今已逾五月所有各業戶請追欠租佃戶其中追趕若干及已結未結均宜逐一報告現值蠶事之秋租案亟待清理特於日昨示諭追租公役自上年十二月一日起至本年四月末日止分别已結末結限五日内按戶詳細開單報告以資考核如有匿不開報以及所報不實一經察出定干革究决不寛貸 
[選舉舞弊之查覆]  
　　嘉興王店區公民楊某顧某等以該區自治委員朱駿選串同李元濬將未曾送省之省會選民册取挖改變更選民資格希圖當選曾電省請求查究在案現悉齊總監督以所控是否屬實飭令嘉興縣知事秉公查覆以憑核辦聞張知事已於前日呈覆省憲略謂本届省會選民奉令覆查初選監督爲愼重起見令各區將名册取回重行抽查核實具報王店朱委員係第二區調查主任李元濬亦係該區初選調查員此次重造名册原屬奉令辦理並非擅自變更該公民等未悉内容遂致發電請究揆諸事實實多誤會云云 
[杭州]  
[省會常會紀]  
　　浙江省議會昨日（十一下午）時開會秦副　長主席着議留　費鎊餘派　各學校敎　員出洋研究學術及考察學務辦法委員說明提案理由許祖謙云此項留學費　餘係固定的抑流動的委員云此係五年　鎊餘共計銀一萬餘元將來是否有鎊餘尙難預料毛蒙正云與其將此鎊餘用諸出洋考察孰若截留此欵在本省興辦大學或其他學務之用許祖謙云金鎊漲落無定即使偶有盈餘不能成一種議案金爕張立云此項留學費鎊餘請列入七年度歲入預算臨時門陳鍾琪何紹韓請付審　擬定適當用途王廉任　岡盛邦彥以本案無成立之必要可不必付審查陳樹基云本案係補充前案應付審查如大會不贊同可俟審查後打消衆贊同接議各縣警察經費暫列省預算案各席討論分贊成反對兩派當由主席付表决計贊成審查報告者六十三人多數本案成立即備文咨購省長將各縣警費詳數及支配方法報告本會以便列入預算次議查辦省立甲種農業學校校長變更預算案陳樹基報告審查結果俟决算報告後再行議决衆贊成次議浙江公立圖書館章程修正案陳樹基報告審查結果圖書借貸確有窒碍應將章程修正何紹韓錢宗翰云圖書館在西湖前往閱覽深感不便所幸者有借貸一法絕對不能删去當由主席付表决計贊成修正者二十一人少數遂打消次議縣自治經費管理規則草案徐仲偉云付法律股審查衆贊成次議停止各縣附加捐並刊布徵信錄案有贊成有不贊成當由主席付表决計起立者二十三人少數遂打消次議籌設省立山蠶場草案秦枬說明山蠶利益應行設場理由當由主席付表决計贊成者四十人少數次議改建定海成仁祠案付庶政股審查次由法律股審查長陳樹基解釋浙省　行條例擬義案一致贊成卽咨請省長公布各案議畢振鈴散會 
[安慶]  
[廣德短簡]  
　　知事劉陸曉　　祝道尹電召赴蕪聞日内卽返署廣邑東門外娘娘廟後面有空地一所公益維持會及敎育會擬將該處改闢公園業經各方面贊成　院議員選舉票紙三萬張衆院票紙七十萬張經黄省長派員運蕪廣邑票數計二萬一千張（衆院二萬參院一千）祝道尹昨已令劉知事派員前往具領籌辦宣寗旌郎績六縣印花稅委員劉大綸因廣邑檢查事竣特於今日起赴宣城 
[漢口]  
[宣撫行轅大會議]  
　　湖南戰事緊急武漢議論紛紛王子春督軍爲保衛治安起見七號渡江至宣撫使行轅召集江漢關夏口縣鎭守使警察廳武漢稽查處長曁各團聨合會總商會會長會議維持市面及地方安　事宜除面諭愼重防務維持金副外并囑聨合會總商會卽日將長沙安堵無事情形開會演說以免匪徒造謡煽惑地方人心動摇直至下午鐘鳴六下時始各散去 
[火車土搜獲炸彈]  
　　七號早九點二十分鐘長票車開駛時有口操　陂聲音者一人携帶　籃一個籃内私藏炸彈數顆不知如何被火車稽查看出破綻當　上車拿獲派警解往鎭守使署轉解武昌軍法處審辦 
[蛋廠之風潮　]  
　　特别區某行蛋廠向有女工數百名刻該洋行因選舉工頭節制該女工羣起反對七號下午十二句鐘在廠互相閧閙該廠買辦恐釀事端報明管理員派警前往彈壓該女工等相率一律停工現該行以值此生意最旺之際特邀人從中調解未知有效否也 
[解散國恥紀念會]  
　　警察廳以民新學校學生在堤口下段保安　開國恥紀念會議特飭警察六署嚴行解散不准開會並將沿途所貼母忘國恥字樣盡行撕毁該會因此改名爲國史研究會所有學生代表稍從國史上略爲議論敷衍結局而來賓演說時亦不敢越出範圍之外開會時間不過二十分鐘而已 
[維持攤户生計]  
　　漢口警廳因前後花樓攤户擁擠致交通不便一律下令騙逐茲各攤户以市面蕭條謀生不易情願在警　納捐由廳給予特許營業執照並願遵守條規公舉代表胡浩卿等向王督軍禀懇維持以示體恤王督軍已據情　警務處會同 
漢口警廳妥擬具覆矣 
濟南 
[彭翼仲之略歷　]  
　　彭翼仲因時事日非在烟台蹈海斃命已見報端茲將彭之歷史紀左彭始於前清甲辰在北京辦京話日報頗有聲望後與杭辛齋籌辦濟良所及種種社會上之慈善事業婦孺知名後以事觸忤當道遣戍新疆民國成立回京繼續辦報以迄於今近以交涉日益緊迫忽於前日辭其友人逕赴天津其友不知其何所爲也旋自津郵寄一信内附絶筆一紙曰前數年在三慶園爲女學籌欵演說曾有國亡爲奴不如身投大海等語不料已成讖語良心痛苦愈激愈烈除死無第二置身之道也云云又其絶命中之蕩産傾家負友朋一語所謂蕩産傾家者彭爲文敬之裔本屬世家歷辦善舉多捐私産爲之至今乃以筆耕爲活也又籌安時代幸邀天者則指籌安時代新督密陳指爲亂黨幾及於難也 
[省會電請宣示交涉案]  
　　省議會致北京電云大總統國務院傳亦請具體宣示以釋羣疑山東省議會叩陽 
[商派代表赴京籌商國防]  
　　軍署昨接政府來電略謂内亂未平外患愈迫前擬平定内亂而後再籌邊防不期邊域迭次告警國防亦未可緩必須集會籌商方能期其收效希卽迅派代表來京籌商等語張代督接電後立即轉致張子志督軍商酌派定何人前往云 
天津　 
[議員名額之分配]  
　　衆議院初選期限緊迫迭經曹省長令催各縣速將初選人數調查造册呈報頃各縣已將衆議院初選人數報齊即按各道人數多寡分配名額聞津海道區得議員九名保定道區得議員六名大名道區得議員六名口北道區得議員二名 
[築堤扒堤之爭鬬]  
　　唐河一水流經清苑蠡縣二邑境内上月内唐河水滠清苑縣民之北和莊村民築堤一道致水淹及蠡縣村莊蠡縣人民遂糾集數千餘人前往扒堤該村竭力抵抗互相攻擊雙方均有傷亡卒將該堤扒開並毁壞清新莊巡船三隻因之該二邑人民結怨益深不知如何了結也 
[查勘金鐘橋河隄]  
　　天津河務局以金鐘河河身淺狹去年大水没岸盈隄岌岌可危頃届春工興修在即曾經派員履勘自金鐘橋至歡索橋南北兩岸殘闕已甚且該河毘連租界亟宜早日修築以免外人藉口其西堤李明莊橋等處隄埝亦將同時修築 
[運送剿匪之利器]  
　　帮辦直隸軍務冀南鎭守使王懷慶現因棗强太名一帶土匪聚衆搶刧慘殺鄕民業經分派隊伍出發剿擊昨復派員由津押運機關鎗一架送署需用 
[奉軍官赴徐州　]  
　　陸軍第二十七師師長孫烈臣第二十八師師長汲金純第二十九師師長吳俊陞同奉天督署參謀長楊宇霆於八日晚一點鐘由津前赴徐州　 
雜評一 
[北京加租風潮（默）]  
　　今日商民受戰事影響之苦痛不待言也所最足傷心者當此之時官吏不之體恤反加重種種捐稅各省商會奔走呼號而不一顧此一例也 
雖然各省安足論如北京官産處之勒加地租捕人竟逹五十餘雖已激起商民公憤勢將罷市而官廳猶緹騎四出如捕大盜此成何現象耶京師之商民尚如此安望其保護各省之商民耶 
吾更有感者昨日閣議已决令先將被逮者釋放爲雙方調處地而官産處捕人如故然則内閣之權不能行於區區一官産處又何怪挾有兵力之督軍不奉命令哉 
 
 

Page 8

 
 
   
 
 

Page 9

 
 
自由談 
百弊叢譚 
[典業之弊] [  徽州朋友]  
　　前見血血君投稿有典夥對内之弊一則所言殊不盡然蓋耳聞而非目擊無怪其語皆外行也予素業此用特抉而出之用副記者彰善庫惡之旨 
（甲）經手爲是職者大槪與東家有至親方能攫到以其事簡而進欵多故每一缺出人人不能覷觎之雖滑頭與笨伯不計也一賣包之弊例如十八個月期滿即行售出當本一百文應加二十文或三十文（以市面爲定）則可降至十六文尚有四文印貨提莊許以報効二文或三文則一年數百元之進欵飽入私囊如傭人買物然固不虞店夥之發覺二餘利之弊例如該典已設有數十年除年年歸利之外積餘至有二萬或三萬必藉口銀根奇緊莊欵難吃延不分派即以此餘利存入錢莊經手則坐收其息以入私囊爲東者方以該典年年盈餘稱美之不暇安知其因此而作弊哉 
（乙）夥友一尋首飾之弊此職本屬飾房初無關於學生然以地位高故多委之於學首列如有人當一金鐲用紙封固安入首飾房於是尋飾者可暗中取出使一不相識之人持鐲再當櫃上（即朝奉）因同樣之物甚多毫不介意及一當入俟原主來贖不妨蛻轉以尋出一時不易察覺惟不能久耳二櫃上與尋首飾之弊典例櫃上不能入包房一步故櫃上作弊必串通尋首飾方可昔松屬某典有一櫃上因賭博而致負債纍纍於是通同一尋首飾講明利益或四六或三七即將平日熟識主顧所暫放之貴重首飾票夾於發錢内者（典業每一櫃有發錢一本以記號頭及錢數者）以之盡數贖出而該櫃即挾之遠颺及夜經手方知而尋飾者則謂持票尋物理所當然如天衣無縫無絲毫破綻可尋雖經手亦無如何也然當客之物或借自他人者被累不淺矣（上述均對内之弊下述均對外之弊） 
（子）硬用銅元之弊典業因鑒於十年前洋價驟漲有關血本故定率如市上一千三百或一千一百典業另定洋價一千二百文名之曰坐定爲保持血本起見意至善也不知櫃上即目爲作弊之利益主顧持物來當故意估小其價或估大其價在五十文之間目的在多用銅元如角子一百零七文其物明值八百文故意抬高五十文（或少五十文）恰巧小洋七角銅元十枚錢一文角子不足而銅元有餘每日每人用去銅元十千其數正不可計經手雖知故作痴聾唯小民苦焉 
至仙潭君所謂巧日固典例如是櫃上視爲一種權利然亦有無此權利歸入典内者不得謂之爲弊也（六） 
家庭常識 
[水丁蒸飯] [  振回]  
　　凡輪船工廠等處人數衆多所需粥飯苟以一鍋一煑非特費時且喪柴炭欲求儉省之法惟用水丁蒸煑耳法備汽鍋一只以發蒸氣（家常試用可將茶壺代之須將大口緊塞連鉛管於壺嘴）另向洋鐵店定製鉛皮方箱數只（視汽力之强弱定箱之大小）旁開小孔用鉛管一一連通一端接於汽鍋俾通蒸汽然後置米入箱密封其蓋勿令洩汽於是導汽入箱則不數分鐘而數箱之米俱熟矣儉薪省時莫妙於此 
[牛乳檢查法] [  潛]  
　　牛乳之新鮮者食之果有强健身體之功然其腐敗者誤食之最易滑腸而生痢疾其利害相去天壞故家庭間檢查牛乳之腐敗與否實爲至要之事茲就其最易檢查之法述之卽向儀器館或西藥房購藍色里的姆斯Ｌｉｔｍｕｓ紙（亦稱試紙）混之如觸牛乳而變紅色則爲牛乳已起腐敗之證蓋因其中之乳糖受乳酸酵母之作用而變爲乳酸Ｌａ　ｉｏ　ａｏｉｄ也又若無里的姆斯紙時可用舌嘗之倘覺有一種酸味者亦爲牛乳已腐敗之證若無酸味者則知尚未腐敗可供食用 
[果實類之防腐法] [  潛]  
　　各種之果實類每因其所含水分太多最易醱酵而腐敗不得稍延時日實爲果實類之缺點今有一法旣可防目其腐敗又可保有其鮮味法以水楊酸Ｓａｌｉｏｙｌｉｏaoid所塗之紙將每個果物均包而藏之經久不腐若欲運送遠地須在貯藏時層與層之間散鋪鋸屑於其中使不得互相旋轉及衝突可保無虞絶無區域時期之限止俱可隨時隨地供吾人之口腹法至善也（水楊酸紙之製法即以水楊酸溶解於强酒精中至現沈　時爲目後以適宜之紙浸漬溶液中取出乾燥之） 
牧業須知 
[養鴨法] [  萼樓]  
　　養鴨之利甚厚且畜之又易飼食不拘何物皆易消化土地無論寒熱均能生長惟家庭中每喜畜雞而不願畜鴨因知鴨性喜遊散而近水若陸地囿畜發育實艱於雞故皆棄鴨而養雞也實則不知其法耳今分述之如左 
一孵卵選壳青而大之鴨蛋使母雞伏孵之（母鴨性喜動無久孵意故代以雞）遲至二十八日必生小鴨生後一日之久仍居母雞翼下母雞亦愛護之不啻已出但過一日後小鴨略健步必須將母雞捉出易以母鴨引之飲水 
二飼料喂飼雛鴨最宜米湯等水分多之薄料待二月後鴨已壯飲食如常增加則將新草菜蔬等切細雜飼之鴨之酷嗜者爲蚯蚓螺螄等活物若時喂此兩物極易肥壯惟螺螄等硬壳物須繫碎使食否則不易消化 
三牧場鴨性喜散牧鴨之場宜廣大且於近水處最佳生蛋亦更多若囿於圍中不任其出則畏風雨且不易肥壯 
四鑒别雛鴨孵出後觀其尾高頸短者爲雌育之供生蛋反之則爲雄育之供烹宰雛鴨毛黄者易壯他色則否 
雛鴨養三月後即可供食味鮮美若養之年久之老鴨食之益補開胃而育蛋則每鴨少至四十枚多至八十枝若以每蛋售二十文計之已利過於本數倍矣故養鴨誠爲牧業中之利藪也 
長篇小說 
[二城風雨錄] [  英國郤而司迭更斯原著常覺小蝶天虛我生合譯]  
卷下第四十五章（二） 
　　時囚車中五十二人已魚貫登臺駢肩而立以供巨洛丁大神血食台上立巨架中嵌新硎之鍘耀日而明似餓獅開其巨口待人而嚙屠伯桑洛捲其雙袖眉軒軒舉向犯人爲鴨視似量其頸之粗細以定後先臺下觀者則已競拍其掌婦人且爲歡呼如迎其情人但聞臺上呼曰一聲出而鍘立下惟見寒光一閃而一人之首已碌碌堕矣即有人拾其頭顱而起提其髮以示臺下臺下乃鼓掌呼巨洛丁萬歲而衆婦觀者則屈指曰一時刀光又閃衆呼曰二由是而三而四第見人頭起落頸血横飛刀光眩爲五彩如翻匹練臺上血潮四溢狀如金盤承露涓涓下垂而卡登猶握女郎之手相與展爲慘笑卡登心中則念牧師送葬之語曰上帝即我生命我信上帝則死猶生何况有女郎爲伴念至此心油油然身栩栩然似已登仙乃以笑靨俯視女郎而女郎則嬌小依人以手緊抱卡登之臂低語曰無名之俠士汝母棄我我得依汝肘下膽壯逾常吾知刀過頸時必無絲毫之痛苦也汝殆我臨命時之天使歟卡登曰汝以我爲天使亦可汝但以目視我母涉他想則吾人心心相印自能忘其痛苦女曰然吾心不涉他想也但吾二人得同路而行吾心亦殊滿足今亦容我一親君吻乎卡登曰可汝試親我吾二人死後仍挽手同行也著者曰嗟乎天下之事 
乃有不可思議如卡登者彼乃落拓一生不圖於臨命之時始得一知己於異國之外則卡登死爲不孤魂魄亦足慰矣惜乎時間不長已捱次呼二十二號遂即有人引女郎以去卡登視之現爲笑容抛吻而送之繼聞台下呼聲曰二十二卡登遂暝其目似見女郎翩　而行廻身囅笑以手招己己身遂不由主騰空而起滿腔濃笑正苦無由能洩俄覺頸領之問爽然一快己身似脫情網而飛竟與女郎相抱而女郎且化身爲曼萊露蒔卡登喜心翻倒第聞一片之呼聲曰第二十三矣（未完） 
 
 

Page 10

 
 
本埠新聞 
[三誌水木作工人暗潮之暴發]  
[議决增加六十文]  
　　水木鋸作工匠暴動一事昨日各訪員均有報告頗爲繁複摘要錄後 
水木鋸作各工匠自前日集衆搗毁公所門窗器具並毆傷董事江裕生父子三人及寗紹帮各作頭後作晨又陸續往魯班殿探聽消息惟該公所司事及看守該殿者早知若輩尚須來此囉唣而遊巡隊又難久駐是以將殿門與公所門盡行鎖閉各工人見無門可入遂陸續退去而一般暴烈者仍成羣結隊向城廂内外各作場勒令停工並偵察有無私行工作情事所有鄕間工匠業已携帶器具紛紛返鄕俟解决後再來營業 
各工人在魯班殿滋閙以後該公所中先後接得大包作頭公函三封及匿名明信片一張均以前已加過此次實無增加理由並誣各董事與工人有串通嫌疑各董事當邀大小包作頭於（昨日本定星期一會議昨日之會係提前一日）下午三時在法新租界新貝勒路同業私立之通惠學校妥議辦法霞飛路捕房捕頭臘脫雷恐各工人再有聚衆行兇情事故親率探目沈德福及中西越捕十六名到場彈壓先由董事張效良向在校外門首候信之工人三百餘人將來函三封當場朗誦畢又持至議事廳向各作頭復誦後即邀同滬帮董事顧蘭舟張曉卿朱森泰寗帮董事顔慶云王高生等會同工人代表張全根沈桂亭周惠生黄全桂等四人雙方磋議良久難以解决後由各董事謂今日作頭到者約有十份之七八究加若干用投票法公决各作頭投票畢由顧王兩董事當四代表之面公同揭看内願加二十文者九票加三十文者十一票加四十文五十文者各九票加六十文者一票加七十文者六票加八十文者五票加九十文者一票加一百文者三票小工不加者四票揭曉畢各董互相討論以次多數者爲準每工加錢五十文四代表以如加五十文各工人必不滿意要求再加二十文各董亦將作頭爲難情形詳細勸告四代表仍不允從各董處向各作頭婉勸再加十文不論水木鋸匠每工一律增加六十文於陰曆四月初一日起加該代表等始允簽字當將議案並請各工人明日一律上工之佈告實貼學校門首各工人見已平和解决始各分道而散 
上海縣沈知事昨在水木公所前貼一布告云爲布告事查水木業工人要求加價一事前據滬紹帮業董張毅江裕生等來呈早經批示在案嗣據該董等來署而稱昨接工人代表張全根等四人具名之傳單邀集滬寗紹各帮同人到公所會議董等當卽答復曯於五月十號午後三時來所商議辦法特先報告等情次日復據函請派員蒞場監視當經委員前往監議去後茲據復稱當時會議加價尚未解决該工人等竟迫不及待致有聚衆滋閙情事警察當場喝阻不退後經警廳派隊彈壓始行解散現雙方定期於下星其一再行議集（按昨已提前會議）等情查該工人等果因生計艱難不得已而請加工價旣經舉定代表自應商由業董勸導各作主和平協議妥爲解决乃竟挾衆罷工於會議時又敢洶湧滋閙演成暴動是有心妨害公安去加價之目的愈遠况現值戒嚴時期此等舉動於地方治安關係甚　爲此佈告曉諭仰該工人等一體知悉所有增加工價一節現旣定期續行集議應即靜候業董與代表雙方磋議必有相當解决之法爾等務仍照常營業不得再有聽唆聂衆擾亂秩序情事如敢故違定予依法拿辦不貸其各凛遵切切特此佈告 
[皮箱工人亦已停工]  
　　本埠皮箱業工人因索加工資集衆會議已誌昨報昨日各店主作主等以水木作工人罷工風潮尚未解决若一波未平一波又起實屬有碍大局故特遍邀同業假滬城火神廟開會集議以期和平解决詎届時到會人數無多難以定奪各工人以大行方面並無切實答覆遂即同盟罷工以爲要挾所有華界各皮箱店祇剩學徒在店看守其餘做手均已進止工作矣 
[捕房偵察工人舉動]  
　　英美總巡麥高雲以水木鋸作工人要求加給工資不遂同盟罷工風潮尚未平息乃前日滬城又有做皮箱工人聚衆會議索加工資深恐亦有罷工滋閙情事故昨特諭令新老兩捕房捕頭各派幹探分往滬城探聽舉動並通飭各捕房捕頭轉飭中西探捕各於所管區域内隨時留意查察如有工人集衆會議着即婉言勸散以免肇事 
[華泰輪船被撞續誌]  
　　十二圩函云華泰輪船被愛仁鐵壳輪船在鎭江焦山下五里之遥撞沉一事已誌前報茲悉華泰輪船此次由靈甸儎運濟南尾數鹽共有五千四百包裝至十二圩歸大阜大德大有晋三公司承賣陰曆三月二十八上午一點三十五分鐘行至焦山下五里之譜適遇愛仁輪船前一星期裝鹽到圩交卸後復開往蕪湖滿儎米糧行近焦山因在黑夜該船員不及避讓竟將華泰碰沉幸華泰船員見機即將汽機開足衝到岸邊且遇救生船故人皆遇救惟船沉水底有一丈六尺之深聞該船價值二十八萬兩並有五千四百包之鹽價其餘船上一切損失爲數亦巨係金星保險公司擔保出事後立卽電禀上海華泰輪船總理朱曾兩君當日乘快車到埠勘驗地點及被撞情形並約愛仁船員同赴上海交涉云 
[隴海火車被刦後之查緝]  
　　上海縣知事昨接省長訓令云據山東鹽務分局趙英錕呈稱此次隴海火車行抵碭山迤西張塞地方突有石塊堆積阻碍行車旋見匪徒數百名各持快利鎗械對車轟擊上車肆搶隨帶公欵鈔洋六千元及金錶箱籠與所穿長衣剝奪罄盡幾致露體隨帶司事三人被擄不知下落開單呈請通緝查訪被擄人員等情合亟開單令仰嚴密查緝務獲究辦計開國務院簡任職存記任用證書一件山東鹽運使委任狀一件鈔票六千元大小皮包二個司事三人姚子山白文卿陳維周皮箱一只另洋三百餘元 
[滬杭甬路行使北京中交鈔票之反對]  
　　滬杭甬路行使北京中交鈔票一事前由客商會呈交通部核辦經部令飭該局籌議具復候核茲聞任局長奉到部令後即與總工程司車務正副總管等訂期開會討論决定辦法届期各該領袖均列席對於部令一致反對大致謂滬杭甬路現在每年營業尚無盈餘所有工程建築亦正在進行中一切須用現欵且常年修養費及各項支出南北情形不同礙難强以北京鈔票使用目前對於北京中交鈔票惟有仍一律拒絶而最爲重要問題則該路純爲英公司借歡抵押與他路權限廻不相同散會後即經繕具草案及一切說帖由局長呈復交通部請爲核示 
[財廳對於改釐爲稅之解釋]  
　　上海稅務總公所高所長昨致總商會縣商會函云本年五月十二日奉財政廳訓令本年五月七日奉財政部訓令案准國務院函開據上海總商會有電稱蘇省改釐爲稅産銷併徵比較釐金增加數倍不求意輒定實行各業異常恐慌應請體恤商艱照舊辦理切勿稍有變更等語除原電業經分致不另抄送外應請查核辦理等因並據該總商會分電各到部查江北改釐爲稅前經指令暫行試辦在案茲據該總商會電呈各節合亟抄發該廳長查明辦理并即呈復查核此令等因到廳奉此查江北釐金歷數十年之久屢議改革未果此次改徵貨稅係徇商會聨合會及省議會之請求裁免通過卡捐祇准一稅公家實受其虧籌備期内復據各商會電牘催辦迨經定期實行乃又紛請展緩出爾反爾何所適從江北出産除糧食外别無主要貨物故米麥雜糧遂爲收入大宗不得不提出另訂稅率就表面觀之似較原率爲重而以舊時逢卡完釐按道併計委實減輕蘇屬米糧仍照原率徵收未增絲毫本無問題惟因其他貨物今昔時價不同舊定稅率早應修改現舊擇其原率過輕之十餘種調查時價量予更訂俾昭核實前據滬商會並電卽經由廳派員赴滬解釋勸導詢其因何反對不過以豆油茶葉等貨加率過重爲詞實則豆油時價每石值銀十三四元現定徵稅二角七分茶葉時價上等每百斤值銀六十元現定徵稅一元二角中等值銀四十元徵稅八角下等值銀二十元徵稅四角祇合值百抽二安得爲重何致各業異常恐慌倘或原查之價與現時價值相去懸殊儘可聲請修正若僅空言責備何益於事奉令前因除呈復外合亟令行該所長轉致商會查照此令等因奉此遵即備函轉致貴商會查照 
[烟酒聨合會常會紀事]  
　　中國烟酒聨合會昨開星期常會首由總幹事陳良玉報告前次會期所議美報登載政府實行烟酒專賣一事實詳載於美國第十二期烟草雜誌係北京美使館商務委員斐林君所披露其内容仿鹽務辦法聘洋人爲總顧問并多聘外國　問分段稽核即以全國煙酒稅抵押大外債設煙酒總專賣處種烟及製造煙酒者先須領照售於專賣處再由專賣處再售　販賣者云云實爲主權商業均有極大之關係業已快郵函致京師詳查俟有復音再行報告次報告接寗波同鄕會轉到全　商會聨合會復函所有中日新條約事業已推舉代表晋謁府院請求宣布俟有端倪再行轉逹次金拜仁報告本會總幹事陳仁琅君律師事務所原在大碼頭前經同人爲會務接洽利便起見一再商請將律師事務所遷入東姚家新會所内内陳君同意於本月初一日遷入次報告鹽城分會成立舉事孫海南爲正幹事卞事繡章楊子宜爲副幹事并附來職員册分會簡章各一份公决交評議會審查後即行具函答復歡迎議至此時已五鐘摇鈴散會 
[孫祥夫係回敎信徒]  
　　剌鄭案内之孫祥夫自經軍署執行鎗决後其尸體已由善當給棺成殮惟孫之家屬現不在滬故尙無人領棺據聞孫祥夫係回敎中人回敎公會以按照敎中規則應由敎會收殮惟須俟會議以後再行函請軍署給領云 
[浦東各校聨合運動會紀事]  
浦東洋涇市各小學校第一次聨合運動會本定五月九日舉行旋因天雨延至昨日（十二）午後一時假楊家渡草泥塘開會茲將種種情形錄下 
[會長訓詞]  
　　開會之初各校學生均齊集操場由會長劉頡雲潘作臣致辭訓勉訓詞云今日爲吾市各學校第一次聨合運動會改期開會之期開幕之初進諸生而告之曰古之學校禮樂與射御並習可見古之敎人者不專注意於德行道藝亦必兼重夫體育自科舉之制行而尙文之弊深痼於人心於是父望其子師詔其弟莫不以文事爲可榮武藝爲可恥優良之國技忽而不講新學之體育誤指爲習兵故每見此課必横施謗誹甚有自甘墨守而不願子弟之人學者此雖由於風氣之未開亦重文輕武之積習有以中之也自頃以來社會之間亦稍稍知體育之益矣爾父母之期望亦有異於前之所云矣吾願諸生發揚尙武之精神以潤其身以袪社會之感雖國民學校之體育極爲幼稚不足以語夫健全之體育然行遠自邇登高自卑雜望吾鄕日進無疆之體育發　於斯會亦無不可諸生其勉哉 
[與會各校]  
　　各校學生之到者如縣立第二高等小學市立初等第一二三四四校私立育新進修育德及女子競存小學等九校而塘橋鄕立第一第二兩小學亦由敎員率領學生以來賓資格蒞會參與演技是日各校學生所演藝術類皆精神活潑訓練成熟頗有可觀 
[運動節目]  
　　一開會二奏樂三環行（全體）四唱歌（全體）五奥國式二分間　操（全體）六木棒（縣立二高）七美國式徒手操（市立第二）八製旗競走女生市立第三九賽跑百碼（縣立二高）十柔操（市立第一）十一段錦縣立二高十二德國式啞鈴操（競存女校）十三賽跑（國民校選手）十四美國式徒手操（育新）十五擲球（縣立二高）十六人段錦（市立第一）十七連續徒手（市立第四）十八擊鈴（進修十九恥表情（育新）二十賽跑二百甘爲碼預賽（國民校選手）二十一地遠跳（縣立二高）二十一表情遊戲（競存女校）二十三春施表情（市立第一）二十四徒手操（育德）二十五高跳（縣立二（高）二十六重舞（育新）二十七新徒手（進修）二十八賽跑百碼决賽（國民校選手）二十九國技（縣立二高）三十行進遊戲（市立第三）三十一撑篙高跳（縣立二高）三十二播種（育德）三十三八段錦（市立第二）三十四玉筆架（進修）三十五賽跑二百廿碼（縣立二高）三十六藥珠（市立第三）三十七　用體操（彩帶）（競存女校）三十八人山（縣立第二）三十九掩耳盜鈴（市立第二二四十賽跑二百二十碼决賽（國民校選手四十一童子軍遊戲（縣立二高）四十二給奬閉會 
[優勝諸生]  
　　奬品除由該會自備外復由熒昌火柴廠贈送國恥紀念火紫一箱更由會長劉潘二君特製紅綢優勝旗一方奬給優勝之學校而運動結果市立第三校最佔優勝紅旗遂爲該校所得茲將優勝諸生號數姓名校名列下百碼賽跑甲組第一名十八號周漢章（第三校）第二名二十號李樹楠（第三校）第三名一號唐幼勳（第一校）乙組第一名二十五號宋才生（第三校）第二名三號振羣（第一校）第三名二十四號朱錦山（第三校）二百二十碼賽跑甲組第一名十八號周漢章（第三校）第二名二十號李樹楠（第三校）第三名十九號丁裕榮（第三校）乙組第一名二十五號宋才生（第三校）第二名二十九號丁金福（第四校）第三名二十八號陳煥章（第三校）以上之動員均係各校國民科選手 
[會場狀况]  
　　各界來賓到者頗衆三區署長解輔宸騎巡隊長李靜齋等亦均與會場外圍觀之人極爲擁擠由該管一分駐所許警佐派警到場照料同童子軍在場奔馳効力故秩序井然會場之内復佐以雅音社之音樂並由浦東青年團派員在場遍發國恥紀念印刷品鼓勵青年使具國家觀念 
[修改稅則委員會之沉寂]  
　　修改現行進口稅則委員會自上年冬滬會成立後曾經曾正主任積極進行迨滬審查會告終十四國委員已經通過惟日本國方面對於暫行通副辦法要求附加條件且於貨價年度標準亦持反對曾經政府與日公使一再磋商聞林公使有允俟南下後調查　實狀况再行磋議之說惟曾正主任在滬曠閒日久究不知何日始能將事辦竣殊　悶悶曾擬具辭職書呈請總統開去滬會主任兼差俾便回京仍供平政院差事聞已可望允准至滬會正主任暫不委派暂由李副主任兼攝云 
又一函云修改現行稅則委員會必須俟調查貨價之年度恊定後方能着手進行乃中外會員到滬後已　五個月之久北京外交部曁外交團於年度一節曾否商定並無明文到會雖經三月二十八日以委員會全體名義電催速定至今亦無回電至　暫行辦法雖經十四國贊成惟日本須加一附帶條件而其條件又與歐美等國均有關係致亦不能成議數月工夫付之流水所以近一月内該會竟寂然無聲茲聞會不曾主任以覊滯滬上無事可　極爲悶鬰已具辭呈寄呈總統大致謂滬地潮濕不服水土懇准開差回房另派賢員接替等語大約可望允准云 
[浙省新茶上市]  
　　絲茶兩項爲我國出產之大宗現在新蘭將次上市採辦茶葉者亦已出發昨據茶業中人述及皖茶大盤尙未開出收價必較往年抑小而浙省温台之雨前高貨滬上現已開盤每擔價銀三十八兩中次貨三十二兩又冬毛高貨三十八兩中次貨二十兩紅茶亦已於前日到有樣貨一箱今日廣濟商輪抵埠必有大批載運進口聞其數目約在百件左右並據山客來信言本年該處出產尙佳可有八分成收云 
[轉運包件合同之内容]  
滬杭甬路局通告全路各員司文云爲通告包件運貨事查中華㨗運公司現已與本路及滬寗訂立轉運包件合同限期一年自民國七年五月一日起實行茲將該合同内緊要條欵開列於后仰各遵照一由立約人招徠之包件交由本路運輪時須照本路暂行章程分别報裝每包件重量逾兩擔或八立方尺　本路槪不承運二立約之人不得裝有金銀財寶鴉片土違禁品炸彈炸藥軍火以及其他一切貴重或危險物品之包件交由本路裝運三若包件到達在晨七時晚八時之間者立約人應於該包件到達後兩小時内將各包件一律提清四各包件均須包紥堅固並由立約人由中英文詳細標明之五立約人均應照目前規定之尋常包件運價付費惟本路得將此項包件運價隨時增高立約入亦須照繳凡各包件應繳之運費若干照尋常包件運價核算後於各單上載明之現行包件運價亦已載明於本合同内之第一表内六本路約立約人從本路設有報房之各站拍　關於㨗運包件事宜之電報母庸算費此項電報不得拍字至本路界限以外並該報字義如有舛錯或遲遞等情本路槪不負責七如因違背本合同條欵致本路財產如搭客貨物等受有損壞或傷害者須立約人負責並照數賠償之 
[學生會學校之交誼會]  
　　寰球中國學生會學校於前晚（禮拜六）七時開交誼會日夜校學生到者三百餘人首由校長朱少屏君報告開會宗旨次演美國紅十字會在各處募捐及拯救之影片且演且講略謂美國紅十字會本人道主義在各處拯救旣來吾華募捐則吾人亦應本人道主義量力佽助本會日校現决定分三隊徵求夜校分五隊徵求徵得最多者奬銀牌一方次多者奬以自來水筆等云云旋停演休息欵以茶點并分發美國紅十字會之成績及簽名紙一時簽名及願介紹親友入會者甚衆復由敎員沈澤之君奏琴全體學生唱歌繼復演影片至九時半始散 
[羣賢女學之遠足會]  
[南市裏家]  
　　羣賢女學昨日舉行遠足會至西南鄕龍華鎭參觀黎陽祠宇由各女敎率合排隊前行學生約有九十餘人步伐齊整秩序安詳道旁觀者咸稱羡不置迨夕陽西下始賦旋歸返滬時已電火放光矣 
[公共體育場賽球記事]  
昨日下午北浙江路南洋商業公學與江南中學借公共體育場比賽足球兩方　多時各勝一球而散聞須約期再賽云 
[學務人員往寗聽講]  
　　南京高等師範學校縣視學講習會已於本月九日開會本邑縣視學朱伯華敎育科主任李頌唐壛前往聽講並聞縣立第一校長潘寳盡市立養正校長葉昌陛亦與會旁聽云 
[國貨維持會之評議常會]  
　　中華國貨維　會於前晚（星期五）開評議常會由議長徐枝春主席將本届應議案由報告畢遂相繼討論如下一中華興記香皂廠函送仿造之水肥皂貨樣到會請給予國貨證明書事公衆討論謂此項貨樣確係新口但事當鄭重必須查明確實方可照行遂公推沈九成君前往切實調查詳細函復再行核給一愛國 
 
 

Page 11

 
 
來公司携送覔仿各種洋紗貨樣到會請予提倡事查我國夏季所用之洋紗多係洋貨偏爲我國人所樂用以致利權外溢年盛一年該公司有鑒於此不遺餘力悉心振作覔仿各種洋紗貨樣物質精良較諸舶品有過之而無不及自應力予維持以資鼓勵而塞漏巵 
[萬國商團之操演]  
　　旅滬萬國商團全體團員於昨晨九時齊集南京路議事廳樓下司令部由總司令督率整隊至泥城外靜安寺路大操埸操演馬步砲隊及各種野戰陣式直至午後一時始各分隊而回 
[催兌殖邊事務所開會紀]  
　　昨日西姚家弄催兌殖邊商困事務所開星期當會下午二時餘各僨權人陸續蒞止首由主任起言前以殖邊總管理處主理無人本事務所於催兌手續稍形頓滯致受各債戶多方函責心實不安茲聞正副總理業經舉定股東維持會亦已成立其責已有攸歸亟應催促了理現擬要求總商會嚴函催詢務獲確實消息俾有解决云云衆皆贊成嗣又討議良久俟得總管理處函復再策進行散會時已鐘鳴五下矣 
[委任勸學所長]  
上海縣敎育會會長吳畹九昨由敎育廳委任爲上海縣勸學所所長由縣函達知照並附委狀 
吳推事又來 
　　前上海地方審判廳推事吳增善號伯英吳縣人自張清樾　長去後曾充律師茲奉司法部委任署理上海地方廳推事業已到差 
[電話中之冒名招摇]  
滬南小橋頭某小茶館前日有男女四人聚　挖花紙牌以爲消遣輸嬴甚微詎有某甲至施家弄口朱錦堂刻字店（該店裝有城東平安救火社電話）借用電話報告淞滬警察一區一分署請派警察往拘張警佐詢問報告者何人甲冒商董陸伯鴻之名答復該區當卽派警七人前往該處將同賭之三男一女帶署詢明當以情節較輕判令爲首之二人各罰洋三元餘卽斥釋昨爲陸董所聞以冒名招摇亟應查究立即派人至該店詢問當時借用電話之人據稱係一中年穿素者來打電話其衣服亦頗體面現陸董已函請警區澈究矣 
[帶鈎橋北火警]  
　　昨晨九時公共租界帶鈎橋北大街三百九十五號增大押舖樓上不戒於火登時冒穿屋頂由捕瞥見報告捕房旋經救火會驅皮帶車馳至汲水灌救得卽撲熄僅燬該舖樓面一間比鄰泰生炒貨店樓面亦稍受損餘未波及事後由探將事主郭某拘解捕房略詰一過交保暫行釋出諭候派探澈查起火情形再行核辦又一訪函云昨晨八時許公共租界山東路帶鈎橋北首三百九十五號門牌增大押當不知如何遺火霎時冒穿屋頂經該處站岡華捕瞥見飛報福州路總巡捕房當用電話通知漢口路瞭望台鳴鐘警告救火會西人立驅皮帶車馳往澆息計殃及左隣三百九十三四號門牌春生瓜子花生店其焚樓房三幢事後捕房偵悉該押當保有火險恐有别情卽飭中西包探往查起火詳情禀候核奪 
[新民路火警三誌]  
　　閘北新民路陸正大織布廠樓上起火延燒單俊記飛花棧事後由四區余署長傳到廠主陸夤振訊供交保等情已兩記前報茲經余署長查得該廠東鄰單俊記亦保火險六千五百兩昨將陸單二人先後傳案併解淞滬警廳司法科訊明核辦 
[再誌押店收買珠花之枝節]  
　　法租界愛多亞路德隆押店前因收買竊賊彭阿　邱東來兩人在英租界内所搶某姓婦人頭上之珠花一朶被英捕房中西包探將彭邱兩人拘獲至該押店吊贓該店主孫金生稱已被人贖去故將孫扭解法公堂訊據彭邱兩人證明實係售於孫店而孫則堅　實已被人贖去判候查明再核在案昨又傳訊先由英捕房探夥何阿鶴投稱兩賊未經拘獲之前我曾至該店詢問孫稱已被贖去當由孫在摺子上蓋戳爲憑呈鑒又據包探禀稱前經堂上質明兩賊實將珠花賣於孫店並非質當請爲追賊詰之孫金生供實被一老嫗贖去且探夥從未來過並無蓋戳之事中西官以孫供詞前後予盾判交一百元人銀並保出外候英捕房包探帶同失主到案詢明失贓價值再行核辦 
[汽車碾斃行人之撫恤]  
　　江北米客符介廷年逾五旬近與伊子正祥來滬販米於本月西號下午行經英大馬路勞合路轉角突被西人愛色而開駛之一千一百二十四號汽車撞倒碾傷當由巡街捕車送醫院不及醫治旋即身死由捕將屍舁入驗屍所報請公共公廨中西官騐明諭令屍子具結領屍棺殮聽候核辦在案前日由老閘捕房捕頭飭探傳同車主西人愛色而與屍子符正祥到廨經李萼仙襄讞與英白副領事會訊屍子符正祥投案遞禀要求撫恤繼由捕頭上堂禀明出事後派探調晒汽車號碼及車主情形詰之西人愛色而答稱是日我乘汽車至黄浦灘由西往東駛至南京路勞合路口詎有人從側裏穿過急即停車已經不及以致撞倒碾傷斃命旋經中西官會商之下以該汽車司機人肇禍雖係事出無心究屬不愼判着車主撫恤洋二百元交屍子符正祥具領完案 
[汽車傷人案人證未齊]  
　　住居百老滙路一千零六十三號門牌之汽車夫楊榮千於本月三號開駛七百八十八號汽車在南京路疾馳誤將行人撞倒碾傷後經公共工部局刑事檢查科禀奉公共公廨出單派探於前日下午將楊傳案由工部局代表牛門律師上堂譯明案情並稱原告人證未齊應請展期再訊王襄讞與英副領事白君判將楊交五百元人洋並保候傳見證到案再行訊核 
[英商索償損失]  
　　英商老公茂洋行西人在公共公廨控莊鈺慶不理擔保吳炳章英蛋黄變壞損失銀二千一百二十八兩前日午後由廨傳集兩造經關讞員會同英卓副領事訊據原告代表律師譯明案情繼據原告西人投訴所辦蛋黄訂有合同以　砂二成提煉如不足數或運至倫敦其貨變壞應須賠償今被　擔保吳炳章等承辦之蛋黄二十五　運往英京後均已變壞應請追償損失銀二千一百二十八兩訊之被告莊鈺慶由代表律師詰據供稱前在漢口美最時洋行執業現做流質鴨蛋廠生意歐戰之前擔保所賣蛋黄不黑不臭不厚交貨時由化學家西人化驗然後運往外國如驗無二成　砂當即退還或到彼後在四個月内其貨變壞應須賠償然必須將歹貨樣子預先寄滬給承辦之人觀看方可承認等語供畢復由兩造律師互辯良久中西官判候會商堂諭宣佈飭遵 
[汽車疾馳之干涉]  
汽車夫鄔老根前日開駛八百三十九號汽車在福州路熱閙之處疾馳又王葉成亦在南京路駕駛一千號八十五號汽車疾馳均被巡街捕查見以鄔等開駛快車易肇禍端師禀捕頭請廨出單飭傳鄔王兩人到案訊罰 
又汽車夫朱坤生在虹口閔行路吳淞路轉角開駛五百七號汽車太速被捕查見以朱在轉角處開駛快車鋢險殊甚因即回禀捕頭請廨出單傳究 
[不理欵項之辯護]  
粤人薛仁生與季冬初在公共公廨控告前在實元洋行爲買　之容輝坪不理打包費銀二千零七十一兩又茶箱價銀八百兩由廨訊判被告交保候訊在案前日上午又由聶襄　會回英卓副領事提訊原告延代表律師上堂陳述案情請追被告亦延律師到堂辯護據稱被告前與徐姓在寳元洋行合做買辦進出各欵均有徐姓經手請察中西官會商之下判被告仍交原保候展期兩禮拜再訊 
[三日後即須銷案]  
　　江都縣知事公署移文公共公廨謂有朱坦指控卞瑾侯（即卞敬懷）欠洋六千元潛逃來滬匿居租界請爲傳案究追等情業已由廨派探將卞傳至公堂訊據被告代表朱斯芾律師聲稱被告於民國元年携眷來滬住居租界原告所控欠欵不符請着原告來廨正式起訴判被告交保候着原告來廨具訴在案前日午後由王襄讞與義副領事羅君復訊原告不到卽據被告代表朱律師聲稱被告乏人具保現已管押三禮拜請着原告即日起訴判限原告於三日内來廨具訴逾限將案註銷 
[債權人接踵而至]  
　　嚴洞天前至法公堂控房客周焜泉虧欠房租洋一百八十元求追當因飭提逃逸判將所遺雜物變賣作抵在案今又有李光甫投廨控稱有洋若干元托周置辦貨物延不交貨後因欠租被控聞風逃逸請求缺席判决判令退去限七天内將證據呈案察閱核辦 
[無錫新寶成銀樓股東之訴訟]  
　　無錫新寶成銀樓股東林時生鄭友松陳澤初等前至法公堂控被股東兼經理李茂齋私用鉅欵逃逸來申匿跡法租界内請爲訊追等情迨經飭提李已避往他處茲經林等查得李在法租界内福和銀樓得有股份銀三千二百兩德和銀樓亦有股本洋二千一百元禀請無錫地方官移請法公廨就近追出作抵並延賚美律師代表一切福和德和亦延逖百克律師到廨聲稱李在德和雖有股本洋二千一百元被李陸續借宕除去股本外須找還德和洋一千餘元至福和銀樓確有股本銀三千二百兩除去歷年虧耗借用外祗剩銀一千餘兩惟該銀樓後來盈虧難以預計故此項餘剩股本一時亦難交還請察林時生等稱被李私用銀一萬五千兩可否請堂上着兩銀樓將李之股銀如數繳存公堂備抵至該兩銀樓被李借宕等欵由該兩銀樓另行向李控追商人等因受虧太巨求恩核准中西讞員判令退去候十四天内商定堂諭宣布飭遵 
[逃妾悔過歸家]  
　　山東礦務督辦鮑宗蕃（即蕉芬）之妾謝氏被厨司汪阿榮串同押店公所已歇茶房金阿三誘拐捲逃等情已兩誌前報茲悉謝氏自與汪阿榮逃出後在浦東賃屋居住所帶出之首飾衣物均由金阿三經手典質已盡悉數用去日來已不能支持故前日謝氏致函於鮑自願歸家認罪鮑得函後飭人往尋汪阿榮已經逸去當將謝氏及金阿三扭至閘北四區一分所解送司法科經段科員提訊由鮑宗麟上堂禀稱謝氏係伊兄蕉芬之妾娶已十三年該氏旣肯悔過伊兄亦願領回等語段君遂判將謝氏交鮑領回管束金阿三收押候究一面飭探訪拿汪阿榮務獲究辦 
[阻止買竹之衝突]  
　　竹匠李關生家住閘北沈家灣前日至寶山縣境鄕婦周張氏家購買青竹三十枝出錢一千五百六十文詎被周永朝出而阻止致起爭毆傷及李之頭面由五區岡警一併拘解警着轉解司法科核辦 
[拐匿髮妻之控究]  
　　山東人史芳友昨赴三區警署訴稱現住治下浦東陸家嘴怡和里内因髮妻朱氏忽於前日失蹤四處找尋毫無音信茲據證人錢錢氏目見朱氏實被鄰居秋玉堂串同革警李景棠拐匿他處請求提究等情解警正據報立伤長警前往將秋玉棠連同證人錢錢氏併拘至署轉解警廳司法科訊辦 
[偵緝隊士緝獲拐匪]  
　　淞滬警廳偵緝隊士許得標前日在浦東其昌棧緝獲拐匪江北人馬長福一名並被拐小孩陳銀根拘解三區警署經解警正詰據該孩聲稱年六歲父名陳文彬現在其昌碼頭做小工等語當經傳到家屬於昨併解地方檢察廳訊辦 
[地保仍須蓋戳]  
　　賚美律師至法公堂控稱前曾購得坐落二十七保九圖内地産一方業已銀契兩交詎該圖地保姚茂隆有意留難不肯蓋戳以致不能轉換道契請求堂上着姚蓋戳訊之姚稱實名姚餘祥賚美律師囑我蓋戳之時因察閱田單破爛不堪眞僞雖辨是以不允擬俟呈請會丈局驗明如係眞單方敢蓋戳求察聶讞員判將田單交該保持往會丈局驗看如若無訛着即蓋戳在案現局中已驗明蓋印仍由該保持至公堂聲稱當至原告處即行蓋戳等語讞員　之 
[尋獲賣孩介紹人]  
　　閘北恒豐路常州婦人潘蔡氏家二歲男孩阿毛於舊曆本年二月十七日忽失所在該氏找尋無着嗣由王金桂向氏報告謂阿毛實被趙雨三抱去由吳金榮介紹出售與廣東人得價瓜分等語該氏乃將趙尋獲扭入警區轉送地檢廳預審收押候究在案前日該氏又將吳金榮尋見鳴警拘送地檢廳當經檢察官提案研訊一過判令收押候提同在押之趙雨三訊追阿毛到案再行核辦 
[誘姦偕逃之追究]  
　　住居閘北阜甯人金如玉之妻戴氏現年二十七歲本年舊曆二月開背夫私逃金找尋無着至前日探悉戴氏實被舟子顧克軒誘姦逃逸匿居楊樹浦當卽前往將妻尋見擬欲領回詎顧出而霸阻金向之理論反被毆傷手指等處遂鳴捕將顧及戴氏拘入捕房詰得事出華界立將一千人轉送閘北該管警區申送警察廳發科研訊之下以案關誘姦偕逃係屬刑事範圍即行函送地方檢察廳訊究 
[飭派探捕照料賽馬場]  
　　英美巡麥高云以今日爲旅滬西商春季賽馬之第一日中西士女觀賽者必極熱閙恐有匪徒混入滋事故於昨日預飭新閘老閘兩捕房届時各派通班中西探捕分往賽馬場内外妥爲照料 
[棉花檢查局牌示]  
　　上海棉花檢查局昨發牌示云照得本局接得郵遞浦東同人函一件内稱向設檢查局前被鄕户反對之後累月不振始於今春重振旗鼓復行核騐諒必司事與巡丁自當恪守成規母容再蹈　轍頃閱浦東報欄内所載有沈莊鄕户挑花衣上市被巡丁阻住然不過驗其灘水輕重或退或晒任可爲之旣而解縣則縣長亦云嗣後切宜乾潔亦無罰則當即釋放而該局仍不給還必得賄賂而後已以飽其私囊試思鄕户販得一擔之花衣求售易錢與米　赡家口而受如此損失則將何以爲生是以浦東各市鄕大抱　平吾恐一歲之風潮行將復燃矣希速入良勿再緊迫致起衝突是所切禱統容鑒納等情到局查來函祗稱浦東同人旣無眞確姓名又無切實住址本無答復之必要而且無法通信自可置之不理惟事關本局名譽不得不剴切詳告以明事實查此案之眞相業於五月十日上海各日報來函門内詳載無遺其見共聞無庸　述惟萬事必求實際豈容信口雌簧如果本局内外員丁實有越出範圍留難鄕户等情各該鄕人儘可具名指實函請查辦本局長虚懷若谷無不樂聞箴言自當澈查究辦以安農民幸勿道聽塗說漫加謗毁致近煽惑而起誤會是爲至要爲此牌示仰即一體知照特示 
[包探對調辦公]  
　　新閘捕房包探朱子藩與靜安寺捕房包探陸桂山昨奉英美總巡麥高雲君諭着對調辦公 
[淞滬警察廳批示四則]  
[金郁民禀批]  
　　據呈已悉查該民前訴李月卿失火被累各節當經派警實地調查據復與李月卿無關業已予以省釋該民旣偵知新申茂有唆串縱火圖賠情事何以事隔多日始呈訴到廳所訴係屬節外生枝未便准理仰即知照此批 
[孫錦堂禀批]  
　　據呈已悉查許裕誠賴欠行兇前爲息事寗人計當經寛免違警之處分交由楊盛森保釋料理在案乃時逾匝月延不履行殊屬非是候再派警傳知保人從速清理可也此批 
[喬一淦禀批]  
　　呈悉查爾弟喬一鴻即喬玉洪前據胡文斗告訴誘姦匿妻當以訊有嫌疑即經移送上海地方檢察廳訊明核辦在案該案係屬親告當庭訊之際爾弟並無楊喜子兇毆敲詐之言所訴顯見節外生枝碍離准理此批 
[周效虞禀批]  
　　據呈已悉是否屬實抑或另有别情姑候飭探查明再行傳案訊奪此批 
來函 
[敬告南市商家]  
　　頃閱報載南市商界公函對於南市電燈公司縮短時間一再加價不能承認各節語語確切無任欽佩竊思電燈本爲地方公共事業帶有公益性質該公司不應以辦理不善虧蝕股本遂致累及用户縮短時間加價不已查本年四月十一日大總統公布電氣事業取締條例第十六條載明電氣事業者所定之營業價甚及供給電氣章程交通部派員檢查或主管官署認爲公益上必要時得令更改之（見政府公報）旣有此條規定則各商家卽可在商會提議聨合各業各界之裝置電燈者公舉代表呈請交通部及江蘇實業廳派員檢查按照取締條例令其　改以杜壟斷而恤商艱何日開會請登報廣告俾得代邀各用户到會商酌不必與該公司直接爭辯也民國七年五月十二日李震寰謹啓右乞賜登貴報來函門無任禱盼李震寰謹啓通信處本埠西門外大吉路南首大通里三號 
[雜評二]  
[工匠罷市（訥）]  
　　今日風潮其皆起於加之一字乎官廳不足於用則令加捐稅如北京之地租風潮是也工人不足於用則求加工資如上海水木匠皮匠之罷工是也二者表面雖同而其情之得已不得已大異一則加於人而人不能堪且未必出於不得已一則於人而人之所損甚微且更迫於不得已加之性質旣不同而處理之乾苟不詳加體察於人己之間稍違恕道斯即醖釀風潮之原因也歟 
 
 

Page 12

 
 
   
 
