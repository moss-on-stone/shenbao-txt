# 1924 - 44 - 4918310

 

Page 1

 
 
第一萬八千三百十號;中華民國十三年 西曆一千九百二十四年二月二十一號
星期四 * *   
 
 

Page 2

 
 
第一萬八千三百十號;中華民國十三年 西曆一千九百二十四年二月二十一號
星期四 * *   
 
 

Page 3

 
 
第一萬八千三百十號;中華民國十三年 西曆一千九百二十四年二月二十一號
星期四 * *   
 
 

Page 4

 
 
第一萬八千三百十號;中華民國十三年 西曆一千九百二十四年二月二十一號
星期四 * *   
 
 

Page 5

 
 
第一萬八千三百十號;中華民國十三年 西曆一千九百二十四年二月二十一號
星期四 * *   
 
 

Page 6

 
 
第一萬八千三百十號;中華民國十三年 西曆一千九百二十四年二月二十一號
星期四 * *時評 
[驕兵（冷）]  
　　古人言驕兵必敗夫所謂驕兵者必屢勝之後而後始驕也直系之在今日雖握北方大權然在反對者包圍之中故不得不謀和於奉聯情於段以求苟安所謂勝者已屬過去之跡今非其時矣今其部下屢屢恃勢妄行其驕氣果何自來哉 
　　曰所謂勢位者階之厲也以其首領爲北京之總統以其總統爲權力無比無事不可爲故恃勢妄行也此乃鄙陋之尤而尙非古之所謂驕兵者可比也是以衝突毆擊之事多出於北京而無忌憚之人又多於所謂府衛 
[國内專電]  
　　北京電京奉車十八夕公府護兵王俊亭運米赴津無免票無執照强裝入快車路局電豐台站扣留該兵不許卸以刀恫嚇激動英兵公憤即擁上車揪住該兵然後工人將米下站英兵將該兵帶回兵房問明隊號爲府衛隊第二混成團即送交駐豐台警察處復將王俊亭押解回京交路警總局（二十日下午九鐘） 
　　北京電使團皓（十九）會議後照會外部謂華人在使館界屢有違章事上星期高級軍官馮玉祥之衛兵與使館界巡警衝突且有馮氏親自參加之事應請中政府注意設法禁止據同馮坐車之顧臨言因汽車小燈損壞權用大燈巡捕干涉與衛兵發生誤會遂致衝突（二十日下午三鐘） 
　　北京電海部原定給温樹德渤海防禦使位杜錫珪之下并籌定五艦餉項基金使温樹德對杜執間接上官禮電告洛吳吳甚謂然嗣杜電院謂該艦隊粤居多年毫無法紀背叛是其習慣野心難馴罪無何逭請嚴懲以遏亂萌等語海部不再作主洛吳表示杜爲本人盟兄弟並非外人但温之北歸渤海艦隊是條件之一烟台事件杜應寛量時温在洛係部下所爲與温無干更非全艦隊行爲 
　　北京電吳毓麟哿（二十）日赴洛勾留兩日即轉寗吳瀕行電齊云因府有交諭之件故遲至今日始行 
　　北京電外團息·在成都以東各軍中熊克武劉成勳計敗退司令有被擒者軍事處息·援川軍後路叙瀘似爲滇軍佔領但成都附近軍隊不少决不致全部中熊劉暗算但劉存厚近日無捷電報京成都重慶消息確已切斷（二十日下午三鐘） 
　　北京電外銀團議定於一月分鹽餘内提規元百十萬三千六百七十七兩一錢四分撥存四國銀行作爲歸還川粤滇湘及甘肅五省就地提支之欵 
　　北京電克利斯浦本年三月到期本息十二萬三千餘鎊政府函滬中國匯豐麥加利三銀行平均分匯 
　　北京電重慶稽核所報告川軍月由鹽稅項下發行庫劵二十四萬作現洋十二萬元月將該欵交楊森爲第二軍自行支配用途（二十日下午三鐘） 
　　北京電外部以俄人在庫倫設局征稅甚重函各機關討論制止辦法 
　　北京電稅務處函財交海三部海道測量局請撥船鈔充保護沿海民船經費一節請協商辦理（二十日下午三鐘） 
　　北京電中俄黑龍江航行條欵將另開議俄方提議改爲地方臨時協議工程委員會由愛琿關稅務司賀智蘭調停改爲雙方地方臨時協議工程委員會另立議案將在黑河開會解决（二十日下午三鐘） 
　　北京電正太路向法比銀公司購車百二十輛（二十日下午三鐘） 
　　北京電王正廷約定今日下午往訪加拉罕商議中俄會議開幕日期及恢復中俄邦交問題（二十日下午三鐘） 
　　北京電朱兆莘電告見英總理馬丹諾情形並盼中國速統一整理債務發展實業（二十日下午三鐘） 
　　北京電財政整理會養（二十二）午開會將外債表報告外債槪數可望該會開後公布内債槪數尙無頭緒 
　　北京電交吳縮短行程漾（二十三）日由洛赴寗儉（二十八）日由寗回京 
　　北京電馬聯甲請復倪道烺原官並撤銷通緝（二十日下午九鐘） 
　　北京電徐佛蘇函葉夏聲謂不必誅伐租界中之革憲論應督促政府實行憲法（二十日下午九鐘） 
　　北京電四十二號政團開會定三月一日爲第二期臨時會開會期議員仍將戀職臨時會不限四個月 
　　北京電哿（二十）參院開會到一百四十二人選議長無結果（二十日下午九鐘） 
　　北京電使團得滬某領事報告江浙撤防漸見誠意銀根看鬆 
　　北京電粤電孫文陸續吸收湘軍二萬餘人連同舊有滇粤軍尙有六萬之衆陳洪方沈等尙難操勝算 
　　北京電交吳今日十一點五十分赴洛 
　　北京電王懷慶定今日酉刻由津回京聞在津斡旋王彭感情已有進步 
　　北京電俄代表向外部抗議列五十件援助與優容白黨者（二十日下午三鐘） 
　　北京電張紹曾原定日内赴洛因交吳將去决改期（二十日下午四鐘） 
　　北京電馮玉祥昨結婚原擬不舉動因張紹曾到主張讌賓於是軍需處臨時籌辦在南苑營市西住宅舉辦地方又小事極簡單來賓除府院代表外閣員有顧顏陸程吳張紹曾同黃郛亦到下午三時即散 
　　北京電孫請鐸爾孟爲政治顧問 
　　北京電孫决裁汰秘廳人員先裁稽查 
　　天津電皓（十九）使團會議馮玉祥毆警問題認爲華人仇外一種證明輿論界代表國民聲明謂此係一二得勢武人所爲非全體人民意思并盼各國停止私售軍械斷絶武人兇横根源自不至再有此項問題發生 
　　天津電元宵東馬路估衣街一帶逛燈者數萬人蹋傷不少青年會當晚開節儉運動大會觀者咸擊掌 
　　天津電直王應蘇齊請派副官赴寗參列護路會議（以上二十日下午六鐘） 
　　天津電洛吳領銜爲段祝壽段眷屬言欠餉及災民太多應先籌發軍餉賑濟貧民爲是不可因一人耗萬民脂膏段仍樓居不見客此事絲毫不知 
　　天津電叚長媳秦氏皓（十九）亥刻病故 
　　天津電張紹曾晋京爲馮玉祥道賀皓接家電張得一孫即日回津度節 
　　天津電美領胡恩敦佈告僑民華境土匪潛伏凡游歷須先呈報本署咨官廳保護以免危險（以上二十日下午六鐘） 
　　天津電内部解釋選舉調查員無被選權均請辭職縣選又歸停頓 
　　天津電皓（十九）全省軍政紳商界約二百餘人在曹家花園春讌 
　　天津電祝賀段壽各省均來電贊助兩院議員亦均參加皖代表程文沅已抵津（以上二十日下午九鐘） 
　　奉天電雲章昨日返京 
　　奉天電張派許蘭洲顧問赴東北邊一帶調查駐防軍警風紀 
　　奉天電張擬在城南渾河浦建築南大營預定建築費三十萬四月開工 
　　奉天電英駐奉總領事烏伊露金孫氏徑（二十五）回國領職由駐哈副領代 
　　奉天電省署財政會議决增各項稅率房屋土地買賣等稅各加三分菸酒稅增收百分二五本年度實行 
　　奉天電日本自震災後對滿貿易驟减據商業會議所一月分核算輸入竟超過輸出四八三六 
　　奉天電日本擬在臨江帽兒山設領事韓人恐虐待極力反對並請我國向日抗議（以上二十日下午二鐘） 
　　濟南電熊對沿膠濟路三埠電中央主緩開 
　　濟南電各政團對財廳更動稅局風潮將有表示大致電請中央整頓魯政 
　　濟南電商會擬通電各省商會一致反對全國烟草借欵（以上二十日下午三鐘） 
　　哈爾濱電地畝案奉張主維持公司財產原定進行恐須緩 
　　哈爾濱電今午開市民大會約千餘人揚旗驅沃至行政公署督辦公所請願卒至路局示威代督辦俞人鳳約日内准沃自辭兪並電交部請示（以上十九日下午二鐘） 
　　漢口電劉存厚電鄂成都雖下後方空虚請撥彈百萬發接濟後方各軍 
　　漢口電陸榮廷派侯厲清過漢赴洛請助馬濟回桂 
　　漢口電蕭因鄂北餘匪未清擬派寇英傑爲鄂北剿匪司令移駐棗陽剿匪 
　　漢口電魏宗蓮由洛返漢赴浙與盧商時局（以上二十日下午七鐘） 
　　重慶電省軍出省計分兩路一軍與邊防軍向東路三軍向南路退向南路者因未追擊現尙踞雙流花橋子一帶將來約以二軍及黔軍一部追擊至東路之一邊兩軍已由田頌堯追過簡 
　　重慶電劉成勳移交軍民兩政公文已送督辦署惟聞省印未改 
　　重慶電吕超在瀘川被楊春芳拘禁吕願報効五十萬自贖 
　　重慶電劉湘在省宣布取消熊劉自治省名義聞熊劉所召集自治省議會有自行解散說 
　　重慶電陳遐齡由卭州攻克蒲江夾擊劉成勳（以上十八日下午八鐘） 
　　長沙電駐靖縣之黔軍何團有兵士百餘人荷槍反水在黔湘毘連之地與匪勾結該縣各團體電趙請留劉叙彝所部營長許長勝駐防 
　　長沙電政務會議議决七司通令所屬各機關務於一星期内提出預算全部以便尅日咨交議會又議决十二年内各司積欠經費准自行派員向各縣田賦項下提撥咨請財楊司列入抵解 
　　長沙電回省第十四旅長劉雪軒因湘西已定請將從征之劉團調回 
　　長沙電軍資處通電各縣委員限於三月以前將經辦特捐畝捐掃數結束解欵（以上十九日上午九鐘） 
　　長沙電趙因由鄂運來私鹽多有北兵保護特令榷運局速在湘鄂交界羊樓司地成立緝私分卡並令對於已捕獲之運鹽犯從嚴處置 
　　長沙電趙覆團長胡芳電辭職不准 
 
 

Page 7

 
 
第一萬八千三百十號;中華民國十三年 西曆一千九百二十四年二月二十一號
星期四 * *自由談 
[梅嶼尋春記] [  馬鵑魂]  
　　吾人局處於風霜匝地之冬令者垂數旬矣寒窗枯坐寸心若死放眼園林則柳眉未展梅靨已開春魂雖未綰得春心已逐春回矣爰整游屐招良朋三五并喚得瓜皮一艇作梅嶼尋春之舉時寒風方烈西子乃蒙冰縠孺子數輩競拾碎石簿溜冰面冰固滑不受拘者於是碎石乃有一去二三里之槪羣兒大樂爭鼓其小掌以賀成功吾舟旣放掉頻以槳繫舷畔之冰使其不泥舟行冰受槳剨然而解作聲非金非石亦珠亦玉枕楫而聽不數明燈燦爛之夕聽伊人彈悲婀娜時也舟行冰隙間乃磨舷而作沙沙聲則又類秋江放掉蘆港行舟惜此時烟水蒼茫安得荻花成穗哉旣而舟抵平湖秋月緘焉上陸復見髠柳數株拱立如人無復綠蔭如畫時之顧盼生姿韶華老去空留白髮婆娑然抽條茁芽轉瞬春至斯則人而不如樹矣曷勝感喟歷堂奥下階除過欄幾折自門而出怱怱假道已抵梅嶼矣途經南京陣亡將士墓見圍牆缺處墓碑高聳復有癯梅數株著花已籬惟四周盡繞蓬蒿高可没脛墓門蒼凉大有荆棘銅駝之感途盡水濱折入梅花樹下至是暗香尋陣沁人心脾放鶴亭側衣香鬢影尋春者大有人在矣梅之色香超凡絶俗而其格之清高尤非若桃李之可猥狎深自矜持不解媚人余故謂梅得桃李之色而具松柏之操魁占百花豈以早開已耶雖然梅之心非欲得人之見賞也即其孤標高致亦非欲以此以邀世人之揄揚彼與純盜虚聲之處士故作驕傲偃蹇思冀人主之詔幸對梅當有愧色矣而吾輩之沾沾以賞花自喜者吾恐亦爲梅所齒冷耳時有俗傖挾妓來游酒肉氣脂粉氣中人欲嘔乃招方他去拂石坐梅花下衣袖間似有清香裊裊其香若遠若近不可逼嗅斯時寸心脈脈似與花魄相印照焉友人謂古人坐綠萼梅下操綠綺琴飲綠螘所醅之酒聽枝頭翠羽啁啾吾人雖無琴無酒然其樂正不在古人下也相與莞爾歸舟中見鄰舫無數鷁首率有梅花復有麗姝衣嫩綠綢裘襟綴紅梅一纈杏臉相映爲寂寞湖山生色不少三月龍華道上夕陽歸車之景彷彿目前矣 
[燈市趣語] [  繡君]  
　　某是鬼耶燈市說鬼未免駭人聽聞不知此語出懺夫豎子不足爲異而出自平生所爲無不可對人言之司馬君實則頗有談助之價值也君實垂髫時持石擊甕救兒事世人靡不知者後入贊樞密天下以爲眞宰相田夫野老皆號爲司馬相公居洛陽時適上元節夫人欲出看燈公曰家中點燈何必出看夫人曰兼欲看人耳公曰某是鬼耶此說曾載軒渠錄當不妄 
　　喫虀煑飯爲甚的同一上元而人之勞逸不同即兄弟間已判若天淵如宋郊宋祁是已郊居政府上元夜在書院讀易弟祁時爲學士是夜張燈擁妓痛飲達旦明日郊令所親云相公寄語學士曾記某年上元同在某州學喫虀煑飯否學士笑云寄語相公不知某年喫虀煑飯是爲甚的針鋒相對頗堪發噱祁於此時其得意忘言歟 
[笑談] [  松濤]  
　　經濟方法有一個理髮匠他有一種奇怪的脾氣每逢替主顧們剪髮時先不動手儘着對主顧們講些該怪可怕的事情有人問他這是甚麽意思他不慌不忙笑嘻嘻的道頭髮緊緊的貼在頭皮上剪起來很不順便生怕剪破了頭皮如今我講些可怕的事情給他聽他自必嚇得根根頭髮直豎起來那時候我便可運剪如飛頃刻功竣這不過是一種工作的經濟方法罷了 
　　脚踏車和牛有一個農夫到城裏來向鐵舖裏買一柄割草刀瞧見牆壁上倚着一輛脚踏車便問鐵舖的夥計道這車子要賣多少錢夥計道九十塊錢農夫道九十塊錢可以買到一匹牛了夥計道與其買牛不如就買了這輛車子罷因爲你跨在車上和騎在牛背上一樣可以走路呀農夫瞪了他一眼道但是我從這車子上可能擠下牛奶來買錢麽一寸寸的死了某醫生對一位婦人道夫人你莫悲傷我老實告訴你你丈夫的病委實沈重他的身體已一寸寸的慢慢死了這婦人聽了這話非但毫不悲傷臉上並露出笑容又朝着空中作了幾個揖道謝謝菩薩我生怕我丈夫在一時三刻之間便完全死掉如今旣一寸寸的死他身長六尺三寸大槪幾天後纔會死完那末我還可和他團聚幾天呢 
[郎妾似] [  懴因]  
横衝　 
　　本報連日刋載郎妾似詞頗覺雋永有趣爰效顰續擬數則以博一粲 
　　郎似先生妾似先生饌 
　　郎似香烟妾似香烟嘴 
　　郎似章臺妾似章臺柳 
　　郎似商人妾似商人婦 
　　郎似將軍妾似將軍府 
　　郎似圖書妾似圖書館 
　　郎似孤兒妾似孤兒院 
　　郎似東坡妾似東坡肉（膳中有東坡肉） 
　　郎似桃花妾似桃花塢 
　　郎似梁山妾似梁山泊 
　　郎似神經妾似神經病 
　　郎似連環妾似連環套（連環套戲名） 
[笑的感言] [  鄭君平]  
　　我們人的神經一受了一種很有趣味的刺激或者得了一種勝利臨時我們的臉上就有了一種笑的表示所以在甲有了笑容的時候乙就知道他此刻是很樂的了據衛生家說笑之運動對於人生很有關係一個人每天能笑過十數次不當是助益消化就是身體發育方面也很有益處哩我現在到社會上去周旋了兩天得了一個大大學問就是笑還不僅是能助消化有益發育哩在人們的交際上也是一件最有大勢力的一件利器譬如早晨相見勢必要點頭請呌這時就要應用笑來了所以一點頭一笑爲拍馬家他們用笑的地方更多了差不多不該笑的事他也要裝着笑嘻嘻的樣子總之世界上一天之間有很許許多多的笑的種類哩我也不勝枚舉更還有難堪的就是父子兄弟之間也常應用笑來維持哩咳我言之欲涕了（未蓋章） 
社會小說 
[人間地獄（二七十）] [  娑婆生]  
　　第六十回　撩亂青絲繡衾憐月瘦燒殘紅燭杯酒替花愁 
　　衆人站住了脚問老太婆什麽事老太婆笑嘻嘻道香燭錢和籖錢請隨意給點嘯秋蓮孫俱笑道我們求了籖到忘其所以長揚而去了說罷每人掬出四角小洋給老太婆蓮孫對嘯秋道歸我一人給他便了嘯秋道燒香的事不能叫朋友負担的宛亭也從身邊摸出五六角錢給老太婆道那是香燭錢這是籖錢老太婆不住的稱謝宛亭等人出了白雲庵下船船户問還到那裡老三老五齊聲道冷煞了湖裡没趣得極還是早點回去的好程藕舲道依我的意思也是回去罷尋一個清靜的地方喝兩杯酒暖一暖身體罷宛亭道今天只求了兩條籖未免孤負了這一蹚了嘯秋道横竪我們是常來的下一次來春暖花香再痛痛快快遊兩天罷今天大家怕冷我也贊成早一點回去蓮孫道時候還不甚晚我主張不必到什麽地方去在湖裏多宕一個圈子慢慢的划回去宛亭道好蓮孫和嘯秋道冬天的湖水清可見底格外乾凈正說到這裏只聽得鳳林寺的晚鐘聲冬的一聲其聲沈鬱幽寒髣髴敲到湖心深處嘯秋道晚鐘斜日孤棹寒烟三五素心人容與中流這種境界眞是萬錢難買一生能得幾回廻想我們在上海終日在烟氣滾滾中討生活眞是厥狀如鬼蓮孫道不到西湖來不覺得上海的齷齪嘯秋道今天這種佳景你何不題詩一首蓮孫道詩是久已忘却日脚動手嘯秋道不必求工但記我們的實况留爲他日紀念吧蓮孫點點頭眼瞧著湖水湖烟略凝了一凝神道有了便念與嘯秋等人聽道 
　　身世悠悠絮一團與誰商略眼前驩疏鐘入水湖烟晚人倚歸船怯暮寒 
三言兩語[  鵑]  
　　有人說大頭畢竟值錢他雖然没有了議長的大頭銜老曹還不得不在他頭上犧牲二萬塊大洋銀給他使用我說這並不是爲他大頭值錢實在爲了老曹見他頭大之故要是不頭大爲甚麽敬而遠之要請他出洋去呢 
 
 
 

Page 8

 
 
第一萬八千三百十號;中華民國十三年 西曆一千九百二十四年二月二十一號
星期四 * *   
 
 

Page 9

 
 
第一萬八千三百十號;中華民國十三年 西曆一千九百二十四年二月二十一號
星期四 * *   
 
 

Page 10

 
 
第一萬八千三百十號;中華民國十三年 西曆一千九百二十四年二月二十一號
星期四 * *[國内專電二]  
　　長沙電聞省務院長及各司擬於軍事會議以前上一條陳請省長轉令各軍官容納統一財權及一兵一槍制 
　　長沙電洛吳電召株萍鐵路局長譚道南赴洛譚擬軍事會議開會議决案件後再行北上（以上二十日上午九鐘） 
　　香港電高鳳貴部歸譚延闓節制譚昨調高部由南雄來省現北江湘軍祗餘魯滌平方鼎英兩部留守吳劍學陳嘉祐宋鶴庚各部先後調省陳嘉祐篠（十七）電稱敝軍篠（十七）起陸續赴增城 
　　香港電聯軍息東江中路黎屏前綫滇軍十八發見陳炯明軍由横河嚮水襲聯軍前綫戰二小時將陳軍擊退 
　　香港電財部因手票失敗召善團會議請急籌十萬交湘軍出發免佔住市内民房善團謂無欵允將善產向銀行抵借 
　　香港電李根雲删（十五）電促楊庶堪就職 
　　香港電張啟榮巧（十八）通電就欽廉高雷招撫使職 
　　香港電李濟琛巧（十八）由肇回梧 
　　香港電孫准裁撤西江善後督辦 
　　香港電禁烟督辦署每日銷烟四千兩每兩獲利二元近增聘工人期達至每日銷烟萬兩 
　　香港電昨有湘軍一部調回北江聞因沈軍乘虚分路來襲 
　　香港電譚延闓銑（十六）函滇軍將領請將財政機關交出 
　　香港電蔣尊簋哿（二十）通電各機關就就軍需總監職 
　　香港電京國務院電孫寳琦發起全國和平大會請派代表與會孫中山决不覆（以上二十日下午七鐘） 
　　厦門電黃大偉來鼓浪嶼接眷外間被逐說不確 
　　厦門電台灣匪徒自去春迄今搶案每日平均約四五起自去秋陳警察廳長親自戎服率隊查賭不問國籍一律嚴禁爲厦門歷來官廳所不及輿論翕然而台籍遊民因愈恨當地軍警竟有私拘總司令部副官并槍斃巡官等事厦埠治安轉致無法維持各國領事迭有煩言當局乃有無論何國人民槪不准携帶違禁物品之佈告並沿途檢查行人身體台匪不服拔槍抗拒當場被軍警格斃數人日領欲以砲艦政策相威嚇向台灣調兵艦三艘來厦并提四項要求霰（十七）夜復有台匪縱火事按國際公法無論何國人民如有違背居留國法律命令皆可放逐出境當局始終隱忍厦人憤極已開會議對付滬報京電諸多失實用略報個中經過眞相（以上二十日下午六鐘） 
　　安慶電孫洪伊今日上午乘江孚輪上駛赴贛（二十日下午四鐘） 
[國外專電]  
　　波斯頓電張孝若皓日晨由省長哈佛Haruard校長接待市長贈以代表全城之鑰以示敬意繼陸軍總司令布露斯特Brewester將軍鳴砲歡迎宴會張演說波斯頓Boston文化行政爲美利堅先進中美諒解及互助必能使太平洋兩大國合尙世界各國於和平健旺之域主席等有對於中國政治紊亂失望演說下午乘船參觀海港（二月十九日） 
特約路透電 
[北京雜聞]  
　　二十日北京電外交團公文已於今晨到外交部請注意華人往往不遵交民巷行車規則並引馮玉祥爲證故請中政府轉告華人凡入交民巷者須遵守行車規則文内未列要求 
　　二十日北京電外交部接馬福祥來電稱被匪擄去之泊拉特神甫業經救出於二月十五日安抵大良（譯音） 
　　二十日北京電經濟調查局接政界消息謂外間所傳華北建造新鐵路三條之合同外交部與交通部均未得悉近來並無此項性質之合同交部核議 
[在英之威海衛交涉]  
　　十九日倫敦電中國代使朱兆莘奉外交長顧維鈞之訓令爲威海衛事今晨會英相麥克唐納爾於外部陳述中國案情中英委員會關於此案之報告書現已提交兩國政府中國對其决議不能滿意要求修正以關於中國主權者爲尤甚請英政府重開會議麥氏允研究此事並表示威海衛交還中國一事應儘速辦理完畢之意 
[華人要求鐵路俄員辭職]  
　　二十日哈爾濱電今日有華人一大隊携「驅逐鄂斯特洛摩夫」「驅逐俄人」字樣之旗幟游行各街後圍鐵路局要求鄂氏出見擬告以當即辭職離華按鄂爲此間中東鐵路總理鄂不允出見衆乃諠譁不已但卒爲警察驅散 
[日本政府救濟道德]  
　　二十日東京電首相及文部大臣今日與宗敎領袖開會數次志在設法增進人民道德蓋自去年地震後人心大壞道德墮落不可不急謀挽救首相演詞中極言欺詐之風與夫極端主義大背國家綱紀宜速遏制之今日會議僅佛敎代表與議明日會議各基督敎各敎會代表亦將與會 
[法政府之加稅案]  
　　十九日巴黎電政府財政提案中爭辯最烈之點即授權政府以命令减輕政費及各稅槪加二成兩事政府現已獲勝利但選舉改良案政府將在參議院有一塲舌戰左翼民主黨即佔參議院之多數者反對比例代議制之修正形式將要求恢復舊制惟預料有許多參議員將不投票以免因非國家重要之問題推翻政府有可注意者外來貨物之關稅得免繳二成加稅 
　　十九日巴黎電衆議院所通過之加稅議係載於財政提案第三欵中此議爲辯論約及一月今旣通過則其餘各欵自可迅速成立今晨衆院共通過二十八欵自第四欵至三十一欵皆關於加稅之詳則 
[英國之財政案]  
　　十九日倫敦電財政部國會秘書格拉木氏今日在下院提出種種財政議案擬將商業便利法所擔保之借欵總額由五千萬鎊擴充至六千五百萬鎊格氏聲稱現提議之諸案至少包括帝國會議之决議案一條即准財政部對於殖民地與領土所募舉辦某種公共事業之借欵在五年内擔保其息四分之三附以條件規定所籌得之欵須用於英國以購置公共事業所需之機器等物是也云此議案已由下院一致贊成 
[英議院之天空防務辯論]  
　　十九日倫敦電下議院今晚集議專討論前航空部大臣賀爾氏所提天空防務之議案賀爾氏請下院聲明維持國防飛行軍充分力量之主義俾對於離英海岸不遠處之最大敵飛行軍可予英國以充量之保護賀爾比較英法飛機數謂英國有頭等飛機一百架而法國則有一千架渠所提之議案係以殖民地各首相所議决者爲根據此計畫每年僅費五百萬至六百萬鎊而於國家安全則較其他防務尤關重要賀爾請政府聲明其發展民用飛行事業之意航空部次官李治答稱前所述擴張飛行軍之計畫目前並未有變更必備戰而始得安之說已爲戰爭所淘汰凡備戰最周之國最多戰爭（政府黨歡呼）政府將盡力以促成解除天空軍備之國際會議前政府所未完之發展計畫現政府將續成之甚欲振興民用飛行事業並鼓勵飛船之發展陸地攻擊海陸軍當能逐退之但若天空襲擊則非飛行軍所能阻之故唯一保障僅在更換國際空氣耳云云前曾充航空部次長之自由黨議員西米氏稱下院現聆極可駭之主義若加以邏輯簡直解散海陸軍耳下院必因此向政府搦戰云（反對黨歡呼）殖民大臣湯姆斯氏稱現政府政策確在備置充分之飛行軍政府承認國防之必要了解此問題之帝國景象並聲明必續行飛行軍計畫之初步但政府有權不施行可妨害其解除軍備運動之舉尙望下院勿通過賀爾氏之提議云賀爾提議卒未成立賀爾又動議開秘密會但議長不以爲然蓋以此事之討論應於飛行軍預算案提出時舉行也 
[日本地震時之保險賠欵]  
　　二十日東京電前保險提案規定各公司應付因地震發生之保險賠欵百分之十而受政府等於此數之佽助今聞政府擬以日金一萬八千萬元貸與各公司按其賠欵之成數及所能付之力量以分配之力量薄弱之公司得助較巨現議將保險分爲數類其保少數者可得最厚之賠數政府貸出之欵分五十年償清利息自四釐至四釐半隨數額而定保險公司現正開會决定付賠辦法 
[美國之油案]  
　　十九日華盛頓電柯立芝總統因外間有油案之發覺損及商業之說特發表意見謂美國商業今頗順利關於油案之種種謠啄調查後必能證明其無稽美國人對於後來數月之商况當抱樂觀云云參院油案委員會秘密查問紐約證券經紀人數人彼等交出帳册備查司法長陶迪氏仍不肯辭職此爲今日油案發展之特點調查油案委員會今所欲查明者顯爲是否有官吏利用先得關於油租約消息之機會從事證劵之投機據確實消息今日委員會於所查帳册中發見某大員之名惟姓名尙未宣布 
[美加之禁酒條約]  
　　十九日華盛頓電加拿大與美國所訂禁酒條約因美國建議凡往來加拿大與美國間之輪船載有酒品者不許離港加拿大指爲侵犯加拿大法律不加許可故恐簽字須稍延緩 
[各國近事紀]  
　　十九日倫敦電英國他港泰半停工惟倫敦港今日尙有港工約三千人從事工作此數僅及平時總額五分之一卸貨之船現有三十二艘 
　　十九日倫敦電工團總會緊要委員會今日通過一議案賀運輸工與港工之堅持並允予扶助 
　　十九日倫敦電商部大臣韋白氏今日在下院答某議員之問詰謂政府視世界原棉供給之加增爲極關重要事甚欲施行在帝國内提倡植棉之政策 
　　二十日貝爾格勒電南斯拉國會已批准意國與南斯拉夫國所訂關於阜姆之條約 
　　二十日柏林電預料下週將解散衆院因社會民主黨反對警備權條例之故 
　　十九日墨京電政府軍已占據摩里列亞並未見戰 
　　十九日倫敦電英倫銀行請人認購五釐債劵一百八十萬鎊實收九·八五政府依據商業便利法擔保其本息募得之欵將用以償付向哈倫華夫公司定造馬達船隊之價一百八十萬鎊 
　　十九日倫敦電今日匯市佛郎跌至一百零五枚合英金一鎊比佛郎跌至一百二十五枚 
　　十九日倫敦電傳說麥克唐納爾因健康欠佳擬辭外相兼職此說現由負責方面否認即麥氏健康欠佳之說亦屬全無根據 
國内要聞 
[北京通信（逸父）]  
　　閻治堂來京與綏遠都統 
　　綏遠都統易人之說自奉直戰後即有所喧傳然因時勢所格迄今未成事實其原因雖以繼任人選未定而馬福祥亦勢難使去此次閻治堂來京而綏遠都統易人問題又甚囂塵上惟據深知内幕者所談則此說仍難見諸事實試一述其裏因 
　　閻治堂承閻相文之後而爲陸軍第二十師師長於直系將領中雖爲後輩然頗爲曹錕所賞識閻氏與洛吳初亦相得嗣因閻師逗遛關中未能參與奉直戰役吳頗有芥蒂至奉直戰後馮玉祥調任豫督而陜督一席閻氏本有豫約迨明令發表劉鎭華竟以省長兼任而吳閻之間益形隔閡即閻劉亦互相傾軋扶風間閻師防地均逐漸爲鎭嵩軍所佔領閻氏欲返戈相向卒以曹錕之制止未敢發動時適張錫元調任察哈爾都統始騰出潼關一帶爲閻師防地而閻氏遂局蹙於豫陜間而不能有所發展矣去年夏間因閻師發生販賣烟土幾被洛吳免職卒以保定之庇護而得保全閻氏因此益形牢騷曾於去秋大選前往來保潼間力向曹氏訴苦冀博曹氏之垂憐而予以相當之地盤奈當攝閣時代無可設法曹曾温語勸慰並允於大選成功後爲其設法安置言外且有綏遠都統一席相畀之意閻始悵悵而返靜候後命旋賄選告成曹氏入京就職閻固以綏遠都統自命者詎時過境遷迄今四月尙未發表閻氏忍無可忍遂於前日摒擋來京冀可取償宿願故閻氏來京之日綏遠都統易人之說即隨之而起然閻晤曹後忽呼聲驟低究其原因實緣於馬福祥下臺後之無法位置故只得維持現狀以免發生其他枝節也按馬以回敎徒之健者任爲寗夏護軍使有年於西北軍閥具有特殊之勢力民九甘督問題發生張廣建旣被免職而馬福祥亦調爲綏遠都統即授陸洪濤督甘以調和西北之爭潮馬氏調任綏遠後雖以販賣烟土著稱然對於綏遠敎育及其村本政治亦頗知有所整理爲西北軍閥中之有爲者且馬氏地盤雖僅綏遠一區而其潛勢力則頗大甘西寗夏之五馬均爲馬氏之侄輩平日惟以馬首是瞻而新疆之楊增新爲民國疆吏中之最久於任者與馬福祥亦甚相契楊馬之間曾有楊督馬繼之預約故馬福祥督新之說時有空氣之喧傳現在曹側雖欲以閻易馬終因無相當位置不能見諸實行且馬氏尙帶有皖系色彩值茲洛吳尊段聯盧聲中更不便輕易更動故閻氏來京多日尙難圓都統之好夢但閻之運動仍積極進行多方造作空氣使馬不安於位馬亦深知此中秘幕大播其實行村政整頓敎育之政策並召集西盟會議以圖外蒙内向厚其勢力使北京當局因外蒙之關係不敢奪馬之地盤馬之計劃亦可謂周密矣聞閻治堂見事不能成擬日内遄返潼關原防依舊潦倒於陜豫間再圖將來機會矣（二月十七日） 
[北京通信（直道）]  
　　馮玉祥之交民巷事件　湯斯姆報告領袖公使 
　　湖北軍官陳國賢在豐台毆打洋員之交涉尙未解决而馮玉祥在京中使館界内與警捕衝突之交涉又接踵而起此眞可謂無獨有偶矣緣日前美使招宴馮氏馮即於是晚八時許偕青年會總幹事美人蓋來君驅車入東交民巷同赴美使之宴車燈凡三光力至猛車旁共植衛士三人各佩駁壳馮因時間急促命車夫略加速度故車行碼力亦較常車爲快惟使館界内交通規則例禁汽車燃三燈夜行時喇叭不得過響速力則不能逾十五碼以外而對於携帶武器尤爲界内所厲禁馮氏平日於此等瑣事自是未嘗留意因而一時三禁皆犯及行至台吉廠附近遂有兩巡警叱馮停車馮與蓋來談興正濃忽略不聞而車夫則以馮曾命速行亦徑行不理二警乃分一馳報管理界内事務職員湯姆斯一則騎自行車緊追馮後復狂鳴警笛呼沿路崗警出而攔阻至正金銀行門前即有崗警數名截住去路車夫迫而停車然馮尙不知何事發旋湯姆斯亦率警趕到馮始向其詢 
 
 

Page 11

 
 
第一萬八千三百十號;中華民國十三年 西曆一千九百二十四年二月二十一號
星期四 * *明原委自願減燈緩行湯責其故犯警　堅不放行且强曳車夫下欲拘入捕房科罰馮見其相逼過甚乃勃然大怒順口駡以混賬忘八蛋並命衛兵阻其强拘車夫湯至此亦大怒喝警舉棒相擊衛兵亦奮勇迎敵遂由爭持變爲格鬭矣巡警警棒半爲馮之衛兵所奪結果且傷二警（一傷而頰一傷腰部然皆輕傷）後經蓋來極力排解漸行罷手並語湯姆斯此即馮檢閱使决非規避之人但美使署之宴不能不赴要其放行一切由彼負責湯始故馮車去乃送傷警入法蘭醫院騐塡傷單并留二警在院醫治此即當時經過之眞相也 
　　次日湯即繕具報告書一通呈之領袖公使荷使歐科登歷舉界内種種規則稱馮故意違章並責其縱兵行兇尤屬藐視外人末則請示對於此事之辦法與以後宜如何方可維持界内秩序且附貢己見主張速提抗議要求我國道歉作後來之切實保證並賠償傷警之醫藥費云云歐氏接閱後即通知各使於明日（十九日）下午在荷使署召集緊急會議專爲討論此事特美使以馮氏肇事由己招宴所致並認馮爲不諳界章絶非明知故昩似可予以原諒好在警捕不過微傷無小題大做必要因而出作調人正向各方疏通不必視爲重案徒傷國際之感情未知各使意見何如也（十八日） 
[團結直系之新政策（酒瘋）]  
　　洛吳之困境　交吳之任務 
　　吳佩孚近年來囊括中原聲勢煊赫早爲一般人所共知然自海軍北歸滇軍投降實力旣重𪬋者甚多且吳自信太深每予人以可乘之隙於是遂漸入四面楚歌之境矣 
　　洛吳所一手栽培之人如蕭耀南張福來李濟臣輩不可謂非嫡派之一系但鄂蕭因吳事事干涉早已貎合神離最近若兩湖巡使應得京漢協餉洛吳不肯放手尤爲鄂蕭所不稱心惟蕭閱歷稍深不露圭角雖有意見藴而未發故外間知者尙尠若張福來與張鳳台意氣頗投而洛吳必欲易以李濟臣且遷省署於洛張本粗人已不能安而吳又遇事申斥致張直向公府辭職且云當團長時吳雖加以軍棍都所願受今名義上統轄一省軍政而動受掣肘時加申斥其如部下之輕視何曹雖慰之而稽癥所在一時不易消化李濟臣放省長未久又不離左右宜若何以相安矣乃因任命差缺問題屢受牽制亦已落落寡歡况吳喜飲酒高歌每當酣醉之際輙謂一做督軍省長個個賣官鬻爵都將良心賣去在吳以爲老生常談而伺候左右之督長其何以堪此其本系人物之意見所以日深也 
　　其次爲海軍界我國海軍自部長以至士卒向爲閩粤兩省人所包辦由來已久外界揷足甚難當温樹德北歸時遲遲吾行者以杜錫珪之條件未協耳彼時杜在洛吳系下吳以我向無歧視君可安心等語告杜乃温來後在洛吳意以温本山東人使之歸膠澳鄉誼在所對於籌欵一切較易爲力詎竟有大不然者膠濟路每月五萬之協餉尙反對紛起此外更難發展吳則一意以全力赴之於是杜積不能平藉烟台衝突案一再向府院辭職遂致渤海司令之命擱置院中不敢發不特此也杜温衝突將由間接而趨於直接北歸之利未見而害己先發此曹之所以不安也 
　　至若交通界本有一系雖不如海軍之嚴但無若干關係亦未易發展洛吳旣以株萍與譚道南（先以吳使任命往後加交部令）而盡撤所屬復以隴海任趙德三而使張祖廉向隅趙甫接手而又更委數人（陶立兼汴洛邵恒濬東路工程局）落選者均有若干勢力因亦積不能平影響及於路務此又不能不與之磋商者也 
　　此外若江浙問題齊吳各有意見益以杜錫珪張祖廉輩近接白門鄂蕭聞亦稍稍與人聯絡若長此下去直系之龜裂日深曹心不能安故先令馮玉祥王懷慶及洛吳之部下聯絡津王而繼之以交吳之巡遊也由是言之交吳之任務第一在使杜温不生意見第二在使交通界安心任事（巡視路運爲表面事）第三在使寗洛各相諒解而歸結於洛吳嫡系使不分裂此所以由京而洛轉隴海至津浦赴南京溯江而上以鄂爲終點歟（二月十八日早） 
[調解中之海軍風潮]  
　　吳毓麟南下之任務 
　　杜錫珪與温樹德爭執權限相持不下杜攻温之元電已見前報茲聞温亦有電來京其措詞亦頗激烈大意謂彼此次率艦北歸原係擁護中央促成統一不意抵青後不特軍餉無着即駐紮之營盤亦無餘地不知政府是何用意云云故北京政府對於調停杜温殊覺左右爲難國務院昨有覆電致杜錫珪其文曰「電悉温司令擅派軍隊佔領練營舉動實屬乖張業呈元首核辦該司令甫經北歸政府正在設法位置以圖就我範圍執事公忠體國當深喻此意特復」由此電觀之則北京政府實左杜而右温而對温之覆電或亦左温而右杜雙方說好話不致使其對中央有觖望之心唯此事表面上雖爲杜温之爭而内幕　爲洛寗之見爭點雖由强占營盤而生而其由來則久矣 
　　杜錫珪本爲洛吳所　拔之一人奉直之役杜與有功唯自李厚基去閩之後吳大不滿於杜當南軍入閩吳曾令杜派艦援李杜以桑梓關係鄉人多不直李之所爲不能反衆意而擁李故駐閩海軍與南軍劃他而守未曾爲李出力李卒潛逃而去吳因此覺杜非絶對可以任意指揮者信用之心日减故去年杜北來兩月亦未赴洛訪吳杜駐下圖與蘇齊接近而洛寗之間又因政治上各有懷抱吳之所疏者齊自樂而親之因此吳杜愈疏而齊杜愈密矣 
　　海軍在國防上其勢力雖等於零而在内爭上其作用頗大吳乃力謀收復粤艦欲於海軍内部别樹一力以制杜温樹德北歸首以不受總司令節制爲條件温魯人也海軍中本有閩粤魯三派以人材及實力論閩皆佔首位温在粤時初受閩人如毛仲芳魏子浩等支配極鬱鬱不平嗣乘毛魏等受北方運動之嫌疑一舉而掃清閩人勢力上自艦長下至火夫悉以魯人充之故粤艦隊幾成魯派清一色天下吳亦利用之以打破閩人獨占海軍之局面對於北歸條件一一承認允編爲渤海艦隊歸吳直接管轄唯海軍祗應有一總司令無論何種艦隊均應聽其指揮唯爲北歸條件所拘束不得不另創名目以位温於是如『渤海防禦使』『渤海鎭守使』諸種名稱因之而生矣但温之個人位置雖可巧立名目與杜並肩而此幾隻破艦終須有所歸屬且萬不能逃出總司令範圍之外故處置萬分困難聞北京政府擬用折衷辦法無論畀温何種名義官制上仍受總司令節制而事實上則歸洛吳支配使雙方面子上皆可以過得去此次吳毓麟南下即係解决此事以吳與杜氏爲同學與温氏爲同鄉也吳因温年前赴洛未回防次故先到洛會晤說明名義上咨承杜氏實際仍歸洛吳指揮俾杜不致傷及體面至於各艦餉糈問題前經魯熊允每月擔任五萬然照温氏預算非八萬左右不足以資支配所少之欵前經膠濟路局暫墊十五萬已大爲中外所非難此後每月所短之三萬何從着落亦爲恊商之一問題云 
[留京議員之行憲運動]  
　　發起全國法團行憲會議 
　　第一次地點爲上海期爲四月八日 
　　曹錕賄選副座物之憲法自去年十月十日頒布後迄今已閱數月而政府官吏議員對於所謂憲法淡然若忘未聞有履行之者且違憲之事亦層見疊出如巡閱使命令之發表等不一而足迨湯漪林長民倡言反憲後京議員始有行憲之運動茲聞葉夏聲張伯烈輩已在國會提出兩院聯合發起全國法團行憲會議决議案爲行憲之運動茲錄其提案如下竊維徒法不行古有明訓憲法自民國十二年十月十日宣布以來瞬經數月除由國會同意國務總理及召集臨時會兩事係遵守憲法施行外槪未實行殊爲遺憾且憲法之精神在民治民治之本源在省縣中央有憲法而不行於地方等於具文人民有憲法而不知實行同於蒙昩二者皆非共和國家應有之現象同人有見於此爰本憲法一百二十六條之意倣美國憲法由各省公認之例擬由兩院發起召集全國省議會縣議會及各法定職業團體各舉代表開聯合會議以研究討論實施憲法推行民治之時期及方法庶登政治於正軌而促統一之告成倘亦國人所希望也茲草擬辦法大綱於左（一）本會議由參衆兩院發起電商全國各法定團體舉行之（二）本會議開第一回會議於上海定期民國十三年四月八日開會（三）本會議以參議院衆議院全國各省區議會縣議會敎育會商會農會工會所舉代表組織之（四）本會議以一法定團體爲一單位每一法定團體有一表决權但討論時不在此限（五）本會議預定之目的如左（甲）承認實行民國十二年十月十日宣布之憲法（乙）對於憲法未完備之部分或條項得由本會議决請願國會開憲法會議修正之（丙）對於憲法内規定國民之權利應主張實行（丁）對於憲法内規定之各項選舉應即分别舉行（戊）督促中央政府及地方政府遵章憲法執行職務（已）糾正違背憲法之一切行動（六）本會議會期定爲一個月期滿得議决延長之提出者葉夏聲陳家鼎張伯烈等四十餘人 
[反吳派催吳景濂宣布賬目]  
　　衆院行政委員會成立後對於清查一事頗思積極進行但吳蟄居津門漫不理會頃反吳派議員牟琳等又致書吳氏促其從速造報賬目茲錄原文如下蓮伯先生足下護法之役同人集會廣州閱時五稔足下經手欵項并未揭示同人及本院移京開會至第三期常會終了足下亦無隻字造報琳等爰本愛人以德之義有所忠告願足下一詳審焉（一）國會之信用關係本院出入欵項無論如何清白然非有詳細賬目明白宣布不足釋羣衆之疑以國民代表之資格居監督政府之地位而猶隱匿含混有侵蝕欵項之嫌則國人對於國會何從而生其信仰心耶故造報賬目即所以維持國會之信用（二）個人人格之關係議長係名譽地位一舉一動當爲社會表率足下曾作議長數年是否有表率社會之道德姑不具論但使經手欵項循例公開尙不失爲光明磊落之人物若竟隱匿不報則贓私之污點雖竭西江之水不能湔洗凈盡足下將何面目以立於社會耶故造報賬目即所以維持足下之人格曩者參議院修改院法組織行政委員會意在補助議長分擔責任誠爲法良意美足下擱置經年不肯提出論者謂足下以欵項不清畏其舉發因即故意阻撓今臨時委員會成立足下若將賬目交代清楚則一切誤會自可解除是在足下之自酌而已 
[十八日京參院開會紀]  
　　昨日（十八）參議院臨時會於下午二時開會仍由谷嘉蔭主席延長至三時十五分出席者一百三十九人已足法定人數遂由秘書先發出席證發證畢主席宣告開會首報告外交部來咨轉准比公使來函因美國議院商業會於本年在比京開第十次大會請中國國會派員列席云云當由暫代秘書長文牘科長婁歐狄朗讀來文（秘書長陳定遠因病請假）畢陳銘鑑發言對於該咨主張由兩院行政委員會先行協定辦法再行報告大會咨復外交部至於派人一層按之向例可委駐比公使代表出席毋庸另行派人衆均贊成主席又報告上次選舉各股常任委員其中有票數相同者應抽簽定之是否由本席即行抽簽衆無異議遂由主席抽出財政股毛玉麟等數人抽簽畢按照議程開議主席謂本日議事日程前三案均係審判國務員規則其性質相同可否合併討論衆贊成合併討論主席謂第一案係黃議員佩蘭提出上次開會時已經說明理由現在應請第二案第二案提案人說明理由遂由蕭輝錦何畏兩提案人先後登臺說明理由畢郭步瀛謂此三案均爲憲法上規定無多討論應即交付審查主席以郭之主張交付法制股審查付表决起立者大多數通過潘江謂刻下距離閉會期近應請法制股儘明日組織成立從速審查下次即行提出報告衆贊成主席宣告開議第四案「咨催政府將最高法院院長交本院請求同意案」請提案人說明理由原提案人蕭輝錦登臺說明理由畢宋汝梅發言贊成之黃佩蘭謂本席贊成蕭君提案意思惟對於方式認爲不合緣此案在憲法上本有明文規定乃政府延不提交自應提出質問案趙時欽發言贊成蕭之原案謂俟咨催以後倘政府仍不交院同意再行提出質問較爲妥當應請主席以原案付表决討論至此議塲上人數已不足各秘書分赴休息室敦請至再至三迄無人來在場議員大憤有主張閉門發給支付證不在場者不得享受出席費有主張交付懲戒者紛擾許久主席囑令秘書換給支付證換證畢主席報告在塲已有一百四十二人繼續開議并諮詢第四案是否即照原案咨催政府衆無異議主席乃聲明即日咨達政府遂開議第五案係陳銘鑑提出「咨請政府依憲法第一百三條之規定飭由各主管機關從速預備各種法律案提出於國會建議案」原提案人登臺說明理由畢趙時欽謂本案亦爲憲法上所規定應照第四案同用咨催方式不必用建議案陳銘鑑容納趙之意思當塲改爲咨催方式主席以陳之修改方式諮詢大衆是否與第四案一併咨達政府衆無異議遂開議第六案陳壽如提出「整理内外債暫停抽簽一律確期付息以昭平允而維信用建議案」但該案已經本人撤回修正應改議第七案「片馬救濟策建議案」原提案人何畏登臺說明理由後龔煥辰謂何君所提此案理由充足文字尤佳同人均經過目本席主張按照議事細則第三十三條之規定省略讀會手續即日咨達政府主席以龔之主張諮詢大衆衆無異議又付一表决起立者大多數通過主席又聲明開議第八案「咨請政府查辦湖北官鑛督辦何佩瑢違法失職案」原提案人張議員今日未出席應請連署人說明理由辛漢侯汝信等以提案人旣未出席可將此案留待下次再議衆贊成主席謂今日議程所列各案均已議畢應即散會遂一鬨而散時四時五十分 
[參院議長仍難產出]  
　　參議院議長問題擾攘年餘迄無結果近雖迭次開會奈皆因人數不足之故不能成會現距臨時會閉會之期祗有一星期時間若在此一星期内議長問題仍然不能解决則惟有待諸下届常會但以今日紛擾狀况以例將來恐歲月悠悠將永無開成選會選出議長之一日故中立政團對於此事頗抱隱憂連日法治共進會等會數交召集會議討論辦法結果决定聯合各中立團體向競長最烈者爲切實之疏解其辦法擬定將議長副議長全院委員長三席分配于競長之政團現各政團對於上述辦法業已分頭向三團體開始接洽又該院議員林炳華侯汝信等八十餘人爲解决議長問題及審計院長問題特聯合發起院外協商會昨曾發出通告如下啓者本院議長選舉問題審計院長選舉問題日形紛擾現閉會期近倘再事延宕則閉會後將有無形解散之虞擬請我同人等結合多數人之意思公同在院外决定辦法俾定期之選舉有效庶本院局面賴以維持如荷贊成敬祈列名於後以便即日定期開協商會以利進行至幸至幸 
[路務近聞（如如）]  
　　京奉路車務處呈報上次福建督理孫傳芳運輸新兵之蓬車九輛停放在天津總站津浦下行路線上致津浦第二十一次下行車不得進站第一○二次上行車又誤鐘點此等行爲關係路務甚鉅請轉部咨行查禁二京奉路十六日晚十點半山海關貨塲失愼計焚去關内貨車一輛關外空車一輛又有關内棚車一輛亦被延燒尙未全毁事後調查知裕通世和二棧均有貨已裝車待運各派有人看守裕通看守者爲單明華世和看守者梁士魁迨失愼以後梁士魁逃跑由警訊問單明華方知梁士魁在貨台下軌道搭蓬畏寒烘火致遭焚如現路警局將單明華暫行看管一面緝梁士魁到案訊明實情以便與該二棧爲賠償損失之交涉路局聞訊已派劉乾一張頌烈二人前往查辦矣 
　　吉長路前次失愼已誌報端茲據該路局長魏武英云已於灰燼中覓得保險鐵箱所有重要文件賬册以及銀錢等均無大損失爲不幸之幸惟聞有一部分文册被燬·該路特派文書科長王邦輔至部查錄文件並報告一切情形 
　　道清路電部謂假冒軍運包運商貨僞造運照等事本路向無發現至軍人無票乘車亦較上年十一十二等月減少云云又道清路報部所有福中美孚兩公司所欠附加振欵始終不肯認繳路局亦無法應付請大部向之交涉 
　　　師衛戍總司令王懷慶咨交部遊緝隊第三大隊步二營八連排長王子彥因奉派查車受傷殞命純係司機人韓桂年不鳴氣笛所致請查照從優撫卹並將司機人重加懲辦以儆怠忽 
　　株萍路職員鄭業賜電部譚局長委本路案犯陳震充車務處長查該犯前乘湘局事變捲欵潛逃請飭先行拘案勒繳前欵以重公帑 
[中俄復交問題之前途]  
　　日來政界對於承認蘇俄問題有即予解决之趨勢回憶數月之前蘇俄代表加拉罕在各處演說於俄國希望締訂之條件頗有所表示其要點如下（一）中俄兩國立即恢復通常外交委派使領之關係同時中華民國境内所有俄國公使署與領事署之產業歸還俄國（一）中俄兩國以平等條件合辦中東鐵路即日實行俄國一方在中東鐵路界内取消一切妨害中國主權之事其細則應由中俄兩方在正式會議訂定之本草約簽字之後該路現有之俄白黨職員如局長司計總工程司科長等應由蘇俄政府派員接替蘇俄政府預備於正式會議討論由中國在一八九六年原約規定日期未届滿之前購買中東鐵路及該路移交問題（一）蘇俄政府承認蒙古爲中國領土完全之一部蘇俄政府預備撤退駐蒙古軍隊撤兵日期及中國應予保護邊界之保障與各項條欵由會議决定之（一）蘇俄政府取消蘇俄人民在中國所享治外法權權利引渡在華俄人於新政府問題由會議討論解决之（一）蘇俄政府抛棄在華一切讓與權利俄國保留所有屬於俄國國家之產業如房屋與附屬土地郵政局敎堂及其產業等項其他屬於俄國政府之產業由會議解决之中國當局應立即着手設法保護俄國政府之產業（一）邊界河道航業問題由會議以互利平等爲基礎解决之（一）在會議中應設一邊界委員會專司劃清及以專門技術整理邊界之事（一）任會議中兩方當簽訂一商務航業條約以互利及最惠國條欵爲基礎（一）俄國抛棄庚子賠欵該欵此後撥爲敎育及提高中國人民程度之用其管理該欵用途之方法由會議規定之（一）在會議中所有一切舊條約當代以依一九一九及一九二○兩年蘇俄政府宣言之精神之新約 
　　唯北京當局對於先承認後會議之說是否即能辦到尙屬疑問聞王正廷抵京後曾對往訪者云自英意承認蘇俄後世界國際形勢爲之一變我國自不宜仍拘執成見墨守舊章致落人後惟亦不必步英意後塵即行承認蓋我國位居亞洲與蘇俄關係情形異於英意且日美對俄尙未有承認意思吾人亦何必急急以鄙見測之先承認後開會與先開會後承認其利害正復相等國人謂先承認有許多利益竊恐俄人腑肺未必盡如吾人所料也云云據上而觀可知王氏此次來京中俄會議雖有急行開幕之勢而對北大四十七敎授函請先行承認之說似未必容納也 
[中日鹽務會議仍在進行]  
　　中日鹽務會議因輸出權問題曾有停頓之說昨聞日本方面在前數次會議時提出審查永裕公司資格案我國以該公司承辦青島鹽輸出事宜業於去年九月間正式通知日本該公司資格如何非本會議權限所能審查拒絶不議當初日本堅持不允嗣因洛陽方面迭電催促取銷該公司鹽務署已内定照辦祗因王克敏以事關法律須加愼重令部署詳研手續無論如何遲早必見實行故日本始肯緩議而進行其他問題連日均有會議但内容極秘不得其詳預料結果我國損失必極重大而青島鹽務全部必歸日人掌握也 
[日美經濟界注目新疆富源]  
　　三井運動未成熟　美財團已着手進行 
　　大陸報云昨晚本報得悉美國財力最雄勢力最厚之礦業資本團之一古根罕公司及日本最大財團三井會社現均注意於開發新疆之富源按星期二日本報載英工程師鐸克雷少佐曾在長城外發見油礦藴藏豐富甲於世界遂遄返英倫運動英美財團從事開發茲復有美日注意新疆之消息可見俄國國際地位一經恢復之後關於土耳其斯坦方面之富源必即發生各國資本家要求讓予之大競爭也據昨晚所得報告三井方面早經由其駐在北京之代表向中政府試探欲取得新疆之油權或礦權唯因北京政局混亂又回人方面不願外人勢力侵入新疆反對甚力故三井之運動迄乏成功至古根罕公司係兄弟六人所組合每人均爲美國經濟界有力分子之一此古根罕兄弟公司在世界產生界佔領袖地位僅亞於產銅煉銀之安達根達財團一級而已兄弟公司所控制之分子有美國熔煉公司·智利銅公司·美國熔鑄保證公司·禹康金公司·墨西哥合衆鐵路·智利開發公司·新江煤坑公司·尼伐達北鐵路·白來滕礦公司·白來滕銅公司·尼伐達聯合銅公司·烏太銅公司·此外兄弟六人中之丹尼爾古根罕氏兼爲紐約保證信托公司及美國擔保公司之董事滿雷古根罕氏爲勤佩爾兄弟公司之會計員古根罕公司向來專事開發美國墨西哥智利之銅鉛銀鑛近復注意於遠東業已得有探員之報告知新疆礦產豐富其在東方之活動即將在此處入手聞已組織工程師及地學家團體不久即由舊金山出發來滬轉往新疆實地調查該公司之急急進行殆即爲鐸克雷少佐趕往英倫接洽英美資本家所促成也 
[膠澳官界消息]  
　　不更動督辦洛吳電保高恩洪爲膠澳督辦曹錕批以未便更動四字已見前函茲又從省署傳出消息謂當吳電到府時曹閱畢即謂某要人曰山東省長兼膠澳督辦原爲辦事順利起見若另派他人不惟難對潤丞（熊炳琦字）行政上亦必多掣肘吾知子玉此舉必係爲潤丞不善逢迎以此爲要挾軍餉條件要軍餉奚必青島山東且定菴前長交通諸事弄糟最著者爲包寗鐵路借欵債額三百萬鎊八釐行息八七交欵當時債權者只交現金二十二萬鎊餘係供給材料伊得一三回扣計三十九萬鎊合中幣四百餘萬元將來償還該欵國家須損失千萬之譜余正欲追究此事詎子玉又保伊督辦膠澳膠澳甫經收回中外觀瞻所繫余斷不能令聲名狼藉之高定菴當斯重任貽笑中外於是援筆批以未便更動四字高恩洪之督辦遂無形擱淺其他若勞之常夏繼泉等則更空氣作用絶對不能見諸事實矣云云此說是否屬實則不可知也 
　　擬添設鎭使洛吳運動海軍北歸聞當時會許該軍司令温樹德駐紮青島將來畀以膠澳護軍使名義詎該軍甫駐青島日人即提出抗議謂青島在條約上闢爲商港無駐軍之必要因此洛吳恐設護軍使招外人注意故擬改爲鎭守使令温樹德兼充刻聞吳已派員來青調查青島附近練兵之所預備招兵兩旅在青訓練云 
[福州通信（禹衡）]  
　　軍警搜烟之兩鉅案　台江刼案交涉之經過 
　　福州軍警聯合處成立後成績如何中外人士所深悉勿待贅言乃前數日竟發生兩種搜烟廹命案件瞻雷鄉陳姓爲應瑞艦長陳紹寛之同族聚族而居日前忽有交涉分署人員謝景祖林振中二人帶同軍警聯合處之軍隊到鄉聲稱搜查有無日籍人私開烟館閱數小時無所得而各户多被傾筐倒篋而不去鄉人大憤集衆抵抗該軍隊退去鄉人尾追被開槍擊斃兩人陳之父亦幾中彈鄉人抵死圍拿獲得福州人之謝林兩人外并獲北軍一人鄉人恐有意外將該軍人放去而謝林則書記官調查員之列卒不得脫事爲陳紹寛所聞除將該兩人嚴刑拷掠外即時用電話請孫傳芳撤銷孫不允但云犯可交出依法懲辦而一時交涉分署之署員姚賡言亦被捕運動某廠長先行保釋而謝林仍押在警備司令部非海軍方面不交因林振中之家人極力運動恐一交則死在旦夕矣此案據薩鎭冰意見將交法庭辦理而其前一日下鄒鄉亦有身衣灰色軍服持槍者三人并便衣者數人到鄉之羅姓家搜查烟土詰以有何查緝證據不能答鄉民大鬧該軍隊即開槍立斃　人並傷數人及搶銀物多件以去唯該鄉無應瑞艦長之人物故受禍較酷而聲浪反低尙未知如何呼籲也福州南台星安橋新康錢莊刧案已詳前次通信茲再將當日破獲及最近交涉經過續誌如下此案正犯沈雨書鄭徵良鄒詠黎等本自泉厦方面來省者事前已爲警探所偵悉該案發生時兇手四逸警探偵得均係日籍人多藏匿於土地廟三古洋行乃先由張警廳長往謁日領談及本案發生兇犯姓名已悉外間傳係日籍人究竟日籍有無此人日領袖細核名册答曰無張乃云此恐係兇犯冒稱者非日籍人更易辦言畢告退旋由軍警同日警赴三古洋行圍捕登屋開槍者數人適一人失足跌下被捕即沈雨書是而被逸潛在伏於附近籍民居宅得人者尙多翌日復高湖鄉附近破獲鄭鄒邱等三人不邱稱不與各正兇亦無指證者而日警方面謂查明如係日籍再來調取經一日不來遂付槍决事後日領竟提出異議謂當日張警廳長面謁時有允於是日午後三　到館面會乃竟不至殊出意外者而日本籍民本月九日又假台灣公會開會到者百餘人栗原日領與道明翻譯均列席要求日領提出交涉并舉委員十一人責成善後辦法聞日領謂居留各人須一律照片存館否則不管對於此案已電外務省請示辦法勿得妄動至領事團方面聞日昨栗原已召集會議一次法領表示事前旣不承認係日籍則中國官廳槍决中國人民領事未便干涉則此次抗議亦未便贊同各領事亦以台江係多數外國銀行所在若任籍民猖獗則各國駐在商民均有危險故毫無表示至逃逸之籍民李心叨林阿三兩人聞已自向領事署投案認係從犯并無分贓情事實則恐中國官廳捕獲轉有危險至此案交涉如何結果容俟續聞 
[蕪湖近訊]  
　　蕪湖勸學所長經子密以縣敎育經費異常支絀本年上學期尙不敷三四千元又加余前任所撥省欵義務敎育經費三千元除調查學齡兒童用去五百元外所餘二千五百元財廳現又迭令催還兩共約欠六千元之譜刻以開學日期在即亟應早爲規劃故特函請汪知事定期召集各校長開會討論藉維現狀 
　　蕪湖東鄉小河口周臯舖地方農民丁得勝家於十七日夜十二時許突來盜匪十餘人破扉而入將所有銀洋衣飾悉被搶掠一空始呼嘯而逸並刀傷事主兩人該舖地保昨已來城報請地檢廳前往勘騐 
　　安徽防災委員會請將交通常關兩項附加一成提作皖省治河經費業由財政部訓令蕪湖鳳陽兩關監督定二月一日起征昨盱眙縣商會以此項附加雖經財部核准而存儲撥發手續均未訂明特函詢蕪湖總商會對於此案究取何種態度請指示一切以便有所遵循 
[杭州快信]  
　　此次浙敎育行政研究會寒假大會僅開兩日昨已閉會通過要案惟王卓夫提出附加紙捲烟特稅二成充義務敎育基金案（十四年實行）已由敎廳呈核辦辦 
　　雲南敎育會電浙敎育會接佳電當函敝省外交司咨駐滇日領轉達該國政府查明漢口日警署虐斃華人及該國地震慘殺華韓僑民之案犯予以嚴懲 
　　張省長父十七日大殮後即出殯詣張家店宗祠停紼（聞係新昌習慣）現張定二十一日返杭哿日已電覆杭總商會知照 
　　杭州錢業今（二十）午照常開市現水每百元去五分銀角改分單雙議價因粤省二毫子充斥之故 
　　前年宗陽宫軍警衝突案牽涉之警察陳奇高經高等廳宣告無罪左檢察官不服向院提起抗告現陳在押患咯血重症昨已保外醫治 
　　今日（二十）上午陸軍監獄奉令提出上年十月間夥搶杭縣施家橋某姓家盜犯戴阿采（即杜阿培）一名由保安隊押赴艮山門外楊家弄執行槍决 
　　尚有要聞及地方通信轉入後頁 
 
 

Page 12

 
 
第一萬八千三百十號;中華民國十三年 西曆一千九百二十四年二月二十一號
星期四 * *國内要聞二 
[粤省敎育近况（毅廬）]  
　　籌辦廣東大學之進行　指定筵席捐爲純粹敎育行政費 
　　粤省敎育界年　因政潮戰事之影響中上七校與市立各小學等經費無不因公欵支絀以致連續停課去年一年之廣東敎育實無成績可言迨後財政廳長鄒魯卸任改任廣東師範學校校長各校敎職員始恢復上課鄒氏之就職以其接近有力者之力始爭得業佃局收入拱北九龍兩關稅收及筵席捐等爲各校之經費鄒氏上塲之先即先發各敎員積薪兩月以後陸續清發由是敎員罷敎之風潮始告一段落鄒氏就職以來對於校務頗熱心整頓第一級辦法即運動廣東高師改爲國立高等師範同時廣東公立法政亦改爲廣東法科大學以上兩校改組業已數月於茲最近國民黨會議之後建國政府行將成立其治下不可無一最高學府故民黨中之文治派皆贊成組織一大學一方固爲體面計而一方實爲養就多少人材爲黨内効力此實爲民黨建設計劃之一本月八日遂由大元帥下令着將國立高等師範·廣東法科大學·廣東農業專門學校合併改爲國立廣東大學同時委任鄒魯爲籌辦廣東大學委員廣東省署亦頒發改組大學之省令云「省長訓令二四九號令敎育廳現准大本營秘書處公函第三四號内開奉大元帥令着將國立高等師範廣東法科大學廣東農業專門學校合併改爲國立廣東大學此令等因除分函國立高等師範外相應錄令函達即希查照分别飭行爲荷等由准此合行令仰該廳長即便分别轉行此令」至於籌辦員鄒魯日來已在高師學校積極規劃進行其辦法聞將先物色有敎育經驗之幹員襄辦一切將來設大學校長一人主持校務對於師範法科農科則各設敎務主任各一人其敎職員則向外國北京及上海等處用重金羅致先由師範科凖備在校内另行新闢理化實騐室添置化學用具并增加圖書費一百萬廣購中外新舊書籍以供大學生之需求聞高師一部份可於暑假期間改組成立 
　　省市兩方敎育行政費最近亦增加二十餘萬其辦法係取諸筵席捐將日前承辦筵席捐之裕源公司與羣益公司取銷由市廳長孫科與關係人會商解决改批永春公司商人承辦試辦期一年每年繳餉額九十萬（較諸日前羣益公司之認繳二十二萬者多數倍較裕源公司認繳六十四萬者亦多二十餘萬）此項辦法已提出財政委員會核議業由該會通過函覆市政廳轉行市財政敎育兩局查照此後省立市立之敎育行政費又寛裕二十餘萬矣茲將筵席增捐進行及經過之公函併錄如下「孫科在財政委員會提議原文」省河筵席捐變更辦理經奉省令依照財政委員會議决撥由敎育廳市政廳會同辦理捐額定爲加一抽收所有收入指定爲省市敎育經費在案昨據朱軍長培德來廳面商伊前所批准承辦之裕源公司係徵收六釐以二十二萬爲省敎育費四十二萬爲第一軍軍費·年餉合計六十四萬元今若由市廳批辦（現改爲永春公司）願認繳敎育費每年加至六十萬仍認繳第一軍軍費三十萬合計年餉九十萬元請即通融照辦等語查該項捐務現經指定專撥敎育經費若仍分繳軍費不獨與原案抵觸且當此勵行財政統一之時尤恐此例一開難以善後應否由財政委員會另指定别項收入每月照撥付朱軍長軍費二萬五千元（即全年三十萬元）俾敎育經費不致減少財政不致紊亂之處仍候公决呈請大元帥核准辦理市長孫科提議「財政委員會致市政廳函」逕啓者本會本月八日第十五次特别會議准貴廳提議省河筵席捐變更辦法經奉省令依照財政委員會議决撥由敎育廳市政廳會同辦理請另行指撥軍費以維原案附意見書一紙到會經衆討論議决由會呈請大元帥令朱軍長查照其軍費如何指撥另由會妥籌辦法等因在案除由本會呈請大元帥外相應函達貴廳希爲查照 
[皖馬歡迎孫洪伊]  
　　據孫自稱爲個人游歷 
　　馬聯甲壽誕中即聞孫洪伊有來皖說省公署方面當即預備以平心橋新新國會議員何毓麒住宅爲孫氏下榻之所并一面派人赴江干歡迎連日以來江干上不斷省公署歡迎人員之足跡直至十七日清晨六時許招商江順輪船上水抵皖孫氏偕隨員五人乘該輪至隨由歡迎人員將孫氏迎至何宅稍爲休息即赴省公署與馬聯甲晤談片刻旋即回庽下午四時許馬氏親至平心橋何宅回拜孫氏晤談約一小時外間紛傳孫氏此次來皖於長江大局有關并爲選舉副座問題與各省軍民當局有所商榷次日清晨駐皖各滬報記者與新皖鐸報編輯等人親至何宅謁見孫氏孫氏延見之下該記者問先生此行由何來將何往孫氏答曰予係由上海直至南京現由南京來皖勾留兩日將赴江西再由江西赴湖北然後再由湖北至洛陽由洛陽乘隴海車至徐州又問先生此來當有利益於吾皖孫氏答曰予此行完全個人游歷毫無政治臭味又問江浙和平以先生之眼光能否保持孫氏答曰看各省軍政長官之　　如何又問副座問題聞有選舉段慮之說能成事實否孫氏答曰現在政局數月一變以予觀之尙非其時也說至此孫氏復謂貴省馬督理人甚長厚尙有可爲嗣又縱談敎育應如何振興實業應如何發展歷一小時之久適因馬聯甲請孫氏赴東門外迎江寺素宴省署方面已派人備轎來庽催請各記者遂興辭而出孫氏隨亦乘輿出城赴宴矣 
[賈士毅赴京之經過談]  
　　爲接洽捲烟稅事 
　　蘇省舉辦捲烟稅英公使迭赴外部抗議中央遂屢電蘇省軍民兩長令財廳取銷但蘇當道以此稅經商聯會建議於前省議會議决於後專充省敎育經費一經停止敎育即無法維持故於本月初特派鎭江關監督賈士毅赴京接洽外財兩部曾特召有關係各方開聯席會議賈以蘇省軍民兩長代表資格列席英商方面以捲烟曾經烟酒事務局訂約抽稅且條約上有不再加征字樣對於蘇省之額外征稅萬難承認賈以此條訂在華府會議之前華會已議决增加關稅奢侈品可附加若干捲烟本爲奢侈品之一增加關稅旣未實行不得不爲權宜之計若關稅增加自當取銷兩方爭持各有理由後由外部代表某君以各持理論爭執無益不如專論事實在中政府以敎育事業需欵而征稅外商當然贊同惟烟商因增稅而有礙營業出而爭持亦勢所固然茲不妨從稅率上研究謀雙方補救之法後英商允認百分之二·五賈固不取承認中央亦須徵求某方同意不敢贊同後英商默認百分之五賈因距現徵值百抽二十之數相差尙遠亦未敢擅專承許請英商直接與蘇軍民兩長談判昨晚已回寗復命矣 
[浙敎育行政會大會紀事（四）]  
　　浙江敎育行政研究會十九日下午一時半續假省敎育會開會由葉會長主席會員出席者楊文洵程光裕等三十餘人依照議事日程開議各縣趕辦初級中學案審查報告以各縣推廣初中誠爲急要但亦須有一定之標準以免濫設之流弊擬將本案標題改爲各縣設立初級中學之標準案規定各縣可以設立初中之標準如下（一）須籌有確定之基金並不致妨礙小學經費者（二）高級小學畢業人數每年在百人以上者（三）二年或三年由各縣酌量地方情形定之但辦二年者其畢業生如願升學時得升入三三制初中之三年級（四）敎職員須有相當之資格衆無異議通過次議浙江敎實協會組織法草案審查報告以本案用意甚善惟此事非本會權限内事擬由會函請省敎育會發起並將提案人原案附送以期實行衆無異議通過次議請將浙江應解庚子賠欵退還充作本省敎育基金案審查報告以本案關係國民外交非行政權限所能及應由會函請省敎育會并附送原案請其聯合各職業團體并聯合隣省各職業團體會同發起以厚魄力而期實效衆無異議通過次議請徵收紙捲菸特稅附捐專充義務敎育基金案審查報告主張辦法（一）每年加徵二成改爲每年帶徵附捐二成（二）照原文（三）改爲此項經費其保管及支配方法另定之僉以辦法（三）應改爲此項經費按月解交敎育廳由廳指定銀行存儲次議本省中學宜改用二四制高級小學提高與初中二年合設案及高級中學與初級中學宜分校獨立案審查報告以此兩案用意均甚善惟與全部敎育有關擬由會另行提出浙江全省中等學校規畫案容納本案之意思再行提出討論經大會議决各校計劃遂宣告閉會 
[各省敎育界雜訊]  
　　北京科學敎員暑期研究會之發起北京中華敎育改進社以科學敎育之發達與社會之進化關係至爲深切在今日之中國尤有提倡之必要特與清華學校·洛民駐華醫社·共同發起於本年七月十日至八月八日在清華學校舉辦科學敎員暑期研究會由張仲述先生主任茲事所有各項課程均聘請國内外專門家擔任共分三科（一）生物學科（二）物理學科（三）化學科凡曾受高等科學敎育之男子或女子現任或將任大學專門學校或中學校科學敎學者均可照章報名入會研究刻已由中華敎育改進社致函各省敎廳及大學·專門學校·及中學校請派員赴會集全國熱心科學之士於一堂共相研究俾中國科學敎育日見發達誠中國敎育前途之福音也 
　　吉林敎育廳注重實業吉林敎育廳謝廳長對於實業甚爲注意自大南門裏第四小學倡辦縫紉工廠後其他各校亦多繼起如第一第三各小學亦設立工廠均著成效是以現特通令各省内外各小學校一體仿照辦理以重職業 
　　長春職業校在吉林設分校長春職業學校爲擴充學額以廣造就起見特在吉林組設分校暫設德勝門裏德順久院内現已佈告招收學生預備定期開課 
　　奉天敎廳更調桓仁縣視學　　天敎育廳長謝蔭蒼現以桓仁縣視學關錫連老於敎育才堪大用特調回廳内另行委任遺缺查有省立第一預科中學校敎員李唐堪以接任該視學職務李氏原係優級師範畢業此次升充視學必有一番整頓 
　　烟臺水產校請免漁船捐烟臺水產學校現由美國購得木製發動機漁船一艘已開駛到烟除呈請省署派員騐放後即放駛海面刻經該校函請山東全省警務處飭知該管之警察署豁免該船捐並請隨時加以保護 
　　武義敎育局董事選定武義縣敎育局去夏成立前日始由參事開會選出董事六人候補董事六人茲錄其姓名如下王樹棠王申翰徐德恒周之楨意居心孫其昌候補董事陳子傑顧維嶽徐悌行程士英何樞振童鼎銘 
　　廣州實施義務敎育近訊廣州敎育局現實施義務敎育指定第三區爲試辦區域調查失學兒童人數爲三千數百人開設義務敎育班八十班每班四十人將第三區各市校改建增設義務敎育校舍兒童游樂園五仙觀各處均建學校收羅市内失學兒童敎育聞此項經費係由筵席捐項下每月撥欵三千元 
　　山西美專擬改高級師範科山西美術專門學校去年招收學生程度係中學肄業三年級以上或在中學畢業者該校擬將此項學生預習一年於今年暑假後改爲美術高級師範科以便培養各中校美術之師資 
　　皖敎育經費發現之近訊安徽敎育經費已由一百五十三萬而減至九十二萬元不但在省之敎育界有所懷疑即旅京皖同鄉方面亦有所不滿此次馬兼長六十生辰議員方面如劉吉甫湯漱風何雨辰等均回皖祝壽臨來之時旅京敎育界同鄉如胡適之王撫五姚恨吾等咸請劉吉甫君回省轉達省當局略云吾皖敎育經費已由一百五十三萬硬減爲九十二萬其數目之多寡不必再說不過此每月七萬餘元之敎育經費必須發現最好本月分之經費即在本月五日以前發給不然亦不能過二十八二十九三十日查吾皖之支出軍費爲三百八十萬行政費爲二百四十萬地方費爲一百六十萬總共不過七百八十萬耳又查吾皖之收入每年共爲九百五十萬每年所收固不能得其全數然七百八十萬則有贏無絀也云云劉吉甫氏到皖於祝壽後將京同鄉之此意告之馬兼長馬氏對於敎育經費之每月發現叫完全承認且向劉氏云此次君回京爲我轉達諸位同鄉我對於敎育經費萬不留難請京中諸人士放心云云馬劉二氏談話時蕪關監督何毓甫氏亦在座劉何二氏均係做過財政廳長者均云每年七百八十萬之支出則屬有贏無絀也 
　　杭縣勸學所請查隱匿之學田杭縣勸學所昨呈陶知事文云竊查上泗鄉坐落定南一二圖地方向有舊縣學田一百餘畝是項田租前清由錢塘縣訓導每年派門斗徵收自民國紀元以後無人顧問職所歷年以來偵查前項學田每以不得要領而止現在風聞佃户已易其名並串通莊書假名變賣等情際此學欵支絀萬狀如能澈底根究每年田租所入似亦不無裨益爲此備文呈請鈞座飭上泗鄉糧櫃主任鐵鑑林吊取徵册抄錄都圖畝分坐落地方限期呈報職所擬派人丈量是否可行伏乞察核 
　　嘉興區敎育會複選展遲原因城區區敎育會各職員已分别選定原訂二十四日召集第一次職員會互選正副會長曁各部部長現因該會會員名册雖已審查告竣然因造具名册尙須時日故二十四日互選之期恐必不及須展至三月二日正式公選云 
　　南京女體師消息南京女子體育師範創辦以來成績卓著前後畢業生達五十餘人均有相當之服務上年呈報省廳備案第五届畢業者已由敎育廳長騐印發給文憑以昭愼重現值第六届招生聞報名者殊爲踴躍但原有校舍實已不敷支配正在設法遷移寛大房屋以冀擴充學額發展女子敎育云 
　　江蘇義敎期成會職員會記江蘇義務敎育敎育期成會於十八日下午四時在寗開第五十五次職員會由袁會長主席報告及議决事件摘要錄下報告（一）高淳敎育局復函報告該縣新近成立師範學校情形（二）句容如臯兩縣敎育局函復該縣義務敎育進行實况（三）前呈省署請令廳轉飭各縣繼續辦理縣立師範以廣儲師資奉批候令敎育廳轉令各縣未設者尅日籌辦已設者酌增學校俾廣師資而普義敎（四）調查員問漸逵交到寳山·泰·漣水·淮安·泗陽·宿遷·睢寗·等縣義務敎育調查表（五）前將第一次募捐捐助本會經費人員繕具清摺陳請敎育廳轉呈省署給奬頃敎廳函知已由省署核准分别轉給褒章褒狀提議敎育廳函送省敎育行政會議議决推廣農村小學案三件（一）注重推廣小學案（二）各縣鄉村宜添設簡易小學案（三）各縣鄉僻之處應設流　學校以節經費而補助義務敎育之推廣案議應將三案合併整理函復敎育廳 
　　高郵取締不合格敎員敎育局長丘望晴以師範講習所畢業生均應服務昨特函知縣立高小各學校嗣後聘請敎員應擇合格者聘用其舊有不合格之敎員限於本年度一律辭退 
　　松江中小學校相繼開學松地各學校春季始業除西區聯合小學早於十八號開學外私立景賢女中·市立第一·第三·第五·第六·第十五·十六·十八各初小校及廣育院·孤兒院等均於二十日開學今日（二十一）開學者則有省立第三中學·共立女子師範·縣立甲師講習所·縣立第一·二兩高小·第一女子高小·市立第二·四·七·八·十·十七等校至私立之景賢女高則定二十二日開學云 
　　亭林女校歸併第五小學亭林鎭松江縣立第五小學校原係第五高小與亭市一·八兩國民校合併組織現該鎭第一女子國民學校爲便於敎授起見亦於本學期起併入第五小學現已函知敎育委員姜璜查照實行矣 
[南京快信]  
　　曹孫電齊商和平統一方策擬於滬或寗先設立會議籌備處預爲接洽各省 
　　洛吳來電請齊派代表赴洛商今後對川粤軍事具體辦法 
　　杜錫珪謁齊預商與吳毓麟接洽方針及招待方法 
　　高等審檢廳昨呈韓省長擬於今年設立縣司法公署二十處請將經臨各費編入十三年度蘇省預算並咨轉司法部察核 
　　齊因軍餉問題前晚在省署會議至十二時始散 
　　舊曆三月十五爲齊督四十生辰聞各處壽儀擬由中交兩行代收現金總數若干捐助東大建築新校舍 
　　蔣敎廳長昨准部電請調查女子家政敎育當即通令各處詳查具復以憑轉報 
　　江蘇國庫積虧已鉅聞某要人以蘇省貨物稅各稅所並未照十成收足擬令財政當局轉飭按年率徵收加添比較以增收入 
　　江寗區徵收紙烟稅交涉連日經財政廳長嚴家熾江寗交涉員温世珍與英美駐寗領事往返磋議大致可望就緒 
　　徐州捲菸營業特稅稽核分處長段扆昨來寗晋謁省廳報告徐屬籌備徵收情形 
　　省議員馮世德等昨電韓省長商太湖水利局經費補救方法 
　　兩長以徐州下關海州等處商埠久已成立所有建築港口及籌備市政等項亟應徵集通商口岸圖說以資攷證故昨特電山東鄭熊請將濟南烟臺青島龍口等處圖說各寄一份以資參攷 
　　下關商埠局科長胡雲官昨代表鄧督辦謁見省長催領經費 
　　警務處長王桂林擬具縣警察所編制章程十六條縣文 
知事監督警察權限規則十條縣警察官吏服務綱要十一條已呈由省長核准公布施行 
　　韓省長以現届春令江北各屬仍有難民成羣南下已通令各縣知事就近堵截 
　　錢能訓來寗兩長在軍署設宴欵待晚齊派陳廷謨赴下關回謁 
　　駐寗日領林出賢於昨午因公謁齊 
　　通海鎭守使張仁奎徐州鎭守使陳調元昨均回防淮揚鎭守使馬玉仁昨謁兩長商要公 
　　昨寗縣知事馬元焜因該縣縣議會長傅毓祥控其阻撓恢復自治昨特來省謁兩長聲訴 
地方通信 
[蘇州]  
　　振興歸併案解决後續聞新廠歸併振興問題已於前日（十七日）在振興公司會議解决一節業誌前報茲悉該案昨日（十九日）上午十時又在蘇城西百花巷蘇州總商會内繼續會議列席者有趙警廳長·郭知事·省派執行委員仲少梅等振興方面祝大椿·楊圃堂·潘承鍔·華子怡等新廠方面王亦安·宋友裴·龐天笙·陸仲英杭伯華等共有三十餘人之多開會後振興祝代表即將該廠各項簿據財產證物及物料賬册等類計數當塲點交與新廠王代表接收所有振興之重要鐵箱當塲已由閶胥盤區警察署長袁孝谷曁巡官張景華仲振華等雇役扛抬親自押送至總商會交代新廠王代表矣 
　　縣署徵漕限滿已實行加徵吳縣郭知事准本邑省議員宋銘勳等之請應徵本邑民國十二年分漕糧下忙舊曆新正展限十日再行加徵等情業誌前報茲悉縣署徵漕展限十日昨已期滿故郭知事昨已諭知朱徵糧員伯英徵收長元吳太靖五境漕糧自即日（舊曆十六日）起照章均須加收二十分之一且已定期於舊曆二月初一日爲本邑徵收漕糧截止之期 
　　定期會議豐備倉案蘇州市議會議長陳任因豐備倉一案城鄉主張各異不惟已成爭點而城市失敗固在意中亟應先期協商俾易對付茲摘錄開會通啓如下逕啓者茲因豐備義倉問題定於舊曆正月十六日下午二時仍假座元妙觀方丈内開談話會討論一切云云 
　　日僑考察團將來蘇游歷僑居大連之日僑前發起組織滿蒙視察團結隊前往考察聞該團團員二十餘人現定本月二十一日先行赴滬觀察二十三日赴杭州來蘇之期當在二十四日以後 
[松江]  
　　松市董事會議决案十九日下午松江市公所開董事會出席者閔瓛等四人議案如下（一）救火聯合會請開浚城内外市河及修理警署西·縣署東·蓬萊橋下塘街道案議决應并交議會通盤籌劃（二）縣署交議白沃鄉發起開浚北俞塘案議决函請張香山朱久望二君與白沃鄉鄉董接洽辦理協浚事宜（三）收歸谷水道院案議决照辦（四）壽嗣雙延局田租案議决函請縣署飭編書保正詳查現在納稅收租户名並着地保開列現種佃户嚴厲追究（五）南内水關橋修理案議决該橋是否歸市政範圍請縣署交縣會解釋（六）甕城基地樹立界石案議决照辦（七）借設平民學校案議决本公所房屋不敷請另覔地點 
　　亭市董事呈請開河亭林市董事沈以義近以亭林鎭市河及接連之鄉河小運港·鶴涇灣淤塞日甚非但船隻不易往來民食飲料亦極混濁茲據紳商黃士璋劉郁周等函請以鎭董陳兆荃主持開浚等情特據情呈請縣公署知會陳君主任以專責成一面請諭令各圖地保仍照業食佃浚向章趕速造册以便河局按田派丈已奉縣公署批示照准矣茲將頂浚圖份附錄於下（小運港）望河二十九圖大洋三十圖亭三十一圖（鶴涇灣）運六圖運十二圖運十五圖 
[無錫]  
　　水警拘獲劇盜紀聞駐錫水警第二區第一分隊長劉鏡蓉·第二分隊長趙珍前據眼線董五報告懷下市羊尖鎭陳熙光家刦案盜犯多人均匿居滬上劉等據報即赴滬緝捕而該盜匪已逃匿至常州縣屬奔牛鎭羅士灣地方當即往捕在該處查獲盜船一艘並盜匪周道五王鳳棣汪榮紀三人繼在東門外白瓜橋查獲盜船二艘並盜匪王金標王義元孔慶龍等三人並贓物十二件當將人證解區經程區長鞫訊周道五等供認曾擄阜寗東溝北鄉顧姓及陳李等姓男女勒贖銀洋不諱並供行刦洛社新村北渚石姓等數家程君得供於昨日（十九）備文咨解縣署晚間五時餘由徐延年承審員開庭審訊周道五等均將前供盡翻不認擄人勒贖行刦情事徐君無奈諭令一併收押聽候復訊核奪退庭已八時左右矣 
[鎭江]  
　　新聞記者公會將開成立大會鎭江新聞界同人近爲互相砥礪聯絡感情起見爰有新聞記者公會之組織迭次開會籌議共策進行日昨（十九）下午三時又假東塢街三山晶報館召集會議開會後首由主席高君劍譜報告連日籌備情　次由劉君煜生宣讀簡章逐條修改通過嗣即投票選舉高劍譜當選爲正會長童仁甫當選爲副會長劉煜生當選爲審查長謝慰先·張閏生·李錦昌·當選爲交際員童西蘋·高芹安·當選爲審查員會計由李錦昌暫兼蔣樸庵當選編輯兼文牘庶務吳達之當選選畢又議定於本月二十六日（即夏曆二十二）在琴園開成立大會届時柬請各界要人到塲參觀並經推定高劍譜童仁甫劉煜生張閏生李錦昌謝慰先吳達之七人爲成立會中之籌備員直至九時許始行散會 
[揚州]  
　　禀控溺斃旅客嘶馬鎭公民唐靄等以高港輪埠碼頭於陰曆十二月初九日夜有招商局江天輪船經此停泊旅客由輪下划分乘兩船一自高港淌至嘶馬鄉始克登岸各客週身衣服浸濕其他一划船當經沉没溺斃百餘人此時該局執事雖知依然不理又不即往撈救恃在夜深人難覺察殊屬慘無人道特具情在省署禀控查辦即經韓省長於十八日訓令江都曹知事查明呈復核辦 
[徐州]  
　　魯省軍官赴洛前午有山東濟南鎭守使施從賓·旅長吳長植·及重要軍官胡某·任某·徐某等由魯來徐當由陳總司令部張參謀長等在花園飯店招待次日（十七日）施等即同吳巡閱使參謀常明倫一同赴洛 
　　新婿拜年幾被匪架前（十七日）日西南鄉沿村圩董文彬家因其新壻（北鄉郭某）初次拜年特在店中設筵招待並請鄰友六七人作陪午後郭某離席他適突來匪徒二人將其店徒孫某强架而去因當時匪徒放一手槍在座諸人不敢抵抗任其架去乃行未數步孫用力爭脫匪復追架出圩幸圩中聚合數十人持械往追孫某又復辯明彼係店徒並非新壻匪始將孫放回 
　　爭遺產雙方起訴前第八混成旅長將軍府將軍徐占鳳去年病死之後多財無子族人及其續妻李氏爲爭遺產屢起風波幸經靳雲鶚師長陳文釗旅長派來李團長主持喪務始得定期出殯而遺　糾葛究未理楚昨午苦水井徐廣華（將軍族弟）家被其族人徐廣　徐鴻章徐家英徐家梁徐潤之等搗毁什物多件並謂李氏（故將軍續妻）赴鄭不歸係廣華别有作用喧鬧許久嗣由巡警勸散近聞兩造均已正式起訴矣 
[平湖]  
　　孤貧兒院正式成立平湖慈善公會創設平湖孤貧兒院業已部署妥洽院址在宫後底絲業公所招收孤貧兒童亦已有十餘人現經董事會議决於本月十九日正式成立是日下午二時特備茶點邀請各機關人員及新聞界前往觀禮頗極一時之盛 
　　大堰鄉命案誤捕兇犯平湖大堰鄉顧沈氏指使内侄沈阿順·長工沈阿照·許二和尙戳斃義子顧二觀由坊役獲住沈阿照一名解縣請究經縣訊明屬實嚴緝餘兇嗣由屍弟顧阿咬投訴並請嚴懲餘兇以伸兄寃乃由縣署通令各軍警機關協緝各兇犯務獲到庭嚴懲昨日駐虎嘯警備隊在該鄉地方誤顧阿咬爲兇犯將伊捉住直解至虎嘯橋地方經人證明其確係原告始得釋放 
[嘉興]  
　　嘉平電話尙未通行杭嘉湖長途電話已分别裝置就緒嘉興已設立分局佈告商民知照就地商民之因事打電者頗覺便利惟嘉興至平湖段因天雨阻延尙未通行據電局人云刻正督飭工匠趕速裝置約陰曆本月終當可竣工通電矣 
　　定期會議除螟嘉邑去歲螟蟲爲災影響田禾殊非淺鮮去秋褚輔成氏曾邀請張財政廳長蒞禾查勘並經官廳籌議撲滅辦法以維民田茲悉褚氏又訂於二十八日下午在縣議會召集本邑人士共籌除螟方法聞已預定辦法四項（一）化騐（二）捕捉（三）宣講（四）收卵俟會議通過後即須實行 
[海寗]  
　　會龍鎭盜匪搶刦商店距離海寗七里許之會龍橋鎭有會大洋貨號昨（十八日）晚九點鐘突來盜匪十數人手持刺刀手槍蜂擁而入刦去現洋六百餘元貨物若干總計損失約八百元之譜夥友身上所穿皮袍亦被剝去聞該號今日已向海寗縣署呈報矣 
[紹興]  
　　錢業開市有期紹興錢業去歲年盤尙稱不惡今庚生意已於昨日請同業中人在錢業會館議定擇於陰曆正月二十五日開市 
　　督銷局長之更調紹屬督銷局局長王鉢現聞已奉杭鹽運使署令調任錢清塲塲知事遺缺即由温屬毛局長調任到紹聞將於是月十七日辦理交卸 
[寗波]  
　　平陽輪觸礁沉没甬埠寳華公司行駛温臺之平陽輪船本月十五日下午由温州起椗開駛來甬不料於十七日早晨四時許駛經六横相近雙跂港洋面司機者偶一不愼致輪身觸於棺材礁頓時發生巨聲輪底洞穿直徑尺許水汨汨而入旅客驚惶號哭船主知已肇禍即大鳴汽笛求援幸附近各小船聞聲麕集者不下十餘艘當將輪中搭客共計六百餘人一一救入小船始免於難而貨物行李都不及起卸斯時輪身後部完全沉入海中前部則仍高掛岩石上故旅客得由輪首獲救否則殆矣聞一般旅客遇救後由小船駁至舟山紛紛轉搭他輪來甬 
　　工程局開會紀事江北岸工程局於十五日下午四時開董事常會出席者華西各董事首由甘稅務司主席宣讀前届議案報告十二年份賬略畢次朱旭昌提議甬北遵遺社李捐助工程局開掘江北自流井洋一千八百七十元八角應請會長向省長公署照章請奬衆贊成次議建築模範公坑前曾登報招工投標因無人來投擬再登報通告並聲明此項公坑不止一所將來全城公坑均可與以承包建築次甘稅務司提議江北新馬路西邊如有建築民房等須將圖樣送請本局核准免致參差不齊議决由黃會長函致警廳出示週知次赫福文提議甬北海關前起至石板行跟止應建築馬路議决先由濮卓雲測繪圖樣編制預算俟下届常會再議次議前議决征收華洋户捐案准於本月份起實行勸收次議生寳橋西首有空地一方自西人華遜去世後久已失管議决由本局收回暫爲保管議畢遂散會 
來函 
[杭州裕隆茶行方頌三來函]  
　　昨閱貴報二月十一日來函欄内載杭州鼎和典扣押更正一則内有「方頌三另有同春和茶號拆股誣控萬氏有意搗亂並非萬氏眞有虧欠欵項向法庭狀訴」等因不勝駭異蓋頌三訴追萬鐵如等該欵三萬餘元又經浙省法院兩審判决如數償還又經法庭裁决扣押鼎和典備抵由萬承志堂經理俞繡章具結擔保均係法庭依法辦理在案萬氏絶無上訴之餘地有何搗亂之可言事關名譽千乞登入來函欄内藉資更正不勝感盼之至順請撰安杭州后潮門外裕隆茶行方頌三謹啓 
 
 

Page 13

 
 
第一萬八千三百十號;中華民國十三年 西曆一千九百二十四年二月二十一號
星期四 * *本埠新聞 
[閘北水電廠估價事竣之會呈]  
　　水電兩部共估值八○四二九二兩有零 
　　閘北水電廠估價事宜省署曾訓令實業廳與滬總商會會同辦理茲錄實業廳與總商會會銜呈復省署文如下呈爲閘北水電廠估價告竣謹將工程師估價單報請察核事案於民國十二年一月間本會奉鈞署第六十四號訓令開准省議會咨議决擴充閘北水電廠計畫案等因准此除依法公布並咨復曁令實業廳長查照外令即會同張廳長聘請工程師公平估計會報核辦等因同時職廳亦奉鈞署令同前因廳長當即馳赴上海會商辦法旋於四月間由職廳聘定工部局電氣處副工程師泰勞君·西門子洋行克利門君由本會聘定通和洋行阿根森君爲估價員會同估計並由職廳本會會同簽發中西文聘書以昭鄭重其估計水電兩部組織係克阿兩君任之而泰勞君則專任估計電部組織事宜商訂就緒即於五月十四日在工部局電氣處開第一次估價會議嗣後接續開會數次均經本會派有西文書證記同出席所有迭次會議紀錄並由職廳隨時轉送鈞署察核有案此事以各方責望之殷鈞署垂注之切節經督促該估價員從速辦理以期早日結束而該估價員等始以水電廠所造册籍未盡正確無從着手爲辭嗣後該廠將改正册籍逐一送交而工部局電氣處工程師又有先赴長江游歷繼有楊樹浦電氣間失愼之事種種稽延未能即時着手辦理直至十二年十二月二十八日始將估價單辦理完畢函送前來查核單開各節計電部估值時價二十四萬九千二百三十三兩三錢一分水部估值時價五十五萬五千零五十九兩一錢六分兩共八十萬四千二百九十二兩四錢七分理合連同估價清單會文呈報仰祈鈞署鑒核施行謹呈江蘇省長韓 
[閘北水電案昨日之消息]  
　　江淮同鄉函詢籌備處賬略　議員有來滬活動說 
　　江淮旅滬同鄉會昨致閘北商辦水電公司籌備處函云逕啓者閱本月十七日申報廣告載朱紹文敬告主張水電廠改歸商辦者一則其所持理由雖不十分充足惟其指摘之點頗足引起我人加以考慮並有行賄之風說牽及閘北團體名譽查旅居閘北之人民以敝鄉人爲最多感受水電之痛苦當然以敝鄉人爲最甚故敝會對於贊助商辦持之最力無非希望改良自發水電減輕負擔今以力爭故而蒙此不美之名敝會因團體與同人名譽關係均難安緘默然欲對付朱紹文誣指之詞則必證之以事實以爲交涉之後盾相應函請貴籌備處查照下列所詢各節詳示賬略函復到會至紉公誼　計開（一）收入項下甲已集股額現銀總數存儲處所利率幾何乙所收發起人已交籌備費若干（二）支出項下甲已購水池地畝若干畝每畝購價若干共銀若干及坐落處所上購地畝係公司名義購置抑係個人名義購置乙購機若干架係何洋行經理計銀若干丙其他各項開支（三）上列收支相抵截至本年本月份止實存銀若干以上三項請於七日内答復賬略旣清當然無行賄事實敝會當與朱紹文以法律解决而保團體名譽云云 
　　國聞通信社云閘北水電風潮將及兩年迄未解决而地方公團一致力爭自商辦案發生後反對派議員即紛紛來滬接洽其同鄉疏間閘北團體使其内部解體幸公團分子不爲所動陰謀未遂現聞一部分議員又有密派親信來滬再作破壞閘北團體運動之說日來四出接洽酬酢甚爲忙碌云 
[蔣作賓反對武昌商埠借欵]  
　　致蕭耀南及鄂議會電 
　　旅滬鄂省要人蔣作賓氏昨發出二電一致蕭耀南一致湖北省議會反對武昌商埠借欵電文如下 
　　（一）武昌省公署蕭珩珊先生執事滬報披露武昌商埠借欵合同草案十二條循閱再三驚駭無似吾鄂淪於軍閥十餘年來敲骨吸髓幾至十室九空執事鄂人猶以爲未足耶前歲同人起兵騙逐王占元非有私仇宿恨特以王氏肆行搜刮民不堪命不得已而爲之爾時吳佩孚乘機而入執事遂應運而起鄉人方謂執事鄂產或能反王氏之道而行不意頻年以來徒聞加印官票增包釐稅勒銷印花販運鴉片迫賣官產迫行五省通用票竭鄂民有限之脂膏供軍閥無窮之慾壑其剝削慘狀較王氏尤有甚焉鄉人猶有爲執事諒者曰處吳氏威壓之下不能自由非本意也今旣兼有所謂巡閱·督軍·省長·之大權不得謂不自由乃並欲將全省都會完全賣去以供媚於軍閥不惜使世世子孫受碧眼黃鬚兒之管理是何居心良用不解該合同條文之荒謬舞弊之多端今姑不具論試問在此軍閥横行之時能許其在勢力範圍内從容建築商埠乎果能借得五千萬元能不爲軍閥强奪以去乎年來軍閥之託詞鐵路礦山森林電線等等借欵何一非美其名曰整興實業果有一按照表面合同履行乎今不過以北京·洛陽處茲山窮水盡賣無可賣借無可惜特假執事以鄂人之名變賣鄂產供彼殘民以逞耳明達如執事獨不知之耶抑知之而故昧心爲之耶鄂爲父母之邦祖宗坵廬所在望勿過爲已甚弟愛鄉兼愛執事敢盡忠告果蒙採納立盼停止借欵進行並撤懲楊纘緒以謝鄉人王氏殷鑒不遠勿謂弟言之不豫也特電奉聞佇候明敎蔣作賓叩號 
　　（二）武昌湖北省議會第二届議員諸公均鑒滬報披載武昌商埠借欵合同草案循閱再三驚駭無似軍閥宰割吾鄂十餘年來敲索蹂躪無所不至今猶爲未足並欲將武昌都會賣去供彼殘民以逞吾鄂民果皆魚肉耶倘稍有血氣能不怒目裂眥誓死相抗耶查該合同草案内有繕冩三份湖北省議會一份云云論者以爲湖北第二届省議會已終止第三届省議會未產生法律事實具在今日湖北焉有省議會該合同草案之所謂省議會者特虚設一名詞以欺外人耳諸公尊重人格决不至以在任議員自居越權行使議塲會議通過等手續引起人民反對及國際糾紛此可斷言者惟是諸公鴻裁卓識冠冕鄉邦旣負士紳重望即有指陳時政得失之義務况如該合同荒謬絶偷弊不勝指中又涉及省議會是當局直欲嫁禍於諸公諸公明達豈甘受其愚乎弟行能無似素仰諸公愛護桑梓不遺餘力敢祈力持正義一致反對借欵並主張懲辦擅訂合同草案者以抗强權而救危局至幸至幸事關全省存亡除逕電蕭珩珊並分電各法團外特以奉商臨電毋任企禱蔣作賓叩號 
[湯漪再論國憲書]  
　　答復葉夏聲駱繼漢 
　　國會憲法起草委員會委員長湯漪昨日又發表與葉夏聲·駱繼漢·二君論國憲運動書原書文云北京葉競生先生鑒閱某報北京通訊載足下與駱君墨蓀對不侫所倡導之國憲運動有所批評乃爲書以致墨蓀適足下之書亦至而墨蓀已電告病亡矣因錄致墨蓀原書以示足下正不審墨蓀有知當作何感也原書如下 
　　「銜略」政變以來國會分裂至相仇視而吾人平昔之理想之情感供其犧牲此愚所最痛心之一事也古語有之薰蕕不同器驥牛不同牢此種觀念稍涉我見遠遜冲懷愚固不忍遽作此態以對故人重以今日全社會之濁惡其來有自小已因之而墮落乃其流而非其源都中賄選之局有大力者負之而趨法庭又不克舉其職故自道德上言賄選當然爲犯罪行爲而自法律言之足下今日猶起草委員之一人也以此之故對於愚所創導之國憲運動苟有所見敎不問其爲贊爲否無不引爲幸事近閱報載足下對於愚最近宣言有所不滿（一）謂其誤解制憲程序（二）謂愚現自行放棄其職權不能責人以違憲愚以爲放棄職權無此事實不足深辯憲法會議規則自有確詁决不能因京滬易地而異其解釋竊願畢吾詞以俟國人公判焉查憲法會議規則第十四條「第二讀會畢得依便宜將憲法草案交原起草委員會整理其條項及文句」所交者何憲法全案也孰交之憲法會議交之也所整理者何或條或項或一字或一句也孰整理之憲法起草委員會整理之也大會果欲將憲法案之某條·某項·一文·一句咨交整理則於大會爲不便故不如將全案交去之爲便宜云爾「得依便宜」云云爲交之一詞之副詞安得解爲或交或不交乎更以原規則第十五條證之則遁詞益知其所窮矣查規則第十五條云「第三讀會應於前條整理條項文句後定期行之」曰應於後者言其必經整理也且何所俟而必定期行之乎憲會中止以俟起草會之整理迨全案再行提出而後大會始有法律上之根據以合法的議程通告於議員否則爲超憲的自由行動而已於國會制憲權之行使何與焉足下試一想民國十二年十月六七八等日議憲之經過果如何者毁法自便欲蓋彌彰而成規粲列舉國屬目其誰欺矣即使公等對賄選行所無事即使愚今日尙居北京而依據憲法會議規則聲明第三讀會之違法完全爲法律範圍内之行動職責所在未遑多讓第三讀會旣未依法成立則草案自草案憲法之宣布當然無效毁憲之責果將誰屬國人自有公判非可以口舌爭也至愚所抱國憲運動計畫其第一步在本法賦之職權並根據法律以宣明公等非法宣布之事實條文具在事實顯然兩相對簿則非法宣布之憲法當然無效鐵案如山不可動搖矣其第二步則常盡量發展地方人民團體對於國憲改造之意見承認民二民十一之草案爲基礎而提出必須改造之條項擇其犖犖大者以類相從綜各地方人民團體之意見之贊否列爲表册用以確定改造憲草之範圍其第三步爲起草條文及通過兩事其程序非涉及政治論之範圍不能解决在現行法律上絶對無適當之規定以濟其窮何去何從非愚所亟亟也愚屬草至此適得葉夏聲君所具書不敢正式爲法律上之抗議專從政治方面立論愚以爲徵引法律尙有往復商榷之餘地若欲論政誠恐國民對於賄選之穢跡未若公等之健忘是否認公等在政治上有發言權尙爲一問題愚以是略焉云云希即察照恕不另復湯漪啓二月十八日 
[段祺瑞病痊之電訊]  
　　段祺瑞在津患病病愈後腿部又生瘡癤昨本埠某要人得天津來電謂段瘡經西醫診治後象皮管已拔出即可收口行動復原奉張派鮑貴卿往謁亦經接見云云 
[虞洽卿今日赴寗]  
　　接洽調解捲烟特稅潮 
　　本埠捲烟同業公會爲報告與總代表接洽事特於昨日下午二時開各區同業會主席陳良玉報告謂虞總代表對於同業承認敎育費辦法允爲晋省磋商原擬前晚起程初以目疾繼以家務回籍約於明日（二十一）旋滬轉車赴省囑同人於華界調查事宜積極辦妥以資凖則至於稅局之徵稅手續諒不至魯莽從事爾等可安心營業靜候佳音等語緣特詳爲報告云次沈維挺·童凌雲·報告調查手續略謂各區調查員准照公會表册日來按次調查計彚交表册者有滬南·閘北·曹家渡·邢家木橋等處其餘不日即可彚到云云繼復討論此後具體宗旨僉以同業本微利薄對於售賣捲烟原在無可無不可之間若官廳不顧商艱祇有出於歇業或贊助提倡旱烟而已主席謂此事重大須鄭重研究况官商正在磋商之間似可暫緩表决多數贊成末復討論各項辦法而散 
[滬南煙兌業衆和社開會紀]  
　　滬南烟兌業衆和社於昨日午後三時開職員會到五十餘人會長沈子卿主席報告開會宗旨并謂本社自去年七月間爲反對特稅事宜至今堅持目下有人欲承包特稅暗中破壞本社名譽擾亂同業反對之决心務請到會諸君格外注意經衆討論議决案如下（一）凡本社社員詳細調查破壞本社之姓名（二）靜候總代表虞洽卿君晋省後調停有無結果再訂辦法（三）調查利祿薰心之某某近日有否向官廳方面接洽議畢至四時散會 
[滬西將築大無線電台之外訊]  
　　文匯報云謠傳福開森路西首一百碼内之網球塲空地上將建築一大無線電台並擬添闢新路該台果係何人所建當亦爲滬上公衆所甚注意者云 
[航業要訊]  
　　巴拿馬河經過輪船之加增去歲一年中巴拿馬運河内所經航之輪船共爲五千零四十六艘所納繳運河内之船舶稅達二千二百九十六萬一千元美金較一九二二年全年祇二千二百九十七輪已激增二千餘輪船舶稅一九二二年爲一千二百五十七萬三千四百零七元美金去年超出一千萬元美金以上蓋因經過巴拿馬河至遠東輪船以去歲爲最多也 
　　美國又有世界遊歷團來滬美國克那特公司之勒古尼亞號郵船刻已由美商克拉克公司經理包定此船周行世界昨日滬上得電此船業已載得美國第二批世界遊歷團團員共七百名其中美國婦女團團員占十分之六刻下船已抵横濱將於二十四日到神户其團員中分作兩班來滬一班由日本經高麗至北京而到上海一班則由日本直放來滬均定三月二日在滬齊集該團團員到滬後仍與上月來滬之第一班團員相仿須在城内各地視察該團將在上海留三十六小時即往香港云 
　　又有赴日華商被阻回滬近日又有中國料理商李標·林達·林昌·李桂華·及伍祥等九名爲日本當道禁阻入境由日輪押送還滬 
　　花生仁運歐之發達花生仁之運入歐洲者本年一月份起異常發達故本埠之英郵船德郵船等均紛紛添往香港裝載生仁出口至歐一月份之生仁出口運入歐洲者總數有一萬九千三百八十噸占運歐各貨中之第一位而二月份之出口額更較一月爲增多也 
　　格倫總統號已來滬提督公司之格倫總統號昨日由美來滬泊招商局中棧載來進口貨有小麥粉四萬八千包新紫銅一萬六千件餘爲雜貨該輪二十二日往港 
　　日郵社輪船近訊日本郵船公司神户·上海班内之熊野丸今因開入大阪船塢修理故已改調竹島丸代班熊野丸須三月内始克出廠復航又該社之神户天津班今因開凍故已派淡路山東及芝罘丸等復班而新買入之三菱輪宫浦丸已開始加入北洋綫内行駛云 
　　巴黎城號在英撞損訊昨日本埠接到確訊怡和經理之英國愛爾曼公司中英綫載客船巴黎城號此次由倫敦開駛來滬船甫離英即遇英商安沙白羅朋克公司之輪船麥齊倫號往倫敦兩輪相值互相碰撞巴黎城船身受損來滬期因之遲延今已入廠修理展期東下矣 
　　英郵船失愼訊據西報消息今次英郵船卡瑪拉來滬在將近檳榔嶼附近船内曾失火焚死印人一名（係氣閉而斃）船内郵件未損貨亦保全未傷也 
[平陽輪在雙歧港觸礁]  
　　搭客六百餘人由永利輪救回　船身已沉損失不貲 
　　東南通信社云寳華航輪公司行駛滬·甬·温·台間之平陽輪船於前日（十三日）下午一時由温州起椗開駛各埠不料駛至江浙交界雙歧港洋面司機者偶一不愼致船身觸於棺材礁頓時巨響一聲船底洞穿約有尺餘潮水由洞衝入船身漸漸下沉全船搭客驚惶失措哭聲震天船主見已肇禍即大鳴汽笛求援適有由滬赴台之永利輪船及附近洋面船隻多艘聞警紛紛前往營救一時全船搭客六百餘人均逃奔各船失足落水不及捞救者亦有多人而貨物行李多不及起卸此時船身後部完全沉没惟船頭高擱礁脚故多數搭客得由船頭逃生此次該輪肇禍人命損失尙屬不多而貨物行李之沉没爲費頗屬不貲詳細情形尙待續查茲記錄脫險來滬之搭客王孝法口述當時遭難情形如下平陽輪於十七日（即陰曆十三日）四時許船到孝順洋附近之雙歧港該輪大副阿陳（寗波人）遠見棺材礁之望海燈直駛不避致將該輪擱淺於棺材礁當時人心非常惶惑大副乃狂鳴汽笛求救各小船聞聲駛至該船職員勒令各乘客駁船暫避於對面之小山不許携帶行李聲稱靜候潮漲船身可以倒駛時駛回衆客亦各無異言詎該船各職員一策莫籌咸驚惶失措移時潮水雖漲而船身仍不能移動於是亦各紛紛上山茶房將各客行李亂搬亂毁延至八時許永利輪船由滬駛台經過雙歧港聞聲往救始將各搭客載至石浦待船轉趁聞大副阿陳平日嗜酒是日並未下霧而竟觸礁或係酒醉所致云 
[津浦路疏運積貨之近聞]  
　　津浦路上年積貨躉待疏運者計十萬噸有奇現據調查截至一月底止已運出六萬餘噸尙有三萬零八百餘噸未運該貨多係徐州蚌埠六七兩分段内所積存據路局聲稱因浦口站卸載不及所致但商人方面咸謂因軍運太多車輛不敷運轉之故云 
[運韓夏布由烟轉口之兩辦法]  
　　海關稅司復總商會函 
　　江海關稅務司復總商會函曰逕復者運韓夏布由烟轉口一案昨准台函以各商均願按照江海關三項條件如法奉行惟須再懇函咨烟關如遇夏布運烟轉口後迅即函復江海關俾各商在關具結憑條得早領回以清手續等因到關查此事如將東海關所發之執照（即請還土貨半稅存票執照）一經呈送到關則前具之保結即可憑以取銷毋庸再俟東海關知照茲尙有二端應行預告者如下（一）夏布派司以二年爲限此次所定辦法祇可行於展限期内是以該夏布裝至烟台必須在未滿年限内轉往朝鮮否則即在三個月内呈送復出口之執照到關仍須按照保結辦法應完正半兩稅（二）如夏布復出口之執照不能在三個月内呈關不獨按照保結徵收一正半稅即在上海原完之復進口半稅亦不發還並不問其由烟台復出口時是否在二年限期之内也合特函復即祈查照核轉並希見復爲荷 
[國貨推銷和蘭之機會]  
　　華通貿易公司覆總商會函 
　　本埠華通貿易公司接總商會來函謂有和商函詢滬埠出口華商地址以便購辦中國土產事關振興國貨請將貴公司中西行名及營業種類照錄以便轉達等情該公司昨已開具中西文清單兩份及公司行名·地址·營業種類·以及往來銀行牌號請該會轉致并謂以後如有機緣仍請隨時介紹云云茲將該公司所營出口貨種類開明如下絲經·蛋黃·蛋白·茶·羊毛·烟葉·猪腸·府綢·礦砂·髮網·雜糧等 
[贊同周村商銀行理債法覆函]  
　　本埠錢業公會接總商會來函請轉詢恒隆等莊對於周村商業銀行倒閉後理債方法是否同意等情已誌本報該公會接函後即據情轉詢恒隆等莊去後茲據恒隆等莊復稱對於此項辦法滬上各莊曾接周村來函早已贊同業經函致濟南董律師查照在案茲准前由决無異議請代函復總商會轉致濟南商會請其依照調停人意旨酌辦可也故該公會昨已依據此意轉復總商會 
[絲繭公所評議會討論四要案]  
　　絲收條條件未議妥　通告同業暫勿抛貨 
　　本埠絲繭商前於十五·十六·兩日在絲繭總公所開全體同業大會時因有緊要議案數件特行推定評議員於一星期内按日開會鄭重討論茲悉各評議員如奚雨臣·朱靜庵·馬龍泉·吳申伯·陳燮坤·王耀祖·陳灝泉·孫榮昌·湯也欽·錢少菊·薛潤培·吕粹聲·汪甫卿·等十三人於十七日起每日午後二時齊集總公所將大會提交之（一）整頓内地辦繭開秤日期（二）取締女工集衆要挾（三）挽救各縣頻增絲繭捐稅（四）救濟洋莊抛絲割價及修正絲收條問題等議案四件分别討論每晚必至六七時始散昨已第四日一二三等三案大致已議有具體辦法惟第四案因去歲無錫所產之繭鄉民貪利多養夏種吃葉不足餓上山頭以致繭質次劣繅折竟至八百餘斤解交洋莊非僅拒收割價甚至全數退還尙須華絲商貼償損失以致錫繭毫無銷路滬棧尙存錫繭二萬數千擔各廠商受損不資如欲救濟必須雙方並進（一）須力勸錫邑鄉民改良育蠶（二）須救濟洋莊收貨免予過分挑剔至絲收條保障條件洋商絲公會至今未見議定切實辦法故擬從長計議再經一二日之討論連同各議案由各評議員備具意見提交大會請公决施行云 
　　江浙皖絲繭總公所昨日分致各同業公函云逕啓者本年正月十一十二等日會議去年解貨不收種種受虧若不從根本解决遽行抛絲以後損失將更無底止現正邀集同業開會討論俟議有辦法或新定章程隨時奉告再去歲爲百多洋行存絲被銀行取去重擬絲收條條件已與洋商絲公會磋商尙未議妥今年亦非候議决不得抛貨特以預告務請查照辦理事於我業前途關係甚巨千切勿背衆議是爲至要云 
[英印加徵中國絲稅解决]  
　　昨日運往孟買黃絲一三七件 
　　川鄂兩省所產之黃絲運銷英印兩國每歲輸出額甚巨去冬英·印·兩政府前後提議加徵中國絲貨進口稅以致川鄂黃絲輸出停滯迭經中英絲商聯合抗爭在案茲悉本埠北京路益昌黃絲號接倫敦來電略稱印政府加徵華絲貨進口稅額業已商定英政府方面亦由路易斯公司之葉斯萊氏代表抗爭現已解决云故昨日印英郵船瑪理亞號由滬出口計有黃絲經一百三十七件運往孟買爲今歲二月中第一批運英之華絲云 
[滙豐銀行去年盈餘之分配]  
　　將提股東年會通過 
　　大陸報云據匯豐銀行董事年報該行去年盈餘連上年滾存之三三五○二一二·四九元在内共得一六五八三八七三·四九元董事會提議撥一○○○○○○元爲凖備金一○○○○○○元爲房屋建築費此外提還上半年每股三鎊之息金四二六六六六六·六七元後發給末届股息每股三鎊紅利二鎊餘三三七九三一四·四五元滾存下年此項分配辦法將提交股東年會通過云 
[交通銀行行務會議閉幕]  
　　各行人員陸續回行 
　　交通銀行自張謇·錢永銘·接任總協理以來爲整頓行務起見例有行務會議之召集每年兩次去年曾在北京舉行今年爲三届行務會議在該行滬行開會由總理張謇主席到會者計有協理錢永銘·總管理處各領股·京漢滬津奉哈寗各分行經副理各地各支行經理以及發行總庫總副發行其所議事項大致爲繼續整理行務並商籌穩健進行辦法會議三日現已閉幕聞各行重要人員已陸續回行云 
 
 

Page 14

 
 
第一萬八千三百十號;中華民國十三年 西曆一千九百二十四年二月二十一號
星期四 * *[上海女校加入全國運動會訊]  
　　葛雷博士提出 
　　女青年幹事黃翠英女士曾於去冬發起組織上海女校聯合運動團從事比賽各種球類運動當時因時近寒假故定於今春比賽並訂在三月一日（下星期六）下午四時在老靶子路女青年會討論進行辦法茲聞葛雷博士曾因全國運動會開會在即擬邀上海各女校參預大會託巴格女士與黃女士接洽請其於届時提出討論聞黃女士個人極端贊成將於下星期内赴各女校從事疏通云 
[萬國運動會中之華選手]  
　　祇派網球選手出席 
　　萬國運動會本届定本年七月十三至二十四日止在法京巴黎舉行各國均將遣送選手出席與賽我國方面昨據葛雷博士語人云萬國運動我國應即加入惟以經費支絀恐不能遣送全部選手前往現擬先派網球選手數人赴法將來如經濟充裕或將繼續遣送至網球選手出發之期當在一月之後前參預六届遠東運動會之吳仕光昆仲及魏君等可望在選派之列云 
[醫學博士周君常將返國]  
　　浙江周君常君自同濟畢業後曾在南潯鎭創辦潯溪醫院并親自擔任主任對於病者熱心調治人咸感之然在周君尙以爲所學未深特自費赴德國法蘭府大學奥國維也納大學勤學多年考得醫學博士後又赴法比意瑞士瑞典英美各國考察關於醫學上最新發明各種學術現已事竣由美搭亞西亞皇后號歸國約二十三號可以抵滬云 
周君常醫學博士肖影 
[青年會體育幹事會議議决案]  
　　要點凡四 
　　博物院路青年恊會召集之全國青年會體育幹事會議於十三日起至十八日止在梵王渡聖約翰大學舉行會議國内各大城市青年會之體育幹事到者十餘人議决案甚多錄其重要者三項如下（一）青年會之體育事業應注重下列四點一衛生運動二游戲運動三公共體育場四户内運動（二）青年會將從事組織體育專門學校訓練各會之體育幹事惟將與其他團體合作即擇國内大學中之已設體育科者合辦其學員亦不限於該會一方面（三）與國内各體育團體共同提倡體育事業如對於遠東運動會應由其他體育團體主持青年會祇擔任服務云 
[調查南陽醫專風潮之呈復（續昨）]  
　　（六）刑事訴訟祇須被告將簿據交出風潮平息即可結束（七）擾事學生要求發還學膳宿費南羣十五日公布云查此次學生越軌行動純係少數人煽惑所致除主動之俞昌時等十人照章命令退學外其他當係脅從附和即日親至敎務室簽字聲明否則即以自愿退學論幸勿自誤云云詎知公布後簽名者祇十餘人不簽名者達九十人南羣旣有言在先承認其爲自愿退學查本校學則第二十二條凡自愿退學及因過開除者所繳各費槪不發還之規定南羣自無發還學膳宿費之必要（八）擾事學生控南羣限令學生出校茶水飲食一律停止等情該生等旣已退學自應出校而若輩猶盤據校内肆意破壞本校爲維持秩序起見定於十二月二十日起提前放假已於十八日公布本校旣已放假自應停止茶水飲食限期出校免致生事本校又格外通融每人給發川費五元事載二十六日公布中雖具領者甚少而在南羣已爲仁至義盡矣又據學生方面報告總其要點有七（一）是校當顧氏初接辦時經費由學生財團資助並非顧氏一人之力（二）侵佔捐欵去年五月三十日吾校發刋公啓謂已繳到二萬餘元而募捐委員會報告銀行存欵祗一千二百四十一元二角三分捐册存根爲四千餘金簿記所載爲一千八百餘元同一捐欵而所記各異其朦混賬目不言而喻此可疑者一又其正式收據存根上不列號次此可疑者二又廖國瑜君捐銀五百五十元祗給臨時收條而未得正式收據此可疑者三（三）捐欵賬目由募捐委員會會計保管而委員會由校友會舉出（在校敎職員學生均爲校友）故學生本有請求校長將捐欵公開之權限且顧校長曾聲明經濟公開故索閱賬目與顧校長之初衷相合（四）本學期委員會改選會計學生俞昌時適當其選要求交出賬目而前會計陳天樞屢次不肯十二月十日俞昌時與募捐委員六人同向校長索取顧亦不許於是有類似强迫之行爲（五）顧氏交出募捐簿册後因賬目舛錯老羞成怒忿然曰汝等旣不信任我可將醫院賬目·學校賬目一併檢查學生等誤爲善意遂將該項賬目收受出有收據原擬檢查後即行交還不料顧氏於第三日即向檢廳起訴加生等以迫取簿據毁壞物件之罪實則生等所要求者爲關於捐欵方面之簿據至於學校方面·醫院方面之簿據乃顧校長自愿交出並非迫取何必出此收據（六）去年十二月二十七日顧校長停止學生火食電燈及退租宿舍託名提前放假置學生學業於不問計學膳宿費等每人應餘十餘元而顧校長祗發五元其意非迫學生等於徬徨窮途不止學生等因有民事訴訟之提訴若顧校長允將應發之欵如數交出訟事即可結束（七）此事發生後曾由龔劍秋·徐蘭時·張飛熊·等屢次解勸顧終不懌以致涉訟小事化大顧校長誠不能辭其咎總上數則雙方言詞槪盡於此至於各項賬目是否準確因已散入學生之手無從查起又觀該校設備頗見整齊而規模甚小學生自租宿舍大多席地而臥飲食殊苦甚有典質衣服行李者言之殊可憐憫茲將調查情形據實報告云云局長察閱調查報告南洋醫校由顧南羣私人設立經濟本非充裕設備容有未周惟維持至六年有餘亦非容易祗因校舍尙未建築發起募金在學生等旣在共同籌募之中遂啓干涉財政之漸然使專爲經濟公開問題儘可要求校長召集校董審查捐數確數當衆宣布未嘗不可盡釋疑團乃以迫不及待竟出此軌外之行爲又復勸導無效雙方涉訟難保無人從中鼓動激起風潮目前學生處境誠屬可憐顧以專門學校學生尙不能判别是非受人愚弄學風如此殊堪浩歎而顧校長平時不能覺察消弭於先似亦不得辭其責至於簿據等旣在學生手中無從查核自非從法律解决不可所有遵查南洋醫校實在情形理合據實併案呈復仰祈鑒賜核轉實爲公便謹呈（完） 
[茶片報運納稅之新章]  
　　出洋仍可免稅 
　　江海關昨發佈告云爲布告事奉總稅務司令自本年二月十四日起凡主茶葉内篩出之茶片報運出口應比照茶末稅率暫行每擔徵收出口稅關平銀六錢二分五厘如係行銷外洋在出洋華茶免稅期間仍將出口稅豁免令行遵照等因到關奉此爲此布告仰各商人等一體周知云云 
[今年上市後之各業]  
　　商情通訊社云各業雖於五路日開市然實際交易均待元宵以後方始發動各錢莊於時始行放欵今年錢業上市同行共計一百零五家其中匯劃莊新創設者一家牌號鼎元銀行業中未見有新張及閉息者金業當去年年底因日本震災之後金市變化劇烈故去年年臘休業之大小同行不下二十餘家本年紅盤以來金價趨向跌落開盤之時跌勢甚猛近日已稍向和平此外各業洋布疋頭一般商人均望新年以後之活動是否能如願以償殊難逆料絲茶市面絲市去年下半年市價甚昻本年上春當仍有堅定之象茶市紅茶去年極暢本埠已無存貨預料山價較昻市面亦可大望起色也花市紅盤以來已見跌勢緣去年紗廠失敗今年停機停工者不一而足棉花需量較減市面或可不如去年之漲越常度至於棉紗市面一蹶不振紗廠前途難抱樂觀云 
[中東路去年營業盈餘之外訊]  
　　六百餘萬元 
　　字林報十日哈爾濱通訊云據中東路會計處統計該路去年收入共三千七百萬元有奇支出二千六百萬餘元又撥付護路軍隊及其他中政府機關五百萬元純盈六百餘萬元去年該路地畝處因發生交涉未收地租而營業盈餘若是實出意料之外云 
[南北市商團籌備處進行訊]  
　　即將呈請官廳立案 
　　南北市商團籌備處昨晚舉行委員會繼續討論進行辦法到各商業團體代表六十餘人除由各科委員相繼報告進行情形外并議决辦法數項其進行計劃因南北市各公團接洽業已妥當現擬即行正式呈請官廳立案特推出交際委員七人担任向南北市各商業公團蓋印具呈各委員已分任地段前往接洽連日該會籌備處徵求股已收受入團志願書二百餘份云 
[萬國紅會之中國出席代表]  
　　駐法使館秘書戴明輔 
　　中國紅十字會總辦事處前致函北京總會詢問萬國紅會第三次大會所派代表姓名昨得總會復函云逕復者准來函並送洋文報告（按此係巴黎大會用）又詢出席代表姓名等因到會查萬國紅十字會聯合會在巴黎開第三次大會本會所派出席之代表係駐法使館二等秘書戴明輔君除將報告寄交外相應函達查照此致駐滬總辦事處中國紅十字會總會啓 
[美領署明日紀念華盛頓]  
　　大晚報云本月二十二日爲美國華盛頓誕生紀念日本埠美總領事署停止辦公一天云 
[昨日送還俄難民一批]  
　　五十人 
　　本埠俄僑難民救濟會前曾募集捐欵由大連汽船送還俄難民一批昨日該會又續送自願回國之俄難民五十人由西京丸運送又因前次多有中途脫逃等情特派有監察一員隨船監視現第三次·第四次均擬陸續送回惟募集經費頗極困難云 
[日商會員來滬考察]  
　　今日抵滬 
　　日本釜山商會會員山本雪吉等七人定今日抵滬考察中國江浙各省之商業狀况日僑商會業已預備歡迎云 
[法公董局總董之舉定]  
　　白利氏擔任 
　　法租界公董局總董一席茲悉業經局董會議中舉定白利氏擔任並已呈請法總領事韋禮登氏核准云 
[歡迎加拉罕之籌備會]  
　　公平通信社云本埠各工團發起歡迎加拉罕南下昨日下午開第二次籌備會議决兩案（一）假全國工界救亡大會爲籌備處（地址西門斜橋局門路八號）（二）推舉王奠世·徐錫麟·周無爲·陳鐘柔·爲常駐籌備員（三）通函各團體加入遂散會 
[麥泰合四並非阿根廷領事]  
　　大晚報云關於麥泰合四氏一案前傳麥氏爲阿根廷共和國總領事茲悉係屬訛傳蓋阿根廷人之在滬者僅有麥氏一人故其友人常戲呼之爲阿根廷總領事外間不察因信麥氏爲總領事昨日業經麥氏否認云 
[又兩商會舉省自治法籌備員]  
　　江蘇省自治法會議組織法籌備會昨日又有通崇海泰總商會及武進縣商會推出籌備員茲將兩函分錄如左 
　　通崇海泰總商會准貴會函屬推舉代表到會等因當經提交會董常會公推徐會董賡起爲代表合亟函請貴會查照是荷（下略） 
　　武進縣商會前奉貴會函電囑推舉籌備員到會等語敝會當然加入一致進行茲公推特别會董孟蒓蓀君爲敝會代表孟君常駐上海法租界蒲柏路四百二十號除致函孟君就近接洽外用特專函奉布務祈察照爲荷（下略） 
[鈞和艦將往嵊山洋面巡緝]  
　　舊曆去年十二月二十八日有裝載麵粉之鴨屁股帆船在江浙交界小羊山洋面遇盜被刦銀洋貨物外擊斃船夥六名並毁壞船身以致不能行駛經該船主號商等呈控江蘇省公署轉行水警趙廳長調派吳淞第四區巡緝隊巡官常鐘鳴率警督駕巡艇開往嵊山洋面查緝詎艇小風猛不能前往故又改調駐防江陰之鈞和警艦該艦劉艦長奉令後已於昨日到淞停泊砲臺灣浦濱聞須俟二十二日起椗開赴嵊山洋面查緝云 
　　水警第四區所屬之虎威警艦於去年在嵊山箱子　遭風擊沉已誌本報該艦船底觸穿五洞至今尙未修好現從上海某船廠内雇招機匠數十名前往修理但該機匠等有在家度歲尙未到申二十日左右方可到齊一俟齊集搭乘鈞和艦前往云 
[成履業聯合會定期開會通告]  
　　舊曆正月二十五日在揚州公所舉行 
　　揚屬旅滬成履業聯合會昨發本埠虹口·南碼頭·英·法·租界·閘北·曹家渡·馬立師等處同業通告其文如下 
　　敬啓者上年業外浪人覬覦非分假名設立公所實行違法勒捐希圖自利迫壓同業演成絶大風潮載在報章諒所共鑒竊以吾楊旅滬同業不下萬人猶不免爲外界所侵凌幾成曲蠖不伸推原厥故皆緣同業等散處滬江各不爲謀予人以隙受人欺侮迴憶歲底因抵抗非法公所學江等身拘督署錫斌等呼號請願幸荷官廳查明將該公所撤銷是今日同業等能安然度歲共樂新年皆同人等奮不顧身幾經困難所換得懲前毖後痛定思痛是應固結團體以禦外侮者此其一年來生活程度日高吾業手藝所得甚微今歲紅黃皮來源缺乏價格大漲若不隨同增加則生計殊難維持設事不出於一律則進行仍多阻碍是應固結團體以維生計者此其二查滬工各業林立無論大小均有團體遇有事故一致進行共禦外侮互謀福利是應固結團體以順世界潮流者此其三同人等鑒於上列三端特於正月元宵日假揚州同鄉會開會討論固結團體共策進行當經一致贊成定名揚屬旅滬成履業聯合會議决徵求同業加入發起素稔台端深明大義熱心公益用敢推派代表函請加入共襄盛舉茲定正月二十五日下午三時至六時假閘北太陽廟北揚州公所（前議假揚州同鄉會因人數衆多故改）開發起人大會討論規章及進行各案至希台駕准時蒞會無任企盼此頌大安發起人周學江·王錫斌·婁史宗·朱揚善·吳志寛·高歧山·馬思三·王安桂·周小雲·杭吉慶·許國華·高天祥·王開明·（名數甚多從略）等同啓 
[薛邁羅覆惠工債權團函]  
　　惠工儲蓄債權團於本週日曜日開會議决函請公廨理賬員薛邁羅攤派保証金等情曾紀本報茲已接到理賬員之復函云逕復者爲惠工銀行清理案刻接來函敬悉一切所有被告四户存堂之保證金昨日始由公廨劃付前來現正從事預備報告一俟公堂核准即能宣布公攤勞工所受困苦本理賬員深表同情惟公堂向章須先經批准然後始可公攤今本理賬員惟有從速報告以便勞工之早日領欵可也 
[淮揚帮米客議加佣金]  
　　滬上各米客經銷内地各處所產之米有南帮·北帮·常錫帮·淮揚帮等之分别所得佣金定例不一而以淮揚帮爲最小近該帮米客以所得佣金不敷開支故於昨日召集同業特開會議僉以吾帮所定之佣比常錫帮南帮各米客尤小近年來百物昂貴夥友薪水加增所得每石三分之佣實難開支且二年以來受行家倒欠頗有虧耗若不將佣金增加難以支持商議之下决定如自賣米船囑託經銷者其佣金照舊章加一分而產地行家運來之米每石加半分在各產地行家未曾通知以前仍照舊辦理定二月朔日實行請同業致函各處經銷各行同業一律不得有參差云議畢散會 
[小件鐵匠加工之解决]  
　　鐵匠冷作小件各工人要求店主加增薪資三成店主不允曾誌本報前日（元宵日）各工人停工一日各店主召集工人代表毛和生丁巧雲等十六人在公所開會集議當由洪興店主耿庭玉等向衆云各夥友要求加增工資三成現各店主已知夥友困難故允加一成請各原諒俟營業興旺再行加資各自回店照常工作勿得停工自受損失云云北帮工人代表姜喬生謂所要求加工三成各工人集議係最小之價不得再少請念工人之勞苦懇求照准兩方商議之下店主又加一成經各代表商勸照原定工資加二成半雙方允許惟按件計算臨時議定各店主令各代表簽字自後三年内不得再加始得解决 
[宰牲公作佈告取締私宰死猪]  
　　南市城廂各鮮肉莊所售猪肉須經薛家浜滬·甯·蘇·三帮所設之宰牲公作騐明確非呆病猪隻始能蓋戳出售因此各宰猪作坊均設於該公作之餘屋内以便就近檢騐此次新興作坊私宰死猪已由該公作將該作坊勒令停閉並通告各肉莊以後不得再將猪隻交與新興作宰殺昨日又出佈告誥誡各作坊切勿違背禁令倘敢抗違一經查明當即將作收回停止宰殺猪隻務各遵照定章營業云 
[私宰死猪之嚴究]  
　　南市萬興宰猪作主萬阿全前日因將死猪一頭宰殺暗交陳阿福肉莊混售經淞滬警察一區一分署查獲將陳阿福連同死猪併解警廳訊辦茲悉警廳以禁宰死猪定章甚嚴宰猪作宰猪必經衛生公作檢騐打印方可出售今萬阿全胆敢私宰死猪尤復朦混打印實與公衆衛生大有妨礙現未獲案自應緝辦當即令飭該分署查緝嚴辦云 
　　又函云前日一區一分駐所崗警在薛家浜地方查獲陳阿福並紅色呆猪肉帶所經劉署員預訊時供出由樊阿全所賣給後即派警傳樊到案根究並調查事實以憑復核去後查得樊係萬興作坊主附設於公作之内當據該公作代表詳細調查實遭誣指呆猪上所蓋之騐印由陳僞造前經警廳懲罰有案該警據情呈復後提同在押之陳阿福並呆猪證物備文申解警廳司法科訊究一面由宰牲公作代表滬甯蘇三帮肉業聯名赴廳具呈請爲從嚴究懲 
[道路協會之兩會議]  
　　西方特别隊成立　董委聯席會議 
　　昨晚六時道路會西方特别隊在甯波同鄉會開成立會到者有史副會長代表·與張維鏞·朱少屏·李作庸·汪子同·王鴻濱·陳飛公·李綬青·金碩甫·吳劍秋·徐耀遠·胡子壽·劉幼亭·劉泉如·鄭竹邨·張慕嘗·張維初·王智淹·何子仁·傅文淵·任矜蘋·龍悅廬·等四十餘人西方隊總隊長王建模主席宣告深感同人熱忱贊助本隊得慶成立不但三千分目的容易達到交通前途實有厚望并擬創辦成嘉長途汽車公司與道路儲蓄銀行云云任矜蘋·謝介子等演說撮影散會 
　　昨晚該會又開董委聯席會議到會董事朱少屏·張維鏞·郭秉文託殷芝芳代表·吳山·任矜蘋·周霽光·陳家鼐·吳志青·楊才清·倪無我·滕克勤等二十餘人由史副會長之代表主席通過第三届徵求特别酬贈案如下（一）本埠徵求總結得分數最多與得會員人數最多之職員請明星影片公司撮影表揚（二）各隊職員徵得百分以上與會員百人以上者撮影表揚（三）滿足三千分之全隊職員撮影表揚（四）本埠徵求總結超過三萬分目的時委員會全體職員撮影表揚永留紀念（五）凡超過三千分目的各隊中之委員由會長另贈運籌决勝鏡匾一件總結超過三萬分時由會長特贈運籌决勝大金鏡匾一件又議請馬聯甲·王永泉·陸榮廷·陸洪濤·李倬章·孫烈臣·林俊廷·李忠寅·王子才·吳俊陞·陳洪範·謝勉·等爲本會名譽董事美日兩總領事爲名譽顧問梅雲英女士爲名譽演講員等通過而散 
[漢璧禮路商聯會開會]  
　　挽留陳百男 
　　漢璧禮路商界聯合會昨日午後七時開評幹聯席會議議决案如下（一）出席議董張君報告總會陳會長辭職案僉謂陳會長對於去年兩會合併出任巨艱不辭勞怨卒底於成而今規模粗具遽然言去有碍會務進行公决去函挽留（二）黃次俊提議恢復商團事件公决共同進行（三）朱舜臣提議本路商號頗有未入會者請討論公决舉黃次俊·張賢芳·朱耀堂·毛沛賡·朱殿臣·何夏林·陳漢章·朱舜臣·等八人爲徵求員負責進行議畢散會 
[男女殉情獲救]  
　　綢緞店歇夥張子雲與妓女萬春 
　　福祥里妓女萬春年二十二歲杭州人與華盛綢緞莊夥友鎭江人張子雲有嚙臂盟曾訂嫁娶詎知綢緞莊察出張子雲因狎妓虧欵新春將張辭歇張即寓居旅館與妓仍相往來至昨日牀頭金盡相視而泣張子雲乃萌短見先吞生鴉片烟一盒萬春亦隨之吞服一盒旋由旅館茶房得悉報行龜鴇將二人車送仁濟醫院救治得獲無恙惟萬春疲乏較甚尙留女醫院調養張子雲則逾時即出院云 
[刼案盜匪還押候訊]  
　　山東人羅阿毛（即王阿毛）湖北人楊阿三·蒯阿壽·王阿六·龔阿寳·許錫林·季瑞生·林阿東·張阿四·等經老閘捕房探目黃潤甫·包探王德標·張安才·李長生·查與錢滌清被盜刦去值洋四千五百元之金鋼鑽·及婦人鄧田氏被刦金鐲·金洪氏被刼金飾·各案有關將羅等拘獲連同在逃案犯黑皮小弟之妻李須氏一併徐由公共公廨諭令押候訊究在案昨由關讞員會同英馬副領事提審　由捕房律師梅脫蘭氏陳明案情繼由中西包探稟明拿獲羅等情形並將搜得之手槍三支·及吊出原贓珍珠·曁捕房所錄各被告之口供單逐一呈案請察又由捕房譯員陳仲華到堂證明當時西探長依克與黃探目等向被告詰問口供係伊記錄並無威迫情事又由男婦事主三人次第一堂證明被刼狀况均稱當時各盜皆執有手槍嚇禁聲張惟盜匪面貎已記不清云云質之羅阿毛承認捕房所錄供單係伊簽字否認手槍係伊所有楊阿三承認手槍由包探李長生從伊衣袋内抄出屬實並稱家住華界林蔭路二十七號門牌餘語支吾而王延斐斯律師龔林兩人同延甘維露律師辯護中西官諭被告均仍還押改期續訊 
　　尙有本埠新聞等轉入後頁 
 
 

Page 15

 
 
第一萬八千三百十號;中華民國十三年 西曆一千九百二十四年二月二十一號
星期四 * *本埠新聞二 
[上海商業市况彚錄]  
　　金融 
　　昨日銀幣市價爲七錢一分六釐二毫半與上日收盤仍同三月底期洋價七錢二分四釐比前日小一毫二忽半中國銀行南京來洋十萬元各錢莊由嘉興運申洋七萬元又由松江運來洋三萬元道勝銀行買進鈔票洋五萬元價七錢一分六釐一二五 
　　銀拆早市價八分較上日大一分午後無市滙豐銀行收欵四十萬兩麥加利正金道勝中國交通等收欵五十萬兩 
　　昨晚止各銀行查倉庫存現銀二千一百九十一萬兩現洋三千五百六十三萬元大條九百二十五條日本銀花洋八十萬元各莊存現銀四百四十萬兩現洋五百五十萬元 
　　公債票 
　　昨（二十日）各種公債中况依舊活動故價格大致繼續向上其中祇金融大票現貨一種緣受主較少故市價稍見鬆動開盤即小至七十七元三角此後各盤成交價漲落只在二角以内收市七十七元二角半計跌二角五分二月期貨前市進出無多市價常在七十七元二角左右後市初由七十七元半高至七十七元五角五分收盤時因需給關係致回縮至七十七元一角五分比前日漲高二角三月期開盤七十七元二角其後最高價曾到過七十七元九角收盤回落七角半比前日只漲高一角五分四月期除息開盤七十四元半比前日收盤價大一角嗣後雖略見抬高而結果毫無上落整六現貨祗前市做出數盤最後價爲五十八元八角比前日提高四角二月期貨全日買賣之數無甚軒輊市情穩固收盤五十八元八角計高三角三四月期亦無重大變動收盤價各爲五十九元比前日同漲一角五分七年長期只收盤時略有做開價爲五十四元零五分比前日暴漲二元五角二月期貨開盤五十三元半此後賣户不多市價似有步漲之勢收盤五十四元一角比前日好起七角三月期進出相等市情平定收市五十四元半比前日大半元四月期交易雖稀而市價極俏最後價五十五元計高八角償還八釐前市成交價均爲十八元六角五分後市受主較多價趨堅梗收市十九元一角比前日好起六角五分餘如整七及五年大小等現票均無問津致價無揭曉云 
　　國内滙兌 
　　昨（二十日）國内滙兌據上海銀行公會報告各埠滙欵清淡異常故貼水間趨疲落漢口洋例每千兩合申元一千零三十二兩半比前日縮小七錢五分銀元亦降七角半價爲一千零七元七角五分重慶成都九七平銀較前日各回落十兩重慶價爲一千零十五兩成都爲一千零二十五兩銀元互跌十元重慶每千元貼十五元成都貼洋二十五元萬縣九七平銀掛一千零三十兩比前日暴跌十五兩銀元跌落十五元爲一千零三十元其跌落原因大部份由於前日驟漲後之反動京津仍無來電烟臺亦未通滙致價格均無揭曉此外槪無上落云 
　　外幣 
　　昨日各種外幣市况似有轉機故票價大都回上花旗票成交買價爲一元九角四分比前日漲起二分日票買八角八分比前日又高五釐香港票漲高三釐價爲九角七分八釐星加坡票買九角半比前日改高一分嗬票大五釐爲六角七分半英票進出相等價少變化此外如德法俄三種交易仍無若何起色故市價勿動云 
　　金市與匯價 
　　昨日星期三大條銀來電近期縮去八七五遠期亦縮二五四月份標金開盤三百十一兩三錢在毛盤時上落甚微計高至三百十一兩四錢小至三百十一兩一錢先令揭曉又縮二五餘如印滙小七五法滙小十法郎美滙小二五東滙因近日日美滙兌軋小所以掛牌亦小去二五嗬滙小一盾新滙大半分斯時標金小至三百十兩零八錢各匯市况與上日相仿計銀行賣出四月份先令價三先令三辦士三七五買進三先令三辦士半又賣出四月份美滙價七十元○半買進七十元○六二五又賣出四月份東滙價六錢三分六二五買進六錢三分三七五其時標金小至三百○九兩五錢惟因買者較多故又高至三百十兩○三錢移時市况轉硬計銀行賣出四月份先令價三先令三辦士半買進三先令三辦士六二五又賣出四月份東滙價六錢三分半買進六錢三分二五美滙價仍與前價相等標金因而跌至三百○九兩一錢以後市况回軟致標金漲至三百十一兩一錢又回跌一兩一錢計係三百十兩旋至收盤時市况尤軟計銀行賣出四月份先令價三先令三辦士二五買進三先令三辦士三一二五又賣出四月份美滙價七十元○二五買進七十元○三七五又賣出四月份東滙價六錢四分買進六錢三分七五以致標金最高至三百十二兩五錢爲全市之最高價後爲三百十二兩三錢收盤午後標金開盤三百十二兩三錢先令因值星期三午後例無市面標金因賣出者較甚所以人心見挫標金步小至三百十一兩三錢後爲三百十一兩四錢計全市最高低相差爲三兩四錢其收盤價較之上日收盤價則好八錢烚赤做三百四十一兩九錢至三百四十二兩五錢云 
　　絲市 
　　昨日洋莊絲市依然平淡廠絲灰經仍因歐市過小談價不易接近致銷路呆頓交易毫無惟七里干經英倫方面去胃尙佳昨計中和達昌二行續進下等貨十五擔價漲五兩新時昌又進中等貨十擔價仍秀挺四川黃廠經法莊雖有續交然以法滙太高絲價難好計由怡和購成上等揚返二十四擔價仍一千一百八十兩而開利有餘中和等行共進下等揚返五十一擔絲價僅祗一千零五十兩云 
　　茶市 
　　昨日星期三洋莊茶市交易頗暢嫠源屯溪兩路之　　怡和洋行業已開辦天祥保昌茂興等行亦有購進全市成交七百二十三箱高莊售盤六十兩價頗不惡中莊售盤四十二三兩土莊售盤三十八兩價較前日仍未見高貢熙市面已　穩定大帮中拆出之蔴珠寳珠鳳眉秀眉針眉等貨怡和美昌　義拈孖治等洋行略有進胃蔴珠寳珠售盤三十三兩五錢鳳眉售盤自三十六兩五錢至四十兩針眉秀眉售盤三十兩價均堅定紅茶市面仍無變動昨由克昌洋行及土莊茶棧買進一百二十一箱售盤自二十兩至二十六兩五錢均無漲跌至湖州平水綠茶行家雖有談判但未見有成交云 
　　棉紗 
　　昨亦星期三棉紗市面無甚上落客帮所買本紗之價略小二錢五日紗小去五錢各客帮成交數本紗三百餘包日紗三四百包公會小包無售開交易所標準紗價近期跌去四五錢遠期跌七八錢三品紗大阪電報朋搿而跌十個羅比奥浮辣跌十九個羅比白洛去跌十七個羅比各紗廠皆無開出紗市面人心尙好不致趨下美棉上日雖跌而標準尙能見好昨日美棉雖漲而標準反略軟是即業中人維持紗價之故也 
　　疋頭叫莊 
　　昨日星期三輪值英商怡和洋行第一千二百三十六次有限價與不限價拍賣又爲甲子第一次開拍排列羽毛羽綾嗶嘰泰西緞毛布市布等疋頭一百十五件計四千八百六十七疋拍妥一百件計四千四百九十九疋未拍者十五件計三百六十八疋較上届多拍十九件計九百零三疋本街及客帮之拍進者均銷路見佳泰西緞元絨市布等皆稍軟其餘則挺秀之勢今將各貨拍價與該行前拍之價比較如後（羽毛）三件計三十疋價桃紅人馬漲二錢大紅比前漲三錢大紅鵝牌跌五錢（羽綾）二件計四十疋價虎牌漲二錢人馬跌八錢五分（嗶嘰）三件計九十疋馬頭增四錢雙鳳漲三錢五虎圈跌五錢五（泰西緞）十件計二百九十五疋價跌者自一釐半至七分七五舞蝶略加二厘五（羽綢）十九件計七百四十二疋價漲七分半至六錢七分半然亦有跌者自七分半至六錢五（甯綢）二件計六十疋價舞蝶漲三錢音樂會漲二錢七分半（元絨）二件計四十疋價學堂减一分半桂子久未拍出無從比較（毛布）六件計四百三十疋價漲二分至七分惟僧帽跌二分（原布）十三件計七百七十二疋價漲自一分至二錢四分其跌者亦由一分至一錢不等（市布）十一件計五百五十疋價跌一分至一錢惟内有馬孩漲一錢大發財亦加起七分（漂布）二十九件計一千四百五十疋價漲者自二分至六錢跌者亦由一分至二錢二分云 
[斜橋水木作被刦]  
　　本邑人陸濤記現在西門斜橋西首新橋塊開設水木作已有多年薄有積蓄前日天將黎明時忽有客民二十餘人各執器械擁入作中刦物該作本有甲乙二人看守見狀上前攔阻遭若輩用繩綑縛並嚇禁聲張然後將銀洋·衣服·錢·米·等一併攫去尙不滿意又將作中所儲長梢木植數根取去始各分途携贓逃逸迨陸濤記在睡夢中聞耗馳往匪已逸去遂將甲乙釋縛訊問一切開明失單立投二區警署請求嚴緝杜署長飭派長警實地詣勘之後復分投查緝嗣拘獲跡涉嫌疑之山東人朱德貴·揚州人徐德貴·等二名惟無贓證解送到署訊不承認昨午奉諭備文將朱·徐·二人派警押送地檢廳訊究一面着陸濤記赴廳候質 
[僞造米票犯送檢廳訊究]  
　　本城同仁輔元堂去年舊曆歲底施米後忽有人出售僞造米票事爲該堂訪聞函致淞滬警廳查緝當由陸廳長飭令偵探王四福等查獲僞造此項米票之杜瑞芳陳小寳兩名解廳訊據杜供認僞造每張一升之米票共計五百張每升售洋五分陸續銷售得錢化用等語惟陳係二房東與僞票無干案關僞造官文書應歸司法懲辦昨將該犯等及假米票一百餘張移送上海地方檢察廳訊辦 
[律師公會定期開會]  
　　上海律師公會昨日發出通告云敬啓者本會定於本月二十四日下午二時開第三十一次常任評議員會務希准時蒞會爲荷云 
[山東船載貨遇盜之請緝]  
　　山東船户徐源春於去臘裝運該處日照縣境内片猪四百餘隻及南北雜貨等行駛來滬甫經鹽城縣境黃河尖洋面突遇盜船一艘盜匪多人紛紛上船搶刦當被刦去片猪一百七十六隻並花生仁九包携贓逸去近日徐到滬後報由號主及商船公會請爲救濟現由該號等電呈外海水師並水警廳請爲嚴緝逸盜追贓究懲 
[汽車傷人兩則]  
　　高郵人顧長發昨日下午三時許行經南京路被汽車撞倒跌傷頭部由老閘捕房三百三十九號華捕抄錄汽車號碼另雇車送受傷人往仁濟醫院醫治一面歸禀捕頭請究又有三千三百七十號汽車於昨日下午四時二十分駛經斐倫路撞倒行人張榮發腿足受傷由虹口捕房一千零八十七號華捕押令汽車載受傷人往同仁醫院醫治旋即帶該汽車夫人捕房請究 
[紹興船被撞沉没之索賠]  
　　金長生所撑之金恊興紹興雜貨船於舊曆正月初八日在滬裝載洋廣雜貨轉運赴浙至夜間九時行經閔行西首張家灣浦面忽遇俞小發之石子船滿載石子自西而東致遭猛撞金船立時沉没損失約八千餘元船上夥友皆爲水警救護並將石子船及俞小發等一併扣住解送閔行水警專署經沈專署長飭交該署督察員徐亞伯訊辦徐以該船損失過鉅未便斷結判於昨日（十九）解送地方廳訊究旋因雙方要求緩解以便搒齊沉貨再行估價酌賠徐已稟奉沈專署長准如所請矣 
[賭案破獲]  
　　粤人羅成在天潼路七百三十號門牌屋内開設賭塲糾同賭徒羅市張·金光·徐才·馮揚·楊全·羅江·周保·羅白·等聚賭抽頭昨被包探凌潤庠車學曾訪悉稟明捕頭恊同西探前往將羅等一干人拏獲連同賭具帶入捕房諭飭押候解送公堂請辦 
[拆梢行兇各押一月]  
　　無賴李小弟日前糾同李仁生至法租界尹森和所開之客棧内向金雙林拆梢洋五十元並將客棧内物件打毁事爲包探曾九如高立德殷炳南查知前往將兩李拘獲抄出贓洋帶入捕房昨解法公堂請究先由原告金雙林稱商人因家中妻妾爭吵故將妾帶至客棧内住宿詎李小弟帶同李仁生到來强向商人拆梢洋五十元又被行兇毆打今蒙拘案請求訊究並據客棧主尹森和上堂証明一切詰之李小弟供實因金雙林虧欠民人會洋七十元是日向索會洋有之不敢拆梢餘供支吾質之李仁生供民人在塲租解不敢帮兇求察聶讞員核供商之法領事判兩被告各押西牢一個月以儆抄案之贓洋交原告領去 
[指控掯贖地單供詞各執]  
　　婦人沈唐氏代表唐根生至法公堂控稱唐根生是婦人之姪兒年尙幼稚故此不能到案姪兒根生之父在日有地單抵押與顧馬氏今備齊本利向贖豈知馬氏掯不放贖故此投案起訴今有實地照相呈鑒請求准予贖回等語詰之顧馬氏供稱地皮係向别姓買來並非由唐姓抵押與吾况婦人與原告素不相識請求察核中西官判兩造供詞各執着捕房查明後再行核奪 
[宓華章私用客賬之限還]  
　　法商水電公司前被式老夫宓華章私用客帳洋六千零九十四元捲逃至甯波原籍茲爲買辦沈某查知報告捕房飭探劉阿昌至甯波地方將宓拘獲移提來申管押捕房於昨日解送法公廨請訊先由原告代表巴和律師聲稱被告所收客賬除人欠歸還外尙少三千六百五十九元請求嚴追詰之宓華章供認私用客賬請求釋出料理保人高元泉淡渭深楊陳氏趙張氏等由雷聲布律師代辯稱被告旣被拘案與保人無關請求摘釋等語聶讞員核供商之法領事判限宓於三天内交還原告洋三千六百五十九元違干未便保人各交妥保候核 
[私賣鴉片分别科罰]  
　　王順生戴阿三高楊氏等邇在法租界小東門地方私設烟榻容人在内吃食洋烟事爲探目李榮卿唐云卿偵悉以王等有違禁令爰於前晚稟明西探同至各該處抄出烟具等物甚夥帶入捕房諭令交保昨日傳至法公堂先由李探目禀明前情詰之王等承認私賣燈吃不諱中西官判以查得被告王順生前曾罰過着罰洋七十元戴與楊氏各罰洋四十五元充公烟具没收 
[和誘案男婦並獲]  
　　西鄉閔行鎭鄉人蔡祥生向在該鎭同春茶樓爲挑水夫家住六九圖地方其妻王氏年三十三歲於去年八月初六日背夫逃逸無踪茲經蔡查悉該氏遭富桐生誘拐藏匿在南滙縣魯家匯地方乃投該鎭上海縣警察第一分所稟控奉派長警前往將該氏及富一併拘送警察總所昨送地檢廳訊辦蔡亦到廳候示 
[逼人休妻自戳受傷]  
　　西門斜橋有爲踏布業之孫連生曾娶錢周氏之女錢氏爲室錢氏暗與竹匠王永根姘識昨午王糾合多人將孫軋入茶肆勒令出立筆據將錢氏休退孫不從激動衆怒羣起攻王王知犯衆怒用竹刀向喉間自戳受傷流血滿地巡警將一干人證並孫錢氏錢周氏母女拘送二區二分署下午牛署員函解法庭騐訊辦理 
[因戲言而冲突]  
　　鄉民楊季華前日午後在龍華南陳家橋地方三興園小茶肆啜茗時有前充兵士之北洋人張金瑞在坐彼此戲言致起冲突張將楊打傷即經縣警察第四分所巡警將張拏獲解所楊因傷重在家醫治遺伊子楊祥生投所請究並由該茶肆主吳阿三到案作證奉飭併解警察總所昨送地檢廳由檢察官訊供之下判張收押楊祥生吳阿三分别退去候騐楊季華傷痕若何再行核辦 
[聚賭主客併罰]  
　　無錫人陳茂郎因在湖北路三百七十四號屋内開設賭場聚賭抽頭爲老閘捕房十五號西探目依克偵悉於前晚率同中西各捕協往將陳與賭徒張榮康·顏阿金·胡甯來·等五十人連同賭具一併帶入捕房昨解公共公堂經中西官訊實判陳罰洋三十元餘各罰洋二元一併充公賭具銷燬 
[兩船互撞衝突]  
　　碼頭船户曹掌寳昨晨將空船泊於浦東大阪碼頭裝貨適有姚阿奎之黃沙船駛過因潮水湧急避讓不及致被撞壞船身梢角等處兩造互起衝突旋經水巡捕房西捕到來將姚阿奎連同船夥姚林林·及曹掌寳一併帶至捕房訊究 
[拆梢押半年]  
　　流氓沈阿二前日糾黨突入靶子路一百五十四號屋内向婦人王馮氏拆梢經氏報由該管捕房派探凌潤庠將沈拘獲昨解公共公廨中西官質訊屬實判沈押西牢半年示儆 
[賭案請求復審不准]  
　　流氓談月山於本月十二號夜得悉龔杏仁等在福建路新羣旅館二十二號房内聚賭牌九因糾黨往拆小頭不遂搶取賭洋十元被捕解由公共公廨判押西牢兩月茲談不服延律師於昨晨投廨請求復審中西官以其所請並無理由未便照准着仍照原斷執行云 
 
 

Page 16

 
 
第一萬八千三百十號;中華民國十三年 西曆一千九百二十四年二月二十一號
星期四 * *[拘獲騙煤之穆雲青]  
　　閘北胡家木橋合記玻璃廠主紹興人穆雲青（即莫雲卿）於去年冬間將不生效力之華商銀行支票向合成等煤號騙取值洋一千元之烟煤經合成等赴該管警局報告後穆逃入公共租界虹口方面前日爲警探偵悉投虹口捕房加派包探范德孚將穆拘獲昨解公共公廨經中西官預審之下諭候備函將被告送交淞滬警察廳歸案訊辦 
[李德發被控案註銷]  
　　久大公司控告李德發一案現由公司方面調查確知李德發並無侵佔行爲并有某君出爲和解已經雙方允許由原被律師到公共公堂聲請將案註銷矣 
[私用賬洋判押一月]  
　　海寗路福泰祥烟紙店夥李忠源於一月七號盜竊賬洋九十三元化用反投匯司捕房謊報盜刦茲經探目陸連奎查明昨晨將李拘解公共公廨由李襄讞會同英韋副領事質訊之下判李忠源押西牢一月示儆 
[公共公廨訊案彚錄]  
　　昨日公共公廨訊理之民事訟案併誌於下（一）德商開利公司訴華豐號陳繼茂定貨不出案被告代表羅傑律師以被告住居法租界公堂不能受理請求將案註銷堂諭本案原告係德商被告華豐號陳繼茂均住在法租界按照一千九百二十一年四月七日二百八十二號第七欵領事團會議章程應歸法租界會審公廨受理着將本案註銷陳繼茂具結出外候法公堂隨傳隨到此諭（二）俄國人文娜弱達夫訴招商輪船局賠償損失及欠付薪金案堂諭改期續訊（三）宋國良等延佑尼干帮辦赫克孟律師訴宋榮生不分祖遺產業案堂諭改期十四天由宋榮生自邀王氏到案訊問由本廨檢察景函請工部局所有宋榮生之方單本案未執行前暫留見復此諭（四）葉少霞延慕思律師訴吳純卿由吳春如擔保爲司賬私用賬洋案堂諭被告不到原告供稱屬實應判令被告償還原告洋二千一百四十六元四角利息按年八釐自起訴日起至清償日止計算並堂費飭被告等到案交保原告得到被告之信及保單着繳案附卷（五）謝偉楚延朱樹楨律師訴鄭勝廣欠貨洋案堂諭改期訊理（六）和興公司訴龍油公司違背定售火油合同請追損失案被告不到原告代表羅傑律師請求缺席判决堂諭准羅傑律師請求缺席判决諭令大陸銀行將原告訴狀内所載之三千元交付被告並着被告龍油公司將存洋二千元及童世亨名譽保證書等一併退還原告再給付原告損失洋五千八百四十六元公和祥所存之火油二千箱准予拍賣所得之欵繳存公堂候核本案堂費歸被告負擔（七）信孚公司延羅傑律師聲請清理賬目案堂諭准照理賬員第三欵報告書辦理（八）德康號延海思克帮辦陳子棠律師訴錢利泰欠貨欵案堂諭被告無故不到原告呈堂之證據認爲確鑿可信應准予缺席判决着被告給付原告洋三百元及銀六十六兩三錢五分並負擔堂費期票附卷（九）婦人　施氏訴朱雪鴻欠借洋案堂諭展期再訊 
來函 
[黃雲鵬李爲綸張瑾雯來函]  
　　敬啓者頃閱本日貴報北京電載伶人徐碧雲和誘詐取案要人爲徐援手允不交法庭以違警罪發落但被害方面吳淵不休云又第五張轟動京華之徐碧雲案一則内稱賞識徐伶人吳焦氏爲衆議員吳淵之妾云云不勝駭異吳君淵爲衆議院議員自昨年六月政變後即携如君二人與雲鵬爲綸同乘新銘輪船南下賃居慕爾鳴路泰興里其如君並未一次回京亦無姓焦者鄙人等與吳君爲同鄉同事知之最諗貴報所登確與事實不符事關個人名譽閨閫節操至爲重要特函聲明希將原函即登貴報更正不勝佇盼衆議院議員黃雲鵬李爲綸張瑾雯同叩二月二十日 
來件 
[論寗廠銀幣成色之交涉（二續）（復旦大學理工科敎授周則岳投稿）]  
　　關係國幣信用與大學名譽　蓋盧薩試銀法之說明 
　　應有中國科學家參與覆騐 
　　覆騐所必需之要素及條件 
　　須仍用蓋盧薩法及原用四幣 
　　（乙）預備（一）配合綠化鈉標準溶液（以後縮稱標準鹽液）兩種第一種秤純鹽五·四二○七克溶于一立特之蒸溜水中再以純銀校定之（方法詳見各定量分析化學書中）務使每一百立糎適爲銀一克之等量方可應用如有濃淡則加鹽或水以校正之（爲免除計算時間計此步手續决不可免若時間不要緊則用銀校定之後能知此液濃度足矣）謂之第一鹽液第二種即爲取第一鹽液一百立糎加水九百立糎所配成謂之第二鹽液（量配須極準確以免另需校定）（二）配合標準硝酸銀液溶純銀一克於十五立糎之硝酸（比重一·二六）再冲淡至一立特謂之標準銀液此液一立糎所含之銀恰爲第二鹽液一立糎所含純鹽之等量 
　　（丙）實騐（一）取樣幣一枚用鑽孔器鑽取試樣所鑽之孔直徑以一分爲限愈小愈妙各孔距離近圓心者宜較遠近圓周者宜較近共須鑽銀屑試樣約十克攪擦均匀之後盛入試樣管中（二）用試金天秤秤準重一克之試樣至少在兩份以上各置於一試藥瓶中（三）於瓶中加比重一·二六硝酸十五立糎加熱以驅凈養化淡烟然後加水冲淡至一百二十五立糎（四）用滴管加第一鹽液八十九立糎（因假定成色爲千分之八九○故）於瓶中即生極多之白色沉澱用手或機械將瓶搖動四五分鐘沉澱自可凝結沈下液底（五）俟瓶内溶液上部澄清再加第二鹽液一立糎如果樣幣成色適爲千分之八九○或較此爲低即此液加入必不發生何樣現象（六）若成色高於八九○則此液加後必生乳白色之霧便須再搖再淀再加第二鹽液至不現白霧爲止（七）若頭次加入一糎之後即無白霧則即爲所加標準鹽液過多之故當加標準銀液以滴還之每次至多以一立糎爲度每加一次即須搖一次淀一次至不現白霧爲止 
　　（丁）計算設共用第一鹽液八十九立糎第二鹽液一立糎標準銀液○·六立糎即不再生白霧計算之便得 
89+0.1-0.06=89.1-.06=89.04 
即此滴試共等於用第一鹽液八九·○四立糎即樣幣中實含銀千分之八九○·四 
又如共用第一鹽液八十九立糎第二鹽液一立糎標準銀液二·五立糎則得 
89+0.1-0.25=89.1-0.25=88.85 
即等於共用第一鹽液八八·八五立糎即樣幣中實含銀千分之八八八·五 
　　總觀上文知此法所需之時間極省如果器具精良各種標準溶液準確則結果亦易精密即準至萬分之一亦非難事如果時間不甚要緊則更可精密以溶液可以愈淡多行幾次滴試則結果更精故也不過言之雖易行之則難即儀器藥品之難於精良準確是也其中有必須注意者數點（一）天秤滴管砝碼均須先經較準（二）藥品須純潔各種標準溶液均須新配新校正者否則濃度增加結果不正（三）手術須熟以滴試時終點End　Point不甚明瞭非有經騐者不易判别（四）試樣宜新取斷不可用陳者否則結果必差無疑今試說明之如下設有普通分析天秤一具於此靈準度只能有○·○○一克又因砝碼太舊面部已經摩蝕原爲一克者現差○·○○○五克又因原配之一立特第一鹽液因自然蒸化現在僅剩九九八·八立糎再因每克試樣上面凝有潮氣○·○○○二糎灰塵○·○○○三糎假設樣幣之眞正成色爲八八八·五則用此種儀器藥品化騐所得之結果則必相差甚遠可以下列算法表明之 
設試樣爲一克則 
天秤差　　　0.001Ｘ1333.5　千分之○·八九 
砝碼差　　　0.0005X883.5　　　　○·四五 
標準鹽液差　算法繁不載　　　　　　　　約千分之一·五 
試樣差　　　　　　　　　　　　　　　　　　　　　·五 
總共實差千分之三·三四故結果成色只能有千分之八八五·一六已超過法定差之外然此等比喻尙爲極小者苟不小心則結果猶易低下可不注意乎 
　　此法旣易差誤然則化騐銀幣尙有其他方法較此更精密者乎曰否蓋雖有他法其差誤之大較此猶甚且上述各種差誤均可免除非若他法弊害繁多也譬如普通所用之灰吹試銀法Cuqellation　Method法雖簡易但失耗之多更大以半克重之試樣灰吹之後失去所含之銀○·○○一或○·○○二克極爲普通欲免此失方法極爲複雜且所需器具較多火爐中温度之管理亦不容易應用於高等銀貨只能供粗試之用又如弗哈德法Volliard　Method則於滴試之前須將試樣中之銅鎳鈷等雜質除淨方可而除去此等雜質手續極繁且每經一種手續難免不有銀質之耗失有此比較即可知蓋盧薩法之眞價值此各門造弊廠之所以採用之也（未完） 
公布欄 
[江蘇高等審判廳]  
　　民庭判决▲華光耀等與華阿三爲墳田涉訟上訴一案（判决主文）原判廢棄本案發回吳縣地方審判廳更爲審判▲程式堂等與鄭張氏因解除關係涉訟不服第一審判决上訴一案（判决主文）上訴駁斥第二審訟費由上訴人負擔 
　　刑庭主文陳寳春因輕微傷害上訴一案（判决主文）原判撤銷陳寳春輕微傷害人之所爲處拘役五日未决期内覊押日數准以二日折抵徒刑一日訴訟費用由陳寳春負擔▲張文典竊盜罪上訴一案（判决主文）本案上訴駁斥 
　　批示振興電燈公司祝鼎臣狀一件狀請擔保陳湘帆停止覊押保證金一千元由狀悉本案應依照本廳裁决呈繳現金洋一千元方許停止覊押所請碍難照准此批以上二月十九日 
[江蘇高等檢察廳]  
　　批示▲殷大坤一件請調卷核辦由狀悉該民訴殷信士等局串敲詐原縣拘而復釋雖經該民狀請不服但旣未將不服理由祥細聲叙實屬無憑核辦仰逕向原縣再行訴請可也此批▲温耀庭一件聲請易科由狀悉候送同級審判廳裁决此批▲沈鳴歧一件請求飭縣法辦由呈悉候令江都縣知事依法辦理此批（以上二月十九號） 
[上海地方審判廳]  
　　批示一件莊志香等聲明在外理處請求展期拍賣由狀悉本件拍賣應准展期十五日仰於期内理楚呈候核辦此批▲一件朱筱梅聲請保存由狀悉仰候查明核辦此批▲一件楊貴有具領銀洋由狀悉王兆榮交洋二十三元一角二分五釐准於本月二十六日上午十時來廳繳證具領此批▲一件戴啓祥聲請押追契據由狀悉候提案訊追此批▲一件張申卿請求暫緩執行由狀悉應准暫緩執行此批以上二月十九日▲一件沈學孝請求執行由狀悉准予飭傳訊追可也此批▲一件謝翔鳴聲請扣除租金損失發給餘欵由狀悉應俟林聯琛抗告案卷發還後再行核辦此批▲一件王樹良等聲請執行由狀悉查本案原卷尙未發還所請暫從緩議此批▲一件謝翔鳴委任蔡倪培律師代理由狀悉准予委任此批▲一件夏芝芳聲請執行由狀悉候飭傳訊奪此批▲一件劉順堯聲請執行劉玉堂遺產由狀悉姑候飭傳劉殷氏到案訊奪此批▲一件謝甫卿聲請拍賣假扣押動產由狀悉查本案原卷未奉發還所請暫從緩議此批▲一件王阿林聲明伊母在所患病請求减讓拔還由狀悉查此案在執行中試行和解成立應由爾母償還恊大生銀洋一百元仰即設法措繳所請再予讓减之處碍難照准此批▲一件顧子勤請求暫緩執行由狀悉准暫緩執行此批▲一件鄭吳氏具交銀洋由狀悉交洋五十元存候給領此批▲一件張伯利交欵由狀悉呈交洋九十五元五角一分存候飭　債權人具領完案仰即知照此批以上二月二十日 
　　公示送達（全文在本廳揭示塲公佈）▲一件薛友仁等與戴天道等因債務糾葛聲請假扣押案件（主文）債務人等所開大新鐵工廠内櫬器生財應予假扣押如債務人等交呈保證金洋五百五十元本件假扣押得予撤銷▲一件薛友仁等與戴天道等因債務紏葛案件本廳足於三月十三日下午一時爲公開審理日期除選任沈時復律師爲該被傳人戴天道等特别代理外仰該被傳人遵期到廳辯論毋自延誤此示右仰被傳人戴天道萬國鼎知照 
 
 

Page 17

 
 
第一萬八千三百十號;中華民國十三年 西曆一千九百二十四年二月二十一號
星期四 * *   
 
 

Page 18

 
 
第一萬八千三百十號;中華民國十三年 西曆一千九百二十四年二月二十一號
星期四 * *   
 
 

Page 19

 
 
第一萬八千三百十號;中華民國十三年 西曆一千九百二十四年二月二十一號
星期四 * *常識 
常談 
[冬眠者其春醒矣] [  箴]  
　　二十世紀爲電世界故交通事業之關於電報電話者在一國之中不啻人之有腦氣筋也而我國利令智昏之當局竟於電報借欵之第八條電話借欵之第四條將全國之腦氣筋斷送於外人之手無怪數年以來全國國民均似冬眠之狀態矣 
　　尤可痛者區區七年間四月十月之電報電話兩合同非惟將現有之事業一律抵押於外人并以將來擴充之全部財產及收入一律預行抵押是我國多一部分之建設即外人多一部分之抵押品此猶無恥之蕩婦圖片刻之歡娱竟將未經產生之兒女先行指定爲他人之僕婢也我冬眠之國民若猶逢春不醒無人窮究主謀嚴懲賣國之罪國民責任之謂何 
衛生 
[血痣靈藥] [  心史]  
　　小兒右耳輪邊長一痣紅色無意觸之即破流血不止不痛不癢而流血之多令人生悸識者曰此血痣也因檢查治痣之方書西法用硝酸點滅之與中法用石灰碱水點滅之法相同又檢趙恕齋串雅内編取痣餅藥後附有吳庚生按語云痣之爲物有有根無根之分有有血無血之别人每不察其所以然予在孟河見一丹徒田姓老人印堂生痣一粒意欲去之予師馬培之先生告以此乃血痣不可破破則不治田不信别求某醫破之越日來見意頗自得乃旬日而如豆矣一月而如錢矣翻花出血眼鼻均傷百藥不效未及三月而死矣大凡痣之大者隆起者黑者及有毫者皆不宜點破惟初起未久及色淺不凸者可去耳據此則痣之不可點者甚多而血痣爲尤甚然串雅亦無治法馬培之亦不言治法再檢本草萬方針線血痣潰血方在五靈胎下云一人舊有一痣偶抓破血出一線七日不止欲死或用五靈胎末摻上即止也出楊拱醫方選要據此乃血痣血流不止之救急方似尙非除根之法又檢騐方新編血痣下云初起如痣色紅漸大如豆觸破時流鮮血用黃鱔血同蒜汁好墨汁塗之血出甚者内服凉血地黃湯又檢本草綱目鱔魚下云以蒜瓣投鰭缸中鱔跳擲不已亦物性相制又其血下云治赤疵同蒜汁墨汁頻塗之又塗赤遊風乃知墨汁治血以鱔魚血使竄走入裏又加蒜以促之可治一切血結皮膚之病乃如法試之取鱔二條之血和蒜汁墨汁時時塗之至四日洗而視之痣已縮去大半又塗一日第六日晨起方擬復塗觸之已應手而落剖而視之某空洞處昔與血通者皆爲墨所塡實全體遂堅硬成無機之物蓋無血以養之自然脫落矣特爲登報以告世人之有同患者（不受酬） 
經濟 
[養兎之利益] [  張尊彝]  
　　兎爲哺乳獸之一種其肉細而味美爲肉食品中最富有滋養力者其補益之功可與羊肉相埒其皮毛骨等又有極大之用途如兎皮去毛硝凈後可掣手套書面等物即煎熬之可成皮膠其毛又可充呢織物之原料且若皮毛兼用則爲上等之裘蓋今日市上所流行之銀鼠皮即以兎皮製成代用者也而其骨及其臟腑等又可造成肥料尤爲壅田之要品故兎之全身眞毫無廢棄且養法簡易生殖又速實爲最易生利之家畜設于第一年養雌兎十頭雄兎兩頭一年以產生八回每頭每產平均三頭計則年終即得子兎二百四十頭翌年子兎生長以二分之一雌兎計則第二年終又可得子兎三千頭第三年起仍以雌兎半數計則可得子兎三萬六千頭每頭平均以三角計之已有一萬餘元况四年五年後愈產愈多所益更鉅矣有志實業者盍亟起養之（乙種酬） 
道德 
[對於鄰居的感想] [  李文英女士]  
　　時至今日人類的道德有日趨於下的樣子論及中國那更不堪言了一個人祇要能夠把外表的禮制粉刷得過去不論什麽事就可以不問與私德和公德究竟有没有衝突儘可以大膽去行了我這話從那裏說起呢且把我左右各鄰居的槪况叙述出來便可以知道中國人對於公德的一般了 
　　我家的左鄰是一所赫赫有名的大公館他的家主是在某機關裏做什麽科長的車馬喧囂門庭若市卜晝卜夜只聽得麻雀的聲音和呼奴喝婢的聲音鬧得他人終夜不能合眼右邊的一家鄰居　遷居以來便　不得他們是吃什麽飯的每天到了一上火便聽見絲竹　奏歌曲並作這樣的喧鬧差不多天天要到三四更方完至於後面的鄰居旣無麻雀的喧擾又無絲竹的亂耳本來是無甚可以指摘無奈他家裏有兩位不爭氣的孩子每到了夜半三更總有一位要撤出尿來可憐那不知趣的母親不知道他是生理上的病爲他療治反面在這夜半時候一頓痛打因此麻雀聲中又夾了些絲竹和哭聲呀列位你想我處於這樣的環境之中能夠享著居處的安寗嗎可是要實行遷移的策劃那我可曉得在這樣人類道德之中也斷難覓得安樂的環境現今我旣已感到鄰居的没公德遭到他人的忌諱和不滿意但是我自己可有妨礙鄰居的安寗嗎自由嗎那我們還當注意些纔是（乙種酬） 
法制 
[假扣押] [  逸園]  
　　假執行者判决確定前之强制執行故必須有本案之判决且須與本案判决同時宣示之倘有遺漏應依補充判决程序辦理假扣押則不然無論在本案起訴前起訴後又無論在本案第一審第二審均可爲之蓋假扣押者另爲一種特别訴訟程序不與本案起訴上訴同時並行故名曰保全訴訟將債權人之目的物由法院扣留之以免耗散預備爲將來强制執行之地步也因此又有兩種情形與假執行大異第一雖債務未到履行期或雖條件未成就前亦得爲之例如還債之期在冬季而得於春季爲扣押又如承繼人未定而先將繼產爲扣押是也第二不必與本案同一法院例如本案在甲縣涉訟而因標的物在乙縣即於乙縣爲扣押是也法律之保護債權人亦無微不至矣（乙種酬） 
科學 
[大氣温度之變遷] [  西]  
　　環地球皆空氣也謂之大氣此大氣之温度有變遷而非上下一律者故飛行家之飛行也必衣重裘蓋上層之空氣其温度低於下層然則此温度之變遷有定乎無定乎抑至一定之界域即不復再變乎此爲近世科學界之新發呀亦人人應具之常識也圍繞地球之空氣雖高至數百里然據科學家之測騐在今日能力所及者則此空氣温度之變遷有一定面非紊亂即自地面而上空氣可分爲上下兩層下層空氣之温度漸向上低减而上層空氣之温度不因高下而有差異故名下層空氣爲對流層（Troposphere）上層空氣爲同温層（Stratosphere）昔人以爲去地愈遠而温度愈低者在今日則此言不足信矣 
　　科學家之發明對流層與同温層也實頼記錄氣球之功然今日記錄氣練能達之最高高度爲二十二英里故較此再高之温度雖尙未得有確切之結果而在此範圍以内固測騐無訛也 
　　自地面而上至二英里處其温度雖在七月中均亦法氏三十二度以下至三英里處其温度爲法氏三度再上至五英里半其温度爲零下二十七度此處約爲同温層底部之最大高度自六英里以上至二十二英里則其温度並無差别即所謂同温層也同温層距地面之高度並非一致如在北　五十度左右其高度爲七英里　這上則爲十英里至　北極　　五英里而已（乙種酬） 
敎育 
[上寶平民敎育籌備之感言] [  清華]  
　　總一國之民無論男女老少皆宜讀書識字以增進人民之道德　輸人民之知識然後可以振起國家之衰弱吾國男女同胞四萬萬中之女子與鄉農工人等　不識字者實居多數以致民智不充進步迂　長此終古　憂曷已　秉三夫人鑒於潮流所趨造就人才縀不濟急抱博愛之熱誠爲一時補救之計　起平民敎育多方鼓吹影響已及全國其功豈不偉哉故上寳之平民敎育熱心敎育家亦在籌備之中矣 
　　上寳兩邑爲交通便利之區一般勞動之工作者大半皆不識字果能多設幾所平民學校或平民讀書處俾工作餘暇星期休業之時得讀書之機會則提高工人知識而謀工業之發展事半功倍不　上寳之幸亦民國前途之幸也甚願籌備平民敎育諸君以精神之作用羣策羣力共謀進行早底於成是則上寳人民所馨香祝禱者矣（乙種酬） 
雜錄 
[消弭賭風之我見] [  洞天]  
　　賭博之害盡人皆知然而當此舊曆新年種種之賭博聲浪仍舊遍傳國中無地蔑有其故何耶由於官廳禁止不力與社會乏勸導之人耳所以每新年中傾家蕩產與失業喪身者不知凡幾而青年中之因斯而墮落者亦更僕難數眞是聞之驚心言之可歎吾輩不欲負改良社會之責則已苟欲負改良社會之責首宜消弭賭風不　有耗財喪身之事發現然後可以收效不然恐日日言改良而終無裨於社會也 
　　消弭賭風之法維何（一）宜督促官廳力行禁止莫使稍有放縱若有犯法到廳者更宜要求官廳莫分貴賤一律依法嚴辦使人民知所警戒（二）宜聯絡各地團體組織演講團到處演講使人民暢曉賭博之種種害處而自覺悟 
　　若此二方法能力行不懈始終無間賭博之風仍繼續增長不日見消弭者我不信也 
　　提倡陽曆廢除陰曆亦消弭新年賭風之一法願各界共起圖之（乙種酬） 
 
 

Page 20

 
 
第一萬八千三百十號;中華民國十三年 西曆一千九百二十四年二月二十一號
星期四 * *   
 
 

Page 21

 
 
第一萬八千三百十號;中華民國十三年 西曆一千九百二十四年二月二十一號
星期四 * *本埠增刊 
[恒昌祥經營珠寳業]  
　　新北門大街·恒昌祥珠號開設多年營業甚發逹除出售各種珠寳外兼收精圓珍珠定價九折無二如購者以貨不合儘可退回還銀云 
[滄洲旅館之新内容]  
　　靜安寺路滄洲旅館開設十有四年純粹華人資本向係招徠西人停驂之所收回利益不少近該館主人自設立總管理處之後重新整頓以廣招徠故對於内部積極改善所有房舍傢具煥然一新起居適宜呼應週到并特設一華商特座陳設華麗專備我國人士讌會之用中西酒菜茶點隨時皆便午餐每客一元半晚餐每客二元菜甚精美較之别家西飯店有過無不及倘宴賓預定座尤廉且常備汽車專爲迎送及游玩之用云 
[新式梭眼龍頭到滬]  
　　南京路勞合路·聯益貿易公司新到一種梭眼龍頭靈便異常無論圓梭長梭之縫紉機器上均可裝置梭眼零售每具價洋十七元較之專門梭眼機器經濟有霄壤之别又新到一架有蓋長梭脚踏縫紉機每價售洋四十五元其餘如縫紉兼刺繡機·及機上零件等均廉云 
[民生工業社之新出品]  
　　南京路勞合路口三六二號·民生工業社爲理化工藝專科技師陸承祖等創辦製有嫩面霜等化妝品今又續出癬疥藥水·牙藥水等已於日前開市云 
[恩嘉羅波藥之廉售]  
　　仁記路三十五號榮記華行經理之英國恩嘉羅波癆病藥爲英人史締芬氏所發明因來本過重售價未免稍貴貧寒者每多無力購服故特自即日起至本月二十九號爲止凡確係貧寒者塡明確實境况前去購藥减收半價即第一號每盒六元第二號每盒九元外埠則以三月十五號前收到來信爲限過期仍售原價並印有中西仿單可索云 
[歐美運來玩具多種]  
　　先施公司運動玩物部新由歐美名廠運到大批春季運動器具如籃球·隊球·棒球·球鞋等俱歐美著名出品價格甚廉其餘如西洋景·影戲機·口琴·以及各種玩物等價亦不昻云 
 
 

Page 22

 
 
第一萬八千三百十號;中華民國十三年 西曆一千九百二十四年二月二十一號
星期四 * *[根泰創製美味和合粉]  
　　中國根泰公司創製美味和合粉一種專用國產米麥荳之精華製成以資肴饌之調味吾國於此一項每年利權外溢奚止鉅萬該公司所製和合粉鮮味實遠勝舶來品挽回利權不少是粉有五特點（一）滋養豐富（二）調羹咸宜（三）顏色潔白（四）完全凈素（五）經久不壞近來本外埠之前往定購者爲數頗巨其裝置售價分大中小瓶大瓶每箱五打售五十五元中瓶每箱十打售五十五元小瓶每箱二十打售五十五元又分大中小罐大罐凈粉十兩每箱三打一百九十元中罐凈粉五兩每箱六打一百九十元小罐淨粉二兩五錢每箱十二打一百九十元近設製造廠於徐家匯謹記橋東斜徐路總發行所在靜安寺路一四五號云 
[世界書局擴充内部]  
　　閘北虬江路·世界書局印刷廠本設有編輯部近復添聘范雲六君等及富有經騐之編輯多人内部大加擴充另賃香山路兩宜里三層樓房爲編輯所内分總務·敎育·英文·法政·雜誌·小說·事務·出版·等部云 
[小影戲機運到]  
　　江西路自來水橋北新奇影戲社近又運到一種新發明之輕巧小影戲機用手旋轉簡便異常不用電力即可隨意自映閱之趣味無窮每套小影戲機連片五小卷售一元云 
 
[著名影片（賴婚）中之最後救難一幕] 此片明日起在滬江影戲院開映 
[新片「孽海潮」之評論]  
　　雷斯瑪影片遊藝公司新攝之「孽海潮」在未開映前已耳其名久矣彼時預料届時定有一番似明星影片公司之「孤兒救祖記」之盛况至開映日首先在恩派亞影戲院得覩觀時聞旁座某觀客與其友互相評論是片余將所聞者筆於記下 
　　是片情節尙曲折惜表演不循次序若記憶力薄弱者雖連觀數次亦不能明瞭加之光線糢糊演員面上皆黑黯居多無滑滑穿揷使觀客無興味亦減少是片之價值不淺耳 
　　跳舞女子梅海倫所居之房屋頗爲精美佈置亦佳而未見僕役應事傳遞祇梅獨自居住於情理上不甚相宜當鄧蘭與富翁子李成訪梅時皆突然入内於事實亦不通 
　　富翁子李成送王蘭芬此時蘭芬眼簾上之黑圈較前愈黑雖少塗白粉之過但亦宜稍加注意（步塵）（待續） 
[「後門出入」影片述評]  
　　星期一之晚卡爾登換映『後門出入』"Through　TheBack　Door"爲電影皇后曼麗畢克福所演余曾往觀開幕時先映美國葡萄乾公司姜女牌葡萄乾之種植及其製法與英美烟公司所攝之張作霖及其軍隊旣畢始映此片片中多滑稽詼諧雜出笑聲四起茲先略述其劇情如下 
　　比利時之奥斯登地方地濱海灘每當夏令凉風拂拂富有者咸趨之一九零三年之夏季有寡婦名毛德米者携其四齡之幼女及女僕馬麗至該地有美國人名李佛斯者亦至該地避暑此片開幕時毛德米正與李佛斯喁喁情話忽而其幼女奔至向其接吻李佛斯惡之幸馬麗追至乃携之他去李佛斯乃乘勢向毛德米乞婚毛因允其請未幾而毛德米竟去其幼女而與李佛斯作紐約之游矣喬尼乃依居馬麗五年之後馬麗已適人忽而接得毛德米之電信謂翌日將來領喬尼馬麗心中異常不悅届日馬麗先令喬尼出游毛德米至僞稱已去世毛乃鬱鬱而返 
　　一九一四年之八月歐戰風雲比利時首當其衝馬麗乃不再留喬尼爲之作一書令其往依生母喬尼乃至紐約四處訪問旋見其母其母不識之疑爲丐者令閽人飯之閽人乃率之由後門而入後得介紹即僞於彼家屢欲密見李佛斯夫人卒不得逞會有馬克蘭者設計欲詐李佛斯之財爲喬尼察破李佛斯夫人旋又得悉愛尼即其愛女 
　　當時李佛斯女人與李佛斯因事反目後得愛尼之助仍言歸於好而喬尼亦與曾救彼之少年裴蘭結爲良友云 
　　曼麗畢克福即飾此中之喬尼爲全片中主要人物起初時由另一小女飾演至馬麗嫁後喬尼依之而居始即由曼麗飾演釣魚返家適馬麗疑猪偷食其魚而追之之時喬尼乃不敢出聲獨返臥室忽聞馬麗呼喚聲意必係此事不知馬麗正接得毛德米之來電謂將來領去故喚之出喬尼乃將木板一方置於臀部以防責打直至馬麗抱之先覺猶疑後知馬麗無惡意乃亦大喜旣而馬麗之手作徐而下直至臀部等幕曼麗演來又驚又喜一轉瞬間由駭而樂由樂而駭表演之自然無有能出其上者其後喬尼至鄰家因赤足著泥客堂中偑見足印累累鄰人乃廹令刷清喬尼乃足穿巨刷往來刷洗曼麗此時只覺身輕如燕東西奔走旋轉自如觀者幾疑在溜冰塲中也且又以肥皂塗刷上益滑不能久立曼麗雖時俯時仰然奔行迅速豈易事哉其他諸幕如由後門而入廚下僕傭等皆趨而觀之喬尼見女僕輩皆絲襪華履乃將雙足向後以裙蔽之見桌上傾溢香水乃以巾吸之種種神態曼麗亦形容逼肖末幕將護照示李佛斯夫人李佛斯夫人正涕泣不能仰視喬尼在旁亦隨之而泣又欲將胸懷告之不覺又欣喜涕泣之時忽而笑容微露繼又放聲而哭瞬息之間喜怒哀樂之面貎循環而來神矣哉其扮演之工也且曼麗善飾年輕幼女處處不脫稚氣卷髮垂肩嬌小活潑人皆愛之又能作種種游戲至滑稽處令人狂笑騎驢而驢舞一幕亦能令人增趣也其餘演員如雅道爾夫（Addlphe　Menjou即在『續盧宫秘史』中飾立斯慶漢伯爵者）之吉茂士惜出場不多未能顯其所長至此片說明之新頴亦爲他片所不及云（周） 
[各學校之開學禮]  
　　大陸商校大陸商業專門學校因寳山路原有校址不敷應用特遷至新閘路七十九號洋房裝修佈置業已就緒本届除請周增奎博士任校長外並聘周德熙碩士任副校長林振彬碩士任英文陳翼祖碩士任銀行簿記鍾偉成學士任經濟·簿記·商學等科開學定本月二十三日二十五日正式上課云 
　　商大夜校中國商人早歲入店習業以故失學者多上海商科大學學生特設平民夜校輔助有志青年先辦商業科·普通科·各兩班學費免收報名期舊曆正月二十日至二十四日開學定正月二十七日晚七時云 
　　神州女學北四川路神州女學定二十二日下午二時開學二十五日上課該校小學中學均已實行新學制小學科男女生兼收此外尙有文學·繪畫·刺繡·音樂各專科本學期均力加革新（一）文科注重國學史地兼及文藝知識由周予同君講授學術文及注音字母葉聖陶君講授詩歌研究謝六逸君講授小說研究及兒童文學本學期并聘計碩民君講授模範文（二）繪畫科由著名畫家陳抱一·　良·王濟遠君等敎授西洋油畫·水彩·木炭畫刺繡科仍由刺繡專家華圖珊女士担任云 
　　立羣女校本埠阿拉白司脫路立羣女校本局高級中學添請法學士陸君敎授家政·法制·曁經濟等科已於昨日開學云 
　　昌世中學狄思威路昌世中學校於昨日開課該校對於中文一科今年大加改良均照約翰大學所定標凖預備升送該大學科目分七類經學·史學·文集·常識·等每星期各三小時詞章·及作文各二小時聞該校今歲適逢二十週年業已籌備慶祝云 
　　商務館校閘北商務印書館創設儀器標本實習所前次招生時投考者四百餘人取定三十七人昨日年後四時在校行開學式聞該所講授時期預定四個月爲職業學校性質云 
　　市北公學閘北永興路市北公學中學部於昨日（二十日）上午九時舉行始業式首由校長唐伯耆君致勉辭次由敎職員潘公展君等演說至十一時散會准于二十三日正式開課云 
　　寰球會校卡德路九十五號寰球中國學生會日夜校辦理多年成績卓著茲定陽曆本月二十五日（舊曆正月二十日）正式上課並定先一日爲領取書籍課業用品之期云 
　　浦東專英浦東老白渡專門英文學校包伯眉君等添辦愛國小學校二十二號開學二十四號上課云 
[菓品市消息]  
　　荸薺到貨不旺惟貨底豐足售價平平每担由三元半至二元零售每斤二分至四分其佳者須售五六分販者扞皮出售十文僅售四五枚云 
[廣舞臺今晚演「半日良心」]  
　　虬江路廣舞臺今年賣座較去年爲盛排演員梁垣三即蛇王蘇編演新劇結搆殊佳此次來滬特携最得意之門生十人俱係少年英俊到滬後尙未獻藝今晚爲首次登臺此十人聲色藝兼備相片已懸掛於該臺門首皆爲新舊劇之能手其所編『半日良心』一劇之原旨如下 
　　人之處世有懦而不振者有過於孟浪者求其中節而能於須臾之間建立功業以負莫大之時譽者是眞鳳毛麟角矣然懦弱多屬無能孟浪豈非浮躁始以一念之差繼而愈轉愈謬一誤再誤鑄成大錯此時雖自問有愧然而爲勢所逼悔莫能及良可慨也抑尤有進者以口蜜腹劍之人一時慷慨竟博義聲最爲可慨願世人三省其身勿以善小而不爲勿以惡小而爲之則個人品行能受良心之裁判日臻於高尙地位使道德昭彰是編斯劇者所厚望焉（待續） 
[英美煙公司將演堂戲]  
　　英美烟公司定於本月二十六號晚六時在五馬路復興園大開春宴並有堂戲如下 
　　全班合演「天官賜福」陸寳奎陶連寳之「百壽圖」王菊花之「彩樓配」金月樓李一峯趙月樓之「虹霓關」金秀山之「探陰山」花鳳雲朱玉英白玉蘭之「寳蟾送酒」筱春昇施勝奎之「捉放曹」筱長喜之「孟津河」吳寳奎小桂枝小童串之「三婚敎子」姚振聲之「馬前潑水」 
[第一臺之「五虎平南」]  
　　丹桂第一臺新排之五虎平南賣座甚佳兹又續排二本於前日啓演予偕徐子慕雲往觀此本劇情大致謂段洪玉之父兄旣爲狄龍（狄青長子）所殺乃日以報仇爲念一日隻身下山冀乘間得以下手不料行至中途遇乃師雲中子雲問其何往洪玉以報仇對雲謂汝父兄被狄龍殺死命該如此舞仇之可言近來狄虎又有大難汝宜從速往救遲恐不及况汝與狄虎旣有姻緣之分自當以生者爲重千萬不可再提報仇洪玉以師命不能抗違遂勉從之會馮御史（仁宗國丈）當權矢志與龐吉復仇暗助邊寇孟智時侵宋境楊文廣率師南剿以兵力不足被困數月不得脫狄青爲皇室姻親與楊家又爲世交忠心報國此志不稍渝今見楊文廣被困數月乃率全軍前往解圍不料孟營有妖僧玉頭王禪兵法甚精兼有魔術狄軍往剿時誤踏黑暗陣狄龍石玉孫鎭三將均被擒是時叛臣黃帆之女黃蘭英私出偵探宋軍情形中途遇狄虎愛其貎美堅以婚事相求虎畏其强勉從之惟以一見洪玉爲請蘭英與洪玉固曾相識且知其近在某山落草爲寇乃導虎往訪之洪玉見狄虎報仇之念復起欲以白刃相餉蘭英代求赦免甚力洪玉見狀疑懷頓起暗思狄虎爲予之未婚夫吹皺春池干卿底事此中必有别情乃責蘭英蘭英不認且願以拜神見信約於翌日往諸葛武侯廟結爲金蘭狄虎與蘭英即留庽段蹇焉（梅花館主）（待續） 
[集會表]  
陽曆七月　　　　　時間地點　　　　　　召集者　　　　　　　　事由 
二十一日至二十二日　虬江路　　　　　　滬北浸會堂　　　　　　佈道會 
二十二至二十三日　　四川路中央大會堂　旅滬廣東中華基督敎會　游藝會 
二十一日上午十時　　聯義善會　　　　　聯義善會　　　　　　　董事常會 
二十三日　　　　　　四川路青年會　　　青年會京劇社　　　　　演排京劇 
[今日天色多雲]  
　　徐家匯天文臺昨日下午四時三十分氣象預報云天色多雲而不定江西氣壓頗低恐將成爲低壓全國沿海風勢不定有局部之迷霧與無風區域北方天晴而寒本埠温度在下午三時前之二十四小時内最高五八·一最低三二·五去年同日最高四○·六最低三四·九 
 
