# 1900 - 120 - 4909717

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞各遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帳房可也此佈 
[引痘衍義]  
　　泰西之有牛痘也肇于一千七百九十六年卽中國嘉慶元年英醫占拿氏見貨牛乳之貧家孩獨不患　初頗異之旣而細察牛乳頭有小藍泡始悟其理爰取泡中漿水向幼孩臂上種之後雖天花盛行此孩並不傳染乃推衍其法行之各國皆稱良焉越十年傳至南洋吕宋島漸傳至澳門而華人始知其術顧爾時習之者尙鮮卽爲人施種人猶將信將疑獨南海邱君浩川刻意研求試之而騐同人乃醵資就澳門創設牛痘局情邱君廣其傳邱君復于暇時箸爲引痘略一書譬喻詳明繪圖貼說旣闡種痘之術又附以醫痘之方付諸棗梨風行薄海迄今歴百餘載合中國二十一行省無人不知牛痘之美善而向之于鼻端引痘者其法乃漸卽淪亡汪明府半樵好善君子也前歲握浙江富陽縣篆目擊鼻端引痘之弊爰取是書重付手民俾富之人簡練揣摩家喻户曉心誠保赤誠哉可法可師矣顧僕以爲華醫之法在師古而西醫之法貴從新當邱君箸此書時泰西醫學雖已精而尙未及目今之美備卽邱君亦祗從事于牛痘而未嘗一從西醫游故其書中所云雖篤信西醫仍不免攙入華醫舊說其點漿也謂宜取臂上消爍及清冷淵二穴蓋以身之兩臂乃手少陽三焦經三焦者人身最關要之腑總領五臟六腑營衛經絡通内外左右上下之氣三焦通則内外左右上下皆通殊不知泰西無鍼砭之科從不講求穴道鼻苗從肺入轉而逹心臟由血脈管以及微絲血管故種之痘卽遍布全身牛痘則略破浮膚逕從微絲血管入故種在何處痘卽由何處發出而胎毒可以畢宣其必在臂上點漿者一則取其衣服不致擦傷一則取其愈後疤痕不致顯露也至其述度苗之法或取佳苗之靨密封磁礶中用時刮取些微入以人乳或將象牙簪就滿漿之痘上蘸取痘漿俟其旣乾藏鵝翎管内種時以簪在開水氣上薰潤用小刀刺孩之皮膜將簪揷入略略動搖蓋因彼時輪舶鮮通鮮苗頗難寄致不得已而爲此變通之法今則西藥房遍于各埠皆有鮮苗出售較以上二法爲佳更何必墨守成規致蹈趙括談兵之誚乎至恐種後擦破潰爛以及痘漿歴久不乾　或以鋅養或以埃阿逹方掺之其效如神不二三日卽愈書後所附棉繭散捲舒散灰草散豆灰散敗毒散生肌散之類旣非西法亦未見于古籍頗類中國草頭方意者彼時無西藥來華故不得已而爲此今則斷不必舍易就難矣抑僕更有說焉今之中國通行者爲英醫種痘之法僕不敏竊以爲不若德醫種法之尤良德醫所用牛痘刀兩面俱銛其鋒如劍醫者用鋒尖略一挑逗皮不破血不出不似英醫用刀之側鋒屢刮孩或痛而倔强或痘漿被血流去以致徒勞無功若夫痘苗莫善于購自東瀛蓋東瀛藥局中攷察旣精而又相距非遙不致歴久腐敗此皆邱君所未經道及而近世醫家之精益求精者也至其防瘋疾之傳染辨時行之天花嚴眞痘假痘之分闡牛痘萬無致死之理此則名言至論千古不磨惟謂種痘之初宜食火腿臘鴨云云深恐二物在胃中不免皆堅硬難化至食鮮蟹以助漿水悮食生鷄鯉魚牛肉必致痘破不能合口此則無稽之言宜爲大雅所不道大令果心存慈幼曷弗廣集近數年來新法附于此書之後相與講明而流傳之或亦仁人君子之所不廢者乎 
[本館接奉電音]  
　　昨日午後京師飛電傳來上諭一道敬謹譯登○四月初七日奉上諭黃槐森奏故員虧短交代銀兩請革職監追一摺廣西已故前任恩思縣知縣孫棠交代案内短欠歴年丁耗米折等欵銀一千一百兩零節經飭追該故員家屬並不完解潜行回籍實屬膽玩孫棠著卽行革職并著順天府府尹飭屬將該員原籍家產查封備抵將家屬解往廣西究追以重庫欵該衙門知道欽此 
[索償物產]  
　　日本長崎埠訪事友人云前者火奴魯魯政府虐待華人謂恐疫氣流行縱火焚其房屋日人之旅居彼處者亦遭波及所損不貲日廷以火奴魯魯已屬美國特派外務省書記官藤田豐三郎乘某輪船前往會同駐紥彼處之領事澤井君向美政府索償特未識華人之被災者中國政府亦能爲之維持保護否也 
[印民待振]  
　　日本長崎埠訪事友人云近接日本簡駐印度領事野間君來信知印度自去歲告災以後迄今赤地千里民不聊生每一禮拜由官施振一次以一日所得供七日食用恒有饔飱不繼之虞其以工代振者共計二百九十六萬八千九百七十一名拉西破他那埠之外來覓食者餓死約三千名口耶以撒麥一帶近又疫癘流行死者六千餘名口餘皆岌岌焉朝不保暮是豈印度素種鴉片流毒旣深且廣故上天特降此罰耶否則以種鴉片之地改種禾麥使倉庾略有儲積亦何至救荒無術耶君子觀於此亦可以知所返矣 
[皖撫過蕪]  
　　蕪湖訪事人云三月二十七日新任安徽巡撫王芍棠中丞由滬乘南瑞兵輪船溯江上駛蕪湖官塲得信卽衣冠車騎薈萃江千水陸各防營亦復沿隄站隊旌旗蔽野舸艦横江關道憲吳季卿觀察更商准稅務司俟憲舟抵埠時借泊招商局躉船鄰近旣而皖南鎭總兵黃錦山鎭軍太平府杜受臣太守當塗縣吕璇甫大令繁昌縣左瑞芝大令先期來蕪迎迓四月初一日午後探悉憲節已自金陵啓行繞道東西梁山察看砲臺形勢直至初二日旭日東昇始見南瑞兵輪船高揭銜旗衝波鼓浪而至招商局躉船急升號旗南瑞管駕以不符定章改泊大關亭江面一時脚靴手版紛至沓來中丞以次接見隨命駕由官碼頭登岸排齊執事赴各衙門各局所謝步及回舟已槐陰過午旋卽展輪上駛各營鳴槍升砲恭送如儀當棨戟遙臨之初中丞本擬輕裝减從改乘小輪船渡江往廬州弔奠原任兩廣總督李筱荃制軍繼知巢湖水淺膠舟遂作爲罷論 
[蘇撫過鎭]  
　　鎭江采訪友人云署理兩江總督鹿滋帥交卸督篆仍回江蘇巡撫本任本月初六日午刻由白下乘南琛兵艦駛抵潤州維時江勝新湘各營勇丁咸列隊江干鷺翹鶴跂舟旣下碇卽鳴槍志敬聲若貫珠俄而常鎭 
 
 

Page 2

 
 
通海道長久山觀察京口副都統吉晉軒統制鎭江府向子振太守以及水陸各營員弁爭先迎謁脚靴手版交錯於途迨三下鐘時滋帥卽傳諭啓行東下象山都天廟各砲臺連放巨砲數十門送之 
[回任有期]  
　　蘇州訪事友人云署理兩江總督鹿滋帥於本月初四日交卸督篆後初擬初五日啓節遄回旣而蘇省官塲接金陵電信知滋帥改期初六日起程擇吉十一日辰時接受關防刻下撫者中人方備辦交代事宜頗有昕夕不遑之勢 
[慮囚典禮]  
　　蘇州訪事友人云本月初六日護理江蘇巡撫陸春江大中丞舉行秋審典禮清晨各執事委員齊集臬轅伺候少頃各州縣押解委員督同差役將各犯解到蘇州府濮太守以及長元吳三縣主首先命駕而至旣而署藩司吳方伯署臬司朱亷訪次第駕臨至鐘鳴八下中丞率同方伯廉訪升坐大堂長洲縣汪大令押令各犯由東角門魚貫而入以八犯爲一排中丞一一點名各賞凉席一條葵扇一柄饅首兩枚錢二百文旋經元和縣李大令督差押令各犯由西角門出共計四十八起人犯四十九名 
[新昌匪擾]  
　　紹興訪事友來函云浙省台州府屬各縣地瘠貧民往往迫於飢寒流而爲盜及至本境無可劫掠則復竄擾於鄰郡各村莊紹興府屬新昌縣亦係山僻瘠苦之區類城内有店鋪數十家附郭則一片荒郊人烟絶少上月二十八日匪頗乘鄉民賽會時陸續混入城闉迨至黃昏槍聲砰然齊起作亂行人恐遭殃及奔避不遑匪類遂乘間闖入各鋪中肆其搶刼縣主侯緯辰大令與城守營張把戎聞警各帶練勇分道兠拿而匪類已囊槖充盈蜂擁出東門竄入燕山深處矣是役也被刼店鋪一十二家刃傷圑勇數名日來市上謠傳有匪類將重來搶劫之說居民風聲鶴唳一夕數驚大令據實申詳請兵彈壓撫憲劉景韓大中丞批飭調練軍一旗駐紥以壯聲威練軍未至以前先由紹興協派撥標兵三十名暫爲駐守 
[洞燭奸謀]  
　　揚州采訪友人云署兩江總督鹿滋帥遴派各員巡察長江内河釐卡蓋以剔除積弊藉裕餉需也不謂有某甲者具禀總巡内河委員黃太守指陳某某等卡若何舞弊若何營私如數家珍歴歴不爽太守詳加披閱不覺莞然卽援筆批其牘尾云察核所禀各情難保非挾嫌奸控以圖傾陷本應提究今姑從寛隨卽擲還揮之使去蓋太守於奉檄抵揚時先已微服往内河周歴各卡以故个中人孰賢孰佞早已了然于心斷能不爲刁狡之徒所朦蔽也太守眞勤于治理者哉 
[緝私文告]  
　　辦理江西九江姑塘等處鹽務緝私委員徐爲出示曉諭嚴禁事案奉督辦江西督銷淮鹽總局憲逹札開光緒二十六年三月初九日奉署督鹽憲鹿札開照得理鹺以疏銷爲先疏銷以緝私爲要顧緝私之人有得力不得力之别訪聞近來各卡弁勇每每收受陋規與梟販通同一氣梟販恃有護符明目張膽興販大批私鹽公然於營卡之前横行直闖弁勇旣得其規又畏其勢任聽徑行莫敢過問緝務之壞一至於斯不但每年鉅欵支銷虚糜可惜而且多販一引之私卽少收一引之課合亟札飭查禁札到仰卽轉飭各卡務令實力堵緝如敢虚應故事以致銷數不起本署部堂惟有據實叅辦毋謂言之不預也等因奉此查鹽課爲濟餉大宗緝私係疏銷要務現奉督鹽憲嚴飭整頓各該卡員砲船哨弁責任專緝亟應振刷精神認眞從事獲私報解不准稍涉疏懈并將司巡得規賣放等弊嚴行禁絶經此次通飭之後倘仍視爲具文或查有收受陋規與梟販通同一氣等情弊輕則撤換重則詳叅决不寛貸等因奉此合亟出示嚴禁爲此示仰軍民鋪户人等一體知悉爾等須知販賣私鹽大干例禁本委員督同哨弁選派巡丁輪流查緝務在見私必獲斷不准巡丁在外需索與梟販通同一氣得規賣放况與　同科爾等亦知定例森嚴不宜輕罹法網自示之後倘仍查有前項情弊除將弁勇禀請嚴懲外所有販私人犯定卽送縣究辦决不姑寛各宜凛遵毋違特示 
[津郡官塲紀事]  
　　天津訪事友人云月前新授貴州提督梅如筠軍門東益由防所赴京陛見事畢卽於三月二十八日請訓旋乘火車抵津門就鎭署小住聞聖意仍留北洋總理營務履新之喜未卜何時也○新授陜西西安府遺缺知府英古香太守琦於上月二十八日由京乘火車至天津以佛照樓爲行臺聞俟禀見督憲裕壽帥然後前赴新任○天津鎭標三營兵士應給春季餉銀已於上月二十四日由道庫發出二十六日城守左右各營官傳集兵丁至鎭署點名發給○候補知縣裴明府景星奉津海關道委赴南皮縣境查辦民人閙教之案已於數日前起程矣○帮統北洋海軍兼帶海圻快船補用叅將薩叅戎鎭冰於去歲冬間奉命而南巡視沿江沿海各處防務近已公畢回津某日趨詣督轅禀知壽帥 
[浙省官塲紀事]  
　　杭州訪事友來函云本月初四日浙江藩憲惲菘耘方伯牌示嘉興府乍浦同知缺飭准補是缺之卓凌霄赴任嘉興縣縣丞缺擬以候補縣丞盧士鴻請補先委試用縣丞葉璸署理江山縣廣濟驛丞缺以試用未入流毛漸鴻請補壽昌縣學教諭缺委試用訓導沈椿署理○乍浦防營新右軍前營經撫憲劉景韓中丞札委候補都司張都戎春元管帶都戎奉札後卽於本月初四日禀辭赴防○撫轅監印差由撫憲劉大中丞札委候補縣丞趙二尹瓚庖代已於本月初二日到差矣○衢州府屬江山縣積榖業經前署斯缺之劉大令金山採購刻下大令已回常山本任新任江山縣周大令緒益查得數目不符禀請藩憲惲方伯派員覆盤方伯准之札委大挑縣謝大令端黼前往盤騐大令奉札後卽於本月初四日首途 
[鄂省官塲紀事]  
　　漢口訪事友人云夏口理事同知署業已落成廳尊定期四月初四日鶯遷入署其舊時辦公之處則已售入太平會館改造民房矣○日前督辦鐵路大臣盛杏蓀京卿發電至漢上官塲定於四月初出京由滬瀆泝江而上直抵鄂垣與湖廣總督張香帥籌商一切蓋因比人近有微嫌也○漢口俄租界江岸工程歸某工頭包攬邇者俄領事王君惡其遷延時日照會江漢關道憲請札飭夏口廳同知拘案嚴懲 
[粤海叢譚]  
　　廣州訪事友來函云城西康公廟十約本有練丁二十名其經費向藉翻攤賭規爲挹注邇因此項賭規改充海防經費練丁餉項無出祗得設法遣散近日青紫坊紫來社等處屢出刼案傳者謂皆此項練丁所爲未悉爲民上者有何法以善其後也○日前緝捕總局牌示云本局派員專讞盜犯凡搶劫擄掠打單等案許事主逕行報局卽從前舊案尙未報縣者亦准查明據補報以便獲犯審辦業經出示曉諭通飭遵照在案惟具報到局者恐本局丁胥號役等人藉端需索尤不可不防爲此牌諭各屬軍民人等知悉爾等如被盜劫失事來局禀報者應覓殷　具保并蓋用地保戳記卽可投遞本局丁胥號役等人倘敢勒索規費許卽指名禀控查實從嚴懲治若有私給一經發覺照例與受同科亦不得挾嫌誣告致于查究切切特諭 
[山陰攬勝]  
　　紹興訪事友來函云紹興府熊再青太守於上月二十六日乘舟赴省謁見新任浙江臬司榮廉訪迨本月初二日東渡錢江次日黎明舟抵觀前碼頭旋卽乘輿回署○上月某日本報載有紹興府屬蒿壩江塘被潮衝壞江水灌入内河淹及田間菜麥等情兹悉當時實因陰雨兼旬水勢盛漲高壩左近東江塘水漲至二三丈泥土稍有鬆裂痕幸卽察知立時負土堅築居民遂得免其魚然已遠近震驚謠言四起矣 
[昭君村問俗]  
　　冝昌訪事友人云有英國兵船二艘莫知其名惟見其船身一黑一白三月初六日由宜昌入蜀華官派一砲船護之迨 
 
 

Page 3

 
 
行過某處淺灘始返不意越日忽接巴東電報知曰兵船在是處撞壞請雇工匠前往修理時黑兵船行駛在前相距已遠聞變始回現尙同駐一處也○近來米船雲集市儈知不能居奇壟斷其價得以漸平彼數米而炊者或可愁眉稍展矣○往年暮春時候各處菜蔬及新蠶豆紛紛上市今歲清明節後雨水過多田疇半遭淹浸以致所產不甚豐稔市中售者寥寥 
[中丞過滬]  
　　前晚正任江蘇巡撫鹿滋帥由金陵乘保民兵船安抵滬江就虹口順泰馬頭下椗本城道府廳縣各官均赴江干迎迓昨晨九點鐘時滋帥排導入城次第至各衙門投刺各員均飭丁擋駕滋帥並不勾留卽赴蘇州任所 
[英員瓜代]  
　　英國駐滬正領事班德瑞君因有要公遄回本國遺缺由甘君瓜代前日午後照會英美租界公廨讞員翁笠漁直刺定於初十日拜會蓋交際之禮宜然也 
[大令騐屍]  
　　前晚二十四保二十四圖地保葛月樓投上海縣署報稱耶松船廠相近浦江中有一浮屍頭上受傷身有麻繩紥縛叩求詣騐伸寃縣主戴子邁明府准之昨日午後帶同刑仵書役人等命駕至浦東葛保已預辦屍塲明府升座研訊葛保稟稱昨日小的查見無名男屍一具不知自何處浮來身有刀傷叩求察騐明府卽飭仵作如法騐視良久唱報死者頸有刀傷惟屍身腐爛餘已無從辨視明府親視一周飭吏塡明屍格由善堂備棺收殮發壇浮厝隨嚴諭差役赶緊緝兇究辦 
[命案報縣]  
　　昨日五點鐘時二十八保十二圖民人張承思携其女阿土及受傷之方阿炳投上海縣署報稱小的之女阿土贅張渭卿爲壻現已逝世本月初三日鄰人方阿炳來小的家買筍妻子陸氏領至園中掘取族姪士和突糾同馬嘉生姚阿桃羅長秀王阿囝前來喝阻并將陸氏兇毆斃命旋復指方偷筍私刑吊打以致受傷叩求詣騐究辦以雪沈寃縣主戴子邁明府謂旣有命案該圖地保何以並不禀報飭值日差傳案訊核 
[惡貫已盈]  
　　巨棍張掌華張順華昆季二人匿跡楊樹浦一帶經英美租界公廨捕役凌振協同中西包探前往拘獲已錄昨日報章兹悉掌華前者曾持手槍擊斃鄉民魏月卿並將馬裕春陳狗郎雙目挖去某飯店夥某甲亦死於毒手其弟順華曾刃斃混名小常熟之某乙其餘搶掠財物强姦婦女等事更不可以僂指終實屬罪惡滔天法不容恕事爲美界捕房藍副捕頭查悉卽派各包探分投浦東及楊樹浦傳集被害各家以便解送公堂禀請讞員翁笠漁直刺訊辦葢藉以儆兇惡而雪沈寃也 
[捕頭乞假]  
　　英界大馬路新巡捕房副捕頭惠爾生近以鄉思縈懷乞假六個月遄回故國定於西五月十二號卽華四月十四日附某公司輪船就道所遺副捕頭事務調閘北唐家弄捕房某副捕頭代庖 
[春蘭雅集]  
　　上海邑廟豫園每年有春蘭雅集今歲定於本月初七八九日舉行午後各將所藝之蘭供諸几上青衫白袷絡繹如梭亦一時之雅興也 
[白鴿入籠]  
　　王芝芳不知何許人娶妻陸氏略有姿色遂視爲錢樹子串同蟻媒或僞鬻與人或僞抵於倡院旋卽乘間逃回如是者已非一次蓋卽滬諺所謂放白鴿之流也月前探知江灣迤北鄉人馬某新賦悼亡卽倩素識之蟻媒曹阿奎前往說合馬遂出身價洋銀一百五十七元迎娶過門禮成合甫將匝月馬因事他出比回已占入宫不見之爻查檢篋笥中尙無所失初不疑其詭計也前日因事來滬行至北泥城橋左近適與氏遇密地尾隨其後探明居址然後告知英界包探倪順泉前往拘獲一再盤詰始知其慣作此項生涯隨連曹拘入捕房捕頭著將曹暫押氏則解送公廨禀請讞員翁笠漁直刺管押訊懲 
[美租界捕房紀事]  
　　昨晨小竊王阿二掩入虹口某姓家竊取衣服携之而出適爲巡街捕所見拘入捕房捕頭令押候解送公堂禀請讞員翁笠漁直刺訊辦○前晚外虹口某碼頭江北小工王大郎乘間竊取棧内所儲舊鐵被管門西人所見連贓帶入捕房捕頭令押候解送公堂稟請究辦 
[接錄輪船招商局第二十六届帳略]  
　　綵結各船餘欵規銀七十六萬一千一百八十九兩五錢六分二釐撥補各船運漕駁力三萬一千二百四十九兩二分北棧餘欵九萬一百三十兩七錢九分三釐華棧餘欵二萬一千三百六兩七錢二分四釐華產餘欵六千八百七十九兩一錢二分四釐客貨棧租十萬七千二百十四兩四錢六分七釐各口產租九萬九千九兩二錢六分八釐售舊物料一千七百八十八兩匹錢七分二釐各項息欵七萬二千八百五十三兩四錢八分六釐共計結餘規銀一百十九萬一千六百二十兩九錢一分六釐支運漕局帳規銀六萬三百九十五兩二錢二釐各地租捐二萬九千五百二十九兩二錢九分一釐各項修理四萬五千八百五十八兩三錢八分八釐各項繳費十四萬一百三十七兩六錢一分九釐股本官利四十萬兩共計結支規銀六十七萬五千九百二十兩五錢除支結餘規銀五十一萬五千七百兩四錢一分六釐提船棧折舊四成規銀二十萬六千二百八十兩一錢六分六釐股商餘利三成十五萬四千七百十兩一錢二分五釐禀定報効二成十萬三千一百四十兩八分三釐執事花紅一成五萬一千五百七十兩四分二釐共計四項結支規銀五十一萬五千七百兩四錢一分六釐謹照禀定新章所餘之利按十成提派清訖並錄報効清帳於後○報効清帳北洋公學經費規銀二萬兩南洋公學經費六萬兩北洋兵輪船經費庫平銀六萬兩合規銀六萬五千七百六十兩共計結支規銀十四萬五千七百六十兩除提報効二成十萬三千一百四十兩八分三釐外計不敷規銀四萬二千六百十九兩九錢一分七釐此項不敷銀兩業已在於船棧折舊項下支銷合併聲明○各船估見時值價目本局歴年結帳所得餘利必先酌量折輕船棧成本然後作爲盈餘歸入公積是以輪船成本愈折愈輕蓋爲固結根本起見原不能作時值觀也惟年復一年輪船之成本勢必更小則自保船險亦隨之而减然各船常年往來江海設有意外之虞外人僅知某船成本若干不知時值實應若于爰於光緒二十三年起每逢正月結帳之時倩英領事署騐船官將本局各船秉公估見某船時價實值若干附列於年結及帳略之後俾咸知本局輪船照本年時價實值之數而自保船險卽以估見之價承保惟結帳成本則仍照歴年折輕之數核結也計開光緒二十六年正月初二日卽西歴一千九百年二月一號英領事署騐船官派嘉及羅貝士估見各船實值之價有洋文單存據永清輪船規銀二萬三千五百兩豐順六萬兩江寛十一萬八千三百兩江永十一萬三千三百兩海晏七萬四千兩海琛四萬六百兩海定三萬七千兩江天八萬四千兩江孚八萬六千六百兩江通二萬一千五百兩致遠六萬二千兩圖南八萬三千六百兩普濟三萬三千兩江裕十萬六千六百兩富順十八萬五千五百兩廣利十一萬五千五百兩美富六萬八千三百兩廣濟三萬四千兩新裕十四萬一千兩固陵八千五百兩新豐十七萬兩新濟十七萬兩快利十二萬二千六百兩公平二十九萬二千六百兩安平二十四萬兩泰順二十三萬六千兩飛鯨五萬七千八百兩共計各船估本規銀二百七十八萬五千八百兩漢口躉船規銀四萬九千九百兩九江一萬一千兩安慶一萬一千二百兩蕪湖一萬二千八百兩金陵六千一百兩鎭江八千九百兩温州四千八百兩厦門一萬三千六百兩汕頭四千三百兩共計躉船估本規銀十二萬二千六百兩上海小輪船二號規銀七千七百兩天津二千五百兩福州一千八百兩廣州九百兩烟臺鐵駁船二號五百兩共計小輪船鐵駁船估本規銀一萬三千四百兩統共各船估本規銀二百九十二萬一千八百兩 
 
 

Page 4

 
 
   
 
 

Page 5

 
 
   
 
 

Page 6

 
 
啓者英國屬地奥大利亞卽華人俗稱南洋新金山是也按新金山各埠亦有跑馬之盛舉如西人在中國各通商口岸春秋二季賽馬者無異惟新金山賽馬塲面較之中國果闊數十倍以致購買馬票欲冀得取巨彩者紛紛於道不一而足是以殷實商家有鑒於此設立出售馬票公司亦復不少然而内中年數最久生意最大以及最著名者莫如嘉爾斯先生所總理之嘉爾斯戴德賽爾公司所開馬票行也查嘉爾斯君今已抵申江一面因係遊歷東亞洲起見一面擬在中國創設售賣新金山賽馬彩票之事凡一切章程皆照新金山向例法至善至公平也按嘉爾斯君實係西新金山地方最殷實富家也兹不計售賣彩票事外其所作事業更有長年進欵果復不資並非獨靠售彩票度日焉惟因此係嘉君所好者故而爲也今閲新金山各報内云及上年該處有富家若干意欲請盤嘉君所創售票公司願出洋十萬元購買是業並云須准伊等隨意用嘉君名姓以取衆人之信並准經理嘉君已售彩票等情但嘉君因恐届期伊等無力照數開發諸紅票巨資以致敗壞嘉君聲名是以當卽回絶所請云云查嘉君此次抵申所携印信文憑皆新金山著名殷實銀行所給可知其殷富之名非虚傳焉况知嘉君之公司凡所出支票匯票新金山各埠銀行無不樂爲代付云按客歲卽一千八百九十九年一年嘉爾斯君之公司總共付出紅票銀計大小彩票洋二百萬元内自二十元小彩起至二十萬元大彩止便是查得此紅票者非獨新金山一洲之人所得寳萬國九洲者皆有嘉君售彩票公司豈非馳名與萬國乎再者經理嘉君公司事務之著名銀行乃兩家也一係新金山紐守斯威爾斯銀行一係奥大利亞有寗銀行便是凡欲探訪嘉君虚實儘可向該二銀行或其上海代理之銀行詳詢可也兹將嘉君公司抽取紅票之法略述於左　凡賽馬彩票售盡後届期公司擋手偕同夥友將各售出票根與所備石彈子號碼逐一對清以防有悮則公司遂卽邀請該埠工部局清查帳務之海晤斯公司主人爲公正人先將票根與石彈子復行核對無悮然後詳查公司果已將彩銀預存奥大利亞有寗銀行否諸事確實則公正人當卽繕寫憑據交公司以昭信實也至抽取紅票之時每次少者必有一千五百人至三千人觀看内中由衆人公舉公正人數位代衆查核票根與石彈子號碼無悮然後夥友用盤盛諸石彈子每盛盛石子三百個持往大堂當衆人面前置諸空大球一具以便如法檢取紅票惟石子未置諸空球之前任令衆人試問石子號馬有與伊所購彩票號碼同否以示毫厘無私之例問畢方將石彈子如法置入大球也據云每届抽票之期内中問對號碼者必有數起云至檢抽紅票之法公司乃用長叉由大球檢取石子不用手取並有大衆公舉之公正人在旁與公司擋手等同觀此事以防私弊等情凡檢抽紅票之期每於賽馬日上午未跑之先抽票也抽畢公司卽時就將所有得馬之票號碼傳遞各處以便買著馬票之人可以卽知其事故得有馬票之人獨能知其事外人無從知悉焉蓋事須機密以防賽馬者舞弊故也　查嘉爾斯君所售賽馬票其大小彩並無一定之例或大或小須視售票之數也比及下期之賽馬處係在新金山美爾盤地方賽者乃名稱美爾盤標使是此期擬售彩票十萬張每票價值英金五先令合中洋二元五角其頭彩卽可得英金一萬五千磅合中洋十五萬元也又同時另售十萬張每票價值英金十先令合中洋五元其頭彩卽可得英金二萬磅合中洋二十萬元便是查此等彩票頭彩僅有一張以洋二元五角之本得洋十五萬元之利或以洋五元之本得洋二十萬元之利豈非一本萬利有餘耶再者每檢抽紅票畢公司又將石彈子如法再置入空球内再行檢抽紅票俟事畢方止若如此者則一人購買二元五角之彩票僥倖可得抽一賽馬之名並得紅彩七個如賽息呢標馬票之類或購買英金一磅卽中洋十元之彩票僥倖可得賽馬之名四匹紅彩二十八個是也　西奥大利亞卽西新金山丕脱埠總理戴德賽爾專售賽馬彩票公司事務嘉爾斯謹啓探問本人虚實之家請詢奥大利亞有甯銀行或紐守斯威爾斯銀行或二銀行在申江經理行家可也　今將嘉爾斯君之公司經理出售賽馬彩票並賽馬日期兼大小紅彩章程詳繕於左　計開　一千九百年十月卽光緒二十六年九月賽跑高爾飛爾標在美爾盤埠賽馬其售彩票五萬張每票價值英金五先令合中洋二元五角抽得第一馬得頭彩英金五千磅合中洋五萬元得第二馬者得二彩英金一千磅合中洋一萬元得第三馬者得三彩英金五百磅合中洋五千元此外抽得馬如賽者大家均分英金五百磅合中洋五千元得馬但 
未曾賽者大家均分英金七百磅合中洋七千元其餘尙有小彩如下　五十磅彩合中洋五百元共二十個計共一千磅合洋一萬元　又二十五磅彩合洋二百五十元共二千個計共五百磅合洋五千元　又二十磅彩合洋二百元共二十個計共四百磅合洋四千元　又十磅彩合洋一百元共二十個計共二百磅合洋二千元　又五磅彩合洋五十元共二百個計共一千磅合洋一萬元　又三磅彩合洋三十元共二百一十六個計共六百四十八磅合洋六千四百八十元　又二磅彩合洋二十元共五百廿六個計共一千零五十二磅合洋一萬零五百二十元以上紅票皆付現銀若買票一磅合洋十元者便可得馬名四匹並紅票二十八個　一千九百年十一月初七日卽光緒二十六年九月十六日賽跑美爾盤標在美爾盤埠賽馬共出售彩票十萬張每票價值英金五先令合洋二元五角抽得第一馬者得頭彩英金一萬磅合洋十萬元得第二馬者得二彩二千磅合洋二萬元得第三馬者得三彩一千磅合洋一萬元此外抽得馬如賽者大家均分英金一千磅合洋一萬元得馬但未曾賽者大家均分英金一千磅合洋一萬元其餘尙有小彩如下　一百磅彩合洋一千元共五個計共五百磅合洋五千元　又五十磅彩合洋五百元共二十個計共一千磅合洋一萬元　又四十磅彩合洋四百元共十五個計共六百磅合洋六千元　又二十五磅彩合洋二百五十元共四十個計共一千磅合洋一萬元　又二十磅彩合洋二百元共五十個計共一千磅合洋一萬元　又十磅彩合洋一百元共二百個計共二千磅合洋二萬元又五磅彩合洋五十元共四百個計共二千磅合洋二萬元　又四磅彩合洋四十元共三百七十五個計共一千五百 
磅合洋一萬五千元　又二磅十先令彩合洋廿五元共一百六十個計共四百磅合洋四千元　共總彩銀計英金二萬五千磅合中洋廿五萬元　紅票共計一千二百六十五張以上紅票皆付現銀若買票一磅合　十元者便可得馬名四疋紅票三十六個　同日同標照章另售彩票十萬張每票價值英金十先令合中洋五元抽得第一馬者得頭彩英金二萬磅合中洋二十萬元得第二馬者得二彩英金四千磅合中洋四萬元得第三馬者得三彩英金二千磅合洋二萬元此外抽得馬如賽者大家均分英金二千磅合洋二萬元得馬但未曾賽者大家均合英金二千磅合洋二萬元其餘尙有小彩如下　一百磅彩合洋一千元共十五個計共英金一千五百磅合洋一萬五千元　又七十五磅彩合洋七百五十元共三十個計共二千二百五十磅合洋二萬二千五百元　又五十磅彩合洋五百元共五十個計共二千五百磅合洋二萬五千元　又四十磅彩合洋四百元共五十個計共二千磅合洋二萬元　又二十五磅彩合洋二百五十元共一百個計共二千五百磅合洋二萬五千元　又二十磅彩合洋二百元共一百個計共二千磅合洋二萬元　又十磅彩合洋二百元共二百卅五個計共二千三百五十磅合洋二萬三千五百元　又五磅彩合洋五十元共八百個計共四千磅合洋四萬元　又四十圓者便可得馬名四疋紅票三十六個須認明得頭彩二萬磅合洋二十萬圓　兹將公司經理常年賽馬售票日期開列於左　正月一號在丕脱地方賽丕脱標出售彩票五萬張每票價五先令合洋二圓半又二十六號丕脱地方賽愛呢弗賽利恆地盖浦標售票五萬張每票五先令　二月十號在奥爾巴呢地方賽奥爾巴呢經售票一萬張每 
票五先令　又二十四號在　爾加的地方賽古爾加的夏季標售票一萬張每票五先令　三月三號法蘭明敦地方賽紐媽個恆地盖浦標售票五萬張每　五先令　又七號在格爾古利地方賽格爾古利恆地盖浦標售票五千張每票五先令　又十號同處賽格爾古利標售票一萬張每票五先令　又二十二號在白來拉地方賽白來拉標　票二萬五千張每票五先令　四月　號在拿騰地方賽拿騰標售票一萬張價同上　又十六號在蘭威克地方賽息呢標售票五萬張價同上　又十五號在朋白利地方賽朋白利標售票一萬張價同上　又　號在南新金山翁加巴令加地方賽翁加巴令加標售票數目尙未定　五月　號在愛地來脱地方賽愛地來脱標售票五萬張價同上　又二十四號在丕脱地方賽誕　標售票五萬張價同上　六月一號在丕脱地方賽方代興恆地盖浦標售標一萬張價同上　又十七號賽六月恆地盖浦標售票一萬張價同上　又二十八號賽高魯内興恆地盖浦標售票一萬張價同上　尙有賽期宜加於上　七月七號在法蘭明敦地方賽跳樹枝笆標售票二萬五千張價同上　又十四號又在是處賽跳浜標售票二萬五千張價同上　又　號美爾盤地方賽華得魯標售票二萬五千張價同上　八月　號在格爾古利地方賽格爾古利標售票一萬張價同上　又　號古爾加的地方賽古爾加的標售票一萬張價同上　又　號蒲爾達地方賽蒲爾達標售票一萬張價同上　又　號門齊地方賽門齊標售票一萬張價同上　九月　號蘭威克地方賽大美脱若保利敦標售票二萬五千張價同上　又二十四號丕脱地方賽弗達來興恆地蓋浦標售票一萬張價同上　以上尙有賽馬日期添加在内　十月　號高爾飛爾地方賽高爾飛爾標售票五萬張價同上　又　號拿騰地方賽拿騰標售票一萬張價同上　以上尙有賽馬日期宜添加在内　十一月七號在法蘭明敦地方賽美爾盤標售票十萬張每票價十先令另售票十萬張每票價五先令　又九號賽英太子標售票一萬張價五先令　又二十四號白來拉地方賽白來拉標售票二萬五千張價同上　以上尙有賽馬日期宜添加在内　十二月念五號在盖寗跑馬塲賽盖寗標售票一萬張價同上以上尙有賽馬日期宜添加在内總而言之大約每兩禮拜必有售賽馬票一次之譜上年一年間公司已共付紅票洋計二百萬元矣 
 
 

Page 7

 
 
   
 
 

Page 8

 
 
   
 
 

Page 9

 
 
[膏捐轇轕]  
　　廣州訪事人云承辦廣東全省烟膏捐之永安堂商人與省城烟膏店商人敬信堂互相禀訐曾由南海番禺兩縣主傳集兩造秉公判斷而城中各膏店主總以永安堂逐日派人查帳事多紛擾爲詞縣主再三開導諭以每月自行結帳繳費局中如或隱瞞卽當擬罰當時兩造均已遵斷具結詎知各烟膏店仍不到局領牌繳費邇者永安堂又禀請善後局憲照章辦理局憲以烟膏店有意阻撓於餉源大有窒碍爰再行出示曉諭略謂仰廣東全省烟膏店人等知悉爾等須知永安堂商人每年認繳餉銀十二萬兩承辦全省烟膏店牌費詳定章程烟膏店倘不赴堂領牌卽屬私開准堂商就近禀請地方官查封究辦自示之後務各赴該堂領牌繳費毋得遲延觀望如再抗拒匿報私賣准永安堂隨同委員查緝送請地方官從嚴封究决不寛貸各宜凛遵毋違特示自示之後連日仍未有到堂領牌者上月二十日日永安堂商人查悉城西曉珠里英和源昌街祥記城内馬鞍街合隆均無牌照私售烟膏遂飭委員所派丁役將各店夥郭進孟榮梁堯曾南郭幹五名拿獲送交南海縣訊辦 
[示禁賽會]  
　　安慶訪事人云皖省安慶府及懷寗縣兩城隍廟每歲三元節例由好事者迎偶像赴邑厲壇名之曰振濟孤魂實則恣以娱樂也迨五月某日又稱城隍誕期闔省商民亦必集資賽會前去兩年農田收成歉薄有司曾出示禁止以免勞民傷財現在安慶府方太守又會同懷寗縣陳大令出示曉諭曰照得迎神賽會本干例禁若止還一已之心願不費衆人之錢財又值時和物阜尙無不可皖城五月間迎城隍出遊無論老會新會類皆按户歛錢所費甚多不但會外之人非出情願卽在會之人皆係免强從事本府縣久已深知旣爲民上當爲民間破此難言之隱省其有用之財况連歲歉收商民生計維艱理宜愛惜物力豈可再事浮華倘謂酬神還願卽焚香敬逹明水輸忱亦可上迓神庥何必闔城鑼鼓喧闐扮演雜伎徒耗錢財無所取義本府縣現奉各大憲飭令出示禁止本年五月城隍出游只准照清明中元辦法無論軍民俱不准歛錢賽會雖諭紳董遵照特恐未及週知爲此出示曉諭仰城廂内外諸色人等一體知悉須知賽會非酬神之正歛費犯例禁之條縱然狃於積習亦宜共體時艱轉瞬五月及早互相知照在會董事不得倡首歛錢賽會如仍有斂資者俱不准應付勿以有用之財作此賽會無益之事有負諄諄毋違特示 
[解犯起程]  
　　昨報紀南匯縣軍犯張考山由申過站一事當時上海縣戴子邁明府卽飭吏繕就公文加派差役定於昨日起解至嘉定縣前站交替 
[欠控轇轕]  
　　前者職員何立標投英美租界公廨控追鄒金生欠銀歴久案懸未結何遂赴蘇州撫轅上控護撫憲陸春江中丞批仰蘇松太道轉札英美租界公廨秉公訊斷讞員翁笠漁直刺訊得被告供詞狡展因將卷宗移解到縣前日縣主戴子邁明府倩襄讞委員吳端甫明府升堂訊鞫何供職員在南市洪裕錢莊執事與協吉火油號主鄒金生往來被欠銀一萬餘兩屢向理索鄒付還同康等莊票六紙共銀七千餘兩職員遣徒赴各莊照對無悮後向索餘欠銀三千餘兩詎料鄒商同虞洽卿倩洋人出面聲言曾向鄒定買火油一萬箱銀早付清後因鄒無貨可交向之收回原價尙少同康等莊票六紙計銀七千餘兩遂禀請德總領事照會公廨傳諭同康等莊止付致職員到期向收無著幸經南北兩市錢業百餘家齊集邑廟會議同稱錢莊全憑信義理應見票付銀設届期不付必與各莊聲名有碍此風斷不可長故各莊聯名公禀商務局復由錢業董事屠存杰等稟奉前道憲蔡批云鄒金生還欠票銀洪裕莊已收入往來帳上並非憑空代人收存如果照票在前自應准其收取以昭公道至魯麟洋行被鄒金生騙去票銀應向鄒嚴追各清各欵與洪裕莊隔手無涉仰公廨傳諭各莊照票付銀一面由廨照會德領事轉飭該商人遵照息訟等因嗣蒙會訊不能照批辦理飭職員將鄒所付票銀如數呈案給魯麟領去以致洪裕被欠之銀仍分文無著雖蒙將鄒收押限繳後由虞設法保出逍遙事外求卽究追鄒供此事情節頗多職員亦屬被累何復稱鄒有田屋前由公廨斷過作銀一千五百兩著再找銀一千五百兩以了此事職員因受虧太多不能遵斷查得鄒支取洪裕莊欵兌換金飾收藏求鑒明府令鄒速將田屋單契速監照呈案所欠莊銀限三日内繳案違干究比 
[上海巡局紀事]  
　　日前竊犯沈子卿行竊某姓家衣服旋由包探拘獲解經英美租界公廨讞員翁笠漁直刺研訊供認贓物均質在南市各押鋪爰卽移知上海縣署前日縣主戴子邁明府飭差恊同英界差探至十六鋪巡防中局禀請吊贓局員文斌臣二尹派地甲隨同至永泰質鋪及明興萬泰等押鋪吊獲原贓押解至縣以便解回公廨歸案懲治○前日英美租界讞員翁直刺派探捕等人帶同瞿阿毛至二十三七鋪巡防局稟稱此人向在租界中收買賊贓今由小的等拘獲解經本官大老爺訊明所竊某姓家馬車器物售在治下務請派差恊吊以便給領局員邱二尹飭地甲協同至校塲左近沈進所設馬房内起獲各贓帶回局中交差探帶回公廨歸案辦理○日前本邑西門外斜橋左近某姓荒田中不知何人遺有衣箱二口某小茶肆主莊炳見而開視則箱中係皮衣綢衣字畫之類爰卽送交近處卡弁收留事爲二十三七鋪巡防局委員盛雨村二尹所知飭地甲前往查察○近日有無業流氓在大東門外高巷頭順興樓小茶肆内設局聚賭有劉盤龍之癖者莫不趨之若鶩前日黨中人因分帳不匀以致互相格鬥各懷刀械儼如大敵當前幸由鄰居人極力勸散得免釀禍昨日十六鋪巡防南局委員曾虚齋二尹訪悉其情立飭地甲查明禀候拿辦 
[南市捕房紀事]  
　　船户馮春榮由川沙運棉布來滬經過東溝釐卡有王行茂楊全發二船尾隨在後被巡丁查獲漏捐貨物罰銀若干兩抵滬後疑馮暗中指使懷恨於心前日途中相遇不問情由扭住攢毆馮心有不甘投報捕房捕頭遣水巡丁拘到王楊押候解送馬路工程局禀請總辦程雨村大令訊究○邇者浦東一帶鄉人之販牛來滬售入屠坊者層見迭出已由捕頭拘獲數人解至工程局懲辦不意前日又有鄉人唐慶華牽一小水牛行經馬路中被六號巡街捕拘獲解至捕房押候解送馬路工程局稟請程大令訊懲 
[英美租界公廨紀事]  
　　前者唐宦所用家丁海泰控鄰人祝祥泰姦拐曾氏避匿三洋涇橋集賢賓客棧讞員翁笠漁直刺准詞飭差前往一併拘獲押候訊供○鄉人王榮奎控杜祥茂卽杜逹三起造房屋有碍祖墳直刺批准後飭差往查旣而原差查明所控並非子虚稟知直刺直刺諭令杜赶緊將屋拆讓免肇訟端 
[法租界捕房紀事]  
　　前晚自來火行東街第六十七號門牌陳姓家被賊竊去衣服數件翌日投捕房報請查緝捕頭遣包探前往勘視見鄰近某甲形狀慌張向之盤詰言語支吾遂帶回捕房押候解送公堂禀請讞員朱森庭明府核辦○八仙橋迤西新擴租界某茶肆近以茶客寥寥招人說平話以冀别開生面甲乙丙三流氓以爲有隙可乘向肆主索詐不遂遂將鼓板攫去肆主怒喚到巡捕拘甲乙丙入捕房捕頭令押候解送公堂禀請訊究○前日流氓某丁在西新橋左近向某戊訛詐褫去其衣昨日戊在小東門外遇丁扭入捕房據情聲訴捕頭令押候解送公堂禀請訊辦○騙子某已專造僞烟槍向各烟寮求售昨被巡街捕查悉送入捕房捕頭令押候查明然後解送公堂禀請訊核 
 
 

Page 10

 
 
[粤東官報]  
　　藩轅牌示新授惠州府沈傳義飭赴新任題補廣糧通判宗振飭先赴任澄海縣知縣委候補通判方政署理新安縣知縣缺委候補知縣李榮耀署理咨補廣寗縣典史張祖德飭先赴任俸滿韶州府經歴董　輝飭回本任清遠縣潖江司巡缺委准補曲江縣典史程祖德署理長寗縣　坪司巡檢缺委英德縣洸口司巡檢王善師調署英德縣光口司巡檢缺委烟瘴俸滿巡檢鄧慶署理連山同知宜善司巡檢缺詳請以新九龍司巡檢黎純熙調補 
[金陵官報]  
　　三月一十九日新授安徽撫憲王之春到會新授福建興泉永道黃祖絡到由京來沙漫洲緝私候補道范謝委揚屬運河隄工局駐蕪米釐候補道志鈞到正任四川樂山縣朱子春辭回湖北候補道何福海謝委吳淞開　事宜候補道丁鶚統領親軍等營劉均禀知赴鎭江接劉宫保准補安東縣張狀彩叩謝飭知赴任通判王彥澂謝委署寳應縣鈞和輪船馬廷澍到卽辭崇安輪船劉德輝禀知奉藩憲　拖將軍造營木牌回○四月初一日總辦上海機器局候補道潘學祖禀知缷辦吳淞開埠丁程提督吳隆海叩謝隨員副將鄒錫全留閩浙遊擊劉金福謝委轅下先鋒官南瑞兵船吳克威由吳淞接安徽撫憲回縣丞尋汝傑由蘇專丁來叩謝委蘇屬南渡釐局並銷東水關差又葉漢霄禀知到藩署監印差巡檢崔效尉叩謝奉委接辦瓜洲司巡緝候選縣丞業慶辭到上海來瓜泗釐捐知縣竇鎭山叩謝明保給咨赴引督轅牌示　月初二日換戴凉帽○初二日藩喜恩署兩淮運司柯署糧道松署糧道松巡道徐均見銀圓局候補道劉叩謝加札督辦陸師學堂安徽候補道席由安慶回候補道錢德培由京回揚屬運河隄丁局候補道馬聲煥武穴掣騐俞明震均到湖口掣騐候補道何維樸下關掣騐又許元湖口掣騐凌盛熹沙漫洲緝私均謝委沐陽縣高振聲安東縣張狀彩署寳應縣通判王彥澂知州李孟康泰興厘捐均謝奉江寗縣戴禀知赴通濟門外勘量某地知縣俞熙由蘇見撫憲回又秦炳禮禀知自吳淞接劉宫保回轅下文巡捕知縣李　垣同知余貞祥威靖運船王得標均到隨劉宫保赴京回策電輪船史建中到由江陰送李軍門來並叩謝縣丞胡鵬翥調委石港騐補捐糧道柯謝委署兩淮鹽運司下關掣騐候補道松謝委署江安糧道巡道徐總統南洋兵輪蘇松鎭陳旭吳淞清丈局候補道沈瑜慶均到籌防局 
[蘇州官報]  
　　三月二十七日吳縣田禀知下鄉查勘保甲圑練回正任震澤縣劉潤珩禀知交缷任事回省前署蘇州府敎授保榮森禀辭回通州准補華亭縣縣丞錢紹勛禀知交缷署鎭江府經歴任事回省並謝奉飭赴任卽辭丹陽縣包港司巡檢管運森專丁來省禀謝奉藩憲飭知蒙奬　績准改給大功二十六次主簿沈慰忠禀辭黃埠墩厘卡差巡檢楊培之江浦典史楊遠徵上元均禀知奉江寗府委押解秋審人犯來省管帶蘇防前營徐誠檀禀知吳江一帶查哨○二十八日通判王鍾瀚知奉委赴靖江勘升坍田地差知縣都守仁由南匯沙洲差次來又强孚襄由寗見制憲回五品銜指分江蘇試用縣丞錢國銜浙江人由浙領咨來省禀到巡檢殷廷㭪禀知奉江寗府委押解秋審人犯來省典史王棟禀謝委署昭文縣白茆司巡檢事並銷分松差遣從九張鴻恩由寗來○二十九日正任南匯縣注以誠禀知交缷回省直州同王希曾禀知再後沙務繳呈憲札從九陳其恕禀知交缷署吳江縣典史回省○四月初一日通判陳熊禀知赴滬見道憲卽辭蕭縣知縣劉本檍禀知奉憲札調來省審案四品銜候補知州許庭森同知銜議叙先用知縣許文濬由寗來縣丞蔣國楨禀知由滬見道憲回○初二日城守中鎭叅府曾通知由　回同知程又鑫由寗來通判王鍾瀚辭赴靖江勘升坍田地差知縣朱啓鈐由上海出口捐局來卽辭又吕慶堂禀知赴寗見制憲代理糧道庫大使沈恩湛禀知今日接印任事四月分紫陽書院輪應臬憲考試已委候補知府田庚點名散卷○初三日浙江候補道汪鈞辭行赴都引見知縣王寀禀謝飭知請署奉賢縣缺又范一福禀謝奉飭知二十二年分海運案内蒙保知府銜○初四日撫院牌示於本月初六日早堂督同藩臬兩司提勘本年秋審人犯通判吳光煜禀銷管解京餉差並引見回省知州許庭森禀辭赴浙知縣俞世球禀知銷委運上海火藥銅帽差回又鍾爾榖由上海來糧道庫大使徐祖鑑禀知交缷任事並謝奉委海運津局差卽辭調署崑山縣石浦司巡檢文濬專丁來省禀謝奉飭知回太倉州七浦司巡檢本任 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
