# 1921 - 98 - 4917293

 

Page 1

 
 
   
 
 

Page 2

 
 
   
 
 

Page 3

 
 
時評 
[增與減（冷）]  
　　所需多則僧供應少則減此自然之理也今則無論何國無論何地均於此增減之間大費躊躇者增出口貨也減進口貨也此國際間之自衛也增稅也減政也此行政者之謀出入相抵也增工資也減工資也此社會間計生活之得其平也凡此種種皆於增減之間見執政者之能力焉 
　　祇以世界經大戰之後所喪者多而所得者少所受損者衆而所受益者寡故欲挹彼注此以得其平甚有非易者况乎其間之痛癢更復相關彼增即此減此增又復彼減增者旣所得有限而減者復有時無地可增因是而欲增減之間平世事者世事益復不平此今之世界所以紛紛囂囂而無已時也 
[命令]  
　　四月十四日大總統令　署内務總長張志潭呈准黑龍江省長咨黑河警察廳試署警正甘景標懇請辭職應照准此令 
　　又令　周登　元愷均　　二等大綬嘉禾章蔡成詒晋給二等嘉禾章張鼎彝沈承寛均晉給三等嘉禾章劉毓漳楊侗均晋給四等嘉禾章此令 
　　又令　季新益蔣宗澼單毓斌均晋給三等嘉禾章此令 
[國外專電]  
　　倫敦電　國際聯盟會章修正會、六日在日内瓦集議、中國代表顧維鈞、英代表貝爾福、日代表石井出席法捷克與坎拿大缺席修正案提出頗多顧提議會章第四條行政會選舉非常駐會員應照大陸分配結果交專門委員會審查顧又提議第二十一條應删去區域諒解字樣但保留孟祿主義字樣結果此爲政治性質留待下屆會議决定七日散會（十四日） 
[國内專電一]  
　　北京電　敎潮未圓滿解决財部向四行各借二萬五向中交各借十萬凑成三十數中交行謂財部出面不借結果由交部擔保遂成立（十四日上午十二鐘）　　北京電　職敎員欠薪發期票三月分薪發現金葉恭綽言予爲維持現在内閣局面故盡力否則敎育費本不應交通部多事葉昨謁靳談甚久外傳交系倒閣情况不符（十四日上午十二鐘） 
　　北京電　范源濂留别部員有破甑不顧語卽學潮定彼亦不歸（十四日上午十二鐘） 
　　北京電　本日閣議交長財次說明敎育費除部費外月需二十二萬由交部認籌歸財部給發先發三月份費及欠薪一月餘分期償還由中行擔保因周未出席俟同意後實行（十四日下午六鐘） 
北京電政府歡迎美國伍德來京　　一游已得美政府答復外部咨交部備花車迎伍（十四日上午十二鐘） 
　　北京電　昨使圑允許提津浦防疫費三十萬今日外部咨稅務處照支（十四日上午十二鐘） 
　　北京電　國際禁烟代表改任唐在復徐批准（十四日上午十二鐘） 
　　北京電　昨外部下半旂悼西使今十時外長以下送殯者華人二十各國人千餘（十四日上午十二鐘） 
　　北京電　王廣圻電外部請設三寳瓏領事分館（十四日上午十二鐘） 
　　北京電　楊增新眞（十一）電院俄舊黨在烏蘇等處招誘科布多蒙人附亂謂恰克圖條約俄蒙關係仍有效應仇逐華人楊已令承化寺兵進科防範（十四日上午十二鐘） 
　　北京電　武得功要求任爲圑長方歸誠（十四日上午十二鐘） 
　　北京電　港劉某電府院關餘訴訟勝訴法庭將全案抄交伍廷芳所有訴訟費一律歸伍負擔（十四日上午十二鐘） 
　　北京電　符禮德昨午後五點見外長面遞接任領袖公使正式照會（十四日上午十二鐘） 
　　北京電　湘軍官全體反對廣州舉總統電本晨到京（十四日上午十二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[國内專電二]  
　　北京電　蔡成勳文（十二）日由綏起程入京託名有邊防事宜面陳政府商洽一切其實蔡謀陜督將與馬福祥曹錕密籌辦法（十四日下午一鐘） 
　　北京電　新楊電唐努烏梁海副使嚴式超江（三日）抵巴里坤擬回京又烏里雅蘇臺參贊署被俄蒙兵搶刦一空該署職員已抵棟塘湖一日可抵巴（十四日下午一鐘） 
　　北京電　甘省會電拒敦煌安置俄黨（十四日下午一鐘） 
　　北京電　活佛專使抵奉携有上政府呈文由張合遞到内容要求淮予自治聞當局頗爲所動 
　　北京電　甘陸電復遵派武建軍八營助陜剿匪寒（十四）日開㧞（十四日下午三鐘） 
　　北京電　本日敎部參秘均不畫到至午衙署一空范臨走將帶來人員另行安插示不復返 
　　北京電　王克敏由杭返京携有盧督條件徐靳允酌量容納仍命王赴浙磋商促成選舉（十四日下午三鐘） 
　　北京電　援庫總司令部電前方糧秣急等購運速拭撥現欵五十萬否則軍心不穏噬臍何及 
　　北京電　院電熱察綏三都統俄黨蒙匪結合恊犯六盟地方關係重要應將防務辦理妥善不日派員前往詳查（十四日下午七鐘） 
　　北京電　蔡成勳應召到京與馬福祥恊商交替事（十四日下午七鐘） 
　　北京電　閣議黑龍江道尹改任宋文郁安東關督改任齊耀珺鄂高審廳長以何同椿署理均通過 
　　北京電　董康亦露辭意（十四日下午七鐘） 
　　北京電　減政委員會提議裁參謀部蔣次請發清十六個月欠薪再說海蕯因海軍經費無着决計辭職（十四日下午七鐘） 
　　北京電　某系推薦陳振先或蔡儒楷繼任敎育總長（十四日下午一鐘） 
　　北京電　敎育總長有以袁布濤繼任說（十四日下午七鐘） 
　　天津電　津埠自元（十三）午至寒（十四）午陡起颶風咫尺不辨人物房屋電線倒傷無數（十四日下午十鐘） 
　　香港電　總統印信證書决巧（十八）由林褚齎送孫定哿（二十）就任 
　　香港電　湘各界庚（八日）電粤反對選舉總統 
　　香港電　海軍全體宣言反對海陸併部國會議員白逾桓狄樓海前因反對選統在東園被暴徒毆傷後迄未愈醫危之 
　　香港電　粤昨開運動會學生到萬餘參觀二萬餘比賽結果嶺南爲優有二飛機由大沙頭起欲到場助興一機忽墮機師陳正全受傷 
　　香港電　軍府寒（十四）令交次李宗黄着代部務（以上十五日下午七鐘） 
　　香港電　孫因某方未妥改期就職（十五日下午九鐘） 
　　滁州電　皖覆選一區方履中舒鴻貽何毓琪王文淵三區孫多鎏張凰樓張啓後宋恒生李鍾樵高曉雲當選（十五日下午十鐘） 
[公電]  
　　醴陵來電　各報館公鑒醴陵連年燹公私帑空重以蟲患澇災歲比不稔茲因春旱乏食饑民麕集逃荒者已達數萬人繼起者尤不可遏勢必蔓延鄰縣公等饑溺爲懹盼速寛籌振欵來縣拯救無任迫切待命之至醴東袁宴普王繼槐李鐸文啓琦何陶朱德龍廖承烈張龍王榮柯文斐等叩寒 
世界路透電 
[英鑛工罷工之新希望]  
　　十四日倫敦電　據官塲報告觀之今晨唐林街之會議乃以路工運輸工答覆首相詢問曷爲以重大打擊施於同胞之言傳達首相當時閣員數人及湯姆士氏戈斯林氏均列席戈士林氏爲主要陳說者竭力袒護礦工之要求並承認煤業狀况不佳但謂礦工曾允接受等於每日減少二先令之條件戈斯林氏否認罷工含有政治性質湯姆士氏繼起發言謂減輕工資各區一律而無參差首相辯駁戈氏與湯氏隱指政府偏袒礦主之言後謂政府並未承認礦主所定工資之等級繼乃詳言餘利共同分配之害謂彼關於此節之决議决不能有所讓步首相又謂今主持礦工聯合會之人非即指揮爭端者而其背後另有他人盲呼以威逼之彼實爲之不安首相於是又論及彼前提交下院整理煤業計畫未經議員考慮遂致打銷末謂政府管理煤礦問題必須依政治手續解决之不能以罷工解决之 
　　十四日倫敦電　政府通告劇塲主人允竭力不使塲中燈火熄減及不使客散時有缺乏車輛之虞劇塲經理商議甘受損失而不停演 
　　十四日倫敦電　糧食管理部分配糧食之辦法業已議妥所存糧食足供長久之用且備有摩托車甚多即鐵路停止開車運送糧食亦無妨礙電氣職工聯合會决議不罷工會員之在鐵路或電車公司者將照常工作惟不代罷工者之職務或指敎投効者 
　　十四日倫敦電　南威爾斯赫文之礦工四人代表諸同志上書皇太子陳述工人苦况請體念工人艱困出而干涉煤業風潮中有言曰如爲饑餓所迫而受低微之工資則不若爲乞丐云 
　　十四日倫敦電　挽回實業界重大禍患之希望仍未全絶衆意今唯賴三角聯盟外之勞工領有以排難解紛今晚職工了聯合會大會之國會委員會工黨全國幹事部工黨國會議員將在下院開聯合會議三角聯盟亦將派江表與會衆甚注重此舉希望討論之後能得善法使礦工與礦主重行集合聞勞工領袖現正考慮一種提議即政府資助煤礦之辦法可與全國共同分配之制并行煤礦可不由政府管理 
　　十四日倫敦電　今晚下院之聯合會議通過决議案承認罷工者之要求正當允贊助三角聯盟並詆責政府之行動而尤反對政府之作軍備謂足激成騒亂大會舉員九人（每圑體舉三人）組織委員會實行决議案懇請工界及國民堅毅抗拒施於勞工之攻擊 
　　十四日倫敦電　今晚下院大會所通過之决議案輿情以爲已杜絶挽回三角聯盟明日罷工之任何布望該决議案之效力爲全國勞工咸擔任贊助三角聯盟雖不列名三角聯盟之職工聯合會將自已决議贊成罷工與否而大局確已更見嚴重 
　　十四日倫敦電　雜工聯合會開會决議贊助三角聯盟　　　　　　　　　 
副會長聲稱贊助非法罷工之謂 
　　十五日倫敦電　國會議員多人夜半謁見首相密談五十分鐘之久出首相邸後不允宣露議决之事但面有喜色運輸部已命馬匹及各種車輛之主人預備車馬由地方官徵用 
　　十五日倫敦電　種種好消息如（一）何志氏今夜在某會議宣稱礦主方面如有工資之提議祇須此次提議不爲根據區域之永遠解决礦工願討論之（二）國會議員舉代表圑謁見首相（三）甘恩福爵士提議願代表礦主以寛大之精神與礦工集議抛棄現時所有之利益並主張逐月開雙方聯席會議以調節各種情形等事傳到報館時報紙已大半印成編輯員重排新聞並改變其論調故今晨各報頗有倉促重排字模之痕跡輿論現所疑慮者似在時日短促能否使全體罷工不致實現尙不可决耳至於大局則現有此不可多得之調停份子數小時内雙方尙可大爲感動下院議員鑒於時事所趨之途徑頗以爲慮故挾納爭端初起時之建議召集礦主礦工同至下院陳訴一切下院擬貫澈研究此事然後决定互讓之辦法此議在各建議中最爲平穏下院闢此途徑誠足嘉也 
[英議院之問答]  
　　十四日倫敦電　愛爾蘭檢事長亨利氏今日在下院質問時宣稱自本年一月一日至今愛爾蘭警察被殺者共九十五人受傷者一百七十二人兵士被殺者四十五人受傷者九十三人叛黨死傷之數未能查明又稱國軍現駐愛爾蘭者共六萬八千名 
　　十四日倫敦電　首相喬治氏今日在下院答覆質問謂政府曾與各協約國會商現正考慮美國關於雅泊島問題之牒文首相又答覆質問謂雅泊島問題現由美國與協約國和衷協商國會不宜討論俾免引起英美間之誤會 
[各國近事記]  
　　十二日墨爾邦電　澳洲賠償事務大員密倫氏今日在參議院報告其游歐之結果述及日内瓦國際聯盟會之事業謂日本所提出人種平等之問題苟不解决則澳日間完全友誼之聯络將不易實現又謂渠個人完全信任國際聯監但澳人宜一面有以鞏固聯盟之志趣一面勿荒疎適當之防備 
　　十四日倫敦電　路透社探悉政府不久將宣言聲明美國參議院所稱英國擬壟斷世界礦油供給一說之不確英國與墨西哥鷹公司毫無關係該公司則係荷蘭國人所管理 
　　十四日畢政華電　英國派赴阿富汗之委員圑領袖道白斯氏已由印度返加布爾現正復開談判惟加布爾一般印象以爲一時未必即有最後之决定因阿富汗政府謀與他國同時立約並與勞農政府磋商在近印度邊界各要點設立領署之事此舉名爲志在通商實則以領署爲散佈陰謀挑唆各部落之宣傳機關耳英國對於此層現反對甚力 
　　十四日華盛頓電　衆院提出議案禁止發行不附譯文之外國文字一切報紙辦法 
　　十四日西班牙京城電　社會黨全國大會在此舉行已否决第三國際勞工大會之提議惟激烈派與穏健派在此决議後意見分裂 
　　十四日倫敦電　荷蘭鑒於南斐政府在荷蘭口岸亞姆斯特丹舉行展覽會成績之優良現擬於明年在南斐舉行荷蘭貨品展覽會 
　　十一日阿眞廷京城電　美使向阿眞廷外交總長交涉請政府干涉船港工人排斥美國商船瑪蕯號事因該船受排斥之影響不能卸去其貨也 
　　十三日紐約電美國鎔煉公司擬減發工人工資由百分之三十至百分之四十不等而職員薪水連總理在内皆減百分之二十從六月一日起實行 
二月二十一日阿眞廷京城通訊云阿眞廷北部棉業於三年之内擴張四倍此乃國家鐵路局資助鄉農之結果也一九一八年至一九一九年之棉季中棉區爲一萬二千英畝（每畝約中國六畝）而一九二○年至一九二一年之棉季中則植棉區域約增至五萬英畝矣據鐵路局發表之統計英畝棉收自一千二百磅至一千六百磅不等三分之一爲織維餘爲棉子現已設有軋花廠與棉子廠各一所阿眞廷棉農所最感困難者爲採棉工人之缺乏已試用機器採棉但聞成績不佳 
　　十四日巴黎電　今日巴黎交易所英金收盤價爲每鎊兌佛郎五四三四半 
太平洋路透電 
[南方近事記]  
　　十四日廣州電　軍政府原設八部今改組之政府將 
減爲四五部外交内務財政仍各設部陸海軍合成一部交通司法兩部併入内務部聞伍廷芳將長外交唐紹儀將長財政陳炯明將長内務唐繼堯將任參謀總長陸海軍部總長尙未擇定現已派員請唐繼堯唐紹儀回廣州改組政府 
[日本近事記]  
　　十四日東京電　函館某影戲塲起火維時敵有大風致全鎭三分之一成爲焦土燬屋三千間鎭中菁華悉付一炬該鎭屢遭大火十五年來連今已有四次而以今次損失最鉅 
　　十四日東京電　東京市政局舞弊案東京縣知事阿鄭氏亦被株連而受東京裁判所之鞠訊其住宅與别墅均被搜查 
　　十四日東京電　亞希哇（譯音）銅礦罷工風潮更形劇烈溶銅工人現亦加入罷工東京勞工聯合會派代表圑前往該處受罷工者二千人之歡迎罷工者結隊游行手携旗幟高唱激烈歌 
　　十五日東京電　立法會昨日一讀通過依據英國印花稅法擬成之修正印花條列議案所議增稅者爲提單棧單押據股票過房據水險單等類所議征收新稅者爲匯票與股票合同等類如不照章繳稅作爲犯刑事罪 
國外要聞 
[德國特約通信（王光祈二月十六日）]  
　　（四）德國對華之商業（丙）對華商業之計畫記者於前兩次通信已將德國對華之輸出與輸入詳細報告今再進而叙述德國對華商戰之方略 
　　欲言德國將來之商業不可不先研究德國現在之關稅德國戰前係採保護貿易政策所有輸出輸入兩稅皆以德國利益爲權衡而規定其輕重換言之凡對於德國有利之輸入則輕其關稅以獎勵其輸入對於德國無益之輸入（如烟酒奢侈品之類）則重其關稅以拒絶其輸入反之國内工業發達出品日多則輕其出口稅以謀海外商業之發展若國内原料不足工業恐慌則又重其出口稅以禁止國内原料之輸出要之因時制宜一以國利民福爲前提而規定其稅率此德國戰前工商兩業之所以日益發達也夫保護貿易與自由貿易久爲經濟學上之爭點孰是孰非頗難武斷然若應用得宜則兩者皆有效可覩近世英德兩國其代表也德國此種保護政策戰後仍繼續行之去年比京財政會議各國代表中曾有人主張以後各國宜一致採取自由貿易政策者當時德國報紙即謂此議萬難行之於德國若德國一旦採用自由貿易政策則德國原料必日益恐慌而外國之奢侈品必輸入益增將陷德國生計於不可收拾之境觀此則知保護政策與德國工商之密切關係矣自此次巴黎重修會議後德國商業將發生兩種重大影響第一巴黎修會議規定德國每年出口貨須由協約國抽取百分之一十二以賠償協約各國戰中之損失其期限爲四十二年然協約國欲實行徵收出稅百分之十二勢非由協約國共同監察德國關稅不可否則便無從知其出口貨物之數量而微收之故此次重修會議議决將來德國須設一稅務督辦以總理德國全國稅務此稅務督辦之任免須得重修會議之同意是從前之關稅全爲德國内政問題今日之關稅則參上外交關係矣又重修會議議决將來德國之稅率示得重修會議之許可不能隨意變更是從前之關稅以本國之利益爲權衡而獨立規定稅率者今日則不能不採取協定稅則須顧及協約國之利益矣鳴呼孰料十九世紀稱雄一世之德國而今亦領略監督財政與協定稅則之風味此則非手創新德意志之俾士馬克所能夢想者也雖然吾每遇德人詢及德意志之將來莫不一致對曰「不久必將復興」其自信力之强有如此者財政旣爲人監督稅則又須由恊定則此後德國商業必不能再如前此之「神秘的發展」矣此重修會議對於德國商業之第一影響也第二此次巴黎重修會議决定賠欵二千二百六十萬萬現金馬克分爲四十二年償還數目之多寡今姑且不論只現金賠償一節便須大費商量矣記者履境已九月於茲矣所謂現金者固未嘗一次光降於吾之服簾吾嘗戲呼德國爲「紙世界」並非張大其詞之言也當比京財政會議時德國代表曾謂第一年賠償恐只能付現金百分之二十五成此後則逐年增高現金成數減少紙幣成數而此次會議規定則一律須償現金試問此種鉅額現金將從何處而出吾細思之只有多多輸出商品吸收外國現金以作賠欵之一途故與其謂德國用現金償債母寗謂德國用商品償債也然德國爲賠償計旣不能不多多輸出商品而多多輸出商品又與協約各國不利日前英國商會某君及巴黎晨報皆以此次重修會議所决定之賠欵將來必影響英法市場爲憂現在各國失業工人日益加多即係各貨消塲不旺各廠主紛紛辭退工人之故將來德國若爲吸取國外現金計再將德貨充滿外國市塲則各國工人失業者恐將愈多此實無不逃避之結果也 
　　德國商業旣含有兩種性質就監督關稅方面觀之則德國商業將無發展之希望就現金賠欵方面觀之則德國商業又必有發展之趨勢記者今日姑斷章取義專取後說假定德國商業必有發展之趨勢以研究德國對華之商業（未完） 
國内要聞 
[北京通信（直言）]  
　　行將開會之地方行政會議及各方形勢政府所召集之地方行政會議喧傳行將開會者已久遷延復遷延以迄於今今復傳有十五六號將開會之說而詢諸某代表則謂非至二十號不能開會若果不再延期爲日亦已無多矣與會者各部派代表二人内務部地方司復加派若干人各省省長各派代表一人省議會省各公推一人特别區出代表一人部派人員本在京師何日開會即可到會所待者實爲各省區代表現已到京之省長代表凡十有五似錫章（直𨽻）關海清（奉天）劉哲（吉林）朱佩蘭（黑龍江）魏裕卿（山東）吳篔孫（河南）陳受中（山西）孫蔭（江蘇）何炳麟（安微）董錫成（江西）沈鈞業（浙江）李開侁（湖北）郭毓璋（陜西）趙守愚（甘肅）王學曾（新疆）已派出而來到者二福建爲胡恩光廣西爲梁士模特别區代表五人亦已到京兆爲崔麟臺熱河爲胡家鈺綏遠爲周登皥察哈爾爲楊國璋川邊爲趙心得省議會代表則到者僅十二人邊守靖（直隷）白永貞（奉天）王世選（吉林）陳耀先（黑龍江）康世華（河南）嚴愼修（山西）錢崇固（江蘇）晉席珍（安徽）龍欽海（江西）高普煦（陜西）趙毓靈（甘肅）袁進業（新疆）已推而未到者二人福建爲鄭豐稔廣西爲張一氣尙未推出者三省山東浙江湖北魯浙聞不日亦可推出云據現時情形觀察省會代表恐未必能全到而省長代表則爲地位關係不能不到五特别區代表京兆則由京兆尹派察綏熱則由都統派川邊由鎭守使派官派者已多於人民代表再加各部派員議會代表廼不逮官派者三之一將來付表决時勢必議會代表失敗可以斷言議會代表中不乏健者而省長代表多爲舊式官僚未必能在會議中占勢力然部派代表中如萬兆芝孫潤字凌文淵等亦多以能辯著稱於時即以舌戰政府派未必遂讓人民派也况即使人民派以辯勝以理勝而政府派廼漫不論理以多數可恃竟付表决則人民之意思亦無不打消之理試觀歷次議會多數黨與少數黨之爭及月前蘇浙太湖水利之會議即可了然矣會議旣定政府必以其所通過者行諸各省與法律案同其效力可藉口爲各省議會氏表所通過而其實則各省議會代表直陳列品耳此乃政府中智多星張志潭之奇計吾人民不可不察也說者謂借令政府派於會議中果以多數壓少數吾人民惟有不承認其議案爲有效議會亦惟有撤回代表以免作傀儡此言殊爲有理 
　　此次會議將在中和殿開會取意中和不知政府果能容納人民之意得與中和否會議之問題現今所已知者約有數事（一）省參事會問題（二）各級地方自治問題（即縣市鄉自治問題）（三）地方稅與國家稅分劃問題此項爲政府令財政部提出者現聞財政部方面對此尙未商榷就緒在開會之初或未必能提出川邊人民欲乘此會議提出修改川邊官制案以川邊旣爲特别區當如察綏熱等同設都統不當設鎭守使將來各特别區同時改省即可無問題而外人亦不得以川藏劃界爲辭謀并川邊區之地於藏也蘇人某君以會議中旣有地方稅與國家稅分劃問題即請蘇代表錢君崇固提出以漕糧劃歸地方稅此君素主免漕均賦者其所持漕糧當劃歸地方稅項下之理由有二（一）蘇浙等省負賦稅特重依約法人民一律平等國家對於賦稅不當獨重於一地使部分人民多盡特别義務（一）漕糧在前清時本爲貢而非賦在民國政體之下萬不能有貢今沿舊制實抵觸國體劃歸地方稅項下後則各省得 
 
 

Page 7

 
 
　　視其經濟情形而由省立法機關决定減少或免除或以興省公益事錢君以此事恐難得各省代表同意逎主張以田賦劃入地方稅項下以期各省代表可以一致主張刻正在與各省代表接洽中不識能如願以償否（十三日晚） 
[北京罷敎風潮之現狀]  
　　借欵尙無把握敎長辭職决心 
　　院秘書潘陳二君對於前日謁見之學生代表宣佈政府已向内國銀行圑商量借欵茲聞前日晚間財政交通兩當局確曾向中交兩行有所接洽惟說話非常空洞毫未提及辦法中交兩行當局以現時貸欵於政府非與各銀行取一致之行動不可欲向各銀行提議又非有具體之辦法不可今政府未表明借欵如何借法又未言定將來如何支配故銀行方面對於政府不免有兩層懹疑第一即借欵之辦法如何第二則欵之後敎育界風潮究竟能否解决應請政府對於上述兩層先生商定然後再作商量此銀行方面對於政府之答覆情形也又詢諸政府中人則云今次之敎育借欵恐祇能先救目前之急至於永久之法必欲募債以充敎育基金則手續甚繁以現時政象如斯募債殊非易易恐一時必難辦到也又探諸敎育界方面則對於政府借欵之提議態度約有兩派一派謂借欵暫救目前仍非根本解决政府旣向國内銀圑提議不如索性籌集基金以爲一勞永逸之計一派則以敎育基金之籌集政府即有决心亦非一時所能集事此節應作爲第二步之計畫目前仍不可不先有一項借欵暫作維持之計此二說者究以何派爲歸現時尙未决定至范總長方面前日東海曾派敎次王章祜赴津挽留王氏知范辭意堅决頗覺難於進言故到津之後先以電話約見范氏早知來意當辭以有客迄午後政府復以籌欵已有把握情形電告王我囑務必勸其回京王得訊後復電范氏約見范僅答云回京容易回任萬難兩次約晤均無結果至范氏此次辭意堅决實以敎育經費之積欠非止北京一部分今首都咫尺尙不能收拾則前途益覺難於維持其致在京某氏書中曾有破甑不顧之語益可以見其引退之决心矣 
[對德對俄通商漸接近]  
　　我國與德國通商問題中經長時間之磋議雖有若干障碍而因德國對華外交革新之效果卒得順利以進行至於近日據柏林方面所發電訊知已達成熟之時機更從北京外交界探索内容則中德兩國此次擬訂商約之要點純友平等爲原則例如從前有害我國主權獨立之領事裁判權當然根本削除又如關稅率之規定我國無完全自由實大背於獨立國家行使主權之原則此次亦從根本上加以改正此可證明德國一變從前帝國帝國主義之政策此種商約實現而後必能引起我國民之觀迎聞一切手續均已在準備之中本星期四國務會議或將提出討論通過後即將雙方簽字其期當已不遠云 
　　中俄通商問題兩國外交當局非正式接洽已久茲聞對於俄國勞農政府尙一時不易接近而對於遠東其和國則以壤土相接僑民往來事實上不便永久封鎖之關係不日將通知其駐京代表優林君對於通商條约問題正式開始議但承認遠東共和國與否乃另一問題暫不在商議範圍之内 
[京聞拾零]  
　　魯案有提出聯盟說山東問題在第一次聯盟開會時因時機未到不曾提出茲據外交界消息近月以來顧公使與各方面聯絡接洽頗得多數之同情此次由英抵瑞業將和約中關於山東問題之三欵正式提交聯盟會秘畫長準備二届開會請求修改 
　　財政部進行小借欵財政部因中央財政收入僅有關餘鹽餘而每月各處索欵之文電連绵不絶從前尙可借債過渡自新銀行圑成立有不能再借之勢唯有向各銀行磋商零星小借欵以應目前之急前曾向道勝銀行商妥借洋六十萬元指定以每月鹽餘項下分月攤還不日可以交欵近周財長又與津埠某某兩銀行籌商兩宗小借欵共計八十餘萬元惟抵押及回扣尙未籌商妥恊聞周財長有日内赴津之說即係接洽此事 
　　王士珍再辭巡閱使蘇鄂贛巡閱使王士珍因齊王陳三督不允其带兵南下又因三省人民反對巡閱使制度甚爲激烈决計辭職但雖辭呈屢上而政府迄未批准茲聞王氏於昨日（十三）上午請陸錦奉其最懇切之辭職呈文上達東海内容大意謂某年已老邁實難勝任茲爲最後之呈辭不問俯允與否决計即日遄返正定云云聞王氏此呈上後即閉門谢客晚間靳氏趨訪亦被擋駕 
　　觀象臺接收天文器德國依照巴黎和約應行退還庚子所攫天文儀器一節並未因我拒簽德約即歸中止惟内敎兩部關於接收問題曾有爭執旋經互商解决昨據敎部消息此項退還之儀器目下已由承運者自天津運抵京中即於前日將所有儀器點交中央觀象臺正式接收聞此項儀器曩年均係係陳列於觀象臺上目下該臺已籌備將儀器復陳原來位置以資觀摩 
[鄂象鑛添設督辦之爭議]  
　　湖北象鼻山鐵鑛因中央自辛亥後先後挪用湖北官錢局基金三千餘萬無法償還始將此鑛開採權歸湖北即以開採餘利作爲官票本是象鑛已確定爲省有財產而官錢局所發出一萬萬官票之信用亦惟象鑛是賴故鄂省經營該鑛煞費苦心耗去資本亦近千萬詎中央近忽簡派何佩鎔爲官鑛督辦何就督辦任後署内組織大加擴充開採計劃自由處理鄂省各界乃羣起疑慮遂首由省議員羅樹蘅等提案質問農部象鑛性質究爲國有或省有如係國有則應償還鄂省之欠欵如係省有則一切編制與開支預算應交省議會審議漢口商會以象鑛爲官票命脈官票爲鄂省人民命脈關係重大特召集大會亦議决電京請取消督辦回復原定編制此兩三旬前事也茲農部已咨復省公署轉復省議會謂案查民國四年中央核准湖北辦理官鑛時象鼻山鐵鑛原案尙未成立迨民國七年漢冶萍公司迭次請採該山鐵鑛日使館更提出覺書爭議政府毅然特准湖北官鑛公署領辦所以維護扶持之者已屬無微不至該議員等猶以中央攘奪爲言殊屬誤會中央任命督辦向例如此民國四年該鑛署首任之督辦亦即由中央簡派自於省辦鑛業並無妨礙並不能因一省辦之民鑛遂謂中央失其行政之職權至鐵鑛國有案已久定並訂有特准探採辦法象鼻山鐵鑛旣經特准湖北官鑛公署開採鑛業利益自歸該公署所有原案具在未經變更所有鑛案上行政職權自應仍由中央依法辦理云云觀此是農部認派督辦爲無侵佔省有財產之意惟據鄂人言象鑛關係票本中央添設督辦果有益於象鑛鄂人自可贊同然何佩鎔到任後以特任官身分署内編制隨亦增高耗費因之加鉅每月開支约一萬四五千元較之金鼎以簡任資格爲總辦時增至四倍且超過省長公署開支六七千串之多至象鼻鑛量富鑛質最佳開採工程亦最簡易乃以辦理失當成本銷耗售砂一噸反虧折一元九角（該鑛售砂於揚子機器廠每噸價洋四元一角而每噸成本則須六元）如此情形只宜設法撙節以減輕成本而何藉口開設煉砂廠先擬商借外欵嗣經外間反對乃决定招股但該鑛純爲官票之基金若一招股勢必轉入少數資本家之手把持操縱票本反無所依托且日人垂涎該鑛已久難保不有假名華人投資入股之事現多數省議員及漢口商會會董等皆以農部答覆爲不得要領擬再具函質問務必打銷何之督辦爲止何見此情勢擬於官鑛署内組織評議會羅致各圑體領袖爲評議員給以乾薪藉爲覊糜不知各圑體甘受其牢籠否也武漢學生聯合會九日開評議會亦以鄂省大治象鼻山漢口德產有抵押日欵消息議决電向政府力爭電文如下北京總統府國務院鑒報載大冶象鼻山漢口特别區均在秘密抵押中究竟有無其事希於電到三日内明白答覆武漢學生聯合會叩蒸 
[趙從蕃赴贛之波折]  
　　陳光遠有擋駕說 
趙從蕃長贛命令發表之初因感覺各方應付困難屢請辭職後經京同鄉歐陽武熊正琦贛議員蔡方璿何昌榮朱士芳等赴滬勸駕始允北上再定行止並未言及就職三月杪趙抵京覲見東海仍以才力不勝懇辭贛長東海再三安慰趙旋赴津謁曹仲珊會談結果意乃活動趙回京後贛同鄉在江西會館開歡迎會衆均促速履新趙因夏曆初九爲陳光遠母七旬正壽欲趕往慶祝遂於陽日電覆省議會謂准蒸日來贛是日贛督陳光遠忽接滬函告密謂仲宣（趙字）本無意到任因歐熊來滬敦促陶家瑤又力勸駕並開秘密會數次議定種種條件歐擔任聯絡李烈鈞陶聯張勳彼此互訂條件以達到純粹贛人治贛爲目的趙始决計北上陶並有至密之友在贛坐探消息隨時佈置似此情形則贛省民政全爲若輩把持於贛省前途國家大局均有影響云云陳與趙氏本不甚融洽至此更增一種猜忌當命楊護長蕭戒嚴司令將原函發交本地各報登載並聲稱此事於江西治安前途有大關係諸公均須注意趙駐省坐探知事不妙當即電京請趙緩來贛公圑正在預備歡迎趙氏之際聞此消息亦大爲沮喪現京代表李安陸於前日赴漢表面謂係迎趙實則將赴京報告此事商量挽救之策未知趙氏方面又將作何算計也 
[蘇省議會臨時會開幕紀]  
　　四月十五日上午十時江蘇省議會行第二屆第七次臨時會開會禮行政官曁議員到後即入禮堂舉行開幕式先向國旗行三鞠躬禮後行相見禮相率入議塲就席主席致開會詞云「此次臨時會之召集繹省長來咨以十年度預算爲主旨其愼重預算尊視民意同人等實深感佩顧預算爲財政之基礎而財政尤爲各種政治之基礎現代文明各國無論國家地方罔不有預算且罔不搆自議會吾江蘇自民國五年本會回復以來何年無預算何年不經本會之議决然而財政之紊亂年甚一年敎育之停滯實業之腐敗日甚一日社會因之益敝民生因之益凋因循粉飾至去年而圖窮七見此雖由旣去之執政者非法自由蔑視民意而同人等監視不力責職未盡抑亦不能無疚於心今幸省長王公來蒞是邦勵精刷新與議會相見以誠而同人等坐論三年行將瓜代方將以此次之會爲第二屆成績之歸結且將以此次之預算覘十年度省政之良窳敢不矢勤矢愼昕夕從事以無負我省長囑望之殷無負我全省父老付託之重雖然方之非艱行之維艱願與行政長官共勉之」開會詞讀畢行政長官致頌詞主席又起致答詞云」今日本會承省行政長官召集行第三年第二次臨時會開幕禮式並蒙賢長官寵賚弘詞歡忭何似本屆臨時會待議之案未遑枚舉揭其要端首重十年度預算失預算之編製固以收支適合爲原則而精神所注惟使地方事業日增而月盛會審核預算已歷有年矣乃稽諸省政之成績猶未能饜吾蘇人民之望同仁不敏深滋愧恧蘇省夙號富庶舉凡敎育實業水利交通諸大端似不難積極進行光氣煥發無如年復一年財政日見紊亂民治益陷悲觀竊以理財之道不外 
開源節流然吾蘇省今日民力凋敝旣源無可開感受國家歲出之影響張皇補苴恒懼不及節流之策更非所宜同仁雖將滿任期不敢懹五日京兆之見放棄天職願與我誠摰之長官本互助之精神振綱維於旣墜際此春光明媚萬物向榮吾蘇省政前途或亦有與時俱新之一日也謹答」答詞畢遂宣佈散會 
督軍省長祝頌詞并錄如下（督軍祝詞）今日爲江蘇省議會臨時開議之期燮元以事覊身不克躬與盛會特　　　　　　　　　　　　　遣劉參謀長玉珂代表敬致頌忱三吳爲東南大都人才之盛自昔稱最近數年間地方事業非常發達文化進步日上蒸蒸是皆貴會諸君數載以來籌策之力建議之功而此間賢士大夫又各盡其愛鄉之熱誠維持而贊助之用能收此良美之效果曷勝欽佩茲又値臨時開會之期諸君研究有素必更能出其嘉謨嘉猷福利梓桑俾地方事業益以發達民庶益以富裕社會益以繁昌其爲裨益何可限量是則燮元區區之意切望於貴會者也齊夑元敬祝（省長頌詞）民國十年四月十五日爲江蘇省議會第二屆第七次臨時會期瑚得復奉敎於諸君子之席念前此三十日中獲聆諸論於省政諸大端得略識趨向然相需甚殷相習未久願言之懹良不可得乃者大江南北春雨方酣百物忻忻時雍可蓍諸君子遠道䟦涉來集於斯知於地方利弊民生疾苦亟欲白於瑚者不减於瑚相望之摰也瑚識拙心賒惟以不欺其志者以蘄克遂乎民意所幸吾蘇較他省荒歉及兵事倥偬之地尙稱安戢鍥而弗捨庶乎有功唯賴諸君子發攄藴蓄惠我讜言不特慰瑚平時推許之誠抑足酬蘇民付託之意無彼此是非之見則建白克達乎中和表衆人好惡之公則取舍不違乎軌度官廳藉以措施社會受其幸福蘇民額手相慶寗有已時諸君子勉乎哉接席之談資爲治譜同舟之誼愼計前途自今以往諸君子克孚衆望各成令名瑚亦得藉指之功以無負厥職輔車之依交盡其義謹祝按是日議員到十餘人督軍代表劉玉珂王省長各廳長警處長均到會 
[南京快信]  
機工案地方廳昨日下午四時傳集緞業董事魏家驥張質夫黄月軒于本埰龔鏡湖機工張玉林劉宗保地甲端標到庭審訊供詞具各如前當由推事宣告辯論終結附錄前次地審廳豫審终結决定書主文如下魏家驥張斌黄月軒于本埰龔鏡湖陶學忠陶學恕李成明陳三烏李金保均免訴劉宗保共犯刑律一個第一百五十三條第一項十八個第三百十三條十六個第三百四十四條十七個第四百零六條第一欵之罪移付公判黄玉林共犯刑律一個第一百五十三條第一項十八個第三百十三條十六個第三百四十四條十六個第四百零六條第一欵之罪移公付判 
　　田文烈昨由漢乘輪抵寗齊督王省長派郝副官長朱政廳長赴下關歡迎未入城即轉車赴滬 
　　造幣分廠昨奉北京幣制局訓令暫行停鑄銅元齊督咋委胡翔林沈寳昌兼充軍署諮議不支薪水段書雲昨由寗赴京馬玉仁來省陳報防務昨返浦 
[杭州快信]  
　　中行行長蔡元康前夜卯時病故今日午後十一時大殮各機關咸派員致唁遺缺以副行長金百順暫代 
省敎育會本月評議會前因辦理北方旱災賑欵事未及依期舉行現定十七日上午九時補行開會 
　　紹興僞造中國銀行鈔票案内之婁仲安係當時赴該行報告人寃被牽涉現經省長令高檢廳轉飭摘釋 
　　杭州婦孺醫院明日（十六）行正式開幕式院長黄恒潔已柬請軍民兩長派員蒞席所列秩序一國歌二報告三校歌四官長訓辭五來賓訓辭六歡迎歌 
　　省會警廳已仿京師辦法實行防疫各區署衛生警調查疾病死亡人口頗形忙碌 
　　省垣泥作全體昨在湖山祖師殿會議罷工要求加薪事無結果今（十五）日尙須續議 
地方通信 
[松江]  
　　　質問農校籌備公民葉達文等致勸學所長函云本邑農業學校委令盛議員元音籌備文等聞之熟矣始猶藉口於欵未領到無從着手今則數千金已領去一年有餘矣試騐塲設在何處試騐物品已購若干松人鮮有知之者乃前讀報載先生呈文有試騐場早經成立等語殊堪駭異自欺乎欺人乎萬一有人實地調查先生將何辭以對且該校自盛議員充籌備員後人言嘖嘖僉謂其前次運動省議員時耗費至七八千金欲思借此以資彌補雖悠悠之口不盡可憑而盛議員之無農事學識經騐則可斷言以無農事學識經騐之人而令其辦農業學校將來成績如何可爲預决總之此次先生出來爲地方爭公欵固爲某等所欽佩在對於盛議員之延不舉辦竟不加過問默無一言則非文等所敢知用特具函質問即希明白宣示以明底藴而重公欵葉達文王正瑩沈璇謹上　 
[蘇州]  
　　錢莊夥徒僞造支票聞門中市專諸巷口恒利錢莊係蘇人王某所開聘用之經理毛某係鎭江人故所用夥徒大率鎭江人居多日前有鎭江人吳近仁由蘇乘輪至常熟庽居新旅社當以恒利莊之二百元支票向大東門德除莊兌取現其時該莊因票根未到拒却未幾該莊果接郵局遞到恒利之信始將二百元如數兌給吳得洋後又赴署前永興莊以同樣支票支得洋三百元遂購手提皮包一只兌金釧一付金練一條又至縣南義隆莊以恒利支票欲支洋三百元該莊細閱支票上字跡與恒利來信字跡相同因思向章開票與寫信係屬兩人今字跡相同不無可疑且聞恒利支票本城今日已有多張發現其中必另有别情當赴德餘義隆二莊詢問見該二莊所收支票及來信亦皆係一人之筆跡遂電蘇州恒利莊詢問情由一而先報告該處警察所立將吳近仁看管候示恒利接電後立即詳細調查始悉係已歇夥友某某等串通本店學徒私竊圖章印就空白支票並竊取店中信紙信封開發常熟上海二處僞支票多張希圖騙洋當即派經理毛某親赴常熟託福康莊石某將吳保出並查得吳處所支洋銀尙未化用遂分别退還各莊將吳押帶回蘇一面派人赴上海查詢有無被其騙支洋元之事俟料理清楚再將吳等送交官廳懲辦以懲效尤云 
　　高廳駁回選舉訴訟南京公民包超章東甫等各赴高等審判廳告訴第一區衆議員覆選監督夏翊宸選舉舞弊一案經高審廳民庭於四月十二日開庭飭傳原被告到庭審訊即於十四日宣告判决其判决主文云原告人等之請求駁回訟費由原告人等共同負擔聞該公民等不甘敗訴有赴大理院上訴之說 
[揚州]  
　　塲商請改銀盤通泰海三屬塲商以錢價鬆落擬加鹽價或貼錢虧曾向運商作一度之要求未得具體辦法茲各塲商復向運署建議改售銀盤昨經丁運使轉飭鄂湘西皖四岸運商公所籌議具復 
　　商會改選會長揚屬張綱鎭商會長李培霖因年邁辭職經各會員開會選定徐乃安接任業經宣告就職並於十三日呈報縣署備案 
 [P無錫 
　　青陽鎭電燈放光江陰縣屬之青陽鎭商務頗稱發達電話早已與江陰通接現有該鎭南新橋大豐油廠發起裝置電燈定名爲普照電燈公司於本月十二日裝設竣事翌日即開機放光每日下午六點鐘開燈至夜一點鐘息滅全鎭共裝燈數約有五百除盞之譜 
　　紗市近况無錫紗市近旬以來價目甚平無何升降茲將最近市價錄下廣勤織女牌十六支紗二百零六元球鶴牌十六支紗一百九十四元國鶴牌十四支紗一百九十元申新人鐘牌十六支紗一百九十元寳成如意牌十六支紗一百九十四元振新昇平牌十四支紗一百九十元 
雜評一 
[春光明媚之蘇議會（默）]  
　　蘇議會開會詞以春光明媚勗議員之及時盡力並望蘇政局之與時俱新佳哉此春光明媚之蘇議會也然而議員則正因春光明媚而及時行樂耳其有不以春光明媚而行樂者或則奔走以謀衆院之選舉或則奔走以謀將來之連任而對此瓜期將届之蘇議會早已視如桑榆暮景殘陽將下而無所依戀矣不然何以到會之人數如是其寥寥也 
　　至江蘇之政局則日陷於黑暗之途官廳視預算若無物而財政益紊亂行政者不以議會監督爲意而吏治益腐敗此雖前當局之咎然今之政局亦未見有清明之氣象也議員不能眞心助行政官廳不能眞心重民意年年開會年年互以空文酬應虚渡此良好之時光耳鳴呼春光明媚於議會何與哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[選舉訴訟案地審廳審判結果]  
　　上海衆院初選舉判决無效本邑衆院初選訴訟一案地審廳奉到大理院解釋後即於昨日（十五日）下午一時傳喚原被告到庭候訊屆時僅有原告楊春綠一人到廳被告方面缺席廳中候至三時一刻始在第一法庭開庭此次係組織合議庭番理除審判長陶嘉春外尙有陪席推事許文鎔朱庭庭耀兩君首由審判長向原告宣示謂本案選舉訴訟關係重大上次雖經宣告辯論終結嗣以兩造補具理由書前來認爲均尙有理由且本審判長爲本省人如果判决選舉無效人將謂我與地方有關係如果維持選舉有效則人又將謂我與行政界有關係故本審判長爲鄭重起見請求廳長組織合議庭嗣以合議庭討論之結果認爲尙有疑義故電請高審廳轉電大理院解釋在案昨日已奉到大理院覆電查本廳請求解釋共有五條茲將解答一併簡單宣示（一）本廳問省議會議員選舉調查單能否認爲與衆議院議員選舉人名册有同等效力院覆係截然兩事（二）本廳問倘其中有重複或無選舉權者能否與選舉全體正當之結果並無影響院覆應查照上項解答辦理（三）本廳問不簽字投票而蓋用投訖圖章是否違法院覆應依照選舉法四十五條規定辦理（四）本廳問投票入塲券選舉法無此規定是否違法院覆爲辦理選舉鄭重起見却無所謂違法與不違法（五）本廳問轉託商會與各同鄉會調查能否有效院覆調查應由初選監督委任不能由他項機關代查等語現本廳自應依照解釋迅予審結云云審判長問原告有何陳述楊答原告人擬向貴廳請求鈔卷可否將貴廳與大理院往來電文一併准予抄錄審判長謂當再用聲請書正式聲請楊又稱查本月十日政府公報登載國會事務局虞電内載共有四項問題其第二第四兩問題意義甚明母庸再說其第一問題仍是指明錯誤遺漏而言若僞造與浮報本無其人當然無所謂五日期内之呈請更正此外四月七日原告人之交狀所載尤足爲舞弊名册與投票簿之鐵證審判長謂國會事務局虞電亦經看見楊又稱貴廳係司法衙門當然依照院中解釋辦理不過上次被告代理人攻擊原告人「攻擊違法」一點不得不向庭上說明此即事務局解釋之第三問題查本案原告人旣於五日期内爲宣告選舉無效之請求則爲擴充事實上法律上之演述自無不得攻擊違法之理考其所以違法投票確爲實行其舞弊名册與投票簿之目的自不得不以違法投票爲其手段誠如解釋所謂因舞弊而遂違法則違法實舞弊所構成之結果」然則五日後攻擊違法自仍在所訴舞弊行爲範圍内推閘及於違法當然不受五日期間之限制蓋選舉法九十條所以用「及」字而不用或字依文理與擴張兩種解釋觀察極爲明瞭至解釋内所稱别一事件者係指當選無效而言非謂選舉無效亦在其内應請注意原告人遂向庭上請求查照原告人三月二十三日狀内請求三條迅予判决審判長又問楊曰本案應訴初選監督何以要控訴姚文枬楊答因據沈恩孚調查一得記所載姚文枬爲調查員之一不過要請貴廳傳他問其同名重複者如何調查而已並無别的意思審判長又謂此次初選是托各機關代查的遂宣告辯論終結由書記官讀供畢楊又稱筆記記錄不詳要將被告代理人攻擊違法一點理由用補錄遞廳否審判長謂可以不必遂諭揚退去聽候宣判時已四句半鐘矣旋即製定判詞發揭示塲公布其判决主文如下一件判决楊春綠訴沈寳昌等辦理選舉舞弊違法一案主文民國十年三月一日上海衆議院議員初選舉應屬無效訴訟費用歸被告等負擔 
[旅滬順直同鄉請停辦選舉電]  
　　保定曹巡閱使並轉曹省長鈞鑒民主政治胎自國會國民尊重國會詎肯漠視選舉顧自舊法新選令頒布後各省人民率皆觀望近來輿論所趨更由懹疑而進爲反對僉以爲政府渙汗大號謂將以民選舉謀統一究其實際適得其反年來南北爭議焦點本在法系今以新法產出之元首恢复舊法以元首之法外命令變更法律即此根本歧誤已足重益紛糾且號稱國會係合全國民選議員組織而成今西南獨立各省旣始終未表示贊同𨽻屬中央各省亦多明持異議較之五省除外之新國會且又過之依前說則此次選舉爲不法依後說則此次選舉爲不完往者新國會以不法不完之故貽世詬病卒釀成數年棼亂乃又欲造成不法不完之第二新國會母乃自欺太甚况吾省年來凶旱成災流離載道十室九空人民救死不遑何睱計及選舉户籍旣已紛散何從調查選民若公然掉弄虚僞則不惟法所不許更何足取信國人凡茲所陳並非高義以公明察詎不知此或者近在畿輔政府命令未便梗撓虚與委蛇容有苦心詎知直省爲北洋重鎭歷來推行新政各省恒資爲先導此次選舉各省當局多順從民意明示展緩而直省尙進行不輟國人即不笑爲肓從亦疑别有私企據鄉人來言謂有某野心家以非常希望歆動我公實則以非常希望歆動我公者其人已先有希望特餌公爲之助耳縱選舉强底於成亦徒供他人利用於公於私兩無所濟倘能中止隠患立消壹意孤行必貽後悔同人等愛國愛鄉義難緘嘿用特電達公意以進忠告尙祈立奮英斷即飭所屬停辦衆院選舉不勝翹企待命之至旅滬順直同鄉會叩寒 
徐佛蘇致趙恒惕電 
　　主張軍事隸屬民選省長之下夷午省長鑒讀省議會陽電敬悉議員七十八人選舉臨時省長公以七十八票當選全體無一否票毁票洵屬曠典異數議員一心具徵民意公當仰體民意就職公如謂身爲總司令不便再任省長蹈軍民混治之轍貽自治之玷此誠一大問題竊謂軍民混治固爲惡政然即軍民分治亦非治國良規因軍事係一部行政民政係最高行政軍事只能隷屬民政不能對抗民政此世界政治之常軌吾國各省督軍仗軍閥之淫威視民政若無物視省長若屬僚故輿論力倡軍民分治之說只圖稍限制其威權而無法提倡軍事隸於民政之制度然其結果無武力之民政究無從與軍政分治此軍民分治說之無關國家大政也弟以爲公就省長職時當宣言湖南以後軍事隸屬於省長之下總司令對於省長其資格職權及公文稱謂純係屬僚以消融軍民對抗之痕跡此最短時期權宜之舉現在省憲將成弟揣憲文中對於省行政之規定必當倣北美之各州憲法省民選舉省長省長爲一省最高行政機關統率省軍故目前最短時期公以省長兼總司令毫無碍民治進行毫無授軍閥口實之處倘他省督軍目前雖兼軍民兩政而一面又能承認省自治省憲法省選省長則彼之兼任兩政誰警議之且省憲公佈後彼之職若能受省憲之支配其民軍兩費又能受省預算决算之支配則彼無論爲本籍或客籍之督軍將來若選爲省長又誰訾議之蓋今日人民所爭議者一在拒絶代表中央之任命式的省長歡迎代表省民之選舉式的省長二在省長之職位受省憲之支配至如省長統率軍事非僅不拒絶且認爲天經地羲之政軌此事爲全國研究一大問題故鄙言不避冗瑣統希卓察徐佛蘇叩元 
[四月份往來太平洋輪之調查]  
　行駛太平洋往來中美間之商輪近以進出口貨清淡此後各公司聞有減少商輪之舉調查本月内由美國各埠派駛來滬之商輪郵船共有二十八艘其中爲郵船九艘商船十九艘其從金山三潘市來華者計有「委内瑞拉」「春洋」「金邦」「尼羅」「西卡摩拉」「中國」「愛瓜多」「西那里斯」等八輪其從西雅圖來滬者有「十字埠」「鹿島」「夏威夷」「西約斯普」「諏訪」「華納溪」「司巴根城」」等七輪由紐約來申者有「冒爾抛」「鄧扣克城」「蒙古太子」「基廷登宮署」「開森加」「哈羅大來」「密威大來」 
「檀香山」「羅得」「干巴尼亞爵士」等十艘從波特蘭到滬者有「忙德基」「倍派得」兩輪又有從舊金山羅城開來之「西海格」號一船今各輪中之已經進口者爲十四艘其餘十四輪尙在途中均須於月内抵此 
　　至於四月内開赴太平洋各埠之郵船商輪統計亦有二十四艘内郵船十一艘貨輪十三艘開往紐約者爲「乾德加」竇朋」「鵬奇鶴望砲台」「鄧扣克城」「蒙古太子」」「冒爾抛」「干巴尼亞爵士」等七輪往金山三藩市者計「南京」「天津丸」「西瓊乃」「委内瑞拉」「尼羅」「金邦」「春陽丸」等七輪至西雅圖者爲「飛脫倫」「香取」「西愛維斯」亞拉伯」「鹿島」「十字埠」「等六輪」赴波特蘭者爲「考克司得」「倍派脫」兩輪至往南美者有「河内丸」一艘往羅城者有「西海格一號一艘現時之已經出口者八輪尙有十六艘統頃在月内出發總計本月問往來中美一路船舶進出口共爲五十二艘其輸運量達三十萬噸左右云 
[航業消息零拾]  
　　法國郵船公司之直　號昨日離滬赴法吾國政府特派全紹清君爲代表搭乘該輪赴法國之巴黎參預醫學研究大會 
　　福來洋行經理之美商輪刻將派定行駛金山三藩市至上海之貨船六艘自本月起於進出口時均兼赴羅城一埠蓋因向駛該處之公泰輪船今已撤航行在上海方面已無直駛羅城之船舶故該行特添駛此埠以供商界之需求 
　　加至遠航行茲因由美至華之來貨無多乃先行派開一船到滬該輪名西摩倫號ＷｅｓｔＭｏｒｌａｎｄ係從美國紐約開來現在途中將於下月五號抵此 
[外洋輪船進出口行程紀]  
　　　日本郵船會社之筑後丸定今日開還門司神户在申裝出之貨有菜子七千包鷄蛋六千箱花衣三百件三星白蘭地酒五十箱餘爲顏料萲餅及雜貨又法郵船直𨽻號昨日開還法國由滬乘往馬賽之旅客計有笛克森哈蘭德别克登等西人六十九名華人二名乘往波賽者一人哥倫布一人西貢十一人往香港四名在滬裝往波赛之出口貨計綱貨八十八件茶葉二百七十一箱烟葉七十四件牛皮二十件松香十一件運往法國至馬賽各埠者有茶葉九百六十箱絲頭五十九包湖絲七百六十五件烟葉二十九件綱貨四件古玩十二件餘悉雜貨又有藍烟囱公司之愛爾亞號刻已定下星期四由滬開赴漢堡係取道英國與荷蘭云尙有英國公司之蘇廷號郵船刻在日本茲定本月二十五日還　　　　　　　　　　　 
申即日開赴歐洲經錫蘭馬賽而抵倫敦又日本郵船會社之鎌倉丸係行駛中日至英國之利物溥班今次由英來滬現得電訊將於星期一抵申來滬後停泊一日即須開往日本之横濱至五月十五日方始開出又大平洋行之哈羅特大來號今次由紐約開出經過古武來華現已抵日本將於下星期來滬江西路二十八號意國郵船公司之脫禮愛司脫號昨日下午五時由青島抵滬泊於浦中二號浮標此次自日本及青島裝往意國之貨物計有數千餘噸以花生果爲大宗該船在滬稍留數日定於二十號聞往香港新加坡以及意大利之威尼士脫禮愛司脫等埠又該公司波斯號亦已於八號新加坡開駛來申約十九號可到此間數日後即將首途往日本之門司神户横濱等埠 
[津浦路防疫之近訊]  
　　滄州站附近復發鼠疫又停售通車票滬寗滬寗杭二路車務處昨日接津浦路局來電謂該路滄州等車站附近鼠疫復發甚烈故該路滄州等站停滄客票客車並不留停云云故二路車務處已通電各站焦售滄州等站通車票矣 
[昨日滬寗車運來之絲繭]  
　　昨日（十五日）滬寗路火車由無錫裝來乾甡舞牌頭號絲十擔乾豐頂號絲五擔瑞康愼頂號絲五擔振　銀雙英牌頭號絲十擔運繭處裝來乾繭四百六十包 
[銀洋市况之報告]  
　　昨日洋釐仍平穏祇有大德昌與匯豐買現洋八萬元上下午收盤均七錢二分二釐二五三月底期上午因抛出者多故最小之價係七錢二分四釐二五收盤雖係七錢二分四釐三七五已無買主故四月半期洋亦較上日小二五惟廣東小洋漲起一釐半午後收盤計六錢　　　　　　　 
四分八釐五綠香港帮收進五萬餘角之故 
　　銀拆仍平平絲經成交計大經十五包廠絲三十擔共値銀四萬四千一百兩本星期内大條銀共到四百八十二條尙未囑銀爐鎔化寳銀據云大德昌擬買進若干裝赴香港云 
[麵粉期貨價格大跌]  
　　麵粉交易所期粉之價近旬日來逐步跌小每包銀四錢二分之巨惟市上現粉市價仍須二兩之外各廠存貨亦不多且南洋羣島預訂之粉正在陸續裝運出洋即小麥市價亦難鬆動該業咸不解大跌原因然做多頭者已大受影響據聞此次之大跌價係某廠囑某某等旬日來抛出近遠期標準粉七分十萬包之巨並有某某等趁此時機組織空頭公司所致惟麩皮價反而抬高 
昨日期粉價雖跌至一兩八錢三四分麩皮價漲至二兩之外一般投機者覩此情形莫不異常惶恐云 
[小麥最近市况]  
　　客小麥價之高昂因上年收成不豐各廠需求甚殷所以徐州貨（十四號）開過三兩七錢二分江西發减兩六錢八分乃前昨兩日竟無一包成交推其故各粉廠存麥尙敷一二月之角目下期粉價大跌擬捺小麥價三四錢而麥主則因存滬之貨不到三萬包且距新麥收穫時尙有四五十日天時倘有變遷届時之收數能否滿意尙未可定故堅持前價惟天津粉廠已派人到滬採辦陳麥亦待麥價稍鬆方肯動手也 
[糖市仍未轉機]  
　　自清明節後糖市價雖平定銷數仍未大轉機太古怡和等洋行祇有少數照原盤開出而各糖行恐國外匯率或趨下勢以是手貨亦不欲多存昨日錦茂開出四温　　　　　　　 
半價十三兩二錢又三温半十二兩六錢共有四千餘包成交至横濱三半車糖抛出二千包價日幣十六元七角又三二半開十六元五角大里Ｎ　仍劃十二兩七錢横濱貨劃盤各增銀一錢青赤等發貨銷場仍平平價無升降 
[芝蔴市面又疲呆]  
　　芝蔴市面久已不振因歐美市上價格是日落故洋莊不願辦貨上月中時曾接歐州電訊謂該處市面已好故洋莊始有動辦如徐州白芝薪及黑芝蔴　等價雖未見漲高而交易則日有發見茲悉近數星期來此項市面又忽見疲價已跌至七兩之内而歐美方面不但無有訂貨且去電毫無回音據謂先令一長歐美市上之價格以匯價合算較本埠市價低落尤甚故先令苟繼續放長則芝蔴市面恐更難望活動云 
[本年春季運美貨物之統計]  
　　大陸報云美總領署發表今年一月初至三月底三個月内上海輸往美國各貨物之總計今年第一季輸出品較諸去年同時少一千萬美金其原因不在輸出口額量之減縮但在美金價値之高與貨價之賤統計所載貨品除列於雜類者外共六十四種其値共美金一九五六八六九八元去年第一委則有美金二九五○九三○九元又有三十一種貨品値三一一五○四元輸往菲列濱復有數種輸往檀香山値一一二七五元就各貨價値而言出口貨中首爲生絲共一○六八○九九磅値美金四九八七三八一元去年輸出生絲共一○五○六二七磅値一○五四三八一五元兩相比較匯率之關係亦可槪知以美金計算今年貨價尙不及去年之半數廢絲輸出大減價値與貨量皆不如前去年第一委廢絲裝出七八三○七八磅値一○四五七○二元今年減至二二一○○四磅僅値二二九五一一元髮網市面京壞去年三個月輸出値七八六六二三元今年則落至三○三一三八元去年以一五九一五二元購純銻二四六五二一一磅今年以美金一一七八九七元購三六七八○八○磅輸出最減者爲羊皮由去年七○八五四八○美金之數落至今年二二三八六七元惟鮮張輸出較前爲旺鮮蛋由八二四二四元躍至一三五五九八元今年新輸出之貨品爲去年表册所未有者爲生鐵一○○二二六元氷禽一五三七八元電燈二二九五元氷蛋二七二○六元其餘重要輸出品爲茶今年二八二一五○七磅値三五五八九七元去年二二一○七八五磅値六○四四三九元府綢今年三七七八八○元去年六四三○一元黄狼皮今年五八八八一元去年四四九○七九元花邊今年四四一○二三元去年五九三八九四元中國貨品運至菲列濱者其最重要品爲麵粉計在今年三個月内其一四四六七五磅至於輸往美國之美術品如古磁琥珀翡翠玩物古畫等物今年僅三二三一九去年同時則有六八八四七元 
[京校輟課中之蘇省敎育會電]  
　　江蘇省敎育會昨致北京電云北京大總統國務院財政部敎育部鈞鑒敎育爲立國根本而京校以欠費輟課久未解决國民盡納稅義務又爲子弟納費於國立各校而政府聽其失學何以對國民應請迅即容納京校敎 
職員之請將應撥各費立即照發以雜人心而固國本江蘇省敎育會咸 
 [P北京女子高等師範畢業生四十人共分四組由總幹事　　　　 
檀潤娟敎員孫惠卿趙尙卿郗晋卿等率領由京津南下至蘇錫滬參觀惟限於二十六日歸校不能長期遊覽到滬後卽由商務印書館幹事黄警頑趙廉臣二君引觀滬上著名學校如萬竹旦華中華職業女子體操女子美術大同學院二師及附屬小學等昨日下午又由該館幹事黄警頑趙廉臣朱和鈞等親到務本女學迎往寳山路商務印書館工廠參觀三十餘部及尙公小學末至花園攝影畢分贈婦女雜誌月份牌各一份旋在園中開談話會由黄頑君介紹理化部吳和士君和士君用五分鐘演講理科敎授問題吳君云中國現在日常生活已極不自由極感痛苦有心人於普及敎育上的理科敎材思極力振興自然隨世界潮流而進行理科敎材的任務方面很多在武將競爭的世界因善用理科者可得戰勝攻取在經濟競爭之世界尤舍理科無以利用厚生若積極的爲國家爲人類發展未來的幸福實現人類社會創造進化的理想斯乃研究敎育者之責任也講畢由檀女士代表全體致謝六時許畫興而别該圑此行深得产滬上商學界之助頗覺滿意而該圑之特點一尙儉德身均穿布衣無手飾耳環二每逢出入均雙行魚貫而行秩序井然三耐勞苦終日奔走參觀已數日面無倦容今晨乘早快車赴杭寄寓省敎育會分日參觀男女師範游覽湖山約十八日赴寗參觀高師中小學校勾留三天即行返京校云 
[反對投標認稅亦以春振抵制]  
　　上海稅務總公所俞琢吾所長前奉江蘇財政廳令加增比較銀六萬元並將各業認稅改爲投標辦法曾經據情函致縣商會將所加增之比較稅額轉加於各業商請即轉知照辦而各業商及認商方面聞此消息羣起反對即投票一事亦不承認詳情迭紀前報茲聞此項問題由縣商會開會後將所議反對各節陣請稅所長轉詳財廳去後胡財廳長以現値公欵奇絀这之際待欵孔殷不得已而將徵收機關竭力整頓意在化私爲公即如投標認稅方法乃照新章辦理非切實轉勸各商照案履行不可查紗業認稅爲滬上各認商之冠應由應由該業商領袖袖迅爲實行故已令知稅所轉函商會轉勸該商提倡進　　　　　　　　　　　　　　　　　　　　　　 
行俾各業亦可繼起遵辦事爲各業商代表所知僉以現値商業困頓之時所有春振一事刻正認定籌集措繳如果官廳决計實行新章投標認稅則各該同为業將來俱受影響是以抱定宗旨槪不承認一俟奉准取銷前令方再籌措春振以爲抵制云 
[史各脫在南洋公學演講記]  
　　昨日（十四）晚徐家滙南洋公學青年會本請定魯濱孫君至該校演說題爲『印度學生之舉動』後因魯君身體不舒乃由其同伴史各說君代表到校七時開會首由該會申國權君介紹略謂魯濱孫先生與史各脫先生去年首途周游列國對於青年舉動頗爲注意且肯出力相助此次過申敝會請來演說勝榮幸帷今日魯先生因染有微恙不能到校故由其同行者史先生代表語至此當即請史先生演說史先生起立略謂鄙人不才今日魯先生不能到此特囑鄙人前來鄙人自知决不能使諸君滿足尙祈原諒且事出倉卒鄙人亦未從事預備茲略言之計鄙人與魯先生自去年九月間離美從事考察各國情形先至英倫然後至法蘭西意大利小亞細亞等最後至印席一路考察各國青年輩覺自歐戰後無不孜孜從事於學問方面以求其國之富强蓋現在之學生即將來國家之主人翁故將來各國之前途眞未可限量也然鄙人有一言進者即求學者當具有圑體性質　之足球然其勝負皆决於國結力之强弱且有能服從師長敎訓之性質在座諸君皆中國將來之主人翁爲之青年務祈竭汝之力成將來中國有用之人物爲中國造幸福是則鄙人所厚望也演說畢當由申君代表全體向史氏致謝並唱校歌散會 
[澄衷學校念週紀念會預誌]  
今明兩日虹口澄衷中學舉行念週紀念并行校主葉公銅像開幕禮第一日之節目下午一時起參觀游藝三時銅像開幕來濱致頌詞名人演說六時茶點晚七時新劇（趣劇金錢應怎樣使用正劇愛國男兒劇本學生自編）新奇幻術（敎員朱織雲）第二日之節目下午一時起參觀游藝紀念運動技擊晚七時影戲（校友贈商務製天女散花片）𦦨火（校友簡實卿贈）敎室之佈置由各級學生自行造意互事競勝該校在虹口塘山蹈來賓乘七八九路電車至兆豐路或鄧脫路口下車向北行數十武即達 
[華僑聯合會歡迎菲島華僑紀]  
　　昨華僑聯合會開會歡迎菲律賓華僑考察敎育圑顏文初張達生詹菊似佘伯昭劉澤春菲律賓抗爭簿記案華僑代表薛敏老諸君午後五時開會各董事請各華僑代表入來賓入座由會長李登輝宣佈開會宗旨謂華僑代表諸君此闪回國不辭勞瘁一爲華僑謀敎育之發展一爲華僑除商業之困難皆屬重要事件其熱心毅力可想而知本會異常快慰旣蒙諸君惠臨必有見敎請將僑情報告以資討論誌君起言菲島議會近所通過之薄記條 
例於華僑固屬不利然於菲島亦未見有益因彼此均有阻礙之故當初美人以爲此事僅華人一方面之關係後亦明白華人不便勢必影響該地之經濟亦多有不以此條例爲然者鄙意以爲美人旣經明白自有主持公道之人擬聯絡美人或能忠告菲人以解决此等間題亦未可料務望貴恊助進行云云李登輝謝復初許冀公曹讓之謝碧田胡道南均互相討論一致贊成　君辦法謂此等薄記條例不獨關係菲島華僑萬一實行則影響所及我華僑在外誠有不堪設想者勢在必爭本會前曾電請政府與美國交涉轉致菲督變通辦理勿失中美人民交誼今薛君代表華僑至京請求外交當局提出　重交涉更爲得力本會自應設法扶助進行並請各公圑出力恊助云云繼由華僑考察敎育圑張達生報告謂菲島華僑學校祗有高小而無中學惟中西學校内開有中學班此校係前清時辦的合各埠學校學生統計約三千左右近來華僑敎育之進步皆由菲島華僑均極熱心敎育有敎育會以統一敎育方針其學欵亦能統一故學校有統系趨向能一致又能得美政府之帮助代爲徵收營業附加稅每年分三期向領發交各學校故無經費缺乏之處又有敎育研究會以各學校校長敎員爲職員每月會議一次此次通過關於改良華僑敎育之議案二十餘條而鄙人等回國考察敎育亦議案之一此來因菲島氣候正在酷熱之時有五十天之假期故聯袂回國六月六日以前必須回菲至菲島美國學校亦多惟就近考察即可何以必遠涉重洋回國考察因華僑敎育有特殊之辦法如完全採用美式恐不甚合所以回國考察擬按諸該地華僑情形參酌中西辦法以期適合於華僑之實用方能確切成爲華僑之敎育是否適當請在座諸君指示蒙貴會盛意歡迎殊不敢當謹代同人感謝云云李登輝云菲島華僑敎育之成績優良皆考察圑諸位先生之力敬祝健康爲菲島華僑敎育大放色彩余佩　報告兩次到京交涉英屬學校註册條例經過情形畢李登輝介紹由日本回 
 
 

Page 11

 
 
　　國華僑鮑少游及其夫人曾麗銓女士均有名之美術家去年十月間在神户中華會館開演藝會曾籌欵三千滙北京振炎其熱心可知此次由華僑王敬祥及本會董事許冀公邀其夫婦回國提倡美術鮑君夫婦慨然允諾擬將其圖畫選出最得意之作數十幅在本會開展覽會一則提倡祖國美術並候賞覽家之批評二則爲災民籌欵以供慈善家之懸掛本會極端歡迎自當代爲籌備開展覽會事云云一時在座諸君掌聲即雷已七時矣其餘來賓陳祖歷吳和士夏宏培沈卓吾等皆不及演說遂各飲茶點而散 
[國内輪船運貨進出口之調查]  
　　進口貨（寗波）太古公司之新北京輪船昨由寗波裝來之貨有下紙一千三百件毛竹一百六十件杉木四十件藥材一百十六件檯木九十件草蓆五十六件茶末七二件香粉二十包雜貨五件又寗紹公司之新寗紹輪船裝來之貨竹木三百六十九件毛笋一千零十四件蠶豆二百三十包草蓆一百四十八件螟蛹三十六件掃帚六十六件洋紗七十件布頭四十八件花生二十包雜貨七十三年（長江）三北公司之長安輪船昨由長江裝來之貨有棉花一千四百六十五包白米五百我靛青二百六十四硧磁器一百零三件綢子五十二件烟葉四十一件小麥八十包紙頭四十七件鮮蛋三十擔夏布二十五件又轉甬白米八百八十七包牛骨七百五十包藥材七十一件茯苓九件又太古公司之盛京輪船裝來白米四千五百五十五包桐油三百桶紙頭一千五百四十六件麩皮二百包小麥一百包黄豆一百八十包粉絲五十二件夏布九十二件點銅四十塊鴨毛九十八件滑石二十件香菌木耳二十三件（温州）招商局之廣濟輪船昨由温州裝來之貨有白礬一千七百五十包青田石二百六五十件紙傘三十八箱烟葉七十七件茶油三百簍鮮豆三十件蒜苗五十件碎布頭二十件藥材三十七件箱板四十五件銀洋四箱鷄蛋十四擔木炭十簍棕二十三件毛茶十箱雜貨十一件　　出口貨（寗波）太古公司之新北京輪船昨日裝往寗波之貨有麫粉一千二百五十六包白米一千四百七十包糖六百包冰糖二百包肥皂一百五十箱點銅一百五十塊藥材三十五件香烟十五箱葵扇二十七件雜貨五十件又寗紹公司之新寗紹輪船裝往之貨有白米四千五百八十二包棉花七百六十六六洋布八十四箱玻璃一百零六箱機油五十箱靛表三十桶鹹魚十五包木器二十二件雜發二百六十七件轉口米八百八十一包牛骨八百三十件（長江）三北公司之長安輪船昨日裝往浦口之貨洋火梗七百件青鉛十件藥材十件雜貨六十件裝往蕪湖之貨有洋火四百二十二聽洋釘八十五桶肥皂五十箱圓乾二十九箱糖三十包紙傘四十件洋紗七件絲頭二十二件蔴袋四件鐵器四百二十五擔雜貨三十三件裝往九江之貨有洋火三百四十五聽糖五百五十包洋釘二十一桶海带一百件瓜子一百九十一包肥皂三十箱鹹菜二十件玻璃二十二箱麵粉二十五包带絲十件鐵器九百三十擔雜貨八十件裝入漢口之貨有紫銅一千六百八十擔洋火一百二十聽瓜子一百五十六包洋火匣一百六十一件花衣一百包圓乾八十箱紙頭三十一件藥水二十箱藏袋二十五件火梗四十件鐵器六百十四擔雜貨一百二十二件 
[友華銀行銀市報告]  
　　中美新聞社譯友華銀行十五日報告云昨日倫銀價跌四分之三便士遠期跌八分之五便士紐約銀價跌至五六又四分之三倫郭紐約匯價漲至三九一此間今日定價與昨同市况終日穏固午後較上午堅定中國昨在倫郭賣銀但未必繼續云 
[華商電氣公司將開股東會]  
華商電氣公司已將所損之交流電機葉子板修配竣工電車已可日夜行駛所有電燈部份現經該公司派匠前往各户將所拆卸之燈表分别裝置完善亦已一律照常通電並將各處之方脈閒内蓄電池電線等項次第佈置將電力蓄儲新裝燈户均已接線通燃並聞該公司將開今屆股東大會預備將上年營業狀况及收支賬略與工作機廠等事報告股東業已通告各股東預將提議事件意見書函知公司以便屆時列入議案當衆提議藉資討論云 
[雜糧油豆餅交易所開會紀]  
　　上海雜糧油豆餅業交易所開幕以來一切營業上尙未十分完備昨日下午開全體大會公司討論進行事宜並提議加入小麥期貨買賣應定標準等事手續頗多同業共到七十餘人五時後市塲散後始行開會議至晚間八時始行散會 
[碾米業開會紀]  
　　上海機器碾米公所昨日（初八日）開常會下午二時正副會長張樂君錢貴三曾影毫評議員朱安生蔣敬文潘獻廷徐鴻荃杏園江潤卿等曁同業到者二十六家開會後提議案爲本年二月 
北蘇州河公棧大火並延及恒昌德碾米廠該廠雖遭波延未曾焚燬而存棧之米已全數水漬上海公棧中米糧亦有堆存有未保火險者有已保未經做單者種種紏葛損朱案多因而提議嗣後客人糙米到廠上棧客人與廠家均有連带之關係應勸告各客一律保險勿貪小利而夫其大爰即議决凡後無論客秈糙米等發進廠即須保險方能收受因有押匯及塾欵與客家之事如果客人未保應由廠家與家接洽代爲辦理云云衆皆通過即致函各埠米商及客人等准照辦理次議中句糠粞市價因米價平穏仍照前盤有效至五時散會 
[滬杭路加開貨物專車]  
　　滬杭甬鐵路近日車運春貨非常擁擠尤以閘口拱宸橋南星橋三站之存貨爲多且以聯運之貨居泰半該路日夜班貨車限於機力仍處不及疏通昨由該路車務總管召集各稽查會議議决自即日起每日上午九時由閘口站加開貨物專車一次來滬不限時期總以積貨運畢爲止云 
[張公權赴杭料理蔡元康後事]  
　　杭州中國銀行行長前浙江江蘇審判廳廳長蔡元康號谷清紹興人庽杭飲馬井巷本月十三夜忽染時疾救治無效即於十四日上午五時在庽病殁常由該行副行長金百順維持行務急電北京總行外並電知蔡君紹興原藉由乃兄鏡清來杭料理喪務茲悉北京總行接電後以副總裁張公權適在上海當即電令張總裁就近赴杭料理一切日昨（十五）張總裁親詣滬杭甬路局請掛花車因局長公出當與該局英文秘書長羅君接洽飲由車務處將A字花車附掛於昨日（十五）特别快車赴杭張總裁昨夕即在花車駐宿本日仍將原車附掛上午快車由杭返滬並聞　石商會會長徐申如昨與張總裁同車往返云 
[馬車碾斃女孩]  
　　住居塘山路之鍾維山家八齡女姟鍾桂寳前日下午出外購物途經馬路（塘山路）突被某甲所御之馬車撞倒車輪從身上碾過頓時痛極暈去迨巡街捕聞警趕到甲已恛鞭疾馳遁去該捕遂將傷孩車送附近醫院奈受傷過旋即因傷身死捕房得報立即涙探將尸舁入斐倫路騐尸所昨晨傳同尸屬人說報請公廨俞襄讞會同美領约君於午刻蒞所飭吏檢騐得已死女姟鍾桂寳委係生前被馬車撞倒碾傷要害殞命塡明尸格升座公位命將見證江肖南陳王氏傳案略詰數詰數語即據尸父鍾維山投案求請伸雲中西官得供會商之下判准尸父鍾維山具結領尸收殮候緝提肇禍之馬夫到案訊究 
[因賭起衅之命案]  
　　南京人湯三仔前晚與朱阿狗因賭起衅在北京路互毆湯力不支被朱毆傷倒地由捕查見將湯車送醫院醫治無效旋即身死由院知照捕房將尸舁入虹口　倫路屍所於昨報請公共公廨陸襄讞會同英赫副領事蒞所檢騐一過即升座公案由捕將朱阿狗解案經中西官略詰數語諭令屍妻湯范氏具結候領屍體棺險遂於中西騐訊單上會同下諭云着西醫詳細檢騐湯三仔究係因病身死抑或被毆致命報告公堂候核朱阿狗狎候捕房偵查起訴此諭 
[求是學校三週紀念大會預誌]  
　　滬西巨籟達路求是學校分男女部日夜兩校爲陶冀芳君獨力創辦已歷三年現該校因欲推廣校舍擴充義務學額乘此三週紀念舉行游藝大會並發刊三週紀念册分贈各機關徵求各界評論藉以提倡貧民敎育該校三週紀念大會不日將舉行已有社會名人各圑體等以祝詞祝畫批評題字詩聯等贈與該校者頗多屆時必有一番熱閙云 
[民立中學運動會預誌]  
　　本埠民立中學自蘇氏昆　倡辦以來已有多年成績優美今歲所有之學生已逾千人爲滬上各校之冠該校校長蘇頴傑君平日對於學生功課力求完備體育尤極注意茲定於五月八日假公共體育塲舉行春季運動會故日内該校體操敎員已通知各學生從事預備云 
[養性女校歡送校董]  
　　派克路養性女學校因校董杜子輝赴四川公幹於昨（十五日）上午十二時假座一品香酒館行餞别禮當由該校校長袁學孟女士幹事陸禮華女士監學李動夷君邀請該校董杜君及其夫人相與入座後首由校長致歡送詞繼杜君致謝詞旋由杜夫人一一握手爲禮盡歡而散杜君此行約於夏仲回滬 
[青年會消息]  
　　青年會交際科定於今日（十六號）午後二時陪同會員參觀白利南路中華工業廠廠中有工讀學校工廠銀行工廠貿易店工廠醫院禮拜堂運動塲休息室等等海爲現今第一之完全工廠屆時該廠備有茶點欵待凡欲偕往者須向該會事務所報名額定三十名云又該會今晚八時舉行春季第四次會員家屬同樂大會其秩序中有新排塲獨脚戲全套百代軼事電影一卷羅克滑稽戲片二卷義犬救主影戲五卷無不妙趣環生増人興味入座劵非會員每紙二角會員减半又該會職工部浦東分所今晚六時半訂請美國敎士路崇德君演講「一大馬路」明晚六時半郭請慕爾堂牧師竺規身君演講「基督敎與工人之道德」云 
[北區公學加入嘉興義賬會]  
　　海寗路移壽里北區公學辦理頗著成效對於社會亦能盞力眼務如童子軍童子改良會均已次第成立去年急振游藝大會男女兩學部均有游藝加入近聞嘉興義振會於本月十八日起在公共運動塲舉行急振游藝大會十天該校乘春季旅行之便加入跳舞多種並番有該校敎職員之新劇加入云 
[青夜義校徵求消息]  
　　閘北青夜國民義務學校第一次徵求大會自開慕後各隊進行異常踴躍前晚爲大西洋隊隊長徐贊華由個人出資請該隊全體職員於新半齋宴會列席者二十餘人席間討論進行方法聞 
南北二冰洋隊隊長張取誠董天爵等亦將於此數日内召集隊員討論進行方法又聞該會徵求閉幕時期爲星期三分三次報告明日（十七日）下午二時爲第一次結束報告假勞合路旅滬寗波同鄉會新會所昨已由總隊長曹慕管參謀長霍守華任衿蘋曁名譽隊長方椒伯等具函通告矣 
[周濟同學之義舉]  
　　本埠商界某君　曾受業於梵王渡聖約翰大學去冬見舊時同學有生計維艱不堪潦倒者乃激發惻隠之心慨捐欵項作爲基本金即以其利息濟助在滬同學之一時陷厄境者聞該欵業由某君委托其同學三人司理其事即愽物院路二十號青年會全國恊會總幹事余日章君及該恊會總務幹事顧子仁君與梵王渡大學李翰綬君如某君者關懹舊雨商誼洵可欽矣 
[兩路各轉運公司名目]  
　　滬寗滬杭甬鐵路車務總管因該兩路轉運公司名目繁多有已經與路局訂有合同正式承認者有借用他家名目另立一家者 
有兩路共同訂有合同者有各該本路私家之轉運公司深恐各站人員難於識别易爲濛混昨（十五）特詳細列表發交該兩路各站遵照茲將各轉運公司名目列下滬寗滬杭甬兩路已經承認之轉運公司永泰隆華盛義潑通捷運公益中國運輸公司祗經滬寗路承認者清記同興恊豐悦來瑞泰恒興記通達利興大通顧重慶翔茂良寳恒大恒泰滬寗線之私家行號福中中興茂新和記榮泰亞細亞美孚普益元生東祗經滬杭甬承認者愼大三濟恊三聯茂順泰通達華均益同和寗紹越利同業滬杭甬之私家商號大古源源公光華觀成堂鴻興美孚亞細信 
[中法藥房人丹部宴客紀]  
　　中法大藥房之人丹都向製售龍虎牌人丹爲純粹國貨年來營業甚爲發達昨晚六時該部主任王梓濂君等特柬邀報界等人士在三馬路興華川菜館聚餐至十時許始盡歐而散 
[沈知事鼓勵慈善會]  
　　虹口梧州路中上海聯益善會辦理施材　葬送　給藥及施衣米等善藥靡不熱心毅力實施惠澤本縣沈知事對於該會之普濟窮黎頗爲嘉獎特題「樂善不倦」四字匾額一方　送該會以資鼓勵 
[水警區長令查渡船]  
　　江蘇水警等一區沈區長昨日訓令駐滬第三隊長文云案據王家渡鄉董龐允詒龐錦等函稱敝處王家渡向有渡船兩隻渡資每客十文近因尖布滞銷鄉機多改作稀布羣往浦西華涇等處求售於是渡客日多舟人利其不能多延時刻渡資遂增至二十文鄰近有小船者見其得厚爭往渡口渡人現已有七八隻之多船户旣多遂有因各拉渡客而生齟齬者將來雖免不滋生事端且每船載客非至不能容足仍不肯開行亦屬十分危險某等目擊情形心竊憂之爲敢函懇鈞座仰念事關水上危險迅賜設法取締每船載客規定若干位每客渡資規定若干文出示曉諭俾示遵行實爲公便曷勝感激之至等情到區據此查取締渡船前次閔行鄉訂有規則每隻須逾三丈方爲合格每客渡資十文自陰曆冬至起至年底止加倍給價公渡外尋常渡船每次搭客至多二十人越額即行處罰行駛規定時刻編號給照以資遵守面免危險茲據龐董等函達前情應先調查王家渡現有渡船若千隻是否合格船身能否堅固渡夫是何姓名派第三隊馳赴調查明白具復到區再行核辦爲此令仰各隊長即便遵照辦理明白具復毋延切切此令 
[緝私營長到差之函知]  
蘇屬緝私第一圑第三營史營長昨日分致駐滬水警第三隊王隊長函云敬啓者案奉蘇屬緝私司令部訓令内開第一圑第三營營長陳雲發免職遺缺查有本部總稽查史春林堪以升補除委任外合行令仰該員即便遵照此令等因奉此敝營長遵於四月十日接受關防到差視事除分别呈咨移行外相應函達請煩查照 
[警探拿獲盜案關係人]  
　　譚子灣王家井顧方伯所開顧瑞祥廣新衣店被盜行刦由警探拿獲關係人蔡如松張四十字（即張廷渭）王四奎（即周廢生）等三名申送警察廳發交司法科訊供之下因案涉刑事遂於昨午備文飭警將蔡張周三人函解地檢廳究辦一面着矣主自行投檢廳請追失　 
[昨日公共公廨訊案紀]  
　　昨晨公共公廨民四庭由張襄讞會同美約副領事訊理（一）楊潤身訴何錫庭不理担保章綬卿借洋六千元案前經判决原告勝訴茲何不服延律師到堂聲請復審並稱第一被告章綬卿現避往常熟請飭移傳等語而原告律師到堂反對被告請求復訊「結果」被告請求復訊不准（二）楊書康訴陳永詔售地不交道契請追損失及定銀一千二百兩案「結果」着被告退還原告定銀一百兩並償原告損失銀一百兩完案（三）唐晉記訴洪裕成拒絶地契蓋戳案「結果」江辛氏出賣地產准原告唐晉記管業並諭地保辛金發照章蓋戳民三庭由俞襄讞會同葡其副領事訊理葡商陳丙昌訴德國人特路其不還借洋五千元墊欵七百七十元六角銀二百六十五兩案「結果」被告不到准登報十四天如逾期仍不到案即缺席判决民一庭由陸襄讞會同美約副領事訊理美商運通銀行訴　康號不理欠欵案據原告許理律師上堂稱被告所欠貸價除其有存欵作抵外尙欠銀四萬六千三百餘兩被告店内現無一人請給諭將其存貨拍賣並准原告登報傳達云云「結果」應准原告請求登報十四天德達倘法定期内被告仍不到案即予缺席判决所存被告店内貨物准由原告保管隨時拍賣得欵若干報告公堂候核 
　　又午後民二庭由陸襄讞會同領袖英總領事特派俄員麥拉夫訊理（一）俄人開司克物訴劉格淮不付工資案「結果」本年四月八號所下之判决暫緩執行候被告反訴辯論終結再核（二）　林盤訴司壳脫余夫霸得不遷案「結果」候傳被告到案再訊（三）海滿洋行訴採辦衣食供給品局欠欵案因人證宋齊「結果」改期再訊民四庭由俞襄讞會同美奥領事訊理（一）史錦華訴施賢銀不還借欵案「結果」滄園浴池旣在租界之内應歸本公堂受理着被告償還原告洋一百五十元並繳堂費利息免追被告應於三日内到案交保（二）婦人姚丁氏訴與其夫姚天生離案「結果」原告不到將案註銷（三）葉德華控吳爾　不理欠洋案原告律師請求改期一禮拜再訊「結果」照准（四）葉德華訴鄒和森用空賬洋案「結果」限被告於六個月分期續還原告銀一千零十二兩六錢五分六釐洋一百六十五元零五分准被告减輕交五百元舗保出外履行堂判訟費歸被告負担 
[公共公廨訊罰車輛違章案併紀]  
　　星期四午後公共公廨張襄讞會同美約副領事升座東務公堂訊理各車輛肇禍違章案三十四起彚誌如下（一）汽車夫姚金林在黄浦灘開車不愼撞傷西人雷斯案復訊判决押西牢一月（二）張九香未領開汽車執照擅在揚樹浦路開車不愼撞壤英美電車公司四十三號電車上電箱諭押西牢二禮拜（三）張黎元（即童根）擅開五百五十九號汽車訊罰洋二十五元（四）顧阿金開汽車不愼幾至肇禍諭罰洋二十五元（五）高來開駛汽車不愼幾肇禍端訊罰洋二十元（六）蕭阿照開汽車不愼判罰十五元（七）季榮林開駛汽車訊罰洋十五元（八）張連喜開汽車不愼判罰洋十五元（九）張阿二開駛汽車不聽巡捕指揮諭罰洋十元（十）高林和開駛汽車疾馳訊罰洋十元（十一）唐某（十二）陳阿龍（十三）周和三（十四）沈阿桂（十五）徐開仁（十六）趙榮林（十七）包阿毛（十八）紀才寳（十九）楊利生（二十）朱順寳（二十一）王才根（二十二）侯介三（二十三）張福祥（二十四）王義耀等十四人均開駛汽車任人站於踏脚板上並不聽巡捕指揮訊各罰洋五元（二十五）王金生（二十六）陳阿三（二十七）袁阿榮（二十八）許關祥（二十九）王榮弟（三十）顏阿三（三十一）應阿貴（三十二）朱連生等八人均於夜間開駛汽車不點尾燈諭各罰洋三元（三十三）馬夫張振福駕車疾馳不聽捕話諭罰洋二元（三十四）塌車夫王善亭拉車不愼撞壞陳長發所開之汽車訊罰洋二元一併充公 
[走失婦女案兩起]  
　　婦女劉徐氏住滬南關碼頭船早有女小毛頭現年十九歲於上年十七日被徐金林誘拐無踪昨經氏往浦東陸家嘴將徐尋獲紐控三區警署曾署長訊據徐供稱該氏之女小毛頭實被韓某拐往外埠現不知避匿何處請求鑒核曾署長命解地方檢察廳 
訊辦又賃居浦東爛泥渡開設牛肉店之江西人高國才於去年十一月間憑媒孫德壽納娶朱紹祝之妺朱氏爲室過門甫經三月　該氏忽於前日捲去衣飾等物逃走無踪昨經高將媒證孫德壽連同朱紹祝扭控三區警署經會署長略詰一過以孫等形同串放白鴿判解地方檢探察訊辦 
[西绞績里一带穢物已掃清]  
　　楊樹浦西絞績里總弄底被地主建築竹笆阻斷交通以致該處事事糞夫相率罷工糞穢無從出脫領倒於各衖後面之陰溝或垃圾桶中穢氣觸鼻等情已誌本報茲悉該管楊樹浦捕房捕頭因該處築笆業主有自由之權外人未便干涉惟糞夫罷工若不速爲設法解决殊與衛生上大有關係故特商之該處衛生分所西員將東西絞績里等處之糞穢垃圾暫由楊樹浦橋糞頭用船運載外於昨晚督率糞夫小工多名將名弄中所積之穢物掃除一清 
[攫衣包當塲追獲]  
　　滬南王家碼頭某茶食店夥王鴻記於昨午携带包裏一個内藏皮袍等衣服多件乘華商電車至十六舗意欲附輪回浦東家内迨至十六舗下車時爲竊匪方文鈞乘𨻶攫取其衣包飛步奔逃經� 
王覺察追捕即由第六守望警察帮同追獲人贓带入第一區警署王署長詰據方供安徽人因失業無依出此下策奉飭一併申解警廳司法科訊究 
[科罰一羣賭徒]  
　　常州人宋阿生前晚在公共租界東興街七號屋内聚賭抽頭被總巡捕房包探邵仁初偵悉禀明捕頭恊同七十二號西探前往將宋與賭徒陳阿根許福珍謝蔡根王賽才朱阿大沈願根蘇蔡福郁金和朱銀泉陸連生胡蘭芳胡阿三許嘉坤花王寳陳月生任三　任阿大任順充陳阿根任根培任正友趙阿根謝王大王者郎陶榮生胡松林朱阿六等二十七名連同賭具一併带入捕房昨解公共公廨經中西官訊明判宋阿生罰洋三十元餘人各罰洋三元一併充公賭具銷燬 
[私賣洋煙之科罰]  
　　法租界大自鳴鐘捕房捕頭偵悉居民劉雲山家私設烟榻容人在内燈吃並秘密售烟前晚带同包探前往抄出不槍烟膏等物甚夥带入捕房諭劉交保候究昨日傳至法公堂請究先由捕頭上堂禀明前情並將烟膏等物呈鑒詰之劉雲山供認私售洋烟不諱中西官判劉罰洋七十五元充公以儆抄案之烟膏等物没收 
[誌謝]  
　　寳山路口辛西製香工藝廠　見疫勢漸蔓製成避瘟香冀施補救昨承惠贈半打又商務書館惠贈第八卷第四號學生雜誌曁第七卷第四號婦女雜誌各一册誌此併謝 
雜評二 
[選舉無效（訥）]  
　　上海之選舉訴訟已判决選與無效於是前此上海之初選固屬徒勞二區覆選亦將前功盡棄而另有一番忙碌矣 
　　以常情測之敗訴者必上訴然大理院旣有此解釋則雖上訴亦無從挽救俟經過此上訴手續之後而調查而重選又不知將費時若干江蘇欲趕辦選舉而偏遇此周折亦成績嘉良中之一缺憾歟 
　　向來之選舉訴訟無不成人之美鮮有將選舉推翻者故此次之訴訟結果實爲罕見吾且勿論兩方勝敗之原因而論勝敗之影響實不僅關係兩方之當事人也已當選之二區九議員不將慮空費此買票之金錢乎他縣之初選當選人不又將希望賣二次之票乎是則憂喜之出於兩方當事人外者矣可憐哉營營擾擾之不已也 
公布攔 
[江蘇高等審判廳]  
　　民庭判决　一件　根　與黄　氏爲　田訴訟上告一廳（决决主文）原判撤銷本案發還上海地方審判决廳迅予更爲審判一件秦春德與秦毓煥爲基地涉訟上告一案（判决主文）本案上告駁回本審訟費由上告人負擔一件徐林氏爲債務涉訟不服上海地方番判廳之决定聲明抗告一案（决定主文）本件抗告駁回一件劉燄氏與陳明道爲租房涉訟上告一案（判决主文）本件上告駁回上告審訟費歸上告人負擔一件姜運奎與　春　爲租房涉訟上告一案（决定主文）本件上告視爲撤回即予註銷件戴春　與姜運奎爲租房涉訟上告一案（判决主文）本件上告駁回上告審訟費歸上告人負擔一件徐慶文與葉樹華爲貨欵涉訟上告一案（决决主文）本件上告駁回上告審訟費歸上告人負擔一件汪氏爲債務紏葛不服者浦縣知事之批示提起抗告一案（决定主文）原批撤销本件發還原縣更爲適當之處置一件張永齡與丁文石爲貨欵涉訟抗告一案（决定主文）本件抗告駁回抗告費用由抗告人負擔一件曹頌美與華紹裘爲執行異議上告一案（判决主文）本案上告駁回本審訟費由上告人負擔以上四月十三日一件顧希林與何志　爲抵屋紏葛控訴一案（判决主文）析判關於西美巷房屋部分撤銷顧希林對於西美巷房屋應有抵押權何志　附带控訴及其在原審關於以房屋抵償債權之　求併予駁回本審訟費歸何志　負擔一件包超等與　宸爲選舉訴訟一案（判决主文）原告人等之請求駁回訟費由原告人等共同負擔一件章東甫興夏翊宸爲選舉訴訟一案（判决主文）原告人之請求駁回訟費由原告人負擔以上均四月十四日 
[上海地方審判廳]  
布告第十六號爲布告事案查日昇昌倒閉一案前准京師地方審判廳函請查照上年一二兩次分配原案爲第三次之分配業經本廳依法公布於本年四月一日爲第三次之分配并對於未經報到各户續　告令其於本月十五日以前齊赴上海總商會報到以便補行分配各在案茲准上海總商會函稱續據日昇昌案内債權人昇記楊賢記息記四户陸總報到前來函請查核辦理等語到廳　即指定本年四月二十二日（即陰曆三月十五日爲上海日昇債權續行第三次分配日期其償額仍依照原定本平銀一千兩分配洋五十元之辦法所有後開之各債權人仰即屆其携带　據前赴上海總商會領欵除由本廳函知上海總商會並令其該號分清理人遵辦外特製成第三次續行分配償額一覽表仰各該債權人等一體知悉其各遵照毋違切切此布計開上海續行第三次分配償額一覽表 
債權人姓名實存銀數應分配洋數 
昇記八四七｀六二四十二元三角八分蟼記二八九二｀一百四十四元六角楊賢記四七二三｀六二百三十六元一角八分息記二八九｀二十四元四角六分中華民國十年四月十五日廳長戚運機 
　　批示　一件張態祥呈爲吳鑅泰等銷案情形請求銷案由呈悉查吳鑅泰訴吳朱氏等遺囑紏葛一案經本廳民庭决定准予註銷訴狀在案該民所請備案廳毋庸議此批一件許誦處狀領則田由准領此批一件孫　樂等具狀和解由狀悉准予和解完案所有呈案票據等件並准來廳繳證具領此批一件顧俊生等狀請退保由狀悉業已當庭諭知矣此批一件鮑咸昌狀請執行由狀悉業已節吏照判執行矣此批一件周頌京狀領欵洋由准領此批一件沈映泉狀領證據由准領此批一件何秋士狀領簿撥由准領此批一件周光盛狀領欵洋由准領此批一件時友額狀領票摺由准領此批一件王文炳狀領洋由准領此批一件潘曼聲狀請銷案由狀悉候核辦此批一件王文炳狀請銷案由狀悉此批一件杜萬祥狀請扣留存案單契由據狀已悉此批一件周秋士狀交單據由准交此批一件胡錫南狀領欵洋由准領此批一件孫子明狀領欵洋由准領此批一件葉　山狀領契摺由准領此批一件施氏狀請執行由狀悉着即來廳候陰此批以上四月十四日 
[上海地方檢察廳]  
　　佈告　第十二號爲佈告招領事查陳阿六竊盜一案内有贓物棉被等件據供我在十六舗　橋擺渡口中地方遇見不識姓名二人偷得鄉下人衣服交我拿走並不知夫主何人等語據此供稱本廳無從傳領特此佈告仰失主迅即來廳聽候訊明給領毋得冐認致千咎戾切切此佈廳長譚辛靈　　批示　朱琢林狀悉業已票傳仰即運期來廳候訊此批金寳元狀悉仰候檢卷呈送高等檢察廳核轉此批顧鄭氏狀悉仰於本月十五日带同契據來廳候訊此批陸光榮狀悉案已判决毋庸多凟該民如欲私訴應另向同級審判廳請求可也此批韓江氏狀悉搬遷交屋係屬民事問題廳向同級廳民庭訴理至王毛頭現雖在逃已飭警拘傳俟到案後再行訊辦仰即一供知照此批王阿三狀悉本案尙未偵查明確所請暫毋庸議此批孫　氏狀悉據訴爾子傷已全愈　提訊核辦此批梁致中等狀悉所稱情形核與刑律上妨害名譽之條件不符應毋庸議此批陳宣魁狀悉本案趙阿鄉判决徒刑五年李梁氏判决徒刑三年趙士元俟獲案另結各在案其餘毋庸事後株連仰即知照此批陳祥祺等狀悉據訴趙　生母子向認倪春喜爲親戚常與往來此次係因敲詐不遂而起等語核諸倪春喜之供詞及訴狀均稱與趙鴻生向夾謀面是谬具狀人等之所稱顯係虚搆事實意圖挿度鸰實屬不安本分特斥此批以上四月十三日 
　　批示　王嘉生狀悉查此案證據原不充分　經本廳却下仰即知照此批嚴和尙狀悉仰即邀同陸張氏來廳候訊此批王仙和狀悉仰即提出理由書以便申送此批郤陳氏狀悉准予傳訊此批黄德亮狀悉仰於十日内補具理由書以便呈送高等檢察廳核查此批劉漢堂狀悉靜候核辦毋　此批徐金林狀悉仰候再訊所請開釋應毋庸詆此批殷純立狀悉所訴是否屬實仰候傳訊核辦此批黄景福狀悉仰即带同爾妻來廳候　此批以上四月十四日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[潯遊小誌] [  紅蕪]  
　　南潯分東栅南栅西栅北栅四區商務以市中爲最幅輳自東栅至西栅約三里全鎭約共二十餘方里有兩河作十字形交互其中東西注者即係運河東通蘇省西達湖杭爲輪航必經之道每日有蘇杭湖嘉各輪週番經此不下二十餘次更有駛赴各鎭之夜航快船又約百餘往來行旅每日可三萬餘人以此覘之不可謂非大埠矣潯埠商業以絲米爲大宗每年四月爲絲市八月爲米市届市各鄉產絲米者咸囤載而來以爲交易每年產絲約得一千三百餘萬米則約敷本鎭及近處一年之用有餘則運杭州近處鄉人大都營蠶桑地無嚝士巨富以劉龐張三姓爲首劉有千萬龐殆八百餘萬張則係新進僅五百餘萬矣其餘二百萬五十萬者不可縷舉即五口之家樹之以桑亦温飽有餘蓄風氣亦甚敦厚惟年來已稍遜子弟亦多習於奢華不知稼穡之艱難者在昔子弟得一絲棉袍已足其面不過月白之棉綢或花色之湖縐今則緯成緞華絲葛煊耀過市矣即營一典業之夥亦有若此者婦女則多勤憸能治家能治蠶本地田士大都雇紹興人耕種亦奇事也 
　　鎭上街道寛不及丈隘陋穢濁在久居海上者過此實無一旋身之餘地鮑魚之肆鱗次而設使人作嘔各店規模多未脫鄉鎭形式惟食用器物價值不亞於蘇杭大槪士貨則尙廉賤魚蝦之屬尤足資爲大嚼蝦之適口雖杭州之西湖或且不逮有錢莊六家資本或五萬八萬小至二萬最大者或十萬平日營業甚清專恃絲米兩市以操赢餘有綢莊六七家銀樓五家餘店稱是店夥均和善可近遷就主顧不似滬上店夥之拒人於千里之外僕人代主購物每百錢可得佣錢三文以前銅元僅作八文今則此風已改一律作制錢十文矣市面甚熱閙每晨七時各店已徧開至夜間十一時左右始收市去年新設電燈公司光線頗佳惟送電僅至夜十二時爲止十二時以後全鎭入黑暗時期矣路燈並非徧設僅及於通衢大巷間至十二時亦一律熄去警所易以光不及豆之煤油燈寥寥無幾幸鎭上竊盜甚少否則路燈不明宵小横行矣 
筆記 
[獄婚記（下）] [  若渠]  
　　李望之入獄未一月署中得一書云縣長鈞鑒敬肅者妾家與李氏夙有葭　誼妾年十五與望之負笈海上以人地生疎乃與望之相暱惟以禮自防未嘗有越範之舉此固可自信且要信周居者其後妾以家寒輟學還鄉時曾與望之有白首之約蓋當時望之忠愨萬不料有今日事也妾讀書數年粗識之無慨乎專制婚姻不不良因舉其平日崇拜自由戀愛而實行之自問亦無背禮叛約况又得堂上之許可者竊維妾身旣許字於望之妾身乃爲望之所有自宜從一而終不敢有所怨尤變易初盟非我素志今望之受長其監禁永永無出獄之日妾身雖不在獄而精神則已在獄與望之俱苦矣所怨者許婚而未嘗成婚耳伏維鈞座高明請於獄中成婚庶幾可白妾心於光天化日之下而釋百千萬人之疑妾者萬祈允准實爲公便云云末署施琬貞施琬貞者女之名也縣長得書後心焉憫之就商於左右左右亦頗憐其用心之苦乃傳施琬貞往署并問其父母一一如書中所語復出李望之獄而白以此事望之請女他嫁女不許望之泣下女復請縣長許以獄中成婚縣長亦勸以他嫁蓋祇以口頭成約非父母有命媒妁有言者女堅不許時觀者大感竊竊私議女立志之堅而縣長不宜有所阻者無何縣長亦感之許以即日獄中成禮婚後李望之仍入獄女返望之家爲佐家事五日或旬日每至獄中賄司獄者一視望之習以爲常無所苦焉今望之父母方慶得賢婦不暇悲其子之入獄矣縢若渠曰海可枯石可爛此志不可易其然豈其然乎我作獄婚記不禁重有慨焉 
劇談 
[紅氍雜話] [  申公]  
　　三國志通俗演義叙關侯荆州之敗無一語回護且增拒王甫之諫一事又以剛而自矜之品藻屬之諸葛忠武其描寫雲長幾同袁紹劉春喜初不知何者爲陳承祚書裴世期注但熟於毛序始所批評之一百二十回小說即不甚推重關侯每曰關老爺究竟勇多謀少算不了第一名將比起孔明似乎不及李鑫甫久演關侯之戲亦云關公不與黄忠同列一節未免太過而世之俗儒乃謂關侯威名成於小說演劇殆未見劉春喜與李金甫耳李金甫小名庫兒又曰秃兒識字無多并演義不能讀大抵關侯爲人氣盛於才過譽過毁皆失其平春喜鑫甫皆能不過譽者也李金甫於近十年京伶中演關侯戲最擅名近亦亡矣 
　　老伶余三勝者湖北羅田人道光咸豐之際以戲技顯於京師顧性孤僻頗不爲同業所喜一日八部合演其末一折爲讓成都張二奎爲王帽老生扮劉璋程長庚扮蜀漢先生竟以三勝扮馬超蓋欲置之於無用之地或爲之不平三勝處之垣然及劉璋已登城舊例馬超當急上三勝忽告司鼓人以倒板慢板三勝唱法本過於二奎是日復有意掩出其右抗聲高歌四座喝彩於是一齣讓成都幾作馬超之正戲而劉璋減色矣此事孝感李立齋先生傳豫恒爲人述之先生蓋聞之於程長庚者也 
新聞拾遺 
[殉節遇救] [  選]  
　　天津居民張裕和於上月中旬因病逝世其妻李鳳英不願再醮亦不願回母家私念若在張宅寡居又以膝下無兒將遭夫兄白眼不得已遂萌短見决意絶良殉夫意歷十四日之久嗣經國貨售品所總經理宋則久新民意報編輯馬千里及東區署員穆子樸等先後到張宅解勸終經青年會金太太收爲義女李鳳英始肯改變前意即於是日（六號）下午送入東門外北洋女醫院人多嘖　之 
[行善被騙] [  夢生]  
　　十六浦某水菓行經理李某性仁厚素以慈善爲懷昨日下午來一少年衣衫檻褸狀甚可憐少年自稱閩人父母俱亡來滬託友謀事因人地生疏徧訪不得言畢鳴咽不能成聲李某即出洋二元與之時店員某甲在傍見其形跡可疑私尾其後行至寗紹碼頭果見乞丐多人少年奔往其羣大呼得利衆丐鼓掌某甲見狀大怒上前力掌其頰堅欲扭至捕房嚴辦後經旁人排解始縱之去 
小說 
[社會小說衆醉獨醒（三二二）] [  瞻廬]  
　　第四十八回振本鐸苦口警痴人抱花瓶疑心生暗鬼胖校長下了場大家都道來賓頌詞可以告個結束誰料男賓座裏跑出一位英俊爽朗的西裝少年向着新人深深的一鞠躬抱着狠懇摰的態度提着狠清澈的聲調當衆演說道華國新從北京回來道經吳門承邦平先生的厚意留在這裏參觀盛典但是華國個人的意見對於這般盛黄抱着絶大的疑惑郤不敢隨聲附和唱那氷清玉潔的高調今天的婚堂裏面贈旗也有贈匾也有贈詩也有列位提倡貞節的盛心煞是可敬然而列位都是誦習孔孟學說的人孔孟學說開口便說仁字這個仁字便是現在所講的人道主義試問婦人守節和這人道主義畢竟衝突不衝突便如方才這位白鬚先生詩中說的（想是方先生）『一與之齊兮終身不移』（想是女貞木長歌中語）這句話也是相傳的經訓然而人家郤解釋错了經上所說的齊字含著男女平等的意思終身不移一句話是男女雙方共守的信條不是婦人一面獨受的苟約要是專許男子重娶不許婦人再醮便違反了這個齊了的眞義表面上提倡婦人的節操實際上降低婦人的人格（駡煞一般徒讀死書的腐儒）何况今天的結婚郤是未與之齊也要終身不移起來爲着一個虚名兒竟把終身幸福全部犧牲便算出於女子的自願做家長的也要明明白白向他竭力的開導何况未嫁守貞多年出於矯揉造作不是受著環境的迫壓定是存著特别的希覬（道破心事）今天舉行的婚理料想也逃不說這個慣例 
[餘潘] [  冰嚴]  
　　鼓楫清溪春波瀲　絲絲垂楊搖影河中啣蟲飛燕掠水而過於斯境地令人意遠故余謂春宜出遊而遊莫宜於泛湖也 
 
 

Page 15

 
 
   
 
 

Page 16

 
 
常識 
[本增刋三次修正投稿簡則]  
　　（一）投稿本增刊者其材料除衛生道德法制經濟四項外持增雜錄一項仍以有關常識者爲限其有語涉攻訐個人者恕不登載 
　　（一）投稿者篇末須開明姓名曁詳細地址最好點一名片每句請自加單圈若篇幅過長及繕寫潦草字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日陽曆）可即向本館取酬其取酬時之署名蓋章須與投稿時同 
　　（一）投稿者如下願取酬或不願將所署之名發表者請於原稿註明附函恕不作答 
　　（一）投高登載時本增刊得酌量增删其字句 
　　（一）投稿不登載者原稿恕不發還 
[成功百訣六版]  
沈有乾君成功百訣茲經本館六版每册仍收回印本銀五分合銅元七枚外埠函購加費一分售書處本館營業部寄售處中華職業敎育社 
常評 
[成年芻議] [  老圃]  
　　昨見法律館徵文問成年年齡應以苦干歲爲宜竊謂此類立法問題當根據舊俗爲之解决古者男子二十而冠女子二十而䈂年十九至十六爲長殤十五至十二爲中殤十一至八歲爲下殤不滿八歲以下爲無服之殤男子冠而不爲殤婦人𥬆而不爲殤未冠𥬆而死可傷者乃謂之殤說文曰殤不成人也可知人生須至第二十年乃爲成人吾國古之所謂禮即今之所謂法儀禮第一篇爲冠禮猶今日各國民法皆於首章定成年之年齡冠義曰古者冠禮筮日筮賓所以敬冠事敬冠事所以重禮又曰已冠而字之成人之道也成人之者將責成人禮焉也觀此則知古人所謂冠禮即成年宣告之形式所謂責成人之禮即認其有行爲能力冠後奠摯見於君遂以摯見於卿大夫鄉先生即登記存案之意古法多要式行爲冠禮與昏禮其尤著者也二十面冠見於曲禮内　爲禮之正荀子有十九而冠之說左氏有國君十五而生子冠而生子之說皆禮之變不足爲據故討論中國人之成年年齡自有古代舊民法爲根據不必廣引歐洲之立法例亦不必爲空言之立法論也 
國民常識 
[啓發農人智識] [  亞]  
　　現在中國一般農人的智識是很缺乏的因爲他們没有受過敎育祇受了迷信肓從等的陶冶所以蠢然無知對於國事像世外桃源裏邊的人一樣而逢到收穫的時候演戲迎神賽會和賭愽做種種有損無益的事情這般人雖然是這樣愚蠢却是中國很重要的分子所以不得不設法啓發他們的智識啓發他們成年人的智識衹有用演講的方法使他們在有空的時候得些常識這件事是祇怕人家不做肯做是輕而昜舉的做的人是誰最爲敵宜呢我以爲鄉村的小學敎師最適宜因爲有了空就可以在茶館裡或在露天對他們演講把國體衛生道德儲蓄和普通農業智識等類做資料由淺入深由簡入繁逐步的進行我想一定很有效力的並且還有一件連帶的好處就是可以引起他們對於學校的信仰心現在不乏有心的人願大家急起進行（乙種酬） 
衞生 
[父母在兒童發育期間之責任] [  果言]  
　　春日爲萬物生育之時亦爲兒童發育最旺之期原發育期爲生理上不可免之時期兒童於此時固慾念之熾每易作非禮行爲戕伐身體致遺終身之憂甚可哀也此事雖由兒童缺乏自制心所致要亦爲父母之罪何則吾國人每不講生理至若生殖器之搆造及其保護等等更諱莫如深其肯爲兒童言之乎兒童旣不得父母正當之解說則退而求之淫穢之書卒至導入罪惡豈非父母之罪耶故吾以爲父母有兒童發育期間當有三種責任 
　　其一當詳細爲兒童解說身體之搆造及其保護而於生殖器部分尤宜明晰斷無絲毫諱言之必要旣明此當更述非禮行爲之不合及其危險之結果兒童知所警戒自不敢自戕其寳貴之身體矣 
　　其二當嚴禁兒童閱看淫穢小說而購有益身心引人入勝之書籍與之消遣（此種書籍青年會出版頗多）至若家庭間之正當娛樂若打彈擊球等更爲必要之事總之務使兒童自朝至暮囿其身心於道德範圍之内無暇有邪亂之思想更無論邪亂之行爲 
　　其三當使兒童之起居衣食等減少觸動慾念之機會德國小學生所著之褲兩旁不許有納手袋用意頗善類此之事爲父母者皆當施用於發育時之兒童他若被褥温度之適可衣褲尺寸之寛大等皆爲减少觸動慾念之要點愼勿以細事忽之（乙種酬 
農業常識 
[胡桃樹之裁培法] [  王希成譯]  
　　胡桃樹我國南部亦多有裁植者惟裁種方法稽之我國古籍鮮有載及茲閱南斐農業雜誌ＵｎｉｏｎｏｆｓｏｕｔｈＡｆｒｉｒｃａＪｏｕｒｎａｌｏｆｔｈｅｄｅｐａｒｔｉｎｅｎｔｏｆａｇｒｉｃｕｌｉｕｒｅ得此一篇因爲迻譯事尙淺近可行留心圍藝者盍亦採擇焉譯者附識 
　　裁種胡桃之士壤宜十分膏腴豐美須合少量百分數之石灰質并須蓄有多量之凝結水（按凝結水即粒膜水乃包圍士粒外層之水雖曝烈日不易蒸乾大旱時植物之仍能行其光合作用者賴有此水耳）設土中含藴不充分時則須加以人工之灌漑至於排水亦須良好蓋排水不良則土中之氣孔水不去空氣不能流通勢必缺乏氱氣影響其生機（按氣孔水爲粒膜水外層之水在土中與植物不惟無益而反有害）要之無論冬夏均須保存其敵當之温度此實最要之事蓋濕度不充則不能展其生機於地下也（按排水者乃排去其氣孔水所謂保存濕度者保存其粒膜水也閱者幸勿誤會） 
　　胡桃之品種以軟殼種較硬殼種味爲適口如用種子繁殖則當講求育種法當育種時須待樹上殼果完全成熟然後入胡桃林中見其結果實最多而又最盛之樹擷其最佳者以爲種子陽曆五六月間則爲胡桃下種之時乃選排水極良之士壤每果種掘土約三英寸至四英寸之深從其斜面每一排水道先將是土濡濕乃舗以一英寸厚之沙於所掘之穴中遂將選定之良好果種置於此沙中是爲第一層乃更覆以約加倍厚之沙又將其他果種置於此層沙中是爲第二層如是斷續舗沙下種約至三層或四層於是沙乃高出土之平面數英寸隆起作小邱狀此時灌水乃爲至要務須保存此沙十分濕潤不久此果種即破種皮而發爲幼芽於是乃掘起此幼芽而移植於培養幼樹之圍移植時須成行列行間距離約三英尺株間距離約一英尺六英寸乃聽其成長約經過一二季時節之長乃再移種於大菓圍可使之成林矣 
　　設幼芽尙須嫁接於他枝則俟其在幼樹培養圍經二季長之時間即可挿植於大菓圍中之標準台木上現今吾人種植胡桃雖多用種實成長然能行嫁接法而挿植於適當之台木上實足促進果樹之改良而增長其繁榮當接挿之時台木不可過乾或過濕蓋過濕則幼芽之根必易腐朽嫁接時通常用一種封蠟此蠟之配合如下 
　　松脂三磅蜜蠟一磅草蔴子油一升 
先將松脂與蜜蠟加燃融和乃與煑沸之草麻油相拌和即可用矣迨樹一經成長則剪枝亦不可少遇有枝葉生長厚密處必須修剪之成長之樹其距離約爲三十至五十英尺如是始適合其繁盛 
　　至於施肥之方法已經特别試驗普通多爲礦物肥料最要者爲　（淡）及氱（養）化磷故未種胡桃之先心須先種一季豌豆蠶豆或扁豆以肥其土壤（蓋豆有豆根菌能吸收空氣中之氧以肥土解說從略）而後將地耕一次乃復施乾血塊（因其中含磷）磷酸鹽類（如磷酸鉀或骨粉之類及含鹽基性之鐵滓（係溶鐵時所沈澱之滓）之類之抵施肥愈多結實愈豐普通每英畝（約合六華畝）約需十噸至十五噸云 
　　迨果實乾熟後則須將胡桃加以漂白庶幾顏色鮮明漂白所需之藥料成分述明如下 
　　漂白粉六磅炭酸曹達十二磅清水五十加侖（一加侖約二百七十七立方吋）先將漂白粉溶於四加侖之水内又將炭酸曹達溶於他四加侖水内於是兩相混和而攪拌之其餘滓任其沈澱於底而將液體注入他器攙以清水共成五十加侖之溶液乃將胡桃浸於此水中并加硫酸（密度爲百分之五十）四分之一磅約五秒至十秒之時間即須將胡桃取出濯以冷清水則胡桃白淨無瑕而獲價不啻倍蓗云（乙種酬） 
 
[學者的態度應這么樣] [  王守恒] 懷疑 
家庭常識 
[我的家庭預算法] [  田稻豐]  
　　十年以前我的家庭是一個祖傳下來不准分居的大家庭雖然比不得張百忍的五世同堂然而人口衆多紛爭吵閙的事也是常常有的每的對於米穀銀錢的進出也是漫無秩序弄到後來家長不能維持不得已就將這大家庭主義一散而爲小家庭了我這一支親弟兄三個八年以前遷到南京住了幾年經濟程度不大充足以至負債累累我兄弟三人鑒於合居主義的不當於是又分而爲三個小家庭各人自由去謀生一年以來我兄弟幸都能自立了生活程度也就漸漸兒的加高了民國九年十二月我就定了一個有標準的家庭預算我家三口一母一我一妻我在報館服務我妻在學堂敎書我母管理家事每月的進項薪水利息及投稿費等約莫有四十八元到五十元上下然而在經濟生活繁重的上海裏只可算一個小小的家庭謹愼度日而已故此不得不用一相當妥實的預算自實行以來家庭秩序也有了整理財政狀况也有了頭序樣樣事情量入爲出也不像從前的拮据故此這家庭的標準預算有益於家有益於社會可是大膽承認了現在將我個人的家庭預算表錄在後面想必也是留心經濟家政諸君所樂聞的 
　　家政預算表 
　　收入（每月計） 
　　正項進欵夫婦共四十五元特别進欵三元支出（第月計） 
房租金十五元吃飯十二元柴伙一元火油五角衣服六元預儲敎育費一元萬國儲蓄會三元商業儲蓄銀行三元郵政儲金四元慈善費一元旅行費五角文具書籍一元五角醫藥六角交際餽贈一元五角給老年人的零用費一元修整或置辦器具一元開發門差四角還債二元家庭另用一元個人零用一元以上共收入四十八元 
共支出四十七元除收支尙餘一元我的家庭取合作主義樣樣公開不逞私意家中無烟無酒無賭無奢侈等嗜好加之我的母親又善於治家我夫婦無内顧之憂專心從事外事早出晚歸毫不煩心頗有一種快樂家庭的氣象現在家政旣改良了第二步就着手結清債務然後再謀第三步的住宅自備語云「家有老是個寳」吾家　有今日是吾母親的功啊（乙種酬） 
 
 

Page 17

 
 
特載 
[紀厦門大學開校式] [  少舫]  
　　集美陳嘉庚君倡辦厦門大學原定厦門演武亭建築校舍因演武亭尙未着手建築先設在集美昨四月六日在集美舉行厦門大學開校式先期由陳嘉庚君柬請厦門官紳商學各界前往與會並備小輪招待會塲設在集美中學招待所設在集美新建之大學校舍會塲門首懸五色國旗門柱結綠葉鮮花塲内上方中設演說壇壇之壁上用鮮花結成（厦門大學開幕紀念）八大字内懸自强不息四字演說壇前設速記席左便設外國來賓席軍樂隊席女賓席大學生席集美師中學生席女學生席右便設男賓席匯蒞會者福建省長代表馮守愚敎育廳代表聶文遜厦門道尹陳培　稅務司夏立士大學校長鄧芝圍美國杜威愽士福州恊和大學校長鄧萃英喜鼓浪嶼英華書院校長洪顯理各界男女來賓省十三中學童子軍及學生等計三千餘人十時半開會奏軍樂大學校長鄧芝圍主席報告開辦經過略謂陳嘉庚先生不辭勞苦籌備兩年用盡苦心始有今日大學開校之一日此大學基本金八百萬元陳嘉庚君負擔四百萬其餘則由南洋華僑捐助鄙人不揣冐昧於去年十二月受陳君聘定擔任厦門大學校長今先招學生三百名一半是集美中學畢業一半是由各地方送來者陳君所負擔之基本金除建築費開辦費外按年納十二萬元云云報告畢全體向國旗行三鞠躬禮學生全體唱國歌大學生唱開校歌歌畢校長鄧芝圍君演說略謂大學之要務有三（一）爲研究學術中國天然物產甚富何至於貧皆因工業不興工業不興皆由於無製造之新知識故大學之要務以研究學術爲首重（二）培養人才中國有二萬方里之土地四萬萬衆之人民何至於弱皆由無人材之故敎育所以培養人材國有人材則無慮其不强（三）敎育與社會須聯爲一氣今中國所有學校多與社會相隔故敎育不能興盛社會亦長此閉塞故學校必與社會互相援助而後雙方均有利益此三種要務之外尙有一種要務就是自强不息四字辦此大學之人均以精神貫注無論五年十年二十年三十年毫無懈弛乃能獲效陳嘉庚君誠自强不息之人觀其已往即可卜其將來初辦小學繼辦中學師範今辦大學其熱心敎育有進無退故此後辦學必無倦怠之心余素崇拜陳君尤望各界念陳君之苦心互相恊助繼由校董陳嘉庚君演說略謂民國八年由南洋回祖國因念我國地廣民衆貧弱至於此極欲盡國民一份子之義務以救國家因聞欲救國家及援助社會當以敎育爲先前年在浮嶼開會議辦大學僉議在演武亭建築爲宜余即向道尹及思明縣長請願給演武亭地址以資建築蒙道尹會同臧師長電請李督軍經督軍覆電照准給予護照撥演武亭因分之一爲建築地址前年到香港請英國工程師計劃建築英工程師寄函加拿大請圖式迄未寄來去年舊曆三月到上海請美國毛工程師來厦測繪圖式美工程師辦理大學經過甚多至今年新曆三月已繪就建築校舍至少須兩年待至兩年始行開校未免太遲今先在集美開校但此次開校甚爲草率各項均不全備今已請准道尹在砲臺邊建築工廠下月即可興工俟明年建築工竣即將大學移厦今聘來大學校長鄧君是鄙人素諗其學問高深又經各籌備員公推鄧君曾任北京高等師範校長敎育部參事美國杜威愽士及其夫人女公子與鄧君同來不勝榮幸下午兩點杜威愽士在此講演再二三日即往香港廣東游歷俟厦門演武亭校舍落成再請杜威愽士講演鄙人冒昩已辦小學又辦中學今又辦大學然大學種種經費非予一人所能獨力負擔尙須集腋成裘惟先籌欵而後開辦抑先開辦而後籌欵初頗費躊躇嗣以先籌欵而後開辦未免太遲不如先行開辦此三五年之經費鄙人可先犧牲一面募捐補助諒可支持以中國與美國比較美國人口祇有中國四分之一其大學有四五百所中國祇有政府所設之大學並無公立私立者我國不乏殷富之家然以金錢用於敎育者甚少敎育普及固可救國然國人私心太重恐五十年後尙未普及當此風雨飄颻之際國勢岌岌可危豈能久待不如先將一部分之青年培養亦可救國但願人人注重道德二字自私自利之心亟宜捐除學生當求實學不可以得一畢業文憑遂自翊爲莫大光榮此求學者當切戒也繼籌備員黄琬演說略謂鄙人爲厦門大學籌備員之一其餘籌備員或在上海或在香港未嘗來厦今日大學雖已開校然鄙人所負籌備責任猶未告終以正式校舍未建築種種設備未完全鄙人尙須負籌備之責今日中外人士咸集一堂皆陳嘉庚君之熱誠有以感動鄙人最崇拜陳君以一已汗血之資創辦大學去年汪精衛先生在上海推鄧芝園先生充大學校長鄙人極表贊同以鄧君學識淵深又識世界潮流最爲相宜美國大學之多經陳校董說過不必贅述即以歐洲之英法德義及東洋之日本而論日本人口僅六千萬國立大學有四所全國共有十餘所大學生達數萬人英法德義等國均有二十餘所小如瑞士國亦有大學四所中國大學合北亦南京上海而統計之不上十所救國以敎育爲第一要素南洋僑胞人人具有極大思想有此大學定必贊同云云繼杜威愽士演說略謂鄙人到此有三種希望（一）望在學人數日多人材輩出如太陽經天光照世界我美國亦不勝欣慕（二）希望學術達爲富國之根本私立與國立當一同進行（三）望到會諸君須景仰陳君中國人多自私自利之心惟陳能公爾忘私中國人人能效陳君之公則救國何難之有繼福建省長代表馮守愚致祝詞中央敎育部擬分區設立大學有謂劃閩浙爲一區者有謂劃閩粤爲一區者當時我謂劃閩浙爲一區其大學必設在浙江若劃閩粤爲一區則大學必設在廣東我福建必無設立大學之可望今浙江廣東大學均未設立有陳嘉庚君竟以個人之力設厦門大學今日已正式開校鄙人不勝歡忭陳君誠有自强之志自奉又極儉約以金錢補助敎育鄙人尤爲欽佩望諸君目此大學爲厦門大學非陳君一人之大學但須念陳君創辦之苦心永矢弗諼此則鄙人所厚望也繼則厦門稅務司厦立士演說謂我素崇拜創辦人陳嘉庚君熱心敎育誠能自强不息我爲陳君換一字以强字換信字陳君能自信其不息者也繼福州恊和大學校長鄧萃英君演說敎育會長李禧演說集美師中校長葉采眞演說鼓浪嶼英華書院校長洪顯理演說均表揚陳君之熱心及對厦門大學種種希望次美國工程師詳述受聘測繪之經過謂下月即可興工明年招生時即可落成最終鄧校長致答詞奏軍樂散會招待員引各來賓至招待所午餐飯後攝影各來賓隨意到師範中學女子師範等校參觀下午二時杜威愽士講演「大學之旨趣」略謂我今所說爲中國大學之問題即是發達學者之能力中國天然物產甚豐富或貨棄於地而不知採取或以天然物品售諸外人待其製成有用之物轉售中國此爲一種大漏巵皆因無能力之故譬如中國煤炭甚富若盡行開採可供全世界之用無人開採即千百年仍藴藏於地又如鄉間沙漠之地無人灌漑無人種植雖千百年仍無生生中國人如無人敎導則永不能發達其固有之能方以厦門觀之中國人非舞能力如菲律賓新加坡檳榔嶼泗水蘇門答臘仰光以及美洲歐洲日本之華僑以閩粤爲最多亦有經營許多大事業以援助祖國者中國之不强皆因能力不發達欲發達其能力必自敎育始學校養成之人材對於國家之關係有二一是道德一是工商業工商業之發達即由學問而來現在中國人之學問較前清大有進步如電線鐵路飛機等項中國皆有有智識而後能發達工業欲發達其知識必先研究科學中國人之勤苦爲世界所公認今中國人所少者惟新科學欲以新科學發明新事業即在此大學研究尙有一層中國人之通病在界限太分明南北已分界限又有各省各地方之界限大學當捐除此等畛域中國人尙有兩種病一病在不用功一病在用功過勤不用功之病固不待言即用功時間太多對於世界潮流不知應付仍是不完全之人外國人有智識尤知智識之作用處若尃用功以求智識而不能用於國家社會何益之有現今欲驅逐腐敗之人必先有驅逐之能力智育體育之外尙有許多要務望學生自家研究就中尤以養成公共之能力爲最要願學生於功課之餘練習此公共能力以養成完全之人材是則鄙人所厚望也云云繼杜威夫人演說題爲女子敎育之必要杜威夫人演講畢大學校長鄧芝圍謂今回厦潮時已届諸君可乘小輪回厦杜威愽士及夫人今晚在厦門青年會演說云云遂奏樂散會時已四時半矣 
 
 

Page 18

 
 
   
 
