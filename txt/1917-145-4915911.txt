# 1917 - 145 - 4915911

 

Page 1

 
 
   
 
 

Page 2

 
 
時評 
[聲勢洶洶（冷）]  
近日以來各省之舉動不能責之以理不可喻之以情復不得繩之以法與律無以名之僅可名之曰聲勢洶洶而已 
夫有勢力而不用者其勢力常完全而無缺苟用之而得當其勢力亦必能久持然若吐棄一切情理法津而惟勢力之是尙不足更張聲勢以壯之則勢力之足以見重者能有幾何耶 
鳴呼我觀今日聲勢洶洶之情形而亦益悲中國人之虚弱懦怯而無能也 
[命令]  
　　五月三十一日大總統令署財政次長代理部務李思浩呈請任命李鍾琦爲兩浙玉泉場知事徐兆隷爲東江場知事曹毓齡試署袁浦場知事趙沅試署黃灣場知事麽敦五試署雙穗場知事鄭聽試署長亭場知事胡在需試署金山場知事商檀試署三江場知事邊嘉　試署大嵩場知事顧柏年試署仁和場知事林步瀛試署黃巖場知事史致鈞試署蘆瀝場知事秦中行試署下　場知事施洪杰試署長林場知事應照准此令 
又令署財政次長代理部務李思浩呈請任命許鳳文爲兩淮草　場知事應照准此令 
又令陸軍次長代理部務張士鈺呈請將王濤加陸軍步兵上棧衛唐經炯授爲陸軍步兵少校並加陸軍步兵中校銜應照准此令 
又令陸軍次長代理部務張士鈺呈請授蘇治隆爲陸軍步兵中校廖詔元黃培元爲陸軍步兵少校應照准此令 
[專電]  
　　天津電張作霖等電請清攝政來津商時局攝言受民國優待但願永遠有效他非所望不敢與聞（一日上午四鐘） 
　　天津電張勳電調停條件（一）解國會（二）段復職（三）去羣小（四）督軍參與憲法（五）大赦帝黨 
　　（一日上午四鐘） 
　　天津電聞公府昨晚長電致張勳赦帝黨可允散國會應由國會自請（一日上午四鐘） 
　　天津電張作霖兵擬向豐台進發王派人前往勸其停止進行（一日上午四鐘） 
　　天津電交部得陜電局報告陳樹藩已宣告脫離中央京中尙秘浙江獨立電有楊齊童王顧夏署名昨晚到京（一日上午四鐘） 
　　天津電陜省獨立僅陳樹藩署名通電畧稱某所擁護者共和所忠服者民國今元首違法於上國會專制於下爲國家地方計惟有與奉皖豫一致行動云云（一日下午二鐘） 
　　天津電京電局問鄂消息覆電王占元今日尙無表示福建李厚基亦將一致行動（一日上午四鐘） 
　　天津電三十日張敬堯電獨立省先備兩支隊出發（一日下午二鐘） 
　　天津電各省軍隊北上者預定一駐豐台一駐黃村一駐長辛店無入城意（一日下午二鐘） 
　　天津電王家襄代表全院謁元首問李經羲究來否答稱張勳不日到津李將與張偕來 
（一日下午二鐘） 
　　天津電奉天昨電已預備混成一旅即日出發各省先期到津公舉倪嗣冲爲總指揮以一事權毓棻亦有同樣電報 
（一日下午二鐘） 
　　武昌電王督軍對時局主張調和武漢警備加嚴（一日下午五鐘） 
　　北京電張勳囑李盛鐸轉致願來京面商調停之法政府已准其來京聞昨晚王士珍以下高級軍官會議仍去電勸解王曹等署名（三十一日下午八鐘） 
　　北京電黎露辭職意左右勸阻現通電全國並召張勳來京作最後解决否則先假聽國會舉代聞外交團議仿庚子例就防禦綫劃界分守（一日上午三鐘） 
　　天津電大公報載丁世嶧湯漪章士釗爲黎獻議速辭職請馮繼任以解散國會等難題交馮辦理（一日下午二鐘） 
　　天津電聞馮電政府時局調停惟有從解散國會入手 
（一日下午二鐘） 
　　天津電譚延闓電各省望以國家爲前提（一日下午二鐘） 
　北京電今日參院兩點開會森林法三讀成立王試功動議時局危迫李經羲究否就職不就應另提人請舉代表向總統商决多數以祇能質問未便直接遂改談話會秘密討論王試功仍主原議解樹强首反對結果决先催李就職如今晚不來不妨另提或由李舉王爲代即請議長代謁元首表示衆意王家襄許可丁世嶧主憲法上爭點讓步地方制擱置其他無商點便可開三讀會最好由起草會速整理三日内完全告成即行公府以固國體議長亦極贊成（三十一日下午七鐘） 
　　北京電趙倜來電僅要求解散國會（三十一日下午六鐘） 
　　北京電津浦路昨已停京奉至山海關止京漢至鄭州止隴海路洛陽亦扣車（三十一日下午六鐘） 
　　北京電中央特派駐奉交涉員聞爲張督所拘（三十一日下午四鐘） 
　　北京電報載獨立省分奉陜皖王士珍再電倪氏約兩事一勿截車一勿調隊所爭各點容熟商復必得當以報（三十一日下午六鐘）　　北京電中央通電各省倪持論未爲不正據極端舉動良爲可惜時局艱危何堪再擾各督須互相維持免爲漁利勿誤會與倪一致今特與各督約所有軍隊各守駐所毋輕動移地方商務務力鎭定毋或驚擾詞極痛切現狀全仗南馮北曹砥柱 
（三十一日下午四鐘） 
　　北京電聞梁湯由津南下將商馮出任調人此間多數推測政局不出旬日必得敏捷的解决（三十一日下午六鐘）　　北京電某要人主請河間來京商决時局（三十一日下午四鐘）　　北京電黎昨親通電話與任公熟商時局轉圜問題並囑勸范回京梁答靜生到津尙未晤及（三十一日下午四鐘） 
　　北京電擬任王士珍長陸軍咨文昨已備送國會由伍往告王未同意聞伍已追回原咨 
（三十一日下午四鐘） 
　　北京電元首昨又親訪王士珍籌商政務李經羲尙在津昨公府開會自午一時至五時始散聞因張勳有電來調停俟决定辦法後即覆（三十一日下午六鐘） 
　　北京電昨上午國務員除范外均赴府請速提王爲陸長元首贊可即日擬咨兩院次以王代揆席嗣因兩院議長議員多出京王方面又未商妥遂暫緩 
（三十一日下午六鐘） 
　　北京電三路已通滬漢郵件均到（三十一日下午四鐘） 
　　北京電今日衆院湯未回京陳主席宣告湯陳及黃羣劉崇佑均辭職表决湯准辭即改選議長吳景濓多數褚動議湯已出京應准辭陳尙到會應挽留吳就職即代表留陳而黃劉辭職亦不許（三十一日下午八鐘） 
　　北京電湯辭職書謂開會以來以調和黨派融洽意見爲宗旨今事實與心願違惟有知難而退陳國祥辭副長今晚出京（三十一日下午六鐘） 
　　北京電湯化龍由津來文向衆院辭職（三十一午後四鐘） 
　北京電研究派議員多有隨湯辭職者（三十一日午後四鐘） 
　　北京電聞外交團决議鹽欵暫緩付還（三十一日午後四鐘） 
　　北京電昨日憲法審議會先由交部技士拍照預備作紀念布憲郵票再開會决定湯漪動議緩議地方制度先將開會期解散權及决議三者報告並將二讀通過各條整頓嗣人數不足延會（三十一日下午六鐘） 
　　北京電國務會議討論善後辦法祇到張谷程改在伍辦公室會商無結果散（三十一日午後四鐘） 
　　北京電公府會議對變動省分絶對不用兵力令王馮居中調停期易結束（三十一日午後四鐘） 
　北京電聞政府將提出戒嚴案咨請國會同意（三十一日午後四鐘） 
　　北京電米價包漲兩元鈔價又跌中票九二交票八折總副司令在警備處會商維持方法並定保守治安策（三十一日午後四鐘） 
　　天津電甘肅新疆有不穏說（一日上午四鐘） 
　　北京電綏遠電有（二十五）日都統署鎗斃副官長張鳳朝因煽惑軍隊（三十一日下午六鐘） 
　　北京電陳殷案准一日開庭審訊（三十一日下午六鐘） 
　　北京電曹錕朱家寳今午（一日）電告脫離中央關係 
（一日午後六鐘） 
　　南京電川邊鎭守使殷承戲電馮副座請申討倪嗣冲 
（一日下午十鐘） 
　　南京電吳光新來電宣布與中央脫離關係（一日下午十鐘） 
南京電浦口增兵說不確 
（一日下午十鐘） 
　　南京電聞徐州定今日會議張勳特殊主張之通電聞已到寗（一日下午十鐘） 
[外電] 　 
　　北京電豫魯奉皖四省已與中央斷絶政治關係張勳仍主中立馮國璋病尙未愈叛變之督軍要求解散國會重修憲法復段之職懲辦酿成此次事變之罪人大局殊危急惟總統尙鎭靜預料由王士珍調停可得和平解决京中安謐政客之膽怯者紛赴天津以國民黨居多（三十一日）大陸報 
　　北京電皖魯秦確已宣布獨立奉鄂亦加贊助惟附有條件當局視此爲示威之舉希圖推翻總統與國會二者當同存亡惟信此次事變爲軍人主義與立憲主義之對抗不致極端劇烈京奉津浦京漢鐵路貨車已全停駛客車僅小受阻礙星期一二兩日上海之郵件昨晚已到聞奉軍大隊已進至山海關昨日赴奉之火車被逼止於該處京漢鐵路有第七師師長在鄭州截留車輛衆視浙省楊善德之地位與奉省張作霖同楊如爲浙兵反對則力不足與政府爲抗張則有其讐馮麟閣制之馮張之兵力不相上下（三十一日） 
　　南京電昨夜有飲醉之日人數名由某船登陸與張勳之兵衝突爲張兵撃傷五人寗垣安謐閒馮副總統擬竭力挽回巨變馮仍忠於中央（三十一日） 
　　廣州電陳炳焜已抵此預備接督軍任（三十一日）以上路透電 
　　北京電據總統府方面某有力者談張勳曾電黎總統謂總統若希望勳可北上調停云云黎總統當卽促其來京張氏亦决上京李經羲目下仍在天津待張北上偕同入京又直隷之軍隊已决擁護中央不至解散議會或終可望妥協云云（一日） 
　　漢口電王督軍之態度業經决定昨日午後召集各警察處長面諭湖北决定擁護中央水陸嚴加警戒維持秩序禁止謠言（一日）漢口電昨夜以來武漢兩地謠言頗盛且有王督軍與河南連絡獨立之風說商民甚爲恐慌各錢莊停止拆現商家警戒甚嚴（日）　　北京電此間接到山西督軍閻錫山扣下太原與石家莊間鐵道貨車宣言獨立之報（一日）　　北京電今日午後二時直隷督軍曹錕同省長朱家寳獨立（一日） 
　　北京電據民黨首領某氏言此際外國若明示其不援助督軍等之態度則時局可速解决（一日） 
　　北京電總統府昨日仍國軍事會議王士珍張紹曾哈漢章蔣作賓陳光遠江朝宗吳炳湘等高級武官二十餘人均與斯議議定京津一帶之軍事行動一任王士珍辦理京漢鐵道方面之守備歸曹錕京奉鐵道之守備歸張紹曾（一日） 
 
 
 

Page 3

 
 
　　天電奉天張督軍挽人與馮德麟疏通求允其佔領山海關以便進軍北京目下正在協議惟此妥協恐不成立進兵北京殊屬困難　龍江督軍許蘭洲曾向部下文武官宣言獨立之意見吉林有孟督軍爲政府監禁之說一時爲之恐慌奉天市場平穏與常時無異（一日）　　漢口電王督軍自五月二十九日以來疊接倪嗣冲段祺瑞馮副總統黎大總統等各方面電報殆紛紛以電報相責由王督軍迄今之態度推想假依然以中立爲標榜而觀望形勢云（一日）　　奉天電馮德麟與張作霖之妥協因張勳等之調停意外成立其結果决派步兵三營騎兵二營砲兵一營工兵一隊赴山海關察看情形再進北京傳聞準今夜十時由鄒團長率同由奉天拔隊（一日）　　北京電日英俄法公使今日午後集法公使　協議中國政府近曾要求交還四五月份鹽稅餘欵允否之件並此次各省獨立該各地方鹽稅有被扣留之虞其應如何對付之法　　（一日）　　北京電據某方面消息議會現擬從速制定憲法即行閉會以防解散（一日）　　北京電憲法研究會議員數十人提出辭職（一日）　　北京電參衆兩院今日開談話會議决休會（一日）　　東京電寺内首相昨日午後訪山縣公於自黑　山莊談論内外諸般事項歷二小時之 
（一日）以上東方通信社電 
[戰電]  
　　倫敦電海格將軍報稱英軍在亞美蒂愛爾南而逐走襲撃之敵軍俘敵若干人布勒柯爾村附近與斯加泊河右岸雙方砲轟甚烈（三十一日）　　巴黎電今晚公報云聖康丹南面雙方砲隊仍甚　動香巴業敵軍猛轟化特山與加斯克之　　戰壕爲法鎗回轟旋乃無聲（三十日）　　　林電伊泊爾河與維俠特有浩動之砲戰歇满台逹美與香巴業西部砲戰亦甚猛烈 
（三十一日） 
　　　馬電今日公報云巨里安陳線自庫柯山起　戈里齋亞東面至伏狄斯山砲戰甚爲劇議敵軍三次攻撃加米亞洛與海濱之大五二山均未得利意軍擴張所佔米台士已函面之陣地（三十日）　　　馬電上星期内駛抵意國口岸之船共四百九十人艘載重四十八萬六千一百十噸駛離者共四百七十六艘載重四十五萬一千二百五十五噸漁船及駛行海濱之小船不在此内汽船無一沉失僅被沉每艘不足五十　之帆船十二艘（三十一日）　　倫敦電海軍部宜稱上星期内裁生逾一千六百噸之商船駛抵英國口岸者共二千七百十九艘駛離者共二千七百六十八艘被沉載重逾一千六百噸之船十八艘不足一千六百噸之船九艘被攻而得逃脱之船共十七艘又被沉漁船二艘（三十日）　　亞姆斯特丹電維也納電稱帝國議會已於今日開會此爲開戰後之第一次旁聽席中座爲之满德意志國民會領袖葛羅斯博士被選爲議長據現象觀之此届會議辨論必甚劇烈蓋齊區種各黨佔議員多數今已聯合擬要求建設斯拉夫國波關人與社會黨則擬運動和平而波蘭人且將要求以加里西亞省併入有通海孔道之獨立波蘭國（三十日）　京電前敵軍官代表大會議决政府謀圖穏固之和平誠可爲賀惟逹此目的之方法舍即取攻勢别無他道（三十日）　　巴黎電、法國社會黨閣員湯瑪氏借俄國陸軍總長克倫斯基氏巡閣俄國各軍湯氏屢發演說勉勵軍人佫守紀律撃敗蹟武主義否則將仍爲奴隸湯氏並答覆種種質問及駁斥主和派之詭論聽者大爲成動（三十日） 
　　瑞典京城電荷蘭瑙威瑞典丹麥社福會黨已接通告謂英國社會黨舉定工黨議員勞勃資氏社會黨議員美克杜拉特氏代表社會黨大團小團參與萬國社會黨大會（三十日） 
[公電]  
　　大總統通電副總統督軍省長張巡閱使陸巡閱使都統護軍使龍督辦提督吳司令各鎭守使各報館鑒比來訛言朋興奸人互煽疆吏不察竟有誤據傳聞滋爲横决者曷勝駭異疆吏　政府之寄屏瀋邦國保又閶上下相維休戚典共苟有疑實寗不可剴切陳明乃同螟一辭推波助浪貽禍所及豈可勝言元洪猥以頽年謬投難局所以慨然不辭者原見喪亂之餘羣倫望治軍人皆腹心之寄總理尤患難之交方期　戸之謀豈有堂廉之隔匝嵗以來虚己以聽縱府院議政持諭偶殊卒無不降心相從和哀共濟每謂芝泉剛介之性實爲元洪直諒之資國交猝絶政變迭陳閣員内睽國會外偪改組之聲再接再厲私心猝耿詎忍謂然顧縱護調停苦無良策誠恐爭持日久荆棘日深一意孤行掌　四起臨崖而返則威信全　越軌以趨則綱維盡抉必陷芝泉困難之地轉違元洪愛護之心何若暫予解官俾其養望政續未遠去思彌深金玉之音密容久閱不然新陳代謝責萃藐躬稍存賣友之心豈少謀身之術度諸君愛惜芝泉尙不如元洪之眞摰也開員副署先例可數且旣經國會之質問自應候内閣之答復法理之爭終有定諭必徑指爲違法亦似失於平情至若總理去職軍寄無人首都者安觀瞻所撃非得資深望重治不足以　袖軍旅安埥人心撃備之設原爲暫舉内閣成立甯事骈枝中央各省何嫌何疑而猥以蕞爾之師遙相監視此尤不攻自破者也國會再召黨幟紛歧成續尠聞爭端迭起邇者議憲之舉過爲束縳利用時機率行可决萬夫　激目爲禍貽督軍不忍立法之偏遂有修正之請老成遠慮實獲我心鑒抱公忠忍持異論顧念明逹尙多討論未竣竭誠疏　豈必無功但使啟懸崖勒馬之心何苦蹈蹊田奪牛之咎留呈不報職是之由曾於孟王兩督軍表明斯意必謂袒護議員弁髦疆吏法之受縛政於何施自計之愚亦不出此道途謠諑甚至謂拒言加讉半予免官元洪於各督軍分同公僕情則家人袍澤这交干城这寄書肥戚甯息息相關何况僕僕長途諄諄讜論建言縱歧謀團皆忠當四郊多疊之秋賴萬里受城之託而乃自殘手足罰出無名脫有緩急誰足侍乎謂此令爲交局則御事猶存謂此令爲在府則外人安見流言止於智者不謂以堂堂督軍之尊竟甘爲一二奸人所蠱惑也外交未决險象環生江灌这間赤地相接飢民潛滋伏莽未靖天意人事蓋可知矣國家設官以爲民也協力拊揗獨虜勿濟若復阻兵安忍倒行逆施假軍勢爲聲援以流言相號召責議員以聯邦之罪而顧據一省以稱尊糾内閣以違法之嫌而顯挾三軍以抗命推其流毒所至分裂之危溣諸五季保護之痛　諸三韓復辟共和皆成畫餅青史之罪縱不動心諸君旦夕之間將何所託足乎夫赣寗之役謀統一也愼黔之師護共和也今日爲憲法而獨立則尙在二讀之時爲元首而獨立則并無謀叛之事若乃一夫下野羣師稱兵舉無名之師貽志者之玷豈惟以私害公亦且反德爲怨自誤誤人更何取焉諸君之明當惟以私害公亦且反德爲怨自誤馳明深淵薄水常懷愓懼耳提面命深所歡迎苟有利於國家亦何惜於頂踵若必動搖邦本擅啓戎端以國徇身悍然不顧元洪憂患餘生飽經世變始終民國心力具殫俯仰此身了無愧作萬不忍身見溣亡同爲臣僕固當於全國父老之前謹謝不敏也掏誠相告實式圖这黎元洪卅一　　李烈鉤致北京電北京大總統參衆兩院王總長各政團天津段芝泉徐東海李仲軒靳翼卿梁任公諸先生南京副總統本埠孫中山康南海岺西林唐少川温欽甫章太炎孫伯繭諸先生海軍蕯李兩總司令雲南唐督軍廣東陸巡閱使徐州張督軍各省督軍省長省議會護軍使鎭守使各團體各報館公鑒東粤解兵未聞國政滬濱養息音候殊疎蓋不在政不言政亦連年馳驟心瘁智窮體力學力兩不足以應之也自團會輿内閣以法理相切磋國脈所關中外注視段公謙退亮節可風功德在民終有厚報乃日來報載有某某處宣布獨立之說固信傅聞之誤豈其事出有因辛亥以還六年三革命政治幸發逹可期元氣亦損傷殆衋漂搖國家正待一下一心同舟其濟何堪閱牆再擾自促顚危政治本有恒規競爭須由政軌似不宜逾越也諸公體國公忠必能愼重將事護法衛民如鈞之愚敢云一得第睹此時局不禁戚戚耳扶病陳辭尙祈察納李烈鈞叩東要聞一 
[字林報之解决時局策]  
　　訴諸國民 
字林報社論略云中國中部與北部之態度今漸明矚目前途正未可謂爲樂觀豫魯秦閩鄂浙六省皆已繼皖奉而宣告脫離中央聞張勳亦有駭人之要求今無論此說　否惟察張勳之態度其對於倪嗣冲至少有守優惠的中立之狀轉言之即張勳未必干涉倪軍之行勳馮副總統似處超然之地位以全局言之尙望其繼續守此地位蓋如此馮可從中調停而有良好效力也湘粤桂　四省聞對此爭端態度冷淡此四省久有希圖而北京絶未扶助故態度冷淡之說當非無因松滬盧護軍使對衆宣言謂北京執政者爲誰爭嗣者爲誰皆非所過問但知以維持地方秩序爲其專責此種態度實爲混亂時局中光明之一點盧之所言或可移以解釋浙督宣布與中央脫離關係之理由蓋觀浙督之性質而可知其然也某華字報所載張勳要求黎總統退位主張復辟之說記者深望其不確當時局擾亂之秋此類傳言在所不免所可無疑者督軍决定解散國會耳國民黨造成此種時局尙望其能甘受之若國民黨先不過問督軍事則督軍亦必不過問國會事也（中略）督軍未必願開戰禍亦未必反對國會之制度其所反對者不過爲不代表國民而代表自己之國會耳記者今猶以爲訴諸國民乃解决紛爭唯一美满之方法苟段祺瑞能勸其友息爭而馮國璋能勸總統於秋間實行大選舉則其加惠於國家實非淺鮮蓋今日眞可畏者實爲荒饉國民亟盼政府專力以籌備夏季所不可免之荒災也 
[泰晤士報論中國時局結果]  
　　宣佈獨立之督軍其知否上海泰晤士報社論略云北京政治之最近一幕令人扼腕督軍專權擅自宣佈脫離中央關係勢將釀成内亂斷送萬千人生命於自相殘害之漩渦督軍此種舉動自居於中華民國境内之中外人士觀之能不爲之驚駭嘆息乎目前情勢嚴重已極苟此猶非爲關係國家存亡之重大事件則中國時局寗不爲世界之笑話中國政治備極離奇外人覩之常爲眩惑彼植黨營私这徒窺伺政栱一旦得志即藉以增進其個人之目的恣肆其自私之野心自民國成立以來趨炎附勢者自固祿位欺蔽當軸不顧國家其爲中國之害也蓋已久矣此次决裂之主要各點已爲讀者所共悉段氏免職督軍大憾且不以罷免段氏之手續爲然其結果遂有各省脫離中央關係之謀總統與忠於中央者則以憲法自坊馳電全國斤斤然以中央行動悉合國法爲言吾人於此竊有感焉中國及中國人民甘處於許多年前之舊地位不能自行奮發趨入政治可望良好之軌道内亂不息法紀蕩然人烟稠密之區發生大亂之象實予外人以干涉之機會夫外人之所以干涉者乃欲代謀中國人民旣不能尊重又不能成立之永久安寗也記者嘗謂今日世界各國表示其政治不良未有如中國之甚者當此時局握權者尤有各盡其職服從總統尊重國會合調留不合則去之必要否則列强之手腕將加於兇悍頑固者之身示以應行之途徑面使其知今日文明世界所屬望於各國之事業也佔據鐵路派兵北侵不守國家之法律不服元首之權力此何事耶直謀亂耳造反耳無論其爲總理抑爲督軍抑爲政治傀儡皆無佔鐵路派軍隊之特權苟竟行之則直以罪犯叛徒自待耳使中國果能以政治强健輿情雄壯自翻則此種謀亂造反之行爲一日不可容忍惜乎燎原之勢已成猶優容之敷衍之而無一人焉具撲滅烈燄之能力推其將來結果所可料一不過軍人與聞行政軍民界限不分互爭國家之統治權而已壧年前記者曾作中國出黑暗而入光明之希望今日觀察各事而知中國並未有所進取如今日之中國而欲謀進步臻富强也殆亦難矣 
[政潮激切中之北京]  
　　李經義氏自經國會通過後　駕之使相望於道而李终無來意前有赴北戴河避囂之風說昨聞北戴河之行雖已作罷惟終無入京意其對於往迎者之表示則謂來與不來須待四日後再定自各省相繼舉事情勢爲之丕變李恐無就任之意矣李旣一時無來京之望而時局　　漸險惡急須將新内閣組織完成擔當此局於是公府原議欲仍留伍總長今其兼代下去伍以年老體衰力辭乃議請王聘卿擔任昨日下午公府曾開特别會議辭職中之程張谷諸總長除范靜生已出京外一體列席决定先提出王聘卿爲陸軍總長咨請國會同意立即備就咨文昨晚或今晨必可送至衆院衆院今日本有常會届時或當變更議事日程即日投票國會方面對王氏之陸軍總長自必一致同意公府之意擬於正式任命王爲陸軍總長後即令其兼代總理收拾難局惟聞王氏於兼代一節尙未承諾公府消息大總統於昨早八時特派秘書郭泰祺往迎賓館接伍秩庸入府在内辦公室相見密談甚久聞係伍氏因不過代理總理數日一時各方紛紛函靈責難現旣新總理得人力求卸肩然李仲仙氏實則來京之期尙在無定元首恐政務因而積滯特請伍氏仍照常到院辦公勉任其艱非俟李總理就任萬勿卸去代理之責言詞懇切伍氏已經首肯除明令等件均允署名其昨日下午迎賓館接見各公使仍以代理總理兼外交總長名義參議院華僑議員沈君智夫對於倪嗣冲反抗中央事特提出質問其書云爲質問事日間京津各報宣傅安徽省長倪嗣冲發出通電宣佈獨立並以武力刦留津浦火車五十饖輛以作軍用此等行爲實爲造反查約法大總統得任免文武職員何以不將倪嗣冲即行免職聲罪致討以警叛逆以奠民國茲依院法提出質問希卽答覆提出者沈智夫皖魯奉豫方面警信頻傳政府要人亦承認此四省確有與中央脫離關係之宣告昨晨公府會議王參謀總是力主調停態度至今未變前致倪電原文已載本報昨又續發急電與倪要約兩事一勿裁留車輛一勿調動軍隊並有所爭層容熟商復必得當以報等語詞意異常懇切未知倪又作何態度也倪向路局索車不得卽用武力沿路截留因之津浦路自昨日起停止通車昨晚津地盛傳倪軍已自蚌埠出發今日可抵該處未知政府已設法阻其進行否張懷芝之態度有將在濟南扣車裝兵之說故津浦北段自昨晨三時起亦停止通車京漢車昨僅閒至鄭州并有不能開到鄭州之說據共同通信社消息張敬堯所部軍隊積載砲彈貨車三輛已抵黄河南岸車站京奉車現尙照常開駛但僅至山海關而止據昨晚路局中人傳出消息謂新民屯地方已爲張作霖部下佔據張軍與馮德驎軍昨在某地曾有衛突據日人共同通信社消息謂張紹軒曾致電勸誘馮德麟令其旁觀時局不可開始戰關日昨北京方面又有無稽之談謂某某有主張罷免警察總監吳鏡潭之說者此等風說自不値一笑王士珍總長爲自事寗人起見於日昨晤吳總監時特爲表白此說之不足微并謂如有此事士珍即當聯袂掛冠云云吳總監亦深知爲謠言亦即力陳終始維持决無退志駐京各國公使對於元首免去段祺瑞職表面上雖 
極佩服其内幕中多不悉我國内政紊亂情形尤恐軍界再生他虞故近日有某某三公使連次晤訪伍秩庸總長擬各由本國添調衛兵駐守京津使館領事署等處以保治安聞伍氏亦作口頭答覆謂此項决可盡由中國擔負完全責任若添派衛兵恐惹各界恐慌當時均經婉言謝絶矣 
[徐州快信]  
張勳態度聞已一變前晚即通電十二省督軍（聞爲直魯奉黑吉豫卾贛晋浙陜甘）有特别主張聞昨晚已得某某四省復電表示贊同要求黎總統退職汴督趙倜昨由蚌埠來徐旋即轉關海鐵路回汴督軍團已仍改爲省區聯合會張勳現允卽在徐州會議徐樹　靳雲鵬傳良佐段芝貴會毓　等十餘人昨聮袂由津乘車來徐聞段合肥亦約言内續到梁啓超本擬昨日赴蚌現倪嗣冲等來電十日早車即來徐張勳昨以十三省區聯合會名義電京逼黎總統讓位勞乃宣昨由曲阜來徐葉恭緯曲同豐萬繩栻陸建章楊字靈張藻辰張調辰馬聯申等昨晚均由蚌乘車來徐現城内各大旅館已大有人满之患定武軍昨晚已有十營開赴濟南又傳係開往佔據德州兵工廠李盛鐸昨日早車回京鄂督軍王占元之代表何佩瑢昨日亦已由蚌埠遄回徐州徐州現共集有定武軍四十餘營安武軍八營開今晚將再開十二營赴魯警備副司令湯玉麟昨日率並武軍四營開赴兗州定聞張允湯添招新軍八營端湯統帶 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[曹錕等通電原文]  
　　　張致中央電文已詳另條茲聞直隸督軍曹錕省長朱家寳師長范國璋等亦有同一主張之電其文曰大總統國務院各部長督軍省長巡閱使各都統護軍使鎭守使各司令師長旅長龍督辦吳總司令各報館均鑒連日接皖豫魯浙奉等省通電僉以中央違法憲政不良宜告與中央脫離關係錕等以國步方艱豈可操戈同室當經電請大總統俯准改良憲法解散國會是爲息事甯人計非欲妄干内政也詎意中央竟未答復時局艱危挽救無術直隷爲四逹衝要密邇都城若不急籌維持善法不特立召内患更恐牽動外交安危存亡爭於呼吸茲爲保衛地方起見自今日始與中央脫離關係特此電聞尙祈賜敎直隸督軍曹錕省長朱家寳第二十師師長范國璋東 
[張作霖倪嗣冲致中央原電]  
張作霖倪嗣冲等反抗中央有激急電文到京各節曾詳報端茲聞張倪電文已在津發布爲錄其原文如次 
張作霖上大總統電云大總統鈞鑒國務總理段祺瑞免職人心皇駭舉國騒然當此危急存亡之秋乃有此違法之命令萬一激成事變貽國家傾覆之憂不謙政府有何把握能銷弭禍患以副我四百兆人民付托之重外交總長伍廷芳有日通電解釋約法並　引民國元二三年辦理成案令爲先例是皆暴民專制所規定及不良政府之行爲其理由是否充足姑不具論我國家再造共和刷新政治豈得引以爲法轉相效尤方今外患方殷内憂孔亟禍機四伏險象環生段總理勞苦功高安危所撃秉鈞數載中外欽崇大總統就職之日初亦倚若長城猶魚得水乃無端麾之使去儼若無足重輕何後先矛盾若是謂無陰謀家播弄其間其誰信之各省督軍以國是爲前提電請維持段内閣以維大局而僉壬之徒又復假軍人不應干涉政治之說以相鉗制殊不知此等言論係指已定已治之國憲法旣經成立軍人更有何詞我國憲法尙在研求軍人分屬國民豈有不容置喙之理總之羣陰搆難朋比爲奸公府旣實繁有徒兩院更不一而足大總統棄稱仁厚易爲彼黨所欺迷其倒行逆施直欲以國家爲兒戲　隉至此不亡何待應請大總統毅然獨斷解散國會屏斥羣邪仍任命段總理組職内閣一面迅卽改選議員以奠國基而饜衆望中國幸甚作霖忝領軍民興亡有責執戈待命急不擇言如不蒙埀察惟有斷絶關係以謝天下維鑒亮之張作霖勘印 
倪嗣冲致王總長電云北京王參謀總長鑒宥電敬悉芝撥免職果獲何韓中外驚疑繼任何人非外吏所得過問我公近贊戎機必能斟酌咸宜以慰羣望昮以交盡職責之義動以休戚相開之誠冲雖駕駁敢不自奮惟是本月二十三日之令晚見公報而府中秘書廳先已電傳公府何地秘書廳何等機關任免總理更何等事今日是何國體是何政體乃與前清内閣奉諭廷寄同一程序以我總統之覧固以法浯爲號召决不至有此越軌之舉其必爲羣小僭竊無疑也大總統命令須經國務員副署爲約法之所定至其如何副署則國務院官制詳言之凡關係一部者該部總長及總理副署之關係總理者總理副署之伍總長主管外交代理總未經發生何得副署任免總理之令敢問嗣務院官制是否法律任免總理與伍總長主管之部何涉法　之元首守法之國務員是否可以隨意破壞法律唐内閣前例本已不合於法當時事實總理先已潛逃或有不得已之舉今則段總理躬在任所何得援以爲例以我總統之覧日以法治爲號召日以袁大總統所施爲鑒戒更不至有此越軌之舉其必爲羣小僭竊無疑也立憲之國首重責任制度民主國體國務員决非對於元首負其責任前者段總理之任命已得國會大多數同意此次政局糾紛乃由段總理主張對德宣戰而起外交政策於對德絶交時已得國會大多數之贊成當日且以信任投票形式行之至宣戰問題即本前次提交之政策爲進一步之請求解組閣員與外交投票本屬兩事即以國會而論對於段總理並無不信任之决議段總理方秉其已定之方針以進行並未自請辭職元首果何所依據而遽奪其職在法律上旣無獲譴之由在政治上且有信任之據任意任免則法津上之保障盡失此與專制何異此與總統制以閣員爲僚屬者何異以我總統之賢日以法治爲號召日以袁大總統舊制爲口實更不至有此越軌之舉其必爲羣小僣竊又無疑也命令傳播之夕冲在途次不敢信以爲眞及徐州張紹帥急電奉詢乃得中央覆電輿大總統之通電語語證實全出英斷以我大總統之賢何苦爲羣小任過而自居於破壞法律之地破壞法律出於羣小猶可救也若元首自引爲己責則自命令宣布之日即爲國家陷於無法之日本月二十三日以後已爲鼎革之象此則舉國上下共聞而共見之也民國以後喪亂頻仍草創之際法律本未明備本未盡善法律未善政治於以不良此亦無足深諱我大總統旣甘居破壞法律之名其必有毅然以改革爲己任者辛亥之役我大總統以救國爲急遂興義師而清社以屋癸丑之季我大總統復以救國爲急首倡改定憲草而國會以散甲寅之春我大總統復以救團爲急首進救國大計而新約法以成丙辰之夏我大總統繼任復以救國爲急首布法治明令而臨時約法以復是我大總統時時以法治爲職志又時時以改良政治爲職志也今茲之令或亦我大總統不得已之苦衷將以此爲發凡舉一切而更張之果其如此天下後世或共諒之今之國會自民國二年議員畏罪散逸不復自行集會後久經自發自民國三年我大總统遙呈救國大計後逕歸消滅已成歷史上過去之物去嵗袁大總統新逝海内鼎沸新約法爲衆所厭棄不得不恢復舊約法以爲過渡已死之國會亦因以恢復權宜之計聊徇衆情原背法理所冀者解决一時之糾紛速定長治久安之大法與政府和衷共濟以立國基而已乃一嵗以來一法未立徒取紛呶日惟查辦質問干涉行政爲事濫用職權踰越法紀閣置重案其不肖者至鈎結煽動陰刦政權破壤大局會議之時兇毆犯罪不許逮捕此種現象已爲天下所共憤至制憲之事乃復激於偏見行其陰謀削一切行政之權悉收而納諸國會舉從來統一之局必取而剖爲聯邦爲暴民開專制之新國陷國家於分崩離析之地其禍之烈言之戰慓前者天壇草案我大總統已列舉其不適國情今則於天壇草案之外復有加厲之條舉世界各國束縛行政之條規增之而又增試問如此積弱之國使行政權絶無發展之地一一惟聽命於此羣呶之議員則政務何自而施富强何自而致此冲日夜腐必而不知所以善其後者也其尤異者天壇草案於袁大總統爲對人立法之文今則移其對待袁大總統者專對現在之總理而立法不惜舉總統制進退僚屬之精神開大總統命令副署之例外對人立法何以爲國家無疆之基總理爲内閣之首班上扼於專制之元首下困於專制之國會是舉國機關人人皆可專制獨此行政政府乃束縳而無餘憲法會議方定此條而我大總統乃同時忽有本月二十三日之命令謂非元首國會上下勾通以破壞責任内閣制度夫誰信之立憲政體何等美名吾國民之傾心而謳誦之者爲其脫專制之阨而得享樂利耳若號稱立憲而專制更有甚於前則吾民何辜乃以無量數之血無量數之頭顧而易此茶毒耶今我總統旣毅然以破壞法律自任望即趁此時機速　根本解决毅然解散國會恢復民國元年之治由各省選派議從新締造即日召集制定諸法並爲將來制憲之基一面任命羣望夙孚資深學粹之員速組内閣實行責任制度與天下更始舉從前政治犯罪之人悉赦免之爲民國開新國爲人民造幸福不獨舉國國慶即萬世亦利賴之如其不然但便於予一人者則可破壞法律又從而爲之辭其不便於予一人者則日法治法治恐所謂法治者决非如是解釋更不能專爲專制之元首作護符也現在天旱赤地千里萬衆流離政象日惡言之寒心若中央不有持平之治恐問罪之師聯翩而起禍機一發糜爛隨之實有不忍言而不能不言者我公旣　密勿務盡忠規至新任總揆之升遷本非外吏所敢聞問現在時機此節尤爲無關宏旨也敢布赤誠諸希明察倪嗣冲勘印倪嗣冲致李總理電云河北李公祠仲軒總長鑒聞揆已提我公業經通過一院時事方棘中央屬望老成原有深意惟自芝總免職命令違法其中實含有聽信羣小擠陷忠良之嫌現在衆情憤激不能遏抑本日冲已電致聘老原電分送執事當蒙鑒及我公世作柱石人所欽仰救國之義亦當其時惟若輩自煽禍端至事急乃欲以公體當其衝爲衆矢之的似非忠厚之旨我公此時進退頗關大局想已成竹在胸無煩代謀也敢布區區諸希鑒察倪嗣冲勘 
[皖奉陜豫四省通電]  
皖奉陜豫等省之督軍省長此次與中央脫離關係其端實啓於倪嗣冲表面爲憲法問題段總理免職等問題而内容乃因有將免某某等職之誤傳致激起一種團體之感想觀於張作霖勘電之所述即可得其大凡矣茲特將倪張陳趙等通電各省交錄下 
五月二十九日倪嗣冲致各省督軍省長電云各省督軍省長鈞鑒大總統繼任以來羣小弄權擾亂政局國會議員主機搆煽日事紛呶派别競爭權利攘奪正人則多方阻抑黨人則盡力疏通以致贓私之案層見迭出幾乎政府一空所訂憲法又係議員專制現象如此其何能爲爲大局計爲小民計非籌解决之法不足以拯危亡世有救國之英傑乎嗣冲不敏願執鞭以隨其後矣自今日始與中央脫離關係合特奉聞倪嗣冲　印 
五月二十八日張作霖致魯豫等省電云特急濟南張督軍開封趙督軍武昌王督軍杭州楊督軍福州李督軍西安陳督軍黑龍江畢督軍承德姜都統張家口田都統歸化蔣都統天津朱省長安慶倪省長均鑒華密楊參謀長回奉備陳讜論極表贊同竊維芝揆免職之令中央敢於違法又無端免我同人之職而以所屬之員代之是明明使我自殺同類以遂彼等之陰謀此等鬼慽行爲春問施之於奉在近又用之於各督時政如斯可爲痛哭現在中央羣陰搆難國家日就危亡跡其倒行逆施直欲一綱打盡良由我輩年來協商各件均以國是爲前提久爲彼黨所切齒若使合力對待不但無以謀國且將無以立身不但貽北洋團體之羞抑亦啟彼輩輕視之漸我輩不足惜其如大局何同志皆海内賢豪何至不如蔡鍔刻已秣馬厲兵相機發難聲罪致討懲彼羣邪我公毅力熱心素所欽佩尙乞周行示我俾得一致進行事機危迫無任屏營待命之至除電張徐州外謹此電陳張作霖勘印 
五月二十九日陳樹藩致豫魯等省電云急開封武昌吉林齊齊哈爾各督軍均鑒寒密昨接倪丹忱勘電指陳利害深切著明敝處當經具覆力表同情刻已備妥負鞭以從奉省之後應請尊處同時並舉共濟時艱不勝禱切陳樹藩　印 
五月二十九日趙倜田文烈致徐州等處電云萬急徐州張大帥盛京吉林齊齊哈爾保定濟南太原西安蘭州武昌福州杭州各督軍天津朱省長蚌埠倪省長歸化蔣都統均鑒寒密豫省已於今日宣布戒嚴矣電逹中央脱離關係諸公誼同休戚諒必一致進行急切奉聞並求明敎趙倜田文烈艶印 
[楊善德等宣佈獨立理由]  
　　擁戴合肥解散國會 
日昨（三十日）下午三時許楊督軍特派趙參謀長范副官長張量兩師長爲代表開軍事會議於西湖宋莊與議者台州顧鎭守使李陳各旅長省署沈張兩廳長夏警務處長紳界則有通志局長徐班侯商界則顧竹溪等由趙范等代表發言表明擁戴合肥解散國會等種種理由暫與中央斷絶關係至斷絶手續以通電爲止毋庸宣示人民以免警擾而兩浙水陸各道均實行戒嚴以防意外議畢散會當用楊督軍齊省長等名義發出通電其文曰萬急北京大總統國務院南京馮副總統徐州張大帥南寗陸巡閱使瓊州龍督辦各省督軍省長各特别區域都統龍華寗夏各護軍使並轉各鎭守使師旅長各報館鑒比來外潮險惡内政艱危逹於極度元首與議院受國民付託宜如何共　公忠同謀宏濟乃議院對於存亡呼吸之外交問題但釐便私任意延擱甚至籍以要挾私人權利制定憲法復任意偏重實行暴民專制以危國基元首則匿信羣小勾結誘脅竟至顚倒是非蹂躪法制各督軍以存亡有責一再請命竭聲涙嘶乃府會朋比悍然不顧此輩侈言愛團自命維新而假公濟私心實叵測故贓私盡出名流甚於清季何可倚之不疑舉國以聽段總理公忠坦白中外共知竟甘蹈非法迫而逐之是所爭在私踓孤注國家京所不惜各督軍不忍坐視亡於羣陰之手爲國家激濁揚清爲人民安良除暴浙省惟有一致宣告與中央斷絶關係促成正當解决禍福知罪與衆聽之攄忱幸鑄楊善德齊耀珊童保暄張載提王桂林顧乃斌夏超三十印 
[政局危疑中之皖省苦旱]  
字林報五月二十九日皖省和州通訊云當一月之前函報揚子江流域苦旱時天際大有雨意但仍爲大風吹雨南去五月間屢見此象自耶穌涎日後即聞望雨之聲今則望之更甚此間得雨不满半寸今日又若將雨特未知將否如前之吹往南方耳縣知事雖曾斷屠兩次並遍至各廟拈香祈雨卒無徴效近江之小麥因可吸江水入田灌漑故尙佳好惟在山田者幾全枯槁米價因以漲高百分之五十現雖預備栽　奈乏水何一星期或十日之内若不降雨則將成災矣如此年嵗爲老農所未嘗經歷即揚子江之水亦未漲高田地爲烈陽所爃其堅如石天旱如是而北京政局復爲不靖人心惶性皆責當局之漠視民瘼巢湖幾成陸地廬州小輪似非一時可以駛行日内若無甘霖則必籌備賑濟否則將有刦掠流血之禍也三十日通訊云天空之雲復被吹去陽光酷烈如故 
[陸巡閱對於時局之態度]  
兩廣巡閱使陸榮廷前接北京公民團團擾議院毆打議員消息已甚憤怒除電請大總統將爲首黨徒嚴行懲辦外昨又以個人名議電致譚代督略稱督軍團倡議改訂憲法解散國會改選大總統等非常大變消息傳來殊堪詫異似此情形不是對外宣戰直是對内宣戰民國前途可爲痛器我們係擁護共和之軍人對於此等越權亂法之舉動斷不能贊成經電請黎總統將爲首之人嚴行懲辦但黎總統現在實力薄弱馮副座又在病假之中我們政見有限對此時局應取鎭靜態度粤事繁重尤當與朱省長協商辦理總之須預備實力以貫澈我們擁護共和之宗旨爲要云云刻聞譚代督昨接陳督軍由桂來電稱定期本月二十四日由柳州起程核計行程二十七日當可行抵梧州譚代督據報已於二十四日午前特派督軍署顧問陳竹銘乘坐江漢砲艦趕赴梧州守候矣 
[蕪湖快信]  
蕪湖祝道尹刻奉倪省長電云現因政局不靖本月二十三日京師設警備總副司令以備不虞本總司令特於省城蕪湖蚌埠等處分設警備所所有警備内事宜遵照民國元年十二月公布戒嚴法施行以維地方安寗秩序如有匪徒造謠生事着卽查拿懲辦不貨仰卽轉令遵照蕪湖軍警已於三十一日實行戒嚴由祝道尹錄倪省長布告通知軍警於是日起在江岸設立臨時檢查所檢查江輪上下之搭客安武軍第一路統部在駐宣城該路一二三等營每營抽調兩哨亦於三十一日到蕪暫住皖路公司舊址並在駐蕪該路四五兩營抽撥三哨及機關鎗一連馬聯甲統領准出月二日親率赴蚌埠蕪宣軍隊事宜悉由統部副官長儲辛暫代並兼本埠戒嚴警備隊副司令祝道尹任爲正司令駐安慶集賢關安武軍第六路統領張翰英所轄五營近日先後過蕪赴蚌埠客有自安慶乘江孚輪於三十一日晨刻到蕪者云該輪昨晚抵安慶男婦搭客上有二百餘人因省垣前日已宣布戒嚴晚間八時即關閉城門以致人心益覺惶恐省垣戒嚴警備所正司令安武軍第八路統領李良臣任之省垣自戒嚴後非公益維持會系之省議員聞已紛紛離省 
[杭州快信]  
此次與中央脫離關係問題雖事起倉卒而人民尙能安堵各商舗照舊營業絶無紛擾宣布獨立告示已由軍民兩長會同一二兩師長曁省會警廳列銜擬稿付刋明後日將發表探其延遲原因係候中央覆電故督署副官處昨召集各軍團稽查差遣會議保守秩序辦法并派員常川駐署住宿縣司法公署曁地方分廳一切籌備事宜現已暫令取消省會各機關戒備極嚴在署辦公人員另頒特别符號晚間發臨時口令出入盤詰甚嚴警務處夏處長添派趙聲等檢查郵電省公署一切文牘應出發者停辦已兩日警備隊新編制亦暫緩發表良言報係民黨組織昨已停版主任任鳳梧許行彬俱離杭杭縣看守所時疫盛行押犯日有瘐斃高等審檢廳會飭地檢廳陳廳長親蒞該所察視皆許放出櫳外洗衣散步并諭衛長吳某督役　摕權房嘉善民新繭行違章設灶私立坐莊並延不領帖電飭勒停設法轉圜無效 
[嘉興快信]  
嘉興軍政各機關現接省電本省與中央暫離關係故水陸軍警加嚴防範嘉湖鎭守使王桂林於昨晚由杭來禾來旅長張知事均到站歡迎現寓旅司令部傳聞王鎭守使此來爲防務起見 
政潮忽起銀根頓緊各繭商因現洋被軋均於昨日暫停收繭自一日起與各錢莊磋商設法接濟以免市面恐慌故西門之裕記等廠繼續收繭惟每擔價格較前略減至絲市本擬明後日開秤現因金融關係不得不暫緩開市此間地方秩序賴軍警保護尙稱安謐市面亦無甚影響惟外間傅言將宣佈戒嚴未知確否當此青黃不接之際民財困乏深望官廳注重治安毋生意外變故而再增人民恐慌也 
[無錫繭汛中之惡消息]  
江蘇無錫繭公所籌備春繭開蔬各情已兩誌前報本月爲各繭行開收之期聞四鄕來源極形擁擠繭之身色因天氣晴燥尙屬不惡惟夏夾季等甚多價目大帮自三十七八元看高至四十二元各處相髣幸未濫放此不過開收之第一朝以後不識如何昨早金融界中均得飛電有皖省領袖某某數省宣告獨立與中央斷絶關係津浦火車南北兩段均以蚌埠爲止被截不通等情此項消息傳出後商市驚駭異常繭商之繭商之憂慮尤不待言第以籌備手續感已告竣翌日即須開收設欲中止損失匪鮮且疑或屬謠傳姑作進行者迨本日滬報到錫方知某某等少省宣告獨立不爲無因於日金融界俱採用自保主義所放繭欵除已付出者一律停交中國銀行此次共放數十萬元昨日付出十餘萬元外餘作悔交交通銀行約做繭欵二十萬元祗解出二成一律截止江蘇銀行名下繭欵六十萬元半即翻悔前議掯止不付以上統係官營性質至如商人設产之瑞昶潤銀號上年繭汛中開幕適中交兩行停止營業當時所放繭欵獨鉅獲利最厚本届雖中交兩行活動放欵而該號一家其數仍有一百萬元之多七成已由各繭行取去餘下三成今早接東家電屬亦不允付其他各莊或力景微薄或宗旨穏健此次繭汛相約未放還無影響至於一般繭商以前欵將盡繼續無來進已不能退又不得下此警耗頻傳之　誰肯維持殊有焦急無路之狀將來損失之鉅何忍詳言頃聞各繭商各銀行遽悔前議日後損失必欲取償於彼往後交涉似屬意中事也 
[揚州快信]  
此間得悉倪嗣冲脫離中央關係先由軍民兩要接奉省電後中交兩行亦接寗垣總行來電於是衛談巷議甚以爲詫加之劉司長適提現洋一時　 
 
 
 

Page 7

 
 
内外居民均現驚慌之狀駐揚隆軍第七十六滬或旅張錦湖旅長於昨晨挾奉省電後隨飭傳陳顧二團長及各營長官在參府街旅司令部開軍事會議討論維持地方辦法并下令戒備各城鬥於午後一時均添駐步兵一棚以資守衛江都縣周知事亦於午後召集警務公所驚佐及城廂各區長到署集議晚問崗警添用口令嚴防匪徒混雜并令各區員長警認眞巡　兩淮鹽運使劉文揆於前晚迭奉長江巡閱使張勳來電促其赴徐遂於昨早九時前往未首途前在德餘豫隆祥等莊提撥現洋三萬元存儲署内以備不虞中國交通兩銀行因此消息隊向各舖家收取存欵并暫行停止放欵聞中行存放之欵多於交行錢業會館自接鎭江錢業公所來電後洋釐陡提一分加之運署在各莊提撥現洋故洋釐又漲一分蓋各莊預防各存戸抽提現欵之故今日巿價已逹七錢二分以外矣各米商以今嵗旱象已成本欲居奇待價茲因洋釐高大米市滯銷米價似無再漲之虞 
[南京快信]  
昨晚（三十）十二時浙督軍楊善德通電來寗宣布與中央脫離關係汴督趙倜電稱要求解散國會否則與倪嗣冲取同一態度奉督張作霖來電措詞亦甚激烈軍署昨開軍事會議軍警長官均列席馮副座演說略云諸君要知軍人以服從命令爲天職予爲民國之副總統即應輔佐大總統一切措施舉動惟大總統之命令是聽蓋副總统之本身地位應如是也今各省有反對中央者予已去電勸慰勸慰無效則予一聽中央命令解决諸君要明軍人天職萬勿妄發議論致干戾咎此予切望於諸君者又予兼領江蘇督軍有保護地方維持秩序之責諸君須善體予意各以保護地方維持秩序八字爲職責云云倪嗣冲昨由蕪湖等處調所部二十餘營運清轉乘津浦火車赴蚌溤副座昨電趙倜倪嗣冲張作霖内容均勸慰語齊省長因省城人心搖動金融吃緊昨特召中交兩銀行總理入署磋商救濟辦法以維市面江寗王鎭守使昨赴各要塞查勘砲台已回省立各師範學校校長定今日在省立法　學校會議（以上三十一日到）軍署昨（三十一）午後三時又開軍事會議齊省長亦赴軍署列席會議結果决定力維本省治安聞張君　胡源滙籍忠寅前日來寗張勳昨亦派參謀長惲毓昌來寗謁馮有所接洽馮亦旋派何副官長赴徐黎總統昨派惲寳惠來寗與馮副座商榷解决各省獨立辦法馮主調停惟獨立各省之要求條件甚奢政希望和平解决甚難張勳所部駐浦之定武軍前日在浦口與日人衝突雙方均開鎗轟撃互傷數人以致省城謠言繁興盛傳張動已下動員令增兵浦口其實絶對不確白米每　　至六元五角省城防務布置極嚴禁衛軍及第五混成旅有一部分已移調外防馮副座涙參謀長師景雲憲兵司令陳調元赴各屬慰勞軍隊並密授防務權宜芭斗山紫金山雨花台天保城均已增兵駐守據津浦車來人云客車過濟南徐州蚌埠等處惟見無數赳赳武夫實彈荷槍衛護車站車中張倪亦派有稽查押車驗票時艦詰極嚴省議會昨日午前十時開預算審查會午後二時開財政請議審查會今日（一日）午後一時開大會地審廳昨晨十一時半宣告判决選舉訴訟案被告潘承鍔仲頣郝儒琳葛夢樸四人内惟葛因事未到各告發人均未傳開庭時由推事起立宣讀决判書主文畢並告以對於本案如有不服可於法定期間内上訴云云旋卽閉庭潘承鍔妨害選舉之所爲處罰金百元葛夢樸妨害選舉之所爲處罰金八十元仲頣郝儒琳無罪辛漢楊石候緝獲到案另判（以上一日到）地方通信 
[松江]  
　　校長因病辭職縣立第一女子高小校長章以蘭女士平日對於敎育頗具熱心第因體弱多病於校務上不能有所發展前次部視學錢家治視察該校時章校長適又因病在外因之錢視學頗有微辭現章校長决意辭去職務以便養疴已向縣署提出辭呈縣署亦已有允意聞繼任者爲聶氏私立女校校長云　　查烟員不果來松查烟英員陶樂爾君到滬後本邑李潤之知事即前往晤商會勘事宜現李縣長已於昨日旋松據云英員已前往浙省不復來松查勘因英員深知松屬各境素非産烟之地故李縣長將疊次自行驗勘情形報告該員時該員亦即不復置疑也　　堂董開會籌欵普濟堂董自治自由委員朱慶咸兼任後以堂中已無的欵勢難無米爲炊爰即具呈縣署要求設法籌措以便整理堂務縣署當即批令自向育嬰全節兩堂及公欵公産總董妥商匀撥方法因之朱董於今日（三十一號）柬約各該董事至公欵公産處籌商辦法惟聞今日之會遲至午後三時各董尙未蒞臨致仍未及開議　　取締戲劇辦法松江各劇社自開幕以來疊演淫劇松地各報對此攻許甚力松江旅滬同鄕亦已呈請縣署要求停演縣署刻已籌定取締方法飭令將劇本先期十日呈縣檢驗 
[鎭江]  
　　賽會鎭郡各業籌集巨欵擇於陰曆四月十一日迎賽都天大會計有十餘起之多名曰萬福多福景福降福金鑪龍亭用端增福蔣公府等會每起均有旗鎌牌燈各色綢傘玻璃大傘琉璃明燈香亭花茶擔以及各種燈彩燦爛奪日是日上午五時各會齊至南門外都天廟迓神然後排會經南門大街至四牌樓出西門過小閘迤邐洋馬路銀山門大街等處熱閙異常觀者約數萬人駐鎭陸軍十九師楊師長丹徒縣倪知事恐滋事端各派軍警隨會彈壓此外各旅館茶樓戲園酒館座無隙地莫不利市三倍　　繭市鎭郡各鄕蠶汛甚佳育者較往年爲多已於日昨上市開始收價每擔本止四十九元嗣因來貨品質甚高故於今日增起至五卞元丹陽繭市亦於昨午開秤每擔收價定洋四十九元鄕人求售者尙未踴躍又揚中縣各洲地方繭市因華洋收繭各商刻已紛至故於陰曆四月初十日卽行開秤水上警察趙署長現派師船數艘分泊新洲老洲各繭行附近以便保護 
[楊州]  
　　店夥拐逃巨欵本城磗街滙康永號黃某拐竊鈔票洋六千元而逃行經仙女鎭爲該號輿夫撞見黃飾詞以對該輿夫即回城告訴該號始悉底藴即偕潘某追至大橋口拿獲然已用去一千數百元矣現該號正向其經保人楊某索賠 
　　當典送窮竊賊運司街阜成當典昨晚有竊賊隠匿床下爲管事所覺遂拘送繁　二區究辦經該區長責軍棍數十下後即解送縐局拘押　　查辦局長控案第六區烟酒公賣局長袁廷仁前被支棧經理孫以恒及收支程毅卿赴省局控告現省中特委前江都縣　實業科長吳　生來場調查　　增加師範生證金省立師範學校招收新生時定章須繳保證金十元江蘇省敎青總會以師範生中途　學者太多於歡育前途大受影響擬增加保證金十元已兩請省長核准茲駐提省立第五師範學校已奉到省署此項訓令聞任校長攝對於在續舊生不再增加自下學期招生時閒始實行 
[安慶]  
　咨請委查政治犯省議員王蓋臣等以　押陸軍監獄之王鶴亭確係政治犯去年業經議决咨請省長查明釋放在案嗣准復咨内稱王鶴亭於政治犯毫無干涉另案核辦等因核與該公民書内所錄倪鎭守使及前倪將軍批示情節不符究竟王鶴亭是否確係政治犯應請省長派員切實查明辦理以昭公尤云云業交大會公决矣　　咨請發還財産定遠縣方璧於民團三年因改革政治關係被定遠鳳陽知事查抄家産同案魏玉藻李漢臣等有數十家財産均被查抄垷在共和復活業奉明令解除罪名惟財政尙未發還因春具書省議曾咨請省長飭令定遠鳳陽知事查明原案將方璧並同案人等財産遵照成案如壧發還　　安武軍催餉安武軍餉項向由皖庫支給現四月餉需尙未解清而五月餉項又至昨聞倪總司令有電請鄭財政應長速籌欵項解蚌以濟餉需惟鄭廳長以現在省庫支絀已派員分赴各縣提欵恐一時尙難應急昨聞又派員赴蕪向交通暫假若干先行解蚌以應餉需 
[九江]  
　　演講敎育中華基督敎青年會總幹事余日章君此次道出灣江各界挽留講演籍以增進學議余君亦欣然允許特於前日假南偉烈大書院演說敎育原理及中國各省敎育狀况到者干餘人首由吳鎭守使報告余君係中國大敎育家特請來演講敎育要旨旋由余君登台去中國之貧弱由於敎育之不發逮而其致病原由凡入學校者大都以做官爲目的甚至所學非所用如學鐵路而以之辦鑛務學陸軍而以之辦工業比比皆是且不爲學校籌用途致學校多一畢業學生即中國多一高等游民如欲中國敎育發逹首須注意農工商業所謂禮義出於富足是也次將中國各省學校及學生之數目列表指示週知末復比較英美德日全國受敎育之人數大約百人中平均至少亦有七八十人而中國千人中平均不過七人亟應擴充敎育以爲强國基　並云體德智敎育均宜並重隨帶有　器當場演試聞者莫不動容　　處長晋京贛省印花稅分處長洪鑄以該處成立後經理徴收稅欵及他種手續尙有未臻妥善之處經常等費綜計亦復不敷支配特親自晋京一行與部直接磋商此外尙有關於南潯鐵路公司一切事件須與前派赴京代表程道存等計畫（洪係路局坐辦）並聞前日北京亦有電促洪入京洪於前日來潯住鐵路局先與劉協理籌商一切昨已乘輪北上矣 
[山東]  
　　聊城之民不聊生聊城一衐亢旱異常鄕間貧民　驅食迫流而爲匪者甚多連日南鄕明家提某姓及西鄕距城七八里之張金玉家均被搶刦往年聊城每逢大旱祈雨不靈時輒由縣署派差赴直隷邯鄲某廟井内撈取鐵牌一面回縣供奉於龍王廟甘霖立降刻下亢旱日甚屢祈無效王知事遂援例飭差赴邯鄂撈取鐵牌於二十四日到聊是日闔城官紳均在西郊迎迓恭送於龍王廟内安置矣伹不知一片頑鐵果能立至甘霖否也聊城近雖大旱而三五日來糧價並未再漲其原因約有二端一價値已增至最高度商家不敢多　二赴省販制錢者均販大米回縣售賣中等社會因價較麥賤或改而食米市上存糧漸多故糧價得以維持云 
[奉天]  
　　馮師長擁護中央奉天第二十八師長馮麟閣接元首通電後即覆電贊成合肥免職之舉謂决疑定難轉危爲安軍民聞耗同深慶幸如有不逞願效前驅云云 
雜評一 
[蔡鍔第二（一子）]  
張作霖通電云諸同志皆海内賢豪何至不如蔡鍔意蓋以蔡鍔爲前此獨立之倡導今之獨立亦必有如蔡鍔其人者起而爲之倡導也倪嗣部首先獨立非張氏心中所謂蔡鍔第二者乎特前之蔡鍔爲摧翻帝制擁護共和而獨立今之蔡鍔之獨立果何說乎吾不知人民對此兩蔡鍔之感想爲何如百世之下尙論兩蔡鍔者其同異又將何如 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各省脫離關係之影響（三）]  
自安徽河南浙江等省宣告與中央脫離關係以後滬上所受種種影響已備詳前報昨松滬護軍使亦已電逹中央將與獨立各省取同一之態度蓋緣浙省旣已脫離關係江浙壤地相接爲維持治安計不得不暫時加入也茲將昨日所得各方面之報告分别錄後　　上海總商會急求消弭上海總商會因國内驟起風雲特於昨日（一號）上午十一時開臨時特别會議商會正副會長朱葆三沈聯芳坐辦嚴漁三議董虞洽卿沈仲禮唐露園宋漢章朱五樓陳潤夫謝蘅牕曁南商會正副會長顧蘇兩君與全體議董均到會列席當以本日奉護軍使函招籌商維持地方治安辦法商人等深信護軍使力能維持地方治安决無疑慮惟滬上銀拆近市祗有三分昨因謠言影響忽漲至三錢今早開市已五錢五分設再人心浮動百貨停頓金融必大受擠軋現當絲茶上市商務吃重之時上海一緊各埠牽製大局攸關自宜審愼應向護軍使陳明云云全體一致以商市爲重决議由兩商會正副會長及虞議董等特乘汽車赴護軍使署會議陳說並拍發急電兩道照錄如下（一）徐州張督軍電鑒本會今午特别會議由虞董洽卿表示卅一電蒙允盡力維持以答商民厚望同聲感頌惟値絲茶上市起此風雲金融驟緊掣動大局務乞迅賜消弭以救危殆迫切上陳上海總商會東（二）南京馮副總統齊省長鈞鑒風雲驟起大局動搖絲茶上市金融突緊人心惶懼道路不寗非空言維持治安可以濟事鈞座關係民望務乞迅賜消弭以救危殆迫切上陳上海總商會東　　盧永祥亦請解散國會松滬護軍使署定期六月一號（即昨日）邀請本埠各界人士到署會議已預誌前報茲悉昨日前往護使署與會者政紳商三界及各局所長等共有數十人於正午十二時開茶話會由盧護軍使主席討論維持地方治安辦法並將公電通過至一時半散會後即行拍發茲將電文覓錄如下北京大總統各省督軍省長護軍使都統鎭守使均鑒暴民專制羣小弄權弁髦憲典淆亂國是各省督軍都統省長忠誠所激合詞呈請改制以便遵守而奠國基不意少數暴民及左右宵小壅蔽上聰吏兼排斥異己蹂躪約法竟不經原任國務總理及國務員之副署悍然而免總理之職更以秘書廳通電發令尤爲勝笑中外議員劉崇佑等提出質問未經解釋而參衆兩院忽又通過新任總理是不獨蹈總統於違法其自命守法之議員反省當如何乎朋比鬼域國人共見况同時又有警備之令聽羣小之鼓簧防各省如仇寇卽存瓦解之成見安有統治之可言永祥以擁護中央爲職務以維持秩序爲指歸豈不願委曲求全和平解决乃近日以來人心憤激皖奉魯豫浙閩鄂直等省相率脫離中央關係大局危急即在目前敢請總統毅然剛斷將舞文弄弊之國會迅予解散另行改選以崇法治而慰民望否則滬上一隅除與以上各省取一致行動外别無保持安寗之法臨頴匆匆即希裁察盧永祥東印又一訪函云盧護軍使昨邀各界赴署會議到者爲滬海道王道尹交涉員朱鼎青海軍總司令蕯鎭氷及各團長旅長淞滬警察廳長徐國樑上海縣知事沈寳昌南北商會正副會長滬杭路局長及各紳士等盧君報告因浙省爲隣省逼近之區交通便捷今浙省旣已宣告獨立滬防更爲吃緊自以保衛地方秩序爲第一要義云云當衆提議良久擬暫時脫離關係俾江浙交界各要隘可與浙軍協力加防免起爭執聞擬於明日（即六月二日）宣告實行盧護軍使於議畢後即電逹馮副總統聲明原委並函致南北商會轉告各業領袖通知各商家照常營業母庸恐慌勿爲謠言所惑云　　汴直黑軍民長官公電松滬護軍使署於前昨兩日接到開封保定黑龍江等省軍民兩署公電三通照錄如下（一）北京大總統鈞鑒暴民專制害在一時憲法不良禍且千古近者各省區督軍都統鑒於憲法會議倚法爲奸合詞呈請改制迄未奉可本月二十三日忽奉段總理免職之令同日又有特派京津一帶臨時警備總副司令之令羣情惶駭以爲中央不惜弁髦法律曲徇羣小之陰謀抑且孤守近幾隱防各省如敵國統治之精神旣失　幄之變亂將生警電紛馳日數十至倜等素以擁護中央爲職志以酷愛和平爲宗旨非不欲解紛息爭委曲求全無如連日以來遠近人心異常憤激僉謂非將違法之命令收回制限之根本改正則國家旣陷於無法之地位即内外更何有相維之可言衆議洶洶莫可制止吾以鄰界各省情形大略相同勢不能以獨異用敢掬誠上告懇請迅賜剛斷毅然更始並將專制舞文之國會立予解散定期改選以崇法治而慰民望否則倜等求保豫省治安惟有與皖奉等省爲一致行動急不擇言伏惟裁察河南督軍趙倜會辦軍務河南省長田文烈陸軍第七師師長張敬堯陸軍第八混成旅旅長徐占鳳同叩豓印等語合特電奉聞趙倜田文烈張敬堯徐占鳳豓印（二）北京大總統國務院王參謀總長鈞鑒皖豫魯旣與中央脫離關係閩奉秦晋亦有警耗明火燎原勢不可遏如瓦已解形不可收中國前途危險萬狀我大總統以國家爲重惟民命是拯値此時局阽危自必詳審時勢俯察人情不忍國家分裂民命摧殘爲設法挽救之計應請大總統俯允改良憲法解散國會以順人心而救國危大局幸甚人民幸甚臨電迫切無任惶悚特命之至曹錕范國璋同叩三十一印）三（南京馮副總統齊省長鈞鑒徐州張督軍保定曹督軍天津朱省長武昌王督軍南昌李督軍開封趙督軍田省長杭州楊督軍齊省長太原閻督軍盛京張督軍西安陳督軍吉林孟督軍郭省長福州李督軍濟南張督軍蚌埠倪省長張家口田都統歸化蔣都統龍華蘆護軍使並轉各師長各旅長各鎭守使同鑒華密本日致大總統一電文曰竊維一國之安危繋於法制之良否是以立憲各國每於議定憲法之際多方辯論不厭求詳惟時愛國之士雖有各種之犧牲在所不惜良以憲法抵於精義國基固能鞏固也日前各省區督軍都統公同請求改正憲法原出於愛國熱忱免蹈暴民專制之禍迺我大總統對於修正之請求並無何種表示忽於二十三日奉令免段總理職同時又有特派京津一帶臨時警備總副司令之令一若國會所議之憲法並無商榷之餘地而劃京津爲戰線視各省若敵仇令出非常全國震警中央旣無維持之意各省區爲國家計爲地方計不能不自行設法以保治安警電飛傳夜以繼日洶洶狀態已若湧潮夫國會之不良更僕難數我大總統以法制爲宗旨非法舉動諒爲羣小陰謀近察各省情形非有正當之解决恐統一規模將喪於我大總統在任之日我大總統又何必曲庇羣小定陷國家於危亡乎獨運神謀補救未晚應請收回違法之命令另定制憲之本根以决羣情而弭大患否則同氣相應江省亦唯有取省省自保治安之法一致進行軍民憤激衆議咸同謹爲我大總統進最後之忠告伏惟鑒察臨電不勝迫切待命之至等語特此奉聞敬祈明敎畢桂芳許蘭洲三十一印　　薩上將力主保衛安寗海軍司令蕯鎭冰上將昨日午後在海軍司令部召集駐泊浦江曁淞口各艦長會議防務薩君以維持地方治安爲主旨遂通電駐泊長江各艦一體愼重防衛保護安寗並電令所駐地點非奉部處訓令不得自行移動所有白蓮涇口及江浙各要道已加派雷魚艇會同水上警察飭派之淺水兵輪協力嚴防以杜匪類乘機滋事並聞蕯君因司令處事務繁重連日常駐該處辦公並不回至三板廠寓所云 
[徐國樑聲明警察天職淞滬警察廳長徐國]  
樑昨傳各區署長警到廳面加訓諭略謂我警察天職以維持秩序保護治安爲宗旨淞滬地當衝要華洋雜處値此謠諑頻興不肖之徒最易乘機生事凡我長警務宜各盡職務維護地方勿許便服私行矌棄職守至於國家大事警察權力甚微不宜過問惟有服從長官命令切勿妄自驚欵是爲至要至各區分配火食一事嗣後遇有不公儘可在禀該管長官勿得私自爭閙致干未便 
　　警界以相平鎭靜爲主閘北四五兩區各署所警正警佐前日奉徐廳長面諭以現値時局不靖警察唯一之天職在維持治安預防危害故對於防務不得不嚴然奉行職務該長官等應取鎭靜態度不可稍涉張皇惹起人民恐慌晚間搜檢行旅須責成在崗長警和平處理人民等自必服從否則恐激成反坑妨碍職務該長官等斷難辭咎云云各警員均唯唯遵諭而退　　警廳偵緝隊携械巡查淞滬警廳長徐國樑昨飭偵緝隊長翟世清督率全體偵緝隊士於每晚六時至天明止分爲兩班各發實彈手鎗分往各耍道偵查匪類翟隊長更於十二時後親帶得力隊士赴十六舖南一帶小客棧偵查搜檢以免匪徒匿跡　　防範宗社黨乘機活動宗社黨前在各省設立中興會秘密機關廣收黨徒希國滋生事端本埠亦由該黨設立機關主其事者皆前清府道人員曾由軍警各署嚴密查緝在案茲淞滬警廳徐廳長因恐若輩乘此活動有碍治安因於前晚起令飭各區所外勤長警並各隊長等一體嚴防每至上燈以後中華路民國路十六舖西門斜橋一帶軍警林立檢查行人頗爲嚴密惟日間仍持鎭靜態度以免居民驚疑　　南北錢業恐慌之略減本埠南北巿各錢業因巳由各業董聲明軍警兩界力任維持並觀察前昨兩日尙屬鎭靜並無變動故已漸漸安心自昨日起銀拆略平洋釐亦回至三分以内矣　　重要地點已加派防軍盧護軍使昨飭三十七八團兩團長在滬杭火車站製造局江南船塢斜橋等處及浦東張江栅白蓮涇各耍道並子藥庫等重要地點加派防軍嚴行保護馬團長等除原有防軍外已每處加派二排添駐保衛　　西報紀京滬間之交通字林報云京滬間客車郵車目下尙無阻滯昨日北京郵件照常抵此而星期三日由滬赴京者乘車北上沿途未遇留難此後能否維持現狀尙難决言惟據某方面云脫離中央關係諸省對於與外人有直接或問接關係之事將竭力設法不加干涉云　　杭州南京均照常通車滬寗滬杭甬兩路自上海至杭州至南京均照常通車惟沿途各車站均由軍警加班保護頗爲嚴密昨日路局據駐杭巡官報稱杭垣安謐如常日昨軍事會議探聞主軍客軍各有主張未能一致故省垣尙未宣布加入辦法僅由楊督軍開出條件電致中央要求承認而已至寗垣方面毫無變動惟因三日内兩次貨車出軌謠言百出甚謂奸徒有意破壞不免附會云　　浙江借車運兵之不確昨報載浙省預備火車運送兵士一節昨又由訪員赴滬杭甬管理局探詢知已由該局於昨日清晨電詢杭垣經杭站陳總稽查復稱借車運兵一節全屬子虚杭垣雖已獨立市面頗極鎭靜楊督軍並未出有獨立字樣之布告故各界態度仍復照常云云　　無錫上海米市之呆滯本埠米商昨接無錫快函略謂新小麥業已上市每石售開六元惟質地不甚佳祗有八五折光景至今早糙米市面大爲呆滯緣奉天安徽等省獨立之信傳至錫地市上銀根頓緊糙米每石跌洋兩角計售開高糙粳每石洋五元七角糙大子尖五元五角糙羊尖五元二角糙客尖四元七角糙元六元五角粳稻每擔三元零五分秈稻二元七角糯稻二元九角云云昨日滬上米價因此又跌洋一角　　報告安徽繭市之狀况李埠絲繭總公所昨接協理黃晋紳由大通來電稱皖省宣告獨立後商民大起恐慌銀根頓見禁迫誠恐匪徒乘機搶刦故已致函宣城郎溪寧國南陵績溪青陽貴池銅陵等各屬繭行每日捉早二時收市價格每擔跌落二元云又接蕪湖分公所快函謂自聞省城獨立之警信第各業大受影響即各處鄕人將繭到行求售者忽見軍警满布驚懼異常相率不敢出鄕故昨日起來貨頓少惟運繭之期本定本月五號起運現因風潮頓起爲格外謹愼起見昨囑各繭行已收之貨多派工人趕速打包明日提先裝儎招商局輪運滬以輕擔負　　詢問浙江獨立之電稿寗波同鄕會致杭州楊督軍齊省長電云報載本省獨立寗波商埠合市惶惑乞速電復以定人心寗波旅滬同鄕會叩三十一楊齊兩長官覆電云上海寗波同鄕會鑒三十一電悉國政不綱羣雄搆難浙省宣告脫離中央關係與各省一致進行原欲求政治之改良促正當之解决惟本省治安秩序軍警力任維持務使關蘭無驚商民安枕金融毫無阻滯市面照常貿遷倘有亂黨奸徒乘機煽惑自當按照戒嚴辦法盡法嚴懲昨已通電布告全省商民應請貴會宣告全浙旅滬同鄕以釋羣疑而息謠諑楊善德齊耀珊東　　自由黨致馮副總统電南京馮副總統鈞鑒報載七省獨立閱之不禁駭然竊思辛亥獨立因種族問題推倒專制癸丑獨立因項城違法借債預謀帝制去年獨立因總統假造民意叛國稱尊三次獨立皆師出有名然最後勝負仍以民意爲依歸往觀癸丑來者可知今七省宣告獨立旣屬師出無名即係居心叛國藐　民意莫過於斯將因段公免職代爲不平此屬個人私交絶無國家關係若以獨立爲愛段是直陷段爲叛首使其威信墮地萬刧不恢愛之者實所以害之也且段公臨行猶諄諄以維持京師秩序爲囑此足證其心跡無便彼七省之所爲其不贊成也可知至於憲法問題更無軍人置喙之餘地蓋軍人干政早爲世界所不取進而言之縱使憲法有所偏倚亦祗能以公民資格提出意見據理請求修改與否仍聽自由尤不得以獨立爲要挾也然則七省督軍省長之所爲純係私交意氣之作用並以國家爲私物稱兵造亂爲所欲爲叛國罪名實難逃遁所有旅滬各省公民及本埠各界人士莫不羣相憤恨聲勢洶洶伏念我副總統愛民護國舉世所欽敢乞正義嚴詞電告七省督軍省長迅予取消獨立靜候中央處懲否則人民其憤天討同伸彼叛國乾咎有攸歸百姓何　枉遭塗炭言念及此膽裂心酸臨電哀號不勝迫切伏乞矜鑒俯准施行民國幸甚人民幸甚自由黨總部理事長夏芷芳叩東　　五團體拍發公電三通中華政法學會國是研究會浙江旅滬公民會中華學界聯合會國民勵恥會昨發公電三通照錄於下（一）北京大總統鈞鑒倪張首逆羣醜跳染國本動搖人心震駭竊謂此輩平日梟獍性成包藏禍心何所不至今則叛跡已著兇燄尤張在政府爲樹立厂信保有尊嚴謂宜器整帥干大張撻伐庶伸公義亦愜與情比者道路傳言謂我大總統缅古人罪己之誠有及時引退之意此而果信竊不謂然大總統爲一國元首進退之際國本所關若以受一二叛徒之指摘徇少數民賊之要求遽爾肥遯鳴商解除職事在公義則有乖見危授命之訓在盛德則有涉銳進速奶之嫌而日後中央政府之威權勢將從此而掃地以及影響所及蓋不徒熾逆燄而長寇心以大總統之明何至遽忍出此得道多助順于者昌謹以大多數之人心爲政府之後盾穴中螻蟻指顧廓消臨電屏營伏希这察中華政法學會國是研究會浙江旅滬公民會中華學界聯合會國民勵恥會東（二）南京副總統鈞鑒倪張首逆羣醜跳梁震驚人心 
 
 
 

Page 11

 
 
危害國本旣不可以德化復不可以法繩星火燎原爲患滋甚鈞座雍容坐鎭功在東南行足以爲天下先言足以爲天下法重以尊重法律一再電傳兆衆開知萬流宗仰伏乞主持至計輔弼中樞戮力同心聲罪致討措民國於磐石殲醜類於崇朝吾　小民不勝願望祈禱之至謹電以聞中華政法學會國是研究會浙江旅滬公民會中華學界聯合會國民勵恥會東（三）兩廣巡閱使各省督軍省長省議會商會及各團體各報館公鑒倪張醜類蠢爾跳梁兇燄初張叛跡已著同人以爲義不可泯國討不可稽業已聯電中央請速殄除小醜諸公再造民國勞苦功高務望請命中樞以討賊自任賈其餘勇滅此朝　議會商會諸君亦望戳力同心共伸正義蓋此輩狐鼠久任憑依在官府爲饑　在軍旅爲害馬因循姑息爲患滋深同人等非無寗人息事之心實懔養　遺患之戒情懷迫切敬電以聞中華政法學會國是研究會浙江旅滬公民會中華學界聯合會國民勵恥會東旅滬川人解勸戴劉齟　之 
[電稿]  
　　其一成都戴兼督第二師劉師長鈞鑒近日政潮當入洞聽時局日紛鄕情倍切報載二公近日似小有齟　同人悚懼務懇二公俯念川人慘苦無論如何委曲皆爲刦後人民曲忍之二公和則川安全川感荷豈有際極遠道翹祝涕泣百禱四川旅滬同鄕會正會長王北樞及全體會員公叩東　　其二成都戴兼督第二師劉師長省議會均鑒政局日紛鄕情倍切報載戴劉兩公小有齟　道遠傳聞容或匪實務懇兩公爲國爲民强忍委曲協力同心綏撫瘡　更望省會諸公就近懇商勿遠嫌怨僑民萬里不勝愴鳴旅滬華商協義公會川商王宗培等公叩 
[公廨第三次預審洪述祖]  
前農林總長宋漁父被害案内之要證洪述祖（號蔭芝化名恒如初又名張皎厂即敎安）被宋君之子宋振吕扭控滙司捕房管押解由公共公廨二次預審各情已詳本報昨日午後由廨第三次預訊西探目泮林士將洪解案原告代表馬斯德甘味露政府代表梅華銓捕房代表牛門被告代表禮明畢士華等各律師相繼到堂而上海地方檢察廳長林炳勳並未蒞廨至二時半由王崧生襄讞會同美領博金式君升坐第四刑庭續訊先由原告代表馬斯德律師上堂譯稱今將西曆一千九百十三年之文件先行呈案是項文件係由捕房在應桂韾家中抄出嗣經公堂將應訊明引渡後即將文件編列號碼送交審判廳轉交檢察廳送至交涉公署封存現在公堂上之證據文件卽由交涉使送至公廨惟當時查抄應桂韾家證據者係西探總目安姆斯脫郎業已請伊到堂證明云云卽據安姆斯脫郎上堂聲稱一千九百十三年謀殺宋敎仁案内之應桂馨由我拘捕到堂訊明引渡所有在應家中抄出之函件證據呈由公堂送存交涉公署云云美領博君問日應家證據係何人抄出安探目答稱應桂韾於是年三月二十四號夜在公共租界内拿獲因其家屬在法界故會同法捕房總巡及政府委員與辦公員役抄出送至總巡捕房轉送公堂惟現在公堂上之文件是否前案中之證據我不能指實即據交涉公署管卷員卓觀煕上堂由馬律師詰據聲稱我於民國二年冬間在交涉署管理案卷時宋案卷宗已在署内鐵櫃中封鎖鑰匙係在檢察廳直至五月七號由檢察廳派員將鎖匙送來會同來員啓櫃將宋案卷宗取出檢點編列號數另立卷目惟甲乙丙三種包卷最關重要當時檢點者有四人均簽字用火漆印封口送交公廨云云卽據畢士華律師起而詰稱此項案件共有幾件紙據共有多少爾見過幾次所蓋者是何圖章卓答稱共有十餘包内有甲乙丙三包最要紙張多　無定不能指實惟均有卷目呈堂可以對核所蓋之圖章係交涉署收發戳記至於見過幾次則僅於五月七號初次看見即據禮明律師聲稱是項文件當時在廨檢閱見漆印已經移動封袋之底亦已破碎即由王襄讞諭曰文件上漆印移動本會審官前堂已經宣佈係由交涉署送來後啓封核對且由畢士華律師到堂閱看之故又據檢察廳書記官程祖冕投稱五月七號由審判廳送來鐵櫃鑰匙我奉廳長之命至交涉署會同署員等開櫃因櫃鐵銹不能開啓雇令銅匠來署鑿開取出宋案卷宗編號彚列清單至於紙張多少不能指明等語復據馬律師聲稱今請堂上將前次訊理應桂馨之案卷中已經編列號碼之證據約有七件作爲本案證據又據禮明律師聲稱公堂訊理應案之證據均已呈堂時應案證據係電報信札而呈案之證據對於案情必須正式方能有效故敞律師極爲反對所呈之證據惟是案關係非常重大爲尊重人道起見不得不將英美法律四百零九章呈證辦法聲明並非要求公堂照辦不過有此存見中國目下黨爭甚烈若公堂必將被告交與華官辦理按之英美呈據法律實與本案相反至電報局方面必須有本人之親筆底稿方可爲憑且所呈應案之證據頃據總探目到堂是否捕房送呈公堂之證據内中變動與否不得而知故本案呈據辦法與尊重人道及英美法律相反云云訊至此中西官諭令退庭判被告洪述祖仍交捕房帶回還押候訂期再訊 
[孫多鈺任爲鐵路局長]  
　　滬寗滬杭甬兩路局長現已由交通部提出孫多鈺業經銀公司代表承認已奉部電飭知孫局長到滬約在十號左右云 
[第一批赴英華工繼續工作]  
英商泰昌洋行代理英人招募華工業已出發四次其第一批出發之華工元三十七名業於去年十一月間赴英在米司拍坍米挨（譯音）地方各工廠工作所定半年期限刻已届满現該工人等自願在英繼續工作經該工廠電致本埠泰昌洋行轉知各華工家屬一體知悉現泰昌洋行華經理孫品惇已傳知各華工家屬查照矣 
[續招第五批赴法華工]  
道信洋行代理法人招募華工業已出發四百餘人昨日該行華經理梁燿卿接法國招工局來滬尚須繼續招募第五批工人一百名梁卽商諸法人陶吕德於下星期一開始招募 
[德人違背中立條規之控訴]  
公共捕房刑事科指控德國人愛汀搿違背中立條件身帶西班牙假護照等情昨由美捕房八十四號西探目利扶司將被告解至公共公廨請究即據刑事科代表牛門律師上堂陳述案情並稱被告違犯中國新刑律一百二十八條請爲訊究又據日斯巴尼亞領事署科員西人秦斯投訴被告所帶護照係前領事發出然肖像並非德國人且粘貼照相甚爲異奇亦未蓋印所簽愛司兩字情屬可疑惟不能指實該護照確係僞造等語訊之愛汀搿亦延律師到堂辯護中西官判被告退去候商明管轄問題於下禮拜一再訊 
[破獲浦東盜案]  
浦東顧子鈞家日前被盜行刦失贓頗鉅當經事主開明失單投報該管警區及地方警察所請求查緝贓盜在案茲經該所探警購線在西鄕等處先後緝獲是案盜犯王廣生（曾在事主家爲傭今已停歇）並張學祥郭有生王永建盜婦徐倪氏等五人抄獲原贓花緞女褲一條押解到所由司法科提案研詰王等供認行刦不諱惟稱由王二爲首起意糾合小民等前往行刦尙有各贓均被王二一人取去現在逃匿何處實不知悉等語該警所當即禀奉沈知事於昨日備文飭警將王等男婦五犯連同原贓押送地方檢察廳訊辦午後經檢察官預審之下判令分别收押候究原贓存候失主來案具領 
[協拿青浦盜案共同犯續誌]  
青浦縣屬薛澤港農民黃志田家於本年陰曆閏二月初六夜被盜刦去衣飾當經該處警區拿獲盜黨李阿大一名解由青浦縣公署供出同黨鑤花阿榮逃匿滬北公共租界香粉弄三百五十五號門脾業經該縣知事派警備文來滬投請總巡捕房加派中西包探將鑤花阿榮拘解公共公廨訊供押候來警回禀本官將訊供情形詳細復廨再核在案昨晨復由捕房將被告解廨請究先由來警持文投案禀明被告當時糾黨搶刦情形聲請移提歸案訊辦繼由見證婦人李陸氏投訴與鑤花阿榮同居被告於閏月中常居家内並不離滬餘不知情經俞襄讞商之英白副領事判被告帶回捕房諭令來警回禀本官將已獲之李阿大並傳同原告於下禮拜五來案質證再核 
[惠中清心棍球之隊之决賽]  
昨日（三十一）惠中學校甲乙兩組棍球隊由南門清心學校訂往比賽甲組隊員因作第二次之决勝雙方隊員各逞男兒好身手抖擻精神似增百倍清心甲組球隊先時曾佔勝勢而惠中球隊到底不懈故比賽至二小時之久其最後勝利竟在惠中至惠中乙組棍球隊程度尙在糼稚而比演時雙方均極活潑互有勝負最後五分鐘其優勝亦歸惠中云 
[青年普益社請人演講]  
基督敎青所普益社訂於昨日（六月一日）假南市縣商會開會特請江浙科學演講會方桐生君演講提倡衞生預防疫症諸問題已紀前報茲悉該社於昨日傍晚七時半在縣商會開會先由主席報告次由方君演說再次由巴君傳賢宣告普益社宗旨是日到者甚衆均由招待員徐文彬余炳生馮杏蓀等一一招待頗爲周到 
[通俗宣講社創辦露天學校續誌]  
通俗宣講社於明日下午設立露天學校在火神廟開幕等情已誌昨報茲悉該校敎師業由社俞中請定俞元爵汪龍超二君擔任刻下正在招收新生云 
[鐵路人員之更調]  
前滬甯滬杭甬兩路内務科長鍾毓麟外務科長朱成章均由周局長電准復職又滬杭甬總文案嚴槐林擬調補兩路編查科科長或駐杭庶務科長兼地畝員已呈請部示已裁文牘科長梅問　仍飭回原差又兩路核算科長林則蒸奉令回差朱禮璋調回滬寗總繙繹维泮輝調回滬杭甬英文秘書長已分别到差 
[李張兩警佐對調]  
南市一區一分駐所警佐李得貴昨奉淞滬徐警廳長訓令與閘北四區分駐所警佐張季平對調聞定於今日分别交替 
[再誌警界之怪現象]  
南市一區一分駐所内勤一等巡長何文漢日前被二等巡長南慶祥指爲經辦各棚長警伙食賑目有舞弊情事誣報上級官員經李警佐查無其事申斥後南不服出言不遜因即一併申解警廳經徐廳長親自訊問南巡長仍敢挺撞徐廳長即怒披其頰南尤逞蠻不服突與徐廳長爲難將其手背抓破血出當將南巡長斥革拘留各情已紀前報茲聞此事現經該分駐所楊巡官將伙食賑詳細稽核尚無破綻當即列表榜示區前俾衆周知即而據情詳報徐廳長核示業經令飭本廳督察長將已革拘留之南巡長提出重責軍棍三百下押令登輪回籍惟何文漢昨奉徐廳長令與浦東三區二分駐所夏巡長對調云 
[誘拐有夫之婦]  
浦東人陸阿炳住居楊樹浦地方與妻陸李氏同在該處紗廠内做工今年陰曆二月二十二日李氏忽失所在陸各處找尋無着嗣經查悉爲同廠工人王阿根誘拐當向工頭處詢悉王阿根亦於是日辭歇至此愈信爲王誘拐無疑前日陸阿炳在下海浦地方與王遇見向之詰問據謂伊妻自願跟隨過活陸遂鳴警將王拘入警區又派警至閘北小沙渡地方將陸李氏拘提到案研訊一過於昨日備文將一干人轉送地方檢察廳經檢察官提案預審之下判分别收押陸退去聽候核辦 
[淫棍累及乃父]  
本邑西鄕北橋鄕民曹長春之妻盛氏今年二十一嵗稍有姿色久爲該鄕土棍曹阿妹（綽號白面曹操）所埀涎今年陰曆三月十八日乘長春他出阿妹即設計將盛氏誘出避匿無蹤不料事機不密當時阿妹與盛氏偕同出外被吳金林吳阿和等目覩後由吳等向長春報告前情長春立投該管地方警區禀控該區警佐立飭長警馳往曹阿妹家拘捕詎阿妹與盛氏並不回家已往他處藏匿因此往捕無着當將阿妹之父曹關金拘解到區於昨日傳到曹長春並證人吳金林等連同曹關金申送地方警察所轉送地方檢察廳請爲訊辦諭將曹關金收押限交伊子曹阿妹並曹盛氏到案再行核辦 
[無賴老羞成怒]  
客民于德山偕妻張氏在南碼頭地方擺設餅攤近有無賴趙東慶李連喜等屢屢賒取大餅積欠錢數百文迭向索取無着昨晨于適他往趙等又至攤上硬欲賖欠于張氏答以前赈未清不允再賖趙等遂老羞成怒動手行兇將該氏胸前等處用拳猛撃該氏受傷倒地趙等卽行逸去迨于歸來詢悉前情即將其妻昇至地方廳禀請驗究午後由檢察官騐訊之下以該氏受傷尙無大碍判令回去自行醫治候提趙束慶等到案訊辦 
[出言不遜之觸怒]  
在十六舖大逹碼頭上爲小工之顧濤昨與同伴黃阿三郭巨林李凱等因會錢糾葛顧出言不遜頓觸衆怒當被黃郭李等三人圑住兇毆致顧之頭部等處受傷後有巡警到來將一干人拘入一區警局轉送地方檢察廳訊究 
[女孩指認匪徒]  
浦束爛泥渡成衣店主婦王錢氏之十一嵗女孩阿寳前日在典當弄地方遊要被匪徒寗波人陳阿毛　取耳上所帶金圈一付而逸昨日陳匪又渡浦至爛泥渡爲該女孩阿寳所見歸告伊母錢氏鳴同崗警將陳匪拘解三區警署由解警正訊據陳阿毛供稱現住虹口並無恒業前日搶得該女孩之金圈一付在實成銀樓兌得洋二元五角業已用罄等語當以事關白晝搶刦有碍地方治安判原被併解地方檢廳訊辦 
[遊巡隊破獲賭窟]  
駐紥浦東陸家嘴淞滬遊巡第四隊隊士張會文等前夜出外巡邏經過怡和里内因聞人聲嘈雜叩門入内查詢若輩紛紛奪門圖逃該隊士等疑有别故即鳴警笛分投圍捕當場拿獲宋紅雲李金標等十九名並在該屋内抄出竹牌一付骰子一粒拘解三區警署經解警正訊據朱等同供實因賭博起置互相爭執並無别故判分别罰洋二元一元五角不等斥釋竹牌銷燬 
[閘北火警]  
閘北恒豐路黃永泰雜貨店於前晚一時半起火由各段救火會到場救熄計燬樓房兩幢昨由四區二分所傅到該店夥徐靜出解轉司法科訊究 
[英商控告德人續紀]  
英商麥格爾控德國人開乾騙取値洋八千元之皮貨提單由滙山捕房西探目売羅香將該德人拘解公共公廨經中西官訊知原告係屬英商判被告押候英領堂期解訊在案昨晨由廨集訊據原告代表律師上堂譯稱查得被告眞名係愛勃倫凱時請爲改正查中國與德國斷絶邦交以後所有德國人民之利益已經取消現在所享之利權殊屬有限按從前未與中國絶交之德入並德商用人槪由德領署保護然照西曆一千八百九十一年和約並無比條比案已由荷蘭領咸函致檢察處要求將被告送交荷蘭領事署訊理亦不過暫代德領管轄比案案歆應歸何處公堂訊理工部局有何意見請爲定奪惟敝律師以爲貴公堂有權管理云云即據被告代表海德禮律師辯稱被告係德商所雇之士耳其人現德商旣歸荷領保護被告乃德商用人亦應歸荷領事署訊理且荷領事已函致檢察處聲請應請將被告解送荷領事署訊核否則准予交保等語經王崧生襄讞商之英卓副領事判被告還押候特别訂期研訊 
[屍屬吵鬧公堂]  
江北人雷甫科雷小逹子因在膠州路將車泥之小車夫曹子遠毆傷致命業經捕房報請中西讞員驗明棺殮並將兩雷拘解公共公廨訊供押候復訊核辦在案昨晨復訊據尸兄曹子興尸妻曹陳氏偕見證張學卿相繼上堂訴明死者實被兩雷毆傷身死求請伸雪訊之被告兩人供多推賴中西官以據西醫驗得死者本有腸病姑寛判被告兩人各押西牢四月分别示儆詎尸屬聞斷後以毆斃人鄶僅押四月不足蔽辜在堂吵鬧要求嚴懲堂上命將該尸屬帶案即由俞襄讞諭謂死者經醫生剖驗素有腸病不能指實是否毆傷身死且當時兩造互毆較之有意謀斃罪減一等現照新刑律五十四條治罪並不寛宥諭畢即令該尸屬退下如違應照不遵公堂規例處治該尸屬遂悻悻而退 
[女孩潛逃之原因]  
新閘重慶路馬安里五百四十一號門牌王金氏家中二嵗婢女四川人小毛囡前因出外遊玩迷途經住居蔓艦路來安里三百十一號門牌之任恒齋見而領回家内嗣悉王金氏報捕查緝任遂將女送至捕房解送公共公廨請示當因王金氏不至由俞襄讞曾同英白副領事判將小毛囡交任領回而王金氏得悉後即至任家内索女不遂吵鬧復經捕房將女送至公廨並將会與王金氏傳案仍由俞白兩君會判女交任領回撫養不准王金氏再往吵鬧在案詎至前日該女忽爾無蹝旋經任偵悉被人誘至虹口西華德路一百零九號屋内藏匿任卽投請公廨出票提究由廨准飭捕房昨將該女提至公堂請示即據小毛囡供稱因任欲將女價賣已有多人來家看過是以心中恐懼走出等語經原審官俞襄讞商之原陪審相官英白副領事判女暫留濟良所候下禮拜五再行訊核 
[誌謝]  
東方催眼術講習會長蘆舟氏之妻初子氏子催眠透視術及千里眼素所擅長擇於本月三日（星期日）下午三時半假座泥城橋巴利飯店後綿貫醫院舉行實驗昨承蘆舟氏來函邀往參觀特先誌謝 
雜評二 
[何以釋疑（訥）]  
兩派之相扼其始必出於相疑相疑愈甚則相扼亦愈甚而搆煽其問冀收漁人之利者又惟恐其疑之未甚而多方以使之相扼卒至犧牲財産犧牲人民犧牲國家而均莫之恤易曰見豖負塗載鬼一車言疑也遇雨則吉言羣疑往也今各督軍通電大抵謂羣小蠱惑羣小何人蠱惑何事皆不外疑之一途雖經王聘卿之極力剖辨而各督軍疑終不釋自今以後吾所屬望於明白事理这一二人有以表示其光明誠懇之態度倘此一二人亦因羣疑而疑則國事可不懼耶國有老成蒼生屬望時至今日尚無載胥及溺之慮耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章　　 
[自由談人名新燈謎] [  龍湖漁隠]  
四羅浮山人（蝶仙）家在吳頭楚尾間（小孤山人）公是商山四皓流（東園）姜太公在此（渭漁）秋風樹底捉迷藏（楓隠）纔見眞面（瞻廬）柳下惠伯夷（介清）比孔子封爵降一等（素公）爭先勉着祖生鞭（）勵吾）青年入泮（少芹）假珊瑚（紅樹）招招舟子（濟航）不作殷勤假意人（嬾眞子）望見馮婦趨而避之（逸虎）十年一夢（常覺）成王命君奭晋封一等（召侯）總理曰公民暴動是誰之過歟（罪我）與鄕人立如以朝衣朝冠坐于塗炭（嫉俗）一家十口共種田二十一畝零八分（叶黃） 
[自由談人名新酒令（郭衍蕃）五]  
上句用六才子下句用尙友錄人名粉牆兒高似青天（天白）白居易燕泥已盡落花塵（塵世）世碩便提刀仗劍（劍南）南宫括軟弱鶯鶯那慣經（經常）常思德枉村了他　雨尤雲（雲林）林國鈞魂靈兒飛去半天（天聞）聞人祥正絳台高金荷小（小青）青　還望他恓恓惶惶的寄（寄翁）翁仲儒調養聖賢心（心石）石守信面如少年得内養（養源）源賀隹人有意郎君俊（俊如）如淳隔牆兒酬和到天明（明南）南霽雲 
家庭常識 
碎玻璃利用法天下無棄物玻璃雖碎有種種之利用焉其一其邊作弧形者可作圖畫中之曲缐板用其二其鋒尖銳者可畫薄玻璃播牆上可防盜賊其三邊斜者竹細工中作磨刮用其四將碎玻璃研爲細末其用尤大（一）以膠調粘火柴匣面（二）代金剛砂以磨玻璃作毛玻璃片（三）和於各種接合劑中可增其堅硬（四）用膠水調塗紙上可作砂皮（五）和顔料中以著泥物可使表面生閃光[  嵇顯庭]  
無核之柿以柿接柿長大所拮之實無核若將其枝拆而再接接之又接不已則其所結之實必且逐漸變大亦無已時又凡種出之柿根綻有秧如分其根而移植其秧長大結實亦無核昔西人有自中國特覓無核柿秧移植於西土者而殊不知此種柿之所由來也承雨水雨天以布或草繩緊束大樹之　而打結使結下埀自有雨水瀝下用器承之較承自屋上者爲清潔 
向日葵其子之黑者入水煎之水可以染布而煎遇之葵子晒乾炒熟其仁仍可食 
煨玉蜀黍與角黍俟水滾落鍋則其味香美異常[  讓竹]  
辟穢凡庭除中臭穢氣頗碍衛生若撤以木炭屑即除蓋炭有吸收性也惟經數日須更易新炭或冲以清水更以臭藥水灑之臭穢氣亦可除去[  緝人]  
工業須知 
[漂白法] 張靜生[  ]  
（一棉布吾國鄕人所織之本機（即木機）棉布價値低廉質地堅固斷非舶來品所能相頡頏祗以其棉紗粗劣色澤不白遠遜洋布於是人皆陋棄之而洋貨布疋之銷場骤廣士貨棉布因之滯頓農家婦女藉此以爲生計之副業者窮困不堪苟能設法改良及漂白之不難復其舊觀而稍蘇民生也蓋棉布所含不潔之質與油脂差同易於黏附空氣中之塵垢故棉布色爲之沔當以法漂白使之潔白令人樂用也法先浸棉布於滾水中須透約十分鐘即可去其膩性膩性旣去塵垢自易脫落再以滾水洗之繼以冷水冲洗洗畢另以清水一鍋（以能容棉布爲度）融石灰若干於其中惟此石灰水须濃至色似乳汁之度將棉布置其中煑一二滾取出再用極淡碱水煑數滾然後取出攤於地面濕草之上晒乾即成潔白之布矣若欲染以各色顔色亦頗鮮明匀潤也按此法較用漂白粉爲省費即手續亦不繁雜（二蔴布）卽夏布之類性質剛於棉布所黏附之不潔物去之尤難漂白之手續因而繁焉法先於石灰水中漂洗洗畢置濕草上晒乾再置石灰水中漂洗晒乾如此自數次以至十數次迨色澤潔白而止然後用淡石灰水加鹽滷（卽濃厚之食鹽汁）省許漂晒二次再用極淡之硫酸水（即礦强水性頗劇烈手觸之則） 
爛用時宜愼加以六十倍之水使淡）漂晒二次末用肥皂水漂洗繼以清水冲洗晒乾即能潔白無垢染以顔色則鮮豔而有光澤矣按此法效雖驗而手續太繁未識尚有簡易之法否（三）絲貨絲爲吾國大宗天産品之一其用途之廣不言自喻而江浙等省尤爲産絲之區不能不稍加注意焉蓋蠶絲皆　有蠶口分泌之一種膠質因之絲色不能純白當漂白之法用九十五度熱之肥皂水所用肥皂量數視絲之多寡以定之每絲百兩用肥皂三十三兩三錢與絲量爲三分之一之比例取絲置於水中洗滌一點半鐘取出用淡肥皂水煑一點半鐘再換清水煑一滾取出用清水冲洗至水無肥皂色味而止即成純白之絲矣如欲其極白可用硫磺漂白法薰之但繭身佳良者不用硫磺薰之即可潔白矣故此法略之按肥皂漂白法無論絲或已編織成之絲貨均適用之如欲染以顔色此法亦不能少否則有顔色不鮮不匀之虞也 
集益錄 
再答第十二問水之呈黑濁沔臭難聞者中含有機物最多若當爲飲料水食之有礙衛生但鄕村田野間大都皆汲取井水至年深日久不從事更掘以致變色此黑色之水欲其澄清法用木桶覆以蒒置細沙木炭於其中滤之卽得或用苛性加里（卽苛） 
性钾藥房中購）投之亦尙有效至投石灰明礬等僅祗減水中之混合物質而已[  汪荔團]  
再答第十二問雨水浸入地中恒經過地層較爲鬆弱之部分故掘井而水出焉惟種種礦質溶解於内其色黑而味臭者類皆舍有有毒之無機物或腐敗之有機物質若欲使之復清法將井中污黑之水全行汲出即於井底及湧泉等處鋪以沙礫約尺餘厚沙礫之上匀鋪新鮮木炭與骨炭（即獸骨燒炭）亦約尺餘厚炭上再鋪較爲粗大之沙礫一層是水從炭層浸出色必澄清而味良美矣[  趙若均]  
栩按右列二法一則治標一則治本自較前日徐君所答合於事理故并載之 
長篇小說 
[寫情小說柳暗花明錄] [  常覺小蝶天虚我生合譯]  
　　第七章（二） 
時追者亦已接踵而至則來者三人二爲獄卒一爲村警因識羅倫則立定曰伯爵乃在此乎羅倫淡然曰然汝　何來警曰敢告伯爵適有因犯越獄而遁故追之二卒亦曰其狀髮黑而面白疲　如羊而其善逸亦如羊羅倫曰羊耶彼犯何罪者警曰彼乃犯詐欺之罪應受徒刑七年實則十月之後刑期亦满而渠乃不能耐若再捕獲不免又增其三年之刑矣二卒曰在理吾人日間卽可獲彼顧其人至狡乃被兔脫度其所遁必在此村之中故復追蹤而至伯爵亦嘗見之否乎憲德此時芳心忐忑殊下自寗則不禁以手握羅倫之臂而以一手自掩其唇而羅倫則殊從容徐徐言曰示池吾　所見乃唯汝　三人未見有他驚卒乃現爲失望之狀曰然則不自此道遁矣奈何其一人曰勿懼吾　終能獲之羅倫曰然則汝　度之其人當何往者警曰無論如何彼必須向火車站但吾人已有電報致站長就車中而擒之固尤易於探　羅倫乃莞爾曰然則其人欲遁亦殊難矣二卒亦笑曰十不能脫其七羅倫微笑曰然亦唯君等敏幹乃能獲之但於炎夜追人亦殊太苦曷不進酒稱蘇其渴言時因以半克郎納之村警手中於是三人皆同聲稱謝熏返來徑向村肆而去薏德愕然痴立目送三人去遠始憶己手尙握羅倫之臂則亟縮回頳然曰伯爵以汝度之其人亦能脫乎羅倫曰是難言矣若輩警卒共狡如狗兎又焉脫蓋德聞語復不期一噤曰可憐哉此人然吾人亦云盡心其後如何亦但能聽之天矣羅倫聞語則亦廻眸向薏德一笑曰然吾人亦終不解救護其人至於一世薏德無語仰望天空明月適爲浮雲所蔽徐徐自雲罅之中透露一線光明有頃復望羅倫欲言又止久之乃曰吾意此事終非正當乃庇一逃囚而欺官警羅倫故作不解曰夫誰欺哉　德曰汝不謂未見其人耶雖然吾亦有過有能盡缷於君羅倫笑曰吾何嘗欺人者彼問我者爲羊吾固示見若彼逃囚則固人也焉能名之爲羊薏德不禁失笑投函諸君鑒本函如須答復務請繕就回片同時寄下以便塡註付郵因篇幅有限而來函甚多殊不便於報尾答復也諒之 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之褒揚]  
都统長等奏孝女殉親援案懇請旌表摺子（見本報甲戍年十月二十三日） 
奴才長善奴才果勒敏跪奏爲孝女殉親援案懇請旌表恭摺具陳仰祈聖鑒事竊據正黃正紅旗满洲協領全祿禀稱據兼管正黃旗满洲佐領國興等呈稱正黃旗满洲原任凉州副都統全泰之女二玉年二十二嵗其嫡母瓜勒佳氏七十嵗生母藍氏早故均無子嗣二玉事奉嫡母素以孝聞本年三月間嫡母患病焚香祈禱願以身代嗣病勢益劇諸醫束手二玉竊剜臂肉和藥以進不意習變罔效於六月十六日病故二玉呼天飲泣誓以身殉乘間竊用小刀自剌喉際三處未能殞命旋即投并自盡似此孝烈兼全不忍聽其湮没呈請核辦等情據此確切查明委無揑飾情弊取具事寔册結禀懇奏請旌表前來奴才等查原任凉州副都統全泰之女二玉平日事母能盡子職旣割股以療疾復捐　而同没洵屬純孝性成毫無矯飾查同治十二年間江蘇沐陽縣候補郎中程立煒之女聯英割臂療親捨身殉父經蘇撫臣張樹聲奏請旌表奉旨允准在案原任凉州副都統全泰之女二玉事蹟旣同一律孝行宜荷褒揚合無仰懇天恩飭部核議照例旌表以閘幽光而彰篤孝除將事跡册結咨送禮部查核外謹恭摺具陳伏乞皇上聖鑒勅部議覆施行謹奏（錄十月初五日京報） 
尊聞閣筆記 
　　雙鴛情死（見本報甲戍年五月初四日） 
揚州某甲者寓於天寗門側家道尙康膝下一子一女子在外經紀不常回家女年届破瓜雖碧玉小家而姿首秀媚又善自修飾雖裙布荆釵如出水芙蓉自然雅淡支頣之際廻眸一笑能使人意動魂銷見者咸稱爲尤物女左隣爲某宦别業其子爲邑附生亦翩翩顧影少年也讀書其中女嘗入園折花以供　玩園丁以其隣也亦不禁止久之與秀才漸熟兩相傾慕遂不能以禮自持後爲其嫂所覺訴於其兄兄轉告母母稍稍防閑之由是别業之中隊絶女跡秀才晨占鵲喜夕祝燈花每見花影竹聲輒欵女至詎望穿秋水而女竟如黃鶴銷聲匿跡秀才積想成痴遂至秋雨空齋臥抱相如之病一日午後女悄然至秀才大喜細述相思之苦且問何久不來女曰我二人事已爲堂上所覺今將字吾君速歸家使人求聘或猶可及否則過此以往恐天長地久無復相見時也言已匆匆而去秀才即日歸家直告父母父母不以爲可秀才欲呑芙蓉膏自殺母懼急遣人媒之而女母以齊大非偶又爲女先失足恐爲其家所輕堅持不可竟字女於别姓及親迎日至女臥　不起母往促梳裏則雙環緊閉叩之不應破窗入女已不知何時自缢撫之已冰乃殮而停棺於某寺秀才聞之夜往祭奠亦於女棺前解帶自縊次日閧傅咸以爲異秀才父某宦以子終夜不歸深爲駭異及往視果其子遂棺殮告於女家而合葬焉一時文人爭爲詩以記其事　　敗鈕成鼈（見本報甲戌年五月初四日）杭城三聖巷口某宅一糼童年方六嵗偶以破銅鈕含之於口誤呑腹中始亦無他恙而形體日漸黃瘦間二年於四月十九日童忽距躍三百曲蛹三百呼號之聲震動屋瓦旋見二鼈　隮出童輾轉匍匐死其母因其黃瘦之時未經調治悔恨不已詢之儒醫醫曰若諭此病雖扁鵲不能治何也蓋螙蝕内傷各有其脉此病若云螙蝕則並非呑蟲之故若云内傷則又非五臓受傷與血虚之證除非當初呑鈕時搗萃薺汁數斤服之方能消磨若血即貴注於敝鈕之内而復得肺金之氣與銅鐵氣凝化爲雜鼈則雖有醫國手不能奏功也 
[徐福寶（見本報甲戌年五月初十日）]  
常州之橫林有徐福寶者向操航船爲業家雖式微而誠樸向善或遇相識貧乏之家偶有要需恒墊資以應其急里人德之一日同鄕鄭姓孀婦暴病卒無殮資其子在溧陽生理須五六日往還又値酷暑難延徐即乞諸其隣貸錢七千爲之備棺成殮無何庚申亂起徐一九嵗女避難衝散後徐孤苦零丁隨風逐浪苟徒生活而已鄭子當亂時投營連獲勝仗保都司銜署安微某守備之職因公到蘇路經太湖偶有小舟撞壞鄭船之玻璃窗船主即令賠償雨相爭竸鄭在艙憐其年老遂責備數聲以爲解釋云似汝亦老於船事何粗心若此老者云我向撑内河航船其實湖面風浪素未暗也鄭聞航船兩字遂觸昔年事并憶妻數囑訪其父之言即詢其姓名籍貫果徐福寶也又細叩其女之年貎及衛散情由無不隈合先是女亦被擄幸年糼得完璧輾轉竟歸於鄭定情之夕女訴其父籍姓鄭亦憶殮母之恩彼此涙涔涔下女求鄭遍訪無耗因徐以舟爲家漂泊無定蓋已隔十五年矣鄭拜認婦翁後令其將小舟贈與夥伴即欲同回因徐有事到申不能特故先鐀二十金云俟返常來迎徐從此晚年有賴矣文苑 
[滬上遊女竹枝詞（見本報壬申年九月十七）]  
（涇左碌碌閒人） 
陰陽　尺界無痕我亦憂心出北門惆　陸家橋一過狂花满地儘消魂幻出滄桑事正奇冶遊巾　勝鬚眉瑤池阿母無拘束忙煞紅塵衆侍姬美人香草譜幽蘭金斷同心八字刋試展紅箋看履歷首行翁婿却何官良辰勝會叙拈香香積廚珍味徧嘗造化空門諸佛予袈裟也似佛金裝來往相携姊妹花秦樓楚館盡通家交情偏是忘形重醋味何曾掛齒牙風雨談心興不孤雙蛾　鬭鬭花和酒肴自有粧錢備豈屑挑頭學丈夫笳聲自昔譜文姬歸憶蠻花訪故知瞒却中郎遊毳幕不知戀母有胡兒玉照雙雙鏡裏摹璇閨無事不從夫如何一樣齊眉影不與梁鴻入畫圖宫裝借得舞衣裙雉尾雙翹揰　雲莫使畫工偷出塞恐人錯認是昭君梨園子弟賽長安趙瑟秦筆度曲雜齊向碧闌干外坐分明看戲惹人看葫蘆依樣仿青樓艱水烟筒翠玉钩更愛清倌人伴好　粧添個小鴉頭捧心渾不讓西施只奈梨花欲睡時若個紅顔眞可羡羨他夫壻佩金龜難得垂楊月近樓金蓮細數眼頻偷此中不盡間花草莫把紅綾帕亂丢荆钗裙布越風流獨步城隅秉燭遊扮作女堂倌樣子好聽花鼓上茶樓紛紛環佩集瑤台　苗琵琶酒遞催醉妬楊花肌似雪爲誰飛過女牆來消瘦腰肢步欲扶　香撲鼻假雲梳仙家眷屬劉家妹曾聽天台喚小姑香車寳馬逐塵飛每日洋涇盡興歸愧煞花間遊冶子黃金不及細君揮怒　搖動攫驚沙作作星芒夜半斜爲語拖青纡紫客古來治國在齊家 
警世寓言 
[某道士（見本報癸酉年十一月二十一日）]  
虹口某道士粤人狗苟蠅營能蠱惑檀那以修醮果然其所取信者大都爲鹹水妹道士自言能升天入地天上之瑍樓玉關地下之劍樹刀山娓娓而談能使聽者如親其境一日謂鹹水妹曰陰間最重科名仁宦即以婦女而論亦何莫不然間嘗至森羅殿上見有象服是宜居然命婦者閻羅天子必傴樓迎接其爵位少卑者禮貎亦少衰如能披一品衣受九花誥而爲夫人者閻羅天子無不降階而迎恭人淑人則立而與語自檜以下惟頷之而已鹹水妹曰如我輩死後其欵待當何如道士曰不必言固强之曰言之可慘所以不言者恐傷聊等心耳卿等旣無名位且無夫婿生爲蕩婦死作幽魂血河肉池正爲卿等設耳各鹹水妹環聽之盡泫然泣下固請方略道士曰無已其援例捐官乎　　龍虎山張眞人過滬時曾給我剳付數十道冥府新開捐例如能納栗入資亦可榮叨誥命也於是酌定捐例一品誥命需庫平銀一百八十兩二區則一百六十兩由此遞滅蓋以之市冥　爲輪欵計也鹹水妹喜於是爭相捐納惟恐其剳付之盡以不及捐爲憾有至典質借貸而不少靳者上兌这後即　呼之曰某夫人某淑人而平日姊妹花之稱謂爲之一變倘有病故則製爲長旙一畫日奉玉旨勒封某夫人某淑人之位嗣捐者愈多而剳付不盡於是頗有識其奸詐者捐欵爲之少衰道士曰朝廷且滅成數以招徠現冥府因賑八萬無祀孤魂經費難籌故捐欵亦即減成祗以一五折上兌自有此說而捐者又雲屯蟻集矣其剳付以黃紙爲之捐後即囑持赴邑城隍焚之於鑪 
[雜錄]  
目疾目爲人身之必要一旦失明則束手無策而吾國人素不知自衛雖至疾生猶不研究醫治然亦無回春國手故吾國警者頗不乏人殊可惻　鄙人得一簡方屢治屢效故特奉告同胞但患此症切忌同房須百日方可無虞蓋目疾大抵以腎虧所致也方用黃連四十文艾葉十文（藥鋪中買）以飯碗一隻將艾葉置碗中取火焚之用百紙一張以針多刺小孔將黃連舖置紙上蓋於碗口俟烟燻黃連現焦色取下用人乳和置杯中浸一畫夜待寢時塗於眼角二三日後即愈無論初起或已成之眼疾均能有效此藥切忌入口（吳懔餘） 
臍風說明凡初生兒將斷臍帶必須先用熱湯沿過不使水氣入内一手握帶一手向臍推三四次使胞血貫满臍穴離胞寸許用線紥緊以磁鋒割斷勿使臍血外出則兒血旺易育若勿用割隔單衣咬斷又將暖氣呵七口以免臍風之疾不用刀者蓋鐵器寒冷恐傷生氣也（附臍帶末藥方）用枯礬二錢半硼砂二錢半硃砂二分水片五釐麝香五釐共研細末凡小兒下地洗過後用此末藥掺臍上每日換尿布時仍掺此藥永無臍風等症湯火藥方大熟地灰用蔴油調敷甚效驗止血藥方龍眼核去紫皮焙灰敷用效　如神哮症露水（夏秋間清晨可向清荷葉上收取）和飴糖常食即可斷根此方異常靈驗閱者幸勿輕視止瘧疾方用白胡椒雄精與飯和丸硃砂爲衣用小膏藥貼臍上治瘧甚靈鏡面散方滑石五錢白芷五錢白附片五錢綠荳一升水片二錢密陀僧二錢荷花瓣二兩此藥主治面部粗黑黃色烟容　氣酒　粉刺雀班以及皮膚上之瘡痕每晚用此末藥和水搽擦數日即能立變潔白細膩頗有奇效（未署名）舊聯新偶上月投稿無可取者故不揭錄恐勞函詢特此登明 
 
 
 

Page 18

 
 
   
 
