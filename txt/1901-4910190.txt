# 1901 - 168 - 4910190

 

Page 1

 
 
[新印胡文忠公全集] [  圖書集成局啓]  
　　益陽胡文忠公以文學之才出膺節鉞於咸同年間削平粤逆重奏中興偉烈豐功與曾左諸勳臣大名同重宇宙其奏疏文牘先由嚴渭春中丞選付梨棗惟剛汰過多咸以未窺全豹爲憾旣而曾忠襄公復取官私所藏勒爲遺集計八十六卷凡整軍經武察吏安民諸大政甄采無遺可稱全璧兹書肆友人倩本局用大號鉛字排印成書紙墨精良校警詳愼分裝八本碼洋一元五角現朝廷方重政治之學有志經世者誠不可不家置一編也售處在上海三馬路申報館申昌書室焕文書局江左書林文瑞樓古香閣祥記書莊宏文閣各家請就近選購此佈 
[新印繪圖大字痬醫大全告成] [  圖書集成局代啓]  
　　顧練江先生痬醫大全一書集外症之成闡諸家之秘繪圖貼說附以經騐各方病者不煩延醫可以檢方而治最稱利便惜坊間輾轉翻刻魯魚亥豕遺悮良多邗江夏君毓芝有鍳於此爰覔得初印善本倩本局以大號鉛字排印校讐詳愼紙墨精良每部十六本分裝兩函碼洋三元寄語海内諸家尙其各置一編以備衛生之用售處在上海申昌書室愼記書莊及各書坊均可選購請就近移玉可也 
[續錄劉張十兩制軍遵旨謹擬采用西法第三摺]  
　　一練外國操伏讀諭旨有云懿訓以爲取外國之長乃可補中國之短夫外國之所最長者蓋莫過於兵矣古聖人師蟻爲陣師蠡爲舟取益無方正見宏大兵事一端尤須知已知彼相機因應故吳欲伐楚則學車戰晉欲敗狄則改步卒漢伐匈奴則用越騎晉平孫吳則造樓船皆係仿彼之長補我之短聖祖仁皇帝征三藩則用西洋人南懷仁鑄紅衣大砲至今砲上尙鑄有南懷仁之名高宗純皇帝征金川則於香山仿造石碉令禁軍習攻碉之技要皆用外國之利器效敵人之專長此則神謨武烈兼采衆長不囿成見之明效也西國自百年以來日與羣强相角故兵事講求最精一一著有成書愈推愈密迥非野戰之比紀律旣肅火器尤精至於測量繪圖人人通曉工程輜重醫藥事事周詳查二十年來各省練習洋操屢奉俞旨乃近年忽有人創爲西操不如中操之空言槍砲不如刀矛之謬論不知中國向無快槍快砲地雷電綫行軍鐵路等事若只用緑營勇營老陣並不知此各項器其名目形武用法平日何從操練臨戰之時敵槍敵砲發於二三里六七里之外刀十只及五步之内不待敵軍迫近而已全軍盡没矣與之交戰且不能而况於取勝乎查營制操法歐美各洲各國大率相同其略有叅差者不過微未小節良由各國相同以兵故推求極精不能改易試思環毬各强國其練兵皆同此一法而謂中華兵力最弱之國反能别創一器一法以取勝此事理之所必無者也此皆由舊日將領於新式快槍快砲旣未深諳於西法營陣濠壘測繪諸事尤未講習且年力已衰習氣已深養驕畏難不願降心考究其甚不肖者更以西法營制嚴明不能作弊故平日則以空言欺人臨陣則倉座奔潰前鑒具在可謂創鉅痛深相應請旨通諭中外統兵大臣督無提鎭嚴飭各營將士必宜洗心滌慮赶緊講求練習外國操之法斷不可故見自封再誤國事猾惰搪塞者黜之但學皮手不解實用者撤之惟是欲求實用必須將東西洋武備諸書詳切講明一一照辦斷無鹵莽捷獲之方查名國武備學堂其教將練兵要指約有十二一曰教士以禮使知有恥自重之法一曰調護士卒居處飲食之法一曰講明槍砲彈藥質性源流之法一曰槍砲線路取準之法一曰掘濠築壘以避槍砲之法一曰馬步砲各隊擇地借勢之法一曰測量繪圖之法一曰隊伍分合轉變之法一曰守衛偵探之法一曰行軍工程製造之法一曰籌備行軍衣糧輜重之法一曰行軍醫藥之法上自統領下至哨弁人人皆須通曉惟西人兵制營中從無用教習之說營哨官皆係讀書通文理之人旣由學堂孝成而又入營練習一二年者始能派充若統領則必須由營官而又入大學校學皆數年始能擢任故學堂有教習而營中無教習其臨敵調隊擇地進退皆聽命於營官施放槍砲之遲速指示表尺之遠近皆聽命於哨官而營哨官又豫先禀承大略於統領其平日操塲之演習講堂之教授皆係統領營官哨官兵勇節節指授親口自傳口令故統領所知所能必勝於營官營官必勝於哨官哨官必勝於兵勇方能勝任若統領營官懵然不解專恃教習教操則雖有教法而無權力产日操練斷無進益臨敵仍是營哨妄行調度所學全歸無用查日本設有户山學校因日本早年將士素以長刀撃剌爲長不以火器西操爲善故特設此學使舊日將領常至其中看新法將兵之操練討論如何變通改練之法討論旣久遂漸知捐棄故技中國欲開啓宿將偏執空談之弊此舉亦可仿行能領悟講求者用之不能改悟者只可任以緑營緝捕彈壓之事不宜使帶精練備戰之軍此時改章之初統領營官但須粗通文義哨官但須略能識字數年後武備學堂人才漸多則非學堂出身者不得派充統領營哨各官方能一氣貫注至西人平日操練時體恤指授之實功臨戰應敵時鼓勇决勝之關鏟注重全在哨官此項人才尤宜精選總之今日練兵最急練將尤急欲得精兵必取年在二十歲以下者教之欲求良將大率必取年在三十歲以下者教之取年在四十歲以下者選擇而酌用之若震於宿將之虚名則武備永無起色臣等渥荷厚恩當此創鉅痛深之日灼見練兵一端必須改絃易轍乃可圖存不敢不力破迂妄之說免其欺誑朝廷而終誤國家也抑練兵尤有要者外國於其都城皆設有專管籌畫兵事之大臣英法德等國名曰總營務處日本名曰叅謀本部略如宋人樞密院之意專掌全國水陸兵制餉章地理圖籍操練法式儲備糧餉轉運車船外交偵探等事平日之豫籌臨時之調度皆以此官掌之與今日之兵部但司册籍者不同與軍機處之内外文武大政無不統管者亦不同蓋諸事豫籌則軍儲備專官經理則考核精全國之軍歸一衙門綜理則餉械操法事事畫一大臣督察則外省廢弛不辦者不能隠飾中國欲練精兵非設此衙門不可其章程請飭出合大臣李盛鐸向日本索取譯寄采擇用之惟其叅謀部總長須深於兵事起自行間者方使任之並非僅用親貴資格中國欲設此官自宜先擇深於外國兵制操法者方爲有益若仍以舊日軍營諸將之議論爲衡恐反多撃肘而害事矣中外文武大員能語此者恐不易得擬請在京先設一叅謀館訪求各國兵書選四五品以下各官令其考訂采擇隨時函詢日本叅謀部務須盡解其精意並隨時詢商外省督撫衆議允協編繤成書再由政務處奏請通飭遵辦力免窒礙此則愼重而求實之策也此扭仍未畢容俟排日錄登 
[行在宮門抄]  
　　六月十六日榮中堂因病請假五日召見軍機二十日内閣奏請欽派王大臣騐放官缺派出溥倫桂祥敬信戴鴻慈召見軍機 
[俄艦東來]  
　　西字報云俄國近派戰船名華格者由忌倫士達埠駛赴東方攷此船於西歴一千八百九十九年倩美國某船廠製造册註六千五百墩機器可抵馬力二萬匹船面鋼甲厚三寸配置六寸口及三寸口快砲各一十 
 
 

Page 2

 
 
二尊一寸四分口莫芝基士快砲六尊水雷管六枝每一點鐘時能行二十三海里船上自管駕以迄各項人等共五百七十一員名 
[添派隨員]  
　　户部侍郎那琴軒少司農奉命赴日本道達歉忱所帶參隨各員前已將銜名備登於報兹聞京師友人云少司農于由京啓行時添派户部郎中蔡鷺卿部郎源深充當二等叅贊祝茂才英元充當譯員此次往還期以兩月大約皇太后皇上回鑾之後使節當可到京矣 
[京運到京]  
　　江浙糟糧仍由海運本館前已迭紀報端兹得寓京友人來信云連日有漕米六千石由火車運抵京師押運官雇定大車三百輛　輛裝二十石交祿米盈豐二倉收儲 
[濬河文告]  
　　天津友人來函云海河游墊已久兹經西官議設工程局集貲疏濬以利舟行日前由總辦林君出示曉諭曰照得海河工程兹擬興辦裁去兩河灣以便行船現有開辦章程十條開列於左一從楊家莊起至鄭家莊止從下圈　至何家莊止第一第二圖式所指之工程照辦該兩灣處立有旗竿如欲包此工程者應先往看明准於西歴八月二十四號卽華歴七月十一日早九點鐘齊集掛甲寺聽候工程司指示一切地勢二其所挖之深淺寛窄均照圖式措辦倘興辦時有應更改之處本總辦自應更改圖式其改作之工程有應加錢處本總辦無不體恤亦應按工酌加三所有裁灣之處須在兩頭各留一不挖之地以防水之流入其寛窄能禦河水不便流入爲妙以後開通兩頭新河口本總辦自用汽機措辦不與包工人相干四凡本總辦及河工委員所吩咐言語凡在合同以内者包工人自應遵辦不得有違五當工作時凡挑挖之處不應令其存水以便易于操作六凡挑挖之處應用地畝本總辦自買不與包工人相于七凡挖出之土應堆積新河岸兩邊從新河岸邊較所堆積之土邊須離三丈之遠方可堆積八此叚工程子西歴一千九百零二年正月一號卽華歴光緒二十七年十月二十二日告竣倘誤期一日罰洋銀二百元按日罰扣至工竣日而止九包工人須覓一在天津錢莊銀行作保包工人按合同内價目中抽銀五分交付行内收納倘所作工程與合同不符本總辦應將此銀折扣十如欲包攬此工者可將裁去兩河灣工程開一總價值計行平銀若干無須論方將價值估妥封固外蓋圖章裝攬單箱内准於九月七號卽華歴七月二十五日十二點鐘在都署工程局内齊集候本總辦開封定價發作爲此示仰爲包工人等知悉懔遵勿違特示 
[陳侍御奏請除積弊而拔眞才摺]  
　　江南道監察御史臣陳秉崧跪奏爲保薦經濟特科請飭破除夤緣積弊以端士習而拔眞才恭摺仰祈聖鑒事竊臣伏讀光緒二十七年四月十七日欽奉慈禧端佑康頤昭豫莊誠壽恭欽獻崇鸆皇太后懿旨爲政之道首在得人况值時局阽危尤應破格求才以資治理允宜敬遵成憲照傳學鴻詞科例開經濟特科於本年會試前舉行天下之廣何患無才其有志慮忠純規模閎遠學問深通洞達中外時務者著各部院堂官及各省督撫學政出具考語同行保洊並著政務處大臣擬定考試章程請旨辦理朝廷振興百度母子一心懲往日之愆尤需賢才以輔治爾諸臣當謹加選取各舉所知共濟艱難以維邦本使中興人才之盛再見於今則深宮所禱祀求之者也欽此仰見我皇太后皇上求賢若渴共濟時艱之至意莫名欽感各部院堂官及各省督撫學政公忠體國具有天良自能格遵諭旨謹加選取本無待臣之贅言惟是近來風氣狃於夤緣積習遇事鑽營各大臣等稍未能破除情面每至遷就曲徇濫竽充數比次恭逢特開廣典各士子等良莠不齊其不知自愛者難保不多方夤緣以圖僥倖保薦者或碍於情面稍涉寛濫則將來考試必致百弊叢生有名無實以　朝廷之盛典爲若輩之終南殊負我皇太后皇上拔取眞才實事求是之至意臣愚昧之見擬請旨飭下各部院堂官及各省督撫學政務須破除夤緣積習採訪輿論斷以眞知灼見果係　望素孚確有實學者方准專摺奏保其稍涉奔競干進者皆屏弗錄將來卽以所保之是否得人定各該大臣等之功過至各士子等應由各該大臣等諭以必當爭自濯磨重自愛惜以期仰副聖朝破格求賢之至意庶於簡拔眞才之中寓正本清源之道臣爲整飭十習鼓勵人才起見是否有當謹恭摺具陳伏乞皇太后皇上聖鑒訓示謹春五月二十二日奉硃批另有旨欽此 
[軍麾過潤]  
　　鎮江訪事人云本任福建陸路提督調補長江水師提督程從周軍門由陜西行在陛辭南下月之初五日午時道出瓜洲瓜洲鎭總兵高藎臣鎭軍率同鎭標師各營官赴馬頭迎迓軍門以禮欵之隨於初六日清晨解維上駛聞須赴金陵拜會兩江總督兼南洋通商大臣劉峴帥然後至安徽太平府節署履瓣 
[假官敗露]  
　　武昌訪事友人云湘人曾某自稱某省候補道爲湘鄉曾文正公之近族起居奢侈冠服輝煌見者不之疑也本月某日乘輿赴武昌府署拜會府尊余堯衢太守自言奉端午橋中丞奏　來鄂舍館甫定需用浩煩請暫假朱提以資挹注太守見其語言閃爍心竊訝之次日謁見中丞面陳巓末中丞謂本部院與曾某素不相識安有奏調之事顯係匪徒撞騙務須逮案嚴懲太守遂興辭而出傳諭江夏縣陳介奄大令親率差役馳往密拿至則曾已聞風遠颺僅留一家丁看守門户及帶回訊鞫供稱小人來此服役閱時未久主人情僞不得而知亦未悉其逃匿何所大令因據情禀覆中丞中丞以此案情節重大必須澈底根求飭將家丁暫行收押一面通飭各屬嚴拿務獲究懲 
[移緝逃官]  
　　香港循環日報云本月某日粤東大憲接到山西巡撫岑雲卿大中丞移文内開敝省隰州知州崔物澄寰因案撤任解省歸案審辦詎料該員卽棄官逃竄誠恐有逃匿粤省情事相應移請轉飭各屬地方官一體嚴緝解晉懲辦云云刻已札行各屬地方官一體遵照嚴緝矣 
[遺才報効]  
　　香港循環曰報云日前粤東紳士蘇元端等聯名遞禀督轅請援照咸豐朝成案准捐生報効銀兩錄送遺才等情督憲陶芷芳制軍批示曰本年京師因修理貢院不及舉　鄉試其捐納員監在本省應試者多該紳等擬請援咸豐辛酉科前督部堂勞奏准成案令應試捐納貢監每名報効銀二百兩准其咨請學院錄送入闈雖非正辦然當此餉需孔聖籌欵維艱此舉旣無抑勒且祇令入闈與試取中與否仍須憑文衡定於科名並無出入但令鄉闈關　嚴密不致另滋弊竇較之緝捕經費大小闈姓等欵名目旣稍正大流弊似亦較少應否准其援案報効咨送入闈飭局議章出示曉諭之處候咨商撫部院學部院酌核曾理至副榜本有定額所請多取數名未便照惟並卽知照仍候撫部院批示繳 
[收當耕牛]  
　　南昌訪事人云此次江西被水之區甚廣小民窮無聊賴往往將耕牛售去得貲以濟目前省中大憲聞而憫之飭縣籌欵收當日前南昌新建二縣主陳孔兩大令出示曉諭曰爲會銜出示收當耕牛以全農務事照得四民之中農爲重六畜之中牛爲要是農夫與耕牛二者不可偏廢也查本年五月淫雨兼旬洪水瀰漫田廬淹没小民蕩析離居深堪憫惻惟念各鄉平日旣鮮蓋藏值此天災流行復篝車之失望已果腹之無資嗷嗷待哺典質俱盡勢不得不將耕牛售賣卿爲目前之計在小民此時惟求得食遑顧將來而不法之徒藉此漁利紛紛收買任意宰剥倘明年有事東作牛隻典賣一空豈不有誤耕耘亟宜設法保全俾免妨農而病民現奉各大憲面譓暫行收當喂養並令剛字營選派兵目分頭收當合行會銜出示曉諭爲此示仰各色鄉民人等知悉凡有耕牛之家毋得輕於出售倘或需錢應用准將耕牛牽赴剛字營收當如係筋力强壯者每隻定價錢三千文老弱及小者每隻定價錢一千五百文聽候騐明給價當付印票爲憑一俟需牛之際卽行備價執持印票取 
 
 

Page 3

 
 
贖毫無留難需索如此一轉移間小民旣應急需耕牛亦可保全惟須將耕牛各認記號照塡入票倘有倒斃以及瘦弱情事該民等不得有所藉口本縣爲重視農務起見切勿懷疑觀望是爲至要特示 
[信船被盜]  
　　本月十四日全盛信局划船由杭州駛至嘉興縣屬毛湖忽有盜匪一擁上船將信包及匯票公文悉行劫去船户急報請 
地方官飭緝地方官允之 
[蘇垣火警]  
　　姑蘇訪事友人云本月十四日午後一點鐘時養育巷邱姓家遺火積薪以致烈燄狂飛穿屋而出地甲立卽鳴鉦告警各叚水龍星馳而往吸水噴救僅焚去柴房及鄰右某米鋪披屋各一椽迨蘇州府向子振太守長元吳三縣主蘇王田三大令以及各路文武總巡先後戾止早已火滅烟消矣 
[皖山夕照]  
　　安慶訪事友人云入伏以來天時酷熱六月十八日傍晚寒暑表升至九十六度入夜更魚三躍忽聞風聲怒吼恍如虎嘯龍吟蔀屋茅簷半遭摧折江中舟艦走錨斷練者甚多撫憲王芍棠大中丞聞之憶及永豐圩關繋緊要飛飭楚淮兩軍拔隊前往保護越兩日風仍未息惟天氣已非復溽暑薰蒸矣○安慶府屬懷甯縣計七鄉等處圩堤近被洪水衝决屋宇田疇悉遭淹浸圩民爭先雇舟逃避中途又遇風暴以致凶占滅頂者幾不可以數計吁何天之不佑吾民若此耶○數日前北門内飲馬塘忽浮一無頭男屍觀者麕集相顧駭然地保查無屍親遂投縣報請相騐 
[廬陽雜摭]  
　　蕪湖采訪友人云六月二十八日廬州府陳太守考試所屬五邑武童騎射合肥某童怒馬飛馳如電之瞥偶一不愼悮將觀者蹴傷倒臥血泊中未移時即奄然物化又有一人植立鵠旁一矢飛來洞喉而斃誠无妄之災也○六月十三日未刻少女風狂偃禾拔木城廂房屋大半傾頽距東門二十里之遥有一千年古樹虬枝夭矯勢若拿雲旁有某甲者誅茅結廬聊蔽風雨是日狂飇怒吼樹爲之仆茅廬遽被壓坍巢湖中來往各船舵折桅摧更不可以數計黄頭郎顚連入水淹斃至數百人事後好行其德者出貲雇人打撈皆已腹大如五石瓠何造化小兒不仁若此哉噫○新任合肥縣勞大令文琦於本月初七日行抵廬郡暫寓某書院中旋涓吉初九日接印視事下車伊始卽訪明不法棍徒出示通衢嚴拿懲治日來小刀會賭博鬼一流人物類皆聞風贍落入林惟恐不深誠地方之福也 
[上海官塲紀事]  
　　昨日午前出使日本大臣那琴軒星使遣家丁入城赴道營廳縣各署投剌辭行蓋以翌日卽須秉節赴東灜也○候選通判彭我山别駕由蘇省來申昨日命駕進城赴上海縣署拜會縣主汪瑶庭大令大令飭丁擋駕○邇日江南提標右營叅府廖楚材叅戎政體違和特召名醫爲之診治大約不日卽可喜占勿藥也○昨日滬南工程局總辦翁子文太守命駕進城詣蘇松太兵備道轅謁見道憲袁海觀觀察面禀要公良久始辭出 
[祖餞行旌]  
　　出使日本大臣那琴軒星使定於今日正午乘郵船株式會社神户丸東行先於昨日午前命駕至各國駐滬總領事署辭行午刻蘇松太兵備道袁海觀觀察假座泥城外洋務局設筵祖餞並請駐滬日本總領事小田切君督辦鐵路大臣盛杏蓀丞堂及星使之介弟那觀察良候選道嚴觀察信厚簉坐至二點鐘時始讌畢而散 
[湘藩將蒞]  
　　署理浙江巡撫新任湖南布政司余晉珊方伯交卸撫緣後部署行裝由杭垣乘舟來滬前驅於昨日抵埠就長發棧豫備行臺英美租界公廨讞員張柄樞司馬聞之卽派差至碼頭伺候 
[定期勘局]  
　　本邑南市馬路工程局擬將頭門及捕房等處一律改造蘇松太兵備道袁海觀觀察定期昨日履勘總辦翁子文太守預飭捕頭伺候恭迎 
[委辦膏捐]  
　　前者上海縣汪瑶庭大令奉江蘇藩司陸春江方析札飭收繳烟膏捐以濟要需旋以政務紛繁無從兼顧特轉委縣丞劉耀庭二尹主簿孫立幹少尹典史趙敬臣少尉分投收取繳縣以便彚解省垣昨日飭傳城廂内外各地甲到署諭令知照各烟鋪遵照核定捐數依限繳呈不得分文短缺各地甲唯唯遵諭而退 
[飭查書板]  
　　日前蘇松太兵備道袁海觀觀察以坊間出售淫書最足傷風敗俗特札飭上海縣及英美租界公廨嚴行查禁縣主汪瑶庭大令查得此項淫書雖在租界中銷售而板片多藏匿城中因飭差向各坊吊呈銷燬並悉各茶肆書塲彈唱淫詞小說尤足害人亦令從嚴拿辦如該差有朦混作弊倩事察出併懲 
[嚴緝流氓]  
　　蘇松太兵備道袁海觀觀察訪悉本城小街僻巷中時有流氓訛詐良民調戯婦女之事因傳諭各巡防局員無分日夜督率道轅親兵按叚梭巡嚴拿懲辦毋稍寛縱致害閭閻 
[禀請移提]  
　　前者老公茂洋行被賊竊去金鋼鑽戒指等物所值不貲報捕緝查日久未獲昨日英界某號西包探狀生協同華包探金立生投英美租界公廨禀稱刻已偵知此案竊犯汪錫爲張玉記匿蹟杭州因派令夥役前往緝獲就近送押仁和縣署請大老爺備文前往移提讞員張　樞司馬准之 
[巨賊移縣]  
　　積賊趙阿星之母某氏傭於本城黄王氏家某日佯往省視乘間竊取金臂釧金約指及珠翠首飾共值萬餘金逃至英界經包探竇如海緝獲帶入捕房昨晨解送英美租界公堂禀請究辦讞員張柄樞司馬商之梅副領事以犯案處在租界之外飭送上海縣署請縣主汪瑶庭大令究懲 
[律師示辱]  
　　前日某律師在禮查客邸飲酒過醉一言不合大肆咆哮禮查主人送至捕房捕頭派五十四號西包探麥桃而送至本管領事署禀請核奪旋經領事判罰洋銀五十元三個月内不准上堂主控 
[機車出軌]  
　　前日午前十點鐘時火車自吳淞駛行來滬旣至卽將機器車繞道折回適軌道盤旋處悮遺石子一枚以致車輪掀出軌外雖未肇禍然司機者已駭汗交流矣 
[英美租界公堂會訊案]  
　　英商瑞樂洋行主控華商復興愼股東徐芝卿應承柄購定皮帶白鉛延不提出讞員張柄樞司馬提案訊供諭令交人保出清理前日午後會同梅副領事覆訊原告律師搏易聲訴前情應延律師業理和到案聲稱應與徐爲友並非復興愼殷東此項定貨實不相干且已爲徐賠銀五十餘兩司馬商之梅君判令將應交人保出所有復興愼應交原告之棧單兩紙及銀五百兩著邦同类理尙久銀六百兩歸徐自行理楚 
[美租界捕房紀事]  
　　昨晨流氓吳嘉生陳阿華至萬居西華德路之甬婦張倪氏家冐稱包探訛詐洋銀氏識破機關喚令五百五十六號巡街捕將二流氓扭入捕房捕頭令押候解送公堂禀請讞員張柄樞司馬懲辦○昨晨木工莊友堂投捕房訴稱行經武昌路被流氓桂生毛毛等人扭至某小茶肆詐去銀洋四元請爲查辦捕頭允之○前晚安徽人某甲至虹口斐倫路馬頭上聳身躍入波心適爲一百五十一號巡街捕所見設法救起送入捕房捕頭令押候轉送公堂禀請妥爲安揷 
 
 

Page 4

 
 
   
 
 

Page 5

 
 
   
 
 

Page 6

 
 
[同文滬報館告白]  
○本館係東亞同文會所設現在遷移英界四馬路老巡捕房隔壁○本館於十五日起換用潔白紙張添請主筆整頓編輯精益求精○東西洋各埠增聘訪事緊要事件均用電傳並託友人探報時事○各號承登告白刻經整頓排印精良刊費亦格外克已以廣招倈 
[美商美豐洋行]  
本行向在日本國横濱埠二百四十二番開設歷有年所專辦進出口貨物誠信久昭素承該國士商信從貿易甚廣并承華商東來定購各貨銷售中國内地本主人是以特設一行在申專代　貴國紳商運售各國五金雜料大小機器洋布疋頭各色顔料奇巧鐘表上等牛皮堅紉皮帶老牌麵粉各色洋酒淸香肥皂玲瓏脚車及一切雜貨毋論定貨現售價均克已并辦中國出口皮毛雜貨賜顧者請到二馬路門牌十二號内本帳房面議可也　美豐洋行主人安得祿左治廣告 
[大德膠州皇家印捐彩票九月初四開彩]  
本公司發售第一會彩票暫設額八千張每張英洋三元定於九月初四日經膠州青島　督憲派委員監督當衆開彩以昭公道本公司實備鉅資兼匯理各埠銀兩其中式彩銀經交　大德膠州青島　督憲存在銀行華洋文均刋明票上經由皇家蓋印故與别項彩票尤爲鄭重如有得彩憑票隨時到本公司領取或各埠匯兌分局足兌無悮如各埠　貴商領額發售者請郵寄本公司原班回件或在就近經理處代爲購定可也所有事欵章程刻明票内恐未週知用特奉佈　外埠經理上海南市仁濟公司匯兌局　山東濟南化刧堂内仁濟分局　膠州青島仁濟公司謹啓 
[禮拜六拍賣]  
啓者禮拜六卽十八日十點鐘在本棧不限價拍賣各色海馬牛牌鵝牌無牌新牌龍牌三皮八福等呢各種洋紅標蓆法布花布檳布十四磅嗬囒粗斜等貨此佈　義記洋行啓 
[香港太古糖局]  
車糖出售 
本行由港自運ＢＡ唛五温Ｂ唛四温半CＷ唛四温二五CX唛四温HX唛三温七五Ｈ唛三温車糖出售如　貴客欲買祈請到本帳房面訂買定卽收定銀如過期不出將定銀罰去特此佈聞上海老太古洋行謹白 
[改期拍賣]  
啓者本行準改禮拜一兩句半鐘拍賣張曉岩子硯耕押没之裕源廠西仁大雜貨店等樓房八幢門窗俱全以及地基一經拍定隨付定銀限一禮拜付清交管再告　五馬路南順泰啓 
[警船告示]  
大淸各口副巡工司戴　茲查江海關税務司所屬界内長江進口之北路地方現因水道不合吃水甚深之大船已將警船浮三個撤去不用另將一浮改換式樣合將其情形度勢開列於左　計開 
一長江太倉州崇明縣佘山及沙尾山七搖沙三處向設有警船浮三個現經撤去不用所有崇明島東角在北水道中向設之紅色浮一個改爲八尺五寸紅色尖圓式樣上量黑色球式籃帽 
光緖二十七年七月十五日 
第三百六十八號示 
[蘭蕙譜出售]  
先君憶江公癖嗜蘭蕙培養有條著有蘭言述略一書曾付棗梨問世雅愛藝蘭者咸欲先覩爲快茲將家藏原本增序重印寄古香閣書坊出售以廣流傳翻刻必究每本價洋四角所印無多賞鑒家宜卽購之袁仲蔚啓 
[美國麵粉]  
本行經售美國著名大廠所製細潔乾燥上白麵粉漲力比他粉尤大刻有現貨在申本行更可包裝包送如天津烟台牛莊旅順琿春等處倘有大宗定貨竟可電至美國廠中逕裝該埠水脚保險在内尤爲相宜如蒙光顧請至四馬路十一號本行面議可也　保裕洋行啓 
 
 

Page 7

 
 
   
 
 

Page 8

 
 
   
 
 

Page 9

 
 
[啓牗重蒙]  
　　京師訪事友人云惲薇孫學士倡設蒙學館中西並課不取束脩　欵就右安門内太清觀舊時義塾開設　堂先准初次報名之生徒二十餘人入塾肄業本定於七月初一日開塾嗣以大雨泥　改遲至初五日連日清晨學士親臨指授娟娓無倦容誠開通風氣培植人材之善舉也所有條規照錄於左一一分早晚二班早班入點鐘上學十一點鐘下學晚班兩點鐘上學四點鐘下學上學遲誤者記過一次一早班講授字義字音務使識一字卽解一字之用漸進漸深便可通曉文義課讀地球韻言通知中外大勢講解通俗格言兩叚使各學生稍知道理先入爲主以正人心一晚班講授筆算擇年齒稍長曾經識字者學習以通曉開方爲卒業穎悟者從此可進求測量製造之學樸愿者行商坐賈亦可藉以謀生一每月逢十放學一天以資休沐有事准赴監學處告假於册註明日期不宜過多致曠功課銷假亦在監學處報明一每日上學俱由教習帶領在至聖先師位前三揖行禮一兩班學生以初次報名者爲額以後概不收錄免致功課參差攙雜無緒一學生依次列坐聽受講解各宜整肅靜專不得喧譁嬉笑違者由監學記過一學生記過滿三次者斥退一每月由堂董擇日會同早晚兩教習考課查騐學業分别優者酌給奬賞一如逢雨雪載塗教習不能到學即由監學暫攝督率學生温習舊業不上新書 
[牆倒傷人]  
　　昨日午前英租界天津路德仁里後圍牆忽然倒下時適有磚瓦匠名阿配者在此工作致被壓傷其膝某號巡街捕見之立卽回告捕頭一面將授傷人舁送仁濟醫館療治 
[上海縣署瑣案]  
　　二十二保四圖地保徐金發虧欠上忙錢糧七十餘千文糧差帶案求追縣主汪瑶庭大令研訊之下徐 
保禀稱小的年僅一十有八各頑户明欺幼弱不肯照完求恩寛限大令判令荷校交糧差帶同下鄉催繳○王鳳生控地保譚土生誑騙田單大令研訊之下王稱前者姚錦山有田單一紙倩譚保介紹向小的抵借洋銀二百元後譚言此田已劃入珇界所值不貲姚欲取回田單以便售去小的信以爲實將單付譚詎科數月以來抵欵延宕不還是以投案控求追給譚禀稱小的受姚之愚今已將單索還齎呈案下大令喝令笞責一百板著赶緊催姚料理限五日内禀覆○山東人周扣子訴稱小的突被粤人翁阿清毆傷翁亦投案控周圖賴烟資前晚大令升堂研訊翁供小的在治下南市老攔渡開設聚和烟館周時來吸烟前已被欠錢二千九百文昨日又帶同所私蕩婦某氏來此横陳一榻吐霧吞雲旣而結算烟值需錢二百四十八文不給分毫揚長欲去向索口角求賜原情周供小的係山東日照縣人今年三月某日到申曾至翁處吸烟所欠不過一百餘文至昨日又往吸烟因未帶靑蚨商情暫時記帳伊竟不允喝令夥友肆毆大令將周大加申斥著還烟錢二百四十八文前帳免追 
[上海巡局紀事]  
　　前日小販祁阿新扭錢阿林至南市二十三七鋪巡防局控被兇毆局員邱友林二尹研訊之下以兩造均非善類判各責五十板勒令具呈改過切結然後斥釋○前日小南門外王福星家被喚賣猫魚之某甲灒入内室竊去水烟袋一枝鄰人見而追獲扭送二十三七鋪巡防局訴請究懲忽有某營勇丁挺身而出迫令將甲縱去事爲什長所知禀請局員邱友林二尹提案澈究以肅營規二尹允之○昨日南市新馬頭興販水果之陸永清與周根發口角爭毆被巡勇拘解十六鋪巡防中局局員黄衡堂二尹命押候訊懲○南市平安街倪某向以販賣竹竿爲業其女與混名小崇明之蕩子招福有染近經倪許字船户錢子卿爲室招福遂欲得錢而甘心某日糾黨持刃向之尋釁錢情急奔赴保甲總巡局聲訴情由總巡朱森庭明府立卽簽差協同地甲嚴拿解案盡法以懲 
[英美租界公堂瑣案]  
　　製氷廠工人張德橋竊冰私售經廠中洋人查知投報捕房捕頭令包探劉森堂拘解請究讞員張柄樞司馬商之梅副領事判責三百板枷號一月○日前著名賭棍朱文桂王阿三在河南路設攤誘賭經一百四十一號巡捕拘解請究司馬判各責二百板○楊金奎行竊瑞記號洋棉紗三件報經包探李四春拘解請究司馬判責三百板枷號一月○前者曹文林卽曹桂生僞繕怡豐洋行字條向某西式木器店及協記木行騙去各貨控經司馬訊供押追昨日各原告投案禀催司馬提曹研訊曹哀求寛限司馬諭令展限一禮拜赶緊清理違則管押捕房一年○胡光明王阿三串竊王景堂家火油四鐵箱報經二百八十五號巡捕拘解請究司馬訊得事由王起意判責三百板胡責二百板○楊質富竊得李昌號衣服數件報經六百三十二號巡捕拘解請究司馬判責二百板贓給還失主○王永林竊得曹阿毛家衣服兩件報經包探竇如海拘解請究司馬判責一百板○前晚某流倡家女傭曹阿金在福州路中强拉行客被二百四十號巡捕拘入捕房昨晨捕頭令包探趙銀河解案請究司馬判責手心四十下 
[法租界捕房瑣案]  
　　掮客吳如泰侵天德昌號煤價洋銀一千一百餘元經號心胡德明控諸公堂讞員杜枝園大令訊供押追在案旋由菜市街同盛燭店主景仲康保出卽避匿不理大令怒甚立飭提景管押迄今日久未了昨日胡投案求追大令提景研訊景供小的保吳出外時尙有他人連還擔保求准一并究追大令謂爾旣具保在前不得藉詞推諉著押候嚴比○陸子雲以女傭某氏竊取金練逃逸無蹤將舉薦之周蘭生扭送至案大令訊取口供押候嚴比昨日提案復訊周供現經小的之妻緝訪明確女傭實已逃回蕩口求准交保出外前往訪尋大令飭交的實人保去限五日内交到女傭○駐滬法兵營内失去洋銀疑細崽張松林所竊送案請追大令訊無贓証著押候查明復核昨日張妻某氏投案求恩交保出外緝查大令准之○潘順德控必均楊虧欠會項大令訊供之下諭令將宓押繳本年六個月應付之欵宓僅繳洋銀八元五角昨日大令飭提宓至案復訊宓供小的一貧如洗無力歸還叩求恩宥大令命押候傳潘質訊核奪○長江積竊王阿三及流氓陳阿榮竊賊張阿炳均經探包解請大令訊供判各枷號一個月昨已期滿命一併帶案開枷各笞責五百板然後斥釋○偷兒宋桂林王梅臣顧阿根均經包探解請大令訊供著各責三百板然後斥釋 
[主賓種德]  
　　頃接　商公所同人來函述及貴同鄉王瑞卿仁丈六秩晉一榮慶渥承各友貺儀本擬設筵申謝因憫各處疉告水災需振孔棗謹將筵資淨六十元並各友禮洋三百十二元概充振需爲各友增福祥開周甲救災移北海之樽頌上良有種德倚南山之杖吳酸楚酪溝瘠分霑賓主聯歡咸羡匡時之美備矣除將振欵按户開列清單送請登報外謹誌崖略以俟聞風而來者上海北市絲業會館籌振公所施則敬謹誌 
[蘇省官報]  
　　七月十一日縣丞陳毓楠禀謝奉委署理按經歴事並銷臬轅監印差劉　禀謝奉委臬轅監印卽日到差從九陳維新由寗來禀知奉　撫憲騐看到省十二日候補道楊鴻度由甯來浙江候補知縣周錫康由浙委解鮑革道來卽辭知縣　廷鴻由常昭查竣膏捐回補用守備雲騎尉世　陳鴻昌禀知奉撫憲轉飭學院巡捕差内蒙給予勞績遇有優差儘先酌委十三日同知銜候補知縣譚炳燮禀知由籍起復回省並在兩淮商捐峯内過班知縣又在湖北賑捐案内奬給花翎委署按經廳陳毓楠禀知　印任事 
 
 

Page 10

 
 
[江西官報]  
　　候補府蔣德幹委辦撫建分局麟光委辦瑞袁臨分局候補縣李啓薩委發審局學習從九沈乾元卸辦河背卡回陳禇敬廣信候差回周思成張之銳　炳森丁方榖廖思光邱漢聲尹葆衷彭承先張開鑾盧瑞棻俱德外張紹良黄作元王濬道張仁荃李德利孟繼榮夏秉銓向世清周國琛俱進外俱委辦粥廠邱衆行吳振聲俱進内朱拜庚李麟均俱章外莊冠三何家齊俱順内胡家祿進外來興德外嵇培德内汪鳴鑣順永外俱平霖局胡時汴萬安丁回内閣中壽龍學泰永新籍來省知縣張鼎銘浮梁公幹回潘行清陳爲棣陳繼祥黄德祐江國瑞俱德外黄席珍朱嗚球葉春芒俱進外俱辦粥廠晏端嚴辦惠内平　賀彦彬起服來江簽分拔貢知縣李嘉分投文贛縣長興司謝崇恩俸滿來省候選訓導宋期賢委辦瑞洪緝私卡張僧延城丙七局弓世爔城外八局俱稽查保甲不　綱由插委厘卡一次前内因中書龍學表親拜戊戌　進士宋功迪由奉新籍來省知縣李嘉芬代南昌下鄉相騐倪望隆估修城外卡房工程鄭捞詔接兼辦牙厘總局提調事務指分從九程宗溶就近騐看署贛州府經朱宗　卸事回省就醫甯都把總龍元齡領餉回營九江前營把總余鹤翔饒州把總朱永林俱禀到投文福建入衞福祥等營總敎習王成杞由河南來江禀到候補縣察聲由廬陵感冐回省就醫張樹森解銀赴潯劉恆清解餉往金陵藩憲張方伯在貢院考試算學候補道徐紹楨禀謝奏留江西差委補用並順直賑捐奬叙三品銜奉新縣蔣家駿解案來省葆和守催連牧交代並委發審局謝文彬往九江措資典史瞿鼎盛帮辦吳城下卡汪善培委辦石塘卡王兆齡李維松俱就近騐看馬聲烈禀謝拔委一次行知統領内河錢德培禀知病未復原暫行銷假進會再請續假數天賀良橒由浙江來省候補府安廷桂由景德鎭卡來省知州尹葆衷代新建下鄉相騐贛復營總王瑞林禀到請餉丁憂江蘇候補通判歐陽臨翼由湖南祁陽籍來省 
[維揚官報] 　　 
　　六月二十八日楊鹺尹定斌銷淮鹽分棧周鹺尹黼忠辭赴丁埝鎭華鹺尹鴻儀回李家橋宮鹺尹杰煒辭赴三江營二十九日前淮陽揚謝觀察元福遏揚七月初一日汪分轉壽祺辭回泰屬陳鹺尹熾昌辭赴二橋初二日杜鹺尹思銳銷二橋卡王鹺尉謙辭赴泰　監辭 
 
 
 

Page 11

 
 
   
 
 

Page 12

 
 
   
 
