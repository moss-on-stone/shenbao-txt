# 1904 - 123 - 4911152

 

Page 1

 
 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝畢秋帆尚書作續集又祇及宋元明代尚付　如　史者每以爲　當塗夏明府　有見於此爰將有明三百餘年之事跡本之正史參之稗野以至諸家紀述凡可以訂典故之得失證史傳之是非者遠紹旁搜折衷至當　成明通鑑一書非惟讀正續二鑑者所當蟬聨而下卽彼究心明史者亦不可不以此爲者鏡之資也兹由本齋用潔白連史紙石印告成每部裝釘十二本定價洋兩元卽日出售此佈 
[論降梟林得勝管帶松防營事]  
　　嗚呼吾觀奉賢縣屬南橋鎮梟魁林得勝就撫之後上憲特設松防營擢爲管帶使歸鹽捕營統領孫少襄鎮軍金彪節制責令在松江府屬各縣境緝捕梟匪不禁喟然而歎曰松屬梟匪之患其從此益不能平乎夫松屬梟患向分皖士二帮其初止有皖梟大都皆巢湖無賴時官軍尚能稍事搜緝不敢恣肆自如自前年某某等叔姪二人相繼爲鹽捕營管帶箇中人恃爲護符勢燄曰熾販私聚賭擄人勒贖之事層見疉出並將土匪賭窟占奪一空而地方不逞之徒復藉其餘威魚肉良懦以致士人銜之剌骨起意相攻迨士梟羽黨曰多聲勢日壯皖梟力不能敵心竊畏之於是士梟燄愈張瞻愈大一遇皖梟所在必窘尋多方雖以鹽捕中營管帶吳金忠都戎之威權赫赫非惟不能制反被一再見欺於關港横羅涇及白華港附近等處此皖梟結怨士梟而土梟今日所以圖報皖梟之由也富事者見土梟之强而知鹽捕飛划各營之萬不能剿辦也於是密遣人招降林得勝及林之心腹沈小阿妹令選羽黨之雄健可用者三十人另募精壯編立松防營卽以林爲管帶蓋將以困皖梟而兼制各處士梟也顧當林歸順之始嘗具結聲稱曰後松江府屬七縣境内如有盜劫及聚賭擄勒等事惟伊是問乃曾不數曰盜案蠭起奉賢縣境金匯橋鎮孫姓家之案盜黨多至百餘人明目張瞻顧忌毫無而天馬山某屠户及得勝港張象貞等又先後被若輩劫去至於賭檯林立更不待言是則江蘇巡撫恩藝棠中丞奏請招撫摺中所謂現在地方安靖者實乃地方因此更不安靖此豈中丞好爲此欺人之言哉蓋中丞第知林爲梟匪頭目以爲頭目旣降羽翼自散不知林特南橋一處梟匪之雄耳此外若吕巷之孫美臣邱四卽坍眼阿四于巷之陶子良蔣春波吳全根泖灣之黃子平錢圩之徐阿照纎蟻阿毛大鼻頭阿照松隠之小來生卽小籣生張堰之長脚阿小卽徐貴臣後岡之沈雲如七保十圖之沈子祥亭林之楊龍生烟墩頭之瞎子阿雲無在非身充頭目其黨多者五六百人至少亦幾及百人雖互相聨絡實各霸一方不及今按名搜拿務使根株盡絶欲以此事委之於林吾未見其可也猶記二月二十二十一日金山泖灣之戰時林已去逆效順乃若輩或躬親相助或遣黨赴援聲勢洶洶顯然與金山縣蔣瀾江大令抗拒幸而大令尚能奮勇擊退否則其不至釀成戕官據城之禍者幾希今雖吳全根黃子平等一二渠魁先後伏誅其勢已稍　息而伏　所在尚人人有報復之心一旦以林臨之勢必謹然而起近聞彼處人言藉藉大抵皆作不平之鳴事勢已形詎非有激而致况皖梟之專與林爲敵　更時有狡焉思逞之謀觀近日各　之口操皖畜者皆於行劫之際託名由林所使百計傾陷其情不可想而知乎或謂林本有過人之才力故能爲其黨所信服今旣授以松防營統帶之職必能整頓緝捕將士梟皖梟一律　平更何事鰓鰓過慮爲然抑知林有何技能其前之使民不安而官畏懼者徒恃其兇暴耳縱其黨四出驛騷耳乃以毒燄猖狂居然得擁高官竊厚祿而其餘各同黨之洞悉林種種鬼蜮会倆者何樂不奉爲前事之師國家安得此許多高官厚祿以處之而流毒乃益不可究詰兹者鎮軍查知南橋一帶已有蠢　之機特派蘇捕營統帶徐梅汀副戎督率師船數十號馳往駐紥似亦足鎮懾一時惟副戎任大責重不能久駐其間竊恐副戎旣去而所謂松防營者林將恃以自衛而於如何衛民之道漠不關心峯泖士民其尚堪設想哉抑不觀鹽捕營某某諸管帶乎當其身爲梟目時殘虐無辜無惡不作一似神通廣大人皆付之無可如何也者故招之使降冀收以梟平梟之效迨志得意满則甘任梟衆陵轢不敢與較竟如無技之黔驢豈前勇而後怯前智而後愚哉無他官一梟而此外未官諸梟其志遂更求一逞也夫安見林之不爲某某諸管帶之　乎吾故曰自林管帶松防營而松郡梟匪之患將從此益不能平也 
[電傳宫門抄]  
　　昨日午後二點越二十五分鐘時京師友人專電告知本館云三月十九日皇上召見軍機大臣及豐陞額是曰並無明降上諭 
[堵口未成]  
　　駐滬俄國辦理軍務大臣德希諾得接華歴三月十八日下午五點鐘旅順來電云十七十八兩夜曰人復以輪船八艘满載引火之物護以魚雷艇重行堵塞旅順口門之計尚未駛近口門卽由俄艦及砲臺電光照見連發猛力之砲擊之曰輪船悉數擊沈并有兩魚雷艇亦遭覆没另有魚雷艇一艘已受重傷由他船曳之以去曰人屍首之浮於海面者甚衆想各艇中兵弁已多溺斃矣是役也俘獲日將數員日兵三十名旅順口門未被堵塞仍可出入自如 
[俄報敗耗]  
　　華歴三月十九日英京倫敦來電云俄國陸軍統帥苦洛拔托金奏報俄廷稱鴨綠江之戰曰人施放巨砲甚爲猛烈俄兵之死者頗多現尚未能稽核其數惟第十一隊内有參領三員死之第十二隊内則死護軍校九員現鳳皇城軍醫院内計有受傷兵士八百名當戰時失去大砲二十八尊因兵馬之死傷者衆故棄之如遺也以意度之是役俄兵死者當在三四千名左右 
[局外評戰]  
　　華歴三月十九日英京倫敦來電云日本在鴨緣江上戰勝俄人英及歐洲各國聞此消息皆深佩日人用兵有法火器甚精惟德法兩國各報紙皆謂俄人在鴨緣江上駐兵無多其意本祇用以阻遏日兵並非欲與日人鏖戰於槍林藥雨之中也 
 
 

Page 2

 
 
[德代造船]  
　　華歴三月十九日英京倫敦來電云德京柏林均貧富黨中人所著之報紙謂德國大船廠中現爲俄國製造澸水雷艦昕歹工作刻已造成拆缷成片分裝至禮寶地方然後交與俄國蓋欲掩其違背局外中立之例也 
[曰可借債]  
　　華歴三月十九日英京倫敦來電云英京倫敦及法京巴黎各人互相傳言謂曰人於鴨緑江戰勝之後意欲乘此機會向歐洲各國舉借國債 
[記曰軍偷渡鴨綠江情形]  
　　日軍用浮橋渡鴨綠江占據九連城已登前報惟是電音簡略未免語焉不詳昨得日本大阪某曰報所記渡江情形幾於纎悉畢具爰再譯登於報閱者幸母哂爲明曰黃花也曰報之言曰某曰曰軍佯於義州之前架設浮橋潛擇定上流數十里之遥以奇兵渡至鴨綠江右岸其渡江之處在高麗平安道東北邊中國奉天省帽兒山下游約五十許西里與洞溝壤地相連向所稱世上最險惡之地旣抵江右卽從俄軍之側拊其背而擊之抄出通化懷仁俄國正營之後其所以豫定此計者緣奉天以北吉林之南一望皆山嶺嶔崎俄軍防備之力甚薄以故我軍直偪帽兒山附近其爲威嚇勅敵歟抑實欲攻據其地歟大約二者之内必有一端可如願以償也 
[水陸互攻]  
　　日本東京某曰報云頃由海軍第三艦隊統領細谷氏及摩耶軍艦管帶某氏申報海軍省略稱我日第三艦隊豫定秘計於東歴四月二十五日溯流至鴨綠江口向龍巖浦隔岸俄國野戰砲隊發砲猛攻蓋已瞭見俄之騎兵散在河中洲上故也俄兵一聞砲聲卽時奔逸二十六日約有俄國騎兵百餘名向曰本小輪船放槍轟擊日人遺第六十九號水雷艇接戰俄兵受傷者甚多乃次第退至山陰日兵一無傷損迨傍晚五下鐘時俄人又遣兵士追襲日本駐在鞍子山之陸軍日艦隊發砲應之越五十三分時敵人寂静無聲日兵仍一無傷損 
[俄申船禁]  
　　日本大阪某日報云某日占據牛莊之俄官釐定船舶出入章程通行曉諭一日入以後輪船之駛抵牛莊者須在沙洲之外下碇天未破曉决不許駛過沙洲必俟天明後由引港人導至東鼻聽陸軍中武職人員逐一搜查始得鼓輪入口二出口之船夜間不論有何事故决不准駛越沙洲如有私越沙洲者必責令駛回仍泊港内三引港人見有小船或小輪船夜間在口外停留者不論有何事故皆須諭令駛回港内 
[又殺曰奸]  
　　英國路透電局派赴俄京訪事人電逹倫敦云某日俄國亞東總督苦洛拔托金奏稱華東鐡路杜魯齊哈火車站附近緝獲日本奸細二人一姓横田一姓大木詰之自稱陸軍將校因送交軍法會議所錄取口供用槍擊斃按杜魯齊哈在齊齊哈爾迤西相距一十九西里 
[記俄人防守黑龍江情形]  
　　日本司騰逹獨西文報云日本用軍變幻離奇世人咸所驚服而俄人於貝加爾湖以東所轄諸地兵防頗薄弱不堪黑龍上下遊延長三千西里當中國北方紛亂之際全未見有俄國軍艦一艘倉猝閒向本地商人購取數船配置野戰砲若干尊以資防守今者除此等數船外復令矮磨司托倫船塢從速製造軍艦以應急需似此防備粗疏雖後悔亦已無及矣黑龍江口尼古臘伊捕司苦附近原有二三舊砲臺略備新式槍砲江中祗一小輪船安置軍裝用以守備江口噫試問如此守備果能藉以禦日軍乎猶幸江之上下游冰牌甚多將江封堵其冰來自口外海上然淵源實出北氷洋高聳如山船行頗爲危險每嵗西歴七月以後輪船未易溯江而上故雖入水甚淺之軍艦一過七月卽不能放瞻入黑龍江兼之上游建有水營嚴防敵艦駛入顧日人夙精偵探水之深淺久已熟諳且時有漁舟溯捕拉岳希氣亨司苦而上近二三年内其數益多俄之水道情形查察尤爲詳盡黑龍江附近雖不乏廛市然稍稍繁盛者惟中間哈拔洛夫司苛一旦曰軍據而有之搜括軍糧殊非易事必與華人互相浹洽方不至於爲難蓋黑龍江一帶商權胥在華人掌握華人苟能浹洽輪船之類方可任意取求而林木可用以轉運出江或在江邊存積糧食亦賴以供給曰人遂多所便宜但得勇敢不懼死之武員以入水最淺之兵船泝黑龍江而上會合於松花江鼓浪直前破其防敵之城砦更溯松花江而上卽不難奪得俄人所根據之哈爾濱地方所惜哈爾濱一隅俄國派駐陸軍甚多防禦頗爲得力苟由黑龍江進擊必不免於惡戰數場也 
[擬興蒙古]  
　　京師來信云蒙古士爾扈特王具摺入奏請准遊歴外洋并擬陳新政十二條冀收改絃更張之效兹特撮甚大要曰一蒙古各部落應創設大中小各學堂普施教術二二十嵗以上四十嵗以下之壯丁悉數編入軍籍三振興畜牧墾荒開礦通商諸事更就各部落創設工藝局紡織羽呢銷製皮革以濬蒙地利源四就各部落創興報章兼用满漢文以開民智五向例盟長由理藩院奏請簡設今擬改歸各部落公舉以順輿情并藉以限制喇嘛僧人數餘尚未詳 
[蒐軍遇雨]  
　　蘇州訪事人云自俄曰開戰以來中國雖守局外中立章程兵備究不容稍懈撫憲恩藝棠中丞有鑒於此除嚴飭各營統領管帶督率弁勇認眞操練外復示期本月十六日親臨北寺後大校場校閱中左右三營演陣是日適逢大雨中丞遂懸牌示知候再定期簡閱 
[皖梟被獲]  
　　松江訪事人云塘南楊家角左近鄕民張姓薄有儲蓄爲巢湖梟目孔祥清所垂涎某日忽由土棍導引若輩伏於張屋暗陬誘張出卽鳴槍爲號劫入舟中用繩縶縛手足百般凌逼張痛極聲嘶其妻某氏馳往叩求願以洋銀二百元贖歸鄰近某武生聞而不平遣人往說孔梟使偕張前來領欵一面雇强有力者數十人狙伏以伺俄而孔率同羽黨六人挾張而至伏起將孔及某某兩土棍獲住立卽交東門外汛弁楊某解至城守營轉送華亭縣署縣主陳仲陶大令飭卽加上鐐銬分别收禁獄中翌日升堂訊鞫飭用點鎚擊孔足踝一千下裝入囚籠發頭門示衆聞解案時孔梟尚喃喃私語謂一朝得釋定將張屋及彼處一帶鄕村剷爲平地以故張等懼有後患無不惴惴於心云 
[土梟站斃]  
　　松江訪事人云金山縣知縣莊瀾江大令自二月二十二十一兩日力剿土梟之後嚴飭勇役將餘黨按名搜緝務獲重懲本月十七日緝獲某某兩梟裝入木籠至夜半抽去所墊之磗隨卽宛轉斃命是曰又獲一十六名一俟訊鞫詳明卽當禀諸上游分别懲辦矣 
[松江嵗試八誌]  
　　松江訪事人云本月十九日江蘇提督學政唐春卿大宗師覆試府華奉婁金上南青八學一等生員是曰僅試四書義一篇題爲子未得爲孔子徒也子私淑諸人也 
[皖山采藥]  
　　安慶訪事人云本月初八日亭午時安徽臬憲濮紫泉廉訪接奉刑部釘封文立飭府縣各獄提出命盜重犯八名當堂綑綁飭城守營某都戎督兵押赴北門外斬決内有數犯沿途高唱響遏行雲是眞愍不畏法者矣○安徽撫憲誠果泉中丞蒿目時艱孜孜以整軍經武爲事因恐各處營務不免有廢弛之虞札委候補縣勞大令文琦赴皖南北稽查迨大令回省禀知中丞猶恐未盡磪實復委土藥統捐局員彭大令騰瑞往皖北覆查○本月初八日傍晚涇縣張大令押解盜犯十五名至省詣按照磨署投文旋赴臬轅禀知一切臬憲濮紫泉廉訪著收 
 
 

Page 3

 
 
禁獄中聽候訊勘 
[上海官塲紀事]  
　　山東候補道方鶴人觀察由日本帶領東省畢業學生回華道經滬上小作勾留昨日上海縣汪瑶庭大令就　門外山東會館肆筵設席邀請觀察及各學生讌飲以申地主之情○江蘇臬憲朱竹石廉訪委候補巡檢李鶴庭少尹赴所屬各州縣詳查獄犯口　昨日抵滬卽趨詣道縣各署謁見如儀○昨曰翰林院庶吉士郭筱陸庶常直隷候補道徐詔勤觀察候補知縣舒雲亭明府先後至縣署拜會縣主汪瑶庭大令 
[售産須知]  
　　昨日上海縣主汪庭大令出示曉諭曰照得民間買賣田房産業失主旣已立契賣絶告找告贖藉靖索借向得主詐擾均屬大干例禁卽活典之産載以年限回贖者贖限未满亦不准告贖如契内雖載活典活賣字樣遲至三十年不贖例作絶産論亦不准失主找贖歴奉各憲頒示嚴禁在案買賣産業本應一契作絶將價目實數載明本邑買賣田房旣立賣契價不載明復又另立加找絶嘆等名目之契係屬惡俗殊乖定例近聞鄕民以買賣絶契不落價爲不可回贖落價者雖絶亦作活論更有無賴之徒將匪擾以前遠年售出之産藉言活業硬欲回贖與業主爲難鄕愚受累不堪現據各圖董公請示禁前來除密訪查禁提案嚴懲外合亟出示嚴禁爲此示仰闔境諸色人等一體遵照自示之後凡民間絶賣田房産業一契作絶永遠不准回贖一概寫明價目不得仍蹈惡習另立加找絶嘆等項名目之契如係仍准回贖之産應立典契載明幾年價到回贖如贖限未满不得取贖字樣其契載贖限不得逾十年以外仍由受典主憑同原中於成交日出立放贖據載明贖限典價歸失主收執以爲限满取贖之憑其在兵燹以前及活典活賣之産期逾三十年一概不准找贖倘再有無賴之徒索詐滋擾許被擾之家隨時嗚保送縣嚴辦地保庇延並子嚴究不稍寛貸其各凛遵母違特示 
[備徵上忙]  
　　上海縣主汪瑶庭大令以今年上忙錢糧將次開徵因於前日飭各册書將應徵各圖清册及由單等件赶緊造具以便擇日設　徵收 
[演劇酬神]  
　　本月二十三日爲天后聖母誕辰滬南各會館徵召梨園登檯演劇先後五日以答神庥十六鋪二十三七鋪各巡防局員咸派勇丁妥爲彈壓 
[法界火警]  
　　昨日午後六點三刻時法界公館馬路介春堂藥肆不戒於火瞭望臺上嗚鐘報警法界救火皮帶首先舁至吸取自來水四面圍噴旣而救火會西人驅到英界洋龍襄同救熄事後包探將介春堂主人某甲拘入捕房捕頭略詰情由令押候解送公堂禀請讞員陳楚生大令究罰 
[春謇三志]  
　　昨爲春季賽馬之第三日第一次二十二馬同賽培培代牛莊蒲司首到馬白色衣帽皆黑白二色第二次十馬同賽祥茂洋行某西人代强克生首到馬雜花衣藍色帽黃色第三次十九馬同賽沙遜洋行土也首到馬青色衣紅色帽黑色第四次七馬同賽小白格爾代强克生首到馬青色衣綠藍二色帽綠色第五次十九馬同賽小飛輪代瑪禮斯首到馬黑色衣帽皆紅色第六次九馬同賽排夫首到馬黑色衣帽皆黃色第七次二十一馬同賽老公茂洋行寫字西人代瑪禮遜洋行打樣西人首到馬白色衣紅黃二色帽黃色第八次十三馬同賽沙遜洋行土也首到馬黃色衣紅色帽黑色第九次八馬同賽培培代愛字來首到馬灰色衣緑黃二色帽綠色第十次十六馬同賽字來司代新裕泰洋行西友首到馬灰色衣紅緑二色帽綠色 
[上海縣署瑣案]  
　　北橋鎮鄕民因巡防局員羅秋阜二尹不許賽燈聚衆毁局並搶去二尹衣物報經縣主汪瑶庭大令飭差拘獲殷國武彭金杏沈鳳山陳阿三等人訊責收押在案前晚大令飭提續獲之奚鶴明朱福生褚蘭生研訊奚供監生現充彼處圖董鄕衆賽燈之事並不與聞肇禍之由實因巡防局員先已允准後忽欲禁因之不服羣起巾攻至究竟起自何人監生不知其細大令謂爾旣爲圖董不應如此唐塞喝將大帽除去掌頰二十下朱供小的在鎮上某姓小烟館爲夥並不隨衆賽燈祗以地保與小的有仇遂被誣指褚供小的在唐灣鄕間耕田度日並不干預此事實被悮拘求恩省釋大令喝令將朱笞責二百板一併收押殷彭訊得均係無干著一併交人保去○凌子祥楊裕泉投南市馬路工程局控許元發糾衆訛詐等情經總辦翁子文太守移送到縣前晚經大令升堂研訊凌供小的在某洋行爲夥楊供小的在某彩票店執業旋又同供小的等均係本地人與許素不相識前日偶至老擺渡左近某飯店果腹許率同黨羽十餘人突如其來聲稱爾等金姓素開客棧所欠之欵曰久不還今日相見於此非得洋銀五十元萬不能便宜過去小的答以並不姓金亦未開設客棧爾等得母誤乎無如伊等聲勢洶洶不由分辯不得已褫衣兩件質得洋銀六元約同至順昌烟館付給一面密禀工程局蒙翁大人派令巡捕到來若輩始一哄而散僅將許拘獲此外運糧小工小江北及不知其姓之介舟實與其列叩求提究許供小的係本邑人彼時道經老擺渡見介舟與其友在飯店中争閙因此入内解勸後由伊等給與小銀錢四枚叩求鑒宥大令喝責四百板收押自新所一面飭差查提介舟等人到案訊懲○本邑二十三保某圖地保朱柏泉欠繳漕糧洋銀八十餘元延宕日久并不許伊弟措資代繳經糧差禀請大令傳案訊究朱叩求展限大令喝責二百板枷號錢糧櫃前俟繳齊始准開釋 
[英美等國租界公廨晚堂瑣案]  
　　前者德隆彰陳新記德發永升記德記等號主控立興昌棧主陳鶴卿虧欠鉅欵等情經前任讞員某君飭差將陳提押旣而陳以萬有號主翁兆科亦有股本其保薦在棧司帳之包韻生係翁母舅今被竊取帳簿逃避無蹤控請提翁訊究前晚讞員黃耀宿司馬升堂研訊德隆彰夥某甲供陳所欠之欵除已收外尚少銀五百兩陳新記夥某乙供陳欠銀七百兩德發永夥某丙供被陳借去銀一千兩至今未還陳供尚有水烟三十擔約值洋銀八百元又金質對時表一枚可抵洋銀一千元陳新記升記德記欠欵除已還外尚欠銀二千餘兩叩求寛限容卽赶緊理清此外永昌源永順公立大等九家銀二萬餘兩均係翁欠叩求著翁將包交案檢呈帳簿方可明白翁俯首求恩司馬謂爾欠銀多至二萬餘兩之多挺押至今分文不繳殊屬可恨著仍還押迅卽料理違則隨堂血比陳交妥人保出赶緊將餘欠理明○俞鑑波控輿夫王阿狗藉端索詐等情前晚司馬升堂研訊俞遺家丁陳福投案禀稱家主向操歧黃業前經人聘往浙江治病帶王前往供役迨事畢而歸王遂多方詐擾向之理論反敢逞兇求恩訊究王供小的惟向俞請加薪水不敢恃蠻司馬判令笞責一百板押候具呈改過切結 
[萬國紅十字會來函]  
　　啓者本會昨承湖北撫臺端中丞籌助估平寶銀一萬兩河南撫臺陳中丞籌助　平足銀五千兩湖廣制臺張宫保江蘇撫臺恩中丞來函以拯濟所需欵鉅事迫册收彚解緩不濟急先飭由司庫籌墊庫平銀一萬兩解滬以資應用等因謹抄乞登報惟希公鑒[  上海萬國紅十字會同人謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[昼海春]  
　　温州訪事人云二月某日浙江樂清縣知縣張頌元大令因公赴省至二十六日由滬上附招商局替濟輪船回濕二十八曰入署視事○二月二十二曰永嘉縣程子良大令接奉臬司釘封公文卽於次日辰刻飭差由獄提出匪犯林加貴一名如法　　　同城守營王敬廷都戎督率兵丁押赴市曹斬决聞林因犯劫案收禁玉環廳獄脫逃後復與孫開泰夥劫某姓家以致重罹法網孫先於是月十二曰正法林方以得逢恩赦私心慶幸至此始知法難倖免悔已遲矣○温州招商局董謝某前被各商指陳六欵控諸總局近由總局憲委員前來查辦未知能否彌縫也○小南門外四顧橋左近某米行主之女文君新寡近爲甬人某甲所惑相約偕逃適聞鄰有老媪欲赴善陀禮彿遂　欲偕行起程之際其母及姑送之上船旋卽與甲易登藥輪船同赴滬上至夜風聲已洩其父急至招商局馬頭尋覓始得領回而甲已不知去向矣 
[南市馬路工程局紀事]  
　　日前上海縣主汪瑶庭大令派令公差全順薛貴沈翔赴浦東查拿流氓旋由夥役唐雲卿周炳全拿獲朱銀奎吳鶴林林春華諸桂松王大小弟五名行至中途王忽乘機逸去乃將朱吳林諸押帶渡浦及在董家渡登岸時宋金生王桂寶張關福三舟子不許行經伊船之首唐周向之詰問宋怒持刀亂舞猛不可當唐周乃唤令十六八十兩號華捕將宋王張拘住連朱吳等人一併解入捕房捕頭禀知馬路工程局總辦翁子文太守太守查得宋王張均係教民旋由同康號主浼人投局求保太守諭以事應赴上海縣署禀求至前日傍晚接大令來函内開請將所押各人一併交差帶回歸案訊辦乃飭捕頭點交來差帶去○前者馬路工程路總辦翁子文太守飭捕頭將各華捕挈至久大馬頭廣濟公司前隙地教以泰西口令操演技藝前日各捕正在練習時内有十二號及九號二華捕不遵規制卽由印度捕頭培賴生禀知太守太守立飭華捕頭將該兩捕帶案研訊嚴加申斥仍交捕頭帶回隨時約東○周阿榮行竊聚豐木行杉水十五株售與吳根尤行主某甲控諸馬路工程局總辦翁子文太守研訊之下判令枷號示衆兹者周忽患病地甲解案請訊襄讞委員黃衡堂二尹略詰數語命卽陳枷交人保釋○前晚蟻媒葉嚴氏誘奚候氏至某處雇舟逃逸被水巡捕拘入捕房捕頭令解至馬路工程局總辦翁子文太守倩襄讞委員黃衡堂二尹研訊奚候氏供小婦人年二十有三寶山縣屬大塲鎮人丈夫奚榮榮耕田爲業小婦人在某繅絲廠做工葉嚴氏誘令他往不知何意求恩明鑒葉嚴氏供稱小婦人領奚侯氏至某處傭工二尹謂爾前曰經人告發釋出未及兩天卽犯事到案實爲可惡判令掌類四十下奚侯氏交地甲看管以候其夫具領○船户陳裕發錢華生在河南中華樓啜著不知何故忽與執事人殷茂堂口角扭毆被巡捕拘入捕房轉解至案二尹研訊之下判各掌頰十下交人保去○杉板船户林受生載竊取洋紗之賊犯二人至浦東經江海關巡丁查獲將林送入捕房捕頭令解請二尹訊究林供稱小的係福建人所載之客不知其中爲竊賊求恩明鑒二尹判掌類四十下 
[英美等國租界公堂瑣案]  
　　前者王葉氏控沈祥郎攫取金等情讞員黃耀宿司馬訊究之下沈供稱小的並未攫簪司馬飭繳存洋銀一百元始准浼人保出昨日襄讞委員王松丞剌史飭傳覆訊包探方長華禀稱小的奉查王葉氏之簪實係流氓四五人所攫被氏將沈誣指剌史飭將沈交人保釋所存洋銀一百元著至捕房領取○美商牛門控吳朝卿私收洋銀一百零五元等情前經黃司馬訊鞫吳供稱小的僅欠七十三元司馬飭押候追繳昨日吳母某氏呈繳四十一元尚有三十二元求寛限至下禮拜二繳案剌史判令吳將銀繳清後禁押半年如不能繳則加押三月○二十七號四包探解歹人察連科至案禀稱工部局工人葉興隆收得工資洋銀至蔡所開向茂和烟紙錢莊换兌銅錢被蔡將銅質僞洋銀掉换葉怒訴知捕房兹經小的查出假鈔票數紙僞洋銀三元其餘洋銀中有一元與工部局圖印相同顯係有心掉换蔡供稱小的設店四十一年並未犯事假鈔票及僞洋銀均係出售香烟誤收叩求明察剌史判罰洋銀二十元○三百九十六號華捕解流妓王秀卿至案禀稱伊在途接客務請究懲剌史判罰洋銀二十元○五百九十九號華捕解馬夫朱阿榮至案禀稱伊駕馬疾馳務求訊罰剌史判罰洋銀十元○包探何阿春解送違章傾倒垃圾之唐老春劉阿小二人至案剌史判各罰洋銀一元○包探陳雲忠王阿巧同解不赴工部局輸捐領照之烟館主林老四等十一人至案剌史判各罰洋銀二元内有姚見山者加罰二元○包探陳雲忠解未捐執照之酒店主黃士豐葛蘭亭茶館主朱炳等四人至案剌史判各罰二元内有王友三沈金發二人各加罰一元○八十五號西捕解俞瑞生至案禀稱伊以病馬駕車務請究罰剌史會同美總領事署繙譯官白保羅君察得馬已有病不能駕車告以如照西國章程必須擊死俞供稱此馬於本月初二日以洋銀一百二十元向虹口某馬房買得實無疾病惟因毛片不美疑爲有病陡然擊死小的實所不忍請發交放生局留養以盡餘年剌史惻然商之自君准如所請復判罰洋銀十元○包探劉光震解任錫蕃至案禀稱伊被裕豐洋行主人控告請卽訊供剌史飭押候訂期會訊○三百三十七號華捕解在途拉客之流妓洪寶香及妓奴王阿金至案剌史判罰洋銀二十元○流妓朱紅卿厭棄風塵籲求超豁剌史飭發棲流女所擇配○馬夫王阿仁馬阿榮王阿榮蔡生羊均因駕車疾馳被某包探拘送至案剌史判罰阿仁及馬各洋銀二十元阿榮及蔡各十元○張松林控杜阿四李賢貴攫取物件戳傷骽際等情剌史詰得李係捷報館排字人著交人保出杜責三百板禁押一月 
[法租界捕房紀事]  
　　昨日爲法界捕房發落各案之期捕頭查得上期並無應賢人犯因禀請　員陳楚生大令暫停發落○者名蟻販某甲案如山積怙惡不悛近又拐得某氏婦來滬　入花烟館賣娼已將定議經包探偵悉拘入捕房捕頭著押候解送公堂禀請訊究○流氓某乙糾同羽黨在洋涇浜上攫取某氏所嘗金壓髮一枝報經包探拿獲乙等四人帶回捕房捕頭詰知原贜已由同黨王某兌銀分用因著押候解送公堂禀請究辦○南市某豆行夥某内雇一駁船在小東門外浦中裝運黃豆流氓某丁見之冐充差役勒索碼頭規費洋銀數元事爲包探所聞將丁拘入捕房捕頭著押候解送公堂禀請懲辦 
[美租界捕房紀事]  
　　前日暮蔳時馬夫羅阿茂駕轎式馬車至漢碧禮路不知緣何馬忽倒斃適爲三百六十號巡捕所見將羅拘入捕房捕頭著速將已斃之馬舁去掩埋○前日傍晚時小車夫王小東推車至斐倫路轉角處偶不留意將某西人所乘東洋車撞壞致被四百三十九號巡捕拘入捕房捕頭令償修費若干然後釋出○前晚俞陳氏行至百老匯路被流氓朱有方沿途調笑尾隨至家因之投報捕房請爲查緝捕頭令包探陳三林將朱拘獲押候解送公堂禀請讞員黃耀宿司馬訊辦○昨晨積竊顧阿金掩入虹口某姓家行竊衣服若干件携之而出適爲包探陳三林所見拘入捕房捕頭令押候解送公堂禀請懲辦○昨晨偷兒朱根郎至靶子路石子灘上行竊某西人所置帶尺洋　衣服等物適爲包探劉阿炳所見連贜帶入捕房捕頭令押候解送公堂禀請懲辦○昨日妙手空空兒張阿莊混入頭壩路四十六號門牌姚永泰家行竊衣服旋經包探倪順泉拘獲連贜帶入捕房捕頭令押候解送公堂禀請訊辦 
 
 

Page 10

 
 
   
 
 

Page 11

 
 
   
 
 

Page 12

 
 
入私不下干金經文生楊允恭等具禀有案一節查酒捐分上中下三則該縣地居偏僻市面甚小捐上則此祗一家餘盡下則計二十八年共解銀三百九十兩二十九年九月止解銀三百七十兩欵皆由董經順繳該縣僅報解各有帳册可查且人旣繳捐焉肯不　憑單惟鋪户中間有兼售零酒者該縣因其非開酒池飭令兩家共領一單以示體恤統計兩年正欵尚止此數自無入私千金之事又原叅縣内質鋪五家每年勒索陋規三百六十兩鹽行數家每年勒索陋規三百六十貫此兩項皆入私囊一節查質鋪鹽行從前間有致送衙門規費者自開辦籌議各捐以來業經通議裁革徧張示諭該行鋪豈肯再行繳還原叅或係從前陋規如該縣現行之事又原叅計蒙城捐項銀萬金有奇該縣以重價核銀每兩浮收三四百文每年可得銀四千金經绅黃與綬禀明撫臣當飭籌議所札催照數賠補並委通判沈某查訪該縣賄沈某銀千兩含糊禀覆聶緝槼旋亦交缷遂寢其事新任撫臣到任該縣恃爲舊曰師生益無　暺一節查該縣各項捐册每年不及四千金收集捐欵易銀上兌均由董事隨時禀明有案該縣僅爲申解無從浮收前因黃與　禀呈條陳内有浮開銀價一條委通判沈策名清查禀覆時在四五月間前撫臣尚未交缷該縣旋卽因病交代經前撫臣先後飭委彭名保王貽善前往接署乃均因病未能到任復委周鳳梧又由途病故遂由道委代該縣於冬月缷任原叅賄銀千兩查無經　過付之人其事亦難懸斷又原叅地丁報二萬兩民間每兩完制錢二千七百文除辦公火耗外每兩浮收約一千三百文共浮收約二萬金一節查該縣額設丁漕等欵一萬六千餘兩漕折等米五百餘石除荒地無徵及災歉緩徵外每届約計徵銀一萬五千餘兩米四百石所徵丁地悉遵同治八年前督臣曾國藩定章每正銀一兩收庫平銀一兩三錢八分申色申平共折收錢二千八百文傾工火耗以及應解公費書吏辛工紙飯悉在其内銀錢並徵由花户自封投櫃光緒二十三年經前升任藩司于蔭霖因銀價漸低飭滅百文現止收錢二千七百文該縣率由舊章並未更改又原叅民間稅契每契百兩應完稅三兩三分而該縣收民價九十文　尾領費每紙三百文而該縣收民價一千二百文一節查契稅每兩何章徵收錢九十文解藩庫正耗銀三分二釐餘乃火工解費以及　吏紙飯薪工相沿已久該縣亦循章徵收至請領契尾每張解藩司紙工銀三錢向章收錢六百文載諸署前牌記除開支經承飯食及領解川資外所餘無幾津貼辦公原叅契尾每紙該縣收民價一千二百文係屬傳聞之訛又原叅倉儲空虚董事于文斗　禀請積穀該縣謂積穀不如積銀意在存銀生息於中取利而不計荒年無穀之可慮一節查該縣永豐社倉向有倉董經理現存新舊糧食四千七十三石有奇並新舊穀價錢四千二百餘串因係五路四門繳欠穀價存候買稱還倉尚有另存嵗修倉屋錢二千八百餘串發店九釐生息禀道有案可稽息摺亦歸經董俾便隨時嵗修該縣但總其成不涉銀錢無從取利原叅意在存銀生息本　臆度之詞現尚查無其事又原叅書院改作官衙久佔不退學堂無地建立一節查縣署毁於兵燹迄未建復歴任知縣皆借書院爲棲止辦公之所並非該縣久佔其建立學堂因絀於經費該縣原擬借動賓興一欵又因學中不願事遂中止又原叅順和集梁姓被盜其子槍斃報縣不究梁姓催案該縣誤拘劉吟孜張小修誣爲盜徒實無贜據後將張劉二人釋放已肢體殘廢不可爲人是梁姓被盜死者不可復生張劉含冤生者又將復死一節查縣南赤塘村民梁振潮家於二十八年九月初九日夜三更時被匪撬門入　行竊其子梁守邦驚起喊捕被匪行强用棍致傷額顱　門搶去衣服布疋逃逸其子傷重延至次晚殞命鳴保報縣適該縣赴鳳陽公出先經代行典史會營詣騐該縣公同覆驗相符緝匪未獲嗣由順河縣練總于老二疑張小修劉吟孜爲盜黨送縣管押該縣訊屬無干卽行省釋現仍在外做工並匪殘廢核之原叅未盡符合又原叅大興集工洪韞藥店被盜受重傷者數人該縣不驗委捕廳前往旋拘小竊以了案一節檢查卷宗並無王洪韞藥店被盜之案惟查有大興集民王鍍在該集開設雜貨鋪於二十九年三月二十七日夜二更後被匪徒在屋後放火經更夫人等喊同街鄰登時救滅未經延燒亦未失物内有救護者數人略受微傷當場追捕　　一匪餘均逃逸時值該縣因公進省由典史往驗旋於七里鋪拿獲攜帶槍械形迹可疑者二人訊明辦釋原叅該縣不騐傷拘小竊以了案想係因此之誤此查明謝士彤被叅各欵之實在情形也至霍邱王嶽崧被叅之案如原奏契稅一項每契百兩報解藩庫三兩三錢該縣收民價八兩契尾領自藩司每紙領費三百文該縣收民價三千文一節查該縣稅契皆照歴任每百兩收銀三兩三　調閱簿據逐欵扣算數悉相符並無多取契尾一紙約收錢五六百文至一二千文不等以契價多寡爲定其有契價多至干金者因須專差送府蓋印則仍以三千文爲限一切解費販食等項皆出其中設有所餘卽留以辦公尚非入已原叅契價百兩該縣收民價八兩遍查尚無確據惟該縣自陳此後隨時稽查書役經手印契有無另索陋規倘有私毫餘潤立卽禀請儘數撥歸練軍提欵以期化私爲公等情奴才以所查尚未切實已札飭該縣自行分蜥禀覆應俟覆到另行核辦以昭核實又原叅地丁徵額每徵銀一兩運辦公火耗須完納一兩三錢八分該縣以錢折銀勒令繳制錢二千四百二十文外加賠欵畝捐每兩三百文以市價每兩易錢一干數十文計之是每兩浮收錢二千文霍邑地丁約二萬兩每年浮收約一萬數千金小票每張二十八文每年不下數千贯而　　之費代徵之費名目繁多不可枚舉漕糧之弊亦如之且每年一合一勺皆以一升論浮收約數千金一節查霍邑地丁自同治三年經前督臣曾國藩批定先本每兩徵銀一兩五錢銅减至一兩三錢八分每兩收制錢一千八百四十文是銀一兩三錢八分尚不止合錢二千四百二十文矣時值粤匪之亂錢賤銀貴故收數若斯光緒二十三年前督臣劉坤一奏安徽錢糧每兩照市價合錢一千六七百文至八九百文止遵行三十餘年官民稱便旋因錢價日貴銀價日賤復令各州縣酌减百文自是霍邑每兩减至一千七百四十文核與定章尚屬相符近年霍邑地丁大半以銀數完納卽錢價盈餘亦幾並此無之矣征糧一項自同治四年經前督臣　　章眚飭每石收錢六千文此後亦如地丁所收按照當曰錢價折數雖後來稍有盈餘而州縣歴年支應提欵所需皆賴此以爲挹注故歴任督無諸臣率皆仍之且錢價漲落權非縣操一但銀價略似當年霍邑亦不能獨處有餘若小票之費向以作司事工薪歴年已久尚非該縣創設每兩加收三百文亦係賠欵案内奏定章程皆與浮收有别至於各鄕玩户向非差催不完此亦勢所不免代徵之弊多由册書已於上年概行裁革其丁漕裁票遇有一合一勺皆係照數勾稽並非概以一升論訪之土人衆口僉同原叅所 
 
