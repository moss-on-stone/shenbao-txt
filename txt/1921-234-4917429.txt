# 1921 - 234 - 4917429

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[聯省自治與省憲（老圃）]  
　　今日最時髦之名稱曰聯省自治然聯省自治作何解鄙人竊所未喻藉曰學美國德國之聯邦制取則彼之所聯乾固非自治團體也昔土耳其盛極而衰巴爾幹各小國崛起革命其結果皆脫離土耳其初則認其自治繼則完全獨立故俄對於我嘗要求外蒙之自治英對於我嘗要求西藏之自治今所謂聯省自治旣非自治團體當爲此類之自治其不祥也甚矣世界各國中狡焉思啓封疆者固甚喜中國有此類之自治若長此不已或將視爲蒙藏而代爲要求此中國惟一之危機全國人所當注意者也故中國各派苟全無愛國心吾亦不必與之言若果有愛國心謀全國之幸福須知聯省自治制定省憲皆非解决時局之法今中國之制命傷在財政財政不能整理斷無可以立國之理財政不能統一斷無可以整理之理各省割據用兵斷無可以统一財政之理若欲制省憲固非難事今之政治家文章家能制省憲者固車載斗量在谷滿谷英爲憲法之母考其歷史皆先有憲法中之事例非先制憲法之條文今之雄長一省者苟欲實行則實行可也若一耳執憲法一手執兵符旣能言而不能行即曰能行而燃眉之破產問題非憲法所能解决也北京濫借外債廣東礦產亦入外人之手非省憲所能阻止也由此觀之聯省自治與省憲皆隔靴搔癢之說也 
[命令]  
　　八月二十五日大總統令特任馮玉祥署陜西督軍此令八月二十八日大總統令任命孫傳芳爲陸軍第二師師長此令 
　　又令司法總長董康呈請任命雷永康署吉林吉林地方審判廳推事吳儼署浙江永嘉地方檢察廳檢察官郭壽璜署江蘇上海地方檢察廳首席檢察官張坪署江蘇上海地方檢察官均照准此令 
　　又令陸軍總長蔡成勳呈請任命任殿舉爲陸軍第一師步兵第四團第一營營長應照准此令 
　　又令據司法總長董康呈審核直隸第一高等檢察分廳京師高等檢察廳呈報判决案件處刑過重彙案擬請减刑等語本大總統依照約法第四十條宣告將劉根妮原判死刑减爲一等有期徒刑十五年高永發原判二等有期徒刑八年減爲三等有期徒刑四年以昭矜愼此令 
[專電一]  
　　漢口電　　右路自徑（二十五）夜起由杜錫珪率江貞江元江利永安四艦掩護陸軍進攻城陵磯感日（二十七） 
　　攻下乘勝夾擊岳州某軍艦中彈頗受損失趙恒惕親在岳州督戰兩軍血肉相搏繼在城外巷戰甚久湘軍不支傳感夜十二點半岳州攻下湘軍向新牆方面潰退現由杜率楚泰楚同江元江貞四艦駐岳水路兵站已移上游運送軍需極忙碌嘉魚約有湘軍兩團徑夜亦被王都慶旅驅逐退至蒲圻惟聞公安第十五旅被孔庚率部包圍王汝勤因川軍進逼不敢派隊往援已電省告急中路直軍感日克茶庵嶺湘軍頭道火線退至趙李橋一說湘軍退後六十里電令駐鄂代表通知直軍停戰議和吳蕭已覆令退出鄂境再磋商其他問題左路趙傑率部寢（二十六）夜由咸寗左側襲通城湘軍僅一營被擊退崇陽湘軍亦不戰而走崇通感日肅清現調金口二旅三團二三兩營駐防 
　　漢口電吳感晨自蒲圻返省午復往蒲儉（二十八）又轉赴上游 
　　漢口電川軍逼近宜昌僅千餘人由趙榮華盧金山各派一團迎戰孫傳芳允卽赴宜現正備船隻 
　　漢口電督署參謀長改委張聯棻省署秘書長改委金世和 
　　漢口電吳電曹請派飛機助戰曹覆卽可運到（以上十八日下午七鐘） 
　　漢口電直軍入岳州後中右兩路湘軍紛紛潰退直軍現謀集合岳州似將進取長沙聞長沙已形混亂趙尙未出走 
　　漢口電蔡成勳第一師一團沁（二十） 
（七）夜到漢王懷慶部儉（二十八）亦到 
　　漢口電張一麐儉日午後到漢係受京津湘鄂人委託來鄂勸吳息兵（以上二十九日下午三鐘） 
　　漢口電中路直軍儉（二十八）午進據趙李橋晚抵羊樓司湘軍不戰紛向路口舖雲溪方面潰退右路直軍儉日午後三時克岳州晚九時進據沙灣現湘軍中路集雲溪右路集麻塘以待和議吳儉日赴右路布置岳州防務决暫停攻艶（二十九）晨返漢蕭當渡江至吳行轅會商聞已發通電擬召開國是會議解决各項問題吳並擬赴保定與曹協商湘鄂善後傳趙在長沙召集川滇黔桂粤代表會議結果電覆吳蕭表示誠意退兵議和一說湘軍此次失敗因湘趙别有用心所致 
　　漢口電川軍兩路窺鄂第二師及兩混成旅沿江岸向宜昌進發前隊已至新灘距宜約六十里盧金山派兵在朱家坡抵禦兩軍距離僅十里一三兩師出建始攻施南各屬會攻宜昌刻有一隊攻利川一隊進野山關與趙榮華部接觸孫傳芳艶晨赴宜隨帶第二師五團步兵一營六團兩營其餘二師各部卽陸續由下游上駛赴宜 
　　漢口電杜錫珪續調健康利綏兩艦來鄂健康儉日已到 
　　漢口電武羊兵車艶通行蒲羊間各站刻趕修路軌日内可通票車　　漢口電吳儉（二十八）在岳召集會議後致函湘趙提出湘省北歸及解散自治軍兩條件直軍停進三日以待趙艶（二十九）復須直軍先退出岳州再商其他條件 
　　漢口電美使休門儉由寗附輪陷（三十）日可到漢 
　　漢口電何恩溥艶晨九時專車抵漢隨乘輪赴岳勞軍再由岳轉赴咸蒲一帶慰勞（以上二十九日下午九鐘） 
　　北京電儉（二十八）洛陽加車赴漢裝大砲二門係重砲（二十九日下午一鐘） 
　　北京電吳杜電告勘（二十八）申復岳　　北京電吳佩孚在魯招輸卒二千運京再赴漢（二十九日下午一鐘） 
　　北京電吳佩孚漾電派張福來第一路總指揮率二十四師及魯軍張旅及艦隊四艘二十四拂曉向城陵磯進攻派楊清臣爲第二路總指揮率第六旅及豫軍趙旅由咸寗一帶轉取攻勢派第八混成旅第四十九五十兩旅爲主力二十四曉沿鐵路線與第一路同時前進派楚泰泊花口江犀泊嘉魚　　北京電外團接漢宥（二十六）報二十四吳軍由水路進攻獲勝靳旅受他軍誤會致受損失湘軍於臨湘城外設大砲吳佩孚親督戰五次進攻未下本日改在正面汀泗橋進攻蒲圻本晨接戰尙未攻克湘援軍到兩師係李烈鈞之滇軍陸續到岳州武力取岳一時難辦（二十八日下午一鐘） 
　　北京電當軸注意近三日軍電禁直揭（二十八日下午一鐘） 
　　北京電吳佩孚擬一勝收兵 
　　北京電外資本團調查吾鐵路謂路上舞弊比前增加頭二等免票過乘員之半收入減少十分之四且路債漸漸懈弛如本月六日到期之滬楓一萬二千餘鎊迄今未付又軍人干預路務去年統計在七十三次今年更多并謂華鐵路若認眞整理必能超過現在五倍之收入有表爲證（二十七日下午一鐘） 
　　北京電日使照會東亞興業會社報告南潯鐵路頽廢必須從速修理一案外部咨交部查核今日外部討論該案（二十七日上午十二鐘） 
　　北京電國際聯合會索在會各國公私財產表吾以無精確統計至今未能復出（二十八日下午一鐘） 
 
 

Page 8

 
 
   
 
 

Page 9

 
 
   
 
 

Page 10

 
 
[專電二]  
　　北京電參陸處令皖軍由英山天湖進紥黄梅監視武穴 
　　北京電稅務處咨外部本處對於提出太平洋會意見（一）門戶開放（二）關稅自由（三）根據國際交通會議華洋商人一律待遇（四）裁撤釐金及類似釐金者稅處又咨外部德使請將海關停雇德奥人復職一案須俟相當機會量予錄用 
　　北京電農部派劉季辰赴寗查鳳凰山鐵礦劉爲反對日資最力者　　北京電宋小濓電部反對借國際欵主先辦中交行借欵三百萬如不成陸續向日本借小欵訂明與路權無關（二十八日下午一鐘） 
　　北京電恰埠中日軍警衝突院令張作霖派員查辦（二十七日上午十二鐘） 
　　北京電恩琴在外克倫被赤軍捕獲證實（二十七日上午十二鐘） 
　　北京電恩琴被赤軍在海拉爾擒獲供認所謀失敗（二十七日下午二鐘） 
　　北京電昨奉軍騎兵團長朱益清帶兵一營到南苑（二十七日上午十二鐘） 
　　北京電確息廬山將開自治會議張紹曾由漢先往準備 
　　北京電馮玉祥電陜局善後不易地方搜刮無遺中央萬勿以就地籌欵爲言仍請速發中央直轄師旅軍餉以維現狀政費尙可勉持玉祥本軍人樸素主義將督署冗員浮費槪行裁撤稍紓陜困用答知遇（二十九日上午十二鐘） 
　　北京電閻恤典擬加上將軍賻三千兩命劉鎭華代祭付本日閣議取决（二十七日下午二鐘） 
　　北京電陳籙電請解職回國就醫部復慰留（二十九日上午十一鐘） 
　　北京電胡使電延琿日警日允撤退僅留二百名保護領館惟要求實行國境會巡法（二十九日上午十一鐘） 
　　北京電小幡訪顏聲述奉彼政府訓令願退庚子賠欵十分之四興辦滬漢津滿四大學（二十九日上午十一鐘） 
　　北京電美使休門電使館二十八由寗改乘江輪赴漢順道視察鄂省戰事形勢人民心理芮代辦請政府備京漢車預定五號遞國書　　北京電使團因長江商輪被擊定有聯合保護辦法部據報告亟電吳趙加意約束兵士勿啓干涉 
　　北京電外團前議派艦赴長江聯防經外部鄭重聲明已允暫緩施行（二十九日上午十二鐘） 
　　北京電政府决對外發通告不承認粤礦抵押事（二十八日下午一鐘） 
　　北京電會勘澳門葡已同意 
　　北京電葡使擬親赴澳門勘界外部派員同往會勘（二十八日下午一鐘） 
　　北京電財界人云秋節尙短兩千萬（二十八日上午九鐘） 
　　北京電陜訊日來鎭嵩軍索餉甚急（二十八日上午九鐘） 
　　北京電直隸同鄉會公呈府院撤銷漁業借欵文末謂海部有受外人行賄嫌疑應請總統總理切實查辦（二十八日下午一鐘） 
　　北京電淗業借欵二千萬係日興業銀行與莊景珂經手部院要人均有關係（二十五日下午四鐘） 
　　北京電魏使電請迅籌中比大學的欵（二十八日下午一鐘） 
　　北京電閣議（一）甘肅地震成災准甘陸請發獎劵一次作振以本年底爲止他省不得援例（二）黑森林局長改任丁夢武（二十七日下午一鐘） 
　　北京電胡使電暹約商准暹使草定二十七條關稅應如何磋議希示遵（二十七日下午二鐘） 
　　北京電俄政府對華商盧布損失願照半數酌償（二十七日下午二鐘） 
　　北京電靳欲借重奉軍援贛因假道爲難正派員赴蘇魯協商 
　　北京電吳佩孚電平湘已有把握勿勞奉軍援助（二十八日上午八鐘） 
　　北京電吳佩孚預保杜錫珪爲岳州鎭守使政府復允俟得岳後發表（二十八日上午八鐘） 
　　北京電吳佩孚調第一師赴鄂今日已有兩營開抜（二十八日下午一鐘） 
　　北京電今日令孫傳芳爲二師師長（二十八日下午五鐘） 
　　北京電閩李電探報許崇智因桂局又有變動陳炯明特將粤北各軍調赴桂邊故將侵入閩境之粤軍完全調赴韶關前方不致發生危險知注特聞（二十八日下午五鐘） 
　　北京電贛同鄉力保張勳督贛聞張已表同意（二十八日下午一鐘） 
　　北京電李兆珍辭意堅决擬改任李國筠長皖（二十八日上午八鐘） 
　　北京電隴海路亦爲水冲斷 
　　北京電陳籙電王秘書被學生毆傷甚重堅請辭職就醫請迅商敎部遴員管理學務（二十六日下午二鐘） 
　　香港電龍州仍無確息報載粤軍尙進攻 
　　香港電黄明堂昨將欽防馮銘楷黄作標所部繳械解散 
　　香港電許崇智以桂事漸平陸續調兵回防 
　　香港電省垣水木作復業其餘罷工潮亦息（以上二十九日下午七鐘） 
[公電]  
　　馮玉祥通告接事電各報館均鑒奉國務院有電開閻督出缺奉大總統特任馮玉祥署陜西督軍此令等因聞命之下惶悚無地玉祥不學無術忝綰軍符時艱莫補負咎已深閻督軍老成重望尙因財政軍事之棘手二十餘日夜不成寤卒至身殉玉祥何人敢邀非分業由玉祥電請政府另簡賢能並舉有功民國之張將軍紹曾繼任陜西督軍在案惟地方安危關係綦重不得不竭力維持勉盡軍人之分遵於本月二十七日接印署事謹電稟聞署陜西督軍馮玉祥叩感印 
　　北京皖事改進會電安慶敎育會商會農會學校聯合會學生總會各縣自治聯合會各團體上海安徽同鄉會申報均鑒中央任昏聵無能之李兆珍長皖故違民意萬難承認請速公舉省長維持秩序北京皖事改進會養　　衆興郁漢川來電申報賜鑒室人唐氏當韓恢勾匪襲擊衆興時乘間投河自盡餘幸無恙恐傳聞有誤特電請登佈爲荷第二師第三旅旅長郁漢川勘 
　　山東省議會代電申報館鑒竊選舉爲國家要政關係人民公權不容非法干涉乃山東省長竟於本月巧日通電全省各知事於初選揭曉後將證書扣留迨覆選時即由該知事携帶證書赴覆選區始行發給以便臨時指定投票查省議會選舉法第六十四條載當選證書繪與後應將當選人姓名榜示並呈報覆選監督及總監督等語是當選人證書應於榜示當選人姓名及呈報之前給與毫無猶豫之餘地田省長竟通電扣留必到覆選區始給予違法顯然按照同法八十二條二欵結其果必至選舉無效且該省長所持理由無非藉詞當選人有賣買行爲以爲預防不知買賣選票律有專條如果發見此等弊端自應依法檢舉按律懲治該省長不於法律範圍内力謀杜弊竟先自違法妄事干涉况値土匪徧地防務吃緊該省長無端將全省知事同時調離職守盡赴覆選區帮同舞弊置地方治安於不顧似此違法命令人民勢難承認除電請中央飭公取消外特此電聞懇即協力反對務達取消目的是所翹盼山東省議會叩 
世界路透電 
[國際聯盟行政會將開會]  
　　二十九日倫敦電日内瓦消息國際聯盟行政會此次係專爲討論上西萊西亞問題而召集故將仍由石井子爵主席俟處置此事後再由顧維鈞博士主席蓋以純粹歐洲事件不欲有東方兩政治家一爲主席一爲報告員也 
　　二十八日日内瓦電國際聯盟行政會定明日開會考慮上西萊西亞問題與會各員均屬新人向未與聞該問題此次集議乃具以和緩精神得一了解之誠意開會時先由石井子爵提出報告豫料將請德人與波蘭人各提出竟見書 
　　二十八日瑞士京城電瑞士京城北面五哩滿成布區細地方新設之無線電臺業已開幕國際聯盟會將利用之 
[法德善後總長會議之結果]  
　　二十九日巴黎電法國洛歇爾與德國賴齊諾會商德國償付法國賠欵事現已議定暫行辦法德國擔任至一九三六年五月一日止共繳付値三萬五千萬金鎊之貨物以供兵燹區域之修復而法國願償還德國每年至多五千萬金鎊如所繳貨物其價値超過五千萬金鎊則所餘貨欵至一九三五年止按年償還給息五釐此項辦法之主旨在促進兵燹區域之修復 
[印度南部叛變之蔓衍]  
　　二十七日加里克特電印度叛衆摩浦拉族今日搶刦歐拉特地方之公庫攫去羅比六十萬並釋放獄囚令二獄囚與一獄卒改奉回敎後又攻擊一摩托街車殺死車客二人 
　　二十八日倫敦電南印度之局勢因自治之要求與叛變之蔓延頗爲錯綜已有數處宣布戒嚴令聞某處叛衆達萬五千人叛變區域商業紊亂交通中斷將有饑象而信印度敎者常慘被屠殺搶刦歐人亦有數人遇害兵警死三十餘人亂黨死七百人 
[德國黨人之示威行動]  
　　二十八日柏林電國人因歐士白格氏之遇害大爲憤懣定於星期三日出殯時舉行大示威行動以反對暗殺在哇芳堡被拘之學生二人已被釋放政府懸賞十萬馬克募緝兇手 
　　二十九日柏林電共產黨與帝制黨不聽警察禁阻昨在波資丹互相舉行示威運動但兩黨未起衝突共產黨繼與警察互鬭致死二人傷一人 
　　二十七日巴黎電德國善後總長賴齊諾博士聞歐士白格被害消息謂此事乃德國之大不幸 
[美日雅泊島之爭端已解]  
　　二十九日倫敦電美日兩國關於雅泊島之爭端相持已久今始解决據晨郵報華盛頓訪軍美國已接受日本寗願讓與海線便利權與管理權而不願將該島歸爲萬國公有之議 
[各國近事記]  
　　二十九日土朗土電殖民地職工大會已通過議案贊成永遠擯絶東方移民入境 
　　二十九日葡京電葡内閣已辭職因對於禁上交易所賭博之令意見不之一之故 
　　二十八日日内瓦電立陶宛政府續請許其加入國際聯盟 
　　二十七日倫敦電汾登紡績會已由官場派員清理賬目該會已發行之資本逾一百萬鎊大部份爲會長汾登氏所有此外又有兩年前以九五實價在巿場售賣之五年債劵六十萬鎊 
　　二十七日紐約電米細西宓州東面之鐵路已奉命減輕鋼鐵出品運費百分之二十至二十五不等因鋼鐵業代表上書呈請須減輕運費俾得與外貨競爭之故 
太平洋路透電 
[湘鄂戰信]  
　　二十八日漢口電據確實消息南軍已由岳州退走開離之前焚燬鐵路材料若干惟遺有米糧軍需品南軍自稱彼等非因戰敗而退今之退走僅屬軍略運動惟聞南軍此舉乃因缺乏軍火之故故衆意南軍及向江西邊界凌江退走志在與集於該處之南軍會合粤漢鐵路之交通已恢復至蒲圻長沙華員現紛紛離境西婦寓避暑所者均被勸暫勿回至長沙岳城縣知事爲搶匪殺死黄州縣知事已逃脫黄州現完全在匪徒及亂兵掌握中漢口今仍安靜軍事當道現正招募下流人民編練軍隊 
[優林與日代表之談判]  
　　二十九日海參崴電聞優林氏已於本月二十四日行抵大連與西比利亞日本政務處長松島氏及大連日領事島田氏開豫備談話會據日人方面謠傳第八師陸軍須待大連會議結果發表後再定撤退與否 
[東俄近事記]  
　　二十九日海參崴電海參崴勞工大會昨日决議抵制巿選舉 
[由美來華之人物]  
　　二十九日東京電美國羅基菲勒氏等二十一人今晨乘亞洲皇后號行抵橫濱定明晨赴北京以參與北京醫校之開幕禮羅氏對路透訪員稱渠游東方此爲首次毫無政治或財政關係不過欲助成世界之和平與幸福耳美銀行團代表史蒂芬氏亦乘亞洲皇后號而來日内即將往北京渠不願豫先發表意見 
國内要聞 
[北京通信（般）]  
　　鄂事重復决裂之大勢 
　　王占元去鄂人之疾似乎已去然於去王以外尙有自治之一部題苟單純的去王而一軍閥去一軍閥來仍於鄂人本身無甚裨益蔣作賓諸人决不爲此無意識之行動故裁巡廢督省憲自治當然爲必爭之事有人爲吳佩孚計畫謂渠欲調停湘鄂當首先承認湖北之省自治至多保留一督軍之地位而一切政權一槪歸還鄂人且將鄂人之自治軍俱容納於鄂境之内使爲正式軍隊而將各省援軍撤回然後有大事化小小事化無之希望此次吳氏赴鄂究竟與湘人與鄂自治軍如何談判不得而知而决裂之聲增兵之請總攻擊之說已不絶於耳門知曹吳對鄂固仍認爲殖軍地也 
　　據蔣作賓之通電聲明以自治爲幟志凡奉北京政府命令以巡閱督軍名義而來者必撲滅之而後已大約破裂之端即肇於此至在吳蕭勢力下之鄂人他事不敢言而勸告停戰之通電發見不少亦仍以自治爲前提前日徐東海派人赴津請黎黄陂電勸蔣氏退兵黄陂亦謂全鄂人民之意志傾向自治我何能爲若政府開放一切鄂兵自罷至近日周樹模熊希齡等赴津爲黎賀作翁之喜而十三日某旅館之一席會議决派人赴鄂奔走雙方之間請其先行停戰即在武漢召集全國代表會議解决各省自治問題又放大眼光不止爲鄂計而鄂之自治亦包含其中者可以見一般之趨勢矣 
吳果逆此趨勢重啓戰端勝負之數姑不作逆億語惟愚聞接近直派者言吳氏之意並不必與湘戰但求一面掃除鄂之自治軍一面除去王占元之殘部以蘄地盤之鞏固所謂王之殘部問題不過孫傳芳之上游總司令且自大敗以後已不能軍不足置議鄂自治軍當亦不如二十四師二十五師之整齊然誰爲哀者形勢顯然愚聞來自鄂中者謂孫氏之敗尙不專在對壘之際駐軍地之土人對於湘鄂自治軍多所援助如孫部將有所行動苟爲所知挜不報告於湘鄂自治軍一則知已知彼一則如瞶如聾曾有一次湘鄂聯軍探知敵營之懈因以徒手若干人舞雙刀者若干人持棒者若干人掩至孫部營地孫部手足無措遽即潰退團長潘某之死即在此時現在孫部已不在前方而代之者爲直軍爲魯豫援軍鄂人對彼輩之感情能較孫部爲優美耶况現在各路援軍充塞鄂境計蕭之二十五帥全師張福來二十四師这一旅（張尙有一旅在陜）豫之靳雲鶚趙傑各一旅安徽陳德修一旅近日吳氏又調直軍四旅前往集若干軍隊於一省之内試問鄂人作何感想耶此愚深爲吳蕭危者也 
　　至於政府方面對於鄂事固一聽吳之所爲且抱一迷夢謂吳可以由鄂取湘由湘取粤而造一眞統一之局靳氏近日且自鳴得意謂吳子玉確係能打確係肯打我當一切信任竭力以金錢供給之說者謂其發武力統一之幻現與去年設統一善後委員會相同矣近且有一趣聞靳之介弟雲鶚來電請機關槍請遣派補充之軍官靳立撥機關槍二十架其十二架由棉花胡同靳宅拖出其八架則向王懷慶之第十三師借用其所派軍官十餘人皆山東籍之陸軍部差遣每人給川資二百元且將欠薪一一補發說者謂苟非介弟决不如此優待且此種盡力帮忙之程度雖吳佩孚亦不能得　靳也惟近日曹吳方面索欵極巨且極急迫政府亦不能不悉索敝賦以供給之而種種政費及敎育費皆銷融於此中雖大小借欵成立多次亦不能分潤一文矣（十七日）（按此訊因津浦路阻昨晚始到雖時隔多日情勢已有變遷然觀此亦足以見北方當局之態度願閱者勿以明日黄花視之也） 
[陜局之新變化]  
　　閻相文自盡馮玉祥繼代 
　　陜西督軍閻相文氏突於二十四日下午二時三十分出缺該督署參謀長於二十四晚即有詳細電報到京關防嚴密原文尙難探悉其出缺原因一說係因病身死一說係郭堅部下逼迫服毒自盡一說係郭部剌死保定曹巡閱使亦於二十五日電達政府並保第十一師師長馮玉祥氏繼任陜督府院方面均極贊成國務院秘書廳即將此項命令擬就交二十五日閣議照例通過比賚呈總統府蓋印下午五時即交印鑄局發表 
　　又據另一消息云政府昨接陜督閻相文出缺之耗非常震驚當即密電保定方面徵求繼任人物及善後辦法聞曹使復電請以馮玉祥暫署陜督以維秩序政府當即召集緊要軍事會議議决遂將該項命令即日發表一而電令馮玉祥即日就職並令關於閻督善後事宜妥爲籌辦至閻督出缺原因都中傳說不一有謂於二十三日夜問自已服毒醫治無效延至次日下午二時逝世 
 
 

Page 11

 
 
者有謂閻於日前槍斃郭堅致被仇人暗算者亦有謂因急症身死者未知孰是總之阎氏突然出缺則陜局不名又生變化矣 
[直軍攻陷岳州之外訊]  
　　上海日人某通訊社二十八漢口電云直隸第十四混成旅及第一師長蔡成勳之部下一團自二十七日晚至二十八日午前已陸續來漢爲防禦四川軍故已向宜昌開始輸送吳佩孚因輓近不僅對南軍之戰爭不振且爲四川軍所壓迫湖北形勢有漸呈一變之觀故認爲有急將南軍擊退至岳州以南而以示湖北軍威力之必要遂於二十七日向全軍下總攻擊之命令蒲圻嘉魚之戰因以懸賞督勵之故自二十七日以來戰况漸覺進展各軍已開始猛烈之戰鬭南軍遂不能支持而於二十七日稍稍開始退却 
　　又同日漢口電云北軍開始總攻擊之結果戰况頗吃緊北軍似已有利二十八日拂曉南軍已棄嘉魚蒲圻而退北軍於同日午前業已完全占領兩地據聞南軍自嘉魚蒲圻方面退後各將校之逃亡者頗不尠各軍隊似皆亂列而向南方退卻北軍現正在陸續追擊中岳州之南軍自聞嘉魚蒲圻已失亦已開始退去據武昌督軍署方面消息北軍已於二十八日午後三時完全占領岳州吳佩孚爲保證湖南總司令趙恒惕之地位將以北軍第三師及第十三混成旅暫駐岳州 
[湘直决戰中之鄂兵變（漢口通訊）]  
　　湘軍將領以吳佩孚不顧湘鄂人民公意拒絶湘軍所提正當要求故異常憤慨又以前線戰事近頗失利益有生死關頭之念於是趙恒惕蔣作賓等均來前敵會同第一師長兼總指揮宋鶴庚第二師長魯滌平及其他各旅團長等從新誓師宣言以全體性命殉自治萬死不悔二十三日直軍中右兩路齊下總攻擊右路湘軍以扼守城陵磯天險直軍不易得逞惟中路雙方軍隊雖各有三萬餘而湘軍槍械則遠不及直第以湘軍均懷致死之心奮猛前進死傷山積仍不稍退二十三日晝間直軍已形不敵及至夜半汀泗橋側面被湘軍從間道偷襲由五十旅倉猝應戰防地即被衝動二十四日黎明湘軍後從官塘驛正面猛撲連奪數個山頭鏖戰數小時直軍不支汀泗橋遂爲湘軍佔領吳佩孚見此情形乃親率衛隊兩連督軍進攻且令前敵以白刃衝鋒後退者斬始將汀泗橋奪回湘軍以陣脚旣經衝動中伙舖又無險可守故退保蒲圻扼險以守直軍二十四五及第三師各一部進據中伙舖是役直軍雖反敗爲勝而犧牲甚鉅據聞第五十旅旅長陳嘉謨除腿部受傷外尙有一彈從右眼瞠下穿後腦而出傷勢極爲危險四十七旅旅長楊某亦受傷甚重運回傷軍武漢各醫院均已住滿至前方昨日似無戰事惟直軍二十六師及第十混成旅均經先後開到趕赴咸寗積極爲進攻蒲圻預備湘軍於蒲圻布置亦極周密大約不出一二日必有激烈戰事發生右路戰事直軍自攻克白螺道人兩磯後以攻城陵磯不甚得手即無甚激烈動作吳佩孚以中路湘軍抵抗力大非將城陵磯攻下進迫岳州即不足以寒中路湘軍之膽故昨二十五日午十二時自咸寗乘車返省勾留半日午後五時即偕同海軍第二艦隊司令杜錫珪乘楚振巡艦上駛隨帶去江元江貞江利永安等四艦及運送巡防各艦十餘艘又二十五師砲兵兩連野戰過山大砲各四尊以爲猛攻城陵磯之用聞嘉魚峽近日忽發現湘軍並檢查往來商輪上游南岸已發生激烈戰事勝負情形則尙未探悉 
　　當前方正在酣戰之際而省城保安門外南湖及孝感縣屬蕭家港兩處忽發生兵變以致武漢戒嚴加緊人民大起恐慌商業凋殘金融枯緊鄂東與鄂北且更添幾許之兵匪鄂人拜領軍閥之賜殆將無有已時六七武昌兵變後王占元爲欲鞏固其舊有勢力派員在直魯招募新軍以補充第二師之缺額及招募到鄂而湘鄂事起王乃令駐於南湖陸軍學校内從事訓練未久而王去職此項新軍約有一營尙未正式成軍僅有伙食而無餉糈蕭耀南接任後軍事倥促未遑顧及故該項新軍久傳不穩及蕭聞知乃派員前往視察擬定暫從徒手敎練所有前發槍械子彈槪行繳庫二十四日上午派員前往點收該軍因誤會爲解散勢甚洶洶夜間九時即有一連鳴槍譁變其餘二連亦相繼附和首先搶刦附近商店及居民數家隨即持槍向喬麥灣一帶刧掠旋沿江岸向東潰竄大約出葛店以至武穴另有一部分約四五十人搶刦敢家河一帶村莊即偷渡漢陽向蔡甸逃竄同時南湖武建營新招輸送隊約五百名亦持械闖出長虹橋經該隊隊長勸阻始行歸營蕭督聞警當傳知武漢各警署一律加緊戒嚴並令衛戍司令部撥隊赴保安門外防堵去時該變軍已相率遠竄矣孝感變亂亦係二十四夜半所發生該處駐軍爲鄂軍第一混成旅所部第二團二營該旅旅長原爲尹同愈王占元督鄂時以尹有安福嫌疑不加信任六七兵變後尹氏以定亂有功而反見疑遂憤而辭職王以二師變兵旅長孟昭月繼任該旅軍士多滋不悅此次變亂原因一說與尹有關係一說爲黄陂應山等處自治軍所勾結首先即將京漢電線割斷繼即將孝感監獄内囚徒放出乘北去短票車以搶刧蕭家港（蕭家港亦駐有二營軍隊同時譁變）花園廣水等處自東篁店以至花園京漢路軌亦被拆毁數段逮孝感南來短票車到漢省城始聞其事是時吳佩孚方自咸寗返省急令蕭督及杜鎭守使派軍往剿午後杜遂派其參謀長張木喈率軍一營馳往彈壓蕭派騎兵營長周福堂率軍一營燈後出發但該項變軍已先向雲夢德安方面潰竄冀得湘軍援助另有一部向豫南信陽州竄去現蕭督已電豫督請爲協拿並令知鄂東鄂北各軍事長官加意緝拿矣（八月二十六日） 
[政府對太平洋會議之表示]  
　　八月十六日外交部訓電駐美施公使云茲有照會一件希即譯送美外部文曰准本月十三日貴國駐京代使來文轉達貴國大總統邀請中國政府參列一九二一年十一月十一日華盛頓會議之公文業經閱悉中國政府對於此項會議深表同意蓋自歐洲戰役以後世界心理惟恐再有類此之事發生而近日國際形勢駸駸趨重於太平洋及遠東一帶以中國土地之廣戶口之繁在地理上又居最重要之位置則所謂太平洋及遠東問題者自中國國民觀之直關係今日全世界和平之問題欲使全世界人民同享康樂之福永離金革之禍則貴大總統主張和平之華盛頓會議必能多所供助中國政府深願與各國一律平等參預共襄盛舉至於貴國大總統聲明涉及太平洋與遠東之討論不欲設法界畫其範圍足徵貴國政府開誠布公毫無成見中國政府亦深表贊同並願在會議中根據來照中仰仗友誼及能誠意體亮袪除爭端的重要之宗旨以誠懇之精神曁友愛之態度互相討論以副貴國大總統主張和平之盛意云云外交部十六日 
　　又東海發表對於太平洋會議之談話云美國大總統哈定君以太平洋及遠東問題與限制軍備有密切關係提議開會於華盛頓共圖解决之方美國駐華代辦奉共本國國務卿之訓令於本年七月十二日向我政府徵求意見並以非正式邀請入會當經答復贊成加入本大總統深信我中華民國全體國民聞茲消息必欣然讚頌此項會議之有益於遠東曁世界大局蓋我中華民國國民愛好和平根於天性而又目擊歐洲戰禍蔓延及於全球且亘數年之久其影響於人道及文化至堪恐怖自戰役告終世界形勢駸駸趨重於太平洋一帶我中華民國位於太平洋之上回溯數十年來國際相關之歷史與夫近年顯著之事實凡足以引起國際糾紛致將來不幸或牽動世界和平者未易悉數假令彼此各據枝節不思討尋根本原則非但無以促進和平恐牽一髮而全身俱動糾紛之局益將擴大本大總統深信我中華民國全體國民對於此項會議必延頸跂踵希望其於處理太平洋事務先行確立國際公平之普通原則然後不論何國何事胥循此原則而梳櫛之棼者以理爭者以息此則本大總統所敢代表國民歡迎美國大總統提議之華盛頓會議並願將此國民愛好和平之眞希望披露於友邦人士之前者也 
[太平洋討論會代表訪問記]  
　　太平洋問題討論會代表俞誠之史久光等前日上午十一時往訪問外交部刁作謙公使及錢泰司長當由錢氏接見俞等首詢以關於太平洋會議代表人選政府曾否决定錢答現尙未决定外傳政府擬派六人之說不確至於西南方面政府亦已有非正式之接洽蓋政府對於此次太平洋會議極願順從國民多數之意思聯合南北一致共籌應付俞問外傳西南派定伍朝樞代表之說究竟確否錢答政府尙未接到報告俞又問山東問題政府對於直接交涉態度如何錢答政府對魯案交涉之態度仍决順從民意拒絶直接交涉但日本如確有誠意無條件交還則中國亦未始不可接受俞又問國際共管一說政府曾否接到美國正式否認公文錢答駐華美代使業接到美政府訓電照會中政府否認此說最後錢氏並謂新銀團及國際共管理中國鐵路問題外部業已移文財政交通兩部請從速準備應付方策俟財交兩部說帖到後始能决定方針云云談畢已十二時遂興辭而出又該會推董顯光代表於二十一日上午往謁美代使當由美代使接見董君首叩以國際共同管理中國說是否確實美代使答此說完全不確董君次詢貴代使有無接到貴國政府之電對於此說有所辯正美代使答自國際共管中國說傳播東方後渠當於本月十八日晨電致華盛頓政府詢問有無其事於十九日上午即接到美政府十八日晚覆電訓令該使正式表明美國政府絶無主張共同管理之事蓋美國政府此次召集太平洋會議關於中國問題美國之政策仍當以門戶開放主義扶助中國自决美國决不願稍涉干預中國内政之嫌云 
[廣東之援鄂態度]  
　　孫中山對於援鄂一事現已積極籌備并將阿福林軍隊改編預備出發而許崇智軍隊現亦陸續改編惟對於軍餉問題極難解决疊次在總統府開秘密會議尙未有成議聞擬以築堤借欵一千萬爲援鄂軍費然急速未成事實又擬即辦國民銀行發行紙幣一千五百萬以爲先用如借欵成立即將作爲準備金現正在籌議中此種計畫究未知能成議否耳昨據公府某要人云近日援鄂事表面上雖似積極籌備然其實不過一種虚張聲勢湘粤間尙未有若何聯絡故湘鄂開戰情形並未報告來粤而趙恒惕亦始終未請出師援助今出師入湘尚須徵取趙恒惕意見且堪膺此項任務者此間頗難其人因思金永炎於從前軍政府時代岑春煊曾委其署理秘書廳長當時趙恒惕任湘軍師長曾以某事託金永炎代爲疏通以後時有來往彼此感情甚深故特邀金永炎由桂來粤派令赴湘與趙商榷必須俟金永炎回覆然後方能决定援鄂之進止也 
　　日來吳佩孚與湘軍激戰甚烈湘軍有不支之勢若不得西南各省出師協助則岳州不守長沙即岌岌可危因此蔣總監作賓電粤請援惟趙恒惕未有來電據十九日蔣電云陳競存總司令許汝爲軍長勛鑒鄂人驅王自治利在速决故僅以湘鄂聯軍開始作戰王逆敗走方謂戰事可告終結自治可盼實行不料吳佩孚奉北廷僞命巡閱兩湖窮兵黷武竟欲囊括湘鄂席捲西南戰事擴張牽動全局爲一國之公敵匪一木所獨支必須共濟同舟當仁不讓先生義聲素著威信允孚亟盼率師北上助湘援鄂促進民治共息危機則國家無疆之福匪僅鄂人感戴已也臨電神馳毋任翹企弟蔣作賓叩皓觀此可知鄂人渴望粤省出師这迫切矣 
[湖南之省憲與政潮]  
湘憲審查會已於二十日開正式會是日各界到會者極多雖屬照例文章然亦極一時之盛據該會副審查長仇鰲報告謂憲法草案已經同人審查完好於法定二十日中必可如期完竣云云但外間傳說謂審查會前此預備會耗時至兩三月之久風潮至四五次之多而通過條文僅五十條内外茲乃於最短期間能將憲法正文百三十餘條及五種附屬法三百餘條不費吹灰之力即將大體討論通過者良由趙炎午氏屢次催促之時各審查員曾向趙氏每人索伙食洋四百元以爲酬報趙氏允之始各能捐除成見尅期藏事使此說果確恐於省憲價値極有關係也 
　　湘省倒趙之聲有如錢塘之潮時起時落近來此種聲浪又時時接觸於耳鼓據聞旅粤湘人已决計在此時倒趙將藉援鄂爲名假道湘中以就便倒趙無論湘鄂戰事何若均必實行故日來由粤寄湘之倒趙印刷物如一個湘人的說話湖南陸沉記並前此發現之請看趙恒惕之罪惡及趙恒惕禍湘十七大罪書種種不下十餘起之多凡此印刷物皆不啻爲倒趙者之前驅自趙氏親赴前方省城謠風更熾謂倒趙派已决於最短期間舉事在省城一方已經布置完備並已運動傷兵擔任聯絡其他各軍隊舉事之時已相約以舉火爲號軍警當局對此頗爲重視以數日以來曾破獲謀亂機關多起外間所謠實不無影響也現在戒嚴司令及省會警廳長已嚴密防範除每日加派軍警輪流梭巡外並於每日晚十二時即斷絶交通無論何人均不許通過對於傷兵行動及防範火警尤爲特别周致中警署自署長以次並不許請假離署 
[蘇人請保全鹽產電]  
　　北京鹽務署潘署長鑒通泰濟南塲鹽爲蘇省生產大宗固國家稅入所關尤蘇省民生所繫歐戰數年濟南爲輪船噸價所厄幾瀕於危近始稍有轉機復因劣幣錢賤致受鉅虧前之厄非運商厄之故絲毫未求運商之補今之虧實運商虧之寗能甘受運商之蝕何以言之運商購鹽以錢售鹽以銀初行票法時所定岸價悉本塲商牌價爲之標準比時錢價皆在六錢以上自錢價日跌運商額外之利所獲已多塲商不與計較者猶可勉敷成本耳近以受累不堪曾經運使作中以五錢二分改定銀盤詳奉尊署核准若以最初規定岸價時之錢價考之相差仍遠乃聞運商祇知利已不顧損人以停稅停運爲要挾官廳之計其不顧大局不恤時艱滋甚須知濟南鹽塲所在皆民生窮蹙盜匪充斥之區今年沿海屢被風雨潮災地方已苦無能補救若更厄塲商而厄及竃丁禍患何堪設想此則不得不爲厝火積薪之慮者務祈尊署主持公道勿爲危詞所惑任聽摧殘蘇省生產蘇人因鹽產關係地方生計難安緘默爲此公電尊署速作根本解决俾杜挾持而維大局臨電迫切竚候後命張詧張謇韓國鈞黄以霖馬士杰等有 
地方通信 
[蘇州]  
　　巿公所公派行車規則蘇州通行人力車一事業於九月一號通行前日已由蘇警察廳出示布告并附有取締規則現蘇州巿公所亦因各認車公司報領執照已將及額雖各公社之橋梁尙未全平而其勢不能再行展期昨亦擬有取締規則十餘條分派各巿民公社實貼各區域内大意與警廳規則相同惟遇有違背規則者仍請各警察分所帮同取締 
　　各鄉鎭壽辦電燈廠蘇地各鄉鎭之自辦小引擎電燈除黄埭鎭已經成立於今春通火外繼起者有滸關各界發起仿照黄埭辦法集資開辦乹電燈廠嗣因他種關係中途停頓未成事實現經該鎭董張頌清繼續辦理已赴滬購置引擎一面積極進行擬於秋冬之交發電通火又有木凟鎭紳嚴君以各鎭壛將開辦電燈而本鎭商業漸趨發達亦應仿辦電燈故特集議籌資趕辦並赴滬購備引擎一俟設置完備即行開始通火 
　　北區警察破獲大賭窰北區境内向有大賭窟一處已歷多年因地點遷徙無定不易破獲茲經北區警察署長李凌雲於日前偵悉該賭窟遷在承大寺後爐坊場率壽生家遂立派長警多名前往掩捕各賭徒正在興高彩烈之際一見警察前來遂蜂擁而出警警察勢孤力弱致被脫逃多人當場拿獲賭徒小湖北夏小六等九名即用繩索綑解北區警署旋又派警前往承天寺前如意閣等茶肆拘獲賭徒五名帶區先後共獲十四名即經李署長略訊供詞將各該犯連同賭具解送警察廳收押訊辦矣 
　　警廳更調巡官蘇州警察廳長李明遠近以閭門馬路一帶烟窟林立特將各分駐所巡官大加更動以資整頓所有第五分駐所巡官楊鴻鈞調充第十分駐所所遺第五一缺以第四分駐所巡官孟昭敬調充所遺第四一缺以第十分駐所馬巡官調充又馬路一區巡官徐立德撤差遺缺以本廳某稽查員升充各該員奉令後均於昨日分别交替矣 
[鎭江]  
　　大水阻礙交通風雨連朝江潮繼漲大港瓜洲等處水已登岸商店停巿鎭揚鹽與清淮内河各班小輪業已停駛郵件另僱民船往來輸送以致到達頗遲惟鎭地米巿亦因江北水漲來源阻絶又復抬增每石已貴至十二元左右 
　　電陳水災情形鎭屬揚中縣一帶前日狂風大作江潮暴漲圍岸多被冲破淹没田禾數難勝計災民遍野待哺嗷嗷昨經該縣知事電請省長撥欵賑濟以惠災黎 
　　小麥巿價飛漲小麥巿面因各麵廠購買原料爲製粉之用放盤收羅巿價步步增高加以江北運河一帶水勢浩大各該產地雖有存貨來源運輸已受阻滯昨今兩日開盤高小麥每石提至七元左右較前數日又漲五角之譜 
　　新局長已蒞差新委運北統捐局長吳銘常於二十七日由省乘車蒞鎭當即詣姚一灣統捐局接差視事 
[揚詶]  
　　運河堤工之危險揚州東關外大王廟建於運河東岸提上一星期前廟僧因堤岸被水冲缺赴河工局稟報該局不信復有附近圩民焦姓往局忿告將决情形該局派人往視未及修整於八月二十一日决開堤上草房均已冲去幸在白日未傷人口初 
决時僅寛兩三丈今則愈寛已近十丈跌塘及深及二丈今早量一丈八尺五寸被水圩民失老携幼奔訴江都縣謂河工局延誤所致經王知事極力慰諭並云催局刻即堵塞聞一年以來河工熟手已爲換盡一班外行工員幾於束手無策矣高郵開車邏壩後數日間水仍未消已於二十四日復開五里壩立秋雖逾十日但裏下河早稻少而晚稻多其損失眞不可以數計矣瓜洲運河水已平堤農民不得已自行集夫加築子堰詎水勢迅急將子堰冲去溺斃數十人之多洵可慘已 
[嘉興]  
　　新秈米已上巿嘉興四鄉早秈已經成熟現正收割昨日南堰等鄉鎭上新米已經見樣惟以連遭暴風加以爲水浸濕故收成歉薄且各米行以該項新米身骨頗潮不能久儲因是價格難以看高開盤每石約六元七八角次僅六元二三角若天氣放晴米粒身骨乾燥日後價格必將增漲 
雜評一 
[一勝收兵（默）]  
　　吳佩孚主張一勝收兵今岳州已下可謂勝矣且岳一議和又爲吳所自言而他方面復起停戰議和之運動故以今日情勢論吳果欲挽回名譽結束戰局則實一不可失之機會矣一勝之後而欲再勝收全湘三勝平西南恐吳亦未必敢操此勝算則曷若乘此機會迅速收兵一面邀集湘鄂軍之領袖與地方團體京津調人或在岳或在漢開一議和會吳宜開誠以容納鄂人公意而勿逞一時勇氣鄂人亦宜斟酌全局情勢而勿採急激主義吳與鄂人方面能接近則他方面自易調解直湘戰事能了而後不致有第二幕戰事發生鄂局能先自解决而後能進而解决南北之糾紛故今日議和實爲不可逝之機會而能不失此機會與否則惟視兩方之覺悟何如耳 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[太平洋會議協會之組織大綱]  
　　本埠太平洋會議協會其組織大綱如下第一條本會以對於太平洋會議盡國民之責任鞏固國權爲宗旨定名爲太平洋會議協會第二條本會以左列各團體組織之上海總商會江蘇省敎育會上海縣商會上海縣敎育會上海銀行公會錢業公會華商紗廠聯合會歐美同學會各馬路商界總聯合會經與會各團體多數之同意得酌請他團體加入第三條本會由各團體各推代表五人以内由本團體正式函告本會各團體代表外經到會團體代表多數之同意得酌請名人加入第四條本會開會地點臨時定之第五條本會發表之主張仍以各團體名義行之但須本團體有一人之簽字其代表未簽字之團體得暫缺之第六條本會不設會長會議時於各團體代表中公推一人主席第七條本會設會務主任二人主持招集開會及接洽各團體代表并收發文件第八條本會所需經費由各團體酌量擔任或臨時募集之第九條本會於太平洋會議終了時即宣告解散或另行改組 
[航業消息彙紀]  
　　在洞沙擱淺之藍烟通輪船拉克斯號連日漸被曳起本星期三日可曳至深水處云 
　　法郵船高爾提挨號在洞沙擱淺後至今已歷十一天矣昨據該公司云刻下該郵船雖仍擱入沙中其形勢已不若前數日之嚴重於拖援出險頗有希望該公司現稱至遲在下星期内定可將其拖出言下似屬已有把握矣 
　　今日招商局之長江班輪江華號出口本埠中國銀行有現欵十萬元分裝二十箱由該輪裝赴湖北者 
　　怡和洋行之香港天津直航班輪捷升號刻因船身後艙在途中損壞現已不能行駛亟須入廠修理茲已將裕生號調入此路替班即從本日起開始航行云 
　　日清公司得漢口消息該公司行駛湘潭至漢口綫内之武林丸前日在距離武昌二十里地方被軍隊開槍射擊今雖脫險而船身已受損傷矣云云 
　　法國郵船公司鑒於本年中國方面之需求艙位且赴法旅客之日見增多因此决定添加船舶有改良艙位除前已添航没收之德輪外今又將大西洋號郵船一艘拆除汽機改建摩托新機燃料易煤爲油藉以移出地位擴充運貨噸量同時並將此輪加造出特别客室二層俾可容納多數旅客頃法總公司已有電到滬報告於九月底或可竣工將於十月下旬開赴中國大抵須在十二日上旬至申此船便派定行駛中法一路也 
　　本日東洋汽船會社之西比利亞丸赴美國舊金由上海出口貨中有湖絲三百包運出 
　　中德恢復通商以來進出口貨已漸趨發達德國尤需求船舶轉運本埠好時洋行現時經理之荷蘭商輪因亦添加托赛烈Ｔosari及愛爾第白倫Ａldebaran號兩船將於下月開來而日本郵船會社更闢中德揚子江路之航綫已派前橋丸Ｍayebashi　Ma　u於星期四起開始行駛此綫云 
　　本日招商局之廣大號出口本埠富記銀號有元寳六千枚分裝一百五十箱計銀三十萬兩運至香港係轉裝雲南富滇銀行者又有廣東有元寳四十箱計銀十二萬兩云又有同日太古之四川號出口本埠錦經綸有大條銀一百條計銀十萬兩係裝至廣東本號者又有毫洋五萬角元寳一箱計三千兩係分運至汕港者 
　　昨日日郵社之伏見丸由港來申乘來旅客計有居覺僧范蘊石許公遂黄全李紹華黄景衡許瑞武戴恩瑞等華人十二名當日下午即開赴日本又有該社之進出口部辦事日人黑岩昨與友人乘車至崑山游玩至崑後與友人在小河内游泳竟至溺斃屍身已由該社雇小船往載來申矣 
　　藍烟囱公司之新造日歐班商輪三艘第一號克爾執司號昨已由東洋開抵上海此間有出口貨一千餘噸由該輪裝出現定一號還英第二號日歐船名曰托爾伊羅司Ｔroilus今接英國電告此船茲亦造好已定九月十七日開班云 
　　招商局於今日出口之江新號輪船開始增添星期二開行之長江班船但新江天實行再加星期五出口班云 
[拱辰艦在鄂失事之電訊]  
　　海軍總司令公署前日接得駐鄂第二艦隊司令來電略稱所有派駐鮎魚套之拱辰軍艦本月二十三日𨺗遇颶風該艦未經升火防範因此遭風顚蕩飄搖不定艦身撞於江鯤軍艦艦首登時沉没艦中員兵均經救起未遭滅頂而江鯤艦首亦被撞損壞亟須修理拱辰艦沉没之處江水頗深刻已設法打撈除將該艦長林振鏞先請免職聽候處分外理合將拱辰艦失事緣由電陳鑒核等情何護總司令准電後當即據情電呈海軍部請示遵行云 
[電請放行新加坡扣留之商輪]  
　　本埠鐵業行中之順泰鐵行主張卓仁怡大鐵行主枵菊庭等糾股組織協記公司向英國購買商輪四艘其船名爲安亨馬尼喇黄開周發（俱譯音）等該輪等現在新加坡擬開駛來滬由該公司經理李偉令盾委託夏老臣洋行由新代爲放行詎爲新加坡領事所阻謂須得上海交涉公署來電證明確爲鐵業協記公司所購方准放行聞已由鐵業公所世春堂呈請交涉公署迅予電達新加坡總領事放行以免耽延損失云云 
[新米有偷運海外消息]  
　　滬上新米上市後聞南北市有人承接某國人生意購買新米偷運裝赴海外日内有人探知秘謀共運去數目不下二千餘石致市價近兩日回漲三四角聞此項白米預先抛出每逢星期六交貨照市取値該奸商四處以金錢運動於交貨時市價提高彼即利用之云 
[上星期之米麥雜糧油餅市况]  
　　上星期中米市始終堅定價格又較前星期好起二角許蓋緣本週中河下浦江到貨均甚稀少而市上銷胃頗旺以致供不敷求市形步步見俏也最近廠機南白破十一元五角北白破十一元六角半此價已接連數日不動可知市面之堅定矣查邇來米店辦進各貨并不甚多故浦江河下每日斛開之數不過五六百石而已新米轉瞬登塲市價或可鬆動是以米店相率觀望不願多辦上星期中麥市挺秀綜一週中未曾回疲各粉廠交易異常暢旺如漢口明光南京等處小麥購去者二三萬包尤以漢口貨交易爲最旺價格與前星期漲高不過數分惟目前市勢甚俏故價格仍然看高云最近明光小麥價三兩八錢二漢口小麥三兩六錢南京小麥三兩八錢寳應小麥三兩六錢與兩星期前市價比較之均漲起四錢之外可見麥價之提升目前正未有已也 
　　上星期雜糧市面均旺黄荳市價平穩芝蔴洋莊銷胃極旺餘均平定黄荳本街客帮均有交易大連營口續有到貨亦頗有開出據大連最近電訊現黄荳價爲四元七角三與前週市價相同本埠交易以懷遠貨及正陽關貨開爲最多其次常州黄荳亦有成交漢口貨則少開出　計懷遠三兩四錢二較前週無所變動好起一二錢之譜正陽關貨三兩四錢二與前週相彷生仁廣帮已有動辦山東貨開出最多價格平穩計三兩七八錢云其餘雜荳如豌荳等類綜一週中交易尙稱不惡芝蔴因洋莊銷胃之大價格提漲最近徐州白芝蔴七兩五錢半南京芝蔴七兩四錢七八分較前週好三四錢云其餘菜子交易亦旺客路秈米供給適合市况穩定價格無所變動云 
　　上星期中油餅市况極靜交易稀少各貨開出甚少此由於時届秋凉季節已過之故也連豆油現貨據最近電訊僅十元較前週已疲一元數角矣本埠大連油莊沙船等運來之貨較形寂寞本埠開出荳油價八兩七錢本廠餅價一兩三錢尙與前週不相上落云 
[報告通州棉市之快信]  
　　昨據通州客報告棉市快函云該處通花本年收成遭水損失甚鉅所有石港及東臺兩處上年產額有八十餘萬擔此項棉花亦爲通花之一大部份現在花田竟成一片汪洋積水尙未退盡田壤陷落他日花衣收成尙無把握至於通崇海所有陳花尙剩全產額百分之十五將來必爲當地廠家所截用不能流出又新花產額種植棉子本較往年减少七折今遭水災之後觀測祗有三成可收尙不敷當地大生數廠之需求也 
[金價變化之觀察]  
　　兩星期來標金市面常在三百四十六七兩之間近來趨向低落人心看小此中原因不可不一注意查邇來大修看縮本埠先令市面因銀根鬆動之故内盤甚軟最近掛牌爲三先令八辦士而内盤結價不過三八一二五三八二五幾與掛牌行市相同照理而論金價本應看高惟東滙市不因大條之縮化長反而逐步見小於是金市乃大受影響以目前金價合算東滙行市理應放長金市乃反因東滙見縮而軟疲矣昨日午前十時半左右先令忽縮一辦士東滙長一分半於是金價暴騰至八兩此係突如其來之風潮惟先令内盤甚軟故改縮實意中之事說者謂一二日中金價恐將有不測之變動云 
[友華銀行銀市報告]  
　　中美新聞社譯友華銀行二十九日報告云昨日倫敦銀價近遠期俱不動紐約銀價亦然倫敦紐約間匯價高一分之八分之三此間今日開盤金鎊金洋初亦不弱後金鎊跌一便士金洋跌一分半交易價金鎊八月份爲三先令八便士又四分之一九月份爲三先令八便士金洋八月份爲六八半九月份爲六八市况寛鬆 
[糖市最近之趨勢]  
　　申地糖市細沙荷白售九兩五錢尙呆荷蘭地頭則反俏前價荷金十三盾刻升至十四盾香港荷白報十三元劃申盤十兩有零廣永盛號將前次抛出期貨放價九兩三錢收進該號上次抛出八九月貨祇六兩七八錢也現照香港市面申行定存之東白尙可保成本不虧新渣赤九月十月交貨抛過六兩市形實難預料也云云 
[證劵物品交易所兩週比較表]  
　　上海證劵物品交易所上週交易與前週比較公債類市况平疲元年六釐約跌去半元三年六釐價近七十九元四年六釐五年六釐形甚穩定出入頗微七年長期約小三四角價在四十一元四角左右十年六釐約跌去一元五角股票類寗紹公司股畧好三四角麵粉交易所股逐漸回高漲起四元餘民新銀行股期貨未經做開現貨平定價在二十四元五角之譜勸業銀行股交易甚稀價仍站定在五十一元左右中國銀行股現貨爲一百零五元南洋兄弟烟草公司股市面堅定好起一元三四角漢冾萍股沉寂已久未有交易本所股本月期小三元餘九月期無甚出入通花交易非常旺盛因受大風雨之打擊收成甚薄產地商帮紛紛來滬買進故人心步步看高近期漲起三兩遠期亦漲二兩餘標準紗脚地頗堅亦隨花市而好近期漲起三兩遠期漲起近四兩云茲擇其要列表於後 
種類　　　　　月期　　最高市價　　最低市價　　　　成交總數元六公債　　　現期　　二五一九　　二四九八　　二六七○○元十年六釐公債　現期　　六○二九　　五九七○　　一六五○○元寗紹公司股　　現期　　二七五一　　二六七六　　　　　八○股麵粉交易所股八月期九月期六九四○七二四四六一七三六六七○六五五○股南洋兄弟烟草公司股八月期九月期三九一六四○三七三七二八三八三二四二四九○股本所股八月期九月期一一五四六一四四九○一一二九六一四一二三四九八○○股通州棉花八月期十月期十二月期三三三九三一五八三一二六三○一六二九五五二八作○五五五八○○擔十六支棉紗八月期十月期十二月期一五七九三一五八二九一五五五九一五三八三一五四○八一五一九一七八六五○包 
[縣公署會議改組欵產處]  
　　舉定秦硯畦張吉門爲正副經理員 
　　上海縣沈知事因奉省令改組公欵公產處事昨日午後邀請各市鄉經董到署開會集議改組方法各市鄉經董之到會者有上海市經董陸文麓閘北市錢允利蒲淞市顧視清洋涇市劉志濤閔行鄉李鴻翥北橋鄉戴元貞楊維幹法華鄉施其光及學務委員賈豐芸曹幹臣姚慕蓮等於午後三時開會由沈知事主席經衆討論之下僉以改組方法須根據省令辦理至正副經理員有主張仍舉現辦之姚文枬朱日宣連任者有主張另行推舉者厥後决定另行推舉並經到會各董舉定秦硯畦爲正經理員張吉門爲副經理員遂於四時散會云 
[縣商會籌繳冬漕借欵]  
　　江蘇嚴財廳長前通令各縣知事息借冬漕上海縣沈知事當查上海一隅民國十年份經徵附稅約有十九萬數千元之譜籌借十份之三計六萬元因即轉函南北市兩商會會長擔任籌借並請轉勸錢業董事及當地紳富等量力籌備在案茲聞縣商會會長接函後即與南市錢業公所董事並正利華大兩銀行曁建帮董事葉鴻英等合共籌借一萬元照章於八月三十一日以前報解者可預扣息六個月惟常年一分起息祇能計算五個月昨已由會將各戶所繳之借欵一萬元將利息扣除即行如數彙解縣公署請沈知事簽給收條一俟三聯單發给後另行正式塡換云 
[閘港口警察誤傷平民之命案]  
　　浦東閘港口南匯縣警察分所前日午後由某巡長率警十餘名荷槍實彈前往杜家行鎭搜鸉因賭至某私售處樓上烟客十餘輩正在吃烟聞警各覓路圖逃該警等舉槍示威喝令勿逃適某警之槍保險機未關致彈出誤中胡某腰部移時斃命該警等見已肇禍亦即退回閘港警所嗣各鄉民羣情鼎沸以巡警槍斃平民大爲不服聲言捉拿兇手一唱百和聚集數百餘人蜂擁投奔警所該警等聞訊全體携械逃避一空事後由當地紳士杜順之等出場勸導各鄉民始各散去杜紳等連夜投南匯縣公署請派員蒞驗及會商善後辦法云 
[滬杭路昨日車運進出之現銀]  
　　滬杭甬鐵路昨日由禾開之區間車有松江甡源莊運申鴻賚莊鈔洋二千元又一百零三號早快車有臨平站塘西鎭平源莊運交上海隆泰莊銀元一箱計三千元共五千元浙江造幣廠因前日星期申行無進出故昨無銀運申云 
　　昨日滬杭路同和公司承運中國銀行寳銀九箱計重二萬七千兩又交通九箱計重二萬七千兩鹽業四箱計重一萬二千兩又寳銀九箱計重二萬七千兩裝至杭州造幣廠又現洋一千元至嘉興 
[國内輪船運貨進出口之調查]  
　　進口貨（長江）招商局之江新輪船昨由長江裝來黄豆八百四十七包小麥八百三十包桐油三百八十六桶機花二百包白豆二百十七包芝蔴一百三十六包藥材二百零九件瓷器一百六十七件黄白絲八包土酒一百零八壜水靛七十二桶棗子六十四包紅茶六十六箱雙連紙八十七件蓮子二十九件上紙二十四件破布九十七件菉豆二十七包生漆十二桶香烟十七箱秈米十三袋牛角六件草蔴七件松香三件青蔴四件綢緞五箱雜貨六件（港粤）太古公司之四川輪船昨日由港粤裝來赤糖四百二十四包香蕉三百零五簍紅皮二十件佛手五十簍陳皮十件檳榔衣十六件籐皮五件白鐵一件雜貨四十四件（烟津）招商局之新銘輪船昨由烟津裝來黄豆及瓜子一千二百六十二包鹹魚及鹹　等三百八十一件水果六千六百十三簍水烟四十四箱藥材六百零一件石棉粉一百包土酒一百五十壜府綢二十件紅棗二十七件頭髮七十三件 
　　出口貨（汕港粤）怡和洋行之同升輪船昨日由申裝往香港廣東之貨麵粉七千包生餅三百塊洋紗一百五十箱香烟一百二十箱生鐵二十四件猪油五十桶魚乾三十件又太古公司之四川輪船昨日亦由申裝往汕頭貨計麫粉七千九百十五包土酒二百七十五壜黄豆二百四十七包洋燭二百箱洋紗一百三十件豆餅九千片香烟三十五箱青蔴九十五件皮蛋五十壜藥材四十三件生姜十六件木耳十件沙梨十簍黄豆四十五包雜貨四十五件又裝往香港貨有麵粉一萬三千一百包麥皮二百包生油二百桶蓮心七十四件山芋八十八件藥材四十二件洋布二十八箱活羊四十四只金針菜三十包黄豆五十包木耳六十四件墨魚十件山芋一百二十件海蜇三十件鹹魚二十件綢緞四件雜貨一百四十九件又裝往廣東貨有麫粉一萬包黄荳一千六百九十六包洋紗二百四十二件藥材一百五十一件生油三百六十四桶石羔三百擔蜜糖一百二十包綢緞三十八件生仁二百三十包活羊一百三十只生餅二百二十包洋葱一百件香烟四十五箱雜貨八十一件（厦港粤）招商局之廣大輪船昨日裝往厦門貨計麫粉一萬零五百包豆餅七千塊肥皂五百箱棉花一百包雜貨七百四十六件又裝往香港貨有紙頭一百五十件肥皂二百四十箱土酒三十壜雜貨四百三十一件又轉口貨二百件又裝往廣東貨計乳腐二百壜棉花四百二十四包肥皂一百箱雜貨五百件又轉口貨七百十七件 
　　（烟津）招商局之新銘輪船昨日由申裝往烟台貨計麫粉九千五百包白米二百七十八包紙頭一千一百八十件洋布四百四十三件茶葉一百五十九箱牛皮七十七件白鐵一千一百七十件生鐵二十噸水果二十件藥材二件雜貨三百零四件又裝往天津貨有麫粉二千包洋布一百五十八件紙頭二百二十五件土酒一百壜盗器一百八十二件靛青一百五十桶白糖二百包茶葉一百十六箱藥材九十三件白鐵三百四十八件雜貨一千二百四十六件 
[學生會否認北政府案之論辨]  
　　學生總會之聲辨各省各團體各報館並轉海外華僑各團體各報館均鑒林寳慈唐世芳蔣志澄在本會之經過情形業於本月二十七日撮要披露乃彼輩旣發宣言又發通電信口雌黄嘵嘵不休學生界中而有此種現象同人深引爲憾奚必置辯祗以曾參殺人毛遂墜井縱非事實易淆觀聽用摘舉其不可解之處再爲國人陳之林寳慈等宣言及通電一則日政治臭味再則曰政治臭味恍若有此數字足以啓外界懷疑爲北庭張目也者然（撫我則后虐我則仇）專制時代之人民尙知此理何况共和政體下之身受敎育者乎北庭罪惡書盈决議否認誰曰不宜林寳慈等果具揚雄之才何不頌其一二功德以袪國人之惑且評議部未及討論承認南政府案林寳慈等宣言所謂（北京政府之應否否認與廣東政府之應否承認當開國民大會以實力解决之）所謂（但此問題已經大多數表决通過）將否認北庭及承認南政府并爲一談使人迷離惝恍以定同人之罪案不知立憲國家無論君主民主皆有政黨國會選舉或總統選舉乃國民表同情於何黨之表徵除根本不贊成有政府者外即判别雙方之優劣否認一方承認他方不得遽指爲卑鄙齷齪今僅决議北庭之應否認尙未議及南政府之應否承認評議部之愼重可昭示於國人矣獨不見信於彼輩是何故耶若以否認北庭爲關涉政治臭味易致迷悞則林寳慈在理事會提出組織理想上的聯省政府案蔣志澄在評議部提出反對朱啓鈐組閣案不關涉政治臭味乎不更覺迷誤乎此不可解者一也外交敎育各爲政治中之一部分林寳慈等强事劃分謂（平素主張在力爭外交促進敎育）試問外交危險敎育破產非不良政治之支配使然乎前年五四今年六三誰爲厲階彼輩欲代北庭卸責遂支吾其詞此不可解者二也評議部開會非國際會議可比所有議案惟聞表决之是是否合法不聞某處評詳員之是否退席倘少數不肯服從多數藉退席挾制而有効則幾無一案可以成立唐世芳曾充評議長豈其當選與咨請執行之案俱全體同意耶彼輩不明法理不重法案擅行宣言用意安在此不可解者三也各地學生會實有九十餘處而按照章程及本年理事會議决案得出評議員者不過四十五處内有停辦者有來函聲明本届不派評議員而對議决案負責者當本月八日理事會與評議員交換意見决定俟報到地方過半數之評議員抵滬即可開評議會故十日選舉評議長以後繼續開會至二十六日已届十七天唐世芳皆木致疑於人數之不足據彼等通電云（此次評議會到者十五處及至議决否認北政府案與會者僅十四處）即此知議决否認北庭案與會者不爲不多也彼輩偏作閃爍之語曰（以省區而論不及全國三分之一以組織總會之單位而論不及六分之一當然不能代表全國學生倘此後總會發表此種議决案敝代表團誓不承認）擁護北庭工則工矣惜與前段自相矛盾耳是日表决之時視北京杭州山西三處評議員聲明放棄表决權有評議部咨文可稽彼輩偏揑稱北京山西杭州表示反對南京未加入表决此不可解者四也林寳慈在理事會忽爾提出（組織理想上的聯省政府）案忽爾翻悔自已加入可决之（否認北庭及準備否認北庭後之方法）案非態度噯昧而何當未討論之前彼與人談話謂此案如通過北京代表即發宣言至表决之時唐世芳僅聲明放棄表决權並未反對迨表决之後次日議各地學生聯合會組織大綱唐世芳乃以覆議案未能成立而宣告退席顯係彼之敎唆主席不允彼在住室草一紙條致唐佯稱有友來訪唐於是不告而退蔣志澄取同一之行動宣言即隨之非存心破壞而何覆議案未能成立唐蔣不肯服從多數甘爲他人傀儡咆哮而退非挾懷私見故意搗亂而何評議部據此以取銷彼輩之資格雖與會章及評議部細則不無出入之處而可决人數在三分之二以上何得謂（諒係少數人把持所致）此不可解者五也彈劾理事爲本會章程所許評議員以退席挾制羣衆評議部細則旣無明文規定加以特别裁制準之法律精神不爲太過焚曹擊章燒燬日網即其例也是評議部未嘗破壞總會之約章而彼等宣言反對議决案眞破壞總會之約章矣評議部未嘗輕視北京學生會之尊嚴而彼等以通電污衊同事眞輕視總會之尊嚴矣厚於責人薄於自責此不可解者六也總之劣馬害羣本會同人容之不可斥之滋愧如彼輩憤於顚倒是非想被北京同學窺破必有相當之懲處同人不屑與之較矣中華民國學生聯合會總會艶 
　　山西代表之辯正各報館轉各地各團體均鑒閱昨日報載北京學生代表快郵代電殊深詫異彼等所言政治臭味及各地學生會處數之不實不當之瀛刻以整裝待發不必加以辯論惟所稱山西代表對於否認北庭案亦在表示反對之列事關切身不得不愼重加以辯正按當日之瀛以山西學生會從前未曾討論此案覺無所根據故討論時並未發表若何意見表决時聲明不參與表决北京代表何得勉强引爲同調合亟辯正以明眞相而免淆惑中華民國學生聯合會總會第三届評議會山西代表曲之瀛 
[各處水災之請振]  
　　當塗縣籌備自治公所來函云申報館鈞鑒敬啓者當塗濱江帶湖交秋以後連遭大雨山洪暴發江潮　漲圩堤已岌岌可危詎至陰曆七月十八九等日狂風怒吼達旦連宵捲地掀天動人心魄縣境大小圩堤數十處以及延長二十餘里之江心洲一時搶救不及慘遭破决田禾淹没廬舍飄流人畜之淹斃者無算瞬届秋風凛冽災民無食無衣勢將凍餒而死當塗旣非通商大埠亦少富室殷商振濟實所無力不得不急求外援仰懇諸大善士速施振救廣沛宏慈俾合縣災黎得延生機於一線恩同再造感荷靡涯實所急切待命之至當塗縣籌備自治公所正所長沈達傳副所長朱聯綏率仝體災民同叩八月二十六日 
　　旅滬鎭紳邱渭卿童　樓胡筆江田少澐等昨均接到本籍江甘兩縣知事及農會各團體來函以此次被災地方甚廣如新老各洲順江洲連城洲佛感洲以至虹橋七壕災民露宿風餐呼號求救除趕辦麵包等乾糧外尙望熱心紳士巨商源源接濟云丹陽旅滬同鄉昨接各公團來函日前丹陽沿江之永濟永豐仁信各市鄉被水成災經地方呈縣請求急振當由范知事帶同警佐馳赴各災區履勘會董僱夫搶築圩埂帶有乾糧數萬份沿堤施放急振地方亦均捐助無如乾糧祗可救一時之急源源接濟全恃衆擎除由范知事電省請振外尙望熱心同鄉援助云寳山縣境吳淞南塘前因决堤被災經王道尹電請省署及江南水利總局趕修在案昨聞水利局已派員來滬會同浦東塘工局董朱君查勘施工興修矣 
[萬康押店昨晚被刦]  
　　昨晚八點餘時法租界民國路三百五十四號門牌萬康押店突來盜匪六七人以質衣爲由擁入店堂袖出手槍嚇禁聲張當在抽屜内被搶去大小洋銀共計一百餘元携洋呼嘯而逸迨至探目黄金榮沈德福等得悉到來匪已遠颺當即查勘一週回稟捕頭諭令務獲該匪等到案究辦 
[盜匪拒捕開槍續聞]  
　　前日報載法捕房中西包探恊至公共租界福州路寄鳳園飯店拘捕人犯當被該犯等拒捕開槍擊傷探夥吳福生小指一則茲悉該探等所捕者係迭在英法租界内犯攫竊等案之混名小浦東柴　阿毛等四名該四人是晚同在四馬路新清和對面倚虹樓大菜館果腹爲法包探偵悉前往拘捕經該犯等拒捕開槍擊傷探夥逃逸現此事已由該探等回訴法捕頭轉咨公共捕房麥警務長於昨通飭各捕房中西探捕從嚴偵緝並悉吳探夥之小指受傷甚輕業已醫愈出院矣 
[川沙縣請緝刦案逸犯]  
　　搶刦川沙沈少港地方鄉民莊元生家案内之盜犯徐洪發陳南發蔡貴生三犯業經水警先後緝獲解送川沙縣訊辦等情迭誌前報茲悉該縣訊據徐洪發等供認糾黨搶刦得贓俵分不諱惟逸盜綽號小浦東及套仟子和尙並黑皮和尙等犯現據供出匿跡地址自應偵緝到案一併究辦爰於昨日函致駐滬水警第三隊請飭原辦此案之偵探李虎臣等迅速按址查緝務獲解辦云云 
[電車撞斃人命之騐判]  
　　無錫人金雙寳年四十八歲前日行經法租界新開河地方適有法商電車司機人李成造駕車到來金不及退讓被撞倒地受傷身死後由一百二十八號巡捕到來抄錄電車號碼將尸車送同仁輔元堂旋經中西官騐明屬實昨將一千人傳至法公堂請究先 
 
 

Page 15

 
 
由尸妻某氏投稱丈夫被撞致死求請伸雪繼由見證某甲上堂證明是日目見電車踏鈴甚響實係死者疏忽致被撞死等語司機人李成造供詞與見證相同中西官判以死者自不經心與人無尤將案注銷姑念尸妻貧苦養電車公司酌給撫恤 
[索陋規毆斃人命三誌]  
　　蘇州人朱招生之子金山年二十三歲向在法新租界藍維藹路地方擺設藕攤被流氓小丹陽楊天福唐阿五張阿狗徐阿三等向朱拆梢不遂糾黨持械將金山擊斃經中西騐屍候訊在案昨由捕房將一干人證傳解法公堂請究先由尸父朱根生投稱兒子朱金山無故慘遭擊斃求請伸雪詰之小丹陽等五人供認向朱拆梢不遂行兇不諱陳讞員商之法正領事德君判小丹陽等還押聽候補緝同黨到案併究 
[萬國賽槍會昨日之比賽]  
　　本埠萬國賽槍會上月間由日董伊藤一郎贈送大號銀盾一座以備該會每月射擊比賽一次以第一名得獎二十分每名依次遞減二分至第十名止遇有分數相同得獲同等獎分無論何人先滿百分獎者以該銀盾爲壽第二名獎洋十二元第三名獎洋八元均由該會出資贈給賽員每次每名繳納報名費洋兩元以充地方善舉業由該會董事部議決擇本月二十九日星期一早七時在靶子塲舉行第一次比賽昨晨天色尙佳略有微風以一百碼小號牛眼靶臥射快槍十五響限四十五秒鐘又五百碼大號牛眼靶臥射慢槍十五響作爲比賽課程聞報名與賽者共計十七人内係日人五名華人四名其餘英美各國皆與焉聞比賽取締仿照今年義勇軍新訂射擊章程槍上皮帶及風尺均不准用茲獲獎分者摘錄如下（一）日人伊籐一郎一百三十四分獎二十分（二）華人陳景塘一百三十一分獎十八分（三）英人雷登一百二十二分獎十六分（四）葡人高拉沙一百二十一分獎十四分（五）華人郝伯陽一百十九分獎十二分（六）英人林姆白脫一百十六分獎十分（又六）華人三衍慶一百十六分獎十分（七）英人愛而别脫一百十五獎八分（八）英人好治司一百十二分獎六分（九）華人陳如松一百十分獎四分（十）葡人雷拖一百零四分獎二分 
[義勇軍目測比賽之結果]  
　　租界萬國義勇軍每年比賽目測距離一次最優者一隊得刊名盃上該銀盃係前任總司令白雷所贈本年比賽已於星期日（二十八日）在梵王渡附近舉行茲悉是日清晨七時起至九時三十分止與賽者計二十六隊由現任總司令曼埃强生在塲指揮參謀長凱寗揭算各賽員分數優劣並由各隊上級軍官分任各司職務秩序井然比賽結果推英國皮字隊代表排長愛理司排長梅痕二君爲最優一九二一年白雷銀盃遂爲該隊所占分數最低者爲機關槍隊代表業已分别用命令佈告矣 
[新任梅地審廳長將到任]  
　　新任上海地方審判廳長梅貽榖自奉令調滬以來延不履新閱時已久現經本埠司法界探悉梅廳長有定於九月上旬到廳任事之訊現任戚廳長一應移交手續早經辦妥專候新任到來云 
[蘇議員請派員勘荒電]  
　　南京省長鈞鑒入夏以來梅雨兼旬積潦本盛益以本月二十二十一兩日颶風暴雨晝夜不息海水橫飛江潮大上衝毁田廬淹斃人口沿江海至不可數計即内地低漥亦莫不抱其魚之嘆自應一面籌放急振一面察勘災狀分别蠲緩乃聞江都縣圩民入城告災竟有被警隊槍剌棍擊血肉狼藉情事此當非鈞座飢溺由已之素衷所忍聞也不肖之吏顧全征收匿災不報已成慣例江都之事恐他縣類此者正復不少但天禍民困現象如此寗復有粉飾餘地請鈞座遴委廉幹之員馳赴被災各縣會同各該知事詳愼勘查分别輕重量予緩減其最重之區嚴令飛速籌辦急振俾無失所撤懲江都警隊長爲膜視民瘼者戒至各縣此後應如何防禦根本救濟之道隨地而殊并請檄各該知事悉心體察擬具辦法呈由鈞署於省議會開會期間提出討論事關民生痛苦謹特電陳爲災黎請命即希鑒准迅予施行無任盼切省議員張孝若蔡鈞樞張樹典陳琛李中一蔡君植張望明馬甲東徐果人錢名琛宋銘勳劉文輅陶晋保楊同時高孟起吳廷良龔廷鶚閔囐束曰琯陳端公叩儉 
[各學校消息彙紀]  
　　中醫專門學校上海城内中醫專門學校於夏曆七月二十六日開學下午三時行秋季始業式向例上午九時因醫院中施診給藥有四五百號之多擁擠異常所以展至下午三時由總主任丁甘仁君副主任嚴振聲君及各敎員率同學生行禮學生百餘人已於即日正式上課矣 
　　南洋中學補習科南洋中學補習科設國文英文算學三科管理敎授均取嚴格本届畢業者六十人多數升入中學成績甚佳今於舊曆七月十八日開校新舊各生先後到校舊有宿舍已不能容現將舊空屋翻造以便學者 
　　培寒義務小學校華盛路平凉路口培寒義務學校係由大中華紗廠及恒豐紗廠同志組織而成募集基本金約萬元購地建舍昨日開成立會已有學生一百餘人除不收學費外學生應用書籍文具槪由校給云 
　　義務女學校西書同業永志會附設義務女學校今歲遷移寳山羅店市中華自立會堂内茲暑假已滿經敎職員議定於八月三十日開課矣 
[少年宣講團演講紀]  
　　本埠少年宣講團游行宣講隊與暑疫救急隊胡硯香顧雲翔等二十八日出發至浦東董家渡宣講（預防時疫）（勸戒賭烟酒以資節儉）（已受教育與未受敎育苦樂之比較）計分二處宣講一在該鎭内街聽者六十餘人一在渡口大街聽者二百餘人頗爲歡迎講畢舉行救急遠近來請醫者甚多受治者共計二十七人其病較重乃介紹至時疫醫院分送藥水痧藥不少該隊回申已八時矣又該團化裝演講部通俗游藝部昨日在久記社義務學校表演（心獄）新劇及（國樂）本星期日（四日）又須赴嘉定演講云 
[蒲淞市敎育會改選職員]  
　　本邑蒲淞市敎育會成立已届一年二十八日爲該會改選會長職員之期到會員七十餘人顧天放三十九票連任爲正會長王愼先三十三票當選爲副會長張志誠沈繹之顧少岩張杰曹秉誠侯叔達沈恊于揚傑諸燕青姚才王同福丁重宣等十二人當選爲評議員現擬下月中旬開評議會以謀該市敎育上之進行云 
[道屬地方自治講習所月試揭曉]  
　　滬海道屬地方自治講習所開辦已逾四月上月暑假曾經舉行月試以騐各學員成績今於本月十九日開課經敎務主任吳履平君將月試名次評定發表首名爲南滙縣學員姚文壽次爲上海縣學員孫鑑等聞姚君前次甄錄試亦名列第二云 
[華商電車公司又與電話局函商]  
　　中國電話局現在中華路尙文門外及大南門等處埋設電話線筒適華商電車公司亦在該路線内推放雙軌線筒與路軌相隔僅及尺許該公司爲預防危險起見爰又函電話局長催請速飭工程師督促進行必俟線筒埋設竣事後方可鋪竣路面再將軌路支路彼此接通以便行旅云云 
[浦東電氣公司之擴充]  
　　浦東電氣公司近因南碼頭白蓮涇一帶洋棧碼頭要求接線通電故近數日間又在董家渡以南立桿架線擬延長至白蓮涇口大來洋棧爲止張家浜北岸臨浦地基十餘畝聞已爲該公司所購進預備添建發電所以供擴充電力之用近正添收股欵先儘舊股東認缴聞已由董事會按股攤派分認無餘 
[久記木材公司呈請註册]  
　　商人朱吟江張效良等籌集鉅資在南市創設久記木材公司並向外洋購置機械來滬專製各種木材茲已組織就緒特擬簡章呈請上海縣公署請轉呈省長咨部註册沈知事據呈後核與公司條例相符昨已轉呈省公署請轉咨農商部立案矣 
[神州信託公司運輸部宴會]  
　　神州信託公司運輸部總理龐炳生二十八日在西藏路一品香宴請本外埠職員到會者有該公司董事盛恩頣厲樹雄及來賓郭外峯梁玉衡諸君觥籌交錯極盡歡洽并聞該運輸部定於九月一日正式開始營業專辦海陸各項運輪事代客賣買報關等手續云 
[栗子價須看高]  
　　津魯兩客帮接產地來信謂北五省本年水患頻仍故所植栗樹結子小而不能發育故採辦較常年稍遲預計收成好者约八成次不過六七分貨價將來必高因是客貨必待現貨到時開盤不肯預先抛定也至漢口貨該處各鄉碍於軍事行動不能採辦又一部分被軍隊砍除云 
[部令查緝自稱部派調查員]  
　　淞滬警廳徐廳長昨日通令各署所隊云案准上海縣知事公署咨開本年八月十日奉滬海道尹公署第四九一號訓令内開本年七月二十九日奉農商部艶電□□□報載有孫煥文顏敬棠在浦東爛泥渡三區警署聲稱奉部派調查浦東各華商公司請飭警保護等語查本部無孫煥文顏敬棠其人亦無派員赴滬調查情事當係藉端招搖請查究并復等因（中畧）爲特令仰該署所隊一體查緝務獲解究云云 
[被毆斃命之蒞騐]  
　　浦東陸家渡蔡順發所開順記造船廠雇用崇明人李春芳爲夥本月二十三日有張和尙劉阿四等有木頭一根托李春芳代爲鋸開李向索鋸費劉祗給一元李尙不滿意致起衝突互相毆打當時經人上前勸散不料李回廠後二十五日下午二時許斃命蔡順發知事不妙急派人赴吳淞報告死者之姊駕划子船婦倪李氏由該氏遣人赴崇明原籍邀到屍父李少卿於昨日到申調查一面又據蔡順發據情投報三區警署飭派長警分投拘拿旋將劉阿四張和尙先後拘獲當因案關人命着備文派警將劉張並牽涉之王金順以及蔡順發等并送地檢廳訊辦屍父李少卿與倪李氏亦投廳具稟聲稱我子春芳現年二十七歲身體素强向無疾病此次實係被毆身死要求仲雪二十四保二十二圖地保沈蘭升亦到廳具詞報請相騐下午奉楊檢察官提案預審之下判張和尙劉阿四蔡順發王金順等分别收押李少卿倪李氏並該圖地保沈蘭升着往順記船廠料房間屍場伺候聽候相騐昨經王廳長委派法官帶同檢騐員渡浦蒞塲相騐當騐得死者小腹有青紫色數處委係生前被毆受傷殞命騐畢判令屍屬具結收殮回廳稟復核辦 
[旅客自縊身死判候剖驗]  
　　蘇州人王瑞生寓居公共租界九江路鼎新里大雅旅館十六號房間内不知何故於前日上午用帶自縊圖盡旋經茶房察悉訴由經理報告老閘捕房派探將王車送醫院醫治不及斃命遂將尸體舁入虹口斐倫路騐尸所報請公共公廨李襄讞會同英赫副領事於昨日午刻蒞所檢騐一過即升座公案據十號西探投訴昨晨刀點四十分鐘得報後即與華探恊往大雅旅館調查據稱王已送往仁濟醫院繼云車送天津路紅十字會醫治旋接醫院中電話言不及醫治已竟身死並查得死者於上月二十五日偕一丁姓婦人同寓該旅館丁婦已於昨晨七時許動身未幾王即用帶在床上自經云云並據旅館主謝煥文茶房朱小弟相繼投案訴明死者送丁姓女客出門後即回至房内自縊得悉後遂往解救是實經中西官核供於中西騐訊單上分别下諭云騐得已死王瑞生是否自縊抑係因病身死未能明確候西醫剖腹檢騐報告公堂並候飭提應訊人證到案再核 
[日人因練習遊泳溺斃]  
　　昨有日本人一百餘名乘滬寗車赴青陽港車站河中游泳内有三日人因游泳過久身體乏力沉至河底二人由同伴救起無恙一人業已溺斃將屍移至民船上由水路來滬安葬矣 
[包探緝劇盜]  
　　租界特别機關包探白忠祺帶探夥十餘人及眼線人等至北車站界路拿獲劇盜六人當塲抄出實彈手槍一支及兇器一併送至虹口特别機關辦事處據聞該盜欲乘火車出省云 
[汽車肇禍二則]  
　　八歲男孩陳一全昨日上午十時許在南京路行走被某號汽車撞倒跌傷頭部經老閘捕房一百四十四號華捕到來雇人力車送往仁濟醫院醫治一面抄錄汽車號碼呈報捕頭請究又有三千一百號汽車於昨日上午十一時許駛經南京路浙江路口司機者不愼撞至水門汀階上將自來水筒撞毁適有前浙督楊善德之七歲幼子楊福來與哈同之戚十三歲男孩劉天祿同在先施公司門前階上游覽皆遭汽車撞傷劉孩頓即不省人事受傷尤重當由老閘捕房二百五十四號印捕八百七十六號華捕到來雇車送入仁濟醫院醫治一面拘汽車夫入捕房聞汽車亦已毁壞云 
[汽車夫違章罰鍰]  
　　顧阿金日前駕駛某號運貨汽車至法大馬路鄭家木橋街口由西至東從右邊行骣欲圖追過前面十一號電車致將電車機頭撞壞後由巡捕到來將顧帶入捕房諭令交保候究各情已誌前報昨日傳至法公堂請究先由電車司機人投訴前情詰之顧供認自知不合以後不敢再犯求宥陳讞員商之法正領事德君判以顧不應在右邊行馳有遼定章着罰洋三十元充公以儆將來 
[警廳招領迷路男孩]  
　　淞滬警察廳招領傳單云二十八日收有江北男孩一口名姚靈寳年十一歲光頭劉海箍赤膊藍布褲藍布鞋現留置新普育堂據供父名親愛在上海打銅母親檢棉花因家中有水母親接我來上海將到一天父親給我兩個鋼元買油條迷路不能回去云云 
[被告仍交原保候訊]  
　　住居北浙江路一千三百七十六七號門牌之吳蕭氏在公共公廨刑事科呈訴其壻南翔人陳柏生與女陳吳氏將其兇毆受傷等情由廨訊諭被告夫婦各存洋二百元保出候訊在案昨晨由廨提訊 
 
 

Page 16

 
 
   
 
 

Page 17

 
 
   
 
 

Page 18

 
 
遊記 
[杭湖小駐記（十）] [  吳]  
　　塔始高千尺十三級今僅五級存徑約四五丈石磚多空穴宛揚謂之玲瓏透别草樹旁生磚皆紅色如古僧人披袈裟而頂上小堆即爲其肉髻在北岸或湖中望此塔塔遠不如寳叔之高爲此塔坐跌山坡而寳叔高轟寳石山之巔寳叔之高實遜雷峯寳叔細不如雷峯之半寳叔類美人長立雷峯類高僧跌坐一在西北一在東南隔湖對望情態互異也我已前言之矣坐塔下影處凉風來扇忽聞塔中有共共聲如蛇嗚宛揚大懼余笑曰此重母通俗所謂白娘娘乎誠能出而與我周旋我亦樂之爾又何懼良久起去入凈慈寺寺外南屏晚鐘碑亭在廟内濟顚潧運木古井在亭旁購西瓜食之井旁出銅元六枚命寺僧燃燭放繩下落於井繩長二丈照見木根塊然露出水面依之神話家言曩昔建寺時苦無木材僧濟顚禱佛一日有木自井中出層出不窮適足建寺之用寺成乃止證以物理固不足信而於此時我斗憶又相傳謂靈隱附近有村濟顚僧料於某日時將受不測之災無法使其奔避乃探知村有住戶即日新婚趨往其家負新婦出奔村人驚逐而濟顚足健若飛不能接近於是空村而出出村而喊天外陡然飛來一山壓村盡碎此峯即名之曰飛來雖亦近於神話然立意新奇比較的可以勸世入童話靈隱余未往觀飛來峯杳不可覩即便記此以充篇幅出寺門購蓮蓬十枝上划子蕩槳而前水受日光明凈可愛而嫩薄之形又如時下之食品凉粉氷味甜淡西湖汽水盛銷於全埠余二人船中徐徐食蓮蓬旣掬水飮之以解饞渴方上口船人忽云及游客多來此洗脚而余右顧適石步上有人裸體立浴不覺噁心而嘔相與大笑 
筆記 
[墮溷記（四）] [  張乃豐]  
　　然明霞心猶怏怏不樂以爲已方値此妙年華乃下嬪一老朽自辱殊甚以故寗願悶居室中不願偕王商共出蓋恐路人見而竊笑也王商雖逆知其意然亦不與較待遇之厚仍一如往日明霞苟少具良知者固當安心度日不宜再作妄想矣乃明霞孽緣未了前途痛苦猶多月夕花晨屢動下堂之念蓄念旣久當然發之一朝某日以小事遽與王商大起爭執聲勢洶洶幾將擰王商耳而撻之王商不能堪亦痛加斥責明霞乃堅稱受其虐待必得下堂去王商雖不忍出此第以明霞意已堅决挽之無效遂勉允其請明霞乃重隨風塵矣 
　　明霞旣下堂去所挾金珠飾物約値數千金王商性素敦厚憫其孤苦復予千金故明霞頗堪生活乃賃閘北某里樓屋一幢而居焉然其放蕩性成奚堪寂虎入夜必出游各戲館及游戲塲靡不有其足跡每出更必盛裝珠光寳氣耀人眼簾固儼然一貴婦敦知其乃爲下堂妾耶海上風俗素澆薄而游戲塲尤爲誨淫誨盜之藪明霞以一青年少婦而服飾又如此　華遂啓拆白者之惡念明霞行们前則必有若輩尾其後眉語眼風大肆勾逗明霞獨居久芳心固有時而蕩動今復受外界之　引乃益不能自恃初雖有戒懼心深恐所遇非善類至是則神志昏迷昩於利害盲然隨拆白者之意旨而行金珠飾物乃漸不翼而飛不一年蓄財已盡而若輩亦絶跡不再現形是時明霞方恍然悟識若輩爲拆白遭其愚弄矣然而人去財空已無挽救之術明霞大懊喪更念及子然一身此後將如何生活尤不禁悚然而懼固無面目返故鄉復何顏求助於王商嗟乎明霞蓋已瀕於絶境矣然明霞能於此時而死尙屬大幸而明霞偏不死其墮落乃益甚焉明霞旣無以謀生遂挺而走險以圖苟活此時之明霞雖年近三旬而風韻猶有存者每當夕陽西落輙往鬧巿中嬝其腰廻其目以誘路人輕薄之徒多受其惑百明霞每日所獲數乃不資久之漸有餘蓄矣獨是閱人旣多毒瘡遽發梅花點點遍着香肌不二月已失其本來面目矣嗚呼明霞一誤於偕宋潛逃再誤於背王出走致陷終身於不可拯拔之境一念之差可不懼哉可不愼哉（終） 
劇談 
[滑稽劇話] [  亶]  
　　從前的人物不論男女都是大酒量有人說怎見得我說看戲台上每逢喝酒總是大斟大飮却從來没有用過下酒菜你們想吧酒量不大這寡酒那裏吃得下 
　　我從前在草臺上見過一齣關老爺同牛皐交戰現在不要說講給外行聽當我是笑話就是問唱戲的也當我開頑笑共實是全本岳傳臨了一場虎騎龍背氣死金兀术笑死牛皐之後一條赤鬚龍一隻黑虎星的原神還一點不放鬆一路打到南天門赤鬚龍先進天門黑虎星嚷着闖進去却巧伏魔大帝値日就上前攔阻黑虎星不領敎就動起手來所以牛皐會同關公交戰 
　　黄三的曹操好是的確好不過到了幕年精神不足也退步了許多但是北邊人還是一疊連聲讚他好我有個比例蘇州人吃醬肉一定要陸稿荐老廚司有法門預先備好陸稿荐的招牌紙有時在小店裏買了醬肉把招紙張冠李戴吃的人到依舊說好好在那裏呢完全是牌子買銅鈿 
　　從前世界太平看戲的人相信地獄什麽大香山目蓮救母多是游十殿的現在世界荒亂到這般地步看戲的人反而歡迎天堂起來什麽奔月散花多是出色堂行的戲劇想來從前的人是天堂上降下來所以要看看地獄的苦惱狀况現在的人多是在地獄裏過日子所以羡慕天堂了 
新聞 
[幻緣（中）] [  海秋]  
　　三交際之動機先生與夫人爲婚謂成於身後不如謂成於十餘年前蓋十餘年前先生言毁家興學以數千金辦一華益工業女絞夫人與先生同鄉又屬遠戚曾偕姊妹行至校先生曾一見之聞其性行大激賞時夫人甫十二齡耳自後絶不復見今春復於廣州相遇互談身世不免有同病相憐之感由是漸要往還惟絶無談及婚約因先生眈禪後不復言娶夫人貧而有禮尤絶無時髦自由習也 
　　四夫人之暴疾醫院看護例暑假僅有十天夫人在暑假期内往助其戚婚事本月六號滿假返院下午六時方方與其母談話忽咯血隨呼腹痛吐瀉交作羣醫知爲時行霍亂疾盡法治之均無效是夕十二時以人促先生至旣見亦無他語復促之去時病勢雖入膏盲猶鎭靜如常尙能與看護諸姊妹行作周旋語及是夕三時握其母手泣日女兒負吾母矣今無他囑惟女兒心許鄭先生請其葬我於鄭氏之山則瞑目矣言訖而卒哀哉 
小說 
[社會小說衆醉獨醒（四二○）] [  瞻廬]  
　　第六十二回乍合乍離前因後果不緇不磷衆醉獨醒 
數月來念念不忘的大恩人不料在這裏相見一種喜出望外的態度自是不可遮掩玉如見了錦心也覺愕然暗想我更易姓名遠至湖北原爲避人屬目起見卻不料和錦心表妹在一起兒辦事虧得劉張兩姓素來疏遠錦心眼光裏還只道我是何葆眞不曉得我是劉玉如的化身然而這女子玲瓏剔透機警過人我須得格外注意免遭他瞧破了眞相當下和錦心談話只是疏疏落落不敢過分親熱然而大賚見這情形免不得啓齒動問說兩位曾在何處謀面錦心素性爽快便把當日在蘇州車站怎樣桃僵李代怎樣將計就計怎樣和這位何先生邂逅相遇怎樣路見不平竭力援助才能夠脫離虎口都一一說了大顂聽丰不住的稱讚振亞俠義錦心機警一般都是濁世的好青年嘴裏說時心坎裏打動了珠聯璧合的念頭似這般的一對玉人兒要是姻緣簿上載着姓名卻旧天然的嘉耦（暗伏一筆映襯下文） 
餘瀋[  吳秉恬]  
　　人之將病也形體之間諸多不適及旣病而少瘥雖精神未復元氣未充然視病劇時已覺非常愉快可知人民於創鉅痛深之際得稍稍蘇息則其樂無窮矣 
　　小民疾苦昔人比之爲倒懸若今則敲膚吸髓括盡民脂是不啻於倒懸之時而又加之以鞭扑嗟乎此蚩蚩者其何以堪 
 
 

Page 19

 
 
   
 
 

Page 20

 
 
常識 
常評 
[客棧與旅館] [  隨]  
　　客棧旅館之舊名詞也旅館客棧之新名詞也操此業者往往以爲一而二二而一 
　　然館者居人之所棧者積貨之所將人比貨未免擬不於倫故客棧之命名自不如旅館之適當 
　　且客棧之内容較爲舊式旅館之内容較爲新式雖未可一槪論而操此業者之思想與程度似亦微分高下 
　　或曰我國人之性質鮮能自動實近於木客棧之棧从木居人之近於木者實較旅館爲適當斯語也母乃謔而虐乎 
衞生 
[衣服顏色與體温之關係] [  焦桐]  
　　我國人向稱衣服禦寒此語未免錯誤蓋衣服之功用非以禦寒實以保温也溫度之爲物人目雖不可見而其變化恰與流水相似流水常從高處流向低處溫度亦然冬日氣溫低於體溫即體温勢欲流出於外故覺爲寒夏日氣温高於體温則氣温勢欲流入於骨故覺爲熱惟吾人身體果係健康則體溫常在攝氏表三十七度左右决不因冬夏而有所變更此則因人體之皮膚在冬日則收縮以蓄温在夏日則弛綏以放溫故能調節得宜保持其常度耳由是可知冬日之服以能助皮膚蓄溫者爲宜夏日之服以能助皮膚放溫者爲宜 
　　依物理學說光與温有連帶關係凡物受光多則蓄溫亦多受光少則蓄温亦少黑色之物常吸收日光於内故吾人視之恒覺晦暗可知其能蓄温也白色之物常返射日光於外故吾人視之恒覺明亮可知其能放温也冬日之服利用蓄温夏日之服利用放温故衣服之顏色必冬黑而夏白然後可常保其體温之平均焉衛生家盍注意及此（乙種酬） 
道德 
[我之對於孀婦改嫁的意見] [  毛嗣曾]  
　　我國的習俗男人家喪妻可以再娶女人家喪夫就不能再嫁即或有一二改醮適人的一般的人就引爲笑柄不齒於人類這不公不平的事眞是可恨據我的意見現在婦女解放的聲浪佈滿全球萬不能再容此惡俗遺留在世願我們列位明白　人積極運動廢除此惡俗變換一般人的心理　　（一）投稿本增刋者其材料除衛生道德沬制　　四項外增科學雜錄問答三聓仍以有關常識者爲限其有語涉攻計個人者恕不登載　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦草字跡不易辨認者佳構亦從割愛　　
（一）登載之稿酌定甲乙兩種報酬甲種兩　乙種一元惟憲稿不在此例其願取酬者投稿時須署名　章於標題下（但署名不　章以不顧取酬論）如登載一月後無人指摘其轉錄他稿者至隔月一日（陽曆）可即向本館取酬其取酬時之署名蓋章須與投稿時同 
　　（一）間答一項專爲嘉閱本增刋諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刋得酌量增删共字句　　（一）投稿不登載者原稿恕不發還 
　　（一）凡投挿盡稿須用鋼筆或毛筆洋　墨　大小不拘盡法須整潔　後酌酬惟重增减灟飾或不用原稿另紙重繪註明原名 
以後凡有孀婦就聽其改嫁不要議論他其有愛情極篤故夫情殷自已不願改嫁的奸麽也祗好隨他自然但不必再來旌表他因爲這是他個人行爲各行其志無關大衆所以不要再問他了原來就以守節（守節二字現在不成名辭但此沿舊說耳）人的心理而論他是不一定爲圖旌表起見若是爲著旌表的虚名以此沽名釣譽那又何必呢再我還有一層意見舊社會孀婦旣不能改嫁那青春少婦紅粉佳人忽然失了所天孤枕獨眠漫漫長夜情何以堪於是種種醜事自然發生就是我個人所聞見的也不知其數眞是書不勝書照此看來與其圖區區之虚名而引出種種之醜事又何如正大光明去改嫁呌他各遂所願豈不大妙這層意見就是告訴那極頑固守舊的人恐怕他也不能不以爲然的（乙種酬） 
[國民不要獻媚官廳] [  魯岑]  
　　現在我國政體雖是共和人民還有許多惡習未能除去平日對於官廳竭力恭維百計來獻媚他什麽德政碑去思碑匾對萬民傘以及登報頌揚等等上自督軍省長下至縣知事甚至駐防軍隊一連長一排長無不有之在人民以爲結好官廳好處很多在官廳也樂重攫此虚譽直受不辭於是各官到任幾乎循例照行作一種點綴品好像個個都是好官良吏的其實據我看來毫無意味自損國民的人格而已諸君不知共和國官吏爲人民的公僕嗎爲人民謀幸福爲地方辦公益一切皆是他應盡的責任今先不問他實在的何如頌揚的虚實就是果然不錯爲民盡力這也是他官吏的本分又何感激之有譬如爲父母的敎育子女難道也送碑送匾嗎又何况滿紙諛詞個個的言過其實毫不足憑這個有一點價値麽在人民作此卑鄙無恥的行爲自貶人格增長官吏的氣勢而在官廳得此循例文章毫不足奇也没有用處從兩方面說來可以從此廢去不做罷（乙種酬） 
經濟 
[喪禮革除綾布輓聯之商榷] [  照古]  
　　古人於喪者之禮悉用賵自古意寖亡喪葬送禮多用輓聯考輓聯爲輓歌之變相然古人所製輓歌如薤露蒿里之章類使挽柩者歌之以助哀情而近日普通所書綾布之輓詞旣不適用於殯歌祗从懸掛於靈前此項輓聯仕紳商富之喪竟至盈千累百所撰輓詞情意悱惻可歌可泣者問亦有之而率皆剿襲陳言者居多在送者固不甚鄭重在受者亦不甚愛惜喪葬畢後每舉而付之一炬殊不知此中耗却有用之網已屬不資蓋每一綾聯需銀二三元一布聯亦需銀七八角綾與布平均一聯一元計算數百聯即氂數百元之代價年綜耗費成爲巨欵此所謂暴殄天物不可不急圖革除者也竊謂凡親有喪苟家稱小康無須人之贈賻欲得輓誄以誌哀榮有一法最爲簡便其法即於發訃時或附宣紙一幅或於訃聞後面餘一印邊空幅旁注如蒙賜輓請書此紙惠寄等字蓋人見以紙徵輓知必意在裝璜且不使之化費若草草鈔錄恐難爲情自必着意書撰不致如綾布之隨意鈔寫終歸焚化所得輓詞寫作俱佳者必居多數就中去其泛者擇其尤者裝成摺册不但讀禮之餘可時出披詠以動哀感即垂之後昆亦可追慕孝思如此徵輓則於已心安於人費省於物又雅觀且可永久珍藏一舉而三善皆得以視綾布所書於物不適用使人徒耗財者不猶愈耶（乙種酬） 
法制 
[民商法無分立之必要] [  迺頌]  
　　民商兩法之分立始於法國六法之告成大陸法系諸國因之英美法系諸國則包含商法於民法之中不别訂商法法典我國當清末厲行新法各種草案以次訂定對於民商兩法則採法國分立之制入民國後民法雖未公布而商人通例公司條例則先後施行其實民商兩法實無分立之必要茲舉其理由如次 
　　一各國於民法之外别定商法蓋由乻持慣而來我國商人素無特殊圑體何必作無謂之盲從且商與民同受治於一法也久矣旣無階級可分更無庸别設商法至謂商事貴在嚴重迅速非可與民事齊觀不知近日經濟發達雖非商事亦不可不以嚴重敏捷處之故更無分立之必要 
　　二民事成文法優於習慣而商事習慣則優於成文法蓋因商情常變非固定法規所能適應不知人情亦常變動豈獨商情爲然且商事習慣多非常人所共曉如採此原則常人恐受意外損失必怵與商人往來則不特商人之不处抑亦非社會經濟之福故根本上兩法有統一之必要 
　　三兩法統一凡公司之規定可與民法法人合併商行爲之規定可與民法儧權合併其關於票據等則仍成一編商人之保障旣不薄弱商事之法規仍可存在且亦不至阻碍商法之大同况兩法統一則條文之抵觸重複立法之矛看舛錯用語之參差異致諸弊均可一槪免除（乙種酬） 
科學 
[釋雷] [  賡雲]  
　　無所謂雷雷者電之聲也電亦無聲電過後大氣相　之聲也 
試手執一細竿極力拭之有聲颯然此聲亦大氣相　之聲也 
　　吾人所視之空間爲大氣所充塞非眞空也當持竿急拭時大氣爲竿所破分向兩旁待竿旣過兩旁之氣又復相合但分之急者合之亦急急則相　而成聲矣雷電之理亦猶是也 
　　然則雷聲何以又有大小緩急之殊曰遠近不同也遠者小而緩近者大而急若欲知其詳則以電過後經過之時間（秒計）乘３３３即知雷聲之遠近矣因聲速定率一秒鐘爲三百三十三密達（法尺每密達等於吾國營造尺三尺一寸五分）也 
　　此理甚淺稍習普通學者皆知之茲乃贅述於此母乃費辭乎曰否 
　　世有法律不能繩道德不能化之人惟鬼神之說可以稍殺其惡性先賢不得已而利用之以挽人心所謂神道設敎也奈何今日之士大夫亦以雷公電母之說施之於天眞爛縵活潑潑地之十餘齡兒童之前儼然若庭訓焉豈不悖哉兒童之腦力未充家庭之魔力至偉吾恐沾染印像之有加無已也故爲此淺說以破其迷耳費辭云乎哉（乙種酬） 
雜錄 
[論日曆記年之法] [  鐵生]  
　　計年之法有新舊曆之不同今分述之如下 
　　（一）陽曆記年法地球繞日一週歷三百六十五日六時九分九秒自春分回于春分則需三百六十五日五時四十八分四十六秒是謂歲實故以三百六十五日爲平年而所餘之五時四十八分四十六秒積至四年約滿一日故每過三年加增一日爲閏年但四年之閏餘僅二十三時十五分四秒今閏一日未免差多所過之分秒積至二十五閏約得一日四分之三故每滿百年廢一閏至第四百年又不廢如是每四年置一閏而每四百年中减三閏依此計算須三千年後始有一日之差故陽曆紀元計算凡年數之可以四除盡者悉爲閏年惟世紀年則不閏世紀數之可以四除盡者則仍爲閏年此新曆年法之大略也 
　　（二）陰曆記年法舊曆之制作雖異而要制則與新法相同所異者則在月法舊曆月法有二十九日與三十日之不同積十二月而爲年則得三百五十四日與歲實較相差約十一日積至三年已少三十三日故每三年須置一閏月再積二年又少二十五日亦可置一閏月平均計算每十九年須置七閏月一月之内尋常有一節一氣每歷二三年必遇一月其内僅有節無氣者即用以爲閏月此舊曆年法之大槪也（乙種酬） 
小說大觀包天笑先生主任 
[大廉價附贈書畫屏聯]  
　　每册有五彩時裝妓女照片精美簡峭短篇小說 
　　售每册有趣味醲郁長篇小說筆記劇本詩詞歌曲 
　　第一第二第三三年每年四册减售三元第四年三册售三元每年均附贈名人書畫屏聯一元購兩年者售五元八角贈屏聯二元購三年者售八元五角贈屏聯三元購四年者意十元五角贈屏聯四元書晝屏聯數十種陳列店内請任　還擇郵費每册一角上海棋盤街文明書局發行 
 
