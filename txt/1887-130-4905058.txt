# 1887 - 130 - 4905058

 

Page 1

 
 
[本館告白]  
　　本館申報以及所印各書籍畫報其在汕頭分消者向託吳明麗號經理現截至四月底止欲另換人接辦如有願承是乏者祈來本舘面議惟須有的實保人也此布 
[古今圖書集成第一批出書告白] 　[  圖書集成印書局主人美查啓] 　 
　　本局所開印古今圖書集成截至三月終巳印過原書三千八百五十六本尙存未印者一千一百六十四本約至八月間全書可以排竣擬定分　　箱其第一箱裝明倫彚編並目錄業巳裝訂成書計四百零八本合原書一千三百廿二本其明倫彚編本可早日訂齊因本局所用排手多至　百人排時不能挨次未免前後叅差其餘之書約至十月間可訂齊第二箱至明年正月間可訂齊第三箱屆時望交第三批銀五十兩領全書一部計　　如刻下欲先領明倫彚編並目錄一箱須卽繳第三批銀五十兩其銀仍交申報舘當給以第三次收銀單並第二箱第三箱發書憑單計二紙該　　向申報舘領取前所出第一次第二次收銀單卽須繳還倘未將第三次銀交到者未便取書特此奉聞 
[一百十三號畫報出售] 　[  點石齋主人啓] 　 
　　讀爾雅釋獸之篇凡屬毛蟲班班可攷今有物焉形則超乎虎兕麋鹿之外用則備夫馬牛騾駱之長不待蓄于人而甘爲人役山海經所未載博物志所未詳云産琿春地方居民　以耕田頗得其力而莫定其名惟以四不象呼之獸不象獸則有功於人矣世之人不象人者將毋有愧於獸乎准於二十六日出售後附淞隱漫錄圖說一則此佈 
[新印石印雲程必備] 　[  點石齋主人啓] 　 
　　自石印之法行各家選印大小題文往往博採廣搜以多爲貴誠盛舉焉然博而雜何如約而精蕉綠軒主人藏有名輩窗稿及近時試藝千萹　人慕而讀之果皆詞意輕靈理法縝密而題之纖巧偏全截　凡足以窮手法者則又無不備誠小試穿楊絶技豈可聽其湮没視同覆瓿乎爰商付　向以供同好然文藝而外古學爲尙故覆精選近時舘閣賦百餘萹分韵試帖四百首重編分類文料初二集二本　之曰雲程必備至選校之　　紙墨之晶瑩大雅自能鑒别無俟贅陳分訂十本用綢匣裝池每部價洋一元八角徑寸明珠精雅罕匹四去年十一月廿三出書倘蒙　　　向滬上掃葉山房及各書坊曁南北申昌各埠申昌如躉售希至申報舘帳房及鎭江申昌書畫室面議價更從廉此佈 
[論靖盜必先靖客民]  
　　中國自髮匪擾亂以來人民離散一時未能盡復土地荒蕪者多歲之所入不能足額故不得不廣爲招徠收集客民相助耕種下以安游民上以足國課意亦至美也法亦至良也然自招集客民以來凡有客民之處莫不有械鬥之事土著鄉民往往受其凌虐爲地方官者又每以省事爲能茹柔吐剛助强抑弱以致客民目無法紀輕則拜會聮盟里則聚衆搶刦不足以裕課適足以害民蓋雖有良法美意而無守此良法體此美意之人則徒善徒法固不足恃也如前報所記皖南會匪刼盜等案云皖省因招客民耕種漸至寗國一縣皆被客民占居南陵繁昌鐫山等處占籍者亦以客民爲多每有爭訟地方官往往助客民而抑土著不肯細剖曲直遂至客民愈强土民愈忿會匪齋匪雜出其中劫盜之風由此日熾近　南陵縣拿獲會匪解往寗國行至中途竟被劫去三車且復以狂悖之言投諸府署嗚呼收集客民欲以足　賦者也乃竟以長盜風是豈昔日招徠之初心乎雖此等盜匪未必盡屬客民然未必不由客民之所致每有訟竭地方官不肯判其曲直則彼土著之寃抑何所伸乎旣無所伸則是非不平之心蓄諸其中衆憤炎炎而長凡鋌而走瞼者非土著之本願中客民之所迫也且未招客民以前土著未聞擾事旣招客民以後彼處遂成畏途是刦盜之多安得謂非客民有以啓之聞皖南自西河盜刦之後甯國府各官現巳高懸賞格派兵緝捕叅戎復統帶親兵百餘名親往南陵繁昌等處偵探盜穴跳梁小醜諒不難一鼓殲除然吾思自古迄今夫有民心不靖而可云靖盜者盜匪之多旣係客民之所致則不能抑客民凶横之氣豈能安士著之心不能安土著之心豈足以靖匪盜吾觀前報之所載有陳某者糾聚客民四百餘人在三抄嶺某處聮會被土人知覺赴訴于縣某明府初不之信後以土民欲繳還門牌始令鄉人湊給路　驅之出境夫旣知其聮盟聚會而猶必給以路費始驅出境則彼客民豈遂有畏於心查例載凡異姓人但有揷血訂盟焚表結拜兄弟者照謀叛未　律爲首者擬絞監候爲從減一等若聚衆至二十人以上爲首者擬絞立决爲從　發雲貴兩廣極邊烟瘴充軍其無插血盟誓焚表事情止序齒結拜弟兄聚衆至四十人以上爲首者擬絞監候四十人以下二十人以上爲首者杖一百流三千里不及二十人爲首者杖一百枷號兩個月爲從各减一等若年少居首並未依齒序列卽屬匪黨渠魁聚衆至四十人以上者首犯擬絞立決爲從發極邊烟瘴充軍未及四十人爲首擬絞監候爲從杖一百流三千里其有拒捕持械格鬥等情無論人數之多寡各按本罪分别首從擬以斬絞如爲從各犯内審明實係良民被脅勉從結拜並無抗官拒捕等事者應於爲從各本罪上再減一等僅止畏累出錢未經隨同結拜者照違制律杖一百有聞拿投首及事未發而自首者照律例分别减免倘減免之後復犯結拜不許再首均於應擬本罪上酌予加等其自首免罪各犯由縣造具姓名住址清册責成保甲族長嚴行稽查管束如有再犯卽將保甲族長擬杖一百至結會樹黨陰作記認魚肉鄉民凌弱暴寡者不論人數多寡將爲首者照兇惡棍徒例發極邊足四千里充軍爲從者减一等被誘入夥者杖一百枷號兩個月鄉保地方明知不首或借端誣控者分别照例治罪該管文武各官失於覺察及捕獲之後有心開脫均照例叅處定例何等森嚴而乃僅子驅逐何其餒歟雖四百餘人未可遽加以罪然亦當拘其爲首之頭目數人照例懲辦乃深恐肇事湊給川資是官先存退避之心盜風何由而靖乎夫一星之火可以燎原吾願冨軸諸公毋養癰毋激變嚴搜隠散消患於無形庶幾足國安民之美意不致成後日之禍胎耳 
[上諭恭錄]  
　　四月十九日奉上諭曾國荃等奏神靈昭著請加封號並頒匾額一摺江蘇東臺縣城隍神素著靈異每遇地方水旱疾疫一經紳民祈禱無不轉危爲安實深寅感着南書房翰林恭書匾額一方交曾國荃等祗領飭屬敬謹懸掛以答神庥至所請勅加封號之處着禮部議奏欽此 
[本館接奉電音]  
　　昨日下午一點鐘時經本館駐京訪事人由電飛傳本月二十四日諭旨三道敬謹譯登○四月二十四日奉旨詹事府左庶子員缺照例將岳珙轉補所遺右庶子員缺着鳳鳴補授李芳柳黄煦李殷堯俱着照例用劉國光着以同知用曾道唯着回任准其卓異加一級仍註册候升程西江着照例用欽此同日奉上諭御 
 
 

Page 2

 
 
史方汝紹奏溝渠要工承修未久巳形淤塞請飭賠修一摺看承派承修大臣查明覆奏欽此同日奉旨翟伯恒着掌京畿道事務欽此 
[漢皋茶話]  
　　接月之廿一日漢友來信謂本年茶市自四月十七日開盤至二十日計已四日查甯祁共來四百零九字計二五工十六萬八千餘箱沽出一百十二字計二五工四萬四千五百餘箱兩湖共來二百四十一字計二五工十九萬四千有奇沽出六十八字計二五工五萬一千四百餘箱核算兩湖寗祁共沽出一百八十字額數九萬六千零其中俄商約得其七英商約得其三查去年開盤四日中共沽二百七十五字計二五工十四萬六千六百有奇箱新舊比較似在六折之間現在行情步步轉緊而英商辦茶未見湧旺豈别有意見耶漢江現泊外洋運茶輪船六艘英五俄一聞日内當更有續到者今年協和行新置務源茶輪行駛迅疾頭船則議歸怡和行之格連阿格與協和行之務源同日並開惟行期尙未擇定所有水脚議得每墩四磅憶去年頭船水脚每墩亦係四磅惟先令匯票今則四先令六辨士前則四先令九辨士似覺相宜至二十日沽出行情統列後幅告白内俾茶商得共覽焉 
[漢口電音]  
　　本館昨日接到漢口電音云現在中國各茶商約齊會議所有茶樣此一禮拜内暫且停發以西人還價太賤故也至二茶則議不入山購買云 
[潯茶續信]  
　　二十日怡和洋行買怡蘭二五祁三百二十二箱價二十三兩天裕洋行買茗芽二五祁三百十箱價三十一兩森寳芽二五寗三百十箱價二十二兩仙英二五甯四百八十箱價二十三兩二十日江永輪船往漢口運茶二萬零五百餘箱二十一日上海輪船往漢口運茶一萬二千餘箱按九江所到各山頭帮茶箱堆積如山惜買客寥寥行價滯鈍聞各棧主知難而退均函知各莊戒辦二帮茶箱云 
[宫保過潯]  
　　九江文武各員以及選鋒新勁等營知彭宫保節麾將至連日在江干恭迓此巳列報十八日聞宫保閱田鎭營水師十九日攺坐划船過九江駛抵湖口石鐘四駐節下午四點鐘有兵輪一艘拖帶憲舟及舢板戰船數隻揚帆直抵九江接差員弁赶上投遞手版始知憲節早度雄關矣鎭道府縣各返轡回署各營隊伍亦各整隊回營按宫保素性淡泊不肯騷擾地方官亮節高風眞可與韓范抗手也 
[宣南匪案餘聞]  
　　南陵會匪及宣城西河刼盜等案前均紀錄報喘兹悉所獲匪夥訊明後立卽申祥大憲批飭就地正法日前已在寗國府城斬决七八人將首級解往犯事地方示衆矣○西河之盜共刦三十二家且有强姦婦女之事其盜夥之落後者經某礱坊工人上屋飛瓦擲傷數人盜夥不暇回顧帶傷脫逃汛弁間之急派更夫追至南陵縣拿獲六人日來案中要犯未經捕獲者爲數甚多大憲遂將宣城縣李平齋大令摘去頂戴勒限緝追其西河汛弁則撤任候叅云○南陵會匪蠢動官憲防緝甚嚴宣南道上節節俱駐重兵相距一二里之間卽派兵一棚駐紥五里十里則以一哨守之風雨昕宵時時會哨鎭府各憲更親自往來巡緝皖南保甲局王璧臣太守亦會同地方文武各員查辦保甲城鄉村鎭則有紳民舉辦團練各要隘分設巡防局行人來往須將衣箱行李查看一過始得放行云 
[邗江巨案]  
　　揚州缺口門外距萬家橋二三里之某莊近出一案殊駭聽聞爰詳述之某莊荒村寥落居人僅二三家有某甲者冋隸柳營數年不返當出門時將妻託兄嫂看顧以免凍餓憂至上月甲忽奉撤歸來抵家覔妻不得詰問兄嫂兄初以病殁對繼又云已適人甲以言語支離頗滋疑竇濳向各處密訪知實爲兄嫂所賣得洋若干遂含恨刺骨日與兄嫂尋仇兄嫂亦視甲如眼中釘亟思拔去本月十九將晚時甲因田産事復與兄口角兄忿極順手取扁担毆之甲亦以白刃抵禦兄猝不及備致被砍破頭額頂門登時暈倒而斃時嫂適在房睡去驀聞堂前毆擊聲披衣窺視見夫而流被體大驚急奔出大門狂呼救命甲見嫂呼救亦卽追蹤而出將嫂攔腰一刃復連砍兩刀嫂亦血流而倒當追嫂時忽室中火起嫂房内五孩不及逃生全行燒斃一時火威甚烈延燒隣右某孀婦家尙有隣舍一家因在上風免於殃及然老夫婦二人已驚駭欲絶矣迫遠處居人汲水來救火已自行熄滅甲亦乘間脫逃信步而行不知何往正在徘徊瞻眺不覺已行至地保門前沈思良久忽推保門而入保見之問曰火熄乎曰毋庸多問請以縲絏來吾同汝赴縣中報案保茫然甲曰大丈夫作事豈肯累及他人頃　吾巳砍殺兄嫂燒斃羣孩共傷大小七命汝若不信可去探望保聞言驚怖非常守至天明相與至火塲看視畢帶甲入城至縣署自首邑尊聞報立刻臨塲相騐並提鄰右兩家研訊奈皆巳驚嚇成痴不能言語遂一面將甲收禁飭保看守火塲一面飭差至大濠提甲兄之長子來案收殮噫凶惡至此實從來未有之事想錄供通詳後定當處以極刑也或云甲與兄實係異父所生卽諺所云一水兩山也至火之由起有謂其潑翻油燈所致云 
[雩都續信]  
　　前紀雩都縣民變一事有於四月初十日開仗之信兹查是日仍安然無事惟哨官之往勸者被留未還勢成騎虎恐難免以干戈從事省中各大憲一面力籌防勦已飭駐省之親兵營預備一切卽日聽調一聲令下卽可成行一面飭某太守攺裝易服星夜赶往雩都查探確情相機決策並飭賀觀察就近統率水陸各軍以一事權而專責成爲剿爲撫想不出於四月内也 
[爭桑釀命續述]  
　　前報王店鎭鄉間爭桑釀命一事今查得事在下十七圩地方當時土客兩人毆打斃命後由該處圩長鄉保入城報縣嘉興縣王西垞明府立卽帶同刑仵書役乘舟下鄉相騐據仵作喝報頭面額角有鐵器傷甚深又有胸前等處致命傷邑尊親自復騐無悞遂飭查拿凶手不料凶手竟巳投到訴稱死者燒毁草屋五間屋内尙有榖二十餘擔尙有九歲幼孩不知下落並指明由鄉民某某二人首先放火以致盡數燒毁邑尊乃卽飭差拘拿放火之兩人回城其時更柝已鳴三下將所拘數人暫行收押次日午後提訊先訊圩長供稱死者徐姓家中祇有叔母及一子因在荒地上爭采桑葉致有毆打斃命之事在後鄉民集衆放火耳詰之兇手供稱姓陳湖南人弟兄兩人有子四起釁之由因與温州客民在荒地打架土民竟助温帮將我草屋放火燒凈以致拚命失手打死徐姓况打死人自當抵命但我之草屋被燒全家賴此活命又一幼子不知死活求恩作主兩造各執一詞王明府卽飭收禁須俟查明實在再訊又聞嘉興東栅口趙姓軍犯於前日經買桑葉不知何故將桑葉船上鄉人毆打鄉民受傷不省人事皆以爲打死矣後直越半日之久始漸甦受傷之重已可想見趙見勢難了愿將受傷人先行送歸再行調處刻下尙未停妥也不知究竟如何 
[火藥無蹤]  
　　大通水師營火藥局忽失火藥數十桶並不知由何人竊去現在多方根究尙未水落石出也 
[因民之利]  
　　皖垣毗連吳頭楚尾五方雜處貧苦者多陳六舟中丞畛念民艱慨捐巨欵仿照揚州因利局章程委員會同各善局董妥爲經理凡貧民之借本營生者自一千文起至五千文止每千文按日還本十文五日一繳白日繳清不取分文利息所有條欵開列於左一無家室者不借一無保人者不借一吸洋烟者不借一賭博游蕩者不借一限地之外不借一優人不借一船戶不借一兵勇不借一差保丁役不借一剃頭修脚不借 
[病斃堪憐]  
　　英租界謝家橋地方前日薄暮時有一人年約四十左右衣衫藍縷狀似江北人因病臥在墻邊嗣爲巡街捕所見到捕房報明卽以裝載病人之事舁至英會審公廨經值日差禀明蔡太守飭交頭門地保夏春和安置及差轉送甲至地保門口其人巳經氣絶時已昏夜不及報堂該地保雇人持燈照料時適大雨如注燈火息滅至昨晨始報保安善堂備棺成殮發壇召認風雨交加之際路經該處者見死者暴露雨中其情殊屬可憐本館前聞人告知棲流公所行將禀明蔡太守添造房屋專以安置貧病之人深幸其事之有成俾窮途落魄者皆得廣厦 
 
 

Page 3

 
 
之庇乃迄今此事尙未舉行未識在事諸人有何高見也 
[車夫跌傷]  
　　西人之坐東洋車者所給車資較華人略豐或四開八開等小洋視路之遠近以爲定或有祗給車票一紙錢數不過二三十文者而車夫則皆捨命狂奔捷於飛鳥較之拖拉華人者大不相同前日下午有江北車夫某甲因載西人飛奔下橋以致趺仆翻車該西人惱恨而去然甲之左脚骨已經傷涓不能行走旋有其同鄉人亦爲車夫者到來代將空車拖歸再舁甲至仁濟醫院醫治其情亦可憐矣 
[會議濬河]  
　　本城黑橋浜久未開濬遂致淤塞現在天時漸熱穢氣薰蒸易成疫癘不可不急爲開濬海關道龔仰蘧觀察札飭上海縣於前一日午後邀集水利局委員王鴈臣司馬總巡局員馮蓮士刺史曁紳董士君介眉朱君吟香以及蕭營管帶九畝地管帶官到署會議其所議意見各有不同聞尙須禀覆道憲核示也並聞此次河工事宜道憲札委總巡馮刺史爲督辦由道憲飭各營官管帶各撥兵丁數十名挑濬並不另雇民夫云 
[諭令補詞]  
　　前紀無賴陳金榮卽金龍等在新北門内五峯樓茶寮啜茗尋釁毆傷茶博士將陳送局請懲云云兹悉當晚卽經局員劉司馬提訊因原告未到劉司馬將陳略加申斥釋之使去及陳釋後旋有茶肆主張阿東及受傷人嚴阿才之叔嚴某到局聲稱阿才傷勢沈重務請將陳究辦劉司馬因又飭拘陳金龍到案旋卽移送總巡局馮刺史當飭暫行管押一面諭令原告明白補詞呈候核訊 
[縣署瑣案]  
　　昨報紀狹路尋仇一事兹悉原被到縣後經蒯虎臣大令請帮審委員宋莘樂二尹研訊據凶手楊春申卽王春甲供稱小的向業豆腐生意與王金金同業素稱莫逆金金前曾失業落魄無聊經我照顧又爲推薦生意現伊在邑廟花園販鳥度日我借居百靈廳茶肆專畜巴兒狗售賣得錢餬口疉被金金借錢向索無著反向小的尋釁小的氣忿已極自己先吞洋烟三錢而後將刀戳伊豈知管押後烟已嘔吐凈盡現乞施恩二尹命將受傷之王金金抬至案前詰問王金金噤不能言惟求伸寃二尹察得金金傷勢較重隨令抬回醫治春申則着管押視王金金傷勢如何再行核辦○今春報登某公館供被傭婦捲物脫逃一案當經前任莫大令飭提荐保人吳阿寳交到該傭婦訉無實據勒令分别交保候查迄今尙無端倪吳忽於昨日投縣喊稱前奉訊供出外該氏經我收管在家供給餐膳被累不淺現聞該氏將潜逃回籍求請看管俾免後累等語不知大令如何辦理也 
[英界公堂瑣案]  
　　西人老盆子稱雇用林阿寳爲侍者每月辛工洋八元昨因囑林備牛乳與我小兒食良久不來自住催問見林在廚房玩耍並不燒牛乳因此向伊申斥林竟不服反持菜刀柄擊我我因還手打傷林之眼角爲卽報明捕房傳案請訊林阿寳供在老盆子處做侍者昨喚我煎牛乳我到廚房尙未煎透巳來催促我以未透對伊不問情由卽行恃蠻將我毆打致眼泡受傷我未持菜刀柄擊伊今旣送案請爲騐傷蔡太守商之易繙譯飭林阿寳投仁濟醫院醫治俟傷痊核斷○天津人張玉亭控杭州人潘潤齋圖吞書籍洋五百元向索則付票洋五百元乃是僞票無洋可收請爲追究潘認欠屬實惟稱票由浦東人付我我亦不知僞票付票之人已經病故乞寬限措繳蔡太守押令潘繳洋在案兹據張玉亭續行訴稱有人調停潘付現洋百元票洋二百八十元職員情願受虧已經允從不料潘又悔議請爲比追太守飭將潘潤齋帶案謂旣有人調停張允受虧爾何翻悔照案而論仍當押追潘答稱現洋百元票洋二百八十元係費某所說我未允許然我雖欠伊洋五百餘元我係代伊銷書所有用洋未算太守謂前次訊時爾之供單尙在並未供及用洋未算今又生枝節且用洋亦屬無幾張已允折還三百八十元尙不足償用乎可見飾詞荒謬仍飭押令繳洋○三百號巡捕稱昨見竊賊王增桂捋竊小孩銀手鐲由我獲住人贜失主未經投案王增桂供長洲縣人行竊原是該死該捕又稱王屢犯行竊蔡太守隨判王增桂押候遞籍贜存捕房交還失主○一百十七號華捕稱昨見嚴三元擺攤擲骰賭錢立卽拘案并起賭具呈案嚴三元供擺荸薺攤偶爾擲骰原是不合以後不敢蔡太守判嚴三元管押七天以示薄懲賭具存銷○西人惠鐵稱在虹口公和祥碼頭管事因見張榮培竊鉛二塊劉阿二竊肥皂二塊分别獲住人贜交捕送案張榮培供揚州人貪小取鉛原屬非是劉阿二供浦東人在碼頭做小工見有遺棄之肥皂是以拾取尙求恩恕蔡太守隨判張榮培管押七天劉阿二减押三天贜交西人領去 
[法界公堂瑣案]  
　　天津人趙得勝訴稱小的前曾當勇後航海至俄國爲小工積得銀洋若干然後回國現在來滬尋兄未遇借住公舘馬路泰豐客棧帶洋十元以五元交寓主五元藏在身畔另有銀塊或重三兩或重二兩或重一兩曾將重三兩者押在長順店得錢二百五十文前晚睡熟被人將質票竊去迨天明告知棧主棧主不理及往押店查問據云巳有人贖去爲此鳴捕投案王司馬詰訉解案人徐文華供稱小的係棧夥寓主爲小的之叔徐財林供稱小的開設客寓姪子文華在寓照管一切趙來借寓數天交存洋元今特呈案至質票與洋共作一包旣竊質票豈有剩下洋元之理司馬着包探帶同原被往押店查間由何人贖銀俟問明再行核辦○前報列冐充包探之許兆福紀理仁楊永豐陳德和等訛索章仁文洋五元一案昨日捕房將許解案旋有其友繳洋五圓王司馬給章領去謂許曰爾是通州人到滬有若干年許稱巳十餘年現開小烟館司馬謂爾在滬總不妥當今旣繳洋自應從寛辦理遂着送縣遞回○前報列費金金偕母奚氏控稱媳婦被蔡雲祥拐誘蔡供費將媳放在花烟館而媳却不願爲娼由姑母蔡陸氏領去現經英廨發交官媒云云昨日捕房將蔡解案費偕母投到司馬謂爾媳現在英公堂應由英公堂訊斷遂著將蔡及原告一併送請蔡太守核辦○昨報列英界小客寓主與法界小客寓主尋釁一節昨歸公堂訊理張福堂訴稱小的在玉露春茶肆附近伊等糾聚多人前來毆打致失烟鎗兩支因報捕房拘張根和送案張根和供稱小的被伊等打得皮開肉爛王司馬謂爾等皆非好人遂着各押七天以儆○昨報列蘇人某甲在航船尋到女兒一案昨日解送公堂甲卽葉祥發訴稱小的在英界錦元館爲夥家住無錫縣鄉間六驛地方父母早故幼時曾訂定孫姓女名巧弟爲婦尙未成親前年八月孫將女送至上海交與小的當卽租屋同住至去年三月巧弟要回籍省親由小的親自送去至於上年八月小的從姑蘇來今見妻在航船上爲卽鳴捕拘到巧弟稱葉是丈夫並未成親小婦人來滬在跑馬廳洋人處傭工現擬回蘇故在航船上船主周福生以夥友費大觀之女金弟亦在捕房因之一同到案司馬問明原委着將費金弟交其父領去巧弟着葉祥發領回赶緊送回交伊父母收領 
[浙省撫轅抄]  
　　四月十七日候補府劉康來禀知防軍局委解銅本銀兩赴滬禀見卽辭運判駱祥麟禀知運司委餘姚緝私差禀安叩謝杭州通判周禀請期服假廿一天候補縣王潭禀知藩司委覆催楊令交代銀兩差唐晉由湖專丁來省禀知藩司委催提雲和等縣地丁差易順謙禀知藩司委催秀水朱令欠解匠粮差叩辭城守營候補守備沈　禀知奉杭州恊委派新任織造巡捕差叩謝○十八日中恊唐禀奉到部覆准補嘉興恊副將禀見叩謝候補府葉百川嘉郡厘局來省禀到同知趙携禀銷鄞奉等縣地丁差仁錢二縣禀知開船接新運司德○十九日區愷嘉郡洋藥局回省禀到　差前署昌化縣胡培元卸事回省禀到黑式濂禀知厘捐局委辦武康厘局差叩謝○二十日江蘇典史毛雲錦由蘇來省禀見候補府經歴成邦彦禀奉藩司委署平陽縣丞禀見叩謝從九品兪廣潤禀銷臬　監印差 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
　　上海樂善堂精刻銅版各書發兌價目 
　　本堂縮刻銅版各書字畫明晰裝釘精雅尤便舟車携帶茲將各種文塲必備諸書開列於左五經體注價洋四元五經備旨價洋四元五經揭要一元八角四書合講一元六角四書備旨二元四書典林一元六角四書味根錄二元四書全注二角康熙字典二元八角又三層本二元詩韻全文一角翁注困學紀聞二元困學紀聞目錄五角日知錄集釋二元角山樓類腋二元廣治平略一元六角吟香閣叢畫二元正續試律大觀二元詩韻合璧二元詩韻扇面裱成二角詩句題解匯編二元五策學總纂大成一元五十三經廿四史策案價洋一元五角上海四馬路樂善堂啓 
　　四五彩誌喜 
　　英四月號單到漢查本行售出四彩一張五千零四十三號武昌陳公舘得洋一千元又五彩二張一千二百六十號售與河街同春海味行又九千六百六十七售與夾街大昌棧内會元號得洋五百元其餘小彩甚多不能盡錄接售六月大票遠客函購指明河街洪益巷口原班回件庶不致悞 
　　湘烟小錄 
　　是書係陳小雲司馬悼亡姬之作誄傳夢玉詞附焉阮文逹公曾歎賞之兹重刋出售毎部詳五角寄售萬卷樓各書坊 
　　新到眞春季搢紳 
　　文武八角套板古今文致二元駢文類苑三元六角馮氏雪樵經解三元六江氏算學翼梅一元筆算便覽三角經字駢體一元二角十國春秋二元半十六國春秋七元五馬路文玉山房啓 
　　積善堂甯心補腎丸 
　　此丸專治先天不足腎虛身弱之症服之立可轉弱爲强身健體壯兼上海爲花天酒地之所故陰虛腰痛甚多更有膝盖怕冷腰酸腿軟若不早治遺患無　故本堂心存濟世每丸僅售足洋一角可還價亷物美兼售婦科白鳳丸每丸洋一角鎗上戒烟膏每兩計二千四百文三香戒烟駢膏每兩計一千二百文效騐甚奇請嘗試之本堂現寓申北老旗昌後廣擊公所東首鼎生綢號内寄售 
　　保容香水粉眞玉芙蓉散 
　　此粉異香不堪能使容顔少嫩斷不尅血能送親友玲瓏可愛每瓶二百○玉芙蓉散治雀斑酒剌及效每瓶八十四○西洋敷髮生香藥水治秃癩黃碏蛀髮癬等每瓶洋二角寄上洋二馬路外國墳東老元盛帽店又寄棋盤街同富利吕宋票行二家出售 
　　聲明眞東洋蘭花香肥皂 
　　專治一切油膩並膾上烟色黑氣而奇香觸鼻以之餽送親友亦覺玲瓏可愛擦之可皮膚滑潤每匣四塊計大錢一百四十文每逢禮拜三六登報仍在上洋仁濟醫舘南首榮錦里對門大豐店基錦來仁布號一家出售餘者　非日本錦蘭香　 
　　鉛板新書發售 
　　數學啓蒙六角增補英話注解二角英字指南二元英字入門五角朝鮮竹枝詞一角馮雪棋經解三元黄宗師江左校士錄五角王大宗師全稿一角又塾課一角八又松屬考卷一角二此外尙有銅版石印各種名目繁多不及細載備刻仿單以便選購上洋著易堂啓 
　　石印小題萬選錢 
　　是編係江浙試草名師塾課萬餘編中選合先政典型按近今風氣者一千二百餘篇均以風雅出塵秀而有清每部一元六角米襄陽墨蹟三角四大家棋譜一元上洋芸缃閣及各書坊漢口鮑家巷文淵堂出售 
　　日知錄集釋 
　　精選小題嫏嬛 
　　賦彚一書自漢迄明所有名家賦鈔均依類編入因卷頁浩繁坊間久無完本今出舊本石印分訂十六本共兩套碼洋十元○小題嫏嬛共文八千首且一題祇選一篇又與宗海等不同題必求備文無不佳石印分訂十二本碼洋五元半○日知錄集釋久己行世因木刻不爽目又難携帶石印縮訂四本並加錦套價洋兩元以上三種各臻美備購者紛紛己將告罄如欲躉售及批拆早臨點石齋面訂南北申昌及文瑞掃葉等書坊零售雙梧書屋啓 
　　四馬路文海堂新出信書 
　　中興十大功臣手札係曾左李彭等往來信札每　六角○硃批知愧軒尺　　三百六十行每一行　一信雅俗淺深均備爲生意信書之魁首每部六角○歴代王侯將相錦囊每部四角○曾文正公家書六角白紙八角管注秋水軒尺牘五角○硃批筆耕齋尺牘兩角雙鯉菴尺牘一角洋務尺牘兩角 
　　屈臣氏 
　　嫩容玉液 
　　皎如玉樹臨風前 
　　凡人本來面目有好有醜惟容色可以修好也無如難得其妙法以修之故當北風撲面更易老人顔色本藥房因考究最滋潤之物配入妙藥製成此玉液香逾玫瑰令人搽之光潤玉顔嫩滑肌膚其用法宜於臨睡時以些少匀於面上令其自乾俟早起盥洗覽鏡自照倍覺光昌所有麻瘋斑點晦氣除去凍瘃爆拆等患無　誠嫩容第一妙藥也諸君光顧請認禀　用龍麟伴塔爲記庶不有誤每大罇價一大員小半員正上海大馬路屈臣氏大藥房謹啓 
　　永祥豐壽器號 
　　本號專辦陰沉香楠桫枋獨幅壽板婺源上品善器俱全蒙 
　　仕商賜顧請至三馬路石路西德潤里石庫門便是 
　　新刻曾文正公日記類鈔 
　　曾文正公求關齋日記分問學省克治道軍謀倫理文藝鑒賞品藥頤養游覽十種皆有益於身心性命之學今特精雕問世計洋五角法大馬路還讀棧啓 
　　廣東梁愷悌堂馳名丸藥略列 
　　小兒回春丹 
　　專治小兒急驚風發搐天吊傷風咳嗽哮喘嘔吐夜啼寒熱往來瘧疾痢疾撮口臍風與及一切疑難雜症書所未載醫所未識者皆能治之五粒頭每丸錢一百廿文三粒頭每丸錢八十六文　　參茸戒煙丸 
　　此丸靈效如神可以包戒一服此丸立能將烟具藏起戒時毫無難過戒後永不生病每兩錢三百文雙料一千二百文 
　　神效活絡丸 
　　專治風濕骨痛筋脉拘攣半身不遂難於動履腿膝浮腫中風癰瘓口眼歪斜頭頸强直俯仰不能等症每盒十丸錢三百文 
　　追風如意膏 
　　專帖一切風濕骨節作痛手足麻木左癱右瘓跌打損傷長寒瘧疾小兒肚瀉臍風等症大帖錢一百文小帖錢五十文 
　　燕窩肥兒糕 
　　此糕用燕窩爲君加以米粉及各上藥製成大人常食開胃健脾小兒能去五疳積滯有病治病無病肥兒每包錢一百廿文　　化痰止咳丸 
　　凡男婦氣血虛弱飲食所進積而成痰咳嗽不止或風寒傷肺而成咳者無論寒咳熱咳均能治之每丸錢一百廿文　　附桂大仙丸 
　　昔有雲南周富翁年高無嗣遇赤脚大仙授以是方麟祥五兆虺夢兩占專治男子頭眩耳鳴眼花腰軟自汗盜汗遺精陽舉不堅婦人子宫久冷崩帶經水不調久不受孕每兩錢一百廿文　　枸札桑椹酒 
　　此酒滋腎益氣生精助陽强筋健骨袪風明目利便消渴利五臟關節安魂鎭神常飲烏鬚黑髮益壽延年每瓶錢二百四十文外有參茸衞生丸參茸白鳳丸寗坤丸蘇合丸小兒疳積散心氣止痛丸跌打丸立止牙痛散頑癬藥華陀愈瘧丹三鞭鹿茸酒痢症丸人參再造丸午時茶癰疽拔毒膏龜鹿滋腎丸發兌上海棋盤街北首梁愷悌堂啓○○一分寄江西省城磨子巷羅春臺號○○安慶小南門内羅春臺號○○九江廣泰源洋貨店○○湖州府城泰和坊申昌書畫室内發兌 
　　專科回滬 
　　金陵世儒醫張秉衡先生專治痔疾漏管外症等限日除根無不應騐余亦向患痔疾經先生手除而愈者頗衆去年有友邀往鎭江今復回滬留寓小行敢告有患痔疾漏管等症者速來一試立見神妙以信余言不謬四馬路高易公舘對門申康啓 
　　石印文腋類編 
　　是書爲四明周子靑太史所編藝林擷秀花樣翻新别類分門成裘集腋板行巳久茲用楷字謄淸重新石印一函四本價洋一元二角寄售文玉山房抱芳芰緗各書莊售另議嫏嬛室啓 
　　保險讓價 
　　本行保險洋房及洋棧房貨物向歴有年蒙諸君光顧今將保價格外公道如有貴商欲保請至本行面議可也公平洋行啓 
　　新到上貨 
　　墨晶二元茶晶一元翡翠玉鐲三元一只戒指一元如假已退金利源碼頭昌順隆 
　　雙張初章票只此一家 
　　ＳＥＮＹＵＮＧ 
　　吕宋發財票每逢六月十二月設立雙張今值英六月份本公司新章票以二萬五千號雙張併設二千五百張雙張每雙張十號不同售洋四元頭彩可得洋二千元二彩可得洋八百元三彩可得洋二百六十六元其餘得彩數目另録仿單隨票附呈分半四開分條均可分售本公司向以誠信待客久蒙　商惠顧絡繹近有無恥之徒　戤牌號各處拌售爲此公仝會議另有尖角公司印歸本公司新章票上獨家盖印以免魚目混珠之弊遠處託局回件須認明本公司牌號庶不致悮上洋三茅閣橋堍棋盤街中巿三元公司啓 
　　華商沙岺開地公司 
　　啓者今定於禮拜三卽閏四月初三日下午四點鐘請本公司各股友至本寫字房議事所議係擬准賣本公司股鳥所存各物此佈四月十九日總經理本公司事務馬立司啓 
 
 

Page 8

 
 
   
 
 

Page 9

 
 
   
 
 

Page 10

 
 
[光緒十三年四月十八日京報全錄]  
　　宫門抄○　旨一道錄前○發抄硃批四道○直督李奏請旨查抄片○又奏請建坊片○又奏永定河汎漫益擬　秋後查　摺○黔撫潘奏斥革世職歸案審辦片○直督李奏爲邊埽淤灘等工估計動項修濬摺○又奏洋稅各數摺○又奏請奬勵片○四月十八日兵部太常寺太僕寺侍衛處值日無引見○寳昌假滿請安○文治謝授閣學恩○清安謝查城恩○澤公請假十日○謙光續假十日○兵部奏派點騐軍器派出睿王肅王絪貝勒恩中堂奎潤麟書長善長順○召見軍機○皇上明日寅正上祭禮成後出壇門進正陽門大清門午門太和門乾清門還宫○現換單袍褂○發抄李鴻章奏騐收天津道代造江西剥船分撥濟運奉硃批戶部知道欽此○又請仍以納欽升補提標中營守備奉硃批兵部議奏欽此○又兩廣創辦電線原保人員分勒攺奬奉硃批該部議奏單併發欽此○又長蘆運司賀良檟接任代奏謝恩奉硃批知道了欽此○○李鴻章片再前因已故知縣趙浚虧欠保定縣粮租銀一千八百七十六兩一分五厘九毫内結雜欵銀二千二百五十四兩三錢四分七厘七毫業經奏叅革職勒限兩个月追繳在案今已逾限仍未完繳此外尙有虧欠懐柔縣内結正雜銀五百十七兩二錢九分一厘雜租銀二十八兩六錢四分三厘亦未完繳據藩司松椿具詳前來除飭查該員歴過任所寓所有無資財隠寄嚴密查抄並提家屬訊追外查趙浚係河南新鄉縣人應請旨飭下河南巡撫迅將趙浚原籍家産嚴密查抄備抵以重庫欵理合會同兼管順天府尹臣畢道遠署順天府府尹臣薛福辰附片具陳伏乞聖鑒訓示謹奏奉硃批卽着咨行河南巡撫將趙浚原籍家産查抄備抵餘依議該部知道欽此○○李鴻章片再據勸辦直賑江蘇候補道沈玉麒禀稱江蘇江都縣人浙江補用知府王彬遵故父母遺命捐直賑銀一千兩又據籌賑局詳稱安徽婺源縣人五品銜候選州同詹思聖遵故父母遺命捐直賑棉衣一千件照章合銀一千兩均屬克已救灾善承先志與建坊定例相符請奏前來應請旨俯准王彬爲故父三品封職王嘉楨故母三品命婦王葛氏詹思聖爲故父五品封職詹士垣故母五品命婦詹汪氏照例各在原籍自行建坊給予樂善好施字樣以示旌奬理合附片具陳伏乞聖鑒訓示謹奏奉硃批着照所請該部知道欽此○○大學士直隸總督一等伯臣李鴻章跪奏爲永定河南八下汛尾閭無工處所漫溢仍會清河入海一時無礙全局應否堵閉擬俟秋後查辦恭摺仰祈聖鑒事竊臣於三月初五日在差次接據永定河道塔奇魁禀稱該河近年大溜皆由南八上汛大范甕口一帶向東北至韓家樹會清河入海南八下汛堤埝本係平工向不備儲椿料今年凌汛因舊河身下口淤高恐致攺流曾於該汛購料防守乃氷泮後上游凌水源源而來迭次增漲勢甚洶湧河流忽攺南趨逼刷該汛堤根連日竭力設法搶護乃二月二十二日夜狂風大作水益抬高排空而下人力難施從南入下汛十三號漫過堤頂該堤本因清河之水北泛業被浸潤遂刷成漫口二十餘丈並有旱口數處查此漫口處所卽係道光十年以前永定河下口現仍會清河入海口門距清河八九里漫水經過地面係大窪荒港並無村莊舊河身下口旣已高仰挑挖不易堵决培堤費亦較輕擬就漫口攺爲下口請派員勘議等情當卽飭派天津道胡燔棻候補道張紹華候補知府桂本諴馳往會同該河道詳細察看妥議臣差竣回津經過該處復親自察看旋據該道等禀覆請俟秋後再行酌度前來伏查永定下游近由韓家樹左右會入清河勢非暢順緣河面狹窄大汛渾水力猛清不敵混遂受倒灌之害汛後庭亦刷通現在漫口在韓家樹以上十餘里口門以南清河以北及東西一帶本係汪兒淀楊芬港窪地爲嘉慶二十三年以後道光十年以前永定河下口渾水蕩漾之區清河之水日於上年北泛數里今與渾水連合東趨入海其勢頗暢汪兒淀楊芬港等處寛廣數十里非韓家樹左右河道狹窄可比尙可散水勻沙諸河不致遽成淤墊恭讀乾隆十九年高宗純皇帝上諭方觀成奏永定河下汛堤堰漫水一摺漫口旣屬堰尾又外俱空闊處所若無淤墊之患似可聽其合流使下口益暢等因欽此誠以治河權其利害輕重因地制宜尾閭堤堰内外本可聽其流行藉資蕩漾下口暢則上游亦得速消庶免到處冲突今漫口旣在尾閭又係昔年經行之地淀窪平衍尙堪容受一時無害全局且距舊日清渾合流之韓家樹僅十餘里卽間有淤滯亦與往歲情事相同疏濬尙易爲力現值庫儲支絀鉅費難等自應如該道等所議緩俟秋後察看情形能否就此攺作下口清渾並行再行統籌詳酌奏辦以昭穏妥而免虚糜清河之南卽子牙河向有格淀堤爲清河子牙界限已飭天津道將格淀堤修築完固以防南溢並飭挖河機器船傍堤疏挖就上堆堤多爲之備其永定河南八下汛十三號以上堤叚卑薄仍嚴飭該河道赶緊盤做裹頭加培高厚無使續塌並築挑水大壩以資塘護除將搶　不力之廳汛各員撤任道員暫記大過隨時察看核辦外理合恭摺具陳伏乞皇太后皇上聖鑒謹奏奉硃批着所所請俟秋後察看情形奏明辦理仍將格淀堤堅築以防南溢餘依議該部知道欽此○○潘霨片再歸化廳屬雲騎尉世職熊兆邦將祖遺壩凡田産當與高廷霄爲業當卽立契將價交清嗣熊兆邦以壩凡業内低處另名落窩之田揑稱並未當給屢次爭割妄控由司批飭安順府蒲蔭枚行提人証至郡審明落窩之田實在壩凡之内並非兩業熊兆邦恃　狡展抗不遵斷經藩臬兩司詳請斥革前來相應請旨將雲騎尉世職熊兆邦斥革以便審辦除咨部查照外謹附片具陳伏乞聖覽訓示謹奏奉硃批熊兆邦着卽行革職歸案審辦兵部知道欽此○○大學士直隸總督一等伯臣李鴻章跪奏爲温榆河果渠村邊埽淤灘等工循例估計動項修濬恭摺仰祈聖鑒事竊照通州境内温榆河上游果渠村壩埽關係漕運歴經歲修奏報在案兹據通永道許鈐身詳稱據漕運通判李占春將光緒十三年果渠村應修各工擇要估報委員通州理事通判常榮會勘邊埽大　或蟄陷過甚或殘缺卑矮應分别拆修加培又渡口西淤有沙灘一叚逼溜直趨埽根須挑挖深通俾河流順軌該道覆勘無異估需銀一千四百八十一兩七錢四分一厘開單請奏前來臣查該工歴辦章程每銀千兩折給實銀七百五十兩今據估報需銀一千四百八十一兩七錢四分一厘應折給實銀一千一百一十一兩三錢五厘仍在道庫丁字沽稅銀並灘地租項下動支責成通永道督率該廳認眞辦理務於大汛以前照估如式赶修完竣報候騐收倘有草率偷减卽行叅賠理合恭摺具陳並繕清單敬呈御覽伏乞皇太后皇上聖鑒勅部知照謹奏奉硃批該部知道單併發欽此○○北洋通商大臣大學士直隸總督一等伯臣李鴻章跪奏爲津海關續徵第一百五結泮稅收支各數繕單恭摺仰祈聖鑒事竊津海關收支洋稅截至光緒十二年九月初三日第一百四結止業經奏報在案兹據署津海道劉汝翼詳稱杳正任關道　馥曁該署道任内自光緒十二年九月初四日起至十二月初七日止按英國三個月一結係第一百五結期滿除外國船隻江海等關免單銀四萬八千三百六十八兩七錢二分四厘招商局船隻江海等關免單銀五萬四千九百二十六兩八錢二分並未收銀外合計兩任徵收進口各稅及船鈔銀十七萬一百五兩一錢二分三厘督飭委員會同稅務司詳細稽核調取收稅總册較對數目相符又收東海關解到四成銀四萬兩其開支餉需經費薪工各欵統共發過二十四萬三千七百五兩六錢四厘除俟分項造册詳咨外所有津海關經徵第一百五結洋稅收支數目開單請奏前來臣覆核無異理合繕單恭摺具陳伏乞皇太后皇上聖鑒謹奏奉硃批該衙門知道單併發欽此○○李鴻章片再臣前奏派員赴朝鮮辦理商務章程内開總辦分辦委員照出使外洋之例三年期滿由北洋大臣考核擇勞績較著者奏請奬叙經總理各國事務衙門議覆應如所擬辦理奉旨允准行知在案兹據駐紥朝鮮總理交涉通商事宜三品銜升用道補用知府袁世凱禀稱朝鮮通商各口均係創始隨帶各員如唐紹儀吳仲賢帮同稅務司開設海關艱苦經營又在朝鮮外署教授諸生西學有裨時事陳寳秋張爕堯先後在漢城釜山辦理商務並繕譯事件均極勤愼從無貽悞各員薪水本不爲優又居朝鮮寒苦之地曾經變亂諸事棘手均　竭力從公始終不懈唐紹儀吳仲賢自光緒八年十一月初七日到差至十一年十一月初七日止陳寳秋自九年九月十六日到差至十二年九月十六日止張爕堯自九年十一月十二日到差至十二年十一月十二日止均扣足三年期滿著有微勞自應照章程請奬所有候選縣丞唐紹儀擬請免選縣丞以知縣不論雙單　前先選用並加同知銜候選從九品吳伸賢陳寳秋均擬　免選從九品以縣丞不論雙單月前先選用並加六品銜附貢生張爕堯擬請以縣丞不論雙單月遇缺前先選用並加六品銜等情前來臣覆核並無冐濫仰懇天恩俯准照擬給　以昭激勸理合附片具陳伏乞聖鑒訓示謹奏奉硃批唐紹儀等均着照所請奬勵該部知道欽此 
 
 

Page 11

 
 
[光緒十三年四月十九日京報全錄]  
　　宫門抄○諭旨四道錄前○發抄硃批四道○陜督譚奏揀員借補守備摺○又奏都司在任病故請旨揀補片○又奏揀員請補守備摺○又奏揀員借補守備摺○閩督楊奏爲更補知縣摺○又奏爲籌欵修濬舊湖摺○船政大臣裴奏請飭部立案摺○直督孝奏爲運使到津飭赴新任夾　○四月十九日刑部都察院大理寺廂黄旗值日無引見○志元假滿請安○崇光續假十日○召見軍機松森桂全長有全福○皇上明日辦事用膳召見後至北海○發抄邊寳泉奏請開復劉棫等原叅處分奉硃批劉棫陳以瀚邵壽宸均准其開復原叅各案該部知道欽此○又提塘劉保童議處奉硃批劉保童着交部議處餘依議欽此○又老城營擊張宗恩等對調南陽鎭各缺奉硃批兵部議奏欽此○李鴻章奏移駐高村巡檢余光烈照例實授奉硃批吏部知道欽此○○頭品頂戴陜甘總督臣譚鍾麟跪奏爲揀員借補要缺守備以裨營伍恭摺仰祈聖鑒事竊查陜西河州鎭標左營守備陳萬炳病故日期業經奏報開缺在案所遺守備員缺當經轉飭揀補兹據署河州鎭總兵李長穆呈稱核選得儘先補用都同後以遊擊儘先補用張紹先屢著戰績年力正强堪以借補呈請核辦前來臣查張紹先久歴戎行辦事勤能以之借補斯缺洵堪勝任　無仰懇天恩俯念員缺緊要准以張紹先借補河州鎭標左營守備員缺實於營伍操防大有裨益如蒙兪允應請飭部先給署札俟防務告竣再行給咨送部引見以符定制除該員履歴清册另咨送部外謹會同署陜西固原提督臣沈玉遂合詞恭摺具陳伏乞皇太后皇上聖鑒訓示謹奏奉硃批兵部議奏欽此○○譚鍾麟片再據署河州鎭總兵李良穆呈稱洮岷協副將陳元萼之父陳廷階於光緒十二年十一月初七日在原籍江西南豐縣病故該副將係屬親子例應丁憂開缺回籍守制請委員接署前來臣查有儘先補用副將西寗鎭屬巴燕戎格營遊擊王廷賢營務練達熟悉邊情堪以委署除撽飭前往查取陳元萼原領札付及任内有無未清錢粮事件印甘各結另咨送部外所遺洮岷協副將員缺由臣另行揀員請補謹會同署陜西提臣沈玉遂合詞附片具陳伏乞聖鑒謹奏奉硃批兵部知道欽此○○譚鍾麟片再據署河州鎭總兵李良穆呈稱署城守營都司左營守備陳萬炳得患傷寒病症醫藥罔效於本年二月十六日在署都司任内病故除飭取該員原領守備札付及承查印甘各結另咨送部外相應奏請開缺所遺守備員缺陜甘現有合例人員容臣另揀請補理合附中具奏伏乞聖鑒謹奏奉硃批兵部知道欽此○○頭品頂戴陜甘總督臣譚鍾麟跪奏爲揀員請補守備要缺以實營伍恭摺仰祈聖鑒事竊查陜甘督標前營守備李雲卿病故業經奏請開缺在案兹據督標中軍副將鄧全忠詳稱督標前營守備員缺查有儘先升用都司督標　營千總秦兆勳堪以升補請酌核辦理前來臣查秦兆勳久歴戎行辦事勤愼以之請補斯缺洵堪勝任合無仰懇天恩俯念員缺緊要准以秦兆勳請補督標前營守備員缺以期得力如蒙兪允應請飭部先給署札俟防務一律告竣再行給咨赴部引見以符定制除該員覆歴清册另咨送部外理合恭摺具陳伏乞皇太后皇上聖鑒訓示施行謹奏奉硃批兵部議奏欽此○○頭品頂戴陜甘總督臣譚鍾麟跪奏爲揀員借補守備要缺以實營伍恭摺仰祈聖鑒事竊查陜西固原提標右營守備員缺臣前請以藍翎儘先補用都司韓謙借補嗣准兵部議覆該員保奬藍翎原保單内並無其名保奬都司之案亦無儘先字樣今請借補守備碍難核辦等因前來當經轉移另揀請補兹准署陜西固原提督沈玉遂咨稱核選得花翎俟補都司後留甘儘先補用遊擊首成錢營務熟悉辦事結實堪以借補咨請核辦前來臣查首成錢辦事穏練留心營務以之借補陜西提標右營中軍守備洵堪勝任合無仰懇天恩俯念員缺緊要准以該員首成錢借補陜西提標右營守備員缺實於營伍操防大有裨益如蒙兪允應請飭部先給署札俟防終一律告竣再行給咨送部引見以符定制除該員履歴清册送部外謹會同署陜西提臣沈玉遂合詞恭摺具陳伏乞皇太后皇上聖鑒訓示謹奏奉硃批兵部議奏欽此○○頭品頂戴革職留任閩浙總督兼管福建巡撫事臣楊昌濬跪奏爲遴員更補知縣員缺以資治理恭摺仰祈聖鑒事竊長泰縣吳拱曜病故係與政和縣同月同項出缺當經掣定第一缺政和縣第二缺長泰縣於題報案内留閩另補經以候補知縣黄蘭題補接准部覆以閩省病故休知縣一缺按照新章應用各項出身候補班人員請補等因查閩省海防新班先用新班卽用銀捐新班遇缺先新班遇缺均無人按班應用各項出身候補人員請補查有候補知縣黄瑞梧年七十一歲係江西玉山縣人由附貢生遵例報相訓導委署新昌縣教諭復遵籌餉例報捐縣丞指分福建分缺先用咸豐七年九月到省八年建寗府防剿案内保舉補缺後以知縣升用九年捐足知縣三班加同知銜委代上杭縣知縣十一年守城出力保舉奉旨賞戴花翎同治二年聞訃丁母憂回箱守制服滿起復六年委代南平縣篆卸事請咨赴京同治八年六月十五日領照回省歴署尤溪清流等縣復委署理屏南縣篆卸事查看期滿甄别留閩補用查該員年力尙健歴練老成以之請補長泰縣知縣可期人地相宜與例亦得且該員係候補知縣請補知縣銜缺相當毋庸送部引見併免核計叅罰據福建藩司張夢元署臬司解煜會詳前來除咨部查照外臣謹恭摺具陳伏乞皇太后皇上聖鑒飭部核覆施行謹奏奉硃批吏部議奏欽此○○頭品頂戴革職留任閩浙總督兼管福建巡撫事臣楊昌濬跪奏爲福州城西舊湖年久失修逐漸湮塞應籌欵修濬恭摺覆陳仰祈聖鑒事竊臣接准軍機大臣字寄光緒十二年十一月十四日奉上諭御史陳琇瑩奏閩省城　舊湖歲久失修土豪侵佔耕種塡淤殆盡等因欽此當卽轉　欽遵辦理兹據善後局司道詳稱伏查會城西湖鑿自晉太康三年至我朝康熙乾隆年間節次開濬湖之存廣受水僅七里有餘道光八年前督臣孫爾準復加疏治紳士林則徐董其役自北湖至西湖易土岸砌石塍共長一千二百三十六丈五尺載在閩省　利志甚爲詳悉乃自重濬迄今垂六十年附近居民於湖心擅種麥苗菜蔬陳根腐葉日就塡淤而舊砌石塍亦半多傾塌或侵築園圃或佔蓋房屋輾轉奸售已同已業遂使湖基湮塞旱澇無所蓄洩民以爲患上年水災之後開挑城河各紳有以並治西湖爲請臣以河湖固宜並舉然經費較鉅尙須籌措不能不先河後湖以次興作批飭俟城河工竣卽行籌辦欽奉前因又經飭委署福州府知府侯材驥候補知府唐贊襄會同在籍紳士前内閣學士陳寳琛前浙江台州府知府郭式昌周歴查勘咸以是湖處省垣西北不特一方形勢所關亦地方利病所係現在城内河道一律疏通朝夕往來無虞壅滯河湖相爲表裏亟宜接續興脩惟是春夏雨多難以動工須待秋冬水落方能挑泥戽水次第開辦一面查明濱湖居民所佔園屋酌量銀價使其遷徙清還官地俟一交秋令卽行興辦首定界址次理舊塍冉去積淤量力從事以期規復舊觀請將查辦大槪情形具奏前來臣杳閩省近十年來迭遭水患深以湖河不通爲憂若及今不治將積淤日甚必至變爲平陸不特於省城防衛有關附近田疇旱澇皆無可恃除檄飭司道飭令印委各員邀同紳士再行確切勘估實需工料率由司局籌欵舉辦另行奏報外臣謹恭摺覆奏伏乞皇太后皇上聖鑒訓示謹奏奉硃批該部知道欽此○○裴蔭森片再查出洋藝成學生或回華供差或留洋監製皆在奏定考核員紳之後未曾咨部立案者計有陳林璋黄庭王廻瀾王福昌鄭誠李芳榮六員陳林璋於六年六月回華曾充閩廠製船副監工旋調赴浙江山東兩省辦理機器局事務十二年五月由山東撫臣咨送回工仍派充會辦製船監工月給薪水銀五十兩黄庭於十二年二月回華派充前學堂洋文教習月給薪水銀四十兩干廻瀾於十二年二月回華曾充前學洋文教習旋經調赴臺灣遣用十二月由臺回工派辦繙譯事務月給薪水銀三十六兩王福昌於十一年十一月回華調赴廣東遣用十二年六月咨回工次派辦繙譯事務月給薪水銀三十六兩鄭誠於七年八月派隨駐美使臣鄭藻如在洋辦理繙譯十二年三月回華仍派辦繙譯事務月給薪水銀三十六兩李芳榮出洋藝成後尙未回華經留洋辦理叅贊官署繙譯十二年七月起復派在洋監造鋼甲給薪銀七十二兩津貼公費英金三十磅該學生等均屬國家造就成材足資器使自未便置之閒散荒棄前功經臣前後委派差使合無仰懇天恩准予飭部立案謹附片陳明伏乞聖鑒謹奏奉硃批該部知道欽此○○李鴻章片再新授長蘆鹽運使賀良楨現已到津應令卽赴新任以專責成除檄飭遵照外理合附片陳明伏乞聖鑒謹奏奉硃批知道了欽此 
 
 

Page 12

 
 
[吞産釀命]  
　　寍波江北岸開設茶棧之某甲居心險惡坐擁先人厚資平日視錢如命人已識其爲守錢虜且視伯兄之子某乙如同陌路雖分爨異居而所有遺産並未分授盡在甲之手中乙家有一母雖在某糖行爲業所得薄俸僅供日用故年踰弱冠尙歌雉朝飛一曲也年少好色亦是常情遂繫情於尋花問柳事被甲所知痛責其非逼令歇業將鋪蓋行李着人持歸並將所存某糖行資本四百元亦抽歸納入已槖乙怨憤交併頓足大哭曰公産据爲己有並未瓜分大　旣不肯成小過又不肯舍今日乘我小疵欲作一網打盡出此辣手莫非置我於死地我何生爲但生難作對死不甘休遂以生烟和粥吞食歸家仰臥床上其母見其面白如紙知必有異急與灌救已無及矣死後搜其身畔有寃單一紙洋洋數千言皆生平抑鬱之詞始　屈死其舅氏爲甥伸寃已具呈控告未知朱邑尊作何訊辦也 
[冶城燕影]  
　　城北有一僧在烟館一榻横陳忽來一公子模樣者揮僧起讓榻僧不應且曰入此間者休得以銅臭驕人眉睫旁有人沮之曰爾不知近有某林下乎此卽林下之芝蘭玉樹也僧嗤曰若輩耳咒入俺鉢中卽廬陵相國後裔又復何用色益不遜公子乃批其頰僧亦持其領相將至某卞卡牒諸僧綱司時承恩寺守性老禪師主印整躬率下與所屬約法三章法門以恪守清規爲第一聞僧入烟館大不歡喜立卽傳至該僧仍一副挺然特出氣象笞之不服仍據彼能往我亦能往爲詞經司連呼善哉並摩其頂始悟大圓光法相不可以眞下流收場合十向公子和南而散○金陵轎班非常强悍平時凡候補衙叅其索值必視民間惟倍否則束手旁觀呼之不應積　難返雖實缺欲爲整頓然終無如其恃衆把持何　有候補某少爺坐轎過四象橋地方轎夫以　班兒戯忽將轎中人掀翩在地少爺怒挈手版劈面投之碎其頂上皮血流如注不由分說將少爺硬扛至上元縣前之茶室内與之講理該處爲轎夫麕聚之所訕者笑者說者誚者口衆我寡不堪其擾少爺情願出養傷錢兩千文仍無緩頰　其跟隨始拍案大言曰我主人係某某與上元同寅少爺實因跌而失手况傷並不致命已給兩千文亦不爲薄少爺請回公館留家人在此看誰敢難爲家人者少爺聞此言纔拂袖而出以後人共知不過爾爾漸鳥獸散經茶博士敷衍其家人歸已鼉更再下矣○調補江寗府李太尊襜　已至暫借下江考棚滌塵循例衙叅三日月之十一巳瑞發前赴蘇坦謁見撫憲江寗藩署亦懸牌飭令赴任對調開封府孫太尊本已催交印綬想此行尙須稍稽時日矣按本月初十爲吏治之期韋觀察以考棚憇有李太尊五馬因令善後局商借上江考棚扃試是日題爲取人以身論大班至者二十八人小班仍一百廿餘人云 
[邗江官報]  
　　四月十二日兵部徐主政貞辭行赴省十三日徐分轉紹垣委解京餉十四日湖北張都戎春華解餉來揚十五日馬大令光勛陳鹺尹壯猷均赴省公幹十六日唐鹺尹如峝委會同儀征六合兩縣查勘食鹽引岸界址程鹺尹廷燮解蘇州餉起桯十七日南河同知陳司馬捷三十八日北掣錢司馬維福十九日瓜洲總鎭吳鎭軍家榜均到揚公幹二十日王鹺尹廉垚由淮北來 
[皖垣宫報]  
　　藩轅牌示候補縣丞嚴恩培委署宿松縣丞候補府經歴熊鈺知奉委經理直東賑捐請奬飯照局收差 
[鄂渚官報]  
　　初八日准補通日縣傅爲霖候補縣黎垿俱奉藩憲委赴監沔公幹代理荆門州州同陳玉　見辭候補直隸州同雲萬里禀辭赴武安堰厘局並銷查中和門差准補陽邏巡檢臧藩臣禀辭署棗陽典史詹釗見　十一日赴任齊憲牌示孝感縣縣丞事務詳委成昌縣縣丞楊景薇調署武昌縣縣丞事務詳委試用縣丞吕耀墀署理初九日新選松滋　陳慶祉來省禀到候補縣駱文彩奉藩臬憲委補充武昌府讞局帮審差候補未入陳允弼奉委調查平湖門差禀知初十日湖南候補縣凌厚增解黑鉛來省禀到赴京十一日候補同知黄秩柄奉臬憲委赴襄陽府會審案件署咸豐縣張家坪巡檢張承緒禀辭赴任十一日藩畫牌示長樂縣典史事務詳委試用從九萬定署理十三日湖南候補縣慶瑞起服夾省禀到十五日候補道吳寳森奉到起服邵文禀謝候補縣魏　猷自江西攺發來省禀到候補縣　良榮奉委解三批京餉禀見　並銷通中保甲差十六日藩憲牌示施南府經歴事務詳委試用縣丞張然署理 
[上國觀光]  
　　四月初旬某日南城坊署拘一老者年逾花甲衰邁龍鍾另一女子則殊媚花嬌正在破瓜年紀連日升堂拷審觀者驚而異之好事者詢其案由據云老者昔曾爲巨盜後乃去邪歸正隠跡於前門外東河沿開一小雜貨店夥友是甲因小有嫌隙濳控諸該坊遂飭捕役連其女并獲解城憲廉得其隠不忍苛求　卽　子責懲釋之使出○管理三庫各堂官因恐銀庫收支各賦難免獘端遂面諭司員嗣後凡有收欵須令押解之員當堂親具並無書役人等勒索陋規甘結放欵則令承領者照樣具結云○前門大山　路兩旁蓆棚鱗比皆小民設擬其内藉博蠅頭刻工部因日内須將石路興修遂行文步軍統領衙門令其從速拆去該衙門因據情札飭　營中以石路工程非一時所能告竣若不變通辦理恐各攤主不免有失業之虞因察得前門外東　墻及東城根一帶地勢寛敞頗可設棚擬卒日禀請諭令遷移仍處云○吏部堂官因每月之朔候選人員來部投供者往往　手書吏遂另擬定章每月派滿漢司官二員於投供之日在文選司司堂　自點所須將投供者之年貌與册内所註字樣查騐是否相符如有不符當卽面詢三　屣歴庶頂冐者不禁而自絶云 
　　屢閱報章見王松堂司馬所作小樓吟飲圖詩一時名士和者如雲心豔羡焉兹特依韻率成四章録塵小樓主人吟壇哂政並請高昌寒 
[食生大方家正可]  
　　勝迹難從𨋹水尋如君曠達豁淵襟不隨吳市稱仙尉却媲香山號醉吟城市山林開别境樓臺楊柳證同袁翔甫先生亦有樓曰楊柳樓臺從知聖世多風　一幅休明鼓吹音豪氣元　迥百尋樓臺小築寄幽襟　斟㶑灔花同醉句妙清新嫗解吟彩筆揮來驚藻思唾壺缺處識雄心如君合　天家十颺　賡歌雅頌音樂事何須物外尋登臨自足愜清襟當窗雲影饒天趣入座波光澄道心得意舉杯邀月飲閒情覓醉對花吟名流自古推王謝散髮斜簪　嗣音何當勝地作幽尋一覽江天滌俗襟花下琴樽陪小飲樓頭風雨續高吟文章自古傳神契詩酒從今結素心我似成連來海上烟波一曲覓仙音[  文游舊客紹耘秦蔭朱待刪草]  
[呈夢畹生]  
　　翩翩叔度冠羣倫才大能生筆底春愧我荆州猶未識先從江上寄雙鱗劍贍琴心誰喩得且將影事紀梨園莫言此是櫻桃譜中有啼鵑淚血痕君新箸粉墨叢談皆紀梨園影事[  景芳居士張倬草] 　 
[懷小藍田侍者畢玉洲卽請夢畹生政刊]  
　　魏塘名士自超倫品緑題紅賞鑑眞芳譜編成新艶史藍田痛哭舊情人傾心兩載名聞久識面三生願未伸他日遭逢車笠訂與君酌酒了前因[  景芳張倬呈艸] 　 
[贈惜花外史卽依其見贈元韻并請高昌寒食生正可]  
　　前韮論心志未伸不須惆悵怨芳春棲棲老我餬其口碌碌因人愧此身名重騷壇誇白戰情兼花事惜　塵凌雲有賦憐才甚臣里相如草厭貧[  潄霞館主諶求是龍標氏呈草] 　 
[惜花外史見贈佳章謹步元韵并乞郢政]  
　　千里辭家訪式型馬蹄到處未曾停依劉每嘆萍蹤梗愛客偏逢柳眼靑贈句幸邀香入室暢譚忘郤月穿櫺幾時許我呈狂態共向花前醉錄醽[  悟蕭韻館主吳寳震小元氏呈稿] 　 
[俚言奉贈惜花外史并希指庛]  
　　未有才人不惜花一窗風月作生涯能詩自覺性情好久客何嘗意念差身在江南逢舊雨春歸筆底吐奇葩來年了郤公家事同上秦准賣酒家[  鏡湖釣徒朱正元吉臣氏未是草] 　 
[上海四馬路文報局内恊賑公所經收賑捐四月中旬清單]  
　　十九日顧如田王憶笠兩君送謝景宣兄湯餅會洋二元○使君受福册都門全芸軒先生募祈安氏補不足齋京兆郡三戶各銀五兩劉聶氏銀四兩無名氏銀一兩共寶收京平銀二十兩○又册滬報舘交來五茸試庽募宏農氏洋一元如意錢四百文隨願二角師竹居二百勗記一角春潭氏一百文峰泖游客二十八文實收洋二元○二十日使君受福冊蘇城無名大善士助洋一百元○又册嘉興廣生昌號募徐士林一元張善福鍾奎生二戶各五百文實收洋二元○又册寶應福興潤信局内李少芝張印江張鏡涵三君交來資應城内寶興典當袁子久先生募寶興當四元郭仰軒二元袁子慶裕慶二戶各一元謙太一千文恊泰復成新恊源三戶各五百文慶豐許樹德堂無名氏三戶各四百文顔鑑記無名氏通源信源合記五戶各三百竹記朱秉卿張仲英武發記樹手張禮堂幹記萬太義隆永昌崇復堂主敬堂十二戶各二百文慶裕乾泰祥萬茂竇乾豐聘記五戶各一百文張失記一百廿文松記八十文鼎裕恆五十文實收洋十六元○又册本埠姚公舘募富記貴記二戶各三元三記木記二戶各二元○又册東海關署來周秉記一元○受福册公字二百十九號甬江戴德輝善士十元○又公字二百三十五號常熟震源莊募德善居瑞昌號錢樊興柳源源順記四戶各一元王源興王源昌泰昌號小康號沈祥興林漱欽蔣魁豐永記熊復順沈培滄隠名氏周幼甫源隆號張慶大號隠名氏汪悅記十六戶各五角○無錫韓觀海善士四元又王介山狄鴻猷王伯厚三　各一元○陳哲生善士規元八錢○江册申報舘交來杭州申昌室募書舘中各童蒙助銅洋一元又錢四百十一文○兩天共收英洋一百六十二元京平銀二十兩銅洋一元規元八錢錢四百十一文○本旬共收規元一百四十二兩六錢四分四厘原平銀廿六兩六錢七分二厘批申規元念八兩一錢三分二厘英洋一千四百三十七元計規元一千另四十七兩五錢七分三厘爐胚洋九十六元計規元六十五兩二錢八分銅洋十七元計規元二兩四錢七分九厘小洋廿一角計規元一兩五錢三分一厘虚對開一個計規元二錢九分一厘錢二千四百七十七文計規元一兩七錢另八厘○八項共合規元一千二百八十九兩六錢三分八厘○連前共收規元三十六萬二千七十四十七兩四錢四分六厘○連前共解過規元三十六萬四千六百七十兩另四錢九分六厘○實墊解規元一千九百廿三兩另五分合併聲明 
 
 

Page 13

 
 
[上海四馬路文報局内恊賑公所經收賑捐四月下旬清單]  
　　廿一日受福册佑字四十三號長順晋實號交來揚州木犀軒大善士助洋四百元○使君受福冊金壇姬古　先生交來王子漢先生募恕書名三兀潘炳輝王培貞王　漢三戶各一元○又　漢口文虎卿先生募蕭朗甫善士助英洋一元又爐坯洋一元○又册杭州孫汪氏求身體康健孫康侯求頭暈平復康健孫厚菴求合家平安康健共助洋二元○寗波平文重善士服符許願求痊一元本埠馬晋康善士日本洋一元本埠三晋源票號交來山西朔平府右玉縣人楊炤善士爲慈親患氣痛等症祈求速　助花英洋三元又交來江西省城羅家塘楊宅來無名氏隠名氏求子嗣願無名氏三戶各一元本埠平昌氏一元○本日共收英洋四百十上元爐坯洋一元日本洋一元 
[上海北市絲業會舘籌賑公所施少欽經收山東順直賑捐四月初九十日第一千三百四十四十一次清單]  
　　現成功德莫要錯過機緣救命摺第六千四百七十八號　　舘主洋一元海濱居馬求孫病卽愈顧一塘蘭玉堂求妻病愈露華軒求母目疾卽愈黄可人五戶各二角陸慶生施厚甫顧槐榮　無病倪有高周洪春求陔　卽愈五戶各一角吹箎生書院膏火錢四百七十五文四齡童千節一日糕果費四十文共十三戶由大團日生局來洋三元○又五千一百六十六號飢驅子四百六十又又募無名氏六百文張兆宇四百文無名氏二戶各三百文何錫朋胡世福各三百文愛蓮氏二百文無名氏寒儒十各一百文共十戶浙寗全盛局來洋三元○又四千二百三十九號王壽朋募澹宜室蔣承慶堂高積善堂義禮堂四戶元肇南堂曾　餘堂秦承福堂高崇厚堂順德堂餘慶堂峻德堂七　各二元輝德堂李愛亷堂陳樹德堂王靑藜堂南陽堂五戶各一元共十六戶合爛板洋三十五元○又八百四十六八十號二摺石埭吳道孚洋五元又募陳敲遠二元陳永良一元孫芝緒趙詩痴李策廷三戶各本　一元汪禹臣蘇芝庭桂疇桂鳳林四戶各本洋五角共十戶計本洋五元英洋八元以本易英由吳道孚合湊來英洋十四元大通胡萬昌局來○又四千八百五十五號無务氏銀一兩一錢蓉桂山房六錢七分囂囂齋五錢陳若霖九三八平銀四錢愼遠堂洋二元武愼遠堂胡仁記胡義記胡禮記胡智記胡信記萬竹軒唐　金陳　雲蔡承厚蔡永厚士戶各九五錢一千文共十六由江西乾昌局合來洋十六元○又四千三百七十九號王禹臣募毁子亭洋一元錢四百十文包心傅裕新觀音愿三戶各一元友恭堂錢二千文李孝先裕隆坊二戶各一千文賈芝山六百文包占春沈建菴成永和王友松孔慶生五戶各五百文張幼衡陳仲平曹少三趙炳南胥啓昆五戶各三百文卞常卿二百文共十九戶由鎭江老福興局合來洋十三元○又三十四百二十七號錢志啓堂洋一元一票生　沛記各錢五百文無名氏孫承忠朱得林三戶各三百文張雨森張幼記姚星記徐献記蔡少記五戶各二百文無名氏一百六十文共十二戶由松江恊源局合來洋四元○又三千八百十九號鄭秉鏞行恕堂鑑心齋合洋三元海寗恊源局來○又七千六百六十二號平安氏樂一主人各二角隨緣氏一角三戶合來虚對開洋一元○四明南湖居士姚求孫病速愈洋十元味經江陵氏病愈完願二元由太倉永義昶局來漢口文淵堂書坊爲隣居失愼蒙諸龙奮力撲救幸獲平安酬謝資移助代諸友造福二十元江裕朱煦庭交來崑山濮金和求保祖母安康由全盛局來洋五元求安氏由江陰全盛局來三元章姓完願三元吳姓完願二元頤綵軒洋二角錢二百九十四文隠名氏疵籛書更助一元孔廣成求病速愈五元補過齋主由德林祥　十元以上初九日○現成功德莫要錯過機緣救命摺第四千七百六十六號潮州許定潤募許力嫂喜題銀七錢二分許應大爺喜銀七錢許無各氏題六錢三分許無名氏喜五錢九分許成茂洋一元許裕元嫂喜題許人波喜題許萬謙喜題許爲洲喜題許人靜許細妹喜　爲烈陳宗六李曾之九戶各五角許則濠四角許無名錢五百文共十六戶合來洋十元○又四千九百八十九號存恕堂劉洋一元又豐宇册一元由東臺福興潤局來○又三千三百八十二號汝幼連募張總福三戶各一元汪錢四百文餘三百二十文程三百文共六戶由黎里北庫全盛局合來洋四元○又五千二百五十八號無名氏錢九百五十文十一齡外孩張小吳無名氏各九十五文三戶由申報舘合來洋一元錢八十元○又一千八十號寶應湯指南募湯指記錢一千五百六十文協源四百六十文楊瘦生三百八十文楊子純三百二十文王劍記王櫟記王海記王晋記王湛記王子文陳彭記馮瑜記貢裕順喬又記　堃記天成劉望記票人成薇垣華哲人李誠齊屠景僑吳君記大生謝綱劉程記同慶貢恊聖二十四戶各二百文無名氏一百四十文湯少香張合記宣味記陳順記恊記金鶴記夏大興吳名氏懷德堂香森茂信源協泰戴海戴鑾書孫仲記鄭瑞記廣增壽十七戶各一百文共四十六戶由福興潤局合來洋九元○又九千四百十五號江陰釐局募趙茂　徐棣林劉晋山周懋修族兆舟叚士熊徐小泉程世清八戶各五角牛芾亭王應三吳寶卿徐臥岡徐怡山楊紹閔仇南夫七戶合二元共十五戶由全盛　來洋六元○又八千六百四號蘇城豫成典募務依　陳寶善各四百文王小甫棉力子高陽子三戶各三百文吳子亮吳麓笙汪小欽許吉臣何守梅張佑君彭城季氏程文瀾八戶各二百文江蓉甫吳子雲各一百文共十五戶由全盛局合來洋三兀錢四百二十五○又五千四號奉北錢誠齋募馮葆珊汪蓮塘各洋一元錢誠齋顧開官周子亷劉樹堂四戶各五角劉煒卿錢四百文共七戶由浙寗福潤局合來洋四元錢四百文○又六千八百三十八號願生意題遂錢三百文懷德堂邵二百文○又四千三百九十號西壩耕心人募耕心人求早進學平安氏平心氏了願氏四戶各一元政大局來○又四千四百二十二號休笑我洋四元無名氏二元鎭江政大局來○又三千八百五十三號安徽休邑汪禮增募公記洋六元錫記餘記各五元厚記四元共四戶由晋康莊來洋二十元○又九千五百三十號杭城人和號募李杏村洋一元陳鼎兀王門陳氏瑞三戶各一角無名錢三百文又二戶各二百文又四戶各一百金輔記一百文共十二戶由全盛局合來洋二元五角○涇川朱雲溪善士求保平安四月底期規銀一千兩蕪湖無名氏求得子平安洋三十元二戶由朱大全號葉聖田兄交來徐季英銀鎖一副重九錢三分江船桶捐洋一元二　由江裕帳房交來友笙氏求女病卽愈五元常熟時一元江海南關以常年公祭天后聖誕分送各　署胙肉外例有船商同人各股共折錢移助一百千文○嘉善守拙子生辰席　移助銀十九兩五錢二分又祈免災十兩又起獲無主賊贜一縐變價八兩共三十七兩五錢二分批見規銀四十兩二錢四分五厘又查獲無主賊贜移　洋三元共四戶由天津全泰盛局來是亦軒鮑四元費亦瞻求女病速愈五元無名氏爲母病愈完願七十元又求保妻子多健三十元二戶由硬石恆受參寄恆大來吳子清病愈完願二十元鎭江益記主人因得售頭彩酬諸友勞席資移助五元由政大局來惇久裕號二十元王李氏來病愈五元二戶由朱安三交　劍虹書屋祈保平安由蔚泰厚號郭厚齋交來五十元吳珍三軍門送黄春甫令郎湯餅資五元泗涇宋漣求兄　疹病速痊五元京江胡李患氏求手速　續助四元郭豐泰木行來以上初十日 
 
 
