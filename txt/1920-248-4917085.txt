# 1920 - 248 - 4917085

 

Page 1

 
 
   
 
 

Page 2

 
 
   
 
 

Page 3

 
 
時評 
[武力與民意（冷）]  
　　電傳靳與吳有民意與武力之爭辯傳者果能無訛與否雖不可知然就所傳之爭辯以言則武力與民意之勝敗甚有所不可不論者 
　　假使抗段軍之武力而不能勝則今日之結果亦與小徐等此言武力之急於民意也雖然獨不思抗段軍之武力何以能勝段軍乎段軍當時亦非挾有武力乎且以當時之武力計人數軍械餉項抗段軍尙不敵段軍然而能勝之者抗段軍之得民意也非抗段軍之眞能得民意段軍之失民意甚也尙謂民意之不急於武力乎今若以戰勝之餘自認爲武力之戰勝而不尊重民意且專反民意我恐爲小徐之續者亦不遠耳 
[命令]  
　　九月十日大總統令特任陳毅爲庫烏科唐鎭撫使此令 
又令署外交總長顔惠慶呈駐日本國特命全權公使劉鏡人懇請辭職劉鏡人准免本職此令 
又令調任胡惟德爲駐日本國特任全權公使此令 
又令兼署陸軍總長靳雲鵬呈兗州鎭守使兼陸軍第七混成旅旅長唐天喜因病呈請辭職唐天喜准免本兼各職此令 
又令任命何鋒鈺署兗州鎭守使此令 
又令任命鄭士琦兼陸軍第七混成旅旅長此令 
又令任命閻得勝爲陸軍第十三混成旅步兵第二圑圑長此令 
又令署内務總長張志潭呈准山東省長咨請將濟寗縣知事徐德源長清縣知事彭一卣膠縣知事易揚遠無棣縣知事曾有嚴新泰縣知事濮賢恪滕縣知事劉榮綬安邱縣知事章光銘免去本職均照准此令 
又令兼署陸軍總長靳雲鵬呈請任命陳讙爲陸軍第八師步兵第十八旅少校副官應照准此令 
[專電一]  
　　北京電昨閣議至晚八時方畢靳先報告天津曹張定夜半回省及接洽和議裁兵各事均尚滿足次商例案决定設立籌議振災臨時委員會由内財農交等部合組專司籌議臨時振災及善後事又直魯豫本年災情甚重明令各該省迅速籌欵振濟並令内部先籌借鉅欵辦臨時救濟（十日下午七鐘） 
　　北京電天津會議席上吳佩孚力言民意須尊重靳謂今只有武力可方譬如君不勝段結果亦如小徐吳歷引古今中外事以伸已說雄辯歷兩小時又因和局吳與交葉辯爭尤烈（十一日下午四鐘） 
　　北京電津議决定恢復張勳長江巡閱使（十日下午八鐘） 
　　北京電津電張今晚一點回奉吳八點回保曹訂明晨行（十日下午八鐘） 
　　北京電吳佩孚致滇唐國密電文如下國家喪亂於今三載擧國人民莫不延頸企踵希冀和平而安福系盜竊政權爲和議之梗擾攘經年益滋分裂今幸障碍剷除亟應速謀解决若均係爲國爲民又何分此疆彼界法律問題爲統一樞紐新國會血統未明違法組織當然不能存在舊國會分子零亂自行瓦解且八年制憲毫無成績已自失國民信仰護法之意要在保持法系奠定國基使毁法者知所戒而不敢狡焉思逞固非犧牲國家以殉數百議員 
也爲今之計若能以舊選舉法選舉正式國會國會成立行使約法職權則於法律事實均得平衡一面可達護法之主張一面可謀國家之統一北方對於此說尙多懷疑麾下如以爲可佩當竭力疏解以貫澈和平統一之素願是否有合尊意尙祈速復爲盼此電發後另電湘譚延闓轉電西南當局徵求同意（十日下午七鐘） 
[北京電]  
　　各圑假北大開會决定先組各界聨合會再開籌備國民大會簡章由學生會起草以發展民治爲目的每圑體於開會時得派代表三人到會發言惟祇有一表决權（十日下午七鐘） 
[北京電]  
　　粤岑庚（八日）電詰問閩李及王揖唐共攻粤如何辦法（十日下午七鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
[北京電]  
本日令今歲直隷山東河南等省雨澤稀少亢旱成災赤地千里餓莩載途亟應迅籌振恤着内務財政兩部會同各該省長官迅籌欵項趕辦急振一面督飭地方官紳辦理平糶所需米石雜糧經過地方關卡一律准免稅釐並由各該省長飭屬會勘被災情形將應徵錢糧分别呈請蠲緩（十一日下午四鐘） 
[北京電]  
赣陳電赣南鎭道報稱滇軍已佔鎭平（十日下午七鐘） 
[北京電]  
鄂黎大鈞通電拒孫振家（十日下午七鐘） 
[北京電]  
烟酒借欵中烟草免稅一節財周極端反對（十日下午七鐘） 
[北京電]  
刁作謙爲外部參事 
[北京電]  
王繼曾爲駐墨西哥兼古巴國公使（十一日下午四鐘） 
（十日下午七鐘） 
[北京電]  
駐義王使電義國對舊時各敵國外交次第恢復駐德大使已正式赴任土國仍派大使因土雖地削而土帝於回敎民勢力依然如故無論他國如何義則主張如此（十日下午五鐘） 
[北京電]  
政府昨復唐使電此次所派國際聨合會代表均富有外交經騐執事幸勿固辭希預爲籌備（十日下午五鐘） 
[北京電]  
明令司法官廻避本省（十日下午七鐘） 
[北京電]  
魯電鄆城吳旅六日晚譁變又潘張兩旅已於十日由赣開㧞回魯（十一日下午二鐘） 
[北京電]  
張文生電永宿交界一帶有潰兵數百已派陳德修部前往堵截向豫境竄去（十一日下午二鐘） 
[北京電]  
楊增新電俄商沙木胡等數十人願入中國籍已照准（十一日下午二鐘） 
[北京電]  
據報重慶會議提川省稅欵六百萬爲攻鄂陜戰費（十一日下午二鐘） 
[北京電]  
某機關得粤蒸（十日）電馬濟在惠州相近之平潭與陳炯明戰陳失利死傷千餘（十一日下午四鐘） 
[天津電]  
安系蒙古議員張文李芳串通蒙古王公將熱河十五旗地賣與日本已得貢桑諾總裁同意售價日金三千五百萬已交兩千萬現順直省議會提質問熱公民反對甚烈（十日下午十一鐘） 
[天津電]  
張作霖定今晚一點回奉（十日下午十二鐘） 
[漢口電]  
王電中央請容納滇唐意見謀澈底統一並電滇唐制止李烈鈞東下（十一日下午四鐘） 
[漢口電]  
張敬湯今晨七時槍决（十一日下午四鐘） 
[漢口電]  
孫振家有運動他調訊（十一日下午四鐘） 
[香港電]  
陸畏粤軍勢大爲固桂制粤計决將取消自主冀得北方曹張李王陳等援助岑亦恐惠失軍府隨倒巳先結束將宣佈解散（十一日下午六鐘） 
[香港電]  
劉達慶有在惠戰死說（十一日下午六鐘） 
[香港電]  
劉炳宇率六營自桂來粤江防司令申葆藩佳（九日）率五營赴惠前敵三多祝平山横瀝淡水已下惠城益危（十一日下午六鐘） 
[香港電]  
莫令楊永泰魏邦平李福林陸蘭清等籌欵李福林被索至三十萬尤危懼（十一日下午六鐘） 
公電 
[開封來電]  
各報館鑒南陽鎭守使吳慶桐早經遵令交卸新任李陬雲亦已接收任事有日迄將二月軍隊相安報章流傳絶無影響恐淆觀聽特電聲明河南督軍公署眞印 
世界路透電 
[英國罷工問題談判之失敗]  
　　九日倫敦電礦工幹事員與勞工部大臣間之會議爲公衆屬望其成功者今竟全歸失敗霍恩爵士爲政府辯護主張加資問題應交實業裁判所公判幹事員斯密立不以其意見爲然仍抱持煤價減十四先令二便士與加資二事乃莫可分離之問題各幹事員退出討論後聲稱霍恩爵士所發之意見在礦工察之不能使其要求有滿意之解决會議三小時至此告終 
　　十日倫敦電今晨報紙論礦工問題會議無效事大都謂此次會議本少成功之機會其失敗乃意中事礦工代表出席於工圑大會者以爲罷工不致發生有人訾議礦工領袖以爲礦工不贊成實業裁判之辦法因礦工恐受審查之故蓋礦工所恃者不在其要求之合理而在其聨合會之戰鬥力也同時又有人以爲總選舉或將舉行首相喬治氏將以國會制政府與勞工直接行爲對抗之事訴諸國民但有一方面謂國會下屆會議未畢以前首相不欲舉行總選舉故將採他法行之惟礦工難保不强迫首相訴諸國民耳 
[柯克市尹與愛爾蘭前途]  
　　九日倫敦電聞柯克市尹氣力漸弱常覺痛苦醫士謂今僅賴其特殊之精力保持生命醫士禁止謁客與市尹談話喬治氏昨日語客謂無條件開釋忍餓諸犯爲不可能之事政府允以新芬黨停止謀殺爲條件釋放諸犯迄未接覆内閣之對愛爾蘭政策將於下列二法擇一行之（一）以愛爾蘭南部交與所謂共和軍而聽烏爾斯特人作戰不加干涉（二）保護擁護國旗之人民 
[俄波戰事及俄國内狀]  
　　十日巴黎電九日波蘭公報云波蘭軍在格羅特諾南面占據柯里土鎭波蘭軍恰土卓夫境從事反攻現向尼拉里巴進發 
　　九日倫敦電某俄文報載藍格爾將軍之談片謂現因協約國之態度業已更變波蘭軍業巳獲勝彼必集軍於托里達省之北俾得向西作戰故我軍刻方委棄庫班境我軍於此曾敗敵兵兩師俘獲九千人得砲八尊　　八日希爾特福電彼得勒共産黨近今之衝突已引起嚴重之局勢芬蘭共産黨總幹事會上月三十一日在彼得格勒開會時有反對圑（中多紅軍官）出現從而　爲難會場大亂卒及用武器互鬭芬蘭共産黨死十人傷二十人 
[意大利之地震損害]  
　　九日倫敦電意大利地震被災之區其面積長一百哩廣五十哩當道現正竭力辦理賑務意皇親臨災區慰問災民 
　　九日羅馬電今日里哥哇萊爾愛米里亞省復遭劇烈之地震損失甚巨 
太平洋路透電 
[北方廣大之災區]  
　　十一日北京電濟南保定順德之美敎士報稱災區由保定向南展布廣二千里並由晋省邊界起廣自二百里至一千里不等該區收成平均不及常年百分之八各村家長多毒斃其妻兒估計賑欵至少須需二萬萬元 
[拘捕罪魁之交涉]  
　　十一日北京電外交部答覆日使抗議光雲錦在日本旅館被拘文謂據北京憲兵司令報稱光之被拘乃在路中摩托車上非在日本旅館中日使顯不爲然大約星期一日復將提出抗議 
[阿爾穆代表圑]  
　　十一日北京電阿穆爾代表圑星期四日由京取道恰克圖赴上烏定斯克彼等前謂此行抵京非與北京政府討論中俄事乃爲取最平安之路以達上烏定斯克起見今果信然 
[桂軍之焚掠行爲]  
　　十一日香港電此間天主敎會昨夜接惠州司鐸格　蘭巴八日發來報告略謂七日午時槍聲大作由惠陽境内茂晏與立茂（均譯音）村傳來其地距惠州約八哩位於東江支流之上未幾敎民成羣避難來此據稱上述兩村被燬敎民被屠格蘭巴司鐸乃赴老萊堂（譯音）調查經過詳情始悉馬濟所統之桂兵携帶機槍忽由惠州往駐立茂村旋執村婦三人反接其手强令對兵跪下飲彈而死兵士乃登山入敎堂拖出華人敎員一人而槍斃之並辱其姪女在神聖之祭壇行野蠻之舉動竟以敎堂爲其營房並憑高開槍向山下村民亂擊後下山入空村縱火燃屋格蘭巴司鐸未能親赴立茂村爲被殺敎徒二十餘人行埋葬禮兵士似奉有上官命令遇見良民不妨槍斃立茂村被殺者人數最多但附近十二村兵士皆縱火焚之並逐出居民而殺之陳炯明軍距此尙二十五哩馬濟兵士何以有此行爲實所不解且粤政府近曾宣布謂已傳諭軍隊整飭風紀不許有搶刧等事並尊重敎堂保護外人去 
　　十一日香港電天主敎主敎博索尼氏現請京粤政府速設法保護廣東敎士與敎民之生命及敎會之産業 
[軍政府之戰報]  
　　十日廣州電軍政府公報云馬濟部下之唐旅長八日晚間重創敵軍擒獲敵兵二三百名並得有大批子彈瓊州之兵已抵廣州現正開往前敵獨立之海軍巳占據厦門而斷敵軍軍需供給之根據地 
[香港大學之基本金]  
　　十二日香港電香港政府擬代償香港大學之債欵並除增給常年經費外給與基本金一百萬元此議須俟議會通過後方可實行政府希望他方面亦有特别捐欸 
國内要聞 
[北京通信（穆）]  
甘督易人問題易督問題甘肅亦居其一本月五日甘肅京官推代表六人前往公府由吳笈孫接見盛談易督之事蓋甘人最近發通電上公呈數張廣建之罪而請予罷斥張廣建亦有不自安之勢也顧甘肅事爲世人所不及知愚從甘人處得其槪略述之以諗閱者張廣建搖動之動機起於今春以種烟被外交圑詰責乃派王瑚爲查烟專使王瑚去後以雷厲風行之態度某縣知事擬槍斃某縣知事擬撤換而張氏一一庇之張王之間大生齟齬不見面者將一月適張氏准人民種烟之告示傳入北京政府嚴電斥責張更疑王劾已對王有我交印與你之憤言然其時正就畿戰事將生無人問及也張以皖人原附段派皖未敗前只有另簡省長之說羣以爲王瑚查烟即長甘之預備然張王旣不相得而皖敗以後徐以京兆尹畀王急電催返此事即中擱而易督問題由此生矣各省討段宣言馬福祥不曾列名科此實甘督問題之近因馬福祥之子鴻逵向居京師爲肥府侍從武官與直派武人往來極稔而馬爲寗夏護軍使去督軍僅一階又撫有回部兵卒久欲取張而代之八省同盟成後鴻逵卽代表其父加入同盟欲藉此以傾張而自取故馬福祥之謀督甘在最近爲第一熱心者彼聨絡甘肅議員之一部謀去張之後以馬福祥爲督軍以烟酒公賣局長賈纉緒爲省長而已得一鎭守使自直皖開戰後直至今日運動未已此易督之導線即最近之暗幕也當張王衝突後張恐王劾已乃派其政務廳長許承堯輦巨金入京運動行篋中携一寫就之辭呈預備不得已時即可遞上乃許行至綏遠已在戰事起後蔡成勛將許扣留至一星期之久及護送至京已在戰後許仍運用其金錢及手腕爲張運動留任然行篋有辭呈忽爲甘籍某議員所悉乃往訪許氏迫以即遞許不得已乃往謁府秘書長托其請示東海比得回話則囑暫留許處待政府擇定替人再候命遞上此張氏辭而未辭之經過亦足見張廣建之不免於換也距今一月甘人之官界學界在京開會發通電至臯蘭上呈文於府院巳積極爲去張運動然甘人之意又不一致馬鴻逵運動之所及固擁戴馬福祥而甘肅漢回意見極深以馬福祥爲回人且與其他回人馬氏如馬騏等者平日又不甚合故反對者竟較擁戴爲占多數而一部分之議員又欲擁戴隴東鎭守使陸洪濤使爲督軍日前有某議員回至平涼逕來一電推舉陸氏而陸氏之態度亦殊有趣於此電到後即來一電力辯與某議員未謀一面而某議員逕發電相推斷不承認數日以後又來一電托許承堯轉呈歷言左文襄入甘以後之回民情狀而謂自已無督甘之才除非王專使或可勝任如在王專使以外另任他人則甘肅未能無事云云 
字裹行間又似舍曰欲之而爲之辭者現在一部分推馬一部分擁陸一部分又欲政府另行派員龐雜糾紛不一而足然據政府要人所談則馬福祥决不能成事實用陸與否亦難遽定尙在愼密考慮中不過張廣建之換確近事實而已至張廣建何以爲甘人所棄乎甘肅同鄉早有公呈臚舉張之劣跡最近則甘人某得隴西來信述張之罪狀六欵（一）禁運烟土又展限三個月借題籌欵（二）禁止省議會開會其接近之議員則爲保薦任或委釐差（三）官銀號紙幣不兌現其經理人爲張私人虧欵至數十萬（四）縣知事吸烟者三十餘人簡任官吸烟者四人均與張關係極深盤據肥缺（五）其親家某任武威知事五年括地皮數十萬（六）隴南鎭守使孔繁錦旣包庇種烟以歛財復借禁烟以苛罰皆承張之意旨甘人得此已印刷傳布矣而其尤爲甘人所嫉者則六月間請餉五十萬政府不與托王瑚代請始允撥給而其中有二十萬之數令張就地設法政府認還張氏即逕出告未發行不兌換之金庫券二十萬元財廳長某謂應先與商會及銀行界商量張堅不許發出以後因無處可以兌現又無何種金融機關擔保商界以閉市反對至一月之久最近十日前始有收回之訊甘人聞此益加攻擊代表赴府後此亦所舉罪狀之一也（九月九日） 
[北京通信（吹萬）]  
京各界聨合會成立會記事　北京各界代表曾於上星期四在北大理科開一國民大會籌備會之討論會當時曾决定於本日（九日）繼續開會故今日迺有北大理科之會其初意本爲組織國民大會籌備會者及其結果迺竟成爲各界聨合會之成立會到會圑體凡九代表二十餘女界聨合會代表韋瓊英王孝英孫淑貞吳景芬李靜一基督敎救國會代表劉芳高天祐敎職員聨合會代表俞明濓馬叙倫敎職員公會代表陳世奎沈士遠律師公會代表傳柏山北京敎育會代表梁錫光杜若虚京兆農會代表史照泉報界聨合會代表曹悲天學生聨合會代表樊淵溥魯士毅林寳慈尙有代表數人雖列席而未簽名且少發言故莫由知其姓名本定二時開會至四時各代表始陸續到齊迺開會共推林寳慈爲主席先報告三事（一）敎職員聨合會代表因前次未曾到會權作旁聽（二）敎職公會代表該公會未與以表决權但令與會中接洽預備以後加入　而已别有該公會致學生會函證明此事（三）律師公會因尙未開大會故代表非正式（主席）請各代表發表討諭上次所擬定之辦法三條（農代）主張先成立國民大會籌備會對於所定草案當略有修改惟當叙籌備會成立後再行討諭（北敎育代）中華敎育界由浙江敎育會發起對於國民大會有所討論北京敎育會當與取一致行動不便獨自表異（基督敎救國圑代）因未明手續故此次代表仍係臨時俟大會召集後再派正式代表（女代）因未開大會未舉正式代表（主席）因欲促成國民大會籌備會不得不救速成（學代）國民大會機會已成熟贊成各圑體允宜從速籌備萬勿遷廷（農代）希望國民大會早日成立（學代）重言聲明此次邀請各圑體組織國民大會籌備會之意請各代表以光明之眼光注視所作事（主席）請臨時代表代表該圑體全體（律代）律師公會爲法律機關不能不守法旣非大會公推之代表當然不敢代表全體（主席）今日正式代表已過半對上次所擬條件可否提出討論（農代）主張有正式代表之各圑體先成立國民大會籌備會以後再請其他圑體加入（基代）本會雖未開全體大會大約可望全體贊成（報代）本會與各圑體取一致行動但今日之代表仍係臨時且極贊成國民大會對於主席之提議可以贊成（主席）請今日到會有正式代表各圑體先討論上次所提三條件（學代）請無正式代表各圑體於一定期限内舉出正式代表（律代）本會於本月十九日開大會正式代表此日當可産出（敎職員公會代表）本代表但來旁聽不能於今日定舉正式代表期但能代表本會聲明總當早日舉出（敎職員聨合會代）聲明與公會同旨（主席）報告律師公會敎職員公會三圑無表决權請各圑體發表各界聨合會與國民大會成立先後之意見（農代）主張先成立聨合會然後組國民大會籌備會（敎代）贊成農代說（基代）組各界聨合會之意即爲組織國民大會籌備會者是二會二而一也故但須組國民大會籌備會不必特設各界聨合會（女代）國民大會以各界組成之各界聨合會未成國民大會籌備會無根據故當先組各界聨合會報代農代贊成女代說學生代魯君主各界聨合會以籌備國民大會爲限（主席）以先成立各界聨合會付表决六圑體全贊成而各界聨合會遂於五時四十六分宣告成立然所謂各界聨合會者無商無工又多疊牀架屋之圑體同一敎員也而有圑體三循實貴名似可稱謂圑體聨合會各界之稱似猶有憾（報代）提議定組織聨合會大網定地址代表數及開會時間（學代）舉推一二圑體起草農代贊成（敎代）主由學生會起草學代請各圑體聨合起草農代仍主學生以學生熟悉情形故報代力主本日討論大網基代主各界推一（女代）謂當推他圑體不當限於學生會以此事本由學生會發起倘再責學生會起草似有包辦之嫌（敎代）謂贊成學生會起草者巳居多數可不必再討論况此事有義務而無權利草案不過一模型將來開會時有以爲不妥者仍可變更（基代）謂合各代表集思使模型較好不更愈乎（學代）煩請加入報界以其熟諳各方情形也（報代）稱臨時未得多數贊成之代表不能起草（主席）主張學生會起草報界代表修改再付大會討論（學代）謂宗旨當預定（敎代）謂决不能言明謂各界聨合會以籌備國民大會爲宗旨然亦不可不含有此意可以聨絡各界發展民治主義爲宗旨主席未問衆是否贊成卽命學生會代表照此起草交討論代表人數問題有主張可加入數準爲旁聽而不予以表决權者敎代主代表勿太多（主席）决一圑體派三人多者作旁聽得主席認爲理由充足特别允許者可以發言（學代）謂主席於其未發言前何以知其意之好惡仍主旁聽不得發言贊成者五代表（基代）爲開會不守時刻請改良（敎代）謂上次定二時開會至四時尙無到者迺歸請各代表以後勿遲到主席迺提出請各代表特别注意繼迺以一圑體派三代表付表决贊成者已四圑體次及報界報代於表决時大發議論主多派表决結果定爲三以時巳晏遂宣告散會（九日晚） 
[天津特約通信（苦冰）]  
統一會議將實現於天津曹張兩使到津後對於解决時局統一南北及促進和議進行各項重要問題曾與在津要人討論前日特電邀吳子玉靳翼青來津再作一度討論此次曹張來津本爲兒女聨姻原定事竣仍回北京解决各項問題茲因吳靳均已來津晋京一舉已經打銷以免往返勞頓也聞其討論之事共分四項（一）統一問題（二）賑濟問題（三）易督問題（四）裁兵問題易督裁兵兩項問題雖有具題辦法尙非目前積極之事故須俟統一問題解决後再爲實行至於統一問題係將上海和會移至天津名曰統一會議由南北兩方面各派代表三十人再由各省省議會總商會敎育會各派代表一人齊集於天津討論解决時局辦法聞已電李秀山督軍商議開會日期矣賑濟問題直省今歲顆粒未獲者約九十餘縣之多嗷嗷待哺若不亟思籌濟實爲一大憂患茲爲維持現狀計 
 
 

Page 7

 
 
每縣先撥欵兩萬元以資賑濟曹張兩使各認捐欵兩萬元其餘各要人亦均慨解仁囊踴躍樂輪並由曹張兩使名義向中央電請撥欵遴派專員施放更電各省長官廣爲勸募所有一切進行事務均由靳閣完全擔任處理靳吳與兩使晤談後即各回私宅靳氏遂於八日下午一點回京曹張兩使專車業已預備在總車部張使擬於十日夜回奉故秦華已奉召來津王乃斌王汝勤李士偉關冕鈞等亦先後到津預備送行外間喧傳之天津會議並無形式不過杯酒酬酢間彼此交換意見而已 
[曹家花園會議之詳紀]  
　　曹張兩使在津與各代表會議情形已略誌前報茲聞靳雲鵬前日赴津後各要人即在曹家花園開一聨席會議列席人物爲靳曹張梁士詒潘復吳佩孚諸氏及李純代表某君軍府代表文羣並各省區代表西南代表計共二十餘人結果所决議之事件（一）統一問題先由靳氏及曹張兩使將統一大計决定書提出討論當由吳佩孚提議實行辦法卽先將中央與西南所商妥之條件中央决由李總代表簽字軍府由章士釗代表簽字同時將該統一大計决定書電徵滇督唐繼堯同意倘唐應允即行宣布統一否則先由粤軍府宣告取消自主服從中央雲南方面另謀疏通方法經衆同意照此實行並聞統一大計决定書内容極爲詳細與外間所傳頗有異同係爲某某手筆經靳總理吳副使修改數過始行提出但知法律問題决定遵重約法以舊選舉法召集第三屆國會事實問題則以保持現有之實力爲前提（二）易督問題决定暫時維持現狀李純之巡閱使由靳氏提議經衆通過决定提前發表（三）裁兵問題由潘復說明財政困難狀况及今後整理方針並裁兵與財政之關係等項極爲詳盡經衆决議分三期裁汰第一期裁去有名無實之兵第二期裁去編制不全訓練未精之兵第三期就第一第二兩期裁後所留之軍隊再加以考核分别裁減至大省兩師中省一師一旅小省一師之數目爲止（四）賑災問題募捐之辦法及調查施放之手續討論頗爲詳盡並由各要人當場認捐極爲踴躍最後由曹張兩使提議謂（咱們都是共過患難此後應當戮力同心維護國家）在座諸公均表同情當以宣誓式行之盡歡而散靳雲鵬原擬即日回京故前日國務會議預定於下午四時開議嗣接靳氏電訊據稱在津尙有應行接洽事件須遲至午後五時始得到京故閣員又復在院等候靳氏五時到京即赴院開議略行報告在津與曹張接洽事件會議畢卽赴公府向東海報告詳情又内務總長張志潭前日與靳氏同車赴津昨已與靳氏同回梁士詒經靳氏當百堅邀若無何項變更星期日亦當必來京曹張兩使則俟滇唐覆電至後即行回任 
　　據某要人謂統一會議本由舊國會議員西南某代表提出獻策於李蘇督乃以之轉電中央中央已與曹張磋商頗表贊同並主張統一會議在天津開會惟西南及李蘇督是否同意尙不可知所謂統一會議者即由南北和會擴充並參加有各省會敎商會等代表較之國民大會廻然不同然政府方面及舊會議員均極贊成蓋政府對於國民大會深恐有若何危險乃贊成統一會議卽用以爲打散國民大會之具也 
[對於兗州兵變之根究]  
　　自兗州唐天喜所統之第七混成旅變亂東海以唐鎭守使與某密探之報告懸殊特傳見陸軍金次長磋商派員密赴兗州作二次調查並聞東海又指出要點數項（一）兵變後逃走若干歸營若干唐天喜有無袒護情事（二）商民損失若干共有若干户（三）詳查是否混入土匪該縣知事彈壓是否得力（四）該旅素日之軍紀如何（五）此次變亂之發源及緊要原因云又聞該調查員劉某刻已返京將變兵刦掠情形商民損失實况及唐天喜平日縱兵殃民之種種劣迹均照實呈報當局已飭參陸兩部從嚴懲辦以伸軍紀並有先免唐氏官職再調京查辦之說然參陸處又委參議童煥文前往復查以昭愼重 
[廣州通信（平）]  
　　惠州之最近情勢自粤軍反攻而後粤當局窮於應付乃至禁偶語禁報章近則愈禁而愈奇矣粤城報紙嶺南新報查封中華新報停版一星期實業日報停版一星期中原報自行停版此皆在治理之下因文字觸犯忌諱而然也港報非治權所及者初則惟香港晨報及共和大光三家禁止入口後則並華文報紙一切皆禁入口每日火車輪船到埠搜檢者極爲嚴重宛如搜查軍器一般因是之故以爲港報可以禁絶殊不知粤人之欲覩港報者心乃益切其秘密進口者每報一張竟值洋二角即隔日之殘報已成明日黃花者亦值銅元六七仙蓋普通人心理每欲知戰事之眞相官廳雖懸爲厲禁而人民多所猜疑反以爲其事甚眞而求閱益切甚且謠言益盛以爲戰事已不知弄至如何景象而憑空揑造者益多故自此兩日來路人相驚以伯有動言某軍已至某地某部如何傷殘如何失敗其實未必至此因當局欲蒙蔽人民耳目斯謠言益多耳最近情狀陳炯明軍自進攻惠州而後佔據老隆於險要上業有根據然得老隆而後將從何方面進行未得確訊粤城某報爲軍府之機關則謂省軍盧炎山反攻老隆於四日晨業已收復官廳據此皆欣欣然有喜色然某報於四日出版其發刊當在三號晚上乃能報告四日晨之戰事此眞異聞故謂省軍得手已收復老隆者無人敢信但趨向陳軍方面者則又謂惠州業已失守現時惠廣渡已不開（此是五號所傳）此又言之太甚惠州城形勢險要守易而攻難桂軍駐有重兵在惠城不下二萬人若强硬攻擊非有重大犧牲未易攻破故言失守亦似太早大約救國軍徧地皆有起事博羅一帶民軍嘯聚以爲粤軍響應分桂軍之力惠廣渡因道途梗塞故暫不敢開而已現時粤桂軍在惠州方面皆拚力以决一死戰陳炯明自發動員令時已當衆誓師聲明以汀漳還之福建决不回來此行有進無退絶無退路可言其憤慨已極惟有死戰而已而桂軍又因潮汕失敗而後粤中社會多搗桂之聲甚至香港苦力仇擊桂人或碼頭或路上每見必加搏擊故桂人亦觸目驚心桂軍統領馬濟將出發惠州時其誓師亦舉港中苦力爲詞激勵軍人言桂軍到惠州倘再不勝桂人將無立足地言詞甚激故粤桂兩軍在惠皆有死心其勝敗斷非驟能解决但粤軍善於審勢軍略頗爲善變彼知惠州頓有重兵非易驟下聞已移一部分北向由惠之新豐轉入韶之翁源駐韶桂軍方從韶間上游防禦而彼又竄向廣屬之龍門從化佛崗數縣交界之山地欲從清遠花縣二縣衝出以犯粤港車路然後進窺省城故當局旣得探報於四號晚乘夜調兵塡紥北路專防從化花縣等山地蓋因聞陳軍進行又新闢一途徑也但備愈多兵愈分東江旣駐重兵韶城亦駐重兵廣屬北境又須駐重兵大有防不勝防調無可調之勢故連日招兵調兵仍極忙碌然而人民苦矣 
[舊國會議員爭欵怪狀]  
　　近日各方面對於舊國會議員爭欵一事頗多非議之詞茲特將此事始末情形詳細調查如下初兩院議員以歲費不能按月發足遂疑孫陳兩主席對於欵項有自私之處其實國會經費仰給於軍府軍府籌措於督軍近日財政奇絀且有軍事籌欵自非容易而各議員爲浮言所動遂有兩院審計委員會之設兩院審計委員會於上月二十一日開始連日在衆議院秘書廳審查各數至二十五日適爲發給議員七月份歲費之期陳主席以軍府撥來欵項不敷遂飭會計科暫發七月份歲費一百五十元各審計員遂大譁羣向陳包圍不放自午至夕愈聚愈衆一時遂成紛亂之場時至深夜又議分頭招集各議員陸續到廳者共八十二人環繞陳主席强迫再發歲費一百五十元陳無現欵可發遂有提議將秘書廳現存欵項卽由在場人數盡行瓜分不足仍由陳補足一百五十元之數者衆大贊成即迫陳主席立召古會計科長到廳質問秘書廳實存現欵幾何古云除各議員今日領去歲費及發給八月份職員薪水外尙存七千七百餘元惟各議員多有今日未到領歲費者且其食餘費用均仰給於此除支付必需之外實存僅約二千元衆遂强硬要求每人各發支票一百五十元陳主席苦苦解釋衆皆不理隨即扃門點名共計八十二人即向古科長靳寫支票卒至發出支票超過存欵二千餘元迨支票發完已二句鐘衆乃一鬨而散惟當勒寫支票之際衆中又起爭執當日在場各議員有屬參議院者有屬衆議院者均合力一致爭欵及至瓜分之際衆院議員忽倡言此欵純屬衆院秘書廳所有與參議員無與參議員卒致不獲一錢惟有徒呼負負耳按此次議員爭欵聞其内幕可分三派一因時局問題急欲得欵他去者二因報復前次選舉主席落選今欲藉故推倒取而代之者三因受王揖唐之錢來粤欲不利於國會者綜此三因遂成此惡劇現聞兩院中孫陳兩主席及當局之意皆欲極力維持此間國會又聞各議員經此怪劇後遂有懲辦議長陳鴻鈞之提議警衛長又有驅逐暴亂分子之呈請種種怪態書不勝書議員之人格撕滅殆盡矣聞李克明等以陳氏舞弊確鑿有據非提出整頓不可持議甚堅又有多數議員以李某居心搗亂實含有他種作用擬提出除名雙方相持不下現有議員寇遐等二十餘人以大局正在風雨飄搖之中内部不宜再有分裂國會本身及種種根本問題亟待解决合力進行猶虞不逮若紛紛爭得失於輕微小事殊屬非是於是結合同人連日分向兩方調解一俟調停成熟然後提出辦法此三數日間决招集全體議員開會討論矣 
[安海戰事記]  
　　北軍　佔安海安海軍民之戰已具前函矣查其原因端由李厚基階之厲也蓋李厚基與陳炯明訂約由李以軍餉子彈助陳攻擊廣東之桂軍陳以閩南粤軍所有之土地歸還李厚基爲交換條件李因此遂欲收復福建全省惟安海安溪惠安南安永春各地尙有南派浙軍司令陳肇英與閩南靖國軍司令張楨盤踞其間其態度又與桂軍聨絡（浙軍總司令呂公望現在廣州靖國軍張楨早歸方聲濤節制）不屬於於陳炯明者李厚基日夜焦思欲興師討伐又恐招輿論攻擊正在無可如何適值鄉民反對苛稅之機會因靖浙兩軍對人民之征收雜稅異常苛刻近且有陳厥廷向靖浙兩軍包辦稅契手段尤辣李厚基即招納閩軍護法軍司令王榮光授以師長頭銜並密令駐晋江之（即舊泉州府城）第十混成旅旅長唐國謨授安海人民以槍械令其起而反抗於是深滬衙口石獅等鄉人民以有械可恃遂聨絡百餘鄉結爲鄉圑先圍攻稅契局及鹽務公賣所八月二十六號起駐安海浙軍師長陳肇英與靖軍旅長張楨派兵到深滬石獅衙口各鄉先後剿辦浙軍陳肇英並派機關槍隊按鄉焚洗據難民所述林邊曾坑浦蛋内坑官邊浦頭路塘衙口等鄉均在焚洗之烈計被列者數十鄉人民死傷無算於是各戰地之難民逃來厦門者計數千人僑厦之安海紳商令難民向代理司令高全忠（時臧致平司令尙在福州）及海軍司令蔣拯呈請援救九月二號海軍蔣司令派軍艦兩艘運載海軍陸戰隊前往安海先向靖浙兩軍警告謂安海軍隊能翻然悔改則已否則迫不得已自有相當辦法但此舉純爲救民起見於政治上毫無關係也三號厦門代理警備司令高全忠亦下動員令命辛桂芳圑長及駐蓮河王盛安營長拔隊往泉州聨絡駐晋江之唐國謨旅長及留閩粤軍第二十八統領劉漢臣閩軍護法軍司令王榮光會攻安海四日晨厦門水警署租山后亭小輪一艘運槍械子彈往安海應用駐安海之浙軍師長陳肇英與閩軍靖國軍旅長張楨楊持平等以軍隊分往各鄉與人民戰鬥駐安海之軍士無幾不能抵禦至五號晨安海即被北軍佔領陳肇英張楨退至安溪聞楊持平已被北軍捕獲五號臧致平由福州回厦接佔領安海之報六號即以酒菜銀錢運往安海賞勞兵士矣茲附錄厦門電如下北京國務院廣東軍政府均鑒連日泉屬逃難人民來厦日以千計據云安海軍因苛刻勒派竟用大砲焚洗鄉社慘無人道今逃難仍絡繹不絶厦民覩此慘狀難於緘默務乞迅予援救以地方人命爲前提毋稍顧忌臨電切禱待命之至厦門總商會厦門敎育會叩微 
[開封之鬧荒風潮]  
　　河地旱荒情形業見前報豫中官紳大呼籌賑然仍毫無正當辦法即有一二辦法亦未見實行而糧食柴草日漲於是惹起一般生活艱難之老嫗少婦風潮本月六日有多數老嫗在曹門内東岳廟齊集爲數約有數千分路向督軍署請願謂以糧米之貴由於天豐永豐兩麵粉公司故意高抬價目及各槽坊釀酒所致此刻貧民無食富家仍吃頭二等麵且終日飲酒尋樂不肯賑濟要求將麵粉公司停辦各酒館封閉行至靈應宮相國寺等處經警察竭力勸散七日又復會聚人數較前加倍沿途所有錢店（錢店均代售機器麵）酒館各生意舖户紛紛閉門以避其鋒馬道街路東興長久紙烟店寄售麵粉閉門稍遲被若輩將門窗玻璃器具物品打碎路過游檕府街見由南關運入城内麵粉兩車被老嫗攔阻將麵粉袋撕撒路旁又有麵粉公司以車載售罄之麵粉袋數百條亦被截住人多手衆撕作片片警察在旁無可如何軍人亦作壁上觀嗣由警廳行政科科長王蘭塘出而排解南區署員黃某亦馳往勸導允商轉請處長禀明軍民兩長將糧米減價蒙嫗等始退次日由警廳出一布告聲明三等麪每袋減價二分四等麫每袋減價三分以後再有藉端滋事者定行拿辦或罪其家人老嫗等以減價太少且意存恫嚇心有 
不甘仍舊聚集手持拐杖洶洶赴署請願沿途狂呌勢極兇猛行至老府門有警士喝止被老嫗舉杖羣擊警士抱頭鼠竄然已頭鼻表腫矣後經警務廳長苦勸始回聞老嫗等有分赴城外約會各鄉村婦女來城合力要求當道若不早謀解决之法仍以空言搪塞恐風潮愈形擴大也 
[南京快信]  
　　軍署接港電報告粤軍已於七日攻克惠州及第三線石龍岑西林有將離廣州消息並聞孫唐計劃擬仍在廣州組織軍政府公府秘書劉體乾奉東海命來寗謁李督聞爲蘇省長問題有所接洽新安武軍統領陳德修留六營駐徐州餘四營昨運赴安徽之太平駐防軍署前令兩淮運使文龢招募衛隊一營茲聞因稽核所不承認經費已作罷貴州劉顯世之子剛吾昨啣乃父命來寗謁李督接洽要公由齊帮辦代見陳光遠因贛南吃緊派張悅赴京請領槍彈李督准十五日電京銷假李督昨派諮議劉槐森赴京公斡國語講習所昨日下午一時開幕胡敎育廳長高師敎員張士一均有演說 
地方通信 
[松江]  
　　改選林場總理本邑縣敎育圑公有林楊總理錢魯詹現屆一年任滿例應改選業已由錢通告各敎育機關及各名譽議董訂期本月十二日在勸學所開會重選 
　　虎疫漸見蔓延旬日以來天氣不時致釀疫癘日來漸見蔓廷且疫　後類多不救城内外日必死數人各西醫　馬紛馳無不利市十倍迷信者則設壇建醮謂能驅疫云 
[蘇州]  
　　温景春犯法潛逃吳縣温棟　知事於前年到任時有族叔温景春者偕同老母來蘇欲圖事温知事以其遇事招搖曾派警將其遞解押回常州孟河鎭（温景春寄居孟河多年）迨後温景春欲提起訴訟經温知事派某科長前往調停並將温景春荐與蘇州同仁善堂董事宋續成處派充同仁堂司事乃温景春近日與司事黃葆興營私舞弊盜賣堂中基地旋爲宋董查悉呈請縣署提究並請將盜賣之地追回以重公産温知事閱呈立即派警往拘而温景春黃葆興均已潛逃無踪現經縣署加派法警四出拘捕務將温黃二人拿獲解究 
　　集議豐倉改組問題蘇城豐備義倉改組一案吳縣温知事因有潘敦先等反對定期邀集各紳董公同會議茲悉是日到會者僅蔣炳章等七八人討論結果僉謂前議公舉董事七人監察二人及互推董事長一人各節原爲鄭重倉務藉謀整頓起見辦法尙稱妥善且有董事長一人遇事商承辦理亦無政出多門莫衷壹是之病應仍照原案通過當經公同表决昨已由廳錄案呈請道尹核示矣 
派委檢查振興公司證據　門外振興電燈公司前因有外股嫌疑經市民反對呈部飭查公司簿據嗣縣署警廳迭次會同商會士紳等在縣署檢查迄無結果刻又奉江蘇實業廳長張軼歐特派委來蘇定於本月十三日仍在縣署當衆檢查該公司之證據以便水落石出 
[奉賢]  
　　農會改選暗潮奉賢縣紳學界汪祖華王永錫等以該縣農會會長朱芑蓀已屆二年任滿廷不改選公呈縣署歷數朱會長劣跡請求另行召集改選朱會長得悉後遂於本月五號印發傳單七號開會改選該縣學界戴戣等復因朱會長四出運動出與理論遂致大起動突云 
[如臯]  
　　商餘夜校定期開學如臯縣車馬湖區第一國民學校敎員朱秉鈞對於敎育素具熱心今夏暑假期内特赴寗學習國語歸里後即與楊石諸敎員商酌意欲辦一國語夜校因恐各界不甚歡迎故更名商餘夜校每夜七時至九時爲授課時間所授課程爲商業·修身·國語·英語·尺牘等凡屬商界自十六歲以上亦均收納且不收與費不限學額以期普及該校已定於陽曆九月十三號開學云 
[杭州]  
　　五師校長得人浙江省立第五師範校長敎廳已委洪成淵充任洪君係日本高師史地科畢業歸國後擔任奉天優級師範敎育學講席民國四年歸本籍辦理學務洪君視敎育爲最有趣味之事業故舍棄一切專心從事義務敎育之籌畫小學敎員之指導始終不怠故自四年至今該縣國民學校每年均加額增設而内容亦皆可觀又洪君長於人生科學如社會學敎育哲學心理倫理諸科均極有研安說者謂出長師範學校甚爲適當 
[安慶]  
皖商會改選之内幕皖省商會茲屆改選正副會長之際而一般運動會長者已四處奔走運動各業業董選票故昨日各業宣言謂此屆選舉應覓才識兼優者以承其乏不問其爲何業祇論其人能負維持商業之責任同人等宜推戴之此應請吾界同胞於選舉時注意云云至正會長察靜堂昨亦發出通告云鄙人謬承我商界諸公迭次選舉忝領省城總商會會務已十載於茲矣自　庸才無所建白抱歉殊深茲值改選之期遵照現行商會法鄙人任期屆滿望各會員辦理尤希當選會董互選賢能繼任會長以裨會務而利進行一俟新選會長就職後鄙人即行解職特此通告希即亮察 
雜評一 
[敗徵（默）]  
人於窮途末路時與動益顚倒言論益怪誔猶之病勢垂危必有種種神經錯亂之象發現也段派將倒時禁言論封報館要人則紛紛搜刮軍餉預備寄頓議員則紛紛索取歲費自相背離皆爲失敗後之地步而然也今廣州之軍府一一效段派戰敗時所爲而舊國會議員所演索費之怪劇較新國會尤甚焉亟亟謀自身退步而行動愈乖謬此卽其敗徵也歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[法前總理班樂衛君回國]  
　　法國前總理班樂衛氏偕同秘書波來曁隨員等於昨（十一）日上午乘汽車至虹口日郵船碼頭乘南滿洲號郵船於洋本埠中西官場如許交涉員曁陳世光楊小堂法讞員聶榕卿陳介卿徐警廳長沈知事等其他法總副領事法商會長法副捕頭等均齊赴碼頭歡送均蒙班總理等一一握手道别云 
[軍政界歡讌新舊領袖總領事]  
　　昨日（十一）松滬何代使海軍藍總司令許交涉員在海軍聨歡社歡餞駐滬領袖比總領事薛福德君並歡迎繼任領袖總領事丹麥領事陪宴者滬海王道尹徐警廳長沈知事趙局長曁商界朱葆三傳小菴筵間主人致歡　詞比總領事亦有答詞觥籌交錯頗極一時之盛聞比總領事不日卽須放洋云 
[反對冬漕劃抵同濟經費電]  
　　南京齊省長鈞鑒頃接財政廳來函擬以寳山冬漕劃撥同濟學校八月份經費查各縣以反對俞長財廳拒絶借漕寳山亦在其列今以不能借到之冬漕指撥同濟學校經費此等手段卽係釀成各方反對累及省長之原因前讀鈞署咨省議會文叙及俞已辭職究於何日去職迄無消息俞戀棧一日即冬漕一日無從劃撥請即電示俞去任日期以便向寳山縣署接洽同濟校董會代表沈恩孚眞 
[籌辦直省災賑之集議]  
　　昨午一句鐘由施子英唐少川陸伯鴻沈志賢管趾卿五君假座卡而登邀請朱葆三王一亭余日章宋漢章朱志堯盛澤丞唐露園黃任之沈信卿莊得之曁西友費先生蘇德先生等中西紳商四十餘人集議直省旱災賑務經公推施子英君爲臨時主席施君報告同人等除籌辦湘閩浙災賑外刻悉北方旱荒饑民逹二千餘萬其慘苦狀况早見中西報章無須贅述今承諾大善長來此共籌救濟之策甚爲敬佩唐君少川請孫君仲英詳述直災慘情令人涙下若不設法以濟其生勢必弱者死於溝壑壯者挺而走險對於國家安危有莫大之關係蘇得先生發言謂籌賑放賑首賴人才庶幾欵不縻費黃君任之云救災宜籌久策否則今日救而明日無食依然難生言之甚切經管陸余諸君討論組織之法余君主張先推臨時幹事長兩位當由列席諸君推定朱葆三唐少川爲臨時幹事長公推施子英陸伯鴻孫仲英莊得之後乾麟管趾卿王正廷爲籌備員盛澤丞爲賑務主任余日章爲西文總書記沈田莘爲華文書記宋漢章爲庶務兼經濟員暫假舊德张會爲總辦事處定名曰中華七省義賑會傳君小菴提議先籌創辦經費衆贊成散會已五下鐘矣附錄仁濟善堂接天津佘君桂笙個函云直省旱荒赤地千里餓殍載道殊深憫惻查今歲春夏未雨已將半載田畝乾裂有七十餘縣之譜逃荒難民扶老携幼紛紛來津求生西頭邵家園了一帶沿河已有數千人每日到者尚絡繹不絶風餐露宿沿河已近日各租界亦見有難民沿途乞食者有强壯者數萬人向關外謀生此間火車載送槪不　費豈知關外已寒冷竟有凍餓而死刻聞聨外有禁止不准災民出關之信安　尤難被災之颧不獨窮民受苦富户亦不能安居所存糧食均已散盡昨聞西頭發現難民慘情兩則有一家兄妹妻子三口來津求生二三天未能得食路見售高梁餑餑者一銅子一枚其兄身有銅了四枚即購餑餑四個自吃兩個餘給其妻充飢其妹無着眼中冒火即自取三枚頃刻而盡賣餑餑者向之索錢無以應付其兄亦不能管因之爭鬧巡警詳詢原由正爲難間有某甲排衆而入得悉眞情即慨然解囊並告彼三人任意飽啖又吃十餘枚甲將資付清欲行不料其妹拖住央求將其帶回家中以救其命因哥嫂已不能顧及求乞無從如果不允惟有一死因見某甲如此善心非求拯救不可巡警認識某甲人本忠厚勸其帶回撫養又一則夫妻二人帶一子逃荒一路上三日未曾飽食其夫肩挑行李所謂行李乃破舊之物分文不值夫婦二人尙可挨餓行走其子𦆵四五歲因饑而啼夫囑� 
其妻將子棄於道旁免多此累自已尙不能求飽焉能顧及其子其妻當然不捨因此爭鬧其夫卽挑擔而走其妻無法祇有將子棄於路旁而行不料四五歲之小孩已能走路隨後啼哭趕來試問爲母見親生之子如此痛哭焉有不動心者乎即緩步以待及至趕上抱在懷中旣不捨其夫又不捨其子進退兩難即想到死路之念就左近樹枝上懸而自盡其夫在前久候不見妻來走回尋覓見妻懸樹上子哭其旁痛哭之下亦懸樹上自盡余等所見聞者就本地而論以至於此若於災地慘狀更不忍見聞也時聞外鄉全家服毒而死者以及因餓而售賣子女者不可勝數餘容隨報務盼本堂諸善良遍告上海各慈善圑速籌救濟之方查旱災較年前水災尤苦緣被水之區尙有糧食或草料俟水退後尙有設法之處惟旱災則播種難施實無補救之法非籌巨欵不足以救其生命聞此間當道與紳士雖在設法但災區太廣需欵過巨非請諸大善士合力救濟則無生望也 
[豫省旱災之乞賑]  
　　仁濟善堂中國濟生會接隴海鐵路施督辦來電云鎰轉子英家兄鑒開封葉竹老諸君函稱豫中旱荒已成河朔洛西尤甚開屬如汜水榮陽密新及鄭州之西南均已成災倉無粒米庫無分文聞滬上濟生會救災恤鄰義聲鵲起囑弟代乞幫忙擬先從平糶八手等語乞兄代詢濟生會諸善長如能酌助同深感禱並乞電復曾佳該會復電云北京隴海鐵路施督辦台鑒頃由子英先生轉來佳電敬悉本會籌辦湘陜閩浙災振尙慮杯水車薪若須兼顧直豫旱振尤屬力有未逮然災情旣異常重大亦萬無坐視之理現同人定明日復邀滬地重要各商另籌善法倘有鉅欵可供挹注自當酌量支配中國濟生會仁濟善堂蒸 
[沈知事呈報風雨未損田禾]  
　　上海縣沈知事昨呈報齊省長以縣境前因連日風雨分往四鄉查勘幸田禾距收刈之期尙早均未受傷堪紓厪念云云 
[食米平價局常會紀]  
　　上海食米平價局昨逢旬期常會下午五時仍在新開河永大號樓上開會到者有各市鄉經董慈善圑總協理商會會長曁米業董事各分局主任並該局總董陸崧侯等未幾上海縣沈知事蒞會由平價局總董陸崧侯報告各分局歸併手續經過情形並結束各分局銷數及所耗之欵目計共二十萬元左右調查米市情形邇來米價未見鬆動以致貧民之購買平米者其數未見減少故龍王廟之平價局日來銷數反見增多綜核現存之秈米僅及十餘天之應銷云云遂由沈知事當衆討論之下擬將所有之米儘數銷罄因公費支絀限於經濟故不復再行添購大約撤局之期在於陰曆八月初十日左右卽可從事結束衆皆贊成一致表决然後將本旬期内所銷之米數及欵目實數據情詳報縣公署備查卽便轉詳一面預備大結束手續云云迨議畢散會時已七下鐘矣 
[中華國會維持會常會記]  
　　中華國貨維持會前日（十日）下午三時在新會所開第三十四次常會由汪星一主席提出各議案表决如左（一）河南國貨維持會來函請調查乳糖及布疋業已請黃少巖趙鏡清分别調查是否有當請公决議决現據趙鏡清報告該布確係荷蘭産照復該會乳糖俟得報告後再復前途可也（二）福建保存國貨公會來函介紹閩商林明廉到會請介紹各國貨工廠以便購貨運閩銷售業經本會出給介紹書矣請追認公决無異議（三）福建保存公會來函請會代徵滬上各國貨前往該省應第二次國貨陳列所之需當經函復照准且以發代徵通告請追認公决通過（四）本會商號會員達豐染織廠運烟之貨被該處國貨圑誤認劣貨掯不放行請會解釋當經本會去函證明放行請予追認公决通過（五）餅乾公會來函擬向本會租屋辦公案公决函復該會荷承入會不勝歡迎惟租屋一層此時實難遵命因房屋狹小不得不先妥定章程再以函告（六）本會商號會員兆豐鍚紙廠來函請會代向英美烟公司介紹公决照辦（七）湘潭國貨維持會寄來　干台青呂赤三種請爲調查案公决請徐枝春調查（八）衡陽國貨維持會來函請調查華成工廠究係何國人所設案公决請該會先寄樣子以便着手調查因滬上華成廠牌號有四家之多若無樣子殊難調查也（九）工商研究會等爲烟酒借欸去電力爭請會簽名業已照簽矣請追認公决無異議（十）謝珍源來函請向華盛貿易公司介紹該處出品案公决告知華盛之地位請逕自接洽可也（十一）城内第二區救火會來函請認月捐一元案公决照准函復議畢散會時已傍晚矣 
[華工回國之經過情形]  
　　據護送華工照料員高九河報告云乘香霍斯脫Scgarnhost號回國者有華工二千餘人繙譯十四人該船於七月十七日由馬賽開行九月六日抵吳淞該工人等大半均屬無家無室之流氓所以一切舉動均極强暴於是管理之者頗覺棘手因飯食銀錢等事屢起衝突雖有兵士彈壓亦屢有爭鬭之事且亦有因爭鬭而被擲於海者因而監禁者甚多然時有脫逃工人之病死者十七人瘋者一人盲者一人將至中國偷盜之事時見衣服銀錢失去者極夥此輩華工一至中國如不安置妥貼實難免流爲盜匪地方受害非淺也云 
[各輪船進出口消息]  
　　國内輪船甯波招商局開駛甯波之江天輪船昨日該輪所裝之出口貨有洋粉三百餘包紙烟十餘箱罐頭食物十餘箱其餘爲烟絲紅皮胡桃等各種雜貨 
長江招商局開駛長江各埠之江裕輪船昨日來滬該輪所裝之進口貨有五千餘件小麥一千餘包茶葉一千二百餘箱水烟七百餘箱紙頭一千餘件其餘爲苧蔴等類又該局開往長江各埠之華大輪船昨日所裝之出口貨有肥皂五十餘箱黃白糖一百餘包紙烟一百餘箱檀香二十餘件其餘爲興華麵以及荔子乾等各種雜貨又太古公司開往長江各埠之武昌輪船昨日該輪所裝之出口貨有白鹽四千餘包係運往九江漢口兩處又有洋釘四十餘桶藥品二十餘箱蔴袋三十餘件軋花機十部其餘爲顔料書籍等類又甯紹公司開駛長江各埠之甯紹輪船該輪昨日來滬所裝之進口貨共一萬一千三百餘件有白米七千包小麥二百餘包黃荳一千包水泥六百十桶餘爲藥材鮮蛋絲綢等類 
　　港粤太古公司開駛香港廣東之德安輪船昨日該輪所裝之出口貨有花生仁黃荳麩皮綠荳等類一萬餘包油三百餘簍麵粉二千餘包尙有大批苧蔴並鋼鐵機器木耳等各種雜貨又該公司之四川輪船由香港廣東開來該輪停泊浦東碼頭所裝之進口貨爲大批車糖二萬餘包 
　　福州三北公司開駛福州之寗興輪船昨日來滬停泊浦東所裝進日貨共九千六百五十二件有木板二千餘件茶葉六千三百件筍干一千零三十件其餘爲　干紙頭破布等類又該公司之惠順輪船亦從福州開滬停泊浦東所裝進口貨爲大批木板及紙頭兩項云 
烟津太古公司開駛烟台天津之順天輪船昨日該輪所裝之出口貨有白米一千餘包麵粉二千餘包玻璃二百餘箱棉紗一百餘包其餘爲汽水罐頭食物紙頭等類並大批鋼鐵器機 
國外輪船中美太平輪船公司之愛哥多號Ecuador自新金山經香港來滬於昨晨九時進口停泊於虹口鄧脫路之招商局北棧乘該輪來滬之旅客祇有八名當日即開赴檀香山由申乘去之客共有十餘人云又福來洋行之東方商人號自新金山來華已由八月五號開行現在途中大抵在本月之十九號抵滬又該行之西耶索泊號WestJessup從本月五號離開西雅圖來申在二十五日並可進口到滬矣 
　　歐亞日本郵船會社之若狹丸WakasaMani自英國之倫敦利物溥及比國之盎凡爾思來申業於昨日進口停泊於招商局中棧該輪裝來之進口貨有大批洋釘及銅鐵絲洋鉛皮洋松木板以及彙昌洋行之洋貨等項該輪大抵明日開往日本云又太古洋行經理藍烟囱公司之愛極克斯號Ajax自七月三十一號離開利特溥刻在途中大抵至遲十五日便可進口已定二十六號開往美國之紐約又大英火輪公司之開伐號Khive自八月二十八號由申開往日本已於三十一號抵門司大抵下星期四從神户開還上海刻定二十一號由申開往法國之馬賽以及英國之倫敦云又怡泰洋行經理英國皇家郵船公司之濆勃樂曉號自倫敦至申大抵下星期二可至香港十八日可到上海而格林輪船公司之格林阿里夫號現在日本大都十七號可返上海定二十號開往熱乃亞以至落得敦云又法國郵船公司之保羅格號將於九月二十二日自上海啓行開赴馬賽云 
[一週間之金融調查]  
進出口銀數自九月六日至昨日到此一星期間國外所來大條銀二百二十七條金洋等類均無到滬國内南京造弊局共來新幣八十四萬元中交兩行及大陸銀行共裝去寳銀五十八萬兩次者杭州裝來國幣四十萬元裝往者計天津去寳銀二十萬兩徐州去國幣二十萬元長春去國幣三十萬元較上屆總數稍少且洋進少出多金融界上無甚好消息今將逐日進出口細數如下（六日）昌興輪船從外洋進口儎來華比銀行大條銀二百二十七條中交兩行各由南京裝來國幣六萬元又兩銀行各裝去銀四萬兩大陸銀行亦來新幣二萬元裝去銀二萬兩本街某銀行裝赴徐州去洋二十萬元（七日）中交兩銀行又從南京各來新幣六萬元又大陸二萬元又兩銀行各裝云銀四萬兩（八日）中交兩行各由南京來新幣六萬元兩行各去銀四萬兩大陸來洋二萬元又裝去銀二萬兩（九日）中國銀行由杭州來新幣二十萬元又南京來洋七萬元交通銀行亦由南京來洋六萬元又裝去銀四萬兩中國銀行亦裝去銀五萬兩又裝往長春去洋三十萬元（十日）中交兩銀行由南京各來洋七萬元又各裝去寳銀五萬兩交通銀行裝赴天津去銀十萬兩大陸由南京來洋二萬元（十一日）中國銀行由南京來新幣七萬元又杭州來新幣二十萬元交通銀行由南京來洋七萬元中交兩行各裝去銀五萬兩大陸亦裝去銀二萬兩交通又裝天津去寳銀十萬兩 
　　洋釐九日上午之前常在七錢三分一釐上下嗣因天雨連綿四鄉禾稻棉花皆被阻礙於是現洋用途寥寥十日以來步縮小最小昨日上午爲七錢二分七釐下午稍好三毫七五　銀拆邇來錢莊銀行之拆息常在二錢之外蓋土貨出口有限如絲　棉紗等類做押欵者甚夥進口貨則源而來係機器爲主但疋頭銷塲平淡因厦門福建與四川等省咸受軍事影響又值北省旱荒以是銀根明鬆暗緊各該省之營業因此阻滯也　　國外滙兌大條銀上屆調查時爲五十九辦士（六日）近期長至六十辦士零一二五遠期五十九辦士八七五此一週之升降有一辦士一二五而鎊價亦從六日改爲五先令十一辦士羅比三百五十元五角紐約一百零五元二角半東滙四錢八分半法郎一千五百二十五元八日至十一日鎊價共縮一辦士羅比小去三元法郎大十五個紐約小去一元東滙大二五新加坡仍三十九兩五錢法國馬克每銀一百兩兌換三千五百個羅卜票一萬九千枚荷蘭三百十三元五角荷金觀此滙率情形國内國外需銀者多於是銀價堅固金價終難升提也 
　　查倉數昨日（十一日）星期六調查中外各銀行共存規銀三千四百七十五萬兩洋二千四百四十二萬元押欵銀五百四十一萬兩其中華商中交通商及各錢莊街底共存銀七百三十五萬兩洋一千三百八十萬元押欵銀二百六十一萬兩大條銀已無存矣再將各銀行細數列下麥加利存銀一百六十四萬洋一百三十萬滙豐存銀九百七十五萬洋二百三十七萬押欵銀一百四十萬兩道勝存銀一百七十四萬洋三十八萬東方存銀二百七十八萬洋四十二萬花旗存銀一百二十萬洋一百三十萬押欵銀一百四十萬華比存銀一百零五萬洋三十五萬荷蘭存銀四十二萬洋八十三萬中法存銀八十四萬洋一百十二萬通商存銀六十萬洋六十萬中匣存銀一百三十萬洋六百三十萬押欵銀二百六十萬各錢莊街底存銀四百三十萬洋二百三十萬交通存銀一百十五萬洋四百六十萬有利存銀四十四萬洋三十五萬菲濱存銀二十七萬洋五萬友華存銀四十萬洋四十萬滙興存銀四十七萬洋十八萬大陸存銀二萬洋五萬尙有某國銀行七家之細數曁入華商銀行圑者之各銀行存銀存洋均不在其申 
[總商會新會長會董就職公函]  
上海總商會正副會長及全體會董今屆改選後新任正副會長曁各會董已於九月一日就職任事除詳報北京農商部曁本省各官廳備案外昨日由會分函各省埠總商會曁縣商會並滬上各機關請爲查照其函云逕啓者敝會自民國七年改選職員後現屆二年任滿自應依法改選茲於本年八月八日先由全體會員選舉會董復於八月二十五日由被選會董複選會長副會長複選揭曉聶其杰當選爲會長秦祖澤當選爲副會長業於九月一日偕同被選各會董就職任事除呈報外相應將職員表具函奉達惟祈察照爲荷 
[上海義勇隊之成績]  
聨合通信社云上海義勇隊爲上海市惟一之武力設備係由各國共同組織者茲該隊司令官强生氏發表昨年度（自昨年五月一日至本年四月末日）各隊之射擊成績及能率優劣比較表皆以葡萄牙隊居首位分别譯載如左亦可以知上海市軍備之内容也（甲）能率成績表（全隊員七百七十人）部隊名隊員總數一級者二級者預備員新入隊員能力分數等第葡萄牙隊　六七　六五　一　一　九八·四八　一上海蘇托隊　四八　三六　一○　九四·○一　二海軍隊　二四　二二　二　九一·六六　三炮兵隊　三四　二○　二　一三　九○·九○　四日本隊　九四　八四　七　二　一　九○·三二　五英國B隊三六　二三　五　一　七　七九·三一　六中國隊一一七一一○　七　七八·二八　七輕騎隊　四七　二五　一二　一○　六七·五七　八稅關隊　五四　三六　七　二　六六·六六　九美國隊　九二　五三　二二　一○　七　六二·五五　一○工兵隊　二八　一三　一○　一　四　五四·一六　一一伊大利隊　三○　一三　一四　一　二　四六·四二　一二英國A隊　七○　二八　三七　五　四三·○七一三機關槍隊　二八　一○　一七　一　三五·七一　一四（乙）射擊成績表（此表將校不在内各級員數從略）拳術研究會自在西門外自來水公司對門租賞房屋作爲會所曾開發起人談話會數次昨由該會發起人吳應培君在該會宴請各發起人到者二十餘人席散後由吳君邀集在座諸人開一談話會吳君起言本會籌備三月内部尙未完備所有會章一切雖經草就尙祈諸公磋商以期斟酌盡善至經濟一方前承林君秉祥首先贊助一千元現雖所餘無幾只須會務發達一半年之尙可設法敷衍不過本會應進行各手續務希諸君發表意見林君尙有捐助基本金一萬元之預約惟必辦有成績方不愧對林君鄙人今日聊備薄酌辱聨承袂尙祈有以敎之沈卓吾君起請黃任之君指導黃君起謂予本沿海而居鄉間習拳者夥幼時耳目見聞至今思之尙能記憶惟此事多不能形諸筆墨就上海今日拳術振興之始門户甚多北市現有一處南市亦有二處故當初接通告尙不經意嗣知爲吳應培諸君所發起欣爲　往但竊有所貢獻者本會對於拳術一道第一要薈集各派之長不必專宗一派亦不必先事調和總之一派有一派的長處各個人亦有各個人長處先從羅致入手各顯所長方有辦法如蔡孑民先生之在率京大學所有各科敎授不分新舊一律聘任至今成效大著更有請者鄙人因在滬日久會務太忙對於新發生之各圑體多不生關係今對於此會忽發生關係不過有一條件須諸君允許者即不充職員凡個人力所能及者無不盡力贊助各方面需予接洽亦願稍効奔走之勞吳君謂任之先生此項條件想諸君必能贊成交卓健伯君對於徵救會員一層沈卓吾對於各路義務學校派人接洽敎　拳術一事均略有討論次汪萬丞君提議擬請今日將評幹兩部即行成立或由推舉亦無不可朱　石君請討論應否採用評幹兩部或改理事制惟選舉評幹兩職員應俟諸大會今日係談話會未便推舉汪君謂吳君出外日多鄙人一人甚懼力薄故欲急舉評幹兩部再各路商界聨合會皆有義務學校本席提議應由本會派敎員往該校等盡義務之敎授擬請朱君賡石沈君卓吾代表本會與之接洽朱謂各路商界義務學校時間及課程上殊難支配將來習拳一層尙要同各義務學校商酌先將時間支配妥善方有把握張我華君謂朱君提議改用理事制一事此事似仍俟之大會上公决汪英賓謂朱君以評幹兩部須俟開大會成立方能推舉是否可以通融就今日談話會爲大會趁諸發起人在座可否即時提議卓健伯謂不若早開會員大會之爲妥吳調空空舉一人來说屬不易會中現有汪張兩君常川辦理于先生原可帮同辦理汪謂會計已有一人惟對於編輯起草非略有經騐者不可但此項人材非有一定薪資不可至發起諸君亦有實行担負會費責任之必要或自五元起五十元止或二十元起至百元止均無不可再會員或分數種一普通會員二名譽會員即如他會之夏季會員等均可仿而行之敝會開辦三月已用九百元之譜各項傢具多係借用如欲置備是非多籌會費不可且求學者女子頗不乏人如多開一堂必多一層開支擬請會員徵集會欵以維現狀張謂此會雖開三次内部尙未完備非速開大會不可至開大會之籌備必先以籌欵爲第一要義再捐欵一層非俟大會後方可黃君爲我國敎育界泰斗必能贊助一切朱謂開大會可取簡單辦法不必鋪張揚厲致多靡費但就精神上注重可矣汪謂大會籌備半月已可非必欲鋪張無如上海之武術會等等均有先例本會雖不必效尤但求各界生要人蒞會演說或借用青年會開會張謂最好開一創立會就全體會員通過各項章程推定各項職務未爲不可黃主張開倡立會與其借外處不如在本會樓下開會最爲切實朱謂林君對於本會甚爲熱心聞不日來滬我等最好將章程通過職員推定方不負林君之盛意現公議定下禮拜六即九月十七號開會午後二時至四時止决不過時遂宣告散會 
[永健王新艦長赴沽蒞新]  
海軍部所轄永健軍艦本係第一艦隊管轄該艦向泊大沽口艦長曾以鼎爲前交通總長曾毓　之胞弟當直皖交戰時該艦長曾以鼎往來京津頗涉嫌疑由直隸省長曹銳咨請海軍部撤換由部令飭海軍藍總司令遴員接充藍總司令當委本署參謀王壽廷充任惟王參謀因事未竣不能接任又經藍總司令派司令派令葛參謀保炎前往大沽將艦開回申地再行接事旋奉海軍部電令因京津防務緊要需艦巡防飭令該艦仍駐大沽勿庸離沽等因藍總司令奉電後即諭王參謀將本署未了事件趕緊交代迅往接事王參謀當於前日交卸完竣稟知藍總司令即日啓程赴津履新矣 
[懲戒梅前地檢長之通知]  
上海地方檢察廳江代檢察長昨接江蘇高等檢察廳訓令開轉奉司法部令開八月二十三日奉大總統令開 
 
 

Page 11

 
 
將前上海地方檢察長梅貽榖提付司法官懲戒委員會依法懲戒此令等因江代廳長奉文後已函知梅貽榖預備出具答辯書云又同日奉高檢廳訓令轉奉司法部支電開梅貽榖想已交卸仰即迅速來京江代廳長奉文後亦經函轉梅前廳長知照云 
[賄縱監犯案調查之經過]  
　　已革前上海地方檢察廳書記官程冠吾得賄私釋監犯劉刁根趙阿寧等及奉諭查究程即棄職脫逃以致牽涉審檢廳承發吏王蘭生法警丁進毛子坤等多名曾奉諭提案訊供狡展判令收押並將訊明判决不服上訴之丁進派警赴蘇迎提到廳聽候澈究在案茲悉此案自發生後於八月三十號奉諭將王蘭生提案訊押候究而外間則衆口一詞咸詞謂丁進係被王蘭生所累因此王有所不忍央人關說每月自願津貼丁進家用洋二十元自丁赴蘇州高等廳上訴後其妻丁焦氏亦伴赴蘇州但法庭得此眉目迭向王蘭生一再根究始終不肯吐實法官以此事關係重大虚實亟應澈究乃奉江代檢廳長飭派法警徐舒翔朱萬沅等詳細調查據實禀復該法警等即至蘇州郵政局查得八月二十六日由上海夢花樓街三十號門牌王善臣寄單持號信一封並大洋二十元送蘇州司前街採蓮巷十四號第一家丁克齊收至二十七日由丁在蘇州將洋領去查王善臣即王蘭生丁克齊卽丁進該警等查明後卽將以上情形向郵局内抄錄一份並請加蓋圖章於昨由蘇持歸滬上到廳禀復消差江廳長諭後澈究 
[奉賢紳商對於越獄案之善後]  
　　浦東奉賢縣地方監獄脫逃監犯後地方紳商大不滿意昨由城市助理員林蔭等呈北京内務部江蘇省長文云八月二十九日下午四點半鐘時候突遭監犯結黨蜂湧出獄刦去警局槍械并至看守所將暫押人犯逼去多名該監犯等始從縣署頭門呼嘯而去有帶鐐者有鐐拷已脫者居然排隊緩步行走其前後開路押隊諸犯均携刦諸警察之快槍在手一路開放示威居民店户知巡警已各鳥獸散槪不敢攔阻又恐入内搶刦立時罷市閉門事後聞共逃脫監犯二十八名所犯八名命盜兩案重犯實居多數均從東門逍遙而去所難解者縣署開支縣警察費每歲不下八千餘金究竟城市警察共設若干外人旣不得知近來除站門崗及官廳出入作前後呵護外街市久無崗位此次監犯蓄意逃脫聞章典獄員已有所覺曾經面託李警佐督率巡士加意嚴防乃此次各監犯自作勢湧出頭門中間刦警局槍彈逼走看守所押犯約歷一點餘鐘之久警察並無一人抵禦豈竟無一人駐局耶至門崗警察所肩荷之槍任憑監犯奪去尤爲可笑所有典獄員警察局放棄責任之咎上級官廳自有權衡無待地方人民置喙惟城市商富於附加稅外擔任警察經費如房捐花捐猪茶捐等每歲約有七八百金專恃警察足以保衛地方耳乃平日烟賭姦拐毫無忌憚本不滿於人意一旦有事則又形同木偶何怪羣情憤憤以爲因有警察而有槍械因有槍械而畀之監犯使彼利用脫逃以擾秩序孰若不設警察之爲愈矣查奉賢自縣治刦遷城中僅留司法一部分本已慮東境空虚危機暗伏加以身負檢察警務兩責之孟知事駐城過少一若不在管轄範圍之内無怪諸務廢弛有此疏忽此次外間幸未肇禍否則咎將誰歸但恐風傳所及城内空虚爲匪徒所注意萬一明目張膽來肆刦掠亦内得任其自然深爲可慮爲特聯名請求鈞部鑒核迅賜咨省派委澈查並命令新知事到任後東西兼顧輪駐城署以資督率一面飭縣速將城市腐敗警察悉數淘汰另行招募足額添補槍械應設警佐責任綦重須愼選熟悉警務人員充當俾克認眞訓練切實改良云云 
[長浜路案西人緝獲後情形]  
　　曾入英籍之美國人脫來福因於上月三十號下午在厚昌古董店内騙取值洋五千餘元之翡翠朝珠玉鐲等物並將該店小主何星豐誘至長浜路一千八百號門牌洋房内開槍擊傷携贓逃匿西棋盤街老長春么二妓院妓女花琴仙房内業經特别機關中西探目偵悉將該西人拿獲帶入虹口閔行路捕房押候盤詰口供調查贓物以便解送公堂訊究等情已誌昨報茲悉前日午後經該探目等將其帶入寫字間詳詢口供一過禀奉捕頭將該西人押登汽車送入靜安寺路當經該捕房捕頭詢問之下復將其帶至徐家滙路紅十字會醫院令何辨認當據何稱該西人是否開槍刦物者一時殊難證實故仍押上汽車帶回閔行路捕房押確候切偵查眞相以便解究並悉何星豐之傷勢日漸見輕可保無碍矣 
[爭産案限交契據]  
　　已故川沙人丁子乾之妻顧氏偕子潤庠在公共公廨呈控夫妾丁奚氏子丁潤濤不分一百萬元之遺産一案業已將潤濤傳案交保並給諭被告於本案未結之前所有財産不得變賣候飭提丁奚氏到案訊核等情均誌本報昨晨張襄讞會同英美兩國副領事包羅二君升座集訊被告丁奚氏偕所延之律師到案聲稱所控財産大部份均在川沙屬租界者祇一小部份論理被告可不到堂因前次堂諭有被告不到缺席判决字樣故今投案請求免予交保云云原告律師即起駁稱被告所言殊不盡然查此案實發生於丁子乾臨死時因丁生前爲金隆洋行買辦與奚氏同居租界丁殁財産悉存於該洋行嗣爲奚氏完全取去故此項財産屬於租界者實有一大部份祇有少數在川沙耳請堂上着被告將所有契據賬簿等物限期交出云云問官核禀會判被告丁奚氏無用交保訊理時自行投案備質限予十天内具結將一切契據交存公堂候核 
[自開汽車肇禍之起訴]  
　　某銀行股東兼司會計之張叔逢於七月五號自開汽車在北西藏路將邱金根之子阿惠撞倒碾斃由捕房拘解公共公廨判處徒刑四個月嗣由其父張丹榮延律師禀准易科罰金叔逢始得出獄惟邱金根以其子年已成丁家口將資彼經紀贍養今乃死於非命依靠全空而彼肇禍者仍然一無所苦故延律師投廨起訴要求判斷張丹榮賠償損失銀一萬兩業已准詞昨晨傳訊被告不到延律師代表上堂請求減輕交保數目原告之律師表示反對謂被告自認住於租界而屢傳均不到案查被告家道殷實並非無保其不到案之原因欲藉此挨延時日但原告乃一貧民不能久待請求將本案提前排審云云李襄讞核禀商之英包副領事判着被告交一千元鋪保准予提前排訊 
[卸任縣知事被控交保之辨論]  
　　卸任居滬之浙江鎭海縣知事洪伯言被賀里美在公共公廨以民事起訴在任内時侵吞糧食價欵等情昨晨由李襄讞會同英包副領事升座第四民庭傳訊被告洪伯言不到延律師出庭聲請免保候訊其所據請求理由略以洪向爲知事於商家殊無熟悉之人故難覔具舖保請准其具臨訊到案結云云原告律師聞語駁稱被告乃一卸職知事驟欲不遵公堂定章請求免保查公堂定章祇有總商會會員得優待凡遇被控可以免保被告自恃曾爲知事遂以爲異要知大總統一經卸任亦與平民一樣此案發生原因係被告在鎭海任時違法私扣原告糧食經原告上控於省長公署查明飭令發還而被告已將糧食變賣除當時索還八千餘元外尙欠三千餘元被告交卸來滬故原告投案禀控請堂上着其照章交保云云中西官磋商之下援筆諭曰着被告自行具結到案候致函鎭海縣將此案卷宗送到再行審理 
[破獲製造僞輔幣機關]  
　　法捕房包探張鏡波於前晚八點餘時巡緝至民國路地方查見有王德標張子山兩人手持鉛角向各紙店混用當即上前將王張兩人拘獲當在身畔抄出鉛四開二十餘角帶入捕房經捕頭詰據張等聲稱此項鉛角實係敏體尼蔭路瑞德里二號門牌内之閩人吳山弟令民人等使用等語當由捕頭仍飭張探至該處將吳拘獲抄出鉛四八開一百餘角并製造之器具乾電粉模硝强水等物甚多一併拘入捕房經捕頭略詰一過諭令管押聽候解送公堂訊辦 
[路警歡送政德緞額]  
　　滬杭路全體巡官及警長等公送政德傘及緞額於任前局長已誌昨報昨日下午二點三十分由滬寗路北站排隊出發淞滬警察廳軍樂隊政德緞額一幅上書政成輪軌政德傘上書同戴深愛及全體警務處名字政德緞牌八幅上書一路福星嘉惠僚屬三年棠蔭去思同軌永矢弗　恩施普及長懷無已謳歌載道等字由巡官吳筱峯王長慶楊景華等率領警長二十二人送至任局長寓所國站已鳴鐘五下矣 
[民生女學歡送裴國雄紀]  
　　法租界貝勒路民生女學因該校敎員裴國雄君將於十六日赴日本南洋一帶考察敎育及社會狀况並募集上海學生聨合會第一國民義務學校敎育基金特於昨（十日）晚設宴歡送是晚到者除裴君外該校敎識員郝賦天余鵬陶笑舫唐宗元孫道勝任矜蘋及來賓周劍雲宓革故等十餘人先由該校敎務長任矜蘋代表民生女學致歡送詞畢由裴君答詞略云敎育之在今日其地位之重要諸君早已洞悉無庸贅言故國内人民能不忘其國而思有所盡力即當努力敎育然努力敎育初非易事必在創辦之前籌備基金否則必易入危途蓋國内私立學校因經濟缺乏而不能貫澈初衷者所在皆是而鄙人與校中同志亦已受此種痛苦一切設施一切計劃皆因經濟困難不能盡力發揮不得已乃議募集基金惟近日南洋各處因日本經濟破裂同受影響而南洋人民又有在南洋自謀敎育之議恐此行未能遽抱樂觀其所以有此行者亦冀自盡其力而已至於諸君之厚意與夫民生之盛情當謹誌勿忘云云至十一時始各盡歡而散 
[青年會音樂大會紀]  
　　四川路青年會昨晚八時請來滬游歷之黑人音樂隊奏演音樂并唱歐美歌曲如駿馬行（SwingLowSweetChariot)警鐘聲(HeadDomBolls）蜂聲（ZumZumBumbleBees）風入松（InOldVirglniaamongtheWavingPines)江河曲（Swaneeriver）等抑揚徐急無不入妙狀物之音尤屬美善故聽者二百餘人掌聲爲之雷動末復電映影片三套亦有可觀　會鈕立卿幹事等招待均甚殷殷十一時許始散 
[青年會今晚之演講]  
　　本禮拜即今晚八時青年會德育演講會請陳巳生先生主講陳君服務青年會童子部已有六年頗具熱心現應開封鄭縣青年會聘任總幹事不日就道是晚特在該會作臨别之贈言想屆時定有一番宏諭也 
[青年會擬組織敎會日報]  
　　上海青年會西幹事費吳生君於昨晚七時邀集上海敎界名流於青年會食堂會餐商議組織敎會日報事宜當時到會者有鈕永建高鳳池徐維繪張廷榮殷石笙張師竹陳春生何企岳梅華銓費吳生陳維屏胡金生羅運炎李觀森林慕婁等十餘人當舉陳維屏爲臨時主席陳春生爲臨時書記討論多時議决（一）資本定五萬至十萬（二）在美政府注册（三）梅華銓吳金生張廷榮殷石笙陳維屏五人爲審查章程委員散會時十時半矣 
[普益社女子部消息]  
　　大東門普益社日夜校早經開學上課近悉該社女子部定於本月十八日開學其課程有英語中文風琴鋼琴等并於是日開交誼會藉以聨絡感情該部以輔助不及入校婦女力謀增進智識爲宗旨自春間開育嬰講演會以來已得社會之稱許刻復增設家政研究會以改良家庭爲目的凡有志研究者儘可與會届時必有一番盛况也 
[聖約翰大學近訊]  
　　樊王渡聖約翰大學創辦以來已四十餘載若顧維鈞顔惠慶施肇基吳任之嚴鶴齡余日章俞鳳賓刁腓力朱友漁周貽春朱成章等均係該校畢業生現該校業於七號開學九號上課學生共有五百六十餘人校長卜舫濟博士於暑假時卦美休養明春即須返校現校長一席由敎授羅氏代理校務敎員除原有者外敎授羅白司業已由美回校擔任法學社會學並延西門克希兩氏敎授史學文學國學科主任陳海　離校由敎授蔡正華升任翻譯部文學部音樂部加請本屆畢業生文學士馬崇淦方崇煇兩君體育室主導員爲王任道君學生中之　　美留學者有沈嗣良顧耀　李榖年戴恩榮馮建維楊錦煇岑德彰余衡之等三十餘名新建之格致室行將落成並擬再築校舍以爲擴充醫科云 
[中西女塾演劇籌欵預誌]  
　　中西女塾因建築新屋屢次捐欵未足茲由該校頭班生發起再演歌劇三天籌欵以補不足定於十月七日起演三天會塲擬假蘭西姆（博物園路）或夏令配克劇名爲（藍鳥）今正從事練習云 
[農學專家調查害蟲]  
　　浦東洋涇市一帶稻田發生害蟲經記前報茲聞此訊傅出後中華農學會以害蟲發生不特農民損失且影響社會生計亟應研究以盡維持農業之責特派蟲學專家郭公亮余天御兩君前往調查搜索害蟲甚多就被害狀况觀察實以浮塵子食根蟲兩種爲害最著浮塵子具吸收口吮吸稻莖養液食根蟲蝕切稻根故被害之稻結實不充莖稈　弱倒伏田間據云現在蟲勢大减乃因連日風雨氣温低降害蟲　斃殆已大半也但天時無常嘗望繼續研究預防驅除方法以免來年又遭損失也 
[聨益材會殮埋疫死者]  
　　南匯縣人顧桂生年三十四歲昨日因病死於英界西藏路上海時疫醫院當經上海聨益施材會給材前往殮埋於引翔響會塚云 
[鄉董扣發農田損失費之電訴]  
　　南翔鄉董尅滬軍發給賠償該處農田損失費一案昨由朱等家族已電稟護軍使署云龍華何護軍使鈞鑒南翔鄉董于基憶等尅扣滬軍賠償農田損失費經民父蘭卿等十五人訴由三十九圑張圑長轉呈鈞使嚴令嘉定知事澈究灰晚七時由何承審開庭對於尅押情形並不研訊强謂誣告鄉董將民父等一律非法拘押明乞澈查伸雪除正式呈訴外合先電稟被害家族朱學義等叩眞 
[家庭會講演歐戰]  
　　家庭日新會今日（十二日）下午四時在西門外公共體育塲會議室開會由會員黃任之君講演歐戰並備茶點以欵來賓各界士女欲往聽者可無須入場券一槪歡迎云 
[湘財廳遺失銀行股票請備案]  
　　湖南岳長兩關監督兼交涉昌粟咨請江蘇特派交涉公署以湖南財政廳所失上海通商銀行第四萬六千六百五十號至四萬六千八百四十九號止阜記户名二百股股票一張計股本銀一萬兩又息摺一扣一案請函知公共公廨查照立案并由公廨知照中國通商銀行換給票摺以完手續云 
[迷路女孩待領]  
　　前日有江北女孩張丫頭在閘北迷路由崗警帶入四區警署據供年十四歲家住鐵路旁父已故世母又再醮孤苦無靠等情經顔署長諭送慈善圑留養聽候該家屬認領 
[普慈醫院割症室竣工]  
　　閘北新民路普慈醫院自陰曆六月初五開診至今就診者日見其多邇來每日平匀達二百六七十號時疫一門經該院救治者已有七十餘人大都均係重症經該院主任醫士張定安不分晝夜熱心施治始克有此成效院中一應開支經費仍由院主王補生個人擔任現又添築平屋一間爲割症室昨已工竣並添蓋蘆棚數間爲留院病人臥室云 
[救國决心圑之選舉會]  
　　上海救國决心圑昨日下午二時在嵩山路會内開選舉會到者一百餘人因圑長離滬公推濮陽君主席報告開會情形當推王 
紹翰許鶴聲爲檢票員林仲伊方善生爲監察員由主席宣佈當衆開標濮陽君得票八十三票爲正圑長王鵬程得五十八票林大峻得四十九票二君爲副圑長王賡序·林國權·許賓鏞·方志·傑張濱耀·張中燦·李汝棻·姚學琴·趙蔭祖·呂蘅元·沈英佐·温宗山·朱鶴卿·劉紹元·方智良·王成章十六人爲評議員·許鶴聲·林鳳歧·王紹翰·方善生·林仲伊·玉慶滋·張家林·倪祥麟·陳章和·邵國賢·孫養基·吳鴻卿·周彬武·楊凱年·朱春熙·許鵬飛十六人爲幹事評幹二長由評幹二部舉出攝影畢六時餘散會 
[京師憲兵營近事]  
　　駐滬京師憲兵三營副官原由第九連連長那玉連兼任現奉陸軍部令委李翔充任斯職業於前日來滬晋謁朱代營長後立即到差視事惟新任憲兵第三營營長汪毅刻因在漢口檢閱所部第十一連官兵勤務曁各種操學課術尙未查竣即難抵滬昨由汪營長電請朱營長暫緩交卸所遺駐防保定憲兵第十二連連長一缺已由陸軍部另委憲兵司令部副官岳超升補亦經赴保接差茲據岳連長將接差日期呈報到營故由朱代營長連同營部李副官接事日期一併轉報京師憲兵司令部備考矣 
[令飭師船保護航商]  
　　駐滬水警一區第三隊隊長王壽良以南黃浦爲通達浙杭嘉湖等處水路必由之要道船只往來日夜不絶惟本埠龍華嘴以西王家渡閘港夏家嘴一帶浦面因兩岸居户稀少水盜皆在該處一帶浦面出没且盜船匿在兩灘蘆羣業雜之中每遇船只單獨行駛經過其間該水盜等突然衝出攔截去路持械搶刦迨至事主報告駐泊港口之師船追緝盜已遠逸無從查拿實爲航路之大患值此秋節將屆航船載送貨洋往來者較繁保護航商關係至爲重要自當注意防緝故於昨日令飭分駐沿浦各港之師船各就管轄境内分班晝夜梭巡以資保衛航路治安云 
[昨日公共公廨審理民事案紀]  
　　昨晨公共公廨民四庭由李襄讞及英包副領事訊理之華人民事訟案除將其案情較普通錢債案有别者另行紀述外尙有瑣實三宗併誌如次（一）曹貢庭訴和豐花行股東馬信和蔣松岩不理貨欵案蔣延律師到堂聲稱蔣爲股東未幾即將股票售與該　經理胡懷卿故已不負股東之責請將蔣被控案撤銷並由胡懷卿之律上堂聲明蔣確已將股票轉售與胡而原告所延之中國律師聞語抗稱蔣胡乃私相受授因其未得全體股東承認將票售賣與人故蔣仍負有股東關係且蔣於奉傅到案時查其係用商會會員名養竟得免予交保查蔣實係一洋行買辦冒充商會會員今請求着蔣交保並拒却彼之律師所請結果蔣松岩對於本案被控暫時不准撤銷（一）婦人趙胡氏與其夫趙龍泉借欵糾葛案結果台維司律師呈案支單銀三千兩暫存公堂着　告趙龍泉之母趙雲氏收回借據騐明此欵應歸何人再核（一）王小弟訴任志梅積欠租四個月並糾衆在所租屋内聚賭驚擾四鄰請求押遷並追欠租案結果限被告於兩個月償還原告租金並着遷移 
[請協緝搶刦奉賢鹽厫首盜]  
　　奉賢縣鹽厫被匪糾衆刦去公欵一案曾由水陸兩警區派探來滬查緝首盜一節茲據綫人報稱此案首犯係由前充地方警士之徐某等糾黨刦掠現該盜竄滬匿於英租界某處等情故由該縣昨日移文公共公廨請爲派探協緝矣 
[委員查辦崇明監犯被毆斃命案]  
　　崇明縣監犯倪才華被毆斃命而管獄員何廷式則報爲越獄拒捕情形已誌前報茲悉江蘇高等廳以此案情節重大除委專員外并委海門知事張保誠秉公就近查辦而江蘇齊省長亦以監獄黑暗非澈底根究不足以維法紀昨特委任新知事林韶榮飭於 
到任時先將此案查辦具復核辦云 
[誌謝]  
　　昨承中華書局贈第七十四期英文週報一册謝謝 
　　更正本報十日登載軍署偵查張少卿招搖云云茲據確實調查張君並未當過排長亦無收受徐某衣料銀洋現在滬辦理實業昨由久在滬上經商之徐君偕同來館作證則前報所載或係訪員傳聞之誤或出於有欲破壞其事業名譽者之揑造均未可知特此聲明更正以昭實在 
來函 
[張一麐致沈信卿黃任之函]  
　　本月五日下午五時弟與丹揆思緘兩公爲江蘇省長事同謁靳總理於棉花胡同靳亦主張於二王之中寗取京兆想丹老已有函奉報矣今有一事看似報紙造謠而恐有他種作用弟自端陽後六日回京始終未嘗南下前月二十一號在北戴河尙有一函致尊處嗣即在北戴河閱南來之上海時報忽有弟到寗接洽和議之新聞方謂報館訪事人憑空揑造弟身在北京而南方報中言在寗滬者亦已屢見不一見若此等事而必自行聲明吾輩安有此閒工夫耶乃自二十一號後迭次登載昨日見九月三日上海時報又有（張一麐氏此次奉某要人） 
委派南下疏通和議事宜業已由京到寗適李督請病假期内故張氏現已轉寗於前晚抵滬假某醫藥社暫駐以便偵察滬上國民大會一切進行情形並探視各方面意向云）言之鑿鑿深恐有冒名招搖撞騙之徒害及鄙人名譽實因近日人心鬼蜮無奇不有頃有友人在本京買得直皖秘史一册封面大書張一麐編末頁則提明編輯者直隸張一麐印刷及發行者上海四馬路世界書局弟固不能禁直隸人中不許與鄙人同姓同名但賤名向無雷同不知何處黎邱之鬼作此狡獪京中各書攤大書某人新箸直皖秘史即友人亦因有弟名在上被其騙去大洋五角眞是可恨上海四馬路是否有世界書局並乞代爲一查此函萬乞轉致楚青量才諸君登入來函一門以袪愛我者之疑而防受騙者之惑至感張一麐拜啓九月七日北京寓中作 
[虹口臨時小慈善圑來函]  
　　敝小慈善圑設立平價局停止後將解欵施印饅頭票五萬枚派人分向最苦貧户照送已承疊載貴報近日施送之期已滿將次宣告結束惟尙有已施送未來領取之饅頭票爲數甚多凡持有虹口臨時小慈善圑所發出七月十七至二十七日者速向西華德路華記路口蓬玉萊糕　舖憑票照領或換取充飢食物每票計錢四十文限至八月初十日截止免抱向隅倘於此票内不來領取者槪作無效因恐遠方代發者尙未明悉故特照貴報施登虹口臨時小慈善圑同人公啓 
雜評二 
[手段之遲緩與敏捷（訥）]  
　　政府與國民間即以手段論國民遲緩不若政府之敏捷也國民大會者政府所日思反對者也然反對之而無以慰之不免灰國民心於是先議以國務院籌辦並限制國民之提案旣不重違民意又可無碍中央威權計非不兩全然而顧名思義終恐不免遺笑於人也於是再易一法化南北和會之名而變爲統一會議使人民參與之旣可收和會之實而又可暗消國民大會之成謂之爲和會之變相可也謂之爲國民大會之替代物亦可也此種反對方法較上策更無形跡今且由津議决定不可謂非當局手段之敏捷矣而起視國民則議無辦法也如故籌備無結果也如故不更相形而見拙耶 
公布欄 
[上海地方審判廳]  
　　判决主文（民一庭）一件判决周秋士與吳維孝購單糾葛一案主文本廳民國九年八月十二日之缺席判决廢棄原判撤銷本案系爭之方單應由被控訴人備本利洋一百元向控訴人贖回控訴人其餘之控訴駁回本案訟費兩造平均負擔一件决定王旺來與陳三因欠租糾葛當庭聲請註銷訴狀一案主文本件訴狀准予註銷一件判决倪宋氏與倪望遺因遺産涉訟控訴一案主文本件控訴及附帶訴均予駁回七審訴訟費用歸控訴人負擔（民二庭）一件决定毛知良與俞雲春因欠租糾葛聲請假扣押一案主文本件聲請駁回一件判决汪殿卿與周熙敬租房涉訟控訴一案主文本件控訴駁回本審訟費歸控訴人負擔一件决定包丙笙訴林稚周地價涉訟一案主文本件訴狀准予註銷訟費歸原告負擔一件决定葉錦泉與吳金氏因欠租糾葛不服吳縣知事公署批示聲明抗告一案主文本件抗告駁回抗告訟費歸抗告人負擔一件决定王旺來訴范正田欠租糾葛一案主文本件訴狀准予註銷訟費歸原告人負擔 
　　批示一件王氏狀交欵洋由准交此批一件金仲廉狀委代理人由准委任此批一件金仲狀請執行由狀悉准予飭吏照判執行此批一件盛保榮狀請執行由狀悉查本案卷宗尙未奉江蘇高等審判廳發回所請應從緩議此批一件陶高雲狀請押交由狀悉准傳保人倉桂高姜春科劉古　來案訊明核准此批一件王和尙狀請執行由狀悉候飭吏追繳給領此批一件孫榮卿狀請暫緩執行由狀悉准予暫緩執行此批一件姚桐士狀領欵洋由准領此批一件周森元狀領賬簿由准領此批一件王阿五等狀請開釋由狀悉准予各繳洋十三元以便釋放此批一件陸德山狀請給領由狀悉准予來廳繳證具領此批一件竇耀庭狀請給領由狀悉已於本年六月五日明白批示并迭將不能給領綠由當庭諭知矣仰仍遵照歷次批諭聽候王永年案卷發回後再予核辦可马民比秕一件沈吉生狀請執行由狀悉候傳案訊明核奪此批一年陸朝桂狀請執行由狀悉准予派吏執行此批 
[上海地方檢察廳]  
　　批示沈杜氏狀悉查此案已於樂名根訴狀中批示矣仰即查照此批喬文蓮准覓妥實舖保具狀核奪比批陸李氏狀悉所請礙難照准候王小龍之傷痊後來廳證明核奪此批韓榮生狀悉靜候偵查所請交保之處着毋庸議比批王張氏狀悉候傳訊核辦比批陳阿妹狀悉據訴各節如果屬實該氏可托人前去將張李氏尋覓到案方可以明本案之眞相所請交保未便照准比批陸書根即樂名根狀悉仰候查核比批李榮綬狀悉查爾執行期滿係九年九月二十二日仰候期滿釋放毋得誤會此批王勝德狀悉業已起訴仰候公判此批顧忠寳狀悉據稱爾婿來家滋擾一節如果屬實不妨鳴警干涉毋庸率請提究此批周施氏等狀悉原判適用何項條文並處刑輕重旣未詳細聲明本案控訴是否應由本廳管轄無從　揣仰即抄呈原判再行核奪此批 
[滬海道尹公署]  
　　批示崇明縣民吳中富等呈爲　書串通圩棍罩佔民地　亂　界　叩飭縣究辦由所呈是否屬實仰崇明縣知事查明確情秉公核辦具報毋　　延切切此批　存 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[京行雜記] [  小滄桑客]  
　　燕趙古稱多感慨悲歌之士予慕而神遊其間者有年矣今應友人之約得以載酒春明歷訪上林勝迹不可謂非差强人意事茲先旅行瑣事於次聊以備忘云爾 
　　八月二十七夜十一時乘滬寗車由滬出發二十八黎明五時零六分抵鎭江車中茶役忽大聲呼曰此車不到江口欲渡江者須換乘前行列車予素知旅行者行李愈少愈妙故隨身只帶皮鞄一事乃友人不予諒以路點相贈致沿途換車時甚覺麻煩幸到處有搬夫代携及同行者之照料尙不十分侷促耳晨六時五十分抵南京江口當即改搭輸船預備渡江嗣因乘客中有行李糾葛故延遲約歷二小時始向浦口開駛回顧白下惟於烟霧瀰漫中見桐葉飛舞江水　流誦（無邊木葉蕭蕭下不盡長江滾滾來）句雖境地有殊而風懷則同不旋踵船抵浦口爲時已迫急登津浦車至九時二十分駛行傍晚七時二十分抵徐州二十九黎明三時十五分抵泰安晨光熹微高四千六百餘尺之泰山隱約不能辨一如廬山之不易識其眞面目也五時五十分車抵濟南乘客上下蜂擁八時三十九分車抵德州燒雞一羽價僅小洋一角至二角不等梨十四只售小洋一角皆甚可口車站交易利子必厚然自南中來者已樂其價格低廉予料當地人交易價格勢必史更爲便宜車行甚速沿途風景栩栩自車窗入如觀活動寫眞如翫名人册頁時值新秋空中氣象迭變雨絲風片繼以斜陽夕照足爲此中點綴不少 
筆剳 
[芳時記] [  鴛雛]  
　　吾每每不期而然立於情場之第三者地们過後思量彌增趣味吾文續續而出得不須嚮　虚造有以哉尙憶往歲三月初吉感於滬居之悶損極思出遊上海者龐然一大物　以無數之動物春光之來若專用其力以鼓蕩少年之男女其狂飛乃如地上之塵　然實足擾人之眼使無定力則骨醉心靡無勿踣者吾察吾同寓友人歐陽蘭其定力實低於吾乃約之曰有佳勝地異於此間者乎吾將與汝度却無賴之春光爲身心之益蘭聞言如有所會曰吾其商諸海濱楊牧師耳遂修書問二日覆箋至蘭喜而授吾則頗歡迎吾兩人爲客遂稍料理携食品書卷紙烟衣服等賃得騎二匹各跨其一而置小箱於鞍後　尙挾獵槍攝影器於兩腋覆廣　之草冠行時瀉影於　上甚　美吾暗羨之塗中并騎而開吾始知楊牧師者昔曾主某鄉之禮邦堂與蘭父頗莫　然則久　吾曰吾人前日　　即　以箱中食品爲足抵耶君　　執君如何　　　　　　　有於　會爲報耳蘭此　　中日以　　　吾　　允也　　　時日方西　　以　　　　　　　　有如　　之　日見文人以落日喻老人苟見此景當自知爲勿當　夕陽之　去秋波欲落轉艷彼蓋自知永無老死寗有戚容者故望之令人氣壯方轉過一沼紅日在馬首林翠迎於左右蘭引領而前殊顧盼吾以爲將至見林𨻶露廣場人影馳動忽爾有小球自空中飛下適擊蘭冠蘭眼疾即以冠爲網拍返擊入廣場 
劇談 
[歌壇賸語] [  民哀]  
　　羅小寳爲羅七十之子青衣大家王瑤卿之徒也童年明媚動人習秦腔花旦能以激楚之音見重歌場倒倉後竟不能成聲輟業隱居習鬚生專以老譚之法爲依歸其志可嘉學則難學得至數年前至海上意在獻技竟至無人過問凄然北還後重來海上爲尤鴻卿所羅致隸丹桂第一台揄揚之者不乏人而戲碼偏爲石月明之黃牛調鬚生所抑朋儕都代爲不平石未幾去羅應稍可揚眉奈喉音乾枯逼迫不出每登台常若不勝蓋小羅烟癮甚勝近日之烟價昻貴羅遂無精打采於是向之醉心渠者至是亦大不謂然　嫌其温矣（疎惰過甚行語曰温）後由某君介紹舍第一台而入天蟾包銀略增若干今天蟾三次開幕羅仍在列 
雜錄 
[簃雜識] [  瘦鵑]  
　　比　天虚我生鈍根　　常覺小螺丁悚小巢諸子組一聚餐會錫以嘉名曰狼虎蓋謂與會者須狼吞虎咽不以撝謙相尙而八人之中以體熊作比適得狼四而虎亦四也最近一集在予寓廬特邀小說月報社長王子蒪農與會王子方嬰小極以書來謝頗　妙可誦錄之亦吾狼虎會中一點綴品耳書云藴溼伏暑再愈再發傫然此身大類秋後疎桐霜前衰柳藥雜醫庸棋輸子亂天下事大抵如此可發一歎昨館人來傳示手札知辱寵招弟方偃臥龍鬚八尺靜聽床下牛馬鬭安能强　鞭弭從公　爲塵上狼虎嚼乎敢告從者請以異日倚枕事謝不宣以牛馬鬭對狼虎嚼妙語解頣斯　一黑期一舉行食必盈腹笑輒迸涙鞅掌六日得一日歡　異進一服大補劑也晚近加入者有江小　楊清磬兩畫師擅絲竹善歌唱亦吾黨俊人 
新聞拾遺 
[香水浴] [  聲]  
　　近日紐約花浴之風大盛各處已有花浴池之設備玫瑰百合等名葩蒸爲香露以供洗濯婦女尤爲嗜好名女優茀倫雅氏日必以海水牛乳　身和以玫瑰花露冰肌柔白　若璧玉又有一著名女交際家日浴於紫羅蘭香水中每浴需一加倫年耗五千金鎊而衣袂間長日拂拂作幽馨令人疑爲天上安琪兒不食人間煙火者矣 
[花壽筳] [  隱厂]  
　　南京秦淮第一次花國當選之總理黃小寳色藝超羣應酬尤佳昨爲二十帨辰一般狎客及同院姊妹紛往慶賀門前紥有松柏牌樓一座上用茉莉花蟠成花壽人壽四字客廳中懸大紅緞軸一副上以五色絲線繡成花國長春四大字上欵爲小寳總理二十壽辰誌喜下署花國全體敬賀二門雇有音樂隊一班一遇客至卽奏音樂以示歡迎男妇侍從胸前咸懸紅絹牡丹花一朶午刻大開壽筳各妓咸唱拿手好戲兩齣爲總理上壽是日狎客報效和酒計有七十餘檯这多備極一時之盛云 
[逆倫案] [  醉痴生]  
　徐家滙堂附近有周翁年逾七旬敎讀爲生有子一素性横暴時與乃父吵閙日前曾由戚友排解勸其子遷出另居以免再釀事變詎其子猶心不甘休昨晚更深忽潛行回家手持利刃欲與乃父拼命幸翁覺察閉門拒之並大呼救命隣人聞聲咸集始棄刃逸去現翁驚恐之餘入夜異常戒備云 
小說 
[社會小說衆醉獨醒（一四八）] [  瞻廬]  
　　　二十四回做活計補充學費理亂絲賠貼功夫娘子瞧這絲砣時上面套着的絲果然都脫了腔同亂髮一般便冷冷的問道林太太孩子弄亂你的絲你可曾親眼瞧見林老娘道方才令郎到來我们娘妇三個正在廚下吃飯我曾叮囑令郎這裹逛逛不打緊休得去弄絲砣上的絲弄亂了再也理不清楚令郎没口子的答應誰料吃完一頓飯砣上的絲都脫了腔不是令郎弄的這裹更没第二人娘子道呸你原來不曾親眼瞧見怎好咬定是我孩子幹的你那邊雖没有第二個人到來論不定是貓兒找架（非貓兒也狗子也）把絲抓亂了我的孩子年紀不過九歲却不曾說過謊是他幹他不賴不是他幹他也不肯胡認不狗子見娘　着他便又哭道老太婆瞎了眼睛明明給貓兒抓亂了絲却說是我噯噯我不要娘子喝道不許開口今天老娘倒盡了霉專碰這嘔氣的事輸了錢誰替我認賬說時眼睛又瞧着牌兩也不來理會林老娘弄得没下場只好自認晦氣捧着絲砣回到自已的住屋娘女三個忍氣吞聲同理這砣上的絲直理到黃昏人靜方才就緒却骯髒了許多掉絲時刻這是後話叙過不提再說客堂裏四人打牌直到傍晚方才散局娘子的錢囊都倒空了還持着三元五角的賭帳乘興而來敗興而返携着小狗子一路歸家及到家門只見丈夫徐勉齋埀頭喪氣呆呆的立在門前正是 
福無雙至禍不單行嗒然喪氣夫婦同情 
自由談之自由談[  鵑]  
　　夏曆七月杪俗稱地藏王誕日夫王筦地者也今日中國之地其隸於他國國徽之下者不知凡幾而國内官僚復耽耽逐逐肆刮無已官愈肥地乃愈瘠想地藏王逢茲一日當亦有日蹙百里地　見骨之悲桃樽在手且颦蹙不能下咽矣噫 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
紀載 
[一週間世界大事撮要（四）] [  圓]  
　　俄波問題俄波戰事今已完全停頓紅軍敗衂之後内有烏克蘭農民之叛變外遭反過激派藍格爾將軍之攻擊遂亟欲與波蘭謀和明斯克談判又告决裂波蘭代表要求以里特侖首都里加riga爲重開會議地點勞農政府巳表示同意惟開議日期尙未有確定之消息 
　　俄波問題旣巳告一段落而餘波所及乃有波蘭立陶宛問題之發生立陶宛者俄境内新立之自主國位置在波蘭東北里特侖南據有舊俄柯夫諾Kovno誰爾那Vibni格羅特諾Grodne三省地中古時爲獨立國及波蘭强大併於波蘭然其居民大都爲小本農民不堪受波蘭貴族之壓制遂與波蘭積不相能三國瓜分波蘭立陶宛併於俄而其人民反稱快焉今届之衝突發生於俄波之戰波蘭軍驅逐紅軍佔據蘇瓦基Suwalki（在波蘭立陶宛界上）立陶宛謂波蘭藉口肅清紅軍侵入國境其居心不可測波蘭反唇相譏謂立陶宛容許紅軍假道其境破壞中主以危害波蘭立陶宛以土地要求强令波蘭軍事代表接受波蘭則向國際聨盟聲訴告援倫敦電訊兩國軍隊已在邊境開始戰鬥矣 
　　愛爾蘭問題新芬黨柯克市尹被拘下獄絶食求死遂引起全境公憤貝爾法斯Belfast杜白林Dnblir諸市騷亂無巳警察被毆公署被焚工圑大會亦以釋放市尹爲請然政府態度非常堅决謂市尹罪有應得即予槍斃亦不爲過政府若以其絶食要挾而遂釋放將置國家法紀於何地云 
　　勞工問題世界勞工之無鉅大風潮者久矣然在最近兩星期中則英意諸國之勞工界又因工資問題而發生爭執英國礦工要求每日增加工資兩先令家骨之煤每噸減價十四先令兩便士投票結果決以罷工手段貫澈主張三角同盟中其他兩界之路工與運輸工亦已决議附和其罷工日期則定於九月二十五日故政府欲乘未罷工之前設法調和以圖挽救商部總長將與礦工聨合會幹事部當面接洽消釋誤解大約工資問題將以仲裁機關解决之煤斤減價之要求則未便接受云意大利北部米蘭城Milan之五金工人近亦發生絶大之罷工風潮佔據工廠三百所樹立紅旗拘禁廠主積聚糧食負嵎堅守以與資本家爲難云 
海外通訊 
[南洋聞見錄陳時] [  梁紹文通信]  
　　第一新嘉坡（再續）（八）交通鐵路有八個車站路線都是與馬來聨邦相連的現在暹羅鐵路業已聨絡通行每日有一次快車到檳榔嶼常車到吉隆坡的一天一次此外有從新港到本島盡頭的鐵路是一九○七年成立的郵政總局自早晨五點三十分至下午六點辦公分司自早八點至下午五點辦公日曜休息電報屬於馬來聨邦管轄的和新嘉坡檳榔嶼麻剌甲及一切地方均包括在内平常電費每字三錢重要密電每字九錢拍至中國的電費每字八角遠東中國澳洲各郵電公司日夜辦事本地交通有摩托車馬車人力車電車等馬車分兩種電車城内外有路線四條人力車有單坐雙坐兩種車夫全是中國人福建人居多數 
　　（九）氣候與衛生新加坡地近赤道天氣却算温和最高時華氏八八·三度最低時七四·五度平均總在八十二三度早晚均凉快所謂（四時皆是夏一雨便成秋）者彷彿相近兒童生長極易所以人謂新加坡爲（兒童襁褓）常有狠熱的天氣就有天陰下雨和貿易風吹來調和 
雨量依一九一三年的調查有一三一·三時脚氣和瘴氣（馬來利亞病）爲此方的流行病但細心孝究人口死亡率多數的人却不是爲此病而死的照一九一四年檢查生産率六五八○人而死亡的就有一五四九九人此種死亡的大原因就是馬來人或印度人不講衛生的緣故中國的移民中苦工太多對於天氣變化的經騐狠少注意歐洲人能充分講究衛生飲食起居有抵抗天氣的預備且能知赤道的生活所以死亡狠少殖民地有官立醫院七處測里拉爾和T·T·S·兩院最大并有監獄院和癩病脚氣病的分科醫院華僑有廣惠肇方便留醫院同濟醫院等 
　　美國大旅館 
　　（十）圖書博物禮佛圖書館除日曜外早晨十點至下午六點開館是初在一八四四年時不過一個狠小的私人圖爲加利福尼亞最大之旅館名葛倫脫Grant建築費爲爲二·○○○·○○○美金莊嚴偉大莫與倫比前面爲白萊宅Plaza公圖極足爲葛倫脫點綴云 
　　圖書館經過一八七四年的一大變遷後將半島的各種植物書藏在一所公衆大建築裹面就歸政府管轄方以禮佛名是時書籍數已從三千增至三千五百本了最初不過在禮佛書院和城廳内一八八七年才遷到現在的地方（斯丹佛路） 
　　博物院集合半島所産的動植物不少菓類都以白蠟製成各種模型動物大都水族兩棲和獸類有原始猴暹羅人猴印度鯨魚大象野鹿犀牛各種鳥類毒蛇大猛蛇珊瑚島等古錢錫器土人所用的刀槍奬牌錢樣土夫房屋樣音樂器具佛敎菩薩優伶化裝土人衣飾及半島所有的奇物研究動物學的人可以要他院内的動物徵集一本作爲參考 
（十一）集合結社公共遊樂塲新加坡中華總商會成立十四年發起的是張弼士先生歷來的會長最得力的聞是吳君壽珍商民狠愛戴他他死之時是在會長和代理領事任内全市華僑都下半旗誌哀會的組織是照商會辦法的此外有同德書報社星洲書報社都是以圑體的性質兼辦社會和敎育事業英屬華僑敎育總會今年六月𦆵成立舉定會長英荷兩國人都有商會屬於宗敎的有基督敎男女青年會此外耶穌新敎會九所羅馬舊敎會七所亞爾米尼安一所中國人娱樂的地方很多都名公館大半爲公餘聚會藉作牌酒游獻惟中華俱樂部組織比較完備幽雅内部亦僅宴會和找抬球場而巳此外有中國獻院四處廣東戲居多常有次一等的京班來演露天演唱都多潮州戲華僑近有組織圑體試演新戲都英國人有新加坡·網球·游泳三俱樂部另有維多利亞戲院·影戲院·馬來戲院等處植物園而積三百英畝有赤道下的各種植物蘭類最出名地面高出水平面二百呎熱帶雨水對於樹木長成甚有利益但好花和珍貴的樹木不宜於此處的氣候有植物園指南和植物要覽兩書可作研究熱帶植物之參攷這植物園的歷史當一八二二年時禮佛在一個四十八畝空地坎𡒄(Canning)砲臺附近建設七年後佐治賓丁克（GerogeBendiuck)破壞迨一八六○年農學會重造現在的植物園起初規模甚小一八七四年農學會送給政府才用科學的方法整理遂有現在的大觀這種整理再造之功就是哥林（JamesColling）一人擔任的一八七五年蕪頓（H·Ｔ·Ｍaston)爲第一任總經理更加進步各種樹木數從五百至三千種第二任總經理是列理（N·ridley)他犧牲許多力量注意考察半島原始植物并著有幾種很詳細的植物書 
　　（十二）旅行須知雜見聞新加坡是遠東門户水陸可通船隻進口之多爲世界第七商埠從日本中國蘇伊士運河澳洲爪哇暹羅印度來的大小船隻都在這裹勾留各種人各國旗都可以在此看見并且是自由貿易的海港旅客入口只要有護照没有甚麽查騐的留難從此處到各處的海程有五（一）歐洲與東方（二）荷蘭東印度與澳洲（三）中國日本印度（四）海峽缅甸與印度（五）新嘉坡與檳榔嶼暹羅婆羅洲桑堡行駛各航線中以英國船最多法荷日本次之中國亦有翰船公司三處往來馬剌甲海峽仰光香港汕頭厦門爪哇等處和豐輪船公司和建源棧的船比較居多數中國人在歐戰期内營輪船業的皆大獲利平和以後各國整頓商船競爭日烈聽說現在有一個公司已經全部賣於英人所以和豐公司總理林秉祥君想在此五年内聨合组織一大公司混合航線整理船隻才可以在海上競爭否則一定失敗這種竟見於中國人海上事業之前途很有關係一般人應該注意 
　　旅館中國方面有祺生福生東生等處外國方面有歐洲裹佛荷蘭等處日本亦有數處但不甚大中國在此間者以經商作工爲主黃金世界都是中國人血汗造成的社會習慣猶是中國五十年前狀况有一種致命的東西就是鴉片能得政府允許的獨中國人有此權利於是(公開烟燈)(皇家公煙開燈)等招牌到處皆是(中國人街無一條没有的)勞働者十人中五人有癮其他賭博嫖妓亦能消耗精神一般人習以爲常歐戰以後糧食缺乏此間是實行官賣中國商會爲其一部分的代理 
　　附註我們游歷南洋以來本想以考查所得貢獻海内因在各埠滯留日少學識淺陋如我們實難得其眞相外國人著作對於他本國的移民事情能源源本本的寫出來因爲他們平時有調查的機關我們來此欲搜集材料没一處有系統的記載問之於人也不詳其原委這種困難情形僑胞不設法解除與人競爭終歸失敗謹就見聞所及作成此稿陸續郵寄就正國人且當友朋的通信(完) 
譯聞 
[北滿之最近形勢] [  圓]  
　　政府洋顧問專門委員會實地考察之報告書第三件東部西比利亞問題俄人建設遠東共和緩衝國之原因可分爲政治上經濟上兩層述之在政治上以東部西比利亞之鄉民俱非共産黨人物故當建設一種以普通選舉及通常財産權爲根據之政府其性質尤不可挑起其鄰邦中日兩國政府之疑懼其在經濟上則藉此可謀東部西比利亞與他國商業關係之發展便利糧食及工業製成品之輸至西部西比利亞及歐洲俄羅斯也 
　　海參崴政治領袖之行動往往顯露其隱衷以爲緩衝國之設立僅爲臨時之性質其深意所在固仍欲回復大俄羅斯之初願而以聨邦之形式組成之然此種志願去事實尙遠當本委員會離去滿洲之時（七月十二日）遠東共和國猶分裂爲四蓋以日軍之佔領土地阻其統一也其分裂之四部一曰上烏丁斯克此部以與伊庫次克接近故帶有過激黨之色彩一曰赤塔此部爲謝米諾夫及日軍所統治三曰海蘭泡及中阿穆爾此部之内猶有少數過激黨份子四曰東海濱省 
　　東海濱省省城以其位置佔商業上經濟上之重要關係且人口衆多故爲遠東新共和國之政治中樞海參崴臨時政府之領袖爲梅特維台夫氏Mcduedeff其執行之職權自較上烏丁斯克政府之領袖闊拉斯諾基高夫Kvasnockoff所執行者爲大然海參崴上島丁斯克兩政府間則曾締結契約海參崴政府今已隨環境之趨勢而定其政策之方針其始固爲極端共産派人物所組成然積以時日則和平之份子亦爲所引用自本委員會離滿以來海參崴所組織之混合内閣確含有保守派之份子也 
　　該保守派内閣之政網可分爲兩層一曰使遠東共和國之五省売全統一（所謂五省者薩拜喀勒阿穆爾東海濱堪察加北庫頁島是也）二曰自上述五省中召集制憲議會即與莫斯科商酌後决定本新國之最後國體及與勞農俄羅斯聨合線索之性質 
　　設立緩衝國之初意本發起於勞農政府故勞農政府自將力謀保穩其地位日本之態度今雖猶未公然反對臨時政府然時時力圖減弱其能力俾得藉其軍力以保有各種財政上商業上之利益如開礦讓與權漁業權等而使日本在全海岸及黑龍江口一帶獲得統治權則甚明也限制海參崴臨時政府之兵力爲日本種種手段之一今爲其規定國民軍以二千五百人爲度海參崴附近俄民約有五○○·○○○人至少應有軍隊一二萬人故二千五百人之兵力實不敷甚鉅也 
　　海參崴臨時政府極欲得中國之正式承認蓋其立國之原則基於兩國人民之親睦爲要素也當本委員會離崴之時梅特維台夫以覺書一件交本委員會於以可見該臨時政府之志願矣臨時政府願本公道及交換利益之精神修正從前中俄兩國之條約而並不要索治外法權領事裁判權之種種特權然在國民議會未召集及未與莫斯科勞農政府詳細磋商以前凡臨時政府所訂結之條約僅具暫時之性質非經國民議會之承認莫斯科之批准卽不生效力此則不可不注意者也 
　　爲使遠東共和國與中國締結之臨時條約將來可得正式批准之地步起見故海參崴臨時政府先與勞農政府代表商得同意後即建三國談判之議所謂三國談判者中國與遠東共和國談判時勞農政府代表亦參列其間蓋如是則在遠東共和國正式組成及其與莫斯科中央政府之關係　　海參崴全景 
（一） 
正式規定以前即先得莫斯科政府之贊同矣海參崴臨時政府總統梅特維台夫所發之宣言其大旨如下 
　　（一）本臨時政府切願從速與中國人民恢復和平友愛之關係 
　　（二）遠東共和國之獨立雖已宣布行政大網雖已籌妥然　　海參崴全景（二） 
其與勞農俄羅斯之最後磋商則猶未决定 
　　（三）未與勞農政府最後致判决定以前凡中俄間之條約均仍有效至於中國與本臨時政府現在訂結之條約均具臨時之性質須俟興勞農政府磋商後經過批准之手續方爲正式成立 
　　（四）遠東共和國政府之行政能保持其獨立性質然須與莫斯科政府和衷共理 
　　（五）海參崴政府與上島丁斯克政府之行政不可背道而馳 
　　（六）勞政府廢棄從前條約之種種宣言及其於本年三月二十六日致中國之電文本臨時政府不受共束縛 
（七）遠東共和國不與俄羅斯分離而仍爲俄羅斯之部繼續執有俄羅斯在遠東之利益特權故應與俄國密切統一 
　　（八）遠東共和國以爲從前中俄條約含有非正義的對待中國之條欵亟應根據交互利益及正義之精神而修改之 
（九）遠東共和預備以正義及交互利益爲基礎與中國開始交涉討論廢止治外法權之問題惟同時須由中國承認遠東共和國在政治商業工業方而令法之權利 
　　（十）從前俄羅斯帝國政府對於中東鐵道之野心及其藉鐵道之利便以謀殖民於北滿之中國領土使化爲俄國領土之種種計畫遠東共和國皆廢棄之 
　　（十一）中國政府應嚴禁反革命派利用哈爾濱及鐵路要站以爲對崴臨時政府施行反對革命運動之根據地尤以不許謝米諾夫黨徒活動爲要件 
　　（十二）中國政府應不分畛域保護鐵路地域内俄人之生命財産 
　　（十三）哈爾濱之民軍及鐵路地域内之居留地應即組成而處於城市鄉村自治政府管轄權之下鄉村自治政府應根據民治的基礎而改組之現應採用决斷手段防止民軍毋許其引用從前霍爾瓦特之黨徒任爲重要職員而爲哈爾濱反革命派俾人所用在改組自治政府之前民軍之領袖應暫時由中國及遠東共和國共同任定之 
　　（十四）中東鐵路之總辦應由中國政府及遠東共和國政府兩國同意任定之鐵路管理部中應爲遠東共和國之代表留一位置 
　　（十五）俄國在中東鐵路之財政經濟利益仍應維持 
　　（十六）中國遠東共和國及勞農俄羅斯三國應從速開聨席會議以妥籌將來關擊之基礎 
　　（十七）新組之中東鐵路護路軍應加以注意因謝米諾夫之全體軍官皆已加入也 
實業 
[無錫工業近况]  
　　本埠商業儲蓄銀行行長陳光甫君接得該行無錫分行經理所調查之無錫工業近况一文送登密勒評論報因節譯數段 
　　無錫有米行一百二十家堆棧三十一家當前清時無錫爲貢米儲積之所故米棧獨多今運漕制雖廢而商家之需要仍可取給於米棧無錫交通便利故爲食米及其他貨物總匯之所非積米之時堆棧用途即極少矣 
　　無錫工廠之調查紗廠有三曰振新曰福成（此廠工人八千資本約三百萬兩每年出紗五萬二千五百包）曰廣勤麵粉廠有六曰茂新曰茂新第一（此廠每年出麵粉六·五二○·○○○磅）曰茂新第二（此廠工人五千資本一百八十五萬元）曰泰隆曰九豐曰九豐第一絲廠有十三曰義昌愼曰裕昌曰振藝曰鴻盛曰錦記曰永盛曰宏昶曰源康（此廠工人七千五百資本七十萬元每年出絲四千 
 
 

Page 19

 
 
擔）曰振繪曰錦豐曰瑞康愼曰乾甡曰乾豐油廠有八曰潤豐曰儉豐曰恒豐泰曰成茂曰正康曰三和曰恒德曰鉅源 
　　除上舉著名大工廠外猶有小廠數十類别之則織布廠十三家肥皂廠三家織襪廠九家資本雖小而受雇载人總數逹二萬人以上猶有紗廠兩家今在建築中 
[聶雲台在美之一夕談]  
　　紐約每日新聞報DailyNewsrecord　聶君雲台在美之近况一節云七月六日世界廣告會社WorldWide 
AdvertingCorporation社長蕭爾士君Scholz假紐約銀行俱樂部宴請聶君席間磋商　來中美兩國通商之問題爲開發中國無限富藏起見必須兩國通力協作云蕭君一年前游華得識聶氏於當時聶君招待之慇懃至爲感激今乘聶氏來游故設宴欵待以盡東道之誼聶君之游美一以研究增進中美通商之問題一以籌畫棉紗機械運華之事宜將於本月（七月）十四日渡大西洋赴英調查一切云 
[世界最大珠收藏寶家]  
　　印度馬哈拉加霍爾加MaharoynHolkor貴胄也世居印度亞州Indore其地川縱横爲珠寳之淵藪馬氏累世收羅之及霍爾加而所藏益富每逢宴會霍爾加盛飾珠寳以臨旋轉流動所佩作琅琅聲圖中霍爾加所卸之珠胸巾值三·三○○·○○○美金粒粒大若豌豆全巾有珠鈕十八皆以最大之珠爲之每鈕中鑲以一開重之金鋼鑽益覺照耀奪目其所載頭巾以鳳毛製成上飾珠寳玉石無數亦希世之寳也紐約中國領事I·C·Sue君亦在席間切言中國近年來之醒悟謂華商唯一之心理爲希望提倡中美商業之通力合作美國敎士在華熱心啓迪後進亦已使中美間之感情爲之增進不少美國商人對於兩國間之感情及中國之工業尤應加之注意投機商及冐險商則决不宜在華活動美孚油行勝家縫衣機器行兩家在華所舉之事業實於將來中美兩國間商業之增進大有關係云 
　　聶君繼起演說略謂新英倫六州之紡織廠及機械製造廠等極願協助中國之企業美人欲在中國建設事業實爲可能之事蓋美國平均每人每年之布疋購買力爲五十元而華人則平均僅爲一元將來敎育發達以後或可增至每年兩元新英倫六州之布疋産額全數適足以供華人之銷用也 
　　繼聶君演說者有美孚油行之柯爾君H·E·Cole柯君言美國亟宜派遣上等商人赴華實地考查該行即將派遣高等學校畢業而家况殷實之人員駐華辦理商務云 
[中國之家禽業（譯英商商會月報）] [  ]  
　　中國牲口之業繁盛甲天下其最著者莫育家禽若豢豬次之全境之内村農家殆無不畜鷄鴨數頭豢豬豚二三威斯康新大學敎授金氏ProfssorKing所著（四千年之農夫）一書中謂日本現約有鷄一千六百五十萬頭以人口計每三十人可得一頭據一九一一年美國之統計謂美國全地有長足之鷄三萬萬隻若與人曰作比例則每人可得鷄三隻中國家禽確實之統　言人人殊迄未確切查明惟照美國與日本禽瀕統計　裹計算每一人可得家离一隻計卽有四萬萬隻　　者或以此數未免過巨然遍觀各地蓄禽之狀　無足奇（按此統計之數不爲逾分嘗考一九一七年間中國蛋白蛋黃之出口總數爲四十萬零五千擔則蛋之數目當在十五萬萬之譜設每鷄年産卵七十五枚則當有母鷄二千萬隻爲統計全戴之百分之五况就一九一九年之情形言之餘蛋白蛋黃之出口較前增加一倍外鮮卵出口數約有三萬四千六百萬枚有奇冰蛋出口亦有十八萬八千擔則全數當在三十萬萬之譜若以前法算之當有母鷄四千萬隻爲統計全數十分之一可見此統計之數不得謂過甚也）况中國人民銷費家禽及卵之量甚大與美人較恐過之而無不及也然國内用途雖廣而每年外輸仍能應付裕如毫無拮据之狀缺乏之虞可知中國家畜一業實極繁盛也 
　　種類之區别據日本之調查謂山東之鷄每隻平均産度爲八十四與各國較實高一籌（美國與坎拿大鷄之産度爲七十四）卽較廣東鷄之産度亦爲大一九一八年粤省全境遴選普通鷄類三十隻以比較産度之高下經一年之期結果乃彰其食料係普通村人常用以飼家禽者最低産額爲十四最高者爲一百○四平均産度爲七十二山東鷄之産度較各地爲高以所飼之食料大半爲荳類荳類本含蛋白質以之飼禽自爲無上佳品産額故較他地爲大矣統計中國每年所産禽類及卵之價值當在八千四百萬金鎊之譜所産不盡爲本國之用已如上述一九一七年新鮮及保藏卵之出口約有五七·九八七·○○○鎊值四十萬金鎊蛋白蛋黃出口有五四·○○二·○○○鎊值二·五九○·○○○金鎊鮮蛋大多輪至香港及日本等地乾貨則運往英國西班牙及美洲戰前則亦有運去者　　鴨與鵝據廣州美國領事報告謂中國禽畜種類繁多其中數種在歐美各國亦時見之汕頭所産之Eschin種區别爲二曰白色或淡黃色種曰灰黑種第二種華人視之極爲平常而世界各國之育禽家則推之爲無上品産卵多而大惟在華則以其肉著雌者重量自四鎊至六鎊雄者自五鎊至九鎊　　　 
　　此外有特種名Silkie與Frlzzle者久負盛名貴品也以其不易養育而富於産卵故不多見華人以其肉有滋養之能故視之不啻若藥品Silkie種色深綠骨外有薄而黒之纎維狀二者之啄首足各部均作深綠色Silkie種羽翼豐盛潔白愛Frizzle種色作黒羽毛捲曲可觀價值均倍於常品 
　　鴨與鵝中國各部俱有之溪澗江湖之畔隨處可見畜之甚易而用費極廉究竟以何種爲佳在南方尙未確定在北部則以北京所産者爲最著此種於一八七三年始流入英國現則盛播於全世界矣 
　　廣東省境内與中國南部鴨類之最普通者其色淺灰或灰白重量自三鎊至五鎊不等此種鴨類用以佐食頗可口無論新鮮蒸焙或哂乾均宜在廣東之北部有鴨作灰色者重自八鎊以至十二鎊非特善孵卵且爲食中之珍品也世界鵝類頗多最佳者厥有二種EhirvseWhite與EhirvseBrown是也二者原産自中國故得此名現則除中國外若美英等國均繁畜之矣鵝之最美麗而動人者亦莫中國産若故凡供公衆娱樂之所或公園等地無不搜求充陳之以號召游客其産卵之繁茂肉味之豐美亦爲各種之冠體質肥胖而圖羽毛瑩潤而豐長足者之重量約自十鎊至十四鎊 
　　中國之鵝其頭細長亭亭獨立矯挺無疲狀吇上冠下作燦黃色冠愈大愈佳中國南部之鵝以小而灰帶色者爲普通雖不如純白式或灰色者佳然其肉味亦有足多者云 
　　孵卵之方法中國孵卵之方雖間有任其自然産出者然泰半用焙菢法就廣州一地而言附近孵卵之場所凡十　　汽車船 
美人某近參合摩托車及汽油船之機械製成汽車船一艘每名鐘之速率在陸爲六十哩在水爲二十海哩入水時將機關一轉四皮輪停止行動而後部之排水推進機卽旋轉而前行全部結構極爲完密入水後毫無水漏入𨻶之虞現有一艘陳列於大西洋域供人觀察云 
　　五平均在孵期内（三月至十月間）每日可焙雛雞鴨二千八百隻假定此數之半可長成則該坊等每年可以鷄類五百萬隻供給廣州全市及鄰近區域中國焙菢孵卵之法頗爲經濟而便利各國不起而仿效之殊爲不可解也沿珠江之梧州中國南部養鷄最盛區域也據海關報告稱一年中除供給其本城之需求外每年並可以二千五百萬萬雞鴨輸入澳門及香港至若南京漢口等地亦爲中國養雞之中心點云 
　　中國孵坊内加熱之法與四千年前埃及所用之法同第一日予雞卵以適當之過度（在華氏一百零三度上下）置於如爐形之磚室内磚室高盈丈深六七尺廣一丈牆週設架竹筐置其上中盛鷄卵其數自二百至三百隻不等坊之大者每一次有筐四五十具地上置石爐燃炭或煤以熱之亦有用磁瓶卵儲其中外加熱度以焙之者後注惟上海漢口及氣候較寒之各處用之河南焙卵者以筐盛卵置屋瓦上就日光囇之 
　　俟卵受充量之熱度後移諸深三十寸直徑二十寸之長圓形筐中每筐能容卵一千枚筐底厚一寸　以稻草麥柴等鋪平之上有數來層俱以形似石綿之紙製之卵未放入前紙與筐俱當温熱之每層間隔以二尺見方之布每二日各卵須易筐一次主事者祇須握布之四端則卵皆集中而可自此筐移至彼筐矣此法與現今菢卵新法比較非但功力悉敵而時間定更省却許多不寗惟是且能使雞卵多得空氣而易於傳熱也 
　　卵在筐中大都以十四日爲限過此則移入廣六尺長十八尺深三尺之淺盤中每盤可容卵一萬枚盤底襯以與筐内同樣之厚紙卵上再覆以厚紙如裏被然上層覆紙之厚薄視天氣之寒煥與夫焙菢時間之長短而定在孵卵之前數日聚衆卵於一層其空處留寛二尺之餘地以便每日得移轉二次 
　　在第三日至第七日之間每蛋均須檢騐佳者留不熟者取出售之至熱度之當否在孵期内尤須加意察視不得稍忽而蒙熱度過高或過低之弊測熱度之法不用寒暑表而僅去蓋取卵以大端就眼騐察之卽知温度之當否彼等經驗宏富絲毫無差以須時常檢視故其寢處時有卽在卵旁者雛之方出也置諸圓形竹器中器徑三尺深八寸待其旣乾即可赴市求售大抵用此方法雛之可産出者鷄則百分之七五而鴨則百分之九十此等成績可謂佳矣若再能於清潔上空氣上及石室之構造加以研究則此古陳之菢雞法之成效當必更著現今所謂新式菢雞法者於經濟上及效果上實不能及此法也 
　　廣東省城之卵價平時每枚二十文若感天氣或需求之影響則其價增至每枚自四十文至六十文不等大宗雞鴨之雛者往往爲雞鴨商先行定去商人之殷實者不多見然亦有每一次飼雞鴨自五千至五萬隻者彼等自孵坊内採購之飼之約百日即可出售牟利矣 
[世界各國紡織廠統計表]  
　　國名　年廠數　紡機錠數　用棉包數　工人英　一九一五　二·○○九　五九·九○四·八七三　八○八·一四五　三·八八一·二三○　六五五·○○○美　一九一五　一·四五一　三二·四○○·七九二　六八九·八四○　六·○六五·六八六　三七九·○○○坎拿大　一九一五　四二　一·四○五·六五六　三·一九七九　一八·四六八五　一八·○五五德　一九一四　三七二　一○·一六二·八七二　二三○·二○○　一·九七九·九五八　三七五·○○○俄　一九一五　九九　七·六六五·六五四　一二三·一七九　一·四○○·○○○　三七○·○○○波蘭　一九一四　三八　一·三二二·二五七　三一·○○○　三二五·○○○　五○·○○○芬蘭等　一九一四　六　二·二六·七五二　五·七四一　二五·○○○　六·八五七法　一九一四　四三○七四○法　一九一四　四三○　一七·四○○·○○○　一○八·○○○　一·一二○·○○○　一六○·五七○匈奥　一九一四　一六○　四·九四一·三二○　一七○·○○○　八四二五九一　一七五·○○○瑞士　一九一五　六二　一·三八五·四四一　一二·五六一　九九·○○○　一一一·○○○意　一九一五　四八○　四·六○○·○○○　一四○·○○○　八五○·○○○　一七○·○○西班牙　一九一五　二五七　一二·○○·○○○　五五·○○○　四二○·○○○　七○·○○○葡萄牙　一九一四　三五　四二八·○○○　一二·○○○　五六·○○○　二五·○○○比　一九一四　五三　一·七七五·○○○　二四·○○○　二五○·○○○　一一·○○○荷蘭　一九一四　六五　六○六·六四六　三九·八○○　一○五·○○○　二五·○○○瑞典　一九一四　四九　四六一·七六四　一二·四四二　一○○·○○○　一一·八一○那威　一九一五　一三　八一八一四　一一·六二六　一四二五五　二八七八丹麥　一九一四　五　八八·七○○　四·三五○　二七·五○○　一一五○波加利　一九一四　五　一九·五三九　三五○　五·○○○　六三二土耳其　一九一四　九　七○·○○○　四○·○○○　二·○○○塞普洛斯　一九一五　一　一五七四　五·○○○　五四希臘　一九一四　一九　七三·八九八　一·一六○　二三·二五○　三·五○三埃及　一九一四　一　二○·○○○　五二五　七·○○○　五五○小亞細亞　一九一四　七　四一·○○○　四七·四○○　三○三○印度　一九一四　二七一　六·七七八·八九五　一○四·一七九　二·一四三·一二六　二六○·二七六中國　一九一三　三四　一·○○○·○○○　四七五五　五二·五○○○日本　一九一五　一七五　二·六五七·○○○　二五·四四三　一五·五三·九一九　三·七一二安南　一九一五　五　七○○·○○○　五○○　二七·○○○　三·○○○菲列濱　一九一四　一　七·四四○·○○○　二七二　一·五六○　三○○巴西　一九一三　一七一　一·五二○·○○○　五○·○○○　三三○·○○○　一○六·二○○阿根庭　一九一四　六　九·○○○　一·二○○　一·六○○烏拉乖　一九二　三　三○○智利　一九二　三　五·○○○　四○○秘魯　一九一○　七　五二·二五○　一·七五○　一二·六○○哥倫比亞　一九一四　九　二○·○○○　九四一　三·五二○　二·五九一厄瓜多　一九二　四　五○○○　二○○委内瑞辣　一九一五　四　一九○○○　五○○　六一二六　一八○○危地馬拉　一九一一　一　八○○○　二五○　二○○○　五五○墨西哥　一九一三　一二一九　七六·二一四九　二七·○一九　一六○·○○　三四·五○○按右表所列中國椗數係一九一三年之統計且恐在華外國廠家之椗數亦統算在據最近調查中國廠家現共有椗二·○○○○○○刻下猶在力事擴張二年後當復增一倍云 
 
 

Page 20

 
 
   
 
