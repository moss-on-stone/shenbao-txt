# 1903 - 164 - 4910835

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[重印十三經注疏○五經備旨○十七史商搉出售] [  點石齋啓]  
　　自來詁經解經之説莫詳于十三經注疏一書其次若五經備旨則疏解五經語意雖各樹一幟而其闡發精義類皆詳盡無遺本齋前將此二書警校精詳悉心石印以惠士林海内風行早已不脛而走茲更用頭等潔白連史紙印成計十三經註疏裝釘三十二厚本每部定價洋銀六元五經備旨每部定價洋銀七角○十七史商搉一書爲王西莊先生所輯議論超卓考据詳明論世知人折衷至當有志史學者不可不加意講求茲亦用頭等潔白連史紙印成每部定價洋銀五角卽日出售 
[論安慶府桂太守禁止演説]  
　　昔龍巖饒孝廉廷襄夙有狂名爲林文忠分舊雨一日在文忠署被酒謾罵時文日明太祖以梟雄陰　猜忌馭天下懼瑰偉軼羣之士借徑於讀書稽古不啻傅虎以翼而終不可制求一可以禁錮生人之心思材力者莫善於時文故毅然用之其事爲孔孟明理載道之事其術爲唐宗英雄入彀之術其心爲始皇焚書坑儒之心而又嚴功令以折其廉恥優寵異以生其歆羡三年一科今科失而來科或得科復一科轉瞬而其人已老不能爲我患明太祖之以時文取士蓋欲敗壞天下之人才非欲造就天下之人才也時文忠公舉杯相屬曰奇論宜浮一大白今味其言奇論而亦確論也有明至今五百餘年士之囿於時文者靡不將心思才力消耗其中釀成積弱之世界於是翻然變政用策論廢時文建學堂停書院並資遣學生出洋游學而演説社會之事各直省遂接踵而興一若居今之世非廣開學堂廣行演説不能開民智而洗國恥然承今之世但廣開學堂廣行演説適足壞民心而蹙國脉何也蓋民智當開而民心斷不可令其壞國恥當洗而國脉尤不可使其蹙乃觀近日各直省皆開學堂各學堂多行演説演説之人又多以外洋教習及出洋回國者任其職雖其中演説忠君愛國演説孝親敬長而於宗旨相合者亦不乏人然自團體平權爲彼蠱惑故所演之説大多彼所謂忠君非我所謂忠君彼所謂愛國非我所謂愛國彼所謂孝親敬長非我所謂孝親敬長於是先攺服色繼去髮辫其恨不能盡仿西式者特眼不碧準不隆髯不蚪耳種種狂悖之情不惟存諸心而且形諸面不惟形諸面而且出諸口以致齟齬教習要挾官長充其量幾若人人可以自由無殊天馬行空國法王章槪不受其覊纔此安慶　桂太守禁止演説之示所由來也示中謂訪聞近有由東洋游學回國之人在本城藏書樓私設社會演説悖妄之詞搖惑人心實屬荒謬有違國家法律現奉撫憲面諭不准演説私設社會如違拿辦須知國家興辦學堂爲亟求人才而設各學堂當講求實學爲國家有用之才切勿於此等邪説誤聽信從自取重咎此後不准在藏書樓演説私設社會卽他處亦不准行以正人心而端趨向倘敢故違定卽隨時訪查指名提究不貸云云噫桂太守諭言真不愧義正辭嚴而於風俗人心大有裨益者已假令謬託維新力避守舊任若輩照常演説竊恐安慶一府相率效尤由府而省由省而推諸統天下凡習聞此學堂之荒謬演説者靡不明目張膽以荒謬之説生荒謬之心而并行荒謬之事將資遣出洋而冀收大效者不轉釀亂國大患乎初不料廣開學堂廣行演説爲開民智洗國恥之根源而竟爲壞民心蹙國脉之基礎興念及此不禁涕泗橫流也聞同時某學堂教習演去辫非禮等説甚有合於正人心端趨向之宗旨而去辫之學生數人以爲不合時宜卽於明日束裝辭去某日又聞有出洋回國生在某園演説説更狂妄有曾登賢書之某揖而言曰我朝深仁厚澤二百餘年凡食毛踐土之倫當此時局孔艱正宜激發人心維持國運先生所説何竟若是之喪心病狂耶語未竟卽被若輩唾駡幾欲飽以老拳也吁天下滔滔狂瀾誰障所望有千百如桂太守者面奉憲諭懸示通衢雷厲風行庶幾亂萌可遏否則轉令明太祖胡盧地下以爲破除我禁錮法制而致有此患也不悲哉能不悲哉錄匯報 
[兩君相見]  
　　匯報云德皇率其二世子於西歴五月初二日行抵羅馬卽於午後入教皇宮行兩君相見之禮先是德國天主教中人數百名亦以覲見教皇行抵羅馬一見德皇卽呼萬歲午後二下四十五分鐘時在教德員梅倫步公爵先入教皇宮内恭俟德皇鑾駕未旋踵侯爵保夏樞機郎鮑辣亦至迨德皇至衆大臣出迎如禮德皇先與禮咈利總主教相見禮畢趨詣大内及便殿前教皇已站立而俟德皇低首爲禮教皇宣言曰大皇帝重來敝宮朕實慶幸德皇曰朕見大教皇聖躬康泰朕更復忻喜遂並行入便殿屏退左右對坐密談約二十餘分時旣而德皇二世子步羅侯爵與前年來華之華爾德西等同時入見聞教皇與德皇所談係中德二國教務德皇云凡遇貴教事宜朕當竭力保護教皇隨分贈德皇與二世子極貴重之箝寶畫圖德皇贈教皇以德國名勝圖一册迨禮畢而出已四下鐘德皇與二世子同回使館傍晚大讌席間德皇謂國家之治端賴信教祇有兵力不足以恃少焉教皇遣人賜華爾德西大寳星一座明日德國軍機大臣某公與樞機郎鮑辣互談一下鐘之久德皇瀕行往視天主教修道院名蒙伽升者 
[考差紀題]  
　　京師訪事人云五月十四日爲考試各部院人員試差之期是日欽命題目爲國有六職論學堂以儲才致用應如何預防弊策 
[保護路工]  
　　聞之粤東友人云邇者鐵路工程局員以清遠鄉民滋閙之故懲前毖後特於月初某日照會各地方官保護維持毋稍疏懈佛山同知某司馬接到文移卽出示曉諭曰案照總辦粤省鐵路工程局務補用道楊代辦粤省鐵路購地局務選用道鄭文開粤省鐵路自上年八月設局開辦以來凡洋工程司前赴各屬測勘路基節經派員 
 
 

Page 2

 
 
撥勇沿途　往彈壓並移請鐵路經由各州縣派撥差勇協同保護各在案查省城自黃沙起至佛山止爲粤路第二叚現已勘定路基興工建築民情尙稱靖謐數月之内未聞有阻撓工程聚衆滋閙等事廼四月初二日勘路洋工司侯威在清遠縣屬源潭地方登山測路附近之上新塘下新塘鄉疑鐵路造由山頂經過惑於風水不經之説恐壞龍脈糾聚婦嫗圍攏阻閙繼復鳴鑼聚衆鄉民趨附者以千數百計羣欲與洋人爲難事急勢危幸本局伴護委員督同安勇竭力救護始得脱險而出當經面禀督撫憲立派委員乘駕兵輪砲艦前往彈壓嚴行查辦而美領事旋遣兵輪踵至德法日各領事亦紛紛調兵藉口保護幾至釀成大事本總辦等懲前毖後思爲未雨之綢繆爲此照會轉飭鐵路經由所屬嗣後洋工程司到境　路務宜加意保護嚴諭紳耆令各約束子弟勸導鄉民毋許滋事肇釁倘鐵路實有碍及廬墓應赴地方官呈訴或具禀本局心便商請洋工程司設法繞越若萬難攺易亦必酌分等次豐給購價俾易擇地遷徙如敢動輙糾衆惟有據實禀請督撫轉飭地方文武認真嚴辦以儆效尤尙祈亟行查照出示曉諭俾知儆惕而遏禍萌等由准此除行屬一體遵照外合亟出示曉諭爲此示諭闔鎭所屬各鄉鋪户居民人等知悉嗣後洋工程司到境勘辦鐵路事宜毋許糾衆滋事肇釁倘敢故違定卽拿案嚴辦决不姑寛聞近日南海縣某大令亦已剴切曉諭矣 
[示領地價]  
　　京師訪事人云津蘆鐵路業經購定前門外東河沿地基拆去民房攺建貨棧旣而蘆保鐵路亦於前門外西河沿擇房屋之燬於兵燹者劃清界址尅日興工日前出示曉諭曰欽加四品銜特授中城兵馬司正堂總公所讞員梅爲出示曉諭事案於四月十三日奉中城院憲批交准欽命督辦鐵路總公司事務大臣太子少保前工部左堂盛文開據蘆漢北路行車監督鄭道詳稱竊京都前門西車站地方一面靠城一面臨河地基逼狹所有局所貨廠不敷展布惟有仿照前門東邊車站先行展拓佔用民屋發價購用兹勘得前門橋南岸西之西河沿東邊有空地一區計路北東西二十八丈南北二十丈路南東西十五丈南北二十丈緊接河邊可通車站足堪適用該處本係未經起蓋空地如果民產有印契者應查照鐵路購買章程斟酌加價如無印契毋庸發價理合詳請分咨中城察院飭司出示曉諭以便尅日開工展拓等情奉中城院憲批仰司踏勘是否空地查明核辦等因奉此當經本司親往履勘原文所指佔用路北東西二十餘丈雖未一律修復　中業經修蓋及尙未動工各家所擬地基旣爲推廣貨棧之用體察情形似難阻其槪行免佔除由本司詳明城憲函商盛大人外合亟出示飭遵爲此示仰各該業主及軍民人等一體知悉現經勘定西河沿東首路北推展鐵路貨棧必用地基内中如有民產心價鋪底等項迅速開明四址檢齊印契字據由該業主逕赴崇文門内麻線胡同蘆漢鐵路車務總局騐明聽候彚齊示期給價毋得觀望遲延倘有無知匪徒藉端阻撓等情一經查出或别經發覺定卽詳城從重究辦决不姑寛各宜凛遵勿違特示 
[革員猶在]  
　　金陵訪事人云革員李田前緣管帶開濟兵船遺火藥艙致將全船轟燬沈沒江心船中槍砲軍裝盡付流水並傷斃水手多名當經原任兩江總督劉忠誠公據實題參奉旨發往軍臺効力贖罪迨將委員起解不知李如何神通廣大竟仍匿跡白門嗣經大部訪聞於本年春間咨由今督憲魏午帥查明革員蹤跡復於三月間委一員一弁押解赴部未幾卽據奉委員弁禀知起解乃近日彼都人士咸見李革員仍在下關鮮魚巷私室中廣置名花飽享温柔之福咸竊竊私議不置不知當日起解者究屬何人殊可詫也 
[議併巡警]  
　　金陵訪事友人云此間馬路逐漸擴充前經商務局禀奉大憲仿照上海租界章程招集巡勇一百十八名分叚梭巡一切開支均取諸車捐項下旋卽攺隷馬路工程局工程局總辦朱觀察以車捐爲數有限撥歸巡警恐無以供修路之資禀諸督轅請將巡勇併歸保甲總局管轄兩江督憲魏午莊制車飭派辦處司道妥議詳覆兹經議定將巡警勇丁與保甲原有巡勇一律攺爲警察勇以免兩歧惟月餉仍在車捐項下按月移解支放以歸簡易而便遵行 
[約束旗丁]  
　　杭州訪事人云省垣駐防旗丁向多橫行不法當常鶴帥任都統時與軍帥濟留守嚴爲防範派兵在各營門偵察遇有短衣持械而出者立即送交恊領訊究重懲并於營外設立巡防局倘旗丁藉端滋事許居民捆送到局重責不貸比鶴帥升授鎭浙將軍嚴定操防釐訂營制旗民咸遵約束不敢滋生事端乃本月某日忽有甲乙丙丁四旗人在官巷口大街飲酒沈醉與酒保口角將盤碗擲毁一空事爲巡防局員所聞立卽拿獲訊究若輩出言不遜因送交左司相恊領處責以軍棍四十下勒償所毁各物 
[勒索書捐]  
　　安慶訪事人云省中書賈前赴上海販書二百箱雇船三艘由内河載運至省道經大通牙釐局總辦許炳直太守將船扣住勒令報捐每箱需索錢二千八百文書賈告以書籍向來無捐太守稱箱中均係洋板書籍與木板不同書賈謂洋板與木板有何分别捐章中並不載明堅懇寛免太守不允書賈無奈允每箱捐洋銀一元而太守必欲遂所索而後已以故此項書船仍被扣留尙未經運至皖省也 
[設卡紀聞]  
　　漢口訪事人云鐵路貨釐局總辦陳明府宗揚前奉上憲札諭兼辦烟膏緝私一差數月以來辦理頗善兹因喬口鐵路將次開車爰派家人就其間擇地創設貨釐分卡並附設烟膏緝私處以便徴收無漏云 
[浙學招考]  
　　杭州訪事人云仁和縣小學堂總理王同伯主政以現屇暑假之期肄業諸生例應甄别因請仁和縣蕭藴齋明府出示招考其文云現當招考之時凡本籍子弟身家清白素無習染者准其邀同的保開明年貌籍貫三代赴太廟巷本學堂報名以便示期傳考該生須年在十三歲以上十六歲以下方爲合格至報名之期限於閏五月初五日截止遲則不收 
[曰門絲巿]  
　　金陵訪事友人云此間天氣霪霖累月寒煖不時以致育蠶之家未能一律生色江寗府屬除溧水豐收外江寗上元兩縣轄境中則豐歉互見其餘收成之數或僅得其半或竟如畫餅充饑通盤合計約在七成之譜日前絲經雖經貶價而新絲上巿之日貿絲者咸奇貨可居本月初六日開巿時每肥絲百兩値洋銀三十六元細絲尙無定價各鄉户猶存奢望目下携絲求售者尙寥落若晨星也 
[京師盜患]  
　　京師訪事友人云阜城門外八里莊有富室王姓莊園一所地甚寛敞常留家丁數人守之四月杪某夜突來羣盜一家丁出六響洋槍擊之盜應聲而倒如是者數人有一盜竟因傷重斃命羣盜懼如鳥獸散次日王遣人報知營汛派弁兵多名日夜在彼巡守數日後備省懈盜乘隙復至聲稱是役傷及四夥死一人俟傷者痊愈再圖復仇遂向廚屋中搶去糧米數袋比弁兵聞信而至盜已去遠從此弁兵輪流邏察不敢少離然盜勢之猖狂亦於此可見矣 
[輦轂瑣譚]  
　　京師訪事人云自春徂夏畿輔亢旱不雨二麥歉收河灘下窪地每畝收成約三斗高地僅一斗上下而已自端節後每日狂風大作初九日風勢尤大午後黃沙蔽日天色晦冥三巿六街相率閉户誠可謂一時之災異也○五月初十日琉璃廠黃殿撰所設工藝局中由火車載來鐵籠一個内豢小豹一頭黃質黑章斑駁可愛卽俗呼爲金錢豹者籠上黏一紙上書由安南國賽會以景泰藍銅器换來某洋人聞 
 
 

Page 3

 
 
之出洋银五百元向之購取以局中人索價過昂故迄今尙未成交也 
[鍾阜晴雲]  
　　金陵訪事人云江寗藩司李薌垣方伯前以游民衆多詳奉上憲創設周急工藝局招集年力强壯之徒俾令各習一藝學成之後始准出局謀生上元縣設局北極閣山陬現已興工建造房屋江寗則就普育堂略加開拓除就在堂各貧民中挑選若干人外其年逾七十及年在十歲以内或年雖强壯已成廢疾者仍留堂收養免致流爲餓殍誠善政也○日前兩江督憲魏午莊制軍訪聞上新河一帶有匪徒私鑄制錢立飭保甲總局協同上元江寗兩縣主督率營勇帶領眼線星夜馳往當塲拘獲人贜解送督署制軍發縣訊供詳候核辦○前者江寗潘司李薌垣方伯以中國所行鈔票大都製自東瀛授權外人難免不滋流弊禀知督憲魏午帥籌欵購辦機器自行製印現在機器雖已運抵寗城而刊板刷印終需時日聞已展緩至本月十五日然恐仍未能開辦也○秦淮一水夙稱銷夏之灣每年自首夏以迄季秋畫舫如雲或侑觴携姊妹之花或團坐作摴蒱之戱金張貴胄王謝名流趨之若鶩甚至巍巍赫赫如各局總辦各營統帶亦多醉心於温柔鄉中縱欲妄爲殊屬不成事體兩江督憲魏午帥聞而惡之爰飭江寗藩司李方伯札府行縣會銜出示嚴禁游船開賭並諭自本月初十日始嚴禁妓女登舟亦維持風化之道也 
[屧廊夏諺]  
　　蘇州訪事人云本月十七日爲江蘇藩司效述堂方伯攬揆之辰先期傳諭家丁不受僚屬餽送迨屇是日清晨方伯卽詣八旗會館清游竟日蓋以避屬下之詣轅祝賀也○東路總巡俞　拊明府兼辦警察事務本月十六日在婁門内新橋巷查悉張姓房屋内有匪徒私鑄小錢爰卽帶同差勇驀往拘拿諸匪咸從後户逃逸當將鑄錢器具悉數起出解至警察總局禀請府憲向子振太守核示太守立飭元和縣金苕青大令將該屋發封併著地甲傳諭房主將租屋之中保等人交案訊究○蘇城倉街一帶流氓　集拆梢之事時有所聞鋪户居民大受其害流氓中之最著名者爲繆阿培繆阿德兄弟二人近爲東路總巡俞大令訪悉將繆阿培拘獲研訊之下判荷巨枷如三月之内是處並無流氓肇事則卽釋出如肇事一次則加期一月二次加期二月以次遞加務至地方安靜爲度○本月十六日蘇州府向子振太守因公赴滬兹已事畢於十九日回轅○委署無錫縣知縣許大令溎祥及松江府知事胡參軍登衡均於本月十九日詣各憲轅禀辭赴任 
[上海官塲紀事]  
　　江寗副都統奎仲元統制芳山東候補道方鶴人觀察燕年丁丑科翰林孔太史祥霖均於昨日先後來滬命駕至縣署拜會縣主汪瑤庭大令迎入花廳暢談良久而别 
　　　催解漕米　　去年江蘇海運滬局總辦孫述亭太守開兑各屬漕白糧米祇收四十四萬二千數百石尙短十五萬七千餘石前日江蘇督糧道羅少耕觀察以交卸在卽札飭太守迅飭各屬一律彚解到申以便騐收轉解 
　　　派勇彈壓　　時届炎夏蘇松太兵備道袁海觀觀察循照向章在本城藥王廟設立施醫局委姚殿卿二尹經理其事已於本月十五日開診日來踵門求治者頗覺擁擠不堪觀察誠恐滋生事端爰於昨日特派護勇四名常駐局中以資彈壓 
　　　召習仵作　　前者江蘇臬司效述堂廉訪在蘇城創設仵作公所通飭所屬州縣各選擇文理粗通者數名申送至省入所習學俟習成後仍發原縣當差以重命案當時上海縣主汪瑤庭大令曾出示召募無如時逾數月無人投充日前松江府許子元太守又轉札嚴催汪大令爰於昨日重復出示曉諭如有願充斯役者速卽投縣報名給發川資赴省習學萬勿觀望 
　　　諭知購水　　日前馬路工程局總辦翁子文太守接到上海縣汪瑤庭大令移文内開准經理上海内地自來水公司事務之楊唐二君移開自來水現已辦就凡在城廂各鋪户槪宜裝設買用以便汲飲至南馬路鋪户林立自應一併買飲嗣後不准再汲浦水等情太守立卽出示曉諭附近各鋪户一律遵行 
　　　捕貓送命　　松江人有名阿盛者不知其姓年已不惑僑居本邑大東門外恒生馬頭左近前日在樓窓口捕猫偶不留神竟爾從高墜下受傷甚重氣息奄奄當經醫生醫治無效立卽魂赴泉臺吁慘矣 
　　　上海縣署瑣案　　浦東倪鑑明家及陸家宅橋曹永盛油磨坊先後被盜行刼業經拘獲盜犯王小洪等訊押在案前日浦東總巡局又移送划船婦劉李氏到縣並贓物首飾及大錢四百文請爲訊究至晚縣主汪瑤庭大令升座研訊氏供原籍湖北丈夫名劉天喜前在治下又袋角司擊柝之役今正因鄰人朱老二窩贓被人縱火焚去草屋殃及氏家後丈夫與朱在新閘太陽廟巡防局控告奉局憲斷令均交人保出驅逐境外是以小婦人購一划船在浦東載客過渡藉覓蠅頭本月十六日夜有康沈兩姓雇小婦人划船往浦東裝鹽及至爛泥渡康等上岸約歴一時許偕不知姓名之四人一同下船四人中似有朱老二聲音在内迨渡至浦西沈康等各執衣服及大錢十餘千登岸當時給小婦人錢四百文並銀飾一包作爲船資小婦人知此項首飾必係贓物恐被波累呈送保甲總巡局移案是實大令謂本縣查悉爾夫一同夥劫派捕協同總巡差勇將爾拘獲何得謊供爾夫現匿何處從實供明答稱氏夫實於本月初撑駕木排往杭州至今未回大令判氏交官媒管押○范寳昌朱金玉扭控陳福生圖賴欠銀一案經大令提訊范朱同供小的等向操廣貨業陳開設義昇京貨店去年曾欠小的洋銀五十一元今陳將店盤頂與人接開向索欠欵圖賴爲特扭求訊追陳供店因虧耗盤與他人接開其洋銀約在二十八日付下小的須收到洋銀即可料理惟求寛限大令判交保准予二十八日將洋銀繳案 
　　　英美租界公廨晚堂案　　周桂生姦拐華福林之妻李氏經華偕其父春泉訪明報由包探錢盈堂拘獲解奉中西官訊明屬實判分别押候過堂昨晚讞員孫建臣直刺提案復訊華春泉携子福林投案供稱小的住居城内石皮弄李氏於九歲時童養過門至十七歲時與子福林成婚今李氏已生一男不料被對鄰操扇業之周桂生引誘成姦於上年三月初十日棬逃向之理論反被周糾同小流氓來家將小的兇毆經人勸散邇者訪知周及李氏匿迹提籃橋是以投報捕房拘獲送懲仍乞給領與子完聚質之李氏供年二十有二因翁姑凌虐擬出外傭工路遇周桂生懇其照拂並無别情求宥訊之周桂生俯首求恩直刺以周姦拐有夫之婦法所難宥喝令笞責五百板荷校兩月示儆李氏不應背夫潛逃著掌頰四百下飭華領回管束完案 
　　　靈丹濟世　　每届溽暑薰蒸最易烏痧爲患滬上人烟稠密居處飲食不甚清潔發痧者較他處尤多今雖二豎潛蹤疫癘未作而守身君子要宜防患於未然昨承粤東鄭福蘭堂主人以治痧靈藥三大包見貺丹砂玉札芳溢筠籠誠炎天毒日中一服清涼散也除代爲施送外特書數語以答盛情 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[ >上海巡局瑣案]  
　　前日十二　汛捕某甲行至薛家浜左近見有杉板船一艘無人看守因卽禀知二十三七鋪巡防局員韓仲甫二尹二尹諭令將船帶至局前以待失主認領○前日宋杜氏以已嫁女兒王宋氏不服管教投控二十三七鋪巡防局局員韓仲甫二尹提同伊婿王阿大研訊之下斷令王宋氏向母服禮不再違忤始釋之去○篾竹匠丁阿濤徐阿斌投十六鋪巡防南局控同業瞿杏橋紊亂行規局員賈叅軍提訊之下命瞿仍守舊章具結開釋 
[馬路工程局紀事]  
　　本月初八夜南匯六灶鎭人馬景桃卽馬思仁行至公義馬頭裏街被流氓多人突然推倒用絮塞口攫去金戒指等物報經南巿捕房查拿未獲馬心不甘服旋復遞禀馬路工程局聲稱此事實因同鄉人顧春亭等挾恨播弄所致務請提案重懲總辦翁子文太守准之諭飭包探黃量海查明實情限三日禀復核辦○邇來捕房中人訪悉浦江中有船數艘每晚糾人聚賭輸贏甚鉅因於昨日禀知馬路工程局總辦翁子文太守飭水巡捕頭陳向榮嚴密查拿務獲懲辦 
[英美租界公堂瑣案]  
　　包探方長華解朱阿生到案禀稱朱本係過犯今又先後行竊范少泉等七家衣物報由小的人贓並獲請究讞員孫建臣直刺商之英總領事署繙譯官迪比南君判責五百板枷示兩月期满押西牢五年○包探李星福解霍阿生阿朝兄弟到案禀稱伊兩人縱令幼妹與成衣匠陸錦堂通姦反誣指與他人有染唆使其大妹將幼妹兇毆報由小的拘獲捕頭詰出實情命解案請究直刺判兩霍各責二百板伊妹發堂擇配○包探黃鶴齡解姚錫桂顧連生蔡安昌到案禀稱姚等竊運煤斤經小的查獲蔡復投案冒領捕頭查得蔡係過犯年前因窩贜罰過洋銀一百元今特一并解請訊究直刺判蔡罰洋銀二百元仍取具不再窩贜甘結存查姚責三百板枷示一月顧押候核辦○包探陳金標解應書益到案禀稱應串通在逃之某甲行竊生昌輪船内現洋銀二千元今將供出窩贓之孫胡氏一併解案請訊直刺判應責五百板枷示兩月期满押西牢十八個月孫胡氏訊無干涉從寛斥釋○包探竇如海解陳子卿陳華甫劉海朝到案禀稱此三人專在各小輪船肆其探囊手叚昨又竊取由嘉興來滬之小火輪船搭客沈寳華之衣物洋銀等物報由小的人贓並獲請究直刺判各責三百板押西牢半年期满分别遞解回籍○秦阿成行竊王阿成之鐵管爲包探倪順泉解案請究直刺判責二百板枷示七天○任金德在德律風公司收帳因用虧洋銀六十一元爲公司主人查知交包探趙銀河送案請究直刺判戒責三百下押捕房一月期满取具攺過切結存查 
[法租界公堂瑣案]  
　　馬夫張阿榮徐阿秀等於深夜時駕車疾馳法捕房二十七號巡街西捕喝阻不理反敢以鞭毆擊急吹號呌招集衆華捕四面兠拿當塲拘獲張徐二人連馬車一并帶回捕房轉解公堂奉讞員魏大令訊供判將張徐押候再核昨日大令復提案復訊判各罰洋銀二十元以儆○前者某西人由漢口某銀行發電來滬請將欠銀逃避之庖人徐良根查拿究辦適某輪船抵埠爲包探拘獲昨日解案請訊徐供小的有事請假來滬並非逃逸大令著覔的實保人人銀並保限一禮拜内理楚如無保人押候發電到漢詢問明確再行核辦○工部局第十三號垃圾馬車夫郁紀林駕車不愼致車馬一并陷入泥塗其時工部局馬路小工非特不肯帮同援救反將此馬鞭擊以致跌斃　日管理馬路工程及管理垃圾馬車之兩西人偕工頭陳秋來馬夫頭華毛毛小工曹阿玉俞阿堂馬車夫李長根郁紀林包惠卿等投案各訴情由陳供垃圾馬夫自不小心反敢牽涉馬路小工實屬不合大令謂爾等同爲工部局工人各有不台著查明復訊核奪○木作頭童鴻泰與工部局管垃圾馬車之西人舍满因包造房屋互相訐控大令著查明工程如何再行核辦昨日傳案復訊責其緣何尙未完工童求寛限二十日大令著房主付洋銀一百元勒限將工告竣西人不允因命押候再核○本年春間松江寡婦鍾秦氏挈子來滬遇　婆湯氏多方撮合由潮州人邱玉崗出洋銀八十元娶爲正室令氏翁鍾某立據載明伊子由邱撫養俟長仍歸鍾姓不意與邱忽欲挈回原籍氏姑鍾謝氏不允投報捕房捕頭著將原被一千人解案請訊邱呈遞婚據鍾謝氏請斷還糼子大令著一併退夫自行理處○恊牛奶棚所售牛奶　雜清水被捕房查悉特於昨日將棚主　功寶送案請究大令著罰洋銀二十元戒以嗣後不得再犯 
 [P美租界捕房紀事> 
　　日前虹口斐倫路第七號洋房内被賊竊去西式剪刀三箱事後經失主開單投報捕房昨經包探倪顧泉在某　鋪查出贓物若干因卽帶入捕房存候弔齊餘贓并將賊拘獲然後解送公堂禀請讞員孫建臣直刺語辦○昨日小竊某甲至虹口泉烟館　燈過癮乘間竊取烟槍携之而出後經某包探查獲帶入捕房捕頭令押候解送公堂禀請懲辦○昨晨粤婦某氏至虹口菜巿向小販林阿祥購　一言不合致相兇毆旋扭入捕房聲訴捕頭詰知事志細微申斥一番叱之使去 
[蘇省官報]  
　　五月十三日候補道陳遹聲辭行赴甯首府向禀辭赴上海公幹知府孫葆珪禀辭回滬　和鈞由滬來昭文縣張禀辭同知李修梅禀辭赴上海領運火　知縣恩厚禀辭回車　釐局金銓禀辭赴靖江收騐河工差金乙麒禀辭回靖江沙洲差次魏本立禀知奉委守提嘉定縣欠解南糧變價銀兩差陳景韶由五庫釐雇專丁來省　　飭知冬季比較有盈蒙記功一次委署無錫縣許溎祥禀銷軍裝局差直州判袁照　由上海來理問汪德禀辭赴甯見制憲十四日儲憲維禀辭赴滬公幹候補道　　　由甯來知府揭傳淇禀辭回上海貨捐局舒紹基禀辭回甯海門廳王川沙廳陳新陽縣陳華订縣陳奉賢縣膞拘禀辭同知羅承恩禀辭回南匯沙洲差次安徽神　同知惲福　由皖來候選通判張鴻基由甯來赴浙知縣尙昌厚由江震絲捐局來蕭啓奎請假赴甯縣丞韓繼　禀辭赴華亭駐塘差並銷同里釐局司員差蔣光燾由滬來朱潤深　　奉　核　註册巡檢王丙綸禀謝奉委帮辦靖江縣測量沙洲差卽辭十五日知縣魏本立禀辭赴嘉定公幹江鄂　釋書局文案試用知縣史式珍由甯來縣丞　道年由　見　　回禀謝奉委臬轅監印卽到差劉鴻禀謝奉委藩轅監印卽到差並銷臬轅監印差從九金燿禀知奉府委赴江　金壇守提次欵差卽辭十六口候補　　恩小由滬　　府　　鈞禀辭回滬陸桂星禀謝奉飭仍留兼房捐　提調差崑山縣劉禀知交代算結卽辭正仟桃源縣武麟由甯來正任嘉定縣　　丁來省禀知五月十二日交缷嘉定縣　並　假二月赴滬就醫通判吳光煜由滬提前太倉州蔣牧舊欠膏捐欵已繳松滬局　訖知縣徐樹森禀辭回甯譚從貴禀辭赴甯見制憲錢浦由上海綢捐南局來直　判胡　勳　辭赴太寳崇公幹府經歴周大炳禀知奉府委宜荆溧三縣公幹卽辭州吏目王炳星禀知奉府委提武陽丹陽三縣欠欵差卽辭巡檢李喬禀辭赴甯十七日个補道蒯光典由儀微鹽棧來張　　辭行赴甯見制憲武進縣吳禀到知州應祖錫禀辭回滬押解木植赴都同知銜試用知縣郯　元由甯吳縣縣丞張樟禀到縣丞日福元交缷署平皇司巡檢任事回丁浚昌由甯見制憲回孫寳　由趙屯　釐卡專丁來省禀謝飭知兩季連盈記大功一次府照磨胡緝熙禀辭回南匯沙洲差次典史吸乃　禀解回　運　局指分江蘇試用巡檢錢慶宸浙江人由京領照來省禀到十八日藩轅牌示照得調署江陰縣知縣章鴻森現據具報請假所遺江陰縣知縣員缺以代理斯缺之候補知縣郭曾程攺委署理首府向　　由滬公幹回知府田庚禀辭赴川沙南匯公幹莫枚直隸州又林均禀辭赴楓橋覆查蘭捐差陳錫純由甯見制憲回同頺袁世顯禀辭赴閔行釐届差知縣尙昌厚禀辭回江震絲捐局主簿阮樹棠由甯見制憲回十九日候補道徐棠王夑周家駒均由甯來　本　請假往上海祭奠曾候夫人知府胡玉灜由小游釐　　委署　錫縣　禀辭赴任知縣汪鳴鳳禀知赴十里亭稽查火藥新庫卽回黎耀森禀知由掦　公幹回正任吳縣林内修禀辭赴滬縣丞何　禀謝拳委警察總局收支差陳毓　　辭禀　松　府事胡登衡禀辭赴任巡檢周以藩禀知赴滬見道憲二十日藩憲效於今　寅時進署嗣後見各一應公事早九點鐘在藩署晚五句　仍在臬署長洲　　理吳　　　　下鄉勘　知縣錢　禀辭回上海綢捐南局李廷琳禀辭回黃渡保甲差次林迁堦吳縣震澤馮詠芝荊溪巡檢汪墀深陽均禀知奉委催　項差卽辭指分　蘇試用巡檢陳芳　山東人由籍領咨來省禀到 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十九年五月十二日京報全錄]  
　　宮門抄諭旨均錄正張○東撫周奏膠海關税務司及襄辦委員經徴税釐出力援案懇恩分别給獎摺○兩江總督魏○奏調署通判片○西寗辦事大臣闊奏假期又满病久未痊籲恩開缺調理摺○護晉撫吳奏預解公約賠欵緣由片○又奏晉省辦理教案用欵綦繁懇恩准予開單報銷免造細册片○蘇撫恩奏通判丁憂循例奏聞片○又奏知縣陳請回籍修墓片 
頭品頂戴兵部尙書銜山東巡撫臣周馥跪奏爲山東膠海關税務司及襄辦委員經征税釐出力援案開單懇恩分别給獎恭摺仰祈聖鑒事竊查膠澳地方本係東海關分口自光緒二十王年設立膠海關征收洋税攺歸税務司經理並代征常税釐金當開辦之初攺訂税章商情惶惑且設關在德國租界以内與他關情事不同税務司阿理文經營創設處事精細井井有條宅心忠實尤爲難得帮辦艾瑞時知州姚贊元襄助維持最爲出力迄今三年有餘税收日見暢旺實屬始終勤奮辦理得法查南北洋各關税務司徴收洋税出力疉經南北洋大臣奏請獎勵均奉諭旨允准有案膠海關事屬創辦尤爲繁重阿理文等奮勉從公有裨時局臣有稽察税務之責自應援案一體獎勵相應繕單恭呈御覽仰懇天恩俯准照擬給獎以示優異除將履歴咨呈外務部並咨吏部查照外謹會同北洋大臣袁世凱恭摺具陳伏乞皇太后皇上聖鑒訓示謹奏奉硃批著照所請該部知道單併發欽此謹將膠海關徴收税釐出力人員繕單恭呈御覽謹開三品銜雙龍三等第二寶星膠海關税務司德國人阿理文一員擬請賞給二品銜並三等第一寶星查前由總理各國事務衙門奏定章程税務司各國收税得力應令請至三品銜爲止該員現獎職銜雖與定章稍有未符惟該關設在德國租界以内與他關創設情事不同且代徴常税釐金亦與僅辦洋税有間並業經得有三品銜應懇恩從優獎勵二等帮辦德國人艾瑞時一員擬請賞給四品銜並三等第二寶尾襄辦委員山東試用知州姚贊元一員擬請以知州歸候補班前補用並加四品銜 
魏光燾片再江寗府北捕通判管轄地方爲省城人烟稠密之所緝捕非易必須明線之員方足以資治理查有淮安府軍捕通判姚紀衡堪以調署所遺淮安府軍捕通判員缺係管河務修防亦關緊要卽以江寗府北捕通判吳瞻文署理實於河工地方兩有裨益人地均各相宜據江寗布政使李有棻按察使效曾會詳請奏前來除批飭遵照外理合會同漕運督臣陳　龍江蘇撫臣恩壽附片陳明伏乞聖鑒謹奏奉硃批吏部知道欽此 
　　奴才闊普通武跪奏爲假期又满病久未痊籲懇天恩俯准開缺以延殘喘恭摺瀝陳仰祈聖鑒事竊奴才前因積受瘴癘觸動勞傷迭次蒙恩賞假本年二月又奉硃批著再賞假兩個月毋庸開缺欽此跪讀之下感泣莫名奴才自顧庸愚屢叨異數天良具在何敢再事瀆陳不料福薄災生病勢轉形加劇去歲患病年餘大傷元氣今春肝木上冲正月一十一日因番案著急忽然吐血如注當時昏迷不省人事自此逐日嘔吐不止現已臥牀半年矣奴才體質夙胖近日消瘦不堪家人自京來者見而幾不相識據醫云瘴癘傳於肺腑牽動少時勞碌以致氣不統血非靜心調　將成勞瘵之症伏思奴才初際迍邅遭家不造苦勞空乏五内早已受傷通籍後渥受國恩常思以實力當差上酬高厚故在任五年謹愼直如一日曷敢以微軀痼疾屢瀆宸聰惟奴才病沉已極不能躬親視　呻吟展轉悞公之疾良多每　僚屬進省督臣崧蕃時加詢問亦深以奴才之病爲地方憂現屇假期又满病勢轉增合無覆懇天恩格　矜憐開去奴才之缺歸途急覔醫藥萬一得痊則以後有生之年皆我皇太后皇上之所賜也奴才满洲世僕犬馬戀主一息尙存願馳驅長跪叩求不勝戰懍屏營之至伏乞皇太后皇上聖鑒謹奏奉硃批另有旨欽此 
　　吳廷斌片再前准户部咨各省新攤公約賠欵及部騰加復俸餉等欵均應照原定數目匀分十二次按月先期匯交江海關道收存轉付等因所有晉省藩庫並河東道庫應解前項銀兩節經按月先期籌解業將截至光緒一十八年十二月止解清緣由經前護撫臣趙爾巽附片奏報在案兹查光緒二十九年正月起至六月止共六次每次藩庫並河東道庫應解前項公約賠欵及騰出加復俸餉等欵共銀九萬六千九百一十六兩三錢零並應補關平銀兩經臣前在藩司任内並署藩司胡湘林升任河東道馮煦現任河東道吳匡均各按月先期設法籌動分别發交大德恒志成信等商號匯赴江海關道交納轉付並無貽誤除隨時分咨查照外所有晉省光緒二十九年正月至六月奉攤公約賠欵及騰出加復俸餉等欵均已按月先期解清緣由理合附片彚奏伏乞聖鑒謹奏奉硃批該部知道欽此 
　　吳廷斌片再晉省從前教案無多是以僅設教案局歸冀寗道兼辦用欵甚微嗣自光緒二十六年拳匪變起擾及全省聯軍外偪日有責言於是交涉益煩始名爲洋務局專泒候補道員會同實缺司道督率提調印委各員分别經理二十七年查辦教堂教民被毁財物又於口外之歸化省南之潞安各設洋務分局陸續委員會同各教士分投確查復將外出避難之教士派員接護回堂無辜被擾之教民分别恤給銀糧而後議恤議賠疉派道員鄭景福沈敦和先後入都禀承全權大臣外務部與德義兩分使及各主教往返磋商始行議結其耶穌教賠欵則泒員赴滬及去晉與各教會教士分别妥商議結所有恤賠供應並立碑建墳掩埋及局用義水川資一切雜支等欵當此教案全結自應逐一報銷以重軍帑惟時閲三年之久事多創辦欵目綦煩責令造册未免需時其於考覈之方徒費鈔胥無關出入查光緒二十五年起至二十七年止晉省派務用欵業經前護撫臣趙爾巽奏請援案開單報銷免造細册欽奉硃批著照所請該部知道欽此欽遵在案兹教案用欵較之振務用欵尤爲繁瑣合無籲懇天恩俯准照案開單報銷以歸簡易如蒙俞允臣當與司道等督飭局員逐細句稽核實開報不准稍有浮冒以仰副朝廷愼重度支之至意理合附片陳請伏乞聖鑒訓示謹奏奉硃批著照所請該部知道欽此 
　　恩壽片再據蘇州布政使陸元鼎江蘇按察使效曾會詳常州府總捕通判李彥鍾係安徽石埭縣人由候選通判選授常州府總捕通判領馮到省光緒十六年十二月初十日到任親毋鄭氏迎養在署於二十九年正月二十一日病故該員係屬親子例應于憂所遺常州府總捕通判選缺蘇省現有應補人員應請留外遴員請補等情詳請具奏開缺前來奴才覆查無異除分咨部籍查照外理合附片具陳伏乞聖鑒勅部查照謹奏奉硃批吏部知道欽此 
　　恩壽片再正任江都縣知縣湯曜雲南昆陽州進士由東台縣知縣調署江都縣光緒二十五年四月到任旋卽調補斯缺二十七年調省卸事兹據該員湯曜禀稱屢接家信祖　年久失修兼被山水衝塌急須修理請開缺回籍修墓等情所遺江都縣知縣要缺例得留外揀補據江寗布政使李有棻詳請具奏前來杞應請旨准予開缺回籍修墓除分咨部籍查照外理合會同兩江總督臣魏光燾附片陳明伏乞聖鑒敕部查照謹奏奉硃批吏部知道欽此 
 
 

Page 14

 
 
[光緒二十九年五月十三日京報全錄]  
　　宮門抄諭旨均錄正張○漕督陳奏酌量推廣江北高等學堂摺○蘇撫恩奏推廣江北蠶桑工藝事宜及設廠試騐派隊駐紥各緣由片○西安將軍長奏到任查閲官兵操演技藝點騐軍器馬匹盤查庫欵各緣由摺 
新授河南巡撫漕運總督臣陳　龍跪奏爲江北高等學堂開辦一年規模已具現在酌量推廣以宏教育恭摺具陳仰祈聖鑒事竊臣於光緒二十八年二月奏明開辦江北大學堂奉硃批著照所擬辦理務當督飭認真講求期收實效欽此嗣經遵照管理學務大臣奏定章程攺名江北高等學堂按擬課表謹遵聖諭認真講求查自上年二月開辦起至今年二月一年届满所有本籍客籍學生約計八十名均能恪守規矩計日程功其間有應童試後到及應鄉試請假者雖在堂班次略有叅差而其專心向學並無二致惟生徒衆多性質不一旣期成就於將必須預防其流弊江北地方瘠苦民風樸茂稍解讀書之子弟於時務雖小所見聞於積習尙無由沾染其風氣晚開者在此其能守範圍　亦在來此自夫春入學以來本籍客籍相爲觀摩中學西學互求融貫導之以　義限之以課程務於三年之内將學堂春秋左氏傳通鑑輯覽我朝掌故諸書一律課畢計其時所習普通西學亦當完具則備齋可攺正齋然後更求進步再習中西經史及專門學業至興學之道本應循序漸進由蒙學小學中學遞升而入高等專門諸學但各府州縣現甫次第興辦待其洊升須在數年之後而江北高等學堂爲各屬所嚮慕其淮揚徐海之士人隨宦流寓之子弟未便令其向隅今擬酌加推廣考選文理清通者增額一百二十名通新舊本籍客籍共二百名按性質高下學識深淺分别傳習事當創始以高等學堂而兼小學中學之教其勢蓋有不得不然者也學堂規制原不宜過於狹隘特以限於財力未能建造查清江城内舊有公所一區以備平時課士及漕督到任時暫駐上年卽以此處攺作學堂因陋就簡權濟一時今增百二十人之額學舍萬不能容其添延教習　置講堂收儲書籍器用亦必各有其地現已酌量添建屋宇但取規模完備不必徒尚觀瞻以節經費而資實用其各處蒙學小學中學應逐漸開辦俾皆有所矜式現於淮安府城舊漕署東偏攺作淮安府中學堂卽飭該府就地籌欵妥爲辦理清江舊有義學多處功課未能認真現併爲蒙學堂二所其高等蒙學卽預爲小學堂程度均暫不兼課西學旣由籌欵維艱無力延致西學教習亦因蒙養之功必使先誦聖寶經傳以正初基現飭愼選明　學務之舉貢分任教習按照時刻督課並使預算課表以憑考核以上各事均經臣與淮揚海道沈瑜慶悉心籌畫竭力經營一切應用經費卽照上年七月奏明之案在釐金項下撙節支用雖局面不　各省但能從此逐加推廣實事求是亦未必無可用之才出乎其中艾三年或未晚也所有江北高等學堂酌量推廣緣由理合繕摺具陳伏乞皇太后皇上聖鑒訓示謹奏奉硃批著飭認真經理期收實效欽此 
　　　壽片再臣於上年二月間附奏江北擬設種植牧養工藝公司奉硃批辦法甚善著卽認真經理以惠民生欽此仰見朝廷爲民興利之至意敢不　作夜思實力整頓以冀仰副宸廑伏思富民之策言非一端其獲利　而見功速者尤以蠶桑爲最惟是江北居民素未講求問有一　飼蠶之家又不知烘繭之法率且鹽浸心致絲劣價賤行銷不廣上年臣飭淮揚海道沈瑜慶督率員紳認真考求設立煤繭屋爐灶首先試辦以爲民導　查照原奏定章出示廣爲勸諭凡民間育蠶售繭准予免捐十年以資鼓勵開辦之始桑株無多蠶橦亦未能十分講求然初次所收已得　繭五百餘石合之附近上銷民間所得繭價將近十萬串商人收買者皆獲厚利近來各州縣頗多仿照辦理臣復飭該道分泒官商至浙之杭　一府購辦桑株蠶種來浦分發淮海各屬紳民統計領去湖桑不下數十萬株現經臣遺員考騐均已一律　發三五年後卽可飼蠶獲利本年蠶　收成卽較去年更有可觀自是淮海數百里間始漸知蠶事矣然猶慮其培養不甚合法也臣又督飭該道等相　地勢在清　城外設立官商試騐塲各一區募湖州蠶户十餘人看管並招本地幼童從學剪折之法官試騐塲在清河縣北門外太平莊購地約二百畝植桑一萬餘株兼種棉麻果木二麥雜糧之屬泒南河候補同知汪詠沂考核經理商試騐塲在清河西鄉購地約一百畝植桑萬株卽以其餘地牧養牲畜泒在籍紳士直隷候補知府張符元考核經理並於各該塲側近多建房舍將所有烘繭廠織布草帽廠製造洋手巾洋碱洋胰子廠聚　一處旣得稽查勤惰亦可較量優劣顧其地居五營西壩之間乃南北往來通道昔爲鹽河漕各務薈萃之區近來河漕攺道鹽務亦疲匪類出沒其間行旅戒心時切此亦地利不興生計蕭索故今昔異形也臣復就地籌畫是非藉兵力以保護之乃足以資安集而廣招徠因飭將該處　迨修通馬路十里以上年新募衛隊二哨塡紥其間就試騐塲旁設立兵房及演武廳寓所爲屯田之意操演而外兼習種植倣　人警察之法責令在官道上分班梭巡從此游民樂業商務輻輳地方氣象庶　稍復承平之舊凡此樹藝畜養工作及地方自然之利棄之可惜然人情安於固陋若非官爲之倡徒以空言勸導未必翕然信從也臣查江北各屬民間生計維艱遠不如東南之繁富及是時徐圖振興開闢風氣數年之後或可攺觀惟功必收之於漸而道在持之有恒爰飭承辦之員按年分類　表以資比較而規進步並將設立試騐塲及各項工作種植之區逐一繪圖以便各屬取法如有未盡事宜當飭淮揚海道沈瑜慶隨時採取東西洋新法變通攺良以盡地利該道究心時務器識閎通尙能竭刀規書精益求精以厚民生而垂久遠除建葺兵房演武廳築治操塲等項應歸軍需項下核員開報外其餘不敷均經就地籌欵辦理所有推廣江北蠶桑工藝事宜及設廠試騐泒隊駐紥各緣由理合附片陳明伏乞聖鑒謹奏奉硃批知道了欽此 
　　奴才長春跪奏爲奴才到任查閲官兵操演陣式及各項技藝點騐軍器馬匹盤查庫欵各緣由恭摺具陳仰祈聖鑒事竊奴才前於二月二十二日接印任事日期已經奏報在案所有前任西安將軍大學士榮祿添練洋槍隊兵五百名嗣於二十四年十一月二十六日西安將軍國俊續添洋槍隊兵五百名並砲隊兵一百二十八名嗣經署西安將軍恩存奏准由陜西軍裝局領回來福洋槍五百杆隨即攺練洋槍馬隊五百名及原練步隊奴才與副都統奴才恩存奴才克蒙額校閲官兵技藝操演陣式均能步伐整齊進退連環聲勢頗爲聯絡亦臻使捷其洋槍　槍中靶者均在三分之二至演練洋槍馬隊合操互相策應亦皆嫻熟壯觀馬上三槍三箭及幼丁五子過堂槍俱各靈便亦屬可觀當已擇其技藝優長者量加獎賞以示鼓勵其稍有生疎者當堂責懲嚴飭管束並令該管各官加意訓練奴才仍與兩翼副都統每月按期親赴教塲　練務使一律純熟至點騐各項軍械足堪使用小有　壞不齊者當已飭令修補以期完整現拴養馬一千匹亦皆臕壯堪供差操其倒斃者責令恊佐各官隨時買補　使缺額盤查庫存各項按册核對數自相符並無虧短情弊伏思奴才受恩深重報稱毫無當兹時勢多艱自應殫竭血誠於一切操防事定實力講求悉心經理斷不敢稍涉虚飾致負聖主整飭戎行講求武備之至意所有奴才到任查閲官兵操演技藝點騐軍器馬匹盤查庫欵各緣由謹恭摺具埨伏乞皇太后皇上聖鑒謹奏奉硃批知道了欽此 
 
