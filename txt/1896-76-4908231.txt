# 1896 - 76 - 4908231

 

Page 1

 
 
[勸輸湖南振捐啓] [  申報館恊振所拜手]  
　　湘省自甲午秋迄今旱災甚重小民蕩析離居至去秋雨雪交加其若更難言述長沙寶慶衡十數州縣災民毎苑草烟糠此種情形眞足令銕人洎下本館隨諸君子後籌辦賑務已歴有年斷不敢畏難苟安半途而廢爲此不辭况瘁大　疾呼惟望宇内仁人同深惻隠各傾囊槖以濟艱難一俟集腋成裘卽當解往散給爲諸君子廣種福田也肅此佈陳　維德鑒 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不脛而走兹復重加印釘精益求精分裝三百九十二本盛以櫸木箱三目定實價洋毎部五十元世有留心乙部者請臨申報館帳房購取可也 
[再接蘭州捷電書後]  
　　至於兵屯其制最古其法最詳百其效亦最速近今如淮軍統領周壯武公前統盛字馬步二十餘營駐紥直隷之小站地方以固畿甸時當法人攘越南畫疆索之後朝廷止戈爲武貔貅之士飽食終日人情勞則思思則善心生佚則淫淫則忘善忘善則惡心生嘗見習勞之人愈奮發精神愈出使竟置之閒散朝遊而夕休焉則其人必滋疾病此少年筋力宜動不宜靜之明騐也壯武素負經濟至是將軍無用武之地乃仿怡賢親王興修水利故址督率將備相與講度於黄蘆白葦之中盪者洩之以溝而土出草者薙之以火而壤呈於是分部曲定阡陌使各勤其播種廬舍籽種牛驢器具皆由官先撥欵墊辦收成後再逐年抽還一時荷鍤成雲揮汗如雨不數年果天從人願餘糧棲畝迨上年遼東氛惡該軍赴敵而其糧料獨能取給於屯内不費度支此成效之最著者說者謂此乃内地則然若夫鐵嶺以北玉門以四沿塞多砂磧且苦寒不宜溉種稻榖將奈何不知西北廣漠之區其饒沃實與斥堠相間不盡沙石無水草况自索還伊犂以後同治十三年前山東巡撫張中丞曜駐軍哈密就該處墾荒地二萬餘畝歲穫榖數千石以餉軍哈密土質善滲其耕墾用土工石工及毛毡包裹工爲他處所無中丞因其制而利導之兵食以足其效一左文襄在伊犂亦令諸軍屯田文襄素讀樹藝書諳樹藝之精微謂天下利權之可操左劵者莫如樹藝故所至以教人樹藝爲事後數年金將軍順有屯田收豐之奏見於邸鈔其田至今未廢其效二可見法不越乎尋常推視行之者何如事不拘乎畛域惟在爲之者何如耳嘗聞此中人語云備邊所爭不在旦夕而在持久饋邊所苦不在糗糧而在轉運中原出敦煌酒泉且萬餘里而至疏勒于闐文襄提十萬之師轉戰愈遠飛挽愈艱屈計購粟一石先費銀六七兩加以沿途夫駝脚費往往十數兩至廿數兩不等文襄慮竭天下之財力專注一隅不無耗帑藏而嗟暴露故一經善後卽請班師由今以思乃知逆回韓文秀之嘯聚實爲當日遺孽之未凈所致戎機瞬息百變一日縱敵數世之患古人已先我言之今幸而董軍節節得手魏軍　蹤追賊使賊不暇負嵎且不啻驅而納諸罟網矣否則爲虺爲施誰實爲之不且滋蔓難圖乎是宜趁俄人方陸於我之時將沿邊城池亭障逐一葺治整齊使之無懈可擊彼見我因内患而修備當亦無所藉口所有董魏各軍奏凱笔毋庸遣撤卽留以分墾逆回之土地壯者抉鋤老弱執饁雞鳴狗吠相聞而又刁斗有聲旌旗有耀不愆於四伐五伐六伐七伐以示農卽兵兵卽農之義如是則隠隠樹一長城於河湟間矣所難者有治法無治人故曰徒法不能以自行今日者以兵爲農農皆兵也然不一傳沾體塗足之倫恐已不識甲胄爲何物久而積之而鍛乃戈矛礪乃鋒刃恐又直視爲無與乃公事矣是欲望其賦豈曰無衣與子何仇得乎哉因思大司馬法兵車一乘甲士三人步卒七十二人合之萬二千五百人爲一軍皆取之於井邑邱甸中今旣屯田雖不復畫井爲治而已有一夫百畝餘夫二十五畝之遺意則古之所謂春蒐夏苗秋獮冬狩者今皆不必泥其迹而但於一歲之中必伺其農隙以講武事教以旗鼓使知進退所從訓以親睦使知守望相助其或執銳披堅如臨大敵好整以睱大壯聲威皆不外於占晴課雨之餘時勵其殺敵致果之氣如是則綏萬邦屢豐年郅隆之盛當上軼於卜世三十卜年七百之成周矣不然民猶是民也而迫於飢寒去而從逆不能禁其不反覆也兵猶是兵也而急則用之緩則棄之不能恃其爲爪牙也皆非所以繫人心奠徼遠之上策也翹首西陲拭目俟之 
[俄日近聞]  
　　日本某日報云俄之與日必有戰事久已盡人知之矣近見中俄新訂條約不特俄將啓釁且他國亦有意助俄日人自顧目前力有不逮擬欲挨延一二載俟水陸兩軍力量旣足然後出於一戰特恐俄不能稍緩須臾耳日報又云去歲至今俄軍艦之駛至日本各口者多如魚貫且時出時入并帶有水雷船以習練爲名毎駛出口外測量水道日人不敢置喙某日五島飛報云六七日前有三枝小桅水雷艇二艘入島内玉浦不張旗號莫知其爲何國之船旋有一二人上岸手持儀器測量各處陸地村吏見而大驚急登望樓發至急電報至佐世保鎭守府鎭守府接電立派水雷船七艘飛駛而往越三點鐘時卽抵玉浦始見仁水雷艇實係俄船又一日報云有俄軍圖在横須賀港修繕船上員弁派人往某處畫圖日人見之拘獲三人尙有二人乘間逸去 
[日鮮近事]  
　　日本某日報云朝鮮國王駐駕俄公使館前主事尹定孝等聨名百餘人請卽遠宫國王韙之而意尙未决也現在韓城兵士不多親衛隊雖可任以腹心而邊警日來出王城三五里許卽時有亂民出没毎稱欲暗　韓城以此近臣議得國王且駐俄使館之爲愈王左右惟李範晉及美國人哥利托哈烏司昕夕不離他臣請謁殊不易易云并聞日本民人之在朝鮮行商者時被韓人殺斃其物業亦不免刼掠一空現經駐韓日領事查明實斃若干人　去産業若干金照會韓政府索償其死於非命者毎名索償銀五千圓聞共死日人三十餘名日兵尙不在其内 
[滄桑志感]  
　　天津采訪友人云昔周武壯公總統盛字全軍駐紥小站部下多來自田間爰於操練之餘價購民地開墾屯田歴年得一百數十頃開河道通溝瀆防河水之漲落不時設閘以資畜洩一水護田將緑繞頗饒畫意詩情歲可收稱二萬餘石營官哨弁樂利均沾洎武壯騎箕剛敏接統尤講求水利就塍畔徧栽楊柳毎當夏令秧歌四起練蔭扶疏散步其間恍領略江南風景至剛敏星沈而後　軍隷賈制壇軍門麾下未幾被已正法之犯官衛汝貴攘　軍務農功遂因之廢弛平壤之役衛以失律伏法營勇有斫柳爲薪者鄉耆有管田爲業者現雖有新建陸軍塡紥然係 
 
 

Page 2

 
 
奏練之師不便再任屯田之役當道爰札委天津道李觀察等員示招佃戸别田之高下定租之高低滄海桑田動多遷變有心時事者能不感慨　吁耶噫 
[中丞銷假]  
　　浙省撫憲廖榖似大中丞去年籌辦海防積勞成疾請假調治現在已占勿藥故假期未滿先於正月十九日開印之時卽恭設香案拜摺奏請銷假二十四日排道出轅親拜司道首府首縣及旗籍紳士各處均擋駕隨各處又次第差帖謝步惟徐宗師是日出棚由上馬頭登舟東渡考試寗紹故親詣撫院拜會辭行 
[澄叙官方]  
　　安慶訪事人函云安徽布政司一缺係前由金陵分設皖省者因此該衙門所有房科書吏皆隨卽遷移而來數十年來遞相更換非親卽友然皆金陵人也相傳此項房缺祗准以父傳子近來間有出售接頂者亦必確係上元江寍籍貫方可探驪得珠外人無由或得亂後省垣土著不多而向充當司吏之家遂亦渾同其間用原籍貫捐納功名隨轅聽鼓屈指計之正復不少查定例游幕省分不准服官雖僑居之地三十年可准入籍然未許其爲官也今充當司吏者以歴年旣深且與原籍相近希圖便利而不知旣充司吏又爲本省父母官長有此便宜事乎今于方伯蔭霖查知此項由司吏而膺仕版者非止一人難保不無弊竇且與例不符不得不清釐明晰以澄流品而肅官方現已將入爲司吏出充候補人員無論長短差次以及得缺或委署者概行撤省察看日前均由排單紛紛調回並一併令其改省云 
[邗江火警]  
　　揚州采訪友人云本月初二夜十一點鐘時遥見西北方紅彚半天彷彿赤城霞起然四邊人靜絶不聞暄嚷之聲初不虞其爲火警也翌晨始知郡治北鄉某姓家道小康尙抱伯道之戚是晚鄰莊諸少年搶得土地燈一盞大鑼大鼓送至其家蓋俗有送燈生子之說故爲是以卜能祥主人欣喜非常將燈懸蚊帳之内料理嘉肴旨酒以欵諸少年正在歡呼轟飲間不隄防燈中偶墮燭花燃及燈底延燒蚊帳以致火勢炎炎迨家人驚駭狂呼而茅龍已破壁種霄漫天飛舞是處距水雖近苦乏水龍諸少年乃將下風房屋拆除以斷火路雖火卽告熄而草屋十餘所已悉化刼灰事後被災者咸向某姓興問罪之師不識作何收束也 
[司農奏牘]  
　　戸部謹奏爲遵旨議奏恭摺仰祈聖鑒事光緒二十一年十一月初十日内閣代奏中書劉鐸條陳茶政一摺又是月二十九日臣部代奏戸部員外郎陳熾條陳茶政一摺均經軍機大臣面奉諭旨著戸部議奏欽此欽遵由軍機處先後抄交到部查内閣中書劉鐸原呈内稱自洋人通商以來海外悉索華茶而華人獲利者少折本者多何哉産不一區銷無定所其弊一茶品不佳費本甚重其斃二公所雖設並無市規其弊三華商不認眞置貨坐使利源盡失其弊四當兹積重之時而圖挽回之策斟酌損益謹擬切要條分數端一頒茶照浙江安徽江西湖廣五省折衷照數不准溢額先由各省厘金總局交課給單辦茶厘金局卡俟茶成箱騐單呈樣酌本估值抽收厘金一設茶政局漢口爲各省通衢宜設茶政局五省茶箱起運厘局按月造册咨送茶政局凡茶到漢抽騐核價合十字爲一批以到埠爲先後不得越銷一設茶葉公所洋人愛碍茶宜由局製定模式頒商仿造毎歲孟春由各省公所會萃衆司整飭購求等語又查臣部員外郎陳熾原呈内稱中國茶務昔盛今衰其故有三一則印度日本之仿種太多一則洋商之抑勒太甚一則出戸與商人互相忌嫉擡價居奇敗壞市面茶務之江河日下至於今日補救無從雖然有四法焉可以枯吹生一曰參用機器人工炒焙不能無優劣粗細之殊惟參用機吕烘製火候均匀物皆精美宜令各關道酌提欵項選募中國茶師密赴印度考騐製法購機入山製造壓磚機器潯漢已有十家亦先購一分入山以佳茶試辦二曰准設小輪婺源寗州茶船須渡鄱陽湖南之茶須渡洞庭茶市届期阻風一二十日後到之貨多受西商抑勒宜令各商在鄱陽洞庭置輪拖帶或由官設立酌收其資然後茶船不致後期行旅咸占利涉三曰設立公棧茶商運茶至埠中國茶棧皆逼窄不能容宜令江漢關道曉諭商棧設立公棧務極寛大可容數十萬箱茶船至埠皆運存公棧不准一箱先入洋所議價時可由吾操縱四曰暫减厘捐西人之喜用印茶者貪其價廉耳印茶之廉由於參用機器者半由於不往稅鈔者亦半華茶則稅鈔不能議减捐厘方且議增是驅之用印茶也今出口稅及子口半稅關係洋息未敢輕議减收至於内地厘金及各項山捐箱捐善堂捐外銷欵項均請一律暫减三成等語臣等伏查中國出口茶數所以大减於昔日固由印度日本諸處大興茶務有以分我之利也茶務如何探其本則在購求採製握其要則在核减捐厘而已臣部前於光緒十六年二月咨覆北洋大臣請减茶厘案内行令各省裁减外銷捐項並令另行籌欵應用以爲酌减茶厘地步十七年七月又將江海關道所覆採茶製茶三事通行産茶省分認眞勸導以冀共保利源而各省迄未實力舉行以致茶務日敝茶商日困此誠不可不急爲補救也今内閣中書劉鐸及臣部員外郎陳熾縷陳茶務積弊可謂深切著明所擬辦法亦多可採如劉鐸之請設茶業公所陳熾之請用機器設小輪立公棧减捐厘或爲製茶而設或爲運茶而設或爲鬻茶而設或爲保護茶商减輕茶本而設凡病於茶病於商者皆去之利於商者皆舉之是茶務轉衰爲盛一大關鍵也雖茶厘一項關係京恊各餉本難議减然各省果能整頓茶務使採製精良行銷暢旺則出口之茶稅旣可暫增而内地之茶厘卽可暫减固有不待再計而决者卽劉鐸請頒茶照設茶政局所擬騐貨核價分批挨售並責成厘金局卡收課給單估值抽厘其事皆未免煩苛而棄其所短取其所長則設一茶政局以總司東南各省茶務俾事權歸一呼應靈通亦未始非維持大局之一道也惟茶業公所茶商公棧究應如何設立製茶機器運茶小輪究應如何購製以及茶照可否頒行茶政局可否創設事隷産茶各省臣部無從遥度謹擬抄錄該中書等原呈請旨飭下湖廣兩江江西安徽浙江福建廣東各督撫按照該中書等所陳悉心核議切實復奏分别舉行俟試辦一二年如果確有把握卽將各該省所收茶厘數目奏請核减以成興復茶務之盛舉其各省茶捐外銷欵目應令查照臣部前咨立予全裁毋許延玩總之茶務爲中國一大利源東南數省商民生計所繫各該督撫職司教養固不得淡漠視之任其敝壞而不一爲整頓也所有臣等遵議緣由理合恭摺具陳伏乞皇上聖鑒謹奏 
[帝里祥雲]  
　　京師訪事人云今歲元宵佳節各處大放花燈如城内之工部衙門打磨廠之觀音閣以及大棚欄各鋪戸無不懸掛花燈未到黄昏火樹銀花與在天之白玉盤互相璀璨照得大街小巷恍惚水晶宫殿不辨天上人間因此逛燈士女挨肩疉背擁擠紛紛咸來一拓眼界更可觀者如觀音閣之旛燈尤爲出色該閣住持預令棚匠搭起燈架高出雲霄約五六丈届時掛旛燈計二十一層層層結綵此燈分爲五色共一百零一盞廟内紥起龍燈亦分紅黄二色鱗甲森森巧奪天工更兼各鋪戸鑼鼓喧天慶賞元宵佳節鼓吹昇平和聲鳴盛京師爲天下之首善獨出冠時非虚語也○正月十二日皇太后幸頤和園時懿駕方出禁城至西華門外有隨滬一朱輪青圍車上坐宫女一人騾驚而走幾乎衝過黄轎之前鑾儀衛御人隨後潛蹤追來不敢聲張兩旁侍立應差人等亦不敢擅離職守上前攔擋幸至是騾自停步不曾驚駕應差者無不默禱上蒼云○上元節後京師河冰已解凍矣忽自二十日起風霾大作奇寒偪人二十一日溝渠之氷復合寸許街巷窮黎陳僵而死者觸目離離較客冬尤多云○某甲與某乙素有嫌隙正月初九日黄昏後尋至鑾慶胡同適乙有事公出不在家中甲遂入院破口大駡嗣經友人勸走將出門忽遇某丙甲兩目近視又在心慌意亂竟錯認丙爲乙上前扭住胸襟口提乙名而呌詈之並手掌其臉頰旁觀知其張冠李戴也卽上前告以誤且爲勸開甲始知錯當卽伏地負荆請罪幸丙與甲之弟交好彼此述說始作罷論云 
[珠江近事]  
　　廣東訪事以云疫症流自冬徂春已歴數月之久近更傳染日衆城廂内外到處皆然且一經沾染其弊甚速朝發夕死醫師皆束手無策人心惶惶莫保朝暮有力之家多遷徙以避故城廂市面尤覺寂寥貿易中人均仰屋長歎也○某日有男女數人在河南元壇 
 
 

Page 3

 
 
廟前喚渡過海適風狂雨驟波浪掀天舟子無力把持行至江心頓遭沈溺舟子熟習水性得慶更生搭客則響滅音沈杳無蹤迹想已葬身魚腹矣吁慘哉 
[宜昌談屑]  
　　宜昌訪事友云宜地新年以來天氣晴和四鄉菜麥望雨甚殷至二十後天氣頗寒釀成隂雨數日土脈雖潤而刻又晴霽尙望雨師稅駕俾農田優渥菜麥庶可向榮也米糧依舊昻貴青黄不接之際一時恐難减價也○洋價近仍九百餘文謀生者多吃暗虧現雖增有本省新銀錢已經通用而香港所來之洋正面四角皆雲上下有壹圓二字背面刻一西人手執器械而立宜人以此洋新出尙不敢放心收用○東湖縣魏大令遠猷署篆一年餘今正赴省拜年至今尙未回任傳聞魏大令因年老乞休省中已掛牌調換枝江縣余大令來東湖接系○城内鼓樓街紥就龍燈因天氣晴隂無定尙未出城一俟天晴卽向城内外迎賽又西壩及城内外亦已捐湊錢文相迎共賽○某廣貨店廚丁以新年治酒貪杯多飲醉後搬貨無力致手腕爲洋箱振斷傷勢頗重尙未遇良醫不知能不成殘廢否也○某號前日來信在歸州洩灘地方貨船傾覆倩人赶去曬晾貨物以便轉船往川雖人口未傷而貨物浸濕甚多不無虧折也 
[潯陽官話]  
　　稽查輪船委員吳儀生明府奉府憲尹太守檄委代理瑞昌縣印務所遺稽查差經藩憲札委周耀廷明府雲代辦○德化縣慶西垣明府於正月廿七日乘坐紅船晉省拜謁上憲年禧○濂溪書院山長經誠觀察尹太守聘請謝什珊侍御希銓主講○保甲局委員張伯芳二尹樹芬奉藩憲檄委署理星子縣捕廳已於前日赴任 
[春鳩喚雨]  
　　鳩兹訪事友函云前報蕪市各業去年咸獲利益新年以來長街十里添開新店不少市房之價陡然三倍其昻現尙有綢縀士莊數家廣賄業主迄未租得門面合肥李公館遂首先將長街所執市房通加租金二成意謂苟或不願卽下逐客之令將門面騰出别賃新客其實市面旣盛人皆有再接再厲之心孰肯就此急流勇退是以無敢不遵目内下水門老公館北門新公館及寺碼頭李公館俱接踵加租或就原價加增什一或加漲二三甚有加至半倍者房客無可奈何多有柔聲下氣托管租人轉圜爲之從輕唯唯然仰其鼻息而已因此崔吕各巨紳並地方零星業主皆以李紳爲比例次第議加緣合埠市房以合肥李氏爲最多雖某教堂月進房租七八百金猶不敢望其肩背其爲富曷可限量哉惟加租太過不免人有怨言耳○妓女夤夜出局前經李邑尊出示厲禁犯者重懲乃甫經數月膽敢恃有護花鈴而置禁令於弁髦者二分月上張嬌李艶逐隊縱横繡幰香車闐衢溢巷幾於佳行路之冠躡旁觀之屐　夕三合堂某妓乘輿赴江口某顯者之招道經陡門巷下首行人雜遝中輿夫横衝直撞誤碰某青皮乃扭住該輿飽以老拳復欲將輿中人拽出一爲負荆始肯罷休跟輿龜鴇恐錢樹子不禁狂風暴雨卽僞充某顯者家丁排衆直前謂鼠輩安得無禮不速退避三舍定教捉將官裏去餉以五木風味青皮有識其僞者謂汝明明曳尾泥塗竟亦鼓舌摇唇將謂洎老子有眼無珠耶羣起攢毆將龜壹擊碎幸遇龜董某甲再三緩頰始得縮頭蹣珊而去然輿中人已首飛逢而眼生花幾同藥乂變相矣○蕪湖縣李邑尊前擬歲初晉省恭賀三大憲年禧兼禀要公因道憲公出未歸又值張香帥節麾將過因緩至下月廿二日始附坐招商輪船向皖公山一行聞月内卽當回署云○天仙勝鳳兩梨園獻歲以來新從海上招得名優數輩來蕪毎一登臺萬人空巷如衛洗馬風姿令人看殺惟看資大都寫條令園丁自去收取非外來生客從無有給以現錢者日前天仙梨園正在歌嬌舞軟曼聲低度有北門源慶典中人數輩在座觀劇戲資照常寫條園丁以典中人面不一往往無處收錢請其付現致觸典中人之怒拍案搥臺大肆咆哮歸而訴諸管事恃主人威燄請官將園門標封一連三日展轉負荆始得重門洞啓再整排塲何物矯人大殺風景乃爾 
[揚州志小]  
　　邗江采訪友人云兩淮運司江都轉接奉白門電信知劉峴帥有事面商遂於正月二十九日午後三點鐘時命駕至徐凝門登舟前往屬下各員恭送如儀聞憲駕小有逗留大約二月初旬方可言旋邗上云○郡城某甲小青皮也眇一目日在東關設攤擲殽呼盧卽盧喝雉卽雉與角者無不滿載而來空囊而返城外某乙性嗜賭毎有所得胥送入迷龍陣中正月某日偶與甲博大負而回次日復往仍不勝由是三戰三北除現錢不計外尙積欠若干文甲索之急乙怒騫於二十七日奔至甲處尋釁一言不合突出利刃刺之甲傷厥臂隨經羽黨將惭擒住諒非孔方兄不能作和事老人矣○正月二十四日南河下某姓家招集梨園子弟在地官第火星廟演戲酬神袍笏鮮明觀者蟻聚有某少婦抱一周歲小孩高坐看臺上聆音辨色一往情深不隄防孩於懷内躍落塵埃其時觀者正擠擁如潮婦極力狂呼始經設臺者將孩救起視之則膝骨受傷沈重一息奄奄急抱回延醫診視雖不至於喪命然恐不免作廢人矣是以君子曰婦女不可輕出閨門 
[吳市春簫]  
　　訪事人函云蘇州胥門内糾察司廟左近某尼菴於上月三十夜爲梁上君子所算共失贓物約值洋銀百餘枚之譜翌日住持尼偕地甲開單投西路總巡局報案請緝王明府准詞履勘屬實諭飭差捕赶緊獲案該差等奉諭之下分投查訪有某差行至小倉口見河中停泊一舟舟子踞坐船頭向陽捫蝨旁若無人該差沿岸周視見艙中什物甚夥不覺心焉疑之遂一躍登舟細視艙中諸物果與該菴所報相符當將甲拘住連船一併解局明府飭看管訊供核辦聞該竊係蘇之某鄉人渾名撑船阿四著名積竊也前曾破案枷責嗣經人擔保具改過結釋放詎竟賊星照命重蹈故轍今旣獲案想須照例懲辦也○鄉人陶某向以撑駕米船爲業因有劉盤龍之癖屢經船主辭歇去臘某日又以嗜賭誤事船主因堅辭不納陶不得已荷裝返里妻某氏百計圖維向諸親友貸集洋蚨十枚於上月下旬某日囑其向某姓處租賃小船一艘就近地載貨藉資度日詎陶懷洋出門竟忘却此係養命之源逕至某處賭塲作孤注一擲不料五木無靈三戰三北不逾時已如數輸罄矣無可如何祗得於翌日垂頭喪氣而歸妻見其神色喪沮究詰其故陶不語亦不食惟長吁短嘆而已妻知其又將洋銀賭去不覺放聲大哭母詢悉緣由亦號泣不止陶自知有靦面目生不如死遂出門潛購阿芙蓉膏三錢背人吞服夜半毒發呻楚牀頭幸經鄰人覷破赶爲設法施救得慶更生嘻賭搏之害人如此世有劉盤龍之癖者盍以此爲鑒 
[領事讌賓]  
　　昨日駐滬法總領事吕班君訂期設席署中恭宴李傅相午後鐘鳴四點捕頭遣各包探帶同夥役在署前彈壓閒人更有三道頭巡捕身穿金線號衣率領中西各捕站立兩旁五下鐘時江海關道黄觀察上海縣黄大令英法讞員屠别駕鄭大令及洋務各員或乘馬事或坐肩輿絡繹而來恪恭將事至六下鐘時傅相由天后宫側行轅乘輿過外大橋沿浦灘至公館馬路旣抵領事署吕班君脫帽降階迎入内廳與各員依次列坐伯行公子侍焉及入席主賓歡洽珍錯畢陳直至斗轉星横始命駕而返 
[星軺行期]  
　　出使俄國欽差大臣李傅相本擬於月望時乘法公司輪船就道兹緣傅相欲俟瀛眷至申大約届期不及取道因更乘德國公司約於二十一二日前往昨晨傅相之女公子乘招商局某輪船安抵滬江午刻一點鐘乘坐緑呢大轎至天后宫行轅 
[滬上官塲紀事]  
　　江南提督譚青崖宫保碧理日前由松蒞滬已列前報宫保到滬後於前日午後乘坐緑呢四人大轎命駕進城拜會各當道至縣署黄大令飭丁擋駕○前任湖北鹽法道布政使銜盛旭人方伯康日前由吳門來滬迎謁李傅相昨日午後三點半鐘命駕入城赴各衙門拜客至縣署黄大令飭丁擋駕 
[再催竣工]  
　　本縣黄大令於去冬會同婁青兩邑尊開濬浦肇兩河工程各情屢登前報兹悉黄大令定於本月初八日前往勘視工程傅諭各夫頭赶緊督同小工認眞挑畚以期早日竣事 
 
 

Page 4

 
 
[重築馬路]  
　　南市沿浦灘一帶前由升任浙臬司聶廉訪諭飭開築馬路以防火思興工後因中日事起暫爲中止兹經關道憲黄幼農觀察札飭本縣黄大令復興其事並委候補縣朱森庭明府勷辦會同董事曹寄耘等妥議章程禀復後再行移知奇兵右營並撫標滬軍營督率勇丁擇日開築荷鋤執畚者又有一番忙碌矣 
[一蹶不起]  
　　武昌路信昌冶坊學徒某甲寍波産年十五歲前日下午坊内諸工匠鎔燬廢鐵一爐已成鐵汁舁置壁旁不知甲因何至爐旁偶一失足跌入爐内衆急趨前援救已肉爛皮開面無人色矣片刻溘然長逝坊主卽備棺從豐收殮一面計知家屬前來未知能免於饒舌否 
[縣事二則]  
　　前日有鄉民黄建章黄金林兩人投上海縣署喊控稱被棍徒沈雲山等在鄉演唱花鼓戲傷風敗俗喝阻　理反敢打盤房屋求請究辦等情當經值日差據情入廪内署奉黄大令諭飭補詞聽候簽差拘提訊究○本縣准四門外巡主局委員蔡蓉卿二尹於昨日函送打降滋事素不安分之沈阿龍買金高劉仲雲董珍祥趙雲鶴五名到縣請訊究立值日差據情禀知内署奉諭著原差分别看管候訊嚴究 
[法界紀聞]  
　　昨日禮拜四爲公堂訊案之期適總領事筵讌李傅相是以讞員鄭大令咨照捕房再停訊案○遥迎梅鶴已紀報章昨日讞員鄭大令知傅相瀛眷乘江孚輪船東下已將抵埠特飭會捕局綫勇會同包探至金利源碼頭伺候○扒竊某甲屢次犯案遞解回籍前日又潛來滬上與同黨某乙圖竊某姓家經包探拘入捕房捕頭令押候堂期解訊 
[美界捕房事]  
　　偷兒榮阿囝前日下午潛至閔行路十三號洋房内竊對時表一枚西人告知捕房請爲查緝旋經包探倪順泉將榮查獲拘入捕房押候送廨訊究○陸金海陸長勝二人昨日上午在北河南路不知緣何互相揮拳經包探范進才一併拿解捕房押候送究○昨午有寗波人某甲在天撞路小遺適四百零二號華捕巡至意欲拿送捕房照章判罰詎甲倔强不依與捕爲難因卽扭送捕房捕頭以其旣違租界定章又敢毆捕令押候解送英公堂請訊○江北人金阿福專在虹口各碼頭圖昨晨在由公和祥碼頭竊得廢鐵若干負至百老匯路求售經句探施奎江巡獲人贓一併拘解捕房押候送廨究辦 
[爲善必昌]  
　　本館恊賑所接到曲江求桂子捐賑英洋五十元蘇州筆耕主人英洋十二元皆囑彚解災區當卽書付收條彚解代沛恩施以蘇涸鮒易曰爲善者降之百祥固不僅以天賜石麟爲祝也書此以誌盛德 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[考童鎭册]  
　　訪事人云杭州商籍塡册本定於正月二十四日在荐橋鹽公堂親塡論者　　日恣查　不表不免仍有冒　之弊因先令各童將册結塡好後再交甲商復查二十七日再行照塡堂册四所甲商逐將各童細核合例者卽將該册交書斗備卷不合例者將册上之名字注銷共計堂册之上約有七十餘名是日錢塘塡册各廪生亦極爲認眞蓋因上年商籍保結不愼者此番停保至有八人之多故不得不格外仔細也 
[洋價又跌]  
　　杭省錢價自新年以來略見加增上年每洋僅換九百七八十文今正已加至一千零五文詎近日又復逐漸短少正月廿七日僅換九百九十文聞係爲外埠私販所致又湖北所鑄銀圓市上尙未見通用故也 
[英界公堂瑣案]  
　　二百十七號華捕禀稱昨日瞽人朱福金扭住朱秀福吵閙不休是以拘請訊究福金供稱小的係寍波人携妻王氏至治下開設薙髮店雇秀福爲夥旣而小的雙目不明將店盤去附船回籍比及重來妻子竟與秀福有私合開小烟館將小的屏諸門外不得已找尋岳父　國春同往領回所有家具仍在秀福處向索不還故與爭閙且箱中有洋銀一百餘圓亦被乾没請卽訊追秀福供稱小的係湖北人在治下開設小烟館福金自願將妻讓與小的並無箱籠物件王亦非福金之岳父别駕著押候過堂訊辦○寍波人顧國富在某洋人家當細崽昨日與出店人任阿虎口角爭毆由九十九號印度巡捕拘請究辦任供稱顧强佔小的之妻是以小的向之理論不料伊竟恃蠻毆擊致被擊去門牙顧供稱小的不敢毆人尙求明鑒别駕判令各管押一日○包探陳阿九禀稱王朱氏有一女孩小字新寶由鄰人張阿林介紹售與王公館得洋銀一百二十圓現在王朱氏查得張竟串同陳阿四顧省卿等人迫令新寶學習彈唱意欲賣娼心有不甘投報捕房拘送請究王朱氏訴稱女兒新寶曾由張說合寄名王公館爲義女得洋銀一百二十圓言明不能令作娼妓小婦人另由某善堂毎月貼米四升日前到堂領米堂中司事告知女兒現由張等迫令賣娼故投捕房聲訴新寶供稱年一十有三由母親寄名與人不料張等强令賣娼張供稱小的與王朱氏鄰居王朱氏之夫病故後無資盛殮故倩小的等介紹將女兒寄名與王公館然並不令伊爲娼别駕著將新寶暫交官媒收管令兩造補詞呈候察核○包探顧阿六禀稱積竊王阿才前因屢次犯案經大老爺懲辦遞解今又潛來故小的拘送請究王供稱小的係寍波人業已改過自新决不再犯别駕判令笞責一百板仍遞回寗波原籍○一百四十九號華捕禀稱昨日李賢卿飲酒過醉乘東洋車至三馬路忽從車中躍出扭住行人沈福堂肆毆小的見之送請訊判沈投案申訴前情李供稱小的酒醉糊塗求恩寛宥别駕判令管押一日 
[皖省官報]  
　　皖藩牌示今將正月二十六七八等日所有牌示照錄于左候補巡檢吳錫蕃少尹委署霍邱縣開順司候補縣丞楊二尹鼎委署池州府經歴本任英山縣七引司王少尹渡飭回本任淮補靈璧典史玉家聲少尉飭赴新任候補主簿錢少牧鑄委署無爲州之黄洛司候補從九嚴少尉肅委署太和縣洪山司候補吏曰蔣司憲少牧委署鳳陽縣典史候補州判金德潤委署涇縣典史候補典史邵少尉鼐委署懷遠縣主簿候補巡檢綦南英少尹委署建德縣永豐司候補巡檢羅國華少尹委署六安州吏司候補巡檢金光柱少尹委署六安和尙灘司候補巡檢瑞慶少尹委署太平縣典史候補巡檢傅章貴少尹九署鳳臺縣典史候補巡檢劉少尹毓琨姿署定遠縣典史卽用縣李延慶大令謝超委一次候補巡檢李翕和省尹謝超酌委一次候補直隷州判林慶祺州别駕奉委辦定埠釐卡候補巡檢陸元溎少尹奉委辦石牌釐卡候補府照磨俞煥堯少牧奉委辦方村分卡候補巡檢上官松少尹奉委辦中梅河釐卡候補直隷州張恩培直刺謝超委丁艱缷任來安縣李長郁大令至交代清楚請咨扶柩回籍守制烏溪釐卡候補知縣桑竊明府知調辦鳳凰頸釐卡指分安徽新海防試用典史楊築奎少尉到湖南人新海防試用巡檢程少尹釐到湖北人 
[邗江官報]  
　　正月二十五日鄭鹺尹敏勤委舊港彈壓差○二十六日調署劉莊場袁鹺尹草埝場劉鹺尹均辭赴省陸鹺尹寶委解蘇州餉分發巡檢韓鹺尉敦禮禀到僕鹺尹泰琪由省回揚○二十七日南掣林司馬公幹到揚童鹺尉士成銷揚河催儹差○二十八日洪鹺尹溶銷界溝卡黄鹺尹海長銷新河口差戴鹺尹韶沈鹺尹文郁均委總局聽差分發經歴錢鹺尹同訓禀到○二十九日王鹺尹宏沛銷草埝閘劉鹺尹晋庚衡鹺尹佩均由省公幹回 
 
 
 

Page 10

 
 
   
 
