# 1914 - 301 - 4914784

 

Page 1

 
 
   
 
 

Page 2

 
 
時評 
[一波三折（冷）]  
　　司法消滅乎曰否高等廳已主維持矣教育放任乎曰否小學校已主繼續矣舊官僚將盡出仕而新人才將盡放逐歟曰否嚴修有選任適時人材之言而叚祺瑞又有特保外省軍事人員之舉矣此皆由新返舊而又由舊回新之一線萌芽也 
　　雖然世界通例凡國家之進步者决不能緣直線而行必有往復之波折舊而忽政新返舊其反動力也返舊而復又回新回新其返舊之反動力也中國今日之一波三折其亦合於世界之進步例歟非也凡進步之國新之反動力必大於舊今中國之趨勢舊之反動力實大於新故今日雖有返舊之反動力而微有回新之機今後必更有鉅大回新之反動力以歸返舊者是故中國之一波三折退步之例而非進步之例也 
[命令]  
　　四月六日大總統命令　華鈞章給予三等文虎章此令 
　　又令　岳翰林給予三等文虎章此令 
　　又令　張長林給予四等嘉禾章魏汝楓給予五等嘉禾章程瑞嗣給予七等嘉禾章此令 
　　又令　萬里給予四等文虎章此令 
　　又令　周良材給予四等文虎章梁步青給予六等文虎章李士魁給予七等文虎章此令 
　　又令　李嘉品徐連勝均给予四等文虎章此令 
　　又令　馬占品何國標均給予五等文虎章此令 
　　又令　李治雲授爲陸軍少將並加陸軍中將銜此令 
　　又令　岳翰林授爲陸軍少將此令 
　　又令　張培榮授爲陸軍少將此令 
　　又令　司法總長章宗祥呈請任命朱學曾署大理院推事應照准此令 
　　又令　據山東都督靳鵬雲等電稱請將此次剿辦匪首吳二和尚等案内出力人員分别奬卹等語張華亭石明遠均授爲陸軍步兵少校劉士翹著以縣知事交部記名並給予六等文虎章陣亡哨官劉培忠着照陸軍少校例給卹以昭激勸此令 
　　又令　代理國務總理孫寳琦内務總長朱啓鈐呈據署江西民政長戚揚呈稱考察屬吏分别舉劾請予奬懲等語署　縣知事陳治通逹治體輿情愛戴調任南昌縣知事吳亮勳有爲有守學道愛人均着給予三等嘉禾章調署湖口縣知事魏謙光樸城勇敢撫字心勞署大庾縣知事余允貞勤求治理匪輯民安署德化縣知事汪念祖盡心民事才具穏練均着傳令嘉奬署東鄉縣知事黄紹魯侵漁庫欵不守官箴署鄱陽縣知事張翼鵬縱役釀命罔利營私署上高縣知事黄爨昭信用私人違例苛罰署雩都縣知事胡胡和辦事操切不合與情署高安縣知事華光祖藉名浮報委查屬實署峽江縣知事吳乃桐曲容蠧差聲名狼藉署南昌縣知事文炳堃習氣甚深不諳政體署樂平縣知事胡以　年少輕浮恃才妄作署臨川縣知事郭迴瀾懦弱無能難期振作代理金谿縣知事程蘭湘信用家丁任聽需索署瑞昌縣知事叚世德使酒嗜賭職務廢弛署鉛山縣知事吳溢唐濫用酷刑庇縱書吏署上繞縣知事照希存暱比劣紳操切難信署都昌縣知事錢志銘素行卑鄙仕途不齒署瑞金縣知事張卓立劇拔烟苗辦理不善代理廣昌縣知事符璋才具平庸不理民事署崇義縣知事陳登庸聲名平常毫無效績署玉山縣知事吳士材禁烟釀命措置乖方署萍鄉縣知事崔璘紈袴出身全無經騐署南廉縣知事潘之龍苟且偷安積安不辦均着先行解任交文官高等懲戒委員會分别議處以示懲儆此令 
　　又令　内務總長朱啓鈐呈據河南民政長田文烈轉據省城警察廳長嚴覲光呈稱勤務督察長李霆輝裁缺去職請免去本官等語應照准此令 
　　又令　陸軍總長段祺瑞呈請授主英魏得三爲陸軍步兵中校並加陸軍步兵上校銜應照准此令 
　　又令　陸軍總長叚祺瑞呈請授華鈞章爲陸軍步兵中校陳樾吕欽廣均授爲陸軍步兵少校温家驥授爲陸軍步兵上尉應照准此令 
　　又令　陸軍總長段祺瑞呈請將陸軍步兵少校張應鵬加陸軍步兵中校銜應照准此令 
　　又令　陸軍總長段祺瑞呈請授樊蘭谷顔金標爲陸軍步兵上尉並加陸軍步兵少校銜王榮宣爲陸軍砲兵上尉並加陸軍砲兵少校銜陶振清李衞競爲陸軍騎兵上尉戴文曾爲陸軍砲兵上尉應照准此令 
[專電]  
　　北京電　日本收回各國在朝鮮租界内地雜居各國已允故政府亦命陸使簽押 
　　北京電　續聞大借欵會議時周謂丁恩所生就場徵稅可行惟廢引則於鹽稅不利團謂暫存則可又有改爲千八百萬磅說專充整理幣制收回紙幣並聞袁總統意絶對主張行政費由本國自籌 
　　北京電　交通銀行則例二十三條已公布股千萬兩分十萬股四萬爲國股六萬人民認購營業此後以三十年爲限除普通银行事業外得掌管特别會計之國庫金並得受政府委託分理國庫 
　　北京電　國務院設中央統計委員會己由院部分派委員擔任　　北京電　王闓運昨到京袁總統擬訂期接見名曰延覲以示優禮 
　　北京電　汪榮寳昨晚乘京奉車赴歐 
　　北京電　張仲則坐造謡惑衆罪監禁五年 
　　北京電　段總長回京力保外省軍事人員請總統特行錄用以南中軍人若概不重用恐起黨人之藉口以之煽惑軍隊大局愈難底定聞其密保中有莊藴寛黄士龍等六七人 
　　張家口電　庫倫政府近日分門密議各樹黨羽其中人物（一）陶什陶派凡匪首包金星等並托克托白吉台吉德錫阿魯喇嘛來明章等均屬焉（一）松彦光汗派凡素服庫倫之各旗並逹克逹賴各貝子以及高寳札布等均屬焉（一）杭逹多爾濟派凡大車宰桑二車宰桑並額爾德尼弼事呼勒圖索特那睦喇布垣等均屬焉惟聞杭意在送外蒙於俄人松則又純抱專權主義陶兇悍成性其目的則在南犯 
　　西安電　秦軍於支日早在大峪口與匪劇戰雙方死傷甚多秦軍有一營兵死傷殆盡匪亦死數百人現離省祇十五里省防危急萬分而匪大部兵力尚在鎭安一帶先頭衝突之兵係多數孝義土匪如北竄不得手恐欲西竄 
　　北京電　張我權訊明前在粤獨立係臨時維持治安已釋 
　　北京電　北京日報攻撃龍軍在粤不法事甚力 
　　廣州電　龍都督李省長因港報載濟軍勦辦南海上淇村肆意淫掠李密勸龍辭職等語特電京辨明並無淫掠事 
　　廣州電　龍督派兵至南海各屬勦辦黨人致兵士擾亂爲害地方人民均謂以暴易暴憤激異常非撤換龍督不足以平民氣云云 
　　廣州電　粤省議行附加稅錢糧釐稅照原額加八成專收紙幣將八成紙幣分爲十份以六成焚毁以四成助軍餉 
　　南京電　農商總長張謇六日抵寗内務實業兩司長均至下關迎接七日省長宴請莫愁湖 
　　南京電　國務院電令韓省長將蘇省第二次送考縣知事迅速來京應試並有第一次所送人員品學較各省稍優等語 
　　南京電　吳肇彝因假執法處名義招摇撞騙已拿獲訊明定罪昨發交江寗縣執行 
[特約路透電]  
　　漢口電　據今日西安府來電白匪現向西竄仍逼近黄河南岸已棄鄠縣佔據盩屋西安人心稍定 
　　北京電　約法會議今日下午三時開會議員出席者四十八人决議以優待清室條件略加條改纂入約法 
　　北京電　政治會議贊成於刑事案復用笞刑 
　　北京電　今日黎明在禹王廟槍斃黨人四名上海沈某亦在其内 
　　北京電　聞孫道仁九昌衡因有功民國均獲特赦孫將復任閩督尹將　總統府軍務顧問 
　　北京電　辜鴻銘已就五國銀行團譯員之任 
　　北京電　聞政府現復研究報律大約或將修改 
　　北京電　韓國鈞將改任奉天或吉林民政長鴻國　將兼任江蘇民政長 
　　北京電　德華銀行經理費巨君由袁總統授予三等嘉禾章 
[譯電]  
　　北京電　段梁交惡由徐世昌居間排解以故兩員均將留任財政總長聞有改任周學熙或張鎭芳之說或謂孫寳琦擬於内閣完全成立後求一海外之職而以曹汝霖長外交此說殊不足信 
　　北京電　德文報訪員謁見陸軍總長段祺瑞上將叚曰余於數月前奉命赴鄂一因徐副總統自願來京特往代之一因有所措施必作此行蓋黎副總統與第一次起義有密接之關係多所牽掣不能善爲之也方余由鄂回京之際中途復接剿狼總司令之任命政府之有此命因無他員能居此職之故余既受職權乃大於各都督及同銜之軍官白狼本　小卒袁總統昔任魯撫時曾爲其部下之軍曹今集合亡命飄忽無常吾軍則行必挾輜重行李與俱且道路險阻而人民更以糧食助匪故匪勢愈張進剿頗延時日豫計隴川之軍可於本月二十八日會集届時當以能與諸省之軍聚 
 
 
 

Page 3

 
 
殲之鄚黨共約萬人精練而有新式槍械者僅千人政府近復派第八師陸軍一團前往勦匪故臨陣者可有一師之衆徐世昌抵京後余常相晤談徐雖不肯受職而吾人終望其能顧全袁總統之友誼出負艱出負艱鉅云 
　　北京電　袁總統命令宣布交通銀行章程所享權利以三十报爲限資本銀一千萬兩部認四百萬兩餘招民股 
　　北京電　據官報局宣稱袁總统曾命將整頓庶政新借欵减爲英金一千八百萬磅該借欵入項僅用以改革幣制收回紙幣至行政經費袁總统曾曰當試靠自己云云此言果確則大礙短期借欵之債權者蓋政府嘗允由第二次大借欵中撥欵償之也 
　　北京電　政府接巴黎來電謂五釐息九四二五折之實業借欵頗爲暢销 
　　北京電　五國銀行團已聘辜鴻銘譯員以繼加特萊爾博士之任 
　　北京電　粤漢鐵路總工程司高林斯君業已辭職將由京奉鐵路副工程司考克斯君繼之 
　　北京電　段世垣已由軍法會議判决槍斃黨人首領蔣定漢（譯音）昨因在京煽亂軍隊亦被拘獲稱乃與黎副總統商定而爲之 
　　漢口電　據英文漢口日報載稱兹經詳細調查知白狼排外之谣毫無根據蓋以鄂秦被掠受逼諸地可證其誣白狼今共擄去外人三十八名至傷殺外人之事件皆非出於白狼之命云 
　　倫敦電　泰晤士報謂白狼之進窺西安府足爲袁统總行政失敗之微袁總統於逼近京師之各省尚不能止匪蹂躪令人垷見中國前途之可危二次大借欵難免不受惡影響云 
　　柏林電　巴黎時報懸賞求能由巴黎愱至北京者德國飛行家費里特頓君京將與賽擬沿西比利亚鐵路而行 
　　土郎土電　加拿大翁台里哇州製造廠例修正案内有禁止亚人雇用白種女音一欵因違憲法且背加華條約本旨之故中國駐加總領事已向加政府提出抗議薩斯茄特乞温州立法院亦有一事件含括相同之修正文已呈樞密院核奪翁台里哇州大約將撤銷修正案以待樞密院解决該事件云 
[公電]  
　　皖督通告收復定遠電　各省都督民政長鈞鑒敝省於三月二十六日有匪首李三傑改名木克保庶魏子和改名鵬飛太朗在合肥滁縣定遠交界之區張貼僞示糾衆起事號稱江淮俠義軍並於二十九日以送犯爲名賺陷定遠縣城焚殺淫掠備極惨毒當經派兵馳往剿辦於於三十一日軍隊趕到收復定遠僞總副司令李魏二犯先後獲辦並撃斃匪衆一百餘名生擒百餘名均照軍法懲辦地方已就安謐恐遠道謡傳致淆衆聽特此電聞倪嗣冲魚印 
要聞一 
[改良司法案紀要]  
　　法院編制十六章　政治治議對於停辦地方司法機關案業已審查數次因新舊兩派紛爭尚無結果至法院編制已經擬就計十六章探誌如下（一）審判衙門通則（一）地方審判廳（一）高等審判廳（一）大理院（一）司法年度及事務分配（一）法庭之開閉及秩序（一）審判衙門之和語（一）判斷之評議及决議（一）庭丁（一）檢察廳（一）推事及檢察官之任用（一）書記官及繙繹官（一）承發吏（一）法律上之輔助（一）司法行政之職務及監督權（一）附則 
　　最難解决兩問題　司法改良最難解决者（甲）改刑律問題（一）取嚴刑主義（一）取感化主義（一）取日刑主義（一）取輕罪主義（乙）法院階級問題（一）取實三級制廢初廳以地方廳爲初審大理院爲終審不服大理院判决得陳訴司法部及大總統（二）取四級三審制一以初級廳爲初審高等廳爲終審二以地方廳爲初審大理院爲終審不服大理院判决不得上告民事以五十元内刑事以毆鬥案歸第一審初審其情節及債務在第一審所定各則以上者歸第二審初審新舊兩派爭持不下大約采實三級制可望通過云 
　　獨任合議先解决　司法制度無論幾級審對於訴訟判斷應采獨任制或合議制宜先解决政治會議表决者（一）初級廳爲獨任制審判權以推事一員行之（地）地方廳爲折衷制審判權有三（甲）訴訟案係第一審者以推事一員行之（乙）係第二審者以三員之合議庭行之（丙）案件係第一審爲繁雜者經黨事者之請求或係審判廳之職權得以三員行之（三）高等廳爲合議制以三員或五員之合議庭行之四（四）大理院爲合議制以五員之合議庭行之合議審判以廳長爲議長 
[關於約法會議之新紀事]  
　　約法起草之分任　增修約法案通過七項已指定起草員七人均係法律派日昨商議擬取分任主義大致一人擔任一項聞其支配情形如下（一）施愚起革第四條（一）王世徵起草第三十三條（一）顧鼇起草第三十四條（一）夏壽田起草第三十五條（一）程樹德起草第五條（一）黎淵起草第十九條之第五欵（一）鄧鎔起草第十六徵並聞以上七員均兼有現任行政事務云 
　　有賀長雄之條陳　近日政介中人有提議俟約法會議告終之日將政治約法兩會議之議員合併組織一共和顧問院（即高等諮詢機關）各節已誌前報兹聞總統府顧問有賀長雄氏對於此節近又擬一條陳於昨日上諸大總統其内容係說明該院之權限宜有以下所列數項（一）解决立法行政之重要問題（一）答覆大總統之諮詢案件（一）憲法起草及審議（一）解釋憲法與其附屬法以上均經總統飭交法制局俟該院制革案時斟　編入云 
[政治舞台上之要人新寫影]  
　　皖粤派之近情　邇來廣東安微兩派之暗門雖不若外間喧傳之甚然兩派之不陸殆已成爲事實察其近因係由於楊度之不平與梁士詒反對楊士琦爲交通總長丁兹民國危急存亡之秋國内互爭權勢殊爲可憂聞現有許世英等重要人物出爲調停可望和平云 
　　梁士詒之地位　前者某新聞對於梁之爲人多所攻撃梁固有可攻撃之處但彼等所指摘者未免亦有失當現在外問之攻梁雖如彼其烈而總統之信任梁愈深此間實有密切關係故梁斷乎不能因此而失却今之地位惟聞梁氏近來則甚露惶恐之意擬提出辭職書或云彼將僅辭交通上一部分之職務云 
　　暗鬥者之歸結　徐氏俟約法法議告終總統内閣制决定妈出膺總理或國務卿以爲總統之股肱至所謂廣東派安徽派河南派皆不過爲爭奪地位權勢而已待笔一入内閣則此等爭競即可歸於雲消霧散矣 
　　徐世昌之忙迫　徐氏抵京以來終日遇訪者　相接說徐排梁者有之由總統府而來採詢政見者有之此外猶有預料徐不久即入内閣而運動將來之地位者亦有之甲去乙來大有應接不暇之勢故關於外出會晤之事率多謝絶即與外人相會除言不入政界之意並不多語蓋彼雖云不入内閣不入政界乃表面上之遁辭耳其實在青島時入閣之意已經決定此其所以翻然而來也 
[雜評一（無名）]  
　　倫敦泰晤士報之言　余昨日評信用而今日泰晤士報乃有不信任之言矣余每評白狼不平爲政府之失策而今日泰晤士報亦謂於二次偕欵大有影響矣余之爲此言者非幸其言之中也亦非信外人之言以自重也蓋政府之趨勢每以外人爲中心必俟外人有輕視之言而始竭力以事内事亦何不智之甚耶况乎信用一去復之甚難政府何尚夢夢而爭私派哉我今引泰晤士報之言以告政府雖可恥尚足以警愓之也 
 
 
 

Page 4

 
 
   
 
 

Page 5

 
 
家藏經驗奇方咸稱天下無雙遠埠函購郵局最妥患有遺精幸弗錯過服不效驗包可退還 
精者人身之精華也精固則强精竭則亡關係何等鄭重世人凡患遺精者實因戕伐過度相火妄動或交媾之際忍精不洩或濕熱藴結心腎不交以及少年誤犯手淫中年思慮操心致有精關不固夢遺滑精由此起矣明知精乃種子豈任常洩若不早爲醫治不但有碍嗣續且從此精神疲倦腰膝酸軟耳鳴目暗百病叢生甚至促及壽限雖欲設法求治苦無對症方藥本藥局家藏經驗奇方係坐茅蓬老僧所傳名曰金鋼百鍊丸無論有夢無夢覩艶流精未媾先洩以及精薄精淸等症此丸連服三日奇功立見包能精關堅固諸恙咸瘳功能固精封髓種子壯陽屢經試驗百無一失凡衛生者幸勿觀望至貽後悔也○每小盒洋一元每料一大盒洋四元○另製第一馳名遺精一貼膏功興同上○每張洋七角○若膏丸並用功效益彰無論年深月久百藥無效苟能服服丸一料可包永遠絶根人人僉曰仙丹也○上海三馬路小花園對面鼎豐里口鍊雲大藥房發兌 
[上洋新開東來五金機器號]  
本號設在美界鐵大橋北大東碼頭專運日本名廠紡紗織布軋花彈花製麵打綆等各種機器引擎以及大小筒管紅藍粉條獅牌皮棍織布梭蔲硝磺鹽强漂白藥粉其餘花色繁多不及細載並經售東華廠人力彈紡織布等機器兼可代客辦理裝運事宜此佈 
[黄包車第一機關]  
價目頭號車一百元二號車八十元照會代捐包用三年並可代客經租章程頭號車六元二號五元每天照付放失賠償今因介紹營業比衆公道貴客願出資本一萬元每月可收車租六百元十輛百輛欲購請來函招亦到跑馬廳後長浜路潮州坆山對面九十八號英法象皮機關啓 
[上洋瑞成公土棧北號陰歴三月十五日大開張特别放盤廣告]  
本號創設歷經五十餘年自運大小洋藥提選高莊貨眞價實早已名馳海内外各埠兹當禁令迫近存貨甚多急願脫銷起見特於盆湯弄致遠街口紅磚門面添設門莊零剪精製福祿壽公烟批發格外克已以廣招徠 
[美界立泰益記土行廣告三月初六開張放盤]  
本行始創在揚州歷有數十年因上年往香港向英商購辦高雅大小洋藥運售長江等處久已馳名信孚中外今因存貨頗豐英商推出定貨稍迫今本行由揚州移申擇定地址添設門莊在美租界鐵馬路東七浦路七浦里口東首第一家洋式房子坐北朝南二百二十三號門牌便是批發零剪大小洋藥兼售廣州淸陳公烟承蒙各埠諸君士商賜顧格外克已貨眞價廉以廣招徠童叟無其欺特别優待紳商光顧者請認明本行招牌庶不致悮本行告白 
[陳志慷即堃江覽]  
前源利歸與瑞生由爾親與各股東接洽已登報聲明且爾所造一切同行僞帳及私用客賬等種種不法行爲除同業發傅單外一切證據俱存本號故源利失敗罪在爾之一人余等前因顧全爾家生計起見故未登報今爾不知自愛反敢無理取閙萬事自有公論不難水落石出之一日也瑞生號金松孫吳萃五仝啓 
[股票作廢]  
今遺失月字八百九十一號月字八百九十二號交通銀行股票各一張每張計十股係保和堂抬頭除函請北京交通銀行作廢外特此登報聲明劉盦白 
[香港華商總會廣告]  
啓者舊歷二月十四日本總商會集議經衆表決承認香港共和報爲本總商會宣佈機關自後凡關于商務之議案函電譯件槪登載于共和報内以期消息靈通凡我同人欲知本總會事情當必先覩爲快將來本總會所有佈告恕不另函通告特此佈聞香港華商總會謹啓 
[南洋奇藥戒煙雪垢丹]  
此丹乃南洋奇藥戒烟聖品久蒙社會歡信譽滿天下能尅烟能化漬能固精能去癮戒斷之人月以千計際此烟一如金禁令嚴重有志者當不屑因循犯科自輕人格况本公司雪垢丹係集諸名醫研究面成確爲戒烟最王道之藥且能兼補精血統治土切因烟發生之疾病以及因病吸烟之老癮均能服之神效克期戒除價洋每瓶一元樣袋大洋三角上海老拉圾橋南首洪德里南洋夏新公司並附安睡藥每袋大洋兩角 
[祥豐老號廣告]  
本號自設法界永安街以來發售原莊枯老頭號陳膏早蒙各界稱述贅美實係敝號貨雅價廉方克名譽相符不負諸君仰望前因開市期迫一切本土均未配齊現已將舊存眞正雲土磚土陜西等土一併齊備勿論零拆躉批價目一律克已以推商界而求廣銷凡蒙光顧者請認明圖記庶不致誤此佈本號謹啓 
[善治耳聾]  
彭壽堂藥房眞正第一家始得異法即愈耳聾丸●立服立愈●假冒甚多●購者宜愼●順氣化痰止咳丸每大瓶一元二角半 
凡患耳聾之症皆因腎水下虧極相火上炎或鬱火傷肝以致耳鳴耳目昏視聽不靈皆因陰虧陽潛而其病原　尤在氣虧血脈不能通呼吸不能靈動氣逆則虚火向上故有耳鳴耳脹耳聾耳病言語不聞等症本堂起首創製異傳秘方加工精製是丸專治一切耳内之症無論男女老少兩耳重聽雖二三十年老症服之立見奇效轉聾爲聰補眞陰生津液攝納浮陽除退虚熱重者三大盒斷根輕者一大盒全愈妙在神淸氣爽身强體健永無復發之患眞乃天下治下聾之第一奇藥也虚言欺人罪我惟天每盒四元中盒二元小盒一元雙料加倍功效更速如兩下挖損受傷常流膿水另搽珠黄吹耳散即愈每瓶洋五角雙料一元舗設上海抛球場南首河南路七號洋房彭壽堂交易近多冒名仿售幸勿受愚各埠托辦必須由郵局另函通知爲禱○代買各種古畫請先賜閱爲盻 
[滙亨現銀專收珍珠鑽石]  
上海三馬路中美仁里口發兌各種珍珠金鋼鑽石並專收精圓珍珠鑽石等件出價從豐此佈電話三三六四 
[上海瑞成公土棧陰歷正月廿五開張特别放盤廣告]  
本號創設歷五十餘載採運大小洋藥提選高莊貨眞價實早已名馳長江各埠讚賞今禁期迫近惟因存貨甚多急欲脫銷起見特分設二洋涇橋南堍法大馬路東首三層大洋房内添設門莊零剪批發比衆克已凡蒙惠順格外歡迎 
[四馬路蕙芳茶樓隨茶票附送大富貴五彩月份牌]  
本樓承各界諸君光顧無任歡迎特請名手繪成大富貴月份牌以酧雅誼現已印就出版凡購茶票一本者隨票敬贈一張尚祈源源惠臨是盻主人謹啓 
[中國華安合羣保壽公司緊要廣告]  
本公司各保户多有遷移地址未經報告公司致續届保費到期無從收取而通告函件亦無從投送遂不能安照定章三十日爲限繳付保費兹特登報通告務祈保壽諸君速將保費直接送至上海黄浦灘三十號本總公司并請開明現在詳確住址爲荷又吾國經此次亂事各業商市均不免頽疲受損惟本公司營業則反盛於平時其發達狀况日有進步焉知關保險諸君厪注併此附告中國華安合羣保壽公司總司理郁賜謹啓總公司上海黄浦灘三十號德律風一零七四 
[經售小兒福幼丹痰咳半夏元]  
小兒萬病福幼丹此藥係兒科耑家朱掃波醫士所秘製耑治嬰兒各症急驚痙厥傷風寒熱咳嗽痰多肺風痰厥疳膨食積等症雖已危在旦夕祇須灌藥能咽無不立見神功盖此丹所最奇者在於服下不到一時其藥引病仍從大便而出不留腸胃不傷正氣實小兒保險第一聖品也（價洋每瓶半元大瓶一元）痰喘半夏元此藥乃前淸御方名滿天下功力神奇耑治痰咳氣急各種痰飲勞嗽咯血濕體多痰每瓶一元治症尚多統詳仿單●總發行老垃圾橋洪德里頣南堂●經售處大馬路明華公司 
[上海肇新東西綢縀號廣告]  
本號開設英大馬路集益里内第九十四號專運泰東泰西上等絲織綢緞紗絨批發備貨之精良凡花色異樣及閃光悉心研究可謂五光十色有美必臻倘蒙各客寳號惠顧請注意天女散花圖商標庶不致誤電話第四千零七十三號 
[感謝汪家田醫生白濁下疳横痃痔瘡靈藥]  
余初染白濁之症自投湯藥豈知愈服愈重反而小便紅腫兩　結核當請外科診治又服湯藥數劑又覺四肢酸痛忽發沿肛痔瘡弄得坐臥不安痛楚難早如此惡疾將近半年猶如日坐愁城後承交友指示三馬路小花園對門永壽大藥房内汪家田先生乃專治下部毒症之名醫余即至先生處診治豈知不滿半月均已全愈余若無先生妙手靈藥堪已與世長别矣余感先生再生之德故特登報鳴謝如患斯疾者幸弗失之交臂先生上午虹口東貴方下午小花園對面門診元出診五元覆診减半貧病不計六馬路仁壽里張煥章啓 
[包愈立止遺精聖葯]  
京都天寳齋●凡購遺精藥●必須認明牌號●此丸有中流砥柱之力●挽回造化之功●確係普天下第一靈丹●如不效騐原洋奉還 
凡患遺精之症皆由腎水虧耗相火妄動或思慮太甚酒色過度以致心腎不交無夢亦洩見色即流久之面黄肌瘦腰酸腿軟四肢無力虚損勞傷由此起矣若不醫治將來根深蒂固望愈甚難治藥雖多對症者實少本齋深悉病源覓得異人秘方名曰純陽必愈丸專治遺精滑精有夢無夢精冷精薄等症服之奇功立見當日可止明知精爲一身之根本精神充足則身體雄偉百病不侵如患遺精即陰虚腎虧之病作矣此丸功能固精益髓滋陰補腎輕者二盒包愈重者一料除根永不再發若能連服兩旬大補氣血諸病不侵精神倍足殆後一舉成孕湯餅之宴預設可待每盒洋一元每料六盒洋五元每打十二盒洋十元●如外貼遺精膏取效愈速張每七角散丸並用功效益彰遠處信購郵政妥速上海二馬路西鼎新里石庫門内京都天寳齋謹啓 
[注意新式電燈泡增光明省電費]  
新式金絲燈泡最稱光明省電用以代老式炭質燈泡光明可增加三倍而用電則相等兹將新式燈泡價目列左十六支廿五支三十二支及五十支燭光每只售銀四錢正一百支燭光每只售銀七錢半正二百支燭光每只售銀三兩正三百支燭光每只售銀四兩五錢半正四百支燭光每只售銀五兩六錢半正欲購以上燈泡請至南京路四百七十一二號本處樣子房德律風二千六百六十號庽滬西人工部公局電氣處啓本報印字機純用電機轉動 
[治好咳嗽痰多念三人]  
僕少年傷於酒色得喘咳症百計醫治始獲痊可然偶感風寒或稍勞心力或惱怒多言即哮喘咳今春病復大發延醫服藥全無效驗近日咳愈甚痰愈多甚至連咳數十聲氣喘如絲痰塞肺喉食不能下臥不能安有時痰帶血腥自料必無生機一日偶閱報紙見上海彭壽堂化痰止咳半夏露能治此症當即購服一大瓶不料如此危險之症服未及半而咳嗽氣喘諸患居然全止且吐出無數頑痰胸中頓覺爽利異常其患若失更喜飯量健進面轉紅潤僕之得慶更生寳受該堂良藥之賜以是極口稱揚所有親友之患咳嗽痰病傷風氣急哮喘吐血等症皆勸速服半夏露無不藥到病除計服此藥而愈者連僕二十三人均醫藥不起之重症其功效可謂偉大矣喜極感極聊誌數行俾同病一試早服早愈也嘉興張善卿頓首 
[信記土棧只此一家並無分出]  
本號開設天津路即後馬路乾記弄口自運大小洋藥零剪批發定價克己貨色認眞素蒙各埠信用近有無恥之徒假冐牌號魚目混珠仍請惠顧諸君認明本號圖記庶不致誤倘有外省及本埠往來銀洋票信祈送本號盖印爲憑誠恐投遞差誤特此登報聲明 
[婚嫁必湏]  
婚男嫁女向例男女家必備首飾多件以耀觀瞻而聯情好近來經濟艱難物價奇貴購之需費孔多不購則索然寒相甚致兩姓失歡本公司寳素珠取價旣廉尤精美絶倫永不變色較之珍珠尤爲適用風行五年購用者咸稱道不置如婚嫁時用爲飾件經費旣可節省飾觀尤爲完美直可謂婚嫁必備之品也春日載陽正是標梅時候本公司特於各處推廣分銷以應雅顧幸各界埀意焉○再者各處分公司分號悉有人承辦所有銀錢往來槪與本公司無涉特此預告●上海英大馬路盆湯弄西首虹廟東面斜對門工部局電燈公司隔壁電話三千五百八十號 
分售處北京前門外李鐵拐斜街三元店内甯波江北岸新甡號斜對面 
明華公司謹啟 
[養生素]  
服一星期應增之强健力 
未服以前之羸瘦 
已服及之强壮 
十磅廿磅卅磅四十磅五十磅六十磅壹百磅七十磅八十磅九十磅 
凡身體瘦弱健力不足者若服養生素一星期可增十磅健力請觀上圖所繪未服養生素之前如此瘦弱及已服養生素後竟能如此强壯蓋初服時健力祇有十磅迨服至數星期後便可漸增至百磅可證養生素補五臟滋六腑强體質長壽命誰實無虚之妙品也 
補腦養生素有生長腦血脉之能力如澈夜不眠精神萎頓腦筋衰弱者服之無不安神好睡神氣勝常精足腎佳此乃補腦之確據也 
補肺凡咳嗽多痰氣逆哮喘者服養生素三四天即宿痰若珠探喉而出他如吐血瘰𤻤癆療重症服一二打自能出死入生沉疴立起消滅肺病癆瘵眞神品也 
壯心心乃藏血之經血薄者心虧服養生素不由胃經之消化自能直入血中化生新鮮血液如或心跳氣急四肢虚腫畏寒畏熱腿酸手軟者服之三四天後便覺心靜腫退肌膚潤澤健脾活胃永享健康誠空前絶後之百補品也 
大瓶二元二角每打廿二元 
小瓶一元二角每打十二元 
總發行所上海大馬路五百七十二號天經洋行本外埠各大藥房均有經售 
[上海作新戒烟醫院]  
本院首先成立戒除烟癮者已不下數千人本院總醫生徐生棠君復與同學美國路師醫士研究發明一種戒烟良藥不論男女老幼烟癮大小能包一星期戒絶毫無痛苦且無他病發生屢試屢驗其效如神快班包七天完全戒絶計分三等頭等洋一百元二等洋八十元三等洋五十元普通班二四星期戒絶每人每日頭等洋三元二等洋二元三等洋一元走戒者每日頭等一元半二等一元或醫生到府就戒價須面定務望吸烟諸同胞速臨本院戒除脫離黑籍爲幸住英大馬路抛球場蔡同德對門恒升里電話二四七六號 
[患毒症者來診不取分文]  
莊家瑞先生善治毒門鄙人祖傳三世行醫海内馳名惟花柳毒症格外研究今因道出申江蒙交友挽余在申懸壺現庽胡家宅會樂里北首永壽利記藥房候診包治定例白濁症五天好半元小便腫痛三天好如破爛八天好一元横痃腫痛二天好半元如破爛八天好一元内外痔瘡七天好一元小腸疝氣十天好一元以上各症統可限日包愈但本醫士自製各種寳丸價目珠黄掃毒丸兩元珠黄下疳散一元立斃角虱水一元珠黄十寳丹兩元夢遺滑精丸一元小便出血丸一元楊梅瘋痛水一元横痃收口丸一元癩疥瘡藥半元各藥均用王道正藥不用輕粉倒提等類如用雷殛火焚外埠信購郵政妥速 
 
 
 

Page 6

 
 
要聞二 
[牯牛嶺（本報派行記者抱一）]  
　　外國人經營於中國之地方自治 
　　中國境内政府所無權取消之地方自治 
　　匡廬之勝甲於東南今且廣暴於天下矣集萬國之力以經營之爲廬山計至得其如國家土地權何請述廬山之牯嶺 
　　自九江南行二十五里抵廬山下曰蓮花洞再上一十八里逹牯嶺廬山絶頂高出平地四千五百尺牯嶺高三千五百尺嶺旁有隙地焉下號長衝地長且平兩山環之泉水甘美夏不苦熱今之租界在焉此租界以英美德法意瑙威日本等七國組織成之南北長約三里其東西寛約二里 
　　讀者諸君當尚記憶辛亥光復南北專使在上海就外國人李德立宅草和議此李德立實牯嶺租界交涉之主動者距今前二十年李德立向廬山某秀才以銀二百元購地一方不立界址用李德立名向官廳納契稅官廳悞爲李姓德立名率允之既給印契諗爲外國人大悔亟與交涉無效則捕賣者久之案閣不問矣外人乃續續購地以有今日之面積至滿清末年始禁賣地於外人而个人則改賣爲租仍復推廣民國二年乃下租賣並禁之令立石劃界此租界之有界則民國官吏較勝於滿清之所爲也然所推廣之租地不立年限與購無異僅歲納租金總額一各餘元於中國官廳耳 
　　租界以内有外人住宅三百餘所日本人雖亦購地而未建屋由此三百餘家組一自治機關（土人稱之曰牯嶺公司實未確）經理界内土地買賣房屋建築修理收稅道路工程衞生警政教育慈善事業及一切事宜其法以界内土除先經購買外悉歸公有而定價出售之每長二十五丈寛十二丈五尺價三百元建屋則每所年納稅二十元至三十元充界内自治經費住界内之外國人與外國人偶遊廬山入此界者皆須年納稅一元充界内築路費 
　　額設董事十二人爲名譽職由此三百餘家互舉之無房屋不納稅者無權是爲機關之主體每年六月開常會此十二人中規定至少須舉常駐界内者三人凡百元以内之支出及不防礙變更私人財産權者由此常駐董事議决之此外須由全體董事議决其重大者須得全體董事三分二之同意臨時會現暫以漢口爲中心以多數董事在漢口也 
　　置總辦一員及職員若干員皆有給職由董事聘用之總辦爲外國人（現爲英人）餘則中外兼用之掌執行議决事件 
　　住民以避暑者爲多平時他去其房屋由自治機關派人保管之 
　　設警察二十名夏時令站崗平時則督工或令其保管房屋 
　　夏時飲料及巿售食物皆須受自治機關衞生員之檢查嚴禁傾棄污穢之水與一切物於溪内 
　　界内有小學校有禮拜堂有醫院有公共之運動場但見道路橋梁修治平坦綠陰夾道溪深水清方罫整齊氣疏以逹自治之總辦策馬巡行於其間百工各舉其職入其境者恍遊歐美焉未審讀者諸君聞此地方自治規模作何感想也 
　　此外俄人租界一區地較小房屋僅四所未有經營成績本國人亦有艶此烏托邦購地嶺旁籌畫建築者江西省公署則於山巓立清丈局並已派員經理清丈買地及收受外人地租等事 
　　自九江至牯嶺道路修整聞之土人蓮花洞以上外國人所築以下則中國官所築 
　　若夫廬山全景記者恃頑健之腰脚周歷諸峰窮探勝跡惟有以四字括之曰博大雄奇附此以介紹於讀報諸君之好遊者 
[維持小學之文章]  
　　陸軍第二十七師師長張作霖前曾條陳叙述奉省中小學校各弊端兹經教育部核覆均與前後部令相符上月三十日已奉總統批令教育部通飭各省民政長嚴行整頓加意維持各蒙養小學兹錄孫總理轉呈總統文如下兹准教育部覆稱查該條陳叙述奉省中小學各獘病俾本部得資採擇以爲改良進行之助誠堪嘉納綜核所述奉省辦學各弊大致可約爲二端一在糜費過多得不償失一在教授管理不得其人坐是僅擁辦學虚名絶少實效惟此二獘不僅奉省爲然各地辦學徒事舖張不求實際致糜巨欵而收效少者所在多有本部有鑒於是業於本年二月十九日通令各省斟酌地方財力體察人民生活狀况竭力撙節以杜虚糜此項通令已登二月二十一日公報在案又各省辦學人員有偏厚於高等小學致初小教員爲師範畢業者所不願就高等小學校爲城鎭鄉財力所不能設初小既乏良師而畢業者亦無從升學與該條陳近述挂漏限制之獘相同本部亦已於本年三月三日通令各省查明凡以縣經費設立之高等小學如有糜費太多者尤宜極力撙節其節存餘存欵或劃一縣爲數區於各區增設高等小學或以補助各城鎭鄉立之小學總期師範畢業實能勝任者不至厭棄初小教員初等高等辦法亦漸次接近以符小學校教育之本旨亦經登載本年三月六日公報在案至關於學校管理則有元年九月二日及十月二十五日先後公布之學校管理規程十條及學生操行成績考查規程八條其專屬中學者則有元年十二月公布之中學校令施行細則五十二條現在法令漸次完備即當督飭各省民政長切實整頓按照辦理總期教授管理日漸改良教育庶有進步以上各節該條陳所稱均與本部前後通令相符業已施行應毋庸議至所請飭令各縣多設村塾延聘優於學問品行者改良教法官爲督飭補助等辦法係因整頓小學教育起見用意亦甚可嘉惟村塾池學其名不同其爲教育兒童則一其辦理之善否仍視教授管理之如何苟非其人弊亦相同舊時私塾之不善由於教員之不良而教員所以不良則有二故一者無師範之素養二者脩脯太薄鄉野之士學術苟稍稍優異輒思走都會覓善地不能倚塾師生活以自給也今多設村塾聘優於學問品行者爲之師則不能不優其俸給而欲改良教法則至要之器具標本圖籍亦不可不略備如是則設一村塾其所費將與設一小學無異且私塾與小學優劣之比較及小學不能停辦之理由尚不僅此本部已於前河南張都督請停辦高初小學來電後致函國務院詳爲辨明在案私塾之不能抵代小學既已判然而現在各處小學之必當整頓亦誠刻不容緩整頓之法當從力節糜費嚴定教員管理員資格入手除節費一層已通令辦理外其檢定教員規程方在擬訂一俟訂定公布即當通令各省民政長切實推行庶使不能勝任之教員官理員得以大受淘汰於教育前途乃有澄清之望等因查教育爲治國之要圖小學尤爲立國之大本近年以來軍事倥偬各省長對於教育多未措意甚或因從前辦法未善不加整頓任意摧殘未免因噎廢食殊非所以奠國基而彰治化教育部核覆各節懲前毖後具見深心惟是條教縱極周密而實力奉行仍在地方長官擬請由教育部令行各省民政長嚴重誥誡於蒙養小學尤须加意維持俾各曉然於政府愼重學務之意實於教育前途所裨非細除此外主管各部隨時覆至再行轉呈外理合先將教育部核覆情形呈請鑒核示遵謹呈 
[從歷史上着眼之寗湘鐵路借欵談]  
　　寗湘鐵路借欵於上月三十一日簽約已於前報略誌概情兹得續函於該路原委及借欵情形較詳爲記如下 
　　寗湘鐵道者由南京至湘省株州之鐵道也該路頗富有歷史上之變遷最初爲蕪屯鐵道繼爲甯贛鐵道最近乃稱甯湘鐵道蕪屯鐵道者起蕪湖經宣城逹屯溪向爲商辦自開辦以來所費約二百餘萬元總理未得人辦理未得法其欠外人材料欵價至十餘萬之多清償無法改由皖省都督出而擔任仍聽公司設法籌欵未幾支持益難乃决計歸國有交通部大爲歡迎往返磋商竟以就緒部定擴張計畫東由蕪湖以逹南京西由屯溪折而南行以逹南昌是爲甯贛鐵路變遷之第一步也此計畫定後部以南昌萍鄉間不可無線而萍鄉至株州則爲粤漢路已成之線因以南昌至株州爲甯贛路之延長線而甯贛路遂變爲寗湘路此變遷之第二步也經二步之變遷而甯湘鐵道遂成蘇贛湘之重要路線滬寗路且駸駸乎與粤漢路接軌矣 
　　寗湘路之由英人偕欵承築外間早有所聞即月前聲傳英人之要求甯贛路建築權以抵制法人之鄂滇鐵路者也是 
　　交通部借欵類有藍本年來藍本利用次數之最多者如津浦路借欵合同海蘭資之同成資之浦信資之鄂滇資之此次甯湘借欵亦資之一似津浦借欵爲借欵之極軌者故每次新鐵路借欵之成立恆依之爲準繩閱者欲知甯湘借欵成立之條件但檢閱津浦借款合同即可記之殊覺其贅也 
[張仲澤等被捕誌詳]  
　　日前紛傳京師一帶總稽查長王天縱在天津華樓捕獲黨人五名此事發生至今已十餘日據日昨調查知五人已釋其二其餘亦可望不日釋放京師某報揭載此事原委及結果甚詳兹照錄如左 
　　被捕者之歷史　其一張仲澤（即陳仲則）廣東人前清侍朗張蔭桓之子去年由粤北來其目的不過欲尋往日之世好謀一位置數月以來祇往來於京津兩地其在京寓顧太太之家在津寓其叔張式如之家春一張式如即仲澤之叔在天津總警察廳當科員歷有年所人極和藹可親頗爲楊以德所器重寓英租界積善里其一羅寳農廣東人即羅棪東之弟在天津禮和洋行司帳有七八年庽英租界福安里其一馮漢平在天津禮和洋行管出口有十餘年亦廣東人庽英租界積善里其一毛玉春四川人原籍山東即顧太太之壻又在京因此事牽連而被捕者二人其一即顧太太其一劉愼初廣東人前清進士岑春煊督粤時避居於上海後又徙居於杭州西湖去年入京 
　　被捕之原因　初張仲澤與王天縱友善張爲人素有神經病平日好大言粤諺謂之車大炮此次來京與王天縱談及康有爲王極口稱道康先生不已且常表示崇拜之意張從而迎合之遂謬謂此次實受康之密遣而來謀推倒現大總統曾得康之接濟多金到京運動各重要人物功成康即自爲帝而封彼爲王有贊成者功成後亦獲上賞如此者言之歷歷王信以爲實徉許内應與商此事在華利旅館謀商者屢矣王詢其在京津有無機關有多少同志彼隨即妄指某處某處爲機關某君某爲同志凡彼平日所名者皆與焉計共列出同志三十餘人又僞造康之手書約其先辦軍火然後定期起事王爲此經往返京津數次密探其行蹤本屬無他然與之接洽則又言之歷歷王當日赴津遂先作東道主請一飯令彼兼約同志數人陪席至翌日彼即假座華樓還席請王遂於此晚被捕 
　　被捕時之情形　是日仲澤作東道主同座者即張馮羅毛四人及王天縱尚有一陶姓者是王之手足共七人入座之時馮君與王是初次晤面仲澤引見時王尚詢仲澤此君是否同志彼慢應之曰皆是剛上了三個菜王之當差即先取王外衣告辭下樓旋即有天津偵探丁振之領數人上樓詢座中有張仲澤否張未及答王徉問以何事丁答以北京有公事下來捕他王徉怒向丁曰此皆吾至友何捕爲爾認得我否即拔手槍指丁陶姓者亦隨拔手槍此時王之手足共到有十人即有一人立將陶之手鎗搶去張仲澤即先被縛張羅馮毛四人亦同被捕即由馬車押往警察總廳沿途用手槍相向防逸去也是晚街上之擺小攤者見之莫不手忙脚亂收拾傢具 
　　解京前之經過　到警廳後廳長楊以德問王五人究犯何罪王謂仲澤是主要亂黨楊謂即果辭黨亦是仲澤一人餘四人可立時釋放即不然亦可暫留在津訊問一過若果有實證據然後解京未晚王云我是大總統委任總稽查長此次來津捕拿亂黨是受總统面諭者此何等事君可不必攔阻楊仍要求有總統手諭或都督手諭乃允聽其提人王遂往見朱都督朱即予一手諭而去翌日遂解京楊因此遂蒙庇黨人嫌疑傳京問話西報乃竟有楊亦被捕之謡言矣 
[紀吳木蘭逮捕就審供詞]  
　　江西省會警察廳以女士吳木蘭由潯來贛形跡疑恐係黨人偵探派警跟蹤直至撫州地方窺其言語舉動頗爲激烈密告警廳奉飭押解來省於四月一號收留警廳黨經閣廳長比夜飭科提訊據吳木蘭供稱原名墨蘭現年二十五歲南城縣人寄居臨川父親係在四川做煙土生意將我讀了三年書讀至上論爲止於十三歳到省進葆靈女書院初等班一個學期又入高等班三個學期因聞上海好頑没有畢業功課分數七八十分我就往上海跑馬廠投入中西學校師母姓王九江人我在那裏一個學期又遇杭州大同學校校長秋瑾要我改名王興漢後因徐錫麟的事發生校内學生四百餘名捉去一百二十餘名我那時候略有革命思想總想男女平權不受專制然後自費一人往東京游學經吉安人劉應崑介紹入青山實踐女子師範學校原名吳墨蘭三年畢了業得了業得有文憑那時候我已二十一歲後又往美國游歷半年鄙人係未光復以前回國仍到上海因姓葉託帶衣箱二隻被上海法捕開視裝得盡係手鎗炸彈將我拘留比經陳其美運動開釋由此次附入同盟會又遇張春山文宗耀等出資鄙人出名組織炸彈隊因造炸彈誤作一個又被法界捕拿未獲我逃往漢口正值那時革命倡議起事爲陸軍學生最多八月十九日果然起了事我於二十二日往東京邀集同志回國帮助黄克强於九月初四日打個敗仗初六日即走鄙人亦受了子彈傷贱處後到上海經他們舉我爲女子同盟會會長後來係我組織同盟女子經武練習隊及女偵探一切嗣因南北議和之後孫中山得了大總统要鄙人開辦女子中央大學校他說出資五萬只付一千前年他來江西我同來亦爲此欵李烈鈞允了二千我未要仍回南京大學校鄙人於去年六月間因教育事到北京那新華報紙造我謡言謂我爲宋教仁被剌的事來京暗殺因此大總統派人明則保護暗則探我舉動後我見了教育部長說大總統意將大學校遷入北後因南方亂事發生那時懸擱未成鄙人也未出京我於陽曆十一月請張護照到上海住東棋盤街地方護照上註明了帶手鎗一枝子彈二十枚一到上海恐被巡捕查出受罰比將手鎗子彈抛於水中去了鄙人這次在上海見報紙有逮捕鄙人之說我爲此事有信寄與錢錫霖請伊轉逹大總統鄙人現在看破了孫中山黄克强等一班人均係謀自己個人權利並未逹國利民福目的黄克强前在南京時候與我天天會面不錯的他家眷的事我未問過這次回籍帶得係去年北京發的護照我那枝七子連確在上海抛棄了鄙人到九江經第一區警官檢查了我在九江春和客棧躭擱兩天搭祥霖輪船來省抵岸時又經警察查了那一位要我名片鄙人拿了一張與他我搬住射步亭春華客棧兩天係在包揚那裏借到了盤費始行雇車動身走至路上有兩人同伴到撫州地方交過談他說從前吃過糧我說得係報紙上謂白狼係草寇的事我說了一句帶有手槍係防備他們係歹人是實他們既看見我有手鎗何得不拿現行証據我到滸灣係到朋友處鄙人被獲的時候失去眼鏡一副金戒指一個金剛鑽戒指一個此物不是跟我同伴拿了此物另係一人拿了鄙人這次回家先至撫州看子後到建昌看父親我現在决意不聞國事我想在朋友處挪欵辦幼稚園是實鄙人係在東京與包振自由結婚後在上海得生此子現年五歲因包振頗不贊成男女革命因此與我不同意業已脫了關係離了婚約等語閻廳長據此預備轉呈都督核示辦法矣 
[吉林敦化森林大火紀]  
　　吉省實業希望最大收效較速者厥推林業識者類能言之顧林業第一須講培養之方若一方面但知砍伐不事培養而一方則天然災害時時發生雖以林國之資格亦將不轉瞬而消滅今日林業東北則如撓力山等近東清線者如長壽各地稍遠如四合川等東南則敦化黄花松甸子各處林業如人才財力兩無缺乏則後來希望豈特吉省蒙利抑亦全國之賓物也然最可懼者春風一起野火時燒每一發現焚燒輒數十里百餘里不等火過之處大樹枯焦小樹煨燼兩遭回祿即成濯之牛山是材木不能繼長增高之一大原因也本年入春以來天氣乾燥荒火漸起幸曾天降大雪略覺平靜距敦化境内數日之間積雪盡消而荒火又復到處發生日昨城東南駱駝磖子地方忽有遺失火種於林麓百草枯乾立時燃着從西面起焚燒五日夜方息將一處方圓二百餘里之大森林焚燒已遍殊可惜也吉人士僉謂去年日本北海道之鉅災亘月火光不熄大起林業家之注意然日本受災原由因林木過密利用火燒成一條路以便運輸此本林業上應有之手續惟以天時過燥遂成意外之災吾國實業界向於此等處並不注意春風野火全係天災任其彌山亘野盡付灰燼擬之暴殄天物又無以異今林業開辦之聲溢於耳鼓補救之法安在可不急起國之耶 
[大江南北分治之主張者]  
　　江蘇崇明縣外沙施滋培上書大總統内容主張廢省爲道並江南江北川東川西皖南皖北等處均以天然地勢劃分道區近得國務院批示錄下　國務院批一百四十一號奉大總統發下江蘇崇明縣外沙施滋培呈一件閱悉廢省問題業已編入大政方針一俟籌劃就緒自當見諸實行至大江南北原係天然區域以之劃分政區参諸治理稽以民情均無不洽據呈各情所見甚是留備採可也批示三年二月十六日 
[桐鄉屠甸鎭民警衝突紀]  
　　浙江桐鄉縣屠甸鎭鄉民於四月初二三等日小試花燈警局干 
 
 
 

Page 7

 
 
涉之有好事者數人特先鳴鑼要挾謂四月五號　鎭大賽花燈路過警局被警局將敲鑼者扭進拘留好事者計無所出卽於黄昏時糾集多人借迎燈爲名向局圖刧敲鑼之人不料警局設在屠甸寺鎭中之張王廟外面又有戲台阻隔巡士探知來勢洶洶即將戲台下門緊閉希冀免禍好事者叩門不開即縱火焚燒燒去戲台兩面相遇巡士見人如潮湧兼有退伍兵飛划營混入不清開槍拒敵當場彈斃兩人一馬橋人業茶食者一本鎭肉店夥友好事者見勢不佳方分投四散鎭紳聞報一面請楊新伯快舟到硤石由商會轉軍省會一面報知桐鄉縣署知事先飭科員到屠甸寺查復後即親自到地勘驗當場將兩尸收殮而去兹聞桐鄉縣知事已將當時情形電逹省坦文云都督民政長鈞鑒昨晚十時屠甸鎭警察派出所員郭成章因禁止賽燈拘留鳴鑼之人致與衆衝突警所頭門被焚警兵情急向天開槍羣情洶洶知事聞報率同盧所長史副官連夜馳往時火已熄幸無延燒火場傷斃一人商舗驚疑因未開巿當邀商董集議勸導照常榮業一面踏勘並對衆檢騐該屍係木石壓傷斃命現在地方安謐除另文詳陳外先將大慨情形電聞桐鄉縣知事諸以仁叩 
地方通信 
[松江]  
　　驗契展限　本屆騐契滿限之數日東西兩櫃鄉衆麕集應接不暇收入稅額已逹四萬之譜然未騐者尚夥現已奉到省諭展限一月由華亭周知事出示通告矣 
　　控拐坐誣　金山干巷附近鄉人馬和尚有姪女大寳向與嚴小弟聯嫺詎被隣人陳友餘誘拐脫逃匆匆三年遍覓無獲近由戴某偵悉大寳被陳領匿於東外新十七圖地方即報知馬和尚偕同原媒姚四泉來松前往偵尋詎反被陳等嗾衆綑毆旋爲警察所知一併拘局轉送檢察廳審訊之下乃指馬和尚爲虚訴姚四泉爲僞證同被管押正不知若何了局也 
　　書記判罪　初級推事包允恭處之某書記因拐匿案牽涉被姦婦一口咬定由審判長判定四等有期徒刑拘押一年零六個月 
[鎭江]  
　　催繳挑河經費　鎭　　最時鴻安兩公司躉船每年向各繳納碼頭租金五百兩以充挑河經費現正值開河之時經費支絀異常而兩公司去歲應繳之挑河經費至今尚未繳到由劉縣知事商請駐鎭交涉局鄭交涉員函致兩公司將民國二年之挑河經費速行措繳矣 
　　自治撤銷竣事　鎭郡巿總董取銷後所有一切關於自治問題皆須禀承縣知事命令而行殊有兼顯不遑之慮爰經劉知事呈明省長特設鎭城自治委員一員遴委王某充任此職又聞鎭城巿公所業於日前爲截止移交之期所有該公所曆年經辦一切文牘卷宗及收支欵項賬目均由巿總董錢紹庭督飭書記會計等員結朿清楚一併移交丹徒縣知事劉君派員接收 
[南京]  
　　軍官免予置議　前代陸軍周總長呈報軍官蕭岱標等受人運動圖謀起事一案兹據江蘇都督咨稱迭次嚴訊實無通亂確證且看管以來均極安靜决無異志並取有該管團長及商民保結擬請寛免等語可否准予寛免奉批該軍官蕭岱標等既據該鎭守使迭次嚴訊實無通亂確證且看管月餘均極安靜應准免予置議仍交該管長官隨時察看云云現已咨照馮督矣 
[安慶]  
　　司法界之恐慌　倪督蒞皖後力主減政主義所有司法各級廳擬從緩辦或酌予歸併此議早有所聞日前乃將地方初級各廳　律停辦所有民刑案件則改隸於各縣管轄處理僅一高等廳爲人民上訴機關等情電詢中央能否照辦據復稱可按照情勢施行故日來傳言初級廳行將歸併懷寗縣面地方廳之存廢尚不可知一斑司法人員頗起恐慌云 
要件 
[增訂檢察廳調度司法警察章程]  
　　第一條　京外憲兵隊長官警察廳總監或廳長順天府九觀察使縣知事各於其所管區域内爲司法警察官共實施偵查犯罪之權與地方檢察官同　前項官吏之各該上級長官有實施偵查犯罪之必要時命令前項官吏行之 
　　第二條　左列各員爲檢察官之輔佐亦爲司法警察官有實施偵查犯罪之權　一警察官長　二憲兵官長軍士 
　　第三條　左列各人爲檢察官及司法警察官之　助受其指揮爲司法警察實施偵查犯罪　一警察　二憲兵 
　　第四條　關於森林鐵路海船稅關及稅務等犯罪應特設司法警察之職者除别有規定外適用本章程及檢察廳調度司法警察章程之規定 
　　第五條　司法警察官方行其職務認爲必要時得知知警察署或軍營使用警察憲兵或其他兵隊但事機緊急時得不待知會徑使用之　前項使用以檢察廳指揮司法警察證爲憑　（参照民國二年一月八日政府公報司法部公布檢察廳指揮司法警察證暫行細則）每於司法年度更換指揮證時由各該檢察官通知各該軍警長官備案 
　　第六條　凡未設審檢廳地方之縣知事凖用本章程關於檢察官之規定　步軍統領衙門及各省營汛有關司法警察職務者仍照檢察廳調度司法警察章程原摺辦理 
　　第七條　本章程所未規定者仍照檢察廳調度司法警察章程辦理 
　　第八條　本章程自公布日施行 
[雜評二（默）]  
　　白狼將入甘蜀矣　方得官電謂白狼爲陜西官軍撃敗大局已有進步而不謂陷孝義陷盩　之惡氂又紛至矣孝義在西安府之東由商州單進西安之第一步也盩屋則在西安之西逼近鳳翔漢中矣孝義與盩屋相距甚遠據本報電稱孝義二號纔陷而昨日之西電則謂已陷盩屋然則白狼用兵神速如入無人之境殊可驚異一至鳳翔漢中行將竄入甘蜀而甘蜀之民又遭糜爛矣陜軍而果獲勝者何不扼其頏而横截其去路耶 
　　最近之政局譚　近兩日來政局之趨勢漸見明瞭教育上之計畫則聲明維持小學矣司法上之計畫則决議不動高等廳矣增修約法案大體亦已宣示矣勿論其所計畫如何而當局之主張已漸有所表見不若前此之糢糊影響如隳五里霧中也 
　　雖然所謂明瞭者亦僅表面之事耳至若爭權者之勝負目前尚不可知果爲和事老所和解現狀猶不致更張也一分勝負則權力有所轉移主張必因之改變此可慮者一也各政之舉廢全視此次借欵之成否而借欵現正開始交涉成否未可知也倘如前次之交涉而仍中阻者則舉者猶將廢之此可慮者二也據第一說國家之命脈操諸爭私奪利之政客據第二說則中國之事業操諸視耽欲逐之外人政府寗能自主耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[九畝地大火紀祥]  
　　滬城九畝地以一片蔓草荒烟之地不及一年頓成繁華靡麗之場此開明公司經營之力也乃新舞臺甫經落成開鑼未及三月日昨遽兆焚如滄桑變幻成於俄頃殊爲可惜兹就火場調查各情縷述於左　新舞臺西首南　菜館魁陽樓於昨晨六時許發生煤爐以煤油引火因店司魯莽加油太多火燄突然上冐燃及樓板頃刻蔓延救火會聞警即驅皮帶車前往施救無如爲時尚早自來水尚未充足致難施救迨至水力開足所有開明公司所建之屋已無餘存嗣由十舖新置之火龍到場始得救息當火熾時新舞台後台看戲箱之某甲在三層樓上因樓梯已被燒斷從窗口跳下跌仆受傷又該台賬房某乙因搶取洋箱不及下樓亦從窗口　下適樓板燒斷突然塌下致被壓傷又七舖利濟社會員阿土亦跌傷甚重以上三人當經先後送入上海醫院救治惟某乙傷勢較劇恐有性命之虞又聞新舞台建築劇場製造衣物價頗不資惟尚未保險今付一炬損失甚鉅該台經理夏月珊在家聞警即於七時赶到見已無可施救號陶大哭竟投身火穴欲與該舞台同歸於盡幸經旁人力救出險未被燒傷該伶仍痛哭不止而一般迷信之人則謂新舞臺藝員王洪壽即三麻子爲扮演關公戲之斵輪老手近日新排關公敗走麥城一劇正從事練習擬即開演此劇爲關公被擒遇害故事向來忌諱不演今該台排演此戲觸怒關公故兆此禍云云迷信之談殊可哂也 
　　另一訪函云滬城小北門内九畝地商場新舞台戲園自開幕以來爲時祗七十餘日所有該園大門之外皆三層樓洋式房屋面四之屋由該園租於清眞教中人開設魁陽樓酒館昨晨天將破曉魁陽樓忽報火警頃刻間上下皆火救火會鐘樓立即鳴鐘告警而新舞台本有組織火會各藝員聞警急帶救火器具前往施救各處火會會員亦驅皮帶車先後　場澆灌無如該處地下所埋水管極小水力不足且火在三層樓上以致援救者不能得手遂延燒該酒館樓下新舞台所放救火器具洋龍間又復隆鷄蛋餅店晋裕錢莊文魁齋糖菓店旋即延及新舞台自内至外盡付一炬新舞台大門樓上所開雲樓大菜館亦遭焚燬此時面西三層樓十上十下均已被焚詎火勢向銳不可當復向東延燒而南之三層樓洋房致被焚去協昶祥烟紙店姚文周課命館華興樓茶館鷄鴨店大豐祥洋貨店所有面南三層樓十上十下亦均被焚其時面北一帶巿房亦岌岌可危救火各員知事不妙急赴第一區救火會拖出火龍一架馳赴火場竭力施救始得保全救致八時許火始漸熄然新舞台兩面已變成焦土該台之東隙地上有某作頭堆存木料亦燒成焦炭聞新舞臺損失約有二三十萬亦浩刧也事後該處第二區第一分署孟署君以魁陽樓保險起火立即飭探往拘該店執事並店夥等到署研訊以憑究辦又聞當火熾時該舞台藝員王慶貴及和尚等亦是火會會員在場施救被圍墻倒下壓傷頭面肩背等處傷勢頗重現送上海醫院醫治不知可保無碍否 
　　附第二區第一分署報告滬南警廳文竊署於八號五時五十分據十一崗巡士薛仁山急鳴警笛回署報稱新舞台間壁魁陽樓酒館忽然起火署員荃蓀巡官蘭廷間警立即督同全班長警馳往施救見火起於魁陽樓店内比各社水龍聞警相繼前來竭力灌救員等督飭長警帮同摸救並在四周彈壓奈火勢猛烈水力不敵以致波及新舞台全院並店舖約二十家均係三層樓洋房延燒至三小時之久始漸熄滅幸未傷斃人命惟起火之魁陽樓店夥侯錫桂一名由樓上跳跌受傷當即飭送上海醫院醫治救火會人員亦跌傷二人業由該會自行送醫院查該魁陽樓保有火險亦係起火之家頗有可疑且該處尚有某某店亦保火險除再密查月文呈報外應將起火之魁陽樓店主店夥馬小東侯和巨沈阿榮華海樵薛應桂孫漢生馬梁氏沈李氏沈金氏等一併呈解伏乞廳長核辦 
[籌辦出品展覽會之工程]  
　　南巿圖書公司舊址曾由蘇省長核定作爲本省巴拿馬賽會出品之展覽會場惟斜橋以南之陸家浜馬路應須加闊俾得運送物品曾飭上海縣知事轉請上海工巡捐局撥欵修築在案兹工巡捐局工程師鄭大禾君勘估馬路加闊及浜口加設鐵欄一百丈需費約在萬金以上若由工巡捐局籌撥恐難承辦蓋工巡捐局所收地方一切稅捐及車捐等欵每月開支衞生清道路燈等項尚有不敷兼以前巿政廳虧負甚巨實無存欵可撥惟巴拿馬賽會展覽會會期已近此項路工不能不赶速從事業已將爲難情形商由上海縣洪知事請呈韓省長查核如須修築馬路可否由省長酌量等欵協貼若干請爲示遵云 
[全國商會聯合會紀事（廿四）]  
　　昨爲全國商會聯合會開開之第十九日會員到者五十餘人蘇省長代表季銘又到會列席上午十時三刻開開周正會長仍請假未到由貝副會長代表兹將詳情錄後 
　　通過兵災善後案　貝會長報告云今日代表已到十四省可正式會議先由兵災善後案審查員龍鳴九登台報告去四月二日發交兵灾善後審查案三件一豫匪竄入六安商民糜爛條陳善後辦法案一續到漢商會電請表决兵災後債權債務辦法案一永設商團准用新式鎗彈案兹將審查結果報告如下統乞公决　第一件第一條觀察政府財力似難辦到然六安縣治半成邱墟有土地而無人民政權何由行使擬由本會據情代逹諒政府必有以處此也第二條既有金陵成例亦應查明代請照辦第二件准漢商會寄來辦法及各商帮酌擬清償草章對於分等折减二主義似已雙方允洽惟清理年度略有不齊莊票兌現尚多窒礙以致相持不决查金融機關爲商業命脈此案債權債務葛藤蔓延而根本則在錢莊對於官欵洋欵與執票人之債務應由本會呈明政府要求官欵折减延期次即清理莊票辦法根本既决條理自清年度一節瞬息風雲萬變如其過事遷延滋蔓將不可圖應照漢商會所定民國六年底爲止至如何分等如何折减莊票如何兌付應由本會照漢商會從速斟酌辦理　第三件各省商團章程尚未彙齊無從核定惟就原案審查内稱兵士以一連爲率不免與軍權混淆且商團團員聲明限於商界頒發圖記究屬何部職權均難解决應請提議人徵集各處章程擬具詳細辦法再行提議　盛竹書言該報告第一條本屬春妥毋庸置議惟第二件照本席意見須請漢口方面法庭對亽此項損失之訟事於辦法未定之前暫緩判决　會長挨次付表决第二件参照盛竹書意見均全體舉手作爲通過 
　　表决航業案　繼由侯書記長代讀航業案審查員馬炎文李家楨沈鏞王樹楠文光漢沈善寳之報告書謂航業審查案三件一安東商會提議安東口岸須破除舊例准南省沙烏釣諸大帆船皆得入口案一寗波事務所余鏡清提議長江上游應呈請商部准釣船進口貿易案一四川代表白嘉璧提議請自組航業挽回利權意見書兹將審查結果報告如下統乞公决　第一件查東省商務被日俄兩國商人劇烈競爭侵奪殆躉安東開埠通商各國輪船皆得入口我華商不能組織商輪裝運貨物已處失敗地位而原有之沙烏釣三種帆船又以稅重阻礙不能進口是授外人以侵略之機會恐捐稅所得不償商務所失自應請求政府减輕沙烏釣船進口稅以保東省華商一息尚存之商業　第二件查釣船運社於六濠七濠之間瓜州以上未許問津是長江下游准釣船入口長江上游不准釣船行駛行之六十年懸爲厲禁一若長江下游不慮釣船爲盜長江上游釣船有爲盜之慮此等政策在執政者撫躬自問當亦啞然失笑時至今日釣船弛禁已不成問題爲審愼計釣船進口時須由甯波請領護照以便稽查如經大會認可即將此意加入原議呈請農商部查照施行　第三件本審查會極端贊成惟事關實業應由本會登載會報以便鼓吹大資本家發起創辦况此間現有部准設立之旅滬商帮協會原爲組織航業發生已集有股欵十餘萬元並擬有辦法應請該恊會將章程分送各省商會一面由本會代表諸公回籍時熱心提倡俾得羣力趨注早觀厥成此審查之結果也爲均分叚付表决全體舉手 
　　修訂商會法　繼會長言本會章程昨日雖已討論因須根據商會條例致未通過今日先將商會條例二次審查報告付討論　審查長盛竹書起言本席於此案未討論前有意見發表　會長允其登台　盛君遂登發言台謂今本會所擬章程係全國聯合會之名義但政府發表商會條例並無聯合名稱刻先要求加增名目此項聯合會章應俟政府核准後在下次大會時討論以省手續　會長即將此旨付表决全體舉手　繼由嚴書記長代讀商會條例審查員維志清龔士材等之第二次報告書謂商會條例草案初定於法制局經工商會議要求修改復經工商部爲之修正本届聯合合大會各省各埠商會以爲此項草案較之前清章程規定職權裁制過甚妨碍商業之發逹即損及國家之稅源謂前清專制時代對於各團體無不嚴重取締獨對於商會許以各種特權者非果有愛於商人不過爲國家經濟計也是以自前清設立商會以來各省稅收歲有增益即民國光復及舊歲贛寗之亂犧牲金錢維持地方擁護政府反對暴民亦以商會之力爲多是前清章程有利無弊成效可覩至於法理方面亦無定論倘能於事實有益即爲法律之眞精神况當此過渡時代尤不可以拘文牽義削趾適屨曲角殺牛是以現時政府無論立法司法行政圖事實之便利亦不能拘守何國成法以就法制局之範圍此事理之昭著者况前清章程又何嘗有違反法理之點乎雖然商會爲人民組合機關政府既改訂條例自應絶對服從惟其間有不便商情致碍國家稅源之點要不能不說明理由要求修改以期副政府振興商業發展經濟之本旨本審查會對於原案及各修正案並初次之審查案討論之結果除擇取關係重要各條量爲修改外其饖各條候公布後一律服從度能見諒於政府蓋恐修改過多政府量爲通融於修改必要之點轉不能逹到目的也是否有當仍候公决今將修正各條列下　第三條各省垣各城鎭及各大商埠應設立商會其他商務繁盛原有商務總會之區應仍設總商會第六條（二）關於工商業法規及稅法之制定修改廢止及與工商業有利害關係等事得發表其意見於行政官署（六）因關係人之請求得調處工商案者之爭議（九）商人受行政及稅務官廳屈抑不能伸訴時得代向上級官廳秉公伸訴但涉及民刑事項與訴訟法有抵觸者不在此例　第十條職員之額數總會會長一員副會長二員會董不得過五十員各商會會長一員副會長一員會董不得過三十員特别會董不得過會董全數五分之一　第十四條（四）不正當之營業者　第二十四條職員有左列行爲之一者得宣告解任（第三項）違背法律証實確定後農商總長或該省民政長依法律令其退職者　第三十三條照原文　第三十四條商會解散時得依議决選任清算人如選任後有算員時更行補選清瘧人選定後應報告於地方行政官　第三十五條全删　第三十六條原審查修改全删　第三十七條第二項若該會不議决或不能議决時清算人須報告地方行政官署核准　第三十八條商會得組織全國商會聯合會其章程得由聯合會議决呈請農商部核准施行　第四十一條本條例施行前所成立之商務畿會一律依本條例改爲總商會分會分所除分所應即併入分會一併改組外所有以前成立之分會一律依本條例改爲商會不合本條例所定條件者均即廢止　經會長逐條付詳細討論由嚴書記長重行官讀挨次表决時已午後一句鐘遂宣布午餐 
　　結朿審查案　下午二時開會仍由貝副會長主席付議審查商人通例案一宗計二件　第一件審查員丁敬臣陳質卿余懸廷文化成盛朝瑞張蔭森程鳴鑾胡鈞堂提出審查會報告書　第二件審查員陳質卿附議說明書　審查商事公斷處案一宗審查員羅志清鄒日煃賈毓驥張興漢崔彝銘楊木森渠本澄李家楨周召堂提出審查會報告書　審查各種雜案一宗審查員吕超伯傅仿卿左覺民胡慶階顧竹溪余民進應惠堂蔣萊仙提出審查會報告書　又審查員胡佚民吕逵先提出押欵合同式樣　經各議員互相討論表决至五時散會 
[新局長接任]  
　　新委上海工巡捐總局長朱壽丞君於前日午後　局先與查南珊局長會商移交事宜並查詢閘北新閘橋工程與墊欵等事良久始出昨日上午重復蒞局接任楊局長即將公産並稅捐等册分别交代各科辦事人員即紛紛謁見朱君除將接任日期呈報鄭鎭守使外並即咨移各當道各機關一體查照 
[稅務所長之蟬聯]  
　　上海稅務所所長朱伯良君前聞更署之信即赴寗垣面見韓省長及國稅廳籌備處長陳明定期移交嗣經國稅廳長查得上海各業認稅事宜現擬查明不合稅率者即行收回自辦若非熟手承辦必多貽悞並以朱所長辦事謹愼尚堪繼續進行免予更易昨朱所長已經返滬矣 
[製造局請欵購料]  
　　上海製造局督辦鄭汝成君以本局各廠機器均經擦洗整潔即可配料製造以濟軍需惟本局前存料物皆已用罄如須製造快鎗及子彈等件均非現欵購辦不可故於前日備文具呈陸軍部請爲核示如須製造軍械請即籌欵匯滬俾資購料督造至應先造何種軍械亦請訓示遵行云 
[調兵駐防要道]  
　　補充兵第六團龔團長以現駐西門外徽寗會館三十七團舊營房之第一營一二兩連官長士兵駐防以來已將三月應即調回本營訓練操法以免生疎惟三十七團舊基係爲製造局軍廠咽喉要遵未便無兵防守故於昨日函商第十三團周團長就近派兵往駐現周團長已令飭所部第三營第十一連連長王同德迅帶該管士兵塡駐矣 
[防護浦東藥棧]  
　　上海鄭鎭守使查得製造局對岸之浦東火藥棧及東溝之火藥局並海關炸藥棧均應妥愼防範特於昨日令行駐浦第一營營長廖守忠親率所部前往海關炸藥棧及東溝火藥局兩處巡邏保護並飭現駐龍華之第四師補充兵第六團團長龔銘卿迅派弁兵一連開往本局對岸之火藥棧駐防現龔團長已飭調第一營第三連官長士兵馳往浦東南碼頭火藥局防護矣 
[盜匪撃斃巡警案辯論終結]  
　　盜匪吳烈勛等前乘季治平季玉有之民船赴本邑西鄉七寳鎭等處行刦路經北新涇鎭爲巡警查見往拘詎吳等不服開鎗撃斃巡警莊金泉一名當時由警四面兜拿拘獲吳及劉萬全姚喜吉張大有等四名並船户季治平兄弟一人解由司法科移送地言廳經檢察官預審之後起訴同級審判廳於昨日午後由刑庭庭長楊樹猷督同推事官端木棻惲福鈞並許檢察官等開庭辯論先據季治平供稱舊曆去年八月初八日小民與弟季玉有開船赴七寳當因潮水太小停泊候潮忽有一人來舟其人即吳烈勛欲越　　赴七寳看病小民當因爲時尚早囑其上岸吃茶稍停數刻　舟未幾吳復來背後復有三人衣服均甚華麗據稱亦往七寳其時小民弟兄不知吳等爲匪亦不知伊等是一黨後來道經北新涇該匪等與巡警衝突小民等實不干涉亦未悉伊等行刦之事求鑒季玉有供詞相同官命提吳烈勛研訊吳供前駕糧船爲生並不爲匪實被誤拘　萬全姚喜吉張大有等供詞亦皆狡展楊君命書記官將吳烈勛等預審筆錄當庭陳述略謂據吳供年三十三歲甘泉人前在新閘新馬路三興樓茶舘遇見友人顧田奎趙四等糾我往松江搶刧約在北新涇鎭下船同伴共有二十餘人均不認識後與巡警拒捕用鎗撃斃巡警不知誰人所爲據張大有供年四十歲前在新閘橋遇見友人固福慶合我前去行刦至下午六點鐘時周又來一同前往同黨共有二十八人小民見伊等手中執有長鎗三柄手鎗四支是實據劉萬全供亦甘泉人年二十四歲住老北門内是日在招商局做工有名和尚者來合我去犯刧伊等確有軍裝據姚喜吉供年三十歲山東人在二馬路做燒餅生意有住在滿庭芳客棧中之袁和糾合小民前去搶刦約在北新涇下船是實等語書紀官陳述畢楊君即向吳匪等詰問聽明否此是爾等自己所供之情形詎吳等仍一味抵賴是時選任義務律師文超起言曰此案吳烈勛等四人雖無辯護之理由若堂上以共同犯殺人罪論本律師並不贊成只能以强盜罪擬辦况撃斃巡警尚未究出實在應請堂上分别辦理且季玉有等弟兄係是鄉愚當時受若輩之脅迫致被趁搭舟至半途尚不知伊等是强盜是以季玉有等亦應從輕擬辦許君曰當時巡警在岸上喝令停船季等置之不　照此情形顯見與吳匪等串通一氣文律師曰其時季玉有弟兄立於危險地位岸上巡警執有軍裝船中盜黨亦持手鎗如果季等欲停必爲匪持械挾制請堂上注意問官一再駁詰當因爲時不早遂認定本日爲辯論終結聽候宣布判决 
[巡警查獲盜匪]  
　　閘北一區第一分署巡警陳國權前日查獲外來盜匪王起東一名當解警廳司法科研訊一過暫行收押聽候核辦 
[廨員不忘軍流舊例]  
　　九次過犯常州人顧阿良復來租界在泥城外小沙渡某姓家竊得綢皮袍子一件被探查獲拘押昨晨解經公堂中西官訊明以該犯屢辦不悛實屬愍不畏法如仍禁押西牢期滿逐出租界殊不足以杜後患因即會判押候連同前次收押之過犯一併商請上海縣知事按照前清軍流之刑定一解送離滬極遠之地點再行帶案判决執行 
[匪徒攔攫金釧]  
　　匪徒王阿金等四人於前日午後在西藏路攔攫女子謝小蓮手上值洋一百元之金鐲携贓逃去王奔至雲南路陳麻皮之木作被司閽印人拘送捕房昨晨解送公堂訊供不認判押候查明於下禮拜三再訊 
[維持司法前途之訓令]  
　　江蘇韓省長訓令上海縣公署云内務司案呈奉内務部訓令内開准司法部函稱近來審判廳審理未經判决案件外間未得眞相往往散布傳單或登報評論查法官執法最貴持平若當局方着手進行旁觀輙任意推測既足紛其心志又且淆亂聽聞司法前途受其影響非所以謹愼庶獄也袪除斯獘全賴各機關協力防維時加告誡應請内務部通飭京外凡審廳未經判决案件如有散布傳單或登報評論乾一體嚴行禁止以一觀聽而維司法是爲至要此令等因奉此除分行外合行令仰該知事一體遵照辦理 
[商務印書館收回外股後之備案]  
　　商務印書館呈奉農商部批云呈悉查該公司成立有年於印刷出版事業頗著成效兹據稱印刷日精營業亦頗發逹經股東特别會議决收回外股現已爲完全華商自行集股辦理之公司等語熱誠毅力至堪嘉許附呈改訂章程亦均屬妥洽應准備案此批 
[竊書人毋再技癢]  
　　江西人官滸生年未三旬衣履整齊前因混入河南路商務印書館以購物爲由乘間竊取書籍富被扭住鳴捕拘押解送公堂判送江西會館遣回原籍在案嗣經捕房遵諭派探殷玉鼎將官滸生送交江西會館聲　遣回原籍奈該會館董事以流落在申之同鄉甚多際此經費支絀　能援例資遣回籍是以不允仍由包探帶回捕房昨晨送案請示並將該會舘回片呈核中西官會商之下姑念在押多日從寛開釋並諭切勿再犯違干併究 
[警務長遏止香汛]  
　　浦東三林塘聖堂廟每届舊曆三月望日向有香汛附近居民趨之若狂現在香汛將屆該廟主已在預備事經地方警察事務所長景毓華君訪聞以該處與製造局僅隔一江且浦東一帶素多梟販誠恐乘間肇事昨特派調查員俞君帶同偵探張萊生等二名前往三林塘會同淞滬警備第一隊向該廟住持禁阻以免生事 
[鄉民無知妄作之可笑]  
　　鄉人黄某家住浦東高橋鎭相近之邊家灹地方有一女年已及笄於去年秋間患病身死據聞此女垂危時呻吟囈語自稱該處王家橋東寗王廟之土地前因賭博將妻輸與東橋頭金陵王廟土地爲妾故東寗王土地欲聘伊爲正室由寳山城隍爲媒上海城隍主婚定於明年陰曆三月二十六迎娶云云黄某夫婦均係鄉愚信以爲眞刻已塑成女像置辦嫁粧擬届時舁入該廟供奉並備喜筵先期邀請親族鄰居作送親之舉於是附近各村落之無知男女莫不紛紛傳述麕集黄姓之門咸稱土地之靈感饋送賀儀者繹絡不絶昨爲閘北徐警廳長訪聞以此等舉動實屬無知妄作因特訓令三區第二分署嚴署員迅速查禁以杜肇事而除迷信云 
[來了三個催命鬼]  
　　七浦路五百二十三號陶繼堂家於前晚八時忽來張福全繆春山馬三等三人敲門入内探詢友人楊小山等在此否當由陶之包車夫郁阿三答復並無楊姓而張强欲登樓找尋被郁從扶梯上將張拖下扭住繆馬二人出外喚捕陶在樓上聞聲飛奔而下赶至門前忽然跌仆於地經家屬扶起已奄奄一息後由巡捕到來陶已氣絶當將一干人拘送捕房捕頭派探往查並將屍體車送騐屍所昨午經中西廨員蒞所騐明捕房將一干人帶案由中西官分别研訊一過即飭屍父陶尚卿具結收殮張等三人帶回捕房諭各存洋交保聽候公堂傳訊再核 
[續誌拆卸房屋之禍端]  
　　天潼路西吳淞路一帶因拆卸舊屋坍倒壓傷小車夫王金山曹馬羣小販陳小韓才等三名由捕查見車送同仁醫院療治王因傷重不及醫治而斃屍體車送騐屍所候騐一節已紀昨報昨經中西廨員蒞所檢騐委係因傷身死捕房傳到見証陳雪卿投案供明死者當時被壓情开肿西官得供之下飭屍姪王泉惠具結收殮 
[石子車壓傷女孫]  
　　王長記投法公堂控稱有十歲女孩出外購物行經寗波路因有拖石子馬車之馮福桂不照章程推行致被壓傷一足雖送醫院醫治已有三天不食傷勢甚危求恩嚴究見証顧高福稱馮所駕之石子車應在北面推行馮無端將馬連撃四下馬忽跳躍竄入南面以致將王姓之孩壓傷商人目見是實馮供小民照章駕駛實被途中經過小孩將馬撃打以致跳躍肇禍是實判交保俟該孩傷痊再行訊核 
[男女一併拘獲]  
　　孫錦奎前投閘北警廳控范勝金誘拐其妻黄氏逃匿瀏河地方請爲提究等情前日由偵探將該氏及范一併拘獲解送司法科經科長訊實判移第二初級檢察廳押候訊辦 
 
 
 

Page 11

 
 
[男女聚集賭博]  
　　吳金榮陳紀友潘季和李桂生孫金奎丁文元楊王氏李張氏楊田氏等男婦十八人在虹口梧州路一千二百八十八號屋内聚賭由捕查悉派探將吳等男婦一併拘獲連同賭具解入捕房飭各存洋五元保出昨經公堂傳訊判各罰洋三元充公賭具銷燬 
[分贓不匀之衝突]  
　　江北人楊益山徐小文龍金甫徐楊氏等因在虹口梧州路拾獲鈔票洋一百十五元分贓不匀互相衝突被探周瑶庭查見以若輩拾遺若不報捕違背租界定章因即一併帶放捕房並將失主黄竹香傳至捕房認明昨晨解送公廨經王襄讞與英哲副領事訊供之下判钞票給失主領去楊等四人姑念鄉愚不知定章從寛開釋 
[再誌妻女之狠毒]  
　　住居靶子路三百三十四號門牌之天津人韓文波因失業食用無看致與妻韓王氏女韓帶子口角起　被王氏母女行兇用刀砍傷身死一案業經公共公廨將韓王氏韓帶子拘案迭經騐訊候核昨晨由捕將王氏母女解請復訊先由捕房牛門律師上堂譯訴案情繼由同仁醫院醫生談以維証明韓文波由捕車至醫院騐得頭額受有刀傷二十　處左足及肩膀亦有刀傷且徧體青腫似用木器毆傷勢已垂危且年六十九歲年老血衰受此重創以致醫治無效又劇見証伍顧氏陳阿金黄咸貴陳王氏韓恩浦趙恩元等先後上堂證明當時目撃情形中西官研訊良久因時已過午判韓王氏韓帶子一併還押餘證退去候再復訊核辦 
[要求復訊之無益]  
　　吳淞路三百零二號漆作夥浦東人錢桂山於店主病故後與店主婦金頋氏私姘圖吞店業遽將氏翁金錫如用刀砍傷肩背等處並用繩綑縛棄置門外由挑糞夫姚阿榮代報捕房將錢拘案訊實判押西牢四月嗣因錢之家屬心不甘服延律師禀請公廨復訊昨晨由捕傳齊見證將錢解案聲請復訊錢延律師到堂辯護良久中西官以錢行兇人証確鑿未便寛減因判仍照原訴還押 
[私賣合産之纒訟]  
　　魏天生因王萬生私將合置地産盜賣與員緝甫復經吳將地轉賣與花布公怕迭經公共公廨傳訊因王萬生供係抵押與吳不認立契絶賣以致纒訟多年懸案未結前晚復由公廨傳訊原告延律師上堂請追被告王萬生因前往嘉興由保人投案聲明請緩吳亦延律師到堂代辯並據中人戴翰卿上堂証明前項地皮由伊作中王萬生確已絶賣與吳復據花布公所派人投案呈騐吳緝甫出立賣契外復將由吳交與王萬生絶賣與吳之文契呈核王襄讞以被告王萬生未到且未將前清光緒二十二年四月分曹永春絶賣與王萬生之文契呈核判吳交原保展芿至下禮拜二俟王萬生到案再訊並候補傳花布公所董事唐錫鈞到堂並着將由吳交與唐永春杜絶與王萬生之上首文契呈案質証再核 
[公堂祇憑證據]  
　　沈子榮因張梯雲購買乾黄不付票銀五百兩特延代表律師具控公廨張亦以沈所售乾黄磅碼不符除扣抵票銀五百萬外請追還　付價銀一百三十八兩亦延律師投廨具禀互控業經傳訊因所供理由各執判候再行訊核在案前晚復訊兩造仍各由代表律師上堂互辯多時並據張供所出收條漏載扣除包皮是判張梯雲出立收條漏載扣除包皮乃屬自己疎忽本公堂依據法律祇能憑證據定讞張梯雲着交原保限七天繳還原告銀五百兩及本案應付堂費完案 
[借用洋商牌號之糾葛]  
　　法商喇瑪而投公堂控稱華商任少山前托商人代租房屋開設舊郵票店並用商人之牌子立有合同載明以六個月爲期如有違背合同等事須罰洋二百十元今任祇開四月遷往别處開設有違合同請堂上照據罰洋任供房屋由喇代租並用伊牌子均有其事合同上雖載明六個月爲限因房東不肯租屋遷往别處現已不用喇之牌子求察聶讞員判令退去着被告於七天内將合同譯成華文呈案候斷 
[新婦不知舊債]  
　　童瑞徵投法公堂控稱前有陳姓借去洋八址元立有借據過期本利不還人亦不見現由陳妻胡氏代到求請訊追胡氏供婦人於去年始嫁與陳爲妻是否欠洋不得而知須俟丈夫由南京回申方知實在判氏交保限七天交伊夫到案候訊 
[合同仍有效力]  
　　吳同仁前向王榮記承攬包造黄包車若干輛立有合同載明一年之内如有損壞歸吳修理不取分文後吳違背合同控經法公堂訊供屬實判令交保限七天修整在案今王禀稱現雖修理完竣惟合同期限未滿請堂上准予仍照合同辦理判吳出堂費完案 
[公共公堂瑣案]  
　　招商菜館主任青海控王餘厚私收賬洋二百六十五元等情業經捕房拘案判王存洋二百七十元保出候訊在案昨晨復訊王仍延律師到堂代辯關讞員商之英領康君判仍存洋交保候下禮拜三再訊 
　　曹龍章前日行經福州路三百三十二號門牌門首悞踐該店内棄在門口膩滑之物以致傾跌曹向該店主周子山理論衝突適有工部局衞生處西人經過周即以曹冒充衞生處用人希圖拆梢訴由西人鳴捕將曹拘押昨晨解經中西官訊明前情判將案註銷被告開釋 
　　勞合路四百九十一號門牌雉妓蘇州人王沈氏偕同狎客甬人王文雲控胞弟沈成之逼令爲娼供其揮霍等情迭經公堂集訊因沈供稱係伊姊自愿賣娼判押候查核在案昨晨復訊中西官以原官告所控証據不足判將案註銷被告開釋 
　　吳連生因串黨張龍華騙取洪菊人花緞三疋由捕查獲拘案訊押候究在案昨晨復訊屬實判吳押西牢六月 
　　包榮泰因孫順發私將租赁縫衣機器質洋圖逃控由捕房拘押昨晨解案訊明判押二禮拜贓給原告 
[介紹新書]  
　　文匯圖書局所印之商律總論業已出版是書爲日本法學士律師胡霖君所編凡研究商法者得此當奉爲圭臬昨承惠贈二册書此紹介並誌謝忱 
[謝劵]  
　　民鏡新劇社全體社員定於陰曆三月十六日假座鳳舞台會串猛回頭新劇昨承惠贈優待劵二紙書此誌謝 
雜評三（訥） 
[新舞臺之浩刦]  
　　九畝地爲新興之巿場新舞臺尤爲號召商業之巨物今甫成立而即遭浩刧殊可歎也 
　　至問其起火原因則紛傳謂該舞臺排有關公走麥城戲褻慢武聖故武聖怒而焚之且有以此說投函本館者鳴呼亦可異已 
　　夫世俗之信此說者以關公有靈也吾即以有靈言之該劇所演麥城故事爲關公授首就義非關公不名譽事也演之正足以激發人義勇之心關公何怒焉即謂關公當日誤走不欲以此叚故實示人或今日所演之劇情與當年事實不符亦何至憤怒若是而焚此商民心血所聚之大建築關公之度量豈如此其狹耶爲此說者欲以尊關公而不知適以褻關公也吾嘗謂社會之迷信不足憂迷信而不明道理不辨是非則是人民知識之卑下而非迷信之謂矣新無臺之浩刧固可痛惜而社會程度如此不更可浩歎也哉 
來函 
[韋開華來函]  
　　冤哉僕營業於英大馬路亨逹利洋行八載於兹家居閘北南林里素守本分於陽曆四月六號即星期一晨八點鐘由家赴行擬搭電車到抛球場已步出華興路口（即租界矣）忽一華警飛奔而來將僕扭住（越界拘人）且云你所犯之案已經發作你知道否僕此時頭緒毫無只得問其所犯何案伊云你昨晚竊物逃走我捕你時記認清楚是你無疑我若誤捕願甘鎗斃隨後又一巡警前來僕思此時不必辯論滞則定遭敺辱俟到警局後定有水落石出孰料到局時八點十五分而警官尚高臥邯鄲而直等至十點鐘左右始行升座役輩即令僕跪下並須口稱老爺僕豈敢違拗跪下後即將被捕及誣良情形及營業與家中詳細陳說誰知警官並不研究即云巡警豈會誤拘定爾所竊尚敢抵賴（上下誣良爲竊）喝令吊打（嗚呼停止刑訊）僕只得哀求請其飭人至亨逹利詢問如有不符情願受罰伊聆言後即着人至亨逹利詢問後全行同人代白及租界店號擔保始得釋出僕竊思警局係保衞閭閻而設今反蹂躪人民誣良爲竊則不若不設之爲美幸僕經商七八年得有同人代白店舖擔保然自晨至午驚餓已非淺鮮設有背井離鄉初履滬濱者則定受一番凌辱半載囹圄或存或没家莫聞知可懼可怖何堪設想久仰大主筆伸人冤屈秉筆直書故特詳陳台前尚望登入來函一門以告我同胞之寓居華界者　受寃人韋開華謹白 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬老慶記重新開張廣告] [  天韻]  
　　啓者本號於前清末季開設京師二十餘年專售各公翎項補服早已馳名中外有口皆碑不料辛亥之秋革命驟起清廷退位本號迫於時勢之潮流巿面之影響不得不暫時閉歇遷至天津改營車業今者新政漸次推翻所有從前官場往來秘密交易一切悉仍其舊本號有鑒於是爰復不惜工本特在京師八大胡同重新裝修擇吉開張批發鑛山鐵路文武官職以至局所差缺一應俱全貨名過多不及細載並聘請政府要人官界鉅子多名爲本號幹事總期消息靈通鑽營便捷又兼理各種借欵折扣大小概請面議倘荷　中外官紳賜顧者自當格外放盤以副　雅意總之本號價值之低廉貨物之名貴較之他處實有過之無不及一經嘗試方知此言之不謬也再本號於老慶記上新加靈龜爲記四字藉防影戤務請　貴客認明商標庶不致悞　老慶記主人謹布（五） 
[全國新劇團上袁大總統書] [  揚州小杜]  
　　總統先生閣下竊維歐風東漸日尚文明民智未開首宜提倡此近世以來之所以公認新劇爲社會教育之一種也某等既負時譽不敢因循是以精益求精力求完備不獨於唱工神色加意推敲即對於佈景閒情亦無不悉心考究即如風雷雨雪日月江河雖爲造化之工而某等亦能仿造獨是殺人一事爲新舊劇中所常見爲大舞臺中之異彩向皆敷衍了事不能眞殺其頭在觀劇者固多遺憾在演劇者亦莫不歎風頭之難出也思維至再恨也如何竊查行刑權於前清向屬有司衙門行刑之人則有劊子手於民國則應屬檢察廳行刑之地則有行刑場今也前清政府既已推國民國法庭行將歸併則是劊子手之名已取消行刑場之地已裁撤加以匪徒日熾亂黨滋多通商巨埠案積如山文武衙門囚多於狗殺不勝殺秩序何以維持忙不勝忙豈足以彰國法某等代爲提憂是以疊開開議僉以爲此項行刑權最宜付與新劇團舞台可作行刑場武生可爲劊子手在官廳既省賢勞在敝團實增異彩可謂兩全其美且敝團於此尚可勉納年金若干以補國家之不足敝團既樂於捐輸國庫亦不無補助查有宰牛公司者實已開其先例爲此專誠佈懇即希 
　　特頒命令責令全國文武官吏凡有判决死囚着即就近移送該地方新劇團排入配角或爲翠屏山之海閣黎或爲血手印之銀行大班可以當夜處决若該地方並無新劇團或適值停演者可就近送至鄰邑之新劇團處决若該地方所有新劇團多至一家以上者即輪流交付處决如此則公私允稱兩便其有益於社會之教育也實非淺鮮敝團當於處决死囚之日贈送優待劵至各該衙門以便親臨觀劇監斬藉杜流獘實爲萬全灾舉不知我　大總統以爲如何尚乞鴻裁伏維 
　　電鑒不勝待命之至　全國新劇團公啓 
尊聞閣詞選 
[巴拿馬博覽會徵輯我國美術爰寫花卉房數輻各題小詩] [  芙鏡]  
　　碧桃 
　　三月西湖粉黛嬌淺紅嫩綠襯冰銷應教採藥今劉阮莫到天台到六橋 
　　繡毬 
　　飛來粉蝶自迷離月影玲瓏映玉墀若道東皇無妙手是誰團雪上風枝 
　　秋葵　剪秋羅 
　　新羅碎剪染深紅點綴黄葵奪化工好約隣家陶靖節共傾金盞醉西風 
　　虞美人 
　　嬌姿似解唱虞兮楚國夭桃笑息嬀一代香魂還戀主東風紅入憤王祠 
　　罌粟 
　　麗艶幽姿似楚妝不隨桃李鬭芬芳米囊花熟春風去爲裹東君十日糧 
　　芙蓉　桂花 
　　涉江兮贈遠小山兮留人弄秋風兮掇明月渺惆悵兮思君 
　　牽牛　木槿 
　　怪道花無瓣雙星涙結成葉如羅幄護色共舜華傾天女鈿遺翠黄姑草藉名年年離别後幽怨傍籬生 
　　白荷　紅蓼 
　　凌波仙子玉玲瓏江上晴霞又几叢白白紅紅相間處天然一幅永并風 
小說 
[滑稽短篇予爲車夫（續）] [  鈍根]  
　　予爲車夫每遇戚友必强之坐車將藉此稍盡東道之誼蓋猶酒肆主人之宴客也顧戚友堅弗欲且必欷歔歎惜曰范叔何一寒至此探囊良久出銅生此三數枚畀予買粥狀至誠懇余却弗受力辨拖車非爲貧也而戚友終弗信每日必遇每遇必畀予錢余頗厭苦之 
　　予既厭慈善朋友之餽遺又憚江北同僚之酬應予心大憤思予爲車夫求自由也今若是不樂而反苦矣於是閉門不出者累日轉念予苟弗御敝衣者若輩即不致窘予乃又變方法特製西式大禮服頭戴平頂高帽而爲上海改良特别第一文明之車夫 
　　予爲此特色蓋亦寓有深意良以外國人之馬車多令中國入戴紅纓大帽爲之車夫獨不見中國人有外國大禮帽之車夫今雖漢族光復不重胡冠而外人之輕侮猶未已也予以此鳴不平亦使外國人見之知中國之小車夫且彬彬有禮如此予御大禮服益無一人敢坐予車予乃雇貧乞兒爲車客每小時給以工資兩角乞兒受工資任予顚　摇頭晃腦不敢怨予則乘興狂奔或尾電車至靜安寺又自靜安寺至靶子場又自靶子場至楊樹浦又自楊樹浦至徐家滙途人譁笑以予爲痴西婦某氏則疑予爲車夫之王久之習見不怪漸有雇予車者惟外國男子多粗獷蹺其黄鬚揮手中杖厲聲曰克姆予視若無覩不爲動若文明國之婦女則慈惠有禮將登車必尊稱予曰密司透商克油予亦高舉其大禮帽表歡迎意及下車則給值豐厚且訂後期曰矮哀花潑米脫油愛開痕禮畢而退則予以所得資轉給道旁殘廢殘廢者叩頭曰多謝老爺予叱止之曰惡是何言老爺者官府之尊稱也予何敢當予豈老爺哉予車夫耳 
　　一曰有美國小兒纔六七齡招其小手喚予予抱之上車兒白而肥顔紅嫩如平果睫毛長寸許毛裏雙目炯炯如貓兒眼頸間之肉擁出頷下作三四疊肌膚猶帶乳花之香予愛之甚乃返身向兒車不以挽而以推且行且玩效西巡之推摇籃不覺遲遲我行兒本自小學校出欲歸家午膳者自登予車至晚八時始抵其家母盻之久焦急欲死問何濡滯乃爾兒躍趨其母指予而言曰個先生道予游玩在彼家中晚膳來也母喜訝交作予笑謝而退 
　　巡捕之於車夫幾視爲怒時之消遣品一日有某印捕驅逐空車予行稍緩印捕即揮一拳來予側身避之又起其右足踢予予躍出車外彼踢不中右足懸空而左足適蹈香蕉皮滑不可駐砰然一聲如倒翁仲爬撑良久始起老羞變怒揭予車後之照會而去彼以爲予必拖車以從也予適意興闌删急思歸去不願與此煤炭店老班作無謂之游戲乃棄車路隅閒行以返 
　　予棄車不止一次猶憶六月三十一號之晚碧天如洗清風徐來靜安寺路一帶驅車納晚凉者往來如織西人某某一肥而矮一瘠而長雇車同行肥矮者坐予車二人偶語及中國瘠長者曰支那風景殊不惡肥矮者曰然惟共人民多遇蠢只合作奴隷予聞言大憤兩手力掀其車車從頭上翻至背後肥矮者噏然仰跌於地予則邁步而逸後閱西報知此人已入醫院跌時頭着地太重短去頸項三寸云 
　　更有一次棄車則历傍晚腹飢適經泥城橋畔予入巴黎飯店晚餐停車門外餐畢而出則車已不見不得已乃向亨茂洋行雇得汽車一輛乘之而歸 
　　外國水兵往往乘醉坐車不名一錢予遇此輩賜顧必令先給車資且索價特昂一日遇某水兵於跑馬廳欲乘車至黄浦灘予索價兩金磅水兵笑曰汝　語耶使我爲車夫汝给兩磅如何余立應曰可探囊出兩磅與之彼水兵亦信人恥食前言乃竟爲予挽車而行由南京路逹黄浦灘焉此實爲上海人力車史上獨一無二之大紀念也 
　　閱者當知予爲車夫資望極淺惟恃金錢結納遂　然爲人力車界之代表民國成立之後三年上海開人力車夫聯合會予被推爲正會長自維庸惡陋劣深慮弗克勝任生平又未嘗一至外洋留學執得車夫大學畢業文憑惟人力車夫之伯里璽天德不重新學術而重舊經驗予遂援筆爲此小說蓋亦自炫其經驗云爾 
[短篇紀事虚驚] [  天韻]  
　　隆！隆隆！！隆隆隆 
　　斯何聲乎斯非戰時之炮聲乎何爲入吾耳鼓也 
　　未幾而隆隆之聲且大作連續不已 
　　忽聞東隣女兒大呼曰阿毋炮聲震耳其殆爲打仗耶果爾將如之何 
　　言未畢焉隣婦亦連喚其子曰兒速起兒速起外間炮聲甚急必有戰事汝父又未歸其奈何 
　　於時東隣母女二人來叩予門呼予妻曰嫂嫂事急矣汝不聞炮聲乎此與去年六月十九晚之聲浪保異必爲開仗無疑不虞日間寂無所聞而竟猝然交戰也汝家兒已睡否速促之起言時齒震震有聲 
　　西隣婦亦來曰爾等首飾衣服曾否檢齊予驚慌甚正不知收拾何物而後可頃從窗穴窺之見火星迸發戰地必不遠也 
　　予家傭婦攙言曰孽哉一次遭難猶爲未足欲爲二次之绩耶 
　　予妻曰顧其聲不在南而在北何哉 
　　西鄰婦曰子何迂乘夜襲撃焉有一定地點 
　　方言時砲聲愈迫愈厲細聽里外人聲鼎沸有如潮湧 
　　於是里中號呼聲告語聲哭泣聲翻箱簏聲傭婦宣佛號聲小兒啼聲與外間之人聲遠來之砲聲融成一片爲境至爲愁惨 
　　予妻乃顧予曰予曷出探之以一覘其處實并視馬路中作何景象倘遇巡土可往詢也 
　　予曰既辦共聲自北來可登屋後晒臺遥望之衆皆曰然因啓樓門出至臺上則見直北火光燭天轟然一聲火星升入空際幻作散花形形色色光怪陸離不可思議蓋一望而知爲燃放熖火也　　予乃恍然曰噫我知之矣諸君母驚非戰事也 
　　予妻急詢曰然則奚爲 
　　予曰今日爲西商團紀念日此時正在與高采烈之際予等所聞砲聲非他特彼之燃放燄火耳前日予見報端曾載此消息證以目前所見益信 
　　衆皆責予何不早言使彼等飽受虚驚實則予早望之今始憶及耳 
　　自是君疑漸釋人心路定已而里中人有自北歸來乾所言更爲詳鑿衆始確知其爲誤會遂各帖然就寢 
　　予乃援　述此書既竟聞壁上　聲方　錄　十一下也　 
 
 
 

Page 15

 
 
   
 
 

Page 16

 
 
   
 
