# 1906 - 64 - 4911814

 

Page 1

 
 
[電傳上諭]  
　　二月十六日奉上諭此次京察一等覆帶引見各員内除宗寳海錕陸嘉晋周爰諏呂佩芬魏普熊余堃王廷口陳瀏長明全順謙順博啓圖林景灝隆端陶福同敦崇德對善銓樂善戈炳琦魏聯奎王世琪長潭桂森銘勳福蔭鍾青聯口善英黃昌年夏敦復母庸記名宗室錫嘏著以四五品京堂用宗室定壽玉麟寳銘均著以五品京堂用宗室載林潤昌顧芳翁斌孫李士鉁貴福于齊慶吳蔭培趙惟熙李傅元沈曾桐陳伯陶夏孫桐全興榮肇傅嘉年徐承焜朱有基卓孝復魏震劉元弼李春傅英傑奎弼文綬傅蘭泰李馨國李經野沈潛程利菱劉果玉山景倩高樹枬胡遠燦思潤來秀英勛英秀曾鑒段書雲徐宗傅英俊瑞齡嵩連王毓芝于宗潼祿顯元瑞景漮英煦雙壽成昌杜本崇常清孫紹陽均著交軍機處記名以道府用欽此同日奉上諭周馥奏持叅庸劣武職請分别懲處一摺南洋常備軍第四標第二營管帶補用副將易口口短發餉銀貪鄙無耻著革職發往軍台總台官候補都司陶鼎侵蝕截曠貪婪胆大著革職發往新疆效力贖罪淞南營遊撃周廣才老邁昏庸著勒令休致安徽撫標中軍叅將尹嗣興南淮營遊撃曹廣榮潛山營守備薛鴻範人地均不相宜着一併開缺另補餘著照所議辦理該部知道钦此 
[電傳宮門抄]  
　　二月十六日召見軍機范廣衡 
 
 
 

Page 2

 
 
[論蘇藩司加收地丁事]  
　　前日本報載蘇藩司批各州縣請變通徵收章程辦法。其於各州縣無藝之求。斥之甚力。可謂能知政體矣。顧其中有謂本司已通籌補苴之策。詳請院憲具奏。自光緒三十二年上忙爲始。卽將規復銀價錢二百文。撥歸各州縣以資貼補。其賠欵隨忙每兩另行帶收錢二百文云云。是則記者所不能無一言以爲地方大吏告也。夫州縣辦公之費。不可竭蹶。固應在體恤之列。卽一省田賦之有所加徵。不一諮訽於地方人。而徑田在上者一二人擅自决議。此亦專制政體之故例則然。不必爲蘇藩司一人罪。顧我所不能無言者。一則在於一省之度支出入。當事者未能宣布。俾衆周知也。查蘇省奉派賠欵二百五十萬。丁銀規復外。有鹽課加價。有房捐。有土藥稅。有烟膏捐。外問議者。竊竊謂所入之欵。浮於奉派之數。且房捐烟膏捐等欵。他省。多爲地方公費所取資。而蘇省獨羅掘淨盡。其中層層侵耗。尤莫可。究詰。雖曰財政窘乏。不得已而出此然聞省中庫欵支銷之浮糜者。依然如故。而民不能問且外銷之欵。部中亦不能詰。是猶公司之經。理。人。平日不以其清帪報告各股東。而虧折之後。則攤派於各股東。是卽爲之民者。安能無取盡錙銖。用如泥沙之疑也。一則在於視地方新政應辦之事過輕。而見好屬員之心太重也。夫以今日銀價之貴。錢價之賤。在州縣所得。較之前年誠不復可比。然州縣之所恃以爲辦公費者。本不專恃此也。漕米之每石加錢一千文。卽爲辦公費而設。銀價卽貴。不過少其赢餘耳。尙不至有所虧折也。特今日之州縣。自捐納以至營謀得缺。所費貲本亦復不少。昔日所視爲一宗好貿易。將到任而取償之於官者。其慾望甚奢。及錢價驟跌。所期望之利益。忽焉驟減。故皇皇然羣謀所以變通征收章程。以保其利益。非必有不可終日之勢也。至於地方新政應辦各事。若學堂若警察若工藝局若鐵路經費。此皆一日不可緩之事。徒以地方公欵甚少。無力舉辦。而大吏且不敢倡議加徵之於田。推其意必曰是跡近加賦也。故不可行。夫加地方之賦。以辦地方公益之事。而可以救大局之。危亡者則不肯爲加賦以貼補貪得無藝之州縣。則勇爲之雖欲不。謂其爲民之意少爲官之意多。不可得也。竊謂事窮則變。當此新政萌芽之始。宜乘州縣去就較輕之際。令其將每年出入。和盤托出。與地方紳士公同經理。遠仿古。時嗇夫收稅之義。近法各國地方自治。之制。視缺分之繁簡酌加一定之飬廉。合一縣之財以。爲一縣之用。而與一縣之人共和之。此上策也。否則删除各州縣在省之陋規。與夫省中一切浮縻之開支。而以全省出入與各州縣出入之數。詳示。於民。其實係若瘠之缺。則酌予津貼。仍仿直隷之例以地丁加増之。款。分撥地方興學之用。如是則地方大吏貼補州縣之舉。其不得已。之心。可爲地方人士所共諒。而一切新政之待舉者。亦不至偏廢。庶乎其能盡地方大吏之責矣。非然者。以江蘇爲江南富饒之區。可以予取予求。不汝瑕疵。但知爲補苴一時之計。而不顧一加之不可復减。貽我蘇民子孫之累。我蘇之民亦永不能忘也。 
[本館接到黑龍江將軍奏興築鐵路專電]  
　　十六日辰刻到北京專電云黑龍江將軍程德全奏請興築江省鐵路奉硃批該部議奏（孔） 
[本館接到黑龍江將軍奏設工藝局專電]  
　　十六日辰刻到北京專電云黑龍將軍程德全奏於江省設立工藝局奉硃批商部知道（孔） 
[俄人侵畧黑龍江伊犁之遠謀]  
　　十五日北京電云駐俄胡維德欽使日前電告外務部云俄國政府以黑龍江將軍及伊犂將軍竭力整頓政務訓練新軍足見中國注意邊防將於俄國利益有損刻已飭令在該兩處俄員防範中國之舉動保守俄國之權利譯字林報 
[列國對清之警捕]  
　　自南昌敎案起後南清地方排外之風潮更爲可慮各國政府以上海香港爲警備之中心點美國比律賓艦隊司令長官旗艦及戰艦一艘又德國艦隊司令長官旗艦及巡洋艦二艘一二日内卽到香港入口英國艦隊之巡洋艦二艘及以下之驅逐艦八艘砲艦三艘上禮拜抵香港停泊預備一有令下卽行開動又美國巡洋艦兩艘德國驅逐艦第十九號亦於两三日内進上海口英法各有假用砲艦一艘於上月二十八日出上海急駒九江蓋長江沿岸列國政府警備最爲注意英之河用炮艦數艘及德法某某各砲艦已於月前游弋長江各方面繹絡不絶又有美國某砲艦亦於數日前抵長江譯大阪朝日新聞 
[日本駐京公使更調述聞]  
　　東京電云近日有林權助氏派爲駐清全權公使之說内田公使交代後轉任何處現尙未定譯大阪朝日新聞　 
[西埽著書排美]  
　　西婦士蔑氏博士受紐約大學堂勤尼技之聘委查美國華人之歴史擬成一專門之書以資考鏡該婦在金山埠考查一歲凡涉華人之史記無不詳細查備著成數百頁現該女以其手著之稿册交伍盤照牧師參訂此書印就固足以暴美國之罪於天下而亦爲我華人之臂助也錄中西日報 
[續獲漳浦閙敎會匪厦門]  
　　漳浦閙敎之天地會前經上憲檄調勇丁數百名馳往剿辦先後擒獲匪黨十四名訊明 
 
 

Page 3

 
 
錄供電禀各憲就地正法兹又續獲副頭目一名亦已訊明供認聞該匪現已押解漳州府過堂不日亦須明正典刑云（理） 
[國民捐之踴躍京師]  
　　户部銀行自代收國民捐後卽由慶王捐銀二萬兩於是官民之捐助者紛紛而至有萬兩者有數千兩者有數百兩數十兩者等而下之則有數兩數元及銅元數枚者其中固以满人爲多而漢人亦頗不少並有臧獲妓女等亦皆踴躍樂輸赴銀行捐助亦可見我國民之好義矣银行逐日有清單報告本報以限於篇幅不及備載故紀其大略於此（容） 
[十五紀粤省籌集路股事]  
　　初八日愛育堂集議一議招股册章程曾否盡善如無大誤卽刋派二議創辦人應如何爲合格卽請公同决議三議公推三二位往港與港商酌議招股四議凡獻議須請列明姓名住址以便本公司具柬請到公同參訂五宣讀港商招股收銀公啓附港商公啓粤漢鐵路由粤商集股自辦省垣已得五百餘萬兹擬在港分設代理請各行號殷商担任招股收銀義務事關全省公益諸君諒表同情如荷贊成祈書知允計開允給圖章担任者列左鴻裕銀號公源行廣萬祥泰豐銀號公有成廣茂泰明新銀號昆茂行萬安公司日昌銀號元發行萬祥源恒記行合興行德成行乾泰隆（來）初十日愛育堂條議第一條前期陳惠甫君獻議創辦人資格其意欲十五以前交小股踴躍應否照陳君之議推舉抑由各行各堂担任設法催交衆議　各行各堂代表員設法摧交第二條初九日由鐵路公司交來銀三十員備交爨用但常川駐所辦事各位多謂願當義務自備膏火將來爨用均派衆議常川駐所辦事各員膏伙由九善堂先行墊出俟本公司開辦後如數交還第三條馮逹宸承衆公推爲鐵路書記員事關公益願當義務不受修金繕校梁諾琴亦表同情衆議馮梁兩君照送脩金第四條初七日岑督照會總商會因黃沙至高唐幹路一段刻未竣工計需銀六萬元左右便可行車並延聘日本工程師小松氏訂六個月每月薪水伙食三百六十元官擬籌欵興築將來商股集成接辦所有官欵卽由商股如數歸還等語現在應否由商辦小股先墊六萬餘元禀請接築請决定衆議下日再議（張） 
[各埠認股函電]  
　　初八日天津電云粤漢鐵路總商會鑒敝同志廣益社認股五萬元遵章繳欵請掛號辦法若何詳覆如歸官辦免議天津軍醫學堂徐華清洋務楊傳齋同日海防電云來電悉先認萬二路股墨信詳同日汕頭電云總商會鑒路歸商辦衆情踴躍請發簿集股汕頭商會叩陽同日濱角電云廣濟醫院函電悉已電京紅現設局招股頗踴躍數續報速寄章程後賜函電請交廣肇惠嘉全體公叩初九日接翁源商務社初一日來函大意謂粤路擬歸商辦全賴諸君熱心現本處各商認定股銀一萬一千一百五十份請誌記以昭信實惟現在小股之項匯交省城某處與及路股章程如有辦法統乞詳明示悉俾得遵舉（張） 
[臬批陽湖主簿移駐情形蘇州]  
　　荊溪縣顧元亨禀復陽湖縣主簿移駐梧桐山一案請如該紳等所議母庸更改經署臬朱廉訪批云查陽湖縣主簿改歸該縣移駐梧桐山係奉督撫憲會奉並經政務處會議奏奉諭旨欵遵辦理之案自應在該縣境内於梧桐山附近地方扼要駐紥前據該縣具詳卽經詳明移行遵照在案移駐主簿各分汛地劃清界限則事有責成安能推諉更無所謂窒碍若謂該縣原有巡檢足資緝捕則二十八年該山匪徒竄擾四出搶掠該前縣倉皇失措請兵會勦其時巡檢安在哉前院憲會議具奏必因地無專責任令匪類嘯聚以致飬癰貽患是以 
移設專員以靖地方來禀反謂添設主簿地無專責恐致混淆諸多窒碍等語所言如在夢中直不知此係奏案現當如何收朿卽該紳董等禀奉撫憲批示雖有民情不順何必强議移駐之語然因案經奏咨必須妥爲酌辦是以特飭該縣會議詳奪豈以母庸更改四字卽爲妥議酌辦耶批飭常州府將該令嚴行申斥責令振刷精神留心政事母再颟頇致干咎戾一面仍飭統查原案妥速議復（永） 
[督批監造快船江寗]  
　　前南洋訂購日本川崎廠淺水快船造第一號江元時奉飭派饒千總懹文赴東監造現在訂議續造三船約計該船起限三個月便可安上龍骨興作大工亟應派員前往監造由籌防局具禀江督略谓爲時已促似應派委俾便料理起行是否仍派饒懷文以資熟手并請蕯軍門挑選學生隨同前往之處伏候裁奪等語昨經江督批云如饒去應派員接替江元請蔣監督卽函蕯速派（每 
[准撥第十三鎭移隷江北清江]  
　　江北提督劉永慶以江北地方遼闊恐兵力太單不敷分布特咨請練兵處酌撥陸軍藉資防守練兵處准咨派撥第十三鎭練軍移隷江北並將辦理情形具摺奏陳奉旨依議（呂） 
[鎭江營官命案已有和意蘇州]  
　　鎭江常備軍第四標敎練官韓姓身死不明騐係受毒等情奉督憲札飭提省審辦經臬司飭提案内屍親及營官陳明山妓女梁小金子等解省發委蘇州府督員審辦迭記前報現經讞局委員吳秀芝司馬提集兩造質訊究竟該敎練官韓姓如何受毒如何身死皆稱不知卽屍親亦不能指實迭次研訊已十餘堂毫無端倪現聞委員吳司馬已當堂諭令營官陳明山等設法湊錢若干給付屍親將就了案（永） 
[商部乙已年紀事簡明表附發給礦照表九續]  
　　開礦執照礦地礦質　　　　　　　　　領執照人　　　　　給照日期 
奉天海龍府屬松杉岡十處　煤礦　張绍華秦德恩翟壽廷　正月廿四日　　　　　　　　　　　　　　　羅玉潤關永年劉魁一　　　　　　　　　　　　　　　楊濟春李茂勝史璧臣　　　　　　　　　　　　　　　郭士有　　　　　　直隷曲　縣野北村　　　　煤礦　張鵬元陳念新趙文祥　二月初六日　 
 
 

Page 4

 
 
直隷阜平縣炭灰鋪村　　　　　煤礦　周萬然張玉瑢　　　　　二月十五日直隷臨城　　　　　　　　　　煤礦　華比合辦臨城礦務公司　二月十七日江蘇句容縣龍潭　　　　　　　煤礦　龍潭官鑛局　　　　　　二月廿五日安徽涇縣窑頭嶺　　　　　　　煤礦　張榮舜　　　　　　　　三月十七日張家口廳屬海拉坎山　　　　　煤礦　景浵楊鈞宸　　　　　　十月十一日安徽繁昌縣强家山　　　　　　煤礦　吳德懋　　　　　　　　十月十四日安徽東流縣喜山𡶄飬山　　　　煤礦　陳啓昌楊炎華　　　　十一月初六日 
[中俄會商交收東三省全案（未完）]  
　　八續二月十二日光緒二十六年十二月初五日午後二點鐘率繙譯陸徵祥往晤外部大臣拉　斯獨夫寒暄畢楊云貴大臣近晤見外部大臣否拉云昨晚吾晤見户部大臣渠將日内與貴大臣相談之語向我細述一遍楊云户部大臣已允將暫款批准一節作罷拉云户部大臣十分佩服貴大臣故此事格外遷就足見眞心交好楊云我心甚　户部大臣與貴大臣我亦十分佩服兩大臣交情我極看重拉云暫款批准既遵貴政府之意作罷異日商議正約貴大臣務勿阻難楊云如正約各欵均在情理之中自可梠商政府亦無不允我惟有一一請示政府斷不敢從中阻難我昨告户部大臣亦如此說未知約欵何日可以備就拉云户兵部已將約欵底稿交來我尙須細心斟酌一番務期和平易行两國有益大約尙須十日可以送閱楊云貴大臣之言甚合我意條欵總須斟酌和平方可施行無礙中國亦易允從商訂必可較速拉云此言極是楊云現暫欵批准一節既承貴大臣與户部大臣允許作罷我當即日電告政府拉云請勿阻難正約一層亦乞一併告明政府楊云貴大臣之言我必逹到拉云貴大臣常接京電府上想均平安楊云承關切舍間幸未遭焚掠人口無恙惟舊業蕩然拉云爲之奈何尙有挽回之術否楊云國事如斯家於何有只可聽之拉頗爲之動容言畢握手而散以上爲第八次會議情形　　　　　　　光緒二十六年十二月十六日午後二點半鐘率繙譯陸徵祥往晤俄外部大臣拉　斯獨夫寒暄畢楊云貴大臣近接北京信否拉云無甚信息惟貴政府現將盛京增將軍革職該將軍既與俄武員接洽辦事訂定暫行條欵此次革職明係與俄爲難當電飭格使向貴政府理論深盼此事早寢免生枝節累及大局楊云該將軍辦事專擅咎有應得此次與貴國武員接洽辦事曁派員訂定條欵並未奏明政府即伊所派之委員擅行畫押亦並未禀明將軍致政府竟未知有此暫行條欵前既承貴大臣允將批准一節作罷想此事政府不致深究拉云請貴大臣電告政府從速寢事免損本國面子此明係與俄爲難必致激怒武員彼等必謂中國又欲與俄尋釁矣楊云此係國家責備本國官員辦事專擅與貴國毫不相關拉云無論貴大臣如何解說本大臣終執定此看法請電告貴政府速將該將軍留任免予逮治楊云該將軍於此事之前已改調　寗倘現赴江寗新任只是遵照前旨拉云刻下總以不調動爲妙楊云我當照貴大臣所稱即行電報政府此事與交還伊黎崇宮保之案情形相同但崇係頭等公使被議因有損貴國面子曾予赦免此次所派之員並非頭等全權大有區别拉云我亦記得此案今昔情形不同彼時貴國並未與俄開釁並未攻犯俄邊界及拆毁鐵路楊云貴大臣係得誰電報拉云本大臣接阿水師提督來電畧稱增將軍因與俄武員訂立暫行條欵朝旨責備現當離任赴京候審將軍之任應由他員署理中國此舉明係與俄爲難等語兵部亦接阿提督電報甚爲不悅謂中國有意尋釁我謂已電飭駐使向中國政府理論並當請貴大臣轉告中國政府等語渠色始稍解楊云貴大臣與我開議如仍用暫款各條朝廷亦必責備拉云總不令貴大臣爲難我現在斟酌約稿如是之久即欲顧全两國務期妥善不使两國吃虧現將擬定草稿仍送户兵兩部查閱務望貴政府明白本國皇帝之好意满洲雖用兵力得來仍不念前嫌决意交還乃貴國起首先與俄爲難未免背本國皇帝之好意况將軍辦事亦有難處何不爲伊一想刻下满洲全在俄武員手内伊不欲另滋事端不得不和衷了事楊云我即電告政府想此事政府必可從寛免究惟所云與俄爲難一層實屬　看須知官員辦事不善經政府責備亦各國常有之事貴國派員倘有誤事之罪想貴國亦必究問拉云無論如何辯解我之看法不改請貴國勿以小事不忍致誤大事楊云刻下與满洲　電已照常便　否拉云阿提督電係前四天之電昨晚接到楊云前托貴大臣代　三將軍　　無　電拉云前電即　　發楊云所擬條欵何日可以備齊拉云下禮拜可就言畢握手而散以上爲第九次會議情形（未完） 
[摩洛哥會議]  
　　字林報即十五日倫敦路透電云愛耳其西亞斯會議時奥國會議員獻議謂警察歸法與西班牙管理則警察總監應用一瑞士人或荷蘭人充之德男爵雷得維士君云倘法與西班牙管理警察而仍由各國監視則伊亦接受且謂馬其頓與中國亦皆證明此事由歐洲各國執堂之有益法員李佛耳君則謂愛耳其西亞斯會議如允從法與西班牙管理警察則法于各國商務之利益已備有切實之擔保伊並信奥員之條議實爲德所慫恿者也○文匯報云法國以奥國會議員所陳用瑞士人或荷蘭人爲警察總監一說爲繁雜不願接受惟其餘各事尙可有和平之結局○奥國會議員所上警察問題和平之結局大爲衆人所悅服如照此辦理則摩洛哥各口岸之警察有四處爲法國警察員有三處爲西班牙警察員其警察總監將派駐于客蕯俾蘭客地方 
[法國政界之更動]  
　　羅佛曷君仍任執政大臣之職直至愛耳其西亞斯會議定局爲止蒲其曷思君願繼接其任 
[英日感情]  
　　十六日倫敦電云駐英日本公使林董權子爵請假回國英伯爵梅約君設筵祖餞陪座者極一時之感英伯爵于席間稱頌林公使所辦之事並盼公使歸途既速且安林公使答詞提及英日同盟實爲保守世界太平最善之法云 
[交鄰有道]  
　　英伯爵梅約君交給林公使梅恩市廳第一批所捐賑濟日本災荒英金五千磅統計林公使所收捐欵連此欵在内已有英金一萬五千磅此外英國銀行亦曾捐助英金一千磅 
[法修條例]  
　　法報云法總統降諭修輯登錄印度支那人民服從公役之條例譯文匯報 
[意國内政]  
　　十五日倫敦電云意大利國議院開院時首相桑尼諾君宣布整頓南省之政策甚多内有收購鐵路一條又減輕地稅一條葢所以免民人之移居他處也 
[英國内政]  
　　十五日倫敦路透電云英大員克姆潑俾耳倍門南君於下議院聲言籌給議員廉　一說其命意所在彼亦認可惟英國政府尙未能見諸施行以既非其時亦無此欵也 
[英藩行程]  
　　十五日東京電云英藩矮瑟親王昨日抵神户該處市長及僑居之英民皆到塲歡迎該親王將於西京勾留四日 
[戰勝慶典]  
　　十五日東京電云日本满洲戰勝之年例祝典將於明日舉行東京各處民人均設筵相慶 
[適從何來]  
　　十五日東京電云满洲船中國水手房内忽查出手鎗二十支彈子一千顆 
[日使抵韓]  
　　十五日東京電云日駐韓總監伊　　已於今日覲見韓皇 
[神户火灾]  
　　十五日神户電云該處東亞旅店之支屋於今早失火所有損失計值日洋十五萬元惟並未傷人 
[英國富庶]  
　　十五日倫敦路透電云據大英國户口册所載則大英土地現得十二兆方里大英人民現有四百兆譯字林報 
[誌謝商務印書館惠贈小說]  
　　足本魯濱孫飄流記探險之書此爲第一歐洲人家弦户誦之而哲學家尤動必引以爲據則是書不僅作小說讀矣○車中毒鍼是書分十四回述車中一案情節離奇譯筆亦曲折如志○桑伯勒包探案是書計共十二案按泰西小說類多述偵探事情實而事奇故往往耐人尋味此亦其一也而叙事尤簡而能明（容） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鐵路招運石屑蘇州]  
　　寗滬鐵路自長洲望亭鎭起至崑山一帶路中所用石屑尙未充足現經總局出示招商包運石屑（且） 
[部頒銅元模到浙杭州]  
　　日前黃玹璘大令由都領到當二十當十當五大小祖模三種當由提調顧公度太守將從前遣故工匠復　招集擬於下月初旬開工（陳） 
[嚴催劈分頭帮屯田揚州]  
　　揚州劈分江甘兩縣屯田伍丁林坤等意圖隠匿串出張希伯渾以江都四成甘泉六成朦混了事前經寗藩飭府督縣查明禀核在案現又奉恩方伯札斥如再因循庇　卽行叅辦（引） 
[水提中軍會算交代厦門]  
　　水提中軍本蘇桂森參戎實缺蘇調署海檀恊鎭後署任者有三且歴數載各署任交代各欵從未盤結現由提督飭蘇並署往之李彭謝三參戎來厦面同會算（中） 
[改易新軍名稱蘇州]  
　　蘇省常備軍第二標第四五六營現下將次成軍督練處擬改管帶幇帶爲督隊官每營一員哨弁改爲隊官每營四員什長改爲排長每營十二員文案改爲書記官每營一員添軍醫官一員醫生四人刻已由蘇撫批准（且） 
[飭拿造謠阻碍徵兵鎭江]  
　　兩江督練公所札委吳介璋在常州設局徵兵祇招到三隊赴寗尙未足額近日應徵者不甚踴躍聞係爲謠言所阻刻由徵兵官禀請省憲飭常郡城鄉各紳董轉向士民剴切開導以期尅日成軍一面由地方官出示嚴拿造謠之人從重懲治（簡） 
[警察局加捐清道鎭江]  
　　常鎭道陶札委郭令曾同洋務警察両局寛籌整頓警察經費郭令爰卽邀請各商董會議先在路燈捐内酌加一百餘千文爲警察雇夫凊道費用各商董以清道極於民生有益咸願加捐贊成斯舉（工） 
[白日搶刧揚州]  
　　十二日午前有某錢鋪夥向同業某鋪收取洋錢一百數十元行至東關街爲甘泉署役夥小梅紅搶奪而去由行人不平扭赴警局經袁總辦追出原洋責三百板枷十日（引） 
[接辦洋務會審厦門]  
　　洋務局兼會審委員張文川太守現調辦漳州稅釐總局所遺洋務會審一差由金學獻太守接辦（中） 
[紀桃源縣杖斃蠧役事湖南]  
　　常德府桃源縣羅令自去歲八月蒞任後見該縣警察腐敗亟議籌欵改良另募警兵派員弁認眞操巡該縣有快班散役王左者素稱兇橫慣以飬賊分贓爲生計至此無所施其故技屢欲與警察挑釁以圖報復臘月初旬適大令 
臥病該役乃夥同總役艾順糾集痞黨多人徑向警局滋閙任意咆哮至將警弁圍在縣署意欲持刃刺殺幸警勇救護遂將警勇毆傷奪去號衣等件復敢在縣署竊取洋鎗數枝反大張筵宴邀請平時聯結之劣紳及一切無賴紛紛議論聲稱欲與警局爲難大令病愈 
後適奉道憲韓觀察札調赴郡商辦要公遂將此事面陳道府均飭嚴辦旋又密禀省憲奉撫憲電諭無稍姑容大令回縣後卽將首犯王左立斃杖下並將夥犯艾順責押嚴懲次日卽將全案詳情出示　諭以儆蠧役（車） 
[官塲錄要杭州]  
　　浙江衢州鎭總兵方友升病故遺缺委海門鎭總兵王書選調署而以督標水師營叅將吳鼎署理海門鎭總兵缺浙江瑞安恊右營守備缺委外海水師雲騎尉方智仁奏補署龍巖州黎景嵩期满調省委本任知州劉玉璋回任供職（獨） 
[府訊冒官搬取僧寺物件案蘇州]  
　　前報紀警察工程委員歐陽　冒官朦差浮報工價及靈　寺僧人禀控搬取物件飭府提訊兹經府憲許太守督同吳明府其昌在發審局研訊訊得歐陽　功名是實惟未經報到朦請差委候詳上憲核奪王靈　寺僧所控搬取物件一案歐陽堅不肯認該僧稱他物雖無証據其報銷帪上有以銀六十兩購買之銅點一枚鐫有靈鷲寺三字此乃眞憑實據求請明鑒吳明府得供並不駁詰歐陽不知具故（且） 
[派員密查關卡稅務鎭江]  
　　新署常鎭道陶日前札委幹員分赴洋子橋及揚州泰州卲伯如臬中閘白塔河等處各關卡稽查稅務弊竇各員均已於初五日禀辭就道（再） 
[勘辦釐捐局控案揚州]  
　　東關門外灣頭鎭厘局司事索詐未遂於扞查時將船底戳通淹損貨物船户憤極赴省上控甘泉縣宋令奉到省憲嚴札乃於十二日出城勘辦（聞） 
[董令以吞欵受窘漢口]  
　　黃陂縣令董幼維因侵吞學堂公款致動公憤營務處參贊員藍天尉係黃陂人與董大起衝突董大爲所窘現雖百計磋商迄未妥洽云（亦） 
[遊歴學生禁會受辱寗波]  
　　鄞東鄉姜山地方民人信崇廟神每歲春季有迎神賽會之舉現有遊歴日本學生陳冠羣禀請寗府喻太守出示禁止鄉民大憤羣至陳姓家吵閙將什物搗毁並將陳學生掌頰陳因受辱過甚遂禀控府尊日昨鄞縣高令親往該處禁會甫至有百餘堡民人羣向大令籲求大令當傳該處耆老諭以不准扮演女擱報馬一面傳陳姓宗長將陳學生受辱事調處（故） 
[飭查建昌府土匪聚衆滋事九江]  
　　聞建昌府屬有土匪聚衆滋事經南城縣貢生陶紫瀾密禀江臬詳陳該匪情形余廉訪卽飭建昌府迅速查明嚴拿究辦并獎勵陶生（本） 
[渡船不准逾額載客厦門]  
　　厦門與鼓浪嶼遙隔一水港面頗闊來往人多两岸渡船如梭如織前每渡船載客八人每人渡資八文以每遇狂風時虞傾覆現訂定新章每渡只准載客六人渡資每人十文不許過額多載如違提究（申） 
[撃鼓鳴寃蘇州]  
　　江陰人韓某之妻某氏向在蘇城莊家巷某公館爲傭日前韓某到該公館探訪不料主人喝令將韓綑毆受傷韓怨極奔至長洲縣大堂撃鼓鳴寃陳大令諭飭補禀候核（且） 
[舟子遭刦吳淞]  
　　昨北風大作此間浙寗釣船裝載蛤壳回甬駛至淞口遭風傾覆船子五人急駕舢板渡岸船貨飄流無蹤又有小工百餘名用行風船揚帆至砲台灣適被某小輪撞翻（川） 
[今日尙有各省新聞及本埠新聞均列入第三張閱者注] 意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
 [G欲印五彩地圖銀錢票月份牌及照相銅版者鑒 
本舘現從日本東京聘到精做五彩石印照相銅版工師十餘人製出各件極蒙大雅嘉許各省官商如有欲做以上各件者務請光臨無不價廉物美以副雅意伏乞 
垂鑒上海商務印書舘謹啓 
　　黄醫生一百零五日尅烟纖丸發售廣告 
啓者本藥房經理發行黄勝之百零五日尅烟纖丸功騐非常靈奇無比不求近効但奏緩功且純用緩攻之藥配合絶無嗎啡土皮在内實爲近日市上所售之各種戒烟丸所絶無而僅有者也盖烟瘾之得由於日日吸食嗜烟成瘾非對時吸百日以外不致有瘾而市上所售之戒煙藥急在速求効騐以致往往和入烟之原質在内藥有原質以致抵瘾則有効以之除瘾則不靈此戒烟一事華人視爲畏途者也黄醫生所製之百零五日尅煙纖丸發明成瘾之由照人身腦氣筋來復之期製成此等纖丸按單吞服須至十五星期一百零五日一百零五日之久不知不覺自然而然掃毒丢鎗發前人所未發則其藥必對症無疑近來各省實行戒烟若不早戒著廢民之衣爲人類所不齒凡世之爲烟所累者請早購服可也○大瓶貯丸八百粒售洋一元每打十元○小瓶貯丸一百五十粒售洋二角每打二元烟瘾一錢服丸十五粒一切另詳仿單外埠批發代售請函訂可也總經理發行所上洋三馬路萬國大藥房謹白 
　　日本桐生廠製造花素緞廣告 
本廠揀選頂上最純細絲精造各種花素緞疋顔色鮮艶永不退色久已中外馳名南北洋長江本埠各客號如蒙賜顧自當格克已各種緞樣齊備貴客定貨請駕臨敝帳房面議可也上海江西路長興里隴西勸業塲經理 
　　壹百零亞日尅煙瘾新聖藥觸目驚心 
嗚呼君不見四百兆衆聰秀之種成瘠　君不見四百神州膏腴之地變焦黄一豆燈一竹管國脉民膏非牋喪束手坐待分裂慘　芳擷百艸尝卅年始淂剋煙緩戒之奇方換血肉滌腑臟黑闇遺毒都埽盪前睡後醒國勢張雄獅一吼轉弱而　强 
黄醫士一百零五日尅烟纎丸淺近説 
呵唷我從太平洋趁船到吴淞抵上海在馬頭上一看祇見層樓高聳金碧輝煌好一個通商塲呵忽見一羣華人鳩形鵠面我心裏狠希奇在本國常聽見人說中國乃是一個開化最先的國人民乃是炎黄貴種最是聽明俊秀的到如今何以弄到這種似人非人模樣實在希奇實在詫異及抵禮查客庽暫憇一宵詰朝晨起到街上逛逛祇見一大鋪金字商標櫃内並無多貨色進出人狠多我就到裏邊瞻玩祇見一羣華人躺在楊上手裏挪一竹管盤内點一盞燈另有一鋼針挑起黑漆漆東西在燈上燒裏來裏去裝在管上呼呼吸吸口鼻烟出呵唷華人原來吸這個亡國滅種的東西怪不得弄到這種似人非人模樣咳真真可憐真真可慘華人若這樣糊塗不及百年真是要一掃光了我看到這種凄慘境界也涙落心酸我聞上帝博愛宗旨專以救世爲主我雖非中國人然見了如此人類我不能不發願立誓拯救急忙回國料理瑣事遊歷歐美各國凡深山窮谷中之奇花異草研究氣質以何種最能尅烟一一採取化騐成丸復按人身腦氣筋來復之期配合藥力非一百零五日之久（即十五星期也萬不能戒絶烟騐吸烟成瘾由漸而成戒烟除瘾由漸而脫我在南洋一帶用此藥緩戒得除烟瘾者數萬人無一人因服此丸戒烟而生病者無一人因服此丸戒烟而發病者真真世界上第一戒烟之靈藥現在運華銷售我並非爲牟利起見祇取藥本不過完我當日發願立誓拯救華人的夙志凡在華人須體我拯救苦心從速購服此種緩戒纖丸掃除煙毒自此以後富者可以常保家産貧者可以日有生機人人精壯人人康强人人富足人人可作事業人人可對天地無鬻子賣妻之慘無棄産敗家之痛外國人見了華人如此發憤也知敬重華人尊貴華人不敢再蔑視輕薄華人是個五洲賤種是個東方病夫了中國在外國的人也就光輝了許多體面了許多若是不戒烟這可了不得了美洲紅人未吸這個亡國滅種東西尚且亡國滅種你們華人吸了這個亡國滅種東西將來比紅種人尤慘十倍百倍千倍萬倍我却不忍再説了你們華人若是自尋死路要亡國滅種儘管大吃枉負了我數十年辛苦白費了我數十年腦力若是華人要在世界上做人傳種第一著就是戒烟戒烟的妙藥第一種就是我的緩戒織丸最爲稳當的不生新病不發舊疾你們旣要脫此苦累何必心焦慢慢的戒最好欲速不逹到反不好了你們華人若不信何妨先化費兩角小洋買一瓶來試試看便知我不打誑語了中國總發行所歸上海三馬路萬國大藥房各埠大藥房均有出售 
　　燕製補丸 
　　善能利大　背四肢等　 
此丸專治肝病膽汁不和胃不消化大便閉結身熱腦筋不安痔瘡膀胱與内膏等症無不統治凡各症宜用輕瀉者此丸洵推第一小匣洋一角大匣二角五分此藥各大藥房發售　 
　　廣東彭壽堂治痰咳神藥 
痰化咳止 
本堂家傳秘方精製化痰止咳順氣四寳半夏露久經馳名活人無算○此露補肺不膩降火不寒滋陰生金開胃健脾補虚療損固本培元有起死回生之功專治男婦老幼諸般咳嗽吐血咯血受寒哮喘痰火咳嗽夜半咳嗽五更痰喘肺痿乾咳久咳失音痰中帶血鹹痰白痰産婦虚咳痰迷肝厥等症隨意冲服三四錢立刻化痰止咳平哮定喘吐血卽止胸膈寛舒喉嚨爽潤妙在藥味極其甘和使人樂於服食功效極速品性又極和平屢試屢驗真仙丹也每料十兩四元每瓶二兩一元大瓶每打十二瓶四十元小瓶每打十元上海二馬路石路西首興隆里内廣東彭壽堂啓 
　　聲明退保 
啓者瞽者宋復生因乏壇屋於癸卯冬向中園租得樓底一座願出費銀五百兩每月租金一百兩當即成　挽余作保開市之下生意不給開銷典質已空於甲辰九月底退租于中園該園當貼召租允其租脫後所有貼費抵償兩月租金其餘仍送復生作搬塲之費詎知市面漸壞召租數月並無受主余想租摺未銷故特聲明早已退保沈耕心白 
　　稍漬企頭呢價廉物美 
本行老牌企頭呢每箱六疋零批一疋亦可色全合意駕臨小行面議此佈三洋涇橋北泗涇路口美隆洋行啓 
　　官禮最宜真正衞生珍品華公燕糖真髓興司窩精牛粉認上海寗波路恆裕里口 
 
 

Page 16

 
 
   
 
 

Page 17

 
 
[惡姑慘斃飬媳蘇州]  
　　蘇城東白塔子巷某姓嫗領揚州幼女爲童飬媳過門多年時時毒打四鄰皆知前日飬媳因事挺撞其姑大怒將媳兩鼻孔各釘一釘並將其手割去數指又將陰户剪破傷勢甚重立時斃命經地甲人等禀報長洲縣陳大令正欲詣驗乃求王姓名老三者出爲調停了事衆鄰不服以似此奇寃豈可不爲伸雪遂赴縣公禀請爲騐辦（永） 
[盗犯解省寗波]  
　　盗犯洪得　唐得升前因搶刦航船經　縣高大令緝獲訊明收禁日前高令將二盗由監提出置入木櫳備文飭差押解至省請省憲覆訊核辦（宰） 
[控追强刦盗匪寗波]  
　　鎭海縣張　前被盗匪强刧失贓甚巨報縣多時迄未拿獲是案首匪俞桂貴業經張姓自行查明日前由張九臬赴府呈控請飭將逸匪迅卽拿獲寗府喻太守批仰新任鎭海縣立提俞桂貴訊究一面移會營汛趕將逸盗緝獲懲辦（具） 
[句容盗風復熾鎭江]  
　　句容地方近來盗風復盛常出騷擾行旅鄉民大爲受累地方官刻已禀詳大吏派兵前往鎭攝（再） 
[魚船覆没厦門]  
　　橋仔頭某甲於初二日至厦門港某魚行買鹹白魚三百餘担雇某民船裝赴汕頭駛至南太武山附近海面忽起狂風全船覆没船中七人僅救起其一（中） 
[漢臬火警傷人漢口]  
　　本月十一夜三點鐘時漢口新碼頭某茅屋失愼延燒板屋約二千餘家計沈家廟河岸寳慶碼頭大水巷河街永甯巷河街諸處均成灰燼併聞焚斃両人誠巨刧也（亦） 
[揚城火警]  
　　埂子街集祥當典迤南某鞋子店於本月十二夜亥刻失愼計焚燬客棧繡貨店等四家並焚斃老少二人（詳） 
[湘省禁米出境漢口]  
　　湘中大憲近飭長沙岳州各關一律禁米出境因此漢上米價異常昂貴（亦） 
[改造菜市塲漢口]  
　　漢四衣服街被火地段現經上憲委員悉數購買改爲菜市塲下月初間卽可大興工木矣（英） 
[榮太守示平柴價揚州]  
　　上月陰雨兼旬每柴一担柴行須售錢五百餘文比至睛霽仍增漲不休府尊榮太守聞之以爲有碍民生特出示諭令卽日平價如再任意高抬及攙和泥沙爛草察出提究不貸（答） 
[揚州]  
　　甘泉縣皂役串同糧書將殷實大户糧串裁去徽收挪用積欠巨欵陸續比繳一味玩延日前卸署甘泉縣白令將皂役羅升詹祥等之欠欵禀求府憲提追榮太守昨特親提該役到府嚴刑追究○運署吏書姚壽松辦公舞弊門吏周震程廷貽悞公事均爲趙都轉察知立卽斥革○本月初七日東台將所徵兵士約近百人由學社各員歡送來揚徵兵局亦至東關門外行歡迎禮○巡警局現經運憲改提調方環如爲會辦添袁世傳爲正辦方分轉昨以出洋遊學上禀辭差（引） 
[講學定期]  
　　美儒李佳白先生於去秋起在尙賢堂演講八次本年仍定每兩禮拜下午五點鐘在堂内開講一次（第一次）二月二十三日題爲孔子（第二次）三月初七日題爲意大利名人馬克博羅（第三次）三月二十一日題爲朱子（第四次）四月初五日題爲法敎士利馬竇（第五次）四月十九日題爲康熙皇帝（第六次）閏四月初四日題爲英提督戈登（第七次）閏四月十八日題爲曾文正公（第八次）五月初二日題爲前任駐華美使後充駐美華使蒲安仁第一次請出使英國大臣張在初星使首座每期開講以前一點鐘皆設一茶會俾中外友人互相交契云（也） 
[新道進署]  
　　昨爲新道瑞觀察入署之期預由本縣汪大令等飭差整備一切午刻觀察之　眷先行進署午後二下鐘觀察亦 
命駕人城所屬各員到道叩賀（事） 
[循例致祭]  
　　昨晨新道瑞莘儒觀察率同本縣汪大令等前往關帝廟拈香行春祭禮（事） 
[法繙譯向滬]  
　　法繙譯官蘇烈君前在日本游歴患病已於昨日午後三句鐘乘日郵船來滬聞定於下禮拜五回國昨報紀由東電滬未能來申蓋尙係前數日事也附正於此（容） 
[面諭拿解兇犯]  
　　兇犯林迎芳等前在浙江青田縣謀斃族中男婦多人潛逃來申由縣備文至滬商請將林拘獲未經歸案訊辦不知如何釋出是以該縣近復禀請浙撫咨飭滬道札縣拿解新道瑞觀察昨日入署之後因傳汪大令至轅面諭此案大令奉諭立出硃單著快頭薛貴等限日獲解該差當卽率夥恊同四鋪地甲嚴升前往邑廟後園務本堂林之青田石作内拘拿其時林未在作乃將林子獲往詢得伊父現住南市大關後面故將林子帶往南市指 
拿解訊未識能就獲否（嚴） 
[諭查西牢歴斃押犯]  
　　美捕房捕頭近奉總巡諭查歴年所斃提籃橋西牢押犯人數因諭各該圖地保查明報告（似） 
[調充包探]  
　　法捕房包探王新桂近因另就别業前日自行告退經麥總巡查有六十號華捕嚴阿新人甚勤愼業於昨日給予執照上差辦公（　） 
[糾衆刀傷捕役]  
　　昨有江北口音之馬夫帮約二十餘人手持刀械在閘北一帶尋仇　擁至巡防局附近將捕役王順亂砍王急逃入局中胆敢追入門内拖出復砍此及勇保拘拏若輩已一哄而散僅獲高奎一名解入巡局由局員唐二尹騐得王順刀傷甚重又有地保夥梁長生亦因追捕受傷著先傳該役正身將王梁兩人　回赶速延醫調治質之高奎一味含混二尹怒飭鞭背四百下始供肇事者係唐三唐四老王包仔等人由唐兄弟糾來二尹著保將高嚴爲看管候禀明道縣緝拏逸犯再核（力） 
[上海縣案]  
　　警察北局前日函解互控被毆之徐亭　等四男一婦到　又有祝子香抬案騐傷旁晚經襄讞馬參軍提訊祝供住八鋪切金箔爲生昨早友人徐亭寳被薛羅意紏人追赶徐逃至小的家内薛等追入小的向阻被毆受傷兼失金箔求騐丁王氏供有一女贅薛爲壻女兒出外泡水時遭徐亭　調　十三夜徐將磗片　進樓窗被壻申斥徐卽辱馬面去十四早壻欲出城知徐糾有流氓守候途中故邀壻友陳祥元程慶林伴送在路與後黨互毆是實薛供在洋行寫西字餘語相同陳　二人俱供　薛爲友是日由薛　令同行敎與後黨爭毆由巡士拘局解案質之徐　 
 
 

Page 18

 
 
供十三夜在丁王氏門首經過樓上撥水濺污小的衣服翌日伊壻糾人追逐小的逃入祝家乞鍳叅軍飭仵驗祝祇有抓破皮傷喝令指認行凶者係陳程二人判陳程各戒責五十下斥釋惟兩造俱非安分之徒諭飭以後不准多事違干嚴辦○戴百根同妻李氏扭控阮德明抵賴借洋由南局解訊戴供正月初二小的不在家中阮德明向妻借洋五十元向索抵賴求追李氏供因子在阮店學業阮來借洋未立借據詰之阮供普無借洋之事參軍以所控無憑判两造出外自理○王蘭生竊一破篴求押由捕拘獲解訊王供向爲小工在虹口碼頭見一破篷貪小竊取求宥參軍判責一百板驅逐出城（嚴） 
[總工程局紀案]  
　　滬南開泰木行去冬屢次失竊從未破獲歲暮時竊犯小裁縫深夜又竊該行門樓上棉被三條途中被某泥水匠撞見伊有一條在内當卽獲交巡士解局暫押捕房翌晨由當值員陶某派所丁向該行查問該丁並不入内在外盤問棧司答稱並未失物回報陶某陶將棉被一條給匠二條給還該竊面去今開泰行主告明木業董事千君　詢總董李平書明府謂獲賊送局何以不訊卽釋應請仍將原犯獲回重辦追贓等情李明府以陶咎有難辭當卽辭歇一面告知正裁判官孫耳山明府以該所丁辦事草率限三日内將該竊犯獲解延干革辦○浦東陸灶　民張金泉之寡嫂劉氏姘　附近之開茶館春生私逃來申住居洪异碼頭裏街季金華　桶店内張向劉氏姊家索人托地保徐廷棟來申查獲劉氏住處知照張金泉至滬前晚往領詎料春生私賄該地保洋十元放去徐張向領季以春生不到未便交人因而口角喚同巡士一併解局經孫明府提訊劉氏供張等欲領婦人出外價　現願跟隨泰生度日明府斥其無恥喝責手心二百下暫發普育堂留養候氏姑來領徐　賄縱姦夫限於三日押交○恊泰水菓行主陸四榮以夥桑子永虧空帪洋一百餘元扭局請追亦由孫明府提訊桑供洋被友人借夫求請保出料理明府准之○太平碼頭船户宋得金與　船户呂長佑及女張呂氏因爭奪生意互毆將呂氏推落河邊由巡士拘局請訊明府判宋責手心一百下○巡士解船户陳阿順竊某輪船油漆一捅請究明府判押候吊　究辦（尺） 
[會訊勒索船資案]  
　　日本人某甲在上海雇須根連卽王松大之舢板船開赴吳淞三夾水日本兵輪迨至駛往該兵輪已經開去因復回淞日人詰船價若干須以五指相示日人以爲五角不謂須欲索洋五元因此爭執互投海關河泊司扯　處請評曲　扯旗處洋人令日人照給五元日人因身畔無洋留大衣一襲而去將　訴諸日本總領事永瀧久吉君面請關司馬查辦司馬立飭幹差至寳山　提须到　前日午後永瀧君派繙譯官山田君蒞廨會訊原告日人禀訴前情質之須供索價五元實綠是日風狂浪大危險萬分故河　司處扯旗洋人照數斷給不敢苛勒司馬以須根連不應將該日人衣服作抵商之山田君姑念鄉愚無知已押十餘日判再管押三天開釋（當） 
[公共公廨晚案堂]  
　　木作頭錢怡順控新泰和舘主張茂林及邱啓昌　賴造屋銀二千八百七十两張與邱亦遣司帪朱成潤控錢抛工誣告等情前晚由襄　孫大令提訊朱成潤張茂林供新泰和館房屋由張薦錢怡順包造計銀一萬零七百两偕錢至有恒洋行西人金斯美處打樣詎至去夏尙未完工七月間竟抛工不做　敢到案誣控現照承攬不特缺少梯子及紗窗等况所造之屋俱已滲漏求請訊究質之錢供房已完工料亦堅固此事張等曾請扣交律師公評允償銀一千五百兩有魯班殿董事嚴懋堂可証求鑒大令得供判令朱成潤再給錢一千五百兩取具兩造切結完案○張殿文卽張貴生控姑丈龔慶祥侵吞股銀亦奉提訊張供去年龔糾做新時泰洋酒店主意計共三股小的一股交伊銀一千六百餘两不料龔聽陳靜山之言用空　貨銀兩被洋人在法廨控告現在洋人有酒六七百箱每箱作洋十六元被龔扣留私下押用乞追質之龔供做酒店生意洋人處須墊銀五千詎接手後竟　　八千有餘目下分文無着雖有洋酒作抵但每箱祇值洋七八元不敷甚多現在已請蒂魯律師控告該酒確已抵在敦和莊上計銀一千六百兩是實大令以龔下虧私自抵押判先將洋酒照三股攤派日後和有虧累再行　　均算限龔十四日將酒交出違千未便（當） 
[公共公廨早堂案]  
　　科發洋行執事　人　康與　仁生串通私用洋東所存洋四千零六十元又廖用洋數百元經洋東查悉控請中西官簽差拿獲解訊洋東投案聲稱廖用之洋業已理楚請爲核釋　康分文不還請追寳康供稱並無四千餘元之多况有帪目未算求請交保清理關司馬商之德麥副領事判令還押捕房限一個月繳欵再核廖當堂開釋○劣孩曹錫生李阿生王根福在馬路弄内攫取閔錫廷等四家孩鐲孩鎖報探拿究司馬判各押改良所一所○李阿榮竊朱載鴻等家路燈絨毯各物許裕堂竊何阿炳車子售與李三毛得洋四元由李轉賣與東洋人得洋五元經何報由捕房飭探拿究司馬判李押捕房两月許押六禮拜李押四禮拜○流氓秦仁道在帶鈎橋將水木匠馬阿福戵傷報由包探獲案奉飭押候傷愈再　在案昨日解案請究馬稱　已醫痊司馬判泰押西牢半年再罰養傷洋两元○張六毛開設茶館每日任人賭博被西探暼見飭華包探方長華往拿未獲昨日傳張訊究西探禀訴前情張供不敢聚賭乃茶客抺牌消遣司馬判罰洋十元充六再犯嚴辦不貸○張書樵洪阿金硬斷丁松桃與髮妻拆開吞没衣箱洋元經丁控案提究司馬判押候過堂質訊○姜錦堂竊取同和公報關行洋紗銷贓與楊榮生報捕解究司馬判押候禮拜一解訊○姚王氏竊怡和紗廠洋紗由捕解辦判押官媒處十天○錢阿大掮妓女花瑞香出局違竟司馬判罰洋五元○周金福因　投入泥城浜内由印捕救起解請安插司馬判送棲流所調治（當） 
[法租界捕房事]  
　　坟山路金大家失火廷燒房屋四間已記昨報兹悉金大即姚阿金已由二房東孫少蘭尋獲送入捕房供因其妻吸烟遺火致肇批禍捕頭命押候解廨訊辦○昨報記和昌成報關行修理洋臺不領執照經捕房將行夥聞仁甫拘獲交保候究一則兹悉捕房因該夥交范金樹保出之後洋台仍未拆缷實屬胆玩已極故又將保人拘入另行覓保候堂期與聞仁甫一併訊究○積竊徐阿洪屢辦不悛昨又在碼頭上竊纜繩一捆被探查獲解入捕房押候訊辦（臨） 
[美租界捕房事]  
　　北四川路五十一號洋房出店李金福竊洋東金表二枚報由捕房飭探陳三林拘獲押候吊贓送辦○東洋車夫周阿文拖車至西華德路被林阿連塌車撞碎車板由捕一併拘究奉飭林賠修費洋二元了事○李金仁陶阿二在西華德路互毆由捕喝阻不依一併拘入捕房捕頭以事屬細微斥出（似） 
[來函]  
　　振武宗社書記員報告○蘇州袁潤生誤人黑籍業經三年現願發憤痛戒誓不再吃並担承勸導義務○南匯公學堂函云貴社所立宗旨甚善敝校同人均願　成並擔任廣爲勸導兹錄名單伏祈登册朱子瀬胡嘯雲顧銕笙顧家襄陸　請胡 
可貞李佩秋朱頌安葉漢存張鑑銓金士杰唐福基衛俊忠顧傳榮陸德賢張維翰胡 
永治鍾鼎宣景祥潘葆昌金宗福黃懋鈞周建灃朱維琇盛建績陳保泰陳文藻王星　劉文桂吳旭升王錫生鍾彬文嚴友奎沈偉英周建　衛俊義蘇錫三金頌霖沈耕莘顧振南鞠節香鍾承賢宣坤坡○顧宗况由王江涇鎭來函畧謂戒烟爲救國療民之本敝鎭地雖褊小然染其毒者恒踵相接心竊　焉現願竭力就耳目所及普爲勸 
戒○王淼原誓終身不犯○嘉善分社俞夢鶴沈文伯來函謂沈君年弱冠　入黑籍讀本社簡章豁然頓悟情願痛戒不蹈前轍○福州南台蘇壎來信云訂立誓章終身 
不嗜計陳少岳徐綏之林永　林則忠謝鍾秀江詩雅梁道鋁梁易　楊壽椿蘇鶴琴林如箎周汝剛等諸君並言陳少岳年逾花甲生平最惡鴉片去年開拒約會乃陳君發起二月三日又開振武社會演說觀者頗多感悟○寗波周玉泉參戎來函願爲本社代表設立支社 
 
 
 

Page 19

 
 
加價銀二萬兩加放俸餉銀二萬兩地丁等欵銀九萬六千兩已於九月初十十三等日分次發交商號大德通等匯解江海關收其闈捐銀九萬六千兩因科舉停止此欵已成無著不得已仍先在粤運上海銅元變價項下暫時借撥由駐滬委員就近交關道兌收統作備還俄法洋款本息銀兩據廣東布政使胡湘林兩廣鹽運使恩霖暨善後司道先後詳請奏咨前來臣覆核除咨部查照外理合附片具陳伏乞聖鑒謹奏奉硃批該部知道欽此 
宮門抄十一月二十九日理藩院光祿寺八旗兩翼值日無引見莊王醇王等由東西陵回京請安良泰假满安睿王續假五日順王錫公各請假十日召見軍機 
兩廣總督岑奏爲此次振欵祇二十餘萬實無浮支濫費懇恩俯准照銷免其造册開單片 
岑春煊片再廣西游土各匪蔓延既久田土荒蕪淪胥殆徧臣奉命督師適值該省災荒流亡徧野每每嘯聚成羣從寇掳掠以圖温飽下手之初非急圖賑恤解散脋從不足以孤賊勢經臣遴委各員分途賑撫發粟救飢隨時隨地酌給耕牛耔種切實開導寛其既往予以自新該災民等本爲飢饉所迫陷身爲匪一經撫輯相率歸農反正者多軍事因之順手查自光緒二十九年五月起至三十年二月止共支用賑欵及牛種等銀二十七萬七千五十八兩三錢並未籌有底欵除香港總督及英按察使文泰等捐助銀六千八百六十餘两外其餘係大廣東賑捐項下挪用當時事機迫急臣飭令委員不必拘定丁口程式相機散振酌量給予牛種勸諭歸耕該委員等周歴災區半係遊土各匪窟穴運費夫馬一切雜支與尋常辦振究屬不同兼之美領事及各善堂救災恤鄰載米散振派撥小輪護運亦不免多費且多格於成例臣查此次振欵祇二十餘萬實無浮支濫費各無抑懇天恩俯准照銷免其造册開單出自逾格鴻慈謹附片具陳伏乞聖鑒訓示謹奏奉硃批户部知道欽此兩廣總督岑奏爲籌備練兵餉項廣東擬自光緒三十一年起每年認解銀十五萬兩按年提前解足暨籌措爲難情形片岑春煊片再籌備練兵餉項廣東省擬自光緒三十一年起每年認解銀十五萬兩按年提前解足暨籌措爲難情形迭次縷晰陳明並於本年七月間匯解第一批銀三萬七千五百兩附片奏報在案兹據廣東布政使胡湘林詳稱籌解第二批銀三萬七千五百両於光緒三十一年九月十三日發交商號新泰厚等領匯限於十月十二日前赴户部衙門投納等情詳請奏咨前來臣覆核無異除分咨外理合附片具陳伏乞聖鑒謹奏奉硃批練兵處户部知道欽此兩廣總督岑奏爲該降匪李北海軍前正法以昭炯戒片岑春煊片再降匪李北海新興縣人迭在陽春江一帶糾黨搶劫夙爲西江之功患年經臣派署理廣東水師提臣前候補道李準督兵前往勦捕該匪窮蹙投誠因其羣匪中素以驍勇著稱爰飭收撫歸伍責令立上贖罪藉收以盗捕盗之效該降匪始而頗能愧奮隨營迭獲要匪因且拔充哨弁以試之詎知夙性未改故智復萌竟敢出外擄騙滋事被人告發畏罪潛逃香港當經照會駐廣州口英領事轉致港官並令署水師提臣李準派員前往設法拿獲提解回省訊明卽將該降匪軍前正法以昭炯戒理合附片陳明伏乞聖鑒謹硃批知道了欽此閩浙總督崇奏爲兹届三十一年十月期應還英德欵銀數目由司照數籌提發交號商匯解江海關道兌收片崇善片再准部咨應還俄法英德借欵福建按年撥銀三十四萬兩自光緒二十三年起英德欵银每年匀分四次解交等因當經轉飭各局庫通力合籌提由藩司按期撥解嗣准部咨號商匯費應隨正項支給不得動支稅釐並令照匯解關稅鹽課等項匯費開支自應一律支辦兹届三十一年十月期應還英德款銀四萬七千五百兩由司照數籌提於本年九月二十八日發交號商匯解江海關道兌收以備彙付又另支出銀一千六百一十五兩作爲商號匯費之需據福建藩司周蓮詳請奏咨前來除給咨批解並咨部查照外理合附片陳明伏乞聖鑒謹奏奉硃批該部知道欽此閩浙總督崇奏爲奉户部議准將閩海關九月分藥釐逕撥匯解償欵銀數目片崇善片再准部咨新定償欵攤派福建省歲解銀八十萬兩並欽奉諭旨各該省前次指派之欵應卽按月分匀趕緊籌措先期解交上海道轉行等因欽此業經按月籌解至三十一年八月第四年第九期止先後奏咨在案兹光緒三十一年九月應解第四年第十期前項庫平紋銀六萬六千六百七十兩除咨奉户部議准將閩海關九月分藥釐逕撥匯解償款銀二萬兩外實尙應解庫平紋銀四萬六千六百七十兩現於司道局庫籌集如數於本年九月十三日給交源豐潤一萬四千兩蔚長厚一萬一千六百七十両新泰厚一萬零五百兩蔚泰厚一萬零五百兩該號商等領匯定限九月二十四日以前解交江海關道查收彙付至本案號商匯費銀一千五百八十六两七錢八分及藥釐撥抵銀兩應需匯費俱應隨正支給據福建財政局司道會同藩臬两司糧鹽二道詳請奏咨前來奴才覆核無異除分咨外務部户部暨両江總督臣查照外謹附片具奏伏乞聖鑒謹奏奉硃批該部知道欽此閩浙總督崇奏爲兹届光緒三十一年九月期應解俄法兩國本息銀數目片崇善片再前准部咨應還俄法英德借欵福建按年撥銀二十四萬兩等因當卽轉飭司道局庫不拘何欵通力合籌提由藩司按期撥解在案嗣准部行號商匯費令照匯解關稅鹽課等項開支自應一律照辦兹届光緒三十一年九月期應解俄法两國本息銀六萬兩連開匯費银二千四十兩由司照數籌提於本年八月二十八日發交號商匯解江海關道兌收以備彙付據福建藩司周蓮詳請奏咨前來除給咨批解並咨部外奴才謹附片具陳伏乞聖鑒謹奏奉硃批該部知道欽此 
 
 

Page 20

 
 
宮門抄十二月初一日外務部欽天監侍衛處值日無引見釗公假满請安甘肅新疆巡撫聯魁請訓河南城守尉德啓請訓阿克東阿續假十日徐會灃續假十五日吏部呈進月官卷召見軍機聯魁德啓閩浙總督崇奏爲閩省開設農桑局講求蠶業選派學生出洋肄習蠶絲專門之學片崇善片再閩省開設農桑局講求蠶業選派學生出洋肄習蠶絲專門之學以期精美上年春間於紳辦學堂中挑選嫺習朿文之學生邱中韾陳耀西二名派赴日本東京蠶業講習所肄習蠶學專科期以兩年畢業嗣又於本局浙股蠶務學堂挑選學生莊璟珂一名上年秋間派赴日本東京蠶業講習所肄習製絲染絲專學期以三年畢業均由官按年給予學費並往返川資該生等畢業回華應在局供差三年俾儘義務當經前督臣李興銳分咨商部外務部管學大臣查照在案兹據該局司道造具各學生履歴册詳請奏咨立案前來奴才覆核無異除將履歴分咨外謹附片具陳伏乞聖鑒謹奏奉硃批該衙門知道欽此山東巡撫楊奏爲山東高等學堂已届五年辦有成效遵旨將辦理學堂人員照章擇尤保獎繕單摺頭品頂戴署理山東巡撫直隷布政使臣楊士驤跪奏爲山東高等學堂已届五年辦有成效遵旨將辦理學堂人員照章擇尤保獎繕單恭摺具陳仰祈聖鑒事竊東省高等學堂正備齋學堂畢業經前署撫臣胡廷幹會同學臣載昌詳加考試分别等次於光緒三十一年正月二十四日專摺奏請獎給出身並聲明擬將辦理學堂人員擇尤保獎附片請旨恭奉硃批政務處學務大臣知道欽此前署撫臣未及核辦卸事移交到臣當經欽遵轉行遵照去後兹據學務處司道會同高等學堂監督將該堂各敎習管理員開單詳請奏獎前來臣查該學堂自二十七年經升任撫臣袁世凱奏明開辦以來計時已歴五稔上年正備齋畢業學生一百八十二名業經學務大臣會同禮部議准於本年六月十八日奏請照擬給獎奉旨依議欽此各學生仰沐恩施益加奮勉現在升級肄業臣不時到堂考察諭令各敎員管理檢察品行研究科學鼓其奮發有爲之氣堅其層累日進之心各學生恪守規程嚮學不輟毫無　張習氣皆由該員等平日課導約朿認眞不懈之所致此次畢業生既邀恩准給獎所有在事出力之敎員管理員自應照政務處議定各省學堂每届五年保獎一次新章按其資勞酌請獎勵俾以後各學堂員紳熱心敎育遠就益宏以仰副朝廷興學育才至意臣覆查該堂開堂單開各員實係在事出力尙無冒濫謹分别異常尋常照章擇尤保獎繕具清單恭呈御覽合無仰懇天恩俯准照擬給獎以示鼓勵出自逾格鴻施除將各員履歴清册分咨政務處學務大臣暨吏禮兩部查照外理合會同山東學政臣載昌恭摺具奏伏乞皇太后皇上聖鑒訓示謹奏奉硃批該衙門議奏單一件片三件併發欽此○謹將辦理山東高等學堂出力人員酌擬獎叙彙繕清單恭呈御覽計陳試用道方燕年請歸候補班補用並加二品銜候選知府翰林院檢討唐寳　請免選知府以道員選用運同銜分省試用同知朱士煥請免補同知以知府仍分省補用濟甯直隷州州同潘清蔭請以同知在任候補並俟歸同知後加四品銜准補膠州直隷州州同李先榮請開缺以知州仍留原省補用候選知縣周拱藻請免選本班以直隷州知州不論雙單月選用六品銜不論雙單月儘先選用鹽大使林振峯請免選本班以知縣仍不論雙單月儘先選用並加五品銜優廪貢生林敬粮請以府經歴不論雙單月歸部儘先選用以上八員均係在堂異常出力候補直隷州知州李樹藩請俟補缺後以知府用試用直隷州州同劉培鈞請俟補缺後以知州用大挑知縣洪　議叙知縣薜肇基大挑知縣顧珽試用知縣魏葆澄候補知縣賈凝禧劉孝存均請俟補缺後以直隷州知州用分省補用知縣易揚遠請俟補缺後以直隷州知州用候補知縣萬大勛候選知縣方家永分省補用知縣陳大章遇缺卽選知縣鍾文邦均請加同知銜揀選知縣孫星衡蕭鯉祥均請仍以知縣不論雙單月儘先選用直隷試用府經歴吳炳湘請俟補缺後以知縣仍留原省補用理問銜直隷試用縣丞王學曾請俟補缺後以知縣仍留原省補用分省試用縣丞高壽昌請俟補缺後以知縣用已保候選縣丞田一貫請俟過縣丞班後以知縣升用府經歴職銜高孔儀請以府經歴歸部選用縣丞職銜羅璟李聖傳陳昌齡李聖銘馬祚祿均請以縣丞歸部選用　貢生縣丞職銜劉啓徵請以縣丞不論雙單月選用以上二十六員均係在堂尋常出力奉硃批覽欽此宮門抄十二月初二日商部鑾儀衛　黃旗值日無引見玉璋假满請安浙江藩司寳棻請訓善豫請假十日希朗阿續假十日内務府奏派雍和宮熬粥派出溥良　儀司奏初六日祭奉先殿溥侗行禮召見軍機寳棻山東巡撫楊奏爲該編修孔祥霖辦理學務暨農工商各局最爲出力謹據情上陳應如何加恩獎勵以酬勞　片楊士驤片再查在藉四品頂戴翰林院編修孔祥霖學識　　　平通逹前經正任撫臣周馥署撫臣胡廷幹先後奏留本省總辦學務農工商各局免扣資俸均奉諭旨允准在案臣　山　　務農工商各局皆該編修赴日本考察回東後釐定章程仿傚舉辦資省功倍成效昭然現在高等學堂正備商學生畢業臣　將辦理學堂在事出力人員奏請獎勵該編修資深首列新章非回京供職不能升轉惟該編修辦理學務暨農工商各局實係　開風氣最爲出力既已著有成效未便没其勤勞若拘於新例而不給獎該員既未免向隅若聽其回京而得升途東學則又失　助謹據情上陳應如何加恩獎勵以酬勞　之處出自鴻慈逾格除咨翰林院吏部學務大臣查照外謹附片具陳伏乞聖鑒訓示謹奏奉硃批覽欽此閩浙總督崇奏爲職員捐貲助建學堂請旨特予優獎以資激勸摺尙書銜福州將軍兼署閩浙總督奴才宗室崇善跪奏爲職員捐貲助建學堂請旨特予優獎以資激勸恭摺仰祈聖鑒事竊據道員職銜沈慶綸禀稱慶綸夙操舉業客歲因欲遊學日本先來省城附入師範學堂豫備東文今夏以叔祖維源病故親生之子均在幼穉慶綸既奔回厦門勢須畱理家務恐難卒事學業　　撃省城師範學堂創立之始因經費難籌借地寺祠規制多所未備將來由尋常進而高等講堂學舍諸待擴充現科舉已停　飭各省廣設學堂而尤以師資爲急多士担　負笈且數倍於 
 
