# 1900 - 176 - 4909773

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○潘頤福咸豐朝東華錄實洋一元三角○王益晉咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覧洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫　碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帳房可也此佈 
[善後策]  
　　此次義和拳匪之變西人可謂痛巨創深矣教士戕教堂燬使臣被困工師遁逃身家旣不克保全妻孥亦流離四散極生平未有之奇苦猝於一旦遭之然猶曰出自匪人非中朝所得而安撫也乃大沽一役砲臺統領轟擊兵艦藥撣如林兵釁之開由於將士雖因西人迫令撤去水雷所致然事並並不照會臨時又未懸旗鹵莽滅裂之衍卽百喙亦難諉缷在事機危急之際西人祇計調兵徵艦保全本國官紳萬不顧遽興問罪之師環向朝廷詰責今者西師集矣拳匪平矣津沽鐵路火車略可通行蕪滯矣由津保以逹京邸電綫已次第接連矣風鶴之驚稍稍平定四郊戎馬汔可小休我中國而不欲與友邦言和斯已耳苟欲重敦和好講信修睦正在此時我恐禍愈大則弭愈　創愈甚則氣愈憤善後之策不誠難之又難乎兩廣總督李公鴻章國之柱石臣素爲友邦所信服者也朝廷召令入京籌議是明欲與友邦聯驩也乃未幾而忽又諭止行旌而改召江蘇巡撫鹿滋帥北上夫李公之不能離兩廣由於兩廣之土匪正熾此固盡人皆知者然亦知與各友邦樽俎折衝舍李公鮮有能勝其任者乎蓋善後之策其難厥有數端閙教索償久成定案目今其閙較甚於昔各友邦懲前毖後自當究治兇徒未必允以償欵了事其難一也鐵路工程師皆由中朝雇定一旦慘遭焚劫妻離子散家室漂摇西人兎死孤悲必羣起而索償其命而兇徒四散莫得主名誅不勝誅捕無可捕其難二也使臣職任傳宣代君行事銜命而出位分何等崇隆乃旣困之於京師復送之使他往横遭辱侮苦受欺凌雖不致如馬嘉利之被戕而含恨於心未必肯嘿爾而息其難三也端王爲大阿哥之生父夙以守舊著名當事急之時廷旨簡爲總理衙門總領各友邦心滋不悅至謂此後當不認中國有總理衙門互議之時必多齟齬其難四也兵艦之來多以數十艘計所盡軍餉悉數難終有事時旣麕聚一隅事定後未必遽允撤退萬一各艦主索償所費非千百萬無以了之其難五也有此五難袞袞羣公已深苦束手無策加以大沽一役中國先發砲以攻雖砲臺已摧毁不堪而禍首罪魁守臺者終不能謝在拳匪無端肇禍中國猶可以猝不及備解之至禍端肇自華官我恐各友邦羣起爲難中國必至無詞以對况自下紛紛議論或謂政府實暗助拳匪之勢或謂某要津實爲拳匪領袖不經之語衆口同聲其將何以息人心之沸騰而泯與國之嫌怨耶雖然皇上固乾綱獨斷睿智如神者也自有拳匪之變卽疉降諭旨詞意嚴明一則曰勎轂之下竟有日本書記被害之事地方文武旣不能先事豫防兇犯亦未經拿獲實屬不能事體再則曰奸匪造作謡言借仇教爲名擾及良善朝廷禁令視若弁髦無論結黨横行戕殺有據卽使僞托良民冐稱嚮義試問自來立國之道有縱容亂民藉以自固者乎三則曰遇有持械喊殺之犯立卽拿獲正法勒限將首要各犯迅卽嚴拿不准再事姑息可見朝廷毫無袒護匪人之意羣疑衆謗自黨以次消除各友邦亦可共諒聖意之無他而丁兹時局艱難或不至多所貴備然則善後之策苟得當軸者布置得法不亢不卑諒亦難而不難而中外友邦仍是言歸于好也海隅下士跂而望之 
[傳相答間]  
　　香港孖喇西報館主目聞兩廣總督李傅相被命入京之信卽於上月某日倩訪事人赴戟轅進謁傅相欵接之餘訪事人問以此次相節是否奉太后懿旨宣召回京傅相答曰然僕之入京實有兩事一爲剿辦拳匪一爲停調中外交涉事宜維持太平之局訪事人曰現在我人咸謂中國祗傅相一人可平北方之難然乎否乎傅相聞言微晒閱半晌始答曰僕深知拳匪不過無知愚民嫉恨教民遂致揭竿起事耳今蒙太后及皇上傳旨召僕入京自當直陳所見至於大沽一役外人咸謂砲臺統將並未聲言開仗卽發砲攻擊各國戰船然按之僕所接電音則謂華官先接各艦哀的美敦書著將華兵遣散撤去水雷船以便各國砲船駛近岸邊并可直入北河之内至華兵之先開砲與否是則非僕之所知以愚意論之似非砲臺上有意開釁緣僕處尚未奉有諭旨整備邊防况接見各領事時亦皆十分輯睦也言至此傅相問曰歐美各國朝廷現擬將此事如何處置閣下有所聞乎訪事人答曰觀歐洲各國廷臣之意首先挽回中國大局其中英美兩國祗欲保護本國商務子民並無割地之意傅相曰吾意俄國亦未嘗欲割地也訪事人遂告退 
[傅相批牘]  
　　前者京津一帶拳匪日熾各國兵士羣起而攻我砲臺朝廷特召兩廣總督李傅相　都籌辦中西交涉事務粤省士庶一聞此信如失長城邀集闔省紳商聯名禀請留駐曾將公啓錄登本月初一日報章兹接廣州訪事友人來函知上月二十四日崇正善堂新基七約朝聖十約各街紳商齊赴督轅稟留當蒙傅相批示曰　禀具見悃忱急公好義直道猶存當此蓋藏空虛萑苻未靖本爵閣大臣豈願恝然舍去但君父之急迫於眉睫北望京闕目極魂飛敢揮涕爲吾民正告之旣而城西槳欄街裝帽街各紳士商民亦公具禀詞赴督轅挽駕傅相復援筆批牘尾曰昨據善堂諸紳及各街士民具禀籲留本爵閣大臣以捍衞君國與鎭拊疆圻事有重輕勢有緩急曾爲開陳大義告喻紳民尤恐省垣兵力過單檄調黄鎭信勇多營赶速回顧爲吾民籌保衞之方雖瀕行亦不遺餘力起節之後各路行營已令加意緝捕復於河面諭飭添勇巡防總期中外恊和閭閻安堵連日迭得探電知近畿洋兵拳匪交鬥棼若亂絲擾及都城震驚宫闕本爵閣大臣遥違輦轂不能奮飛心急如焚不遑寢饋豈不知道途梗塞山海阻深雙身遠行無可補救然一念慈駕聖躬危迫苟得奔赴自可稍盡愚忠八十衰翁捐糜何惜當與國共安危耳其批紳士洪景楠等稟牘則謂曰所呈闔省安危關繫東南大局本閣爵部堂奉命守土自當力捍巖疆前此聞召原期面奏闕廷痛陳國是庶幾外交内訌轉危爲安乃因水陸道途諸多阻礙本日由山東撫院電傳本月 
 
 

Page 2

 
 
二十四日諭旨飭令各省督撫各保疆土接濟京師互相勸勉聯絡一氣共挽危周等因恭譯訓詞似探電所稱各國洋兵雲集京師拳匪内閧本爵閣督部雖欲隻身赴闕勢恐不及在粤一日應盡一日之心惟有激勵士民同伸忠憤練兵籌餉除盜安邊先爲固圉之謀但使官民固結上下交孚卽一旅一成可備征調用再明白宣諭將軍東撫部院水陸提督會商妥辦通飭所屬文武一體遵照其各知照毋違等因士民讀之莫不感激涕零深服傅相之憂國憂民能顧大局云 
[婉却兵船]  
　　金陵訪事友人云各國教堂分布城廂内外施醫傳道向本相安自義和拳匪肆擾京津兇燄日熾教士風聲鶴唳岌岌焉皆有朝不保暮之憂南洋通商大臣劉峴帥先事防維特撥標下勁兵分投保護乃日來各國忽遣派兵艦四號停泊下關峴帥恐人心驚懼不寗札飭洋務局總辦汪督芾觀察往謁統帶西員告以省垣各教堂早經防範周詳斷無意外之變請卽鼓輪他去以免小民轉滋事端未知統帶西員旨降心相從立時他適否也 
[調防要隘]  
　　松江訪事友人云本月初二日之晚中營叅將張華園叅戎接奉江南提督兼自强軍統領李壽亭軍門由防次所發電音略謂金山衞海口係蘇省要隘允宜屯紥勁旅以杜窺伺業已調江隂自强軍第七旗第九旗卽日馳往駐防矣 
[保護長江]  
　　武昌訪事友來函云自北省拳匪滋事警報迭傳中外商民咸懷疑懼湖廣總督張香濤制軍思患預防電商兩江總督劉峴莊制軍籌定保護長江之策制軍遂於某日電飭蘇松太兵備道余晉珊觀察與各國駐滬領事訂立章程嗣後上海租界民人仍歸各國保護長江内地則概歸督撫保護總以保全中外商民性命財産爲主若有損失一律照賠自此次訂約後彼此各盡保衞之責兩不相擾其詳細條欵仍由蘇松太道與各領事和衷商權聽候通飭遵行碩畫訏謨慮周藻密東南半壁何幸而得此長城也 
[滇患易平]  
　　重慶訪事友人云上月初旬此間謡傳法國軍士將於滇省大動千戈以致街市喧傳人心惶惑嗣接雲南官塲電報知法國人方蘇雅私運軍火不服查騐抗拒闖關以致激成衆怒五月十四日事起倉卒匪徒遂乘間爲亂焚燬法國教堂緑水河龎家花園等處小教堂二所亦被擊壞當經地方官督率兵士竭力保護並將匪首數名拿獲正法於是中和巷耶蘇大教堂瞻華街小教堂幸獲保全大約日後不難和平了事也 
[示靖民心]  
　　金陵訪事友人云兩江督憲劉峴帥目擊北省拳匪日熾省垣人心浮動風鶴頻驚特於月初某日飭上元縣龍硯仙江寗縣孫花樓兩大令出示曉諭其文曰爲出示曉諭事頃奉兩江督憲劉宫保面諭接得確電上月二十四日九點越四十五分鐘時得西電云各國公使署均爲平安其被拳匪圍困一節實係傳聞失實等語乃訪聞近日各商民閒有聽信謡傳不察實情致生疑惑者應亟由縣出示曉諭以安民心等因奉此爾等應知此電由北京轉來較之外間謡傳之言其眞僞有天淵之别爲此示仰紳商士庶軍民人等一體知悉當此小醜跳梁於大局絶無關礙仍應照常生理各守本分毋得妄聽浮言恐懼驚惶自貽後悔其各禀遵毋違切切旋又發出四言韻示曰現值畿輔拳教亂興謡言四起擾亂人心誠恐奸宄煽惑愚民亟應防範以遏亂萌城門街市派兵嚴巡二更之後烟館熄燈客棧客寓一律閉門三更以後禁止人行東洋車輛各歸廠棚倘敢抗違定事嚴懲旣而城守恊某恊戎亦出示曰爲剴切曉諭事照得近畿一帶拳匪滋事出没無常拆毁電桿燒壞鐵路幷縱火焚燒各國教堂車站等事跳梁小醜一經大軍剿洗不難尅日蕩平誠恐分布黨羽鼠竄南下煽惑愚民勾引匪類貽害地方實非淺鮮迭奉督憲嚴諭查拿盡法懲辦預爲防患於未然實是保全之善策爾等自宜各安本分勉爲善良勿隨聲附和勿街巷妄談勿聽謡言而惶恐勿信邪教以趨從值此時事多艱尤要持身淸白災免无妄慶獲叉安是則本恊鎭所厚望也惟省會五方雜處良莠不齊第慮無知鄉愚誣受匪徒播弄一罹法網莫悔噬臍深爲可憫除札飭各員弁四出查察幷不時親密梭巡外合特示諭爲此示爷軍民人等一體遵照務宜守分營生圖謀止業以保身家而全性命倘敢陽奉陰違卽是冥頑不法倘遇查覺决不姑容勿謂言之不預也其各凛遵毋違特示 
[茸城防務]  
　　松江訪事友人云前者江南提督李軍門接奉兩江督憲劉峴帥移咨轉飭駐松各營切實保護教堂巡衞城南火藥局某日中營張華垣參戎城守營楊克明遊戎會商府尊張子虞太守及華亭縣林大令數縣屈大令擬派兵一哨駐守火藥局勞另派數棚將教堂護衞其西門外樂恩堂及佘山聖母堂擬由水師砲艇中抽撥數號駛往彼處駐防亦備豫不虞之道也 
[出示招兵]  
　　松江訪事友人云駐松正副兩營標軍前因大吏撙節餉項裁汰一百六十名邇者防務日亟擬卽招募足額以爲有備無患之資日前中營張華劉叅戎城守營楊克明遊戎會銜出示略謂五月二十九日戌刻奉提憲李雷轉奉兩江督部堂電開松江正副兩營新兵著照原額招募精壯足數何日起餉著卽稟報爲此示爾居民人等知悉如願投營効力著卽赴帮帶處報名聽候示期點選其有老弱及嗜好者概不收錄等因刻已擇吉本月初四日開招矣 
[監督辭差]  
　　武昌訪事友來函云鄂省自創設教吏館大憲委殷觀察厚培錢觀察銘伯爲監督所有課卷皆由殷觀察第其甲乙日前舉行堂課時應課各員以校閱不盡公平且前列各員多係觀察至戚因聯名向督轅禀訐觀察聞之心滋不悅立卽謁見張香濤制軍辭差回籍制軍以觀察意甚堅决姑准給假兩月所遺教吏館事務檄委直隷特用道徐仲虎觀察代庖 
[化莽文言]  
　　寗波訪事友人云日前鄞縣徐大令發出示諭一道文曰貪生惡死人之常情趨吉避凶世所共曉是人所最耻者莫如盜賊之名刑所最慘者莫若誅戮之罪假使被人誣爲盜賊勢必寃同海深見人受此誅戮亦必慘入心髓自當以惡死之心惡盜賊以避凶之心避誅戮乃竟有以竊劫爲生涯目性命如草菅或起意糾劫居民鋪戸或聽從夥搶行駛商船甚有放火圖搶貽害更大雖一時倖逃法網稍稽顯戮然平日擔驚受惶匿　韜聲已不敢出而見世迨一經拿獲到案嚴受刑罰輕則軍流重則斬梟律有明條人誰不曉乃若輩旣不思貪生又不畏趨吉甘心犯法冥然罔覺者何也推原其故皆因怠於操作不務正業不謀生計以致缺衣少食始或鼠竊狗偷以爲生漸至膽大行刼　不知死得贓則隨時花用轉瞬飢寒交迫則理難成家一敗塗地身惟大辟痛苦含人九泉名目難掩醜聲累及後世一念之錯畢生莫贖要知耕種傭工皆可度日肩挑負販亦可營生苟能矢勤矢儉不事烟賭自可由此起家成爲殷戸較之盜賊得失懸殊何苦作此罪大惡極之事而爲國法人情所不容况民間財帛得非容易設身處地自已若遭刼竊自必痛恨實深誓必獲辦爲快所以一經犯案到處跴緝漏網爲難諺云賊久自然破獲爾等豈不知之耶爲今之計不若未犯者安分守業已犯者及早回頭本縣執法森嚴於賭博賭事尚不姑息養奸盜賊情罪重大决不稍從寛貸惟存心慈愛不忍不教而誅是以不憚煩言諄諄告誡合行出示曉諭爲此示仰闔邑軍民及外來無業游民人等知悉爾等須知本縣苦口勸誡無非爲教民起見自此次示諭之後務須革面洗心勉爲良善倘敢故違則是怙惡不悛定當拿獲到案儘法懲辦本縣言出法隨愼毋嘗試凛之戒之切切特示 
[鄂城喜雨]  
　　武昌訪事友人來函云鄂省自重五以後雨少晴多不隰高原悉成龜坼江夏縣陳介庵大令關心民瘼涓吉上月下旬某日親詣龍神祠薰壇祈禱是夜卽雨師風伯聯斾偕來詹溜淙淙勢若銀河倒瀉直至二十九日天始放晴一時東陌西阡咸歌霑足犁雲鋤雨者 
 
 

Page 3

 
 
流無不喜色相告矣 
[白門喜雨]  
　　金陵訪事友人云省垣自龍舟競渡以後旱魃爲虐雨師久不賁臨下隰高原盡成龜坼兼之風乾物燥城廂内外迭告火災旱象將成米價飛漲大憲民瘼關心特飭江寗府王鹿峯太守自五月二十四日爲始率同上元縣龍研仙大令江寍縣孫花樓大令就城隍廟設立壇塲虔誠祈禱至二十六日隂雲罨靄微雨東來翌日薄暮時簷溜琤瑽錯訝摐金戞玉二十八日更通宵達旦荷蓋聲喧久旱之餘得此甘霖下沛歌旣沾旣足之章四野農民無不歡聲雷動矣 
[火後餘聞]  
　　營口訪事友人云上月某日距營口約一百里許之田莊臺左近某油坊不戒於火以致延及鄰近油坊十家事後查悉各坊皆貨物充盈資本甚巨計義順增被焚者約值四十萬金永裕昌約二值十萬金廣永茂房屋幸獲保全所失豆子約值十萬金其執事人胡老登擬將客貨照數全賠其餘各家尚不知如何了結聞其中惟永裕昌頗有外强中乾之勢經此巨刼無可彌縫是以商客之將貨寄存者惟有連呼負負而已 
[鄰封相騐]  
　　松江訪事友人云上月下旬某日金山縣獄中瘐斃一犯縣主武大令詳請府尊張子虞太守檄委華亭縣林霨生大令往相騐及回郡銷差後獄中又斃一犯太守得報卽委婁縣屈吉士大令前往相騐至二十九日事畢言旋 
[淸溪滌暑]  
　　金陵訪事人云邇來省垣風俗日頽人心蕩佚每有無恥老嫗在里巷中偏僻之地賃屋一椽勾引蕩婦狂且作雲雨陽臺之會更有痴男怨女私相愛慕或限於房屋之狹隘或苦於耳目之衆多則相約會晤其間一度春風藉完夙願甚至浮薄子弟瞥見繡戸貧娃朱門侍妾調琴有意入幕無緣則以重金賄嫗設法勾致竟無不可遂之私其敗壞夫風俗人心蓋甚於土妓流娼百倍疉經地方官出示嚴禁奈地甲縣差賄縱包庇致令煌煌憲諭棄若弁髦邇更日盛月增效尤者衆四福巷一帶開設臺基者竟有七八家之多石壩街東花園更復星羅棋布有維持風教之責者亦嘗有所聞焉否耶○自北省拳匪日熾京津道路不通雁往魚　消息阻滯上月二十三日省垣郵政局停收寄京信件各民信局亦齊集同業公議自二十三日爲始凡有持京信到局者一概不收嗟嗟萍絮飄零荆榛阻塞天南地北音問難通北望京華杞憂曷極已 
[竹西瑣志]  
　　揚州訪事友人云淮北海分司所屬臨興塲大使缺經原任運司江蓉舫都轉詳請以候補大使朱鹺尹作霖咨補近奉督鹽憲劉峴帥行知部中刻已覆准柯遜菴都轉以目下正值開辦新綱需人經理爰於上月二十二日牌示飭赴新任以專責成○新城小數塲一帶地方遼闊凡醫下星相以及小本營生之輩麕集於此藉博蠅頭靑皮痞棍以地屬營産遂冐充營勇及局署差役巡丁向索地租多方滋擾稍不遂意輒與鬥毆甚至拔刀相向府尊沈碧香太守聞之立札江都甘泉兩縣主出示嚴禁派役查拿一面會同保甲局總辦王觀察選派弁勇實力巡查更移請揚州營叅將袁叅戎添派營兵分投稽察有犯必懲○揚城棲流所每屆夏令例准留養病人飲之食之無稍缺乏醫藥之費不取分文惟須浼人具保設有不測由堂備棺收殮聽候家屬認領瘞埋現由總理各善堂事務之府經歴金子久叅軍出示曉諭俾衆周知是亦好行其德之一端也 
[擬建捕房]  
　　蘇松太兵備道余晉珊觀察擬派華印各捕前往浦東唐橋洋涇等處梭巡前曾親往履勘地基昨日復率同馬路工程局總辦程雨村大令捕頭王經年以及各叚董事前往勘視以便建造捕房 
[催解軍裝]  
　　湖南候補知縣彭韞玉大令宜輝前奉善後局憲委赴上海采辦軍裝抵滬後向法租界公館馬路沈泳興林發記兩皮鞋店定購拖砲馬鞍五副議定價銀一千二百兩後忽悔議被泳興主沈學經發記主林和尚具控公堂讞員朱森庭明府會同陸繙譯官飭傳大令家丁訊取口供禀明道憲余晉珊觀察觀察批飭前署理縣篆之戴子邁明府妥爲理處迄今案懸日久尚未了結邇者湖南大憲委王司馬以宣來申催解昨日乘輿拜會明府茗談良久而出 
[瀆禀被斥]  
　　本埠洋貨釐捐向歸公所包抽近因捐數不敷由業董李如銘據情禀請淞滬釐捐總局核示督辦錢怡甫觀察批示云查洋貨加稅免釐一案今方開議以後如何情形尚難逆料該董等已先鰓鰓過慮殆先伏短繳不足地步子事未定案預請减認試問有　辦法乎所請斷難照准仰卽知照 
[派探巡行]  
　　日前電報總局提調楊子暈太守函致法租界公廨請讞員朱森庭明府轉商法界捕頭添派巡捕在鄭家木橋一帶巡緝以備不虞明府允之現包探兩名前往輪流查緝矣 
[虐婢宜懲]  
　　粤婦李梁氏家有一婢小字碧玉賦性不甚靈慧不能得主母歡心以致鞭鳳笞鸞時遭毒手碧玉怨恨交集祗苦因風柳絮無力奮飛前日氏又雌威大發痛子鞭箠呼痛聲如宰豕四百九十四號華捕聞而惻然因卽叩扉而入將氏拘獲連婢送入英美租界公廨禀請讞員翁笠漁直刺究辦直刺著押候訊核 
[无妄之災]  
　　前日英界大馬路附近某姓家因建造房屋工匠畢集正從事於雲斤月斧間學徒王香林高立牆垣用繩吊取泥水一桶忽失足從高墮下首觸碍石以致腦漿迸裂血湧如泉登時昏暈不醒旋經人舁送仁濟醫館求治無奈傷勢甚重頃刻已刻泉臺遂由工頭訴知其家草草棺殮誠无妄之災也 
[上海縣署紀事]  
　　前晚西門外婦孺醫院被賊竊去洋銀二十七元昨日院主報請飭查縣主汪瑶庭大令准之立卽嚴飭捕役上緊查緝以便解案究追○盜犯袁福太范海春陳春山夥劫金根生家案發由縣訊鞫申詳臬憲批飭解省勘訊汪瑶庭大令因卽飭吏繕備公文昨已備就大令派出解役及民壯各六名押犯赴松江府過堂然後解省 
[英美租界公廨會訊案]  
　　砑布公司喬念動前曾投英美租界公堂控巨康洋行買辦袁明德吞没銀五百六十兩讞員翁笠漁直刺會同法繙譯研訊因供詞各執尚未定斷前日與法君升座覆訊喬延律師侯魯公投案請追袁倩律師拉司斐訴稱此銀已由袁交付洋人攀德樂克與喬絶不相干直刺商之法君謂喬等藉名設立公司日以狎妓賭錢爲事及至虧空屢次來案控追殊爲荒謬今該公司股東符寳福當堂認係有股應卽著符將欵交還隨將原被告交兩造律師帶同出外核算帳目妥爲理處禀覆候核 
[法租界捕房紀事]  
　　前晚某洋商細崽某甲被流氓名順德者訛詐不遂肆意兇毆事後投訴捕房捕頭令某包探隨之而往將順德拘獲狎候解送公堂禀請讞員朱森庭明府訊辦○前日有偷兒名阿三者在某處竊得衣服若干件持至某押鋪質錢適爲某包探所見因卽拘入捕房捕頭令押候解送公堂禀請訊究 
[美租界捕房紀事]  
　　前晚外虹口華記路倒斃一無名男子年約三十左右衣衫藍縷狀類乞兒某號巡街捕見之立卽投報捕房捕頭著本圖地保報請善堂給棺收殮舁至義塚瘞之○昨晨甲乙二流氓在吳淞路某茶肆大起齟齬互兇肆毆八十號巡街印捕喝阻不依遂一倂拘入捕房捕頭詰知事起細微令押乞丐牢一日以儆○昨晨小竊梁阿二混入吳淞路某姓家竊取衣服携之而出適爲巡待捕所見拘入捕房捕頭令押候解送公堂禀請讞員翁笠漁直刺究辦 
 
 

Page 4

 
 
   
 
 

Page 5

 
 
[ 
[護身至寳]  
安利醫生秘製專治百病神效虎骨衛身膏藥其力甚大不論男女老少奇難怪症無不藥到病除舟車易帶官禮更宜外埠託郵局函購最妥此膏培元固本却病延壽有洗心換骨之妙起死回生之功通念四道血脈鎖世六道骨節有病治病無病貼丹田命門二張一切毒物不敢近體登山行船無漳嵐頭暈之患妙在香氣四射經月不散久貼百病不生冬月手足不冷夏日身體不熱男子鬚髮不白婦人能多生育功效奇捷幸勿輕視統治各症列左○遺精白濁○經期腹痛○赤白帶下○小腸疝氣○内外痔瘡○新舊瘧疾○咳嗽冷哮○傷風頭痛○臌脹痞塊○左癱右瘓○手足麻木○筋骨疼痛○腰膝酸軟○心肝胃氣○肚腹飽脹○泄瀉痢疾○以上各症均按穴道貼上卽愈功用另詳仿單每張一元每箱廿四張計洋廿二元外加錦匣賜顧者認明此膏系用紅緞緞上另盖印記以防假冒上海四馬路望平街口大隆公司經售 
[新法專醫毒門可保終身不發]  
泰西必達大藥房創製千里馬克靈解毒藥水萬分妥速服後頃刻其毒氣悉從毛孔拔出腫痛立止三日全愈屢試屢騐 
滬上毒門各藥不知凡幾從未有如此種藥水之奇效妥速者也此水性味和平不攻不伐專治一切新久毒症其應如響無論宿娼受毒致患下疳横痃楊梅結毒五淋白濁但服此水其功力能直入骨髓運行週身將毒氣上則從毛孔拔出下則從小便洩去與庸醫之用輕粉升藥收毒入骨致後　發者有天淵之别尤奇者當瘡毒痛極難忍之時速服少許其痛立止其腫立消竟能行動如常神效之速至於此極不獨世所罕見實世所罕聞且纖微之毒靡不掃除凈盡故愈後毫無瘡疤永不再發身體日强照常行房生子華人之患外症莫不藥到病除雖著名良醫所不能治之惡瘡用之定可告痊因此名馳中外遠近信從大瓶四元小瓶二元每料十六元分兩較爲便宜如小便刺痛破皮腫爛外搽拔毒止痛下疳粉更妙每瓶二元上海老閘橋北首唐家衖徐家花園内必達藥房啓 
[華洋合衆大票七月初三在總公司開彩]  
上海經理批發處○亦中票行○必得成行○北順泰洋行○天成行○漢口利通源行○天津北順泰行○蘇州北順泰行 
本公司創辦華洋合衆增彩彩票以津貼善舉經費起見備足鉅資存儲上海著名銀行乃昭信實業奉駐滬各國領事曁工部局諭准開辦通行在案每月在總公司内開彩一次至期准任中外仕商共覩以示公道所設第二會英六月票卽華五月二十七日業在本公司内當衆秉公開彩並將得彩號目刷印號單分佈得彩者均請至本公司領彩或經理處一概照數足兌彩洋第三會票已出額仍一萬每張五元倘蒙各號定票者預先掛號因上月消路踴躍如不預定誠難應命也然外埠代售者均照本公司立案一律悉由領事官保護决無阻撓情事恐買賣未知底細特再聲明總公司在英大馬路西首新巡捕房東面天津路八十號　分公司在英租界三洋涇橋北首五馬路中 
[江南義賑票二彩聲明]  
江南義賑彩票第十五會二彩第一萬六千七百九十四號全張售與泰安棧李竹如翁又四彩第二萬四吉五百八十五號零拆售出得主容俟查明再登今批第十六會票諸君欲得大彩請至棋盤街廣茂記梁茂生啓 
[瑞成公司上海六圍票念九日開彩]  
啓者本公司第二會上海六圍票經五月廿九日在英界三馬路桂仙茶園當衆開彩茲將　出十六姓字列呈○龔○姜○錢○洪○鮑○崔○關○蕭○吉○袁○古○伊○麥○鍾○伍○萬○捷報　諸君先覩爲快　謝敎彩銀准五日後一律派清現開收六月份票諸尊發財者請早賜顧爲荷此佈　　本公司謹啓 
[婦女白帶聖藥]  
廣東陳恒德堂婦科良方功效啓 
婦女白帶一症皆因氣血虧損陰虚陽竭或房勞耗傷膀胱受濕以致脾胃不和或前或後總因濕熱積滯月經不調而其病原尤在肝經鬱火寒痰凝結日久則形容枯瘦頭昏腹痛虚損勞傷從此起矣本堂得祖傳良方不惜重資秘製婦科白帶丸此丸專治婦女赤白帶下當日立止屢試屢騐無論遠年初起服之立除宮中之濕平定肝鬱之氣煖宮濟陰培元固本故能帶下立止腹痛立愈月經調和却病延年輕者一大盒重者二大盒包可全愈永無後患妙在神淸氣爽身强體健誠婦科却病之妙品種子之聖藥也虚言欺人罪我惟天每大盒二元小盒一元○假冐甚多購者認明○函購信力自給○鋪分上海英大馬路萬康醬園對門德仁里内石庫門廣東陳恆德堂謹識 
[京都天寳齋人參鹿茸靈芝野术海狗腎扶陽種子衍慶丸]  
種子仙丹○靈騐非凡○鋪設上海二馬路中市西鼎新里石庫門内交易○謂余不信一試便知虚言欺人罪我惟天 
本草云海狗腎一物名曰腽肭臍其性大爲扶陽補腎養精堅固一切諸虚百損五勞七傷夢遺滑精腰酸骨軟四肢疼痛乏力服則立騐本齋獨秘良方用眞正吉林老山人參關東鹿茸海狗腎並各種滋補貴品上藥君臣佐使相配製成惟藥性和平不燥不熱耑治男子陽痿不舉四時可服舉而不固旣舉未久或精薄如水精冷如氷或未交精泄泄而不射雖年輕損傷體弱之人服之轉弱爲强白鬚老翁服久陽足宛如幼年時也任意歡樂之事久戰久勝屢試屢效立能扶陽種子功效神速常服補侖門益丹田開胃煖脾壯筋活絡培元固本養精烏鬚黑髮返老還童却病延年多子多壽此丸扶陽種子因十分靈騐敢稱第一絶非是誇口矣每料雙料念兩卅六元每兩雙料二元單料减半○另有始創秘製參茸海狗腎壯陽補身種子衍慶酒大瓶四元中瓶二元功效同上此酒如購十瓶照市九扣○壯陽煖腎種子膏每張一元○扶陽第一海狗腎每條洋六元○貴客信資自理近有假冐甚多購者愼之○託局購藥屢有假冐今定姓氏洋數清單登明申報遠埠諸翁逢一細查接筍杜弊彼此美意 
[包愈花栁毒門永不再發]  
廣東宏仁堂眞正第一家始創珠珀犀黄八寳化毒丹此丹專治毒門藥到病除誠絶世聖藥有起死回生之功不效還洋假冐甚多認明招牌地址 
本堂始創眞正犀黄八寳化毒丹製煉之精功效之速用藥之眞爲别家所萬不能及專治男婦揚梅結毒疔瘡横痃五淋白濁下疳破皮陰户腫爛瘰癧惡核一切毒門輕者四日重者七日無論初起久染均可痊愈永不再發加從前悞服升藥求其速效以致毒入骨髓逢春又發甚至染妻絶嗣潰爛不堪速將此丹服下能將筋絡骨髓之餘毒一掃而空最奇者愈後非但永不再發且身體强健尚可生男育女保無後患屢試屢騐百發百中凡失足花柳染毒但服此丹藥到包能病除眞毒門之第一仙丹也如用雙料則藥力大而取效更速大瓶四元小瓶二元雙料加倍另有珠黄百寳生肌拔毒下疳散此散重用珍珠牛黄並各種貴品專治男女下疳腐爛隂户肛門上下一切危險毒門諸醫束手百藥無功陽物爛成筋或去半者速將此散搽上立刻拔毒生肌收口止痛輕者三日重者七日仍復原形惟内服本堂犀黄八寳化毒丹可保永遠不發眞仙丹也每瓶雙料二元單一元鋪分上海丹桂戲園南首朝西轉灣正豐街中巿宏仁堂啓]  
 
 

Page 6

 
 
   
 
 

Page 7

 
 
[ 
[警船告示]  
大清各口巡工司畢　茲查江海關税務司所屬界内大戢山地方鐙塔現經改換鐙式合將其情形度勢開列於左計開 
一太倉州崇明縣大戢山海道圖說作葛詞拉夫島頂上曾設鐙亭一座已於第三百三十二號示内聲明擬改情形現將原設之鐙亭及鐙均已撤去另在該山頂之東角距原設鐙處十二丈二尺五寸爲北七十七度十五秒東安設鋼質鐙塔一座飾以白色塔高二丈一尺自基至頂共高約四丈内置三等透鏡急迅白光鐙每五秒時放迅光一次鐙火距水面約二十四丈一尺晴時應照六十八里鐙在緯度北三十度四十八分三十七秒零經度中國中線東五度四十一分二十五秒英國中線東一百二十二度十分十三秒零以上所開度數均按羅經方向光緒二十六年六月初一日第三百五十號示 
[更換買辦]  
茲者本行莊君另有高就已於英六月卅號止前有往來銀錢票據一切等情均歸莊君自理與新買辦無涉以後歸徐君接辦特此佈聞英商謙義洋行告白 
[頭彩誌喜]  
第二會廣益頭彩第五千八百四十六號並下附彩由本行分條售出得主台銜容後聲明特此誌喜大馬路萬福來啓 
[𤻤子頸聖藥]  
余患瘰𤻤七年醫藥鮮效苦楚受盡幸購上洋自來水橋北大街廣東老益三堂瘰𤻤聖藥四元二大瓶服之不半月竟將久年痼疾一旦除根世之患瘰𤻤者盍往求之南京東牌樓何潤伯啓 
[大屋召租]  
大英大馬路巡捕房間壁長裕里内有五開間兩廂房大廳一宅有後樓并有牆壁火爐自來水火俱全如欲租者請到里内令管門人領看可也長裕公司經租啓 
[廣東陳恒德堂牙痛粉]  
此粉治風火牙虫蛙包能立刻全愈永無之痛患每瓶三角分鋪上海英大馬路萬康醬園對門德仁里石庫門内 
[失票]  
今由營口兌換鼎記九十二號匯票一張計九八元二千零十兩不料途中遺失今已向該號說明如有拾得者作爲廢紙特此聲明烟台阜豐興 
[壽器减價]  
本行緣因清理帳目尚存楠木婺源杉木圓心壽器壽板計三十餘具倘有貴客親友欲辦壽板或壽器者祈請玉趾小行面定其價格外克已此佈南市新馬頭長源木行 
[日本郵船會社]  
啓者本公司神戶丸准於本月十一日卽禮拜六早天明時開往長崎神戶横濱由長崎接續本公司輪船轉運釜山木浦仁川等埠小包收到禮拜五午刻客票賣到五點鐘止倘蒙各寳號如欲裝貨搭輪者務祈早臨爲幸郵船株式會社 
[勞傷吐血無上妙品]  
僕久患吐血醫藥鮮效幸購自來水橋北廣東益三堂立止勞傷吐血膏兩盅費洋四元依法服食果然當日止咳停血化痰至今數月不發特書數語以表謝忱上海瑞茂昌號陳琢堂誌 
[老棧新章]  
本棧房伙向照大例兹因不用接客新章减價如蒙光顧每天房伙錢二百文特此告白三馬路仙源棧謹啓 
[大阪商輪公司]  
啓者本公司天龍川丸輪船准於六月初九日卽禮拜四晚開往長江等埠該輪走水極快買辦司事等均係華人茶飯應酬一切無不週到倘蒙各寳號欲裝貨搭輪者請至本帳房面議是荷郵船會社代理 
[杭州同發票行]  
逐月經售江南義賑票澳門票廣益公司票和濟票合衆等票價照大市遠埠○紳商賜顧者信購原班立奉開設三元坊同善齋善書局内分設湖州九賢堂書坊内 
[杭州義利源]  
江南票全張五元半分條六角澳門票單張六元分條六角半兼售老德記各種藥水戒烟參片紙烟香皂照申批拆上后市街石庫門内便是 
[名醫留滬]  
平江朱桐生幼科係名醫吳愼先高弟也專精醫學脉理獨自秘傳活人無數而於痧痘一道尤爲三折肱兹應某紳之聘安寓滬濱仝人暫爲挽留世願患病者速往診治殊有裨益焉寓三馬路石路口雅仙居棧内貧病不計席幹卿陳子文胡翔鷗金芳洲仝啓 
[麝香痧氣丸每洋百卅瓶]  
本堂揀選頭等眞麝香䖍修各種痧藥立能扶危救急功效如神諸君賜顧請認招牌麝香痧氣丸每洋百卅瓶○八寳紅靈丹每洋一百卅瓶○廣東同文堂鋪在上洋四馬路麥家圈斜對門發兑 
[醫室遷移]  
東山世醫吳敬甫專治傷寒時症夙承家學著名已久前寓寳源亨保稅行内今遷四馬路北石路中必中元彩票行 
[華洋合衆票頭彩誌喜]  
第二會合衆票頭彩第八千七百七十七號由本行拆與六馬路虞廣泰售出謹此誌喜必得成啓 
[杭州萬利源]  
批發義賑澳門廣益和濟合衆大票遠埠信購立奉上珠寳巷 
[ＳＥＮＩＳＭＩＡＬＢＥＲＯＩＤＥＮＭＡＨＣ]  
[曾伯廉各藥料]  
曾伯廉所製咳嗽藥天下無雙如人受寒咳嗽服此最妙因能通肺中之氣使痰易出也小孩亦可服蓋緣内無毒性物之故 
曾伯廉所製痧藥能治大小腸各病用過之人盡皆稱妙蓋能一服卽愈也如人發痧立卽服下無不告痊 
曾伯廉所製止痛油治痛風爲第一妙藥痛時敷之立愈愈後仍前敷治定可永遠除根此外如肋骨痛腰骨痛胸骨痛刀割火灼凍瘡皆可用此藥治之 
分寄各藥鋪出售每小瓶洋五角大瓶洋一元 
上海新晉隆洋行總經理 
[華洋合衆增彩大票頭彩志喜]  
第二會合衆票頭彩第八千七百七十七號由小號售與法界臨平里口好時保險分行盧大昌兄轉售與寗波城内黄彩珊翁得五條又本埠大東門外隠名氏得二條又虹口三官堂順昌號梁瑞卿兄得一條又崇明久裕號沈姓得二條其洋如數領去雖得主之鴻運而小號亦叨榮幸也兹售英七月份票華七月初三在總公司内公正開彩全張五元分條照例函購立奉上海六馬路虞廣泰號告白 
[華洋合衆增彩票二次頭二彩都售在上海特此志喜]  
第二會華洋合衆彩票卽華五月廿七日在上海總公司内當衆開彩頭彩第八千七百七十七號由必得成轉拆與本埠六馬路虞廣泰號售出二彩第八千三百九十一號由亦中轉拆與掮客王繼茂售出得主地址姓名尚無查明容後再詳上月頭二三四彩亦在申地售出曾經登報聲明矣先此佈聞上海大馬路新巡捕房東首西天津路八十號華洋合衆總公司啓 
[洽昌土棧洋葯公煙批發]  
在上海法界三洋涇橋南首提莊大小洋藥零躉批發精製清膏每洋八錢陳公烟還灰每洋一兩三錢宿膏一兩六錢老陳膏二兩陳膏二兩三錢公膏二兩六錢冷籠三兩平頭外加收灰六成蒙紳商賜顧祈認牌號 
[績物機器]  
啓者今有哈黎生所製頂上織各物機器或用火工或用人工皆可織造或絨綫或絲綫或棉綫織成各式物件並皆佳妙且織工容易價亦從亷賜顧者請至天潼路十二號門俾面商可也此佈經理人麥德爾啓 
[重印弢園書籍]  
先祖系詮公手著普法戰紀法國志略西學輯存尺牘火器略說文錄淞濱閒話尺牘續鈔瀛壖雜志今寄廣學會格致書室出售王幼詮白 
[遺失莊票]  
今遺失義豐莊票一紙第二百五十一號五月廿日期元四百兩正已向該莊說明作爲廢紙望各寳莊號切勿收用特此聲明吉林瑞白 
[廣東普仁堂靈騐痧藥]  
本堂揀選上藥用正麝香䖍製各種救急痧藥俱能扶危活命功力神速皆爲普救便人耳諸君光顧請認招牌○萬應痧氣丸大瓶一角小瓶每洋一百廿瓶○八寳紅靈丹○諸葛行軍散○麝香臥龍丹○時症白痧散大瓶一角半小瓶每洋一百瓶○靈寳如意丹○萬應如意油大瓶一角中瓶五分○萬應午時茶每洋八匣○立止頭痛膏○馮了性藥酒○並各種蠟丸膏丹發售貨眞價實廣東普仁堂鋪在上洋棋盤街 
[再告白]  
小號開設五馬路多年向蒙各寳號相信今因不肖兒阿開在外私取貨物嗣後切勿相信或有小號圖章到取亦歸經手是問與小號無涉特字聲明以免後論英昌主人啓]  
 
 

Page 8

 
 
   
 
 

Page 9

 
 
[誘拐宜懲]  
　　紹興訪事人函云紹郡有陳某者世居城中觀巷向爲布店生涯家中惟要與子女各一子年十二女甫及笄貌頗娟好慕之者爭欲委禽陳選壻甚苛是以尚在閨中待字陳之比鄰係某南貨鋪棧房有便門可通每值棧司到棧曬貨必假道於陳家某棧司與女習熟略不避嫌陳依人作嫁恒不在家陳子又每日出就外傅至晚始返一日陳妻適赴市門閣禮佛拈香棧司又至棧曬貨行經女臥室外見女支頤獨坐頓起歹心上前挑逗正在恣情調笑之際陳妻適歸棧司卽抱頭鼠竄而去陳妻向女詰問女以實告陳妻因戒其女弗爲父所知恐啓口實此三月初間事也嗣後棧司亦旬日不至繼探消息知陳妻與女並無嗔怪之意乃伺隙至陳家詭稱此事陳已知覺若不卽遁禍將不測遂脅女以遁陳妻無可如何聽其携去後知不能隱奔告於陳陳乃控諸山陰縣署縣主准詞派差恊同陳四處偵尋至五月二十五日始獲陳女於棧司之親串家送至縣署經寗琯香大令訊悉前情飭穩婆騐得陳女美玉無瑕依然原璧卽著陳領回乃陳女懼父治罪不敢隨父歸家大令乃攺飭穩婆暫時看管俟獲到棧司再行質訊懲治 
[擄妓尋仇]  
　　廣州訪事友人云上月某日城西寗居里梁志所開之倡寮突來匪徒數十人欲效崑崙奴劫紅弰故事梁志已先有所聞糾集蟹將蝦兵嚴阵以待無如衆寡不敵致被劫去錢樹子四株當彼此惡鬥時梁持槍登屋擊中李匪登時殞命匪黨銜之卒將梁拽下開槍擊斃爲李復仇始揚長而逸翌日地保據情投南海縣署禀請相騐緝兇究辦旣而有李能任者自稱六品職官赴縣禀稱　梁擊斃之李某並非匪徒適經是處誤觸兇鋒求爲伸雪主某大令以與地保所稟大相懸殊深恐李能能任假冐屍親且其所稱職銜亦不能知其眞僞著交交役看守令將功牌繳騐再行核辦 
[上海縣署瑣案]  
　　輪船積竊康三甲陳阿三方海林三犯前曾行竊江孚輪船上楊觀察所携金表洋銀事發由英美租界公廨移送上海縣請追前日又解代爲銷贓之袁阿喜余春桂到案入晚縣主汪瑶庭大令提齊質訊袁供小的係湖北人向作小工夜間借宿余春桂小客棧内前月有素識之方海林以金表一枚托售小的轉託余春桂售得洋銀三十元余供小的係廣東人袁寓小的棧内多年據方海林言金表從虹口賭博得來故代爲售去得洋銀三十元如數交方收取方供小的託袁轉託余春桂代賣金表得洋銀三十元分給袁余各三元大令問袁余果否得洋銀三元供小的等各得三元大令以方供詞與前堂不符喝笞責三百板還押余袁所得洋銀限三日繳案諭畢將袁交余保去○前晚汪瑶庭大令命差提自新所押犯徐炳千馬信和研訊徐炳千供小的向在南市駕駁船並無人指名控告叩求恩典大令曰前者戴大老爺訪明爾係著名流氓日以行兇拆梢爲事故收押改過所一年馬信和供去年江南製造局趙老爺家被盜時小的疑妻有外遇故帶刀而出至夜半回家捉姦行經法租界被巡捕拿住搜出尖刀解至捕房疑爲此案正犯迭蒙前縣主大老爺訊明小的實未犯劫求鑒大令曰照爾所供並無贓證似與趙家盜案無涉然持刀夜行究不安分遂判收改過局三年 
[馬路工程局瑣案]  
　　猪販田銀春前與沈掌全等合股置一崇明關快船旋被沈藏匿田遂控之馬路工程局總辦程雨村大令研訊之下飭將沈管押限半月内理淸帳目再核未幾沈妻楊氏砌詞投道轅上控略稱局中人索賄不遂致丈夫寃遭管押道憲余晉珊觀察批飭大令查察案情秉公訊斷大令立卽傳集案中人於前晚升座訊鞫沈楊氏供小婦人係本邑人年五十有五大令詰其有何冤抑上控道轅禀詞由何人代繕氏供丈夫被押時小婦人曾倩管帮人朱順英保出朱稱局中一切費用爾先措辦齊全方能從事小婦人因無從措辦是以在道署前啼哭旋蒙西門内籮間頭目張某代爲繕詞控告大令問局中究係何人向爾索賄氏不能對大令復命提田銀春研訊供當時合股購船小的得七分沈三分船上帳目由張麻子經理大令飭一倂管押候備文申請道憲核奪○南市自禁售廣益和濟合衆六圍等彩票以來各店依然私售前日十六鋪地甲將五福來萬有利大有豫老恊記各店主葛德明王開清王福章張治德等解經工程局總辦程大令研訊管押旋由經理義振票王某函請大令從重罰鍰前晚大令命提至案謂義振彩票係奏准開辦專利六年其餘無案可稽不准在内地銷售早經上海縣汪大老爺及本委示禁何得違犯不遵今爾等願罰抑願責各人俯首求恩大令判罰石轆轤三具以備修路之需仍命押候交人保出○前日江北老嫗王沈氏扭李卽信至捕房訴稱李誘匿媳婦趙氏請卽嚴追捕頭令押解工程局禀請樬辦程大令研訊王沈氏訴稱小婦人係泰州人兒子向業鞔工媳婦趙氏被李誘匿並携去銀首飾若干大令問何以知爲李所誘氏供李因浼洗衣與媳素有往來小婦人曾目見數次故知被李誘匿李供小的係浙江台州府屬某邑人在法國自來水廠當庖丁王沈氏之媳曾爲小的堂弟浣衣因之相識並未有他叩求鑒宥袁長林供小的係泰州人時見李至岳母王沈氏船上閒游至有無别情不知其細大令命備函移解上海縣署訊辦 
[英美租界晚堂瑣案]  
　　石子安控姘婦陳張氏捲物濳逃前晚讞員翁笠漁直刺倩襄讞委員張柄樞司馬提案研訊石供小的係安徽某縣人與寡婦陳張氏結爲露水夫妻伊前夫所生之子陳阿毛由小的撫養迄今已閱五年不意前者小的因事回紹興原藉陳張氏卽串通其兄張松濤將衣物席捲而逃迨小的回來業已追尋無著今得扭獲求恩究追張松濤供小的向操北貨業胞妹陳張氏早喪所天遺有幼子被石誘拐無蹤現經小的尋見向之領回石卽將孩藏匿勒索洋銀二十元且敢來案誣控叩求明鑒陳張氏供詞與其兄略同司馬將陳張氏及子陳阿毛交張領去將石所有衣物如數交還以淸糾葛○周壽廷控掮客葉春山串騙白木耳直刺倩張司馬研訊周供小的係湖北某縣人向以負販營生現寓泰昌棧内帶有白木耳二十二斤值銀二百六十四兩葉誑稱代售將貨取去迄今日久祗收得洋銀二十元餘均延約不付爲此扭案請追葉供小的係湖南某縣人向在蕪湖開元和錢莊此次來申收帳周所携白木耳已交與友人售去因帳欵尚未收足只付過洋銀二十元不久卽當繳淸司馬諭令管押限三日將銀如數繳案違干重比 
[南都官報]  
　　六月初一日藩臺恩巡道徐籌防局候補道沈兩江營務處李軍械所朱支應局郭洋務局汪均傳見湖北督銷候補道李光瑜統領浙西鹽捕水陸等營杜機器局吳銀圓局劉均見會辦招商局候補道達斌駐滬文報局候補道黄承乙海州叅將徐萬福均到見陸師學堂安徽候補道席禀知甄别學生畢保甲局候補道張劉錫庚總理營務虔李均見委署中恊趙雲龍委署左營遊擊王友田禀知任事城守恊莊均禀知今日開辦會哨局委署福　鎭王幼山禀知交缷中恊事寰泰兵船何心川辭送李鑑帥赴瓜洲知縣何鳳翔到由蘇來指分兩淮試用鹽歴歴洪定杰到由揚來崇安輪船劉德輝福山回補昨日欽差巡閱長江水師大臣李會辭行將軍崇會蕪湖米厘候補道志鈞候補道龔盛際均辭 
[蘇垣官報]  
　　六月初一日知縣郝炳麟禀知奉撫憲委赴上海公幹卽辭又鮸德麟禀知由蘇屬盤查積穀差回又吳俊卿禀知由淸江發審局差次來府照磨徐咫宸禀知奉飭派蘇差委並謝委同里釐局司員差卽辭試用縣丞侯慶勋由甯來禀到巡檢陳得麟禀知由滬見道憲回又余孟賢禀辭赴寗見制憲監翎五品頂戴試用巡檢逃興傑浙江人由籍起服回省禀到江蘇候補知縣孫淦於五月初七日在海運津局病故○初二日前徐州兵備道沈　謙由京來戊戌科翰林院庶吉士黄壽袞浙江人由浙米卽辭行直隸州謝謙禀知奉撫憲委赴金陵公幹卽辭通判吳式晸禀知赴甯見制憲知縣竇鎭出由滬來禀到又魏允濟禀知赴常昭公幹卽辭又子易亨禀知奉藩憲委赴崑新溧三縣催提公費銀兩差卽辭又張孚襄禀知奉委解武衞軍餉及漕憲墊欵差 
 
 

Page 10

 
 
[邗江官報]  
　　五月二十三日朱鹺尹作霖謝委臨興塲缺賀鹺尹鼎淸委赴蘇州公幹○二十四日叚鹺尉蘭委運滁來全北鹽○二十五日黄鹺尹熾昌起復回淮金沙塲袁鹺尹禀辭○二十六日沈分轉曾由泰興差次來揚李分轉以牧委船私局文案差 
[上海虹口元濟善堂經收五月分送堂愿並施醫藥捐淸單]  
　　北通州李黄兩戸洋一元泰州曲塘鎭同盛寳號來謙益堂三十一戸共收洋二元七角晉人求平安氏花洋一元劉本立洋一元無名氏洋五角裕大元寳號來餘蔭堂殷洋一元早通號殷洋一元殷大同洋一元詠蘭堂二角高寳仁金炳南尤德憲鄭鳳圖林子卿延齡堂唐㴻霖七戸各洋一角已上十一戸共收洋三元九角郭謙修四月分洋二元鄺修斌洋五角謝阮氏洋一元謝文海洋二元吳城齋洋二元子雲氏洋四元無名氏洋一元無名氏十三元兪錦山兪王氏兪紹金兪永金四戸洋一角六合補過子洋一元已上共收願洋廿六元六角又花洋一元另收無名氏銅洋一元○潘餘慶堂施醫藥洋五十元徐　洋一元孟亷浦洋九元花洋一元徐金遂洋十元黄瑞記洋一元潘門黄氏洋一元廬心子洋一元二角以上共收施醫藥洋七拾三元二角又花洋一元另韋汝駒施材洋八元韓若蘭施林洋六元陳氏施茶洋二元 
 
 
 

Page 11

 
 
   
 
 

Page 12

 
 
   
 
