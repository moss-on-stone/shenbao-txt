# 1913 - 273 - 4914591

 

Page 1

 
 
通信 
[和蘭下院選舉及政黨之情勢（三續）（游歐客）]  
所可幸者千九百九年右黨再出執政力求矯正各弊陸軍大臣哥南乃以軍人出身駐紥屬地多年最富於愛國心唤起軍人精神將海軍中之無政府主義反對軍備思想大加剪除軍事漸有起色海姆斯階克内閣之國家政策方有完成之希望而新選舉忽變面目右黨數年來所苦心經營者將再爲左黨折毁之下次選舉右黨必再執政國權民權互相調劑一張一弛此其所謂代議政治之妙用歟此次新選舉中右黨與左黨勢力原可相等而和蘭民意尤多數歸於右黨惟當左黨執政時曾通過一法案於選舉區域上大有研究遂令左黨易勝右黨易敗又知右黨勝利關鍵全在宗敎問題乃務設法敗去此點挑動新敎反對舊敎而新舊敎堂之爭相持不决右黨中之加特力黨與歷史敎黨爲避宗敎衝突只就政治立論不甚涉及宗敎選舉人之信敎者多不悅服遂令右黨之勢大弱左黨名爲反對宗敎實則利用宗敎右黨名爲保障宗敎實則淡視宗敎此又右爲左敗之一原因也左黨更受德工業家之運動專倡自由貿易以便多銷徳貨社會黨復爲德之社會黨所影響民間生活昻貴均遷怒於保護貿易左黨以其積恨運用各種手段競爭選舉其在右黨各系如反對革命黨加特力黨秩序嚴整組織完好所受影響尙少而歷史敎黨渙散凌亂受損獨巨其普通無大政見而以習慣盲從投右黨票者多被左黨吸去故在第一次投票右黨占百分之四十一左黨僅百分之十二其所餘之四十七席未能選出再付二次投票就中有百分之三十五摇移於左右兩黨之間而百分之十摇移於左黨之四系間暫不能定惟以地理上關係左黨實占優勝合力以攻右黨右黨知難與爭遂多投社會黨票以敗自由系之勢力然左黨之四系中以社會黨之組織爲最完好彼有眞實政見而復繼以積極進行加以經濟關係故自由貿易論小民多藥從之則社會之大勝實占此兩大原因也（完） 
 
 
 

Page 2

 
 
時評 
[葡萄牙與中國（默）]  
共和政體之一物非可以粉飾　也亦　可以威力取也葡萄牙之　和已　年矣至今猶緹騎四出軍人獲犯累累搜捕防範不可謂不力也反對政府之黨報無一能成立者則壓制言論自由不可謂不力也議會之組織至今不能完全則干涉議員之行動不可謂不力也然而炸彈案之屢屢發現如故各黨會之暗中布置紛起抵抗如故壓迫愈甚民心愈離國内騷然未得寗日則政府之威力又安所用哉 
今日中國之　象無一不與葡萄牙相同獲犯之累累與葡同也言論之不自由　葡同也議會之不完全與葡同也炸彈案之屢發與葡同也黨人之密布與葡同也有此五者已足擾亂大局而有餘而况中國今日政府之失策人心之摇動有甚於葡國者耶 
且葡之改共和也早不若中國之尙在臨時期内也葡之受歐洲新空氣也足不若中國之常處專制黑暗世界也葡之版圖也小不若中國之廣漠而無涯也然猶難治如此人心之難得如此而况中國也耶嗚呼政府可以悟已 
命令 
九月十二日臨時大總統命令據外交部呈本月一日　軍攻復江寗省城尙値兵匪擾攘之時適有日本人民三名慘被戕害並有搶掠日本商店情事一等語查此次用兵原爲除暴安良並鞏固東亞和平維持中　商務　見迭經三令五申飭該　將領　明約束勿驚閭閻乃　搶掠僑商戕害客民殊堪痛恨尤深惋惜　江蘇能督張勳迅速查明戕掠凶犯按軍法從嚴治罪其約束　嚴各該管官一併查明分别參懲　有被戕掠之日本商民着李盛鐸查明損害情形按數賠償並妥爲慰問中日邦交素稱敦睦民國成立以來尤篤親誼並着各省文武官吏善體此意尊重邦交萬不得稍涉疏忽再生此項變故以示本國篤厚鄰邦之至意此令江寧經此次匪徒擾亂蹂躪地方各商民流離顚沛呼籲無門迭　江蘇都督張勳電陳糜　情形曷　憫惻本大總統自維德薄未能感化凶頑致陷該省於水深火熱之中深用引咎災黎載道軫念殊深前已電飭上海鎭守使鄭汝成購米五千石運寧接濟並經任命馮煦魏家驊籌辦賑撫以專責成着財政部先撥銀二十萬元尅日滙交馮煦等會商江蘇都督民政長查明被難各區迅將賑撫事宜切實　辦加意撫綏毋負本大總統伐罪弔民之意此令任命馮煦魏家驊籌辦江蘇賑撫事宜此令任命雷震春督辦皖北江北勦匪事宜此令寗夏將軍常連開缺另候任用此令任命馬福祥爲甘肅寗夏護軍使兼署寗夏將軍此令 
任命李國筠爲安徽内務司長此令國務總理熊希齡呈請任命曹典球李大鈞爲秘書應照准此令國務總理熊希齡呈據護理熱河都統舒和鈞呈請任命胡家鈺爲内務廳長應照准此令國務總理熊希齡呈據江蘇民政長應德閎呈稱秘書沈恩孚伍輝裕陳蒙呈請辭職沈恩孚伍輝裕陳蒙准免本官此令 
國務總理熊希齡呈稱署江西司法籌備處長徐元誥棄職潛逃擬請先行褫職等語應照准此令國務總理熊希齡呈稱據江西民政長汪瑞闓呈請任命吳筠孫爲秘書應照准此令國務總理熊希齡呈據銓叙局呈稱遵令查明倡亂罪犯劉英曾授勳五位請一律褫奪等語劉英圖謀内亂逆迹昭著前經通飭嚴拿懲辦應即褫奪勳位以彰國紀此令九月十三日臨時大總統命令任命李開侁署廣東民政長此令 
任命伍祥楨爲岳州鎭守使此令任命楊善德爲松江鎭守使此令任命宋壽徴爲粤海關監督仍兼廣東國稅廳籌備處處長此令甘肅財政司長王舍棠未到任以前暫派喇世俊兼署甘肅財政司長此令國務總　熊希齡呈據江蘇民政長應德閎轉據江蘇省城警察廳長游澤寰鎭江警察廳長龔璽揆呈請辭職游澤寰龔璽揆准免本官此令國務總理熊希齡呈稱特派安徽交涉員畢煒助逆倡亂人言確　應先行免去本官由該省都督彙案請辦以肅法紀等語應照准此令 
警信 
　　南京電探黨人計畫擬招雇有辮之人數十名佯攻南京日本領事署日兵防禦時向空放槍張勳聞之必派兵彈壓日兵必向張軍攻擊無論勝負南京必至被據斯時黨人即運動南方各省再行獨立如攻日領事署時張軍或不出則所雇有辮之人即佯退至張軍駐紮地點俟日兵追擊逼近張軍以開戰端總之無論如何必設法使張勳與日人開釁云云 
　　北京專電駐京日使昨因奉訓令午後赴外部密談傳稱須將前所要求撤回另提想此等喪失其國威信之事當不至有之惟此間日人咸謂本國輿論激烈恐有反覆　　東京電日人對於中國大局頗持悲觀非因中日爭端所致實因袁世凱處置張勳似頗爲難之故衆意張勳現有反抗北京政府之意張勳素性排外加以此次戰勝故或將釀成重大之禍亂而召各國之干涉云（特約路透） 
　　東京電各報對於外務省辦理中國各案之政策仍忿忿不平大半由政治家及陸軍黨鼓動所致國民大會因經警察干涉頗難成立朝日新聞各報及陸軍黨要求外務省應更改向中政府提出之要求俾得展長關東半島租借期及在漢口築造營房屯駐大軍山本首相今日與高等陸軍參謀山縣公爵及大山公爵相會擬借二公之力疎通陸軍黨之意見北京日使提出要求之前外務省曾命駐英日本大使并上君探問英政府願否贊成日本以武力對付中國旋悉英政府聞日政府擬於此時以武力對付中國之說頗爲震駭蓋此舉不啻導引各國瓜分中國也英政府並聲明日本之要求如限定謝罪賠欵二事則英國擬在北京予以外交上之助力日本於提出此項要求之前設出嚴厲舉動則英國不能贊許云（特約路透） 
　　東京電李烈鈞喬裝日人改用日名乘載運礦物之某輪船行抵門司聞現寓門司三菱公司屋内（特約路透） 
專電 
　　北京電昨日兩院合議會將兩院會合議事細則之名攺稱憲法會議規則即日開二讀會通過至第九條嗣爭審議憲法時應有審查會與否甚烈而散 
　　北京電財政部將以庫藏司與中國銀行之國庫局合併法部將併民刑二局交通併郵船二司敎育擬撤社會敎育司等大約减政主議可實行 
　　北京電劉恩源來電亦謂張軍情事言者過實當街宣淫尤無其事衆院會議員本擬提查辦案有人力阻遂定今日公呈袁及國務院　　南京電昨日（十八）李盛鐸乘津浦車旋京 
　　南京電兌換處現查明紙幣未經收回者計四萬八千餘元而前被南軍刧去者約八十餘萬私蓋戳記一時眞僞莫辨礙難兌付擬寬限一月　籌有巨欵再定期開兌分别號碼眞則照付僞　作廢 
　　南京電張勳現恐仍有黨徒匿跡復派軍官　路阨要嚴查　　南京電張　　　委聞某爲電報局總辦又　員調查官房 
　　南京電探訪營刻已成立所有巡緝隊則給資遣散 
特約路透電 
　　北京電長春似亦有中日衝突之案據日本消息該處中國警察曾拘捕日人一名 
　　北京電日本請取消張勳江蘇都督任其措辭與要求相等現信中政府必將准如所請 
　　貴陽電此間各報載有電音謂重慶已爲黔兵克復黨首熊克武已逃並謂上星期出發之兵行將開回帋幣今仍跌價每元僅値兩角六分　　北京電黃獄臣任爲重慶府鎭守使　　北京電靳雲鵬已任爲署理山東都督並加上將銜 
　　北京電參議院國會法修正案復經討論旋决議投票表决應否將該議案付决贊成付决者一百零四人反對者二百十六人該問題遂復擱起　　北京電衆議員今日開議議長責各議員到院過遲並謂此後過下午兩點鐘後議員卽不能於議案上署名 
　　北京電聞蒙古官員議徴各國貨稅惟俄貨獨免 
譯電 
　　北京電中政府已將關於南京交涉案之公文修妥遞交日使日使業已满意張勳今尙未至日領事署謝罪政府對於張勳这熊度殊爲憂慮而日本對於此事頗具鎭靜之熊蓋已預備派兵一師團在南京豋岸如張勳不肯謝罪則自有方法令張勳俯首從命也 
　　北京電此間對於中日爭端鋪張揚厲與揚子江一帶相同據華人聲稱日本屢覓間隙以圖借端提出重大之要求其志顯欲恢復於亂時所失之勢力而於南方尤爲注重甚至謂日本曾與俄國秘密聯絡對付中國惟中政府自知力弱故竭力消滅重大之事端 
　　東京電本月十五日巡洋艦兩艘奉命開往南京後翌日復有滅魚雷艇一隊續行出發蓋防張勳復行强暴舉動之故日政府已以取銷張勳江蘇都督任爲解决南京一案必要之條件 
　　柏林電柏林某報載稱駐俄中國公使及日本大使均接有本國消息與外間所傳中日兩國行將開戰之謡言實相枘鑿 
　　北京電張勳前以南京舊有之警察殊不足恃請政府由北方派人代之茲已由天津派出千人　　北京電中政府對於昌黎一案擬嚴詞詰問日政府 
　　北京電容閎博士之子無端被捕此間美人大爲驚詫美國國務部已贊同美公使向中政府提出之要求内容如下（一）懲辦苛遇容君之員（二）開除警吏（三）道歉（四）賠欵其數後定熊總理今日至美使署親致歉意按容閎爲耶魯大學中國畢業生之第一人後充該校漢文敎授娶美婦留居該邦其子生於美故當爲美國國民且嘗畢業於耶魯大學近在廣東製造局任職警察近窺其行動疑與南省有關故乃拘之容初述被捕情形殊爲和平目下則謂曾遭虐待所携之美國護照亦經踐踏吐涕中政府擬致文美使署承認要求各欵今夜將遞出 
　　北京電熊總理擬在揚子江下游兵災最烈之地實行贍貧利農濟商政策以償人民於亂事所受之損失　　北京電據柏林消息駐京德國公使前因病回國現已痊愈聞擬於下月中旬回任 
　　柏林電德國各報復要求路透電社解釋前傳中國擬聘德國軍官二百員以練陸軍之說 
要聞一 
[應省長請罪之電]  
日前北京專電應德閎於卸事前電陳中央瀝述張軍淫掠情形自請從重治罪茲覓得原電並總統復電如下 
應省長去電北京大總統熊總理鈞鑒密德閎奉職無狀寗軍肇變先事不臧以致獨立之禍至再至三全城士庶悉陷危地倖邀寬典敢恕良知今幸大軍雲合攻克寗垣捷聞露布咸有水火衽席之喜德閎歸死猶幸補贖萬一不謂張都督所部軍隊入境以後姦淫搶掠靡所不爲城内居民挨户搜刦少亦數次多至一二十次不等婦女多因姦斃命慘無人道不堪言狀初謂傳聞異詞或疑過甚近日寗民避居蘇滬遷徒一空即就德閎素識及平日所知之人瀝述身受情形無一得免衣服器具隨路抛擲觸目皆是證之中外報紙及旅甯歐美各國人所傳述並非失實且聞有被刧赴訴兵士深夜報復情事衆情寃憤畏禍忍痛動色相戒本城士紳亦多怒不敢言伏念潢池搆禍危及國本不得已而平以兵力已非大總統仁慈子惠之本意今該軍隊等强暴舉動無殊盜賊衆怨沸騰人心震動亂黨　爲口實外人已有違言重以文告儀注多駭觀聽法令統系全歸破壞影響所及後患胡底追原禍始蘇省多一分蹂躪德閎等即增一分罪孽椎心泣血無以自贖應請大總統將程前都督及德閎從重治罪以謝民國以謝江蘇德閎隨程前都督奔走政治深信人民公意莫不隨仁暴爲轉移抱和平爲希望敢存黨派南北之見更無偏激逆億之心昔年對於满清前日對於黃章今日對於張軍始終此志自維叢疚之躬去職之日何敢强顔責人越分上凟惟良心督責有逾鋸磔涕泣哀鳴昧死請命不勝屏慄之至應德閎叩文 
 
 
 

Page 3

 
 
袁總統復電蘇州應　辦密文電悉南京居民浩刦憤慨無旣來電引爲己咎洵屬仁人之言巳迭派李盛鐸錢能訓等馳在查　先後戒令　　三令五申應候查有確情再議辦法　　使强暴之風復行傳染致負初心也大總統寒 
[張勳尙飾詞七辯耶]  
張勳克復南京後所部各軍隊紊亂秩序肆行姦搶　經中央電飭張不得已特於文日兩電大總統指爲謡傳斥爲摇惑觀聽原電如下 
電一大總統鈞鑒兗密參謀陸軍　部眞　傳奉鈞令敬悉查勳軍自克復南京之後當與各軍分地駐紥並未開㧞一營一哨他往且各營分駐地點多在城内附近處所城外僅有天保城雨花台兩處　可查攷至城中秩序連日業已漸就恢復商店開市者頗多滬上賑米亦經運到現正督飭紳商調查損失招撫流亡如得鉅欵接濟自可日見起色路透軍摭拾讕言輙行登載實屬有心淆惑觀聽務望　總統勿遽輕信如謂勳言非信則李劉兩使現均抵寗不難　按而知應請飭將日内調查情形隨時電陳以昭核實而息謡傳勳文印 
電二大總統鈞鑒拱密文電悉軍中均用國旗日前復經傳　商民一律懸掛現在秩序已　　心漸定並無特開專車赴滬之事日兵在街遊行爲數甚少增加之說亦係謡傳謂　廣系勳文印 
[昌黎驛日兵槍斃警之慘劇]  
本月十一晚十鐘直隷昌黎縣京奉車站日本鐵路防兵與京奉路局巡警因口角細故日兵列隊將巡警住所圍住向内開鎗當時華警擊斃三名擊傷二名日兵即列隊回營事後由該　　告交通部（原文已見昨日專電）該部已派專員前往查辦外間得此傳聞兩院及各團體紛紛　　異常　激十二日下午晚間均派代表赴總統府探詢　　方法袁總統以尚未得有詳細報告自難遽定方針力勸各界當以和平熊度處　此案勿過激　並　本日已有對於南京日人被害案之命令表示歉仄之意我國雖積弱交涉自無一味退讓之理然决不可以訛傳訛或鋪張其詞致外人笑我國民胸中毫無主見也又一消息云京奉鐵路之昌黎站於十一日下午九時以後突有一日本兵與中國之巡警尋事彼此相關未幾日兵跑去卽召集日兵數十名將彼處巡署圍住警官見其來勢不善恐啓銜突懝欲出　解勸詎警尙未開口日 
兵已開鎗亂擊至擊死巡警三　　二人日兵始去旋經受傷二人亦以傷重而死消息　至京師後聞者感忿怒交加而京津英文日報則援日本報紙揭　此事謂禮拜四日本鐵路衛兵與中國巡兵在昌黎地方忽起　突其原因係該日下午九時半後有一日本之兵行至該處中國巡兵無故將其擊打日兵　鳴警號逮鄰近日兵聞聲而至中國巡兵已逸日軍官卽率領日兵二十名至中國警署詰問理由中國兵拒之且欲開槍　擊彼乃不得已還槍相應後又讓中國兵逃去及調查損害知中國兵死三人傷二人日兵無一死者僅有一人右臂受有微傷云云 
[熊總理大政方針]  
熊總理一號出席衆議院時曾經聲明此次到院並非宣布政見專爲報告提出各國務員歷史故當時並無何等政見之宣布現在各國務員已經兩院通過袁總統亦於前日正式任命各閣員業將次第就職熊總理已定日内率同各國務員出席國會宣布大政方針其已確定者大致如左 
（一）外交取聯合主義酌量情形與友邦訂結盟約（一）財政取節减主義分别緩急以實行量入爲出 
（一）内政取統一主義分途進行以維持全國秩序 
（一）敎育取實利主義竭力提倡並實行强迫政策 
此外間總理對於軍事意見尙未一定但聞屬於海軍者暫不擴張屬於陸軍者除南方駐紥扼要地點及蒙邊必要之各項軍隊久仍宜酌量情形分别裁遣以節軍費其工商交通兩項尙未聞表示何項意見但交通部日前提議所屬四政收支編爲特别會計不列入正式預算熊總理對於此項出入以爲航路郵電各國多認爲官有營業與他項稅課有互相調劑之益若在中國則尙不能視　爲收入以内中含有外債國民均有負擔不能遽然定爲特别會計聞自到在以來已經旬餘對於國事經營擘畫不遺餘力每日午前必赴總統府面謁大總統協商事件退出後此到國務院辦公必至下午五時始行散　云 
　　十　日之憲法起草委員會 
十三日十時至五時憲法起草委員會開會先討論關於草定總統選舉法問題陳善動議請委員長指定三人起草朱兆莘主張五人並限於三日内交出討論因兩院聯合會已先事五日交出草案之限期　伍朝樞主張一人起草易宗夔主張七人以陳善說付表决衆贊成由委員長指定伍朝樞汪榮寶何雯三人張耀曾　總　選舉法之範圍不能不略爲討論以便起草者有所依據主席遂將各問題以次提出討論如下（一）大總統職權汪榮寶主張在選舉法内附加一條云大總統職權暫時適用臨時約法之規定朱兆莘駁之謂臨時約法本有規定憲法未制定以前約法之效力與憲法等是正式大總統選出後大總统之職權未規定以前當然通用臨時約法無須有選舉法内附加條文以成贅疣先以汪說付表决通過（二）大總統任期王敬芳丁世　朱兆莘藍公武張耀曾黃璋伍朝樞均主張規定任期孫　李慶芳主張不規定兩方面舌戰良久規定與否互有利害主席以討論大綱時曾經議决任期六年之說付表决通過（三）副總統問題何雯謂選舉法包含副總統在内易宗夔朱兆莘演說贊成之孫鐘主張副總統不必與大總同時選舉伍朝樞贊成之以前說付表决通過 
次討論關於預决算問題（一）預算案編製法向乃祺主張由行政部編製謂美國預算案由議會編製缺點甚多吾國不當效法衆贊成不加討論付表决通過（二）預算案之性質黃雲　主張預算案之編製應爲委任的性質張耀曾朱兆莘主張預算案之性質應爲政治的而非法律的陳發檀謂爲一種形式的法律程瑩度謂爲行政之行爲求國會同意以程說付表决通過（三）兩院對於預算案之關繫朱兆莘主張預算案先提出於衆議院議決後移付參議院兩院俱有修正權及可否權向乃祺贊成朱說龔政反對參議院有修正權易宗夔張耀曾謂預算案旣屬政治的性質參議院似不宜過問丁世　主張預算案可隨政府意向何院先提出陳銘鑑主張預算案内祗限於違法事項參議院得修正之自謂此爲折中說谷鐘秀主張參議院祇能可决不能否决徐鏡心主張參議院有可否權無修正權以上各說次第付表决均不通道饆饒應銘提議如參議院否决預算案時衆議院覆議一次如再通過參議院不能再否决付表决起立者三十一人通過（四）預算案不成立問題黃雲鵬主張不成立時内閣應辭職劉崇佑反對之朱兆莘主張適用前年度預算案張耀曾反對这程瑩度主張不成立時以前年度預算案十二分一爲每月支出額名曰假預算付表决通過（五）決算問題向乃祺主張規定但條文如何應俟起草時酌定無須表决衆贊成乃散會 
雜評一無名 
政府宜以全力注南京張勳之不宜於南京已成爲鐵證張勳卽令翻然改變而人已有隙可入因此以起意外况乎張勳固頑鈍者耶政府若不信我言他日禍南京以　全國者必　張勳發生也 
政府宜以敏捷之手段應外交政府旣已知機而全數承認日本这要求矣旣承認何不迅速以實行之則日本雖欲反悔亦已無如之何奈何尙遲遲至今使日本於要求之外尙有異說哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[徐海人之血淚語]  
　甯滬兩處前　　禍淮徐海一帶土匪乘勢　起焚　搶掠　極慘　江蘇旅東同人一再陳訴政府業輕總統　准委任許鼎霖叚書雲兩君調查亂狀以便着手剿　　　許　兩君到京時江蘇公會職員特邀集江蘇兩院議員　　歡迎首由副會長陸定君叙述歡迎之意並請　示一切嗣由許叚兩君起立答謝　爲痛切之演說略　此次江北淮徐海各屬受匪蹂躪其慘狀實爲近百年來年未　蒙大總統埀念擬委鄙人等調　亂况其實鄙人寓居青島每三日必有輪船自海州來島來時即接得公私函件數十封某日刦若干户搶若干村戮若干人焚燒若干里言之至詳且盡即不必鄙人等親赴該地調查而可以作報告材料者已屬不少此僅就海屬數縣言之若徐屬各縣淮屬山阜各縣其情形亦復相同現在匪徒愈聚愈衆聲勢日張焚戮之慘毫無人理刧物則雞犬不留殺人則老幼不辨三齡之童縳之樹間人　一機至數十次而始斃載裸體少婦於驢背以行游各村殺人之法分三等公正紳董素爲匪所仇視者得之則剥皮以死初以刃橫剖腰際以鈎剥之使皮翻轉脫上體者匪謂之爲脫小衫脫下體者匪謂之爲脫褲其次有觸怒於匪者則以衣蒙首灌油焚之以死匪間稱之爲點蠟燭若匪所認爲無罪者則以鎗斃之此殆匪等所目爲　輕之第三等刑也焚燒村堡火光燭天往往數日夜不絶東海以西各鄉村已成焦山六十里内不見炊烟四鄉　難者咸聚縣城而前月二十一日夜東海城内復有駐紥之清江兵隊譁變搶刦之事幸楊團長鎗斃叛兵六人地方未至糜爛當時卽有各公團電請清江護軍　設法維持　劉使覆電竟有知事公團不能助餉以致挺而走險其心可原其情可憫之語地方父老方引領以望軍使拯民水火猝聞此電　聲長號此情此景果使政府聞之當亦爲之心痛目前救急辦法亟須請派得力軍隊切實痛剿一次覆其巢穴絶其根株一兩月後全體肅清再行籌辦清鄉妥籌善後法此時匪亂雖在江北以大局言之誠屬一隅然徐海一帶與魯之兗沂曹豫之歸汝陳皖之鳳頴泗相接近民風强悍素稱雖治倘　江北之匪嘯聚日衆出境勾結蔓延及於四省必至震撼全局危險將不堪問　觀前清咸同之際捻匪擾亂費國家幾許兵力幾許財力始得敉平想政府亦未必不注　及此　是以無論如何當以速行痛剿爲第一要著至　清鄉辦法關人已略爲計盡有簡明節略容即呈之公會就商日内如見總統總理定將江北苦狀剴切言之語畢夏君清詒夏君仁虎亦略有討論遂議定辦法分頭進行是日會場極爲嚴肅云 
[川民電陳苦况]  
前日重慶各界致電中央痛陳蜀中亂狀及其善後辦法茲照錄原電如下大總統副總統國務院曁旅京同鄉諸公均鑒竊四川自宣統路事發生遭難獨先民國旣成而川　交涉成渝辯爭安靖獨後民窮　困垂死未蘇本年尹胡握手軍民忽然動摇如彈欲炸陰陽錯舛致成今日戰事其中積　已深名爲反抗中央實由本省風潮相激雖南北全無戰爭而川終有禍不待今始知矣大總統部署有方日久自然解决　軍事日延一日川局卽日壤一日誠恐　聞捷音有與實在情形懸絶者敢卽民生痛　　　陳之川省各師名本相聯而志不相下旬月中紛紛獨立一夫九首各扞其身隨處皆兵隨處皆戰鎗林彈雨豈擇平民刮地籌餉死亡繼之其敗者尤爲不了之局痛苦一也川省人浮於食平時官不詰盜悍匪横行今更無地不搶無日不刦一無過問之人輕則擄掠一空重則任意焚殺痛苦二也商貨不通農耕失業凡小户營生與傭工食力者勢必法外求食以僥倖一日之生聚而不散又起大波痛苦三也軍事不決良民或同遷城中或自保一砦羣盜以爲　中目的劣軍未免意外誅求積憤增怨始則兵與兵戰斷則民與匪戰終則兵民匪混戰又本省與本省戰本省與外省戰所在縻爛無一寸乾凈之土剿不勝剿防不勝防痛苦四也凡茲數端有已成之事實有將動之機芽生命奇艱遑論財産川民何辜乃生此共和之世現在鼎勳等要求各師暫行停戰然只偷安目前遏亂之源仍須根本解决維大總統副總統惻心蜀道拯畫憂勞切懇遴派資望素著賢員或就近電派尹經略使予以調處各師權任從速力取和平協商辦法各師騎虎不下倘得人轉圜平氣自然一了百了否則川禍不紓雲貴貧不自濟西藏隔閡尤關大局安危非僅塗炭生靈上　大總統西顧之憂也水深火熱待救倒懸窮極呼天立懇電覆重慶總商會曾鼎勳古炳鈞温仁椿李良諫全國商務聯合會川省事務所趙城璧胡憲城會蕭岷生劉驥聲縣會劉特達于蓋臣李政鹺農工會羅錦章傳炳文文宗恕敎育會文壽昌周家楨川東紳民代表趙煕梅樹枬金叔舉蕭仙霖孫鑅胡啓虞吴淞林平楨楊文光李和陽都永和文映旭童德章伍廷衡王永庸温仁壽曁全體人民同叩 
[先舉總統聲中之各政黨]  
先舉總統問題前經衆議院議决參議院同意已於昨日通知兩院各議員已於十二日特開公民大會討論此事茲將開會前各黨熊度補錄如下 
（一）公民黨公民黨當未成立以前其中堅人物即曾以此項主張爲目前根本計畫及七號正式成立又於議員會中多數决議認爲公民黨第一步政策現因選舉總統問題旣經兩院决議開聯合大會黨中對於此事自不能無一種之主張以備議場中發表因於昨日下午開兩院議員會提出討論此事多數决議公民黨仍抱定從前之主張贊成先舉總統其餘如總統職權及繼承任期等問題統俟將來憲法製定後一同公布將來正式總統舉定後即根據臨時約法以執行其職權法理事實兩無悸戾主張此議最力者爲李慶芳因以李君說付表决到場諸人一致贊成而散 
（二）進步黨進步黨對於此事前曾開會討論當時皆承認爲今日之必要表示贊成惟聞該黨中對於此事主張尙不一致者爲選舉方法問題耳聞舊統一派人對於公民黨之主張極端贊成昨日上午十鐘該黨在本部開議員會其討論結果仍不甚明暸惟贊成公民黨之主張者居多數云 
（三）國民黨國民黨熊度近來已翻然故變於議場中頗能表示穩健之熊度即如此次選舉總統問題該黨前開議員會本以十九票對於三十餘票之比較少數否决其原因則因該黨議員中稍有意見故不一致至該黨中堅人物如吳景濓谷鍾秀張耀曾等皆主張此案最力之人嗣因兩院聯合會問題發生故於前日下午四時該黨又開兩院議員會提出討論多數意見以爲大勢所趨人心所向若僅該黨表示反對無論是否有效先蒙此不韙之名殊屬非計遂推翻上次議員會之表决多數贊成此案决不表示反對矣 
（四）共和黨共和黨對於此案前本單獨反對卒以少數無效現在多以此案提出於兩院聯合會議共和黨必仍在不贊成之列惟昨日有人晤及共和黨要人某某兩君謂共和黨對於此次兩院聯合會議知非一黨之力所能左右全體故情願犧牲素昔主張與他黨取一致熊度以示不存成見之意惟該黨意見　以此次先定憲法中選舉方法之一部固爲急務然不將總統資格定出選舉亦無標準云 
（五）政友會政友會内部向來不甚一致惟此次問題進步國民兩黨旣漸趨於一致則政友友一方面自然可以不發生問題聞該黨對於此事亦曾開兩院議員會多數意見皆無疑義 
（六）超然社超然社對於此事前日在衆議院中本已表示熊度茲聞該社對於今日兩院聯合　之意見則與公民黨大致無甚出入耳 
[財政刷新談]  
全國財政之統計梁財政次長前日出席財政會議陳述民國財政之現狀曰民國二年度之預算歲出六億四千六百三十五萬元歲入尙不足四億五千三百七十萬元此缺陷擬以新稅及公債彌縫之新稅之重者鹽之增稅約一千五百萬元所得稅約四百三十五萬元登記稅約三百六十三萬元而歲入之大部分爲公債收入其中含有内債一億一千九百八十萬元外債一憶九千九十萬元約當全額百分之五十一又歲出亦以債償還占大部分二年　之份約一億五千七百萬元元年度未完之份約三千八百五十萬元五國借欵合同所規定之各種償還約一億零三百三十萬元約當全額百分之四十四一國之財　半由公債支持之其危險實不堪言狀云 
核减各省機關薪俸財政部因各省歸部中直轄之機關薪俸與本地者多寡不齊均紛紛質問甚非持平之意已經該部議决凡各省歸部中之海關當關監督所定薪俸均照該省司長核减五分之一其國稅廳籌備處及鹽運司俸給則比照該省司長已决定舉行並通知各部凡司法籌備處外交派員及各部之直轄機關等亦均須比照該部所定大致切實核减云 
　　劃一地方官俸政府前因各省地方行政官俸軒輊不齊自爲風氣甚非統一之道且各省亦因俸給多寡問題來電紛紛質问亦於財政上頗有關係茲聞劃一各省地方行政官官俸法草案現已擬定不日可提出國會通過後早日施行酌擬整頓各關議案日前財政會議時由賦稅司提出整頓各關議案三條將其大綱錄左（一）加稅裁釐修改稅則一案前經本部提出國務會議祇以各國尙未正式承認一時未能履行查關稅以貨價爲標準現在洋關稅則雖經訂明値百抽五而沿用日久往往因商塲變遷社會需要貨價遞於增昻實有不及値百抽五者將來協訂稅率無論改爲値百抽十二五或値百抽五實行抽足總須先將各處通商口岸貨物價値調查明晣於協訂稅率方可着手擬由各關監督將各該關進出口貨物分别品額各按現時市價折合關平銀數詳造册送部核辦（二）各關兼管之常關稅收不甚暢旺亟應設法整理擬由各關監督各就所屬情形或清釐物價實行稅則或規復船料舊額或稅則所未裁之貨酌量抽收或附收二三成經費或此外另有增籌方法總期無加稅之名而可收增欵之實應各就該關情形分别辦理以利推行（三）各關員司人役雖均爲辦公而設惟現値財政困難中央各機關已將裁員减俸分别議行各關司俸薪如有可以裁减之處務宜體念　艱實行撙節於原定經費數目力求減縮並裁減辦法關摺送校 
提出整頓稅制意見書中國稅制紊亂已達極點故今日欲圖財政寬裕非先以改正稅制爲入手不可稅務處趙會辦前日曾提出整頓稅制之意見書於國務院茲揭其大綱如左（一）地丁問題以中國財政權之還未落於外人之手者僅此地丁稅而已若能切實整頓足爲歲入中最可靠之一巨欵宜先通令各省財政司切實調查呈報以便籌畫改革之辦法（二）關稅問題關稅由海關徴收唯稅則槪由外人規定其成績之如何迄難悉其底細各海關監督不過僅有其名而此此時宜速明暸調查按物品之價格以定稅則之多寡（三）典商稅典當之營業其利益最大然對之還未有稅制宜速定新稅制課以相當之稅以增歲入 
[粤商請維持商業債權]  
廣東總商會上龍都督書云竊照粤省商場習慣遇有店舖歇業向將所存貨物傢私舖底招頂開投得價先清租項餘攤債欠於業主債户均得保全故行之千百年相安無異卽法庭訴訟亦多依此習慣法判决辦理乃因本城十八甫安安公司歇業葡籍人張甲於元年十月間索還原舖遂由前司法羅文幹會同前外交司羅泮輝出其强權抹煞舖底破壞習慣呈奉前任都督胡漢民批示凡店舖歇業限期三個月將貨帳清理並將店舖交還業主不得私自招頂其舖客曾用過頂手及裝修費者由業主給還相當之欵等語報章騰載輿論譁然商場頓生恐慌紛紛投會請議當經敝總會迭將習慣法詳爲伸辨並以所批　節窒碍難　先　備文請其取銷仍照習慣向例投頂舖底清租攤欠以卹商艱均爲則　胡漢民及前任司法司陳融外交司羅泮輝駁回堅執前批辦理商人伏　肘下莫可如何或謂彼輩出此强權係用網利手段聯合堅持將欲以賤値攬購舖業抺却舖底擡價轉售於中取盈卽粤諺謂之炒舖夫炒舖流毒最害商場徴之香港殷鑒不遠粤垣商業基礎未壞者賴有舖底維繫及善良習慣相與保持近年商業凋零閉歇者接踵相望若照此批案極力摧殘不啻盡驅歇業商店避債遠颺業主取舖被欠無償牽連損失不知凡幾粤至今日已不復成市面瘡痍滿目治理無從幸而各具天良仍守慣例法庭亦知商苦不照批案實行用能保持現狀惟　有此批案存在或遇强權狡黠之業主引以爲言仍啓破壤商場之漸則市　受害靡有窮期敝　商會有維持商務之責而大都督兼民政長亦素以保商爲　用敢不惴冒昧重申前議縷晰陳之竊維店舖歇業如果停租踞舖延不交還確於業主租權有損在　道政主持平自應維持舖業且物各有主皆得行其所有權以享其固有之利益顧何以獨至舖主一方面其主權有不能不與舖客分據其一部分者蓋商業盛衰繫乎舖位遷地則弗良故粤省習慣如無歇業欠租及違礙情事舖主即不能無故加租収舖歷久相沿大凡各店所得舖位多係承頂而來頂手之多寡恒視地點之旺淡以爲差入舖之後復有裝修添籌費連同頂手之項成爲舖底亦有因回祿後由舖客出資建復者舖底尤重不獨粤省爲然昨因電請綏築永漢馬路曾奉財政部電示頂手舖底各省皆有是其明徴吾粤商業信盛者舖底所値多逾舖面各行商店之與交易往來及各附家之揭欵項舖底實爲一種保証金設遇虧本濳逃藉可取償于舖底而信用以著則舖底關于商業甚重如其歇業投頂得價先清租項在業主享有優先利權將來與投承人訂批續租倘或舊租過廉亦可雙方訂允酌加租金于業主租權有益無損旣無更張之必要又何必摧殘商業生此厲階况操本營生而至虧欠閉歇已爲惨苦莫名誰欲無端延候多糜租費不早清理在債主更欲早歸欠欵店伴亦須别向謀生所以延候之由厥亦有故或因店東遠出未歸司事潜逃無主或緣欠户未齊復有華洋轇轕一時未易清理種原因皆屬勢處不得已自難限以三個月之期矧商場貨賑每于年節找結歇業候收必更疲延尤難尅期清理抑亦無須限制者租旣不停業主已無損失何必强爲干涉致影響于債權店東各方面受種種之吃虧尤非共和時代所宜出此至業主給還相當之欵則又迄無標準徒啓爭端若舖客用過頂手裝修之費一以原單爲憑則單據又何難僞冒業主非盡富有之人猝亦難籌鉅欵又或該舖原頂價廉今轉繁盛値過倍蓰低昻之爭亦屬無從解决是徒懸一相當之名事實上斷難辦到綜而論之胡督批案實屬未達商務情形是厲民政策妨害商務萬難照行合亟備具公函懇請貴民政長察核俯恤商艱迅將胡前督批案立予取消仍照商塲習慣辦理一面令行高等審判廳及司法籌備處分别轉行各級審判廳各屬專審員遵照即現開各商店如無欠租違碍亦應依照習慣毋得半途無故加租以維秩序而安商業仍祈覆會通布各行商知照實紉公誼 
[粤省通緝僞造證書之陸孟飛]  
陸孟飛僞造文憑朦領律師証書一事曾載前報茲高等檢察廳因特訓令地方檢察應將其通緝歸案徴究原文錄下現准駐日本汪代表函復内開接五月尊函稱敝廳擬定律師請領証書之細則凡外國學校畢業者某年入校某科畢業須有本國公使証明書方准轉呈法部請給律師証書此爲愼重律師資格起見今有明治大學校卒業生陸孟飛衹呈繳該校卒業証書一紙并未領有本國公使証明書無從核騐其眞僞雖經法部發給律師証書未便准其登錄現該生已遣人前赴東京請求貴公使補給証書到時希爲照會該學校長代爲查核究竟該生係某年入　某年某科舉業在校共有若干學期証明書是否確實　　　　生手書一封請煩查對該生在校攷試　同内筆跡　　　　　無弊混情節應請貴公使發証明書一纸若查　可欵之　幸勿補給等因仰見實事求是之至意當即向明治大學查詢據稱本學校卒業無陸孟飛其人正　作復時　孟飛寄到明治大學所給卒業書請本館補發証明書本館以明治大學旣稱該校卒業者陸孟飛其人何以發給此項卒業证書因派員將此項卒業証書面詢該校長據稱此項証書必係僞造應須查究云云用特舉覆并抄錄明治大學原函附寄察閱等因查部頒律師暫行章程其鑒定律師資格如何嚴重今准函前因是陸孟飛僞造文憑迭次朦領律師証書顯有犯刑律第二百三十九條罪名之嫌疑查陸孟飛前充省議會副議長本廳曾據省議會暫行法第二十八條之規定函請該會許可以便逮捕歸案辦理如未經許可以前並請先行看守以免疎脫在案詎該會長謝已原並不將去函當場宣佈亦不覆答今該省會已奉命解散應即逮捕依律起訴如或畏罪逃避當迅佈告省内外一體通緝歸案辦理以伸法權仰卽遵照 
[蒙古問題之遠東通信]  
蒙古問題歐報久不提及乃於南北風潮緊急時忽而大事研究二十四日泰晤士　稱（俄集一旅團之鐵道守護兵並帶巨炮去齊齊哈爾二十　里駐紥專俟俄總司令官之命令北京大爲震恐已許撤去黑龍江部督用以謝俄並願與俄簽定關於蒙古之恊約維　則嚴詞拒絶　先將齊齊哈爾事件及其他未了問題辦結不願再談外蒙交涉云云二十五　路透電稱蒙之南軍於入叉嶺及古河（譯音）間已爲中國擊退該　城鎭均爲中國所占張家口一路亦全在中國兵勞力之下非外蒙所匪與敵也二十六日俄報哈爾濱電稱俄政府現方要求中國速行撤退齋齊哈爾軍隊交涉吃緊大有决裂之勢又電稱外蒙乞援甚急袁總統近致庫倫活佛一函　其從速答復外蒙領土是否附屬共和版圖之内此乃最後忠告如外蒙仍游移則中國不能不另求辦法云云又電稱　之駐京公使已嚴重向中國交涉因中國方以兵力脅蒙傷及俄人生命財産現時袁總統已允責　肇　之人俄政府極爲滿意外交當不至决裂云云就上舉各電觀之似俄與蒙約之外别生枝節或有乘我於危之意亦未可知惟在歐之國際情勢俄决不敢東顧使我無南方之亂軍事稍有起色俄必漸爲讓步也當中俄協約中止之時倫敦泰晤士報十五日北京專電有曰在京外人均大驚詫俄忽過分要求欲於上月三十經衆議院承認之草約外更益他項權利今昨兩日兩院均開秘密會議段總理出席宣言俄已照會不肯簽定草約另提出新條件四欵較前更爲酷厲俄可承認中國在外蒙之上國權惟須中國先承認外蒙之完全獨立且須承認俄爲居間調停而許俄以各項待别權利以爲交换如俄庫條約所載定者　此約内不能改易一字該約旣將俄在蒙古商工上之特權範圍早已規定其餘未了之各小問題當於約外另行談判云云段氏報告旣畢議員大起反對中俄協約因此再經頓挫後此談判愈加困難决非一時能了且恐發生外交上各項危險問題中國前途摇曳不定從此將永無甯日矣同日俄政府亦由森彼得堡通信社公布各報其詞如下俄使照會北京外交部 
 
 
 

Page 7

 
 
路謂嘗俄與中國談判蒙事早已明白宣布此談之根據當以中國　先承認外蒙完全獨立并許外蒙自由練兵及永禁中國人移　蒙古俄始承認中國保存在外蒙之上國權名義以爲交換在談判中俄更屢次聲明不能背此本旨而中國乃堅求改動約文原稿設法將外蒙混作内地看待欲减削庫倫之政權俄政府堅意拒絶視爲談判無效當仍取自由行動俄固願與中國再開談判但須視中國對外蒙之熊度與俄之提議相符始有相商量之餘地中國若欲　此目的當速承認外蒙完全獨立且許俄出扶助蒙古其所占之特權以俄庫恊約及附約所規定者爲限俄亦承認中國在外　之上國權名義彼此言歸于好現當談判未結之時俄與外蒙　接交涉暫照俄庫恊約俟將來中俄恊約訂定之後再另行遵　也倫敦每日電報北京專電謂得確實消息德代辦方與中國外交部嚴重交涉反對中俄協約而于第九條尤抱不平聞該條關於俄在外蒙特權許俄領事爲之督實係過分倘中國不能與俄修改則德爲均勢起見當向中國要求在山東之特權與俄向一辦法請中國速爲答復云云德旣出此照會勢必處於干涉無論如何决不敢銷日本亦將要求延長旅順大連灣租借之約其他若英之於西藏法之於雲南亦當有同樣之要求保全中國政策從此大爲破壞則中俄恊約實爲之樞紐也德之有意抵制俄在遠東勢力朕兆已非一日吾國外交不能利用其出於恊商均勢辦法乃爲勢所必至將來美或繼起均以一　爲甘則中國眞無可爲矣聞德皇於十六日在基哀爾接見各資本家及政治家討論對於中國經濟擴張問題於山東鐵路尤爲注意德意志銀行總裁格維列地斯公度公司總裁巴林與海軍大臣鳳提比也大將意見相反鳳氏堅持以青島爲該路之終點而格巴兩氏不贊成之德皇調停卒用資本家之意見觀此則德在山東積極進行又可見也烏乎國不自競欲借外力任何方面皆不足靠而國人狂熱方盛創所謂國民外交以表示其依賴强權之惡根性其結果亦不過消滅内地人士之國民性徒爲外人先除難耳救國云乎哉救國云乎哉 
地方通信 
　　松江 
　　指定屯軍地點杭滬路線當道異常注重現在規定自楓涇至杭浙軍自管之龍華至楓涇則由鄭鎭守使調北來馮軍按叚屯駐數約一混成恊之譜松城爲該路樞紐已擇定縣城隍廟及西外獄廟東房並醉白池三處駐兵各於門首懸某團某營字樣聞馮部皆燕齊壯士云 
連長毆斃案電准查兇浙軍無端毆斃松水師何連長曾詳前報本月十六號該營奉到沈統領命令略謂頃奉民政府内務司長馬銳電開浙軍毆斃何連長事已電請浙督查明正兇按法嚴辦矣該連長被毆斃命殊堪憫惻江浙鄰誼素敦此事必有正當辦法希該統領鎭慰軍心認眞彈壓免滋事端等因奉此查此事無論如何本統領總當力求昭雪使死者寃伸生者心服各弁兵務各恪守紀律靜候辦理毋逞意氣冒昧滋事令傳該員弁立卽宣布一體尊遵照 
　　廣東 
龍督函請偵查僞紙幣都督昨日函致駐日公使以廣東紙幣紙質花紋均甚粗劣且由陳炯明廖仲愷經手印刷現彼輩逃往外洋難免在外僞製此項紙幣私運内地以擾亂廣東商場特請轉令各埠中國領事認眞留心偵查如發現廣不僞幣及製造僞幣之機器均應電告并請外國官廳緝拿爲昐計隨函附五元二元一元五毫四種紙幣各二張以資攷察 
　　江西 
收復南昌之紀念牌此次北軍進攻南昌李烈鈞聞風遠遁該城立即克復袁總統特命製造紀念牌四萬五千方以便頒給駐江西全體官軍牌上文爲南昌收復紀念牌七字云 
雜評二 
果用黎副總統之言耶昨日黎副統之通電謂政府待功人則虚與竊縻又謂餌位則驕餌權則僨此數語皆暗有所指也政府果用黎副總統之言耶政府而果用黎副總統之言必自先去張勳始 
兩交涉案之承認南京日人之被害也政府對於肇事軍官僅發一命令告誡之而於日人之要求則全承認之美國公民之被辱也睡府對於肇事警察僅飭令開釋之而於美人之要求亦全承認之夫要求誠不能不承認然而中國之軍警從此可以一再閙事從此可以無所不爲苟起交涉者有政府謝罪有政府賠償亦何懼而不爲（默） 
淮徐海與江寗淮徐海人民之痛苦較之江寗之痛苦何如淮徐海苦於匪江寗苦於兵被匪之害不過千百中之一二被兵之害則大家小户滿城生靈幾幾焉無一免者然而淮徐海猶有旅京同鄉之呼籲猶有許叚二君之奉命查辦問民疾苦剿匪清鄉力籌長治久安之策以視夫江寗兵災焚毁搶掠損失達二千萬之譜張勳飾非於前李盛鐸廻護於後傷心慘目之現狀竟無一人以眞相聞者其不幸爲何如也 
清鄉與水利許叚二君之策淮徐海治安者可謂至矣然竊以爲清鄉者治標之策之時之樂利水利者治本之策百年之治安今日者總統旣以惻隱爲懷許叚二君旣以淮徐海人民疾苦爲念竊願於　匪之後大興水利俾淮徐海三屬富庶有資旱潦有備比户之封可望梟狼之性自除如此則不言清鄉而匪風自　當局者其亦有意於此焉否（萍） 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[警廳拘獲日人四誌]  
九月初旬有日本人武華笠武田確忠北島未雄二人匿居法租界菜市街大昌順新衣店樓上受黨人陳其美柏文蔚龔振　等之命令來滬組織暗殺機關意欲暗殺蘇滬政界重要人物經淞滬警察廳暗探偵知跟蹝偵查於九月十三日該日人武華笠卽武田確忠北島未雄二人行至西門外南陽里地方被探追及爰卽拘獲搜出安徽討袁軍武華笠通行証印布一方並信稿一紙（印爲硃色文曰駐寗安徽討袁軍總司令部印中間墨書通行證三字左邊墨書武華笠三字）解經鎭守使發交軍法課審訊　武華笠供稱名武田確忠華笠是我的號年二十二歲日本人明治四十二年到上海現住法租界菜市街今日在南陽里被拿此討袁軍之印布我出洋十元向貴國安徽人買來的所有幫貴國民黨組織暗殺之事敝國人確是有的但有鬍鬚者居多我是少年人不做的那位北島　雄他不甚會說中國話他現住四馬路中東大藥房内今天與我在一起被拿的等語詰以印布旣係買來何以上有武華笠名字則云天下同名姓之人甚多詰以信稿上所云何事則云係從報紙抄來再三駁詰一味爭辯祇以案關外人無從　處當已備文將武華笠卽武田確忠北島未雄二名並印布信稿移送交涉員送還日領辦理 
[聲訴黨人謀浙之與動]  
黨人雷鐵生因希圖赴浙起事經鄭鎭守使派員將雷拘解公共公廨訊供發押捕房候訊在案昨日午後仍由原審之王副會審官會同陪審西官美强副領事升座特另公堂復訊因案情重大且有匿名信函致廨恐嚇以故預審此案關防甚爲嚴密除禁止旁聽外並由捕房加派西印各捕荷鎗實彈在公堂四圍防範而報館訪員入内旁聽仍須略加搜檢至二句半鐘中西官升座研訊中央政府代表瓊司律師與被告代表聖文費信惇穆安素三律師並兩造見證齊集公堂旋由堂上宣諭見證人等一律退出以便隔别研訊先由聖文律師聲稱被告現有疾病不能久立堂上可否容被告坐而待訊堂上准之卽據原告代表瓊司律師聲請堂上傳第二見證吳漢章至案詰據吳稱前在浙江水上警察籌備處當差於今年二月下旬來申現充鎭守使署偵探與方繼英本不相識因方於上月二十七號至我所寓之新華旅館訪問不遇彼即留一字條約我至三馬路方所寓之連陞棧内卽於二十八號同朱周二人同往與方會面方言我兄吳仲州已在湖州被人擊斃欲往報仇並謀嘉湖等處獨立云云然吳仲州並非我兄因聞知方等均係民黨欲往浙江圖謀獨立而我立職司係專查民黨機關因即將計就計遂與同至雅叙園午餐並與封德山之弟老四會面約定二十九號同往我本意卽在租界棧房内下手因恐不妥故於二十九號至連陞棧探問　方已搬開即至對面江南旅館會見楊士奎問及方姓何往我稱旣約定一同前往如何又搬往他處圖謀浙江獨立究竟去否據揚聲稱今日不動身者大約因炸彈不及配齊之故明日一定前往迨至三十號我與朱周兩人同往江南旅館旅見方與十餘人同來除楊士奎外餘人均不相識　而偕往　南董家渡雇舟下船炸彈係由封德山在虹口用馬車運來至江南旅館並未下車逕至滬南裝入船内我本已報告鄭鎭守使儗俟開船時拘捕祇因已有二人登岸恐其見疑僞囑朱姓往搬行李我則報告就近警局立派警衛隊到船拘捕因方係爲首我最注意餘均方姓帶來故不知名至被告雷鐵生確未見過前在浙江當差曾聞其名此次二十八號與方等午餐時曾由方與封德山之弟老四等　定封德山爲海軍司令雷鐵生爲嘉湖總司令云云訊供至此時已昏暮其餘見證不及研訊堂上遂宣告退庭諭將雷鐵生仍帶回捕房候再訂期復訊 
[公廨研訊熊仁之詳情]  
黨人熊仁即熊秉坤又名熊摶雲曾於南京獨立時充任民政長兼爲司令部參謀嗣因官軍會攻甚急潛行來滬匿跡公共租界被鄭鎭守使偵悉派探查獲拘解公共公廨發押老閘捕房於前日午後解奉聶襄讞會同英康副領事復訊各情已略紀昨報茲將是日復訊情形詳錄於下午後二時由老閘捕房派中西包探將熊仁（即自稱書商之王子林）解廨候示熊已改易服式身穿白官紗長衫不甚清潔愁容滿面不若前堂之坦然自若熊站立於公堂左側俯首長嘆迨中西官升座後先由中央政府代表高易幫辦瓊司律師上堂譯稱被告確係熊仁前堂已由見證證明且有照相呈閱諒已明晰應請訊明引渡歸案辦理况查西曆一千九百零七年亦有與此案彷佛之案係前清兩江總督端方飭拿之張實卿王怡二人經關讞員與前英巴副領事預審明白引渡歸案當時被告代表亦極力反對並謂所有供詞係用强迫不能作准然卒引渡歸案故此案可爲比例查被告於南京初次獨立時並在鎭江組織討袁司令部且時往南京與各級軍官秘密會議又時與黃興通信致被電局查獲與黃興之電稿此項電稿前堂已經呈案迨後南京三次獨立被告卽往南京在黨首何海鳴部下充當參謀總長且與被告同謀之劉震已在鎭江拘獲訊明鎗斃應請明察堂上命傳見證萬玉明（卽鄭鎭守使處爲副官之萬明清）至案訊據萬稱查拿被告係由武威前軍駐鎭營務處徐啓秀來文於九月八號發出因關叛逆專差來滬而江蘇都督張勳於九月九號及十一號亦兩次來電今將公文電報一併呈案請察復據製造局調查員鄒寶森上堂將鎭江市政廳來文呈案證明並稱前次所呈被告與黃興之電稿由駐鎭三十二旅旅長趙念伯查見扣留至趙亦民黨中人趙之官職在被告與劉震之上當時在鎭江組織討袁司令部應　趙出面通電與黃興因被告與劉震越權通電遂被趙扣留不發並將發電之人拘住此係彼等爭權起見現趙已逃避無蹝供至此英領康君詰稱趙旣非　局中人何能扣留電報鄒答稱其時鎭江已宣告獨立趙帶兵至電局檢查因在軍政時代電局祇可任其所爲故被告所發電報被趙查見扣留云云又據偵探張桂生供稱我前在南京第八師師長陳驥部下二十九團十二連充當排長因被告來營演　是以認識據謂袁大總統派后兵南下東南數省行將不保故宣告獨立脫離袁政府覊絆須萬衆一心協力掃北推翻政府云云我因見北軍勢盛故於舊曆七月十三日由寧來滬因與鄒寶森素相識求鄒領見鄭鎭守使派充偵探嗣悉被告逃匿租界奉諭緝拿適在四馬路遇見卽喚八十八號印捕拘入捕房轉解到案是實被告代表羅利士律師復向各見證逐一盤詰所述均如前言故不贅錄旋據羅律師向堂上辯稱原告所呈公文不能即以各見證所供作爲有效查公堂向章必須發公文之人到堂證明方能有效至敝律師爲被告辯護之詞已早預備惟辯論甚長因爲時已晚不及詳述應請改期復訊深望此案早日訊結以免久延聶襄讞商之英領康君判被告仍帶回捕房候再訂期復訊 
[引渡雷熊兩人之預備]  
上海鎭守使鄭汝成君日前電致政府及外部稱此次在滬拿獲之浙江僞都督雷鐵生南京僞民政長熊仁現尙在英捕房拘押惟日前照會領事團迄未交付據其答復則謂此項犯人是否應認爲國事犯抑内亂犯須交涉過九日會議後始能定議並須先將証據查明方能交付云云查此案證據並未在滬請由中央逕電浙督檢齊一切證據文卷送滬以便開始交涉 
[捕房護衛廨員]  
公共公廨自將黨人雷鐵生發押捕房後接有匿名郵信恐嚇廨員以故承審此案之王副會審官出入常有包探隨同保護而正會審官關絅之君昨日亦由　四捕房選派包探趙和鈞隨車保護 
[寧人特開臨時大會記]  
江寧旅滬冋鄉及避難寗人昨日午後在新閘路江甯公所特開臨時大會到者約千餘人而避難者居其多數均露一種凄凉悲慘呼籲無門之狀三時開會由主席劉月樵君囑陳夢緣君爲代表宣布開會宗旨後即由六合厲明度江寧張薌蓀鄭鑑之六合謝越凡溧水曹維參江甯陳仲復六合方逸者諸君相繼報告北軍入城後姦燒刦殺各情及對待北軍辦理善後方法言者色變聞者酸鼻且有聞而下淚者茲將各人報告情形述其梗槪如下 
（一）厲說北軍於一號入城二號大搶商界三號搶刼居民四號五號全城被刧鮮有免者其搶掠手叚銀錢衣物固皆囊括無遺即不能移動之物亦必悉數破敗並令被掠者爲之輪送其贜物之堆置於北極閣山後者竟如山積西醫馬林初向張勳詰問並請其阻止張一味抵賴迨馬林告以行刧者皆臂繞紅布留有髮辮者引張始語塞自是搶劫之風稍殺然人民之被迫輪送者往往行至城門爲衛兵所詰而搶者則一賴了事於是被搶者旣受輸送之苦又遭殺身之禍更遭誣刦之寃旋以北極閣後所堆贜物恐人指摘縱火焚之以減形跡暗無天日莫此爲甚 
（二）張說家居法律學校相近搶刦以二號爲最甚搶者以武衛軍先鋒營最橫四號婦女已不能行動外間雖知自張勳入城搶風已息其實日來尙不能免不過較之北軍入城之初爲少予於十二號避禍來滬自宜設法使張勳離甯甯民方能安枕（三）鄭說合城商民旣同遭浩刧　能度日上中下商店貨物已空何能開市當搶風最甚時人民杜門不出北軍卽以鎗柄敲門迨人民知不免開門納之又將開門者舉槍相繫各家年輕婦女旣被强姦或被輪姦即五六十歲之老婦亦不能免貧家固不能免卽大家婦女亦不能免更有先姦其身再搶其洋更索其飾终戕其命者 
（四）謝說現在惟有另設公所公决對待爲救急方法 
（六）曹說極言寧人　團結力致遭此暗無天日之浩刦（七）陳說北兵入城後電報不准發郵件被檢查事後備極艱險始得將甯人被刧情形電達政府國務院覆電准撥欵二十萬賑撫外雖有杳辦明文究無切　辦法不過以電文敷衍寧人至商民損失生命財産如何賠償更置不問覆電詞意殊爲含混軍隊由人民供養以保衛　家第八師軍隊政府所指爲叛軍者也何致獨立至再至三平心而論政府固不能辭其責至征剿叛軍之張馮雷徐各兵亦人民所供養以保衛國家者今以平亂之故以至於姦燒刦殺及於出資供養軍隊之人民現在皆歸咎於張軍實則馮雷徐各軍亦與有分焉吾人固不必確指爲何軍所總爲之北軍無兵不搶無地不搶政府均負不責任次又言我人亟宜在滬設立同鄉會俾得與政府堅忍交涉贊同者請舉手多數贊成 
（八）方說吾人久有此意惟恐與江寧公所有疊牀架屋之嫌有志未逮今陳君旣如此主實屬當務之急深得我心惟同鄉會成立必須從速云 
各同鄉均主張卽假江寗公所爲七邑同鄉臨 
時事務所從速進行以期成立 
[保釋庖丁之不易]  
西門外白雲觀前愛國婦女會内所設立黨人機關前經淞滬警察廳長偵悉派探捕獲男女多人解送鎭守使署訊辦在案茲悉有庖丁孫祥生係在該會内附設之礦務籌備公司執役當時亦被拘去近有滬南誠泰瑞華祥胡源興袁順昌春記恭等六號以孫向在飯店爲夥安分營生不致附和亂黨合詞具禀　廳長請求保釋昨奉批示云據禀孫祥生在礦務籌備公司執役因嫌疑同被捕解鎭守使府查礦務籌備公司爲亂黨機關案經解送仰逕禀鎭守使聽候核辦可也 
[步兵營補足原額]  
北洋陸軍第四師所部第七第八兩旅之第十三十四十五十六四團步兵共十二營另炮隊第四團砲兵三營馬隊第四團馬兵三營又工和輜重各一營總共二十營業已陸續調至滬上均歸　鎭守使增揮調　分駐淞滬龍華松江楓涇等處曁滬甯沿鐵路防守鎭懾在案茲經該師長楊善德查得該師所部之步兵各營兵額原屬實足惟前因奉令抽調一團開赴奉天防駐以致步兵各營現下每連僅有士兵七棚（額定九棚）現旣奉調至淞滬等處分防地叚綿長不敷派遣自應仍按原額招募補足爰特電致留駐天津馬廠之　揮官陳樂三團長迅在該處招募兵士二營計一千二百餘名現已由陳團長遵令募足報告師長即日出發來滬 
[鎭守使批示二則]  
上海鎭守使批發人民控訴事件前因製造局僻處滬南往觀不便特將批示抄發縣公署代爲宜布曾誌前報日昨吳知事復奉鄭鎭守使發下第八第九兩號批示照錄如左 
公民謝强夫呈控李平　等助逆由批據呈已悉李平書王一亭沈縵雲通匪助亂逆跡昭著現雖逃匿他方業經本鎭守使飭屬嚴密緝拿在案葉惠鈞王引才如何助逆前據公民陸承機等來署控告現在正事調查如果查有實據卽行按律懲辦可也此批 
民人莊肇元呈控李平書等串售遺産謀吞屋價懇恩傳訊澈究由批呈訴各節係純粹民事與軍事無關應即赴地方審判廳控訴所請應不准行此批 
[三誌廢彈轟發之虚驚]  
滬城老北門内九畝地舊硝磺庫廢彈轟發一事已兩紀本報兹悉淞滬警察廳長　杼齋自據城内一區第二分署報告後以該屋内尙有未經轟發之廢彈三十餘枚若不速爲移去恐再發生危險昨特派分署員孟荃蓀暫將此項廢彈妥爲看管俟報明鄭鎭守使移至製造局存儲 
又聞市政廳前日派員尋獲肇禍工匠王銀和等五名當卽送至第一區警察署將王轉送司法科預審據供持廢彈一枚玩弄事果有之惟實由學徒壽祥生用引火之物誤燃轟烈司法科卽將壽提案質問供認不諱判將壽拘留王則從寬交保候示 
[省議員滅絶人道四誌]  
本邑西鄉顓橋鎭省議員周鉞卽周鐵　威逼伊女周靜娟投江溺斃經伊婿徐品華控由上海地方檢察廳長飭派法警至松江城内將周拘獲寄押華亭縣檢察廳一面回　禀復携取公文重往迎提去後茲悉華亭檢察廳長以此案犯事地點實爲華邑管轄應歸華邑審判不允交出該警等無奈於昨日返滬到廳呈報汪廳長細加調查周鉞逼女投江之處實在西南鄉長橋港口該處確爲上海縣界與華亭界相去甚遠况該廳旣以此案發生於華亭則當時不應允許迎提今忽發生地點之爭議實不可解現已備文申詳高等廳請飭華亭廳照章交出俾便訊究又聞周鐵　當日放舟接女歸家時其女靜娟及周之妻子因患暈船下舟後均靜臥無言獨周　凭几寫字未露兇鋒迨駛至中途忽喚女起示一字條上書羞忿交集投河自盡八字謂女曰或爾自盡或我自盡均可女含涙嗚咽曰女兒受撫育之恩已三十餘年矣且弟妹十餘人多未婚嫁須賴父親主持請父親息怒女兒自當從命　乃喚起妻子囑女自行告訴其妻子欲爲勸解周已怒容滿面刻不容緩其女乃步至船頭回顧其母涙如雨下遂縱身入水云 
[船夥謀財害命續誌]  
小輪舵工周根和被同舟夥友陳順林等謀害抛尸浦江嗣經尸妻周梁氏等將尸撈獲禀請地方検察廳派委第三初級廳檢察官前往　騐緝拿兇犯等情已紀昨報茲悉兇手陳順林陳和尙陳阿田吳和尙等四人於昨日各帶銀洋在小東門外萬里春茶肆商議擬欲乘輪逃往他處當被理方廳司法巡警得悉立卽知照死者之堂兄周生元同赴該處法捕房報告請求速拿以免兔脫法捕頭立飭包探前往將陳順林等四人一併拘押候示該法警回廳禀報由汪廳長發給公文飭往迎提當奉法捕頭諭以案關人命須解公堂質訊發落着谥次印到廨候示該法警袛得回廳禀復 
[破獲小輪被刧案]  
由滬開往湖州之照興輪船前於本月五號由滬裝載搭客駛至蘆墟地方被盜搶刦曾由該輪立興公司報由上海崑山吳縣各檢察廳轉請水警第二廳嚴飭各水警統領查緝在案茲經第一警備隊第二營李管帶於九號會同淺水　艦　浙江水警第三區余管帶在平望地方購線緝獲盜犯徐載金張炳堂王阿三三名旋據徐載金供　曾有贜物鎗　等件　夥小賀三寄存雙陽鎭顧阿五家即經帶領該犯同至顧阿五家起獲銀寶十隻現洋七百元係裝木箱另有衣箱一只内均綢衣及洋鎗四桿小手鎗一支刀二把鎗彈皮盒三個並獲顧阿五一名又於十號在邱家村拿獲李阿六一名又洋二十餘元同供夥刦得贜不諱惟王阿三訊明無干准其保釋業由李管帶連同贓物一併解送第二廳經李廳長移文上海地方檢察廳飭傳立興小輪公司前往認贓核辦 
[臧團長命令開操]  
駐防製機局之陸軍步兵第十三團團長臧和齋查得所部三營各步兵自由馬廠調滬以來將届三月現下戰事已息防務稍鬆惟兵士操練不宜久曠且已奉令常駐滬防自應開操爰特命令第一二三等營魏周高三營長著令各發連長督同敎練官迅將所部步兵仍照原定軍例即日開操務使精益求精俾成勁旅云 
[工程營暫改運送隊]  
上海鎭守使鄭汝成君以第四師步馬炮各營現旣分投派駐將來輸送軍用品物必須派定軍隊專司其事查有該師管轉之工程營現非開差出戰之際應將該營兵士改爲運送隊業已商請師長楊善德趕速改編矣 
[劉總長歡宴艦員]  
海軍總長劉冠雄自由漢口回滬之後查得此次海軍各官長兵士均於寧滬兩處戰事頗能出力此皆各艦長平時敎育有方殊堪嘉尙特於前日在駐滬海軍司令部備筵柬請海籌海容肇和鏡清聯鯨永翔江貞江犀舞鳳辰字宿字列字等各艦長及大二三副等各員飲宴並電致現駐寧垣之海琛巡洋艦迅即駛滬休息候再派出巡查 
[居民已受累多日矣]  
内地自來水公司原有水池七只前因開戰時被流彈　傷以致出水不清該公司經理莫子經君查知後當卽購　機件飭工設法修理現已將受傷七池一律修復並添造沙濾池一口以期出水清潔免碍衛生云 
[鎗械價目之懸殊]  
陸軍部因派員查明漢陽兵工廠江南製造局德州製造局三處所出之鎗枝定價不一如新式快槍一項德州每枝價僅十六七兩漢廠已須二十餘兩而江南製造局則須四十餘兩互相比較相懸太鉅故特通令該三廠局互　辦法以收劃一整齊之效 
[市議會開會有期]  
上海市政廳議事會副議長賈　臻君　致新舊各議員函云敬啓者本年秋季常會前定八月二十五日開會早經備函通告並附奉議事日表假單旁聽券等旋奉縣知事公函以寧垣戰事未畢猶在戒嚴期内當會宣告緩開理由茲値戰事告終爰定於九月二十二日（舊曆八月二十二日）起遵章按日開會議事仍照前定議事日表進行務請大駕准　午五時　會是所盼禱 
[聯絡交誼之評論會]  
禮拜六會爲中西人士所組織其宗旨在聯絡中　交誼評論大勢主張　道每逢禮拜六開會一次請中外名人演說近今大勢中西會員如美總領事維禮德君及伍廷芳君等皆知名之士茲定九月二十號十二句半鐘假座大馬路滙中續行開會請張元濟君主席演說者爲卜内門公司大班李德立君李登輝君尙有南京馬林醫士演述近時戰事 
[鄉民拿獲强盜]  
朱江廟附近寶德菴前晚突有匪徒三四人各執兇器撞門入内將該菴香工用繩綑綁嚇禁聲張正在搜刦各物　鄰左鄉民偵知鳴鑼兜拿獲住劉元等三名解送三區警察署經署長張祝孫君預訊之下移交檢察廳押侯究辦 
[贜盜一併解廳]  
划船婦人蔣唐氏朱孔氏並吳雪堂等先後被匪搶刧投報警區請緝在案茲經第一區第一分署探警拘獲匪徒陳雙林劉阿大並婦人吳沈氏等起獲紅白皮箱二只大小衣包六個並時鐘銅錫等物划船一只當票多張解經該分署研訊飭將划船泊在浦江派警看守昨日　文傳同各失主連同贜物並　雙林等各匪一併轉送地方檢察廳請辦汪廳長　令各失主在外候示陳等各匪先行收押贜物暫存 
[穆警長極力整頓]  
淞滬警察廳長穆杼齋昨日訓令淞滬兩地各區警察署署長署員云照得巡警有保衛地方之責舉凡巡邏崗巡各職務均關緊要惟其中　公勤愼恪守警規者固多而敷衍了事者亦在所不 
 
 
 

Page 11

 
 
免除派員分别區域嚴密督察務將各該區正署分署在崗各警能否得力據實呈報以憑核辦外爲此令仰該署長卽便遵照　飭巡官認眞誥誡實力奉行不得視爲肯文是爲至要 
又聞穆警長昨日派令一等勤務督察員宋國斌至第一區調查督察該區各崗巡能否勤愼巡察並派一等勤務督察員謝恭壽至二區督察又派三等勤務督察員沈葆奎赴三區督察又派一等勤務督察員倪炎金大均赴浦東五區督察又派一等勤務督察員李經綸又三等員黃普同赴閘北四區分别督察並着將一切情形據實呈報 
[再誌紙押公債票之枝節]  
震泰昌協興兩洋貨號同控南京軍需科購辦員彭楚九騙取値洋十五萬元之公債票一案業已由廨訊羊被告交保在案昨晨十時經公廨關讞員會同英領康郡升座特别公堂復訊原告見証柯梅卿江本裕上堂証明彭騙取情形並由代表葛福來律師譯稱前項公債票係由中央政府購辦軍需品物因無現欵由軍需長劉德裕交來作抵嗣劉往香港後至八月下旬由軍需次長潘少奇偕被告至原告店内向柯梅卿商明檢點債票柯以正當辦法允於二十八號開箱眼同檢點詎至二十七號被告乘柯外出即出立收條向江本裕處將票騙去應請訊追即據被告代表穆安素律師辯稱原告所稱各節係一面之詞殊難憑信查劉軍需長已於六月間銷差此事係在七月間旣經卸任已無權將債票抵押且交易至十餘萬之巨豈有不立合同証據旣無証據呈案不能指被告騙取原告律師駁稱原告自有憑証且軍需次長潘少奇現在宜興城内後司巷可以到堂質証中西官會商之下判彭仍交原保候函請潘君到滬於下禮拜四再行訊核 
[電線發火]  
昨晨六點鐘時法租界大自鳴鐘捕房前面之電車線忽然發火鐵電杆亦因此發熱當由巡街捕急鳴警笛由捕頭率領多人到場妥爲防護旋用電話通知該公司派匠修理幸未肇禍 
[婦人牽引成姦]  
沈文翰扭婦人方徐氏至三區警察署控稱伊媳沈王氏被方徐氏誘逃私與永康柴店主星鶴姘識請爲究辦當由張署長略訊一過移交檢察廳押候訊辦 
[車横不法]  
蔡桂生控黃包車夫陸全裕串黨在虹口百老滙路弄内用繩綑梆嚇禁聲張攫去綢衣現洋銀表等情業已由探將陸拘解公堂押候補提同黨再訊在案昨經孫襄讞會同美博副領事復訊屬　判陸押三月期滿逐出租界 
[冒名訛詐之下場]  
無賴羅振東張洪卿因冒充軍事偵探誣指寓居福建路五十二號客棧内之嘉與人王市曾爲嘉興討袁司令希圖勒詐洋二百元被王報告捕房派探將二人拘解公共公堂訊供管押在案昨由王襄讞會同美領强君傳同見証王明甫等質訊明確以羅張串詐屬實判各押二月以儆 
[是否先發制人]  
楊介人至法公廨控稱商人租開歌舞台時用汪金聲爲帳房金仰舟朱仰峯爲夥各案目所交押櫃洋一千八百元帳上祗收一千二百元今已查出連同他種欵項共被吞用洋三千餘元金朱二人亦有通同作弊情事求請訊追是時朱金二人未到訊之汪供並不作弊商人亦有押櫃洋銀向索不還楊故爲此先發制人之計在審判廳控訴不准今又投案具控求察聶讞員判汪交保限七天交金朱二人到案候訊並將帳簿移送商會算明候覆到再核 
[吸烟賣烟之科罰]  
朱松橋在九江路一百零七號屋内私設烟間被捕房查悉昨將朱與烟客王阿春楊順林等一併拘解公堂訊明判朱嗣洋二十五元王罰洋七元楊等各罰洋五元一併充公烟具銷燬 
[笨賊偷石條]  
北城塡濠工程處查得各處城牆拆下之磚石各料時有被竊情事因派沈銀保留心調查前日果見周阿保徐道才王三等串竊石條當場拘送第二區警署昨日轉送地方檢察廳奉汪廳長諭令收押候傳沈銀保到案質訊 
[艦兵欺侮車夫]  
前晚有一某國檻兵雇王長生之人力車至蓬路下車不名一錢向之索討反被兇毆而逸王即投報捕房請爲查辦 
[縣知事公署批示]  
塘　鄉公民錢　等呈批據呈已悉此次塘　鄉改選半數議員前據該鄉鄉董呈報當選票數核與監察員開票時核記報告之票數均不相符業已令知該鄉董分别更正榜示知會矣 
催征吏王愼卿呈批據禀已悉查此項公廨房屋向係何人管理畢桂銓有無贈送之權陸金林交給四十八元是何名義何以該産又入於四舖永慶社救火會該吏應向兩造詳詢理由另行復奪 
[法公学堂瑣案]  
胡吉生向劉洪連承租黃包車由鄭兆記擔保後虧欠洋一百四十元劉將胡鄭扭控公堂請追判一併交保恊同理還胡由莊正通保出逃逸判令鄭莊二保人各賠洋七十元在案今劉又稱莊已將洋如數賠出鄭則分文不賠仍請追交鄭供商人無力措賠求宥判展限七天交洋如違押追 
首善堂控房客徐朱氏欠租洋二百五十二元一案昨又提訊氏供女兒係盛姓之妾婦人所住之屋即是盛姓之産故此不收房租求察收租人稱此項房産由盛售與堂中徐氏租洋係盛售賣後虧欠理應交清求請嚴追判還押限七天交清 
劉榮初控蔡阿雨結欠土價銀七十兩昨日傳案訊追蔡供商人向劉交易大土劉亦向商人購去假土價銀互相抵過並不虧欠判原被各將結帳發票呈候察核再行核辦 
輝光公司控大有恒虧欠燈價三個月共洋五元二角善元泰少去燈罩四個共洋三元四角讀爲訊追大有恒當堂交清善元泰稱燈罩每只値洋四角今有三只可以交還祗少一只不過價洋四角並無三元四角之多判賠洋四角完案 
[紅十字會紀事]  
南京張都督致紅十字總會沈會長電云沈仲翁鑒銑電敬悉貴會以　粉衣糧藥物銀錢拯我遺黎推食解衣何啻身受感　奚似維持保護責無旁貸已通飭軍隊加意愼重并飭善後振撫局曁江寗縣知事一體查照勳條 
婦孺留養院昨日資遣婦孺五十八人乘江新輪船送回南京原籍又第五醫院第一第三醫院送回治愈軍民十六人悉乘江新回寧江新輪船買辦施君子薌允免船費由紅會每人另外給予車費五百文及一元　元不等 
紅十字會五處醫院日有治愈受傷軍民遠至徐州湖南江西玉山保定河南等人沈仲禮　長埀念苦况於輪船火車票外厚給資遺費令其各歸故鄉自謀生業 
紅十字會第五臨時醫院設十六鋪南專治受傷軍民現已陸續痊愈定月底撤院 
雜評三（訥） 
甯人之臨時會焚燒淫掠爲一時之禍寬籌經費設法賑撫或可補救於萬一若張勳不去則爲永久之禍今者甯人之臨時會報告甯城情狀令人慘然其會議之結果亦以對付張勳爲第一義然試問如何而始能對付張勳乎甯人亦有成算乎敢以卜之下次之會議 
中西人士之評論會禮拜六會爲中西人士聯絡交誼評論大勢主張公道而設也今者南京之事吾不知主張公道者之評論若何且馬林醫生爲親預是役最久之人耳聞目見更爲親切届時報告必較他人爲眞確安可不一往聽之 
來件 
[紅十字會江理事長上沈會長書（二續）]  
回至釣魚台分會南北路調查員回蘇荔裳邵子　王子香錢玉齋李子尙君等回陳述種種慘狀筆難言宣而寧人於紅十字會深爲歡迎頌聲載道覓女屍一男屍二急收殮之係搶刧時鎗傷者最不解者旣搶其衣物細軟銀錢後尙欲毁其廚灶玻璃鏡床舖並水缸而毁之一若與甯人有不世之仇者而磁器店藥店油坊不能搶者必搗毁之傾棄之而後已尙有將婦女背往城頂樹林者惟非目覩不敢信以爲眞最可憐者南門外橋東極小之户　無物可搶殺其父子二人祇剩老婦一人幼女二人終日啼哭而無人色邵君急濟以錢米相　飲泣而已下關一片焦土貧民在瓦礫場中尋覓燼餘莫不含涙作工南　被搶較北城爲烈且半　精華搶法甚爲精細聞初八日有　船六十二艘滿載贜物渡江且船内隱聞女子哭聲詢之鄉人車夫所說悉屬雷同沿途覓東洋車馬車極難兵士一見車馬任意一躍而坐固不名一錢甚者擊其背覆其車此種拉車趕車者乃安分之貧民與暴富者不同兵士捉　最爲可惡行見車夫絶迹交　愈塞矣見數兵士手佩金戒臂套銀套制服各别彼自家弟兄　不能辨何營何　沿途婦女絶迹城門搜查極嚴常見擎鎗兵士四人或六人中間一持令箭者後隨帶大闵帽紡綢衫褲之兵官沿途尋查見搶物者全權正法故大街閙市搶匪有所畏懼調查員將借給各户之帳略交墀收閱除慰勞外並力囑衆同事曰查寧城被搶者或居百之九十七被姦者實不足千之二外間傳說實不足據名　人之第二生命當留寧垣婦人女子以餘地如所聞紅船内之女子哭聲背往城頂之說旣非目硯大抵過甚其詞時已深夜一時于君少彰尙稽核掩埋總數計倡獨立日起迄今日已逾一千四百另一　會員苦力百數十人三叚奔馳無日不處危險地位天熱穢氣登山涉水勞頓可知然竟無傷者病者亦稱幸事墀當與于君分派糧食銀錢藥料藥水棉花棉被等物洪沈諸君解决婦孺留養院于宋二公討論甯地情形以現在秩序尙未十分堅固諸君熱心救濟爲婦孺開一綫生路凡我甯人咸深感激然今非其時可以緩辦洪君等深然其議然已目擊此慘狀斷無坐視不救之理當竭數人之力謀所以萬全者盡我人之力而已衆感謝宋培之君又報告現在掩埋之困難必須往山頂蘆蕩尋覓隊員百人已往太平門外天保城雨花　獅子山等處　獲屍骸費鉅功倍所以　幽魂免疫癘耳墀甚服其論惟宋陳二公辦事處不幸被搶事定之後當爲之申理然已衣履俱無矣十三晨六時赴南門同善堂上浮橋紅十字會北段辦事處陳君履源宅空無一物惋惜安慰久之偕王培元隊長蘇荔裳醫士赴善後局續商寧城賑務後往鼓樓紅十字醫院見所運糧銀棉被藥料餅干已至與于君分撥復往金陵基督貴格紅十字會醫院傷兵之衆多醫治之精良調度这得法兵民聚　起臥如在天堂詢諸受傷者皆大感頌急請王君培元赴花牌樓張都督行院投刺入内見號房官廳人多於　　逾百計巡捕某來曰請入大廳後一臥室張都督由内出迎曰紅十字會諸君遠勞辛苦福我子民君有所需儘可告訴我必力辦王曰今城門戒嚴行者不准　一包負一物今隊員返滬行李衆多請賜護照張傳　中軍至囑速辦王又曰此次所運糧食藥物餅干滿盛二車今日力商滬寧鐵路允將此車拖進寧城然必須踐約交還張傳寧省鐵路總辦邱君至曰紅十字會之車不許扣留以副慈善家善好之念邱稱是而退王君又請加意保護寧省紅十字會張滿許之王君回醫院于少彰　琅馬林文董諸敎士悉在座墀與之商議籌振善法彼此意見合符惟養傷兵民所需棉衣棉被甚夥當由滬運寧傷兵三百餘人日内告痊又須資遺所費甚鉅墀允其不惜費當令若輩各回故鄉咸謀生業悉由總會籌劃各醫生贊成之急出城城守索護照尙有挑剔王培元君强硬聲說斯允我出城至車站于宋陳諸君各醫士敎士赴站送行晚六時抵鎭江分會吳麗山君白廉醫生嚮導情形吳君招待尤爲優渥赴醫院察看入院之後　死者且無論如何重傷悉保全其肢腿白廉一夜操作吳君辛苦異常而開支殊形省儉贊嘆久之是夜下榻萬全樓（未完） 
來函 
[茶商公泰祥等函]  
大主筆先生台鑒啓者閱本月十一日貴報本埠新聞欄内載有茶商公泰祥等十三家裝運茶葉往閩粤等處匿不完稅等語一則與事實大相經庭敢請陳之有茶商吳云生等在安徽各屬販運茶葉裝申申包轉運牛莊銷售經海關查係改包未曾請驗派司與該客裝品不符初欲充公經該商具禀申訴復懇敝茶棧等五家聯名環禀照章申明錯點請予補稅出口蒙稅務司體恤商艱略予議罰補稅放行業已了結今貴報悞爲敝茶棧等自己之貨諒係貴訪員傳聞有悞請卽登入來函更正以釋羣疑是所至盼公泰祥晋泰福和記同啓 
[老公茂號孙函]  
濟生丸治瀉痢瘧疾昔年某君赴　皖北及崇沙水災義賑時隨帶贈送頗能著效其方傳自金山黃君公續今特修合分送欲乞藥及傳方者請詣南市萬裕碼頭老公茂花行或老北門内良心堂藥店紹付抄傳可也入秋以來痢疾頗多敝行主人特配濟生丸分送恐遠處播聞不周前略一節乞登來函或新聞欄内事關慈善諒可邀許此請主筆先生著安公茂叩 
 
 
 

Page 12

 
 
   
 
 

Page 13

 
 
自由談 
游戲文章 
[郭公傳] [  超然] 　 
郭公（北齊書後主雅好傀儡　之郭公）名秃號傀儡子（顔氏家訓或問俗名傀儡子爲郭秃有故實乎答曰風俗通云諸郭皆諱秃當是先世有姓郭而病秃者滑稽調戲故後人爲其像呼爲郭秃爾）邯鄲人北齊有邯鄲郭公歌云邯鄲郭公九十九後温庭筠又有邯鄲郭公詩）當北齊時後主立公時年九十九仕於朝甚見　幸每燕樂公未嘗不與後主尤雅重公故稱爲公而不名其先世莫可考或曰漢高祖時有郭　者嘗從征匈奴冒頓被圍平城陳平知　氏妬忌而以郭郎之狀貌如婦人女子也使舞埤間閼氏望見慮城下後冒頓必納遂退軍云云（見樂府雜錄）是其先世嘗有功於國家以故歷代相傳號爲望族南北朝時重門第後主雅重公未始不由此也公質性近木仲尼曰剛毅木訥近仁公殆仁人歟然有口耳　舌而不能語言有手足肢節而不能動作每帝召見命之歌舞低聲高唱振羅衣拂長袖雖動中節奏而皆倚賴於人以故人號之曰傀儡子公亦夷然居之不以爲意云生平好衣冠樓居而不喜飲食有留侯辟榖之方而長生不死自南北朝迄於今千數百歲其容貌色澤不爲少衰職是之故歷代帝王之雅好聲色者如隋場帝唐元宗多樂與之近每陳百戲公未嘗不預焉且往往見尊　諺所謂長命當貴唯公有之嗚呼白璧不可爲容容多後福允矣然公性頗和易未嘗以技能驕人每富貴子弟有喜慶以數金聘公聞命輒往旣至乃盛妝飾美容儀登堂拜跪稱觴上壽公亦不以爲慙須臾堂下笙歌迭奏公出其故技獨來獨往手舞足蹈而不自知蓋仍然取辦於人一言一動悉不由己也然其婉轉傳情纒綿寫意極情盡致能令人喜又能令人悲能令人笑又能令人哭其推演古人行事繪聲繪影眞有如目擊而身親之者神乎技矣宜無愁天子之篤愛之也公生平未嘗娶妻故無子 
太史公曰郭氏有二族其一周文王季弟　叔受封於　其後郭公遂因以爲氏戰國時有郭傀燕照王嘗築黃金臺而師之與北齊後主之遇郭公雕梁畫楝衣服麗都其見寵任大略相等然公非其族也或曰郭氏望出華陰馮翊而公爲邯鄲人地之相去不甚遠公殆其苗裔歟然不可考矣夫郭公亦人耳而不能動作言語斯眞木偶人矣其見鄙於世而號之爲傀儡至不足比於人數宜哉吾獨怪夫世俗之人鄙之而又好之而不厭也然傀以片言動人主遂見寵遇公之技能足以感人上自天子下至公鄊大夫士庶莫不好之是亦未足爲公幸也已 
[改頭換面之新廣告] [  了青] 　 
金陵告捷大軍入城雖當地商民紛紛遷避而凡前清官吏了曾在寗垣需次者莫不爭先恐後奔走弗逞兾於秩序未定之秋爲營謀要差之計火車輪舶接踵而來惟聞　都　酷嗜有裝無論何界人物必拖有髮辮之員方予錄用而東南人士自光復而後千根煩惱絲已大半前盡以致雖有舊交莫敢晉謁頭　自撫未免有余髮如此種種余奚能爲之感本主人有鑒於此用特聘請名　再四研究製成一種生髮藥水名曰頃刻花其效力之大但取此水澆灌頂上即能於數分鐘内將從前剃去之髮立時生出不但回復原狀而且光潤有加實爲寗垣官塲現時必需之品凡熱心政治家欲赴𥞊� 
陵謀事者均宜購取一罇此外並有雙料易容粉一種凡曾附和彼黨旋又効忠此黨恐人辨認者但將此粉擦上卽可遍頰生毫藏却廬山眞面目矣此品無多望勿遲誤（三） 
栩園詞選 
[七夕] [  春影]  
風滿簾攏月滿筵雙鸞袖薄已涼天穿針不乞金梭巧願綉鴛鴦證夙緣 
玉繩低轉露華新烏鵲塡橋恐未眞修到飛僊風骨好幾曾煙水歎迷津 
[題某夫人花團錦簇圖] 　　 
明珠圓轉水晶盤妙手拈來信不難意趣環生招滿月情文週至詠迴瀾枝分連理花千簇結綰同心錦一團三五七言隨口是讓他彩筆騁詞壇 
[新秋] 　　 
湖綾衫子稱身裁屬卻蒲葵步月臺說道今宵風露冷羅衾初換薄棉來 
[有贈] 　　 
密意丁寧未嫁身棗花簾下喚眞眞幾回勸折花枝戴我已沾泥悟夙因 
[江上偶作] 　　 
小閣臨江送夕暉晚風瑟瑟片帆飛笙謌夾巷牽離緒黃浦灘頭客未歸 
何須翠袖袪衣單雲錦纒身耐夜寒月影黃昏人綽約樓前靠暖冷闌干 
[一剪梅答友代柬] [  陳姜映清] 　　 
半爲愁眉掩鏡奩蕭也慵拈衣也慵添病秋終日悶懨懨香自穿簾鐸自鳴檐瘦軀扶坐戀重氈蓮子嫌甜菱角嫌尖幾時丹桂摘銀蟾未許兼兼可許　　 
[小闌干閨情] 　　 
　衾熏透不歸來相望已成灰鴉鵲無聲花枝弄影微嗽立蒼苔闌干六曲腸千曲更鼓耳邊催郎太風流我尤命薄女伴早疑倩 
[月夜泛湖] [  小蝶] 　　 
萬樹鴉啼入暮烟溪聲流月到船邊刺開秋水雲成陣掬取寒蟾人在天古塔漸隨荒寺遠亂山爭出短蓬前蒼波一望渺無際把酒憑舷我欲仙 
自由談話會 
政治主體有重民者有重國者共和之世當以重氏爲主義競爭之世又當以重國爲主義重民者對内統一之策也重國者對外富强之策也今之政府旣不知愛民又不知爲國何以統一日見分裂而已何以富强日見貧弱而已 
議會不能立法議議不議政府不能行政政府不政法院不能司法法院不法 
官也者所以守土治民者也今之官吏不能保守土地而輕棄土地不能統治人民而搜括人民都督乏治軍之略都督不督民政長無治民之才民政長不政推之知事不善保衛地方知事不知審檢不知尊重法律審判不審檢察不檢吏治愈敗壞民生愈困苦而國家不可治矣 
中國今日已成一不能自立非依附外人無以立國之勢以言政府辦理外交從事退讓壽借外債任人監　此政府之政策也以言人民避居租界苟全生命存欵洋行藉保財産此人民之苦况也至若黨人某於内犯託庇外人捲取重資逋逃異域此黨人之行爲也嗟乎吾哀政府吾哀人民吾更不得不太息痛恨於黨人也[  寄塵]  
張勳軍之淫掠本干軍律而張勳曉曉致辯欲嫁禍於他軍不認爲其部下所爲張勳之罪浮於兵士矣然張勳所以縱其部下淫掠者或疑所以報前年之仇政府非不知之乃知之而故使南下致寧民受此荼毒大禍旣肇並不懲張徒以二三通電欺我國民而强勳在寧之專横依然如故嗚呼政府之罪更浮於張勳矣 
據報載寧城克復旬餘城中並不懸五色國旗而張勳欲掛龍旗所出告示皆用前清總督銜嗚呼豈張勳將藉克寧之勢以復清制耶中華民國之國體爲張勳掃地盡矣[  不黨]  
寗城人民慘遭大難姦淫刦掠實爲歷古以來所罕有悍兵所到疉次搜括卽手不能携之磁器等物亦且悉數搗毁人民賴以活命之糧食必掠之俱去因之飢餓而致斃憂急而自盡者不可勝數嗚呼今日困坐於空陋室之中將死而乞救者又不知有幾百千也寧民何辜横罹斯禍汝孝思此慘狀不禁爲被搶之良民放聲大哭 
張勳一日不去人心一日不安我於是不得不責政府我政府其亦有以善其後而慰已失之人心乎[  戴汝孝]  
昨有友人戚君馨山告余曰維持國貨開創實業耳聞熱矣然而遍觀國人愛洋貨憎國貨之心理總不能一日除滬兩求新廠廠東朱君志堯實業家也創織布廠於徐家滙名曰滙西已閱四年日出柳疋布百條貨品之精美花樣之新奇固爲國人所深知亦可任選花樣定織十疋以上按期交貨從不失信價廉物美而社會上購用之者總不如歡迎洋貨之盛其故何歟[  陶然居士]  
予友子衡精岐黃術傳來防疫二方予爲轉述如左 
用石　蒲根浸於水中或用降木香合大黃煨於爐内再葉天士有批把葉代茗一法（輕清肅降洵　妙品）似差勝印培 
劇談[  鈍根]  
十七　新民演劇社演七八本惡家庭愁雲慘霧幾於無幕不苦是认夜以某君扮演之燒火媽最爲出色幾句極精　戆之江北話却有至理坐客無不鼓掌稱善黃老老忠厚長者竟致　死於獄觀者深爲抱憾幼雅之阿蓮探監時抱父痛哭哀戚如眞余嘗謂幼雅善哭若某君之二寶則不如矣 
曾懐仁等旣捕包訟師朱鄉老黃老老三　牽之入　署某窒（佈景似係客廳）懐仁出函授當差者持入呈縣官旋出語懷仁謂家老爺當照函辦理懐仁等去即有獄吏引訟師等三人入獄乃閉幕此幕太短而無味且滋疑竇可以省去蓋未經審訊斷不能收監且有訟師在豈肯無一言之爭執縣官欲故入人罪何難立刻訊供屈打成招然後收監可也然函託訊供等事不必實做祇須於後幕懐仁口中表出足矣吾故謂投函一幕不如省去較爲簡淨未識藥風以爲何如 
小妹探監訟師向之啼哭且謂我死之後願汝等來收屍骨此種没氣力語成竹在胸之訟師必不肯出似宜删去 
賭錢輸極客一劇掦潤身这老師父神氣活現開骰盆時目瞪鬚張寫盡賭鬼發極情狀亦能手也 
小說 
寫情小說 
[黄金祟（八十四）] [  天虛我生]  
經此一激季子遂棄書卷入某錢肆習爲商矣因與吾弟相稔吾弟　亦數數過於其家蘭兒年與相若彼此情愛亦不亞於箏兒與予惟予夙鄙蘭兒恆戒吾弟勿可與狎而吾弟弗我聽也所幸蘭兒之情殊不專摰故渠兩人熊度大有類於梁燕水鷗不足以喻鶼𪃸也惟於其時我與箏兒亦復� 
類此蓋自盛子去後乃遺三千金之債務任令箏兒負之箏兒初意亦甯出其儲蓄舉而償之其後不知如何忍復改其方鍼遂亦不償而償彼人之足跡雖嘗至於箏樓惟對於我殊自顧歛箏兒則在彼人之前對於我之熊度益形密切抑若以此可貴之愛情特假我而眩於彼者然予因洞鑒箏兒之心彼爲是者何莫非爲吸取黃金之手段耳故吾嘗回念夫龜之昔言則覺箏兒所秉之天實爲梅姐遺傳之性天生麗質而乃有此缺點母亦如玟瑰有剌海棠無香天實賦之歟予雖不言特於心中未免引以爲憾偶中戲言亦嘗以微辭爲諷而箏兒謂然曰我豈必嗜黃金哉吾母之嗜黃金我亦未嘗不以爲鄙然而深長思之吾人立身於世苟不能免衣食住三者之費則誠不能遠黃金也予應之曰誠然惟能飽暖則亦已矣箏兒曰即此飽暖之資苟無恆産要亦不能長保即就吾家而論主僕八口月費乃在五十金以上莊市存息不過五釐非有萬金之儲不足以贍一家也吾初惟存獨善之志旣而深長思之吾家以無恆産故乃致吾母不能保其家聲長此以往豈得爲子孫世守之業哉吾惟不幸誕生於此阿弟尙幼未可責以贍養而弱妹可憐何忍聽其自然顧予終身已誤以予自思惟有終老於此不復可嫁我而能爲我一家之人謀得恆産遂使吾家後世子孫出汚泥而登袵席則雖犧牲我之一身權衡得失　輕重爲何如平珊哥解人要當鑒原我之苦心不得竟謚我爲黃金祟也予因笑曰就吾姊之論則磨頂放踵以利一家有所弗恤誠足令人起敬然就蘭兒論汝則謂汝坺一毛而利天下且不爲也箏兒笑曰以汝觀之我誠如何予笑曰蘭兒之言未嘗盡誣惟我甚感於姊姊殆對於旁人則爲揚朱獨對於我則爲墨翟耳箏兒不禁失笑讀吾書者當知吾言實中箏兒之心天下無論如何狡獪之人苟其心中事而爲旁人一語道着未有不笑然而平心論之箏兒等我之厚誠蔑有加惟我每有求全責備之心及於箏兒故必以其嗜好黃金而短之矣其實箏兒所論亦皆由衷之言以一弱女子身而抱此宏願將使全家之人蒙其幸福遠而及於後世子孫此其操危慮深之恉吾全殊愧弗能也假令易巾幗而爲鬚眉推其親親之心以愛國家要之吾儕丈夫皆當瞠乎其後矣由是以往予遂不敢視爲可鄙而轉爲以可敬亦可憐也（二） 
諷剌小說 
[彈冠慶] [  劍秋]  
來　　門帘揭處就有一個年輕小子應聲而入那小子垂着手鞠著躬低聲問道老爺有何吩咐老爺年可五十餘手撚滿清式八字鬚慢慢的說道今天是八月中秋了　　　是 
老爺又道照着舊例要上轅去叩賀節喜的　　是 
老爺又道我昨天叫你預備的如今怎樣了小子答道手本靴子紅纓帽統統齊備了只是門包没有　　老爺道這個自然要的太太早端整了老爺又道旣然如此時候已經不早你去叫轎班侍候着說老爺要上都督衙門去　　　是小子旣去老微微笑道該死的革命黨我道没有出頭了也有今日哈哈　　　哈哈　　活哈哈哈哈哈哈　　　（三）　 
哀情短篇 
[雙烈碑] [  嘯廬]  
細草青青長林密密好風簾幙籬上花開距鹿城二十里有鄉曰柳涇一溪烟柳風景天然鄉有徐生者佚其名世家子也　齡聰頴舉止軒昻喜運動善拳術讀書至印度滅亡史未嘗不搔首問天拔劍砍地潜然不知涕泗之何從也早失怙恃中饋乏人年十八旣畢業於邑之高等小學遂娶邑中某女士爲室　　比翼雙宿雙棲愛情之　郁不待言也明年擬入吳門中學校其督父以家無餘資每歲籌　百餘金殊非易事聞某省城陸軍學校招生可免學膳　　生往試生慨然從之遂錄取焉生軀幹雄壯體育冠全校校中人輙以健兒呼之生亦欣然樂受此美名也韶胸荏苒悠悠四載生刻苦潛修行將卒業　　武　義軍起於　陸軍學校停課同校生均東裝負笈返生獨雉心陡起熱血　發喟然歎曰男兒報國斯其時矣匈奴未滅何以家爲即奪身投鄂軍槍林彈雨百折不回鐵馬金戈轉戰殺賊方期直搗黃龍置酒痛飲詎料好事多磨英雄不幸漢陽失而徐生亦死矣警電傳來而家中之賢夫人已倒地暈絶矣徐叔夫婦力警始甦女士號慟而言曰丈夫爲同胞而死妾爲丈夫而死夫復何　由是哀毁啜泣水漿不入口其叔父母雖極意勸慰終莫解女士之悲三尺紅羅珠沈碧海一坏青塚玉化藍　可憐女士之靈魂亦隨堂堂夫婿長辭此塵濁世界矣村中二三君子聞而憐之　　追悼醵金買地數畆舉生之衣冠與女士合葬焉題其碑曰雙烈并誌其事以詔後世墓去孔道不數武行見春風宿草都人士之過斯地者不知濯却多少傷心涕淚也（三） 
文字因緣 
[讀天虚我生黃金祟說部題此贈之] [  山陽秦寄塵] 　小謫紅塵憶舊游寫成情吏世間留佳人顔色才人筆總是而今第一流 
一種才華逈絶塵私心願化女兒身風流艷說栩園事不愛黃金愛美人 
無端舊事上心頭爲恨人身不自由歡喜場成煩惱境情天莫補合生愁 
花開最好並頭枝過眼繁華入夢思憐我憐卿心事苦誤人端底是情癡 
天涯淪落意如何聊道愁懐百轉歌底事憐才屬傾國一生知已感恩多 
難將心事說分明相對微含脈脈情臨去秋波那一轉欲言珍重不成聲 
本來兒女總痴心别有私衷欵欵深最是他生盟誓在愛情原不爲黃金 
字字珠璣腕底生文章大好本天成讀來一　黃金祟每爲人間恨不平 
[又成絶句用前韻] 　　 
從今浪說少年游頓感光陰去不留記取一編情史在栩園底事擅風流 
如許丰姿逈出塵何時恢復自由身傷心一覺繁華夢畢　黃金誤美人 
芙蓉近水映樓頭信步來探可自由爲贈一枝情最重如花薄命使人愁 
大好生花筆一枝寫來入骨是相思拚將一死酬知已情到深時總似癡 
悵望情天可奈何不堪重憶美人歌分明二語成時識滿幅　　濺淚多 
何妨絮語到天明一枕温柔别有情最是夜深人靜處輕移蓮步怯無聲 
偶參妙理是禪心色色空空見解深一切皆成平等法不分石　與黃金 
良緣空自憶三生惆帳燈前夢不成安得有情皆眷屬茫茫恨海盡塡平 
已購自由雜誌者可於二十日後持向原購處調換 
 
 

Page 14

 
 
   
 
