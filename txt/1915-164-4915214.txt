# 1915 - 164 - 4915214

 

Page 1

 
 
   
 
 

Page 2

 
 
時評 
[改革（冷）]  
　　中國受一次困難即有一次改革自清之末季至於今日屢屢行之矣以正理言改革旣屢則國事之進步必有可觀者蓋以改革二字之意義言必改革而使之善决不改革而使之不善也然而中國之政事雖屢改革而依然如故者則以一有改革之議先改革其人而後改其政也且改革其人者必先改革掌握財政之人而非其他之人也且改革掌握財政之人非去者不復用來者不即去也甲起而乙仆甲仆而乙又起輾轉相循以爭奪掌財政之機關是則中國之所謂改革者特甲乙兩派藉作爭奪掌握財政之名詞而己　 
　　今日又己見端也 
[命令]  
　　六月十八日大總統策令財政部呈綱商李士鉁借撥鹽欵接濟河工請量予奬勵等語濮陽河工屏藪畿南關係重要該商李士鉁於奉撥河防公欵獨能竭力措繳陸續解交銀五十二萬七千餘兩之多洵屬深明大義著給予四等嘉禾章以昭激勸此令　　又令王善荃授爲上大夫並加少卿銜此令 
　　又令鄭榮謝鵠顯均授爲上大夫陳同紀張學玨安永昌均授爲中大夫此令 
　　又令内務部呈擬將署技正陳祀邦叙列四等等語應照准此令 
專電 
　　北京電都肅政史參津浦局長趙慶華勾同滙通轉運公司一案牽涉葉恭綽等己由王瑚蔡寳善查復交平政院分第二庭曾述棨辦己發傳票葉於兩旬前己登報略稱近有一種讕言謂己與該公司有關不實等語 
　　北京電張弧決免官赴川自効以龔心湛代之 
　　北京電金永請將逆倫一案斬首梟示交議後議者以若欲恢復清制則逆倫案出該省長官須分别議處充邊有人查取沈家本廢斬奏議上陳遂仍照新律處絞 
　　北京電宋褘臣提出畝捐建議案謂中國有田者以三兆計每人必有兩畝田每畝抽特捐五角可得三兆元以若干辦某種銀行又以若干辦某種銀行其議論不值一笑己打消 
　　北京電昨參政院己將懲治國賊條例通過惟將損害人民權利云云删去 
　　北京電教育部呈齊集全國師範學堂校長於八月十八起開會議二十日 
　　北京電政府决以湯叡爲生計委員會長 
戰電 
[其一（英人路透電）]  
　　倫敦電英帥費蘭巨報稱我軍在胡巨北面獲德軍戰壕二百五十碼我軍於本星期内俘敵二百十三人獲機關鎗三枝及發煤氣之完全器械一具我軍毁亞曼蒂愛爾東北敵軍戰壕一部分英飛行家轟擊拉巴塞電氣局頗獲效果（十九日） 
　　倫敦電洛特丹消息謂近九日由比荷邊界檴斷交通時有第一級德兵四十萬名由東境出發經過比利時往禦法軍之壓迫且聚集大批砲隊内有重砲二百尊近三日内後援軍十萬名亦怱遽赴拉巴塞及伊泊爾戰壕因英軍突然進攻己敗敵軍之謀故也（十九日） 
　　羅馬電意　刻續攻瑪爾波基吐總砲台奥軍爲意砲所轟不能放砲回擊意軍大本營公報謂伊森沙河戰事頗烈泊拉伐一處尤甚意軍日得重要之勝戰海軍在杜伊洛開砲助戰頗爲有效意飛機轟斷鐵路擊毁車站後皆安然飛回其成績頗可滿意（十九日） 
　　亞姆斯特丹電柏林公報謂英軍復圖擊破拉巴塞北面德軍之陣線德國承認法軍在沙歇及洛萊特獲勝伏斯巨戰事仍在進行又謂德軍己在加里西亞戰地向太洛格洛特前進俄軍己佔據格洛台克豫先設備之地位里斯特河戰局未變（十八日） 
　　基亞沙電意軍距洛夫萊吐僅五哩 
惟其間之地勢極崎嶇難行大約奥軍將繼續安置甚有力之砲隊於加里尼境内之亞爾泊山但意軍刻仍佔優勢意國亞爾泊山兵戰績甚可驚異能沿峭壁而行襲取敵壕亞爾泊兵與倍薩格里里兵携帶過山砲側擊向尼洛山進行之奥軍奥軍急退但意軍俘獲敵兵與軍器頗多（十九日） 
　　彼得格勒電加里西亞之惡戰勝負情形較前更爲不定俄軍顯己退至台凡夫河前所凖備之戰線及格洛台克湖境内之陣地俄公報謂敵軍在泊魯士河與里斯特河中間越入邊界但爲俄軍所敗己退至奥境德軍在華沙陣線復用其猛攻不顧生命之戰法今在戈明附近尚四哩長陣線施用煤氣（十九日） 
　　彼得格勒電政府宣布上月加里西亞大戰詳情内謂德奥軍以無數之步砲兵進攻甚猛且承認敵軍曾獲有勝利惟有數次亦大遭挫衂自五月二十九日至六月十五日俄軍在斯特里一處共俘敵四萬人内有軍官八百六十員又獲霰彈砲一百尊大砲二十四尊敵軍於一月之骨在廣六十俄里之陣線死傷十二萬人至十五萬人之間（十八日） 
　　羅馬電意潛艇米杜薩號爲敵潛艇擊沉軍官一員水手四人遇救被俘意國飛船一艘在特萊斯特東十英里狄伐加鐵路交點處天空擲下炸彈加以重創又以炸彈擲擊赴波拉支線起點波拉大約己因以斷絶交通兩軍爭奪伊森沙河渡口時有奥國武裝火車一輛在隊道落穽（十八日） 
　　威尼斯電米杜薩號爲世界速率最大之潛艇與敵潛艇同没水中相距甚近而彼此不相見後米杜薩號先升海面故爲敵潛艇瞭望器所見因發魚雷沉之（十八日） 
　　倫敦電海軍部宣稱三月二十九日沉失之德潛艦Ａ字二十九號乃爲英國軍艦所擊沉商船杜爾西號在塞福克海濱外未得警告遽爲潛艦轟沉溺死一人（十九日） 
　　倫敦電藩屬大臣波拉勞在希魯斯堡學校演說謂吾人今日處於歷史所未有之震動地位其結果非勝即亡無他道也吾國海陸軍士之忠勇如不得全國之贊助則不足有濟於事今混合政府實有益於國家定可得國民之後援（十九日） 
　　亞姆斯特丹電君士坦丁來電稱該處大火毁房屋五百所及大商舖一家（十九日） 
　　哇大樺電坎拿大投軍効力者頗爲踴躍數星期内當可有新兵十六萬人（十八日） 
　　倫敦電農部大臣己指定專員籌畫英國加增食品出產之方法克萊德鎭機械師若干人往觀法國戰地今己回英極以彈藥問題爲重要謂無論如何必須趧製砲彈不可中止 
（十八日） 
　　海牙電荷蘭國會己通過另派專使前往羅馬教皇處之議案（十九日） 
　　倫敦電德公報載普魯斯兵士之死傷總數共爲一百四十萬零九千四百八十九人（十九日） 
　　雅典電希皇病勢己有顯著之起色（十八日） 
　　其二（德人德交報專電） 
　　柏林電近外間謡傳德國潛艇Ｕ字第二十九號乃爲懸挂瑞典旗之英國油船擊毁兹經海軍部公報徵實謂該船於奉命停駛後撞沉潛艇又謂此足爲英國妄用中立國旗號之鐵證商船有此不法態度實迫令德潛艇爲自保起見不先警告而沉之此種戰爭非英國先變其不文明之方法斷難更變（十九日） 
[東方通信社電（日本人組織）]  
　　東京電此次元老之會見外間蜚語甚盛其實並無何等政變之事（二十日） 
　　東京電大隈伯爵今晨往訪井上侯爵談至午後二時伯侯之會見先由伯爵報告其後之政局並就中國問題協議一切其對中國問題以鑑現在之狀况欲釋兩國之誤解宜須派人赴華解釋一切又以漢冶萍問題非僅兩國區區利害問題實爲東洋之鐵問題爲中爲日不可不立無隔意之大計畫又井上侯並主製鐵所與漢冶萍合併　論以政府區區合辦不能滿足也輿論亦支持此意見云（二十日） 
　　東京電排斥日貨之風日益加盛日本一般人有難再袖手旁觀之感政府須向中國政府要求嚴重取締等之輿論己漸興盛就中以在奉天抛擲炸彈一事猶足激成輿論之激昂聞日本政府將有重要訓電致日置公使云（二十日） 
　　濟南電青島送迎新舊兩司令官於昨午後六時在青島市民會開送迎會官民到者六百餘人誠未曾有之盛會神尾前司令官於本日午前十時乘天草九船歸國官民之送行者甚盛 
　　東京電道出東京之美國駐華公使來因氏己於昨日啟行回美與該公使同來之倫敦泰晤士報北京特派員福列薩氏現仍留京視察一切（二十日） 
要聞一 
[意奥開戰之當日]  
　　大陸報五月二十三日羅馬消息云意皇於今日午後二時批准宣戰書明日卽實行與奥開戰此信甫經傳出意奥邊界卽生衝突奥兵擬越意境遇阻未果雙方皆駐重兵乘隙而動聞奥國己調集德奥軍隊八十萬人以衞邊疆並遣魚雷艦隊游弋加太洛之外據外交方面消息云昨日奥使署參贊親向意外相交出續有讓步之牒文外相答以奥所承認之條件意國恐難接受但内閣將於一點鐘内集議此事議决後再行通告等語首相先將奥國提議奏知意皇後卽召集内閣會議全體皆以奥國之讓步爲不滿 
足閣議甫畢德使適至外部聞此消息柍柍而返奥使亦乘汽車前來探信當奥使出外部登汽車之際意人圍觀者甚衆奥使置白玫瑰花於鼻端而嗅之氣度極爲沉靜宣戰書旣經内閣擬定外相卽將原文電告駐奥意使囑其轉送奥政府並索護照出境定於今日决裂詎電線時己中斷電信决難於今日達到故外相將宣戰文與出境護照一併送交奥使並將文中今日字樣改爲明日苟非電信不通則意奥正式戰局將早一日開幕矣外相一面發表宣戰文一面照會駐意各國公使詳述意奥邦交决裂之原因今日意政府傳諭德奥船隻在意國港内者一概扣留並下全國動員令大約一月之内當可派出軍裝齊備之戰士三百萬人意將阿施拉里將軍於一八六六年意奥戰爭中卓著戰功受傷幾死後因對衆宣言謂意國邊界以外之地凡有意大利人居住者終有意旗飛揚之一日云云致受失言之責免職而去今戰機己動將材難得故意政府己起用之聞德國官員在邊界扣留意人三萬名爲質意國將於明日以出境護照給予德使聞德使尚擬在意境勾留數日但德國今有扣留意人之舉動感情愈惡恐德使礙難久留意境也奥國在邊界佈置防禦工程己數星期沿界線之山峯均己駐兵置砲蓋在交涉未決裂之前己凖備戰事矣意國軍制乃强迫制度人人有當兵之義務一九一三年意國人數爲三十五兆二十三萬八千國民之在三十二歳以上者爲現役軍三十二歳至四十歳者爲預備軍總計意國兵力共四百萬人其中曾經訓練者約三百萬人意國於此八個月中共用四百兆元擴充軍備尤注重大砲意海軍共有無畏式戰艦五大戰艦八鐵甲巡艦九護甲巡艦十三潛艇二十五尚有魚雷艇驅逐艦若干艘云 
[奥軍參謀總長出發紀]  
 
 
 

Page 3

 
 
華德日報曰兹據五月四日大本營報告稱奥匈總司令部於種種戰備久己决定後旣移赴前敵督戰參謀總長有鐵路上大餐車所改專車以備其乘行專車之中設有辦公桌案桌案之上皆有電信電話等器具專車四壁滿佈鐵絲網羅每到一車站凡停車數時之處參謀總長旣與大本營前敵各軍司令官以及維也納柏林等處互通音訊此種電線之交通共有四千一百啟羅密達之交通半徑故苟欲與羅馬尼亞通信可直達羅京布加勒斯特也參謀總長終日坐其專車中按各路報告治理軍務凡百要端皆有沿途所經各軍團司令部報告彼知參謀總長此行自克拉考起以迄於杜納野斯及畢阿拉一帶前敵其所行經各地旣見有奥匈大隊行行而行又忽遇有德軍列隊前進加以天氣清和沿途絶無灰塵飛揚故得遥望提洛爾之隊伍緊傍死頭之輕騎兵渾維特斯軍在巴維利亞軍之次哈諾維人又在乍爾慈堡之旁所有德兵前進之時皆高唱四音軍歌而行蓋各軍隊皆知行後必大有成就故雖勞頓又欣然歌唱不己也各大公爵與昆拉特伯爵之參謀部當到前敵後將回大本營之前皆會晤馬克遜上將商議軍務一小時而前敵戰鬭之情形則與瞭望地點舉目一觀即可瞭然焉惟有四十二生的田鷄砲轟擊大諾夫市之功效最爲顯然蓋其一彈去後大諾夫全市幾盡變成虀粉與烟火也當時有俄國馬步砲等科兵所編之縱隊二前來迎戰而有一半一見此砲彈旣己棄甲紛紛逃遁惟恐不先焉至其餘一半所未及逃遁者則己盡成砲灰矣不特此處即郭里斯市亦幾幾乎全毁如教堂船隻以及高樓大厦等所餘賸者皆不過一牆半壁而己是時前敵每一刻鐘必有戰事進步之報告送呈兩大公及參謀總長而奮勇當前不顧生死最能激動軍心者則首推馬克遜上將之陣陣攻克敵壘焉 
[新約範圍之日人主張]  
　　中日新約簽字後一切批准簽字之手續均己完備中日兩政府自當協定實行此項新約之範圍今據日本某報所載日本將來所欲行使之條約上權利多軼出於條約範圍以外今節錄其言如下一關於山東省者吾日人依條約之規定旣得承受德人在該省之特權及讓與則德人在山東鐵路有種種特權自當移轉於日本無疑惟德人在津浦鐵路亦享有種種特權吾日人若不得津浦鐵路之特權而謹得山東鐵路之特權則其利益甚少至於山東鐵路之枝線問題當不至有何轇轕也又德人自庚子以後卽安設海底電線一自青島至上海一自青島至烟台此亦中國所讓與者吾日亦當承受之德人又得於沿山東鐵路自濟南至濰縣之一段得有郵電之特權吾日亦當承受之此外稅關問題德人得收青島關稅百分之二十並有數種貨物特許免稅以及稅關用人等事約中雖另有明文（即日本交還青島之照會）然吾日亦當决定取得之也又開埠問題查山東現有商埠爲濟南及烟臺兩處現在除青島龍口及周村三處均己决定外尚當另闢新商埠又山東鐵路警察本由德人出資補助中國而中國則聘用極有權力之德顧問此一問題吾日尚未能决定也二關於南滿者依新約第一條之規定現將安奉鐵道租期展至九十九年則安奉鐵道原訂合同應當改正所有原訂七年歸還及由中日及第三國人公同估價一條應即廢除又吉長鐵道日本己投資二百十五萬元（日幣）之鉅依新約改訂吉長鐵道合同時廳與各國資本家所訂之鐵路借欵合同最惠的規定事項相同又第五條有將來該地方之司法制度完全改良時　有關於日本臣民之民刑一切訴訟郎完全由中國法庭審判等語所謂司法制度完全改良語意殊不用瞭應另以文書明定如何而始可謂之完全改良云云以上主張固日報紙之計畫也將來協定實行新約範圍時倘竟如所云恐又有一番轇轕也 
[改良中國農工業問題]  
　　安武將軍倪嗣冲以中日交涉辦結後吾國亟宜乘此時機發憤爲雄特擬具亟圖自强條陳一件呈請政府察核探其内容之最注重者以振興農業爲富强之根本略謂中國素稱農國但使東南各省講求水利俾無旱潦之虞西北各省講求墾牧俾無荒廢之地則每歳所收何止億萬計至於工商礦務爲各國致富之源亦必設法提倡多方奬勵民有財而後可以裕國國有財而後可以衞民此古今中外不易之理也餘如興辦水利普及教育探本之論均可實行現聞該條陳己奉總統諭分交主管各部切實辦理矣 
　　據新刋英文逺東時報所載政界某巨公關於中國經濟問題之談片略謂中國者乃世間一大農業國也其富源實存於土地故政府裕財之最大來源亦惟有關發地力是賴始不誤焉然而數百年來爲政者毫不知注意改良農事轉採用防榖令等類之極劣制度而居然妨害農業之發達洵可惜也且國中如運河驛站等項交通機關三四百年以來己毫不見修築利用之事舉古人所經營之莫大偉業竟漠然廢而置之尤非裕財之政策幸而近時建築鐵路富國之兆漸次露有端倪例觀河南省當一千九百零二年京漢鐵路未築時該省向漢口運出之農產品物每歳不過一百萬圓然至一千九百零七年京漢路成於是每歳出口之額遽增至三千二百萬元嗣至一千九百十年則竟增爲四千七百萬元之巨額矣然則鐵路之效果寗非可驚之事耶默計中國現時己設之鐵路業達四千英里其計畫未成之路線則有一萬一千英里至十五年後自能完全建設矣居今日預想中國農業振興之期應在二十年以後伹工之一途若再經二十年亦恐未必能望有多大之進步耳至於礦業其產區難屬不少然曾因政府頒有礦業條例限制外資竊恐苟不利用外資而欲期鑛業振興惟有望梅止渴而己更考中國理財之家决不知注重水力即如山西省最屬富於水力之地也苟利用之則中國工業發達之計畫上詎非益利之臂助乎試觀當今水利事業自全國水利局設立以來業己大見發達現今導淮事業漸次己就緒矣倘中國從此肯多用外資以期迅速成功則不但事半功倍且發達之期自必可翹足而待也云云 
[南京快信]  
　　馮將軍本定（霰）日晋京因慕女士案暫緩北上 
　馮將軍以淮徐等處土匪猖獗己非一日地方　其擾害者幾於無處不有自巡閱使所部之武軍分佈於江北一帶擇要防守後雖稍安謐然值此二麥豐收之際土匪或不免乘機搶掠昨特咨請張使嚴飭各軍加意防守以安閭閻 
　　江蘇官費留歐學生業經教育部派定十五名在案現因留歐學生監督經費應照各省名額攤認以免支絀而有向隅之欲昨齊巡按接奉部令云江蘇照額每年應擔認一千五百元除咨照留歐監督朱炎外仰即遵照 
　　財政胡廳長現爲徵糧驗契兩項稅政積極進行計除飭縣辦理外特又委任候補知事多人前往各該縣曾同各知事辦理驗契兼催徵事宜兹特將先行委任各員名次錄下邱文純（句容）王永祺（高淳）朱鴻鈞（泰興）沈福昌（儀徵）許守廉（金壇）唐樹概（奉賢）張濟勳（無錫）張承德（崑山）徐慶之（太倉）賀家保（寳山）胡良銓（嘉定） 
雜評一 
[中國人實際的國民也（無名）]  
　　我對於主持内政者嘗正告曰中國之國民　際的國民也非空言提倡所能見信於多數之國人也我今又正告他國之對付我國民者亦曰中國之國民實際的國民也非空言調和解釋所能見信於多數之國人也必示之以實事則其疑其誤自解矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[生計設會後之進行計畫]  
　　近自組織全國生計委員會以後政府對於國民生計似頗注意前日申令中有忝爲民上能無歉然及分别次第銳厲施行無論財政如何困難民事决不可緩等語聞爲總統親筆所添入者昨日阮内史長及機要局局長張一麐氏因此事被召至内總統面諭阮張兩君曰全國生計委員會至爲重要無論何種建議必須見諸實行萬不可如他種會議之有名無實有初鮮終云云又政界某君因事往謁徐相國談及全國生計委員會一事徐云中國之大患在分利者多而生利者少又在以做官爲榮而以經營工商業爲恥致使優秀之人民羣趨於政治一途而生計界乃集多數迂陋之人守從前之舊法因循不變而工商業遂無發逹之一日前清迄今國與民交受其敝而無業游氓漸次增多苟不早爲之所則其患寗有涯涘全國生計委員會之設即所以討論設施之方法而期以實行非爲僅僅組織一會條陳一策即謂對於偌大之問題己功行圓滿矣云云又聞農商總長周子沂氏前日擬上一條陳大要以滿蒙之殖邊西北之水利及南方導淮全國森林創辦粗淺工藝廠招徠游民從事製造各項條議脫稿後即須上諸極峯以備採擇 
[黑龍江金礦之利弊談]  
　　政事堂參議徐扶蘇近建一議略以吾國金鑛各省皆有而爲世人所最注意開採己著成績者莫如黑龍江由愛琿上迄漠河千餘里金礦極旺寳光燦爛鋪地如錦其己經開採而出金最多者爲餘慶溝此鑛係官商合辦而商人實主持其事餘慶溝外官辦亦有數廠其全廠命脈實握於某公司之手該公司係黑龍江之官有業故有操縱各金廠之特權礦丁所需百物皆由廣信公司專賣各廠所產金砂又由該公司專買該公司惟利是圖毫無逺計所售出貨物價值極昂所收買礦砂價值極低以致鑛丁生計艱難每日非得一俄幣金砂不能餬口因此之故非奇旺之廠鑛丁不能開採廢棄之廠遂多此阻碍一也鑛廠一舉無金融機關無流行貨幣故每年產出金砂約值銀千餘萬兩皆爲俄人以紙幣換去大利外溢此阻碍二也該地素未設立分金廠所採金砂不能煉爲純金以金砂售與俄人價值甚低此阻碍三也今欲整理黑龍江金鑛應將該公司改爲財政部直轄將從前昂價賣物低價收砂各種積獘一概廓清使鑛金增多出金亦多並設滙兌機關及分金廠推其利益約有數端查該地每年所出金砂值銀千餘萬兩略加擴充不難增至二千餘萬兩以此種純金吸收於中央可爲金本位之預備其利一售物取砂平其價值鑛丁易於謀生則平常之廠皆可開採產金旣多收稅亦旺其利二設滙兌機關則鑛丁所贏餘之財產可儲蓄於本國銀行不至使用俄幣其利三設分金廠則產出之金砂不至以賤價售之於俄人其利四此外如可以移民可以實邊可以維持平民生活其利尤多云云 
[整頓道縣仿閩辦法]  
　　吾國親民官吏道尹縣知事實爲最要聞當局以前次福建許巡按所定之道尹出巡知事攷核辦法頗爲周詳特照原呈分咨各省飭令仿辦 
　　道尹之出巡辦法從前福建規定大致如左一每年須親身巡歷一周二出巡分定期臨時兩種三定期出巡於三九月行之臨時出巡於有特别公務時行之四每期應巡歷所屬各縣之半五出巡時除必須儀從外不得多帶僕從道尹須嚴加約束如有弊端應由道尹負責六經費於該道概算總額内開支七出巡駐外地點須在縣署以外八縣知事不得迎送但遇考察事件有必要時得帶同縣知事隨往九如需測繪人員得隨帶之十考察所得之事須臚列詳報巡按使十一凡出巡須將出發返還日期分别詳報云云 
　　内務部自規定縣知事各種章程以來凡數十種章法旣嚴限制亦密無如鞭長莫及且未能接近疆外反不者巡按使自定之爲愈至於攷核辦法亦以許巡按所定爲詳莫大致分爲四種（甲）數目記分之考核一徵收田賦或租稅二催繳上届錢糧三勸辦内國公債或地方公債四勸募災歉賑捐及公益捐欵五創辦新稅（乙）時期記分之考核一禁絶鴉片二造辦表册三緝獲要犯四長官委辦事件（丙）件數記分之考核一判决民刑案件二判决罪犯依法執行三創辦或改良各學校四創辦或整頓實業五創辦其他公益事業（丁）次數記分之攷核一亂黨土匪滋事之有無多寡二强盜竊盜案三械鬥四命案關於土項各種辦法由政務廳六個月彚查一次分别擬定分數呈由巡按使查核如平均在八十分以上得隨時呈請總統依照知事奬勵條例分别辦理 
[交通部稽查路帳之先聲]  
　　交通部每遇派員稽查各鐵路帳目時往往彼此誤會致查帳員爲之抱歉弗遑任事者不免疑心生鬼梁崧生遂於日前通飭各鐵路局督辦及處長云爲飭知事查各鐵路帳欵每月即計算及年報送部以資審核惟帳欵紛整所報之數祗可提綱挈領未能纖悉畢呈所有詳細數目一切單據及帳目是否相符用途是否得當登記辦法是否完善自應由部隨時酌派人員到局實地查核以資考證卽關於會計上其他各辦法亦應隨時派員前往接洽以免隔閡且日後路線愈多逺近不一尤應隨時派員遍赴各路以資考核惟從前各機關舊習帳欵以報銷册爲憑非遇控告或查辦鮮有派員查核之舉故每遇派員查帳往往轉相誤會以致上下猜疑任事者爲之不安殊不知查帳乃當然應有之事初不關乎弊竇之有無何所用其揣測即商界亦有股東公舉查帳員之例外國商立鐵路除股東派員查帳外政府亦派員稽查且各路會計辦法完善或營業進步者當因查帳之證明而成績益顯爲此通飭各路凡遇本部委派人員前往查帳或接洽會計上事務者即與該員妥爲接洽一切仰卽查照並轉知所屬各員一體明晰此該爲要現各鐵路督辦局長處長己遵照辦理矣 
[改修正陽門開工典禮]  
　　本月十六日早九時爲改修正陽門開工之始由特派督工大員交通部麥次長蒞工場曁内務部總次長交通部各執事提署江軍長警察廳吳總監及各執事人員先後前往行開工禮奏樂内務部朱總長演說大意謂改建國都城門係爲整飭觀瞻利便交通起見演說禮畢卽時動工工程程序一係先將月城拆去並月城東西兩洞門城樓亦均拆去獨留南面正門之大箭樓與北面城樓相對以壯觀瞻二南面大箭樓改修由樓下做成轉角梯環繞上樓樓上點綴各種鐵花欄杆三月城拆去即照原城牆根修築環抱大馬路兩道直接橋頭路旁種樹四由正陽門左右大城牆一邊添闢洞門各兩個東邊兩洞門直通户部街西邊洞門直通西皮市又此次工程由内務交通兩部辦理又警察廳提署爲防護此項特於前門外東車站會同組織工程彈壓公所臨時工程違警裁判所各一處 
[湘聞]  
　　湘人之捨身救國者湘省人民自聞中日交涉　　解廕後一時憤不欲生如蔡福泰錢店學徒楊渭明等投江墮城之事時有所聞均經詳誌前報乃近日以來其因此而捨身殉國者更有數人兹特分别彚紀如下省城北正街湘和雜貨店學徒徐佑吾年十六歳日前在草潮門外黄泥碼頭自行投水當經附近霉泥港划夫易在祺瞥見急行撈救詢係傷心國事憤極投江等情比即報由巡警轉報水警廳問明覆查無異旋卽詳報將軍巡按使鑒核又省立甲種農業學校預科一班學生彭文超湘鄉人年二十歳前曾歷身戎行後又銳志向學遂肄業該校自聞中日交涉失敗心殊憤懣曾經斷指作書一日與學友游於日領事府之前指岸石慷慨言曰吾不忍見國破家亡吾當從三閭大夫游即以此處爲我捨身之紀念碑惟吾投江時必不令人得知以免涉於沽名釣譽之嫌云云乃越日竟潛自出校久之未歸諸同學疑有地變共發箱篋内有一紙上書開吾箱者爲誰汝忘五月七日之恥乎等字又函七件兩致其姪一致其同學一致學生界一致全省教育界兩致其友詞意均極沉痛悲慘該校遂雇用漁船用多數之釣網於次日在平浪宮河下（即日領事府前）將屍身撈獲頸上繫一長繩下墜巨石兩手猶抱此石口鼻流血情形極爲可慘又善化鄉鐵佛寺住持僧化雲平日對於地方公益事項亦極熱心日前聞該鄉紳學界在教育會開救國儲金會該僧特派人持票銀九十一兩票錢六串來會投儲並附一函云交涉失敗國亡無日佛教入華教爭必起僧不忍見亡國慘狀將與國人長辭特將蓄藏盡數投儲尚望諸公力圖自强以雪國恥云云該會同人閱畢知其有異當往該寺探視則該僧己自刎於床矣鄉紳等爲之營葬並報請知事特予褒揚云　　外交界與輿論界湖南公報日昨於本省新聞攔内登有遵令更正一條云自中日交涉發生以來本報所載關於日商之新聞曾迭奉政府命令多所更正此亦處弱國者不得己之舉也查日文報紙所載誣衊我國事實何可勝數我國政府未聞以一紙書要求更正借令有之亦未聞日政府卽唯唯聽命立予更正也今我國國勢旣己至此二十四條之滅國條件尚須俯首聽命何論此區區之干涉報館事耶嗚呼弱國無外交其政府可憐其人民更可哀矣本報兹復因前月二十號登載之銻商界之敵愾新聞一條奉有警廳飭文一道承大日本領事指明實係子虚不敢不立予更正用特遵令更正云云此亦可見湘省之外交界與輿論界之狀况矣 
　　又破獲黨人機關兩處湘省自去歳以來曾在省城及各屬破獲黨人機關合計不下數十起近數月間始稍安靜月前新化縣城偶然失陷係屬該處匪徒乘機起事一二日即己克復與所謂亂黨者性質不同本月初有將軍署調查員在常德破獲黨人機關一處拿獲黨人六名並搜出討袁軍旗幟及僞關防等件於日前押解到省是日傍晚復由該調查員探悉該黨之總機關確在距省城六七十里之銅官地方遂飛派小火輪一艘開赴該處竟將總機關破獲並拿獲五名謀亂器械及各項證據均於次日押解來省交軍法課究辦 
[奉天之大宗私鹽案]  
　　東三省鹽運使近唯奉天稽核分所派員在二道溝緝獲私鹽八船計鹽一千四百六十袋並船户劉國璽賈利治李長來張九雲王福榮等五名當將鹽船派員驗收交管船户送交營口地方檢察廳拘留待質一面函請檢察廳飭行營口縣將運私船户留國璽等嚴訊供出販私鹽正犯天義和之執事張占亭張岳亭劉德生及義盛船局之劉先生多人一面派警拿獲一面飭行營蓋場務局將該場警官何上林第一課員鄭文彬撤差看管聽候查驗並飭將通同舞弊之長警人役革拿解究嗣據營蓋場務局盧局長報稱警長吳泰步警劉榮張長勝洪禮業己請假外出未歸且此案發生後二道溝查驗處監秤人周玉林趙友斌董福林三名潛逃無蹤祇將查驗員取保候訊營口縣知事王浣詳復亦謂天義和執事人張占亭張岳亭劉德生與義和船局之劉某等查拿無獲云云聞此案關係頗鉅牽涉甚多亦奉天近來之一大案也 
[川省各屬災况（一）]  
　　忠縣自去年大旱春季收成七分秋季收成不及三分么姑嶺黄金灘礳子山望水寺復興場各地方山田十萬頃紅薯苞榖收成毫無本年一春缺雨旱災重罹飢民鬻妻棄子掘剥蕨根樹皮以食者所在皆是任家場爲縣屬產蔴之區亦紛紛將蔴種挖絶和食以餐賑局陳委員前在該縣會同熊知事協謀救濟於各場募捐錢榖共約四萬五千餘釧又禀由賑局撥帑二千元以之賑糶兼施藉蘇涸鮒惟災區遍全縣極次貧民有四萬餘户十五萬餘口之多欵微災重普濟實難聞陳委員調查所及每行一處其啼飢乞食呼兒泣女動輒千百成羣道路擁塞不忍目覩現雖曾獲大雨人心稍定然斗米二千四五貧民買食維艱云 
　　墊江自去冬無雨水田旣涸豆麥無望加以前三年平均收成均不及四分之多而本年烈烈驕陽高張火繖凡長龍寨杠家橋中興場硯石場五洞橋福安場龍鳳場沙坪關曲尾舖高灘場會聚場復興場大沙河趙家寺栗樹場等處雖距縣七八十里不等而東南北横斜百餘里皆成災區極次貧民約八千餘户二萬九千餘口斗米四十斤現在貴至二千一二百文其餘糧豆苕麥均超數對漲民食艱難鴻哀徧地近復重遭匪禍搶奪時聞小沙河附近糧民雷某者家資頗富大小人丁十四口匪徒屢次行刧未得如願忿極於上月初間縱火焚之燒死雷某家十二人惟一子外出未歸一人冒火逃逸獲免於厄賑局陳委員前次會同官紳苦口勸募集捐約三千餘釧賴以賑救又幸雨澤下降數萬飢民始稍有生望也 
[粤商會再請修改印花稅法（）續]  
　　一粤省商店發貨多係先出單後收銀者當其出單時財物尚未成交本無貼用之必要應俟交銀時再由簽收人粘貼印花將軍交執香港如此自可仿照辦理刻己詳奉財政部批示此項發貨單與印花稅法第二條第一類所定發貨票微有區别應准變通等因卽經敝總會函佈各屬商務分會分所及各行商店遵照辦理在案乃行之未久而部意恐於稅收影響隨又謂發貨出單物己成交應令仍依出單時依法貼用至交銀時作爲銀錢收據再貼印花以符稅則等語似與立法本意微有不符即與商場習慣亦未適合殊不知粤省商場買賣發貨出單係屬草記數目之簡單隨貨送往復逢節討帳或按月送單不過使買客知取貨之數目本無何等之關係往往同是一貨歳出數單而亦無欵收者固不能逢單便貼且貨價或被撻欠則血本方且無歸印稅何堪賠累更有此店寄貨托被店代售出單送往者亦有送貨經看聽其採擇其餘退還者又有以貨色不對全數退回或磋減價值者凡此皆單貨出門而貨物實未成交自未可概謂此單爲物己成交之證也况貨出銀未將來交銀亦非以有此單爲憑實一無足重輕之條字若論性質則此單自發貨後以至簽收畢方完交易手續核與銀錢收據祗係收銀一事者逈不相侔而况錢銀收據稅法上又己另立一種者耶自未可將此發貨一單强介爲二而令兩貼印花誤引租賃物件及抵押貨物應行按次貼用者爲比例也今若翻改前案强令重貼商業困難不勝賠累偶一失檢罰即隨之於商場實有難行者也一柴薪榖米悉關民食向免釐稅雜塤若由行棧販運店己貼印花居民向店零星採買一二元而三五元者出單收據又須貼用輾轉購貼則出之商店者必轉而加之貨價近年米珠薪桂小民覓食維艱薪米加徵民生益形困苦此項印花不得不請求體恤特予豁免矧榖米一項粤東僅足三月之糧每年外省則仰上海鎭江外國即仰給安南邏羅始足接濟所以向來餉釐稅費皆爲免收以重民食該印花亦當曲諒者也綜此四端皆係實在情形而大部祗以稅法推行各省未便准予吾粤一省獨異事關通案抑亦無怪其然但吾粤有此爲難實情諒爲鈞使所深悉當此時局阽危人心摇動保持維繫惟望賢有司力任其難可否俯順商情再行婉詞咨達財政部略陳梗概請於粤省推行印花稅法按照習慣稍示變通期收實效一面行知警察廳於此四項從寛執行以恤商艱而從民便之處出自逾格鴻施理合不揣冒昧據實詳請鈞使鑒核俯賜核明辦理并候批示遵行實爲公便謹詳 
[四屇保免知事之核准人員（八續）]  
　　廣東巡按李國筠保四十一員胡汝霖蔡國英錢印绶李蔭　柳謙沈贊清裘錫釗阮志觀羅兆蕃江德駿厲式金王錫輝黎朝棟顏德璋向傳幹楊宗熙朱書顏輅朱廷銓楊寳銑王思章程先進鄧梁材高承烈關建藩朱新謨温良彝童祝華蔣德泰黄家駒潘祖榮周善繼黄作霖孫炳麟徐　周怡暄陶邵彬金德樞查榮耀沈之乾郭金壽 
　　廣西巡按使張鳴岐保一百一十七員萬國安徐之棣歐陽棟賴以承范晉藩張立政張德昕黄國儒黎紹祧尹晸舉蒙啓勳鍾祖良唐之聲吕克勉徐紹桓龔鑑清賓玉瓚郭炳元盧秉誠唐樹彤王丙燾李祖湘黄居雝石家鑑劉樑汪汝楫張紳王楷朱鎧羅兆琛黄硯昌覃瑞檯劉康年胡煥華秦燄黄周查廷賡石聲鴻孫慶焜裘尚絅劉錫聰唐鍾華蕭安國李本銘姜本體廖永銘朱景輝鬫宗駰趙仁農王希和朱炘黄行修金嘉誥華煜梁清平徐書祥吕德愼黎祖瑩吳兆梅楊文清余次彭温德溥陳其謙潘森瑞林獻丞滿交錦曹向青蔣航尹志梁祖訓陳沛霖倪連啓李登華鄭箎蘇楨瑞王繼文陳璞賀彬蔚王英劉進修葉逺榮林廷楨羅瑞椿倪鴻彥張培慶林棠蔭黄烺奎張秉彝林成蔭王麟神林芾楨古濟勳吳靖吳樹周馬雲標趙紹曾王撫辰鄒嘉行韋啓瑞鍾萼余鼎辛吕炳綸董盛伯吕鳳逸李傳麟黄綸閣王召學廖藻李文萊易廷鏘鍾元勳何見揚張文林賴瑾林惠詹功綮侯紹勳 
　　雲南巡按使任可澄保七十一員汪壽椿吳書元潘丕炎張際時梁豫鄧大治嚴恭鄧鴻逵趙文龍王垂書楊允升徐振聲楊思源劉憲邦張楷蔭段世忠王宗孔王治張華松杜宗翰申慤陳晉三周筠苻鄒達人黄原操周安元王楨郭有濬曹永錫楊崇基魏錕張維翰梁友槞趙耀基李霆銳陸德滋韓國相王福訓李上理簡協中吳耀奎萬里恩顧作梅韓燾戴維松張世祿徐孝喆王尚爵張培基徐時雨孫銓吉倪隆德周子煌黄秉禮粟培堃葛延春黄鳳祥白豫曾覃恩澤鄒鑑楊協元徐曾祜李映乙楊兆龍湯希禹王嘉福蔣熙藩李金榮徐嘉鈺陳興廉張忠 
　　前貴州巡按使戴戡保八員凌雲吕聲文傅良弼李安鼎孫嗣煊繆爾綽周恭壽陳毓章 
　　貴州巡按使龍建章保二十四員李保龢李承翼龍汝霖鄒毅洪吳祁悌林玉銘謝世瑄丁良佐覺羅增治陳紹袒蕭乃昌林舉郎先錦陳光弼劉汲之郭慶瑢區宗洛張炳奎丁魯楊振聲胡勛蕭杰李學源黄家琨 
[地方通信]  
 
 
 

Page 7

 
 
[蘇州]  
　　水警捕盜肇事案續誌蘇鄉木凟與福塘高雲土家被刧白絲二百六十一兩及細軟衣服首飾約值七八百元鄉民追捕盜匪悞獲水警署長一案詳情己誌前報是案發生後水警二廳第二專署長師蘭亭在寗接得消息即乘特别快車來蘇親赴木凟調查並傳分署長到辦公處詢問當時情由據該鄉之輿論謂兵士查哨何不穿軍衣又不帶燈全是電筒而不許鄉人鳴鑼反放朝天槍示威並有白絲兩包在水警處取出交區該水警能獲絲兩包而不能獲盜匪一名情節寗屬離奇云云師專署長擬再與水警引二廳勤務督察長宣俊侯調查確實詳請巡按使核辦 
　　發現藏金之糾葛蘇垣山塘星橋灣李榮生家祖傳藏金洋一萬二千元分裝兩鬟埋在屋後弄内第五塊方磚底下此項藏金地點及實數有祖遺紙筆爲憑李榮生稱因端節開支不敷特喚陳墓鄉趙家橋砌街匠周根虎開挖詎藏金發現後周頓起不良將藏洋一萬二千元私自用笆斗分運出外寄頓在山塘金順昇笆斗店内開挖事竣周喚李視察並無藏金祗有兩個空甏而己惟見　旁有藏貯多年之英洋一枚李即大疑詳察周之舉動疑點更多李即商之隣居己革吳縣經造駝子炳春當時炳春即往察看亦謂可疑隨即偕同李至趙家橋找尋周根虎詢究在鄉大起衝突欲將此事起訴周遂央由該處區董吳榮夫出外調停給李洋一千元給炳春洋一百元作爲了事事隔月餘有好事者教唆李再與周交涉事爲縣警廳長所聞即今本廳偵探隊派探調查眞相偵探隊長潘秀清派探士前往調查果有其事即將周根虎拘至隊中另派探士至周家内在牛棚中抄獲英洋四百十七元該探士等將洋帶區並傳李榮生到隊訊問嗣由周之親戚又託吳耀祖至偵探隊磋商再還李洋一千元令李出一收清筆據了事所有牛棚内起獲之贓洋四百十七元據周根虎供稱内實藏洋一千元少去五百八十三元疑同伴姚根林所竊姚聲稱不知底藴區董吳耀祖以姚圖賴喚人將姚吊打並掌頰數下姚以實在不知如此受辱心懷不服現擬來城具禀吳縣知事署請求澈底根究 
[松江]  
　　鹽界果起衝突日前漕涇鹽捕左營缺出爲言於劉司令委任徐梅峰前往責成整頓以徐曾任統領不肯小就爰改稱松江等處鹽巡警長徐到後揆度情勢上一改編條陳爲劉駁斥而運使則加給奬語咨部照准劉爲失色未幾復委趙某等兩領哨來厫商又以其不諳鹽事拒之劉遂下札撤徐任委張式金星馳接替商家知張爲巢湖人飛函止徐不准交卸而徐則以命令不可抗違爲詞飭書記趕速預備實以月有賠累急於求去也詎本日忽接運使電謂鹽務正有起色勿得輕易交卸除飭劉司令遵照外俟本使正式文到定奪云云一面飭徐飛速赴申會議同時商家亦有同等之信件徐遂進退維谷說者謂劉與商家意見之深由於朱某雙方互煽不知此後究能否調和也再聞商家己電部保社雲秋爲兩浙鹽務總司令不知果否 
　　商會舉定會長松商會接全國商務聯合會函請改組後己次第進行昨特召集本城及泗涇莘莊楓涇葉榭各會董開會互選會長由縣知事李君委任第一科科長劉揆扆到場監視開筒檢票以閔瑞之鄭子崧得票最多當選爲正副會長即日篆定圖記擬具章程並造職員履歷清摺送縣轉詳 
[鎭江]  
　　蔭上將蒞鎭先聲統率辦事處辦事員陸軍上將蔭午樓君現奉總統委派視察南方各省軍隊及江浙等省要塞砲台蔭上將奉命後卽日出都先赴上海考查軍務再行到鎭檢閱焦象山圖山各砲台及駐鎭軍隊施鎭守使龔司令聞此消息己預備一切以俟蔭上將蒞鎭視察矣 
　　張國銓在鎭拿獲鎭江施鎭守使於日前接上海鎭守使電謂黨人張國銓於本日乘太古上水輪船經過鎭江希一體嚴拿等因施鎭守使隨密飭所部於昨晚赴江邊守候米統領及憲兵聞信後亦分佈該躉船左近偵察比至夜分三時上水輪船甫到各軍隊登輪檢視當將該黨人盤獲並搜出手槍現洋等物正擬綁解詎有甲乙二人上前爭論謂係奉有張巡閱使密飭指名查拿該黨人張國銓自上海暗隨至此須將該黨人押回銷差云云正爭論間適英領事署聞知此事以時己夜半該軍隊究因何故在租界内喧譁派人將該軍隊一齊帶入領事署詢問細情當以事關内政即將該黨人交由甲乙二人帶回巡閱使署訊究 
　　劉區長盡力撲蝗鎭郡西鄉寳埝鎭發見跳蝻多在深山曠野之區該鄉劉貞一區長恐日久爲患親率警士奔走荒山郊野之中儘力撲打聞近日己十去其八似己可望淨絶惟現以他處飛來之蝗蟲爲慮若本處跳蝻當不至孳生爲患矣 
　　章知事勸募公僨丹徒縣章知事於十八號午後二時假座城内紅梅閣召集鎭城紳富勸募四年内國公債到者約四五十人 
[安慶]  
　　警廳誥誡屬員之通飭省警廳朱廳長通飭所屬各職員略謂省城警察爲各屬之楷模觀瞻所及關係非輕警察官吏職司親民作社會之模範爲人民之表率負有維持風化整飭禮教之責承斯任者尤宜自加檢束以身作則庶内不失一己之威嚴而外足資人民之敬仰倘稍有失檢踰閑之處鮮不貽人口實廳内外各職員等務宜屏除一切嗜好靖共乃職云 
　　人民請奬知事之批詞日前舒城縣紳民汪駿等聯名逕赴巡按使公署禀請奬勵劉知事昨經巡按使批示云禀悉考核屬吏本使自有權衡固非人民所可干求亦無待聯名陳述該縣劉知事政聲久著業經本使呈請晉給勳章在案所禀應母庸議 
[天津]  
　　函告儲金進行辦法直隸救國儲金團昨准京師救國儲金團函云頃接上海救國儲金團蒸日電開旅滬揚子江一帶各客帮昨日假紗業公所開會議决上水貨物水脚每兩加二錢提作儲金隂曆五月朔日起實行歳約五十萬元尊處鐵路運貨能否酌量倣辦連日又接鄭州等處儲金團來函提議有房產各業主以一月租金捐儲業主一致贊同各等語人民愛國達於極點殊深欽佩敝團現亦着手倣辦擬邀集商界重要人物籌議一切手續務期辦理妥善免滋流弊惟兹事體重大必須全國一致非善及鮮能有效必衆志始克成城用特專函奉達敬懇毅力提倡積極進行是爲至禱 
[奉天]  
　　營口擬添鎭守使營口爲東省水陸交通之重鎭僅駐有練軍一營兵力殊嫌單薄前日遼藩道尹榮淑章來省謁見巡按使曾請加添軍隊張巡按使即會商上將軍交軍政會議决在營口添一鎭守使以專責成業己據情電請政府鑒核矣 
　　張將軍入京自中日交涉解决後奉省以地當衝要冠蓋往來不絶於道蓋調查研商之事正多也將軍按使本有聯袂入京之說惟張按使近以籌辦忙迫且京中江次長又適來奉一時未能離開故張上將先行入都接洽一切聞己於日前起行 
雜評二 
[弔新屈大夫（默）]  
　　舊端節爲屈大夫投江自盡之紀念日迄今緬憶孤忠臨流憑弔不獨湘中人有此感想也乃不謂正當此憑弔之時而湘中人之傷心國事憤極投江者又接踵而起若蔡福泰徐佑吾彭文超諸人蔡徐幸而獲救彭則竟從屈大夫遊矣豈三湘多慷慨悲歌士先後不謀而合耶抑爲屈大夫捨身地其涵濡爲獨厚耶吾不知今之端節湘人旣弔屈大夫又弔新屈大夫其感情將奚若也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[劇烈運動不可貿然嘗試]  
　　滬海道尹曁省立各學校長奉江蘇巡按使公署通飭云五月三十一日據省立第一農業學校校長吳桓如詳稱本校學生近自逺東運動會開會後習聞泅水一項爲運動要端躍躍欲試即經嚴切告誡以事屬危憸非有人指導兼粗習水性萬不可冒昧嘗試詎於本日午後五時三十分監學等自督察一年級研究會退息未幾即據林科生徐遷縱衍林聲稱一年級生燕敦諤在教務部右旁池塘泅水淹没不起監學等　即號召各農夫曉習水性等人奔赴援救并懸重賞以爲鼓勵一面即請附近陸軍軍醫並急足邀請馬林醫生約十分鐘經農天等在池心將該生撈起由軍醫設法施救不效旋馬林醫生及校醫劉翰聲先後到校多方療治氣窒不回竟致斃命本校定章六時晚膳本日該生自研究會散會距晚膳不及半時倉猝生變萬不及料監學等奉職無狀防範未周咎無可督請核辦等因查本校課業之暇研究體育原有定章每日限自年後四時至五時三十分爲運動或研究會等時間至泅水一端並未許可練習該生乃貿然私自輕試致遭滅頂校長聞變後立即到場督同施救竟難奏效自維涼德辦理失當悲痛負疚實無以仰答鈞委責望之盛心除函報本區警署並請轉報檢察廳檢驗及電達該生家屬外理合據情詳請鑒核迅賜派員勘驗並嚴定職等處分等情當即立派省視學臧祜前住勘視並切實調查去後旋據復稱本月一日奉諭馳赴第一農業學校調查學生燕敦諤泅水淹斃緣由當晤吳校長詳詢一切據該校長面稱該校學生自參觀逺東運動會歸校後盛羡泅水爲運動中最有精神之舉前月三十日午後天氣驟熱又值星期休課遂有學生十數人就校内試驗場南首池塘澡身兼練習泅水運動嗣爲管理員所知曾嚴加誥誡一次並云泅水雖爲有益之運動而本校尚無適當之設備且未經良師指道恐有危險等語詎次日午後五時半農科研究會畢學生燕敦諤因本日實習後手足泥汙遂至池濱洗濯當有殷祖翼林景安侯傑三生亦同時在池邊濯足遂相率解衣奮身再試泅水之術燕生本稍知水性乃游泳至池塘中央水之最深處遽爾滅頂下沉殷祖翼等目擊此狀恐遭危險乃急呼其名不應因奔告監學齊集農夫設法撈救約十數分鐘即拽起則己身軟氣閉矣當即延醫多方施救無效等語旋又傳集在場共同泅水之殷祖翼林景安侯傑三生前來詳詢情形據該三生所述大致與洵相同理合據實陳復等情前來除批泅水爲學校運動之一習練自不可少惟查該校於此項運動旣乏相當設備且無指導專員斷無任學生自行嘗試之理察閱該視學復稱核校管理員於星期日初次泅水時曾經嚴加誥誡一次尚非習焉不察可比然於曁經誥誡之後並不注意防範致釀事端管理疏忽各無可逭所有該校管理員等應即分别撤換該校長督率無方並記大過兩次以示懲儆外合行通飭各該道尹分飭各該縣知事轉行所屬各學校各該校長知照須知習練水性爲現今提倡運動必不可少之舉但非精於泅水者爲之指導並多方設備斷不可貿然嘗試其他各種劇烈運動亦然嗣後各該校對於體寗事項自應積極進行惟學生運動之種類愈多則學校監護之責任愈重生徒成績皆自師長之勞力得之萬勿畏難而廢事也切切此飭 
[蝗禍蔓延之惡耗]  
　　江北等處發現蝗蝻業由江蘇齊巡按使責成各縣限日撲滅不料此禍現己蔓延至海門縣境交界地方滬海道尹楊小川君昨日得此消息立派本署科員董鴻釗君馳往該縣調查如果確有蝗蝻發現着即會同地方官尅期撲滅母任爲患一面電詢該縣知事究竟有無其事着即電覆云 
[勸用國貨會常會記事]  
　　六月十九號下午四時勸用國貨會集議由虞洽卿王僊堂兩會長主席報告盛澤及海門地方由紳商設立分會情形又報告執行部成立辦事員由會長選任之又擬成改良稅則請願書由陳良玉對衆宣讀大旨參考海關貿易總册及商會聯合會建議各件即日函致各團體聯名請求政府酌量減免稅率又提議本會會員有違反宗旨者應如何處分衆言凡願入本會者均係熱心之人如再有違反等情未免昧天良而損名譽當有懲戒方法方淑伯君起君此事宜調查確實報告本會再議辦法葛勝如君送驗愛華公司香肥皂質料旣佳價目亦廉陳鏡如君分送中英大藥房靈丹原料確係國貨議畢時己六下　乃散會 
[巡按使維持水廠]  
　　閘北自來水廠以水量不足禀請江蘇齊巡按使擬與租界水管接通暫行借用齊使以此舉有關主權批斥不准在案兹聞廠昨日復奉齊使號電以該廠機器不敷應卽添購水機增水量所　經費除飭財政廳設法籌墊外仰即迅速舉辦云云 
[再紀遷移木排之困難]  
　　十六舖迤南沿浦各木行反對工巡捐局推放岸線興造輪　一事曾由上海縣沈知事會同朱局長邀集木業董事代表等開議勸導經紀前報兹聞前日沈知事重復蒞局與該業代表等　議當經朱局長宣告謂本局早與浚浦局會廂合同訂期七月十五號開工挖泥塡築所有竹排木排及江北艒艒船等障礦之物早　　示曉論限令移遷惟以木排爲營業品故本局特備相當地點築造一總碼頭以待各木行於此運貨以示體恤云云嗣由各代表聲稱木業運卸貨物斷不能同在一處致生危險朱局長又謂長源等之行現己在南碼頭租地堆貨將次遷移該代表云同業共計十四家内有長源等三户原向同行批拆並無船隻運貨來申起卸之事故每家僅備地二三畝己足爲用朱局長謂浚浦局旣己廂定開工日期不能改變於是再三勸導各代表仍無切實許可之言遂即辭退俟再與同業商榷禀復辦理云 
[檢查軍隊之預備]  
　　陸軍第四師師長　善德君以中太現己任命海陸軍統率辦事處處長蔭昌君爲檢查各省軍隊軍紀以及駐防地點是否布置得宜之職務兹聞蔭君將次由京起程南下先至南京蘇州上海等處考察所有本師管轄各旅團營曁兼統駐紥吳淞之第十師第十九旅步兵三十七八兩團各營應即責令各該長官迅將該管步砲各兵操法認眞訓練並將軍紀及教育衞生等事妥爲整頓以備蔭君到時分别考察至派出防兵駐紥地點亦着查造清册一份彚送到師預備轉呈蔭使查核昨己通令第七第八兩旅臧龔二旅長曁十九旅王旅長等遵辦矣 
[探報匪徒僞造紙蹩]  
　　本邑軍警各機關近據探報聞有匪徒僞造鈔票十萬元每紙以五元者居多擬運往東三省大連灣等處行使等情鄭鎭守使得報後除咨滬海道尹照會領袖領事轉飭租界捕房一體查緝外昨特派本署巡緝員朱某等兩名嚴行查察務獲解究 
[救國儲金紀要]  
　　官薪儲金之提倡江西戚巡按使電復儲金團云齊電悉贛省官吏儲金現正提倡儲薪辦法欵儲中國銀行特聞 
　　贛人回籍開會儲金團幹事贛人鄒靜齋君因贛省九九商捐事代表回籍要求改章儲金團遂乘便請其到贛代表本團開儲金大會鄒君以兩事皆係極端公益不及向各處走辭遂即起程 
　　三紀外埠之收數各處中國銀行五月分收數己兩紀前報兹將繼續報告者錄下蕪湖中國銀行五總二十二號至三十一號共收洋四百元安東中國銀行五月十一號至三十一號共收洋六千五百六十元 
　　湯餅資之移助萍鄉煤鑛局曹華清君昨函儲金團將親友所送育麟湯餅儀資洋其八十元開單移儲安源儲金收欵處掣收分給並自儲筵資二十元藉以酬報云 
　　儲金之函告銅錫公所司年老德泰號昨函儲金團謂吾業總董蕭谷峰君提倡集儲共得一千六百六十元現己開單送儲又陳伯剛昨函儲金團謂所認儲金名下今有源通魚行一百六十元韓瑞大二十元翁蘭舫二十元共二百元己儲交通銀行 
[便利省費之電報]  
　　成語電報各國俱有專書所以便交通省電費也上海商務印書館爰仿其例從事編譯劬力三載今始告成名曰親民電報彚編經部核准一律通行是編材料豐富無論用者是何職業須發何項電報均可取材於此現己將次出版故函索樣本預約訂購者紛紛不絶云 
[華商電車公司議購引擎]  
　　内地華商電車公司曾於推廣民國路等處線時因電力不足向法租界電車公司商偕電力每月所費亦頗不貲兹該公司月理陸伯鴻君因公司開創時曾向内地電燈公司借用引擎現各處裝設電燈日益發達勢亦難以兼顧故於前日特開股東會提議自備汽爐引擎以臻完備兹查天津電車公司餘多引擎一副值價銀五萬餘兩當向各股東商請籌欵往購運滬以便裝置聞各股東均極贊成 
[公司註册之便利]  
　　上海總商會昨接縣公署函開奉巡按使飭開准農商部咨開查商事行政以迅速簡捷爲貴凡關於公司註册事項規則所定縣知事應於五日内詳轉乃近聞各處往往有不遵限制任意延擱殊失保護商業之本旨本部旣爲使利商人起見嗣後凡公司禀請註册事件一面由商人按照規則禀縣詳轉外應由該商將報縣各件另錄副本一份逕行禀部以憑查核所報各件如有不合本部藉可直接批改以期迅速相應咨行飭屬遵照等因准此除分行外仰該知事即便遵照等因奉此相應函達貴會查照即希轉知各商爲荷 
[躉購印花稅證之減折]  
　　本邑兩商會承辦發行印花稅證業己銷至千餘元之譜兹又經沈知事酌訂凡購滿五元者減爲八二折以期推廣昨己飭知該會總協理自即日起照辦矣 
[修築西門馬路]  
　　西門外方浜橋迤西至斜橋一帶之馬路屨因鋪築電車軌道時有翻動以致凹凸不平車馬行人頗爲不便業經工巡捐局長朱壽丞君派由工程師勘估偏匠己於前日動工修築矣 
[再誌購地造屋之爭執]  
　　前上海地方審判廳長張清樾近在崇明原籍購地造　與同鄉蘇伯銘爭執未能解决蘇以張近購之地實係侵佔伊田　禀江蘇高等　奉論指交上海地方廳辦理各情己紀前報兹　上海地方檢察　長林仲立君以刑事被告人張清樾是否前任同級審判廳長恐有誤會故派委員前往崇明調查業己回縣禀復謂張清樾確係前滬廳審判長自卸職後住居崇明原籍云云林君正在核辦間又據蘇伯銘具禀到廳當於昨日發出批示云狀閱查張清樾曾充同級審判廳長於去歳五月卸任本廳爲審判公平起見己依據刑事訴訟律第十九條第十二欵之規定向上級審判衙門聲請移轉管轄　　候高等廳决定後再行核奪 
[爭奪基地之上訴]  
　　蘇州人周福賓前在吳縣公署狀告同鄉人吳蔚孫侵佔基地私造租摺契　等　經該縣知事判决此項基地九間歸吳收執周不服判决當於前日至上海地方審判廳提起控訴經該廳理吳施三推事官　開合議庭飭傳兩造到案周福寳伸訴前將請求庭上撤銷原判質之被告堅稱是伊產業問官諭令兩造邀集證人到案續開辯論於是閉庭 
[同族贖回田產之糾葛]  
　　浦東婦人楊唐氏至地方審判廳狀告族人楊芹蓀掯贖田單一畝五分一釐一毫請求追還等情前日由該廳曹推事官開庭訊得原被供詞各執碍難定讞諭候傳齊證人再行訊核 
[承包塡塞河道之工程]  
　　公共租界西藏路泥城　及英法　界松江路之洋涇浜經英法工部局中西　　　决塡築馬路業己興工日久所有泥城浜己次第塡塞至洋涇浜河道瓦筒雖亦裝設完備惟尚未塡平兹悉此項工程現有潘姓工頭投標工部局計價銀五萬餘兩業己訂立合同即日開工塡築定期明年春季告竣云 
[夥盜發交地方廳]  
　盜匪朱光硯黄三前隨匪首孫三臘子等行刧裕新猪腸作孫等業己銷斃朱黄兩人昨亦由鎭守使飭發　方檢察廳按照通常程序擬辦林檢察長諭令人别收押候核 
[鎭守使飭緝逸盜]  
　　己經伏法盜犯孫三臘子劉巧順方少卿之同黨沈阿金高大陳四李寅等四人在逃未獲兹聞鄭鎭守使昨己飭行淞滬警察廳責令偵探隊按名查緝務獲解辦矣 
[追獲攫取金飾之匪徒]  
　　滬城邑廟東轅門天主堂街某紅木作主婦昨午十一時正在店堂中梳頭不料門外奔來一少年將該婦檯上所置之金押髮一支金圈一副一併攫取逃逸當經店夥瞥見竭力追趕該匪不及脫逃避入某皮鞋店中並將贓物抛入皮鞋堆中當爲追者所見立將人贓扭獲鳴警送區究辦 
[拘獲竊取珠飾之婦人]  
　　婦人陳姚氏竊取城内沉香閣附近戎樹聲家值洋一百五十元之珠飾逃匿公共租界繼戎偵悉控奉地方檢察廳於前日派警持文報請捕房將氏拘獲押候解送公共公廨訊核 
[不認强搶行兇]  
　　車夫徐高秀在途拾得鈔票一張被王小三子所見上前强搶不遂動手行兇爲捕　見拘解法公堂請究徐供訴前情王供民人見後欲向徐分肥不允以致口角並不强搶行兇判王押二月徐不應私匿遺物背定章亦着管押七天以儆 
[竹篙戳傷肚腹續誌]  
　　内河招商輪船夥韓阿二被民船户王根壽用竹篙戳傷肚腹由木巡隊將王拘送檢察分庭韓送同仁醫院瘀治己德昨報兹悉此案己於前日經李檢察官預訊提起公訴　推事判王罰洋二十五元以示懲儆至原告傷勢若何因公判昧未經韓阿二提起私訴故置之不理 
[西人鎗傷華捕]  
　　美捕房五百九十四號華捕前晚二時許巡至新崑山路不知何故被某西人用手鎗擊傷左臂當將該西人扭獲帶入捕房經捕頭略訊一過暫行收押候解該管領事署究辦一面飭該華捕至同仁醫院醫治 
[房客毆傷房東]  
　　寓居老北門内薩珠弄之羅永佑租賃周姓房屋昨由房主孀婦周陳氏往取房租詎羅非伹不付反將該氏毆傷頭部等處由警查見上前拘捕羅即乘隙逸去該氏遂至警廳具禀請究徐廳長即派偵緝隊士前往拘拿以便移解地方檢察廳究辦 
[大殺酒風]  
　　陳玉林前晚飲酒過醉在新閘路沿途胡閙並將工部局所懸修理馬路處之紅燈踢碎經二百八十號印捕上前詰間反將該印捕兇毆咬傷手指因被拘入捕房諭着存洋十元保出候訊 
[車夫爭攬生意之衝突]  
　　車夫王利清至法公堂控稱在碼頭上攬得旅客推送行李至新租界有同業陸裕子上前爭奪生意不遂隨在民人之後推到後正在卸物之際陸用鐵棍將民人左足骨猛擊數下以致受傷由捕拘獲送往醫院醫痊求請訊辦陸供旅客先雇民人之車推送被王奪去以致心不甘服將伊毆打中西官問醫費可能繳出否答稱無力措交判押一月示廠 
[行人自取其咎]  
　　楊柏氏至法公堂訴稱丈夫楊合明向在浴堂爲廚夫日前出外購物行經新街口被汽車司機人姚裕田駕駛不愼撞倒碾傷足骨現在醫院醫治未痊求請訊究姚供民人之車田西往東另有一汽車由東往西楊從横街衝出民人當即停機己經不及並非民人駕駛不愼之咎求察又傳六十八號華捕到堂質證據稱實因楊急於衝過所致即不被姚之汽車撞倒亦必被另一汽車碰撞姚照章駕駛並無不合聶讞員以楊咎由自取將案註銷 
[投河圖盡之原因]  
　　蘇州人陳子顯前日在黄浦灘投浦圖盡由捕查見救起帶入捕房經捕頭詢據聲稱於舊曆本年正月間私取家内之欵背父至杭州開設書坊因用人不善致將資本虧折殆盡無顏回籍故來滬找友不遇資斧告罄出此下策奉飭留候解送公共公堂請示 
[均有不是]  
　　顧阿林宋福全等多人昨在漢璧禮路不知因何忽起衝突扭至捕房捕頭詢得兩造均有不是從寛開釋 
[鎭守使不理普通刑事]  
　　上海鄭鎭守使據民人張雲甫禀請飭提嚴追贓物等情當於昨日發出批示云禀悉此案前據該民人具禀到署當以禀叙係關普通刑事不在軍法管轄之内己於本年五月一號將原禀飭發淞滬警倧廳傳訊核辦並追贓給領矣仰即逕投警廳候訊可也 
[流氓訛詐未遂]  
　　西門外斜橋附近沈某家翻造房屋將次告竣詎前日忽有流氓多人前往阻止工作聲言爾等翻造房屋每間須出規費洋一元否則定將房屋柱脚拆毁等語沈見來勢不善知難理喻暗囑旁人往喚巡警若輩知事不妙乃一哄而散迨巡警到來己無蹤跡矣 
[誘拐婦女之故態]  
　　貧居小南門外東鈎玉弄開設麫筋店主丹陽人陳田榮昨偕伊伙任炳根扭賣菉荳湯之張士華至一分駐所控稱前被誘拐妻女案發後經閘北警區訊辦刻又故智復萌前來勾引請爲究辦經該所宋警佐查得張己被控有案飭卽移送警廳司法科訊究 
[婦人扭控肉庄主]  
　　南市小九華附近住户金徐氏扭肉莊主孫宏芳至一分駐所控稱孫因前次開張店業偕其子坤元至氏處借云金押髮一支乂洋銀四十五元不料現己閉歇人亦避去今始尋見向索不陽請求追還詰之孫推賴不認飭卽送廳請司法科訊辦 
[法廨移提被告]  
　　住居本城王醫馬弄之費式如近被人在法公堂禀控虧欠洋五百元昨由法廨備函飭探禀請地方廳飭派法警協同前將費提獲諭交來探帶回法公堂訊追 
[寡婦無力還債]  
　　婦人陳兪氏在地方審判廳狀告劉朱氏劉龍龍母子不還借洋一案前日午後由該廳陳推事官飭傳兩造至案訊據原告訴稱去年隂曆十二月十一日劉朱氏母子前來向婦人借去洋七十元立有契約言明今年四月内如數歸遼因彼此相識故不起息當時有吳桂生爲中今己至期前往索取詎竟一味推諉因此情急來案起訴借據呈電請求追還質之劉朱氏供稱此欵係於去年丈夫在日時由丈夫所借婦人並未立過借據現在丈夫己故家道窘迫無從措還問官遂即駁回控訴諭飭一併退去 
[舊賬尚未報告]  
　　漢冶萍煤礦公司在公共公廨呈控上海運銷局總理欽鈺如不將前清宣統三年七八兩月賬目報告等情由廨將欽傳案訊諭交保在案前日上午經王襄讞會同英領卓君升坐民庭研訊先由原告律師上堂聲明案情請爲展期被告亦延律師到堂代辯中西官判被告仍交原保候再訂期研訊 
[有股與無股之爭辯]  
　　陳太庚至法公堂控稱前與李煥初合開百裕雜貨店商人出股太洋一百二十元李出股洋四百八十元照歷年盈餘核算商人名下應派洋二千餘元至七年杪祇派洋三百元商人欲其將帳簿交出公同核算堅不肯交合股時雖無合同股單惟有李之親筆信函兩封可憑求請訊追李供陳係店中夥計並無股份因允許給伊花紅兩成故於上年杪給伊洋三百元是實聶讞員察閱信内之語陳仍有股份判李交保着將帳簿交案算明核辦 
[債務案仍照前斷]  
　　陳子翼控劉金生不理欠欵等情業經公共公廨訊判限繳在案兹因逾限不交復經原告禀催故於前日由廨傳訊原告延丁榕律師上堂聲明前情請爲嚴追訊之被告亦延擔文帮辦好卜魯律師代爲辯護中西官判被告仍照前斷執行 
[押店照常營業]  
　　北四川路一千六百三十六號門牌某押店因收拾不潔並阻止工部局衞生處澆洒袪疫藥水故經衞生西員禀請公共公廨將該店發封着速收拾清潔在案兹悉該押店主翁鏡湖己將房屋收拾於前日具禀公廨經中西官給諭啓封並着發給押店執照以便照常營業 
[點心店深夜賣酒]  
　　勞合路三百八十六號門牌點心店主陳阿土深夜賣酒違背定章被二百七十六號華捕查見上前干涉陳即行賄洋一元求爲成全當經該捕將陳連同賄洋一併帶入捕房禀明捕頭諭着押候解究 
[尚須具結證明]  
　　羅仁義在閘北天保里附近開設粥店前日偕證人蔡阿小扭同居朱立根至警廳司法科控被竊去花緞棉袍一件請追等情當送檢察分庭預訊之下判朱　暫押令蔡繕具證明結再行核辦 
[江北婦人貪小]  
　　江北婦人胡何氏因犯拐案業經公共公廨訊實判押女所四月在案現將期滿開釋詎該氏私將他犯所穿號衣拆做小孩尿布經官媒查悉禀奉關讞員諭着暫緩開釋聽候帶堂再核 
[妙手空空]  
　　李金清前日午後在蕪湖路摸竊陳彩星袋内現洋五元當被鳴捕拘入捕房押候解究 
[屢戒不悛]  
 
 
 

Page 11

 
 
安徽人吳元金前日在馬路上圖竊行人財物由捕查　　　　房當經捕頭詰悉吳係八次過犯諭着押　　　公共公堂請究 
[小販合資販土]  
　　向爲小販之王阿順張阿根日前共同出資向滬北某烟膏店購得烟土洋十元意圖帶至蘇州私售漁利　行至南北滬　　　爲巡士上前搜查抄獲原贓張則乘間逸去祗將王並證物一併送區轉送地方檢察廳預審起訴審判廳判王監禁二個月並罰洋二十元以儆 
[閘北之烟禁]  
　　閘北檢察分庭前日將訊實烟土犯提老公訴經審判分庭孫推事分别判决黄鴻希帶無印花土四兩　罰洋八十五元顧增觀帶烟灰一兩三錢烟膏六錢罰洋二十五元　　卿帶烟膏二錢罰洋九十元許祥和帶土皮二兩半罰洋四百元江淦帶土二兩半罰洋一百二十元邵子慶帶土三兩半土皮四兩罰洋三十五元蕭庚生帶土五兩因不肯承認判解地方檢察廳核辦 
　　五區警署探警前日在滬寗火車站查獲胡拙　王林桂陳琴甫吳靜清等四名抄出烟土灰皮五兩餘一併移送檢察分庭預訊屬實押候起訴判决 
[喪儀誌盛]  
　　本埠中華書局局長陸費伯鴻之母吳太夫人於五月四日近世昨日爲出殯之期早晨九時自孟納拉路喪次啓行經南泥城橋過福州路山東路河南路民國路迤邐至西門外京江公所暫安沿途送者有該局總公司總　行所編輯所事務所印刷所補習課學生曁各省分局代表文明書局進步書局諸同人等約共八百餘人素車白馬頗極一時之盛聞陸費之母今年五十有四共生也亦以五月四日是亦一異徵云 
雜評三 
[教育界宜注意之一事（訥）]  
　　中國體育不發達之原國其第一阻力爲學生好勝而不自量力偶一疏忽輕者傷重者死於是學生之父兄家屬相率以運動爲大戒此其各不能不歸之於指導監護之無方也今人感於時勢所需要覺運動之不可稍緩各學校甫露勃興之機而劇烈運動尤爲學生所注意而危險亦更甚此時指導監護之責任重要爲何如倘再不謹愼如農校學生溺斃等事發現不又足爲體育前途之阻力耶窮願主持校務者從速爲相當之設備而管教各員尤須時時留意也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[之至先生傳] [  甫魚]  
　　之至先生不知何許人也亦未詳其姓氏其言語也幾無一句不用之至二字故人咸呼曰之至先生之至先生衣服華麗之至飲食講究之至身軀康健之至處世謙遜之至對待昆季和藹之至倚奉父母孝順之至所娶妻妾娥媚之至待其子女慈愛之至對於婢僕寛容之至且其頭扁之至耳垂之至口闊之至鼻高之至眉目清秀之至烏髮光潤之至脚凹之至背駝之至肩聳之至臀大之至腿粗之至其手其足靈便之至一日之至先生偕莫逆之至之朋友往戲園觀劇演斗牛宮則拍掌呼曰好看之至演十八扯則擊案呌曰有趣之至觀畢而出道經書肆指謂友曰該肆羅列書史豐富之至雜誌小說繁夥之至封面畫圖美麗之至五光十色悅目之至爰購林譯小說多種歸家翻閱欣喜之至然譯本小說人名類多佶屈較之韓愈之所謂周誥殷盤者有過之而無不及則又廢書嘆曰可惡之至之至先生又喜泛閱各種日報覩歐洲戰雲迷漫無時或己則曰可憐之至載吾國人民儲金救國之踴躍則曰足徵人心未死愛國心熱欽佩之至某日爲之至先生誕日於是大開壽筵高朋滿座勝友如雲熱鬧之至之至先生覩斯盛舉笑容可掬懽忭之至詢客有乘肩輿來者則曰闊綽之至有騎馬來者則曰威風之至有僱車來者則曰寫意之至有步行來者則曰簡便之至詢及其子其子故戲之曰今日病足艱於步履特是阿父慶壽不能不至適間乃匍匐而來者之至先生皺其眉默不爲語厥狀嘸趣之至於是衆各鬨堂大笑曰此其所以爲之至先生乎甫魚聞其事發噱之至於是傳之至先生云（五） 
詞選 
[蝶戀花集詞句十闋和啼紅君] [  鄺摩漢]  
　　庭院深深深幾許門掩黄昏寂寞閒庭户開盒愁將紅豆數夜凉獨自甚情緒隱隱青山濛碧霧睡起無憀姤殺紅梅雨粉蝶雙雙穿檻舞憑欄總是銷魂處（按末句第五字應仄） 
　　庭院深深深幾許楊柳堆烟回首斜陽暮挽斷羅衣留不住無情人向西陵去秋藕絶來無續處一别經年未得魚中素彩筆閒來題綉户舊吟凄斷茂陵女同上 
庭院深深深幾許記得當年花底曾相遇情似依依黏地絮　川圖上看春暮淚濕闌干花著露月幌風襟總是牽情處千徧懷人慵不語思量只有夢來去（同上） 
　　庭院深深深幾許卓女文君綉户深深處好箇當據人十五年光正是花梢露爛醉花間知有數一笑相逢魂夢都無緒深閉長門聽夜雨依稀人在綉簾語（同上） 
　　庭院深深深幾許拍遍闌干更漏頻頻數一曲陽春春己暮緑腰裙帶無人主偏恠東風吹不住揚子江頭兩兩昏鴉去欲寄彩鸞無尺素杜鵑啼盡行人路 
　　庭院深深深幾許垂下簾攏一陣黄昏雨驚破夢魂無覔處銀河暗後風凄楚年少抛人容易去一霎旗風斷送青春暮細算浮生千萬緒含情相對渾無語 
　　庭院深深深幾許舊恨萬歡試托哀弦語一片紅雲遮去路夢魂長在分襟處去便不來來便去日夕風晨此際誰爲三欲訴此情書尺素斷鴻聲逺長天暮（按第二句第三字應平） 
　　庭院深深空幾許唱遍江南一曲黄金縷料得當年腸斷處緑楊芳草長亭路把酒己嗟春色暮寂寞園林幾度黄昏雨門外緑楊風後絮悠揚便逐東風去 
　　庭院深深深幾許獨照菱花羞對彩鸞舞點點胭脂飄細雨杜鵑聲裏斜陽暮緑滿當時携手路楊柳樓台零落花無語檀板未終人去去玉容寂寞誰爲主（按第三句第三字應平） 
　　庭院深深深幾許試問檀郎春去最誰苦因恁斜陽留不住爲誰流下瀟湘去望晰雲山多少路冠蓋京華枉被浮名誤第四陽　雲不度人間没個安排處（同上） 
筆記 
[西戍途中日記（三十五續）] [  桐城劉雨沛]  
　　七月二十日早白惠回堡西北行路多小山九溝十八坡車行異常困難沿途問有村落水草十五里騙馬城唐故址也其南有草地可以開渠耕牧又十五里火燒溝在軍塘小坐一司事鄂人烹茗敬予又十五里脖膝蓋子又十里八　墩又十五里赤金湖午餐湖曾產金故名屬玉門縣午餐後換馬復行二十里經赤金堡傍堡之附近楊柳依依堡南爲石油溝出石油再南爲柳樹溝產金砂自赤金堡過山行五里亂山子山形如名尖小繁碎若斷還連又十五里甘店子又十五里峽口過河峽上坡西行五里至赤金峽宿時己二鼓蓋是日所行一百一十里實有一百四十里也七月二十一日午後三時自赤金峽西北行入戈壁中沙石角犖絶無人家四十里始有茅屋三間予下馬觀之門額題高家灘官坊内有老兵兩名司往來官員茶水此戈壁中腰站舊例也予等坐息候車逾二小時車至怱怱晚餐即復行沙岡平闊草木不生惟一種草菓似枸杞而略小摇曳臨風行人每取以爲薪二十里三十里井又二十里鞏昌河始有田園人烟河即玉門之東渠疏勒昌馬之支流也灌溉田地甚夥又十里玉門縣住玉門縣古靖逆衞漢廢玉門關徙其民於此而置縣明馮勝下河西兵至此而止縣東扼石峽西帶長河亦一都會也縣境產猞猁 
明季奇女子秦良玉彚編[  卍紅軒編劍秋增輯]  
[石砫秦太保祠鐫詩碑記] [  馬光仁]  
　　先太保忠勇義烈具見明史無竢表揚自國初以來海内名流賦詩紀事者不可縷計光仁僻居邊徼未得盡讀乾隆乙未新祠落成公祖瑯琊王公旣釋奠賦詩五章以賜光仁捧誦感佩爰不辭　陋集所見百餘年來鴻章鉅製得數十人之作共詩若干首謹勒石示不朽云乾隆四十九年裔孫馬光仁敬記 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第三十七章 
殘夏將盡熏風猶帶署氣時安西來方入會計室中願見桌上有一先令因睨密斯特理痕曰此爲誰者理痕曰主人恕子予實弗知容往詢之威廉言次遂自歸其室以詢威廉威廉曰密斯特理痕此蓋吾早間得自字簾中者故置之耳理痕曰然則汝可往告主人蓋頃者主人正問予也威廉諾遂以此事告之安西來安西來因自思頃間查帳實未嘗缺少先令或者遺自衣袋中耳思至此因移目以視威廉而威廉之面忽頳讀吾書者亦知威廉之頰固胡爲而頳乎其因甚長試爲讀者一述之嫣紅自小嫣紅搆疾以來醫藥動輒需費景况乃益窘近來復以傷痛過度重患頭痛昨臨睡時甚欲得茶而飲顧囊中己僅一先令將供明日之用不能更以買水威廉因自思安從得一先令爲其阿母購茶而飲然威廉身畔固亦未嘗有半文貯也故此一念亦但能托之想念中耳今者赴廠忽於字簏中得此一先令威廉之心乃不禁而羅以爲天賜繼思必有失者苟取之將類於竊故遂置之今見安西來視己因復思及初念不禁自悔且愧頰乃遂頳安西來詫曰孺子胡爲頳其頰而威廉之頰乃益頳安西來不禁起爲私疑又詢曰威廉試告予胡爲頳其頰威廉囁嚅曰主人此事吾殊不願爲人道唯主人恕之安西來曰否孺子胡能自欺其心趣語予果何事者此一先令果又胡爲而在予之桌上威廉無奈乃實語曰主人吾初見此先令之時實思取之耳威廉言至此乃舉其目光以視安西來安西來曰然則汝取之歟曰否吾不過有此一念耳然此一念即己辱吾靈魂今主人視予予遂不禁羞赧耳安西來曰若是尚可恕但前此亦嘗取人家金錢乎威廉莊其容曰否安西來曰然則汝取此先令意欲以之買玩物歟威廉復摇其首迨安西來再問而威廉之面復益頳繼念窮窘之事是人所恒有但須窮而潔又何足辱乃怩然以其事之始因歷歷告之安西來聞語點首者再乃曰威廉汝阿妹之死迨亦因汝家貧無以供給遂孱弱以死歟 
奇情小說 
[秘密汽車] [  東埜譯]  
　　第二章（續） 
　　話分兩頭且說挨周早餐己畢慢慢踱進一間寫字室中安坐在一只皮椅上燃枝雪茄徐徐而吸他神色安閒與方纔告訴他女兒的話截然不對他吸着烟看了一回報紙然後向寫字檯上寫了一篇極長的信札簽過了字再從衣袋中摸出一本小册擇要記明看看座鐘時候己經不早就把信紙摺疊起來加上信封寫好封商烙一個火漆印同小册子謹愼納入懷中喚侍者雇一輛汽車直往懷道街瞬息己至下車以後命駕車人開着車子回去自己踽踽獨行迤邐曲折只揀小街狹巷中走到一家酒食店門口左右狼顧見没人窺伺便輕輕啓門而入一間狹長的屋子豁然呈露左右排列着兩行桌子桌上一色的白地線毯屋盡處另有一扇門門上罩着緑紗寫着彈子房咖啡室兩行黑漆大字甚是幽雅美觀每桌上擺着一個賽銀盤子盤中盛着幾個細口瓶内貯糖食外裹柴草乃是純粹的意大利風挨周揀一副府頭坐了一壁取方白巾揩拭刀义杯盞一壁斜轉冷眼細看側着耳朶靜聽只見四壁酒徒鬨飲只聽各種方言雜作只見寛衣博帶小帽覆頂的土耳其人羅馬族人充塞四座只廳鈎輈磔格的東方語言捲舌哼鼻的奈泊爾語幾内亞語嗷嘈並作鬧得不亦樂乎幸虧酒肴兩件精美異常那是店主人會做生意招待過挨周幾次了曉得他是個極有錢的人又是極肯用錢的人只要博得他歡喜千金一擲亦所不吝店主人己經摸着他性情所以一見挨周駕到就暗暗歡喜說財神來了吩咐侍者取出十年陳的佳釀叮囑廚子將山珍海鋪烹調合味一件一件的獻上去自以爲奉承到極點了財神一定歡喜肯大大的佈施豈知挨周雙眉緊蹙越吃越不快活起來店主人杯弓蛇影大爲失望暗想不要廚子誤事了囑又不便壽同只好垂手立在旁邊不走靜聽責調挨周時時向外邊張望一心只在門口未曾覺察店主人又疑他不理更加愷恐後來挨周略一抬頭見店主人恭恭敬敬伺候在旁邊想了一想明白他的意思笑市僧自有市僧的本領便探手懷中取出一張百元的鈔幣授給他道老板酒錢　收好不必找了我等候那朋友久久不至所以心焦不干你的事你放心罷店主人兩目灼灼望見一張花紋精緻的百元鈔票登時笑得没縫起初不敢接受後來見挨周面色不快放膽接了過來夾在指縫中滑撻撻的狠有趣兒做臉說道一半都不消旣承密斯特挨周好意我找一半罷他口裏如此說心裏却甚是肉麻自古道誠於中形於外挨周是何等樣人豈看不出他鬼臉便笑道老板你逕直收好本須客氣了店主人方在自悔失言聽挨周這麽一說顺悲作喜流涎唇外說道恭敬不如從命謝謝先生先生還要吃甚點心麽 
救國儲金 
[六月二日中國銀行收欵清單]  
　　此爲第四十七次報告 
[第三十一册六十一號]  
　　韓雲生銀一百兩 
[第三百九十三册四十五號王八十一號]  
　　戴逹夫一元張鼎豐二元侯彬生二元茂盛一元萬興昌一元黄聯芳二元益泰一元端豐裕五元姜夢之四元彚源廠五元立大號一元大興廠十元張志元二元朱載壽一元王國山一元戴正鸞一元顧德寳一元朱老四四元陳廣玉一元焦文彬一元劉長才一元李振起二元王順金一元王阿四一元黄子誠二元衞根寳一元喬學文一元馮彩成一元潘友梅一元徐小毛一元王耕畦一元黄仰山二元任福生一元薛榮泉一元榮福寳二元陶伯賢五元蕭耕垣一百元 
[第三百九十四册六十六號至一百號]  
　　王訓鏞十元胡利記十元陳璋十元宋炳生二元張永清十元漢口善興昌申莊八十四元周文駿十元李友芳女士四元石祝賡二元陶惠庵二元周廣濟二元莊潤海二元沈廣利一元祥記一元秦印紳十元沈漪玉五元顧士龍五元張振青二元通用洋行帳房同人八元鄒九如二十五元李訪周十元朱彥卿十元吳紀祥十元袁桂卿五元谷瑛二元孫玉成二十元邵芸卿二十元朱永康五元董漢文五元葉松彪二元段紹宏十三元焦迎福二元孫有福三元顧高發一元楊德清一元 
[第三百九十五册五十號至一百號]  
　　陸森記二百元曹趾祥二十元曹占魁十元吳桐軒二元沈連源二元龔阿大二元陳福全二元王梅亭三元林兆槐二元五月十五日在夏令配克影戲院收資連本悉儲壽亨木器號郭慶恩一百五十一元翁殿楊十元郁安泰五元翁明鑑十元王翼廉一元王志修一元祝鶴仙一元高錫有一元宋九高六元沈金卿一元劉國香一元周錦章十元胡玉海一元張登雲一元莊榮富五元吳連生一元周正朝一元汪寳珊一元温保銀三元聞長富一元潘世壽一元高公元二元吳根寳一元杭正科一元問鳳桐二元顧宏寛一元姚金安一元洽記和三十元顧葆林五元恒源米廠十元錢椿年十元薛純熙十元汪渭賓三元久安莊十元錢君華二元楊相泉一元朱生榮一元羅錦堯三元李關寳一元宋紹夫鄭伯臣一元張炳泉一元羅嵐坪一元 
 
 
 

Page 15

 
 
   
 
 

Page 16

 
 
   
 
