# 1923 - 199 - 4918109

 

Page 1

 
 
第一萬八千一百零九號;中華民國十二年 西曆一千九百二十三年七月二十七號
星期五 * *   
 
 

Page 2

 
 
第一萬八千一百零九號;中華民國十二年 西曆一千九百二十三年七月二十七號
星期五 * *   
 
 

Page 3

 
 
第一萬八千一百零九號;中華民國十二年 西曆一千九百二十三年七月二十七號
星期五 * *時論（本館特約） 
[各派中心人物之成毀及時局將來之趨勢（二）] [  侗生]  
　　曹錕第一步已失敗第二步失敗與否視其能否捨去吴子玉曹之勢力因吴而得中道棄吴雖成功於一旦結果必失敗無疑記者猶曰成毁半從曹氏之意也武人目光如鼠一日之成敗不旋踵彼猶自喜其成吴子玉之眼光則較遠彼知内外相依之勢能受黎宋卿之電報訓斥而不較顧彼未嘗遇四戰之敵於皖於奉於湘於川皆逐一擊破之今日形勢已非昔比保派旣犯大不韙於國中保洛相依吴子玉必疲於奔命保若捨洛吴氏將無所歸結果惟有失敗一途吴氏似已見及於此近惟日夕飲酒不及其他張紹曾已失敗尙不自知彼見格於津曹不得重爲總理猶思於國務院中保存一部勢力其心死之可哀尤勝於吴氏之飲酒其他若馮玉祥王承斌等皆毁於六月十三之政變實無足惜武人之假面具蚤揭一日國家之元氣多存一分馮王雖武人之錚錚不若國家元氣可寳也 
　　保派計劃本未嘗爲異姓計黃陂時代曹錕一再爲其介弟曹鋭曹鋘求進階欲其資望增進 
 
 
 

Page 4

 
 
第一萬八千一百零九號;中華民國十二年 西曆一千九百二十三年七月二十七號
星期五 * *　　錕爲總統鋭爲巡閲鍈爲督軍弟兄相及不因錕貴而喪其所有黃陂靳而不予津派之怒黃陂遂益甚今日曹錕能貴與否尙不可知其兄弟相授之策已非時局形勢所許第一天津刼車索印之功應從重論酬第二馮國璋入承大統欲以江蘇遺缺予李純尙以湖南爲交换北洋系見利則無義前例甚多今兹决不出例外彼曹錕兄弟目光稍遠第一步應捨去直魯豫巡閲直隸督軍以讓部下方可籠絡部下於一時若並此不能捨馮玉祥近日已深悔六月十三之事至於神志沮喪（馮近日因六月十三責任問題與吴毓麟爭執甚力此事知者尙少）不有所予求其繼續効忠勢不可能其他諸人可以想見曹氏果見及於此犠牲一部權利以畀部下可以團結北方武人之一部若廣言北洋仍曹氏之力所不及北洋原有廣狹二義廣義之北洋直皖奉三系並張勳之定武軍皆屬之袁世凱之末年固尙能維持廣義之北洋不失然無救於敗此則吾國┐曲直老壯└之古訓足令武人深省者也曹錕即能步武袁氏擁有北洋何益於敗故曰毁者吴子玉張敬輿而曹錕得成毁之半也 
國内專電 
北京電 
　　保定派李某齊補充内閣計畫㈠促顧出席閣議㈡顏任農商總長㈢不令王克敏辭職候金法郎案解决再令王就職目前先由王保人次長代部㈣教育因高吴不肯兼强李鼎新兼㈤田中玉陸軍王承斌督魯將使督理改督軍昨夕保派要人到顏惠慶家勸顏就農商顏答考量顏久賦閒似有農商亦甘意（二十六日下午一鐘） 
北京電 
　　昨晚保津派及閣員名流商增補内閣以袁乃寛署財長一兩月卽下台讓王克敏今夕再議此事仍依保定主張顏爲農商部長田爲陸軍部長王承斌督魯熊炳琦日後調直省長以海李兼教育（二十六日下午六鐘） 
北京電 
　　昨高凌霨力推顧維鈞首席顧言欲予當首席以後不出席閣議堅執不允結果由交吴電保請示（二十五日下午五鐘） 
北京電 
　　二十五顧到部仍未出席閣議兹校正（二十六日下午一鐘） 
并京電 
　　外部息近來歐美電報甚少因無電費倫敦電曾一度請交部轉賬亦未辦好顧就外長心餘力薄不見進步（二十六日下午一鐘） 
北京電 
　　昨予訪葡館據云符使如京有要事在八月第二星期内回京如無要事八月底回京現在京公使僅法使古巴使至美使二十五夕亦出京避暑（二十六日下午一鐘） 
北京電 
　　芝加商日報記者伍德來華歷見孫文吴偑孚曹錕記者今日訪於其寓詢對吾國政治觀測如何伍云綜核各領袖殊欠合作精神各徇其私各領袖如能讓步則統一可望因中國人民毫無門户界限至内亂係領袖所成與國民無干又謂中國國會應盡責則中國尙有辦法現在这涣散程度實使國人懹疑其節操中國應速裁兵因無外敵餋兵實爲不解中國各報應提倡教育以培民國根本中國並未絶望因於南北兵丁見之伍曾在南方前線見兩方兵士詢以何故打仗兵均答南北决無仇恨因奉長官之命而戰自覺不忍可知一般軍民心理伍定本星期六赴滬（二十六日下午八鐘） 
北京電 
　　吴偑孚敬㈡㈩㈣電促憲謂曹使餋電語重心長惟望有制憲之責者念國步艱難先百年大業願國人一致促進期底於成（二十六日下午六鐘） 
北京電 
　　宥㈡㈩㈥憲法會議到四百四十六人流會（二十六日下午六鐘） 
北京電 
　　二十六日政團代表牟琳等八員見高凌霨索歲費高答二十萬尙差七萬籌满即發（二十六日下午六鐘） 
北京電 
　　曼德二十七赴京綏查路約八天回京（二十六日下午一鐘） 
北京電 
　　俄代表德夫金二十五日回京（二十六日下午一鐘） 
北京電 
　　安慶聞春榮電部奉令來皖甫下船即有馬姓多人强榮出境個人去留無關有負委任是實請派員接替並依法懲辦凶頑（二十六日下午一鐘） 
北京電 
　　曹錕電院部接洛吴電轉廣西省長代表王鴻逵持函來述陸榮廷所部邊防軍五路及陸福祥韓彩鳳劉日福林宗仁各部久戌邊陲欠餉甚鉅請速撥欵等語請核發數萬（二十六日下午一鐘） 
北京電 
　　外部日内訓令陳籙與駐法芬蘭公使商議中芬通商（二十六日下午一鐘） 
北京電 
　　王景岐電告我國不參加萬國議會大會已知照該會（二十六日下午一鐘） 
北京電 
　　傳各機關將有全體罷工索薪之大舉（二十六日上午十鐘） 
北京電 
　　院息鹽署擬常耀奎并先代部（二十六日下午一鐘） 
北京電 
　　劉冠雄在津託鄭寳菁函張競仁索鎭撫費數萬謂曹吴催劉回閩無欵不成行（二十六日下午一鐘） 
北京電 
　　常德盛電院奉命援粤請速濟大宗軍費方能前進（二十六日下午一鐘） 
北京電 
　　豫首欠中交墊欵二百十萬劉紹曾電部請將中行之百一萬劃歸部賬（二十六日下午一鐘） 
北京電 
　　洛吴云非至十月十日不表示時局意見急進派因吴主張先憲後選彼等硬捧已無辦法對吴怨望並揚言吴借福公司一千萬意在使國人反對吴而令吴惱（二十六日下午一鐘） 
北京電 
　　保訊洛吴派人赴保代孫傳芳催欵謂閩局阽危牵動全局請先籌欵交孫回任（二十五日下午五鐘） 
北京電 
　　熊炳琦擬下月初回魯一次清理積案昨語某代表謂津保意見不一致晃好辦事有消極意（二十五日下午五鐘） 
北京電 
　　楊潤受靳雲鵬命連日分讌在京議員預備活動（二十五日下午五鐘） 
北京電 
　　外顧對日使國書主張緩覆佛郎案查全案細閲再定辦法與黃郛意見不無出入（二十六日下午五鐘） 
北京電 
　　津派擬議將來須給予地盤者陸錦彭壽莘閻治堂曹鍈靳雲鶚劉夢庚趙玉珂等七人（二十六日下午五鐘） 
北京電 
　　高凌霨已將補充陸農教三長名單開送保定聞熊炳琦亦有入閣説高五派人赴津挽勸王克每回京就職王始堅决人允嗣言容再考慮（二十六日下午五鐘） 
天冿電 
　　姚震宥㈡㈩㈥函詢張嘉璈云王克敏連日宴曹奔走銀行中人有五日内凖備登臺消息此説如確恐王助保之利未見影響中行之害已得希與董監事諸公合力勸阻（二十六日上午十二鐘） 
天津電 
　　二十五午李思浩朱深姚震姚國楨楊敏珣五人在英界李宅爲汪大燮洗塵烏澤聲等陪座密譚政治問題（二十六日上午十二鐘） 
天津電 
　　盛傳茉方有爲湯漪運動參議院長説以不反對某事爲條件湯謂此無異夢囈（二十六日上午十二鐘） 
天津電 
　　議員唐理淮張敬文等二十餘人徑㈡㈩㈤由津浦特别快車南下（二十六日上午十二鐘） 
天津電 
　　湯漪等宥㈡㈩㈥電嘲顧維鈞政象早淪爲臨城第二卿本佳人何苦作賊私人資格安能對外果欲假白宫之莊嚴博文君之一粲而毋爲戌首罪魁是亦足矣（二十六日上午十二鐘） 
天津電 
　　林長民謂遷都今日難望實行移會爲脱離惡濁空氣自由改造事業之一種手段决非目的以待局面變换國會仍當移京開會（二十六日上午十二鐘） 
天津電 
　　劉彭壽對梁啓超言曹錕並未接到梁信（二十六日上午十二鐘） 
天津電 
　　昨有財部人員持大宗公債印花票來津寓德義樓向資本家抵欵（二十五日下午十鐘） 
天津電 
　　省秘長雲章奉直王電召回津商要公談至夜深始回私宅（二十五日下午十鐘） 
天津電 
　　二十四日楊以德在私宅宴請中日團體會談中國爲團體會時子周商會董楊曉林等八人日本爲滕田及林賢治等八人楊先宣言雙方應化惡感爲親善否則愈難收拾雙方相繼演説日人認華人抵貨爲正當不過兩國同文同種應善意的解决時子周力釋日人對華誤點極詳盡結果尙接近并議訂期續談（二十五日下午十鐘） 
天津電 
　　有日㈡㈩㈤日議員仙波訪段談論佛學臨行段赠予古瓶一尊又有晚仙波偕日上將阪西赴奉（二十六日下午十鐘） 
吉林電 
　　駐京俄代理代表他夫琴哈代表卜各呑集崴會商對付遠東方針（二十六下午五鐘） 
吉林電 
　　俄發新紙幣已運至阿省將行使（二十六日下午鐘） 
吉林電 
　　崴交涉員一席現俄政府派拉機親專任（二十六日下午一鐘） 
吉林電 
　　俄派外交次長客拉罕來華專辦中俄會議事項（二十五日下午六鐘） 
吉林電 
　　實廳馬德恩交涉署王莘林有更動訊孫日内來省卽决（二十五日下午六鐘） 
濟南電 
　　五鴻一擬領西北五源縣荒地作魯省移民用議會將開會討論籌欵（二十六日下午三鐘） 
濟南電 
　　實廳通令各縣調查染料（二十六日下午三鐘） 
蘭州電 
　　甘西番族過哇加洛爭文廠蓄牧草山幾至肇釁（二十五日下午十一鐘） 
蘭州電 
　　魏鴻發所部三營實行兵工分機器手工三科出口頗暢銷預計年終所入足抵全份年餉（二十五日上午十一鐘） 
漢口電 
　　楊森因咯血退夔州餋病前綫防務交袁祖銘擔任又因永川爲夔渝門户前綫防區盡放棄僅以重兵守永川吴亦令王汝勤守重慶以維餉源（二十六日下午九鐘） 
漢口電 
　　外訊美艦保護大來輪由渝下駛被兩岸川軍槍擊美艦還攻擊斃岸上兵士甚多（二十六日下午九鐘） 
漢口電 
　　老洋人率部援川卽開拔來鄂吴已電令巡署宋副官長在漢雇就快利輪備送該隊入川（二十六日下午九鐘） 
漢口電 
　　保曹派諮議武殿奎携現洋二萬元赴渝巴勞軍（二十六日下午九鐘） 
漢口電 
　　沈鴻英派參謀周斌副官李志全來鄂請助餉彈返攻徑㈡㈩㈤謁蕭晚赴洛（二十六日下午九鐘） 
漢口電 
　　潘守蒸電蕭梅神甫尙在劉排長處身體尙好惟匪反覆無常擬卽日親赴匪窟營救（二十六日下午九鐘） 
漢口電 
　　湘友函告湘局形勢宋魯舉足重輕自討蔡令下後宋魯偕往湘鄕日唱調和高調此卽變相拆趙的臺實则趙蔡間無調和辦法趙勢在必走大約組安到湘後便見分曉（二十六日下午九鐘） 
長沙電 
　　謝國光湘鄕賀耀祖到長沙各團長來省商議維持省憲第一步勸趙勿辭職誓以擁趙者擁憲趙遂不趨消極惟謡言甚盛或謂安化已接火但該地省軍進剿蔡部行我鋒隊僅小接觸或謂趙將赴前敵督師查無其事省長因此下令密查造謡者（二十六日上午十一鐘） 
長沙電 
　　熊希齡電調停湘西事（二十六日上午十一鐘） 
長沙電 
　　議會議决制止軍隊在桃源提欵（二十六日上午十一鐘） 
長沙電 
　　謝文炳部已由汀趙改編爲十一團暫駐汝城謝下野 
長沙電 
　　趙擬辭職已令準備通電昨反將辭意打消對蔡事熊度轉堅决並通電西南宣布蔡罪狀請主張公論同申撻伐（二十四日下午二鐘） 
長沙電 
　　報載譚延闓至韶關是否爲有意回汀或奉孫命有何任務尙未悉楊煕績電粤痛詆譚指爲民黨讐仇謂三千萬衆一致拒譚請對湘自治予以提挈（二十五日下午四鐘） 
長沙電 
　　一二師一混旅所屬團長十七人徑㈡㈩㈤通電稱湘爲西南一部份决不附北並聲明始終擁護省憲同心對外服長官命令維政府威信對蔡主討伐（二十六日下午四鐘） 
 
 
 

Page 5

 
 
第一萬八千一百零九號;中華民國十二年 西曆一千九百二十三年七月二十七號
星期五 * *   
 
 

Page 6

 
 
第一萬八千一百零九號;中華民國十二年 西曆一千九百二十三年七月二十七號
星期五 * *國内專電二 
　　長沙電 
　　湘西公民楊勉夫等呈請討伐蔡鉅猷（二十六日上午十一鐘） 
　　長沙電 
　　章太炎電趙蔡抗命應討伐然虎視有人萬一更滋他族公何以自處旣爲保憲固封而戰非以身家性命殉之不爲功趙覆電以湘軍平湘亂固唯力是視如有乘湘内部晃凊意圖侵擾湘當視爲公敵悉索敝賦以待仍祈主張公道力爲疏解（二十六日下午四鐘） 
　　長沙電 
　　距省六十里之靖港二十四日有匪數十人乘該處廟會撲防營刦去槍數十枝斃官兵二官兵抵敵約二小時斃匪一團防兵大至匪始荷槍去比時全鎭閉市羣衆亂竄被踐踏致傷者不少（二十六日下午四鐘） 
　　長沙電 
　　施履本來湘任務重在調查現已事竣加以日領須將六一案移　京交涉故施擬卽日返京（二十六日下午四鐘） 
　　香港電 
　　孫改期今日乘大南洋電船赴東江督師並携欵犒賞（二十六日下午七鐘） 
　　香港電 
　　楊錦隆旅昨開赴博羅增防（二十六日下午七鐘） 
　　香港電 
　　孫任魏邦平粤桂邊防督辦鄭潤琦梧州警備司令譚啓秀三羅警備司令（二十六下午七鐘） 
　　香港電 
　　梧州桂軍將領派代表馮某謁孫孫言梧治安仍交桂人自治粤人决不干預（二十六日下午七鐘） 
　　香港電 
　　譚延闓由廣東銀行領欵五萬二十五早乘車赴韶關取道樂昌轉入湘西與蔡鉅猷陳嘉佑等接洽宣逹孫意並發給孫任各將領命令聞孫已委譚麟爲湘省長（二十六日下午七鐘） 
　　香港電 
　　袁带部衆約有三千省軍現集合容砢桂洲艦隊開至鶯哥咀將小欖袁部包圍（二十六日下午七鐘） 
　　香港電 
　　梧州各軍紛委官吏覇官署軍政部昨電制止須候師令（二十六日下午七鐘） 
　　香港電 
　　洪兆麟二十四日由黃岡返汕頭（二十六日下午七鐘） 
　　福州電 
　　王永泉周蔭人王獻臣决合攻臧前方軍隊已出發海軍派楚同楚觀兩艦開往助戰清鄕總辦黃培松於二十六日赴泉州（二十六日下午五鐘） 
　　福州電 
　　鹽務協餉局王永泉决辦有以烟酒局長鍾禮兼任局長説（二十六日下午五鐘） 
特約路透電 
[記北京外交部]  
　　二十六日北京電 
　　外部每週招待外團一次自部長無人後久未招待昨始照常新日使未到因尙未呈遞國書之故日使現候東京訓令以决定國書送交攝政内閣或俟新總統就職後再行呈遞之問題 
　　二十六日北京電 
　　顧維鈞今日在外部對外記者發言對於近來及外人生命財產之案件爲中國表示歉忱但謂此種事件未可視爲一般華人對於友邦或其住華人民之熊度蓋此乃無法莠民所爲也政府現設法務使保護外人生命財產格外周密中國刻在緊要過渡時代不獨政治發展之程序如是且因國家方作行政之大試騐共和政體正初次試行於亚洲中國不得不探步而進過失誠不能免但中國未喪失對於民治之信任亦未喪失解决自已产問題之能力深望友邦對此二者勿喪失對華之信任中國請列强於中國奮鬭以發展具有民治精神及强健要素之政府時予以同情與忍耐云云 
[四川戰信]  
　　二十六日北京電 
　　四川消息謂北軍小有勝利黔軍進攻重慶楊森軍隊者現已敗退聞重慶安靖 
[英員之對華演説]  
　　二十五日倫敦電 
　　外部次官麥克尼爾氏今日在下院答白利頓爵士之訊問謂政府現方施行種種可能之方法以保護英人在華生命財產已諭北亦駐使會同他國公使催促設立外員管轄下之鐵路警隊對華銀行團北京代表現在研究整理中國現有無抵押口各種債務之問題此爲整頓中國財政之第一步在研究未畢時政府不贊成再借與中國之議云 
[日俄談判現狀]  
　　二十五日東京電 
　　昨日俄日會議棄廟街案之討諭而提議債務認及薩哈連烏等問題衆視皮爲初步談判即將結束之徵兆俟初步談判完畢後雙方代表將繕具意見書提交政府此次談話顯無具體結果不過互换意見而非有切實决議也俄代表易人之説謡傳甚盛但目前未能證實之衆料越飛體氣不佳遠東俄代表之職將由加拉漢氏接辦他日俄日正式開議時加拉漢將爲俄國總代表 
　　二十六日東京電 
　　官辦之東方通信社傳出莫斯科消息報告越飛職及加拉漢繼任事謂加们漢負促進俄日會議之任務云越飛與日代表顯未能議定解决任何事件之基礎東方通信社之莫斯科訪員係東京所特派者詳述俄當道對日之地位但外務省與越飛現皆發出不甚明悉之否認文觀其言諭證以東方通信社之官塲性質識者謂俄日交涉之無功已可槪見 
[菲鳥政局]  
　　二十五日馬尼剌電 
　　菲列濱參議員葵松氏今日語路透訪員謂國會請求撤回伍德將軍之議案並非對於伍德個人有何惡感但議員以爲就目前情勢察之伍德將軍决不能與菲政府人員合作哈定總統宜另簡願與菲人和衷辦事之總督最妙簡一菲人爲總督云民政黨領袖今夜通過一議案請民政黨正幹事長及副幹事長辭職因彼等未援肋辭職閣員之行爲民政黨領袖發表一文謂民政黨之生命　　援肋非人以拒總督一舉云 
[馬克狂跌]  
　　二十五日倫敦電 
　　馬克狂跌至三百萬馬克合英金一鎊之價格倫敦匯市爲之大擾此乃德政府未能取締馬克買賣之故收盤價格爲二百七十萬馬克 
　　二十五日柏林電 
　　馬克屢跌以致國家銀行門口今日發生德人集候提欵之事銀行僅能付出面額不大之鈔票若面額逾一萬馬克者則暫不可得蓋印刷局未能應付需求也値英金二十鎊之紙幣今日須以手提箱盛之據銀行稱五十萬與一百萬馬克兩種鈔票不日將發行故紙幣面額者之缺乏僅暫時事德報謂不日發行面額一千萬馬克之紙幣 
　　二十五日巴黎電 
　　德國國家銀行上星期内在倫敦紐約售出金馬克五千萬枚約及其存金十分之一此爲償付比國債劵後第一次之售出但該銀行僅能應付通幣之需求百分之五 
[英相論新加坡軍港問題]  
　　二十五日倫敦電 
　　英相包爾温今日在下院答自由黨蓝白特氏之問話謂新加坡軍港事曾否特别商諸外部渠未知之但當然曾提交閣議云蓝白特問外部曾慮及太平洋發生特别危險否包爾温答稱苟有之則外部當早已促渠注意云保守黨　恩氏稱東京某要人謂新加坡築港乃英日盟約終止之天然結果此種言諭可以注意包爾温答稱渠未見此言諭但覺此言甚有意思云 
公電 
　　安慶來電 
　　各報館同鄉諸公鑒同人等不忍皖省實業竟爲三數宵小孫毓琨等獻媚軍閥勾結官廳册比營私敗壤以盡於宥日開全體大會公决　除敗類澄清實尙希一致主張無任幸甚安徽教育實業界公民雷澤棠謝嗣矱等二百三十一人同叩宥 
　　蕭耀南通電 
　　各報館均鑒曹巡師　日通電諒早邀鑒老成謀國語重心長　誦廻環莫名飲服溯自民國肇造法制爲先不圖　遭變故遷延至今已周一紀往歲　統重光海内喁喁望治憲法之成期諸旦暮乃數月以來國民傾向之心無逾疇昔而制憲開會之日議席多虚遠近聞風能無　望所願國會諸君念憲典之昭垂爲根本之大計迅　救濟毋令飄摇舉凡政治因革悉以法律寫依歸制憲告成即國基　固不獨國民之慶幸抑亦制憲諸君無上之光榮也並憲國内賢逹一致敦促早觀　成凡我國民實利賴之敢貢　　伏維亮察蕭耀南有印 
　　吴偑孚通電 
　　各報館均鑒建國十稔禍　相尋大法虚懸此爲　結容歲國會復集法統重光舉國喁喁以爲九仞之山僅虧一簣除舊布新旦夕可期荏苒年餘國事日棘値兹剝復否泰之運益　　變通久之功一髪千鈞别勿繫屬但使創制顯庸與民更始則目前之糾紛永久之治平胥於是乎定舍此不圖後更無及頃讀曹巡閲便　電倡導速成憲法並拳以守法行法相告勉老成深識語重心長惟望有制憲之責者念國步之艱難先百年之入業尤願凡我國民一致促進期底於成寗惟責任所在抑亦國空無疆之休矣謹佈夙忱佇聞明教吴偑孚敬印 
國外要聞 
[德國特約通信（王光祈三月三十日柏林）]  
　　柏林來比錫德蘭斯柏林（七）克虜伯廠 
　　三月六日上午余等赴城外參觀各廠機器出品旣至乃先遊克虜伯廠Ｋruppo吾人之知有克虜伯廠蓋以其製砲著名也爲全世界之大兵工廠也而今则大變其形矣自戰後凡爾賽和約限制德國軍備以來該廠遂無用武之地乃趕於六個月之中盡將前此專製殺人砲火之機器一改而爲專製生產工具之設備咄嗟之間頓然改觀此其魄力之雄眞可以令人咋舌矣 
　　克虜伯之爲鍊廠蓋始於一八二年其時適在德國自由戰爭脱離法國壓力之前二年該廠初設於Alteussen至一八一八年始遷來愛森Essen即今次法比兩國所占領之區域也一八二六年费得力克虜伯死其于亚爾菲力特克虜伯承繼父業擔任廠事時僅一十四歲之童子也自一八二六年至一八三○年廠務進步甚慢工人猶未满十名厥後因獲Loffelqalze之發明專利權營業忽然大振工人驟增至一百餘人此後遂以專製大砲爲務廠事亦蒸蒸日上一八七○年普之勝法論者莫不謂爲克氏之功是時全廠工人已不下一萬二千餘名矣克氏深慮工人之失所特爲之建築住宅以安其業因而廠主與工人之間常保持其和協狀熊廠務更日有進步故克虜伯廠之有今日亚爾菲力特克虜伯實居首功現在該廠大門之前有巍然獨立之銅像一尊即所以紀念亚爾菲力特克虜伯者也 
　　一八八七年是爲普法戰爭後之第十七年亚爾菲力特克虜伯殁繼之者爲其子菲力特里徐亚爾菲力特克虜伯能竟父志更添築工人村落Altenhof等處復爲工人力謀種種福利頗爲世所稱道惟氏不久亦去世當其死時全廠工人已逹四萬五千名幾有一小城市之人口矣氏無後僅有一女其女遂爲此廠財產之繼承人自氏死後該廠已改爲股份有限公司然其大部分股份猶爲此女所有女名貝塔Bertha其夫　岳家之姓名爲古時塔克虜伯Dr.GustavKrupp即現今公司之總理也 
　　克虜伯全廠面積約有八千餘畝廠屋所占面積亦不下一千四百餘畝廠中旣築有鐵路以便運輸（計長一百三十餘公里）復建有電車以利行人據云若將該廠直徑穿過須乘電車半鐘若繞全廠一週則需坐電車三鐘其偉大可以推想而知矣 
　　克虜伯廠共有工人村落八所建築皆極美麗尤以Altenhof一村爲最蓋該處爲工人飬老之所也下列像片爲 
　　吾友沈君怡參觀該廠工人村落時所攝村中房屋多係綠窗黃扉復襯以碧草紅花鮮艶尤爲動人步行其中如入公園每村約有居民五六百家其中有俱樂部消費協社救火會村議會學校等總之一切設備無不應有盡有即此一端亦可想見歐人物質生活豐富之一斑矣 
　　克虜伯廠共有資本二萬五千萬金馬克據一九二○年七月調查總廠工人共有四萬六千八百名若將所有附屬各事業之僱人一併合計則爲八萬九千二百人云 
　　克虜伯廠在來比鍚賽會中另有專房一所陳列該廠出品據記者此次參觀其中如農具用品鐵路機械紡織機洗衣機之類種别繁多不勝枚舉惟近來該廠新發明鐵路塡補機一種最足引人注意据云此項機器係最近發明凡鐵軌枕木之下若有空隙即用此機塡補每機只用兩人已足所省工力極爲不譬如從前須用工人二十名者現在只用四人即足而且該機機身晃大搬徙極便若工人正在塡補修理之時忽有火車經過則工人立刻散走兩邊機器聴其橫卧軌旁與火車經過絲毫無碍此皆該廠曾用活動影片爲余等演示者也外交部委員某君笑向記者云現在萬事皆用機器記者亦笑而應之曰可惜又與貴國添許多工人失業問題乃相與一笑而出該廠 
 
[克虜伯廠工人之房屋]  
國内要聞 
[北京通信] [  一鳴]  
　　顧維鈞上台之因果 
　　保方望眼欲穿之顧維鈞已於昨日至外部視事並發出通電聲明一身所處之地位並聲明　就署職求國人之諒解津保諸人所日夕夢想以求之者至此竟得如願此後若何疏通外交若何移轉外人對直之論若何而進行借欵皆若可操劵以得之而以愚所聞則前途暗礁正自不少顧氏能否撑此局面尙爲大可研究之問題而此時顧氏毅然登台則係國事與家事雙方兼顧謂其純爲國際地位起見尙非眞知其内幕者也 
　　顧氏此次之慨然犧牲出自一般人之意外據個中人所言則顧爲維持其政治生命以謀根本救濟起見實有不能不登台之苦衷前之所以不就不辭即抱一觀望主見至今日而津保之勸駕者迫促益急家庭中亦促其即日出任外長之决心據可靠之消息其丈人峯黃君日來且自新加坡來　促其就職顧乃不得不有所爲而犧牲在知顧之骨部情形者當能言之也聞前數日高卧西由之時某若奉攝政内閣之命前往敦勸驅車至鐵獅子胡同顧之私宅中晤其兄及其夫人謂少川現在正無法轉圜此來俾其有以藉手爲上台地步甚好甚好某君得此口風知其來有自西山之行及顧之下西山而重入北京皆基於此顧之友人某知顧多謀而少斷又富於虚榮之心鰓鰓爲顧慮曾向之爲鄭重之談話大意謂北京局面糟至如此斷非少數人所能力挽前旣堅辭不出此時似宜抱定决心並外長之虚名亦設法擺脱能移出京城則鴻飛冥冥弋人何幕更可以少却許多牵纏此就事實立諭者固應如此至謂以法律論十三日之　令至今尙未經正式解决疑義滋多已經免職在前更無立足之點不如擺脱凈盡尙不至陷入漩渦致將來有進退維谷之患並聞有某君致書顧氏謂南方卑濕北地高亢皆晃適於衛生不如借避暑之名暫居廬出以待時變顧皆拒而不納頗聞接近顧氏者所言謂顧觀察南方政府無成立之希望即令幸而成立而外交界負有聲譽者不乏其人將來外長一席决不我屬不如乘此時機以外交急迫維持國際地位爲詞上台爲愈其言如此而實則顧之地位於被命長外之時即已受有無形之包圍不能自解公使本任旣不能回欲辭外長而有所不能不辭而終於不就又有所不可徘徊歧路蓋實有不能自脱况此中人語固不足爲外人道也 
　　顧之被命長外其線索實出於炙手可熱之吴景濂顧與吴爲盟兄弟吴之援顧實含有種種作用蓋是時吴欲驅張紹曾而以顧代之以首席之總長又負有外交之重望張去之後一轉而兼任總則吴擁有府院兩大勢力左挹浮邱之袖右拍洪崖之肩可以爲所欲爲故外長之命未下促黎發表者惟吴命旣下尼顧就職者亦惟吴同意案咨至衆院加以壓擱而不列入議事日程以待張閣之變者亦惟吴及政變發生吴黎之交已解顧亦遂有所畏而不得不加以考慮前此向高凌霨吴毓麟等所言欲得國會多數有力之表示者其原因亦根於此而卒不免於瞻顧猶疑者則以保曹之眞態未明不敢冒昧登臺至日昨保方爲撑持門面有促顧即日就職之電謙和已甚備極推崇顧第二次因羅案有所考慮者近亦經吴景濓疏通就緒津保要人又續續往勸意思乃大活動前日晚驅車至石老娘胡同王克敏私宅爲一度縝密之協商就職之聲乃於此中决定而内部之困難問題亦可於此解决有向爲顧氏謀主之某君倚之若左右手者日來有向之詢顧之行踪輒以决不就職對至昨日聞此消息乃大駭詫事後知其内幕當亦幡然自失矣 
　　近日北京情狀大選之聲漸歸和緩而先憲後選之名詞乃一變而爲先戰後選之名詞日來王承斌馮玉祥等籌備甚忙而需要大宗經費非進行外債不辦顧與王克敏之前約即以財政有辦法爲條件侌者王爲事勢所牵掣考慮中之疏通尙未能京緒而顧已先王而出且於就職前與王爲秘密之協商蛛絲馬跡在在可尋而顧於昨日就職後傳聞其種種之預備使領經費問題制憲費撥付問題清理外问題皆將次第着手以救此 
 
 
 

Page 7

 
 
第一萬八千一百零九號;中華民國十二年 西曆一千九百二十三年七月二十七號
星期五 * *　　窮蹙欲死之政局並聞其將派人南下與津滬之各首領從事疏通而外交界之人望尤所注意特顧氏是否有此詤乾坤之本領以戰勝環境吾人非迷信所謂少年外交家者尙不敢輕易恭也 
　　内閣旣無總理外交總長當然居首席之地位無可變更惟高凌霨自攝行以來即不欲所把持之政權一旦爲人奪去日來因此頗發生意見高之痢疾業已痊愈而昨日閣議並不到院顧昨日就職循例亦需出席閣議而亦不往仍沈瑞麟代故昨日閣議中僅吴毓麟程克李鼎新列席聞有此後輸流主席之主張聞某君所言則謂顧亦知一己地位不願與高氏爭此主席之虚榮其所以聲明祇辦外交不涉内政者即爲避免主席爭埶起見而高氏日昨語人已謂顧爲未經國會通過之總長其不满與不肯犧牲主席之意已躍然言外據熟知内幕者言顧氏就職此後困問題正不止此一端彼不僅失其一己之地位而聴命於高吴且將間接而受太上總理王某之支配彼時或陷於不能自由之地步必至如通電所云奉身而退接淅而行深悔有此一就也（七月二十四日） 
[北京通信] [  隨波]  
[顧維鈞就聠後之内閣]  
　　考慮兩月之顧維鈞已昨日通電就職不拜命於府院完好之時而上台於無政府之日其主旨誠不可解然而保系犧牲顧爲避箭牌之心今已得售矣説者謂承認金佛郎案王克敏雖主張之而顧之獲利則實與王等故顧之熱衷降保初不讓於王王赴保洛之前一日曾約顧密談終夕攝政閣員均不得而知之顧曾語某外使謂僕已决定就職俟王財長回就即可到部使此説非虚則王顧於攝政閣員之外尙另有夙約攝政閣員欲利用王顧反爲王顧利用亦未可知也 
　　顧旣就職王何以尙趦趄不前此亦有故述其原因當先言被摒之張英華矣先是端節將届國會索歲費甚急王因告高凌箭謂趁此時機正好見好於議員君若爲僕電保僕願代籌歲費三十萬元高聞言甚喜即電保定爲王鼓吹而約定每月從鹽餘中扣下十萬償還此欵在張英華方面僅以函面致中行證明而已保曹覆電甚爲嘉許請即照辦不料張聞此信以爲王之籌欵係謀財長我苟許以鹽餘撥還係自傷而助王也因此之故不但三十萬歲費不允鹽餘償還即中行所籌六十萬軍警餉約以鹽餘分還者張亦將承認公文擱置不發而三十萬歲費遂成泡影然保曹爲此已電兩院吴景濓且刋其電於機關報矣王以張英華敗其計畫乃訴諸保系謂月笙破壤大選且令仲帥大丢面子太不懂事保亦甚怒張之不識大體於是去張而繼以王張知己之被摒全在王克敏乃紛揚王上台之秘策以中傷之王所受之打擊實不小也張所卵翼之六七兩號議員現願與英華張目王如承認金佛郎案即當全體反對國會之抨擊金佛郎案吴景濓本爲主動有人貫澈前議固無得而難之故王於議員未疏通妥當以前尙不敢登台是行本身問題尙其次也 
　　有以上之趨勢於是另覓財長之説甚囂塵上潘復張弧汪士元均聲浪最高者惟曹四之意擬以楊壽相代部俾得仍兼鹽署汪士元則以官硝督辦與之蓋鹽務署一席非曹四私人不可張廷諤以曹四一電而奮起繼又以曹四否認而取消即其明證楊若爲財長急迫中無承乏務署者故乃有楊代部之變通辦法惟王承斌頗有組閣之野心且挾吴景濓張伯烈温世霖三角同盟以自重王來當另係一番局面鹽署是否終屬曹四支配又在不可知之數也 
　　陸軍總長一席王廷楨運動甚力日來奔走京津保三方非常活躍以資格諭王似尙未彀此然以專門調查奉事之王坦旣可爲次長則廷楨又未嘗不可爲總長也教育農商兩席吴景濓勢在必得其一而高凌霨殊不願放手農長一席擬目兼之教次之陳寳泉係以普通司代理與林大閭以鑛政司代農次等在勢不能再進而爲代部惟陳係高凌霨親戚頗有吃天鵝肉之野心恐又未必落到吴氏之手也 
　　總之攝政内閣之糟保定知之内閣自身亦知之萬不能不加以改組今日之高凌霨固赫一時然水以盈而溢月以圓而缺謀高而代之者大有人在在十日以後當有澈底之改組所未可知者爲以後武人内閣或外交内閣抑張紹曾復職耳（七月二十四日） 
[顧維鈞與芳澤與外記者]  
　　東方通信社二十六日北京電云芳澤公使對於提出信任狀之時機現正請訓專俟回電之至然顧外長此次就任照例歷訪各國公使而獨不訪日本公使又外交部所發總長就任之通告亦不依正式手續僅稱日本公使館而不稱芳澤公使故公使館退還之芳澤公使昨日爲定例會見日亦確未訪外交總長 
　　二十六日又電云今日正午顧維鈞與外國記者二十餘人會晤顧氏演説曰中國目下在推移時代不可不得各國之同情如前此發生之犧牲外人生命事件殊爲遺憾然不可因此而謂中國民變遷爲排外思想也余對於外人之保護與政府一同努力又共和政府在亚細亚爲最初之試立故有過失亦在所不免也云云説畢更答記者方面之面質問云现因對外問題有幾多之發生故不俟國會之同意以議員過半數之連名從恿遂即就職又辭閣議之主席面專辦外交問題威海衛交涉已大進步就於基礎的協定案兩國委員問意見已一致各自求各該國政府之同意矣至金法郎問題則當一俟諸國會之解决云 
[參議院决開常會]  
　　昨日（二十三）上午十時參議院開行政委員會到會委員楊崇山·劉濓·黃元操·林炳華·張聯魁·劉玉烈·王觀銘·胡壁城·楚緯經·徐寳田·周澤南等十一人楚緯經主席宣告開會首由大會主席谷嘉蔭報告前日（二十日）本院同人鑒於時局糾紛巍然獨存之合法機關衹餘國會參議院因本身之議長問題久未解决一切職權完全停滞不但於本院自身不利亦於大局不利故共同議决於星期三（二十五日）即開大會討論本院本身問題特此報告於貴委員諸公希即决定即日發出通告繼由秘書長陳定遠將所擬就開會之通告及議事日程朗讀一遍全體委員一致贊成即囑秘書長即日發出星期三開大會通告黃元操謂秘書長尙有報告事件請即報告陳定遠報告謂秘書廳爲謀本院辦事迅速起見希望委員會規定一値日委員辦公時間以便秘書廳辦事人員易於秉承値日委員處理院内一切行政事宜全體委員主張以下午一時至三時爲値日委員到院辦公時林炳華報告政府允撥國會歲費三十萬元即日可發張聯魁主張在未發放以前再公推數人向政府催索比即公推王觀銘林炳華楊崇山三人即日再往催索主席諮詢有無異議衆無異議遂散會時已下午一時兹將秘書廳通告錄下敬啓者七月二十三日本院談話會决定於二十五日下午二時開會討論修改本院議長互選規案除另布議事日程外届時務祈凖臨爲企參議院秘書廳啓 
[交部提出鐵路警備案不確]  
　　日人方面傳來之曼德建議警備鐵路辦法内容殊爲離奇昨日交部路政司已有聲明據云一報載中國政府擬定改組鐵路警備計劃謂將添募軍隊二萬人派外人爲警備總司令予以路警及貨運收入監督權並雇外國校官十三名及多數之外國將校等語實屬毫無根據查曼德中將調查各路路警日前始返北京現正預備意見書以備交通部採納即口頭上亦尙未有報告改組鐵路警備一事關係重大决不能草率擬定也云云又據交部中人云政府除照會外交團謂已請曼德將軍調查鐵路警備外此後關於鐵路警備辦法並未嘗計畫及之蓋當局之意實欲俟曼德之報告到後再就曼德之觀察點及以當局本身之見地立一詳細之具體計畫而在曼德之報告未到以前則無從着手也此外並聞曼德雖已於上星期五回京但曼氏所負之任務則尙未了彼雖已將津浦京漢兩路警備情形調查完竣唯京綏膠濟兩路則尙未從事調查曼氏今擬先將調查津浦京漢兩路之所得製成報告書報告政府現正從事記述大約尙須兩日方能畢事畢事後即赴山海關覔熟悉京綏路之某外人以便同往京綏路调查一切俟查竣京綏路然後再往青濟調查膠濟路此路如查竣則曼氏之任務即十八九告終年餘者唯以調查所提報告於政府並代政府擬具警備鐵路之計畫以憑採擇之兩事而已以上消息爲交通部方面所傳出而外人方面亦謂本月十八日外交部確曾照會各國公使擬定籌辦警備鐵路其文甚短簡毫無提及詳細辦法是則日人所傳具體方案當非事實矣 
[張作霖關於時局之談話]  
　　政變以後張作霖之態度如何外間揣測極不一致昨據外交界傳出消息最近美國駐華使館海軍參贊施美德氏由京赴奉訪問張作霖張氏對於施氏曾作詳盡之談話如近日時局問題及奉方對直之態度均有所表示　錄其談話如下亦可見奉方之態度矣（施）去秋到華就職大約將作三年留久幕大帥名特來拜謁聞日來大帥欠安竟能賜見感激莫名（張）美公使安否（施）甚好惟以中國政局紛亂亦甚焦慮（張）公使夫人好否（施）公使夫人刻已回美以其女公子在大學畢業故歸視之（施又云）大帥對政局宗旨如何可否見示（張）凡　欲説者在一年之前即開誠布公與美公使言之矣今亦不心再言今日北京所發見之事去年曾爲美使預言之不幸而言中矣今奉省旣自治以保境安民爲宗旨奉天以外之事余不願過問旣不願問亦不必對之發言今日外國視中國似乎糾紛據我觀之尙未甚烈長此以往而不設法恐中國亦如俄國流人於過激則一發而不可收拾中國固病各國商務亦且不了美重通商中國爲好商場其所受影響當亦不小當年各國崇拜中國惟一有實力之人以爲彼必能收拾中國今彼乃爲衆所共棄各國當知以前主張之不合矣（施）聞現在北京將借重外交系維持政府（張）現政府行爲太不像政府以國家所飬兵爲爪牙濫用民錢强者便佔據政府閣下想見之矣（施）自臨城案發生以後中國對外信用大落（張）以彼種手段對匪則孰樂爲善人爲匪者不受懲而反與以官是賞盗也（施）今年東三省收成如何（張）東三省爲農業省去今兩年皆好足以自慰我但保境安民對政局旁觀他們辦得好固吾所樂聞如辦不好至其時終當有人起而收拾之也君來東曾見吾子否（施）未見（張）君若見之當多有得也施遂出於當夜見張學良十九晚遂離奉矣 
[日人所傳各國代謀統一説]  
　　自鐵路共管消息傳出後外人方而之議論彼一是非此一是非各欲於此混亂期中取得在華之較好地位以爲將來發展之計日人與我關係較爲密切對於此等問題尤竭盡智能探索内幕姑無論其有無作用而在我國則皆有注意之價値最近忽又發生外交團之中國統一會議説此説出於一星期以前當時以其過於鑿空未加批判現據大阪每日新聞北京十七十八兩日特電已將此等消息之内容詳爲報告　爲介紹於國人願國人嚴重注意此種論調也 
　　大阪每日新聞北京十七日特電云爲促進中國之統一起見擬開國際會議之議已行於外人之一部英國於日本似已着手非公式交涉矣云云又據該報北京十八日特電云芳澤公使到任後外交界忽現緊張英美法公使等已與芳澤公使有所會商待十九日首席葡國公使符禮德氏由北戴河歸京當召集重大之外交團會議該會議似當議三大問題第一·爲日前外交團委員會擬妥之臨城事件善後之對華通牒該案之眼目含有責任者中國官憲之處罰要求殺傷·物口毁損之賠償·及撫卹費之要求今後之保障（（鐵路監督問題）等三點俟外交團全體一致通過後即當履行必要手續而提交於中國當局第二·爲日前在華盛頓由列國間協議中之對華警告案該案與當時本社支局特電所報告之内容似頗有變化第三·爲在該會議各國公使關於中國之統一交换意見視趨勢如何或當勸告中國召集統一會議亦未可知按爲促進中國之統一起見主張開國際會議或全中國會議之議一星期前駐剳中國南部之某英國領事曾提倡之英國系諸新聞亦極力主張之初以爲不過英國試探與論之斥堠的流言而目下則似有相當根據英國當局當已與他國開始非公式協議矣夫英國近頃頻爲對華强硬論之急先鋒固已預料他國必當追隨其後而美國乃故意執緩和的態度市恩於中國似故藉此謀無線電及中美間懸案之有利的解决故今後美國若不與英國同一步驟則在遠東方面英美兩國已不一致此乃英國最難堪者一方日本復處於公平之地位尊重華府會議决議之精神凡在中國類似議定各國勢力範圍之各種提案似皆持反對熊度故英國似欲改變其最初擬引起設立各國勢力範圍之對華方針而爲以中國之統一爲目的之方針始擬出中國統一會議者也惟　是目前不特英國而已其餘各國對於統一會議亦無確定的辦法故似欲於協議期中想出辦法據英國系諸新聞所述會議當在天津召集各省督軍省長以及政界之元老而各國代表則爲傍聽人出席使其作成統一案更提交列國會議决定之但此未必即爲英國當局之案耳 
[吉黑兩省請增加出口關税]  
　　抵制俄國之關税政策 
　　吉林省長孫烈臣黑龍江省長吴俊陞咨財政部文云據濱江道道尹蔡運升呈稱案據哈爾濱麫粉火磨同業公會總董張廷閣等呈稱竊自本年以來哈埠各火磨紛紛停業即間有開工製造者亦或作或輟一年之中僅有數月之製造其餘時間均行停止運來火磨之關閉者已有數家長此以往满洲唯一實業之火磨勢將十九關閉無以自存謹詳述其原因如下（一）查哈爾濱火磨製造麫粉除行銷當地外以運入俄境居多自去年七月俄國新頒命令凡满洲運入俄境麫粉每袋（合華秤三十斤）應纳關税金魯布六角俄戰以前小麥運入俄境每布特須纳關税三角三分自新命令頒行日起麥税一律免除則一轉移間麫粉已不能越雷池一步可見俄用關税政策提倡小麥入口而阻止麫粉入口换言之即所以减輕原料價値以提倡俄境火磨之實業而抵制中國製造品入口之意也（二）俄税關自免除小麥入口税後運入俄境者以小麥爲多當地遂感原料之缺乏故成本愈昂而製麫粉已難输運出口又况運入俄境每布特須納關税金魯布六角則自兹以往已無一布特麫粉輸入俄境之希望夫麫粉成本之昂貴如此而關税之增加又如彼正所謂兩頭堵截實逼處此坐以待斃者矣（三）東三省爲小麥出產之區以理論之斷不能讓舶來麫粉行銷東三省境内乃大連安東營口及其附近均銷售美麫此無他一則以當地小麥價昂故製品不能與舶來品競爭二則以中國税率受人拘東無關税政策保護實業之希望（四）目下火磨情形南路已不能與美麫競爭而東西北三路均屬俄境已受俄關税之壓制則祇求銷售於當地查本埠火磨有二十一家如只求本埠銷路則一二火磨而已足其餘火磨自不得不相率停業思之令人不寒而慄如下設法救濟哈埠華商火磨勢必全出於停閉之一途其影響於民食實業人民生計至爲重大不揣冒昧故懇道尹案下准予條陳政府對於满洲小麥由綏芬满洲里出口者酌加關税若干務期與俄國之關税政策相抵抗庶幾歷年慘淡經營之火磨得以自存亦目下環境中之唯一救濟政策也伏望道尹俯念商艱力籌補救則哈埠幸甚實業幸甚等情據此查東三省爲小麥出產之區哈埠水陸交通各火磨收買原料製造麫粉行銷俄屬爲數甚鉅今俄國新頒命令重徽麫粉進口税而小麥進口槪予免税其爲抵制麫粉入境推殘我國實業顯而易見哈埠火磨受此打擊有相率停業之虞市面金融在在以維持歷年慘淡經營之火磨所陳不爲無見現在尙未與俄國通商增加小麥出口税則諒亦無甚窒礙除批候轉呈核辦外理合具文呈請鑒核咨商主管部處採擇施行並指令遵照等情據此查俄人以關税政策操縱華商吉江兩省東西北一带商民同罹其害而尤以哈爾濱麫粉火磨營業適當其衝就中俄兩國現勢而論在我即於綏满兩關小麥出口加增税率固無窒礙之可言惟税則關係各國約章俄國以外之僑商難保不生異議究應如何對付似不能不先事籌維兹據前情除指令併分咨外交農商部曁税務處查核辦理曁令財政廳查照外相應咨請大部查照核辦迅行見復爲荷 
[魯田電令剿辦入夥匪軍]  
　　濟南通信云臨城匪軍公然搶架前已報告兹聞匪軍收撫之時原不满三千人現又四出招其徒黨故外處土匪投來者日多據嶧縣知事告現又有趙成志等數百名到嶧入夥田督恐常如此後患不堪設想已電令　州鎭守使張培榮迅即剿辦以遏亂源原電如下「急　州張鎭守使鑒據嶧縣知事辛葆鼎代電稱據縣民王汝敏　報告臨嶧交界之出頭林一带有股匪數百名桿首趙成志王學禮聲稱赴棗莊招安該處人民惶恐懇請設法前來查該匪等挾有大股聲言投誠應否剿撫未便擅專除函逹新軍孫旅長外理合電請核辦等情據此查該匪等假借投誠爲名心實叵測希即派隧迅速剿辦以遏亂源除電復外希即知照玉馬印」 
[魯公團力爭威海交涉]  
　　自威海交涉失敗情形暴露後魯省議會電中央請再嚴重交涉各界聯合會於二十四日又開會職員會議議决於二十六日午後假商埠商會開各界聯席大會討論辦法并爲致電旅京同鄉請求一致行動文曰北京山東旅京同鄉會諸先生轉旅京諸同鄉均鑒竊查威海問題督辦梁如浩喪權辱國魯人不勝忿激昨日敞會特召集職員會議討論挽救辦法定於本月二十六號開各界聯合大會除通電政府請撤辦梁如浩外并表示拒絶簽字尙祈諸公就近積極進行以爲先導而作聲援中國幸甚山東幸甚特先電聞山東各界聯合會王際唐等叩敬 
[長沙通信] [  華]  
　　湘西問題和戰之内幕 
　　湘西問題省政府及多數軍官原主張武力討伐近日兩軍相持於安化桃源之間未即接戰實由於湘鄉軍官之高唱和平惟趙省長决不變計一面派員赴粤報告孫中山謂湘西蔡部種種違法行爲决難姑息否則網紀蕩然何以治衆請將蔡之軍長頭銜取消以便討伐一面派陳審計院長强劉旅長鉶赴湘鄉開導主張和平者謂省政府斷不能與叛將言和否則我即從此辭職諸君迎譚延　回湘主政亦無不可此兩日最重要之情形也值此機會譚派勢力飛躍一若湘局樞紐操之湘鄉會議譚之回湘已不能免然反　和平贊成討伐者其勢力較湘鄉尤盛彼等不願趙氏下野宣言　　到底否則趙去省憲亦不能保彼等將無所附麗云云此又主戰方面之空氣也自陳劉赴湘鄉後使命重大或和或戰判於此行現聞湘鄉明知省方之决心已不似前日之强硬有命蔡鉅猷赴粤將蔡部改編兩旅歸省政府直轄经便和平了结之説此又湘人所樂聞者也 
　　趙之辭職前日確在準備中一面通電宣布一面咨請省議會另選惟有多人尼之因湘鄉尙有轉機也故電咨均未發出趙辭之最要原因一以譚派積極運動迎譚二以湘鄉軍官逕電粤孫請明令解决湘西問題故覺異常灰心惟今日湘鄉代表已歸述該方面和緩之意從此或不再辭亦未可知安化桃源兩路前線仍積極備戰賀唐兩旅長均親赴陣地視察指揮果蔡赴粤固無間題否回戰端仍不可免湘鄉方面本　視可以左右和戰左右湘局及見趙以進退力爭趙退湘局紊亂南北交乘軍官果有何益故又漸露遷就之意惟政治界之惡魔仍欲以和戰操縱湘局雙方播弄以各走極端爲得計是又湘局前途之隠憂未可即抱樂觀者也 
　　以後湘鄉之是否軟化當視宋魯歸否爲定宋魯本省政府之使者與湘鄉謝吴兩鎭守使接洽及抵湘鄉忽與謝吴結合而主和平外間遂有種種謡言謂宋魯一去不返現聞已有啓程返省之説可見湘鄉和緩非出無因蓋湘鄉果走極端宋魯實不能歸也因湘鄉與省方立異蔡軍不但可以緩兵且趁此機會散布謡言謂湘鄉主張迎譚省城由林議長支字維持秩序云云實則趙即辭職尙不乏擁護之人豈肯聽其高蹈湘鄉雖有隔閡亦未公然高標迎譚之旗幟也然而湘局之不寗至此極矣今後湘西之和戰趙之去留當可於最短時期取决恐未必盡如謡言所云也 
[湘西風雲之鄂訊]  
　　湘西戰事勃發現在雙方均在積極籌備無可避免據昨自長沙來漢某君所談衡陽寳慶均有不穏之勢因陳嘉祐秘密赴衡運動之結果謝使部下之某兩營業已宜布獨立軍事歸陳指揮陳自稱湘南討賊軍總司令其寳慶之吴部三營亦與陳聯成一片惟謝吴兩使刻仍避居湘鄉而省政府對於上項消息尙在極端否認然趙已調二十二團蔣鋤歐由耒開衡其事實固萬無可掩唐生智由常電省索餉現趙氏因餉無所出除壓令商會籌欵十五萬元外聞已密派唐某來漢向某外國銀行抵押借欵係以常寗某鉛礦作抵借額爲二百萬元但能否成功將來省議會聞之是否不發生反響均屬一種疑問至趙雖通電擁護中山並非趙之本願特借此以和緩擁譚派之急進而其心目中所希望者仍在吴蕭之能以實力援助故湘西事件發生即派鄒禮赴洛何某來鄂接洽一切聞吴使昨已密電蕭督謂趙如能取消自治决以重兵援湘其計劃係調十四師進駐鄂南乘機而動以胡念先部開赴鶴峯五峯攻湘西之後路而以王都慶部塡防荆沙寇旅接防嘉蒲此種軍略可謂周密但趙如果取消自治則其坍台更快蓋譚系之躍思逞久苦無名此則不啻授以口實也 
　　湘西蔡鉅猷通電討趙後趙恒惕即密派鄒禮赴洛向吴乞援又電蕭督請接濟械彈蕭亦密電洛吴請示據此間軍界所傳吴使已有電覆來鄂對於湘趙决定積極援助擬以中央第二旅胡念先部分扼公安五峯如陳渠珍表示助蔡一而另調第十四師之陳部增防蒲通等處進逼岳邊遥張聲勢其餉械則均由漢廠供給開拔費由鄂擔任三成餘由吴使籌畫蓋吴久欲以武力統一西南援粤援川均屬統一政略之一種獨以湘省橫阻於中不能貫澈兹湘趙以窮蹙投附故認爲絶好機會惟趙必取消自治乃可得吴之實力援助聞吴昨已派其顧問題李某赴湘與趙磋商條件矣 
　　旅漢湘人近以該省連年兵禍商民受害已深元氣尙未恢復此次趙蔡又因權利關係以致雙方發生意見調兵遣將各走極端衡寳近已實行接火若不設法謀和將來戰禍延長商民必受重大影響故擬日内招集該省旅漢同鄉在湖南會館開會通電旅京同鄉一致請求趙蔡兩方以大局爲懹化除成見停戰撤兵實行議和刻正凖備一切至能否徴得兩方同意尙難斷定 
[贛省增加教育費仍未解决]  
　　贛省教育界力爭增加經費以及省公署已將捲烟税别擬用途各情早見前報日昨省公署復將各教育機關呈請指定其他税收多種作爲教育專欵指令教育廳轉行知照除捲烟税一項仍如前指令外末謂所議增收烟酒公賣印契屠宰等項附税及徴收出口米榖教育特捐各節是否可行應候令行財政廳通盤籌畫並咨商烟酒事務局審愼酌度併案妥議呈復核辦云云是官廳方面對於增加教育經費之來源尙覺毫無把握而教育界則深知非切實力爭萬難逹到目的故由省教育會聯合各教育機關第二次向省議會請願請其迅速議决具體辦法並指定捲烟税爲教育專欵不得移作他用即日咨請省署施行復遵照前日議决辦法由推出代表分向各府議員切實疏通以期提交大會通過然省議員徐錦浪等曾提議主張由法律委員股規定徴收捲烟特税辦法大網咨請省署公佈施行以三分之一爲續修通志經费以三分之二爲教育經費俟通志告竣後此種税收完全劃爲教　育用途不得移作用是省議員表同情於教育界於此可見但省議會請願股對於各教育機關之第一次請願書審查結果謂此案審查結果僉以振興教育原屬當今要圖而妥籌的欵尤爲振興教育之先着捲烟一項本係奢侈品非一般人民日用必需之物所擬創辦捲烟營業特税按照値百抽二十税率徴收以充教育經費辦法蘇皖各省旣有先例吾贛自可仿行教育廳所定十二年度教育計畫如何新增經費若干應俟預算案咨送到會方能核定前項特税收入除儘先撥充预算内應增教育經費外如尙有餘應由本會議决發作地方别項公益之用所有本省捲烟全年銷數若干亟應咨請省署令飭教育廳先行調查以憑辦理一面另由本會法律股擬訂捲烟特税徴收章程續咨省署公佈施行至原書所请增收烟酒公賣印契屠宰等項附税及出口米榖特税本股再三討論多數意見認爲窒碍難行應毋庸議云 
[皖人擬組省憲籌備會]  
　　皖人呻吟於軍閥勢力之下久矣當湘漸起草省憲之際孫發緒睹人特由京奔回大開省憲籌備會議斯時省垣總商會尙未分裂商會長程鳴　曾邀集各界人士在總商會開一度之會議卒因軍閥專橫不易通過邇來中央政變一般熱心國事者皆以捨聯省自治不能救此危亡日昨國民救國大會蔡曉舟等提議仿照湘浙省憲之成規擬具進行計畫四大端由大會召集全體會員開會討論本月二十三日下午全體到會推張樹候爲主席報告開會宗旨即將蔡等提議進行四條提出請衆討論㈠主張由全省六十縣各推代表兩人常川駐省籌備省憲進行事宜㈡省憲起草擬敦請名流仿照天壇約法起草或照湘省嶽麓山起草省憲法辦法擇一名勝地點以襄盛舉㈢總投票决定省憲法應如何何分區辦理㈣實行省憲組織新省政府一切籌備云云到會諸人議論纷紜有謂應先組織省憲期成會有謂組織省憲籌備會者張曜宣云自應先設籌備會惟蔡君提議四項二三四三項現在尙談不到先就第一項討論不如就近請各縣旅省同鄉會各推二人如有同鄉會尙未成立者即請趧緊組織成立推舉代表黃水如請以设省憲籌備會并請各縣同鄉會推舉代表兩項付表决主席張樹候付表决全體起立贊成復决議國民救國大會係設立省教育會二層樓省憲籌備會亦附設省教育會内議畢散會次日即將致各縣旅省同鄉會之公函發出辦理極爲迅速皖人固極希望趁此機會成此大規模之省憲然皖省現在情勢與湘浙逈異恐非其時也 
 
 
 

Page 8

 
 
第一萬八千一百零九號;中華民國十二年 西曆一千九百二十三年七月二十七號
星期五 * *自由談 
[一知半解] [  朗若]  
　　美國每年死於肺病者平均有十五萬人 
歐洲有一百萬人中國有七十五萬人 
[世界博學家巴斯德傳（五）] [  韓]  
　　日内當有人向君提出一彼此均有極大關係之問題。鄙人兹特將所知者詳告。以便有所遵照。而决赞否也。予父業皮革。居阿勒拔。爲儒拉山中之一小城。母於去年五月逝世。有姊妹數人。依父而居。余家非富户。惟衣食無缺耳。統計余家不能過五萬佛郎。且予早已决計將余應襲之產分毫不取。讓予各姊妹。故予所有者惟康健之身體。及慈善之心。與大學中之位置耳。予兩所前卒業於師範學校。得博物學證書。十八月前曾得博士學位。予有拙作數種。曾投科學院。均蒙贊許。而最近投遞之拙著。尤蒙各院中會員推許。兹附上該院推許拙作之報告書。以便登閲。目前狀况。大槪如此。至於以後。則興味若能不全部變更。予當盡力於化學也。現在予專盡力研究科學。一俟小有聲名。當赴巴黎。皮猷先生屢囑予致力科學院。十年或十五年後。予或能入科學院。現在則非專心力學不可。蓋徒有其夢想而無事實爲助。終無補益耳。家父不日親詣斯德堡。向君面談姻事。予年二十七。十二月二十七日生。信發出後。得覆函。謂須俟數星期後方能正式答覆。巴斯德心至不寗。於其致校長夫人信中。即可想見。書曰。予甚慍瑪琍女士偏重初晤面時之感想。蓋以此種感想。祇能不利於我也。凡能博婦人歡心者。予皆無之。惟知我深者。咸甚愛我。旣而得覆函。許其直接函商本人。巴氏之書曰。予所求於君者。惟勿於太短時間内論定我之爲人。否則必有悮。若假以時日。方知此嚴而且怯。可以使君感不快之外表内。實有一顆誠摰愛君之心也。 
[無事忙] [  俞慕古]  
　　七手八脚的抽開桌屜。打開橱門。找他手裏所拿着應用的東西。 
　　没有人請教他去看診。他却坐着轎子。張起廣告式的燈籠。忙得轎夫四令脚。飛也似的在馬路上奔着。 
　　剛纔打罷撲克回來。又有朋友找他去逛游戲塲。連晚飯也趕不及喫。 
　　穿好這套衣服。覺得大不合時。調换一套。又不十分漂亮。一連换了好幾次。兩三個鐘頭過去了。衣服還没穿好。極汗倒出了一身。 
　　鄰家深夜燃放竹爆。他們睡夢裏猛聽得似乎槍砲聲音。直跳起來。呼男唤女的亂嚷。 
　　張媽李媽。我那隻八克拉的鑽戒。今天失掉了。你們可看見嗎。張媽李媽嚇得面如士色。門角落裏都找過。只是没有。伊仙手到襯衣袋裏一摸。呀誰替我藏在襯衣袋裏呢。 
[嚼蔗新錄] [  黃轉陶]  
　　孩子向母親討菓子吃。母親對孩子道。叫一聲娘就給你吃。孩子就連叫了幾聲娘。菓子便吃着了。有一天孩子看見個賣菓子的。他便連叫了幾聲娘。就要拿菓子吃。賣菓子的不讓他拿。孩子道。我叫了你娘。爲甚麽菓子不給我吃呢。 
　　某甲向衣袋裏摸一個銅元給瞎子乞丐。摸差了個雙角。子自已没有知道。抛到乞丐的籃裏。倒看見了。急忙要去搶還。那瞎子乞丐按住了那裏肯放手。某甲急道。我給你的是私板。用不通的。想换一個好的給你呢。 
[空之俗語] [  端戈]  
　　空心大老官大老官者。謂塲面闊綽之人也。空心者。言其人之場面雖闊綽。而囊底羞澀。室如懸罄。虚有其表也。我國今日。國庫空虚。專事借债以度日。掌其政者。大可以將斯語贈之。 
　　空手説白話言兩手空空。全憑一三寸之舌。懸河之口。以説人而不能成事實也。大選籌費。至今無着。保曹自己。不肯挖膘包。欲憑一二空電。壟斷議員。眞可謂空手説白話矣。 
　　挖空心思謂人之搜索枯腸。能想出或做出一恐前絶後之事也。保曹欲做總統。演出逼宫閙邸。拆電話。塞自來水管。 
[　在山泉水清，出山泉水濁] [  可南] 截車刼印諸怪劇。實爲中外所未聞。古今所未有也。亦可爲挖空心思矣。 
　　蜀葵花開來空好看蜀葵花爲一年生植物。高丈許。花單瓣而色艶。朝發暮謝。故謂其空好看也。我國地大民衆。爲世界冠。而財力難以維持。兵力不足以禦匪。與蜀葵花之空好看。有何以異。 
[新樂府] [  天虚我生]  
　　夜飲朝眠曲 
　　華鐙織射星芒芒。廻廊曲映玻璃光。鴛鴦卅六浮满塘。珠胸玉臂相輝煌。陽鳥抱羞避　鏡。侵曉琴邊指尖冷。翠摇扶入雖韓深。花外午雞啼不醒。 
　　公無出門 
　　公無出門門前道路生烟雲。嘷嘷餓虎方成羣。長房𠮟地使倒行。仙人足底牛雷霆。夜深月黑鬼鏡出。刮地罡風吹不滅。千金之子五十金。化作長弘土中血。 
社會小説 
[人間地獄（一二七）] [  婆婆生]  
　　第五十三回書痴金星壁满新詩逋客桐棺秋深蕭寺 
　　華雅風讀完了這首詩。忙問趙棲梧道。棲梧。這首詩。是你新著作嗎。趙棲梧其時。正因杯中已空。向桌上的酒壺内倒酒。聽雅凰問他。忙道。你問那一首。我這牆壁上東一首。東一首。並非全是我自已的著作。有時候瞧見了誰的著作。便隨手寫下來。有時候記起朋友從前的好句子。也亂寫上去。你這時問我連我也交代不出𤫩芸從旁插嘴對華稚凰姚嘯秋道。牆壁上這些字。大一半是他吃醉了以後。摇頭播腦。哼一陣。唱一陣。胡亂的寫一陣。你們没瞧見嗎。他有時候尋不到墨。他就所過我的胭脂。泡了水。用筆蘸了胡寫。牆上給他紅紅綠綠的。糟塌弄得不像樣子。搬場的時候。二房東一定要吃牢我們替他刷好牆頭。方纔放我們出門呢。他眞眞有些發痴呢。趙棲梧聽𤫩芸説着。儘管呆呆的瞧着他微笑。姚嘯秋道。那裏有胭脂水寫的。大抵那一首。必定更是他得意之作了。𤫩芸指着門邊掛手巾的那一塊牆上道。姚先生。你去瞧。那不是一片紅光嗎。嘯秋和稚凰見説。兩人全走過去瞧兩人俱是近觀眼搶着凑過去瞧稚凰氣力大些擠開了嘯秋。只見牆上　有幾行疏疏落落的紅字。寫着道。 
　　人人都道相思苦。儂不相思。也没相思侣。苦到孤懹無定所。看來還是相思愈。天若憐儂天應許。儂願相思。可有相思女。倘得相思恩賜與。相思到死無他語。蝶戀花十年自住風塵裏。儂最多情。儂最多情。願作唇泥不顧身。十年找遍風塵裏。没個情人。没個情人。潦倒凄凉過一生。 
　　采桑子 
　　華稚凰一句一句的念着。愈念愈高。廻過頭來問趙棲梧。道這兩闋小令不似你的筆墨。趙棲梧道。這兩闋是衡楊何一鴈的手筆。華雅凰道。是那匹馬孤軍。危城坐守的何海鳴嗎。趙棲梧道。正是他。姚嘯秋道咦。雄　的何郎。竟做得出這一筆香艶纏綿的小令來嗎趙棲梧道此其可貴處所以　得上用阿𤫩的燕支水。寫在我的墻壁上了。説罷又舉起手中的酒杯仰著　子乾了一杯趁勢又回到桌上也不用著兩隻指頭。拈了一塊白斬鷄。送進口中一嚼。爲下酒之品。華稚凰却没留神棲梧。只管向牆上去尋詩。陡的又瞧兩行大字。上面寫着。題目是白髮二字。詩云。 
　　不愁白髮只憂貧。貧不能醫白髮新。偶得寛聞對明鏡。漸知衰悴是今春。每因齒長先儕輩。將倚多金媚婦人。我欲此時便歸去。猶餘譚笑識陳遵。 
　　稚凰向來有一個脾氣。見有佳句。便要脱口高吟。這時候他讀到漸知衰悴是今春七個字。不覺又高聲朗誦起來。趙棲梧又趕過來道。這一首也不是我的。是儀徴陳大鐙的。稚凰道。好一個。漸知衰悴。趙棲梧道。不是這樣。也上不了我的牆。 
三言兩語[  奮]  
　　顧維鈞一上臺。把那些不喜歡他上臺的人。閙得烟霧瘴氣的。其實何苦呢。他連老祖訓同他娘的話都不聽。别的自然更不放在心上了。他有這樣的本事上臺。那有不算到將來退步的計策。不過下臺的時候。這二句寗波老調頭。「悔當初不該吃大土。到如今弄得走頭無路」。不曉得要唱不要唱。我們倒要洗耳恭聽的。 
 
 
 

Page 9

 
 
第一萬八千一百零九號;中華民國十二年 西曆一千九百二十三年七月二十七號
星期五 * *   
 
 

Page 10

 
 
第一萬八千一百零九號;中華民國十二年 西曆一千九百二十三年七月二十七號
星期五 * *國内要聞二 
[贛邊近狀與贛蔡病况]  
　　國聞通信社南昌通信云粤省北江戰事結束後沈鴻英部下軍官即退至贛州於前日抵省將取道九江以便返桂收合餘燼再圖恢復該軍官等約三十餘人寓於西大街各旅館即須出省惟聞方本仁部現駐紮於會昌一带至滇軍方面因調集東江應付陳炯明部故贛邊尙稱安謐未起驚惶云 
　　贛省今歲收穫甚豐農民大爲鼓舞惟近來天氣乍寒乍熱稍一不愼病即隨之而在北人以不服水土尤易致病蔡成勳於去年今日陳楊出走後奉令援贛嘗患吐瀉病纒綿多日刻又復病倒日前省議會因劃清善後討論會職權一案對於省署咨復認爲不满曾請蔡氏届時親自出席議會説明蔡亦因病未到聞日前蔡氏家眷往廬山蓮花洞避署由蔡弟用勳送去近以蔡氏抱恙已於日昨返省慰問 
[蕪湖近訊]  
　　皖南鎭守使王普二十五日接馬聯甲寗來電當召所部在鎭署開重要會議關防甚嚴王氏旋於下午四時乘利濟兵輪赴寗聞與馬聯甲協商防務 
　　蕪湖國民對日外交後援會自設檢查股辦事處以來對於檢查劣貨異常認眞乃日人屢次僑裝華人至日本商店購物故意與檢查員尋釁經崗警竭力排解故未釀成交涉詎料二十三日夜又有日本商店僱用之華人某甲與檢查員大起衝突日人出而干涉經交涉署嚴科長及檢查股委員畢仲翰等以日語與日本領事館警部長辯論後現已和平了事 
　　蕪湖對江之黃絲灘江壩係無和含等縣圩田之保障名分上九連下九連共有二百十六圩計田二十八萬數千畝於民國二年大水以後由華洋義賑會西人徐鴻藻等發起修築以工代賑自修築工竣後該縣逐年豐收咸謂此乃西人徐君之力詎本年霉雨兼旬山洪暴發該壩於二十日竟被衝坍三十餘丈田畝淹没甚多無爲縣先得此訊即會同各公團僱夫前往搶救一面將行駛無爲之小輪開往該處堵塞所幸天已放晴水勢漸退否則不堪設想矣 
　　蕪湖江口碼頭夫控案自省委周浩然來蕪查辦後業經鎭署李副官道署李科長縣署徐知事商會湯會長等出而調解所的裕中福中兩公司以及在三帮舊日公共營業之内者嗣後仍由三十二工頭合作事務所暫不裁撤俾免散漫無稽至於内部各事仍照鮑前鎭守使所訂章程辦理雙方均已承認大約即可和平解决 
　　蕪湖學生聯合會以姜案要犯倪道烺乘政變之際輦金入都運動撤銷通緝於二十四日開會討論全體一致反對除分電北京司法部總檢察廳抗爭緝兇外並通電六十縣各公團協力電爭如能偵獲道烺即行送交法庭懲辦 
　　安徽留日官費學生以省政府對於留學經費不能按期撥給在日本之生活極感困難特推舉馬寅壽等回國向省政府交涉馬君現已由滬抵蕪擬日内乘輪赴省謁省長教育廳要求指定的欵使此項留學經費獨立以免再發生困難不知能逹目的否 
　　皖南黟縣荒風潮刻已愈演愈烈新任知事許復到黟後意欲推翻鹽案羣情憤激全城商店於二十三日一律罷市黟縣旅蕪同鄉協進會接到電訊後當即召集同鄉開緊急會議討論對付方法除推代表赴省會同旅省同鄉謁吕省長要求將許撤任以平公憤外並電請各埠鄉一致力爭務逹去許目的 
[續誌徐州外人私運軍火案]  
　　徐州通信云此間迭獲外人私運軍火案均見前報其中索涉嫌疑犯多人足與上海之大軍火案遥相輝映兹將此案始末紀錄如左 
　　鎭平街義商飯店之情狀三四月間車站鎭平街曲姓地基建築西式房屋且有西人指揮監工及工竣後即在該屋開設飯店由義人米洛里及白司根呈請縣署警局立案官廳以商埠尙未成立無法保護批駁不准并限一星期出境米洛里親至警察局會楊局長以敬要求寛限三星期據楊局長向人云會談間意在疎通被彼拒絶并發作兩句米洛里始喪然而去及破獲私運軍火時已逾限數星期警局曾催過數次因其爲外國人不便十分强制記者曾與友人至該飯店吃飯每餐一元味尙適口飯時女主人（米洛里之妻年三十六歲）及女僕（羅馬人年二十八歲後知爲南海諾夫之女）相陪旁座女僕一臉橫肉望而知爲未受高等教育者女主人能英語華語亦佳應酬和婉詢其男主人何在彼云常不在家今往上海不久便歸所云即米洛里也該店佈置頗清潔整齊有客房十餘間兼供旅客住宿者 
　　破獲機關及解犯之經過一日某鄉董與一軍界人閒談謂因自衛欲購自來得槍經某某等數人介紹外國　店洋人（即米洛里）借某處閲看貨物洋人當持自來得槍二十架任其揀選每架索四百餘元并言雖大批槍彈亦有因價目未合故未成交軍界入將此事密告鎭署鎭使電督軍請示請法復電着協同警察往抄鎭署遵令往抄果於白根司地板下抄出手槍數支雜色子彈一大箱共千餘粒據飯店中僕人言前三日大批槍彈子運走尙有大批貨於三日後始到今正缺貨此案發後除看押一嫌疑人許某外同時在碭山縣查獲羅馬人南海諾夫并其私運之自來得手槍三架子彈八百餘粒於二十日又在碭山縣查獲麻面外國人私運之手槍十支麻面人在逃次日被獲南海諾夫及麻面外國人均住米洛里飯店内顯係同黨當南海諾夫在碭山縣被查出槍彈時由腰間取出手槍意欲行凶經兵士數人抱住將槍奪下猶被其掙扎摔倒數人據碭山駐兵言近來常有外國人同穿洋裝之中國人至各村莊游行其槍彈實供土匪無疑云 
　　米洛里等被押後之兇閙米洛里等自案發後警局派一巡官带巡士八人看管該犯等於飯店内米洛里屢欲硬行外出復由鎭署派一排長带兵士十人協同監視該犯一見軍士大怒用拳將某軍官擊倒數次又狂飲白蘭地兩瓶借醉持餐刀作勢亂刺人鎭署復派一繙繹馮某向彼等安慰頗受辱駡據該犯等與看管人云伊等到徐數月所賣槍彈爲數已不少 
　　主犯送領署疑犯將保釋米洛里等由鎭署及警局各派十人解省後已得省電擬將該犯等交各該領事懲辦至案内嫌疑人許某等即着鎭署發落此案主犯不能嚴辦嫌疑人更可未減聞許某現被押警局大約一保了之惟該外國飯店之財產不知如何辦当容探再誌 
[浙教育行政會暑期大會]  
　　二十六日上午九時浙江教育行政硏究會暑期大會開幕先由張教育廳長説蛤對於教育政見及應行諮詢各要點次由葉會長報告上届議决案執行情形遂討論審查員分組問題何炳松主張除原有各組外另添一特務組沈光烈主張中學師範兩組合併爲中師組衆贊成遂由主席指定鄭彤華等五人爲小學組審查員朱顯邦等十一人爲實業組審查員張行簡等七人爲中師組審查員吴汝楫等五人爲特務組審查員程宗裕等五人爲社會組審查員即將議事日程所列各案分配各組審查於十時五十分起開審查會兹錄各案標題如下付特務組審查者九件㈠變通派遣留學歐美學生辦法案㈡限制學假期案㈢關於學校衛生之設施宜急圖改進以增進學生教育員之健康案㈣設立省區教育參事會議案㈤小學校長應改行聘任制議案㈥縣視學應視察私塾分别取締案㈦組織縣教育基金勸募團案㈧各縣應一律籌設寒暑假國語傳習所案㈨各機關布告一律改用語體文案付中師組審查者六件㈠全國新學制課程標準委員會擬訂之中學課程網要草案應如何修正案㈡新制高級中學師範科應注重體育課程標準案㈢請專設體育指導員案㈣師範講習科補充辦法案㈤師範學校應設畢業生服務指導員案㈥請審查第一中校課程標準案付小學組審查者六件㈠農村教育應另行規劃案㈡小學添入農業教育議案㈢附屬小學校有提倡鄉村教育責任案㈣請審查新課程案擬定浙省暫行小學課程標準案㈤小學校添備書籍案㈥清查全省倉榖息欵移作公立小學校常年費案付社會組審查者二件㈠教育會應附設體育研究會案㈡通俗教育講演員應一律任用熟習國語人員案 
[蘇議員電阻王軍南下]  
　　直系備戰聲浪日高蘇浙形勢驟形嚴重王承斌移師駐蘇之説蘇人惴深懼捲入旋渦省議員張葆培等昨特致電王氏籲請息謀電云天津王省長鑒報載從將率二十三師駐蘇歽駭觀聽齊督保境安民引爲己任曾有他省一兵一卒不許侵入江蘇之宣言今突以客軍入境設有誤會誰爲戎首閩粤川人民蕩析離居宵祭巷哭黨系之爭識者痛心以累年軍民長官百計愛護之江蘇因從者移師南下牵入政渦惶懼滋甚敢祈顧念民碞兼及袍澤寢兹兵禍則江蘇之福皆從者之賜也江蘇省議會議員張葆培黃申錫閔瓛龔廷鶚謝同福候兆圭朱世瑾陳同倫周凱盛元音等宥 
[蘇議員詰問顧維鈞就職目的]  
　　果否爲維持國際地位抑爲何方籌欵 
　　蘇議會議員陳琛等致顧維鈞電云北京外交部顧少川先生鑒外長一席相持兩月終仍就職果爲維持國際地位人民或有諒解之時所懼者利用足下外交手腕爲活動財政地步以實施其武力統一政策蓋足下一就職將使克斯浦借欵金法郎案蘆鹽出口案次第成立今何時乎總統蒙塵閣員攝政外人視此等政府不啻嬰兒我非喪失國權及其利益彼焉肯給巨欵是直接以賣國之名歸足下間接即借足下之手以戕賊父母之邦之生命財產不幸言中後悔何追足下曾一省察否務祈答覆俾釋杞憂江蘇省議會議員陳琛黃申錫陳同倫張葆培周凱候侯兆圭龔廷鶚閔瓛等三十五人 
[杭州快信]  
　　聞昨日盧督辦在署對於時局開一度會議仍以保境安民爲主旨責職所在亦不許任何方面有所侵略 
　　盧督辦昨午前十時特招張省張到署會商在公 
　　一師慘劇案昨下午杭地審廳忽票傳新市塲雲飛車公司許正藩到廳由趙推事密訊一過在供單簽字畢論令退去 
　　高審廳昨令委邵貽榖充紹縣分庭登記審查員葛鏞充吴興分庭登記審查員田耀南充嘉興分庭登記審查員 
　　浙印花税處長陳景烈現定各種債券在浙行銷每張須貼印税一角自八月一日實行 
　　派赴莫干山保護外僑之保安總隊第一分隊長張炯業已率隊到山駐紮庚村又警備隊一區三營亦於前日開駐該山天池寺 
　　硤石振華針織廠呈請免捐現奉財廳核准暫予免捐已將該廠商標分令各統捐局遵辦 
　　江干閘口站扛駁夫及過塘行反對鐵路局带收貨物力金昨由車務處召各代表赴滬會議聞路局尙未允轉圜 
[南京快信]  
　　馬聯甲昨延日醫須籘診治已見愈擬今日晚車回蚌 
　　王承斌前擬來寗與齊督面商時局現聞保曹對大選决緩行王來寗説已打消 
　　海軍杜總司令前派參謀長許鳳藻赴揚謁兩准丁運使磋商截撥海餉項已商有頭緒昨許返寗復命 
　　院電齊督謂黨人盧璧臣張進修供密在長江各省圖謀起事希飭屬嚴加防範 
　　韓省長病漸見愈惟仍不能批閲公牘見客 
　　豫匪出入蕭碭等縣勢　甚熾齊督昨電河南張福來派兵會勦 
　　孫傳芳有日内由鄂來寗説 
　　蕪關督何炳麟昨來寗謁齊督及馬聯甲商要公 
　　交通部電津浦滬寗兩路局定八月四日在京會議國際運輸規則及公約望先期派員到京以便届時出席 
　　交通部電各路局新定乘車免費條例督軍省長因公乘車者槪行免收票價隨員僕役以十人爲限道尹縣知事曁其他人員因公乘車者須持有省署乘車證其僕從以二人爲限 
　　上海金壇句容等縣知事因恢復縣市鄕自治原任議員缺額過半數以上電省請示韓省長令俟補選足額後再行召集開會 
　　連日各縣繼續報解借漕現欵又有十餘萬嚴財廳長仍催各縣知事委員設法積極進行 
　　省署昨准内農兩部會咨擬在蘇省沿海各處創設模範自治農墾藉以安置歸國僑民 
　　省署昨委徐嘉清戴忠駿充本署參議蘇高等廳委吴與志充阜寗縣承審員 
　　齊督昨委正任東海縣知事段士璋充軍署諮議 
　　財廳委張以誠赴宜興縣會勘水災 
　　外交部來電美人步德恩到蘇游歷請通令保護 
　　平民都育促進會昨開第二次教師討諭會到六十餘人首由教務委員會主任陳鶴琴演講測騐之功用次各教師互相討諭種種教授方法因時間已晚留待下次討諭 
　　省警廳籌辦之南京乞丐收容所現已大致就緒經常費月一千五百元警廳月任一千元財廳月助五百元所址設芭斗山定十月内開辦 
　　省議員吴鴻璧等發起之殘廢院現擬加入仁壽工廠合辦已函齊督徴求同意 
　　各地航政分局均先後呈報成立 
　　江寗縣體育場通函各處訂八月三日在上海體育塲樓上開選舉大會 
地方通信 
[松江]  
　　劇賊當塲捉獲劇賊王振華嘉興人年祇二十餘歲去年冬間來松借居警署前沈渠所開之振華客棧内化名周元章冒充學生行止闊綽時來時往與該棧主漸生熟識乃以沈子過繼認爲親戚自後城内外竊案頻聞從未獲蓋其平日金鏡革履長服翩翩故人亦無有疑及之者以此賊膽益彰又於二十五日上午四點半鐘在秀野橋東緣電桿木猱升上屋潛入仲林時宅内正在竊取飾匣圖逃爲事主所見喊起家人當塲捉獲解交西二區轉解警所進城時猶身穿時式衣服鐵機緞鞋眞絲襪金手表極爲漂亮當在身畔搜出當票數纸預審之下據供警局對門萬振甫黃涵伯家兩次鉅竊皆其所爲所竊得之珠花一只當在上海三馬路某押店金器均銷在上海裘天寳細春皮袍等衣服則當在本地怡豐等典振華客棧沈雲渠係屬過房親詰以在松有無同黨則不肯説出警所派人至振華客棧搜查一過並無贓物乃將棧主沈雲渠带所一併拘留聽候解縣訊辦又函云警署前振華旅館内旅客周元章者於去年九月間借宿在彼迄已十月不時來往於上海嘉興間行動裝束非常闊绰人固不疑其爲梁上君子也詎前日因在西外二區境内史家村陳宅行竊被飯司當塲拿獲並在身畔搜獲尖刀一柄軟底鞋一雙旋即解送二區警局轉送總所研訊據供姓王名振華承認在松行竊警署下塘萬鎭甫黃涵伯家金珠洋元不諱警所得供後以振華旅館不應窩頓竊賊立即派警前往搜索計獲當票數十纸連同旅館主沈雲衢一併拿解訊押聽候併送縣署法究聞該賊善於泅水且能升木 
[蘇州]  
[常州]  
[鎭江]  
[揚州]  
[南通]  
[清江]  
[南京]  
[徐州]  
[嘉興]  
[杭州]  
來函 
[亞洲建業公司來函]  
[蘇州馬衡律師來函]  
 
 
 

Page 11

 
 
第一萬八千一百零九號;中華民國十二年 西曆一千九百二十三年七月二十七號
星期五 * *   
 
 

Page 12

 
 
第一萬八千一百零九號;中華民國十二年 西曆一千九百二十三年七月二十七號
星期五 * *   
 
 

Page 13

 
 
第一萬八千一百零九號;中華民國十二年 西曆一千九百二十三年七月二十七號
星期五 * *本埠新闻 
[褚輔成等致各國公使電]  
　　否認顧維鈞有外長資格 
　　國會移滬集會籌備委員曾於前日商定通電各國公使否認顧維鈞有外長資格前日業已發電照錄原文如下北京領袖公使符禮德閣下並轉各國駐京公使台鑒閱顧維鈞梗日就職通電不勝駭異查民國約法第二十四條大總統任免文武職員同條任命國務員須得國會之同意等語顧維鈞經黎大總統以外交總長提交國會徵求同意未經國會通過且對於署職命令始即不肯承認亦未就職業經黎大總統於六月十三日以明令與張閣全體閣員同時連帶准免本職旣無内閣外長何自産生依上理由顧維鈞自稱外交總表所發表之文書及代表中華民國締結一切條約槪不發生效力特此通告貴領袖公使請爲轉知各國駐京公使即賜轉各本國政府對於顧維鈞以私人資格冒稱中華民國政府外交總長之行爲槪予否認廹切陳詞惟希亮察中華民國國會議員褚輔成等三百七十三人同叩有 
[田桐闢顧維鈞之通電]  
　　中國外交家不應爲外人作宣傳家 
　　旅滬國會議員田桐昨通電闢顧維鈞梗日就職電其文如下 
　　人不自立莫或立之國不自亡莫或亡之共管干涉之說倡自外人外人有圖於我先爲此說以覘我國人意志之强弱我國人能自尊自立不懼不驚聽而不聞詭謀自破諺語所謂見怪不怪其怪自敗者此之謂也苟聞此說奔走相告則說之者愈盛聽之者愈駭於是國人心理以弱詭謀自售夫國力云者政府完善是其一端兵器精良又其一端民衆亦其一端地大又其一端物博又其一端人種優秀又其一端世界之所號稱强國者具有前二者之資格我國之所人不失爲强者具有後四者之資格前二者之資格可以短期日月驟而至後四者之資格非萬年以上有根底有鍜鍊之民族不克臻以後禦前有充裕周旋之能力歷久不疲我國人之足以自豪於世界者蓋多多矣何以一聞共昝之說不能忘之於懷爲善者竟日紧此說儆人爲惡者復日以此說駭人相習成風流浪楮墨逹如新聞記者明如國會議員亦爲此說所快碌豈非愚不可及若以國債浩繁必得共管干涉之結果然以中國之國力與二十五萬萬元相較乃滄海之一粟一次之國民捐償之而有餘如國民多慮去惡劣之舊局面成良好之新局面斯亦足已乃近閱顧維鈞就職梗電求榮安史不能自圓其說蔣觀雲先生已詞而闢之苟維鈞稍知文史早已退縊怀漏之前維鈞地位非民國之所授與者桐無責焉而不能不爲第三者告夫維鈞非自命爲外交家者何其就職通電曰覘國外之空氣則共管干涉之說時聞於耳内云云夫歐戰之結果歐洲物力之窮已暴露世界共管云乎哉知己知彼百戰百勝知己不知彼一勝一敗不知己復不知彼百戰百敗敗猶可說也以中國之人爲外人亡我之宣傳家不可說也以中國之自命爲外交家者爲外人亡我之宣傳家更不可說也下里之音不可以入清廟西崽之技烏可以作楝梁中國之羞莫此若也抑桐猶有進者數年以來國人認熟解洋語善著洋服憤食洋餐之人爲外交系如陸徵祥·顔惠慶·顧維鈞諸人皆其選也夫外交家者主觀的也非客觀的也外交家之所由來即愛國男兒精神之所勃露者也以上三者爲構成洋奴之要素不能謂爲構成外交家之要素摹倣外人之聲音笑貎仰其鼻息體貼入微者未有能知國家大事者洋奴之技西崽之才正與外交家相悖謬李合肥外交家也其於洋語洋服洋餐三者皆不諳其至荷蘭也以鷄骨抛擲於地旁若無人荷王效之滿座效之當時傳爲笑柄不知使臣以本國爲主體何用摹倣外人習氣此李合肥之所以千秋也日本伊藤博文·外交家也其於以上三者非所素習其前外務大臣藤高明日人所目爲英國通者其爲外交也無不根本失敗其現任總理大臣藤友三郎歐戰以來巴黎華盛頓諸會議皆執日本外交界之牛耳不似高明專聽外人之指麾此君出身海軍又非熟習以上三者北京交民巷各國使者所居之地國人慣稱爲外交團外交團者與北京政府交涉無役不勝昔問其人能熟解華語善着華服憤食華餐者尙有人否若畢士麥爲相有老婦與畢有舊以其子荐畢問兒有何長曰善外國語曰爾所欲者何曰外交官曰善外國語者宜作大旅館之西崽外交官則不必善操外國語也老婦語塞望記者議員諸公聞共管干涉之語聽而不聞舶來共管干涉之材料速置之字簍之中其不足爲政爭上便宜之引證品更不待問通俗之所謂外交家可目爲洋奴西意則立國之精神庶有轉機豈但不亡而已耶衆議院議員田桐叩徑 
[江蘇自治期成會致顧維鈞電]  
　　江蘇自治期成會昨致顧維鈞電云北京顧少川鑒前電諒早計逹公出處進退本係自身問題與人無涉然大局糜爛至此志士仁人又不忍晏然袖視坐聽大好河山分崩離析而不爲之挽救也現北庭僭名竊位非法攝政爲中外古今所未聞乃不意公於此時間出就外交自貶人格大失蘇人之望揆諸民碞可畏之義背道而馳望即解組南歸共謀國是藉圖晚蓋古語有曰渴不飲盜泉水𤍠不息惡木陰明逹爲此當能有見及此者倘曹家天下可成亦有功罪之判公其擇之江蘇自治期成會李鎧叩有 
[趙恒惕再致章太炎電]  
　　章太炎昨又接趙恒惕電云章太炎先生鑒接誦梗電且悉我公關懷湘事維持省憲隆情盛誼無任感銘蔡鉅猷稱兵抗命飭兵討伐經省議會同意以湘軍平湘亂固當唯力是視如有别具野心意存侵略者湘入尤視爲公敵悉率敝賦以待尊示大義凛然敢不加勉仍乞主張公道力爲疏解俾靖禍亂而飭紀綱至禱趙恒惕叩敬 
[國際律師協會代表消息]  
　　何世楨兼任蘇州律師公會代表 
　　國際律師協會訂定於本年八月十號在菲島馬尼拉地方開會遠東各國律師公會紛紛推舉代表會集滬江搭輪放洋參與會議等情迭誌前報茲悉參與國際律師協會之長沙律師公會代表貝允昕於前日抵滬下榻於南京路大東旅社昨日午後貝君至白克路脩德里晋謁張一鵬氏有所接洽又江蘇吳縣律師公會現已由評議員議决委託上海律師公會會員何世楨出席昨日何代表接該公會來函云敬啓者本届菲律濱召集國際律師協會各省律師公會應各推舉代表出席比聞上海公會推定執事爲代表本會深慶得人茲經公决推請先生兼任爲本會代表前赴該會出席是幸附呈本會報告書一册藉供參考所有會議情形尙祈示知爲盼云云又上海律師公會致何君函云逕啓者國際律師協會於本年八月十日在菲律濱馬尼拉開會本會理應推舉代表列席夙仰貴會員畢業美洲法學西文超軼儕輩自當借重一行茲特委派貴會員代表前往該會出席即希查照如期蒞會無任感企云云上海律師公會會長張一鵬柬邀參與國際律師協會之各省律師公會代表貝允昕·陳應榮·沈爾喬·何世楨等於前晚七時許假座一枝香設席歡迎并邀本會評幹各執員陪宴直至九時許賓主盡歡而散 
[總稅務司電復金融界]  
　　金融公債不能補行抽簽 
　　前日本埠總商會·銀行公會錢業公會·爲公債問題曾公電北京代理總稅務司維持昨已接到復電其文公總商會·銀行公會·錢業公會鑒馬電悉代逹總稅務司矣至業已愆期之金融公債第五次還本目下因無可撥之欵未能補行抽簽殊以爲憾包羅 
[王克敏電告呈辭財表]  
　　王克敏自北京來電云前以京師現狀亟待維持當局敦迫促就財長正在考慮間各地股東函電力阻行務總會又推代表勸勿就任敏旣在職自當以荷承爲重業於本日呈辭希轉逹當地股東釋念克敏敬 
[西報紀黎黃陂無南下確訊]  
　　字林報云連日外間盛傳黎元洪已啓程南下將稅駕於哈同花園云云昨日字林報代表往謁哈同氏據稱黎將稅駕其園之說完全不確此說毫無根據渠不知黎將來滬亦無人前來爲黎商借其園又據温宗堯稱此說絕對不確余頃由北京回滬在津時曾謁黎黎切言不俗來滬因滬人士甚反對之而大孫黨尤甚也又黎之工表寓一品香者昨晨雖接見他客但報館中人往謁則託病不見據各方面消息觀之黎來滬之說顯無根據也 
[温世珍宣傳齊督對時局態度]  
　　字林報云南京交涉員温世珍近辦理臨案出力頗著聲望温於昨日抵滬述及江浙聯防事謂齊督極願贊成此議惟滬何使及浙盧督之意見則未便代白齊督之目的乃在維持省内之法紀治安以免人民枉受荼毒齊督深知維持蘇省治安之重要蓋以此舉關係中外利益至爲鉅大若非他方面出兵攻之齊决不舉兵云 
[總商會明日開民治委員會]  
　　上海總商會之民治委員會定明日開會昨發通知如下逕啓者民治委員會成立以後迭經討論第一步進行方法僉謂近年來政局紊亂愈趨愈下俱由國家公帑任意濫支不循軌道所致是以欲杜亂源非從整理財政入手不可而整理又分治標治本兩策治標在阻止任何一切借欵治本在確立一有一系統之計畫俾坐言可以起行茲事千端萬緒急須從長籌議茲訂於本月二十八日（星期六）下午二時開第四次民治委員會將此項問題提出付議務祈台駕凖時惠臨爲苟專泐即頌日社上海總商會啓七月二十六日 
[關於之國會昨訊]  
　　議員續到代表推定 
　　昨日到滬之議員計有覃濤公·周兆沅·張則川·楊時傑·鄒樹聲·鄒維新·王紹鏊等十七人據云在京議員以洛吳已决移國會歲費充作軍費日來佈置甚忙故均將相率離京就鄂籍言兩院共三十六人現除胡左舜·張伯烈·駱繼漢等八九人因特殊情形外其餘均已决定南下云 
　　國會議員由各省區推定代表負責辦事推定之省分已迭誌前報昨日又有三省報告推定貴州黃祿員·直隸康問曇·甘肅張宸樞云 
　　國會議員通訊處昨得天津快信謂二十四日京津兩處南下議員有王紹鏊等三十餘人北京出席費無着已宣告不發云 
[徽寗同鄕會促議員南下電]  
　　徽寗旅滬同鄕會昨電促北京徽寗二屬議員南下其文如左 
　　北京汪建剛·胡璧·王迪成·吳日法先生並轉留京同鄕議員鑒巨奸竊國政潮軒騰青史玷污友邦貽笑而軍閥陰謀復層出不已凡所欲爲假手於國會利誘威逼務底於成吾民洞燭其奸乃一致主張請兩院議員脫離政治混濁之地集會南中努力制憲定國家萬年之基樹百世不朽之業風聲所播薄海同心幸兩院議員多明大義聯袂偕來曷勝慶幸獨諸公留戀京華姗姗未至用意何在難測高深務望勿昧良知毅然南下凡屬鄕人當無不相迎道左倘再徘徊觀望曖昧不明恐鄕人雖愛諸公亦不能爲諸公恕矣審時度勢惟諸君子圖之寗旅滬同鄕會宥 
[歡讌克蘭博士]  
　　大晚報云美國名著作家克蘭博士今日正午由扶輪俱樂部欵宴於禮查旅館博士即席演說商人之勃興言多詼諧聽者時作閧堂大笑博士言古時商人所處地位頗低今則　異於前拯救及改造世界惟商人力能無之博士又言中國大局俶擾拯救之責厥在國内之商民若商民能督責政府裁兵築路及將百分之九十用於軍餉之入稅移興敎育則不難化亂爲治云云本埠出版社若干家將於明午欵宴博士於大東旅館環球中國學生會亦在主人之列星期六日正午博士將受女青年會之欵待並定星期一日乘加后號輪船離滬 
[總商會請撤銷航政局]  
　　蘇省航政局之設各方反對甚多茲悉總商會亦有電致省請予撤銷是項機關其文云省長鈞鑒蘇省航政局之創設發端於省議員朱翼雲等連署之一函而總局局長于殖即由該議員等具函推薦則此事之動機如何已屬不難推測原函謂航商楊長標等迭向請願創設保航機關以除積弊而資保護其所謂積弊者即指河快埠頭等種種擾害而言此原係地方官應行禁革之事航政局定章第五條着眼之地亦祇有轉陳該地方官廳核辦一語是所謂保護原不過空文承轉交通部旣有航業公會章程之頒布儘可由航商遵章各自組織公會將航業上所受種種擾害情形禀請地方官隨時核辦何必於航業公會及地官廳兩者之間另設一駢枝機關使其無事坐食徒令航商增一額外負擔十羊九牧先哲所戒而當國民生計垂盡之時尤官以培養元氣固結人心爲先務萬不宜襲暮四朝三之術行巧取豪奪之計此義在他人或未之前聞公服膺典籍從政青年對於本會逆耳之言當能諒其語出全誠絕非矯飾况此次航政局自籌備設置以來如蘇州總商會·上海縣商會·以及吳常各縣紳董均已詳陳利害電懇駁阻未及旬日反對之聲四起而淞滬駁船公所浦東船廠公所同時函致本會轉請收回成命是民意如何已可槪見昔以一部份航商之請願而設置今以大多數航商之反對而撤銷尤足見當局舉措一秉大公絕無因以爲利之心在公仍不失爲日月之更而允符於古人從善如流之義用特據情轉逹鈞聽至祈體察輿情將航政局迅賜撤銷實爲公便上海總商會叩有 
[航業要訊]  
　　日本山下汽船會社現在吾國青島亦已開闢航路所派之輪均爲有定期之商船航線係走中國山東從膠州灣海而而往東洋之横濱該路之商輪東鄕丸註册噸爲四千噸本月二十號由青島裝得大宗羊毛並中國牛三百四十隻運至日本者詎行抵朝鮮之小黑島海面因天時發生大霧致該輪駕駛已失方向乃開入礁石中船底觸礁立刻洞穿其時經船長發訊乞救一時該處無輪及至大阪公司之亭寳丸得悉駛往援救時見船身業已下沉船員等已在最急之際幸由亭寳丸援登本輪然旅客已多溺斃矣聞船中共有五十人左右内有中國牛商十一名今查檢人數已有多人不見此船由日本保險公司擔保十五萬元刻船身已完全沉没矣 
　　提督公司之愛爾里奇號昨自西雅圖來來滬裝到大宗美國木材七萬二千八百十三根計有二百七十萬二千四百四十五尺刻在起運中又有威廉聘號由紐約來申兩星期内可以進口載來中國貨有油五萬四千箱貨件八千二百噸其中七千噸轉往青島七百噸卸於上海 
　　大英公司之麥西第尼亞號由倫敦來華船中載有六月二十二日以前之英國寄華郵件並大宗生銀條來申 
　　昨日來電該輪刻收到香港至遲於一號進口云 
　　藍烟囱輪船公司之由中國至北歐洲大陸班内之商輪刻下於赴歐洲取道小呂宋航路時今皆兼灣斐律濱之西比埠及伊羅伊羅兩埠也 
　　贡商藍烟囱公司現又接得總行電訊　有八月一日由滬第一次赴英之沙北廷號甲級船其由上海往波賽之頭等室價原定爲八十七鎊者今令減短五鎊即於八月一號之出口輪爲始云 
　　近來日本棉紗之運入中國者計從七月十一號至二十日止此一旬内之輸入者計有五千六百零九件較七月一日至十日已增加一千六百七十九件半茲特分記如下（一）上海五四七件（二）天津四四二件（三）烟台牛莊二八件（四）青島三九七件（五）大連一二六件半（六）安東一八四件半（七）漢口一一五件（八）其餘各港六三二件半（十）小呂宋一八二件半（十一）印度一五七七件半（十二）其餘諸國四三六件云 
　　華商葉德和厲美昌陳成傑王岩郎林洪奎吳振興及林境進等二十餘名均以浙籍居多各帶充厚之基本金請得赴歐護照紛紛至法國巴黎等地絕營中國之絲綢顧繡等營業云 
　　茲聞美當道對行駛中美間之太平洋輪將禁止中國肉類之輸入其原因恐有腐敗不潔者混入故特嚴行取締也 
[商總聯會外交委員會常會紀]  
　　上海各路商界總聯合會（美倫里）前晚召集外交委員常會錢龍章主席議决各案如下㈠販米奸商徐某·潘某現雖暫時歛跡難保其不復萌復態本會除直接警告外再函請食糧公會澈底調查宣布眞相㈡南貨業進劣貨最多如海參·開洋·干貝等大半係劣貨本會當逐一調查宣布俾愛國諸君對於南貨食品知所去取㈢某南貨號經理近承銷大批味之素本會應請該路商聯會就近調查㈣往來上海常熟間小輪因水漲停班後該地承銷劣貨之奸商竟備民船來上海駁運本會除派員嚴查證據外再函請常熟市民大會學生會等羣起注意末由主席報告各處來函畢散會 
　　附該會致糖業點春堂等各業公函云敬啓者此次商民自動抵制劣貨不三月而彼方已感痛苦如能堅持到底則不難貫澈主張乃近據敝會調查員報告海味糖業等仍有故態復萌之傳說是否事實局外人未敢懸揣惟旣有此嫌疑應有明白表示以釋羣疑相應函請貴處嚴密調查以明眞相倘不幸而已成事實務希曉以信義俾知食言自肥非商人正當謀利之道應使設法退還或扣留議罰較之被局外人查實宣揚似覺易於措置貴處爲該業總機關而先生等又係此中領袖環顧局勢當知所以順應此潮流也云云 
[市民大會評議會紀]  
　　張志和報告被屈經過 
　　本月二十五日午後八時市民大會開第五次評議會并歡迎星加坡南洋學校校長張志和被屈回國評議長主席由張君報告被屈情形略謂鄙人此時得以回國全賴國内諸同胞援助函電紛馳日必多起不但個人五中銘感即海外諸同胞亦極爲欽佩鄙人今敢表極懇摯之謝意至於此事詳情鄙人曾有兩次乞援書上諸國内各報諸君諒已知之無待贅述惟鄙人在獄時得一極可喜可感并一極可恨可痛之事於相反之感觸中即使鄙人得一極大之敎訓以身受之敎訓告諸國内同胞可使喚起羣衆良心此敎訓之事實如何即我國星加坡之總領事與一小學生之比較當我初被逮時校董等得訊即趕至總領事處求救總領事答言極爲滿意謂伊能擔保志和之身完全無缺不料以後即拒而不見校董等見獄事日急呼援無門每日坌息奔走總領事處哀求一見均遭拒絕有一日不得已闖至領事所住樓下尙聞領事大聲呼叱下人之聲始終不肯一見及至國内救電紛至不免有所詰責遂致老羞成怒大言對人謂偏要來責偏不去救此爲事後校董等告諸鄙人者諸君試想我國在外之官吏如此國又安得不弱寗非可恨可痛之甚其可喜可感者即爲敝校一小學生名洪水材年事雖幼其愛國愛師之心則較之成人有過無不及在鄙人第一日被拘後即涕泣不肯回家偕同火君成禮奔走各校董及紳商之間日不停趾每日送飯擔水一日三至獄中看視來見鄙人囚服垢面必相對痛器即獄中兇悍之老犯亦爲感化同聲悲愴及至第二次出獄已因勞生疾然尙扶痛來送此非可喜可感之事鄙人對此即覺我國腐敗之官僚雖足亡國有餘而我國未來之民氣已表示蓬勃之氣反弱爲强救國雪恥當於新青年中求之諸君聆之常亦同喜至鄙人返國後因此當更盡力於敎育事業云云報告畢主席及正副幹事長各致歡迎詞即用茶點散會 
[日商請願代表今日返日]  
　　日本商會聯合會爲請願該國政府制止華人排日事推代表米里紋吉氏返日請願茲悉氏定於今日乘長崎丸赴日將先與返日之滬商業會議所正會長田邊輝雄氏作一度之商榷然後再赴東京向日政府請願請願後尙欲赴京都大阪各處商業會議所答謝來滬赴會各代表之𤍠心并商榷督促日政府實行議决之善後云 
[縣議會談話會紀]  
　　上海縣議事會昨日（二十六）下午二時在也是園湛華堂開第三次談話會議長莫錫綸主席報告本會接到沈知事公函一件内開查參事員計額七人現在祇有唐君詠茗·周君采臣·潘君伯賢·葉君惠鈞四人尙缺三人自應由候補參事員依次遞補足額相應函請貴議長查照將候補參事員應行遞補者三人開畢見示以便通知等語當由議長查卷計候補參事員爲趙履信·楊鴻藻·曹驤三人應即備函知會縣知事補人參事員次 
 
 
 

Page 14

 
 
第一萬八千一百零九號;中華民國十二年 西曆一千九百二十三年七月二十七號
星期五 * *議正式開會日期公决至遲在九月内並討論會所問題公决即在也是園内先行佈置一切並公推莫議長即日到縣公署請沈知事檢出停辦時之縣議會鈐記及各項卷宗交還縣議會以便着手進行云 
[怡生輪軋碎豆餅駁船]  
　　風浪大作貨物盡濕 
　　日昨上午南市荳市街仁成立行代怡春號雇某駁船運裝沙河豆餅五百片由順太棧出貨駁運至董家渡金長利沙船交卸詎該船正在受儎之障有怡和公司之怡生輪停泊河筒其時風浪大作該駁船立被怡生輪軋碎貨物盡遭水濕幸在白晝由鄰舟帮同救援故舟子無恙聞該貨曾向南市益興分公司保有水險失事後由分司派泡立生等公正人往查屬實照章賠償惟船壳未曾保險舟人儗要求怡和公司賠償損失云 
[肉業罷市風潮漸趨解决]  
　　華界猪肉業因反對包稅同盟停業昨爲第六日業經該同業籲求縣商會代電省署請求撤懲並推代表赴省請願在案茲悉猪肉業同人昨接赴寗代表快郵函稱財政廳自接商會電呈後以滬埠同業罷市多日若官商久持影響匪細嚴廳長已於今日（二十六）午後晋謁韓省長請即令飭金委撤銷包稅以平衆憤聞韓省長已將金委傳至省署面飭速籌解决辦法云觀此則解决之期當亦不遠云 
[滬杭路脚夫收費糾葛之續聞]  
　　滬杭甬鐵路閘口車站之外脚夫因各轉運公司裝卸費拖欠不清羣起反對集議罷工已於本月二十三日起停止裝貨並要求路局收取運費時附收裝卸費及加價等情已誌本報茲悉昨日（二十六）閘口車站各脚夫仍然停工而路局與公司方面亦無解决辦法故昨日閙口站仍無貨物運滬惟南星橋仍照常裝運現聞各轉運公司請求杭州總商會轉函滬杭甬鐵路局長磋商解决辦法大致以在鐵路範圍内裝卸費准歸路局收取運費時附收其在鐵路以外或船至車站搬運等費仍歸轉運公司算給而各脚夫要求加價一層亦請路局商酌辦理昨聞路局車務處派員至閘站會同站長邀同各公司及脚夫雙方磋商和平辦法大約不日即可解决矣 
[美船政院與日滿鐵會社訴訟]  
　　原告要求賠償損失十萬元 
　　中國通訊社云去年三月十二日日本滿鐵會社榊丸與美國船政院之印士德賽拉號船在淞滬間衝突一節雖已提起訴訟法庭審理數次然至今尙未判决現美船政院所請之律師爲本埠村上岡本兩人被告滿鐵會社所請之律師爲菊池·矢野兩人聞美國船政院現要求滿鐵會社賠償損失十萬元云 
[美政府送還檀香山華僑]  
　　昨據美領事署消息謂美國屬地檀香山（即夏威夷羣島）近有華僑粤人十五人未帶護照乘輪登岸美政府因其違反移民條例特諭令不准登岸并設法遣送來滬現聞全部華僑十五人約於八月二日抵滬 
[美按署審訊凱雷紀]  
　　字林報云私販軍火案之凱雷氏昨日午後由下級法庭裁判官魯登氏開審集於法庭内外冀一覩凱雷氏者爲數甚衆但以按使羅平傑氏方在法庭審訊蓬路毆擊案故魯登氏假警長室開庭得入者寥寥無幾凱雷氏面色灰白似甚畏𤍠由法庭官吏予以一椅凱曾與其代表律師樊克令氏及費森氏握手美政府方面則由檢事胡薩氏律師費理惇氏郝爾柯氏代表胡薩氏謂被告至少須具美金五千元保釋樊氏起稱同案之被告三人二人均以美金五百元保釋何以凱雷氏須多至五千元凱氏於華員釋出之後即自行投案適於途中遇警長遂就逮此非希圖逃避法官之案胡薩氏答稱當道緝捕凱雷氏已歷數星期之久用欵數百元被告因不能再受前所得某方面之保護乃始就逮若押欵太輕則恐美當道復陷於困難中而不復能拘獲之矣樊氏謂余敢决凱氏乃自行投到凱氏非精壯者年已六十有一且已失其兩腿若精壯者能以五百元保釋凱氏何獨不能乎胡薩氏謂凱氏投到非出本意至其他被告殊易拘獲其一且有嬰兒三人於是裁判官遂判被告具欵美金五千元保釋樊氏謂凱氏無力籌之裁判官謂旣無力具欵可收禁擇期開審 
[大批俄僑赴美]  
　　昨日又有留滬避難之白俄軍民五十六人呈准美領事簽給護照往美營生現聞八月五日以後尙有大批俄僑將分日搭船渡美其總數約有千人云 
[市農會第二次籌備會紀]  
　　上海紳商張笙香·奚賡虞·沈桐叔·朱燮臣·潘旭昇等組織上海市農會昨晚在水社閣籌備處開第二次籌備會議定於陰曆本月十六日午後二時假羣學會開成立會茲將該會呈上海縣公署原文照錄如下 
　　爲組織農會定期成立呈請派員監視選舉事竊公民等鑒於農會之組設所以謀農事之改良發展部章早已頒行敦促人民急起組織法至善也查上海一市地狹人稠市廛多於農地而市民日食各品全恃附近農民所出若不研究改良種植力籌發展民食不足固有城虞况按諸今昔情形已覺價昂物少供不應求隠患日深公民等用是集合同志遵照部章組織上海市農會爲研究農事改良之所暫設籌備處於小南門外水神閣徵求會員籌備就緒擬於陽曆七月二十九日下午二時假座小南門外羣學會地方開成立大會選舉職員分任會務爲此呈請派員届時到會監視投票開票以遵定章實爲公便再此次選舉係初次辦理所有會員名册等件須俟職員選定後一併呈請鈞署鑒核中請備案發圖章云云 
[敎育局定期開會]  
　　討論滬海道屬勸學所聯合　　宜 
　　上海縣敎育局局長李家　昨致滬海道屬十二縣敎育局通告云敬啓者滬海道屬勸學所聯合會於民國九年三月成立按照第五條之規定本月應開常會惟各縣勸學所已奉省令改組敎育局本會應否繼續及修改會章均須徵求大多數之同意並訂於月之三十一日上午十時至下午三時開會討論一切並備午餐會址在尙文路上海敎育局務祈撥冗蒞會或派代表出席爲荷 
[清華留美學生將來滬集合]  
　　北京清華學校學生本年度保送赴美留學者計有百餘人定於八月十七號乘傑克遜總統號船赴美茲悉該校學生將於十日左右來滬齊集本埠寰球學生會·青年會等團體將於該團放洋前二三日假座新閘路南園舉行一歡送會以壯行色云 
[敎育局介紹女師範生當敎員]  
　　上海敎育局昨通告女學校云逕啓者案奉縣公署第五六九號訓令内開案奉江蘇敎育廳第一五一八號訓令内開案准北京女子師範學校函開案查師範生畢業向有服務地方之規定我國女學程度幼穉曾受高等敎育者尤屬寥寥本校本年暑假應有六班舉行畢業茲特將各班姓名籍貫曁所能任敎授科目彙齊列單備函送上擬請貴廳通令所轄各校查照單開各科如暑假後需用何項師資務望先期函知本校以便代爲延聘除分行外相應函逹請煩查照施行并希見復爲荷等因並附單到廳准此除分行外合將原單抄發令仰該知事轉飭所屬各女校查照此令等因並發抄單二紙到署奉此合行抄單令仰該局長轉致各女校查照此令等因並發抄單二紙奉此除分行外相應函逹即希查照如須延聘敎員望至本届查閱抄單以便酌定云云 
[調查正則女學之報告]  
　　校長欠債欺騙一斑 
　　上海第一學區敎育委員賈豐芸前據縣敎育局公函屬調查有人報告正則女學欺騙情形賈委員當即前往調查茲將其報告紀錄如下逕啓者昨接公函第二三號内開據俞君寄帆·及桑君·蔡君等報告以　縣西街私立正則女校校長金時傑借學欺騙劣跡多端請爲查辦取締等情並由桑君具函到局查該校長如果借學校之名行欺詐之實亟應取締以除敎育障碍爲特函請察照即希澈查見復以憑核辦原函附閱仍繳等因據此豐芸即於下午四時前往調果適金時傑不在校中晤敎員蔡佩文女士·二房東桑志城·債主王忠珊·學生金根發等聆其報告參以證明悉金時傑辦學情形實多謬點除錄送調查報告外另有桑君筆錄正則女校招生紙一併附上請即察核再正在具函報告間適金時傑來晤當即告以調查所得之情狀時傑謂此係完全被誣又告以如須續辦此校須請人到局保證爾辦學决不有欺騙之舉動方克有效否則惟請局嚴行干涉而已時傑應允而去合將遷查情形具報其究應如何辦理之處即候裁奪此致上海縣敎育局局長李附録調查報告㈠「學校情形」正則女學校設在縣基路鄰賢坊四弄敎室二間敎員室一間辦事應接室一間係向房東桑志誠租用其辦事應接室即設於與二房東八角之客堂敎室内桌椅黑板等均適用㈡「女敎員蔡佩文報告」佩文言本校於今年正月開辦金時傑延余擔任敎員每星期授課十三時至十八時言明每月俸金十五元另由校中供膳丈夫張銘古亦荷延爲敎員每星期授課九時言明俸金十五元詎料接手以後五個月中僅付吾夫婦俸金十元並言明每月俸金每人以四元爲度盡食所言實已受其欺騙且開學時曾假吾夫婦銀四百元作爲開辦之用有補寫之借據爲証現在尙未歸還暑假前有學生八十四人共收學費二百八十二元報告費若干元每月開支约需一百元現定七月初十日開學來學者已交報名費二十七元校中另有林敎員啓賢被欠修金十元趙女敎員被欠修金二十五元李敎員被欠修金十餘元㈢「二房東桑志誠報告」志誠言將餘星二間又一小間租給金時傑辦理止則女學（另有客堂公用）租金每月三十元結至六月十一日止共欠十八元一角二分四月二十七日知照時傑於暑假後搬遷已承認應允詎料旋即延宕現仍續招學生收取報名費似此情形顯然將騙資而去故報告敎育局請爲查明取締附呈筆錄請詳加察核可知時傑之行動余並無一句謊言也㈣「學生金根發報告」根發言曾付金時傑夜課修金一元五角但並未受得功課吾妹金三梅在本校讀書暑假時被時傑借去銀八元迄未歸還王彩琴亦被借二十元㈤「女敎員蔡佩文第二次報告」學生曹淑軒被時傑借去銀十五元今日曾來校索取㈥「同興泰印刷店王惠珊報告」敝店被時傑拖欠印刷招生紙費二十二元迄今未清總核以上情形金時傑向各人拖欠欵項殊難認爲正當至租設校舍已允桑志誠二房東遷移何得於招生紙上仍用校址城内舊縣基路鄰賢坊内字樣招生紙附呈可以證明 
[同濟學校請領屍體解剖辦法]  
　　淞滬警察廳茲准同濟醫學校函開敝校醫科學生實習解剖應需屍體前經　照部頒解剖條例擬訂實習解剖章程呈奉敎育部核准飭知上　管轄監獄官廳查照辦理近復江蘇第二監獄曁上海審檢兩廳協商訂定交付屍體解剖規約各在案茲查規約第二條監獄凡遇罪犯屍體無家屬收領者得通知大學領取執行解剖又第四條大學接到通知後應即備具正印文派員向監獄請領監獄即將屍體連同憑照一併交付第凡屍體交領後所有經過之處該大學自當聲明相應函逹貴廳察照並請轉知所屬警區將來如有領取屍體經過時執有監獄憑照可查者即予放行勿稍誤會爲荷等因准此除分行外昨由徐廳長已飭各警察區所一體查照矣 
[稅務處准夏布派司展限一年]  
　　非出洋者不得援例 
　　稅務處近將在本埠存儲待運出洋領有派司之夏布准展限一年茲錄其咨行財農等部之原文如下 
　　　咨行事前據上海總商會快郵代電稱潮州夏布每年運銷朝鮮者甚巨因該處市面疲敝銷路停頓積存在中者有數千件之多據該帮商人來會請求代爲呈請將此項夏布派司准予展期一年以恤商艱等語應請迅賜核准轉飭江海關遵照辦理等情當經本處以所請如通融照准究竟有無窒碍令行代表總稅務司包羅轉令江海關稅務司查明妥議具復去後茲據代理總稅務司呈復稱奉令當經令飭江海關稅務司遵照查議呈復茲據呈復稱查夏布一項本口商人存儲未運出口者爲數甚多一爲領有派司尙未滿限者一爲領有派司已經滿限者據販運夏布之商帮派代表來關陳述意見不但欲將未滿限之派司展限一年並欲請將已滿限之派司作爲有效惟若准如所請本關即須損失稅銀但按本口存儲夏布如此之多似商人請求亦在情理之中以稅務司之意凡未滿限及已滿限之派司如果通融均自滿限之日起展限一年似屬尙無窒碍如奉核准擬即繕發布告俾衆週知現將此項布告擬就呈候鑒核等情代理總稅務司復查所呈各節似尙可行除將原呈并佈告底稿附送外理合備文復請核示以便轉令遵行等情并附件前來本處查此案旣據代理總稅務司呈復前情所有該口存儲待運出洋之夏布領有派司無論已經滿限及未經滿限者均暫准通融自滿限之日起再予展限一年以示體恤一俟該夏布暢銷仍當按照向來辦法以一年爲期報運出洋不得再請展限惟此項融辦法係專指該項夏布確係出口運往外洋者而言其僅係轉口並非出洋者不得援照辦理除分行外相應咨行貴部查照轉知該總商會遵照可也此咨 
[吳淞將設無線電話]  
　　北京政府現擬在吳淞秦皇島芝罘三處設立軍事無線電話據傳四年度即將興工建築云 
[上南縣道墊欵呈請備案]  
　　上南長途汽車公司曾與上南交通局訂立合同由該公司向該局租借縣道墊欵修築行駛汽車其周家渡至周浦一叚今春業已告成昨該公司將墊欵數目呈報上海南滙兩縣公署備案並函請該局派員雙方查賬其周浦至大團一叚現陸續興修茲將該公司呈縣署公文錄後呈爲具報建築縣道墊欵數目仰祈鑒核備案事竊上南縣道自周家渡至周浦一叚業於本年二月十五日建築工程完全告竣依照敝公司與上南交通局所訂之契約第六條一切費用均由敝公司墊借計支出銀九萬一千二百四十六元九角九分四釐除雙方權義行爲悉依原約其他各條辦理並函逹交通局曁分呈南滙縣公署外所有敝公司墊欵建築上南縣道自周家渡至周浦一叚工程用費數目理合具文呈報仰祈鑒核備案實爲公使謹呈上海縣知事沈上南長途汽車股份有限公司總理穆湘瑶 
[愼餘和聚白經糾葛之調解]  
　　本埠法商愼餘洋行前向和聚灰絲棧抛定鷄球牌上身經水白經二十包届期交貨因顔色不匀堅欲掉換當經該棧鄭良鄕選定優貨二十包交去後仍欲每包折價銀一百五十兩該棧不服遂函請洋商絲公會秉公評判正在各延公正人之際旋由愼餘華經理丁汝霖·及灰絲商楊季良等出任調停結果該貨暫行裝運出口如外洋綢商認爲次劣則一切運費及關稅等損失由和聚棧擔負全云昨已由雙方簽字解决矣 
[催寄蕪湖陳列所徵品之廳令]  
　　上海縣公署奉敎育廳長訓令云案准安徽實業廳咨開查安徽省立第二商品陳列所徵品一案前准大咨飭屬應徵照寄至深感幸茲據該陳列所呈報訂於本年八月一日開幕相應備文咨逹貴廳請煩查照令催所屬迅予選集應徵各出品逕寄蕪湖交由該所依法陳列俾臻美　蔚成大觀實紉公誼盼切施行等因准此查此案前准該廳咨送徵品規則等件到廳業經令行該知事查照辦理在案茲准前因除咨復已令催該知事遵照前令尅日征集逕寄外合行令仰該知事遵照此令 
[三日來又有新兵赴禾]  
　　駐紮嘉興之浙軍第十四團兼防守司令夏兆麟前因奉令抽調軍隊開往衢州防護以致該團兵士缺額須另行招兵補充曾經派員來滬招募陸續乘車赴嘉已誌本報茲悉近三日間（即二十四·二十五·二十六日）由滬續招新兵六十餘名分乘滬杭甬鐵路之慢車及滬嘉區間車前往嘉興司令部收編云 
[先施公司被騙案昨又續訊]  
　　被告等交千元舖保 
　　南京路先施公司首飾部於本年四月十二號午後被少婦二人將同路貽德滑頭錢莊計洋三千五百元之假票騙去值洋三千三百元之鑽圈·鑽戒·小鑽鐲等物報經捕房特别機關包探白忠麒得到線人報告先後拿獲關係人俞紀琪·（即俞笑天）吳培君·（即吳秉鈞）吳妻陳惠康·銷贓婦人丁孫氏·（即孫箏秋）等男女四人吊到少許贓物一併解奉公共公廨訊諭被告男女分别押候展期訊核各情曾誌本報茲悉捕房查得此項贓物由丁孫氏帮同銷與狄思威路四十七號門牌黃公館内於前日吊出原贓昨將被告四人解送公廨卽據中西包探投訴所有贓物業已吊到請爲訊核云云被告俞紀琪由賚美律師到堂代辯據稱受穆安素律師委託到堂因穆律師有病應請准被告交一千元舖保等語訊之吳培君夫婦亦延甘維露律師爲一辯護請求准予交保而丁孫氏之代表聖文律師到堂代辯亦請求交保候示經俞讞員核供商之美雅副領事判被告等各交一千元舖保候展期一禮拜再行訊核 
[蕪湖路暗殺案犯已獲共四人]  
　　共四人 
　　住居西藏路一百零二號屋内之許春庭混名小蓬頭阿春本年四月二十七號夜半被人暗殺於蕪湖路月桂里由捕報請中西廨員騐明諭令屍妻棺殮飭探嚴緝兇犯解究各情迭誌本報茲經總巡捕房華探副總目李星福得到線人報告謂是案兇徒匿居在福州路大新旅館三十八號房間於前日午後稟明捕頭率同包探周志仁·王金壽·與西探亨利·密桂等協往拿獲吳根生·陳三保·葉福林·（即小寗波）邵錫昌（即邵蘭生）等四人帶回收押昨晨併解公共公廨即據該探等上堂稟明前情以本案尙須調查請爲展期開審俞讞員得稟前之美雅副領事判被告四人一併收押候查明再訊 
　　尙有本埠新聞等轉入後頁 
 
 
 

Page 15

 
 
第一萬八千一百零九號;中華民國十二年 西曆一千九百二十三年七月二十七號
星期五 * *本埠新聞二 
[友華銀行滙市報告]  
　　昨日友華銀行滙市報告云二十五日倫敦大條銀價近遠期各縮○六二五紐約銀價及倫敦紐約間滙價均未動今日此間滙價掛牌英鎊落至三先令○二五美金落至六十九元半日金長至七十兩半其他滙價亦隨以更動今日此間市况終日平穏英鎊售價七月份三先令○半便士八月份三先令○四三七五九月份三先令○三七五美金售價近期七十元遠期六十九元八七五日金售價近期六十九兩六二五遠期六十九兩七五惟各幣以較上稍高之價購入者頗多銀行匯票定價英滙三先令一便士一二五美匯七十一元半法匯一千二百十五枚昨日倫敦銀市歐陸售出中國購入倫敦紐約市况均穏定 
[上海商業市况彙錄]  
　　金融 
　　昨日早市銀幣價爲七錢二分零五毫比前日收盤小去一毫二忽五午市收盤價七錢二分零三毫七五則又跌一毫二忽半因需用甚稀且中國銀行由杭州裝來洋八萬元中國又由常州裝來洋五萬元各錢莊由嘉興裝來五萬元又由蘇州裝來洋三萬元 
　　銀拆早市息價八分午市收盤仍爲八分與前日收盤相比則漲三分滙豐收欵五十萬兩麥加利道勝花旗東方交通中國等收欵六十萬兩 
　　昨晚止各銀行本街各莊查倉存底現銀二千四百四十九萬兩現洋三千三百七十四萬元大條八百八十五條 
　　公債票 
　　昨日各項公債市况略見利平市塲賣氣較减故人心稍好價格多趨回高金融公債現貨千元票初甚疲弱成交價常盤旋於六十七元三四角左右嗣後由六十七元七角逐盤增至六十八元六角比前日好起一角七月期受主甚旺開盤價六十七元四角五分最高價到過六十八元八角收盤雖退去二角半比前日已回高一元八月期交易尤形暢旺收盤價六十八元六角五分計漲九角九月期結果比前日大一元二角收盤價六十八元八角五分整六現貨全市祇做開二盤價計五十元零三角比前日提加三角七月期成交價均在四十九元八角五分至五十元零二角之間收盤市况穏定價計五十元零三角比前日漲高七角八月期最高漲至五十元零七角收盤雖縮小一角半比前日尙漲高六角五分九月期結果经前日大三角收盤價爲五十元零九角七年長期價爲四十六元四角計小二角償還八釐收盤二十六元比前日漲高五分綜觀昨日市况各票趨勢之回高其原因係前日暴跌之反動及投機商操縱所致云 
　　國内滙兌 
　　昨（二十六日）内匯市價變化依然稀少其中僅京津洋滙比前日漲高二角五分銀滙各無上落北京公砝價計一千零四十六兩半銀元計一千零二元天津行化爲一千零五十四兩半銀元爲一千零一元漢口洋例續跌一錢二分半價計一千零三十四兩一錢二分半銀元勿動價爲一千零七元五角餘如烟台烟估計一千零四十二兩銀元一千零一元宜昌宜平爲一千零三十七兩銀元爲一千零二十元九江安慶銀元各爲一千零七元南昌銀元爲一千零八元蕪湖計一千零六元蚌埠徐州清江温州等銀元均計一千零五元蘇州銀元爲一千零一元南京鎭江揚州無錫常州宜興常熟等滙價俱爲一千零二元南通嘉興湖州銀元俱爲一各零二元五角杭州寗波紹興餘姚等銀元同爲一千零三元蘭谿銀元計一千零四元五角海門一千零四元厦門銀元計一千零十六元福州銀元爲一千零十四元奉天銀元爲一千零十元哈爾濱銀元計一千零十一元重慶九七平銀爲一千零四十五兩銀元爲一千零四十五元成都九七平銀爲一千零六十五兩銀元計一千零六十五元萬縣九七平銀價一千零六十兩銀元爲一千零十元各與前日市價相同濟青又未通匯故價未開出云 
　　上海商業儲蓄銀行國内匯兌二十六日行市報告云今據京津來電銀滙未動洋滙各漲起二角五分計京爲一千零零二元津爲一千零零一元漢電洋例爲九百六十八兩八錢七分五釐合規元爲一千零三十四兩一錢二分半較之昨市小去一錢二分二釐洋滙亦跌落五角爲一千零零五元五角湘省因米市需現洋滙略好計長沙爲一千零十五元常德爲一千零十六元各漲三元此外蘇鎭等處之銀滙因閑月無事價才自低由申匯去其滙價轉而較長計蘇補水每千兩合規元一千零四十八兩鎭江二七寳每千兩合規元一千零六十九兩南京寗平每千兩合規元一千零四十三兩五錢其餘諸滙異常沉滯 
　　外幣 
　　昨（二十六日）各項現貨外幣幣仍屬和平且標金並無劇烈變動故各幣市價大致站定惟英金票比前日縮小一分買價爲九元一角半美票買一元九角六分日票爲九角六分一釐荷票買七角四分半港票計一元零二分二釐坡票成交買價計一元零四分半馬克計買一元四角五分法票計一角二分羅卜一千元新票買二兩二百五十元票計一兩五元至二十五元票買四兩五百元老票計三兩均與前日行情相仿銀行胃口極微投機商亦鮮　數成交是以票價毫無增减云 
　　金市與滙價 
　　昨日星期四大條銀來電近期遠期各縮零六二五九月份標金開盤三百三十九兩三錢較前日收盤價只好起一錢最小爲三百三十九兩二錢毛盤時極爲平穏毫無上落至九時半先令揭曉則亦縮二五餘如法滙小十法郎印匯小一羅比半美滙小增元嗬滙小一盾半東匯大半分新滙大半分惟香俄德三滙未動斯時標金當然較好故由三百三十九兩三錢漲至三百三十九兩七錢各滙市况較前日稍硬惟先令則仍相彷然因掛牌縮去二五所以大勢似覺帶硬後漸轉平銀行賣出九月份先令價三先令零四三七五買進三先令零半辦士又賣出十月份價三先令零三一二五買進三先令零三七五又賣出九月份美匯價七十元零一二五買進七十元零二五又賣出十月份價七十元買進七十元零一二五又賣出九月份東滙價六錢九分六二五買進六錢九分半又賣出十月份價六錢九分七五買進六錢九分六二五人心堅定所以標金祇小至三百三十九兩五錢旋因匯市轉平銀行賣出九月份先令價三先令零三七五買進三先令零四三七五又賣出十月份價三先令零二五買進三先令零三一二五又賣出九月份美滙價六十九元八七五買進七十元又賣出十月份價六十九元七五買進六十九元八七五又賣出九月份東匯價六錢九分七五買進六錢九分六二五又賣出十月份價六錢九分八七五買進六錢九分七五所以標金最高漲至三百四十兩嗣後市况相彷標金因大連帮賣出故即　步跌至三百三十九兩三錢後至收盤時銀行賣出九月份先令價三先令零三一二五可結所以標金又回高至三百三十九兩八錢收盤午後標金亦頗呆滯開盤爲三百三十九兩八錢最高至三百三十九兩九錢先令弗動標金仍爲三百三十九兩八九錢交易十分寥落先令等滙市亦與上午收盤相等銀行賣出九月份先令價三先令零三一二五買進三先令零三七五又賣出十月份價三先令零二五買進三先令零三一二五又賣出九月份美滙價六十九元八七五買進七十元又賣出十月份價六十九元七五買進六十九元八七五又賣出九月份東滙價六錢九分七五買進六錢九分六二五又賣出十月份價六錢九分八七五買進六錢九分七五標金依然如前仍在三百三十九兩七八錢交易清淡故未至三點鐘即已收盤各匯交易亦頗極小云 
　　紗花 
　　昨係星期四日棉紗交易仍形靜寂川帮萬縣均未買僅牛莊威海衛青島江西汕頭蕪湖野鷄等帮共成本紗一百餘包日紗二三百包本紗現貨價又小二錢五至五錢日紗則小七錢五至交易所標準紗價上午跌去三四錢午後至收盤又步步軟跌七八錢與前日比較小去一兩一二錢公會竟完全無售開申新紗廠曾開出二禮拜期之十支人鐘大包紗一百包價一百三十八兩扣佣三品紗大阪電報又跌三元左右美棉電報現期小去七十五磅音遠期漲四十五磅音印棉無電報告紗市形勢又見萎頓之象 
　　絲市 
　　昨日洋莊絲市廠灰二經因歐美行市仍疲去路甚衰交易續趨停顿惟七里乾經高等貨復有銷路絲價較市增漲十兩上等大經英莊略有談成價則跌小十兩下等陳貨大經法莊續有交易售價仍舊四川黃廠經里昂方面需要頓殷以致法莊成交頗暢市價因亦逼漲十兩云 
　　茶市 
　　昨日本埠洋莊茶市湖州平水綠茶去路已趨活動路莊綠茶貢熙秀眉等貨市面依然堅俏高莊珍眉與中莊大帮市面雖無重大進展然中低莊之珍眉英印各莊搜買仍不遺餘力婺源之高莊大帮錦隆洋行亦願放價收買故人心穏定市面堅硬大勢仍在穏固之中湖州平水大帮昨由天裕錦隆等行買進三千四百六十五箱售盤自二十八兩至廿九兩二錢五分市價較前仍無漲縮路莊大帮成交二百十九箱售盤四十七兩五錢亦爲開盤以來未有之高價但此種貨求之於今實亦不可多得珍眉成交七百六十七箱本埠土莊茶廠所製之貨約佔十分之五路莊售盤五十一二兩至六十兩土莊售盤三十七八兩市價均無漲跌貢熙交易高莊不甚見多低莊較前倍旺共計成交五百零八箱售盤自二十兩至三十九兩市價仍趨堅勢其餘秀眉鳳眉娥眉針眉珠茶等貨均有零星成六惟六勢均無變動祁寗兩路之紅茶與温州紅茶昨市總計成交七百餘箱但市價較前仍未漲縮云 
　　呌莊 
　　昨日爲星期四逢英商元芳洋行拍賣各種疋頭之期共排列泰西緞尺六元絨元羽綢洋紅布元細斜市原布竹布漂細布漂布等貨四百七十六汽計一萬九千另九十疋比較該行上届所拍之數少去九十八件計五千一百八十五疋本街店舖及各客帮往拍者不甚暢旺市面黑貨稍堅白貨見軟但無十分過於上落也 
[旅滬黟山青年關心桑梓鹽荒]  
　　黟邑食鹽向銷浙引本有定額近被姚禮珊父子糾結蘇德泰鹽棧偷銷鹽屯於祁門致本邑頓成淡食因是激怒紳民公憤函逹旅外同鄕藉謀補救駐滬黟山青年勵志會得悉家鄕鹽荒情形昨假乾記弄北公估局開職員大會集議對付方法公决函在邑會員胡篤初出席黟縣食鹽拯濟會外另快郵代電省長及縣署從速查究矣茲將致呂省長函錄下 
　　安徽呂省長鈞鑒敬啓者竊以吾黟食鹽例有引額每歲輸入僅供接濟鹽綱上不容鹽商私自居奇并别遣他銷免致原定之額缺少人民淡食堪虞各在案今有姚禮珊父子糾結鹽商蘇德泰等違背成例積己肥私於鹽斤前途不但扣秤且復施其鬼蜮遣銷他埠使黟縣應得鹽額頓然缺少鬧成鹽慌風潮人民痛若言之傷心似此妨害公安之事人不忍爲今姚禮珊蘇德泰等不顧廉恥悍然爲之喪心病狂至於此極一切隠奸曾經在縣食鹽拯濟會呈請知事曁上級長官查究在案同人等誼屬桑梓痛癢同關相應環請伏乞鈞憲俯賜察核仰求派員調查指令該知事根據在縣食鹽拯濟會提案秉公辦理以儆刁風而維民食不勝沐恩之至謹此上呈黟山駐滬青年勵志會全體會員余時等一百零八人叩 
[女子參政協進會爲劉案求援]  
　　女子參政協進會爲無錫劉廉彬女士自縊案連開委員會討論援助劉女士同鄕會辦法昨議决代募經費助其訴訟等用俟法庭判决後再開會追悼表其貞烈各委員意以募捐不易進行僅以各人感情友朋前呼告乞助少有成數則登報端誌謝以昭信實 
[大中華紗廠停工後所聞]  
　　工人自救會派員調查 
　　吳淞大中華紗廠宣佈停工五月工人呼籲等情迭誌前報茲聞全國工團工人自救會昨按工界救亡會來函稱吳淞大中華紗廠停工事内容未詳事關工界本身至爲重大理應派員調查經過事實以明眞相特由本會指定貴會先事調查報告來會以憑核辦等語該會接函後因於昨日推派調查股委員往淞視察一切云 
[東南區清潔捐開票]  
　　爲張生記所得 
　　滬南工巡捐局長以承辦東南區清潔捐之商人張才卿認期將滿照章應再招商投標以符原案曾經擬稟訂期投標布告諸色人等届時遵章預繳保証金一千元以便投標在案前日爲投標之期於午後二時舉行投標者共有四人當經正副局長在塲監視旋即開標以張生記每月願繳清潔捐二千三百十元爲　多數照章得標遂令該商於三天内繳呈欵三個月並覓具殷實商號保結等呈局候示 
[中國工會裝訂職工部開會紀]  
　　前晚（二十五）八時中國工會裝訂書業職工部在臨時辦事處開徵求會員會到會者四十七人公推陳國樑主席錢秉生紀錄㈠主席報告開會宗旨徵求會員議案開過十二次會共徵會員八百餘保塡具志願書在册由第九次公衆議决舉交際員十餘名發給銅牌會章三角會費迄未繳清公决再舉酆連貴等五名爲交際員聞總代表高松林君向各作塲代表辦理一切手續㈡根據上次議案公舉程子敬君爲中國工會會長請即就職㈢報告本會工界義務學校房屋被房東邵坤記托名修理收回自用在法公堂控告蒙審判官以邵坤記種種違法及判罰之情形㈣討論會址經費問題預算所城二百餘元應請諸君表示贊助進行次由錢秉圭起立云會址緊要敝職工部可負一半力量其餘應請正副會長𤍠心負責大衆贊成議畢散會 
[閘北絲廠因暑停工三日]  
　　閘北各絲廠近因天氣炎𤍠異常廠中女工感染痧疫者日有多起故多數均祇作工半日茲聞恒豐路恒豐絲廠因注重女工衛生起見自今日起暫行停工三日並聞其他各廠亦將相率暫停避暑云 
[西人沐浴猝斃]  
　　大陸報云本埠九江路四百三十二號某西印書局職員林克賀司特氏前晨七時許在靶子路五十九號私宅浴室中猝斃至八時方由西崽察覺當七時半時西崽送咖啡茶往林氏臥室見其房門半掩人已他出至浴室察看雙扉緊閉知其在室沐浴越半小時仍未見出即扒窗窺看見林氏躺臥地上當即鳴捕破扉同入將屍送往工部局墳地檢查知爲脾部破裂以致殞命林氏自美國芝加哥城來尙未至美總領署入册現捕房西探麥克坎芝氏及美領署對於此事頗細心研究云 
[賭花會自縊身死]  
　　准予免騐棺殮 
　　浦東爛泥渡有寗波人宋寳初現年四十五歲平日喜購花會以致虧負𡿔𡿔無法彌補乃於前晚背人自縊而死昨爲三區警署查悉立命二十四保二十四圖地保陸培生投上海地方檢察廳報請相騐頃又據屍子宋良才投廳具稟略稱今年十九歲死者宋寳初係民之父實係自縊自願棺殮要求免騐旋奉鄭檢察官命傳屍子及陸保至案研訊一過准予免騐着具結送查連往棺殮毌延 
[壬戌友誼社選舉職員]  
　　昨日壬戍友誼社開選舉大會結果錢申之得票最多當選爲正社長樂樹滋副社長葉冠千總務楊熊占文牘樂秀迪交際錢柏森敎育凌志霄調查梅雲巢庶務盛榮輝會計評議部陳富蓀·吳顯臣·顧子康·楊伯亮·丁紫初·鍾耀臣·林瑞官·虞筤園·許華順·周銘等十人並議定每月逢五爲常會會期云 
[寰球中國學生會近訊]  
　　本埠卡德路九十五號寰球中國學生會成立已十八載對於社會事業莫不盡力服務近因社會之需要更大事擴充該會所辦事務大槪有三（一）遊學招待（二）介紹職業（三）代辦招考 
　　又該會近以事務繁多並擬造就辦事人才起見將招收練習生數人以具有中學畢業相當程度書法優美·品性襆實耐勞·絕無嗜好·且對於社會事業素有信仰者爲合格云 
[江陰旅滬同鄕會開會記]  
　　昨晚八時江陰旅滬同鄕會開評議會正副評議長奚蕚銜吳澤南評議員吳研因鄭立三馮滌齊陸愼夫鄭覲文方菊影侯可久王步青王志中章仲元崔福莊蔣少奎等十餘人及正副會長朱祥甫李志雲高長順均出席當將評議部章程全部正式通過并公舉吳澤南繕擬呈請各機關立案公文至十一時散會 
[閘北庫倫路火警]  
　　昨日午前十一時閘北庫倫路永江里第○五十九號向爲絲廠女工之無錫婦人陸劉氏所住前樓面上炊飯遺火霎時冒穿屋頂奈該處未裝太平龍頭又值風大致延燒左右對門鄰居共樓房六幢各救火員由外面烏鎭路上吸引自來火始得將火撲滅四區派駐所將陸劉氏傳案候訊 
[汽車撞傷行人]  
　　昨日下午四時某號汽車駛經浦難撞倒無錫人張洪生碾傷腿足當由老巡捕房五百十二號華捕到來將汽車號碼抄錄另雇車送受傷人投佳濟醫院醫治一面將傷狀單呈報捕頭候示 
[汽車撞壞電桿]  
　　甬人李阿保昨在北四川路擅開某西人之汽車司機不愼撞壞路旁電桿當經一百三十七號西捕白蘭菲查兄將李拘入捕房押候解究 
[虐待婢女罰二百元]  
　　妓女夜明珠自嫁與許老四爲妻後稅居老唐家弄三百七十九號門牌近因將十五歲婢女阿福凌虐經隣居報告捕房派探拘解公廨諭令交保候訊在案昨晨集訊由包探王桂亭與西探上堂稟明調查被告虐婢情形並將醫生所出診斷傷狀之騐單呈案請察質之被告否認曾有毒打其婢之事謂婢身體傷痕係彼跌壞等語陸襄讞得供以被告虐待婢女証據確鑿豈容抵賴商之英威副領事判令罰洋二百元充公未儆阿福發濟良所留養 
[控追被拐未婚媳]  
　　閘北　民路揚班戲園伶人林星界昨呈四區稱伊之未婚媳張新子去年十月與其寡姐顧張氏同被匪徒拐逃無踪昨新子來閘北爲民遇見詢知被賣在法租界其舞臺對門吉安里南京老二所開之雉妓院爲娼常遭颶搗凌虐等情劉署長諭令退去聽候查辦 
[誘拐女孩之訊判]  
　　住居法新租界愛來格路三鑫里内婦人葉邱氏之買女葉招弟前被婦人周阿金串同陳國祥·王四·張錫康·沈長林等誘拐出外乘輪出口希辕販賣被婦孺救濟會調查員王煒文等查獲繼由法捕房包探吳錦堂將以上各人並嫌疑婦人陳劉氏·卞王氏等一併帶入捕房解送法公堂判令改期再訊在案昨又提訊先由捕頭稱查得原告向來開設妓院是以令招弟學習彈唱請核繼據救會調查員王煒文稱前在某輪船上查見周阿金帶領招弟形甚可疑上前盤問當據周阿金稱招弟是伊妹妹訊之招弟則言語不符故帶至水巡捕房是實詰之周阿金供實係陳國祥囑令婦人誘拐婦人有孕求請寛宥陳國祥供認串拐不諱王四供陳等將女子拐出後即寄在我家轉送輪船是實張錫康·沈長林同供民人不過帮同送至輪船不知拐來餘語支吾陳　氏·卞王氏同供婦人等毫不知情求請查察聶讞員商之法　領事葛君判周阿金姑念身孕從寛開釋陳國祥押西牢三年王四押二年張錫康押一年沈長林押九個月以儆陳劉氏·王氏無干開釋女子招弟發堂留養 
[索欠無着行兇]  
　　担州人傅貴長欠某甲大洋五元昨晚八時於新閘路卡德路口途逢某甲被扭住索欠無着遽用刀向傅亂砍致臂腰腿腹等處受傷六下血流如注經新閘捕房五百零八號華捕到來送入仁濟醫院醫治一面拘某甲入捕房請究 
[拘獲花會賭徒]  
　　淞滬警察徐廳長昨日查得浦東董家渡地方私設花會聽筒立派偵探戎仁生·周根瑞·王愼卿等往拿拘獲賭徒袁廣庭·陳和喜·顧銀生·江星會·康阿勝等五名並搜出花會字據及帳簿等件當即解廳訊辦惟賭首顧大生·江水峯·江紀維三名因尙在逃故又合飭偵探張錫坤·高萬生等迅冉緝案併究云 
[販賣私鹽之罰儆]  
　　公茂官鹽棧昨延農復律師代表投法公堂控稱原告官鹽棧前曾稟准官廳專利後有鹽販時常將私鹽運至法租界銷售原告營業因之日見减少吃虧甚巨前日原告查得徐家滙路萬春醬園於深夜時收買大批私鹽實屬有干法紀今由捕房將鹽販王清友·陳毛榮·朱隆慶·白新成等一併拘案求請重究以儆將來被告萬春醬園主王子臣亦延律師代辯稱租界銷售食鹽并無禁章原告旣係專利法總領事並未有禁章公告原告所控不合求請駁回等語聶讞員商之法副領事葛君判王子臣罰洋五十元充公鹽販王清友·朱隆慶兩人前曾辦過着各押十四天陳毛榮·白新成兩人各押七天以儆 
[烟案分别科罰]  
　　公共捕房事務局正巡史賓林斐爾率同特别巡捕在北無錫路四十號屋内查獲烟土當將烟土與該屋内之陳桂·陳二東·姚瑞興·蕭阿榮·王友民·王順甫·龐榮松·周金民·王喜成等九人一併拘解公共公廨奉飭被告交二百元舖保候訊在案昨晨由廨復訊即據捕房代表梅脫蘭律師投案向史正巡詰問抄獲烟土情形令將烟土呈案請察並據被告代表慕思等律師上堂辯護並詰據龐榮松供稱在協新洋貨號内爲夥捕房抄獲之烟土係店主自吸等語中西官核供宣判陳桂·陳二東·姚瑞興·蕭阿榮·王友民等五人各罰洋一百元王順甫·龐榮松·周金民等三人各罰洋七十五元王喜成無干省釋烟土送海關焚燬 
[警廳派員密查烟案]  
　　本年春閘北水巡隊查獲烟土一百零一箱連同帶土人解由警廳詳解松滬護軍使署訊辦在案茲悉該水巡隊中人對於辦理此案似有不善之處故淞滬警廳前日曾將該隊巡官梁光文傳去訊問留廳一宵習日仍令回隊服務聽候示遵徐廳長現又飭該隊潘隊長密查一切矣 
[售洋烟主客併罰]  
　　沈阿三在文極司脫路九號屋内私售燈吃洋烟經滙司捕房包探侯阿寳查悉協同西探馳往將沈及烟民顧阿大·胡阿三·謝阿根·朱仁才等拘獲抄出烟具昨解公共公堂中西官訊實判沈罰洋二十元餘人各罰三元一併充公烟具銷燬 
[公共公廨訊案彙錄]  
　　昨日公共公廨訊理華人民事訟案彙記如下㈠賈瑞柏訴金舜卿不付期票銀案原告代表許理律師以本案早經判决被告延不履行請求飭傳保人並提被告到案訊追結果准如所請辦理㈡豫豐米號訴泰利花邊廠欠米價洋案㈢舒華照訴郁有卿不付期票洋案㈣聚昌布號訴恒豐衣莊不付期票洋案以上三案之被告均因屢傳不到結果以原告呈出証據應准缺席判决㈤萬泰振煤號訴太和樓菜館欠貨洋案兩造已在外和解原告到堂請求銷案結果照准㈥聚源號訴葉元生欠貨洋案因雙方有和解希望結果改期再訊 
[中華在基督敎青年會年報出版]  
　　民國十一年之基督敎青年會年報現已出版内述該會所貢獻於國家社會之各項事業·以及該會内部一切組織狀况異常詳實由博物院路二十號該會之全國協會印行云 
專件 
[江蘇暫行縣市鄕制並選舉章程（續）]  
　　江蘇暫行市鄕制 
　　（第六章市鄕行政監督）第一百一條「修正」市鄕職員以本省民政長及本管縣知事監督之縣知事應按照本制查其有無違背之處而糾正之並令其報告辦理成績徵其預算决算·表册隨時親往檢查將辦理情形按期申報民政長其分屬二縣以上者各該縣知事會同行使其監督權關於市鄕行政事件縣知事之處分或裁决有不服時得援用省議會暫行法第十六條第八欵提出行政請願在省議會閉會時得訴願於民政長第一百二條縣知事有按照法律申請省行政公署解散　鄕議事會·市董事會·及撤銷職員之權解散或撤銷後應分别按章改選市鄕議事會應於解散後兩個月以内市董事會應於解散後十五日以内重行成立鄕董應於撤銷後十五日以内重行選定若市議事會董事會同時解散或鄕議事會鄕董同時解散撤銷者應於兩個月以内先行招集議事會所有選舉及開會事宜由縣參事會代辦其市董事會及鄕董應於議事會成立後十五日以内重行成立 
　　（第七章罰則）第一百三條市鄕職員有犯贓私及侵吞挪借欵項者除責令全數繳出外仍按照法律治罪第一百四條市鄕職員有不受該管縣知事監督者由縣知事詳請省行政公署按照法律辦理第一百五條市鄕職員有以市鄕全體名義干預職權範圍以外之事者市鄕議事會各員及市董事會名譽董事於會議時停止其到會三日以上十日以下市董事會總董事及鄕董鄕佐停止其薪水半月以上二月以下其情節重者均除名 
　　（第八章文書程式）第一百六條市鄕議事會市董事會及鄕董行文該管縣知事用呈彼此互相行文及與縣議事會董事會省議會互相行文均用移縣知事行文市鄕議事會市董事會及鄕董用照會第一百七條市鄕議事會市董事會及鄕董各備木質圖記由省行政公署核定式樣通行各該管縣知事刋發仍由縣知事申報省行政公署立案 
　　（第九章附則）第一百八條本制以公布後文到之日爲施行之期第一百九條本制内所定應由縣議事會參事會辦理之件在縣議事會參事會未經成立以前由各該管縣知事代辦 
　　第一百十條「修正」本制修正後得因中央頒布之法律修改或廢止之第一百十一條本制施行細則由民政長酌定 
公布欄 
[江蘇高等審判廳]  
　　民庭判决費紫清與張連儒因債務敊訟不服第一審判上訴一案（判决主文）原判關於費紫清應還張連儒一千二百九十二元之部分廢棄費紫清應償還張連儒一千二百零二元費紫清其餘上訴駁斥兩審訟費費紫清負擔十分之九張連儒負擔十分之一江卿與陳錦昌因贖田涉訟不服第二審判决上訴一案（判决主文）本件上訴駁斥第三審訟費由上訴人負擔張黃氏與王張氏等因遺产涉訟不服第二審判决上訴一案（判决主文）本件上訴駁斥第三審訟費由上訴人負擔瞿杏卿與顧家熊因貨欵涉訟不服第二審判决上訴一案（判决主文）本件訴訟駁斥第三審訟費由上訴人負擔李松山與阿談生因債務涉訟不服第二審判决上訴一案（判决主文）本件上訴駁斥第三審訟費由上訴人負擔孫伯　與劉建勳因債務涉訟不服第一審判决上訴一案（判决主文）本件上訴駁斥第二審訟費由上訴人負擔朱正甫與廖海峰因債務涉訟再抗告一案（裁决主文）本件再抗告駁斥 
　　刑庭判决周炳松因强盜上訴一案（判决主文）原判撤銷周炳松結夥在人在途行刦之所爲處無期徒刑褫奪公權全部終身訴訟費用由周炳松負擔卜于氏等爲詐財未遂及誣告上訴一案（判决主文）原判撤銷卜于氏共同誣告張啓康張粉康張鐵敖之所爲處拘役二十日應執行拘役三十日未决期内覊押日數准以二日折抵徒刑一日張步洲共同誣告張啓康張粉康張鐵敖之所爲各處四等有期徒刑一年應執行徒刑一年三月未决期内覊押日數准以二日折抵徒刑一日訴訟費用由卜于氏張步洲連帶負擔以上七月十九日 
[江蘇高等檢察廳]  
　　批示馮　奎狀悉該　民事案件如果早　了結該縣何以不予送回執行辦法自有一定毌庸該民請求此批沈叔和狀悉廳准完案此批方世　狀悉候令飭該縣知事切實查明迅予依法辦理此批陶裘氏狀悉此案前據吳江縣知事呈覆力稱爾夫陶文甫覊押多日並供稱被毆請　迨六月十三日釋放回家後亦未　梁小毛有打架情事是該氏訴被毆傷致死請求檢騐顯無根據等情前來經本廳查核該縣諭不受理尙非不合業將原卷發還並令轉諭在案所請着毌庸議此批以上七月十九日 
　　批示魏趙氏狀悉旣據提起抗告應候將副狀發交原縣審查後送廳核辦此批張順福狀悉該民抗　有無理由候　副狀發縣審查後送廳核辦此批劉利生狀悉候調卷核辦此批包海林朱文林包小海狀悉候調卷核奪此批秦福生狀悉本案縣卷已到早經送審矣此批王海珊狀悉候代行聲請此批施小占狀悉本案前查核全卷業已駁斥矣此批許慶曾狀悉案已發縣查辦仰逕向該縣呈訴此批董月祥等狀悉假同級審判廳函送卷宗過廳再行核辦此批陶士傑狀悉前據該民提起抗告有無理由業經本廳令縣審查後送卷核辦一案所請着毌庸議此批蔡元璧狀悉候送同級審判廳核辦此批鄒訓金狀悉候　副狀發交吳縣地方檢察廳核辦此批尤永泉狀悉准代聲請此批程廉生狀悉候調卷核奪此批樂　長狀悉候令泰興縣知事迅予依法辦理此批王盤川狀悉准即送審此批鄒根和狀悉未經該縣判决焉能遽請本廳提訊仰仍向該縣投訴俟判决後如有不服再來廳上訴此批謝義方狀悉候送同級審判廳核辦此批張逍生狀悉本案卷宗尙未准同級審判廳函送過廳應准先行提釋此批秦郎生狀悉查核原判尙非不合所請着毌庸議此批楊瑾叔等狀悉該民曾否繳納保證金本廳無卷可查仰自向吳縣地檢廳聲請可也此批傅文清呈悉候令　該縣知事將辦理情形呈覆核奪此批蔡吉士狀悉業經飭查仰候查明核辦此批嚴何氏狀悉爾夫嚴維剛是否合於解　條例照章應由縣知事查明依照法定手續呈應核辦所請令縣辦理之處着毌庸議此批劉懷珍狀悉本案該縣辦理情形究竟如何候飭查明呈覆再行核辦此批徐硯橋狀悉候令飭該縣知事將辦理情形先行呈覆核奪此批以上七月二十日 
[上海地方審判廳]  
　　批示一件孫瑋康具領賬簿信片由狀悉仰于本月二十五日上午九時持證來廳具領此批一件劉毛弟請領銀洋由狀悉仰於本月二十五日上午十　持證來廳具領此批一件印少卿請領銀洋由狀悉仰于本月二十五日上午十時持證來廳具領此批一件陳鮑氏委任鮑張氏具領票據由狀悉准予委任此批一件魏筱泉請領銀洋由狀悉查六月分銀洋十五元未據交案仰候飭傳訊追可也此批一件吳植之聲請執行由狀悉候飭傳訊追此批一件金王氏聲明欵已收清請將原告借據發還由狀悉應准銷案原告借據一紙仰於本月二十四日上午十時持證來廳具領此批一件徐朱氏聲請執行由狀悉查周錦已向第三審法院提起上訴矣所請應毌庸議此批一件衡壽朋具交銀洋由狀悉交洋十元存候給領此批一件謝子鈞具領賬簿支票由狀悉仰于本月二十五日上午九時持證來廳具領此批一件謝子鈞聲明銀洋業已收受清楚請銷案由狀悉准予銷案此批一件陶葆記等聲明前封烟葉業已啓封給領由據狀己悉此批一件瑋昶等十五户代理人陶葆記具交看管費用由狀悉交洋十八元八角存候發给此批一件杜良慶請領移轉証書由狀悉仰於本月二十三日上午九時持證來廳具領此批 
　　民庭主文一件判决姚沛然與傅汝梅因貨欵涉訟上訴一案（主文）本件上訴駁斥第二審訟費由上訴人負擔一件判决金華松與昌占　因匿妻涉訟一案（主文）原告人之請求駁斥訟費由原告人負擔一件判决董炳南與陶錦元爲債務涉訟上訴一案（主文）原縣民國十二年四月十六日及五月十日之判决廢棄之被上訴人在第一審之請求駁斥第一第二審訟費被上訴人負擔一件判决仇張氏與顧阿江因抵款涉訟一案（主文）本件訴訟駁斥訴訟費用歸仇張氏負擔一件判决羅祖庚與王寳林等因債務糾葛一案（主文）王寳林應償還羅祖庚期票洋一百元如王寳林無力償還由陳阿六負代償責任訟費歸王寳林陳阿六負擔一件判决陳士清與葛瑋亭等因米欵涉訟一案（主文）葛瑋亭應償還三和米店洋八十五元七角二分錢長根應償還三和米店洋三十四元九角七分繳案給陳士清具領訟費陳士清撤回之部分應負擔一分之一外葛瑋亭負擔四分之二錢長根負擔四分之一一件判决嚴海林與曹仁裕因債務涉訟一案（主文）曹仁裕應償還嚴海林洋八十三元嚴海林其餘之請求駁斥訟費歸兩造平均負擔 
　　公示送逹（全文在本廳揭示塲公佈）一件判决尹懷安與朱士成因借欵涉訟案件（主文）朱士成應償還尹懷安洋十五元訟費歸朱士成負擔本判决應予假執行右仰被告人朱士成負擔中華民國十二年七月二十日刑庭主文一件蔣小弟鴉片烟一案（判决主文）蔣小弟吸食鴉片烟之所爲處拘役三十日未决覊押日數准予折抵如無力完納罰金准易監禁烟具等件没收一件敦金發傷害一案（判决主文）郭金發過失致人輕微傷害之所爲處罰金五元如無力納准以一元易監禁一日未决覊押日數准予折抵一件周林有鴉片煙一案（判决主文）周林有帮助他人吸食鴉片烟之所爲處罰金四直元未决覊押日數准予折抵如無力完納罰金准易監禁烟土十二兩五錢没收一件沈邦明許欺取財一案（判决主文）沈邦明許欺取財之所爲處五等有期徒刑四月未覊押日數准予折抵一件李鴻儀侵佔一案（判决主文）李鴻儀侵佔業務上管有物之所爲處五等有期徒刑六月未决覊押日數准予折抵一件楊敬和等業務過失致人死一案（判决主文）楊敬和吳阿松均無罪一件王義昌鴉片烟一案（判决主文）王義昌帮助他人吸食鴉片烟之所爲處罰金五元未决覊押日數准予折抵如無力完納罰金准易以監禁烟具等件没收一件陳金奎竊盜一案（判决主文）陳金奎竊盜之所爲處五等有期徒刑二月未决覊押日數准予折抵剪刀一把没收一件張阿五竊盜一案（判决主文）張阿五竊盜之所爲處拘役二十日未决覊押日數准予折抵以上七月二十日 
 
 
 

Page 16

 
 
第一萬八千一百零九號;中華民國十二年 西曆一千九百二十三年七月二十七號
星期五 * *   
 
 

Page 17

 
 
第一萬八千一百零九號;中華民國十二年 西曆一千九百二十三年七月二十七號
星期五 * *本埠新聞三 
[順全隆洋行將舉行紀念宴]  
　　順全隆洋行今歲適逢五十週年紀念定於陽曆八月一日星期三申刻設宴於復興園柬邀各界歡叙云 
[結婚牌廣東刨花之獲奬]  
　　結婚牌廣東刨花曾由總商會商品陳列所第一次展覽會發給一等奬近在長江一帶暢銷因其有紙盒配置携帶利便且裝璜精緻可作禮品每盒僅售洋一角向由虹口東武昌路廣生隆經理先施永安兩公司之京蘇部等均有出售云 
[網球减價發售]  
　　先施公司二樓運動器具部近日將新到之大批網球特别減價台維司牌每打祇售九元司包定牌每打祇售十元因該公司志在推銷故特别低廉所有現時之司包定牌現已改良構造比前大不相同且全用鐵盒藏貯不致泄氣可永久不壞云 
[婦孺紗衫運滬]  
　　永安公司女式部近由英國運到婦人洋紗襯衫多種式樣新穎最合夏令之用每件三元五角至九元五角又有小童蔴紗衫及女界結婚紗等均極相宜又該公司之京蘇部今由法國運到大帮老牌繡花十字線顔色鮮艷落水不變并有雜色絲光線·雜色線球·及五彩顔色十字布等定價均廉云 
[利華廠醫士運到治疫糖鹽水]  
　　歷年海上虎疫流行時均以飮鹽水爲唯一有效藥物不知世界醫學日新月異近今德奥用糖鹽水注射靜脈内催進吸收故奏效極速成績較鹽水爲佳法租界八仙橋西愷自邇路利華絲襪廠工人診病所主任張紹修醫生運到是種糖鹽水專救時疫故出診時間無論何時均可隨請隨到云 
[隆培行運到治濕油膏]  
　　漢口路江西路口隆培洋行今運到大宗治濕油膏名曰麥克平專治脚爛濕氣由中英·中法·華英·華美·各大藥房及寗波路廣西路口天昌德記行代銷云 
[德慶堂製備夏令藥]  
　　西武昌路德慶堂向售藥材現因夏令所需救急各藥均備云 
[亨司逹公司新烟之暢售]  
　　有恒路·法商亨司逹烟草公司所出各種金頭香烟行銷南洋羣島頗受贊許近因推廣我國起見特製一種愛字牌香烟裝璜精雅烟絲細嫩已誌本報該烟發行現已二月大受歡迎該公司尙擬更求精美云 
 
[美國電影著名女伶顔蘭卿及陶樂賽之雙影] 圖中左爲女伶顔蘭卿（AllynKing）右爲女伶陶賽樂（DorothyMackaill）在現今美國電影界中芳名均早鵲起近與名伶李佳白率爾茂斯RichardBarthelmess合演「凶徒」TheFightingBlade一劇此片爲美國第一影片公司FirstNational所攝不日即能出映至陶樂賽之藝才似勝顔蘭卿一籌先是未入第一影片公司前二人各不相識惟陶知顔蘭卿爲著名女跳舞家之一今則萍水相逢一見如故而顔蘭卿女士亦極醉心陶之藝術云 
[中華新出進德季刊]  
　　第二卷第一期 
　　中華書局同人進德會出版之「進德季刋」前出第一卷四期頗受歡迎每期萬册一二期早已贈罄三四期餘數亦不多茲第二卷一期現已出版内容比前更豐並加彩色圖數幅以增美觀愛讀斯刋者祇須寄郵票每本外埠二分半本埠一分該會當即寄贈云 
[大戲院所映「情囚」影片之内容]  
　　上海大戲院所映之情囚PrisonersofLove爲著名女伶裴滴康姆森之傑(BettyCompson)作且無人爲之導演裴滴姿色絕世素稱電影界中最美麗之女伶先是演戲時輒由導演家羅聲導演顧女伶智慧勝人在在自能求精洎乎今日女伶已獨樹一幟自組攝影公司凡女伶自演之影片絕鮮假力於導演家矣裴滴在「情囚」中飾爲白蘭姬女郎嬌小善盼纖弱動人凡已觀過此片者自當醉心裴滴之藝術耳茲將此片之劇情從略譯述如左 
　　女郎白蘭姬台維斯者爲紐約富翁惠司來台維斯之女天生慧質美麗絕倫少年之拜倒石榴裙者不知幾何而求婚者亦日必數起但白蘭天性嬌且傲所求婚者均不值其一顧而其父又因其性情太冷致開罪於人時有煩言父女遂起衝突一日白蘭見其父以鉅金誘一無主之婦人遂憤而離家至聖法倫雪司自薦於一律師辦公處爲書記員此律師辦公處爲二少年所組織一名買丁白雷一名及姆倫道夫二人俱一見白蘭而生情及姆尤爲顯露一日及姆向白蘭求婚而白蘭因情不可却遂允焉但及姆之母不贊成其子與白蘭結婚及姆亦因其母已年老多病不忍違背故彼等婚事前作一停頓時白蘭之父惠司來已破産携其少女克蘭辣亦來聖法倫雪司於一酒樓中遇買丁與及姆俱皆認識蓋買丁與及姆曾爲惠司來之西方律師代表也及姆不知克蘭辣爲白蘭之妹見其美貎即生愛情惠司來請及姆同回紐約而及姆竟允焉時及姆之母已亡及姆對白蘭之情亦已冷淡故貿然應惠司來之請同往紐約將白蘭棄如敝徙然買丁仍始終不變戀愛白蘭也及至買丁確知及姆將娶克蘭辣遂告知白蘭與白蘭同歸紐約以冀阻此婚禮白蘭旣與及姆會面及姆即謂白蘭云余現欲娶克蘭辣台維斯此區區之欵即余所賠償汝之損失言時授白蘭一支票爲其未來丈人所簽付者蓋及姆始終不知其未來之丈人實即白蘭之父也後白蘭即見其父時爲其離家後之第一次將一切情由盡訴知其父此支票亦與其父觀看其父得悉之後大受感觸遂得病白蘭因不忍再傷父心遂不計其父之旣往亦讓及姆與克蘭辣成婚時白蘭之母仍勸白蘭歸家而買丁亦終戰勝白蘭之心而成美滿之眷屬焉 
[新愛倫重映「閻瑞生」影劇]  
　　閻瑞生一片前曾風行於海上今已久未出現今晚起在海寗路新愛倫影戲院開映連演三日夜戲又加演「英雄報仇」第十三十四集四本拉利西門笑片二本又笑片二本共演十八本云 
 
 
 

Page 18

 
 
第一萬八千一百零九號;中華民國十二年 西曆一千九百二十三年七月二十七號
星期五 * *[尙武影片「復仇記」紀略]  
　　「復仇記」自在恩派亞大戲院開映以來極受社會歡迎因此劇結構兼冒險愛情而有之其變化莫測處觀者恒爲之動容劇情大致演英倫十七世紀時有富翁山立德者許字其愛女幹里司於巴而梅公爵巴爲紈袴子弟幹因之不願恒以冷淡之態度對之而私與其情人名愛德華者周旋未幾情愈𤍠密約私逃事爲巴覺亟追蹤至遇諸途巴知愛德華富有臂力不敢遽阻惟有任之揚長而去旣遷怒於幹之父詛語有頃巴拔劍斃山而嫁禍於愛德華愛無辭自白警吏至幹勸愛遠避願以己留與巴周旋愛從其言自三層樓窗中躍出泅水而遁愛自此萍蹤遠泛被逼流爲海盜幹恐巴有傷於愛忍辱嫁之蜜月將臨巴挈幹興游海外詎中途遇盜巴被擄盜盡刧其財幹與愛雖得重聚然俱作盜船上之俘虜終日分禁無自由可言盜旣得金主其事者恐多財激變夤夜密遣心腹埋財於荒島旣繪圖誌跡乃殺埋金者以杜口舌愛與幹方密圖私逃爲邏者瞥見愛憤而與鬭爲盜衆所困無術脫身巴則乘勢侵幹幹即躍入水中時船上戰方酣諸盜中或有以刀鞘觸炸藥者藥爆而全船燼燬次日愛逃至荒島遇幹時幹適爲餘盜所困愛急救幹殺盜而得埋金詳圖幹與愛後不知去向而代没年泯圖在而金猶無主百年後聲聞於美乃成爭奪謀殺案此不過爲全劇第一集至第四集略情劇中演員之表情極佳佈景如洪水大火等亦莫不逼肖以尙武之長部影戲而兼有愛情者惟「復仇記」一劇而已矣（罪田） 
[新映哀感動人之「孽海驚波」片]  
　　現在卡爾登影戲院映演之「孽海驚波」一劇其情節係根據著名小說家甘南氏P·B·Kyne「污點」TheKindredDust一書廻曲有致哀感動人内中演員之表情亦都體貼入微如女伶梅雷茂柯伯所飾之能安演來尤屬神似自髫齡時與富翁子道那嬉戲起至誤嫁返家受辱數幕無不令人感嘆演哀情影戲以表情而使人興悲者爲最難設僅僅以殺戮虐待苛刑等之做作加入劇中則雖不謂無動於觀者要知此種之感動力胥得力於背景實非演員之功也記者自勸此劇後細味梅雷茂女伶之表情處處深鐫心腑不期而爲之零涕矣雖梅雷茂之名聞者極鮮而量其藝才實有勝於麗琳惟各人之眼光或亦不能趨於一類要視其判决力之如何而定凡識者肯指評其弱點記者亦願受敎此片計長八千四百二十二尺分作八大本茲將其劇情節述如下 
　　華盛頓之挨鈕城中有一富翁名賴特擁有森林數千畝設一鋸木廠於城中年已耄耋膝下僅有一子名道那賴特愛之如掌上珠𤍠望道那長成後即將廠事託付與彼己則當退守家園以享清福時有退伍軍官凱爾白者亦供職於木廠賴特且給以良田數畝凱爾白居恒默然無歡與之同居者僅孫女能安一人時能安與道那年相若二小無猜時相過從及長道那以父命負笈遠學能安則因天生珠喉不歌爲惜乃請祖父凱爾白之同意赴西亞脫學習音樂歌曲敎師驚其美艷且讚其歌聲之佳因誘其赴舊金山從學能安竟然其說與之同往後竟嫁彼爲妻嗣悉敎師早已成室惟爾時能安已舉一子羞憤之餘祇得抱孩返家凱爾白見孫女受人欺愚心至痛惜能安亦跪於其前婉轉呼哭凱爾白見之殊覺不忍因撫慰之未幾小孩已能移步天眞活潑非常可愛故凱爾白與能安見之亦爲之破顔但鄰婦因知能安與敎師私識乃生此孩故四出傳佈力言能安之失檢以是能安偶一出户即有人指駡譏笑與後即欲至禮拜堂禮拜亦不得其情至可憫惜然而世之好道人短者亦覺太忍矣 
　　光陰迅速道那已畢業於書院束裝返里甫及家門其父賴特已笑迎至前同居之麥甘夫人及其二女亦躬身至車前含笑迎之道那一一與之握手惟道那之腦中所深印者除故鄕外尙有能安一人也麥甘夫人之二女皆甚驕傲且好妒忌見道那與能安善頗覺不愜因是每見能安輒淡漠視之一面又譏笑道那謂身家清白之少年不宜與蕩婦爲伍即共棹飲食時亦諜諜以能安爲談助道那殊厭之惟自學校歸來第一次至能安家時忽見一孩童嬉戲門外頗以爲奇而孩童見道那絕無驚異之色且詢之曰汝爲吾父乎旣知孩童即爲能安所生頗爲憐惜故相見之下愛好如初不以孩童爲介意 
　　先是道那至能安家時木廠工人皆譏笑之道那憤極奮臂將若輩驅散嗣二人過從益密賴特見其子與能安發生戀愛深爲不安雖屢勸道那與之斷絕但道那不特不聽且欲娶之爲妻於是賴特令其赴叢林中作事二星期使其三思而悔結果仍無効騐未幾能安之祖父亦忽去世能安大慟幾絕道那見之更覺憐愛一日賴特暗命能安他往以便使道那死心不再戀念不意能安去後道那直入其室不見能安知已遠别於是大呼一聲即昏倒於能安家前後經木廠工人奔告賴特賴即將道那送入醫院道那呻吟牀第夢中時呼能安未幾病入膏盲據醫士云非將其所愛者請至必無生望麥甘夫人聞之即暗中使人尋訪後果偵悉能安在紐某歌舞塲中演唱且悉其住址麥甘夫人恐賴特反對不使知之一面用長途電話告知能安謂汝須立至否則道那必死能安聞之悲極而涕携其孩童步行至挨鈕城麥甘夫人以爲能安聞訊後必將乘火車至因派人赴車站迎迓不意獲空於是惶急不可名狀蓋此時道那僅留一息正危險間能安忽至見道那閉目待斃容亦慘白心甚悲痛旣矗立其傍引喉而歌涙珠涔涔隨聲而下未幾道那徐啓其目見能安至即相抱而哭後道那病乃全愈迨起身之一日能安持鮮花往窺即受麥甘夫人二女之奚落能安憤極返家整理行裝預備當晚乘車亡外幸道那追蹤至將其止住苦苦求其寛耐能安感其誠即許之於是二人即結婚道那因乃父賴特頑固太甚不願返家傭於附近之木廠中越年即舉一子雪膚玉琢玲瓏可愛後賴特因坐舟不愼爲墮木所沈幸道那在旁瞥見將其救起旣知爲其親父於是父子言好如初賴特因見道那已舉一子更形愉快以前之種種胥歸於烏有之鄕矣 
[郵信截止時間表]  
　　寄往地點　　火車或輪船　　平信　　掛號信 
天津　　浙江　　今晨（廿七）八時半　　八時烟台　　廣西　　晨八時半　　八時愛琿（取道浦口哈爾濱）　　火車　　上午十一時　　十一時西伯利亞（取道浦口赤塔）　　火車　　上午十一時　　十一時俄國歐洲（注明由西伯利亞寄者）（取道浦口墨斯科）　　火車　　上午十一時　　十一時馬尼亞澳洲紐絲綸（取道香港）　　俄國皇后　　下午五時　　四時半日本（取道長崎）　　加賀丸　　晚七時　　六時半南埠各部澳洲紐絲綸印度（取道蘇彝士）　　鹿島丸　　晚九時　　九時香港廣州（包裹）　　怡生　　晚九時　　九時香港廣州　　鹿島丸　　晚九時　　九時香港廣州　　俄國皇后　　晚九時　　九時汕頭　　怡生　　晚九時　　九時長江各埠　　火車與輪船　　晚九時　　九時日本（取道門司）　　日光丸　　明晨（廿八）八時　　廿七晚八時青島　　瀘州　　晨九時半　　八時青島大連　　榊丸　　晨九時半　　九時香港廣州　　凉州　　晨九時半　　九時威海衛烟台天津　　定生　　晚九時　　九時威海衛烟台天津　　奉天　　晚九時　　九時 
[紀各校之畢業禮]  
　　昨得各校消息其關於畢業或休業禮者如下 
　　平民公學滬北六路商聯會平民公學昨行休業禮學生到者近百人敎職員報告成績由校董成燮春·徐鴻嘉·陸文韶·顧九如·申夢世·各致勉詞分别給奬後遂開校董會討論發還學生保証金以符本校不取費不收保証金之原意并共議籌備基本金擴充校舍爲商界寒苦失學者半工半讀之急務暑期補習班定於本月二十一日開課云 
　　市民公學閘北恒豐路市民公學（原名競新學校）昨行第四届初級畢業禮畢業者計有章仁榮·楊存如·吳宗剛·劉自美·郭振邦·張翼如·魯庭鑑·王裕生·吳國章等九人下季開學期定於九月三日云 
　　婦孺會校救濟婦孺會江灣留養院附設之婦孺學校前日舉行休業式由男女學生等表演各種游藝并備有影戲新劇等娛樂云 
　　滬北義校閘北五路商界聯合會設立之滬北義務學校昨行休業禮校董陸端甫君贈墨匣等各種奬品校長孫啓英率領各學生致謝該校書籍學費完全不收故學生異常發逹下學期尙擬從事擴充云 
　　五區義校滬北五區商業聯合會義務學校昨行休業禮由校長陳翊庭給發成績優美者之奬品禮畢舉行敎職員聯席會討論增設第二校事宜云 
　　采芝義校昨日閘北永興路采芝坊義務學校舉行休業禮先由學生唱歌向國旗行鞠躬禮次由李校長報告曁來賓俞宗周·戈朋雲·楊劍民·敎員武魯南演說校董楊翰丞給奬并贈各義務敎員銀盾王鏡濤贈給學生奬品後在來廬聚餐並討論下學期進行之方法云 
[學務叢載]  
　　敎育界畢業或休業禮以外之消息合誌如次 
　　黃韻苕女士等赴美留學松江黃伯惠之妹韻苕韻松女士及其幼弟季玉均定於下月赴美留學韻苕習商韻松習醫女生選習商科者不多見女士爲松江望旗乃父黃公續君爲當代慈善家對於敎育及公益莫不盡力贊助女士秉有遺風亦極𤍠心社會此次留學抱有將來回國開設銀行振興商業之志願云 
　　金大上海同學會將開會金陵大學同學會上海部昨日由會長許　颿君發出通告書云敬啓者本月二十九日（星期日）下午五時爲本會法定常會之期特假江蘇交涉公署開會務常會討論事宜列後至希准時出席賜敎不勝感盼之至議案爲㈠討論肅成之君之會員互助辦法㈠討論郁豪彦君之敎育計畫書㈠發表協辦基督公學之公意㈠討論本會興革事宜等云 
　　同德辦理雜誌及任醫務同德醫學半月刋新醫人雜誌由朱君善恒經手編輯以來業已出至三卷二期專提倡因人及公衆衛生屢得國内外同胞之推許奉川湘粤來函訂閱者倍尤踴躍朱君以醫務忙碌難以兼顧特託許君鳳華佐理一切自三卷三期起繼續出版又現時當夏令疫癘爲災好善之人憫貧民工人難就治於良好醫生爰組時疫治療機關俾竟恤貧惠工之志該校同人亦多慷慨之士一經函聘即行推定前往辦理防止時疫事宜茲已調查所得者卞同仁鄒階平蔣葆康三君在南翔時疫醫院任事朱善恒君在本埠普益社擔任醫務符銘新蔣有孚二君在崇信紗廠任醫療之職徐紹萃君在江陰醫院籌辦防疫事宜餘如朱君蘭汀已應杭州之聘史君宗君等亦將即日前赴宜興籌辦防疫事務宜 
　　童子軍駕駛科練習駕艇江蘇童子軍聯合會專科講習會駕駛一科練習塲所在吳淞口三夾水入此科者共十七人近日勤加習練進步頗速右圖爲端艇駕駛攝影之一係心心照相館所攝有○擋舵者爲敎授顧君拯來（厦門集美學校海童子軍敎練）有Ｘ者爲該會委員章君君疇云 
　　廣肇新校舍之努力建築廣肇公學新校舍以急於需用故工程方面進行頗速第三層現已造好架樑蓋瓦一星期後便可畢事關於内部之裝修如電燈自來水粉刷等亦已成就不少稍待更須增加夜工夏曆八月初間當可完全工竣適合該校秋季開學之用該校舍坐落北四川路横浜橋福德里内東西長一百五十六英尺六寸南北廣六十六英尺四寸左爲附屬房屋二層平頂連以天橋前爲中央大會堂後爲大操塲一切設備均求完美云 
　　上海女學之第一次會議本埠敎育界近有上海女學之新組織内部編制分初級中學·職工專科·選科·小學部校址在南成都路桂馨街二衖昨日該校開第一次校務會議列席者譚萊生·徐戟三·鄒文欽·哈弼臣·張蘭珍·秦芳·顔虹·譚志學等十五人推定譚志學爲校長徐戟三爲敎務主任秦芳爲訓育主任云 
　　羣賢女學開暑期專修科南市花衣街施家弄羣賢女學校下學期始實行添設初級中學並爲提高各級學生程度起見於暑期内特設專修科專授國英算三種功課校内外女生之有志專修者頗爲擁擠業已於昨日開始授課云 
　　國語暑期校舉行同樂會國語專修學校暑期學校因學員已近三百人在南陽橋本校不能容納特借用九畝地萬竹學校校舍每日除正課外常請名人來校講演尙有圖書館之組織學校新聞之刋行并各種娛樂等聞昨晚（二十五日）開一小同樂會（尙須舉行大規模之同樂會）諸學員對於校内種種均甚滿意云 
　　武術會暑期學校之演講中華武術會第三届暑期學校遠道來學者如奉天陜西廣東福建及皖浙等省皆有合計三十餘人功課中西並進講員多專家每週並請名人演講昨日上午請蔣梅笙君演講題爲「補習之機會」先述補習學問之益次又推論國文之補習法及演講之補習法聽者皆欣然滿意云 
　　商務英語正音科已開課商務印書館所辦暑期學校其師範講習科與國語正音科於上星期開學已誌前報茲悉英語正音科亦於二十三日起開始講授講師爲該館函授社英文科科長周越然君周君爲英語語音學專家早爲全國人所知講授時除印有講義分送外另備圖表模型多種以佐講解之用學員定額本爲一百人惟截止後報告者仍紛紛不絕該科通融收納竟溢出原額二分之一又該館暑期學校於前晚特在總廠花園内舉行歡迎全體學員大會到者五百餘人明月高懸凉風時至主賓濟濟歡極一時七時開會道由主席莊百俞君陳述暑期學校之重要與該餘開辦暑期學校之旨趣次由經理王顯華君·編譯所所長王雲五君相繼致詞再次爲東南大學敎育科主任陶知行君演說略謂個人對於商務印書館最近有三種敬意第一開辦暑期學校第二僅於兩星期之中趕印「中國最近敎育槪况」二十種於今年秋季得以發散於萬國敎育聯合會中使我國敎育家得在國際敎育界占一位置並博極好榮譽第三平民敎育協進社現正選擇常用之一千二百字編爲用系統的讀本使全國之不識字者能於六個月之中獲得共和國民所應具之常識此種課本亦由商務印書館擔任印刷云云陶君演說畢商碩士吳東初君亦有簡短之演詞後由學員徐永年君答辭繼即開演該館自製之浙江潮·廬山風景·運動會·及各種故事影片十一時始盡歡而散 
 
[江蘇童子軍聯合會駕駛科之端艇駕駛攝影]  
[書畫消息二則]  
　　昨得書畫消息二則合誌如下 
　　中國書畫運日陳列中日展覽會在日本四國德島開會前曾來滬敦請中國書畫家田桓葉伯常前往田因事未往葉已應招到日據其來函我國運往陳列之田桓王一亭高劍文等書畫極受彼方人士之歡迎云 
　　書畫家傅壽宜來滬書畫家傅壽宜君别號菩禪向在廣東以善書畫名於時得其書畫者均珍之現傳君已來滬寓虹口虬江路煊明星六六五號云 
[昨日之菜市]  
　　葷蔬均稍廉 
　　昨日南市葷菜如魚蟹等稍廉北市之茄子等亦減價各價如下 
　　北市　　南市　　北市　　南市 
蝦每斤三角五分　　四百至九百文　　甲魚每兩五十文　　三十文青魚每洋三斤　　　三斤　　　麟魚每兩五十文　　十八文大黃魚每兩十二文　　十五文　　麟魚每兩五十文　　三十文鹹蟹每兩三十文　　三十文　　鯽魚每兩六十文　　三十文　蛤每兩三十文　　四十文　　烏賊魚每兩十五文　　十八文牛肉每斤三角　　　二角半　　絭魚每兩十六文　　　十八文羊肉每斤三角六分　　三角　　扁蒲每斤八十文　　百七十文鴨蛋每只四十五文　　三十文　　雄雞每斤三角　　三角六分鷄蛋每只三十文　　　三十文　　鴨每只一元　　　一元龍鬚笋每斤百二十文　　百六十文　　蛤蜊每斤百十文　　百二十文白魚每兩三十文　　　十六文　　鯧魚每兩二十五文　　二十文鴿子每只三角　　二角半　　雌鷄每斤三角六分　　四角冬瓜每斤三十文　　四十文　　黃瓜每斤八十文　　八十文茄子每斤一百文　　一百文　　菠菜每斤六十文　　八十文蓊菜每斤六十文　　四十文　　蛙肉每兩二十文　　三十文毛荳每斤一百二十文　　百六十文　春笋每斤一角六分　　二百九十文元菜每斤五十文　　　五十文　　　白每斤三百二十文　　二百五十青菜每斤一百六十文　　八十文　　葱每斤一百文　　八十文鹹香瓜每兩四十文　　三十文　　南瓜每斤一百文　　五十文黃荳芽每斤百四十文　　八十文　　辣茄每兩二十文芋艿每斤百六十文　　百六十文　　豇荳每斤百六十文　　百二十文長荳每斤一百六十文　　百二十文　　青蟹每兩四十文　　二十文雞毛菜每斤七十文　　百四十文　　白菜每斤百六十文 
[菓品市消息]  
　　南京路德豐祥水菓號不日將有大批水蜜桃運到此桃爲餘姚四明永益農場之新出品漿富味甜氣香色美形狀極大包裝亦艷當此炎𤍠天氣贈送親友作爲解暑止渴之品最爲相宜聞每簍甲種者售洋三元乙種者售洋二元四角丙種者售洋一元五角云 
　　寗波奉化白杜鎭茂昌公司用新法種植玉霜水蜜桃一種其味甘美且無虫蛀鳥傷之弊現由南京路盆湯弄東首寳豐義興兩水菓行經售該兩行又由餘姚運來萃園桃一種與玉霜不相上下云 
[醫訊一束]  
　　昨得閘北普善醫院等消息彙誌如下 
　　普善醫院閘北新民路普善醫院於舊曆六月初一日起循例施診以來赴院就診者頗衆其間因症重經醫生張定安·凌惠之二君用鹽水注射治愈出院者已有金根富·萬炳良·李小清子等十餘人該院主任王駿生君爲便利病人起見　置備臥車一輛病家來院報告立飭夫役驅車將病人載運來院不取分文云 
　　博濟醫院七浦路鳳來里華洋博濟醫院開辦業經二載聘請中西醫生遠近就診之人日形擁擠該院惠濟貧病施診給藥無時或閒今由施德之君餽遺該院十滴水五百瓶震寰藥廠贈與至聖水十打自五月份起每日施此兩種藥水又該院自製肚海藥膏云 
　　許醫壽如山海關路山海里許壽如醫士設診所已多時際茲夏令求治時症者甚多云 
[友聲旅行團將開交誼會]  
　　友聲旅行團本部訂於本月二十九日下午二句半鐘假西門大吉路公共體育場開本年團員交誼會并歡迎新團員茲錄其是日節目如下㈠主席致歡迎辭㈡報告㈢演說㈣餘興㈤攝影㈥茶點聞外埠團員來函參與者甚衆想届時必有一番盛况也又該團美術股音樂組將於八月十二日開第一次娛樂會云 
[競武場又有大角賽]  
　　長浜路南成都路口巨籟逹路競武塲萬國拳術大會定於今晚九時開拳術大决鬥此次有　立杜君與耐克抱含爾君角鬥爲最有興味者因　君專爲比賽故特因小呂宋來滬入塲劵在南四川路三十九號美商賽雲石公司出售云 
[集會表]  
　　本月陽歷時期　　地點　　召集者　　事由 
廿七日上午　　重慶路慶餘里民國女子工藝校　　暑期講習會　　何世楨博士演講全民政治廿七日晚九時　　漢口路聯華總會　　留美同學會與美大學俱樂部　　鮑威爾君演講會 
[今日天晴而𤍠]  
　　昨日午後四時三十分徐家匯天文臺氣象豫報云天氣晴𤍠馬鞍島北有時令風颶風已抵臺灣海峽南顯逗遛於泊拉太斯島附近臺灣海峽之上有旋風滿播昨日午後三時前之二十四小時内本埠氣候温度最高九一·四最低七六·三去年同日最高九五·五最低七五·七 
 
 
 

Page 19

 
 
第一萬八千一百零九號;中華民國十二年 西曆一千九百二十三年七月二十七號
星期五 * *常識 
常談 
[古歐客（四）] [  老圃]  
　　歐人服官華土自博羅馬哥諸人始而襄陽造礮一役尤稱軼事元世祖伐宋徵礮匠西域阿老瓦丁與其徒亦思馬因至造大礮豎午門前試之徹數十里命送軍前乃進攻樊樊破移以向襄陽一礮中譙樓聲如震雷此即世俗所謂「礮打襄陽城」婦孺皆知者也乃讀博羅之書則言襄陽城與大可汗抗凡歷三年深溝高壘不能卒下博羅馬哥與其父尼古刺其叔瑪非獻計於大可汗願造飛石大礮攻之名曰蠻哥奈爾可汗嘉納使博羅等三人董其事更雇一日耳曼人及奈司托利安敎徒一人皆精於此道者礮成凡三具每具可飛石重三百磅可汗大喜用以攻襄陽襄陽人驚爲神遂降伏據此則造礮之議實出於博羅三人元史所謂阿老瓦丁所謂亦思馬因者殆一爲日耳曼人一爲奈司托利安敎徒皆歐人也 
衛生 
[牙粉的用法] [  瓊生]  
　　牙粉的用法誰也不知道但是我這篇所講因爲我們普通用牙粉的方法很不衛生所以我來介紹一個新法給諸君試用試用 
　　本來我們擦牙的方法把牙粉放在牙刷上然後入口這個方法很危險爲什麽呢因爲牙粉這樣東西質地很輕當我們入口的時候肺管口恰巧張開就此乘間而入飛到肺裏有三種害處 
　　㈠乾牙粉入肺部肺膜受刺激易成咳嗽 
　　㈡飛入肺部與肺液相和易成白色濃厚的痰 
　　㈢積在肺部使呼吸不靈易生肺病 
　　從這三項看來吾們知道這個方法的有碍衛生了 
　　我的新法子很是簡單祇要先把牙粉傾入手掌中和以清潔温水三四滴調匀然後醮在牙刷上入口斷斷不會飛到肺部裏去了不過有一椿事要注意的就是吾們的手預先要用清水洗過以免病菌傳入口中方纔可算一個安全的方法（乙種酬） 
經濟 
[採用金銀製貨幣之理由] [  逸]  
　　上古之世交易須以實物無所謂交易之媒介其不便孰甚後乃另擇一物如貝殻等使爲交易之媒介如此則隨時隨地彼此皆可互相交易矣迨近世文化漸開此種媒介物又逐漸消滅而代之以金屬而諸金屬中尤特採用貴重金屬如金銀等製爲貨幣作交易之媒介物其所以必採用金銀者蓋有七種理由焉請分述之 
　　㈠有效用及價值夫所謂效用（Utility）者即有滿足人類慾望之能力也所謂價值（Value）者即有交換力而能使人願以他物與之交換也金銀之具有此二種能力則人人之所知也 
　　㈡便於轉運此乃經濟學上之便於轉運而非普通所言之意義也因金銀之爲物即小量中而有極大之價值故謂爲便於轉運 
　　㈢不易毀壞金銀極不似鐵及他種金屬之易生銹故不易毀壞 
　　㈣質量純一全世界上所産之金銀其質量同一純粹即有相差亦甚微細 
　　㈤可析可合一塊之金銀可分析之爲數小塊而每小塊價值之大小仍與其形體之大小成正比例而此諸小塊可重融化使成爲一大塊其價值亦無甚變更 
　　㈥穏固金銀之價值雖亦有漲落惟短期内如一星期一天或一小時者其漲落則甚微緣全世界每年出産金銀之量與現時所有者比之其相差甚鉅非若現時所有之米麥即爲前一二年間所出産也且吾人用金錢之交易恒爲短時的而非長時的故用金銀爲貨幣於短時期内其價值固甚穏固而無漲落也 
　　㈦易認識金銀各有其特别之光澤與顔色故易認識之至有以贋幣而冒充爲金銀者專家能用各種方法以試其眞僞即非專家亦可藉其耳目及感覺有以辨别之 
　　金銀有上述七種性質故吾人特採之爲貨幣之材料而他種金屬則用之者極鮮（不受酬） 
道德 
[爲什麽呢] [  鼎]  
　　子女盈前極應清心寡欲爲什麽還要納妾呢 
　　旣有姬妾極應絕跡妓寮爲什麽還要狎妓呢 
　　富有金錢極應做些公益爲什麽還要賭博呢 
　　生性遲鈍極應格外勤懇爲什麽還要貪懶呢 
　　自己無能極應虚心請敎爲什麽還要妒忌呢 
　　私囊已飽極應安分守己爲什麽還要剥削呢 
　　信用旣失極應格外公正爲什麽還要作弊呢 
　　子弟驕横極應嚴加管理爲什麽還要放縱呢 
　　醜聲四播極應快快回頭爲什麽還要簒刦呢 
　　擄人勒贖極應依法論罪爲什麽還要錄用呢（乙種酬） 
法制 
[民事訴訟法上明定之期限] [  懺因]  
　　當事人延誤期限恒受不利益之影響故爲訴訟行爲時不能不極端注意除各地因距法院之遠近不同另有增加在程日數辦法外茲就現行民事訴訟條例所明定之期限分述於左亦訴訟當事人必要之常識也 
　　㈠關於答辯者 
　　被告答辯狀須於未逾就審期間二分之一以前提出（三零九） 
　　被上訴人於上訴狀送逹後十五日内提出答辯狀（五三九） 
　　㈡關於抗告者 
　　對於駁斥聲請推事廻避之裁决五日内提起抗告（四七）普通抗告於裁决送逹後十日内爲之（五五五） 
　　㈢關於聲請或提出異議者 
　　不經裁判而終結之訴訟聲請法院以裁决爲訴訟費用之裁判者於訴訟終結後三十日内爲之（一一二） 
　　聲請恢復原狀自障礙停止時起二十日以内爲之（二零六） 
　　聲請補充判决於判决送逹後十日内爲之（二七三） 
　　聲請除權判决於呈報權利之期限滿後三月内爲之（六四一） 
　　債權人須於支付命令所定期限滿後三個月内聲請宣示强制執行否則支付命令之訴訟拘束力失效（六一零） 
　　債務人對於支付命令提出異議於送逹後十五日内爲之（六零三） 
　　債務人於宣示强制執行之裁决送逹後十五日内提出異議（六零七） 
　　㈣關於再審及不服之訴者 
　　再審之訴不服除權判决之訴及不服禁治産宣示之訴均應於三十日之不變期限内提起（乙種酬） 
敎育 
[余長小學之心憲] [  李廷懸]  
　　余以菲才長萬竹女校任事之初萬竹聲譽已遍全國慄慄危懼因私擬心憲九條以爲處事之凖心憲者默誌於心尊如憲法之謂也迄今三年此心憲之效不無可信之處因錄告有道者正之 
　　㈠調和同事之意見同事意見未孚即爲學校之敗徵故校長之責莫重於調和同事人和斯事舉矣遇事指導互相體諒互相補助即調和同事之要决也 
　　㈡藴蓄辦事之精神無精神固不能進步趁一時高興輕易定舉措之方每易蹈欲速不逹進銳退速之弊邇來制度學說日新月異如未將己校地位深思熟慮預備周到輕云試騐何以對學生故學校之精神以常能藴蓄飽滿爲佳 
　　㈢師法已往前人有示我以模範者當一一回溯而默記之無忘其精意所在庶新發生之事亦可比擬引申而解决之 
　　㈣計畫將來問題發生旣經解决目前已了當思將來不特求免覆轍也并常宜規劃全局默定若干年度之進行程序現行之方法時時循此軌道不使旁鶩 
　　㈤每日整理思想極忙之時腦筋易感疲勞應辦之事每致遺漏判斷亦容有差誤故每日必定一時間使腦筋清靜以整理其思想 
　　㈥隨時巡行校舍未發生之危險可改進之方法恒可於無意中得之暇時多巡行必有觸發 
　　㈦忍耐數分鐘遇劣等生有過失宜矯正者最易發怒事至即判或怒發而不中節能忍耐數分鐘則心氣略平處事易合轍而少後悔 
　　㈧自修半小時不閱書報無由得新知無論如何忙廹至少每日必閱書報半小時 
　　㈨以統計求標準一事之了一期之終當有統計利害瞭　於心將來之標凖以定（不受酬） 
禮俗 
[婚禮鋪張者之殷鑒] [  藥龑聾]  
　　吾友王君鼎文好結納廣交游而於經濟方面不甚措意家道已外强中乾矣然其人猶好裝塲面凡事不肯因陋就簡以示闊綽往年爲其長公子結婚踵事增華備極一時之盛婚禮用品皆由附近店肆賒欠統計不下二千餘金迨至年終紛紛索償王無以應然不欲因此而喪失面子於是典質衣物以償之不足又復抵押産業藉以敷衍過去今則抵押之産爲期已過索債者踵相接權其子母未足抵償不得已乃宣告破産舉家無以爲生朝饔夕飱炊烟時斷王君始大悔然已無及矣噫婚禮之作用不過告知親友表示男女正當之結合以别於無恥者之私奔而已儘可因陋就簡何須揚厲舖張如王君者裝一時之場面以至傾家蕩産蓋亦無謂之甚矣吾恐繼王君而起者將不乏其人爰作是篇以告世之不自量力而好舖張婚禮者（乙種酬） 
雜錄 
[投考學校須知] [  邁]  
　　投考學校非易事也亦人生之大關鍵也吾人在小學讀書大率仍居本地不必負笈他鄕至中學大學則須加以選擇何者爲優何者爲劣何校與吾之志願相合必一一有充分之研究然後逕來投考勿庸遲疑旣入此校宜專心致志以求學問不可朝秦暮楚見異思遷良以光陰至可寳貴屢易學校將一無所成且中學大學爲一生事業之基礎入學時安可忽乎茲以投考學校之我見錄之如下 
　　㈠投考學校以擇同性質之二校爲宜失之於彼或得之於此 
　　㈠選定學校後宜先調查以前投考此校者之考試程度在二月前加以預備 
　　㈠投考寓旅館時宜閉户讀書不可忽思游玩有鴻鵠將至之心 
　　㈠考時用自來水筆携墨水瓶恐污衣服卷子 
　　㈠入講堂時宜態度從容不可心惶意亂致錯答案 
　　㈠答案不可冗長以完全無誤而又能逹意爲貴 
　　㈠試騐體力或測騐心理時宜以敏捷之眼光觀察一切從容之態度表現一切 
　　㈠口試時宜大大方方與常人談話一般最忌渾身發顫若决囚之待　然 
　　㈠考卷不可污損不能掉換 
　　㈠考時不可東張西顧 
　　㈠題目有不明瞭處儘可起立發問 
　　㈠考後如揭曉期尙近者可留待揭曉否則速歸 
問答 
[尹子綱問] [  沈錡]  
　　某甲與其友數人同居一夕盜入室持槍威嚇某甲奪盜槍還擊不料於心地慌亂之際悞擊死一友不知某甲亦犯殺人罪否抑或負其他賠償責任 
　　答甲之本意因盜入室而行使正當防衛權匆促間誤擊友人係目的之錯悞可不負刑事責任 
 
 
 

Page 20

 
 
第一萬八千一百零九號;中華民國十二年 西曆一千九百二十三年七月二十七號
星期五 * *   
 
