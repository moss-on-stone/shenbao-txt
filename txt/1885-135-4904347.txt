# 1885 - 135 - 4904347

 

Page 1

 
 
[三十九號畫報出售] [  申報舘主人啓]  
　　名世之生輔佐王者往往數百年而一見山東掖縣田姓奇童爲大吏訪聞咨送進京以徵人瑞軍興以來行軍者必熟究輿圖藉形勢以爲戰守去秋台彎滬尾之戰法人敗北将該處海口内地山川營壘逐一鈎墓閲者不啻履其地而一遊焉兩圖列入此次三十九號畫報准於初六日出售其畫譜兩圖爲管君劬安所繪上女筆致輕倩可喜畫報仍然九圖後附淞隱漫錄圖説一則閲者鑒之此布 
[經藝淵海例言]  
　　邉孝先儲将腹笥江文通燦到筆花儒者握管屬文空疏寒儉爲世所譏而經藝爲尤甚試觀近科鄉會墨之中式者大都五光二色炳炳麟麟盡能　而蔚巨觀經藝之菁英乃大洩焉僕心好之而徧覽坊刻陋劣不堪寓目爰於客夏廣蒐佳著凡先輩房行名家課藝以及京邸直省諸友聞訉而投贈者積有卷軸嚴定去取又查各經中之可以命題而前人未經涉筆者出資倩名手分題補作其除淘汰不計外共得文一萬篇交點石齋縮印成帙将次竣工爲錄例言以告同志一名曰時文必尚入時經文尤非時不可是編所采雅合風會凡簡攚高古之文槪從割愛而坊刻之濫竽充數了然無味者更無一半閣入求當於時而巳一經藝所以覘才華沈慱絶麗斯爲正宗是編專取考据精核據引宏通故字數有多至八九百者開拓心胸　者快之一佳文旣夥去取甚難是編一題至多不逾三四首然心各備一格或訓詁體或騷選體務取書卷詞華並擅其勝故無疉床架屋之弊一五經旣分選文亦必相稱畸輕畸重殊次精當是編銖兩悉稱每經約二千萹多嵵酌删少則補作熊肥蛤廋之譏吾知免矣一是選經飽學家反覆校勘奇字奥句訂定無訛初不敢草率從事貽誤當世盡區區之心而巳一是編專倩精於書法者工楷寫眞前後一律每頁八萹紙張潔白字跡　黑装訂亦極精雅表裏統觀歎爲僅見以上例言從原書錄出先行佈告蓋恐壟斷之徒魚目碔砆雜投欺世購者辨别不精勢必重貽後悔所願海内君子於購辨是書時詳加審視勿被所蒙訂於四月初出書如願躉售速來點石齋面議此佈 
[嚴防尤宜靜鎭説]  
　　中法自停戰以來迄今已閲多日而詳約尚未議定人多疑之北京津沽來電及疉次郵筒雖云巴特納到津之後業於三月十三日爲開議之期廿一日復議皆未卽定妥論者紛然現又有可以成議之説然其所議若何外人究未聞知或者謂因法使要挾者多中朝未能俯允恐有决裂之慮或又謂中國諸大臣以諒山方在行手不肯草率就議以墮法人計中此留揣度之辭未足爲據然自開議至今歴時卽久而目前尚無眉目殊有令人不解者如照前此所聞法人於津約之外别無要求則但就福祿諾舜訂草約五條重爲詳議條分繼析亦屬易易何至遲延若是之久有疑法人以議和爲緩兵之計者然竊意法亦歐洲一大國何至别無良策别無正兵而一再逞譎智以圖僥倖况中國亦不乏智謀之士未嘗不偵察嚴防卽果有此意恐亦無所用之顧何以遲遲不决曠持日久至於如此意者法廷實有願和之意而巴使則本意在中戰今雖奉命赴津議和不得己而周旋其間殊與初願相違故有意俄延以待中國之釁隙未可知也夫諒山敗信傳至巴黎舉國惶惶至於田産股分價均驟跌通注國之人咸歸咎於執政欲食其肉而寢其皮西報謂法自立國以來執政大臣未有如此次之受辱者斐禮以下諸執政至於不敢一日居於朝廷則其大拂輿情巳可想見法總統見此情形亦不能强違輿論袒右諸執政則其悔禍之意出於本心不特爲弭兵之策實以順輿情也若巴使則自從諒山敗盟以後卽己來華久寓上海而於本國此等洶洶人情均未親見彼初來中國原與孤拔一鼻孔出氣鷹瞬鶚顧跋扈萬状後雖知有諒山之敗而此志猶不肯遽平故雖奉命議和而故意緩以時日以伺中國或有間隙可乘尚欲逞其初願爲得當以報國之意刻下雖曰停戰而浙洋閩海法船之遊奕者如故其敢於顯違公法不恤人言豈無故哉試觀諒山之敗盟也明明爲法兵先進强驅華兵而使之退乃致啓衅而法人則猶喋喋然誣我中國謂曲在我而不在彼以此藉口遽動干戈此其狡焉之志隨地皆然有觸卽發亦可知矣今者雖在停戰而法船旣依然遊弈基隆澎湖均未交還兩國之兵亦處處戒備不敢少弛此其易於啓衅之端間不容髮而際此之時實爲中法和戰之一大關鍵彼泰然以爲和議可望謂防範不妨稍懈者固爲淺見寡識竟謂和議恐桫可恃不妨得間而再開殺機者亦屬血價脈張蓋在中國當此諒山大勝之後士氣百倍莫不奮往爭先躍躍欲試祇以朝廷旣許議和則不得不强忍不發而其心則究有所不平也設當此時而稍有觸怒則彼赳赳桓桓之士往往全憑血氣之勇絶無涵養之功有勃發而不可遏者一或有小不忍巴使旣可借此以爲口實因而復動干戈則我軍之在關外者早已如期撤退若有變故調集爲難而法兵則閩浙兩處並未退舍正在眈眈虎視一聲令下旣可開兵則我中國之受虧者已不待言故吾謂際此吃緊關鍵中國諸軍尤當愼益加愼盖不僅防之不可不嚴而且約束不可不緊倘因有小不忍致亂大謀後悔将無及也夫近來中國秉軸諸公亦未嘗不慮及於此但以宏開言路之故有言責者皆得以各抒所見而其中灼有見地者固多隨聲附和者亦不少一人出一主意尚未見之行事卽已羣相攻許使之不得不箍口結舌詩云如彼築室於道謀是用不潰於成此則近來之大弊吾則以爲言路不可不開亦必於大者遠者方許其指陳若毛舉細故苛求小節皆當嚴斥卽如議和之事必須兩得其平是固然矣倘有截長補短之處亦未嘗不可曲從以顧全大局倘必瑣屑而較之則其議愈久其成愈難倘巴使果有伺隙之意則和局将敗於垂成詎不大可惜哉當此之時議約諸君所當悉心斟酌尤當速行决斷勿使過　 
於延緩最爲要着而各疆臣及各口岸統兵大員則於嚴防之中更參以靜鎭之法勿因小節而悞大局是則尤爲當今至要至切之事天下不乏高見遠識之士或不以予言爲河漢也夫 
[印報譯登]  
　　印度日報云法人在印屬冷宫地方購馬六百匹載往東京聽候調用英人亦在該處購馬五百匹用以防備俄人按中法現巳議和而仍購馬調兵紛紛不巳其中叵測情實非局外所能推測也 
[茶市再述]  
　　漢皋茶市情形節次錄報兹於四月初四日止計共沽出甯祁茶二百六十字額計十一萬七千一百五十二箱沽出兩湖茶六十七字額計五萬六千零十六箱共計已運到之茶至初四日止甯祁三百五十六字計十五萬三千四百二十四箱兩湖一百五十字計十二萬一千四百三十四箱其尚未運到者係安化宜都楊芳林三處若雲溪北港聶家市聞頭字均已到齊别處則所到有限初五日聞又到兩湖茶六十七字查本年兩湖茶上等者稍有利息脱手亦快中等者止堪保本若下等然消路滯鈍難保不致虧析且聞各行茶師見頭茶互欲搶買若平等茶卽不踴躍各行意見竟不約而同現在茶船到漢雖不少惜最快之船已爲英廷租去今計英國到七艘俄國三艘頭船尚未 
 
 

Page 2

 
 
議妥因各船之行駛迅速無超羣拔萃者現經三四家發有傳單定怡和行紅烟囱船水脚銀四磅十仁記三磅十太古藍烟囱水脚銀二磅半近日各行之有船者往往自装自船若夥装搭運則頭船未定尚無付載大抵要看何船装運最多卽作爲頭船也再曩年長壽街茶本不見多今則多而且好緣該處與寗州界犬牙相錯今年寗州大荘減少販户遂羣往長壽街因之價起茶好現在通山崇陽長壽街各茶皆隨到隨消價惟長壽街獨高出尋常崇通兩處厥價仍舊又聞茶師云雲溪北港兩處之茶頗不中意正不知地土使然抑焙製之不如法歟 
[潯茶續信]  
　　初一日怡和進谷芽二五寗三百五十箱二十八兩仙蕊二五吉一百四十九箱二十四兩春芽二五祁二百五十七箱三十一兩五天香二五祁二百七十六箱三十一兩五○天裕進瑞香二五祁一百三十八箱二十九兩奇香二五寗三百二十二箱三十一兩美芝二五吉三百二十九箱二十四兩天馨二五土一百九十一箱二十三兩蘭香二五寗二百七十七箱二十九兩○初二日怡和進源蘭二五吉三百八十七箱二十三兩二錢五魁芽二五土六十六箱十八兩二錢五○天裕進福太二五甯二百二十三箱二十四兩天興二五寗二百八十箱二十五兩甘津二五寗五百十六箱二十六兩○初三日怡和進靝寳二五土五百四十五箱二十三兩 
[鎭江西信]  
　　鎭江西友來信云近日該處米商甚爲焦急蓋緣米石囤棧房爲日己久不能販運出口以致米色霉變也 
[巡捕獲盜]  
　　漢口洋街巡捕房之西捕祇一正一副其餘數十名皆華人充當日夕輪班巡街盜賊因之歛跡有地名十大家者在租界外平時本冷落近以茶市上塲飯鋪烟室茶肆酒店以及棧房約有一二十家挑抬之脚夫半居於此上月二十七夜突有盜多名手執利刃悶香至周和尚家行刦周積有多金主人已物故家惟孤寡而己是夜盜竟呼嘯而入周氏婦驚覺欲起被盜将香悶住任佳搜刮盜得數百金意猶不足二十九晚又約伴往刧經隣人聞聲色逐盜乃驚走有數名竄入洋街巡捕見其形跡可疑急詢何往盜告以看燈捕以其言語離奇欲拘之而不敢動手待其行至中路始發暗號各捕麕集捉住三各搜其身畔凡殺人放火開鎖挖壁各器械維備次日解送有司訊供據供同黨八名窩户在城頭某姓篷屋家當卽飭捕獲住兩名周姓婦聞亦投案禀請究追失贓云 
[土匪伏誅]  
　　温州來信云去冬楚軍左旗駐劄大荆暘谷岙拿獲著名土匪蒙坤四一名解郡囚禁上月廿五日接到省憲釘封文書當卽會同營勇将該土匪綑綁解赴鼓樓下斬决梟示 
[兵勇滋事續述]  
　　温郡駐紥各營勇惟廣勇最爲兇悍遇有買賣口角動輙拔刀相向上月二十八日有廣勇火夫在瓦市殿巷口以購買燒鵝起釁遂将熟食攤搗毁罄盡復邀十餘人洶洶滋閙路人咸爲不平而該攤主忍氣吞聲不敢與較該火夫尚不滿意竟赴縣誣稱衱攤主毆傷周邑尊驗得該火夫並無傷痕遂給大錢二千並諭嗣後不准在外滋事於是議者咸服邑尊仁慈○二十八日廣勇與援浙福字恪靖營勇丁在大南門外花柳榔楊大王廟内因看戲起釁互相鬥毆廣勇将該營親兵某甲毆傷該營駐劄白馬廟相離不遠當卽邀集多人将廣勇獲住二名欲同毆傷勇丁送至開元寺請營官劉軍門嚴辦廣勇見之亦卽糾集多人携帶器械如臨大敵各哨官趕來彈壓亦無所懼遂禀請張劉兩軍門各帶親兵數十人手持令箭馳至花柳塘始将各勇喝散少頃張軍門趨至考棚面見統帶劉觀察調處寢息立将廣勇釋放次日恪靖營勇復往楊大王廟戲塲尋覓廣勇将作復讐之計不料悞認廟旁所住興化人扭住三人亂行毆擊受傷甚重該處福建人居多遂将店門關閉戯亦停歇将毆傷三人送至開元寺劉軍門給以洋蛈二十元以爲醫傷之資並将滋事之勇捆責千板復插耳箭遍游四門後又送縣管押須俟三人傷痊方準取保倘有一人因傷身死卽将該勇立正軍法督帶廣勇朱游戎亦已查出滋事之勇王杜定梁耀徐某等三人重加懲責斥革口糧其餘或係冒充或係游勇因無可稽查只得作爲罷論自此以後各營官約束愈嚴巡查愈密各勇亦不敢在外滋事而管帶恪靖親兵禮字營劉軍門已於木月初一早拔隊赴寗其餘福字前後各營分作三日陸續啓行實緣舘頭船隻及樂清縣挑夫不敷分派故也 
[北通近状]  
　　山東德正頭帮漕米己過津關而抵楊村大約本月初可到壩請騐矣○上月二十一日倉憲查騐第三批袋布騐訖卽将袋布發縫限四月初五日一律交齊其祭壩之期約在本月初十左右○順天府府丞行文到通定於四月初一日由京起程按臨通州科試合屬二十二州縣文童刻下貢院前後店舖如林多士雲集一時旅館郵亭無不價高十倍云○善厚齋軍憲行轅在東關電報局近在轅前修築土壘圍以高墻墻内遍竪八色旗幟轅門左右戈矛林立鎗砲雲屯院内立一高杆上懸帥字大紅旗氣象森嚴令人望而生畏軍憲逐日飭官弁督兵操練每逢初二十二二十二等日則軍憲親臨閲視○善軍憲自到防以來遇有兵勇患病及家有婚喪等事者一經請假無不允從近則請假者紛紛若螘且有未經請假私自回家者爰傳諭統帶帮帶隊官隊長人等嗣後兵丁無論因何事故一槪不准離營倘或偶染瘟疫同居者恐其傳染則准該管官就近移居廟宇以便調治云○聞通州防兵限四月杪一律撤回善軍憲則往福建辦理軍務云○某甲前充裏河巡丁狐假虎威百怨叢集後被人告發笞責除名閒住西門外某村一日有不識姓名人手携蒲包一信一送至甲在家甲展信則滿紙雲烟盡屬穢語滿包内滿装熼穢臭惡不堪甲怒甚将送信人飽以老拳鄰右勸阻始得釋放 
[烟臺近事]  
　　吳二尹於上月十七日交卸巡廳一缺卽以前任府經廳周君暫署四街鋪户以吳二尹涖任有年特送萬名傘以頌德政所謂未能免俗聊復爾爾也○登州防營撤去二營前赴河工巡防又有一營赴平度州地方彈壓以該處礦務将欲興辦故也○某委員經過鐵爐見有撈起水雷一具亟問所從來則以買諸漁人對委員乃出錢五千買回禀明漁雷局劉觀察函致軍械所轉禀北洋大臣行文東海關道札飭福山縣出示曉諭如有撈獲前項水雷者　須赴縣報明以憑酌賞勿得隱匿售賣致悞傷人如違究辦○離烟臺四五里地名曰上喬有梨花千樹花開時白雪飄香遠聞數里有携酒洗粧其下者惜多土妓難免塵氛花若有知應歎玉容寂寞也○烟口街巷繁密鋪户櫛比近日地溝淤塞大雨之後水卽泛溢街衢現奉道憲飭縣曉諭一律挑挖限三月内告竣誠綢繆未雨之道也○粥廠旁舊設種痘局所需經費聞係各憲捐廉今年於上月二十六日開局施種遠近居民孰不感各憲保赤之恩哉 
[吳遊脞筆]  
　　有客薄遊吳下嬉春而去買夏而歸爲述瑣事數則雜識簡端亦足令酒尾茶闌一新耳目也據言吳中碩腹賈聞中法和議垂成之信無不喜逐顔開握算持籌益覺興高采烈去　錢業結帳無不獲有赢餘歆其利者各揚袂而起現已增開源通源康阜昌等七家皆貲本殷實氣局堂呈不似客歲之景鋗蕭索矣絲市日内卽可并秤絲行亦已一律開齊三塘七里百貨雲屯剝極而復亦理之必然者○三吳夙稱清淑之區生斯土者氣禀秀靈性好遊覽况值餞春時節迎夏光陰萬紫千紅一齊怒放園林之勝槪山水之清幽幸而身歴其境詎肯瞑想臥遊以畢乃事故邇日若留園若怡園以及獅林虎阜無不筍輿乘月蘭槳劃波士女如雲盡情游覽其中尤以留園之牡丹臺怡園之蘭花會遊人最盛衣香鬢影装點林泉宜無傷乎大雅乃自荼䕷開到人盡送春官憲亦旋垂厲禁凡城廂内外各園不准擅放婦女入内遊行並派差分往傳諭各園遵照憲諭莫不奉令維謹標貼園門自四月朔起舉凡碧玉小家紅閨弱質秋江商婦春夢老婆均述明憲諭森嚴各以閉門羹相待云○城東麒麟巷有吳人而宦於浙者居焉向用女婢卽蘇俗所稱大姐者年祗十八歲於上月十七日乘主人奉差赴閩之際竟将主母首飾匣一只 
 
 

Page 3

 
 
竊負而逃事後查知匣内金玉珠翠等物價值三四千金亟傳薦保追問諉爲　從找覓其家女主人以失此鉅贓惶急萬状急倩人繕禀粘呈失單呈請元和縣程明府提集該薦保幫同追緝人贓想以一鄉女而竊此重物斷無不破案之理也○燕臺雛伶萬盞燈向在滬上演　櫻桃花下頗擅艶名上　蘇地全桂茶園以鉅金聘往猩紅招紙遍貼通衢登臺之日春色滿園大有地不容足登不離人之槪清歌起處喝采聲喧半月以來坐無虚位園主利市三倍頓獲數千金所缺憾者園中女看樓新奉憲禁不准賣坐弁而喜者不勝其釵而悲矣各園主人别設一賺錢計暫借東城八旗奉直會舘演戲一天俾女客亦可往觀刊印戲目創爲三班合演以兾哄動香閨戲單甫出定座者巳紛至沓來核算共得鷹蚨三百餘元事爲魁太守訪聞立卽飭差傳諭不准借演各園主曁各看客一圑高興霎時吹散人莫不欽太守之嚴厲云○某甲小本營生家在城西三茅觀巷上月杪某日甲適在家有保甲委員帶同胥役編查門牌甲出言不遜委員怒斥之甲益挻撞委員怒不可遏刻卽回局白諸總巡立提甲至局笞臀荷校游刑六門示衆然後開釋語云和氣致祥又云閉門家裏坐禍從天上來若某甲者洵可謂自貽伊戚矣 
[且緩覲光]  
　　衛靜瀾大中丞撫吳後瞬将滿任月前曾專摺奏請入都陛見近己奉到諭旨着留任一年再行請旨入覲盖因本年秋試輪應蘇撫監臨且值和局未成海防吃緊東南保障庶務紛煩故聖意未肯掣動也 
[旌旋里]  
　　九江道洪觀察前月十八日用小火輪拖帶長龍赴南昌謁見德中丞請給咨文俾早回籍其交代事宜己於二月内移交嵩觀察清接並無虧空現聞擇於四月十三日偕眷回溧陽原籍前報云云實傳者之誤也 
[吳淞紀事]  
　　前日千刻靖遠兵輪由滬至淞鼓輪出口並未停泊片時○李與吾軍門所坐登瀛洲兵輪亦於下午五點鐘時自滬展輪出口仍回澄江防次○前報列木匠阿德之童養媳被蟻媒張沛成等拐賣旋由阿德扭張控縣經吳邑尊提訊二次笞責數百板供詞狡展尚未定讞昨又提訊張始供賣與上海德興客棧弄内粤東某妓家得洋五十五元邑尊遂備文移請會審公廨協提歸案矣 
[憲示照錄]  
　　欽加二品銜江南分巡蘇松太道兼辦兩江營務處邵爲曉諭事日前本道親赴清節堂察看内外整肅規畫精詳具見在事諸君矜全苦節能爲其難深爲佩仰檢閲册開節婦金趙氏等五十九名茹苦含辛青年守志貞女瞿氏等二名懷清履潔白首全貞接見生童程桂清等二十二名髫齡失怙有志讀書均堪嘉尚本道捐廉按名各給奬洋三元以昭激勸程桂清寒窻攻苦斐然成章尤爲難得應加奬康熙字典題解彚編各一部歙硯一方鎭字一具徽墨四錠湖筆六枝洋燭臺一對洋燭四包以示優異惟望該節婦等從此或撫孤成立或益勵清修其有旌表合例者應由紳董查明禀候詳辦該生童等亦當力圖上進克遂顯揚用慰高堂鞠育之苦心無負本道相期之至意合行出示曉諭爲此示仰該堂節婦人等一體知照母違特示光緒十一年四月初一日示 
[流氓鞭背]  
　　前報列本縣粮差周慶在堃美烟館被流氓陳明奎等攫去洋蚨由縣訊供後飭補提堃美主人陳某到案再行覆訊前日下午莫邑尊升堂覆訊原差禀稱小的奉諭往提堃美店主早經躱避無蹤因将伊夥王二提案請訊王供在堃美司帳店主于前月内回粤伊等打架時小的曾在塲相勸現奉飭傳爲此投案邑尊問伊等打架爾旣在塲排解究竟因何起衅諒必得知答稱是日周姓烟客由北回南路經新開河浜所戴小帽忽澶搶去當卽追上獲住陳明奎陳自恃並無贓証反言周誣良爲竊将周扭住復有陳友蕭阿洲等扭至店中爭毆之後周忽稱失去洋八十二元事之確否實不知情周稱小的素知王二慣冒巡丁並不在堃美爲夥此次實由堃美主倩伊出塲邑尊命提陳蕭二人研鞫之下堅執不承邑尊大怒飭将陳鞭背八十下蕭鞭背四十下暫押再訊又謂王二曰伊等在爾店中吵閙理應及早喝阻卽稱在塲排解何至打架時失去洋元實屬荒謬現經告發爾店主自應到案剖明何以匿不投案反敢倩爾出塲飾詞塞責顯見爾烟館窩頓匪徒實屬可惡遂飭交差看管俟其店主到來再行覆訊核辦 
[道批照錄]  
　　蘇松术道署日前據黄主事遣抱遞禀請追沈文元舊欠欵項卽經邵道憲批云查沈文元虧欠鉅欵前奉撫憲札飭查辦當經行據該縣於光緒九年七月間通詳革追迨至十年六月據黄主事遣抱禀控許典史将沈文元賄縱逃逸又經批縣嚴查叅辦迄未覆到兹又據禀前情仰上海縣速查原案勒拿嚴追分别按例叅究具報母得稍涉徇隱致干未便違式特飭 
[嚴訊拐匪]  
　　日前顧郁氏扭控徐阿春等拐賣伊女可貞一案縣訊情形早經列報前日下午莫邑尊飭提原被覆訊顧郁氏伸訴前因並稱我女可貞忽於正月廿九日失去探悉被唱演花鼓之徐阿春及女巫仙人老太婆與張王氏二人誘之來滬前日在路遇徐向之詰詢言語支吾爲特将伊扭案求請究懲徐供耕田爲活素來安分營生並示拐賣伊女邑尊怒其狡展飭笞四十板徐仍堅執不承張王氏供家住南門外女紅度日不敢拐賣求恩明察邑尊大怒喝令掌頰始供可貞實由徐阿春領來誆稱伊母顧郁氏託賣由小婦人爲媒賣與王少卿家得洋四十元其價由徐領去據稱交與伊母小婦人惟圖漁利不敢爲匪求恩超豁邑尊復謂徐曰現據張王氏供可貞明明由爾拐出爲何尚敢逞刁復飭重責一百板押候究追顧郁氏飭退 
[瘋子傷妻]  
　　扛夫頭目王阿連家住本城二十二鋪登雲橋西高家弄左近素患瘋癲時發時愈昨日午後與妻口角驀又發瘋手持菜刀向妻亂砍霎時鮮而淋漓痛極仆地傷痕甚重一息奄奄伊母與妹上前奪刀亦被砍傷旋卽自剌喉間以圖畢命經鄰右及親戚将受傷諸人舁赴滬北仁濟醫院求治未識可保無性命之虞否 
[來信照登]  
　　敬啓者前閲三月十五日貴報有目擊傷心人致保安堂書讀竟爲之三嘆居保安之名而令死者骸骨莫保魂魄不安焉用此義塚爲後有事赴點石齋北局道經塚旁見集衆開濬取土塡墳詢之土工始悉同仁輔元堂見報後不分畛域廣發慈悲先派司事周歴墳旁察得舊渠閉塞遂議四圍疏通使新棺無從停寄另雇剝船搬取久經暴露之棺八九口送西門外義塚掩理其堂董亦親赴該處考騐切實擇日興工凡散骨不能移葬者承以骨匣安厝妥貼墳以外清流環繞墳以内新土平塡不數日工已竣急公好義尚已世多善堂使盡如輔元之勇於爲善則善念環生卽善緣廣結所慮空負善名漫無覺察如保安者亦復不少安得盡以輔元之善量擴充之哉聞保安堂尚有義塚一拞在鐵馬路相近其停寄浮厝堆積纍纍亦復與此塚相似倘得同仁輔元堂出其餘力急爲整理使散者整陂者平庶幾澤及枯骨一視同仁滬上本籍紳商曁各省仁人必有統籌全局實力奉行　與其以鉅欵存有名無實之善堂何如歸併裁撤責成實事求是者以溥善化管見如斯亦善與人同之意質之眞實善人聊備葑菲之採可也肅此卽頌善安[  墓善子謹啓]  
[四月初六日接到京都華石橋張仲炘太史致上海施封翁書]  
　　今奉上京平足色紋銀三十兩正敬求百川通寳號代寄上海絲業會館山東各處籌賑公所確交施少欽先生台收杯水車薪不拘何處請最急需災區附入春賑掣取收條寄京請登申報爲禱三月十九日寓京　託 
 
 

Page 4

 
 
[儒醫助賑三月二十七日起至四月初七日止第六旬清單]  
　　孟河馬培之高弟子江雯青先生精理内外大小方脈門診每號一百文出診每號四百文第六旬門診内症看廿號外症看三號出診看六號以上均支敝會館掛號共併成角洋九元錢三千八百文歸出東春賑登報奉聞[  上海籌賑公所施少欽謹啓]  
[故人錢太守客臘坐保大輪船赴津公幹刻乘原船旋滬爲賦此詩]  
　　故人王事獨賢勞破流乘風快此遭難得長途安且吉不将歸夢破驚濤錢君述及船中酬應供給極爲周到而且此船自修葺後行駛靈捷異常緣新換買辦畢君究心商務故能如此亦足見總辦之選擇得人矣[  從長子甫脱稿]  
[蘇省撫轅抄]  
　　四月初三候補縣陳庭璐禀知奉委赴靖江公幹卽辭○初四日候補同知韋定楨崇明來銷施翹河厘局差卽辭赴滬候補州税課大使陳實善禀知分寗差委卽辭赴金陵○初五日准補常總捕通判陳家櫰禀辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[瑣案彚登]  
　　前報列包探嚴頌眉至義和棧緝得紹興人周正營所失行李等物昨解公堂請訊并将起到之衣箱等物當堂呈騐周正榮亦投案訴明失物情節太守詰義和棧管房之陸子卿據稱初四日晚七點鐘時有劉姓客坐小車将衣箱鋪盖推至棧中當晚住宿翌晨出外至今不到又據戴東山供在義和棧接客北京船到埠時並示接周客至初四日有劉姓客自來我亦不知須問管房之陸子卿包探嚴頌眉禀稱到棧詢得接客共有六人祇見五人此人睡在帳房内顯有弊竇周正榮稱上船接我行李卽是此人陸戴二人仍執前言并稱劉來時周亦在旁如何不説翁太守謂周在當初安知劉之物件卽是已物若交不出劉姓必係爾棧中人一槪串通作此混帳事揆度爾等之意豈不謂周姓串通劉某将空箱放在棧中圖詐然當時接客之面貎及現在之詭譎形跡顯著豈能推諉着将陸戴二人交捕并着包探将該棧主及前次到案之司帳葉心梅傳案候質○前報列開烟舘之謝友德向薙髮匠王鏡之索烟資九百餘文一案經翁太守着王先還烟資昨日捕房将王解案當繳洋一元翁太守詰其人夫保出洋從何來爾之作事實屬詭詐王叩頭求恕太守着将所繳之洋給謝友德領去除還烟資外卽作賠碎玻璃之用隨将王斥退○前報列某西人之小孩被小丹陽卽王桂福誘領經包探緝獲等情昨經送案包探呈畫一幅並稱該西孩被流氓誘至天主堂偷畫一幅被管門人詰得是王所爲供出同黨名阿毛翁太守見所呈畫有各式大小魚樣卽詰王桂福據供此事不與我干涉實係阿毛将西孩領到城中太守謂爾作何事答稱在新碼頭管栅太守着将王交捕暫押待明日傳西人來認再行核辦○包探獲到擺廿一門賭攤之陳阿九并錢數十文送案并稱此人前做紅黑籌曾由公堂嚴辦及詰陳阿九供稱此非賭愽實賣蛋豆等物翁太守以陳阿九怙惡不悛着實一百板枷號一個月○前報列某洋廣貨店小孩被匪人捋去手鐲一節昨将獲到之沈雙全解案據原告姜阿新投案稱前日店中有十餘歲人抱小孩在門首玩耍被此人挨近身畔将鐲捋去聞喊追趕適前面轉角處有西捕此人不敢遽跑始得獲住在伊袖中搜出小銀鐲一隻詰之沈雙全據供他人拾鐲我從地上拾得翁太守謂卽在地上亦不應拾着将沈重責二百板鐲交姜阿新領去○婦人王趙氏投案訴稱居安樂里以針黹度日丈夫久已去世兒子於去秋病殁現依阿姨我與同里洪姓之姊相識日前洪過我門卽入室問我幾時搬來詎被同里老嫗辱駡兩日并赶至我家吵閙毁物是以送案詰之洪章氏據供鎭江人夫弟爲薙頭匠在伊家閒玩我謂生意人不宜浪蕩王趙氏卽将我掌頰反投捕房告我旋據通事稱洪章氏到捕房後緘口不言捕頭疑有病飭送仁濟醫館醫生騐得無病始知其詐旋用臭水置伊鼻邊伊不能忍始行呌喊翁太守以洪章氏装傷詐死本應究辦姑念婦女無知從寛免究着将所毁物件賠還王趙氏不避嫌疑亦有不合嗣後當謹守婦道○前報列小東門外裕興街四十九號花烟館被撐船人打架一事昨晨将拘到之林毛毛解案時有褚福囝在捕房門首窺探因之一併拘解烟館　婦王陳氏将拉破衣服呈案詰之林毛毛據供撐船爲生前日在茶肆看伊等打架悞被拘來據禇稱林毛毛實不相干太守詰王陳氏則稱禇先來肇衅去年之事亦爲伊而起翁太守謂禇福囝事由爾起致爾友人管押爾不放心是以前來探信今亦不必狡賴又謂王陳氏花烟館豈是正經生意竟敢公然稱道實屬不知廉恥王陳氏稱現擬改轍翁太守謂爾等三人本應懲辦今姑從寛免責着禇林二人出外将拉破衣服爲王陳氏修好并将烟資還清王陳氏予限不准再開花烟館違干提究○前報列彩視街新開花烟館打架一事昨據開烟館之王金珠投鞌稱父母在蘇州我前在一枝春弄開花烟館收拾回夫今因無錢度日故復租房冀招熟客甫開第一日禇德全卽來索洋兩元以致凈閙詰其所索二元是何名目與禇有何瓜葛答稱認識往來己非一日伊要索還從前夜合資翁太守大怒謂公堂之上竟敢胡言亂語年輕男女旣非親戚如何認識何論來往隨詰褚德全作何生意答稱訂書伊收拾花烟館囘去時向我借洋四元今來　缺川資又借洋一元本囑伊不再開花烟館伊不聽故去索欠翁太守謂均屬混帳着将男女一併管押各責八十板○開小客寓之王阿福與周阿福打架扭入捕房王稱被周偷去棉被一條周稱被王打傷左顴骨捕頭見周面果有而跡着将二人管押昨解公堂請訊詰之王阿福據供與周素識實因酒醉糊塗将周面誤傷及詰棉被如何被偷答稱是我借給伊並不是偷包探禀在周身畔搜出棉被質票一張且今早捕頭詰王阿福亦云被偷今忽改口又詰周阿福據供並不偷亦未向借翁太守謂殊堪詫異總之王阿福酗酒打架憑空誣竊均應懲辦着掌責八十下○前報列曹姓小孩被柺走回一節昨據曹萬全偕妻曹毛氏領十歲小孩名小王者到案訴稱住老閘大橋北唐家弄推小車度日兒子於上月二十九日走失至初三日回家詰問緣由知被住居樓上之湯德喜先生領到楊慶和家圖賣乘間走回詰之小王據稱湯先生領我到伊家取洋兩元我聞伊等呼楊爲代筆先生詰之楊慶和據供開烟舘湯於初一日領孩來託我轉賣洋十二元我拒絶故初三日領去實不知是拐來况湯是伊房客請問曹便知翁太守見案下尚跪一婦喝問何來據通事稱此婦到原告家吵閙因在英租界故英捕房著包探送來歸案詰之該婦據稱薛朱氏與楊仝居有車二輛交伊今被押去故往訊問不敢吵閙翁太守謂楊久已著名着帶回管押薛朱氏交保 
[英界公堂瑣案]  
　　桂介生訴稱同春洋貨舖夥徐汶彬私取往來經摺冒收洋四百元當卽投捕房由包探秦少卿獲住徐友李姓訊得徐已逃至七寳鎭爲特前往緝獲人贓今蒙解案求請從寛該包探禀稱查得徐與李爲友故先獲李搜出洋六元詰得徐共給李洋十二元除贖取衣服外祗存此數徐則已往七寶因禀請派捕張福同往在某客寓獲徐并搜出贓洋三百八十五元一併帶案徐供家在鎭江現年二十有八在同春鋪爲夥祇有兩月有同鄉同業之李姓言及失業已久無可謀生意欲尋死爲特商同作此勾當求請施恩李供徐取摺收洋之事小的並不與聞惟給我洋十二元以六元贖取衣服所存六元亦巳起案黄太守商之易繙譯判徐李各枷兩月期滿釋放起案之洋共三百九十一元及贖出之衣一併交桂領去該包探等辦事勤能得以迅速破案贓物齊全命桂酌提洋二十元奬賞以示鼓勵○無錫人王生元之妻陸氏背夫至滬由王尋獲不肯同回在路爭毆由捕解送王供向在原籍耕田妻子陸氏時與我母口角後遂來滬傭工初尚有信回家繼則杳無音問爰同叔父王子興來滬追尋躭閣表兄周阿四處昨日同往尋得令其一同返家非但不依且族令王邵氏出爲覇阻爭扭之餘由捕拘案王子興周阿四供與相同王陸氏供王生元確是丈夫王子興確是叔舅惟周阿四向未見過據云是丈夫之表兄小婦人在家丈夫不能養活所以來滬傭工時時寄洋信回去今來尋我回家我言須将許多當欵贖回然後回去丈夫不允卽肆凶毆故由王邵氏解勸並無霸阻情由王邵氏供亦從同黄太守問王陸氏願隨夫返乎答稱情願隨飭同夫還家并諭王邵氏不得插身多事違于咎戾○西婦某訴稱前用劉定玉爲侍者現因慵懶辭歇攺用張阿三詎當晚卽有人前來圖竊當因知覺呼喊賊卽奔逃咸疑係劉所爲爲特報捕拘案張稱是夜確間有賊圖竊及奔出察看賊己奔逃祇見背影未見面龎追赶之餘迄未就獲劉供停歇後從未到過該西婦家更無圖竊情事黄太守商之易繙譯以該西婦疑竊無憑不能准理隨卽一併開釋○三百號華捕禀稱昨見張阿大家門首有木一根詰問來原支吾莫對恐是竊贓上前拘捉詎張不服向我肆毆後經用力拖入捕房今特送案張供不知何人在我門前抛棄一木該捕指爲竊贓與論爭執不敢兇毆黄太守判管押七天以示薄懲木存捕房俟領○土坤元訴稱失去東洋車昨見王文瑞所拉之車確是我物爲此交捕送懲王供有不識姓名之車夫将此車暫交與我不敢行竊黄太守隨判管押五天車交王領去 
[前兩廣總督張振帥致黄軍門桂蘭書]  
　　卉亭老弟台覽連日接前敵探報知法逆攻逼北寗兩路防軍均未戰先遁北甯已失諒江太原等處繼陷聞之不勝駭憤計兩路防軍不下萬餘人果平日紀律嚴明何至不能一戰戰而不勝繼之以死猶可以謝天下此局關乎中外交涉者實非淺鮮朝廷仄席憂勤大冀挽回大局在此一舉乃諸君擁節建麾受國殊遇旣不能操勝於事先又不能效死於事後天下雖大将何以自容刻聞巳有密旨将唐徐兩口丞拿問論者以爲罪在不測足下身任統将望風潰敗恐科以法律尤加一等足下曩在銘軍與唐藎臣勸名一時并稱乃唐以忠節垂名青史足下畏敵苟活爲世大戮不獨上負君父亦實下愧良友今爲足下計惟有收合餘燼舍生取義力與法戰戰而勝固可自贖不勝則以死繼之　有令名否則稍稍觀望希圖幸生逮朝命旣下衆散軍離惟有束手延頸以受國法長爲不忠不義之鬼使子孫亦忝顔於世足下将何所取乎人生會有死足下将垂白之殘年怪人臣之極地死軍事則榮死國法則辱何尚不能自審乎足下與僕素辱梓誼用效忠告惟望速自裁定他日期相見於地可可也 
[照錄張振帥手書遺囑]  
　　我受殊恩應死報國爾來瘴江收骨其責瞻彼浮雲羣聚蔽日誠恐我死仍遭不白有爾向在可以代雪若與匹夫同委溝壑我寃莫伸死不瞑目况爾諸弟賴爾教率門祚不衰我死仍樂爾若執迷謬附小節寔違教令莫大罪惡九原之下必尊爾魄○又我忝卿孤自慚庸溥祇此小心朝乾夕惕每念當官職守多缺寸晷分陰不敢暇逸一語不誠俯仰愧怍一事不恕終宵反側以此兢兢免大蹉跌而今而後庶全吾拙 
 
 

Page 10

 
 
   
 
