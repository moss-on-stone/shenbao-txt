# 1898 - 115 - 4908991

 

Page 1

 
 
[急求施振] [  申報館恊振謹]  
　　天災流行國家代有然未有甚於今日之江北者災區廣至數十州縣災民多至數百萬人不特室盡磬懸　　　　　殍若不急爲拯救勢必淮海徐郡日後靡有孑遺何天之酷待期民竟致若此耶本館旣從事於籌振斷不敢　計　　竭瀘謝仔肩重以嚴佑之先生疉發電音諄諄催促讀未終帙已將雙涙涔涔所望海内仁人勉力佽助稍損一絲半　卽可多活數人不特飢民戴德銘恩卽本館亦没齒懷仁劌心刻骨矣肅此布陳伏維垂鑒 
[蘇州當日派報并赶遞蘇屬各大埠] [  申報館主人啓]  
　　蘇州爲東南富庶之區冠葢紛馳官商薈萃本館所出報紙行銷甚廣購者如雲茲特格外加工赶早刷印星夜飛遞前往風雨無阻仰當日卽入派送以饜先覩爲快者之心至蘇州隣近百里之遥就近購取亦較前早到一日想諸君子酒後茶餘當必爭先披閱也現在請友人在蘇經　批發閱報諸君及欲承辦代售者祈移玉蘇城包衙前鳳凰衖申蛙分店購取不悞謹此布陳諸維鑒及 
[新印直省闈墨告成] [  圖書集成局啓]  
　　去歲秋闈人才特盛合一十八行省賦鹿鳴者類皆一時知名士闈中時藝幾于戸誦家絃郭君琴石讀而善之遴其尤者付諸劃　　名戸　　知言本局急倩在京友人覔得初印善本印以新鑄鉛字以期餉遺藝林刻已告成分裝四册每部收碼洋一角八分世有先　　　　　獻上海三馬路申報館申昌書畫室各書坊及外埠申昌或經售申報處選購可也 
[論將士之用命視乎國恩之厚薄]  
　　聖人以修身齊家爲人生之本誠以身之與家無人可以一日忘者也其有不顧身家者爲無賴之尤爲世人所不　然平常人固當以身家爲本能自顧其身自顧其家卽無勳業彪炳亦不失爲善士若用兵之時槍林砲雨之中先死存亡之頃則當以不顧身家爲第一義不必人人顧及身家仔畏葸之念苟有一人貪生怕死衆人之心卽爲所惑衆心一惑未有不敗於敵人之手者至是而將令有所不行國法亦所不畏推原其故非不遵將令不畏國法也因身家二字未能忘懷卽不能殺敵致果而國家大事從此去矣然則如何而能使其不顧身家皆思滅此朝食乎曰養兵之時宜厚其餉糈則兵自無内顧之憂可以靜心習練庶一兵得一兵之用將士祿從其厚自無尅减軍糧兵士缺額之弊若街　兵　而餉糈不足無論開戰之時不肯用命恐平日之間脫巾譁噪亦所不免也至於用兵之時則更宜撫卹　至日　軍報云日國征古巴提督威勒刻已奉調回國接其統者爲白蘭克因軍士疾病死亡者過多擬定新章電請兵部核　一則衣服有不適者改更之二則建造衞生院聽軍士休息三則增設牀帳四則由醫院之旁另設學堂俾軍士學習淸　幷隨時隨地考查水性疾病之輕者卽在營設立養病所過重者則護送回國其調劑軍士可謂無微不至矣大抵倉卒之間徵調之際軍士勞苦可想而知若漠然視之而謂其有肯用命乎迨至罷兵之後恩澤更宜永久官書局報紀德國於千八百九十七年五月十七日新定加增武員孀婦養亷例章云嗣後大小各武員或在營或在籍遇有病故其所遺　妻由國家按年發給養亷向係照伊夫致仕後應得俸薪銀數百之三十三零三分之一兹改爲百分之四十計提督之妻歲領三千馬克總兵副將之妻歲領二千五百馬克叅遊等官之妻歲領二千馬克此新例係專指一千八百九十七年四月初一日以後所有病故武員之孀婦始能照此例辦理其在九十七年四月初一日以前者須自八十二年四月初一日爲始至九十七年三月三十一日止仍須照一千八百八十七年六月十七日之例辦理卽如某提督或副將於九十六年病故其孀婦均照舊例各領一千六百馬克設有於九十七年五月病故則提督之妻應照新例歲領三千馬克總兵副將之妻歲領二千五百馬克以示區别云觀此則將士尚非阵亡而撫卹其家如此之厚如此之久若陣亡將士又不知若何撫卹將帥如此軍士亦不問可知國家待之如此其厚則軍士之報自必奮不顧身矣所以德國陸師推重於地球之上乎中國仿行西法宜求其本兵不貴多而貴精餉不宜薄而宜厚無論軍士將弁務各使其無内顧之　得安適之所則上自無扣减之弊下亦無騷擾之虞幸而無鋒鏑之事則操練可以專心一旦徵調則無不感戴樂於從命大敵當前而猶有退縮不前者吾不信也試思同爲父母所生之人所得月餉不過二三金三四金除一身衣食外安足以贍妻子在無事之時將就敷衍尚有所圖若有事疆場誰不念馬革裹屍妻子將何所屬於是有不遵軍令不畏國法自顧其身奔逃恐後者此固軍士之罪而其實不盡軍士之罪也聞昔年並法大戰普軍攻法之某隘急不能下前軍被覆後軍接踵而上連覆三次軍不稍退法人望而心驚不待攻而自潰故軍士能不顧身家臨陣無有不勝者觀於卹寡之條而德軍紀律之所由嚴於此並信矣所望中國效而法之以激軍士之氣也 
[諭旨恭錄]  
　　閏三月初一日奉旨札拉豐阿桂祥現駐南苑正藍旗蒙古都統著秀署理廠白旗漢軍都統著裕德署理欽此同日奉旨芬車現駐南苑所管左翼前鋒統領著永隆署理欽此同日奉旨芬車現駐南苑所管鑾儀衞鑾儀使著奕功署理欽此同日奉旨芬車明惠廣忠現駐南苑廂黄旗滿洲副都統著官祥署理廂白旗蒙古副都統著色楞額署理廂紅旗蒙古副都統著永隆署理欽此 
[電告榜期]  
　　昨日淸晨八下鐘時本館在京友人專傳電信云今歲春闈定其本月十二日放榜屆期得章　君當同觀上苑之花羣赴瓊林之宴而本館職司紀事亦必飛速傳電報知俾一部千佛名經咸得先覩爲快也 
[獲船續述]  
　　本月初六日倫郭來電云本日美利堅國兵艦　獲日斯巴尼亞國商輪船三號一名米該利華文一名茄得利納一名殺多米拿又獲小艇數號至日斯巴尼亞國則子限三十日内令美國泊在日境之各商船一律出口違則卽須擒拿日斯巴尼亞國各兵艦之泊在聖云森的埠者定於華閏三月初七日開赴戰地 
[美攻吕宋]  
　　本月初六日香港來電云駐泊香港之美利堅國各兵艦定於初七日開往南洋蓋將攻　小吕宋島也 
[印居局外]  
　　本月初六日倫敦來電云印度地方官出示美利堅國與日斯巴尼亞國交戰時以印度爲局外之地一切皆不相于 
[照會有由]  
　　天津訪事人云俄國租得大連灣及旅順之後巴公使卽照會總署限以二十四點鐘撤去金州防營諸勇否則以砲火從事幸當軸者冉四轉圜始得從緩辦理兹聞事緣金州副都統壽都護曾奉將軍依堯帥電　嚴備俄兵因之曾開砲二次俄人惡之電禀公使公使遂有此不情之請耳 
 
 

Page 2

 
 
[備欵德藩]  
　　天津訪事人云德國親王亨利自滬北行北洋大臣王夔帥知將來津游歴飭津海關道預備供張幷委北洋醫院林君理堂到申觀禮以便參酌從違盡美盡善交鄰之誼可謂至矣正在排印間又接訪事人續函云亨利旣赴膠州灣定於本月初八日入京俟公務旣畢然後言旋津郡其北來也初擬泊船山海關外由山海關駕火車入京嗣以計需兩日程途恐初八日到京之期萬　如約遂卽　兵　泊大沽口津海關道及天津鎭預定乘小輪船赴大沽修相見禮卽以小輪船載亨利入唐沽夔帥則迓於唐沽車站預備花車陪　楊村天津鎭及津海關道擬送至永定門外馬家堡至京師則已欽派禮　　及順天府府尹胡雲楣大京兆在馬家堡恭迎聞亨利擬在德國使署　　六日及回津再住三日云 
[口外設電]  
　　天津采訪友人云由庫倫至恰克圖計程五百十二里現在中朝擬設立電綫俾口外血脉相通督辦電報事宜盛京卿派余易齎觀察爲工程總辦觀察鳩工庀材挈同員匠於三月二十九日抵天津假蘆漢鐵路津局暫駐行旌閏三月初二日飭員匠預將材料裝火車運至京師轉運張家口以便大興工作能者多勞其觀察之謂歟 
[方伯返蘇]  
　　江蘇藩司聶仲芳方伯前隨奎樂峯大中丞赴滬迎接德藩已紀本報昨得姑蘇采訪友人手書云省城文武員弁探知薇旌將返遂於本月初六日淸晨赴胥門外大馬頭迎迓閱片刻憲舟鼓浪而來各員弁遂登舟禀見方伯接見後卽排導回轅至中丞因瀏河河工緊要須親往閱看一周後遄回節署云 
[監司受篆]  
　　武昌訪事友人云新授湖北鹽法道孟志靑觀察筮期上月廿六日接篆是日辰刻觀察乘緑呢大轎排齊全副儀仗蒞道署儀門降輿行拜門禮旋登大堂望闕謝恩接受關防禮畢退入内廳小憇復更衣升座受闔屬官吏叩賀一時鞭爆之聲震耳欲聾闔城文武各官紛紛趨賀脚靴手版忙碌異常前任朱少桐觀察已先期將輜重運至舟中卽日挈瀛眷登舟向襄陽進發 
[疑竊釀命]  
　　寗波訪事友人云本月初一夜五鼓時有某甲者往靈橋門外恊源菜蔬行欲買笋爲負販計行夥某乙見甲東張西望疑是小竊遂掌其頰甲曰我實販夫特來買笋何爲毆我乙不由分說將甲之𦞂膊解去甲曰𦞂膞内有小洋五角藉以將本求利若不擲還則是絶我生路有死而已甲猶疑其恐嚇並不隄防不轉瞬甲奔至橋畔躍入河中是處雖有救生船無奈天色昏黑難以施救只得聽其隨波逐流而去天明甲妻陡聞凶耗前往行中索命且有游手之輩冐稱屍親將行中雜物搗毁一空現屍身尚未撈獲想中妻必赴縣喊寃也 
[閙典續聞]  
　　寗波晉泰典肆被衆滋閙攫貨焚屋前已錄入報章兹得采訪友人來信云當日未焚之物至初八夜又被焚燬次日質物者咸持票至典主李張二姓家索賠事爲道憲所聞立派緑營兵前往保護衆遂退去事後典主張濟頖禀請寗波府程太守公斷太守批示曰棍徒聚閙滋擾攫取錢物玩法已極仰鄞縣迅速確切查拿究辦至此次　焚是否匪徒縱火並卽確切查明分别辦理所有燬失　當各物亦卽吊核簿據叅酌章程定期賠償一面先期出示曉諭　毋違延切切 
[平江刦案]  
　　武昌訪事友人云客有自湖南平江縣來鄂者談及有地名長嶺者距城較遠爲湘鄂陸路往來要道各信局魚雁往還皆取道於此上月十九日漢口全太盛森昌胡萬昌三信局遣挑夫齎送信包内有匯票洋銀諸要件行至是處突遇緑林豪客數十人手執器械　團圍住喝令將信包留下挑夫某甲見而驚呼立遭擊斃旋將洋銀等件搜括一空甲夥某乙知勢難與敵聽其呼嘯而散事後赴縣禀請勘騐幷電請漢口本局通知各號將匯票一律止兌現在平江縣主已臨塲勘騐懸賞緝拿但不知鴻飛冥冥果能弋獲否也 
[攫米宜防]  
　　蕪湖采訪友人云米價翔貴民不聊生强不逞之徒因而四出剽掠傳聞灣沚鎭及江北雍冡鎭俱有無賴聚衆向礱坊及囤米之家强行賒搶幸事主見機而作善言開道散給白米數十石始得浪靜風平○某日蕪湖浮橋之畔有鄉人挑米喚售途遇　民數輩向之論價鄉人每升索錢四十文侉民許以三十六文鄉民不售添二文仍不售致令老羞變怒羣起攫取一空鄉人追呼不及祗得痛哭面回二街亦有因論價不諧致遭攫刼之事○邇者各内地概禁米糧山境蕪湖廣商無米可購江干䭾米小工遂亦無所事事飢腸轆轆非流入卑田院中卽改爲鼠竊狗偷某夕江干合和祥米棧不知如何被人脫扃而入竊去白米六十餘包急起跟追已無蹤影乃報諸保甲分局局員蘇少尹派勇恊保緝查查至江口及范蠡山西湖池北一帶見路上略有遺粒然尚不得主名也 
[杭試五誌]  
　　杭州訪事人云府試情形業已四誌報端兹悉　使考試　童於某日終覆題爲商也童子富歲月試各作起講限午前樂卷特設盛筵欵之是日到者共五十餘名府署二覆闔屬童生文題聖人治天下三句策題問杭屬所産土宜當以何物爲大宗如何經理可興利源試就各縣所産詳悉言之論題句踐論舉行特科議尚有二題未詳前三十名提入内堂面試孝經論一篇題爲而况於士民乎限一炷香繳卷祗須謄眞不必起稿 
[銀蒜山光]  
　　鎭江訪事友人云近日有茅山道士偕一頭陀年皆四十左右狀貌狰獰望而知非善類道士手舞飛鈸　陀項題木魚幷帶一瘋癱丐子沿街托鉢每小店鋪須五六文大鋪須二三十文苟不滿其慾壑不肯舍而他適上月二十八日在南門某雜貨鋪强索靑蚨五十翼鋪夥予以半數僧道大肆咆哮正在喧嚷之隙適丹徒縣王大令呵殿而過詢悉情由喝令差役拘拿帶至署中提訊之下謂爾輩不僧不道在城厢内外强索硬化豈眞不畏官法耶著各責百板飭差驅逐出境不准逗遛○自海疆有事後鎭江各防營皆蒐乘補卒先事預　上月二十八日常鎭道憲長觀察會同新湘全軍統領陳宇山軍門詣象山東新湘各防營閱操點卯○上月二十九日下午有一運米船泝江而上潮平岸　風正帆懸行至八濠忽江心陡起狂風聲如虎嘯長年把舵不住旋卽傾覆所製之米悉數傾八波中因無他船救援舟人亦盡葬江魚之腹○鎭江江口洋浮橋經船塢委員周良臣别駕禀明常鎭道憲長觀察捐廉數百金興造業於上月二十四日開工用機器打樁旣堅且速甫閱六七日森然屹立較舊制高二尺有餘行見大工告竣往來者無不同占利涉也○山巷南首閩浙會館每逢春令集資演獻以答神庥今屆董其事者捐資數百金於上月二十六日起雇寳豐京班演劇男女之往觀者如水如雲水陸總巡周錦堂都戎恐匪徒乘機滋事親帶局勇在彼彈壓上月二十七日傍晚某甲偕友數人飲於酒肆半酣時有某乙貿貿然來乘醉謾駡蓋先於他肆薄飲雖玉山未頽而亦距醉鄉不遠矣於是各觸前忿詬詈不休甲乘間取木棍擊乙仆地又連撻之衆友始曳申因甲知乙傷重伺隙而逃衆人追之不及返視乙已氣息全無現已控之有司緝甲訊辦矣 
[捉諸未獲]  
　　本地流氓王桂卿金若賢專務拆梢打架遇事生風近日在滬北楊樹浦租得某姓屋一椽日夜開檯聚賭拈頭取利凡有牧猪奴癖者無不趨之若騖附近鄰居惡其騷擾喝阻不依相約赴巡防局控告局員姚殿卿二尹當卽准詞飭勇往拿乃若輩早已聞風如鳥獸散亦足見其神通廣大矣 
[不認私售]  
　　前者匯立西國首飾鋪主人送買辦趙元甫至英界捕房訴稱趙私將金對開金四開出售昨晨捕頭令包探解送公堂禀稱趙旣爲買辦不應將　中金錢私自兌去實與行竊無異是以送請究追金對開二枚金四開八枚呈電趙供稱小的與朱藻甫合當匯立買辦墊洋銀五百圓三月二十四日與主人訂立西文合同已墊過二百餘圓合同上載明所有鋪中金銀飾物均由買辦經營故持此種金錢出外倩 
 
 

Page 3

 
 
人估看並無不合實由細崽唆使控告今日朱並未來案鋪中貨物甚多查明絲毫不少起案之票據均是己物叩求明鑒襄理讞政之鄭瀚生大令研詰至再趙執定前詞大令遂商諸會審西官然後著將趙押候傳朱到案再行定讞 
[土偶巡行]  
　　本邑新閘大王廟賽會改期已紀前報兹由廟中住持商同董事擇於昨日傳齊在會各首領於午後由廟拱齊各項儀仗如旗鑼傘扇臂香逍遥傘十景牌萬民傘之類繞道至靜安寺新閘泥城外一帶遊行沿途觀者甚夥至傍晚回廟 
[會審租屋案]  
　　任森記倩美商舒福德控孀婦張趙氏租屋悔議等情昨日午後兩點半鐘時由㺯副領事衞理君蒞英界公廨與張賡三直剌升座會訊任森記供由趙氏之外甥李錦堂作中租得舊屋二十九幢立有合同氏忽然悔議今將合同呈電張趙氏供本已言定因任森記與李錦堂串通諸多僭越故有不願卽各中人亦未簽字任稱氏蓋有圖章可以作准趙氏供圖章係李私自蓋上小婦人知之卽向追詢小婦人素能冩字豈有不簽字而蓋圖章之理中西官互商之下以李錦堂辦事諸多不妥以致枝節叢生釀成訟端姑著兩造請狀師代議合同俾無偏倚原被乃遵諭而退 
[雛伶奮武]  
　　伶人高彩雲隸天仙戲園花嬌玉軟艶冠申江前晚扮演關王廟一劇值塲者未將椅子擺正以致高伶當塲跌仆幾如玉山之頽及演畢卸裝將值塲者肆行毆擊直至頭破血流尚不肯已後經他伶帮同勸解始行釋手而值塲者受傷已非輕　雖立卽調治不知能無碍否耳 
[英界公堂瑣案]  
　　大東公司執事人投廨禀稱小車夫羅文章硬搬取客人行李向論反敢逞兇已非一次鳴捕送究羅供推車度日不敢逞兇　奪鄭大令判將羅荷校十天示衆○張和尚行竊胡阿炳之衣服爲捕拘獲送懲胡投案領贓張叩求施恩大令判張枷號七天期滿遞回原藉○西人沙達投廨禀稱胡阿連葉仁堂行竊商人綢物報捕拘案請究包探禀起得原贓呈案胡葉俯首無詞祗求開恩大令判胡阿連笞責二百板葉仁堂笞責一百板贓給原告領去○包探顧阿六禀積竊陳阿明犯竊拘懲已非一次昨又行竊拘獲送究陳叩求恩施大令判陳笞責一百板遞籍○顧包探又禀王鶴林行竊張仁林之衣服雜物拘獲解究王供以後不敢再犯叩求開恩大令判王笞責一百板○華捕禀夏阿桂疉次犯賭送懲昨又在天后宫擺設賭攤連賭具送究夏供詞遊移大令判夏責一百板荷枷十四日示儆○工部局西人禀稱查得王阿大牛奶棚無照私售牛奶送請究懲王供以後不敢私售叩求施恩大令判罰洋十元充公○包探趙銀河禀周守如被復順興棧房主張金福誘賭致周輸去洋四十六元及金飾等件由周報捕拘張並交洋四十六元一倂送案請訊周供由松江來滬寓順興棧將洋銀及金飾四兩交　棧主收儲次日約至城内賭博當卽輪去現洋四十六元並被逼寫期票後知受愚故報捕拘張投案請究張金福供同賭是實小的祗贏洋十元餘係周友取去現願將周所輸之洋如數繳案叩求開恩大令　悉情由判將張繳洋充公再責一百板周所請追究金物無據不准斥退○華捕周培生屢次誤公由捕頭送案請懲周惟求開恩大令判押七日以儆○惠副捕頭禀稱一百九十一號華捕邢根全誘騙洪阿桂之女阿鳳衣包一個洋銀二元由洪投報捕房飭探查明傳同原告將捕送案請究洪阿桂禀稱阿鳳本與華捕邢根全相識本月初四晚小的出外因阿鳳不受教訓將伊關鎖在房旣而有人報知阿鳳逃出卽時回家檢查幷少大錢五千文及衣服洋銀等件當卽報明捕房一面四處找尋後在北泥城橋外路上遇見阿鳳立卽領回盤詰情由據云已將錢換得洋六元二元交與邢根全衣包亦由邢寄交陸阿二處因卽前往查出旋又報捕　捕頭送案請辦　阿二供開點心店衣包由邢交來現已呈案洪阿鳳供與邢根全向來相識前日乘東洋車在法界將錢換洋路經北泥城橋遇邢上差在彼被將衣包携去交與陸阿二店中又將身畔洋兩元摸去幷約是晚四點鐘至新閘醫園弄中後經父親找見領回是實邢根全供充當巡捕數年毫無過失前日上差途遇此女本係鄰居相識餘供含混鄭大令訊　各供調邢曰爾充巡捕在差時設見途中形跡可疑之人手持雜物理應　阻帶送捕房不應將阿鳳之物寄存他處更不該取其洋銀實屬有意誘騙遂商之薩君將邢根全重笞二百板阿鳳父伊父洪阿桂領回管束陸阿二斥退 
[法界捕房瑣案]  
　　昨禮拜三鄭大令蒞捕房命提因捉狗與捕爭毆之金福貴署照原斷先行枷號半个月期滿責釋○屢次犯竊之王炳生大令前已訊明昨日著照原斷重笞三百板驅逐出境○小工徐順福借住沈談氏家竊取同居李兪氏之首飾控經大令訊供昨日著照原斷重責二百板斥釋○孔華小控王三糾衆行兇昨日大令命提帮兇之潘大居李小根陳　叙徐松林著照原斷先行枷號一個月期　責釋又提金連喜姚熙楊大根孫可兒董九珠各責一百板一倂釋出○中俄道勝銀行經理西人惠隆宅内失去金銀項圈各一枚報捕後拘到細崽鍾厚君出店徐子年迭經大令訊供鍾不肯供認昨日命提到案復訊依舊不供著拖下從重笞責鍾供情願賠償按　拔洋五元大令謂同鄉人皆知爾竊取項圈交兄帶回九江且前次曾竊主婦所帶之金臂釧金戒指尚欲狡賴乎出店徐子年供金臂釧等　去之後由細恩與傭婦找出鍾又供藏在抽斗内被貓兒啣至空屋經小的尋獲大令著笞責五十板還押候比○湖北人何裕廷竊取京江棧某客洋八十餘元阿膠一包當塲拿獲送入捕房解經大令訊供又據榮華棧報失洋二百元漢玉三方研訊之下何供認得洋一百元由同黨劉得勝所竊分與小的昨日大令命提案覆訊何供劉係江西人小的於去年十月因袁寳生事禁押英界公廨此次三人同來一爲周得生人令研詰各案供在英界大方棧圖竊未成卽被拘獲送廨大令著還押嚴比○野雞挑夫張和尚代某魚行挑運鹹魚缺少四十斤爲行主送入捕房解經大令訊供押候責比昨日命提復訊張供水手竊取此魚並未報稅登岸後恐被巡丁查獲押挑者令小的走洋行街尚有王阿榮一擔在後大令著還押候補提出店人到案再核○張華郎上月初七日在城河浜槍洋爲巡捕拘獲解經大令訊供判枷一月昨已滿期命帶寨開枷照原斷笞責二百板具改過切結○已閉王萬泰小錢莊主王和尚因出空票虧欠巨欵爲各債戸具控經大令訊供押比迄今案懸日久一味挺押昨日命提到案著重責一百板還押覓保限十日内理楚延干嚴比○興聖街花　間鴇婦殷洪氏與巡捕齟齬拘入捕房經大令訊供著交烟妓到案迄今案懸日久仍不交到昨日命提到案著掌頰五十下還押覓保限五日内將妓交案○劉學寳誘領包永祥之媳戴氏爲包永祥具控經大令訊供責比著交戴氏迄今案懸半載仍不交案昨日命帶案重責一百板還押交保限半個月内仍將戴氏交案 
[美界捕房紀事]  
　　前日上午偷兒某甲混入虹口日本郵船會社碼頭某輪船上竊取舊鐵數十磅肩負而逃行至西華德路同文書局東首被三百八十號華捕所見拘入捕房押候解送公堂究辦○前日甲乙二鄉人偕至虹口北河南路得勝館内酣呼暢飲旣醉旣飽掉臂逕出不名一錢館主命堂倌牽衣阻住向索阿堵物二鄉人非但不解慳囊且仗麴秀才餘威逞强用武將館中器皿擲毁無餘嗣經館主扭赴捕房捕頭以其酒醉肇事情殊可惡飭卽押候解送公堂從重究辦○西水手某甲前日傍晚曉不知於何處飲得酩酊大醉雇坐二千六百九十三號東洋車至虹口問其停車何處則瞠目不知所對直如穆滿馳八駿使三萬里皆有車轍馬跡焉車夫東奔西走疲敝不堪乃將水手送入捕房告之以實捕頭飭押候解公廨核辦○前日虹口西華德路永吉總弄内有兩乞兒同行至此席地而坐各　冷炙殘羹陶然對酌意謂吾輩養濟院中風味無拘無束此樂雖南面王不啻也腹旣果不覺酣嬉淋漓相與曲肱而臥至夜半時同患急疾天旣向曙行人見二丐倒仆於地其體已冰經二百八十七號華捕報知捕房捕頭飭傳二圖地保奚坤寳前往查無屍屬報請善堂給棺收　舁送義塚掩埋 
 
 

Page 4

 
 
[海沭賑電]  
　　接宋培之先生電開緝公子翁均鑒2基到海悉昨日午後嚴佑翁靑口回城面商賑務目覩海屬災廣人衆加支銀五萬兩已在靑口換錢一萬五千在海州換錢一萬五千佑翁今日黎明回沭陽基午後回板浦卽日開手查放爲日已促只得隨查隨放以救急　如山芋乾寍波出口望運靑口交福康典尹緝安代收囑靑口電局電致板浦同源典以便基派人分運應賑等云謹鈔乞登報伏祈公鑒上海北市絲業會館籌賑公所制施則敬謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
理潘院　　　　　　　　　　　　　　　　　　　　　　　　　　　　　　　　　　　　　　　　　　斌請俟補員外郎後在任仍以本部郎中無論咨留遇缺卽補並賞換三品頂戴　吏部筆帖式文通請俟　　　　　　　　　員外郎無論咨留遇缺卽補記名道府道員用刑部郎中玉貴請俟得道員後賞加二品銜並隨帶加二級　内繙書房候補　帖式星輅請作爲主事簽分六部遇缺卽補刑部堂主事常泰請賞加四品銜並隨帶加二級内閣遇缺　　侍讀智格講書補侍讀後免選郎中在任以知府　缺卽選内閣中書文增請在任以侍讀遇缺卽補並賞加五品銜史　　補主事　祿　作爲本部員外郎無論咨留遇缺卽補刑部候補主事彦魁請作爲本部員外郎無論咨留遇缺卽補俟歸　　班後在任以道員儘先升用内閣侍讀貴壽　　歸道員後賞加二品銜禮部卽補員外郎伊精額請俟補員外郎後以本部郎中無論咨留　缺卽補吏部候補員外郎榮　請作爲本部郎中無論咨留遇缺卽補吏部主事陞額祿請俟升員外郎後以本部郎中無論　選遇缺卽補四品銜戸部候補郎中祥麟請仍以本部郎中無論滿蒙咨留遇缺卽補並賞換三品頂戴得四品後以三品京堂候補國子監司業特圖愼請免補四品仍以三品京堂開列在前刑部卽補筆帖式文洤請作爲本部主事無論咨留　缺卽補吏部候補主事長明請賞加四品銜並隨帶加二級禮部堂主事榮元請在任以六部科甲員外郎不論雙單月儘先選用並賞加四品銜内閣中書逹通請在任以知州不論雙單月遇缺卽選先換頂戴卽選郎中内閣侍讀樸奎請免選郎中在任以知府不論雙單月遇缺卽選工部候補筆帖式魁林請作爲本部主事遇缺卽補此單仍未完 
[上海縣署瑣案]  
　　姑蘇人陳銀生向南市元豐恒羊毛店騙取黄狼尾三百條正圖逃逸被學徒追獲扭送十六鋪巡防局轉送到縣前晚經李二尹提訊强和生供無錫人在元豐恒爲夥上月廿九日陳來店購買黄狼尾三百條計價洋四十元囑送至　漳會館取洋因命學徒朱有　携貨同往及至此處有不識姓名者回稱客人未回因同往茶館等候後又稱客人已回囑陳坐等伊卽將貨取去許久不來陳卽起身勢將逃遁幸朱追赶獲住送局解案求追朱有寳供亦相同陳銀生供吳縣人失業無聊上月廿八日由蘇來滬船上遇陸姓友人談及先就蒙許代薦生意到滬後同在客棧次日淸晨陸囑小的往買黄狼尾三百條及貨取去陸稱客已出外囑令守候小的受伊之　非同串騙叩求恩鑒二尹曰顯係串通毋庸抵赖喝重笞責三百板收押追繳○竊犯劉阿　在西門外日暉港偷竊停泊之平湖朱姓船上衣包一個正在質錢被縣補撞見連贓解案經李二尹提訊劉供南翔人來滬欲尋生計行至西門外見船中無人照管竊得衣包一個上岸往質被捕投均獲解案求恩卽有徐長根者投案供稱在王宅爲轎夫主人與今湖朱宦親戚被竊後朱已回去主人命小的投案領贓二尹細問情由准徐具結領贓將劉笞責二百五十下枷示犯事地方兩月後責釋○閔行汛移送竊賊何美南及當票數張到縣請究李二尹提案訊問何供奉賢縣靑村港人向在閔行爲庖丁現因失業不得已出此下策惟送案之當票皆係已物以後不敢犯竊二尹判責二百板收押自新所○竊賊李三竊得浦東爛泥渡包陶氏所閒之烟間内皮衣二件當卽查獲眞贓送縣請辦李二尹提訊包陶氏供李三常來吸烟門戸熟悉由後門挖洞而進竊去皮衣兩件叩求給領李供認行竊二尹判將李貴四百板枷號爛泥渡示衆贓衣准給包陶氏具領 
[上海巡局紀事]  
　　前日薄暮時有一衣衫藍縷之人閫入南市老白渡義渡局局中人見而盤詰一味支吾遂拘送十六鋪巡防中局請究局員潘伸泉二尹提訊之下其人供稱小的姓陸名文秀向以小負販爲生刻因失業無聊致學作穿窬伎倆然並未竊物叩乞施恩二尹判令笞責一百板騶之使出○前晚三鼓後二十三七鋪巡防保甲局員盛雨村二尹行經小南門外大校塲見街栅未扃爰命傳栅夫詰訊間栅夫深自引咎泥首求恩二尹命笞責二百板以爲疏忽者儆○前夜有偷兒溷入南市毛家弄馬而水利局見廚下豢鷄六頭鵝一頭遂一倂捩去其首蓋恐其引頸長鳴驚起衆人掩捕也旋步入臥房搜檢衣物大踏步出門翌　　中人察知失去皮襖一襲及單夾各衣爰具報十六鋪巡防中局局員潘仲泉二尹立傳捕役到案予限三日迅將竊犯拘解以便嚴懲如敢故違定提比究○前日馬恊興入南市恒生馬頭聚和飯館果腹不知有何嫌怨遽向值堂人奚西恒尋仇司帳人孫慶生　之揮令楊生生鄧阿二兩人與之抵让此拳被足閙作一團旋由十六鋪地甲到來一倂拘解十六鋪巡防中局局員　仲泉二尹升堂提訊判令將馬掌頰四十下奚掌頰二十下楊鄧各掌頰三十下罰孫洋銀五圓幷著各具切結呈具切結呈案 
[興亞論]  
　　今夫地球之變局卽地球之開運也溯夫地成球之始惟一團熱汁由熱漸凉而地殻成而空氣洽而萬物於是生焉萬物之中人爲靈由白黄之種以至紅黑棕色之種開闢以來其始祖各不相同吾亞洲中國開闢最古三皇之世雖渺然唐家以來歴聖治理人民之事頗詳文章制度勒爲成書者不一而足其制作最精者莫如周禮上自朝廷下迄氓遮以至蠉飛蠕動之類莫不受治於大化雖當其時並無機器製造聲光化電精微之學而五行百産精華亦見日昌水旱兵戈惡氛未嘗或起乃由衰周以至暴秦而其書燬其道湮迨由漢至宋而門戸之習成由宋至明而帖括八股之學起坐使四百兆黄種人之心思材力受其東輔　蔽於句調之中而天事不識人事不識萬物之生我養我者亦不識讀書之士蓋幾幾乎爲四民之贅疣矣於是一二有心之士以爲地球之運行至黄海日本而將窮窮於中國之深閉固拒而無可入也雖然窮則變變則通易言非虛也地球磅礴鬱積之氣吾中國蓄之最厚故發之較遲四千年來萬物之菁華晦塞於腐儒之口者比比皆是有田野不闢有貨財不聚有礦産不啓有天險不守四萬萬生靈抱其文明之質而甘爲野蠻之行雖禍積邱山目若無覩意者天將使之創巨痛深以大啓我中國故特養其氣以開其治乎今者割臺之事方竟取膠之禍旋來割據之圖紛陳於書肆分裂之說沸騰於報章海内騷然人心震動矣僕則曰華人無爾此號地球欲開運於亞洲東部而特阨其運以相待也天下事不塞不通不禍不禍不廢不興不剥不復俄人受瑞波之侮大彼得易裝　戰而强鄰以服北美爲英人所隷華盛頓崛起爲雄而合衆成國英之困於拿破崙也納爾孫死後惠林登志氣不衰卒流法皇日之窘於俄美也明治嗣統革二千年弊政遂進文明並之覆於法也良民會起而終報大仇法之覆於普也記念會起而終能自立以彼具豪傑英雄之概屈抑蟄伏臥薪嘗膽於數年中而卒能平大難報大仇肩大任者其力之能當阨運卽其力之能開新運也是故　氣鍍金必用强水以洗之礦石練鐵必除炭質以成之革其舊乃可圖新去其雜乃可見純也吾與日本同爲黄種日本維新變法以後格物製造燦然更新得列於泰西平等之國今吾國聚四百兆人之心思材力熱血相屬熱心相注熱力相營以爲一國豈扶桑片士之人物不能及耶由此進而上之則環球世界爲吾黄種成一统之治亦未可量故近效　本以爲興亞之機幷當連結日本以國興亞之局固黄海之　而收太平洋之權則强俄之左臂旣斷卽泰西之虎口亦閉轉敗爲功轉禍爲福以承地球興亞之通國之幸亦民之幸也[  顧德棻詢虞氏稿]  
 
 

Page 10

 
 
   
 
 

Page 11

 
 
[光緒二十四年三月二十九日京報全錄]  
　　宫門抄○諭旨一道錄前○齊撫張奏爲東省三成賑捐限滿懇恩展限接辦一年摺○又奏爲估挑北運河經費摺○燕督王奏武職大員匿喪不報請旨革職並派員接管營務片○閩督邊奏揀員請補陸路守備摺○黔撫王奏揀員請補都司摺○秦撫魏奏爲臬司例應廻避委員接署片○三月二十九日刑部都察院大理寺廂藍旗值日侍衞處引見一名刑部十名正白冡六名正藍滿九名兩翼十名内務府十二名○恭王謝看視恩○莊王謝管宗學恩○意公謝署守護東陵恩○裕德假滿請安○密雲副都統信侯請訓○陵瀾庠謝仍在南書房行走　○定成謝授山東知府恩○載瀛續假十日○召見軍機信侯定成○閱卷大　派出翁中堂阿克丹○○頭品頂戴山東巡撫　張汝梅跪奏爲東省三成賑捐限滿仍難停止請再展限接辦一年以資接濟恭摺仰祈聖鑒事竊查東省三成賑捐上年限滿未能停止前前升任撫臣李秉衡奏准接展一年應以光緒二十三年三月初九日賑撫賑捐自奉文展辦之日起所有捐生履歴均經分次咨部給奬在案扣至二十四年三月初九日一年限滿查看地方情形仍難停止緣東省沿河各州縣連年黄水爲災工賑浩大籌欵匪易賑捐一項翎枝早已停收僅收封典貢監虛銜本不踴躍新章又不准统捐作抵海防捐輸實官來源更少支絀時虞加以上年春冬兩次凌汛中下游隄埝各有漫口雖均卽時堵合而用欵已屬不貲且去夏雨水山泉同時暴注東平東阿等處田廬漂没受患與黄流無異統計上年被水成災十餘州縣先後籌放急賑未能俾免流離而當此靑黄不接爲日方長民情仍多困苦又須普放春賑爲數甚鉅專賴捐輸接濟明知各省捐局林立收數寥寥久矣勢成弩末然一切用欵浩繁舍此更無可通融挹注臣與賑撫賑捐局司道再四熟商若限滿卽行停止實屬莫展一籌據該司道等具詳前來合無仰懇天恩俯念東省賑繁災廣籌欵維艱准將現辦三成賑捐再行展限接辦一年仍舊委員在各省設法勸募仍資接濟出自鴻慈逾格理合恭摺具陳伏乞皇上聖鑒訓示謹奏奉硃批戸部知道欽此○○頭品頂戴山東巡撫臣張汝梅跪奏爲遵旨挑濬北運河以利漕行估需經費數目恭摺仰祈聖鑒事竊照本年江北起運漕米十萬三千七十餘石仍辦河運業經兩江督臣奏奉諭旨飭將漕船經行河道認眞挑溶務期一律深通以利漕行等因欽此除南路運河仍歸河臣經理外所有陶城埠迤北河道經臣檄委候補知府崔正鼎勘估去後兹據該員禀稱北運河綿長二百餘里北下南高勢如建飯河身淤墊日甚去秋回空水涸兩次啓壩借黄接濟黄流挾沙而行積淤甚厚陶城埠口門以内幾成平陸必須挑至丈餘重運經臨方敷浮送而臨黄掃壩經歴三汛半皆配坴非換新料拆修汛漲之時恐難抵禦至新河隄岸悉係純沙若非按叚用埽加廂勢必隨挑隨淤前功盡棄其口門以下東阿之新閘陽穀之七級聊城之周家店李海務等處淤灘甚多蠡應大加挑濬以防對岸出險堂博淸平一帶受淤稍輕凡民捻之卑薄殘缺者亦應修補增備臨淸之雷神廟箝口壩等處地處下游水聚沙停受淤最重且歇馬亭大壩全行損壤該處爲運河入衞樞紐工程尤關緊要逐叚勘估挑築兼施務期一律深通以利漕行明知銀價日减暗中折耗較多惟庫欵支絀異常不得不力求撙節統計挑修各工共需土方工料銀四萬九千六百三十二兩一錢五分五厘七毫减平在内造具估册呈請核辦前來臣查該員所擬辦法並估計費銀數均尚核實應照歴辦成案飭由藩司籌欵給領責成崔正鼎督率印委各員赶緊興工認眞辦理勒限於漕船未到以前及早竣事之准偷减草率仍俟工竣造册報銷除咨部查照外所有估挑北運河經費數目緣由理合恭摺具陳伏乞皇上聖鑒謹奏奉硃批該部知道欽此○○王文韶片再據統領宣化練軍馬隊宣化鎭總兵陳飛熊稟稱訪聞宣化練軍馬隊分駐庫倫前營警官記兵總兵徐平川有聞訃丁憂匿喪情事適有該營官領餉差弁到宣查詢屬實正在查辦間據該營官禀報於光緒二十四年正月十一日在庫倫防營聞訃知生母朱氏於二十三年十二月十四日在天津原籍病故等情查該營官領餉文件係正月十六日派差二月初八日到宣其丁憂公文於正月十四日具禀二月二十七日始行抵宣此等丁憂要件何不附交領餉差弁投遞明恃路途竄遠難以稽查倒塡月日意圖朦蔽且該營官精力衰邁營務廢弛請核辦前來臣查該營官徐平川營務廢弛報喪遲延似此戀棧營私殊屬荒謬現值整頓營伍尤未便稍事姑客相應請旨將記名總兵徐平川卽行革職以肅戎行所遺管帶事務查有宣化鎭中軍遊擊現署獨石口恊副將倪開珩老成穩練曉暢戎機堪以派委接充除由台站馳往接帶整頓營規認眞操防並查明徐平川交出各營如有缺額重情禀請從嚴懲辦其倪開珩遞遣獨石口恊副將署缺由臣另行揀員接署外理合附片具陳伏乞聖鑒訓示謹奏奉硃批徐平川著卽革職餘依議該部知道欽此○○頭品頂戴閩浙總督臣邊寳泉跪奏爲遴員請補陸路守備恭摺仰祈聖鑒事竊照福建雲霄營守備葉寳森告病開缺所遺守備員缺准到部咨係陸路題補第六輪第一缺應用儘先人員行令揀員請補等因臣於閩省陸路儘先各守備内詳加遴選如名次在前之高定國綸假回籍迄未歸標劉三俊於是缺人地未宜已另摺請補連江營守備俱未便遷就請補惟查有留閩儘先補用陸路守備潘驥良年五十五歲廣東淸遠縣人由勇目遞保花翎儘先守備續經留閩光緒九年五月二十二日奉旨允准考騐收標咨部覆准註册序補該員營務諳練於閩省風土民情較爲熟悉儘先名次亦屬在前以之請補是缺守備堪期勝任合無仰懇天恩俯准以潘驥良補授雲霄營守備於營務地方均有裨益如蒙兪允俟部覆到日給咨送部引見除飭取履歴咨部外謹會同福建陸路提督臣程文炳合詞恭摺具陳伏乞皇上聖鑒敕部議覆施行謹奏奉硃批兵部議奏欽此○○貴州巡撫臣王　藻跪奏爲揀員請補都司員缺以實營伍恭摺仰祈聖鑒事竊查都匀恊左營都司江瀚淸淮　該恊右營遊擊遺缺係題補第二輪第一缺應用儘先人員請補臣於通省武職人員内逐加遴選查有留黔儘先補用遊擊苟忠仁現年五十三歲四川綏定府達縣人由勇目於咸豐十年投入江南軍營繫退圍攻鎭江髮匪保戴六品藍翎該匪復攻鎭城隨同勦辦出力保以外委儘先拔補同治元年攻破賊壘十餘處保免補外委以把總儘先拔補二年斬擒要逆保免補把總以千總儘先補用三年攻克丹陽縣城保免補千總以守備儘先補用凱撤回籍六年投効黔營克復長寨大定等城保以守備儘先補用並換花翎又克都匀興義等城保免補守備以都司儘先補用復因攻克安南普安等城並香爐山各路堅巢保奏同治十二年九月二十八日奉上諭著免補都司以遊擊留黔儘先補用欽此咨部註册在案現帶鎭遠鎭標中營練勇該員熟習營伍堪以借補都匀恊左營都司員缺合無仰懇天恩俯准將苟忠仁借補都匀恊左營都司員缺實於戎事有裨如蒙兪允俟接准部覆卽行給咨送部引見以符定制除咨部科查照外謹會同雲貴總督臣崧藩貴州提臣羅孝連合　恭摺具陳伏乞皇上聖鑒訓示謹奏奉硃批兵部議奏欽此○○魏光燾片再臣接准部咨開光緒二十四年正月三十日奉上　胡聘之奏丁士彬呈明與張汝梅係屬兒女姻親例應廻避一摺丁土彬著調補陜西督糧道山東兗沂曹濟道著姚恊贊調補欽此等因前來查該道姚恊贊現署陜西臬篆旣已奉文應卽飭赴新任以專責成所遺臬司印務查有鹽法道江匯川老成練達堪以委令暫時兼署除分别檄飭遵照外謹附片具陳奏伏聖鑒謹奏奉硃批知道了欽此 
 
 

Page 12

 
 
[光緒二十四年三月三十日京報全錄]  
　　宫門抄○吉林將軍延奏爲常平兩倉存儲穀價據實陳奏摺○兼秦臬江奏爲接署臬篆謝恩摺○秦撫魏奏爲籌辦昭信股欵先行墊解並提前赶解京餉摺○江督劉奏爲江寗蘇州兩藩司庫解收地丁錢糧比較清數摺○粤督譚奏知縣飭赴本任片○三月三十日工部鴻臚寺八旗兩翼值日無引見○八額駙等前往南苑請安○溥興由南苑回京請安並得保奬謝恩○麟中堂續　一個月○富俟續假十五日○順天府奏京師得雨二寸有餘○召見軍機明惠○皇上明日辦事後至頤和園皇太后前請安後駐蹕○○奴才延茂跪奏爲吉林額設常平兩倉向係存儲穀價謹據實陳明恭摺仰祈聖鑒事竊於光緒二十三年十二月二十七日准戸部咨開光緒二十三年十二月十六日奉上諭御史張光蘭奏各省常平倉穀州縣多有虧挪請飭分年造册報部等語各省設立常平倉原爲有備無患之良法乃近來各州縣往往有移新掩舊挪東補西是以虧空之案層見疉出實屬不成事體著各省督撫通飭各屬查明現在實有存穀若千變價若干生息若干每年分别報部存案以備指撥尅期報解不准掩飾騰挪以重倉儲該部知道欽此查吉林省原設吉林伯都兩廳均於嘉慶年間有常平倉各一區每倉額存倉斗穀二萬石除伯都㕔倉穀於道光年間已革同知松奎任内查出虧缺額穀四千六百餘石曾於咸豐元年二年五年歴經戸部題奏有案該廳實存倉斗穀一萬五千餘石至光緒十年均已歴六十餘年從未辦過出陳易新之舉倉穀大半霉爛彼時前任將軍希元到任後督飭前署吉林廳同知善慶前署吉林府知府李金鏞實任吉林府知府孫堪揀發知府同勳等籌議出陳易新將吉林常平倉霉穀全行出糶又以伯都常平倉厫滲漏穀石霉變情形相同亦不得不一律辦理而彼時所糶穀價按照市價採買新穀其不敷甚鉅是以經前將軍希元督飭各屬多方籌措連糶價歸倂計之吉林府倉共籌備市平銀八千兩伯都廳倉共籌備市平銀六千兩若按光緒十年糧價趁行採買還倉雖有不敷爲數無多尚易賠補無如彼時在事各員除將軍希元一人尚知以公事爲重其道府等官大半官塲習氣日就因循遂延擱未辦及轉年以來穀價日增採買更復不易而典守者遂視爲畏途矣及　任各員交代時總以穀價存庫爲憑卽出具倉穀無虧甘結自光緒十年以後迄今十有五年前者憑穀價爲交後者憑穀價作接雖較之光緒十年以前霉爛不足之倉穀似有實際而以銀抵穀之案究未奏明未免疏漏至追究倉穀霉爛之由溯自嘉慶年間建倉起至光緒十年止所有厫任各員均有應得之咎惟事隔六七十年身故者十居八九惟仰懇天恩俯念光緒十年以前辦理不善各員事隔多年官非一任光緒十年以後經營倉儲各員穀各雖未存倉穀價仍存在庫且均非挪移掩飾可否免子處分之處出自格外天恩奴才未敢率請且上年十一月十六日奉上諭通飭各屬查明現在實有存穀若干變價若干生息若干每年分别報部以備指撥等因欽此奴才自應據實陳明咨部立案以重倉備所有查明吉林伯都常平倉穀改爲穀價存儲緣由謹據實陳明伏乞皇上聖鑒謹奏奉旨奉硃批戸部知道欽此○○三品銜兼署陜西按察使鹽法道臣江匯川跪奏爲兼署臬篆叩謝天恩恭摺仰祈聖鑒事竊臣於光緒二十四年二月二十一日接奉撫臣魏光　行知以現署臬司督糧道姚恊贊祗奉諭旨調補山東兗浙曹濟道應卽馳赴新任所　臬司篆務委臣兼署等因旋於二十四日准姚恊贊委員將臬司印信文卷齎送前來臣當卽恭設香案望闕叩頭祗領任事伏念臣漢江下士知識庸愚備位監司愧涓埃之無補兹權臬事彌夙夜之難安查陜省係關隴要區臬司爲刑名總匯現值時事艱難舉凡安民察吏禁暴詰奸在在尤關緊要如臣檮昧深懼弗勝惟有隨事禀商督臣撫臣實心經理斷不敢因暫時攝篆稍涉因循以期仰答高厚鴻慈於萬一所有微臣兼署臬篆日期理合恭摺具陳叩謝天恩伏乞皇上聖鑒謹奏奉硃批知道了欽此○○頭品頂戴陜西巡撫臣魏光燾跪奏爲遵旨籌辦昭信股欵先行湊集墊解並提前赶解京餉各欵銀數恭摺仰祈聖鑒事竊臣前准戸部咨開議覆黄思永奏請籌借華欵請造昭信股票先由官爲提倡一摺奉旨著依議行欽此等因當經行司通飭遵辦在案部臣多方籌畫不遺餘力無如入欵有限出欵日增朝廷宵旰焦勞簿海同深欽悚兹籌借急欵分年出息償遠伏讀諭旨旣不實以報効亦不强令捐輸聖懷體恤有加無已臣與司道等受恩深重無術補苴惟有竭力籌辦以期仰副鴻于慈萬一現與司道而定于通省現任文職各員共集銀二十萬兩以爲之倡其紳商士民股欵業經查照部咨於省城設立昭信分局並委員分途勸借第數目多寡尚難預定且解繳亦需時日當此需欵孔急不得不於萬難之中先行設法挪湊再四思維擬將司庫應放各項酌量遞緩支放藉以騰挪並向各處富商及各公欵内通融借墊通盤籌借計可湊成銀五十萬兩適又准戸部來電令將本年京餉及歴年欠解各項經費赶緊提前籌解等因查陜省歴年以來尚無欠解各項惟本年尚應解京餉銀七萬兩鐵路經費銀五萬兩並二十三年分土厘銀十三萬兩烟地稅銀三萬兩及新海防捐輸銀二萬四百四十餘兩以上各項應共解銀三十萬四百兩餘兩並計官欵墊項統共籌銀一百萬餘兩定於兩月分批起解進京用濟要需共　借銀五十萬兩一俟勸借股欵解到卽行陸續歸還以淸欵目據署藩司李有棻詳請奏咨前來臣覆查無異當將大概情形電請總署代壽在案除武職及候補候選各員容另行借辦並飭該委各員赶辦紳民股欵俟有成數冉行奏明報解外所有籌辦昭信股欵先行墊解並提前赶解京餉各緣由理合恭摺具陳伏乞皇上聖鑒示謹奏奉硃批戸部知道欽此○○頭品頂戴兩江總督臣劉坤一頭品頂戴江蘇巡撫臣奎俊跪奏爲查明江寗蘇州兩藩司庫光緒二十三年分解收地丁錢糧數目開繒比較淸單恭摺仰祈聖鑒事竊案准戸部咨同治八年二月初五日奏奉上諭戸部奏請飭各省整頓丁漕按限奏報等語著自同治八年爲始督飭藩司將全省一年上下兩忙徵收丁漕各寳　及上屆徵收總數開具比較淸單詳明專案奏報統限各該年底出奏以備稽考欽此當經轉行欽遵辦理嗣因各屬徵解銀兩須至年底始　截清當年難以赶辦咨部定限於次年二月内開單奏報業將解收藪目按年具陳至光緒二十二年分止在案兹據江寍布政使松壽蘇州布政使　緝槼查明光緒二十三年分屬解地丁江寍藩庫共收銀三十七萬五百六十兩零蘇州藩庫共收銀七十三萬一千三百七十三兩零開具經徵各屬解收地丁銀數比較淸單詳請具奏前來臣等復加查核統計江寗蘇州兩藩司庫光緒二十三年共解收地丁銀一百一十萬一千九百三十三兩零江寗蘇州等屬比較光緒二十二十二等年分收數均有贏比較光緒二十一年分收數稍有短絀至各屬解司地丁係截至光緒二十三年底爲止如數目稍有參差將來歸於奏案内更正造報相應開繕比較淸單恭摺具奏伏乞皇上聖鑒勅部查核施行謹奏奉硃批戸部知道單倂發欽此○○譚鍾麟等片再部選英德縣知縣吕光琦西寗縣　縣李瑋堂先後到省繳憑均經飭委當文闕集　　在　差事竣應卽飭令吕光琦前赴英德縣知縣李瑋堂前赴西寍縣知縣各本任以專寳成據　臬兩司會詳前來除咨明吏部外臣等謹附片具奏伏乞聖鑒謹奏奉硃批吏部知道欽此 
 
