# 1911 - 102 - 4913717

 

Page 1

 
 
   
 
 

Page 2

 
 
交旨 
　　三月十五日軍機大臣欽奉 
諭旨憲政編查館奏變通各省調查辦法以節經費而裨統計一摺著依議欽此 
論說 
[論中日借欵問題（轉錄）]  
　　日本自日俄戰事後。國内公債之募集倍於曩昔。財政上起非常特别稅至今未停止。蓋戰役餘波影響於經濟社會者甚深甚大。兼之國内擴張軍備豫算支出費用驟爲巨額之增加。新得朝鮮行政經費在在浩繁。其經營滿洲也又向英國借六萬萬元外債。是日本財政現狀。縱非極端竭蹶。然國内資本僅足敷國内分布。萬無餘裕流出國外求立於債權國之地位。而獨對於中國借外債問題。不憚竭力經營要求加入者。蓋其國政府命意之所在。約有三大端 
　　一日本向來主張外債。俾外國大資本輪入本國。利用之於各種生産事業。促全國經濟界之活動。自維新迄今歐西列强單純目之爲債務國。雖信用深厚。償還借換。頗形圓滑。然對於歐美列强。終不免相形見絀。國力究形單弱。巨欵借與中國。不第與列强從兹平等。同占債權國之位置。實行勢力平均政策。且得以資本雄厚。表示於外界 
　　二日本政府經營東省。不遺餘力。然全國人民對於東省利害關係。及對於中國財政上經濟上商業實業上。仍不免有幾分之冷澹觀念。少形薄弱。斯卽劣敗之絶大原因。以本國資本借與中國。則喚起全國人民之注意。且變對於中國冷静態度。激而爲狂熱之態度。政府之一切經營及措施手段。必深得國民之歡心。而生無限之補助力。並急進力 
 
 
 

Page 3

 
 
　　三日本國民之腦筋。染沿革上慣性。每以放資國内爲極穏固安全。而以輸資國外爲生非常危險。况國内資本之借貸。利息本較他國爲高。且獲利較厚。近年以來。資金之利息。漸有低落之傾向。其投資獲利最高者僅中國已耳。且更歆動歐美之借債中國。取得路權礦權。不能悉數。不第對於投資之危險心逐漸遷移删去。而轉視中國爲絶好之攫利藪。不過以借欵爲攘奪利權之媒介物耳 
　　斯三者皆日本必欲加入借欵之絶大原因也。然此間題究於中國利害關係如何。夫就中國財政現勢而論。内債之募集不易得有巨額。且舉行萬端新政緩不濟急。夫人而知之。是舍借外債而外别無良策。其借諸日本與借諸他國。自中國言之均外債也。爲中國計。一宜利用此列强競逐借欵之勢潮。持以鎭静之態度。選擇最有利益利息低廉於將來主權利權毫無影響。俾國際債務與國内普通債相等。愼勿以關稅路礦抵押。則借外債較之借内債更省却繁難手續。吏員無從而中飽。夫固未嘗不利也。一宜以所借之欵用之於各種生產事業。勿投之於不生產事業。致後來無償還財源。致召外人財政之干涉。而國家因以破產。且須以一定之用途。一定之制限公布全國。使人民咸曉然於國家借債之非獲已。而生公司利害之關係。卽後日增加國民負担。爲償還準備。亦不至怨謗叢生釀成内亂。無虚糜浪費之弊。斯民氣自平。則借日本之欵固無傷也。望當局諸公其於後述之二點少留意焉。是則國家前途之幸矣 
要件 
[全地球時晷劃一說]  
　　向者西人。曾有將全球時晷劃一之議。今法國巴里之晨報。重申此議。其法將全球折爲相等之二十四瓤。與二十四點鐘相當。假令巴里爲十二點鐘。則栢林爲十三點鐘。俄京爲十四點鐘。（以半夜爲第一點鐘以午刻爲第十二點鐘以午後爲第十三第十四．．．．點鐘質言之自子夜以逹於午正爲自一點鐘以逹於十二點鐘自午正以逹於子夜爲自十二點鐘以逹於二十四點鐘以全晝夜折爲二十四點鐘頗多便利比國鐵路上已依此制法國鐵路上亦有改依此制之議）餘依此類推附圖於後日本東京時刻與中國北京所差有限亦如比利時時刻與巴里所差有限均不另列綜而言之。則時間相差。不及一點鐘者。不另列也。此圖於鐵道組織及旅行上。關係重要。因亟譯之。并附以說如左。 
　　全球時晷劃一之畧圖 
專電 
[電一（北京）]  
　　新簡伊犁將軍志銳面奏請撥欵三百萬赴任並懇賞予用人特權遇有要政直接軍機處部臣不得過間均蒙攝政王允許隨卽廷寄新疆巡撫袁大化謂伊犁邊防外交軍政均甚緊要著與志銳和衷恊商毋存意見如有實在爲難之處隨時奏明請旨又諭度支部竭力籌欵撥付志銳 
[電二（北京）]  
　　署理伊犁將軍電奏各省恊餉不到虧欠甚多勢邊兵將譁潰請速撥欵 
[電三（北京）]  
　　蘇撫程德全電奏請截冬漕二十萬石（照前請减去 
十萬）因陰雨兼旬春熟無望饑饉洊至若不緩運恐搶米風潮必又發生攝政王覽奏憫惻聞可望准 
[電四（北京）]  
 
 

Page 4

 
 
滇督李經羲昨有電奏仍請開缺 
[電五（北京）]  
　　吏部議定於四月内停選中書 
[電六（北京）]  
　　皖撫朱家寳奏地方自治趕緊籌辦擬限宣統四年五月一律成立 
緊要新聞一 
[新内閣制草案摘要　不中不外不東不西]  
　　新内閣官制屢議不决故其草案亦增删不定以致傳者人人殊今得其最近最確者記其大要如左然是否作爲定本則尙未可知也 
　　第一章爲總網總理大臣世爵充之特簡一員左右副大臣大學士充之特簡各一員各部大臣各部大臣充之如部數左右丞閣學士充之請簡二人左右叅議閣學士充之請簡二人局長三四品官充之請簡各人請五人參事五六品官充之奏補十人纂修五六品官充之奏補十人一待書記官五六品官充之奏補二等書記官六七品官充之奏補三等書記官七八品官充之奏補員額均未詳繙譯官不計品秩奏補藝師不計品秩奏補藝士不計品秩委用錄事八九品官充之委用員額均未詳以上乃規定内閣員額之大槪也至内閣之組織及其權限責任則分節規定之 
　　第一節云内閣大臣均輔弼君上代負責任第二節云總理大臣一人秉承聖謀翼贊機務平章内外政事凡用人行政一切重要事件均由該大臣承旨施行除立法司法各官外所有行政各官該大臣均有表率之責并有督飭糾查之權第三節云左右副大臣各一人恊同總理大臣平章内外政事第四節云外務民政度支禮學海陸軍法農工商郵傳理藩各部大臣均爲内閣政務大臣參預政事第五節云閣臣以外因事務繁重奉旨添派人員入閣議事或恊同辦事均無定額第六節以下不甚詳悉容探續誌 
　　又聞新内閣官制之外另有暫行章程因此刻係過渡時代内閣官制有碍難卽行之處故另訂暫行章程以變通之此章程將與新内閣制度同時發表惟聞監國親筆在此暫行章程之後加批云此章程行至開議院之前而止此語固甚公充也　　新内閣制遲遲未布其原因不一而足兹又聞内廷確耗各大臣所擬之改革案内自總理各大臣下至分任贊襄及秘書各官薪俸極優年計在八十萬金左右而主持財政之澤公力請核减謂旣曰暫行閣制一切自應從儉至將來組織完善庫儲少裕再議增加不運各大臣對此議尙未允認故奏頒之期仍難預定也 
[蔭大臣反對新内閣　此公亦蚛有苦衷]  
　　新内閣發表之阻力外間傳說不一聞個中人言反對新内閣之主動固在軍機處而各部大臣中反對最力者實爲陸軍大臣蔭昌蓋蔭大臣現在所處之地位除與軍諮處有關係外一切用人行政甚屬自由若依新内閣制度則應受成於總理大臣之事甚夥而有總理大臣之資格者又老朽爲多故力持異議云 
　　新内閣制度各部尙書皆入閣爲國務大臣設遇某部尙書有事故則應請别部尙書兼代現陸軍部大臣蔭都統建議謂應由本部副大臣代理然按之法制每一部之大臣有兩責任一爲本部大臣之責任一爲國務大臣之責任本部大臣之責任可以本部次官代理國務大臣之責任不能以次官代理陰都統似於東西各國内閣之制度尙未細考也 
　　内閣統一之制凡國務上奏之權皆歸内閣惟現經擬定凡軍諮處海軍部皆得自行奏事不歸内閣大臣上奏蓋内閣大臣止管政務丵於上可以不管而外間則謂此卽軍界中人所運動云 
[進兵耶撤兵耶　以進爲退　以退爲進]  
　　本月十一日滇督李經羲有加急電報到京據稱英兵又進紥紅蚌河乞速示辦法軍機處當卽譯呈監國并與外務部陸軍部會議一次其如何電覆尙未擬定 
　　是日政府又接李仲帥來電謂片馬地方瘴氣甚厲英兵恐受瘴毒全軍移駐小江刻正派人與英人磋議界務惟按之舊界小江確爲中英界點而英人堅不承認故交涉尙須時日併請外部切勿讓歩以失主權 
　　同日滇督又致長電於政府略謂中英交涉關係大局至爲重 
 
 

Page 5

 
 
要若遽認損失則沿邊土司均非我有必至横截川滇藏之交通而法人亦必追逐其後擴張勢力範圍仍請詳切籌議是爲至要 
　　片馬交涉英人以兵力爲後盾頗有要求頃聞樞部爲和平速結起見已允認先行勘界并由外務部奏簡專員赴滇會同李督辦理勘界事宜蓋恐李督執抝債事也并聞當此選者某左右丞十占八九云 
　又據外交團傳來消息英佔片馬一事現經政府與該國公使交涉英人已允准撤兵惟要求將片馬地方永遠租借於英政府夫永租云者卽割讓之别名往事昭昭也嗚呼 
　　另一訪函云英佔片馬一案其解决原因在速劃清滇緬境界現由外部與英使交涉撤兵已有眉目昨致滇督李仲帥電云俟本部與英使商定撤兵時卽行訂期劃界除届時通知外貴督應先飭知交涉使選委熟悉邊界人員預備與英會同勘界并著按照前督岑毓英王文韶所奏各節辦理以免再生糾葛不知否 
　　又滇函云滇省危機間不容髮慎人士刻擬組織民團以自衛連日諮議局廣發傳單内謂英佔片馬已通告同胞兹查英兵已退至小江口離片馬百二十里退時每户收投誠銀一元此地屬滇騰越明光隘仍係内地在片馬北路已跨進騰越六站扼滇省中甸維西要隘通川藏巴塘大道英人以退爲進滇勢已亟亟可慮據旅緬及仰光紳商來函英在緬甸招 
兵徧出廣告無論漢夷精壯者每月給英洋三十元其意非 
僅在片馬查出由密支那發去之兵共五六千於騰越駐防對岸之紅蚌河又添戌兵五千全緬之大兵頭一槪調去隔密支那一二站卽層層布置節節紥營大有長驅直入鯨呑川藏之勢法人又於河内添置戌兵數千聞英法已密約將握長江上游先取川藏滇省危亡日迫非文明抵制所能了事本局已四次上書督院立請練團迄今兩月尙無允准批答事關全局危亡本局已電資政院速請辦團云云 
[澳界維持會眼光不錯　我億韓人之赴平和會者]  
　　旅港勘界維持會楊瑞堦等日前公電軍機處資政院十二部都察院曁廣東香山兩會館報界公會云澳界聞交海牙危險實甚當此列强定議瓜分一入外人公斷諒無排解反致節外生枝更速瓜分之禍乞堅持就地與葡妥結中國幸甚 
[監國注意濫借外債　借者注意大收回扣]  
　　此次中日及四國借欵一切商訂事宜均由澤盛兩尙書主持卽外部亦未與聞在廷諸臣頗多反對大致謂民間擔負太重設或籌還遲延恐致釀成特别交涉紛紛陳奏大率類是監國大爲所動特於日前將所擬之合同草約調至三所擇其中損失太鉅者硃筆二摘出並交澤盛兩大臣從長改訂總以國計民生兩無妨碍爲要聞兩大臣以此事費盡心力若再改訂又不知何日就範且各項要政需欵甚殷設無利益可沾誰肯將大宗鉅欵貸入吾國故連日對於借欵一事焦灼萬狀然此說係在本月初間不數日而兩項借欵卽先後簽务則此中損失之處能否稍有收回未敢知也 
[度支部酌盈劑虚　闊部攅眉貧部笑]  
　　度支部尙書澤公與左右侍郎曁各丞參商議謂去歲資政院奏定京外公費標準一片原爲各省苦欒不均而起有欵可籌者則任意糜費無欵可籌者則日趨窘困在京如法禮等部夙稱清苦其尙侍公費尙不及新衙門司員之優若不設法維持何足以彰公道擬在去歲預算溢額各衙門提撥銀兩補助民法等部之不足業于十二日具奏奉旨依議今將其所提所補詳數彙誌如下（一）提入各欵外務部十五萬兩度支部十八兩（内十六萬五千餘兩爲部欵一萬四千餘兩爲庫欵）稅務處四萬兩鹽政處二萬兩（一）撥補各欵民政部十三萬兩法部十萬兩學部九萬兩農工商部四萬兩是藩部二萬兩大理院一萬兩 
[議員可使鐵路局長復活耶　此可見議員之能力]  
　　資政院江蘇某議員以一候補道而連動以鹽運使記名去年應資政院之召集來京蓋民議員而兼官者也自到京之後百出其会倆以爲運動而又好持騎牆之說以冀兩面光鮮然迄無相當之機會故不得不静以待時自梁士詒被撤後該議員卽覬覦鐵路局長一差又以李伯行爲其知交更有奥援可恃遂竭 
 
 

Page 6

 
 
力運動聞已成熟鐵路局局長一差當已不作第二人想并聞三五日内卽可發表云 
[京師近事]  
　　日昨各樞臣會議内外官制發表間題據某相意内外官制須同時宣布庶收内外相維之效惟某樞老甚不爲然聲言外官制須根據於内官制若同時宣布設其中有窒碍難行之處務必從事改編不但轉滋紛擾恐内官制亦將受其牽制决計先行宣布内官制然後再與各督撫互部外官制云 
　　頃聞農工商部各堂議及漁業關係海權自應切實調查詳細研究已諭飭司昌搜集全國漁業歷史並採擇東西各國關於漁業專章編輯成書以資考鏡而圖改良雖然農工商部除發給商會關防之外不聞其辦過一事而近日以來頗有振作之勢但恐其亦能說不能行耳 
　　各省統制恊統均加副都統恊都統銜聞其原因實由濤蔭兩大臣以軍政關係重要統制恊統爲全軍司命非加崇銜難資駕馭且前簡雲南第九鎭統制時曾特加副都統銜各省事同一律亦未便使滇統獨優他鎭向隅故特於日昨奏請各省統制一律加副都統銜各省恊統一律加恊都統銜以示優榮而資策勵 
　　外間紛傳監國因交涉棘手曾諭外部各堂每日輪流赴内廷伺候召見兹間當中俄交涉吃緊之際監國曾召鄒胡兩堂令與慶邸等會商對付辦法其後所有關於交涉要事仍諮詢總理外部大臣慶邸其應交部核議者仍由慶邸傳諭遵辦故外部一切交涉仍操之於慶邸云 
　　外部右侍郎曹汝霖因連被參劾又不爲輿論所容併揭其賣國隠密頗爲惶恐兹聞施其最靈敏之手叚擬運動改調他部以避風潮已有頭緒略聞將與郵部某侍郎對調云 
　　第二十鎭張紹曾統制已於昨日請訓當奉監國面論現値朝廷整軍經武前曾特頒陸軍訓論策勵軍心尤望統兵大員平時督練有方始能日起有功東省地方關係重要而危迫之勢甚於他省此次簡爾統制全軍務當恩威並用使軍士咸懹保國之心以副朝廷委任繼復埀詢治東備敵之策張統制奏對亦頗詳盡深蒙監國嘉許云 
　　陸軍部改訂各省練公所編制已誌本報探悉該公所改革之法兵備參謀敎練三處總辦及蒐討等七種全行裁撤祇設軍事參議官一員其下分設四局（一）籌備科職掌與現設之兵備處略同（二）經理科凡關於置備軍裝之事皆屬之（三）軍械科機關于軍用器械之置備皆爲之四測地局專辦測量事宜局長由軍諮處派充至公所名稱則佾其舊而以各該省督撫爲監云 
　　京中各學堂自年假以來强半競尙賭愽麻雀牌九色色俱全通宵逹旦毫無顧忌其興致以陸軍各學堂爲最豪其輸赢以貴胄學堂爲最　特别現象也 
時評 
[其一]  
　　損有餘補不足。先儒之名言也。然吾讀度支部奏報京内各衙門預算酌擬提欵撥補情形而不禁竊竊然疑之。 
　　京師近年所嘖嘖號稱富部者。凡三大部。一曰外務部。二曰度支部。三百郵傳部。之三部者。皆衣服麗都。輿馬輝煌。爲他部所不敢望其項背。而司員之煊赫。且有軼出於各部之尙侍者。 
　　今者外務部提出十五萬兩。度支部提出十八萬兩。雖稅務鹽政二處。亦核提六萬兩。王公大臣體國之公忠良堪欽佩。乃獨不及於郵部者。豈道路之言。不足憑信耶抑該部别自有法以抵抗。耶果爾。則各督撫抑何愚闇至此吾知曾胡有知必痛哭於九原不置。 
　　或者曰子不見澤尙之原奏乎此。欵蓋出于去歲預算之溢額也。今郵部之免提。或以去歲。收支適當耳。子又何疑爲。 
意嘻。豈其然乎 
[其二]  
　　人家有不肖之子弟。敎訓之。責駡之。甚而黜逐之。其禍不過及於一身。而不及於一家。若有頑嚚之父。則阻之不可。諫之不從。雖有百萬家資。祇能聽其揮霍以盡。而强隣豪右。或且乘機攫奪。使之身無立錐之地。爲人子者。惟有忍凍待斃而已。此豈非至可隠痛之事也 
　　記者行年三十。此等破落户之歷史。得諸故老之口者。幾於耳熟能詳。而目覩之事亦夥矣。中國向重網常禮敎。若此等事者。不可謂非利中之弊。而憂時之士。又不敢作近似破壤網常之語。致受非聖蔑禮之詆。則亦有坐視不救而已。雖然天下事豈有相率坐視。而一聽其不可挽救者耶。補禮敎之窮扶網常之正。當世君子。何以處之。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[皖省法官誣陷學生之悲憤　三尺法　六條命　一般輿論]  
　　皖省巡警學生與檢察廳衝突一案訊斷不平大動公憤業已詳誌本報 
兹悉地方審判廳連日提集巡警學生程壽祺等六人質訊始則各生堅不承認繼則各生謂係程壽祺先行動手而程亦謂丁揪扭髮辮彼此互相推諉於是沈廳丞隨禀由提法使以咆哮公堂毆打法官擬定分别斬絞之罪由吳提法使面禀撫憲請示朱中丞諭以如何辦法悉聽主持一時巡警各生聞之頗爲惶恐謂丁寳瑩實係公舉代表今爲人獲罪不免無辜乃要求巡警道顧觀察力爲救護而法政各生亦哀求提學使吳文宗保全並有學界一分子沿街遍貼血書謂審判廳誣陷巡警學生摧殘學界草菅人命通告各學界籌議對付方法保会人命故各學堂學生見此血書卽一律停課公舉代表數十人有任調查者有任偵探者有任查律者各執一事當日下午齊集高等學堂會議謂審判廳所擬之罪誤引抗糧毆 
官之律定以絞决各生意欲俟彼判决後再爲計議如引用適當卽可作罷否則至高等審判廳控訴再判决不公則赴大審院上告亦有人謂此事之曲首在檢察廳蓋程等起訴時證據顯著乃陶檢察應受理而不受理其責固不可辭然程等亦有不合者彼初級旣不受理可至高等起訴何遽以野蠻對代係研究法律之人而行此無意識之舉動其與無知愚民何異諮議局各紳現已開會提議决定三等辦法（一）學生請從輕處罰（二）陶檢察應請撤差（三）范姓爲肇事禍首不能無罪十七日敎育會亦開會提議謂審判廳誣陷學生今日務要求减輕辦理决不令程生等受死刑之判决一面由會函致各學校學生從速上現各學校已照常上課矣 
[貪官兩至浙江之大搜索　先鋒矣千兩　下乘十餘人]  
　　浙江某大員性極貪婪並恃與某權要有交誼借貸騙詐無所不爲前在某道任内積欠柴米油鹽綢緞銅錫紙張等帳約共洋八百數十元各店聞其他調屢索不付嗣與某之帳房交涉則推大人未有命令不能擅付後各店相約到署坐索有不付不休之槪某知難硬賴命帳友傳諭各舗收帳人於某日到署照付各收帳人信以爲眞紛紛走散及届日到署則某已於前二日挈眷啓行矣此八百數十元之帳項遂分文無著大舗户尙無甚關縏而柴炭店竟因此歇業矣其餘婪索之欵聞有六萬金之多民脂民膏幾被吸盡後復簡補浙江某缺未到任時向源豐潤等票號三家各借三千金彼自謂係打先鋒及至去年源豐潤擱淺各之索還三千借項至再至三槪置不理清理委員竟無如之何源豐潤遂據情禀明撫藩由增撫札飭照付亦置不理及傳轅面詰反加挺撞謂我無錢還債聽候叅處可也增撫亦無如之何殊不知某宦囊充裕義善源存欵亦有萬餘金近義善源擱淺存欵尙無着落可謂悖入悖出矣至其在任時詐取鹽商周某之六萬金更爲湊巧因前年鹽商劉某張某發起運動浙鹽改售洋碼南周亦與聞一切事宜由蔣張二人經辦蔣則輦金六十萬晋京設法後竟逹到目的攤認欵項周名下認數甚少猶欲取償於他人迨事旣成忽被某知悉勒令獻出六萬兩否則必當根究周懼乃如數贈之事得寢息今滿載而去矣聞其姬妾共有十餘人内有兩人甫由城隍山半開門家買來年約十六七歲丰姿綽約的是妙人現某在某大埠日事徴逐於花天酒地間興頗不淺嗚呼身爲大員貪黷若此中國焉得而不衰弱哉 
西報譯要 
[皇太后接見公使夫人　文匯報載同日北京電云隆裕]  
　　皇太后今晨在東宫某殿接見駐京各國使臣眷屬此爲國喪期後皇太后第一次接見公使夫人當時由英使朱邇典夫人帶領入内隨侍皇太后者有振貝子濤貝勒洵貝勒之夫人及慶親王之二女並澤公夫人繼在宫中會宴盡歡而散 
[俄國取締華僑之嚴酷]  
　　又載據某日報載稱近接海參威消息謂阿穆爾省總督已頒發管理俄國遠東華僑章程凡雇用華僕之主人應以該僕之名氏及肖像送交地方官入册此章不日卽將實行海參威官塲現已稽查該埠華僑凡無執照及無職業者皆須驅逐出境致華僑大爲驚駭紛傳中俄行將興戎以故商業大爲疲滯華人行於道中者卽爲警察所捕目下道中已無華人蹝跡華人之商業全行停止分類新聞　政界 
 
 

Page 11

 
 
[小河灘攔河築埂案近狀　蕪湖]  
　　蕪湖小河灘攔河築埂一案皖撫因有碍南陵繁昌兩縣水利疊經札皖南道飭縣掘毁等情屢紀前報迄今此案尙未了結皖撫上月又札調署青陽縣前蕪湖縣彭星菴大令來蕪辦理該灘民稍知事理者均以新隄不能不毁惟内有頑氏十數人依然胡閙彭令赴鄉多次曉以利害切實開導灘民年老者均允遵諭拆毁惟邑尊何敬敷大令交卸在卽一俟新任朱繡峯大令到任後俾可早了此案云 
[華婁選定乙級議員　松江]  
　　華婁城自治會選補乙級議員業已於十九日揭曉當選五名錄左沈琨（景劉）三十九票馬寳瑩（仲煒）三十八票陳銘桂（爾香）三十七票沈志同（授方）三十一票陳文虎（蔚 
石）二十四票 
[鄂省財政困難之一斑　武昌]  
　　湖北宣統三年預算經部院核减共二百九十餘萬實屬不敷支用昨經監理官邀請各司道會議迄無善策十五日藩司余方伯又集各官在督轅會議廳妥議辦法如何解决之處尙無所聞又度支公所經費原定銀十三萬餘兩現經部院核减三萬兩所有委員書記等非大加裁减收支不能適合余壽平方伯以蒞新伊邇各科員之勤惰尙未考察周詳擬自四月朔起先行照原支薪水减三成發給俟考查實在後再行裁减人數以免埋没眞才 
外交 
[英人又將以甘詞運鹽入口　武昌]  
　　鄂督昨准外部咨開准駐京英使照稱上年曾代漢口英商和記洋行請允准英鹽入口存放關棧以便醃製中國猪肉運赴外洋等情未蒙照允兹查和記洋行在漢口所用之猪並非華民平常食用之猪與供給華民食用無礙且能獎勵畜養此類牲畜該公司准由英運鹽入口專爲醃製猪肉之用得以製冷而不凍運至外洋除爲保所運入口之鹽專供指明所用應有條欵承認外且中國鹽課於進口稅外應一律得利醃製猪肉華鹽無用旣屬有據如不得洋鹽則此項猪隻續行製凍出口亦不用鹽該公司應照華鹽重量按海關册報秘載由製造時至漢口銷塲時所有現行章程應完納何項稅課亦允照納逕赴運署交收照此中國政府可增國課並與華鹽出產銷塲毫無妨礙而農户售猪又可得最優之利該省釐金局及他項稅局亦必因此增加進項由湘至漢載猪之船及海關所收出口稅亦均獲益應請再行斟酌照允等因本部查全年英使曾請運鹽入口醃製猪肉當經以食鹽不准進口載在條約未便照允駁復在案兹英使再爲陳情並聲明利記公司願訂明條欵以保所運英鹽不作他用除納進口稅外更照中國鹽厅認繳各項稅課因再三以此貿易於中國牲畜銷塲稅釐金進欵均可獲益爲言至該公司　係將猪肉製凍出口今欲改用醃製以廣銷路而華鹽不合用必欲得洋鹽製凍本不用鹽故與華鹽產銷毫無妨礙似尙可信惟事關鹽政本部未便輕允必須詳審調查卽屬可行亦應妥定章程以防流弊相應咨請貴督酌核見復 
軍界 
[禀請暫留蕪采營之結果　蕪湖]  
　　蕪湖關道趙仲韜觀察據蕪湖紳商公禀暫留蕪采營請俟秋後再行裁撤等情轉詳撫院當奉批云查皖省綠營先將中南兩路一律裁撤業經會同督院電咨陸軍部在案該處綠營尙有防營巡警可資鎭攝蕪休營本兵無多駐蕪湖之弁兵爲數當必更少所請酌留之處應無庸議仰卽移行李統領巡警局蕪湖縣一體勤愼巡防認眞彈壓以免疏虞並照會自治公所查照 
[欽邊礙難裁兵之原因　廣東]  
　　署廉欽道郭道日前禀報來首以在省奉諭調營往高漳與王道黃鎭面商復准易道電催刻集商各督帶擬飭欽防第三十八營移駐靈山抽出廉防第二十營撥赴石城惟欽邊緊隣桂越雖近况安静實賴兵力較厚銷患未萌自去年至今前後調去四營卽有顧此失彼之勢且合靈案多越南匪熾元氣未復民心易搖鎭攝之方全恃兵力新練軍兩營遵諭歸并出缺不補雖非實裁嗣後空虚更甚新軍成立尙無定期遇有緩急戰守兩難再四焦思維有仰懇憲恩准將裁出廉防新練軍餉項及裁留各項零星隊伍照防營章制編作三營并以裁留之過山快礮另編一隊委楊倅專任督帶平時扼要分防有警聽候調遺儘此裁留曾經列入預算之餉不再請添絲毫至新編三營目勇遵章選募土著楊倅精於兵事熟諳邊情職道當督飭認眞敎練爲將來改編新軍預備庶邊守圉固稍釋憲台南顧之憂職道受恩已深負責綦重明知財政艱難實緣地方重要倘不據情呼籨於事前或至追悔於事後職道恐難當此重咎伏候電示以便分飭遵行 
[海軍部催解預認經費　長沙]  
　　湘撫楊俊卿中丞昨准海軍部來電謂各省應解海軍經費與常年經費均不能如期匯京於應辦事件諸多棘手以後務希將認解開辦經費及常年經費按照定期匯京以資應用等因楊中丞當卽飭藩司查照辦理矣 
學務 
[武昌中等工業風潮續誌　湖北]  
　　武昌中等工業學堂風潮詳情已紀昨報兹悉該堂金工科本科第三堂文學敎員一席係時某主講敎授循循有序於學生感情頗摰因事請假監督卽倩陳某代理當代理伊始卽有一登龍門三生有幸之函以故學生均不願承認三月十二下午頭堂適値陳某代課講科係御批通鑑漢文帝紀詔具親耕桑禮儀陳書網目於牌上將儀字多寫一撇當有學生牛某起間此字乃皇上御諱先生得無筆誤陳忿然曰何諱爲値此文字大同世界歐西各國並無諱名一條上諭具文汝等愼勿固執語訖全堂駭然牛某又起立曰先生斯言無乃以無父無君之道敎生等乎陳遂按册詢牛名入監學室誣以侮慢師長之罪語學卽上堂質問並徧詢各生始悉牛某並無侮慢師長情事復入室向陳前表白乞仍上堂陳聞言拍案起曰我去找監督卽入監督室備陳其事監督大怒遂請監學來面告之曰勿論學生是非鄙人自有辦法諸君幸勿爲怪是夕監督遂親至陳第磋商逹旦以故十三日辰刻而開除牛某之命下全堂狐疑請班長陳磊詢問開除理由監督窘於理論遂推言已將堂上之言面禀學司並諭斥汝等湖閙現旣如此要求本監督再禀學司討個辦法與汝等曉得陳聞言將牌打碎辱駡監督當卽面禀學司謂陳磊罪浮於牛亦奉文牌示開除全體學生大爲不服駵磊遂與監督拚閙揮拳相向是日下午相率停課監督閉門不敢出幸監學三人在監督室門首保護監督未致被毆一面電告學司派課長委員各一人馳該堂查辦矣 
實業 
[勸工陳列所腐敗之内容　杭州]  
　　杭州第一勸工陳列所上年由 
 
 

Page 12

 
 
　　增撫特派王道曾俊督造工程窳敗内容紊如增中丞决擬出另建當諮詢諮議局在案現又據議員姚祖範等揭出該所種種不合情形一陳列所之性質樞紐在推廣土貨製造爲宗旨今所内暢銷洋貨不知誰負責任二陳列所庋設一部專備游覧人之參攷另設寄售一部貨價過五百元者准其派人守護其餘槪由所中照價代售今該所旣無庋設又無代售彷彿以官欵代造房屋專門放租專事蝕本辦理不善罪何能逃乃商務總會因南洋下會品物之藉口主張改作商品陳列館一若陳列所中不能容此少數會品顯爲王道開脫罪案與京師陳列所定章則背道而馳三該所開辦之始游人如蟻而該道朝令暮改商人無所適從紛紛自去所留少數希望香市之營業稍緩須臾過此以往必至𨶑其無人枉費幾萬官欵四暢銷洋貨據王道宣言未便干涉然則陳列所之設專爲抵制中國土貨豈不詫怪惟將來售脫公家不能有絲毫虧耗應責成王 
道如數賠償云 
[蘇垣遍設電燈之手續　蘇州]  
　　蘇省巡警道汪觀察前經籌議將蘇州城廂内外無論大街小巷一律裝設電燈因開辦經費須二萬之譜向蘇藩庫借欵未成事遂終止目下觀察已另行想法籌有欵項業與電燈公司訂立合同城廂内外約裝六千盞現在已由公司將電杆木運到無論大街小巷一律按段裝設日内卽可裝線掛燈大約在出月初頭各街巷卽可大放光明聞此項點燈費係由警局在城廂内外各店舗按鋪寫捐每月共已寫到錢八百餘千文不敷之欵尙待籌劃云 
[蕪埠創設洋灰廠之規畫　安徽]  
　　建德周緝之觀察學煕於實業界研究有素在都總辦官電廠在津創辦啓新洋灰公司成效卓著前日觀察來蕪省親邀同德國化騐師一人偕來擬設洋灰分廠于蕪湖連日與該化騐師周歷各山採石製煉聞河南岸大荆山竹絲港等處山石頗堪適用今因取材便利遂定方針就蕪設立公司組織一切云 
雜記 
[學界敗類之形形色色　貴州]  
　　貴陽去歲官立法政學堂敎務長曹興蘄居父喪未及一月違制薙髮後被巡警干涉曹遂借此滋事竊黔學界之名電部并電各報爲之登載今春被該省敎育總會干涉撫院札學司另派員充當敎務長曹因遭此損失心頗不服聞將至京揑告矣唐爾鏞者唐鶚生之後以乃祖勢力握黔中敎育權各處公欵搜括殆盡以爲位置私人之資已酉秋鶚生之子名我圻者因暧昧事鎗斃爾鏞子飛被西南報揭載大起筆墨戰争唐氏受社會攻擊自知敎育界不能立足乃悉以敎育權授其私人任可澄任乃卑劣小人一得此權其私較唐氏爲尤甚黔敎育界迭起風潮已誌西南報去歲學部來文將優級師範選科改辦完全師範其時任適當優級選科監督恐改辦兩級後已將無置身之地乃禀提學司仍以其地改辦兩級迨秋間諮議局開會周議員恭壽提出改辦初級師範案任大惶　卽命其私人華議員之鴻將前投學司之禀作爲改辦兩級師範案迫衆賛成西南報主張公論故與任氏所辦之報大起衝突旣而經撫台裁决委紳開辦兩級師範任遭淘汰其忿尤深遂以甘言媚詞利用錢紳登煕出而發起憲羣學堂與提學使陳驤狼狽爲奸朦電學部立案借憲羣之名目横佔官立兩級師範地址破壞兩級不能成立撫藝院以爲此案旣經諮議局大會通過又與全省敎育攸關迭次札學司迫令退出學司陳驤托病不出甘爲傀儡致學界公憤迭載西南日報後公立法政學堂見憲羣學堂旣不受官廳命令又不受社會制裁强横無理倚勢凌人乃援例要求利益均沾撫台見其競爭劇烈恐釀禍端復嚴飭學司迫令兩面均行停辦仍歸兩級開辦而任可澄無所用其奸只得迫於公理勉强退出學界紛爭從兹漸息然任私心不服聞已運動其黨人華某出資五千金運動貴州同鄉京官及貴州御史揑詞參辦其不遂伊願之官紳云 
[惡摀手叚之神通廣大　漢口]  
　　漢口惡摀劉滿經鄂督訪聞逮案飭夏口廳嚴辦已紀昨報聞該摀婦積資甚鉅錢可通神業已串通夏口仁義巡檢王方中以五千金爲某員壽王亦自得一千爲酬勞日前夏口廳王國鐸將其凌虐妓又逼斃人命各大惡跡皆置不問力爲設法開脫業已具禀督院謂該惡摀劣跡均無佐証未便煆煉惟買良爲賤罪有應得應押候遞籍保束所有妓女分别擇配如有本夫在者查傳其夫具領尙未讅鄂督如何核示也 
[調騐烟員之進所出所　蘇州]  
　　蘇省日前禁烟公所調騐烟員常熟縣知縣方時褧吳江縣知縣劉有光浙西鹽捕後營管帶王元章三員已在所受騐七天期滿尙無烟瘾發現昨日由監騐官李文玉顏德清二員禀明各憲令該三員出所分别具結矣 
[瓜分中國之大書特書　蕪湖]  
　　蕪湖基督敎堂刻於門首大書特書各國提議瓜分中國現有美意奥及他國反對此禍可望撲減等語自十四日起十七日止每晚演說治國齊家敎修身敎等問題云 
時乘 
[諸國閣制考（續）]  
　　（四）内閣總理大臣　以法國之權貿。爲最狭。職僅充。内閣閣議議長而已。然通例大率以爲。各大臣之首。班奉宣機務承旨統一各部。得於主管。事務發行閣令。又得暫時中止各行政。大臣之處分命令。不以特别管部爲其職任。但歐洲通例。多以外務大臣司法大臣大　大臣。或内務大臣中之一人兼之。日本之總理大臣。常兼大藏大臣。此最可注意之事也。 
　　（五）附屬機關（日本）（一）賞勳局（二）法制局（三）恩給局（四）統計局　（五）印刷局（六）鐵道院（八）文官 
高等試驗委員。（九）書記官長。承總理之命掌理庶務者也。 
　　記者曰。閣制之組織。世界各國。雖不盡然。然其大旨則不外乎此。然以觀乎吾國之閣制。則果何如（完） 
說苑 
[吳頡雲太史]  
　　乾隆季年。吳頡雲修撰鴻。風流跌宕。弱冠獲大魁旋奉命視學粤東挈眷赴任。時結婚尙未彌月。夫人爲吳中舊家女。有艷名。年才十　　　　　　　　　　　　　　　　七。登岸時。粤人望之以爲神仙眷屬。修撰篤於伉儷衡文之。暇輒僣夫人。爲戲。署中傳爲美談。一日修撰以束縑閉夫人目。爲迷藏之戲。諸艷婢旁助之。修撰竟被掩捕。適有幕客某與。修撰爲中表。以事入見。睹其狀。亟反走。修撰赧然。急出見。脂香粉痕猶在襟袖間也。幕客皆掩口笑。有以其嬉戲之。狀貿。諸箸中小婢者。婢曰。迷藏之戲。夫人必勝。然修撰有以難之。則蹴球。是也夫人。足極織蹴球非所能。故不中。然輙私自演習以。求勝於修撰比。亦稍稍能之矣。夫人解文墨耽吟詠。修撰　之。戲始强爲之。蓋修撰嗜酒非與夫人。戲則狂飲無度。夫人欲節其飲。不得已而從之。戲也。凡修撰按臨各郡。必與夫人偕顧。以衡文極忙。不能長日緊處。幕中多俗客。修撰又不層與。語故常舉酒以破寂。及巡試至嘉應修撰與夫人各乘一舟。蓋恐速官謗也。然修撰終悒悒。日必酌酒狂飲酒後忽命人扶登夫人船。時已醉極。頽然就睡。夫人持燭啓帳視之。會修撰嘔吐狼藉。其所飲爲汾酒見火。卽燃。其光熊熊舟。人亟起而撲之。舟雖未焚。而修撰已奄奄一息矣。笠晨。竟以是死。夫人欲以身殉。家人救之乃免云 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[英國政界之更動]  
　　十九日倫敦電云自由黨議員葛斯脫君已簡爲財政部副大臣現任財政部副大臣沙爾斯君已簡爲監理國債員並受賞爵位 
[阿拉伯戰耗續聞]  
　　十九日倫敦電云據四月六號霍合逹海口發來電音聲稱亂民聚衆於曼脫萊村附近負嵎抵抗爲士將里柴琣痛擊遂向北敗退死傷者計約千餘人内有首領三人（以上譯字林報） 
[墨西哥亂事近聞]  
　　十九日倫敦電云據紐約電稱泰晤士報墨西哥城訪事電稱墨西哥各省官力日弱亂事風潮日甚亂民 
四出刧掠惟非革命黨領袖買特萊部下之人二十日倫敦電云據紐約電稱墨西哥亂事頗爲可慮官軍現與革黨在邊界大戰其機器砲之子彈飛入美國阿里蜀拉省杜格拉斯鎭者爲數甚夥均穿屋而過將地炸裂據舊金山消息云兹接墨西哥可靠消息謂墨西哥城獄内近於夜間私將所拘革命黨俘囚擊斃多名並未經官審訊且有多人備受慘刑又據紐約消息云太陽報載有華盛頓消息謂韋爾森大使曾在墨西哥城親見日墨秘密條約並攝影爲憑該約准日人在買格逹納拉海灣租用屯煤地一所或在墨西哥海岸租用其他屯煤一聞韋爾森君已將攝影呈交塔孚脫總統閱看另一消息云美總統已發布文告不認日黑兩國曾結秘約或謂建造戰艦之人播散謡言慫恿美墨開戰以圖自利云 
[奥國外務部大臣病療]  
　　十九日柏林電云奥國外務部大臣阿乞郎塞爾伯爵業已痊愈將於西五月間蒞部辦事 
[日美新約之慶賀宴]  
　　二十日東京電云日本外相小村伯爵於星期一日晚間邀美國駐日大使哇白利安君首相桂太郎内閣並樞密院各員及著名紳商會宴慶賀美日新約之成立小村及哇白利安君均於席間演說不認兩國邦交有詭行悞會各節哇白利安君並謂該新約足爲兩國邦交輯睦最高之証云 
[爪哇發現疫症]  
　　據新加坡消息云近來爪哇買郎地 
方發現一種奇症初以爲危險之瘴氣病不加注意今醫生已决其爲疫症聞患此症者共有百人已死七十五人醫生現正與當地民人商訂防疫章程以免傳染全烏鄔（以上譯文匯報） 
本埠新聞 
[信義存户與馬湘伯衝突三誌]  
　　信義儲蓄銀行發起人馬湘伯君被各存户扭至自治公所轉送到縣詳情已兩紀本報兹悉田大令墏情禀明滬道後曾奉劉觀察面諭將馬湘伯暫時交保詎各存户一聞此信大不爲然霎時聚集二百餘人之多蜂擁至署請勿交保並謂商人等守候馬君不知費幾計工夫始得扭獲方冀血汗之資可有着落今若一無頭緖遽予保釋則存欵必化爲烏有一時紛紛擾擾聚集不散田大令頗覺爲難惟勸禀求道憲核示各存户遂折至道轅禀請將馬君押追保全存欵劉觀察允卽札飭上海縣將馬君發交捕廳先行看管俟電禀督撫核示辦理爾等各存户應静候示遵衆始散去至昨日傍晚有馬君創辦之復旦公學敎員學生一百數十人排隊至縣質問拘押馬君之理由是時田大令適因相騐袁金標屍身至滬北洋務局禀報滬道尙未回署卽由家丁奔告大令立乘馬車回署是時敎員學生排列一旁舉一代表上前質問大令答曰諸君到此甚好本縣卽可將此情形對答各户遂備一轎將馬君送出小東門換乘馬車而去刻聞滬道劉觀察將於今日上午在洋務局邀集商董會議一切下午在商會邀集中國銀行七家討論信義銀行之事馬湘伯究竟應否出爲料理及該行欠欵究應如何追償 
[眼綫一再害人]  
　　巡警局暗探隊官日前帶同眼綫柏秀山（柏前充宜興縣雷姓家刦案内之眼綫在南市緝獲吳二等三名指爲該案要犯訊供不認業已解往宜興訊辦）在王家宅緝獲高彭城及其姘婦張劉氏並搜出銹壞手槍一指呢女夾襖一件稱係行刧下海浦陸姓家之盜犯高則不認昨經巡警總局裁判官孫大令飭傳事主陸毛毛到案當將起案之衣命陸認明並非眞贜復將高提出研訊堅不承認並稱鎗係孟老二寄放質之眼綫忽又改稱該犯與宜興一案亦有關係大令以柏所禀情節支離顯有不實不盡飭令一併還押候再查核 
 
 

Page 19

 
 
[規定櫃收洋價]  
　　本縣去年冬漕因櫃價縮短鄉民觀望延未完納者尙有多數嗣經紳士秦鍚田等集議照本邑典當市價增加二十文呈請田大令核准業已批示知照兹又經大令按照各紳原議禀奉蘇撫批准飭卽出示所有去冬漕尾每洋照典價一千一百六十文加二十文本年上忙頭限照典價加四十文二限加三十文以後與漕尾一律加二十文凈收洋銀不搭銅元昨已由縣出示矣 
[中西醫院優待軍國民]  
　　滬城中西醫院院董以軍國民應於社會有獨享之權利故凡商團聯合會會友倘患疾病來院醫治往院膳宿醫藥費無論頭二三等病房一律减半門診醫藥號金分文不取出診不取醫金各操會亦照此辦法惟須以該會圖章爲憑云 
[袁金標因傷身死續紀]  
　　江北小工袁金標因被鄉民悞認爲盜毆傷身死已誌昨報昨經上海縣田大令蒞騐據忤作喝報死者左額被傷一孔深寸許委係致命時屍妻袁張氏匍匐案下泣求伸冤大令飭先具結棺殮一面嚴飭差探限緝正兇按律懲辦 
[和尙强姦幼女續誌]  
　　住居南碼頭之鎭江女孩張桂珍被淫僧金華誘入英租界雲南路王蔡氏花烟間内强奸受傷當經鄰人報捕將該僧與女並王鴇一併帶入捕房分别拘留昨解公共公堂經寳讞員會同美仇副領事略訊一過判僧鴇分别還押女送濟良所候騐明傷痕於下禮拜二再訊又聞該淫僧金華尙與同黨僧人玉空串竊西鄉龍華寺内銅鐘被探戕玉空查獲復將該淫僧帶案質訊原告僧人益潮投案求追訊據兩僧供稱前項銅鐘質於大東門城内某當内得洋十元判一併押候吊贜於下禮拜二訊辦 
[租界内之賭塲]  
　　吳長泰前晚糾合賭徒王桂生周桂生馬阿虎張才記朱錫昌章柏和朱金生李阿寳王阿三濮阿桂俞金福張仁福陸水金沈春福郁榮培陳文奎等在寳善街一百三十一號屋内聚賭抽頭被總巡捕房捕頭偵悉率同中西包探前往將各人一併拿獲並抄出烟賭各具於昨日併解公共公堂經德襄讞會同美蓋副領事訊明判吳押兩禮拜李阿寳存洋保出候查明再訊餘人各押五天烟賭各具銷燬 
[公廨造送預算表]  
　　財政預算關繫憲政兹届造報宣統四处份預算表之期業經江蘇財政局遵章判式通飭各屬嚴定限期一律造報刻聞公共公廨寳讞員以限期急迫業已督同科員書吏遵照表式日夜塡造清楚特於前日專差送往蘇垣呈請核轉矣 
[體育部添招速成班]  
　　商學補習會自丙午夏添設體育一科迄今畢業五次申送商團公會者百餘人近因全國商團聯合會報名截止 
熱心者不免向隅故該會於卽日起添招速成班百人限五個月畢業申送商團公會 
城内 
[省釋無辜]  
　　丙鄉楊元昌花布店被盜刦去贜物曾將形跡可疑之冷子文鄧漢清二人解縣訊無實據押候覆訊現鄧已在押病斃冷則收押已久屢次訴寃昨奉田大令提訊冷供實係誣累求恩超豁判令開釋又他案内之嫌疑盜犯徐佑生亦因訊無實在証據判交差帶出尋交妥保 
[各有微傷]  
　　張嘉仁陸鐵生陳菊人因口角爭毆檕傷頭面互扭至一路警局轉送到縣昨奉田大令升訊張供在四馬路小廣寒書塲樓下小錢店内爲夥陸每日在樓聽書常向小的撮借末後借去洋二元久不歸還前日在城南遇見向之索討非但不還反將小的頭顱檕傷求恩驗究陸供張係無賴並非商人因向小的拆梢不遂以致互毆小的手腕亦破抅傷求驗大令驗得各有微傷陳菊人供係在旁觀看實被巡士悞拘判陳開釋張陸二人押　查究 
[一屋兩抵]  
　　華成公司控李瑞生不理抵欵一案昨經本縣田大令復訊李供已託親友將住屋變賣一俟成交卽當了楚求爲寛限大令諭謂爾將一屋出抵兩姓實屬有意朦混本應血比姑念哀求判戒責二百下限五天理清如逹重辦 
[城守出缺]  
　　城守伍殿樓於二十日辰刻在任病故由家丁分投道營廳縣禀報出缺 
[道批四則]  
　　中國體操學校董席裕福等禀批來牘並節略均悉候即咨復蘇提學司查照核辦可也周鶴卿禀批爾兄周友蘭經理森源莊務倒欠巨欵胆敢在押脫逃違犯刑章情節重要該商卽屬同胞詎能諉爲不知非俟提獲到　爾必不能道身事外所請開釋之處不准俞俊臣禀批據禀公廨前次告示已由領袖及工部局簽印發給張貼是否屬實所設初等小學堂坐落何處有何成效所需學費如何抽捐歸墊同業能否樂從仰會審官查明具復察奪抄黏並發劉應貞禀批查上海米糧除漕運外其餘一槪不准出口况刻下米缺價昂正擬招商採辦隣省之米運滬接濟斷無轉運之理該職員所請爲數雖屬無多然此端一開有碍約章未便准行 
[道轅紀事]  
　　江蘇候補知府李盛鍾前署金山縣典史韓國楨庇寒所董事陸文麓上海縣知縣田寳榮昨至道轅禀見候補知縣傅延齡奉上台委查牙帖事昨日到滬至縣拜會 
南市 
[行主何往]  
　　南市榮廣大花衣行主榮瑞馨欠北市大清銀行銀一萬六千七百兩控奉上海縣田大令飭傳不到改爲簽提昨派差持票至裁判所請爲恊提即將行夥周喜卿拘解至案略加研詰諭令自赴縣署投質 
[恊緝盜黨]  
　　鎭洋縣胡大令飭派勇目持文來滬昨投南市裁判所禀稱案據事主吳奎照蕭應祥先後報稱被盜刦奪衣服洋銀等贜已獲盜犯一名供出同黨二人俱匿南碼頭地方請爲恊拿經裁判員節赴南區報明請緝 
[淫棍病斃]  
　　高昌廟薙髮匠顔寳林今正誘拐店主高三之妻王氏私逃被高在輪船上追回控由裁判所訊實判顔收押改過局一年近因患病發堂醫治昨日斃命裁判員開報後查得並無　屬即請善　棺殮厝壇召認 
[無可抵賴]  
　　虹口江北小工湯和裕之妻吳氏被同鄉同棄之王阿三串同仲寳龍子大塊頭阿大等誘逃至南碼頭康阿六之　猖船上寄宿不允被同黨阿大戳傷手腕由南區將康送醫院醫治王則解由裁判所請究湯偕妻父吳雲龍投稱被捲去金戒洋銀十九元求追訊之王一味抵賴判戒貴二百下留候康傷痊再訊氏貴一百下交夫領回候提在逃之同黨仲寳龍子阿大等到案訊究 
[曾否許字]  
　　江北人張錫川張查羣兄弟二人至裁判所控稱錫川前憑查羣爲媒聚長泰北貨行棧司陸金標之女和英爲養媳於五歲時過門及至年長被陸領回賣於松郡某姓爲妾屢催不理求究陸供張兄弟二人係小的之妻弟小的自妻病故後將女領回已閱十年並未許與張子詰之兩張一味爭執裁判官以並無婚據未便定斷命張帶出控縣訊理 
[誘匿婦人]  
　　划船户陳獃子昨將同業周金子同姊董周氏扭至裁判所控稱十一日被周等將妻誘出不歸已由同鄉人張陳氏朱陳氏目覩求請究懲訊之周堅不承認　稱去年在鎭江時與陳妻遇見數次因此　 
 
 

Page 20

 
 
識判交保限三天尋交陳妻候訊董周氏交保帮尋 
閘北 
[連遇蹇運]  
　　秦如坤前日被匪拐失九歲男孩一名迷信星家之言囑往北方連夜尋覓故於當晚托友人周履公劉春華等同至鐵路一帶尋訪巡士見其深夜在途徘徊疑係圖竊遂一併拘入四路分局昨奉蕭正巡官訊明情由交保開釋 
[碰碎燈罩]  
　　船户張丫頭昨掮竹篙一支行經西街水巡隊門前悮將擺渡口之汽油燈罩碰碎由崗　拘入西路分局押候訊究 
[無照吸烟]  
　住居烏鎭路之鄧仁榮余旺相未領執照私吸鴉片被崗巡查見拘入四路分局暫押候訊 
英租界 
[公堂開審]  
　　昨日禮拜二係美領堂期由美副領事仇盖兩君蒞廨分上下兩堂陪審寳讞員以連日停訊捕房瑣案甚多故復照請英副領事翰君蒞廨會同孫襄讞升座特别公堂會訊以免積壓 
[扭獲盜匪]  
　　盜匪錢松泉因在松江婁縣境犯案逃至滬上匿居租界前日被婁縣差役在途遇見將錢扭入捕房昨解公堂訊明判錢交來差帶回歸案訊辦 
[同居誘拐]  
　　住居楊樹浦梅興街之江北人張扣控同居人劉珠和誘拐妻女兒媳等情昨由捕房將劉拘解公堂訊知張媳已被劉押於無錫張女賣於南市王家碼頭判劉押候補提人証到案再行訊核 
[婦人尋死]  
　　繅絲女工王張氏昨員與其姑口角氣忿投河當經巡捕查見救起帶入捕房轉送公堂訊悉前情判交其夫領回並諭以後勿再輕生 
[强姦婦女]  
　　住居楊樹浦之宋陳氏控沈金泉深夜入房强奸等情昨由捕房將沈拘解公堂請究中西官以原告臨訊不到判沈押兩天了事 
[搶匪被獲]  
　　王和尙徐林林陳阿甫專在虹口一帶搶取西人衣帽被探查獲昨解公堂請究判一併押候查明於下禮拜六訊辦 
[押限交贜]  
　　總巡捕房通事姚季臣控出店丁阿福竊取値洋二百元之衣服昨經公堂復訊仍無實供判押限兩禮拜交贜再核 
[追還馬車]  
　　西人美倫控趙洪氏掯住馬車延不交還等情昨由捕房將氏傳至公堂請究原告西人偕馬夫楊錫金投案請追訊據氏供楊向婦人借洋二百五十元料理併兄訟車日久不還是以將車扣留訊據楊供與氏姘識近因口角致被將車扣住孫襄讞商償原告洋三元並着交保所有趙洪氏借欵准其補禀歸晚堂訊理 
[紏黨攫物]  
　　流氓王阿福專事紏黨在租界内攫取西人銀表等物昨經捕房查獲解廟訊究判王押三月以儆 
[爲小失大]  
　　車夫候阿六控陸桂泉坐車不給車資向之索討反被毆傷頭額等情昨由捕房解廨經中西官訊明判陸罰洋十元充公再給原告醫費洋念元 
[補提同黨]  
　　奚張氏控同居費榮生誘匿女孩金蘭復申同黨羽以代尋爲由勒索酬謝洋十二元昨由捕房將費拘解公堂訊供推賴判押候補提同當到案再訊 
[騙取衣服]  
　　浦東人陶元泉騙取蘇州人孟和生之衣服由捕查獲　晨解至公堂經中西官訊實判陶押三禮拜示儆 
[限期交洋]  
　　干萬甫控傱蘭生何耀如串騙値六九十一元之樹柴昨由捕房將二人解廟訊明中西官以何無干省釋徐交保限五天還原告洋四十三元五角如違提追 
[婦女野心]  
　　王玉連前日與妻王趙氏在途互扭由捕一併拘入捕房經捕頭詢係口角細故斥釋詎王夫婦旋又扭入捕房分别收押昨解公堂訊係趙氏背私夫逃判氏還押令王退去着於下禮拜二候補提人証來案候訊 
[追究收贜]  
　　泥城外康腦脫路十六號門牌西婦控用人戈三寳竊取値洋一千五百元之金表金針一案昨經公堂復訊屬實判戈押一年示儆並候飭傳收贜之某押店主吳光田到案訊究 
[男女迷路]  
　　女子張三子男孩小阿金均因不辨路徑由捕送留公廟昨由官媒將兩孩送案盤詰張女供稱年十七歲翁名張爱爾家住新閘小阿金供年九歲蘇州人父名阿狗家住中虹橋附近均出外游玩以致迷途判併送棲流所留候認領 
美租界 
[洋東難信]  
　　姚阿惠在百老匯路某俄人處爲出店又施阿大在麥搿克路某洋人處爲侍者昨日先後投報捕房稱被洋東圖賴工洋逞兇肆毆捕頭諭赴該管　事署控告 
[遇人不淑]  
　　陸顧氏昨至捕房報稱家住吳淞路因夫陸毛毛欲將婦人變賣請爲查究捕頭准之 
[姘夫不情]  
　　蕩婦朱老五昨至捕房報　家住梧州路被姘夫石寳生行兇肆毆捕　准予查核 
法租界 
[行色匆匆]  
　　大自嗚鐘捕房副捕頭馬克來君請假返國業已部署妥黨開於廿三趁公司輪船起程回國 
[巡察不易]  
　　近有一種扖竊彼黨名之曰清插手專在電車上摸竊坐客銀洋等物日來時常有人至捕房報告失竊破案者寥寥無幾因是麥總巡特派包探三名每日在各電車輪流梭巡嚴密查緝 
[修理捕房]  
　　大自嗚鐘捕房屋宇年久失修碍瓦剝落兹經麥總巡移　工部局雇匠修葺俾壯鋧瞻已於前日搭架從事修整矣 
[包探獲賊]  
　　徐才寳行竊某棧肥皂范阿寳模竊途人時表俱由包探拿獲送至捕房押候解廨究辦 
海上閒談 
　　命案盜案。皆性命出入之事也。凡司緝捕之責者。必求証據確鑿。而後下手。方見其辦事之謹愼而能幹。若但顧一已之免干嚴比。或竟希圖犒賞。鍜鍊周内。則殺人之正兇未獲。而緝捕者自亦殺人矣。搶刦之眞盜未擒。而緝捕者自亦搶刦矣。亦何苦以民脂民膏。養此如虎如狼之輩哉。 
　　今喑殺金琴孫之正兇。早已杳如黃鶴。而此一嫌疑犯。彼一嫌疑犯。延宕愈久。拖累愈多。則五千元之赏格。非欲懲人之殺人。實欲勸人之殺人矣。今馬阿毛等三人。雖已脫累。其餘多人。猶在囹圄也。豈不寃哉　　 
警局偵探隊。僅憑一信口雌黃之眼線。指拿盜匪。吳二等三人。已被其誣陷矣。今又指鹿爲馬。將高彭城張劉氏等。憑空指拿。安分良民。不將人人自危乎。民間於未有警局之先。莫不望有。警局以保衛身家。而今則適成一反比例。詎不大失所望乎。嗚呼噫嘻。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[江蘇巡撫程德全奏籌辦統捐分期辦法摺]  
　　奏爲籌辦統捐分期辦法恭摺具陳　祈聖鑒事竊維釐金之設防於古者關市之征亦卽東西各國物產課稅之法徒以機關繁密章制紛歧稅率失輕重之均稅目無良惡之擇立法未善積弊日深遂爲世所詬病誠欲爲根本之改革裁釐加稅而外殆無正確之辦法惟各國商約尙未全定加稅問題驟難解决不得已而求其次仍期以上可裕國下不病商爲第一要義卷查光緒二十九年准前户部咨奏請通飭各省一律籌辦百貨統捐以保利權而便商民一摺奉旨依議欽此鈔奏咨行欽遵等因卽經飭據司局以碍難改辦等情詳經前撫臣端方據情奏咨在案又查光緒三十二年准前商部咨以釐訂商船公會章程准本部頭等顧間官咨請將江蘇全省釐捐悉改統捐節錄原文咨行查照又經飭據司局以蘇省情形視他省逈異措置殊難等情詳經前督臣周馥咨轉咨核議亦在案細繹兩次案據所謂碍難改辦者其大要無非以貨物零星產地散漫河流歧錯爲慮臣到任後檢查案卷復詳加訪察所言大略相同惟江西湖北等省以及江蘇寗屬釐金均已先後改辦統捐蘇屬情形雖與他省不同而稅制關係重要國計民生息息相維苟有補偏救弊之方敢存畏難苟安之想正在飭司籌議間准度支部核覆臣整頓財務方法一摺奏稱統捐辦法與銷塲出產稅性質略同應先行試辦以爲後此裁釐張本等因卽經行令藩司驗察情形妥議辦法以去泰甚之弊而收漸近之功兹據復稱蘇滬卡捐向係各歸各欵捐章本不相同並有水卡旱卡之分水旱捐則又不一律亟應力加整頓設法改良以歸統一第蘇省素稱澤國港汊紛歧與他省情勢逈異且蘇滬鎭均通商口岸設關征稅與浙省之嘉興關又復相近稅輕釐重盡人皆知若無分遠近將沿途應完卡捐一道收足商民擔負過重化釐爲稅避重就輕蘇滬釐金爲洋欵軍餉要需萬不容稍有短絀故裕課恤商必兼籌並顧惟有權其輕重分期改革兹擬分三期辦法第一期專將沿途卡捐按昭經過局卡分别應完釐數按道合計統征凡向完產地捐落地捐又認捐之貨暫仍其舊其捐數卽按照鐵路現訂章程水旱卡劃一抽收第二期推廣產銷兩稅將百貨時價銷數槪行調查另訂產銷捐則所抽卡捐數目亦重行編計各就出產之　行銷之大市鎭籌辦產銷統捐或令同業分别承認土貨均援照絲繭棉花辦理客貨入境銷售均援照烟酒坐賈辦理第三期通過及產銷捐旣辦有端緒應將卡捐改爲進出口捐實行新訂捐則悉裁腹地各卡凡百貨進口完一全捐銷塲再完一半捐產地完一全捐出口再完一半捐統捐征收方法斯爲完密蓋不經第一期之統一則卡捐散漫無由得其各貨通過之實數不經第二期之籌備則產銷與通過每相牽混而無從辦其納捐之性質必先經此兩期然後商人得養成習慣恍然於一起一騐之簡易而不致有所畏阻查江西湖北改辦統捐亦係逐漸改良均從實騐後次第整頓蘇屬地勢旣異於贛鄂且又與江寗同屬一省尤應彼此聯合不相牽製方免阻碍一切規則不得不從單簡入手以冀利多弊少至於各局卡原有規費均應首先革除淨盡務令涓滴歸公一掃從前積習不准絲毫侵蝕惟旣袪其弊自當寛籌經費嚴定比較賞罰使捐數目有起色至優給薪費嚴定賞罰章程統俟第一期内試辦三個月後分别酌定所有在差人員卽視此三個月辦事勤惰斟酌去留以昭懲勸據蘇州布政使陸鍾琦具詳請奏前來除將章程咨部查照外所有籌辦統捐分期辦法緣由理合會同兩江總督臣張人駿恭摺具陳伏乞皇上聖鑒訓示謹奏宣統三年三月十一日奉硃批該部知道欽此 
要件 
[兩次批准保和會條約（二）（十）（三）]  
　　高麗國日本駐比全權公使加藤恒忠 
　　丹麥國陸軍軍醫總長軍醫恊都統洛勃 
　　西班牙國三等公使伯爵巴甘 
　　北美合衆國前陸軍部侍郎桑格海軍大學長海軍少將施潑蘭陸軍軍法總長陸軍恊都統台維司陸軍軍醫總長陸軍恊都統鄂雷利 
　　巴西合衆國駐瑞代理公使倫格吕貝克帕夫駐瑞公使館陸軍隨員陸軍工程隊正參領阿爾美逹 
　　墨西哥合衆國陸軍恊都統貝雷次 
　　法國駐瑞頭等全權公使雷服阿爾法科巴黎大學敎授外務部法律諮議官全權公使陸李拿礮隊正參領銜鄂利懲亞軍醫副參領卜蕯 
　　英國陸軍恊都統頭等寳星阿逹法學愽士法律諮議官何蘭特二等寳星佛爾蘭陸軍副參領麥克勿爾森 
　　希臘國瑞士大學國際公法敎授克貝啓 
　　瓜地馬拉共和國駐法代理公使阿洛缶駐來弗總領事微斯瓦爾特 
　　翁多拉司共和國駐瑞總領事安帕弗爾 
　　義大利國陸軍正參領特等寳星侯爵馬利齊稽察軍醫事務陸軍軍醫恊都統三等寳星郎篤納 
日本國駐比全權公使加籐恒忠 
盧克森堡大公國比國第四軍管區參謀長參謀正參領伯爵才克拉斯 
　　孟的内葛羅國瑞士駐俄全權公使鄂第愛瑞士陸軍軍醫總長苗爾善鐵 
　　那威國陸軍軍醫正軍校逹安 
　　和蘭國國務大臣陸軍副都統愽的加爾陸軍一等軍醫正參領崑才爾 
　　秘魯國駐法公使館頭等參賛微安德 
波斯國駐法全權公使薩馬漢 
　　葡萄牙國駐瑞出使大臣鄂利匯拉前下議院議員陸軍兵官學校 
 
 

Page 27

 
 
長歩隊正參颌拉卜世愽德洛陸軍正參領斯梯發乃司谷 
　　俄羅斯國樞密院諮議官外務部諮議官馬丁斯 
　　賽爾維亞國法部總書記官馬谷維 
　　暹邏國駐法代理公使王爵少洛翁駐法公使館參議閣拉其鄂尼 
　　瑞典國陸軍第二鎭正軍醫官沙郎來 
　　瑞士聯邦國駐俄全權公使鄂苐愛陸軍軍醫總長苗爾善鐵 
烏拉乖共和國駐法代理公使愛欒薩 
　　以上各員彼此將所奉全權文據校閱合例訖議定各條如左（未完） 
小說 
[言情小說　投海孤兒（五十）]  
　　迭克司未答。又聞愛力森在門外大聲謂衆曰。汝輩趣退至鐵欄之次。否則吾鎗一發。汝輩無倖矣。汝輩當見我兩手及衣袋中皆有槍。槍皆八嚮。卽盡殲汝輩十餘人。彈尙有餘。三副聞之。不覺向首外視。詎料此船主者。爲人至奸狡。見三副無因而判。心中滋欲力死其人。佯與迭克司商略。而眼光專注三副。默伺其懈。然後力乘其隙。此時三副少懈。罅隙得矣。乘三副回首之頃。疾出其鎗。以一槍授迭克司。兹事出於一秒鐘間。事變至迅捷極至於無可比喻。三副一回其首。斗見此二憾之槍已出。三副大驚立出其彈。而二人之鎗彈亦出。三副二彈同出。一彈自船主肋下飛過。穿壁而出。一彈傷迭克司之肩并。然特微痏其膚。不中要害。當三副發槍之頃。迭克司及船主之鎗。亦同時并發。船主彈出。立中三副之胸。三副立蹶於地。迭克司彈出少後。以三副顚仆。槍彈遂直越三副而過。三副胸次受彈創甚。顧三副。者勇人也。以船主乘其不備。出槍擊之。出於詭道。乃據勝着。在例不應如是。果三副亦以詭道。待人者。一見船主及迭克司。卽可以槍斃之。何待晷刻。惟三副以文明之道處之。而事局變矣。三副雖受創顚頓。血出於吻。而心中暴怒無倫。目光獰厲。嚼齦欲碎。二手尙力把其鎗弗釋凡戰陣被創之士每有破腹屠腸而踰時弗殞者蓋雖肢體傷夷而精神尙未渙散。堅抱其復仇之念。憤恨之懹。團結弗釋。讀吾書者。當知人生世界之間。皆以精神運動其肢體。决不能以肢體激蕩其精神。譬彼埀陰之樹。苟伐其枝幹。而根本無傷。則此樹婆娑。尙足保其生意。人之肢體枝幹也。人之精神。根本也。肢體雖殘。而精神不敝。仍足自保其生。矧尙有怒火恨燄。以鼓動其激烈之精神。其爲力乃十倍於平日。迨至復仇以後。心無係属。而精神亦隨之散衂無餘。一瞑不視此在泉烈之英雄。岡不如是。吾書所稱之三副。卽其人也 
來函 
[楊葉侯啓事]  
　　昨閱十七十八兩日申報所載楊公子酗酒滋事各節不勝駭異當卽派友至滬探聽此事不僅堂弟益三一人所爲而益三實難置身事外聞之深堪痛恨雖顧妓車夫偶爾誤撞咎有應得而益三治游已屬非是復甘心受過尤爲荒謬絶倫業經嚴行申戒屬其痛改以冀顧全異日之名譽惟是子弟不良責在父兄鄙人旣未能約柬於先何敢任其放縱於後倘其再生事端鄙人自有辦法不敢袒護以重吾過鄙人同胞弟兄六人鄙人居長其次現年十一歲均在松庽讀書至鄙人自移居松江後家務日虞弗遑凡關於政界之事向不干預無如賦性戇直動與時忤向好或有不諒苦衷者有用特一併聲明惟希各界親友鑒宥是幸此啓 
 
 
 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
