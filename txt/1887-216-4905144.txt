# 1887 - 216 - 4905144

 

Page 1

 
 
[新印淞濱花影出售] [  申報館帳房啓]  
　　滬上爲烟花淵藪靑樓橁比有女如雲燕瘦環肥張橋宋艶迷香洞裏幾令人樂而忘歸眞不數珠海燈痕䢴江月色也頻年所出海陬冶游録海上詳芳譜滄海遺珠録諸書祗傳綺麗之情未冩娉婷之貌閱者憾焉花影樓主人評泊花叢歴有年所謂非得顧長康之筆使名花十萬阿堵傳神　雖録著小名未必能苕華永壽而治游者暗中摸索更何從分施嫫之妍妃乎爰遍向現時滬上諸校書索得照相數百幅擇其盛名鼎鼎艶著秦　者延名畫師細細鈎摹繒成百像月貌花容惟妙惟肖呼之欲出藹然可親復請諸名士各製一贄分寫正草隸　用石印法印成盛以錦函題以正　務令新奇可愛精雅絶倫客有喜評花事者按圖而索定必宛轉愜心卽遠處觀之亦可知花月春江實不亞於衆香之國也現已釘成準於本月十五日出售每部　洋一元二角滬上申報舘帳房南北申昌及各書坊西園帳房俱可購取各外埠均由申昌書畫室及賣申報人經售倘欲蔓買則請　玉至本舘帳房面議可也 
[開印月令粹編告白] [  點石齋代啓]  
　　月令粹編一書江都秦味芸先生所手輯捃摭富而選擇精足賅小正豳風月令之全本齋業已開印約本月可以出書海内士林度必有爭先快覩者矣特此佈知 
[石印國朝先正事略出書告白] [  點石齋代啓]  
平江李次靑先生手輯先正事略一書中分名臣名儒經學文苑遺逸循良孝義凡七門人爲一傳者計五百人附見者六百有八人我朝肇興東土二百數十年間名卿鉅儒鴻達魁壘之士之應運而起者其訏謨政績具在國史類非草野之士所能窺得先生之書而讀之俾知昭代人才實邁前古而尤有以發人觀感之心要不僅徴文考献足資掌故已也書訂八本價洋三元向南北申昌還識樓及各書坊城内實順坊等出售此佈 
[喜聞中國將開銀行消息書後]  
　　中國將與美國合開銀行此說已屢見於西報因譯而録之不禁欣然以喜曰中國之宜自行開設銀行以收利權此一說也余已屢言不一言幾幾乎舌敝唇焦墨乾筆秃而卒未聞有採及芻蕘者非以所言者爲不可行也雖欲行之有不可得而行者則亦惟有忍而與之終古又豈敢輕舉妄動以貽笑於鄰邦也乎盖開設銀行本非小可之事資本少則不能開章程疏則不可開人才缺則不敢開惟斯三者缺其一而有所不可就中國而論各處江海關口一年所入悅以幾百萬計一年所入地丁錢粮之數又以數千萬計雖度支浩緊洋債尚有未盡淸結之處然量入爲出苟其於開源節流之道中外臣工果能實力奉行則於資本一層尚可無慮其少第集資向易而開辦甚難試觀中國之開設錢莊　其資本大者以萬計小者以千計而其一年之中所作生意或多至數十萬或多至數萬此猶曰有法以爲周轉之地所謂死法活做在乎人之本領姑不之論至其店中所出之票其數或且浮於資本　一倍二倍以至數倍不止此其中則有弊矣其在錢莊之易籌如蘇垣各店　則資本皆取給於學徒之押櫃　裝潢店面而外實已無多全賴人之持洋易籌而彼乃得以周轉今日易十洋明日易廿洋逐日增多卽逐日資本漸旺盖以銀洋入以竹籌出不啻以竹爲　其計未嘗不得也然開之未及數月席捲所有而逃之則無異乎顚越人於貨鴻飛冥冥無從弋獲猶足以竊保其資也若一不見幾或風聲稍露則人之持籌取錢者一時擁擠不開沓來紛至而自顧店中所有不足以開發十之一二於是有被扭送官署者有被搗毁店面者有被當塲毆辱者是欲牟利而反以賈害也銀行之設必出銀票如外洋各銀行之類則是以紙爲銀較之以竹爲之者猶爲易易其能免此等弊端乎上海之久大錢莊名氣最好獨有錢票或數百或千文不等其錢票通行於南北市面已歴有年所莫不喜其携帶便捷樂於行使乃近年以來忽有以贋鼎亂眞者曾爲久大所覷破告官存案而錢票遂停可見機械變詐之心最難防範利之所在百計圖之雖至身罹法網而亦不之悔若銀行行用銀票則恐此等作僞之人早已眈眈虎視又將何以防之也聞之人言京師行用鈔票只能用於京中若一出京卽成廢紙苟銀行之票而亦有此等不便之處則又何取乎爾是又不可勝防者也或曰銀行旣由國家所開則其中章　自必由官擬定必使之有利無弊而後爲快豈肯仍前此之流弊而不知中國之流弊官塲實爲尤甚生意中人或稍有弊端其弊猶小官塲舞弊則其力可暪天勢堪盖地其弊之大而且深恐有倍蓰於商人者安得謂由官經手之决無私弊也或乂曰此非章程之不善由於用人之不當也夫用人誠難事矣諺云開店易用人難此言雖小可包乎人某處某總辦以虧空而倒帳矣某處某總辦被人告發將子監追矣此皆中國近年以來歴歴可指之事若以銀行而爲之總辦則取之無禁用之不竭其又何不可以肆恣又或總辦雖無所侵漁而其下所有諸人或以情用或以親任或以輾轉薦訐而來事務旣繁用人亦必不少而其中能保無一二不肖濫竽其間暗中滋生弊端以自使其私圖而不顧大局者乎迨弊端旣見而後從而查辦之則虧空終未必可彌矣而况中國旣開銀行尤必以自行開爐鼓鑄銀洋爲第一要義盖不鑄銀洋則利源仍操之外洋中國徒有虚名無益也若欲自鑄銀洋則其弊更不可以更僕數若再鑄金洋則弊尤不可以意計以制錢所值僅一錢而猶且私鑄不已以私鑄之定罪如是其重而愍不畏死者猶如此其多而謂金銀各洋有不潛以贋本相　者乎有此種種諸弊夫是以中國雖有欲開銀行之意而卒不見有開辦之一日今乃聞與美國合開而後知此事可望其有成矣蓋美國之章程則皆目前西人逋行之章程旣與之共資本卽當與之共章程章程有定斯規模觕具矣用人之法亦必取法乎美國或由公舉或由公派不得以私人親戚濫厠其間而凡各處稽察以及一切可事管理等人皆各有所顧忌而不敢縱恣被此可以互相察照卽彼此可以互相商酌一切用人辦事皆不得憑一人之私見以獨斷獨行如是則於中國或不少裨益乎雖然以中國所應自辦之事必藉外人合力而後可以杜弊絶私是獨非中　之恥耶竊願中國之人因此而各發其天良悉除其積習弗使他國之人笑我中國亦弗使我中國之人反羡外國則所裨者豈僅銀行之一端也哉 
[都門紀要]  
　　新授太常寺少卿林詩甫少卿維源奉命派往臺灣籌辦撫番開墾事宜太常專司祀禮任重事鉅林少卿抵任需時特派李端遇署理是缺諏吉於十三日辰時履新太常寺發貼紅諭令闔屬官員及樂舞三生書吏廚役人等至期一體謁見○京巡捕南北營汛朱營官等率帶兵役眼綫前赴天津山東等處緝拿重犯旋於日前 
 
 

Page 2

 
 
護解來京計案犯四十餘名悉以大車裝解每犯繫鎖於項加以桎梏弁兵悉執刀槍車械圍車護解說者謂案犯皆係遣裁游勇曾行刼某典拒殺事主及其他搶刼各案因將自犯獲案供出爲從之人姓名籍貫故營官任拿也現將各案犯解交衙門云○前聞醇邸政躬違祁兹聞迭輕御醫　以良劑症勢漸形輕减勿樂之喜不日卽占也○新任通政使司滿副使　少銀臺顔定於十三日辰刻進署履新傳知該司官吏弓匠人等各省駐京提　　日進署預備謁見○前紀特撥二百萬金每日呈進一事兹聞户部庫憲每晨臨大庫開撥兌平每銀一千兩用白布口袋盛貯口上繫黄布包並加封匀作四撥擡入每撥抬銀五萬銀庫司員帶進東長安門午門至内右門交付總管太監換内監人等抬人大内貯於長春宫内庫中○桂大人於十二日晨在東營　騐内火器營官兵馬匹因天氣酷熱自出銀十兩立派戈什哈至東安門内東安堂購買痧樂萬應錠於點馬畢將藥分交各隊官兵按名匀放以解酷暑○今春户部奏明飭令各省於應解京餉欵項搭入二成制錢解京曾已咨行各省一體遵照刻聞江蘇撫憲委員管解地丁項下之京餉銀一萬五千兩内搭二成制錢三萬千聞以二十千裏爲一蒲包共計一千五百包本月十三日經該委員赴　　　納未聞銀庫定於何日兌收也○福州將軍古尼音布入奏因查福州厦門滬尾打狗四口自洋藥稅厘併徵以來添設委員書巡人等所需經費無欵可籌可否請於應解省庫之洋樂稅厘補水内提給庶經費有着　免動用正欵聞此奏于六月初間交户部核議准駁如何尚未聞也○前報工部派司員丈量大内各門首蓋因將來大婚時各門首例應以五色綢結綵高懸其丈量者係估計需綢若干以便秦令三織造先期恭辦兹續聞大内乾淸門以外婦工部恭辦以内者歸内務府恭辦而兩衙門會商將欲節减議如毅皇帝大婚時結綵五楹者改爲三楹其三楹者改爲一楹其一楹者改爲綵綢一綹聞所改者比較上届僅三分之一耳内務府上届傳辦綵綢大萬疋此届則僅傳二萬疋云○駐紥美日秘等國張　野星使陰桓與户部咨文内稱前在安徽管理蕪湖關稅務任内因稅課不旺虧欠定額曾經户部减成著落倍繳在案今因内務府有南苑工程奏請令欠交關稅各員照交一免三章程認工交納不日卽將限滿可否請於各關應解出使經費内照數抵撥以淸欠欵等語未知户部如何辦理也 
[榕鄉秋意]  
　　前月某日侯官縣李大令因西關外甘蔗鄉居民歴來祗納錢糧七成禀請下鄉催繳上憲以催科一事例委閒員如其邑宰親臨恐難免下民驚擾事遂不果至本月初九日安成街鄉有械門事情大令遂督同營勇三四百名下鄉查辦道出甘蔗鄉遂順便催征糧米鄉中父老聞知衣冠　迓并排設香案以誌敬忱是日大令小駐五顯廟傳諭鄉民令將本歲錢糧并往歲所欠一律淸完卽田房買賣契亦須投繳稅銀父老聞而默然次日大令詣安成鄉查案所有錢糧稅契等事患須日後再　辦理云○俊邊鄉農人張某托身隴畝温飽一生一日出視禾苗見有黄犢一頭盡情作踐細視之係族弟所豢族弟年甫十餘齡恐犢被張所鞭撻杜急牽歸張忿忿不平扭族弟毆擊之族弟負痛而回泣訴諸嫠母母某氏守節不嫁愛子若掌中珠睹此情形向張理論張抗不爲禮以致爭執不休一夕張又向族弟家興問罪師適族弟之叔母抱嬰兒在手陡逢吵閙一驚而逝族弟遂據淸控諸閩縣閩邑尊王大令飭差查騐張恐事無了期急以錢給屍親始得無事本館按此係人命重情　容饒豐干之舌惟該處人既已言之鑿鑿似不妨姑存其　以志傳疑云○有陳茂才偕友三人道出南街通賢里適水菓店主某甲與某乙互相揮拳正交手間悮踐茂才之襪茂才詈之甲亦不甘退讓奉以老拳友見來勢不佳各鳥獸散致茂才被毆受傷甚重刻已禀閩邑尊籖差拘辦矣○溺斃嬰孩大干例禁自省中設立有嬰堂後各鄉次第倣行此風遂爲之稍息本年堂務由陳紳接辦復聘請何翊卿司馬襄助爲理在在認眞尤資得力有長樂生員邱錫勳等以該邑溺女之風尚熾似有禁育並行　禀諸督轅請以現辦總局紳士許君培蕃胡　桂珍陳君景韶諸孝廉懇　酌委奉文會縣妥商速辦長邑紳士必有起而應之者從此歲育千百之嬰數千百年來不止以萬億兆計有益於長邑誠非淺鮮想楊石泉制軍愛民如子定必格外褒嘉准子所請也 
[考醫信息]  
　　浙臬蕭祀山謙訪振興文教爲國儲材嚴辦棍徒爲民除害固已經師樹望士願登龍司宼詰奸爭消訟雀矣而且旁通大藝泛濫百家故堪輿之精已於改修署屋而歧黄之業又見於考驗醫生也前日臬署眷屬患病延某名醫　署診治某固盛名鼎鼎杭人所推爲巨擘者詎所開脉案旣與病原兩歧而所用藥味又覺君臣誤配且有與脈案相矛盾者蕭亷訪當面駁詰先言病者脈象何脈何象應主何病次言何病宜用何藥宜用何配侃侃而談歴歴不爽並翻書籍指示之某醫面頳如醉但唯唯不敢置一詞廉訪又言所以奉屈診視者以先生經歴多而變化神也豈意名醫　叚反不如我之涉獵請歸休毋再殺人也因是遂有考試醫生之命凡懸牌出診者不論城廂内外必須赴考取録後方准行醫其未經取録者不准再出診病有不願赴考者亦不准再行出診傳聞如是倘得廉訪認眞考試未始非愼重民命之一端也 
[浙臬士]  
　　蕭祀山廉訪觀風招覆各情疉登前報十六日廉訪不避炎暑身穿補褂在儀門下設公座親出點名舉貢生童亦皆衣冠肅立敬聽唱名魚貫而進有數人未戴大帽謙訪面斥之曰衣冠楊中可以廢禮禮不必設矣其言約而嚴聽者爲之悚然點畢進内在槐廳旁之氷玉堂使應試者列坐作文時門已掩尚未加封有三人後到請補廉訪命開門放進共計實到覆試一百三十一人生文題君子不器重文題是知也賦題直如朱絲繩賦以題爲韻詩題賦得蘭芷升庭得升字五言八六韻廉訪端坐堂中俟前八行做就謄眞呈卷蓋戳凡呈卷者先閱其文後再蓋戳佳者面爲嘉　與前相稱者爲之點頭其有疵者則爲講明其義理指摘其謬誤命再細意斟酌俟蓋戳齊全時正午刻命出酒菜相欵計開　七桌每桌八大椀每發一桌廉訪必親閱一周方准擺列上桌酒則聽憑放飲挹注不竭廚房發飯三次廉訪在堂上均飭搬回言請人飲酒遽而出飯何慢客也與試者均言菜之豐美酒之多旨可謂得未曾有並預傳茶房以供渴飲茶房伺候極爲周到手巾開水絡繹不絶蓋亷訪親自照料故也下午懸一諭示約謂此次覆　勝于前　者當爲提升名次與前塲相稱者名次仍照前定有文賦相稱而字跡不符者名次姑從寛照舊倘與前塲大想逕庭顯係出自兩手此次不再取録是日約至酉刻盡已繳卷出場現已委卽用縣夏葆彝補用縣梁寳湘吳鴻賓在署内校閱試卷矣 
[議抽渡餉]  
　　循環報言香港孤懸每外地方褊小民人日用所需除魚鼈不可勝用外其餘各物均藉各處運來以資接濟兹聞新安縣屬凡渡船往來港中者議增抽稅餉如不遵繳卽禁止開行港中人民頗爲驚訝盖以渡稅旣增載脚必加而物價亦因之騰貴也 
[厦門馬戯述聞]  
　　車利尼馬戯在厦門鼓浪嶼於十四夜開演厦門之官紳商賈男婦老少無不携朋挈侣而往每日售票至一千數百多張駐厦各國領　官以及稅務司各洋行皆買三等戯票給予所雇各華人前往觀看以廣眼界通商局恐其人多易於滋事特派巡勇在塲彈壓厦防廳亦遺總巡民壯保甲局亦隨派局丁提標中府亦遣　將旗牌在彼梭巡照　戲班中售票收票秩然有序不容紊亂卽入内觀者亦皆男女分坐寂　無譁並無滋事者有亞非利加之黑人名維連衣者在馬戲塲内售賣外國酒荷蘭水等件定價甚昻西人有向其交易者華人則無人過而問焉聞該戯班由港赴厦時因途中天時炎熱致斃猿猴兩頭穿山甲一隻十九日班中全換新戯柏稅務司折柬邀請提道二憲及廳署委員等於廿一日往觀頗爲熱閙云 
[遄返故鄉]  
　　厦門信云代理瑞典腦威國領事晏得生君跌斃後並無遺產伊妻某氏擬卽返國所有什物等件已於二十日由利記行 
 
 

Page 3

 
 
經手拍賣尚不敷川資仍向同鄉戚友募助始得成行 
[茶商近况]  
　　厦門茶商近日相聚而言各有憂戚之狀詞其故均言本年春茶雖有微利然大帮淡水茶到厦已屯集十二三萬箱各行茶師每日泡樣評品而不開大盤買取聞須待本年前次出口春茶到美國銷售之價如何回信來厦始能定價開盤購買如此則各茶客之銀根不敷周轉　棧租保險等費亦必增多定有虧折之虞也 
[諸曁水災]  
　　紹興之諸曁縣上受東陽義鳥浦江三邑之水自麻溪築戚堰開水無所洩潮水倒灌故水災每歲不免然湖田歉收而山鄉無患也不料本月自初一日起大雨如注直至初七八點滴不住四處出蛟而小東鄉爲尤甚沖塲房屋數百間溺死百餘人陳蔡村有全家十三人竟溺死十一人其慘尤酷溪澗石橋盡倒壞沿水腴田皆成沙磧竟有變爲深潭者時早禾將登遍地黄雲俱化鳥有農家因之尋短見自縊吞藥者纍纍相望眞未有之奇灾異常之大變矣未識良有同何以撫恤而安集之 
[寗紹信船被刼]  
　　本月十八日甬江正大廣大等六信局開班全十九日傍晚行抵餘姚縣横河地方突遇强盜二十餘人執鎗提刀横行刼掠正大與廣大同船銀洋貨物被劫一空廣大局夥腦受一刀重傷正大局夥打落門牙臨刼之際各船帮同聲喊救盜卽放鎗打傷客人數名適有横河本地人聞喊出來同救被盜當肚一刀剖出肚腸划船人胸中受彈二人當時斃命餘傷七八人永和恊興二局夥亦皆受傷福潤正和二船先行一刻未遭其害及臨刼時局夥船友與盜對敵盜亦受傷當時獲住一盜連夜奔赴餘姚縣報案二十日百官地方獲盜二名驛亭路上亦獲盜二名共獲五盜縳送餘姚縣收禁邑尊於二十日親至横河看騐收屍兼騐受傷各人時已二更邑尊回署發出賞洋二百餘元給付死者及拒盜之人聞盜皆湖南口音殆游勇之流也 
[萬壽停公]  
　　本户二十六日恭逢皇上萬壽聖節海關及本埠各銀行均停辦公事一天以誌慶忱云 
[神謹懸燈]  
　　俗以六月廿三日爲火神誕辰昨日本埠大東門起至鰻禮橋轉灣以及神廟兩旁鋪户均挂燈結彩而燒香者亦絡繹不絶是亦海濱之節景也 
[定期起節]  
　　新簡臺藩邵小村方伯陛見出都暫駐滬江已列前報兹聞方伯定於明日乘坐兵艦展輪赴臺云 
[領回管束]  
　　前報載不認忤逆一節兹悉楊和尚之父文采於昨晨投案經剩虎臣大令午堂研訊楊文采供稱兒子和尚行爲不肖屢訓不悛求請大老爺將伊監禁俾知儆懼大令飭將楊和尚笞責二百板交伊父文采領回管束如仍不改着卽禀明從嚴懲辦楊文采叩謝而退 
[婦女交案]  
　　前報載求請關提一節兹悉馬氏於昨晨由在押之李全林專人交案蒯虎臣大令於午刻升堂訊究馬氏供稱小婦人自幼到陳家爲養女並非養媳其時繼父陳小徽開舊貨店尚屬相安後因繼母陳楊氏將小婦人早晚打駡逼令賣娼小婦人不願爲娼實不堪其凌虐故於前年冬間逃出卽有曾在兵輪當過水手之寧人李全林領我到虹口住宿十餘天卽同我趁輪船到寗波居住大令問曾被奸否馬氏供稱在虹口奸宿一次在寗波奸宿兩次大令飭交官媒帶下暫爲看管候傳陳楊氏到案覆訊 
[舊案重控]  
　　有恒洋行東金世美控華人陸驛梅將寳山縣境有墳基之田地十一畆央徐阿桂爲中抵洋一千一百元本利無着前者英會審員黄芝生太守斷令金世美管業等情曾列前報旋因寳山縣境不能轉換道契其田仍由原田主陳林寳耕種金世美有事回英所有上海產業及一切抵欵均托西友培利經收培利以金世美曾出洋一千一百元受抵此田空宕已久卽投英領事署訴明前情由買副領事據情照會蔡太守飭傳寳山縣境之地保殷茂雲到案陸驛梅另被西人控案管押毋庸差提訂期於昨午會訊培利申訴前情并稱該地旣不能換道契未便再任收租請知照地保該地應歸我成租或賣并請諭令陸驛梅赶緊遷墳讓地蔡太守問地保殷茂雲曰本分府屢次飭差傳爾延不到案及本分府移請寳山縣派差將爾押解前來爾始投案殊屬非是今且問該地何人耕種租錢何人收取其中是誰家墳墓　地保答稱奉飭傳小的决不敢違該地由原地主陳林寳耕種陳從前曾將地賣與陸驛梅陸驛梅抵與金世　管業後因不能轉換道契租錢仍歸陸驛梅收惟陸買是地尚欠找洋百元爲此租錢亦不付墳墓共有四座其間三座是陳小五家尚有一座是上海人家太守又問現在該地　種稻抑種花每畝每年可收租錢若干完糧若干該地保答稱該地種花每畝每年可收租洋二元共十一畝計二十二元每畝完粮錢六百文共六千六百文太守謂存本一千一百元每年祗多租洋十五六元其利可爲薄矣然則能否遷墳該地保答稱陳小五曾言須得遷費洋二百元上海人未說太守隨飭差將陸驛梅帶案諭明培利代金世美管地收租各節陸驛　答稱前曾托徐阿桂爲中將地抵與金世美時值價洋二千七百五十元祗抵一千一百元後來押期未滿時曾將是地兠與利記洋行東名老咖咖言明每畝洋二百五十元共二千七百五十元劃去金世美之洋一千一百元向可多洋一千六百五十元不料徐阿桂串同金世美列新聞紙告白云地歸金世美管業及我至老咖咖處將告白交我閱看遂不成交豈　金世美又控我由前署憲黄羅二位老爺庭訊均將新聞紙告白呈閱現附在卷今旣要牧地租我受虧之一千六百五十元如何太守又問現在地租由爾向陳林寳按年收取乎答稱按年收租洋太守又謂據地保供爾尚欠陳林寳買地找價故不付租然否答稱此與西人無涉太守曰爾將找價未淸之地抵洋一千一百元再任爾收租致金世美之洋落空天下有此便宜事乎答稱金世美自不能轉換道契以致受耗太守謂何爾之抵契上載明如果延不備本取贖地歸金世美轉換道契答稱其時原可　道契太守又謂閱卷内有爾子陸定祥稱墳係無主後經地保禀墳係有主遷墳之事究竟如何答稱墳基如何可遷太守謂何以爾立契三紙批明歸地後遷墳遷費均已收淸答稱此俱是徐阿桂所做我不得知太守曰契上由爾簽字何謂不知總之此事前經黄羅兩憲斷結今培利旣代金世　管業收租理無不合着限該地保知照陳林寳嗣後租錢歸培利收取允遵與否限三日内禀覆陸驛梅還押 
[英界公堂瑣案]  
　　西人華白控侍者許雲泉串同陳廷章竊表押候訊辦已列前報昨由包探康阿順又將許陳解案買副領事以許雲泉串同外人公然監守自盜情殊可惡請爲重辦蔡太守隨判許雲泉押六個月陳廷章押二月均發捕房收管○包探陸阿長稱順成鐵行主梁阿長報失鐵輪等件緝獲曾爲工人之許阿坤包順寳供認鐵器均在浦東爛泥渡捕房未便吊贓送案請究梁阿長申訴前情許阿坤包順寳供認如前蔡太守飭將許包押候移請上海縣派差協同吊贓候訊○徐子卿在路被陳阿寳所駕馬車撞傷手足由徐弟文卿先行投案申訴蔡太守命陳阿寳交保俟徐子卿投案再訊已列前報昨據徐子卿投訴前情并稱傷尚未愈陳阿寳仍執前詞太守判罰陳阿寳洋二元給徐子卿養傷○西捕查見余小岳所駕馬車混用四年前之舊　會拘案請罰余小岳供此車並不駕駛舊照不知何人遺棄拾而放在車上買副領事以西捕在路查見豈容推卸此事較之漏捐情節更重請蔡太守重罰余小岳洋八元以儆太守卽照此判罰○陳裕新稱在西人處爲侍者閒時同張阿狗挖花我贏錢百餘文伊不付反將我扭打受傷報捕拘案張阿狗供伊以我門錯一隻牌向我饒舌蔡太守謂陳裕新張阿狗聚賭肇釁胆敢涉訟公庭判各罰洋半元以示薄懲 
 
 

Page 4

 
 
[法捕房瑣案]  
　　江北人桂羅扣投案訴稱曾荐朱扣仔到陸永和饅頭店爲夥被欠工資五千六百五十文向索不付爲此鳴捕陸阿三供我兄永和開饅頭店據桂稱荐朱在兄處爲夥積欠工資我却不知王司馬問店在何處爾兄何在答稱店在洪義園後面聞兄爲伊吵索已吞生烟臥床我被拘押不知兄死活司馬謂兩造均非正主着一併出外料理并諭陸阿三且去看兄死活再行到案○撐煤炭船之寧波人趙阿寳投案稱在吉祥街小義泰烟店與友人李阿生吸烟詎有素不相識之胡阿福自稱爲包探夥將我拉住指我爲賊伊等三人將我大布衫剥去我大聲呼喊李阿生卽奔出兩人乘間逸去祗將胡拘住王司馬詰之胡阿福據供路過吉祥街趙阿寳指我爲包探夥索洋一元爲伊服禮因無洋以致打架伊等有二十餘人將我臉上打出　來且將短衫打脫王司馬詢問此案如何到捕房通事稱胡係巡街捕拘來管押者王司馬着將胡阿福暫押着趙將李阿生邀來再核○有某甲衣履翩翩手執鵰翎扇乘東洋車過城洒浜在車中閒眺意甚得詎有妙手空空兒潛隨其後乘其不備竟將鵰翎扇從手中搶去某甲驀然一驚扇已烏有旋卽大呼捉賊幸有巡街捕赶至將該竊攔住人贓並獲送押捕房以候解訊○住居八仙橋之某甲有東洋車一輛租與某乙乙竟六日不歸不但車資無著車亦不見四處找尋始於昨日尋到將乙送押捕房諒　解案追究也 
[六月二十一日下午七點鐘山東嚴佑之廣文來電]  
　　綏心翁請轉致施少翁銀藥收到已分交苕振二公散放霖以先人葬事回南東灾甚重爲從來所未有乞速籌接濟霖上 
[二十二日下午一點鐘江寗電局來電]  
　　綏心翁鑒電悉當呈宫保奉諭上年東灾籌助萬餘金本年公欵奇絀萬難籌濟當捐廉解往等諭各處均有人屢助賑捐勸募不易當竭力廣勸以副善意直啓 
[題錢節婦黄孺人事略後卽用高昌寒食生韻作五古一章録請斧正並俟險生仁兄曁諸大吟壇正之]  
　　我郡臨三泖九峯鼎峙連山川靈秀鍾不特士夫賢巾幗多完人令名代有傳卽今涪翁女早歲適彭錢結　甫四載痛夫遽棄捐婦誓不獨生時或廢餐眠姑邁伯也鰥便相周旋阿母命阿弟致　阿姊前姑老丁不單母老弟冲年歸依母氏居弟責煩相兼節婦請諸姑姑喜輙云然亟命治歸裝送别涕泗漣婦歸姑心安母亦免挂牽從此屏鉛　栢舟志愈堅　饋分母勞友于無猜嫌垂垂四十載節孝兩無偏古稀猶矍鑠眞誠出性天採風豈乏人水部爲之先一字眞一珠恍若升諸淵綽楔閭里光天語貞珉鐫聊呈五字詩自媿同寒蟬[  味小築主人沈啓榮并稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年六月十七日京報全録]  
　　宫門抄○本日無上諭○蘇撫崧奏審明巨盜定擬並請開復處分摺○江撫李奏九江關一百六結稅數等單摺○東撫張奏報漕船渡黄入運日期摺○六十七日兵部太常寺大僕寺廂藍旗值日無引見○崇光假滿請安○德銘續假五日○召見軍機奎潤徐致祥樹梅德洪額○○江蘇巡撫奴才崧駿跪奏爲審明連刦巨盜按律定擬並隨案陳請開復摘頂處分恭摺仰祈聖鑒事竊據江都縣知縣謝延庚禀報光緒十一年九月二十五日公出期内據仙女　事主顧泰隆等各店報稱於是月二十四日傍晚被匪疉刧並拒傷店夥孫永滋身死獲犯高德英一名等情經前撫臣衛榮光以案情重大非尋常疏忽可比批飭嚴將文武各官衙門奏請摘　交部議處嗣據報於是年十月十八十九日先後會獲首盜秦三夥犯范二等八名訊認行刼不諱因核犯數叅差批該縣押解犯卷來省由司飭發蘇州府督同審擬去後兹據審明定擬由臬司張富年覆勘招解前來奴才提犯親訊無異緣秦三卽秦萬舟尹老大卽六點仔張六卽張四范二卽金保高得興沈六卽沈學豐侯二卽侯廷楨王三春邵二蒲包分隷山東高密臨　郯城歴城泝水江蘇海州宿遷等州縣或曾充營勇被革游蕩或賣零物遞送書信求乞拉船度日均先不爲匪光緒十一年九月間不記日期秦三與素識在逃之周大漢現獲之尹老大遇道貧難秦三聽聞揚州招勇約往投營周大漢等均願同行途中又與現獲之侯二范二張六王二春邵二蒲包監斃之沈六高得舉在逃之杜二王二韓得淋卽韓三周老四卽周泳年王五卽王長發李三徐三卽王三先後會遇秦三告述投營情由侯二等亦願偕往是月二十四傍晚行抵江都縣仙女鎭在市稍飯店吃飯探知揚州並未招勇秦三等因無盤費回歸秦三見街上人少無大鋪户意紏刦得贓分用周大漢等允從尹老大周大漢高得興名携身帶洋鎗杜二携身帶小刀餘俱徒手高得興因前當營勇留有舊號衣兩件携帶身邊取出與沈六分穿假扮營勇同夥十七人上燈時分一同由飯店走出邵二蒲包畏懼不敢同往行走落後先刼鎭外王三春忽患腹痛說明赴鎭外聽候卽與邵二蒲包同往離鎭半里餘地方守待時各鋪門尚未閉各犯分赴各鋪行竊秦三與范二先進事主陳起隆飯店刦去錢桶又與周老四王五沈六至街西趙葆森所開信泰錢店搜刼周大漢先與尹老大等往刼街西張榮增所開天興京貨店因得贓無多又與侯二等至街東顧泰隆所開晉泰錢店並同門開設之極品齋茶食店張六高得興至街康姜克豐夏茂林同開設之慶康錢店大成油店興盛號染店徐三杜二等至三岔路口任萬所開泰和糖貨店殷山所開湯團店紛紛搜刼記不淸先後人數時各店有人出捕姜克豐店夥楊照臨任　店夥包玉龍孫永滋被周大漢杜二各用槍刀拒傷秦三等並未帮拒亦未在塲目擊各犯分携贓物逃出鎭外尋見王三春詢知邵二蒲包畏懼先逃尚向告知行刼拒情由因聞追赶緊急先將洋錢表分而逸詎孫永滋因傷殞命經顧泰隆等報縣適江都縣謝延庚因公晉省檄委甘泉縣勘騐拿獲高得興一名謝延庚公回覆勘禀報奏叅摘頂嚴緝續獲秦三等八犯詳批緝審據報沈六在監病故委騐詳批核入正案擬辦兹據以逸犯弋獲無期現犯未便久覊飭查店夥包玉龍等傷均平復覆訊擬解高得興亦在元和縣監病故委騐訊詳批飭核入正案擬辦並據督訊各供不諱詰無另犯窩夥搶刼别案犯係先後拿獲隔别研訊案無遁飾查律載强盜已行但得財者不分首從皆斬又例載共謀爲盜夥犯臨時畏懼不行事後分贓者杖一百流三千里如因患病不行事後分贓者發遺新疆給官兵爲奴各等語此案秦三起意糾同尹老大等連刼事主顧泰隆等店得贓實屬不法惟據供店夥孫永滋係逸犯杜二用刀拒傷身死該犯等並未帮拒亦非在塲目擊查原騐孫永滋尸身僅被刀戳二傷核之各犯僉謂亦止杜二携刀尚非避就自應按律問擬秦三卽秦萬舟尹老大卽尹六點仔張六卽張四范二卽范金葆高得興沈六卽沈學豐侯二卽侯廷貞均合依强盜已行但得財者不分首從皆斬律各擬斬立决俱左面剌强盜二字沈六高得興已於取供後在監病故應毋庸議王三春聽糾夥刼臨時因病不行事後分贓亦應按律問擬王三春合依共謀爲盜夥犯臨時患病不行事後分贓者發往新疆給官兵爲奴例擬發新疆給官兵爲奴遵照名例改發極邊烟瘴充軍仍以足四千里爲限到配後鎖帶鐵杆石礅二年邵二蒲包聽糾夥刼臨時畏懼不行事後分贓亦應按律問擬邵二蒲包合依共謀爲盜夥犯臨時畏懼不行事後分贓杖一百流二千里例擬杖一百流二千里與王三春均照例剌字定地發配析責妥置餘訊無另犯重案及同居親屬知情分贓牌保得規包庇情事逃後亦無知情容留之人該犯等在外爲匪原籍牌保犯父無從覺察禁約應與沈六高得興在監病故訊無凌盧之刑禁人等均毋庸議店夥楊照臨等傷均平復亦毋庸議起贓給主認領未起照估追賠盜械洋鎗並號衣供棄免追逸犯周大漢等飭緝獲日另結監犯管獻官例無處分此案首夥十七人已於限内拿獲夥盜八名首盜一名獲犯過半兼獲盜首惟案係連刼應議職名仍應照例開參所有首先拿獲鄰境罪應斬决夥盜高得興應叙職名係前任丹徒縣留省另補知縣馮壽鏡協獲職名係丹徒縣安港司巡檢陳紹勛又首先拿獲鄰境罪應斬决夥犯范二應叙職名係儀微縣知縣李淸平又首先拿獲隣境罪應斬决夥犯沈六應叙職名係六合縣知縣吕憲秋又首先拿獲隣境罪應斬决移盜尹老大張大二名應敘職名係署宿遷縣知縣孫士麟相應隨案開報印官謝延庚係在公期内因其防範不嚴該管營弁前經一併奏參摘頂兹杳該員等被參後於限内獲犯過半兼獲首盜尚知愧奮所有江都縣知縣謝延庚曁鈔關汛把總陳煜原參摘頂處分應請隨案開復以昭激勸除供招咨部外是否有當謹會同兩江總督臣曾國荃合詞恭摺具陳伏乞皇太后皇上聖鑒勅部議覆施行謹奏奉硃批刑部速議具奏欽此○○護理江西巡撫布政使臣李嘉樂跪奏爲九江新關第一百六結徵收支解洋稅及進口洋票箱數並收支稅厘各數目開單恭摺具陳仰祈聖鑒事竊照案准户部咨抄奏内開各海關洋稅收支數目辦理未能畫一以致無從稽核應請飭下通商大臣曁管關督撫將軍監督一體遵照前次奏案卽將徴收洋稅並收支數目按結開列淸單奏報一次仍按四結奏銷一次一面造具四柱淸册支銷經費銀兩淸册分送户部曁總理各國事務衙門以憑核銷統令於奉旨之日起限一個月内一體遵照辦理等因同治十三年七月十九日具奏本日奉旨知道了欽此欽遵在案兹據九江關監督李希蓮詳稱查九江新關徵收洋稅以英月三個月爲一結所有收支數目前經截至光緒十二年十二月初七日第一百五結止開摺分别詳請奏咨在案嗣又奉文洋藥稅厘併徵自光緒十三年正月初九日起一律歸新關辦理等因今自光緒十二年十二月初八日起至十三年三月初七日止第一百六結期滿共收各國輪船及招商局輪船並夾板等船正半子口各稅共銀三萬四千九百一十兩五錢九分三厘共支解銀五萬六千三百六十二兩四錢一分六厘實不敷各國輪船稅銀二萬三千二百七十七兩九錢五分八厘存商局輪船稅銀一千八百二十六兩一錢三分五厘又十三年正月初九日起至三月初七日止遵照新章共收各國輪船及商局輪船進口洋藥正稅銀一萬一千九百七十六兩厘金銀三萬四千四百九十六兩共收稅厘銀四萬六千四百七十二兩共支銀一千五百五十七兩六錢六分四厘實存銀四萬四千九百一十四兩三錢三分六厘其本届洋稅支欵内扣解部庫存儲四成各國輪船稅銀六千四百四十六兩一錢六分三厘内除奉文每結提解加放俸餉案内銀六千兩外實撥剩四成銀四百四十六兩一錢六分五厘又扣解部庫存儲五成二厘商局輪船稅銀四千七百七十五兩二錢四分九厘又應解總理衙門三成罰欵銀三十九兩一錢八分　歸入下結提還及該員批解淸欵至新章以前徵收洋藥稅銀業經截數分别造報合併聲明等情具詳請奏前來臣覆核無異除户咨户部總理各國事務衙門外理合恭摺具陳並分繕淸單敬呈御覽伏乞皇太后皇上聖鑒謹奏奉硃批該衙門知道單二件併發欽此○○頭品頂戴山東巡撫臣張曜跪奏爲江蘇江北漕船均已渡黄入運北上恭摺仰祈聖鑒事竊臣前將本年江蘇北河運漕船挽入東境日期先後奏報在案南運河安山一帶汶水來源較弱節節閉闡蓄水船行稍遲至五月十五六等日陸續駛抵十里堡江蘇八帮漕船遂於十六日早刻啓閘渡黄江北十帮漕船接連前進亦於十七日戌刻全數渡黄行抵陶城埠北運河口察看水勢足敷浮送卽啓攔黄大壩晝夜牽挽自十七日申刻進船起至廿一日辰刻江蘇江北漕船十八帮共船九百五十五隻全數挽入運河連檣北上湖北剥船二百三十三隻亦皆銜尾前進據東昌府知府程繩武等禀報前來臣查本届江蘇河運漕船較上年加增由黄入運並無片刻躭延渡黄之速爲從來所未有除仍檄飭赶緊催儧出境外所有河運南漕一律渡黄入運日期謹恭摺具陳伏乞皇太后皇上聖鑒謹奏奉硃批户部知道欽此 
 
 

Page 12

 
 
[皖垣官報]  
　　六月十七日本任無爲州羅士瀛引見回候補縣袁學昌辭回擣州張友仁奉委騐牧司監工程巡檢綦南英奉臬台委留北門外街道梁中銓辭解犯官赴河南 
[康報彚譯]  
　　日報言西歴七月二十二日午後八點鐘四十分越後長岡地方地震其勢甚爲猛烈市中瀨户各店鋪器物悉有破損卽堅固房屋亦被激坍人畜死傷不一而足誠巨灾也○豐前企救郡螟蟲叢生郡長户長設法騶除將填聚處稻根拔去現尚未能凈盡上月二十三四兩日所有大積村黑川村白野村江柄村田村喜多久村五處合計拔去稻莖三十八萬三千十本俟除虫害後當再種也○西歴八月三日午前東京來電海軍大臣西鄉伯乘坐薩摩丸輪船本日由横濱起程云云大臣此次來崎示期赴沽世保吳兩鎭守府巡視工事並閱兵在崎各員及金井長崎區長朝長西彼杵郡長得電後准備行轅欵待一切其旅館定在八坂町笠野吉次郎處笠野先期趁東京丸公司船赴神户迎接所有佐世港軍兵已拔營來崎出接佐賀縣知事鐮田君亦發電示知惟初五日至崎出迎軍醫大監前田君亦留崎備見七點鐘往上海之薩摩丸入港知大臣已到各兵在岸排列各麗官員紳士則乘小火輪或坐舢板均趨前恭迎登埠是晚設宴於交親館其中鋪設華麗情文交至人咸仰西鄉伯之位望崇高云○日本海軍省向法國造船會社定造之第一第二海防艦一名嚴島一名松島均用鋼鐵製造各容四千餘墩本年可以竣工預定來春駛至日本一切機器及砲門等俱採用新式非常堅利可爲海軍省增一層勢力○日本各島皆有狐善攝人孤男單女之被其作弄者向來時有所聞自港中軍艦不時出入礮聲震動山谷於是胡氏眷族退避三舍然其尾終不能卷藏偶出一露前有横濱張德順店之跑街夥寗人某值下午腹飢途中思食湯麫以果腹卽有一妖冶女子拍其肩而哂曰子得毋飢乎盍與我前去食麵某聞其言不勝喜悅握手而行聽其所止而休焉店中人自某去後東搜西索茫無端倪登諸日報西報百計尋覓仍如海底撈針後有西兵登一高山操演槍砲狐始將某棄諸山下始得救回已形神若失矣回甯醫病自述如此然病雖愈而身支離此數年前事也現又有崎港丸山左之日人子名石次郎一鰥一孤相依爲命一日其子忽作咄咄書空狀父叱之不應其夜忽失所在始則雇人在屋上喊四方貼招書繼則逐街派人用燈尋訪每夜燈球數十盞繞徧羊腸鳥道迄今尚無着落 
[智犬]  
　　蘇州有張姓家道殷實廣厦數十椽門前比户而居頗形熱閙宅後則荒郊纍纍一片瓦礫塲主人翁畜狗兩頭每晚飽飼飯肉扃諸後進以爲北門鎖鑰兩狗雄健異常一夕有竊賊自後垣穴墻而進方入洞狗伺於内俟其頭出洞外身在洞内一狗嚙其髮辮　住不放賊旣不能入復不得出迨至天明張姓家人啓户呼狗則猶被咬住家人見之詫爲奇事邀同衆人前後將賊攔住狗方釋口賊由洞退出力已大憊詢其何時被咬據云二更後穿洞方欲鑽進卽被咬住死不肯放兩狗挨次輪咬其交替時一狗撳住頸項使不得出輪換五次險遭揢死云云若此狗者不但有義氣而且有急智呼之爲狗中之智囊亦無不可 
[贈汪才愚]  
　　賢豪氣概本非常應世多材亦勝塲得意臨風飄舞袖良宵醉月快飛觴好遊群羡留芳躅結契頻勞付熱腸漫道人生不如志放懷詩酒任徜徉[  小樓主人甫稿]  
[六馬路仁濟善堂淸單]  
　　上海北市六馬路西首新橋北仁濟善堂創設有年籌辦各項善舉興建堂基由漸落成無如需欵浩繁各項經飛甚鉅咸仰蒙各大善士隨時解囊庶得善舉有賴始終成各兹蒙唐乾翁交來丁玉墀大善士經募篤誠堂洋二十元居易堂勝茂行二户洋各十元○合豐行啓承堂夏二户洋各五元正茂順洋三元○東來升留耕堂林天頤太古東悅泰行公益行六户洋各二元○裕和行合茂行合利行義泰行四户各二元○共計洋七十三元正 
[上海四馬路高易公館内籌賑公所李秋坪經收直隸山東五月廿九三十日賑欵淸單]  
　　廿九日香港東華醫院寄來禄字廿七號册梁仰齋洋五元○其隆號募十五號册其隆號杜乾益各二元杜騰卿蘇勉之二花軒杜達卿梁積厚堂各一元杜藻卿有名氏蘇高厚堂杜准卿各半元公十一元○爽號募壽字册梁燦榮四角洗鎭仔一角○永同福募壽字册永同福潘勤典潘仰賢潘惠賢各一元共洋四元迪記募壽字册迪記陳兆雲各半元○應隆欄募壽字册福和號莫淖穩劉俊卿盧鎭波各半元鄧德懋四角劉岳萬鍾南陳才各二角共洋三元○恆昌號募福字册羅蓉甫半元陳杏村無名氏各二角五分○成和公司募福字册成和公司十元麥兆岐二元○品芳號募福字册品芳樓洋四元何汝龍二元陳佐龍何汝釗何藉昌何國良悅成顧維高寛各半元梁泰何良禧無名氏林容九各二角五分共洋十元零五角○潘積善堂二元○南昌募福字册延壽堂七元二角○永吉號募福字册永吉號吳錫祥各一元劉護芳黄多福梁煥各半元何樹根何北章陳郁記各二角五分梁灶記二角共捐洋四元四角五分○安益號募福字册安益店五元迪記一元梁焯南陳兆雲湯卓號順昌店謙遜劉意庭各半元李顯金六角盧澤林陳信初享記易金得陳勝記鄧灼如各二角麥景熙二角五分潘林昭李炎輝各一角半陳倫記吕新各一角共洋十一元五角五分○劉綿禧堂十元○張嵩年翁經募使君受福册敬雲女史四元曹太史第曹有恆堂金厚生堂各二元周氏胡張氏寳霖張貽樂堂兪曹氏朱馬氏胡姚氏余循理堂曹殷氏金黄氏循理堂各一元導富爲善人銀九錢八分四厘朱李氏畢張氏曹有恆堂明厚堂各半元王劉氏沈承德堂劉王氏劉氏曹有恆堂吕公舘周子東胡梁氏喬陳氏潘氏周李氏李氏沈隆甫各二角五分簡升明銀五錢蔡陳氏一錢四分王姑一錢二分張梁氏卓梁氏姚陳氏吳氏陳氏殷氏張潘氏沈王氏沈吕氏各一錢阿六陳氏黎王氏各一角共洋三十元伸銀二十一兩七錢六分○瓊州常稅新關張鶴亭翁經募張鶴亭銀七兩零六分趙秀山二兩八錢三分兪仰蘭二兩一錢六分海口洋藥厘局李有慶王秀山兪炳臣各一兩四錢四分傳三德堂瓊州舊關李貴德堂各一兩四錢畢存仁堂二兩七錢兪滋德堂張直臣許維庭吕應祥七貞祥陳貝士張件懷葉留耕堂沈燮榮李瀛謙善堂會隆號沈信記和美號裕豐號成豐號和隆號府稅舘不留名福來棧全泰成復昌號鄭帶草堂朱敬仁王台南江福隆無名氏廣順號各七錢二分小善齋陳元益朱立臣陶振聲堂張滋德堂張華生各銀七錢永記號王豐記各七錢一分沈九容軒詒豐隆各六錢九分恭記號黄詒各六錢七分陸喜生何敦得堂六錢四分何敦德堂赴營人各六錢五分何仁書五錢八分兪九宅梁奎垣曾何傳李永蕃李永康李國望李國樑李國賢李甘堂陶大姑二姑兪四姑六姑梁安定堂李積善堂潘有德各三錢六分兪李氏謝鴻恩趙聲和符天爵韓元合鄧槐直堂廣福隆李蘭芳李正聲順盛號敬心堂梁小程德齋氏何達棨李耀臣吳錦堂王鍾芳各三錢五分毛南昌三錢四分陳四記朱寅階福壽全各三錢三分梁氏三錢二分亞好二錢七分湘生二錢二分袁韓氏陶一姑各二錢一分劉胡氏二錢何五丙兪陳氏陶何氏王蒙氏張王氏陶袁氏陶張氏張沈氏林氏葉傑榮各一錢三分朱氏七分陶陳氏桃源氏吳柳氏吳潘氏各一元四分以上合共司平銀七十二兩○泰全號致中和五元開紹號二元共洋十二元以上共十九柱合共捐銀一百六十一兩七錢零四厘○森昌局交來江右公紙行募壽字册温百川維因壽仁各銀六錢無名氏等十七户各銀六錢共紋銀十二兩伸規元十二兩六錢八分四厘○全盛局交來西石橋鹽棧銅洋四元○横賓萬隆洋行蘇傑生翁湯餅移賑蘇敦厚堂節省謝筵洋一百元蘇朝英十元鄭逸森吳寛疇鮑亮宗鮑懷宗曾瑞琪鮑滔宗吳德達盧桐張國義安居張澤延李懷輝梁星橋楊符三許大宏許大猷孫壽宏孫悅錦各一元共洋一百廿八元○三十日現字册朱錦文父母延壽酬謝天恩洋一元○鴻福來交來張久芝得彩移賑洋半元○德興行有心無力子洋一元○以上統共收規元一百七十四兩三錢八分八厘英洋一百三十元零五角銅洋四元 
［G>　　廣東趙同春堂臘丸膏丹發兌　先行交易擇吉開張 
　　蓋清衆爲懷世稱良相活人多術共仰良醫　列庭中壼懸市上啓秘鍮而春定能四衍眞傳而天還可補橘并之流風未氓杏林之遺愛猶有惟我本堂膏丹丸散究之累世傳自　人剛柔燥濕經百煉以難純寒暑陰陽奉一丸而輒效選料精良虔心泡製君臣之配合無差佐使之相需必當兼鋒雪以齊研層霏玉碎和元霜面並　彈脫珠圓方懸時後功旅十全藥出懷中價原不二分刀圭而有騐較鍼石以偏神服藥不殊勿藥喜固可知宜男定卜多男信而育證茲將丸藥佈登以更諸君採覽如果唇蒙賜顧尙祈丸味賞眞至若救人之德予敢自居倘云射利爲心天原可鑒養親有酒種子用丸賛化調元固可補天地之不及方眞藥正尤不負中外之稱揚已○龍涎香戒烟丸每瓶洋二角五分〇萬應痧氣丸大瓶洋一角中瓶浮五分小瓶每洋一百念瓶〇萬應痧氣散每洋一百念瓶〇八寶紅靈丹大瓶洋一角五分中瓶洋一角小瓶每洋八十瓶〇神効白痧散每洋八十瓶〇諸萬行軍散○人馬平安散○時症通關散○射香臥龍丹○劉寶如意丹俱大瓶洋一角中瓶洋五分○甘露午時荼每洋八盒計一百六十件○太乙著提丸○霍香正氣丸○萬應保如丸俱每洋五十丸○萬應如意油每瓶洋一角鋪在上海老巡捕房對門朝東開張 
　　石印朔方備乘 
　　本朝東北西北邊各部落及藥古回疆與俄羅期國連界處所地理形勢自來未有專書前輩如程春處　方龔定菴祠部皆以鴻材碩學專心考索迄未有成至遺戒間山右何願船比細名秋滴殫精博勒成一書繪圖列表備極祥確文宗知之特命繕寫進　並降碌碌　　賜名朔方備乘又命在　勤嚴行走海內榮之咸以不得早覩其書爲悼比　歿後以校訂難其人久未刊行近牟都下僅刻其　表若干輻已爲奮林珍重然外間仍少傳本茲合肥李傳相覓得原書個表全備精如編校集　刋成誠為考北邊籍俄防所必不可少之書第卷帙繁重購價尤昂現用石印排次訂成八本圖輻甚多格外加工精印庶覽者難眼靈心準於七月十五出書另加文木夾板一副每部定價六元蔓售從廉另議雜斷印覆止一千都留心時事者望早賜顧爲盻 
　　上海積山書局啓 
　　詹誠德堂再聲明　上洋英租界中和里內詹誠德堂啓 
　　謹將假冒三則登列於報以儆效尤俾眾周知愼防假偽則購藥者不致虛費錢財而損貴體二則小店聲明不致為狡詐之輩敗壞也去年八月十九日接本埠絲業會館籌賬公留交來一信其信係四川夔州府城內經歷司署斜對門古越買公館寄交本堂並有偽造本堂式樣之書一本在內綠買君於閏五月閏寄銀六兩零託某信局到本堂買三香戒煙膏不料該局更有私造本堂式樣之仿單圖印等以僞藥混充本堂回件被買君看破來信追究此一事也十月初三日有江西蔣太史第公綰來信云前託某局寄洋五元到本堂買三香戒烟膏因此次之膏和入烟中香味此前不同而且分毫無騐故以心疑將前買藥之書此對此次之書其中字樣長短大小果然不同故先來信問明情由已向江西該局理論　局自知理虧元照數賠還認錯了事此又一事也十一月初一日有大團鎭邵秬香翁來信云前托某局到本堂買三香戒烟膏因此次之膏氣味有異藥目單北前亦不對其中假冒無疑矣今邵翁已向該局追究前洋矣以上三事去年本堂已指明該局之名登入申報告白以儆效尤並非刻薄喜揚人之過實因似此僞藥非但騙人之錢財且能因此而致疾若買客不察莫不歸怨本堂之藥不靈其心之險惡天理不能容也光緒十一牟春月吉日刋列于本堂仿單十七頁書首頁內此白本堂上海中和里內只此一家粵東另有一鋪其餘各省各碼頭並無分店且無在外寄賣等店再本堂向業丸藥一項生意近來同招牌之各項生意店甚多惟無一詹字的皆非本堂主人所開設也 
