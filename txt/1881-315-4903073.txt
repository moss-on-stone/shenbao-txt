# 1881 - 315 - 4903073

 

Page 1

 
 
[本齋告白] [  點石齋主人啓]  
　　啓者本齋前從京師購到　殿板佩文韻府擬用石印照相法印成縮本以備閱者便於攜帶繙覽原計年內可以竣工出售惟此書卷帙太繁兼去入兩聲內其字蹟稍有未到家處本齋務期精益求精不惜工本特請善書者悉心修潤俾得此書印成前後一律清晰豁人心目但旣加此工程今冬當不及出書明正月杪方可印完裝訂曇蒙遠近蒙君函來問訉用特先行布知屆時沿祈賜顧爲盼 
[天末奇談]  
　　西人之善於推算者方西歷一千八百八十一年十一月十五日爲末日末日云者謂地球虛空粉碎而人物一切均遭陸沈爲開闢以來之着末一日也末日之說見說福音書爲能知未來之泰西前哲所創而西人頗極信之故有精於推算之人窮思極想推知是日爲末日西人之深信其說者多早作准備大有坐以待斃之意其甚者并有先圖自盡以免目睹慘但之狀乃屈指今日已逾期數日矣而人物如故天地加故此其說不幾近於虛妄乎然而天地之有開有闔則華人亦本有是說華人言自盤古氏混沌初開天開於子地闢於丑人生於實每以一萬年爲一會自子至亥十二萬年爲一元則矢地復閉一切天地間夸有胥歸於無何有之鄕堯舜以前書缺有間其會數不可考分天皇二萬八千歲地皇二萬八千歲人皇四萬五千歲亦不過後人約略之辭究無從核其眞實堯時爲午會初開故稱爲中天之世自堯以來歲月皆司稽考迄今不過六千年光景則是今之天下仍在午會之中準以十二萬年運終會極而天地當閟之說則爲時尚不可以勝數故爲杞人之憂者尚未見其人也然雖極之於五萬餘年之後究不敢謂天地之終於不合第西人之言與華人立論不同耳西人之言云地球旋繞於日輪其行極速然有速必有緩將來或由漸而緩至於與日輪相逼則日輸中熱氣鑠入地球人物必然暍死或碰於日輪之上則亦虛空粉碎是卽末之期也日輪之熱何自而生譬如重物與重物相撞則其物必熱盖其重力激而爲熱氣所謂太陽眞火亦由是而生也故西人之言天文者或以爲日輪之熱氣必有散時譬諸人間有一極熱之物久之亦必變而爲冷但未知日輪之熱其散當在何時或又以爲日輪之熱氣雖有散時而其熱卒不能減何則日輪之外本有飛屋旋統時復與日輪相碰以致激碎或有流星下注皆飛里爲日激碎之明騐也飛星與日輪相激卽有熱氣收入日輪之內故日輪之熱氣永無减時有人言日輸與地球相激其重力之化而爲熱者譬以與地球一樣大小之煤積千倍而燒之其熱亦不過如此設地球旋統日輪其行漸緩與日中之熱氣相近其有不銷鎔流鑠者乎故末日之說初非盡屬虛言也西人之算法亦人人不同有以爲數百年而逢末日者有以爲數千年而逢末日者有以爲數萬年而逢末日者極之數百萬年數千萬年終有末之一日福音書中所載爲泰西能知未來之人所預爲推度於幾先者其言亦時有所騐非必盡出無稽西人之信之固不可以厚非也獨是此次所樵云末日在於本年西歷十一月十五日則爲時已過安然無恙不啻爲天下慶更生之福從此前之惴惴焉惟恐其末且惻惻焉深信其末者皆可以歡然開顏矣華人有疑此說爲西人所造作者不知時日之推算由於後人或有不能確鑿之處而天地之運會有開必有闔華人亦旱有此言福音書中又爲西人之前知者明示其義又豈可以非而笑之昔國僑有言天道遠人道邇人固不可囿於邇要亦不可騖乎遠天道之運行聽之自然人道之當爲盡之在已此卽聖人罕言性與天道之意而無事驚奇怪詫亦不容議訕詆誹焉爾 
[使署稱慶]  
　　○本月十七日北京西人來信言十二日爲日本國皇誕辰故泒駐華京之日本使臣公廨是日極爲熱鬧早十點鐘在大堂設日皇傢凡寓京之日人均往朝拜門外則放炮以致敬并點放鞭炮等類至十二點鐘各日人均施放洋鎗演打靶子每人十次內有十人獲有厚賞及打靶事竣乃用大餐餐畢各爲雜耍之戯以兩扇扇盤高低上下正如蝴蝶翩翩飛旋不定樂聲競奏人盡臚歡至晚則公廨內外悉懸明燈燃放烟火維時華人之往觀者約數千人署內請客亦百餘人內外殊形擁擠乃於公廨門前用大繩攔住不令入內喧擾云 
[錦標獨得]  
　　○日本人至英國皇所設之水師學堂習學水師者頗不乏人今閱外國新聞紙言近日英國考試水師學生合本國外國諸學徒許定甲乙其取在第一者係日本人名燕多機帶祿該學堂之教習以爲教訓多年乃爲本學堂之日國人奪得錦標殊爲欣慰亦可見該日人之用心獨至也按日本國人近來在外國習學要務者甚多亦有在德國爲水師兵頭者盖在外國習學精熟然後回國卽不患不爲國器並有日國王爵亦往英國水師學堂習學更名易姓不與人知日人之專心西擊如此中國近年亦究心於水師諸事何不仿而行之耶 
[考童發瘋]  
　　○香港西字報言華字日報載有考童發瘋一事本月十四日粵省文宗開考考童畢集點名接卷一切塲規均極嚴肅及封門之後忽有考童陡發瘋症取卷裂碎片片作蝴蝶飛所戴大帽亦力撕而碎之目定神痴語無倫次與考者莫不羣相駭怪塲內巡役乃將試童關入耳房俟開門時送之出外云 
[悮傷華人案續聞]  
　　○前有香港西人在南渡打獵悮傷幼孩兩名後經出洋了結事俱列報茲閱晉源報云上海關道憲刻下照會英領事言西人至鄕間從禽宜以少去爲是云云并聞香港西人所携之鎗係從上海西人借用初爲華人所獲呈之於官今洋鎗尚未發還殊不解其何故也 
[欽使閱船]  
　　○粵東自開辦機器局以來卽以温瓞園觀察爲總辦所有製造無不精思獨運擘畫周詳素爲西人欽服今自行捐資製造炮船一艘藉以報効國家選購材料旣屬精美畫圖授匠復出新裁旣成試之倍極迅速欲求堅捷戰艦此其選也錫名海東雄允稱其實聞其初試水時在洋面適遇漏稅之船跟蹤緝尋頗著功效上憲深爲嘉計近日該船自省至港觀察卽乘之而去蓋有公事也十九日天氣晴和出使美日秘之鄭玉軒京卿特偕觀察前往該船觀其制度家其輪機京卿曾辦上海製造局所有船艦鎗砲無不悉心考覈一經品評足爲定論蓋所見者廣矣是日乘小火船而往至時升砲恭迓船主爲守備梁泡廷卽具手本晉謁船上水手凡四十餘人分立兩旁彌 
 
 

Page 2

 
 
形恭肅船頭臣砲一尊爲英國暗士蕩郎大砲重大有二頓裝鋼彈重有一百八十磅用藥九十磅如裝空心彈用藥六十五磅砲架係舊式新改悉由觀察精心製造自出心裁砲之高下進退左右用數人舉之無不如志皆恃輪軸當砲之前有鐵門兩扇能自啓閉船頭兩旁作尖錐形易於避砲鐵厚六七寸許船頭純以鐵製作尖式能撞敵船軍士先演砲後演鎗工夫皆極純熟四十餘人率係年力強富砲臺環列小砲八尊可以四面環擊靈捷異常放砲之地皆有鐵板護身法周慮密可謂無微不至船之周身悉以柚木選材命科倍極精良繼觀機器房具有三善不占地步一也燒煤不費二也材料雄固三也此機器可抵二百匹馬力駛行甚速一點鐘司行三十六里中艙爲官廳育房四以居貴客大砲不可隱數十人船身計長一十餘丈闊二丈有餘船上各物皆極潔凈絕無繊垢眞可與西國之上等船舶相頡頑英法普美諸國之人至船觀覽者皆嘖嘖贊美欽使極爲漢賞謂華人自製輪船此爲特創今日駛行海面足以稱雄舉華人見之無不色動欣羨自此以往當必有負才智懷忠義省繼爲報効然則瓞園觀察倡始之功豈不甚偉也哉 
[被刦上控]  
　　○本月初一日粵垣新會江門渡船駛近半海爲賊匪所劫有一客携洋約有三千餘圓盡行劫去蓋有內應作線者偵知其重載也業經稟請地方官緝追尚未破獲聞事主又赴省上控批飭縣令會營嚴比兵差限期捕獲以免參究云 
[津沽信息]  
　　○直隸總督李爵相恭辦陵差晉京經列前報玆聞憲節於念三四日可以回津轅下各員巳首途恭迓矣 
[戀姦纏訟]  
　　○徐老秃子者天津楊柳靑之著名土棍也惡胆天包案情山積久爲鄕人所切齒隣有梁姓者蓋抱布貿絲之流其養媳正如碧玉年華綠珠豐貎梁與秃子雖薰蕕不同器冰炭不相投但帷薄不修徐與比隣遂與有染徐有外舍名曰談環與涂住處隔一鑰匙灣其實相離不過數武彼係土娼秋娘半老難博纏頭遂就住屋爲癡男怨女作氤氳之使撮合之山藉叨餘潤如上海之臺基然媳旣私徐遂與該妓爲牟尼一串招之則來揮之則去迎風待月暗去明來爲其錢樹子正不知若干日矣徐昆季三人其孟兄名曰短子伯壎仲箎同惡相濟兄弟同居短子亦有外舍件處與家隔一衚衕其行徑與談仿彿媳善針黹彼卽以縫衣汲引家常絮語始知母族皆姓嚴系出同宗愈加親暱媳少不更事受其籠絡於談之蹤跡漸疎談懷醋意謂彼何恃不恐竟敢如斯大約護符以有短子耳孰知南陽三子我得其龍秀子與彼長幼雖殊工力固悉敵者秃子亦情輕樂棣義重烟花歸尋短子搆釁家庭之內屢動干戈旁有尹蠻子乃開烟舘者以兄弟相仇義難坐視且知其底裏低聲勸解謂吳越本是一家何必彼界此疆竟分爾我無論孰得孰失均賂賢昆玉槖中之物又何必操戈同室耶秃子以其語中竅要遷恕於尹謂短子是舉得無彼實左右之是直向虎頷捋鬚不一發洩不足以小懲而大戒遂將尹之烟館門窓槪行條碎尹禍遭不測情實難堪匆匆來城擬將控告秃子史弟不畏官刑惟懼差帳平日被人控告屈指難勝每交差帳便定一百千其同黨率人赶尹將與調處未及半途至馬家庄將尹赶上尹執意不回遂赴縣呈告事勢至此鳴鑼響鼓媳之母族得悉梗槪不肯于休亦臚列罪欵控秃子兄弟於縣其夫家本知情故縱至此不得不硬着頭皮保全臉面亦來控告秃子兄弟平日旣不滿於鄕評至此三面受敵明知醜媳婦終要見家翁遂不待差提來城訴辨現聞尚未審斷云 
[避船擱淺]  
　　○怡和尖行之北藉利輸船於禮拜二由北來滬駛至下海浦適有華船兩艘對面駛來北藉利撥舵避讓讓之太過遂擱於淺乃將客貨等用小船駁蓬使船身輕減可以拖下大約潮水紗時不難浮起也至於怡和行開往天津之船則改用恰便船前往矣 
[公堂逞毆案復訊]  
　　○英國阿細亞尼雅輪船主在英刑司署控告水手三人不肯作工正在間供之際三人內有名力司里者拳擊船主適甲具頦刑司飭將該水手羈押再訊此巳列報茲於本月念五日復經刑司集訊船主供該水手前以不肯作工具控於公署而彼尚敢逞凶在公堂拳擊致傷我口昏暈踣地至一禮拜後尚有餘痛請爲究懲訊諸該船大副及署中值日差役等供詞相同質之力司里則俯首無詞刑司云在公署毆人情罪較重本司且未審斷須定於華十月初四日再坐大堂審訊并問船主何日開行船主答稱尚有兩禮拜躭延刑司言如此則司以及期訊斷至日仍當投案質問又問力司里云船主及大副差役等之口供爾願錄取一帋否答稱欲之乃令錄一帋付之 
[頒剛寶星]  
　　○上海法總領事衙門之繙譯官白君理格今新授爲法國駐劄日本公使衙門內之繙譯瑞典國王以白君歷年勷辦繙譯頗署勞勚特賞佩帶穵薩寶星巳於本年九月十九日奉到蓋白君雖係法人原籍瑞國其先代爲瑞國勳戚曾襲世爵玆卽以是項寶星頒賞白君誠大有榮施焉 
[收殮浮屍]  
　　○英租界旗昌碼頭浦江中流來一屍年約四十餘面黑有鬢身穿元布褂藍布長衫藍布衫褲破舊荷色熟羅套褲玻舊縀子靴式鞋狀似沈溺已久三圖地保得巡捕知照往視查無親屬卽報保安堂俻棺成殮發壇標記召認云 
[戳換銅洋]  
　　○高榮濤投訴英公堂稱係福祥質舖夥昨一人來舖將衣質洋一元去逾片刻又至稱給彼之洋係銅質者圖章尚在須得掉換細　圖章知係彼仿樣僞造希圖戳換參差顯見故卽將伊交捕又有老閘地方之愼康質舖曾被一人戳換去洋一元其銅洋尚存當時得每該舖夥來認的係此人可見伊專爲此事今將本舖圖章之洋及其假章之洋一併呈請比較愼康舖夥供同其人王姓供稱向當管勇送換者　是原尖不敢造章戳換惠捕頭稟王身畔搜出手鎗上之銅帽子一包呈閱陳太守察得高呈之洋其圖章固有分別隨判押王二月銀洋交高領去銅洋銅帽鎖毀 
[毆門罰洋]  
　　○英公堂據巡捕解送毆鬥一起人請訊張金福供在飯店吃飯有素不相識之葛祥生向飯店買素菜五文嫌少口角致與飯店夥徐發熊爭毆徐巴退讓又有飯客張厚生席金生二人謂葛不合以細故尋釁葛不服又致廝打我本無涉却被誤毆受傷旋逢巡捕一拼拘來葛徐張席四人所供起釁緣由大略相同惟彼此　諉而已陳太守騐得張金福右腰脇確有傷痕隨判罰起釁之葛祥生洋三元徐發熊張厚生席金生等各一元共計六元以二元給張金福養傷餘四元充醫院經費 
[醉人臥地]  
　　○英公堂據華捕送到李其捕稟昨見李飲醉臥地帶有銀洋數十元喚令起行詎已醉不能支因將伊帶入捕房云李稟爲洋貨生意與友暢欽致醉陳太守飭將銀洋交還訓戒釋放 
[咬指傳訊]  
　　○昨報咬去大指一節捕房將在押之人解案供名韓長係在招商局江表輪船當水手者與麥邊行華利輪船引港老大曾大海爲好友前晚在法馬路廣大酒店聚飲戯謔認眞彼此均有酒意曾人海咬我手指故亦回咬其實一無事故等語翁太守詢之捕房知原告於翌晨並不到質但據韓長一面之詞亦難憑信未便卽釋着仍帶回管押飭包探且往查明再爲核辦 
 
 

Page 3

 
 
[遵繳欠欵]  
　　○原告襲華氏控謝巧雲夫婦欠洋四百元一　　　　　　　　　　　　　　　　　　百元昨已至期期謝巧雲投案繼洋稱輕遵齒向別處挪移湊集現洋二百元繳呈惟丈夫竟不知去　　　　　　　　　　　　　　　　　　避匿今則爾又稱丈夫不知去向眞是好夫妻但現在爾夫選匿爾亦曾供六親無靠然則何家呵歸　　　　　　　　　　　　　　　　　　如何還法今格外從寬限於一个月歸清卽可了事謝巧雲稱匝月之間何來洋元請開春措繳太守　　　　　　　　　　　　　　　　　　繳着卽遵斷龔華氏處之借據本屬一百元一帋當堂檢還兩帋銷毀洋着龔華氏領去云 
[搶親訊究]  
　　○前報搶親一案昨集究理包阿春邀同陳阿　　　　　　　　　　　　　　　　　　阿復加詳閱詢許白氏前期曾供有婚帖可曾帶來許自氏則稱雖經應許却未出帖太守問包阿春　　　　　　　　　　　　　　　　　　未有乃係口說陳阿毛則稱許氏親自允諾向我說彼之小姐乃二月初二日所生旣曉日子故不用　　　　　　　　　　　　　　　　　　可不用爾之作媒亦實大意又詢借洋可有憑據許雨香執稱曾經寫交興中人王根初而包阿春稱　　　　　　　　　　　　　　　　　　事旣無庚帖借洋亦無憑據均作罷詣着許雨香領妻女退去搶親之包阿春作媒之陳阿毛均着交　　　　　　　　　　　　　　　　　　人一併核辦 
[光緒七年九月十五日京報全錄]  
　　官們抄○上諭一道錄前○發抄　旨五道○將軍定等　奏特叅　　　　　　　　　　　　　　　　　　旌表片○提督鮑　奏請　飭下免扣錢兩緣由片○又　奏拿辦私刊印信關防匪犯夾片○粵　　　　　　　　　　　　　　　　　　叅革叅將歸案審辦片○又　奏誚暫緩總兵　陛見赴任片○九月十五日理藩院鑾儀衛光祿寺　　　　　　　　　　　　　　　　　　日○內閣奏泒騐放之大臣　派出徐桐鳥拉喜崇阿邵亨豫夏家鎬○召見軍機○發抄　黎培敬　　　　　　　　　　　　　　　　　　月欽此○又撫恤葦巷被灾兵民奉　旨知道了欽此○又清江至東境大道堡房建盖瓦屋撥兵駐　　　　　　　　　　　　　　　　　　汪炳煦期滿甄別奉　旨史部知道欽此○又核減里民差徭一除浮費奉　旨知道了欽此○○　　　　　　　　　　　　　　　　　　遇暴風驟雨擊壤船隻礙請新修並將管理船務官員請　旨交部議處恭摺個　奏仰祈　聖鑒　　　　　　　　　　　　　　　　　　營四品官明福等呈稱營內現應小修大船一隻次船十二隻領到物料正在動工艌脩間因黑黃　　　　　　　　　　　　　　　　　　三十四日風雨猝然大作連宵達旦竊恐船隻損傷當卽趕添舵水人等設法保護無如猛風怒濤頃　　　　　　　　　　　　　　　　　　浪人力實係難施隨於萬難之中涉險搶護大船一隻次船二隻尚堪艌修其餘次船十隻均被擊碎　　　　　　　　　　　　　　　　　　派記名副都統佐領博泰前往確查旋據結稱遵卽詣騐委係補風擊碎是實曾經親往覆查無　　　　　　　　　　　　　　　　　　有不實不盡復由省遴派副都統銜協領富善前往該處查驗據稱委係江水泛　驟遇狂風暴雨竟　　　　　　　　　　　　　　　　　　風雨交作時日與報日相符復具結報前來奴才核與前情無異查例載船隻在停泊之處委派官　　　　　　　　　　　　　　　　　　將軍等委官確驗實係風力猛勇難以收泊並非着守不愼者仍免其賠補等語查由船今適行艌修　　　　　　　　　　　　　　　　　　遭硼壤雖儘力救護無及例免賠補而該管究難辭咎相應請　旨將水師營四品官明福五品官恩　　　　　　　　　　　　　　　　　　打恩黑龍江船令最關緊要亟應論　旨照式新修以備操防恭候　命下之日奴才等將應添領物　　　　　　　　　　　　　　　　　　員等職名查取咨送兵部俻核外理合恭摺具奏伏乞　皇太后　皇上聖鑒訓示遵行謹　奏軍機　　　　　　　　　　　　　　　　　　膏片　再據鹽運使銜儘先補用道葉含章等稟稱烈婦葉鐘氏係四川華陽縣人湖北候補知縣鍾　　　　　　　　　　　　　　　　　　相夫動必以禮葉蓉病劇氏刲臂和藥不效光緒五年三月二十九日葉蓉身故時子女先殤蓄以身　　　　　　　　　　　　　　　　　　請於祖姑及兩家父母撫同堂兄祖軾子大澤爲嗣時值歲暮跪夫柩前泣告後歸省父母隨臥病拒　　　　　　　　　　　　　　　　　　妯娌託家事於其兄祖軾弟祖與畢一慟身亡時年二十六歲原籍親族服官外省致未舉報該道等　　　　　　　　　　　　　　　　　　由同鄕官慶城縣知縣羅緗造具事實清册山具印結稟懇奏請　旌表前來臣查四川華陽烈婦葉　　　　　　　　　　　　　　　　　　遷失加賓之偶念承祧之重撫嗣子以慰亡靈矢取義之心拒醫藥而甘同穴允稱烈行議籲　恩綸　　　　　　　　　　　　　　　　　　理合會同湖廣總督臣李瀚章湖北學政臣臧濟臣附片具陳伏乞　聖鑒敕部議卹施行謹　奏軍　　　　　　　　　　　　　　　　　　○○鮑超片　再奴才上年成軍咨調舊部四川候補副將黎鴻鈞等十二員當以川省程途較遠　　　　　　　　　　　　　　　　　　楚馳陳遵　旨選募勇丁摺內聲叙在案又調四川虁屬各營弁兵武茂林等六十一名及湖南提撫　　　　　　　　　　　　　　　　　　各該省督撫分別發給行裝銀兩先俊到防嗣准四川總督臣丁寶楨湖南巡撫臣李明墀各咨　　　　　　　　　　　　　　　　　　尋明碍難報銷應於師旋後按發該營兵餉內分年扣還各等因准此茲值撤防各回原者伏念該將　　　　　　　　　　　　　　　　　　邊防之力其勤事亦屬可嘉合無仰懇　天恩飭不四川湖南督撫臣免扣各員弁兵川資行裝銀　　　　　　　　　　　　　　　　　　逾格鴻慈理合附片陳明伏乞　聖鑒訓示謹　奏軍機大臣奉　旨著照所請該部知道欽此　○　　　　　　　　　　　　　　　　　　處申道發查獲私刊印信關防匪犯田報澍一名搜出僞造部照一張並前大學士兩江督臣曾國　　　　　　　　　　　　　　　　　　左京棠前江西撫臣劉坤一及如才扎文功牌等件一併稟繳前來奴才當卽提訊據該犯供稱係　　　　　　　　　　　　　　　　　　用關防信印亦係摹倣私刊意圖騙賣獲利是寔奴才隨查僞造文札中有同　四年克復廣東　　　　　　　　　　　　　　　　　　澍加知州銜遇缺儘先前卽選並挨花翎字樣奴才檢查克復嘉應州原案底册並無田報澍之名且　　　　　　　　　　　　　　　　　　開係咨送閩浙督臣左宗棠彙保年月亦不相符其爲僞造毫無疑義究詰私刊各關防印信該犯供　　　　　　　　　　　　　　　　　　據此伙查假冒職官私刊關防印信僞造部照文札圖騐人財大干法紀該犯胆敢妄爲難保無夥犯　　　　　　　　　　　　　　　　　　靈沛飭差緝拿又獲診犯供出之李易一名亦起獲僞造曾國藩左宗棠及奴才文札田報澍李易兩　　　　　　　　　　　　　　　　　　該犯等礬訊並咨直隸督臣李鴻章轉飭所屬各府縣一體嚴緝該犯李維錦等歸案激究照律擬　　　　　　　　　　　　　　　　　　鑒訓示謹　奏軍機大臣奉　旨知道了欽此　○○兩廣總督臣張樹聲跪　奏爲請補都司以實營伍恭摺仰祈　　　　　　　　　　　　　　　　　　奏革職遺缺係部推之缺旣據扣留外補 
 
 

Page 4

 
 
行文將儘先名次在先人員請補等因查武職扣留外補各缺例應將儘先人員挨次請補其有事故及人地未宜者准將名次在後人員揀補久經循照辦理在案廣西悟州協中軍都司駐札梧州府城爲東西兩省咽喉之地商實輻輳良莠雜處匪徒最易潜蹤巡防不容稍懈非諳練營伍精明強幹之員弗克勝任粵西儘先都司名次在先之齊廷方劉彪黃煥彩張鵬齡李春華管正譚信坦石鳳朝曾應祥劉紹榮孔繼梅羅有嵩莫正美潘承動劉榮治鄧廷標十七員均於此缺人地未宜未便遷就請補茲與署廣西提臣黃仲慶詳加遴選查有廣西儘先補用都司吳陽熊年三十九歲江西南康府安義縣人寄居廣西桂林府臨桂縣由武童迭在軍營剿匪出力遞保藍翖儘先守備復在黔省剿平黃茅嶺盪除黃飄白堡等寨疏通驛道案內經湖廣督臣翁同爵湖南撫臣王文韶會摺保　奏光緒元年十一月二十八日奉　上諭着免補守備以都司留於廣西儘先補用欽此現委署理右江鎭標左營都司事務該員年強才練辦事奮勤且梧州恊中軍都司距該員寄籍在五百里以外以乏主補此缺洵屬人地相宜惟儘先名次在後與例稍有未符謹將不合例緣由隨摺聲請合無仰懇　天恩俯　要缺需員准以吳陽熊補授梧州恊中軍都司俾資整頓而實營伍如蒙　俞允俟接准部覆再行照例給咨赴部引　見臣謹會同署廣西提督臣黃仲慶合詞恭摺具　奏伏乞　皇太后　皇上聖鑒　勅部讀覆施行謹　奉軍機大臣奉　旨兵部議奏欽此　○○劉一片　再據金陵保甲局道員呈邦祺拿獲竊犯本大風供指沈鮑洪等謀斃人命隨獲沈鮑洪等到案分別訊供核與光緒二年十二月間金陵城內三牌樓地方已經獲犯正法之命案情形相同虛實長非均應澈究查三牌樓之案係營務處緝捕委員副將銜儘先叅將胡金傳購線獲犯難保無敎串情弊相應請　旨將副將銜儘先叅鈄胡金傳暫行革職歸案審訉以期水落石出理合附片陳請伏乞　聖鑒訓示謹　奏軍機大臣奉　旨着照所請該部知道欽此　○○劉坤一片　再臣接兵部文行光緒七年六月二十日奉　上諭江西甫贑鎭總兵着程文炳補授欽此並經兵郃頒給該總兵札付前來該總兵自具摺謝恩恭請　陞見以便赴任惟該總兵未經得缺之先經安徽巡撫臣裕祿會奏該總兵於交缷壽春鎭署篆後仍留在皖統帶威靖營以資得力茲接裕祿毛書復申前議查上年臣與裕祿函商令程文兩署壽春鎭任內招稟此軍以備策應而皖豫交界緝捕事務亦卽責成該總兵數月以來屢經破獲重案現在皖北伏莽尚多該總兵威望素優足資彈壓可否仰懇夭恩俯准程文炳暫緩　陛見赴任仍留在皖統帶威靖營非獨地方緝捕得人而江防緩急亦只恃矣至甫贑距江寗較遠現江西撫臣李文敏遴委南昌城守恊副將巴彥布前往署理不致有虛職守仍中臣與李文敏隨時隨事督飭該署鎭認眞辦理仰慰　宸厪謹會同安徽巡撫臣裕祿江西撫臣李文敏附片具陳伏乞　聖鑒訓示謹　奏軍機大臣奉　旨着 
[浙省撫轅抄]  
　　○九月十八日補用同知鍾匯稟銷天津招商避差回省稟到　縣丞龔錫琦銷津避差　典史吳培身由京騐看來署稟到　○十九日記名軍機章京　部主事易俊自湖北籍　京過折親拜前紹興府恩稟謝給咨扶柩因旗守制　知縣程熙增銷解京餉回省稟到　大挑縣王蔭堂稟知京餉本日釘鞘暫存外庫王嗣喆　缷烏鎭厘局回省銷差　新選瑞安典史李演稟謝藩台飭知赴任　○二十日試用未入流柯果庭稟知藩臺委金郡關叩辭瑞安典史李濱叩辭赴任　○二十一日准補瀛州通判呂募奉藩台飭知　任○謝　府經歷吳壽椿稟知釐捐局委在局差遣叩謝　　游湖鎭巡檢周華清稟辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
