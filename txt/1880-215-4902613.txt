# 1880 - 215 - 4902613

 

Page 1

 
 
[點石齋印售書籍碑帖價目] [  主夾查啓]  
　　本　於去年在泰西購得新式石印機器另用照相之法照印各種書畫皆能與元本不爽錙銖且神采更覺煥發至照成縮本尤極精工舟車携帶者可無累壓之虞且行列井然不費目力誠天地間有數之奇事也今在申報館申昌書畫室出售合將印成每種價目列左 
　　書籍○縮本字彙二角五○晚笑堂過傳三角五　英字入門一角五　耕織圖五角○華英字典五角○聖諭像解五角○簡明目錄七角五　鴻雲因緣圖記一元○廣治平略五角○歷代名媛圖說七角　華英通用要語一角五○狀元圖考一角二○於越先腎圖傳二角五○萬壽盛典五角○華英文字合璧二角五○黑　風土記二角五○華文譯英文字典八角絹面一元○汗簡二角五○詩書舫六角五○帝鑑圖說價洋六角○華英說都撮要四角綢面者津六角○皇朝直省地輿全圖每部七角綢面一元○輩英尺牘二角五○康熙字典一元七角○篆文四書七角五分 
　　碑帖○玄秘塔二角連裱六角○王夢樓墨蹟三角五○輩其昌成樂軒八分連裱一角六○玉版十三行一角連裱一角八○家廟碑一角五○張玉德崇仁寺碑一角五○成親王閉邪公家傳八分連裱一角六○多寶塔一角八連裱三角八○徐昌緒書陳文恭語五分○黃庭經一角已裱一角八○聖教序三角五紙裱五角五○米南宮虎邱詩一角二紙裱二角六○趙之謙書陳夫人家傳二角紙裱三角五○　琴旨一角二紙裱二角二○梅野人草書八分紙裱二角○何子貞上會　相詩七分連裱二角二○沈桐敂書王右丞遺事七分裱加八分○表忠觀碑縮本一角已裱二角○近今翰林墨蹟三角連裱六角五○爭聖位一角已裱二角一角五○趙子昂龍興寺碑一角已裱二角五○文徵明前赤壁賦墨蹟一角五已裱二角七○董其昌秣陵碑一角五已裱三角三○染文定公墨蹟七分已裱一角五○汪士鋐幽風墨蹟一角已裱二角二○虞恭公溫公碑一角五已裱三角板面三角五○呈甫君碑二角五已裱五角加板面五角五○御製官箴孫玉庭書連裱一角○靈飛經二角裱者四角○顏魯公祭姪稿一角半裱者二角七分○九成宮醴泉銘一角五分○董文敏公蘭亭敘一角二分裱者二角七分○譯禪合詠劉石菴王達齊兩先生書二角半裱者四角○戴府君墓誌銘曾君熙書七分裱者一角九分○戴夫人墓誌銘戴君熙書四分裱者一角二分○十思疏祁君廷杰墨跡六分 
[論南昌考獄]  
　　考試以求名也反以速獄此豈非世風之變哉然其　由於士子之不肖者固多由於官長之釀成者亦不少縣府試之場規本當與院試無異而從來縣府兩試莫不狎而玩之府試之時廩保尙有畫押出結者縣試之保結則多係吏書代押而稟生之名亦可以隨意塡寫至於點名之時則府縣兩試稟生俱不到塲揆其故則以縣試之保結無　府試雖有　而考舉之後並無酬謝故廩生皆以府試爲盧行故事而官亦相沿成例並無傳喚廩保親自喝名接卷之事不知此事其關鍵在廩生而校官反無權焉何則廩生旣出結畫押點名時又喝保識認卽使不在塲內與院試時同而各童生亦知有所懼憚蓋恐一經鬧事可以傳廩保按結而稽名也觀於院試時廩保除喝保點名而外亦不在塲而絕無滋鬧雖曰學憲之威不同於府縣然究得力於廩保者居多乃縣試旣以虛名應之府試又不以識認實之無惑乎童生之肆無忌憚也至於近來之童生則不獨一處爲然各處莫不皆然恃衆滋事橫行無忌渺視官長目無王章以小試爲士子進身之階而已若此則此等恣睢暴戾之徒然卽使將來聯翩直上　國家安帶賴有是人哉詩曰枝葉未有害本實先撥是其本本之撥也久矣其弊由於平日父師之於子弟但訓以讀書作文爲誆取功名之計而於品嘗二字全然不講而又子弟甫經操筆爲文卽急令其赴試以爲藉此可以熟知塲規殊不知近來子弟質地馴良者少而因物轉移者多其弱者鑽謀槍替懷夾舊文以圖僥幸前列其强者呼朋引類橫行街市笑侮官府凌轢同儕凡此習氣子弟自幼聞見旣熟比稍長而同出一轍又何怪乎加以官府又多以姑容爲事偶有觸犯但可過去無不曲意忍之一則慮人多不能遽治一則防自已考成而於是考童愈覺有恃不恐益無顧忌此士風之所以日下而考試滋事所以屢有見聞也昨報載南昌府試因頭塲題目重出各童生鼓噪而起以致郡尊懹怒通稟嚴辦夫　日之考童固不可不嚴辦以力希振頓然考試大典而題目重出則郡尊疏忽之咎亦所難辭諸童茍非出於鼓噪而執理以與之爭吾恐郡尊亦將無辭以對乃計不出此而但恃血氣而致授人以柄此則諸童之自取其禍也然郡尊之辦之也亦必息心靜氣訪查眞實而後懲一可以警百而諸童之心亦有所畏服乃先則勒令廩扣擠出滋事者之姓名彼廩生旣未鹽塲又烏知塲內之事某某爲首某某爲徒繼則訪拿諸童將所獲之饒胡姚萬四人嚴法刑求逼令認供夫此數人者旣非當塲現獲又非確有憑據安知非差役四出之時揣諸童之肥瘠而上下其手眞鬧事者或以賄免其貧士之安分者差役因不得賄賂之故而拘以應命而遂罹此无妄之災也觀於饒童受責至于體無完膚絕而復甦者再而後始認爲首聚衆鬧考則此供詞純以刑逼而得三木之下何求不得豈足爲信讞哉又復多所株連幾如黨禍士林固不知自愛而郡尊必欲鈎距多人以興大獄是豈　國家之福乎吾謂今之士子其所以自處者頗不以正故易於取禍而今之官所以待士子者亦不以正故姑息與嚴厲兩者均失如南昌之獄不尢大彰明較著者哉爲士者自處以正則士林不辱爲官者處人以正則政典不紛嗚呼我思古人何日忘之矣 
[西事郵音]  
　　○倫敦電信云近日中國派兵二萬名至舊庫車地方已與俄界相近實在庫車之東北而左師大軍則駐喀什噶爾在庫車之西南共相離一千八百里俄羅斯則以重兵扼於庫車適在中國兩軍之中央聲氣不免隔絕刻聞有滿兵陸續至西以助軍威然皆以弓矢從事之人也觀此情形曾侯使節至俄若不速爲議定恐不免先開戰覺於伊犁矣 
 
 

Page 2

 
 
[英將軍述]  
　　○字林報得天津來信云英將戈登居北京二日仍回天津將客於李伯相之幕矣聞戈登之意在北京時除俄事以外見中朝各事皆漸入難處內外大員意見殊不相合欲俄事之冰消瓦解實有憂憂其難之勢云 
[築基續聞]  
　　○昨報錄粵省大憲籌撥巨欵由藩庫給發廣肇二府修築堤基銀兩肇府各屬被災較重而且地瘠民貧是處紳耆來省　情稟訴日前大憲再委直隸候補道陳瑞南觀祭偕同委員詳騐决口丈量回省稟報并爲之代陳苦况前月二十一日已由藩庫領出銀一萬四千餘兩駕駛輪船馳往肇慶各屬會同賓與局紳辦理矣 
[蛤門遙傳]  
　　○粵省近日道路紛傳前月十九日南海鹽步鄉外忽有蛤數千隻相鬥於田畔其形甚小背上紋若有紅絲一縷橫束腰際成一隊閣閣聲喧鄉民爭來觀看遠近傳爲異事是何祥也吉凶焉在 
[木牌碍舟]  
　　○粵東新會縣江門地方帆檣雲集是處向有杉木料開設行店惟水道與洋海相連每逢夏令水潦漲發其杉牌橫列海中船舶陡遇波浪冲激時遭沉溺人旣落水欲爲撈救每爲杉木所阻以致臨河浩嘆去年有紳士等聯稟邑侯請禁止各行杉料店不准有阻河道出示嚴禁幷設有救生船二艘係由是邑文武員弁捐囊辦理半載以來杉料行店以不能停留貨物轉運雜艱現擬來省聯呈廣州府憲請略爲通融云 
[蘇垣官報]  
　　○探聞本任江蘇藩司署漕憲譚序初漕師於本日下午起馬將由輪船拖帶上駛本任江蘇臬司署藩憲許星臺方伯於本日午時接署藩篆江蘇候補道署臬憲薛世香兼訪於昨日未時接署臬司篆上海縣莫善徽明府明日可由上海抵省 
[蘇撫密保人員名單]  
　　○署漕運總督部堂譚於五月二十九日在護蘇撫院任內具奏保薦人才合將各員名列後　計開　江蘇候補道洪汝奎　王之春　鎭江府趙佑宸　候補知府桂中行　太倉直隸州吳承潞　沐陽縣知府楊鳳朝　溧陽縣知縣干祖慶　候補知縣龍芾　陸秉森　暴式昭奉　旨交軍機處存記擢用 
[疫氣宜防]  
　　○蘇郡自殳六月以來絕無暑天氣象早晚凉氣襲人非葛可御卽日中亦無俟覔招凉之館登避暑之臺運忘時在盛夏也說者謂夏行秋令所有暑濕之氣　而不發必致釀成疾疫因憶古人有蒸姜避疫一法以老姜切成藥片於飯鍋將熟時分鋪鍋面食則棄之日以爲常蓋取姜通神明去穢惡之意事又簡便易行故特錄之以告夫世之善於衛生者或曰以姜浸水缸越數日而易之其法尤便云 
[醉傷帥臂]  
　　○本屆杭郡歲試府學新生某年未及冠負岌於某師之門者三年於茲矣師本宿儒古道可風而待門下士尤極寬和頗有馬融絳帳之風生於今歲獲雋芹香高采得意自鳴一時拜客謁師開筵作賀忙亂半月事甫得竣月之十八日生偕同案數輩在湖樓聚飲座中皆得意少年豪情酣戰不醉無歸生亦玉山將頹扶醉回館時已簾深燈上矣師旣怪其遲又怒其醉因詰其適從何來至於此極而生更醉語胡言答非所問其又手舞足蹈狂喜欲顚師見之不禁大怒遂厲聲而嚴訓之謂一領靑衫何致喪心病狂若此生聞之變羞成怒不惟不受教於先生而直欲揮拳於師長遂疾趨至函丈之前將師之右臂握住盡力狠心痛齧數口齒痕深入半寸師方解衣裸坐猝不及防不禁大聲呼痛諸同學急爲奔救而臂上傷痕齒印可數有亟爲之拭血者有急爲之數藥者有爭爲之裹創者而其痛卒不能止且踰時而更甚焉時生已爲一同學拖開憤憤自歸師臥至次日夕痛不能止恨深切齒怒欲塡膺命僕立取衣冠乘輿至學騐傷控告且獎親遞檢據申請詳革其功名幸衆及門竭力勸解怒始稍息生還家後其老母得知其事旣怒且驚忙央請親串及紳衿等十餘人同至師門代爲開說且命生以衣冠服罪負荊請責師一時難却衆情遂寢其事然切膚之痛未能猝愈衆　生以醫藥之費加倍厚償且令生朝夕調護無得稍怠生咸唯唯同門中有詢以昨夕之事者生云便記醉後歸家命老僕取茗僕竟不取而反爲嘮叨不止因恨極而捉臂囓之實不知爲師長也衆不禁閧然大笑 
[大風可畏]  
　　○五月廿七日揚州發風暴業已一再登報是日風自西北來至揚子江面爲止約計不過數十里餘俱安然無恙續聞次日樊漢承安兩處風暴情形亦與揚城無異大木幾於拔盡屋宇坍塌不少沿河一帶船隻損壞尤多查樊承相距三十里係鄉中兩大集鎭均屬揚郡管轄離城約百里乃先後遭此意外之患殊可駭也據該處父老言近數十年來如此大風曾未一見云 
[茶樓命案]  
　　○前日下午法租界吉祥街中市福興樓茶肆忽來三人上樓啜茗堂倌甫欲上樓先見一人已提刀而下身染血跡卽行扣住詢其何爲則不答一言持刀亂舞人不能近任其逸去有好事者跟蹤而去見其從新北門進城至縣署自行投首時福興樓堂倌已上樓頭見一人受傷甚重已無人色傍坐一人呆如木偶卽報捕將受傷人送仁濟醫館傍晚卽因傷斃命見證一人管押扶捕房昨解公堂訉理據稱名沈全桂兇手姓張名狗老虎係高橋人死者係南京人名黃發興在江灣鎭開鐵店兩人乃屬東夥因爲營生起見以致如此然我係彼等約來吃茶究亦不知其底蘊也孫明府謂沈全桂乃案內要證着送縣歸案辦理福興樓茶店主無干省釋而法捕頭已備片着包探請縣尊臨仁濟醫館相騐適莫明府因公赴蘇故由委員黃明府臨驗于三點鐘時黃明府帶仝刑仵招房各人臨騐先傳屍親堂兄黃發奎供稱堂弟發興年三十四歲向業鐵匠伊有新兄名發俊現在原籍昨晚得劉旭照報信故卽時赶到究因何事被砍則不得而知明府卽傳劉旭照訊問據供與死者乃表弟兄亦習鐵匠近由原籍來滬月底甫到因鐵匠同業每逢朔望須到福興樓茶會是日到時見黃發興已被張狗老虎砍傷故往黃發奎處報信耳又傳十二舖地甲金文稱據云因黃發興失去布衫一件疑張狗老虎又名富金所竊富金以賊名難當先與發興在吳淞鎭角口後到福興樓茶會抽刀便砍發興躲閃不及同座之沈全桂亦不及阻砍後富金卽大步下樓自至縣署投首茶店主曹阿三亦供情由明府着仵作檢騐得刀從面門砍下祇有一刀用力太猛致將腦殻劈開傷重身死旋據屍兄黃發奎叩請自殮官如所請着具結領棺回籍茶館主曹 
 
 

Page 3

 
 
阿三交保候傳兇手集訊凶刀因投首時認實故未帶出比騐見証沈全桂亦未帶到尸塲以上乃相騐情形至縣署集訊張富金如何供認容再探録 
[凶犯就獲]  
　　○昨報載刃傷三人一案詎凶手王阿四虽携刃他逃尙在法界探聽消息當捕房將陳方方之妻董氏解訊時王阿四在二洋涇橋之南法馬路小弄內潛行探聽被包探夥瞥見獲住同解公堂此正所謂天網恢恢也旋經孫明府訊理原呈朱葉氏供訴綠由捕房將鞘呈案及訊王阿四則一只擔認詢其因何起覺則稱朱耀坤現開花烟館我到彼處伊卽與我口角竟被掌頰兩下心實不甘是以白刃相仇孫明府謂卽掌頰何得傷及三人凶橫至於此極遂着王阿四連刀鞘先行送縣朱葉氏着自行投縣質訊陳董氏則業已獲到凶手免其到縣交保暫釋 
[私携軍器]  
　　○昨日黎明時西捕在虹口地方見有一廣東人袖中藏有手鎗遂拘解英公堂訊究據廣東人郭阿狗供向在輪船爲廚子停歇已久今晨在成泰碼頭有不識姓名之同鄉人領我代携手鎗許給謝洋半元旋被西捕收獲那人卽逃脫司馬謂旣有別人令汝代携何以捕獲時不卽指明而任其逃脫也郭失口不移陳司馬隨飭捕將郭與手鎗一併帶回查明再行解案核辦 
[駕車不愼]  
　　○前日有年約四十餘歲之法華人張阿二在英租界大馬路行走被野雞馬車撞倒輪斷脚指馬車如飛而去莫可根追張臥地痛哭適逢某洋人送之至體仁醫院請爲醫治云 
[男子聞茸]  
　　○謙泰洋行東至英公堂稱雇用寍波婦人有年其夫田全義不務生理吸食洋烟婦逐月帮洋二元尙時常索擾前送捕房令伊除每月取洋二元外不許滋鬧乃昨又偕一人到行緾借故交捕送請申飭田供推車度日積欠洪阿保租錢無奈向妻商借洪供係田約我同去取錢陳司馬謂田貪懶吸烟仍令按月向妻取洋二元不許再生枝節如敢故違一經告發定予責懲也 
[買贓案訊結]  
　　○別發洋行失竊帳簿書本鉛筆等件由富捕頭在沈友堂杜文玉等二家廣貨店內查出原贓惟杜名下贓已交齊並指出別發行出店馮阿保價賣與伊而沈名下尙缺藏件前稱打野雞人價賣與伊尋無下落陳司馬隨諭沈尋交賣贓人等情已列前報昨又覆訊陳司馬以馮監守自盜罪實難容隨判枷號一個月期滿再管押二月限沈於七月內仍須交出賣贓人起案之件先交失主收領 
[書畫助賑]  
　　○書畫助賑自去年豫晉之飢諸名士創興是例踵而行者各有見善不及之心誠盛舉也茲閶門外湖田財神廟中亦設有同善書畫社將以潤筆之資集而助直省之賑同社諸君共有二十餘人聞皆少年英俊云 
[宿山家卽次古越生韻]  
　　○靜聽鐘聲動古菴曉窗逆旅意何堪風塵總爲浮名悮客路偏思知已談欲訪佳山心未了每逢勝境興猶酣出門便覺天涯遠閱歷方將世味諳　樸誠無過野人家男職耕耘女織麻墻下扶疏桑柘樹田間秀茁木棉花風醇自是義呈世境遠不知塵市譁最愛溪邊垂柳樹日沉返照映朱霞　此生不遇武夷君莫再皇皇問遠津酒話桑麻留一宿花濃桃李正三春山中幸識陶宏景谷口欣逢鄭子眞明發扁舟還就道讀書久已悮儒巾　一帶春星映草堂少微隱見露微茫殷勤待客留雞黍礰碌謀生拙稻粱聖世求腎明北極高人樂道臥南陽依人回首三秋感尚　溯蒼葭水一方　閑看夕照射柴門野老明農課子孫能測鳴風知水旱慣栽靈藥識寒溫沿溪隨柳探前路隔岸看花又一村此是山家風景異人間別自有乾坤　未識何時得再來臨歧諸勝每低徊修神隨處安丹　辟榖此中有玉臺今夕恍然疑夢境明朝行矣悵塵埃乍聞郢曲來林下不厭臨風讀幾回　徐邦逸生求定草 
[光緒六年六月二十三日京報全録]  
　　宮鬥抄○發抄　旨五道○都統祟等　奏熱河修挖旱河工程完竣會同騐收摺○署江督吳等　奏揀員請補淮揚海道摺○東撫周　奏審明京控按律定擬摺○署江督吳等　奏請補同知摺○六月二十三日理藩院鑾儀衛光綠寺廂黃旂値日無引　甩○嵩山假滿請　安○忠瑞謝伊子准其隨任　恩○記名提督沈茂勝謝　恩○會場奏漕船五日回空○召見軍機○發抄　岐元奏酌添步隊以防東邊奉旨知道了東邊地面遼闊岐元當將募練各管扼紥巡防勤加訓練毋任虛糜餉項該部知道欽此○又請將副將姚懷德留營教練步隊奉　旨該部知道欽此○定昌奏統籌識務酌議撥款奉　旨訊戶部議奏欽此○又庫使成基暫留二年以資熟手奉　旨着照所請該衙門知道欽此○丁寶楨奏候補知縣蔡元亨改獎奉　旨吏部議奏欽此　○○奴才崇綺巴克坦布世序跪　奏爲熱河修挖旱河工程完竣會同騐收恭摺具奏仰祈　聖鋻事竊查熱河旱河經前統延煦會同前總管酌議興修石垻挖河之後仍照舊章按年挑挖每歲工程費仍不過三千兩之數奏奉　諭旨允准等因遵辦在案茲據熱河道貴成詳報所有光緒六年旱河工程自本年二月二十八日興工至四月二十一日止普律如式挑挖完竣詳請騐收當經奴才等會同查騐得本年旱河由廣仁嶺以下自二道溝西山嘴起至大河口止共六段湊長一千五百五十五丈寬四丈及九尺並三丈又二丈五尺不等挖深二尺五寸及一尺五寸又二尺又石洞子溝旱河一道自上河口起至東大　口止共二段湊 
 
 

Page 4

 
 
　　長三百六十丈寬三丈挖深一尺又裴家溝旱河一道自普寍寺西山嘴起至東大河口止計長三百丈寬二丈七尺挖深一尺又獅子溝旱河一道自殊像寺起越布達拉札什倫布等廟及官兵營房至東大河口止共四段湊長六百六十丈寬挖深一尺五寸以上共需夫工運脚銀二千九百八十八兩三錢九分奴才等核與原估所報係属相符已照奏定章程卽由道庫旱河生息項下如數動撥據該道具詳請奏前來除册結咨部核銷外理合恭摺具奏伏乞　皇太后　皇上聖鋻謹　奏軍機大臣奉　旨該部知道欽此　○○署理兩江總督江蘇巡撫臣吳元炳漕運總督臣文彬護理江蘇巡撫江蘇布政使臣譚鈞培跪　奏爲淮揚海道要缺揀員請補以重職守仰祈　聖鋻事竊淮揚海河務兵備道龐際雲於光緒六年二月初二日奉　上諭補授湖北按察使應以奉　旨後第五日行文按限減半計算以三月初二日作爲開缺日期業准部文知照截缺在案所遺員缺係由外揀補之缺應卽遴員請補查淮揚海河務兵備道　缺經營河湖工程及分巡淮揚海河三府州地方最爲煩劇且辦理運河各閘壩宣　關鍵是其專賣必須精明干練熟諳河務之員方足以資治理查有現署是缺之布政使衛題補道桂嵩慶年五十歲江西貢生報捐同知雙月選用投效軍營克復柘林等處案內奉　上諭着以同知留於江蘇補用克復嘉定縣並北新涇四江口兩次解圖案內奉　上諭着加知府銜並賞戴花翎克復蘇州省城案內奏　上諭着免補本班以知府仍留原省儘先補用並賞加道銜攻克金陵續保案內同治三年十一月二十七日奉　上諭着免補本班以道員仍留原省儘先題補克復宜荊溧陽等城案內　上諭着賞加鹽運使銜克復湖州府城案內奉　上諭着賞加按察使銜任賴捻股肅淸案內奉　上諭着加布政使銜剿平西捻續保案內奉　上諭着賞給二品封典十年二月請咨赴部四月十五日引　見奉　旨着准其免補本班以道員仍留江蘇儘先題補並加布政使銜欽此六月初四日到省試看期滿甄別奏明堪以繁缺留省補用在案光緒五年八月飭委代理江寍布政使篆務現在委署斯缺辦理裕如覆查該員才識敏練講求河工以之請補淮揚海河務兵備道實堪勝任臣等往返函商意見相同合無仰懇　天恩府准以桂嵩慶補授淮揚海河務兵備道員缺實於河工地方兩有裨益如蒙　俞允仍照河工道員例試署一年期滿再請實授謹合詞恭摺具陳伏乞　皇太后　皇上鋻訓示謹　奏軍機大臣奉　旨吏部議奏欽此　○○山東巡撫臣周恆祺跪　奏爲審明京控按律定擬恭摺仰新　聖鋻事竊照汶上縣民人丁嘉然遣抱丁嘉梅以蘇臨慶將伊女蘇丁氏毆傷殞命等情控經步軍統領衙門於光緒五年十一月十七日奏奉　諭旨此案着交周恆祺督同臬司親提人證卷宗秉公嚴訊確情按律定擬具奏抱告民人丁嘉梅該部照例解往俻質欽此當經臣欽遵行司飭提研訊茲據臬司靈杰審明擬議解勘前來臣親提研輷綠丁嘉然籍隸汶上縣興東平州民蘇臨慶等素睦無嫌光緒五年閏三月間蘇臨慶之父蘇兆偉因前妻管氏病故憑媒聘娶丁嘉然之女爲繼室蘇臨慶與同胞妹蘇二姐並妻蘇張氏均侍奉孝順並無觸犯蘇丁氏素性悍潑過門後因嫌蘇兆偉年老不睦常向吵鬧並不時潛回母家居住來去無定蘇兆偉管教不悛六月初五日蘇丁氏又欲回歸母家蘇兆偉查知斥阻蘇丁氏不服致相口角鄰人蘇兆俊勸散蘇丁氏卽以做人受氣定欲與蘇兆偉拼命之言向蘇兆俊哭訴蘇兆俊用言語勸慰當卽走回詎蘇丁氏氣忿莫釋乘間吞服洋藥自盡毒發嘔吐蘇兆偉瞥見喊同蘇臨慶灌救無及移時因毒發殞命蘇兆偉當向丁嘉然通知丁嘉然探親外出其妻丁胡氏同往看明備棺材盛殮丁嘉然回歸因女死非命欲蘇兆偉從厚殯葬蘇兆偉不允彼此爭執蘇兆偉投保報經該州周濤正在詣騐間輕林希質因蘇丁死由自盡從中調處令蘇兆偉念經超度罷訟丁嘉然應允赴州呈請免騐周濤集証訊明並無別故准予照例免騐取結通詳立案嗣丁嘉然催令蘇兆偉念經出殯蘇兆偉遷延未辦丁嘉然因悮聞蘇臨慶與妻蘇張氏並妹蘇二姐均與蘇丁氏平素不睦心疑蘇臨慶等從中唆阻並因當時伊妻丁胡氏曾見蘇丁氏屍身毒發現有靑斑悮爲傷痕疑係被蘇臨慶毆打致死又　憶及在州聽審時州役陳文元代爲担保石風山房飯京錢三百二十文旋經交還陳文元未及否明復向索討疑爲藉端勒索一時痛女情切卽以前情並圖准添砌蘇臨慶重賄打點書役朦蔽墊詁責逼具結及陳文元先後將伊父子私押屢尋伊弟丁嘉梅截死各節具呈晋京控經步軍統領衙門訊供奏奉　諭旨交審提訊據供前情不諱結非有心誣告亦無起衅別故及扛帮唆訟之人應卽擬結查律載不應爲而爲事理重者杖八十等語此案丁嘉然遣抱京控蘇臨慶等毆斃伊女賄串逼結各情訊係事出有因及痛女情切懷　圖准添砌所致尙非憑空誣生惟不查虛實輒卽晋京越瀆殊屬不合自應酌量問擬丁嘉然除越訴　罪不議外應酌照不應爲而爲事理重者杖八十律擬杖八十折責發落蘇臨慶訊無聽從妻妹唆撥將蘇丁氏毆傷身死並重賄打點各情事應與訊無勒索私押朦蔽尋殺之州役陳文元及妄被牽控之林希質均毋庸議蘇兆偉因妻蘇丁氏欲私回母家查知斥阻並無不合蘇丁氏因被夫訓斥服毒死由有自取亦毋庸議除供册審限咨部外理合恭摺具陳伏乞　皇太后　皇上聖鋻訓示謹　奏軍機大臣奉　旨刑部知道此欽此　○○署理兩江總督江蘇巡撫臣吳元炳護理江蘇巡撫江蘇布政使臣譚均跪　　奏爲揀員請補海疆要缺同知仰祈　聖鋻事竊海門廳同知張開祁於光緒六年二月十二日病故業經題請開缺在案應歸二月分截缺查海門直隸廳同知係沿海煩難要缺例應在外揀員調補該廳地處海濱洲諸雜處俗　民强獄訟煩多非精明干練之員不足以資治理於通省現任截取補用同知內逐加遴選非現居要缺卽人地未宜實無堪調堪補之屬惟查有候補同知直隸州邳州顧景匯年五十八歲順天監生遵例報捐典史分缺先選咸豐七年因剿匪出力得保免選本班留於河南以縣丞卽補十一年改指江蘇同治二年剿辦海州圩匪等案奉　上諭着免補本班以知縣補用欽此三年二月援蒙解圍案內奉　上諭着俟補缺後以同知直隸州知州用先換頂戴欽此四年十月秋汛搶工案內奏　上諭着賞加知府銜欽此五年八月准補蕭縣知縣六年五月引　見奉　旨着准其補授蕭縣知縣以同知直　州知州用欽此是年十月到任十三年　大計卓異准部議奏奉　旨依議欽此光緒二年二月缷事准部咨歷俸已滿十年例應調取旋經前督臣沈葆楨考試取列一等三年赴部引見九月初五日奉　欽派王大臣騐放准其卓異加一級註册候升初六日覆奏奉　旨依議欽此於十月二十二日回任四年正月經前督臣沈葆楨以該員老成練達輿論翕然奏請交軍機處存記量才摺用三月調補江都縣知縣十月該員奉行知光緒二年　大計卓異經部議奏奉　旨准其來京引見欽此十一月升補邳州知州五年調署江寍縣知縣七月二十日到任該屬吏才明敏政事勤能本係以同知直隸州知州在任候補以之請補海門直隸司同知人地相宜向堪勝任與例亦屬相符據藩臬兩司曾詳請奏前來臣等意見相同合無仰懇　天恩俯念員缺緊要　以顧景匯補授海防同知俾資治理如蒙　俞允該員係曾任蕭縣知縣在任候補同知直隸州業經引　見今請補海門同知銜缺相當毋庸送都引　見至請補要缺一切因公處分例免核計其應完罰俸銀兩已飭查明造册完繳謹合詞恭摺具陳伏乞　皇太后　皇上聖鋻　訓示再所遺邳州知州員缺江蘇省現在應補人員應請扣留外補合併陳明謹　奏軍機大臣奉　旨吏部議奏欽此 
[浙省事宜]  
　　○六月二十六日大排縣楊家腎由京分發來省稟到　○二十七日知府　仁浦長興公幹回省稟到　見 
[蘇省事宜]  
　　○六月二十九日鎭洋縣譚到並謝三年分海運案內保以知府在任候補　鹽提舉銜分發江蘇試用　判　式政河南人稟到　知府銜分發江蘇試用同知許霖浙江人稟到　凌雲翰船補用都司祝玉從江陰回　牌示奉腎縣知縣韓佩金恭革遺觖查有勞續候補用知縣陳熊才堪以請補　○三十日藩憲榜示六月分候補同邊州縣直隸州州同州判出案　超等　　金鴻治董振祺張亦腎俞德炤　特等六員禇瑀賈端龔寶琦查普蔭姚家淦黃承乙　壹等十員金同籌孫慶　莫葆辰任文　侯紹瀛周嗣源陳以垣　坤宛志逵汪恩培　二等十三員宋韻初舊綏余志銳宋恆坊張墀楊培劉責胡汝霖徐　　　純一黃竟雩鄭學　徐光祖　撫憲榜示正途人員出案 
 
 

Page 5

 
 
　　超等三　　奉先張況淸喬　　特等四員陽鎭孫茂橿夏槐趙步堯　壹等五員李逢源　　靑賈汝謙陶淸安陳光湛　按經廳庚崇恩謝飭知歸入知縣班內註册補用准補　縣蔡敬熙辭赴任並銷報銷局差　知縣龍芾謝委署吳江縣事並銷上海絲茶捐局差 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
