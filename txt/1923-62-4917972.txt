# 1923 - 62 - 4917972

 

Page 1

 
 
第一萬七千九百七十二號;中華民國十二年 西曆一千九百二十三年三月十一號
星期日 * *   
 
 

Page 2

 
 
第一萬七千九百七十二號;中華民國十二年 西曆一千九百二十三年三月十一號
星期日 * *   
 
 

Page 3

 
 
第一萬七千九百七十二號;中華民國十二年 西曆一千九百二十三年三月十一號
星期日 * *時評 
[財政與旣往（冷）]  
　　凡事多可不咎旣往獨於財政上之責任斷不能不咎旣往第一因財政上之害必延及將來故不能因已過去而即寛免第二因不咎旣往之故財政永無公開之望秘密行事在當日旣可不受人攻擊至日後宣露又以旣往而得不咎人亦何樂而不秘密哉 
　　是故中國財政之紊亂不咎旣往乃一至大原因試問歷次大借欵之用途有一確實淸算証明其不當而定以罪案者否不特如是即以小者以言每當内閣辭職之時財政當局必隨意添人發欵以遂私便亦以旣去之後可受不咎旣往之庇也國人今日有注意財政之表示故有感於近事而言此 
[命令]  
　　三月九日大總統令　司法總長程克呈請任命王夢齡李寳森署直𨽻天津地方檢察廳檢察官陳廣德暑直𨽻萬全地方檢察廳檢察官蕭德潤署奉天洮南地方檢察廳檢察長史棠署奉天遼陽地方檢察廳檢察官常珽署奉天海龍 
 
 

Page 4

 
 
第一萬七千九百七十二號;中華民國十二年 西曆一千九百二十三年三月十一號
星期日 * *地方檢察廳檢察官王祖培羅文麟周寳華楊鴻鈞署湖北夏口地方審判廳推事錢樹聲署浙江金華地方審判廳推事楊文濬署江蘇上海地方檢察廳檢察官賀煇署陜西南鄭地方檢察廳檢察長王廷一署福建思明地方審判廳庭長毛耀德署福建思明地方審判廳推事成昌藩署甘肅高等檢察廳檢察官米金堂匡銀漢署甘肅臯蘭地方審判廳推事均照准此令 
　　又令　司法總長程克呈請任命吳汝讓爲京師高等審判廳推事張焜爲河南高等審判廳推事沈豫善爲浙江杭縣地方審判廳推事桂寳森爲江蘇江寗地方審判廳廳長彭望　爲江蘇江寗地方審廳推事林克俊爲江西高等檢察廳檢察官許其襄爲江西南昌地方檢察廳首席檢察官杜捷三爲江西九江地方檢察廳檢察官周不顯爲陜西長安地方檢察廳檢察長均照准此令 
　　又令　楊曾蔚施紹明孫積儇均授爲陸軍中將危道豐授爲陸軍少將並加陸軍中將銜童耀奎李明遠均授爲陸軍少將王世功吳廣啓均授爲陸軍軍需監王克球王兆鰲胡之杰均授爲陸軍步兵上校杜鈇史國鈞均授爲陸軍砲兵上校韓墓靳授爲陸軍輜重兵上校此令 
[國内專電]  
　　北京電　二十一條撤廢牒文本日東京北京同時送出（十日下午二鐘） 
　　北京電　二十一條撤廢案東京廖恩燾來電决今日午前交付日本外務省外部今日亦將照會交付日使并發通電將全文通電歐美各國駐使通知各國政府一方本日外交部發表全文計八九百字以參議院咨文爲骨佐以中日親善目的望全部撤廢（十日下午二鐘） 
　　北京電　議員童時杭質問政府何以不實行取銷二十一條（九日下午二鐘） 
　　北京電　九日黎招張紹曾黄郛李根源程克午餐黎態度傾向不發令八日下午大小孫派政學在頭髮胡同開會决防止發令卽推二十餘人包圍公府及到府知總辭始回八日夜吳景濓出府卽在小蔴線胡同開會决援助張閣但張伯烈一派另一地方開會主倒閣（九日下午二鐘） 
　　北京電　黎通電認張閣和平主張爲當不允辭職吳景濓通電認張閣和平統一政策爲國會信任望國人一致挽留又羅家衡提質問張閣爲國會贊同無故辭職且有和平立破語請明白答覆（九日下午七鐘） 
　　北京電　保曹語某使者疆吏並無倒閣意政府不宜遠交近攻買好西南結怨疆吏仍請發令各省對張通電答覆頗難（十日下午二鐘） 
　　北京電　張伯烈樂於倒閣不附吳景濓通電故未發張請張閣發表沈孫令爲内閣聯任條件張紹曾未允九日黎商某策士問計某日實力派對内閣是某問題第一步沈孫令若頒仍不滿意而内閣立脚點反爲動搖果爾則各方對張閣好感均將消滅寗倒閣以全張不能敷衍以毀張均之實力派欲有事於中央則政府何苦首鼠兩端况因和平失敗而下野好感留在人間民意終久勝利張閣東山再起正自有期黎爲然（十日下午二鐘） 
　　北京電　張閣不見客不到院辭呈送回復送府頃晤府要人據云張閣立意堅不能轉圜國會并無法律不許張辭且議員受炭敬者均贊成實力派主張故九日衆院竟未能討論内閣辭職案民憲派提質問案僅供烘託用勢將辭呈留中由辭改假高凌霨代爲多數各閣員去留自擇（十日下午二鐘） 
　　北京電　財部乘内閣總辭中大添閒員並將不急各欵支出陰曆年關一本糊塗賬公開不得（十日下午二鐘） 
　　北京電　李濟臣電洛張閣辭職不僅沈孫兩令問題閣員不協調亦爲一因並言卽日回洛（十日下午二鐘） 
　　北京電　昨張紹曾同七總長入府向黄陂辭職黎大哭（九日下午二鐘） 
　　北京電　奉擬集中軍隊十旅於瀋陽鐵嶺（十日下午二鐘） 
　　北京電　洛息張福來將有一部分出動似在武岳方面（十日下午二鐘） 
　　北京電　蒙疆委員會擬組織飛機隊赴外蒙調查已與航空署會訂辦法（九日下午二鐘） 
　　北京電　何銳冒充吳佩孚代表在京招搖吳電警廳拘捕（九日下午二鐘）　　北京電　張作霖令嚴辦在京冒充代表向政府行騙之鮑啓元（十日下午二鐘） 
　　北京電　宜昌電盧金山兵由利川繞攻萬縣相持渡口溪已有一星期宜昌至重慶航路不通劉存厚兵由梓潼進攻成都已至瀘江（九日下午二鐘） 
　　北京電義械仍將運奉使圑派艦分别監視有人建議政府將該械强制没收（十日下午二鐘） 
　　北京電　蔡成勳反對朱泮藻督閩 
謂不如直截將閩割贈孫文（十日下午二鐘） 
　　北京電　九日衆院修改國際聯盟盟約决付審查金法郎案向法聲明中法協定非經國會同意無效並催送全案交國會又籌辦鄂振又懲治盜匪法均可决商標法交審查（九日下午七鐘） 
　　北京電　商聯會十日議程㈠函葡使請催葡國批准華會條約㈡審查膠濟民有公司㈢借欵裁兵築路養兵計劃及反對一萬萬借欵等案（九日下午二鐘） 
　　北京電　鄂議員今日擬提吳佩孚蕭耀南查辦案（九日下午二鐘） 
　　北京電　保派宣言張紹曾辭職係下討伐孫文令黎不肯蓋印憤而辭職與保洛無關（十日上午十二鐘） 
　　北京電　昨黄陂請廕昌哈漢章赴張宅退還内閣辭呈（十日上午十二鐘） 
　　北京電　吳景濓張伯烈意欲留張同黨不贊成結果提質問書責張不應無故自退（十日上午十二鐘） 
　　北京電　直軍原駐良鄉第七混成旅現移駐榆關已陸續向東開拔（十日上午十二鐘） 
　　北京電　宜昌電盧金山率部已抵夔楊森由雲陽會攻萬縣劉成勳爲劉存厚所逼有退出成都說（十日上午十二鐘） 
　　天津電　天津電車路係比國投資建築期限二十年今已届期刻有商人提議收回（九日下午九鐘） 
　　天津電　張紹曾派代表四人南下與西南要人磋商統一（九日下午九鐘） 
　　天津電　津發現民黨足跡保曹電令嚴防（九日下午九鐘） 
　　天津電　財次蘇錫第來津催解稅欵空手回京（九日下午九鐘） 
　　天津電　奉直再戰說係造謠（九日下午九鐘） 
　　吉林電　劉成勳代表到奉懇出兵牽制洛吳張未表示（一日下午一鐘） 
　　吉林電　延邊鮮墾民運動脫日籍益力日警防止嚴（十日下午一鐘） 
　　吉林電　奉天會議已開預備會擬定議題㈠防俄㈠護路㈠征蒙㈠裁兵俟朱慶瀾到卽開正式會（十日下午一鐘） 
　　蘭州電　全省體育大會在公衆運動塲開會林錫光親臨演說（九日上午十鐘） 
　　蘭州電　南關失火延燒數家卽行樸滅（九日下午十鐘） 
　　漢口電　宜訊楊軍尙未攻克萬縣現正調唐式遵潘文華兩部夾攻萬縣之背楊親督隊猛攻萬縣對岸南京街並電洛請飛機助攻（十日下午六鐘） 
　　漢口電　川訊劉斌田頌堯何光烈 
等會攻金堂新都劉存厚佔領資中成都大震（十日下午六鐘） 
　　漢口電　趙榮華派副官長吳遠道來省報告川戰情形及鄂邊防務（十日下午六鐘） 
　　漢口電　常德盛部調一圑返鄂豫護路餘仍留駐邵武另訊吳電蕭就鄂支常軍費一萬五千元開往鄂邊援川（十日下午六鐘） 
　　漢口電　蕭隹晚八時返省（十日下午六鐘） 
　　安慶電　何炳麟今日到省接財廳印（十日下午六鐘） 
　　香港電　孫派兩副官赴西江調和呂春榮張希栻兩軍（十日下午六鐘） 
　　香港電　兵工局定日内開會討論安插裁兵之法孫令各軍速將兵額實報（十日下午六鐘） 
　　香港電　徐紹楨令秘書廳函聘各界代表組財政委員會（十日下午六鐘） 
　　香港電　楊西巖已打消辭意（十日下午六鐘） 
　　香港電　劉震寰委韋冠英第一師長嚴兆豐第二師長黎鼎鑑第三師長伍毓瑞第四師長（十日下午六鐘） 
　　香港電　程潛六日通電就軍政部長職（十日下午六鐘） 
　　香港電　大本營昨槍决女子黄璧魂謂係陳炯明密探（十日下午六鐘） 
　　香港電　劉震寰九日返石龍將率部進攻東江（十日下午六鐘） 
特約路透電 
[張内閣辭職與挽留]  
　　十日北京電　聞黎總統已璧還内閣辭呈並派蔭昌哈漢章謁張挽留惟迄今尙無效果張仍閉門不見一客總統已通電各省述挽留張氏理由今已有數省來電促請内閣留任 
[取銷廿一條之交涉]  
　　十日北京電　中政府今晨照會日使署取銷一九一五年中日條約以國會通過此議爲理由並以此事照會其他各國使署聞日代使即電達東京請示 
　　十日北京電　取銷一九一五年中日條約之牒文在内閣辭職後發出北京甚爲驚異某某數界視此爲取悅民衆之權謀聞政府將於今晚發表取銷該約之正式文告 
[川中戰信]  
　　十日宜昌電　聞楊森之軍已攻陷夔府萬縣 
[東三省無線電臺成立]  
　　十日天津電　據華北明星報載稱奉天長春齊齊哈爾哈爾濱張作霖所造之無線電臺均已告成初雖圖供戰時需用今擬許傅新聞電報哈爾濱電臺將與歐洲電 
臺連接三月十五日可通電 
[英人被控買賣毒物]  
　　九日倫敦電　有鋼鐵利器製造家亭佛萊斯氏被控圖爲遠東某商行購買嗎啡高根海洛因爲當道拘獲以英金五百鎊保釋據偵探供稱被告曾於一月三十一日函致日本某商行願代辦上述藥品警察曾於被告事務室中抄獲函件甚多但未見有何藥品彼等偵知被告買賣違禁藥品爲數甚夥被告律師謂此非在倫敦售藥以供不道德用途控案被告從未在倫敦買賣藥品其交易均全公開云 
[駐意德使署之圖盜公文案]  
　　五日羅馬電　昨夜有四盜以火箭爲號入德大使署啓其保險箱圖携許多公文而去將離署時德大使與秘書一人出手槍制止之該大使顯曾見盜入署惟直至啓保險箱後始驚動之殆欲察盜之目的是否在公文抑在金錢也盜旣被覺亦出手槍抗敵共傷兩人一爲使暑一等秘書傷及大　一爲盜黨傷及足趾當時使署即由電話通報警署警察馳至擒獲一盜使署職員亦　得一人　一盜及門外守視者均逃逸截擒之後均押交意外交部代表其一供認爲首領　彼與同黨志不在金錢徒欲得某項公文云此案疑點甚多今尙未　　 
 
 

Page 5

 
 
第一萬七千九百七十二號;中華民國十二年 西曆一千九百二十三年三月十一號
星期日 * *   
 
 

Page 6

 
 
第一萬七千九百七十二號;中華民國十二年 西曆一千九百二十三年三月十一號
星期日 * *特約路透電二 
[魯爾站領後之複雜事件]  
　　九日柏林電聞法人今晨佔據愛爾白菲附近之克羅倫堡鎭 
　　十日巴黎電　英國已致牒法國言擴張橋端之佔領事内容尙未宣佈半官文告稱現已發生橋端土地應否置於協約國高等委員會管轄下抑置於法比軍事當道管轄下之間題半官文告以爲由法比軍事當道管理之較爲合法 
　　九日巴黎電　愛森消息法比已議定彼此平分在魯爾所没收之煤由魯爾赴荷蘭之煤軍現暫停開荷蘭與德國不允向法人繳納煤稅此事刻在法比荷三國政府交涉中 
　　十日柯洛業電　薩爾河勘界國際委員會之德代表施維白爾氏被控參與示威行動致受監禁五年罰欵一千五百萬馬克之嚴峻裁判 
　　九日倫敦電　英法政府迄未議定關於利用英人佔領境内鐵路之辦法但英司令葛德萊與法將裴郁所擬之計畫可望批准依此計畫法人在英境鐵路所享之權利將與未入魯爾以前所享者略同 
　　九日巴黎電　賠償委員會今晨集議法代表巴爾都主席所議主要事件爲没收德國擔保品及繳納煤與匈牙利及捷克兩國之辦法 
　　十日巴黎電　賠償委員會稱以三票對一票决定照會德國令於四月底以前除照繳所欠法國者外將硝酸鹽四千二百噸交與法比意三國委員會又核准向德國定購三萬噸硝酸鹽儘明年四月底以前繳淸之成單 
　　九日巴黎電　法屬西印度馬的尼克島之代表議員因馬的尼克兵二百人被撤去魯爾事特在衆院向普恩賚詰問理由普恩賚書面答覆謂法國始終視殖民地爲祖國之完整不可分析的部份法國對於同在法旗保護下之種族不分畛域亦不承認法國公民有兩種階級德國宣傅欲限制法國使專用歐兵但法國决不放棄其使歐兵與海外軍隊共駐一處之權利法政府所以不用色種兵於魯爾者蓋以目前不予德人以口實較爲便利也云 
　　九日倫敦電　德政府金借欵已使馬克價格大漲昨日倫敦市價達九萬收盤爲九萬七千在魯爾初被佔領時市價爲二十四萬 
[土政府對於洛桑和會之覆文]  
　　九日君士坦丁電　安戈拉政府之公文業已送到措詞委婉謂對於草約中政治條欵並不提議根本上之變更但在土地上小有請求塞拉斯應以瑪里柴河流域爲邊界而非以瑪里柴河右岸爲邊界至於尙未議妥之經濟條欵應不列入草約俾日後再議在協約國之士人所享權利應與外人在土國所享者同關於協約國最後所擬定延聘法律顧問五年之議土牒仍執前言並請將休戰時所没收之軍艦與軍器一律給還謂宜於半月内再開會議其地點以君士坦丁爲最宜 
[坎拿大拒俄商圑]  
　　九日哇太樺電　商務大臣羅白氏今日在加拿大下院答覆質問謂加拿大擬拒絶俄國商務委員圑入境因内有數員非正當人物此事已交由英政府辦理羅氏又謂俄國商業多在倫敦爲之加拿大與俄國單獨締結商約 
並無重大關係 
[監理會調查南洋勞工]  
　　十日惠靈頓電　監理會教會之委員會近曾調查南洋各處有契約的勞工之情形現發表其報告書極力贊成有契約的勞工制度謂現在時代不通用自由工制報告書言及薩摩島謂華人之入境並未有使薩摩人道德墜落之結果故此後不必以此理由反對未婚華人之入境云 
[美國海中盜酒案]  
　　九日紐約電　昨夜有盜酒者乘小輪潛登泊於埠頭之哇比太輪船時船役皆在前艙船員多已登陸盜乃破酒室之稅關封條取威士忌酒二十箱以索墜入小輪爲守者察覺開槍擊之盜乃躍入小輪逃去 
[各國近事記]  
　　十日巴黎電　駐法英使克魯侯爵現患痒症病勢可慮 
　　九日紐約電　自一月一日至今紐約城患腫痛死者共一百十二人 
　　九日丹麥電　著名物理學家華爾博士逝世博士曾獲一九一○年諾貝爾物理學獎金 
　　十日紐約電　美國工黨領袖戈泊士氏患肺炎病甚重 
　　十日倫敦電　零售物價近均低落獨茶價每磅復漲二便士且有續漲之勢 
　　十日仰光電　有火車自此間開往摩爾新於中途脫軌機車翻倒死乘客五人傷七人疑係莠徒拆損軌道所致 
　　九日墨爾邦電　英船明第尼號在米里希岩擱淺搭客等四十人均安然登陸東京丸號接九十哩外發來求 
救之無線電報即駛往援救 
　　九日倫敦電　西班牙之瑪拉加巳被宣佈爲有疫口岸 
　　九日巴黎電　預算案已送還衆院衆院即以三百二十三票對二百三十二票通過之内有發行國庫券以彌補所短之數修正文一倏 
[公電]  
　　黎總統通電　各報館均鑒國會重光生靈望治張總理出膺艱鉅揭藥和平衆論翕然朔南一致閣員組織旣本於國會之尊嚴行政方針又胥合人民之心理迺中樞方籌統一而現狀益感糾紛竟有内閣總辭職之舉元洪遺大投艱負尤含垢苦心莫諒虚願難償何難隨我元良共還初服第念國事不可漠視民命不可恝遺幸得負責有人同舟共濟方當假以歲月課其事功豈可因責言之來遂令作潔身之計方今外重内輕之局本非久安長治之方各省疆吏與張總理情同袍澤誼共寅僚宏濟艱難應相維繫縱有政見之同異當以民意爲從違綱紀雖隳名分尙在若短垣自踰長源竟塞縱足快意如國家何外患日深内亂未沮華府之盟已束高閣共管之禍恐在目前元洪受國民之託萬不能使中樞瓦解神州陸沉陷京邑於荒墟淪士民於臣僕已敦促閣員即日視事邦人君子實鑒此心元洪佳印 
　　北京吳雋僧等來電　申報轉全國各界均鑒揆出謀統一初尙疑爲空談繼見各方意見日有接近國人望治久殷咸慶將出水火陡聞辭職利賴何資倘繼任稍有彩色崩析堪虞奚論統一敢本匹夫有責之義乞諸先生一致電挽共匡危局幸甚各 
省旅亦公民吳雋僧孫亞中蔣非我徐海珊吳冠羣等叩蒸 
　　北京皖圑體通電　各報館轉皖籍軍官曁皖公圑各埠同竊均鑒近聞馬聯甲離蚌到省而勾結軍閥賣皖求官之呂調元復撥讓省公署房舍以遂馬氏盤據省會之陰謀逖聽之餘曷勝憤恨查督理爲廢督後臨時派遣之職特爲裁兵善後事宜而設其性質旣屬臨時而職權亦止以裁兵爲限今馬聯甲乃竟藉督理之名陰行督軍之職前日在蚌尙且把持省政干涉用人包辦釐金强提學欵一旦移駐省行政中樞又與爲事閥作倀之呂調元同處則省長藉軍閥勢力以殘民軍閥憑省長機關以作祟官僚軍閥狼狽爲奸皖人何以堪命昔日爲一鎭守使尙能慘殺學生今日操軍民兩政之大權豈不能慘殺百姓此爲省政前途計應行拒絶馬氏駐省者一也再馬爲姜案凶犯皖人久思置之於法今乃以久稽顯戮之身重履行凶之地法律縱然無靈人心則尙未死省城各界多思報仇雪恨得而甘心故馬多駐省城一日即社會多一日之不安此爲保全社會秩序計應行拒絶馬氏駐省者二也抑尤有更甚於此者即蚌埠爲軍事上必爭之地齊夑元圖皖陰謀已著著逼緊道路傅聞馬之去蚌即爲蘇軍入皖之預備近來軍閥派别旣已紛歧而長江形勢尤爲複雜蚌埠一日爲蘇軍所據小則征服皖境頻亡省之慘刦大則牽動全局起各派之紛爭吾皖苟陷入兵爭之漩渦即無異投入萬刦不復之地獄昔日之湖南今日之江西即屬吾皖之殷　此爲免除皖省後患計應行拒絶馬氏駐省者三也年來皖人與軍閥奮鬥獨民權實進會一派專助軍閥作惡呂調元自以與該派關繫太深在京登報聲明並未承認名義到省則該派重要份子及三届失效選人終日包圍齊夑元旣派何炳麟爲財政廳長該派又推趙國琛爲警務處長將來全皖財產可任意供獻恩帥作爲報酬品一有異議則派警干涉又永假借名義多方羅織使正人不能託足文字斷絶交通然後可引外兵入境遂其憑藉惡勢力毒害全皖之謀馬又駐省此計必自實現總之呂調元爲勾引馬聯甲到省之導火綫馬趙又爲勾引蘇兵入皖之導火綫欲絶禍源必自拒馬拒呂做起諸公皆皖省俊傑又皆手握兵符對於國事尙時有正義之主張豈於祖宗原墓所在之鄉反忍廳人蹂躪敬恭桑梓人熟無情伏望聯電主張先聲後實挽回浩刦責在諸公並望内外同鄉一致奮爭共紓鄉難臨電不勝盼禱之至旅京皖事改進會皖事革新會皖人同志會安徽裁兵協會安徽裁兵促進會淮社新皖社淮潁學會皖籍學生同志會佳 
國外要聞 
[日本對付否認廿一條之策略]  
　　日本政府近以我國擬實行提出否認二十一條件有效之交涉已積極謀所以抵制之策據外間所知其進行步驟分對華與對列國之二種其對華者以中傷離間爲惟一手段試舉其例言之旅大租借展期原因二十一條件而來我國否認二十一條件旅大租借期自不能延長當於本年三月二十七日（二十六日届滿）收回日本因旅大爲東三省之一部乃一面極力游說張作霖勸其勿贊成中央政府主張不啻取消獨立况旅大收回後直派勢力亦必侵入旅大彼時張氏地位必見動搖旣失自己之地位又買日本之怨恨於張絲毫無利故如不便反對亦宜沉默中央不得張之聲援事實上不易收回届時日本必有相當辦法一面復盛行鼓吹旅大收回後張作霖在東三省之勢力必大加擴充旣得港口爲東三省之財源又得軍港爲海軍根據地彼時直派必當屈服於張氏之下中央惟有表面上收回旅大事實上則在張作霖掌握之中直派如贊成收回之舉其愚特甚他面又造出保洛不贊成收回旅大之謠言及北京内部國會與政府如何爭持不决美國政府絶對不能再行援助中國英國政府則早日已與日本有密約無論如何不能再爲中國之聲援某外人又如何批評此事謂中國提出此案毫無理由等用盡種種中傷離間之手段使我國内部於未行提出以前已先自亂其步驟彼於無形中旣可藉此剌探我政府人民對此問題之態度復可延宕時日以爲容量籌備對付之手段其對於列國者如對美國則宣傅中國此次提出否認二十一條件係爲北京政府欲維持自己地位之對内政策上不得不爾之舉並無必須取銷條約之决心故其行將提出之通告亦頗有從容施展之餘地美國如再予以援助實際上不特不能收華府會議當時之效果即日本亦必不能再事退讓且謂美國國務卿休士氏前在華府會議時對於日本聲言抛棄二十一條件之某項亦曾發言中日條約（即二十一條件）之某部分美國認爲最惠國條欵亦得均霑其利益是明明已承認中日條約之效力此時如再予中國以後援不特失却日本之歡心亦且損失美國國際信用對於英國亦然謂英日間事先已有諒解而日本又無侵犯英國權利之意何必予中國以聲援况中國年來恢復國權之運動甚爲激烈中國如能取消二十一條收回旅大則其第二步進行必爲收回香港九龍等地之運動結果英國必蹈日本之覆轍退一步言縱令各國竭力援助中國日本亦絶不能屈服即至演成中日間意外慘劇亦所不惜對於其他各國亦然其意蓋欲各國知中國提出此案並無充分準備與决心雖予援助亦必無效俟各國均取旁觀態度後彼乃能任意施展也惟日政府中尙有思慮較爲細密者謂美國國情與日本異其政府之態度恒以國民輿論爲轉移若中國宣傅奏效美國輿論起而援助中國難免發生變化不如此時設法先行表明日本之態度以免後悔因復决定除仍堅持拒絶方針外一俟接到中國正式通告當即召集臨時閣議决定將中國提出此案之不法及日本政府對此之眞實態度向中外聲明務期各國不至起而援助中國至各國俱不爲中國包勸時日本即可設法收拾之云云返觀我國國内對於此案除一部分竭力運動外大多數人尙如無關痛癢以較日本之面面俱到誠有天壤之别此案之勝敗巳不待著龜而决矣 
國内要聞 
[北京特約通信（樸）]  
　　張閣總辭之經過 
　　大局破裂之動機 
　　今日下午五時張閣提總辭呈並發出辭職通電此爲一月來張閣與保洛相摩相盪之結果可謂張閣被保洛逼倒亦可謂張閣與保洛宣戰而此事之關係全國大局者至巨非特總統國會均有影響也 
　　閱者應知張閣與保洛對於大局之觀念愉相背馳張閣欲以和平手段謀統一而實際爲旣不能令又不受命欲使孫中山不赴粤不稱大元帥而孫不之聽俗倚盧永祥以解决閩事而吳佩孚不贊同又不敢依吳意旨而向盧開罪吳主張武力統一而張偏聯孫聯岑聯盧聯張（作霖）與白宮之黎氏同有借其他勢力以制直系嫌疑曹欲急進取總統而張偏先言統一不爲之助此張閣不能自存之原因至於保洛則本亦各異其趣洛對川對粤對閩對奉欲同時用兵征服以達拿破侖第一肆廉第二所不能達之目的故於喜峯口進兵楊森圖川以外主以沈鴻英督粤孫傅芳督閩以破孫段連鷄之局伸勢力於西南近來孫傅芳沈鴻英陳炯明在贛南方面有一次密會决定携手並進之策此爲吳氏所認爲唯一之統一方略保則一意於最高問題自孫中山返粤稱大元帥明明破壞其總統運動視爲切膚之害較黎之坐擁虚位者其怨毒更加若干倍誓欲鏟除之而後快此皆最近三日内來自保洛者所談而爲彼所親聞於曹吳二人者論兩人之心理吳急在閩而對沈則因其近日之敗當可緩商曹急在粤而對閩則以非切身關係尙不厝意然自李倬章於二十七八間由洛赴保張福來於李離洛後到洛稽留一日即匆匆至保而保洛兩方之意見因此兩人以互換且午合併爲一之大結果即閩孫粤沈同時並進一步不放鬆再加以明令申誠粤東軍民不許有政府出見對孫中山爲討伐之初步皆爲確定之計畫絶對不可變更者張閣能依此進行則任其存在否則無寗倒之而另行建閣故保洛意見一致近來盛傳於接近直系者之口中而其一致之眞相則非特對於南方已同一主張武力而對孫段兩派（盧爲段派）一無所用其瞻顧即對於北京政府亦有一互換之辦法洛主推倒張閣而保助之保主權取總統而洛不反對二月半間白堅武到津時曹銳等所與商榷因洛以倒閣倒黎者今已漸有成熟之望此所以李倬章項致中奉命而來與張紹曾累夕抗爭一如錢秉鑑催徐世昌遷居之手段而 
滬漢間託名圑體聲討黎罪之電同時發見也 
　　項致中李倬章之來迄今已三四日每夕必詣張宅苦相抵合之錢秉鑑之坐索命令已不下十餘次之催迫猶不足而曹吳齊蕭蔡之連名電報更如雪片飛來愈說愈緊項李之說詞强硬至無以復加地步張說不幹李說就請報紙所傅都係實錄即昨晚亦相持至今晨四時也其以命令式囑發之命令共計三道一爲閩孫一爲粤沈一爲對粤設政府之申誡皆張所絶對不肯下者張日前曾語人「如中山必組政府而有力者藉口以逼我我恐不能沈責」今其時矣張氏之意以爲旣言和平統一則除協議會以外無他法如任沈則無以對孫且不能逃民黨政系各派議員之責言如任孫則盧旣不答應而閩贛浙之交將生戰禍且無以逃閩浙議員之責言欲不允保洛請則微特保洛相逼已甚不能解脫而旣不能阻孫使不稱大元帥即不能禁保洛使不用兵即令不允下令而項李前昨皆已明言對粤閩軍事决不中止且據薩劉來電孫軍微服入閩者數已不少實無法以阻保洛之自由行動而如欲戀戀不捨則微特和平統一之招牌自行搗毀即將來責籌餉責運械責下討伐令通緝令亦應付不了此今日閣議席上張紹曾與某閣員相間發言之大略可信爲總辭之眞因也 
　　張氏以去就爭之說已决於二十日前至昨夜而確定某總長在張宅至黎明始歸即决此計劃者也今日閣議所歷時間計自十一時至五時將例案議畢即議此事各閣員始尙面面相覷外間所傅亦謂三命令今日必下而同時又有張閣必倒之聲自張發前段所述之議論某總長從而和之各閣員無異辭即保系之吳劉亦唯唯稱是於是立草辭呈立擬通電其中要語謂内閣以和平統一爲幟志以促成憲法爲指歸末謂政策不行謹總辭以明責任高凌霨因病未到即由吳毓麟呂均同持呈電赴其私宅請高署名而閣議席上並决定一五不幹之議案㈠孫中山不取消大元帥名義不幹㈡疆吏干政不幹㈢各省互相殘殺不幹㈣國會不從速制定憲法不幹㈤不能貫澈責任内閣精神不幹書之紙上全體署名有如盟約者然自稍明今日政象者觀之此五不幹之條件可謂面面皆到不開罪於一方又可見張閣出此不能解答之問題以示去志之堅决更可見今日形勢張閣因義無反顧而博此采聲以爲責任内閣之模範所謂雖敗猶雄者也 
　　五時半左近全閣除高凌霨外同赴公府面遞辭呈黎初尙尉留並說出幾句官話謂疆吏受内閣命令内閣儘可處分何必遽萌退志張等乃以五不幹之說進黎乃答以容俟緩商國務部務不能撤手不問各閣員乃以一星期爲期請黎另覓替人同時並以副署訖之免職令空白之特任令進頃據公府消息黎擬日内親自出席國會報告内閣辭職原委信如是也是國會態度雖不可知而總統内閣已一致與軍閥宣戰以就質於國會軍閥勢力豈黎張所能敵恐有同歸於盡之危險况以愚所聞昨日項李逼張時保系三閣員固同時在某處密會商量拆台張閣之不能勝利固已較然乎而以此之故南北大局益無和平之望長江西江兩流域間風雲險惡更不可避危矣 
[張内閣總辭職别報]  
　　現内閣與實力派因利害不同之後所有步驟均屬背道而馳識者固知其必有决裂之一日果也以閩粤問題爲導火線而演成昨日（八日）内閣總辭職之一劇本來以孫傅芳督閩沈鴻英督粤爲洛方兩月來所極力主持何以於數日間形勢乃陡趨緊急此其原因却有種種其一則孫中山自返粤之後表面上雖未組織政府而實際上則儼然行使大總統之職權自與實力派以莫大之顧慮其二則政府因自身關係之故一切舉動頗有與南方相呼應之嫌疑自不免大招實力派之惡感其三前此保洛之間意見稍有閡隔亦屬無可諱言近則因外患（非指外國而言）方殷内部自易於鞏固張福來之赴保即謀兩派主張之協同近日津方對於最高問題進行亦稍和緩均以此故保洛旣屬一致則對於閩粤之要求自比前倍加嚴厲其四洛方對於閩粤雖有主張或未必即有最後把握因之其態度亦不能十分强硬近因内部已有協議辦法旣定斯其進行必尤劇烈前此外間所傅之洛陽會議雖經當局否認然據某通信社消息則云確有其事列席者除豫張外尙有陜甘直魯贛鄂湘川各代表足見其内部早有一度之協商此即閩粤問題由和緩而驟變激烈之原因也 
　　張紹曾前日與項李兩代表極力抗爭後復接到曹錕由保親來電話謂非從速將閩粤命令發表不可一時急得無法乃晚間復招項李到其私宅商議並請出楊度從中轉圜楊素以說客自命張亦以與孫文曹錕均有關係旣可帮我說話且易得項等贊同也談話間楊頗發表意見謂此次中山回粤確無重組政府之意且恐中央誤會故特令孫胡汪諸徐人爲駐滬全權代表今一旦發表沈令是自絶於孫不特時局反無轉圜之望且恐以此而促北方政治之生命於内閣固有所損於保洛亦奚所益故爲中央計固以不發表該令爲是而爲保洛計亦宜變其政策而與中山携手等語張當顧項李聲明該令絶不能發表之意項李亦根據保洛主張力爭所持理由不過謂曹吳兩帥本非欲干涉中央行政亦非堅持發表不可惟目下時局情况一變孫中山回粤雖未明另樹旗幟而以大元帥名義發號施令是顯與中央抗衡中華民國爲單一國决不容有兩政府之存在軍人有衛國討叛之責對於此項跡似叛逆之政府决不能置而不問張内閣主張和平統一曹吳兩帥主張武力統一雖手段有不同而謀統一之目的則一即中央堅持不發該令而兩帥對於西南現狀亦不能不加以糾正一旦用兵亦應由中央負責等語兩方均持極端各不相讓遂無結果而散項已於昨早乘車回保報告李尙留京蓋須俟保洛後命再定進止也 
　　張旣以項李態度强硬無可磋商前日下午又邀洛秘書楊圻者到院與談達一小時半囑其回洛與吳磋商蓋張意此事如果照辦則和平統一之招牌立即除下且與西南東南方面之關係皆難保全長江不免因此動搖失去多年以來均衡之局尙有一重要理由則據丁槐及某某等之報告廣東孫中山與沈鴻英不久那將開戰中山命沈氏軍隊撤去沈不奉命形勢正在緊迫若北京下以沈督粤之令孫沈之間立起戰事中山及廣東人民與夫民黨議員皆將歸咎張閣故從利害上打算張閣欲保持其政治生命收和平派與東南西南以及國會方面之同情惟有出於辭職之一途昨日閣議張將此事提出報告並表示不能再幹之意各閣員嘿然久之結果某閣員謂内閣政策不行全體閣員均負有連带責任宜以提出總辭職爲適當全體表示赞成（是日高凌霨未列席）當即草擬總辭職電先行發出表示决絶之意全體閣員旋於五時三十分由國務院散會赴公府謁見總統面遞辭職呈文並聲明不能不去之經過總統乃召兩院議長吳景濓王家襄入府會議其初主張以退還辭呈徐圖調停了事且希望内閣方面暫勿將辭職消息發表但閣員報告通電旣已發出黎總統乃言彼亦於今晨發一通電而國會方面則衆院今日開會將根據張閣辭職之通電提議此事聞將對黎表示内閣此時不得更動請挽留張閣查此事眞相保定之態度不過受洛吳之影響孫傅芳爲吳派沈鴻英又爲吳派國會加入則成爲府院國會對於洛吳之抗爭吳佩孚之武力迷信或引起北方極大之政潮而奉天浙江段系等對於洛吳之包圍亦將實現除北京政局上之大變遷而外最後或非激成戰禍不可混一思想之中毒如此誠極可注意之大問題也 
 
 

Page 7

 
 
第一萬七千九百七十二號;中華民國十二年 西曆一千九百二十三年三月十一號
星期日 * *[張内閣辭職事件之外訊]  
　　東方通信社九日北京電云昨日張内閣開最後之閣議决定總辭職各總長遂赴總統府提出辭書黎氏於此即召集兩院議長會議結果退還辭書徐謀調停然閣員已將辭職通電發出據聞黎總統亦將發一通電至吳景濓亦主張維持現閣結局於今日衆議院開會就辭職通電討議後决定向黎總統請願挽留張閣按張内閣之所以至此不外以吳佩孚强迫下沈鴻英督粤孫傅芳督閩及警告孫文自稱大元帥令之三項而孫氏若不聽此警告中央勢不可不下討伐之令是張閣進則背和平統一之方針退必蒙吳佩孚之壓迫進退兩難遂不得不出此總辭職之舉矣要之此次曹錕之態度不過受吳佩孚之牽制國會若參加於此則總統府國務院國會三方面將與吳有爭議蓋吳佩孚之過信武力或將惹起北方絶大之政爭於茲奉浙段三派將實現對吳包圍壓迫也 
　　又同日北京電云黎總統於昨晚一面向閣員挽留一面召集兩院議長協議善後策結果决計進行如次（甲）總統府方面黎總統以張内閣素標榜和平統一爲己之所贊同今不幸而至辭職當此外交緊急之秋不可一日無負責之人故準備與國民一致發挽留之通電（乙）議會方面㈠吳景濓以個人名義發與黎總統大略相同之通電㈡由益友社羅家衡質問政府張内閣爲議會所恊贊今事與願違以各方面有欲以武力解决之情勢而將辭職是果何人令張内閣至此又何方面欲以武力解决（丙）國務院方面張總理今日不出治事以表示辭職態度觀以上情形可見總統府國務院議會三方面將聯合兩求國民之後援以窺各省之形勢云黎總統於今日午後向各省發挽留張内閣總辭職之通電同時派饒漢祥至國務院退還辭職書而加以挽留又閣員全體今晚聚集總理私宅恊議今後之態度 
[取消廿一條通牒已送達日本]  
　　東方通信社十日北京電云本日日本公使館接受外交部交來取消二十一條之照會據中國政府當局者之談話云取消中日恊約之公文今晨已由外交部送達日本公使館該公文今晚將宣布其文極長大旨叙述該恊約至今日之經過即陳述在巴黎會議華府會議之狀况及國會爲無效之决議然後再述該恊約之存在有礙中日之邦交故取消之關於善後方法將與日本恊議故有此項提議 
　　同日東京電云駐東京中國公使館本日午後將關於中日條約之公文送交日本外務省 
[政府對接收威海衞方針]  
　　國會議員姚桐豫前因威海衛接收問題質問政府之應付方法茲聞政府已有覆咨送交國會謂將根據太平洋會議善後委員會之議定書二十三欵仍由梁如浩督辦在京與英國委員交涉茲將國務院咨文及太平洋會議善後委員會之議定書披露如次「國務院咨文」國務院爲咨復事前奉大總統發交貴院咨送議員姚桐豫等爲政府對於威海衛問題如何應付提出質問書一件請答復等因查接收威海衛事去歲梁督辦如浩抵威調查後曾與英委員圑開議數次並非正式交換意見迄無若何議定外交部以事關重大特提出國務會議電召梁督辦回京面詢交涉情形並將中英委員非正式協議意見書彙交太平洋會議善後委員會詳細討論修正計議定二十三欵將來即由梁督辦根據此項議定書與英委員在本京繼續會議並由部照催英使迅飭英委員等來京開議在案並將修正意見書附達查閱此政府對威海衛問題之現在辦理情形也相應咨復貴院查照「太平洋會議善後委員會意見書」（一）英國政府允將劉公島並在威海灣之羣島及威海全灣沿岸以内之十英里地方完全交還中國政府由中國政府派委行政長官管理該區行政事務（二）在威海衛境内劃出一段其範圍··由中國自闢商埠作爲各國通商及居留之用所有商埠内之道路橋梁溝渠路燈以及公共衛生事宜對於現有狀况充分維持如有變更得徵集居留外人之意見其辦法由中國於商埠章程内定之（三）所有英國政府按照一九一九年第六號威海衛荒地章程發給華人地主威海衛法定格式之各項地契買賣典押字據以及執照按照其内載條件中國政府認爲有效換給新契但遇該條件與中國法令有抵觸時不妨修改或添給新執照（四）所有英國威海衛高等及地方審判廳各項判决案均與中國法庭判决案有同等之效力惟一九一三年第三號之英國威海衛復審章程不在此例（五）小汽船Ａcrarder一艘及烟台威海間海線並所儲各項材料英國政府一併無償贈與中國政府惟中國政府應特别注意下列三項之交通便利（甲）劉公烏及威海間小汽船擺渡及往來之交通（乙）威海衛陸地電話及與劉公島電話之交通（丙）威海衛陸地劉公島及芝罘間電報之交通（六）關於德勝碼頭及特庫改良計劃英國政府對於滙豐銀行借用尙未還完欵項之責任應由中國威海衛行政機關繼續擔任（七）英國政府在威海衛碼頭以外之官地計七十畝六分一應一併無償交還中國政府接收（八）所有英國政府在威海衛租出之地中國政 
府仍視爲有效惟得與租户商訂將該租地撤回（九）英國兵丁及水手現時駐紮在劉公島及威海衛者應一律撤退（十）中國政府在威海衛設立海關後照現行海關稅則辦理其從前英國政府所收貨捐自應停止所有海關徵收稅項下除支付海關常年經費外其餘全數撥充本地行政經費及改良擴充道路各項費用於威海衛交還後以十年爲期（十一）英国或政府允將威海衛碼頭及温泉湯兩處民醫院連其中所有設備及其地畝房屋一併無償交由中國政府接收後得委托教會代辦其院内醫士得聘用英國人並得暫兼碼頭檢疫官酌給津貼又英國政府允將地球場一併交中國政府接收仍開放爲中外球塲如中國政府需用該地時得另擇相 
當之地充作球場（十二）收回後准英國借用之地畝房屋計開（甲）傾事館住房及辦公處）除現在辦事長官署外雙方協定之（乙）軍官休憇處（丙）俱樂部（丁）墳地（十三）外人在威海衛區域内土地之租借辦法應與膠澳商埠一律辦理（十四）英政府在劉公島地方向華人所購之地計四千八百十一畝連同建築物共估時價銀二百萬五千八百四十元均由英政府無償交付中國政府（附淸單）又英國政府於一八九八年租用威海衛時取得中國政府官產地畝及建築物連英國政府所用修繕費在内現估價値銀九萬四千七百元亦同樣無償交付中國政府（十五）中國政府爲酬答英國政府之好意起見英國海軍夏委到劉公島避暑所需要之點中國政府允英國政府隨時請求借與使用由該條欵實行之日起以十年爲限（十六）中國政府允英國軍艦及其補助艦於本條欵實行後十年内每年由四月至十月間駛往劉公島及其附近海面游息並使用劉用島南面前由英國開濬之處惟應由英國政府按年用正式公文向中國政府請求之（十七）英國軍艦及其補助艦每年在劉公島及其海面游息之時如遇有戰事發生牽及大不列顚帝國或中華民國者該軍艦等應即按照戰時國際慣例一律辦理（十八）所有英國海軍所設之浮標及抛錨處所中國政府接收後暫不移動倘有國軍艦不需用時可借與英國使用但中國海軍部及海關總稅務司認爲必要時得酌量將該項浮標及抛錨處所隨時遷移（十九）所有海軍需用各項物品其在劉公島輸入存儲裝卸轉運一律允許按照通商口岸慣例辦理如遇輸運槍砲子彈應先報告中國海軍俟騐明數目方可輸入（二十）中國政府允許英國海軍得在劉公島登岸操演打靶惟須每年先向中國官廳請求許可之倘臨時該地方有特别事故得由中國官廳知照暫時停止（本條照第十五條以十年爲限）（二十一）中國政府允許英國海軍船隻得由劉公島抛錨處所拖靶至外海操練惟不得有妨害漁業等事（本條照第十五條以十年爲限）（二十二）中國政府允許竭力維持劉公島現有道路碼頭警察衛生路燈等項以該島收入欵項力量所能及者爲度並保存原有林木禁止開設妓館除領有牌照外並禁止酒精及麻醉劑之販賣關於島上耕種章程亦維持其現狀（本條照第十五條以十年爲限）（二十三）中國政府允許在劉公島設立中國郵政分局 
[美日無線電合同之糾轕]  
　　中美間無線電台問題日本方面以爲侵及三井合同權利曾屢次提出抗議美國政府則主張置之不理最近日本代理公使吉田參事官復於廿八日親赴外交部謁見黄郛詳細說明日本提出抗議之理由謂日本無論如何不能默爾而息翌日（即一日）下午復向外交部提出正式照會表明抗議理由其措辭頗爲嚴厲内容略謂『日本對於費德理公司之無線電合同之抗議實有正當理由或謂日本此項抗議爲違反華盛頓會議條約規定之關於中國門户開放機會均等原則云云實屬不當因該條約亦曾規定有除外例』爰將該規定理由詳爲說明並列舉其餘種種理由力言『三井洋行之無線電合同有當然獨立的權利』最後謂『根據以上理由日本對於侵害此合同之旣得權之舉决難承認』但美國方面則仍主張即日實行合同不必顧慮日本之抗議並已表明絶對不能通融近且陸續將建築無線電臺之一切機器運到上海著著進行我國見美日兩國態度如此頗難應付前雖擬按照中美合同辦理嗣因日本方面不易敷衍遂於一日閣議提出討論决定設法令美日兩合同並行不悖其方法則由關係各部署詳細研究後再行提出閣議爲最後之决定 
[財政部又有小借欵成立]  
　　日來財部爲中央二月份軍政各費緊急之故已由財次蘇錫第赴津以參戰借欵案爲交換條件央得某前總理代爲設法借欵二百萬元故近日中央秩序賴以維持然聞國會及軍警兩方面積欠過多去年年底所得無幾現在無論如何總須先淸還一部分方可敷衍過去劉恩源對此非常着急乃由楊壽枬又進行一項借欵以上海造幣總廠抵押内國銀行借欵二百五十萬元並在鹽餘項下每月撥付現金九萬元分年還淸其辦法利息二分回扣十分之一並坐扣利息二年半大約財部凈得之壧只有一百餘萬又聞此計畫雖經前閣議議决應交國會同意現因軍政各費萬分緊急劉遂决由楊壽枬暫時請假赴滬簽字再行補交國會追認兩院議員對於此項借欵亦可共霑利益預料提出追認案時自可通融辦理不至不承認也 
[外人對於旅大問題之一見解]  
　　密勒報載格羅佛克拉克氏論文（續四日） 
　　㈣俄國權利之移轉俄日戰後俄將在遼東半島所有權利及東淸路之「南滿支路」（即自長春至旅順大連之一線）讓於日本一九零五年九月五日所訂俄日和約中之規定如下第五條云『俄帝國政府經中國政府之允准將旅順大連及附近土地與領海之租借及關係此項租借與爲此項租借之部分之一切權利特權及讓予移歸日本帝國政府』第六條云『俄帝國政府擔任經中國政府之允准將長春與旅順港間之鐵路及其一切支路與在該境内關涉之一切權利特權及財產并該境内屬於鐵路或爲鐵路利益而開採之一切煤礦無賠償移歸日本帝國政府日本旋從事取得『中國班府之允准』於是年十二月二十二日與中政府訂約其第一條云『中國政府允准俄國依上述和約中第五條第六條對日本所爲之移讓』按日本經此移讓所得之權利有如下之三項（一）彼得遼東半島租借地之管理權其期限爲原租借期二十五年之餘數即十七年半并有如得中國允准可延長租借期之權（二）彼得自旅順大連至長春之鐵路之管理權唯至一九三九年倘中國欲購回該路日本須賣與之若至一九八三年則須無償付歸還之（唯中國若不於一九三九年購回該路是否不復有於一九八三年之前收回之機會則不明暸一八九七年之中東路條約及一八九八年之南滿支路條約均無此項規定關於此點此兩條約與一九零二年七月十一日中俄吉（吉林）長（長春）鐵路條約不同蓋吉長路約中訂明『倘三十六年期滿中國不願購回本路本約應再延長四十四年』也）（三）彼得管理安（安東）奉（奉天）鐵路至『光緒四十九年』之終（即一九二三年之終）之權 
　　日本之第二步行動係於一九零六年六月七日由天皇發出詔勅組織『南滿鐵道會社』爲一種半官的機關專管日本在滿洲之鐵路及礦務等一九零六年八月一日日政府發表一關於該會社之命令其中指定該會社應接管之各路線其文云『依一九零五年十二月二十二日簽字關於滿洲之中日條約附件該會社應管理下列各路大連長春線南關嶺（譯音）旅順線大方山（譯音）柳樹屯線大石橋營口線烟臺烟臺煤礦線四家屯（譯音）撫順線奉天安東線以上各路線僅首尾兩線與吾文有關係 
　　㈤二十一條要求一九一五年日本對中國提出二十一條要求其中一項關涉日本從俄國接受之租借權鐵路權及安奉鐵路彼要求此特土地租借權及鐵路管理權展至九十九年并不附以九十九年期滿之前可以歸還中國之規定一九一六年五月二十五日關於二十一條要求之各條約及換文均經簽字其中有『關於南滿及東内蒙』之協定一件其第一條云『締約雙方協允旅順大連之租借期及南滿鐵路與安奉鐵路之期限均展至九十九年』又爲避免誤會起見於換文中聲明滿期之日期其文云『關於本日所訂南滿東内蒙條約第一條中之規定旅順大連租借期應至中華民國第八十六年即西曆一千九百九十七年届滿南滿鐵道歸還中國之期應爲中華民國第九十一年即西曆二千○○二年原始南滿鐵路協定中規定中國可於開車日起滿三十六年後贖回該路之第十二條應即取消安奉鐵路期限應於中華民國第九十六年即西曆二千○○七年届滿』按此換文中有一要點易爲人所忽視者即日本明白承認南滿鐵路之原來實爲東淸鐵路之一部分蓋所謂『原始南滿鐵路協定之第十二條』决非指一八九八年中俄所訂建築東淸鐵路之南滿支路之約而言因該約條文祇有七條也可知此實指一八九六年之東淸路條約該約中有中國於三十六年後購回該路之規定即換文所聲明取消者也又換文中指定二千○○二年爲九十九年届滿之期是亦承認南滿路之正式開車乃在一九零三年（未完） 
[吳佩孚積極圖川]  
　　國聞通信社漢口通信云楊森雖棄第十六師長名義標二軍軍長之徽號率隊入川以後鄂方於援川仍積極籌備以爲楊之後盾頃據洛訊吳佩孚斷然推行其武力統一之政策其對川計劃並不稍變迨到必要時機即下對川總攻擊令並擬以貴州袁祖銘爲黔軍援川總司令陜西吳新田爲陜軍援川總司令宜昌王汝勤爲鄂軍援川總司令陜西劉存厚爲四川北路總司令川邊陳遐齡爲四川西路總司令利川楊森爲四川東路總司令但上游消息已經開抵川邊之鄂方軍隊第三旅及第十八師聞爲避免川人藉口暫俟楊森佔領重慶後方始開往夔巫接防此間官塲消息吳佩孚因川事緊急暫不赴保蓋西南方面其牽制援川各軍之運動亦已妥洽聞襄鄖鎭守使張聯陞電致吳蕭謂陳樹藩舊部已在陜南方面向鄖竹前進刻調所部扼要防堵又聞潘正道奉但懋辛之命已令所部間道至施南邊境聯結鄂西軍隊冀圖大舉以襲楊軍之後黔軍旅長孔某已與滇軍朱培德約定擬俟袁氏發動即驅袁以助川譚延闓亦有回湘之凖備可知西南對於直方之圖川並非漫無凖備至兩方戰訊若何殊無確報據官塲宣傅楊森現督令唐廷牧鄧錫侯會攻萬縣並調唐式遵進攻綏定軍隊從高梁舖夾攻萬縣之後鄂軍盧師在巫爲楊軍之接濟宋旅則分扼白帝城平安驛爲楊之聲援劉存厚部約一師已行抵榮昌將由永川至川東會攻但軍或云川東大戰之期當不在遠但此爲片面消息是否眞相究不敢言也 
[陜西三届省議會開幕（西安通信）]  
　　陜西第三届省議會自經改選風潮迭作最近渭北紀子文成柏人又復以代表名義往京聯合同鄉請願府院表示否認實則各區議員早已選齊原富耀三縣不過因内部不一致未曾投票而第一區即認爲三縣甘願犧牲仍依額選出三月一號爲陜西第三届省議會正式召集之期議會門前張燈結彩懸掛國旗議廳前院備設席棚爲開會地點是日自劉鎭華以及教實政警審檢各廳長與各學校各法圑均來與會各致祝詞首由全體向國旗行三鞠躬禮次由議員公推趙琢亭爲臨時主席宣讀開會詞略謂吾陜第一届省議會因時事多變旋成旋散致不能有所建白第二届戎馬倉皇陜局未能統一致不能有大發展今我第三届省議會成立之日適値陜局統一之時兼督旣勵精圖治人民又望治方殷但願合君策羣力造吾陜爲文明强盛之區域使人人得共享幸福方不負兼座之期望百姓之委託亦我議員之天職也云云次由劉鎭華致祝詞次由省參事會·政務廳·關中道·財政廳·警察廳·教育廳·實業廳·審檢廳·省農會·籌贖膠濟鐵路募股會·第二混成旅·第二混成圑·教育會等各致祝詞次由議員致答詞其文云今日爲本會第三届成立之期承兼座曁各機關各界人士肅肅雍雍蒞止一堂誠盛舉也議員等受人民委託來自田郸自當本平日所目睹而身受者奮起精神力圖興革在積極力面必期代表人民公意使政府均能採納而實行在消極方面必期消除政府與人民之隔閡溝通人民與政府之主張方今國事蜩螗陜局杌隉人民皇皇焉望治方殷我第三届省議會適於此時成立議員等責任綦重自當本奮鬭之精神對於國家期早促成國憲對於陜局力謀改造社會化除私見養成眞正之互助此則議員等之所朝夕警愓而念念在茲者也尤望政府當局竭力贊助各界人士互匡不逮俾本届議會得完滿應盡之職分而時時有所遵循則陜局前途蒙其福利即本届同人亦與有榮施焉謹答 
　　省議會自昨日開幕除電達府院及各省外并定今日（三月二號）開茶話會討論互選議長問題據最近消息多數仍主各道各產出議長一人關中道區馬凌甫有組織正議長之說至今空氣未變而聲浪愈高將來可望成爲事實陜北最近圑結甚固决定以陜北十五票爲柳彥琛交換一副議長惟陜南頗不一致興安曾欽堯欲以興漢商三屬議員爲基本而組織正議長漢中侯建臣則絶不肯就範極力固結漢中内部并與關中陜北兩區接洽以對抗曾氏致曾之根本計畫破壞前途恐難順利也 
[南京快信]  
　　兩長前派陳廷謨赴滬向銀行商押災歉善後債券聞已押欵六十萬昨陳返寗銷差 
　　齊督通令各師旅長兵士缺額暫行停補 
　　省署昨准教育部咨留東學生考察費原定三個月惟考察生領費後並無片紙隻字報告殊屬虚糜公幣嗣後所有此項考察費應即一律取消 
　　院咨省署嚴禁類於獎劵之各項債劵 
　　師範講習所聯合會已開始講習講員數人分擔課程廖茂如心理教育俞子夷小學教授和指導鄭曉滄教育原理陶知行學校行政程湘帆小學課程楊衡玉小學組織及行政 
　　岑西林昨又派郭椿森來謁齊督有所接洽齊即留郭在署午餐旋乘特别快車北上 
　　海軍司令部電調管守俄艦委員任光海來寗飭即親赴該艦查騐一切 
　　兩長昨接銅山縣知事呈報已於五日遵令將積匪徐効宗吳三壯劉思均等六名執行槍决 
 
 

Page 8

 
 
第一萬七千九百七十二號;中華民國十二年 西曆一千九百二十三年三月十一號
星期日 * *自由談家庭週刊第七十九期 
[治家淺說] [  ]  
　　古今治家格言幾於汗牛充棟然察其内容或陳義太高或立說過新皆非普通人所能行茲姑就淺見所及陳述數則如下 
　　一曰和古人云家和萬事興又曰弟兄竭力山成玉父子同心土變金皆和之謂也夫吾人於朋友之間尙以和爲貴即對於今日之南北軍閥派亦尙望其和平統一豈有一家之間而反不能和乎况吾人日間服務社會已經神疲腦倦所冀日暮歸來後目覩家庭之間怡怡融融和氣盎然尙足使精神上得一時之愉快設使一家之中彼也努目此也撅唇尙何有生人樂趣可言故治家當以和爲要 
　　二曰讓家之不能和皆由於彼此之不能讓殊不思同是一家人縱有權利之小衝突事後思之楚人所失依然楚人所得又何必齗齗爭執乎苟一方能讓則彼方自不復爭而家庭之中和氣自然洋溢矣 
　　三曰忍張公藝百忍書箴常爲新學家所詬病然而魯以相忍爲國始能立足於春秋競爭時代彼治國且然何况治家且忍非姑息之謂也誠以人當意氣正盛時設不能忍勢必因爭辯而致决裂惟暫爲容忍俟其心平氣和然後善言開導同是一家骨肉何不可情感理喻者故忍實治家所不可少 
　　四曰勤俗有做人家之諺世之誤解者皆以爲僅指節省金錢言殊不知人家而需於做其中正含有許多作用節省金錢不過消極之做人家耳至積極之做人家則端在於勤設但知節省金錢而懶惰成性一事不做則有出無入恐仍不免於貧故無論士農工商皆當以勤爲要 
　　五曰儉治家雖不可僅以一儉字了之然當此米珠薪貴生活程度日高時苟舉止寛綽用財無度從有銅山金穴亦必漸就消磨况中人之家僅特月薪以供用度者乎故治家者又不可不儉 
　　六曰教育子女方今世界男女皆必有自立能力完全人格否則縱擁資千萬亦必爲人所不齒况潮流所趨遺產制度有必廢之勢苟靑年時未受教育將來何能謀相當之職業以自立於世故無論貧富教育皆不容緩 
　　七曰講求衛生一家之人縱克勤克儉互相和睦然苟身體不健全疾病顚連相告勢必至儉無可儉勤無可勤和平之空氣亦爲所破壞即靑年之欲受教育者亦必因之半途輟學故衛生不可不講求至衛生之方法則一切衛生書皆可參觀茲不贅述 
　　以上七端皆舉其粗者淺者言之然而治家之道不外是矣世之有家者愼勿以爲老生常談而忽之 
[家庭簿記的重要] [  巽觀]  
　　我們的舊社會家庭中以前的秉了一家之主的成見所以不論怎麽大小事情都由家長主持像支出收入的欵項也是家長唯一的重要職務每一年不動產的收入動產的收入米是幾塊錢一担米要幾個錢一斤以及别的整數付出零星費用差不多只有一位家長知道的今年入多於出或是入不敷出可是有許多人家還特地請了一位或數位賬房先生只給管理着這些事情中國國負債額固然巨大如這輩大户人家社會上依舊不少 
　　家長管理的家庭也算得是小康之家了子弟輩雖能夠在外邊謀事做也並不十分留心到家裏了他也不曉得家裡的内容有幾多收入方敷支出只要家庭間能夠敷衍着他也媽媽虎虎的一天一天過去像這種人社會佔着一大半 
　　用賬房的家庭一定是富厚的了他們旣然有整數的大收入所以子弟輩自然面然的養尊處優焉能夠再肯低首下心仰人鼻息的去供職社會上呢所以除了養鳥喝酒嫖妓賭博等一類放任的事務以外再不願做别的不樂意的事了家庭裏的婦女當然没有一切瑣事可做天天婢僕伺候着所以看戲打牌講究時裝的一類事也連带發生了你也支五百我也用一千大家誰也不能干涉誰只要到賬房裏要去至於賬房先生呢横使錢又不是他的所謂痛癢不相關也不能干涉他不准用又不能老三可用老四不能用落得做人情的有要必付了那末富厚的家庭不到貧寒不止 
　　社會上的白手成家的人並非是窮人家的子弟一定是良好因爲他的家庭狀况他是十分明白他明白些怎麽是明白些收入支出的原理這就是家庭薄記了所以我大膽說一聲以前的富厚人家的敗落乃是没有家庭薄記的緣故尤是子弟們不明白他家庭呀薄記的收支的緣故 
[夫婦間之情愛雜譚] [  瘦腰]  
　　夫婦間之情愛實在難說極了譬如有一種夫婦朝相駡夜相駡並且還要在那氣憤不過的時候大家伸着臂撩着拳狠命的打架一下照這樣的夫婦看來他們倆的情愛可以說完全没有了但是過了一回他們倆又是同桌吃飯了共同做事了差不多將剛纔的事一絲兒都不掛在心上了那麽這時候的他們倆又可以說是情愛恢復了可是却又未必因爲他們倆和好的時候容易打架的時候也是容易打架的時候打架和好的時候和好這種夫婦還有什麽情愛之可言所以我敢大膽說一句他們倆的有時要好實在是被性慾的衝動纔發生了短時間的愛好 
　　我爲什麽要說這種夫婦的有時愛好是被性慾的衝動呢因爲這一類夫婦大多數是由於舊家所產生的他們倆的結合是一種機械式賣買式的雙方面的性情道德和學問都没有知道但憑了媒妁的撮合便聚在一處於是或者因爲性情與道德上的不和合發生出種種麻煩的事情來就是駡呀打呀也是在麻煩事情之中但是有一輩子於駡了打了以後雙方面依舊愛好起來這我可說他們倆一定是爲性慾的關係纔愛好起來也未可知不過這是我個人的意見我也不敢拿了這種論調 
公然强使人家贊同 
　　還有一種夫婦也是由於機械式買賣式的婚姻中所產生的但是他們於結婚後夫婦間之情愛却非常篤厚就是給普通人看起來也嘖嘖稱羨說他們是要好的夫婦可是我以爲這是偶然有的因爲舊式婚姻中所產生的夫婦决計没有極好的就是有的也不過像以上的一種夫婦偶然巧合便成了一對恩愛的夫婦了 
　　還有一種夫婦是婦的方面有金錢的那男子看了金錢面上不得不低首去博他夫人的歡心這一種夫婦從外表上看去似乎很和氣很愛好的其實細細的說起來他們的愛好都是受了金錢的支配假使金錢在那裏作崇起來那夫婦間的愛好又要受打擊了 
　　以上的幾種夫婦我是趁了一時的感想隨律寫來並且拿我個人的主張去斷定有幾種的夫婦是没有情愛的至於能否博得閱者同情那我自己也不得而知了 
[家庭園藝談] [  智軒]  
　　菠菜之種類頗繁其生長質地無甚差異若種於家園可采新西蘭種種時可於冬季行之種芽漸透時當以稻草掩之春暖即去種時距離約尺餘而同行内一寸之地可播種三四株菜芽漸長當依稀疏减因菜芽遇老則纖維甚多當不時摘之也 
　　蘿蔔生長極易其生長之地土質不能盡同故產蔔之優劣則隨土質而定之也蔔之優生長較緩劣者甚速然生長之緩速亦繫於土質也 
　　蘿蔔種植可在甜菜之後或在七八月間下種不宜過密入土深度春則半寸餘秋則寸餘芽長二寸時即疎減之蘿蔔虫害較少戌熟後即掘起敷以細沙藏之較爲豐美上述之園藝爲家廳中之小規模之種植固不得稱之爲完善用者更無經騐之可言是編得老農口述之片段更攷以他書略爲參證詮次之草草畢事略而不詳讀之殊覺汗顏幸國内諸姑姊妹習之或不無輿趣也 
[女教育家之子與僕] [  胡寄塵]  
　　（一） 
　　曾樹蕙女士的家庭是個狠簡單的家庭女士的丈夫在一個學校裏擔任舍監寄宿校中每星期回家一次家裏除了女士而外有一個四歲的兒子名呌吉生一個四十歲的女僕名呌李媽一個十二歲的女孩子也是僱用的名呌阿銀 
　　女士白畫也在學校裡担任幾點鐘的國文課晚間七時至九時有兩位女學生到他家裡來補習國文四歲的兒子因爲自已不願意带便一槪交給李媽阿銀專在曾女士身邊聽他使喚一到晚間更是寸步不離的繞著他 
　　（二）　 
　　記者道我上文說明了曾樹蕙女士家庭的情形下文所記便是他晚間教書的一幕了一間小廂房收拾得很淸潔中間入着一張很小的大菜台台上蒙了漆布雪亮的電燈光下坐著三人其一是曾女士其二便是兩位女學生年紀都在十四五歲光景再有阿銀很活潑的立在一旁聽曾女士使喚有時候叫他拿筆他便拿筆有時候呌他磨墨他便磨墨曾女士教學生讀唐詩道淸明時節雨紛紛阿銀也低聲學着念道淸明時節雨紛紛曾女士含笑問道阿銀你也會念詩麽淸字在那裏明字在那裏阿銀滿面通紅却又不做聲了曾女士再教學生念道路上行人欲斷魂阿銀又學着念道路上行人欲斷魂曾女士再問他又不開口了教過了唐詩再教詩經曾女士念道參差荇菜左右采之阿銀也學著念道參差荇菜左右采之曾女士見他好玩也不禁止他 
　　如此一天兩天的下去凡是曾女士所教的書阿銀都念 
熟了而且一舉一動都是摹仿曾女士初來的時候是一個粗鄙的鄉村女孩子不到半年居然像是一位受過教育的女子了 
　　（三） 
　　記者道我下文再記李媽带吉生的一幕李媽抱著吉生坐在廚房裏的三脚板凳上口裏學著小販呌賣道三個銅錢買一隻賤不賤自家看吉生也學著說三個銅錢買一隻三個銅錢買一隻李媽道寳寳唱得好李媽又唱道小小無錫景呀吉生也學著唱道小小無錫景呀呀小小無錫···李媽道寳寳唱得好李媽又唱道一更一點月正高··吉生又學著唱道一更一點··呀李媽越發快活說道寳寳唱得好 
　　如此一天兩天的下去凡是李媽所知道的山歌吉生都會用不完全的腔調唱幾句了而且駡人也摹倣李媽他本來是一個很好的孩子自從跟了李媽剛到半年竟變成一個鄉村的劣孩了 
　　（四） 
　　阿銀與吉生漸漸的變了在曾女士因爲天天見面到也不覺得他們有甚麽變遷有一天有個親戚從遠方來一見阿銀便問曾女士道這是令媛麽回頭又看見李媽抱着吉生吉生便駡道壞坯子走出去那親戚問道這是誰家的孩子（完） 
 
 
 

Page 9

 
 
第一萬七千九百七十二號;中華民國十二年 西曆一千九百二十三年三月十一號
星期日 * *   
 
 

Page 10

 
 
第一萬七千九百七十二號;中華民國十二年 西曆一千九百二十三年三月十一號
星期日 * *國内要聞二 
[魯聞誌要]  
　　魯礦將實行收歸省有魯案解决靑島膠路俱已次第收回惟淄川坊子金嶺鎭三處礦產以歸中日商人合辦雙方須出資二百五十萬元日人方面接辦圑體早巳成立而吾國方面雖有魯大公司然資本並未凑齊且有礦商爭辦以致迄今尙未接收該公司主要人物靳雲鵬因此種關係近倡路礦省有之說並迭在官府地方兩方從事鼓動各方多有贊成者日前該公司派殷同爲代表來濟與各圑體接洽并偕議員張介禮莊英前市政廳總辦陳藻等前往靑島面謁熊省長主砦將三礦收歸省有當局極爲贊同談及資本一層與日商合辦須各出資金一百二十五萬元應即設法籌措熊省長當允以開辦地方銀行之欵移作此項用途至接收日期現尚未定聞殷同主張至遲不得過三月但届時資本如籌措不足勢亦不能不延長時日也據知内幕者云靳雲鵬將該礦讓歸省有在表面上不能不認爲公開實則出資接辦股欵不易募集靳氏又不肯自解私囊如改歸省有總裁一席自不難屬之靳氏是自辦與省有並無區别云云究之此說信否姑待事　實以證明之 
　　膠澳行政機關改組之裏面膠澳督辦熊炳琦自赴靑島後即着手改組膠澳督辦公署爲商埠局其改組之原因蓋以歲出歲入不敷甚鉅故厲行裁員减政計畫據熊氏對人言靑島全年收入約三百一十萬而各機關預算爲三百六十萬收支難抵此次改組結果計核减一百萬每年尙餘五十萬據華會條約尙須建築三號四號兩碼頭此欵即儲作該項用途云云至各機關職員業已發表職名錄次商埠局秘書長鄒魯總務課長王鴻政務課長王大楨工程課長兼工程事務所長唐恩良港政局長余晋程電話局長孔祥熙財政局長郭珠泉警察廳長成保靖（四十七旅圑長）衛生局長吳伯和（陸 
軍中將）水道事務所長張濟源（前邊防軍旅長）港工事務所長五某農林事務所長凌道揚屠獸塲長李方琮至測候所現仍爲日人管理並聲明不許更動且不受中國官府監督干涉中國僅可派人看守當局以日人此等態度實係違反華會條約擬即委派所長但尙未覓得相當人物現各職員均已分别就職惟李方琮以屠獸塲將改商辦勢難久幹已提出辭呈此次發表各職員𨽻屬軍籍者頗爲不少即此可見熊氏夾袋中並無人才而較爲親信者惟赳赳之武夫耳聞坐辦一席熊氏擬畀之官磺局長車震（曾任師長）車辭不就現有向中央保薦交通部技監沈琪充任之說 
　　靑島市民對於當局之不滿膠澳商埠督辦公署旣已改組並將自治籌備委員會及財政審查會裁撤於是靑島各界大爲不滿本月四日各界會假齊燕會館開會籌議反對六日又開會一次其重要議案係㈠督辦欲去會辦無人欲任一不經中央命令發表之私人充任坐辦决不承認㈡靑島地方尙不鎭靜孫宗先司令調防爲時尙早俟鎭定時再行陸續撤防㈢聞警廳長行將更換警士將有罷崗舉動督辦有無預防辦法㈣軍人不准干政原爲大總統命令行政方面自不能引用軍人水道衛生兩局長俱須有專門學識始能勝任請問現任局長俱係何種人物有無此種專門學識㈤本埠財政在德日管理時代俱係歸民政署内辦理爲何設局擴充如此之大㈥本埠公產爲數不下三四千萬元本應設專管機關何以亦併入財政局内督辦前曾宣言歸地方人組織管理機關今日爲何食言不准地方人過問㈦對於財政人民旣有納稅義務即應有調查審核權利應請督辦予人民調查審核之權㈧按華會條約靑島應辦理自治去年大總統亦有命令應請督辦尊重大總統命令及華會條約三月内成立自治機關刻即應着手實地調查㈨質問督辦聘多數外人顧問是否媚外㈩港灣係水上行政性質埠頭係營業性質爲何將不倫不類之兩事併爲一處辦理（十一）教育實業關係立國根本醫院關係人民生命俱應設獨立機關今何以俱歸併政務課管轄（十二）自治籌備委員會財政審查委員會俱係經國務會議通過由地方推舉委員辦理風聞業已取消不知根據何種理由爲何不通知地方機關並另組織何種機關逐項宣布畢復議定各界推代表二人於七日午後二時在馬關街商務總會聚齊到督辦公署請願熊氏如不允許再議经二步對待辦法並議决一方對熊氏請願一方拍電中央宣布熊氏舉措之不當 
[粤海軍近事]  
　　温樹德表明心跡　 
　　司令部險遭襲擊 
　　海軍司令温樹德業已返粤前因去年六月省城之變深 
抱不安特邀請治河督辦湯廷光偕往農林試騐塲謁見孫中山聞孫當面仍加慰勞云當温未返省前曾有電致孫表示服從茲錄如下廣州孫大總統鈞鑒竊樹德前以糾紛未定餉糈困難謠諑繁興軍心渙散爰將各艦集中赤灣藉免誘惑靜候元首蒞臨解决一切服從命令曾於上月寒日通電陳明諒荷垂察自此病魔來纒赴港調理以致十數日間未遑出而周旋因起外界之揣測深滋樹德之咎戾特此心耿耿天日可質所以未嘵嘵置辯者此耳昨各艦長吳志馨等闢謠之電情事顯然羣疑可釋樹德之心亦可大白至所言擁戴總統以竟前功樹德與各官佐夙具同心始終不渝前事俱在不難覆按此當爲我總統所深信亦國人所洞悉者也現在旣蒙大總統命令駐汕各艦一律歸隊又經本軍全體官佐士兵合請出而維持上下相見以誠猜疑爲之悉冺德何人斯能不知感遂即力疾來省共策進行茲再鄭重聲明願率海軍將士追隨總統之後力謀西南大局之發展以達護法救國之初衷肝腦塗地所不敢惜掬誠電陳諸維鑒察温樹德叩江印附海軍全體士兵電廣州孫大總統温司令鈞鑒我海軍自護法以還幾經挫折始終以救國保民爲職志整我河山固我潔白不意有此不肖之徒操同室之戈破統一之局不知鷸蚌相持即漁人得利我海軍温司令自掌軍符以來待人以誠遇事以明講信修睦不分爾我乃者一二野心之輩貪圖權利罔識大體毁我名譽敗我紀綱豈知大厦非一木可支天理得最後勝利所謂挑撥者志在亡我海軍又豈知金全體官佐士兵深明大義毒視蕭牆絶不中彼奸計貽害國家始終如一百折不回如蘇武牧羊不屈之决心李光弼短刀置靴之義憤利祿不足動威武不能屈我大總統仁義爲懷我温司令誠明馭衆一致擁戴始終服從同生易共患難有生之日即戴命之年撫劍神馳不勝迫切待命之至海軍全體士兵同叩 
　　四日上午三時許海珠方面有人襲擊海軍司令部於是槍聲隆隆震動全城附近各軍警以爲有戰事發生均下令加緊戒嚴東西堤一带滇軍立派出步哨向各街口嚴陣以待長堤之交通一時斷絶車輛行人均不敢過直至天时始定頃據海軍司令部某副官所述當時情形如下四號早晨三點十分鐘有輪船一艘名泰東内載有類似軍人約二十名均手持馬槍駁壳左輪等槍由西便開足馬力猛駛而來該司令部之海軍警衛隊兵在程總長銅像附近放哨見該輪船猛駛而來遂竪起燈號該輪船不但不竪燈回答更直駛而來衛兵即上前喝令停車詎船内之人首先開槍向衛兵轟擊當塲擊傷衛兵三名部内之水兵聞耗均全副武裝出而助戰於是兩方劇戰甚烈後由海軍部派出兵士數十名乘坐電船駛出海中心包抄乃將泰東輪船包圍前後夾攻該輪不敵船人紛紛鳧水面逃乃由海軍水兵冲鋒過船遂將該輪擒獲當塲捉拿一人餘均鳧水逃去計兩方劇戰十數分鐘之久海軍部共傷兵三名（另據海軍警衛隊隊長云警衛隊被擊斃命者有李雲甫王子才黄春標朱練東四名受傷者黄炳淸傷右手魏漢標傷右脚潘眞華傷頸何生利傷右膀）及後審訊被捉之人供出梁姓係由某軍别動隊派遣而來圖刦海軍部之槍枝餘不知情等語及晨海軍部即派人將海珠左右撈獲槍枝果撈得馬槍二枝並屍身一具該屍身胸前掛有襟章一個内書某軍别動隊許某等字樣該屍身即由十二區署飭人殮埋死者襟章即交由海軍部存案泰東輪船現扣留在海軍部乘輪來襲者係曾在海軍部充陸戰隊者因彼等與本部有意見遂受編於某軍别動隊此次突然來擊諒係挾仇起見於大局上絶無關係惟本部已將情形呈請大元帥查究辦理云云此事發生後各處軍政機關均派員赴海軍部調查眞象該部亦下令加緊戒嚴晚間如有船隻駛近海珠者如竪燈號而不答即迎頭痛擊以防意外云 
[陸榮廷已入邕垣]  
　　廣西旅粤某君昨接南寗私函云廣西省長蒙仁潛因陸榮廷近圖邕甚急故與林俊廷預謀應付之計蒙即將省長印交與林俊廷保管乃率部向武鳴退却以便與林部策應不期未抵武鳴而韓彩鳳陸福祥部已逼入南寗城林俊廷遂不能不退出現南寗城已入陸氏勢力範圍陸榮廷亦已由龍州移駐邕垣經電召陳炳錕譚浩明返桂籌商一切進行事宜云 
[皖政界之大更動]  
　　呂調元此次復任皖長對於全省各廳道大有澈底澄淸之勢蒞皖三日首先委任趙國琛爲警務處長兼省省警察廳長聞呂之所以急欲更換者係因出京南下時經過蚌埠馬聯甲謂王善荃不能辦事呂奉命唯謹到任後遂首先撤王至繼任人物馬氏本屬意於皖南鎭守使署參謀長儲莘故趙國琛發表後馬氏甚爲詫異詢問左右謂趙爲何如人適儲莘亦在側備述趙之歷史并云趙國琛無警察學識在本省政界從未服務毫無資望并極力聳恿馬聯甲來省說者謂趙之位置恐不能久 
　　水上警察廳長委任張弢現已引起水警全體之反響因 
原任廳長章伯衡任該廳督察長十年之久與所屬感情極爲融洽去歲升任廳長到任後曾挪借兩萬元發給各署欠餉尤得下級人員之歡心昨日長江四署署長齊集省垣公呈呂調元保留章氏如不獲准即率各巡官等全體辭職廳内自督察長以次全體簽名張弢鑒於警界空氣緊張現尙不敢到該廳接事 
　　財政廳長馬振憲自在必去之列尙能調蕪關監督者係得蘇齊之力新任財政廳長何炳麟據聞係齊燮元馬聯甲商定令呂調元密保現財廳各科辦事人員正在趕辦交代何炳麟日内即將來省接篆 
　　政務廳長阮忠植護理省篆旣不能接印自當不必戀棧乃呂調元接事後阮尚要求暫緩兩月再行交卸呂亦漫應之其實保荐章寳穀之電早已發出阮竟不知可謂麻木已極前日明令發表阮始皇然無所措手呂以阮年老得失之心重遂委以水利局長一席爲下臺調劑詎阮忠植憤不可遏語人云非應即道此外無論何項差使皆不願就誠趣聞也 
　　上述各廳係省垣一方面此外蕪湖警察廳長亦可稱肥缺現已委督理行署參謀宋植柟接任現任廳長何樹德係許世英所委任事甫經數日宋已前往接代何可謂五日京兆也 
　　此外尙有已定而未發表者實業廳長有國會議員張序庭之說張係陸軍少將爲李根源把兄弟聞係軍閥與農商部雙方協定雖鄭斅慈係呂調元親歳然亦無法維持教育廳長現尙無人染指有談及該廳者皆搖頭不敢應承蓋以教育界不易對付安慶道尹李大防四川人在皖有年向以好好先生著稱現亦有搖動之說阮忠植頗垂涎此缺惟呂調元將留以報効軍閥决不肯輕易畁阮總之呂調元此番復任完全抱一分贓主義明知不能久於其位擬趁此大肆活動造成一系之安徽或可延長壽命耳 
[關監督在寗會議紀錄（再續）]  
　　會辦吳肇邦呈省長文云敬呈者竊奉省令以裁釐加稅之案不日實行關係蘇省極大委肇邦會同財政廳妥爲研究隨時擬具辦法呈候復奪等因肇邦遵即到廳與嚴廳長悉心討論一面檢齊案卷逐一披閱現已略知梗槪謹爲省長觀縷陳之查蘇省釐金剏於前淸咸同年間係就蘇寗兩藩司管轄區域各設局卡按道抽捐改革後於民國三年經關稅改良委員會條議土貨出產銷塲辦法以爲加稅裁釐之預備舊蘇屬各地即已按照進出產銷收一全稅約計値百抽二舊寗各地亦於民國七年援照蘇屬辦法江南北仍各徵一道其木釐猪隻及駐蕪米釐運北油麻等項凡係統捐仍聲明暫循其舊辦理本不一律且設卡稽徵名雖改爲貨稅實仍庫金之舊貫與約章所載及關稅改良委員會所議抽收出產銷塲辦法亦不相同然每年所收稅欵多係本國產銷之貨若進口洋貨向來報領子口單沿途免納釐金即繳單後須完落地一稅各處未能實行僅由華商酌認捐行亦屬寥寥至出口土貨均請三聯單採辦在關報完半稅無須照納釐金此蘇省稅釐之大略也現議按照中英通商條約進口洋貨一經加稅沿途釐卡即應裁撤蘇省軍政各費爲數頗鉅裁釐所失必須酌籌抵補照約應徵產銷兩稅究應如何抽收亟宜未雨綢繆妥爲籌議報載近日關稅研究會在財政部會議經財政部代表聲稱華府會議對於免釐加稅係議定按照馬凱條約次第推行是我國祇有履行條約之權實無修改條約之望現有存留常關舉辦產銷稅之規定自應仍留常關其常稅中之屬於行商稅之一部分者按約實行廢止所有產銷兩稅即由常關稽徵另定稅則以免差池其所擬大綢十六條大致產銷由第一常關徵收稍稅由最後常關徵收但特别大宗貨物得就地徵收產稅土貨由產地至銷塲未經第一常關徵關稅應由最每常關補徵其銷塲距常關較遠者得由該地商會代徵銷稅並照前條補徵產稅其稅欵報解該管常關仍由常關監督派員監查之凡行銷通商口岸之土貨應由該常關銷稅其產稅應收値百抽二五銷稅定率分爲三級需要品値百抽二五資用品値百抽五奢侈品値百抽七五全國所徵產稅欵均應解交金庫由中央統籌分撥等語誠爲扼要之論雖商會尙多反對値此庫儲竭蹶中央方以借債爲生各省本有釐稅商人完納已久豈能遽議减免即使洋貨加一正稅每年不過二千餘萬元分之蘇省能有幾何而蘇省釐稅歲收六百餘萬元一旦失此鉅欵必至饑軍譁變地方無以維持商人亦難安其生業是所省者小而失者大不可不兼權利害從長計議者也抑肇邦更有進者常關所收產銷各稅旣爲本省固有之欵即應隨時解交省財政廳以憑支付軍政各費俾應要需其由商會代徵之欵亦應由公會擔任不得由私人認捐藉免苛索而杜流弊仍由財政廳派員稽核以昭覈實又蘇省淮安揚由兩關相距匪遙旣專收產銷兩稅並無行商稅可收値此海州開闢商埠亦應將揚由關移置海州以資控制而節糜費至現在所收土貨產銷稅江南北各徵一道於行商誠多不便本年四月奉財政部宥電以加稅裁釐華會條約批准即須召集特别會議關稅逐漸增加釐金亦逐漸裁撤等因似應由財政廳通行各地方官曁各稅所調查各屬出產物品價値並向來行銷何處分别呈復然後通盤籌畫酌改稅則將各釐卡量予歸併江南北統捐一道以便商旅而免留難惟釐卡一經歸併偷漏旣多稅收必形短絀應請於新約附加稅内撥補以期酌劑盈虚爲裁釐加稅之先聲亦即裕課恤商之本計庶與財政部宥電宗旨相符肇邦一得之愚是否有當合將查明蘇省向來徵收釐稅大槪情形並酌擬辦法先行開摺奉呈仰祈察核（仍未完） 
[杭州快信]  
　　浙議會臨時會議員已到三十一人擬俟半數以上即行開談話會對於參選訴訟商定解决方法然後再依秩序舉行開會式惟沈議長已派定陳賢等八人爲守衛鄭惠等四人爲速記張明三等十二人爲臨時書記由鄭秘書長督率辦公並准省長開送杭州大學候補董事名單請煩决選十人其人民請願者僅爲變通省憲總决問題統俟開會時公决 
　　省教育會十一日開第八次評議會提議夜學校全國道路協會金佛郎北京軍警毆傷學生鄭會長改良教育等五種事件 
　　杭府絲業公所以絲捐附加北振一案一年期滿又延一年今已兩年告終蘇省遵期停收浙江事同一律實無延長理由昨請杭總商會轉呈省署停止加收以恤商艱 
　　杭州造幣廠前日開工 
　　第一監獄新春已瘐斃監犯吳阿四等四名昨又斃盜於義生一名 
地方通信 
[蘇州]  
　　定期拍賣金葉武進故紳盛宣懷之妾許氏曾虧欠慶豐等七錢莊銀五萬餘元該莊等現以盛許氏已於去冬病故欠欵仍未淸還特在吳縣地審廳控追前日經該氏承繼人盛鼎頣將該氏所遺金葉六百七十七兩三錢八分呈交地審廳收存拍賣備抵該廳現定三月十六日上午九時即在該廳拍賣所當衆拍賣此項金葉并已佈告各界前往標買云 
　　毁目案判决滸墅農民莫水泉去夏被其族人莫照泉戳瞎雙目并以石灰塗塞眼眶經吳縣地檢廳長偵實將莫照泉拘廳訊押迄巳半載茲於本月七日經吳縣地審廳刑庭判處莫照泉三等有期徒刑三年俟上訴期滿發監執行 
　　巡船緝獲五盜吳縣偵緝隊某號巡船二艘昨日下午二時許在唯亭鎭西市梢捕獲盜船一隻盜匪五人聞該盜等即去年十一月間搶刧崑山巴城鄉某姓劫案中之盜犯該巡船等當於即日四時許將盜船盜匪等一併带蘇解送地廳訊辦 
[松江]  
　　准田升科之反響縣地方欵產經理處與市鄉聯合會昨爲上海准折田升科事代電省長云南京韓省長鈞鑒竊以松江各縣准折田畝有糧有單純粹民產明淸以來飽受重賦較諸他處田糧已屬偏枯獨甚今上海縣境内准折田忽令繳價升科破壞賦法剥奪民間所有權以民田爲官產比糧賦偏重更甚似此非法行爲殊堪驚駭不獨上海萬難承認不甘開此先例即敝縣二十四市鄉亦有准折田畝决不受剥膚之痛務懇我省長毋爲僉壬所惑一意孤行迅將准田升科命令立即取消培養元氣地方幸甚松江地方欵產經理處總總董耿葆煃朱世瑾二十四市鄉經董朱慶咸李修則等同叩靑 
　　松江銀行新經理松江銀行經理黄涵伯辭職後要職虚懸多日現經行長謝宰平聘定前在上海東南銀行之郁才伯繼任定於十日下午來松接事 
[揚州]  
　　討論實新施學制江都勸學所七日下午請莊俞在該所樓上開會討論新學制實施計劃各校教職員均列席莊君討論畢即由劉儒演國語留聲機以資傅播而助餘興直至日暮始散 
　　高淳岸鹽新章食商俣泰和高淳岸鹽向由十二圩起運惟須道經皖岸現皖岸鹽務稽核處以所經區域率爲重稅之地大多影射灑賣圖獲厚利特訂定取締辦法㈠更改運道由圩運銷高淳之鹽不經皖地由鎭江丹陽溧陽直達到岸以免淆混㈠多繳稅率在圩未運時每擔先繳稅洋三元五角抵岸後由該岸稽核員查騐屬實發給憑單該商持單收回每擔一元五角設有可疑及短斤情事即將所加之一元五角充公以杜流弊業將辦法呈經北京稽核總所核准分行揚州分所 
及淮運使轉飭遵照 
　　江都地方公會成立江都地方公會發起人及會員等特於八日下午假運署公廨許宅開談話會接開正式會討論進行方法選舉職員經衆選定朱幹臣鍾味腴爲正副會長即日報告成立 
[常州]  
　　各校長請撥經費縣立男女師範各高小各實業學校校長鮑宗霖等爲會計會議無形打消特於九日下午四時集合於第一高小討論此事議决呈請省廳縣署照原預算撥發當即擬就呈文由各校長蓋章於十日分遞各署原文略謂本邑預算向經會計會議議决支用十一年度會計會議曾由縣署屢次召集均未開議以致各校預算久懸不决所有常年經費暫照十年度支用其他添級等增加之費事經公認領費無着悉由校長等先行借墊數月以來爲數甚鉅茲者會計年度轉瞬告終會計會議河淸難俟裁減旣勢所不能籌墊實力已不繼如此因循延誤負責固自有人阽危情難坐視再四籌商惟有援照十一年度省教育經費辦法藉資救濟伏查十一年八月省署第五九五二號訓令因十一年度省教育經費未經省議會議决以前曾規定辦法五條通令遵辦在案縣教育經費事同一律自可援照辦理擬請將十一年度所增添級數以及膳食等已經借墊各費照原預算即日補發其餘各費暫照十年度發放俟十一年度預算確定再行遵辦是否有當理合呈請鑒核准予照辦教育幸甚地方幸甚云云 
[南京]  
　　勸學所組織董事會第六届省教育行政會議開會時蔣教育廳長擬令各縣勸學所援用『教育部學制會議議决縣教育局所設董事會辦法』以勸學所名義組織董事會向該會議提出諮詢案可决後教廳即呈請省長核奪頃已奉到省令准如所議辦理蔣廳長已通令各縣一律照辦矣 
　　省校預算會議預聞施行新學制委員會長蔣維喬以本年下半年即須實行新學制各省校經臨兩費之擴大爲不可避免之事實十二年度教育經費預算案急須先事磋商以備提交省會核議昨已呈請省長召集各省校校長到省會議定於三月十二十三兩日在省公署開會云 
[廣州]  
　　槎頭無烟藥局火警西郊外槎頭鄉無烟藥局火警向隷兵工廠管理自黄强離戰後局内員司工匠均已星散一空祇由駐紥石井之桂軍派遣所部一排前往看守三月五日晨有駐防某兵士因吸食紙烟誤遺餘燼於兵房内燃着葵棚時値北風怒號故瞬間火勢即非常猛烈該屬又遠處效外並無救火器具祇得任其延燒洎燒至儲藥庫時竟隆然一聲嚮震山谷聞者皆爲驚駭因該庫内尙貯有無烟藥數箱未曾搬出故遂猝然轟炸報各兵伕先已奔出逃避得保生命而該局又以隔離民居故併無牽累祇將全庫焚去火勢即行息滅云 
 
 

Page 11

 
 
第一萬七千九百七十二號;中華民國十二年 西曆一千九百二十三年三月十一號
星期日 * *   
 
 

Page 12

 
 
第一萬七千九百七十二號;中華民國十二年 西曆一千九百二十三年三月十一號
星期日 * *   
 
 

Page 13

 
 
第一萬七千九百七十二號;中華民國十二年 西曆一千九百二十三年三月十一號
星期日 * *本埠新聞 
[總商會再發表對財政之主張]  
　　本埠總商會對於公開財政曾一再通電表示主張乃近聞政府以軍費過大又有借欵之說該會當於前日委員會通過電文三則懇切表明主張電文如下 
　　（一）致政府電北京大總統國務院財政部均鑒財政之於國家猶血脈之於人身未有血脈窒滞而可以保康健亦未有財政紊亂而可以維持久遠敝會前以吾國財政現狀岌岌可危外國監督聲浪洋洋盈耳雖經國人以公開財政呼號陳訴至再至三而言者諄諄聽者藐藐長此以往必陷淪亡特秉愛國之熱誠爲最後之申請於二月宥日電請政府將自民國元年起至十一年止所有逐年收支欵項數目用途及内外債確數合同全文於本年四月三十日以前造成表册加以說明公布全國聽候稽核共籌補救之方冀免破產之禍政府果有覺悟必能推誠相見順從民意尅期宣布乃聞政府近日又有鉅額借欵之籌議將充政治活動之費用消息傅來不勝駭異用特再電申儆在政府未能實行公開財政以前無論假借何種名義募集何種債欵國民皆認爲圖牟私利違反期望絶對不能承認一面仍請根據敝會宥電所陳早日宣布以慰喁望毋任企盼上海總商會叩灰 
　　（二）致國會電參衆兩院均鑒財政之於國家猶血脈之於人身未有血脈窒滞而可以保康健亦未有財政紊亂而可以維久遠敝會前以吾國財政現狀岌岌可危外人監督聲浪洋洋盈耳破產可虞國亡無日曾於一月魚日致電貴院從速實行監督財政之職權提出緊急動議即日咨請政府將自民國元年起至十一年止所有各項借欵墊欵一槪將欵項數目用途及合同全文分别列表提交貴院會同參衆議院組織國債委員會詳加審查一面公告全國聽候國民覆加稽核又於蒸日通電各省銀行公會錢業公會及中外各金融機關鄭重聲明在財政未能整理以前拒絶承募一切債欵債劵嗣因陰曆年關報載政府决發十二年公債千二百萬元又經敝會專電阻止並請貴院勿予通過及至二月宥日敝會又以政府對於公開財政委蛇遷延迄未實行特電政府作最後之申請將十一年來收支賬目於四月三十日以前公布全國共籌整理凡此再四之听籲具見民意之所在政府果有覺悟必能推誠相輿勉徇衆請乃聞政府近日又有鉅額債欵之籌議甚或謂將充政治活動之費用以相當條件要求國會通過消息傅來不勝驚駭用特再電陳請在政府未能實行公開財政以前無論假借何種名義募集何種借欵國民皆認爲圖謀私利違反公意絶對不能承應請貴院諸君根據正義顧全國脈倘有提請通過一槪拒絶庶幾悠悠之口不辯自明一面仍請根據敝會一月魚日電文提出動議澈查外債確數切實審核公布全國尤深企盼上海總商會叩灰 
　　（三）致各省銀行公會錢業公會總商會及各金融機關電各省銀行公會錢業公會總商會轉各金融機關均鑒財政之於國家猶血脈之於人身未有血脈窒滞而可以保健康亦未有財政紊亂而可以維久遠敝會前以吾國財政現狀岌岌可危外人監督聲浪洋洋盈耳破產可虞國亡無日欲圖補救必須整理曾於一月魚日致電國會請其從速實行監督財政之職權提出緊急動議審查以前一切外債數目用途及合同全文並於蒸日通電中外各金融機關鄭重聲明在政府財政未能切實整理以前拒絶承募一切借欵債劵區區悃忱諒蒙鑒察嗣因政府對於公開財政委蛇遷延迄未實行復於二月宥日特電政府作最後之申請將十一年來逐年收支欵項數目用途及内外債確數合同全文於本年四月三十日以前造成表册加以說明公布全國聽候稽核共籌補救之方冀免破產之禍一面又將此電公布全國冀各省共起表示一致主張政府　有覺悟必能俯順民意尅期公布乃聞政府近日又有鉅額借欵之籌議將充政治活動之費用消息傅來不勝駭異除由敝會電陳政府决不承認並請國會匆予通過外務請貴會隨時注意嚴加監督總之在政府未能實行公開財政以前無論假借種名義募集何種債欵國民皆認爲圖牟私利違反公意絶對不能承認至金融界同人尤應貫澈蒸電主張决不爲政府承募一分半文息壞俱在此志不渝一面並望根據敝會宥電一致申請誓達目的以挽危亡上海總商會叩灰 
[總商會電爭日人在靑島設警]  
　　請外部萬勿氣餒中輟 
　　本埠總商會爲日人擅在靑島設警察派出所特致外交 
部電云北京外交部鈞鑒據靑島總商會通電稱日人擅於靑島市内外設立警察派出所九處囑爲協爭等情查我國自與各國通商以來惟約開口岸設有專管租界者始許其自管市政自設警察故前淸蘇杭開埠即將容許外人設警一層列入開埠專章之内而其他自開口岸均聲明界内警政由中国或自理足徵警察權與領事裁判權截然兩事非得漫無區别槪施之於各該口岸靑島收回而後其性質與上海天津之設有專管租界者截然不同日人之僑居該埠者其應服從該埠所設之中國警察正與僑滬日商之服從公共租界警察事同一律今日人之旅滬者多矣未聞其以領事裁判權爲理由而自於公共租界内設警察派出所也應請鈞部依據上列理由迅向日使嚴重質問如果爭面無效即將此案提交國際法庭公判以期維持一線之主權萬勿氣餒中輟上海總商會叩蒸 
[馬炎文上裁兵善後條陳]  
　　林墾··築路··開礦 
　　全國商會聯合會評議員馬炎文昨上政府裁兵善後條陳其原文云裁兵之電昭告中外裁兵之議喧騰朝野而裁兵之方不聞有若何之籌備是否發給恩餉資遣回籍而庫空如洗餉從何來借外債以何物擔保借内債用何種手續我提議裁兵之朝野上下有無毀家紓難之决心若空言裁兵不負經濟責任試爲統兵長官易地以思對於兵之去留是否能呼之即來揮之即去如其不能即統兵長官同具裁兵之心亦安能不將裁兵計畫切實議定而能着手裁汰乎此其一中國之兵其身列戎行無非爲噉飯計耳本無捍衛國家思想若給予三個月之恩餉而能保其自謀生計雖舉債裁兵有何不可若不能維持其生計設挺而走險恐裁兵之後又將招兵以禦匪患豈兵之無良哉不得已也此其二各省兵額多少不一究竟實數若干無從深考若欲裁兵應先從檢查入手應由政府特派檢閱大員分赴各省會同地方議會法圑調取餉册切實檢查定去留之標準明實在之兵額此其三炎文之愚以爲虚糜恩餉一二千萬仍不足以保全其生計何如寓兵於農工即以分利之傏糈作生利之事業若能行之有效十年之後林墾路礦必蔚然可觀者也謹擬具體條陳呈祈鑒核如荷採納乞即組織裁兵善後委員會提交討論將林墾路礦各項規章切實議定公布期以六個月見諸實行國家前途無疆之福（計開）㈠林墾以應裁之兵四十萬人開墾西北官荒每人一　每　二十五畝兵之有家屬而自願領墾一　以上者聽先墾二千萬畝設總局於黑龍江第一年照原支餉銀按月發給秋成之後不收租爲佃兵次年墾本第二年停止發餉秋成之後總局與佃兵各半分收石數視年歲之豐歉臨時公議定之銀糧不另征收假定每畝收租兩元二千萬畝國家應收入佃租四千萬元以十分之五作總分各局開支及辦事人紅獎國家每年收入多出二千萬元以應裁之兵十萬人開採黄花松甸子森林築輕便鐵道至松花江口以利運輸工價照原支餉銀按月發給設總局於松花江沿岸年獲盈餘作二十成分派總局得十成以十成爲辦事人及工兵紅獎工兵得若干成辦事人得若干成總局成立董事會後公議定之㈡築路築路計畫巳詳述本會築路養兵管見茲擬以應裁之兵二十萬人築路工價照原支餉銀按月發給路成之後再由路局獎給照工價兩倍之紅亂（假定每月工價七元每年八十四元由路局獎給紅亂亂票一百六十八元）工兵在路工作十年可得紅股一千六百八十元服務年分愈多紅股愈多全路工兵均爲鐵路股東可免罷工風潮紅股與普通股享同等權利㈢開礦以應裁之兵三十萬人蘇應裁之兵開採鳳凰山鐵礦以此類推）統照築路辦法工價照原餉發給礦後之後發給紅股股票照每年工價兩倍之數與普通股享同等權利㈣籌欵方法一以本年席服裝費五千萬元辦理西北墾務及森林二凡中華民國人民年滿十六歲以上者每人應購買路礦股分洋五元無力者由有力者負擔之以一萬萬人計算應得股欵五萬萬元 
[童杭時關於外交案之復電]  
　　致總商會商會及省教育會 
　　參議員童杭時昨致上海總商會等電云上海總商會江蘇省教育會鑒江電悉貴會對於二十一條力促宣告無效並促依期收回旅大謀國熱忱曷勝欽佩查此案由杭時等審查議决咨請政府宣告無效業將兩月乃當局者仍不依法宣告殊屬延玩頃巳由杭時等提出嚴重質問事關國權領土仍希羣策羣力務達取消該條收回旅大之目的謹此復聞諸維垂察參議院議員童杭時陽 
[岑春煊與林俊廷往來電]  
　　林俊廷來電岑雲帥勛鑒桂局紛擾於茲兩載俊廷謬總軍政無補時艱夙夜自維巳滋慚疚故於漾日兼代省長職務通電切實聲明暫時兼攝以維現狀諒經察覽我公老成碩望海内同欽旣經省議會選爲臨時省長全省人士共慶得人値茲省政在絶續之交務請即日回省就職俾俊廷得卸仔肩而慰全省人民之望現經通電召集省議會臨時會定期四月四五日開會藉議本省一切善後事宜但聞有一部分議員藉口邕垣空氣不佳疑另在梧集合開會此種舉動適足惹起紏紛元年邕桂爭持之象又復演於今日前事不遠言之痛心除已派員赴梧懇切疏通外懇公電致在梧各議員敦促回邕俾民政早日統一自治得企完成全桂實利賴焉何日啓節乞先電示不勝鵠企之至林俊廷叩儉印 
　　岑春煊覆電南寗林總司令並轉梧州省議會諸先生同鑒莆兄儉電敬悉煊以衰病不克回桂省長一席迭經函電力辭諒已鑒及茲承諄囑愧負盛心至省議會已定在邕召集議員諸君自應尅日前往聞此次或有不願赴邕别生異議者殆由去年梁君桂山在途被害兇手至今未獲故咸有戒心謂宜迅飭將梁案兇手迅速緝獲按法懲辦並力任以後保護之責諸先生亦當體念艱難以大局爲重早日赴邕開會另選賢能整理桂政無任盼禱岑胡煊蒸 
[景德鎭商會函復瓷廠家數]  
　　上海總商會前因瑞典總領事函詢江西有名瓷廠製造家數曾函至江西景德鎭總商會探詢近接景德鎭總商會復函云逕復者本月二十日准貴會函開瑞典總領事探聽江省有名瓷廠製造家數轉函敝會查明開送等因查瓷器一项爲本鎭特產製造出品幾及千家大都各擅一藝以普通品爲最夥其尤著名者除瓷業公司外靑花則有陳新興琢器則有鄢德億彩紅則有施亦成他如工業學校國華瓷廠及美術繪畫家之王碧珍汪野亭汪曉棠等均屬質彩精工行銷中外准函前因相應函復貴總商會請煩查照轉達是荷 
[閘北兩巡警被人暗殺案五紀]  
　　正兇有已拿獲說 
　　閘北淞滬警察五區巡警賈富明張鳳嶺被人暗殺一案前日緝獲管阿毛吳祥五（即吳祥和）黄桂淸等三名經李署長研訊各情已誌昨報昨日淞滬警察徐廳長以此案關係至大旣有關係人緝獲自當詳細研鞫以便根究正兇爰於午後令由偵緝隊長郝憲章率带偵探四名僱乘汽車一輛前往五區總署將所獲之管阿毛等三名及續獲之江北婦人某氏又小孩二口一併押解回廳經郝隊長略予研訊判令分别暫押嗣由郝隊長訪悉此案正兇尙有某某等四名匿跡地點故又乘坐汽車带領偵探多名密往滬北楊樹浦等處緝拿至傍晚時聞在高郎橋已將正兇某甲拿獲带廳押候訊究並聞此案發生之原因實緣被害之巡士賈富明查禁賭博嚴厲所致正兇某甲曾在出事地點附近開設一小茶館日以聚賭抽頭爲活屢被該警拘辦懲罰祗得停閉但心頗懷恨本月五日夜某甲在家招集多人抽頭聚賭又被該警入内禁阻甲立即停止得未拘解警亦出外臨行時甲佯謂該警云附六三花園之某處亦在聚賭當應往拿云云該警信以爲眞擬往查禁甲遂糾在逃之乙丙丁三人及附從者數人尾隨其後至荒野處共同將該警戳斃正在行兇時適値巡邏警士張鳳嶺到來被各兇手所見恐被認明面貌即由乙袖出手槍從背後擊去致張警亦遭慘斃事後復又移屍抛棄浜内意圖滅跡其主動者爲江北人居多云 
　　國聞通信社云閘北寳山路五區警察張鳳嶺賈富明被人暗殺後迭經淞滬警察廳飭偵緝隊嚴密偵查在案前晚在天通庵路某號拘獲嫌疑犯黄桂淸管阿毛吳祥五三名經該區加以詢問未得確實口供昨日該區接淞滬廳公事已由巡官申某押送赴區訊辦茲據道路傅言謂該案確與賭博有關據稱江灣有某婦人素不安分常招無賴子弟在家聚賭藉圖生活初五日晚間有無賴七八人在該婦家推牌九莊家以五百元爲底頭一次輸一百餘元二次輸二百餘元至第三次下注甚大揭牌時莊家所得爲天槓已占全贏之局乃此時忽有警察二人入内捉賭台面下注之欵被一般賭客搶完警遂攫莊家二百餘元朋分而去推莊者本爲積棍身邊常藏利器見該局爲警察吵散不特不能翻本且連本錢亦被攫去忿無可洩遂與另一同夥均持利器各追一警附近茶店之堂倌曾於該晚見一人聲勢兇猛趕一警察經過該店門前又當時在塲捉賭者尙有江灣某工廠之工頭及辦事員四五人此事爲渠等所目擊事後工頭二人巳被辭退辦事員則各罰十餘元禁假一月惟所述頗有疑點因警察被趕時亦有武器從事抵抗何至爲人傷害云 
[西藏路匪徒開槍拒捕五誌]  
　　被害探夥出殯之熱鬧 
　　探夥周錫霖無錫人年二十九歲前在公共租界大慶里捕盜被匪開槍拒捕因傷致死詳情迭誌本報昨日（十日）出殯於下午二點時由同仁輔元堂出發並有法捕房偵探隊及譯員等各贈輓聯甚多如「奮不顧身」「勇敢咸欽」「爲公捐軀」「忠勇可嘉」「膽敢擒巨盜碧血訴蒼天」等等當由法捕房全體探捕執紼相送由敏體尼蔭路朝北入菜市街過自來火街至愛多亞路朝東至三茅閣橋入英界河南路過福州路西藏路直達錫金公所權厝 
[總商會宋會長因病請假]  
　　本埠中國銀行行長宋漢章君自任上海總商會會長後對於往來公文咸親自披閱甚爲熱心逐日到會兩次從未間斷近因稍有微恙醫生謂其操勞過度務須靜養旬餘故自昨日起對於總商會事暫請病假一星期會中事務請副會長方椒伯君主持一切云 
[美總領事暫時離滬休息]  
　　駐滬美總領事克銀漢君離滬南行暫作短期休息約於三月十五日回滬所有一切公務暫由台維思君代理昨由美領署函達許特派交涉員查照矣 
 
 

Page 14

 
 
第一萬七千九百七十二號;中華民國十二年 西曆一千九百二十三年三月十一號
星期日 * *[縣商會年會紀]  
　　上海縣商會於昨日午後三時開第五次常會並舉行癸亥歲首年會聚餐到者全體會董會員約計七八十人首由正副會長報告開會宗旨畢即將上年份收支賬略逐項報告次將各官廳各圑體等遞來函件分别宣布然後次第討論各種議案繼由正會長姚紫若謂上年附加稅展期之事發生各業商來函聲明一致否認請求撤銷當經本會舉代表赴处請願奉省長指令暫緩施行惟此案迄今仍未達到取銷目的全國商會聯合會蘇事務所來函訂於本月二十日（即陰曆二月初四日）在省事務所邀集各商會代表開聯席會議以便公决續行請願撤銷前案總商會已舉定會董聞蘭亭葉惠鈞爲赴省出席代表本會亦去函請聞葉兩會董兼任本會代表應請公决或另再添舉代表加入當由各會董公議决定前次本會推舉赴省請願之會董穆抒齋君仍行推舉加入爲出席代表云云次報告本會商事公斷處王處長刻因任期届滿應依商會法定規則另行訂期選舉公决日内應行趕備一切手續開會選舉又報告上海稅務所俞所長來函謂奉財政廳令知勸募省公債來請本會轉知各業代表擔任認額由會長分别慰勸良久各代表始當塲簽字認額後將其餘各案略事討論畢已鐘鳴六下即搖鈴散會休息至七時舉行聚餐直至九時後始各盡歡而散 
[孫寳琦行將抵滬訊]  
　　稅務督辦孫寳琦因會商稅務事已於昨日（十日）由京南下明後日或可到滬 
[周金箴逝世]  
　　前全國商會聯合合正會長曁前上海總商會會長周金箴君於昨晚七時半逝世茲錄其略歷如下 
　　君子金箴名晋鑣浙江慈谿縣人自幼即有志於實業往來寗波上海間雖感寒署無所畏中年出仕歷任江西廬陵南昌等縣知縣後淸廷降旨以道員擢用君生平以振興商務爲己任辭官後嘗任電報局總辦並集資剏設華洋興保險公司大有榨油廠寗波通久源紗廠嗣上海創設商務總會之議起君又力爲提倡規劃迨總會成立以君爲坐辦兼會董嗣後三任總理淸季曾因救濟上海市塲籌借外國借欵事部令革職各會董以君身膺一埠一重不聽去職宣統三年任滿辭職革命後商務總會改爲總商會君復被舉爲會長繼復任滬海道尹 
[工部局未許報界旁聽之外論]  
　　大陸報社論略謂上海納捐人聯合會報告中有工部局董事猶未納吾人提議在該局開董事會時爲公衆利益計應准報界代表入内旁聽之主張等語足見租界納捐人猶未忘情於此目下工部局公報内雖經納捐人進步份子之提倡已刊載會議詳情然猶未得其宜蓋在現制之下其所載消息可謂多經選擇吾人非謂工部局有檢查發表之消息之意但其所報告者使其意中之所欲發表而於其所視爲相當之時機以報告吾人耳倘允報界代表列席旁聽則彼將擇其爲公衆所最注意者而發表之而其判斷力亦能勝於富有學識之工部局人員也上海納捐人固有權以知工部局中一切經過而各報紙亦極願以工部局之活動報告公衆然由今之道吾人實未必能於事故發生之際隨時有所聞知且報界代表列席會議旁聽之後復可節省編製印刷公報之費此種經費實乃納捐人無理由之負担是故納稅人於日内選舉工部局董事之際幸一考慮候選人之是否具有進步思想而願贊助此議抑猶存有采色制度之餘毒者並望星期一日之納捐人聯合會年會中將此案重加討論而通過之也 
[工部局之候選董事]  
　　公共租界工部局一九二三年新董事定於本月十五十六兩日選舉本届候選董事祇有九人適符該局董事額定人數其姓氏如下亞金森氏Ｍr　C　W　Atkinson費信悖律師Ｍr　S　Fessebdeb藍愛德氏Ｍr　P　LKnight賴墨氏Ｍr　W　P　Lambe列士德氏Ｍrr　HＷ　Ｌester洛森氏Ｍr　S　A　B　Lowson麥凱氏Ｅ　ＭＦ　Ｍackay櫻木氏Ｍr　S　Sakuragi及西姆士ＭrＨ　Ｇ　Ｓimms又本届地皮委員候選人祇有庇亞斯爵士Sir　Edward　C　Pearce一人云 
[組織縣教育參事會之函電]  
　　徵求六十縣教育會意見 
　　本埠縣教育會前接南通縣教育會陷代電爲組織教育參事會事前日常會時經衆贊成並議决致函六十縣教育會徵求意見茲將南通縣教育會代電及致六十縣教育會函照錄如下 
　　南通縣教育會代電上海縣教育會鑒來電祗悉改造議會自以職業代議爲根本辦法但非一時所可期學潮發生省議員亦頗多申辨並指斥同黨之非度尙不乏正誼君子治標之方莫若淘汰少數不良議員經費未指定專欵機關無出納實權皆不足以言獨立似宜向行政官廳請願指定經費並速組教育參事會司出納支配之職如荷贊同即乞由尊處彙函各縣教育會倘獲多數同意即在滬開會協議進行臨電翹企至祈裁奪示覆南通縣教育會會長張師湛易作霖叩陷 
　　本埠縣教育會致六十縣函敬啓者茲接南通縣教育會陷代電開（同上）等因敝會對於上述意見深表贊同尊處如具同情敬希示復以便邀集同人訂期開會協議進行是所盼幸專此祇請公安上海縣教育會謹啓 
[催請舉辦淸丈之呈文]  
　　上海舉辦淸丈實爲目前切要之圖因經界不淸而涉訟者時有所聞兼之僞造方單影射朦混業主產權搖動堪虞故由地方經董諸紳發起舉辦淸丈籌備已久因省令須待財政廳道尹交涉員之核議至今未即實行昨由該籌備處具呈財政廳催請速行核定其原呈如下呈爲請賜迅予核復辦理淸丈一案俾便進行而慰民望事竊查上海舉辦淸丈一案前經檢同章程開具應辦淸丈之理由及辦法大綱淸摺分呈立案嗣奉鈞廳指令淸丈地畝爲釐正經界整頓糧賦根本切要之圖惟應將集費辦法經費預算呈復核辦等因遵將本邑各市鄉經董及推出各士紳合組之淸丈等備會所議訂徵費情形收支槪算呈請上海縣知事轉呈鈞鑒嗣奉上海縣知事轉奉督軍省長指令淸丈自係爲整理田賦起見惟茲事體大不厭求詳候令行滬海道尹特派交涉員會同鈞廳核復察奪等因仰見各長官於提倡要政之中寓審愼周詳之意惟上海經界紊亂訟案繁興僞單影射產權動搖切望淸丈無異饑渴籌備以來迄已八月奉令會核亦旣兩月之久茲悉道尹交涉員業已核明咨請鈞廳主政警祈賜轉呈省長俾得切實進行以慰喁喁之望抑有不能已於言者前見報載淸理官產駐滬辦事處有將上海民業准折田畝令民繳價升科之議不知田畝准折濫觴於明代蓋地質有肥瘠形勢有高低斷不能責瘠者低者與肥者高者納同量之賦以數畝磽薄之地准折熟田一畝之糧者示公允也上海准田科則傍浦留步熟田每一畝四分准熟田一畝低薄田每一畝五分准熟田一畝傍浦留步低薄田每一畝一分准熟田一畝得業蕩每二畝准熟田一畝傍浦留步得業蕩每二畝准熟田一畝柴蕩每三畝准熟田一畝草蕩水漊每六畝准熟田一畝傍浦留步草蕩水漊每八畝四分准熟田一畝故准折田畝有單有糧完全民產絶非官產範圍歷時數百載豈榀强而奪之否認其所有權而迫令繳價耶至或田畝狀况今昔不同惟有按照實况分别加减其糧額前呈淸丈規程第三章内業已分别規定且准折之法不僅上海有此舊例近如毘連松南等處遠如邊陲川陜等省靡不有之一旦推翻豈非激變明知其議斷不可行惟値茲財政困難之秋該處或以等欵聳聽致陷地方於擾亂此則不得不預爲揭露敬祈明察如復朦請立予駁斥合併附陳謹呈 
[縣署兼管台營官地之督令]  
　　上海縣公署昨奉督軍公署訓令云案查台營官地局原爲淸查營產而設溯自民國二年設立以來關於台營各項營產逐年調查大致均已淸查竣事現値財政支絀該局員司應即量爲裁汰以資撙節其各縣營產除江寗縣特派專員管理外餘均由各該知事代爲經管按册徵租其現無租户者亦應隨時召佃租種如有承領之户准按局估定價召變所有一切均商承總局辦理至征租用費准各縣知事於所收租欵内開支一成以資津貼而每月所收租欵即於次月十號以前滙局轉解遇有變價營產應即逐案隨收隨解不得延壓並准在規定之一五獎金内酌提一成給獎以示彭勵而征租之票及報領營產執照仍照向例由局分别塡發請領用防流弊至各項營有房地數目界址及征租名册並月報表式由局於三月底以前分别造册移交各縣知事接收自四月一日起一律歸各縣知事辦理除飭局遵照移交並分行外合行令仰該知事即便遵照接收妥愼辦理並將接收日期報查毋違此令 
[閘北水電廠之進行]  
　　閘北水電公司籌備處已在殷行鄉購買廠基規劃直達之幹路以便裝埋水管疊誌前報昨日（十日）該處又派職員陳維翰會同滬北工巡捐局工程主任王彬彥前往復勘該處鑒於閘北人民需水之急現已預備建築水塔地點及考騐華人自製水管並與工巡捐局許局長磋商開築幹路經費及完工日期該路計長十餘里約三個月爲竣工期限一俟路基築好即可裝埋水管以便於十二個月内接通新水云 
[滬杭路疏通運杭客貨]  
　　特開貨物專車　 
　　滬杭甬鐵路車務總管因連日滬站各貨異常擁擠急待運杭故於昨日（十號）特電閘口南星等站趕將空貨車調集掛滬應用當於昨日下午五時由杭特開空貨車專車來滬計掛空車三十輛准於昨夜二時到滬以便今日（十一號）特開臨時貨物專運杭以免堆積而便客運 
[婦女會條陳改良幼工作]  
　　大陸報云本埠英國婦女會美國婦女會上海婦女會及女靑年會等主任人員曾於日前聯名上書工部局要求對於改良各廠年幼工人工作狀况事宜有所設施略謂同人等對於上海各廠雇用年幼工人一事擬有改良條陳數端謹陳管見以備採擇施行（一）工部局宜即採用必需之步驟阻止未滿十二歲之幼年工人加做夜工（二）工廠薈萃之處宜由教育處主任擇定相當地點籌設半日或半夜學校（三）推廣衛生處權限俾能監督各廠通風衛生及安全等設置今華人已頗知注重勞工問題如去年五月基督教大會中議决工作標凖三條一不得雇用十二歲以内之幼工二每七日休息一日三減少工作時間增進衛生情形及置備保安裝設藉以保障工人衛生當時北京烟臺商會及華人各圑體均表贊同現方積極進行諒工部局對於同人等條陳必能予以考慮而施行於租界之内也云云 
[天后宮攤户復業之兩面觀]  
　　各攤户六次請願天后宮攤户要求復業業已數次請願尙未有切實辦法昨該攤户等又六次呈縣其文曰謹禀者民等各攤根据鈞署暫讓示諭仍准復業曁省長批令照前案妥辦等因再四呈求五次請願復業蒙傅諭再候數天並分令警所及欵產處爲謀生計内有另覓相當地點自出縣長愛民如子之心惟民等營業宮内代傅已久莫能改弦更張早經呈明况讓修已半年工竣又兩月查復實在悉盡苦衷如此流離失所當爲仁者不忍苟非迅准復業仍得入廟營生則前路茫茫憂必岌岌不但血淚犧牲付之流水抑且堂皇文誥等於翻波將何以折服輿情安全生計復何以昭威信而制刁頑日更一日難又千難言盡於斯心育益甚爲此萬非得已再推代表數人重行匍匐來前六次請願務達目的惟求縣長恩賜作主迅准復業還我攤基活我生命蛇雀之報奚待他年鬼蜮之爲庶免後患萬家生佛百代封侯至乞面諭曷勝心禱餘依前呈專肅請願哀哀上呈 
　　教育會仍請禁止本埠縣教育會爲天后宮攤户事昨致欵產處函云警啓者近見報載天后宮原有攤户有要求重行遷入之請按天后宮自經此次修理後煥然改觀有向爲外人所藉口者亦已廓淸凈盡果准攤户重行遷入深恐將來受人干涉事關主權應請尊處堅持原有計畫並即見復無任盼企專此祇請公安上海縣教育會警啓 
[無線電學生由法返國]  
　　陳則忠等八人 
　　交部前派赴巴黎萬國無綫電協會中國學生陳則忠龔以爵夏超等八人已於六日乘包島司號輪船由馬賽返國陳君等向充交部電氣工程師歐戰後派赴巴黎無綫電協會繼又往奥德美英四國考察電氣事業對於歐美電學上新發明調查詳悉擬在滬勾留數日即晋京到部云 
[商圑華隊聚餐會記]  
　　上海萬國商圑中華隊昨晚七時假上海總商會舉行聚餐會並歡迎新任會長除該隊正備常備各隊員及現任總司令部顧問徐通浩司令胡筠秋副隊長屠開泰郝伯陽張廷榮外並有有長方椒伯發起會長徐乾麟會董勞敬修葉惠鈞等百餘人餐畢並有司令之歡迎辭隊員楊左甸鮑咸鏘等之四聲合唱徐顧問之祝辭隊員陳家祥陳時俠之雙簧隊員洪星恒之幻術會長會董之答辭末爲全體會員之歡呼至八時半散會 
[交涉員請撥新署建築費]  
　　江蘇特派交涉公署前在肇家浜覔地建築新交署並定該處爲城西新區由滬南工巡捐局開拓馬路裝設電燈自來水等業已竣工由交道兩署派員騐收茲聞交署新屋建築工程業已過半惟建築經費不敷尙鉅現許交涉員爲督促工程進行起見已呈請外交部曁省長公署籌撥以竟全功 
[米船户開會紀]  
　　上海發米公所昨日下午因開浚蘇州河事召集各船户開會當由沈董事宣布云上年冬間蘇州河船隻擁擠交通時有阻斷吾裝米船户營業大受損失新閘爲米市薈萃之處出入必經之路關係吾業頗大現滬北米業對於開浚蘇州河事發起聯合米行米客米廠組設聯合會刻已成立訂定舊曆本月二十七日開全體大會商議進行事宜本公所亦應派代表列席經衆推沈德生爲代表前往與會次議南市浦江中停泊米船自上年來無停泊之處且時受水巡驅逐萬聚碼頭一带向來專泊米船上年水巡時來干涉故移至董家渡南首該處浦面遼闊潮水甚急頗多危險裝卸亦殊不便議决請仁穀公所轉請工巡捐局指定地方專泊米船以免不測此事與米行米店船户各方均有關係故當繕函仁穀公所米行公會懇請從速進行云 
[國貨維持會致農商部之二電]  
　　㈠詢問萬國稅則大會㈡推定修訂法規代表 
　　中華國貨維持會昨致農商部二電文如下㈠敝會刻據本外埠各工廠紛紛函送出品囑爲轉送海關以備預賽意京萬國稅則大會云云當經轉送海關去後茲接滬關稅務司賴發洛復稱查萬國稅則大會一事敝處亦無所聞擬請貴會逕詢大部等云准此用特專肅奉達敬懇鈞長轉咨外交部請將關於該稅則大會之各種文件檢賜一份至爲盼切㈡勘電奉悉茲經敝評議會議决公推王文典爲出席修訂農商法規委員會代表除另函王代表就近赴議外特先奉達伏乞查照爲禱 
[銀行集益會常年會紀]  
　　昨日（十號）上海銀行集益會在道勝銀行内開常年大會到者八十餘人先由席炳章報告上年收支賬略次選舉正副會長及會計員各一人當衆開筒道勝銀行秦容甫得三十六票當選爲正會長金城銀行席惠生得三十四票當選爲副會長中國銀行史久鰲得二十八票爲會計員並由各會長討論金融之事該會今異常發達新加入加銀行會員甚多直至五時而散 
[友華銀行滙市報告]  
　　昨日友華銀行匯市報告云九日倫敦大條銀價近違期均長一二五紐約銀價漲至六角七分倫敦紐約間匯價爲四元七角零七五今日此間匯價掛牌僅佛郎長爲一二一○枚羅比長爲二三○枚餘均照昨日弗動開盤時市况穏定旣而轉堅晨間英鎊成交價三月份三先令二便士一八七五四月份三先令一便士九三七五五六月份三先令一便士八七五美金成交價三月份七十五元四月份七十四元七角五分五六月份七十四元六角二分半嗣以投機家相率售出市况轉堅至收盤時英鎊售價三月份三先令二便士二五四月份三先令二便士○六二五五月份三先令二便士美金售價三月份七十五元二角五分四月份七十五元五六月份七十四元七角五分日金三月份售價六十四兩一錢二分半購價六十四兩四月份售價六十四兩五錢購價六十四兩二錢五分佛郎匯票成交價近期一二七五枚遠期一二七○枚英鎊匯票銀行定價近期三先令三便士遠期三先令二便士七五美金匯票銀行定價近期七十六元五角遠期七十六元二角五分昨日倫敦銀市印度購進歐陸售出收盤時市况穏定紐約市况亦穏 
上海商業市况彙錄 
[公債票]  
　　昨（十日）各項公債市價跌多漲少揆其原因蓋京電消息安格聯辭意堅决將宣言内債基金破產故人心疲軟價格因此難以站定金融公債現貨千元票開盤時毫無交易迨收盤時稍有做開價計六十一元八角五分後市由六十一元八角跌至六十一元比前日縮去一元一角三月期最高價曾到過六十二元後市收盤小至六十一元三角較前日疲去八四月期除息同降八角五分收盤價爲五十八元七角整六現貨最低價曾跌至四十一元九角五分收盤時雖回高一角比前日尙退去六角三月期前市各盤均在四十二元四五角左右後市收盤時因現貨趨跌故亦隨而下降收盤四十二元一角五分計跌六角半四月期同降六角五分收盤計四十二元五角償還八釐收盤二十五元八角計縮五角七年長期交易雖稀但價極穏固收盤三十八元六角半較前日漲起二角五分五年大票價計六十二元金融小票計六十二元五角受主甚少故價鮮有變化 
[國内滙兌]  
　　昨（十日）北京來電銀匯比前日縮小五錢價計一千零五十五兩半洋匯同降半元爲一千零十元半天津行化低五錢計一千零六十三兩半銀元疲去七角五分爲一千零九元五角漢口洋例大五錢爲一千零三十四兩七錢半銀元回縮七角半計一千零六元二角五分九江銀元爲一千零六元南昌爲一千零七元較前日各跌一元蘇州銀元各無上落昨日忽漲高五角計一千零一元半成都九七平銀驟漲二十兩爲一千零二十兩銀元亦增二十元計一千零二十元餘如烟臺烟估仍爲一千零四十兩零五錢銀元計一千零十元宜昌宜平爲一千零三十六兩銀元計一千零十五元蕪湖蚌埠徐州淸江温州等銀元各爲一千零五元南京鎭江揚州無錫常州常熟宜興等銀元俱爲一千零一元五角安慶銀元爲一千零六元南通嘉興湖州銀元同計一千零二元杭州寗波紹興餘姚銀元均爲一千零三元海門銀元爲一千零四元蘭谿爲一千零四元五角奉天銀元計一千零十二元哈爾濱銀元爲一千零十四元重慶萬縣九七平銀各爲九百九十七兩五錢洋匯各計一千元與前日行情毫無變動云 
[外幣]  
　　昨日各種外幣市况平常蓋洋商因星期六故僅上午半日交易錢業進出之數亦無大宗復以金價趨疲致各票大都回軟計英票比前日退去三分買價爲八元七角七分美票買一元八角三分計小八釐荷票遜去五釐計買七角日票買八角八分七釐坡票計一元零一分較前日各跌五釐港票買價仍爲一元零一分一釐德票計三元一角法票賣一角一分半羅卜一千元新票買價計三兩二百五十元票計一兩二錢五元至二十五元票計七兩二錢五百元老票買五兩受主均不甚多價格故鮮變動云 
[棉紗]  
　　昨日星期六大阪三品紗來電較上日小去一元七八角美棉電報現期跌去十個磅音遠期跌二十個磅音印度孟買電朋搿而小十二羅比奥浮辣與白洛處各小十五羅比交易所標準紗價比上日跌去二三兩市上客帮買價本紗小去一兩左右日紗午前無甚上落午後亦小去二兩三兩不一牛莊天津漢口江西等四帮購胃頗旺惟皆買進日紗爲多計成交三千包之譜其餘烟台靑島蕪湖野鷄等客帮皆零星花色買進本紗一百餘包日紗二三百包公會小包未有售開綠各紗號有貨不願脫手而買者見市况趨下更行抑價以致難以成交各廠均本開出市面平平 
[絲市]  
　　昨日洋莊絲市趨勢仍堅廠新貨交易美莊購辦仍籌故行市依然堅挺美信昨又繼購陸園牌二十担價扯一千五百兩又進三跳舞牌大來牌各五十担進行牌班馬牌ＦＬ牌童麟牌各三十担價均相同並無漲落黄白絲經昨以陋率放長交易無聞灰經美莊銷路昨日略見停頓致無成交惟邇來各絲經存底稀少人心益堅故市况均仍趨漲云 
[一週間之金融調查]  
　　銀幣本週以來洋釐平穏惟星期四五略小計（星期一）價七錢一分九釐七五（星期二）小半釐價七錢一分九釐二五（星期三）添復午市收盤小一二五價七錢一分九釐一二五（星期四）小半釐價七錢一分八釐六二五（星期五）大三七五價七錢一分九釐（星期六）大一二五價七錢一分九釐一二五中國銀行蕪湖來洋二十萬元又南京來洋十二萬元昨日銀行查倉庫存現洋三千五百四十二萬元三月底期洋（星期一）價七錢二分一二五（星期二）大一二五價七錢二分七釐二五（星期三）小一二五價七錢二分七釐一二五（星期四）小二毫五價七錢二分六釐八七五（星期五）大三七五價七錢二分七釐二五（星期六）勿動 
　　銀拆（星期一）息價爲九分比星期日大三分（星期二）大一分價九錢（星期三）大一分價一錢一分（星期四）小二分價九分（星期五）小一分價八分（星期六）大一分價九分各商號尙未完全開市用途不暢故息平穏昨日銀行庫存現銀二千九百七十八萬兩大條五百九十五條 
　　熔銀本週以來各銀行大條進出倉無幾海外亦無運到是以各銀爐熔銀亦少惟泰亭源等向粤邦買進廣角二百餘萬角烊見寳紋二千四百餘隻計値元十三萬兩 
　　各國匯兌本週間自星期一至星期六計大條近期長三七五遠期亦長三七五先令長二五印匯大一羅比半法匯大二十五法郎美匯大半元香滙弗動東匯小半分嗬匯大一盾半新匯小半分俄匯弗動德匯小二千馬克星期一先令開盤四月份先令銀行賣價三先令一辦士六二五（一週間最軟價）買進三先令一辦士五（一週間最軟價）星期二賣價三先令二辦士三七五（一週間最硬價）買進三先令二辦士半（一週間最硬價）星期六收盤賣價三先令二辦士二五買進三先令二辦士三七五又星期一四月份美匯開盤賣價七十四元二五進七十四元半星期四賣價七十四元（一週間最緊價）買進七十四元二五（一週間最緊價）星期三賣價七十五元三七五（一週間最緊價）買進七十五元六二五（一週間最鬆價）星期六收盤賣價同上又星期一四月份東匯開盤賣價六五二五買進六五分星期二賣價六四分（一週間最鬆價）買進六三七五（一週間最鬆價）星期四賣出價六五半（一週間最緊價）買進六五二五（一週間最緊價）星期六收盤賣價六四半買進六四二五大條先令長面居多 
　　標金本週間標金逐步跌小其間有回高時亦毫無立定之勢星期一標金開盤價爲三百十七兩五錢（一週間最高價）即步跌小至三百十一兩收市星期二未開先令前爲三百零八兩八錢（一週間最小價）自星期三開盤三百十二兩二錢至星期五收盤三百十五兩六錢此數天中因先令等市况忽硬忽軟而標金亦因之驟漲驟跌故盤旋在三百十三兩至三百十七兩之間至星期六大條長市况硬人心疲故標金自開盤價三百十兩四錢跌至三百零九兩九錢後爲三百十兩零二錢收盤自星期一開盤至星期六收盤標金每條共跌銀七兩三錢此後仍看小面云 
　　絲交易新正以來各絲廠以外洋絲價仍堅故售出廠乾經甚夥（星期一）成交絲一千零七十五包扯價一千四百五十二兩（星期二）成交四百十包扯價二千五百三十三兩（星期三）成交二百零七包扯價一千四百六十八兩（星期四）成交四百六十包扯價八百五十六兩（星期五）成交一百二十六包扯價九百八十六兩（星期六）成交二百七十五包扯價八百十八兩總計成交絲二千五百五十三包値元三百二十四萬零六百五十四兩可見銷塲之踴躍矣 
　　尙有本埠新聞等轉入後頁 
 
 

Page 15

 
 
第一萬七千九百七十二號;中華民國十二年 西曆一千九百二十三年三月十一號
星期日 * *本埠新聞二 
[一週間之茶市]  
　　本週茶市僅昨日（星期六）由昇和永茶棧售與同孚富林保昌等洋行珍眉三百七十二箱秀眉三百五十四箱貢熙二十六箱售開之價珍眉自三十八至四十六較正初稍爲抵落然觀察目前市况尙屬平穏各洋行需要頗旺惟市上貨源久竭供難應求非待新茶勢難供洋商之所欲聞各茶棧中惟新開幕之昇和永尙有些些應市故近日市面尙不致完全冷淡云 
[南工巡捐局催繳地方稅]  
　　滬南工巡捐局查得地方稅自經姚前局長擬章詳請省長護軍使等核准增加稅額並未繳各户亦應一律按月納稅曾經董事會議决派員淸查並將門牌重行緼釘在案茲據查出欠繳是項稅欵延不照納者多至數百户均屬任意延抗殊與本局公欵攸關未便久懸業巳開明某路某户某號門牌共欠稅欵若干月計稅洋若干等淸單由局分别派丁持函前往各路挨户催繳務於即日悉數淸繳不得再事延抗云 
[道路會職員赴杭接洽之情形]  
　　全國道路建設協會吳山與徐謙蕭錦等前日往浙宣傅路政到杭時即有靑年會幹事王潔身及胡君等多人到站歡迎昨到督辦署會盧子嘉名譽副會長而商籌設分會及編印兵工築路專書盧均贊成旋晤參謀長范憫黔副官長何佩文寳業廳長雲海秋交涉員王省三阮性宜靑年會長劉銘新等均贊成籌設分會今日在靑年會開講演會并陳列各照片文件等定下禮拜内開茶話會協商發起籌組分會事宜云 
[奉賢周家衖之命案]  
　　本夫砍斃姦夫 
　　浦東奉賢縣境周家衖鎭有富駿榮者生有一女愛若掌珠近贅農民張金海爲壻詎女不守婦道暗結情人陰歷本月二十一日上午十一句鐘張金海在田中耕作回家午膳入室撞見其妻正與唐小和尙同臥床上不禁忿火中燒遂持刀猛砍將唐之頸項胸腰等部連砍三刀登時斃命張見已肇禍棄刀逃逸當經地保金寳生聞訊到塲將富父女拘送奉賢縣公署報請相騐 
[義振會改定會期]  
　　華洋義振會之浙災徵募委員會昨發出通告云敬啓者浙災徵募現正積極進行諸待討論茲撥將原定開會日期略爲變更巳經議决嗣後每星期一三五下午五時開會届時務乞撥冗駕臨是所盼禱云云 
[請禁國民銀行儲蓄劵案註銷]  
　　國民銀行乙種有獎儲蓄劵在公共租界辦埋總巡捕房因有人投函攻訐由西探姚克查知稟由工部局請廨出單將該銀行經理金猷澍傅訊前日下午復開特别晚庭研訊即據工部局代表律師梅脫蘭上堂陳述案情並向西探姚克詰據供稱始末情形及於一月十八號出洋九角九分向該銀行購得此項有獎儲蓄劵一條並抄呈護軍使署訓令一件呈案請究被告金猷澍亦延禮明雷聲布兩律師到堂代辯詳陳一切理由旋由兩造律師互相辯論亘數小時之久經俞員與英包副領事核供磋商之下以工部局不容租界有遠章發賣彩劵之事自應提訴但國民銀行所發之有獎儲蓄劵獲財政部批准由合法之銀行發行不能與奘劵相提並論送判决將案註銷 
[朱光熊質問飛虹學校董事會]  
　　本埠縣教育會職員朱光熊君以市立飛虹學校校欵校基任人巧取豪奪曾於前日常會時提議由會具函質問該校董事會請其明白答覆當經議决具函質問茲將朱君及縣教育會兩函錄下（朱光熊致縣教育會函）（上略）飛虹學校爭回市立組織董事會一年有餘校舍建築學額擴張以前各種計畫均未見諸事實且校欵校基任王豐鎬之巧取豪奪幾若越人視秦人之肥瘠道路傅聞謂董事會受王豐鎬之運動雖不足信然其徇私忘公實不能免猶憶飛虹公私爭執時經本會再三討論决定收歸市立現校務無進行之希望與未收回等熊不安緘默擬由本會質問董事會請其明白答覆是否有當祈付公决朱光熊謹上（縣教育會致飛虹學校董事會函）敬啓者茲據敝會職員朱君光熊稱（見上）等情合轉函詢敬希迅將計畫建築校舍擴張學額淸理校歎校基各項進行辦法詳爲見復實紉公誼專此祗請大安上海　教育謹啓三月九日 
[爭渡結怨私刑吊打之拘究]  
　　下海浦對江浦東其昌棧碼頭各渡船向有本帮義渡船承攬邇來該處市面日興渡船營業發逹各杉板船户遂從事爭奪因此雙方結成仇𨻶前日寗帮杉板船户糾衆與本帮渡船户爭圖本帮寡不敵衆當塲受虧渡夫周根寳爲杉板帮擄去私刑吊打事爲管碼頭西人查悉用電話報告水巡捕房梅捕頭立飭探捕前往將周救出並將杉板帮爲首之戴阿松拘獲一併解入捕房收押昨日午後二時函送地檢廳訊究 
[强污人婦之控究]  
　　杉板廠鈞和里三十一號鹽城婦人尹薛氏稍有姿色前晚夜半同居之王如棠乘氏夫尹鳳台在外貿易未回之時闖入該氏臥室將該氏强行姦污該氏大聲喊救經隣人帮同鳴警將王拘獲連同該氏押送四區二分駐所昨午將雙方押送地檢廳訊辦午後由檢察官提案研訊該氏伸訴前情要求伸雪質之王如棠供詞否認問官判令押候偵查究竟再行核辦 
[匪徒搶洋追獲一人]  
　　潘蘭生於前晚七時許因事往北行至小北門四明公所旁忽有匪徒三名上前將潘軋住搶去大洋七元小洋十餘角而逸潘大聲喊救由警追獲汪連生一名抄出大洋一元餘被逸去乃押送二區一分駐所昨日轉送地檢廳究辦 
[福康里租屋訟案之結束]  
　　房客限三月搬遷 
　　英商新瑞和洋行欲將孟納拉路福康里之房屋拆除翻造該處房客葛月亭陳欣生王裕堂施貞方朱麗祥沈志英鄧志遠葉明齋王恩亭陳元福等反對不肯出屋且有連房租亦不肯繳付者故該洋行控於公共公廨諭候飭傅房主張漢生到案再訊昨晨續審張漢生上堂供明該處房屋係伊產業託由新瑞和洋行經管因原有租金核與成本祗得五釐八毫利息故欲將屋翻造落成後兩樓兩底者月租六十元於是可得常年八釐利息云云被告延律師兩人由張詰問一過李襄讞商之英包副領事判曰被告限期三個月内搬遷原告着讓被告房租三個月將來新屋造成後准儘被告先行租定原告不得向索小租開門費等項如不願續租者聽欠租之户限二禮拜内繳淸此諭 
[舢板船傾覆斃一工人]  
　　吳淞張華浜濬浦局昨日下午由工程處派某小輪拖带舢板一隻 
載工人數人駛往高橋口一带工作行至老鼠沙附近浦面該舢板忽然傾覆工人盡行墮水當即設法援救計少一人屍首失踪無從打撈云 
[鎔銅炸傷小工]  
　　江南造船所近日新築鎔化鋼質之鍋爐一座前日正在鎔鋼時因該爐潮濕過甚以致突然炸裂鍋中銅質射出炸傷工頭唐慶林之面部傷勢甚劇當送仁濟醫院調治 
[機器廠限期遷移]  
　　戴兆明向楊永祥賃屋開設機器廠楊索取小租洋二百六十元迨戴開工後楊以其所業有擾鄰居安寗且曾迭告火警因延高露玲律師控請公共公廨飭戴遷移昨晨由李襄讞會同英包副領事傅集兩造質訊之下判限被告一個月遷讓原告所收小租洋二百六十元着退還被告此諭 
[汽車撞傷行人]  
　　昨日上午某號汽車駛經南京路撞倒杭州人周廳湖跌傷頭部等處由老閘捕房六十六號印捕到來抄錄汽車號碼另雇車送受傷人往仁濟醫院醫治一面呈報捕頭候示 
[呂宋人毆傷粤妓]  
　　呂宋人六名昨晚酒醉後相偕至有恒路粤妓院冾游旋與妓衝突將粤妓痛毆由鴇鳴得二百七十八號巡捕等到來將行凶呂宋人拘入捕房請示捕頭諭着送受傷妓女往同仁醫院醫治再核 
[凌虐養女罰鍰]  
　　住居虹口蓬路三百二十九號門牌之寗波婦人孫毛氏虐待九歲養女阿花被探目蔣阿林拘解公共公廨候訊在案昨晨提審由西醫上堂證明診斷阿花被虐受傷狀况劕之該氏供詞支吾並延律師辯護中日官以凌虐幼女証據確鑿判决孫毛氏罰洋四十元充公阿花暫留濟良所 
[攫取飾物分别押遣]  
　　黄正順與魏和尙前日在北四川路攫取李金章家小孩之銀手鐲銀項圈等物而逃被包探朱成查獲人贓昨解公共公廨中西官質訊得實判黄押西牢三月魏送交江灣游民工廠習藝 
[水木業請究流氓拆梢]  
　　本埠建築工塲前因有流氓迭去拆梢經該業公所董事呈請淞滬警廳長出示嚴禁一時弊絶風淸頗爲安靖乃日久玩生復萌故態近聞南車站及斜土路一带水木作塲内時有流氓頭目朱某陸 
某等勾結同類前向勒索不遂其欲輒將堆積材料攫取而去該作主不堪擾已函訴該業董稟廳究辦云 
[振業銀行控案候諭]  
　　中法振業銀行前延雷聲布律師代表投法公堂控慮松濤不理巨欵一案昨又傅訊先由被告郭蘭克律師稱敝律師查得法國法律凡公司有起訴之事須有正式之人方生效力今原告代表童世文所呈委任狀並無該公司正式法國董事簽字故此不能發生效力應請堂上將案駁回等語原告雷聲布律師聲稱中法振業銀行第二十七條章程載明凡董事應有代表起訴之權本案乃係華人涉訟被告律師所稱法國法律實不符合應請堂上准照敝律師請求辦理今將銀行章程呈鑒請察中西讞員會商之下判各退去聽候宣布堂諭飭遵 
[破獲烟案罰鍰]  
　　張汪氏汪阿福兩人邇在法租界周子方劉世春兩人家私設烟榻容人在内吃食洋烟有違禁令爲探查悉稟明西探同至該處抄出烟具带入捕房昨日傅至法公堂請究詰之汪氏等供認私賣燈吃判汪罰四十元汪氏罰洋三十五元兩二房東各罰二十五元充公烟具没收 
[揑造僞收條押二月]  
　　萬國備蓄會洋人昨接法公堂控稱前用杜漢良在會内開獎處職員詎於前日被杜揑造僞收條取欵故此扭案請求訊究詰之杜漢良供是日有朋友得末尾獎十二元由民人出立收條自知不合求宥中西官判杜押西牢二個月以儆 
[鴨窩沙之竊案]  
　　吳淞口外鴨窩沙民某甲夥結數人於日前夜間至某姓家挖洞進内竊去鋼圓數十千事後失主得悉係某甲所爲因該沙無陸警派駐翌日報告該處所駐之水警巡船撥警前往捕獲某甲之父及夥五人昨日解至吳淞水警四區旋即備文將六人押送寳山縣署究辦 
[烟案兩則]  
　　閔行紫藤棚黄晵炎在家私賣洋烟招人吸食前日爲縣警察第一分所派警往拘當將黄與烟客朱小弟抄獲抄出一切烟證押解到所又滬城胡家弄二十四號門牌張壽卿亦在家私售洋烟供人過癮茲爲二區二分駐所派警將張拘獲抄出烟證押解到所以上兩案均奉諭將人贓轉送地檢廳訊辦 
[誌謝]  
　　昨承商務印書館惠贈第二十卷第一號「東方雜誌」卷第九號「小說世界」各一册又中華書局惠贈第四十九期「小朋友」及第一九八期「英文週報」各一册誌此併謝 
公布欄 
[江蘇高等審判廳]  
　　民庭判决王文奎與王順根因地役權爭執抗告一案（裁决主文）本件應由吳縣地方審判廳爲抗告法院▲徐榮　與徐董氏因　田涉訟不服第二審判决上訴一案判决主文）本件上訴駁斥第三審訟費由上訴人負擔▲余子石與丁遠松因畝涉訟上訴一案（判决主文）本件上訴駁斥第三審訟費由上訴人負擔▲王漢淸與陳爾同因債務涉訟上訴一案（判决主文）本件上訴駁斥第二審訟費由上訴人負擔▲陳棆才與張獻廷因行欵涉訟抗告一案（裁决主文）本件抗告駁斥抗告費用由抗告人負擔 
　　批示方賢呈爲無錫縣執行灞滞請督促由呈悉已令該縣切守查明迅予依法辦理矣此批▲韓恆山一件狀請迅予判决由狀悉此案已於二月十日宣告判决仰候送遠判詞可也此批▲陳茂卿一件狀請飭縣伋法强制執行由狀悉此案業經本廳檢發卷宗飭縣依法辦理　即知　此批（以上三月九號） 
[上海地方審判廳]  
　　民事判决一件判决姚春記與黄坐昌賠償損害涉訟一案（主文）黄生昌　賠償姚春記洋三百三十一元五角姚春記其餘之請求駁斥本案訴訟費用歸黄生昌負擔三月六日一件判决顧徐氏與馮阿福債務糾葛上訴一案（主文）原判變更馮阿福應給付顧徐氏洋十七元八角顧徐氏在第一審其餘之請求及其餘之上訴均駁斥本案訟費由馮阿福負擔十分之二顧徐氏負擔十分之八▲一件判决張福華等與沈聯　築笆涉訟一案（主文）原告人之請求駁斥本案訴訟費屬原告人負擔▲一件判决陳和尙與陳關和田單涉訟一案（主文）陳關和應將上邑二十三保二區十圖邇字圩第四百五號業户陳永元則田二畝一分四厘八毫之田單一紙返滬陳和尙收執本案訴訟費用歸陳關和負擔▲一件判决徐榮林與張仁福米欵涉訟一案（主文）本案應維持本廳民國十二年支字第五四號支付命令訴訟費用歸張仁福負擔▲一件裁决戎生桂與潘樹春不還貸欵聲請宣示强制執行一案（主文）本曆民國十一年支字第一二八號支付命令宣示强制執行▲一件裁决張福華等聲請停止工作一案（主文）本件聲請駁斥聲請費用歸聲請人負擔以上三月八日 
[淞滬警察廳]  
　　批示顧金祥批據稱張少亭等恃變　牛等情果如所呈殊堪駭異仰候泯警拘案究辦此批▲邱重仁批呈單均悉准予發交偵緝隊查緝可也此批▲丁愛香批准再派警嚴緝侯鳳山等到案懲辦可也此批▲朱福林批所呈是否屬實其中有無别情候令行一區一分駐所查復察奪此批▲沈阿桂批案關誘拐已涉刑事範圍仰連逕赴上海地方檢察廳訴請拘究可也此批▲費福生批呈及逃媳趙春鳳面貌衣服說明書均閱悉准予通令查緝務獲解究此批▲朱春林批事關誘嫌疑案已涉於刑事仰速逕赴上海地方檢察廳訴請拘究可也此批▲陳蘭芳批仰速投案侯示此批▲吳張氏批准予保釋此批▲盛開智批侯着保嚴催此批 
 
 

Page 16

 
 
第一萬七千九百七十二號;中華民國十二年 西曆一千九百二十三年三月十一號
星期日 * *   
 
 

Page 17

 
 
第一萬七千九百七十二號;中華民國十二年 西曆一千九百二十三年三月十一號
星期日 * *本埠新聞三 
[信益永記運到春季衣料]  
　　信益永記洋貨號在南京路四五九號由邱君雲書經理專銷售各種日用品呢羢洋貨疋頭之類現在春季膺和之呢羢進貨頗多樹窗所陳列之時花印度綢五種價售九角花色非常美麗復有印花直貢呢價由三角至五角半各種條子嗶嘰價由七角至一元八角不等其餘駱驼羢價亦甚廉云 
[瑞泰號將舉行廉價]  
　　南京路泥城橋畔瑞泰呢羢號新從法國運到呢羢多種又有春季呢帽洋貨等類聞不日將舉行春季大减價云 
[微微公司新改日曜完全休業]  
　　老靶子路附近之微微公司係教會中人集資所設其内容佈置頗多特色所有夥友皆以高小畢業之女學生充任當去年開幕之初因該公司内部事務紛繁各女職員在每星期日僅給半日假自今年舊曆新正月以來已改爲全日云 
[雨衣之市價]  
　　北四川路 
　　春雨綿綿雨衣頗覺合用本埠之雨衣市面素稱寛廣來路各有不同貨料之種類亦甚繁夥茲先就北四川路言之二九九號門牌之王昇泰號製售雨衣每件二十元一八三五號門牌之祥泰號新近運到英國廠家所製雨衣每件由十五元至二十五元類别甚衆廣裕號門牌爲一九六六號所售象皮雨衣種類頗多最廉者八元逐漸貨佳價增至每件二十元止十一號門牌之陸興鴻號雨衣製售之價每件爲二十二元戴晋昌號門牌爲二九三號製售每件雨衣二十四元云 
[卡德魔術圑又新抵滬]  
　　定下星期二起在夏令配克連演六夜 
　　卡德魔術圑來滬獻藝一節已誌九日之本報茲悉該圑刻已來滬寓於禮查飯店聞此次獻演之戲目較前次在上海大戲院開演時尤佳至馬克斯惠爾Ｅvelyn　Maxwell之心理術及卡德之鋸斷活美人等絶技仍須獻演開演地點已假定靜安寺路夏令配克戲院自下星期二起連續獻藝六夜云 
[孔雀影片公司進行中之佳話]  
　　駐華經理所寓友家之姓氏··譯意亦爲孔雀 
　　中美合辦之孔雀影片公司有美人名程柏林者爲該公司之駐華經理自來滬後即寄寓於其友人之家其友之姓氏爲披考克（Ｐeacock）如以譯意解之亦爲孔雀適與孔雀（Ｐeacock）影片公司之名稱相同此亦該公司進行中之佳話云 
[今晚申江映演「騙妻」影劇]  
　　劇情演述一俠義少年爲人所欺負 
　　雲南路六馬路轉角之申江大戲院今晚映演之「騙妻」一片係演一俠義之少年因其供職之公司總理派其赴阿爾泰島經營商業遇見一白人爲島上土人圍擊幾瀕於死幸少年出槍救出扶其至船上醫治後白人復原後非特不示感謝且竊其錢囊遠亡於外繼又設計騙其情人幸結婚時女父忽得他人密告始知彼女所適者爲一負義竊賊怒而揮去後白人仍返島旋因鍾愛一黑人之妻卒爲黑人所殺此片佈景絶佳如海濤澎湃占之桅船正在激盪無措天容忽點暴雨如注而船上之逃亡黑奴又與白人搏戰其危險可怕之象使人寒心餘如島上酋長之縱火恣樂情女對海望夫歸鄉等之佈景亦甚可觀此片計長五本係美國環球影片公司所造愛情短片中最費心血之傑作云 
[明星將運「張欣生」片赴寗演映]  
　　在南京飯店之影戲院 
　　明星公司「張欣生」影片在本埠各影戲院開演甚受歡迎故外埠各影戲院多派員訂租南京花園飯店總理唐殿良君日前與該公司約定准將「張欣生」影片於二十九日運往南京該飯店附設之影戲院内開映云 
[聰明女子影片開映於卡爾登]  
　　靜安寺路派克路口之卡爾登影戲院所映之「再世姻緣」已於昨晚停止該劇情節之優美早誌前報故每晚無不滿座昨日映時該戲院又特將精印之月份牌分送各觀客此種月份牌每月有名伶之肖像一張計共十二張如腦門塔文之姊妹卓别靈傑克哥根等十分精緻得者莫不喜形於色 
　　今晚該院將映一滑稽艷情片名爲「聰明女子」"Ａ　Ｐerfect　Woman"爲腦門塔文（即演再世姻緣者）之妹康斯塔文"Constance　Talmadge"得意之作該伶天生麗質與其姊在美早爲世人所贊許此劇又别出心裁於表演愛情中兼带滑稽意味其戲情大槪述一小家碧玉名「瑪麗」者幼習小販之業因國色天姿見者莫不爲之傾倒一日在女子職業會見一名爲「占梅」之翩翩少年爲某船廠之股東正在演說瑪麗聆而心醉决意往投船廠就職但占梅爲人迂闊不喜近女子旣而廠中女管事不滿意瑪麗遂辭退之其後瑪麗改變態度冷若冰霜復往投廠女管事乃收納之時有無政府黨因占梅在各處演說皆爲反對其黨中之宗旨於是設法欲暗殺占梅以示威隠置炸彈於占梅宅中後被瑪麗所識破將賊黨擒住得免於難占梅性雖迂闊然因感戴其救命之恩遂成爲美滿之眷屬焉是劇於假裝愚笨及擒賊等情最可令人發笑云 
　　（尙有本埠新聞轉入後頁） 
 
 

Page 18

 
 
第一萬七千九百七十二號;中華民國十二年 西曆一千九百二十三年三月十一號
星期日 * *[儉德會無線電收音機之成績]  
　　開用以來成績甚美··小學校亦已開學 
　　儉德儲蓄會裝置無線電收音機及開辦小學已誌前報茲悉該會無綫電收音機自元宵日開用以來成績甚佳并能收中國音樂與身臨戲塲聞聽無異每晚七時半至九時會員之到會聽者不下百餘人第一小學已於昨日（十號）行開學禮學生甚多現尚有餘額可挿云 
[世界語學會又將開講習班]  
　　會址在北四川路公益坊 
　　本埠世界語學會之世界語講習班停課已久茲有該會會員黎世良鄒文英女士擔任教授逢星期日午後二時至四時在該會教授世界語凡有专者皆可來學每學期收學費二元如爲該會會員减半收費定期陽曆三月十八號開課會址仍在北四川路公益坊云 
[繪畫學社設立分社]  
　　在大南門 
　　董家渡上海繪畫學社係張眉孫歐陽亮彥張惕民單炎貞等所創辦至今已届半載本年在大南門另設分社定於本星期四開課並聘定馬瘐紅錢秉楨等襄助教務云 
[女美術校增加繡畫課程]  
　　由天津添聘教師來滬 
　　霞飛路中華女子美術學校校長唐家偉女士自客冬校中放寒假後乘暇赴京津一带視察美術頗有心得並在津埠聘有素精湘繡兼京繡之張女士爲刺繡教員又添聘曾留美大學之陳君爲圖畫教員昨致函滬校管理張雅秀女士擬不日偕張女士等回校開學以增加畫科繡科功課云 
[二師附屬廿周紀念之第三日]  
　　尚文路省立第二師範附屬小學校舉行二十周紀念會昨日（十日）爲第三天下午一時半開會雖天有微雨而來賓極形擁擠表演順序㈠唱紀念歌㈡唱校歌㈢校友奏國樂㈣朱仲璵君奏國樂㈤雙簧㈥朱織雲君幻術㈦淸唱（京劇）（崑曲）㈧表情操㈨演劇（勢利）（上當）（她已死了）㈩拳術晚六時半起校友叙餐云 
[行開學禮之各校]  
　　昨日所得各學校之開學消息計有六校彙誌於左 
　　梧州路基督公學日夜校日前開學日校初等科已告額滿其他各科所餘學額亦無幾 
　　西門唐灣滬江女子體育專門學校昨日行聞學禮定下星期一上課 
　　廣東啓賢學校昨日行開學禮學生約百人首由主席鄭福良報告次由校長蔡鞏金訓詞旋由各教員演說聞該校今年力圖擴張現已聘教員楊道腴君及朱藴才女士等該校現尙有餘額 
　　滬南慈善董事朱善昌陳灝泉胡文儒等鑒於南市一带貧寒子弟無力入學者甚多特糾合同志擔任常年經費在薛家浜該會新購之地建築校舍創辦義務學校今年起添聘教員開放學額（定二百名）已於昨日開學到校報名者有二百五六十人現該校董事會擬於下半年添建校舍推廣學額 
　　新閘路西新康里民國公學開學以來由校長許上鑫組織兒童閱書會音樂會近又聘請新體育教員 
　　黄家閥路上海專科師學校於本月五號開學學生己陸續到校茲聞該校定於十二號（正月二十五日）起上課本學期教職員添聘陳望道朱靄孫俞寄凡傅彥長高曉山許佩鳴等云 
[昨日之菜市]  
　　魚價稍貴 
　　昨日南京路小菜塲葷蔬菜價均廉惟魚類稍貴蝦價昨已復原各價列次 
　　胡葱每斤一百四十文薺菜每斤一百四十文鮮龍頭魚每兩四十文鹹香瓜每兩四十文白菜每斤一百六十文菠菜每斤六十文芹菜每把三十文鷄蛋每只三十五文大荳菜每斤一百二十文雄鷄每斤三角六分雌鷄每斤三角八分鴨每只一元鴿子每只二角五分甲魚生兩四十文鯽魚每兩四十文牛肉每斤洋三角羊肉每斤洋三角猪肉每洋三斤半蛤蜊每斤二百四十文蘿葡每斤八十文冬笋每斤洋二角二分蒿苣笋每把四十文蝦每斤四角鹹蛋每只四十五文小黄魚每兩六十文大黄魚每兩六十文靑魚每兩四十文鴨蛋每只四十五文鹹蟹每兩五十文蚶子每斤二百四十文鮮带魚每兩四十文烏賊魚每兩四十文靑菜每斤八十文鹹带魚每兩三十文大蒜每斤一百六十文班魚每兩三十文鯧魚每兩四十文塌棵菜每斤一百六十文黄荳芽每斤一百六十文蜊肉每兩四十文沙魚每兩三十文黄韮芽每兩四十文白魚每兩三十文 
　　又昨日南市葷蔬菜價無甚出入魚類較貴各價如左 
　　胡葱每把三十文大黄魚每兩三十文小黄魚每兩五十文鯽魚每兩四十文螺　每斤八十文薺菜每斤一百文蚶子每斤二百四十文蜊肉每兩三十文斑魚每兩二十文鴨蛋每只四十文雄鷄每洋二斤半雌鷄每洋二斤半鷄蛋每只三十文菠菜每斤八十文鹹带魚每兩二十文白魚每兩十六文河蝦每斤四角甲魚每兩五十文靑魚每洋三斤半猪肉每洋三斤芹菜每把三十文羊肉每洋四斤半牛肉每斤二角膠菜每斤一百车十鴨每只一元沙魚每兩二十文鹹香瓜每兩四十文大蒜每斤二百文鹹蟹每兩六十文黑魚每兩四十五文油菜每斤一百文鯧魚每兩五十文鹹肉每洋三斤八兩蘿葡每斤一百文黄荳芽每斤八十文冬笋每斤四百八十文蘇魚每兩四十文黄韮芽每兩二十文小羅漢荳每斤二百四十文竹笋每兩五十文　每兩二十文梅蛤每兩五十文 
[今日武術會之同樂會]  
　　有絲竹幻術京曲等游藝 
　　南市中華武術會今日午後三時舉行春季同樂大會並歡迎名譽會董聞該會并預備種種餘興如音樂家周石僧君等之絲竹三廉學社之幻術又有著名老伶工王玉芳之京曲届時必有一番盛况云 
[靑年會徵求會中之荆州隊]  
　　昨晚聚餐···全隊已得千餘分 
　　靑年會二十三届徵求會分十二隊分頭進行異常猛烈昨晚荆州隊第三支隊隊長諸錦良君假座寗波同鄉會邀請該支隊隊員及總隊職員討論進行方法至九時許參謀長任矜蘋君發表意見次陳維新君演說副隊長曾君參謀張局及各隊員俱有表示聞該支隊全隊總數已達一千餘分云 
[回教選擇飲食問題之演講]  
　　今日下午三時··尙賢堂 
　　霞飛路尙賢堂今日（星期日）下午三時開中外教務聯合會將由該堂周藍田主席特請回教馬樹周君演講題爲「回教抉擇飲食宜忌之要旨」此題純爲解釋淸眞奥義以免除世俗之誤會并擬臨時請各教人士講演以謀切實聯合教理各宗教家及各界士女均可往聽云 
[集會表]  
　　陽曆本月時期　地點　　　　　　　　召集者　　　　　　　事由 
十一日上午至下午　虹口射擊塲　　　　　萬國商圑中華隊　　　春季賽鎗 
十一日正午　　　　三馬路小有天菜館　　上海新聞記者聯歡會　聚餐會 
十一日正午　　　　四馬路第一春　　　　旅滬安徽實業恊進會　叙餐會 
十一日　　　　　　大新街　　　　　　　南洋大旅社　　　　　開幕禮 
十一日　　　　　　金降街　　　　　　　工商友誼會　　　　　常會 
十一日　　　　　　小西門養志坊　　　　少年宣緒圑　　　　　演講會 
十一日下午三時　　小西門外利涉橋西　　中華武術會　　　　　同樂會 
十一日下午三時　　法租国介商聯會　　　法租界商聯會　　　　討論會 
十一日晚七時　　　四川路　　　　　　　靑年會　　　　　　　講演會 
[今日之氣候]  
　　陰雨 
　　徐家匯天文臺昨日下午四時三十分氣象預報云天陰有雨中國中部發生低壓將經過此間向東北東進行此間海濱及黄海東海中均有旋風但南方仍爲和緩之時令風本埠温度在下午三時前之二十四小時内最高五七·○最低四○·二去年同日最高五五·八最低四一·七 
 
 

Page 19

 
 
第一萬七千九百七十二號;中華民國十二年 西曆一千九百二十三年三月十一號
星期日 * *申報星期增刊 
[國内一週間大事紀略] [  通一]  
　　據本週所得消息大局似已由混沌而漸見緊張瞻顧京華所謂含法内閣者本身則圑結不固而外則攻擊猛烈大有難以終日之勢最高問題暗中進行甚力恐將圖窮而見七首矣財政無辦法佛郎問題猶未决列强行將干涉之聲甚囂塵上去破產期不遠矣京學界態度愈見激昻學潮一時恐難平息國會亦仍懵懵惟利祿是圖幾無一足樂觀也至察全國津保洛聯合孫段張同盟之說轟傅一時撲朔離迷匪夷所思奉洛仇壑愈深亟亟互相戒備殺機遂時可發川戰方殷上游行將不可收拾贛局難了閩事亦頗辣手廣東方面善後不易苟安難期東有陳軍殘部西有唐陸窺伺亦尙未可樂觀對内禍幾四伏對外勢難顧及故外蒙問題也東路問題也片馬問題也祇可暫置而不問不聞矣茲據本週間所得關於内事件之消息以其犖犖大者述其崖略如次 
内閣 
　　張紹曾籌備國事恊辦會稍具端倪然各方難以諒解閩粤督理問題愈逼愈緊保洛蘇之意志固須尊重而西南及奉浙兩派實力亦不可邈視介於三大之間窮於應付心長力短力與願違遂於八日晚提出總辭徐氏當即竭力挽留之謂内閣係國會通過其主張亦不錯予决不允云惟聞總辭原因並不如上述之簡單閣員意見亦甚相左張故憤而出此也國會方面未有切實態度表示惟傅願爲張助云 
中央財政 
　　財劉近擬以日本到期借欵參戰森林高徐順濟滿蒙四路等展訂新合同即外傅一萬萬大借欵也因各方面反對即中止進行張紹曾亦切實否認矣整理國債辦法現由財政討論委員會審查上年十二月三日之四國公牒迄未答覆北京銀行公會五日提出意見書警告政府並詰問整理公債原案如何維持無擔保内外債如何整理九六到期本息如何應付崇文門稅由各機關每日派人提欵如何防止各端政府未有答復安格聯有辭保管内債基金意且將憤而宣告破產請持票人舉代表向政府淸算英美法意比日六國對吾增加二五附稅傅將有共同條件提出同時關於鐵路實業各該國借欵亦擬有切實收欵辦法僉謂中國不能自動整理列國應圖資本確實取監收辦法財政爲國家之命脈若被監收即是共管也金佛郎案議會提出質問多起政府咨覆已送衆院内容極爲簡單僅言依據來咨將本案關係文件送交核議云云兩院對此案大半主張否决中法協定黎氏向國會迭次疏通但吳張因乾没炭敬問題已不能指揮國人不知如何解决外論謂恐結果有利之中法協約反而否認而金佛郎仍當承認也 
京學潮 
　　北京各圑體聯合會爲促進一般市民對於政治之覺悟起見特於元宵節舉行市民提燈大會黄昏後參加分子齊集於北大高師法專分三路出發東北路由北大向前門進行出前門甫至大棚欄有預伏該處之警察數隊直衝入提燈隊各持皮带剌刀向提燈隊員毒打受重傷者十餘人輕傷者不計其數南路由高師出發甫至校疵即被警察襲擊後復整隊而出至西河沿亦被伏警毒打重傷計十二人西路幸未流血此届提燈大會事前曾由警廳批准臨事又無越軌舉動當局竟令軍警横加干涉演此慘劇學潮至此更生一大波矣連日各校學生及各圑體開會討論對付方法皆極激昻北京受傷最重之黄鵬基周梅羹閻塘已向地檢廳控告警察總監薛之行請對於薛之殺人未遂罪提起公訴矣范源濓對於高師校長一席聞不願就政府指令北大教職員着組織評議會代行校長職務教職員學生大爲不滿謂評議會早已成立無指令組織之必要顯係彭允彝因各校有拒絶彭允彝署名公文之宣言彭允彝計無所施乃利用總統指令希圖間接行使職權並藉口組織評議會一面破壞北大現狀一面防禦蔡校長回校故發表宣言重行聲明㈠根據大會之議决一致挽留蔡校長驅逐彭允彝㈡仍一面拒絶政府命令校内之任何人來長此校㈢校内事務仍由原有之評議會主持尊重評議會會同總務長及教育長維持校務之議决案京學潮去妥洽解决之期蓋尙遠也 
粤局 
　　目前粤局外雖寗靜而實隠憂未袪省中軍隊複雜今藉以維持治这发者祇滇軍沈鴻英等暗受北方指揮乃心腹之患陳炯明尙有數十營可戰之卒陸榮廷之桂軍近又入南寗滇唐有出師百色與陸聯合之說他日有𨻶可乘即可協以謀粤也據洛訊吳佩孚已電沈鴻英孫傅芳等候許崇智集粤合力夾攻使孫失憑藉孫雖高唱裁兵實則未嘗不在戒備不令許軍回粤而使之駐泉汕爲根據復令譚延闓在湘活動倒趙以牽制閩贛對沈鴻英則虚與委蛇以緩和形勢前傅孫陳復合說近更有沈陳聯合說此中内幕恐局外人所能知也 
閩贛 
　　閩自薩氏登臺林森赴粤後表面似已解决實則仍未了結也許崇智留紮泉汕臧致平僅有一旅閩南恐終入許手孫傅芳近忽大招輸卒整備援閩據謂孫氏此行雖爲援閩其目的並不在與閩省開戰而在牽制許崇智回粤並以與沈鴻英軍遙相呼應此說不無可信也聞周蔭人部已開赴閩邊劉冠雄抵省後設鎭撫署於馬江現正向保定運動閩省長甚力林去而劉來爭此席閩又恐將從此多事矣至孫傅芳與蔡成勳之間近因保洛復形接近暫時不致决裂且保洛共同催促政府發表孫氏閩督理令孫氏眼光自將轉向閩省矣 
川局 
　　楊軍攻萬縣失利後調鄂軍一圑三日合攻磨刀溪唐式遵部亦在綏定永興與余際唐激戰後調唐廷牧鄧錫侯兩部會攻萬縣另令綏定唐式遵部由高梁鋪夾攻萬縣之後六日何光烈自稱民軍總司令通電與但脫離陳國棟部段旅在資陽被藍世鈺擊敗退安岳鄧錫侯與賴心輝部在富順觀音灘相持賴中彈傷左肩楊森已擊退石靑陽部率鄂軍宋旅進抵萬縣盧師七十二圑亦由巫山進駐奉節矣七日至八日重慶但軍内亂戰甚烈七日晚大火下半城全燒但軍均潰散 
[一週間國外大事紀略] [  通一]  
　　魯爾問題 
　　法比江比軍近推廣佔領區域並施行新稅則佔領區域内之鐵道槪由法比民事官員管轄德境現共有法兵十一萬六千人魯爾德境已全體解散德政府屢次提出抗議無效其總理古諾氏六日在國會詆法國在佔領境内之行爲謂法人藉口細故深入來因封鎖德國至英可容忍之程度世界宜防大禍之將作法人前曾有言魯爾佔領不爲軍事或政治性質今察時局眞相已與法人前言不符法國竟用兵五師挾其坦克戰車七十五輛飛機百架而入德境德員千餘警士六百俱被驅透而效忠國家之官吏横遭軍事裁判定罪者不下七十三人法人對於被判罪之人加以殘虐之苦楚野蠻之待遇查法軍佔領以來僅獲煤七萬四千噸材木無所獲其所謂獲煤二百萬噸材木七萬四千方尺者妄也德總理末稱德國定進行消極抵抗至達到公允自由而誠實的諒解之目的時而後已云云英國政府仍持旁觀態度不加干涉將引起法國仇視然其工業界因英境隔絶原料缺乏嘖有繁言云 
[歐戰時代英美外交之秘密及德國之陰謀] [  翰]  
　　美國近世史上也許世界近世史上有一偉人呌做潘琪Ｗalter　H　Page他是美國民主黨重要分子平生篤信共和主義常想把他推廣到全世界去他又是著名文學家剏辦世界事業Ｔhe　World's　Work大家知道是很有價値的月刋他和威爾遜少年時同學威爾孫運動總統時很帮他忙威爾遜也很佩服他才能所以威爾孫旣當選就把他派充駐英大使從一九一三年到一九一八年前後統共五年恰在歐戰時期他合英國外務大臣葛雷貝爾福一班人折衝樽俎同時代管德奥土三國在英使館因此又成一位有名的外交家他長於書翰威爾遜羅斯福霍胡士愛德門都稱讚他文辭很優美他一生思想功業也就散見在這裡頭世界事業雜誌的主筆郝狄立把他輯成一書呌做潘琪言行錄The　Life　anp　Lettera　of　Welter　HPege先把他在大使任時各節披露在世界事業雜誌上從一九二一年八月到一九二二年十月每月刋一篇現在全書已經出版倫敦泰晤士報旁觀報美國外觀a　of　Welter　HPege週報都說他是二十世紀文學上鉅製曾在世界事業雜誌上讀過一遍覺得他描寫實事很多趣味也和國際形勢很關重要就把他大槪記下他所叙述的大多關於英美德三國歐戰時的外交都是世人所不很知道的所以題了這一個新鮮的題目好引起讀者注意 
　我讀罷這書很佩服潘琪有一主要思想他以爲世界所以不和平只爲退化民族不能自治因此啓了列强覬覷之心列强分配不匀就有爭執終歸一戰所以要維持世界和平應先設法敎列强共同帮助退化民族改進他們生活整頓他們政治像美國在古巴Cube斐律賓Philippine的辦法就是一例不過近世進化民族盎格羅撒克遜算最强因此他又主張英美兩國應先携手好使旁的强國不敢不贊成如果能做到這一步共和主義便可推行全世界也爲這個緣故他當歐戰一開始便堅决表示反對德國他代表的美國雖守中立他却依舊在實除上袒護英國常和華盛頓政府發生意見上的衝突但是爲了他熱烈的運動到底使美國加入了協約國才罷 
　　歐戰時代英美間外交上最辣手的要算封鎖問題我們在潘琪書翰裏便可見到他的經過情形原來英國抗德他們想一重要計畫便是斷德海外交通絶他糧食和原料的供給使他受餓國的逼迫到底不得不自降服所以一起頭就采封鎖政策不過德的境界沿北海Ｎorth　Sea方面岸綫極短不足重輕沿波羅的海Ｂaltic方面岸綫比較稍長可也是紆廻曲折狠不易扼守那西北方面就和丹麥荷蘭接壞那兩國一嚮好比德的附庸從這形勢看來英國要封鎖德國狠難發生效力因爲丹麥荷蘭是中立國不便也把他們封鎖旣不能封鎖德人依舊能從那兩國間接輸入種種原料和糧食因此一方面還要取締那名義上運入丹麥荷蘭實際上運入德境的幾種重要物品這本不是英國所獨創也有一個先例 
　　在美國南北戰爭時候英國和白哈麥Ｂatamar墨西哥交易私下把軍械由那兩地輸入美國南方林肯Ａ　Ｌincoln大總統毅然决然派海軍把他們一律扣留没收從此搆成國際法上一種先例譬甲中立國運一批軍火到乙中立國原是不生問題要是再從乙中立國運到一個敵境那麽做那敵國對手方的就有把他没收的權力當時英商狠反對英政府却承認他合著情理這在歐戰時正可得他酬報不過丹麥荷蘭所和交易的是當日交戰國外的惟一强國即美國美國所輸出的正是棉花棉皮和銅都是軍械製造上重要原料足以維持德國的戰鬭力英國處這地位又是兩難一方他狠想結歡美國使他傾向自己要是取締他貿易不免傷美人感情一方如果讓他和丹麥荷蘭往來眼見得德國就不易攻服還有兩層使英國當局十分恐怖的一層是英國的軍需那時差不多全靠美國供給如今破了臉也許美國竟不肯再供給英國的戰局就是不易支持一層如果美國竟派軍艦護送那麽英國再教海軍去扣留勢必衝突而陷入交戰狀態所以又不得不委曲求全變通慣例並不把他們没收却依市價購入那貨而仍把船隻權還無奈美人還是不服德僑在美國狠有勢力愛爾蘭民族在美國也常鼓吹排英雙方連絡了慫態美國當局提出抗議 
　　一九○七年海牙會議議决交戰國得取締某種材料運入敵境第二年各國又在倫敦議决這種材料的種類即就叫做倫敦宣言這宣言狠不妥當他規定可以取締的東西也没有確切譬如棉花橡皮和銅都不包括在内便是飛艇也除外所以當時只有美國批准英國更因他足以减殺他們海軍的勢力根本上加以反對這是美國見英國要扣留他運入丹麥荷蘭的橡花橡皮和銅便依據倫敦宣言表示否認一面通牒各國要求追認倫敦言德國本也不贊成如今看見他最需要的棉花棉皮和銅不在取締範圍内便欣然承諾獨是英國和他協約各國爲利害切身關係始終拒絶兩方堅持許久邦交大壞美國採用種種法律和英爭辯潘琪叫他做律師式的外交完全不明國際形勢他這時狠爲難旣不能背本國政府訓令不和英國干涉却又不願爲這種不合情理的交涉壞了他所極想養成的對英交誼他爲這件事終常夜不寐籌思調解最後他把私誼說服葛雷請他姑且採納倫敦宣言一面再自宣布一個假定違禁品名單把棉花橡皮和銅包括在内美國撤銷要求也不自正式反對那名單這件交涉就此告一結束然而還没有結束並且那結果竟犧牲了葛雷因爲他對於英國封鎖德國處處廻護美國狠不滿輿情在海軍方面格外憤激認他做奸細到底把他攆出了外務部才甘心其實他的所以廻護美國正爲要取得美好感正爲以後運動美國加入協約國張本幸而葛雷去後貝爾福接著做外務大臣他也是主張聯美的所以没有把大局弄糟 
　　怎地見得那封鎖問題還没有了一九一九年英國爲嚴格的斷絶德國外界交通起見調查全美國含有德國關係而和德營業的公司一千家以上刊成一表叫做黑單命令英國船隻凡是這幾家公司的貨一槪不許承裝又命令英屬各埠凡是中立國船隻裝著這幾家公司的貨的一槪不許供給他國煤美人得這消息又是大憤立刻運動國會通過一個報復案請大總統通令全國凡遇英國船隻入口一槪不許給他們卸貨這形勢豈不又是大僵麽幸而威爾遜還識大勢不就執行後來美國加入協約國也就不生問題這都是潘琪斡旋之力他爲這次交涉幾和威爾遜破臉有一次竟提出辭職讀他書翰現見當時形勢的急迫 
　　潘琪在他駐英大使任内有一件事辦得很聰明歐戰起後美國會便通過一案允許交戰國船隻將改在美國商部註册這個案子是不是違反中立的原則姑且不論那最要的一點却在交戰國家利用中立國國旗依舊營他本國的貿易在英國格外著急正怕德奥船隻一且都註表册仍做他們美德間的貿易勢必和英國的勝利有大大的障礙到得一五一五年春果然有一條德匣商船呌做談希孩Ｄacia的嚮泊在梯克瑟司Ｔeax前的阿漱Ａrthur忽地售給米杞更Ｍichigan前的麥管鐵Ｍarquette人勃主教Ｅ　Ｎ　Ｂriuutng這條船本是專航美國漢堡Ｈamburg（德國大埠）間的勃立教的先世同是德族他在這時也竟明白宣布他買了這條船便想販運棉花到德國英人得了這消息不由得不大怒立刻教駐美大使施發令拉孩司Ｓping　Rice爵士警告華盛頓政府如果談希孩運棉花到德國英國必須把他捕獲原來勃立教這種舉動分明有德政府在背後牽綫分明含有兩項目的第一要使這計劃實行後英國竟没有話說以後儘可把德國船隻陸續教美國去航運照常營業第二要使英國不答應那麽這明明是中立國船隻美國也不放他干涉必引起雙方嚴重交涉這時英美外交當局都很恐慌在英旣有不得不捕之勢不過捕了以後大傷美人感情是不可免的結果在美爲保全體面關繫也斷不能聽英逮捕不過不聽必致衝突一天潘琪去見葛雷忽他問道你也聽見英國的艦隊麽葛雷不懂得他意思含糊答稱聽見遮莫他們大張揚麽葛雷忙忙的直了潘琪却聽潘琪又道你也聽見法國的艦隊麽我信法國自然也有一艦隊葛雷認做不錯那麽你不想教他也有稍稍張揚的機會麽這時葛雷忍不住反詰道你說的究竟是怎麽一回事潘琪道如今有一條談希孩怎不教法國艦去扣留了他好教他們也有張揚的機會葛雷才忽地大悟連稱狠好於是談希孩駛入了英吉利海峽就給法國軍艦所扣住把他没收充公美人竟一言不發要知道法國當美國獨立時候狠帮美人的忙那藍夫鐵Ｌafayette和羅杞的Ｒochambeau兩將軍的功業到如今還在美人記憶中所以他們遇交涉對於法人最能優客潘琪狠明白這種心理因此出這奇計解了雙方的圍 
　　從潘琪書翰裏邊還可知道德皇窮兵黷武的罪惡在歐戰以前美國政府看見歐洲列强猜忌越發深戰機越發接近特派霍胡士大佐游歷英法德三國提倡弭兵獨有威廉ＷilliamII不肯坦然承認歐戰後期霍胡士大佐奉威爾遜秘密使命到歐調停威廉又不肯表示誠意潘琪還引過一位英國女子嫁給國人的給他在英爲友的一封信信中大談德國的雄心想先攻破法國再渡海吞併英國等英國得手再横越大西洋統制美國都可想見德國軍閥的隠衷但在未開戰前他們始終不把他表示在外面並且特地派栗那克Ｌichnewsky親王充駐英大使親王抵英後竭力和英周旋要達到他平日英德修好的目的英人也深喜親王因喜親王也就和德人要好外邊雖有德皇備戰意在英國的流言英人却不信他竟會和英開戰其實這是德皇的秘密無非要利用栗那克親王博得英人好感好教他對德没有戰備他也不和親王說明聽他幹去原來這位栗那克親王以前一嚮隠居波蘭平生最崇拜英國大家知道德皇和英不合所以一朝拜命都有些不懂到得戰事發生才知道德皇的惡意獨有潘琪以前也曾到過柏林始終明白德人的野心没有給他們蒙蔽我們也可在他書翰中見到 
　　德國外交手段的陰險還不止這樣他們做一件事總有幾個目的並且還有一個習慣要辦一個交涉往往設法教人家去發起潘琪書翰中有不少事實可以證明如今隨便揀一件說德國從曼痕Ｍaine一仗受了大創就覺悟武力征服天下的不可能因此狠想求和不過有一層困難德國人民久受德皇統一世界的野心的陶冶驕悍異常如今自己說先停戰不免要引起國民暴動也許竟把皇室推倒於是想利用威爾遜的和平主義把間接方法教他出面調停主意旣定就派盆司度夫Bensdcrf伯爵做駐美大使一面另外弄兩個人做牽線一位呌施派亞Ｊames　Hupire生長德國其時正做德國某銀行美國支行行長本是袒德派又一位呌施脫勞Ｏscan　S　Straus他的先世也是德產却素反對德國那麽德國爲甚還要利用他哩正有幾層緣故說來可以見得他手段的巧妙原來施脫勞素來主張和平曾經做過一任海牙永久法庭法官也曾做過一任駐土耳其大使他做駐土耳其大使時盆司度夫正充德國大使館隨員兩人本是熟友教盆司度夫去和他談和平比較易容入彀這是一層施脫勞在土耳其時代其時英國駐美大使施潑令拉孩司爵士法國駐美大使裘似蘭Ｊusland恰好也都做駐土耳其大使彼此狠要好教施脫勞居中調停比較得力這又是一層德國想媾和時施脫勞正在英國英當局狠籠絡他要他回國後鼓吹美人連英英國和俄法早已締結倫敦條約狠不願憑空說和平如今使施脫勞出而調停也許能得英人承諾這又是一層因爲施脫勞和施派亞是好友所以又從此引出一個施派亞以便彼此聯絡於是在施脫勞自英歸美途中便接到施派亞電報說盆司度夫伯爵在他家裏想約兩三熟人和他接風特地請施脫勞做陪客施脫勞一口答應却立意不談戰事到了那天德國的敗耗已喧傅美國席間所講就只是這件事盆司度夫淡淡的說道德國本不想戰協約國迫他不得不戰皇帝和政府主張和平施脫勞嚮引促進和平當自己責任聽了這幾句話不由得不問如今還主張和平麽見盆司度夫回了他一個是又接着問也許能容美國提出仲裁麽盆司度夫依舊說是却又聲明他已有五天没接到柏林信息不知如今怎樣不過他個人想皇帝秘定歡喜威爾邇大總統的調停施脫勞便看了看表說今夜還趕得及趁車到華盛頓預備向政府報告這正遂了盆司度夫心願到了明天早上他就找到國務卿白拉痕Ｂryan把昨夜的事說了一遍白拉痕也是和平派狠歡喜更電招盆司度夫來京探聽虚實盆司度夫也把那天夜裡所說複述一番不過又聲明他並没有教施脫勞來報告這完全是施脫勞一人的主張白拉痕便派施脫勞先和英法大使接洽却不料他們倆已料定這是德國詭計如和議果成軍閥依舊可保權位再等二次作戰機會不成也可把延長戰事的責任卸在協約國身上盆司度夫和施脫勞的集會也是預設的圈套照德國的制度駐外大使要不是受政府訓令决不敢這樣說話所以便婉婉拒絶以上所記都是散見在潘琪和威爾邇霍胡士的通訊裡我看潘琪做外交官有一特點他並不一味代表本國幫自己的忙他還要顧全大局維持正義所以他對於華盛頓政府錯誤的政策常常要給他矯正他並不是縱横捭闔惟利是圖之輩所以我讀罷的書又想上他一個尊號呌做模範外交家 
[奥國之窘狀維也納] [  Ａlice　Scbalck著同生譯]  
　　世界各國之最失望而令人欲狂者莫今之奥國若矣彼亟欲維持其獨立而引爲大患者亦爲獨立是乃至不可解者也其四周情勢旣無一事一物得獨立之近似又不獲以自定之日爾曼奥國爲國號而𨽻協約國之新興各邦皆建都立國於四境之外儼然以戰勝國自居奥國祇得侷處奥匈聯邦舊域之一方狹陋已甚獨蒙先啓戰釁之罪而爲城下之盟余嘗以爲吾之舊敵必係茫然無知者或爲强有力之宣傅所蒙蔽而不復搜訪實在情勢不然决不致顚倒是非如是之甚在六千萬對協約國作戰之奥匈人民中獨以少數之六百萬爲唯一讐敵也於是在聖守孟條約中上自道德之責備材料之賠償下至三十六兆克郎之貨幣莫不唯奥國是問奥壤新興各邦未負絲毫責任蓋以爲彼等五十四兆新邦之民絶對無預於前次戰爭且因戰前曾爲其餘六兆所壓制而公然自言有趁勢報復之權矣又言彼等所處皆爲奥匈之唯一農工發達之區理應獨蒙優遇云云是何言也世人又安可不一考此五十四兆人民之果否出類絶倫而其被虐之程度果否有如所言者之甚乎 
　　至其賞况則備列於次十二國之並肩共居奥土者千年矣常爲歐西文明之屏藩在中世紀時匈人元兵土耳其諸大國相繼西侵勢欲併吞全歐滅絶教化惟奥國能拒之而爲不可破之壁壘維也納亦因之而屢次受圍一時四方弱隣羣至境内乞其保護雖阿得利亞海之修阻亦有至者且不久而此西方文化保障人一變而爲傅佈西方文化於東方之渡篾故史有奥大利亞實爲不可一日或缺之國若無是則必須建立之云云非虚語也 
　　由是十二族聯合而爲奥大利亞建立安居榮業之國即常有爲環境所壓迫而易致滅亡之各小族亦獲漸次發展之機况其他乎小鸛之奪取老鸛之巢也必棄老鸛如遺若不足憐惜或妄言其父母虐遇之狀以冀掩飾其過而不意欲蓋彌彰也此例頗可表明奥國異族居民之嗜戰實較德語奥人爲甚至若德語奥人固無所求而爲之也彼欲摧殘奥國者非一戰不得瓦解之而償素願凡嘗遊奥國及維也納者莫不深曉奥民之酷愛和平音樂文藝較他國爲尤甚而獨怪大戰之發端於斯土也奥人即歷數句鐘之革命亦不少變其和平快樂之態然奥國革命從來未有延長至數時之久者諺云若革命時有音樂隊在旁奏多腦河靑之麗曲則革命黨雖糾糾武夫亦爲之感激投戈 
 
 

Page 20

 
 
第一萬七千九百七十二號;中華民國十二年 西曆一千九百二十三年三月十一號
星期日 * *而去矣大戰之爆發其於飛蝶南大公之被刺而飛蝶南之被刺則因其欲改奥匈聯邦爲奥匈南斯拉夫三角聯邦以謀迎合其南方人民之心理之所致也今南斯拉夫雖與塞爾維亞同𨽻於巨哥斯拉夫統治之下然在當時頗深恨塞爾維亞人而欲獨與粤匈共組一較爲自由之政府而爲聯邦之一故南斯拉夫人從戰四年勇武不屈而恨意大利尤甚蓋懽爲所併也今則果有土地若干折入意國版圖矣塞爾維亞人則謀阻碍其計劃之成功而飛蝶南方欲强固粤國其被刺勢所必至然彼所日夕引領以望之奥國消亡之實現實係其隣國之所求之不得者而非爲一己之利益大戰未畢關於被壓迫民族之言論紀述盈千累萬然自威爾遜宣佈民族自决主義而此讑遽寂者非有他故蓋是時談此頗不方便諸已得自由之國家方絞腦凝神以謀外而與同族人民歸併内而掠奪德語奥人所居之地一若寸土尺地皆有無窮之寳藏在焉然考其實則奥土之所存者旣無栽植蘋果蕃薯之田又無煤田糖廠鐵路交點可得雖其居民十九爲德語人有數地則全係土著而外人之服役於鐵路及在各處工作者反甚衆多其原因乃奥人得有任意願爲新邦之人或仍爲舊國民之自由選擇權故奥民因之即已不啻加入協約國矣可憾者頗有因條約規定割讓其在邊境之財產而甘心棄舊入新一變而爲戰勝國人者矣又有甚者戰時軍官其父母本係散處各地而不在今新邦境内生者亦得隨意改入新國爲民而保持其固有之財產戰事結束戰敗軍官紛紛驟變爲勝國人民可憐亦可笑也或有因奥國取消種種職銜改入波蘭或羅馬尼亞籍以圖保存之者有一家之人因各人自身利害之不同晣爲數國之民者有别地商人變爲捷克人而其名尙未改正者又有捷克人經商於維也納祗因店業所在不願舍去遂不顧其名義民族之不雅而甘改爲奥民者由此知奥匈全境原係血脈連絡合成一體非可任意宰割最難解决者有數千大賈設總店於維也納分店遍佈各省欲求一適當國籍而不可得捷克政府近令凡店主廠主之不住捷克境内者一律没收此令即法國商人之設肆於各埠者亦蒙影響而其目的則專注於維也納俾將其剩餘之工商業可以奪則奪不可奪則一網打盡迨大廠盡而奥國無能爲矣除此廠主難題之外尚有無數可痛之事即如奥人設二糖廠於别國某地則其四周甜菜田定爲該國國家托辣斯所收買更以巨薪予其經理作爲脫離外商工廠之酬報而廠之主人亦不能携取五基羅以外之糖出境作爲點心之用其苛刻一至於是最爲危險者奥國無一煤礦是也每與鄰國有所談判一有不滿動以不濟煤斤相挾制但預料爲時不久奥國若患之煤他國亦必深受影響蓋舊奥匈境内各地不啻久成一體有連鷄之勢一部稍有痛苦全體即爲之不安前有奥國製造曹達之廠因捷克斯拉夫不允濟煤而停工首蒙其害者乃捿克之全部製造玻璃業蓋玻璃因無曹達不能製造而十萬工人皆爲之恐慌萬狀矣 
　　捷克斯拉夫在其境内發行新鈔票舊時統一之幣制悉遭破壞然其本國商業所受之影響較之奥商實無軒輊若全體通力合作連絡歸併則全體人民獲益甚巨而淺陋之徒專事破壞全體之幸福悉爲催殘矣 
　　又各新國皆禁貨物之進出一統之運輸制度因之消滅捷克斯拉夫更規定凡欲購煤出境必須自將火車開抵煤礦否則不代轉運迨火車抵礦或立被奪去或竟不開還或以機件零落不堪復用者易其新者於是各國更無復肯令其火車再出國界一步矣 
　　凡締結條約捷克斯拉夫祇允承認期短而限制甚嚴者非待奥國經濟生活脫離其鄰國覊絆之後决不肯信任奥國或投資於開發實業但處境不佳加以無數問題互相糾纏孤獨進行萬難有效如維也納之患在乏煤不得製造充分貨物人民生計愈加困苦加以運轉機關之缺乏妨礙燃料之流通煤不得流通則物品之製造機車之修理愈難進行順利又如因農產之不足遂由政府管理然食品之供給却因政府之管理而愈减又如國庫空虚入不敷出决無將幣値抬高之能力一方面不得不添印鈔票藉以彌補收入之不足一方面則因之而幣値愈落各項支出激增尤以購買食品於國外爲甚所謂收支適合愈趨愈遠矣 
　　今所分出之十二新國不復肯如智日之並肩共列於一朝如再謀聯爲一國必使各國悉得償其素願而爲其領袖而後可故終不復能成矣又多方藉口以謀奪取德語奥人之舊土如捷克斯拉夫則藉口於歷史相傅之權利意大利則藉口於軍事上之必要巨哥斯拉夫則以經濟上不可少爲理由波蘭則諉爲生存之要件惟從無一人念及奥國自身之歷史上之權利軍防之必要經濟之一統生存之必需諸問題者 
　　奥大利亞通國人口祇四兆有餘而負担兩兆人之都城加以生活必需品如煤糖布玻璃糧食等等皆一無所有除漸次坐以僵斃外更無挽救之方而其隣國不特不加援助且彈冠稱慶幸其禍患之方興未艾也 
　　然隣國之稱慶實未到時機蓋奥國雖已漸瀕死地然尙不至必死世之知其詳者莫不歎天公之好奇而不肯絶人之路也即如維也納一地適當東西歐交通之中心商賈貨物來往甚盛尙可支持而奪其交通樞紐而移之别處之計謀已歸諸泡影其銀行事業亦無能取而代之者環球周遊圑及各處好遊之士亦羣趨奥國而與之競爭之邦不能得其一顧由巴黎經潑拉搿而達巴爾幹半島之快車欲不過維也納使之衰落然竟以客貨寥寥旋即停開 
　　捷克斯拉夫頗欲將所產之糖運赴法國所產之煤售諸意大利而不以資奥然政治上之利害終不敵經濟勢力之强遙歷家旣紛紛舍潑拉搿而趨維也納而糖也煤也亦因奥國銷售極旺羣集該地而運赴法意者反少政府不能禁也是故奥與捷克互相爲生捷克必有因奥無購買其物產之能力而起而援助之之一日也 
[石綿之種類及採取法] [  微麃]  
　　石綿製造品爲近世新工業之一種用途日廣式樣日夥製品亦日就精良歐美各國設有專門製造廠者大戰以前已經不少戰後需要愈多工廠之設立製造之改善各求競進吾華爲產石綿之一國雖交通不便產額不詳專門家亦寥若晨星倘能集資探鑛採取效法歐美改良製造未嘗不可以在世界石綿市塲占一位置即或只採生貨亦免有貨棄於地之譏蓋採取之法殊不繁難資本不充不能與加拿大競爭即效法俄羅斯可也茲爲提倡企業計將石綿之原質及其特性著之於篇并將世界產石綿國之重要採取法簡單說明以資借鏡或亦可爲實業家參考之用也 
　　石綿英名Ａsbestos德名Asbest原字係希臘文之Ａsbestos譯意爲「为能燃的」蓋其特性如此遂因以得名也我國有名之爲不灰木者亦係此意期所以在近世工藝品上有特殊之功能者亦由於此此别項材料所不及也特别性質可分之爲三種 
　　㈠抵抗火力尋常石綿抵抗火力可至攝氏寒暑表五百度角閃石石綿可至一千二百度 
　　㈡可抵抗酸化作用 
　　㈢可作絶緣體用 
　　此項材料旣有上述之特長在工業製造品中可佔重要之位置毫無疑義故世界工業國用以作製造品者日見增多已經通行者如石綿紙石綿厚紙石綿水密或氣密板石綿洋灰板石綿樹膠製品等等成績均甚優美銷路亦日趨繁盛近亦有取其纖維作機械紡績用者雖各地所產優劣長短各有不同然能分别用之皆有用之材料也 
　　世界產額日漸增加現在已著名之出產地與中國加拿大南亞美利加亞非利加印度俄羅斯德意志意大利波門等處只意大利及波門所產全係粉末用途不如是之廣其餘均良好之材料也白鑛物學上分别之有蛇紋石石綿Ｓerpeutiu　Asbest及角閃石綿HorublendeˉAsbest兩種蛇紋石石綿纖維頗長角閃石石綿則係粉末狀製造石綿紙工廠所最適用者爲蛇紋石石綿其所含之原質可分析之爲鎂（Ｍg）銘（Ｓi）輕鐵（ＡＩ）及酸化鐵等並含水分其比重爲二至三硬度爲五至六 
　　石綿究竟如何發生現今尙未聞有一定之考據所可知者只爲與透角閃石Ｔremolith,Grammatite及角華瑛Sttahlstein,Activolite關係甚深耳至於蛇紋石石綿則含有數量較多之苦土而不含石灰質表面作綠色抵抗力甚大所含銀色毛線狀製造物品時無論如何不能消滅之 
　　由蛇紋石中採取而得之石綿其在土中多如巢狀或如脈狀顏色因所含酸化鐵量多寡而異有紅者有黄者有藍者有白者種類至不一律白色及黄色者爲現今製造石綿硬紙之重要原料出產地爲加拿大俄羅斯及德意志紅色者則產於印度藍色者產於南亞非利加且出產最多之處爲加不蘭故藍色石綿又名加不蘭石綿 
　　產額之豐盛質地之優良以加拿大爲首屈一指故加拿大石綿實占重要位置其所取者係堅硬之蛇紋石類礦石之間多有石綿脈圍繞之各礦地點大都相距甚近採取一如尋常地上之工開採之時均係先將石塊用藥炸開藉以取出含有石綿之纖維或脈絡之石料採得之後用鐵錘將石塊逐一打碎取出石綿敲去雜質并依紋類全行排列之不含石綿之碎石全任其棄置坑内所有可用之料用木盒裝置之由索運鐵路將木盒吊高自坑中提至山崖然後依次送至所謂纖維磨上此項纖維磨係特則製就先送含石緼之碎石於碾小機内用機械磨成沙狀則石綿已完全與石質分離裝置有旋轉之風扇四面吹之使所含沙質盡行飛去再用篩篩凈之而採製之能事畢矣機械之設備及應用在加拿大方面甚爲完美且各處礦廠用此法者甚多因彼處工人索價至昻而良工又不易隨時召集也至於轉送石料等工亦各礦均備有鐵路以資應用其迅速非别處所能及也 
　　俄羅斯採取石綿之法與加拿大完全不同歐戰以前彼處之生活程度較爲低下故工價異常低廉作工者又大都易於僱用機械設備尙不如人工之廉舍此用彼勢所必至戰後情形與前稍異於是石綿價値亦由此而加昻俄國鑛地多係臺階狀面積甚大可使多數工人排列於每級之上而採取之 
　　俄羅斯石綿礦石與加拿大所產者亦不相同其質地較軟而又較脆採取之時用鐵錘將石質敲碎甚易爲力敲碎鑛石之後可以用手將石綿缐逐一取出其纖維寛闊者即直接置於磨上至於窄小之纖維其中尙含有百分之七十石質者則先用篩篩過採揀之法略儲於此蓋大部分用人力做成者也 
　　採得之石綿質料不能一致故等次亦由此而分今分述之如下 
　　加拿大所產者大約可分爲二種 
　　㈠用鐵錘敲出可作爲紡織料用者分第一等及第二等 
　　㈡用機械採成者則分爲長紡織線中等製厚紙線石線洋灰板製造用線短石綿線數種此類出產至多用途亦廣 
　　俄羅所產者分爲四種第一第二第三種名曰長紡績線第四種則名曰短線其銷路及質地的不及加拿大所產者遠甚 
　　美麗之加不蘭藍色石綿其纖維甚長可以作爲紡織之用抵抗力雖甚大而抗火性則較爲微弱且非洲交通不便由内地運至海岸頗覺困難運費昻而成本重銷路即因之　不暢其實非因質料之不佳也 
　　德意志在歐戰以前所出石綿製造品均用外來之原料製成惟近年已經探出在其本國有石綿鑛可以採用其質料較之别處出產者不相上下所異者乃非自鑛石中採出而自土中取出採出後用篩磨等亦不甚繁難各種工業上所用之物品皆可用以製之其種類等次亦如俄羅斯分爲四等其第一第二兩種可作機械紡績之用可以製石綿紙亦可以製石綿厚紙第三第四兩種則作爲愼　料或隔絶物等而已 
　　芬蘭近亦探出有可採石綿之鑛其所出鑛石有大小二種惟只以鑛石運出購得礦石後尙須自行僱工碾磨揀取然後能用也 
　　匈牙利地羅利州從前已發見含有石綿質之土近則已設法採取石綿其質料可作爲製造石綿厚紙之用亦有優美之長纖維不過稍爲脆弱難適用於機械紡織然據專家報告謂將來開採至較深之地層時亦可得作紡織用之原料該處產地甚爲廣闊可惜採取者至今尙不甚多又所有鑛地大都在一千公尺以上之山中故採取者均在夏間因地勢太高冬日天氣嚴寒不易作工也 
　　各國石綿質料及其採取之情形略備於此吾華如何取捨然後可與之競爭乎望實業家急起籌之 
 
 

Page 21

 
 
第一萬七千九百七十二號;中華民國十二年 西曆一千九百二十三年三月十一號
星期日 * * 
[電器化學栽培之新發明及其槪要] [  黄紹緒]  
　　電氣能激刺植物之生長在二三百年前即有人知之而試騐及利用之者亦在百餘年前至於電氣化學栽培則最近十年來之發明也按電氣化學栽培與電氣栽培爲不同之二法茲舉其大别如下 
　　一電氣栽培在種子未發芽不通電氣於種子 
　　電氣化學栽培乃通電於未芽之種子 
　　二電氣栽培不施化學作用單電氣於植物 
　　電氣化學栽培乃先將種子浸於一種鹽溶液然後通之以電使鹽之伊洪Ｉons驅入種子内此種作用不單爲電氣的乃電氣化學的蓋電氣之爲用在得化學的結果也 
　　三電氣栽培在幼芽出土後乃能通電此後余生長期中亦須繼續行之然必須擇晴朗天日若陰雨夜間均不能行 
　　電氣化學栽培通電作用只施於種子未發芽前約數小時之久此後即不通電 
　　四電氣栽培須樹高架鐵網於所種作物止使電氣通入土壤工作旣極不便且不經濟 
　　電氣化學栽培田間不需任何設備通電儀器可置之遠處農夫亦不必贊何種特别工作只須將種子送於通電公司已足待通電後播之一切工作與普通栽培法同最近某種子通電公司自運各種通電器具至各鄉村代農人通電於種子往來運輸之費亦可以省矣 
　　最初發明電氣化學栽培者爲英人胡賚氏Ｆry據云其未發明電氣化學栽培以前曾研究電學甚久其最初之注意在繼續研究費洛德Ｆaraday所發明而復委棄之電力製造法即利用汽力以製造高張力電而轉爲實用電力之法也胡氏曾計劃機器一種可以最少費用得電壓高至十萬弗打之電流因其價廉物美可裝置無線機器於任何汽船中遂有大西鐵路公司先試用之海軍大將亦遣人研究其事試騐結果乃知非用馬爾賡Ｍarconi專利之傅導器及接受器則此器不能使用故其計劃在馬爾賡專利未停止以前必不能進行於是有人建議於胡氏不如移其用汽力製造之電應用於農作物栽培然胡氏固知電氣栽培之不經濟未加措意後彼忽想及電氣能激刺植物之生長胡不能激刺種子之發芽因欲通其電氣於種子以促早種子之發芽而生堅强之植物此不過農學上一種新觀念事實上究竟如何殊未可知然胡氏欲試之心從此堅絶 
　　胡氏第一所遇之困難即通過高張力電於種子則所用之機器必貴而複雜且須用一電學專門家不如試用低張力電爲省然低張力電之滲透種子能力又不若高張電遠甚此必需一種傅導媒介以助之所幸此種傅導媒介任何金類鹽溶液均可故若將種子先浸於此類溶液而後通之以電溶液電解可將其伊洪驅入種子内而成激刺作用惟此作用非純粹電氣的乃一部分化學的於是所謂電氣化學栽培濫觴於此矣 
　　鹽溶液之選擇首在能供給植物之化學肥料最能溶解之鹽類爲硫酸錏硝酸鈉等此皆量多而價廉之物也第一次試騐所用之溶液爲硝酸鈉先將小麥浸於此液中通過低張力電若干時於是將麥取出而播於花盆中植未施作用（所謂施作用即施電氣化學作用以下同此）之種子其土壤管理及花盆所放之位置無不相同以便於比較其結果則已施作用者發芽較快植科較高而壯結穗亦較多此不過初步之試騐已足證施作用之影響試騐者研究之興趣以是益見濃厚第二次之試騐除小麥外復用燕麥大麥二種用量亦較多溶液亦多用數種每種溶液通電時間又分長短不同此時花盆已嫌太小不能用乃劃地爲區每區植曾施作用之種子一種其旁植未施作用者以對照之收獲後施作用者較未施作用者成績爲好惟頗不一致此蓋顯明施作用時間之長短電力之大小溶液之種類等等與有關係也如上所述則時間之長短電力之大小溶液之種類等苟聯合試騐其手續之麻煩當不問可知加以所試騐之穀物爲小麥大麥燕麥三種其工程必三倍之且每區必用標準區以資比照而其成績又非一朝一夕可獲種種困難均爲進行之障碍胡氏旣無專門經騐又無他人之試騐以爲引導不得已乃將範圍縮小仍努力進行其結果有足驚人者茲舉其要如次 
　　一小麥燕麥大麥雖大小形式硬度科屬相同且施作用方法亦一致然大麥通電之時間須燕麥之二倍乃能得同樣之結果 
　　二電極原料不同所得結果亦異鐵製者較炭製者爲佳 
　　三普通食鹽雖不爲浸穀最佳之溶液然爲一種最佳之傅導媒介 
　　四在某種土壤中某種種子只宜用某種溶液如土壤深液有所更換則其結果亦變 
　　如是各種試騐手續遂愈趨複雜每季必須作幾百種試騐自發明以迄今日合計試騐之數奚止千萬此不過三種穀實而巳即此三種猶有須試騐者故園藝種子尙難顧到胡氏变集中其注意於穀類而略園藝種子焉 
　　單試騐穀類手續亦非簡易如現在種植之小麥品種已有百五十餘照普通施作用法均可得較好收獲然苟按各品種之生理及組織施以特别作用其收獲必更較豐美如是則電氣化學栽培研究當無止境費時亦較多多矣然此乃萌芽時代基礎未立研究者又係個人暗中探討故不能不耗費時日苟其原理確定如已知某品種Ｖariety種子宜通電若干時間何種溶液最爲良好則各品種之試騐可費時較短且可分工於多數研究之人成功亦自可期較快惟此時期尙未到耳 
　　農作物種類數且逾萬而園藝作物又三四十倍之皆可應用電氣栽培以致其利然試騐稍有頭緒者仍不過小麥大麥燕麥三種若水稻黑麥黍稷等雖已有人試騐然何者爲最良方法尙不敢確定至於園藝種子則尙未開始試騐此蓋因農作物大半爲一年生十二月内即可見其結果未若多年生之園藝作物（如蘋果桃李等）自播種至果熟須費長時間也此種多年生作物施作用後能得若干效益尙不可知惟間有以之作育新品種者其方法仍極煩瑣如其時間可縮短至一二年則自經濟眼光觀之亦未始不有利也 
　　曾施作用種子所生之植物其品質與產量均較未施作用種子所生之植物爲優如玉蜀黍其品質以重量計之最壞者每英斛重六十磅中平者重六十二三磅最佳者重六十四磅自施作用以後每英斛重六十五磅而澱粉之成分亦加高糠粃成分則減低可見施作用不但能增加產量且能改良品質又如棉花曾施作用者其纖維較長而細衣分亦大此皆最宜於紡紗之良品質惟施作用後之烟葉固能產多而葉大然烟葉之品質以細小爲貴似又不及未施作用者也 
　　不特眞種子施作用後可得較好之收穫即以植物他部爲種物者亦莫不如是惟據云有人曾以馬鈴薯試騐已施作用於球莖種物者其收穫反較未施作用者爲減此或因施作用之手術未能得當而馬鈴薯所需要之適當環境未具備耳要之施作用於馬鈴薯種物雖不敢確云能增加產量多少然有增加產量之可能所可斷言謂予不信曷備曾施作用及未施作用之種物同時種於一土壤中試騐之使管理及環境均一致其結果當轲得而比較也 
　　（註一）本篇大旨乃節譯Ｄr　Merceir's　AManual　of　Electrs　Chemical　Treatmentof　Seeds 
　　（註二）讀者可參閱拙譯「電氣栽培」見商務書館出版之農業叢刋第一卷第一期 
[論職工組合（續）] [  東圩]  
　　職工組合之組織 
　　元來爲織工組合者由於企業者與勞動者生地位之不平等而防止生活程度之低落裕現存經濟組織之思想圖勞動者有自助圑體故苟欲組合組織近世勞動者必具有平等之觀念而須恃自力者故其組織常爲民主的其理亦自明矣於此意味在初期時不能置有給專任之吏員不特此也即一切代議制度亦否定之組合之事務俱在全組合員之總會議决决議之執行由組合員自行之雖然至組合發達在内則事務繁忙在外則僱主及一般社會之交涉必然的生專門智識之必要遂至不可欠吏員設置之制度矣 
　　又於地方欲組合之外延的發展以全組合員之總會爲不可能之狀態卽在代議制度之發生遂如現在吏員與代議員使兩者併之一相互險其所短取其所長則見組合組織之成立矣雖然職工組合者欲制一律不設定應爲諸國實際之必要漸次爲繼續小部分之改造求其結果到底僅得免進化遲緩乎至其組織雖存在於一國内甚不統一又雜駁難合如右職工組合之機關欲組合發達之程度至如何必不同一面一貫組織之精神極傾向於民主的可無疑矣故其吏員如爲己之事始見其採用者故以權能加以制限就重大事件之决定决不許决定權之附與爲常態 
　　當時之狀態由烏歐普教授之『產業的民主制論』即能知其詳矣 
内部機關 
　　本部之組織 
　　有力之職工組合恒置數百支部於全國本部行支部之統轄掌全組合之利害有重大關係之事項之决定及其執行之任茲本部機關之所置正如國家中央機關之複雜狀態今以此分爲議决議關及執行機關二部 
　　議决機關應决定組合之意志以經合員之總會爲機關在初期之組合爲總會全組合員出席而行議事之採决其後發達至全國有支部時若欲將全組合員招集於一處必不能矣欲各支部若自地方選出代議員使爲各支部之代表開化議員會而成意志决定之機關例如英國有一最進步之組合紡續工會同組合其規則中規定『立法權屬於組合即自各地方部所選出代表者之集會』即如是也 
　　組合員全部之意見自此而代表完全故許多之組合在代議員之議决與以决定力不以組合員之承認爲必要或於組合限於重要事項更欲得爲全組合員採决之規定者例如德國坑夫組合若關於組合員之增加或减少組合事業之擴張或縮少等之决議須代議員四分之三贊成時實施全組合員投票之事得先規定之 
　　如前所述代議員會爲以各支部由地方部所選出之代議員組織之也明矣雖然若各支部以地方部比例於其組合員數選出代議員時有力之支部或地方部送多數之代議員以左右代議員會因此爲一地方之利益生漠視全體利益之弊或一支部制限又一地方部之代議員數或支部從又地方部組合員數之增加遞减代議員數之比例者 
　　從密欺歐耳氏在北美合衆國之大工組合組合員每百人以下之支部不拘使選出一人之代議員百人乃至五百人者使選出二人五百人乃至千人者四人之選出權而已 
　　從德國職工組合之規定普通代議員會所有權限示之如左 
　　一本部理事之選任及解任 
　　二會計報告之監查 
　　三吏員之任命及俸給之决定 
　　四對於全組合員重要新制度之討論及採决 
　　五通常組合費之决定 
　　六組合規則及執行規則之規定關於業務執行及經費支出之議决 
　　七自其他組合規則關於代議員會權限内事項之議决 
　　八次加代議員會開會場所之决定 
　　採决之方法通常用單純多數制重要事項如組合規則之變更者 
　　採用制限多數制如「若要出席者三分之二或五分之四之贊成」之規定者亦不尠 
　　次執行機關者接代議員會從識定依規則掌組合之事務之機關即理事會也 
　　理事會在裁判上裁判外代表組合當金錢之出納組合資金之運用帳簿及有價物之保管等之外適用正當組合規則實施代議員會之議决應對於雇主所要求之材料蒐集而統計之雖然理事會所爲最重大者非專指任務言乃在同盟罷業之决定權而應宣言罷業時期之如何關於其事之成否是極重大者也故理事會能否洞察戰機之明在組合有至大之關係焉（未完） 
 
 

Page 22

 
 
第一萬七千九百七十二號;中華民國十二年 西曆一千九百二十三年三月十一號
星期日 * *   
 
