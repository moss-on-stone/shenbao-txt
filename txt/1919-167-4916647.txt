# 1919 - 167 - 4916647

 

Page 1

 
 
   
 
 

Page 2

 
 
   
 
 

Page 3

 
 
時評 
[閣不閣（冷）]  
以今日北京之情勢觀之北京之有權勢者閣不閣不問矣祗問權不權也 
　　如權屬於我萬事我能操縱之組閣可也代閣亦可也即永遠存此似有若無之閣亦可也即廢棄之而不組閣不代閣亦可也前者旣可消滅國會今亦無不可消滅内閣 
　不然徐樹錚何人而乃人據龔代閣中心驅遺一切國事哉 
命令 
　　　六月二十二日大總統令任命許寳蘅暫行兼代内務次長此令 
　　又令司法總長朱深呈京師地方審判廳推事沈秉誠署湖北武昌地方審判廳推事李羣秀懇請辭職均照准此令 
　　又令司法總長朱深呈請任命李崇實署奉天營口地方檢察廳檢察官宋孟年署河南高等審判廳廳長趙壽春署浙江金華地方檢察廳檢察官唐燕詒署福建閩侯地方檢察廳檢察官康文扆署湖南第一高等檢察分廳監督檢察官王自新署湖南第一高等檢察分廳檢察官均照准此令 
　　又令范國才晋給四等嘉禾章此令 
　　又令茲制定管理無約國人民章程公布之此令 
專電一 
　　北京電今早七點馬龍標帶魯代表團在懷仁堂見東海請三事徐言己電陸緩簽對外己失者拘回未失者勿再失必副諸君望衆鼓掌（二十三日下午四鐘） 
　　北京電徐樹錚以龔心湛之約日在□秘書廳辦事現徐與張伯英共室他人不得入内 
（二十三日下午四鐘） 
　　北京電周樹模以他種原因不肯組閣總統面商龔心湛能多留幾日最好否則卽預備公文提王揖唐至衆院無論其肯否均弗管他（二十三日下午四鐘） 
　　北京電龔復吳佩孚電前電悉執事愛國注重外交至爲欽佩惟青島問題中央毅力堅持以期規復己切電專使提出抗議保留簽字苦心維護當爲天下所共見現在日外部己聲明完全交還中國經法美英三國公使代表等保證署名手續甚爲完善關係我國主權莫不詳審精密爲愼始圖終之策台端所擬通電曉諭全國作政府之後援言出至誠深堪贊美但關邦交之電似未稍合務請暫留後發一俟歐會交涉全文逹到再爲損益得中通示全國較屬得體仍望隨時謨告以資考鏡 
　　北京電龔電粤岑轉伍唐孫林云致元首篠電誦悉具見關懷國事佩仰良深此次歐會和約我國專使於保留山東問題尙在設法籌維惟能否辦到尙無把握中央政府責任所在於國家領土主權亟宜力爲保持於國際地位關係上豈可輕抛自必熟權利害妥籌因應重在保全青島保全山東以副國人之望南北一家本無畛域一致對外夙有成議務希曉導各方持以鎭靜國爱幸甚（二十三日下午二鐘） 
　　北洋電段否認組閣謂時機未熟（二十三日下午二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電汪有齡等明早出京至津商朱再南下（二十三日下午四鐘） 
　　北京電院復卾督王電鐵路統一問題現在並無動議（二十三日下午二鐘） 
　　北京電延吉續來日警四十餘名孟督電請交涉（二十三日下午四鐘） 
　　北京電李純等電中行股東陳青峰等反對修改則例務請堅持（二十三日下午四鐘） 
　　北京電財部本月專賴關餘充　軍政各費外團擬劃五十萬兩撥西南百萬充使費餘交政府（二十三日下午四鐘） 
　　北京電中行案决交覆議（二十三日下午四鐘） 
　　北京電劉存厚派張英爲劃界委員赴寗羗與熊克武代表宋學臯商辦（二十三日下午四鐘） 
　　香港電二十一日政務會議討論省長問題未有結果督署會議决定請莫榮新兼代滇派舉李根源粤人則要求以粤人繼任現民政院全停頓 
（二十三日下午二鐘） 
各通信社電 
　　北京電代理總理龔心湛對字林報駐京訪員發表重要談話謂今日國内無人願就高位以責任重大之故因是總統困難愈爲大增昔時中國官員固無責任也以言銀行團則各事全視中國有無能力自組團體籌出其應出之一部份欵項而定在政府觀之中國應有締結實業借欵之自由政府對於南北毫無歧視關稅盈餘之一部將付與南方政府上海和會當可續開希望早日和平至於繼續開戰之說不成問題八年國内公債額今增至二萬萬元以彌補預算案之不足抵制風潮爲個人事苟無滋擾政府將不干涉之 
（二十一日）字林報電 
　　北京電陸幹卿電前與錢能訓接洽各電錢旣辭職前事即不必再提現在惟有令滬會續開聽和會解决之一法 
　　北京電徐樹錚每日赴國務院關於時局機要事宜盡由彼主持（以上二十二日） 
以上平和通信社電 
　　北京電田中玉昨日電稱伊盟勘界應會同綏遠都統派員會辦 
　　北京電郭宗熙電重訂中東護路章程以期妥密免生外患乞裁定己准（以上二十二日） 
　　北京電朱啓鈐復東海函俟内閣問題解决再定自身去留國會擬妥方針再定南下 
　　北京電政府將以各省失業游民分派内蒙試辦屯墾 
　　北京電熊克武電請政府任唐繼堯爲滇黔川巡閱使 
　　北京電銀團允將鹽餘提前撥給其欵不能逾收數十分之五（以上二十三日） 
　　以上中華通信社電 
　　北京電徐以新内閣不能成立政潮四伏時局益糾仍未打銷退志第二次通電擱不拍發 
　　北京電兩院議長據各督軍省長挽留總统之電謁徐勸宣示留職以定人心 
　　北京電龔因受人質問不願久代昨見徐請速提總理（以上二十二日） 
　　北京電陸徵祥以簽字不簽字政府無一定主張對外棘手又來電聲請辭職 
　　北京電安福部聲言己未通電魯案主保留國内主統一與本部政針并無異趣 
　　北京電朱深因兼代内總事務殷繁勸新任次長許寳蘅勿辭蒞部視事 
　　北京電徐樹錚接陳毅來電催兵甚急特預定各軍開拔日期提前昨又有兩營起行預料七月初旬前各軍盡可抵蒙徐并電西北各省區邊防軍己陸續出發請各路援軍亦儘月内開出 
　　北京電大學學生聞蔡元培不來又聨名發電敦請并擬續舉代表赴杭相勸 
　　北京電有人條陳勸導南洋華僑振興工業推廣國貨爲抵制某貨根本計畫 
　　北京電廣西消息武鳴以艶電稱謂粤派詆斥至爲憤怒 
　　蘭州電西寗鎭守使部與拉藏番兵衝突經馬定祥調解無事張督己據報中央（以上二十三日） 
　　以上中孚通訊社電 
公電 
　　邳縣小學聨合會電申報館轉學生聨合會鑒國賊僅予罷免外交尙無轉機救國責任旣未輕減應行各事切勿退步邳縣小學聨合會漾 
[法國無線電]  
　　二十二日里昻電德國新内閣業己組成國務總理巴安氏外交總長滿勒氏財政總長歐士白格氏内務總長逹維特氏陸軍總長拿斯奇氏殖民總長貝爾氏郵政電信電話總長克勒斯倍爾氏勞働總長森士南氏工程總長斯利奇氏公衆經濟總長惠塞爾氏國庫總長夏勒倫氏糧食總長斯密德氏司法總長一席尙未選定巴安博士於一九七○年生於東普魯士現受愛倍爾總統之命組織新内閣巴氏於一九○八年任德國商業聨合委員會委員是爲巴氏服務公衆事業之始巴爲人極活潑所有社會民生黨之各種運動巴實爲愛倍爾總統之右手未幾即爲勞働界所愛戴一九一二年巴氏被社會黨推舉爲聨邦議會議員代表勃萊斯洛區域一九一八年聨邦議會任之爲勞働局局長此職爲巴登大公國美克斯親王所創立十一月十日即休戰條約簽字之前一日巴氏與内閣全體同時辭職同月十四日巴氏被任爲人民委員會委員管理勞慟部事務斯特滿氏於一九一九年二月組織政府令巴氏仍留原職云 
　　二十二日里昻電瑞士巴斯勒消息昨日柏林日報確認政界方面尙不知愛倍爾總統辭職之意旨據該報載稱歐士白格氏己被任爲將來之外交總長兼任德國新代表團總代表起程前赴萬歲里李沙芬男爵之候補似己無望 
中美新聞社電 
　　巴黎電協約對德之最後復文於今日送逹限德國以五日承受和約如德國承受則立卽簽字否則休戰約於星期六日（二十一）爲止原來條件協約認爲公平故竭力維持惟略爲修改如下（一）西普魯士施行民衆投票關於該處之煤鑛以保證（二）西普魯士邊界重行劃定（三）德軍暫增至二十萬人（四）德國宣佈原於一月内將被控破壞戰時法律之人名戰開出（五）關於財政問題之細則修正之（六）對德國保證將來得爲國際同盟之一員惟須德國履行其義務 
　　巴黎電十國會議今日接見土耳其代表 
　　巴黎電法國頃與美國航務部訂約以美國船舶五十萬噸讓與法國 
　　巴黎電巴黎罷工風潮漸息尤以運輸事業爲然政府代表己會見工人代表 
　　華盛頓電墨國駐美大使宣言美兵越境入墨爲侵犯墨國主權 
　　舊金山電墨革軍領袖維拉砲轟愛爾巴索斃美人二十二人傷七人該處美軍司令歐文將軍令美軍迎擊追逐過境墨兵死傷頗衆退三十英里美軍仍退回本境歐文將軍聲言追擊墨軍係因美人死傷不得己而發並非侵犯墨之主權卡倫若將軍之軍隊當明白美軍之目的云云 
路透電 
[歐洲和議近記]  
　　二十二日巴黎電凡爾塞刻方佈置一切預備下星期初和約主錫宫簽字據最近消息德國巴威氏Ｂａｕｔｒ己與穆勒氏組織内閣意國内閣風潮今仍未定尼梯氏己被命組織内閣協約國致哀的美敦書於德政府令德軍退出俄境巴黎股票交易社視施德滿氏内閣辭職一事爲和約可望簽定之徵故巿面活動國債劵價漲起匯率亦穏 
　　十六日巴黎電福煦上將頃抵盧森堡協約軍司令部克勒滿沙氏召其回巴黎與聞德人宣布願否簽定和約 
　　二十日巴黎電今日午後洛安傳來德國無線電報謂國會尙未能得多數議員贊成簽定和約 
　　十五日瑞典京城電愛沙尼亞使署否認哇塞爾島作爲英國海軍根據地之說 
　　十六日巴黎電德國答案共六萬字其綱要現由官場發表大旨己於五月二十五日二十八日三十日發電傳出惟下述諸點前所未詳（一）德國要求於和约簽定六個月後撤退被佔區域内之軍隊（二）要求海外德僑有行動之完全自由（三）建議委派德國委員會與協約國賠償委員會會同辦理德國不承認賠償委員會之指揮權因此種辦法等於取銷國主權也（四）德國又建議口頭談判賠償事件（五）德國允開放基爾運河俾各國船隻往來但其他峽道如無同樣之國際委員會則德國不能承認基爾國際委員會（六）關於商業政策德國要求協約國無條件許以最優國待遇各國稅關有完全自由 
　　二十一日柏林電茲悉歐士白格氏致文克勒滿沙氏詢問（一）協約國願否即容德國加入國際同盟（二）限定賠欵數額爲十萬兆馬克（三）取銷交出德前皇之議歐士白格氏並未云及願否簽定和約惟衆料協約國如有前三項之讓步則德國顯可受納和約條欵 
[歐洲過激潮流記]  
　　十九日大西洋城電勞動大會今日通過决議案拒絶承認『布爾希維克』之俄羅斯 
　　十九日大西洋電勞動聨合會今日開會贊成國際聨盟約章 
　　二十一日紐約電聞政府擬用運兵船一艘將過激黨與擾亂和平者完全放至歐洲 
　　二十一日大西洋城電戈泊士氏復被舉爲勞動聨合會會長聨合會且表决與日本勞動界彼此提携俾日美工人得一更佳之了解 
　　十六日巴黎電俄國外交總長齊吉林氏宣稱德皇遜位以前德日曾簽定聨盟條約以期推倒布爾希維克政府 
　　十六日巴黎電運往波蘭之軍械有野戰砲七萬餘尊重砲八十尊坦克砲車一百五十架 
　　十五日瑞典京城電愛沙尼亞公報云克拉斯拉加哥加砲臺防兵叛抗過激黨該砲臺己於十三日由英格滿倫志願軍佔據 
　　十五日希爾新福電克朗斯太之排砲及港内之砲船七艘曾於克拉斯拉加哥加砲臺叛變時發砲轟之今仍來己 
　　二十一日華盛頓電羅德氏致書參議員洛志氏促請將國際同盟約章與和约分爲二事核准和約而保留孟羅主議拒絶擔保外國之疆界規定知照兩年後即可脫離國際同盟不復負何種義務 
[各國近事記]  
　　二十一日倫敦電海軍部宣稱泊於斯加巴佛洛之德船若干艘爲其水夫鑿沉諸水夫均己就逮 
　　二十一日倫敦電海軍部宣稱德國戰鬭艦及戰鬭巡洋艦除戰鬭艦巴登號外均由德國水夫啓水門沉没此外尙沉輕巡洋艦五艘又輕巡艦三艘驅逐艦十八艘擱淺德人駕小船逃逸者不肯遵命停駛爲英艦砲轟死傷數人 
　　二十二日西姆拉電阿富汗王覆印度總督之書巳於十八日到西姆拉措詞極爲和好陳述退兵二十哩與允許英飛機偵視兩事之困難允以拉華爾平等爲會議地點擬派代有九人印度總督今日發出覆文略謂前之條件不能更改所謂撤退二十哩者係指常備軍隊而言境内人民無須撤退但不可在英軍附近集合否則英軍可驅散之希望阿王允許飛機偵察並嚴諭邊界村民對於英軍不得仇視否則未能議和云云 
　　十六日巴黎電法國煤鑛工人似將於今日全體罷工國會一致拒絶受納每日工作八小時之制鑛工則要求每日工值自二十一佛郎至二十五佛郎電車火車地底鐵道工人因己贊成罷工解决辦法巳於今晨一律上工 
　　十四日聖約翰電維克維米式飛機於四時十三分從此間北美紐芬蘭京城）飛出擬渡大西洋機長爲英人阿爾柯克氏司機者爲白朗氏機因重載飛起頗緩迨逹一千尺高度即離海岸飛去七分鐘後又復見其蹤跡據機中人云每一小時可行一百四十哩約十八小時可抵愛爾蘭海濱 
　　十五日倫敦電維克維米式飛機己於午前九時四十分安抵愛爾蘭之加爾威海岸計飛行十六小時英皇聞之即發賀電致阿爾柯克氏 
　　十六日巴黎電飛過大西洋之阿爾柯克氏曾由法人用法機授以飛行技術 
國外要聞 
[德皇之罪案]  
　　法國無線電社巴黎通訊云和會戰事責任委員僵業己蔵事所有决議己交付和會披露該委員會之决議皆一致主張德皇爲有罪德皇不特應負輕啓戰端之責且殘酷作戰尤應負責蓋德皇在戰前及戰時正式宣布之言論在世界輿論之前實負刑事責任茲摘錄數節如左一九○五年德皇在斯德拉斯堡向亞爾薩斯勞蘭省長比拉希氏發言云設人迫余過甚余卽入法境英國或起而攻擊吾人並毁亨堡而余將在巴黎與法爲城下之盟矣一九○五年十月二十六日毛奇將軍銅像行開幕典禮時德皇演說曰諸君試觀德國在世界上所佔之地位何如利爾槍銳爾劍注爾眼力以向目的卑鄙哉悲觀派一九○五年六月十三日德皇在杜白利資演說曰吾人己預備與全世界抗矣一九○八年八月二十五日德皇在柯尼堡演說曰事人當養成戰士之品性維持吾人之軍備當視余爲上帝之武器無論人民之意見若何余必前進一九一四年八月三十日德皇訓令比境德軍曰速取巴黎否則惟有死而巳一九一四年九月十三日德皇訓令東部德軍曰余爲上帝之武器乃其佩劍也代表也凡抗余者死不信余曾奉上帝之命者亦死凡德人之寇仇殺無赦一九一五年一月德皇訓誡東部德軍曰若爾曹被迫而退出波蘭母存一城一室德軍足跡所至當盡成赤地一九一五年十月十二日德皇向社會黨議員宣言曰法國爲余生平切齒之仇應破壞之一九一七年六月德皇致電希王曰汝之廢黜僅屬暫時德國之鐵腕當恢復汝之王位無人得而去汝設有人以强硬手段待汝者德軍必爲汝復仇　 
[爪哇通信（六）（續）]  
　　最趣者當時爪哇某商會派員游說華商設法推廣華貨乃有一閩人業瓷器者携日本所製之瓷盤與中國瓷盤各一具來會聲言諸君提倡華貨余極贊成故即向國内辦來瓷盤數十箱今與日盤較日瓷雖不如中國之細然其花式盤式均佳成本又廉土人亦極歡迎故日盤銷行易而中國之盤式花式旣劣成本又貴士人復不歡迎雖欲照原價售去尙不可得况云獲利最不堪者每箱破壞多而裝運箱費更不若日品之廉今欲推銷華貨恐我妻子老少均將凍餒耳貴會能補助我養家費乎則我實甘心專銷華貨商會董聞此種語言若眞若謔亦竟無詞以答而以後遂亦不敢再勸導矣抵制日貨之聲浪從此銷滅而日人經此民國四年抵制之激剌大受敎訓遂極力猛進凡荷屬大小商埠均設日本人之商店更有買地建屋以爲永遠計者前歲日人曾以六百萬銀買一製糖廠勢力日見鞏固所謂抵制之結果乃如此矣吾之述此一段故事閱者勿誤爲反對抵制日貨也吾正望我國同胞從速提倡製造出品日見優美年年改觀源源運來以實行我抵制之計耳蓋本國出品旣發逹他國貨自然減少乃觀年來有志之士雖屢屢大堀疾呼而全國上下醉生夢死不知提倡匣貨爲何物偶受外界激剌則跳躍狂呌不數月又啞然無聲其總原因即在無實力以興起工業耳官場麻木不仁專以賣國爲事商家則常以賣商爲事商家在表面上昌言不賣日貨而暗中確以日貨頂冒而所謂愛國之輩初則盡力鼓吹愛國迨一旦受外人運動則不惜轉變論調以提倡親善此種鬼鬼祟祟之現象實爲世界各國所未有今爲中國第三次之抵制日貨一般華僑經此經騐故均鎭靜自處以勸國内之現狀果仍爲五分鐘否吾願國内之人勿再蹈覆轍致中華僑所料苟能持以堅久則我華僑自能感奮而起也 
　　民國成立以來南洋華僑具有遠識者早己有提倡國貨之志所惜資本微弱難收偉效然而大多數則己逆料中國之無能爲而以冷淡之態度對之矣乃我國内之人未久居南洋者不通南洋語言不知南洋華僑心理偶然南來游歷探悉一二皮毛之事即特登報章自詡爲深悉華僑情况復竭力稱贊華僑愛國能推銷國貨其實大謬不然蓋華僑仍是華人其敷衍心理與國内之人亦相彷彿果華僑若不受荷政府之苛待則久己忘却中國爲何物矣據爪哇販賣國貨者言中國之貨僅能銷行於中國人多數華僑崇拜歐人者則專用歐貨取其價廉者則專買日貨其能表示愛國之心專用中國貨者不過百分之四五如全體華僑能如日人必用本國貨之習性則國貨之銷行己可觀矣何必尙仰望於爪哇土人哉惜乎華僑現時尙無此程度 
　　近來一般熱心愛國之華僑對於華僑聨合會南京華僑學生之兩來電議論紛紛莫衷一是大抵總持懷疑之論調從種笙推想以爲此次抵制必仍失敗蓋腦筋中仍留前兩次之印像也吾則昌言於衆曰必不其然但欲進行亦須勿太囂張自失本眞凡事應順序而進務求逹最後目的而止不可淺嘗中輟試略舉應辦手續如左（一）鼓吹應不時書馬來文函稿投寄爪哇各報館如巴逹維亞三寳隴泗水三大埠（二）勸導印馬來文之通告分寄南洋各團體及各人之家族請其必用國貨然華僑眼光極淺須用沉痛文字以激剌之（三）調查貨樣應由國内雄厚資本之工廠搜集南洋銷行之貨樣竭力仿製即由該工廠委派經理駐紥南洋仿外國洋行制度批發各品（四）籌畫匯兌降落各華僑應與國内大團體聨絡分頭勸導國内人民不必收存現銀并勸各銀行向美國多辦現銀巿面現銀旣多則匯兌降落國貨成本廉而自易銷行矣以上四條如能分頭做去緩緩自得效果如僅以一紙空電令人提倡恐無人爲之附和矣 
國内要聞 
[北京通信（桂生）]  
　　山東簽字問題之研究 
　　山東問題簽字與不簽字己逼於眉睫矣在國民方面多數主張不簽而在政府方面又多數主張簽字國民與政府之主張己極端不相容外交即無辦法最近山東七團體代表八十餘人來京聨合京中山東同鄉各種團體爲對於山東問題作最後之大運動而主張絶對不簽字者也政府對於山東人之要求不知如何處置但最近據王君正廷由巴黎來電報告亦主張不能簽字惟於和約中特别聲明如可保留山東問題則簽字而無妨卽使我不簽字則對奥議和及加入國際聨盟等問題亦無妨碍云云政府得王電後加以山東人之猛力運動近來對於簽字一層頗有躊躇之色日昨記者往記在野某外交家談及山東問題其言頗有價值物爲記錄如下某外交家之言曰向來吾國之於外交祗有消極主義而無積極主義有被動而無自動其失敗也宜矣卽如此次山東問題簽字與不簽字政府與國民之主張兩歧然皆絶不研究如何辦法主張簽字者以爲一簽字則萬事俱了而主張不簽字者以爲一不簽字則萬事亦俱了至於簽字與不簽字後尙應有如何辦法彼輩絶不過問者也須知簽字有簽字之辦法不簽字有不簽字之辦法而政府與國民皆未一用頭腦以研究之甯非奇事今者政府對於山東問題無論簽字與不簽字應於此時先與日本爲非公式之接洽一方面探詢日本對於山東問題侒持如何態度一方亦可以我全國國民之激昻情形告之便日本而能有所覺悟顧全兩國國民之親善完全將巴黎和會所訂之山東交還條件完全取消以此爲買中日國民之好機豈不甚善日本苟能如此辦法則直接交還與間接交還手續雖有不同而共交還則一故簽字與不簽字己不復成問題共次我與日本接洽之後假使日本對於交還條件不肯完全犧牲而我亦可自行提出最後讓步辦法先示日人列如雖不承認日本在青島特闢專管租界而承認開放青島爲各國通商口岸以替代之是也又如雖不承認日本在山東有經濟上廣大之權利而於有限制中酌許一二是也夫以日本見我今日民氣之激昻排斥日貨舉動之猛烈未嘗不有所感覺豈能因山東問題致令兩國國民感情日惡而不稍顧慮乎故今日我國民不應徒以拒絶簽字責政府政府亦不應坐失時機不與日本有所接洽要之國民能與政府有所接洽政府能與日本事前有所接洽則於解决山東問題比較尙有一線之希望云云其言如此我國人其一思之也 
[山東代表團與簽約問題]  
　　山東各界請願團八十五人於二十一日下午二時齊集化石橋山東中學一同赴國務院見代總理龔心湛兼内長朱深由馬龍標价紹代表團舉出王者樹張敬承徐寅亮張文英等五人陳述意見大要約有三大端（一）巴黎和約關於山東三條務須拒絶簽字（二）高徐順濟兩路草合同必須取消（三）賣國賊必須交付法庭懲辦王君等反覆陳述聲涙俱下龔朱等亦頗爲所動龔答謂山東問題政府本極堅持嗣因不簽字轉多窒礙故有對於山東三條聲明保留對於全約可以簽字之訓電此實政府不得己之苦衷當亦諸君所共諒政府對於辦理山東問題始終不許有割讓領土之事實發生此當爲國人所共見諸君意見政府自當斟酌採用云云五者樹等以政府仍意主簽字甚爲激昻復再三痛陳魯人誓不簽字之决心謂政府主張如不能保留山東三條亦主簽字山東人民所主張則不能保留山東三條即完全不簽字政府犧牲山東以換區區修正關稅及收回領事裁判權不確定之條件山東人民誓不承認况不簽字作爲懸案俟巴黎和會終結歐洲大勢穏固則英法各國當然可以援助我國再東人此次所以憤激原因實爲總統辭職電中主張簽字並聞政府曾訓令專使不能保留則相機簽字是政府己有主張答字之表示故東人特舉代表等來京請政府垂憐東人容納民意云云龔見代表等態度非常堅决始略有變動謂今日爲簽字之期不知我專使己否簽字云云代表等又謂德國尙未承認簽字當然延期請政府即速訓令專使保留山東三條如不能保留則完全拒絶簽字時期危迫請總理即速辦理總理允轉逹總統即日照辦代表等並請宣佈電稿總理亦一一承諾至第二條濟順高徐兩路草合同問題總理亦允絶對不再簽定正合同至草合同廢止與否因關係國際問題一時尙難遽辷但政府當力圖取消而己至第三條懲辦賣國賊問題總理謂茲事係屬司法範圍以内事政府未能干預如果諸君得有確實證據可自向司法官廳起訴云云王代表遂將歷年所訂各種條約合同如何損失利權一一舉出請政府交付法庭懲辦總理仍以未能照辦爲辭代表等遂於三時退出定二十二日上午十時在山東公學開會討論 
　　某報記者昨訪外交要人詢問山東問題將來之歸東如何某要人曰青島問題日本外務部己有半公式聲明完全歸還於我且英法美三國代表在巴黎席上保證署名此事手續頗爲周到日本人决難反汗某記者又問歐洲和約中之三條均關係山東問題者其他關稅改正領事裁判權庚子賠欵等並不列於和約何以 
 
 

Page 7

 
 
政府一再宣言謂山東問題不簽字必致其他條件一槪失效其中緣故如何某要人曰關稅等條件原是吾國提出於國際聨盟者與歐洲和約確爲兩事但日本與中國政府約定謂山東問題如由日本之手交還中國則其他關稅賠欵等項日本必以全力爲我援助務逹目的云云故政府每次電文述及其連帶之關係即此故也某記者又謂關稅賠欵之約定有何保證某要人曰自有保證但希望各省對於爭議青島之風潮不生支節則目的必可逹到云云按日本某通信社東京電云交還膠州灣前旣一再聲明原出於日本對華之好意萬無反汗之理不意中國今竟有此排日排貨惡意之行動故日本對之多有謂中國旣如此以怨報德我日本亟應停止其方針云云兩種論調完全一致蓋在播此說者以爲倘動人聽則目前可免人民之逼迫人不信從則將來可諉責於人民其設想固甚巧也據中美通信社消息云山東省議會等各團體代表八十五人來京種種舉動詳誌昨報惟聞各代表甫到京後日本小幡公使曾邀請各代表宴會代表等以此次來京責任綦重當此羣情悲憤之際不忍作閒適之應酬故婉辭謝却昨午前十時京中各學校學生在北京大學法科開會歡迎各代表主賓相繼演說攝影而散 
[内閣問題]  
　　昨日（二十一）上午八時周樹模派其親信某入府向東海聲明絶對不幹詞極憤激謂此後不願再爲此兒戲之允諾以自損其人格據周之親信某云周此次反覆之原因仍由安福部條件嚴酷之故至其條件之内容甚爲複雜其大要（一）内務交通敎育三總長内財兩次長院秘書長六席均須由該部推薦人物外並另選定候補總長二人以爲遇缺即補之計其措詞謂周氏離京日久與政界人物生疏我輩爲政務進行計不能不集薦賢能以資協助（二）二萬萬公債必須繼續發行（三）薦任官五十人（第一闪條件僅薦任官四十人此次因該部官熱者甚衆故又加十人）周以此三事均無磋商飶持故昨日遂决心不幹并將該部所要求各件向東海和盤托出東海憤慨之餘卽時電約王揖唐入府首述周氏决心不出組閣情形繼謂王云事至如今除請閣下出而維持現狀外實無其他辦法王氏雖力薦田文烈可任此責出府後復密召該部重要分子磋商辦法至兩小時之久該部穏健極端兩派大起爭執（甲）穏健派謂值此外交緊迫内局謀和之際我輩不可輕於嘗試（乙）極端派謂現己時機成熟吾黨正可藉此貫澈其主張反覆磋商直至昨晚九時該部尙無一致之辦法而在王氏私人之意則尙有自知之明力向該部極端派疏通謂周旣不入彀中非請田任此艱難實無辦法云云龔代理於十三日受命時即曾通電宣言以十日爲期昨日謁見東海時即以今日（二十二）期滿爲詞龔若果堅持此議如期而去則不知政局又成何景象也 
　　另一訊云懸而未决之内閣問題至於昨晚仍無重要發展惟又添上幾多曲折覺各方之迎拒往還均未肯遽呈色相如此春光虛度非但躭誤各總理總長終身大事亦國家前途不幸之徵爰再爲述之周田王三人中東海之意實先屬於周惟内政外交風潮迭起東海頗受種種事變之激剌頓起無爲端拱之心關於組織内閣之事不欲表示態度僅言周田王三人無所不可惟多數之意見是從而己然在多數派觀之則樸老之架子頗爲不弱非可任意駕馭者也且亦知東海屬意於周故必待東海有屬意於周之表示乃始可出而爲東海帮忙其對周不肯遽爲具體之贊成蓋以此耳前日晚間曾毓雋私宅之門前極一時車馬之盛新兩院議長副議長新籌邊使新代理總理新兼代内務總長等均在會議之列討論内閣問題主張不磓一致大體之可述者則對於周樸老並不爲充分之信任是也而樸老方面針鋒相對同時有决不出山之宣言再起之周内閣說於是乎又打消矣安福内部所以希望田内閣之原因不外田係好好□生凡事易於布置易於指揮且因東海實不屬意於田□擁田这主張益見其有力然田氏聞之又卽赴府力言决不變更其三不幹之主義矣今日候補總理之人旣仍不出周田王三氏吾人於三者之中爲之分析在東海方面固希望周氏登臺然周苟不能逹其目的則頗有索性令王揖唐組閣之内意田氏始終在陪賓之列也在安福方面周旣不甚可恃（如條件等）王苟登臺己黨中又有分崩之危險不如以田爲招牌而己派仍有實在之利益對於田之不幹竟有主張出以强迫手段者内閣閣題之愈趨愈遠毫無結果如此 
[己未俱樂部之宣言]  
　　對外保膠澳路礦對内主速謀統一 
　　北京己未俱樂部快信代電云京津滬漢各報館轉各界公鑒今何時乎和議停滯統一無期外患頻來魯將不保國亡無日禍在燃眉我國民疾首痛心呼號奔走士罷課商罷巿工罷業羣情洶洶慷慨激昻本國民之良心作外交之後盾同心協力一致救亡稍具人心靡不贊許同人等忝負國民付託之重自以民意爲從違對内則以和平統一爲職志對外則以保留膠澳路礦爲决心夫狂風熛怒飛澇滔天同舟之人共圖挽救庸或有濟若人各一心自相殘害授彼漁人之利同爲亡國之奴皮之不存毛將焉傅况南北一家本無畛域共和政治民意是從自當洗甲休兵捐除私見重謀和議再事調停以權利爲輕以民生爲重以私鬭爲辱以公戰爲榮急圖統一共補時艱同人等對内所希冀和平者此也我國參加歐戰後不遺餘力原欲維持正誼恢復利權今日本不顧公理竟敢昌言要求膠詶路礦權利一律讓與警耗傳來同聲激憤僉以膠澳爲山東重要商港尤爲吾國北部之門戸日本肆意侵凌陽託還我青島之名隂行併呑中原之策蓋欲朝鮮我也此而可忍孰不可忍夫比利時塞爾維亞藉英美法意諸國之力而恢復者捷克波蘭藉英美諸國之力而取得者在英美諸國未聞有何種要挾而瓜分其土地也以彼例此則膠澳路礦之應還我國也明甚蓋膠澳問題關係我國存亡者厥爲路礦苟任其臠割則藩籬己撤國將不國此國民所當抵死力爭者夫德人以敗衂之餘對於此次議和條約尙能極端反對而谓我以參戰有功之國反割地以予人參戰之功果安在乎同人等對外主張保留膠澳及其路礦者此也嗟呼天道無親自强者勝際此喪權蹙國之禍迫在眉睫不遑擇言本部同人用敢掬此血忱以告通國己未俱樂部同人公叩 
[京華短簡]  
　　日本現要求政府在山東路線設無軌車行於南滿長春哈爾濱間聞政府己電令東省三督交涉嚴行謝絶中美通信社云前益世報案己開庭審判由被告人律師劉崇佑君將起訴條文逐條解釋理由審判官頗爲首肯其辯駁辭己載各報意料判决時可望宣告無罪乃昨日午後判决辭出竟定爲編輯潘藴巢君爲五等有期徒刑監禁一年其發行印刷各一人則判决拘禁二個月之罪名各界對於法廳此種不公允之判决深爲惋惜 
　　以京漢鐵路作抵之二千萬日元借欵問題刻又重行提起聞除擴充八年公債至二萬萬元外並發行國庫證劵二萬萬元由日人購買此項大借欵名爲實業借欵日本鐵路人員己自濟南府出發調查京漢等路分爲兩隊一赴漢口一赴山西均各携有交通部介紹信此行似係調查各路之抵押價值 
　　公府方面聲明東海對於喇嘛之宣言大意谓黃敎在我國非常信仰自漢以來即己崇奉迄至今日人民信仰之心理亦未嘗稍衰其精神實遠在日本之上苟能發幽闡微我敎何患不發逹又何必合中外之敎混淆一致贊揚捨靈謂西藏佛敎散漫無紀加以英人侵掠日見淪胥故擬籌設一會以資對付總統答云西藏之敎全賴呼圖克圖熱心整理且近世東西各國信仰之敎雖有不同然藉以輔助中央政治之進行則一吾國又何獨不然只要自己維持得力一致傾誠擁護中央我敎自不難發展正無事開會聨絡爲也云云蓋因前此傳聞謂東海贊成設會也 
　　昨日（二十一）星期六爲國務例會之期龔代總理及全體閣員先後到院上午九時照常開議首由龔代總理報告山東各界請願團日昨圍哭總統府之情形及所要求之各項問題陳外交次長復報告外交問題之最近形勢由全體决定致陸專使電一件次將例案循次討論並發外省要電最後由龔代總理述明不能久於代理之情形述畢即散會龔當時所述略謂此次暫攝總理誠爲極短過渡時代在此期内决不擔負何等重要責任惟外交方面巴黎簽字不容稍緩内政和會亟待重開深恐再來各界責言故特聲明所有對外對内計畫在正式内閣未成以前須歸公府擔任 
　　朱桂莘一再堅辭外間謂錢閣下台朱故不允赴滬據接近朱者云朱並無决不南下之决心不過南下後仍不能贯澈主張直等於不南下現在必須得政府關於國會問題之决定妥當後然後再定行止故連日黨派間關於此問題異常忙碌 
[漕運南米之决行]  
　　江蘇米禁以地方人民之堅持迄未能弛近又有恢復遭運之舉蘇省新國會議員即電李齊及盧永祥請求停止進行李齊覆稱刻正另議辦法並未决定上海復電則大表同情然北京方面進行方急毫不爲意財政内務農商三部便擬之設立漕運局呈文略云有清時代頒祿饋軍端資漕運即京津民食亦多恃以接濟自南漕改折而後轉輸兌糶純任商民自由在豐歲貿遷有無供求尙足相劑一遇來源梗塞或值水旱偏災民食卽有缺乏之虞上年因車運停滯京津存糧己形不足近以蘇皖兩省復申米禁人心未免恐慌米價因之日昻自非亟籌接濟不足以資維持卷查民國三年財政部曾請設立漕運局轉運糧食平價便民會同内務部呈奉前大總統批准試辦頗著成效茲經往復商酌擬仍查照成案設立漕運局採運南米接濟京津民食藉補商力之未逮謹擬暫行章程八條繕呈鑒核其漕運局暫行章程如下（一）漕運局爲接濟京津民食而設以採運米糧平價便民爲宗旨（二）漕運避附設於京師警察廳以警察總監兼充總辦其餘辦事各員由該總監就廳内人員遴派兼充以節經費（三）漕運局由陸路轉運米糧經過沿途關局除照納釐金外各關查騐種類石數與護照所載相符即予放行其由輪船裝運米糧須呈經財政部轉咨稅務處先行飭知海關以憑騐放並由起運海關將裝運之米糧種類及石數詳晰登入册記（五）米糧沿途轉運除遇特别變故外應由押運員負其責（六）漕運局採運米糧除派員採運外得體察情形招商承辦礤章程另訂之（七）漕運局辦事細則由該總辦擬□分報内務財政農商三部查核（八）本章程自公布之日施行 
[廣東之省長問題（無名）]  
　　翟汪去職赴港推伍廷芳繼任 
　　粤東省長問題糾紛己極其醞釀本在一年以前至今日而始洩發日來李耀漢旣己失敗翟汪對於省長亦不甚眷戀但其所部軍隊不能不有收束之法故明白事理者僉以爲目前仍以暫留爲宜惟桂滇軍统領旣致銑電謂翟省長自願辭職而李根源又由李烈鈞保薦可任省長李亦引以爲己任其部屬紛紛擁戴故省長公署亦接有滇軍司令部電話催問其何時解職日凡數次大有催逼其速去之勢而肇軍部下之駐省者憤憤不平故黎章鴻等亦上書軍政府聲明翟汪並未辭職其原文云　軍政府各總裁鈞鑒翟省長前奉鈞府命令代理斯缺以維治安幾經訓勉復電莫督軍敦促并出示佈告輿論翕然始行就職今閱報載海陸軍官銑電開翟省長自願辭職惹起糾紛翟省長何能當此重咎翟省長始終并無辭職之說致負鈞府付託初心及莫督軍當日維持之雅意本此事實合電陳明鈞府消除隠患鎭服人心以維大局之處伏候衡奪駐省肇軍統領黎章鴻應如何陳均義余六吉王俊三周振堂喻炳倫彭智芳等叩巧叩）而翟亦向部屬宣慰命其生死與共刻下公署辦公人物皆多星散其緊要地方則架置機關槍警衛森嚴如臨大敵在維持公安會欲解此糾紛惟有向伍秩庸請願懇伍暫兼省長伍旣不願而欲取决於軍政府政務會議十八日政務會議原欲解决此事詎知是日岑總裁亦引避不出席伍總裁無從晤面故卒無解决方法而軍政府某要人謂茲事體大非倉猝所能决定一面飭粤海道尹張錦芳到省長公署代行代拆須俟下星期政務會議始决議接替人員再行發表然旣使張錦芳到省長公署代行代拆實際上即是解除翟汪省長之職於是推測者謂翟省長方面必不允交代倘不交代則爭閱之事又將必由此而起恐此旬日間省垣必不免有事變發生云云然頃間得省署消息翟己怱怱收拾行李準備赴香港去則事變可以免矣（按翟己於二十日到香港見前報專電） 
　　十八號維持廣東地方治安會第三次集議到會者國會粤籍議員省僵議員自治研究社商會商團各善堂院機器總會孔敎堂城西聨安會曁學界及各團體員到會者甚形踴躍二時開會公舉國會議員楊夢弼孔敎會長林澤豐爲臨時主席隨宣佈云前次集議草定章程今日特提出討論先由某君提議謂今日須先討論本會之宗旨乃能討論章程次由謝伯英言謂本會係研究臨時的抑槿永久的須先將此大前提解决方有研究章程之必要主席謂本會自係永久的但現在爲地方計亦是臨時的鄒魯謂目前維持治安莫急於省長問題省長問題不解决則目前自形不安苟舉不得當其人則治安之目的仍不能逹到弟以爲目前之事莫如先得妥當之人爲省長旣有得當之人則目前治安與將來治安皆有可恃弟昨主張伍總裁任省長伍未十分應允但吾人爲地方計必須一致要求伍總裁擔任今日在場諸君各界皆備宜同赴軍府聨謁岑林伍各總裁以表示各界一致舉伍爲維持治安之必要謝英伯謂如鄒君言維持治安誠莫要於省長問題惟舉伍總裁兼任省長鄙人有具體的抽象的兩種討論蓋省長問題依大多數意見（一）有地方人任地方事之心理（二）因感受軍閥政治之痛苦（三）欲逹護法之目的故今日省長以有始終護法之决心又合於粤人治粤之心理而又無軍閥之流弊者以伍總裁爲最適當謝英伯續謂今日應將請伍總裁兼任省長一事先付表决衆贊成通過主席謂鄒君分投謁各總裁一節應付表决謝英伯謂吾輩宜同往力懇伍總裁務求俯准就任爲止并照鄒君提議分往謁岑林兩總裁表示粤人公意衆贊成并擬定通電隨即聨往分謁各總裁遂散會茲錄通電如下廣州岑總裁林總裁莫督軍報界公會並轉各報館上海孫總裁唐總裁南寗陸總裁雲南唐總裁鈞鑒廣東自通緝前省長李□漢公報發表後粤民一夕數驚嗣更迭省長之說頻傳人心益形惶恐經各團體同人經於六月十七日聨請軍政府如翟省長决定辭職請由政務會議速决任伍總裁兼任廣東省長以維全省治安伍總裁德劭年高中外欽仰必能以粤人靖粤難素稔執事關懷粤事務請電勸伍總裁勿存謙讓力任其艱則粤民受賜多以國會議員鄒魯謝英伯陸祺楊夢弼劉芷芬省會議員鍾聲符鴻澄謝元堪關强伯陸孟飛古應芬陳鉅理楊宏業許森芳陳逸自治研究社鄧善麟李鳳岐商團羅樂之九善堂徐樹棠田志堂朱溢光孔敎會林福成古伯荃聨安局紳朱文格李鳳鎏李鳳墀易仁善機器總會黃煥庭商界溫心如饒裕溫家驥吳甘禮張毅學界黃碧池黃蕉帆溫秩笙黃章甫溫和温蓉芬蘆翊逵黃明廣黃明階關心時黃守理鄧傑生黃毅黃思同叩巧 
[厦門罷巿後所聞]  
　　厦門因北京學生被捕於六號七號兩日全埠罷巿各學校同時罷課聞五號夜商人尙未罷巿之際台灣之日本籍民楊國仁現充警察廳衛生科員乘夜出而向各商人演說謂予雖係日本籍民但當時日本奪我台灣强迫入籍出於不得己予之愛慕祖國亦不遜於諸君日本屢次欺陵我中國今北京學生又因愛國被拘願諸君明日一律罷巿以爲對付云云並聞楊日籍己决志脫去至七號夜厦門商務總會及敎育會均接北京來電謂看守學生之軍警均己撤退警察總監吳炳湘請各校長領回學生各校長不允是夜十點商會總理黃慶元邀各商人到商會爲之諄諄勸告謂北京學生被拘己有轉圜諸君可先行開巿營業各商人咸起反對謂北京學生尙未正式釋放豈能遽行開巿黃慶元再三勸告而各商人終不允至夜半二句鐘始散八號早商會總理及敎育會厦門國民大會幹事部均接北京電謂警察總監吳炳湘對於被拘學生說明無條件釋放厦門敎育會會長及國民大會幹事部均於八點鐘到商務總會與商會總理討論辦法議决派人出勸各商照常開業正在會議之際臧司令部之辛桂芳團長忽然率兵百餘人沿街喊呌開巿似有强迫氣象於是各商店門閉之益堅間有一二鋪戸見此形狀暫行開門迨該兵過後仍復堅閉商會總理聞知急以電話告知司令部請速將辛團弔回然後由商會派員出向各商店說明北京情形各商店乃始一律開巿各學生至九號亦正式上課 
[李厚基誣學生爲匪之佈告]  
　　福州學生因調查日貨被李厚基違法拘捕茲將李厚基佈告一紙照錄於下吾全國人士當知閩省學生受屈己至無可告訴之地步矣爲佈告事本月十四日夜上杭街一帶忽有自稱學生多人搗毁恒盛布店匪徒乘勢麕集肆行搶刦經派軍隊前往彈壓當場拿獲搶犯五名匪徒旋散旋聚並裹脅多數地痞流氓擾及城台全部地方秩序因这大亂商民被迫一律罷巿昨又分飭軍警嚴拿匪黨俾免蔓延乃突來匪徒千餘人手執白旗遍布街巿昌言殺人商民惶駭徹夜不安殊堪痛憤本督軍省長有保護人民生命財產之責似此目無法紀任意橫行若不嚴厲制裁尙復成何事體特自本日起加派得力軍警巡查城台各處遇有結隊游行或手執旗布或當衆演說者卽係甘心倡亂之人應由所派軍警立即捕拿懲辦現值各學校早經通令放假學生均巳回家所有在外自稱學生藉衆滋事者决非安分之徒自應一律拿辦以儆兇頑而安良懦爲此隢諭爾商民人等知悉務即各安生業勿信謡言勿受煽惑致被牽累是爲至要 
[九江通信]  
　　牯嶺日僑之呼籲九江自罷巿風潮發起馴至一般工人亦復急起直追如前日牯嶺轎夫不抬日人上山其尤著者也乃本日（十七）駐潯日領事官河西信致潯陽道尹一函云頃據本國旅居牯嶺商民來函略謂此間排日風潮日加緊急前日轎夫不肯抬吾人上下己感受非常困難然尙可勉力支持茲聞彼等私議將於日内停止售賣米食行且與吾人以絶糧之厄事關衆人生命爲此迫請貴領事迅卽與九江華官交涉不勝惶迫之至等情據此查本埠自經學商界罷課罷巿以爲抵制日貨之計己將匝月本領事方且以爲此不過一般人民一時激於意氣之私不久卽可消滅中日兩國邦交夙稱親善豈可因此趨於極端至失和平是以曾飭本邦僑民務各靜心認待不可有報復之舉不料學商界發起人口頭輒稱文明抵制暗中實用嚴酷手叚今並欲絶吾日人日食思致吾人於死地實於人道主義大相違背應請貴道尹趕速禁止以保全日人生命萬一不能照辦則本邦兵艦十九日可以抵潯届時即由本領事自行派兵登岸前往保護勿謂言之不預也並希見復當由道尹復函略云接准本日大函敬悉一切如果有此等事發生殊屬不合除由敝署轉飭警廳飛令駐在牯嶺分所長嚴行查禁加意保護外知關尊注用以奉聞 
　　省議會又將開臨時會贛省議會前因私自加薪特開臨時會議激起公民之反對致演圍玫會之武劇迨至會期己滿仍無結果只得照例□會茲悉該會又定續開第二次臨時會己經備文咨請省長查照施行其開幕之期擇於本月二十二日延長期爲二十天一班公民聞此次續開臨時會議之舉即爲各議員籌議報復公民之計不知又將演出何種醜劇也故各公民甚爲注意 
　　米糧仍將出口當抵制日貨風潮劇烈之際乃有潯商會副會長辜竹平私自爲某銀行購買大宗米榖裝運出口前日江華抵埠正在罷巿期内辜飭工搬運幸各工人齊心罷工不肯搬運於是激起商工全體之反對嗣山道尹出示謂辜某存貯之米先予發封以爲接濟本埠米榖缺乏之用人心始平乃茲聞此項代運米榖之事股份甚多若陳某金某張某等皆爲機關領袖皆有大分子在内辜某特其一分子耳現辜某雖暫不出頭而此輩終日代爲運動大約不出十日依然裝運出口竊願九江多數公民尙其嚴密防範之也 
[皖省商界之暗潮]  
　　自青島問題失敗舉國憤慨以致演成罷課罷巿罷工之舉現各埠商學界雖己回復原狀而青島問題依然無望故人民一方面仍堅持抵制日貨以爲自救之策皖垣總商會設立維持國貨檢查所以來查獲私運之日貨甚夥第抵制進行中有益太興韓碩甫方復泰方蔭堂正和祥王福田劉萬興宣祥泰各號私訂東白糖各數百包又敎學五子雙鵝各種紅黑頭火柴各數百箱當檢查所實行之前一日曾假商會開會質問該商是否訂有東白糖及火柴該商稱己報告商會但未到省衆謂明日（即陰曆五月十三日）卽爲檢查所實行之期倘在期後到省應如何辦法（前次議□蒲卽後一日即爲停運截止期嗣又展一星期）於是韓碩甫首行倡議謂東白糖除己到不計外（卽五月初四日江新上水裝運者）予尙有五十包及火柴十餘箱未到惟火柴向用民船裝運沿途因風阻滯致逾期限要求大家原諒並自願按貨本以二成五提爲籌辦商業學校開辦費衆以其說近情遂贊成議决簽字劃押俟貨運到時即照議履行詎昨日（二十日）方復泰劉萬興正和祥各號火柴抵岸比就商會開臨時會議履行前議而益太興私運之東白糖自前次會議後卽在大通樅陽兩鎭分售故昨日會議該號之韓碩甫到會卽否認前議蓋欲推翻此案而正和祥之王福田亦欲乘間破壞取銷檢查所於是衆憤不平謂抵制日貨非個人之私事乃全國人民之公議所有檢查手續處罰章程由吾商界同人公决所以謂之公法也我商人當共同遵守之至前案所議係爾（指韓言）自提議係爾自簽字而經公表决者今自食前言破壞公議卽是我商界之公敵吾輩斷難承認於是伶方爭執劇烈幾至用武後經人出而排解遂散會現聞商界同人以若輩少數破壞尙擬籌相當辦法現正在醞釀中不久恐尙有風潮發生也 
　　今日尙有要聞轉入後版 
雜評一 
[嗚呼籌邊使（默）]  
　　西北籌邊使何爲發現於今日乎我國邊事之壞不自今日始而今日所傳之俄蒙勾結外人又皆言不如是之甚則試問其突然設置也其故安在中國軍隊正議裁减今乃設此大規模之籌邊使不添招則三師四旅之參戰邊防軍何以敷蒙滿陜甘新袤長之防線添招則費將何出又何解於减縮兵費之宣言試問其主張安在旣曰籌邊必赴邊以籌之乃今之籌邊使僅設辦公處於京城邊事重任也悉心以籌之不暇尙何暇參預和議贊助政務試問其用意又何在 
　　嗚呼徐樹錚者一欣風作浪之徒也今之籌邊使不過添一掀風作浪之具耳籌權利籌搗亂乃其特長籌邊云乎哉 
 
 

Page 8

 
 
要聞二 
[贛省反對恢復中行則例]  
　　安福系議員提議恢復中國銀行二年則例以爲將來壟斷全國金融地步業經參議院通過十九日南昌中國銀行復接北京總行及財政部來電亦以此事關係甚大如果成爲事實難免不激起全國金融界之風潮故代理國務總理龔心湛特召集該總行正副總裁告以此案政府暫時决不公布仍留審酌餘地等語南昌中行奉電後即轉知各股東查照龔梅生等以股本所在若不力爭前途危險實甚當即電京反對其文如下北京大總統國務院財政部鈞鑒二年則例流弊滋多修改以來行之數年有利無弊茲聞參院動議將衆院提議恢復二年則例案草率通過此等　動何以服人股東等誓不承認伏乞權衡利害杜絶紛更財政關頭生死惟命江西股東龔梅生等叩巧 
　　十九日南昌總商會亦電政府請從速打銷電文如下北京大總統國務院財政部鈞鑒二年則例詭謀恢復風聲傳播議論譁然此間股東一致反對倘成事實必釀全國風潮切盼咨交覆議從速打銷立挽狂潤責在政府南昌總商會叩皓 
[寗商會再爭中行則例案重公]  
　　恢復中國銀行民國二年則例一案衆院通過於先參院復於怱遽問三讀可决即日咨逹政府此中作用明眼人早經洞悉母庸辭費政府僅以不公布爲敷衍一時之計假令兩院依法提出質問政府旣未於法定期限内聲明障礙咨回覆議則結果又將如何南京總商會曾有電陳北京政府一電及財政部復電並載於下北京大總統國務院財政部鈞鑒前衆議院通過修改中國銀行則例一案本會奉財政部東電開中行爲國家銀行關係金融甚爲重大政府自必力予維持希轉知各商勿稍疑慮等因又奉江蘇督軍省長轉示國務院復電亦准力予維持感激無己今忽聞參議院於十四日臨時動議將衆院提議恢復中行二年則例案一日三讀草草通過即日咨逹政府情事安心破壞　深駭異查中行六年則例係奉敎令公布所以維護金融保障商股至爲完善現罷巿風潮雖經粗定而危機四伏隠憂方長若再以恢復舊例之舉致引起全國金融之大恐慌其禍之所至恐有不忍言者擬懇部院終始维持對於此次參衆兩院通過中行則例案萬勿公布以定人心而維大局否則信用全失中行將無立足之地商會旣有所知敢盡忠告伏祈鑒察南京總商會叩南京總商鑒電悉兩院通過恢復則例一事業經本部一再審酌暫不公布一面將則例重加修正力求完善以期保全信用鞏固行基本部對於此事無不盡力維持除電知各股東外特此電復幸釋疑慮財政部號印 
[南京快信]  
　　龔昨電李督稱己派專車迎朱桂莘到京商决和議賡續進行方法汪子健江漢珊禡日（二十二）先行南下接洽 
　　國務院復電李督謂歐會全文逹到即通示全國以明眞相而釋羣疑 
　　南京學生聨合會因傳聞政府己電陸使相機簽字昨特冒雨開緊急會到百餘人决電京籲請保留簽字以全國土 
　　自福建逮捕學生陜西槍斃學生之消息到後南京各公明卽聨電政府請嚴懲李厚基陳樹藩以維法律李督日前電西林武鳴疏解肇事昨接西林覆電云李耀漢謀禍粤局派林虎拿李己逃港並無戰事 
　　赴浙迎蔡元培之敎育部秘書陳仲蹇昨過寗轉車回京開蔡辭意堅决不允回京 
　　齊省長電請運河督會辦張謇韓國鈞來寗商榷疏濬運河進行事宜聞美欵尙未借定故運河督辦署尙未組織 
　　灌雲公民電控知事陶士英運米出洋事李督齊省長除己派員密往查辦外昨並電海州白鎭守使淮揚王道尹就近切實調查秉公詳復母稍瞻徇 
　　陰雨連線米價逐日步漲齊省長昨日公函總商會轉勸米商平價不得抬高居奇 
　　北京直隸山東河南各省近以陸軍部護照來蘇購米者絡繹不絶以致蘇米日漲大有米荒之勢寗屬省議員昨己公函齊省長嚴行限制以維民食 
　　施愚昨日晚車又由滬返寗住利濟巷胡宅 
　　第二區菸酒公賣分局長李璧成携公欵三萬七千餘元潛逃文局長昨電北京公賣署張督辦請通令緝拿以重公欵 
　　省警廳長王桂林被學界攻擊頗爲憤激昨見其復友人函略云目下聨名控弟者皆爲擔任敎育之學者其中固多誤聽盲從或被迫脅者然任人操縱失去公理良心之主張如果相習成風國家前途豈不更覺　望時局旣如此弟之毁譽禍福又何所計惟有聽之天理付諸公論眞是眞非以待將來至弟未被不肖攻去之前仍當本良心盡天職以維國是云云 
[杭州快信]  
　　張載陽昨奉飭仍回二師師長本任兼充四旅旅長己接篆視事 
本月份浙省應解英□鎊金九萬數千兩昨奉財政廳令飭金庫如數撥交中行轉解杭關公署收匯 
　　鹽運使蔣帮彦昨山滬乘晚車回署 
　　杭縣律師公會昨召集全體會員開特别重要會議討論關於青島曁二十一條件問題籌議對待方法 
　　搭放八年二成公債案各屬大半尙未實行現財部來咨搭放不及五元者槪予免除己迪令各屬查照 
地方通信 
[鎭江]  
　　米麥最近巿價鎭郡米巿近因客帮採辦甚夥加以各處來源不旺各米行棧存貨無多兩日之間頓漲六角刻下高白秈米每石售洋六元四角中等白秈每石售洋六元一角最次秈米每石售洋五元六角貧苦小民莫不憂形於色今歲小麥江南北各處收成欠佳較之往年僅六成左右登塲以來價漸增漲近數日間旅鎭廣潮兩帮及各廠巨商辦進小麥爲數甚鉅銷路旣廣價亦飛漲昨日開盤新高小麥每石己漲至四元二角左右 
[揚州]  
　　船戸反對輪運卾湘西皖四岸商人現租定輪船運鹽十二圩十八帮鹽船戸得悉以輪船運艦與其營業有礙羣起反對日昨在公所内會議結果公推代表謁見揚子棧長要求取消否則另謀對待 
　　調查官商衝突揚屬瓜洲商會因台營官地事與台營局黃局長衝突事爲佟知事所聞特委揚子橋警察區官孫占元前往該地調查眞相 
[杭州]  
　　杭紹金融消息省垣禁運出境以來各路到源頗多絲繭用欵亦漸有回轉銀根稍形鬆動現聞車站輪埠己准裝運現洋惟須報明商會核填連洋護照持騐放行據紹興縣電稱紹巿因乏現洋錢業停巿四日擬准紹莊持紹縣護照分批向杭莊捆洋十萬濟急乞電准施行 
　　對於國貨拾價之警告杭總商會昨通商各縣商會及城内外各業領袖各工廠公司云涇啓者此次提倡國貨之聲浪舉國一心視爲救時之先著凡吾商界同人關係尤爲密切如何推廣改良各就本業出品悉心研究藉以偉大其志願使供求得以相應方不致有利源外溢之虞此皆吾人應盡之天職萬不可以須臾緩电當此提倡之始無論食品用品必以迎合社會心理爲唯一之急務敝會有鑒於此前己通函勸告均宜放遠眼光以期最後勝利萬不可乘勢居奇高拾價值致灰國人之熱心當己早邀明察現在調查各貨巿價其間仍不免有高抬情事實於推廣國貨前途發生絶大障礙人之愛國誰不如我須知此次提倡國貨直接在鼓勵工商之發逹間接乃挽回國家之富强明逹如諸公必能洞觀世界大勢共奮救國熱忱對於各貨價值但期無耗眞本幸勿任意高抬省垣爲商巿薈萃之區視聽所係尤宜格外平價以爲先導無任切禱之至特此勸告諸希亮察 
　　繭行條例之飭查自省議會議决取消繭行條例後各地絲綢機業及商會等爭請設法維持省長於昨日訓令實業廳長略謂查浙省出產以絲爲大宗於民間生計問題尤關重要究竟限制繭行條例取消後於各地絲綢營業及機戸生計影響若何應速山廳令飭舊杭嘉湖紹各屬縣知事切實查明就地情形並邀集本地公正士紳及商會公同酌議統籌兼顧辦法限日復應由廳彙案悉心核議轉呈以憑察奪云 
[蕪湖]  
　　日人索賠損失前次蕪瀾日商柴田權吉所開之商店被流氓擊毁玻璃物件後經官廳將滋事之人悉數逮捕皆係無業游民當即暫予收禁以待解决茲聞駐寗日領事向該埠長官要求賠洋二千八百餘元滋事之人必就地懲辦游街示衆人數須在十人以上官廳能否承認尙未可知 
[安慶]  
　　敎育會請禁校長兼職省敎育會長劉道章呈省長云敎育部曾頒通令禁止校長兼充他職而皖省各校長多兼他職甚有兼充敎職者朝秦暮楚凡百事務勢必廢弛應請省長迅令敎育廳切實查察以重專責云云惟兼職者以省議員爲多事未識果能取締否 
　　拿獲著名匪黨江蘇蕭錫一帶前右悍匪首崙三霸結夥三百餘人在邳縣等處連刦吳新亮等三十餘家携贓逃　皖境靈璧等處大肆搶刦經靈璧揚知事懸賞購線在該縣三區朝陽集地方拿獲匪徒戚和尙訊據供認係崔三覇之黨羽不諱業呈請省公署核辦 
[南昌]  
　　學生血書之保存贛省城内小金台青年會英文學校學員諸夢麟激於時局怱於十六日切斷中指血　（鳴呼痛哉外交急迫國賊梟張國家危急一髮千鈞願我同胞忠貞救國矢志不回勿爲一二涼血所破壞致抱消極主義此則夢麟之所懇求者也）五十七字又書（提倡國貨）四字該校長以諸斷指血書熱忱可嘉即將所書之字用鏡架嵌□懸掛客堂由本校保存其提倡國貨四字己送交江西總商會會長龔士材亦即用鏡嵌裝保存之一面將血書之字及冩血□時之像與所用杯刀筆等物均攝成影片分送各報館大學校以□激勵 
[龍口]  
　　海港碼頭之進行龍口自開闢商埠後經理趙瑞泉即於去年秋開工修造新式鐵骨洋灰碼頭該碼頭工程□巨約長三百餘丈趙於津浦鐵路黃河橋工及青島等處著右經騐故此項工程進行無阻近日己將數百枝洋灰椿　打人海内正在做橋面工程再一月餘即可完全竣事自興工以來迄今十閱月矣近日該港輪船泊岸每日有六七隻之多碼頭成後各界必尤便利也 
來函 
[任玉樞來函]  
　　逕啓者六月十六日貴報載北京大學學生任玉樞等呈部歡迎胡氏一節閱之不勝詫異樞於此項呈文始終並未與聞何人代樞簽名亦未通知日蜍北京各報調查明晰確係爲人盜名呈遞均己代爲登報表白貴報館相距較遠竊恐傳聞失實用特專函奉佈即祈查照更正順頌撰祉任玉樞啓 
 
 

Page 9

 
 
   
 
 

Page 10

 
 
本埠新聞　 
[歐美學生會正式大會紀]  
　　歐美留學界人士之業經歸國者蟲有有歐美學生會之組織曾於本月十二十六集議兩次昨日（六月二十三日）下午五時半（新鐘）復假座四川路青年會禮堂舉行正式大會討論進行辦法到會者共五十餘人臨時會長□富灼因不善國語改由副會長李登輝爲主席首向到會諸君每人分送英文章程草案一份其議事細目（一）本會定名公决爲The　Western　Bertuined　Stidents　Union　of　Sbanibai黃大偉君謂草章及定名宜以華文爲主總幹事曹君雲祥乃先囑反對者舉手得二十二人不及半數又囑贊成者舉手舉手者雖多事後報告亦止二十二人職員中朱庭祺君起言謂鄙人先未舉手私意亦謂應暫就己成之英文稿加以修正以節時間曹君乃復報告曰反對者二十三人己占多數今日應仍就英文草案繼續討論（二）資格公决以曾畢凿歐美各國或曾修學若干年者爲會員三（三）會費公决常年六元（四）權利義務各條公决删除（五）職員公决設會長副會長總幹事秘書會計各一咗 
人黃大偉謂宜設評議部庶他日執行部辦事上可增膽力俞希稷謂人少可不必有事不妨開大會决議（六）總幹事選舉期公决爲每年五月（七）公决設五委辦其職務應分經濟交際睦誼及提倡國貨諸科若有一人缺出應以候補者遞補（八）大會期公决每年至少四次（九）語言初主以英語官詁爲主反對者甚衆梅君操英語云中國人集議不如改用中國語俞希稷謂正式語斷無用英語之理宜以國語二字規定之衆大鼓掌即以大多數通過（十）開會之法定人數公决爲全會員四分之一以上（十）（一）修改章程公决須待過半數到會時并須先期發通告（十）（二）選舉職員有謂須再開正式選舉會者徐可陞起言今日到會者五十人己過四分之一可謂正式大會乃公决即時選舉正式會長以下諸員（十）（三）選舉結果會長李登輝副會長黃大偉秘書朱庭祺會計席德懋總幹事因次期選舉在明年仍屬曹雲祥（十）（四）總幹事報告江蘇敎育會來函並云據確實消息顧維鈞王正廷胡維德三君均反對簽字陸徵祥在兩可間外間以胡贊成簽字說實不足信某君意謂簽字實不能免黃大偉乃起言曰丹麥中立國尙得列席和會我國以之乎者也打勝仗無論如何必在丹麥之上况民國四年二十一條欵適在我華無國會時及今明示反對正足以見某國之逼迫與我華民意之百折不回曹亞伯語尤沈痛乃由俞希稷動議第一速以反對簽字取消二十一條之意旨宣布中外第二由幹事部努力進行以抑阻簽字爲職志二說均以大多數通過更有動議致電巴黎各專使者亦經大衆贊成電文擬今日（二十四日）在青年會午餐時公同議擬茲先將曹雲祥君擬成通告中外宣言書英文稿譯錄如下同人等爲免危害及於中國主權起見急電歐洲和會專使不宜遽將和約簽字此外二十一條欵曁秘密訂約槪應取消特此宣言 
[中行股東否認臨時會電]  
　　中行商股股東聨合會幹事陳青峯等昨致北京電云北京財政部中國銀行董監事會均鑒箇電不得復想商股股東苦情未蒙鑒諒二十九會期旣以增多額股份剝奪舊股權利及變通六年則例遷就黨派搗亂金融爲宗旨財部主持此違法惡意而又狹其五百萬元整數之股權以整敵散商股復何從有議决之權未開股東會以前可指安福派爲搗亂旣開股東會以後財部股份即安福之化身反得以股東多數議决用官股强壓商股此次旣以財部爲改則例增股份之違法主動商股苟非即安福派中人誰能忍受穿鼻惟有聲明此次無論開會與否商股股東槪不承認謹電佈告中國銀行商股股東聨合會幹事陳青峯貝潤生趙竹君孟蒓孫楊珸山陸維鏞等同叩漾又致廣州軍政府電云廣州岑總裁伍總裁陸總裁唐總裁林總裁孫總裁唐總裁鈞鑒北京安福派把持政權蓄意攫奪中行四月衆院先通過恢復二年則例案經股東反對北政府通電各省商會允予維持六年則例龔財長出爲同黨疏通以加股爲調停歸安福包買囑中總行定六月廿九日召集臨時股東總會今詎開開不久忽又通過參院財長又云暫不公布更云擬再修正六年則例安福派先以强取繼以巧奪北政府己無能力主持查六年則例成績昭然絶無修改之必要加股爲安福包買舊股坐失其權利何必開北京之股會兩事有一實行彼派卽可自由任命總裁濫發軍費再蹈五年之覆轍金融因而大爲擾亂非特股東血本付諸東流於和局大有妨礙將至全國鼎沸復啓戰禍一刼不復在滬股東曾於衆院通過之日以北京議院本屬非法機關中國銀行南北各省均有分設曾具公函呈准唐總代表列入和平會議今和議解散安福派野心益熾與財政部狼狽爲奸欲乘此以財部五百萬之股權以整敵散逼迫加股以遂其慾股東誓不承認現在上海北京天津漢口福州江西香港開封各省股東均己設立股東聨合會聲明非俟南北統一正式國會成立之後無提議改革之理爲特電請總裁察核鑒於中行一經搗亂南北金融胥受其害和議益遠伏乞迅電北政府嚴重交涉維持中行現狀以免擾亂金融貽害大局事機急迫伏候電示中國銀行商股股東聊合會幹事陳青峯貝潤生趙竹君孟蒓孫楊珸山陸維鏞等同叩漾 
[兩和平會對國會問題之表示]  
　　平和通訊社消息云全國和平聨合會昨己通電主張解散安福俱樂部并决議再電請了消新國會該電正在起草中又聞平和期成會聨合會亦將起爲同聲之應今日該會巳擬一電稿約明日卽可發表探聞其立言大槪以南北議和雙方并非全無誠意而屢見停頓者實由新舊兩國會從中掣肘所致夫國會者在議和期間猶之訴訟上兩當事人祗能聽候和會解决豈可自作主張今欲謀和議之繼續莫如先命新舊兩國會同時停會以待和會之續開其中特指摘新國會種種劣跡如挾制總統壟斷政權紊亂金融敗壞外交等欵主張新國會尤不可不速令停會云 
[和平會請派國軍赴蒙電]  
　　和平聨合會昨致北京電云北京大總統國務院參陸兩部鈞鑒我國頻年俶擾雖外蒙受俄亂影響有意内嚮亦曾不加意善爲撫綏今聞俄之謝米諾夫有進兵庫倫驅膀華官計畫而駐恰蒙兵又與布人密通消息隠受煽動日謝且暗嗾外蒙獨立設竟成事實西北領土立見瓦解查庫倫辦事大員陳毅對於蒙事電請趕派大兵制止鎭壓豫防之策勢在必行然我國精練之師專用對内如湘陜閩卾到處密布重兵未免倒置國軍地位謀和果有定見理合先撤此四省駐防勁旅以固邊陲一轉移間而内泯猜忌外固長城餉糈不增名實相副洵一舉兩得若不實事求是徒假武人以籌邊名義俾得借欵購械之便仍以對内爲心理則國人之耳目難掩内訌不息邊患難除縱有雄圖終成泡影本末之間宜熱計也蒙事關係大局安危除電請以何等條件承認俄新政府而爲抽薪止沸之計外特懇政府統籌全局即抽派國軍迅速赴援以資鎭攝而消隠禍西北幸甚國家幸甚全國和平聨合會叩禡 
[安徽協會請營救陳獨秀]  
　　安徽協會昨爲營救陳君獨秀事致旅京同鄉電云北京後孫公園安徽會館轉同鄉諸公鑒删日因陳獨秀君被捕事電請營救未蒙賜覆不卜曾否逹覽現聞陳君仍在拘未釋且防閑甚嚴雖家屬亦禁省視旅滬同鄉不勝憤激是否當局欲以此次北京學潮歸恨陳君一人諸公近在京門豈可坐視務乞竭力設法援救至爲盼禱安徽協會漾 
[商帮協會特别會紀事]  
　　旅源商帮協會昨日午後二時開特别會先由主席馬乙棠君報告各處來函其需提議者（一）東莊公所來函以該公所議定不再赴東洋辦貨但將各莊現存東貨蓋印註册售盡爲止囑逹各帮照常購辦案（二）九江轉運公所來函並寄來糖樣四包詢以□□產與東洋產之分别案當經到會各帮會員公共討論僉以上海各帮存積東貨下不二千餘萬之化價如該公所各莊存貨可以售運各帮各貨皆可售運不啻作推銷東貨之計萬難破壞原議議决一致堅持由本會具函答覆次議糖產之分别議决函請點春堂糖業公所代爲研究再行答復潯埠轉運公所散會時己鐘鳴五下矣附復東莊公所函逕復者昨奉大函以貴公所各莊所存東貨蓋印註册售盡爲止囑轉逹各帮照常購辦等情到會當即邀集各帮會員到會討論僉稱停購東貨一致堅持未便貽人以五分熱度之譏萬難破壞等語查自外交失敗以後東貨停購風傳全國敝會旣未便强各帮以先同亦未便另有主張也此復東莊公所台鑒 
[組織平民商會之醞釀]  
　　聨合通訊社云上海大多數商家因不滿於原有之商會亟謀組織一偉大之商人圍體命名曰平民商會以謀商家利益業己議定章程曁發起宣言贊同入會者己有二千七百餘家現設臨時通訊處於南京路二三八號發起中人預計將來會員至少可得一萬家此誠商界破天荒之大組織也茲將章程照錄於後（宣言書從略）上海平民商會商程草案第一章總綱第一條本會以在上海城廂租界商人具有左列資格之一者組織之定名爲上海平民商會（一）門莊商店）二（代辦莊號（三）工廠（四）行棧（五）特種營業但以有貨品交易者爲限第二條爲前條各欵營業之主人及經理人或店員得各憑其本商號蓋戳之志願書代表各本商號爲本會會員第三條本商便以研究在會各商號相互之利益並相互維持之爲宗旨第二章組織及權限第四條本商會事務由左列三部執行之（一）代議會（二）董事部（三）評斷處第五條代議會設代議員由會員依無記名投票法選舉之任期二年連被選者得連任第六條代議員名額依在會各種營業分配之每同業五十家得選出議員一名倘該業人數不滿五十家時亦得出議員一名第七條代議員選舉法依選舉章程所定第八條代議會設議長一員副議長二員由代議員互選之第九條代議會議事須代議員總額三分一以上之出席始得開議出議議員過半數以上同意始得决議可否同時取决於議長第十條代議會於每年二月開常會一次遇有事故時除由董事會議召集臨時會外有代議員十人以上之同意亦得召集臨時會第十一條董事部設左列職員（一）總董一員（二）會計董事二員（三）文書董事二員（四）庶務董事二員（五）交際董事二員第十二條總董及董事由代議員用無記名投票法選舉之任期一年連被選者得連任第十三條董事部處理事務須開董事會議關於左列事件仍須代議員之同意（一）用本商會名義對會外表示意思（二）變更預算及爲預算外之支出（三）處分會有產業或變更之（四）增加本商會負擔之契約（五）與會外團體或機關重要交涉事件第十四條董事會議以董事總額過半數之同意决定之第十五條董事部辦事章程另定之第十六條評斷處設評斷員由會員依無記名投票法選舉之任期三年連被選者得連任第十七條評斷員名額依在會各行業分配之每同業三十家得出評斷員一員倘該業人數不滿三十家時亦得選出一名第十八條評斷處評斷事件須得出席評斷員四分三之同意第十九條評斷處評事章程另定之第二十條代議會職權如左（一）議决本會預算及决算（二）選舉董事（三）議决會員請議事件（四）議决議員提議事件（五）議决董事部交議事件第二十一條董事部職權如左（一）對外代表本商會（二）執行代議會議决事件（三）編造議案交代議會議决（四）召集代議會（五）任免會内各種僱員及僱工（六）保管各種簿册文卷（七）管理本會財產（八）審查入會會員资格（九）召集評斷會議（十）執行評斷會議决定事件第二十二條評斷處職權如左（一）評斷會員問相互爭議事件之未起訴訟或不願訴訟者（一）評斷會員問相互爭議事件之未起訴件之未起訴訟或不願訴訟者第三章會員總投票第二十三條左列事件須依會員總投票决定之（一）修改會章（二）增滅曾員董事及評斷員名額（三）增减會費（四）募集會債（五）會員百人以上之提議請付總投票之事件第二十四條董事會議對於代表會議議决事件認爲違反會員公意或有碍本會之生存發逹時得於三日内請求代議會覆議代議會仍執原議時得於一星期内付會員總投票第二十五條會員總投票贊成代議會意見時董事部須辭職改選第二十六條會員總投票以會員總額過半數之同意决定之可否均不足半數時取决於多數第二十七條會員總投票章程另定之第四章會員權利及義務第二十八條會員依本章程有選舉及被選舉之權第二十九條會員依本章程有提議事件之權第三十條會員有投票表决事件之權第三十一條會員對於代議會有請議之權第三十二條會員對於詊斷部有請求評斷之權第三十三條會員對於本商□有受左列扶助之權（一）會立公共學校之無費或減費就學（二）會備公共醫生之無費或減費治療（三）會備公共藥品之無費或减費取用（四）會備公共陳列所娱樂場之無費參觀游憇（五）會備公共律師之無費或滅費延用第三十四條會員遇不測之突變立時失其生活者有受本商會救助之權第三十五條會員營業遇有危險時得請求本商會予以適當之援助第三十六條本商會對於會員救助及援助之限度由代議會議决之第三十七條會員有遵守會章之義務第三十八條會員有擔任會事之義務第三十九條會員有繳納會費之義務第五章會計第四十條本商會以每年四月一日至次年三月三十一日爲一會計年度第四十一條本商會會費分左列兩種（一）常年費（二）特别費第四十二條常年費每年國幣四元第四十三條本曾有特别建置時由代議會議决臨時募集之第四十四條會員不遵守會章履行義務時由評斷部依左列方法制裁之（一）停止被選舉權（二）停止選舉權被選舉權及表决權（三）停止全部會員權柄權利（四）除名（五）收回所受權利之代價（六）責付損害賠償第六章附則第四十五條本章程自會員投票後可决施行 
[水電廠續訂租界水電問題]  
　　閘北水電廠單廠長前因與租界工部局接用水電合同行將期滿呈請省長核示奉令應會同交涉員地方紳士妥議具覆當經楊交涉員單廠長邀集地方紳董在署會議提出續租與否意見僉以事關地方要政種種困難祗可出於續租一途並會議續訂□用租界水電合同辦法昨由單廠長逕呈齊省長核示一俟奉准即與工部局正式簽訂繼續接租矣 
[龍華關於軍事之工程]  
　　龍華站西首之馬路爲軍隊往來操場之大道惟該路面積約僅丈許尙嫌窄狹軍士排隊行走不甚利便特由軍署籌議擬再放寛路面以二丈爲限昨己派員測勘又龍華操場新遷駐之砲十團第二營因須傳遞軍務消息特飭華界電話局裝設電話桿線惟桿線須由龍華鎭繞越鐵路故由電話局函致龍華站長查照現經該站允准接過惟越過鐵路之電線應與路局之電話桿木加高一丈並於路局之電線處須用極粗膠線以免搭線觸電昨己飭匠如法裝設矣 
[在法華工又有一批回國]  
　　法國公司郵船於昨日午刻一點時抵埠載回在法國工作之華工四百餘名當由法捕頭飭派探目沈德福並通辨包探至公司碼頭上導引至法捕房優給飲食内有三百餘名係籍標山東青島等處尙有一百餘名係長江一帶捕頭諭令聽候分别遣資回籍 
　　另一消息昨日上午法公司郵船到滬載有前在中國天津長江等埠招募出洋之華工四百餘人遣散回華抵埠後經船主禀請法領事諭知捕房派探逕赴碼頭候用小輪渡運該工等上岸即由捕頭派令華探目黃金榮與包探等至碼頭照料令該華工等暫在大馬路某兩茶樓稍息俟各問明籍貫即爲覔船分令起程遣回原籍 
[勸學所籌辦國語講習會]  
　　本埠各小學校暑假日期業經勸學所會商敎育會等規定陽歷七月十五日始至八月二十五日止己由勸學所印發通告分致各巿鄉小學一體查照現聞勸學所所長李頌唐擬於暑假期内籌設小學敎員國語講習會以爲統一國語基礎己擬定簡章呈奉縣知事核准開辦茲錄簡章如下（第一條）本會以傳佈國語期語言統一爲宗旨（第二條）講習員以公立小學敎員爲限私立學校敎員亦得入會旁聽（第三條）科目分注音字母國語文法會話讀本成語語音學六種（第四條）期限三星期（自七月二十八日起至八月十七日止）時間每日四小時（上午八時起至十二時止）共計七十二小時（第五條）講習員出席滿三分之二以上及試騐合格者由勸學所給予證書（第六條）講習員每人膳費三元川資酌給至多以二元爲限均由縣巿鄉敎育經費項下支撥之（第七條）會所上海城内老學前縣立第一高小學校内（第八條）報名縣立各校由校長經報勸學所巿鄉公立各校報由各該區學務委員轉報勸學所以七月二十五日爲截止期（第九條）七月二十七日行開會式二十八日講習（第十條）本簡章經勸學所呈由縣知事核准施行 
[滬寗路運滬之乾繭數]  
　　滬寗鐵路之蘇省各處地方運滬乾繭至本月三號止之確數己誌前報茲悉蘇省各地乾繭較浙省遲出現正當旺故日來報運火車來滬者日見增多自本月四號起逐日由蘇運滬之繭數分列如下（四號）無錫運來十二連計一千三百八十二包橫林運來十車計一千一百二十三包丹陽運來三車計四百三十三包（五號）橫林運來十一車計一千二百九十二包無錫運來三十六車計四千四百九十一包丹陽運來六車計七百七十二包（六號）橫林運來十車計一千三百零八包常州運來二十一車計二千九百零三包奔牛運來一車計一百零七包無錫運來三十七車計四千四百六十四包丹陽運來五車計六百零四包崑山運來二車計二百十三包（七號）蘇州運來十二車計一千五百六十四包奔牛運來六車計六百十六包橫林運來五車計六百六十二包常州運來十六車計二千零六十三包無錫運來二十三車計二千七百零八包丹陽運來二車計二百三十七包（八號）蘇州運來十二車計一千五百六十四包奔牛運來六車計六百十六包橫林運來五車計六百六十三包常州運來十六車計二千零六十三包無錫運來二十三車計二千七百零八包丹陽運來二車計二百三十七包（九號）無錫運來十四車計一千五百十三包常州運來十四車計一千七百十六包橫林運來十一車計一千二百五十五包（十號）常州運來十三車計一千五百九十包橫林運來五車計五百五十七包橫林運來十車計一千三百九十包（十二號）常州運來一車計一百五十八包無錫運來四十六車計六千二百五十九包（十三號）橫林運來七車計八百三十七包無錫運來十八車計二千一百四十七包（十四號）無錫運來八十車計一萬零零八十九包橫林運來五車計五百二十二包（十五號）常州運來十一車計一千二百六十一包無錫運來二十三車計二千九百六十三包（十六號）橫林運來四車計四百九十四包奔牛運來一車計八十六包無錫運來二十車計二千二百八十二包（十七號）奔牛運來十三車計一千五百三十六包（十八號）無錫運來五車計五百九十九包（十九號）常州運來一車計一百五十四包鎭江運來一車計八十五包無錫運來二十二車計二千五百八十八包橫林運來七車計六百四十二包以上綜計運滬乾繭由滬寗鐵路運到共六百十四車總計七萬五千六百十七包均運至麥根路車站由海關洋員騐過即由運送處分撥塌車先後送往各廠 
[華通車華出品减稅之省令]  
　　江蘇財政廳訓令各局所云奉省公署訓令准稅務處咨開前准農商部來咨以據上海華通景記皂廠呈稱商廠於民國五年購機仿造各種洗衣肥皂茲將所製出品檢呈三種請求團咨准將商廠製品完納值百抽五正稅沿途免予重徵等情應檢同原送皂樣咨請核復等因本處當以該廠所製洗衣肥皂自可按照機器仿製洋式貨品看待惟該肥皂三種係用何商標文内未經叙明因咨復農商部請爲轉飭聲復並將所用各種商標檢呈轉送本處以憑核辦去後茲准農商部咨復稱准咨當經本部批令該公司遵照茲據呈送大小馬牌塊皂及鷹牌塊皂圓皂商標共四種到部應咨請核復等因並將原送商標四種附送前來本處查上海華通景記皂廠機製各種洗衣肥皂旣准農商部咨送該廠所用商標四種到處其前送之貨樣亦經本處騐明確係仿照洋式製成應准援照機製洋式貨物現行稅法於運出口時由經過第一關聽憑運商所請或估價或照則徵收正稅一道給予運單沿途所經關卡祗騐明單貨相符並無夾帶影射及□稅等情弊卽予放行不再徵收稅釐惟崇文門落地稅不在沿途稅釐應免之列仍應照納此外一切辦法以及運單貼用印花悉應按章辦理倘此項現行稅法將來或另有變更之處該皂廠亦應一律遵辦除分行外相應咨行查照令屬遵照等因准此合行令仰該廳長轉飭所屬一體遵照此令又奉另令内開准稅務處咨准農商部咨開據上海東華皮棍廠呈稱商廠自清季宣統二年購機設廠以來所製軋花機車以及應用之皮棍軋刀地軸等一切另件物品莫不力求精良是以行銷各省成績昭著惟銷額以輸入内地者佔多數茲查各機器仿製洋式貨品准於經過第一稅關完納正稅一道沿途免予重徵以示提倡在案今商廠亦屬機製洋式貨品之一自應援案請求惟軋花機車體積旣重且巨不便運送樣品故特縮印圖樣一紙並將重要應用之皮棍軋刀地軸等件各檢具一份呈請察核轉咨等情到部應檢同原件咨送貴處核辦見復等因附車圖樣及皮棍軋刀地軸等件各一份前來本處查上海利華隆泰等廠所製軋花機器皮棍並一切另件歷經本處核准按照機製洋式貨物例納稅在案今上海東華皮棍廠所聲請者核與歷辦成案相符應准援案照機製洋式貨物現行稅法一律納稅所有該廠全球商標之軋花機車以及應用皮棍軋刀地軸等一切另件運銷出口時由經過第一關照章值百抽五徵收正稅一道給予運單沿途所經關卡祗騐明單貨相符並無夾帶影射及漏稅等情弊即予放行不财徵收稅釐惟崇文門落地稅不在沿途稅釐之列仍應照納此外一切稅法以及運單貼用印花悉應按章辦理此項現行稅法將來或另有變更之處該廠亦應一律遵辦除分行外相應咨行查照令屬遵照等因准此除分行外合行令仰該廳轉飭所屬一體遵照此令各等因到廳奉此合行通令各該局所長一體遵照遇有前項機製肥皂軋花機器皮棍及一切另件運銷出口騐明單貨相符卽於單内加註月日蓋戳放行母任夾帶别項貨物隠混漏稅此令 
[水巡隊破獲于家橋盜案]  
　　浦東南匯縣境于家橋迤南某軋花廠主張良生家陰曆本月初六日夜半兩句鐘時突來盜匪二十餘人撞門進内將現銀五百餘元及小洋數百角並眷屬之金銀首飾綢布棉夾衣服等約值一千餘金携贓呼嘯而出復至鄰近某肉莊茶食店等四五家紛紛搶刦得贓逃逸事後即由事主等開明失單報經南滙縣署勘明飭緝並移會鄰封一體協緝前日南巿浦江水巡隊偵探陳榮華在西門外日暉港口查見泊有小船一艘内居江北人數名形跡可疑遂密報該隊由潘隊長帶同巡官巡長隊士與陳探等前往該船搜查得有槍械一件知非善類將在船之朱小四子朱三子朱小五子三名拘住細加盤詰始供認與于家橋搶案有關並供出同黨多人現皆避匿租界某處等語又在船上搜出鎖匙三枚及藍布大搭連袋一個據稱袋内有銅元十餘千現己分用殆盡並云當隨衆搶刦時我等駕船守候在浦東六里橋港内待搶刦得贓後就此接應運贓從白蓮涇朝西等語當經潘隊長等將三人連同起出之槍一桿布搭連袋一只一併帶回隊中錄供申解淞滬警廳司法科訊究 
[碼頭船被撞沉没之慘劇]  
　　住居浦東其昌棧船戸陳阿堂之碼頭船於前日午後將空船摇至二馬路外灘裝貨駛經陸家嘴浦面忽有某拖駁公司小輪迎面而來不及避讓致被攔腰猛撞一下登時覆没舟子三人同時落水當經鄰船救起一人其餘二人（一名張聚華一未詳）不及援救己隨波逝去昨經該船戸報告海關水巡捕房請求核辦 
[滬杭路委定夜班站長]  
　　滬杭鐵路添開夜班客貨車輛往返各二次業經規定陽曆七月一日爲始實行開駛所有沿路線經過各站應再另派輪值夜班站長原己間有派定嗣因一再延期致多更調茲因開車在即故由任局長將由滬至杭逹閘口爲止之各站夜班站長計二十三員一律委派定妥己分令各該員尅日任職茲錄員名如下上海南站站長惲鳴岡徐家匯站長王祥榮梵皇渡站長李申華老龍華站長高裕身新龍華站長吳桂芬莘莊站長汪桐蓀新橋站長祝恩德松江站長邱士英石湖蕩 
 
 

Page 11

 
 
站長吳常賢楓涇站長郁幹卿嘉善站長王補勤嘉興站長錢慕淵王店站長陳厚德硤石站長李先爵斜橋站長俞蝶莊長安站長朱棣樓許村站長詹漢標臨平站長吳士雙筧橋站長楊養齋艮山站長金萃青南星站長居善安杭州站長吳仲崙閘口站長王忻仲 
[基督徒救國團消息]  
　　基督徒救國團舉定李登輝君爲演講部長派定宗敎講員李恒春馮釗光俞宗周錢潔身周罧村胡希諳姚爾調朱復白竺規身浦惠卿龐子賢張葆初袁恕菴等在慕爾堂等處開演一星期業己完畢現由各該堂再行續講救國之精義佈道團則於今日（二十四）在中國公園開講先一小時在青年會童子部祈禱然後出發 
[約翰學生組織義務學校]  
　　聨合通信社云梵王渡聖約翰大學學生之有志者七八人利用暑餘假服務社會以啟迪工人知識爲唯一之職志刻租定滬西哈同路民厚里樓房一所爲校舍校名曰聖翰約學生暑假義務學校所授之課目爲工人常識日用文字物理大意實用算術等現正從事布置不日即可開課據云附近工廠之工人志願報名入學者爲數己夥云 
[武術傳習所組織就緒]  
　　江蘇省教育會國技研究會擬於暑假期間組織武術傳習所日來内部布置業己就緒茲錄其簡章如下（宗旨）普及學校武術（科目）拳脚科率角科（期限）七月一日起至八月十一日止（時間）每日共四小時上午七時至九時下午四時至六時星期日下午休息（資格）中小學校體育敎員及有志研究者（報名）先期向本事務所報名填具願書覓證人蓋章學校敎員由校長具函介紹（納費）全期學費雜費三元膳宿者須繳膳宿費八元半膳者三元半（所址）上海西門外公共體育場事務所及宿舍在體育塲斜對面東亞體育學校 
[浦東中學舉行七届畢業式]  
　　浦東中學自學潮罷課後業於滬上開巿之第二日行開課式十七日即實行上課是月二十三日上午十時舉行畢業式因天雨來賓甚少先由校長朱叔源報告次校董及職敎員等演說次給憑朱校長演說之意大致謂以後學生不能僅從書本上討生活亦當從社會上討生活所謂愛國不廢求學求學不忘愛國末謂世界一大學校也萬事萬物即學校中之各種科學也以後諸君當雙方並進萬不可蹈從前書獃子之積習云云畢業者計李嘉禾葛福照徐□臣等二十七人 
[蘇州同鄉會之職員]  
　　蘇州旅滬同鄉會自上月開成立會舉定正會長楊叔英副會長貝潤生陳養泉以後所有評議幹事兩部職員會亦早成立惟職員中有因事不克就職者茲己依次推補足額茲將其姓氏列後評議部正議長陳則民副議長顧棣三施子英翁印若施善陸錢仲敭趙雨亭席立功陸翥雙余子涵羅煥章顧子槃奚夢銜周渭石龍子英汪星一任筱珊尤懷臯嚴孟繁狄梁孫程頌周幹事部分四科（總務）科長兼部長鄭錦峯徐訥甫趙鏡清王介安（會計）科長趙竹林沈莘夫顧杏卿王樂平鄭伯王（書記）科長鄭崧生蔣伯雲調查科長周仲若盧少堂鄭紫峯徐枝春顧琢如管復初王友松楊樸之鄭雨田龐竹卿文牘主任楊裁廔 
[黃任之却謝嘉奬之辭令]  
　　黃任之君昨致松滬盧護軍使函云敬啓者各報載軍使以此次上海開巿經炎培偕虞君和德勸慰出力呈奉京電嘉奬等語想係傳聞之誤惟各報言之鑿鑿有不得不具函陳明者此次罷巿開巿純出商民公意豈他人所能勸之使然如執政者果有此舉尙乞代逹愚忱但願政府今後事事順民意而行則商民何至出於罷巿而更何所用其勸慰苟其不然則民碞可畏雖軍警之力有所不行况以炎培亦是人民一分子乎硜硜之見尙希垂諒祗頌公安黃炎培謹啓 
[李厚基電中之閩學生]  
　　海軍司令公署昨接福建督軍李厚奉來電内開閩省因學生抵制日貨本不予干涉因謡言繁興恐有不逞之徒從中煽惑釀事故爲維持治安起見特派軍警赴校鎭□藉資保護所傳掩捕學生六千餘人均屬謡傳現在省垣安謐如常商業照舊知關厪注用特電逹並希轉致旅滬閩人俾安心營業 
[稅務公所催繳認稅]  
　　上海稅務總公所陳所長前奉財政廳令飭催解經征稅欵尅日彙解省庫當經陳所長轉催各業認商將認定稅欵先行籌措墊繳各認商以商界前於罷巿其内所有稅欵分文未能收征惟念省庫支絀待需孔亟不得不先爲墊繳至於罷巿期内虧蝕之處擬聨合公呈陳所長轉詳財政廳查照前次兵災成案辦理以恤商艱 
[丹陽旅滬同鄉請禁燈會]  
　　致省長電南京省長鈞鑒現在時局不靖人心浮動地方最易險生事端乃丹陽城廂竟有好事之徒定於是月二十三四號大行燈會此種謬舉於地方治安極有關礙縣知事不加禁阻至可駭異敝會爲顧慮梓鄉公安起見不得不急起籲挽伏乞鈞座俯念時艱迅予電飭丹陽縣知事立時取消燈會自擾之舉動以免傷財而滋禍迫切待命丹陽旅滬同鄉會全體叩致丹陽知事書敬啟者茲因日昨接到故鄉來信報告我縣清道會議定是月二十六行會二十七行燈等情敝會逖聽之餘對於此種謬舉揆諸現在時勢具有極端反對之理由一當此外交失敗時際凡在國民均當各抱悲觀表示臥薪嘗膽之態度萬不容舉行燈會妄尋樂事使人詈我邑商民絶無愛國心而自甘爲凉血動物二上海和會停滯以來人心浮動謡惑日滋我邑各界代表對於地方秩序理應抱定鎭靜主義以保安寗何得爲此毫無意識之舉動以致惹生不惻之事端三我邑向稱貧瘠之區年來百物騰貴城廂人民之生活情狀業己日窘一日在各界代表旣不能設法以爲地方生財豈可反好事而爲地方耗財故就我邑現在之生活程度而論斷無舉行燈會之情理四前茲徒邑舉行燈會各報祇無不痛斥其非我邑詎可盲從而肆意效尤况此種糜財滋禍之燈會久己懸爲禁令我邑本非化外絶不容冒茲不韙以破壞風化也上列數端己可見燈會之舉行關係旣大禍害更多敝會爲顧慮梓鄉起見用特肅函請求縣長俯予同意迅即傳諭城廂各燈會取消一切不良之謬舉並乞切實出示儼禁以免傷財滋事則地方人民感德無旣矣 
[偵緝骗取小孩衣物之匪徒]  
　　近來城中一帶發生一種匪徒騙取小孩身上衣服並鞋帽等物遇騙者不知凡幾昨日午後小南門内永興橋北塊皮箱作主張奎之子又雕花作中之小孩（一年九歲一十一歲）俱在東喬家浜口游玩忽來一少年匪徒將兩孩足上所着之所皮鞋各一雙以香烟牌若干張先後騙去逃逸無踪事爲孩之父母得悉報告一區三分所巡警帶同兩孩分詣各處指拿騙匪 
[水巡捕房查獲私運]  
　　寗波人忻春福近從外洋私購烟土十四兩乘某輪船來滬於昨抵埠正欲雇舟運岸問爲水巡捕房何探目查見當將人贓一併拘入捕房轉送地檢廳訊究 
[人力車夫擊傷同業]  
　　人力車夫張正子因在北四川路與同業翟德興拉車互相口角張遽持鐵扒將瞿頭顱擊破經行人張瑞記等代鳴六百五十號巡街捕到來將兩造一併帶入捕房捕頭詰悉前情飭將受傷人送院醫治張押候解究 
[擲包當場破露]  
　　匪類羅壽林因在北蘇州路弄内串黨將一種僞鈔以擲包術向婦人孫朱氏騙取手上所戴之金戒一枚被該氏當場識破鳴由四百九十五號華捕將羅連同僞票一併拘入捕房押候解究 
[浦東三區巡官更調]  
　　浦東淞滬警察第三區巡官劉恩誠請長假一月回籍省親遺缺經徐警廳長查有城内水仙宫一區三分署一等巡長李鶴鳴堪以升補昨己令委到差視事矣 
[房客虧租逃逸]  
　　收租人魏元泰昨投法公堂控房客裕興祥號主某甲虧欠租洋四十八元向收延約不付詎於日前私自逃逸棄下零星雜物報經捕房飭探前往檢點所值無幾求請核示中西官判將生財拍賣作抵 
[汽車撞傷行人]  
　　昨日下午六時許有某姓小孩在南京路行走被一千一百八十號汽車撞倒碾傷甚重由三百二十七號印捕幣見當即押令該汽車載送受傷小孩投醫院醫治一面並將該汽車夫帶入捕房禀請捕頭核辦 
[原告聲請展期]  
　　西班牙商人某氏在公共公廨刑事科指控用人施友卿先後竊取羅卜票洋九千元現洋一百十元又六千元一案由廨准飭捕房將施提案奉飭押候訊究屢紀前報昨晨由西班牙副領事某君蒞廨會同李襄讞升座特别公堂提訊原告延代表律師上堂譯訴前情並稱本案現有人在外理勸諒可和平解决要求展期等語訊之被告亦延律師投案聲稱原告律師請求展期敝律師深表同情中西官核供判施仍還押候再訊核 
[過犯又犯行兇]  
　　王金生前晚糾衆在廣東路向李春生尋衅將李毆傷由捕查見將王拘入捕房昨解公共公廨請究據李春生投訴昨夜在寳善街無故被王糾衆毆傷請爲訊辦訊之王金生延律師到堂代表辯護關讞員核供商之英卓副領事以王係過犯屢辦不悛判押西牢九月期滿仍逐出租界 
[錢債案過堂候訊]  
　　羅傑甫在公共公廨呈控徐阿二不理擔保裕興木作場虧欠木料銀兩又周錫生控唐毛毛不還借洋等案昨晨由廨簽發博單派捕將徐唐二人傳至公堂奉中西官諭令分别交保過堂候訊 
[劣孩串竊衣服]  
　　劣孩陳阿四前晚與倪龍財串竊勞合路二百三十六號門牌錢榮寳家值洋十五元之衣服數件携贓逃出被捕查見當將人贓一併帶入捕房昨解公共公堂請究經中西官訊實判倪押西牢二月贓交原告領回 
[小販偷割樹葉]  
　　小販陳阿毛前日因在新閘路割取樹葉被工部局管理草木之西員查見鳴捕將陳拘入捕房昨解公共公廨請究經中西官訊明判陳罰洋三元充公以儆 
[水電廠新機己到]  
　　閘北水電廠因年來居戸日增每交夏令用水必多己有供不敷求之勢該廠長單允恭今年特添置新機一部俾用戸免致缺乏飲料此項新機器刻己運到裝配完備惟須接裝水管昨特佈告各用戸此數日内每晚一句鐘後應關閉總機關至天明開放以便工作 
[吃講茶演成打架]  
　　住居閘北梅德里之江北人王如龍昨被同鄉粕步林張齡珍婦人湯石氏等軋至某茶館吃講茶一言不合大起衝突互毆之下由崗警到來一併拘入四區警署押候訊辦 
[扭控串拐]  
　　江北人徐金秀住閘北漢中路漢中里二十七號門牌其妻楊氏忽於前日失蹤據另一徐楊氏云該氏係被同鄉婦人陳萬氏朱諸氏串誘拐逃昨徐邀同證人將陳朱二婦扭控四區警署聽候質訊 
[同廠小工挾嫌兇毆]  
　　北新涇鄉人黃三在某油廠做工與同廠之孫三周阿密二人素有嫌隙前日黃被孫周毆傷眼珠山四區四分所崗警一併逮獲昨經李署員騐得黃傷勢甚重因飭轉解司法科核辦 
[公共租界烟土案彙誌]  
　　福建人高榮生因身藏鴉片烟土五包在虹口南潯路被美捕房包探薛正昌與九十八號西探查出將人連土拘解公共公堂高延律師請求交保當准高存洋二百元保出候訊在案昨經俞襄讞會同英包副領事升座提訊谪保出不到據高之律師上堂譯稱被告旣不到案無所用其辯護所存保洋如堂上定欲充公亦屬無法云云捕房方面由高易律師帮辦律師代表到堂譯稱被告不到例應將保洋充公中西官核禀會判高臨訊不到保洋充公烟土五包送關焚燬 
　　又廣東人葉根張金志販得鴉片烟膏二十餘兩搭乘合生輪船來滬前日該輪抵埠被怡和洋行調查員與碼頭包探翁松林查出當將葉張兩人連同烟膏扭交包探薜正昌帶入虹口捕房收押昨解公共公堂請究即由中西包探上堂禀明查獲情形並將烟膏呈案詰據葉等供稱在該輪執役烟膏係在船艙底拾得等語中西官核供以被告夾帶禁品證據確實判各罰洋一百元無洋各改押西牢三月烟膏送關焚燬 
[押店主指控店夥舞弊]  
　　虹口西華德路一百零一號門牌某押店夥沈其祺因陸續私用當戸贖當之洋二百八十餘元並將值洋三百餘元之衣服兩包竊出變價化用被該店主翁阿福查出控由該管捕房派探蔣阿林於昨將沈獲解公共公堂訊據沈供稱衣服未曾竊取當本係我私用中西官核供判沈押西牢兩月如能將欵交出准予核減刑期 
[淞滬警察廳批示三則]  
　　逹利公司批呈悉查汪蓉生向該公司租屋七間開設德興腸廠乃不及數月即閉歇避匿無踪荏苒半年按月應繳租金積欠非細前次該公司爲保全財產利益計曾登報聲明該汪蓉生等置若罔聞殊屬非是茲據呈請行區飭保會同檢點遺物交由公司保存並開單存證將房另行召租以免拖累各語事可照准仰候據情令行該管警區查照辦理可也所請三月爲限拍賣抵補一節應由該公司呈請司法衙門核示遵行 
　　趙香孫批呈悉查毁壞墳基刑律定有專條所呈事果屬實且又有被告可指此等刑事問題儘可自赴司法衙門訴請核辦事非現行違警範圍所謂傳究之處碍難照准 
　　黃葉新批呈悉查此案沈阿貴違章暴行各節准即派警拘案訊奪可也 
[謝贈]  
　　前日承錢君劍秋贈所晋學書四要一册於各體書頗多研究錢君現在上海大東門外中華路愼裕里對過二百零三號宅内鬻書書此紹介並誌謝忱昨承商務印書館惠贈英語週刊第一百九十四號一册特此誌謝 
[中華職業敎育通訊]  
　　中華職業學校附設職業敎員養成科簡章 
　　第一章　目的 
節一節本校爲推廣職業敎育起見特設此科專授關於主
要工業上必要之知識技能以養成職業學校及職業補習學校之教員爲主旨 
　　第二章入學資格 
　　第二節本科學生須年在二十歲以上具有下列各項者爲合格 
（一）品行端正體格强健能耐勞苦者 
（二）曾在中學校或師範學校畢業者 
第三節凡具有上列之資格志願入學者得由各省區教育 機關試騐合格後備文保送 
　　各省區保送有餘額時得由本校招考補充但應由學校或工場保送 
　　第三章分科學科修業年限敎授時間 
第四節本科以金工木工爲主得由保送機關認定之如因地方之需要欲令學習鈕扣工琺瑯工者臨時商定 
　　第五節各科除工場實習外其通習之科目如下 
　　公民須知敎育學大意工作法製圖工場管理法關於童子軍之功課應全體修習之 
　　第六節授課時間全日工作八小時夜間授以通習科目 
　　第七節修業期限定爲一年 
　　第四章學額應繳費追繳費 
　　第八節本科學生暫定五十名 
　　第九節八學時預繳保證金十元（畢業時發還）童子軍衣服費十二元全年學費五十元膳　費四十元 
　　第十節凡中途無故退學者均須追繳實習費每月五元除没收保證金外有不足時由保送機關負責 
　　第五章學期休業日 
　　第十一節一年分兩學期以陽曆八月一日爲學年之始 
　　第十二節休業日如下 
　　暑假年假春假星期國慶日紀念日開校紀念日節日 
　　第六章試騐奬勵懲戒退學 
　　第十三節試騐分臨時試騐學期試騐畢業試騐 
　　第十四節凡操行學業體力實習均列甲等者分别奬勵 
　　第十五節修業期滿各項成績平均分數滿六十分堵給予 
畢業證書 
　　第十六節生徒中有學業怠惰或身體虛弱或品性不良認爲不適宜於敎育者得令其退學 
雜評二 
[蒙事（庸）]  
　　蒙古風雲擾攘數月日言出兵而迄未有一旅團之遣發所謂參戰軍也西北邊防軍也皆安居腹地不越雷池半步說者謂蒙事險惡之說原不過供軍閥派增兵之利用西北籌邊使之設置即造成於外蒙不靖一語之中其實今之所謂防蒙與昔之所謂西北參戰殆同一作用也 
　　和平聨合會請調湘陜等省前缐北軍開赴蒙邊以免軍閥派之利用蒙事擴張軍隊自是扼要特今日北京當局方獻媚軍閥之不睱恐無望其採納耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係沈信卿先生手書 
新談 
[上海觀察談之一節] [  一之]  
　　上海住民之特性十一（時存非分之想） 
　　舉國而存非分之想即足引起世界未有之大載禍一人而存非分之想即足招致夢想不及之大恥奇辱昔記者旅遊海外時有某君以姘職暗娼多耗費忽發奇想計取巨欵及貴重品一而再再而三始焉落職繼復被控幾至長幽囹圄之中某君非分之舉其舊識暗娼有以迫成之也不意此任情揮霍貽害青年之操賤業者其初亦有妄冀非分一念隠於無意中驅策成之據某君言此操賤業者其初固英人幼爲良家女習聞美利堅之富厚思欲得一美國少年而委身事之有美籍拆白黨某甲時適逗留英京乃一見而擅自誇大儼然以美國大富豪自居女意甚悅遂相與私奔渡大西洋及抵紐約某甲固空無所有而又不事生產者也不及一年竟以醉後與人奮鬭傷及要害而死而此女遂墮落平康復以自誤者誤人矣非分一念之可懼有如是者然頗足爲我上海住民一種特性絶妙之引證也 
　　游上海者試一徃毘連華界各處而默計其彩标唐家數之多即足以騐上海人士非分之想之日臻發逹若更於其間徘徊往復者數次則游客發財之念恐亦因之油然而生此等現象雖足令彼英法美諸人士同聲稱異然在我華人眼光中亦若平平無奇其最足令我遊滬華人發生不同之感想者則以上海一隅獨爲『黑幕』人物之產生地爲内地各城巿各村鎭所弗及耳今全世界大埠名區類似上海『黑幕』中人物者日夕見諸偵探小說及電影中幾令人目不暇給然以記者留美數年間所考察小說電影大都虛擀而成其確乎有事實者尙不過千百分中之一視我上海之無一種人無黑幕又不啻小巫見大巫矣記者自去歲十二月三十一日歸國偶見巿上黑幕叢編之種類繁多初竟不知能川何法一覽而盡其奥蘊嗣因摯友自天津來乃在旅寓中共住兩三日而在兩三日間所閱之「黑幕」書甚多大抵可於千變萬化之中以一二語中其竅要一曰「遣成此黑幕者爲非分心」一日「爲此黑幕中人所播弄者亦無非爲一種之非分心」古語有云萬惡淫爲首淫即「過甚」之譞過甚即「非分」之謂也我上海人欲痛除此「非分之想」亦惟有各忠於其所事各安於其所守各勤於其所專務者而己美國紐約等大城能不爲黑幕中人所充塞者亦俱賴一「忠」字一「安」字一「勤」字維繫之也蓋世間之幸福必非區區之「非分心」所能獵取而倖獲者讀者諸君亦有所疑議乎盍弗尋究美國各實業家之過去史曁各良家庭創造者由貧而富之自述語乎 
新拾遺 
[美國女教育家梅蘭賴恩小傳（小）] [  澹墨]  
　　格倫女士又建女校於馬沙之壹潑思邱梅仍爲之助理一切在校六年校中之成績優著梅又嘗激勵學生曰予學諸女士相切磋者久矣諸女士之在此校所費己不貲雖然膳宿費之可貴猶不如光陰之可重也欲保重此光陰則作事須有秩序起眠須有定時晏起之人晨間之光陰即擲諸虛牝彼下半日之忙碌者乃失此晨間之光陰者也俗語云一寸光陰一寸金諸生勉之梅欲創設高等女校之意即發軔於此惟此時風氣未開民間多謂女子不宜與男子受問等之學問與梅表□情者直如天上晨星落落可數又有謂律師警師官吏之事均□女子分内所宜信女子能治家務能主中饋即己足又何須高深之學問耶與中國舊日之學說大槪相圓□於此風氣閉塞之候獨抱熱心毅力遍謁各校校長仍無效然梅之志固鎭而不舍百折不撓者斷非一遭挫折即志氣沮喪於是欲求潑堂思惠邱學校之助又殫又盡力不辭勞苦於該校者二年年三十餘有求婚者梅曰予嫁則予理想中之學校將歸於夢幻泡影有初鮮終非吾願也遂拒之並矢志終身不嫁 
劇談 
[北京學界演劇記（上）] [  觀]  
　　北京中等以上各校學生聨合會近以會欵支絀諸事待舉特請北大高師農專三校新劇團假西珠巿口第一舞臺演劇三日一方面售票得資可以補助經濟一方面現身說法可以開通民智藉此機會旣足以表示學生之能力亦足以觀察社會之心理十九日爲演劇之第一日係北京大學新劇團排演劇名一爲「終身大事」一爲「新村正」八時開幕十二時半閉幕場中佈置極其整齊凡台上之事均由劇團中人擔任台下之事則純由聨合會擔任分部任事秩然不紊凡舊戲園内小販呼賣之喧囂看座來往之蹀躞令人不生美感之事一時袪除殆盡是日劇價定爲頭等包廂三十二元二等包廂十六元一等座二元二等座一元均敢京鈔來觀之人極踴躍至九時而池中之座己滿細察來客之衣履舉動大率爲中流以上社會包廂中並有西洋人數位二層樓正座設特别包廂一臨時拍賣座中設有新鮮水果飲料並備『五七』紀念銀盃一座藉酬買客之雅意當將開幕時有代表張君出幕向來賓演說以清亮之音調作簡明之請言略稱此次學生舉動純山於愛匣熱誠外界不察動謂受某系某人運動與政黨發生關係以此之故所以不敢妄受外界一文贈金今日演劇係爲籌欵而設須知此乃籌欵中萬不得己之一種辦法諸界士女君子惠臨此地豈爲觀劇實爲愛國心催促而麩同人眞不勝感激謹代表聨合會敬謝繼而演說者又有新劇團員蘇君於警動之中間作詼諧之語全場爲之鼓掌演說第一齣乃開幕即所謂「終身大事」也劇本係北京大學敎授哲學博士胡君適之所編初爲英文繼則譯爲國文曾一度登入「新青年」雜誌 
小新聞 
[英國禁止携狗之趣聞]  
　　中美通信社云近來歐洲境内發生一種瘋狗病甚易傳染故英國官廳特下令禁止出人國境者無論何人不得携狗同行建者處罰以杜傳染然歐人素喜養狗以女子爲尤甚然又不敢公然違犯日前曾發生趣聞二則錄之以資談助有一英國婦人乘具船返國將其可愛之狗藏匿懷中下船伐未經搜出及中途經檢查員查騐時忽見狗尾自婦人懷中露出宜秘密遂破又有一英婦乘法船返國將所携之狗以被覆之作小兒熟睡狀亦被檢出現己將此二案送交法庭處以違令之罪聞者眞不發噱 
小說 
[潛艇歷險記（續）] [  翠岑譯]  
　　凡在Ｒ字列之潛艇均備有潛水時至艇外之夾室即所謂氣鎖也室有不透水之門内外各一内門通艇中外門通艇外是時諾愛爾復有召願者二人艇中本有專受過潛水敎練者十二名至是盡願應召諾愛爾曰予但取□雪用及潘痕二人以彼二人均屬可恃且均未婚者又謂艦長曰設吾等於一小時内不返者切弗頑俟艇如有機可遁切弗因吾三人而誤大事吾等自能設法也艦長應之且曰願汝平安此語爲航海者告别之成語爲冒險時常用者諾愛爾與助手二人遂各穿其潛水之衣衣製以橡皮及不透水之帆布能抵抗海水之强壓力黃銅之胄三面裝有小窗俾潛水者僅於胄中轉首即可瞭矚三而無須僅由前方孔中而必連衣胄同轉□銅胄之後有柔軟可屈之金屬管自空氣箱内導入空氣於胄内以供呼吸井澎漲體内之容積以泜海中之壓力空氣箱縶於背上空氣箱之上又有一寛緊之囊囊當漲大時與足球二枚有相等之容積平時則摺疊置於肩上胸前更繫一銅製之小匣與上述之囊通隔以塞門及織小有力之抽機此二器者即川以代舊式之救生空氣圈潛水者如願自水底上升至水面僅須啓其塞門則緊壓之空氣即自銅匣法入囊中足以超過全身之重量而上浮矣三人裝竟各備刀鋸尖頭之鐵梃各一又携石板及筆用代互語益以電矩手膚則厚塗牛油以禦水中嚴寒於是入潛水小室旣人緊閉通艇内之門門固内外可啓閉者旣竟乃啓通艇外海水之塞門滿注室内以水一方面則排去司沉浮水櫃内以同量之水俾與全艇輕重無所影響室内水滿秘啓外門三人摸索而出循一短梯下至甲板先趨艇首以電矩四踐電炬爲五百支燭光者顧在水中僅燭六碼以内然諾愛爾藉此電光己足見艇之兩旁俱爲鉅大之鋼絲所纒以是不能前進諾愛復謹愼下察船首之升降舵見無甚損傷惟在左舷者則爲鋼絲所緊繞三人以鋸鋸之鋼絲逢絶舵復原狀艇首乃無復糾纒以碍艇後退所難者僅被固繞之輪葉耳時電炬所耀□愛爾見六尺外有一巨物自語曰噫斯何物耶蓋一汽船之上也船身傾側擱於海底四周滿生海草及螺蚧與海底一色以意度之諒爲德船於戰事初起時爲英潛艇所擊沉者幸哉Ｒ十九號乃爲鐵網所阻否則必與是船互撞爲害之烈正恐不止如此時也 
[自由談之自由談] [  不冷]  
　　國民敎育今者愛國者所當注意之事厥惟國民普及教育其敎育之最要者惟此國民性之涵養故教育之最要者莫如不受人騙之端而其根基則在巳所未考證者不輕信人言己所未考證者亦不可輕言於人人人如此則謡言自不能興而一切不致爲人利用矣 
 
 

Page 15

 
 
   
 
 

Page 16

 
 
   
 
