# 1913 - 119 - 4914437

 

Page 1

 
 
論説 
[幣制改革意見（續）（徐恩元來稿）]  
　　或者曰凡發行之輕值銀幣當在市面流通爲貿易之所必需無向國家索還現金之必要其將此輕值幣向政府兑換現金者莫非爲清還外國債務之用國家但能儲若干之準備金在外國市場足以維持輕值幣之法價其説誠辯雖然國家旣制定金銀比價萬不能禁止其在國内兑換現金也如其禁之則是輕值幣與不兑換紙幣無異矣即使國内無兑現之必要而應付國外滙兑之準備亦必有鉅大之欵方可免失敗之虞一千九百八年印度荒歉出口貨大减而金欵之滙往外國者甚鉅幾將全數準備之金一吸而空其時金滙兑之制失敗之兆已形幸英政府謁力補救借鉅欵以維持印度之金融大局得以挽回吾國每歲進出口貨本無確定數目亦萬不能預算國家富力遠不如英脱有失敗誰爲維持補救然則用金滙兑之制危險豈輕淺哉金匯兑本位旣有此種種困難現時萬不可以採行余意以爲吾國改革幣制當從畫一幣制入手目前暫用銀本位俟銀幣畫一國庫充裕再推行金本位制以爲抱穩之計一面籌備現金隨時隨事爲金本位之計畫庶改革較有次第而進行亦易收成效竊考各國幣制歷史凡改其幣制爲禍易而造福難利未見而害先至其因籌畫失愼而致國計民生兩受其病者不可勝計吾國甫經破壞百端待舉全國之人心未定政府之信用未堅凡改一政舉一事固須衡以各國之學理尤當按之本邦之情勢庶幾方針不誤似不宜徒恃理想遽倣效他國之成規而自詡爲適當也抑凡主張用金滙兑本位者莫非謂金價增高銀價跌落國家償付外債多受鎊虧殊不知銀價之漲落無常有跌落即有增高吾國償付外債之 
受鎊虧雖有其他原因亦以從前滙兑機關均操之外國商人之手而吾國又無自辦之匯業銀行以平均其供求之率故每遇償付外債之時彼得高其鎊價以取盈餘現在滙業銀行不日成立此　卽使金價增高銀價低落而所受鎊虧必較前時爲减可斷言者鄙見目前可不問銀價之漲跌若何果用銀本位制可採取保險之法以均平其兑價即可補救此弊矣其詳當别論之猶憶千九百九年間余曾應英國皇家財政會之請作中國改革幣制説時極主張吾國應用金滙兑本位之制回國之後復將此事詳加考察每到一大商埠更向其地商界巨子及銀行中重要之人討論利弊權衡事實始知金本位曁滙兑金本位之制現時均難實行而翻然變其初衷竊以爲吾國改革幣制現時宜暫用銀本位從整齊畫一入手而萬不可遽用金本位或金滙兑本位致有欲速不逹之譏也一得之愚無當高深尙希當代大雅進而教之幸甚幸甚 
專件調查奉天吉林黑龍江三省砂金情形佈告（楊　海儔氏） 
[産砂金之地名]  
　　我國奉黑吉寶藏之富實冠東亞全陸其間沃野千里地脈膏腴森林之盛礦産之多無美不備英人咸碧謂滿洲爲東亞之寶庫此説誠非虚語以鄙人足跡所至及證之土人之言舉凡林木烏草魚業獸畜等類隨在皆可以興大利者然尤以礦類爲首屈而礦類之中又以黄金爲最多産黄金之地分二種曰石金曰砂金石金之礦三省合計有三十餘處若砂金則合全境而居其半焉吉林最多黑龍江次之奉天又次之今試舉發見砂金之方域大槪言之以供同胞衆覽一奉天省東境如長白山南支由帽兒峯沿鴨綠江南趨至通化逹懷仁寛甸一帶之山脈其發見之處曰頭道溝二道溝東溝沿十八道溝紅河西溝黄廟溝北溝北三道溝紅石河老爺嶺東溝姑子溝溝尾巴大樹林東溝東四道溝五道溝等處又奉省南境如浪子嶺東南支由撒馬集至岫岩又南趨東至安東南至旅順西至金州一帶之山脈其發見之處曰浪子溝東河溝西溝西二道溝頭溝子五道溝金砂河岔道口四輪溝東六道溝北六道溝榆樹溝深溝沿岫岩西溝小廟溝小山子溝拉子河老公坡金溝二道溝西北二道溝等處二吉林省東南境如長白山此支西面由炭河口沿松花江至吉林省城一帶之山脈其發見之處曰五道霍羅三道火龍五道火龍八道河子輝發河太陽溝江北沿車貝子溝五家後五家後東溝西溝北溝四道溝三溝沿拉子溝廟子嶺東溝北六道溝黄砂沿沿東溝松子嶺西溝西九道溝西六道溝龍潭溝龍潭西溝古同河大砂河砂河溝樺樹南溝東四溝西四溝溝頭子沿二道江三道江七道江十道江東江坦江神溝樺樹林木其河紅拉子拉子東夾皮溝搭連溝虎子溝六溝滙八溝滙樺皮子溝五山南嶺頭溝拉子頭東三道溝等處又長白山北支東面由敦化沿葛順河至琿春一帶之山脉其發見之處曰東柳樹河子柳河溝柳河東溝西溝北二道溝三道溝金砂窩八溝滙天寶山天寶東溝西溝長源河小河沿白河溝夾山溝子深溝子蜂蜜溝溝西沿長源溝凉水河小河套勿動溝西溝南溝榆柳河等處又吉林省東境如木克得嶺東支北由廟山邊界至渾河口一帶之山脉其發見之處曰雙沿溝柳林溝松樹溝榆樹溝榆樹東溝雙廟嶺單廟子老林河長頭溝黄廟等處又東北如小白山北支東面及完特山南支特林嶺西沿牡丹江至三姓一帶之山脉其發見之處曰凉水泉子馬家大營小綏分小金山五虎林黄泥河萬鹿溝牡丹江右頭道溝三道溝五道溝東二道溝三道溝三道河子揪皮溝樺皮溝駝子腰長太平溝太平東溝太平北溝八虎林石門子四間房黑背白背半截溝十丈溝二十丈溝溝耳沿溝北楊木崗杯頭三截溝南淺南首溝南溝子老虎洞長蟲嶺托河背長腰子望魚溝淺砂子萬榆溝金砂溝子百杯買東溝東七道溝江魚屯白廟耳廟耳東溝山背子陰洞柏家前大林邊廟子前三音溝得鹿溝柏樹溝長尾巴　溝等處又完達山東北支沿諾羅河一帶之山脉其發見之處曰老東溝北河背四夫陰百子溝貝溝子西頭道等處又完逹山西南支由巴和里至蜜蜂府及延吉一帶之山脉其發見之處曰西晒金溝南晒金溝七道溝子八道溝子西三道河子西北溝子岔子頭汪青溝汪青南溝東溝東四道溝東三道溝東六道溝小栗溝漾水河百柳林東河溝河沿頭道溝二道溝青溝長曲溝天然溝打鹿溝旺溝獨木溝黄金河影壁八道河子凉泉黄砂坡等處三黑龍江省東境如小興安嶺東支及南支沿吞河一帶之山脈其發見之處曰白廟溝南二道溝半截長河旱溝萬松溝松樹裏林子河等處又北支沿呼伊蘇里二江一帶之山脉其發見之處曰觀音山東溝三道河子四道河子小河溝等處（尙有多處未及調查）又北境大興安嶺東支伊勒呼里北面沿夫麻爾河一帶之山脈此間祗調查一處曰白林子（尙有多處未及調查）又大興安嶺西支南面由根河北趨沿額爾納河至黑龍大江一帶之山脈其發見之處最著名者曰膜河其餘北頭道溝北深溝北淺溝樺樹溝子江沿南等處（尙有多處未及調查）以上十二處係就各該處地勢之一帶而言按每處每一方面之間所産 
砂金或見或隱或遠或近多少不等散聚不常其地名不過記十之四五不免有訛誤之處至其産金之而積大者縱横百數十餘里之者或數里或數十丈或數丈不等有挖至數丈而竭者有挖至數尺而竭者有挖數年而竭或數月而竭者更有一種此處一見挖卽立竭附近左右遍覓皆無而忽遠見於他處數里或數十里之外總而言之可云金砂遍地母怪外人艶羡云　 
[官採之腐敗]  
　　三省砂金除民間私挖及外人盜採之外俱歸官採（其中影射私挖實難悉數）如黑龍江之膜河觀音山等處其腐敗之處國人想必皆知鄙人亦未認眞調查恕不贅論至吉林省其已報册存案者僅三姓掠水泉萬鹿溝五虎林黄泥河五廠而各廠所占地域極其寛廣縱横百數十里所開金口極多而金口獨不注册（此中未免含混作弊俱由於此）實屬令人不解茲將調查五廠近年存案及辦法錄於左（係由吉林勸業道署鈔示乃該道禀覆撫台者） 
[三姓金廠]  
　　前清光緒二十一年經北洋大臣王文韶奏派宋春鰲查勘開辦至二十六年因亂停止所有辦理情形無案可稽 
　　光緒二十七年亂後復派員辦理實爲保礦兼固邊防其間收金若干無案可稽光緒三十二年七月經理悦明阿招募金夫自食其力計採得之金以十之七爲金夫應得辛力之資官家徵收十之三將此十分之三之中以四成爲廠費六成報解光緒三十三年十二月又派侯國瑞辦理以徵收官金中之四成不敷局費復禀准以五成作廠費以五成報解 
[凉水泉五虎林萬鹿溝黄泥河四廠]  
　　光緒三十四年二月派魁福設廠查勘採招募金夫自食其力每丁每月徵收官金四分嗣因收金不敷該廠支銷於宣統元年裁撤改派羅斗才辦理駐五虎林兼管凉水泉又派劉全錄駐萬鹿溝仍按前章徵收官金卽以所徵之金就近變價作局用如有盈餘盡數解省 
　　再將各廠辦理情形照錄（由吉林勸業道署鈔示） 
　　查三姓金廠向來招集金夫自食其力分作若干枝帮無論人數之多寡出金之暢否統按採得之金以十分之七爲金夫辛力之資官家徵收十分之三名曰三七分金至金夫之如何招集如何淘挖本署不得其詳又查五虎林凉水泉萬鹿溝三處金廠亦招集金夫自食其力有把頭礦丁之分由本署發及給三連票一爲執照一爲稽核一爲存根每把頭　礦丁三五名或十餘名不等領有執照一紙方准淘採每� 
半月換領一次計按每名繳納官金二釐卽將前領執照作廢惟稽核一票按月呈繳本署備查存根一票仍存該局以 
 
 
 

Page 2

 
 
　　上兩種辦法均係該處之習慣辦法（未完） 
時評 
[議會之戰歟兵力之戰歟（無名）]  
　　三黨之連横也兩黨之合縱也記名投票之防禦法也延期以待議員之緩兵計也預備會之初交綏也不出席之堅壁清野也揮拳怒號之野戰也議員同志會國事維持會之出奇兵也反對者投身其中之作埋伏也金錢威嚇各盡其長之對陣也此則議會之劇戰正在發端而後必至於肉薄而見勝負 
暗殺謂有關係也武漢之共進團謂有關係也九龍山匪亂謂有關係也北京謂已調集軍隊也偵探隊謂已到京也暴烈派謂將起事於湘贛粤擾亂於寗滬進攻於北京也浙江謂有鄭師道已被拘搜獲印件並有機關十二處也張勳謂將南下也徐老虎謂將儲備軍械也使所云者而果確此則兵力之劇戰亦將開端而後必至於肉薄而定成敗 
　　嗚呼中華已爲共和國矣其果出於議會之戰歟出於兵力之戰歟成亡興滅胥視此也 
[命令]  
　　四月十六日臨時大總統命令參議院議决中國銀行則例本大總統依約法第三十條公佈之此令外交總長陸徵祥呈請任命王鴻年爲奉天營口交涉員王孝絪爲奉天安東交涉員曹復賡爲江蘇江寗交涉員陳天麒爲江蘇蘇州交涉員鄔汝　爲江蘇鎭江交涉員孫錫純爲山東煙台交涉員周昌壽爲浙江寗波交涉員潘鼎梅爲浙江温州交涉員劉鳳書爲湖北宜昌交涉員盧本櫬爲湖北沙市交涉員游漢章爲四川成都交涉員應照准此令 
　　馬國仁王甲三馬泰臨加陸軍少將銜此令 
　　陸軍總長段祺瑞呈請任命吴庚爲安徽都督府副官長廖元煌爲安徽都督府軍務課課長孫方均爲安徽都督府軍需課課長王佺孫爲安徽都督府軍法課課長周晋熙爲安徽都督府軍醫課課長應照准此令 
　　陸軍總長段祺瑞呈請授林伯棨莫自修陳樂和黎民鐸爲陸軍步兵上校應照准此令 
　　陸軍總長段祺瑞呈請授湯則沸萬雋選夏惟善鄒爕斌湯華灼桂智高陳得炘傳尙志何少山王以貞朱漢卿石紹　周得生劉化　鮑堉寛爲陸軍步兵中校鄭兆蘭朱銜華朱子臣吴視明楊勝得邵心田朱長義陳國順張文漢周元凱宋得勝王保林涂玉章張子英周南祁忠漢柎金標周鼎丁喆存蕭棟卿周邦佐潘競朝熊壁烈郭之棟宋秉林王朗若柳炎徐振亞秦敬鈞任永森孫圖華王保民爲陸軍步兵少校陳國霖王蕙芳爲陸軍礮兵少校陳傑爲陸軍工兵少校應照准此令 
　　國務總理内務總長趙秉鈞呈據新疆都督兼署民政長楊增新轉呈阿克蘇觀察使彭緒瞻呈請任命繆屈耀爲秘書郭其清爲内務科長羅斌爲財政科長高耀南爲教育科長門匣爲實業科長應照准此令 
　　陸軍總長叚祺瑞呈核　山海關副都統擬以富勒洪額補驍騎校請予准補等語應照准此令 
　　陸軍總長段祺瑞呈稱右翼廂藍旗漢軍恊尉劉長安呈請辭職劉長安准免本官此令 
　　陸軍總長段祺瑞呈核覆步軍統領擬以劉衡祿補恊尉請予准補等語應照准此令 
　　任命于冲漢爲外交部特派奉天交涉員陳貽範爲外交部特派江蘇交涉員畢煒爲外交部特派安徽交涉員蔡序東爲外交部特派山東交涉員溫世珍爲外交部特派浙江交涉員胡蕙爲外交部特派江西交涉員柯鴻烈爲外交部特派四川交涉員張翼樞爲外交部特派雲南交涉員此令 
　　四月十七日臨時大總統命令任命志鈞衙正紅旗滿洲都統寶熙爲鑲白旗漢軍都統此令 
　　任命車林爲正黄旗滿洲副都統福海爲鑲白旗蒙古副都統此令 
專電 
[北京電]  
　　昨日衆議院準備會以國民黨堅持記名投票又乘多人起立議論時用起立表决法謂全體起立餘三黨憤怒大衝突而散散後四黨議員各　自激烈異常國民黨四出勸人今日到會謂可得半數自行表决餘三黨派代表協商展期明日而發電話時國民黨議員已紛紛赴會此次衝突最大原因不外國民黨欲用記名投票防約黨員又在會塲争論激烈吴景濂必欲得議睚長在黨中力主記名投票即其黨人亦不直之有三十餘人專結合排吴相約投票時勿出席 
[北京電]  
　　西藏議員貢總裁宣言四黨可平均分配喇嘛等謂必於喇嘛中選十二人其實係有人運動俟選取後喇嘛等卽可自稱不認漢字辭職而以其人之全體候補當選故一黨可得十四議員 
[北京電]  
　　共和民主國民之穩健派尤願保持協商地步國民黨中堅有入國事維持會欲於今日開會時反對之者孫少侯得脅迫函電甚多 
[北京電]  
　　昨日三黨開議員懇親會會場中情形雖似團結但事實上之合併恐尙須時日 
[北京電]  
　　聞有暴烈派主張破裂甚急騷擾寗滬推翻全局舉兵北上穩健派頗不願但彼等謂暴裂後袁必歸里效甚大故多爲動者現其駐京偵探已到 
[北京電]  
　　王芝祥被人脅爲寗督有不許卽將加害 
[北京電]  
　　林述慶十五暴死四肢皆黑七竅流血疑係反對者毒殺 
[北京電]  
　　昨日忽有三十餘人自稱執法營務處偵探干涉國報勢甚洶洶經婉勸去該報函陸建章詰問 
[南昌電]  
　　省議會電京兩議院要求先定憲法後選總統 
[杭州電]  
　　軍黨鄭詩道形迹詭秘不服盤查毆警官毁都府器具並搜出僞印三顆現發軍獄收禁亂黨機關有十一處已嚴防堵 
[南京電]  
　　財政部來電蘇漕劃分辦法現經會議公决僉以新税率統尙未成立照舊辦理暫爲國家税云 
[南京電]  
　　民政府經費前經預算每月一萬四千元刻應省長於各項費用節省計每月尙贏餘二千元 
[南京電]  
　　應省長致財政部電魯省赴蘇皖採辦軍米千餘石並無確數且蘇皖分採若干亦無界限希查明電復以便飭遵 
[南京電]  
　　新委金陵關税務司蔴振昨日來寗接任視事 
[南京電]  
　　昨政府電飭應省長設法禁止流言 
[南京電]  
　　程都督飭衛戍團開赴徐州 
特約路透電 
[北京電]  
　　駐京各國公使昨日會議並未討論借欵問題惟互商要求中政府賠償外人革命時所受損失事宜並議及煙台防海堤辦法此事開工在卽將由煙台領事團海關道台及中西商會各派代表組織委員會督辦一切 
[北京電]  
　　五國銀行團借欵談判日來頗有進步雖尙未有切實之解决惟合同條欵早經商定　忽然告成亦爲意中事也 
[北京電]  
　　據中國軍報有蒙人二千名乘夜攻擊駐紥多倫諾北之某廟華軍七百名華軍全未防備故卽驚亂退走蒙軍内有陶什陶之兵器械精良極爲兇悍華軍竭力否認曾往攻擊蒙軍之説謂蒙軍直撲而下以圖夜攻據當地俄國消息華軍共祇六百人華俄當道皆謂庫倫消息係由蒙軍統帶張大其詞據中政府聲稱政府曾嚴命華軍若非蒙軍續行内犯切勿出戰此次開戰之處雖難切實指定然似在所謂活佛疆界之外云從戰少數之華軍亦皆贊助政府之説謂此次實由蒙人偷擊盖附近一帶駐有華軍數千若知出征蒙人皆將聚集與聞戰事也 
[北京電]  
　　歐利森君已辭鹽務稽核所會辦之任 
[哈爾濱電]  
　　聖彼得堡電社接庫倫消息中國馬隊近在喀爾喀邊界攻擊蒙軍據蒙軍統領報稱華軍曾爲蒙軍擊敗死者四百人蒙軍奪獲快砲五尊來福鎗一百枝子彈萬枚 
 [P哈爾濱電 
　　據聖彼得堡電社柏林消息德國外務部大臣茄戈君於國會討論豫算案時論及中國問題謂俟中國選定正式總統德國即擬提出承認問題德國擬在長沙雲南府設立領事署藉以發逹中德商務交誼並擬在華增設德文學校繼又論及解决蒙古問題謂德國擬保全本國在蒙細微之利益惟日後尙能擴張云 
[哈爾濱電]  
　　據新生活報載稱巴黎地理學會旅行隊昨日（十六）道出哈爾濱前往北京擬游歷中國南方各省越南及澳大利亞等處 
[貴陽府電]  
　　本省東部已經當道嚴禁栽種罌粟清平縣及黄平縣知事親率軍隊赴鄉查閲違者均卽鎗斃貴陽煙膏現已倍於銀價黄平烟膏則較銀貴至三倍 
[貴陽府電]  
　　貴定縣兵士强令十足兑換紙幣致錢價大漲人民皆不敢臨市 
[南京電]  
　　今日（十七）海關焚燬近時查獲之鴉片三十斤 
譯電 
[北京電]  
　　參議院已開會通過選舉議長章程决議用無記名法投票表决故該院或卽可開始辦公不致續有停頓衆議院則情形稍異會議之際仍多無謂之争辯全院今到議員四百九十七人屬國民黨籍者二百七十二人其餘三黨共二百二十五人國民黨主張記名投票其餘各黨則主無記名討論三小時之久乃付表决主張記名者實佔多數於是失敗之議員均相率離會惟餘國民黨議員因不足法定人數故遂延會或謂贊助袁總統之議員現故意延宕蓋候本黨議員陸續抵京可逾國民黨之人數耳據目下之情形觀之國會開始辦公尙有數日之延宕也 
[北京電]  
　　昨日（十六日）國務院及袁總統顧問舉行會議由袁主席討論新内閣問題决議請孫中山黄克强來京並决議令梁士詒代表政府及由國民黨領袖請黄擔任組織新内閣旋卽發電請之迄今尙未接覆 
[北京電]  
　　中政府意欲於參衆兩院會議之前與五國銀行團商訂借欵國民黨反對頗力 
[北京電]  
　　聞南美各共和國擬於數日内聯合承認中華民國 
[北京電]  
　　參議院大約將於今日（十七日）選舉議長明日可開常會 
[北京電]  
　　國民黨曾於六國飯店欵宴共和黨議員以期融洽感情 
 [P北京電> 
　　張繼似可獲選參議院議長王正廷似可獲選該院副議長衆議院議長吴景濓似最有望按張王吴皆國民黨籍 
[漢口電]  
　　抵鄂北軍現於武昌漢陽漢口三處各駐八百名此外武昌尙有陸軍見習生千人總共三千四百人説者謂鄂省有此大軍斷不致再有意外 
[南昌電]  
　　省議會决意挽留李督駐省故赴潯之説已於臨行作罷 
[南昌電]  
　　據教會及他方面之消息建昌撫州南昌三府之鄕民現均處災中故南昌基督教中人已組織撫江義賑會舉上年中央義賑會名譽書記鄺君爲會長内地教會杭君爲會計員被災各區全未種麥故夏間當無所收　且耕牛大缺極礙田工會中今議修築堤壩道路以工代賑 
[北京電]  
　　德國國會討論中國問題極爲注意有議員數人提議請從早承認中華民國尙有下議院議員多人謂當增加德國在華學校經費德政府對於以上二事頗爲贊成 
[巴黎電]  
　　法國隊長名萊曼爾在里恩河斯配葉地方被拘該員近在假期之内以私人資格游歷德國並未負有使命其被拘殆因悮會所致 
[柏林電]  
　　巴黎及格萊洛勃爾均有瑣細排德之舉動 
[巴黎電]  
　　德國駐法大使曾至法國外務部討論郎西之案外務部大臣闢匈君謂内務大臣已派大員前往查問此事據政界消息郎西之案傳者過於張大其詞今悉有某學校學生數人途遇德人三名與二女子同行衆乃脣嘯而笑之旋尾之至咖啡店繼復尾之至某車站藉以取樂諸學生雖稍不安而並不覺其舉動有取惱德人之處云 
[美京電]  
　　美總統威爾遜君及國務卿白乃安君曾與日本駐美大使珍田男爵會商開列福利亞省取締外人購地議案聞擬探問日本對於修正之案是否仍持反對之見據日使聲稱該案通過之前仍須修改俾外國民一律平等又謂歐人皆有美國公民之權日人獨否云 
 
 
 

Page 3

 
 
[薩克萊曼托電]  
　　開列福利亞州議會已將取締外國人購産議案通過贊成者五十八人反對者十五人 
[東京電]  
　　日本新任駐英大使井上君定於五月二十一日由西比利亞赴英 
[羅馬電]  
　　羅馬教皇之病已稍有轉機 
[倫敦電]  
　　要求參政權之女子焚燬國會統一黨議員克勞斯君在聖里哇拉慈之住宅損失之數約逹英金六千磅政府因諸女子連次開會輒有多人前往滋擾警察殊無力彈壓故已禁止諸女子在倫敦公共處所開會 
[比京電]  
　　比國工人罷工者共二十五萬人社會黨豫料響應者可逹五十萬人兩方面今皆相持不下教會黨各報謂此次罷工必全失敗目下各事進行極有秩序罷工之第二日此間並無重大之變象各處均能維持治安罷工者三五成羣行於街中分散傳單懇求其餘工人附和罷工 
[倫敦電]  
　　芒國似願委棄斯克太里以易列强之借欵惟目下布國與塞希兩國牴牾日甚頗爲可慮蓋布國要求薩洛里卡希臘則無論如何决不讓出該地塞國國會已准另撥軍費大約因防與布國開釁故也　 
　　路透電社得悉外交界豫料媾和代表不日將在倫敦聚集 
[土京電]  
　　休戰消息傳之過早惟信土布兩軍統　　領現已洩出該問題且必已議决休戰之辦法現望此舉或爲切實休戰之豫兆 
[芒京電]  
　　芒政府電告駐外國代表謂芒國現拒絶以金錢之賠償代斯克太里之土地蓋此舉與國體及芒民光榮之歷史大有損礙故也又謂芒國必至列强以大軍相逼力不能勝而後始允委棄該地云 
公電 
[黎副總統爲季曾事通電]  
　　准柏都督文日通電不勝駭異元洪前日青電係因犯官容景芳等口供季雨霖曾尙武爲原動發起人併各給鉅欵爲租置房屋購辦証券之用供詞甚詳電難盡述犯官尙在非可示誣法律手續虚實均應傳案質訊乃季則擅離職守曾則携欵濳逃軍法處無從傳訊重犯要案未便久懸無已乃有呈請免去官勳通告限期投案如有虚無當爲昭雪開復等語平情論事自問不爲過也不意來電不察輙以張方案爲之比擬並謂以辦土匪事加罪季曾諸人輕聽人言誤傷士類因意見不合搆成疑案興起大獄請將佳電取消並通告海内以誤聽之故等語信如所言則直妬功害能殘忍嗜殺之所爲元洪雖愚抑何至此不知青電但稱匪徒並無土匪字樣加罪季曾者係被逮之步兵中校容景芳等口供並非誤聽人言當此案未破之時武漢一夕數驚居民遷徙商旅裹足直至破獲始得安寗皖鄂相去僅一日水程事之虚實不難查考卽不調查事實亦須詳覽電文人尙未到案尙未訊何得以外間揣測之詞遽爾通電取消談何容易國蒙治亂安危全賴法律爲維持之具法律平等無論有無官勳賞罰則同民國成立年餘正患有賞無罰循此不變將成一麻木不仁之政治識者均引爲人心世道之憂諒我執政諸公各有治亂安危之責對於此種密謀煽亂供証確鑿之案未必忍而出此果如來電所云取消前案則有官勳者可以犯法密謀煽亂者可以無罪罪犯之供証無效法庭之質訊可以廢除司法軍法各機關皆可不設如此尙有存在之國家乎至上年張方一案正係未經軍法審判之手續至啓羣疑然遠道方騰口説鄙人乃獲苟安浹月經旬浮言盡消並無震動全國之價值則依法質訊非昔之比諸公手造民國自當以維持國家治安秩序保護人民生命財産爲前提當茲急難危疑之際所望主持公道鎭定事機愼勿不顧事實輕信浮言誣毁個人名譽之事小貽誤國家全局之害大尙祈共矢公忠化除私見根據法令仍飭季雨霖曾尙武等到案對質以徵虛實如慮鄂省審訊不確即請大總統飭各院部並各都督各派上級軍官一員來鄂會審以釋羣疑元洪斷不願季曾等確有是事以爲鄂省軍官之玷如果仍舊抗匿不到正如來電所稱搆成疑案季曾等將終身無以自解柏都督肝胆照人素所契慕此事雖傳聞失實不能不詳實陳明然古誼忠肝要當私心感激也專此布臆敬候公裁 
要聞一 
[兩院預備會一記]  
　　十二日下午兩院議員在衆議院開預備會茲探其開會情形如下 
[（一）兩院籌備長之報告]  
　　首由參議院籌備長鄭言報告收到文件若干件收到參議院印信一顆廣西選舉參議院違法事（大會解决）次由衆議院籌備長林長民報告收到文件及印信一顆巴西承認中華民國之來電（衆鼓掌） 
[（二）推舉臨時書記]  
　　臨時主席楊君指定李肇甫張國溶林萬里林長民四人爲臨時書記 
[（三）議長互選細則之討論]  
　　臨時書記指定後首先討論議長互選細則有主張先討論後起草者以劉崇佑主張爲最力有主張先起草後討論者以谷鍾秀主張最力於是議論紛紜莫衷一是議長付表决贊成先起草後討論者多數繼又討論起草員問題有主張卽以臨時書記起草者有主張推選起草員者其主張前説爲劉崇佑籍忠寅李國珍丁世嶧江天灝諸人主張後説者爲湯漪易宗夔張耀曾等數人争論不休拍案頓足秩序大亂議長付表决贊成由臨時書記起草者少數贊成推選起草員者多數遂又討論推選起草員之方法有主張投票選舉者有主張由主席指定者議論不休發言者不按次序會塲秩序又大亂某君提議請主席宣告休息十分鐘 
[（四）明日再開預備會]  
　　諸議員休息後一般穩健者知昨日一場無謂之争皆帶有黨派臭味吴景濂丁世嶧劉崇佑諸人遂提議散會今日四黨接洽商妥後明日再開討論會解决云 
兩院議員同志會消息 
[自兩院議員同志會倡]  
　　議後贊成者日漸增多連日紛紛以電話通知同志會或以信函通知願列入發起者絡繹不絶據該會某君謂會之組織不可有中堅人物不可受政黨及政府之補助不可蹈酒食徵逐之陋智不可有權利思想實爲入會者所宜明瞭邇來政黨之腐敗已逹極點金錢運動之本醜熊酒色喧囂之劣習實爲議員良心上最痛苦之事北京社會幾無新鮮之空氣本會純以良心結合無所希冀贊成本會二大主張者卽可入會惟本會會員皆須具有犧牲之精神如左 
[第一]  
　　犧牲黨見以救國爲前提各黨黨員堅守本會之宗旨本非惡事惟現在四黨無一黨在議會占絶對多數若膠執黨見憲法永無完成之日入同志會者當念國事危迫犧牲黨見期正式總統早日選出憲法早日完成 
[第二]  
　　犧牲私見以謀偉大之結合凡結一團體所以不能偉大者或由於個人私見之交争或基於地方衝突之惡感此皆私見也故入同志會須知此議員與彼議員雖有睚眦小怨甚至不共戴天之大仇不妨暫爲犧牲以謀一時的結合以解决制定憲法選舉總統兩大問題若徒以感情用事未有不貽誤團體也 
[第三]  
　　犧牲疑團以誠心相見昨日劉君崇佑孫君供伊與國民黨重要人物談話略謂同盟會本主張中央集權刻改爲國民黨因不信任袁總統之故遂改變其最初之主張而主張地方分權此等主張是出於感情之作用非出於義之要求長此雙方懷疑南北將釀分崩之禍國民黨人聞之頗爲感動此則劉孫兩君之談話然頗足供同志會之參考也 
　　某君又云自議員同志會發生以來政治上生一種新空氣各方面有無反對某君答以凡組織團體雖有一大部分贊成必不免有一小部分反對反對所由生或出於妒忌或出於猜疑皆所不免也惟吾儕拚命做去成敗利鈍皆所不計舉事毁之而不顧舉事疑之而不驚日來外交團對於此事亦甚注目視爲中國關係存亡大計云 
雜評一 
[我亦主張記名投票]  
　　中國之人心太卑鄙口是心非者太多一無證據無所不爲或口道激烈身行乞憐或口語和平心存擾亂及事一糜爛則人人自爲無關事稍有成人人自爲功首其弊極不可問故無記名投票各國所以重道德而非所語於中國議員也 
[林述慶之死]  
　　近日中國人猜疑之心無孔不入較有關係之人一有事故卽有非常可異之說隨之而起林述慶之死或謂其病痘症或謂其爲反對者毒死毒死固甚可怪卽病死而有毒死之疑其疑亦足見人心之怪現狀也 
[責問國報之兵士]  
　　國報詆毁南方者也國民黨已提訴訟然而北方之兵士忽有數十人向之詰問豈國報又曾載詆毁北方事乎抑南方人而冐充北方兵士乎抑北方兵士代爲南方抱不平乎是其事又含一種怪異者矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二沈女士之中日女界同盟談 
[昨有人往訪]  
　　沈佩貞女士晤談中日女界同盟事沈女士云近自中日同盟提倡以來在京先有中日記者部成立中日國民協會亦將關成立大會又在日本如日華國民會日華實業會或如日華學友會等凡關於中日同盟諸團體接踵成立唯此等會均係男子所提倡至中日女界聯合之團體未有所聞余深以爲恨此次提倡中日女界同盟事宜以欲圖兩國女界提携進步已於日前致函袁總統呈明此事現得袁總統覆函頗表贊同故余自日前以來往訪留京日本婦人陳述中日女界提携之必要已蒙多數贊同計劃頗見進行現擬招請留京日本婦人開讌以資歡洽且擬俟國會開會赴東一次游説日本女界以聯絡兩國女界感情並謂中國女子古來静處深閨多不悦出門唯現今共和告成不可與從前同日而論將來民國風氣開通卽女界風 
習亦自開化則與歐美女界並駕齊馳可得而待云 
[鄂江風潮近訊]  
　　鄂省改進團風潮已將息滅謠喙仍未寗静昨日又有謠傳副總統被刺傷及手指之語殊屬無稽惟近日府内防範則甚嚴密也 
[熊秉坤將到案]  
　　第八師長季雨霖第六旅旅長熊秉坤因牽涉改進團潛逃後現尙未經拿獲黎公以季等如果清白乃心當此事涉嫌疑自應早求剖白曾通電限令於十日内自行投案現熊秉坤因聞第三旅長杜武庫被逮以後黎公並未以法相繩且經杜錫鈞孫堯卿二上將保釋出獄今聞限日投案之命故遂由滬來電謂卽日返鄂自赴軍法處與所獲改進團諸造謀組織犯對質並聞有軍界多人允爲緩頰保無危險故放膽歸來也至季雨霖則關係更巨恐未敢旋卾云 
[孫上將上書]  
　　孫堯卿上將對於起義同志之共患難者遇事每爲維持此次風潮牽涉及季雨霖熊秉坤杜武庫曾尙武等皆屬起義功勛孫君昨特上書黎公略云改進團煽亂武漢動搖深賴我公防患未然鎭定多方全鄂得以安 
堵人民胥鼎德弗諼第聞其中如季熊杜曾諸人皆起義同志艱苦備嘗身任高級軍官何至染此狂病惟恐出於誤會或受煽惑爲人假冒姓名以爲號召之計不可不嚴爲偵察以免寃誣我公旣已將重要犯正法多人何妨令嫌疑犯改過自新况中央國會成立各國承認有期邦基鞏固宵小自除云云 
[漢口又獲匪黨]  
　　連日武漢仍有被獲亂黨窩藏所在捕得江湖會匪之事如漢口後湖中蓬屋内所獲九人均九龍會匪黨該會匪雖與改進團不同宗旨然有密切關係據前拘獲之陳占鰲供認改進團曾許以巨資令勾結數千人來鄂響應所以當道令偵探注意查訪現旣嚴行取締客棧諒彼輩亦無所託足矣 
[熊夢飛之引渡]  
　　漢口租界向來捕拿匪犯隨獲隨解交華官辦理領事絶不過問前日拿獲改進團嫌疑犯熊夢飛一名英領認爲國事犯不肯引渡又謂其無犯　確切証據須由租界會審公堂訊實有罪然後解交黎公因漢口租界從來無此辦法偕外交司特派員胡朝宗等與英總領事交涉再三執定必須先由會審公堂訊後再交胡外交員卒無如之何刻因熊已請律師在公堂辯護鄂政府處於原告地位不能不請律師辦理爰亦　張律師爲代表指實其罪狀以便引渡此事在漢口爲創舉誠湖北外交之新失敗也以後遇有租界捕犯必踵斯例而行矣聞熊係湘人前在湖北武備學堂畢業民軍起義曾充陸軍營長身受彈丸之傷多處孫堯卿上將極信任之常委託重大之事惟偵其與胡捷三王憲章王之英輩交游甚密（胡王等爲鄂中屢次風潮言動此次尤爲最要之犯現均在逃）故疑與謀亂前日在新民戲園觀戲遂請英捕房協同拿獲而英領以黎公近日捕戮多人恐涉寃　故不肯遽交云 
　　又聞熊夢飛本庽德租界漢南旅館某偵探報告熊爲改進團中重要人物黎公得信後卽派軍宫史隆昌率領武昌偵探隊携帶租界拿匪牌號先往德領事署騐照後復至漢南旅館捉拿適熊外出詢問館主乃曰已往新民茶園觀劇史以新民茶園在英界一面派偵探隊將該園左右看守一面至英捕房知會英保正先未應允後見史有實在憑據及牌照等件遂派印華捕十六名協同往捕史遂偕巡捕及偵探隊至新民茶園遂將熊拿獲解至巡捕房報知英領事而英領偉廉士則命交會審公堂訊實後再行處置初十日晨黎都督行正式照會至英領事署提熊過江英領答以必須各國會審公堂審實方可解交當熊某被獲時曾經英領事親自審訊據供實係被誣是日又經各國會審公堂公判官福那斯特氏會審一次十一日武昌偵探隊持提審憑照至會審公堂提人並限二十四點鐘仍行解還乃由會審公堂簽字允可攝小影交其提去 
湘路近事紀 
[借欵問題]  
　　湘路總公司總理陳文瑋君以湘省幹路收歸國有問題已經解决所有一切交代事宜極爲繁難退還商股有無現欵亟須决定又湘省前已與英國某資本家商議借欵已人端倪所議條件亦甚穩妥現在收歸國有此項借欵應否繼續進行抑或移辦支路均須與交通部詳細妥商因特呈明都督於日昨啓行赴京以便面陳文部磋商一切 
[移交問題]  
　　湘路公司以移交在卽連日清查股欵核算帳目異常忙碌所有以前暫定購收枕木章程已經董事會議决暫緩實行卽前項限期截收各種辦法亦應卽予取消一俟中央接收後另行再議 
[工程問題]  
　　洙州至淥口一叚路工前經總公司迭次催促限於月内加工趕築以便通車現在土工已陸續完畢正在鋪墊小石安裝鋼軌不日即可開車至淥口車站月台各項工程刻已招工承包統限六十晴日完工並議定裝砌石脚須在三尺以上以期鞏固仍一面飭由工程師前往查勘 
[租股問題]  
　　湘路公司以此次决定收歸國有不久即當　交所有各屬租股應卽嚴催尅日解繳以清眉目乃各屬行政廳對於此事任催罔應甚有截留不解借詞延宕者現擬一律清查實數特派專員分赴各屬守提以重路欵 
[湘省争執府界之潮]  
　　湖南外府六十四屬聯合會質問譚都督書云日昨六十四屬公民在教育會開聯合會所抱宗旨純綷研究公益問題及歡迎國省議員除先刋登各報聲明外又函請巡警廳　派巡警保護是此次開會明目張　並無秘密行爲到會者半係省議員與衆議員及六十四屬公民又非匪盜可比教育會爲公團開會地點更非窟穴匪盜之窩巢演説諸人雖不免詞涉激烈然所持議論果中政府缺點政府亦應反躬内叩有則改之如或出　狂　則是非終有定　無意職之空談自必旋歸消滅聽之可也尤無激怒政府之必要卽恐公民等造言鼓衆應先探確内容果有不法情事警察自有干涉之權無煩都督越俎都督急欲防民之口祇須馳一紙命令責其卽時解散可也誰敢不　亦無所容某威逼以上各節公民等再四思維均無開釁之端且無軍隊蹂躪之理乃突派軍隊數十人擁入會塲全身武裝營長張松本登臺聲稱奉都督命令捉拿紊亂秩序之張守庚旋卽掏出手鎗指麾兵隊抽刀裝彈轟擊亂刺登時會場鼎沸人民逃命紛紛龍山初選當選議員瞿子藩竟被斫傷血湮衣褲其他負傷警驚竄尤不如凡幾不謂如此慘無人理之暴動專制時代所絶無者竟從大白地湧起發現於共和民國之湖南居然剝奪民權摧殘與論破壞約法直以待土匪者待議員與公民而都督亦甘冐不　悍然出此是否果其本心抑或爲奸人所播弄且根據何種法律回種理由此公民等所以不能已於質問也如謂不應劃分府界耶則始作俑者誰實尸之湖南大小各機關用人行政之權以及各　礦業各種營業幾爲内府壟斷獨登一網打盡都督對於湖南全省誰疎誰親誰厚誰薄而必　重内府抑制外屬者何也夫亦曰呢其所親自分府界而巳矣長沙一府巳先搆造模範預盡鴻　不營催促外府涉其後塵此而猶任其一盤散沙屏息忍痛甘蜷伏於專制政府之下卽内府亦將竊笑其愚然則府界之發生實由内府刺激而起逼迫而出引導而成可斷言也如謂不應有六十四屬聯合會之名稱慮因此煽惑人心致妨害安寧秩序耶似矣然應卽調查發起此會者爲何如人所演説者爲何等事都督如果宅心無私無事不可對湘省父老則一　人民之心理自然誠服已久拱衛甚堅雖有　張之雄辯亦斷不至爲所搖動而受其影響所謂外人之物議雖多當局之權衡自定　如對於此會微覺有不安之處則躬自引各亦維持現狀之方法即談笑調停亦不難解决於無形前此息選舉案之風潮卽先例也又何必赫然震怒突用强暴手段自樹民人之公敵耶都督自爲計亦左矣公民等自知罪無可逃然亦義所不避如欲根究發起人姓名則有各報刋登之通告在教育曾張貼之名單在如欲查問發起地點則有王船山祠湘西事務所湘南公會在刀鋸鼎鑊一唯命焉惟後列各條請以三日爲約逐一答覆否則公民等將誤會都督爲默認也六十四屬公民鄒代藩等一千五百六十二人 
[四川省議會之談話會]  
　　三月二十九號午前十鐘川省議員在議會東花廳開談話會正議長胡駿副議長朱大　皆蒞會議員到會者共七十餘人副議長唐宗堯至十一鐘三十分始至乃搖鈴開會胡議長登台説云本席被選爲正議長自問學識淺陋不堪其職而諸君旣已舉定駿亦不敢固辭此次選舉諸多不良自開幕以來各報痛駡不堪駿曾電中央請决今覆電已至兄弟不能不勉就其職乃與唐　君商議開談話會一以謀議會之進行一以聯合各議員之感　解釋從前之意見茲定於四月一號開正式成立大會應否請行政長官蒞會衆皆贊成胡君又謂旣經贊成可否以省議會名義招請衆亦贊成又謂　正式會時當然照章票選審查長及各股員可否適用前清諮議局章程兄弟前此之不就較者亦因此故周君遂良在省病　應另追悼予卹金三百元以後如有議員病故當照例追　雷　云　日是開談話會周君卹金可於正式成立會提議胡議長謂此事今日作爲研究　開成立會時通過可矣又謂好在今日並無新聞記者在場可先將議員公費請諸君研究　議員云議會期間三年之久當酌乎其中若過於優厚則將來運動議員者更多矣朱大鏞謂從開會　要支便支四十元否則分　不支至各報天天駡議員不做事不知打電卽是做事若因報紙唾駡遂不支薪本席甚不贊成况報紙所駡者未必盡得其當乎胡議長　議員公費本法律規定自開會日支起以後議員當以國家爲前提不可徒争意見庶可對七千萬同胞而無愧繼由朱唐二副議長出席 
發言與胡君略同胡議長以時間過久遂報告散會 
[江蘇省議會開會紀]  
　　江蘇省議會於四月十六日上午九時開鹽務審查會並舉定陳康爲鹽務審查長武同舉爲理事下午一時開各股審查會待至三點鐘之久不足法定人數故各股審查會均未開又前日提議之預算案主張特别審查副議長錢崇固因人言無定决議照通體議員額數一百六十人中酌提三分之一用委任法内有某議員對議長云請議長委任之時心存公道　挾私情錢議長亦無如之何刻聞錢已酌量委任矣訐鼎霖不負責任屢次轉假且已受任爲導淮會辦刻經衆議員討論　錢崇固旣無斷事才又不能當場鎭壓以致行政官出席時議場頗現怪象預備日内組織開特别大會重舉正議員長　繼　鼎霖二徒云 
[附蔡璜提議組織懲戒審查會議案查]  
　　前届諮議局各股中曾列有資格審查會一項今揆以事實此項誠無設置之必要第念開會以來缺席議員幾常及半有類告長假有意自由放棄者議員爲全省人民代表負責　重卽有原任地方事務當分别緩急至於私人營利更無足論試思當選舉之時何如彼狂熱茲正藉盡一分天職之日何若是冷漠清夜捫心曷以對全省人民抑曷以對一已本來且議會與官廳對待官廳有不職行爲當加以監督制裁而於本體不力求整頓更何説以解法律爲神聖不可侵犯之物暫行法原有無故十日不到會除名之規定於根本法不能實行則議决立法之件尤何必有效是雖似屬個人道德問題而互訂約法以濟道德之窮推斯現象萬不可緩請卽組織懲戒審查會互訂約章遵守以期議會本體日有起色眞能　地方造一分　利則爲三千數百萬人民馨香以祝者也 
地方通信鎭江 
[護兵挾嫌敲詐]  
　　某旅長部下之護兵施某與王凎卿同住大市口爲比鄰與王　有嫌隙日前串出一馮某出場謂係都督府偵探訪爾係九龍會匪特來捉拿王卽索閲公文彼等示以日記簿上有王鑑清名王卽力辯其名悮會且日記簿不足憑信拘人施等不容分説將王扭至該部且不令面見旅長彼等見王不受敲詐旋復放同嗣王遇施於第二泉浴堂責以正理旁人咸爲王不平不謂施又串出某偵探報告駐滬水陸侦探隊管帶黄某黄卽　探目來鎭緝拿並未會同行政警署即擅將王縳送旅部後乃會同警區　王宅查抄未得証據某探目見無証實擬轉地方行政官取保釋放詎行政官以初未照會拘人即不能受理此事故此事尙未了結也 
杭州 
浙軍研究國事問題 
　　日前革命鉅子趙君某來杭寄寓西湖某旅館遍謁當　及軍警團體諸領袖探詢國事方針並選舉總統問題旋與浙軍所舉之代表前五軍參謀長周鳳岐君偕同赴滬現在探聞軍警兩界連日協商力持鎭静主義復於昨日添舉參謀官某君繼續赴滬會同周君磋議一面又派某大員微服赴寗鄂一帶觀察近日現狀云 
[全浙陸軍經費預算]  
　　浙省財政支絀異常年度預算不　逹七百萬有奇新舊軍餉關係尤重朱都督視事之初卽呈商中央將現有新軍分别裁併僅留一師一旅而月需餉額仍須逾支七八萬金以上現聞陸軍部已將全國軍需預算特别規定日前咨行都督略稱民國二年七月起至民國三年六月止一年度預算 
總分各册格式前經財政部編定大綱分行各省查所定預算總分册係適用於普通機關按之軍事經費仍多未備本部爲整齊軍需劃一起見擬就現在各軍隊學校應需欵目另編陸軍歲出預算分册格式所屬本部直轄機關及兼管各機關本年度預算應卽照此辦理云云茲經朱都督查得本府所屬各軍隊學校按照部頒格式核實統計經常軍費共五百二十四萬三千五百六十六元一角一分九釐臨時門活支軍費計共五十三萬六千八　百七十元四角分别列册令行第六師及四十九旅查照矣 
[呈報會匪牽涉新軍案]  
　　近日城廂附郭匪蹝蔓延謠言蠭起茲悉警察廳第三署長魏君捕獲會匪牽涉新軍一案業由運兵隊解送都督府十六號復據該署長呈報訊供原案略　警長馬忠彬探知標兵在茶亭廟相近刻字店私刋僞印其印文有龍虎出中好節義字樣當將人　及刻字人二名送署訊得該匪盧正魁東陽人現充算橋炮隊二營六連三排正兵此印係楊玉林囑託代刻楊於昨日到杭現住算橋車站旁營舗内前充一標正兵凱旋退伍據云此印係赴江西運茶時所用等語刻字人張阿德供在甘露茶亭開店今早該兵到店要刻陽文印信據説須長三寸半關二寸四　有格頂格刻一福字右格龍虎山三字左格刻黄印龍三字底格刻中好節義四字共十一字立等携去訂定洋二角錢五十文等供查印文中龍虎山黄印龍等字實係帮會所用印據盧正魁供稱受人委託何以巡警查詢之時倉皇圖遁情虚可疑非將楊玉林一名緝捕到案不足以悉其眞相除將盧正魁張阿德二名及僞印樣稿解交憲兵送請軍法處澈究外所有警察服務勤　應如何酌加奬勵以資勸懲云云現經該廳長核准照現行賞　規第九條三欵記名拔升以示鼓激一面知照憲兵會拿餘　以杜亂萌 
湖南 
[湘人哀悼紀]  
　　湘省自聞宋鈍初君自遭慘死後所有各機關如國民黨支部籌邊會等處皆已先後開會追悼惟湘政府尙未正式舉行茲聞譚都督擬俟先生遺櫬抵湘後卽行迎入大漢烈士祠舉行追悼大會刻已令知烈士祠董事曁本府庶務處先行籌備矣譚都督曁國民黨湘支部曾派代表前赴申江迎接宋先生靈櫬已誌報端茲聞財政司派定小輪卽日前往並奉都督電逹前軍事顧問官唐蟒體護送返湘一面通令岳州府知事第三區守備隊司令官及水警水師等沿途妥爲照料又聞湘省各界士紳擬於原籍地方爲宋先生建立銅像查湘省前都督焦陳兩公均經都督核准建立銅像今宋君事同一律自應援例呈請刻已具呈都督矣 
[湘省茶業之維持]  
　　湘省茶業總會擬定各項新章茶商羣起反對以致開山期近尙多裹足不前昨由安化士紳吉仙覲等具呈實業司略謂湘省各屬恃茶爲生活者不下數十萬人現在紅茶已届開山各茶商因茶業總會更改原訂章程尙未議决以故觀望不前若必俟章程議定則茶葉已老晉粤各商來湘購茶者勢必携欵折回不但數百萬財産將付東流而此數十萬生靈弱者將塡溝壑强者亦將挺而走險卽公家每年三四十萬之茶税亦歸無着刻下時期迫切萬難從容待議應請變通辦理先將該總會所定各茶商反對之茶業股銀建設公棧限制牌箱嚴禁子莊四條卽予取消曉諭茶商尅期開採以保公安而維茶務云云劉司長以所見甚是應卽准如所請除呈報都督曁咨明茶業總會查照外並一面出示曉諭俾衆周知矣 
雜評二默 
[盤旋不定之局面]  
　　今日得一電曰準備會議無結果明日得一電曰恊商已有希望後日又得一電曰會議仍無端緒國會之局面未定議員正在徘徊中也今日得一消息曰列强將一致承認明日得一消息曰各使已議决展期後日又得一消息曰將俟議長舉定承認之局面未定外人正在徘徊中也今日得一信曰某省謠傳起事明日得一信曰某省破獲機關後日又得一信曰某省增兵式備統一之局面未定人心正在徘徊中也 
　　烏之將集也必先回翔於空際馬之將馳也必先騰躍而不定今此數日内之時局正回翔瞻顧騰躍不定之時局也特未知將來回翔而下集何地點騰躍而後絶塵奔馳前途有無組礙否 
[熊夢飛之引渡]  
　　宋案内洪述祖之引渡膠督索証據鄂案内熊夢飛之引渡英領京索證據説者謂熊之引渡英領於索證據外又須先交公堂會審乃鄂省外交史上之新失敗也 
　　余謂外交雖失敗而會審後英領已允交回矣洪則奈何 
[川議長之妙譚]  
　　胡議長曰好在今朝無報館記者可先將公費事提議異哉斯言公費爲諸公飬命之原唯一之　大目的報舘記者安敢反對而必避之也何居　　又曰報舘天天駡議會不辦事不知打電卽辦事竊謂諸公辦事尙不止此吃飯睡覺亦辦事也 
[蘇議員之闌珊]  
　　蔡議員以議員屢不到會而思設法取締之於是有懲戒審查　之　議意非不　 
　　然而前清時之諸議局資政院臨時政府之參議院何嘗不想盡種種妙法以維持本體矣試聞其結果若何　　總之此事須問各議員之良心取缔無益也 
 
 
 

Page 7

 
 
本埠新聞刺宋案犯引渡紀 
[交還應桂馨]  
　　宋教仁被人暗殺一案已由法公廨將所獲兇手武士英卽吴福銘一名移送進城歸華官辦理其主唆犯應桂馨卽應　丞一名程都督特令行公共公廨關讞員預備移交手續關君遵卽向陪審官英副領事康斯定君一再磋商密諭捕房　巡卽於昨日午後一點三十分　特派五十號西探總目安姆斯脱郎五十六號西探薩勒門偕乘汽車將應犯押解南市江蘇海運局其陸軍六十一團團長陳君亦帶同各連長至總巡捕捕迎提遂與應犯同乘汽車由英界穿過法租界至十六舖華界時汽車從裏馬路朝南抵局卽寄押六十一團營倉待組織特别法庭後定期預審當應犯解歸華界時因事關重要甚爲秘密先經淞滬警察廳長穆杼齋君令知一二區區長各派偵探在沿途彈壓梭巡其巡士均荷鎗鵠立頗壯聲威並聞閘北警局亦於卽日須將應之同黨王漢江朱蔭榛兩犯解送歸案矣 
[研訊武士英]  
　　程都督以兇犯武士英一名旣經法捕房解廳惟該兇犯第一次公堂豫審供稱與陳玉生馮岳軍張漢彪同往謀刺乃復訊時忽翻前供將同謀之陳玉生等盡代諉賴由伊承認獨自行刺前後堂訊殊不合符究竟陳玉生馮岳軍張漢彪等有無同謀刺害情事亟　詳細研識案關　謀未便任令狡供致使漏網特於昨日訓令陳廳長切實訊究復候核辦以備將來特别法庭開訊之準備陳廳長奉文後卽於昨日午後一點二刻鐘時會同葛檢察官命提武士英到案詰問所有站庭法警槪命退出關防秘　供詞無從探悉至三下鐘時判令還禁候示 
[保固案内物証]  
　　前日法捕房送到之大板箱一只小白皮衣箱一只衣箱内是武士英所穿綢布衣服餘無他物其板箱内則爲應桂馨家抄出之緊要証據已奉法公堂封固未便啓視必須他日法庭上當衆檢閲以昭大公陳廳長諭令將箱妥爲封存候示詎昨午法捕房又飭探持函到廳索取已封之板箱一只查閲後奉還陳廳長以此箱旣與武士英并解前來未便再行送還所請碍難照准 
[嚴密防護兇犯]  
　　陳廳長以武十英一犯與此案關係極爲重要前晚解案後因商准淞滬警察穆廳長並商團公會各派會員並警備隊數十名持械連夜到廳分赴模範監獄及宅門口晝夜輪流防護一面又預備洋龍多架裝接皮帶伺候以防不測警備隊等守在宅門口凡遇面生及形跡可疑之人一槪不准入内至　　團長令各兵士在營前列隊荷鎗巡護防範嚴密並傳知各該隊各如有請謁人等槪行屏絶其淞滬警察廳長穆君并以此案應犯 
業已引渡至華界寄押營倉待組織特别法庭定期開審但海運局附近民居甚多此次審理該案及一切戒備理應格外嚴密除先派科員在彼按户查明名册塡註姓名外更知照一二兩區區長自昨晚爲始各派長警持鎗往來梭巡保護居民以備不虞 
[維持地方公安]  
　　南市商團公會司令部亦因宋案凶犯及嫌疑犯均已解歸華界將開特别法庭審理商團有保護商界及維持社會公安義務前晚特開臨時會邀集各團司令公　會議嗣後須預備戒嚴如有地方警信立卽率同全隊聯絡彈壓以維公安並以政界官廳僅以防守兇犯爲宗旨而滬城商民之生命財産尤爲重要且城内九畝地　犯習　所（卽改過局）日前發現押犯圖逃未成現象後近日街市又生謠諑以縣署監獄禁犯甚衆恐有變端特邀集錢米花各業商團團員會議出巡防範辦法卽經議决日内倘有發現火警者其警笛聲惟一短一長爲號如有匪警其警笛聲以短聲亂吹爲號所有出巡最緊要地點爲滬杭火車站一帶由各業商團公同認定每夜督同團員携械巡　地叚倘有發生警耗彼此互相策　云 
[國民黨分部追悼會紀]  
　　本埠國民黨分部昨假南市新舞台劇場爲宋君鈍初開追悼大會各團體及男女來賓到者約有二千餘人茲將會場布置及開會致祭演説各情條列於後 
[會場之布置]  
　　靈座設於舞台中間中供宋君全身立像左供被刺後赤身坐像右供逝世後坐像劇場内外及舞台四週所懸輓章甚多軍樂隊則駐於左箱樓上 
[開會之秩序]  
　　一奏樂開會二主祭者就位三主祭者宣告追皆大旨四宣讀祭文五奏樂六行禮七奏樂八主席報告九本黨演説十各團體代表演説十一來賓演説十二奏樂十三贈紀念品十四奏樂散會 
[開會之情形]  
　　午後一時餘奏樂開會先由贊禮者金鐵軍君請主祭者就位卽由陳英士沈縵雲王一亭三君排立外向由陳君宣告追悼大旨訖卽轉身向宋君遺像而立由江確生君宣讀祭文讀畢陳君及衆來賓均向宋像行三鞠躬禮次由基本商團代表葉惠鈞君率同商團至像前行三鞠躬禮復由葉書宣讀祭文次由陳英士君對衆宣言今自本定同于君右任主席壬君因事未到故宋君歴史權由兄弟報告隨又將宋君歴史詳述一番而退 
[演説之狀况]  
　　陳君旣將宋君歷史報告畢卽由沈仲禮沈縵雲葉惠鈞華静謙陳志渭梅竹廬陳翰章汪幼　陳瀛洲倪無我禇博甫李學文梁廷柱嚴友潮吴毓鰲梅國　朱少圻諸君相繼演説仍各約十分鐘 
[演説之梗槪]  
　　沈仲禮君演説略謂宋君係民國偉人且係極有學問之偉人宋君生前言論是最和平的在北京時言論則更爲和平調和南北尤爲出力對於政黨内閣平民政治主張尤爲穩健不料於赴京時被人暗殺此非反對宋君實係破敗民國美國本擬先行承認茲因此案發生除巴西已經承認外其餘各大國固皆觀望不前卽　擬承認之美國亦竟查無聲息足見此案影響於吾國前途者甚大現在惟有繼宋君之志仍實行政黨内閣總統則仍舉袁氏國民則實行監督如有不良之政治發生再行推翻言次有汪幼　君起言云此等空言可以不説更有陳翰章君起而反對云如此云云不似追悼宋君倒似追悼某氏矣沈君演説因即中輟沈縵雲君演説則謂武士英應桂馨洪述祖之外尙有造意犯二人若不推源章委將此造意犯與衆共棄成何體統乎衆大鼓掌復繼以呼號汪幼　君演説則謂解决此案之方法當先訴之法律無效再用别種方法以對待之餘人各有説詞因人數過多不及備錄 
[商團之防範]  
　　南市商團以到會者人數旣多恐有匪徒混雜會場擾亂秩序皆荷槍實彈以備不虞 
[贈品之不敷]  
　　據國民黨分部通告本有贈紀念品一條此係指分贈宋君流血賽磁紀念徽章及宋君政見而言昨日除將宋君政見一書分贈來賓外流血徽章因　製者尙未竣事故於散會時由金鐵軍君聲明前情並請來賓略俟三四　可向英大馬路交通部尙文門内分部及民立報館三處索取以作紀念旋即奏樂攝影而散 
[西藏軍隊由新加坡抵滬]  
　　西藏鍾統領所率軍隊前被番官逼迫出境流落印度　衣百結鵠面鳩形猶如乞丐且有官長及隨行各屬男女多人爲駐印英國軍官所見特將該華兵　婦女等共計五百十二名口一併資送新加坡搭乘英公司亞阿加輪船載送回華現該輪船已於前日卽十六號抵滬停泊虹口公和祥碼頭當由混成第三旅李旅長立飭第一團第二營楊錦堂管帶顧用駁船十四號駛往虹口將各華兵並婦女小孩曁行李等物一併載至南市由南碼頭登岸就該營安插由楊管帶詢查該華兵等原籍逐一開具清册報請李旅長購買船票送歸故里所有該兵士等現需食用一切均由李旅長支給楊管帶兼以該藏兵等現旣駐宿本營惟人數甚衆深恐出入自由不足以資歸宿特行牌示營門謂本營定章每晚以九下鐘關閉營門爾等倘或因事外出務於九點以前進營如果逾時不歸一經閉營斷不啓放爲此示仰該藏兵等一體遵照切勿任意出入以肅軍規 
[旅滬客帮組織航運公司之熱誠]  
　　旅滬客帮商務聯合會致各省各埠商會函云敝會近爲日清聯合怡和太古招商各公司加增水脚一事集合旅滬各埠各業同志開會討論僉以此事利害起點雖屬客帮而究共影響所及實於吾國商業航權大有攸關連日集議公决辦法兩端一抱定前議停裝日清輪船之貨以爲此事作俑之懲創一卽日分埠分帮各自籌集股本自行組織公司以爲根本維持之計凡諸同志共表同情日昨舉行職員會議一時各帮自願簽簿承認措集航運股欵者咄嗟之間已逹一百餘萬金羣情踴躍一致進行足徵人類愛羣之分性與人民愛國之公理在吾國今日尙未泯没者則敝會於憤激之餘差堪自慰者也惟念此事關係至大匪特一業一隅公論所至力爲主持希一面傳知貴地各業一體堅持停裝日清这議并一面變導各業商號分頭認集股金以便自行組織公司庶航運一事克以指日程功則幸福所造實無涯際所有敝會連日集議情形及答復四公司函件並以附呈敬祈察登麟鴻時便翹企福音 
[章太炎來申紀聞]  
　　章太炎先生任東三省籌邊使後對於抵制羗帖設立實業銀行最爲注意擘畫弘遠足救治東省經濟命胍前者中央工商會議時三省代表亦極贊成斯議惟以欵絀未能舉辦現三省鉅商已來滬籌借開辦經費太炎先生已於昨日𦲷申視察此次借欵之條件如何俾銀行早日成立云 
[閘北警察歸併之展期]  
　　江蘇淞滬警察廳長穆杼齋君於前昨兩日分别接辦閘北吴淞等處警務事宜迭紀前報茲聞閘北局長龔玉灰日内尙未及移交暫緩接辦改期本月二十八號接管其吴淞江灣等五鄉則須展期五月一號接辦云 
[工部局取締小販之餘波]  
　　公共租界内肩挑小販近因工部局取締過嚴集衆屢赴總商會曁公共公廨要求設法維持迭經關讞員與各商董向工部局西董一再磋商迄未議有妥善辦法日前仍有小販張順元齊寶興在湖此路廣西路等弄口設攤零售水菓前日被工部局衛生處西人查見以其均未領照違章訴由捕房昨派探將張齊二人傳案請究先由衛生西人投稱查得張齊二人有違工部局第三十五條定章請究張等同供曾向工部局捐領照會因無店址門牌不允給照並非故　且恐存貨霉爛亟欲售脱另謀生計乞鑒關讞員得供商之美領强君以張等所供亦屬實情姑准展限三禮拜照章開店或另圖别業應俟磋商公衆衛生與貧民生計兩無妨碍辦法再行宣佈 
[華商對於越界抽捐之呼籲]  
　　北四川路三四五區轄　各店舗前日投該管警署報稱刻由英美工部局收捐人來徵四季捐商等以地屬華界不願繳纳工部局因此不准各舗懸掛招牌防碍商等營業請求維持等情當經蔣鄧戴三區長會報總局龑避長函請陳交涉使速向工部局值年領事嚴重交涉以保主權 
[華捕先期試賽之通告]  
公共捕房代理華捕正巡官麥君昨日發出通告云照得本月二十六號本捕房開常年運動會華捕與賽之競争即百碼賽跑四百四十碼賽跑及捉賊賽跑凡各華捕有意與賽者着卽於本月二十四號午後四點鐘先行試賽百碼及四百四十碼之竸争凡已報名與賽各華捕須於是日三點三刻鐘之前齊集跑馬廳聰候試賽凡各華捕之未與試　之列者届期槪不能於運動會舉行之月與賽各種競争併此聲明仰各知悉 
[上海醫院建築墊款之呼籲]  
　　上海地方審判廳民庭批王松雲禀云呈悉查債權債務關係屬於民事應歸本廳受理來呈請求照會縣知事設法維持此則權限各别有未能准如所請者該商因上海督院爲本邑慈善事業之要需慨然認捐銀五千兩熱心宏力至爲可喜嗣又承認建築該院工程并未書立合同承攬等契約僅止面約俟有收欸陸續撥付亦謂入之欲善誰不如我旣經發起必有踴躍捐欵源源而來區區建築費何難於收欵撥付乃至房屋落成墊欵無着當亦非該商初料所及惟據該商請求之條件係請諭令該院董事籌欵追還並請照會縣知事設法維持善舉使該院不致受破産之損失是則該商仍有維持善舉之熱心儘可向主管衙門直接請願母庸入於訴訟範圍仰卽知照 
[又是一個債權債務關係]  
　　上海地方檢察廳批沈秉三禀云前因爾弟毆傷他人案發　開庭預審爾復陳述被陳曉峯收用節費屢討違約一節業經雙方認爲債權債務之關係卽不入刑事範圍諭令爾赴該管審廳呈訴去後茲忽變易前詞以詐欺告訴前來碍難受理 
城内 
[鬭]  
　　周子奎與包壽伯等在老北門内股開米店近來周擅將眷屬搬入店中居住包壽伯以其開支浩繁前晚向之理論互相口角包卽將花盆擲傷周之面部血流不止由崗巡拘入五區當以周受傷不輕立送上海醫院一面將已解送商埠警察廳昨送地方檢察廳訊辦 
[拐]  
　　紹興人錢承寶錢長發父子控安徽人汪金寶拐賣飬媳順囡由三區查獲傳同原告并送商埠警察廳昨送地方檢察廳訊辦 
[竊一]  
　　西門外陳連生所開源興染坊被竊賊吴心根竊去青白布廿四匹又吴關孝亦被該竊去銅錫器等物報經第三區飭探將賊拘獲弔到原贜并送商埠警察廳昨送地方檢察廳訊辦 
[竊二]  
　　萬裕碼頭純記鹹貨行被焚易長樊楊氏夫婦行竊銀洋衣服等物將贜　頓於划船上被見証周愼卿　陸氏報告水巡區將樊夫婦拘獲弔到各　解送商埠警察廳傳到失主昨命移送地方檢察廳訊辦 
[私吸洋煙]  
　　浦東能王廟地方私吸不煙之鄉民王桂福富陳金兩名昨由上海禁煙局調查員協同偵探沈坤查獲烟具解由該局長奉發第二初級檢察廳同潘檢察員預審之下判令押候起訴到同級審判廳判决聞王桂福已存保證金洋銀一百元保出候即起訴贖罪 
[招認屍棺]  
　　上海地方檢察廳昨發出示諭云爲召認事案於四月十三號據十六鋪地甲喬忠報稱小東門外城脚發現無名男屍一具請求𦲷騐等情當經派委檢察官率同檢驗吏等前往勘騐得該屍年約五十左右身穿灰布破棉袄破對襟短衫元布破夾袄破大衣下穿藍布破褲破圍裙頭戴破洋帽脚穿藍布潮鞋并在身畔搜出當票七張勘畢如法相騐得該屍委係因病身死並無别故着令地甲收殮浮厝具結存案該屍所遺當票七張存卷候領外合亟出示召認爲此示仰屍屬如果查驗衣履年歲相符來廳具狀領棺以便歸葬母延切切特示 
[相驗傷屍]  
　　上海地方檢察廳接到第二廳報告閘北第九區警局附近潭子灣附近草地上發現受傷無名男子一口請爲相騐等情當派卜檢察官與沈檢驗吏等前往驗得該尸陽物已被割去咽喉有傷且自胸前起頸項止又將皮膚剝盡因此難辨年歲查陽物在死後割去實係因傷而死附近有蔴繩一條上染血汚且該尸實由他處移來因無家屬判由堂收殮 
閘北 
[私帶小土]  
　　陳福榮私帶小土二十二包欲搭滬寗火車被流氓張金生偵知攔路拆梢由四區岡巡查見一併拘局解送司法科判移檢察廳究辦 
[店夥行竊]  
　　印人爾來生酒店夥張松林扭控印人柏拿生行竊洋酒大衣一案前日經王檢察預審一過判柏開釋着張自投英臬署起訴 
公共租界 
[攫鈔票]  
　　流氓張金元周根生因在福建路普慶里内串攫婦人蔡陳氏陳阿妹等鈔票洋十元圖逃當被包探陸桂山追獲昨將二人一併拘解公堂訊供不諱奉判張押西牢一年周押四月期滿均逐出租界 
[控逃妻]  
　　江灣人梁洪生之妻張氏因與人私識逃滬匿居崴海衛路四百十二號屋内前日經梁偵悉報捕飭探將氏查獲昨解公堂經中西官訊悉前情以事出華界判送寶山檢察廳訊辦 
[控拆]  
　法捕房一百九十一號華捕徐松仁因與蔣文友程 
樂山高了蘭向四馬路一百四十六號妓院内妓女花三寶拆梢洋十元被控捕房飭控錢壽生往將四人一併查獲昨解公堂訊供不認據稱花妓圖賴借洋反誣等語中西官會商判徐等四人准存洋五十元交保候查明下禮拜二再訊 
[不照定章]  
　　浙江路秀州旅館因不照工部局定章將寓客登載循擐簿被捕房查悉請廨出單於昨派探將該旅館經理徐英甫傳至公堂訊明判罰洋五元充公以儆 
[不理欠欵]  
　　趙本金控凌德林陳連庚又談吉甫控王懋亭洪維章均不理欠欵等情昨由捕房將被告各人一併傳案請示判分别交保候訊 
[不服原斷]  
　　蔡秀記控戴文卿不理存欵本利銀一千六百兩業經訊判限繳在案茲因或以所該利息並無六百兩之多且已陸續付過銀三百餘兩故將存欸本銀一千兩遵繳外所斷利息心不甘服特延律師於前晚堂投案聲請上控原告亦由代表律師上堂論追聶襄讞核供以被告不服聲請上控應予照准因與觀審西官美强副領理判着照章將應付利銀六百兩繳存公堂准予上控如逾期則仍照在原斷遵繳違干未便 
[不付地價]  
　　許仲虞控吴桂榮不付經手地價銀兩前晚堂由廨傳訊兩造各延律師到堂互相代辯良久聶襄讞核供察閲呈案證據以吴係列名見議祇負理直之責現的被秦金元住居城内原告應先赴審判廳起訴不應在本公堂向吴控追因與觀審西官美領强君判吴交原保並着原告自投城内審判廳起訴如向秦金元控追無着再行禀請本公堂論令吴桂榮理直 
[覇掯遺産]  
　　已故粤商鍾炳南之子鍾連生控兄鍾壽林鍾毓如覇掯遺産一案前晚堂由廨復訊兩造各延律師至堂辯護並據鍾壽林供稱連生於父故後將所有招商局股單八十三股並仁濟和保險公司股單取去嗣因自行所取太多故將仁濟和保險股單交還云云並將招商局股單號數開單呈案王襄讞核供與觀審之奥克副領事判交原保候函至招商局查明此項股單究有多少現歸何人執管如已更改户各則由何人於付時出面過户復到再核 
[旅客圖盡]  
　　安徽廬江縣人朱玉崑來滬訪友俞順昌未遇寓虹口嘉興路小客棧行李被騙回籍無資前晚至禮查碼頭投浦圖盡由捕查見救起卽將來帶入捕房昨解公堂請示經聶襄讞會同英領哲君訊悉前怀判候函送发徽同鄕會安插 
[樓窗便溺]  
　　虹口吴淞路一千零八號王順泰鐵店内學徒張根元因前晚夜半在樓窗上溺便澆於八百九十九號華捕身上經該捕回禀捕頭於昨飭探將該學徒傳案訊供違章屬實中西官心以張年幼從寛判罰洋二元充公交其師領回嚴加管束 
[搶珠眞相]  
　　昨報記三馬路源昌祥珠號夥朱海又被匪搶去值價一千七百元之珍珠三百粒一節茲悉實係源昌成珠號其夥姓金業經捕房送同仁院醫治派探嚴緝在案昨由該號主投報捕房刻由郵局寄來一信内有當票三紙始知該匪已將原贜當於南市其計洋五百餘元特將來信當票呈請察核捕頭准之 
[搶飾獲匪]  
　　天潼路施德豐魚行主婦施沈氏昨日在途行走被匪徒余阿福搶取金挖耳一支報盤副捕頭經過該處將余拘獲押候究辦 
[丈夫失踪]  
　　華記路居户　江氏昨報捕房以丈夫王阿和前日因口角出外至今未歸請爲訪查 
[茶館聚賭]  
　　狄思威路一千三百七號趙茂全所開茶館内糾人聚賭昨被捕頭查悉候請公廨傳案究辦 
[法租界]  
[包尋不認]  
　　林允昌控稱前娶某氏爲妾上年私自出外後在氏之姑母倪袁氏處尋回今又逃逸向袁氏追尋　遲數天包爲尋到至今尙未交出當時有洪惠寶在場可証求追洪惠　上堂証明後袁氏供林妾雖與婦人係親戚並未來過亦無言過包尋之語實被誣指求察聶讞員判交保帮同尋緝 
[原告不到]  
　　禇春生控稱前向藍錦珊購大土皾箱川土一箱貨與原樣不符向論不理求追等情藍供與禇並不相識商人與藍姓及倪福生交接並無貨樣不合情事原告不到顯見情虚求察禇又稱原告實因有病故由商有代到判訊無証據限七天内着原告自行到案再核 
[借債不理]  
　　楊隆清控稱前有楊鐵菴前來借去洋一百四十八元立有借據收過洋十元尙少洋一百三十八元向索游約不理求請訊追楊供欠洋有之求恩寛限措交判交保限十四天交洋 
[有夫不良]  
　　楊周氏控丈夫楊紀生吸食洋烟與某蕩婦私姘家貧如洗婦人無祭出外帮傭度日丈夫時向婦人索錢花用此次又與姘婦同來逼索婦人衣飾質當不遂所欲動手行兇故報捕拘案求斷楊供　妻子商借有之不敢行兇判押七天以儆 
雜評三 
[章太炎將何以慰宋鈍初乎]  
　　章太炎世稱革命巨子性伉爽不隱惡而尤以章自豪前此祭熊成基文筆鋒尖厲不堪逼視一般妬直害功者讀之莫不汗涔涔然下 
　　今旣抵滬吾知必有一篇洋洋大文章貢献於宋先生之前也 
[衛生與生計兩全之法]  
　　工部局取締各小販也曰吾以注意於衛生也此其事宜若大可感矣然自奉行不善之華 
捕任意蹂躪此輩小本經紀之商民遂若哀哀而無告耳 
　　今者張齊二人之釋而不究展限三禮拜静俟公衆衛生與貧民生計磋商一兩無妨礙之善法是也然而有治法者尤在有治人竊謂此項良法規定後尤宜以注意考察華捕爲第一義 
[駐藏軍隊今日抵滬矣]  
　　嗚呼駐藏軍隊今日全隊抵滬矣軍人之幸國家之　吾不知此後衛藏一片土與祖國主權關係何似 
　　憶昔某都督固囂囂然以平藏自命者也爲問今日藏果平否川邊果大定否 
　　或曰今而後又多無數征藏嚮導隊矣然所謂異日大軍之嚮導者得母類於難俟之河清耶 
來函 
[陸榮生來函]  
　　主筆先生賜鑒啓者讀十五各報載有龍華分廠工匠陸榮生男女同坐人力車被南市巡警拘罰等情僕是日在廠工作並未進城亦並無與妻同車等事有局工簿可查此事有關名譽用敢肅函要求更正足糿公誼龍華分廠工匠陸榮生上言 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[滑稽大總統命令] [  鈍根]  
　　江蘇省議會議長許鼎霖坐擁虚銜從未到會有功大局深堪嘉尙許鼎霖着進爵名譽議長世襲罔替此令 
[手槍傳] [  瘦蝶]  
　　手鎗君歐産也幼時卽嶄然露頭角及長岐嶷不凡性果毅嗜殺與毛瑟爲友蓋同抱破壞主義者然君與毛瑟宗旨雖同而各具所長毛瑟務高遠君則遠交近攻善於巷戰精技擊有時投間抵隙爲暗殺計亦能迅奏膚功由是聲譽鵲起足跡所至幾遍全歐宗族繁衍皆流寓各國當西歷十八世紀時奥王番西極力與君反對不許入境懸爲厲禁旋以國多亂事卽取銷焉君抱異疾發時喜食紅色補丸然旋服旋吐每吐必傷人雖西國醫學博士亦莫能療其疾聞亞細亞之風土宜於飬疴乃渡大西洋而東入中國之香港復至滬上考察製造局内容備受華人之歡迎一日與炸彈遇於途相見恨晚莫逆於心遂訂爲鐵血交抵掌談天下事及各國趨勢深憤清政之不綱謂非我輩扶助黨人實行從事改革不可卽相携往見同盟會會員慷慨陳辭願効奔走厥後王之春被刺恩銘之死皆君力也無何武漢事起君投入軍界盡力贊襄與論翕然舉凡熱心利祿者無不争相羅致以一握君手爲幸然道高魔重無賴輩亦利用君以肆其恫喝刧掠之技選舉困難時君復出爲强迫解决而光復時曾妄殺陶煥卿等名譽因之漸損民國二年春君族有名勃郎寗者爲奸人所賄囑狙擊宋鈍初先生於滬甯車站傷重殞命羣情大憤旋經捕房飭探於文元坊查獲研訊勃郎甯直言不諱乃治以終身禁錮之罪勃供詞頗及君遂取締君在滬出入自由權君㗳然若喪擬卽日乘某郵船遄返歐西云（三） 
[我欲歌] [  嘉定二我]  
　　我欲上天去不願留人間人間煩惱重天上歲月閒天上自有清虚無碍紫霞府天上自有不種自獲丹霞田玉女饌登麟鳳錯金童酒浸珍珠泉隨我朝游瀛海上隨我夜宴蓬萊巔山香舞罷雲入袖步虚歌歇星滿筵此時此日我忘我不知不覺年復年 
自由談話會 
[論臨時總統召集國會之不合法]  
　　夫國會之應如何齊集已有國會組織法規定於前稍明法治國之原理者惟有遵行而已乃者有人倡議以臨時約法載有（國會於十月内由大總統召集）一語致謂國會必須大總統召集之於是大總統亦貿然下召集令矣是烏可者夫所謂（於十月内）由大總統召集者重在（於十月内）三字當吾民國政府成立於南京之時諸事草創一一委之於國會故明定其極促之時限以組織一民國正式之政府此（於十月内）三字所以見重於當時也至所謂由大總統召集云者不過謂大總統於十月中將國會應辦之事遵辦之如選舉法之當頒行也以預備開國會而已非謂大總統有召集國會之權大總統之當有此權與否尙待吾憲法規定之君主國如英如德其憲法固明定有召集權而民主如美如瑞則其憲法明定代議士有自集權并其集會之日期亦自定之他如法猶襲拿翁帝制自爲之後故總統亦有召集國會之權總之無論如何須由憲法規定之萬無未經憲法規定以前由大總統召集之理難我者必曰其如吾國尙未有憲法何噫汝何不一觀國會之組織法耶夫國會組織法何爲而定也豈不專爲開國會而設耶旣如是則召集爲開國會之第一幕而爲組織法大功告成之日安可不遵行之耶如曰此條可由大總統提出修改則非惟爲ＥＸＦｇＯＩＯL　W並且可以承認大總統無召集國會之權此而可修正則將來欲爲違背憲法之事則亦可先行修改其條文矣噫修改豈如是之容易耶曷觀彼先進國之成例若美國必先經三分之二之提議四分之三認可若瑞典直接訴諸國民定之若法國必上下二院共同會議之所以如是者無非愼重防弊耳就法理言之旣如彼請再以政治學説論之夫所謂國會二字在滿清君主時代亦嘗聞之有謂請願有謂召集揆之英德諸國亦無不如是究其所以有請願也有召集也盖在昔已然小民本無參與政治之權是必出於皇帝所賜也故當由皇帝召集之以示其俯順輿情然在民主國則反是國爲吾民所有之國政府是吾民所造之政府政權吾民所授也公僕吾民所派也開國會云者不過吾輩主人將以立法行政司法三大規則會同明定之使爲公僕者有所遵行而已今乃以國會而由行政公僕召集之召集者何人耶召集吾輩主人也噫公僕召主人吾未之前聞然則吾輩爲主人者在公僕召集之國會中欲增加公僕之職務必有不能否則彼召吾來者何不可揮吾使去故今日又有主張總統解散議會之説此皆君主國所宜非民國應有也且所謂召集吾輩主人之公僕尙未産生尙待吾輩主人在國會選出之公僕有召集權與否尙待吾輩主人於憲法規定之彼臨時公僕更何能召集吾主人耶總之民主國國會乃吾輩主人討論規則之所非爾公僕所得預聞公僕惟有聽命而已至於討論之結果卽憲法也夫所謂憲法者非他不過範圍爾公僕之行爲使無出於軌物而已至於吾輩主人在何處討論純乎爲主人之事非爾應預之事也事事有吾輩主人在爾公僕其善事之可矣[  東沙] （月前來稿） 
 
[了青] 徐岱祥字泰雲江蘇嘉定人年四十歲現寓安徽正陽關榷運局 
劇談 
[紀十六夜之大舞臺] [  玄郎]  
　　是晚爲六旬黄派老武生李春來第一夜打炮之期同時雖新新有子和登場中舞臺第一台諸名角俱排雙齣好戲以競争而賣座仍不見稍弱風頭出足春來昔以姦騙案而禁錮西牢遞解回籍蕩檢踰閑淫伶之目載之報章騰之衆口其品劣行淫久爲滬人士所不齒今仍得夤緣入大舞臺其魄力不可謂不大茲姑略其品而論其藝春來演戲之好處在工夫眞實把子純粹而又每事認眞不許其有半點鬆弱處無論扮演何戲常認作眞臨大敵親歷其境拚命從事不肯稍作游戲觀後輩現惟蓋叫天尙有此種觀念春來不獨一已十分認眞卽與爲搭配者亦不顧其力實不敵而稍加寛諒　春來演武戲彼如欲打三連環而副手或力弱氣竭半途中止入後台必以傢伙怒擊之即老班管事及有名 
人物亦不稍寛縱故與之搭配者心常懍懍焉昔熊文通掌春仙班春來演伐子都而缺一飾家將其人春來謂此事必須老班自代文通知力不勝任不敢允春來謂如無家將誓不苟演文通不得已而允之及出場遍體飽受鞭笞下場後文通怒責其不稍原諒春來盛氣答謂欲吃唱戲飯不得不賣力如欲敷衍從事則吾不慣爲願甘辭歇文通無如之何一笑置之春來長於短靠戲而長板坡之長靠戲亦爲生平第一傑作每逢打炮第一夜多排是劇前晚不服老邁特演全本前後十七場工力緊練到底不懈而工架把子尤好整以暇與王永利鏖戰一場步步緊逼鎗法如飛花滾雪頓令人眉飛色舞落坑之一字亦起伏敏捷得機得勢精神煥發絶不似一老伶登場惟嗓音乾枯齒又落去大半唱白漏風殊欠飽滿接幼主率然而接又欠精細 
劇本考實 
[大保國二進宫] [  便便]  
　　二劇演明武宗旣崩李國丈弄權賴徐楊二大臣匡輔幼主得以保國事亦出於遊龍傳而核之正史則甚紕繆史載明武宗后夏氏帝崩無子皇太后以遺詔遣官迎興獻王世子厚熜入嗣皇帝位（厚熜武宗嫡弟）是武宗固無子也且三宫亦無李姓者毛奇齡武宗外紀言帝十五歲卽位明年改元行大婚禮宣制選中軍都督府都督同知夏儒長女册爲后册沈氏爲賢妃吴氏爲德妃武宗三宫班班可考徐千歲殆指魏國公徐俌然觀武宗外紀徐乃一侫臣安能保國楊大臣殆指楊文襄公一清然亦不名波也且劇中又有斬楊波一齣情節離奇不可究詰按之正史蓋去題萬里矣（二） 
小説 
[愛情小説自由花彈詞（三十五）] [  天虚我生]  
　　戀春看罷不禁耳畔汪的一聲响亮早把三神出竅六魄離軀呆瞪瞪講不出一句話來嚇得秦保急忙上前喚醒那戀春早已急出兩行珠涙道阿吓這這這從那裏説起 
　　我自從上浣出吴門一晌在常州覔老親劍華是雖然曾一面不過在秦家偶與共金樽自從别後無消息便是在夢裹何常見此君似這等含沙來射影將無作有太欺人 
　　那人笑道如今也就講不明白我看你這人也不至於此其中少不得有些寃枉但你這等一个嫩怯怯的料也辨他不過我想你不如到了上海先去請个律師同你上堂和他辨白方是妥當秦保道住了咱們雖然被了寃枉只要以直道直也少不得有个青天在上若講請律師的話我是曉得這些門徑第一次去訪他便要五兩銀子的掛號及至見了面時他的章程每談一刻鐘頭就要五兩銀子明明是三言兩語可以講明了的他偏要問長問短東拉西扯講上一兩个鐘頭先拿了你幾十兩銀子好容易講得明白他還不肯上堂定要寫封信去問个案由他這信每封就要十兩銀子却又一封不了定要再催一封或是三封四封也不一定等到眞个上堂他又要五十兩一堂的公費却又一堂不了兩堂不休這種事情我秦保也經的多了你要在這个上賺扣頭時勸你休想説着早又哈哈的冷笑不住戀春道話雖如此却是我從未上過公堂 
少不得有些膽怯與心驚便有言詞也説不清我情願請律師爲代表也甘費却點雪花銀差官你旣多諳練我就拜懇相煩作主人能把我覆盆昭雪後馨香朝夕報深恩 
　　那人道這个全在我手我有權力可以放你住在客棧裹面母須親自上堂但憑律師前去辨説也决不會輪了轉來秦保見戀春這般膽小因道哥兒放心要請什麽律師待老奴前去代主投案做个抱告也就妥當了那人冷笑道好體面官司還用得着抱告你可曉得這拐匪兩字是个什麽樣的官司哼哼拐匪也有抱告那强盜還好拜會呢戀春道秦保你休得多嘴與我退到後車去坐着罷了秦保道唉這等柔弱如何是好説着也就不敢再説任憑戀春與那包探去講訟費其時那 
　　火車已自過安亭一路滔滔向黄渡行到得南翔停一霎早則見眞茹車站已前迎不多數刻春申到戀春是滿腹愁煩已似焚猶幸那差人能體惜把許多言語慰嬌生老蒼頭秦保忠心甚情願把罪孽都擔在一身無奈戀春偏荏弱怯生生不敢上公庭巳將百兩花銀付却敎他代去通誠請老博文也只算年災和月晦有財能破莫傷人 
短篇小説 
[奴性] [  張禹門]  
　　北固山之西南麓竹林寺之西北角與金山相望有平原數畝草綠如茵桃紅若暈過兒··合因··之聲時震行人耳鼓蓋鎭郡爲通商口岸之一西人麕集藉休息之暇寓游戲於競争之球場在焉 
　　紙灰片片作蝴蝶舞嚶嚶之聲遍野蓋舊曆清明日也昔人謂紙灰飛作白蝴蝶淚血染成紅杜鵑此情此景卽在目前 
　　有汪某者誠篤之士某校之高材生也值春假偕二三同學踏青郊外至此蒞止焉有同學某年最少稍憇於球場外之飛來椅上蓋一般遊人休息之常所也 
　　乃事變之至常有出人意料所不及者大事若此小事亦然滾··滾··滾··此地乃外國人的··此椅乃外國人坐的··噫彼何人斯聆其語乃中國之方言視其體乃中國之衣服奈何低首下心爲外人作倀其富於奴隸性質之中國人乎蓋卽球場之工役也 
　　凡具愛國愛種之觀念者聞之有不髮豎眦裂者乎 
　　汪某乃進言曰嘻汝何言地固中國之土地椅亦間接得之同胞血汗所構成者卽言地非中國之土地椅非中國人之物嘻爾　中國人乎何無香火情乃爾 
彼奴老羞成怒摑··摑··摑··王八··狗··王八··而汪某之頰已如血浴 
　　旁觀者皆代抱不平俟有魯仲連者出謂汪君何屑與彼奴較事遂寢 
　　余亦旁觀之一聞彼語睹彼狀無以名之名之曰奴性 
　　禹門氏曰普及教育尙可緩哉彼具有奴性者豈生而卽然哉特無人提撕覺悟之耳此特一外人之場役耳兇殘若此吾知凡爲外人之下走者比例觀之當亦無不若此嗚呼吾同胞尙有噍類乎後顧茫茫不覺大哭 
 
 
 

Page 11

 
 
   
 
 

Page 12

 
 
   
 
