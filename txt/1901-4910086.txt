# 1901 - 131 - 4910086

 

Page 1

 
 
[延請天津牛莊采訪友人] [  申報館主人啓]  
　　拳匪已殄北方重覩昇平報紙流行日漸推廣兹者本館欲就天津牛莊二處延訂采訪友人如有熟於官塲一切事宜及閭巷新聞中外交涉者請郵示近事數則并詳列住址姓名以便修函訂定諸君子才識素裕當不以長材短馭爲嫌也 
[書報紀議抽丁稅後]  
　　古者有粟米之征布縷之征力役之征所謂力役之征征其供役非征其納錢如有年則公旬用三日中年則公旬用二日無年則公旬用一日凶耗則無力政是也自漢始爲算錢年十五以上至五十六出賦錢百二十爲一算而傳給徭役始始自二十五至五十六而除是民之一身旣稅之復役之矣其後减算錢爲六十三錢或納絹或納綿或納帛或納粟代各不同而要之力役之變爲丁稅則實權輿於漢我朝立制以來丁銀旣有定額而復均丁於地法最美善溯雍正匹年豫撫田文鏡奏稱丁糧同屬正供與其派在人而多貧民之累孰若攤在地而使賦役之平况盛世人丁永不如賦則丁銀按地徵收更易爲力今就一邑之丁均攤於本邑地糧之内無論紳衿富戶不分等則一例輪將如某縣原額丁銀一千兩攤入地銀一萬兩之内則每地銀一兩應加丁銀一錢在丁少地多之區每兩不過增之分釐卽間有丁多地少之處亦不過增之一二錢而止如此則地多之家力能輸納而無地之民得免光丁之累矣奉旨允行永著爲例自是二百年來遵守不變生斯世者幾不知有丁徭之名誠歴代未有之盛也今朝廷以時局艱難力圖振作特設政務處派王大臣督同辦理并飭兩江兩湖劉張二制軍遥爲叅　張制軍以目下時勢理財尤爲要政况和議已成賠欵尤鉅必須預爲籌畫庶免竭蹶之虞爰諭司道各員悉心籌議如有理財善策務各直抒所見以備采擇施行湖北布政使瞿賡甫方伯湖北督糧道凌晴霄觀察均以抽丁口稅爲言制軍韙之擬卽奏請降旨試行惟方伯所議係按常年抽收每年每人祗捐錢三十文觀察條陳則每人捐銀一兩只捐一次後不爲例兩說各有不同尙須詳加考核以期折衷至當刻已電商劉峴帥酌度辦理矣愚按國家旣以丁銀匀之於地今又議抽丁稅是重征矣然當此時事多故之秋帑藏萬分空虚非此亦實無集欵之良法吾民食毛踐土具有天良諒必能踴躍輸將藉紓國難惟就瞿凌兩說斟酌之凌觀察之言似較瞿方伯所議稍省繁憂蓋方伯議每年每人捐錢三十文雖所捐甚微而常年如是他日必至百弊叢生患將不可究詰觀察議每人捐銀一兩只捐一次後不爲例雖捐數較多然僅一年尙易爲力所不能無慮者中國人民雖衆貧者居多肩挑負販之子平日恃其一手一足養赡室家今令每人捐銀一兩則蓬頭之婦推髻之兒皆須令其捐納丁稅每家以四五名口約計之須出銀四五兩恐貧者亦不能給宜於此中略分等級庶不致涉於煩苛蓋有力之家每人捐銀一兩即人口衆多亦不過一二十兩本非難辦倘無力之家而生齒甚衆將何以堪此乎此所以不能不分差等也或謂旣分差等勢必致有捐有不捐以中國人民四百兆之數卽不能得銀四百兆兩且祇一次所收有限何足以償賠欵而備日後一切自强之圖不如常年捐錢三十文人人能辦可以持之於久也故瞿方伯之言爲勝愚謂如必欲每人常年捐錢不如仍攤之於地名年田捐計年而止此雖跡涉加賦而其實可以省擾累之弊當軸者愼毋以其名之有違祖制而不敢陳奏朝廷亦毋以其名之有違祖制而不遽准行也 
[本館接奉電音]  
　　昨日午後西安行在飛電傳來上諭一道敬謹譯登○三月二十九日行在内閣抄奉上諭據李鴻章奏順直各屬殉難官紳婦女第一次開單請卹一摺上年順直各屬猝遭兵燹該官紳婦女等或効命捐軀或闔門殉節允宜亟子　揚以彰忠烈除采育營都司楊光第業經賜卹外宛平縣恩各莊巡檢沈春聞著照七品官例賜卹平縣通判觀著照六品官例賜卹家人都升准其旌表通州恊補用把總陳繼興著照千總例賜卹伊妻焦氏姪媳李氏熊氏子媳劉氏胞妹葆瑞姪女二名姪孫四十兒孫女一名女僕劉姓一名均著准其旌表馬駒汛把總張進忠著照千總例賜卹升用都司冷大發著照都司阵亡例從優賜卹候選通判方梴著照五品官例賜卹繆九張葆慈劉瑞著照七品官例賜卹廪生丁尙康著照訓導例賜卹漕運通判謝政賢著照五品官例賜卹候選同知方枚著照四品官例賜卹東路捕盜營把總張永富著照千總例賜卹青縣五品頂戴崔錫峯著照五品官例關卹北河候補縣丞史記官著照七品官例賜卹艮鄉縣驍騎校興額著照防禦例賜卹兵桂福瑚松額善慶鳥林玉寛自山興順長慶均著照驍騎校例賜卹觀瑞林著准其旌表永清縣書吏胡永林伊子胡定弟婦濳氏著准其旌表民人白承勲康成韓文照均著准其旌表前直隸藩司廷雍之妾集佳氏著准其旌表六品頂戴程銳之女一名子媳金氏翰林院待詔王秉元之妻濳氏弟婦馮氏並其内姪女一名女僕馬氏婢一名均著准其旌表通永協兵丁王廷英陳永禋李惠勇丁黄萬德石振東均著照把總陣亡例從優賜卹餘依議該部知道欽此 
[奏請回鑾]  
　　京師采訪友人云近因和局告成六部九卿恭請皇太后皇上回鑾同於三月十五日以後拜發奏摺傳謂大駕到京當在端節前後云 
[催議和欵]  
香港循環日報登京師來電云各國使臣嚴催李傳相將鹽漕釐金及常關稅項如何抵作賠欵之法迅速照會定奪傳相答以刻下其數尙未查明至于使臣覲見章程慶王甚不願與聞其事以致各國使臣多嘖有煩言 
[中國度支]  
　　香港循環日報云各國駐京使臣派員查悉中國每年入欵計共銀六千五百萬兩有奇其中地丁錢糧釐金關稅鴉片稅鹽課以及各項雜稅爲國用之所出就祗地丁一項計之似尙可增收二三倍鹽課亦可議加統計各款可加至銀一百五十兆兩除各項用度外尙有餘欵可抵還各國償銀 
[西報之言]  
　　西字報云上月某日英國首相蘭斯敦氏在上議院中宣言於衆曰中國朝廷因賠欵無出擬增收進口洋貨稅向之值百抽五者改爲值百抽十聞有數國因在華商業無多業已允從其議若我英而亦曲從其請則意見大謬不然矣深望政府竭力抗拒如果中國能將内地釐金雜稅一槪革除則值百抽十之稅我國商民當亦未嘗不樂從 
 
 

Page 2

 
 
[據理以爭]  
　　西字報登牛莊來信云西歴四月二十一號利運輪船進口船主約翰君因牛莊現被俄人佔據遂令船尾懸龍旗船首懸招商總局旗迨抵埠時忽有俄員率同軍士上船搜檢言欲將船貨充公旋有人出而理論謂此非貴邦學中國决戰之時此行殊不合理俄員默不一言利運隨于二十五號開行出口 
[黔苗閙教]  
　　重慶采讠友人云邇者貴州清平縣境凱里苗匪滋事戕斃教民事爲撫憲所聞立卽調集兵丁前往鵰剿得以殲斃匪首解散脅從俾地方一律安靜事後查得凱里向無西教士在彼傳教者惟中國某牧師一人被戕教民多至二十餘人之譜 
[海盜横行]  
　　烟臺訪事友人云海疆不靖盜賊繁興民船往來咸稱不便初時艨艟巨艦載有砲位聯檣並進尙可幸保無虞嗣以養馬島及天津等處駛來之某某二船與盜抗拒以致悉數被害無一瓦全於是道出其間者咸有戒心倘在上者不早定安良除暴之謀恐行旅視爲畏途商務其尙望起色乎 
[控訴勒捐]  
　　廣州訪事友人云曰前廣東惠州府和平縣紳士陳肇驥等以縣主郭大令藉端勒捐頗滋擾累聯名具禀投督轅控訴旋由督憲陶芷芳制軍批其牘尾曰查和平縣上年閙教之案該縣所籌賠欵銀五千元又一千八百元尙有一案一千六百元係由善後局墊給若照該生等所呈該縣郭令竟敢藉口賠欵軍需等項沿門勒捐鉅資縱兵騷擾殊屬不成事體仰惠州府迅卽確切查明據實禀候察核毋稍徇隠迴護 
[飭究非刑]  
　　廣州訪事友人云廣東惠州府和平縣民人蔡恒盈以縣主妄用非刑將子虐斃投臬轅控請伸寃臬司吳廉訪批其呈詞云兵差走失鷄隻欵爲爾子偷竊旣由鄰人賠銀釋放事後鷄又尋獲該縣何竟不問皂白勒令兵差提回爾子立時站斃恐未必孟浪至此惟控關非刑致斃無嘉無論虚實均應澈查仰惠州府立卽就近確查據實禀覆毋稍徇延　 
[粤垣患疫]  
　　廣州訪事人云近日粤省城廂内外疫症流行一經沾染均無藥可治日前有黄某者偶偕友至塘直欄某妓寮作狎邪遊體中忽覺不適因卽在牀小睡移時其友呼之使起則已魂游地府體冷如氷矣又黄沙某巷居民本不滿十家日來已有五家被疫而死噫何傳染若此之易乎 
[補提匪黨]  
　　蘇州訪事人云前者著名拐匪陶理堂高步雲藍秋山陳嘉音楊蔡氏等迭經蘇州府田太守督同發審委員研訊情由上月二十四日復經太守提訊陶犯供稱某姓之孩經閶門外吕吉子巷開設小烟館之廣東大埔縣人藍鏡清賣與某處某小孩經閶門内羅順昌烟館夥某甲出售現均不知下落太守立卽飭差將藍鏡清拘案及至羅順昌拘甲其主羅某以早經辭歇無從尋覓爲辭差因卽拘羅到案太守研訊之下藍供稱小的安分營生並無賣孩情事再三研詰一味呼寃羅稱甲所作之事小的並不與聞太守飭押刑房限期交甲到案始准開釋藍收禁飯歇候復訊核奪 
[茶巿初興]  
　　漢口訪事友人云本年茶巿發軔之初業此者鑒於去歲虧折頻仍大都不敢購辦刻下頭茶到者不甚興旺各商之開莊採購者亦寥落若晨星聞須俟二茶方有起色巿價祁門茶售銀三十九兩至五十六兩寗州茶二十一兩至二十八兩安化茶二十八兩至三十一兩咸甯茶十七贱至二十一兩通山通城茶二十四兩羊嶁峒茶十八兩至二十二兩 
[贛省官塲紀事]  
　　南昌訪事人云江西藩憲張筱船方伯稽核候補各員中勞績較多資格較深者開單申請撫憲李勉林中丞悉心核奪俾委差委署大公無私上月某日李家渡及沿溪渡兩釐卡應卽委員接辦中丞遂札委列名單末之甲乙兩員外間咸謂憲意淵深非淺見者所能揣測○江西各處教案迭興大憲將不善辦理之地方官概行撤任一面委員接署俾迅卽與教士調停某日牌示轅門署吉安府何師吕撤任遺缺酌委候補府沈璘慶署理代理豐城縣周景祁撤任遺缺以現任大庾縣彭厚基調署遞遺大庾縣印務以州縣輪委單内第八缺照章應酌委同通班次查有候補通判余本雋資格較深堪以酌委署理彭令未到豐城任之前委截取知縣鄭輔東代理又　縣知縣彭繼昆撤任遺缺以現任信豐縣李用曾調署遞遺信豐縣印務查有拔委勞績多次之鍾祖彤堪以署理正任高安縣調署萬年縣未到任之何敬釗撤任遺缺查有大挑知縣李鏡銘到班惟據九江道電稱委該令代理鄱陽正欲繳釗委札顯係規避　行扣委俟鄱陽教案了結再行酌辦此次萬年縣缺應用大挑其次之大挑知縣孫如賓署理 
[蘇省官塲紀事]  
　　蘇州訪事友人云署震澤縣知縣王竹甫大令士暄一年期滿遺缺經瀋憲陸春江方伯飭令請補是缺之夏明府輔咸先街上任○署吳江縣縣丞董二尹守謨將屆瓜期藩憲陸方伯飭請補是缺之施二尹維明先行赴任○每屆三四月間各省循例舉行秋審誠大典也本屆蘇省各州縣應人秋審案件共二十五起計人犯二十七名口現經署臬司朱竹石廉訪札飭各州縣赶緊解省日内已解到二十一起分禁司府縣各監一俟解齊卽當禀請撫憲聶芳中丞示期提勘○新任江蘇臬司誠果泉廉訪已於三月某日交卸浙江寗紹台道篆定期四月初二日來蘇初九日接篆至署蘇州府向子振太守刻下尙未交卸鎭江府篆大約四月中旬接印惟明文尙未之見也○江蘇巡撫聶大中丞之太夫人於三月二十七日由滬來蘇二十八日進署當舟抵馬頭時地方文武官員咸往迎迓 
[京師要語]  
　　京師訪事人云邇來此間盜刼頻仍而以城外爲尤甚目德勝門迤北至昌平州康莊大道爲行旅所必經中間小營黄土村一帶白晝搶奪之事日有所聞匪首王某窩住黄土村北馬連店聚衆數十人横行不法勢甚猖獗日前小沙河人秦某用車載米十餘石至清河赶集被王匪盡行劫去小民無告徒喚奈何亦可哀已○上月十一日德人就暫管界内示禁娼寮一律不准開設近日王廣福斜街某介寮賄託某舌人說項月奉番佛三十尊領得執照開設金鳳女班子館毎月贈舌人洋銀六十元其從者亦優給金貲鶯鶯燕燕連羽歸巢游冶少年頗動尋芳之興矣○三月十九日有法國軍隊千名迤邐入内城駐紥西四牌樓迤西大街廣濟寺古刹先期由法國統兵官照會欽命議和全權太臣慶土李相請爲查核○三月二十三日法人某君恭請議和全權王大臣慶王李相赴西什庫法國教堂宴會先於二十日飭人就西華門高搭木棚懸持燈綵以申迎迓之忱○三月二十二日午刻美國駐京軍隊次第出城惟先農壇尙駐二百餘名以便保護使館凡中國各官紳素與美兵官有交誼者匀於前一日設筵祖餞以誌别忱 
[芝罘近事]  
　　烟臺訪事友人云數日前浙江紹興府屬會稽縣人某甲窮途落魄顧影凄凉濳至某姓家後屋解帶自縊冀效太子申生故事經人瞥見恐遭奇禍移置他處遇幸巡街勇丁設法施救得即返魂事爲登萊青道憲某觀察所聞深爲憐憫特沛廉泉酌給資斧俾得生回故里有知者謂甲挾資而來陡遇騙子囊槖蕭然不得已而出此下策其得不入枉死城也亦幸矣哉○南鄉某村某甲之女適鄰村某乙爲室日久不使歸寗甲憾之邀集無賴劫回乙率村衆躡蹤追獲耰鋤刀棍酣鬥移時兩造各負重傷始得歛手而退眞無理取閙之尤者也○入春以來雨澤愆期已逾兩月望歲者恐篝車莫卜無不心切杞憂三月十四日午後大雨傾盆至夜始止於是魚塍鳩隰麥苗葱秀咸遂生機老農老圃者流欣欣然咸有喜色矣 
[穗垣雜錄]  
　　廣州訪事人云粤垣所鑄紫銅小龍元每元計重二錢遍流巿廛尙稱便益日前有某商人具禀督轅請將此項銅元歸商 
 
 

Page 3

 
 
承辦督憲陶芷芳制軍斥不准行旣而商人全邦杰又赴撫轅遞禀請承鑄銅元撫憲德中丞批示云錢局所鑄紫銅龍圓按月分搭餉薪散放可期逐漸流通圜法係屬要政商辦易滋流弊所請由公司承辦碍難准行應無庸議○日前城西其昌街瀿濵建築輪船馬頭附近三十二街各居民以其有礙水道糾集多人赴督轅禀控督憲陶制軍批示云省河北岸塡築平整建設馬頭鋪設車路使省城煥然一新實爲振興商務之要是以張前部廣集紳士議定章程奏明開辦實爲良法美政惜以經費不敷中止該值事等據引遠年成案呈請出示永遠禁止未免拘執成見不顧大局更難保非挾私阻撓有司爲民興利地方頑固紳士往往藉詞抗阻甚或糾衆釀事務令善政敗於垂成最爲可恨惟何富年呈請開設馬頭僅止鋪面一間塔造丁字浮橋突出水面轉恐水勢紆迴沙易停積其零星承築將來必至叅差不齊究竟該處河面共寛若干尺何富年所請建築輪船馬頭是否有礙水道倘將來一律築堤該處能否塡築仰善後局卽遴派熟識沙道工程委員會同稅務司理船廳曁飭南海縣前往查勘明確繪圖禀覆察辦并候札稅務司遵照○省垣代收小闈姓之家多有未領公司牌號者河南大基頭龍慶西約閘口順利小闈姓館亦其一也邇者事爲同業所知糾集多人將票底概行携去并扭司事二人至省垣總公司請爲懲辦公司總理人某君知之卽飭巡丁四出訪查如有未領牌號私行開設者一槪緝拿以便請官封禁連日無牌私開之小闈姓館已陸續閉歇四五家矣○上月初七晚二鼓時油欄門外五昌打包店突有匪徒四五人蜂擁而入將各夥友綑縳一隅然後將櫃内銀兩搜掠一空當肆刼時對門某姓聞聲而出適與匪遇遽被用槍轟擊幸未傷及要害當無性命之虞○日前省垣瞽目院被盜行劫所失良多事後先後擒獲蔡德標温亞牛譚廷瑞三盜犯解交番禺縣訊明收押獄中以便按例懲辦 
[上海官塲紀事]  
　　昨日正任浙江寗紹台道升任江蘇臬司誠果泉廉訪由杭省乘舟蒞滬上海縣主汪瑶庭大令聞之立卽命駕往舟次迎謁如儀未幾廉訪至洋涇橋左近泰安棧小駐行旌聞尙須赴杭料理公事然後擇吉履新○昨日川沙廳撫民同知陳桓士司馬因公到滬命駕詣道轅謁見蘇松太兵備道憲袁海觀觀察禀陳要公良久始出○月前蘇松太兵備道憲袁海觀觀察委沈春山都戎督解飛划營餉銀赴蘇垣交撫憲聶仲芳中丞轉飭具領近已事畢回滬昨日趨詣道轅禀知銷差○昨日午後三點二刻時蘇松太兵備道憲袁海觀觀察命駕赴北泥城外洋務局接見俄國駐滬總領事闊來明君互商公務 
[委辦閩捐]  
　　日前蘇松太兵備道兼江海關監督袁海觀觀察接到閩省司道移文并由勸辦閩捐委員趙叅軍錫光蔡二尹正蒙呈騐委札内開福建防振捐輸總局布政使司周按察使司楊候補道聶爲札委事照得閩省截留新海防實官捐爲製械練兵之用需欵浩繁前經報明札委分投勸辦兹查有分省補用府經歴趙錫光五品銜補用知縣分省候補縣丞蔡正蒙熟悉捐務情形堪以飭委在上海地面設法勸集以濟要需除呈報督憲併移江蘇蘇松太道飭屬遵照外合亟札委爲此札仰該員等卽便遵照毋負委任等因旋卽轉札上海縣汪瑶庭大令一體知悉 
[統帥殯儀]  
　　昨有泰西某國統兵官因病而殁旋於午後三點鐘許舉襄各營兵咸持槍以送靈柩暫厝四馬路西園烟館對門花園中沿途觀者若堵墻捕頭率同中西探捕等人分投彈壓 
[報請騐屍]  
　　昨日午後三點鐘時本邑二十保二圖地保王寶明投縣報稱西鄉虹橋鎭人張福根與某申索欠起釁致被戳傷斃命縣主汪瑶庭大令諭令備屍塲聽候翌日臨騐 
[嚴懲竊賊]  
　　前晚提右營叅將署被賊圖竊未成事後經弁兵拘獲賊犯陳全生徐桂生二名禀知廖楚材叅戎送交上海縣署縣主汪瑶庭大令飭典史趙敬臣少尉研訊喝令各責二百板荷以巨枷發虹橋示衆 
[局員行夜]  
　　前晚三鼓時本邑南巿二十三七鋪巡防局員邱友林二尹督率勇甲巡至海神廟畔見高寳寳沈根郎在街頭偃臥因命提至輿前研訊二人同供小的等均係東洋車夫並不爲非乞恩赦宥二尹著各責三百板驅逐出境迨至公義馬頭以是處竊案迭出飭將栅夫張大笞責二百板諭以嗣後如再漫不經心定干斥革 
[洋龍會操]  
　　昨日午後三點鐘時英法美三界救火會中人咸驅洋龍及皮帶車至大馬路泥城橋外賽馬塲操演銀泉萬斛飛灑長空約歴一點鐘時始各整隊而返 
[髹工失足]  
　　前日午後三點鐘時漆匠周桂生應英界二馬路某店之雇油漆屋宇偶不留神從高墜下經人送至仁濟醫館求治醫生謂受傷過重恐性命難以保全眞无妄之災也 
[小工跌斃]  
　　昨晨江北小工蔡長法在美界兆豐路碼頭英國公司某輪船上扛運貨物偶一失足由艙面墮下致受重傷工頭姚阿二見之立卽倩人舁送同仁醫院治移時因傷斃命亦可憐矣 
[美租界捕房紀事]  
　　前晚十點鐘時有印度兵三名雇坐東洋車至兆豐路不給一錢揚長而去車夫向之索取反被毆擊五百七十五號巡街捕見而喝阻印兵遷怒于捕欲與爲難捕知不能敵急吹號呌印兵卽恃强奪去捕乃回訴捕頭捕頭函致統帶官請查明核辦○王瑞生高張氏李友記均以開設老虎灶茶肆爲業近向李桂生購用竊自老公茂洋行之煤被捕頭查知令包探倪順泉一併拘入捕房押候解送公堂禀請讞員張柄樞司馬訊辦 
[戊戌春某部郎上翁常熟書]  
　　竊以爲天下大患不在外侮而在内訌泰西諸國兵强國富政通人和宜師其所長不宜視若仇敵使之協以謀我也至内亂之萌禍不旋踵姦民會匪無省無之然而向未驟發者以有所顧忌而不敢有所牽掣而不肯又以無藉藉口無機可乘耳夫國家之設制兵所以衛百姓非以禦强鄰也各省操防軍械雖不敵外國之精而以之制草宼則有餘以民間私藏火器有禁非若官軍之物惟其備也今一旦裁制兵則姦民肆無顧忌矣各省會匪多半爲兵有所牽掣故不肯爲亂裁額之後但爲匪而不爲兵將何所牽掣乎亂志旣萌則標新領異皆得爲煽惑之資謀慮日精黨羽日盛不患無所藉口然而不能驟發者日器械之寡也蹤迹之濳也自武科改用火器而人人得購槍砲時時得以操演明目張膽招集生徒州縣承辦新設房捐必不免胥史訛索等弊則姦民藉端而起據城邑戕官長劫府庫直白晝乏事頃刻之間耳匪特此也每值武闈會試突來數千無從稽查之人各執火器布滿城申輦毂之下能毋過慮乎夫瓜分之說不過無識者激烈之談無其事也迨内地亂起而外國藉保護教士爲名興師撲滅占據州郡得尺則尺得寸則寸而瓜分之勢成矣雖有沿海練軍安能徧天下之内地而守之耶嗟我良民横罹鋒鏑銅駝荆棘慘何可言受業數日以來寢食俱廢反覆籌思惟有籲懇夫子大人請皇上稍爲轉移兵可不必裁也自古有必勝之將無必勝之兵岳忠武王曰運用之妙存乎一心均是兵也何者爲有用何者爲無用令建是議者反而思之當亦啞然笑爽然失耳武科不必設也泰西兵法之精在夫輿地測量諸法與夫深明制器用器之理不在槍之命中也但於武備水師學堂中拔取舉人進士用爲營官哨長制兵則仍由行伍起家練軍則自學堂拔取果得眞才兩項不妨互用最爲盡善昔日本大臣三條實美坐守舊黨忤大將軍下獄乃上書自悔頓改前議卒爲彼國中興名臣書曰改過不吝湯之所以興也亦知事已施行更改匪易惟大亂將興危在旦夕不敢不亟進一言耳 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[區醮宜懲]  
　　松江訪事友人云　　　三保三十一　新中浜地方農　　　　壤家有負　　一百還十錢妻俞氏已育子女各一迨　　妾張氏生一還　女後愈氏活染廳　日夜經　林第族人錫堂生有四子涎其遺産欲弳納張氏作媳以　其　巢　占之　張氏不從遂多方搆陷幾竊　之死地嗣以戚族共抱不平先後偕張氏投髮縣署禀控縣主願吉土大令訊明口供勸戒一番諭令戚族好爲保護錫堂刁狠性成復糾衆將張氏恣情凌辱張氏怨恨交加投縣泣稱小婦人素願侍奉嫡室撫育遺孤今遭勢迫恐難保全願入全節堂守志主母患瘋不能管業請將田單彚齊繳案求代儲庫待他日遺孤成立然後給予執業大令允之惟田單未便儲庫諭令求全節堂紳董妥爲經理張氏遂含涙而去持不知如錫堂之謀産逼醮目無王章者亦須提案懲辦否 
[上海縣署瑣案]  
　　李金生扭控傳承春代人借銀延不清理前晚縣主汪瑶庭大令升堂研訊李供光緒二十一　有張進邦者倩傳介紹向小的借去洋銀一百元言明俟得會抵還不料此會近已散去以致本利無著向傳理論意圖延賴爲此扭案求追傳供此欵係張所用小的不過爲之說項而已今張延不措還並非小的串賴叩求鑒察大令飭將傳交人保出著張赶緊措還違干提比○前者吳熙瑞等控浦東洋涇鎭協盛隆槽坊主陸秋翹所用執事人莊敬庭積欠米價大令斷令折减以償迄今日久置若罔聞近日三泰米行經理人沈雲生亦以陸圖賴米銀投控總巡局總巡朱森庭明府移送到縣前晚大令升堂訊詰吳供陸前欲釀酒向小的處賒去米若干石計洋銀三百九十元蒙斷减讓二百元已屬仁至義盡乃彼延宕至今仍未照付務乞嚴追沈供小的被陸欠去米價洋銀三百元上年正月伊夥莊敬延出立期票一百元並將田單兩紙抵洋銀一百元旋又交付陳酒一百罎票據一紙今竟置之不理叩乞訊追莊供小的前在恊盛隆槽坊執業至去春已將坊中一切交陸掌管今坊已閉歇所有欠欵自應由陸理償當時小的曾提出布疋十件欲償三泰之欵被陸售去求鑒陸供吳欵以酒若干罎劃還沈處則有田單兩紙作抵大令飭交人保出限二旬内還吳洋銀一百元一月内還沈洋銀一百元餘欠再核 
[上海巡局紀事]  
　　日前駁船戶姚大毛承裝南巿餘大行豆油若干簍至某處交納中途每簍匀竊些微售與老白渡陶萬興豆腐店得洋銀十四元有奇事爲行中人查知因卽扭控保甲總巡局總巡朱森庭明府傳陶到案詰訊供詞判令償還油價并罰洋銀十四元以懲收買竊贓之咎陶抗不遵繳明府判令枷號半月姚亦荷校以示懲儆○前日二十三七鋪巡防局員盛雨村二尹傳汛捕陸升至案諭以本委所轄境内 
 
 
