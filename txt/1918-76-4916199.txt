# 1918 - 76 - 4916199

 

Page 1

 
 
   
 
 

Page 2

 
 
（二） 
時評 
[反復（冷）]  
　　世亂之時事每反復而無常雖有識者莫能逆料也段内閣之忽起忽落其即一證乎　　謂段氏之權力今猶是昔耶何以前日忽辭今又忽任耶謂段氏之權力今逾於昔耶何以昔在其位權力反小今去其位權力反大耶謂段氏之復任全由督軍之力耶何以督軍之力前不能使之勿去今又可使之復任耶　　是則其去其復祇可謂之世事之反復無常而已不能究其原因也命令 
　　三月二十三日大總統令署國務總理王士珍迭呈辭職王士珍准免署職此令　　又令特任段祺瑞爲國務總理此令　　又令特任劉鎭華署陜西省長此令　　又令署海軍總司令饒懷文因病出缺著派何品璋暫行護理海軍總司令此令　　又令恩和阿木爾晋封輔國公並加鎭國公銜此令　　又令調任石志泉爲大理院推事此令　　又令任命凌士鈞爲司法部司長此令　　又令外交總長陸徴祥呈請任命許熊章爲僉事應照准此令　　又令財政總長王克敏呈請任命何鳴鳳署阿爾泰財政局局長應照准此令　　又令司法部呈請任命宋沅張清澤爲山西高等審判廳推事傳向榮爲安徽高等檢察廳檢察官陳毓瓛爲浙江杭縣地方檢察廳檢察長金兆鑾爲浙江鄞縣地方檢察廳檢察長均照准此令　　又令司法部呈請任命左賦才署浙江高等檢察廳檢察官李廷愷署浙江第二高等檢察分廳監督監察官李羣秀署湖北武昌地方審判廳推事均照准此令　　又令陸軍總長段芝貴呈請將蔣江濤加陸軍步兵中校銜温彦斌王得順授爲陸軍步兵少校均照准此令　　又令陸軍總長段芝貴呈核呼倫貝爾副都統勝福呈請以堆色奈補索倫阿紅旗副總管三音保補新巴爾呼正白旗副總管榮祿龢能林額口和春訥克清額哈木努札布補公中佐領應照准此令　　又令田中義一給予一等大綬嘉禾章此令　　又令胡翔林給予二等寳光嘉禾章王樹善晋給三等嘉禾章陳鑑給予四等嘉禾章此令專電 
[北京電]  
　　段内閣成立尚無准期而籌備則已着手閣員正在分投接洽財政暫自兼留與梁士詒陸軍調田文烈農商定張國淦外交陸如不就外仍汪大燮一説梁啓超司法許世英内務交通不動今日國院本集全體閣員開特别會議因新總理已定通告取消院秘長仍爲張志潭（二十四日下午三鐘） 
[北京電]  
　　段總理命令速發原因雖爲倪嗣冲輩來電催逼之力實兼得某某從中協助所致故元首表示全權交付並請東海作證（二十四日下午三鐘） 
[北京電]  
　　段芝貴將辭段祺瑞自兼財政以田文烈長陸軍張國淦爲農商曹汝霖調外交葉恭綽任交通許世英將任司法但此均在擬議中恐尚有變動（二十四日上午十二鐘） 
[北京電]  
　　閣員外交陸留或曹汝霖内務錢留或朱啓鈐陸軍段芝貴留或段祺瑞自兼交通曹留或葉恭綽財政或段暫自兼司法張國淦敎育傳增湘農商田文烈均留（二十四日上午十二鐘） 
[北京電]  
　　某方面主張段此時出閣無益不如俟長沙收復而後今日馮囑各總長往詢東海究竟段出山之機會以何時爲佳取决於東海（二十三日下午四鐘） 
[北京電]  
　　叚訪馮徐已表示担任張志潭仍任秘長（二十四日下午八鐘） 
[北京電]  
　　段上午訪徐下午赴府商閣員事段因此時仍爲過渡不多更易擬長沙下後南北接近再組正式内閣（二十四日下午八鐘） 
[北京電]  
　　倪等昨又來一電致王田兩總長言果欲任段祇須逕發命令某等自當再勸命令遂急遽發表段未就職以前尚有與府劃分權限之磋商（二十四日上午十二鐘） 
[北京電]  
　　分府某君言曹張未南下時馮與約以收復長沙爲最終目的故長沙果下政府方針將一變時局有大影響云（二十三日下午四鐘） 
[北京電]  
　　奉天代表謁段稱奉軍出動全爲擁戴我公段拂然曰貴督愛我當有其道不當以此相迫若於此時率爾登台何以對馮徐二公而風示遠近其善爲我辭（二十三日下午一鐘） 
[北京電]  
　　張懷芝電請嚴令馮旅開赴前敵歸曹使節制一可釋皖督猜疑並免職軍後顧（二十三日下午一鐘） 
[北京電]  
　　海部無綫電台權分讓與某國公司訂約承辦以示均平（二十三日下午一鐘） 
[北京電]  
　　臨時參議院議决公布之兩法閣議以有窒碍難行處咨交復議現擬即日開會（二十三日下午一鐘） 
[北京電]  
　　京杭通車票因南京防疫售至浦口止（二十三日下午一鐘） 
[北京電]  
　　參戰法借欵成立額千萬分四期先付二百萬限四個月内出兵逾期合同作廢（二十三日下午一鐘） 
[北京電]  
　　參陸處電前敵據諜報長沙敵軍現正紛向粤桂請援並籌運械彈務望各軍乘此敵援未至時迅速猛攻庶事半功倍（二十三日下午一鐘） 
[北京電]  
　　日使館武員偕新來日本陸海軍人員連到國院謁錢代總理對於出兵有所協商内容甚秘（二十四日下午三鐘） 
[北京電]  
　　公府昨夕八時電燈走漏發火三處一庶務司一秘書廳一瀛台幸竭力撲滅僅傷兩人焚一古樹未延燒（二十四日下午三鐘） 
[南昌電]  
　　張懷芝親率衛隊一團砲兵一營機關鎗二連於敬（二二四）日黎明五時乘振鷺輪出發往樟樹暫駐改陸赴萍（二十四日下午五鐘） 
[漢口電]  
　　攻岳南軍號（二十）夜完全擊退沿路線及平江已無南軍武岳車電皆通北軍現正進攻湘陰（二十四日上午十一鐘）外電 
[哈爾濱電]  
　　泊萊施柯夫將軍已任爲鐵路區域内俄兵司令將軍聲望甚著其任此職各方面皆爲滿意預料將軍必能於西米洛夫陣後恢復治安軍紀而使西米洛夫源源得哈埠兵糧之接濟烏蘇里省哥薩克人之領袖加穆夫氏自白拉哥凡斯成斯克挾屬於哥薩克人之盧卜一千五百萬元逃入華境此欵將藉華員之助解至哈埠（十九日） 
[南京電]  
　　十九日至二十一日間罹疫死者共四人當道漸知疫患之嚴重一切船舶均停止來往現議設醫院四所收容患疑症之人（二十三日）以上路透電 
[北京電]  
　　據消息靈通之某氏談論發表再任段祺瑞爲國務總理之命令之經過情形云昨日倪嗣冲曹錕張作霖三督軍曾向中央政府逼迫云請速發表任段祺瑞爲總理之命令不然即令在廊房之張作霖軍隊即日入京同時長江 
 
 

Page 3

 
 
　　中華民國七年三月二十五日星期一（申報）舊曆戊午二月十三日（四） 
沿岸三督軍復向政府聲明曩日推舉段祺瑞爲總理之公電吾人未嘗署名實係二三奸人假借吾人名義以發電報陳述反對段内閣之意志馮總統及段派因此深恐若再遷延時日則將另生枝節而致不利乃互相讓步段派極力向段勸駕段亦暗示允意遂由昨日國務會議决議由總統蓋印段氏在命令發表以前所以不明白回答馮總統以接受内閣者因欲不與反對自己爲總理者以口實也云云（二十四日） 
[北京電]  
　　本日發表命令准署理國務總理王士珍辭職特任段祺瑞爲國務總理着何品璋護理海軍總司令（二十四日） 
[東京電]  
　　日本衆議院昨日專爲中國留學生敎育建議案開委員會有某議員提議中國留學生敎育所需經費當不全使中國留學生負擔即支出日本國庫費之一部謀其便利日本政府委員小轓氏之答詞云嗣後政府將益思奬勵中國留學生敎育事業目下正在調查歐美諸國對於中國留學生之設備方法等以資參考云云（二十四日） 
[漢口電]  
　　總司令張敬堯通告曹錕王占元言已自二十三日開始進擊長沙先向湘陰云云（二十四日） 
[漢口電]  
　　奉天山西陜西山東四督軍代表由天津來武昌面謁王督軍提議五問題卽馮總統之擁護段祺瑞之復職責任内閣之組織西南討伐之續行李純陳光遠兩督軍之免職以求其贊成（二十四日） 
[奉天電]  
　　張作霖此次免特派交涉員馬廷亮職以向在己之機關報即東三省公報上執筆努力爲張辯護之韓（譯音）某繼任張素排斥外省出身者凡官職任命皆己之配下但交涉員一職任命權在中央故有難下手處而亦遂斷行之又前稱出兵費用差押鹽税等近來張之心目中並無中央政府其態度實爲一般所遺憾云（二十四日） 
[漢口電]  
　　陳光遠派人携資十五萬元來此向漢陽兵工廠購槍械彈藥該廠長以未經中央許可拒之（二十四日） 
[漢口電]  
　　全國商務聨合會會長吕逵先抵漢與曹錕王占元等協商關於停戰議和之問題（二十四日） 
[東京電]  
　　此間股票巿面因西失利亞出兵問題漸趨冷靜故連日頗有起色（二十四日） 
[東京電]  
　　關和知氏所提出之日支文庫（電文不明）施設建議案付委員會審查（二十四日） 
[東京電]  
　　日本提供聨合國船舶之事現在調查中大槪提供由郵船會社九隻約六萬噸商船會社三隻約二萬五千噸東洋汽船二隻及社外船十隻總數二十四隻已經内定云（二十四日） 
[東京電]  
　　在福岡收容之韋爾鐵克總督以下七十五名之德國俘虜現又移於千葉縣習志野（二十四日）以上東方通信社電 
[東京電]  
　　張作霖在秦皇島所截奪之軍械因日政府嚴重交涉已返其一部分於北京（二十三日） 
[東京電]  
　　二十二日衆議院議員以日政府對於敎育中國留學生及擴充日本在華敎育機關之　不熱心且無誠意大加論難日政府旋聲明關於設立中日共同敎育機關一事表示同意（二十三日） 
[東京電]  
　　衆議院關於敎育華人之建議案係以團匪賠欵在中國各地設立中日合辦之學校又招致留學生而日政府意志似尚未决定（二十三日）以上共同通信社電戰電 
[倫敦電]  
　　敵軍大攻勢乃在坎白萊戰地發作敵軍先在比境萊姆香巴業凡爾登四地攻擊掩人耳目但仍無濟於事當昨日敵軍進攻斯加泊河與瓦斯河間聖康丹附近英軍右翼時海格將軍早已凖備應付要衝敵軍目的大約欲於英法軍陣線問取路沿瓦斯河流域進窺巴黎同時並擬包圍法軍左翼據專家豫料敵軍此次大舉衝擊可於數處得地並可於其他諸處猛攻以困英法之豫備兵敵軍志在於陣線得一弱點乘勢而入但英軍終能遏制敵軍加以重創敵軍此次不恤冒險進攻倫敦軍事專家之意以爲德國之危急必較外人所知爲甚故當局乃被迫出此云今晨海格將軍報稱昨夜瓦斯河至桑塞河全陣線戰事仍在進行英軍仍於諸陣地扼制敵軍昨日敵軍以步兵密集進攻之際極易爲英軍來福鎗機關鎗砲隊之目標今已由各消息徴實敵軍損失非常重大今晨重大之攻擊尚未發展惟大戰時在意料中昨日夜半海格將軍報告日間戰情云晨間八時敵軍以煤氣砲彈及重爆裂彈猛轟英軍前鋒陣地及背區後以强盛之步兵沿瓦斯河與桑塞河間廣五十餘英里之陣線進攻敵砲隊且在拉巴塞運河北而及伊泊爾境廣闊之陣線猛轟不已英軍早有準備敵軍終日進逼異常悍猛已破英軍前鋒陣地且於數地點破英軍大戰陣地敵軍因取密集陣式攻擊故損失極重全陣線仍在惡戰中敵軍已由陣後調援兵大隊前進其專爲此大攻訓練之兵數師業已發見禁衛軍亦在内據英軍所獲之地圖觀之敵軍未於一處達其目的（二十二日） 
[倫敦電]  
　　德國公報云德軍已破坎白萊與拉番爾問英軍陣地一部分巴伐里亞兵在香巴業南面襲擊破敵軍第一道陣線已進至白吕勒山峽俘敵二百四十人奥軍現於西歐廣闊之境協助德軍轟擊英法軍（二十二日） 
[巴黎電]  
　　今日下午公報云敵軍於埀暮時在萊姆北面奥東南面及香巴業各地點猛轟甚久敵軍於香巴業攻擊數次均未得利昨晚末斯河右岸敵軍發砲甚形劇烈繼在柯里愛叢林與白松伏間猛攻破法軍陣線數叚法軍以短兵激戰退之俘獲若干人今晨十時三十分勞間摩米尼境之敵軍猛轟後從事攻擊爲法軍砲火所制大受損失今晚公報云日間雙方砲隊頗形活動萊姆境香巴業高地等處尤爲猛烈敵軍在萊蘇吕境連攻三次或爲法軍擊退或爲法軍回攻所敗敵軍在須伊泊東襲擊失敗德兵數縱隊在瓦斯河口南面進行爲法砲隊轟散末斯河右岸與華愛佛數處之敵軍猛轟法軍第一道陣線（二十一日） 
[華盛頓電]  
　　泊於美國各港之荷船三十八艘已被占用船長僅作形勢上之抗議此外毫無周折（二十一日） 
[亞姆斯特丹電]  
　　德國外交副大臣布斯希氏昨在聯邦議會秘密報告政府關於荷蘭船舶問題之意志（二十二日） 
[若西電]  
　　羅馬尼亞新内閣已由瑪希洛滆氏組織告成閣員多屬無聲望之政治家僅有前任閣員一人豫料羅政府旦夕將與中歐諸國議和（二十一日） 
[羅馬電]  
　　意國陸軍大臣亞爾菲里將軍辭職任前敵司令而由蘇泊里將軍繼之（二十一日） 
[瑪德里電]  
　　西班牙新内閣已由摩拉氏組織告成新閣員中有前任首相四人（二十一日） 
[倫敦電]  
　　昨日礦工聨合會幹事部代表謁見首相喬治氏報告全國礦工會表决撥礦工五萬人從戎一事之票數反對者占多數二萬八千七百五十六票喬治氏卽謂所需人數將由招募得之每日郵報稱首相因聞前敵消息大爲感觸當向鑛工代表談述撥鑛工五萬人從戎一事時涉及戰局其詞至爲懇切且謂鑛工之决議如果照行則英國不　已染過激黨主義是與諸代表大有不利云（二十二日） 
[亞姆斯特丹電]  
　　烏克蘭内務大臣已請駐基夫之英法比軍官齊離烏克蘭維也納與基夫之間已設飛行郵政據維也納電稱多瑙河下游至蘇里拉止已無水雷故通烏克蘭之水路現可行船云（二十二日） 
[俄京電]  
　　高加索議會與土耳其之媾和談判業已决裂因土耳其要求過奢不能承認之故（二十日） 
[倫敦電]  
　　英國下院休會至四月九日（二十二日）公電 
　　孫洪伊汪兆銘等致護法軍之通電廣州國會非常會議孫大元帥伍秩庸總長張藻林總長胡展堂總長莫代督軍林海軍總司令李協和總指揮陳競存總司令方韻松總司令南寗陸巡閲使長沙譚聨軍總司令程總司令趙師長劉鎭守使林旅長四川行營唐元帥並各軍長雲南劉代督軍重慶章太炎先生貴陽劉督軍王電輪軍長成都熊督軍黄代省長並轉川軍各司令陜西靖國軍胡曹郭各司令宜昌靖國軍黎總司令南京李督軍南昌陳督軍武穴馮旅長均鑒岳州蹉跌敵勢益張推原其故由於彼方决心在毁棄約法剿滅西南迹其談張爲幻節節言和節節備戰當長沙克復之後則託言調和以阻我攻岳而剪我荆襄逼我高雷則着着進行當岳州克復之後又託言調和以阻我攻鄂而曹張之師絡繹南下厚集兵力以求一逞岳州未陷則云非得岳州不得言和岳州旣陷又云非得長沙不得言和由此以推勢非兩粤雲貴全入彼手終無已時要之叛國之徒其視約法有如廢紙其視西南有如異類其計至毒其意至顯竊念義師建旆以來分道出兵所向無前今雖偶挫决不足以沮三軍之氣且經此一挫益使天下曉然於彼方之無誠意而調和之無望衆志旣一用力更專尤望固結團體速謀統一内力旣充外侮自戢則最後之勝利終當歸於義師謹布區區尚希亮察孫洪伊汪兆銘王正廷謝遠涵周震鱗李素田桐吕復汪彭年易次乾劉成禺陳九韶彭介石趙世鈺萬鴻圖丁仁傑同叩要聞一 
[中央政聞]  
　　近日之府院狀况據某君云府院方面日來狀况極爲岑寂公府方面因總統近日態度異常憂悶放對於各項事務多停滯未即進行即如平日最忙之參陸辦公處二十一日亦僅廕午樓師嵐峯張博齋陸秀山等三四人到處一次旋即退出張仲仁秘書長因無事辦退府亦較平日爲早至國務院方面是日因閣議停止事不甚忙錢代總理下午一時入府後惲秘書長亦於下午三時入府四時回院將命令交局發表後旋即退回私宅秘書廳辦事人員亦散值較早云又聞二十一日星期四之國務例會因是日爲祀孔典禮之期早晨六時錢代總理及各閣員秘書長等均恭詣聖廟行禮故閣議停止一日至午后一時錢代總理入府報告祀孔典禮完竣並與元首密談云又據某委要人傳出消息錢代總理二十一日由文廟祭孔回院之時尚在上午九時左右　閣議時間并不衝突嗣因各部總長多往文廟陪祭祭畢精神疲憊異常不欲到院加以日昨閣議亦無重要案件故臨時通知休會一日云　　醖釀中之組閣消息總理二席各方面近日咸注集於合肥一人據某要人云二十一日某當局入府謁見元首時力言合肥旣欲俟長沙克復再行登台則政府方面無妨暫將組閣問題擱置數日以全力注重攻湘計劃總统亦深然其説遂有三路進攻長沙之計劃又一消息云十七省三特别區聨名電請合肥出組内閣除聨電致元首外復有同樣電報逕致合肥茲聞前日總統接電後又擬託徐菊老前往段宅勸駕徐君以不能再勸爲辭前日下午總统乃派田文烈君詣段君處段君仍力言現在時局尚無收拾之法且旣擔任參戰事宜不願再任組閣之事田君即以此覆總統一説合肥二十一日已電覆各省區聲明不能組閣之原因云又據府中某要人云二十一日元首與錢代總理田農長會面時曾提及組閣問題總統謂芝泉日内再不肯出山組閣鄙人亦無術維持現狀只好將第二次求退之電拍致各省以憑各軍民長官最後解决言畢又向錢代總理温諭慰勞請其暫維現狀云云但自岳州克復以來段合肥對於組閣問題雖未完全承諾然個人私意以爲北軍尚有攻克岳州之能力則以後之時局問題較有辦法語言之問頗露欣悦之意二十一日爲段君壽辰特延聘名伶在本宅大樓演劇一晝夜京津間要人到者極多直至夜晚十二時以後始漸散去聞某要人等多有勸合肥出組内閣者合肥均笑而不答復有某氏提及十六省區電勸組閣之事段氏答以尚非其時於此足見合肥最近態度雖未完全承諾出組内閣但其態度似不如前此之堅執云又聞來電之各省文武長官聞亦已擬定效電到後如合肥仍未慨然允可則將更進一步爲最後最摯之敦請云黄陂離津説之不確二十一日亞東通信社忽謂黎黄陂有離津赴滬之説據查黄陂並未離津之確證三項如下（一）原隨黄陂居津寓之秘書瞿瀛君近因私事南旋黄陂以津寓無人主持一切前日特邀前公府副秘書長饒漢祥君移居天津以便照料津寓私事饒君决定二十四日由京移往天津並未聞黄陂有他適之事（二）前農商總長張國淦二十日晚由津來京二十一日面謁段合肥時力言黄陂絶無離津消息二十日尚在津與黄陂相晤（三）前公府庶務司長胡殷初君二十一日早車由津來京（現寓中華飯店）閲京報載黄陂離津消息異常詫異蓋因胡君在津係與黄陂朝夕相從斷無黄陂有離津之舉而胡君尚未得其消息之理且據胡君向某君所述黄陂不但無離津之事且無離津之意近居津門終日惟以作書種花爲樂對於時局絶不談及一言云云又據神州通訊社二十日晚九時所接天津黎宅某君來電亦聲明黄陂確無離津之事並請代爲聲明似此益足證明此説之無稽云 
[奉軍入關後之近聞]  
奉軍近日之行動關内奉軍近三日之行動均係漸次開往徐州張士鈺次長查視奉軍二十夜回京據言奉軍確係南下郎坊所剩不及一團又據某軍事機關消息郎坊駐紥之奉軍業於二十日開動三營擬由豐台轉車赴漢另由獨流開拔軍隊若干到郎塡防至開至漢口之軍隊以一混成旅爲限云又一方面消息謂前此入關之奉天軍隊現已陸續南下而續行入關之奉軍亦正源源而來聞軍糧城方面二十一日又有續到之軍隊一團一營聞徐樹錚計畫擬將獨流軍糧城等處軍隊另編一旅陸續由京漢路南行二十晚實有一旅或云一師開往漢口云　　奉軍南下與蘇督交涉某方而得南京督署私電謂奉軍前隊已自徐滁開抵浦口兵數約六七千人當在一旅以外業與蘇軍接觸賴巡閲副使王廷楨居間調解不至發生衝突又據公府消息二十日夜總統曾發一密電致長江巡閱副使王廷楨囑令調解倪李兩督意見中有務期前嫌盡釋以固結我北系團體等語聞徐樹錚有致蘇督電一道爲李張倪三方排解茲探得如左南京李督軍鑒奉軍入關事爲一二兩路後援意在鞏固中央威信迭次電呈元首陳明宗旨自信無他意見而僉人播弄務期破壞我輩團體尤以對待寗垣之説足聳吾兄之聽西南搆釁爲國家維持統一計非用武不足以止亂兄前者忽持和議弟實不謂然時與朋好論議恒致憤憤於兄誠弟氣量褊急之過然當討伐令布兄即日派兵助戰同仇敵愾義聞宣昭方佩吾兄改過之勇足爲同志者取法雖雨亭兄有筆墨徹嫌弟且力爲疏解料已相忘度外至蚌埠與兄壞地相接尤應有提挈之雅乃以宵小輩非短流長横造口語互啓部伍之忿設非兄與丹兄堅鎭於上恐已不免操戈相尋此種疑忌眞不知何自而起我輩袍澤至誼同具丈夫氣槪究有何嫌何疑而年來動輙自猜幾若深仇大恨推極其故何一非黨員政客間阻於中以致漸成琢遏吾兄明達過人靜以思之當有以洞其　結矣徐魯土匪蠢起開助第二路軍隊原擬一旅先赴徐州頃以鯉境匪盛暫駐韓莊以壯剿匪聲勢當經電明子志紹卿兩兄接洽届時如須進紥徐境敬當隨時電聞並祈曉諭商民勿信謡言而生警懼弟鄉土所關尤殷注念福蔭遠庇盛盼同深尚祈時　敎言爲荷樹錚號 
[進攻長沙之北京消息]  
　　頃據某要人傳出消息政府方面决定之攻取長沙計劃係以第二路張子志司令軍隊爲中路由南昌進攻瀏陽以現駐岳州曹張兩司令之軍隊爲左路由岳州進攻平江湘陰以李傳業所部之安武軍爲右路由萍鄉進攻善化以取三面包擊長沙之勢并聞此項計劃决定後已由參陸辦公處電知前敵各軍知照矣又一消息馮總統决意進攻長沙及倪丹忱張雨亭張少卿三督軍亦主張進攻長沙頃聞參陸辦公處對於是否進攻長沙業於十九日集議决定進攻於二十日下午一點分電曹仲三宣撫使張子志檢閲使張勛臣總司令王子春督軍吳光新司令查照辦理並令五路聨絡進行勿稍鬆懈云 
　　據府院二十一日接到張敬堯來電陳述進攻長沙計畫並陳明所有後路防守事宜經與曹使商妥責成直第四混成旅長曹鍈擔任云又據吳光新十九日沙巿來電略謂朱澤黄旅長此次攻岳從旁策應非常出力現已將所部補充完備取道公安赴湘西進行其任務擬收容湘西潰軍宣撫湘西軍隊并聨絡進攻長沙事宜所需欵項業由沙巿總司令部先行撥發特此電陳云云　　頃聞張檢閲使懷芝十九日有電到京謂各軍均已開拔完全擬於二十二日由南昌啟程躬赴前敵督戰云云原電如左火急北京大總統國務院鈞鑒各部院漢口曹行營吳師長除雲南貴陽成都廣西廣東各省督軍省長張家口歸化承德都統龍華寗夏護軍使均鑒正密第二路各軍自集中南昌適值天雨連綿又屬地形險阻　更兼民夫缺乏轉運尤爲艱難每日祇得開拔兩營進行極滯因不待集合完畢即令第一師施從濱第六旅張宗昌所部取道銅鼓進攻瀏陽爲右路安武軍李傳業二十三旅張之傑所部取道萍鄉進攻醴陵爲左路芝擬於二十二日由南昌出發經樟樹鎭新喻分向宜春前進以備親臨督戰會師長沙如有函電請發至沿途經過各地點探投爲禱謹電陳報張懷芝叩效印又據張宗昌篠電略謂據探報瀏陽已增加兵力本月七日由醴陵來步兵一團駐該縣南鄉毗連萬載八日又由長沙來軍一旅旅長姓龐駐城内我軍如於銅鼓增兵彼即開至屯上村及與銅鼓連界四十五里之東門白沙等處以圖抵抗宗昌銑日由南湖出發本日抵拒南昌瀘里之抬山地方各團營今日可開至銅鼓云云 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國七年三月二十五日星期一申報第二張舊曆戊午二月十三日（六） 
要聞二 
[邊警中之江省消息]  
　　十五日黑龍江函鮑督劃定備國防區域以滿洲里爲第一區海拉爲第二區内興安嶺爲第三區博克圖爲第四區札蘭屯爲第五區安達爲第六區均駐勁旅協擔防務　　哈埠俄國學生組織義勇軍往滿洲里助戰者已於十三日由昻昻溪車站經過載有快砲六尊聞昻昻溪富拉爾札蘭屯海拉各站俄人聞風而起亦紛紛組織義勇軍云　　江省宣布戒嚴已誌前報現齊昻火車往來行人逐日由督軍署人員會同邊路警察艾隊長警廳丁督查長率同警士檢查甚嚴　　俄之第二號隊於三月十二日晚六句鐘由滿洲里開往海參崴計三十火車兵千餘名携砲三尊在昻昻溪站停三小時即赴海參崴　　滿洲里近日消息我國軍隊聚集滿洲里共有十六營謝　諾夫軍隊亦退紥南站　　黑河對岸俄境海蘭泡過激黨横行無忌屢擾邊疆而非過激派又擬避難我境希圖再舉經張道尹一面嚴重交涉令非過激派一律遷回俄境一面與駐黑陸軍鄂旅長佈置國防以防竄擾　　旅海蘭泡之日本商民不知因何與俄過激派衝突在該境混戰鄂旅長爲保安地方起見電省請示應否過江鎭攝聞鮑督已令嚴守疆域　　駐齊齊哈爾日本領事署隊長古山氏以黑河居留民與俄黨衝突特偕書記吉井氏於十五日由省出發赴黑河視查一切並保衛日僑云　　黑河對岸俄境海蘭泡日僑與俄過激派衝突勢將用武疉經張道尹警報聞鮑督以事關重大特派軍署諮議胡壽慶赴黑河調查一切胡君奉命即日乘郵車東下矣　　十八日哈埠消息克薩克軍隊首領謝緡諾夫大佐派軍官格列傳夫至哈埠招兵聞俄人應募者極多　　俄人不願服從過激政府者曾擬在西比利亞沃穆斯克地方組織遠東臨時政府詎政府尚未成立面過激派之勢力已達於西比利亞故俄人又擬定將該政府在哈埠改組現組織遠東政府之人員已於本月十四日抵哈未悉將有何項舉動云 
[奉省對外對内之出兵]  
　　對外奉省對德宣戰所設指揮軍隊機關爲戰時警備司令處會議參戰機關爲戰時國際委員會現爲與中央區别起見均加奉天二字所有出師問題應行進行事宜均由會决議由司令部調遣現聞因征南軍隊已完全南下編師問題亦已解决故擬卽行出師爲江省後援云　　對内奉省援助攻岳防鄂軍隊爲六個混成旅已由張輔臣關閣忱郭仙橋諸氏先後率領入關現已開入前方戰線續行入關者爲任國棟氏率領之騎兵現在許芝田已在總司令部籌盡辦法與徐又錚挈銜電致張督（一）爲開赴前方各旅之經過（一）爲續派軍隊預備應援張督已决定由許芝田所部之步兵儘數出發許芝田司令所部騎兵業由任旅長日前携同入關其步兵兩團向駐東豐西豐海龍西安柳河各處現均先後調查於今明日分起載入關内由徐副司令調撥指揮以完成奉軍六混成旅之數圍裏數縣防務遊擊隊赴江後由許司令所部擔任現經開拔入關所有防務現正籌畫（一）由各縣抽練警防隊（一）由右路巡防調隊（一）由二十八九師設法匀配一百十三團入關蒙邊各縣防務空虚已由張督商妥吳師長電調二十九師砲隊分兵防守矣 
[北軍攻克岳州後之鄂訊]  
　　岳州現已完全歸於北軍手中即濱洞庭之華容平江南縣巴陵沅江澧洲等七縣亦於十七八等日先後爲北軍佔領長沙常德均告危急聞南軍於常德已非所重若滇黔川軍能趕急抵湘保住常德固妙否則將棄置不顧惟專力於保守長沙以爲議和地步但長沙因魯軍由贛協攻亦在包圍中（現聞張敬堯已與張懷芝商妥魯皖二軍由醴陵瀏陽攻長沙之背在岳各軍則由沅江平江三路進攻惟曹錕極贊成就此罷兵不願再戰如陸榮廷等於國會内閣問題能讓步不執異議和局或可速成）茲據深悉南軍情形者云此次南軍對於北軍攻岳之戰守計畫原頗周到其左翼由臨湘亘雲溪以趙恒惕統率之湘軍第一師當之右翼由平江亘通城崇陽以劉建藩統率之湘軍獨立混成旅及馬濟統率之粤軍韋榮昌統率之桂軍當之正面則亘武岳鐵道線之左右一帶羊樓巿方面以林俊亭陸裕光統率之桂軍當之其中堅之重要部分悉以桂軍配置左右翼始配置湖南較弱之新軍故其形勢頗佳總其軍力號稱八萬其中尤以韋榮昌馬濟所部最爲精悍譚程兩司令前以北方旣無和意於上月二十五日即已命各軍向鄂境攻擊與北軍對抗希冀下取武漢並於粤省續辦來價值五十萬元之軍火然卒以北軍勢力强大前敵砲隊均係遴選北軍中技術頗佳之砲手測準極爲中的每戰南軍雖勇猛直進總爲砲火所犧牲先後死者數千致羊樓巿一敗竟蹶不復振聞此次大敗原因實由於湘軍先在左翼潰退遂至牽動桂軍連及全局十三四日桂軍在路口舖桃林設伏邀擊北軍本可轉敗爲勝無如湘軍在平江臨湘者均以死傷過多相率引退且於敗走時誤認桂軍爲北軍自相混鬭致有意外之多數死傷勢遂無可挽回程潛於十五日見大勢不佳已棄岳州退向湘陰其時新牆至桃林方面已處勝勢若程氏不走猶可鼓動全軍努力乃程惟令賁克昭留守岳城軍心遂更渙散然桂軍以二千餘人於湘軍盡退出岳北軍入城之後猶敢潛入襲據岳城力戰一日夜始退於此足證桂軍之勇猛精悍也惟頃又得一消息云前敵形勢大有變化十八九日南軍得長沙常德二地後援復佔岳城昨日官場宣布桂軍襲入岳城十八日下午三時經北軍擊退之説實不可信現在沿路線之北軍已敗回蒲圻蒲圻至省垣電報頃已不通云云當由電話詢電局果不能與蒲圻通電惟於北軍驟敗事絶不承認未知電報阻滯後此事是否出於謡言未可知耳又據某方消息叙述克岳事與昨聞微有不同併誌於下直軍第一旅長王承斌攻破臨湘後以得勝之師鋭氣正盛十七晨會同第二艦隊直搗岳州午間抵岳南軍以城陵磯爲防禦地竭力抵抗北軍奮勇進攻連破陣地數道南軍死傷遍地向城内退却第二艦隊開砲數十發掩護北軍入城維時適有雲溪通城敗退之桂軍六七營不知岳州已破從旁續進岳城與北軍激鬭正在酣戰中第二旅已到城陵磯第三師長吳佩孚亦進佔岳州車站南軍無路退却拚命血戰北軍亦拚命攻擊因天黑罹伏不能再戰遂將一旅退駐城外次日拂曉會師進城南軍傷殘不堪已無鬭志遂紛紛潰散北軍入城後一面救火一面安民一面將大軍分屯城外現在三師已向新牆進攻湘陰云云 
[湘議會電防北軍施用毒砲]  
　　湖南省議會近通電滇桂及長江各省云南寗陸巡閲使畢節唐督軍江寗李督軍江西陳督軍上海岑雲階伍秩庸譚組安先生均鑒閲報載曹錕以重金雇用外人製造綠氣砲抵制南軍等語查綠氣毒砲國際戰爭懸爲厲禁乃欲用諸國内殘殺同胞如果見之综行殊　慘無人理專此電達務懇主持公道戢彼凶殘是所切禱湘省議會叩佳印（九日） 
[北京所得之長安近信]  
　　陜西電信不通道路梗塞故該省實在情形外間不能了然昨有自西安來京者據云陜省軍事現在仍十分緊急胡景翼踞三原涇陽曹世英駐高陵其兵隊渭河南岸自劉鎭華兵到後東大路已通然最近郭堅又攻擊渭南省城以西則戰事甚緊盧占魁弓富魁俱參加其間胡景翼之部隊近來未曾出戰似有蓄鋭待時之勢省城秩序近尚安謐但糧價奇貴每斤餅價六百文居民憂惶已達極點陳督兩旅損耗甚巨現甚盼廊房新練之客軍一旅早日赴援各縣遍地土匪無可收拾據大勢觀之當局之力一時斷不能平定三輔而三原胡曹之軍亦不能攻下省城相持益久糜爛益大非中央亟籌挽救之法則陜西前途殆不堪設想云又聞政府昨接陜督陳樹藩由潼關來電略謂陜北鄜縣及黄龍山一帶仍爲盧匪佔據本省兵力單薄勢難兼顧應仍請飭令隴東軍隊協同剿辦云云 
[七年公債案之參加訴訟]  
　　全國商會聨合會四川事務所評議長江經沅評議員胡炳堃爲七年公債事呈全國商會聨合會文云爲財政部辦理七年内國公債違背法令川省中交票價低落商民同受損失依法參加訴訟請求據情轉呈事竊自中交兩行停止兌現票價日落不但京師商民受害即如四川成渝兩處該兩行發行紙幣約七八百萬自停兌以至今日票價不及四成則川人受害較京師爲尤鉅夫以中行爲國家銀行交行亦代理金庫卽政府不欠該兩行鉅欵對於持有兌換劵之人民所受損失已屬責有攸歸况該兩行之停兌實以政府積欠過鉅無法周轉爲其惟一之原因則從持有兌換券之人民方面觀之直接對於兩行有債權者即間接對於政府有債權而反從政府方面觀之直接對於兩行負債務者即間接對於持有兌換劵之人民負債務此次發行七年内國公債指定庚子延期賠欵爲擔保品即以公債吸收之代金歸還兩行欠欵是履行兩行之債務卽以履行持有兌換劵之人民之債務以正當辦法而言約有數種（一）財政部發行此項公債當然依據條例查照向章辦理將債票一律出售若收現金則應儘所收之欵撥還兩行嚴切監督兩行爲應於收數之兌現（二）若收京鈔即應以收入之數爲抵還兩行之數監視銷毁原票則一至債票還本之期即不啻兩行與人民爲一部分之兌現（三）若謂政府欠兩行者八千餘萬公債數止四千八百萬不敷兌現則財政部卽發行八千萬可也（四）若擔保之延期賠欵不能逾景及以他種滯碍止能能發行四千餘萬公債時即應以此發行數目按兩行在京紙幣若干及京外停兌省分紙幣若干應於割合分配債票限收京鈔若干及停兌如四川之川鈔若干則雖不兌現票價自漲無力購買債票之人亦蒙其利以上四端皆屬公平正大而財政部一不出此恐不免如京師總商會所稱少數人壟斷肥私这弊關於此點除原呈所指各節不再複贅外略加駁語如下（甲）查報載財政部致國務院函稱此次發行短期公債以付還該兩行一部欠欵爲目的與三四五年之公債募自民間者辦法當然不同等語夫旣曰公債當然遵照現行有效之公債條例若單爲付還兩＼ 
行欠欵即不必名之曰公債竟於庚子延期賠欵到期之日分撥兩行不必出票可也如恐財政部信用不孚於兩行即仿上年積欠官俸之例發給定期國庫證劵亦可也何用此有名無實之公債名義便於影射乎（乙）該部原函又稱本部處於債務者地位該兩行承受債票是否在巿面發行抑或收現收鈔本部不能干涉等語夫自政府積欠兩行而言財政部雖爲債務者然爲一部之履行以後該部仍不失主管官廳監督銀行之資格而諉爲不能干涉若非放棄職權則亦通同作弊而已其餘一切遁辭已經原呈指駁四川係中交兩行發行紙幣停止兌現省分經沅又忝爲四川商會代表不能坐視四川商民持有七八百萬元紙幣受虧累歲默不一言爲此遵照行政訴訟法第八條之規定參加訴訟因未帶有四川圖記特請貴會援案代呈除另狀委任代理人聽候傳訊外並具副本請即轉送平政院審理裁决實爲公便此致全國商會聨合會全國商會聨合會四川事務所評議長江經沅評議員胡炳堃 
[福建近信]  
　　軍署會議略聞閩粤交界之永定詔安兩處戰事發生已非一日省城之人對此已如司空見慣雖屢聞亦以鎭定態度處之惟督軍署在今日對内對外大有應接不暇之勢十三日開軍事會議到者爲各旅長及參謀以及各上級軍官議題爲對於防粤軍事因日前曾接岑春煊來電大意謂外交逼於眉睫勿鷸蚌相持致漁人得利云云故集議應如何對付聞開會結果即以此節致電奉天安徽與張作霖倪嗣冲商榷意見並聞是日亦議及俄德媾和問題决定對於該兩國僑民之行動嚴加防範現在已將此意飭令軍警注意辦理矣　　受傷軍士之運回白角尾發生戰事連日迭見運回傷兵十三號午又有小轎兩乘從西門赴陸軍醫院差即某砲隊受傷兵士因十二號夜奉令猛攻致遭敵彈穿胸據軍界人云該處土匪鎗砲均係新式且描射極準故傷者俱在胸部進退又有方法似屬平日曾經訓練者傳果不虚則剿辦似費手矣又一函云昨十三號下午有受傷陸軍軍官二人搭船由灌口來厦在提督渡頭登陸乘坐肩輿抬往城内陸軍醫院醫治據政界中人云受傷者一係司務長一係吕連長均在戰地被匪擊傷尚有兵士十餘名均有受傷現在雙方連日均有激戰尚未决勝負云　　將樂縣之失陷將樂縣失陷一事茲聞係警備隊統帶徐鏡清所轄隊兵一排駐紥於該縣白蓮地方因被人煽動爲綠林内應乃於前月二十八日先與排長爲難制止不從持械潰變即時將監犯三十餘人放出監獄付之一炬當時並鎗斃警兵一人知事計達三逃後其眷屬逃避城外某紳家後由某紳函知計氏派人往接外間亦有謂計有一女被其殺害者計逃至順邑時即將情形專差馳報建安道尹蔡鳳機並請遴員接署蔡氏得報後即委駐防該處軍法官分發知事譚國政代理又以該知事此次城池失守係由兵力單薄情有可原業經由道先行派譚氏往接一面仍飭計氏隨營効力呈報李兼長察核至該縣城現經延平軍隊克復正在究辦潰變之警備隊云　　歸化縣之匪患省議會議員鄒含英日昨上李督軍一書於上游歸化縣被匪情形言之甚悉茲照錄如下督軍鈞鑒敬肅者頃據歸化廳紳民報稱該邑土匪異常猖獗自今年一月三十一日（即陰曆十二月十九日）有僞稱北兵數十名到石珩鄉祠堂内傳該處紳耆備辦茶飯各紳到齊該匪等卽將該紳六七人捆住並鳴笛召集續到各匪徒大肆搶擄計掠去該鄉紳民數十人焚燬房屋數十間該鄉銀錢重要物件均捆載而去當時並斃鄉紳一人現僅放回窮民三人又贖回梁文杏叔姪二人（贖金一千餘元）其餘數十人聲言須二萬金方肯放回等語查該股匪徒共有數百鎗枝均係新式並聞有永安頓村之逃兵在内縣屬東南路大小鄉村先後被蹂躪者如空谷磜　樹坑仙磜沙溪龍坑上坊等處凡二十餘鄉現仍駐離城二十里之横墘佈上一帶聲言不日卽須抵縣攻城城中軍隊僅有巡防隊三十名兵力單薄縣署請兵又未到縣知事束手無策城中危如壘卵近城十除里避難之村民均係野餐露宿若况不堪言狀請轉陳下情以救民命等語議員等爲人民代表不得不代爲轉陳務懇我督軍迅飭符　帶派隊剿辦如因汀屬粤防緊要即請電飭駐延張司令速派就近軍隊尅日到縣以解倒懸曷勝感禱詳情諒由該縣知事吾報不盡縷述合併陳明云云 
[南昌通信]  
　　軍署之會議第二路總司令張懷芝與陳督於十七日在軍署開軍政會議列席者戚省長岳陳兩旅長李參謀長岳副官長施師長熊侍從武官楊財政廳長夏實業廳長何道伊陳政務廳長王榷運局長南新二縣汪余兩知事等會議籌備餉糈輸送軍隊等事會議畢張卽與陳督秘商軍事計畫張至晚始回行署所有第二路軍費張使曾令榷運局長王克均將西岸鹽欵截留就地潑付王卽將截欵情事電請財部財長王克敏逕電張謂鹽欵關乎外交不能任意截留張始知王克均已發私電與其弟大怒即電請中央撤換王克均並要求將西岸鹽欵截留就地撥付中央復電准其就地撥放再由中央向滬轉賬並已撤換王克均聽候查辦是日會議時王亦列席張面加申斥將王克均發交南新二縣看管經督軍省長等再四求情始免拘押所有西岸遺缺經財部以陳光憲調充王氏撤差電令到後張令限王氏三日辦理交代即離贛境新任未到以前由第一科長暫代局務聞現在鹽局欵項已撥放罄盡矣　　軍隊之出發張宗昌所部之第六混成旅已早完全向萍鄉出發施從濱之第一師亦陸續逐漸開盡施從濱師長張克瑶旅長於十八日四時親率衛隊出發施師長駐節萬載張克瑶前赴萍鄉任第三戰線張總司令則確定二十二日親率衛隊駐節樟樹大本營指揮督戰所有魯軍盡數出發其潯省兩地仍調魯軍第二混成旅速開來贛分駐潯省該旅軍官張懷瑜率兵一團由華大輪運來於十九日抵潯其餘陸續開拔張使又電商奉督請以入關奉軍移駐山東而以山東第三師全軍開拔來贛一説奉軍援贛之三混成旅將由津浦路南下與魯軍會同開拔來贛其備戰之計畫以三路進攻（一）第六混成旅張宗昌所部會合李傳業之安武軍爲前鋒第一線（二）令吉安之二十三旅張之傑所部（已下動員令向萍鄉出發）會合贛西之步兵第一團李定魁所部爲左冀第二線（三）以施軍第二旅張克瑶所部及上官建勳之旅爲右翼第三線其施軍第二旅駐駐防修水銅鼓武寗等處爲後援以萬載爲大本營十里設一小站三十里設一中站連絡不絶與大兵站首尾相應近日贛西尚未發生戰事惟修水地方湘軍紛紛壓境防堵北軍又聞安源煤鑛現因戰事停止採掘工人數萬人無所事事紛紛投往湘軍行營爲湘軍所收用　　路局之棘手南潯鐵路自魯軍抵潯以來强制其裝運軍隊該路執事若稍理論即遭毆辱日前客軍由潯運省爭車互相鬭毆機車車輛多被打壞兼之煤炭絶乏坐辦張毅無力維持當飛電總理李木齋赴潯解决李總理於十七日親往九江與吳鎭守使籌商維持辦理一面向海軍借用所存之灤炭一面向蕪湖購買開灤煤炭以備接齊而免停車之虞砲艇之試演魯軍此次携帶行軍巨砲多尊聞係由第五師中挑撥於十六日在牛行野地實行試演張使親往觀看又魯軍飛機四架其隊長章斌每艇能容兵士四人直達約英尺數千丈之高亦於十九日在牛行車站試演一時往觀者甚衆　　贛浙之聨防贛鄂聨防經陳督會同鄂督王占元合委南元超爲鄂贛聨防總司令贛東與閩浙毗連又經陳督電商浙督楊善德會商以常山玉山爲聨防區域合委王文斌爲聨防司令陳督又電中央報告防務已派副官長岳世傑充南昌戒嚴總司令官擔任省垣警備事宜第三混成旅長陳光逵擔任自南昌至牛行地方戒嚴警備區域又稱贛東玉山廣豐上饒等縣與閩省毗連近日閩省軍事繁興影響贛東尤鉅特派第三混成旅步兵第一團王永貴之所部前往協防　　車站之設巿商會以客軍駐紥車站所有軍食蔬菜及兌換等事兵士必須過河入城採辦往返不便以致易生事端在車站設立臨時菜巿以便兵士就近購買商請警廳派員至揚子洲鄉勸導鄉民組織巿場公平交易又於地方銀行　撥員司八人至車站設立臨時兌換所劃一價目（英洋換銅元一百三十六枚爛洋一百三十四枚官票每千合銅元五十四枚百文小票每十張合銅元五十七枚）呈請督軍省長轉求張使要求兵士不准過河並請派員持令保護其巿場於十六日完全成立張使派副官魏興武率兵士八名持令前往彈壓陳督亦派王副官率兵八名憲兵若干均駐宿該巿嚴加保護　　代表之來去中央派國務院顧問鄧芷靈於十六日抵省晋謁陳督籌商秘密已於十八日起程回京復命馮玉祥旅長又派參謀長某來贛代表謁見張使陳督又湖南督軍譚組菴派國會議員鍾材環來贛代表謁見陳督於十九日與譚浩明代表劉彦偕行赴滬又河南趙督軍參謀楊允升來贛謁見陳督公畢旋離省回豫又皖督倪嗣冲派秘書長邊度春代表皖督來赣與張使陳督籌商軍事又安武軍軍需科長趙世範副官趙先謙由皖來贛於十九日起程前赴袁萍陳督軍派諮議蔡嘉楨前赴萍鄉襄辦贛西鎭守使署軍務於十九日起程赴萍矣　　軍需之定購張懷芝昨諭軍需處長朱增擬在贛省製就灰色綫布單夾軍服三萬套並限十日内完竣以便送往前軍服用當經朱處長邀同本省軍署軍需官韓某往洗馬池游德濟洋貨號探詢價目據云領章肩牌在内單者每套須洋二元夾者每套約二元八角惟限十日製成三萬套不能逾限朱處長以三萬軍服須洋八萬七千餘元方可成製且不能如限完竣因之據情覆呈張使核奪張使以值此軍費艱難之際何有如許經費製造軍服乃速電中央請由北京被服廠製就二萬八千餘套以便中央就近撥欵至總司令部第一師司令部及旅部團部之衛隊兵士則飭由游德濟製就一千八百套以便需用今日（十八）韓軍需官已往該店接洽明日可以訂立合同起製矣又第二路軍需處以春雨綿綿雨衣不得不爲之速備但需費浩大勢難籌畫故特往新巷各傘店定製雨傘七千把以備暫時之用已與各傘店議妥二尺長者每洋一元四把一尺八寸者每洋一元五把並限定六日完竣逾期不收 
[潯陽短簡]  
　　魯軍新編第一師全隊已於今日（二十）開赴南昌轉入萍鄉進攻長沙現在駐潯節制各軍者爲第二路總軍法處長陸榮肇　　魯軍新編第一二兩混成團近由華大華利兩輪陸續運送到潯昨日華利又載來運輸隊數百人聞第二團上官團長不日率隊晉省南潯鐵路一帶防務歸其擔任將來留潯協防者爲第一團戴團長惟戴團現駐龍開河以地勢卑下擬移駐城内潯人特託李木齋向吳帮辦婉商轉請駐紥城外官排夾　　魯軍自兩混成團來後擬再調一混成旅前來吳帮辦以大軍雲集人心驚怖婉商張檢閲使請其暫勿調來　　湖南某代表昨日（十九）由贛返潯在車有人窺破致被第二路總軍法處逮捕旋電湖南詢問　　武穴馮玉祥軍隊有謂其將歸第二路節制聽候調遣者有謂某將圖赴東三省防制外患者惟該軍現持冷靜態度並無何等舉動　　南潯鐵路總理李木齋以近日運兵車務紛繁恐有疏虞遺誤軍事特於昨日來潯照料一切　　九江縣選民總數昨在助理員辦公處會議呈報十六萬擬即日函縣轉報　　九江龍開河浮橋爲鐵路往來要道路局屢欲建築橋染因無欵中止昨商會提議擬在米釐項下抽撥一分以三年爲止（約洋萬元）爲修橋的欵俟下年收有成數即行開工建築 
[徐州短簡]  
奉軍今開駐韓莊一帶何日南下尚無確信張敬堯電告已進駐岳州張敬堯新招之輸送隊今日（二十二日）由隴海路開走六百餘名史匪聚夥又圖西竄被駐賈汪之新安武軍第三營截擊殺傷甚多並拿獲七名得鎗十餘枝新安武軍馬二營所獲之匪首刁廣蘭今已解送鎭署賈汪煤礦公司定於四月一日在天津開股東大會南京蠶桑模範場場長蔣乘風因在徐籌設分場事昨專來與各團體接洽該場長又以擇定地址（伊滕二公祠）不甚合宜已商定農會暫假南關外試驗場爲開辦地點 
[皖省近事]  
皖南馬鎭守使昨據駐宿安武軍行軍司令部報告馮軍自分兵駐紥鄂省黄梅廣濟以來並無舉動亦未侵越境界除逐日派 
 
 

Page 7

 
 
　　中華民國七年三月二十五日星期一申報第二 
員偵察彼軍行動外我軍仍扼要隘防守云云　　倪嗣冲昨致電與段合肥力勸其出組内閣　　太湖縣毘連鄂境前次倪嗣冲爲防馮旅起見曾調大批軍隊馳往宿望太等縣屯紥以爲可保無虞矣不料皖鄂交界之檀林河忽有四五百人自稱討倪軍揭竿起事現至彌鎭（距縣二三十里之遥）近迫縣城而來聲勢頗盛該縣情形危急縣知事黄中電省請求史分統就近撥隊保護　　又聞英山縣亦有大股由湖北蘄州羅田而來大張旗幟上書護國軍并携有快鎗圍攻縣城李知事以衛隊僅四十名無法抵禦遂令閉城固守日昨（二十號）以萬急電求救昨晚軍署已派第六路軍隊星夜開往英山以保城池　　含山警耗業已平定昨聞該縣商會等電稱此次亂事幸駐運漕鎭防營周哨官帶兵前來擊散云云聞此次起事係皖北唐蔴根子常保銀二人爲首糾聚數百人并樹白旗上書護國軍字樣入城後即放監獄囚犯後聞張知事請兵已到即行他往張知事收復全城即辦理善後事宜惟縣城失陷咎無可辭昨已電請省長自行檢舉　　和縣金知事以含山失守危急萬狀隨電省公署請速派兵往救一面派縣署衛隊長吳明壽帶領馬步隊四十名前往含山救援詎該衛隊長行至中途忽然生變謂含山匪衆勢難對敵不如我等回和攻城衆兄弟如贊成即舉手惟衛隊中有大半家眷均在城内故不贊成當時即有數名逃回報告於是縣城商民更加驚惶隨由金知事帶領警隊多人佔城保守嗣聞含山救兵已到縣城收復商民始安現聞兩縣均安謐無事云　　昨日合肥縣知事有電來省謂來安盱眙廬江六安壽縣各處匪徒已聨合竄入縣境勢甚猖獗請速調軍隊電令隣縣會同兜剿云云聞黄省長已電飭各該縣協拿並函請馬少甫鎭守派兵往捕　　安省七年度預算案（即自六年七月一日起至七年六月三十日止）現由黄省長咨交省議會核議　　前警察廳長朱家珂違法凟職一案業經第一審判科以二等有期徒刑當將朱收押於懷寗縣朱不服申請上訴昨經高等審廳開庭公判以朱犯罪證據確實擬仍照原判决 
[杭州快信]  
　　曹銀來電已於效日會同楊督等二十七人專電中央推段組閣并電徐東海代爲勸駕有斯時不出如國事何云云　　英醫士梅籐更新創防疫病院已擇定松木場地址即日開辦省會警廳亦擬於城站拱埠分設防疫檢查所現正籌畫經費從事進行　　二師第四旅潘國綢旅長昨呈報督署擬日内親赴餘姚牟山湖勘視新建營房工程職務由副官張大鈞代拆代行奉令照准　　陸軍第二師募集征兵約兩營前請增加本月份軍事費一萬金昨奉楊督批指許給五千元　　上年冬督軍省長會保之文職薦任各員昨由内務部駁覆督署列保之錢世昌等三人省署列保之王垣等十一人大半與第一欵抵觸未獲邀准　　杭縣通俗講演實行已閲一稔景知事以各警所曁保衛阻平日維護得力函准警廳昨通令查取職名一體奬叙地方通信 
[蘇州]  
　　政界防疫計畫蘇常鎭守使朱琛甫道尹王可耕因南京發現疫氣爲先事預防起見特邀請省立醫學專門學校蔡校長及博習福音醫院各西醫警廳崔廳長吳縣知事紳商人等到署會議决定在滬寗車站設立檢疫所一處由中西醫士擔任查驗凡由寗來蘇之人設有疫症卽送省立醫院醫治並在城内外設防疫所三處一在新銅元廠一在李王廟一在穿心街所需經費預約需用五千元卽由警廳所收清潔捐欵内支用核實報銷即日開辦並由鎭道各署出示曉諭居民愼重衛生免生疫症一面分令各區隨時查察如遇人民亡故認爲確有疫氣性質者即行報所核辦云　　戲館停演閶門春仙民興鳳舞台三戲圍均警察廳令停演於二十二日爲始聞亦因鼠疫影響云　　二師軍法官被兵鎗斃詳誌吳江縣屬盛澤鎭離鎭三里陶大圩某圖董家於陽曆三月三日因有喜事親友畢集夜間局賭駐盛二師三旅六團第一營第一連連長適往平望謁見營長（第一營宋杏溪營長駐平望）是日尚未回盛所部兵士數人聞該處有賭即往捉拿該圖董家以爲盜匪鳴鑼召集鄉民拒敵互有受傷張姓兵士跳河逃走遂致殞命次日該連長帶隊前往調查細情後分報縣營核辦吳江縣李知事派員前往驗明張兵士屍身塡格詳報省道鎭各署卽經蘇常鎭守使兼第二師朱琛甫特派本師執法官張是洵（號了相當州）前往調查眞相復候核辦張君於三月十九號啓程前往該鎭鄉各處調查情形後於二十號至該連部會晤連長楊慶鴻卽傳該排長張雨春詰問細情雙方辯駁一番張排長即行退出迨至晚間張執法官動身楊連長送出連部張排長率所部兵士站隊舉鎗忽聞鎗聲一響子彈正中張執法官左臂楊連長出而喝阻第二鎗又至正中張執法官腹部登時倒地殞命張排長卽率同全排兵士二十四人（或云洋鎗帶去）一同逃逸本鎭紳商各界聞之大起恐慌當令本鎭團防警區嚴爲戒備以保地方治安並卽電禀蘇州朱鎭使核示張執法官所帶去之護兵連夜回蘇報告楊連長亦卽飛報營長當經朱師長派該團金伯淋團長親率軍隊二連乘陪戎淺水兵艦於二十一號前往該鎭將該鎭原駐兵隊全數　回（聞須另派一連塡紥）蘇垣團部駐紥並責成該營長將在逃弁兵拘辦聞行兇之兵士蔣某每五名已拘解來蘇即將該連長楊慶鴻及各兵一併發交鎭署王執法官審辦一面電致常州張執法官家屬來蘇料理喪務並電禀軍民二署查核矣 
[松江]  
　　發明除螟簡法金山縣知事詹亮疇以去歲螟災令掾屬研究預防方法以資採用茲聞該縣警佐徐亞伯已發明一種簡法條陳詹知事試用其法每畝田用石灰五十斤以鹽滷（即苦滷）十斤化之（或用滷晶水亦可）並和以柴灰或草灰五十斤於最後耘稻特先將田内之水放淨於黎明時候將鹽滷所化之石灰柴灰抛散田内隨即加意耘之耘後越一二日仍將田水放入無論蟲蝦魚蛇均能立斃且能肥田即未患螟災之處亦可行之云　　印送防疫驗方本邑各界中倡議防疫者首有耶敎聖公會之勸種牛痘茲又有縣立第一高等小學校搜羅防疫驗方三種刷印多份分給各生囑令持回家中勸家屬依法服用以防傳染疫癘 
[鎭江]  
　　疫症發見鎭江關理船廳諭令華洋各小輪公司一律於二十二日起停止寗鎭航路之交通以杜疫症蔓延又丹徒縣倪和甫知事已籌鉅欵購辦防疫藥多種於警察八區各設立防疫分所實行檢查防範不爲不周惟聞城内四牌樓左近周某於二十二日上午染肺炎疫症未及兩小時即行殞命可佈之疫恐已侵入鎭郡云　　嚴禁賽燈鎭屬揚中縣境之新洲地方現有好事者十餘人向各鄉户捐募金錢迎賽觀音燈會已於二十日起游行各鄉鎭熱閙異常各燈頭又續集百餘元租借戲裝以便在迎賽時加扮各種戲劇該縣宋知事恐釀禍端即須拘究各燈頭云　　撥補軍隊缺額駐鎭陸軍十九師楊春普師長前以本師軍隊缺額甚多際此地方戒嚴防務吃緊期内不敷分佈曾經禀請招足在案茲李督軍因招足該師軍隊及添製一切軍用器具需費極鉅當此財政困難之時實難籌措擬以駐寗之要塞掩護隊加入該師以補不足而節軍費不日即將實行云　　保全義塜鎭江西城外太古山向由西人建蓋屋宇設立醫院學堂山下附近多係義塜去歲有無知鄉人剗平墳墓七十五座開拓地址以圖價賣曾經鎭紳張金門面請章前縣長勘視拿辦近日新西門外寳蓋山西荷花塘等處義塜営肯醫猪者將猪隻放入往往爬成洞穴暴露尸骸張紳又請倪縣長通飭各警區嚴行取締云 
[揚州]  
　　學生避疫返揚寗垣近日發現鼠疫各學校業已停課此間旅甯之學生均紛紛回揚按揚寗交通敏捷一由小輪直達（水路祗一百八十華里）一由揚至鎭乘車往還祗須六小時深望官廳加以防禦庶不致疫症流傳揚郡也 
[嘉興]  
　　典獄官被控飭查嘉興縣監獄前月脱逃監犯盧阿六一名迄今仍未拘獲本縣公民朱筠如以管獄員陸武縱放監犯特具呈省公署高檢廳請行查辦茲悉陶檢察長據呈後已抄發原呈於日昨訓令嘉興縣知事張昌慶查案呈覆毋稍徇隠云　　視學報告學校成績嘉興縣視學員葉志翔譚新明二人每學期出發視察各校擇其成績優異者呈請官廳嘉奬茲悉六年度第一學期各校成績之優劣已由葉譚二視學分别視察完竣縣立第一第二兩高小商業女師附高縣立女校縣立第一國民啓秀女校曁愼遠德馨南湖鍾秀城東勵羣汝南開明碧漪等國民學校新塍第一第二第三達才崇德濮院第三敬業端本廣智瑞豐段墅務本新豐第一第二王店第一第八懷新池西第一新篁第一鳳石第一南滙第一澄溪涇鎭餘賢第一梅湖第四等校或敎管合法或成绩嘉良其餘陶涇第五新豐第八濮院第二玉溪國民南滙第三棲鳳第二王店第四等校或校務廢弛或校長曠職業經呈請知事分别奬懲並轉呈備案矣 
[杭州]  
　　鐵路防疫暫行法滬杭甬鐵路車務總管韋燕奉任局長派委辦理防疫事宜韋總管以滬杭路仍照常通車難免有類似疫症之旅客乘車危險實甚昨特通告各站長車務巡察醫官如遇有患病搭客非經本總管之特許或經該管醫官檢騐明確槪不得擅入客車云　　調查糧食之大槪農商部設立糧食出口籌辦處先從調查糧食種類産額時價銷數各項入手杭總商會准實業雲廳長抄令函請調查米麥等項産額時價後即轉函湖墅米業董事據實查復茲聞米董報告略謂浙省産米各縣自食有時尚虞不足未能接濟鄰封故本省糧食一項向恃蘇皖等處源源接濟每歲在一百萬石以上現自糧食出口問題發生以來蘇皖各處咸存觀望以待善價致來源漸少墅巿迭漲上白米每石售洋六元三四最次者須五元一二比較去冬每石已漲一元左右云　　工程事務所之組織浙西水利工程會同查勘情形業經齊省長核定杭屬先浚上塘河嘉屬先浚泖河湖屬因北横河須有用機船之處尚待覆議故事務所主任亦未正式委任現聞上塘河工程事務所主任祝震柳河工程事務所主任陳宜榕已分别擬訂事務所細則及設立之地點一俟呈奉核准卽可組織成立　　請求追究屍身欵洋居住白馬廟巷第二十七號門牌俞吉軒其母王氏於舊曆正月二十七日與次子寳生由東陽收租乘杭諸輪船來杭身帶有銀洋二百餘元該輪拖船遇險同遭沉没寳生被人援救得生而王氏未及援救次日寳生回杭通告俞某卽時趕往見屍首及物件均已撈起惟該欵已杳如黄鶴當即詢問該公司所派監撈屍首之人一味野蠻無可理論現俞某已將毋棺運回東陽昨已回杭請求同鄉會向該公司交涉追究該欵不知如何了結也　　派員來浙採辦茶葉茶葉爲浙省出産大宗現届新茶上巿雨前明前出産甚少推原其故因上年冬間天寒氷凍茶樹受損定價因之較昻茲悉上海三井洋行已派員來杭採辦携帶現欵十萬元昨已乘車到杭庽居西湖某旅館定於清明前一日分赴龍井留下獅翁家山等採辦雜評一 
[聨立内閣（怡）]  
　　内閣之組織以同一政黨組成者謂之政黨内閣合多數政黨組成者謂之混合内閣此固組閣之先例不足以爲異者也　　乃今段内閣之第三次出現忽發現聨立内閣之名稱所謂聨立者似含有不聨不能立之意其非純粹之段内閣也可知　　然則此次之段内閣即使與公府權限劃清將西南驅除淨盡其能權自我操而指揮如意也乎 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國七年三月二十五日星期一申報第三張舊曆戊午二月十三日（十） 
本埠新聞 
[防禦南京疫症之流傳（五）]  
　　滬道道尹以南京發現肺疫亟宜預防傳染昨特電令所屬十二縣知事務在各該縣境遵照防疫施行細則辦理防疫事務並將辦理情形及有無發現於電到三日内據實呈復以憑核辦　　中國紅十字會會長沈仲禮君自經松滬護軍使署開會議决設立淞滬防疫會後業已着手組織南北防疫醫院乃前日又經萬國防疫會舉定沈君爲辦事員沈君現正籌訂臨時防疫章程俾早實施所有防疫經費聞由政府籌撥昨日沈君以防疫醫院現正從事組織需欵甚急故特函致江蘇特派交涉員陳貽範君請先墊撥防疫經費銀二萬五千兩又致函總商會請墊一萬兩以速進行　　近日各公司長江班輪船到滬大都逾期詢之船員據云船至南京經海關諭令不准傍岸停留江心將貨由駁船卸裝搭客槪不准登岸及至吳淞又須由防疫醫生登輪逐一檢騐後方令開行故抵埠延遲云　　公共工部局衛生科以晋直魯各省發現疫症已蔓延至寗垣等處寗滬輪軌交通頗爲便利深恐疫氣流入租界除邀請中西紳商及工部局醫官討論種種防疫方法外並即派員傳諭界内舖户居家一切食物及日用器具均宜清潔臥室須有空氣流通以免傳染時疫云云　　淞滬警察廳徐廳長昨日訓令所屬各區署所云照得現當疫癘盛行傳染甚速對於人民固當加意檢查面於巡警住所以及身體衣服尤宜講求潔凈庶免傳染而重衛生茲擬定簡章數條發區遵守除分行外合亟令仰該署長員即便遵照切實辦理本廳長不時派員認眞考查如有不實力奉行者一經查出定予相當處分决不姑寛切切此令計發簡章一份巡警住所及身體衣服清潔簡章一本則以清潔衛生預防時疫爲宗旨二房屋院落每日一律掃除潔凈卑濕之處布散石灰或避瘟藥水三室内須將窗户隨時開放使空氣流通四身體沐浴一週間至少必須一次以上衣服亦應時常洗濯潔凈以免發生臭氣五各長警所臥牀舖每日早起必須摺疊整齊准隨意散亂六被褥等物宜常曝曬七室内須置痰盂不得在痰盂外濫吐痰沬八巡警如有不遵守以上各條者西量處罰以示儆戒九凡署所清潔掃除等事由署長署員巡官監督之其房屋院落之掃除長警之衣服潔淨與否每日均須檢查一又有不潔者立命清潔之本廳長仍不時派員前往檢查如查有不遵章實行者定將該營長官予以相當處分 
[奉軍到浦之報告]  
　　聞松滬盧護軍使昨據派赴寗垣調查奉軍南下狀况之某副官報告大致謂奉軍到浦者約有十餘營業經李督軍派員採辦牛羊美酒等赴浦犒勞頗爲優待可無發生衝突之事雖寗垣謡諑繁興李督軍異常鎭靜並聞奉軍後隊尚有數營不日到浦云云 
[駐蘇步兵調往浦口]  
　　駐蘇陸軍第二師朱師長奉李督軍電令以浦口爲寗省通達南北之陸路要道值此時局不靖自應増厚兵力藉資防範令仰調撥步軍數營迅即出發駐防浦口等因現聞朱師長擬抽所部步兵兩團尅日開差云 
[上海租界之第一自由人]  
　　公共租界納捐人以裴亞士君自任工部局議董及總董以來對於租界巿政整頓不遺餘力租界居民甚受其惠擬於星期三日納捐人常年會議提出議案公推裴君爲上海公共租界之自由人免納工部局一切捐税以嘉其勞此案由華爾克君提議經美克洛特君贊成各國官商團體繼起贊成者頗衆届日可望一致通過果爾則裴君將上海租界第一自由人按裴君以一八六二年四月生於倫敦一八八四年來華今任老公茂洋行總理七年前被舉爲工部局議董任總董五年於茲熱心公益中外各界無不器重云 
[再誌滬南工巡捐局之三議案]  
　　滬南工巡捐局於前日（卽二十三號）午後邀集該局董事會議開濬蒲肇河經費問題及勸繳地方公益税並籌還築路借欵等三大議題已紀昨報茲悉是日到局會議之名舉董事爲姚子讓莫子經顧馨一陸崧候朱志堯等諸君其議决案錄後　　一件開濬蒲肇河（即徐家滙河）所需經費擬以歲修馬路工程暫停三月移充開河費用案議决重要工程照常進行其餘移緩就急並函咨上海縣公署請於經微巿房舖捐欵内撥還　　一件工賑借欵亟須籌還擬將南巿碼頭捐撥歸本局以備償還案議决南巿碼頭捐現由顧馨一君擔任向海關監督公署調查實數　　一件補徴地方公益税案議决自應一律補徴並改公益税爲地方税 
[烟酒聨合會贊成和議]  
　　中國烟酒聨合會昨開星期常會並爲南北和議問題特行提議各業領袖曁各會員等到者甚衆午後二　時摇鈴入座首由正幹事陳良玉宣布京師全國商會聨合會發來徴求和議竟見之原電次宣布駐京代表聶允文來函即由林偉卿起言我商民受戰征之禍困苦已不堪言狀設再兵連禍結作閲牆之圖而無禦外之謀國且不國云云次王團敷言政府從前有攻克岳州再行議和之説現在岳州已克設再一意用兵置我商民身家性命於不顧不獨自食其言抑且大違民意次洪少楚言我業受公賣之苦一再上書請願早已通過於議院國會旋以時局不定政府無暇顧及遂致惡税至今未除故我兩業受戰爭之害實較尋常商業爲尤甚我同業等對於和議一層均極端贊成次陳祝之史燕堂俞葆康樂維高等聲明代表本業一致贊成和議言畢衆皆舉手次金拜仁言和議兩字凡我中國人民無老無小無賢無愚固是個個歡迎惟現在應用何種方法得使雙方停戰急應討論陳良玉言商民空拳無力雖難强雙方以必和而人心厭亂實足以見民意之所在旋經公决將今日所議情形報告全國商會聨合會備資參考議至此時已五鐘遂散會 
[鄭大爲無暇來申觀審]  
　　謀刺前鎭守使鄭汝成案内之關係人沈祥夫卽孫强夫又名尹神武自經公共公廨判决引渡後盧護軍使以被告堅稱爲尹神武並非沈祥夫之化名曾經電京請鄭汝成之長子大爲來滬參預審問俾成信讞昨日盧使接准鄭大爲由京來電大旨謂渠有要公不克分身到滬所有參預訊問仇人案現由伯父來申觀審特電知照等因盧使接電後即諭鄧軍法課長届時與之接洽云 
[閘北錦華銀樓被刦]  
　　前晚七旬餘鐘閘北長安路錦華銀樓正在收巿之際有匪多人乘大雨時闖入櫃内（入内者三人餘均在外望風）將貯藏首飾之鐵箱刦去店夥等見匪徒手中執有手鎗不敢聲張事後由店主王理卿投報四區警署余署長親至該銀樓察勘一過卽飭探警分投跴緝務獲解辦 
[修改税則委員會紀事]  
　　修改現行税則委員會原訂於三月二十七日再行開會後因是日適爲巿政會議各國會員多半爲駐滬領事恐難兼顧遂由該會張秘書通函各會員改爲二十八日又聞此次所商訂新税則未頒以前之暫行辦法將來解决以後即行簽約其以何日始爲實行及實行之期限均須在約内聲明蓋因運載東西洋各貨程途懸殊不能定一適當之期以昭公允聞前次開會曾主任業已提出此節徴求各國會員意見云 
[鄉民不得與外人私訂契約]  
　　滬海道尹公署訓令上海寳山各縣知事文云案據上海巿經董陸文麓等呈稱山各縣知事文云案據上海巿經董租地建築囗囗一案經紳董等三次拒却呈奉縣知事歷經錄稿詳報鈞署並請主持在案乃該囗囗因官廳不允通融私向陸姓鄉民租地三畝之譜訂有契約先交押租洋一百元每年計付租地洋五十元董等查悉之下當即傳詢該圖地保諭其母得簽字一面禀報縣知事請爲澈究勒令該鄉民將押租洋一百元繳案發還該囗囗並取消契約現在契約業已取消而此案亦經結束本可毋庸置議惟經董等竊有慮者鄉曲愚民不知大局之關係往往受外人之利誘匿報官廳與外人私立契約之事時有所聞迨至發覺始行交涉其爲害已不可勝言今爲先事預防起見應請道尹訓令各縣知事通諭各圖地保此後如有外人在内地租地訂約之事務先呈報官廳核示毋得私自簽字以免交涉而杜後患董等因思患預防起見是否有當伏候鈞裁施行實爲公便等情據此查該董等所陳頗有見地除指令曁分行外合亟令仰一體遵照切實辦理爲要 
[催造鐵路統計年報]  
　　滬寧鐵路管理局奉交通部電開各路會計統計年報第三十二表應附加路事紀要一節業經飭知遵照辦理在案查該路四年份曾計統計年報尚未造送仰即從速塡造並附加路事紀要一併送部勿延等因業經任局長轉飭辦理矣 
[取締渡夫勒索之公呈]  
　　浦東八長渡義渡船自經滬南工巡捐局取消增加渡資之布告並示禁勒索以後該渡夫等仍多方設法冀達加價目的節經商民朱維藩等援照設置義渡定案呈請省道各署出示勒石永禁在案茲又由浦左上南川三邑公民胡陳生徐祖烈等數十餘人公呈江蘇齊省長滬海王道尹文云爲渡夫違章勒索呈請訓令上海工巡捐局發售竹籌以杜弊混事竊上海浦東西沿浦八長渡渡船向爲便民而設每人取渡資五文相安已久自前清光緒季年沿浦各董議增渡資五文釀成鉅案嗣奉前兩江總督張出示永遠禁止增加方始平靖邇於上年春間渡夫趙和尚等運動沿浦各經董以加增渡資之半助充地方公用爲辭遂由趙和尚等聨名向工巡捐局藉口生計問題請給加增布告鄉民羣起反對旋由該局查明實情撤銷布告仍照原案辦理各在案詎各渡夫陽奉陰違仍向渡客每人勒收錢十文鬭毆衝突時有所聞公民等世居上南川各邑見聞較確長此不改騷擾病民殊爲地方之害現在公民等共同集議善後辦法擬由工巡捐局置備五文竹籌數千根由局售賣渡客過渡給籌一根每日渡夫所收竹籌向局換錢遇有遠來無籌渡客聽收渡資五文如出銅元一枚由渡夫找給五文竹籌一根聽憑渡客轉售保安息事之道莫善於此爲此不揣冒昧聨名環求省長道尹俯賜核准訓令上海工巡捐局置備五文竹籌出售以杜勒索而安行旅沽仁謹呈 
[四川同鄉揭控略誘之辯論]  
四川人廖樹山等在上海地方檢察廳禀控同鄉戴勳臣略誘蕭女並毛囡等情曾經該廳將戴拘案迭次預審明確起訴審判廳蕭女發送救濟會毛囡發往新普育堂分别留候核示在案前日午後一時又經審判廳傳集一干人證並將蕭女毛囡提回由劉推事官會同賀檢察官特開第五法庭公開辯論原告所延律師與被告所延律師相繼到庭問官卽命庭丁引被告戴勳臣至案訊據供稱四川人年三十三歲去年七月二十一日憑廖樹山爲媒納蕭國良之女蕭氏爲妾當於八月二十九日帶同髮妻何氏並蕭氏以及婢女毛囡等來申借寓四馬路惠中旅館等語問官詰曰爾何以將蕭氏賣於王金生爲室毛囡賣於廣東人鄧姓戴答稱因蕭女每與何氏口角爭吵所以將伊送與友人王金生至於毛囡因不聽管敎故亦送與鄧姓友人並無得價之事問官又曰爾旣稱娶蕭女爲妾可有筆據戴答稱四川習慣納妾向無筆據問官命將戴帶下引廖樹出至案詰問據稱四川人現住四馬路與戴爲媒是實惟並非是妾因戴係一子雙祧應娶兩妻無分大小成婚未幾戴卽將蕭女携帶來申旋將蕭女賣與王金生得價洋二百元並將毛囡售去事爲商人查悉立即拍電至蜀知照蕭女之父蕭國良是實又據蕭國良供稱四川巴縣人年五十六歲去年七月二十一日由廖樹山爲媒將第三女兒許配於戴勳臣爲妻並非是妾况商人亦是體面人安肯將女嫁人作妾去年自接廖樹山電告之後商人即携帶婚據於冬月二十六日動身途中二次遇盜所以行李衣服並婚據等悉遭刦去在途異常困苦直至今年正月十六日到申等語質之蕭女供稱年十七歲丈夫戴勳臣實係兼祧子故娶何氏與婦人二人爲妻去年偕夫並何氏毛囝等四人來申暫住惠中旅館因何氏在原籍時與婦人極爲和好因此偕同來申不料自住旅館之後何氏頓改常態將婦人一再虐待並稱婦人爲妾婦人訴之丈夫丈夫亦偏袒何氏欲將婦人嚮入妓院爲娼因我不允旋又將我賣與王金生丈夫收得身價洋二百元嗣由王將我丈夫所立之筆據給我閲看因此得悉婦人不願是以投奔四川同鄉會是實質之女孩毛囝供四川人年十三歲家中尚有母親初至戴勳臣家戴認爲義女詎來申之後即作爲婢女未幾即被戴勳臣將我售於廣東人收得身價洋八十七元自賣之後屢遭毆打受苦萬分因此乘出外泡水之隙即行逃出訊至此問官復提戴勳臣至案向之詰問戴堅稱並無收得蕭女毛囝身價之事並由被告律師起言貴檢察官起訴被告實犯重婚及略誘二種然四川習慣娶妾例無婚據今原告旣無婚據提出當然爲妾無疑况蕭國樑曾在四川重慶登報聲明今特呈案作證即略誘一層亦無人證物證提出况戴勳臣爲商界中人自此案發生之後已受無窮損害應請庭上注意賀檢察官起言曰戴勳臣到廳之後第一次預審據供係一子雙祧此足見娶蕭氏爲妻並非爲妾兼之被害人蕭氏毛囝均經供明被戴價賣且私訴契約上載明爲一子雙祧對成夫婦在四川渝城結婚等種種字樣亦經戴勳臣親筆扦押即此可爲本案之鐵證然本檢察官辦理一切案牘無不悉心研究對於此案尤異常愼重迭次研訊始得被害人種種受害實情頃據貴律師所稱必須人證物證然辦案卽據被害人供述察其一切情形之虚實即此亦可以作爲參考云云後又由問官逐一詰問各執前供遂諭辯論中止候傳到王金生等再開辯論至此復由原告筆師起言請求追償私訴略謂戴勳臣曾經自行扦字出立契約載明願給蕭氏養赡費銀一千兩俟其父蕭國良來申具領等語現在應請庭上照追問官會商下之下以爲時已晚令再行開誔辯論遂判戴勳臣還押蕭國良廖樹山著令退去蕭女仍發救濟會毛囡仍發新普育堂留養候示宣告閉庭時已入暮矣 
[甯波同鄉之慈善事業]  
四明公所因寗波旅滬人數衆多其貧苦身後無以爲殮者該公所向有賒材停柩及年滿盤運回籍安葬之舉使旅滬同鄉得以歸正首邱查近四年來逐漸加增甲寅年賒材五百六十具丁已年增至七百二十六具甲寅年進廠二千零九十四具丁已年增至二千八百五十五具然賒材尚限地段而廠屋則未能多容美猶有憾現擬擴充範圍添造廠屋賒材則不論租界内外一律普及俾同鄉旅滬者咸得公所之益惟事宏大力須藉衆擎特於昨日在該公所邀集同鄉開特别大會籌募捐欵旅滬寗人之到會者約計一千餘人就該公所大廳内爲會場於午後二時開會秩序如下一摇鈴開會二推舉臨時主席三報告開會宗旨四徴求募捐方法推舉募捐團主任五演説六認捐七摇鈴散會開會後公推沈仲禮氏爲主席遂由嚴子均報告開會宗旨次沈主席起言現在我四明人旅滬者日多而領取賒材及進廠寄柩者亦日增以致原有廠房不敷安放現擬就原有日暉港地基另建普通殯房二百間計可容柩四千具預算須工料價銀三萬六千兩又頭等殯房二十四間計可容九十六具約造價七萬七千二百兩又二等四十間可容柩二百四十具約造價一萬兩又三等六十間容柩四百八十具約造價一萬三千二百兩又客廳十一間造價約六千兩羹飯廳吉祥廳管丁住宅共約二十四間造價八千兩以上工料費總共需銀八萬之譜惟經費如此浩大非賴諸同鄉竭力捐助不克觀成想吾同鄉之在滬者總數達四十萬人對此慈善事業自必樂於輸助俾得衆擎易舉至如何進行還請大衆公議或命名四明公所贊助會亦可云云項衆同鄉討論勸募辦法公同推舉朱葆三等爲募捐團主任及募捐團友擔任募捐（名單附後）次俞宗周演説略謂昨日大雨今日花朝花無百日紅人無百歲壽人生在世惟有兩項大事一曰病二曰死孟子所謂養生送死是也但生不得其養死不得其所者何限是在有力者不可不爲之代謀今日開會即代謀之一端幸同鄉注意及之云次張讓三陳良玉相繼演説其大致皆以事關同鄉公益敦勸同鄉熱心贊助俾得衆擎易舉之意演説畢遂彼此認捐衆同鄉意氣激昻爭認巨欵不移時竟認定捐欵一萬餘元殊爲難得時已鐘鳴五下遂宣告散會茲將特别認捐人姓名捐數列下　　當場承認捐數長生會五千元周湘雲一千元叢桂軒方一千元葛燦文一千元朱葆三五百元陳文鑑三百元沈仲禮二百元裘信甫二百元又月捐二十元吕耀庭二百元黄和卿二百元王佐卿振勝烟廠二百元木商永盛社二百元朱世恩二百元樂賢堂二百元石運乾一百元徐銀三一百元唐華九一百元又月捐每月五元朱哲甫一百元何楳軒一百元孫梅堂一百元陳文槐一百元周堃桃一百元陳良玉一百元董有桃一百元柳鈺堂一百元包雨棠一百元周乾康五十元錢雨嵐五十元周金箴五十元陳慶祥五十元舒承德五十元曹境揚五十元鄔景福五十元邊國慶四十元周材林二十元陳鶴峯二十元梁瑞生二十元高衍慶二十元陳存載十元姚恩多十元李珪友十元徐鴻賓十元石金寳十元鄔光福十元孫宏文銀五兩周華友五元沃福林五元周企東五元馬省學五元楊永流五元張和裕五元金紹南一元以上共計捐洋一萬二千餘元推定募捐團員名單朱葆三沈仲禮虞洽卿陳良玉吕耀庭石運乾周湘雲謝蘅牕傅筱菴陳文鑑余葆三錢達三柳鈺堂孫梅堂蕢廷芳韓孝先錢雨嵐陳錦如徐輔卿樂俊葆陳文槐朱哲甫洪賢才張讓三李珪友周乾康錢庠生鄔挺生 
[澄衷校友會開會]  
澄衷學校校友會自成立以來已届兩年會員達三百人籌捐校主銅像積極進行發刊澄衷學報出至二期頗稱發達茲以舊評職員等任期已滿照章不得連任於三月二十四日午刻假座大馬路東亞旅館開會改選評職員提議報告并請名人演説又各出資聚餐聨絡感情頗爲熱閙 
[健身會開會成立]  
西門外圖畫美術學校組織健身會於昨日開會成立首由臨時主席王濟遠報告開會宗旨通過規則當經會員公舉名譽會長張聿光劉海粟外並投票選舉楊光駿何耀秋爲正副會長嚴不凡賀鋭郁昌浩林若水申汝楫盛雪林孫友蘭何漢光爲幹事何笠農爲會計何漢光爲書記繼請劉海栗登檯演説略謂研究體育係近今之急務今日乃本曾成立之日鄙人厚望於諸君者有二要素一須有合羣心二須有堅忍心具此二種識力無論作何事業均能美滿否則於事實上非徒無益且多失敗之處等語並聞該會現已將足球籃球網球檯球諸部從事練習云 
[寳豐紗廠自組小學]  
寳豐紗廠辦事員閔樂軒叢銘竹等鑒於閘北一隅未有完善學校特商之同人組織廠立小學廠主劉柏森君熱心敎育慨捐巨欵業已開學生徒有二十餘人分高初兩等延聘顧君主任敎務其餘科目悉由廠中辦事員擔任義務課程完備管理嚴寗將來造福閘北子弟定非淺鮮也 
[慈善救濟會發行奬劵]  
上海慈善救濟會以北方水災深重滬上各慈善機關經濟恐慌亦待救濟爰特發行奬劵以資補助聞該劵額設五萬張全張十元每張分十條每條一元准於陽曆六月十號即夏曆五月初二日在滬開標並分給各奬列左頭奬一張獨得奬洋六萬元 
 
 

Page 11

 
 
　　中華民國七年三月二十五日星期一申報第三張舊曆戊午二月十 
二奬一張獨得奬洋二萬元三奬一張獨得奬洋一萬元四奬二張每張得奬洋五千元五奬五張每張得奬洋一千元六奬十張每張得奬洋五百元七奬二十張每張得奬洋二百元八奬一百張每張得奬洋一百元九奬八百張每張得奬洋五十元頭奬上下各一張計二張每張得奬洋五百元二奬上下各一張計二張每張得奬洋二百元三奬上下各一張計二張每張得奬洋一百元四奬上下各一張計二張每張得奬洋五十元凡與頭奬末尾二字相同者四百九十九張第張得獎洋三十元凡與二獎末尾二字相同者四百九十九張每張得獎洋二十五元凡與三奬末尾二字相同者四百九十九張每張得奬洋二十元共得獎號二千四百四十七張得獎銀各埠可向中國銀行就近領兌並聞開奬時邀請中外官紳商學各界蔽場監視以昭大信云 
[米價漸漸回復]  
　　滬上米巿前因吾國加入巴黎糧食同盟風聲所播卽有人囤積居奇價遂驟漲現在巿面已漸漸平復所有手段敏捷者已獲利盈囊而步其後塵者則大有欲罷不能之勢昨日巿上最高白梗已跌至七元六角半高糯米七元七角機洋秈六元七角包白秈六元次五元五角較諸最高之價梗之每石跌去八九角糯米每石跌去五六角秈米亦跌去三四角不等故内地裝運來申之貨無中不虧折云 
[蘇杭綢業之加盤]  
　　蘇杭各種綢緞近年來逐漸改良銷路極暢惟存本較重獲利甚微且内地絲繭均爲繭巿放盤吸收存底漸少照價甚爲昻貴現經議定春盤照加七釐至湖縐以及各種綢紡等亦以肥絲每百兩之價約需四十八元合計成本亦屬難敷故該業同人亦擬加盤以顧血本惟存貨尚多一時且緩實行現巿廣莊每兩九角八分店衣色縐每兩九角三分銷路頗爲活動云 
[省公署轉頒選舉册]  
　　上海縣公署昨奉省長公署訓令云案准内務部咨開參衆兩院第二届選舉事宜業經次第籌備並分别電行知照尅日依法督促進行在案所有選舉法施行細則現已刊竣成册相應連同選舉册咨請查照轉發各屬一體遵照辦理等因准此除分行外合亟令發十册仰該知事卽便遵照辦理爲要 
[議修爛泥渡街道]  
　　浦東爛泥渡鎭華洋廠棧林立巿面漸盛惟該鎭一帶街道年久失修凹凸不平陰溝淤塞一經天雨街衢積水行人頗稱不便茲由洋涇巿經董劉頡雲潘作臣提議修築因欵無所出故特會同三區警正解輔宸定於昨午設筵警署東邀各廠棧經理曁當地紳耆到署聚餐會議籌欵修路事宜至午後三時始行散席聞是日商界認捐甚爲踴躍並經公决南自陸家渡起北達陸家嘴一律修築先設路工籌備處於該鎭俟派員丈量測繪後即須招人投標定期開工云 
[私鹽留備公用]  
　　滬寗鐵路任局長致駐鎭鈕分巡函云據報該分巡督同長警等於初九日下午在由滬至寗七號列車之尾查獲食鹽三大蒲包共重一百一十餘斤無人認領請示辦理等情具悉查此項食鹽旣係無人認領應照本局歷届辦法作爲無主失物變價彚存留備公用仍於支用時列册具報 
[三泰豆麥行之紀念]  
　　滬南花衣街三泰豆麥行創始於前清咸豐年間昨特假座邑廟豫園萃秀堂豆麥公所舉行六十週年紀念設筵會宴中西來賓到者數百人觥籌交錯頗極一時之盛 
[小孩迷路類誌]  
　　鎭江男孩雷三元前日在長洪浜路徘徊四顧經六百二十五號華捕查見詢係迷途當卽帶入捕房經捕頭詰據聲稱年十七歲父親在浦東做工因至浦西游玩不記歸途等語捕頭飭派巡捕送往浦東尋交其父領回　　又閘北四區崗警前日查見迷路女孩一口帶區詰問據稱姓高名海英年十四歲揚州人家住新同興里諭令留養候查 
[火車乘客猝斃]  
　　昨日上午十點十五分時南車站駛往杭州之四等車開至龍華站時有一章姓旅客突然氣絶斃命當由隨車檢查之憲兵並該站長等將死者舁下報告長官請爲核奪旋由南站巡官王樹堂會同路局醫生汪君前往龍華偕同軍署軍醫察驗死者究因何病以致殞命當經驗得委係因病身死即命同行之友人迅卽備棺爲之收殮 
[火車軋斃行人]  
　　南巿大正打包廠出店台州人某甲前日至滬寗車站麥根路棧房扦取貨樣經過火車軌道被火車撞倒身體軋爲兩截嗣由屍屬到來備棺收殮並未報官請驗　　又一訪員報告台州人李聚生年三十二歲在滬南大正米行爲店司前日上午李奉店主命赴閘北麥根路火車站北出取小麥緣跨越軌道較爲近便上午十一時鎭江來申之貨車駛過後李即逾軌而過距該車龍頭忽打倒車往西李被撞倒碾爲三段司機人見已肇禍無法挽回旋由鐵路警察報告站長前往察看見死者手持之布袋上有大正米行字樣查得該行在南巿大碼頭即商董顧馨一君所開立用電話通知顧君聞報即冒雨乘車前往謁見滬杭寧甬路局長後飭人將屍舁送斜橋台州會館備棺收殮一面電知屍屬趕緊來滬料理一切聞棺木衣衾均由顧君從優置備已用去三四百元云 
[木匠從高跌斃]  
　　小沙渡中興麵粉廠前日雇木匠王開成在五屢樓上工作失足墜地受傷甚重由工頭陸春元車送醫院不及療治而死王向住閘北新民路洪吉里陸將屍身舁回王之住址昨擬買棺收殮事經十一圖地保查悉報告四區警署余署長傳到陸春元諭令該地保速往地檢廳報請相驗再核 
[河南議員在滬病殁續誌]  
　　河南省議員潘乃鍹在滬病故已載前報茲由同志於月之二十日在法租界愛仁里五十八號開會追悼是日陰雨泥濘而赴會哀悼者仍不下百有餘人如凌鉞高萬鴻圖王傑劉榮棠張善與賀昇平李亞東王鎭東等皆冒雨而至極表哀意而潘君之叔瑾瑜及其弟序倫皆痛哭失聲云 
[石路昨晨之火警]  
英租界福建路（即石路）六百四十九號門牌異珍齋野味店於昨晨七時許起火延燒六百四十七八號門牌空屋（該屋係福州路祥秦衣莊所租正在翻造門面）六百四十六號協大玻璃店六百四十五號源盛永新衣店六百五十五十一號大來衣莊等後披樓面捕房得報立即鳴鐘告警經救火會西人各驅皮帶車到場澆熄計共燬屋十餘間事後捕房恐有别情即飭中西包探詳查起火情形及曾否保有火險以憑核奪 
[失愼受罰]  
　　民國路大觀樓附近某油炸膾店昨因潑翻油鍋幾兆焚如幸經崗警李景星查見帮同救熄旋將店主周某拘送一區二分所由王警佐訊供之下判令罰洋二元充公 
[巡官升署警佐]  
　　淞滬警察五區四分所警佐張光烈由徐警廳長保升浙江嘉興縣警察所主任警佐遺缺令飭六區二分所巡官米沛田升署昨已到差視事 
[媳婦被拐之扭控]  
　　住居閘北四十二間之揚州婦人滕裘氏前日扭同鄉婦人張戴氏至四區警署控被拐伊二十二歲之媳滕劉氏請爲究追諭解司法科訊辦 
[使女被拐後之經過]  
　　小北門外法租界餘慶里方右卿家之使女名子英於某日上午至九畝地購買菜蔬被拐匪錢金寳顧海元拐至徐家滙地方圖賣未成後又携往浦東售賣因身價不合復又領至法新租界適爲方之友人戎公全遇見嗚捕將錢及同黨顧海元並子英一併拘入捕房昨解法公堂請究先由方妻某氏投訴被拐情形繼據子英稱是日出外買菜被錢顧兩人將女子誘坐黄包車至鄉下顧卽避去由錢將女子領至僻靜之墳墓上强行污辱後又領至徐家滙及浦東地方某姓家欲買洋三十元因該姓嫌價太貴故朱成交前日又領至法新租界某客棧内被錢顧兩人與女子輪流同宿次日始被拘至捕房是實詰之錢金寳供因子英在江天碼頭迷路故由民人領至家中留養並無拐賣情事亦無不端舉動求察質之顧海元供民人雖與金寳相識拐女之事實不知悉中西官判令還押俟查明核辦 
[電車線中斷]  
　　前日午後五時許天正大雨小南門外轉西金立大槽坊門首之電車線忽然墜下幸行人稀少未致肇禍卽經崗警告由某查票員知照公司派匠修整約歷一小時來往電車始通行無阻 
[藥水廠准予勒遷]  
　　淞滬察廳批居民高致中等呈云呈悉查此項樂水廠前據該署以妨碍衛生危及居民等情呈請取締到廳業經本廳指令從嚴取締在案茲據所呈各節候飭區限期勒遷可也此批 
[解决定購麻袋之糾葛]  
　　丹商寳隆洋行在公共公廨呈控元泰成洋貨號經理吳槐卿股東顧實甫余明揚舒三連金志鴻陳佐唐孫良臣王賢祺馮斌等定貨不出請追損失銀二萬七千三百六十八兩七錢三分一案上星期五午後由廨復訊先由原告代表律師上堂譯稱本案前奉公堂諭令展期再訊被告至原告處迭次磋商願將所定之麻袋九十五包出清每包銀一百兩合計價銀九千五百兩現在原告亦准被告出清定貨所有損失利息衣一切費用銀三千四百九十五南八錢四分應由被告擔任請爲追償云云被告吳槐卿等亦延律師到堂辯稱被告向原告所定之貨雙方在外商妥情願交銀九千五百兩將麻袋九十五包出清但此項定單當時註明倘被告延不出貨准由原告銷售故兩造均負責任所有利息及一切費用要求酌減經王襄讞商之丹副領事樂斯考君判被告等繳銀九千五百兩將定貨出清並限兩禮拜償還原告一切損失及利息銀三千四百九十五兩八錢四分完案 
[移提被訴人之期限]  
　　安徽人倪錫卿在原籍審判廳控邱洪生押欵糾葛避匿上海經該廳移請公共公廨出單於上星期六將邱傳案經中西官會訊明晰判被告邱洪生交五百元人洋並保倘一月内皖省審判廳來文移提准予解送皖省逾限即將保單取消 
[酌令保人賠償]  
　　孫生全呈控地保吳阿桃謝生法曾經擔保住居華界之談阿毛抵押欵項計欠本利一千二百九十元屢催不理一案上星期六上午由公共公廨李襄讞會同英白副領事傳訊原告延代表律師上堂譯稱被告於十五年前擔保談阿毛抵欵洋四百元逾期屢催一味游約請追本利洋一千二百九十元吳阿桃亦延律師到堂辦護經中西官會同簽判云訊得此案被告擔保屬實本公堂衡情酌斷着被告償還原告洋五百元方單暫存公堂俟繳洋發還此判 
[票欵如數追償]  
　　瑞利木器店在公共公廨呈控陳興昌不理票洋二百元上星期六由廨傳訊原告延律師上堂代表請追訊之被告認欠屬實問官得供判被告如數還洋違干未便 
[儘可從容理勸]  
　　同泰昇磚灰行主金秋田被西洋商陳德培呈控不理擔保銀二千八百餘兩上星期六由公共公廨王襄讞會同西洋領事索君傳訊原告延律師譯稱本案雙方在外理勸可望和平解决要求展期再訊中西官判金秋田交保候展期三個月再行訊核 
[遺産並無確證]  
　　談鶴甫前至法公堂控已故鄉民吳其祥將田單抵借洋二千餘元故後向伊胞弟催理不睬請將該地拍賣後祇拍得銀六百餘兩因與原　相差尚鉅故又查得吳其祥尚有遺産房屋田地由吳之胞弟雨生加弟並媳婦邵氏等承管爰又具禀公堂請求傳訊察核昨日傳齊原被訊據雨生加弟邵氏同稱産業早已分析其祥在日已將所有産業售盡並無遺産原告查出之産均係民人等個人所有求察中西官以原告所呈查出之産是否爲其祥所有並無確實證據碍難照准判令退去將案註銷 
[調查被告家産]  
杜周氏前至法公堂控被樊復騙去多金除歸還外尚少洋六百元向索不還請求追究等情判樊交保限繳在案詎樊迄今無保挺押不理昨又提訊原告仍求嚴追詰之樊供實因貧苦無力繳洋請求釋出後陸續歸還中西官判樊仍交保限繳並着杜氏於七天内查明被告有無家産禀復候核 
[江北人尋獲逃媳]  
江北人周泰林之媳朱氏年二十六歲前年冬由原籍逃來上海匿居閘北興華里前日被周尋獲扭控四區警署轉解司法科判朱氏給周領回 
[泥水匠流爲乞丐]  
向爲泥水匠之紹興人黄桂榮近因手足患瘋不能工作流爲乞丐昨日在虹口北四川路向某西人索錢被五百十二號印捕查見以其取厭行人拘入捕房經捕頭詢悉前情諭着留候送請公堂發落 
[房客欠租圖逃]  
聨成房産公司經租人彭德豐前日扭租户葉金道至五區一分所控被拖欠房租洋五十餘元希圖遷逃他處等情即由該所解送司法科經段科員判葉移送地方廳一面着原告自投法庭起訴 
[妓女請求援救]  
寗波路中旺弄二百七十四號門牌雉妓院妓女張巧仙因不善逢迎被龜鴇凌虐不堪其苦於前日逃出自投濟良所訴被惡鴇杜老三虐待求援等語所董卽將張妓暫留並用電話知照老閘捕房派探往查以便解請公共公廨訊奪 
[違章打架]  
陳洪壽辛夫釗兩人前日在孟納拉路不知何故互毆被六百號華捕查見以其違章帶入捕房飭各存洋保出自赴公堂候訊 
[協查被竊之海電線]  
公共租界總巡捕房刑事檢查科昨日派探將通知單送至淞滬警察廳内云西曆一千九百十八年三月十六號崇明北港海中被竊海電線二千四百英尺茲將電線樣式開列於下中心紫銅線包黑色樹膠再包黄銅皮再包黑色樹膠布再包棕色藏絨再包粗銅線外面包樹膠蔴繩電線周圍四寸四分之三請爲通傳各區署所一體偵查徐廳長准即令飭第一區警察署董警正轉令所屬各分駐所注意查緝 
[水果公所獲賊]  
南巿十六舖毛家衖水果公所因昨日相傳爲百花生日是以邀集同業宴待花神詎至午後三時有積竊陳阿桂入内混竊錫盆兩只幸即覺察追獲人贓交由落差警察韓文玉拘至第一區警署問明留候核辦原贓先給公所領回 
[竊取青草之辯論]  
鄉人徐桂甫至法公堂控告孟根記時常使人前來竊取值洋四十餘元之青草日前被民人將所使之秦鶴卿扭至捕房後孟即托人前來商懇情願賠償若干元了事民人未允請求訊斷孟根記供民人在該地附近亦有青草日前因民人有事故着秦鶴卿前往車回秦將徐之青草誤爲民人之物並未有意竊取求察中西官判各退去候再核奪 
[破獲木行竊案]  
楊樹浦祥秦木行堆積浦灘之洋松木料邇來時常失竊經該行報由中西各官廳飭緝在案前夜有竊賊唐楊生張金生等多人竊得該行木料數根運至浦東洋涇鎭正在銷售之際被三區二分駐所巡警將唐張二人拘獲解所轉解警廳司法科昨經劉科長訊據唐等供認夥竊不諱並稱迭次所竊之木料銷贓於洋涇鎭等語劉君得供飭將該竊收押一面飭派偵緝隊士下鄉偵查明確再行核辦 
[買客乘間行竊]  
江西人胡紀恩前日至寗波路四百四十七號門牌某洋貨店購物乘間竊取值洋二十五元之羅緞一疋被店夥胡汝鼎察破鳴捕將人贓拘入捕房押候解送公堂訊辦 
[繭子來歷不明]  
顧文標昨日携帶來歷不明之繭子一包行經嘉興路被二百八十七號華捕查見向之盤詰支吾以對當卽將顧連同繭子帶入捕房禀明捕頭押候查明解廨請究 
[巡捕拘獲贓賊]  
劉金鰲張德標昨至塘山路二十號屋内串竊鐵板一塊携贓圖逃被巡街捕查見連贓帶入捕房押候解廨請究 
[謝劵]  
吳杏芬女士爲邑廟書畫善會會員唐吉生君之母精於繪事人物山水花鳥靡不精絶茲經唐君將其歷年所藏母氏畫件在法租界東新橋西自來火行東街仁昌里唐宅於三月三十日起至四月十日止開會展覽十日以餉同志昨承以展覽劵十紙見貽書此誌謝來函 
[奉賢南四團鎭公函招領屍棺]  
茲有東海灘發現女屍一具年歲糊塗小足藍襪套耳帶金線圈髮已脱光矣指帶金戒兩隻身着白洋絨衫褲藍毛絨結衫外罩絲棉小袄衣袋中有絨線袋袋中金戒兩隻嵌藍寳戒一隻又皮洋夾一隻内浙江兌換劵四紙計洋四十元鈔票内夾印花税一分視其形狀已死多日矣現將屍首招至義塜買棺及衣服成殮暫厝尚存金戒五隻以待鈔票買衣棺等用故請貴報館登入來函如該屍族得知望至浦東奉賢縣南四團鎭探訪便知爲禱附奉該屍身檢出横單一紙歐綢六床計洋十三元八角荔子圓眼等計洋二元魚鮝螟甫等計洋四元皮參修菜等計洋六角九分花帶蒲包等計洋五角一分共洋二十二元大號皮箱二隻計洋九元四角二號皮箱二隻計洋七元四角三號皮箱二隻計洋六元小號皮箱一隻計洋一元五角共洋二十四元三角收洋十五元併共洋四十六元三元對除少三十一元三角陳怡美代辦清單雜評二 
[安不忘危（宇）]  
自肺炎疫傳至南京以後滬上人心亦卽皇皇蓋以肺炎疫流傳甚速而甯滬間之交通尤極便利設不趕緊防禦旦夕即可延及也今萬國防疫會與英法租界工部局及華界軍警各機關並其他團體與公私醫院正亟亟籌謀防遏之策甯滬水陸交通且已斷絶而天氣忽已轉暖（此疫往往盛於寒冷之時至天氣温暖即息）昨據寗垣長官來電殆可於最短時間以内使之不復蔓延則我滬人宜可稍抒憂慮矣然而安不忘危古有明訓舉凡淞滬警廳之厲行清潔等事仍宜積極進行人民方面亦各有尊重公共衛生之義務設因疫燄已衰而不復經意則他處發生之疫雖已不致傳來而自已所處之地垢穢日積能保其不自發生疫癘耶願我滬人自重之 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[菸酒公賣之弊] [  翟醒園]  
　　資酒公賣創辦於民國四年間爲官商合辦性質凡押欵能納萬元者可爲分棧經理千元或百元者（視每縣出産何如爲定）得爲支棧經理是以饒於資者咸踴躍謀佔一席蓋商民謀此非爲輔助國家實視之爲利藪雖獲利較多之儲蓄票恐尚不是過也不知者胥謂每月開支須數百元今以二分歸棧用（皖省訂章每元二分他省未知）膺斯職者毋乃太苦實則不然諺云你有你的神伷法他有他的鬼畫符蓋利在彼而不在此了試條舉之 
（一）存貨此就開辦之始而言營斯業者大抵貨積如山以爲他日獲利計緣時下之貨價昕夕有所不同然彼旣爲壟斷家則納存貨之税必多而任此項稽查者狐假虎威遂施其嚴厲之手段蓋非此不足以收其功也於是商民東奔西走運動當軸（指就地士紳）或暗自收藏以多報少以貴報賤（烟酒二項等第甚夥烟則有廣豐廣剝桐城等名酒則有高梁紹興碧綠燒酒巿酒等類品類不齊價亦不一大槪以商人共同自作之價照每元二成收納）在稽查旣碍於當局之面不得不爲滅少繇是改其嚴厲之手段一變而爲狡滑之手段例如有貨一百擔（指已收藏而言）納税則爲七十而塡聨單又爲五十對於商人固有益對於棧内復無損此所謂朋比爲奸雙方俱利也或曰然則所餘二十擔不懼稽查没收乎曰茲乃飯碗問題耳彼果匿而不報詎肯打破自家飯碗乎 
（二）四聨單單計四聨一爲塡給商人一作存根一以存棧餘一則繳送主管局此單爲各局恐分棧與支棧之舞弊以此限之不知限以此單正所以啓其作弊之心也在理如每店應納税洋三十元應即書明於聨單騎縫似無弊可爲豈知不然彼蓋以塡給商人之聨單裁下鋪於另紙上如數書訖而存根存棧以及解送主管局之單皆未有字任意塡寫爲二十元或十元皆可也旣於解報減少復無痕跡可尋得不謂之天衣無縫乎 
（三）印照商人旣索聨單更不得不索印照印照者卽所以防私貨如有未貼則認爲私必科以五十元以上五百元之罰金定章如是故於開辦之始尚塡時日恐别生弊端挪東扯西也以槽坊而諭若日認一鍋月須六十張（一鍋卽一擔需儲兩桶）如果日期不塡則可轉售於人而此照依然有效其實此照亦非必要蓋已成爲包攬性質所以發貼者不過遮蓋外人面目耳 
（四）押金爲經理者旣納金於分棧或分局然欲取此千元或百元以起息非辭職不可然則奈何於是異想天開又有所謂押金也例如槽坊日認一鍋須繳押金十元兩鍋則二十元每日每縣能認三百鍋猶之將已納押金收回且有盈餘外人不知謂業此者嘗有私歇私頂繳此預爲扣除實則不啻代爲繳納押金耳以上種種皆經理之弊至於稽查往鄉間亦有弊端如敲竹槓也私包也夫馬費也要皆視其人手段如何耳雖然隠惡揚善君子之道余之所术述不相背乎亦不過冀當事者之能自省也（六） 
家庭常識 
[急救時疫三大險症] [  治疫學者] 　　 
（一）喉痧病狀人人皆知不贅最忌洩瀉瀉則痧不起綻隠於肌裏而死得病三四周時内急用陳麻黄（先煎去沬）五分綠升麻一錢粉葛根三錢紫馬勃一錢晚蠶砂三錢車前子三錢甘露消毒丹（荷葉包剌孔煎）一兩保和丸（荷葉包刺孔煎）五錢飛龍奪命丹（吞）三分鮮土牛膝（即臭花娘根）打汁冲五錢（無則用乾杜牛膝）冬萊菔汁冲四兩 
（二）肺炎疫發熱咳嗽吐血病不過三日即斃一時傳染相同者是得病兩周時内急用西牛黄（吞）一分鮮菖蒲（打）三錢當門子（吞）二釐老梅片（吞）一分生錦紋大黄五錢芒硝（後下）五錢千金霜一錢山慈菇一錢犀角尖（磨冲）八兩 
（三）結核疫黄三錢車前子三錢木通二錢冬萊菔（汁冲）八兩 
（三）結核疫發熱頭痛周身痺痛或頸或腋或股裏起核一時傳染相同者是此症較肺炎疫略緩無論得病日子多少卽用前肺炎疫方加眞藏紅花二錢廣鬱金三錢地釐蟲（打）三錢以上應用藥料必須道地向大藥店購之倘如法施治已轉危爲安即改用輕穏之劑調理　　附預防法戒酒色薄滋味愼風寒早眠早起勿飲不潔之水勿食腐敗之物勿至人多氣濁之處居室必須洒掃潔淨（掃而不洒不如洒而後掃）飲水之中浸入石菖蒲大塊雄黄大塊白礬及好降香一覺頭腦不清飲食變味二便改當肢體不舒即爲將染之兆速服諸葛行軍散一二分冬萊菔不計至病人室中喉痧宜常燒紅棗芸香肺炎疫結核疫更加生大黄平人室中燒之亦佳病後將息更宜謹愼 
　　近來時疫流行以此三大險症爲多醫生不敢臨診親友不敢探望然又不能僅事隔離消毒坐視其死而不之救死中求生豈必無法惟願患者勿畏藥重與其束手待斃不如姑一試之又此三大險症喉痧忌冒風忌瀉肺疫核疫則反是宜透風利其大便一則病在表一則病在裏也信服者但是藥症不誤時日來得及當能奏效果如係因而得生者後望開具見效情狀報告以利推行 
[治肺炎疫方] [  不署] 　　 
麻黄二錢連翹三錢桑皮三錢銀花八錢雄黄三錢甘草二錢用黄土水煎服先用滾水將黄土澆開和匀俟澄清取浮上清水煎藥當鼠疫初發時耳聾頭痛不進飲食逾一二日不治即口吐綠水再若不治即吐紅水無效此方爲精通醫學戴子光大令所擬在東三省已治好多人近在京向吳君味洲言及吳君趕即筆記吳鄰十二歲幼女患爲此症急照方治之一劑而兩耳流紫黑水疫毒已洩嘔吐立止又服一劑兩耳不聾頭不痛飲食如常遂愈此方實經騐神效之品可照方製成藥丸用黄土水冲服尤便 
集益錄 
[第九十一問] [  虎公] 　　 
鹽化阿莫尼亞化名淡輕四綠ＮＨ４ＯＬ西名ＡmmonjumChloride爲工業及電氣各項之要品今因來路斷絶巿價大漲鄙人雖已集諸化學書仿法製造而出品尚含有多量之硫酸鈉未能完美敢祈海内化學大家將詳細製造及手續説明或如何能將硫酸鈉提凈披露報端俾國人皆得仿製未始非挽回利權之良好機會也 
長篇小説 
[二城風雨錄] [  英國卻而司常覺小蝶迭更斯原著天虚我生合譯]  
　　卷下第三十四章（一） 
　　湯訥居賴福司獄中已一年又三月矣曼萊所居雖在僻巷而每日見囚車　轔向其樓下而過老幼旣不一例而哭笑亦有不同若梅爾倫公爵上斷頭台時且與其弟在車中作葉子戲也曼萊心悲其夫故每見囚車之過必合十向天爲此輩祝福並令小露蒔亦爲祈禱夫以曼萊荏弱之身遭此横禍實已毫無生趣惟恐老父因而鬱鬱致發舊疾故必力自鎭抑其悲部置家事依然井井不紊得暇則授小露蒔以讀書習字或且洒掃庭宇務潔且凈行動一如常人初不似其身遭大故者然一至夜深人靜之時則又涙濕枕衾往往飲泣不寐故其面色已不似從前華澤額間本多顰皺至是深刻如篆然仍不損其美且反增其可憐之色是知美人態度固不論其爲喜爲憂皆足以動人也故老人對之輒自點首太息發爲懇摯之聲曰吾女誠酷似其母矣而遭際乃亦如之曼萊聞語則悲不自勝幾欲失聲而哭則力自忍曰吾親愛之父吾今所依賴者惟吾父一人矣老人嘅然曰吾愛勿懼有老人在必保汝湯訥無恙不久且出獄矣語雖如此然曼萊亦慣聞之至今未嘗見其語之驗也一夜老人自外歸欣然有喜色告其女曰湯訥近來稍得自由矣彼監獄之上層有窻可以外眺每日下午三時湯訥得以登此一望街景汝若至獄後小街俟彼則彼可以見汝特惜汝不能仰見彼耳即能見亦不可呼應否則事殊險也曼萊亟曰街在何許願父趣引吾往果湯訥能見我者雖我身化石亦甘老人遂導其往自後曼萊每日必往一次無論晴雨莫不按時而至去以兩句　至則鵠立街頭仰望獄垣則牆墉高峻初不見人惟見百葉之窻受日光而現塵暗之色曼萊以爲此中有人則以口親壁用代心中之語直至日落始埀首而歸歸則頽喪萬狀矣若天晴不雨尤必引小露蒔俱往此可憐之母子鵠立未於冷風烈日之中仰望大獄凄然無依其不化石者蓋幾希矣（完） 
 
 

Page 15

 
 
   
 
 

Page 16

 
 
   
 
