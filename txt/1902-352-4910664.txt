# 1902 - 352 - 4910664

 

Page 1

 
 
[論危地馬拉與英德搆兵事]  
　　南北美洲雄國首推美利堅此外若墨西哥若秘魯若智利若厄瓜爾多若烏拉乖若玻利非亞若危地馬拉其方輿之廣狹不同民人之多寡不一要亦能卓然自立不受侵陵非特地勢之雄抑亦人謀之臧也乃兹者危地馬拉與英德兩國偶有違言忽開戰釁環毬各邦以其國小而貧無不代爲危悚嘗考危地馬拉立國於南美洲最北境其地東界英屬歪阿那南界巴西西界可崙比亞北界加勒海北緯度自一度三十分至十二度十二分經度在英京　五十九度五十二分至七十三度十五分全國壤地約得五十餘萬英方里人民二百餘萬名口氣候極熱北西南三面皆有樹林北境安逹大山東嶺横亘東西啞林拿可江爲其國利源所在上游通亞馬孫河有大湖曰馬來開罷　於南美出口貨有加非靛糖烟葉棉花皮革牛油金剛刺草染料木料又有所谓牛樹者其漿如乳故名國分二十一省省各有總督主持其政而總其成於伯理璽天德都城曰加拉架建於北境距海十二英里通國鐵路三百七十英里初時曾服屬於西班牙自西歴一千八百三十年得脫班人覊絆自立爲民主國迨一千八百四十六年及一千八百六十年兩次內亂侵及鄰國邊境致鄰人嘖有煩言國勢之衰由此而肇夫以危之蕞爾國處此弱肉强食之時竭力修內政講外交猶懼不足以自立乃北次之釁則固危國奸民內訌占奪英人所設火車鐵路幷將商舶拘留以致睦誼頓乖兵端以起核其情形似曲實在於危國以危與英較其强弱勝負之數已不待智者而知况加以至强之德意志而法亦公憤同仲以一羊處羣虎間雖伯理璽天德卡司托洛氏存困獸猶鬥之心集通國人民與之決一死戰亦祇可支拄於一時未必能再接再厲然則爲危國計亦何不瞻前顧後而貿然輕於一試哉或曰歐美各小國往往因一二瑣事逞其一往無前之氣喜與大國相抗衡歴年以來事已數數見而搭浪施華列與英吉利之戰尤近而可徴當英搭初啓戰禍之時議者無不以爲搭之滅亡翹足可待不意兵連禍結相持逾年雖搭至力竭勢窮仍不能免降旗之竪而英人將土之傷亡貲財之虚糜固亦已爲數不貲矣今者危國雖弱然亦安見不能與搭相頡頏不知搭危雖均屬小邦然搭之軍士皆簡練有年危則赦及獄囚竟思驅巿人而與之决戰此不如者一也搭屢蹶屢振雖其總統義不肯屈然亦由暗中援助有人今危國非特並無外援且恫喝者紛然以起此其不如者二也有此二者危與搭實不能相提並論况釁端之啓實由奸民內亂激怒他人曲與直之判卽勝與敗之分此理此情實可預决吾知不待戎衣屢見而危已有不可支持之勢矣兵凶戰危中外同戒有國者其亦知所鑒哉 
電傳宮門抄 
　　昨日午刻京師友人專電告知本館云十一月二十三日並無明發上諭本日皇 
上召見軍機大臣皇上定於明日寅正壇內上祭禮成後還宮辦事召見大臣洎晚六下鐘時又得京師專電云二十四日並無明發上諭是日皇上召見軍機大臣明日辰初二刻皇上詣皇極殿行禮辰正二刻升太和殿受賀 
[危事彚譯]  
　　日本某日報云頃得西歴十二月十號英京倫敦來電悉危地馬拉國伯里璽天德卡司托洛氏下令將寄居卡辣卡司省之英德兩國人悉行覊禁英德海軍旋在辣呆辣洋面拘獲危國軍艦四艘時意大利國亦派令軍艦駛赴辣呆辣旣而美國海軍大帥拉賢愛氏統帶軍艦七艘游戈危國沿海各處偵察情形聞美廷擬勸危國割地求成然尙未知確否迨十二號又得德京柏林來電云美使某君方在盡力調　而英德兩國海軍已將危之海口堵閉於是危之卡辣卡司省人心忿激喧擾非常是日英京倫敦來電則謂英封危國東部辣港口及餓滑伊辣港口德封危之西部諸港口並揮兵據守海關十六號德京柏林來電云英人已定於明日下宣戰書幷與意國海軍互相聯絡刻下英德所占危國海口有一二爲薄路托一爲卡獨洛十七號英京倫敦來電云危國軍艦名立司多啞辣獨矮者被德軍艦烏伊內多所獲先是十號有英國商輪船名托抜是者駛至危之捕伊內多海口突被危人拘禁伯里璽天德卡司托洛氏决意大興師旅執政大臣洛是烏賢洛托氏亦意見相同同時倫敦又來電云刻下危國伯里璽天德卡司托洛氏漸改其抗拒英德之心不復思報仇雪恥前所擊沈之德軍艦夫伊內多願估價以償幷將所建鐵路及德律風交還原主德使夫人時方臥疾迎入官邸療治大約可望悔禍輸誠言歸于好矣 
[星軺過日]  
　　有客自日本寓書本館云我中國出使美國大臣伍秩庸星使受代而回西歴十二月十六號之晚乘香港丸抵横濵就他苦痕獨化鐵路小駐定於十八號附東京丸赴滬江註化鐵路係日語譯言旅館也他苦痕獨旅館名 
[議設银行]  
　　日本某日報云日本議在中國創設國家銀行以日淸二字爲牌號東歴十二月十三日交下議院諸員會議擬有條例四十一則其中最要者一開設之期以五十年爲度一貲本約日金二千萬圓一行中設總裁一人副總裁二人理事四人以上監事三人以上正副總裁由政府派定五年一易理事以有股劵百分以上者充之由與股之人公舉監事以有股劵五十分以上者充之一政府撥出資本六百萬圓不足則募之商民其利常年八釐此外條目甚多不及備譯 
[火焚藥庫]  
　　日本某日報云東歴十二月十六日上午十一下鐘時吳鎮守府製造局第六工廠一號火藥庫忽然火發灼斃武弁四員負傷者七人事後稽查肇禍之由僉謂斯時衆工人方製造砲彈無端爆發聲若巨霆黑烟　天紅日匿影廠中人急鳴氣管報警一時營中消防夫及下椗近處之各軍艦消防隊飛馳而至倂力救援而大厦崇樓已成瓦礫總理人隨將負傷沈重之工人四名舁送海軍病院敷療中有一名生命頗爲危險註日人謂救火人役爲消　 
 
 

Page 2

 
 
防夫軍中司水龍者名曰消防隊 
[煤礦慘禍]  
　　日本某日報云東歴十二月十一日福岡縣屬下田川郡豐州煤礦忽然坍塌采煤人役三百名葬身其中胥不得出誠慘禍哉至十八日同縣粕屋郡植木煤礦又以煤氣燈炸裂灼傷礦丁二名 
[古寺被焚]  
　　日本長崎訪事人云興正寺爲東京名勝之一寺中供奉親鸞上人遺像天文初年曾遭回祿旋由十五世僧經昭移建大阪天滿郡迨天明時十七世僧佐超復募資建於西六條而以天滿所建爲别院隨於永祿十二年受日皇敕封東歴十一月二十八號卽華歴十月二十九日寺僧大集善男信女宣講報恩因果至次日未散不料午後院後奉伺所忽然失火霎時紅光燭霄人聲鼎沸各水會聞警畢集以此寺毗連西本願寺飛雲閣閣中藏有御賜珍寳甚多因之竭力施救得免殃及然珠宮貝宇已悉化劫灰矣 
[韓船失事]  
　　日本某日報云高麗商輪船名慶尙丸者載重二百墩東歴十二月十六日開赴鎭南浦萬景岱甫行三十四里距德積島不遠時方午後二下鐘許船中忽然火發及救熄又擱於淺瀨以致沈没猶幸在船執事諸人及附船之客皆無所傷船主人聞之急派蓬萊丸載食物前往接濟隨又令大同江丸將遇難者載回 
[蒙王興學]  
　　聞之京師友人云蒙古喀喇沁王因蒙人素安固陋非特環球大局瞢無所知即口外情形亦皆昧焉罔覺深用憂之因籌欵設立學堂以冀漸開風氣月前曾出示曉諭曰喀喇沁札薩克王爲曉諭事照得本旗地方僻遠人材質樸見聞素狹講求不純際致時蹙患深非學莫興人消才乏非學莫成本爵籌思至再特創學堂庶開風氣藉端趨　啓童蒙爲始基明中學爲進步習體操以知武備讀輿地以明掌故並非術尙新奇實屬根崇道藝體朝廷敬教勸學之心爲愚昧開闢文明之舉仍恐無知人等狃有積習暴棄自甘不令子弟來學爲此示仰本旗官民人等知悉自　之後父勉其子兄朂其弟相率來堂塡册注明三代年貌開學之日由尊長送入學堂聽候教誨不得任意領回致荒學業務須恪守學規毋負本爵成就人才之至意各教習亦須實事求是盡心啓迪以樂育英才爲已任安見文明之運不大興於吾土也實深厚望凛遵毋違切切特示 
[要隘增兵]  
　　杭州訪事人云府屬山墩鎮爲水陸衝衢向來雖有防營其力尙嫌單弱日前杭州協敦協戎查哨回省禀請護理巡撫誠果泉中丞添委候補守備徐守戎紹登帶兵一棚擇要駐紥 
[津水冰花]  
　　直隷總督袁慰庭宮保假滿入京陳請陛見前已列諸報章兹閱天津直報云宮保於本月十四日由京師乘火車回津旣至東浮橋奥界捕頭率同各華捕鵠列伺候驅逐閒人俟宮保嗚騶過橋然後回去○津郡制錢近益告乏錢店倒閉時有所聞天津府凌太守病之特於本月某日率同邑宰出示嚴禁其文曰奉直督憲示諭定於十一月二十日起禁用私錢行使制錢查津郡未亂以前凡有執持錢帖至字號取錢者定章搭付一成現錢其餘九成或兌付外錢帖或按時價兌付銀圓不准手持小口袋擠取現錢攪擾街市歴經照辦在案値此制錢缺乏之時自宜重申定章爲此示仰闔郡軍民人等一體知悉自示之後凡持帖取錢者各錢商須照向章按一九搭付錢票如有流棍手持小口袋盡取現錢肆行攪擾許出帖之家扭送嚴懲倘敢換取制錢私運出境一經拿獲除全數充公外並卽從重究辦决不姑寛各宜凛遵毋違特示○天津府凌太守以邇來市面衰頽幾難支挂特於本月某日乘輿赴津海關道及天河兵備道署禀商挽救事宜○當庚子兵燹之時合郡民人多遭焚掠現在隆冬將届窮黎益困苦難堪舉人李秉元生員戚鈞王東灜監生朱鳳章田澤雨等八人聨名繕禀籲求振撫局憲格外垂憐量加撫恤事關民瘼諒不致度外置之也○當道嚴禁私錢限本月二十日以後倘敢私行收用照五十倍罰鍰出售米麫之家抗不遵從一律暫停貿易貧民往購咸設詞却之十三日西碼頭大德福機器米麫坊被貧婦幼孩逞强搶劫於是城內外各糧食店閉歇者多至十餘家十四日麥麫每斤貴至津錢三百文諒賢有司當出示以平價値也 
[朝賀上儀]  
　　昨爲冬至令節黎明時蘇松太兵備道袁海觀觀察江南提標右營叅將廖楚材叅戎各率所屬文武官員趨詣萬壽宮排班行朝賀禮 
[星軺回滬]  
　　前日傍晚六點鐘時前任出使美國大臣伍秩庸星使乘某國公司輪船抵滬登岸後卽命駕至美界北河南路天后宮側出使行轅內暫駐昨晨本邑文武各員均赴行轅謁見 
[觀察來申]  
　　江蘇候補道莫仲武觀察於昨日午後來申甫卸行裝卽命駕赴道轅拜會蘇松太兵備道袁海觀觀察尙未悉有何要公也 
[邑尊勘地]  
　　昨日午後上海縣主汪瑤庭大令帶同差役亭耆嗚騶往八仙橋迤西會同洋商租地會丈局員陳明府勘明法國新築馬路基址至傍晚始回城 
[札送仵作]  
　　當上海縣主汪瑤庭大令綰長洲縣篆時曾禀准署臬司朱竹石廉訪核准在署前設立仵作公所行文各州縣派人來此學習騐屍騐傷一切事宜蓋所以愼重民命也後由長元吳三縣主公議舉江都縣仵作李誥爲教習迨李因患病而回所有學生漸至星散刻下長元吳三縣主以仵作一役責任綦重深恐無人學習必致年久失傳因禀請臬憲效述堂廉訪札飭各州縣選派年輕通文理之人至省垣習業隨查悉蘇州葑門內城南義塾刻已裁去遂將此屋攺設仵作公所擬定正教習一人每月辛工洋銀三十元副教習二十元並由廉訪札委經歴某叅軍督察三年後召學學業成就者嚴加考覈撥充各縣當差所中一切經費由各州縣攤派昨已札行到申飭卽選派仵作一名解蘇聽候考充教習並選派學習之人陸續申送　 
[禁約茶寮]  
　　本邑城廂內外保甲總巡朱森庭明府查得邇來各茶肆每容留婦女啜茗談心並彈唱灘簧專以艷曲淫詞壞人心術實與風化有關因於昨日出示嚴禁並派差甲嚴密稽查　 
[食言興訟]  
　　英租界棋盤街泰康洋貨號小主人吳信源至南市馬路旁必得成彩票店購取湖北籖捐票全張付價時欠去小銀錢五枚言明如得頭彩願加兩倍奉酬前日果中頭彩因赴公司領取洋銀五萬元必得成店主王榮　索前許之欵吳竟食言致相爭執被某號巡街捕一併拘入捕房捕頭令押候解送工程局禀請總辦翁子文太守訊究嘻王所欠僅五角耳卽使如約酬发兩倍亦不過一元五角而止何致爲此區區小事竟興雀鼠之爭豈眞財星與貫索星同時照命耶是可異已 
 
 

Page 3

 
 
[公堂停訊]  
　　昨日禮拜二法租界公廨讞員孫建臣大令英美租界公廨讞員張柄樞司馬以是日適逢冬至令節照章咨照捕頭及某總領事署繙譯官暫停讞政一日 
[嚴懲水手]  
　　美國寄泊上海之馬那路兵艦上司火黑人衞理生於華歴本月二十二日乞假登岸至美界有恒路某粤妓家作狹邪遊不知因何忽出手槍轟擊龜鴇妓女懼而奔逃旋卽投訴捕房歴陳一切捕頭急派西包探麥道禮偕一華包探往拘至則衞理生已不知所之旣而四處偵查始知匿跡密勒路某飯肆中正欲帶回管押衞理生遽向逞兇華探急吹號筒久之寂無巡捕馳至二探乃與衞理生格鬥各負重傷旋有一印捕至始得將衞理生拘入捕房翌日捕頭令押解美總領事署總領事古衲君研訊之下衞理生直認不辭詰以因何放槍衞理生供但放二次而粤妓堅稱伊連放五次二探檢呈槍中銅帽磪係五枚詰以月得餉銀若干答稱每月得美金錢二十圓問尙有留存否答稱尙存五十三圓七角三分問手槍何從得來答稱並非艦中統將所給實以私貲購來古君遂判罰金錢五十圓幷繳呈堂費然後備文解歸統將從重治罪西包探麥道禮禀稱水手携兇器游行實係危險之事今搜衞理生身畔藏有槍彈五十粒請諭令以後各兵艦水手登岸時槪不許携手槍方爲善策古君諭以大約將來必設法防之 
[英營被刦]  
　　本月二十三日清晨英國戍滬印度兵由王家厙行營列隊登舟載回本國所有營中笨滯諸物不便携歸者統歸瑞和洋行拍賣印兵甫去瑞和正在雇人將物運回突有鄉民及駁船戶三百餘人紛紛入營攫取互相打架勢甚洶洶中有數人被瑞和所雇之人擒獲送入斜橋左近捕房及回則所存各物約値銀九百兩之譜已悉數被鄉民及各船戶移至船中瑞和西人聞之急赴捕房知照捕頭告以地在租界之外捕房難於管理隨派西包探一名華包探二名前往視察大約須禀請英總領事照會華官究追矣 
[上海縣署瑣案]  
　　源豐潤匯票號執事人某　控恒源昌珠寳號主王似山倒欠銀十餘萬兩等情縣主汪瑤庭大令將王收押限繳迄今延未料理前晚飭提追究王供源豐潤所呈帳目職員均未對過至職員號內被人積欠者有兩萬金可收如尙不敷當變產料理惟上海素無恒產可否交人保出往浙江原籍措貲大令准之諭令速回原籍變產以償○裕發源米行執事人某乙控徐尙志積欠洋銀等情經大令訊供收押在案前晚飭提復訊徐供父親在鄉間開設米店時與裕發源米行往來結欠此欵小的訓蒙度日店事素不與聞今年六月父親因病辭世小的於料理喪務後到店查點帳目知所存貨物已被各債主搬取一空小的現在管押所中　託母舅措資料理母舅堅不允從惟求交人保出將住屋變價以償大令准之○前日鮑啓成漆店主鮑觀山偕司帳人汪彩章投縣嗚寃大令訊究之下鮑供胞兄無嗣撫杏春爲螟蛉子今已成婚啓成係小的一人獨開今杏春聽從故兄之妾刁唆時與小的滋閙妄稱伊父存有資本叩求究辦汪供杏春聽從族人鮑子經欲分店業向小的取鎖匙小的不依致遭打駡大令諭候查明再核 
[馬路工程局瑣案]  
　　前日邵仲梅尤仁生至恒生馬頭聚和飯館果腹各出洋銀一枚付給飯値突被流氓陸銀和陸福生攫去當塲追獲向之索回陸非但不還且復任情滋閙以致碗盞盆碟被毁甚多館主甘炳祥忿甚　二陸入捕房捕頭令轉解馬路工程局總辦翁子文太守倩襄讞委員黄衡堂二尹研訊邵供小的在恊泰行執業是日前往飲啖二陸突肇風波叩求究辦甘供當卲尤付資時二陸驀將洋銀攫去迨追獲又被擊毁各物求恩斷賠二陸同供小的等駕舟爲業彼時同在聚和館果腹悞將邵尤所付之欵取回甘等遽肆兇毆叩求明鑒二尹斷令卲尤合賠洋銀二元將陸銀和責三百板陸福生責二百板各枷號半月以儆○船戶施長林至順昌飯館果腹被浦阿全刃傷肩背報捕拘獲轉解工程局黄二尹研訊之下施供是日小的至彼處晚膳甫坐定浦突向小的强借洋銀五元小的不允遂致刃傷叩求究治浦供小的係本邑人向以小販爲生其時向施索取舊欠並未持刃行兇榮阿寶供小的係順昌飯館主人是晚施浦打架確由浦先逞兇故來作證二尹著一倂移送上海縣署請縣主汪瑶庭大令訊究○法界小東門外一枝春烟茶肆左近豆腐店主沈金興前被其夥陸金松竊去衣服控經黄二尹研訊責令陸交出原贓前日命提復訊陸供小的已將原贓呈案求恩寛宥二尹給沈領去陸從寛開釋 
[英租界捕房紀事]  
　　前日福州路元記衣莊被流氓某甲搶去灰鼠皮坎肩一件由執事人投訴捕房捕頭令包探徐阿華出外偵查旋在來泰典查見原贓吊回捕房捕頭令卽將甲拘獲然後解送公堂禀請讞員張柄樞司馬訊辦○有鄉人名和祥者初來滬上不知租界章程驀然闖入泥城外第一百五十四號門牌某洋人宅中東張西望洋人疑其圖竊喚令巡捕拘入捕房捕頭派包探陳雲忠趙銀河查悉緣由當卽釋之使去○六十八號巡街捕巡至戈登路見有路斃屍骸一具因即回告捕房捕頭令地保報請某善堂收殮○地亞士洋行某洋人投英美租界公堂控王新齋定貨不出等情讞員張柄樞司馬准詞簽差協同包探張寶成將王拘入捕房押候訊供核奪 
[法租界捕房紀事]  
　　某西人失去金練等物疑細崽某甲所竊送入捕房捕頭命押候查明實在情由然後解送公堂禀請讞員孫建臣大令核辦○前晚賊犯某乙潛入某店圖竊被店主某丙扭獲乙與之倔强將丙擊破頭顱幸有巡街捕聞聲而至協同拘入捕房捕頭命押候解送公堂禀請讞員孫建臣大令究辦 
[美租界捕房紀事]  
　　昨晨武昌路蔣姓家傭婦洪湯氏與同伴張吳氏因事齟齬驀被用磁器擊破其面血溢如泉不禁怒髪上衝奔赴捕房聲訴捕頭見其傷勢非輕令人伴送同仁醫院療治一面派包探陳洪德將張吳氏拘獲押候解送公堂禀請讞員張柄樞司馬訊辦○昨晨妙手空空兒張阿其混入中虹橋左近某姓小烟館內行竊烟槍一枝　之而出適爲包探沈阿岳所見連贓帶入捕房捕頭令押候解送公堂禀請懲辦○日前沈阿金張阿方二人同曳載貨車爲寄居虹口之某西人搬運物件乘間竊取冪桌之布報經某包探拘獲帶入捕房捕頭令押候轉解公堂禀請訊辦○昨晨無賴朱阿毛狙伏西華德路菜市旁攫取小販某甲所携食物適爲某號華捕所見拘入捕房捕頭令押乞丐牢半日以儆 
[石狩詩懹]  
　　明治戊戌予薄游石狩川就某家小憩主人出小册索題中有大江卓一絶云岸低流急樹如奔幾夜扁舟載夢魂回首水源三百里滿蓑風雨下茨門愛其幽　雅潔援筆和之曰江流浩淼與天連兩岸垂楊淡似烟鷗鷺相迎復相送春風吹滿夕陽船嗚呼此五年前事也今者河山萬里舊夢重温朗誦再三覺石　風光依然在目撫時感舊能無慨然此則譯自臺南新報蓋日本人詩話非新聞也二詩思清筆妙情韻絶佳置之漁洋集中幾亂楮葉不忍割愛附諸報章亦以見書生結習難蠲雖在俗塵萬斛中猶不忘刻燭攤箋之樂也申左夢畹生識 
 
 

Page 4

 
 
   
 
 

Page 5

 
 
   
 
 

Page 6

 
 
[大德膠州皇家印捐彩票十二月十一日開彩]  
本公司自開設以來歴蒙遠近賜信惟是頭彩不過數千未足饜　諸君之望茲自十六會起將彩數加增票張减省庶中彩較易得彩較多特此佈告計開第十六會票十二月十一日卽西歴一千九百零三年正月九號開彩額設六千張每張洋五元貴客如欲領額發售者請郵寄本公司或各埠經理處及濟南府化刧堂内本公司分局亦可　靑島仁濟公司謹啓 
[奏辦湖北籖捐彩票頭彩五萬元十二月十六日開彩]  
本局奉　湖廣總督部堂　奏明開辦第十一會額設票四萬張每張售洋六元中彩共四千八百三十九號計八張有零中彩一張以八成零派出彩銀之高比各公司爲優准期十二月十六日在漢口開彩得彩紅票憑本局對號單核兌銀元本總局設在漢口鎭上海分局設在南巿久大碼頭吉祥弄Ｏ外埠往來信力票力本分局一槪不付統歸自給龍洋啞板槪不進出Ｏ再得彩紅票如無本分局騎縫圖章者槪不收兌因無票根可查也特白 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年十一月初七日京報全錄]  
　　宮門抄諭旨均已錄前○浙撫任奏遵旨請獎隨辦洋務出力人員摺○又奏請獎能員片○又奏籌解京餉銀兩片○護江督李奏職婦遵夫遺命捐田贍族懇准立案建坊片○署熱河都統松奏請留軍火緣由片○又奏揀員接管營務片 
頭品頂戴開缺浙江巡撫臣任道鎔跪奏爲浙江省隨辦洋務教案出力人員遵旨擇尤倂案請獎恭摺仰祈聖鑒事竊臣於本年七月間奏明隨辦洋務人員已逾六年中間時値艱危調和民敎淸釐新舊各案始終奮勉著有勤勞援照南北洋山東成案請將出力各員倂案彚獎奉到硃批著照所請該部知道欽此恭錄咨行在案臣查浙省自光緖二十一年奏明於杭州城外之拱宸橋地方開設商埠劃定租界由是各國官商往來絡繹交涉事件日益繁多遂奏設通商洋務局派員專辦至二十六年北地拳匪事起全局震驚浙省亦情形岌岌匪亂乘之當將各國官商及教士人等送護出境旋復會合江南等首與駐滬各領事倡議互保訂約旣定人心稍安而浙東各屬民教尙多齟齬此時應萬德之案商籌賠卹等欵尙無成議至是台州之黄巖太平甯海温州之樂清玉環永嘉瑞安平陽紹興之諸暨衢州之西安江山等處又疉出教案毁堂數十處搶刦教民房屋千餘家當經遴派委員分赴各屬會同管縣彈壓巡防將被搶教民加意撫卹拿犯懲辦並飭逐案勘查核實估計二十七年正月飭派道員許貞幹督率各員與英法主教切實磋磨開誠布公反覆勸導將通省天主耶穌新舊各教案一律清結各該員在事數年適値多故疉乘事機危迫之秋艱苦經營殫竭心力或當機立節禁遏亂萌或事後調和消弭嫌釁皆於大局漸有裨助與尋常辦理交涉者不同且教案疏防各員均經奏明叅處而出力人員未蒙優獎不足以昭平允而示勸懲洋務局司道將隨辦洋務届滿六年及辦理教案出力各員分别開摺擬獎具詳前來臣覆加查核與南北洋山東等省奏准成案均屬相符查南北洋定章每届三年保獎一次以十員爲率浙省自開埠至今已届四次應保之期至前年變亂猝乘亦與東省情形無異各該員調和民教淸釐各案實屬艱苦備嘗兹援照東省分别異常擇尤擬獎未敢稍涉冐濫合無仰懇天恩俯准照擬給獎以資鼓勵除飭取各員履歴咨部查照外所有隨辦洋務教案出力人員倂案請獎缘由理合繕具淸單會同閩浙總督許應騤恭摺具陳伏乞皇太后皇上聖鑒訓示謹奏奉硃批該部議奏單倂發欽此○謹將浙江省隨辦洋務教案出力人員擇尤倂案擬獎繕具清單恭呈御覽計開鹽運使銜道員用台州府知府徐承禮擬請賞加隨帶一級三品銜道員用候補知府林祖述擬請免補本班以道員仍留原省補用試用知縣萬康陳允豫均擬請以知縣歸候補班補用以上四員係照異常勞績請獎鹽運使銜在任候補知府杭州府東塘海防同知劉頌年擬請俟補知府缺後以道員用鹽運使銜在任候選道嘉興縣知縣陳廷勛擬請交部從優議叙補用知府候補同知陳鼎擬請俟歸知府後賞加鹽運使銜候補同知何蔭枬擬請俟補缺後以知府用補用同知候補知縣程贊淸擬請賞加四品銜試用知縣丁變候補知縣賈凝禧均擬請俟補缺後以同知直隷州在任候補同知直隷州用大挑知縣黄爲熊擬請以本班儘先補用補用府經歴蔣嘉名擬請俟補缺後以知縣用候選縣丞陳志灜擬請俟得缺後以知縣用候補典史吳珂擬請俟補缺後以主簿在任候補書識江之南擬請以從九品不論雙單月歸部選用以上十二員係照尋常勞績請獎奉硃批覽欽此 
　　任道鎔片再准戶部咨奏撥光緖二十八年京餉一摺奉旨依議欽此計單開浙江釐金銀十萬兩等因業經解過第一批銀五萬兩奏咨在案兹據布政使誠勳詳稱在於光緖二十八年撥補釐金欵內動支運司解鹽商報効銀二萬兩作爲籌解本年第二批釐金京餉飭委補用知縣丁德成帶解赴滬附搭輪船運津解京交納等情詳請奏咨前來臣覆核無異除分咨查照撥護並取起程日期咨報外理合附片具陳伏乞聖鑒謹奏奉硃批戶部知道欽此 
　　任道鎔片再存記道許貞幹經臣於上年八月間派令赴汴迎鑾奉上諭許貞幹著以道員留於原省遇缺卽補仍交軍機處存記等因欽此欽尊在案該道歴年辦理交涉悉合機宜上間正月間前經臣派令清釐全省教案一體議結該道　率各員批郤導竅反覆磋商不遺餘力未可没其勤勞應知何量予獎叙之處出自聖裁謹附片具奏伏乞聖鑒訓示謹奏奉硃批許貞幹著交部從優議叙欽此李有棻片再查接管卷內據一品職婦曹范氏禀稱該氏故夫原任江南狼山鎭總兵曹德慶秉性孝友尤敦族誼自從戎以迄服官捐廉濟族歲以爲常嗣以族無恒產慮難持久復捐置義莊田共七千九百八十八畝九分合銀三萬二千四百三十兩未及舉辦齎志以終該氏祇遵遺命建設莊祠一所將所置田畝歸入義莊收田租除完賦外凡族中之鰥寡孤獨廢疾及無力讀書考試不能喪葬婚嫁者妥定規條外給錢米修葺祭掃歲有定數皆分所應爲不敢仰邀議叙惟創立義莊事關贍族若不陳明立案深恐日久廢弛造呈田數莊規淸册懇請奏咨前來前督臣　　 
未及核奏留交到臣查例載士民人等捐資贍族或田粟値銀千兩以上者准由督撫具奏請旨建坊給予樂善好施字様今職婦曹范氏遵夫遺命捐田贍族値銀三萬餘兩之多實屬敦睦可風合無仰懇天恩俯准敕部立案並照例給與樂善好施字様匾額以資獎勵出自鴻施除將莊規清册咨部查核外謹會同安徽巡撫臣聶緝槼附片陳明伏乞聖鑒訓示謹奏奉硃批著照所請禮部知道欽此　　 
　　松壽片再案查直隷提臣馬玉崑前於平泉行營遺散奉天育軍共計收繳各式洋槍八百零六杆又四磅克虜伯砲四尊二磅克虜伯砲一尊內除提臣馬玉崑帶往朝陽快槍三十桿十響毛瑟槍二十桿克虜伯砲二尊又留平泉州十響毛瑟槍四十桿並所餘彈子均經該行營提用外餘計各式槍七百一十六杆四磅克虜伯砲二尊二榜克虜伯砲一尊當卽派員解送來熱經前都統色愣額騐收查得此項鎗砲內損壞殘缺者甚多隨卽逐一挑選擇其堪用者共計各式槍六百二十三杆均經覓匠修理存庫備用其實在不堪修　者計九十三杆叧飭存儲　准移交前來伏查現在口外地方盜賊未靖奴才到任後正在整頓營務加意操防捕務日有起色惟庫存軍械舊式居多向來仰給北洋近接督臣來咨因北洋製造局尙未規復以致三年以來槍械子彈均無接濟而自庚子亂後潰兵軍械散失實多致現在賊中多有新式快槍必須各軍有應手利器勦捕方能得力亟應將此項槍砲全數請留熱河防營叧行配購子彈分撥各營以利防剿實於邊防軍務大有裨益除造册咨送兵部並咨盛京將軍外謹附片陳明伏乞聖鑒飭部查照施行謹奏奉硃批該部知道欽此　 
松壽片再喀拉河屯恊領福　敦經前任都統色楞額奏派强勝前營管帶差　當因灤平縣所屬地方不靖經奴才飭令該協領福勒敦歸旗加意訓練該處四佐兵丁以資鎭懾所遺强勝前營管帶一差自應叧行揀員接管以重營務查有熟悉營務之強勝馬隊左營帮帶佐領　齡堪以接充前營管帶差使遞遺左營帮帶一差揀以佐領穆和哩充補各專　成而資訓練除咨部並檄飭遵照外理合附片具陳伏乞鑒謹奏奉硃批兵部知道欽此 
 
