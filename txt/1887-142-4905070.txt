# 1887 - 142 - 4905070

 

Page 1

 
 
[君主眞容]  
　　大英國大君主維多利亞在位今已五十年國官民無論在本國以及在各通商口岸皆申敬祝上海西儒求得君主眞容謹敬摹繪俾共瞻仰現託本舘代售計每幅寔洋五角正此佈[  申報舘啓]  
[石印阮刻十三經注疏并校勘記訂期出書啓]  
　　古人於校書一事喻之曰如掃落葉如拂几慶非以此寛假也蓋言校讐多一次斯舛譌少一次耳本齋所印阮刻十三經疏并校勘記一書校對已三易手而又慮其有遺漏也特加工再校一次期無貽誤士林而後快胡出書之日不無稍遲約至閏四月终當可竣工料想售書諸君子當不以此爲嫌也特此預啓 
[發兑石印雲程必備]  
　　蕉綠軒主人藏有名叢窗稿及近時試藝千萹皆詞意輕靈理法縝密題之織巧偏全截搭無不齊備爰付石印以供同好又精選近時舘閣賦百餘萹分韻試帖四百首重編分類文料初二集統額之曰雲柱必備分訂十本用綢匣裝池每部價洋一元八角倘蒙惠顧祈向滬上掃葉山房文宜書局江左書林及各書坊曁南北申昌各埠申昌購取如躉售希至申報舘帳房汲鎭江申昌書畫室面諸價更從亷此佈[  點石主人代啓]  
[折獄非難説]  
嗟乎今日之所謂好官者惟催科耳榷算耳迎送上司耳結納權貴耳欲求一聽訟之時能息心靜氣反覆推求者已不可多得更河論片言折獄明察如神吾人偶遭横逆之來惟當几而不校忍氣吞聲吏何必爭是非辨曲直涉訟公庭欲伸冤而反致冤沉海底哉或曰是非官之不肯折獄實折獄之難乎其難耳當兩造質對之際各具一面之词各執一偏之見滔滔滚滚口若懸河官惟據其情形觀其詞氣逐加推鞫以定讞詞至其中委曲緣由吕旣未目撃身親烏能懸揣而得偶一失當則羣起而譁曰是官之糊塗也是官之冐昧也是官之罔利而營私也是官之畏强而欺懦也噫折獄固如是其難何怪官之憚於折獄而僅以催科榷算迎送上可結納權貴爲報稱之具乎予則應之曰否是不然夫折獄亦何難之有所謂難者爲其昧於事理耳夫古者官與民視治事之餘時與邑中耆老晉接訪風欲察民情利則興之弊則除之夫而後上下之情自無所隔閡今則不然除高坐堂皇時庶民得與相見否則端居一室惟與二三幕友把酒談心案牘之來惟老夫子是問問以律例茫然也叩以情僞昧然也致使刁狡者逞其口才得以抝曲爲直而良善之輩即有冤抑反不能一一上陳官惟據堂上之口供援筆以判獄非不欲折實無從折耳若是者謂之昏庸或則礙於情面耳何處無劣生刁監出入公門顛倒是非把持詞訟要在清廉正直者不阿不屈據理却之斯直枉乃不致混淆其有官之疲輭者胸中旣無定識平常惟寄耳目於紳耆紳耆一得訟者之貲財乃爲之入署關説官苟無眞知灼見則不由不被其所惑以爲枉則枉之以爲直則直之而訟者苟有勢力得以請託夤緣則雖恃勢行兇亦可脱然於罪戾否則惟有吞聲飲泣深悔自投羅網而已若是者謂之疲弱否則更燀於振作耳古之聽訟也貴乎惟明克允故大司宼必以束矢鈞金昭其堅直晉謝安每言陶侃用法而能得法外意蓋必明咨暗察使案無遁情而後一秉至公平情判斷何嘗可以輕心掉之乎今之爲官者則異是訪察畏其周折也而寄視聽於吏胥參酌畏其紛繁也而付權衡於幕友苟得免於上控則得過且過不復深求設或訟者不肯甘休則今日慰以好言明日懾以峻法遲延躭擱使其畏累而具禀求銷卽可以含糊了事尚何計生者負屈死者含冤乎若是者謂之畏葸于遇不肖之地方官則更有不忍道者矣平日結交上憲以冀固其禄位保其身家所費旣屬不貲則惟朘削夫民脂民膏以爲彌補一遇命盜大案有可生發者卽苞苴濫受並不計及夫天理良心倘或訟者自恃其理直氣壯挺撞多端則陽以咆哮公堂箝制其口背人且洋洋得意曰笑駡由他笑駡奸官我自爲之所懼者其爲上控耳然卽上控亦必多方掩飾曲爲彌縫上憲豈眞目覩情形偶一疎虞亦必被其遮掩而尙何有撥雲見天之一日哉且我見今之命案得雪者百無一二官亦何嘗不知死者之埋冤哉特定一命案由府而道而司以至於申詳刑部輾轉需索所費實屬不貲在屍視之多財者尙難責其賠補倘值親屍而空空妙手則更何所取償平日朘削夫民脂膏以備結交上憲爲固禄位保身家之計尙或虞其不足而欲與渺不相識之死者伸冤理枉曰白花去多金夫固誰人而肯出此乎人見訟之不得直冤之不得伸而詡詡然曰折獄固難嘻是何言歟我以爲折獄之道厥有數端平其心以察民隠下其氣以奉供詞準諸律例以免畸重畸輕訪諸紳耆以免偏聽偏惑毋賿已見而一成不易毋執定法而毫不變通而更力戒夫昏庸疲軟畏葸以及種種不肖地方官之所爲則雖臯阿復生亦未必能過其明允試觀極大命案窮年累月所不能結者得賢長官衡情酌醒一反原訊官之所爲而抱冤者卽感激涕零行兇者亦甘心科罪然則折獄豈眞難事哉要在大公無我無一毫私意存乎其間耳試質之堂皇高坐者以爲何如 
[上諭恭録]  
　　閏四月初二日太常寺題五月初二日夏至大祀地於主澤奉旨朕親詣行禮四從壇遣恩慶兆珏立央英俊各分獻欽此 
[本舘接奉電音]  
　　昨接友人發來電音有本月初六日旨一道敬謹譯登○閏四月初六日奉旨翰林院侍讀員缺着壽耆補授常春着以旗員用邱輝着照例用高士弋着准其實授羅士瀛着回任欽此同日奉旨慶廉補授太常寺卿欽此 
[京華紀事]  
　　四月初五日日暮時前門外三里河大街蘆蓆鋪某甲之子驀將一回教人馬姓砍死鋪中當經南城司官拿獲兇手由城憲取具口供解交刑部訊辦聞中有族人某乙籍𨽻順屬文安縣在鄉務農其女適本邑某丙爲妻丙素不安分屢被賭徒所逼告貸無門因於三月間誆妻入京鬻諸某妓舘妻自入勾欄悲啼竟日適馬至妓寮游玩見丙妻疑而盤詰丙妻遂缅訴衷情馬甚爲不平親往其父乙家報知音耗乙得信大怒訟丙於縣當經縣尊下諸獄乙則偕馬入京找尋其女摀母見乙勢甚洶洶恐致成訟不敢向乙索還身價當卽將丙妻面交與乙乙亦不與之較携女赴甲蓆鋪暫居擬酬馬以金然後卽雇車回里詎馬忽回乙聲言往返盤費　至百餘金必須如數以償倘一時無銀可卽將女作抵云云乙聞言怒從心發欲與尋仇轉念曾蒙救女於水火姑且隠忍不言乃偕甲及甲子三人婉言開導馬不但不聽反以經官涉訟恫喝甲子正在少年　如列火不顧法律立將馬斃於刀下云○四月十二日清晨前門外錢市肩摩毂撃擁擠喧譁市中王姓經紀之夥劉某忽跌翻於吔亂滚亂喊諸人不知其故咸各驚駭久之聲息全無視之氣已絶矣當經土禀報中成司署查騐○前報列南海畫匠因木廠開發工其不給錢鈔概用現錢致犯衆怒富卽經 
 
 

Page 2

 
 
人解勸免啓釁端諸匠隨約齊一律不赴工作木廠恐承修大臣究問乃於四月初邀諸匠在前門外迤南精忠廟演戲陪非並議每人日給現錢六千文聞去歳每人係錢鈔四千文合之現錢不過五千上下今竟加至如許之多其亦意想所不到與○四月十一日午後有工部官數員率領書役人等丈量前門大街石路聞須開工砌修云○步軍統領衙門行文各旗營日在出有步軍校委步軍校等缺相應行知各處於驍騎校護軍校鳥槍護軍校中擇其年富力强當差勤愼者保送數員出具切實考悟造具履歴印册並木牌三分務於五日内咨送前來以便彚齊傳期揀選○旗人永某寓居火藥局胡同家頗小康今正其妻病亡永年逾强仕痛抱黄門永夜鰥　苦難瞑目適比隣某甲之妻徐娘半老丰韻猶存孀獨無聊意欲琵琶别抱兩心眷眷已有日矣月初竟訂偕老之盟諏吉初七日配合鸞皇婦遂易縞素爲紅粧一對比目魚歡愛無匹鄰人以其婚嫁無媒莫不恥其行而醜其事咸以白眼相加○出彰儀門迤西十八里看丹村相傳爲孫眞人煉丹之所後人建設藥王廟以資報饗四月二十八日爲藥王誕辰前後共開廟三日京城内外藥行人衆曁醫家者流悉往進香各色買賣人之前往赶廟者幾於密若繁晏文武各會玩藝抵廟進香較他廟倍蓗自二十七日午正起至次午方可演畢遠近共有三百餘起往觀之人多有竟夜不回者按進香會規演畢須給香資自數十千至二三百千不等故該廟雖不甚大而住持和尙頗爲殷富云○廣儲司内銀庫於四月二十九日放給侍衛月費銀一千兩内廷各處值班官兵正一兩月口分銀一千二百餘兩其餘再行聽候傳領○西直門長河南岸舊有樂善園於乾隆年間修建恭備太后憩息之所其中景物清幽山水明秀近則修葺闕如年久漸形頽圮咸豐庚申又遭兵燹迄今竟成荒墟非特遺跡湮没且牧馬芻蕘之輩時時往焉刻擬擇要興修歸神機營海部併案辦理估銀二十餘萬金○上月廿九日欽派大臣御史十六堂在内廷午門騐看月官分掣省分吏部曉諭此闪次騐着人員務必本身　赴吏部投對履歴年貌以憑核實以杜冐名頂替等弊其應引見各員口奏履歴旗員則稱奴才某係何官階簽掣何官年若干歳漢員則稱何省何出身簽掣何省何官年若干歳務必演習純熟以備帶領引見時免干咎戾云○統帶盛京奉字營馬步練兵大臣委派官弁持文赴神機營請領該營馬步練兵操演所需軍火經神機營照數放領用車裝運赴防○東安門内南池口錢攤主某甲與路北錢攤主某乙夙有仇隙上月二十八日之晚因事口角爭詈不休時甲預先身藏和刃屇時驀然掣出將乙砍倒頭膀腰腿砍傷多處幸偏吉兵見之趨前喝住乙渾身血沔不能動彈因將甲及凶刀解送北着乙則建搭窩棚派兵看守移會司坊約期詣騐○連日召見德大中丞馨詢以江西錢粮丁漕兵民防禦等情中丞逐一奏對有條不紊上頗頷之○京巡捕五營三成隊練兵於上月之晦辰刻齊集安定德勝門外兩黄旗教場預備該管官看視操演各式行陣及各項技藝 
[丁沽紀事]  
　　上月十六日爲直隸秋審之期李傳相駐津辦理北洋事宜所有保定日行公事均由藩司代大典亦由方伯主政此次男犯計百餘人女犯一口録審畢各賞錢文按照新章十人一起分日發回各獄監禁○天津縣爲衝衝煩疲難要缺差事繹獄訟繁多宫玉甫大令涖任之初接准移交舊案三百餘起旬日之間又收新案約二百起大令在縣署讞案有年素稱熟手現在日坐堂皇清釐積案日或數起至十數起民之情僞洞若觀火誠牧令中不可多得之員也○南皮縣斗紀孫四之女乳名喜姐具詠絮之才如花之貌待字閨中與張某之子有染張固齊在非偶者孫將錯就錯强附婚姻事忽中變始亂之而終棄之孫不能甘張給津錢一千吊俾作奩資另行擇配以了其事女低昻不就春花秋月等閒虚度者數年現在芳齡二十有三矣該縣王莽河於今春疏濬委員某與女望衡對宇暼覩女姿遣媒通訊女急不能擇又與之私然有成約不令秋扇見捐女始惟命是聽嗣某差竣回津棄女不顧女驅車到津尋消問息寓於河北店中嗣尋見某擬踐前　某復因循匝月避而不面玉容無主被其御者誘匿鹽坨張某之家時女已入樊籠進退維谷適值女父到津偵悉前情遂以拐逃控其御者於天津縣署宫大令提女訊鞫判孫領回婚配而張勒索膳資孫亦逗遛不去大令訪聞恐女飄茵墮溷復行提訊簽差遞解回籍已於上月廿十日首途矣可見花護金鈴正不必司香之尉也○滄州王捷士售其妹於同州某姓家抱衾異裯列於小星三五其母不知就裏以爲芬敵也備具妝奩遣令族人王鴻泮送女鴻泮偵悉前情事遂中變某控於州理不得直判母領女另行擇配嗣經捷士復曚其母售妹於津捷士之父本姓張而贅於王捷士遂隨王姓族人鴻泮以其不肖遂收捷士産業及騾馬各件而歸捷士以强搶等詞控於州署兩造均責押在案現在捷士遣子投府上控汪子常太守擬案訊鞫曲在捷士因釋鴻泮而捷士仍然發押云 
[學憲抵禾]  
　　浙江學憲瞿子玖宗師於初五日行抵嘉興大小坐船共十一艘文武各官及嘉恊左右兩營汛兵皆至蘇州塘迎接午刻憲舟泊東門外官碼頭乘緑呢大轎用全副儀仗進東門由大街向西走集街進宏文舘片刻卽出赴文廟謁聖禮畢至明倫堂講書順路閲視圍墻回院放告聞投禀者約有三起一係書院事宜一係上年嘉善生員李寳善遞禀一係聯名公禀學憲諭以候批牌示初六日補考並試性理算學古學初七日考闔屬生員初九日考闔屬童生正塲 
[福州剩語]  
　　西湖淤塞日久楊制軍飭羅榖臣黎伯鄂二司馬前往勘估因經費支絀禀謳檄調長門數營勇丁仿照鍾軍門成法卽日開濬然制軍尙未定奪了○西湖距省僅咫尺地水木明瑟亭榭參差一名勝處也有某甲者孑然一身傭十苛綵結店近以債臺百級無力支排聳身湖中立時斃命經好善士贈以棺木始得收殮呈慘已 
[鳩水談屑]  
　　蕪湖不雨者月餘一望田疇莫不如龜之坼三農翹盼雨師税駕幾於秋水皆穿至四月十三晨始聞簷溜淙淙然至翌晨掃晴娘子始將宿霧掃除居民喜相告曰好雨知時節是爲大有之徴○各省運鹽例由分銷口岸鹽局行文運轅俾商人投到掣簽完税後領照赴塲收鹽銷售凡遇遭風覆溺等事可禀請地方官勘騐明白咨照運轅再赴鹽塲收買不復重徴税課前日封奴肆虐河伯揚威有某岸鹽船覆溺波心鹽包無一撈獲旋由商人禀明錢孟超明府前往勘騐屬實諭俟行文兩淮運事核辦○錢明府輕車減從親赴各鄉查騐圩堤蓋因農事方興故仿古者省耕之意也○漁翁每於立夏節網取鰣魚先分送各衙門俾先嘗江鄉風味然後可易錢沽酒一醉陶然上月之望漁人爭取銀刀致送跋來報往趾不能停各官多有賞給青蚨一二竿者○蕪湖目聞南陵匪亂及西河盗案之後市上謡言蜂起或謂某處藏有匪徒某處拿獲會首某家被盜搶刧晚間有匪徒在要隘攔絶行人巷議街談紛紛不一婦女無識幾於寢饋不安實則市虎杯蛇未必果有其事也○本任涇縣沈能甫明府從涇川挈眷來蕪幕友之旅此者莫不恭賀鶯遷○積善堂爲本邑諸紳董所倡集成捐欵施給棺木蘆蓆及義學惜字諸善舉規例粲然貧民實受其惠近又有某逹官讀禮在家邀集同志諸君設一書畫社以潤資爲施醫之費於本月朔日起在堂送診自是鳩江二豎子又少一駐足之方矣○四月十五日俗傳南正大帝誕辰是日也蕪城各社各廟首事咸醵資舁神賽會計文火帝會一起武火帝會十數起文神由寍淵觀端坐安輿八人舁之緩步武神爲各社所塑高坐顯轎四人舁之如降神然沿途奔走會中儀仗甚鮮艷觀者竟填塞街衢 
[維揚雜録]  
　　江都縣收錢粮經前縣尊群定章程後近年皆在城鄉設櫃徴收以便花户等就近自封報納兹屇啓徴上忙之期邑尊擇定本月初九日照章設櫃關徴刻已通行曉諭矣○揚城近有一種無業游民摹繪各種秘戯圖及淫詞唱本在閙市通衢攤設售賣淋漓盡致無論村童牧豎見之者無不心蕩神馳最爲風俗人心之害兹經城内保甲總巡舒明府訪聞山示嚴禁凡各處地攤及廣貨等店所有淫書畫片 
 
 

Page 3

 
 
均勒限一月銷燬净盡倘敢不遵或被搜出定卽提案嚴懲此誠挽回頽俗之一端也○升上某甲無賴也在馬市口開設小烟舘與彼往來者大都相逢不必相廻避人皆側目而不敢明言前夜鼉更三下保甲委員巡查至此見門内燈火熒熒喧譁不息遂飭巡兵入内查固據云甲適他出當將其夥喚至掌頰數下押令具結閉歇屋内烟客皆乘間逸去委員正欲起身暼見榻上仍有一人高臥視之乃本叚更夫擲柝於旁酣眠未醒委員大怒飭役拖至街心喝責數棍更夫不巡更咎有應得惟某甲竟如漏網之魚未能稍示懲儆爲可惜耳 
[彝陵瑣誌]  
　　宜鎭中衡游府蒯君前因調署德安府參軍所遣游府缺遂調後營游府劉君步瀛署理近聞蒯君將回本任大約下大江寛輪船來宜卽當乘之而至也其署缺之劉游戎亦將回歸州後營本任云○川督派員採辦製造斷器甚多現由輪船載運至宜絡繹不絶另雇民船押運入川近有入謂川督已造就小輪船四艘尃走川江至宜昌一帶水路傳言如此不知確　○上月廿三日大雨一天檐溜聲如瀑布城内外街道被積雨淹斷水深至尺餘人皆搴裳以涉江水亦陡漲數尺已浸入老岸矣○現在河下米粮無多　熟之米每石亦須四千數百文並無上熟者雜粮價亦昻貴未雨之前河西山麥已有先刈者趁小貿易者深願小麥有秋尙可接濟否則米價當益昻貴貧民將何以爲生耶 
[四明瑣紀]  
　　前日寗波江東新河頭有男屍一具漂浮水面年約十七八歳由該處地保撈獲一面徧貼招認字様延至次日並無屍親認領始由善局領棺收殮○娶親閙房各處皆然而以寗波爲尤甚南門外石碶陳姓於前日娶婦交拜成禮送入洞房所有賀客競作閙房之舉男婦數十人共登樓上不防樓板年久朽壞一經擁擠擱栅折斷閙房者均紛紛墮下其中受傷者不計其數最重者一老婦一足折斷一幼童口吐鮮血奄奄一息現聞幼童歸家卽斃老婦雖獲醫治然一足已不良於行此一塲大閙吾意新娘當有始而愕然驚斷而啞然笑者矣 
[不認攫物]  
　　前有顧炳高者投縣訴稱族人顧阿大憑空攫去單夾棉衣五十七件及棉花米麥等物時莫直剌尙綰上海縣篆提訊之下延未定斷洎蒯大令接任原告赴縣投催大令飭提阿大到案覆訊炳高仙訴情形阿大一味堅執不肯認承大令諭令交保出外邀同族長妥爲理處廪覆核奪 
[直認行兇]  
　　邑廟豫園百靈廳茶肆陳金金被王春申卽王銀泉持刀戳傷越數日而死當曰該茶肆堂儅徐南和協同四鋪地甲投縣報請蒯虎臣大令親臨相騐各情前已詳登於報前日大令提王研鞫王供本邑人向爲荳腐生理陳係同業前與小的爲友上年小的失業後無處棲身暫住張錦堂所開百靈廳茶肆中專畜洋大售錢餬口未幾陳亦落魄小的因向張商懇允其在店暫宿旋經小的給伊貲本在園中賑鳥度日近張囑伊經理茶肆之事伊竟陡起不良欲將小的逐出小的聞言向索前欠伊又揹不給還小的氣慣不過遂將桌上所放小刀順手戮傷事後小的並为潜逃卽吞生鴉片三錢希圖畢命豈知案發奉押班寓所吞之烟旋卽嘔吐盡淨大令得供後飭卽釘鐐收禁外監以俟禀詳上憲核辦 
[佛攤宜禁]  
　　租界中向有佛攤名目大抵不僧不道不尼之輩藉此爲漁利計甚有借清淨地爲歡喜塲者前經當道出示嚴禁一律驅逐近來日久玩生漸萌故智某處某神開光某處佛會發帖邀愚夫婦出資若干前往拈香正復不一而足諒賢有司聞之當必復申禁令也 
[病斃可憐]  
　　蘇鄉某氏挈同五歳女孩在英租界某姓家傭工餬口因女孩患驚思病被某姓家逐出無處棲身某氏抱女臥會審署東首之德潤里門房外有某差見而憐之囑至左近某客寓暫住代付寓資三天昨晨女孩病斃某氏尙有十二歳之童養媳在人家爲婢卽喚來照料孩屍又出外向人求助洋二元辦小棺一具到寓欲殮不料寓主已將童養媳用練鎖在孩屍脚上言須某氏净宅謝神始允開鎖殮孩某差往見大爲不平又勸寓主放媳殮孩惟用香燭一對爲寓主解穢其事遂了 
[姑免移縣]  
　　川沙人某氏投公廨控被姑費奚氏逼入花烟館不願爲娼由蔡太守命交保候未當有蔡雲神保去嗣由費奚氏投案申訴媳婦某於四月十三日私逃旋查得被蔡雲祥誘領爲娼太守隨飭差將某氏及蔡雲祥交案集訊各執一詞太守以蔡雲祥有何干涉而爲某氏代保隨喝掌某氏并責蔡某氏堅稱於去年冬間被姑領至上海託徐其林送入法界朱姐所開之花烟舘爲娼曾抵洋四十元在後姑又來取洋六元過年至正月間調至别家太守飭提朱姐及徐其林到案覆訊朱姐與徐其林均不承認當有原差禀稱提朱姐來時暫發官媒處費奚氏與之言明還伊銀洋使到案不認某氏曾在伊處爲娼太守遂飭分别掌頰笞責徐其林堅執如前太守飭費奚氏退下其餘各人分别管押交官媒候查明再訊太守又函請法會審晨王鴈臣司馬飭差查得某氏實在朱姐家爲娼太守又集訊申斥費奚氏之非又諭朱姐等各人曰此案大有出入如果某氏私逃出外當准其姑領去今旣查明姑領媳入娼家則應發堂豈容爾等朦混費奚氏又稱實未領媳爲娼因原差與我媳有私妄稟耳太守怒曰該差日前當堂禀明情形爾因此挾怨誣累乎豈不知本分府尙請法公堂土大老爺飭查實情耶今爾胆敢誣及本廨差役則此案當移歸上海縣訊理飭差候質該氏又一再求免移縣太守仍飭分别管押候示 
[書畫助賑]  
　　錢塘許竺生山水許潄華花卉江甯王綬雲行書常熟王新之楷書共助紈摺扇二百柄每柄書畫潤筆洋半元悉數移助東賑交文報局代收七日取件 
[陳與昌棧來信]  
　　前報所登陳春觀之女失去雖蒙登報招尋至今仍無蹤跡惟其父母祗此一女日夜焦灼今願再加賞洋十元如有人通信因而尋獲者先後共謝洋七十元又今日午前有人送來失路女孩兩口一張阿巧珠年十三歲一桂菊年三歳蘇州鄉下人如有親族在申可至本棧認領 
[文報局協賑公所瑣記二十二]  
　　江小棠太守歴年籌捐勞勩不辭敝所前月禀奉直督憲李批有江紳設法募捐接濟各省溝壑餘生保全甚衆具見好義性成殊堪敬佩等語名震公卿無愧獎礜昨又寄到賑欵并奉函示深以該處捐數不旺引以爲太守漸厪懷之切不於此尤見一斑乎附來賑語三則抄列于左○蔡廼庭太守往年勸募振捐爲數不菲今歳面請分募刻奉函云應城縣學洪棣園廣文如夫人臨盆三日危險不下遍服催生方無騐因思使君受福册内有催生符卽照畫虔服并許愿助振服後卽生一女平安無恙兹寄來銀五十兩一錢囑爲轉寄按洪廣文尙未有子仁厚存心天必有以報之也○湘隂韓受卿善士繳還捐册二扣賑銀十三兩三錢二分捐户零星均係苦口婆心諄諄告募而來實心好善令人起敬○四川夔州府汪小潭太守上年分俸助銀一百兩及募奉節縣王大令印鴻捐銀一百兩先後寄交上海恊賑公所掣取收票詎意備局將票寄失前日汪太守來函詢及遂由此間補掣收照寄去以照信實閏四月初四日 
[丁亥四月七日偕林感亭陳懷三孫雪湖鄭蓮溪白忠曉李再白徐浩昌諸君曁家兄春庭同宴于徐氏花園卽席得句録請諸吟壇晒]  
正○修潔園林接海濱往來都最愛花人誼聯桑梓知心合座中諸君皆係同鄉氣襲芝蘭握手親宴賞移情三徑樂芳華滿眼四時春天然結構難爭巧開拓何妨讓味蒓謂張氏味莼園[  松堂甫稿]  
 
 

Page 4

 
 
[丁亥四月由南林歸申江留别諸友]  
　　槖筆遨遊百里遥但工永技愧蟲雕半生左計躬耕負一夜鄉心酒力消縱使賦歸仍客地最難話别况春宵風塵五斗求非易寫幅青山抵折腰[  秀水潘耕稼梅甫水是艸[輓歸安任烈歸蔣孺人]  
　　巾帼能明義從容慰父兄相隨標氣節拔萃負功名志矢璇閨勵恩頒綽楔旌辭姑抛子後當暑面猶生烈婦殉於光緒十一年六月二十二日洎殮面色如生[  錢唐施則忠拜稿]  
[浪淘沙輓歸安任烈婦蔡孺人]  
　　幼稚摺閨儀早得賢師烈婦嘗從學於同里黄氏節母頻從井臼耐操持侍奉家庭無曠職族蕪稱之膝下有佳兒願遂含飴乃姑願遂弄孫夫君攖疾猝難醫身殉黄泉完烈節灑涙題碑丙戍孟冬程邑小洲松倚聲自題徐園賞梧圖并引余病三月久不窺園閏四月初七日病愈奉家慈往遊而園林如舊花事闌珊葢春光九十早口歸去多時矣行經鴻印軒畔見碧梧數十本緑葉成隂青翠可愛攷桐葉常年每枝放十二瓣遇閏則十三瓣今兹來遊適逢閏四日梧葉增添具爲慈竹添籌之兆乎私心欣幸禀諸家慈煎茶細賞并繪板輿奉母賞梧圖以紀其事昔倪高士有洗桐隹話余作斯圖豈敢竊比前賢聊誌愛日方長之慶耳爲成俚句以博佳章卽請夢畹生洎諸吟壇政可○畢竟園林好花飛處處多鶯聲驚綺夢燕影掠文波畫壁留題處余曾有徐園十詠題壁一時和者甚多安輿奉母過梧桐添一葉玩賞莫蹉跎丁亥閏四月初七日徐園百花祠住持懴情侍者稿 
[浙省撫轅抄]  
　　四月三十日通判姚裕晉禀知藩司委帶解厘捐京餉差叩謝署新昌縣張輔元禀辭赴任縣丞姚有铮服滿來省禀到○閏四月初一日但懋祺禀知本日到總查城門差遂昌訓導嚴作霖禀辭赴任新選奉化縣丞趙汝南准補鎭海興史錢慶禮俱禀奉藩司飭知赴任叩謝署平陽縣丞成邦彥禀辭赴任縣丞蘇錦霞禀知奉藩司飭知咨補永嘉縣丞由鎭海炮台工次來省禀到禀謝未人流劉國圻交缷玉環巡檢回省禀到○初二日趙儁禀知臬司委下城總巡差禀謝前署太平縣孫壽彭交缷回省禀到禀見候補縣彭寳謙交缷餘杭東關厘局回省禀到奉化縣丞趙汝南鎭海典史錢慶禮俱禀辭赴任 
[蘇省撫轅抄]  
　　閏四月初二日調署海門同知恩秀禀辭赴任○初三日前任貴州糧道松長由京來三品銜知府用補用同知前句容縣朱聲先服闋回省禀到胡楨禀知奉委赴淮屬緝捕差請補吳縣典史石汝松禀知奉藩憲飭知赴新任○初四日署川沙同知朱秉均禀知交缷回省鹽提舉銜候補班前先補用知　謝立功服闋回省禀到請補武進縣奔牛司巡檢蔣端禀辭赴任分發江蘇海防本班儘先巡檢楊瀚浙江人禀到○初五日候補通判陳元楨禀知奉飭換寗差委並請假赴江北措資後再赴寗准補震澤縣張大任禀辭赴任並销水利局文案差前署泰州知州長康於閏四月初五日子時在蘇寓八旗會舘病故擇於初七日已時大殮卽於是晚接三 
 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年閏四月初二日京報全録]  
　　宫門抄○諭旨三道録織○發抄硃批七道○都御史松奏爲奏參相騐萱報之正指揮議處漝○署將軍古奏爲解完京餉銀兩摺○楚督裕奏江漢關一年期滿收支欵項數目摺○將軍杜奏請　案派員領取米　口袋摺○豫撫邊奏調補要缺參將摺○晉撫剛奏查明經徵錢粮未完一分上各職名開單奏報摺○又奏叅造册遲延之知州議處片爲豫撫邊　奏爲道員到省飭赴新任夾片○初二日户部通政司詹事府正紅旗值日吏部引見四十四名○兵部引見三十三名○工部引見八名○宗人府引見五名○翰林院外見三名○都察院引見二名○瀅貝勒假滿請安○恩中堂薛允升前往廣西查辦事件請訓○記名副都統和順保成謝恩○宗人府奏派點騐軍器之王大臣派豫親王謨貝子○召見軍機恩中堂薛允升孫詒經白桓○現换實地紗一套無封奏○發抄李秉衡奏請仍以孫乃誠補義寗令奉硃批吏部議奏欽○又睛仍以曾紀平補貴縣令奉硃批吏部議欽此○道員龍漙霖照軍營立功例從優議卹奉硃批着照所請吏部知道欽此○又劉世恩等請分别更正加銜議卹奉原批吏部知道欽此○楊頣奏按臨吉林科試完竣奉原批知道了欽此○托偷布奏員外郎登津請原銘休致奉原批着照所請該衙門知道欽此○陳　奏皖臬張岳年等赴任回任奉硃批知道了欽此○○都察左都御史臣宗室松森等跪奏爲奏參相騐匿報之正指揮　旨交部議處事查臣衙門兼轄五城司坊官遇有所屬命案例應隨時相騐呈報以便稽核載在臺規原爲愼重人命起見立法極爲周備無如近來積習甚深往往於命盜案件相騐推諉設法消彌迨經飭催無非一報塞責臣示自到任後每遇司坊官參見之時無不當面誠飭令其有案卽報勿許積壓不啻三令五申乃西城正指揮張吉貞於所屬樂善汛守備衙門兵丁李瑞於本年正月初十日在公廨内自縊身死一案並不將相騐情節隨時呈報直至三月初二日參見之期臣等當面詢問該員方將李瑞身死及相騐日期面禀而仍未具文呈報復經臣等飭司票傳該員催令録供詳細呈報始於三月初九日將相騐情形補報前來查此案李瑞係正月初十日身死該員先報十一日相騐現又呈服十二日相騐前後日期已屬不符且遲至兩月之久屢催後始行呈報亦未詳報巡城御史實屬任意𩕟頇有心諱匿未便稍事姑容相應請旨將西城正指揮張吉貞又部照例議處以爲輕視人命者戒爲此謹奏請旨奉旨已錢○○署理福州將軍兼管閩海關税務奴才古尼音布跪奏爲併完光緒十三年分上半年京餉銀兩赴部投納恭摺馳陳仰祈聖鑒事竊奴才承准軍機大臣字寄光緒十二年十二月初二日奉上諭户部奏豫撥來年京餉一摺京餉關繋緊要現經該部就各省關情形酌量動撥自應遵照奏定數目源源報解以應要需著該將軍等　於來年開印後分批起解限五月前解到一半十二月初間全數解清不准截留改撥藉詞延誤等因欽此欽遵並奉單閒光緒十三年分京餉内撥閩海關洋税銀三十萬兩奴才伏查閩海關洋税有旺淡月分之不齊現　正值淡月籌撥實形棘手惟常稅項下自光緒十一年十月十六日起至十二年十月十五日止計一年期内征收正耗銀兩開除支解之外尙有存銀五萬一千一百六十八兩二錢五分三毫　經奴才於本年珔月二十五日恭疏題銷常税案内聲請儘數撥歸洋税項下湊解本年京餉有案謹將前銀按數提出並於洋税咱下設法騰挪籌撥銀四萬八千八百三十一兩七錢四分九厘七毫湊城銀十萬兩解足上半年京餉以符五月前應解一半之數循案發商匯解填具文批給交號商協同慶新泰厚承領限定三月二十日由省起程前赴户部投納外合將解完光緒十三年分上半年京餉銀兩緣由恭摺循舊由驛奏報伏乞皇太后皇上聖鑒謹春奉硃批户部知道欽此○○頭品頂戴湖廣總督臣裕禄跪奏爲江漢關第一百零二結起至一百零五結止一年期滿收支欵項數目遵照部章開單恭摺具陳仰祈聖鑒事竊照前准户部咨抄奏内開名海關洋税奏銷辦理未能畫一應令遵照定章縣收支數目按結開單奏報次仍扣足四結開單奏銷一次概不得以收支數日串入原摺以致混雜不清仍一面造具四柱清册曁支銷經費銀兩清册分送户部曁總理各國事務衙門以憑核銷等因光緒十年二月二十五日具奏本日奉旨依議欽此又准咨第九十五結期滿清單僅有收支欵目以致名結總數未能聯貫嗣後應令將舊管新收開除實在分爲四柱逐欵開列以昭明晰等因均經先後轉行遵照辦理所有江漢關光緒十年十一月十六日起至十一年十一月二十六日止一年關期屇滿分别造具收支數目各册前經奏咨在案兹據署湖北漢黄德道監督江漢關税務嚴昉詳稱自光緒十一年十一月二十七日第二百零二結起至十二年十二月初七日第一百零五　結止年四結期滿所有征收洋商招商局華商各項税鈔及支解數目分結造具四柱清册並經費清册詳請奏咨前來臣覆核無異除將各册送部外謹會同南洋通商大臣兩江總督臣曾國荃湖北巡撫臣奎斌恭摺具陳並繕具清單恭呈御覽伏乞皇太后皇上聖鑒謹奏奉硃批該衙門知道單併發欽此○○奴才杜嘎爾車林多爾濟祥麟跪奏爲烏科兩城採探辦官兵米麫領運糧石所需口袋不敷使用請飭先期製造照案派員領取以資需用恭摺具奏仰祈聖鑒事竊查烏里雅　台科布多每年採辦官兵米麫領運糧石所需毛布口袋向係先期由歸綏道衙門領取歴經遵辦有年近因西疆削平科城屯田收成豐裕奏請歸制仍由古城購辦兵食赴科領運粮石長途解運需用倍蓰陸續糟爛不堪修補均　按年報部核銷在案第查現在僅有堪用毛布口袋各六百三十五條總計採買米麫裝運糧石等項實係不敷應用自應照章奏請領取除咨行山西巡撫轉飭歸綏道採辦毛口袋二千條布口袋二千條務於本年内備辦妥協以便派員由驛赴領外所有採辦官兵米麫口袋不敷需用照案派員領取緣由理合恭摺具奏伏乞皇太后皇上聖鑒謹奏奉硃批知道了欽此○○頭昻頂戴河南巡撫臣邊寳泉跪奏爲揀调參將要缺以裨營伍恭摺仰祈聖鑒事竊臣標中軍叅將舟特布經臣奏請開缺以副將留豫候補奉　旨允准旋准兵部咨河南撫標中軍叅將係題調之缺行令揀員調補等因查該參將駐紥省垣爲各營領袖有表率訓練之責非精明幹練之員不克勝任查有汝寗營參將玉壽現年五十七崴係正黄旗滿洲人由閑散於道烑三十年八月補授黏杆處拜唐阿歴升十五善射黏杆處委筆帖式整儀尉治儀正雲麾使咸豐十年六月以參將發往河南差遣委用十月到省十一年十二月因防守省垣出力奉旨賞戴翎同治七年七十月聞訂丁繼母憂請假穿孝是月因隨剿張總愚逆匪蕩平出力奏保遇缺儘先卽補並換花翎八年十二月因迭次辦理防守出力加副將銜十年正呈服滿十一年十二月因轉運粮餉出力奏保俟補缺後以副將儘先前卽補歴署河南衛彰德等營營參將旋於光緒元年三月補授汝寗營參將七月在防所聞訃丁親父憂請假穿孝二年十二月到任三年十月服滿該員明幹有爲曉暢營務現署臣標中軍參將辦理裕如以之調補斯缺實堪勝任合無仰懇天恩俯准將汝寗營參將玉壽調補臣標中軍參將實與營伍有裨所遺汝甯營參將係屬題缺豫省現有應補人員容臣另行請補所有調補要缺參將緣由合恭摺具陳伏乞皇太后皇上聖鑒訓示謹奏奉硃批兵部議奏欽此○○山西巡撫臣剛疫跪奏爲查明光緒十二年分經徴地丁錢粮未完一分以上各職名先行開單奏報仰祈聖鑒事竊准户部咨光緒六年正月於遵議籌備餉需摺内嚴核各項奏銷一條行令各督撫於所屬各州縣應徴地丁錢糧分作十成將未完一分以上各員先行開單奏報又准部咨嗣後此項錢糧分數務令按照新章於題銷例限以前奏報各等因查光緒十一年經徴木完一分以上各職名業經臣開單奏報在案兹據藩司張煦將光緒十二年分經徴地丁錢糧未完一分以上職名開單詳請具奏前來臣覆核無異除將應辦光緒十二年分奏銷册籍赶緊繕造另行恭疏題報外所有光緒十二年分經徴地丁錢粮未完一分硃批户部議奏單併發钦此○○剛毅片再缷署嵐州知定榮應接前署州李翊燾並已故前任知州李德埏兩任交代因故員李德埏任内有虧短銀兩查明揭參經臣於光緖十二年十二月初二日將已故岢嵐州知州李德埏奏參勒追並飭定榮自奏參之日起依限造册結報定榮未及造妥呈送於光緒十三年三月初三日缷事計其造册遲延已在一月以上自應照章參辦據布政使張煦詳參前來相應請旨將父代造册遲延一月以上之缷署岢嵐州知州試用知縣定榮交部照例議處以儆効尤徐飭催現任知州馮壽頣赶緊代爲造報並咨部查照外理合附片陳明伏乞聖謹奏奉硃批定榮着交部照例議處欽此○○邊寳泉片再新選河陜汝道鐡珊現已到省應卽飭赴新任以專責成除檄飭遵照外謹附片陳明伏乞聖鑒謹奏奉硃批知道了欽此 
 
 

Page 12

 
 
[邗江官報] 　 
　　初一日南掣札司馬到揚公幹江西張參戎金榜沈二尹世鑅同解餉來吳鹺尹乃靖委三江營卡初二日運轅傳王鹺尹廣垚考户部吳主政誦清過揚 
[張冠李戴] 　 
　　前月梁文宗歳試九江接考武童時有湖口縣武童夏在新過場另填夏再星考名以雇工柳某頂替與考將馬步箭及刀石等塲試畢至榜發時夏之本名已落孫山而雇工柳某所頂之夏再星名已高掇泮芹矣後覆試簪花夏乃公然濫充齋竽該邑廪保及衆武生齊抱不平欲禀明教官詳革現經多人出爲調處飭夏給雇工錢百串另捐該邑公欵數十千並筵請闔邑紳衿始得寢事此係九江友人所述 
[難爲丈人] 　 
　　潯城有某甲　柴桑望族也有女適仁貴某已亦係青青子衿女於歸數載琴耽瑟好乙固非婦不樂婦亦非乙不歡雖膠漆不啻也月初甲宅有嫁娶喜事女乃歸寗父母後因姊妹花相會叙契闊訴離情未免留戀以致愆期未歸乙獨臥書齋不耐寥寂於望前某日備輿迎婦歸是夜乙將房門扄閉將婦上下衣裭去持白木棍栲間爾在娘家私通何人戀戀不回實告便罷否則休想活命婦終無口供乙痛毆又問旣非外人想與爾父通奸婦號泣不欲生乙乃將婦覊縳不許出房次日以暗昧之事污衊丈人書一信函着人送至甲家甲見信不覺怒髮上指夫婦卽乘輿赶至乙宅見女徧體麟傷根問情由吵閙不明干休乙之父兄伯叔陪禮服罪甲天婦亦無可如何遂卽回城行至中途遇婿某乙不由分説扭住丈人髮辫拳打脚踼辱駡不堪幸經多人解釋甲夫婦面面相覷忿氣填胸已面無人色矣至家卽具呈詞往儒學教官處控告有婿如此爲丈人者不亦難乎 
[喬遷席費助賑]  
　　月之初四日由王心存兄交來恒豐源寳莊喬遷席費移助東直賑洋十元並奉有台諭云本莊於四月二十八日由助賑需當與諸君共結善緣并鳴謝悃囑卽抄登申報以便周知等因具見賢主多情嘉賓好義欣厦屋之重新禮門義路願福田之有穫聲應氣求從此喜報鷺遷永慶平安於里巷抑且恩全蟻命藉伸酬謝於親朋爰誌數言聊鳴感忱上海絲業會舘籌賑公所施少欽謹誌 
[西江雜詠録請夢畹生政刊]  
　　門前債師苦喧虺風破浪來電掣星馳三日夜飛行直過越王臺大江滚渺無涯水上浮家不見家唱遍浪淘千古句一聲銅笛落梅花殘冬冐雪過長江浪打船頭雨打窗爲慕富年陶令宅柴桑口外滯吳艧盈途積雪釀嚴寒臘鼓鼕鼕歳已闌多謝漁翁偏解車贈來雙佐辛盤年年度歳在他鄉此日元宵宿晚航天地寂寥誰是侣野鷗伴我過鄱陽風物蕭條雨雪天歳闌時節不成眠今宵殘歲無多刻爆竹聲中又一年去去年恰值歲朝春載酒尋花賞令辰記昨申江歌舞地霓裳一曲萬花新今年無計度殘年買棹潯陽江上眠望眼故園何處是客歸畢竟讓春先羃歷烟中認小姑翠　螺髻兩模糊痴心笑向山靈間嫁得彭即事有無帝子樓臺此處尋仙人舊舘快登臨座中作序何在暮雨西山思不禁結隊同爲汗漫游尋春間遇百花洲間雲潯影悠悠處且把詩情付野鷗江邊矗立望湖亭古蹟　存幾度經到此愁懷暫消歇水天一色遠山青飛來電客心驚料理行裝歸計成誰識鄱　　　　係歸偏自誤歸程他鄉作客殘冬返棹仍尋薯日蹤嘉得大江春水滿片　相送到　淞[  毗陵舊稿]  
[上海四馬路文報局内協賑公所經收賑捐閏四月上旬清單]  
　　初三日金　人觀察送謝景宣兄湯餅會洋十元蘇城承天寺前太原氏送謝景宣兄湯餅會洋二元○福州籌賑公所諸紳董撥助東賑規元一千四百三十二兩五錢合成番銀兩千元○福州善安堂續募貽令齋求保産助番銀十元湖頭總課舘十元梁珍姑平安日令具酧願四元金順興李生悌晋益和興李長源曾益美源美東發長興謙裕新成泰金瑞鑑興成新勝同裕何玉梅鎰順李成仁松政厘局禺尹存心堂十九户各二元勝興勝泉合二元隆記號李春華李昭初李孝杏合和恊泉新源泉李東來八户各一元未知名銅洋一元以上實收規元四十五兩六錢八分爐胚洋二元銅洋一元○本埠晋和庄交來蘇城醬業公所潘仲溪先生經交第六十一次賑捐使君受福册錢蔭生一元又册盧筱松翁驀　介景二元受福册公字一百四十號潘少伯翁病速愈二元不留名彭城氏孝友堂　卿四户各五角悦記玉樹記鴻城居士海外山人清雲書星五户各四角趙旭記赜石山房二户各二角補不足六角○上海縣署募太原二元三愧堂懷德堂石渠三户各一元延齡五角實收英洋四元爛印洋一元洋五角○常熟震瀝莊募錫邑吳殿揚求家客宅平安丹徒陳茂榮求子病卽痊二户各一元○受福册公字七十　號京都顧景棠全芸軒兩君仝募何清遠何李氏無名氏三户各二元佑平安求多子佑多福求壽高四户各一元○日本共收規元一千四百七十八兩一錢八分英洋三十八元爐坯熛印洋三元銅洋一元小洋五角 
 
