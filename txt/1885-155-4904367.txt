# 1885 - 155 - 4904367

 

Page 1

 
 
[四十一號畫報出售] [  申報舘主人謹啓]  
　　前美總格蘭脫中外咸知爲賢主兹從西友處得其小像倩名手照繒成圖列入此次四十一號畵報以供諸君觀覽其畵譜兩圖均係沙君山春所繪筆致輕倩栩栩欲活畵報仍然九圖准於二十六日出售後仍附淞隠漫錄一則閱者鑒之此佈 
[增選三塲俻要告白] [  點石齋主人啓]  
　　國家以四書文取士選本之多日翻花樣洵爲多七揣墓之助惟經義策學袛有單行並無合刋亦憾事也兹有掃葉山房以藝林珠玉三編類皆清興雅正根柢盤深後來諸選皆無能出其右惜原板漶漫續刋豕魚爰不惜工資囑本齋校讐再四付諸石印合以五經正鵠策學大成近科舘律諸作名爲三場備要後附曠視山房學庸全章題文以補其缺三塲程式亦列入焉璧合珠聯取携良便習舉業者當亦先覩爲快乎約子五月中出書如欲躉購者請至掃葉山房面訂此佈 
[皇淸經解石印精本出售] [  點石齋主人啓]  
　　皇淸經解全書爲儀徵阮文逹相國選刻解經各家書於學海堂計一千四百卷通志堂後又一鉅觀也咸豐丁巳燬放兵庚申善化勞文毅督兩粤　刋之又續刻八卷共訂成三百六十册卷帙繁重繙閱較難携帶舟車尤多不便本齋不措重價購得阮文逹初印善本付諸照相石印又取勞文　　刻八卷補抄附入共計七十四家得書一百九十種訂爲二十四册分爲四函其原刻間有舛訛處敦請諸名宿精細核校附錄卷末凡三閱寒暑而　成今於五月初二日出書定價每部十五元正海内經生知經解爲必俻之書而苦無至精至簡之袖珍本今本齋不計貲本程工則精益求精縮印　簡而又簡居則易於繙閱行則便於取携於重規疊矩之中得挈領提綱之妙以此問世更無並駕齊驅者矣好古家宜各置一編以俻稽考惟本齋　印無多恐不敷海内士林購取譬如逐鹿捷足者得尚其先覩爲快乎現巳躉數售出欲購者請至上洋新北門外新昌泰行法大馬路南申昌號　醉六堂書坊面訂可也此　 
[書朝鮮近事後]  
　　大院君近有回國之請中朝之允否未可預知而舉國人心因此稍覺安靜於以知大院君之能得民心也以意揣之此事若高王書詞懇挈誠求釋放則大皇帝以孝治天下宜無不允所請現在高王派員齎表赴京由旱道遄行到京尚需時日故奉旨允准之信外間未經傳聞然其必允之故則可想而知也蓋大院君之被執來華安置保定也以當日亂黨猖獗日人洶洶藉口復仇而事之緣起實在大院君守舊黨人徧布朝野中國旣難棄議親議貴之律驟際君側之惡以媚伺隙之日人又不能輕縱罪首禍魁而戮其臣民之爲黨者傅相所派文武各員旣主漢城不免遲回審顧其以大院君至船而遽挾以回津也殆禀命於傅相而爲此權宜之計耳夫大院君旣肇是禍中國當體高王孝養之心不宜加以刑誅但國中臣民守舊黨實居其半若大院君在國則亂無巳時而當時之人心固結而不能散而日人亦因此懷恨蓄忿兩國交誼斷不能孚故惟以此計出之而後高事可以底定雖事後有議此舉之非謂中朝往靖藩亂自當以堂堂之陣正正之旗奈何爲此詭隨之行自失光明正大之體而當事者不顧也目下大院君覊住保定亦已四年有奇國中黨人前分守舊開化兩類今則與外國通商漸見利益朝野上下幡然攺圖守舊之勢亦已就衰不過開化黨中又分從日從中兩等是以有洪賊之難大院君在華雖則拘禁而饗奉甚豐其與華官華民間亦有所晉接傾談欵洽或亦漸知今日之時勢不能絶使閉關而深以四洲通商仿效西法爲是回國之後其識見意氣迥不如前日之迂拘則雖守舊黨人餘焰尚虞復熾而側闈大院君幡然變計不且氷消瓦解乎且夫大院君之歸在今日不特無患於高麗抑亦有利於中國也洪賊之亂核之起事時情形及亂後高國外務大臣與竹添公使往來辨白之文牘固知日人實有交通之跡中朝防兵其數倍蓰於日兵當時聞亂入衛日兵先踞宫門放鎗拒敵其勢洶洶亂未可知而華兵旣入卒賴底定日人勢孤大有衆畔親離之象止得收拾使館出屯仁川而靖難之功乃專歸於華人日人心竊忌之而又無法以爭華人之勝於是另簡使臣恣其跋扈不馴之態向我北京要求各欵所謂老羞變怒者天下四洲無不窺見其情目前中國允其撤兵之請然後所要挾者無從再事嘵嘵而彼此皆應撤兵之說尤爲平正通逹第兩　皆撤高麗之防而一旦有事興兵前往則又日人占先而中國落後蓋日人無日不覬觎高麗其兵雖撤仍無日不准備赴高海面相隔不過數百里泊船於高麗口岸與泊船於已之洋面之上遠近雖殊而聲勢聯絡呼應靈通一有警變鼓輪西向半日之間十餘點鐘之工夫耳若中國則自高京傳信至津與傳至日本相仿惟津門去京師凡三日程電奏往復雖一日夜之力已足不難撥調東來而中國兵制向來駐守某處卽專於某處高麗旣不應設防則調回之軍卽爲天津之練軍否則爲東三省之防軍斷無希　高麗有事而預備東行之理若有調遣吾知行裝器械整理者幾日舍陸登舟調度者幾日而且軍行則須發餉檄報散放又必需時裝運煤火派定船隻俱非半日一晝夜之功所能齊備誠以有事調兵未必到高卽可登岸且難免日人捷足先發兵艦據口拒阻故必以兵船爲營可以入居海口而不同於尋常之載兵也前者傅相遽允日人當時法事未卽敉定日爲近鄰性情虚憍言不由中姑以兩國均應撤兵爲詞以消其桀驁之氣至於有事之時日人便宜而中國吃虧傳相非不知之也現在高王表請釋放大院君中國許之則正中日人之所忌而并使具無詞可藉矣盖大院君分屬尊親難膺罪罰邇來守舊黨人銷聲匿跡高王方孜孜不倦凡事以從日人爲主國俗已變風氣漸開曩年之禍不至再作則大院君理宜歸國以遂高王孝養之思中國縱之歸日本不能尼其行也日人在高嘗有持刀殺人之事高人聞大院君將來皆氣舒而胆壯而亂臣羽黨則竊竊滋懼然則其歸也固非日人之所樂也誠以大院君素不喜日人在高而又深得民心若日人肆其暴戾作福作威則將來事機正不可測日人甯不憂之吾故謂中國之許其歸國所以陰制夫日人　將來我國發兵遲滯又無慮乎落他人之後矣 
[諭旨恭錄]  
　　四月二十日奉旨鑲藍旗蒙古副都統着貴恒補授欽此同日奉旨鑲曰旗襲護軍統領着豐陞阿補授欽此○二十二日奉旨豐陞阿現在出差廂白旗護軍統領着長　署理欽此 
[本館接奉電音]  
　　昨日午後本館在京訪事人專電傅來本月二十六日上諭一道敬謹譯登○四月二十六日奉卜諭鹿傅霖奏遵旨陛見請催調任撫臣一摺前有旨令邊寳泉俟鹿傳霖到任後來京陛見鹿傳霖現交缷起程河南巡撫着孫鳳翔護理欽此 
 
 

Page 2

 
 
[電傳和約]  
　　中法立約畫押等事昨日已發單張傳布遠近昨晚本埠官商接得津電所有約欵十條先已傳其大略因卽譯登如左以壓諸君子先覩爲快之心一華越界華法兵各不逾二法越立約不碍華三華法於六个月定界四華法人過界給護照五華保勝諒山通商收說法設領事六北圻與雲粤陸路通商七北圻法設鐵路華造時可商法入此約十年滿九法軍卽退十舊約照行 
[電傳詳約]  
　　中法約欵十條已接官商電傳錄報晚十一點鐘復接本館訪事人由津電傳詳約合亟列後 
一越與中國邊界毗連者法約明白行弭亂安撫法兵船永不過北圻與華邊界中國亦不派兵赴北圻 
二凡法與越自立約章成己定或續立現在并日後均聽辦理至中越往來必不有礙中國威望體面亦不違此次之約 
三訂約六个月内應由中法各派員赴中國與北圻交界處會勘定界或北圻現界稍有改正以期兩國有益 
四法人及法保護人民欲過界入中國者須法請中國邊員給護照華人從陸路入北圻者應由中國請法給護照 
五華與北圻陸路交界准法商運貨進出限定若干處總之通商在華邊界者指定兩處一在保勝一在諒山以北利益與通商各口無異華在此設關收稅法在此設領事華亦得興法商酌在北圻派駐領事 
六北圻與雲粤各省陸路通商章程三個月内派員會定條欵貨物進出雲粤界納稅照通商稅則稍减惟由陸路運過北圻及廣東邊界者不减其减稅亦與現在各口無涉 
七法在北圻一帶速設鐵路日後若中國擬造鐵路中國總向法國業此之人商辦其招募人工法無不襄助惟不得視爲法國獨受利益 
八此約十年期滿方　續脩 
九法軍立卽退出基隆並除去海面搜查等事一月内法兵必當從臺灣澎湖全行退盡 
十日法前立各條章程除現議更張外餘仍一體遵守 
[英臣辭職]  
　　昨日倫敦發來電音云英國執政諸大臣現俱紛紛辭職電音止此並不言其何故姑誌之以俟續聞 
[英俄將戰傳言]  
　　日昨聞得本埠有西商行家接到外洋電報謂英俄兩國恐不能逃戰爭之禍然則中法方成和局而英俄又啓爭端兵禍其何時弭乎 
[天南瑣記]  
　　靛行牙捐有三家爭欲承抽各赴府署呈訴蕭太守酌理準情諭令三家合辦牌示頭門限五日内到局領諭開抽人皆服太守之明而允○佛山火藥局業於去冬焚毁大憲飭在舊址攺建祠廟一所供奉被災各人栗主○本月十三日三水縣解到犯人一名臬憲當堂研訊發獄監禁間係明火行刼拒傷事主之要犯云○彭欽帥於十四日駕返行轅翌晨督憲前往拜會談至午刻始回○肇屬後瀝厘廠目上年丁大令虧空萬餘金後踵其事者皆苟且因循毫無振作現大憲撤去各員另委盧大令師識接辦想盧君强幹精明厘務下有起色也○丨澤釗向充海關書吏藉公肥己漸至小康大憲責捐海防經費丁不允大憲移知關憲先將役名革去再着南番兩縣飭差拘拿丁畏罪願捐銀四干六百兩昨經兌交糧庫旋由臬司批示仰南番兩縣將此案註銷應卽咨請關憲復其原職云○出使德國大臣李丹崖星使鳳苞刻已行抵粤垣拜會省中各大憲星使周歴外洋情形熟識列憲關心時局恒就星使諮詢行轅前車馬雲屯殊覺應接不暇○南海縣地方遼闊政務殷繁官斯土者常有日昃不遑之勢十三日係放告之期赴轅控案者多至百餘人又有棺木一具擡至轅前聽候相騐聞係因奸致命之屍張邑尊將重案升堂判斷餘着靜侯批示○本月十一日晚番禺下茅鄉某甲家突有盜匪數人明火入室將金銀衣物取携殆盡事後查點各物早已空諸所有不禁大哭隣近勸其報官又恐差役索錢隠而不報亦苦矣哉○毛竹一項由四會運至省垣消場甚大早經有人承繳牙捐遵辦在案詎承辦之人不能恪守定章任情苛刻且沿海截查多方擾累商人苦之訴諸牙損局遂由列憲派員查究云○十八日綏靜營練軍在撫標大箭道操演洋鎗鳥鎗等火器旌飄蕩劍戟森嚴望而知爲勁旅○鐵行牙捐經列憲諭令在沙基地面設立公所自繳自抽近該行中人不知何因自相齟齬十七日糾集百餘人在公所爭論聲如鼎沸喧擾異常中有無賴子聲言將公所毁拆嗣經鄰里勸阻營勇亦到來彈壓事始寢息 
[宣昌紀聞]  
　　防營例於夏季閱操十一日羅鎭軍在大校廠大閱淸晨操演各陣午後又閱各哨弁馬步弓箭打靶獎勵有差○某甲者以船爲家常泊南關外是處河岸多有破孔大小不一殆如東坡所謂篙眼露蜂窠也一日黎明見有梁上君子負一衣包被巡更追急卽將衣包抛入孔内以爲回身復取地步巡更不知也甲俟賊去急將衣包拾取及賊復來不見原物知必甲所取向索不認不數日賊被東湖縣差獲案供出衣包窩頓甲船上差役上船搜查甲又不服差卽將甲拘案管押甲有芙蓉膏癖未及月餘已瘐斃獄中夫鳳皇不食腐鼠故不罹蘿網之災甲貪微物而喪其身不可以爲世戒哉○近日拐風甚熾巷口小兒一入妙手空空兒之手卽無從捉摸故鳴鉦街巿者日有所聞而胠篋之案亦復相繼而出　務廢弛於此可見○近值新土上巿絇每兩易錢二百内外且當新繭告成繅絲之家機聲軋又將有事於西疇鄉村四月閒人少纔了蠶桑又插田每誦此二語未嘗不歎農家之勤苦也 
[通州近聞]  
　　山東粟米抵壩初五日提騐頭帮德正粟米十四票初六日提騐二帮濟左粟米二十四票初七日提騐二帮粟米二十一票惟頭帮德正欠米七百餘石倉憲大怒責令帮官勒限賠補刻已如數交足騐收運京尚有二運粟米約在月底可到○楊丞憲於初五日考試通州薊州涿州香河甯河房山六處文童初七日考試寳坻保定文安承清密雲縣密雲衛六處文童初九日考試三河武淸固安懷柔順義良鄉六處文童十一日考試大城覇州昌平平谷四處文童○初四日竹貨棧失火焚去房屋貨物銀票賬目約值三千金初七日晚九點鐘北關十方沿雲林寺後院又因柴堆遺火以致燎原各街水龍齊至得卽撲息有一人升屋救火烟燄迷目失足墜下雖未斃命亦險矣哉○山東候補道郝孟堯觀察植恭以孝廉起家洊擢今職政聲卓著今春進京引見後下榻旅邸中忽一夜無疾而終並無親丁隨侍幸都門尚有疾人爲之料理後事冋首春明竟成一夢良用慨然○去冬兵勇操練在將軍衙門對河近日軍憲恐悮春耕攺在南門外教場操演屆期派弁巡視如有踐踏農田者准卽扭送來營從重治罪愛民如此民有不深感戴哉○京都齊化門外某甲年約五旬身穿藍褲袄因瘋出外不知下落近見北關外河有一男屍年貌衣服相同己有人赴京報信矣 
[錄科新章]  
　　國子監定於六月初一日開棚錄科先試直隸貢監厥後以省分之遠近定考期之先後如届期不到卽歸入大收每十人錄取一人惟望各省應京兆試者早着征鞭庶不致有滄海遺珠之憾也 
[牛庄瑣綴]  
　　入夏以來雨多晴少田中黍豆皆苦乾枯本月十九日午後雲濃似墨雷聲轟然農人咸謂旱旣太甚自必普降甘霖不道 
 
 

Page 3

 
 
至未初僅得如絲細雨繼而冰雹亂下其大如拳約半點鐘時信舊杲杲日出嗟彼三農恐不免眉山蹙損矣○前報述程管兵勇斫斷金慶祥沙船大棕纜幾乎滋釀事端當時沙船將兵勇扣留營中得信卽有哨官統兵前往詰間正在紛紛擾擾之時適爲湄雲兵輪管駕屠叅戎所見親坐划子查關情由哨官兇横異常叅戎不能理勸遂咨請左軍門及寳司馬查辦軍門將起事之哨官重責一千棍革去功名此外兵丁四人棍責有差及寳司馬提沙船主堂訊則桀驁不馴一味語言崛强司馬怒喝令掌頰四十下笞責百下迄今案尚不能了結也 
[吳淞紀事]  
　　駐紥吳淞之督中前後並副前等四營統領吳軍門安澄渾厚精明恩威並濟闔營弁勇感與愛并昨日該四營管帶以下公製匾額牌傘等物在海塘防所會齊送　軍門營内以表敬忱沿途鞭炮聲不絶於耳各哨官皆乘騎在後護送軍門一再謙遜始拜謝領受○前報列德　二枝半桅兵艦一艘停泊烏船泓北首昨己鼓輪開去矣 
[封關騐船]  
　　中法和議已經畫押蘇松太道邵觀察以應運漕米急須配裝沙輪各船遂於昨日循例封關所有在滬各沙船候委員騐勘後卽行派裝北上云 
[婚例誌]  
　　昨爲海防分府劉司馬之六少君聯姻吉期午前十點鐘時新郎坐八紅呢轎行親迎之禮前遵除旗鑼傘扇外又有銜牌十五對係欽加三品銜特用道候補府賞戴花翎甲戌山西鄉試外監試山西汾州府正堂戊辰順天鄉試同考官工部正郎刑部員外郎内閣中書丙戌壬子戊辰已夘值人後有頂馬一名乘馬之家丁四名藍呢四人轎一肩迤灑至坤宅俟新人登轎新郎卽換坐藍呢四人轎排道而回叅戎亦備全副執事護送其牌銜有欽加總鎭銜調補蘇鎭左營遊府特授蘇松中鎭府上海叅鎭府等字樣又有晶頂掛珠之頂馬一人提右管親兵八人迤邐至分府署卽行合　之禮時兩署中印委各員登門賀喜者執閙異常署外觀者幾至無容足之地上海縣莫邑尊亦因前往叩駕諭停公事一日云 
[工局修橋]  
　　金利源棧房之後　新開河橋年久朽瓌不便車馬現由工部局飭人拆缷重建行人須繞道他僑云 
[兵民械鬥紀餘]  
　　眞如鎭兵民械鬥一節前報早已錄登兹聞當鄉民追毆兵勇時有人將小炮船拔起焚燒洎處汛弁出爲喝阻巳燒去兩艘僅存一艘矣汛弁去後所存一艘又被焚燒至鄉民之受傷者實繁有徒中有四五人傷重不能施治一人已經斃命惟隠而不敢聲揚耳業由該哨統領及寳山縣吳子佩明府查明起衅根由申詳各大憲不知將來作何了局也 
[因公停審]  
　　英界會審委員黄芝生太守昨有要公飭差知照捕房所有本日諸案併歸今晨解候發落 
[貢生交保]  
　　前報列紹興貢生周正樂由老義和棧接客人失去行李一案昨晨翁太守臨捕房時周投案請追并稱貢生躭閣新恒茂酒肆中業已多日刻已不能再住遷至小客寓中旅食之資全無所出太守卽在帳夾中取出一字條給周觀看看畢問明白否周唯唯太守謂此事與本案不相于涉但爾之作事若斯荒謬此案亦不能無疑周稱爲何字條從江甯來太守謂江甯卽南京爾旣是明經豈尚不能明白周仍言語支吾太守謂人家訐爾携帶洋信尚在去冬爾竟不别而行四個月中究竟逗遛何處况爾稱借洋五十元來條並未提及現在人家向爾追取此洋如何料理周默無一言太守謂周旣住新恒茂酒肆卽着包探將周交其店主保去今日送解公堂發落 
[細故輕生]  
　　前日英界石路中巿開零剪店之甯人某甲見午飯内夾雜靑菜譴責廚人詎飯爲其母某氏所煮聞之將甲嚴加申斥甲忿甚私購洋烟吞服自盡其母追悔無及隨卽備棺成殮噫芸瓜受杖蘆絮驅車堂上譏呵事所恒有而甲竟自萌短見畢命鴉膏亦知白髮慈親當抱喪明之痛乎人皆謂其可憐我獨誅其不孝 
[願保盜匪]  
　　本報前列小禮查西酒店被刦獲盜各情兹悉莫邑尊已將在松續獲之陳金龍等六名疉次研仍無確供因飭暫行押候覆訊前日有某營中武弁某君投縣願保李星三曾　勝兩名邑尊允之隨將李曾二人交該武員保去 
[插訟受笞]  
　　前日有甲乙二人投本埠西門外八仙橋西首巡防分局禀稱有親串俞某之女無端失去查係某姓所拐爲轉叩請根究局員某君謂俞姓之女旣遭誘拐自有俞姓出場爾等何必插身涉訟遂飭勇函送上海縣辦理午後莫邑尊升堂研訊甲供姓李名秀之淸江人因親戚俞姓之女被人誘拐投局控迫經該局轉送案下乙供姓俞名茂林與失女之俞姓同族餘與李供略同邑尊謂俞女旣被誘拐理由該女父母出場爾等顯係串訟卽飭笞李一百板俞四十板押候交到俞姓再行核辦延干嚴比 
[烟間竊案]  
　　花烟館鴇婦王張氏訴稱二十四日有松江人前來吸烟旋失去銅弔一個越日遇諸打狗橋喚之不答喚坐東洋車欲圖逃脫因卽拉送捕房伊願出洋五角了結小婦人不允隨卽將其送案　告供稱姓胡名念杰由松江附航來滬買洋肥皂戒烟藥等物肥皂已交航船帶回藥未買就有洋五角錢二百餘文放生身畔在捕房時已被搜去至伊銅吊並未竊取太守再四研詰終不肯承詰日航船户是何名字答稱曹察船停泊南巿天主堂碼頭船户陸老大太守着包探孫寳生帶往查問並無是船太守又提胡研間喝令笞責始供認物已售子老北門外舊貨灘上得錢三百文太守着帶往吊到原贜再核 
[詠馬與王敬侯三兄分作卽叶霧裏看花客高昌寒食生申左夢畹生教削]  
　　平生意氣總飛揚顧影猙獰大道旁十里春光憐上苑一聲畫角聽伊凉桑乾回首猶知路瀚海翻蹄尚帶霜寄語英雄勤拂栻相期勲業到殊方失路身從絶塞還坭塗困頓賞音難空留聲價黄金埒無復風流白玉鞍雪窖冰天歸閱歴邊霜野草記桓盤尚餘汗血酬知已安得孫陽一顧歡龍孫驥子愧名呼索駿于今乏　圖千里烟雲悲伏櫪半生筋力盡鹽車幾曾骨是千金價剩有恩深一束芻從此也應豪氣减風塵好自救馳驅生長渥洼骨自奇那堪世俗相毛皮方悲公子破家去又到健兒　酒時末路豈眞無伯樂雄心猶想噴瑤池何年入貢朝天去轅下空傷磊落姿[  西河石橋生木定草]  
桂笙先生當世名士曩客滬上曾獲識荆癸未中秋予置酒徧集同人觴先生於蕊珠仙館蒙以七言長歌一章見貽時適風塵角逐未遑一答雅貺客秋倦遊歸里益切　思昨閱申報拜讀李芓仙老詞宗大作藉悉三月九日爲先生四十五歲初度子悵重洋遠阻未能以一 
[尊爲先生壽良用歉然謹次芋老原韻勉成俚句聊代祝嘏并請附之報未上呈芋老賜教俾知四千里外有私淑情殷者在也]  
　　海上 
朋簪集雅流曾陪末座識荆州騷壇幾輩推盟首鈍榜千秋占狀頭謂芋老難得懸弧三月好未能飛舄一尊謀效顰我愧無佳句聊獻無詞學唱酬[  嶺南珠海欽徒拜稿]  
[浙省撫轅抄]  
　　四月二十一日前任台州同知鄧淵修禀知由籍服滿來省禀到○二十二日候補運副王瑞年禀銷嘉興局辭赴紹局帮辨差署泰順縣宦專丁來省禀知奉飭調署麗水縣缺禀謝卽用縣沈實靑專丁來省禀知厘捐局委會辦諸曁絲捐局務陳世彦服滿來省禀到前署臨海縣丞詹大章交缷回省禀到候補主簿許玉書禀銷假禀知　司委署德淸主簿叩謝○二十三日丁士崑禀知防軍局委會同仁錢辦理新任藩司案衙差禀見王貽信禀見方家榖禀辭赴通局差署德淸主簿許玉書禀見甲保赴任 
[蘇省撫轅抄]  
　　二十六日候補同知張福謙禀辭奉委解甘肅新餉差聶申之服闋回省禀到侯補縣張羅禀辭赴海運滬局 
 
 

Page 4

 
 
   
 
 

Page 5

 
 
［G>　　參茸種子乾健丸 
　　未嗣之要在乎男女精血充實而無病也故男以補腎爲要女以調經爲先男子之不足則有精滑精淸精冷老及臨事不堅或流而不射或夢遺溺數或便濁淋澁或好女色以致陰虛陽竭或過於強固勝敗不洽或素患陰疝肝腎乖離此外或以陽衰多寒或以陰虛多熱若此者是皆男子之病雖廣置姬妾徒自戕耳本堂家藏參茸乾健丸一方治男子先天不足腎氣虧損遺精日濁與及頭暈眼花目暗耳鳴自汗盜汗精神短少作事健忘腰膝疼痛步履無力等症悉皆取效如神倘將此丸常服功能固精益髓延年却病世之乏嗣考有此種子良方又何慮乎哉外有參茸坤順丸專備　料所用兩者分服則男精固而女經調取效爲更速也小丸每盒四兩價洋一元早晚每服三錢淡鹽湯送下無容戒口大丸每盒四個價洋一元早晚每嚼下一丸　仕商賜顧者送十五頁各藥價目書一本此佈　上洋英老巡捕房斜對門中和里內只此一家並無外有分店寄售 
　　詹誠德堂啓 
　　喉症奪命丹 
　　僕室人嘗患喉症方藥　效醫者束手氣剩一息後遇異人授此丹方症卽立起因思便人卽是便己不敢秘藏選辦上細貴品藥科合成售世惟內佐珍珠犀黃等味價值昂貴倘患喉間諸症欲起沉　者尚祈不靳價值每瓶五分定價三十換計實洋一元五角購者請至新衙門後新仁慶里健行堂發兌 
　　上洋詹誠德堂外無分店 
　　本堂首創神效保孕丸年來風行四海耑治好婦腰背常痛慣于小產預服此丸可無墮胎之患大凡婦人懷麟二三月或四五個月慣要墮落名曰小產此由體弱氣血兩虛臟腑火多血分受熱所致另有一月之墮胎則人眥不知有胎但知不受妊不知其受而墮也此名暗產弗謂我强何虞子嗣弗謂年壯縱亦不防一次旣墮則肝脈受傷他次亦墮自一而再而三　得隨失猶然莫知今之無子者大半是一月墮胎非盡不受妊也此丸藥性和平不燥不熱求嗣者預服此丸未孕之前功能調經種子快氣開鬱婦人一切病症不問久近皆悉應驗加神旣孕之後可保無墮胎之忠也每服一丸細嚼用米湯空心下每盒三丸價洋一元另送十五頁各藥價目功用書一本　上洋英界老巡捕房斜對門中和里內詹誠德堂藥房識 
　　訪子相見 
　　堯輔字介石我兒知悉憶自辛酉年在紹興橫江兪村失散時爾年甫十歲迄今巳三十三歲矣前經四處訪查無着現聞爾在上海余於光緒三年調補臺灣彰化縣典史爾務湏趕束渡臺來署相見以免懸望　父吳壽朋字號錫三 
　　大彩喜報 
　　茲接呂宋電報英六月票頭彩第一萬二千五百四十四號二彩第一萬二千零十六號三彩第二萬三千四百六十七號四彩第一萬五千六百八十一號查得頭二三彩均由上海售出特此佈聞 
　　廣豐老行廣豐新行仝啓 
　　英七月份票出售　敦和賬房 
　　自運呂宋票全張半張分條價照大市遠處紳商購寄原局卽一奉認圖章無悞英大馬路科發藥房發門卅號門牌便是 
　　盈利二彩並頭附彩喜報 
　　昨接電報知英六月份二彩第一萬二千零十六號並下附彩一張又頭彩下附彩第一萬二千五伯四十九號均由本行售出得主銜名容後再登現售英七月票諸公賜顧請認明本行是荷用特誌喜此佈 
　　英七月票出售　萬豐 
　　本行由呂宋分設來申專辦接月呂宋票批發零躉均可售呂安煙兼收彩票格外　這信購原班回件指明四馬路眞盤街口 
　　萬福來電報 
　　英六月份呂宋票頭彩一萬二千五百四十四號二彩一萬二千零十六號三彩二萬三千四百六十七號四彩一萬五千六百八十一號此佈 
　　催辦賑獎 
　　啓者敝處收辦山東等省賑絹例准請獎貢監職銜升銜　封典　諸君有志顯揚務于端午節前將履歷開送長鑫里敝處以便代辦遲則無及 
　　爾雅郭註補正 
　　是書計九卷為休寗戴孝亷瑩進　呈本海內士林奉為圭臬久矣熙家向藏是書茲將原本校對付梓俾共珍賞定於六月工竣寄在上海各書坊發售　海陽韓熙識 
　　廣東梁四遠堂藥酒　藥酒 
　　衛先羊腎酒○此酒專依古方虔心釀成凡男子先天不足色慾過度婦人一切虛寒等症服之沉疴頓起百病不生每瓶錢一百三十文○眞料虎骨酒○專治一切風濕骨節作痛遍身麻木不仁左癱右痪半身不遂手足酸軟風痰鶴膝筋骨抽變難於步履等症服之立見奇效每瓶錢一百五十文〇鹿茸三鞭酒○此酒以鹿茸為君以其能通督豚司補腎藏虧損三鞭能壯元陽助相火服之大有奇功乃種子之奇方也無瓶錢二百四十寄　上洋拋球塲萬勝祥呂宋票號發兌 
　　纏脚藥聲明假冒 
　　本堂印蓮畫售巳多年能稱靈騐者因其使腳經繁不脹痛而易於尖小也每瓶五十六文又至妙散專治爛脚窳幷纏爛之脚每瓶七十文祖在土海寳善街王大吉藥店一家出售其餘假冒 
　　管毓壽氏步蓮堂啓 
　　天下多奇事 
　　余素患肝氣每逢發時甚為痛苦屢延醫服藥總屬無用近得表兄梁君回閩云彼嗜煙已久更患肝氣甚重因欲戒煙故在滬北積善堂購買鍺上戒煙藥裝鍺吸食豈和吸一月後非但將煙戒絕連肝氣亦愈矣思之甚屬不解後檢閱該堂仿帖始知非但可戒烟癮兼可療肝胃氣遺精肚瀉等症故勸余亦吸藥烟數筒以治肝氣但余素不食烟故尙遲遲不信然因見表兄戒烟之後面果轉紅貌亦肥胖想戒烟旣如此靈騐請療肝氣定非虛語故勉吸三筒頓覺肝氣和平通體爽快從此飯食更增肝氣竟不復發想戒烟不用丸散而可戒絕已稱奇事今又可療諸疾此興奇而又奇者也余感其惠特書此爲天下諸君告該堂現寓申化老旗昌後鼎生綢號寄售 
　　福建太史第林啓 
　　彭誠濟添置戒烟丸 
　　本堂向設姑蘇閶門內宋仙洲巷發兌極貞參片久巳馳名今添置極貞參茸定神戒烟丸每雨八百四十文如烟癮一錢服藥五分五日後逐漸遽减其效如神皖北永安居 
　　開設上海三洋涇橋北堍代客寫船買票價値格外公道兼房屋寬大飲食精美專候貴客光臨不悞主顧　主人吿白 
　　效有明徵 
　　三十日壯有室古禮也乃僕鳳錯巳久而熊寥未占去幾遇醫者日君腎虧體弱非專心調治斷不成孕急求其法醫以宜服丸對余日梁愷悌所售乾健坤順丸男歸分服可乎醫日素為其效姑試之　購歸如法服不數月面熒熒若有光非隻從前疲　矣半年餘婦漸腹隆今春得一豚犬色赤而壯給知乾健坤順二丸語非盧妄不可以不謝錄此以誌不忘 
　　郭誠高脹　啓 
　　聲明 
　　啓者本行登必希爾輪船由東洋來滬船內所裝各買請　貴客於今日卽至該船上提貨如不提者本仃用會德豐洋行駁船提出如有不則由貴客自認與本行無涉此布 
　　四月廿八日天祥洋行啓 
　　刻八代文稡啓 
　　本局聘請簡慕州孝亷陳元　廣文搜正史及羣書彙成此編區流別為總目次時代為子目最為耽玩子便且八代論議禮樂天文律歷及諸與章之玄槪巳收入不惟詞翰華苑亦考訂之津逮矣現巳開雕書成發寄各省出售四川富順書局 
　　萬安樓客棧 
　　本棧開設上海太古碼頭多年荷蒙官商惠顧久巳馳名向來派夥隨輪攬客招呼照章每天收回房膳錢二百四十如無伙伴隨輪招呼船到碼頭自有舍伴照理行裝及貴客自來者每位每天收錢二百文由五月朔起 
　　大彩電音 
　　英六月頭彩第一萬二千五百四十四號二彩一萬二千零十六號三彩二萬三千四百六十七號四彩一萬五千六百八十一何處所得容俟號單到申再詳 
　　萬寳來啓 
　　輪船往釜山仁等埠 
　　啓者本行希魯西麥魯輪船於禮拜四卽四月廿九早八點鐘開往長崎另換快捷輪船開往釜山仁川等埠如各寶號欲裝貨搭客者請至本行面議可也此佈 
　　三菱公司啓 
　　新開書局 
　　小號開設上海法祖界大馬路紫來街口坐北朝南門面專售申報舘鉛板書籍反點石齋新書圖畫一應俱全蒙　仕商賜顧者祈認明南申昌牌號庶不致悞 
　　南申昌書　室啓 
　　治喘斷根九製菺术丸　包治哮喘断根丸 
　　余見世之治哮喘者按症擬方暫愈則易斷根為難何也見喘治喘實脾燥濕僅治其標究未深知其本綠夫痰飮停蓄日積月累留匿於中結成窠臼外無所觸伏而不洩一遇外寒牽勵內積發作遂致肺竅藥塞中氣隔絕甚至手足無擼呼吸難通此喘之所致實水之為緊也明矣當其喘作胞痛便急面赤服藥無靈遍投以寒熱溫涼諸藥格格不入從權治之惟有設法大吐乃得稍安可知治喘必先治水必使水之害淸然後喘之患息余少年嘗患此病屨醫不能斷根後遍覽諸書搜得九製蒼朮丸一方如法製服其病若失原此丸之用法在培土制永土旺而水自無權專治其源自然睥士健運痰飲潛消哮喘之病永無復作但王道無近效必當喘未發作之前預為朋食由漸乃司奏功若臨喘服之無濟也服丸多少視乎症之重輕隨時服之輕則二錢重則三錢自見奇騐竊見哮喘之苦人甚矣余經見效不敢自私用製此丸公之於衆亦欲使斯世歸歸方便云爾每兩價洋角半　廣東邇遐齋蠟丸號分設上洋英老巡捕房對門〇另有醫治喘浮金花每兩錢五十文 
　　誌感揚名 
　　江南地土卑濕故患痔者多僕等昔染此症不堪其苦累延名手終難除根嗣過江寗張君秉衡世傳精秘一治而竟除根幷以妙藥將漏管拔出毫無痛楚現野荸薺茶食店梁姓內痔治不半月亦除根誠當世之盧扁也寓寶善街麥家個楊榮與鐘表鋪因誌感揚名以共濟世焉 
　　陳厚齋王禮門同啓 
　　洋肥皂出售 
　　啓者本廠所製洋肥皂其料均用上等與外洋來者每磅可抵磅半之用每箱十二條重二十八磅今由三馬路禮拜堂南面申報館間壁申昌書畫室零萬出售定價甚亷如欲躉買可另議格外公道也此佈 
　　江蘇藥水廠啓 
　　招買礦子 
　　啓者本廠今欲當買銅鐵各礦子咸數百担或數千至或按月承辦若于均可如　貴客有意賣者請將樣子寄來上海新閘本廠看定議價或至漢鎭信和洋行內此佈 
　　江蘇藥水廠吿白 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　十四日藩憲牌示陞補景德鎭同知汪承誥請咨引見所有該印務以分先候補通判郭克明署理又署興國縣陳子齡調省差委所有該縣印務以正任興國程炳星飭回本任峽江縣丞王葆泰患病回省就醫該事務以候補府經歴李逢辰署理 
[袁江官報]  
　　初七日准補江西南昌府同知冷鼎亨來浦進京引見○十二日浙江採辦硝斤委員候補知縣楊鍾俟自徐州督解來浦回浙○十四日前安徽鳳頴六泗道任畹香觀祭自安徽抵浦○十六日前江南道監察御史屠梅君侍御自湖北籍來浦旋赴都○錢家集厘捐委員候補同知于萬基奉道憲委兼錢家集一帶巡防○候補通判屠作倫奉道憲委辦發審事件 
[儒醫助賑四日十八日起至廿七止第八旬淸單]  
　　孟河馬培之高足江雯靑先生精　内外大小方脈門診每號一百文出診每號四百文第八旬門診内症看三十號外症看六號出症看十二號以上均到敝會舘掛號共併成二角洋一元錢八千二百文歸山東春賑登報奉聞[  [  上海籌賑公所施少欽謹啓]  
[浙江糧儲道署致上海籌賑公所施封翁書]  
　　少欽先生大人閣下久仰德譽　佩良深敬維籌祺萬福爲頌昨閱申報言山東又有决口之說得耗駭甚竊謂此時正值輸將維艱之際又添此災奈何奈何兹募得愛日書屋捐洋一百十元託信局帝奉台端祈代彚入山東春賑項内附寄災區賑放爲感其洋到日請卽掣收條交原局帶來并請於日内另登申報上先行示知以昭徵信則感繳尤甚專此拜懇順請德安統希愛照百益[  浙江糧儲道署隠名氏謹啓]  
　　右啓者今杭州全盛信局遞到台翰拜讀之餘并承愛日書屋大善士閱申報悉山東又有决口垂念災民之苦况樂助賑捐洋一百十元照數收到塡奉收單卽交原局帶呈囑解災區并委卽日登之報章以慰善士慈念足見大君子不分畛域一視同仁欽佩莫名弟接到子英四小兒發來電報云春賑待款急泊又遭决口籌款接濟正所謂一波未平一波又起令人日夜躊躇善昌每日晨起默禱上蒼伏祈神佑早日合龍庶可補救災黎於萬一也一面據情登報代叩再作無厭之求一面赶卽籌欵託新泰厚元豐玖兩崇號匯去第九批春賑庫平銀八千兩卽發電報禀知東撫陳中丞俟匯票遞到請飭交趕放日來敝公所代籌賑捐全仗册子募來弟處上年曾刋萬善同登册二萬七千扣平江祝同心先生曾刋富貴源頭册三萬扣兩共五萬七千册子各省分送訐募今春賑　幸蒙各省大善士廣結善緣代募兩項捐册方可各省災區分撥晋救億萬災民皆出自各省大善士仁人所賜　善昌敢不竭盡心力代爲補救謹代各省災民叩祝各省諸大善士福壽綿長公侯萬代專此奉覆恭叩善安[  上籌賑公所教弟施善昌頓首謹復四月二十五日]  
[顧二姑娘傳]  
　　女姓顧氏金陵人有兄不了家事女其次也人呼爲羅二姑娘云性孝伉爽有志氣父業賈早卒母盲於目女事母得歡心年十一許字同里陳氏子未過門而陳子殤慨然曰此天欲留吾此身以養母也遂矢不嫁鄉里哀其志憫其遇翕然稱之會赭宼亂富家出粟救民司事者故昂其備而取潤焉富人宦於外未知也女言於共室人其獘立除人服其善忌者思中傷之謂女爲二形人女初不覺避亂奉母居淮陰賣履買珠善於居積諸薦紳眷屬以其貞且直也　與之契大不利於臧獲忌之者益衆轉相毁謗羣以異人目之致諸薦紳眷屬不敢近衆疎之女始覺九自陳且云一已不足惜奈　人何乃遍走相識家故與老嬗宿泣白其寃凡朝夕朔望春冬數請按騐衆謗始息諸薦紳眷屬遂待女如初亂定操舊業往來金陵揚鎭　每有所得好施與能急人之急如是者三十餘年而女亦顔衰笑保頭童童然問其歲四十一七矣甲申夏母卒女哀毁逾恆欲以身殉繼念親喪未葬察室未甯一死非所以慰母　茹苦含悲親營窀穸擲持家務稱小康焉向之毁女者蓋欲絶其生路加以惡名並不計汚衊他姓豈知天佑善類雖兵戈擾攘卒能保之篤之如此　至也女爲人談往事謂人患志不定耳向非一念之誠則此三十年中有母不能事有家不能顧所失多矣人生如朝露宜行其心之所安毁譽非所計也女之志亦概可見矣論曰守貞之說上古無之近世箸述之士每擬之於不近人情而一二抱道之儒則又推爲畸行至性久已紛如聚訟矣若女者生長小家初不知何者爲貞孝率其性之所至三十年如一日謂非堅定者歟士君子許身當代亦思有所建白考其行徑終始歧趨其亦有聞貞孝之風而内媿者乎 
 
 
] 

Page 10

 
 
   
 
 

Page 11

 
 
[光緒十一年四月二十日京報全錄]  
　　宫門抄○諭旨三道錄前○發抄旨五道○陜督譚奏覆陳練兵章程摘去另議各條摺○將軍希等奏遵照部咨奏明辦理摺○滇撫張奏委調署各員片○將軍岐等奏爲奏聞摺○將軍慶奏請派考試教習摺○大臣謙奏爲奏聞摺○四月二十日吏部翰林院廂藍旗值日侍衛處引見二十五名○謨貝子由鬡髻山冋京請安○閻中堂續假十日○户部奏派盤查三庫之王大臣泒出豫王睿王崇公恩中堂烏拉喜崇阿徐桐許應騤烏拉布奎潤敬信○召見軍機○皇上明日卯正至崇雅殿看視侍衛箭○發抄李鴻章奏請將虧短正雜各欵之故令丁文復等革職勒追奉旨著照所請該部知道欽此○又照案飭委兩司代勘秋審奉旨知道了欽此○又酌加各軍統領道員周家駒等公費銀兩奉旨户部知道欽此○劉秉璋奏解南洋海防經費奉旨該衙門知道欽此○又解北洋海防經費奉旨該衙門知道欽○○頭而頂戴陜甘總督臣譚鍾麟跪奏爲覆陳部議練兵章程摘去另議各條分晣開單恭摺具陳仰祈聖鑒事竊臣准部咨議覆甘肅練兵章程十二條内以馬兵練兵隊名實不符令另行妥議等因咨行到臣查甘肅制兵軍興以後不及原額之半且因餉項不敷供支自光緒四年起無分馬步守每名月給銀一兩所謂馬兵者不過每歲較步兵多領榖二石惟充馬兵之外委額外等各有馬一騎餘皆無馬名曰馬兵且實與步守同臣請練步隊十八旂馬隊八旗係就裁减案内所定每年八十三萬餉銀合算若以步兵練步隊加餉較多而所存馬兵九千餘名照原額給餉不敷更鉅擬於馬兵内挑七千四百夕練步隊則剩出底餉粮料草束可以抵撥守兵之餉不必於八十三萬外另籌加增蓋以馬兵之餉練兵步隊並非令有馬之兵舍騎而步也部議以馬兵練步隊名實不符自是正論特未知甘肅馬兵本係有名無實耳部議謂法不變則制兵不可以復用法屢變則又將因緣以爲奸此誠規畫久遠之至計策臣所請團紥訓練者初未敢輕議變法實因餉糈艱難無久養勇丁之理而防營旣撤僅存此未經夙練之兵緩急恐不足恃故欲乘兵制未復之初就前案奏定之餉略爲變通冀化無用爲有用他日欲復舊制亦不必大有更張但令團者使散步者使騎於餉數兵數仍無出入至日久因緣爲奸誠不可不防如從前舍兵募勇力袪緑營虚冐之弊故藉以成功不圖近日防營反沾染緑營之習而變本加厲法立弊生勢所必至因時損益要在得人而已臣去冬因防軍入減飭各標先試練一旗自十一月初一日起支口粮業經奏明在案擬數月訓練有成附近者調省閱視甘凉肅則由提鎭互相調閱並令沿途嫺習行軍築壘札營之法庶有事征調不至倉皇失措除已練八旂外另擬練步隊十旂馬隊八旂當俟防營遣撤陸續挑練撤勇須發欠餉練兵又須增餉二者並舉餉力不逮且察看目下情形防勇有猝難全撤者亦時勢使然也其餘未盡事宜容臣酌量隨時奏明辦理所有覆陳部議練兵章程指出各條另開淸單恭呈御覽是否有當請旨飭部核覆遵行除抄單咨部查照外理合繕摺具陳伏乞皇太后皇上聖鑒訓示謹奏軍機大臣奉旨該部知道單併發欽此○○奴才希元依克唐阿跪奏爲吉省添練防營購辦軍械等項遵照部咨奏明辦理恭摺仰祈聖鑒事竊奴才等遵旨添練防軍馬步七營一哨應置旗幟號衣鞍轡器具及修建營房製造帳棚等項數目於去歲奏報成軍摺内聲明造册咨部查核嗣准工部咨稱以此案購辦軍械等項事關帑項應令奏明辦理等因前來伏查吉林創設防軍之初所有各營應用旗幟號衣鞍轡器具及建蓋營房等項均係遵照奏定章程於成軍時製造一次作正開銷以後修補之費卽由統領營官公費内開支不再另給公欵此項請照原兵原餉添補足數自應援案辦理又原定營制營房每間給銀八兩馬棚每間給銀五兩本屬不敷應用因藉兵力修建一切丈尺做法工料均請免其造報至各路防軍雖修有營房相距邊疆三五百里或千有餘里不等巡查邊界駐守要隘輪替換防必須携帶帳房現准部咨會議籌餉條款内載防軍有營房者不准再領棚帳折價等語第吉省防軍與内地防營不同所需帳棚應請仍照前章一年製造一次俟隨時酌量裁减以節經費至練兵之道尤官講求利器庶幾緩急可恃現經飭造自來火抬鎗八百桿先行分撥步隊各營應用嗣後陸續添造軍械自當隨時咨部查核所有此次成軍製造各項價值及鎗價火藥等項均由防餉項下動支一俟各該統領曁各局處呈報到齊再行造册歸併正餉送部核銷理合恭摺具奏伏乞皇太后皇上聖鑒謹謹奏軍機大臣奉旨該部知道欽此○○張覬嵩片再署鎭沅直隷廳同知張長英調省遺缺查有本任該廳同知鄧家榮應卽飭赴本任署易門縣知縣陳鴻勲調省遺缺查有試用知縣蘇開鎔練逹老成堪以署理太和縣知縣缺查有雲南縣知縣項聯晉堪以調署遞遺雲南縣知縣缺卽以太和縣知縣張曾亮對調署理據藩臬兩司會詳並聲明項聯晉張曾亮任内並無三叅限滿已届四叅之案等情前來除分檄飭遵外謹會同雲貴總督臣岑毓英附片具陳伏乞聖覧鑒謹奏軍機大臣奉旨吏部知道欽此○○奴才岐元奴才托克洏跪奏爲考試繙譯錄科及童試完竣恭摺奏聞仰祈聖鑒事竊查前准部咨各省駐防繙譯章程内開鄉試年分錄科與繙譯童試文卷於三月内全行送部等因在案兹届光緒十一年乙酉科舉行鄉試之年成都八旗協領等將應試繙譯錄科之繙譯生員三十一名應試繙譯童生一百三十三名造册呈報均經考騐騎射合試此内並無考試蒙古文字之人奴才等因人數無多歸併一場考試卽　將軍衙署内設列棹凳編明字號於二月二十三日黎明點名搜檢局試照例於小學性理精義内選出漢字題二道命各生童繙譯當日完場奴才岐元會同奴才托克湍將各生繙譯錄科試卷逐細閱看文理均尚通順俟將各童繙譯試卷秉公校閱擇其文理稍通字畫端楷者張帖團案面加覆試校對原卷筆跡均各相符查成都駐防原定進額五名嗣因應試人數衆多奏請加進額數奉部議准如在一百三十名以上酌加進額二名兹八旗應試童生一百三十三名應遵照原定額數取進五名並遵酌加進額取進二名公同開拆彌封出榜曉示同錄科合試之繙譯生員三十一名共三十八名一併造具年貌三代淸册咨送川省監臨官以備屆期入場考試繙譯除將原擬題紙並考繙譯錄科試卷及繙譯童試取進試卷分别封固鈐盖印信造具年貌淸册咨送禮部核辦外所有奴才等考試繙譯錄科及考取繙譯童生完竣緣由理合恭摺具奏伏乞皇太后皇上聖鑒謹奏軍機大臣奉旨禮部知道欽此○○奴才慶裕跪奏爲請泒大臣考試宗室覺羅官學漢教習恭摺具奏仰祈 
聖鑒事竊查盛京宗室覺羅官學前與嘉慶四年經禮部議奏添設漢教習各二員照在京官學之例專用漢人由該處民籍進士恩拔歲副優貢生一體考取期滿報部甄叙每届考試之期由將軍開列五部侍郎奉天府府丞各銜名奏請簡泒二員會同考試將試卷封呈御覽恭候欽定咨部存案遇缺按名補用其考試應出四書詩題各一道由閱卷大臣自行酌擬等因具奏奉旨依議欽此欽遵在案伏查光緒九年考取候補漢教習五員均已挨名用完兹准奉天府府尹將應考漢教習人員咨送前來除照例咨行 
盛京禮部豫爲備卷聽候考試其盛京户部侍郎啓秀現在請假冋籍葬親兵部侍郎鍾濂因病奏請開缺均未經開例銜名外謹將盛京禮刑工三部侍郎奉天府府氶各銜名敬繕淸單恭呈御覽伏候簡派二員會同考試以昭愼重理合恭摺具奏伏乞 
皇太后皇上聖鑒謹奏軍機大臣奉硃筆圈出宗室松森朱以增欽此○○奴才宗室謙禧跪奏爲閱看駐防各營春操並官兵騎射完竣恭摺奏聞仰祈聖鑒事竊奴才自上年到任後曾經分期閱看各營槍砲準頭合演陣式各操向屬齊整惟目員内稍有騎射生疏者當經奴才給限習練倘於今春校閱時如再仍前生疏卽隨時叅辦業經奏明在案兹届春操之際奴才悉心校閱官員内騎射較前精熟者尚復不少其前鋒馬甲中騎射命中者計有八成除子母砲曁各營技藝卽于秋季操演外所有抬槍烏槍中牌有準者亦有七成及合演陣式隊伍進退頗屬整齊至駐防練軍一馬三槍中靶者計在八成以上刀矛技藝並添演洋槍陣式均經奴才逐一校閱擇其技藝精熟之兵丁分别等第給子獎賞其技藝稍有生疏者飭交該管嚴加習練務期一律精熟咸成勁旅以仰副朝廷整齊操防之至意所有奴才閱看各營春操完竣緣由理合恭摺具奏伏乞皇太后皇上聖鑒謹奏軍機大臣奉旨知道了欽此 
 
 

Page 12

 
 
[光緒十一年四月念一日京報全錄]  
　　宫門抄○上諭兩道錄前○缺單○理藩院宗室崑奏爲遵旨查明兩旗爭地緣由摺子○四月二十一日户部通政司詹事府八旗兩翼值日侍衛處引見三十六名○貴恒謝授廂藍蒙副都統恩○八額駙桂祥謝引馬大臣恩○召見軍機○皇上明日夘正至崇雅殿看侍衛箭○○光緒十一年四月分缺單主事禮部主客司陳兆奎升署正光祿寺良醖署李克勤丁小京官人閣典籍馮鏡仁升知縣甘肅合水朱材濟修墓直州判陜西鄜州榮禧故府經安徽鳳陽王瑞藻丁縣丞江西安仁劉柔遠病巡檢江西大庾端木璘丅湖南祁陽楊夢齡故典史河南南召顧銑病安徽蒙城巫顯謨福建南平姚賡颺俱故貴州安平張靑榕近○○經筵講官理藩院尚書都統臣宗室崑岡等謹奏爲遵旨迅將土默特逹拉特兩旗爭地一案恭摺具陳仰祈聖鑒事竊查本年十二月初七日産准軍機處交出大理寺少卿郭勒每布片陳近年蒙古遊牧交界地方屢有互相　執之案其中不無乘間抵隙希圖侵佔情事並閱邸抄見綏遠城將軍克蒙額等覆奏勘擬土默特逹拉特兩旗互爭游牧地界一案該將軍偏執成見跡近抑勒查土默特逹拉特旣以黄河爲界自應查明舊漕果否在南在北爲此案緊要關鍵伏思該兩旗必各有理藩院原頒地圖乃不此之呈而各繪圖以陳難保不營私揑造無怪其互有參差也乾隆五十一年奉定界限兩造旣同一案據該將軍等於土默特則謂有圖有案於逹拉特則謂並無確實案據一味狡執遽行嚴叅謂必無抑勒情事至伊克昭署盟長貝子札那濟爾迪極稱公允孩署盟長亦未經查有確據何得據此爲斷所云詢訪土人則蒙古地面向無土著與内地情形不同更不足據總之此案必應查照理藩院原頒地圖逐細履勘卽不難水落石出逹拉特更何所託詞以爲狡展何必待震攝其心勒候遵斷耶中外辦理地界案件從未聞有案情未確而似此恐嚇勒遵者設令逹拉特稍有寃抑誠恐相率效尤漸開侵佔之風似非細故可比請旨另派公正大員前往秉公查辦抑或飭下理藩院悉心查核之處仰候宸斷施行等因於光緒十年十二月初七日承准軍機處交出本日軍機大臣面奉諭旨大理寺少卿郭勒敏布奏土默特逹拉特兩旗爭地一案綏遠城將軍克蒙額等覆奏跡近抑勒請飭查核等語着理藩院查明具奏欽此欽遵在案臣等正在查辦間於十二月十七日復准軍機處交出本日軍機大臣面奉諭旨前諭理藩院查明具奏之土默特建拉特兩旗爭地一案卽着該衙門迅速查明具奏欽此欽遵交出到院臣等查土默特逹拉特兩旗爭地一案前准綏遠城將軍咨稱土默特領催明逹等呈控民人楊春堂等將河北涸出地畆向逹拉特旗梅楞等私相租種當派履勘查辦其逹拉特土默特兩旗何處爲界咨行臣院檢查圖案示覆當因臣院無案可稽咨由該將軍會同歸化城副都統酌核定擬秉公辦理復據該將軍咨稱查出乾隆年間分劃逹拉特土默特界址成案其自烏爾巴齊村鄂傳以東地土斷歸土默特管業有薩廳徵收官粮地畆爲証並調補地畆原案聲明日後廢地涸出仍給土默特作爲草廠等語現查黄河南流舊漕北岸涸出淤地東西寛一百三十餘里長十餘里至二十餘里不等可否照安斷歸土默特兩翼管業嗣後無論黄河南北灣流總以舊漕永定爲界咨覆到日再將越界私墾蒙古全行收回復經臣院以事關兩旗爭界若竟照案判斷並無毗連界址案據且恐日後復起爭端咨行該將軍再行詳查辦理嗣據伊克昭盟鄂爾多斯札薩克貝子散吉密都布旗協理台吉綽克圖莽奈等呈報遵札赴廳繪畫毗連界圖札蘭孟伊克那遜繪土默特地圖黄河東邊地方至新廟封堆格外空畫六十里孟克那遜固執自專土默特旗領催布彦圖等百餘人均持刀鎗圍燒民居有永德恭齊世業等傷斃領崔毛諾海逹濤海巴蘇等均受重傷前任同知阿克敦布查騐毛諾海之屍迄今不拘兇犯顯係袒護今土默特旗齊世業等越界夥入游牧恃强佔界光緒八年杳黄河冲小岔成河天旱時往來行人不用船隻土默特領催明逹等知此兩河深淺同治年間包頭附近南海子以南黄流攺東雖遷於通古勒河當時遵照所定以黄河原流旱河爲界以來改流地方不與土默特爭執今孟克那遜顯係恃强爭奪遊牧等情亦經臣院抄錄原摺蒙文咨行綏遠城將軍歸化城副都統會同伊克昭副盟長貝子札那濟爾迪按照所報各節確切查明認眞辦理並由該將軍飭屬嚴禁土默特人等不准再行藉端滋擾仍將兩旗界址實據詳查奏明辦理各等因在案今綏遠城將軍奏稱土默特逹拉特兩旗界圖地名互有參差必須案圖考查明確方能平允並查兩旗强耕搶種互奪牛馬致傷人命現值春耕臨邇誠恐復起爭端請旨飭下臣院派員查辦劃淸界限欽奉諭旨該衙門議奏臣等查凡各盟旗應查蒙古事件向由各該將軍都統等就近體查情形秉公辦理並無由臣院派員往查例案今該將軍所請派員之處應毋庸議所有土默特逹拉特兩旗互爭地界及强耕搶種致傷人命種種情節應請旨飭下綏遠城將軍就近會同歸化城副都統伊克昭副盟長貝子札那濟爾迪親臨履勘秉分究辦迅速劃淸兩旂界限勿稍偏袒總期兩造折服方可有備無患等因於光緒十年四月二十一日具奏本日奉旨依議欽此欽遵咨行該將軍遵辦在案嗣於本年十一月初三日接准伊克昭盟鄂爾多斯札蕯克固山貝子索特那木綳素克等呈報據綏遠城將軍署盟長貝勒等札稱土默特逹拉特兩旗互爭地界一案於九月初二日馳赴包頭鎭將案查辦等因當經索特那木綳素克等將案内人証傅至該處撥稱案查乾隆五十一年准大部札開奉上諭我内外同爲一家蒙古札薩克等均係朕僕出力年久朕恭讀聖祖仁皇帝實錄康熙五十二年將蔡罕游牧奏派尚書穆克蘭往查黄河東西分爲兩界一案指定疆界至今永久遵行惟乾隆四十二年陜甘所屬黄河西流原河西居住人民今均爲河東因此鄂爾多斯蒙古等爭控黄河改道今界游牧一案卽派理藩院侍　三音畢里克圖查明照前定黄河舊漕地方安設石樁辦理結案將此通諭中外知之欽此欽遵抄出到院相應札行哲里木等六盟長轉飭各該盟内土分札薩克等知悉等因札行有案乃同治年間包頭鎭南海子迤南黄河東流通濶爾河及畢察罕河本旗欽遵前奉諭旨指定黄河舊漕地方安設石樁辦理完結飭傳前來遵照原舊黄河涸出地方並未與土默特相爭而土默特旗明逹哈濟格爾阿育什齊世業等獲利諸多再本旂衆台吉等游牧户口坟墓均在此地並不查辦歸化城副都統一味偏護土默特叅領音德布所爭地方均給作爲游牧若不遵從卽將札薩克貝子及協理台吉梅楞等均拿赴歸化城具奏革職等因行知遵照前來本札薩克貝子協理等伏忠此地係本旗衆佐領等游牧生業前已設有廟宇墳墓現在均經傷毁乃各旗繪定游牧處所均係原舊黄河爲界現今舊漕已毁致起爭控等因呈報上院轉奏前夾正在查案擬辦間於本年十一月初八日由内閣抄出綏遠城將軍克蒙額等奏遵旨飭擬土默特逹拉特兩旗互爭游牧界地現據圖案劃分逹拉特貝子任聽屬員狡展請將貝子交理蕃院議處並將協理台吉先行韋職聽候遵　等因一摺本日軍機大臣奉旨索特那木綳素克着交理藩院議處紳克圖莽奈巴圖那遜看先行韋賦該將軍務當秉公查核奏明辦理欽比欽遵抄出到院除將索特那木綳素克議處臣等另行具奏外所有士默特逹拉特兩旗爭地一案旣經大理寺少鄉郭勒敏布奏稱綏遠城將軍克蒙額等覆奏迹近抑勒請飭查核欽奉諭旨着臣院查明具奏正在查辦間嗣於十二月十七日欽奉諭旨前諭查明具奏之十默特逹拉特兩旂爭地案卽着該衙門查明具奏等因欽此臣等查此案雖由該將軍等傳集兩造指示劃分兩旗界限因無實在把握故難折服其心臣等督飭司員詳加考核由欽定則例内查出奏定土默特等旂界址内開逹爾罕貝勒與土默特兩旗界址白克抽封堆起至向東北之山頂設封堆迤東於哈拉圖温都爾茂蓋圖庫謝齊洛薩查鄂博磨棟鄂博哈逹瑪勒河源奔經圖哈拉鄂博霍拉保山托速圖山各設封堆一托速圖山定爲逹爾罕貝勒土默特四子部落王三旗交界山迤北爲逹爾罕貝勒旂界山迤南爲土默特旗界又查例載逹爾罕貝勒土默特兩旗以哈逹瑪勒河源爲正中交界迤西至克抽封堆迤東至托速圖山設立碣石山之北爲逹爾罕貝勒旗界山之南　土默特旗界又查例載土默特旗地畆除河之南渠之西不禁開墾外其阿拉哈逹巴彦河迤北之地及阿拉圖迤東渠東之地均作爲游牧由將軍副都統會印扎飭土默特及各札薩克等永遠遵行各等語臣等查以上定例並未載有逹拉特地界而該將軍所稱土默特逹拉特兩旗爭地各節旣以黄河爲界例載明晰目應遵照辦　縱謂逹拉特貝子違斷狡執誠如該少卿所奏該將軍查照地圖逐細履勘何難水落石出相應請旨飭下綏遠城將遠卽將兩旗爭地案是否查照原圖核辦並將因何不遵照定例辦　之處縷晰條分據　覆奏所有土默特逹拉特兩旗爭地一案遵旨查明具奏緣由是否當伏乞聖鑒訓示遵行謹奏請旨奉旨已錄 
 
