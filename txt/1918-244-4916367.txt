# 1918 - 244 - 4916367

 

Page 1

 
 
   
 
 

Page 2

 
 
時評 
[主意（冷）]  
　　我必以君子之心度人也 
　　或問今日解决時局之法安在曰祇求各要人拿定自己之主意可矣觀於各要人所發之通電其言無一不是也如能如其言而始終無變則解决時局之期近矣然而恐或中變者則或爲左右所動而不能始終拿定其自己主意故也 
　　或曰否各要人之通電果其言出本心耶其主意果若是耶苟其不然乃亦望其始終拿定其自己主意耶 
然而我則必以君子之心度人也 
命令 
　　九月七日大總統令内務總長錢能訓呈准黑龍江督軍兼署省長鮑貴卿咨請將黑河警察廳警正張裕謙司馬蒓免去本職均照准此令 
　　又令内務總長錢能訓呈准黑龍江督軍兼署省長鮑貴卿咨請任命　振甲爲黑河警察廳警司張佩珩試署黑河警察廳警正均照准此令 
　　又令陸軍總長段芝貴呈請任命周介惠爲陸軍第九師步兵第三十三團團附應照准此令 
　　又令陸軍總長段芝貴呈請將陸軍第十二師騎兵第十二團第一營營長王金達免去本職應照准此令 
　　又令陸軍總長段芝貴呈請任命張暖爲陸軍第十二師騎兵第十二團第一營營長應照准此令 
　　又令曹雲祥給予四等嘉禾章此令 
專電 
[北京電]  
　　除獨立各省外覆徐電勸就職者今午均到徐因發第二通電現正發出外傳徐須待西南同意再就不確徐俟多數省分再電一次卽發第三電允就職各電雖並致西南然如不覆亦卽聽之（八日下午五鐘） 
[北京電]  
　　徐確定第一團結未獨立各省以是方有與西南妥洽資格如西南反對亦並不因是而退政策視西南對彼態度而定（八日下午五鐘） 
[北京電]  
　　倪嗣冲過渡内閣之說復活昨政界要人又多赴津密議但恐徐不贊倪未必成事實（八日下午一鐘） 
[北京電]  
　　日内閣寺内及外務大藏等部專電賀徐當選（七日下午七鐘） 
[北京電]  
　　徐對副座問題絶對不願與聞（七日下午七鐘） 
[北京電]  
　　曹錕尚無報告起程電吳佩孚又電曹言來必後悔（八日下午五鐘） 
[北京電]  
　　昨忽有美英僑商狄文司等署名由滬致電國會國務院留段總理（七日下午七鐘） 
[北京電]  
　　閩督駐京代表邱某被捕解閩（七日下午七鐘） 
[香港電]  
　　陸榮廷譚浩明熊克武均致電軍政府贊成否認北京之非法選舉（八日下午一鐘） 
[香港電]  
　　廣州水勢雖漸退而災民仍嗷嗷待賑（八日下午一鐘） 
外電 
[舊金山電]  
　　中國學生一百五十一人内有女子五十人已抵此間將入各處大學肄業耶魯大學畢業生華人鮑昌黎（譯音）近充中國靑年會書記據稱彼擬從事運動以幸福事業及教育利益施於大平洋各州之華僑上海靑年會書記李建藩旅行美國年餘後啓程回國道出此間（六日） 
[北京電]  
　　霍爾瓦特將軍已抵哈爾濱將取道赴哇洛維安拉雅與哇姆斯克政府代表西部捷克軍司令戈第亞大佐東部捷克軍司令狄特里區斯將軍及謝米諾夫大佐會議要務 
　　霍爾瓦特將軍允以全力贊助哇姆斯克政府（六日） 
[海參崴電]  
　　日軍參謀處通告路透訪員日軍騎與加爾米柯夫將軍之哥薩克兵已佔據哈巴羅夫斯克獲軍火甚夥且俘虜數人敵兵向北逃亡解除軍械之俄國義勇團今日在報章上書諾克斯將軍懇請恢復體面發還軍械（六日） 
[北京電]  
　　滿洲里附近之德奥俘虜曾告居民謂彼等輔助俄國勞働界立定地位後卽將從事謀逐德皇（六日） 
[北京電]  
　　陳炯明率兵一萬二千人仍駐漳州惟其前鋒已出現於距厦門不遠之漳州鐵路李厚基來電謂刻已凖備攻擊南軍聞李已收到北方之大批軍火及現欵五十萬元福州居民仍甚驚惶開往上海之輪船滿載搭客而遷居福州外國租界者亦絡繹不絶（六日）以上路透電 
[北京電]  
　　四國銀行團對於中國方面請求九月份鹽稅剩餘金之件已於昨日允諾將由上海天津交付三百三十二萬一千元（七日） 
[北京電]  
　　據某外交官之談話關於廣東軍政府押收關稅之件尚難明言其如何處决須俟商議决之雖然結局一面向此間外交部抗議一面令廣東領事團向該軍政府抗議（七日） 
[奉天電]  
　　西北利亞之避難俄國人民因日本已出兵其意安適未俟秩序恢復而歸國者甚夥最近滿鐵路之火車歸國者頗形擁擠云（七日） 
[廣東電]  
　　據陸軍方面消息最近在福建方面之廣東軍情形大致如下右翼爲雲南軍現在潮州中央爲陳炯明之軍在漳州左翼爲許崇智之軍在延平其主力各集中於該處又日前投降之浙江軍一團由吕公望指揮在饒平附近右翼於四日已佔領黄岡縣福建軍有退至分水嶺之報童保暄現尚在詔安與厦門方面之同部下二營已失聯絡陷於孤立狀態又廣東軍當浙江軍投降之時得步鎗約二千根彈藥約三十萬發云（七日） 
[廣東電]  
　　林森現欲計畫將廣東之益友社與其他民黨系之大團結而益友社之大部分雖無異議然河南山東山西之議員一部反對因有對於民黨方面若干感情不能融洽目下甚難進行云（七日） 
[廣東電]  
　　廣東軍政府國會議員重要人物等對於總統問題之意見皆以爲在今日之局面祇可視馮國璋爲得正式國會承認之副總統由彼代行總統之職權至關於北京政府及新國會選舉總統之行爲則絶對不能承認於此足以推想南北關係之一般（七日） 
[廣東電]  
　　廣東國會選舉衆議院副議長問題目下各方面主張頗不一致政學會及益友社之半數欲舉褚輔成然反對派方面主張參衆兩院之副議長皆不宜舉浙人民黨欲舉吳宗慈而粤省議員皆以爲因國會向來賴粤省援助之事較多故宜以粤人爲副議長擬舉葉夏聲唐寳鍔等張伯烈亦加入其列競爭極烈（七日） 
[東京電]  
　　海參　來電云過激派及德奥俘虜所編制之軍隊現正由東西兩面陸續行抵勃拉哥安巨斯克至二日爲止由西面抵該處者約有四千名此等軍隊携帶摩托車十五輛飛機三架（七日） 
[東京電]  
　　唐紹儀六日到東京聞勾留數日後擬再赴熱河唐氏在本年内擬常居該處唐氏對於往訪者絶口不談國事卽對於大總統問題等亦無一語表示意見（七日） 
[東京電]  
　　貴族院書記官河井彌八奉命前往中國（七日） 
[東京電]  
　　上原參謀總長與大島陸軍大臣皆於七日入覲日皇面奏西伯利亞派遣軍及佔領哈巴羅敷斯克之狀况及其餘重要事件（七日） 
[東京電]  
　　中國交通部僉事張競立今日抵東京（七日）以上東方通信社電 
[東京電]  
　　昨日到東京之唐紹儀一切避作政治談卽如此次之選舉總統問題亦無一言及之（八日）共同通信社電 
戰電 
[紐約電]  
　　法軍現密圍許尼滿向將軍之兵已在拉盎之望中澳軍在貝朗勒南面之陣線渡松末河拉菲爾德軍輺重根據地現已起火（六日） 
[華盛頓電]  
　　裴興將軍五日公報云美軍現正會同法軍進攻已越過凡塞勒河北面之高原刻抵通愛恩河流域之山坡他處無要事可報（六日） 
[巴黎電]  
　　今晚公報云本日法軍繼續在北運河凡塞勒河陣線追擊退走之敵軍雖遭抗拒仍得有重要進步法軍扼守法爾維丶哇福瓦丶松末河運河北岸之陣線曾於數地點前進六基洛邁當愛萊特河全陣線之敵軍自八月二十日以來苦戰不已今已力乏退走法軍支隊追擊德軍後衞者在愛萊特河北岸疾速佔據二村及柯細下森林之大部分距此稍東之法軍在佛萊斯萊南面前進一基洛邁當佔據三村右面法軍陣線已過蘭特里柯爾東面愛萊特河南岸之法軍扼守勒維勒須爾瑪爾吉伐丶佛勒尼丶康特砲臺之西坡（五日） 
[倫敦電]  
　　今晚海格上將報稱英軍於戰線南部貝朗勒南北兩面進攻逐走敵軍後衞進抵亞蒂愛吕爾吕陣線之高地吕爾吕與桑塞河間數處有小戰事英軍在愛康柯爾北面山脊稍得進步英軍斥堠隊渡抵北運河東岸某地點俘虜而 
 
 
 

Page 3

 
 
回里斯河陣線之敵軍復在六三山北面境内猛攻敗退（六日） 
[倫敦電]  
　　美軍大本營路透訪員今日正午電稱前星期内滿向將軍之軍堅毅力戰希圖進抵某地點匪特可令太爾特洛　之德軍陣線瀕於危境日足大碍德軍所欲退往之地點滿向將軍於星期二日及昨日所獲之勝利可謂已達目的我軍現越巨維尼高原逐步圖進已於至險阻之地點遇勁敵卽愛萊特河流域與愛恩河流域分界處也其地距著名之娘子路東五英里（五日） 
[華盛頓電]  
　　美政府八月份用費計美金洋一千八百零五兆五十一萬三千元其中一千五百二十四兆九十萬一千元乃充海陸軍維持費船舶與飛機建造費及其他直接戰爭費（六日） 
[倫敦電]  
　　路透電社得悉德潛艇現復遠出作戰其數較少而艇皆視前爲大英國驅除潛艇之船今亦日見增多德潛艇之兵士向爲自告奮勇今改爲强微但士氣未見沮喪惟諸潛艇現不復如前之冒險作戰且奉命游弋於安寗之處英人在北海密布水雷後德潛艇被迫改由瑙威海出入哇斯丹與齊不魯日二港除長行程之潛艇偶或用之外其餘潛艇今皆舍而弗用協約軍自在哇特蘭土海峽設砲之後地中海沉船漸少自一九一七年至今亞德里亞海之總潛艇已失百分之二十五（五日） 
公電 
[甬江恒孚等莊來電]  
　　申報館轉各報館鑒奉省長令爲革現水事恒孚等照常營業特電告恒孚鉅康元益保愼恒升鉅豐乾泰泰來 
[沈定一等致北京電]  
　　北京五條胡同徐菊人先生鑒共和初建國民幼穉蹙額鬩牆驚心復辟公以淸室顧命之臣受洪憲託孤之寄今復當非法國會之選論法則議列僭竊論事則羣疑塞胸以公之老於人世出處之間當能自明惟幸察之沈定一孫棣三張一氣王洺等齊 
[温世霖致北洋將帥電]  
　　民國肇造禍亂頻仍追本溯源實由少數官僚把持政權逞私紊法之所致今復組織非法國會選舉總統公然以非法之舉號召全國視法紀如弁髦等國事如兒戲貽羞中國騰笑友邦凡我護法愛國之倫萬無苟且承認之理且夫西南各省舉義本以護法爲前提而北方將帥主和亦以護法爲懷抱誠以法紀者國命所繫破壞法紀無異破壞國家也法律明條載在方册絶不許有絲毫之出入有意違法者固當禁遏而屈法牽就以爲妥協者亦難逃破法之譏五十步百步又有何辨奈近有少數隂謀家濫倡舊法新會之說蠱惑國人之觀聽其爲破法亂紀亦與解散國會者相等也夫天下事未有名不符實而可以長久者凡事類然况國之大事乎吾國旣爲民主國家主權當在國民而代表人民之總意以實行其主權厥維國會今乃以少數之官僚操縱一國之主權顚倒錯亂名實相違夫世界有君主國家有民主國家從未聞有官主國家袁世凱以不可一世之威蹂躪民主政治充其能力不過支持五年終至身名俱亡造臭萬世段祺瑞才略勢力不逮袁氏遠甚乃復破壞國本再解國會倒行逆施殃民禍國不過期年亦歸失敗而約法國會仍爲全國所信賴不因袁段之破壞而損其威信是袁段覆轍豈可再蹈奸人隂謀徒爲國禍今後官僚專制之燄必將日見消滅而我四萬萬人公有之國家斷不許少數人壟斷之也北京僞國會實段氏賄買之私人團體决非國家正當機關根本不能存在其所選出之總統純由私意造成决難邀國人之承認今在廣東開會之參衆兩院純依國法組成實爲國法上之最高機關非至法定期間决無改選之理隂謀家舊法新會之說直無異宣布民國死刑諸公苟爲此說所誘騙則國本不固禍亂無窮不獨爲盛名之累且將遺噬臍之悔段氏聽湯　邪說破壞國法而國旣受害身亦莫保以去殷鑒不遠良可寒心爲今之計應速解散非法國會使正式國會得自由移京集會依法選舉總統組織内閣則國本大定而時局庶有澄平之望名實相副事簡易行亟望我諸公一致主張以挽危局臨電神馳不盡欲言 
[蘇省議會反對弛米禁銷煙土之公電]  
　　北京大總統國務總理鈞鑒江南北連歲害蝗害螟幸米禁未弛民食不至恐慌現在新穀未登螟孽復見正在設法搜捕蘄保中稔忽聞弛禁輿論大譁從前起運京漕尚須竣秋成酌定分數豈有於靑黄不接之際放米出洋若各國按照條約麕至裝運至少四十一日非盡空蘇省倉儲不止米穀爲生民大命則棄捐之反是而烟土爲我民鴆毒則收買之蘇民何負於國家奪之食而厚其毒省會雖係殘局代表寗能默然謹以禁米出洋拒土入境代表蘇省民意向鈞座請命　迅賜示覆以安人心蘇省議會議長沈　賢叩虞印 
要聞一 
[京華短簡]  
　　日來各部趕辦交代聞以財政一部爲最忙而軍費一項尤形複雜該部已於前日製就一年來所發經常軍費及特别軍費統計表一紙計自去歲督軍團起各省共需軍費除一萬八千萬預算外截至前月中旬止共溢支軍費一萬四千六百餘萬其未發之欠餉及各省直接間接之損失尚不在内似此鉅大軍費未知政府從何彌補也 
　　會計師爲各國官許營業之一種各國均立專章以爲限制日前頒布會計師條例之後茲聞農商已將會計師暫行章程擬定計分十一條凡具有國内國外大學及專門學校三年以上畢業者或曾在五十萬元資本之銀行或公司充任要職員五年以上者均可執學位憑證或銀行事業憑證報部請發會計師證書行使其會計師事務但須繳納證書費若干元此項章程日内卽可提出閣議議决 
　　政府近向英商馬哥尼無線電話會社借欵一節茲探得該項契約條文如左（一）中國政府爲架設無線電話一百二十里向馬哥尼會社訂購最新無線電話機二百具（二）馬哥尼會社應於九個月内將裝置無線電話機工程辦竣（三）中國政府得延聘英國技師教授裝置試用之法（四）中國政府向馬哥尼會社借入電話機代價金三十萬鎊又現金三十萬鎊合共六十萬鎊（五）借欵利息週年八釐（六）三十萬鎊分兩次交付（七）擔保品擔保品以金貨公債充之（八）自民國十三年後還欵五年間還淸（九）嗣後中國政府如須修理或購置無線電話機應與馬哥尼會社合資辦理　 
　　聞廣東軍政府現議收管海關已由伍廷芳岑春煊伍朝樞三人聯名發出通告聲明此事駐京外交團得此消息當於昨日開會討論但未有結果 
　　審理江寬一案部中擬定在滬制造局海軍司令部組織法庭審訊後經鄂督來電反對亦卽覆電解釋在滬開審用意並已由部派定承審員五人另由滬司令部派出二人共爲七人一切證據均已調查齊楚本月十號左右或可開庭審理矣 
[曹張南下問題之近訊]  
　　最近湖南形勢吃緊曹張南下迭次愆期雖經各方面迭電催促而曹張互相揖讓如故張昨又有電來謂湘局形勢急變深爲焦急請中央催曹使速行並將餉械速撥如中央餉械撥淸而曹使未行則責在曹使如尚未撥發以致曹使未能成行則中央不能不任其責聞政府特派曾毓雋與奉軍師長孫烈臣昨日同車赴保面商曹使尅日出發據軍界消息曹經略使此次南下除隨行衞隊及補充旅外共曹鍈所部第四混成旅亦將抽調一部南下又曹使前日電調在馬廠招齊之補充第三旅開赴保定聽候檢閱昨日此項軍隊已紛紛赴保聞定於明日（七日）檢閱一俟完畢卽令開赴漢口 
　　湘督張敬堯代竇以莊數日前來京謁見河間合肥陳述湘中軍事甚詳　擬日内赴保謁曹仲三商榷軍事並請南下行期又前曹州鎭守使方玉普中將來京謁見總理後合肥因閩贛軍事日急除密電勸駕外特諭方中將赴魯催張總司令迅速南下並携有合肥密函一件赴濟面呈方玉普中將已於昨日上午八時遄回濟南矣 
湘省方面北軍撤退南軍進攻張湘督告急之電日必數起兹又接來電略謂湘南敵軍反攻茶寳同時告急迭經陳明諒蒙鑒察值此危急存亡之秋惟冀中央儘此數日之内確定援湘辦法其各軍分防地點應如何嚴令負責之處並請迅電分行否則惟有解甲歸田以謝同袍　 
　　政府昨得張作霖督軍四日來電略謂奉軍第一支隊長張景惠第二支隊長許蘭洲兩部自九月六日起均歸曹經略使指揮調遣所有駐湘奉軍司令部擬卽裁撤除將奉軍兩支隊名册咨呈曹使並另電湘督外謹陳 
[馮段徐間之酬酢語]  
　　徐東海被舉爲總統後賀者盈門昨有在野某政客特謁東海叩詢時局前途東海答以南北紊亂雖已達到極端但按目下形勢並非無善法辦理蓋各界所爭者不在和戰方面而在種種誤會如將此項誤會鐲除諒不難收良好之結果言畢似有一種樂觀之象又聞東海曾於四日晚八時餘在公府謁見馮代總統瀝述個人德薄能鮮不堪膺此重任經河間一再慰勸始允俟副總統舉定後再定辦法談至十時後東海始興辭返宅河間特於昨日（五日）下午二時十分乘一號紅牌汽車赴東四牌樓五條胡同答拜東海徐馮兩人所談要點係請早日就職萬勿延至十月十日俾安全國人心惟東海未表允意又前日合肥往賀時東海極力勸其勿萌退志頗爲懇切合肥尚未允肯大約東海就職後内閣必提出總辭呈也 
[龍濟光發起留段之響應]  
　　段内閣上月三十一日通電表示引退後各省多已循例來電挽勉龍濟光尚恐段氏或竟决心下野特通電各省請再懇切挽段今覓得原電及曹張楊四督曁田都統覆電照錄如下 
　　（龍濟光原電）萬急各省督軍均鑒統密芝揆三十一日通電遽有引退之志方當新舊遞嬗内外驚疑之際豈宜中樞忽生動搖自往歲用兵以來擾攘及於數省原冀中央建立威信得成統一之局中間以謠諑繁興翩然下野頓挫之餘收拾已難今復繼之是謂再誤竊以芝揆此時萬無退理蓋對外則參戰甫經協同應付稍失機宜國權從而墜落對内則禍亂未能遽息操縱或違事會衆志恐遂乖離况比年兵繁財絀法敝俗偷非有威高德備忍辱負重之人如芝揆者以輔我元首聯我同袍推恩信於已孚繼紀綱於將墜實無以措邦國於安全與人民以樂利區區之意想諸帥正復同之鄙意擬請諸帥合詞挽留務期根本堅固貫澈初　國家前途庶其有豸謹貢鄙懷佇開明教濟光叩冬印（張懷）芝張樹元　電）北京龍巡閱使鑒統密冬電敬悉方今大局蜩螗列强環伺内閣爲國家根本豈宜霎有動搖况自民國肇造以來芝揆撥亂反正奠定邦基成共和再造之功致百揆時叙之美威信孚於中外安危繫於一身砥柱中流萬無退理茲值新舊遞嬗之際不日總統選定政局重新但無論如何改組而責任内閣一席仍非芝公莫屬此實海内人民所跂挈固非一二人之私議也尊意合詞挽留下懷極表同情倘届時芝揆引退卽祈由尊處主稿按列鄙銜聯詞合同懇由元首提交國會一致慰留爲禱張懷芝張樹元豪印（曹錕覆電）北京龍巡閱使鑒統密冬軍敬悉秦誦莊論佩仰無涯居今之日欲求維持大局舍芝揆總攬中樞殆無他策故於接奉三十一日通電之後當卽專電挽留矣承注特復曹錕江印（張敬堯覆電）北京龍巡閱使鈞鑒統密冬電敬悉芝揆胸懷磊落志趣光明當此内憂外患互相逼迫之際忽有三十一通電國民失望將士寒心關係國家前途極爲重要公仗義執言情眞語　至深欽佩堯追隨諸公驥尾抱定初衷堅持到底擁護中央力謀統一之目的除已專電挽留外謹電奉復希卽垂察張敬堯叩江印（楊善德覆電）北京探送龍巡閱使鑒統密冬電敬悉謀國之忠審機之當熱忱忠悃愜佩彌深敝處昨奉芝揆電時卽經掬誠挽慰不謀而合足副尊懷知注謹覆善德江印（田中玉覆電）北京籠巡閱使鑒統密冬電敬悉前奉芝揆三十一電當經復電挽留正恐言　力薄難生效力接讀偉論極表贊同卽祈我公主稿合詞挽留列入玉名爲禱田中玉江印 
[滿蒙風雲新消息]  
參戰參陸兩處日來極力討論北鄙防邊問題聞現又决定國防軍並不限於東北一隅惟東北吉黑兩省改爲國防左翼司令部西北方面稱國防右翼司令部設於新甘兩省之間其總司令部設於内蒙適中之地俾可鞏固北鄙全局一俟呈准段督辦卽可着手辦理 
　　近兩日北鄙風雲雖趨緊急惟内幕知者甚鮮昨得軍界消息參戰處前晚忽致海參崴哈爾濱海拉爾滿洲里林建章高士　張煥相么佩珍等通電一件囑其將緊要區域日内均施特别戒嚴原因未詳 
　　吉林孟督軍以海參崴各國聯軍　俄激黨開始作戰以來我國外交軍事情勢關係均極重要必調查詳細方能應付昨電政府呈報已派東路司令團長高峻峰親赴海參崴雙城子等處切實調查戰事實况及一切情勢以便應付 
　　日本派兵滿站以來積極出發日見增加迭經我國該處長官電告來京茲又接張奉督來電報告本月一日向安東北開列車一次共瓦罐　餘輛二日北開列車二次共瓦罐二十七輛均載日兵並馬砲彈藥等云 
　　黑督鮑貴卿近　邊防日緊所籌計劃中央多以敷衍應付未能施行除日前電請辭職外日昨復來急電仍請將前次所定練兵籌餉各辦法早日施行並稱日人近携飛機兩架專在滿洲里西方遊弋務請參部酌派飛機一架　來以資行軍之需 
　　政府頃接鮑貴卿督軍電稱俄激黨首領阿爾古斯現在昂昂溪博克圖等處招募土人充當兵役業已嚴爲禁止並命阿爾古斯卽刻出境以杜亂萌 
　　聞政府昨接新督楊增新兩電（一）報告小阿克蘇以西之俄領巴勒哈什湖附近回民與俄黨兩次衝突結果哈薩克遊民及回民退往托　馬克（中俄邊）界）地方已令疏勒馬兵三營星夜前往伊斯色克庫里湖附近以資守備（一）報告精河附近之匪經楊飛鎭使分頭迎擊幷一面派員招撫除不受撫者業經擊退逃赴汗騰格里山外餘均受撫編爲兩營所有精河一帶已告肅淸迪化與伊犁道交通恢復原狀 
[東省國防輿日軍行動]  
　　自日本出兵滿洲里後東省國防情勢爲之大變奉天張督軍回任以來本其在津所會議者諭陸軍二十九師長吳興權迅編兩旅以爲國防軍隊該師久駐蒙邊令其在該部中選揀勁卒先行編制聽候調遣又與鮑督協議以三省軍隊共處一方亟應不分畛域互相輔助切不可偏聽下級官兵一面之詞致生意見至於軍械彈藥幂需彼此均可通用總期聯絡以禦外侮爲宗旨聞鮑督頤韙此說擬於回江之後諭令各隊切實遵行惟鮑督未離奉天之前曾接有江省拍來急電以日軍擬派騎兵一中隊步兵一隊假龍江省垣爲屯駐之所前隊業已抵江商讓營房若干以資屯宿而中東鐵道沿線之張家灣雙城子哈爾濱三處亦有鐵道守備隊名目之日兵分段駐守其兵數約在一營以上並在哈爾濱設立旅團司令部日司令官某已進駐馬家灣從事布置現　日兵已抵滿洲里者計在一萬名以上經過哈爾濱各兵肩章號數早已除去並有日人携帶飛行機三架由哈乘車北行據日人言此項飛機係謝米諾夫軍所聘請有飛行家崎尾行雄等五六名隨同前往自長春至哈爾濱本有電線現日軍爲軍事消息靈通起見沿途另行樹桿掛線工程隊忙碌異常聞第二批日軍定於九月二三日開始輸送係由本國抽撥而來其數約在二萬名之譜 
[西伯利亞之主權問題]  
　　俄國傳來消息云七月十七日西伯里亞政府在扎里亞濱司克與薩麥拉委員會及國會議員會議毫無結果因薩麥拉委員欲得正式表决以主權應歸於革命後第一次國會之特别委員會奈西伯里亞政府不贖承認八月十五日西伯里亞國會在烏穆司克會議决定西伯里亞政府應以納稅者之代表組織之後得同意組成政府又據報告云烏德亦召集會議以定俄國主權但因意外之變局延時開會該會議之人員乃各自治區之代表及國會議員曁各重要社會之代表又電云薩麥拉委員會之態度實使時局紛亂以承認地方委員會也然西伯里亞政府希望能破除此點意見以各界俄人應當聯合拯救國家絶屏黨界之問題消滅其野心現擬海參崴各黨應當聯合並警告彼等不得干預内外重要問題以此事應由烏穆司克之西伯里亞政府詳細討論裁决 
　　西伯里亞軍隊之先鋒已向西前進數千里交通業經完全設立直至伊爾庫次克敵兵敗退解散爲平民求協約國赦免捷克兵向瓦洛逹逼擊盼望與亞占葛爾協約國軍隊聯合云 
[東京通信（心危）日本西比利亞增兵說]  
滿洲里衝突之官報辯明寺内决心與後繼内閣問題 
　　日本增兵西比利亞消息前函已略述之據此間消息聯合國已與日政府交涉故實現卽在目前寺内内閣之出兵宣言有先派遣至海參崴云云卽於言外爲增兵之張本當時美國宣言中美國於俄民爲自己之事件自己之領土自己之運命而欲恢復其統治權不憚與以所歡迎之援助云云而日本之宣言一爲援助乞克一爲恢復俄國秩序雖有絶不干涉俄國内政侵犯俄國領土之聲明而與美國宣言固有不同此次日軍至海參崴後卽赴前敵今日各報皆云後貝加爾方面俄人對於日軍之行動頗有反對之感情朝日日日等新聞電云西比利亞赤塔後貝加爾湖黑龍江方面過激派自日本進軍以來所抱惡感日深故日本僑民生命財産益形危殆云云日本蓋欲以保護僑民爲辭派兵深入亦意料中事也法學博士末廣重雄謂美國宣言似未嘗有增兵之意然欲達援助之目的則少數之兵斷乎不能乞克斯拉夫族之應否援助另是一問題旣决定援助之必貫澈目的而後已故寺内内閣天明於必要時有增兵之意此爲當然之處置云云於此可知日本之增兵主張者政府而鼓吹之者亦大有人也滿洲里方面日軍代中國軍隊接管中東路線附近營造物等情日本近日官電忽一律否認之謂日前所傳日軍要求華軍讓出營舍華軍已退之說係中國報紙之誤傳現在華軍仍住營舍而日本軍仍係露營云云按上項消息係二十七日朝日新聞所載二十五日國際社由哈爾濱所發之電及二十五日該報特派員由哈爾濱所發之電中國報紙亦只由此譯載之耳 
　　日本政局之動搖寺内内閣之辭職一般輿論均以爲不越本年所待者時日問題耳目下所可注目者在寺内之决心如何與後繼内閣如何寺内果辭後繼内閣所不得不承受者如出兵問題之完成對華借欵問題（卽西原與林公使間之糾葛）之解决對俄援助之决行物價調節會之設立等皆是也顧寺内尚欲完成前列各項問題而元老政黨中　部份亦尚欲責成現政府從速解决以上各問題則寺内運命因之或稍延長也所謂後繼内閣者果屬何人說者不一有此資格者爲山縣西園寺原敬伊東淸浦平田諸人而山縣西園等二人呼聲最高以目下時局論卽欲更迭内閣亦無適當之人才一般輿論對於政友會之信仰極薄且米價問題均以一半責任加諸政友會因其曾反對外米輸入免稅之案而政友會之所以反對因該曾爲農民黨爲保護小農計故也西園寺曾有山縣公在世彼决不出山之表示但寺内果辭職西園寺或不能終於固執乎 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[俄黨俶擾中之恰防消息]  
　　收容敵俘　克圖方面形勢迭經紀載昨聞政府續接庫倫陳都　豪（四日）電謂頃據恰專員電稱恰境俄新黨已四散無縱德奥俘虜二千餘名現令繳械收容安置於俄後營子俄兵房捷克軍抵恰二千餘名亦經妥爲安插辦理尚屬順手恰境現甚安謐接奉東電亦承示外部擬派員來恰設立收容所一節現在旣有結果似可停止無庸派員 
　　增撥防費前日恰克圖佐理員李垣呈國務院云近日邊防吃緊外交困難情形疊經文電呈報鈞院在案職自就職以來俄國黨禍日熾彼此互相傾軋恰城毗連俄界相距咫尺若不嚴加防範禍患蔓延勢必燎原莫遏西伯里亞撤黑黨屢佔優勝過激黨失守伊爾庫斯克現佔據上烏丁斯克而又在岌岌可危之可倘再不支勢必近至前後營子以圖恢復此地距恰城僅六七華里一旦潰敗難保不　入華境前接外部電開過激黨潰敗逃遁飭爲阻止入境嚴密查察防堵等因遵卽派員督率衞隊日夜巡　檢查以弭隱患後又以紅白牌軍在買賣城屢起衝突調停結果添設臨時檢查處以稽察過境俄人不携鎗枝並同時派員會同蒙古官署調查全境中外戸口飭令商店不許容留閑人以爲正本淸源之計日昨竟有過激黨軍隊二十二人潛入我境偵探舊黨消息當經截留押交該黨首領並聲稱如再越境定予扣留此過激黨之經過情形及職之防範方法也至蒙古境内俄國舊黨則以駐恰俄副領事爲主腦始而在恰　秘密召集　軍官開會討論散布傳單意欲攻擊過激黨並有威嚇過激黨婦女扣留手鎗種種行爲其舉動愚狂實足以釀成大禍幸辦理交涉未致决裂日來舊黨蔑視中國並無忌憚陽則繳械退出恰境隂則竟在庫恰通衢依布齊伊爾河地方設立機關聚集黨徒搜查往來行人並於各處私募華人充當兵役又有謝米諾夫由滿蒙大道運輸軍火接濟秣馬厲兵計在大舉過激黨聞風亦終日凖備作戰如臨大敵過激黨在華界以北舊黨在恰城以南賣買城適居其間果兩黨發生戰事豈不首當其鋒玉石俱焚駐防兵隊數祗兩連保護城池尚不敷用若阻其留截過境旣無實力如任其假道長驅又違公法事勢日迫只恃外交手腕何以支持此所以有電請庫倫添撥兵隊一連之舉陳大員現電令卽日開來軍隊順道解散舊黨此舊黨之行動與夫過激黨之抵抗以及職處置之困難情形也總之俄國黨派複雜無異流寇一波未平一波又起恐非指日可以平定要知彼國黨禍蔓延之日卽我國邊患危急之時若不及早籌維後患何堪設想况兩黨衝突之機間不容髮稍一疏忽卽貽禍根惟是種種設施所在需欵恰署經常費用所定各項開支平時已不敷用際茲邊務繁重更屬難支非不知中央財政困難籌欵維艱而恰城防務尤爲急不能待卽如電報一項額定中鈔百元折合現洋僅六十元有零且恰城電局屬於外蒙官署非如内地之有官電可比直達北京之電每字價格約須中鈔四角以外拍一電全數立盡外交邊防瞬息千變首貴信息靈通尤多請示之處此不得不請撥臨時費用者一俄國各黨舉動神出鬼没欲求防患未然必須隨時遴派委員熟悉外情者前赴各處秘密偵察俄境生活費用昂貴十倍往來旅資所費過鉅如圖省費不作未雨綢繆勢必事到臨頭措置乖方遺誤國家實非淺鮮此不得不請撥臨時費用者二恰城設官以來額定衞兵一連欲增一兵而不得故建築營房祗敷一連之用春間添調一連已係租賃民房安插買賣城　稱狹隘屋本無多因　亂影響稍有身家之俄人莫不遷來居住以圖保護益形人滿爲患此番庫倫調撥軍隊尅日抵恰在屋無法可籌惟有使其幕地居住轉瞬天氣嚴寒殊又不耐此不得不請撥臨時費用者三以上所舉乃其大略至如臨時檢查日夜巡邏隨時派遣兵丁出差遣散應募華工向藉等費及其他意外發生事項不可預計者皆非欵不辦此問籌墊萬分困難惟有仰懇鈞院提交國務會議從速議决准子撥給邊防臨時費用現洋二萬元電滙來恰准其實報實銷以重防務而固邊疆云云聞此案先交財部審該後再行提出國議 
[奉天軍事近訊]  
　　旬日以來和平聲浪瀰漫全國惟張奉督與倪皖督數人猶竭力主戰昨聞張奉督於一日晚又發出加急統密電分呈府院大旨稱作霖對於派兵赴湘接防辦法已召開軍事會議大致均已解决除前次赴湘軍隊外再加派兩旅赴衡州接防嗣後無論何人要求主和萬勿輕於允准作霖不敏願作攻敵後盾云云按希望和平爲全國大多數人民心理之所同豈一二督軍所能左右者威武赫赫之張督果尚能助武力之成功否吾人姑拭目俟之 
昨聞督軍署接湖南前敵株州張景惠師長電報稱闞旅除留陳團守護萍株沿路外其餘已自三十日起開赴衡山鄒旅彈藥補充完足已於三十一日由攸縣開拔赴祁陽接防特此電陳云云二十八師汲海峯師長應召晋省業紀前報昨聞其來省原因張督擬由該師内抽調軍隊一團合爲一旅派赴關裏故召汲師長來省商量也 
　　第六混成旅旅長王良忱日前回省當軸諭令將所部步兵六營機關鎗隊一運砲兵一連開往陜西潼關地方保護秩序聞該旅長現正在關内　房一帶整飭軍隊一俟齊備卽行開拔 
奉省自戒嚴以來各地防務早經劃定輯安縣防務屬在馬鎭守使範圍以内該縣匪氛　熾入夏以來張督特令馬氏加派軍隊以防不虞馬氏曾以不要緊答之至日前輯安一帶警報頻至適馬氏在省張督召之入署質詢防範計畫馬氏終以小醜跳梁不難殲滅爲言詎知該縣突然失陷張督聞訊之下大爲震怒日昨（二日）特召馬鎭守使入署大加譴責馬氏以該縣只有防兵一哨（一百餘人）一時不能對敵張督益加憤怒剩已嚴令前往辦理善後矣 
[湘省軍事紀要]  
　　吳佩孚師長昨自衡州電復政府據稱蕭　南一旅現駐祁陽並無移動南軍反攻一說此間迄無所聞王承斌張福來現守衡州張學顔駐安仁閻相文相駐耒陽謹聞等語 
　　昨日參陸辦公處電復張宗昌總指揮略謂敵軍專攻湘東將軍隊集中茶陵應飭駐守各軍嚴爲防範並令奉軍鄒旅長緩赴祁陽俾可恊防攸縣望執事迅赴茶陵督師 
　　湘督張敬堯昨日電告政府長沙附近時有土匪勾結除隨時派隊剿辦外仍恐兵力單薄請令杜錫珪司令由漢酌派兵輪兩艘趕赴長岳一帶滯弋以資鎭懾 
　　湘軍朱澤黄所部前　政府電飭改編爲一獨立旅業已成軍惟朱部人數原在一旅以上現在編餘被裁者尚有二千餘人朱旅以無可安置因擬將此項裁兵往撥大通湖門板州一帶屯田俾資自贍此案籌商日久聞政府近日電飭湘督張敬堯就近查看情形應行准駁呈候中央核奪故日昨張督卽有復電謂俟朱旅將辦法妥擬呈　到後再行核明請示 
[京訊中之吳佩孚軼話]  
　　京中某報載吳佩孚消息云吳佩孚自通電主和後經合肥去電申斥又曹仲珊經略亦有訓電據由前敵來京之某君談悉吳子玉與曹經略感情素深私人方面函電往來不絶關於對南之種種計畫吳仍禀命於曹經略未敢有所擅專又吳佩孚會電陳於曹經略云南軍軍略與其軍官之學識程度極高北軍中除師長（吳自謂）與王旅長承斌外殆無一人堪與南中言戰者其自負如此前第二路討南軍在湖南接仗大敗而歸幾乎全軍覆没充當第二路總司令之張子志不得已而反魯臨行時吳子玉師長與曹　旅長設筵爲張祖餞席間吳作詼諧之語以嘲某氏曰我輩如人南軍如狗我公如兎人能驅狗狗能逐兎君竟北旋曾狗之不若耶某面紅耳赤曰老弟老弟前話不提罷某君由前敵來述其事亦時局俶擾中之趣聞也又吳師中有某團長因軍械缺乏向吳面請發械力陳敵勢之强悍無械之危迫吳默然不應徐云何必要械只要兵能致死赤手空拳不能禦敵耶汝須預備拚死可耳不見某君乎鎗械何嘗不多究竟如何某團長唯唯而退 
[李厚基釀成閩局危迫說]  
　　福建形勢近日危迫異常昨京中且傳有省城不穩消息雖確否尚未證明而李厚基之調度乖方殆無疑義茲有由閩抵京之某君談閩局危急之原因云李督軍自以福建護軍使改官閩督數年於茲平日治軍安民尚能浹於輿情在今世武人中實爲不可多得之人惟所　者多疑寡斷才短於德當其初來閩也不過一混成旅長所部僅祗三團因請於中央調臧致平一旅來閩駐詔安調唐　謨一旅駐漳泉更設步兵一旅以姚建平爲旅長駐省垣閩軍自經彭壽松之亂本已大見裁汰所餘惟王麒之第十一旅步兵兩團砲工各一營機關鎗兩連李恐王不可靠乃盡調該旅分駐省外使不相聯屬其機關銷兩連則倂入軍署衞隊王名雖旅長實不遇等於營長閩軍與北軍惡感由此由起近來各屬土匪四起兵變頻聞原因皆在於此省城亦頗有黨人蹤跡王麒態度將來極可注意蓋彼固閩軍之碩果僅存者而其人變鬱有年難保不乘機而動也李督對於姚唐各軍亦復未能推心置腹如唐國謨一旅從前卽令集合一處以一營駐省歸姚　屏節制以數營分駐延平泉州等處將姚建屏所部步兵六營分駐延泉各屬以其步兵十八營機關鎗三連調赴前方而於　致平之部下則暗令互懷反感以相牽制在李以爲此種策畫可便駕馭然指揮不專而運動煽惑者易於下手卽無浙軍附南之影響而閩局形勢恐終亦不免一變云 
[攻閩軍之戰地通訊]  
佔領漳州前之情勢分五路進攻 
　　援閩各軍行軍記者余殺父通訊云粤軍自左翼克復大埔後乘勝之師勢如破竹不兼旬而收復永定上杭長汀三縣克復龍岩平和漳平寗洋永安五縣　趙光軍連合一氣趙軍現佔領永春德化大田安溪尤溪仙游六縣者數在萬人（現粤軍共佔領閩省十九縣）鎗械雖不齊全現得本軍接濟編配整齊已成勁旅敵軍右翼此次一蹶不振除王克悌一　在峯市被粤軍　死俘虜及溺斃逃亡外其餘賈文祥陳得才田順昌張守鎭胡恩光各團亦死傷俘虜損失過半戰鬬力全失望風披靡退向漳州南靖而走其第五支隊司令周永桂前於六月三十號乘永定失守時率兵一營佔領上杭及粤軍將峯市永定長汀收復龍岩漳平寗洋等縣克復後困守孤城斷絶歸路遂於本月二十三號不待攻繫率全營開城繳械投降二十七號周親至大埔行營參見陳總司令陳特别加以優待賞給該司令及降兵五百餘人川資洋一萬二千元派員解送汕頭轉輪回籍（該降兵多安徽徐州人）周永桂則自甘留營効力不願返鄉陳乃委爲駐閩第二旅旅長以示用人之大公刻左翼許關李饒各軍已由龍岩進至水潮龍山洪梁邱鄒紀各營已由平和進至小溪山城南靖朝夕可下右翼旣得討龍生力軍卓統領之補助浙軍陳團長復率衆投誠童葆暄臧致平不待攻擊退出黄岡饒平軍事之得手竟出意料之外陳總司令以時不可失特將本部改編二軍自領一運進攻漳州之東南委任許崇智權領第二軍進攻漳州西北第一軍第一路第三支隊正副司令羅紹雄鄒本殷統領田矯及浙軍陳團長由黄岡攻詔安經雲霄漳浦進攻漳州之東南第二路滇軍伍夏二旅長桂軍卓統領由饒平過平和經下案小溪山城進進攻漳州之南第三路第四支隊司令洪兆麟及統領梁鴻階黄得珍營長邱耀西等由平和經南靖天寳進攻漳州之西南第二軍第四路軍司令兼第二支隊正司令許崇智第二支隊副司令關　雄第一支隊正司令李炳榮統領蔣國斌楊福田饒壽平等分由漳平縣經華口華封南靖縣經天寳進攻漳州之西第五路第十統領趙光由安溪經龍門楓洋浦南進攻漳州之北五路進兵四面包圍惟留厦門一條生路放敵軍逃竄今日（八日）二十九號）陳總司令親赴平和南靖各方面督戰敵軍驚弓之鳥安敢交鋒記者預計此稿刋登時克復漳州之捷電亦　傳全國矣 
[浙軍附南後之閩戰訊]  
佔饒平迫黄岡 
　　此次臧童北軍於黄饒各方面行總攻擊粤軍右翼失利左翼亦牽率而退漢軍伍旅由坪溪據守葛藤舖正劇戰中適前浙督吕公望赴饒擔任勸導浙軍密告伍旅　守陣地毋庸猛烈攻擊旋又告伍旅以童氏已納勸告希望倂力移攻西坑方面之臧軍（其時浙軍之陳華英　已附南）伍旅信之遂將戰　力較强之部隊調赴西坑助戰詎調拔甫竣童軍（伍文淵團）卽進佔葛藤舖進擊貴坑該團有步砲六營力甚充足伍旅則祇一營竭力抵抗以戰略關係由貴坑退守古菴一面集隊反攻於二十五日戰鬬開始伍旅以浙軍伍　奮力進攻戰一時許伍團力蹙樹白旗停戰遣使求和聲言待機反正伍旅拒之限以卽時附南或退却否則無商量餘地軍使往返數次結果許其卽夕由平溪退却二十七日伍旅進佔平溪現尚在追膛中敵無鬬志紛紛潰　饒平已有必得之勢黄沙坑及東隴一帶之敵軍以童軍敗退亦各動搖向黄岡方面退却粤軍節節進逼故黄岡亦將入掌握中現粤軍已進攻南靖若黄饒復經克復則閩勢窮絀李厚基出寗之日不遠矣頃陳炯明電云粤軍總司令部頃據鄧參謀長報告敵之大部隊已退至黄岡其輜重已退却汾水關我軍追擊隊已克外浮山仍繼續搜索追擊等語合卽奉聞炯明艶又大埔來電頃據鄧參謀長飛報稱自我軍克復和平進攻漳州臧童兩敵有首尾不相顧之勢遂於宥日向浮山退却我軍卽向敵奮擊劇戰兩月餘斃敵團附一員其餘官兵甚衆遂於勘日佔回大甲幹現仍節節進攻云云又據洪部報告我軍於儉日進攻山城劇戰至下午五時敵軍不支茲將山城完全佔領尅日會攻南靖特聞炯明陷昨某方面接潮州來電云在潮浙軍陳支隊長　英自輸誠加入議法軍後童保暄伍文淵所部大爲動搖陸續來歸其中精銳幾至盡　量氏擬將殘餘步隊調回厦門軍中多數反對一日數擾滇軍伍旅長卽於三十日率領全旅前　饒平浙軍不職面退其不退　全數授誠饒城卽於是日完全收復臧事見前線盡失浙軍又瞰其旁立起恐慌卽向黄岡退却滇軍拔隊尾追直簿黄岡黄岡汾水　一帶日間黨可收復云云卓貴廷迭來三電報告攻閩戰况幷錄於下其一云廣州呈華館　總司令鈞鑒馬電諒達本晚一時敵軍來攻經我軍擊退乘勝追擊進佔數山今晨復會同滇軍九旅進攻後情如何　報卓貴廷叩養其二云本日拍呈一電計達鈞座本軍在秋溪擊退敵軍後據險扼守按兵不動彼無如何乃連日晚間屢來暗襲爲本軍察　分頭擊退浙軍附義後陷於危境有不得不退之勢本日並爲本軍進逼敵卽同黄沙坑方面退却本軍跟蹤之賣酒舖附近佔領陣地嚴密監視計秋溪一役斃敵甚多並奪獲鎗枝十餘桿現一面通信各軍會同進擊謹電奉聞卓貴廷叩沁其三云廣州皇華館劉鎭守使鑒偉密宥電計達鈞座敵軍被我軍擊敗後紛紛退却我軍沁農分路向黄岡方面追擊東隴方面渡河前進晚追至鳴溝一帶今晨進紥大甲山蓮花山一帶秋溪方面已進紥黄沙坑一帶敵竄入黄岡正發電間聞敵軍紛紛向分水關退却我軍是否向追出岡外乞示祗遵覃營長貴一昨午到潮卽馳赴前線謹電奉聞第三軍副司令卓貴廷叩儉印 
[瓊州近訊]  
攻瓊軍集中北海招撫使卽日出發 
　　討龍軍司令沈鴻英自奉令進攻瓊島後業將駐紥高雷各部調集廉州會合韓彩鳳黄志垣等分途進取昨聞沈司令電省佈告云英於庚日抵廉已將所部各營集中北海準備渡瓊會合各部殲除餘孽謹電奉聞鴻英叩省軍攻瓊計劃自决定水陸同時大舉後由海軍林司令增撥艦艇陸續赴瓊協同進攻日來猶絡繹出發茲將瓊崖方面計龍艦隊之數調查如下（一）粤海艦隊廣亨廣貞廣金廣玉雷龍雷虎平南輯西濟東安北（一）海軍艦隊永翔永豐海琛尚有同安楚豫兩艘尚未出發飛機隊自譚根返粤與林福元聯絡一氣卽行設法擴充大舉攻瓊共計飛機已有四架瓊州之克復易如反掌矣 
　　瓊崖龍軍爾因着着失敗圍困日逼而龍濟光又南下無期若再死守必致同歸於盡故早已表示願降據最近消息且已舉派代表游說當局但願生違故鄉他都不望當道亦擬採取雷州前例實行招撫政策以免傷殘太甚昨特委派李恩賜李永昌二員爲瓊崖招撫使務卽前往妥愼辦理查李恩賜係雲南邱北縣人號錫三癸丑隨同龍濟光入粤充當濟軍第二十七營營長尋卽升充警衞軍統領出駐陽江繼復調省而以陸軍第一師步兵第三團長畀之迨至丙辰龍濟光赴瓊李亦隨往本年龍軍入寇高雷時龍曾命李充當第六軍總司令李不願就立卽離瓊隱居於香港至李永昌則係雲南臨安縣人號春榮亦於癸丑歲隨同龍濟光入粤者初充濟軍營長駐防河南士敏士廠未幾卽升爲陸軍混成第二旅第一團長丙辰龍濟光被貶瓊崖李亦隨往大有患難與共之慨抵瓊後由龍任爲振武軍統領迨致討問題　生李始　往香港該二人實爲龍氏將領中之能明大義者現在瓊崖之龍軍將士多屬彼之舊部故當道特以招撫使畀之聞二李已定於日内成行矣惟聞龍濟光所調之新兵新械已陸續到瓊高雷敗回之兵本月六日由吳川渡瓊者其數實逹三千四五百人據最近調查龍軍實數尚有　色兵額一萬三四千人龍軍因有此兵力有無反覆否未可知也 
[關於滇軍之要電]  
[陳炯明電]  
　　潮安分送方總指揮伍旅長夏旅長鑒現據　來縣全體公民方興漢等漾日電稱號日滇軍募餉委員丁邦琦曾雄帶隊到惠稱奉方軍長令提取義倉穀欵縣民不勝惶駭正開會商辦間該委遽派隊捕押紳　沿戸搜勒行同强盜全城危懼竊惠邑義倉由民捐組合而成爲全縣命脈所繫年來辦賑濟急提用殆盡倉庫空虛尚無力賡續購穀塡足倉儲安有餘欵可提充軍用本年水潦爲災早造收成無望斗米十二毫尚忍　待斃未敢輕言平糶倉欵幾微已可概見若並此絶無僅有緩急攸賴之倉欵亦搜括之不遺是斵喪吾全惠二十餘萬人民生命軍長護國愛民豈忍出此伏乞收回成命嚴令制止救此倒懸不勝惶恐待命之至等情查現在軍事甚殷前敵各軍相持正急粤軍方悉索增援豈貴軍反有餘力到處派員帶隊勒欵近日迭據　安潮陽各處紳民呈訴貴軍勒欵情形輿論沸騰人心惶恐正期忠告貴軍稍盡友誼乃惠來又有此事發生姑無論公欵不能妄提若如來電所呈捕押紳董沿戸搜掠尚復成何事體炯明受任征閩責兼守土夙與貴軍志切同仇共圖殺敵今旣不能建　銷萌反使敵寇憑陵侵入邊圉撫心自問已無以對我人民若再有所騷擾使閭閻恐懼不安是不啻助敵爲虐守土者之負咎固因而愈深而治軍者之罪惡亦積而愈重天理　法斷不能容望卽立令所屬撤銷勒捐欵委員調回軍隊往前方殺　勉立戰功自求多福藥石之言尚祈鑒納炯明敬印 
[方聲濤電]  
　　分送潮陽縣知事曁保衞團陳名成鑒本處早有禁令除勸捐團外不准各隊伍出外私自籌欵今日見報紙該牛某等本處查無其人或係各屬所委未聞禁令今可傳諭知之如不遵諭仍肆騷擾必係假買無疑請貴縣立卽拘捕來處定當嚴懲仍希電復方聲濤敬叩 
[潮陽各界電]  
　　分送潮安滇軍方總指揮夏旅長鑒現有貴部牛委員幼成林樂學等來縣藉名勸捐派兵荷鎗住宿民居商店被騷擾者數十家甚至拿人拘禁商民岌岌地方不安乞急電制止撤回以維治安潮陽縣保衞團曁紳商學界代表陳名成等謹叩又電云國省會轉國會議員蕭鳳翥鄭懋修先生鈞鑒牛幼成林樂學等稱謂靖國軍第九混成旅姚委員帶隊來縣自由勒捐派兵荷鎗分宿民居商店騷擾數十家甚至拿人拘禁商民汲汲經一再呈電方總指揮夏旅長陳督辦吕道尹等求救雖奉各憲電縣制止無效幼成等益肆騷擾夏旅長置若罔聞舉邑危懼乞急電禁止不勝迫菑潮陽保衞團曁紳商學界陳名成等叩印 
[伍毓瑞電]  
　　大埔陳督辦鈞鑒養敬兩電均奉悉責備綦嚴令人浹汗第本旅所能負責者惟在八旅範圍以内兩電云云當然不能任受卽可置諸不議不論惟曲部以皂白未分要求洗滌不得已盡情宣洩以待社會之公論亦以補督辦之高明來電所云貪官汚吏悍將劣兵究竟所指爲誰本旅果有其人請按名以鎗决如其無也則涇淸渭濁督辦其明辨之溯本旅自滇池舉義轉戰及茲險阻艱難亦經飽歷軍譽之優美戰續之昭垂人有口碑事非自飾曩者督辦隔在方隅尚叨謬譽豈今近託帡幪反或蔽以眉睫以全稱之語漫爲辱没本旅固恥於言功亦何至不免於罪邇者雖經挫衊詰責難辭顧自貴軍失守黄岡本旅倉卒出援一鼓而克龍城戰無罪也功敗垂成斯亦兩軍之責今日之使寇憑陵侵入疆圉平心而論本旅固無顔色督辦身非局外亦何心更作峻刻之言且勝敗亦何常之有卽如督辦以當代偉人率珠江數萬健兒職權則係元戎責任則係守土有土有財足兵足食疆場之事尚不能有進無退瑞何人斯而敢與於此也矧本旅所當實爲主力當日明知薄弱請擔負大埔方面猥蒙揄　畀以要衝自維許國犧牲亦何所惜豈不知自求多福要以趨易避難匹夫所恥故寗履險途耳今雖有負期許幸潮汕尚保無恙庶亦少減貴軍後顧之憂使方事之殷亦如黄岡覆轍幹部爭逃眞不知死所矣且督辦亦曾計及本旅軍實乎械也則村田毛瑟人所棄遣餉也則積欠至十餘月爲數逾二十萬大敵當前食粥爲命淫雨積月衣袴不更見友軍器械之精良服裝之整備不禁心爲之廢所誓學終始者惟此正義二字時加鞭辟否則早當釋甲矣或見本旅窮極間亦向機關提收餉欵以爲一邱之貉不知本旅所提皆屬正式徵收機關授受分明絲毫無苟其出納早經昭揭報章待諸公判名雖提截實則祗省一間接手續豈有長短於其間乎悠悠之口本無足憑故本旅前曾致函各報如見有惡劣行爲務爲確指團營俾資稽究爲徵實也若僅以無責任之遊詞交相諷謫則有如督辦夙著淸廉祗以籌欵稍事權宜責言卽不堪入耳淸理鹽漏也人或以爲擾民權收礦稅也人又以爲病商公債則疾若横征房捐則詈爲勒派而稽查處之物議紛騰交訾作俑更無論矣督辦豈能一一爲之解說幸督辦人屬鄉閭權廉守土尚能　茲多口若本旅以客軍孤寄眞將爲之銷骨矣夫事有表裏理有是非幸督辦一省察之方今同處破舟安危興其所顧恢宏雅量涵蓋倫羣本軍之久相與處忝獲推誠感之至矣桂滇湘蜀以逮浙軍咸爲兄弟悉賴友于德懋懋功有容乃大此　辦之盛業也瑞承教多矣早欲有所自白恐貽人以反唇之誚　奸人離間之謀今旣蒙一再披之報章則已斥同鳴鼓瑞終不言是有傷督辦之名也故質言之季康子患盜孔子曰苟子不欲雖賞不竊以督辦爲人倫代表此義又願爲三誦也戇　之詞俯鑒誠篤督辦方瘁心軍國母介瑣瑣若以爲惡聲之反側則罪甚罪甚伍毓瑞感叩 
[廣東楊永泰之彈劾案]  
　　廣東省該會議員陳巽簡等提議糾衆財政廳長楊永泰及應將經手職員嚴辦幷禁絶有奬義會一案經開會議决咨請公署查照執行此案爲粤中人士所注意頃聞公署業經咨復略稱禁絶有奬義會一節當此　事方興餉需奇絀自應忍痛須臾至糾舉楊廳長及懲辦經手職員各節日令廳明白呈復核辦云云茲將財政廳長榻永泰呈復省長文錄下爲呈復事現奉省長第一三二七號訓令開除原文有案邀免冗叙外後開合將原議案一件抄發該廳仰卽明白呈復核辦等因奉此竊維省會原咨旣悖事實之眞相亦昧法定之明文廳長以尊重議會嚴守權限故而彼目爲摧殘以痛除惡　　全餉源故而彼目爲誘賄是非顚倒 
 
 
 

Page 7

 
 
　出恒情廳長愚昧實所未解謹就原議案所稱分條辨晰爲鈎座縷陳之（議案稱此次贓案喧傳已久有交換條件如緩追欠餉及准令增收聯榜等類報章紛載並有科員經手說項人名人所共知楊廳長如無别情應早設法杜絶乃竟置若罔聞及至事敗之後無可遁形始詭稱爲一種催餉之特别手叚無怪人言嘖嘖謂楊廳長事成則坐享其利事敗則歸罪於人非無故也卽查楊廳長扣留賭商之呈文其中虛與委蛇及曲爲周旋顯含有許多不正當行爲在内是則賭商之敢於公然行賄置楊廳長有以誘之也許其緩追欠餉准其增收聯榜利之所在誰不趨之况在賭商乎故賭商等之公然行賄固罪有應得而楊廳長之誘賄尤歷古所無之官吏環球所罕之政體其自貶人格有失尊嚴孰過於斯此其應糾舉者一云云）查該賭商欠餉至數十萬屢次嚴催迄未淸繳其重要人員則多方隱匿迭布密探欲行押追亦不能確悉其行蹤此次行賄本具一種嘗試作用雖經駁拒仍復强聒不舍其意方冀賄來官受便可言及於私則官廳已有聯絡欠餉自易拖延此策不行卽步舊商許仕平後塵捲逃而去廳長洞悉其奸以爲此時應付之方不外兩途一則關說乍來立刻揭發然港澳密邇不特關說之左證難得而奸商受此一驚逃匿實在意中積欠之餉必毫無著落一則待其賄來心安敢於見面然後嚴辦其行賄勒追其欠餉輕重相權爲破除惡習計當將賄項充公以儆效尤爲保全正餉計當將奸商押追以憑究辦業將賭商迭次賄營及應付方法就近密陳督軍荷蒙嘉許照行在案天下安有欲得賄賂預陳於長官立案之理自來廉介之吏雖楊震却金暮夜祗能賄來不受不能禁賄不來若謂賄賂之來卽爲誘賄則楊震生今不能免罪夫行賄受賄律有明條此廳長之所習聞也乃創爲誘賄之新名復定一誘賄之罪責此說一倡恐此後賄賂公行官吏亦惟有直受之而已何則受之則得受賄之罪拒之則得誘賄之罪等是罪也又何樂而不受更何所憚而不行議員識解高超理論新頴至此行政官吏何適何從此大惑不解者一奸商旣以行賄爲嘗試之具自不能不善於應付譬如法官鞫囚謂苟直供當爲解脫或用催眠術訊問以期得情其得罪以誘供乎又如軍警捕盜設法引致其將罪以誘捕乎執此相繩則粤中審案得力之法官及捕盜得力之軍警非一一皆列彈章不可何也在省會將謂誘供誘捕誘賄事同一律也查粤中賭商地賄官吏相習成風毫無愧怍衆所共聞此次鴻德公司商人迭次賄營惟恐不當何待於誘乃必執呈文中虛與委蛇及曲爲周旋二語卽曰顯含有不正當行爲在内然則詩曰委蛇委蛇禮曰周旋中規皆可爲君子不正當行爲之據耶夫賭商以賄賂相干奸詐百出操之稍急卽港澳遠颺持之稍緩則拖欠逾重故於逮捕之先自不能不稍示虛曲此爲行政上當然之處置否則無以達押追之目的若以此卽爲不正當行爲然則委蛇周旋之後不虛不曲受其賄峈不押不追始可謂之正當耶况不正當行爲必有事實可指議會爲談律之地豈能效秦檜口吻爲草須有之詞以委蛇周旋等字樣卽爲罪狀不圖文字之獄復見於今此大惑不解者二此案未舉發以前廳長秉承當道意旨待賭商賄到卽予扣留以示懲戒除密飭職員遵辦外關防至嚴外間毫無聞知原咨謂初有意於受賄及經報章登載喧傳食不下咽始行舉發也者周内之詞至爲巧妙不知苟志在得賄斷無先事呈明旣經預呈何謂事敗更何所謂事後詭稱且議案謂喧傳登載者在本月七日舉發之前耶則徧查省垣報紙二十餘家均所未見卽關懷賭商最切之議員亦未有因此傳載提出議場或具書質問試問載於何報傳於何人七日以前之省港各報具在豈能虛爲擬議若謂傳載於舉發之後耶則已由廳長呈文佈告明白聲叙刋於各報自屬當然則所謂喧傳登載者所謂事已敗露無所遁形者究何所指是何意味此大惑不解者三鴻德公司自七年一月十六開辦日起至六月十七日曾前廳長卸任日止除特别軍費四十萬元未計外共應繳正副餉銀一百零八萬七千八百九十四元除陸續繳過六十六萬七千九百元尚欠三十九萬九千九百九十四元積欠之鉅爲各承商之冠廳長抵任卽每日派員在該公司守催嚴諭切責曾將催餉不力者一日革退五員追之不已且予押商乃省會議案謂許其緩追欠餉爲交換條件之一此而曰緩必如何辦理而後始得謂之嚴乎計自六月十八日接任之日起至三月底止該公司應續繳正副餉約三十三萬餘元只催得二十五萬四千七百元按月平均比較實較三四五各月份加多若云緩追且有交換條件餉　自應少解何事實相反乃爾且緩追欠餉事關重大必須呈准長官始得允許例如該公司應繳特别軍費四十萬元除繳到九萬元外尚欠三十一萬元原定四個月繳足嗣由曾前任呈請展緩分爲十八個月匀繳旋奉鈞座批准允行先例甚明今試問廳長曾有呈請緩追該公司欠餉之公文耶抑奉有批准該公司緩追欠餉之指令耶旣無所據則何得稱爲緩追更何得稱許其緩追此大惑不解者四（未完） 
[紀廣東之討龍追悼會]  
　　九月一日午後一時各界在東園外開會追悼討龍各軍陣亡將士會場布置整齊嚴肅到會者不下數千人是日主席爲討龍聯軍總司令李烈鈞搖鈴開會後奏軍樂由執禮員請主席登壇致祭主席就位獻香讀祭文行三鞠躬禮次由各軍總司令致祭次國會議員海軍界岑總裁代表張君陳炯明代表黄强皆以次致祭旋由主席登壇演說略云龍氏禍粤數載於茲今次來寇不特擾亂粤局實爲我護法各軍之大障礙此次討龍成功雖由各軍將士奮勇亦賴粤中父老之援助今者珠江瓊崖之龍雖已消滅而洞庭鄱湖之龍正不知凡幾欲發揚我護法軍之神威實行我護法軍之責任正我各軍將士舍身救國之期亦我父老毁家紓難之日烈鈞甚望我護法各軍及我粤中父老各奮全力以竟厥功庶足以慰討龍陣亡將士在天之靈矣次由衆院吳議長演說略云孽龍爲禍影響全國幸賴討龍各軍之英武絶其根株豐功偉烈實與民國共存固不僅造福粤中也今日追悼會不過聊表吾人之哀感崇敬將來護法克竟全功後尤當集合全國人士開一大會以追悼之吳議長演說畢參議員李文治亦有演詞後由主席答謝來賓各界復以次致祭團體名目甚多不及備載其中有女學生五六人又場内各處遍懸輓聯不下二三千對五光十色觀者目爲之眩參衆兩院曁岑春煊陸榮廷林保懌李根源譚浩明陳炳焜陳炯明等諸人之聯均可傳誦 
[杭州快信]  
　　楊督軍昨日午前電召警務夏處長入署密商要公討論至三小時之久始辭出 
　　閩訊浮山兵站平和病院現已一律撤回詔安厦門商民甚形恐慌 
　　淞滬警察廳長徐國樑現經楊督軍商准盧護軍使調浙另有重要差委不日將見實行 
　　此次第二師征兵各員已一律次第撤局咸向上峯叙述開徵一班 
　　齊省長訓令警務處以各屬警佐潔身自好者固多貪　營私者亦復不少應卽從嚴甄别以肅官方警務夏處長擬於月内調查成績一律實行 
　　八日寗波錢業電省稱吾業自奉令平現之後正在籌議辦法恒孚聚集洋單逼還現欵市面金融因此阻塞近日存者紛紛提取欠者一時難收若不妥籌善策勢必全市激成恐慌爲此同業集議自隂曆八月初四（卽八日）爲始暫停收付整頓莊規云云　　新任浙江交涉員王豐鎬昨已接篆視事 
　　富陽知事陳延昌調省另委惲福鈞署理孝豐知事王曰灝調省另委陳訓舒署理昨午後已分别發表 
[南京快信]  
　　李督齊省長昨又聯銜電京賀徐東海並促早就大總統　以安大局 
　　軍署昨上午九時開軍事會議上校以上軍官均列席 
　　張懷芝日内南下其前站昨已抵寗潘副官今晨先乘輪赴贛籌備行轅 
　　龍濟光以私人名義致電李督請列銜慰留段總理 
　　聞李督復電段總理贊成其退職節勞 
　　聞李督派乃弟李馨赴京與徐東海商决時局辦法 
　　湘省形勢益急張敬堯連日迭電李督商防禦方略聞李督已電吳佩孚李奎元張宗昌維持現狀 
　　閩李督電稱江日返厦門刻正力謀規復漳州特電奉聞 
　　倪嗣冲調駐滁州安武軍四營赴蕪湖大通換防昨過浦轉輪上駛 
　　倪嗣冲派軍需官張繼九在蕪湖採辦軍米二萬擔運蚌咨請齊省長飭各關卡驗照放行 
　　江寗齊鎭守使昨晚在第一旅館公宴省城軍警界要人以聯感情 
　　下關現駐泊軍艦四艘建安建威昨奉調駛赴上游 
　　省城銀根奇緊聞因某銀行近日收欵滙京所致 
　　省警廳長王桂林以謠言甚熾昨諭各區警官嚴密查拿造謠生事之人以安人心 
地方通信 
[蘇州文廟秋祭]  
　　七日爲上丁秋祭之期蘇常道尹王莘林爲主祭蘇關監督兼交涉員楊士晟吳縣吳知事警廳　廳長及高等官審檢二廳長均爲陪祭官其分獻讀祝司帛焚帛等各職司均由勸學所各員及教育會各職員分任其事於上午三時齊集舊府學孔廟舉行祀祭禮畢天將破曉矣 
[注意韓人入境]  
　　交涉員公署致警察廳面云自日韓合倂以來韓人在國際上之地位應與日人同一待遇該韓人來至我國須以日本領事護照爲憑但比年韓人之入我國國藉者實繁有徒屢見公報表册自應分别辦理近因各縣知事逐日呈送各國人入境出境表内時有朝鮮人游歷通商除隨時指令辦法外相應函達卽希密飭各區知照遇有朝鮮人抵境務先詢明曾否移轉國籍如該韓人已隸我國版圖查核執照相符應與華民一體看待以免誤會而保國權是爲至要 
[松江保請任用之視學]  
　　縣署前奉教育　命令飭於當　學界中具有縣視學資格者保舉三人呈候　長遴選委用旋卽有人函縣請保譚翼圭張公嶼二人爲視學縣署以譚君現充教育廳科員張君亦在南京學界中擔任重要職務恐其不能屈就是以另保倪伯英倪汗忱袁玉雨等三人爲視學倪伯英卽現在之縣視學倪汗忱爲縣立第三高等小學校校長袁玉雨爲縣署第三科科員均與視學資格相符現聞此項公文已於七日繕呈廳署矣 
[縣立高等之竊案]  
　　縣立第一高等小學校於六日晚間被竊校長錢君室内所置衣服雜物悉被捲去次晨卽由校報知城内警察所當經第一區巡官尹子蓮率同暗探掌生前往查勘查得該竊賊係從操場門下穴地而入行竊後仍由原路逃出勘畢卽由尹區員咨請各區一體查緝 
[領取學欵之手續]  
　　本邑勸學所現已成立教育欵産亦已照章移歸勸學所執掌此後各鄉各校應領學欵均須向勸學所領取茲經所長張彬士規定領欵手續呈縣核准如下（一）本所發給教育欵項根據預算案核准範圍縣立學校按月照發市鄉學欵年分十期按期照發但未至需用時期之欵不得預先支領（二）本所發欵以聯軍式領據爲憑由本所分别呈縣存所備查（三）縣立各學校及其他機關直接向本所領取市鄉學欵由勸學員轉領勸學員未經委定以前由學務委員轉領）（四）臨時經費須先呈由縣署核准按照開支確數眞具領據照領 
[南通電燈機器損壞]  
　　本縣電燈之燃點始於唐閘一　因實業各廠薈集該處故經營各項新事業多較城廂爲易舉去歲唐閘通明電燈公司特向滬地採辦美國製造之大機器到通後卽推廣電線於城廂各處由是各局所商店均一律裝配不意該公司機器日昨忽然損壞幸覺察甚早立卽用電話通知各裝戸暫行換用洋燈以免暫時無措聞須修繕一二日方可照常云 
[棉紗價值增高]  
　　通棉質地細白爲全國冠每逢夏季收棉之際滬地中外各商均携帶鉅資到通採辦今歲收棉商人之至通者較往歲尤夥故棉花價值亦因之　漲聞日前本縣花商之抛花價值每　祇十六元左右日内竟每擔躍至十九元有零將及二十元之數大生本廠洋紗亦緣花價市面增高每箱已增至二百二十四元八角矣 
[鎭江洋浮橋大火詳紀]  
　　鎭郡城外江邊浮機口漲香村茶食店於六日夜間二時許樓閣上失火警察總局聞報鳴鐘消防隊天主堂曁城内外各救火會洋龍紛紛馳至吸水狂噴旣而丹徒縣倪和甫知事駐鎭憲兵第一營一連戴禹聲連長警察局沈君讓警佐以及各警區區長等督率兵警先後蒞場竭力救護無如東風大發火勢猖獗一時不能撲滅以致延燒三時之久始行熄滅計焚去裕豐廣貨店晉源祥雜貨舖胡德泰鮮貨行潤嘉錢莊裕和祥醬園立興烟莊九豐麫粉分號生春陽茶食舖福昌泰廣貨舖同豐泰雜貨店復源油酒店及剃頭店飯店麫店肉店茶水爐等二十餘家洋浮橋上之木板鐵練亦被燒燬橋剩半截聞被焚各舖共保有貨物火險六萬元房産亦共保數萬云 
[催墊息借冬漕]  
　　丹徒縣借漕派額本依全縣漕糧總數三分之一計洋三萬餘元財廳胡廳長因限期已過特嚴令倪知事從速先行籌墊滙解以濟要需 
[知事兼充生計處長]  
　　丹徒旗民生計前由省署委員專辦茲齊省長爲節費起見特委丹徒縣倪知事兼任生計處長現已於縣署設立生計所辦事處將接辦一切情形詳報省長察核矣 
[查緝運鎭私鹽]  
　　浙西徒陽緝私營王管帶近因查得内河之丹徒丹陽小河一帶時有江北船隻偷運私鹽載往鎭屬境内私售情事於本月五日調撥鎗划駛往小河大港江口等處嚴密查緝矣 
[洋釐飛漲]  
　　南通新棉花業已上市收成甚豐鎭郡各花莊紛往收買需用現洋浩繁茲經調查鎭市街底存積現洋無多洋釐飛漲連日錢業公所懸牌龍洋每元漲至七錢左右拆息亦升至三錢聞尚有增無減云 
[淸江浦]  
[地畝加捐]  
　　淮隂保衞團自成立以來苦於經費無出難期振署後召集四鄉董事到署開會研究整理方法謂當此羣盜如毛之秋非實行自衞不足以保生存當經各董議决每畝加捐五十文由本年下忙起歸縣署代徵至營業所得則由各董分投勸募已將此意通知各團並公佈人民矣 
[土匪抬架]  
　　日前丁集南王姓家突來匪徒多人除將衣錢什物搶掠一空外並戕王姓架去勒贖千餘元現該家屬正在忙迫時也 
[視學辭職]  
　　淮隂教育行政自勸學所成立後視學夏建瓴因辦事動多　肘乘改組時退去職務就十一中學之聘爲國文教員現縣署保薦三人爲趙增祜范奉貽夏建瓴俟教育廳核定云 
[揚州呈復肉業學捐]  
　　江都學欵支絀前經省令　屠稅三分之一（年約三千餘元）飭縣遵照辦理嗣肉業董季開謨等反對以各肉舖已認繳地方捐欵再加學捐卽係重徵呈縣豁免當經縣署批駁復訴准財廳飭縣查復核奪趙知事據此業於七日查案呈復財廳謂各肉舖所捐之欵係充地方警費此次特捐係補助教育經費捐欵不同用途各異况各縣均已次第仿行認繳江都未便獨異該董所請豁免實屬誤會云 
[捕蝗分紀功過]  
　　江都趙知事前因東鄉發現蝗蜅督令警員搜捕各警員之勤惰應行分紀功過大橋區員陳國楨辦事　頇記大過一次三江營區員劉實善督率有方紀大功一次於七日咨警所查照矣 
[咨請緝私協剿]  
　　海州鎭守使白寳山現以窰灣板浦趙河等處匪勢猖獗業已設法兜拿惟所部軍隊散布四方恐有不足抵禦之時特咨兩淮緝私劉統領轉令各所在地駐防緝私軍隊相機協剿以免蔓延劉統領據此業令行所屬遵照矣 
[安慶姜軍大舉剿匪之效果]  
　　前次　陽縣屬義門集地方匪徒擾亂有姜都統之戚李某被彭匪架去意在勒贖行時揚言非現洋五千快鎗百桿莫贖當經姜都統聞知卽派毅軍馬步六營距蹤追捕竟不知下落頃經夏營長思忠偵悉該匪將李某架去逃至江蘇　山新陽集北隨密派招安兵士十餘人改裝易服前往該處將彭匪家眷數人捉獲帶回營次預備交換李某大約可望達其目的云 
　 
[漢口銀行又到大批現欵]  
　　　來銀根鬆動銀價跌落全係各銀行運到現欵流通市面之力旬日以來各銀行又到巨欵計中國銀行到洋十二萬元銀三萬兩交通銀行到洋八萬鹽業銀行到洋十萬銀五萬興業銀行到銀六萬中孚銀行到洋八萬 
[鹽荒中之所聞]  
　　漢口總商會與榷運局籌商添發三十引合三百五十引爲三百八十引以資刻下之應付照前次榷運局與商會所酌定之售價每斤只准賺錢八文倘有私抬卽行罰辦茲由榷運局派調查員在武漢三鎭輪流查核水販則由該處商會負責方允發票以免貧民受累 
[鹽斤漲價之確定]  
　　食鹽每引將漲價九元六角每斤猛漲二十文左右榷運局售出鹽價不久卽將照斯辦理其漲價原因係蘆鹽運費過昂原價諸多虧折不得不取諸民間聞漲價之期俟以蘆鹽到時爲始目前淮鹽尚未增加云 
[市况近聞]  
　　日前漢口茶業公所奉到財政實業兩廳批茶商可以茶箱抵押向金融機關設法該帮代表諸聚之又邀請總商會長王琴甫渡江面謁兼省長痛陳茶商困難情形省長派軍需科科長與漢口銀行團接洽不日卽有鉅欵可借給該業矣又蔴業爲漢埠出口貨大宗每年銷數不下數百萬石茲值二蔴上市之時蔴商大興等特備欵赴咸嘉蒲興各邑廣爲購買開盤每石價值銀十二兩一時洋商前往價買者頗形踴躍 
[建築新市場之進行]  
　　漢口建築市場早已喧傳聞江蘇巨商陳某與武漢富商共同籌辦共洋四十萬元仿照蘇申各市場圖樣大加改良在後城馬路（卽咪　舊址）建築特别市場一座已經繪具圖樣旋送各股東閱後咸稱妥善由漢合順承包建造日内已趕速開工計大工告竣之期當在冬末春初矣 
[杭州滬杭路工役之煙犯]  
　　　杭甬鐵路局前准某機關咨據探報鐵路司機匠車役茶房人等私帶烟土者計有一百四十餘名之多值此維持　禁拒土紛爭之時豈能任若輩違禁私帶破壞大局特開具名單咨請查緝懲辦等情任局長准咨後卽密飭各巡官留心查察六日由駐滬王巡官將嫌疑犯司機匠富仲三等三名緝獲押解來杭送檢廳研訊其未解到之一百三十餘名不知能一一歸案否 
[革除現水後之錢業]  
　　錢業全體於六日上午復在會館中集議所議結果由領袖宓廷芳等報告總商會當由顧會長電邀中國銀行蔡行長到會互商中行接濟之一百萬元改由錢業直借直還隂曆八月初一日以前所出劃單及支票仍以滙劃性質相流用不准支現祗能抵劃由總商會轉函財政廳警察廳備案出示云又錢業同行自行訂定新規條如下（一）本票格式用計洋若干元正此照字樣數上加滙劃之印取現遲一天（二）掉期仍照舊章次日尾掉不得超過掉章之外（三）本票期限至遠以十五天爲限不得逾限取現遲一天（四）上單無論客路本地只好由同行滙劃照理憑信解信同（五）各業往來戸支取現洋早一天付賬來洋當日收賬（六）規元各滙收付日期及一切手續費仍照向例（七）承解銀行金庫公欵須先期通知籌足現金方能照解（八）鹽課向收英洋現今革除現水萬難限定英洋須由鹽商自行呈請改國幣上兌未改之先只好暫停代理改後與解金庫上欵同又聞甬江錢業自開市後因規元交易頗形熱閙兼之市上棉花等業用度尤旺故經同行議定自隂曆八月初一日起已將洋拆加開一角計每期開升四角五分核與杭掉適相彷彿云 
[天津通令嚴防水漲]  
　　省公署調令沿河各縣略云各縣呈報水勢以南運河漲水爲多子牙河次之大淸河又次之近據博野縣郵電瀦龍河水勢陡漲六七尺情形危急卽經電飭認眞搶護在案現值秋汛水勢漲落靡常且秋水硬厲搜根稍有疏虞堤岸易致潰決務卽督率該縣民警防汛員弁加意防範倘該縣境内堤段河流域有決口漫溢情事卽惟該縣知事工警長是問 
[災况之呈報與飭查]  
　　寗晉縣知事報稱本年八月初太雨時行通宵達旦九河水勢同時盛漲雖經竭力防禦分頭搶險乃上游來勢勇猛下游淺河難洩以致漫溢成災北魚等村均被淹没云云又京畿河工事宜熊督辦以減河一帶災民呈請拯救當經委派王督察官前往馬廠詳查矣 
[各縣之新災賑]  
　　高陽縣屬之教台村濱臨　龍河自去　决口後因無力籌欵久未　塞後經保定基督教會捐欵堵修奈　日未久土質鬆浮該村民人又不加意守護前日隂雨該河水勢陡漲遂復决口下游安新一帶均遭淹没又邯鄲沙河一帶又有蟲災發生形如蠶種專食穀苗所過赤地津　警察廳内水災急賑會已公推寗紫垣邱曙蓉赴靜滄被災各村查放急賑於四日帶現洋七千元出發矣 
[奉天匪陷輯安之續聞]  
　　輯安縣原有巡防一營駐紥時奉派出剿 
匪縣内素有鬍匪近來各縣剿匪甚急他處無立足地乃謀佔據輯安云或謂某匪首前被拘於輯安監獄此次匪入輯安卽爲搶奪某匪首云張督軍以輯安不難克復惟恐匪竄他縣特急電鳳城臨江撫順興京本溪等縣嚴加防範乃該縣裴知事三日來電謂匪已出城他去典獄員已被匪鎗斃又斃警士二名綁去警務長一人巡警六人日警一名被焚商民房屋尚有煙火匪臨去時並將良民擄去百餘人云云張督軍聞電大爲震怒電責該知事防守疏忽速令巡警撲滅將人票一一救回否則定行重懲 
雜評一 
[法律與事實（默）]  
　　前以法律戰爭不能决變而爲武力戰爭武力戰爭不能决則變而爲和戰戰爭主和之說稍盛則又變爲法律戰爭矣徐東海當選以妥協南北爲標幟者也其妥協之法曰先論事實而後法理此言之表示不啻爲就任之條件也然而西南之主張則適與之相反紛紛否認選舉總統以否認新國會者卽仍欲解决於法律之表示也徐欲先事實而後法理西南則欲先法理而後事實蓋此一端卽爲南北永難妥協之點然則今後之時局戰旣不能解决於武力和又不能解决於法力依然混沌擾攘而已矣 
　　嗚呼民國果長此混沌擾攘以終耶尚有幾許時間容我之混沌擾攘耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[寗波同鄉緊急會議爲甬江錢業暫停收付事]  
　　寗波旅滬同鄉會昨接甬江錢業公電因平現風潮停止收付殊與市面大局有關卽於當下午日三時别特緊急會議籌議維持辦法並邀請本埠同鄉金融界領袖到會公同討論到會者除各職董外有貝潤生君代表張蘭坪君上海錢業董事秦潤卿君順康莊李壽山君志誠莊兪聘三君同孚莊邵子建君周德甫君敦餘莊樓恂如君永亨銀行總理楊漢汀君滋康莊方景耀君首由會長張讓三君宣告今接甬江錢業來電停止收付本會對於桑梓市面重要之事誼應出而設法請到會諸君討論妥善之策次楊漢汀君提議甬江錢業停止收付全埠商業勢必牽動而多單者又紛紛滙出外埠市面益形空虛應急籌回復之法次秦潤卿提議甬江錢業此次停市事實複雜調處非易本會顧全商業不能坐視不如速推代表赴甬邀集雙方妥籌根本解决之法衆贊成次張蘭坪君提議甬市錢業停市關係中國銀行應先電致杭州中國銀行蔡君請其派員赴甬互商衆贊成次方椒伯君提議本會旣派代表明日方可動身事關緊急今日應先電致甬江錢業俾資接洽衆贊成次經衆公推赴甬代表七人决定准於星其一赴甬議畢五時散會茲將錢業來電及致中國銀行電復甬江錢業電照錄如下 
甯波旅滬同鄉會鑒吾　自奉令平現之後正在籌議辦法詎料同業恒孚擄集洋單逼還現欵市面金融因此阻塞近日存者紛紛提取欠者一時難收 
若不妥籌善策勢必全市激成恐慌爲此同業集議自隂曆八月初四日爲始暫停收付整頓莊規恐未週知謹此奉聞甬江錢業支叩 
　　杭州中國銀行蔡行長鑒甬江錢業來電停止收付敝會派代表前往調停乞貴行派員赴甬互商 
　　寗波總商會轉金業諸公鑒刻開會議决明日派代表來甬共商辦法寗波同鄉會 
[美紅會對於西比利亞之義務]  
　　大陸報云本埠美國紅十字會所募之醫士與看護婦隊大約將於星期五日起程赴海參崴如届日部署未畢則改期下星期二日起程該會書記尼古拉氏謂上海醫士應募赴西比利亞者共七人又看護婦十人該隊起程之前或尚有數人加入賑濟問題目下甚爲重大海參崴目下有難民一千二百人烏蘇里河境有萬餘人布希杜有千餘人聞海拉爾區待賑之男婦孩童至少有一萬五千人滿洲里亦有若干人 
[美國書信局近事記]  
　　大陸報云本埠美國書信局近數日内無一分二分三分之郵票出售致寄書者大爲不便昨已由美運到一分郵票一大批乃得解除此困聞二分三分等各種郵票不日亦可運至該局近收到飛機郵票三百枚每枚售金洋一角六角自報章宣布後卽於兩日内售罄 
　　又云本埠美國書信局局長愛夫里特氏昨接華盛頓海電命赴海參崴爲西比利亞美國遠征隊組織郵務機關聞將滬局事務摒擋後卽擬首途大約須俟美國郵務部所派接任之員抵海參崴後始能回滬其離滬期内由副局長麥萊氏攝任 
[美人商會訂期會議]  
　　大陸報云旅華美人商會定星期二日下午四時三十分在駐華美國按察使署開特别會議 
[南軍進佔閩境之聲勢]  
　　聞本埠軍界昨得閩省來電以南軍已抵距離厦門九十餘里之某地駐紥勢甚勇猛以致厦門至福建交通已斷軍情極爲緊急云云 
[又有閩省潰兵來滬]  
　　前日（七號）淸晨又有閩省潰兵三百餘名由福州附搭招商局新濟輪船來滬停泊金利源碼頭當由軍官雇用駁船將行李等件駁運上岸轉乘火車赴龍華護軍使署請求安插是日午後太古公司淡水輪船由汕頭來滬停泊浦東華通碼頭亦有前項兵士一百餘名均穿破舊軍服並無行李甚爲狼狽旋僱駁船載往滬南而去據云閩屬泉州漳州汀州等處失守後省城搖動尚有多數潰兵及避難商民亦將陸續來滬云 
[極端反對縮短分運單期限]  
　　上海稅務所曾奉江蘇財政廳令將商家分運單期間縮短以五個月爲限過期不生效刀卽經茶業木商及油豆餅米業各商起而反對各將爲難情形請由縣商會呈請稅務所長轉詳財廳仍照原案辦理以一年爲期藉資體恤奉批駁回在案茲聞各商家對於此事頗不爲然因貨價漲跌無定銷路遲早不一若以分運單期限定爲五個月則種種留難必不能免萬難遵從是以紛紛致函縣商會請再設法維持以蘇商困該會乃訂期十一日卽隂曆本月初七日星期三午後開會邀集各業領袖當衆磋議俾爲第二次之請求云 
[烟酒聯合會星期常會紀]  
　　中國烟酒聯合會昨開星期常會首由陳良玉報告本月七日接拒土聯合會函招與議良玉曾與斯會此事本會前次會議亦曾議有辦法自應與中外聯合拒土會協力進行以冀掃除毒燄公决應與該會携手恊進隨時接洽次沈子卿言現在外烟外酒益見充斥利權溢日甚一日而啤酒與紙煙兩種尤爲社會需用要品上年本會所議組織烟酒廠一節竭力鼓吹不無效果香烟啤酒公司之組織已有數起次賴明三報告閩省兵禍情形與商業凋敝情形次提議拒絶金幣與運米出口各辦法五時議畢散會 
[銷土進行之近狀]  
　　認銷存土協濟製藥公司因各界反對頗爲激昂故將鹽業銀行樓上之機關任其虛設現又另覔寗波路某銀行樓上爲籌議進行之所接洽一切聞潮帮土商因政府通令四省運銷之公文中有不准熬膏四字故仍不肯擔任而協濟公司自前日起已將繳銀存棧之土先行逐箱過磅徐圖進行其所定辦法各發行所暫不懸掛招牌仍由向來私賣之懷關承銷另外則備有藥品以爲掩飾之計云 
[輪船上抄獲大批土膏續紀]  
　　海關扦巡洋　在華通碼頭西安輪船上抄獲大批烟土經紀前報茲悉此項烟土係駐滬土販合股在香港購辦繞道汕頭轉輪來滬停泊浦東太古公司華通碼頭當輪未抵埠時海關威稅務司已先得報謂該輪煤炭内夾有大批烟土是以飭派華洋扦巡前往守候迨輪傍埠立卽上船查抄果在火船煤炭内翻出大土二十四小箱計九十餘只並罐頭煙膏二蔴袋約計二千餘盒兩共價值六萬餘金該輪火艙間當時逃去生火頭目一名諒與此案有關　扦巡等卽將土膏用小輪拖回海關存儲候燬 
[省長委查松屬鹽場情形]  
　　江蘇省長爲松屬鹽場問題委派任用知事沈應鏞往松調查並訓令松江奉賢金山縣知事云案查舊松屬各鹽場前由鹽務署准稽核總所提議封閉迭據松奉金三邑紳民先後電陳以關係板戸生計 
請電中央轉圜等情業經會同督軍電請財政部鹽務署轉商總所緩辦接准財政部電開松場封閉關係板戸生計部署本所深知實因稽核總所提倡此議持之甚堅不得不函飭查報（中略自應靜候）部署與總所商辦惟查各場板戸情形因係鹽務行政範圍本署尚多未能詳悉究竟某場隸屬某縣共有板戸若干人口若干平日以鹽爲業生産力若何該各場所産之鹽分銷某處歷年産額若干銷額若干售價若干完稅若干除就地所産外尚有何處鄰私浸灌每年約占銷數若干現爲保全此項板戸生計除緩辦新章外尚有何種良策亟應分别調查實况以爲兼籌並顧之標準除委查外合亟令仰按照上開各節詳確查明具報以憑核辦 
[學生會招待赴港師範生]  
　　香港大學爲英人所設程度與倫敦大學相同（畢業生皆） 
與以學士學位）設備亦與英大學無殊實東方各大學中之最著者近來特設師範科四年畢業專爲華人深造英文並研究教育起見教育部因鑒於部中每年派往歐美留學生研究教育者甚少此項人才現甚缺乏而該大學實可代表英國教育之精神故特决定派送官費學生二十名前往肄業以期於將來教授方法上及教育事業上有所改革按是項學 
生係由部中指定北京南京武昌四川四等等師範選送蓋因高師學生皆係志願研究教育者根基已固深造自易且是四校爲全國教育産出之所同學衆多聲氣相通將來改革教育自易進行也留學費每人規定每年洋八百元由部中發給往香港時幷另給旅費洋七十元惟無治裝費北京武昌南京三校學生皆已由各該校按照香港大學入學試驗程度考試選定於七月間送教育部覆試覆試後共取十五人北京南京兩校各六人武昌三人四川因途中交通不便已選五人尚未送到一俟到京再由部中覆試派往前三校學生因該大學開學期近現已陸續到滬經教育部電託朱少屏君招待暫寓寰球學生會寄宿舍中准於十日乘招商局廣大船起程學生會今日（九日）下午四時半尚須開茶話會歡送赴港諸君云各生姓名如下　鮑德徵　郭斌和　朱復　胡稷咸　朱維幹　吳定紹　尹鐘毓　朱光潛　譚家湛　沈煒　童致旋　高卓劉唐袞　胡封縉　陳習丁 
[盜匪犯案纍纍]  
　　盜匪苗淸盛（卽苗鬍子）高子英胡鏡如王壽然張輔廷孫錦義胡萬泰周小三子等曾經糾黨持械夥刦滬西宜昌路六號門牌張義昌烟紙店銀洋並拒捕開鎗擊傷戈登路捕房三百四十七號印捕流彈傷斃大有榨油厰小工袁金標後逃匿法租界長浜路十號門牌被老閘捕房特别機關中西探目侦知會同法捕房將苗等八人一倂緝獲抄出刺刀二柄解回公共公堂訊判押候查明再核在案茲經該探目等查　福建路（卽石路）九十五號門牌德康錢莊及北海路（卽六馬路七百九十九號門牌泰豐湖北）路（卽大新街）協豐山東路九百十一號門牌大沽路四百零一號門牌等各烟紙店先後被盜刦去現洋鈔票各案亦係苗淸盛等所爲故於前日將該匪等逐一帶至寫字間盤詰良久訂於禮拜四解廨訊究 
[續獲夥刦土棧之德人]  
　　德人范來其於夥刧英租界金隆街五十八號門牌仁記土棧烟土後匿居閘北五區境内華興里二百三十號昨日上午由總巡捕房特别包探李星福西探壳羅香同至五區警署報告一切請爲協拿王警正准卽派警同往該處將該德人拘獲解送司法科經段科員訊明案情卽交來探帶回歸案訊辦 
[軍署審訊德人刦土案]  
　　松滬護軍使署軍法課昨日奉命審訊某德人與刧土案之關係公共公廨亦派西員到署觀審惟關防嚴密供詞若何未便宣布 
[車站上搜獲烟土]  
　　昨有朱錦堂者携帶白皮衣箱一隻至北車站購票當被駐站稽查之憲兵開箱檢視内儲烟土共有五百餘兩價值萬金之譜當卽扣留並將朱錦堂解至憲兵第二連由朱連長解請憲兵營長訊明核奪 
　　又一訪函云滬寗鐵路火車於前日九點餘鐘到站時有朱錦堂者在月台徘徊似係接客比卽肩負白皮箱一只疾馳出站路警楊景華及護軍使署稽查員朱紹庭見其形跡可疑喝令啓箱檢視豈知内儲紅土十大包約重五百餘兩向之詢同據稱係由濟南帶至寗省轉運來滬等語當經朱稽查員將朱錦堂及私土一倂交由憲兵轉解松滬護軍使署訊辦 
[棉花貿易之競進]  
　　蘇松太各屬棉花今歲布種較昔年約多三成之一目下正在收穫出數尚未暢旺惟今届南北市花行新開者共有九家計（南市）大隆丶新豐丶溥益丶正泰丶隆泰信丶恒利丶等六家（北市）德大丶恒泰丶義泰協丶等三家業已布置就緒日内一律開秤又聞北市火機軋花廠向冇益泰雲龍永茂等五廠逐年貿易頗爲發達今夏以來各廠陸續抛與各日商各紗廠新花衣約有十餘萬擔現已派人往各鄉收買籽花届時軋成花衣大半打洋架子裝運出口而今届浦東一帶新開之鄉火機花廠甚多如三官堂之協振靑村港之程恒昌馬增記頭橋之信和等廠亦在滬北組織出張所是以各紗廠及日商向各該廠預訂者絡繹不絶並開協振所出之三官飛龍等牌花衣足與滬廠之花並駕齊驅云 
[運米公司行將遷移]  
　　大有運米公司連日接到常熟靑浦朱家角無錫等處出莊夥友來函陳述進行之阻碍因此該公司中人大有窮於應付之勢且本埠熱心志士連日至公司詰責理由者戸限幾穿故該公司現擬遷入租界聞已在小東門外洋行街覓一相當房屋行將遷入營業云 
[吳淞創辦電燈之進行]  
　　吳淞商市近來逐漸興盛且依周塘路工亦已開築將來交通便利市面必更發達故該鎭商號甯帮萬盛醬園等發起創辦電燈公司業已擬訂章程招集股本並經各商號預認裝燈千餘盞向某洋行訂購機件燈線並採辦木桿勘明廠基於外灘竹行街不日卽須建築廠屋實行成立聞該公司完全商辦目下正在招集小工從事舖塡廠基泥土云 
[浙軍官收撫太湖巨梟]  
　　著名太湖梟匪首領孔老窩子黨羽衆多聲勢頗大雖經各長官迭次懸賞　拿迄未戈　茲　近有浙省軍官令孔投誠並代　楊督軍請予收撫以待効力現經楊督軍核准允許投効擬派往閩浙邊境協助防務云 
[兵工廠紀事兩則]  
　　陸軍部近有八生七口徑過山砲八十四尊因其機　不甚靈捷亟　修埋業已交由津浦火車運至南京換裝滬甯火車送滬父上海兵工廠從速修理以待撥用 
　　兵工廠謝總辦因各處需用砲械浩繁而砲廠造存項下已無存儲不敷解濟軍用昨日特令砲廠黄主任於今夜（卽九號）起飭匠加做夜工趕造砲械以致每逢星期概不停工休息 
[再誌籐椅店藝徒之猝斃]  
　　鎭江人王仲恒偕證人徐景福控老白渡街成興籐椅店主陳炳坤凌虐藝徒卽伊姪王喜林子因傷致斃尸棺無蹤請求追究等情當經一區警署傳到陳炳坤連同原告證人移送地檢廳訊辦在案茲悉此案業經檢察官一再研訊以王仲恒雖以徐景福爲證人然亦不能確切證明而訊之陳炳坤則稱尸棺寄在鎭江公所當時曾招理髮匠到店爲該藝徒挑痧等語惟其中虛實務須澈查以明眞相故諭飭陳炳坤往邀理髮匠來案復訊再核 
[尼庵三次被刦]  
寳山縣境指江廟西首善修庵住持女尼駱常光原籍廣東在庵靜修已歷多年不料舊曆七月十一二十五二十七等夜被匪三次入内搶刦失贓頗多當經開單投報警署拘獲匪犯湯堂基何國俊二名業於前日午後備文派警連同失主押送上海地方廳經檢察官預審之下判湯何二人分别收押失主退去聽候追究失贓 
[南滙肉業風潮十一誌]  
　　南滙縣境各肉莊前因史樹椿認包屠宰稅加增捐稅　體反對同盟罷市已迭紀前報茲悉此事業　省長與財政廳派員下鄉調查明晰並反復開導風潮業已稍息而史樹椿則以此後辦事必益困難且曾受打擊損失不少乃詣財政廳呈　退辦業奉該廳批示略謂該認商旣已包認自不能因肉業罷市遽　退認所請各節應母庸議云云 
[甯波同鄉會募捐消息]  
　　寗波同鄉會籌募建築新會所設立商業學校捐欵展限一月以隂曆八月底爲止今爲展限之第四日各募捐員募到捐欵甚爲踴躍本日止總共捐洋十萬零三千八百六十七元九角三分銀五千一百五十五兩劉耀庭君募王錦生君五十元劉敏齋君十元陳盈川范叔田張子良龐靑萸張次庭周葭生顧乾英諸君各五元張富貴王又庭鄭象賢三君各三元龐子儀朱彦士大昌洋貨號沈南山楊束順劉安生陳文明陳忠禮李崇馨高振奎諸君各二元唐迎祥向　初包平和諸君各一元蔡正祥君募葉慶和君十元蔡子祥君二元梁文臣君助洋五十元張裕生君募泰康莊洋一百元沈　耀裘梅岑李象賢阮珊生馮燮之顧靑森王樹臣李臣甫諸君各二元虞啓周盛星章王堯文吳筱杳各一元張君自助五十元合捐洋一百七十元謝　卿君募裕大恒糖行五十元張同齡二十元陸望坤陳裕仁朱旣醒各十元合捐洋一百五十元陳德銘君募永慶堂陳洋五十元徐其相君募任道存五元方勉夫三元周彬春湯蕉仙各一元徐君自助十元合捐洋二十元汪舜山君募汪翰生十元沈堯讓林　殷李厚道陳祖英張興隆嚴潤甫各五元洽大號三元顧文寳陳子仁張子靜朱嘉祥王振甫各二元盛九高長豐號周光祺曹阿來胡長根各一元合捐洋五十八元餘再續報 
[助賑與興學]  
　　昨據友人述及湖州前淸孝廉某君官粤有年卓著循聲近年熱心興學在籍創辦高等小學校一所已經三載前日某君來滬出資購買湘賑慈善劵一百張計洋六百元以濟災民設或中奬悉數助入該校云 
[尊孔會參預祭典]  
　　本届秋祭除滬海道尹主祭外本埠尊孔總會全體職員尊孔中學全體教職員亦均隨班致祭所用禮節均遵部定新章中校學生司奏古樂鏗鏘合節觀者稱美云 
[大中國貨公司之措置]  
　　上海國貨公司先後崛起者不下十餘家然大都注重於大宗進出口而零賣完全國貨之商店則　付闕如今大中國貨公司有鑒於此特於大宗批發外兼設零賣部於大馬路民豐西里内招 
 
 
 

Page 11

 
 
待一般熱心國貨之顧客而負販部之成績尤甚美滿頗爲各界所歡迎去 
[豆乳公司大擴充]  
　　西門外方板橋可大豆工場華商富潤汽水豆乳公司今年秋季大爲擴充將自建廠屋於法租界南陽橋西故另雇跑街二十五人藉廣招徠並聞該公司營業部長日内將召集推廣員研究推廣辦法並備茶點助興昨得該公司秋季營業擴充廣告述及豆乳功效說明甚詳尚訂有預訂豆乳優待辦法另備奬品贈品分送訂飲各戸其預訂豆乳全年半年者十分之二各得金戒一只試飲樣品不取分文云 
[財政廳舉行秋勘之咨會]  
　　滬海道尹公署近准江蘇財政廳咨案查各縣田畝收成業經本廳通令安照前頒則例分别呈報在案茲届收禾刈穫之期七年分秋收分數亟應趕速勘辦分别定案凡應徵成熟田畝宜照額全徵以重徵賦設有歉收縣分亦須核實釐剔酌量請減不得揑熟爲災含混開列歷届委縣會勘往往視爲具文以多報多爲將來駁減餘地殊非實事求是之義甚且藉收成歉薄之名詞爲中飽侵吞之貫技此等秕政尤應革除本廳奉部令對於徵收成數考核綦嚴本届秋勘亟宜愼重將事以袪積習而濟時艱除分别委任專員前往各該縣會同知事按畝認眞履勘據實呈報並由廳擬具秋勘須知頒發遵辦外相應咨請查照爲荷 
[湘賑救濟劵訂期開奬]  
　　上海慈善救濟會昨日通告各界云陽曆九月十五號（隂曆八月十一日）爲湘賑慈善救濟劵開奬之期上午九時起下午四時止在城内新舞台舉行敬備午膳恭請台駕臨場監視以昭鄭重云云 
[新委署員到差]  
　　四區二分所署員錢鎔昌日前奉徐警廳長指令升任吳淞第六區警正已記前報兹悉錢之遺缺業經廳長委北洋警員孫輯五接充已於前日到差 
[征收地方稅之困難]  
　　滬南工巡捐局征收地方稅各司員因　征各戸稅欵諸多困難有種居戸並非貧民亦竟任意抗違延不納稅爰特報由稅務處請示辦理旋經許科長查得新闢之中華路民國路係最爲熱閙之區所建房屋甚爲宏麗乃該處居戸商舖亦往往抗延稅欵不肯照繳殊屬不知公益當卽商之姚石蓀局長設法催征並擬添雇收稅人員向各舖戸分投勸導以重公欵刻聞姚局長業已添用員司兩名專任此事矣 
[警廳長注意捕務]  
　　淞滬警察徐廳長查得所屬各區署所管轄境内所發生之竊案曾經分别通令各該警正佐勒限率警尅期破獲解廳訊究在案乃竟延不獲破甚至沿浦等處結夥　竊客商行李財物之事時有所聞若不上緊緝拿以示懲儆恐竊案愈多地方受累益甚是以特派本廳偵緝隊迅將所報各案嚴行追緝以期速破所有上月間各隊士經辦破獲之案若干起及未破者若干起責令列表呈報以備查核而定功過 
[法租界火警類誌]  
　　法新租界南陽橋地地潘子炳家樓下前晚不戒於火當經巡街捕杳見報告救火會西員立驅皮帶車到場救熄焚去房屋數間後由捕頭飭探將潘帶至捕房詢明並未保險諭令退去聽候傳至公堂訊核在案昨日將潘解廨訊據供稱是晚商人睡在樓上樓下如何起火不得而知中西官判潘退去免究 
　　小束門外法租界洋行街五十號門牌晉和洋棧雇有銅匠在樓下修理物件前晚七時風爐内之火延及貨物以致起火當爲巡捕查見報告求火會急驅皮帶車馳往救熄祗焚去貨物窗檻等物房屋未損後由捕頭飭探前往將棧主傳入捕房略詰一過諭令退去候再核奪 
[廣寒同崑劇社遷移消息]  
　　甄江新品玉崑劇社在浙閩省頗負時譽前由曹砥中特聘全體文武藝員來申假座閘北海寗路天保里口廣寒宫民興園舊址創辦廣寒崑劇社開演以來迄已旬餘茲以劇場過狹有另遷消息云 
[誘逃女子之追究]  
　　徐仲秋前日將婦人左王氏扭至閘北五區三分所控稱民人胞妹名素珍年十七歲在某絲廠做工前由李三央該氏來家作伐民人因門戸不甚相當未經應允不料該氏將胞妹牽引與李三私識昨竟被李誘逃找尋無着請求究追唐署員質之左王氏承認撮合不諱惟偕逃一節實未知悄當卽轉解司法科押候訊辦 
[妻子失蹤之推測]  
　　住居閘北德生里之吳阿九前日扭同居羣人張蔡氏至四區警署控稱民人之妻徐氏向與張蔡氏交好時常同伴出入日前民人有事出門迨至歸來妻已失蹤詰問該氏稱不知情請求追究當經張署長略訊一過因被告不認串逃判令交保限日帮尋 
[互相兇毆之結果]  
　　吳榮生胡阿順兩人日前在法租界馬路上不知何故互相　毆胡突出利刃向吳之頸項猛戳一下血流如注當爲巡捕查見將胡吳兩人拘入捕房卽將受傷人送往醫院醫治昨因傷痊一倂解送法公堂由捕頭禀明前情請究詰之胡供爲小本生意實因吳榮生先行糾人前來將民人扭毆故此憤恨持刀前往報復次據吳供民人並不先行紏人將胡兇毆實被胡無端行兇求究中西官察得雙方均非善類在途打架有違警章着各罰洋二元充公外並以胡阿順不應持刀傷人判押十四天以儆 
[解鈴仍是繫鈴人]  
　　章祥發昨至法公堂聲稱商人前將汽車機器一副交於機匠周瑞興囑令修理詎被私行抵押向之索還游約不理業經報捕拘案請追今由伊妻託人前來商懇設法理處請爲銷案詰之周供認將機器私行抵押今已自知不合求恩寛宥中西官姑念原告代求從寛判令押滿五天釋放 
[病人死於車中]  
　　甯波人金毛毛年近四旬寓居新北門外興聖街素有疾病時發時愈昨日上午金至民國路某茶肆吃茶坐定未久忽呼腹痛旁人囑其雇坐黄包車歸家車行數步金已氣絶而車夫則尚未知之依然向前疾馳當爲巡警查見上前攔阻車夫大駭當卽述明來蹤該警卽命將尸置於路旁一面將該車夫解送一區二分所移送地方廳並令三舖地甲到廳報驗午後由夏檢察官沈檢驗員等蒞場驗明金毛毛委係病死並無别故旋由尸姪投　願自棺殮夏君准之諭令具結送查該車夫無干省釋並將車輛給還 
[浦東巡官捉賭]  
　　浦東三區警署巡官劉恩誠查得沿浦一帶各小茶肆時有容留小工聚賭情事殊與地方治安有礙特於昨日督同長警出外查禁旋在其昌棧地方小茶肆内查獲聚賭之小工張彬彬等七名連同賭具倂解至署經曾警正略詰之下姑念勞動界人從寬拘留一日賭具銷燬 
[控告行兇案展期訊理]  
　　袁登五延代表律師在公共公廨刑事科控被新世界游戲場内之救火會用人王東海金關榮行兇毆打等情前日由捕將王等傳至公堂經中西官略訊一過判令退去候再訂期訊核 
[鋸匠算賬衝突]  
　　鋸木匠紀阿五前日與同業周大直干陳深忠等在小西門外大興街小茶肆中吃茶算賬一言不合互相逞兇致將紀之頭面等處打傷當由巡警到來詢悉前情卽將一干人拘入二區警署轉送地方檢察廳訊辦 
[任意溲溺之惡習]  
　　住居唐家弄三百四十三號門牌之王全福於昨日天將黎明時至洋檯上小便幾致濺及行人頭面當經一千一百九十八號華捕查見回禀捕頭請廨出單傳訊 
[泰利洋行追索房租]  
　　泰利洋行昨遣收租人至法公堂控房客徐金三孫來生各欠租洋十二元又吳開夫徐仁和兩人虧欠租洋若干元延約不付請求訊追惟吳徐兩人業已避匿棄下物件所值無幾並請核示詰之徐孫兩人供認欠租屬實　已如數帶案請堂上核奪中西官判將徐孫兩人缴案之洋給予原告領去吳徐兩人所欠租洋先將生財拍賣作抵餘欠俟兩被告出面准予扭案訊追 
[小車載貨太多]  
　　小車夫葉如生張阿童張全良張榮生等車運貨物過多經過麥根路被一千四百五十二號華捕查見以其違章將葉等帶入捕房諭各存洋一元保出候示 
[食物店未領執照]  
　　虹口西華德路一千四百三十二號門牌食物店主浦東人王順興因未向工部局捐取執照被六十四號及一百六十一號中西兩三道頭巡捕查見回禀捕頭請廨出單傳究 
[被訴人傳案交保]  
　　通永號在公共公廨控陳炯甫不理擔保金雲巖欠洋一千二百三十餘元銀一百兩又陸國卿控陳仁和不分餘利洋二千元又徐桂華控姚琴堂不還貨價洋八百元又婦人朱素貞控夫方少漁抛棄不顧請求　異又楊繆氏控楊仲綏不給贍養費又榮季瑞控費伯龍不理貨欵各案前日由探將各被告傳至公堂請示中西官諭令分别交保候訊 
[傾倒穢水之干涉]  
　　福建路四百六十五號門牌某店夥陸洪勳昨將穢水倒於馬路上被一千二百七十三號巡街捕查見以其違章回禀捕頭請廨出單傳究 
[逃牛撞翻水果擔]  
　　牛販陳坤華前日牽牛六頭行經滬西喬司非路牛繩忽　政致有兩牛在馬路上狂奔將某小販之水果擔撥翻經四百八十七號華捕查見將陳連牛帶入捕房捕頭諭陳管押並傳牛主將牛先行領回候示 
[日婦喚捕捉賊]  
　　甬人張阿根前日下午闖入北四川路阿瑞里八號門牌日本人板田長平家竊取被套等物圖遁當被日本婦人瞥見出外喚捕卽由包探徐阿華帮同追獲帶入捕房押候解送公堂訊辦 
[粤探拘獲積竊]  
　　積竊王小毛　晚竊得虹口天潼路二百五十二號門牌粤人盧宏家香雲紗衫及大小銀元携贓逃遁被粤探蔡添查見當將人贓帶入捕房經捕頭略詰一過諭着押候解廨請究 
[鄉人圖竊被拘]  
　　浦東鄉人王友卿前晚潛入南京路永安公司内圖竊被一千二百九十號華捕查見將王拘入捕房禀明捕頭押候解廨請究 
[滬海道公署批示三則]  
　　南滙縣民王學林呈爲被盜搶刦傷害事主籲求令飭嚴訊澈究依法懲治由據呈已悉候令南滙縣知事提取現犯研訊明確依法擬辦一面飭警嚴緝案内逸盜贓物務獲究報此批 
　　嘉穀堂米業商會會長奚元良等呈爲米價飛漲人心惶惑請再申禁以杜私運由呈悉蘇省米糧出口並未弛禁據稱近日米價飛漲人心惶惑自應嚴申禁令候令上海縣知事查明照案嚴禁具報此批 
　　南滙縣民丁慶澄等呈請撤銷校董整飭學風以端士習由 
據呈已悉查小學校董法令旣　明文規定應卽勿庸設置仰候令知南滙縣知事查明照章辦理具報此批 
中華職業教育社通訊 
[美國國帑補助職業教育之歷史蔣夢麐博士]  
　　美國天産富饒如得人力開闢之則富冠世界中國亦然然美國有天産而能開闢故今日其富果冠世界中國有天産而不知開闢故雖有不盡之寳藏而貧乏如故 
　　以國家之力補助地方實業者美國也以地方小民汗血之力供國家之政客武人揮霍者中國也查美國國家補助地方實業始於一八六二年是年國會通過麻立爾給地法規定政府撥給公地與辦農學其給地之分配法以各省在國會上下兩院之議員人數爲率每議員一人得地三萬畝以該地之出産或售去之代價設立學校教授農業及工藝一八九○年第二次之麻立爾給地法成立規定直接補助各省農業學校之方法一九○七年農部計劃案中規定經費若干補助各省農業學校至一九一一年國家補助各省農業學校之欵歲逹美金二百四十萬元之鉅一九一四年斯密李阜律又名擴張農業律成立此律專爲校外農業教育着想故此律成後有一班特殊學生出現卽以在農場作工之男女成人及兒童充此新教育之學生是中央與各省聯合推廣此種教育第一次每省得中央欵項一萬元爲創始金由各省農校與中央農部聯合進行此律規定由國庫撥款每年遞增五十萬元至一九一二年爲止凡各省之受國欵者須另籌省欵若干其數與每年所攤派之國欵等（惟創始金不在此例）是則省受國款一元另須自籌一元是中央撥一元之費而有二元之功用照此辦法一九二二丨二三年以後每年由國庫撥四百五十八萬元各省庫合撥四百一十萬元共計全國每年出欵八百六十八萬元推行校外農業教育麻立爾律與斯密李阜律不同之要點在一則爲推　農業學校一則爲推廣校外農業教育一則爲求學者而設一則爲失學者補習而設也 
　　一九一七年斯密許士律成立（其詳見本雜誌第四期莊澤宣）之『美國職業教育空前絶後之大計劃一）』規定中央設立一推廣職業教育之機關曰中央職業教育部其部員爲農部商部工部三總長美國教育局長及由總統選派之公民三人代表製造商業農業工業各界推廣職業教育之欵項以一九一八年（卽民國七年）爲起始期計十五萬元以後每年加增數年之後可逹四百萬元（一九一八年爲起始期計十五萬元係根據美國）教育雜誌與莊君報告有出入之處）美國職業教育得此補助必蒸蒸日上將來工商業更形發逹執世界經濟界之牛耳者其美國乎可無疑也 
　　統計歷年來中央補助各省職業教育之欵項爲數之鉅令人驚愕茲列表如左 
　　中央每年補助農農學校費（一九一一年計）二百四十萬金中央每年補助校外農業教育費（一九二三年起算）四百五十八萬金 
　　中央每年補助職業教育費（一九二五年起算）四百萬金 
共計中央每年補助職業教育費（一九二五年起算）十兆九十八萬金 
　　如加入省庫撥助校　農業教育年年費四百十萬元則其數超十五兆元以上其餘與中央無關係之欵項與夫私立公立職業學校之欵尚不止此數 
來件 
[浙江興業銀行保管箱事例（續）]  
　　第十五條租用人遇移居時必須函告本銀行代理人在代理期内辦法亦如之 
　　第十六條如因天災人禍以及其他不能抵抗或不能預料之事致保管箱内儲藏物品遺失或損壤本銀行概不負責 
　　第十七條本銀行庫外所備密室專爲租用人整理物品之用租用人整理物品　無論何人不得入内 
　　第十八條保管箱租費如左表遇有須變更時由本銀行於三個月前佈告之 
保管箱度量以英尺計租價 
種類高寛深一月半年全年 
 
租費須先期交納以本銀行收證爲憑租費至少以一月計算未滿一月者亦照一月算期限内退租已繳之租費概不退還 
　　第十九條如租用人不按照本事例辦理致受損失本銀行概不負責 
　　中華民國七年七月 
[紅會幹事員報告湘賑]  
　　中國紅十字會派往寳慶查災員魏旭東回滬詳細報告如下寳慶地處湘省兩陲山多田少土瘠民貧爲粤西往來孔道衝要居衡陽之次自去歲南北交鋒兩軍激戰以至今日將近一年勝負互見全境蹂躪幾無完土種種現象莫可言喻茲將寶慶城區曁東南西北四鄉受災之狀况分别陳之一附呈受災區域圖一紙（一）城區爲兩軍交互屯駐之地洗搶　次居戸商民被刦一空至今商界停業者十居八九城内及附郭居民遭殘殺者以百數計孤苦零丁流離失所在在皆有入秋以來兵災暫息而　荒急迫瘟疫流行實有目不忍覩耳不忍聞之慘狀此城區受災之實在情形也 
　　（一）東鄉由界領至寳城計百二十里係寳慶赴省之要道自疊經戰　以來沿路居民轉徙殆盡其間住宅舖屋非被毁拆卽遭焚燒間有一二存留者亦不過僅餘有空壁門窗木板都不完全且東鄉之間道如王妣　如磚塘舖如界江　等處當兩　鏖戰之際人民不及逃避流彈所中者無處無之爲不法軍人姦淫刦掠而横被汚辱横遭鎗斃者各處皆然不可盡述近日匪風四起將來結局尚不可知此東鄉受災之實在情形也 
　　（一）南鄉達粤西則有三路自客秋湘軍聯絡粤西與國軍接戰後該三路居民流離失所今歲尤甚至今尚有不能歸且有無家可歸者凄楚景象遍地皆是行人阻塞已三月有奇其受灾最重者爲栗家坪弔井嶺穀洲舖神山廟石脚排九弓礄澄水橋茅坪等處皆兩軍交戰劇烈之區居民中流彈死者婦女被汚自縊死者難以數計殷實之家因刦掠財産被鎗斃者有之被火燒死者有之被梏桎酷刑之數日隕命者亦有之近來伏莽蜂起千百成羣毫無忌憚此南鄉受災之實在情形也 
　　（一）北鄉雖非要衝之地然因新化土匪猖獗國軍往攻受災情形縱不若南東兩鄉之甚然兵士所經過之地如七星漁溪四靖石馬江巨口舖白雲舖等處均屬十室九空其他如隆四數十里被劇匪侵入蹂躪至今尚無甯日有如巨口舖之初被匪擾繼遭兵虐直不亞於東南兩鄉此北鄉受災之實任情形也 
　　（一）西鄉雖未受最巨之兵災然盜匪充斥刦搶時聞騷擾不堪現有土匪數百人盤踞勒搶殺人焚屋民不聊生此西鄉受災之實在情形也 
　　（一）散賑辦法寳慶紅十字分會於上月初間分設給米厰四處災民赴廠領米者共約萬五六千人每日賑米四十餘石近城十里者麕集鱗萃原以經費不足不能分設各鄉曾中同人引以爲恨大凡被災之區耕種失時加之上月以來霪雨兼旬稻苗秀而不實收穫必遲現在私家之蓋藏已空公家之存儲旣罄無告之民隨處皆是男子年二十以上者多爲饑寒所迫流而爲盜四鄉匪徒是以逐漸增加後患尤不知紀極倘有大宗穀米繼續賑濟則匪勢或可以稍減災黎之生機或可以稍蘇矣 
來函 
[中華植棉改良社書記穆藕初復徐蔚伯函]  
　　蔚拍先生惠鑒昨讀申報來函知先生注意於植棉試驗非常欽佩移植美棉於發展内國工商業有至大之關係得先生起任提棉結鈴八九排而上層之三四排均皆枯萎但來函並未述明是否全地棉株之末梢盡數枯萎以及枯萎現狀發現於何時候間因此兩要點未經指出致無從縣揣爲憾但欲求　棉産額增加與減少耗折其種植上諸重要事項請約述如下棉　宜高開溝宜深『棉性惡濕惡寒開溝深則出水爽寒濕之弊去而棉之生』機遂暢旺』播種宜早『大約最宜在穀雨前後數日間』鋤地宜深施肥宜多我國田畝往往枯瘠不肥加之以種植較遲到大署時棉株尚未十分發育『神救之道當施追肥追肥　人糞爲最宜』至隂曆九月中旬大氣漸寒旣嫌地力之不足更加以播種太密陽光不透則田土中營養力不能上逹往往有枝頭萎黄之病然同一田畝間每有因地中營養力多寡不同間有並不枯萎翹然秀出者鄙見如此未識尊見以爲然否施用肥料一節敝場正在研究中他日方能報告美棉木本云云實屬社會傳誤　參照拙著植棉改良淺說當了然於草本木本之不能等視也郁屏翰先生從事改良棉花已十餘年矣因無專門人才以佐之故時有不如意處現敝社同人敦請郁君爲社長業已一致進行大約此後不致再有失望之處而郁君力行改良棉質百折不回十餘年如一日此種邁往精神吾輩所庶仿效者也持以恒心繼以毅力弗得弗措振興棉産然處理各事亦無不皆然深願先生勿以小挫而灰初心　此奉復穆　玥 
[旅客及貪便宜者注意]  
　　滬上五方雜處機械百　每有串黨僞爲賣買貨物於街頭弄底行使其詐騙之手術者近有留學東瀛之某君携其新婚夫人返滬未諳此間宵小之伎倆前日偕其夫人行經畫錦里途中有甲乙二人人擔一筐中儲零星舊物高聲呌喊甲見某君行近在懷中探出一紅色透明之手鐲向某君　攬云　琥珀製成者　君信以爲眞以一元購得之及歸家諦　乃係松香所造　某君與其夫人不禁啞然失笑乃昨午河南路金隆街左近又見有穿破衣之甲乙二人甲肩負換舊貨擔乙袋内出象牙筷　雙彼此論價有徐某者適經其處見之以爲價廉可買出價二元購之迨洋付後則見甲乙東西分投而去初不解其意乃察看所買之筷則係骨而非牙且　裂痕僅值數文而已狀殊懊喪而去寄語遠東旅客及貪取小便宜者亟宜生意及之 
雜評二 
[平現風潮（訥）]  
　　革除現水本爲免除意外損失計至公允之上策也乃自創議以來反覆醖釀至今日而卒成此停止收付之風潮者推究其故在錢商一方爲將來無個人利益可圖一方則欲乘機囤積居貨以圖目前之利益此蓋可逆料而得者也惟一旦停止收付而後所以牽動市面而影響於金融　將不僅在甬江一埠奈則不爲大局一計之耶 
　　况乎今日處　家多故之際閩疆危急甬江先受影響於此危疑搖撼人心不定之秋而又加以金融界之擾攘更增人民之惶恐爲地方治安計當亦恍然自知其非計故有維持桑梓之責者宜速起而消弭之也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新三公司賦以括取人間造孽錢爲韻] [  賊菌]  
　　致富心勞理財手辣計效狗偷捷同兎脫營營若逐臭之蠅逐逐等　魚之　任范氏經營巧妙無此奇思問趙家旗幟高張阿誰敢拔恨爾輩揚眉得意禍不畏鼠子之盆翻哀斯民飲泣吞聲義只守　經之囊括』原夫製藥公司之設也燕子運籌馬兒作主功竟廢乎十年毒再入於六腑愁雲慘淡會看病鬼吹噓毒霧迷漫再見小妖吞吐急煞傷心人笑倒大腹賈移形換影搓來恰肖　丸起死回生病倒何憂二竪高唱還魂之曲新　儘許重塡秘煎續命之湯舊法當能記取』　之者又有貿易公司出焉幻之又幻神乎其神榆錢代用花樣翻新送國權於隻手兼總理於一身想入非菲賣國賊合寢皮食肉行姑緩緩銀行團已弄舌搖唇斯密氏旣無斯學理劉晏公亦乏此經綸從此紙片飛飛供給亦求諸外府只要金錢纍纍冋佣先餉潤中人』未幾而大有公司又設矣奔走京津之路秘商江海之關巧借恤鄰之題目那顧民食之維艱劑盈酌虛豐歉不計乎畎畝增高繼長聲價頓重於市　只聞島上暴民電音亟亟知否湘中餓者雨涙潸潸豈馬伏波聚米爲山耀富有於域外抑佛菩薩捨身救世現色相於人間』嗟乎政教不修紀綱顚倒心中只有靑黄眼底不分白皂同工異曲竭澤求水底之枮魚鬬巧爭研愛鈔比院中之老鴇只因麟鳳不來遂使豺狼當道惡疽附骨病已　瘳率獸食人罪將焉討行見三山並峙金穴忽主從茲三害難除惡因誰造』向使持正有人巨奸痛絶毖後懲前故弦易輙國民代表不逞個人之私謀言論機關眞是國民之喉舌則章程擬就儘可推翻議案却回難施詭譎何致朋比爲奸獨行其說飲鴆止渴只顧其家之肥舉火自焚歸咎於天作孽』從此洪流　地烈熖黨天毒痡四省食乏南天流通已無國寳飛來盡是蠻箋將來僑寓扶桑定有財神三五太息炊無粒米驟添餓鬼萬千看爾曹腰　豐盈又纒萬貫惜我輩心肝嘔出不值一錢（三） 
家庭常識 
[蟋蟀過冬] [  思圃]  
蟋蟀入冬卽斃欲其長生宜特置一桶四週圍以棉絮中層更置磁盆内盛貯温水然後將蟋蟀連盆放入每約六小時換水一次則能過冬不斃且仍健鬬如秋時唯若連雌者保留則須於盆内置集棉絮小許以備生子 
[池水種菱] [  述甫]  
農田左近必有池塘貯水宜卽利用種菱蓋種菱成本旣輕又無須培養待　菱後可卽採售其葉根任留水中腐爛取以壅田更爲無上肥料誠一舉而數利備焉講經濟學者盍試種之 
[風雨防賊] [  祖襄]  
遇風雨時居家者宜格外注意蓋偷兒知人不備往往乘隙而至故吾杭人有偷雨不偷雪偷風不偷月之　因雪天有足痕可尋而月下又易追獲也 
[假彩色玻璃] [  泰縣李德玉]  
前見某君投稿係用酒精調和各色顔料塗於玻璃上而成然不久卽爲大氣所消化且塗時不易匀凈斑痕宛現余近思得一法旣無以上二弊尤能沾水不走其色卽手續亦甚簡單僕非自詡也用特錄之於下請閱者一試之法以煤油拭淨玻璃用膠棍（　寫版用擂心中所欲之彩色墨油置玻璃上上）下左右擂之至無塊斑爲止光彩炫耀天衣無縫驟視之與眞者無稍界『注意』用膠棍擂時玻璃下須襯數層綿料紙或新聞紙以免破裂 
格看彚錄 
　　貪者弗委之於命當求所以救貧之　愚者弗推之於性當思所以致愚之由 
　　處禍患之中母苟存僥倖心當預求解脫地步處逸安之時母常起快樂心宜爾慮危難地步 
　　後悔不迭然後知浮躁之債事日用不濟然後知虛糜之誤人 
待小人以寬防其積怨而拾尤處女子以方阻其恃嬌而踰閑 
不當言時　半句莫参與其間不當行事雖些微母經易許人 
　　常人不患乎貧患其無學士大夫不患無才患其無德 
　　事之繁且難者須耐心細求勿因瑣煩而棄之事之輕而易者宜審顧周祥勿因簡　而忽之[  病呵偶錄]  
　　不聽父母之言試思我若爲父母時其何以堪不惜傭僕之力試思我若爲傭僕時其何以堪 
　　無故而餽遺者賄也受之必有責報無端而請晏者餌也享之必有干求[  天虛我生]  
集益錄 
[答第一一三問] [  余體先]  
　　睡仙君問治雀斑鄙人數年前雀斑甚多屢試書載各方均無大效後熬點痣藥點之乃能除根而生新肉方述於后用新出窰石灰（陳化者無用）純碱各少許加糯米數十粒同入磁杯内用水熬之旋熬旋用牙杖攪之水將乾則加水攪至糯米融化與藥混合便可用矣惟新熬之樂其性最烈如遇七天則藥力已減卽無效須勿令走氣方能保存藥力因藥性烈故點時頗痛用藥須薄更不宜溢出四旁致傷好肉旣可省痛兼免深陷尋常點痣均用此方但痣必浮於皮上故用藥可厚斑則隱於皮裏故用藥宜薄斑有深淺淺者一點之後痂落卽無黑痕深者不妨再點尤甚者不妨點至三次鄙人每年點一次至三年乃始完全潔凈蓋如急欲奏效則用藥不能不厚雖一次亦可淸淨但點時未免較痛每次點藥逾一句鐘時斑已腐爛將藥揩去聽其結痂可也（却酬） 
長篇小說 
[冰山奇俠傳] [  常覺小蝶合譯天虛我生潤文]  
原名（ＨＡＮ　ＯＦ　ＩＣＥＬＡＮＤ）法國囂俄著 
　　第二十五章購屍（二） 
　　蒙貢堡中營房適居堡之垓心爲狀絶似蜂窠房皆列扉長日嚴閉而一扉之後必置一兵非澡閱時絶不出門一步其左則爲監獄以處重犯眞罕恩與麥東卽置是中罕恩方枕石而臥全身皆被鐵索若恐其稍弛卽逸者室之後則有小竇略透天光守監之卒則處其外笑駡之聲時時與酒瓶盧雉同作罕恩不耐起而自嚙其齒格格作響呼曰禁卒禁卒姑停其博就小竇覷曰何需曰此室濕且冷石榻復僵硬如死人趣以爐火及蘆草來俾而翁取煖咄汝聞之乎卒曰諾然汝有錢乎罕恩曰無之汝將奈何卒曰異哉汝乃著名之盜而腰間無一金鎊其誰欺耶曰否吾豈爲盜其人冷然曰然吾博且輸矣汝母溷乃公須知石榻　硬而冷然至明日汝身亦與同也故吾勸汝勿必苛求汝雖自命爲罕恩然至此間卽無異於常人蓋亦無奈何事也言次博徒皆笑罕恩怒極發爲猛吼以手搓其鐵索格格作響乃於此時獄門忽呀然而關則禁卒已引一紅衣之人至其人至魁碩高於罕恩一身有半罕恩吼曰狗汝誰耶其人現爲驕色曰汝不識我耶吾名羅佶冬星之屠伯也汝雖勇　而明日者亦且上我縊架矣罕恩斜目睨之曰汝乎汝善殺人然人血之滋味亦嘗之乎曰未也然而流血則極多曰噉人肉乎曰否　割骨燎皮則爲我之故技明日者且及汝矣在法汝屍當爲我有然許汝在未死以前向我議其賣身之價亦法律所許今且問汝汝索價幾何哉罕恩笑曰奇哉人死之後乃尚能自買其身耶吾生平殺人多而貿易之事則　我所知禁卒今吾先問汝一夜之爐火及茅草一朿固需價幾何卒曰二金鎊也（未完） 
特徵稿件 
　　自由談近來投稿類皆陳陳相因讀者不無厭倦茲擬將原舊各欄改換一新特徵稿件如下（一）小品文字以文情並秀者爲合格或今人所著游記以叙述風景歷歷如繪者爲合格（二）益智圖畫試以英文字母或中國繁用之字繪作簡單人物形狀使不識字者易於記憶圖畫以便於木刻者爲限（三）關於藝術上之品評或方法（四）饒有趣味之譯件或筆記（五）約二三千字之文言小說上列五項酬潤（一）（三）（四）（五）分三等酬每千字自三元至一元（二）每幅限用四字分三等酬自二元至半元稿寄自由談編輯部無論選刋與否原稿概不檢還並不答復來稿須　圖章應得酬潤人名每逢陽曆月朔揭載本欄向本館會計處支取 
特别廣告 
[無敵牌牙粉說明書] [  天虛我生]  
　　無敵牌牙粉之優點全在洗刷齒牙而非磨擦譬如用碱水洗刷漆器能使垢汚盡去而於色澤無損故能不傷牙磁夫牙磁者猶木器上之油漆也防木器之朽爛故加以油漆一層防牙齒之蛀蝕故加以磁質一層天公造物固有至理存焉乃人多不察日以粗礪之牙粉磨擦其上譬如一種漆器日用砂皮擦之宜乎否乎故惟焦黑齒牙有如陳舊漆器積垢已滿洗刷無功則不得不用砂皮磨擦出新然後再加油漆故本社另備一種立治黑牙散專供磨擦出新之用擦白以後卽當仍用擦面牙粉日日洗刷使牙磁增長光澤以免再生老　若係本來潔白之牙則但日加洗刷母庸磨擦譬如富貴人家所用金漆傢具每日揩抺一次卽永遠如新不生塵垢非若窮家小戸所用廚房器具終年不加洗滌者比也故無敵牌擦面牙粉實於上等社會中人最爲適用若中下社會及勞働界人則於衞生本不注意齒牙焦黑面皮粗老强用此粉是不啻使野老而被羅紈無怪其不適於體也矧復有奴隷性横梗於中者故本社廣告亦專爲明理人說法特舉所以然之功用如左以明所舉各效實爲藥物學上天然所具初非漫事誇張徒取炫誘試請一閱左述各節以見所用原料之固有功能 
　　（一）酸化鎂一名鎂養係鹽滷與碱製成漂淨鹽味及强碱性乃成無色無臭之細粉萬國藥方載其功用能解酸解血毒内服能輕洩解砂淋主治積滯胃熱吞酸頭疼作嘔酒風脚痛風便秘諸症具有純良之碱性故能除垢去漬化解乳酸 
　　（二）硼酸卽硼砂酸係用硼砂製成西藥方書載其功用能除腐解臭殺虫滅菌内服治胃内發釀外用治瘡毒除腋臭療火傷並治煤氣蒸氣硫强硝强鹽强及苛性　苛性鈉等皮膚重傷洗眼能治眼丹（卽偷針眼）火眼膜炎麥粒腫等目症 
　　（三）煉石粉係用滑石粉煉成（並非鈣之别名卽中國藥店之飛滑石本草綱目載其功用能除熱去濕行積滯逐凝血療水腫脚氣金瘡血出諸瘡腫毒内服利小便滌胃中積聚降心火益脾胃偏主石淋爲要藥萬國藥方以治皮膚諸病工業書則用作撲粉以治痱子 
　　（四）薄荷腦係薄荷葉提煉而成本草載其功用袪風熱淸頭目利咽喉治口齒諸病並治瘰　瘡疥風瘙癮疹去舌苔稠膩令人口氣香潔萬國藥方則以治頭痛腦氣筋痛止牙疼因其殺菌之力甚强故内服治肺結核重症並治胃脘痛病外用能治久痔及繡球風 
　　（五）玫瑰精係用玫瑰花提煉而成本草補遺載其功用能和血行血理氣治風痺療腫毒　癤内服入肝脾二經治肝胃氣痛而少林拳經則以治跌打損傷 
　　上列五種爲無敵牌牙粉主要成分所述主治一切均見中西醫學專書初非虛揑可知無敵牌牙粉具有種種功效實係當然之事無足爲奇其餘配合香味如杏仁荔枝檀香紫蘿蘭等亦皆有益於衞生蓋牙粉爲入口之物不免呼吸下嚥若徒取其劇烈之香不顧其偏於辛熱一途則牙癰鼻血腦漏等症猶其害之小者而香能損肺致釀肺病於不覺貽患豈淺鮮哉故願講求衞生之士一審擇焉 
　　總發行所上海西門内靜修路第廿四五六號家庭工業社零售定價紙袋每包三分圓盒一角二分方盒一角六分小瓶二角四分大瓶四角五分鐵瓶大五角小三角 
[右外埠郵購不加寄費]  
　　批發定價零批袋粉六百包十元瓶盒粉五打以上照價八件整批袋粉六千包九十元五十打以上照價七折 
[右川稅木箱均須外加]  
[附白凡已設有支社之處均有批售如支社無以應付可向上海總社直接並無包銷區域如索樣貨須]  
照零售定價得以　郵票代現立卽寄奉黑牙散價目與袋粉同游戲贈彩 
　　請以（無敵牌擦面牙粉天下無敵）十一字爲出聯有能屬對者請寄上海西門内靜修路家庭工業社總務處收取列第一名者贈牙粉二百包第二三名各五十包第四名至第十名各廿包十名以下各十包限八月底截止重九日揭曉 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報尊聞閣選四十年前之回頋 
[（見壬申年五月十三日報）]  
　　上海洋場一區當日實北邙也墦間之祭餘則有之酒館何有哉自互市後日臻繁盛而新新樓啓焉飲食之人爭嘗金陵風味車馬盈門　　滿座　二十年如一日也其時浦五房亦以姑蘇船菜擅名無何乃有參和館焉　新樓焉最後則增復新園慶興樓復新分自新新亦金陵人鹿興分自同新皆天津人合言之新新開最久而味最佳分言之各館皆有擅長之品如新新樓之紹興酒紅魚翅燒羊肉煑麵筋鷄湯麵復新園之燒買炒麫浦五房之蜜炙南腿泰和館之燒鴨餑餑同新慶興之湯泡肚溜黄菜玉蘭片蝦子豆腐燉大小腸皆擅絶一時交譽衆口復新又以地火勝慶興更以洋樓名以故此六館者朝朝裙屐夜夜笙歌酒綠燈紅金迷紙醉外此猶有六館曰長春曰長源曰長興曰景陽曰益慶曰鴻運皆甯波肴饌專以海錯擅長亦復别有風味其餘則等諸自　以下矣旣述瑣談更編韵語其詞曰樓喚新新二十年金陵風味果超然復新一幟新分出地火煌煌照绮筵船菜人誇浦五房蔬紅果綠映新妝泰和昧　南兼北粤海津沽總擅長綺樓追步號同新引得南人競問津又羡慶興賓客盛洋樓高敞絶繊慶四明酒館說三長更有高樓號景陽益慶最先鴻運繼海鮮畢竟此中嘗此亦酒館中之佳話也 
筆記 
 [P慾火焚身（見壬申年六月二十八日報） 
　　有吳姓者年已七十矣與其弟同居甚相友愛兄早年喪偶子女俱無又得中風疾　步不能離人服勞奉養皆其弟任之家素貧弟又須出謀生理不能時在兄側弟婦正當靑年亦多不便因夫婦相與謀曰不如爲兄納一姬以便朝夕奉侍何如商之於兄兄亦首肯呼媒媪至令其覔一女子數日後媒媪復命曰人家少年女子聞汝家龍鍾老叟皆嗤笑之誰肯嫁者富室婢女則索身價甚昂汝家貧甚豈能出重資無已其惟再婚婦乎余鄰有婦新寡貌　中人年逾四十持家諸事頗有條理昨與之言及此事渠亦頗願特未知汝家合意否其弟又商於兄兄無語議遂定擇日納之婦爲人甚　靜事大亦極體貼某自得婦後起居一切皆甚適意弟亦得以脫身謀小經紀相安已年餘矣婦素早起一日午後尚不見其啓戸出意其有他故也隔戸呼之不應乃大驚排　而入見某危坐牀沿一手携竹杖兩目注視地下婦則仰臥於地兩手着胸卽視之皆已氣絶不解其故姑令人扶婦起乃一着手間衣皆委　人身成灰燼矣羣以爲異而不明其致死之由據一老儒云此卽所謂慾火焚身也婦人當四十後慾火將竭時其旺反甚於平時内焰旣騰因而斃命老翁則恐嚇而死耳 
墨餘 
[語（見甲戍年七月初九日報）]  
　　撇却人問朱與紫今朝又進　珠宫廿年小謫緣何事羞見瑤　集鳳桐輪廻　落豈無因回首當年　錦春暗　　緣　不覺笑從翠袖問　人阿儂生小　聰明　被騐明　一生不　人間女學士但從花下卜歸程　　新月碧欄橋音樂風飄　九霄風輦　　歸去也從今莫再要春宵我本元和夫人六官主桐宫仙子也前因偕諸姊妹下界遊玩偶動塵念笑謂同遊者曰人樂耶仙樂耶同遊者戲余曰仙不樂人樂耳余頷之及歸夫人責以修道不貞應　輪廻屢乞免不許遂降生雲南陸氏家父名鑑爲諸生母許氏上有二兄皆幼讀余名儀字淑仙生而能言舉室駭異飲以狗血始止五歲從父讀書　敏出衆誦過輙不忘九歲畢十三經解吟咏有所作每冠諸兄鄉黨宗族咸異之父嘗舉　膝而撫頂曰此吾家女學士也旣又歎曰女子才高定干天忌兒艶慧如此吾甚憂之以後勿再吟咏宜從母學女工於是收書擱筆不復咿唔矣家固貧常賴余綉以助炊母亦絶愛憐之十四歲從父至城南觀荷因作白荷赋幷題八絶於亭歸而悔之急令人往削去已爲好事者抄錄傳誦由是文名大著求婚者絡繹於道父將擇而許之余告曰勿爾兒自知不壽徒負汚名初不聽求之再三遂許盡謝絶焉余自遭此挫折後深自隱諱誓不復作去年年十七遇一女子於後園戟指向余曰六姑六姑爾莫糢糊並以余在宫時所作性靈眞訣相示余恍然悟執手而泣不忍其去女子謂余曰勿悲明年四月五日余當度汝切勿告人以取禍言訖以手招鶴飛升而渺余獨立良久悵然若失秘不告人歸後惟以養性沐浴爲事至今三日前告父母曰兒將去别父母矣都不信以爲癈妄余亦不辯届日午後卽薫沐叩别獨至後園以俟至晚忽聞仙樂又見彩雲滿天前女子偕數女子下謂余曰一言之誤致墮人間然天下祗有兩月耳遂執手同升而去 
四十年後之新世界 
[俄皇臨死之情形]  
　　柏林某報紀俄國某顯貴所述俄前皇尼古拉臨終時之情形至可哀感爰泚筆譯之如下前皇就刑之日晨五時有下士一員率兵六人叩其寢室乃由睡夢中驚醒披衣出視卽爲諸人擁入一室告以勞兵會之决議謂兩小時内卽須行刑前皇聞言初甚鎭靜尋回寢至則頽坐不能自支數分鐘後令邀教士教士至後守者暫退前皇繼乃作書數通迨守者復至趣赴刑場時前皇竟不能起坐乃由教士與一兵掖之起下樓之際步履維艱致失足而墜馬迨抵刑場因非需助不能挺立乃以本支撑之前皇方舉手似欲發言而槍聲一鳴已仆地死矣 
譯叢 
[威爾遜注意報紙]  
　　威爾遜總統每日輒閱日報八種卽巴爾蒂摩之太陽報華盛頓之星報紐約之郵報世界報斯泊林菲爾特之共和報菲拉台爾菲亞之紀事報紐亞克之晚報是也此外尚有秘書一員及助手二員裁剪各報中之有益新聞粘於黄紙約三四十頁裝訂進呈以供瀏覽有名滑稽畫間亦附入時報週刋亦爲總統常閱之品法意德各報消息則藉譯文而知之至於歐洲機密消息另有大使公使領事報告之又每星期秘密部輒上報告二次陸海軍通信局亦按時有報告如私人有重要消息以爲須報總統者則書而入呈如眞有價值者靡不能達焉内外情勢瞭如指掌此所以能爲世界之偉人也 
[羅斯福少子之榮死]  
　　美國前總統羅斯福大佐之少子名崑仃年甫二十一以飛行家盡役於法境曾於七月十四日駕機與德機七架戰於夏陀　愛境德軍陣線之上無何中彈墜地因以殞命德人鎗其懷中小册知爲名員之子葬之以禮彊耗傳至美國卽有多人前往弔慰羅斯福大佐曰崑仃之赴前敵爲國盡役而得於死前展其微能其母與余實深欣慰羅氏此言誠足現其英雄本色也 
 
 
 

Page 18

 
 
   
 
