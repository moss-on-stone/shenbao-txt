# 1911 - 173 - 4913788

 

Page 1

 
 
   
 
 

Page 2

 
 
宫門抄 
　　六月初二日召見内閣總協理大臣 
交旨 
[五月二十六日欽奉]  
　　諭旨禁烟大臣奏調驗大員烟癖已除請飭照舊供職一摺著依諭欽此又奉 
諭旨禁烟大臣片奏禁烟公所提調河南涉縣知縣顧壽椿請回籍修墓並請開缺歸直隷州知州仍留原省補用等語著依議欽此 
論說 
[論外官制（萬四續）]  
　　外交之事。各省均有領事。誠不無交涉之起。然其小者歸交涉司。大者歸外部。督撫原無過問之必要。卽云在領事交涉之範圍内。或有涉及行政。不能不容督撫置喙之餘地。然交涉司雖歸外部直轄。而不能與督撫立對抗之地位以其非軍事司法之比也。其所以異於軍事司法之理由。則因交涉司所管之交涉。無影響全國家之關係。（因稍大之交涉。皆歸外部與駐京各使直接故也）故軍事司法二部。可以對抗督撫。而交涉司不能。若夫財務行政。如貨幣關稅鹽政徵收國家稅。凡屬國家之範圍者。督撫對之。無能過問。以期財務之統一。若其國家財務中之有涉及地方者。則督撫固有容喙之權利也。若夫司法獨立。本爲立憲之原則。以中央政府之尊尚不能干涉之。矧督撫乎。 
　　解釋理由三吾所謂不當服從中央政府之監督權者非謂督撫可以不聽中央之訓令也。夫軍事外交財務司法。旣已歸之中央。則督撫與中央之關係。祗有此内務行政之一部。内務行政之方針。及其大體督撫自應聽中央之訓令。以保全國政治之統一。此不可破之論也。若其參劾之事。則不認中央有此權。蓋吾旣言中央政府。監督督撫之不便矣。則此監督督撫之權。自以授之省議會。（即諮議局）爲最宜。旣授監督權於省議會。則督撫之賢否。自惟省議會知之。設使中央政府再留保其監督權。則督撫勢必受兩層之監督此一不可也。若謂督撫只受中央之監督不受省議會之監督則督撫必輕視省議會。只須聯絡中央。已足保其地位。其極弊必至人民受其蹂躪。而官僚政治之威日長未已。終釀革命之禍。二不可也。督撫若受中央之監督。則與中央之關係過密。中央政府之人物。一有移動。督撫必隨之而移動。其影響於全國者甚大。三不可也。立憲國之原則。凡大臣參革之事。雖權在君主。然非經議會之彈劾。人民之不信任。斷無可容君主自由參革之理而捨議會以外。更無有他之機關。可以彈劾之理。蓋捨議會外無他之機關。足爲人民之代表也。督撫爲行政長官其賢否惟人民知之。然則苟非省議會之不信任。中央政府又安能以彼之愛憎喜。怒擅移督撫之地位四不可也。基此理由。故吾决定督撫無服從中央監督之義務。若夫行政之訓。令此關於保持全國政治統一。起見故其政治方針。中央定之。而督撫當絶對服從之也。 
　　（四）督撫以下各官廳督撫之地位權限旣定。則督撫以下之各官廳。應如何乎。曰以吾之所信。督撫之下。宜置六司。除交涉司位居首班。直轄於外部提法司直轄於法部外。其餘四司。即度支民政提學勸業是也。六司旣立。而巡警可隷民政。糧運鹽可隷度支故糧道鹽道巡警道可以裁六司之外。以各省現有之道缺。裁撤其半。以省之大小。酌留其額。爲兵備道。分駐上下游及省城各要地。兵備道所管者即巡防兵。專爲鎭壓内亂。保衛地方而設。道之下即爲府。吾謂吾國地方官制之有府。亦如日本之有郡。日本近者頗以郡爲贅疣。大唱廢郡之議。其實行之期已不遠。然則吾國之府缺。不亦可裁乎。且政治之道。貴設官多而不貴官之階級多。蓋設官多。則行政可期周密。官之階級少。則行政可免阻滯。吾國官之階級過多。而尤以府爲最無謂。蓋親民之官。最要者莫如。縣以縣直接於司與督撫。直捷甚矣。今必以府爲之梗。則多一監督之階級。即多一阻礙之機關。故府制吾無取焉府制旣去州廳隨之。所 
 
 

Page 3

 
 
存者只縣而已。於是縣之地城加廣。而權位亦尊。以親民之官。有極尊之權位。無多級之監督。其行政必甚敏速。而便民者必多矣。 
　　故以吾之所信。則地方官制。只宜三級。督撫一級司一級縣一級是也。若兵備道則因其無行政之關係故不在行政階級之列。（大抵每十縣置兵備道一員十縣之内有巡警有民團其偶然之暴動巡警壓之稍大者民團禦之再大者由縣請求兵備道調巡防軍鎭之尤大者則兵備道通知督撫。督撫請求領兵大員以國家軍隊撲滅之。此時宣告戒嚴應由軍隊處分凡行政各機關皆伏於軍事處分之下矣） 
　　以上所言。地方官廳之大根也。地方官廳應有補助之機關。及補助之官吏補助機關。參事會是也補助官吏。則如日本之制。分爲兩部。曰内務部。曰警察部。各部皆置部長。以事務官爲之。如書記官視學官。皆隷於内務部者也。竊謂督撫及司。宜以參事會。（或即以現在之會議廳充之）爲補助機關而縣則宜有補。助官吏。惟其官吏應爲事務官。而非爲政務官而已。 
查日本之地方官廳祗有二級。今吾國以行政區域廣大之故定爲三級制。似頗得當。若夫邊遠各省。或有因情形之不同。而多增官廳階級。如日本北海之有長官及廳長。伊豆大島之有島司。台灣之置總督。而總督有軍事司法之特别權。是皆宜特别規定之不在於普通之外官制範圍。故未及焉。（完） 
要件 
[張伯烈之呻吟語（續）]  
　　其持胡不胄之見愛伯烈者。謂伯烈曰。吾鄂鐵路。非君等拚死命爭來者耶。今一旦收爲國有。是直政府違法也。是直以吾民爲可欺也。是直以南疆爲出賣品也。是直假立憲以行專制淫威也。以借債而修路。其工程由外人。查賬由外人。總理由外人百貨釐金。抵押於外人。遇有改正稅則之事。仍先商諸外人。而後可行。則所謂鐵道國有者。乃外國有。非中國有。乃債權國有。非債務國有以愚之見。君不若聯合湘粤蜀鄂等省人民。振臂一呼。與政府背城一戰。勝則數小之福也。不勝則爲數省而死。死于公。非死於私。死於愛國。非死於賣國。死亦固其所也。盍行諸伯烈曰。惡是何言歟。是所謂抵抗。是所謂違制。的烈豈敢爲之哉雖然。子不見政府所借之國債乎。前僅借六百萬磅也。今則於六百萬磅外。又加增千萬磅矣。前僅借英法德美四國債也。今則於四國之外。又加入日本矣。前僅以兩湖釐稅抵押也。今則於兩湖釐稅外。又抵押江浙及遠東矣。非不號召曰。改幣制也。興實業也修鐵路也。詎知幣制不及改。實業不及興鐵路不及。修而財政顧問之問題。實行發行中國之財政權。自此遂被監督於外人之手。得以制我死命。吾嘗曰財政一端。足以亡中國而有餘。殆卽此也。埃及慘史。可爲殷鑒。由是言之中國大局。業已不可救藥。而大湖南北者不過一牛尾耳。全牛已被人奪去。徒執一尾以相爭。果有何裨益哉。犧牲而有所裨益。猶可爲也。犧牲而無所裨益。其謂之何耶。非不知世界各國之收入。惟租稅與公債二端吾國租稅無論矣。即公債亦何嘗非救窮之策。然弱國對於强國。之借債。其國際上往往大影響。如政治權財產權。領土權。久必被强國吸收。此固公債史上所屢戒而不一戒者。况以弱國不明公債性質之人。當强國狡獪之商。以弱國希分借欵扣頭之人。入强國欲取姑與之圈。其不債舉而國亡者。未之有也。子不通觀全局。而乃爲是之謀殆所謂養其一指而失其肩背其所以爲伯烈則善矣。何則孺子可以成名也。其所以爲天下。則吾不知也。何則恐路事未成。而天下已受其擾也。資政院非天下輿論機關乎。而債約竟擅自簽押。臨時會着無庸議。新内閣非政治責任機關乎。而開卷第一乃示抵抗借債者以違制之威。嗟呼區區。亦不過國民一分子耳。人生數十年寒暑。又何必過爲杞憂。自尋苦惱。惟有昏昏終日與國偕亡而已。夫復何言。此伯烈之所以反對不敢者也。然則聽政府爲之歟。伯烈曰。雖欲不聽而不得也。無已則惟有由資政院預定辦法。嚴爲督。俾主持借國債者。久於其任。必俟吾國之幣制改實業興鐵路成。國債埋。而後始准解除責任。效則成不世功。建不朽業像之祀之歌之頌之。不效則抄其家。殺其身以謝天下國人。不然。債已借矣約已簽矣。而諸事尚無頭緒。苟於此際驅逐之攻擊之。易其人以代之非惟無以服借債者之心。塞借債者之口。寒借債者之膽。破借債者之奸。而且深中借債者之計矣。或曰至其不效之時國家已亡雖抄其家殺其身。亦已晚矣。又何補於救國哉。伯烈曰。此又非我之所敢知也。請質諸天下論國是者 
專電 
[電一（北京）]  
　　某御史奏鐵路國有政策旣難反汗則予人民以監督用欵之權似不能再靳否則恐激成大變 
[電二（北京）]  
　　内閣總恊理對於聯合會閣制民兵兩案頗爲棘手那相亦有退意 
 
 

Page 4

 
 
[電三（北京）]  
　　滇督接京電永租片馬之議將定遂又急電内閣痛陳民心憤激羲實不能擔其責任 
[電四（北京）]  
　　端督辦定明日出京昨與盛尚鄭湘藩商定到鄂後即着手詳訂包工辦法 
[電五（北京）]  
　　陸徵祥抵哈爾濱後有電至京詳告哈埠中俄情狀 
[電六（北京）]  
　　京師近又謡傳孫汶派遣黨羽來京煽動民部密飭警廳切實偵查 
緊要新聞一 
[皇族内閣會議情形]  
　　君房言語妙天下内廷消息聯合會不認皇族内閣之奏上監國閱畢交慶邸慶邸默然轉示澤公澤公亦不作一語慶邸良久曰此事關係重大非我一人所能生張須請大家公决當召濤洵恭朗四邸齊集會議濤邸曰各國憲法對於内閣總理之規定并無不准皇族明文惟近日漢人中不乏經世之才似宜不分畛域予以政權將來總理大臣亦不宜專用皇族主任以失人心云云慶邸曰我之去留於我毫無增損但一經允許恐於權限問題不無窒碍如果大家能許我又何苦作梗監國蹙眉不語洵朗等皆嘿無一言遂各引去 
[片馬仍以租借了結耶]  
　　片馬問題外務部不負責任前月杪將一切案卷呈交内閣請决定辦法内閣當開閣議討論此事大多數人之意見主張永遠租借惟海軍大臣洵邸軍諮大臣濤邸學部大臣唐景崇不允畫押此案乃暫擱置現已定於三數日内再開閣議决定據政界人云此事於下次閣議時永遠租借之說必可通過洵濤唐三大臣之反對究屬少數將歸無效云 
　　片馬租借一事關係國權甚大各省人士已一致協爭函電絡繹而雲南人民痛切剝膚爭持尤力誓以生命殉之謂外部若以片馬割讓與英則滇人將自由行動不守政府之法令並於前日公舉張之林叚宇淸兩君代表入都向内閣及外務部陳情死拒其重要之理由謂吾國若允將片馬永遠租借而主張保守國權者不能爭持於上則莠民必藉口響應於下滇省英法敎堂林立隨時皆可暴發倘英人以得地數千里爲未足復責我賠償法國乘勢尋隙又將何以禦之聞滇省代表即將以此情上書外部矣 
　　前日湘諮議局致内閣電云内閣總恊理王爺中堂鈞鑒片馬交涉萬難延宕退讓損失國權應請力爭重勘免再貽誤以維大局 
[張蔭棠亦主張聯美]  
　　日前駐差欽使張蔭棠由外務部遞封奏兩件其一係請定金本位已載昨報其一係主張中美同盟力陳聯美之効果有百利而無一害並述美人對於華人感情至爲美好現任總統達夫托氏談及中國近狀之披離至發感嘆近見列强對淸交涉專用强權滅棄公理意甚不平該總統對我如此之厚道我國如能與之聯絡邦交益密洵我國前途之幸福且該總統有連任消息邦交更可持久云 
[中俄勘界之困難]  
　　日前黑撫周少帥有秘密要電致外務部探係於中俄勘界事宜略謂前奉勘界之命特於五月十五日會同俄國勘界使臣並帶同委員前往會勘該使臣一味持蠻不肯和衷商辦尚有圖中未載明之小山該使又欲據爲彼地推其意實爲異日佔據滿洲里地步目前雖據理力爭能否就範殊難逆料乞部速向駐京俄使嚴重交涉並請迅示辦法免失機宜 
　　聞黑撫電未到之先政府亦知此事必多困難曾有電致少帥云中俄勘界關係東省利害甚鉅非詳細勘視不足以資折服而杜糾葛務添派熟於地利之員會同俄員按圖妥勘就使圖中未經詳明之處亦當博求證據嚴重交涉幸勿稍涉含混轉滋日後爭端 
[鄭孝胥之世界大勢談]  
　　新簡湖南藩司鄭孝胥已於前日謝恩是日先呌起者爲于式枚時甚短鄭入行謝恩禮畢監國賜坐鄭曰孝胥觀世界大勢二十年中局面必三變中國欲振作必在二十年之中過此則無及矣今請言三局面語至此監國動容注聽鄭曰第一巴拿馬運河明年即可開通開通之後美國在世界之地位一變而與我中國尤接近我能振作則益興盛不能振作則益頽敗第二恰克圖鐵路今自北京至栢林須十三天恰克圖鐵路旣通止須八天半歐亞交通縮短四天半則世界上一切辦事之工夫皆可省四天半此事我當爲主人自西伯利亞鐵路通而俄爲主人日俄戰後日本與作國同爲主人恰克圖成則我與俄國同爲主人今我正當奮起毋失主人之資格第三波斯 
 
 

Page 5

 
 
印度間之鐵路此事俄國已經提起並已測勘其期亦必在二十年之内此路成則世界交通盡在陸而不在海是又爲世界之一變今我國欲乘此二十年之中振作有爲則惟有借債造路之一法我中國產業之富甲於世界所有者產業所缺者資本產業不動者也以無流通資本之故不動之產業皆不値錢將來民間利息可高至二三分三四分而產業可落至一錢不値如是則眞爲窮國矣假使趁此歐美利皇輕微之時吸收外資使資本一流通利息一輕一切事業皆可興起則所有之產業頓時有價一國之人皆成富人豈有藏如許之產業而不可以借債者借之則成富人不借則爲窮國故孝胥與人言無論對官塲對民間皆盛倡此說語至此監國點頭稱善且曰汝是要多說使大家知道鄭曰孝胥以爲惟造鐵路不必論生產不生產無論何路終是無窮之利譬如養兵十萬無鐵路則十萬之死軍隊當費幾錢有鐵路則止須二萬而二萬皆爲活軍隊少養八萬人當省幾錢死軍隊變爲活軍隊當値幾錢故鐵路之利益不可以生產計願攝政王注意監國復稱善旣而曰汝到湖南可先帮端方辦了此事歷時二十分鐘始退 
[幹路收歸國有之原動力]  
　　鐵道國有盛氏原久抱此主張然以事體重大又爲粤漢路事湘粤鄂三省紳民素所切齒故盛氏初尚猶豫不敢决然毅然犯天下之不韙今自國有政策發布以後外間論者皆集矢於盛而不知其原動力實爲鄭孝胥鄭在東時嘗秘密通函極力慫恿借債收路到京後復日追隨於盛氏私宅百端游說盛意得甚遂運動朝廷宣布實行其最初幹路收歸國有諭旨聞即出自鄭之手筆宣布之後個中人紛紛傳贊於外本人亦頗自鳴得意故始有知之者云 
　　又鄭前日謝恩時除歷陳世界大勢外并蒙監國埀詢各省反對鐵道政策之善後辦法鄭奏稱政策定自朝廷凡屬立憲國民祇有恊贊之責决無反對之理吾國現在風氣初開國民程度習於浮囂旣無健全之輿論又無統一之特識惟知附和盲從名爲公益實爭私利至國家之大計全局之利害迄無人高掌遠蹠能爲根本上之解决者此不惟社會之隱憂實非國家之幸福此次鐵路收歸國有在朝廷本非得已實因商辦各路内鬨迭起積弊叢生長此因循全路告成不知何日故毅然收回國有此爲吾國數十年來僅見之政策惟望持以毅力飭下督辦大臣從速興工至期告竣以收交通之益而塞疑謗之口監國激賞者再此亦可爲鄭主張收路之一証云 
[川路亦繼湘鄂粤而起]  
　　甘大璋除籍矣日前四川同鄉京官因甘大璋以私人意見請將已用未用各欵擬作路股當即决定開會協議對付並電詢甘大璋是否由川公决委任已誌昨報茲探得各項電文如下京官甘大璋等以蜀願附股公呈郵部是否由川衆公决委任速覆値年趙熙等又四川路局致川同鄉京官電云省中設立保路同志會未數日簽名者已踰十萬人聯合代表三二日内舉定即起行甘等竊名送款除由公司逕電郵部取銷外請除籍又電云省垣紳商因路事特開大會到者二千餘人會塲秩序甚整靜多痛哭失聲公决推舉代表入都與同鄉京官協商謁郵部堂官力爭務達目的並電告各省期合力爲一致之行動 
[聯合會奏案留中之輿論]  
　　湖南敎育總會會長黄忠浩等有電到内閣謂聯合會所請閣制民兵二案實係救亡大計迄今未奉明諭殊非立憲制度所宜請代達天聽可否宣示以安人心 
　　又湖北敎育總會會長楊汝梅等憲政籌備處姚晋圻等各有電致内閣云聯合會所請閣制民兵兩案關係重要迄今未見明諭想已留中立憲國家裁可與不裁可自屬君主大權然未有留中不發者請代奏明降諭旨以安人心 
　　又山西諮議局自治籌辦處電云北京内閣大臣鈞鑒聯合會所呈閣制補備兵兩事關係極重全國渴望懇速請旨解决以維大局 
　　又山西敎育農商各總會電云内閣大臣鈞鑒聯合會呈請閣制備補兵兩事關係極鉅懇速請旨解决以順輿情而維大局 
　　又四川諮議局電云聯合會呈請都察院代奏閣制民兵二案實爲救亡良策請啓沃宸衷明降諭旨以維大局而慰人心 
　　又湖南諮議局電云聯合會所奏閣制民兵二案實爲扶危定傾良策請速降諭旨以安人心 
　　又山東諮議局及敎育農商各會致内閣電云聯合會所奏閣制民兵二案未奉諭旨人心惶惑請速行代奏明白宣示天下以慰衆望 
[傅增湘天外飛來]  
　　學部奏派張謇爲中央敎育會會長張元濟傳增湘爲副會長於上月二十四日已見明諭查學部擬派之時曲折頗多蓋原意本擬奏派張謇爲 
 
 

Page 6

 
 
會長陳寳琛張元濟爲副會長乃陳忽然外簡山西巡撫於是學部致電上海高等實業學堂監督唐蔚芝侍郎請其承任副會長一席唐復電力辭後學部續電促其來京商議唐亦電郤於是罷議至如張元濟學部前亦有電請其承任副會長一席張復電謂此事甚願盡力惟不能膺副會長之任乃昨日降旨其副會長二人中有傳增湘其人此頗出人意外蓋副會長原係補助會長執行會務者性行原應融洽張會長於傳增湘未聞推轂何學部竟中途插入此人且傅現任直隷提學司以學務行政官而兼敎育會主任以研究敎育然則何不聚二十一行省之提學司而共組織敎育會耶異矣 
[西報譯要]  
　　駐華義使抵京北京電云義大利駐華新公使卡魯斯福塞君已於昨日（二十五號）抵北京 
　　詰問阻止行輪北京電云圖們江中國輪船一艘日前被日本阻止行駛一節現中國已婉言向日本詰問此案今已移知東京交涉 
　　討論新幣制度北京電云大淸銀行副監督陳錦濤不日將赴歐洲與各國銀行家討論新幣制政策 
　　研究傳染病症北京電云政府現議創設傳染症研究所以養成將來防疫人員 
　　傅家甸又有疫哈爾濱電云傳聞東督趙爾巽將於傳家甸設立騐疫所聘用西醫駐所檢騐以免俄人干預 
　　馬賊恐嚇俄商哈爾濱電云北滿洲目下馬賊甚爲猖獗現向東淸鐵道亞柯尼亞站附近俄商之木廠要求大宗欵項并恐嚇云若不遂所欲將縱火焚其森林云 
　　中俄勘界問題哈爾濱電云俄國劃界專使三人將往齊齊哈爾與中國專使會晤然後再由愛琿江前進 
京師近事 
　　内閣建署之地址衆議紛紜前日始由總協理議定所有四局一廳設在馬神廟大學堂而大學堂則擇地另遷仍以舊内閣辦事之處作爲政事堂其意以爲號稱内閣則閣議不能不在宫内開議而大學堂密邇内廷較爲靈便並聞已派寳侍郎熙往大學堂查勘一切 
　　上月二十四日弼德院正副院長陸榮兩相國及參事等前往光祿寺踏看地勢决定將近旁民房購買數處並佔用譯學館餘地惟將來建築决計不用西式仿照學部衙署辦理隱示保全國粹之意 
　　釐定弼德院權限一事各大臣屢次會議迄無結果茲聞各大臣意見以弼德院旣爲君上顧問之機關其院長自應每日入値惟此事與原章不合故尚須磋議云 
　　學部近以京師各學堂均届暑假考試之期昨日特派部員分往稽查向來考試弊端有無革絶並評定其程度高下以定優劣而爲考察辦學員司之方法聞優級師範學堂得此信後其敎務長陳某卽登台演說謂挾帶之弊爲近日各堂所時有諸君務有則改之無則加勉言時競競致意如舊時州縣大計時運動考語相似蓋學部將以此考察辦學員之眞相故先出此良策也 
　　滬寗鐵路預算去年資政院議减去六萬金中英公司不允（卽滬寗借欵公司）屢與郵部交涉迄未定議該公司乃派洋員與盛宫保面議盛不得已電召該路總辦鍾文耀到京以備會議時顧問一切昨日鍾總辦已附輪入京 
時評（希夷） 
[其一]  
　　可驚哉諸大老法律知識之進步也。編訂章程規制。爲各國法學家所目爲最困難之事。而中國諸大老。則竟視爲拿手戲。 
　　内閣屬官制。已發表矣非不煌煌然立憲國之大文章也弼德院及各部院之官制。亦已編定。法部則訂有大理分院制度。學部則訂有中央敎育會章程。一經提議。草案立就一經反對提筆立改。通博誠通博矣。雖然其如有名而無實何。 
　　資政院章程。於光緒三十四年第一次擬奏。宣統元年第二次修改頒布。僅閱兩年。今又奏請作第三次改訂完密誠完密矣。雖然。再閱兩年。其如國會開設何。卽國會未广以前。於此兩年内。其如公决之奏案無效何。 
[其二]  
　　張伯烈之呻吟語曰。人生數十寒暑。何必過爲杞憂自尋煩惱。惟有昏昏終日與國偕亡而已。 
　　張君此言。固由其熱度過高。而變成極冷姑爲是憤激之談然使人人存此心理。擊破後壁。將英雄造時勢之謂何鞠躬盡瘁之謂何。又安有挽回一線之希望耶。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[湘人殆呼籲無門矣]  
　　失道者多助湘人爭路情形一再呼籲迭見前報茲將各界對付情形彚錄如左 
　　楊文鼎之脅迫湖南諮議局議員因反對鐵道國有問題受政府之斥紛紛具辭職書楊撫乃箚行諮議局云議員爲人民代表爾等關於鐵路事件必欲辭職萬一牽動全局本部院將惟衆議員是問 
　　黄學司之强横黄以霖現因湘學界罷課風潮迄今未息再行嚴諭各學堂云照得省城各校學生輕信匿名公啟紛紛要求停課業經本司一再明切示諭並責成各監督堂長傳諭各學生即日上課如有不遵應即查明願上課者仍准照舊留學其不上課者即行照章斥退不准逗遛學堂在案誠以安靜用功之學生固宜勤加愛護而輕浮喜事之學生亦斷不可姑容惟是考覈賢否要在平時其日與學生相處知之最爲眞切者莫如監督堂長及管敎各員蓋責任旣專考成斯在不惟自端表率凡學生一舉一動皆敎育精神所寄不容稍涉推諉此次各學生以罷課之舉爲要挾之謀各監督堂長及管敎員等事先旣疏於防維迨事出之後復不能破除情面嚴加約束甚至有以敎員缺席爲名藉掩學生罷課之實者一味贍徇敷衍未免有負委任合再嚴地示諭仰各學堂一體知悉如有學生不遵示諭仍未上課而本學堂並不照章斥退或雖經斥退而仍逗遛學堂並不據實開報者一經本司查出定惟各監督堂長是問 
　　資政院之阻遏資政院照章有議决公債之權湖南諮議局因電爭借債修道事件請其轉達閣部收回成命乃資政院覆電直送湖南撫署内稱諮議局銑佳電均悉幹路收歸國有屢經欽奉諭旨欽遵在案查此案旣非本院應行核議及核辦事件亦未便據電轉達閣部希即飭知聞楊文鼎准此已於十七日箚行諮議局查照矣湖南諮議局得電後深憤資政院置身事外卽於十九日致電資政院云撫轉寒電敬悉收路借債鈞院均有議决可否之權本局前請奏爭及轉達閣部係確守權限今謂非應行核議核辦事件亦未便轉達閣部似於院章未夁此事關係重大鈞院置身事外殊難索解且本局原有與院直接之權電由撫轉是否定有新章應請明白宣示以釋羣疑而便遵守湖南諮議局叩巧印同日又電各省諮議局云本局前因收路借債電院請奏爭并轉閣部乃旣不上達代轉覆電由撫轉局且謂非應行核議核辦事件似此放棄阻遏殊於定章不合應請協同質問湘局巧 
[沅湘一帶之天災流行]  
　　噫湘民無噍類矣堪言狀上月三旬僅四五日晴明餘則均屬大雨淋漓初十以後城内地方之稍低者已積水尺餘高處亦約數寸宣洩不及多有灌入民家者十五十六兩日雨勢較前尤大以致河水驟發水星樓觀漲者不知若干人苟再漲發則該府市面必更凋落詎十七夜大雨如注十八日上下南門閉城十九日禦水板上至九塊二十日水退尺餘然夜間復漲對河善卷村堤障業已潰决後鄉亦潰决一障其他各處危險迭見常郡四縣濱湖惟桃源較高古稱洞庭八百里爲瀦水巨澤自近年西湖淤障洞庭面積爲之頓縮且沅江尾閭自龍邑以下三角田無算以致水勢不能宣洩河身日高一日堤障年危一年沅江無可宣洩改道繞沅邑匯資江而出東湖故每値益陽河漲水由旋湖口而西趨常德河漲水由沅邑而東趨中間數十里爲二水交戰之地名曰馬王灘淤沙留滯墊積日甚省吏思治標之策購辦機器委員辦理洗刷以冀宣洩沅江之尾閭然沅匯資水東趨非水之本性也若不從事剷平龍邑以下礙水圩埝毁棄南州等處當水圩埝則尾閭無所宣洩常澧之民終其魚矣 
　　長沙省城自入夏以來幾於無日不雨天氣異常寒冷一經放晴則格外燥熱以致民間發生一種病症當起病時虚汗如湧一二日後則頭痛瀉泄口渴發熱再過二三日仍屬大汗如雨不久卽斃因此等病症而死者幾於無日無之現經仁民惠工半濟等醫院極力研究擬出藥方徧行宣告並製造藥丸施捨貧民以資補救至各鄉禾苗因雨水過多天氣乍寒乍熱不僅不能成長反生一種介蟲名曰麻布專食禾葉根部則生水蛆雖經長善兩縣禁屠求晴仍屬時晴時雨以故各地農民無不異常焦灼云 
[東三省通信]  
　　吉省自遭火災後借貸建築一層政府已提及惟欵項無着躊躇至今近由奉吉督撫會商擬由官家設一建築公司其資本即以請得之款五十萬兩全數撥入不足再由東督設法以百萬度此項公司凡商民之無力建築者可分别向公司借貸聞一切章程日内當由奉垣稿另由奉派總辦一人來吉專司其事至官塲修復衙署 
 
 

Page 11

 
 
並建築道路修補堤岸挑濬水溝各工程現已略估計數目照錄如左（一）提法司屬之高等地方審檢四廳看守所監獄等約估中錢五十六萬七千吊（二）民政司屬之巡警局官醫院工程局以及開濬城濠補修馬路建築江堤創設菜市塲勸業場碼頭水箭增鑿水井購置射水機車等項約估中錢二百五十五萬四千吊（三）提學司屬之圖書館約估銀六萬兩（四）度支司屬之司署財政局約估銀七萬四千八百餘兩（五）勸業道屬之官書局約估錢十五萬吊總計以上欵目以五四合銀約須七十四萬一千八百餘兩 
　　奉省東華門外舊有鹽務局業已改爲鹽運司署一切内容均屬創設熊司使以鹽務一事頭緒紛繁非悉心研究不足以治理特於日昨禀請奉督設立鹽務傳習所招考候補人員及各學堂畢業者入所研究畢業後即派爲署内辦事委員及各分局卡委員業蒙督憲允准不日卽當開辦矣 
分類新聞政界 
[循理鄉議員全體辭職常州]  
　　武進循理鄉　事會日前呈報禁止吃講茶議决案（武陽風俗每遇是非輙至茶室評論所費數千十數千不等名吃講茶）經武邑金大令銓大加批斥全體議員遂憤然辭職其辭職書中將金令平日短處大爲發揮聞金令係以意氣用事之人恐此案一時未易了結也 
[湘藩禀商征收十藥統稅辦法長沙]  
　　湘藩趙方伯電禀鄂督云奉撫憲札准憲台咨開十藥統稅改歸自辦現已酌定辦法並票花式樣等因飭卽遵辦藎畫周詳至深崇佩查湘省自產土藥經本司竭力禁拔現已略具成效以後凡湘省自產十藥擬概行禁運出省銷售以絶種户之望而淸私種之源至過境土藥自應遵照憲示准其照常出入湘任稽查惟湘省十藥入口第一局以洪江爲首要土販往往聚衆千人荷擔横行堵則甚難查亦不易前部局於西路一帶設卡養勇開支甚鉅現按照稽而不征辦法是卡與勇俱不可少而此項支欵如何撥用應請核示者一本司前詳注意分查内銷亦深以入口之難籌善法也至押送過境憑單入鄰境時即將憑單繳銷自應由鄰境派勇陸續押送湘省爲黔土過境孔道如需派勇逐一押送開支亦屬不少惟旣在稽而不征之範圍亦不能與起運落地多數省分以取諸固有還諸固有者相提並論此項支款如何撥用應請核示者二本司重負煙禁財政兩端重責不能不通　並顧以期進行無阻仰副憲台力除痼病之盛心伏乞鑒核示遵再部局原章海關起運第一口應完統稅均由稅務司代征此次奉示改爲起運落地各收半稅如在海關報運之土稅應如何辦理未經規入是否另有專章並乞埀示除呈報撫憲外本司叩 
[杭垣不日實行征收紙烟捐杭州]  
　　杭垣城區自治董事會提出取締紙烟辦法四端已見昨報茲將該會議决執行收捐辦法十四條照錄如左第一條本公所抽收紙煙捐係由本區議事會查照城鎭鄉自治章程第九十二條第二欵之規定認爲公益捐之特捐公同議决呈請仁錢自治監督核准施行凡在城區内售紙烟者一律遵守第二條凡售紙烟之各商店攤塲由本公所調查其按月實在銷數以定按月應繳之捐數第三條售紙煙各户按月應繳捐數係捐諸購食者自本捐章所定實行之期爲始凡售紙煙者不論何種牌號其捐率照售價十分之一按章起征第四條凡售紙烟各商店攤塲由本公所給發執照以爲憑証無執照者不得自由銷售第五條執照由本公所每旬換給一次第六條每旬之末日由本公所派員至售紙烟各户查照本旬應繳捐錢若干按照調查時所認每月銷數以三分之一核收給發收據爲憑第七條售紙烟各户繳還本旬執照時須在本旬執照上註明本旬捐錢若干於某日付訖字樣不得蒂欠第八條售紙烟各户旣經按月認捐由本公所給發執照之後若向同業批發須隨帶此項執照赴騐重捐第九條本公所之執照不准他人承頂倘有停售等情由本人親至公所繳還執照第十條繳捐錢文在千文以上者一概照市申洋第十一條提籃負擔各販一概不准兼售紙烟第十二條如違以上第四第九第十一各條者經本公所查覺或人民吉發即處以相當之罰第十三條本捐章除呈請監督示諭外六月初一日爲實行之期第十四條本執行方法經董事會議决得修改之 
軍界 
[龍提未便即回西省廣西]  
　　日前桂撫以西省防務緊要電商張督擬飭龍提回駐以資鎭攝現得張督電覆以龍提刻下籌辦善後正資擘畫未便即行飭回所有西省防務應卽會同陸署提榮廷妥爲辦理 
[軍警尚難携帶兵器巡察租界江西]  
　　贛省陸軍警察已設兩隊業經馮撫派撥一隊駐潯糾查現該營管帶吳乃楫以九江華洋雜處之區於租界地方巡察時若不携帶兵器實不能盡保護之責詳經馮撫札飭九江關道與領事妥爲商定照鎭江成例凡陸軍警察在租界巡察應准携帶兵器以資保衛惟潯道保觀察以此事衙門並無成案當移公文 
鎭江關道查詢現據復稱鎭江租界以内向歸英工部局自行管理遇有緝捕事宜隨時函知領事飭由工部局會同拘拿並無陸軍警察在租界巡察携帶兵器保衛成案亦無與領事商定辦法等情即經潯道轉呈到院現奉馮星巖中丞批據申已悉旣據移會鎭江關查明鎭江租界以内歸英工部局自行管理遇有緝捕事宜隨時函知領事飭由工部局會同拘拿並無陸軍警察在租界内携帶兵器保衛成案九江事同一律自可仿照辦理該陸軍警察吳管帶所請應毋庸議仰兵備處轉飭遵照 
[札飭查明綠營產業長沙]  
　　湘藩趙方伯日昨會同兵備處札飭靖州略謂案奉撫憲楊札綠營公產前曾札飭一律變價存儲備用昨據靖州協陳副將先進禀稱該營原有大南門等處田房原係兵丁集買私業並未借動公欵可否量予變通之處仰乞鈞裁等情據此仰即查明具覆等因奉此合就札飭查明該營田房究竟原有幾處是否官欵購置抑係兵丁私業未據咨明無從稽核仰即從速確查具覆以憑核辦 
學務 
 
 

Page 12

 
 
[嘉興中學籲請維持之結果杭州]  
　　嘉郡中學開辦時係上地方公立常年經費異常困難幸該郡士紳熱心維護尚能勉力支撑本學期改良敎科添招新生並增兵式操之鐘點種種開支雖極力樽節仍多不敷日前該堂監督方紳於笥等禀呈學司備述支絀情形籲請籌濟現聞袁文宗以本年諮議局議决預算案業奉撫院通飭照章公布該郡中校已改爲浙江第二中學堂一切經常費用悉由省庫支出所有施行日期改良辦法前經迭次札行在案特於本月批答方紳等仰卽查照遵辦並一面移詢藩司候復飭遵 
[仙居學界互爭沙塗之飭查杭州]  
　　台屬仙居縣安洲小學堂前校長王紳嘉勳等與西鄉學界互爭沙塗搶收租穀釀成衝突纏訟迄已半年前月初復經兩造控奉撫學二憲批飭該縣秉公查辦尅期斷結去後日前由該縣余艇笙大令禀復兩轅折中調和兩造均不准染指一面另選正紳接辦小學以息紛爭昨日已奉袁文宗核准謂該令所稱安洲小學校長王張二紳均難復用由縣另聘朱生紹泮接充校長辦法甚是自應照准惟王家瑾究竟擅賣校租若干應即查明勒提追繳以重學欵 
[學部核定方言預科轉班之限制湖北]  
　　鄂省方言學堂裁撤後其三年級預科畢業各生前由王文宗提議特立中學堂一所爲之轉班嗣因開辦高等學堂學司呈請以此項畢業生報考當經學部核復准辦其已入高等肄業者共有三十餘名現又有此項畢業生請考兩湖師範之優級公共科當經該堂監督轉呈學司奉諭謂學部核定祗准考升高等不能越攷優級即飭一體遵照 
雜記 
[鄂垣巨室風流公案之眞相湖北]  
　　已故江漢關道嚴舫之二公子嚴漢鐘以知府分發江蘇聽鼓有年其夫人史氏僑寓鄂垣乃前湖北德巡府史越裳之女姿首頗佳現雖徐娘已老而性情風騷常與鄂垣姘戲子劉茂林之殷太太（係一孀婦著名淫賭）往來醜聲四播嚴守早有所聞然無可如何摒令居鄂近因旅蘇數載未得差委爰於日前返鄂措資詎抵宅之際爲時尚早其夫人尚與姘夫韓蓮靜（韓濤常州人湖北候補縣丞現充漢口統捐局辦事官）高臥未起嚴守衝人房中見此狀况勃然大怒擬將一對野鴛鴦捆送審判廳治罪不料僕人輩皆不聽令竟將韓縱逃嚴夫人旋亦携貴重珍物逃出約値一萬餘金避至戚串陳張李三姓家分囤刻嚴查知歷年被韓耗費及此次捲逃者已達五六萬金產業失去不少憤恨已極又聞該婦自逃出後匿於張陳二姓（陳姓主人名陳福生現在漢口統捐局執事）宅内仍與韓濤歡會有將嚴氏外欠賬項收淸即潛逃往常州之信嚴遂遣抱至警務公所地方審判廳以淫棍韓濤等拐逃鉅資具控二十六日晚八句鐘時警務公所特派後區陸區長地方檢察廳亦派檢查官蕭贄昌率帶行政司法兩項巡警三十餘人先至戈甲營街張宅搜查未獲因張姓牽涉寄囤財產故將張姓之男人拘去二名嗣又至候補街郎家巷陳宅先命巡警將前後門堵住由陸區長等帶兩巡警及眼綫（嚴守僕人）放室查問適韓濤正在房中與嚴夫人及陳姓婦女圍桌大乂麻雀言笑自若陸區長即出逮捕票與觀韓知　洩立命備轎一乘與嚴夫人各乘肩輿由衆巡警簇擁先解至警務公所經司法科長戴邦積君審訊韓濤數語命轉送地方廳復經預審庭（案關風化不准旁聽）研訊多時當將韓收押一面由庭長將嚴守請至勸其將婦領歸自行看守以示成全韓某則定照誘姦拐逃例治罪嚴意似稍活動庭長卽命備轎將該夫婦送歸當在途中時該夫婦均羞憤自行短見皆爲輿人解救至藏垢納汚之陳姓亦被拘去一人聞卽陳福生之弟現廳中尚須向張陳二姓追取捲逃財物當是案發現時沿途觀者人山人海皆疑與黨案有關係不知乃嚴姓風流公案云 
[禁烟所焚毁賬簿之糾葛常州]  
　　武進西横林某甲去歲無照私開土店被調查員查出將賬簿烟土一併交禁烟公所詎公所於焚毁烟具時并將賬簿一併燒却某甲現具控上憲謂人欠伊之款約千數百元今無賬簿無憑向人索取請爲追究總公所當批常州府查覆核辦常府奉批後現正委員澈查究竟有無弊端矣 
小說（三） 
[偵探奇案白梅花（希夷譯）]  
　　睿西握其手。嗚噎言曰。不料英雄豪俠歷盡艱險之吾弟。大事未成。而遽死於此。塞卡兒何在。吾欲令其設法埋之。梅慧珠不解所謂曰姊得毋夢囈乎。探懐出一物。以示睿西曰此信頃間由倍爾先生遞來。非以爾惠兄由浦洛斯所發者乎。睿西讅視。知爲其弟筆边乃急讀之曰。 
　　事機迫矣韋蒲墩聞已有備今晚將先發。成敗未可知。所幸心腹之首惡已除。密令栢里傑速來。 
　　睿西讀竟。心神迷亂。旣憂大局危險。　念其弟之存亡未卜。乃顧謂梅慧珠。然則我弟之劍。曷爲至此。且告以公園所遇死屍狀。梅慧珠猜度再三。亦不解其故。曰我正欲問姊。奚爲瞞我而往公屬。睿西曰吾憂吾夫。或死於是難。故往覓其骸骨耳。不料至則見登福將軍。傷足坐地。當此狹路相逢之際。乘其未備。已轟斃之矣。梅以手加額曰。姊爲黨人復讎敬謝上帝。睿西眉稍展。又蹙額言曰。吾夫何久不來。吾弟狄爾惠果死乎。言次聞按鈴聲。旋見一年約二十餘之軍人趨入。不及坐氣促言曰。速遷速遷。爾姊妹匿居於此不知爲何人所洩。將發御前軍掩捕矣。睿西張口結舌。直視無語梅笑曰。速設計自脫。姊何驚懼乃爾。睿西叵顧軍人曰。吾弟若何答曰不知。栢里傑少佐囑我傳命止此而已。梅曰姊欲何往。睿西曰。吾不知所往。梅曰。然則余有父黨親係農家子。住碧　山南之蘿　村。可往投之軍人曰善。可速收拾行李。余往覓事。言已返身出。不二十分鐘軍人復入曰。車至矣。速登車於是姊妹二人偕一童子。相將登車軍人親自駕車。揚鞭絶馳而去。 
雜錄 
[秦淮韻語（赤霞）]  
　　同光間薛慰農太史主講尊經書院最久時値海宇昇平日以提倡風雅爲盛事。課餘之暇。輕放舟淸溪桃葉間召歌枝侑酒以爲樂。薛有所眷　名花君者。色藝爲一時冠。薛時將有遠行。集句贈之云。花開堪折直須折。君問歸斯未有期。妓喜。即購聯請薛書之。書未竣。適妓妹花相至。因再索贈。薛不假思　。立時　　書云。花開堪折直須折。相見時難别亦難。一時傳誦以爲佳話。所謂文章本天成妙手偶得之也。薛又贈英兒云。惟大英雄能本色。可憐兒女莫苛求。語婉而諷。尤得詩人温柔敦厚之遺。嗣是以後。此風遂盛秦淮妓女多有姊妹同住一房者。小五寳幼時。依其姊小四寳。兩妓色藝雙絶。先有名於時。丁酉秋試。某狎客兄弟各據其一。因贈小四以聯云。小南强大北勝。（按十國春秋云南漢僻遠頗有輕傲中國之心周世宗遣使臣至適使館有茉莉使臣問之館伴對云小南强後　爲宋所禽見牡丹詢其名或戲之曰此名大北勝）四美具。二難并見者竊嘆其巧小五寳笔爲沈鳳樓觀。察所暱豔名尤過其姊。或贈以匾云。二五爲偶。沈時佐周尚書幕府權勢憲灼奔競者多藉小五寳爲階梯沈又行五蓋刺之也。又一聯云。小樓一夜聽春雨。五鳳齊飛入翰林。署名爲鳳倒鸞顚客。沈見之。大爲折　。嗣是稍斂迹云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[孫耳山與賽金花質訊]  
　　曹瑞鍾與前公共公廨襄讞員孫耳山因款項糾葛在廨涉訟曾紀前報昨日午後復由寳讞員會同德師副領事升座特别公堂研訊先由捕房代表侃克律師偕曹妻趙氏（即前爲妓女之賽金花混名狀元夫人）投稱孫耳山因欠曹欵項曾將珠花作抵詎孫乘曹赴北京公幹之時即以吞没珠花等詞投案控告奉判押限半月交還後由氏母將珠花交案得以開釋求請察奪孫耳山供於光緒三十四年二月間奉津浦局吕督辦委充南站委員至八月間又奉加札兼管彈壓差使曹由劉總辦札委爲收支委員因與其同事遂得相識所有收支欵項曾與裕寗官銀錢局往來後因總辦更調限曹於十五天内更換保單曹即與職員商請代保當與表兄朱星齋同至恒豐壯爲曹介紹並不書明原名另立記號由恒豐轉立保單担保後職員不願在徐州供職銷差後即赴廣東求見袁制軍謀差忽接叔父來電稱曹之差使已由職員退保撤去當時因莫明其故立即復電至徐州邀曹同赴江寗對証惟職員前與曹股開同利土方公司所有銀錢歸曹經手職員曾取過洋四百元係爲赴粤川資計共支同利錢三千串合洋一千二百元但同利盈餘有萬餘金未經算給至曹所稱運動一層因有友人干四海稱有某洋行軍裝買辦一缺曹欲與職員合做故托夏寳田介紹總之此案曹因疑職員退保撤差又因不還借去珠花控奉押追所致所有往來電報均在可以查對如疑兩造有弊請堂上自往電報局查詢事係挾嫌控告請堂上明鑒並據孫之代表律師莫肅投稱兩造係屬錢債糾葛不能作爲刑事訴訟中西官會商之下以爲時已晚判各退去候禮拜王午堂再訊 
[中西官會訊倒欠案件]  
　　駐滬英副領事康斯定君昨晨駕蒞公共公廨會同讞員寳子觀大令曁淸理各莊號倒賬案件委員關炯之太守升座特别公堂命將倒欠華洋各商鉅欵之寳康洋貨號主戴嘉寳嚴彭齡等帶案研詰先令戴嘉寳將永年公司與四明銀行等糾葛情形詳細供明卽據戴供去年五月二十三日由榮瑞興囑令商人爲四明銀行代做押款當與豐太洋行大班及永年大班商明允借銀三十萬兩又與花旗銀行商借銀二十萬兩共五十萬兩扣去息銀六千兩實收四十九萬四千兩約期十天還銀此項銀兩由匯豐銀行轉交迨至六月十四日晚正元兆康謙餘三莊相繼倒閉至前堂所供銀十二萬五千兩除劃還五萬兩外尚有七萬五千兩將產業作抵二萬九千兩餘亦付淸中西官詰其前曰供認畫押何以今忽翻異戴無詞以對繼向嚴彭齡及見證各人研訊一過以時已過午陳逸卿等不及帶堂遂判戴嚴還押見證各人一併退去候將訊供情形詳報道憲請示核奪 
[查究逼索欠款之眞相]  
　　李應南金岱雲何縵　因欠忻士卿忻和根貨銀被控金何兩人已由公廨逮案李則未到茲由忻等用英領事之公事信封騙李至海寗路松慶里王某家私行禁錮勒交銀二千三百兩昨被捕房查悉將李與兩忻並傳同王某併解公共公堂請究王供李住家内並無私禁情事李供被兩忻誘至王姓家禁錮十二天忻士卿供在英領事署爲式拉夫所有公事信封係向西崽范锦堂討取向李索欠事實有之並無私行禁錮之事旋由兩造代表律師上堂互辯良久孫襄讞商之美哲副領事判王退去李與兩忻分别押候函致英領事詢明忻士卿是否在領署收賬並有無范錦堂其人俟復到再核 
[玉業戒吸紙烟會開會紀事]  
　　前日下午二時老北門内侯家路玉業公所開戒吸紙煙大會到者千餘人首由朱少屏君報告開會宗旨並勸各人簽名互相勸戒次由伍侍郎演說謂人但知鴉片之害設法禁止余前在外洋曾設一會勸外人不運鴉片來華印人甚不爲然因年得稅金數百萬磅藉爲大宗進欵現見我國上下一心始願俯從此物本大有害於中國現可漸除不謂一害未盡一害又來紙烟一物去年調查各烟進口一千七百餘萬其他中國自造及未納關稅者尚不在内若不禁止將來不堪設想有可倫德名士每日必吸雪茄二十餘支醫生勸之戒不聽終及傷命則其害可知且於財政大有關繫如一日費一角一年共費三十六元倘存放生息十年後其利不少頃朱少屏先生謂余當活一百歲然余今年七十精神較諸君更勝實因戒食血肉烟酒而致君等業玉器者望告同人各不吸烟則有錢可買玉器也後由毛子堅君伍特公君馬樹周君金蔚文君葉惠鈞君丁仲祜君尤惜陰君杜尚陵君梅竹廬君聶履之君依次演說歷陳香烟之種種害處語語中肯聽者動容旋經推定馬榕軒君爲該會總理哈少甫金星伯二君爲協理遂散會 
[實業學堂定期給憑]  
　　郵傳部高等實業學堂高等專科電機班及附屬中學五年級現届畢業之期定於初七日午後一時行給憑式昨已由該校監督唐蔚芝侍郎柬邀官紳學界届時前往觀禮 
[復訊葉薇生抵單不贖之紏葛]  
　　英商羅白臣控地販葉薇生抵單不贖一案前日午後復由公共公廨集訊葉供抵於原告之田單並非僞造一係陳雲高户名在得字圩第二百四十二號計地八分四釐九亳已轉道契一係張克新户名計地二分三釐四毫零均於光緒三十二年 
 
 

Page 19

 
 
分憑中許閬生向洪姓買來由十二圖地保薛桂堂蓋戳乞鑒又據見證章廷良訴稱内有邵姓方單二紙計地九釐八毫原單已經遣失原告代表博易律師譯稱章姓見證所供田單遺失一節恐係抵押在外應請查究旋有葉燕記投稱葉薇生所抵之地基上有屋四十餘間係由徐姓向葉租地造屋徐已將屋賣於商人管業有賣契呈電寳讞員察核原告所呈合同載有房屋字樣　便節外生枝如果受買亦係自受其愚遂商之英康副領事判章退去薛等仍交原保葉薇生還押候再訂期訊奪 
[吳淞鎭兵警衝突餘聞]  
　　吳淞鎭巡警局被營勇哄閙搗毁曾紀前報茲悉此次起釁原由因所招巡警大半係革勇接充而營勇乂毫無約束不時出外與巡警爲伍若輩好惡無常一言不合卽釀巨禍事後巡警四散未回局中經上海巡警總局姚局長禀奉巡警道命令改歸官辦一面偕同自治公所總董李平書君赴鎭會同寳山縣胡大令及該處紳董與該區區官及砲隊營統領梁管帶互相商議均願和平了結現已將情禀明上台請示核辦所有警務暫歸寳山縣辦理制服由自治公所送去巡警二十名則由總局調派云 
[冒官撞騙案又訊一堂]  
　　江蘇提法司左廉訪日前到縣察勘改良監獄曁審判廳基地順便至待質自新兩所察閱時有冒官撞騙之曾子唯大聲呼寃呈遞禀帖曾紀前報兹悉廉訪回省後即據情詳請蘇撫經程中丞札行本縣田大令復訊錄供詳報前晚由幫審承明府提訊先據陳輔臣即金谷亭供是湖南人前在某營當差去年七月到滬與曾子唯素來認識住居一棧所有禁烟公所鈐記確係小的僞造托王伯泰抄寫札文等件希圖至各當道處哄騙銀洋以便　籍不料錢未騙到　被送案求鑒王伯泰卽王伯欽供湖南人與曾素不認識雖在客棧同住一房並無揑造公文之事明府以均屬狡供判仍還押候核 
[浦江渡船失事]  
　　張林生所撑之渡船前晚在浦江失事溺斃多人昨由自治公所將張解送縣署奉田大令諭飭收押候查明溺斃人數再行核辦又一訪員報告云浦東楊家渡招商局棧房各小工所包張林生之駁船於前晚十二時駛至大達馬頭適値潮漲悞撞某沙船之錨練登時傾覆船上各人盡行下水幸由鄰船紛紛搶護得以救起二十餘人尚有十三人不知下落該船户張林生見已肇禍立即報告水巡隊移送裁判所請究張供悞遭碰撞求恩明鑒裁判員即着水巡隊等赶緊打撈一面將張移送縣署並請騐訊 
[再誌主人控告傭婦之笑柄]  
　　截髮西裝之醫生汪某控傭控婦王李氏竊取金飾一案昨日復由公共公廨德襄讞會同美蓋副領事研訊汪延律師聖文偕其妾上堂證明該傭婦行竊情節求請追究訊之士李氏供實因汪於深夜令婦人裝烟並時有戲謔言語因之辭退並不行竊中西官會商之下以氏所供頗多疑竇判氏還押候下禮拜四商明定斷 
[老漢强姦幼女續誌]  
　　住居城内梅家弄之汪兆卿年已五十六歳因强姦十四歲幼女魏丫頭被該女之舅母周虞氏在四馬路遇見扭交巡捕解廨訊究已紀昨報茲悉公共公廨讞員寳大令以案關强姦情罪較重未便由廨訊斷爰於昨日派差將汪解縣田大令諭飭收押候原告到案質訊嚴辦 
[體育研究社議籌經費]  
　　全國商團聯合會前在北市另設體育研究社曾紀本報茲悉該社於昨日遷移三馬路跑馬廳瑯環里一弄即於下午四時開職員會正社長江榮儕君等先後到會集議經濟問題由社員潘月樵倡議自願每年捐洋六十元開辦時所短之款亦由潘借墊日後如無欵項償還即作爲捐助云 
[救疫醫隊出發續誌]  
　　華洋義振會因皖北灾疫甚熾組織救疫醫隊赴皖施治已紀昨報茲悉該醫隊業於昨午啓行所　藥物醫具有四五十箱之多並携傳單數萬張至皖分佈使遠近週知除醫員外有配藥師看護人等均有經騐好僕人亦向在醫院執役者俾得臨診施治操縱敏捷期於一二月間即可撲滅疫氛云 
[董事會定期開會]  
　　城自治公所夏季議事會提議各案刻由議長彚齊呈請董事會轉呈監督田大令逐一察核並由各董定期初八日開董事會議决施行昨已函致各董事届期一體蒞會矣 
[新發明之電光廣告]  
　　東亞公司近在四馬路胡家宅高樓屋頂建一大鐵臺高約一百尺裝置五彩龍燈拼作二丹二字内有電燈五百盞夜間開火空中現出一巨龍燦爛耀目其流動之敏捷閃變時靑時紅頗覺可觀巨龍週身盤繞仁丹二字初現紅色次變綠色再變白色輾轉輪流字跡明朗亦商業廣告之異彩也 
城内 
[道批四則]  
　　尹克昌禀批案經本道訊結判發堂諭該紳如有不服之處儘可赴蘇省高等審判廳控告又批先後兩供狀均悉案經本道訊明詳報兩院憲核示該紳係奉奏革飭追之員現在應否釋放應候憲示遵行希即知之蔡明德等禀批案經本道訊結判發堂諭已據儲蓄貧民另票批示矣着即遵照又批案經本道提訊並已分移常鎭道曁上海商務總會將珍珠要據及查抄吳秀伯家具物件分别催贖變價備欵送到再行發給着即知照 
[道轅紀事]  
　　署寗紹台道楊葆銘到道拜會湖北即用知縣魯圻禀辭赴蘇試署湖北高等檢察廳檢察長黄慶瀾禀見兩淮分缺先補用鹽知事項兆騋禀辭赴寗紹公幹 
南市 
[自認受愚]  
　　甬婦沈傅氏僑居高昌廟與野鷄挑夫張阿寳私識前被其翁得悉領回原籍詎張跟蹤前往乂將該氏誘往寗郡狸山地方於上月間來滬同居高岸頭七十四號屋内茲因被張虐待由隣人報告巡士拘解裁判所訊究氏供年二十二歲夫名潤卿向業木工翁名長春前次與翁乘輪返里不料受張之愚求恩明鑒判張戒責三百下押三月氏責一百五十下留候其翁及夫來案領回管束 
[拔還房租]  
　　西門外祁姓經租人姚祖才扭船户葉龍生至西區控被欠租洋四十七元延不料理求請追給當奉解至裁判所研訊葉供向爲米業現因失就無力理處判葉交保限本月初十二十兩期各還洋十二元以後按月還洋兩元如違押遷 
閘北 
[傳攷長警]  
　　巡警總局長姚太守諭飭各路區長區官於各班長警内擇優保送以憑傳考挨次推升等情已記前報茲悉太守已於前日起親自命題分班傳考矣 
[課員丁艱]  
　　巡警總局裁判課員孫大令 
 
 

Page 20

 
 
濤淸之太夫人於前日病故所有裁判案牘由司法課長聶司馬宗羲暫行代理 
[適逢其會]  
　　鄉民楊阿連前日至陳家宅親戚楊阿囡家適王家宅鄉民談森泉逃去鴿子一只疑在阿因家内紏同王金生王仁秀等前往尋釁將阿連阿囡毆傷頭面胸膛等處後由崗巡一併拘至四路一區蕭區長諭令二楊自回醫治談等交保候訊 
英租界 
[責令帮尋]  
　　邵連生因其十九歳女兒阿鳳近忽走失疑係張曹氏與無錫老婦某氏串匿控由捕房昨將張曹氏拘解公堂訊供不認判氏交保着帮同尋緝 
[冒牌漁利]  
　　祥茂洋行控楊樹浦乙千零二十八號門牌義昌烟紙店出售冒牌肥皂昨由捕房將該店主方寳雲拘解公堂訊供推賴刋方押候查明再核 
[怙惡不悛]  
　　流氓王阿三在大馬路攫取馮王氏之金挖耳由探拘解公堂收押在案昨經中西官訊知王係過犯屢辦不悛着押西牢四年零一月期滿再逐出界 
[交保候查]  
　　劉順德控戚沈氏竊取値洋一千餘元之金珠飾物昨經公堂復訊判氏交保候查明再核 
[安置小孩]  
　　安徽人陶良臣郭開明與婦人陶卞氏將三歳小孩抱由趙子靑賣於厦門人李姓被捕查獲將各人拘解公堂判趙交保限交小孩陶等分别收押在案昨日復訊趙將小孩交案中西官以陶等雖非串拐如將該孩給領恐仍被賣遂將該孩送交育嬰堂留養趙開釋陶等亦交保釋放 
[要証交保]  
　　周阿大之妻王氏因被何阿根控告方大姐等串拐伊妻何陸氏一案牽涉由廨收押在案昨晨周挈子女投案求將王氏保釋中西官准如所請交保候示 
[匪徒待罪]  
　　匪徒　桂芬張阿仁陸明初陳阿福陳小三子劉小三仔等在英美租界内深夜持刀搶刦財物由探一併查獲昨解公堂復訊判仍還押候下禮拜四訊辦 
[不認圖竊]  
　　王谷生控張阿二在寳善街一百十二十三兩號發封房屋内圖竊昨由捕房解廨訊供不認押候查明於禮拜四訊辦 
[須煩商會]  
　　唐寳和控文達羅洋行前買辦戴登吉不還墊洋四百餘元臆晚由公廨德襄讞提訊據保人邱春來與戴訴稱原告將賬匿去無從算核判戴邱交保候送商會算明帳目再行訊核 
[傳訊保人]  
　　洽利押店主鄭幹卿控汪學庭汪敦甫不理擔保汪端甫欠銀羊晚由廨集訊判兩汪交保候傳汪端甫到案訊核 
[逐漸追還]  
　　同興雜貨店控馬子美不還貨洋二百五十元前晚由廨訊明判馬交保限半月先還洋一百元餘准分期拔付 
[控追股單]  
　　粤人李葉池控區擇臣不還橡此股單前晚由廨訊明判區交保限半月趕向原告淸理 
[保人受累]  
　　華安保險公司控復生米店主陸子姜不理擔保掮客金愼之欠銀四百餘兩前晚由廨提訊因金未到判陸交保候金到案質訊 
[斬斷葛藤]  
　　包姚氏控後夫倪紀林抛棄另娶經公堂判倪給氏洋二百元准予離異在案詎倪延不繳洋前晚由廨復訊倪供因有衣物被扣是以不付判派差帶同兩造查檢各物飭氏給還再行將洋給領 
[買良爲娼]  
　　常熟人范雲峯之姪女范申囡被拐來滬賣於鴇婦朱王氏改名洪九香爲娼茲范來滬偵悉控由捕房將朱鴇與女一併拘解公堂分别收押在案昨由捕房將見証何汝春傳案質訊明白判何開釋朱鴇押女所一月范女留候備文移解常熟縣訊明發落 
美租界 
[追究索詐]  
　　唐永華施小林二人前充工部局垃圾夫頭現已歇退昨有推垃圾車之某甲等四人同報捕房控稱前被唐施詐去洋數元經捕頭查實禀請公廨傳案訊辦 
[欠租逃遁]  
　收租人歸明海控華記路租户郭阿大欠租三月潛行搬逃捕頭飭赴公廨禀請傳訊 
[男女爭鬥]  
　　流氓王阿二昨在西華得路與姘婦陳阿二互毆被印捕拘送捕房聽候核辦 
法租界 
[枝枝節節]  
　　東台縣人韓如金控未婚妻薛氏被鴇婦胡范氏誘拐爲娼曾經公堂提訊因有胡長衛投案冒認由聶司馬判胡與薛氏分别收押胡鴇交保候訊在案前日復訊又有自稱薛氏之姑母徐王氏投遞禀詞聲稱薛氏是其姪女名喚王文英該女之兄一名文梅一名文才其母早已去世並未許過韓姓實係串冒朦領等情司馬以該氏稱是徐王氏而禀上具名之人係是王黄氏憶節甚屬支離且前次堂訊並不投案今忽揷身干預顯係該鴇串出遂即申斥命將徐王氏與其餘各人一併收押候備文至東台原籍查明再行嚴辦 
[推出不管]  
　　女子陳寳珍即陸陳氏被人誘姦已誌昨報昨由捕房解廨請訊原告陸桂卿偕同其母投案候示聶司馬以陸等俱住界外判送曹家渡巡局訊辦 
[事出無心]  
　寳昌路錢沈氏家前日失愼幸即救息事後由捕房將氏傳至公廨請示核辦中西官以無心失火姑寛開釋 
[海上閒談]  
　　商界通病見一業獲利也。一物暢銷也。則羣起而模仿之隱戤之。甚且冒其牌。假其貨而總不能獨創一業。發明一物。以占人之先着。其卒也。供過於求。非行一已不能獲利且必羣困於互相爭攘而後已。 
　　嗚呼。吾國之商界。若長此追隨人後。牢守不變安有發達之一日也哉。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[學部奏遵章酌擬中央敎育會會議規則摺併單]  
　　奏爲遵章酌擬中央敎育會會議規則謹繕淸單恭摺仰祈聖鑒事本年五月初四日會奏設立中央敎育會章程内開中央敎育會會議規則由學部詳細訂定一律遵守業經奉旨兪允欽遵在案現在中央敎育會開會在即此項規則亟應詳細釐定以便與議各員有所遵守臣等遵即酌採通制悉心籌商謹擬就中央敎育會會議規則都凡四十條其中如開會討論及逐日議事議塲秩序等項均屬義主謹嚴法求詳密似於集思廣益之中不致有事雜言龐之慮謹分繕淸單恭呈御覽如蒙兪允即由臣等遵奉施行所有遵章酌擬中央敎育會會議規則緣由謹恭摺具陳伏乞皇上聖鑒訓示謹奏宣統三年五月二十四日奉旨已錄 
　　謹將酌擬中央敎育會會議規則繕具淸單恭呈御覽 
[第一章開會]  
第一條　會員於學務大臣所定開會時日應即按照時日齊集會所行開會禮 
第二條　會員到會之始須在會員簿註到其由各省派選之會員並將其公函文件交騐 
第三條　會員坐位次序如左　學部丞參　學部參事官司長局長學部視學人員　學部酌派會員　直轄各學堂監督　民政部民治司司長　民政部内外廳丞　陸軍部軍學處處長　海軍部軍學司司長　各省學務公所議長議紳及敎育總會會長副會長　京師督學局人員　各省學務公所科長及省視學　各省學堂監督敎員堂長 
[第二章開議中止散會及展會]  
第四條　開議時刻每日以早八鐘爲始十二鐘爲止由會長酌量應議事件編爲議事日表 
第五條　會議之時會長遇有必要情形得酌定時刻中止議事 
第六條　若本日應議之事未畢已届畢會時間會長得宣告展會 
第七條　會髭若未宣布展會已届散會時無論何人即不得就議事發議 
[第三章會議及討論]  
第八條　中央敎育會會議不得涉及敎育範圍以外之事如有逾越範圍時學務大臣得卽行禁止提議 
第九條　會議事件須按照議事日表所定以次議决不得更動錯亂惟學務大臣交議事件應先付會議 
第十條　學務大臣交議及會員提議事件得先期開具節略由書記員缮印交會員閱看以備按照議事日表到塲會議 
第十一條　會員欲就各項事件提議應擬具議案附加案語得全體人數三分之一以上贊成會同署名提出於會長再編入議事日表交會員會議 
第十二條　討論時或贊成或反對欲發議者應先起立自報姓名或號數聲請於會長得允准而後發議 
第十三條　同時不得有二人以上之發言其同時聲請者得由會長指定先後以次發議 
第十四條　發言者應就本位起立其有須特别說明者得聲請會長待其允准而登議臺發言惟不得演說議題以外之事 
第十五條　會長如欲自行討論者得改就特設議座此時職務卽由副會長代理 
第十六條　發議全畢時由會長宣告討論終局 
第十七條　會議分初讀再讀三讀初讀時討論議案大體再讀時逐條詳議三讀時就全案確定議决但再讀三讀得因事宜省略之 
第十八條　修正案得於初讀或再讀時提出惟須有三人以上之贊成 
[第四章表决及審查]  
第十九條　會長副會長及會員均有表决權其不在會塲者不得加入表决 
第二十條　當表决時會長應先將應付表决之議題宣告 
第二十一條　表决法分起立表决投票表决兩種由會長臨時定之 
第二十二條　投票表决法分記名與不記名兩種由會長臨時定之 
第二十三條　用不記名投票表决法若檢得投票總數與當日到會人數不符時得由會長重付表决或改用他法表决 
第二十四條　議案有應付審查者由會長宣告於初讀後行之其由會員聲請付審查者亦同 
第二十五條　審查員由會長臨時指定 
第二十六條人審查員審查旣畢應具報告書呈交會長由書記繕印分送卽行會議 
[第五章會塲秩序]  
第二十七條　會員入塲後非宣告散會及議事中止時不得離座及退塲 
第二十八條　會塲内不得吸烟咳唾 
第二十九條　會議時不得謾詞私語並喧笑鼓掌 
第三十條　會長當整理會塲秩序時得鳴號鈴此時無論何人均須肅靜 
第三十一條　會長確見爲會員有妨害秩序時得指名令其暫行退出 
[第六章告假]  
第三十二條　會員因事不能到會者須聲明事由告假 
第三十三條　會員因事告假至三日以上者應目請他會員代表一切議决後即歸該會員負其責任 
第三十四條　前條代表之會員應將告假會員之委託書陳於會長 
第三十五條　會員告假如接續十日不能到會者即作爲辭職 
[第七章議事錄及議决錄]  
 
 

Page 27

 
 
第三十六條　會塲每日所議之事應載於議事錄 
第三十七條　議事錄記載之事如左　一開會閉會之年月日時　二開議中止展會散會日時　三會員姓名　四每日到會人數　五交議提議事件　六會議議題　七議决事件八表决可否之數目 
第三十八條　凡會塲議决事件其辦法應詳載於議决錄 
第三十九條　議决錄所載之事件辦法應由學務大臣分别採擇施行 
第四十條　除本規則所定外有未盡事宜得由會長臨時决定辦法 
國外新聞 
[德日新約調印]  
　　東京電云德日新條約業於西歷本月念四號在柏林調印 
[美國歡迎日員]  
　　東京電云日本東鄉大將此次參列英皇加冕後將道經美洲回國現美國致函倫敦歡迎 
[哈爾濱又有疫症]  
　　東京電云據西歷六月念三號哈爾濱消息稱該處現又有新染疫症者六人 
[駐日俄使定期回國]  
　　東京電云駐日本俄大使馬列威君定於西六月念八號由東京起程回國 
[美艦水手定罪]  
　　東京電云美國紐奥利恩巡洋艦水手阿脫金因前在横濱美國海軍醫院殺其同伴薩恩達斯已於西歷本月二十三號在横濱地方審判廳開始審訊於念六號判定處以重懲役五年 
[接濟葡萄牙皇族軍械]  
　　倫敦電云西班牙官員在柯古比恩地方扣留德國輪船一艘該船裝有軍械子藥聞係接濟葡萄牙皇族者云 
[水果業千涉水手罷工]  
　倫敦電云據胡爾地方消息該處水果商人等公禀商部干涉水手罷工事現在不能登岸之水果不下七萬包據云此事實爲商務史中所未見云 
[阿爾本尼亞之危機]  
　　柏林電云孟丹尼格羅與土耳其之感情日見其惡故阿爾本尼亞之大局亦因而可危且孟人對於阿爾本人表同情之心甚堅云　栢林電云孟丹氏格羅王尼哥拉斯君已向各國公使聲明將宣告關於阿爾本尼亞事與土耳其衝突之情形現土耳其駐塞丅紀公使已與阿爾本亂黨直接開議交涉俄國亦於塞丁紀地方用其權力以保平和 
[俄大臣病勢漸减]  
　　柏林電云俄國外務大臣薩生那夫君病勢已漸見痊可 
[法國簡任首相之先聲]  
　　倫敦電云據巴黎電稱法國財政大臣開魯君將爲新任首相 
小說 
[殖民小說（五十四）]  
　　范鳳洲也不相留急急的送了他們出去。連忙翻身進來。急欲見見這個姓莊的。是個何等樣人。剛剛走進房門。早見一個少年男子。約有二十五六歲。的樣兒。昻然獨立對着那窻前階外的幾株秋海棠。徘徊瞻眺。若有所思。聽得有人走進房來。連忙撥轉身軀。正和范鳳洲打個照面。范鳳洲舉目一看。倒不覺呆了一呆只見這個少年。生得長眉朗目。白面朱唇。燕頷虎頭。蜂腰猿臂。英姿颯爽。神采飛揚。健如俊鶻之摩天。朗若玉山之在座。目光炯炯俠骨稜稜。面上含着一股精鋭之氣咄咄逼人。范鳳洲覺得自到南京以後。從没有見過這般的人物。不由得暗暗喝采道。這樣的一個精神氣概。方才算得是個英雄。那少年見了范鳳洲把也范鳳洲定晴一看。覺得丰裁俊爽。舉止雍容一身矯矯。直同石上之松。雙目巖巖爛若天中之電。便也不覺吃了一驚。微微笑道。尊駕就是范鳳洲君麽。果然名不虚傳。英雄有種范鳳洲聽了這幾句話兒。說得十分伉爽。心中大喜連忙搶上一步。着地一拱道。高賢屈駕。蓬篳生輝。願聽淸言。俾開茅塞。那少年聽了大笑道。聞名不如見面。見面勝。似聞名。我莊仲山今天遇着了你也算得是英雄遇合了。范鳳洲聽了。也是微微一笑。要請莊仲山坐下再談。莊仲山道。我們英雄相遇。比不得那班尋章摘句的腐儒。何必要拘着這些套禮。我以前聽得你們諸位的聲名大振。我還只說都是些。處士虚聲的寳貝。不過是倚仗着有幾個錢閙個名氣罷了。那裡有什麽眞實本領。不料今天一見。竟是個熱心愛國的志士。可見如今世上。也還有幾個有用之才不是可以一筆抹倒的。范鳳洲聽了莊仲山說得這般暢快心中也覺得十分高興。便道過蒙奬許慚愧交并。一句話没有說完。早被莊仲山摇手阻住道。你這個人。眞不爽快。方才和你說過我們英雄相遇。用不着這般客套。看麽你又要文質彬彬的客套起來。這是什麽道理。 
來函 
[聲明禁閉瘋婦原因]  
　　其一報載陳姓瘋婦鎖閉敝院一節查該瘋婦係陳氏之親戚姓唐因患瘋病異常吵閙初由陳姓來院租借院後宗祠房屋寄居調養僧不敢允繼由圖董趙二孫君來院商借後趙君又同王秋屏君來院竭力擔任並立租契一紙批明倘有意外由趙王二紳理楚等語且由趙王二君簽字簷保僧不便堅拒惟聲明不敢取租嗣承二君再四磋商不得已收洋二元旋於五月二十一日由陳姓將該瘋婦之手足用繩綑縳並用鐵鍊緊鎖扛至院内業於二十八日由其子唐秋生領去即日趙二孫君囑僧前去面告謂今日閱報知唐婦之事已登報端恐碍寺中名譽故囑其子領回云云敬述細情懇求登人來函爲禱廣福寺後院住持僧道明叩上 
　　其二報載子媳違忤駭聞一則事關忤逆不得不據實陳之敝處僅母子二人母則並無瘋病子則年幼讀書尚未娶妻近更患病在家所謂瘋病者係是親戚終日吵閙異常敝處家有病人不堪其擾又無法理喻用是商借廣福寺餘屋暫寄禁錮則有之虐待則未也現已由其家屬領歸收養並不在廣福寺矣合行報告城内和尚洪陳幼湘謹啓 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
專件 
[聯合會呈請代奏明降諭旨另簡大臣組織内閣稿]  
　　呈爲皇族組織内閣反君主立憲之公例失臣民立憲之希望仍請明降諭旨另行簡員組織以重憲政而固國本恭請據情代奏事竊議員等前以總理大臣爲組織内閣之主體不宜以皇族充任呈請代奏請旨取消内閣暫行章程另簡大臣組織未奉明旨芻蕘之言不足以動天聽惴惴待罪罔知所措伏念議員等伏闕請願以達國民之公意旣不得仰邀俯察何敢再行凟請惟議員等愛我國家愛我皇上懼愚誠之未至使人民對於政府生希望斷絶之感實非國家前途之福不避斧礩謹再爲我皇上縷陳之君主不負責任皇族不掌政權爲君主立憲國唯一之原則世界各國苟號稱立憲即無一不求與此原則相脗合今中國之改設内閣變舊内閣之官制而另定官制改軍機處之舊名而更定新名其爲實行憲政特設之機關固天下臣民所共見而第一次組織内閣之總理適與立憲國之原則相違反各國輿論屢肆議評國内人民尤爲惶悚夫自先朝頒布立憲之詔天下喁喁望憲政久矣請國會之早開以求實行憲政也責軍機之不負責任亦以求實行憲政也天下臣民求實行憲政之心日積日高希望政府之心卽日益日熾挾最高最熾之希望乃一覩新發布之内閣總理卽開東西各立憲國未有之創例方疑朝廷於立憲之旨有根本取消之意希望之隱變爲疑阻政府之信用一失憲政之進行益難未識朝廷何以處之内閣之責任顯於彈劾終於懲戒考各國内閣大臣懲戒之例若英内閣之曾受彈劾而宣死刑意内閣之曾受彈劾而致流放唯其非皇族也故於國家大本無所動摇今吾國以皇族當衝懲戒之則有碍親親之誼不懲戒則全國人民　集怨於君主之一身實大變之所伏此雖杞人之過慮然旣爲歷史之所有不能保事實之必無萬一此種事實發生未識朝廷何以處之内閣總理大臣任命於君主以組織内閣故責任聯帶實以總理爲中心其能聯帶負責任之原因必在總理大臣與各部大臣爲同一政治方針之黨派君主無偏無黨操黜陟之權以臨之故元首超然而大權益固若以皇族總理组織内閣大權之行使欲爲懿親留餘地必生進退爲難之現象即乾綱長振不至生此現象而皇族懸内閣之希冀國中黨派將有擁戴皇族倘此外之政黨再有擁戴皇族者則因黨派之競爭而啓萁豆之憂倘此外之政黨所擁戴者而非皇族耶則因黨派之競爭而啓階級之爭萬一此種事實發生未識朝廷何以處之四月十二日慶親王奕劻奏内閣總理大臣斷難勝任仍懇收回成命一摺奉上諭倘至數月以後精力實有難勝彼時再候諭旨等因欽此恭繹聖訓亦知慶親王内閣原出於暫時之權宜然旣開皇族内閣之端即易啟臣民之誤會第二次總理仍將爲皇族之風說漸傳播於人口雖屬盲瞽之言决非朝廷之意而以前次議　等呈請代奏未奉明諭實爲誤會之大因且旣設内閣而奏尚留中即爲内閣輔弼無狀蓋内閣責任緣署名而生署名則責任大臣留中則内閣大臣有不負責任之實據而以責任純歸於皇上旣設内閣重之以同負責任之明旨署名與留中斷無並存之理内閣成立以後奏摺留中者凡數見此天下臣民所以益不信内閣而妄測朝廷之意旨也議員等入都以來聞諸朝士大夫多謂皇族組織内閣原非朝廷本意實有萬不得已之苦衷果如所言眞有不得已之苦衷正當明布絲綸不宜以焦勞獨貽君父議員等抱忠君愛國之隱爲披肝瀝胆之詞仍請皇上明發上諭於皇族外另簡大臣組織責任内閣以符君主立憲之公例以饜臣民立憲之希望不勝悚惶待命之至伏乞代奏謹呈 
來件 
[中國國民總會評議部簡章第一章總則]  
第一條　本部爲本會之代議機關應負本會一切監督責任故對於本會各機關有發言權 
第二條　本部依會章組織部長一人書記一人議員十一人對於他部有獨立性質 
[第二章評議之權限]  
第一條　本部於各機關重要事務有提議决議之權而無指揮攝行之權並有監督本會財政上預算决算之權而無審計出納之權 
第二條　凡會員有意見書到本會或本部者本部得隨時召集議員開臨時議會議决後卽日宣布不得延誤 
[第三章評議之手續]  
第一條　本部對於他部所有報告事務有隨時糾正改良之責其評議範圍得議員半數以上贊成者即通過議决 
第二條　凡會議時旁聽會員雖均有駁議之權然未經本部議决宣布之條件不得駁議 
[第四章職員之選任及解職]  
第一條　本部職員依會章（第二十一條）一年一選以春季大會時施行其熱心任事者得以連舉續任 
第二條　職員有不稱職者依會章（二十二條）得臨時改選 
[第五章義務及責任]  
第一條　對於會内有備作顧問之義務對於會外有勉盡勸導之義務 
第二條　凡本部議决事項得要求總務部及其他各部依法執行或有障碍難行之處得由總務部及其他各部要求本部復議 
[第六章附則]  
第一條　本部設常駐議員一人卽以本部書記充任辦理一切事務并規定每星期下午二時至四時開常會一次如有重要事項得隨時召集開臨時會 
第二條　議員意見解識各有不同評議時須平心靜氣毋得抗爭 
第三條　本部每逢開會之約定時間不得逾二十分鐘如個人遇有事覊不能到會者須具函通知或派代表其對於提議事項凡已議决通過之條件翌日分送各議員如兩日内並無正式反對書者概作默認 
第四條　凡本部職員每逢開會不到且無告假書到會者逾三次卽由本部要求總務部開全體職員會另行選舉補充 
 
 

Page 35

 
 
   
 
 

Page 36

 
 
   
 
