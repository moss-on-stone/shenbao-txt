# 1932 - 65 - 4921167

 

Page 1

 
 
時評 
[評二中全會（一）彬]  
　　國民黨二中全會已於日前閉幕。際此國難日函。國脈民命不如縷之艱局。國民黨未有以誠意毅然擔承禦禍重責之表示。故此二中全會之舉行。在我一般人民視之。都以爲無足重輕。伹國民黨旣有此會議。我人自不能不予以嚴正之批判。 
在批判之先。吾人當先認取一大前提。即中國爲我全體人民所共有。而國民黨則爲國民中極少數黨人所组織。黨人近嘗昭示國人以『黨亡國亦亡。』救國先救黨。』但我人民所認識者則正反是。蓋黨可由黨人自亡。而國則絶不容亡於黨人之手。國民尤不容坐視國危急起挽救。自前黨人固不妨先救黨而我國民則决不能不先救國。脫先黨後國。是爲輕重倒置。極其所至。勢必以國殉黨。以黨亡國。吾人不得不認淸此一點。 
今日二中全會宣言之要點凡七（一）曰『禦侮』此與去年十二月舉行一中全會『收回失地』之决議相仿彿。收回失地。已爲不兌現之具文。而所謂 
『禦侮。』則自去年九一八以來。政府一再鄭重宣示全國。謂已有充分之準 
備。最大之决心。政府不負人民。不負國家。迄今半載所謂『準備』與『决心』之欺騙性。於此次上海禍變中亦已揭露無遺。今後之所謂『禦侮。』得毌必待產生軍事委員會主席而後推進乎。（二）曰『綏靖剿匪。』言之固亦成理。但匪究何由而來。是否可以『剿』而滅。過去數年。政府旣日以内亂造成災荒積極『造匪。』而又日言『剿匪。』此不僅在事實上爲矛盾。且其結果。必至『匪』以剿而愈多。民以剿匪而愈困。（三）曰『外交軍事相輔而行。』所計固亦極得。但今旣無軍事。亦無外交。如曰有之。則不過淞滬苦戰之十九路軍。出席國聯之顏惠慶代表耳。今駐外使節旣多虚懸對外宣傳。更毫無準備。外交終始處於被動地位。着着失敗。更有何外交之可言。（四）曰『擬先澈澄肅淸貪汚。』廉潔政府。固早爲我人民所渴求但致此之道。裁員减政。特其最末之一端。而其 
最重要者。則尤於人民有監督財政之權。收支必得人民之同意。今日從政者之不廉潔。公私不明。取捨任意。官肥民瘦。私囊裕而公帑竭。已爲不能否認之事實。空談澄淸。其有奚益。（五）曰『積極設置民意機關。培養民主政治之基礎。』自國民黨主政。早已無民意可言。今猶曰民意。當不能不認爲黨政府漸有覺悟之表示。獨是所謂民意機關。究何由而設置。乎國民會議。固亦曰民意團體也。國民會議果能代表眞正民意乎。國民黨如有接納民意實現民主政治之誠意。則民意固不必求之於指派之手續。而民主政治亦不必爲矯揉之培養。際此國難日亟。明知一黨之力不能打破難局。則亟應自動取銷一黨之『狄克推多。』公開政治。予全國人民以參政之機會。予人民以充分之自由。共赴國難。政治庶有新生氣象。脫徒藉所謂國民會議等。以敷衍人民。適見其心勞日拙耳。 
上海事件 
[停戰聲中日軍續向西進]  
日軍昨又攻陸渡橋瀏河登陸日兵陰謀蔣總指揮電請佈露 
[蔣總指揮佳電]  
十九路軍駐滬辦事處九日接到前方蔣總指揮光鼐來電如下、十九路辦事處范主任并轉吳市長及外交部辦事處鑒、昨（八日）下午、有敵騎兵數百進犯太倉以東之陸渡橋、被我軍擊退、今（九）晨、又有敵二千餘來犯陸渡橋、有侵我太倉之企圖、現據確報、敵昨（八）日有兵數千、在瀏河登陸後、有績向西進模樣、敵一面進兵、一面對外宣佈停戰、以欺騙國聯、狡譎卑劣、至爲可恨、望將其陰謀、迅行佈露、毋爲所欺、蔣光鼐佳晨印、 
前方戰訉彙聞 
[陸渡橋敵擊退] 蘇州八日專 
電云、太倉東面陸渡橋附近、八日晨有敵騎二百餘發現、向我攻擊甚烈、經我奮勇迎敵、激戰數時、將敵擊退、且獲敵馬六、槍十餘、敵便衣隊甚衆、時向陣地襲擊、均被擊退、 
[敵攻太倉失敗] 南京九日電 
云、十九路軍駐京辦事處九日接崑山電、佳（九日）晨日騎兵二百餘、在太倉方面偵察地形、被我發覺、俘兵一、戰馬十餘匹、繳步槍二十餘枝、餘敵紛潰、並據九日由崑山來京某軍官談、我軍自退守第二道防綫後、與敵並無激戰、僅前有哨小衝突、兩日來更加平靜、 
國聞社云、昨午官方接前方來電稱、八日正午十二時、有日軍騎兵數百人、由新塘市一帶太倉方面猛攻、我軍奮起應戰、當將日軍擊潰、仍向新塘方面退去、 
[黃渡並未失守] 遠東社記者 
昨晤新由前方抵滬之某旅部通訊員某君、詳詢前方情形、蒙見答如下、頗足告關心時事之民衆、某君首稱、崑山蘇州及滬上、頗多謠言、以我軍自退守第二道防線後、與滬上稍爲隔離、戰事消息沉寂、遂疑我方軍事失利、甚有言黃渡崑山太倉均已失守、諸多推測悲觀消息、其實黃渡並未失守、崑山太倉更甚安全、數日來敵人雖屢次猛攻我黃渡、推其用意、無非以我軍後退、乘我防禦工事尙未完成之時、緊迫窮追、希圖衝破我軍陣容、其實我軍第二防線、各處防禦工事、早已先時佈置週密、此蓋爲兵家應有之準備、故當退抵第二道防線時、即嚴陣待敵、故敵人屢攻不逞、現黃渡仍在我軍手中、某君並告翁旅退却時情形、謂一號奉令退却、將士雖願誓死守護砲台、但因戰略關係、已先準備退却辦法、二日晨、主要部隊向瀏河、一部向嘉定、由掩護部隊先行、翁旅長及衛隊義勇隊隨行者約七百人、論危險則確屬危險萬分、掩護部隊行未遠、即聞槍聲、辨其性質、知係前方敵人與我軍接觸、故猛衝而進、敵卒崩潰、翁旅遂安全於二日抵達嘉定、外間甚有誤傳翁旅全軍覆沒消息、殊屬可笑、某君謂彼爲證實翁旅確安全健在、曾於某處與無錫國民導報記者、偕赴翁旅處、翁旅長留該記者午餐、並拍照留影、可以證明、又云、翁旅作戰月餘、全部死傷不及三百人、以每日計、死傷不過數人而已、現嘉定係屬空城、因敵我兩軍、現均未佔守、嘉定曾得而復失者二三次現則成爲兩軍對峙之地、太倉則甚安全、末謂、我軍此刻、本有奪回南翔眞茹之可能、惟因此刻戰爭目的、在消滅敵人主力、非注重於爭奪一城一地、敵人現每日仍不斷進攻外、一面向某方集中、將於日間大舉總攻、我方亦已深知敵人用意所在、嚴重警戒、俟敵來攻、則痛擊之、候擊破其主力後、則收復淞滬、自非難事云云、 
[日機到蘇偵察] 蘇州八日專 
電云、日機八日晨到蘇盤旋空中偵窺、崑縣長吳德耀五日携印避蘇角直、八日寅自溺高河橋、吳皖人六十歲、尸已撈起、 
[浮橋漢奸助虐] 常熟八日專 
電云、馬玉仁隊、在浮橋充日探、縱火爲號、指示日軍登岸新塘市市日軍、並非日人、係江北人穿敵衣喬裝、浮橋糧食缺少敵購辦無着、即火燬民房、日司令部設瀏河子合須餅行中、將荳餅搬去、備築戰壕 
[羅旅願赴前線] 羅啓彊通電云、（銜略）均鑒、頃上中樞一電、文曰、奉鄂綏靖公署參謀處迭電通告、暴日一再增兵、野心不嚴、公理難憑、國亡眉睫、當此危急之際、吾人亦惟有凛興亡之義、懷必死之心、與之周旋於黃沙碧血間耳、啓彊忝領師干、分屬軍人、責應效死、謹率所部、願往援滬、若以剿共與抗日並重、則彊部蒞此三月、匪共已將肅淸、地方團隊當能自衛、若以彊部槍械不精、不足以摧强敵、則我全體官兵、誠願犠牲獨立□□旅名義、作我十九路軍之補充、所謂寗爲戰死鬼、不爲亡國奴、耿耿此心、不死不屈、伏乞鑒此愚忱、明令調赴前綫、倘得死所、樂何如之、特電請纓、無任翹待之至、等語、特電奉達、敬懇促成、俾全體官兵、得逐此志、無任盼禱、陸軍獨立□□旅旅長羅啓彊、率全體官兵同叩、虞印 
[電李宗仁馳援] 國民革命軍第四集團軍獨立第○師駐滬辦事處、昨電李軍長宗仁云、國急、探送□□李宗仁軍長麾下、日寇自一二八寇滬以來、我十九路軍爲自衛抗敵、搏血月餘、大挫寇氛、屢殲敵創、而敵方絡繹增援、竟傾十萬之衆、大舉侵犯、中央旣具抗日整個計劃、迭詔國人、而遣援濡滯、淞滬防綫、日益擴大、我十九路軍不得不移塹抗敵、堅謀長期間抵抗、不幸全國經濟淵藪、文化重心·政治薈萃·之淞滬、卒告渝胥、不勝扼腕、現在日寇公然妄悖國聯神聖威信之决議、撕毁公約公法、暴舉轟炸政策、窮進不已、眥憤若焚、鈞麾權衡國危日亟、寇入益深、迅予拯拔淞滬鐡蹄下之刀俎民命、便宜行事、立飭□□獨立第○師部隊、星夜兼程馳援、指揮若定、痛飲兇頑、臨電不勝迫切待命之至、國民革命軍第四集團軍獨立第○師駐滬辦事處叩佳印 
[白川片面聲明] 新聲社云、軍訊、數軍現集中於瀏河嘉定、擬圖向太倉進攻、同時并擬進攻崑山、現日司令官白川義則、已發一哀的美敦書式之聲明、劃分六濱口·浮橋·岳王市·安亭白鶴港·六處爲界、不許華軍駐防、否則即向我進攻、（記者按白川所指六地點完全爲我軍防地）、且六濱口浮橋岳王市三地位於瀏河西北、相距約十餘英里之遙、白川此種聲明、實等於壓迫我軍退出、茲譯其聲明書原文如下、爲求和平解决、於三日發一聲明書、自此聲明發出後、即停止進攻、乃支那軍竟在梅李崑山附近、配置陣地、并集中軍隊於太倉附近、其一部已窺我（日軍）警備線、余深以爲憾、如支那軍今後侵入左列地點、即六濱口·浮橋鎭·岳王市·外岡鎭·安亭鎭·白鶴港鎭以東、蘇州河爲界、或有與我（日軍）哨兵難免發生衝突、因而事態再行惡化、引起糾紛時、其責在支那軍、 
離日來滬之 
[國聯調查團]  
留日時日皇之盛宴 
國聯會所派遼案調查團由英國委員長李頓勛爵率領各團員秘書等、自上月二十九日到日本後、連日與各方接洽、至爲忙碌、直至今日、始離東京而到神户、轉乘大來洋行亞丹士總統號郵船來滬、該輪定明日離神户、直放上海、昨得確悉、准定十四日晨八時到吳淞、大來洋行已特派小火輪一艘、至吳淞外迎接、約九時三十分、在新關碼頭上陸、委員團來滬後之行程、將先赴南京、再往遼寗、茲將團員名單、調查錄下、英國調查團領袖李頓爵士Ｒｔ、ＨａｎｔｈｅＥａｒｌｏｐＬｙｔｔｏｎ美國代表麥考一氏ＭｏｊｏｒＧｅｎｅｒａｌＦｒａｎｋＲ·ＭｃＣａｙ意國調查團委員麥里施谷德ＣｏｕｎｔＬｕｉｇｉＡｌｄｒｏｖａｎｄｉＭａｒｅｓｃｏｔｔｉ德國調查團委員希納Ｄｒ·ＨａｎｒｉｃｈＨ·ＳｃｈｎｅｓｒＬｉｅｏｉｓ國聯會所派之秘書柏斯德河ＶｌａｄｉｍｉｒＰａｓｔｕｂｋｖ比德ＡｄｒｉｅｎＰｅｌｔ及柯士Ｍｒ、ＨｏｎｓＶａｎＫｏｔｚｅ 
日文長崎日日新聞云、天皇於三日午後、在宮中豐明殿、懇請國際調查團李頓氏等午餐、由吉田駐土耳其大使之引導、赴帝國飯店迎接進宮、先與秩父宮淺香宮同妃會見、繼由林式部長官·鈴木侍從長·河井宮大夫等之導引、參見天皇與皇后、皇后由高木女官通譯應答、旋入豐明殿午餐、時宮中音樂齊奏、同時秩父宮·朝香宮·偕妃入席芳澤外相夫婦、吉田土耳其大使·牧野内府·一木宮相·鈴木侍從長·林式部長官、以及河井竹屋等宮大夫、女官各侍奉者、亦相繼陪座、歡談至三時始行散席、 
遠東社云、據確息、日外相芳澤、昨日電令派遣來滬之松岡洋右留滬、擔任外交事宜並與將由日本來滬之國際調查團周旋、勿急於歸國、 
[閘北驚人損失]  
估計當在四萬萬元 
自日軍侵犯淞滬後、吳淞江灣一帶所受日軍砲火这轟繋、其損失數目、現尙在調查中、茲僅就閘北一隅人民財産之損失、其數已屬可驚、昨據本埠會計師前曾會同市商會社會局調查所得之結果、其財産損失實數已達二萬萬之多、而商人在閘北附近設立之各種營業、尙未至該會報告故未包括在内如綜合統計當再加一倍其損失當在四萬萬元云 
[又有和平空氣]  
日方昨晚遞新照會 
日内舉行停戰會議 
英使領昨宴我官員 
上海停戰問題、日方力主舉行圓桌會議、我方堅持在日軍未撤退前、不願參加是項會議、免爲城下之盟、茲據外交界消息、日方昨晚已有新照會遞交我方、上海停戰會議、因之又在進行中、大約日内即可舉行、惟是項停戰會議、所討論之範圍、仍以日本無條件撤兵、而不涉其他政治問題爲原則、與日方所傳之圓桌會議、性質绝然不同、外交次長郭泰祺、昨夜已電洛陽行政院長汪精衛及南京外交部長羅文幹請示、更據英美方面消息、日本曾邀請關係國代表參加會議、英公使藍溥森及美公使詹森表示不願、故英美方面、决定無人參加、法公使韋理德、聞亦有同様表示、至日方對於撤兵問題、聞仍以取締排日運動爲主要條件、我方旣聲明停戰會議、祇限於討論日本無條件撤兵問題、故取締排日一點、實無提出討論之餘地也、英公使藍溥森·昨晨邀請美公使詹森·法公使韋理德·及意代辦齊亞諾·在英總領事官舍、交換意見、昨午、英公使藍溥森及英總領事碧約翰歡宴我官員到、財政部長宋子文·外交次長郭泰祺·外交委顧維鈞·上海市長吳鐵城·市政府秘書長俞鴻鈞·市公安局長温應星·財政部秘書郭德華等人、 
字林報云、昨晨（八日）軍總司令白川大將、分訪英美法意駐軍司令、旋於午間、即與日本公使重光日總領事村井等會商上海時局問題料其訪各國司令、亦與上海時局有關、 
[大批日軍瓜代]  
十四師團開到大美晚報云、日陸軍第十四師團已代第九師團接防前線、第九師團日内將開回上海、在平凉路司令部休息、第十四師團乃本月七日在張華浜登岸者、共有將士二萬人左右、内含第二十七第二十八兩旅團、以第二第五十九第十五第三十步兵聯隊編成、昨日（八日）午後外人之游江灣戰區者、見十四師團之兵充塞於途、向大塲進發、隊伍歷數哩之長、道路甚狹、進行甚緩、兵士因䟦踄疲乏、多有倒於道旁者、即經隨軍之醫務隊隊員前往施治、且有數人、不再能行、乃置之於輜重車上、另有一少年軍官、以亦不耐長行、倒臥路側、全隊爲之止步數分鐘、該軍官雖經醫士施治、卒不能回復其精神、乃舁登兵灶車、以六健卒曳之而行、更有落後之兵士數、人不知由何處覔得人力車數輛、以身佩軍用品滿置車上、乃得輕爽䟦步而進、又有一兵、以苦力一人爲之担荷行李焉、江灣戰壕中之日兵屍身、業已移去、日軍現正從事塡壕、華人屍身、即埋於壕内、又戰地之紀念品、幾爲日人搜覔一盡、外人之得許前往戰區者蓋寥寥也、 
十餘日、艦開出昨有日艦十餘艘、離滬赴日昨日某商輪到滬、其船員目覩大隊日艦、從上海駛出·開還東洋、至於留滬日艦、刻在黃浦江内者、僅留砲艦四隻、魚雷艦八隻、此外爲運送船十隻、 
安保到滬視察日本前任海相安保大將、偕同川少將·澤本大佐·鹿江少佐、乘上海丸由日本來滬、已抵上海、將往前線視察軍隊、並擬往訪各國駐滬海陸軍司令、又日本續派來滬之軍隊病院船新羅丸、已從神户開出、聞本日可以抵申、 
十九路軍 
[並無派遣人員捐欵]  
十九路軍此次守土抗日、海内外同胞、激於愛國熱誠、紛紛自動贊助該路軍餉項、� 
惟該路軍認爲保守疆土、抵抗侵略、乃其天職、除民衆自動捐助者深表感謝外、從無直接派遣軍官或别項人員、向商店住户或團體捐欵、凡我商民、應一體留意切勿被奸人假冒名義混騙、 
荷政府 
[限制中日僑民滙欵]  
不許爲軍事上之帮助 
救濟欵項寄紅十字會 
南洋荷屬吧八威府尹派馬腰（荷屬官名譯音）雷珍蘭約各華文報編輯談話、到有巫文報、巫文商報、華文天聲報記者多人、府尹謂現在中日發生戰事、荷政府嚴守中立、不能予任何方面以軍事上之帮助前有日本婦人匯欵至滿洲日軍、旣往不咎、以後則决不使再有此事、至貴國僑民匯欵救濟上海受傷兵民難民、可寄至中國紅十字會、由中國紅十字會全權處理、但切不可由軍政機關轉交、以免截作軍費、望諸位記者在報上聲明、此欵絕非爲購置軍火之用云、 
律師公會 
[對於王賡被捕疑點]  
函質徐文浩王效文兩律師 
自八十八師獨立旅長王賡被日兵捕去後、共家屬即延徐文浩·王效文·兩律師函請律師公會依法提出抗議、該會當經提交第一百次執監聯席會議討論、而王已安然釋回、僉認力中疑點甚多、故昨日特函質徐王兩律師王賡捕釋經過、原函云、逕復者、前接貴會員三有月一日來函、以受陸軍第八十八師獨立旅旅長王賡家屬之委任、請就暴日便衣兵士攔路搜查追捕王賡、及工部局巡捕帮同送交虹口捕房、詢明事由以後、仍將王賡交與日本海軍兵士帶去、生死不明等情、依法提出嚴重抗議、經於本月五日提付第一○○次執監聯席會議、詳加討論、並閱悉報載該旅長王賡、現已由敵釋放回復自由、按之一般輿論、該旅長王賡、於二月十七日之被敵追捕、殊多疑問、試列舉之㈠王賡久居滬埠、且係留美畢業之學生、其生平歴史、滬人頗能道其詳、謂伊不知美總領事署業已遷移、而至黃浦路查詢實屬欺人之談、㈡身爲現役並在本地抗日作戰之軍事長官、於實施敵對行爲期内、應無不知敵方防區範圍之理、縱令不知美總領署業已遷移、而前往美領署舊址、須從敵方防區經過、究不能諉稱不知、該王賡初非外交人員、試問以何原因、有何必要、或奉何方使命、而須冒險越過敵人防區、往訪美總領事、㈢報載王賡被捕時、隨身携有皮包一隻、内藏重要文件、涉及軍事秘密、該項文件落於敵手後、敵方突變戰略、避實就虚、形成包抄我軍之勢、致我軍不得不全師而退、使所傳非虚、該王賡究因何故而携此有關秘密之重要文件、往訪美總領事、當亦無辭自解、㈣使王賡果係誤入敵軍防區而被捕、則以我之現役官、而爲敵之俘虜、亦斷無輕縱之理、何以不數日而竟獲得自由、蛛絲馬跡、如上述諸端該、王賡倘不能爲滿意之解答、則其具有故意利敵之嫌、似不能免、本會雖以保障人權爲職志、惟國難當前、對於喪心病狂之賣國奸徒、亦當儘其所能聲罪致討、使置之法、經議决應先予具函責問、爲此復請貴會員查照、希即轉向王賡或其家屬、詳爲責問後、據實轉會核議爲盼、此致徐文浩王效文律師、 
[江北人通告同鄕]  
勿被日人利用 
滬西小沙渡一帶智識階級中人、鑒於日軍侵犯滬境、一般江北同胞、缺乏智識、往往被暴日利用案發受戮、情殊堪憐、於是發起印刷、勸告江北同胞、勿受日人利用、業已遍貼通衢、略謂、親愛可憐的江北同胞們、你們平境况、我們早已知道、怎奈愛莫能助、十分抱歉的、目下務請暫忍一時將來總可設法的、須知此次滬變、關於整個的中日存亡、不可作局部的往者已矣、來者可追自、後務請不要再帮助日人、幹殺人放火寡廉鮮恥爲虎作倀的勾當、要曉得日人此刻利用你們、轉瞬事過境遷、就要鳥盡弓藏兎死狗烹、安知昔日敎唆你們幹萬惡勾當、不加諸你們頭上嗎、快醒快醒、（下略）江北闪泣告市政府 
[積極救濟失業工人]  
自滬案發生後、本市素稱工廠林立之閘北江灣吳淞等處、均變爲戰事區域、而公共租界法租界南市浦東等處工廠、亦因戰事影響、停工殆盡、據調查所得、機器業工人失業者、在廿五萬人以上、手工業工人失業者、在工萬七千人以上、其他家庭式之小工廠、曁公司商店商號職工、因一時無法調查、故尙不在内、若不設法救濟、影響地方治安甚巨、市政府有鑒於此、曾再三討論救濟辦法、但苦計無所出、惟自我軍退守第二防綫後、滬西滬東等中外工廠、紛紛開工、因此到廠上工者頗多、目前失業人數、機器業尙在十萬以上、手工業尙在一萬以上、社會局奉令、於昨日起、派員赴華商紗廠聯合會與各業領袖洽商救濟失業工人問題、新聲社記者、昨往訪華商紗廠聯合會、據稱華商紗廠方面、對于日商紗廠失業工人、自當儘量設法安揰云、 
[村井向美領道歉]  
爲日兵毆辱美女士事 
新聲社云、日前日兵無理區毆打美婦、（順德女校敎員）昨日日總領村井、特向美國領事道歉、此事可告一段落、 
[駐滬巴西新領就職]  
全國商會聯會會接駐滬巴西領事米達函云、逕啓者、接准貴會宣言、無任感謝、查敝國巴西、並非國聯會員、亦非凱洛格和平公約簽字者、宣言内容、鄙人已完全明瞭、茲已轉知敝國政府、同時鄙人業已就任領事職務、即希查照爲荷、 
滬杭車 
[今日來去各開三班]  
四等慢車恢復 
滬杭路因日前由滬乘車至杭州紹興上江及嘉湖等處避難人民其約十餘萬人、現悉滬地停戰、故前避難商民紛紛返滬、前昨兩日間到滬男女乘客、共計七千餘人、行李三千餘、件昨日下午三時二十六分由杭開滬三十五次早車乘客、共計二千餘人、衣箱行李、一千餘件、第二班車抵滬、亦有乘客一千五六百人、行李八百餘件、裝運行李及旅客上車、以致在途躭延時刻、最少二小時餘、由滬開杭之三十六次早車、於上午八時二十五分開杭乘客五百餘人、又下午五時開杭之三十八次快車中、乘客祇有三百餘人、路局車務處鑒於杭來乘客擁擠、爲便利行旅起見、故於今日（十日）起加開三十九及四十次四等慢車往返各一次、計上海上午九時四十五分開四十次慢車、到杭州下午四時三十五分、杭州上午十時開四十次慢車、下午五時二十分到上海 
[四明公所北廠無恙]  
上海四明公所殯舍三處、其一在横浜路八字橋之南、謂之北廠、此次戰事、該廠因在日軍戰線之内、與公的隔絕不能訊者、已逾一月、雖經該公所迭次派人往挅卒不能達目的地、故對於同鄉詢問安危者、未能確復、自我軍退守第十道防線後、昨經該公所派人前往查看據報、北廠曾被日軍佔據廠房仍完奸如故、惟圍懎間有彈痕數處、入内見門户洞開、什物故置、復經察看殯房、雖門多開放、但所厝各柩、均皆無恙、惟兩道掘有濠溝、西首偏屋、爲該廠廚、房屋面上置有沙包等防禦物間、目下仍有日兵出入其間、而留管該廠張子根其人、已失所在、生死未明云、 
租界 
[擴張水電電話機會]  
上海泰晤士報云、北四川路以東一帶、自戰事發生以後、即借公共租界上海自來水公司之水、供給用户、現北四川路以西一帶、亦已假用該公司之水、又北四川路盡端、上海電力公司本有一變壓所、自今日起、將饋送附近華界電流、至北站及鐡路以西、現多殘破、且無總線路、但亦將設法轉饋閘北水電公司之總線路、蓋閘北水電公司水電總廠在軍工路畔、現爲日軍所佔、無從發電與饋水、故臨時假用租界水電、以便居戸返家安居、至於北四川路作戰地方電話線、上海電話公司、亦正迅速修復、惟因用户多已他徒、無從查悉各家損壞情形、但一接用户通知、立即派人前往修理云、 
[中外人往閘北一帶辦法]  
大陸報云、昨據萬國商團司令湯木士上校談及、目下中外人士欲往閘北一帶者、經工部局與日當道商定數種辦法㈠在洋滬與淞滬兩鐡路之間一帶地方、須向工部局與北車站日軍司令部辦妥相當手續、外人有産業或商業在該處者、將予以種種便利、但入境觀覺戰區、則嚴行禁止、華人苟有特别情形亦可准許前往惟此種通行證、爲數有限、非有極端需要、不輕發給、㈡京滬鐡路以南蘇州河以北一區、外人如有業務前往、可以自由出入、華人則經巡捕搜查後、酌量入放行、㈢北四川路以西至淞滬鐡路一帶、中外人士持工部局綠色通行證者、均可自由出入、但在日本花園附近、華人須偕人同行、 
返戰區取物 
[乘機竊取鄰家物件]  
本地人願根寳、住公租界北四川路大德里恒安坊十七號、於此次戰禍發生時逃出、避居法租界金神父路新新里一百十十二號内、於本月五日、戰事停止、戰區救護難民、并開放戰區、准人民回家搬物時、願亦乘機返家、詎竟心起不良、將同居之謝樹濱·羅少田·温展鵬·鄧大榮·及二房東周孟起·等五家所有大小皮箱十一只、籐夾二只、留聲機二只、連同自己所有物件、一併搬出、分藏於法租界薛華立路天成里三十七號及金神父路打浦坊二十號兩、處現爲事主等偵知、報告法捕房、由探目李友生·曾九如·率同包探陸松林·徐良成·等前往、將顧拘獲、吊出贓物、帶入捕房、昨日解送第二特區地方法院、由吳方廉推事開刑一庭提訉、捕房律師顧守熙依刑法三三七條竊盗罪起訴并稱本案失主二房東周孟起、無從傳案、尙有被告同黨未獲、請求改期訉核、經吳推事咯訉一過遂諭准予改期十四日續訉、并傳二房東周孟起到案被告還押、 
[外人贊揚中國郵政]  
本月三日字林報載云、本埠未接外國郵件多日矣忽於昨日收到一批、其中竟有本年二月十五日之倫敦報紙、足徵係最近所發者、溯自中日糾紛、由潘陽濱江蔓延上海以來、時局雖日在擾攘之中、而各郵政機關、仍能竭力維持、使上海與歐洲之郵務交通、仍能保其常態、此種成績令人認爲有神妙在焉、蓋吾人深知此非易得之事態也、當滬變之初、巧點之徒、因懶於作書、竟將平時每週應作之書札、擱置不問、滿以爲如經受信人詰問、即可藉郵件因戰事阻滯爲辭以資搪塞、詎料事實恰與其理想相反、其伎竟不得逞、殊堪駭異、其實此種現狀、並無所謂奇妙、乃係郵局及其全體員工、自上而下、對於其職務、專心致志、忠勇不渝、有以致之、其爲公衆服務之精神、事實堪證、吾人應加以敬偑也、查吾國　　　　　　　 
辦理郵政、數年來確多有進步此次滬戰發生之後該局人員能於烈熖冲天炮聲震耳逼近戰區際之工作無一日間斷、辦理井然、努力維持、使 
 
 

Page 2

 
 
國内外郵件毫無阻滯、泃非易事、雖屬當局督率有方、要亦在事員工之能於忠勇、得使中外人士所爲尤滿意者也、 
[郵局要息彙誌]  
上海郵局消息、自三月八日起、上海與南京間航空郵運、每日（星期一包括在内）將加添一班、該飛機每日上午八時半、由南京飛行、下午二時半、由上海飛行、凡寄上海與沿京滬路各處之郵件、均可由南京經轉飛運云、 
又上海郵局通告本月十二日、即星期、六係總理逝世紀念日、郵局除儲金處滙票處及包裹處全日停辦外、其餘各處曁各支局、辦公時刻均照星期日辦理、 
慰勞消息 
[大新綢緞局之犒軍] 三馬路 
石路大新綢緞局、自奉綢緞業同業公會函令、新營業額提成犒勞衛國將士、業已遵照實行、聞該局全體職員、以國家興亡、匹夫有責、自願將按月薪俸、提取百分之五、彙繳上海市商會、轉解前方將士、昨已將三月份薪金、提取百分之五送繳市商會矣、 
[請盡力慰勞十九軍] 此次十 
九路軍自退守崑山以後、市商會以供應不便、昨特致函崑山吳縣兩商會、請其就近盡力慰勞、函云、逕啟者、此次第十九路軍防守淞滬、以不滿四萬之士卒、與器械犀利之敵陸海空軍抵拒、屢奏捷音、支持至三十四日之久、雖以後路被截、全師而退、而我軍之堅忍善戰、已遍播於中外、强敵爲之刮目、國際爲之改觀、十九路軍之功在國家、識者已有定評、當該軍在滬之時、敵會與各界人士、協力輸將、防務用具、慰勞用品、應有盡有、用能軍民協和、士氣常新、茲該軍退據該地、務祈貴會體念軍民合作之旨、憫其盡瘁衛國之誠、躬自倡率、協同各界盡力慰勞使該軍凡有所需、不感缺乏所以爲抗日將士激勸者、當非淺鮮、敬希查照辦理云云、 
[津市慰勞欵項匯滬] 津市滬 
戰慰勞救濟會、於昨日滙洋兩批、共計一萬七千一百十一元、内除指定五千九百零九元、救濟本埠戰事難民外、餘作慰勞將士之需、 
救護工作 
[難民救濟會之工作] 上海戰 
區難民臨救濟會努力工作、繼續不懈、前昨（七日八日）二天、由南翔·嘉定·一帶戰區、救出難民、經登記者、爲一千六百十五人、除遣送杭州八十四人、鎭江一百九十一人外、餘均分送祗圓法會·普濟寺·法藏寺·永慶寺·雷米坊·中央研究院·等各寄宿所收容由各所遣送外埠者、計六十一名· 
[湖南軍醫組救護隊] 中國紅 
十字會據辦事處理長王培元、昨接寳慶林雪帆來電云、㈠王理事長鈞鑒、滬戰擴大、帆集湘軍醫、組織救護隊爲效、務乞電遵容首途、十九師十二團舊部林雪帆叩齊一、㈡（銜略）救護隊己前驅、㈠番號請即規定、㈡旗幟護照擬就近向湘分曾接洽、㈢服裝如何辦理、上三項乞示、以利進行、林雪帆叩齊二、 
[婦女昨招待新聞界] 婦女救 
護傷兵醫院、昨日下午三時、在該院招待新聞界、到者有中西各報館各通訊社記者二十餘人、由該院事務主任黃仁霖、陪同各記者參觀院内一切設備、到處均加以詳細之解釋、視察後、即由副院長劉瑞恒理事會秘書兼會計盛蘋臣、先後報告設立籌備之經過云、醫院設南京路大陸商塲四樓、其中設備頗稱完密、大小病室、凡四十三間、大者可容傷兵三十餘人、小者可容二十餘人、其餘治療室·愛克司光室·手術室·衣服室·飯食室·亦各應有盡有、並設預備室三處、爲各醫士辦事之所、全院醫士三十四員、管理醫務均係南京中央醫院、及北平協和醫院派來者、女護士四十二員、均係本埠各女校學生來院担任分司其事、頗形忙碌、各處均由黃事務主任領導參觀、並有各護士一一說明傷兵症候、由各醫士按時診察配藥、並每日除給飯兩次外、晨給鷄蛋一粒、一切井井有條、院内所有傷兵、由三月一日起至九日止、共計收容官二十九員、士兵二百五十八名、 
[本埠難民多生疾病] 本市臨 
時難民救濟所内所容之難民、因近日本埠天氣寒暖驟變、且人數過多、不合衛生、遂有多數發生疾病、醫師公會以此種疾病、甚易傳染、頗屬危險、特於昨日派有醫師數人、到所診察、據云該所難民之致病、完全在於不合衛生爲最大原因、蓋所有難民未經洗澡者、將近兩月、一入其中、臭味難聞、易於生病、亦意中事、聞救濟會方面、甚望本埠各澡室、本愛護同胞之意、將浴池開放一次、容納多數難民、一除污垢、以免疾病、亦屬公德無量云、 
[童子團最近工作統計] 中 
國童子軍上海市理事會戰地服務團成立逾月、對於各項工作進行、不遣餘力、最近各項統計、㈠警備傷兵醫院五處、服務隊員一百六十人、㈡前方服務救護交通工程等工作四十人、㈢辦收容所十三所、隊員一百二十人、㈣地方維持會托管收容所三所、隊員六十人、㈤收容難民先後計萬餘人、㈥代維持會遣送難民三批、計一萬千五餘人、隨船服務隊員三十人、㈦戰地救出傷兵難民等先後二千餘人、㈧如協助工部局辦理衛生工作、協助維持會調查各傷兵醫院狀况、協助中華慈幼會調查各收容所孤兒數目等事、統計工作人員達百餘人、 
[工部局沖洗虹口馬路]  
工部局工務處自一月二十八日戒嚴後、即在各處佈防、共裝砂袋九萬二千隻、築有剌鐡絲網一百四十八哩、近數日内、已拆除鐡絲網數處（）以利交通、並己將北四川路之瓦礫等物、淸除凈盡、當時曾發見華人屍身三具、該路現已洗至虹口公園爲止、俟大局安定、虹口區内各馬路均將冲洗一過云、 
[熊式輝表示積極]  
江西省府主席熊式輝昨有電致因公來滬贛省委袁良氏云、式輝决不辭職、報戰絕對失實云、 
[滬大開學訊]  
上海滬江大學城中區商學院地處租界中心、極爲安全、已於三月三日開學上課、學員報名者、有三百數十人、繳費入學者、有一百四十餘人、精神甚佳、各班均有餘額可補、至楊樹浦校内大中學聞亦擬在最近可能期内開學、以重同學學業、凡大學曁中學學生居留本埠者、自即日起可至圓明園路二十九號二樓該校商學院辦公處先事登記、外埠學生、亦得通信聲明本學期是否仍回母校肄業云、 
[中大商學院上課]  
國立中央大學商學院、本學期因江灣院舍、適在戰區、遂租法租界亞爾培路亞爾培坊爲臨時院址、籌備開學新生報名、除轉學生兩次各取四五十人外、而借讀生·專修生·特别生·報名參加者、已有百餘人之多、聞該院已於三月一日開學、七日上課、日内尙有許多學生要求轉學及借讀、又聞該院爲一般業餘修學者便利起見、特開夜課所列學程、除正科·銀行科·會計科·國際貿易科·工商管理科·外、特設統計·會計·鹽務·海關·各項專修學程、以應社會實際需要、故報名者異常踴躍、地址借霞飛路靑年中學、 
[省立上中定期開學]  
本埠省立上海中學、原定一月二十九日開學、後因滬戰發生交通阻隔、遂登報展期開學、茲悉該校業已租定法租界亞爾培路亞爾坊爲臨時校舍、並定三月十五日正式開學、聞該校學生、現已報到者共有五百餘人、 
[上海幼稚師範等四校開學]  
膠州路潘園上海幼稚師範·上海中學·上海小學·上海幼稚園·等四校、地處安全、交通便利特訂於三月十四日開課、先一日招考新生、校長陳濟成、鑒於戰區學生來校請求轉學之擁擠、特擴充學額、以資容納對於高中一部、則添設學程、如某科滿二十人者、即可添設藉謀補救、 
[甬同鄉會各小學近况]  
甬同鄉會設立小學十所學生頗稱發達、本學期因受戰事影響、均展緩開學、茲聞該會關心學生學業起見、己將安全區域内之第三·第六·第十三·小學提早開學其第一·第二·第四·第八·四小學前近戰區、現告安靖、亦己預備一切、定期開學、惟第五·第七·第九·三小學地處閘北、校舍被毁、學生他徙本學期准暫停開學、 
難民救濟會 
[注意閘北衛生]  
自我軍自動撤退至第二道防綫、閘北·江灣·大塲·眞茹·等處經劇戰後、積屍甚多、污穢遍地、疫癘堪虞、公共租界當局有代爲糞除之意、上海戰區難民臨時救濟會有鑒及斯、爰定今日（十日）下午四時、在雲南路仁濟堂召集上海市商會紅十字會普善山莊等公益慈善團體、開會討論分工合作之辦法、擬於最短期内將戰區死屍掩埋、污穢淸除、並延衛生專家施行淸毒、以重衛生而保主權、 
[高等二分院法官之更調]  
江蘇高等法院第二分院刑事庭庭長推事、業已分别他調辭職、遺缺茲經沈院長派郁華爲刑庭庭長、趙鉦鏜·蔣鐵錚·爲刑庭推事、又第一特區地方法院民刑長周達仁辭職後、遺缺亦已由地院周院長派李琥接充、 
[招尋失踪者]  
　　蔡民生等蔡民生（廣東三水人二十三歲）· 
佘康成（廣東中山人二十五歲）·羅義（直隸濼縣人六十歲）·胡德卷直隸唐山人五十四歲）·陳二狗（江蘇人三十八歲·）李錦堂（直隸人三十八歲）·浦小狗·李守身（未詳）等、均係京滬滬杭甬鐵路員工、仰各該本人見報、速至四川路六號臨時辦公處報到、如有知其下落者、亦希函知本局爲荷、 
　　潘洪大之子常州潘洪大之子、在閘北旱橋東首黃家路九十八衖念四號門牌作事、自滬事發生迄今、未見音信、即所寄洋五元、亦無回信、其父思子情切、神志昏迷、見報望即回里、如不能回、亦須寫信回家、有知其下落者、盼通知常州東小河沿三十三號、 
[滬閔長途汽車照常開班]  
　　南市國貨路滬閔南柘長途汽車公司、自滬變以來、並不停止維持滬閔交通、以安人心、現悉該公司班車自上午八時起、滬閔兩站按時照開、惟下午三時後停駛、並悉滬南閔行鎭居民較前增加、市面尙佳、地方治安、由水警保衛團公安局切實維護、措置裕如、即沿路線之顓橋·北橋·馬橋·華涇各鎭市面亦仍照常、並無遷家等事發生、 
[滬難後金融慘狀經過]  
　　厘拆價格『洋厘』昨晨厘價爲七錢二分二厘半、午市二厘、較前日似小一厘、查今年錢莊開業時最高價月七錢四分、相差已月一分七八厘之鉅做出匯劃票欵、早午兩市八十五萬鈔票兩市十二萬五千、加水照市加一毫二忽半及二毫半、查上數星期竟月加至每元達三四厘之多、今已平復不少矣、『銀拆』早午兩市均爲二錢五分、查上月份均開三錢、似小五分、劃頭加水現在每千計一兩左右、銀行掛牌仍爲一錢拆票交易約一百餘萬、 
　　輔幣市情江南小洋最高價（二月五日）曾到過七錢三分七厘、昨日早市爲六錢三分四厘午市爲三分、相差一錢零七厘、做出交易兩市三千五百角、廣東小洋最高（二月五日）亦到過七錢三分五厘、昨市早晨爲六錢四分七厘、午市小至六厘、相差亦達九分光景、交易兩市二十五萬角、銅元長縮更巨、最縮時僅三百五十七千（二月十一日）昨爲四百零二千五百文、計差四十五千有强、而前日最高價曾到過四百零四千五百文、 
　　銀洋進出『銀欵』昨日銀行收解、以外滙交易漸呈繁狀、故外銀行收解似多、計月二百三四十萬、惟收票欵因錢業祇限同業派劃故無數額可言、華商銀行收解各欵一百五十餘萬、銀劃頭欵一百七十餘萬、錢莊銀公單收解二千六百餘萬、餘無見聞『洋欵』各銀行洋户往來收解五十萬、僅華商錢莊洋公單收解三百十餘萬、銀行鈔票收回及發出三四十萬、小錢票交易二三十萬、 
[銀行聯合準備會定期成立]  
上海銀行業同業公會聯合準備委員會、對於籌備各事業已佈置就緖、定於月之十五日（下星期二）正式成立、是日上午、舉行開幕典禮、聞儀式至爲簡單、 
[四行發行準備報告]  
第一百十四次 
四行準備、庫係由鹽業金城中南大陸四銀行聯合設立、專辦發行中南銀行鈔票事宜、每星期公告一次、經四行稽核員及會計師檢核、茲照錄上海準備庫二十一年三月五日第一百十四次公告如下、鈔票流通額、二千三百七十三萬九千七百五十七元、準備金總額、二千三百七十三萬九千七百五十七元、内計現金凖備、一千五百零二萬陸千七百二十七元、保證準備八百七十一萬三千零三十元、 
[浙江興業銀行檢查報告]  
第二十一次 
、浙江興業銀行發行準備第二十一次檢查報告云浙江興業銀行發行素與營業方面、完全劃分、準備十足、本月九日、經會計師嚴鷗客檢查、計現金準備在六成以上、保證準備在四成以下、所有數目如次、本行發行數、共計三百三十七萬零三百零二元五角準備金、計現金二百十七萬零一百十一元五角、保證一百二十萬零零一百九十一元、同行領用數共計三百四十七萬元、準備金、計現金二百十六萬六千元、保證一百三十萬零四千元、 
[歐陽石芝之追悼會]  
歐陽石芝居士、於上月五日逝世、遺囑不發訃聞、除念佛外、别無舉動二十七日葬永安公墓、僅親屬至友數十人參與、茲施省之·王一亭·狄楚靑·丁桂樵·居士等以其閘揚凈土提倡蔬食、功在社會、特於今日下午二時在派克路十號功德林開會追悼、 
[陳寳書展覽會因戰事停止]  
海上文藝界武昌陳寳書君個人作品展覽、本豫約二月十三日開會現以戰事關係、不能舉行、已對於豫約持券人發出通告、特於十四日實定作品、號數自十五日起一星期内按券付件、聞此次廉價售券幾達千、件所作北碑及楷書各體、大多數極精妙者、惜以時局障礙、未能開會展覽、一飽海上文藝界眼福爲恨、 
[斐倫路騐屍所恢復原狀]  
上海第一特區地方法院、前因斐倫路騐尸所淪於日本軍事區域、交通被阻故自一二八戰事發生後、爰將騐尸事項、暫移法租界仁濟醫院辦理、其昆隣騐尸所之工部局警院、亦暫移置安全地帶、刻下戰局已離開淞滬、而前被日軍侵奪之虹中方面警權、現經工部局逐漸收回、斐倫路之交通完全恢復所有騐尸事宜、遂亦於昨日由特院通知捕房遷同原處辦理矣、 
[四綁匪槍决]  
綁票匪天津人王三槐、年二十五歲、揚州人田長山、年三十五歲、因於十八年三月十四日上午八時許、糾黨持械、至赫德路五十六號門牌、掳架英美烟公司買辦蔡福林、勒贖鉅欵、又浦東人張金生、年二十八歲、通州人强鴻、祥四十三歲、於十九年十二月十八日、在雲南路綁架公平洋行買辦盧少棠、案發被總巡捕房總稽查處華總探長陸連奎先後拘解第一特區法院訊判死刑、呈奉上峯核准、飭令執行、昨晨由吳振執行推事蒞第三刑庭、着捕將王等四犯提案、詰問一過、連同全案卷宗及肖像押登汽車、駛往地方法院漕河涇刑場、由監刑官蒞場、飭法警騐明各犯正身執行槍决矣、 
[一男子被汽車碾斃]  
昨晚七時許、有一男子、行經百老匯路南洋兄弟烟草公司附近、被汽車碾斃、死者身穿花呢西裝、外罩華達呢大衣、科頭革履、衣袋中有信件甚多、上有胡炳貴字様、或係死者姓名、此外尙有鈔幣約四百元、 
[竹排上手溜彈爆發]  
工人受傷者三人 
吳淞公濟竹行、月大批竹排、浮於市河中、適戰事經月、繩索大都腐爛、致竹排四處漂浮、現該處略見平靖、該行主人昨日回去、令工人數名、加以收拾捆紮、詎工人等入水未久、竹排内遺留手溜彈爆發、砰然一聲、當塲炸傷三人、隨經人車送仁癠醫院療治、茲錄傷人姓名於次、趙仲南、年三十七歲、羅店人、炸斷左腿趙易、仁年二十五歲、傷右足胸膊、趙阿生年四十歲、炸斷右腿、 
[拾香烟罐週身炸傷]  
原來拾着炸彈 
碼頭小工陳思康、台州人、年二十八歲、家信住虹中華記路三官堂八十二號、昨日下午四時許、在門外拉圾桶旁小便、見地上有香烟罐一只、陳俯身往拾、詎知乃係炸彈、碰然一聲、將頭面手足週身炸傷、後經送往同仁醫院醫治、恐有性命之虞、 
[無名男子倒地身死]  
昨日上午八時許、年約三十左右、身穿棉袍外罩竹布長衫之男子某甲、行經法租界新永安街四十四號門牌門前、忽然倒地、氣絕身死、經該店開門發見、立鳴五六五號巡捕到來、報告大自鳴鐘捕房、派探前往、查勘一過、將尸體車入同仁辅元分堂騐尸所、在身畔衣袋内抄出平漢鐡路局二七六七號車務處電務課職員鄧時敏·及平漢路局二四四九號鄭州無綫電台報務員施慶熙·虎黃緞長方符號二方背有白竹布、蓋有印章及江灣德園家禽專科學校二八三號鄧時敏學員證·又江灣德園鷄塲函授學校二十年六月十八日二十元學費收據各一紙、又鄧時敏『週志廣西賀縣』及友人卡片數、張别無長物、因無從查詢家屬由探回禀捕頭、候報法院檢騐、 
[中學聯被封後]  
要求各團體援助 
遠東社云、本市中等學校抗日救國聯合會因派代表在馬路上演講、被公安局警察拘去八人該會會所復於前晨被當局封閉、茲悉該會負責人員、除分頭向各團體請予援助外、並擬在最近期内、召集各團體聯合緊急會議、要求當局啟封會所釋放被捕八人、惟公安局以有反動嫌疑、昨已解軍事當局審訉云、 
[律師公會通告全體會員]  
關於律師姻親任官避嫌事 
上海律師公會昨致全體會員通告云、逕啟者、案奉江蘇高等法院轉奉司法行政部訓令、爲令遵事、查律師職司辯護、與法庭關係、至爲密切、凡易招嫌速謗之舉、均應格外注意、嚴予杜絕、嗣後律師在登錄指定執行職務之區域内、如與地方法院院長首席檢察官或縣法院院長有四親等内之血親或三親等内之姻親者、應予聲請廻避、不得在該區域内執行職務、其因承辦案件與庭長或推事有上項親等關係者、亦應實行廻避以杜瞻徇、至律帥與法官同居、以及平時往來酬應、均足貽人口實、尤應一律禁止、除分行外、合行令仰該首席檢察官轉飭所屬律師、對於上開三點、均應恪遵勿遠、徜有隱匿不報、或未經廻避遷居者、一經發覺即將該律師父付懲戒、勿稍寛貸、該首席檢察官負有監督之責、尤應認眞稽察、切實奉行爲要、此令、（中略）該會奉令後經交付執監委員會議决、照轉各會員在案、相應函達、即希查照辦理爲荷云云、 
[日人覓獲未炸水雷一具]  
大美晚報云、聞日人又在浦江日艦附近覔得未炸之水雷一具、現爲愼防起、見已由各艦所繋之浮筒布網、以衛諸艦、 
[天氣報告]  
徐家匯天文臺昨日下午四時三十分氣象預報云、揚子流域天　、而有薄蓩濛雨、此間海濱及黃海之上有勁峭之旋風、因低壓向東北東或東北進發所致、尙有一低壓經過渤海、向東進發山東有無定向之烈風、東海有東南風、又昨日午後三時前二十四小時内本埠氣温最高四八·最低三五·二去年同日最高四四·八最低三·三八、 
國内外要電 
[國聯會議辯論結束]  
將於星期四再開會議 
顏博士佐藤相繼發言 
各小國不承認以武力獲取任何權利 
大會爲世界和平計應採取必要行動 
（日内瓦）國聯議會中、關於中日問題之辯論繼續數日、今晚始告結束、起草委員會、現已辦理整理各種議案、而編製一總議案之工作以便提交議會、作最後之考慮、大約議會將於星期四日復開、關於編製此議案所應用之手續、曾稍起辯論、但此問題、旋即解决、捷克代表皮恩士、提議起草委員會、應以議會三月三日所推舉副議長八人組成之、所有已提交及將提交議會之各種建議、應交此起草委員八人審查、希臘代表波立狄斯等、不以此種提議爲然、議長希孟乃發保障之言、謂指導起草委員會者、不僅爲提交該會之各提案、且應爲由一般討論而發現之原則云、於是反對者遂無言、起草委員會將於明日午後四時集議、三月二日議會所推舉之副議長、爲彭古（法）摩太（瑞士）賴美爾（瑞典）西門（英）格蘭第（意）派特迦（墨）白魯寗（德）塞巴哈波（波斯）、今日大辯論後、議長請中國總代表顏博士發言、蓋以此會現漸扼要點也、 
尋常顏代表輒在本席立起發言、但顏博士此次則離席趨至講台之前、轉向會衆而立、在會塲肅靜空氣中致詞、首謂與會者、應渠請求惠然出席、至可感謝、發言者幾無一不發擁護國聯會章之言論、國聯議會、應首先注重會章第十五條下之調停辦法、渠對此點、固亦贊同、但五個月以前、即已從事調停矣、效果如何、爲吾人所共曉、中國希望議會、竭其在會章第十五條及其他條文下之他種能力、渠以爲英代表西門所略示之宣言、將來提交議會時、不過如美國務卿史汀生一月八日所發之諜文耳、中國態度、說者不能明晰、致意見甚爲紛亂實、則中國從未請求議會採行、等於對於中日爭點加以武斷之行爲也、但國聯會章被破壞矣、中國二十萬方哩之土地、被外人破壞會章第十條而强佔之矣、日本且不允提交公斷、致與會章抵觸矣、此皆顯明事實也、今國聯必須告向日本曰『撤回日軍、容吾人以吾人所承認之方法、助爾解决對華爭點、』查國聯成立李頓調查團之議案、明白規定日本關於撤軍之擔任、不因調查團之組織、而受影響、今日本不撤兵、反促成滿洲獨立之運動、實則日軍撤退時、則此運動即傾覆矣云、顏博士最後、向各發言人道謝、以其表示對於當前難題之高尚意見也、並曰發言者、僉謂國聯將擁護會章、余代表中國、謹向議會重伸此請云、 
顏博士發言旣畢、議長請日代表佐藤發言、佐藤亦從演壇致詞、略述日本案情、謂日代表松平之議論、及日代表送交國聯之文件業已明白表示日本之態度日本之所以有軍事行動者、因其國人受危 
 
 

Page 3

 
 
申報[接國内外要電]  
害也、舍此無他道、日本旣不欲用武力解决對華爭端、亦無破壞中國政治與土地獨立之意、日人今所爲者、他國已先爲之、且將繼續爲之、中國非任何他國可比、與歐美任何國不同、試問世界有任何國以排外情感爲其外交政策之根據者乎、佐藤又謂日本不欲施用軍事壓力、渠願見上海時局、由各國會同依照事實而解决之、日本自始即擁護國聯、並履行會章之規定、日本願見會章完全與整個之實施、但以編製會章者之精神實施之、日政府完全感謝國聯行政會之努力、並感謝美國及在滬會同他國冀復和平之美代表云、 
　　午後開會、各代表討論時、中美薩爾伐都國代表巴里台斯發言、其意與南愛爾蘭代表萊斯特之言相同、渠言及十二月十日國聯行政會、請日軍撤回南滿鐡路區域之議案、謂國聯必須一再承認國聯會章之基本原則、因該原則禁止侵犯、無論其爲索取債欵、或爲恢復他種權利起見也云、匈牙利代表、阿本伊發言逆料一九三二年、爲國聯歷史中最緊要年代、謂從目前爭端中、宜獲有若干切實結果、此爲最重要事、今戰事停止與否、尙未確定、故第一當使停戰、議會必須注其全力於此、餘者可依照英代表西門所建議之方針製定議案云、 
英代表西門、於商諸出席軍縮大會之美代表後、宣讀上海發來之官塲報告、該報告述日軍三月六日所佔據之界線、謂日軍佔據從瀏河西北起、經過婁塘（嘉定西一哩）至南翔以西、而達蘇州河之陣線若干點、三月七日曾發生兵士佔據新陣地 
[我國總代表顏惠慶近影]  
時所常有之小接觸、該報告又言及日本生力軍在吳淞登陸事、並聲明實地情報、僅可從日方得之、因華軍退却、難得其詳也云、 
西門宣讀軍事情形報告後、議會復作討論、海第國代表馬雅德·與布國代表巴台洛夫、皆主張維持國聯會章與非戰公約之尊嚴、布代表且允許對於保障會章等尊嚴之任何行動、予以援助、巨哥斯拉夫國代表那蘇蘭尼克、謂議會似將因作根據會章第十五條之重大决議而成立一種前例依、渠意見、此種議决議在其實施上、甚應普遍、議會必須用其權力中所有之各種方法、以解决此難題、而避免可使此問題眞正原因反而隱蔽之任何計劃云、南斐代表華特發言、謂日本挾未曾披露之理由、不獨未以和平方法、謀取其困難之解决、且顯然不顧其在非戰公約下之義務、中國迄今未能平息其内部之異見、固屬可悲、但中國之弱、不能爲强國乘機利用之理由、渠對於日人之德性智力勇氣與愛國心、甚爲欽慕、爲此理由、故渠請日人改其戰爭計劃而和平方法、俾了結此危險爭點、世人現企望大國之强有力引導、而此引導可以行而非空言見之已、試問各大國已以有此引導爲滿意乎云、次印度代表阿迦可汗稱、從歷史上着想、印度中國以及日本在文化上宗敎上均有長久及密切之關係是、故中日切勿相殘、應謀互相和好、及智識之合作、國聯大會宜持以鎭靜之態度、努力調解云、 
阿迦可汗對於西門之提案、表示贊同、並請中日兩國無條件聽候國聯解决云、玻璃維亞代表羅斯稱凡 
[以武力獲取者各小國不能加以承認]  
故各小國認會章之原則、係其前途之保障、至於解决方案、會章已備之矣、大會應明白表示國聯爲謀世界和平計、有採取必要行動之權力云、（八日路透社電）（日内瓦）㈠顏代表最近在大會演說、博得全塲長時間之鼓掌、㈡三十三國代表嚴斥日本之侵略行爲、㈢全世界反日之精神動員已於今日完成、㈣但日本精神上之失敗、必將激起軍事上之總攻、㈤故我方最後軍事上之抵抗、急不容緩、（三月九日專電） 
顏代表公布 
[美對國聯合作]  
（日内瓦）顏惠慶博士、已將所接駐華盛頓中國公使署發來關於美國允對國聯議會决議案合作之電文公布、内稱、國務卿史汀生已電致駐華美使、命其參加淸理戰局之討論、國聯議會起草委員會除考量英代表西門之宣言外、且須審查哥崙比亞薩爾伐都希臘捷克斯拉夫瑞士挪威西班牙之提案、此數國代表、因此已自然列入起草委員會矣、 
　　倫敦今晨紀事報載稱、遠東陰霾之中、已露一線光明、即英美今已提携工作、及美國已切實與聯國合作是、此二事無論如何、皆屬重要、將來或易予兩國以目下不可測度之重要云、上海局勢漸有轉佳氣象、故兵險保費已爲减低、由日船自貨棧運至上海貨棧之貨、水險至小之保費、每鎊已减十先令、由他國之船載運者、除中國船外、前爲十先令、今爲五先令、此外經過上海運往日本朝鮮及東三省之貨物、其兵險保費亦均减半、（九日路透社電） 
關於滬事之 
[日政府兩訓令]  
一訓令國聯日代表 
聲明中國拒絕無條件休戰 
一訓令駐華日使　　 
令重光再行努力協定休戰 
（東京）路透社今日探悉、日政府已訓令國聯日代表佐藤、提出關於上海日軍撤退問題之中國態度事件、聲明中國不特拒絕無條件的休戰、違反國聯議案、且要求日本先撤兵而後休戰、並聲明非至有敵對行爲完全停止之保障後、日本不能考慮撤回其軍隊、日政府同時又訓令駐華日使重光、再行努力、協定休戰、以此爲圓桌會議之初步、（九日路透社電）　　倫敦今日下院開會、時議員勞斯請　　 
將日本所向中國提出之議和條件見告、外交次官艾登答稱、發表此文、能免不失信與否、渠不敢决、惟渠將查明而有以告知問者云、此項條件、除由日當局通知任調停人之上海英當局外、且電達國聯秘書長德魯蒙、 
[溥儀昨就僞職]  
　　長春舉行建國典禮 
　　張景惠捧呈僞國壐 
　　（北平）外訊、溥儀今日下午二時在長春舉行僞國建國典禮、到張景惠·臧式毅·熙洽·趙欣伯·馬占山·文武官吏約二十餘人、外賓爲内田滿鐵總裁·本莊繁·及森司令官等、下午三時、溥由贊禮官導入僞御座、受參列各員三鞠躬禮、并由張景惠捧呈僞國壐、（九日專電） 
（北平）瀋電、溥儀於八日晨八時、由湯崗子登車北上赴長春、隨行者鄭孝胥·張景惠等、溥專車之前懸有日國旂及新製之五色旗、預定專車到瀋、不多停即北駛、定九日舉行就僞執政式、臧式毅等事先在瀋陽南滿路車站紮有歡迎彩牌、僞國正副國務院長决定爲鄭孝胥·袁金鎧·各部長亦完全定人、（九日專電） 
（哈爾濱）溥儀定八日偕張景惠·臧式毅·趙欣伯·羅振玉·鄭孝胥·到長春、九日午前九時就執政職、國務院設市政府内、各部分在第二師範·吉長鎭署内、禁衛軍司令金璧東兼、熙洽八日早到長迎候、日方改長春站爲國際車站、連結吉長·吉海·東鐵·爲一交通網、僞國施政方針、一、敎育、努力普及敎育、二、土地、開墾荒蕪、開發產業、三、交通積極底成交通網、四、治安、討伐各地胡匪、五、軍備最少限度維持地方治安、六、外交、努力共存共榮、哈市今日滿貼建國標語、（七日專電）（哈爾濱）今日哈各商户、由市局發給新國旗、令一律懸掛慶祝、新旗爲紅藍白黑滿地黃五色旗、各界除被指舉代表往長參加外、大多無甚興趣、今日哈各機關首領均去長參加九日慶典、馬占山亦將乘飛機往哈、（八日專電） 
[瀋垣二度混亂]  
　　到處火警槍聲四起 
（北平）外訊、瀋垣昨夜便衣隊大活動、十一時後、工業區商埠地等處著火、被服廠之糧秣處亦被焚、各處炸彈步槍聲亦時起、（九日專電） 
（東京）據今日瀋陽傅來消息、瀋陽昨夜同時有七處火警、度係有人縱火、擬於溥儀在長春就職之際、擾亂瀋陽、聞當時有槍聲、約歷一小時之久、（九日路透社電） 
財部否認僞國 
[一切財政措施]  
（南京）財政部聲明、東北僞國提撥關鹽欵曁一切財政措施、概不承認、所有因此發生一切糾葛、應由日人負責、（八日專電） 
中日人在哈 
[合設特務機關]  
　　日領署警察權限擴大 
（哈爾濱）中日機關合設一特務機關在前市黨部内、分交際·警衛·機要·三部、計十五股辦事、中日人百餘（八日專電） 
（哈爾濱）日外務省派警察七十名來哈領館服務、日領館警察權限擴大、哈特區五警署各聘一日顧問、協署長辦事、（八日專電） 
行都設備 
[在積極進行中]  
　　設備委員會之决議 
（洛陽）洛陽行都設備委員會八日上午在第三職業學校内行政院會議廳舉行第一次會議、到委員長何應欽、委員國民政府呂超、行政院劉泳闓、立法院吳景鴻司法院鉏文書、考試院顧炎監察院劉莪靑、軍事委員會張諝文、軍事參議院張翼、鵬參謀本部劉祖舜、訓練總監部陳啓之、實業部郭春濤、司法行政部盧益美、交通部張心澂、内政部項昌權、外交部靳志、蒙藏委員會易宇昌、銓叙部馬鶴天、考選委員會馮舉安、禁烟委員會白中道、洛陽衛戍司令部周旋、主席委員長何應欽、紀錄朱宗良、决議事項如下、 
　㈠各院部會房舍之位置、（甲）各軍事機關、（包括軍事委員會·參謀本部·軍事參議院·訓練總監部·軍政部·海軍部·） 
均設於西宮十一團營房、（乙）行政院及所屬各部會、除軍政海軍鐡道三部外、均設於西宮第九團營房、以團本部爲院址、司法院亦設在第九團營房、（丙）立法院設舊第八中學、考試院設周公廟或山陜會館、監察院已租用民房、無須另覓院址、 
　㈡交通通訊敏捷方法、電報郵件之遞送、須力求迅速、由交通部負責整理、並請交通部迅在洛陽設電話局、西宮至城内一段交通、先由衛戌司令部與長途汽車公司交涉、開行公共汽車、廉價收費、㈢流通金融、用何部長名義電財部在洛設中央銀行辦事處（已由行政院去電）㈣警衛事宜由衛戌司令部負責計劃擴充警察、並在西宮至城内之間設派出所嚴密警戒、 
㈤衛生事宜由内政部衛生署負責計劃、並由該署派員在洛設立診察所或醫院、其西宮方面飲料、由衛戌司令部周處長計劃整理、先疏通溝渠、或安設水管、並建築蓄水池、 
　　㈥燃料飲料問題、由内政部負責計劃供給、並籌設消費合作社、 
　　㈦其他、一·各院部會一切應用器具、可擇其必要者、由京搬運來洛、須在三月二十日以前、用正式公文、與鐵道部商洽、免費裝運、先由行政院令知鐵道部、二·請國府參軍處先搬運發電機一部來洛、安設西宮、三·衛戌司令部周處長所擬洛陽市政計劃綱要、交内政交通兩部審查、（附註）立法院在第八中學修理未完工以前、可暫在西宮設辦公處、借中央黨部會議廳開會、（八日專電） 
府令特任 
[顧孟餘長鐵部]  
各中委自洛到京 
（洛陽）國府九日下令特任顧孟餘爲鐵道部部長、此令、（九日專電） 
（南京）中委唐生智·陳璧君·石瑛·陳肇英·周佛海·段錫朋·谷正綱·鄭占南·戴愧生·等九日由洛抵京、國難會議秘書處奉命移洛辦公、（九日專電） 
（南京）馮函汪辭内長職、汪已慰留並退回辭呈、（九日專電） 
（南京）汪精衛偕新任鐵道部長顧孟餘今晨抵此、汪寓宋子文宅、顧寓鐵道部公署、（九日路透電） 
陳濟棠被任 
[六省綏靖主任]  
　　黃紹雄在桂編民團 
（香港）陳濟棠已奉中央委爲粤桂贛閩� 
滇黔綏靖主任、將派員赴各省聯絡、並擬薦李宗仁或白崇禧爲副主任、前傅陳任全國勦匪總司令係誤傅、（九日專電）（香港）粤五全會前議决取銷瓊崖特區、經伍朝樞陳策力爭、决仍維持、（九日專電） 
（香港）黃紹雄在桂編民團、爲後備軍、委龔傑元爲招編主任、蔡騰輝八日電覆陳策、大鵬安、並無日艦屯駐（九日專電） 
中央對日 
[决定長期抵抗]  
　　平抗日團體紛紛復活 
（南京）李濟深談、中央對日、已確定長期抵抗、抱定不屈服决心、無論如何、誓以保全國家領土主權之完整爲主旨、如世界公理猶存、正義自有伸張之一日（九日專電） 
（北平）平各大學敎授經滬代表王造時等推動、定十三日開大學敎授抗日救國成立會、新舊學聯已進行合併、各團體救國聯合會已發起、其他種種抗日團體、紛紛復活、或從新組織中等學校抗日救國會、歡迎滬代表、並决日内率全市中學生大請願、要求張學良出兵、熊希齡擬日内往并洛寗、催當局出兵抗日、王等將離平、（九日專電） 
（北平）華北婦女救護隊準備南下、今電軍政部、請撥房舍、（九日專電）（北平）平各界慰勞滬將士會今匯出慰勞金七千五百元、并電各抗日將士、繼續努力、以貫初衷、（九日專電） 
（天津）本市工聯救國會九日電中央、請迅調兵收復淞滬及東北失地、（九日專電） 
（天津）跪哭團自工作以來、頗著成效、各商店均激發天良、簽字蓋章、以後誓不批批購仇貨日領事因跪哭團妨碍日貨銷塲、九日向市府抗議、請解散跪哭團、（九日專電） 
（漢口）川抗日義勇軍敢死隊一行九日過漢赴滬、（九日專電） 
[下關日艦示威]  
（南京）昨下關日艦排隊游弋下關住民大恐、紛議徙避、由外部非正式派員往日艦詢問、據丹下艦長答、爲活動輪機與略事操演而已、南京日僑寥寥、有之均在艦上、苟無人對艦上攻擊、决不致發生衝突、請轉告住民放心、（九日專電） 
[武漢當局闢謠]  
（漢口）警部當局九日表示、外間謠傳外交上有何嚴重事態、絕對不確、現正拿辦造謠者、保持武漢治安、（九日專電）（漢口）日勢多艦八日到漢（九日專電） 
[香椎到平閱軍]  
（北平）津日軍司令香榷昨晚來平、日使館開會歡迎、香榷此行負有檢閱軍隊使命、定今晚返津、（九日專電） 
（天津）駐津日軍司令香椎八日晨赴平、九日檢閱日軍、晚返津、居留民團十一設宴餞别、新任司令中村孝太郎即抵津香椎十七辦交代、十八回國、（九日專電）陳公博 
[抵并與閻會晤]  
（太原）八日晚陳公博·趙戴文·偕方振武同來并、趙丕廉尙留洛、陳方下車、寓飯店、閻即親往訪、談甚久、九日晨方陳謁閻、並訪各要人、旋方赴晋祠遊覽、閻定九日晚在公署宴陳方、邀各將領作陪、將詳商抗日問題、（九日專電）（太原）陳公博定十一赴平、十日遊五台山、據陳談、中央對日軍事、已作具體决議、此來晤閻、係報告大會經過、並促晋出師、晋軍已積極準備、（九日專電）（太原）陳公博·趙戴文·趙丕廉八日下午偕抵并晤閻、晚已與閻晤面、聞陳不久待即返滬、（八日專電） 
（北平）陳公博日内由大同來平商要公（九日專電） 
勦共將領 
[議定具體辦法]  
（香港）入贛剿共將領、八日在韶議定具體辦法、余漢謀定十一日飛大庾、（九日專電） 
（香港）粤中委九日接中委會電、謂艷電所提議案、經連日議决大要如下、關於長期抗日者、切實施行軍會所定全國防禦計劃、全國軍隊以國防爲主目的、剿匪爲副目的、關於收復東北失地者、全會否認東省僞府、應由國府迅以實力恢復領士主權、關於國防中之西南沿海防禦、軍會已有具體計劃、剿共則由政府通令各省、速普遍舉辦保衛團關於救濟災區難民、交政府辦理、（九日專電） 
宋子文聲明 
[庚欵照舊撥付]  
（北平）宋子文有通電到平、聲明各項庚欵仍照舊撥付外傳停付之說、絕非事實、（九日專電） 
軍政部 
[調查殉難志士]  
（南京）軍政部庚電十九路軍部、調查死傷各官兵、曁各大學民衆團體義勇軍殉難志士名姓、以便轉呈政、府優予撫恤、（日八專電） 
[丹使備遞辭任國書]  
（南京）丹使高福曼到京、遞辭任國書、請見林森主席、以便呈遞如儀、由國府電致洛陽、請示接見日期及地點、兩天未接回電、復由參軍處電致呂超、請爲定期、聞已得復、國書由外部代收、（九日專電） 
[衛署派遣醫生來滬]  
（南京）衛生署又派大批醫士赴滬、分任各醫院診治傷兵工作、（九日專電） 
[國府德顧問昨到京]  
（南京）國府德顧問施特來佛應召來華、於九日晨抵京、分訪各要人、（九日專電） 
[交部擬設粤航政局]  
（南京）交部擬日内派員赴粤籌組航政局、（九日專電） 
[各軍組駐京聯辦處]  
（南京）各軍師駐京辦事處各主任近組聯合辦事處、八日午開會成立、推彭熙同·史紹昆·張仲鈞·白嵩山·黃和春·唐襄·高淑軍·陳亨庭·王升庭·等九人爲常委楊力川·楊佩章·端木季俠·三人爲候補常委、暫假四條巷永安里第十六路辦事處爲聯合辦事處處址俟呈准備案後、即開始辦公（九日專電） 
[豫匪崔二旦被擊潰]  
（北平）信陽電、豫著匪崔二旦等三千餘人、在邢集查山一帶被馬鴻部痛擊、竄申陽台黑山等處、并斃匪二百餘、生擒及獲戰利品甚多、（九日專電） 
[龐炳勳到平謁張]  
北平）龐炳勳今晚到平謁張、報告防務情形、（九日專電） 
[葡使赴京接洽要公]  
（北平）葡使那伐洛今日赴京、向外部接洽要公、（九日專電） 
[西康地震損失匪淺]  
（北平）西康七日晨地震甚烈、迄八日晚未息、房屋倒塌、死傷數百人、（九日） 
[班禪代表到平接洽]  
（北平）班禪月底來平、其所派靑海代表興洒、今到平接洽一切、（九日專電） 
[哈埠國際協報復刊]  
（哈爾濱）國際協報九日復刋、以條件與日妥協、一二自愛記者已退出、（八日專） 
電） 
[魯省無極道潮平息]  
（濟南）大汶口無極道潮平息、獲爲首六人、三人正法、爲受害官兵祭靈、（九日） 
專電） 
[韓復榘擬组講演團] （ 
（濟南）今午韓復榘召集顧問諮議、參議·二十餘人、在省府開會决组講演團、分赴全省百零八縣、向民衆講演國内外大勢、中央外交、内政情况、國難情形、與抗日計劃、及省府施政方針、以喚起民衆共同救國、並視察各縣軍政警務現狀其组織辦法、正山民廳二科起草中、（九日專電） 
（濟南）今日行政人員訓練班畢業典禮、韓親致訓詞、（九日專電） 
[湘鄂難民自滬運回]  
（漢口）滬難民湘籍百十九名、八日運湘、鄂籍難民千餘、有滬救濟會證書者四百餘人、餘係下游各埠災民（八日專電） 
[鄂淸鄕促進會之籌備]  
（漢口）淸鄕促進會推喻育之負責籌備、各縣代表規定、至少一人、至多三人、（八日專電） 
[湘各界勸募慰勞捐]  
（長沙）各界九日分六十組、挨户勸募慰勞捐、何鍵夫人捐二千元、作女看護經費、各報十日起改用土產紙、（九日專電） 
[何葆華將任鄂財長]  
（漢口）財部電何成濬對鄂財廳長人選、請自行物色、呈中央任命、聞將由何葆華繼任、（九日專電） 
（漢口）鄂財政收入極微、中央協欵亦未到、正由財廳籌辦營業牌照稅、並由省銀行發省鈔活動金融、何成濬聲明票幣發行後、政府决不挪用、（九日專電） 
[西北航空定期開始]  
（北平）李景樅談、西北航空定十五開航、暫由南京飛至西安、全程六小時、過洛略停、然後再由西安試飛甘肅至新疆一段、此段較難、歐亞航空公司日内由滬移平、（八日專電） 
國聯總委會建議 
[组織特别委員會]  
將承繼總委員會 
（日内瓦）國聯會特别大會之總委員會工作、業已告竣、並擬建議於大會、請其组織一特别委員會、由現在起繼續工作、至九月間開大會時爲止、該委員並與參加將來上海圓桌會議之代表、直接接洽、此項委員會承繼特别大會、而以會員十八人组成之、其中十二人爲行政院各代表、其餘六人則由此次大會中發言最多之各國代表中選任之、此十八委員、或由大會以秘密投票法選舉之、或由總委員會提出十八委員名單、逕請大會通過、而不用投票之法、亦未可知、至主席團本日開始進行之困難任務、希望可以解决、俾最後一次之全體大會、得於明日下午召集、（九日哈瓦斯電） 
[蘇俄中委發表意見]  
　　對於遠東事件保全和平（莫斯科）蘇俄中央執委主席迦里寗今日聲稱、以各種方法保全和平、乃蘇俄對於遠東事件全部政策之第一基礎條件、如任何資本國之政策、危及俄國人民之重要利益、則俄人不能亦不願對於資本主義國之行爲、冷淡視之、届時全國將以吾人願奮鬥到底爲言、全國現必須準備此種奮鬥、庶方可减少俄人被攻擊之憂慮云、 
日本暗殺案 
[主謀者審訊終了]  
有勢力之極端反動二人有靑年名黑澤自投警署（東京）有勢力之極端反動二人、疑係井上與團琢磨暗殺案之主謀者、今日已由警察審訊終畢、關於團琢磨暗殺案之最近發展、爲今日一靑年之投案、該靑年名黑澤、自投警署、其人曾誓除其所認爲誤國之要人、與之同宗旨者尙有靑年二人、目前謠言頗多、然若警察之調查、竟爲重要政治發展之先驅、在密切留心時事者觀之、固亦不足異也、（九日路透社電） 
[日飛機在杭市偵察]  
（杭州）日偵察機一架、八日午十二時二十分、經乍浦·海鹽·海寗·抵杭、飛新市塲城站偵察一週、飛度甚低、旋即向嘉興盤旋而去、（八日專電） 
[英幣信用漸復]  
　　倫敦外人現購置英幣、今日市價漲起、英幣之信任漸復、與前大異、自十一月底以來、英幣價格、以今日爲最、高尙有繼漲希望、金價因此壓低、二月八日、現金每盎斯、値英幣六鎊六先令、現値五鎊十五先令、（九日路透電） 
[命令]  
國民政府八日令、國難會議秘書處主任吳鐵城另有任用、吳鐵城應免本職此令、又令、特派褚民誼爲國難會議秘書處主任、此令、又令、國難會議秘書處副主任鄭洪年另候任用、鄭洪年應免本職、此令、又令、特派彭學沛爲國難會議秘書處副主任、此令、 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[日本注意美國排貨事件]  
因美國排貨情勢擴大特派員赴美以謀緩和日文中外商業新報接紐約聯合電云美國因中日紛爭未已、對日經濟絶交、已形具體化、全美實業家所组織之對日經濟絶交協會正式發表宣言、設總會於紐約、該會以馬爾庚商會會長辣蒙德之女哥利士辣蒙德、與大實業家威廉雷浦等爲領袖、會中主要人物皆爲全美著名實業家、各州亦同時開始组織分會、以故日來排日空氣、日益濃厚、其宣言之内容、謂日本若掌握滿洲之支配權、在中國占有優越地位時、則日本將侵略中國本部及東三省之煤鐵等豐富資源、日本軍事機關與軍閥得此鉅大之利益、更將進而擾亂全世界之和平秩序、故吾人應及早壓制其不能活動、原來吾人之所以對抗日本者、使彼深悟凱洛格非戰公約九國條约及聯盟規約等、决非單純理想的表現以爲實行不可能也、 
東京朝日新聞云、全美基督敎聯會行政委員會、亦發出對日經濟絶交贊成書、謂違反條約、用軍事的手段、而獲得他國之權益、吾人絶對不承認、且極贊許史汀生國務卿政策之適當、他如南部梅梭極司德、愛比司哥伐爾敎會、相繼陳請胡佛大總統、速即果斷對日經濟絶交、據勃林司頓大學敎授素負憲法權威的戈文博士、在紐約時報發表意見曰、對日經濟絶交、屬于行政元首大總統之大權、毋須經議會之通過、從前威爾遜大總統、曾對于商船的武裝一案、不以議會之同意與否、斷然實行、惟實際上、認爲重大問題時可與議會商酌而已云云、 
東京朝日新聞云、自滿洲上海兩大事變後、全美人民、對日感情、愈趨惡化、日前由宫田元警視總監爲會長之澀谷靑年聯合會發起、徵求全國聯合靑年團之贊同、以全日本靑年代表之名義派遣使節、三人、赴美各州都市遊說、以謀緩和全美排日空氣業、已推定篠田弘作爲正使節、復由東京大阪二處推選副使節二人、定於三月下旬出發、先赴紐約華盛頓、再歷訪全美都市各官顯、求美國之諒解、並宣傳中日兩國之情形預定以兩月爲期所有經費、由各方捐助、 
神户日報云犬、養首相及芳澤外相、因鑑、於美國政府與美國民衆、漸增排日氣燄、恐實行對日經濟絶交、急謀補救之策、擬派特使赴美疏通、但政府部内、以美國反日空氣、非常濃厚、恐非一二人之力、所能挽回、故尙未正式派遣何人、 
報知新聞云、淸浦奎吾伯爵、爲緩和美國之與論、徇日本實業界之請、電致美國電氣動力各協會、聲明中日紛爭之内容、並託美國各大報紙、發表其聲明書、以便喚起美國輿論界、緩和排日空氣、其聲明書内容、（一）述非戰條約九國條約聯盟規約等、容許自衛權之措置、（二）上海事變、原由中國挑戰發生、（三）日本對華仍主門户開放主義與美國之方針、並無抵觸、（四）中國軍閥之貪嫠横暴、毫無國家觀念國内政治、又無组織、（五）力辯日軍於此次戰爭、並無殘暴行爲、 
[膠濟路駐軍換防]  
濟南通信、省府主席韓復榘、前派二十師孫桐萱部駐膠濟路沿綫、維持防務頗稱得力、近韓以該師駐防日久應調換訓練、二日電召孫桐萱到濟、協商調防、今日（四日）孫由濟返周村防次、分配各部開拔、該部調回後即派二十九師曹福林部七十四師喬立志部塡防、現在二十師所屬各旅、除五十九旅趙心德部在霑化任屯田軍外、五十八旅張樹林部駐濰縣、六十旅馬進功部駐靑州、師部及各獨立部分則駐周村、須分批運送、至於二十九師師部及各獨立部分、現駐濟南其所屬各旅、除八十七旅榮光興部即駐在膠濟路之膠州不動外、八十五旅李漢章部駐德州、八十六旅陳德馨部駐東昌、李陳兩旅是否東開、尙不一定李漢章昨已來濟請示、曹福林則將先率師部、開往周村、又喬立志部七十四師、現全駐濟南、今早喬師二百二十旅馬貫一部、先開濰縣換回張樹林旅、二百二十二旅李蓋智部、則將開駐靑州一帶、 
[鄂省財政廳長易人]  
何成濬暫時兼代各校因無欵停課漢口通信、鄂省財政日趨拮据、財政廳長吳國楨、因無法應付而辭職、繼任者爲喻育之、喻爲省黨部委員、奉何成濬手令暫行代理、到任後、即擬定縮减辦法五項、所有政敎各、費原支一百零六萬四千六百三十餘元、减爲八十一萬六千五百四十餘元、未及一月喻又辭職、財政廳長一席、遂無敢問津者、何氏苦於物色、乃電請財部派員主持亦未得覆電何遂暫代、另由漢市長何荷華代閱公文、何於七日到廳視事、尙無若何舉措、而省立各校敎職員、以欠薪過鉅、即於是日全體罷課、同時敎育廳長黃建中、復堅决辭職全省敎育、頓陷於停頓狀態、據何成濬表示、省庫本月收入、僅十餘萬元、以之發給維持費、尙不敷用、敎職員旣不諒政府苦衷、實行停課、本人亦無法應付云云、準是以觀、則湖北財政與敎育前途殊未可樂觀也、（三月七日） 
 
