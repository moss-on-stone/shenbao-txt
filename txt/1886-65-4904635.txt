# 1886 - 65 - 4904635

 

Page 1

 
 
[石印縮本說文解字注出書] [  點石齋啓]  
　　讀書必先說字說字必通訓詁許氏之學行於世者一千七百年國朝叚若膺先生爲之注反覆推勘大暢厥旨因字義以究字原此書最爲推重　友人携善本交本齋石印巳竣工方今各省學使者崇尚實學者爲多博通之士舍此無由入門所願人量一編由說字以詣極夫通經本齋深　　　來學故於校對一層不　精審而筆畫之淸所紙張之潔白天地頭之　長猶屬此書餘事分裝八本定價三元准於二月初五日出書售處在英　　集賢里天保棧内長順晉號發兌 
[點石齋叢畵出售]  
　　本齋向有叢畫之刻久巳風行海内爲賞鑒家所稱許今主人又得時下名手筆墨若干種不自私秘願爲同好故將初印中之未盡愜意者節去三　成而增入之較諸初印本益覺盡美盡善遺憾毫無凡所謂山水人物翎毛花卉各以類聚都爲十卷分裝八本加紅木夾板定價一元准于卽日　售諸君有爭先快覩者乎請向南北申昌購取可也此佈　 
[六十九號畫報出售]  
　　行船之法外洋最備其船上救生之術亦惟外洋爲最多有比利時國帆船一艘往紐約將抵埠遭風擱淺船將失事岸上有人望見用火箭納入炮　尾繫長繩射上帆船上二十餘人盡數獲救俱慶更生此眞奇想开開不可思議特繪兩圖以供衆覽准於初六日出售後仍附松隱漫録圖說一則此佈 
[上海宜仿粤東設西學舘議]  
　　番禺縣屬開設博學舘所取學童限年十二至十六歲曾讀中國書數年資質聰頴者挑選送學所有應用中外書籍　具筆墨紙張飯食雜費等項均由官給館中肄業以五年爲準限内不得自行告退每届會考録取前列者加獎膏火品級功牌其異常精進者保舉職銜以示鼓勵五年後學業有成更選超等各名各派員帶領出洋分赴外國學館肄業工廠兵船學習向籍從優擢用此係遵旨創建藉以儲育人材法至良也意至美也數年之後行見奇才蔚起肆應咸寡吾方爲粤人慶矣然爲粤人慶則又爲滬人惜滬爲通商總彚中西來往悉皆取道於此受一廛而爲氓者不下數十萬人風會所趨蒸蒸日上豈無有志西學苦於不得其門側聞粤東此舉未免抱向隅之憾且地大者物博但使有人提倡尤爲事半而功倍奈何西學館之僅設於粤東耶夫三代而下取士之法漢以徵辟唐以詩賦宋以策論自明以來唯時文士之進身自正途外若博學鴻詞孝廉方正諸科目類皆出自特恩爲非常之異數近則通商之國徧及地球　廷亦遣大臣出使重洋於電學氣學化學算學諸般無不實力講求冀收功效上有好者下必有甚焉者矣何草欲偃而風不上也或曰上海現有正蒙書院亦尚西學此外英法諸國各設學館以教華人子豈不知而猶遠羡夫博學館哉不知招徠未廣程課未嚴徒究心於語言文字之微而又無黜陟勸懲使人知上意之所在爭自灌磨焉斯卽學之有成不過爲通事耳細崽耳於電氣化算諸學孰從而求之或曰上海嘗設廣方言館矣立法不爲不嚴考課不爲不精數十年來不聞有奇才異能拔乎其萃者今雖設博學館毋乃類是則内之爲兵部郎外之爲海疆觀察由方言舘出身者未嘗無人特經費不支旋作而旋輟爾必謂全才難得無事强求試問舉人進士中果人人能建功立業耶譬之樹藝未必年年書大有要不可謂終無成熟也或曰嚮者出洋諸童往返十餘年其成就而歸者未聞録用此時之講西學者安知弗徒慕其名不求其實轉使可以讀書之子誤於所學不能出人頭地又何必越俎而代謀之則馬江一役非無殺敵致果之人雖揚武輪船仍神擊沈而一時奮不顧身亦足以寒敵人之膽要在無用之者耳假令量能授職占小善者率以録名一藝者無不庸貞之以恒圖之以漸安見不西學日盛一日理財講武何遽不若西人哉或又曰天津亦有武備學堂敦請西人爲之教習特以敬槍列隊幾若營兵未免藐視諸學童以致遠方裏足似非振興鼓舞之經此又不然凡事必勤苦艱危乃成大器若僅咿唔佔畢向故紙中鑽研而于坐作擊剌之方製造樞機之秘不親閱歴不究精微終爲門外漢耳此不專爲西學言而西學爲尤甚獨是上以實求下必以實應使爲上者悉心體騐不惜重貲騁請名師廣招俊秀而報名充選者仍復積習相沿第留心于語言文字或并語言文字而不知則非徒欺人卽以欺已雖徧地設博學館亦何益哉正月二十九日録粤東招選學童示本思作議昨得友人來札其意以博學館與海軍相表裏不可不多方推廣上海一隅尤宜仿設庶眞才輩出異日贋使命理洋務無事借材異地而自備用無遺焉爰成此說以俟識時務者之采擇云 
[本舘接奉電音]  
　　昨接在京友人發來專電有本月初六日諭旨一道敬謹譯登○二月初六日欽奉慈禧端佑康頤昭豫莊誠皇太后懿旨本日召見醇親王據稱前奉諭令抽練旂兵現在調取各營惟鑲黄旗蒙古鑲紅旗蒙古正藍旗漢軍三旗弁兵極爲整齊其鑲黄旗滿洲等旗間有未到者至正白旗蒙古則全隊未到等語現當練兵伊始似此任意疏懈實屬不成事體若不予以懲儆營伍何由整頓所有正白旗蒙古都統烏拉喜崇阿副都統明魁染爾慶阿均着交部議處其承辦之叅佐等官並着查取職名交部嚴加議處嗣後各該旗奉調抽練如有無故不到或隊伍不齊卽着神機營王大臣隨時奏叅毋稍瞻徇欽此 
[考童肇事續述]  
　　南匯考童肇事一節昨報已據傳聞録其梗概兹又接雲間訪事人云松城西察院弄中地名邱家灣本係華亭縣長平義倉基址同治年間改造天主堂一所棟宇宏敞藻繪鮮明今届舉行府試外縣士子齊集郡城裙屐聨翩咸往教堂遊玩初二日淸晨彌撒之時有童生入内閒觀欲取登臺上洋燭神父止之童生卽無言而去至初五日堂中封齋之期重門大啓並陳設各物怪異珍奇令見者如入五都之市堂中人亦較多於平日及禮畢人散堂門扃閉旋有童生欲入守門者喻以神父不在不能入觀童生不依搜取鑰匙啓門而入攫取所供之花隨　散去閱時不知何故七縣童生成群結隊馳往教堂興師問罪聲勢洶洶無異山崩潮湧將堂中窗槅器具肆意搗毁堂中所供像及銅像數尊或被搗碎或投之濁流自午至暮前後數十處門窗物件悉遭毒手幾如流水落花不堪收拾　　女學堂小兒學堂亦經波及堂中諸孩俱踰垣而遁有二孩舉足稍遲竟遭慘斃所剩檯桌箱籠不論美惡精粗皆搬置空庭 
 
 

Page 2

 
 
付之一炬烈焰冲天不可嚮邇府縣營汛各官恐諸童縱火燒堂齊帶水龍撓鈎爲救火計旣而城頭吹角嗚嗚然兩營防勇整隊而來爲之彈　鎗聲若雷刀光映月而諸童仍復肆無忌憚大聲疾呼幾有誓不兩立之勢後經地方官苦勸再三好言慰藉始歛旂息鼓而退此時蓮漏已四下矣詎意一波未平一波又起初六日各官方祭武廟回又有各童至天主堂窺探動靜守宿之兵勇攔不使入始而口角繼以打架某兵以　頭挑去某童之耳諸童遂憤不可遏打入左側教中所設之育嬰堂内諸童齊聲附和用火油縱火霎時烟焰迷漫延燒四面及李質堂軍門聞警傳　各營帶救火器具馳往灌救則已勢若燎原不可撲滅房屋數十椽盡罹祖龍之劫更有流氓乘間搶物縣差汛卒分頭拘拿當獲數人此信一傳城廂内外來作壁上觀者不啻蜂屯蟻聚黄童白叟擠損踏傷者不可勝數此後正不知如何了結容有續聞再録查松江閙堂之案前已不止一次至此次經地方官彈壓而仍肆無忌憚則不特欺侮教堂抑且藐視官長矣但考試所以求功名也乃功名未得而衅隙已開返之讀書之本心果能無愧否耶且國家方柔懷遠人無微不至而諸童竟無端起事貽君父之隱憂失朝廷之體統他日一經官辦輕則扣考重則放流至此而始悔前非則已晚矣尚望此後專心角藝勿再遇事生風則本舘所深盼者爾 
[珠海香塵]  
　　去年城北三元里中人因爭佔碼頭搆怨鄉鄰稱干比戈幾無虚日正月十八日復各率數百人互相角門旌旗蔽日劍戟如雲金鼓聲喧聞數里鏖戰多時損傷甚衆經四營官弁馳往彈壓始鳥獸散督撫兩憲以其妄自逞兇目無王法諭飭府縣叢行究辦○日前南海縣差役劉某奉諭下鄉催粮藉端詐索鄉民赴省控訴邑宰赫然震怒立卽革去邜名枷號示衆都人士咸頌其馭下嚴明無枉無縱云○西關河溪某甲眉齊鴻案式好無尤日前婦無故吞服紫霞膏昏臥不起及甲知覺趕緊施救而玉冷香銷已恨返魂無術矣○數日前有一河頭船秉風破浪得意飛行不提防飛廉作惡波浪掀天甫行里許觸於木椿洞穿二穴頃刻間水勢汨汨而來船卽傾覆幸舟人素善鳬水不至遽占滅頂然亦險矣○越華粤秀兩書院爲闔省作育人材之所每年甄别一次以定肄業生之去留刻撫憲倪中丞示期二月初三日甄别已由監院出示矣○沙面西橋年久失修間有傾圯現在大興土木集欵重修並於橋邊暫搭竹橋以便行人來往 
[粤省官塲雜述]  
　　前機器局總辦温子韶觀察因浮開數目以致被黜兹粤督張香帥以觀察在局有年情形熟悉如能將虚數賠補仍欲起用以資熟手云○候補都司吳子良都閫戎機曉暢歴練老成在督轅當差有年向無貽誤日前張制軍派令統帶親軍五百名勤加訓練○委署番禹縣鄒大令翼淸於正月廿二日接印任事雙鳬蒞止定有新政可觀也 
[金陵竊案類誌]  
　　藩轅頂馬張弁勤愼當差多歴年所銖積寸累腰槖頗豐家住糧道署側小黨家巷正月二十七日夜有偷兒踰垣入室家人睡熟毫無驚覺遂任其胠篋而去次日晨起見房中廚櫃已啓衣飾一空當卽訴諸河北叚保甲局員踏勘形跡立提該處地保林泰笞責　 
數百下勒令務獲究追聞所失約有千金未識能璧返秦廷否也連日驢子市永茂錢莊失去靑蚨十餘千並洋銀錢票衣服等件不計其數陳御三明經家堂中香爐一座重二十餘斤一旦忽失所在并失去零星物件若干剪子巷丁回回家夜半被竊箱籠衣物值數十金刻均已報官緝捕矣更有一種白晝溷跡市廛攫人財物者尤爲防不勝防正月二十五日狀元境某書舖學徒持洋六元託承恩寺前裕源錢莊估看突一人執錢票來照轉瞬間六鷹已不翼而飛學徒畏責不敢回店經人調處令該莊賠出三元次早南門新橋大德庄下門後又有僞作換洋者貿貿然來怠欲袖其櫃上番佛二百元店夥眼明手快登時獲住飽以老拳經旁人勸令釋去事後始悟勸者亦係同黨伺於門外以便接贓不意看破被毆故託爲說客也噫省會之區竟容妙手空空兒肆無忌憚若此有緝捕之責者豈眞充耳不聞耶 
[庸醫殺人]  
　　金陵某醫生先世以歧黄術著名鄉里至某而養尊處優不屑潜心靈素惟以三折九折自炫家聲某甲年四十許體素肥喜食凉物一日患腹痛延某療治某指爲火症告以故某堅持其說投以石膏五錢甲服之未數日遂不起查律載庸醫殺人罪當流配然則如某者不特陰譴難逃亦且王章莫逭矣或曰沈薲漁有言陰曹令無數催命鬼投生人世男爲醫女爲妓然則某之殺人正行所當行耳夫何責 
[袁浦官塲雜紀]  
　　前歲楊石帥援閩之役借發漕庫銀欵藉以募勇製械現值海疆平靖楊石帥特將此欵萬數千兩提還漕庫特派候補同知狄麗源督解來浦卽日交納以淸欵項○明子善關督抵淮小憩將各欵結算淸楚已於正月二十四日接印視事○淮揚鎭標洋河右營遊擊張振西因病出缺鎭憲已委各員遞署城守營千總程德鈺代署中營守備缺中營守備郎桂林代署城守營都司缺城守營都司余志斌代署右營遊擊缺一面詳請省憲酌奪 
[宣昌雜録]  
　　新正東湖縣韓明府至荆州拜賀道憲年禧已於十九日回署○彝陵輪船於上月二十日回宜昌二十二日開往漢口厪捐局總辦黄觀察乘之而去聞尚須至金陵謁見曾九帥禀商要件云○今年城關内外商民無不興高采烈爭賽龍燈其燈有靑紅黑三色用綢紥成執燈者又擇美貌少年衣服務取鮮麗燈後繼以擡閣以小兒女扮演雉尾高翹鳳鞋低襯望之如神仙中人一時觀者如雲幾於萬人空巷聞其費用係由各舖捐給者以有用之貲財作無益之舉動議者頗以爲非也○近來天氣亢旱異常雖曾得雪不足以潤澤田疇上月二十三日靑草舖地方上人集議往關帝廟龍王廟城隍廟等處行香祈雨鄉民約有二千餘人各執香炷執柳枝鳴鼓而行韓明府俯順輿情亦巳擇日禁屠矣 
[劫案讞成]  
　　前報紀郎張周龔四人由瓜洲附胡某江划南渡將抵京口義渡碼頭强劫如莊船户孫義和代寄鎭江德成昌綢縀莊洋蚨當經獲解縣中研鞫之餘張稱身充瓜洲水師營勇丁與郎周龔三人偶爾同舟並非一黨無端被累實係寃誣嗣經再四推求張始供名　勝實爲造意之人彼時孫有微疾挽同帮宫某偕行登舟後將洋四百元交宫代收宫以兠肚狹窄難容乃籠其半於袖底迨舟抵碼頭張等卽藉口搜查失去之錢截阻衆客旋卽搶取宫袖内之洋二百元轉交郎寳亭便之登岸周龔二人亦隨之以去張自恃膂力過人堵住艙門欲獨劫被兠肚内之洋時宫已乘隙由後梢猱升桅頂大聲呼救江快聞之急率夥分投追獲云云並供爾時使郎周龔登岸後卽擬放舟中流得贓戕命宫獲之際刀已抛擲江中邑尊得供卽向該營查詢營中覆以並無張得勝其人隨卽定案爲首者斬决爲從者遞籍管束 
[甯事雜録]  
　　去臘南門外某姓家付出各店洋票現期已近無可歸償乃遣隣人某甲往鄞江橋親串家借取衣服銀洋數日不返心　疑之問之親串則云各物早照數付甲當日回城某知有異各處尋訪迄無下落聞甲素誠實决不捲逃惟鄞江橋距城頗遠孑然一身挾物而過難保無剪徑之徒見財謀害也○鄞縣武童於本月初一日開考鄞邑尊尚未到場時先有一童騎馬飛馳以期純熟偶不留意墜馬傷足當延傷科醫治然兩足已不良於行矣○入廟燒香早經示禁近日婦女仍有扶婢拜佛結歡喜緣者佻達之徒故意掗近身邊以冀一親薌澤甚至言詞穢褻人耳難堪婦女無知固無足責爲之家長者何亦計不及此乎 
[丁沽鯉信]  
　　前報紀天津武備學堂教習李實不受約束一節兹聞津海關道周玉山觀察曾經回明傳相擬給盤川薪水令其回國李寳不服去冬入京訴諸德國欽差傳相亦念伊係德國都司開缺來華合同未滿中道而歸非所以示體恤遂寢前議仍着總辦楊貽芳觀察延之入堂詎自去臘迄今並未到堂辦事李寳曾屢到蘆臺與直隸提督李漢春軍門有覿面之緣新正軍門晋郡再三致意並在學堂設席招之不來 
 
 

Page 3

 
 
廣東水師提督曹軍門克忠去歲在山海關辦理防務李寳帶同學生前往遊歴曾行相見禮是以軍門商之總辦於正月十七日帶同繙譯復請李寳到堂李寳謂如要到堂堂中自總辦以下均歸節制乃可從命卽開節略十四條由繙譯作華文呈諸總辦總辦大費躊躇聞擬轉呈傳相聽候憲裁楚村晉用駕馭之難至於如是可勝概哉○吳淸卿星使於正月十七日前往吉林已列前報兹聞星使於祖道之前三日復得一女公子云○本月皇太后祗謁東陵直隸總督提督及通永鎭等均須接駕並沿路備辦要差聞傅相定於本月中旬晉京前任天津縣陳序東剌史現陞遵化州亦係翠華必經之路是以剌史來津賀歲後已於正月十六日言旋預備要差矣○十五十七兩日河北大寺出會計有四十餘起先門旛次中旛次跨鼓次重閣次花鼓次秧歌次高蹻玉簫聲咽翠羽風飄至日入虞淵猶未過盡此時觀看者肩摩毂擊幾於舉國若狂河上搭一浮橋行入至此十分擁擠板亦軋軋作響直至玉漏四下游人始緩緩而歸 
[鄂電已成]  
　　鄂渚添設過江電線以通官報所有開辦等因已登前報兹悉所設電線自漢局立桿節次至米廠由電房入地以達江東從筷子掛尾入城復從靑石橋一帶立桿過雄楚樓迤邐以達善後局而止刻已竣工卽可傳消遞息矣 
[袁江火警]  
　　正月二十一夜三鼓時淸江北岸雲林社地方某姓家失愼草屋兩間頃刻已成灰燼有一老婦年約八旬不及奔逃遂登鬼籙誠慘矣哉二十二夜二更時東南方紅光又見俄而警鑼四出官民紛紛馳救探係南岸吕祖社地方某姓又遭回禄延及隣舍七家焚去草屋二十餘間二十三日午刻東門外閘口迤南又報火警焚去十三户草屋五十餘間幸洋水龍得力火路始斷二十五夜二更許北岸四土圩門外某姓之草屋三間復成灰燼幸四無居隣得免池魚殃及前後五日問祝融氏已稅駕四次非以浦上草屋之多耶 
[松江府試題]  
　　初四日爲奉金上三縣正塲題目録左奉賢誾誾如也子路金山再斯可矣寗武子上海久而敬之臧文仲通塲未冠題欲速成者也次題又尚論古之人詩題賦得不將今日負初心得心字 
[江西官報]  
　　署袁州府劉錫鴻禀謝委饒九道李希蓮禀到鄱陽縣賀宏勳署武甯縣錢寳昌安義縣吳錫純餘干縣汪綬之俱禀見候補府孫孚佩由九江洋藥卡來省進賢縣祁友觀豐城縣善慶新城縣王志勳東鄉縣文廉星子縣朱錫祁樂平縣徐允升俱禀見吉安府許道培贑州府崔國榜署奉新縣張晉署新昌縣雷樹人新喻縣文聚奎玉山縣孟慶雲俱禀到同知謝文彬景德鎭解私鹽到省永新縣馬芝田廣昌縣程鳳墀安福縣孫楙署建昌縣曾載湘俱禀見藩轅牌示署龍泉縣李用曾丁憂遺缺以候補縣王　海署理大庾縣小溪驛丞李含芳革職遺缺以候補從九馬永鏜署理 
[豫章新語]  
　　同治初年江省官紳在百花洲邊創立牛痘公局迄今二十餘載保全赤子更僕難終本年正月初旬卽行開局計總辦一人每月僅支薪水六千文帮辦一人月支三千文此外開銷附入育嬰公局支放一切從廉以期可大可久云○正月十五至十八日雪花飛泊積至五寸有奇至十九日始露新晴積雪亦漸漸融化二十後仍復濃陰滿天瑣窗寒重六出花時見飄揚父老皆謂春寒過甚今歲恐難望豐綏云○離省六十里之渡頭市一小墟落也正月十六日市中李姓偶與萬姓口角各糾集族中人數百名擇地械門傷者甚多幸未致命大約尚可調停也○去臘之尾各弁勇日夜巡查街道爲之一肅上憲以新正無事恐多酗酒賭博之徒仍飭照舊巡查毋稍懈弛日前進賢門外有壓寳者經水師營弁拿獲責抽頭者軍棍四十下左營武弁巡至　上諭亭一帶小街傳地保不至亦責以軍棍一百二十下○舊冬南昌某粮差未能如限報完除夕官飭親兵下鄉提到管押責令全完迄今尚未開釋想各花户聞之必踴躍輸將不敢或緩也 
[觀察行程]  
　　湯小秋觀察由滬赴蘇已紀前報兹聞觀察業已由蘇來滬不日可到本埠各員均往碼頭伺候迎接英會審員羅太守亦飭差知照捕房停解一日公事云 
[孝廉遇盜]  
　　孫君廷翰籍隸紹興係乙酉科舉人正月下旬送其子赴杭應童子試道出滬上於二十八日揚帆西行及至嘉興府屬之楊港地方陡遇盜劫行李雜物蕩然無存因試期已追急欲趕路未赴地方衙門報案聞該盜頗似鄉人模樣云 
[縣捕獲賊]  
　　上海縣捕頭柴樛緝獲形跡可疑之陳阿本搜出珠圈一只嵌珠九粒向陳盤問據稱去年十月間蘇州閶門内粮道署後面某姓家失火隣人尚太昌家被匪人搶失皮箱二只内有首飾箱一只被陳看見分得珠圈一副其一只已在蘇城抵押銀洋祗存比一只等語該捕卽將人贓解縣莫邑尊命押候訊究一面遣人報知失主前來認贓聞所失之箱值價甚鉅曾經開單報請吳縣查緝今旣由捕獲陳諒俟失主認贓後此　當移歸吳縣也 
[少婦投河]  
　　　前日有年輕婦人在裏虹口地方投河尋死由捕阻止立送英公廨禀明羅太守將該婦暫發官媒候訊發落聞該婦係某西洋人之買女遁逃後經西洋人報捕請查捕房卽飭各包探訪緝該婦情急卽在西洋人家之後面投河是否屬實俟訊供後再行照録 
[嚴究地棍]  
　　城内石皮弄有少年十餘人共拜馬某爲師學習拳棒雜技身穿紫花布密門鈕扣緊身足踏快靴氣象雄猛動輒逞凶識者見之早知非地方之福近有某紳家之子年未成丁一夜至滬北戲園觀劇翌晨始回被父申斥越數日其子白外回家經過酒店時已昏暮突有惡少七八人奔出呼曰爾父不應妄指我等誘爾在外遊蕩其子茫然無以應也倉卒回至已家惡少已隨之而至入室痛罵某紳遺傭人與之爭辨又被若輩毆打某紳愈忿因請保甲總巡馮蓮土剌史提究查悉爲首之二人係鄰近某公館内女傭之子請先提案馮剌史卽傳八舖二十二舖地甲着令交人地甲有意徇縱剌史隨將兩地甲各笞二百板去後仍未交人又各責五百板始將一人獲到剌史命押候將滋事者全獲再行集訊說者謂城市之中若輩竟敢闖入人家借端訛詐此風斷不可長固宜剌史之必欲嚴究也 
[監犯過堂]  
　　昨由太倉州押解販鹽案内犯人兩名到道邵觀察飭解縣中覊押候訊 
[藏私送縣]  
　　官艦藏私一案王司馬研訊情形已詳昨報前日下午巡丁將續獲之三人並曹桂解案司馬復加研訊曹稱販私之事實由趙姑老爺之家丁張順所帶司馬飭提三人至案張供小的向爲趙老爺跟役前日欲回常州原籍老爺已登舟小的復上岸購辦零物突遇友人王金林云有陳德茂者將土一箱託小的帶回小的與陳並不相識不知有偷漏事情王稱陳託帶之土確由小的轉託並不知其漏捐陳供在常州與友人高子卿股開洋廣貨店來滬購物偶在滬北某茶寮啜茗有湖南人談及如帶洋藥回家可得厚利因購取大土二十件小土一百七十包約需價銀七百兩託王轉託張姓便船帶回此事實與王張曹三人不相干涉司馬謂爾旣與高合夥開店此等洋藥是否亦與高姓合購答稱與高亦不干涉司馬復加研詰堅執如前遂着將張王陳三人移請上海縣管押核辦曹無于省釋 
[私押送辦]  
　　前報列勒賠身價一節牛行主曾投法捕房訴稱偵知牛客實被該花烟舘鴇婦串同流氓多人軋往英租界不知藏在何處法捕頭着其訪查下落卽投英捕房訴明俟拘到後移送前來當爲解案昨晨英捕頭遣英包探至法捕房詢問前情法捕頭卽飭法包探王榮培偕英包探至該花烟館將龜鴇兩人拘到研問該鴇婦供認將牛客藏在鄭家木橋北首横街悅來客棧中法捕頭將龜子暫押飭法包探帶同該婦至悅來棧果見牛客被伊等鎖閉房内當卽開放查知該棧係某禁地所開英包探謂其擅自押人先帶至英捕房法包探亦將該婦及被押 
 
 

Page 4

 
 
之牛客帶回法捕房捕頭着將牛客釋出令於今晨自投法公堂候質該鴇婦押候解案聞此案訊後尚須送英捕房云 
[法界捕房瑣案]  
　　前晚法捕房有新街東三弄某花姻館龜鴇報稱有流氓三人携有凶器前來吸烟以致肇事法捕頭聞之立飭巡捕前往將該三人拘到并搜出東洋刀一柄捕頭着暫押以待解案○前報列城河浜聚順衣店被竊案内所獲竊賊六人中有名金阿金者曾竊新街小弄德春客寓内寓客陶光順之小呢皮馬褂一件陶失褂後於正月十一日早扭該寓主李德秀到法捕房陶稱馬褂現值洋十元翁太守以兩下均不留心着李認賠洋五元現在獲到金阿金供與張阿慶合偷皮褂當在城河浜德隆押鋪得洋二元七角押票由張交與任居盧家弄内之人法包探因又將張阿慶拘案翁太守研訊後着將張帶往取到質禀以便吊贓 
[來信照登]  
　　今據祥發公棧主張梅亭報稱有安徽甯國府涇縣人癸酉舉人舒誦元進京會試寓於該棧偶染沉疴延醫調理不料病入膏盲於正月二十七身故遺下衣服首飾金銀玉器等甚多該棧主恐有走漏情事當經該棧會同隨人孫克高并同鄉友胡俊卿一一檢點均立細帳其物封鎖在棧將鑰匙細帳棺柩交堂收留標記囑登貴報招屍親認領前來爲特報達該屍親得悉卽來堂領柩到棧領物可也二月初七日同仁輔元堂分局謹啓 
[祝所伯錢丈五十四壽步高昌寒食生元韻卽請諸大吟壇郢政]  
　　霧裏花光照酒巵看花酌酒且吟詩樽開北海嘉賓集頌到南山職客知東閣梅舒香亦早西園桃熟献還遲靈辰正值懸弧日羅拜華堂進壽辭[  小薌張星呈稿]  
[浙省撫轅抄]  
　　二月初一日委署台州府時慶萊禀謝委學轅文巡捕潘禀知學台于初三日午刻由上馬頭赴寧紹歲試署錢塘縣丞程仕鎔禀知交卸錢塘縣丞沈銘禀知受事坐選上虞典史鮑誠襄由京騐看頷憑來省禀到○初二日前署湖州恊易陶懷交卸來省禀到 
[蘇省撫轅抄]  
　　三十日藩轅牌示照得上海縣縣丞劉鎭珂告休遺缺查有新班先補用縣丞顧汝熊堪以請補奉賢縣南橋司巡檢張元照丁憂遺缺查有班先補用巡檢吳均元爾以請補○二月初一日主簿陳金禀知奉首府委代理吳江縣縣丞事前任吳縣汪祖綬接到金陵電信知老太爺巳於正月二十九日酉時壽終定於本月初三日巳時在蘇楊家巷口公館光行設靈成服卽日奔赴寗寓○初五日蘇海防同知傅懷祖禀知赴常昭查勘海口代理吳江縣縣丞陳金銷中路一段巡查差卽辭赴任高朗謝委署金壇縣典史事姚鏞聲禀知奉委城内中局一叚巡緝卽日到差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[金陵官報]  
　　新委五河鹽厘局總辦郭慕徐觀察於正月二十四日禀辭赴差二十五日張屺堂都轉乘澄波輪船往瓜洲公幹署江蘇粮道韓　農觀察自滬來謁見督憲二十六日禀辭二十七日代理蘇松太道湯小秋觀察辭赴新任用測海輪船送往同日藩轅牌示陸春江大令飭赴江甯本任上元縣篆以正任泰興陳大令謨署理現署江甯縣桂實之大令調署山陽縣篆現署山陽縣郝少山大令調省另委二十八日浙東同鄉官訂於該省會舘行團拜禮由省事先期傳知 
[鄂垣官報]  
　　候補縣方希鍾禀辭回沔陽淸理交代候補府經歴栢鼐奉委辦天門城專局牙釐局收發文件從九品王炳忠奉委調辦府河口厘局俱禀見謝委新關委員候補巡檢劉錫恩解餉來省禀到正月十八日藩轅牌示江夏縣金口巡檢委廣濟縣典史傳蒓調署廣濟縣典史委從九品林森署理十九日典史汪九齡奉鹽憲委辦育嬰堂事務禀知未入流李懋霖委牙釐局收發文件禀知二十三日漢陽府逢奉委會勘子貝淵隄工候補縣巨卿解餉赴甘肅俱見辭委辦應城長江埠釐局巡檢湯熊解餉來省禀到巡檢胡志甲奉漢陽府委赴新關差遣禀辭二十四日大桃縣文恩光奉委巡查江面禀知辭候補道沈錫慶卸署荆宜施道回省禀到藩轅牌示黄州府武黄同知委准補漢陽同知厲祥官署理二十五日辦理荆沙駐宜分卡候補縣程晸堃來省禀見候補同知吳國傑自廣西公幹回省代理鍾祥縣麗陽巡檢汪佑淦回省謝揀委管帶知津輪船候選縣丞馬聲平禀辭赴揚州廿六日督銷局江蘇候補道張見辭赴金陵候補直隸州朱式程奉善後局委會辦文案報銷藩轅牌示孝感縣丞委試用縣丞趙藩署理二十七日委辦宜昌加抽川鹽局江蘇候補道黄祖絡來省禀到 
[寗波道憲勸募沙等處賑捐自十一年七月起至十二月底止淸單]  
　　寗紹台道憲薛七月間接電信沙洲等處告災卽首倡捐洋五百元提憲歐陽倡捐洋二百元並令各屬員樂捐勸募於是鄞縣程捐洋二百元寗分府伊捐洋廿元濠河洋廣洋藥鹽捐閩捐船捐北門等七局委員合捐洋二百九元定海廳黄募一百五十四元六角三分五厘石　廳黄捐洋念元鎭海縣廖捐洋一百元慈谿縣趙捐洋一百元又募一户洋五十元象山縣鄒墓四十户洋一百元分寧通判鄒捐洋三十元分寗知縣陳捐洋廿元分甯知縣王捐洋廿元寧郡洋務委員李捐洋廿五元法敎堂賞勇丁欵移賑洋五十三元保赤軒洋廿元提憲勇營七户捐洋一百八十八元提中府鄧募標營三十四户洋二百十元分寧知縣王　寗郡現任佐雜及分府各委員二十一户洋八十七元紳士周募洋藥衆商洋一百元洋務委員李募八十四户洋四百十九元零八分七厘又與陸子韶王莘原諸人募得指助江寗及銳字册催單等計洋一百八十二元二角三分八厘指助廣東洋十元以上共捐洋三千零二十八元八角六分睦續解上海文報局内恊賑公所請王謝諸善士解災區共洋三子零二十五元八角六分尚有三元一俟收到卽解深柳書屋主人録 
[上海北市絲業會館核獎籌賑公所施少欽經收山東賑捐二月初三日第九百二十二次淸單]  
　　葑溪漁隱潘仲溪先生經募第三十六次潘成元求免疾病五十元唐海山三十元兒免疾病人七元蔣實記五元　竹二元祝柳記二元金記仁讓汪杏記大吉四户各一元以上十户合共洋一百元由元甡莊交來○杭垣浙省恊募粤賑第七批張印振祥丁犯紹芬經募金陳氏五元衆友求安蔚文堂二户各四元隨善樂韻泉氏丁坤甫徐子賢文征科蕭雲波六户各二元周冶記宋芝岩朱佩靑元懋莊韓茂榮丁舜若沈應龍費振記芸香堂劉何厚甫章慶霖李應成董寶華林叙彜廖凝桂廖榮柱廖罄宜唐明德唐浣花唐聽織邵詠甘二十一户各一元王其順楊紉秋沈芝汀邵筠溪蔡治卿廖孔嘉邵樂古七户各半元憶慈山人六角李樹之四角有心無力子銅洋三元由杭州福潤局來○鄭儉德堂十二元湯懋功病愈酬愿十元樂安慶記求孫病痊十元保安氏移火醮費十元隱名氏求次姪病痊十元錢俊臣四元陳德浩求父病痊由蘇全盛局來一元無名氏二元嚴樹滋求母病痊二元吉記銅洋五元○顔玉樓錢七千另另四文也是樓五千二百廿七文洗心泉四千五百廿文華艶樓三千另另九文長樂園二千六百三十一文樂也樓一千二百三十三文以上六户均係提助正月分月捐合共來洋廿元四角五分錢五百十九文以上初三日○再本年正月廿二日第九百十六次淸單内開通州孫儀堂洋一百元正月廿八登申報實係徐秉衡誤登孫儀堂用特更正 
 
 
