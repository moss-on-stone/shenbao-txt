# 1899 - 268 - 4909506

 

Page 1

 
 
[重印三國志出售] [  圖書集成局啓]  
　　三國演義一書意主忠義旨歸勸懲雖近稗官小說之所爲而語皆有本　與正史叅觀其筆墨之快心思之靈久已膾炙人口本局現用　鑄鉛字重爲排印校讐縝密紙墨精良每部仍訂十二本定價碼洋一元六角　日在申報館帳房及申昌書室發售賜顧者請卽購取可也此佈 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[論剛中堂在粤東籌欵事]  
　　環地毬五大洲物産之富人民之衆當以中國爲首屈一指自中外通商以後外侮頻仍内憂不靖府庫支絀籌措維艱無論中外人民莫不曰中國貧矣中國弱矣且莫不曰中國之弱皆由於貧不能救貧安能救弱抑知中國固未嘗貧也無論鐵路之利未興礦務之利未濬卽每年錢漕稅釐所入向不過三四千萬今已幾於倍之而謂貧弱之國有如此　乎愚以爲中國致貧之道在於中飽内自京員外至州縣佐雜以及吏胥差役中飽之弊積習相沿設欲袪除殊難卜手富閣中堂敬銘任户部尚書時釐剔弊端無微不至每年可節省至二百餘萬金可見大臣籌畫有益於國計　誠非淺鮮然亦不過節其流而尚未能開其源也今者剛子良中堂奉命至江南查辦事件首以籌餉爲急務鹽釐盈餘及各員報効每年驟增進項二三百萬金現又奉命往粤東議籌五百萬金以充餉項先向現任地方官次及殷富紳士勸捐併清查鹽釐兩項積弊曁各局辦理事宜一則剔除弊端一則廣勸報効中西報紀廣東釐務處所大廠十小廠二十餘從前每年進欵連茶木等釐僅二百萬有奇近年比較加嚴遂增至二百四十餘萬月前譚宫保又極力整頓將十廠每年增比較之數計都城二萬新塘一萬河口三萬後二萬菉蘭二萬白沙一萬江門二萬蘆包二萬石龍五千四會六千迨中堂來粤籌欵每年擬再加數十萬統計前後當可得三百萬金刻聞有某富商糾集鉅股擬請包辦釐捐每年願報効三百五十萬兩惟中堂之意欲將各廠委員裁撤所有行釐坐釐臺砲經費補抽釐局四項統歸本行商人自抽自繳約計每年可得銀三百七十萬兩而員司丁役薪工以及各廠辦公費用悉數歸公歲中又可增銀約三十餘萬兩但各行商以事務紛繁難歸劃一且巿鎭棊布商力單薄遥制甚難多有不敢承辦者未悉中堂如何措置耳至於各官報効現經議定除三府九縣歲各報効二萬金外運使報効三萬金廣糧廳報効六千金其餘歲人有三千金者報効二千金觀於如此辦法中飽之弊縱不能澈底澄清而已大半和盤托出所謂上不病國下不厲民中堂誠非虚語矣說者謂中堂取之鹽釐取之各員誠無病民之心惟各員驟多此一宗出欵勢必仍取自民間民仍不免怨咨交作奈何曰官雖不能不取之於民亦斷不能驟然苛索况如以上辦法尚非餘地不留但就釐捐論之某富商苟一無可以染指之處亦斷不肯包觀其自願報効三百五十萬金則其中尚有　餘概可　見至於各員歲入三千金者報劫二千則明明尚有一千金可充私槖况　入三千金亦祗約略其數安知其不止三千乎且除江南粤東外他省　不皆富厚然一經釐剔其數亦必可觀統而計之每年當可增二三千萬金進欵豈非貧弱之一大轉機乎不禁拭目俟之 
[本館接奉電音]  
　　昨晚十點越十五分鐘時京師飛電傳來上諭三道敬謹譯登○八月二十六日奉上諭漙蔚著留京當差欽此同日奉上諭本日召見之同知用浙江候補知縣關鍾衡著以知縣仍發浙江遇缺儘先卽補並交軍機處存記欽此同日奉上諭增祺奏昭陵補栽松樹請選擇吉期一摺著欽天監於本年十月内選擇兩次吉期行知增祺敬謹遵照如式補栽以昭愼重該衙門知　欽此 
[志在亞東]  
　　天津國聞報云奥地理亞國政府擬遣學生航海東來研究中日兩國言語及商務情形現已議定一切經費第一年支撥奥銀十二萬圓第二年十萬圓第三年八萬圓亦可見其志在亞東大有每飯不忘銀鹿之意也 
[議院宣言]  
　　香港循環日報云上月某日英國下議院議員布羅特勒氏在議院宣言白現在中國之事我英不可力求並非不敵中國也恐敗商務耳 
[法入忌英]  
　　西貢法字報　有南寗友人來信云英人在中國搜索利權雖越裳氏之邊陲亦欲嘗其一臠富西歴一千八百九十六年英人旣請　梧州口岸今又議通道於南寗聞已簡列道氏充南寗領事不日卽可履新上豫製淺水小輪船以便載運客貨此外又由商人糾集資本在南寗開設公司以博懋遷之利中朝更准其所請由羊城築鐵路至廣西以逹重慶復買得某處礦山行將開採傳聞有英商與猶太人合股開採中國礦銀卽此以觀英人利權幾遍於中國南邊漸將法國利權侵佔凡我法人可不深長思哉 
[德人遇盜]  
　　香港循環日報登北海西友來信云德國化學師布路文氏向在海口蛋曰局總理一切事宜一日携中華通事及越南侍役各一人行抵北海旋雇小拖船往欽州採取紅泥以供製造未幾遠近傳聞布在中途遇盜此處向無德領事所有交涉事件歸英領事兼理英領事聞之卽商諸華官借得廣金兵輪船馳往查探乃廣金未回而布已於本月初九日清晨返北海矣有詢其行蹤者言初五日由北海揚帆西下翌日午後入欽州境時適潮退水涸　船不能前進爰寄椗江滸守候晚潮時方蜷臥船中倐聞人聲鼎沸知有盜警急躍起持槍覓彈丸不得祗得徒手登艙面突有二盜擎槍指嚇不許檀動一盜復從身後毆之以致昏暈未幾心神略定遂推仆二盜鳬水而遁盜亦鳬水狂追追將及奮力踢以足一盜中下體卿極葉刀爰按其首入水數次盜憊甚返身脫逃布亦登岸跣足行泥淖中無何遥見數人手持燈籠跟蹤而至布懼見路　有巨樹　升其　俟人去遠始下樹回至河干搜索囊中尚餘洋銀八　卽以五圓雇漁舟送至龍門協幸遇杲華官出衣履易之然後買舟送回北海雖得保全性命然已艱險備嘗矣 
[俄人興學]  
　　天津　聞報云俄　斯人在海參威設立東洋語學校歴四年始卒業初習普通學至第二年以後分列四門曰中國日本語學科曰中國朝駕語學曰中國滿洲語學科曰中國蒙古語學科就中以中國語學爲最要四門皆有之每一星期騰出二十八點鐘時專　此學至英法語言及亞東史學地理學理財學國際法學以迄民法商法航海術亦皆所重要者其建造學校之費多至盧布八萬九千枚書籍器具九千枚其餘一切經費三萬枚此係本 
 
 

Page 2

 
 
年支出之數至明年則已預定盧布三萬五千枚就中以一萬五千枚添辦書籍器具此外每年約用盧布九萬四五千枚 
[日高交閧]  
　　日本某日報館得本月初八日高麗漢陽來電云某日高麗財政顧問官布郎氏某處稽查參稅緣此處向産紅參爲出口貨物之太宗也不料所帶護軍與旅居其地之日本人猝爾爭執以致大動干戈日人力不能支被高軍槍斃具四想難免一番糾曷矣 
[簡閱水師]  
　　安慶訪事友來函云定例長江水師搓督駐節安徽太平府遥制上下遊各省水師今歲黃芍巖宫保正欲赴各屬蒐軍適因時事多艱江防吃緊南洋大臣劉峴帥遂移請移駐京口藉以　重江防刻下長江防務稍鬆又值秋高氣爽宫保乃於月之某日由提轅秉節出巡安慶水師協某協戎援到排單卽飭禁下杉板船排列江干竭誠迎迓至二十一日宫保棨戟遥臨兩岸砲聲連綿不絶遥望江于旌幟耀日翻風未幾宫保乘輿入城詣各當道處拜會旋示期翌日侵曉在獅子山演武廳較閱弁勇技藝次晨接閱水操似此經武整軍亦安不忘危之意也 
[照錄四川礦務章程]  
　　一四川礦務總局招商設立保富公司承集中法商人爲福安公司集股一千萬兩華洋合夥承辦煤鐵礦産先儘華股五成聽入洋　五成福安公司設立華洋總辦二人華員專管地方交涉洋員專管工程至于銀錢礦産帳目二人均有兼核之權每礦亦應派華人一員隨時稽查稅租事務各員薪水均由福安公司按月支送二所有將來指辦煤鐵之地除重慶之唐家沱不准開挖外約在灌縣犍爲威遠綦江合州重慶等處臨開立時聽由保富公司擇地交給不得預先標佔所有　叚亦只足敷挖井蓋廠各用爲限不得隨意多估其地叚内所出之煤鐵經過洋關照納出口稅外訂明開得之煤鐵一經出硐卽應按照賣價值百抽五以爲井口稅三保富公司擬集華股二百　兩以爲華洋各商來川辦礦購地之用此次福安公司所辦之礦無論地價多少均由保富公司購受轉租與福安公司按照年限開辦限滿退　保富公司所有煤鐵亦應照上井口稅一經出硐按照賣價值白抽五歸保富公司以爲地租四福安公司開辦之後每年所得盈餘支銷費　外先提股息六釐尚有盈餘均作十分以一分派還股本再將所餘九分又匀作十分以三分報効國家其餘概歸福安公司公派股友股本　清後每年所得盈餘匀作兩分一分報効國家一分歸福安公司五福女公司欲開之礦地先有土人在界内開辦如係未經歇業者准由保富公司冋業主商議或願出賣或願附股各聽其便如實有不能相讓之處福安公司應另擇别地不得勉强抑勒以順輿情至於定界後敢有在界内私挖者卽由地方官禁止六福安公司廠需中地面布置房屋開路造橋其地價均由福安公司自備地方官自應開導業主不得阻撓　價至福安公司開礦之地以及修路造橋所經之處遇有田墳墓廟宇房屋等項業主肯讓與福安公司或遷或租其價亦由福安公司自備　土民不得以風水之說抗阻　有不願遷讓者必須設法遶越　得毁掘以符奏章所有雇用工匠夫役各項人等倘有損傷人命由福安公司自行　卹七福安公司所開礦塲地方官例應保護如　需兵力彈壓　中國只代就地招募土兵其餉械各費均由福安公司自認八福安公司所開各礦每礦各　各　如此礦有虧耗不得將　礦盈餘抵帳免致國家收數有損凡過年終各礦應將盈虧清帳繕寫成册先經華洋總辦閱後畫押呈由總局轉詳總督部堂咨逹北京路礦　局曁户部查核倘福安公司或有虧折與中國國家及保富公司無涉九福安公司所辦之礦地以五十年爲限限滿之後所有礦地廠機器一切歸保富公司管理十北京　礦總局通行革程及四川礦務總局所定華洋合辦各章祐安公司皆須遵守不得異詞彼此議明定爲合同繕具華合璧共八分保富公司總辦徐麟光福安公司總辦李壽田洋商總辦俞德樂同時畫押蓋用四川礦務總局關防分呈總理衙門統轄鐵路礦務總局部及四川總督布政使各衙門各一分備案餘三分川省礦務總避存一分保富公司與福安公司各執一分爲憑如繙譯或有錯誤應以華文爲准自立此合同之後以六個月爲限如逾限不辦此合同作爲　紙如有意外事故不在此例 
[洋務儲村]  
　　武昌采訪友人來函云湖廣總督張香濤制軍示期本月某日傳集鄂中候補人員課以洋務委江漢　道岑馥莊觀察　塲旋卽親加披問傳見拔置前茅之梅大令際郁等十員奬借一番告以當拔委優差以示鼓勵時風聲所樹凡在鄂垣聽鼓者無不爭自　　矣 
[天津官塲紀事]  
　　天津鎭羅鎭軍通永鎭李鎭軍大沽協韓協戎及分駐滄州之各統領均於中秋節前由防次至天津賀節并祝北洋大臣直隸總督裕壽帥壽辰頃已次第回防矣○孫慕韓張毓渠二觀察前經督憲裕壽帥委赴唐官屯勘騐閘工事畢後於本月某日由唐官屯回津旋赴督轅禀見 
[武林官塲紀事]  
　　杭州采訪友人云浙江候補府許太守星箕由藩憲惲菘耘方伯委署處州府篆擇吉本月二十四日起程○浙江揚督學政文叔平大宗師定於九月初二日按臨寗波舉行科試先於二十一百行文莊堅白太守示期初四日取齊初八日開考○江于南十釐捐總辦錢甘鄕太守溯時現由藩憲惲方伯札飭調辦寗波釐務所遺南卡一差委景太守方昇庖代○候補副將郭副戎榮桂由撫憲劉景韓中丞札委署理樂清協篆并接帶練軍本月二十二日副戎赴轅禀謝○撫轅親軍左營由劉大中丞札委馬守戎連科管帶○省垣總查各城門委員余别駕肇龍現屇期滿由臬憲札委候補縣章大令甫接辦已於本月二十日到差視事矣○詁經精舍爲諸生肄業經古之所自山長黃潄　侍　仙逝後卽由大憲敦請汪柳門少宰鳴鑾主講席本月二十日省宰命駕蒞院旋於二十一日親赴撫轅拜會撫憲劉大中丞次日中丞親往答拜 
[蘭臺佳話]  
　　京師訪事人云已滿庫兵朱某在前門外迤東開設萬義木廠客歲經粤東人某甲引薦承修粤國某宅工程議定工價銀若干内提中費三成酬甲嗣朱因工程折耗欲减中費詎料甲已於領欵時先扣三成朱乃央甲轉致洋人請續增估欵甲以無能爲力辭旋有人代朱籌策悉甲有眷屬寓居前門外迤東草廠九巷其妻本從良妓也因使識妓者偵中出往賄之授以意旨至某日突有旗婦某氏率領多人閫入甲寓縳甲曁妓載歸盧草園中東坊署控稱妓係民之親串被甲拐出云云官訊妓　供相　遂不直甲甲浼洋人到官緩頰官疑洋人由甲賄出隨卽逐去飭卽詳城送部洋人致函總署并通消息於刑部司員承審者察得其隱爰於七月杪票傳中東坊官到部面責其問案草率并指名飭傳朱父子到案朱父子聞風遠遁比坊役來訪　杳無蹤影坊官復大受訶責現將萬義木廠封錮飭五城司坊一體嚴拿○珍珠行情目今大漲富商大賈有存蓄者皆　存　本月某日内城某　持一分重之圓珠自餘顆向前門外廊房二巷聚源首卽店求售議定價銀二千兩尚未付交卽持珠轉商之某珠客客請以四千金購之首飾店主因無巨欵可勢只得將珠還某姓事爲沿街賣翠花者所知賄通某姓女僕得以將珠購歸一轉移間而獲利已可操左劵矣 
[皖公山色]  
　　安慶訪事友來函云日本人小山秋作由南洋大臣劉峴帥聘爲練兵教習月之十九日道出皖江詣撫轅謁見鄧大中丞中丞設筵欵之並請較閱所練洋操翌　由統領韓軍門傳諭各營定安中營齊集撫轅演武廳貓晴轉午時軍門與小山氏同升公案發合　操所演各種陣式小山　頗　贊賞約點半鐘之久始鳴金收軍○今春三月某日省垣姚家弄口余姓虐媳方氏至斃宫經氏之母族赴縣呈　迄今案懸日久尚未訊結邇經人從中調處令余出洋銀四百五十元以三百元爲方氏齋醮掩埋之費以一百五十元爲衙中各項開銷兩造皆 
 
 

Page 3

 
 
首　縣尊遂於本月十九日傳集研訊判令其姑流八百里同謀之夫妹周余氏及徐壽山從寛開釋○本月初二日皖省敬敷書院官課應輪　憲主政邇湯方伯憂包採薪委府尊方太守庖代題爲是故君子先愼乎德有德此有人有人此有土有十此有財有財此用用德者本也財者　也賦得月到中秋分外明得明字五言八韻 
[鐵甕江聲]  
　　愼江訪事友人來函云郡中地痞繁多其中有混名者如九千歲小閻王五虎三貓一尊佛十二神之類横行巿上最足貽害閭閻近經常鎭通海道憲長久山觀察訪知九千歲尤　横異常宿案纍纍幾如山積因於本月某日密飭員弁在小街某娼家拿獲發交丹徒縣王履安明府訊取口供重笞千餘板永禁囹圄俾若輩稍稍警惕聞者快之○本月十九日管帶新湘右營陳法青都戎乘小划船渡江拜客歸時忽值颶風舵工漫不經心船遂傾覆幸救生船衆篙工爭先援手得將都戎及甲乙兩親兵援起此外輿夫若干人曁親兵六人杳無蹤跡亦可哀已 
[虎節蒞申]  
　　廣西提督蘇子熙宫保奉命往勘廣州灣因於本月某日陛辭出都至天津附招商局新豐輪船南下昨日午前十點鐘時抵埠旋於午後乘輿登岸假英界二擺渡廣肇公所爲行轅滬上文武各員均往謁見聞宫保定於今日率同隨員乘某兵船赴金陵奬兩江總督劉峴帥密議一切事宜然後折赴蘇州拜會新任江蘇巡撫鹿芝帥緣芝師自東粤量移至此熟悉廣州灣一切情形故宫保欲虚束諮訪也 
[監司回滬]  
　　新任蘇松太兵備道江海關監督余晉珊觀察前赴金陵公幹昨日午刻乘舟回滬上海縣王欣甫大令聞之飛輿往舟次迎迓旣而觀察命駕進敬業書院行轅擬卽赴蘇垣叩賀新任撫憲鹿中丞任禧 
[勘設水管]  
　　中國内地自來水開辦迄今已逾數月近日董其事者將次第裝設水管署理江海關道曾經郛觀察爰札委十六鋪巡防南局委員曾二尹寶謙由包家宅設廠處迤北按叚勘明地址然後擇吉興工限定本年九月底裝至大東門外大馬頭行見萬斛銀濤滔滔汩汩飲和食德居民利賴無窮矣 
[試用電燈]  
　　南巿新馬路一帶電燈自經工程局總辦朱森庭明府飭工匠修整後業已試過一次前日明府以新任江海關道余晉珊觀察將次蒞申因於晚間督飭工匠開放電光詳加查察見七號十七號十八號四十七號四燈電氣不能直逹依然不甚光明疑工匠草率從事大加申斥責令重修聞今晚尚須重試也 
[局員夜巡]  
　　前晚爲十六鋪巡防中局會哨之期南巿各巡局委員均命駕而至文二尹殷勤延接茗話逾時始分道出巡旣而二十三七鋪巡防局員盛雨村二尹巡至小南門外吊橋堍見栅門未閉因提栅夫某甲至輿前喝責八十下以示薄懲及巡至利川馬頭見張德華王小麗露宿街頭立命帶回訊究行至董家渡左近經冬防營什長彭有勝保去旋在附近樹堆中見楊阿桃蜷伏如蝟帶局研訊供係浦東人向習泥水匠僑寓南倉街某姓明瓦店二尹飭地甲帶往查問 
[誘賭受懲]  
　　前者文童陸晴卿卽陸樹梅投上海縣署控二十三七鋪地甲夥役混名槍花阿四卽王長慶誘令聚賭輸後勒寫筆據縣主王欣甫大令訊供之下不務深求陸心不能平赴松江府署上控府尊濮紫泉太守批飭原縣秉公覆訊錄供詳報大令遂於前日飭是案中人研訊陸供童生於正月二十二日之夜途遇顧福章向索所欠米欵旋被誘至王長慶家賭錢誣指童生帶有牌九司務突將洋銀搶去并被鍾咸春等勒寫律據今蒙覆訊叩乞究懲王供陸偕顧至鍾家聚賭因顧係牌九司務致各賭客有輪無齎羣抱不平令將所齎之欵悉數歸還并勒寫筆據小的並不誘賭顧供小的向操米業是晚至鍾家宴飲不敢聚賭繩索全英供是晚萬裕醬園主沈伯英令小的照燈至鍾家小的卽在大門口鵠候不知沈曾否與賭刻下小的方抱病乞賜矜全大令向各人大加申斥判令將王笞責五百板顧責手心二百下各具改過切結從寛釋山聽候詳請府憲銷案 
[獲贓緝賊]  
　　本年四月二十四日四川人袁恕堂由漢口乘太古公司鄱陽輪船往南通州行至蘆涇港失去紅漆方箱口内有公文及各要件抵滬後報經上海縣王欣甫大令移文通州請州尊汪剌史協緝兹接剌史回文略謂飭據蘆涇港稽查委員候補道庫大使郝耀魁禀稱五月某日袁恕堂到該處遍告洋棚聲稱乘鄱陽輪船來通在船時被匪徒誘飲藥茶昏迷不醒致被竊去紅方箱一只内係公文如蒙　　　爲酬謝等語至六月初三日天龍川輪　到通泊岸之際輪船上抛下小油紙包一個擲在划船上舟人搶取拆看見係公文存在洋棚其後袁又至通州給　果係失贓因卽取去可知該賊附鄱陽而下又附天龍川而上始終在輪船遊奕擾害商民莫此爲甚據情移復云云大令内擬　精英美法各租界公廨讞員加派探捕俟各輪船抵埠時嚴密緝查以安行旅 
[英界火警]  
　　昨晚十點三刻鐘時忽聞捕房警鐘亂鳴旋分三下知英界大馬路北又兆火災及出訪問知火起於老閘橋南首北京路萬福樓肆西首某姓家救火會中人聞警驅車飛馳而至急開自來水管竭力灌救得卽告熄至如何起火及焚燬房屋若干俟訪明再錄 
[法界火警]  
　　昨日午後三點鐘時法界公館馬路後新街口恒德燭店不戒於火霎時毒燄狂飛冐穿屋頂捕房鳴鐘報警後法界洋龍近在咫尺首先驅皮帶車至吸取自來水竭力圍澆逾時卽熄並未殃及鄰居迨英界各洋龍及救火會西人間警而至則已烟消火滅遂紛紛折回事後捕頭查知此店曾保火險因令包探將店夥某甲及學徒乙丙丁三人拘入捕房押候解送公堂禀請讞員朱森庭明府訊究蓋恐有縱火事情也 
[上海縣署紀事]  
　　本月二十四日之晚本邑西鄕徐家匯左近某學堂中被賊竊去風琴及衣服等物經西師福開森君函告駐紥法華鎭之吳淞司巡檢沈韻箎少尹請爲查緝少尹據情詳報上海縣署縣主王欣甫大令嚴飭捕役赶緊查拿務獲究辦○浦東川沙廳人蔣昌榮前因妒姦起釁戳斃顧土生經廳尊陳桓士司馬獲犯訊供於今夏解省覆核兹經署臬司朱竹石廉訪親提訊勘後發回原廳監禁候示前晚由嘉定縣前站轉解到中解差投上海縣署禀請寄禁縣主王欣甫大令飭暫收内監一面飭承辦書吏備就過站文書於昨日午後加派差役押解川沙廳署交收 
[美租界捕房紀事]  
　　昨日清晨小竊張阿珠混入北吳淞路某姓家竊取象牙筷等物旋由某包探拘獲起出原贓解入捕房捕頭令押候解送公堂禀請讞員翁笠漁直剌訊辦○昨日午刻賭徒王阿二在北河南路天后宫前設攤誘賭適爲某號巡街捕所見拘入捕房捕頭令押候解送公堂禀請懲辦○昨日午刻銅匠牙阿三至外虹口某里與同業人何阿松作葉李戲一言不合互相毆擊旋卽扭至捕房聲訴捕頭令各押乞丐牢半日以儆 
[保赤爲懷]  
　　啓者敝堂創辦各節善舉遠近聞風咸稱美備而於施種牛痘一節尚付闕如兹承本堂董施君子英自備資斧延請錢秉荃先生按期到堂如法施種　九月被一日爲創始之期嗣後每逢一九風雨不更凡嬰孫欲種牛痘者任從襁負而來毫無阻止但須起緊到堂褂號不得　午不取分文至錢君於種痘一事久爲婦孺聞名不煩敝堂一辭之贅焉滬北天后宫前廣益善堂同人公啓 
 
 

Page 4

 
 
括打藥房發售戒烟普濟水小瓶一元中瓶二元大瓶十元外埠函購書明地址牌號藥名方免悮購别家之藥 
此藥水乃本主人括打先生秘方創製從去年七月起始在上海虹口崑山路中西書院内括打藥房出售因靈騐異常方法簡便故能銷流廣遠日長月增卽就本埠而論凡用此水而戒除烟癮者亦已指不勝屈此固久在賜顧者洞鑒之中初非自詡也所登申新兩報告白計有三起最先爲吃鴉片之人不可不一試中歷言括打先生因憫華人受烟之害故不憚十餘年辛苦叅酌方藥屢經試騐始定是方製成此水實欲爲吃烟者普濟迷津則戒烟普濟水命名之意也復恐閱者未明此水之用法故又登戒烟最便之法從來未有是爲第二次告白更因此水功用浩繁非但能戒烟且能治吃烟人種種疾病故又登神藥奇功一則以上三告白自出售至今按日輪登申新兩報閱報諸君但取而統觀之自知始創之人煞費苦心而目下談及戒烟之藥必推未士括打之戒烟普濟水爲首者决非倖獲矣再本藥房現遷白渡橋北仁智里十三衖合併聲明 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣案]  
　　徐金生向在大東門内談家弄談姓家供執爨之役近已因事辭歇前日混人内室　取錫杳滬錫燭臺携至城外某押店質錢被十六鋪汛捕某甲查見拘至巡防南局禀陳一切局員曾二尹飭傳失主到案將贓給領余則交捕看管候究○日前外　家橋堍通茂竹行失去洋銀衣服因之開單投報十六鋪巡防中局至今尚未破獲昨日失主投案禀催局員文斌臣二尹爰　汛捕到局喝責二百板限令赶緊查緝 
[馬路工程局瑣案]  
　　前日元吉水果行夥投南巿捕房訴稱船户黃雲高由外埠裝運梨子至　突被衆流氓攫取喝阻不依反肆兇横請派捕拘拿捕頭允之卽倩水巡丁馳往馬頭拘獲流氓韋二一名解送工程局禀請會辦委員司徒貽芬司馬升堂提訊韋　小付係山東某邑人在滬駕舟爲業偶向同鄕船户乞取一梨不敢强奪求大老爺格外開恩司馬判笞一百板交人保去○前口朱淑貞在新馬路某攤上購得一梨中途用刀削而食之某號印捕見之恐其將梨皮抛棄馬路中揮令他去朱不服順手一推　將小刀傷及捕腕捕遂拘解捕房捕頭令轉送工程局司徒司馬提訊之下判責一百板然後斥釋 
[英美租界晚堂瑣案]  
　　何立標徐安甫二人具控協吉煤油棧主周金生圖賴莊銀請提押追讞員翁立漁直剌提訊之下何供係洪裕莊執事被周用去莊銀一萬零三百兩前蒙訊明斷令周將房屋十餘間田六畝交出抵欠詎料周有意圖賴遷延兩月仍十戎償求恩比責徐供稱周串通虞洽卿周照桂圖吞往來銀一千一百九十餘兩有據可核已蒙大　爺飭差理算無奈周不　憲諭　簿不理求卽究追直剌謂周刁狡已極著掌頰五十下交妥實人保去限一月内將田屋交出併者　徐安　將帳清理違干　究取具限狀存案備查○順天府屬宛平縣人王永恒向在天仙茶園司鉦鼓本年三月某日以洋銀二十元　丁九　之妻李氏爲室由高耀山爲媒合後賃居會香里包德才家樓上至七月二十一日李氏乘王出外將室中所有　　而逃並携去十三歲女孩一口王知悉卽投公解具控讞員翁直剌提包訊押前晚覆訊王聲訴前情包供王於五月二十九日挈李氏至小的處云係夫妻欲租屋一間同住至其細底實不知情求恩鑒宥李氏供稱小婦人係溧陽縣人丈夫丁九林貧苦不堪　令小婦人與　姘識並不敢捲物逃逸女孩是小婦人所撫童養媳現住鄕下求格外施恩高供稱並未爲媒丁供係蘇州府屬某邑　年四十六歲本年三月因病回家此事實不知情直剌以若輩清同詐騙殊屬可惡喝令將丁責三百板高責二百板李氏掌頰一百下給十領回完聚 
[英美租界公堂瑣案]  
　　前有蔡和尚者竊取某洋人家鈔學洋銀一千八百元洋人報捕後經包探竇如海　獲　送公堂讞員翁笠漁直剌研訊之下供出同當陳阿天曾分用洋銀三百元邇由竇探查悉陳現在蘇州青陽地聞設妓院遂偕包探趙銀河前往移提來滬昨晨解案禀稱此人在蘇開設妓院有妓女謝素卿者在蘇州工程局供出顧松三仲榮寶李小三等人分用洋銀並在陳處起出洋銀七十元一併呈案陳阿天供認分贓不諱直剌商之任繙譯著押候補提謝妓及顧松三等到案可訊○　探趙銀河沈翠濤禀稱前有張和尚者竊取金姓家洋銀一千一百元金臂釧一對金約指四枚銀約指兩枚金簪二枝銀簪二杖報捕後經小的緝獲查詢不認爲特送案請究金姓投案供此人從前常至小的　自失物後絶跡不來因是知伊所竊張和尚供　金素來交好每日會晤後因事他往遂爾蹤跡暫疏至其因何失物實屬不知求察直剌著押候查明再訊○包　顧福其禀稱魏林兒僞以購帽爲名騙取老錦源帽店縀帽一百頂避匿不面報捕後經小的拘獲送究老錦源夥投案請追原贓魏林兒供認行騙惟帽已售去不能繳案直剌判押一年以儆○包探顧阿六拘解張文利到案禀稱此人從江北誘拐小孩郭福海來滬圖　適爲同鄕顧望川知悉報捕拘送請究顧望川投案供與孩父素來交好故代爲報捕郭福海供年九歲被騙來此張文利供小的領出閒　並不圖賣直剌判令管押半年郭福海留候其父來案具領○民人王阿三無端將犬虐斃洋婦士遵威路惡其殘忍交巡街捕送案請究士遵威路投案作證聲請究辦王阿二供犬本垂斃故持捧擊死叩求明察直剌判管押关年○五百三十三號華捕拘解張兩三到案禀稱此人與紀阿生口角之餘將紀頭顱擊傷小的見之拘入捕房今者捕頭令送案請訊紀阿生投案聲訴前情張阿三供小的無心悮擊自知不合叩求恩典直剌判責一百板以儆 
[法租界公堂瑣案]  
　　英租界中尚仁里妓女沈金蘭被龜傭屈巧生屈三觀假揑局票召往侑觴行至法界巡捕房轉角突舁入城内藏匿勒贖事後龜奴沈阿土投報捕房由包探拘獲二屈解經讞員朱森庭明府庭訊著交沈妓到案以便訊供核辦昨日堂期包探將沈妓解案並傳沈阿土備質沈妓供小婦人原籍松江現年十五歲當十一歲時由生母價賣與沈逼令學習彈唱朝笞暮詈苦不堪言苟蒙大老爺拔出火坑不勝銜感明府商諸何繙譯官將屈三觀枷號一個月發捕房前小衆期滿笞　三百板屈巧生重責二百板沈金蘭發堂擇配沈阿土從寛斥釋○湖州歸安縣學附生卞榮增流落滬江夜臥某洋貨號　箱上被巡街西捕拘入捕房解經明府訊究卞稱叔父卞祖仁在絲業會館明府飭包探查明禀復昨日堂期卞祖仁投案禀稱在滬北清遠里廣豐絲廠司事與絲業會館無干族姪榮增向在江寧府署習幕逃來滬上找尋無著今旣到案求准領回明府允如所請諭令保出送回故里○沈海泉朱金甫陳阿虎三犯因竊取某棧所貯胡椒售與南巿新茂藥材行經包探拘獲解請明府訊供判令各責三百板吊贓核辦昨日堂期包探將收贓之徐麗生李秀觀解案請訊明府判罰徐麗生洋銀五元李秀觀洋銀三元俟繳到然後開釋沈海泉等驅逐出境不准逗留○上期陸淮清遞禀控金元樵欠洋銀七十元屢索不還明府出票飭提包探查得金在膠州因將其妻某氏拘入捕房昨日氏呈繳洋六十元明府令徐具領○公泰當夥吳雪江禀稱陳金標將僞金鎖質洋銀二十元看出破綫扭案請辦陳供此鎖在寧波寶成銀樓兌來不知其僞明府著押候查明復核○包探禀稱王阿生竊取衣服銀表等物失主報捕後查獲原贓解案請辦明府著責四百板贓給失主領回○包探禀稱陳　元在鄱陽輪船竊取某婦所携梳頭籃内有信一封今特拘案請辦明府判責二百板贓存捕房待失主認領 
[金陵官報]  
　　八月初八日候補道歐陽霖謝委大通督銷局又俞明震謝委武穴掣騐羅長椲謝委楚西掣騐差沙漫洲緝私候補道范　培到江西同知郭調元到由江西解南字營餉來知縣張鎔萬奉示考試又劉煒到由京來卸辦界口釐捐前江蘇知縣林尚辰到禀知厘欵解清巡檢李家筠由京亦從九戈乃文謝委十二圩木釐分局卽辭赴差海州州判吳紀衡辭調署誰寗縣侯紹瀛到叩謝河運蒙保加四品銜並蒙飭司註册按班叙補直隸州○初九日藩臺　淮徐海賑捐局湖北候補道劉世珩均見○初十日叅將徐萬福叩謝奏留兩江西同知郭調元知州汪喬年由滬會估兵船回通判張燕辰知縣施振瀛均奉示寫履歴又姚崇義禀知留寗差委署江浦縣濮嵩慶辭赴任○十一日四　題奏道漆桐禀謝給咨赴部引見知縣周衍齡禀知奉楚西掣騐羅道訓局差　四川知縣李驊又縣丞劉之藩均到由上海來領軍火州同陳方鏞奉委太平門外稽查卽到差虎威蚊船鄭倫禀知由江隂來領軍火○十二日新授山西臬　李廷簫調補江西糧道李岷琛正任贑州府賈孝珍知縣周衍齡均見首府劉禀知今日考吏治　親軍右旗周汝和辭赴烏龍山修砲臺調署鹽城縣蕭仁暉　知交卸署上元縣事前署徐州府經歴正任布倉大使周殿魁到試用從九品曹應山到由京來平鏡輸船馬儉餘辭送徐學臺赴清江○十三日藩　恩見水師前營陳有明叩謝奏留兩江通判文恕奉司委解漕標俸餉赴蘇卽辭知縣胡廷琛禀知如臯縣任内交代初叅限内算結清楚○十四日藩　恩傳見代老湘合 
 
 

Page 10

 
 
字後旗提督陳元麒帮統自强軍章高元奇兵左營范結章均到正任江西贑州府賈孝珍辭進京引見知縣聶培新禀知由淮徐海賑捐奬加同知銜雲騎尉杜淑榮彦示騐看虎威景船鄭倫辭解軍火赴江隂○十五日文武各官均禀賀甘泉縣周懋謙到祥雲輪船耿朝泰卽辭赴上海○十六日長江提臺黃宫保到會卽辭行調　　南藩　李經義到由京來總理兩江營務處候補道江西同知郭調元辭赴江西知州汪喬年奉洋火藥局楊道派委赴　海騐收添造鍋爐差州判晏蜚聲叩謝辭赴大通○十七日安徽候補道席匯湘謝委兩江營務處奇兵左營總理范維章水師前營陳有明甘泉縣周懋謙升補贛州中營遊擊寗武都司萬鵬臯到投文請咨雲騎尉杜淑榮奉示騐看止任聚寶大使章灝到交卸調辦瓜洲司巡緝差缺回鹽大使韓燾到由揚來調補江西粮道李岷琛見辭調署鹽城縣蕭辭赴任○十八日調授江蘇巡撫鹿到會中營都司武延　到交　署　　營　擊回巡檢杜葉清到由京來鹽知事嚴毅桂宫均奉示騐看知縣江孝訪叩謝甄别借補鹽捕營左哨千總劉福春叩謝奉部札日本陸軍步兵大尉小山秋作又繙纆宫　田　郎　見○十九日調授江蘇巡撫鹿傳霖會卽辭行兼護金陵營參將張培森禀知巡江鈞和輪船馬廷　到由上海伺候鹿撫憲來 
 
 
 

Page 11

 
 
   
 
 

Page 12

 
 
[光緒二十五年八月十九日京報全錄]  
　　宫門抄○晉撫胡奏爲添練新軍酌擬餉章摺○燕督裕奏爲懇恩免交欠解銀兩片○又奏叅疎防斬犯越獄脫逃之有獄各官按例定擬摺○越撫劉奏爲調署知縣片○又奏爲甄别各員照例補用片○八月十九日兵部太常寺太僕寺正白旗值日無引見○崇光因伊子授缺謝恩○清銳謝署廂黃滿副都統恩○世續謝授廂藍蒙副都統恩○訥欽泰謝署鑾儀使恩○漙興前往南苑請安○熙元假滿請安○楊鴻禮謝交軍機處存記恩○怡王普公各續假十日○克王請假十日○席廷薦預備召見○召見軍機席廷薦○○頭品頂戴山西巡撫臣胡聘之跪奏爲晉省添練新軍據報成軍日期曁管帶銜名並酌擬營制餉章恭摺具陳仰祈聖鑒事竊臣於光緒二十四年九月以晉省兵力過單並無防營可資調遣請以裁兵節省曁减發驛站三成銀兩添練新軍並遵奉懿旨選擇老成宿將派充統領奏調前山東曹州鎭總兵萬本華來晉督練嗣於本年二月該總兵由籍抵晉派令前赴湖北河南交界地方招募勇丁卽歸該總兵統帶疉經先後奏奉諭旨允准在案兹查該總兵業將新軍五營陸續招齊回晉當由臣親加點騐所募勇丁年力均極强壯軍容亦尚整肅名曰晉威新軍分中左右前後五營派委補用遊擊張登瀛管帶左營儘先拔補叅將周洪順管帶右營留晉補用遊擊桂成鵬管帶前營儘先補用遊擊馬自福管帶後營其中營卽歸該總兵萬本華兼帶均於六月初一日成軍起餉至於營制餉章查近來各省添練之軍營制雖不一律餉章類皆從優晉省庫藏奇絀現雖奏准於裁兵節省曁减發驛站三成項下動支每年不過十二三萬兩若議從優給餉不敷甚多若仍照練軍舊章又不足以示鼓勵而資得力臣與司道曁該統領等再四籌商擬營制則仿照湘軍餉章則視湘軍核减並酌减長夫名數每營每月薪公餉乾大建需銀二千八百七十五兩零小建需銀二千一百九兩零通共五營連同統費每年約需銀十三萬餘兩所有該軍應需槍械前已由臣奏明委員赴滬採購此外製備軍裝修造營房及常年軍火雜支等項均飭照章核實開支以重饟欵擄營務處司道會詳請奏前來除飭該統領督率各營官赶緊訓練由臣隨時校閱務期一律精熟悉成勁旅並飭將各營官弁兵夫花名人數及應支各項銀兩數目造具清册咨部立案外所有晉省添練新軍五營據報成軍日期及管帶銜名並酌擬營制饟章各緣由理合恭摺具陳伏乞皇太后皇上聖鑒謹奏奉硃批知道了著卽督飭該統領等認眞訓練該撫仍當隨時校閱務成勁旅以衛地方欽此○○裕祿片再本年五月間接准工部來咨永定河欠解歴辦堵口大工水利銀兩奏催儘數解交等因當經轉飭遵照去後兹據永定河道陳慶滋查得永定河光緒丸年至十四年三次堵口大工水利銀兩前任河道萬培因因欵無扣存無憑呈解已於光緒十六年間呈經前督臣李鴻章咨覆工部在案其十六十九兩年堵口工檢查案卷亦因工欵支絀水利一項並未提存至二十二年堵口大工係該道任丙之事前督臣王文韶因工程艱鉅奏派道員吳廷斌張蓮芬竇廷馨會同籌辦時值洋務初平籌欵匪易所有水旱各口及河壩等工無不力求撙節處處核實估計兼以災祲之餘工料均極昻貴所估　費涓滴歸公辦理尚形拮据善後未盡事宜皆由籌賑局撥欵接濟以工代撫始能勉强竣事水利一項委實無從扣留禀請奏明免　等請前來奴才查永定河歴年堵口冋係以工計欵各有專需水利一項並未估入工料之内無可扣留該道所禀委係實在情形合無仰懇天恩俯准勅部將永定河自光緒九年至二十二年歴屇堵口大工欠解水利銀兩免其解交嗣後遇有堵口大工應飭按照部章隨時扣存解部交納不得援此爲例理合附片具陳伏乞聖鑒訓示謹奏奉硃批該部知道欽此○○頭品頂戴直隸總督奴才裕祿跪奏爲審明刑禁人等疎防斬犯越獄脫逃按例定擬恭摺仰祈聖鑒事竊查前據淶水縣知縣高楷禀報監犯重幅越獄脫逃一案經奴才將該管獄官淶水縣典史楊贊清奏奉諭旨　職拿問有獄官先期公出是否屬實查明辦理等因欽此遵即飭司行提楊贊清同刑禁人等到省發交保定府審辦據該府沈家本審明擬議解由藩臬兩司勘轉前來奴才因值駐津委審無異奴才覆加確核緑王功徐　樹均　隸淶水縣充富該縣内監禁卒該典史楊贊清經管獄務督率刑禁人等認眞防範光緒二十五年正月十四日傍晚該典史帶領刑書池承　進監收封騐明監犯董幅荆具完固收入南監四籠内籠門上鎖飭令禁卒更夫小心看守加意巡防該典史封鎖獄門回署刑書池承　亦回科房　公是夜四更時分大起大風飛沙迷目禁卒王功徐寶樹與外監禁卒　開福張建更夫張文均各進屋避風困倦睡熟監犯董幅乘間扭斷　梅　折籠門鎖鈕出籠抽取籠板靠在墻邊登踏上牆推落荆茨越獄脫逃迨　沙稍住王功徐寶樹睡醒查知卽喊同外監禁卒更大追尋無　報經該典史楊贊清進監看明派役追捕時值該縣高楷先期赴州面禀保甲事宜公出接據該典史專馬報知卽將監犯越獄情形面禀該管易州查核卽行回署卷查該犯董幅係疑賊用洋槍放傷鹽巡薄幅安身死案内審依擅將鳥槍施放殺人者以故殺論故殺者斬　候律擬斬監候　　勘轉發回覊禁甫經具題尚未准到部覆之犯經該縣高楷勘訊差緝禀司詳經奏叅將該管獄官楊贊清革職拿問提同刑禁人等訊　並經易州檄委該州州判張禧培前往覆勘無異查明有獄官高楷實係先期赴州公出並無規避揑造隨將該典史同　禁人等提省審　據供前情不諱查例載監犯越獄如獄卒果係依法看守一時疏忽偶致脫逃並無賄縱情弊審有確據者休律减囚犯二等治　又律載不應爲而爲事理重署杖八　各等語此案王功徐寶樹身充内監禁卒　守罪囚是其專責並不小心防範以致罪應斬候囚犯重幅乘間越獄脫　雖訊無　刑賄縱情弊究屬疎忽百日限滿犯無弋獲自應按例問擬王功徐寶樹均合依監犯越獄如獄卒果係依法看守一時疎忽偶致脫　並無賄縱情弊審有確據者依律减囚罪二等治罪例應於董幅原犯斬候罪上　二等擬杖一百徒三年至配折責拘役遵　新革辦理徐寶樹所供母老丁單是否屬實應否留養飭縣查明訊供取結另行覈辦外監禁卒鄭開福張建更天張文巡防不力咎亦難辭均酌照不應量律各擬杖八十折責革役刑書池承澤向在租房辦公並不在監值宿無從覺蔡應免置議籠　鎖鈕及籠板荆茨業經該縣分别修補完　亦毋庸置議逸犯　幅飭緝獲日另結管獄官興史楊贊清疏防斬候人犯越獄脫逃業已奏　革職應照例留於該地方勒限協緝俟五年限滿逸犯有無弋獲　行分别辦理有獄官淶水縣知縣高楷於斬犯董幅越獄逃時查明實係先期赴州公出可否免其議處聽候部議除備錄供　咨部外所有審明定擬緣由理合恭摺具奏伏乞皇太后皇上聖鑒勅部核覆謹奏奉硃批刑部議奏欽此○○劉樹堂片再署長興縣知縣和贊清調省差委所遺員缺應卽遴員接署查有黃巖縣知縣趙曾槐堪以調署據藩臬兩司會詳前來除批　遵照外謹曾同閩浙總　臣趙應騤附片具奏伏乞聖鑒謹奏奉硃批吏部知道欽此○○劉樹堂片再前准部咨　府以下保歸候補班人　應於　省一年後詳加察看甄别補用等因歴經遵辦在案兹查　補知府朶明正張　候升通判崧耀均試看一年期滿　　臬　　　　　　奏　　臣　候補知府朶明正才識優卓張彬勤明幹練候升通判崧耀才具穩練均堪以原銜留省分别照例補甲除　部查照　謹會同閩浙　　臣　應　附片陳明伏乞聖鑒謹奏奉硃批吏部知道欽此 
 
