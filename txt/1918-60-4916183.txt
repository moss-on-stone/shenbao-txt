# 1918 - 60 - 4916183

 

Page 1

 
 
   
 
 

Page 2

 
 
時評 
[張作霖之主張（冷）]  
　　張作霖俟軍隊布滿京津後將通發表主張嗚呼張作霖之主張其亦可以知矣復段也去李也貫澈主戰也反對調和也豈如是而巳乎不足則倒馮也改組政府也亦在人意中也再不足則復辟也叛國也人亦有先張作霖而主張之者 
　　然則張作霖之主張無論若何奇特怪誕斷不能出此數者之外而此數者亦均已一再試驗不復新奇且令人厭聞之矣 
[命令]  
　　三月七日大總統令張學顔授爲陸軍中將張福來李濟臣敇壽莘陳清源董政國王起貴王用中均授爲陸軍小將殷本浩授爲陸軍步兵上校此令　　又令馬開嶊授爲陸軍少將此令 
　　又令參謀總長蔭昌呈請任命宿世傑爲山東督軍公署中校參謀應照准此令 
　　又令業喜海順晋給一等大綬嘉禾章鄂多台色丹巴勒珠爾均晉給二等嘉禾章克希克圖晋給三等嘉禾章此令 
　　又令吳佩孚給予二等大綬嘉禾章此令 
　　又令齊莫特散陂勒給予二等寶光嘉禾章祺誠武給予三等寶光嘉禾章此令 
　　又令張樹幟晉給二等文虎章張治蟲晉給三等文虎章此令　　又令陳超衡晉給三等嘉禾章蔣宗濤曹元度季新益均給予四等嘉禾章此令 
專電 
[北京電]  
　　馮詳述因難及希望息肩電二千餘字不言辭職昨晚已發出（八日下午七鐘） 
[北京電]  
　　張作霖待軍隊布滿京奉津浦京津各要道即將通電發表主張（八日下午四鐘） 
[北京電]  
　　昨張作霖電馮言擁護元首剗除主和之李純馮玉祥組織强有力之政府云云（七日下午七鐘） 
[北京電]  
　　張作霖先要求剗除主和派請段出組强有力政府對馮總統仍言擁護如馮不能照辦則今後變化難料（八日下午四鐘） 
[北京電]  
　　奉軍馬隊到廊房者確有兩營（七日下午七鐘） 
[北京電]  
　　昨國務會議對奉事仍主從疏通倪李間進行（八日下午三鐘） 
[北京電]  
　　王克敏由倪處來電言對馮無問題但要求罷李起段院當即覆以密電李今日又三次電辭（七日下午七鐘） 
[北京電]  
　　王克敏述倪嗣冲意須罷李督排聘老曹錕轉張作霖電出兵在踐約南征馮意靜待張動作再謀對付表示甚冷張軍不入京（八日下午五鐘） 
[北京電]  
　　李純頃又來電辭職詞更堅决（八日下午三鐘） 
[北京電]  
　　錢昨訪段求出組内閣段仍堅辭理由有四（甲）三次馮歸不願作（乙）奉天問題未决（丙）時局紛擾無從下手（丁）專任參戰不能兼任總揆（八日下午三鐘） 
[北京電]  
　　某方面秘密計畫俟岳州得利則復黎復舊國會而以期滿舉徐爲條件（八日下午四鐘） 
[北京電]  
　　院復六督闢謠電有内外交儆語（八日下午三鐘） 
[北京電]  
　　段督辦有出巡奉吉說（八日下午三鐘） 
[北京電]  
　　王揖唐等連日在安福胡同秘密會議結黨多徐派及主戰分子但並無黨網云待時機披露（八日下午四鐘） 
[北京電]  
　　臨時參院尙延命待時（八日下午四鐘） 
[北京電]  
　　十六旅軍官留馮玉祥甚力參陸處昨電促馮交卸未卸職前仍責成暫維現狀（八日下午三鐘） 
[北京電]  
　　參戰借欵美無成望現擬撥用緩期賠欵王克敏南行兼銜有此項使命（八日下午三鐘） 
[北京電]  
　　鮑報告黑河對岸全被過激派佔領速派師援救（八日下午五鐘） 
[新堤電]  
　　張軍攻長沙曹軍攻岳州王軍後應共三師一旅戰線延崇通蒲沔四縣昨今兩日猛攻擊有逼進之勢（八日上午十鐘） 
[武昌電]  
　　張敬堯進駐汀泗橋督戰前敵戰事又烈北軍佔優勢（七日下午五鐘） 
外電 
[北京電]  
　　北軍巳開始攻擊岳州聞吳光新巳與南軍在宜昌開戰二十七日成都電稱劉存厚巳棄成都領事團請滇黔司令勿向城轟擊南軍後安然入城（七日） 
路透電 
[哈爾濱電]  
　　烏蘇里之哥薩克兵一梯隊來自尼柯爾斯克行經哈埠往助西米洛夫大約此後逐日有軍隊經過哈埠過激黨要索助餉三百萬盧卜如不於二十四小時繳出則將没收銀行與私人產業居民因過激黨未有軍餉且供給不足頗慮其肆刦近有村人自西米洛夫陣地來者謂過激黨將大烏里附近各村付諸一炬海參威議會電致哈埠鐵路人員聯合會請即派機車十七輛開往烏蘇里拖載阿穆爾鐵路一帶所存之凍魚共約五十萬磅今阿穆爾鐵路之機車僅敷日開兩次火車之用如哈埠不派機車則凍魚將腐壞云（七日） 
[哈爾濱電]  
　　西米洛夫之退走純出於軍略作用目下其所統之軍巳佔據大烏里車站東面數俄里之某地其參謀部刻在哈埠迅速籌備其需用品近從大烏里來此之某軍官謂西米洛夫軍容甚佳紀律極嚴而過激黨則彼此意見不一赤塔之哥薩克兵苟非給以較優之軍餉則不願助過激黨作戰過激黨炮隊中有重砲若干由德軍官指揮開放（七日） 
以上字林報 
[　　美國西姆斯加萊公司之工程師二人及中國副工程師一人刻在河南葉縣爲盜擄去詳情未悉京中人士頗慮其生命難保（七日） 
大陸報 
[北京電]  
　　段陸軍總長因爲發給張作霖護照分配由日本購來鎗械之事暴露近來 
 
 
 
] 

Page 3

 
 
有辭職之說（七日） 
[北京電]  
　　據某方面消息張作霖離奇之行動係實踐曩日天津會議之决議其目的在威嚇馮總統罷斥長江三督軍或更要求懲罰排斥政府内部主和人物以冀造成堅固之主戰派内閣（八日） 
[北京電]  
　　據確實報告云至昨晚爲止經過天津而抵廊房之奉天軍計共有騎兵二營步兵三營山砲隊一連餘皆赴津浦線之獨流井（八日） 
[北京電]  
　　據段派某要人之談話云張作霖之出兵實係預定之行動其軍隊之一部將留駐近畿監視政府餘則俟有時機卽由京漢鐵路南下援助攻擊岳州之軍隊因張作霖有派兵監視之舉内閣一部分之改組將不能免或竟至段祺瑞内閣重復出現亦可知惟復辟之舉在段祺瑞李長泰等在京之時期間當終不能實現云云（八日） 
[漢口電]  
　　曹錕之北上因有動搖岳州方面北軍士氣之虞未得馮總統許可故暫中止（八日） 
[哈爾濱電]  
　　日來傳說内田大使及美華各大使公使等將難以通過伊爾庫斯克現該大使等已安抵後貝加爾之哥爾姆驛此後擬由黑龍鐵路前往海參崴而避去中東鐵路云（八日） 
[東京電]  
　　倫敦來電云英國密突爾斯東斯密斯敎授於（泰晤士商業附錄）中評論英國對華貿易之地位略吐露其意見云英法兩國將於中國南部掌握共同通商政策此實此次歐洲列强互相聯合之結果之一端且謂中國之參加聯合國方面洵可於貿易上開一新紀云者也（八日） 
[東京電]  
　　據外電所傳英法意三國駐日大使於本月四日爲西伯利亞問題曾協同對於日本政府有所提議日本外務當局者聲稱並無此種交涉事件否認此項事實（八日） 
[東京電]  
　　海參崴來電云此間市民因對於過激派表明不滿之意除麵店肉店木行煤炭業外所有商工業金體同盟罷業（八日） 
以上東方通信社電 
[東京電]  
　　憲政會總裁加藤氏與注重對俄出兵之議員等相會見議論出兵部題謂今日之時局解决非易務須愼重考慮决不可輕舉妄動云云（八日） 
[東京電]  
　　六日郵船會社所得消息謂海參威全部市民除食料品以外其他各項職業及勞飭者一律同盟罷工以表示反對過激派（八日） 
[東京電]  
　　滙業銀行不日常在上海設立分行現方爲發行紙幣之準備（八日） 
以上共同通信社電 
[戰電亞姆斯特丹電]  
　　德國所布四聯盟國與俄國訂定之和約尙有下列數條欵（七）波斯與阿富汗斯坦均係自由獨立國故雙方互允尊重兩國政治經濟之獨立並土地之完全（八）戰爭俘虜應互相交換（九）雙方各不賠償兵費如國家費用及因行軍所釀之公私損失等所在敵境征歛之費亦包括於内第十十一十二十三四條欵均關恢復交際事且詳舉規定將來經濟關係之附件華爾夫公報局曾加註文謂將來之經濟關係將按德國哀的美敦書所列要求規定之而類似烏克蘭和約云第十四條欵爲最後條欵規定該約於兩星期内調印（四日） 
[亞姆斯特丹電]  
　　柏林半電謂俄國和約之經濟政治附件乃規定恢復一九○四年俄德商約德國與波斯及阿富汗斯坦有直接之商業關係俄國所徵德貨之稅須至一九二五年始能增加恢復德人所有之私家權利早日償遺所欠德人之債欵（六日） 
[俄京電]  
　　俄國媾和代表主任在莫斯科勞農大會演說關俄國與德國所訂之經濟條約已消没革命之勝利德人迫令俄人罷行銀行國有之舉嗣後俄國銀行均將爲德國銀行云（六日） 
[亞姆斯特丹電]  
　　布克哈萊電稱昨夜羅國與中歐列强簽定媾和草約規定羅國割讓杜白魯加土能至多瑙河止四聯盟國將爲羅國維持取道康斯丹柴至黑海之商路羅國承認奥國要求畫正界線之大體及與畫正界線相依附之經濟計畫羅國允即至少解散羅兵八師由麥剛森上將會同羅主將辦理其餘各師俟俄羅釋爭和好時從事解散羅軍卽行退出所佔奥國土地羅政府允以全力輔助四聯盟國之兵由鐵路取道摩爾違維亞與比薩拉比亞運至俄迭薩（六日） 
[亞姆斯特丹電]  
　　公報局宣稱塞國使署否認德國所布德國將與塞孟兩國議和之說（六日） 
[亞姆斯特丹電]  
　　俄京政府報章謂和約之簽定志在使革命得稍休息俾重集生力軍以抗帝制主義又稱高等軍務院業已成立下令以軍械發給國民云（六日） 
[倫敦電]  
　　俄國公報云過激黨總司令克倫斯基氏致文質問奥德軍司令謂奥德軍今仍在姜堡等處作戰休戰命令是否已下（六日） 
[倫敦電]  
　　泰晤士報俄京通信員電稱荷使署現代理英人利益避難外僑一千五百人因芬蘭之路不通現正於彼得柴伏斯克俄京糧食大缺俄象巳成商店之停閉者佔全數三分之二（六日） 
[華盛頓電]  
　　據確實消息美國關於出兵西比利亞事尙未致文日本美政府如欲發表意見大約將通告英國因英國現爲媒介人也美國現正計議日本之出兵於俄國有何精神上影響一節美國所願者必先審定出兵之絕對必要此意百傳遠日本美國並未以此事置之度外亦未表示異議或加反對日本今巳了解美國所抱友好熊度且知如果出兵西比利亞美國必倍日本之無私利心云（六日） 
[華盛頓電]  
　　聞俄人已毀貝加爾湖與中國邊界間之西比利亞鐵路橋梁（四日） 
[倫敦電]  
　　每日郵報天津訪員電稱中政府决議竭力協同日本行事將滬代表赴日與陸軍當局會商一切（六日） 
[俄京電]  
　　政府顯已决議委棄京城而於莫斯科尼尼洛夫哥羅加柴三處建設行政機關外交與政務總長均已啓程居民乘各種車輛紛紛離京（六日） 
[倫敦電]  
　　德國公報云德國應芬蘭之請已派兵在亞倫島登陸（六日） 
[亞姆斯特丹電]  
　　柏林宣稱德海軍艦隊於本月五日泊於亞倫島愛乞羅港外據官場解釋此舉謂以作赴芬蘭陸軍之聲援者云（六日） 
[倫敦電]  
　　海軍部宣稱武裝商巡船加爾加里安號（一七五一五噸）於本月一日在愛爾蘭海濱外中魚雷沉没失軍官兩員兵四十六人（六日） 
[倫敦電]  
　　海軍部宣稱上星期内商船抵英者共二千零十五艘離英者共二千二百零九艘被沉載重一千六百噸以上之船十二艘一千六百噸以下之船六艘（六日） 
[巴黎電]  
　　公報云上星期内商船抵法者八百六十五艘離法者七百四十八艘被沉載重一千六百噸以上之船兩艘（六日） 
[倫敦電]  
　　汽船康美爾號（一三三○噸）中魚雷沉没救起六人（六日） 
[倫敦電]  
　　據英國某高級軍官聲稱西歐陣線之敵軍今多於協約軍十六師且尙有增無已協約軍之師當然大於敵師其砲隊飛機均占優勢敵軍攻勢之準備其大部分業巳告竣協約軍巳臻不能豫料之地位敵軍旣於一處準備告竣即可出攻此種攻擊較大行動更難察覺敵軍近來襲擊之目的除欲自俘虜中探聽消息外且欲振作其軍攻勢之精神云（六日） 
[巴黎電]  
　　法政府建議於倫敦巴黎羅馬間設立飛行郵務現正由飛行委員會研究詳細辦法（五日） 
要聞一 
[北京特别通信（一五五）（飄萍）昨日之府院會議馮河間辭職間題奉事之疑鬼神張曹李七人來電]  
三月六日 
　　讀者諸君當記憶愚在本報通信對於河間之熊度時時有所批評公平言之河間之個人實不能謂爲足當總統之任而無愧者伹黃陂尙未復職以前約法之所規定惟副總統得代理之苟副總統又卸代理之仔肩則除却黃陂復職而外以今時之政象言恐釀成莫大之危險此吾人對於總統問題每歎爲尚無辦法者也 
　　自奉天軍隊入關以來或言其馬隊將至廊房豐台（離京僅十餘里）其步隊將至天津附近之獨流鎭着着進逼似抄襲張少軒帶隊入京之舊文章然此是否爲利用者之故意張大其詞今亦尙難明記因京奉路局雖有上述之報告而究未見其寶行也緣於此類風說而起者遂有馮河間之辭職問題河間言欲辭職者已非一次其初謂不應下届總統之選舉繼則謂擬卸現在代理之仔肩究其實則以空言而自站政治上之脚步者爲項職以來屢屢慣用之手段明知現在無具有准駁總統辭職與否之職權之國會機關縱令發一通電亦不過招徠各省若干之慰留電報使電局徒增一番忙碌而止宣若可爲也然在某系之理想則以爲弄假成眞何莫非此一電之作用故竭力指爲河間眞欲辭職於挽留聲口之中竟寓有預備歡送之意河間方面乃一時否認謂無此電僅河間於牢騷過甚時曾爲此言云云此三日以前之眞相也至於四日之晚奉天軍隊熊度依然不明進逼京畿難保民必無其事形勢急迫似仍以先發通電引起若干軍民長官之同情爲有利故電稿居然擬就而待發矣通電大意有如左記 
　　某當往歲入都曾懇請黎公復職無奈黎公堅執不從各省軍民長官依據約法推戴及某萬不獲巳乃行代理總統之職務就任以來事與願違德薄能鮮無補於國若再戀位將何以對國人再四思維不如引退望各省督長以國家爲重籌商善法俾某得卸仔肩云云 
　　右電將發之時更加審議仍恐弄假成眞授人以柄各省應援之說遠水近火究不足以當奉天軍隊之賁臨遲疑再三惟有召集閣員共同討論如可不發究以不發爲宜且經此一番蓄勢巳足使國人知總統將辭職矣五日上午十一時國務會議散後即開府院聯席會議内容秘密然大要則討論奉事與辭職通電而巳會議結果奉軍入關意將何欲旣仍態度不明故一面電詢其究竟通電之稿遂改爲僅宣布總統種種困難情形不及辭職之說（此電亦未發）某系不能不一時歸於失望今後暗鬭之結果如何諸君請少安毋躁可也　　奉事眞相言人人殊據公府派往奉天之某所談謂曾晤張作霖氏則出兵乃非張氏本意不過實踐天津會議之預約耳何以言之張懷芝與曹錕當未出發以前曾與張作霖有所密約謂如果南下則奉軍應爲後援且給奉天以軍費五十萬如曹張不願其出兵奉軍即可撤退至於扣用軍械則居然奉有陸軍部之護照（注意注意）並非張擅專云云此某君對愚之報告也然另一消息昨日下午政府接張懷芝曹銀李純陳光遠倪嗣冲王占元張敬堯七人聯名來電謂此間屢聞復辟及推翻元首之謠當此風雨飄搖豈容再生枝節某等以國家爲前提果有爲上述之陰謀者當以公敵視之措詞甚爲堅决張懷芝此次在寗甚久（五日始赴九江）與李之聯絡似巳成功七人聯名之電語氣又似對張作霖而發者吾人爲平正之觀察則奉天出兵固爲張曹之所預約然苟中途爲人利用借以復辟或推翻河間則天津會議時並未提及可見張曹自始爲某系之傀儡今乃若有所悟而某系又借奉天出兵以恐嚇河間張作霖蔽於近利亦未必知情也總之翻雲覆雨惟利是國足令吾輩新聞記者頭痛腦昏說不出其所以然愚恐陰謀之徒人數甚少段合肥亦且莫名其妙最可注意者則帝制黨耳共和圖體與政體身無完膚不可收拾乃别開一新天地以遂其亡國大願殆卽若輩之理想歟 
[中國時局之奇異]  
　　字林報三日北京通訊云中國時勢之趨嚮常爲奇異舉動所更變北方今日發見其一距今不久余（通訊員自稱）嘗拍電報告近向日本所購之軍械其第一批已運抵秦皇島存儲該處候令轉運云云不意奉督張作霖卽於是時遣兵一旅沿京漢路線開至灤州且撥二大隊至秦皇島占據運到之軍械一大部分窺該旅來意顯圖入京聞巳有若干進至天津京中各界大爲震動夫張作霖爲督軍中倔强者之一其出此舉殆欲示威恫嚇元首乘機霸佔軍械耳今者諸大戰將多出臨鄂省陣線此項軍械馮總統或將用供李純或助揚子江奉基督敎之旅長張作霖則顯欲爲各督軍佔有之而使馮總統處於窘境此間某政客告余謂馮總統接報即邀段祺瑞入府長談時局此即張某一舉之效果也無何發表命令擴張參戰局之範圍段氏本爲參戰局督辦此令之下實爲增段職權計也無何京中各報連𥱊累牘評論西比利亞之時局且摭拾過激黨在滿洲活動之謠言發布種種警聞謂德俘均經開釋由過激黨給以軍械行將圖滿云云此倡彼和舉城若狂至其極乃謂中國將出兵二師與日本所出之兵二師協同行事此種文章出於授意明眼人自能知之夫一星期前中國在世界之問題唯揚子江與鄂邊之時局而巳今日則揚子江乎南方乎巳畫忘之而惟𤍠中於出兵北陲從事投機事業抑何變更之速耶張作霖謂馮玉祥之行動迫其抗拒南方且以軍中需械甚急故未商諸政府以免遷延又稱倪嗣冲屢向乞援彼與倪之見解相同云云並指天日以證其誠意張之飾詞文過固在人之意料所不解者段祺瑞何忽發電懇張勿進兵北京並請交還軍械謂須供參與歐戰軍隊之用而曹錕亦有反對之電謂張作霖假援皖之名以攻北京云按黑幕中之牽線者顯爲段之門客徐樹錚徐近嘗赴奉其人固好事之徒一年前黎段之齟齬實發生其手而督軍團之活動亦爲彼之主謀今徐由奉來電袒張而詆曹其心迹巳明矣督軍團今巳有渙散之象蓋曹爲直隸人能否容皖系政策之勝利久爲人所議論之問題曹之南下人皆知其實爲遏制皖派政策起見聞張懷芝過寗之際與李督軍讌談甚歡此張性情較爲簡單李督軍足智多謀今方從事勸導冀其覺悟云凡此現象原非尋常外人所能解釋惟垂敗之督軍團見揚子江大勢巳去故欲移國人目光注於西比利亞之新迴旋地此種推斷實難駁斥余嘗於近今電中發表此見但承檢查員美意一筆勾去耳 
[李德立論組設和議合會之必要]  
　　字林報載英商李德立來稿其文略曰總統近電言上海組設和議會事謂現在情形與辛亥不同未可相提並論總統於擬電時其心中所謂不同者究何所指非余所能知但以人人所知者而言則今昔情形有兩異點焉（一）辛亥年項城握北京大權其人有毅力不辭責任遇事知所决斷决定即履行之今日則何如乎如華人傳言而果可信也則北京直無一敢負何種責任之人聞總統爲互相衝突之勢力所圍繞無論對何方自己未能有何切實之行動也（二）辛亥年雙方所爭者旗幟鮮明一方面力爭共和政體之民政制度一方面則欲維持滿清之帝政爭點固甚明顯也今日屢向華人叩以目前擾亂之原因欲知一明白確切之爭點而不可得凡與余接談者咸謂目下純爲私人爭權奞利之問題是以中國近狀絕無可爲辯護之餘地不過少數個人爲一己私利起見致陷國家於破亡之邊際耳今日中國禍害交集内憂外患相逼而來饖棧也疫癘也地震也水災也及他種因苦也接踵降臨蔓延多處四方報告日有呼籲北方黎庶因水災乏食輾轉流離行將饖死於溝壑者約五百萬人乞賑之文刋諸報端固無日不觸吾人眼簾也乃際此災禍迭降之時彼野心勃發不顧大局之徒猶召集兵士盈千累萬授以利器驅之作戰從事無謂内爭摧殘大好山河一若恐民生疾苦尙未巳甚者然内憂若是外患又作中國旣向德奥宣戰故對於世界所僅見之極恶强國巳處於戰爭狀熊中今北陲有一大國焉政府破裂人民凌亂法紀墜地責任莫屬又有數十萬之戰俘民裝在手行動自由苟有善兵者以統帶之不難長驅直入神洲以中國防力而言殆莫能禦之蓋中國所有軍隊刻方用以自相殘殺而不用以對外也凡此種種災患危險雖在最富之國家最佳之政治家亦將以財力智力未能應付爲慮焉曩者羅馬尼羅皇不顧國是不恤民瘼卒至京城燬於火自縊於樑身敗名裂遺奥歷史然當時尼羅所鑄之恶過尙不若今日中國人民所受者之甚乃中國負責任之執政諸公對於内訌之遺害竟漠然視之以言中國財政今日氣象之佳寶爲近年所未有中國近十年來經濟窘絀財庫屢空常爲世界市場中之偕債人今幸外債緩繳鹽稅起色銀價奇昂中國財政遂大活動爲政治家所夢想不到者茲試條舉以明之（一）海關收入平時僅足抵付外債今年除繳付以此爲抵之外債外尙餘銀一千萬兩（二）修改稅則委員刻方議修稅率每年可增收數百萬兩（三）鹽稅在最近一二年間幾爲國家大宗收入之新財源每年得洋七千一百萬元（四）中國對德奥宣戰後應繳之賠欵共約銀一萬萬兩業經取消（五）庚子賠欵每年約銀二千萬兩業巳緩付以五年爲期（六）中國各處稅項皆增另有收入統此觀之中國大可以其所有之欵清償夙欠振興實業乃黃金機會交臂失之反銷耗金錢於鬩牆自殺之戰爭斯爲害尤烈矣國猶人也舍正路而不由終必至破產亡家之境中國刻非向此危點而猛進乎中國人民安分守法覩野心家之擾亂國家莫不疾首痛心某處公民曾建議國民宜一致止繳稅項至秩序恢復時而後止藉以表示民心之厭亂設此策果爲全國所採行則政府將不可終日蓋國庫旣虚戰事自息而軍餉不繼兵將成匪常爲民患矣中國民財苟善用之未嘗不可使中國漸臻富强之域呈異彩於歷史也所令人失望者除少數愛國人士外凡秉政負責之流率無敢公然主張集議於上海或某處以謀交換意見共圖解决之膽量肉食者旣不足語此則唯國民自圖之耳今日者正國民假全國商會假各埠報紙以要求擇地開會討論内政之日矣凡國人之心乎國家福利者宜勿談南北之孰直孰曲宜要求停止戰事立開和議蓋以武力服人終非善策此方面縱暫時獲勝而彼方面巳陰圖報復卒必再釀内亂也中國情形與歐洲不同歐戰之作因歐洲以及世界他處之最大原理搖動欲墜故今吾人所爭者自由耳民政耳故須繼續作戰非至掃除敵國黷武主義後不能言和否則世界將受其奴視矣至於中國則非可與此相提並論也中國今所有之唯一希望僅在迅速止戰言和若依照愚見各方面聚於一當圍坐一席彼此暢言互相討論何嘗不可得永遠和好之根據耶 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[和戰各督軍之聯電]  
　　自奉天軍隊入關頗引起各方面之疑慮有云復辟有云將排斥府中當軸謠傳所播及於南方張懷芝四日尙在南京五日始自南京前往九江而政府忽於昨日接張懷芝曹錕李純陳光遠倪嗣冲王占元張敬堯等七人聯名來電該電自南京拍發聞係純主稿語氣之間似對張作霖而發倪嗣冲亦署名焉其文大旨卽力闢復辟及推倒元首與某省獨立中立之各種謠言夫以數月來和戰趨向不同之各督忽爾連名拍電主持正論是誠政聞中不可多得之佳訊也原電如左大總統國務院鈞鑒各部院各省督軍省長都統巡閱使護軍使均鑒國事糾紛浮言不靖近來幸災樂禍之蜚造爲捕風捉影之談或云推倒元首或云主張復辟或云某省中立獨立大率以無稽讕語惑衆聽擾亂軍心冀圖乘隙以逞此種好人敗類在人民爲公敵在國法爲不容懷芝等聞之同深憤激値此邦基杌隍豈容再有動搖若如謠諑所云則是危害國家破壞統一懷芝等忝膺閫寄祗知有國不知其他義難恝然惟力是視總期擁護中央鞏固國本固結團體力救危亡專布腹心惟希明誨張懷芝曹錕王占元倪嗣冲李純陳光遠張敬堯同叩支印 
[兩日間之李倪要電]  
　　李蘇督之辭職電據公府方面消息江蘇李督軍四日晚拍來密電一件電文甚長略云前次迭懇將張文生所統之新安武軍歸蘇節制實因徐淮一帶土匪蜂起兵力稍嫌單薄故請歸蘇調遣純爲保衛地方見并無他意昨已將此衷曲請王副使延楨代陳一切諒邀鑒及頃奉電諭勿再爭執自當恪遵靜候辦理惟閱近日各報登載奉軍擅自入關進駐津門要挾中央下令免純職任爲條件并刦奪軍械不允交還種種情節殊深詫異値此外患逼境吉黑危在旦夕奉與吉黑唇齒相依卽以全力禦外尙虞不足今反以大軍入關其用意好險司馬昭之心路人皆見純雖庸愚稍明時勢祗以救國爲前提勿爭個人之權利前曾迭電辭職簡員接替復蒙我總統總理責以大義囑純共濟時艱勿萌退志不得不勉任其難爲國効力以期挽救危局於萬一今同派相爭險象環生誠屬出人意外純一身不足惜其如國家前途何伏懇迅頒明令將純免職以釋競爭而救危局不勝迫切待命之至謹此電陳伏乞鑒核示遵倪皖督之排馮電馮玉祥免職後之舉動及董世祿及全旅軍官拍電挽留各情形已誌本報蒈據公府方面消息五日倪丹忱拍來一長電大致情形如下迭據寗報馮玉祥奉令免職延不交代一面運動新任董旅長世祿通電不允接收一面復聯絡全旅官兵電呈政府要挾挽留又於武穴上下游及沿江一帶加派扼守并暗中派員與蘇督往返密商軍略共策進行由此觀之足見馮旅之野心始終不悛受人指使毋庸諱言决無挽回之餘地除由冲將軍隊分布各要隘及長江沿岸擇要扼堵并電上海盧護軍使派兵助防又請張檢閱使駐軍九江外應請中央迅電曹使即速派兵逕往武穴上下夾攻匪獨長江之巨患可弭卽奉軍之藉口入關亦可從此調解矣云云聞元道披閱此電後卽交參陸辦公處核辦聞昨日尙未確定辦法也聞倪嗣冲昨又致電總統略稱第十六混成旅旅長簡命董世祿迄未接任董與馮旅長朋比爲奸斷難接其遺席嗣冲現爲保全中央威信起見特請大總統另簡高級軍官前往武穴接替云云倪馮間之情勢可見矣 
[奉軍入關後之情勢愈緊]  
　　奉軍入關一事與時局關係匪輕五日一日之問乃閙得滿城風雨奉軍旣放膽扣留車輛大有進行無巳之勢因此影響及於中央遂使總統辭職之說復活至奉軍入關究竟何以有可惹起總統灰心之價値吾儕殊莫名其妙惟據昨日所聞消息則奉軍行動實有出人意表者現駐灤州之奉兵决開抜天津東北之獨流鎭外間巳早有所聞茲據新由奉天來京之某君言奉督此次出兵之原因業已宣言確係監督中央政府之行動大局一日不解决則該軍一日不能撤回由奉天至灤州各站布置極爲森嚴開來天津附近之說亦係確實之計畫云云至奉督前日來電索車之數目各方面傳說極不一致茲聞奉督前日來電確係索車九十七輛專爲運兵至獨流鎭之用五日晚九時得交通方面報告謂奉督連日向中央索車因未接有中央之覆電遂强奪客車多輛業將軍隊向獨流鎭方面運送云云又據中央政聞社消息奉軍扣車屬實要車亦屬實五日該軍有巳由灤州開赴獨流鎭者（距離天津三十里）并有以一部分於五日晚間開往豐台之說又聞昨日交通部接奉天路局電報稱五日由奉開行之兵車决定開至廊房爲止又聞奉軍之開至廊房者計步兵二營機關鎗二連騎兵一連交通次長葉恭綽昨自津來一電話稱奉軍巳將京奉車悉數扣留準備派大軍入關奉省出師之先聞已先有準備其擬定之兵數共爲五師以二師防邊（對於俄國亂黨）以三師南下隸第二路張懷芝之麾下但所出之兵並非陸軍俱係奉省之防營一說謂奉軍之開赴灤州者號爲一旅實則已不止此數現在自奉至灤節節駐兵前日又有奉軍五營續抵灤州奉軍此次扣留之軍械據某洋行稱快鎗在三萬支以上子彈六十萬發機關砲五十尊此外尙有野砲及小鎗其數未詳内有一部分係陜省購買者聞奉軍祇允將小槍一項交還至砲位及機關鎗等暫時均須留用奉軍運兵之方法甚爲奇特往往將已開抵一地點之軍隊用一列車裝回但人數極爲寥寥迨該列車由奉開駛時即滿載軍隊以此奉軍出動外間多不及知又前數日所傳奉軍撤退之說即因此而起云 
五日之府院會議 
[張作霖進兵與總統辭職公府會議]  
　　據公府消息馮總統於四日下午四時得張作霖進兵至獨流鎭之報告知時局益無解决方法乃决計通電各省述明自代總統以來希冀息事寗人之苦衷即囑公府秘書某君擬稿當晚趕即告竣於五日上呈總统總統閱畢特於是日上午九時致電國務院請全體閣員入府磋商十一時十二分錢代總理及各部總長（江司法未到）由福華門入府接見於春藕齊首由河間發言謂余自代總統以來幾無寗日雖由各督軍意見不同所致然余之德薄能鮮亦可槪見値今外交危急之秋國人一致對外猶虞力有不足今竟四分五裂焉有不自召滅亡之理余前此希冀息事寗人之苦衷旣不能見諒於各方面余除出於辭職一途外實無其他解决方法繼復將業已擬就之電稿交錢代總理及各總長傳閱首由某閣員發言謂此種訴苦之電文各督軍實係司空見慣拍發後不但毫無效力并益墮中央之威信不如公推一人持此電稿往勸奉督退兵其他方面亦一律派員前往疏通錢代總理復從中勸阻元首比允將此電暫行擱置復繼續討論某項問題至一時餘全體閣員始回國務院又一函云公府於星期二舉行會議上午九時餘總統卽交諭承宣司電邀各部總長進府會議至十一時十二分錢代閣偕各部總長齊至公府（江司法未到）十一時二十分遂開會議首由大總統將不得巳擬向各省行政長官宣告辭職之苦衷詳告各閣員即由錢幹臣與段香岩田煥亭等向大總統一再慰勸且謂如總統辭職在總統方面本無不可深恐大局險惡更不易收拾總統須以衛國衛民爲前提懇將辭意打消勸至再四馮始允其請茲將會議時議定最要之件列下（一）錢幹臣代理内閣非俟物色有人决不卸責（一）奉督派兵進關及截留軍火問題由段芝泉擔任向張奉督直接交涉務使其退兵交械（一）江司法辭職再由錢向江慰留以免内閣搖動討論逹兩小時始行畢議又一消息云政府於五日接到李秀山督軍辭職電措辭甚爲嚴厲馮總統閱後即於上午在公府開緊急會議錢代總理曁各部總長均一律出席所議之件除協議去電慰留李督外尙有關於外交上發生之重要問題散會後即由大總統電傳靳雲鵬入府密談一刻餘鐘靳退出時神色頗爲不佳又一消息云五日會議結果特命財長王叔魯馳赴奉天與張奉督密商辦法王君即於五日下午專車出發矣聞某君五日下午四時因事至東車站見預備有花車一輛比即諮詢係何人出京據云係公府電話請迅速預備之車亦不知何人出京某復馳入公府諮詢某當局據云元首因事派王叔魯總長赴津但總長赴津事極平常無另開花車之必要乃復於下午七時向車站調查始悉王叔魯總長巳於下午六時昰車赴奉惟據國務院消息則謂王總長此次出京係關於張作霖進兵事將赴皖與倪嗣冲接洽蓋倪張向有關係意在勸倪向張疏通也兩說不無衝突之處姑兩存之 
[國務會議]  
　　五日爲國務例會之期上午十時三十分錢代總理及各部總長先後到齊（江翊雲未到）照常開議首由陸子欣總長報告外交最近情形繼即按照議事日程開議兩院召集日期命令及參戰經費問題籌撥陜鄂諸省軍費問題等案議至十二時十分府電催全體閣員入府磋商要務全體閣員遂由福華門入府至下午一時二十分仍退回國務院繼續討論某項問題片時即由錢總理宣告散會一律在院午餐又一消息五日國務會議之最要議案（一）爲應付東北西北外交問題（一）兩院議員選舉日期議决以六月爲限即日請元首以命令公布（一）鄂督電請截留各項專欵由院去電否准（一）接濟攻岳總司令軍費責成財政部迅速籌劃三十萬元滙鄂（一）督辦參戰處經費由財政部提前設法籌措數目並未議决其添編軍隊及津浦路防疫各件因爲時間所限均未提議 
[武岳方面之戰事近息]  
　　曹仲珊歌日有兩電到京一云茲與張總司令會商决定於六日開始總攻擊以吳佩孚爲攻岳右路總指揮官除知會各友軍及第二艦隊一律協同動作外特寗陳一云據報崇通及岳州一帶敵軍有四師以上一經攻擊戰線必長且我軍兵力不敷分配擬請迅撥一混成旅星夜開拔前來以備調遣并盼示覆王占元支電云朱澤黃收容湘西軍隊業已就緒查黎石餘衆艦踞歸巴狡焉思逞擬即令朱駐紥施南枝江一帶藉以堵截並請令飭朱澤黃爲旅長由鄂調用該餉項仍由中央照發某機關得湖北電云駐紥岳州之南軍已全部向戰線開始活動北軍刻在新堤附近增加一部兵力南北兩軍在羊樓峒業經開仗惟勝負尙在不明北軍傷兵皆陸續送往武昌 
[劉冠雄林葆懌往來電文]  
　　二月二十八日海軍總長劉冠雄致電海軍總司令林葆懌弔唁程璧光之被刺並云俄德講和刻已成立現由海參威華僑請派軍艦亦不能應付値此時局已非我國艦隊在福建廣東相對峙徒招外國非笑請率艦隊由廣東撤退爲盼林司令復電云余亦非不知時局之緊急但我等來廣東全出於愛國護法之本旨决不能以一人之關係面遽變初志中國之存亡並非由外國全在掌國政者施政之得失務乞閣下極力勸告政府俾萬事均依法解决以期國内速得平和則國家幸甚 
廣東最近之戰局（平生通信） 
[討龍軍克復陽江說]  
　　粤省局面以近旬日間爲最危急龍濟光之氣燄蓬蓬勃勃大足令人驚駭然粤當局之討龍軍勢力固不爲不厚沈鴻英爲第一軍林虎爲第二軍留劉志陸爲第三軍魏邦平爲第四軍留逹慶爲第五軍而别有陳炳焜一軍爲兩粤聯軍總司令則駐於欽廉近聞陸勞廷又自率一軍稱爲營字營親行征討而李根源到粤又推爲滇軍總司令自率一軍亦出發討龍然則討龍之師約言之不啻有八軍之多矣惟龍之勢力卒未嘗稍殺聞龍之注意點始終欲從欽廉方面進窺龍州以揻南寗故陳炳焜頓重兵以防之近則陸榮廷已到貴縣將從鬱林進駐龍州而建大本營於此故馬濟之部兵已出發赴湘者近已有數營由韶州調回轉入桂省撥爲陸之親軍此則藉以防衛桂之根本地深慮龍之或有侵入也龍軍有一支由信宜侵入桂省岑溪容縣此舉亦頗有一種策畫在内故當局巳令第五軍司令劉逹慶率領所部由省出發繞道蒼梧馳抵北流陸川一帶現已在陸川設立行營支配先鋒三隊此則抵禦龍軍之侵入岑遣者也目前爭戰最劇烈者莫如陽江電白之間林虎一軍魏邦平一軍劉志陸一軍皆萃於此以爲對付而龍勢反駸駸日熾查龍濟光之巡閱使署設在電白此即龍之大本營也初時龍所據之陽江已爲省軍克復龍聞之以爲陽江一失即高州無險可恃於是麾軍而前由電白派銳兵赴援而龍復親行督師有自婸江回者謂龍濟光亦草鞋竹苙雜於軍隊之中故軍士非常奮發而龍氏之香港機關有某財神助其資財故財政甚爲充裕於是又由港招雇某外國人爲砲手其砲頗能命中而蔡春華顔啓漢復徧招當地綠林類皆地利嫻熟勇氣百倍加以龍在粤時所搜索之機關鎗亦極充足積此數因故陽江復入龍軍之手自陽江失陷省局大震謠傳林虎失蹤魏邦平受傷未免言之太甚林虎近曾抵省則非失蹝可知魏邦平聞曾登山親行試砲忽爲龍軍炮擊雖不能命中而肩部略受損傷故魏邦平亦回省一次商議討龍方略總之林魏兩軍皆不甚得手而劉志陸所部之李觀佑則竟當場戰斃故此消息傳播後令人爲之一驚而省當局亦即趕派援兵於是屢開討龍會議其結果遂由李根源統率方聲濤部下之滇軍亦一律出發開往恩開台一帶駐紥此則所以堵截龍軍之進前者也日昨又聞陽江復爲省軍克復此消息由督軍署中傳出命報登載此亦足以安靖一時之人心矣茲將粤報所發表者擇錄於後陽江失陷之原因聞係由駐守縣城之某營長原爲龍濟光舊部於龍軍敗退陽江後屢派人來運動叛變某營長受賄十數萬元因約龍軍在外襲擊於二十四號晚彼即率領全營響應起事故當時駐在程村林軍麻仙李軍酣戰之際未知城内兵變以爲確被龍軍攻入秩序遂起紛亂時李統領觀佑奮勇維持即乘馬督隊喝戰不料正擬進前間即爲鎗彈射中要害竟遭陣亡斯時李軍即向後退却而林軍大本營同時亦被襲攻故林司令立帶所部鳬水而退李卓各軍亦由參謀長楊剛率赴大澳暫行防过一說謂此次江城失守實係林司令輕敵之過因龍軍原日主力全在程村塘口一帶防守詎忽迂廻遠道會合某軍所部來襲林司令全軍抵拒程村方面祗留劉志陸所部李觀佑統領及魏炯球營長所統兩營守陽城龍軍到襲時約二千餘人敵衆我寡李觀佑當場戰斃李氏死後兵遂潰散魏炯球隻身脫險其所部兵士約百餘人携械退走餘則均棄械逃走林虎全部退却閘坡集合某軍因擬向水東進攻半途接無線電各急回軍返擊巳不能接應將全軍移駐崖門堵截恩開台三邑要道以防竄入滇軍兩團陸續開來卓貴庭所部已返駐新昌此次各軍死傷人數約百餘人此一說也又一說謂是役戰况初因省軍猛攻兩陽李嘉品恐危及電茂特飭該地綠林徐不海項乃桂等所部二千餘人會合昨歲由臨高嶺門所招之黎兵充作前鋒而以振武第七軍爲後勁分向八甲潭水等處直趨兩陽交界之輪水墟麾軍猛進與林魏各軍接戰未幾卽將佔領陣地棄去以誘省軍林李各軍以爲敵彈不繼逕前追襲詎被黎兵先在路上徧揰竹簽簽上銳處塗以黑藥各軍追趕足部多爲所傷龍軍至是始將大隊勒回並以機關鎗開花砲等猛加攻擊省軍以李統領中彈恐後軍有失立將所部退駐某要隘故陽江復失云云及林軍退至陽春附近時即派員連日調查復將計畫妥定遂即親率大隊約同魏總司令邦平及卓貴廷各軍分兵三路遙向陽江之敵軍極力衝擊已於二十八號午三時即將陽江各地完全克復奪獲巨砲七尊子彈甚夥原駐叛兵一營則已降龍軍盡數逃去討龍第四軍總司令劉志陸昨奉軍署令促尅日率部出發赴援陽江連日摒擋一切極爲忙碌又莫代督以兩陽方面近日軍情十分危急亟應遣派大軍馳往援助除飭留志陸尅日拔隊啓程并令滇軍總司令李根源率師赴援外昨併商請海軍司令林葆懌派出楚豫飛膺等艦會同海防辦事所派出之廣庚平南陽江等艦銜尾進發矣龍軍李恩賜陸朝珍等連日率領所部再進兩陽因前線兵力單薄特將電白水東各方面龍軍一律調赴陽江而高州兵力因抽調過多頓成弱點昨爲沈鴻英劉炳裕兩司令探悉卽於二十五日飛飭帮統邱子先親領兩營由梅葲方面進發襲攻電白而以黃明堂沈榮光各部四營分向茂東黃牛嶺一帶同時進發協攻茂名爲圍魏救韓之計兩陽龍軍聞耗深慮高州有失後援斷絶已由陸翰珍電飭駐紥織貢之梁金文一部回駐電白矣 
[程璧光被害後之情形]  
　　海軍程璧光被刺後即經孫中山莫代督等通電西南各省佈告一切茲聞陸巡閱使昨在龍州行營接到霝耗憤悼異常除於是日致電海軍辦事處弔唁外并派秘書崔湘奇尅日東下馳抵粤垣代表致弔飭與林司令等帮同辦理喪葬事宜昨已先電來粤各照矣日來各界要人之赴海珠弔唁者仍接踵而至頃主管喪事者恐擁擠過甚特定變通辦法凡各來賓蒞臨所帶隨從軍隊不必同至喪居即在海珠碼頭暫候并派武裝警察立於碼頭前藉資彈壓莫代督懸賞萬金購緝狙擊程總長兇犯已誌前報茲聞月之一日莫代督復再加縣賞格云爲加賞購緝事照得海軍程總長被敵人暗殺曾經本署懸賞一萬元購緝兇犯并飭軍警查緝在案茲爲迅速破獲起見特加賞銀四萬元共五萬元如有偵悉此案兇犯報信拿獲確係眞犯卽行如數給賞决不食言其報信之人本署并爲嚴守秘密俾免顧慮此布程氏逝世之夜即由孫中山伍廷芳林葆懌莫榮新吳景溓等會銜拍電海琛艦長程筱雲告知乃叔被匪狙擊身死令即回省奔喪昨已有無線電覆省約日間可回困該艦現在高陽沿海服務前喧傳其已返省殊屬不確至兇徒所用之手鎗係美國二號新式左輪短鎗其色水係燒靑色所用之彈丸係三十八號加長碼子程氏遇難後各界同深惋惜而尤以海軍將校爲最悲憤蓋全體艦員此次隨程南下均有生死與共之决心程氏一死所部莫不大憤誓不與敵兩立聞各艦員昨在辦事處會商爲程氏發喪擬 
 
 
 

Page 7

 
 
於二十七日起各艦員兵持服一星期槪𦆑臂紗以示哀感油頭陳炯明來電云宥電驚悉海軍總長程公首義南來功高望重爲國柱石亦吾粤長城乃所志未竟遽遭變害哀悼何極現擬全集同人在汕先開追悼會仍盼林公鼎力繼志維持與諸公從嚴緝兇以竟前烈而破奸謀在昔元衡被刺裴度奮興來歙雖亡祭遵終起惟諸公圖之炯明叩感印 
[劉張離川疑問]  
　　成都不守劉存厚張瀾出亡之說外問早巳傳播惟政府迄未得正式官電莫由證實乃至近日（四日）仍聞劉張迭有三電抵京聲明仍在成都前後消息截然各異昨聞劉之兩電實係一月三十日及二月一日所發張電亦爲二月二日所發皆屬事隔月餘而遲延至今始行逹京實堪怪訝川省局面確巳爲南軍所有管金聚（按管係陜軍第十五旅旅長前奉派援渝自失渝後退駐川北與陜交界之地）二月二十三日拍來漾電一件已足證實此電亦於五日始行逹京大抵因川局旣歸南軍掌握而秦中又復不靖拍發一電動需旬月始能逹到耳管電内叙及川事者兩節其一云二十二日由電局送到劉存厚督軍銑（十六）日自成都發出通電内云力窮彈絕無法支持成都旦夕不守等語其二云二十三日接熊克武部下呂超通電内云哿（二十一）日完全克復成都劉張潛逃等語就此兩節觀之成都失守已屬不可掩之事實而劉張之蹤跡究竟是否出走管電仍謂尙未判明已派探前往偵察俟得確報再行電逹前傳劉張逃赴陜西想係逆臆之詞未必果確蓋管旅現正扼守川陜交界之處如劉張誠赴陜省斷無不與管旅接洽即不接洽而管旅亦無有不偵悉者也觀管氏之續報便知其實在下落矣現在川督之繼任者則爲熊克武曾由唐繼堯電致中央頒給正式任命之請（其電已紀本報）茲又覔得各將領推戴熊克武之通電亟誌如次萬火急廣州孫中山李協和先生武鳴陸巡閱使上海岑西林先生長沙譚聯軍總司令畢節唐聯軍總司令桂陽劉聯軍副司令打箭爐趙軍長内江顧軍長李司令瀘州黃葉兩軍長趙旅長重慶熊司令章太炎先生黃慮兩司令永川夏司令綏寗劉楊兩司令順慶石總指揮鈞鑒辛亥以還亂靡有定新國精神全屬泡影而禍變相尋每每影響川局人民時罹水深火𤍠之痛西南同深煑豆燃萁之悲其實護法主張莫非一致徒以雙方事機間多舛誤畛域之見遂以日深矣慨何可言今幸靖國各軍煌煌宣言川事由川人自主决無侵略之心劉督軍册一通電亦頗犠牲名義推讓賢能是雙主已得事理之機允宜固結輔車之勢熊公錦帆功在民國望重西南維持川局深具苦心剛等素以擁護共和保障約法爲主旨自當推戴用主川軍自通令之日起即與靖國各軍一致進行皇天后土共鑒此心所有此後一切事宜佇候明敎謹此電聞川軍一三師師長徐孝剛鍾體道參謀長張秉升唐廷牧旅長劉湘陳能芳張鵬舞吳震陳經團長唐式遵王麗中聶文光蕭常德潘文華趙潤森何疇李昌鬱唐義承江受益一師楊團長邱華玉同叩篠午印 
湘省米荒之善後譚 
[根本在金融問題]  
　　湘省自閙荒風潮發現後政務廳長劉嶽峙即約定省城各機關領袖在政務廳會商善後辦法當經議决先行開辦平糶惟平糶局所須推廣設立七處分爲東西南北及外南外北商埠七區以資便利目下各局所需之米即以去歲平糶所餘者撥充省倉旣屬空虚應速辦穀二十萬石以爲接濟至此次閙荒風潮之發生其根本當由於金融之紊亂故治本之法宜先整頓金融就刻下情形而言應限定現洋價格每元祇能換錢三千二三百文票洋則每元須換錢二千八九百文票銀之價則每兩須換錢八百文以上當時財政廳長曾當衆負責謂如此規定價格一定可以做到云云似其對於此事已有確實之把握也警務處林支宇長沙知事姜濟寰商會會長左宗澍於政務會議散會後又傳集米商値年首事等齊至商會會議决定由官廳備製執照發給各米坊聽其自由向湖南全省境内採買穀米四鄕不得阻禁各米坊仍舊照常營業其米仍照市價發賣不得格外抬高暫時亦不將價勒令抑落俾來源不至斷絕云聯軍總司令譚浩明氏以湘譚醴陵兩縣近隔省垣深恐因此次閙荒風潮發生同一之事變特電兩縣知事設法預防其電文如下湘潭醴陵知事覧近日紙幣低落穀米昂貴商人居奇貧民逼糶昨省城巳發生此項事實經彈壓方定已在酌定辦法通令各縣知照該縣密邇省垣應從速妥爲籌備防患未然毋稍疏忽聯軍總司令譚有印警察廳長林支宇長沙知事姜濟寰查得北門外之戴家河有米商裝運穀米甚夥特訓令該米商云商令知事現因荒歉該商等所存穀米自應由公家全數購買以資接濟仰即裝至省河以便議價决不稍有抑勒致與該商等權利有碍仰并知照此令 
[天津之防疫雜聞]  
　　直隸省長曹健亭昨以預防疫毒不使侵入起見特指定水陸各交通要道如良王莊台頭王家口距津較近者如大稍直口楊柳靑各設檢騐所實行檢驗行人以杜傳染天津警察廳長楊敬林因時疫漸近本省爲公共安寗起見嚴禁各處屠宰獸類之肉入境并另設屠獸場日昨曾呈准省長規復該廳前案並嚴催開辦現擬先辦二處一在大紅橋北西千莊一在新車站東宜興埠村南耀武樓舊址並聞楊廳長以値此商業困難之際檢驗暫收半費（計豬一頭現收一角五判一頭現收一角牛一頭現收一元）聞各場設備除屠宰需用冷𤍠水以及洗滌傾穢一切潔淨辦法外並按照學理設備獸圈客室等項任客使用並不收費又聞於醫務一事特函請前衛生局總辦屈永秋現任北洋防疫處長劉潤波爲該場名舉醫務顧問至於服務醫士亦請由二公延聘專門學家執行刻正鳩工庀材從事建築實行期當在舊曆二月中旬也防疫處昨派檢疫部醫員實行檢騐津埠之三等各娼寮及各游戲場以便設法驅毒藉杜傳染日界警察公署近以防疫起見昨將本署華洋辦公人等一律射藥針並訂於下星期内再注射一次 
[吉林伊通縣戒嚴之原因]  
　　吉林伊通縣日前由知事鄭繼先與誠團長督飭軍警嚴爲戒備外間莫悉其究竟茲得確實消息鄭氏於上月二十三日得探訪員報告長春頭道溝現有黨人多名勾結土匪擬於燈節起事勝則佔據長春再圖進攻敗則搶擄四鄕蹂躪地面云云當以伊長接壤唇齒相依無論虚實均應預防正在調齊警團嚴密防堵間是日午後誠團長亦派員到縣面稱現有黨人郭某藉隸雙陽由南携洋二百萬元來吉運動各縣軍警保衛團招聚土匪擬乘燈節起事攻佔伊通雙陽長春等縣破壞第一混成旅加害旅團長以圖大舉其餘情形與該縣探訪員所報相同鄭知事遂即會同誠團長發布臨時戒嚴令雙方派兵設卡澈夜防守頗極嚴密民間所扮秧歌均各閉門不出市面情形較昔年燈節倍形寂寞至二十五日第一區保衛團甲長車鳳麟赴縣署報稱二月十八日有本境二道溝民人冀鴻升遣王洛疙疸來言有雙陽縣郭九老爺者現在該縣南紅土埃本宅招募軍隊郭充團長尙有營長一席暫時闕如汝願應募唾手可得等語甲長聞言信疑參半遂遣胞兄車甲麟前往假作投軍藉探内容據郭九老爺聲言余在南省充差現接長春某所長之電携欵數百萬回藉籌辦一切而本縣某所長業已附入共編三大團均已允服著名胡匪綽號四海者率匪一百七十八名亦招致妥協均在雙陽界内之警團混合居住計共有警團土匪一千三百餘人現又遣人運動本境陸軍一俟運動成熟卽於舊曆正月二十日舉事總機關部設在長春頭道溝大白樓長春某所長坐辦其事又由南運來飛機兩架並有德人接濟軍火外人援助軍隊應用軍衣花肩章均在本縣某所長手内存放茲給汝吉錢一千吊備作路費趕速回去將人招齊帶來莫誤伊通縣署我早已派人前往運動定可接濟於汝云云車甲麟即携欵回家述明以上情形甲長以案關重大理合報告核奪同時誠團長又據偵探員報告稱郭九於二月二十五日早赴長春頭道溝領取軍火不日即回餘與車甲長報告無異鄭氏以種種報告足徵事實當即一面派員秘密偵探並飛令各區警團嚴加防範又恐各警團不能實心任事特嚴定獎徵辦法並於每日夜親自出外調查三次一面派科長王樂亭携帶密呈赴長面見吉長道尹請示機宜至以後如何狀况现尙未悉也 
[蕪湖快信]  
　　距合肥六十里與壽縣毗連下塘集地方前日被土匪佔據聞該匪約五百餘人悉有快鎗大半係退伍兵士勢甚猖獗皖北鎭守使殷恭先現已派隊馳往剿辦矣聯鯨軍艦於五日午後一時過蕪其時江干停泊之建威艦以旗語與之答話始知魯督軍張懷芝乘該艦上駛赴贛皖省長黃家傑由浦口乘利濟艦於六日下午七時半抵蕪停輪江干夜十二時始起椗開往安慶安武第六路步兵五營砲兵一營皆駐紥華陽第一路及第七路等營悉駐宿松皖南鎭守使馬聯甲俟張懷芝過皖接洽後再赴宿松防次華大華利兩輪由浦口滿裝魯軍於五日先後過蕪上駛蕪湖某棧關日前派員赴武穴偵查刻巳回蕪報告據云馮旅軍紀嚴明地方愛戴前次種種謠傳全非事實參陸辦公處僉事張壽晨前日由鄂來蕪在此小住一日即乘江輪赴寗由津浦回京蕪湖開正以來米價日漸昂貴客臘稻價每百斤洋一元八九角米價每石四元左右連日稻價意漲至二元三角米價則五元五角 
[南京快信]  
　　王克敏昨由蚌致電李督述倪嗣冲擁護中央心跡無他外間無稽讕言純出揑造云云 
　　李督因事又電京辭職昨軍署機要處開曾議聞爲時局問題 
　　張懷芝巳抵九江昨致李督密電一通内容聞係關於曹錕張敬堯方面對於和議熊度 
　　譚延闓昨日（七日）午車赴滬聞因有事與岑西林商榷日内仍須返寗 
　　王芝祥連日與李督協商和局現尙住華洋旅館 
　　馮玉祥電李督董團長不肯接替無法卸職乞轉電中央另簡賢能俾早卸仔肩以明心跡 
　　倪嗣冲昨又派參謀長李玉麟來寗面謁李督接洽一切 
　　李督派赴奉天接洽之李登科昨巳回寗 
　　新編之第六混成旅陸續開拔援鄂祇留一團駐防浦口 
　　巡閱副使王廷楨昨由蚌回聞倪仍堅持不允將駐防徐屬各縣之新安武軍歸蘇節制 
　　徐州鎭守使張文生昨電省報告豐碭蕭等縣土匪南竄已被駐敬安集軍隊迎頭痛剿匪衆潰散 
　　省署爲籌辦參衆議員選舉事連日召集各諮議科長在署迭開會議 
地方通信 
[松江视學員提倡國語]  
　　奉賢縣視學員朱聲鳳以省敎育會現正提倡國語設有國語補習所爰令全縣高等小學及國民學校自今年起一律增設國語一科俾言語歸於一致現聞朱視學巳於前日始親往各校游說務期貫澈目的云 
[展覽會促送成績]  
　　滬海道屬成績展覽會現已定期四月五日起至四月九日止在上海舉行爲期巳迫亟應收齊成績布置會場因於日昨致函縣署囑轉促各縣立學校趕將成績送往陳列縣署接函後當即照轉各校飭令遵辦現聞縣立第二高等小學已由姜揆勛校長將各類成績彚齊寄往縣立第一高等小學現亦將平時成績分類遴選定本月十號彚寄兩校成績品泰半均屬圖畫手工聞兩校合計竟多至三百餘件云 
[習藝所將次舉辦]  
　　縣公署指撥前融齊書院存欵委令紳士雷繼興舉辦丐民習藝所現雷紳巳聘定趙某爲辦事員勘定前罪犯習藝所爲所址擬招乞丐三十名入所習藝前賃居該所之住户巳於昨日一律遷讓現正雇用匠工從事粉飾預計一月後可期工竣成立 
蘇州 
[查報人民死亡]  
　　警廳崔廳長訓令各區署云照得各區境内居民病故責成該管區署隨時報廳原爲便於考察防疫未然起見乃卷查此項報告僅爲閻區一處隨時查報而東區祇有於一月二十一二十五兩日報告二次北區祇有於二月二十八報告一次其餘各區竟未遵辦如此任意玩視殊屬不成事體應再重申前令以期一致合行令仰各區署轉令所屬一體遵照嗣後如遇居民亡故務即查明病症及亡故日期隨時呈報俾便查察云 
[市董浮收照費]  
　　吳縣公署定章凡狩獵烙照按照市鄕區域槪歸該市鄕董事經理轉給各獵户營業每獵户領照一紙應繳照費洋一元詎滸關市董事張頌清經辦此項獵狩烙照每户收費至一元四角數載以來各獵户未知底細近日被獵户顧朗軒等得悉遂聯名具狀縣署請求澈究懲儆吳如事據禀後即令行滸關警所林分所長查明細情具復一面密派某員前往訪查復奪 
[道尹維持風化]  
　　蘇常道尹王可耕君以閻門觀前各茶館日夜講說果報錄（即倭袍化名）城外民興新劇社亦排演此劇實足貽害人心當經訓令各警區署一律從嚴查禁崔怡庭廳長卽飭閶區警署轉飭民興新劇社將各項劇本送廳轉呈道尹核准方許排演云 
無錫 
[園藝畜牧之發展]  
　　無錫夙稱沃土境内絕少荒蕪出產之額年見其增人民富庶可想而知惟該縣西鄕太湖邊壞都屬山地不宜耕種近有紳士楊翰西君於南獨山黿頭渚地方出資購得山地六十餘畝辦理種植試驗場自向日本購置桃杏梨櫻等樹六百餘株又於東門外長源橋下股開之廣勤紡紗廠附近價置平田三十餘畝闢作第一第二第三植棉試驗場巳向美國及通州等處購買棉種分别種植以資實驗藉爲改良植棉之初步其次則有蕩口鎭富紳華繹之君早歲研究養蜂歷時七年成效大著其利奇豐至於研究養雞亦已五年曾於該鎭建築農場及鷄舍十數間蓄有美國墨西哥土耳其等各國名種家禽多種鷄舍之佈置食料之製造等項均仿照最新秋學進行今歲又造鷄舍三四十間其造法尤爲進步實業之發逹可預期矣 
鎭江 
[德僑赴滬之經過]  
　　九江德僑繆玉和於六日午後四時乘寗紹商輪過鎭下椗後駐鎭交涉局檢查員周少當帶兵數人登輪照料直至七時始展輪而去並聞贛省陳督軍派有管弁隨輪護送至滬云 
[派員調查關稅弊竇]  
　　揚由常關近有被裁司員吳某赴省署控告將該關各項弊竇一一和盤託出現經齊省長遴委熟諳稅務人員三人分赴揚由關各子口分卡確切調查並令該關監督將各關口實收數目造具清册呈報以憑查核 
揚州 
[鹽務添設稽核支所]  
　　揚州鹽務稽核造報分所協理高洲太助氏近以濟南場商設儲鹽局於海門靈甸港需員稽監鹽斤特派泰州稽核支所主任柏克氏前往組設稽核支所以重鹽稅柏氏奉令已於今日由泰來揚晤該分所協理請示一切即往靈甸組織 
[查究違警區員]  
　　揚州公道橋警察第五分區員羅占斌擅用笞刑近由渡夫王某在縣指控趙知事以該區員違背警章特派員前往查究矣 
南京 
[部委曁南學校校長]  
　　南京曁南學校自部令黃任之君炎培偕趙厚生君正平籌辦規復以來一切積極進行僑民子弟陸續歸國就學除補習科業經開課外其函電來校報名者絡繹不絕現黃君因籌辦已有端倪函陳敎育部請委校長奉令委任趙厚生君爲校長並令黃君繼續會同經書校務查趙君游南洋多年曾任爪哇巴違維亞中學校校長於僑學情形最爲熟悉該校發逹可預卜也 
[杭州]  
[籌設國會選舉事務所]  
　　浙江省長公署准籌備國會事務局電請依照修正國會組織法籌備進行等因擬卽委派政務廳第一第二兩科科員在本公署内設立籌備國會選舉事務所並通電四道伊轉飭所屬各縣設立選舉分事務所依法派定髜查員調查合格選民云 
[秦副議長赴滬之原因]  
　　浙江省議會副議長秦吉人君日前自嘉善來杭後以本會臨時會已准齊省長來咨定於四月二十日爲召集之期所有開會期内一切進行事件關係重要自應由議長主持現沈議長劍侯寓居滬上昨特乘車赴滬商酌辦理外間所傳赴寗之說當係因此誤傳也 
嘉興 
[電留校長派員覆查]  
　　嘉興縣立女校長錢王琬奉敎育廳免職本邑學界以錢校長辦學多年尙著成績去歲通學幼生在休假期内在家被拐實與該校長無涉當經公電伍廳長察核辦理張知事亦詳呈被拐情由伍廳長閱電後已於昨日派委員沈某蒞禾詳細調查當時學生被拐情事曁該校長歷年辦學成績以憑核辦現沈科員已於八日返省呈覆矣 
[水警緝獲盜匪]  
　　嘉邑南門外全庫菴髮女尼宋氏於上月被盜匪多人入内將宋氏謀斃並刧掠衣服多件當由隣近居民報縣勘驗經縣飭屬通緝該案盜匪以憑按律懲辦在案現悉是案盜匪已於日昨由水警在南門外易安茶店内購綫緝獲阿三金海兩名業已解送水警署經俞署長略加訊問後解送縣署訊判 
寗波 
[砑箔業罷工三誌]  
　　鎭海靈嚴泰邱二鄕錫箔砑工因要求箔舖增加工資箔舖未允由陳保興等爲首罷工要挾一面聚衆搗毀靈岩鄕王隘等處設有砑具之箔舖數家茲聞箔舖之意以爲各砑工俱各在箔舖領有大宗預支須至預支清楚後方可增加並非絕對拒絕自陳保興等罷工搗舖後各箔舖亦問有停工打製以爲抵制者一面由箔舖同行董事王金生召集同業彚議由該董事等具禀到縣請求律辦聞已經縣知事飭警下鄕拘捕爲首罷工搗毁人陳保興等務獲到案究治云 
[更委鹽場知事]  
　　鄞縣大嵩場鹽知事黃元龍經袁運使撤任遴委調查員江忠煦前往接替江遺缺亦遴委張維廉接充矣 
雜評一 
[聯電（默）]  
　　六督之闢謠聯電以表面言之固有力圖團結以救危亡之象也希圖推翻元首主張復辟之陰謀家對此亦必知難而退者也然而以實際言使此次張作霖之進兵而果欲迫退總統者六督能一致對付之乎果欲逼退主和之三督或一督者則六督中主戰之督軍能助主和之督軍以拒張乎况乎張宣言與曹張有約又言將助倪以抗李而倪亦代表要求斥李以遏主和派是六督中和戰兩派之糾紛方將愈激愈甚能固結其所謂團體也耶是故六督聯電之效力或能保復辟說之不發生而决不能自消其和戰兩派之意見能聯名拍電以闢謠而不能聯心合力以挽實事是則吾人所敢預料者也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[總商會今日之重要議題]  
　　上海總商會訂於三月九號（即今日）開第五期常會其提出議案照錄於後（一）漢口總商會擬請發起調和會案本月四號接漢口總商會支電戰事延長商情重累兼之外交緊迫亦非可以内訌之時擬請發起商會調和會等因原電另紙刷印呈閱應如何主張請先研究到會公决（二）農商部調查米麥情形案農商部參事秦瑞玠君來滬調查米麥出口產銷情形已將原函分致米業董事麫粉公會查復惟糧食出口協助友國自應兼顧民食應請公議（三）農商部飭查物產交易所情形案農商部參事秦瑞玠君到滬密查物產交易所情形除分函會董查核外請逐條議復（四）報告提出水利協會研究員案江蘇水利協會請本會提出研究員前期常會公决函詢南商會提出何人本會亦一樣提出免致參差歧異茲南商會復函提出范永增君履歷照錄如下范永增字靄春年三十一歲江蘇上海人前清附生交通部工業專門學校畢業生美國麻省理工大學碩士現任國立南京河海工程專門學校敎員 
[和議公會開成立會]  
　　英商李德立擬在滬上組織和議公會函致南北商會及各團體請爲聯絡進行已迭紀前報昨日午後該會開成立會到者有各業代表曁南北兩商會正副會長旅滬各團體代表先由李德立演說組織和議會之宗旨略謂鄙人發起此會係欲調和南北之意見使之趕緊息兵保持和平云云次由旅滬各團體代表報告均已拍電並聲明主張和議之要點嗣經總商會正副會長聲言俟今日常會時通告各會董公同討論如能一致贊成當即組織商界調和會以謀聯絡進行云 
[附錄來往電稿]  
　　（一）探投英商李德立先生鑒麻電敬悉時勢日危荷竭力維持足徵高誼嗣冲身爲疆吏惟以擁護中央保全地方爲職志至和戰之局一聽政府主持初無成見也特復倪嗣冲陽印（二）北京馮大總統鈞鑒奉公府感電後又上東電當遷鈞鑒現准倪皖督陽電所稱和戰初無成見敬聽政府主持是與魯贛鄂各督同一主義可見中央特權疆吏是必遵守際此時危勢迫務祈派員蒞滬公同研究和議勿再遲疑不勝禱盼英商李德立齊（三）北京前國務總理叚芝泉先生江蘇李督軍鈞鑒疊電諒均邀鑒現准魯贛鄂各督電稱和戰均無成見可知中央特權疆吏是必遵守際此時勢危迫務望出承調任力諌公府速主和議派員蒞滬公同研究並望電示尊意不勝禱盼英商李德立齊（四）奉天張督軍鈞鑒東電諒巳邀鑒現准倪皖督電稱和戰初無成見敬聽政府主持是與魯贛鄂各督同一主義際此時危勢迫務乞電示尊意以備公同研究不勝禱盼英商李德立齊 
[各團體之涕泣陳詞]  
　　本埠各團體聯名電致北京大總統國務院曁廣州莫督軍西南各領袖云商民苦戰禍久矣自四督創議調和總統下令停戰薄海喁喁如慶更生金融漸見流通貨品亦略有銷路商民稱頌載道不圖大總統又頒令討代人心更爲恐慌戰事杳無竊期受兵之處遷徒走避市肆一空全國金融頓然阻塞有資者懼禍深藏積貨者守株坐槁全國皇皇不知命在何時且因用兵而濫借外債虚發紙幣苛勒稅捐逼借公債直接問接無非絞取我商民之脂膏目前旣流離兵燹他日更擔負艱難不死於兵災則死於敲剥又復外人乘之不徒見埃及亡國之慘直難爲周黎子遺之留用是不避冒凟宛轉呼號望我當局諸公俯念民艱顧思外患旣非不解之仇讐寗無磋商之餘地早息一日之干戈即多保一分之元氣涕泣陳詞伏祈鑒諒上海廣肇公所浙江旅滬學會寗波旅滬同鄕會順直會館山東會館泉漳會館華商旅滬維持會國貨維持會工商研究會潮州會館旅滬嘉應同鄕會叩庚 
[普濟失事案訊問終結]  
　　招商局普濟輪船失事一案昨晨復在海關開審由美人斯堪倫到堂呈述謂執有二副憑照在新豐執役巳兩月有半以前從未在中國海船執事一月五日夜半余代大副在船瞭望天氣清朗船隨潮行每小時行十一里半二時四十五分船抵中路上浮標其時船長在舵橋上所行方向爲北四十一江天所行方向與新豐同距新豐船首左舷約一英里之四分之一兩船行近中路浮標時另有一船向兩船船首左舷而來彼時尙有一船巳經行過其前余曾見其船尾燈光新豐船長在中路浮標趨下舵橋逾五分鐘復到舵橋四向顧望旋謂渠將下去並示余船過東南諸爾浮標後應行之方向船長二次下甲板時船之方向爲四十一余前在美國船上曾經過南航路約十二次伹未經管舵橋堂上問曰汝自信深悉此航路乎答曰否余不能自謂深悉問曰汝自信皆知之乎答曰余自信依照浮標能以行船新豐旣行過中路浮標後逾七八分鐘余始見普濟行於船頭右舷船長正在舵橋上余見普濟桅桿兩燈及其綠燈相距約四英里普濟略改其方向趨向新豐船首右舷新豐則未改方向普濟旣到東南諾爾浮標余乃向右折行半點因未見普濟紅燈故也其時兩船相距約不出二英里未幾余又向右折行半點因普濟仍無紅燈之故余見並濟綠燈並不煩慮其時普濟並未鳴笛兩船相距約半英里余未聞普濟汽聲直至相隔約三船之遙時普濟始放汽兩次余囑舵手向右折行普濟於將撞時鳴笛一次後乃鳴笛數聲余見普濟地位後即去放汽但未果余即發電信囑令停輪時船長趨至舵橋發電信傳令儘速退後但普濟仍向右舷駛來旋即相撞其地在東南諾爾浮標外少至半英里多至一英里之四分之三余年二十七歲領有憑照巳閱五年曾在帆船充當船員前未執役於汽船云云訊至此堂上因巳無其他見證可傳故即宣佈訊問終結此案判文俟後發表 
[汽車傷人案判决後之聲辯]  
　　旅滬嘉興富户徐石椒（卽齊石焦）於夏曆元旦午後自駕汽車駛至英租界南京路廣西路口將老嫗高嚴氏撞倒碾傷身死業經捕房將徐解送公共公廨迭次訊供明晰陪審西官英副領事白爾君爲尊重人道起見商之張襄讞判徐押西牢一年已詳載二月二十六日本報茲徐之家屬萬分着急另延佑尼干帮辦羅斯律師與葛福來律師函致公廨聲請復訊昨晨葛兩律律即同至公廨聲稱被告自開汽車一月中不過一次是日機關損壞因未據汽車夫說明致肇斯禍敝律師等曾於十三號請著名機器家研究其機關確已不靈如貴公堂能照敝律師等第一條之請求下文可不必再說今敢詢問現在貴公堂是否照民國現行刑律判斷查此案前因被告代表穆安素律師未將機關損壤一層向堂上聲明故堂上如此判斷然照刑律三百十三條故意傷害人命應判無期徒刑如以十三條及三百二十四條過失論則應判處五百元以下之罰金請爲察核云云經原審官張襄讞商之英白副領事論令退去候商定辦法宣布飭遵 
[再紀無獨有偶之欺騙]  
　　土販粤人陳澤文（即澤民）控墨西哥國人柯石蓮史串同陸世英（卽周阿英）蘇紫彬楊燦李興及在逃之西洋人撲地斯等以兜售烟土爲由誘至崇明路冠鴻樓宵夜館内攫取預備購土之鈔票洋九千九百五十元業由公共公廨迭次研訊判陸世英摘釋柯石蓮史還押餘人各交妥保候會商堂諭宣布飭遵在案前日午後巳届宣判之期捕房將柯石蓮史及未經保出之蘇紫彬李興押解到廨並由刑事檢查科代表牛門原告代表梅吉言被告代表佑尼干帮辦羅斯諸律師到案候示至六時半英副領事白爾君會同關讞員升塵刑庭磋商之下被告楊燦保出後抗不投質遂判各被告分别還押候提楊燦到案再行核斷 
　　德國人惠力姆搿林與卡爾地克門因於本年正月五號串同墨西哥國人柯石蓮史西洋人逹司可斯脫及粤人黃金寶（即陳金生）鄧田沈瑞芳等向陳錫林姜銘瑞以售土爲由設計誘至密勒路一百八十四號屋内攫取購土鈔票洋一千三百元携贓逃逸即經陳等投報虹口捕房飭探蔣阿林江標協同西探堯克先後將嘉力姆搿林等七人拿獲拘入捕房逹司可斯脫解送西洋領事署訊明判决刑期一個月期滿遞解回國惠力姆搿林等六人解送會審公廨訊供暫押在案前日午後又由美捕房將全案人證解廨復訊先由工部局刑事檢查科代表牛門律師上堂陳述案情並稱本案與陳澤民控告之案相同惟墨人柯石蓮史另犯之搶洋案已經公堂訊明至沈瑞芳本係掮客本案同與柯石蓮史均處見證地位應請將兩人被告名義一併取銷查本案發生之前被告黃金寶鄧田先向沈瑞芳說明密勒路某號屋内有烟土出售乃由沈邀同原告陳錫林至一百八十四號屋内由柯石蓮史取出紅土一磅賣於原告計洋一百二十二元至第二日卽一月五號原告身帶鈔票洋一千三百元又去購土見柯石蓮史與逹司可斯脫兩人在内沈瑞芳等亦在彼處正在論價之際突有惠力姆搿林與卡爾地克門兩人闖入自稱爲捕房西探即在原告身畔搜去鈔票洋一千三百元請爲核辦云云堂上得供卽向惠力搿姆林詰據供稱我由黃金寶等三人邀去冒充捕房西探搶取鈔幣我僅分得洋一百四十元等語並由姜銘瑞投案證明被刦之洋係向四明銀行支來均係該行鈔票末由被告黃金寶延請律師到堂請求交保訊至此中西官因時已薄暮判柯石蓮史沈瑞芳准如捕房律師所請將被告名義取銷改爲見證沈交舖保餘人還押候復訊再核 
[南黃浦木排問題之談判]  
　　浚浦局總工程師海德生前曾規定南市浦江停泊木排祇准離岸五丈起卸木植時間不得逾二十四小時各木商以該局所定停泊丈尺及起卸時間諸多窒礙一再呈請當道轉令該局通融辦理仍無效果嗣因海工程師檢視浦灘工程瞥見各木行所停木排不遵定章飭令暫斷纜索飄失木植各木商又公舉江確生爲代表具呈省公署令行滬海道尹轉咨交涉公署迅與海工程師磋商通融辦法以恤商艱去後前日陳交涉員特委署員楊筱堂會同江代表同至浚浦局與海工程師開始會議聞海工程師主張前定離岸五丈已屬格外通融實無磋商餘地且謂浚河及駁岸工程正在進行假使變更定章諸多防碍雖經江代表將木商困難情形一再熟商彼仍堅持不稍讓步故尙須續開談判云 
[綏遠都統拒絕外人遊歷]  
　　交涉公署昨接綏遠蔡都統來電略謂前准函稱丹商葛羅克赴蒙古直隸東三省游歷等由原可照准惟綏區現正搜剿餘匪難免戰鬭且本省境内適在辦理防疫交通遮斷碍難游歷布告丹領轉知該丹商於綏區統轄之内蒙古各地暫緩游歷以防危險等因陳交涉員業已據情轉逹丹麥總領事查照飭遵矣 
[德僑違背處置條例]  
　　僑居公共租界武昌路之德國人來搿與羅葛斯近因遷居他處不赴工部局報告違背處置敵僑第三條定章被管理註册之西人愛爾斯查悉禀請公共公廨出單發交美捕房飭令二十五號三道頭西搶將該兩德人於昨日傳至公廨由捕房代表牛門律師上堂譯稱來搿向寓武昌路於去年十月二十七號遷往密勒路曾至捕房報告註册近又遷至百老滙路並不照章報告羅葛斯與來搿有同樣之舉動均違第三條處置敵國人民章程請爲核辦當經鬭讞員與革卓副領事向被告兩人略訊一過判來搿罰洋一元羅葛斯罰洋五元一併充公 
[快砲彈簧巳能自製]  
　　過山陸路兩種快砲内之彈簧中國工匠素不能造歷來均向外洋採購乃自歐戰以來舶來品較前減少惟國内軍事倥偬需砲浩繁所存者業巳用罄故上海兵工廠總辦謝邦清諭飭各匠悉心研究現經工匠陳貴將此項彈簧練製告成配裝砲内頗能合用謝總辦大爲嘉許即將該工匠升爲頭目薪水從優改爲按月核給並將軍廠造砲工藝以後可以完全自製不必參用他國手品等情電部查照矣 
[續誌鏡清軍艦之淘汰]  
　　海軍司令部以鏡清軍艦機器損壞修費較巨不甚合算擬即廢棄變價等情巳誌昨報茲悉海軍部業已允許售於日商作爲商輪改名升有惟鏡清艦頭尾所裝各種快砲及無線電機桅桿等物應卽一併拆除故已由饒總司令於前日令將該廢艦内各種軍械一併卸下分配於新造之永健永績二艦上以省經費 
[浦東謀殺親夫案四誌]  
　　賃居浦東陸家渡吉慶里六號門牌之崇明人趙才元被妻施氏與姘夫等謀斃經屍叔趙金餘等來滬尋獲屍體報請地方檢察廳相驗後將施氏帶廳研訊一面飭緝兇犯江玉林王朝福等到案質訊等情迭誌前報茲悉施氏在檢廳預審時供稱伊夫趙才元實被同居婦人邢季氏及季氏之姘夫江玉林王朝福等謀斃當時婦人被季氏騙往浦西看戲並不知覺後始得悉等語判押候緝獲江玉林王朝福及邢季氏等到案再行訊究又前日浦東陸家渡地方紛紛傳言謂趙施氏定於是日發往犯事地方執行鎗斃一時哄動遠近冒雨往觀者紛至沓來至午後三時許愈聚愈衆男女老幼不下四五百人旋經三區一分駐所許警佐得悉飭派長警前往驅趕並告以並無其事始漸散去 
[私運白皮土之調查]  
　　江海關稅務司威君前因迭經關員在外洋輪船上搜獲白皮烟土多寡不等曾飭密查販運之人以便澈底根究在案茲得詳細報告謂前項白皮土由外洋輪船運滬月有二次每次計四五十隻係某土行設法定購到埠後由無賴靑黨保險保送請爲查究云云 
[查獲私運進口之紅土]  
　　土販林木周阿三近在海參威地方與陳阿五王阿虎由某公司輪船私販紅土一百四十七斤來滬前日在浦東其昌棧碼頭起岸時被水巡杳獲帶入水巡捕房經捕頭詰問一過諭將林等四人連同紅土一麻袋照章併解地方檢察廳請爲訊辦惟另一訪員報告則謂英公司某輪船昨晨抵滬停泊浦東其昌棧碼頭有搭客林木陸阿五二人雇王阿虎周阿二之划船駁連行李等件適水巡捕房探目何阿春巡查到此在若輩行李中抄出烟土一百三十七斤約値洋三萬數告元該探目卽將人贓舟子一併拘送捕房梅捕頭飭將烟土送往海關候燬林等函送地方廳請爲訊辦下午經檢察官預審一過判林木陸阿五王阿虎周阿二等分别收押候辦又一訪函云海關扦巡員接香港來電謂有土販某國人由外洋密運大批烟土乘英公司輪船來滬前日可以抵埠停泊地點係浦東其昌棧碼頭届時由駐滬土販寗波人馮阿生等前往接運請爲截留云云該洋員當即會同全體扦巡二十餘人前往該碼頭守候查抄僅在該輪抄出私土士餘磅帶回海關存儲候燬一面飭查馮阿生住址以馮提究 
[萬竹小學獲獎]  
　　上海縣知事接江蘇敎育廳訓令略謂奉省長訓令開案准敎育部咨開據本部視學視察報告上海縣立萬竹小學校長李廷翰辦理校務卓著成績應獎給四等獎章以彰勞勩相應檢同裝章及執照咨送轉發等因准此合行令仰該廳長轉發等因並發獎章執照到廳奉此合將四等獎章一座執照一張發交該知事仰即轉發萬竹小學校長具領 
[觀濤小學增設商科]  
　　浦東魯家滙觀濤學校（即第二高等）本届春季增設商業科一級請師範及商業學校畢業人者擔任敎課按照地方情形注重實際並擬設店販賣以資練習聞新生投考者業巳滿額云 
[石氏小學堂開學]  
　　滬南荷花池地方浙人石春陽君創立之石氏初級小學堂巳歷數年成績尙佳本年添聘英文敎員增加諜程業於昨日開學 
[麫粉營業之阢隉]  
　　麫粉爲供給軍糧必要之品上年我國對德宣戰之時一般眼光銳利之商人即紛紛購買以待善價詎數月之間毫無動靜故至陰曆臘月又以一兩六七錢之價抛出十餘萬包以正月十五爲交貨之期孰料開正以來其價卽逐步增漲又加各國購辦裝連出口至元宵時節巳漲至二兩左右現已逾期多日賣空各家殊難應解照目下市面惟有結價一法以便清償故近日麫粉公會因抛盤結價而至爭論者十有七八云 
[稅務所長有調任消息]  
　　上海稅務總公所所長高子勳任事以來將届一年刻聞財政廳長胡翔林擬將高所長與南京下關稅務所長對調滬上商界聞此消息以高所長對於商業中感情融洽擬公電上台挽留云 
[解警正升任之去思]  
　　浦東爛泥渡淞滬警察第三區警正解恩桂現奉浙江楊督軍調升浙屬緝私營營長所遺三區警正一缺聞徐警廳長擬以本廳督察長曾永奎升補解警正蒞差迄今已閱五載對於屬員及當地紳商各界與情頗洽前日午後由一分駐所許警佐二分駐所王警佐三分駐所宋警佐及騎巡隊李隊長游巡隊林隊長曁名所隊巡官長警等共一百餘人齊集三區總署合攝一影以留紀念而當地各洋商廠棧買辦汪徵舟蔡維新孫伯初孔金聲等二十人則合贈大銀杯一只（上鐫鶴立鷄羣四字）於昨日午後雇用軍樂隊送往該署以誌去思 
[視頌華孚銀行開幕]  
　　總商會會長朱佩珍副會長沈鑛因本埠華孚銀行定於本月十一號開幕昨特致送匾額並題頌詞其文錄下洪君念祖忠信篤敬操海上金融者三十有餘載以錢業董事資格爲本總商會會董歷有年所今者世界潮流以商業競爭爲目的操縱金融實具左右時局之能力華孚銀行乘時開幕敦請經理洪君得挾其智慧操其鎡基吾知酌劑盈虚時其出納不但鞏固我國銀行之信用而臻健全豐隆之盛即工商業界亦於是促其進步也敬上數言以伸頌禱炎黃啓運風氣大同輦致貨賄成市日中惟茲歇浦源頭活水操持金融司我葉鑰爰有華孚樹幟春申貪三廉五裕國阜民矧彼執事計學專家經之營之秋實春華一朝發紉萬古輝煌恢張鴻業邦家之光 
[俄副領事參觀地方廳]  
　　駐滬俄國副領事官兼審判事務之慮赤氏昨午偕譯員張敬銘同乘汽車詣上海地方審檢廳由陸林兩廳長迎入客廳茗談後陸林兩廳長導引盧君詣上下各處辦公室參觀一週興辭而别 
[靑年會勸募賑捐]  
　　京直水災綿延至一百餘縣誠爲亙古未有之奇災現値春令又爲災民生死緊要關頭本埠靑年會有鑒於此决議自卽日起於三星期内向全體會員勸募捐欵洋五千元以充賑濟現已商訂辦法着手進行並徵集災民慘狀圖畫遍懸會中想該會不乏仁人善士見此慘象定能傾蠹輸助也 
[一則稍痊一則增重]  
　　海軍司令饒懷文前因患病延請中西醫士診視並電呈海軍部請假多日茲已稍痊於昨日電部銷假又淞滬警察廳長徐國樑因背部生瘡日漸增重業於日前下午遷入法新租界某醫院醫治 
[定期追悼故警佐]  
　　本城第一區三分駐所（水仙宮）警佐宋壽山因病出缺已紀前報茲悉明日（十日）已届五七之期宋之家族假西門外京江公所開追悼會警界同人曁該警所管轄境内各紳商亦相繼附入舉行追悼 
[調查當業之訓令]  
　　上海縣署接財政廳訓令云奉財政部令開案查各省當業性質各殊所繳帖費及年稅亦多寡互異本部爲整頓當業劃一稅額起見不得不從各省縣當業情形先行切實調查以資研究茲由本部擬定調查表式兩種一係由廳飭縣按照表列各項分别塡報一係由廳分縣彚列總表具報合行檢寄該廳仰即遵照辦理本部應每半年查報一次以便考核等因奉此除分行外合亟令發當業調查表仰卽遵照呈候彚報毋延 
[菜刀砍傷左拇指]  
　　響者柴寶貴住居本城新北門内黑橋浜以替人算命爲業其母朱氏前因夫故子幼家計窘迫無資度日遂與南市新碼頭銅作 
 
 
 

Page 11

 
 
主高橋人萬錢生苟合巳閱十餘年生子阿慶年巳十歲近因柴朱氏不願隨萬仍回柴姓依子過活萬以被氏捲去簿據等物特向索討以致口角前日該氏率同柴寶貴及生女王柴氏并牽引醫者之林興裕等向萬理論以致大起衝突將菜刀砍傷萬之左拇指當由崗警到來將一干人拘至一區警察署由董警正問明情由飭送地檢廳訊理 
[靑年會接演新奇影戲]  
　　四川路靑年會於上星期六晚開演瑪麗奇案影戲六本觀者多至千餘人今晚（星期六）八時接演以下六大本情節緊湊較前尤佳此項影片皆從外洋初次寄到滬地從未演過前後共有三十大本入座劵該會會員售小洋一角非會員二角婦孺一律欲擴眼界者盍往一觀 
[影戲園請減照費無效]  
　　西門外海蜃樓影戲園主毛玉卿呈請滬南工巡捐局核減照費以資維持等情昨經姚局長批示云據呈巳悉查本局各項照費均有定章碍難核減所請每月減輕照費之處着不准行此批 
[綢緞店受騙續紀]  
　　河南路某綢緞店被騙綢料已略誌昨報茲又據訪員報告謂前日午後三時許有形似包車夫之匪徒一人至河南路某綢緞莊向櫃夥某甲謊稱請送湖縐線縐野雞葛各一疋至二馬路外灘某行摟上由洋東選擇付價等語該夥信以爲眞持貨送去迨至門口見喚送貨物之人站在門首遂隨彼人内詎至扶梯中間該匪已預伏同黨由上而下乘該夥不備猛力一推卽將所持綢包攫之而逸引領之匪亦向樓上轉由旁側小扶梯逸去該夥則跌在地下受傷昏暈後經進出行員窺見向之訊問始知被騙惟匪已去遠無從追捕故勸令該夥雇車返莊再行開單報緝云 
[私藏烟土案再請上訴]  
　　本城新北門東元龍里山東客商林熙臣前因私藏烟土爲巡警抄獲八十二包値價一萬餘金解送地方審檢廳訊供判决監禁二年並科罰洋一千元旋林不服提起上訴適檢廳保存庫中之烟土爲賊竊去因由該廳諭將上訴案打消中止在案茲悉林熙臣在押仍不服原判前日又令家屬邀請筆師提出各種理由要求上訴不知能邀准否 
[私鑄僞幤之偵查]  
　　民國三年發行之一元銀幣印有袁故總統肖像者向無銅質等弊商民市肆頗能信用詎邇來此項銀弊銅質者時有發見現經本埠軍警各署訪聞私鑄此種僞銀幣者匿在南市江邊碼頭附近昨特派員馳往偵查以憑拿辦 
[混用僞質銀幣]  
　　閘北四區四分所崗警前日在北新涇鎭查獲混用僞質銀角之甬人倪進才一名抄出僞質大洋三元僞角九十枚解送司法科押候懲辦 
[掘棺賣地之和解]  
　　張之史至法公堂控被侯姓將祖墳所葬棺木掘起抛棄盜賣基地請求訊究等情昨日傳訊原告稱此事由雙方親友出場理勸現已和平了結請予銷案詰之被告供與原告相同中西官以原被旣已在外經人勸妥准卽將案註銷堂費洋二元着原告擔負 
[拐賣小孩之控訴]  
　　虹口百老滙路一千零八十九號門牌婦人劉時氏家之七歲男孩名楚楚被拐失蹤後經劉時氏偵悉係被陳桂如蔣桂如兩人拐賣報告捕房昨派包探將陳蔣兩人查獲解送公共公廨經中西官訊供不認判陳蔣兩被告押候查明展期一禮拜再訊 
[發還被封房屋]  
　　住居北河南路四百四十六號門牌之畢友生與史大瑞因被粤婦陳梁氏指控拆捎洋七十元由捕拘解公共公廨訊明判各管押西牢五年期滿逐出租界並將四百四十六號房屋發封嗣因畢之家屬不服判斷延請律師投廨要求准予復訊在案茲悉房主以該屋被封日久備受損失亦已禀准捕房昨將中西文案由單送廨由捕頭上堂禀明前情請爲核示中西官准將房屋啓封交還房主管業 
[旅館主代雇馬車之悞會]  
　　無錫新世界旅館主人徐孟淵於陽曆本月五號乘火車來滬適借居該旅社五十八號房間之沈姓女客亦由錫來滬該女爲閘北商董沈聯芳之姪媳陳氏日前離家時並未告明家長沈找尋已久是日該氏旣抵車站托徐代雇馬車時適爲沈查獲鳴警拘送四區警署移送警廳發交司法科由劉科長訊供一過以與徐孟淵無涉當時省釋至次日該氏亦取保了案 
[保人亦須覔保]  
　　倪光興前向勤豐埜和恒順瑞章等各糖行以掮售貨物爲由將貨運至原藉自己所開之店内出售後經各糖行察悉具控法公堂訊判交保卽由周曉春具保出外迄仍分文不理昨又傳訊各原告仍求嚴追倪由保人到案聲稱倪在原藉患病不能來申求察中西官判保人周曉春交保限交倪光興到案訊追 
[本夫控妻犯姦]  
　　住居浦東之樓咸春其妻鄭氏與謝錦濤姘識近爲樓得悉邀同證人柴本台柴本才等至三區警署控請究辦當由該署飭警將謝及氏一併拘送地檢廳經檢察官預審之下判謝與該氏分别收押原告等退去侯示 
[供出小孩被賣之地點]  
　　拐匪沈老三日前拐得顧朱氏之男兒林生串同施小弟賣往浦東地方經朱氏報告捕房飭探將沈及妻周氏與施小弟一併拘解法公當訊供屬實判令還押候吊到該孩質訊再核在案昨已届限又經提訊沈供該孩賣在用沙龔家路口某姓家民人在押故難將孩交案求宥中西官判仍還押候備文飭探前往川沙將該孩移提到案再行核辦 
[飯碗擲傷鼻部]  
　　江北小工趙老海與朱玉寶同居十六舖大成里前日午刻不知如何忽起爭鬭朱將飯碗擲於趙之鼻部血出如注由警得悉一併帶入第一區署問明後飭送地檢廳訊核 
[癡丫頭胡閙]  
　　前晚有一年二十許之女子在漢口路（即三馬路）一帶胡言亂語吵閙不休由捕查見帶入捕房轉送公共公廨暫留昨由官媒將該女解案訊問中西官以其語無倫次似患神經病判送棲流所留養醫治 
巡官訪拿賭徒 
　　高昌廟警區分派所李巡官查得外日暉橋地方近有無賴糾合多人每夜聚賭抽頭實爲閭閻之害且恐匪人藉以匿迹有碍治安故於昨夜親率長警密往該處訪拿究辦 
[茶館主聚賭抗傳之懲罰]  
　　虹口麥克脫路二百六十四號門牌小茶館主張根法前因聚賭抽頭被美捕房一百六十一號華捕與六十四號西捕查見搜獲賭具回訴捕頭轉禀公共公廨飭傳多次抗違不到昨由捕房拘提到案中西官以張違禁聚賭且又屢次抗傳判罰洋四十元充公以儆賭具銷燬 
[聚賭禁押西牢]  
　　席步雲因在滬西康腦脫路一百五十三號屋内聚賭抽頭被靜安寺捕房捕頭偵悉於前日派探將席拘入捕房存洋保出昨經公共公廨傳案訊實判席押西牢一月以儆 
[隊士緝獲竊鋼板之偷兒]  
　　浦東其昌棧内於舊曆正月初三夜失竊鋼板十五塊由該棧買辦陳某懸賞洋三百元函請華洋各官廳通緝在案茲由警廳偵緝隊士沈杏三在浦東緝獲是案竊賊倪義生（混名暴蹩脚）小瑞卿等二名拘解警廳司法科訊辦 
[竊賊跳窗跌悶]  
　　前晚夜深時有年約三十餘歲之竊賊一人至庫倫路永興里以算命起課爲業之張天表家樓上欲圖行竊被張察覺大喊捉賊該竊賊不及奔逃從樓窗口跳下以致跌悶不省人事旋由四區一分所巡警查見歸禀王署員飭令十圖地保送往紅十字醫院醫治聞該竊賊受傷甚重恐有性命之虞云 
[破獲常州竊案]  
　　江陰人沈阿寶向在常州周興隆皮鞋店爲夥近忽串合同黨竊取該店棧房内皮鞋數十雙携贓來滬圖消前日被捕人贓並獲昨解公共公廨經中西官略訊數語判沈押候函請該處地方官查明復到再核 
[寄匿贓物之查究]  
　　閘北商務印書館棧房用人奚祥壽陸續竊取書籍被經理人察悉報由警區移解地方檢察廳訊知原贓寄於公共租界蓬路二千一百五十四號門牌伊兄奚祥福處前日由該廳備文派警投報捕房派探同往蓬路將奚祥福拘獲昨解公共公廨經中西官預審一過判被告押候原告邀到見證質訊核奪 
[竊取航船上鹹魚]  
　　常熟人陳阿根串同寶山人徐阿大至北蘇州路某航船上行竊李朝生之鹹魚一包圖逃適被包探侯阿寶查見將陳徐二人連贓帶入捕房禀明捕頭押候解廨請究 
[印捕查獲竊賊]  
　　浦東人丁梅生昨至北山西路七十二號門牌高義生家竊取玻璃五塊携贓圖逸被二百十六號印捕查見將丁拘入捕房押候解廨訊究 
[查獲西婦失竊之衣服]  
　　虹口百老滙路八十五號洋房某西婦失竊衣服等件報捕請緝昨晨由包探陳金樹在婦人王張氏家查出原贓西衣十餘件將氏帶入捕房捕頭諭飭轉送公廨押候訊究 
[懲治一羣竊賊]  
　　竊賊沈大祥子張萬仁吳金標陳源木陳小二子等五人於前晚同往法新租界先後竊取劉貴英席連元兩家衣服等物而逸後經事主報告捕房飭探將沈等一併拘獲吊出原贓昨解法公堂先由兩原告禀明被竊情形請爲究辦詰之沈等供認行竊不諱中西官判沈大祥子陳源木各押一月張萬仁吳金標各押三星期陳小二子押十四天贓給原告領去 
[過犯解回嘉定]  
　　上海縣署咨嘉定縣署文云案准會審公廨函開案據美捕房獲送過犯王杏生一名到廨訊係孫泉控竊玻璃等情惟查該犯年三十一歲籍貫嘉定計共犯過九次判押二年半零一月現判定送嘉定地方管朿茲將該犯備函送請查收即祈轉解等因相應備文解送貴公署查照騐收見復爲要 
[過犯潛入租界]  
　　過犯顧福生沈阿大兩人日前潛入法新租界在途徘徊經包探魏志餘陳三林查見帶入捕房昨解法公堂請究詰之顧等同供民人等現已安守營業不敢爲非日前因探望親戚經過該處致被拘案求察中西官申斥數語着即退去 
[靑浦控案之道批兩則]  
　　靑浦縣民金秋松等呈控靑浦縣知事勒令圩業捆墊並非法票傳請求指令撤銷由呈悉查此案前據高滿林來道呈訴當令靑浦縣知事依法辦理在案據呈前情候再訓令新任靑浦縣知事迅速依法辦理具報核奪李金氏呈併發此批 
　　靑浦縣民婦李金氏呈控靑浦縣非法勒令圩業捆墊請求檄縣撤銷並請飭查揑名朦禀由呈粘均悉巳於金秋松呈内明晰批示矣仰即知照此批 
淞滬警察廳批示兩則 
[陳慶福禀批]  
　　據呈已悉是否屬實有無别情仰候令行水巡隊查明復奪 
[曹克斌禀批]  
　　據呈巳悉查該民控訴桑寶吳洛洛看房串竊各節前次預審該被告僅承認看房屬實而於串竊衣物則矢口不承嗣經發交偵緝隊盤究亦仍毫無實供茲旣據一再呈訴仰速投案訊明以憑核辦 
[勘誤]  
　　昨報載東亞公司仁丹部訂期會宴一則標題中仁丹誤排紅丹校正於此 
專件 
[成美學會緣起及章程（續）]  
　　成美學會組織（第一章）總網第一條本會以協助德智優秀身軀健壯自費無力之國立大學學生藉增進國家人才並減少社會階級爲目的第二條此項學生之認定照第二章各條辦理第三條對於已認定者之助費照第三章各條辦理第四條此項學額之規定以會金之多寡爲衡現定學額名第五條就所定之學額準察國家人才之需要情形分配於大學各科現額名以習各科之一者爲限第六條受本會之助費者及其服務社會後對於本會有𤍠心助費使本會效力繼續發逹之義務其納費之數無定惟以其所曾自受者爲基數以至於倍之或數倍之（第二章）認定第七條第一條所稱國立大學學生不論其爲預科生分科生並不計其學年始末如何只以通過入學試驗（預科或本科）者爲斷但遇定額名預科生與分科生爲同時之請願者分科生有優先權第八條凡通過入學試驗而請願助費者須經二次認可方有確效第九條第一次認可給初許證第二次認可給决許證第十條在預科生其受得决許之效力至預科卒業止入分科時仍適用第八條之規定第十一條具有左列完全資格者經本會審查會認可得受初許（甲）受左列各項之調查合格者一家道清貧二品行純厚三身體壯健四學術素優并確信其日進無已者遇必要時須以試騐定之（乙）對於甲項各欵除由本會調查外并由其最近經過之學校爲相當之證明者（丙）依照第六條所規定塡具志願書者第十二條受初許後修學及一學期成續確甚優者經本會審查會認可得受决許（第三章）助費第十三條受初許證得卽月領定費至第一學期止第十四條受决許證者得月領定費至卒業止第十五條不論受初許决許之别在預科生月領定費元在分科生月領定費元第十六條領費者於領費時應塡具領卷存交（第四章）會欵之募集及經理第十七條會欵之募集分普通特别兩組（甲）普通組隨意捐欵不限定爲何科學生之津貼者（乙）特别組捐欵至百元以上並指定爲津貼某科某門學生之用者第十八條凡捐欵於本會者皆爲本會會員其有以團體名義捐欵者照個人例看待第十九條助欵人付欵手續（一）交由募欵人轉付發起人（二）直接交致發起人所捐之欵或一時全交或按月分交均可發起人通訊機關隨時酌定登報宣告第二十條發起人收到會欵隨時掣給收據并分次登報布告第二十一條本會會員對於本劊一切收支有隨時查賬之權第二十二條會欵收滿百元以上由發起人隨時交存銀行此項存欵薄據各會員得向發起人隨時查閱第二十三條會欵收滿數千元以上由發起人商知各助欵人規定基金學額及月費等登報廣告並由各助欵人組織審查會並公舉一人經理本會會金此項經理人未舉定時本會一切欵項暫由發起人經理第二十四條對於認可助費者之給費托由大學直接經理（第五章）附則第二十五條本會入欵除隨時登報宣告外每學年應將一切收支報告一次第二十六條助費本會者爲會員受本會之助費者爲學員會員學員之姓氏彚錄刋布之名成美學會錄前項報告書附入於此第二十七條依第十一條甲項發生調查員之必要時由發起人商請各會員臨時酌定第二十八條本會關於文牘及其他事項由發起人經理之或託人代經理之皆爲義務職第二十九條本會所定各條有未洽事宜隨時參酌修正之第三十條本會發起人通訊機關現在暫設於北京大學校内助欵題名蔡元培票洋一百元一次交清章士釗票洋四十元一次交清王景春票洋五十元一次交清胡適票洋一百二十元每月五元暫定二年陳獨秀票洋一百二十元每月十元暫定一年温宗禹票洋二十元一次交清鄭陽和票洋四十元一次交清孫人和現洋十元一次交清 
來函 
[羅傑律師來函]  
　　貴報本日本埠新聞欄内登載福田庵僧人仍未引渡一節所載與事實逈不相符應請更正如下由被告代表律師詰據見證馬素貞供稱向住福田庵内楊馬氏是我姪女前年（悞載去年）曾至菴内伊因避債屢次逃匿曾經伊父聲明楊慶熙夫婦專務欺騙并且登報阻止親友借貸之事等語又據恒修德明通禪禪可等先後到堂證明觀如平素甚守清規且與我等去年共同起居並無楊馬氏蹤影云云至於法警要求引渡歸案一語更無其事合請登入來函欄以資更正至紉公誼觀如代表律師羅傑啓三月八日 
[工商研究會楊徐二君來函]  
　　敬啓者各報前載有本會國貨陳列所因經費困難停辦之說時晟方追隨同鄕籌議潮汕地震賑災事宜春榮在紹興有事近始返滬閱之亟與晟言同深嘅歎竊晟等以爲吾國不欲振興國貨坐待窮蹙則已苟有愛國之心自當以提倡工商爲亟務而提倡工商則惟有各盡其力之所能爲而已本陳列所自移設勸業場以來經費支絀虧累頗巨幸本所與出品各商號一切往來並無蒂欠虧短之事此開辦一年以來無傷信用可告無罪者也吾國爲物產蕃庶大邦上海爲萬國通商總埠苟無國貨陳列豈非吾商政之奇恥本所規模雖狹而基礎所在尙可備同志君子逐漸擴充故無論如何爲難晟等誓當以全力維持現正籌竭棉薄補苴虧項伏願明逹志士隨時賜敎扶助進行發揚國貨以爭國譽日前本會書記員所發停辦通告當有悞會之處印送之前未與晟等接洽應俟晟等酌定辦法另有通告爲此懇請貴報先將鄙見登布以供衆覧爲禱事關公益諒荷樂成鼎力鼓吹也專此恭頌公祺工商研究會會長楊晟陳列所主任徐春榮同啓 
雜評二 
[江蘇之影響（訥）]  
　　外交上之邊警雖急影響於我江蘇尙遠也湘鄂間之激戰雖劇影響於我江蘇亦尙遠也影響於我江蘇最爲切近者其惟張作霖之逼退李督軍乎據最近各電觀察張之出兵眞意似在威懾政府間接以逼退主和之三督而李以馮玉祥故尤爲張所反對觀倪嗣冲要求斥李以爲退兵條件而李亦因此迭電辭職已可見一斑使李退而果成事實則江蘇前途難保不因督軍動搖而發生危險故張作霖之進兵影響於我江蘇較湘鄂戰事爲尤切近也然則以蘇人而論今日調停湘鄂間之戰局盡力於和議會調和會等等固爲重要而預籌新風波之消弭亦不可不注意之焉 
[本館啟事]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
自由談 
百弊叢譚 
[巡警之生活（天眞）] [  ]  
　　巡警終日竚立街頭畢月所入三四元而巳（内地警章一等警止七元須扣飯資存餉）然而膽家之外可以狂嫖可以濫賭衣服竊都舉止闊綽類若富家之子弟所謂每月之餉金實不過供吸食捲烟之費用彼究何術而能若此乎蓋以長官爲護符以地痞爲爪牙烟館賭局妓院窩家實不啻所置之良田美宅也其始也雷厲風行一若行其固有之天職然非爲社會除害也實施行其一種下馬威之手段耳蓋不如此不足以懾若輩之膽而攫取豐潤之陋規也謂余不信試問渠所破獲者著名之巨懟乎乃終日不得一食以拘禁爲噉飯地之竊獠耳語云殺狗與猢猻着渠蓋師其智矣非特此也抑且更進一步而與烟館妓院等互相聯絡作仙人跳之生涯以行其暫野猪（外帮商客之别名）之手段矣他若乾没烟土（犯罪有希望減少證據之心理甚致施行賄賂以求其乾没者）變賣賊贓無一非巡警生財之道於是巡警之生活乃大佳至若乘戒嚴之時期爲栽贓誣陷之舉則又若蜚之特别生涯矣或曰若輩不懼一朝之敗露乎曰對於公事則敷衍之對於長警則籠絡之對於鄕紳則諂媚之愈破案其收受陋規也亦愈豐消息靈通瞬息即遍（每當接受地方人民報告須施行職務之時必先着人傳透風聲）行故意之搜查作公事之表面如此而行又何敗露之虞（四） 
家庭常識 
[舊筆之利用] 　　 
平時用下之舊秃筆往往抛棄茲思得利用之法用以作糊帚將舊筆聚成十餘枝用水洗去宿墨於筆之上下端各鑽一孔用鐵絲穿入紥孯即成用以刷廣告等頗便 
[補身妙品]  
禽類中有大補質者惟鷄爲最故西醫用鷄汁治男婦痨療及產科各症以資補養可知鷄之爲用實於人身大有裨益且鷄汁之製法甚易用黃雌童鷄一只去毛翼及頭足將身斷成寸許之塊用洋鐵罐一只將鷄裝入再加黃酒少許蓋好置飯鍋中蒸四五次則鷄中之精液盡爲蒸出矣然後將此汁服下自有極大之效果不論男女老幼皆可服用體弱者盍請試之 
[痰核初起] [  陽美談梁熹]  
將柏子和鷄蛋白中擣爛敷患處卽消如巳潰爛此方無效 
[琥珀膠]  
松節油用以脫酒精溶化即成 
[製番牛皮]  
牛皮剷刮後浸入石灰水坑内數日取出掛起刮去毛再浸入淡硫强水經十二點鐘（每水千份含强水一份）又取出浸入五倍子水或没石子水内略四五十日常常反動令浸匀取出曬乾便爲熟皮 
[製咖啡茶]  
取杮核用水淨洗火炒極脆然後磨成末形其氣味與眞者無異 
[奇染新法] [  高鏡明]  
用桑葉加紅顔料染之則得紅絲遍試各色莫不比然 
工業須知 
[薄荷錠製法（續）] [  獨幅閱歷子]  
　　（三）油腦分離法將所集取之腦令在華氏表四十五度以下置之二三點鐘則結晶矣以銅絲網爲杓撈起其所結之晶放於别罐用文火加𤍠至溶解後仍以前之温結品其流質即薄荷油凡薄荷乾葉一千二百五十斤能取薄荷腦五斤另薄荷油七斤餘按每腦一錢售洋兩角可得洋一百七十元每油一錢售洋一角約洋一百二十元合計二百九十元然市售斷無如此廉價且尙有以傽腦和入者則其利更可想矣（四）種薄荷法近年薄荷葉及製造品有新發明之新藥外洋需用之廣較吾全國銷數豈止百倍乃竟被日本獨占其利權誠可書也茲以栽植之法詳細錄左（種類）薄荷之有腦質及無腦質自其種類别之其種類大别有二一爲赤質一爲靑質赤質莖帶赤色其油並腦出產最豐枝葉繁茂而赤質中仍分爲圖葉及柳葉二種以圖者爲良靑質者枝葉更秀茂於赤質伹怞腦甚少祇可售於藥肆但初種者不知分别種類法宜將根切斷驗之其心髓大者爲靑質心髓小者乃赤質至於種植之時期春秋俱可如秋植者自霜降後耕耡其地作一尺七八寸之高畦齊根並植不可過密上覆一寸厚之土若春植須於清明後半個月以内爲宜其畦宜稍窄隔二三寸並植之凡種薄荷之田五年後必須改種别物爲良且宜於陸田不宜於水田土質以細砂和赤土之肥地或細砂和黑土之地爲最適宜倘在陸田較少之處亦可以之田變爲薄荷田法以去清水氣免濕之澁汑虎至若田係粘土水田植之莖葉皆不茂盛而油及腦則加倍豐多凡秋植者宜先撒穀糠與堆肥散布爲良春植者宜於朝晨施稀薄之人糞和多水肥或晚間施之亦可須施肥至四五次並須勤墾除草務盡倘有蟲害宜速驅除凡頭造薄荷收採之後則當施濃厚之人糞尿和水之肥料以資培養第二造俟芽長至一寸方可停施肥料倘地近養蠶之家可以蠶糞以水溶開施之若近海邊則可取魚腥腐敗者施之無論何種肥料必須待其腐爛之後方可以用如未經腐敗斷不可施施肥之時最宜下雨之後如天不雨須在日落之後若晴天日間施之恐有苗枯之患然未發芽之前及頭造薄荷採過二三日之後即當中午亦可施之但終不如雨天及日晚之妙除草務要盡淨若雜有靑質亦須除盡爲妙每年收成兩次頭造在大署時候其莖伸長而葉下垂則割採之宜晴朗之日爲良若帶露及兩天所收割者則腦油皆少第二造在霜降以前候花滿開則刈採之收割回家於晚間每一握用繩扎之其扎法頭一把莖尾在左莖頭在右第二握與前相反須莖尾在左莖頭在右餘皆仿北類推其繩長短自七尺至一丈如此扎畢則弔於無雨飄至之處俟全乾燥以二三連爲一束須豎置於不近濕氣之處以便陸續製腦再溥荷爲宿根之草種後即不必再種且根株密布分出之秧可以出售並且其葉更多惟五年後恐地中養份巳爲食盡再久則腦油皆少故宜改種别物以養地主然萬一地力不減腦油仍富則又何必輟止而輕棄利耶（完） 
長篇小說 
[二城風雨錄] [  英國郤而司迭更斯原著常覺小蝶天虚我生合譯]  
卷中第二十九章（四） 
　　湯訥讀竟中心檮杌萬狀念亞蓓爾無罪其罪卽在忠於主人予固亞蓓爾之主人也今彼陷在縲絏我將秞手而觀歟天下固無是理也我將往歟則從并救人亦爲君子所不取雖然亞蓓爾之受裀初非我推而内之然衆心所怨固在愛芙孟氏特以其先世之不德遺殃乃及於臧獲然則亞蓓爾之獲罪又不啻我玉成之也思至此不禁大慚俯首而行負手於背似行路之人亦羞見之而其心中則自思曰法國辭矣吾身又爲貴族何可自投羅網然吾自問未嘗殃民數年以來吾且免其租稅則民亦將知德矧我素心亦抱革命主義常與若儕爲同志特此輩起自草茅誤解自由二字乃至凶殺禍淫恣所欲爲騰笑於萬邦吾果往也尤宜說其領袖使有革新之政則吾此行非特爲私亦且爲國念至此心頗自喜似見大功已告成者而仰望天色已入昏暮晚鴉嘈嘈噪其頭上湯訥畏見曼萊致多悵惘即在街頭問步俟敎當鐘鳴八下即重返泰爾生銀行爲勞雷送行則驛車一輛巳俟門外楷萊亦嚴裝以待入門勞雷方整行李狀至匆匆行中人即上巳散去惟璧間复然一影爲勞雷伴耳見湯訥曰君來耶然巳遲兩分鐘矣湯訥視璧間時討曰誠然幸君猶未去頃者一函吾已爲轉致侯爵言作書頗不便將有口信囑君傳遞能允之乎勞雷手理革嚢俯首言曰但無危險者吾無不能湯納曰其言蓋傳與大寺院中一囚謂侯爵不日返巴黎矣勞雷曰可囚人何名湯納曰名恶蓓爾也勞雷乃取鉛筆書之於册而門外楷萊已催促三次勞雷遂提行囊而出湯訥中心忐忑頗欲與勞雷同行旣念勞雷必阻不如任之吾但於明日渡海再於巴黎訪之可矣乃遂默然與之握手爲别勞雷曰别矣願君爲我好護小露蒔毋令其蘋菓之頰消減一分也湯訥笑而應之然其笑實木强聲澀澀然幸勞雷未覺楷萊已一躍上車揚其鞭但見馬蹄一動已得得向路燈影下而馳漸至不見湯訥始出聲而吁納兩手於囊躑躅返其沙柯之街（未完） 
 
 
 

Page 14

 
 
   
 
