# 1919 - 364 - 4916823

 

Page 1

 
 
   
 
 

Page 2

 
 
   
 
 

Page 3

 
 
時評 
[内訌與言行（冷）]  
　　中國人苟結團體無論其爲積極與消極而其結果無不以内訌而致失敗故欲使團體之不失敗必先使團體之無内訌此人所能知者也 
　　雖然團體所以有内訌其故曷由蓋以近時之人言行不相顧之積習使然也結團體之先不能出其眞心以究其事之當否與已之能行與否而任意加入之及至實行則與言每多相反及其相反則團體之人不能不加責備而爭端起爭端起而遂至相仇内訌於是成焉内訌旣成對外自不暇而失敗之局遂以大定此乃近年團體史中千篇一律之陳跡也願今後勿再演之 
[命令]  
　　十二月十三日大總統令派黃贊熙兼漢粤川鐵路督辦此令 
　　又令財政總長李思浩兼署農商總長田文烈呈察哈爾實業廳廳長兼墾務總辦龍驤因病辭職龍驤准免本兼各職此令 
　　又令任命陳世華爲察哈爾實業廳廳長兼墾務總辦此令 
　　又令内務總長田文烈呈秘書余詒懇請辭職應照准此令 
　　又令内務總長田文烈呈秘書邵福瀛懇請辭職應照准此令 
　　又令内務總長田文烈呈請任命吳吟章呂鈺爲秘書應照准此令 
　　又令財政總長李思浩呈請任命林鴻集署秘書應照准此令 
　　又令陸軍總長靳雲鵬呈准鑲黃旗灌洲都洵那彦圖咨請以福山陞補公中佐領應照准此令 
　　十二月十四日大總統令特任陸錦爲敏威將軍此令 
　　又令任命唐在禮爲參謀次長此令 
　　又令趙傑晋給三等嘉禾章此令 
　　十二月十五日大總統令海軍總長薩鎭冰呈科長朱聲崗因病呈請辭職應照准此令 
　　又令海軍總長薩鎭冰呈請任命徐祖善署科長應照准此令 
　　又令韓世昌給予二等嘉禾章此令 
　　又令司密斯給予四等嘉禾章此令 
[專電]  
　　北京電王鴻年續電日委已到着手調查凡所誤解先與辯正（十六日下午三鐘） 
　　北京電今午閩同鄉開會曾陳郭到會曾反對撤換李督但允負責謀添省長（十五日下午七鐘） 
　　北京電曾毓雋陳籙郭則澐本日在閣議席上報告閩同鄉會要求改派閩省長案靳贊成定下午入府報告再定又閩人要求省長須得閩人多數同意（十六日下午三鐘） 
　　北京電各校長今日到敎部請傅設法解决發現問題傅請勸上課再商量敎部羣認此爲對人問题傅自言無戀棧意但辭呈未上（十五日下午七鐘） 
　　北京電敎部再囑各校長轉勸敎員上課僉以空言無補辭不應命（十六日下午一鐘） 
　　北京電馮系擬組全國國民大會聯合會其目的一在外交後援一爲和議仲裁（十六日下午三鐘） 
　　北京電靳將以箇人名義通電西南促和（十六日下午一鐘） 
　　北京電政府日内擬通電各省促進和平統一（十六日下午十二鐘） 
　　北京電靳電軍府各總裁就對内對外立論催和會速開議（十六日下午十二鐘） 
　　北京電昨段與高級軍官百餘人在保和殿餞徐樹錚今十時總統在懷仁堂見徐行册封禮親授活佛印信（十六日上午十一鐘） 
　　北京電徐樹錚電約蔡成勳至張家口與田中玉會商外蒙防務（十六日下午三鐘） 
　　北京電禁止鹽斤加價令因皖省反對暫擱（十六日下午三鐘） 
　　北京電京漢與京綏合併後一接軌二裁員三在大城外設中央車站廢前門站四劃一路制又由綏至庫路線待開測不歸部管由籌邊署另設鐵道廳直接指揮 
　　北京電政府派員查辦中國銀行並飭部局議整理中交京鈔辦法（十六日下午十二鐘） 
　　北京電皖省兵圍女校案查據該校長電稱不確（十六日下午十二鐘） 
　　北京電呈控陸錦之參謀部員又向衆院請願（十六日下午三鐘） 
　　北京電龔心湛電徐各方接洽已竣卽日北上復命（十六日下午三鐘） 
　　北京電呼倫貝爾電勝定寒日病故都統一缺政府擬令取消自後再簡放（十六日下午十二鐘） 
　　北京電呼倫勝福因受風於十四日在署病逝由署員暫代公呈政府速行撤消自治（十六日下午三鐘） 
　　北京電陜省會文電劉存厚威逼地租種烟抽稅挑撥趙鍾兩營譁變誤國殃民懇速令離陜（十六日下午十二鐘） 
　　北京電川粤投考陸軍大學未取各生特准明年無試騐入學已電莫督查照（十五日下午四鐘） 
　　北京電院電呂調元慰留倪電保警務長劉道章詆呂失職 
　　北京電歸化電達爾罕郡王十四抵綏卽日入京晉謁（十六日下午十二鐘） 
　　北京電孫烈臣電呼倫定十五六日齊集蒙署議撤治辦法（十六日下午十二鐘） 
　　北京電政府電鮑貴卿哈埠勞動界勢甚猖獗望會同黑督嚴飭駐軍妥爲防範（十六日上午十一鐘） 
　　北京電新楊電俄舊黨軍隊直入霍縣搶去牲畜損失甚巨請與俄使交涉（十六日下午一鐘） 
　　北京電滿電捷克軍不願任前敵作戰取道崴埠激黨復將干斯克佔領伊城俄政府又生恐慌（十六日上午十一鐘） 
　　北京電俄沃政府新總理利雅就職宣佈三欵（一）速召集國民會議（二）維持民權（三補充物品 
　　北京電巴黎電英法贊同山東保留案現正由英法兩外部密商大致略定惟正式尙未發表 
　　香港電李述膺章士釗擬今日回滬（十六日下午五鐘） 
　　香港電廣州學生昨日復課 
[各通信社電一]  
　　北京電政府電王鴻年先將在閩日僑對閩學商界向來意態如何查復擬再派汪大燮林長赴閩查辦 
　　北京電王鴻年電日艦滯閩不去民氣日激交涉前途必多障碍請再作最後催促 
　　北京電政府以日艦不退蔑視主權擬徴集駐外各公使意見作應付方針 
　　北京電龔心湛日内到京（以上十六日） 
　　以上中華通信社電 
 
 

Page 4

 
 
   
 
 

Page 5

 
 
   
 
 

Page 6

 
 
[各通信社電二]  
　　北京電中行查辦案經某鉅公關說又停頓 
　　北京電西北邊防軍决開赴蒙擇要駐紥並與新疆預訂聯防計畫 
　　北京電徐籌邊使赴庫費五萬元已由財部撥交 
　　北京電農提張弧座院會三方均同意將來擬以錢錦孫調長鹽署潘復財次可大動（以上十五日） 
　　北京電傅嶽棻决辭政府以敎育一席無人擔任擬即允安福要求提田應璜 
　　北京電教員今日起實行停課徐聞之甚怒謂學生敎員互相罷課成何事體諭靳速設法恢復原狀 
　　北京電旅京皖紳對呂調元表示不滿運動更換據聞某紳力推龔心湛復任 
　　北京電呂調元奉院電慰留覆稱辭意堅决仍請簡替　　北京電府院因閩案將開聯席會議並邀閩籍政學界員紳參預 
　　北京電裁釐加稅政府已有具體辦法聞須大借欵成立後方可實行 
　　北京電楊增新電告新邊戒嚴令未撤銷前内外郵電一律檢查 
　　北京電奉吉軍警在長春合　嚴查私土機關電内陸兩部備案 
　　北京電南軍一次圖陜必有一電先訐陜軍當局以其不測令陜嚴備 
　　北京電胡景伊隨尹亮易入川並因川邊事奉命與陳遐齡接洽 
　　北京電南中探報西林由桂返後政學會原定計畫已漸變動兩粤省有趨向統一之勢（以上十六日）以上中孚通訊社電 
[公電]  
　　蚌埠倪嗣冲通電北京大總統國務院鈞鑒各部院各省督軍省長都統護軍使鎭守使各師旅長上海和議總代表各代表北京上海天津各報館均鑒嗣冲　　微材猥膺疆寄平日兢兢業業專以整飭軍旅申嚴風紀爲務迺前接上海各界聯合會來函質問駐皖軍隊圍姦安慶蠶桑女校一事又閱各報連日登載謂安慶蠶桑女校於八九兩月兩次經皖軍圍姦致該女校羞憤自盡者十餘人等語又載有各會通電政府各省電文情事離奇至深驚詫當經電飭安慶劉警務處長道章史統領俊玉切實嚴查并逕電蠶桑女校校長劉世杰詢問頃據復稱絶無此事且據該校長電稱校中自八月後並未停課一日亦無死病各種事故報載純係誣衊已呈廳轉禀軍民兩長飭究等語查造謠誣陷律有常刑此次報載各節無中生有任意栽誣不惟皖軍各譽攸關尤於全校女生名節有礙若不切實根究殊無以别是非而資懲警除查明最先登載此事之報館與全國各界聯合會會員依法起訴外特此通電聲明伏乞鈞鑒倪嗣冲叩 
　　無錫縣敎育會聲討倪軍電北京敎育部總長鑒安慶倪軍兩次圍姦蠶桑學校女生敎員無倖免者滔天罪惡駭人聽聞女校爲端肅莊嚴之地該兵士尙敢肆其淫威演茲慘劇是可辱孰不可辱是可忍孰不可忍同在大部帡幪之下一之校辱即全國學校之辱士林咸深切齒大部豈不痛心應如何處治之法務乞大部力持正誼懲彼兇殘以雪奇寃而伸士氣不勝迫切待命之至無錫縣敎育會全體會員叩北京陸軍部總長鑒皖省安武軍兩次圍姦蠶桑女校羞憤自盡及抱潔而死者無算狂姦慘殺盜匪所不忍爲乃竟出於保衛人民之軍士此輩尙具心肝耶中國寗有天日耶誰無室家誰無妻女地方平靜之秋女校莊嚴之地尙敢恣其淫戮是可辱孰不可辱是可爲孰不可爲誰負職責而縱兵殃民至於此極應請大部明罰飭法組織軍事特别法庭懲治罪魁併其不法兵士以肅軍紀而安人心毋任迫切無錫縣敎育會全體會員叩 
[里昂無線電] （路透電社送） 
　　十五日巴黎電克勒滿沙氏偕實業善後總長洛歇爾氏等昨由倫敦回抵巴黎聞克勒滿沙氏在倫敦與英相之會晤極爲和洽法英兩國對於各事完全了解法總理受英人極誠懇之歡迎而彼亦以法國眞正之友誼示諸英國聞此次會議已獲重要之結果並决定切實計畫不日將有公報詳布一切今所可知者目下之協約國國際軍事機關本定和約調印後即行裁撤今已决議不裁仍以福煦上將爲主任高等議會亦仍在巴黎集議此足爲英法兩國和衷共濟之鐵證高等議會今日未開會因克勒滿沙氏旅行後微覺不豫惟已定明日將舉行會議高等議會首當議决關於德國之問題次將聆一勒博士陳述奥國現局又次須議對匈和約預料匈國代表不日將抵勒伊萊 
　　十五日巴黎電據柏林半官機關消息德國致協約國之覆文將載明德代表於簽定議定書前協約國應調查德國各口岸之船塢材料彼專家必能證明德國實不能交出船塢材料四十萬噸賠償斯加巴佛洛沉艦之損失德國此種態度實背本月八日協約國牒文中規定之要求蓋高等議會要求德國即行交出所規定之材料高等議會又聲明協約國願秉公調查德國指駁協約國選擇浮船塢起重機拖船挖泥機各節如果此項要求似將損及德國維持江上航務之能力或妨礙重要經濟利益協約國專是對德將有讓步云各國已安内閣於星期六日晚間開會切實决定組織專家委員會派赴巴黎以外交部商業科之西里格氏爲主任此外尙有水夫代表穆勒氏及海軍部與白里門船主亨堡船塢之代表亨堡船塢代表乃　河專家委員會定昨夜由柏林啓程前來巴黎 
[中美新聞社電]  
　　巴黎十一日電據潑拉哥電稱各報一致表示意見謂社會黨全國會議决議之後未必再有内閣風潮之危險按三里克總統已不允承受該黨之辭職並令總理繼續從事談判因政府發布一公告反對恐怖主義之故社會民主黨開大會亦主張調和兩勞動黨協定一妥洽辦法 
　　巴黎十一日電據不加雷斯多電稱伏凡特氏於就國會議長席時演說先贊美羅馬尼亞軍隊及羅馬尼亞人民繼述及協約國其言曰『吾人於此莊嚴時代必須記念彼於物質上及精神上贊助吾人而使吾人得實現國民理想之諸人吾人須記念協約國吾今代表吾議會敬謝偉大寛宏之美利堅共和國自由發源地之大不列顚吾敬愛之姊妹國意大利及進步正義及文明一切理想發源之法蘭西敬謝彼等以前與將來所予吾人之贊助』下列之政治消息已發表安扶路斯科將軍已任爲内務部總長新内閣中未有自由黨黨員據云新内閣大部分以脫郎西爾伐尼亞．貝薩拉比亞．及布科維諾三處所選出之代表組織之新國會大約將於批准和約後卽行解散 
　　巴黎十二日電以後兩年内中國男女學生墏爭來法國留學每年當有五六千人其故因以後中國靑年將避免入德國學堂而日本學堂亦爲中國學生所不願入因山東問題惡感甚深之故至於美國則入境之人登岸時至少須帶銀幣五百元否則拒而不納而法國並無此等章程故法國實有一特殊之機會可以將未來之中國智慧及工業中心加以構成保護法國運輸公司現許以廉價載運中國學生此等學生大多已在中國歐人所辦學校預備多年現在法國之中國學生已近千人肄習實業財政商務農業等科近有新到學生二百人在巴黎附近科隆皮俱樂部行最後之試驗彼等雖將在法國肄業但醉心美國之學校但爲經濟關係不克前往彼等已名一俱樂部曰富蘭克林室彼等求學之心甚切觀其屏息聽指導者之訓詞可見一斑彼等自有協會保護一切其會中章程凡會友必須淸潔刻儉不得賭博吸鴉片云 
　　柏林十一日電星期三日晨内閣會議决定於最短期間内答復協約通牒國會外交委員會將於星期四日草擬覆文大約是日晚間可以送達巴黎德政府仍以交付四十萬噸海港材料爲不能承認之條件並將詢問協約國和約一經實行後其中普通條件與關於國家權限之規定是否立即有效星期四日國會會議時將推舉一代表前往巴黎爲西姆桑特氏之代替人云 
世界路透電 
[德國之新交涉覆文]  
　　十五日巴黎電今晨勒斯勒氏以德國覆文交與和會秘書長杜太斯太氏德政府於牒文中否認並未因美國代表缺席者和約規定之委員　而求修改和約中關於交出戰事罪犯之條欵協約國保證一俟和約實行即將遣回俘虜又稱和約未厲行以前協約國保留施行所以爲必要之强迫計畫之完全權利云云德國自當注意之關於斯加巴佛洛德艦隊鑿沉須由德國賠償損失事德政府仍謂乃由羅伊特海軍大將下令鑿沉因該將以爲休戰條約業已終止德國與協約國復處於戰爭地位也德政府深以此案不提交國際仲裁法庭判决爲憾但德國因息事起見願賠償協約國因沉艦所遭之損失惟不能履行議定書中規定之條件蓋履行此項條件將破壞德國之經濟生活也故德政府現派專家委員會向協約國解述關於要求海上賠償問題德國所處之地位俾得規定與德國重要利益不相牴觸之賠償方法牒文之末謂現望即行簽定議定書以便厲行和約恢復和平 
[俄國過激黨之新計劃]  
　　十二日倫敦電泰晤士報載稱據確實消息過激黨終將委棄歐洲俄境而盤踞中亞中央過激黨現扼守外加斯比亞及中央一大部分且將於裏海東濱攻擊克拉斯諾伏特斯克彼等現正與阿富汗訂密切之交誼其駐加布爾之密使力主取道印度攻擊英國聞有印人數百在莫斯科受鼓吹過激主義之訓練現携巨金啓程入印泰晤士報並載社諭謂台尼金與柯爾恰克二將現乃爲英國作戰因彼等如果敗北則過激軍將羣趨阿富汗以圖印度故二將一旦敗北印度邊界必卽受影響且過激黨現正與土耳其叛將加美爾在小亞細亞密商一切以巨欵供給土耳其靑年黨並煽惑回敎徒起事云 
[美議院與和約]  
　　十二日華盛頓電參議員洛志氏阻止本届參院會議首先討論和約謂和約已死非威爾遜總統重行提出不能復活並以和約之死歸咎於民主黨參議員藍魯特氏贊助此見參議員恩特胡特氏大不謂然謂和約隨時可由參院投票提述並責共和黨妨礙批准和約 
[飛行家之談話]  
　　十二日倫敦電泰晤士報雪梨訪員電稱斯密士氏實飛之時間爲一百二十四小時每小時平均飛行七十五哩於四十哩外瞭見澳大利亞其處天空最長之時間乃在印席加拉　與台爾希之間計九小時有半蓋以須避大砂漠免爲細砂損其機器之故途中所遭最惡劣之氣候乃在巫來由因天熱與空氣不活動所致據斯密士聲稱不願　作此飛行因天空冷熱懸殊足以損及機器但若以飛機按站來往則可闢一天空商路云 
[太平洋路透電]  
　　十六日北京電今日北京導報載辛博森文略謂苟無美國參議院之剛勁行爲則戰局簡直無以改良遠東人民間之關係此說也觀於今日而益信以東亞言停戰時代慷慨言論所引起之種種希望終皆變成憤怨華人韓人無不如是即日人志在獲取世人公認之太平洋東岸覇權者對於和會亦復責難備至焉今據電訊英法已承認美參院保留案果爾則山東問題終將一筆勾銷蓋日本稍明事理者當不忍陷其國家於公然與世界三大國絶交之危境也由是觀之目前遠東改造之樞紐厥爲中國事之利鈍無不視其舉動而定從前中國不爲人重視今急宜利用其國民之信用與勞動力以轉移世界對於中國幸福之眼光而固定之中國第一目的應求自給華人宜依賴自已而勿仰賴他人宜决定心志以趨赴一定之途徑始終不懈今日之事足使中國顚沛者爲財政之紊亂財政旣亂凡百事端皆因以失其常軌故整頓財政宜爲中國聚精薈神力求解决之問題如中國財政能自獨立則種種困難自可迎刃而解造幣廠問題前已言之但尙有一事與造幣廠應同時進行者則爲適當國家銀行之組織以表示國人固有之經濟力而固結國人之團體此種銀行資本宜大苟籌辦得宜國民能自籌集資本無待外求中國在今日亟宜從事於此不可稍緩須臾聞學生聯合會不下八十萬人宜用其力以提倡國家大計庶一旦開募全國商界及置有田產者皆可踴躍投資此銀行應列於政治之外而吸收現有各銀行機關明年似宜召集全國銀行與商會之會議討論此舉以歐洲中央銀行爲模範自戰事發生後西方諸國無不將現有之銀行歸併而擴張之此爲國家集中財力之唯一方法中國應仿行之如採用美國募集自由公　之法各處咸有幹事員以籌辦之則必有驚人之效果西方諸國所用之種種保障如銀行出入之星期公報鈔票發行額之嚴密支配無關係稽核者之查賬與夫國民董事之按季查考等事旣爲組織之要素招股之條件則此銀行之成立當能爲中國之救星也云 
　　十六日香港電西貢電稱往來香港西貢間之華商輪船聯陞號於七日沉没僅有華人三十七人脫險船上歐人無遇救者（按十一日香港電稱聯陞號遇救者西人六華人三十一） 
　　十五日伊爾庫次克電西比利亞政府總理彼彼萊夫氏在多木斯克對客言謂政府擬趕速召集國會想半月内當可在伊爾庫次克集議又　捷克軍願留駐西比利亞直至明年下季仍保衛克拉斯諾雅斯克至伊爾庫次克一段鐵路而多木斯克　克拉斯諾雅斯克間之鐵路則由波蘭人保衛之末謂與過激黨開始談判及　日本立約等說皆屬謠言 
國内要聞 
[京訊中之福州交涉]  
　　旅京福建各界聯合會於昨日下午一時又在車子營開第二次大會到者計有劉冠雄林長民陳璧等五百餘人先由劉慶平報告各界聯合會經過情形後吳君代表學生聯合會提議辦法三條（一）此福州事件反對由地方交涉（二）請撤換李厚基（三）維持閩省敎育討論結果對於以上三項全體一致可决即以各界聯合會名義向政府正式請願一面通電全國懇請一致主持務求達到目的而後已至撤換李厚基之方法僉以關係複雜未易决定擬定本日上午十一時冉開大會請薩鎭冰曾雋毓陳籙郭則澐等四人出席會商之後再行决定因四君俱係當局負責者故將撤李一事請其擔任時已三時五十分遂宣告散會 
　　近日外間盛傳政府對於福州交涉擬照昌黎成案在福州開始交涉福建在京同鄉因於昨日下午在福建會館特開緊急會議到者數百人對於政府之採昌黎成案交涉閩事一致反對已推定代表進謁當局陳述利害但據外交部宣言所云昌黎案本部次長在議會報告時確曾提及係對於某議員質問而言並非引昌黎爲先例即就該案而論亦决由外交部與日使直接會商解决云 
　　日艦駐閩政府雖屢次提出抗議迄未辦到刻下交涉進行自以撤退日艦爲第一步辦法聞府院於昨日（十四）接到閩督李厚基密電略云日領爲撤退在閩日艦事已提出下列之條件（一）閩當道對於日僑須爲充分之保障（二）抵制日貨須有嚴重之取締（三）中國方面須先行撤去海防驚備對於上項條件應如何答復務乞訓示方針昨午外交部又得王鴻年等來電略稱駐閩日領事約與日本特派員岡田等會同調查刻下岡田未到無從進行云云近日外交當局考核各方面報告以薩鎭氷所陳福建一切情形考證切要故特將此陳報電告王沈兩調查員用爲與日調查員會查時之引證 
　　駐京日本小　公使於十日下午派遣深澤書記官向我外交當局提出抗議僅由口頭申述并未另致照會聞近日日使准日本居留民之請求已致一公函於外交部謂此次貴國召集國民大會倡導排斥日本貨物與日幣且有學生宣傳誣衊帝國情事帝國商民之損失自屬堪慮而與帝國體面亦有特大之關係本使萬難默視應請貴政府以適當之糾正爲滿意之答復云云又聞日使曾以私人名義致電駐福州日本領事昨得覆電云閩省人民向極强悍排斥日本僑民仇隙較他省爲深此次互毆情形實出中國理曲是以日本有調兵舉動現在决難撤去軍艦云云聞外交當局對於駐京日使請取締北京及各處國民大會之抗議决意於促催日艦去閩時附帶聲明謂國民大會緣於日僑殺斃學生復有日艦滯閩不去有辱國體主權而起理由非不充分且無越軌舉動應請日使迅將日艦撤去民氣卽歸平靜自易設法云云 
　　華北明星報云本月十一日福州消息關於調查事件中日委員均已陸續抵埠現正實地調查一星期内　望竣事惟中國委員於當日起釁必要之證據查獲甚多要求政府於彼等未返京前不得宣布以免另生枝節又中國政府以日軍艦久泊未退特調海籌由廣駛赴該地聞此艦爲北洋海軍中之最大者 
[京校敎職員停止職務]  
　　昨日（十四）下午二時京師小學以各學校敎職員在太僕寺街北京國立法政專門學校開各校敎職員代表聯合會專門以上學校中學校小學校國民學校皆派代表到會公推陶履恭爲臨時主席由馬寅初報告經過情形各校代表相繼發言皆以薪金事小敎育事大政府之藐視各校敎職員殊於敎育前途大有阻礙尤以小學校代表爲最激昻謂吾等決不客氣政府於些許紙幣猶積欠不發吾等殊無法枵腹從公云云結果决定各校互相協助一致罷課政府若不變更以往之態度决不上課議决之後並出宣言書說明罷課之原因政府聞此消息急許予各校趕發十月下半月積欠薪金以爲轉圜之策顧已無及聞敎育次長代理部務傅嶽芬已擬具辭職呈文俟調停無效罷課見諸事實時即實行引咎辭職茲將停職宣言書錄下『北京小學以上各校敎職員停止職務宣言』吾輩從事敎育職業有年矣一旦忽有停止職務之舉使數萬可愛之靑年躭誤其就學之光陰吾輩謹當先致其至歉之忱而後以此次停止職務之理由宣告於國人吾輩認凡從事於有益社會之職業者均應享生活上安固之保障敎育爲立國之本其爲尤有益於社會之職業固國人所公認也從事此職業者尤宜安固其生活之資具而後能呈其完滿之效能又理之易明也北京自中國交通兩銀行停止兌現以來兩行紙幣價各日損吾輩薪修紙幣爲多所受痛苦已爲至大吾輩隱忍不言者數年於此矣近則紙幣價格十不當五使吾輩受生事困迫之重累不獨不能安心執行職務而保持其效能更損吾輩精神上之獨立而使遷降於寄生生活之地位此則吾輩不能不自起而有所救止者也抑在去年冬間吾輩嘗具書政府請其維持敎育當局以朝三暮四之術忽予忽奪惟以吾國習俗素恥言利况復齗齗相要嫌近於爭是以各安緘默又歷一年然而專門以上固已支絀萬分中學以次甚且不能一飽吾非隱忍從事旣不自暴其狀况而敎育當局曾不置意雖使諉於財政困難而其漠視吾輩之職業已無可諱夫使吾輩棄此職業貶其人格而謀狗苟蠅營之利則玷我神聖之敎育界而爲吾輩之所素恥也　吾輩棄此與願終生之敎育職業徙而務其他之職業又吾輩之所愛　而不忍也今則重受困迫勢將驅於改業然猶審愼回翔復陳情於敎育當局冀敎育當局有所覺悟而維持之乃綜計京師國立各校及學務局所轄中小各校全體薪修額數每月不過十二萬元全部發現除原發之數每月所增止三萬元縱曰財政困難區區此數在政府似尙不至無從應付而自吾輩陳請以來敎育當局始則以敎育爲慈善事業一若吾輩枵腹從公理所當然又復語多嘲刺侮辱代表繼則藉口於羅掘俱窮百般延宕終乃枝枝節節行同商賣吾輩若亦仿照市儈行爲自當索價還價惟此等舉動非吾敎育界稍有知識者所願爲也又本月十三日敎育當局親向各校長宣布謂總理因已允增加一成而敎職員猶不滿意大爲發怒幸渠再三勸解至二時之久始允小學發給現金中學八成專門以上七成夫吾輩以切膚之痛據理陳請事非違法何怒之有且總理之果怒與否非吾輩所敢知而在敎育當局以此形諸口頰實有過則歸人之惡德在敎育當局非毫無知識者其用心何在誠可詫異然使果如敎育當局之言而吾輩因總理之怒卽俯首帖息則誠所謂威刦利誘人格何存矣吾輩以爲從事敎育實吾輩之天職然使枵腹隱忍終民困敝於飢寒之中敎育上之效能必將低減况敎育當局又無維持之誠意復從而侮辱摧殘使吾輩精神上更受莫大之障礙吾輩又安能不亟亟爲自决之計今吾輩認北京敎育界已陷於難以維持之狀態尤認今日之敎育當局實無維持敎育之誠意與能力置無維持敎育之誠意與能力之人於敎育樞要之地已爲敎育界莫大之恥辱爲靑年精神上莫大之危機而事實上又陷敎育界於難以維持之狀態審議再四忍無可忍乃决定自十二月十五日起吾北京小學以上各校敎職員全體停止職務以起國人之注意促政府之反省吾輩固深以躭悞此數萬可愛靑年之神聖光陰爲至極遺憾之事但吾輩固非爲遂個人金錢慾望之私者實慮敎育當局長此漠視敎育事業將致從事敎育者爲飢寒所驅相率轉業於他途將來無量數之優秀靑年無從受充分之敎育此其關係實爲至巨謹此宣告惟國人幸諒察之 
[京奉路破獲大宗軍火案之眞相] 意軍械三十一箱 
　　京津泰晤士報云本月上旬北京前門車站及偵探處忽接緊急電報謂有大宗軍火已由天津搭最末次之火車晋京迨車至京時卽爲偵探所獲計共三十一箱當將車守及由天津到京各站長等多人拘留追究一切至於此項軍械寄與何人接收現尙未悉惟聞係由天津意國租界某建造公司所運出其報貨名單則爲石鐫器物裝置非常堅固據云該公司初以石鑊器物數箱扛至天津老站請驗　尙有極精緻鐫刻之石像等數十箱運往北京應某項建築之用但其餘數十箱皆在意界因懇請貨房送貨車一輛往西义道該界　俾得就地裝載以省手續而免石物遷運過多之險站長初不之許繼見來人請求甚堅且爲鐵路利便客商起見卒允所請到時見所裝各箱形式及裝置均與貨樣無異迨車啓行掛在車後該公司所派之押運人似已知事機洩漏慌惶失色力懇車守將所掛之車在中途甩放車守不允旋又懇請在永定妆將掛車放下車守云該貨票所運往地點爲北京非到北京不可因此更嚴密監視之故爾就捕又聞此項軍火爲數極鉅係由意國運至秦皇島上陸被破獲者尙祗一部份係　某國船運至天津者目下京奉路已下命令不論何國人民皆不准轉運軍火至此案運貨者爲何人收貨者爲何人皆極秘密又聞國務院關於此案已致函直隸軍民兩長文云准京　衛戍總司令咨呈准京師警察廳函據前門東車站檢察員等盤獲義國人郎振民及孫玉書張德樞等朦運槍彈一案訊據供稱係圖運陜等情應請分行交通部稅務處及直隸地方長官並由津赴陜地方軍民長官嚴飭所屬認眞檢察如無陸軍部給發運送護照一經查有危險物品即將人證扣留依法辦理等因查所陳各節事關地方治安亟應通飭所屬嚴行查禁陜省現在匪氛未靖尤應加意檢查以杜亂萌除分行外相應抄錄原件函請查照辦理並通飭所屬　照可也 
[京華短簡]  
　　關於呼倫貝爾請願援照蒙古先例取消自治已見本報茲聞勝福又派都凌阿赴齊齊哈爾謁見孫督討論此事都氏又將進京請願奉天已派英順少將前赴呼倫見勝福希望即日取消自治至勝福之意須於呼倫區域内組織一地方自治機關另舉省　會議員二席北京參衆兩院議員各一席方能照辦云 
　　農敎兩部補提問題喧傳已久張岱杉次長頗有提出農商 
 
 

Page 7

 
 
之望靳又擬以鹽務署長位置潘復爲交換條件但某要人及張次長　於交換問題多不主張於是財次問題又成擱淺之勢聞潘次　二十日假滿後有再行續假若干日之說又聞靳擬給潘復以水利局總裁之職 
　　中央近以財政拮据昨特向外交團商提十二月份關餘之三百七十萬兩已誌前報茲聞應撥西南一三．七成之七十二萬元軍府方面已有電到京催促惟中央以尙未接准外交團正式照會以故此項電索尙難照辦但此事無論如何須俟核議妥洽完全撥付後方能提用昨已據情電復西南查照聞外交團自接到中央商提關餘照會後已擬定月杪撥付仍仿照前次提撥辦法下月方可動用以符成案 
　　烟酒借欵簽字消息已誌前報惟昨晤新銀團某要人言烟酒稅借欵完全停頓外間紛傳條件皆係反對周自齊徐恩元個人作用毫不足信本銀團已得美國政府之電報對於烟酒借欵尊重中國之民意中止談判至日前所訂之五百五十萬金係作民國五年之五百萬美金還欵並無新欵交付中國將來共同投資或入新銀團範圍之下總須俟諸以後之另議目下此借欵活動完全中止外傳三千萬金一節更無其事云云所聞如是不知確否 
　　交通當局因漢粤川鐵路湘鄂段修補工程及添購機車需用巨欵經與中英銀公司商訂二百萬元之短期借欵其所訂函約業已揭載各報惟聞當時交通當局以此項借欵利率旣係八釐償期又僅半年關於用途之支配自應先事妥訂附帶列於函約之次其内容約分五項茲記如下（一）簽立函約時撥作就地各項開支費用計十八萬元（二）訂購約價一百萬元車輛時由滙豐銀行先行付匯價欵二十五萬元（三）每月就地用費四萬至八萬元約計一年共需七十六萬元（四）函約成立後半年内由匯豐銀行匯付車價約七十五萬元（五）裝配補修材料及查驗機車應用計六萬元 
　　安慶罷警風潮係警察與省長衛隊衝突警務處長劉道章辭職離　赴蚌昨日倪嗣冲來電力保謂此次肇事由於衛隊與該處長無涉已飭回省安心供職云云而省長呂調元先有電請免劉道章職另保他員接替聞當局正在查察尙未確定又呂調元亦有來電辭職之說 
[龍沙通訊] （柳）各學校提前放假　　不啻無形解散 
　　江省敎育前途之危險曾誌八月中本報根本問题實受錢法毛荒之影響當局無救濟之誠辦學無彌補之方因循敷衍得過且過内容枯窳已不堪聞問說者謂江省敎育現狀一若人之病癆瘵者然生氣雖未絶而精血槁耗療治良非易易秋節後天氣日寒命運愈促加以燃料之貴爲前此所未有而電燈亦於是改收現洋收入依然而支出倍增各科敎員之聘自關内者都藉詞假歸挽留無術處境至此尙復成何學校於是有提前放假之議當局無法支撑只得照准然假期太早恐人議其後故表面上定陽曆十二月十五日其實月初已各紛散矣江省學校本無暑假寒假較　亦固其宜惟據現在情狀探測之將來開學時期當在不生火爐之日蓋今日之提前入假正以此力不能舉火耳民間慣習須舊曆二月間始不用火爐預計之假期應有四閱月之久似於敎部功令有所未符且假期過長於學生功課實不能免荒廢之病也江省敎育尙在萌芽因迫於經費遂出此自殘靑苗之下策記者於此極爲感歎因復想起明年之如何善後本地人材無多敎材不得不借諸異地而錢法毛荒若此已聘就者咸各辭退另欲延請固屬大難卽此敎員問題已不易解决矣或者曰三省銀行不日成立錢法一層可以不慮又曰裁减軍隊將見實行敎育經費定能追加以維學務若然則當爲江省敎育前途慶頃據友人言吉林學校亦因不能支持有提前放假之說云 
[廣東學生罷課後之狀况] （無名） 
　　粤省學潮愈演愈幻始也因愛國而排貨因排貨而檢查商店因檢商貨而抵制三公司因抵制公司而致與警察衝突至學警衝突而後遂致有罷課以對待警廳之舉至罷課久無解决各校長因奉官廳命令限期上課迨此令頒布後而學生乃又起與校長爲難矣此番學生罷課其始名義甚正然其中内容不免有爲政客奔走者則殊爲可惜罷課之首倡爲法政學校學生會長之張啓榮卽今年七月時抵制新校長區大原毆擊敎員崔劭南之首領也該事之發生内中含有多少黨派意味粤中人人能言乃此次罷課事發生又以此人爲領袖在穩健者已竊竊疑之故有别校不主張罷課者但事旣愈弄愈大而學生之名向爲人所尊重在官廳方面早存一嚴加懲辦之心而敎育界人得消　較先極不願有此不祥之事故敎育會屢次開會竭力勸導學生令其開課學生答以不撤魏邦平决不開課敎育會長允爲請願勸其先行開課靜候解决詎知敎育會勸之愈切而學生會拒之愈堅故星期四日敎育會之會議無結果是日高等師範因校長布告限期上課而學生團長又出布告反對並有敎員上課當驅逐出堂字樣校長已懸牌將團長周啓　斥革周不肯出堂仍在校中會議禁阻同學上課且又在法政學校學生會中集議擬聯同各校學生到高師學校向校長質問必要恢復周啓祥而後已此事正在紛擾中一時未能解决省長公署聞此消息復嚴責法政校長以其未能約束學生因學生發生事端均由法政而起且學生會長張啓榮又爲前次驅逐校長公署指名懲辦有案之人不得不破除情面從嚴懲辦故法政代理校長張乃璧　於九號在校中發出布告略謂奉省長令開前法政區校長在校本科癸班張啓榮聚衆滋擾首先犯事之人業已令行嚴加懲辦等因本校長到任三月對於該生屢加勸誡原冀其知悔悟或有自新之路乃近月以來到處滋擾實屬怙惡不悛難期悔悟着卽開除學籍勒令出堂云云隨即呈報省長省長指令照准並云如再有聚衆喧鬧即一律從嚴斥退不論人數多少以肅學風其詞意與批高師斥革周啓祥者相同官廳對於學生之激烈手段漸漸顯著矣惟法政學生團現又定期星期五日開緊急大會並有許多激論說者謂法校第二次毆辱校長之事恐不免又將發生耳至於全城中學生亦不一致有上課派與罷課派之分昨日因閩事出巡兩派學生均到而罷課派黃某先用語言激上課派各生　街演說至謂其受公司賄賂故仍上課此言一出致長隄游民從而攔阻路途幾酿大變經崗警彈壓上課派學生遂中途退回同屬學界對於救國之事亦有派别之分此實非好現象也現當局旣取嚴厲手段並令警區制止學生强逼罷課而學生内部之意見紛歧又如此以後恐將解體而上課亦未可知耳 
[梧州商會之查貨意見]  
　　梧州學生聯合會以商人販賣日貨曾由商會訂定罰欵及退貨辦法種種條例已經發出布告實行惟近日尙有省數商人暗中私運故特開會議决無論何處輪船入口凡搜出日貨卽行焚燬并函知商會查照辦理現商會復函云敬覆者日昨接奉大函備悉辦理日貨之件此後查獲一律焚燬不能以罰欵了事等因具仰諸君子毅力熱心從嚴取締以示懲儆之至意曷勝欽佩敝會對抵制日貨手續固當勉爲助贊俾竟全功又當審愼周詳雙方兼顧於是開會集議公同表决凡屬私運之日貨已犯瞞關漏稅規章一經查獲應即盡行燒燬以儆其餘若經輪納稅餉之貨驗明確是日貨者當照發出布告傳單處以罰金於取締之中仍庽體恤之意蓋恐商人誤買前途誤付致使收貨者誤遭意外損失且恐貨色繁多而調查貨品一節非專精業務者恐難確辨是非此後擬由敝會函請各行商號各選評議員一名並請貴會亦選出評議員數名先行報告敝會知照凡遇有跡涉嫌疑之貨尙須參考評議者卽敦請協同取决以上辦法如表同情卽希見覆云云 
[湘省罷學風潮之面面觀]  
　　此次湘省學生罷學甚爲齊心當决議時尙恐校長或生阻力嗣校長等見無法阻止祇得不予干涉於是七八九等日各校學生悉行　校各返故里現據調查除督署之養中學校及各處國民學校外惟藝芳福湘兩女校尙未解散即未與學生會議这公立法政學校學生亦已於八日一體停課不過尙未解散耳至學生聯合學各職員均已散匿即街市往來之人亦絶少作學生裝束者矣 
　　省署對於此事初甚冷靜僅將此事電達中央並無他種舉動今日（十號）始由敎育科發一通啓云逕啓者頃奉省長手諭内開準於十一日午後三時傳集各校長職員到敎育會會議敎育經費及其他一切事宜等因奉此相應函達貴校請煩查照届時早臨爲盼聞此項會議省長將親自出席與各校長職員竭誠商議辦法以期挽回 
　　省議會今日急電中央云魯難未已閩禍又作處置稍乖國亡隨之民氣激昂已達極點湘省學生因焚燬日貨激至全體解散本會無術維持請速弭内爭禦外侮毋使全國瓦解供漁人利又函省署云頃聞省城各校學生已全體罷學其原因係由本月二日學生在敎育會坪焚燬日貨受軍警侮辱遂激而出此莘莘學子以努力就學之年其熱忱愛國心實無他貴省長視學生如子弟實負有父兄師保之責任應請力祛隔閡速予維持本會誠切殷憂未便緘默相應函達貴省長請煩查照妥速施行 
　　此次學生受辱實緣商會會長張先贊之張皇誤會是以學生對於該會長甚不滿意曾於解散之際發佈公啓頗加攻擊該會以公啓所云實多附會特以長沙商界全體名義撰印一種傳單爲會長聲辯謂會長亦爲敎育界一份子斷無自相殘害之理云云然終恐不能見諒於學界也 
[鄂中學潮之醖釀] 校長與學生聯席會議 
　　本月十日下午二時武漢各學校校長及武漢學生聯合會全體代表在黃土坡鄂園開校長學生聯席會議其原因緣武漢學生聯合會全體代表前日在文華大學開會因省長公署派員前往監視開會不果乃改於三層樓上開談話會衆以似此情形實於會務進行大有妨碍遂决定舉代表四人晋謁何省長要求會務公開省長不面復改謁敎廳長要求代達二事（一）請軍民兩長電懇政府對於福州日人暴動嚴重交涉（二）要求會務公開路廳長即於次日面禀省長奉諭電請交涉自可允照所請若會務公開萬難准行路廳長乃一面答復學生一面召集各校長會議但各學生對於會務公開勢在必行否則恐有越軌情事發生路廳長得悉此中底藴乃會商各校長准其公開惟須與管敎職員及校長等聯席會議方可照行此乃校長學生聯席會議之緣因也是日下午二時餘開會武漢各校校長到者約三十餘人（共三十校）各學校學生代表到六十餘人（計三十四校）内有女校四校女生代表六人總計列席者一百餘人校長學生齊集後先由各校學生代表自行開會討論對付方法通過後始與各校長聯席會議由公立法政校生劉鴻烈主席報告官廳意旨次由第一中學高校長宣言武漢學生聯合學名義决計不能存在否則會務公開官廳定不准行於是各學生代表大起爭執謂武漢學生聯合會名義早已傳播全國並非今日開始組織所可比擬其所以連開會議者一方面爲謀福州交涉對付之方法一方面爲本會略加改組修改章程本會名義萬難取消復由某校黃君出爲調停擬更名爲師生聯合會又經各學生代表反對僉云旣屬會務當有職員旣有職員必應選舉試問選舉之時應選校長乎抑舉學生乎此種調停當然不成問題雙方爭執約三小時之久始行决定學生聯合會名義仍舊存在惟對於官廳呈請及向政府要求各事件則以武漢各校長學生等全體名義行之至學生聯合會應行事件則仍以該會名義行之名稱爭執旣定乃由各學生代表報告會議事件（一）修正聯合會改組章程通過（二）本禮拜六開改組成立大會通過（三）以鄂園爲會址通過（四）每逢禮拜三六兩日開常會一次通過（五）要求官廳指定下列各地點爲黃鶴樓閱馬廠勸業場及武勝門内漢口特别區等處由武漢各學校組織演講團分途前往演講未通過（六）由本會分派代表前往武漢商會實地調查某貨未通過（七）由本會分派代表前往武漢商會及漢口各界聯合會運動組織國民大會未通過已經各校長通過各事當然次第舉行其未經各校長通過者雖須俟各校長禀報官廳再定可否惟各校學生代表意頗堅决至下午七時始行散會此會於要點未能解决恐將來仍有枝節也另一消息是日校長到十九人劉鴻烈陳時吳葆之郭宗楚劉　章帥培寅高建墉等並文華敎員黃吉亭公推劉鴻烈爲臨時主席由學生會幹事長余上沅將學生會議案件報告畢首由陳時發言謂今日之聯席會乃各校長與學生精神貫注的第一次我們大家以後總要同負責任彼此相見以誠凡學生做不到的事我們必與你們消除前途障碍使你們不受困難我們與學生好比那電氣一般如果有機匠來照料方不至有觸電之事所以我總望你們取平和手段不荒功課不反對政府我們誠意切磋一致對外官廳未必眞無心肝只要你們不做出軌外行動他又何苦來干涉云云次有高建墉劉宏勳余上沅等相繼發言其餘均如上述 
[濟寗各學校罷課宣言]  
　　自閩事起後山東濟寗中等學校已實行停課其宣言書云嗚呼自靑島問題發生各地罷課我學生以寳貴光陰演講稽查奔走駭汗淚盡聲嘶蓋以我祖宗披霜露斬荆棘所開拓之土地不可尺寸與人也茲者上課甫三月而日人又復無故入福州擾治安傷學警蹂躪我領土蔑視我國權長官束手無策政府空言抗議國家興亡匹夫有責我學生聞此噩耗又復無心於課業也夫靑年光陰豈不知荒廢之可慮文弱書生豈不知禦侮之無策然而閩省滋事由於我同胞之抵制日貨抵制日貨原於爭我山東之靑島是閩省爲我山東而肇禍閩省同胞爲我山東而慘死凡有血氣者孰不悲閩勢之危急哀祖國之將亡痛器流涕披肝瀝膽以謀爲我同胞復仇爲我炎黃雪恥耶濟寗學界同人日夜思維捨喚醒同胞一致禦侮外别無善法已於月之十一日一體暫行停課具愛國之熱忱本良心以呼籲望各界愛國諸君子戮力同心和衷共濟是學生等所馨香禱祝以求者也除電致政府及山東省議會乞嚴重交涉外並將停課後辦事情形附錄於下（立法）一評議部評議本會一切事宜一幹事部執行立法部議决事件甲演講團每日分向城鄉各地演講以喚醒同胞爲宗旨已稽查團每日分向車站郵局及各商户調查貨物丙軍事敎練團每日學習兵式操及戰術外交失敗史等丁編輯團專任編輯本會一切稿件戊印刷團專任印刷本會一切文件 
[皖省各方面之爭潮]  
　　日來警界因摀毀東署引起警察罷崗商界因檢查日貨引起京貨商舖罷市議會因彈劾長官引起議員罷會（日前開會不足法定人數）驚濤駭浪層見疊出大有紀不勝紀之感乃於此爭潮澎湃之時忽又發生學校之爭論緣校長張銘曾經辭職業委胡寅旭接辦胡充湘省法官當即來皖就任不料學生全體以張校長道德高尙面謁省長請予挽留幸省長俯如所請令行敎育廳知照風潮得以消釋但張校長去職遠因極爲複雜且醖釀已久内幕中蓋有少數學生暗中被人利用藉攻擊敎員爲手段去校長爲目的一言蔽之權利之爭耳數月以來揑名（揑已畢業離校學生之名義）及匿名（匿用一級全體或一校全體之名義）郵呈攻擊之事　見不鮮被攻諸人（被攻人名忽多忽少忽減忽增參差續斷甚屬離奇）多係該校舊敎員任事歷四五年之久迭受三四任校長之聘更有兼充省中各官署及他校職務者人品學術資格經騐在省中學界均負聲譽省長公署與敎育廳近在咫尺此中情形亦頗洞悉聞前有被動學生某某等匿名郵呈敎育廳兼之漏貼印花經敎育廳長懸示嚴詞申斥（示云查訴訟慣例郵禀槪不受理所以杜攻訏之澆風塞揑名之弊竇本廳對於郵禀事項爲愼重敎育起見擇其關係重要者間或澈查詎料一經查復非意存攘奪别有所圖卽心挾宿嫌借端報復似此種種汚衊淆亂是非實足灰勇於任事者之心而爲敎育發展前途之莫大障碍嗣後敎育界有所爭執均應來廳依法起訴倘以私人資格呈控個人直接郵禀者槪不受理）並郵呈省公署事爲該校長察知召各級級長查訽全校學生多數不知遂由各級級長簽名蓋章遞呈聲明卽經省長批斥（批云法政公立專門學校學生以全體名義呈控前來據該校各級級長汪渠蓀　聲明揑名朦控有關校風旣未署名又未貼印花　不准行）繼該被動學生復匿用全體名義妄事要求又經省長指令嚴斥（令云前據該生等以全體名義並未署名黏貼印花呈請到署業經批斥在案茲復　陳前來荒謬已極仰該校長傳令該生等務各安心上課毋得逾越範圍妄爲攻訐是爲至要）此係最確消息不謂權利之爭竟見於學界且見於法政專門學校吾不能不　皖學界悲也 
[南京快信]  
　　美資本團及愼昌洋行總經理等五人改乘今日晚車赴滬李督派軍樂在輪埠車站歡送 
　　梁士詒昨晨抵甯住軍署西北園准今日下午乘特别快車北上 
　　學生與洋貨商店衝突經人調解意見消釋現學生因各店已張貼不賣日貨字條故近日並未派人入店檢查聽其自發天良共救危亡 
　　省議會昨日大會不足法定人數未能開議今日（十六）仍散議程下午一時接開大會　 
　　省議員徐庭啓重行提議援例酌撥省欵津貼北洋大學蘇籍學生案即列議程付大會討論又各審查會選舉審查長理事内務審查長朱紹文理事朱翼雲財政審查長沈維賢理事盧瀚蔭敎育審查長黃守孚理事周嘉詠實業審查長徐宗鑒理事張福增請議審查長徐堃錫理事朱際雲 
省署委候補知事王淸濤查勘銅山蕭縣水利河工 
[杭州快信]  
　　杭總商會推員檢查商號日貨封存定十七日出發分江干湖墅鳳山門至回回堂三元坊至貫橋聯橋至菜市橋荐橋至城站等六區挨號查檢囑令開單報告再候復查封存 
　　省議會建議股因維持繭行條例案今日（十六）上午又續開第十三次審查會同時庶政興革股亦開第十九次審查會審查留法勤工儉學等案八起聞維持繭行條例案來省請願之代表人數衆多若不早爲解决勢難久候恐又將赴該會要求云 
　　湘省難民二百餘人今午在馬市街圍住高檢廳陶廳長（兼旅浙湖南同鄉會長）住宅要求俯念桑梓撥欵賑撫人多口雜無法解散急電該廳飛派法警多名到場會警彈壓并由杭地檢廳陳廳長親詣勸慰始克寢事 
　　裁撤舊温屬護商警察局案經省議會議决通過後昨備具理由四種咨請省長即日公布實行 
[地方通信]  
[松江]  
　　景賢開會之經過十五日爲景賢女學開游藝大會之第三日會塲秩序由第二高小之童子軍擔任維持開會節目（一）全體唱歌（二）ＩＳＥＥＹＯＵ（三）對客揮毫（四）英文歌（五）拉雜的應用操六）大江東詞（七）餘興此節演新家庭一劇演畢復增演女律師一劇此劇即吟邊燕語中之肉券扮演之各女生演得活潑潑地頗有聲色聞此三日中所印之二千券祗售其半特别捐欵亦至寥寥以之撥充義務學校開辦費恐尙不敷云 
　　請奬警章之核准張堰市名譽　董錢潤澤姜仁等經前任警佐徐亞伯呈請前知事詹亮疇轉呈省長咨由内務部奬給該董等二等三級警察奬章昨已由部將奬章執照等件頒交馮知事轉令錢等承領佩帶矣 
　　鄉民自殺之原因姚家角鄉民沈菊初攔收弟媳租米涉訟縣署由縣傳訊後判决沈之弟媳雖屬孀居無後然沈亦祗有一子不得託故奪產仍令將已收租籽交還弟媳沈因之怨憤圖盡竞於隔昨實彈毛瑟槍内伸頸承槍脚踏板機彈丸貫頸洞腦而出立即倒地斃命 
　　淸查公欵近訊此間公民沈璇等公呈省署請求派委來松會同縣知事李　之君自辛亥年起之公欵公產澈底淸查省長即委任用川道尹劉潛來松下榻縣署着手淸查據劉聲稱辛亥年來之案卷確缺多種即欵產亦有不符之處惟此次奉命到松僅帶有秦勳元之公即事至沈　等之澈查附稅公事省畏尙未交下一俟接到此項公事當從事辦理云云茲悉該項公事省署於十四日發出今日劉委已接到故已着手澈查管理處董事由天馬山　自治委員張汝礪等所呈請詎日前張忽向縣署聲明司月十二人事前並未與聞是以不敢居知人之名云云 
[蘇州]  
　　調查電燈公司之大會議蘇州總商會於昨日（十五）會同各界開會調查振興電燈公司賑　以便證明有無外　到會者爲吳縣公署代表胡蘭生警察廳代表袁季梅市公所代表蔣　君各界聯合會孫　衣報界公會顏大圭學生聯合會沈炳奎及敎育會　各市民公社代表共五十餘人首由商會會　龐天笙報告開會宗旨並調振興經理祝蘭舫拒不到會亦未將各種應查證據交出僅委常熟電燈公司議董　子怡到會口傳祝蘭舫因商會所召集之各團體人多爲慮所以未將證據提出云云當經各代表互相討論僉以華子怡旣非振興公司之人更無祝蘭航正式委任函件如此飾詞顯係完全拒絶調查未便承認遂議定由商會會同市公所再行函請廳縣定期召集各界並促令祝蘭舫親自到會交出各種賬據聽候　查一面公推審查員六人將現有振興各項公文章程函件等先行審查至五時半散會 
[鎭江]  
　　加征漕糧丹徒縣八年下忙漕糧前經省委及各鄉董在縣署議决七成四由張知事呈報到省奉批未准仍須加徴按照八成完納惟丹徒賦重地方恐難　負也 
　　學生講演鎭郡各學校學生自五四學潮以後對於抵制日貨等事非當熱心閩事發生　形憤激各校紛紛開會集議與各省學校一致進行除結隊游行外又印刷傳單分頭散布并舉行化裝演講甚爲忙碌 
[揚州]  
　　學生勸塡志願書揚州學生聯合會十八團學生已於十五日晨起分向商店哀求塡寫不售日貨之志願書聞各商店均已表示愛國之决心願自塡寫蓋章交學生保存其志願書係由學生自製者祗令各號書具姓氏加蓋紅戳爲憑 
　　抵制日貨之會議揚州商會現以各公團曁學生聯合會議决抵制日貨哀勸各商停止售買恐釀成事端特於十四日下午召集洋廣綢布十八業董陳楚材張輔之馬茂平等開會勸導各商共同遵守結果祗有廣貨業代表陳楚材聲明該業同人已於早間議定遵守各界議决章程其他各業則尙在依違兩可之間主席令各業董曉諭各商訂十五日再開會議總冀各商店放大眼光抛却一時微利爲外交之後盾至十五日上午商會長周　人又召集各業董開會提議此事各業董均一致贊成决於三日内將各號所有之日貨一律封有不售以示與學生共同行動 
來函 
[漢口吳世亨來函]  
　　太古公司大通輪船於本月八號由上海開漢於十號午後一時船抵九江下游美孚油棧江面有十一號房艙客人王某（寗波人漢口某銀樓夥友素患神經病）突由三層艙面躍入江中當由買辦報告船主（西人）即停輪援救無如東北風大作巨浪滔天經數分鐘之久尙未覔得蹤跡後船主急移向下駛尋覓遙見一黑影漂流當由該輪二副馮駿君（中國人）督同四水手駕一救生小艇乘風破浪勇往直前援救奈天氣嚴寒且本有病雖經扶入艇中早已氣絶矣但人雖死而該輪船主及二副熱心公益不避危險實堪欽佩最奇者該輪有數美國水兵由申赴漢什死者移入輪時有二三美兵親爲死者更衣并看護伊之行李視死者竟如同胞兄弟云 
雜評一 
[罷課潮] （默） 
　　自五四運動起各省罷課目的一致一有解决同時上課此蓋非常之舉不足慮也若今日各省之罷課潮性質複雜廣東湖南因對外而受官力壓迫之故北京因要求薪俸發現之故江西則因反對弛放米禁之故各隨其所發生之事實而異此仆彼起循環不已我國執政者旣不愛惜敎育殃民禍國之事在在可以發生而學生旣引救國爲已任罷課之機已動勢亦將在在以罷課爲抵抗行之旣久當局視罷課爲常事益漠然無動於中學生則除罷課外又無其他後援如此次粤學生之罷課相持多日最可寳貴之學業犧牲不知幾何而所要求之目的絲毫未達由斯以測將來之現象吾國敎育界勢不至癰潰魚爛不止 
　　夫受一時之創不足憂若至於癰潰魚爛敎育尙忍言乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[前日有大批現銀進口]  
　　昌興公司某某號船已於前日薄暮抵淞至昨晨由小拖駁輪拖至江海關碼頭起卸計又儎來本埠匯豐銀行大條銀七十四條又花旗銀行大條銀二百四十八條銀洋一百萬元「係花旗洋鈿滬上向不通用聞須付諸泰亨源萃泰勤昌同豐餘等銀爐鎔化銀條方能流行」道勝銀行大條銀四百二十六條花旗銀洋一百萬元友華銀行花旗銀洋三百三十三箱「細數未詳」中法銀行大條銀四十三條滙興銀行到大條銀二百四十六條華昌七十五條以上核到大條銀一千一百十二條美銀二百萬元又一百三十三箱約值九八銀二百八十萬兩並聞是月二十七日（即十二月十八日）尙有某公司進口所儎銀洋數較此次尙多云云 
[美報論美國出售銀洋之利益]  
　　大陸報云路透社所傳倫敦報紙對於美國出售銀洋辦法之批評（電文載見昨報）據本埠英人銀行家意見其觀念不無錯誤而倫敦泰晤士報之言與上海情形尤多隔閡要知美銀行係依照經手賺用錢之基礎代美政府經理如中國果需現銀則運銀者何人用何方法皆與英銀行無甚關係也今在華美銀行與美政府間所定售銀之辦法甫經宣佈而市上銀價已至每盎斯値美金一元三角一二分之格苟此價格能以持久則美銀行所定辦法未必見諸實施蓋市上銀價並不較美國銀洋之價爲貴也上海项銀行家曾謂美國鎔售銀洋之辦法在此時最爲適當英美銀行皆獲其利因現銀旣有充分之供給而銀價復有公允之規定故英銀行聞美國消息後大爲釋念倫敦銀市星期報告謂最低格之銀價將在上海規定以每盎斯値美金一元二角九分爲根據而計算之外加運費云云此說亦有錯誤據此間美銀行正式消息上海所定之銀價每盎斯値美金一元三角五分蓋美國市價爲美金一元三角三分外加二分以抵付運輸保險等費也又美銀行消息雙方簽定草約訂明美國財部可交付銀洋二千萬元除已運去者外美國尙有五千五百萬元此外譬特門議案項下復有九千萬元可用是以倫敦星期報告所稱美國約有五千五百萬元可有一語顯非事實云 
[招商局定造新輪五艘]  
　　大陸報云招商局已定造新船五艘一係海船重三千噸由英船廠承造兩艘係往來滬漢間之江船由浦東新船廠承造其餘二艘則由江南造船廠承造專駛漢口宜昌一帶目前招商局共有海船江船二十五艘 
[繭市消息]  
　　本年春夏蠶繭收成不佳適外洋銷場頗旺致價增漲頭號廠經「金桑葉牌」現已漲至一千二百五十兩較春盤漲銀三百餘兩故目下乾繭「五百斤做絲一擔」可售銀二百兩至一百九十兩「七百斤做絲一擔」現售一百六十珦且無錫與本埠存貨亦已不多故絲價恐有漲無減惟下脚除雙宮繭現下尙售八十兩至九十兩繭衣五十五兩長吐一百六七十兩之外其餘如山東大二挽現已跌至三十兩至七十兩大滯頭「對拆」十三兩以上市價較去歲大爲相反云 
[烟酒聯合會請分會協爭借欵]  
　　中國煙酒聯合會昨致各省埠烟酒聯合分會函云謹啓者前函諒達頃得京師專電内開烟酒借欵成條件甚苛新國會提出質問并以英美烟公司湯姆斯爲懋業銀行協理從此壟斷操縱兩業坐斃事機急迫祈告全國共籌挽救協電力爭等因到會申地及就近各城鎭兩業同人萬分憤激急特開臨時會議除致電政府力爭聲明否認外并電南軍政府新舊國會據理爭阻事關全國兩業生計爲再布告務祈尊處協電力爭此外有無辦法並希詳示爲荷合同條件大約如下「承借者」美太平洋拓植公司「債額」三千萬美金「現交五百五十萬美金」「償期」民國八年十二月一日起二年内還淸「回扣」九一「利息」六釐「條件」用美人爲會辦至少以三年爲期 
[北市明正新開滙劃莊預聞]  
　　本年自夏季迄今市上銀根雖緊然南北市大匯劃莊之營業則頗發達比較昔年爲優蓋因外洋金洋與盎斯金來滬易銀共有四五千萬之多此項銀兩咸係各錢莊間接付出此中所獲利益頗豐現聞於明年新開已定局者北市計共五家其牌號如下（一）長源經理舉定張步淸（二）渭源經理郭殿甫（三）德興經理張昌齡（四）仁亨胡某（五）慶成嚴鈞安係志慶莊改組者刻下正在北京路河南路天津路等處覔定相當房屋大約陰曆明正財神日一律開幕云 
[江海常關改章之恐慌]  
　　滬南江海常關稅司因將進口船隻征稅辦法變更舊章如查有艙貨噸位不符者加以重罰多者千餘兩少亦數百兩曾經滬南各商船號對於海關重罰船家一事大起恐慌邀集沙衛各船商聯絡會議各情已紀昨報茲聞常關征稅習慣與新關稅章性質不同因向章常關於沙衛船等進口時報明各種貨件分兩例有八折九扣合爲七二數每百斤之貨祇報七十二斤征稅至各夥附帶小貨者按貨酌量征收船家已因循數十年從未變更此次常關副稅務司欲將新關征稅手續採用試行故於艙貨花色分量稍有差悞動加重罰各船商以變更舊章性質如何未奉宣佈故此次山東船户張廣興葉恒順耿復順金成興和盛興金成福公正利等各船於進口報稅後因騐艙貨色分量不符或淞關報騐進口時核與貨單上日子分兩不符輒罰巨金查各船之成本僅及一二千金代客裝貨今因受此巨罰客家不肯承認船家無力負責一時措欵應罰必至破產償僨尙有不敷似此情形將來船商恐懼客貨無從運滬實於商業前途大有關係是以集議先行聯絡具呈海關監督請爲團咨新關稅司查明現受重罰情形迅予體恤商艱仍援向章辦理以免船商再受苛罰而維航業生命衆皆討論至再一致公决先行起草預備公呈挽救云 
[調查户口第一日情形]  
　　昨上海市經董辦事處報告云本月十五日爲上海全縣開始調查户口之日上海市五圖分任調查員偕同小甲調查至舊敎場三十號正户倪長興成衣店店主不在店夥某甲不服調查一味與調查員爲難後經二區一分署派巡士到場將某甲拘入署中聽候懲戒又舊校場三十八號正户黃家宣硝皮作某夥亦不服調查多方留難亦經巡士到場將某夥拘署聽候懲戒又查至舊校場二號正户楊阿本肉莊據稱附户共十家計住二十餘人正在挨户調查塡寫門牌方及三户小甲陸海林忽有不願調查之意聲言如此煩瑣實難從公辦理當經調查員斥詰始俯首無詞現聞人言該二號附户多係花會中人小甲恐一經調查員明晰其情於已不利也未知是否屬實現在該甲已經主任調查員傳到面加訓斥如再有辦公不力等情定當呈請縣署斥革也 
[皖同鄉詰問蠶桑女校函]  
　　旅滬安徽同鄉臧熾堂等昨致安慶省立女子蠶桑學校公函云逕啓者皖軍蹂躪貴校由西報揭露凡屬人類莫不髮指乃昨接貴校公電則謂此事并無影響設果如來電所云豈非吾黃帝子孫有史以來之大幸無如中外報紙旣已言之千眞萬確而吾同鄉聞耗則又奔走相告慘目驚心豈眞公理可滅事實可掩同鄉因得電殊屬不解是否威迫利誘抑屬别具苦衷咸謂此事關係人道存亡公理莫伸設遮掩一時亦必貽歷史之羞而令生者含寃死者飲恨質之來電者忍乎不忍况此破天慘劇竟默爾而息則將來野蠻軍人何事而不可爲豈獨關係人類之不幸要亦關係國家之存亡爰特函詢如良心未泯應將關於此案始末情形及此次來電眞相盡情宣布國人亦當鑒諒貴校處身於勢力範團之下而思所以共雪沉寃用維人道豈獨吾同鄉之幸及是否與天下共棄爲　道蟊賊幸自擇焉旅滬安徽同鄉臧熾堂等啓 
[商務書館與中華書局訟案]  
　　商務印書館在公共公廨呈訴中華書局譯行日本人之支那問題一書内記該書館附有日本股份一篇有意引起國人仇視致受營業及名譽損失請追損失銀一萬兩等情業已由廨將該書局經理陸費伯鴻傳案諭令呈遞訴詞聽候訊核在案昨日上午由俞襄讞會同英卓副領事升座第四民庭傳訊卽據兩造代表律師投案各將禀詞内逐條申辯約一小時始畢由商務印書館董事兼經理人强元奇上堂經其代表律師詰訊并將各種日報並部批執照及日本人之支那問题某雜誌與此事交涉之函件一併呈案請察復由被告代表律師向强逐層盤駁因時已過午奉中西官宣諭退庭判候改期再審 
[熒昌控案有和解希望]  
　　日商陳源來在公共公廨呈控熒昌火柴公司經理邵爾康戴敦川違背合同請追損失等情業已由廨諭候給諭將泗涇路熒昌事務所房屋查封並呈請交涉使咨照内地官廳將熒昌公司發封備抵一面出票飭提戴敦川到案再訊在案茲悉此案兩造有和解希望故昨日下午由日副領事林出賢次郎蒞廨會同陸襄讞升座第一公堂傳訊原告之律師即起請求將前下堂諭暫緩執行被告亦延律師到堂請取消飭提戴敦川之提票承審官會商之下諭着兩造先行互商和解倘不能和解再行訂訊並呈請交涉公署將被告所開之熒昌公司暫緩發封而泗涇路之事務所亦准免予封閉 
[拆除張家浜沿河房屋之交涉]  
　　浦東塘工善後局董謝源深朱日宣呈上海縣公署轉呈交涉公署文云爲法册契地搭蓋瓦房妨礙路線佔害河道呈請核轉飭令拆除並咨警署押拆事竊查浦東二十四保二十四圖陸家嘴内張家浜地方有法册八百五十九號契地出浜路線原定二丈上年會勘時業已劃除不入契内該契地上現已均造平房出租開舖而路線之内沿河亦蓋瓦房草屋後半在河立樁佔及河道計租户五六家并將煤屑穢物任意傾倒旣礙路政尤妨水利不顧公益莫此爲甚爲特具文呈請鑒核轉呈特派交涉員函轉法領事飭令該商迅即拆除並令籌繳經費開浚河道一面請咨淞滬警察廳令行第三區警署派警飭保押拆並傳租户罰繳竣河經費示儆將來以裨路政水利公德兩便謹呈 
[縣商會董事會紀事]  
　　上海縣商會因正會長顧馨一辭職並當選之副會長朱吟江用函答復辭謝會務乏人主持亟待磋商辦法是以訂期昨日午後三時再開董事會已迭紀前報昨日到者有葉丹庭干蘭坪姚紫若莫子經李詠裳沈潤挹葉鴻英陸崧侯王一亭朱吟江等及會員葉惠鈞江確生先後蒞會旋公推莫子經爲臨時主席報告開會宗旨並宣言本會副會長蘇筠尙出缺後已奉縣函另開選舉會已由朱會董吟江得票最多當選爲副會長正在進行之際適顧會長又無端辭職應照商會選舉法辦理以朱會董旣已當選爲副會長應卽負責維持會務對於顧會長方面應行挽留或挽留未果再行詳請縣知事核示等語各會董公同討論良久朱君對於當選副會長一職仍决意辭謝當經各會董發言以朱君此舉實於商會選舉法有所破壞一再解說朱君始得允爲擔任暫行維持會務待正會長挽留有效再行辭去責任衆皆一致贊成公决預備手續即便挽留顧會長勸其速駕以期主持會務云云直至旁晩六時始散 
[各界聯合會評議會紀事]  
　　全國各界聯合會於十一月十六日第二十四次評議會由張敬之主席李渤海馬少奎報告湖南代表彭璜有事離滬由蔡林彬代表主席次照議事日程逐條討論（一）通電北京外交部反對閩案援昌黎案辦法應由外交部依京滬國民大會所决八條嚴重交涉「施洋提議」林紹敷主張通電外交部並宣告全國一致進行表决通過（二）報載英法承認美上院保留案本會當有表示「施洋提議」並附辦法三種（甲）派員到本埠英法領事署表示感佩意思（乙）致電北京英法公使及英法政府國會深佩其維持公理並希望其恒久主張公道以解除吾華人所受國際上一切不平等之條約待遇（丙）通告各省各團體切勿因山東保留而即高興鬆懈　所抱之抵制監督等主義對於政府仍宜監督以防其受日人之誘惑與日本直接交涉對於日貨仍宜抵制非將吾山東滿蒙所被侵略之土地權利完全收回不止付表决通過（三）電京總商會勉勵其抵制行動並電各地各界聯合會學生會國民大會請與京商會一致行動「施洋提議」林紹敷主張並通電各地商會付表决通過（四）本會成立後各地各界聯合會相繼成立者固日有所聞而尙無影響者實居多數如僅由已入會者分途勸辦恐窮年累月終無普及之望以管見所及各校學生轉瞬寒假回籍應由本會函請學生總會轉知各地學生會分託各該學生回籍者請其各在本地聯絡他界組織該本地各界聯合會以本地人辦本地事當勝於人地生疏者萬萬也此種辦法不特於本會有利益且於學生服務社會樹一密切之根基「施洋提議」照原案通凯（五）報行部交議之警鐘社加入問題盧任華毛一豐李渤海施洋等互有討論結果通告該社加入蘇州各界聯合會（六）討論張敬堯逼散南學生會案首由蔡林彬說明理由並主通電宣布其罪狀付表决通過（七）續議組織國貨公司案「潘惠齋提議」施洋主張本會不必規家詳章只將宗旨編成大綱通知各地可也潘惠齋主張舉四人會同實業股互相討論訂定衆贊成當推定張敬方施洋李亞夫盧任華四君（八）請北京政府撤陜湘閩皖四省督軍案李兆祥附議付表决通過遂散會 
[商業公團今日開臨時幹事會]  
　　據聯梧通信社消息本埠各團體昨接商業公團聯合會通告云謹啓者魯案未决閩事又起交涉至今迄無眉目全國各界憤激尤深頃接江蘇省敎育會上海縣敎育會寰球中國學生會上海基督敎聯合會等八大團體來函擬聯合本會照北京商會辦法一致行動作外交後援等語到會事關國家存亡大計現特定於陽曆十二月十七日卽古曆十月二十六日午後四時特開臨時幹事會議公决辦法務祈台駕准時早蒞勿遲至禱云云 
[學生總會電訊]  
　　廣州軍政府北京徐菊人先生鑒閩案交涉一月日人仍以武力威我我如畏怯將何以存請速備戰毋再因循誤事中華民國學生聯合會總會銑 
　　江西戚省長陳督軍鑒南昌學生會禁米出口原爲斷絶日人糧食起見今竟開禁封會以資敵糧苟非媚外殘民誰忍出此請即揭封勿爲全國公敵中華民國學生聯合會總會 
[發封私造花衣噴水筒之銅作]  
　　諸翟鎭人林長生在南市萬裕碼頭永貞里口開設銅作專製花衣噴水筒定價以能容十二兩水量者四元一斤水量者六元現爲棉花檢查局中人查知因此種噴筒實係攙水於花衣所用以致濕花迭出由局詳請上海縣沈知事昨日派探協同二十三舖地甲並一分所長警前往該店起出水筒四十餘個當將店基發封外因林已逃避僅獲林弟聚生連同證物一併解所然後解由縣公署將林聚生拘留候究 
[靳雲鵬覆商帮協會電]  
　　據聯合通信社消息關於國内和議事靳雲鵬頃有電覆商帮協會云上海盧護軍使鑒統密據旅滬商帮協會電請促開和議以謀統一等情來電憂時念切語出眞誠政府跂望和平同此心理雲鵬就任以來業經迭電西南推誠商榷果能掃除畛域之見一以建設國家同心禦侮爲前提則障碍悉蠲解决自易該協會排難解紛熱忱可佩尙望勸導彼方促其省悟以躋祥和實全國所屬望也希卽轉知云云 
[少年宣講團游行宣講記]  
　　本埠少年宣講團總部於前日（十四日）舉行第四十九週游行宣講茲得該團幹事部報告如下（一）第一隊張蘋周胡戒華甘梅嶺俞光芝等往本埠閘北宣講分二處一在虬江路聽者百餘人一在寳山路聽者二百餘人講題爲（今日外交現狀）（烟酒賭之害）（亡國之慘苦）（社會敎育爲仿日救國之急務）並附行通俗歌謠警世灘簧等以娛聽者均欣悅（二）第二隊陳兆昌俞光昌陳賢　等往盧家灣宣講（講題同上）聽者二百餘人並舉行露天學校照章上課學童二十六人（三）第三隊嚴立順王維民等往江淮村宣講（講題同上）聽者百餘人並唱愛國歌調云 
[愛國商號錄] 上海學生聯合會調查科來稿 
　　（寳興路）生太　（山西路）老戴春林　（英租界正豐街）協和　英大馬路晝錦里）大隆　隆昌（湖北路）六十八號愛華　新華　明華印刷所　新同昌　裕新　新錦昌　徐福昌（大新街）協豐　新茂　（五馬路正豐街德大成　萬亨和（廣東路）德昌　方生昌（北石路）大昌德　勛記（五馬路）利興成　玉振成（福建路）源生　永新利　太昶（四馬路大新街）又新（崇明　路）八十三號森太盛　祥和新　新豐　（南京路）全昌成　開太源（北京路四川路口）萬利元（四川路）通餘（河南路）永生利　同春祥　沈宏錩（三馬路）瑞昌　（寳善街）同益　（寳興路）同義　（北四川路）長春園　萬福　協興　七十六號江生記　慶豐新記　藝興大同春　源豐祥　元亨　信記　逸興潤　新德興祥四百九十號德大祥　一千八百三十五號祥太　聯康義太　合興　廣裕　履新　六號悅興　二百八十四五號致遠　永興順　（武昌路）復興　生生堂　公興生和　恒太　三百十九號祥和盛　三百零一二號　廣亨昌（百老匯路）鴻太淸記　公興　（漢壁禮路）老太和　萬興昌　陳日生長　志大　洪益祥　得大（裏虹橋）協盛興　（吳淞路）瑞隆　新昌遠記　同春祥祥和　忻同豐　協太新　百四十號永昌仁（寳山路）信益　（西華德路）三千二百八十九號廣同沅　盈記恒昌祥　三千二百九十二號東興　三千二百五十六號協和　（外虹口）同興　信義公記（南潯路）　永利）北河南路）百三十號徐興祥　二百五十九與六十號老湧錩　四號老大昌　（伯頓路）同福和　（蓬路）鼎昌祥木德大　二千一百五十二號天成馥　（七浦路）萬和祥　洪昌（桃源坊口）一百七十八號　合大祥　（横浜橋福德里）Ｙ七百號福昌北號　六百零七號同豐太八百六十九號科康　虬江路元口祥 
[最近進口日貨表] 上海學生聯合會調查科稿 
買號　地　名　船　名　來埠　物名　件　數　價値東林　三洋涇橋南首　竹島丸　大阪　紙片　四百九十二斤　三百元又　又　熊野丸　又　鏡子　四十打　百六十元震泰　法界德銘里　三城丸　又　衣針　百五十米　五百元又　又　又　又　烟盒　七件　三百八十元和昌盛　東棋盤街　近江丸　又　柏燈　百二十打　百六十元又　又　又　又　鏡子　八打　八十元又　又　又　又　吊帶　五十打　百元又　又　又　又　化裝品　六百八十盒　百六十元 
[路電兩局互遞電信之細則（續）]  
　　第五條電局與路局互遞電信應照左列各項算費（一）路局所收電信應照電局定章一律收費（二）電局遞交路局轉由未設電局地方之車站報房投送之電信及由電局遞交路局轉往電局之電信無論華文洋文明語或密語除外洋來報槪不計費外應由電局於報價内分給每一路過線費如左但電局不得向發報人另收此項過線費通常商電每字銀元二分華官電新聞電每字銀元一分加急商電每字銀元六分（三）路局遞交電局傳遞之電信應照電局所定價目代收電費無論其電信係華文洋文明語或密語應於報費内扣除每一路過線費如左通常商電每字銀元二分華官電新聞電每字銀元一分加急商電每字銀元六分（四）路局在車站報房接收之電信如其拍發或投送地方已設電局者或拍發與投送地方兩頭均有電局者其徴收電費辦法與本條第三項同一辦理（五）路局車站報房收發之電信如拍發及投送地方均無電局者或如第四條第五項由鐵路電線傳遞者應照電局所定國内電信本省隔省價目收費該電費均歸路局收入（六）電局路局因公所發之電信彼此槪不計費此項公電須用明語否則照商電算費（七）電局路局對於賬務氣候及紅十字會電信爲慈善起見如經交通部核准則彼此傳遞槪不收費第六條電局所定價目如有增減過路線費亦應同時增減第七條路局收發電信不得減價或用他法與電局競爭第八條電局與路局各應專立賬册隨時核對每月賬欵應由電局與路局在所訂合同内指定地點結算一次賬目如有不符彼此可派員調查第九條路局於經理傳遞一切電信應照萬國電信通行條例及電局章程辦理第十條路局如有他路局接線通電應呈本部核准施行第十一條此項通則由本部公布施行法凡鐵路局與各電局所訂合同内條辦法如有與本通則牴觸者應即互相商擬修正呈部核定第十二條本通則施行後如遇有修正之必要時得由各路局各電局具陳意見呈部核奪第十三條本通則定自民國九年一月一號起實行 
[籌措陸軍欠餉之部令]  
　　聞陸軍部令軍事機關准財政部咨以各處軍餉積欠爲數甚鉅若不從事準備難免將來枝節叢生特訂彌補辦法以資結束除近畿外省陸軍所轄者槪由銀團墊欵即指定的欵按月補發其非部轄者則統由鹽關餘欵或續放庫劵如不敷時即由各該省地方自行籌措云 
[陸軍罪犯今日調解新監]  
　　松滬護軍使署内新建之陸軍監獄早經工竣由盧兼使派員騐收等情已誌前報茲悉軍署軍法課奉到上官命令飭將陸軍罪犯寄禁於本城舊縣署地方監内之犯人一併提出調回新監獄内收禁當由鄧課長查得寄禁舊監内陸軍人犯共有七十二名應如何押解自須派撥軍隊護送卽經禀明何代使撥派第四師第八旅内選派精幹軍士七十二名監視押解並定於十七日（今日）實行調回聞遞解之法由舊監提出至小東門乘電車至高昌廟換乘火車至新龍站下車到署此外囚犯等被褥係用塌車輸運云 
[福建路義務夜校開學]  
　　聯合通信社云福建路商界聯合會所創辦之有恒義務夜學校於十五號晚七時行正式開學禮學生三十名皆爲福建路各商號之學徒及會員聯合會職員與各界來賓約計有五十餘人首由校長王宗藩宣告開學以前之組織情形以後之全體希望并誦讀訓詞次靑年會幹事陳君已及鄔綏發高維嶽諸君相繼演說繼考問來學諸生之程度分爲甲乙兩班敎員鄔君綏發及靑年某君擔任英文義務敎授高君維嶽擔任國文義務敎授其課程則每星期二四六英文三五國文諸事議畢九時欵來賓茶點盡歡而散 
[河南旅滬學會會務彙聞]  
　　河南旅滬學會照章每年開常年會一次本年常會適五四運動會員未能全體在滬經開會公議推舉臨時職員暫爲負責秋季召集特别大會正式選舉十一月間曾舉行特别會到會來賓有烟台海軍河南學生五人豫紳馬紹　叚厚孚王亞屏諸君會員除赴歐美及京汴各地者外餘多到會是日午後一時開會主席張良珅報告開會宗旨及經過情形會計陳璜報告賬務來賓段君報告旅閩同鄉贊助情形並聲明再爲鼎力次討論修改章程添交際員二人外部評議七人在滬評議九人職員皆不兼職次即　記名投票選舉總幹張良珅幹事崔宗城毋本敏在滬評議閻　銘梁燦英錢仁榮武兆鎬趙學顏魯斐然趙本務朱光彩盧炳章外部評議余中楫馮友蘭張桓濤張務遠何慶瀾陳中正丁肇靑會計陳璜副會計單譽書記杜毓澤宋彤查賬田述基劉希章庶務白桓逾許懷星交際龍榮華錢培升六時散會十二月七日開新舊職員會十四日開評議部成立會皆秩序井然會畢乃各歡散 
[精武體育會游藝會預誌]  
　　精武體育會近因收到隱名子捐欵三萬元不欲一會獨占利益特將該欵籌建一中國公園俾凡屬中國人民皆有享受利益之機會但規模宏偉非五萬金不能竣事爰擬組織一空前之游藝大會連開演三夜俾收入劵資藉以補助建築之需用茲悉地點已定北四川路虬江路上海大戲院開會日期已定陽曆十二月『十九』『二十』『二十一』三晚券資每張一元秩序如下（一）特色音樂（甲）泰西絃樂（乙）軍樂（丙）絲竹（丁）粤樂（戊）特請工部局絃樂班（二）體操跳舞愛國女學校女子體操學校（三）火球電棒愛國女學校（四）軍用實施體育眞相一人與多人戰術美術體育觕牴術（五）選手技擊該會高等 
 
 

Page 11

 
 
技擊班全體敎員及女子模範團等（六）精武活動影戲十年來之事蹟自草創以至現在此畫乃自製費洋八千元長數千尺此游藝大會爲上海破天荒之創舉想各界當以先　爲快也 
[男女敎育家放洋南渡]  
　　南洋英屬新嘉坡南華女學校敎員丁元之女士中華女學校敎員施玲珠女士又荷屬爪哇中華學校敎員王先曾朱壽沛及呂奎女士等均於昨日乘英國郵船南渡由本埠華僑學生會謝碧田劉士木黃警頑諸君招待並詳告南洋一切情形及施敎之方法尤宜隨時與學生家屬聯絡不惟敎育其子女並可改良其家庭云云 
[利濟校友會成立會記]  
　　南市南倉街施家衖口利濟學校校友會於前日下午二時開成立大會校友到者甚衆先由發起人袁頌豐君報千次由顧霖周許奇松朱變臣顧翕周諸君相繼演說次由袁君宣述校友顧旭侯君來函對於本會之意見書至三時選舉職員茲將當選者錄左『正會長』袁頌豐『副會長』陸介孫『書記』俞先爵『會計』顧秉侯『交際』張頌平汪春鑑許俊英胡志豪高松圃吳樹棠『調查』桂湘州王廷良朱協新盛少卿朱壽榮徐善祥『幹事』袁頌殷龔錫昌汪春涵謝蘭舫『編輯』頋旭侯朱俊伯鄧元和沈旦初並聞該會定於星期六晚七時起假座小南門外水神閣學商公會開職員會藉議各種進行方法云 
[靑年會今晚之演說]  
　　靑年會定於十七號星期三即今晚八時請吳鐵城君演說「平民主義與世界之將來」吳君奔走於新中國之運動十餘年在美爲新聞記者多年負新聞界之得望今盡力於平民運動對於世界之將來尤具獨到之見地想届時演講定有精警之言論益及聽者是晚該會並請有少林派眞傳温州黃林二君試演猴拳及各種技藝各界人士均可依時前往無需入座券云 
[國民勸勉團開會記]  
　　中華國民勸勉團爲口載之周融孫柯幹臣君等所組織團員百餘人對於提倡國貨極具熱忱並發行月刊從事鼓吹昨日開全體大會舉行選舉秩序爲（一）開會（二）公推臨時主席（三）報告經過情形（四）會計員報告帳略（五）通過章程（六）演說（七）推舉監察檢票員（八）開筒揭曉（九）散會頗極一時之盛散會時已萬家燈火矣 
[法租界商業聯合會開會紀]  
　　前日法租界商業聯合會開星期常會下午七時餘會員先後蒞止由葉貺辰報告收到各段經收月費總數畢旋由汪君醒齋提議本租界擬辦義務學校一切進行手續及另覓會所等事當有江君錦春起謂八仙橋西首首安里現有住房一所是否相宜請衆公决衆以本聯合會經濟困難不妨因陋就簡一俟捐費充足再租廣大房屋衆謀僉同遂即表决末議會員徽章由衆議定式樣由李君壽山任辦散會時已鐘鳴九下矣 
[牙簽工場之進行]  
　　牙簽工塲同實業科於十四日下午一時半假民生女校聯席會議列席者三十人主任因須出席評議部推孫君道勝主席俞君百慶紀錄（一）浦君雨田提出辭職書略謂力不足輔任君矜蘋謂浦君提出辭職無甚理由未便照准湯君宗威附議通過留職（二）主席報告聖約翰代表吳君林來函據云無暇來會擔任幹事職務提出辭職應否准之多數赞成其辭職（三）任君矜蘋提議略謂本工塲籌備至今尙未成立此係機器問題所困難現雖函託歐西留學生探詢機器尙須長久之時日始有覆音猶未可必機器之有無如其長此拖延曷若改辦爲宜一可解外界之疑誤二克促實業之進行現查紗帶一項開辦尙易惟由本國製者甚少似可仿辦經多數討論末由湯君宗威附議通過（四）湯君宗威提議仍存牙簽名義以免招股困難馬君旭樓附議並謂修改須對外聲明並解釋所以改辦之故胡君翼天更主張登報聲明俾已認股諸君得知詳情俞君百慶附議馬君通過（五）胡君翼天提議本工場簡章第八條對於股東方而未盡適宜易滋誤會及修改時删除之經多數討論末由湯君宗威附議並主張完全取銷通過『附啓』下星期日即『十二月二十一號』下午一時半仍假貝勒路民生女學開常會届時希各代表出席爲幸十二月十五日書記處發 
[香亞公司營業進行紀]  
　　香亞化妝品公司爲美洲華僑所創辦先設製造廠於舊金山所出各種化妝品頗暢銷於南北美中美各國爲數頗鉅該公司總理鄭藻森於客歲添設總廠於滬濱並在南京路設有陳列所聞近將自建工廠預備自製香料運銷海外查香料原質以我國所產者爲多且佳每年生貨輸出約値四十萬兩經歐美製造後再運入中華者已達七百餘萬兩鄭君此舉足爲國產香料業上放一異彩派京員林鼎華來滬考察極爲嘉許農商部亦已准予免除釐稅近聞該廠對於玻璃及火酒製造亦積極進行云 
[新出象頭牌牙粉]  
　　愛國日用工業社新出一種象頭牌牙粉質細香淸功能保護牙磁預防牙患該粉聞爲牙科醫士高長順所製以牙科專家而製牙粉其優美蓋可想矣 
[洋釐與銀拆之關係]  
　　洋釐漲落與銀根鬆緊在商業中至有關係如近日滬市洋釐前三數日則跌至七錢三分左右銀拆在四五錢外昨市（十六號）銀拆開盤爲三錢六分收盤爲二錢二分故洋釐收盤則漲至七錢三分三釐此蓋因錢鬆則可購洋存儲故互有關係云 
[荷屬華僑信用唐山水泥]  
　　荷屬日里僑商此次返華採辦國貨以唐山啓新公司所產水門汀泥質料堅韌價格公道曾經携樣試銷極受該處僑胞信用業已函致本埠華盛國貨公司設法代覔輸舶裝運此次水泥出秦皇島直放該僑埠以便推消聞俟覓得輪隻年内即須開運云 
[洋涇市會議調查户口辦法]  
　　浦東洋涇市經董劉頡雲潘作臣爲調查户口事於前日邀集各圖圖董梱保人等在市公所會議辦法即日開辦從事調查矣 
[决定續築軍工枝路]  
　　依周塘軍工枝路因籌欵維難尙未興築在案現據體育會等再三催促經曹局長稟承盧護軍使核准令於新造營房竣工後决定接續興築該枝路以免調駐防軍繞道他處之不便云 
[函告美艦隊司令來滬日期]  
　　駐滬美總領事克銀漢致函交涉公署略謂新任駐華亞細亞艦隊司令格列夫君帶同隨員乘旗艦南台康泰號來滬約於星期三可抵埠相應函請查照云 
[盜犯並非兵士之呈復]  
　　日前報載西鄉樓下地方圖董潘愚溪家被盜縱火搶刦一案獲盜盧景德一名因身穿陸軍制服在第四團二營充當兵士領章係四十二號等情該團王精甫團長查悉以所部第二營兵册並無盧景德之名事關軍人名譽特派調查員調查此事當據該調查員查復原文云報登上海西鄉漕河涇地方潘愚溪家被盜縱火搶刦獲盜盧景德一名解送上海縣訊供據稱充陸軍四團第二營副兵領章四十二號身穿陸軍制服案關軍人犯罪解呈軍署訊辦等情仰該員詳查具報等因奉此遵即至上海縣署探詢適有該縣熊警佐前來與之接洽據云盧景德係福建陸軍第二十四混成旅工兵連二等兵因病請假來此遂犯盜案並非他軍之兵云云調查員猶恐不實又赴龍華到軍法課探詢該犯兵帶紅色領章遂即親見該犯兵面與接談方知领章係在上海小洋貨店購買因着灰色軍衣釘上領章坐火車北上不用買票自釘領章號碼一時荒忙致將二四兩字顚倒悞釘爲四二兩三詳查實非四師之兵又到砲二營調查兵册亦無盧景德之名理合繕單據實報告云云 
[糞夫守候縣示]  
　　本埠西門外法新租界内如二十五二十七保等圖内各鄉民各糞夫近因法公董局取締極嚴聯名投上海縣公署禀請維持立稟楊交涉員照會法總領事妥商辦理在案昨午該處各鄉民偕同所舉代表等又投縣公署請示旋奉科長傳諭以本署縣長尙未接到上官命令是以並無確實答復詎各鄉民奉諭後仍在署前不放未幾經沈知事親乘汽車赴交涉公署請示核奪至三時許各鄉民見縣長未回遂紛紛四散聲言明日再審候示 
[楊日華案須邀到原探再訊]  
　　粤人陳秉祥控同鄉人楊日華索詐不遂將子陳錫麟擄去藏匿到今年餘並無下落當奉上海地方審檢廳一再訊供明確按照懲治盜匪法判楊處死刑申詳上官嗣奉命令以該廳判决與法律上有所抵觸着該廳再行重審以免寃抑等因在案茲悉此案地方廳張梅審檢兩廳長奉文後查得此案當時發生之初由虹口捕房探目石金榮之夥羅傑廷承辦蓋因雙方皆粤產羅亦粤籍故也現在羅已辭職另在某公司營業是以必須傳羅到案詢問一切乃於前日諭飭原告陳秉祥往邀羅傑廷到案以便提同在押之證人周根發陳金發及楊日華等到案質訊云 
[蜀人路斃客地]  
　　昨日淸晨有四川人王后仁病倒三馬路望平街口由老閘捕房一千零四十六號華捕查見車送醫院醫治當晚病重身死經院報知捕房將屍車入騐屍所候今日請示公廨辦理 
[汽車撞傷行人]  
　　昨日下午有蘇州人王守淸行經福州路遇有某號汽車駛來不及避讓被某號汽車撞傷倒地當由老閘捕房七百二十一號華捕到來將該汽車號數抄錄另雇車送受傷人投醫院醫治據情呈報捕頭候示 
[南貨店失愼罰鍰]  
　　方斜路萬成南貨店失火焚燒當經左右波及各商號先後投警　具訴嗣末該處警署將該號經理金鶴生解送到案奉訊交保候查明核辦在案茲悉此案業已查明昨午後奉問官將金提案略詰一過金鶴生供稱是日本店各夥俱在店堂晚膳不知樓上如何失火求察問官以其無心失火究屬難辭失察之咎判令罰洋十五元以儆 
[僞造銀行鈔票案判决引渡]  
　　庽居公共租界河南路一百四十四號門牌善元泰酒店内之紹興人章勉齋『即章明齋』由浙江盧督軍電令交涉員轉致總巡捕房派探將章提解公共公廨據包探稟稱章在浙江省欺騙中國銀行奉飭押候證人到廨預審再核在案茲悉前日由浙江軍署派警將案犯章少堂解滬昨晨帶至捕房由探連同章勉齋一併押解公共公堂預審即據浙江中國銀行代表律師上堂譯稱被告章勉齋係章少堂之姪係僞造浙江中國銀行鈔票之案犯王嘉卿張月秀等供出業將要證章少堂解案請爲訊明照章引渡云云據章少堂供稱被告章勉齋是我堂姪王嘉卿等租我房屋私造中國銀行鈔票據言由章勉齋代籌經費先後來家約三四次等語訊之章勉齋供稱王嘉卿向我借洋有之至伊等僞造鈔票雖有所聞與我無關係並延律師到堂代爲辯護經關讞員核供商之美丁副領事以經預審明白自應照章引渡會判章勉齋章少堂押候錄供詳解護軍使署轉解浙江陸軍公署歸案訊辦 
[波斯婦人行乞]  
　　波斯國婦人某氏流落滬江無所依賴竟至行乞前日因在新閘卡德路六號洋房某西人求乞被該管捕房捕頭灰脫查見以其違章當將該乞婦帶入捕房轉送公共公廨暫留昨晨由官媒解送公堂請示據捕房刑事科代表律師上堂譯訴前情以近來公共租界内求乞之西人甚多應請堂上善爲處置云云中西官得供判將該乞婦留候英領堂期解案訊核 
[逃妓准濟良所留養]  
　　濟良所西女董昨晨伴送女子張喜子到廨請示即據女供年十八歲安徽人於去年三月間由繼母挈領來滬押入福州路一百四十五號門牌雉妓院爲娼日遭鴇母彩紅彩寳等凌虐不堪其苦是以逃入濟良所求援是實中西官得供判張喜子發濟良所留養照章擇配 
[華人與德人欠欵糾葛之判結]  
　　義商派拉尼在公共公廨呈控德國人可尼司白不還欠欵等情業經中西官訊明判被告償還原告洋二千七百三十元在案因被告無力籌措現經原告查悉前四川路一百三下五號門牌及現在靜安寺路五十號門牌兩處亞細亞照相公司尙欠被告欵項計洋一千三百四十元而該公司經理林姓亦虧欠被告洋五百四十六元二角五分復延代表律師稟請公廨飭令將該欠項等併交原告以故昨晨由張襄讞會同義副領事羅君升座第三民庭傳訊據原告代表律師上堂陳述前情而亞細亞照相館亦延律師到堂辯稱林姓現已赴美如其與德國人有貨欵糾葛請爲改期俟林返滬再訊云云並由吳姓投訴林姓係四川路亞細亞照相館經理至靜安寺路亞細亞照相館係向四川路盤頂營業等語中西官核供判被告欠可尼司白洋八百五十七元又四百八十三元着亞細亞照相館將判决之欵並利息繳存公堂至林姓控案候展期六個月再核 
[改正被告應償銀數]  
　　唐晉齋前與盛我彭合資營業發生賬欵糾葛　於公共公廨山十一月十八號判决盛得唐償還銀三千九百兩餘唐奉斷後以數目不符延律師邀同原告盛我彭之律師於昨日下午復投第四民庭訴明不符之數請求改正經俞襄讞與英包副領事核稟判决其詞日本案十一月十八日堂諭所定原告應得之數數目稍有錯誤今改正被告實應償還盛我彭銀三千七百八十六兩三錢九分並長年七釐計共四年之利息限十四天内淸償查賬費堂費均着唐晉齋擔認 
[被告抗傳改提]  
　　上海地方審判廳昨派承發吏顧瑜持文投法捕房報稱住居法租界周瑞卿因被某姓在廳中涉訟案内牽涉求請准予將周傳案帶廳質證等語當山捕頭飭探將周傳入捕房諭令退去聽候傳訊在案昨日傳解法公堂請訊先據承發吏顧瑜上堂稟明前情被告傳不到案中西官判以被告不應抗傳不到聽候改提到案再行核奪 
[兩案届期未審]  
　　已故盛宣懷之妻盛莊氏及孫盛毓常各因遺產問题具稟公共公廨請求解决本訂於昨日下午由俞襄讞與英包副領事在第四公堂傳訊届時未審又寗波人葉貴存控朱三記（即朱阿三）代購油桶不交騙呑桶價港洋二千二百五十元一案亦定於昨日下午由俞包兩君傳訊届期兩造未到故又改期矣 
[包運煙土之查獲]  
　　專代人包運烟土之王阿卿混名小江北于前晚十一點餘時由大達碼頭地方雇得黃包車一輛載有價値數千元之烟土數十磅藏在布袋内拉至法租界黃浦灘地方適爲海關洋員查見當即上前拘住嗚同一百七十八一百八十七號兩華捕到來將王及烟土一併帶入捕房昨解法公堂請究先據捕頭稟明前情並將烟土呈鑒繼據海關洋員投訴王運土情形並稱當拘獲時王欲賄我洋一百元坟縱我當即拒却請核又據一百七十八一百八十七號兩華捕上堂稟稱是晚巡捕等在該處站崗聞有警笛之聲當即前往目見海關洋員將王拘住故由巡捕等將王帶入捕房是實詰之王阿卿供民人向在南市某柴爿店爲夥此項煙土由朋友張某寄在我處後令民人車送至英界五馬路地方車至法界因該黃包車無英界執照故此轉車即被洋員拘住並無行賄之事中西官判王還押聽候查明實情再行核辦 
[破壞烟禁之薄罰]  
　　王秀濤在虹口百老匯路四百十三號門牌屋内售賣鴉片烟膏經匯山捕房中西包探查悉前日協往將王拘獲抄出煙膏數盒帶回收押昨晨傳同見證解送公共公堂請究先由該探等稟稱查被告將烟膏售與徐大生生呑自盡幸徐之房東王長法瞥見奪下未釀命案等語次由王長法等上堂證明此事屬實曾報告捕房云云末據王秀濤供稱烟膏係從法租界購來自食並非自已煮熬前日向徐大生借有三盒故非與徐之烟係還所欠實非售賣等語中西官核供以王秀濤不應破壞烟禁科罰洋十五元充公無洋收押十四天示儆 
[破獲燕子窠]  
　　陳金生因在虹口梧州路一千一百九十五號門牌屋内私設燕子窠容留王小弟方桂祥王正昌劉扣子潘春陽等多人在内開燈喫食洋烟過癮被哈爾濱捕房捕頭麥搿利搿與二百九十號華捕查見當將陳金生五小弟等一併拘獲抄出烟槍三支烟燈五只以及各種器具帶回捕房收押候解公堂訊懲 
[老虎灶違章之傳訊]  
　　法新租界馮友生所開之老虎灶前於上月間因在對面自來水龍頭上取水被捕報告捕頭將馮傳入捕房判罰斥退詎王於本月十一號淸晨又至對門取水適被某號西捕查見回稟捕頭以馮不應迭違定章故於昨日將馮傳至法公堂請究先據捕頭上堂稟明馮迭次違章情形請核詰之馮友生供係民人之房客所爲並非民人私行取水求請查察中西官判退去聽傳該西捕到案質證明白再行核奪 
[古董發還原主]  
　　嘉興人爲古董掮客之金少安被匪中途兇毆攫去漢玉字畫磁盆等物由警拘獲搶匪徐福如並消贓之劉許氏蕭周氏等吊到漢口磁盆并送地方廳訊辦在案茲悉此案昨奉該廳堵李推檢各官開庭宣判飭提各犯上堂略詰一過當庭宣判徐福如許劉氏各監禁七個月以儆存案原贓當交金少安具領其在逃之蕭三等俟獲案再行核辦 
[甬婦有劉宅竊案嫌疑]  
　　前日北河南路五百四十號門牌現在北京總統府爲秘書之劉體乾家喜事時有一身穿大衣之婦人趁彩輿進門熱鬧之際混之而入後新娘房内忽喧傳失竊値價六千元之頭面首飾匣一隻當時有小孩顧寳寳謂匣係穿大衣之婦人携去劉家即報告該管滙司捕房飭探奚德安陸連奎與西探目泮林士帶同顧孩查獲跡近嫌疑之寗波婦人江張氏一口於昨解送公共公堂即由中西包探上堂稟明前情並稱查得被告係隨彩輿混人其時乾宅疑彼爲女家隨使而坤宅隨使亦認彼是男家之人故被告直達新房未曾有人盤問直至後來檢點首飾匣十隻祗剩九隻當調查出入新房人數祗被告係屬生人後被告又在哂臺上大約係此時將飾物藏匿其匣抛棄臨出門時被告又與司開華捕問答但究竟是否被告行竊尙待偵查請求展期再讯云云李襄讞與美約副領事核稟諭顧寳寳暫留本廨江張氏交官媒帶去看管候捕房查明於禮拜四解訊 
[傭婦在途失竊]  
　　閘北元元絲廠傭婦陳陳氏前日雇坐徐大順子之黃包車至北火車站擬乘火車回蘇州黎里家中不料行經光復路福新廠前安放車篷上之木箱一只内有銀洋衣物首飾等件已不翼而飛該氏即鳴報崗警將該車夫拘解四區警署押候訊究外復開單報告閘北偵緝隊請求查緝 
[淞滬警察廳批示四則]  
　　批張潘氏呈悉查爾夫張阿華屢傳無着所訴不給赡養費用又涉民事範圍不隸警察管轄以内該氏如有聲請仰即逕赴法庭起訴所請應無庸議 
　　批黃雲盛等呈悉顧黃氏前以黃明萬鮑裕華盤踞滋擾伍春亭搬取礬石以爲事由該民等唆使故經具詞告訴嗣據訊明出於誤會所致當即將案註銷該民黃雲盛伍春亭在庭質庭證本廳庭諭之詞伍遽爾忘却所請應無庸議至呈案憑條一紙准予發還仰即來廳具領可也 
　　批謝秉衡呈悉准予令行三區派警隨時保護可也 
　　批陳廷　呈悉查爾子陳友生業經訊明爲誤拘之人早已保釋仰即知照此批 
[縣公署批示照錄]  
　　滬南旅館同業代表邱崗等爲整顿營業附呈簡章請立案給示由呈悉據稱爲整顿營業起見邀集滬南旅館同業公議規則組織團體業經全體表决察閱連署店章共有十九家究竟南市同業現在共有若干家是否一致公允仰再明白聲叙並抄錄淞滬警察廳原批示諭另呈核辦 
[誌謝]  
　　昨承商務印書館贈第十二號英文雜誌一册謝謝 
[介紹通俗醫事月刋]  
　　偶游我國内地各小城市與村鎭所見藥房甚稀少即無疫癘之流行已足令人慨念人民衛生知識之淺薄矣方今我國靑年競言改革事業其能有裨民生切於實用者蓋不多見北京醫大出身之艾酉學會同人陳君萬里輩　焉憂之爰組織通俗醫事月刊一種其宗旨則灌輸醫事常識於國人喚起一般衛生之觀念忚其内容分講述譯述調查雜談記事通信附錄諸門每月十號發行現已出至第三期每册大洋一角凡願定購代派及刊登廣告者可直接與總發行所（北京順治門外後孫公園國立醫學專門學校内醫事月刊社）接洽也按北京醫校爲湯爾和先生一手創辦注重解剖實騐七八年來成績斐然論其校風亦大足以風世而砭俗也艾酉云者古者外治用艾内治用酒蓋湯先生手定之校徽有圖載入同校規程 
來件 
[江蘇省立第一商業學校分會創設成年義務夜校緣起]  
　　竊維敎育爲立國之基知識之鑰敎育昌明足以增進國民之程度自五四運動以來我學界慨然於敎育之不能普及於是競創義務學校使貧困之稚子得以就學啓其聰明輸以知識意至善也然糼稚者固得其所而成年者則未免向隅矣試察吾國之苦力小販能略識之無者蓋甚尠也敝同人竊不自諒創成年義務夜校以若輩勞力餘晷授 
以普通應用學識及國家觀念俾成優美之國民而不流於蠢蠢之途此敝同人之私願也然試辦之初範圍狹小以言普及深愧未能繼起而宏大之惟我學界共圖焉 
來函 
[菊池律師來函]  
　　頃　貴報本埠橷聞欄内東棋盤街元利號等被美商旁氏製藥公司在會審公堂控將次貨雪花粉影戤白玉霜商標混售漁利等情一案由廨迭次訊供判令被告賠償原告損失洋五百元並限一禮拜將進貨賬薄繳呈公堂聽候核奪各情云云查此案迭經公堂訊查並無判令被告賠償五百元之事與事實不符應請更正免淆聽聞爲要菊池律師啓十二月十六日 
[自治講習所來函]  
　　敬啓者敝講習所自五四運動以後由民治學會籌辦宗旨在於道德爲體自治爲用養成模範民格促成地方自治籌辦以來天造草昧備歷艱辛承蒙贊助無任至感茲訂於本月二十日下午二時在敝所行畢業式務希駕臨講演指示前途進行方針國家賴之敬頌敎安自治講習所公啓十六日 
雜評二 
[皖同鄉詰問蠶桑女校] （訥） 
　　安武軍蹂躪蠶桑女校之消息傳布全國大憤然皖省署倪嗣冲旣連日通電力言不確且欲追究造謠之人該女校又自稱並無其事則今日欲聲討倪軍第一宜先究明呂倪之電是否圖賴女校之言是否諱飾欲究明是否圖賴與諱飾滬皖非遙宜派員前往切實調查得其確據然後聲罪致討始見輿論之公平是非之昭著皖軍亦不能再以寃誣自解而足以服其心蓋如此重大之事自宜出以鄭重也否則僅以空言相詰責眞相終不能明徒滋口實而已 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係張叔　先生手書 
實業類 
[美國畜牧叢談（中）] [  尙志]  
　　倫敦市場所銷售白色之狐皮値價之昻每雙需洋一萬元獲利極鉅東加拿大愛得華王島之牧畜塲主本不欲以飼狐之術傳授他人且並可獲利之牧場亦禁阻人之往來厥後新來牧場者證明願付白色狐相當之代價乃啓禁此牧場遂未嘗專據爲已有矣 
　　美國奬勵飼狐之事業幾於每歲佈爲命令並詳叙飼育之方法 
　　美政府勸人先飼紅色之狐雖紅狐每只僅値洋八元或十元然飼育紅狐則美國二十餘行省均占其利益據美政府專門家之報告謂每雙値洋一千元之白狐乃値價極高昻之生畜 
　　飼養紫狐乃美國遠北一種之生活非美國各省所需要者也 
　　美國政府對於飼狐之經騐其有把握以故若水獺若鼦鼠若鼬鼠若香鼠均在搜羅之列即飼養袋鼠黃鼬樹狸海獺並其他產皮之獸亦潛心研究不遺餘力 
　　美國國家使世界產鉛之地咸從事於皮革之業於文化發達之區砍伐森林排洩濕地之水及區分地面之平原均自然之利所在也惟値價七十五兆元之營業以農夫之疏忽及獵人之予取予求漫無限制有擲黃金於虚牝之虞耳 
　　美國政府竭力保護此項之營業且詔各區之居民不宜漠視產皮之野獸致失生財之源而普通之人民不知也吾美之農夫及獵人宜重視育狐之業實行飼育此項之獸如生畜然否則營　立即減色且無法維持矣 
　　夫弋狐不以其時宰殺有雛之雌狐則所遭之損失甚巨緣是時宰殺全數之雛剥其生皮値價極有限此等之疏忽實緣普通人民以爲野獸所生之皮未必適用且　貿易上所需之皮强半取自遠北之獸也 
雜談 
[藝文談屑（十二）] [  瘦鵑]  
　　小兒女結褵羞人答答最爲好看雖有名畫工要亦不能狀其萬一蝶仙先生有表弟虞慶漣君以十四歲完姻新婦年略長先生作詩相謔寥寥二百餘言描寫盡致殊强似他人鬧房三日矣詩云秘書繙盡解風流却扇爭憐小粉侯借得管弦遮笑語紅　步上雨低頭一雙　燭照人羞婉轉同乾酒半甌爲愛初　眉樣好粉奩端整晚睛樓最難調護嫁時娘薰透紅芸被角香已自羅幃羞不起要他堂上拜尊章洞房賓客太胡嘲鏡畔移樽索酒肴都道郎家螺黛好强挑珠珞看眉梢雲裳　繡壓肩斜　禁旁人對面誇辜　踏靑鞵子小却來簪朶並頭花盡屏雙影細相憐屑屑香生貼地蓮化作鴛鴦　美　鴛鴦雖好不如仙團花簇錦一家春剪取生　　璧人未解温存郎十四莫爲阿姊易嬌嗔麗人天氣　花時座上分來合　巵我負西冷修　約醉來妝閣爲題詩先生善譃曩歲一結　時亦嘗以詩相戲中有句云合歡杯酒須斟滿喜劇開場第一回又云從今說部翻新樣盡寫閨房本事詩壛足令人忍俊 
　　銘物頗不易爲一二十字均須千錘百鍊而出鄧爾雅有硯銘云郎心如墨妾心如硯硯堅不可轉墨磨日短郎心日變旖旋可愛足爲硯石生色 
　　非色野宮爲法國王宮中之最壯麗者路易諸王皆居其中政　之風濤萬丈類皆發源於此瓊窗玉闕其爲歷史中點綴品也久矣琴南翁有非色野宮詞六首云鏡殿春陰玉臂寒君王每向睡餘看粉霞寸寸鴛鴦錦珊枕函畔喚馬丹輦道微風散曉烟持鈹人聚御橋前玉京朝會除門籍枉署瑤臺侍從仙簾外飛泉落碎瑛羊車久罷此間行個人不解儂悽咽錯道瓊窗鸚鵡聲承恩一十七年中樂府何曾唱惱公燕子飛來金鳳去秋痕冷上水晶宮一簇梨花小苑深玉璫函札久沈沈君王臥起長生殿怎釋樓東望　心晚凉浴殿襲珠襦纎履光涵緻緻膚誰解宮門金獸外斜陽一片在　蕪風致楚楚正不數花蕊夫人宮詞百首吾友小蝶亦有非色野宮詞云華胄遙遙傳一線劍韜猶染血腥斑銅床夜冷燒龍腦鏡殿朝寒喚馬丹閣内赭衣飛一詔陛前羽葆列千官旃弓歲歲親征伐多少男兒去不還曾說君王愛素尼内 
[湖北水災圖（四十八）水災時之慘狀]  
　　灾區内　種灾民不计其數惨哉惨哉仭攝 
　　本届鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
人承値總披緇尙聞象琯千衢奏久見神畿一角危正殿納言無俊傑深宮爭寵盡狐狸子孫未必能亡國二十年前已禍基詞蓋爲路易十四而作亦詩史也 
劇談 
[仙韶寸知錄] [  天亶]  
　　崑旦之分曰（老旦）（正旦）（貼旦）（作旦）（閨門旦）（剌殺旦）（丑旦）閨門亦稱五日貼旦亦稱六旦筒中人以袖口别之西廂記之鶯鶯始終不揎臂掀袖謂之摚袖旦卽純粹的閨旦非貼旦所可代理者牡丹亭内之杜麗娘紫玉釵内之霍小玉院本上雖注明贴旦而離魂（牡丹亭）夢鞋（紫玉釵）一折兼有閨旦爲之此閨旦有時掀袖故不得謂之閨旦而曰五旦西廂記之紅娘釵釧記内芸香院本上亦標貼旦而輕狂娬媚類於京劇之花旦故曰六旦其間正旦老旦固涇渭分明不相朦混惟五旦易與閨門貼相渾作旦易與六旦相混爲之頗不易（後當分論）丑旦即京劇之彩旦有以丑角爲之如荊釵記内之張姑娘有以副凈角爲之如風爭誤内之醜奶娘等雖明係頑笑之角然亦頗吃重崑劇旦角各有門户絲毫不假借長於此者必絀於彼大抵如此故習崑曲者首重精而不在乎博寗精而不博毋博而不精若韓世昌之崑旦博誠博矣貼旦唱至剌殺旦止其如身段台步已淆亂不足貴也 
　　唱剌殺旦者苟能鐵冠圖剌虎翠屏山殺山一捧雪剌湯漁家樂剌梁猶不得謂之全材須女角能唱蝴蝶夢劈棺男角能唱鐵冠圖對刀步　之李洪基始稱上駟（李洪基爲花生所飾冠側露　崑班陳例係剌殺旦爲之）年來之崑劇剌殺旦大抵僅　唱剌虎剌梁已自負不可一世若劈棺則身段動作與京劇及秦腔之田氏必然相混殺山亦然李洪基一角恐　廣陵散矣 
　　崑旦身段與京秦相混皆由於梅蘭芳等亦唱崑戲遂便南北不分也 
新聞拾遺 
　　金戒不知何處去法界某浴室昨晚有一口操北音之某甲在内洗澡入浴時其指上曾御有金約指一枚迨出池已於無意中不翼飛去矣當時疑爲或係沉溺池底也乃與堂役及擦背人等言明其事爰即坐待收市放湯俾得檢覔後至池水已涸即於池中細心檢視豈知毫無影響甲乃與各擦背人爲難斷謂定係汝曹所匿决無疑義擦背人等非特不認其事且譏其爲藉端訛詐初則舌劍唇槍各不相下繼乃大起衝突竟致用武當爲浴室經理人所知遂將各役竭力喝止且大加申叱責以不應慢客行凶並代向申謝甲方悻悻而去[  頑石]  
　　醫生誤人反自誤城内某名醫定例上午門診下午出診且於其掛號處另懸一牌上書若遇急症隨請隨到昨有寓居虹口之某巨商因其長媳陡患急症當即飭人往延該名醫診治且囑其言明症頗危險立待診治萬懇速臨切勿延誤　語往請者趨至醫寓時方正午幸該醫尙未出診大喜當　診金照拔早例加倍奉繳並將病家叮嚀之言轉致該醫立請往診豈知該醫惡其催促過甚即怒叱之曰余（醫自謂也）之醫例汝豈尙未聞知耶且余此時適欲如厠以故診病雖則要緊然而余之如厠則更爲要緊也速去休毋多言往請者知難理喻乃即如言返報某商聞報大憤然亦無如之何也後遲至四時許其媳已瞑某商乃秘不發喪靜待醫至而該醫直至萬家燈火後方見惠臨商即恭迓如禮献茶後遂請入室診治迨入臥室立將雙扉反扃該醫見勢不佳方欲遁去當被某商阻止復厲聲詰之曰究竟是如厠要緊乎抑人命要緊乎茲小媳已爲先生（指醫生言）如厠而誤死幸先生技術通天還請大力治活定當重謝醫生覩此情形大　遂即謝過並道歉　商初不許後經該醫再四哀求復得仲運竭力調解乃罰以在死者前跪香一炷叩頭五十以贖愆尤醫不獲已祗得一一允從待受罰已畢商復責之曰醫何前倨而後恭也此後或有急症相延者幸勿以人命爲兒戲以蹈此次之覆轍也醫聞言面紅耳赤立即抱頭鼠竄而去爲特誌之以警當世之一般名醫生[  頑石]  
小說 
[麗蘭之聖誕節（續）] [  蔣夢芸]  
　　麗蘭哂曰否否余殊不欲獲此不義財更不樂購氈與糖果即幸而獲此余亦必覓物主歸還之言時狀至堅决乾德視蓓史而笑若曰如麗蘭者可謂舉世至愚之人焉斯時衆皆不復聲目烔炯視途旁覓所謂貯金之袋行未幾麗蘭忽失口而呼曰噫是何物我見之矣乾德疾趨前而蓓史惟恐錢袋之將爲乾德獨得亦爭而前旣至麗蘭之所指處初未見有錢袋僅見雪堆中乃有一可憐之小鳥鳥之翼已受重創不復能飛啁啁呻吟爲狀至凄楚設長臥雪堆中則更半小時後必且凍餓死乾德腦海中本充塞錢袋二字今所見乃僅一垂斃之鳥大愠恨恨曰我意爲一貯錢之袋不謂僅係一蠢愚之鳥蓓史亦憤然曰鳥乎且重斃之鳥乎捨之可也誰又願一觸汝身者吾儕不幸而竟失所望時麗蘭亦至見狀大不忍疾趨前捉之置諸胸懷中煖之并笑慰之曰汝可憐之小鳥汝乃無辜汝翼乃竟受創設我更半小時後而至者則汝必凍斃矣今毋恐我能救汝我且將以汝歸我家與阿母同看護汝創我更將飽汝煖汝永永愛護汝汝幸勿憂言已頻吻之渠二人笑不可仰顧以錢袋未獲則又憤然作色責難於麗蘭乾德曰愚哉麗蘭汝將以此垂斃之鳥赴市易棉氈耶我恐肆主未易許也即以之易糖果亦無人欲此汝奈何捨錢袋而愛此呆物哉麗蘭不應蓓史冷笑曰乾德勿與其嘵嘵吾等逕自前行覔錢袋也可設爲時過晚肆或已歇市　欲購而不可得物矣若麗蘭者固．．．．麗蘭笑曰我固未嘗希望得錢袋今無意中而獲此可憐之小鳥於願已足是不啻上帝知我貧困特賜此以作我之聖誕禮物者噫樂哉我今乃亦有一聖誕禮物矣時此垂斃之鳥安臥麗蘭腕間已久得暖氣而復蘇爪頻頻動觸麗蘭指麗蘭大慰曰可憐之小鳥汝今已復蘇矣幸毋噪我將移汝入我家與阿母同看護汝之創阿母慈亦必憐汝愛汝也鳥徐徐啓其朦朧之雙目注視麗蘭面且啁啁作聲鳴似訴其苦狀然蓓史不能復耐哂曰鳥旣蘇我知其瞬間必鼓翼飛去初未知救渠者爲汝麗蘭也汝更不能得其一謝詞麗蘭曰否我知此可憐之小鳥必能感謝余余救護之亦爲余應盡之天職阿母常謂余曰（汝必愛護汝之友則汝之友亦必能愛護汝）我今救護此無辜之鳥正我愛護我之友也設後日而我亦復凍餓殆斃如今日此鳥者則亦必有我之友人救我憐我也我殊深幸我乃及時而來乾德掖蓓史去曰速去休天暮矣遲恐錢袋爲他人拾去汝又何暇與渠多爭論哉麗蘭吾儕先去矣願汝晚安願汝度至樂之聖誕節更願汝得多數之聖節禮物言已偕蓓自去 
[自由談之自由談] [  不冷]  
　　敎員薪金敎員薪金至正當之要求也今政府并此而不負責任謂須俟收入之何如以爲斷然則何用此政府爲耶宜乎敎員之不得不實行罷課矣 
 
 

Page 15

 
 
   
 
 

Page 16

 
 
   
 
