# 1903 - 274 - 4910945

 

Page 1

 
 
[新印大字遼金元三史出版] [  點石齋啓]  
　　遼金元三史爲近時極要之書大小試塲命題皆兼及三史局　繁重價值又昻海内寒儒每苦力難購量　　　史中地名人名之　　　　牙佶屈記憶難清臨時若不檢查卽素經流覽者亦往往有差舛之虞貽悮匪淺此書最宜付之石印以便取携而竟無人計及於此今始由本　用影石法縮印選取頂上紙墨故能字跡明顯朗若列眉平日用功旣屬不費目力而携帶則尤極相宜裝訂廿八册價極克已祇　回工本洋銀四元八角欲購者請臨英大馬路本齋三馬路申報館申昌及各書坊購取 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝畢秋帆尙書作續集又祇及宋元明代尙付闕如讀史者每以爲憾當塗夏明府夑有　於此爰將有明三百餘年之事跡本之正史參之稗野以至諸家紀述凡可以訂典故之得失證史傳之是非者遠紹旁搜折衷至當踵成明通鑑一書非惟讀正續二鑑者所當蟬聨而下卽彼究心明史者亦不可不以此爲考鏡之資也兹由本齋用潔白連史紙石印告成每部装釘十二本定價洋兩元卽日出售此佈 
[張弼士侍郎度量衡圜法宜歸畫一議]  
伏讀三月二十五日上諭各省所用銀錢式樣各殊平色不一最爲商民之累自應明定畫一銀式於京師設立　造銀錢總廠俟新式銀錢鑄成足敷頒行所有完納錢糧關稅釐捐一切公欵專用此項銀錢使補平申水等弊掃除凈盡部省官庫收發統歸一律不准巧立名目稍涉紛歧應如何妥定章程著卽詳晣核議等因欽此此誠整齊晝一之宏規尤爲興商之要務也臣仰體聖意竊計銀弊錢法而外凡權度量衡諸制長短大小之宜均宜整齊畫一以成一代維新之治不揣冐昧謹　愚慮所及推廣言之攷京外銀幣平色不一庫平而外有京平市平公法平津平漕平湘年筏平廣平等項之不同卽廣平亦有九九二以至九九八之各異足色而外有松江光洋花銀全毫化寶等項之不同卽漕寶亦有二四二六折之異上海九八規銀甚至有其名而無其物按外國銀圓成色有定故能見信於環毬今各省局鑄成色不一致津圓不行於滬鄂圓不行於廣卽廣圓亦不行於各屬徵收糧稅用鷹銀不用局鑄卽用必抑其價此銀幣衡法之不一早在聖明洞鑒之中然不獨衡法不一也惟稱亦然十六兩爲斤環毬皆同乃中國則有十四兩爲斤者有二十兩爲斤者有二十四兩爲斤者甚有三十二兩爲斤者此權法之不一也惟斗亦然十斗爲升有以十二斤以至十五斤　三十斤爲斗者卽有以百二十斤以至一百五十三或一百斤爲石者此外又有踢斗堆斗名色此量法之不一也惟尺亦然工部尺而外有京尺蘇尺廣尺魯班尺軒轅尺之不同弓尺用以丈量地畝弊竇尤多此度法之不一也夫此平色以及稱斗弓尺之不一若外國不同於中國可也至中國各省均不相同甚至一省之中各　亦不相同不能相同自不相通狡詐百出商務從何而興推原其始類皆猾吏奸商私自僞造以愚黔首地方官不爲禁革校正久之相沿成例遂各爲其風氣城鄉市鎭均藉此上下其手以隂行其欺詐此敗壞人心風俗之尤者也今我皇上　除積弊與民更新不獨銀幣錢幣宜歸畫一卽稱斗弓尺亦宜歸畫一竊意鑄造銀圓必在上海設局乃爲適中之地採買收發較爲靈便我中國會計以兩數不以圓數似應創製兩數銀式以别於洋銀擬請以五起算以合天數五地數五之義曰五分曰一錢曰二錢五分曰五錢曰一兩凡五等較諸鷹銀核算尤便惟是瀕海各省向用鷹銀勢雖驟變擬各省局所鑄龍圓照舊行使暫爲抵制洋銀進口之用一俟新式盛行然後停鑄此新式銀圓之說也錢幣亦然自上海　設錢局錢價益貴市面益壞商人嘖有煩言惟廣東仿香港仙錢新鑄當十銅圓成本尚輕差足挽救然祇鑄當十不鑄一文零用猶是舊制亦非計之得也制錢三文有奇足抵一銅圓之重民間銷制錢以鑄銅圓是本三而利七利之所在雖嚴禁弗畏也况今銅價昂貴制錢私毁日多若非設法變通更仿鑄香港一文圜法勢必日蹙惟香港制錢皆不能貫串若我小變其式仍留圓孔則取携使用更爲民便此新式錢法之說也至查緝私鑄銀錢則另有巡警包探之法在惟此製造平碼秤斗弓尺輕重大小長短之宜應如何酌中定制應先請勅部核議頒行定式務歸一律所有各省承造工匠必須由官給予憑照按式製造發行隨時稽察有違式者照商律究懲如此則國中無僞商務可興矣昔英屬檳榔嶼有二二及四三六等稱民多欺詐市面久無起色及經整頓商務大旺此其明徵夫舜之世同律度量衡周之初謹權量審法度四方之政行古帝王均平天下未有不留意於此者也 
[本館接奉電音]  
　　昨日午前九下鐘時京師飛電傳來上諭二道敬謹譯登○八月十六日内閣抄奉上諭廣東陸路提督著李福興補授白奎桂著補授廣東瓊州鎭總兵欽此同日奉上諭本日召見之直隷候補道那晉著以五品京堂候補欽此 
[電傳宫門抄]  
　　昨日午前九下鐘時京師友人專電告知本館云八月十六日皇上召見軍機大臣及那晉張之洞聯芳 
[癸卯恩科湖北鄉試二塲題]  
　　泰西小學教育之旨斯巴達雅典寛嚴異尚教育名家或主家庭教育或主學校教育或主體育智育德育諸義孰得孰失宜融會貫通折衷至當以端蒙養之基策水師根據之地要領有幾英國水師雄長歐洲其占地中海紅海東西兩洋形勝者何在今欲重整水師扼江海之要衝固南北之鎖鑰當以何地爲適中重鎭策日本自攺修刑律後收回治外法權近朝廷以交涉日繁酌定通律如礦律路律商律教律實爲今日之急務亟應參考中外章程分撮指要以備採擇策印花稅創於東羅馬各國行之均著成效爲歲入之一大宗其章程之何國爲最詳最便今分别緩急輕重興辦何以尚多窒礙試參酌情勢籌所以推行盡善之策格致家以掘地代讀史法考地毯有酷熱極冷兩世界遞分爲洪水時代古石代新石代黄銅代鐵代諸說因而推究乎埃及巴比　中國文字之源流試以史傳確證之策 
 
 
 
 
 
 
 
 
 
 
 
 
 [ 
 
 

Page 2

 
 
[電傳癸卯恩科江南鄉試三塲題]  
　　言忠信行篤謹義見其禮而知其政聞其樂而知其德義綏萬邦屢豐年義 
[俄國海軍]  
　　俄京聖彼得羅堡來函云我俄軍艦之在芬蘭海灣者刻已悉數調赴亞東遊弋又云俄政府於聖彼得羅堡之船廠似有非常舉動意者其將備禦日人歟 
[日本理財]  
　　北洋官報云近聞日本擬將酒及烟草稅則大加整頓可增收進項五十兆圓而不至擾民俟下次上議院開議時卽將議行此舉旣得此欵可允國家工程經費且可减少他稅也 
[新授廣西巡撫柯大中丞奏廣西需欵浩繁請撥部欵並懇飭各省借助摺]  
　　奏爲廣西情形窘迫需欵浩繁籲懇天恩勅下戸部如數撥給並諭飭各省疆臣量力借助以濟急需恭摺仰祈聖鑒事竊粤西匪勢糾紛用兵已久自署督臣岑春煊親臨督師又得前提臣馮子材會同辦理並奏派大員督辦邊防徵兵數十營用欵百餘萬實屬不遺餘力區區小醜尚未能計日蕩平蓋附骨之疽筋肉俱壞蔓生之草根株已深非急切所能程其功也部署旣定次第廓淸殘破之餘民生日蹙若不急圖安集一有匪徒煽誘難保不死灰復然則鄉團爲最要矣夫鄉團亦需餉械此時恐非民力所能勝且各州縣必須有固結練習之親兵乃可以壯聲威而資控制擬於到任後通飭州縣酌度情勢多者募三百名少者亦不减百名又飭各府及直隷州各募二三百名均給予餉械平時加意訓練有警則聲息相通以民團爲守扼塞要隘以親兵爲戰保固疆域以府直隷州之親兵爲策應之師各率其屬預爲之防若武備不修致匪闌入境地則分别治以重罪蓋治亂相爲倚伏官勢盛則匪皆爲民匪勢盛則民皆爲匪必地方官力能自保乃可以保民亦必民信官之果能保民乃同心恊力以自保又必官民互相保而禍亂乃可不生此上下相維之勢臣前摺所稱兼募土兵之說也以古以來辦匪之法無逾於此綜計府廳州縣親兵約一萬五六千名加以餉械一切所需總在百萬以外其邊徼駐防之營尚不在此數古人躬行節儉惟兵事則曰用財欲泰廣西綠營疲弱練軍月餉甚輕不肖員弁多方尅扣臨事譁潰勢所必然似應酌量歸倂優給月餉購買利器以時訓練統以賢員其間雖不免勞費然較之事變旣起徵集大兵其勞逸則有間矣臣前派員前往偵探據稱桂林平樂梧州各府均有匪蹤伏而未發不杜其漸爲害方長廣西一隅關係大局全省糜爛悍匪縱横撫之則因民爲糧剿之則以鄰爲壑此不得不急圖變計思爲一勞永逸之謀雖其事甚迂而其說則固無以易也軍事連年迭遭歉歲本年桂平梧潯鬱林一帶間獲豐收餘則蒿萊彌望轉瞬嚴冬屇序啼飢號寒亟應豫籌撫綏並代籌耕牛籽種灾區旣廣所費不貲又瘠苦州縣歲入無多不足以供朝夕此時公私交迫措手無從不爲謀其芻牧之資而遽責以治平之效此則事之所必無者也竊計民困之深惟廣西爲最甚而度支之絀與用欵之繁至此時而尤急兵餉振撫貼補之費兩年之内無論如何節省每歲總在三百萬兩臣所請撥欵百萬不過三分之一此外擬創行票紙開辦捐輸以期周轉目前實難湊成鉅欵夫財力匱乏則人心動搖欲爲地方策安全必先爲地方籌經費外洋富强之術率以全力振興疲區故貧弱立變爲蕃盛廣西事已至此各前疆臣豈盡不肖惟欵絀力窮未能及時撲滅馴至軍皆渙散民不聊生東南伏莽四面響應此時情形想未盡達聰聽若部臣狃於故常靳此區區之欵是視邊陲爲無足重輕之數徒令養癰貽患異時將不可勝言惟有籲懇聖恩俯准歲撥的欵百萬以二年爲期並請諭飭各疆臣酌量力所能及借撥欵項卽於各省所收廣西捐輸項下陸續歸還臣受特達之知畀以疆圻之重因循欺飾非所敢爲惟到任以後無兵可用無餉可籌雖賢者亦難善其後况如臣之迂疏寡效必致束手而無能爲卽躬受譴訶已貽地方無窮之患此所以爲此再三之瀆冀稍有憑藉仰副聖慈救民水火之心所有微臣請如數撥欵緣　謹恭摺具陳伏乞皇太后皇上聖鑒訓示謹奏奉硃批戸部速議具奏欽此 
[湘路將興]  
　　聞之湖南友人云湘中鐵路不日卽須開工當六七月間洋工程司侯威君以天氣炎蒸赴岳陽避暑旋接督辦鐵路大臣來文催促甚急遂邀同信字旗統帶陶總戎親往　騐次第立標大約日内卽當鳩工興築矣 
[火車肇禍]  
　　聞之奉天友人云日前吉林鐵路忽釀巨災火車由橋上翻入江中搭客斃命者四十人受傷者七十五人其中四十人恐難保全性命又營口開源縣境大雨數日河流暴漲橋梁一律摧殘某日火車由哈爾濱載華俄男婦二百餘人飛馳至橋上橋傾車陷諸客顚入水際獲救者僅百餘人 
[軍裝計數]  
　　南洋寰泰兵輪船在汕頭失事前已迭記情形兹者粤東某日報云船中所失軍裝刻己由管帶某君開摺送呈澄海縣請卽飭役打撈計無烟槍彈一百箱共十萬顆毛瑟槍四十二箱共一千枝快槍二十五箱共五百枝馬槍五箱共五十枝砲車六箱車輪六箱車轅三箱車軸二箱砲彈六箱零件三箱　帶十箱砲架上截六箱馬鞍十二箱皮件二十八箱十響毛瑟槍彈一千箱共一百萬顆毛瑟槍無烟藥鋼頭彈五百五十箱共五十五萬顆五生七砲開花彈二十箱共六百顆又碰火三箱共六百顆又底火一箱共六百顆又銅殻一千二百箱共六百出無烟砲藥二箱共六百出黑炸藥二箱共六百出蓋銅殻氈餅一箱共一千二百斤手板裝藥器一箱計一副無烟槍藥一百箱共五十磅新毛瑟兵槍二十五箱共五百板新毛瑟槍子二百箱共二十萬顆五件頭皮件十箱共百副以上共計大小二千一百八十七箱 
[購地泊船]  
　　聞之湖南友人云自湘省内河准各輪船行駛後初惟湘泰漢東湘清澄清等數艘在長沙及湘潭縣境設有躉船碼頭現在太古公司沙市輪船亦於省城大西門外金家碼頭前購得地基作爲駐泊躉船之所議定價銀六千兩已於日前立契兌銀矣 
[備迎浙撫]  
　　杭州訪事人云官塲探悉新任浙江巡撫聶仲芳大中丞定於中秋節後來浙履新仁和錢塘兩縣主因飭辦差人役將撫轅重加修飾鋪設一新並傳諭届時齊赴城外下馬頭恭申迎迓 
[方伯出京]  
　　武昌訪事人云新任湖北布政使李少東方伯現有家丁來鄂言及方伯將於日内部署出京由津航海南下擬擇吉月之二十二日接受關防 
[浙闈三誌]  
　　杭州訪事人云本届浙江鄉試首塲直至八月初十夜時交三鼓始得凈塲因違式而登藍榜者計五十一人塲中患病者十餘人病劇者六人俱用門板舁出内有一人甫經到庽卽己氣絶未登高第遽賦仙遊殊可憫也二場點名已交十一日辰刻而到者尚屬寥寥是以第一二三四起不過兩點鐘時已畢至第五起以後始魚貫而來直至五點二刻時始克門將封閉聞有諸曁縣學甲乙兩生業於投卷時領有卷票及至首場點名其卷忽失急將情禀諸監臨翁筱山大中丞中丞傳詢送考教官及學中書斗某廣文禀稱二生旣執有卷票其先赴局投卷可知今卷忽無著其弊不在本學應向卷局根求惟爲時已晏勢已無及尚求大人恩施格外准予補卷俾得一律入場中丞頷之乃命提調飭 
 
 

Page 3

 
 
吏將預備之卷補給二本令二生詣至公堂下塡寫履歴 
[鄂闈瑣語]  
　　武昌訪事人云於本月初十日第一場放牌時孝感縣考生張姓年纔弱冠忽於號内發狂旋背人吞烟自盡以殁在卷上自叙生平惡迹多端類如不孝父母淫人妻女之類管號委員據實禀明監臨卽由後圍墻將屍吊出吁慘矣 
[贑闈瑣語]  
　　江西訪事人云本届鄉試首塲入闈士子約一萬二千餘人旣而發出藍榜標明有自縊而死者有抱病而出者幷有於卷面自書種種惡迹者語雖不經然亦未始不足發人深省至於悞就卷中起草以致不能彌封及白卷或不完卷者亦不一而足約而計之共得百餘人 
[工藝設局]  
　　蘇州訪事人云前者江蘇撫憲恩藝棠大中丞接奉政府咨文著就省垣創設工藝局俾錮禁人犯一律習藝等因遵飭在省府縣各官會商擬將倉房攺設工藝局委候補同知恒司馬坦會縣監修司馬奉札後卽於本月十二日會同長元吳三縣主前往勘估以便擇吉興工 
[吳中蟲患]  
　　蘇州訪事人云本年蘇屬各鄉田禾初尚豐稔迨夏秋之際忽有一種黑色細蟲將禾穎嚙盡滸野關等處更有蝗蛕漫天飛舞所經之處禾稻一空刻下各鄉民欲將荒歉情形投縣禀報未識能邀允准否也 
[鎭郡官塲紀事]  
　　鎭江訪事人云前者署丹徒縣洪鷺汀大令奉常鎭通海道兼鎭江關監督郭月樓觀察札飭嚴拿麻雀牌九摇攤等各賭徒當經出嚴禁在案兹恐日久生玩各賭徒故智復萌依舊以花骨頭傾人腰槖除嚴密訪拿外重復出示嚴禁亦保民之要圖也○日前江南全省提督李壽亭軍門由江隂防次乘舟蒞鎭點騐城守營軍裝事畢於本月初八日乘某輪船赴金陵謁見兩江總督兼南洋通商大臣魏午帥面述要公瀕行時城守巡警各軍勇丁列隊洒干鳴槍志敬○署瓜洲鎭標水師中營遊擊徐雨棠遊戎於月之初七日親率師船數艘赴圖山下游巡緝梟匪○前任安徽巡撫調補浙江巡撫聶仲芳大中丞由皖交卸後乘招商局江裕輪船赴滬本月初八日之夜道出京江道府各官咸詣江干迎迓中丞接見後旋卽鼓輪東下俟在滬小駐行旌卽赴武林任所 
[粤東雜錄]  
　　廣州訪事人云歸善縣境稔山一帶向爲産鹽之區近年盜賊横行據爲巢穴沿途設卡凡遇挑鹽而過者每擔抽銀錢一角或五分單山白芒花各塲鹽販相率裹足以致鹽價日昂○裴革令景福現由上憲飭交南海縣看管日前又令將門丁植槐軒交出裴以久經開除無從弋獲對有知者謂植實匿蹟澳門○揭陽縣境南河之水發源於河婆長東潭内諸山其霖田磐溪一帶田園均惟三州堤是賴此堤前被洪濤衝决禾稼傷耗甚多入秋以來大雨如注山泉匯流而下河水暴漲三州堤更岌岌可危現經各村民加意籌防未悉可獲安堵否也○普寍地方山多田少河道淤淺每逢久雨則山泉傾注而下無所容納往往汛濫堪虞邇有自彼處來者述及近日淫雨爲災田園多被淹浸若天公再不放晴不特禾稼受傷卽民居亦朝夕難保矣 
[禹穴探奇]  
　　紹興訪事人云越郡拐風甚熾城廂内外失孩之事時有所聞有唐某者年逾半百膝下祗有一雛現方九齡愛如拱璧日前忽被匪人拐去偵騎四出蹤迹杳然以致闔家沿途哭泣如醉如狂安得賢有司嚴拿懲治俾民間不致遺失掌珠也○桐廬縣境自被濮匪優亂後民窮財盡氣象凋敝異常縣主史大令以山地甚多荒廢可惜勸令將各種雜糧勤加栽種於成熟後量加賦稅是誠富民裕國之要務也○越中各學堂肄業生刻因秋闈請假赴省應試府縣尊均分送卷資以示優異○會稽故紳前雲南鹽法道鍾觀察念祖前因里中屢被水災出資開濬三江閘以資宣洩工程甚巨歴三載始告成計耗銀三萬餘兩觀察本由軍功起家旋以積勞病故兹奉護撫翁大中丞彚案具奏大約可入鄉賢祠其公子樹德别駕亦當予以升階 
[請示章程]  
　　前者常鎭通海道兼鎭江關監督郭月樓觀察擬仿各直省章程辦理警察事宜幷擇定西門外蘆花蕩毗連象山一帶開築馬路札委竇奠膏明府總理工程先行設局招募巡勇按叚巡行日昨明府派家丁來滬投函南市馬路工程局請總辦翁子文太守繕給馬路章程以便仿照辦理太守允之隨卽飭吏繕就交來丁帶回 
[不允註銷]  
　　昨晨總巡捕頭令中西探捕將拘押捕房之革命黨人章炳麟等解至英美租界公堂請訊章等浼瓊師及愛立師二律師投案聲稱此案自西歴七月十五號第一次會訊至今未蒙復訊章等管押已四閱月查公共租界查程公堂有審理之權今此案旣不會訊又無証人應請註銷或卽將人保釋讞員孫建臣直刺與英總領事署迪繙譯官均不允所請二律師遂默然而退 
[飽受虛驚]  
　　前晚美界北四川路第一千一百四十八號門牌某雜貨店披屋内因煮膳遺火積薪霎時烈烈轟轟炎威上熾幸卽施救祗焚去所積木柴然已虛驚飽受矣 
[上海官塲紀事]  
　　昨日江蘇候補縣鄧白材明府因公來滬乘輿至上海縣署拜會縣主汪瑤庭大令○川沙廳撫民同知陳桓士司馬於昨日來滬趨詣道　謁見蘇松太兵備道袁海觀觀察繼至上海縣署投刺縣主汪大令延入花廳茗談良久而别○新科翰林查衡仲庶常籍隷安徽昨晨由京南下安抵滬江前命駕至道縣各署投刺拜會○浙江候補縣程志范明府奉寍波釐捐總局督辦某公委赴上海採辦軍裝昨日命駕至上海縣署拜會縣主汪大令晤談片刻而别 
[上海縣署瑣案]  
　　前者朱漪淸控胞姪元卿霸産凶毆等情縣主汪瑤庭大令正在飭提元卿及朱葉氏卽由鎭海來滬投縣禀到前晚大令升堂飭提漪清至案問爾姪元卿與寡姪媳朱葉氏向居何處漪淸供向居甯波鎭海縣境大令謂定例家庭事故應在原籍呈控何得到此瀆陳遂喝令掌頰五十下又問爾現在作何生意供稱小的現在治下股開堃記木行父親生小的兄弟四人長兄永淸因乏子嗣立三房之子元康爲子娶妻葉氏並未生育刻下元康已故理應由小的之子嗣立不料元卿圖奪家産强將伊子承嗣幷串令姪媳朱葉氏肆潑因此控求公斷元卿供漪淸係小的四叔父伊父遺産早經花費罄盡前在原籍一再詐擾曾控縣立案兹又來案朦控尚求明鑒朱葉氏供故夫元康在日嗣與長房迨故後别房均無子嗣惟元　生有一子理應繼立不料叔翁漪濤恃强爭繼族衆咸謂爲無賴均不允從致被挾恨誣控當光緒二十六年漪淸曾向小婦人借去洋銀四百元至今未還倂求追給大令謂元　及朱葉氏曰爾等在籍呈控業已出票傳訊何以不自投案反來此歧控爲供稱族人恐漪淸藉訟圖詐故函催來此控陳大令判令將漪清責二百板追還朱葉氏洋銀四百元漪淸供小的實在無力措還大令飭再責四百板所欠免追朱葉氏准立元　之子爲子取具漪淸不再滋擾切結然後交人保云 
 
 
 
 
 
 
 
 
 
 
 
 
吏 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[外部公文]  
　　明年美國散魯伊斯省舉行大博覽會其於華人之入會有賽者　　甚爲嚴厲經駐美大臣梁震東星使再三爭辯始得攺訂章程一切公文已登前報兹者北洋官報又登有外務部咨行監督公文照錄左方當亦留心時事者先覩爲快也其文曰爲咨行事光緒二十九年七月十四日准美國康使函稱早數日接海關總稅務司送來譯就華文散魯伊斯奏會所論華人進口與帶貨赴會章程並云中國官商頗有不懌該章之處本大臣當卽電知本國外部聲明中國官商有此意見兹接外部來文稱本國商務大臣云查該章係與中國官員無涉按美例中國官員與其隨員跟役人等原有免其按從前所定華人進口之禁辦理一條又按美戸部所囑管理口岸人員於中國赴會黄副監督與其隨員跟役及其所帶在該會塲蓋造華室房屋之華人均騐有中國所給進美口之照毫無阻攔並未索别項進口文憑卽此可證本國戸部所定之章係與中國官員及其隨員跟役均屬無涉本年西七月一號美戸部已將管理外國人進口之局轉交商務部管轄又稱此章程現已稍有變易之處卽如修攺章程内大意如有華商帶貨物赴會不必照原章須取保人若干銀兩之保單亦不必按原章須時常在會塲以内不得隨便他往惟華商前往美國必須請有中國所給之照照内須聲明帶貨赴會者實係華商並須有美使館或出洋口岸美領事於照上簽字蓋印各節望設法開通中國官商之疑慮並將現所變易該章數欵補行照知等因前來查本年五月間准駐美梁大臣咨稱美戸部所定華人赴會入口章程跡近瑣屑含混現經照會駁詰俟接覆文如有損益之處再行達知先行咨送譯章等語當經本部鈔錄咨行在案兹准美使函稱前因除函覆外相應咨行貴監督查照再行曉諭赴會商民一體知悉可也須至咨者 
[販私訛詐]  
　　金陵訪事人云每屇大比之年淮北私鹽雲屯霧集雖間有由考生夾帶者然究不若私梟興販之多本年考生竟明目張膽公然販私計自七月中旬以來肩挑車載入城者不下五六千擔日前有私鹽二百挑闖入南門經城守委員截留考生藉口於攫取考費二百金赴各憲轅禀控旋奉大憲飭江寗縣如數賠償並將委員撤差其事始寢 
[拐匪就禽]  
　　鎭江訪事人云近有一種無業流氓專以誘拐婦女販賣人口爲事月之某日拐匪陳雨山由某處誘拐幼女四口携至鎭江將附大坂公司大貞丸赴滬適稽查長江商輪船委員周錦堂恊戎親帶差勇在船巡緝見其形跡可疑飭差拘獲略訊數語卽禀請常鎭通海道兼鎭江關監督郭月樓觀察轉飭署丹徒縣洪鷺汀明府訊明核辦 
[潯上官場紀事]  
　　九江訪事人云辦理江西九江土藥稅釐兼官輪船局總辦沈衡齋明府秉權辦理九江湖口保甲局黄鈞選司馬錫銓經前護理江西巡撫簡任廣西巡撫柯遜菴中丞調赴粤西差遣所遺保商局務由大憲委黄司馬元直接辦土藥兼官輪船局務委張子房黄明府綬接辦月初已先後到差隨卽赴淸受篆矣○九江前營遊擊胡寳林遊戎因上春裁减額兵被控撤任現已交卸營務於本月初六日赴江寗○長江水師督標湖口鎭中營遊擊王鶴松遊戎前經提憲程從周軍門奏保奉旨摧升湖南沅江營參將所遺篆務委李遊戎傳藻接署本月初七日王游戎命駕來潯詣各當道處辭行 
[馬路工程局紀事]  
　　本邑南市馬路工程局總辦翁子文太守查得大馬頭直街向有木牌樓兩座年久失修板木零落爰卽雇工修葺以壯觀瞻○馬路工程局總辦翁太守查悉沿浦木駁朽爛不堪路旁所建電燈竿亦大半傾欹朽壞因於昨日禀請蘇松太兵備道袁海觀觀察籌撥欵項以便興修 
[淸道局紀事]  
　　昨日本邑城廂内外保甲總巡兼淸道局員朱森庭明府飭差傳船牙某甲到局諭令速備大號駁船二十餘艘駛至大東門外護城河以便由地甲督同掃街夫將所儲垃圾一律運至龍華灣傾棄 
[英美租界公廨會訊案]  
　　前者英商摩素洋行主投英美租界公廨控華商廣義錩廣義興二號將僞物攙入猪油出售以致虧折成本等情讞員孫建臣直刺會同英總領事署繙譯官迪比南君迭次訊供尚未結案前日午後升堂覆復訊摩素延律師侯魯公及高易廣義錩廣義興延愛立師及古柏二律師聲訴先由侯律師稱案中各証已奉傳到請堂上逐一研訊古律師稱按西例應由原告將所控案情逐節聲明然後訊問今若照侯律師所請則被告譚同興譚玉秀張棻甫所延律師博易哈華托及本律師均不能允從惟有據情上控而已直刺及迪君准之旋傳訊各見証人五十八號六十四號兩西探同禀稱屢次往查廣義興廣利錩兩號主人實非易易迨查詢熬煉猪油之廣東人稱廣義興廣利錩係譚同興卽東興郁秀生譚玉秀張棻甫楊阿柄譚采臣王阿章合股所開且知鉅源錢莊與廣利錩素有往來爲特將莊上執事人胡榮甫傳案請訊馮阿冬卽王阿堂供小的前在廣義興作工現已辭歇聞張棻甫云廣利錩係譚同興所開廣羲興係譚玉秀所開其餘不甚明白張仲安供小的在摩素洋行當細崽主人買猪油時由小的傳語迨後案發至廣升隆查詢據云廣利錩主人係譚同興譚玉秀譚采臣廣義興主人係張棻甫阿章楊阿炳聞人言此項猪油有花生油攙入王阿炳供小的亦操猪油業譚等果將花生油攙入猪油出售胡榮甫供莊上雖曾與廣義興等往來並無别情古律師囑譚幹臣上堂供稱向爲木作頭現藉房租度日並無合股販賣猪油情事訊至此日已西沈直刺商之迪君飭諸人退去聽候復訊核奪 
[英美租界公堂瑣案]  
　　流氓李阿六王順福何芝明向李德才藉端訛詐由包探金立生拘獲送案請懲讞員孫建臣直刺商之英總領事署繙譯官迪比南君判將李責三百板枷示一月期滿之後發押捕房兩月王何各責三百板枷示一月○某西人家細崽王梅生潛至寫字房中竊取金磅及鈔票約值洋銀一千三百餘元報由包探米順拘獲昨日送案請追直刺飭押候禮拜五訊斷○釘書工人王長榮行竊作主王雲記承釘之書數十本報由包探張天林拘獲解案請懲直刺判責三百板○流氓顧阿二攔路調戯張細山之妻女向之理論膽敢行兇報由包探張天林拘獲送案請懲直刺判責三百板枷示半月○偷兒范生林行竊唐金渭等家衣物報由包探言長華拘獲送案請懲直刺判責五百板收禁西獄一年 
[法租界公堂會訊案]  
　　法商拔維宴洋行主人投本管法總領事署控華人陳榮記經辦貨物運至外洋因與原樣不符致被退回所需關稅水脚銀約共數千請責令照數賠補等情由法總領事咨照法界讞員魏蒓塢大令大令立飭提陳到案昨日拔維宴洋人偕買辦沈志雲投案聲訴前情陳倩律師蒂羅辯稱行主旣謂貨樣不符何以在上海時並不責令調換今旣運至外洋無從質証於情於理皆不應照賠大令以兩造各執一詞商之費繙譯官著候下期復訊核奪 
 
 

Page 10

 
 
[法租界公堂瑣案]  
　　新興洋行買辦方長志以行主失去金表及刀叉等物疑傭人楊愛生談志　所竊扭案請追並稱已在楊處搜獲刀义讞員魏蒓塢大令訊究之下楊不認行竊談供行主失物後欲令小的等賠洋銀一百五十元如得破案如數給還大令商之法總領事署　繙譯官判將談交人保出楊押候嚴追起案之刀叉給方具領○潘志剛携帶小銀錢一千枚行經方浜橋被流氓徐雨春等悉數攫去報捕拘獲解送至案大令訊究之下包探禀徐另犯竊案經小的吊出衣服若干及田單一紙呈請察閱大令判令枷號一個月責五百板○九十號華捕解偷兒陳阿狗到案禀稱此人行竊某姓家報時鐘一架翌日復往致被拘獲交小的送案請辦陳供小的露宿簷下誤被拘獲實則並不爲非大令判責一百板○陳子堂在新拓法租界中開設米店前晚被賊竊去錢櫃一具内儲錢十八千有奇及當十銅圓一千六百枚報捕後查獲賊犯金阿海昨日送案請辦大令判枷號一個月責五百板○某號東洋莊被偷兒陳阿發沈錫海竊去洋傘肥皂等物報捕拘獲昨日解案莊上執事人任炳榮偕日商某甲禀訴前情大令判將陳沈各責五百板○扒手王桂生行竊某姓衣袋中小銀錢八枚當塲拿獲送案請辦大令判枷號半個月責三百板○偷兒張三潛至江天輪船上行竊某客所携被一條當場被獲送案請辦大令判責二百板 
[美租界捕房紀事]  
　　寗波積竊張阿寳前因犯案遞解回籍近復乘某輪船來滬匿蹟虹口某里事爲包探劉阿炳查悉卽於昨日拘入捕房捕頭令押候解送公堂禀請讞員孫建臣直刺懲辦○昨晨跑灘賊朱阿三掩入益利輪船　竊芝麻若干携之登岸適爲五百七十三號巡街捕所見連贓帶入捕房捕頭令押候轉解公堂禀請訊辦○前晚某國兵船諸水手醉容可掬在裏虹口肆行胡閙某號巡捕見之恐致肇禍拘入捕房捕頭令押解至該管領事署禀請究辦 
 
 
 

Page 11

 
 
   
 
 

Page 12

 
 
   
 
 

Page 13

 
 
武與歸案究辦緣由謹會同陜甘總督臣崧藩附片具陳伏乞聖鑒謹奏奉硃批著照所請該部知道欽此 
[陜西巡撫升奏舉劾文武各員片二十三日]  
　　升允片再平利役始誤於該縣之颟頇再誤於練兵之疲敝使非防軍迅赴戎機與鄰境恊拿首要其禍將不止此甎坪廳通判鐵　已由奴才列保外其統領防軍補用副將周玉堂謀勇兼優營規整肅冐雨赴敵奮不顧身應請一倂傳旨嘉奬管帶鎭標練軍補用叅將吳聯芳經該鎭派赴平利沿途騷擾居民避匿鎭標申營游擊陳松泉距匪咫尺坐視焚掠甎坪營都司陶正國縱兵擄掠控案纍纍以上三員應請革職永不叙用並　准投効各路軍營以肅戎政謹會同陜甘總　臣崧蕃陜西固原提督臣鄧增附片陳明伏乞聖鑒訓示謹奏奉硃批另有旨欽此 
[皖撫聶奏道員在工身故士民哀感難忘懇恩附祀專祠以隆報饗片二十三日]  
　　聶緝槼片再據署理無爲州知州沈定詳據本州紳耆試用訓導丁翰淸等聯名禀稱光緒二十七年六月間州境猝遭水災圩堤冲决老弱流離蒙前直隸總督李鴻章電檄浙江候補道張士璠自備　資來州放振平糶倡募捐欵開辦冬振粥廠掩埋施藥各善舉災民同深感戴續蒙札委會同已革直隷候補道鄧賢輔築成濱江隄壩三百餘里廬江和州等七州縣同資保障工程之大險難之多督率之勞辦理之速實所罕見又以體察上游積水難消下游塌口爲患禀辦石涵三處石壩四道時值春隂正甚採石於隔江立基於水底沐雨櫛風不辭勞瘁業於本年五月一律竣事是月　十四日張道士璠會委親詣鳳凰頸大石涵騐收工程猝發痧症身故江干士民觀者萬人無不同聲痛哭查張士璠合肥舉人素性樂善此次辦理工振先後三年始終如一無爲災區實荷再造之恩今在工身故凡叨盛德哀感難忘前大學士直隷總督李鴻章欽奉諭旨准其在立功地方建立專祠無爲州係其辦團剿匪之地又歴蒙撥欵賑濟已公議擇地建祠公墾將已故花翎二品銜浙江候補道張士璠奏請附祀以隆報享等情由該州核明具詳前來伏查浙江候補道張士璠於光緒二十七年間中前大學士臣李鴻章飭委來皖辦理無爲州賑務凡平糶粥廠掩埋施藥各義舉無不竭力經營嗣經飭委會同已革直隷候補道鄧賢輔興築無爲州濱江隄壩該道等冐暑衝寒親自督率先後築成官民各壩三百餘里派委騐收一律工堅料實輿論翕然祇以該州地勢低窪非多築涵洞添建支水壩不足以資經久由該道等禀請撥欵續辦臣已於二十八年十月間臚陳勞績先行奏請立案聲明俟善後工程竣事再請從優給奬在案現各工一律告竣而該道張十璠因會委騐收猝發痧症在工身故禀稱士民萬人同聲痛器足見公道不冺人言無閒臣詳加察核是項工程保障遠被七邑歴時先後三年並非該道　内應爲之事而能堅苦耐勞始終如一大工甫竣身故江干實屬以死勤事功德在民若　予以身後之榮　　　將來辦事者勸該　本係前大學士臣李鴻章電飭來皖　　紳民聯名禀請合無仰懇天恩俯准將已故花翎　品銜浙江候補道張士璠卽附祀無爲州城李鴻章專祠以隆報享而順輿情除咨禮部並飭取履歴册補送備案外謹會同兩江總督臣魏光燾附片具陳伏乞聖鑒訓示謹奏奉硃批著照所請禮部知道欽此 
[江寍將軍信奏釐整營制摺二十三日]  
　　奴才信恪奎芳跪奏爲更定常備續備等軍營制恭摺詳陳仰祈聖鑒事竊奴才前以甯防捷勝精銳兩營遵旨攺爲常備軍千人續備軍千人巡警軍五百人而餉項各殊軍心觖望奏請裁去捷勝精銳名目攺爲常備軍五百人續備軍五百人巡警車五百人以期餉項均平人材壯健等因光緒二十九年三月十八日差弁齎回原摺奉硃批著照所請欽此當卽轉行欽遵在案第查甯防馬甲計兵燹孑　及荆防撥捕現甫有編成隊伍共祗一千七百餘名其中舉貢生童及身體孱弱多嗜好者約占四分之一年在四十以上及不合格者又居其半實在　力精壯堪以　練各項　藝者不過五六百人經奴才精加遴選拔其尤者五百人爲常備軍其原設管帶仍爲管帶原設營官改爲帮帶中哨設　官一員鼓號一棚雜差一棚書識號令手一棚正兵七棚每棚皆十名四哨各設哨官一員正兵八棚砲兵兩棚每棚皆十名計共官兵五百七員各員弁薪水仍如舊制餉則月支三兩節出銀兩匀爲有閏之年按月照發無閏之年每兵餘銀四錢留爲製辦冬夏帽操衣戰靴之用續備軍原設管帶仍爲管帶推管帶原係掌左司關防正藍旗恊領圖塔佈兼充該恊左司事繁不能兼顧另派廂　旗佐領寳珍接管原設營官攺爲帮帶以廂藍旗防禦祥泰充之中哨設哨官一員鼓號一棚雜差一棚書識號令手一棚正兵七棚每棚皆十名另設前後左右砲五哨每哨正兵八棚每棚皆十名兩營長夫火夫暫仍其舊如遇徵調另再增添查該營兵丁原爲遞挑當備軍之用本應一律挑補年靑力健之人奈本防養育閑散半未成丁補甲者年皆逾格不得已暫以三十五歲以上精力尚壯者充之惟有疾病嗜好者則萬不可留必須剔刷淨盡寧缺毋濫以仰副聖主整飭戎行之至意至巡警軍應與原有步營合而爲一其數無難挑足五百人擬以三百二十人爲正額不足者缺之其軍專爲巡查地而設管帶官一員以正黄旗恊領善奎充帮帶哨官各仍其舊設中哨八棚書識號令手一棚總巡查一棚親兵一棚專管圍捕巡拿以及救火巡梭隨時調遣分設四哨每哨正兵六棚四哨計二十四棚以三棚分晝夜爲六班分巡一旗地面何時何叚失事應責懲值班之人而尤以稽察窩留賭盜以及結盟拜會爲專責總期内奸不作外誘不來以資鎭攝而捍牧圉此皆就原有之餉爲節制之師總期將士一心以教以養庶臻遠到以慰宸厪所有奴才釐正營制情形是否允恊理合繕摺續陳伏乞皇太后皇上聖鑒訓示謹奏奉硃批政務處知道欽此 
[江寗將軍信奏蒙古佐領投効來營懇恩留營効力片二十三日]  
　　信恪等片再奴才前以江寗駐防遵旨練兵現已挑選成營查有寗雲駐防已革廂紅旗蒙古佐領兼記名前鋒章京軍功佐領銜連和來甯投効諳練操防堪以留寗効力咨部立案奏明辦理等因前來奴才查連和係京城廂紅旗蒙古慶雲佐領　人由實任密雲駐防廂紅旗蒙古佐領任内與胞叔豐吉因家務搆訟經密雲副都統于珊奏叅先行革職送部審擬　部審明並非有 
 
 

Page 14

 
 
心干犯惟業已革職免其置議具奏奉旨依議欽此奴才前在密雲副都統任内深知該革員當差勤愼辦事認眞經理操防向稱得力而叅革之案係因家務爭訟乃奉母命抱告實非干犯名義情自可原旣據投効來營現當甯防督操教練需人合無仰懇天恩俯准留營効力以資差遣出自逾格恩施除咨兵部立案外理合附片具奏伏乞聖鑒訓示謹奏奉硃批著照所請兵部知道欽此 
[護贑撫柯奏遵旨查明知縣被叅各欵據實覆陳摺二十四日]  
　　新授廣西巡撫護理江西巡撫臣柯逢時跪奏爲遵旨查明知縣被叅各款據實覆陳恭摺仰祈聖鑒事竊臣承准軍機大臣字寄光緒二十九年閏五月初四日奉上諭有人奏江西興國縣知縣陳宏燮年力庸懦任聽刑幕指使命盜重案含糊審斷請旨飭查等語著柯逢時按照所叅各節確切查明具奏毋稍徇隱原片著抄給閱看將此諭令知之欽此遵旨寄信前來承准此查興國縣知縣陳宏燮先於本年四月間另案撤任隨卽遴委准補新昌縣知縣楊國璋馳往密查兹據逐欵查明禀覆如原叅陳宏爕年力庸懦不通文墨一聽刑幕裘心齋指使民人李寳玉與同姓口角被踢傷小腹抬縣請騐彼造頗富於資央逢春錢號李冠芳爲之納賄裘心齋揑稱並無口角情事該縣不爲相騐反斥其藉端訛索將李寳玉押入班房當夜斃命其弟又童李滿玉再求相騐嚴斥不准反呌多役將李滿玉揪進二堂重笞二百管押不放並飭親兵將屍擡埋滅跡暗中令地痞與李滿玉說和許洋一千元付給逢春紅票李滿玉佯允得出獄持票上控批由贛州府委員趙縣現辦寃情盡出調查逢春簿據日期數目相符無如禀覆之稿仍出裘手盡攺眞供揑詞禀復仍將李滿玉管押在獄現已三年一節查李滿玉與其二胞兄李澄玉先於光緒十九年將故祖父母屍棺移至德星橋祖墳左首盜葬被族人李恩標等經前興國縣蕭鋆訊明斷令赴遷嗣李滿玉復將屍首裘入瓦罎仍盜葬德星橋祖墳右首二十六年正月族查知起出瓦罎二個上有伊祖父母名姓小碑控縣傳訊未到適屇淸明祀祖合族因李滿玉弟兄屢次續害祖墳控案未結又聞李滿玉將經管祠産契據私自押錢公議　其胙肉李滿玉之妻往索不給吵閙各散三月初八日李滿玉卽以李澄玉被族人李其抗等毆傷擡縣喊驗該縣陳宏爕騐無傷痕交差看管諭候集訊旋據差禀李澄玉患病無人承保在管病故報由陳宏燮提同李滿玉驗明李澄玉屍身實係病斃並無别故塡格附卷看役人等訊無凌虐情斃李滿玉具結殮屍後隨乂翻控駁斥不准輙將李澄玉屍棺遺棄道旁陳宏燮飭保擡埋標記適前撫臣松壽查閱營伍按臨贑郡李滿玉與其大胞兄李澕玉攔輿呈控檄府確查經前署贑州府姜秀瀾先後札委候補知縣朱齊祿豐和赴縣查訪李澄玉確保病故並無賄和情事提取逢春錢鋪簿據查無代出一千元紅票確據陳宏燮因李滿玉係上控原告屢傳不到照例詳銷現查李滿玉業已到案管押惟已死係李澄玉並無李寶玉其人又原叅興國自該縣收授賭規賭風大盛盜賊滋多文童李其乾在東門城下行走被賊殺死劫去洋數十元其妻陳氏報縣相騐求拿兇手該縣屏而不理一節查李其乾居住縣城西門外平日游蕩好賭於光緒二十八年二月二十六日往壩南地方看戯不知被因何人因何殺死在東門城外木橋下屍妻陳氏投保報經該縣陳宏燮將受傷身死查無失物情形洋兇未獲至謂陳宏燮收授　規西處訪查並無實據詢之附郭居民僉稱未聞已死李其乾有被劫洋元之事又原叅龍坪墟劉姓白日强抱鍾姓家物件鍾姓追赶劉姓轉身將鍾姓打倒用髮辮環繞鍾姓之頸登時勒死經藍姓撞見喊衆將賊拿獲送縣請究該縣祇將賊責押並不禀報治罪自此盜賊横行益加猖獗城廂内外紳士商民之家時常被竊事主畏事多有匿而不報一節查究兇賊劉懋沅籍隷興國縣光緒二十六年六月初四日下午獨自一人徒手潛入事主鍾蕭氏家内竊得錫茶壺一把被鍾蕭氏瞥見喊捉劉懋沅携贓逃出鍾蕭氏之子鍾瑞祜聞聲將髮辮盤繞項頸跟追劉懋沅棄贜跑走被鍾瑞祜追上扭住衣襟劉懋沅求釋鍾瑞祜喊呌捉賊劉懋沅掙不脫身情急將鍾瑞祜盤繞頸上髮辮扭住拉緊冀其鬆放不期用力過猛致髮辮勒入其咽喉氣閉色變劉懋沅速忙放手鍾瑞祜鬆手倒地石塊磕傷右額角登時殞命經楊有亨路過將犯獲住送縣按例擬辦該縣盜案不多民間被竊或因失贜無幾不願報案間亦有之又訪查縣幕裘心齋尚無劣跡惟性喜交遊常與紳士往來多招物議並詳開節略前來臣查興國縣知縣陳宏燮雖係捐納出身尚非不通文墨卽如審辦兇賊劉懋沅按例擬斬已入本年新事秋審情實原叅謂其祇將賊責押並不禀報治罪自係傳聞之訛又李其乾不知被何人殺死本屬仇盜未明原驗卽無失物情形先照常開叅詳咨通緝亦非置之不理惟李澄玉在管病故一案並不禀請鄰封相騐又不通詳立案李姓族人僉稱李滿玉私將祠産押錢虛實均未究明致令案懸莫結旣李滿玉現仍管押乃以屢傳不到爲詞率請詳銷尤屬颟頇該員在任數年雖查無因案納賄收授賭規確據而於聽斷詞訟因循草率咎實難辭應請將興國縣知縣陳宏燮開缺另補以肅吏治至縣幕裘心齋常與紳士往來縱無劣跡可指亦屬不知檢束應卽驅逐回籍稍示儆懲除嚴飭現署興國縣孫啓瑞迅速傳集李姓房族人等到案提同在押之李滿玉研訊確情秉公斷結具報毋任延累並諭令德星橋李姓祖山毋許子孫侵葬俾杜訟端所有查明知縣被叅各欵謹繕摺具陳伏乞皇太后皇上聖鑒訓示再興國縣係屬選缺江西省現有應補人員應請扣留外補合倂陳明謹奏奉硃批著照所請該部知道欽此 
[吉林將軍長奏留員差委片二十四日]  
　　長順等片再截取同知内閣中書繼源工部筆帖式慶全圖欽布均經先後各在本衙門請假赴奉天吉林修理祖塋目睹時局艱難滿漢世僕情甘投効力圖報稱等情具禀前來奴才查中書繼源年壯才明留心時務筆帖式慶全年力富强圖欽布才具穩練現值吉林辦理善後整頓營務之際差遣需人合無仰懇天恩俯准將中書繼源筆帖式慶全圖欽布三員留於吉林以資差委之處出自逾格鴻施如蒙兪允仍請飭部照章勿開底缺免扣資俸俾免向隅除飭取該員等履歴分咨閣部及本部查照外理合附片具陳伏乞聖鑒訓示謹奏奉硃批著照所請該衙門知道欽此 
[直隷總督袁奏知縣拿獲鄰境斬梟盜犯才堪重用請照例送部引見破格擢用片二十五日]  
 
