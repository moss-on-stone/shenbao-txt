# 1887 - 10 - 4904938

 

Page 1

 
 
[精選石印巧搭網珊出售] [  點石齋主人啓]  
　　自泰西石印之法盛行大題小題選家林立靡不搜羅宏富集成藝林大觀惟巧搭一舊從無專選巨帙以供揣摩未免闕如茸城頌萱室主人竊　憾焉爰取同人名手搭題窗稿以及歴屆歲科試藝各省書院傑作羅致擾廣剔選極精計得巧搭文選千有奇交本齋石印名之曰巧搭網珊其已見於近時石印諸書中者概從割愛准於十二月十五出書每部分訂八本定價洋四元四角在上海南北申昌及各書坊外埠申昌發售如願躉售者問法大馬路南申昌面議價從格外此佈 
[接錄論中西歴學源流異同] [  吳縣葉耀元子成氏稿]  
　　如磨蝎宫日躔最卑行速故二十八日而行一宫若巨蜸宫日躔最高行遲故三十一日而行一宫總以三百六十五日爲一年較諸歲實尚欠五小時有奇故每四年閏一日又因四倍五小時有奇尚不足一日之數故又歴一百二十八年而少閏一日法應閏三十二日者則閏三十一日始合其期夫閏日乃以太陽行度紀年閏月則以太隂行度作歲雖月分閏法各有不同而歲序紀綱則無少差異此所謂不約而合者也中國以正月朔爲歲首梅勿菴謂西國以日躔斗四度爲正月朔或云西國以地球當最卑爲過年之期二者所差尚微因最卑東行每歲約六十二秒恒星東行每歲約五十一秒　差十一秒須積至三百二十七年有奇始差一度推今歲冬至最卑點距冬至點後十度五十八分四十一秒冬至後二十日内日行最速每日約一度有零故冬至越十日而爲西國過年之期卽中國十二月初八日也西人恒以過年前八日爲耶穌誕辰卽太陽躔第十二宫第二十五日故耶穌誕辰在中國冬至後三日也雖然中西兩歴不同而實同然而同之中又有不同焉耶蘇誕辰後冬至三日者在近今六十年中則然爾推原闕故並非關乎理法之疏密而由於立法之各異天象之變遷惟西國總以地球當最卑爲過年之期最卑又每歲東行約六十二秒約歴六十年而差一度故六百年之間而最卑距冬至已差至十度矣若以日躔斗四度爲過年之期大略相同如今年最卑後距冬至十度零越六百年而當變爲距二十度零則西國過年之期亦將在中國冬至後二十日而耶穌誕辰卽因之變爲後十三日矣大凡六十年中亦有一二日之參差今歲交冬至節在十一月二十七夘初故爲後三日設於廿六日亥時交冬至則變爲後四日矣惟查康熙戊辰年瞻禮單耶穌誕辰則在冬至後四日似以日躔斗四度爲過年之期也考最卑與冬至同度當在宋理宗時自宋以上又差而前故上溯漢哀帝庚申年最卑已前距冬至約二十二度十六分所以耶穌降生之辰當在哀帝庚申年十月卽冬至前二十七或二十八日爲小雪後二三日也一千九百年之間已差至三十一日此所謂同之中更有不同者也準最卑東行之理推之自今以往約歴一萬零一百四十年之外則地球繞日之軌道最卑最高將易位置是最卑點堂夏至點而西國過年之日在中國夏至之期卽耶穌誕辰在中國夏至前七日矣當是時北半地球夏生酷暑冬有嚴寒愈近北極而其苦愈甚蓋最卑與最高所受日光之比若十六與十五比地土皆環繞北氷海披離下垂故南半球多水北半球多陸水可回光故難受亦難散陸能傳熱故易受而易散夏至北極朝日日光直射北半球惟地球適當最高則相宜乃彼時適當最卑其積熱應得百度者而增爲一百零七度冬至南極朝日日光斜　北半球若地球當最卑則尚宜乃彼時適當最高其餘熱應有廿度者減而爲十三度雖略能以行度之盈縮而迭相消長然總不若今日消長之自然也或曰寒暑表升降六七度在人似不大覺何苦之有曰伏暑增兩三度不能隆冬减兩三度不耐不見夫赤日當空火傘方張之候竟有多掛一絲而不　者此何故歟不見夫雲愁水結燈寒榻冷之間直有欲把刀剪而難堪者此又何故歟是亦不思之甚矣何况此六七度而人有不喚苦者乎自此更歴萬餘年而仍復今日此又天運之循環而中西歲月之大不同者至於最卑最高之根源及最卑之運行弗替則其故甚微一時不可思議雖歐洲極精天文家亦莫明其妙惟大約其故必在恒星焉究屬是否還質諸中西格致天學家不識有以教我否也右稿來自蘇臺洋洋灑灑考核精詳足以補余前論之所未備有目者當共賞之至所云冉過一萬餘年最卑最高將易位置西人歲朝當在中國夏至之時此說也西人亦未曾言及莊子所謂余驚怖其言猶河漢也竊思歴之有歲差亦所不免後人當必有補救之術斷不任其差行愈遠而以夏爲冬如果有是則請俟諸一萬年以後以覘信否何如本館附識 
[上諭恭錄]  
　　十一月二十九日奉上諭慶裕等奏神靈顯應懇頒匾額並加封號一摺奉天康平縣城關帝廟城隍神及縣屬鄭家屯關帝廟均著靈應每遇地方水旱偏災經該官紳等詣廟虔禱屢昭靈佑寅感實深着南書房翰林恭書匾額各一方交慶裕等祗領敬謹懸挂康平縣城及鄭家屯關帝廟以答神庥其所請勅加城隍神封號之處着禮部議奏欽此○十二月初一日太常寺題十二月二十九日歲暮祫祭太廟先期告祭奉旨後殿遣本格行禮中殿遣晉祺行禮又題十二月二十九日歲暮裕祭太廟奉旨朕親詣行禮東廡遣立瑞西廡遣兆珏各分献欽此同日又題祭太歲壇奉旨遣本格行禮兩廡遣豐烈克們泰各分獻欽此軍機大臣面奉諭旨此次京察一等覆帶圈出各員着自十二月初四日起按照名次先後每日二員於寅刻赴乾淸門伺候召見如本日未經召見仍於次日預備俟召見後其次應行召見之員應接續預備其餘各員以此遞推欽此 
[本館接奉電音]  
　　昨日下午一點二十五分時本館駐京訪事人由電飛傳本月十五日諭旨三道敬謹譯登○十二月十五日奉上諭畢道遠奏臚陳已故府尹政績請宣付史館一摺已故通政使周家楣兩任順天府府尹遇事整頓善政頗多辦理災賑尤能多方籌措不遺餘力實惠及民所有周家楣生平政績着准其宣付史館立傳欽此同日奉旨壽昌補授太常寺少卿欽此同日奉上諭順天府府尹着高鵬補授未到任以前着薜福辰署理欽此 
[薇垣新政]  
　　江密許方伯自本月起每逢三六九日傳見二三十員分五人爲一班各就官印下注簡明履歴數語從容坐論詢及里居家世與其邑之先達鄉之碩望姓氏出處無不瞭如指掌承問者誠恐倉猝莫答往往不敢引虛爲實其有沾親帶故者必曲盡其落月停雲之慕並囑爲之代致纏綿洵乎氣淩五岳志括九州非錢世儀之精神滿 
 
 

Page 2

 
 
腹所能望其襟期矣○江寗所屬之厘捐向由總局某觀察主政每有調動或方伯先商觀察或觀察會商方伯各抒所見侃侃而談議定後仍由觀察上院回明文稿皆由局送但行文而不挂牌本月初一日蕃轅忽懸牌一方開明督辦厘捐總局本使司許示慶餘橋大河口兩處辦理不洽輿情大河口攺委直隷州謝王恩接辦慶餘橋以原辦口岸之鄧大令調辦而以知縣廖佐卿前往口岸此爲厘捐挂牌之第一次○前任梁方伯高視闊步其待屬員正如相馬經所謂相賞于牝牡驪黄之外實缺往往不得到任現許方伯查知舒朝冕已補甘泉縣黄金鉞已補宿遷縣均由部覆准應令各就所治以展其才大約臘尾春頭當見雲輧飛動矣○金陵自道班至從未多有未見京洛緇塵者日前有辦理保甲之某别駕未經引見方伯惟令其卸差北上此外别無他語官塲咸知方伯意在一一吹竽矣○海防捐輸局向在藩署暖閣後刻移至儀門相近處俾納資爲郎者不怵于㦸衞森嚴而望門先阻也○官塲傳說梁方伯在任日有某姓家丁在督轅投一信函告其主人舞權納賄等事並有一單列文武數十人俱其門下鷹犬現聞此單已入吕文穆夾袋中正　知所傳者非齊東野人之語否也○某同守係許方伯之從子以綜核才長多膺鄭重上年丁憂後由督憲委令襄辦洋務局兼下關稽查差此次方伯抵任以洋務與地方雖曰不相統屬然同官一處究應引嫌遂諭令同守辭差回籍想不日琴鶴當就道矣 
[金陵火警彚誌]  
　　上月杪某日通濟門外沿城燒去草屋十數家其火逼城垣而仰燎鷹隼盤鳴於墉上望者莫知其爲遠爲近迨水龍繞重關而出則茅龍已悉成灰燼矣聞其火係效懒殘煨芋而起傷斃一童女後南門外又焚去花匠家蘆軒一所軒南向窗戸皆蘆簾雙夾而糊以紙列桃杏牡丹數十種中燃以炭炭熾遍潤以水盎盎然滿屋皆春氣花亦眉眼漸舒是日匠正在料理灌輸火星迸入蘆簾初不之覺須臾烈燄自上而下搶花者未及數盆而已頭焦額爛洎一陣風過火勢亦戛然而止又城北焦狀元巷孀婦某氏以絡絲爲業積有靑銅錢數萬藏在床後與獨眠人朝夕相守自以爲送死有藉矣日前忽有以年販請貸者孀利其息遽以一萬應之往返取給之時忘却灶前午炊未　適有斷蘆溜入柴堆中蘆欲燼未燼得柴便熊熊上熾及負錢者纔出戸而火已透頂孀不知所爲惟挈絲絡在室中盤旋幸後進人家鳴鑼呼救登時撲熄其屋共三進惟後進巋然獨存云　 
[求雪得雪]  
　　雪乃五穀之精宋哲宗謂宰相曰是固豐稔之兆也故諺謂臘中三白則三農喜舞南方地濱江海有蝻患盼雪尤殷相傳得雪一寸蝻子入地深一尺否則春氣一生蝻　爲蝗可使野無靑草以故地方有司視六出花爲符瑞金陵求雪者　浹旬月初高參軍又親赴靈谷寺龍泉取水各官竭誠虔禱香爇旃檀表上通明拜壇者自二點至九點諷經者則緇流及羽流月之十日密雲濩布上燈時候朔風捲地怒號詹瓦間彷彿斷珠亂洒霰旣過則柳絮因風飄飄然濡入衣袖矣惜度方未圭遇圓未璧而止次日雨甚細然同雲滿天際或者滕六君正安排天公玉戲亦未可知　林滋小雪賦不禁搔首於城中暮寒時也 
[閱兵已竣]  
　　閩督楊石泉制軍出省大閱福興漳泉延建邵汀等屬營伍官兵已登前報兹聞制軍所到地方民間咸排設香案以迓卽麾不論男女老稚爭以望見顔色爲幸方之司馬温公兒童走卒皆知其名者正不多讓而制軍猶復不自滿假兢兢焉以勵精爲念於州縣則勉以吏治于將弁則飭以營規有功必賞有罪必罰大閱事竣卽行起程絶無片刻淹留而各　供給因之减省隨帶員弁兵丁不及百餘人而差費因之更省凡屬員有送禮物者絲毫不受幷禁止跟丁勒索門包　節淸風一時無兩無怪頌聲載道也其所黜陟者聞有長汀縣某巡檢龍岩州某千總興化某把總等及某縣大令均以過失叅撤又有某總兵因截扣口糧立卽撤差另委他人接署制軍隨於初八日下午回轅文武百官紳士耆民咸出郭遠迎甚覺熱閙藉非制軍之功勋爛然威望素著何能如是哉緬想風徽不禁神往於三山五嶺間矣 
[閩中盜案]  
　　水關外河通鋪地方離城約一里許市肆雲連商賈輻輳地近南校塲儼然通衢大道也游勇及地方匪類每多匿跡其中乘間竊發以掠取貲財有瑞承錢樣店開張閱數月頗有資本游勇亦有垂涎之意遂糾集黨羽於本月初八晚上燈時闖進店内約有數十人各執利刃白光皎皎如霜雪令人望而膽裂一霎時間紛紛亂攫將該店所有銀貨盡掠而去店夥齊姓厲聲喊援手被斫傷幸未喪命可謂死裏逃生鄰里畏盜勢之兇横亦不敢近前相救至使盜得飽掠遠颺次日店主赴縣呈報計劫去票銀五百餘兩現銀四百餘兩票洋十餘元幷將帳簿及受傷各夥友抬赴縣署請爲究騐閩縣李澤春大令騐畢一面派捕拿盜限日務獲一百懸賞格如　擒拿全案盜犯到縣者賞洋五百元知風報信者以次遞减語云重賞之下必有勇夫此時游勇雖已得贓遠遁想日後不難弋獲也現聞附近鋪戸因地方不靖相率罷市天以罷市爲挾制官長地步最爲有司所忌然市井細民若非有萬不得已者亦何致出此計哉有司牧之責者果何以嚴緝奸宄保衞閭閻耶 
[巡丁不法]  
　　自鹽引各分口岸以來緝私之卡愈多卽愈易滋生事故非立法有所不善實由司其事者之威福自專也月前廣東學憲胡小泉宗師瑞瀾之靈櫬由公子扶運回籍道出西江吉安縣屬某卡卡役藉查私爲名百般滋擾查至頭艙船戸謂胡大人之靈柩在此不得馮惶卡役不允强將公子之衣箱數口搬至岸上指稱内有私鹽甚至勒令開棺騐視船戸大忿與卡役口角卡役卽大肆兇鋒毆船戸墮水致有二人不知存亡正在擾攘時有護送之礮船多艘乘風駛至遂以並無私鹽禀明卡員及地方官始免開騐公子遭此大辱忿不堪言又以船戸二人竟無下落當卽馳禀省中大憲不知將來如何了結也 
[會匪爲患]  
　　游勇之入哥老會者滿佈江湖亦侍事之憂也秋間湘鄉王姓被會匪刼去金銀巨萬報官後訪無蹤跡因購覔眼綫四出緝查久之始悉該匪百餘人帶同婦女數十人裝作逃荒模樣逗遛某處遂發營兵數百名不動聲色四面兠圍得以拿獲數十人起出入會花名簿數十本原贓大半尚在解案訊供自認哥老會中人略不諱飾其被拿時婦女亦善擊刺並開洋鎗拒捕如臨戰陣然以致兵勇亦有傷亡幸衆寡不敵始克成擒亦足見其强暴兇頑不减巨宼也冬間醴陵縣城外亦有遊勇搶刼之案營汛兵丁聞風往拒彼衆我寡未得成擒洎調大兵前往則已四散無蹤矣留心時事者爲之太息不置 
[攺鑄制錢]  
　　十一月初間戸部奏請停止寳源寳泉兩局鼓鑄當十錢奉旨允准該部連日盤查錢庫存貯當十大錢甚鉅足敷今冬及明年放款傳聞機器局鼓鑄制錢當於明年運至京師然則改使制錢亦必在明年矣聞寳源寳泉兩局亦有攺鑄制錢之舉云 
[列灰復然]  
　　蘇城張姓家僕婦前晚以脚爐中之灰傾倒於篾籮中自以爲無患矣及至更深人靜主人翁在烟霞鄉倦眼朦朧忽見烟燄騰騰從柴房而出急起查看則灰籮中之火其光熊熊延及柴堆不可嚮邇疾呼家人起救取水澆灌遂得卽時撲滅查前月中旬以來火灾迭報城内外不下十餘次語云星星之火可以燎原居家者每以爐灰隨地傾棄最易貽禍是宜格外留心以防不測之災也 
[芝罘雜錄]  
　　芝眾汛焦弁因事調營差委所遺之缺以文君長太署理聞文君曾任是缺故此次復以之署理以收駕輕就熟之效○登州李鎭軍蒞任以來恩威並著屬下弁兵亦深愛戴前值鎭軍夫人壽辰中右營官弁兵丁恭送牌匾以表頌私雖登榮水師不相統屬而亦恭送　　非鎭軍之德澤遠被烏能若此○西土歉收洋藥價較前倍蓰而厘捐稅項因之甚有起色也○烟街屋宇櫛比然此處舊時多是墳塚居人 
 
 

Page 3

 
 
剗平遺址而結廬其上過其地者每有滄海桑田之感一僻巷中尚存某姓塋兆相傳是處時見怪異一日有某甲乘醉經過時已夜深人靜突見二物婆娑而來隂氣逼人將甲拖翻在地塞泥於口復扼其喉其一曰姑恕其命乃飄忽而散甲驚魂不定毛髮悚然酒亦頓醒是眞爲路鬼揶揄矣然通人則未敢深信也○近來各鋪倒閉者層見疉出所有貨物均行拍賣市面蕭條果何時再見起色耶○近由上海載來棉衣甚多余由陸路雇覓脚夫解往災區外復由普濟輪船載往萊州再由該處雇車送往分給災民○某鴇購一雛妓本良家女僞爲養媳而羅致之入門後逼令接客女乃仰藥自盡此其貞烈爲何如耶而如該鴇之誘良爲娼狼心毒手益不容於人世矣○西歴元旦洋關及各洋行照例停公而華俗又以是日爲臘節民間攙合雜粮煮之謂之臘八粥此風相沿久矣○初七日附近烟街之奇山所地方張姓家不戒於火燒毁房屋二間緣其時天晴風靜而文武廳汛及海防弁兵均來彈壓施救故易于撲滅也○嵩武軍馬隊連斃單馬數匹初不解其故嗣悉有人置毒馬料中所致隨　留心伺察現聞罪人已得究不知其人與馬何仇而下此毒手也○九月間有夾板船一艘沈溺口門間船面雖經拆卸而船底入水甚深進出船隻甚形不便前由稅務司購到水雷六枚將以轟毁沈船奈沙泥積壓日深仍未轟去駕舟者尙其留意也可 
[松郡瑣聞]  
　　江南提督譚靑崖軍門於初六日往金陵公幹初八日接官報房報喜之信言得京局電傳已奉上諭着軍門補授江南提督矣○有從關外購到之新馬百餘匹在校塲中騐給各馬兵一時蹄聲得得鳴聲蕭蕭牝牡驪黄無不有冀北空羣之想○某中素行無賴前隷細柳營爲馬上健兒行二人皆以馬卵子阿二呼之有某氏婦不安於室與甲有私蓋當爲娼時本與甲留嚙臂盟至此以舊識而續新歡也日前婦夫某乙偵知逕往捉奸甲自恃孔武有力舉椎擊之中其脅倒地氣絶隣近聞聲齊出相助立將兇手拿住事在北門外菜花涇地屬華亭楊超亭邑尊因親往檢騐想殺人者死甲將不能保首領以終矣 
[京口瑣聞]  
　　京口近有輪船運米赴粤所有食力之輩無不藉扛挑之役以博蠅頭日前有小工二名由棧中掮米至怡和輪船其時小工甚多互相擠軋其一被擠失足墜入深艙頭顱破裂鮮血迸流衣服都作猩紅色其一墜落江中巨浸茫茫毫無蹤影蓋早從屈大夫游矣嗚呼慘哉○鎭江入冬以來未得雨澤農民仰盼甚殷本月初八日起有司已出未禁止屠宰及初十日夜雪霰輕飛恍若風前柳絮次日小雨繼之十二日又放晴曦說者謂二九見雪此後必當再見祥霙比戸之人咸有望雲思雪之意也現聞有十三日開屠之說 
[封船述聞]  
　　前報疉列試行蘇滬搭客之德星輪船被封一案現據訪事人探聞此船原由本埠耶松船廠新造船價銀七千餘兩甫在月前報明本關稅務司派委船政廳騐明編號給發牌照卽經候補縣黄明府禀商撫憲試行往來蘇滬除帶搭公文銀錢客位以期捷速外概不夾帶貨物崧中丞正以輪船行駛内地本于禁令且與民生大有關碍等因批斥間而船已試行隨經訪聞因立飭府縣查封當將管帶該船之某君帶歸吳縣會同長元兩邑尊訊明連次往來祇曾帶過銀洋逐次均經厘卡查驗後始令搭客起岸委無夾帶貨物吊騐船照亦載明不准駛行内地惟稱伊係滬地某行家令其管帶此船黄明府是否爲該行合股之人皆未得知故三縣會同回復撫轅有尚不知黄明府禀請試行者是否卽此某君管帶之船等語今悉撫憲已擬准將牌照發回江海關原給衙門一體查究現在所封小輪船已暫交閶門外水師營看守某君亦有職人員今暫由吳縣督捕廳收管候訊並查知黄明府向寓某客棧須令照循環簿轉追所塡擔保人着交總以事出擅專一面尚當咨請浙省傳解果如是則此案恐一時難以了結矣 
[旅櫬載歸]  
　　前報列路斃可憐一節兹悉死者王心齋係蘇州人年四十九歲在泰和館爲堂倌近來多病舘主憐之給以辛工而不令其作事其妻女　居法租界吉慶里内當時聞王死卽向地保夏春和問訊明白隨關照其妻女同到保安善堂說明面貌年歲衣服及所帶物件無不符合隨命壇夫領同到壇另行備棺裝殮因天氣寒冷屍尚未變卽由屍妻雇舟扶柩還鄉死者有知當以得正首邱爲幸矣 
[龜殻未碎]  
　　蘇人林鶴亭者世代在滬開妓院遂得積累貲財固烏龜中之矯矯者也其輧識婦一名阿金一名阿寳居然左擁右抱豪視一時林託阿金經管么二妓院阿寳經理長三妓院而已則不耕而食不織而衣終日逍遙若忘其爲本來面目也者前夜在英租界綺園烟館正在吞雲吐霧之際忽見阿寳到來謂林數夜不歸家大肆咆哮又扭林之髮辮以老拳奉敬且大聲言曰今日須打碎烏龜殻始肯干休一時聞者莫不掩口葫蘆林卽乘間曳尾而去然則龜殻尚未碎也 
[故態復萌]  
　　葛蕃甫大令代理英會審委員時禁止婦女出入茶坊烟舘幷不准野雞妓女深夜徙倚門前或行走衢路逢人呼喊拖拉一時雷厲風行積習爲之驟挽其時有某烟舘爲野雞之淵藪經大令嚴申禁令而生意爲之頓减邇因日久玩生某烟館重復開張烟霞之外兼以杯中物招致游客于是殘花衰柳接跡而來吃醋爭風無日不有前夜又因某甲吸烟惠帳後堂倌又向索取烟資起見兩相爭執中又邀集多人吃講烟人聲甚爲嘈雜想賢有司如以葛大令之心爲心必當密拿嚴禁也 
[家屬求保]  
　　富順輪船水手等人夾帶禁物節經莫邑尊嚴鞫迄今未有端倪現各犯家屬人等紛紛投縣籲求交保聞莫邑尊已俯允所請惟須着各人具結備查云 
[輪辦積穀]  
　　縣中常平倉積穀以備荒年誠善舉也兵燹之後此舉久停至前年莫邑尊蒞任後諭令各紳董仍舊開辦當卽籌欵十萬千購儲穀粒幷在法華浦東等處分設兩倉事由輔元堂董張君果育堂董王君普育堂董朱君挨年經理上年歸輔元堂董管理現屆交卸之期輪應普育堂董接辦云 
[假官脫逃]  
　　前紀黄維榮等控朱子冠假冐職官騙洋四百二十元一案莫邑尊提訊後將朱交差看管限日齎呈捐照翌晨朱向差言欲往四牌樓某書鋪親串家借貸該差尾隨其後迨至書舖朱卽乘間脫逃該差當向書鋪主某甲理說甲置之不理該差無奈據情禀明邑尊想須簽差緝獲也 
[法界捕房瑣案]  
　　昨報列包探獲送曹廷三搜出質票翁太守逐加駁詰曹供所質之衣均自家中取出昨晨太守臨捕房提案覆訊謂爾供上次所質皮馬甲係妻子之物本分府已訪明爾從未娶妻明係花言巧語不責諒不實承曹叩求寛宥幷稱家在江灣祝家沙各物實取自家中太守謂爾來滬棲身何處供稱哥子在南市小橋南首劉恒順佛模店爲夥店主劉謁亭前已去世其子名明海小的從前曾經寄宿五天此次並未到過太守問事在何日答稱十一月二十八日起暫住五天至初三回鄉此次十二日來滬太守謂爾身畔搜出之質票係初四初六等日所質旣已回去此票何來曹稱頃間所云暫住五天是十一月二十五日至二十八日肇于初四日又來太守怒謂爾眞一派胡言遂着掌頰一十下仍舊管押俟飭包探帶往南市查問有無哥子在劉恒順爲夥再爲核辦○昨報記捕役拘到賭徒一則昨日太守臨捕房飭提姚德三周金德兩人研問姚供小的實未賭博有名阿四者可以作保太守着帶入隨詰之周周供小的于是日淸曉出去身畔帶有風帽小遺後閒凭鄭家本橋闌干看河中煤艦彼等誣以望風立卽拘來並非在賭檯邊拘捉叩請詳查以分皂白太守謂賭檯邊人多于螘巡捕豈不知之何竟不捉聚賭者而反捉爾閒看之人乎不打諒不肯招遂喝笞責周叩頭若崩角堅請訪查太守謂今日姑記責着包探查明人從何處捉來冉行核辦○初五日 
 
 

Page 4

 
 
本報列夾板船主某洋人送水手頭目戴阿坤至公堂訴稱船中雇定水手七人每人月給工洋二十元庖丁一人月給工洋三元不料領去工資隨卽逸去以致船不能開爲此將伊送案戴稱逸去五人均在虹口尚有兩水手及庖丁在船太守謂雖有三人在船但五人已經逃去計共領洋一百元不交人亦應交洋遂着將戴交保限一禮拜内料理淸楚業已旬日無人來保昨晨太守臨捕房提戴詰問戴稱法界並無保人况聞須人洋並保素識者均在虹口卽在逃之人亦在虹口潛身求派人同往捉拿可也太守謂現在准爾保出不必保洋爾可出外將人交到所稱虹口有熟識人是何店戸答稱小的與茂盛鹹貨店主阿大相識惟不知其姓耳太守着將戴還押飭包探傳阿大來保○老沙遜洋行經理房屋之單瑞珍借陸阿榮訴稱西崽葉仙林等借住屋中阿榮出外時將門鎖閉被葉友大阿昌小阿昌金榮等向某洋行借得鎖匙捵竊衣服六件棉被兩條因將葉送案請究小阿昌之父在禪臣洋行司閽曾挽人來說願出洋四元但尚不够賠補仙林供稱小的前次曾控金榮今被挾嫌誣指衣服諒是小阿昌所竊翁太守着將仙林暫押候查隨諭令單陸兩人出外如見彼等卽行拘送捕房 
[助振補登]  
　　十一月十五日鎭洋縣學任寄太倉永義昶局來文武新生考席費移助洋四元任印光奇以新生贄儀移助洋四元共八元因十五日淸單内遺落敢亟補登合倂聲明[  上海絲業會館籌振公所謹識]  
[浙省撫轅抄]  
　　十二月初九日候補府李景曾禀知厘捐局委辦寗屬厘局差禀見叩謝王慰祖禀知奉委查常鎭銷數差禀辭○初十日蕭山縣詳請世職陳鍾烈禀到候騐看叩見候補府經歴儲汝兾禀辭解津局經費差于儉禀銷厘捐局差遣○十一日教習知縣錢壽霖起復領咨來省禀到候補巡檢姚善禀銷催衢屬漕項奉 
[蘇省撫轅抄]  
　　十二日候補通判裕恆禀辭赴金陵見制憲並銷解京餉差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[挨戸巡更]  
　　杭垣放火者甚多夜巡不得不嚴盛旭人廉訪因上條欵二十四則於衞大中丞以文員專查武弁專巡終夜輪流無隙可乘故設立巡籖文武互易法至善也然而放火者則仍有所聞且都在五更以後前次積善坊巷口某機坊内放火時已天明居民皆親見其人卒以追捕不及被其逃遁是以該處各店公同集議舉行挨戸輪更之法每夕五家一輪家各一人自備資斧專在該叚　後左右梭巡不絶細心搜尋與巡丁更夫互相表裏以補官憲耳目之未及如此巡查則匪徒自無濳蹤之所矣初自積善坊巷口六十家而起而水樣橋三元坊大街亦踵而行之近則薦橋忠淸里等處亦各舉辦且各備軍械戈矛刀㦸之外復有鈎鐮鎗留客住之類是誠得守望相助之義也 
[盜匪漏網]  
　　鹽梟結黨成羣各樹旗幟其中最著名之王六爲奉旨飭拿之犯又有何老大者曾由江浙諸大憲懸千金之賞指名訪拿歴久尚未弋獲其人髮辮最大羣呼爲何大辮子膂力過人黨羽甚衆盤踞河湖之間蹤跡跪秘官軍罕見其面前月有蘇省緝私水師營統領陳游戎光金督帶弁勇一路巡緝訪得何老大濳蹤震澤急欲擒之乃懸重賞購覔眼線跟蹤緝捕先與將士約有能奮勇擒獲者破格奬賞退後者誅旋于該鎭某酒肆瞭見何與匪黨數人在彼轟飲統領密派弁兵四面屯伏以防竄奪自率精銳十餘人攺服民服混入酒肆直逼何坐側約定擲杯爲號忽有一人向何附耳低言統領知事已洩遂擲杯而起何亦向外欲逃官軍攘臂而前何卽拔身帶小刀抵拒统領揮兵格鬥不意何忽從人叢中奪圍而出擠倒路人向小路逸去統領急率兵尾追迨至河濱而何已在舟中矣是役也统領易服攺裝身先士卒有滅此朝食之志惟立意生擒且在市廛之中人烟稠密未便施放洋鎗故該匪得以竄逸然雖未曾俘獲亦足以孱其朋已 
[朝鮮雜錄]  
　　丸都山在漢城東北漢時高句麗都此至晉爲慕容皝所破城垣宫室蕩然無存○龍山在漢城南門外漢江之東巨石　巖形勢蜒蜿如龍故名刻下令華商移居龍山卽此地居民百餘家茅廬草舍缭繞山根而且灘薄礁多恐不能成一大馬頭也○楊花津亦在漢江之濱各道糧艘紛聚於此帆檣林立頗堪入畫今華商有舍龍山而就此津之說惟去灘數武卽山石崢嶸無一平坦處恐開闢不易易也○北岳山在漢城境明初朝鮮國王李旦依此山爲都卽今之王京也按李旦初名成桂官侍郎因其主王瑤昬迷無道衆推之主國事遂徙居於此其時在洪武二十五年○馬邑山在平壤府城西南唐蘇定方奪馬邑山遂圍平壤卽此○蓋馬大山在平壤城西其東卽古東沃沮國地○魯陽山在平壤城東北上有魯城然已傾圮無蹟可尋矣○洪州山在海中東與東源山連山産金民多乘小舟以採取惟山下風濤最惡往往有沈溺之患○黑山在今州南海中有澳可以泊舟而盜船亦輒藏泊於中爲行舟患○富用山在洪州海中上有倉穀故名今惟荒草平林而已○慈悲嶺在平壤城東一百六十里元時畫此爲界聞土人云數十年前界碑雖斷而字跡依然忽一日雨大水發碑遂冲去無跡可尋○江華島在漢城南海中元時高麗王植庶族承化侯據此迄今土坵纍纍相傳爲昔日營壘云○紫燕島在廣州海中舊有客舘曰慶源亭今惟平沙一片蔓草荒烟而已○和尚島在廣州海中上有古寺僧人居之迄今刹宇猶存舟行其下者必維舟登廟祝禱而行否則有逆風之憂也○唐人島在淸州海中相傳島上居民皆明末時中土人遷居於此○馬島在淸州　中國中牧馬地舊有客館曰安興亭今圮惟林木叢雜居民落落數家而已○羣山島在全州海中十二峯連絡如城舊有客館曰羣山亭及五龍廟廟尚存無主持之人其島中多藏盜賊○大月嶼小月嶼在全州南海對峙如門舟行其中須小心防範盖下多暗礁也○菩薩苫在全州南海中以外尚有紫雲春草等苫頗危險每易覆舟按苫者小於嶼而有草木之謂也○蛤窟在開城府南海中山脊有龍祠此處産蛤最夥且多孕明珠○急水門在開城府南海中宛如巫峽而危險過之○大通江在平壤城東舊名浿水中有朝天石峭拔孤撐高數十丈唐蘇定方破虜兵於浿水卽此○漢江在漢城南十里源出金剛五台二山合流入海江之南卽古百濟國地流急而險投鞭莫渡楚以漢水爲池仿髴類之○月不唐江在黄州東大江在靈州東大定江在博州西淸川江舊名薩水在安州西此數江者皆流入海誠高國之要地也○發盧河在平壤城西唐李謹破新羅兵於此○熊津在漢城南卽漢江之濱百濟海口唐置熊軍都督府故津以之爲名焉 
[皖省官塲紀要]  
　　初六日官塲接到新撫陳六舟中丞自揚州發來電信請派輪舟一艘前往鎭江靜候聞中丞莅　後擬于十五日接篆云○本屆大計之年刻由府道申詳到皖丁濳生方伯遵例閉門辦理並諭令每日祗準辰刻啓門放廚人買辦菜蔬至未卽扃鍵○今秋懷甯縣范映泉大令調署斯缺迄今爲日無多而於地方一切要公早已次第興辦日前出示略謂省城乃通衢大道官輿往來必宜肅靜瓦礫毋許堆積幷不准畜養猪隻任意往來鋪戸居民咸頌大令之德不置 
[太平試事]  
　　安徽學政貴隖樵文宗按試和州早經告竣臘月初四日節臨太平府循例視學放告後卽于初六日開考聞明春開印後卽須接考寗國府屬遙想凌敲臺畔捉月亭邊冰鑑高懸當羣起作人之頌矣 
[天津府告示]  
　　欽加二品頂戴在任候補道直隷天津府正堂紀錄八次汪爲出示曉諭事案蒙藩憲批據天津縣詳請津邑各當鋪减息可否仍照前定章程抑遵現批再行出示請卽示遵緣由蒙批查津邑當鋪减息司中向係先照通省大局核　　後再由該縣查照詳定章程由該府轉詳請示歴經辦理有案今該縣本年當鋪減息前據該縣詳經該府轉詳到司當因天津縣地方本年秋禾並非全境被水災歉較光緒九年情形尚輕批飭照依該縣所議並司中歴辦成案提前早减半月自十一月初一日起至年底止原利三分者減爲二分取贖原利二分者减爲一分五厘取贖來年正二兩月取贖農器亦照此一律核減嗣據該縣具詳已遵道批出示又經批飭該府查照前批辦理各在案據詳前因仰天津府核明飭遵辦理繳詳抄發同日又蒙藩憲札飭以據天津縣當商崔聚和等具呈津邑本年當鏞利息請照原詳章程核减取贖免予遞减等情令卽遵批赶緊出示曉諭具報查核各等因蒙此本府查津邑當鋪减息歴年均係統减兩月並無遞减成案是以本年十月間據天津縣詳請減息起止日期卽經本府查照歴屆成案詳請藩憲示遵一面先行出示曉諭以恤災民嗣於十月念二日據該縣申報十月十一日蒙藩憲通行提早遞減業經遵照出示將府發告示繳銷復經本府另行出示更正將原貼告示揭回嗣後兩奉藩憲批飭以天津縣地方秋禾並非全境被水災歉較光緒九年情形尚輕應照該縣舊章提前早减半月自十一月初一日起至年底止原利三分者减爲二分原利二分者減爲一分五厘來年正二兩月取贖農器照此一律核减行令轉飭遵照並由府出示曉諭等因均經轉行該縣遵辦各在案兹蒙批飭前因查本年津邑當鋪减息前經備案出示統减兩月本屬允當嗣經該縣奉到减息通札出示曉諭遲延十餘日之久始行申報到府而府中並未接有藩憲札文不得不照縣詳更正以致先後紛歧前據當商王中和等以歴年官項生息已有四十餘萬之多本年直屬賑捐尤鉅所有典質利息若再逐層遞减必致商力不支紛紛歇業禀請恩施等情查閭閻之疾苦回應時切拯援而鋪商之艱難亦應量予體怕津郡發當生息官欵甚多無非辦理地方義舉設使商力不支欵將安出累商卽以累民呼吸本自相通况本年津邑秋禾被水並非全境成災較光緒九年情形爲輕九年减利成案尚係统减兩月本年反加重遞减亦未免輕重倒置現在旣奉藩憲屢次批飭查照府縣遞詳减息章程出示曉諭且來年正二月取贖農器亦准一律核减仍與遞減名異而實同體恤災民實屬恩至義盡自應遵辦以符原案而免紛歧除報明並飭縣一體出示曉諭外合亟出示諭遵爲此示仰津邑軍民鋪商人等知悉本年典質各物務須遵照憲批並歴年成案自十一月初一日起至年底止原利三分者減爲二分取贖原利二分者減爲一分五厘取贖來年正二兩月取贖農器亦照此一律核减該當商倘敢稍有掯勒滋弊及無知之徒以減示曉諭在先藉詞强贖滋事定均從嚴懲辦决不寛貸各宜凛遵毋違特示 
[答問近况並塵高昌寒食生指正]  
　　北郭有寒女嫺靜頗矜持燦燦正芳晨灼灼桃李姿父母早失所伶娉苦何之稻粟之乏術練裙破可知踽踽山之顚迢遞瞰桑枝柔條一何盛綠葉更蕃滋攘袖皓腕見纎纎步蹰踟采之不盈筐獨立起愁思蠶月恐相妨難爲曰素　機杼不得秉行行復怨咨借問女所居乃在滬江湄門　法馬諸聊以作棲遲馳暉催年歲老大空自悲脂粉頗喜弄修飾亦入時良人不我顧膏沐爲誰施胡悅彭稿於法馬路恒生義號之南窗下 
[揚州元亨利復茂恆十一月分收解山東直隷賑欵淸單]  
　　求闔宅病愈人一百元運漕長裕手五十元無名氏十元退思居士六元存悔道人四元蕭天保求保身體結壯一元蕭天保四齡幼童求保佑左眼皮内痰痎速愈一元公記二元銅洋二元圭木氏四元無名氏五百文保家宅安二元○代收圖說捐册馬公益正源森泰祥李有義厚昌五戸各二百文夏天玉五百文太古三百文勤茂公益方陸梁源興李泰和生生堂吳恆豐萬生堂三合泉正大義和興正昌恆公盛柳同茂同春堂公和仁壽堂和泰豐正大布號童祥興義甡源聚仙亭熊正茂魯兆祥二十四戸各一百文○代收祝同脅經募文報局賑字第五十八號册甸鄉老人十元穉香氏二元陳子香陳元礽兩戸各一元○代收與昌公所一萬三千九百四十三　册張德發一元趙樹堂楊淦成王祥禎王姓童旣靑五戸各五百文孫文發二千三百文恆茂李穆淸兩戸各三百文韓長源姚玉生李宴春楊雪門程麗生郭文齋趙辛伯趙眞叔盧子安玉子儀十戸各二百文茅賡颺龔慶堂童直淸徐福文方筱　五戸各一百文任信一百八十文張元錦必華兩戸各二百六十文何文有四百廿二文徐金一百五十文趙憩之一百五十二文○敝所本月會同鎭江公所解直賑一千兩另　上海各公所解東賑兩批共一萬兩合倂聲明 
 
 

Page 11

 
 
[光緒十二年十一月二十九日京報全錄]  
　　宫門抄○諭旨一道錄前○發抄旨八道○睿親王等奏爲再請如上徽號摺○都御史奎奏爲請旨摺○直督李奏爲循例回省料理一切片○閩督楊奏爲商情困迫續减鹽厘實難規復懇恩仍前照減摺○皖撫阿奏請旌奬片○十一月二十九日理藩院鑾俄衞光祿寺正黄旗值日無引見○　貝勒假滿請安○烏拉布徐用儀由東陵西陵回京請安○善慶等演放水師砲位覆命○謨貝子請假五日○文秀請假十日○召見軍機○發抄張之洞奏補用副將黄金福借補水師提標中軍叅將奉旨吏部議奏欽此○又儘先守備謝玉泉補四會營守備奉旨兵部議奏欽此○葉伯英奏潘司李用淸赴任臬司黄彭年等回任奉旨知道了欽此○又計典　限奉旨着照所請吏部知道欽此○又補用同知直隷州張宏運期滿甄别奉旨吏部知道欽此○又審明乾州民杜雙學謀殺胞兄杜博學定擬奉旨刑部速議具奏欽此○譚鍾麟奏應設撫標等營各員缺擬辦情形奉旨該部議奏單三件倂發其各省關欠解餉銀着戸部嚴催報解毋任延緩欽此○又刊給阿克蘇總兵木質關防奉旨該部知道欽此○○和碩睿親王臣魁斌等謹奏爲再行恭請加上徽號以光孝治事恭照明年正月皇上親政臣等查照成案會議奏請加上慈禧端佑康頤昭豫莊誠皇太后徽號於本年八月初五日欽奉慈禧端佑康頤昭豫莊誠皇太后懿旨召見軍機大臣諭以時事多艱正君臣交儆之時所請加上徽號未便俯從皇帝再三籲懇該大臣等復以上遵成憲下順人心合詞陳請自係出於至誠惟念垂　聽政惟日孜孜無非仰體祖宗禘造之艱冀臻中外又安之治前允諸臣所請俟皇帝親政後再行訓政數年亦惟兢兢以國事爲重爾内外大小臣工務當忠赤爲懷盡心劻助俾萬事咸登上理克副深宫期望之忱不必以崇上隆儀始見尊親之義也該王大臣等所請加上徽號之處着毋庸舉行欽此跪聆之下仰見皇太后憂勤惕厲崇實政而不尚虛文臣等敬體謙衷原不敢再行陳請惟帝干之以孝治天下也事天與事親並重故凡遇親政大典皆始於郊壇之躬祀卽繼以徽號之隆儀準諸周頌思齊宋歌婏昊尊親之誼先後同符今皇上親政於明年正月舉行而躬祀圜兵先于本年冬至爲始是事天之禮旣應大備於前則事親之儀豈容稍闕於後且查十月二十日奏准訓政各事宜凡召見引見以及考試命題諸大政莫不禀承慈訓始見施行皇上典學方殷一日萬幾猶煩宵旰斯卽鴻稱迭晉原於聖量無加然深宫之謙德彌尊四海之頌忱莫罄恐後之考禮者將謂皇帝孝思之未逹實由臣等數典之多忘爲此合詞再行恭請皇上俯鑒彚情重申前請於親政後仍照成案加上慈禮端佑康頤昭豫莊誠皇太后徽號總期竭誠籲懇仰邀兪旨允行庶我皇上事天與事親之盛典永隆於億萬斯年此則臣等所踴躍歡忭急切待命者也所有臣等禱　下忱謹合詞恭摺具奏請旨奉旨已錄○○都察院左都御史臣奎潤等跪奏爲請旨事准海軍事務衙門咨稱本衙門自創辦以來規制甫經就緒辦事各員均難頓易生手帮總辦工部員外郎常明現授浙江道監察御史該員經手未完事件尚多一時接替乏人請將常明暫留當差等語於本月初八日奏奉懿旨依議欽此知照到臣衙門臣等查閱原奏係屬愼重海軍起見惟辦事固重得人而成法尤宜恪守御史職司糾劾所有差事皆極重要朝廷責任御史體制較崇旣經奉旨補授卽不得仍兼原衙門事務是以歴經補放御史人雖軍機章京亦不得留差行走伏讀欽定台規内恭載乾隆三十三年上諭向來各部司員補授御史該堂官有奏請仍兼本部行走者雖爲熟諳部務起見但御史有稽查各部之實若令兼司辦事不無意存瞻顧究於政體未恊嗣後司員攺任御史奏請留部之處着永行停止其現在御史中兼部行走者倂着撤回欽此又四十一年奉諭各部院司員補放御史冋曾禁止不令仍兼本衙門辦事嗣因各部院欲得諳練人員仍准該堂官　留原衙門行走誠以公務爲重特予通融酌辦近年以來凡部院司員補放御史者該堂官率以熟手留奏兼辦竟以成例相沿漫無區别於政體旣屬未恊且御史有稽查部務之責一經留部則兼吏部者必不肯糾舉吏部之事兼戸部者必不肯糾舉戸部之事其他可以類推久之恐滋流弊等因欽此又四十八年奉上諭各部院司員升調别處奏留原衙門行走之例業經降旨停止因刑部爲刑名總匯理藩院有蒙古事件必得熟悉之員是以准其仍兼行走但思奏留人員内如闵堂翰林等官本屬閒曹兼各部行走尚無關碍至科道有糾劾之責未便令其仍兼各衙門辦理司員等務等因欽此今海軍事務衙門請將御史常明暫留當差之處核與歴奉諭旨不符不敢不據實奏聞請旨伏乞皇太后皇上聖鑒訓示遵行謹奏奉旨已錄○○李鴻章片再津河現屆凍封洋務較前稍簡臣擬十一月十九日起程循例回駐省垣料理一切保定已設電線與津滬接連遇有要事調度尚靈各屬災區前經分撥銀米嚴飭印委確查戸口核實散放次第竣事並於津省分設粥廠米廠收養窮民窪區涸出之地多已種麥民情尚稱綏靜理合附片陳明伏乞聖鑒謹奏軍機大臣奉旨知道了欽此○○頭品頂戴革職留任閩浙總督兼管福建巡撫事臣楊昌濬跪奏爲商情萬分困迫續減鹽厘實難規復懇恩仍前照減以扶全局而恤商艱恭摺仰祈聖鑒事竊准戸部咨覆閩省續減二成鹽厘銀兩前因該省水患頻仍鹺務疲憊准自十八届起暫減三年原係一時體恤商艱現屆三年限滿自當照額徵收所請仍前照減二成鹽厘銀兩礙難核准應令自二十一屆起卽將並項鹽厘赶緊照數全完造入該屆票運奏銷案内以憑查核等因卽經札飭遵辦去後兹據調署福建鹽法道督糧道張國正會同布政使張夢元詳稱通省總數商販鄭安遠等禀商情彫敝已極已准續减之二成厘金詳稱再行奏咨永遠減免再三籲求情詞極爲懇切該司道查閩省鹽務官商各帮無一不竭蹶困憊者實由於厘金過重以致售價難减銷數日形短絀現在官商未用之票年增一年積票旣多課運卽難周轉前次奉准續減二成鹽厘卽使永遠減免亦杯水車薪尚不能藉此挽救今若祗准減免三屆自二十一屆起仍今規復補完商力難支勢必帮倒額懸並正課而莫從追繳况自前年塲價奇昂負息加重各商販虧本罄資不一而足商販如此官運可知迄今甫及兩年元氣未復而本年七月忽乂驟遭水災諸商販紛紛禀訴或報倉鹽浸没或報冲失溪船委員查明均非虛飾並據迭禀籲懇緩徵求免全厘尚擬量爲體恤以資周轉在部臣規復向章原爲愼重課釐起見但帮情如此危殆若使操之太蹙大局殊不能設想再四籌思惟有請將西路之邵武光澤建寗泰寗建安甌寗建陽崇安南平順昌將樂龍滋永安沙縣古田縣之黄田埠並龍巖漳平甯陽及南路之閩縣侯官羅源台江閩淸等處官運商販二十三帮續減二成鹽厘銀二萬九百四十九兩九錢二分自二十一屆起仍前照减俾免一分之鹽厘卽輕一分之成本成本輕則售價可減售價减則積票可銷實于體恤商販之中仍寓保全正課之意其餘縣澳各帮尚能勉力支持者自富照舊徵收全厘以應額支詳請奏咨前來臣查攺票之始籌議加納鹽厘係權充軍餉許俟試辦一年另行酌籌計今年歴二十屆之久官運商帮疲憊如此臣目擊情形委無虛飾合無仰懇天恩俯念閩商本微課重困迫萬分准如該司道所請將西路邵武等二十三帮續減二成鹽厘自二十一屆起仍前减免以恤商艱而資補救臣爲保衞全綱起見恭摺馳奏伏乞皇太后皇上聖鑒勅部核覆施行謹奏軍機大臣奉旨着照所請戸部知道欽此○○阿克達春片再霍邱縣城西濱臨澧河爲皖豫往來通衢從前設有澧河橋往來波濤洶湧橋梁冲壞欲渡無舟咫尺河干如隔千里因而民間設有船隻以通往來但渡夫需索留難行旅每致途窮有該縣紳士藍翎五品銜分發湖北試用縣丞李圖南目擊心憐擬於該處設立義渡以濟行人捐造大小渡船三隻每船分撥渡夫三名於光緒十一年十一月十五日安設擺渡並捐置義田九百畝以七百畝爲渡夫工食之資以二百畝爲歲修油艌之費不准渡夫需索分文亦不准留難阻滯倂於渡口兩岸各盖房屋三間以爲行旅棲息之所統計置産造船盖房共用銀二千兩擬議章程檢呈田契禀請立案給示等情由縣詳司覆明照例案詳請奏奬叙前來臣查定例士民人等捐修橋梁道路田粟值銀千兩以上者准其建坊給予樂善好施字樣今霍邱縣紳士李圖南利濟爲懷創立澧河義渡捐置田産盖造房屋行旅稱便往來無阻洵屬樂善好施未便湮没弗彰且核其所　銀數亦與建坊之例相符合無仰懇天恩俯准將藍翎五品銜分發湖北試用縣丞李圖南照例建坊給予樂善好施字樣以昭激勸之處出自鴻慈　册咨送戸工二部查核外謹會同兩江總督臣曾國荃附片具陳伏乞聖鑒訓示謹奏軍機大臣奉旨着照所請該部知道欽此 
 
 

Page 12

 
 
[光緒十二年十二月初一日京報全錄]  
　　宫門抄○諭旨四道錄前○吏尚錫等奏爲遵旨嚴議具奏摺○工尚崑等奏爲據情代奏摺○御史貴奏叅京卿衰病戀棧請旨懲儆摺○又奏爲請定宗室重犯監禁章程片○江督曾奏爲對調遊擊片○府尹薛奏爲續劾知縣片○又奏爲援案請撥春撫粟米片○陜督譚奏爲檄發總兵木質關防片○直督李奏甄别道府州縣片○粤督張奏爲知縣留省學習片○直督李奏道員飭赴新任片○十二月初一日吏部翰林院正白旗吏部引見五十四名○怡王莊王由東陵西陵回京請安○山東按察使福潤請訓○内閣奏派騐放之大臣派出烏拉喜崇阿景善祁世長錢桂森○吏部呈進月官卷○召見軍機福中堂福潤○○吏部尚書臣錫珍等謹奏爲遵旨嚴議具奏事内閣抄出光緒十二年十一月十九日奉上諭御史貴賢奏京卿衰病戀棧請旨懲儆太常寺卿邵曰濓本年春間迭次請假至八十日之外當差已屬怠惰現在將屆圜丘典禮綦隆該京卿又復臨期請假寔屬性耽安逸曠廢職守邵曰濓着交部嚴加議處欽此欽遵到部查定例官員溺職者革職私罪等語此案太常寺卿邵曰濓因迭次請假當差　惰現在將屆恭祀圜丘典禮綦隆又復臨期請假實屬性耽安逸曠廢職守據御史貴賢奏叅欽奉諭旨交部嚴加議處應請將太寺常卿邵曰濓照溺職私罪例議以革職該員係交部嚴加議處應行加等惟例止革職無可再加合倂聲明所有臣等遵旨嚴議緣由理合恭摺具奏伏乞聖鑒訓示遵行謹奏奉旨已錄○○經筵講官工部尚書臣宗室崑岡等謹奏爲據情代奏事十月二十七日内閣奉上諭張曜奏調員差遣等語工部候補員外郎端方着前往山東交張曜差遣該用該部知道欽此欽遵抄出到部應卽飭令該部迅赴山東聽候差遣兹准該員呈稱竊職於光緒十一年五月丁父憂本年四月接丁母憂憔悴之身諸形竭蹶在京供職已屬强支奔走河干恐多貽誤擬請據情代奏免其發往等語臣等查該員在部當差頗稱勤奮此次因未經服滿具呈陳請亦屬出於孝思可否免其發往出自聖裁謹據情代奏伏乞皇太后皇上聖鑒謹奏奉旨已錄○○掌江西道監察御史奴才貴賢跪奏爲特叅京卿衰病戀棧取巧偷安請旨飭查懲儆以肅官常事恭讀本年八月二十八日欽奉慈禧端佑康頤昭豫莊誠皇太后懿旨朝政或有闕遣及臣工確有過失均着就本事立時論奏等因欽此又十月初四日奉上諭太常寺奏大理寺卿明桂因病請開去差使等語明桂禮節尚嫺豈得因偶有疾病遽辭要差致開諉卸之　等因欽此仰見朝廷勵精圖治于用人行政諸大端罔不懽衡至當凡在臣工宜如何仰體聖懷勉報稱事奴才聞太常寺卿邵曰濓質本衰頽性耽安逸其平居終年不出戸庭一步自署理太常寺以來除到任一次平日從未進署甚至郊廟大祀典禮攸關而該卿尚不從事卽分祭羣祀各祠廟亦皆同僚代往每遇值日奏事並不到班本署公事或由屬吏奔赴私宅向門丁代傳代回尤可駭者邵曰濓於十月十六日升授太常寺卿應行趨朝謝恩聞該卿竟在東華門外安坐酒家聽候諭旨此在廷諸臣所共見共聞固欲掩之而無可攬者也兹恭逢十一月二十七日皇上躬祀圜丘該卿卽于初九日請假二十日揆其私智不過懷安意切仍復戀棧情殷規避取巧無怪人言之藉藉也伏思朝廷設宫給糈所以立公忠非以便私臆若竟相率効尤何以飭官方而肅政體相應請旨卽予嚴譴以爲臣工泄沓者戒抑或飭下該寺諸臣據實覆奏之處恭候聖裁奴才爲整肅官常起見是否有當伏乞皇太后皇上聖鑒訓示謹奏奉旨已錄○○御史貴賢片再恭讀本月十七日欽奉上諭宗人府奏重犯脫逃請飭嚴拿一摺據稱情實絞犯再錫爲情實重犯該官兵等宜如何嚴密有守乃事前並不小心防範以致該犯臨决脫逃尚復成何事體且難保無鬆刑賄縱情弊等因欽此查重犯臨決脫逃已屬創聞若証之道路譁傅則尤可駭焉盖宗府空室向係有名無實從前監禁宗室尚只踰垣宵遁該值班兵丁明知而不敢過問近更肄無忌憚居然白晝遊行街市甚有挾持火槍在内倉左右轟擊飛鳥者居人側目無敢誰何此不僅再錫一犯爲然也聞該犯數日前尚在正陽門外戲園觀劇並有東安門飯莊結會聯盟情事以情實重犯逍遥獄外　怪其聞信遠颺也該事前旣無覺察事後復調扭鎖脫逃廻護彌縫己可概見試間平日果瞢無所知幾似形同聾聵若知而不問其咎恐不專在看守兵丁也乃宗人府原奏該管　大臣等並未自請議處謂非諉卸其執信之竊思此案業將值班兵丁交部嚴究及管理空室處之理事官等亦一倂解任候訊自不難水落石出將來定案覆奏時聖心自有權衡臣下何敢妄瀆惟事關國憲若不嚴定章程刑典　同虛設嗣後凡有宗室重犯應如何　密監守抑或送交刑部監禁之處應請飭下宗人府會同飛部妥議具奏請旨遵行庶凶頑知儆漸紀綱以肅矣是否有當謹附片具陳請旨奉旨已錄○○曾國荃片再准署江南提督滕嗣林　稱内洋水師通州營遊擊　聯魁　行揀員對調查有外海水師南匯營遊擊吳啓繩堪以互相調補等因前來臣查袁聯魁籍隷通州所捕之缺係屬本州例應廻避吳啓繩籍隷湖南淸泉縣係屬隔省以之對調與例相符合無仰懇天恩俯准以袁聯魁調補南匯營　擊吳啓繩調補通州營遊擊人地均各相宜如蒙兪允該二員于補缺案内均未引見俟部覆到日再行分起給咨送部以符定制除飭取履歴咨部查核外謹會同署江南提督臣滕嗣林附片具陳伏乞聖鑒訓示謹奏軍機大臣奉旨兵部議奏欽此○○臣薛福辰跪奏爲續効辦賑不力之知縣以肅吏治恭摺仰祈聖鑒事竊臣欽承訓誨任勞任怨整頓地方有不職者卽行叅辦等因遵於抵任後詳加考查業將庸劣不職之正佐教職各員據實奏叅並聲明順屬吏　頑敝已久冋劾者尚不乏人容臣察訪隨時糾叅於本年九月二十五日奏奉上諭一道欽此欽遵轉行所屬一體凛遵在案兹復查得本任香河縣調署武淸縣知縣周錦心於愈辦全境賑務漫不經心並不親查戸口所撥冬撫銀米亦不及時領運固循怠玩諸事廢弛實屬難膺民社當卽遴委翰員前往接替辦賑卽將周錦心撤任飭令聽候叅處惟查該員周錦心係進士出身治理拙而文理尚優雖親　之官難以勝任而於教職一途尚堪造就相應請旨將本任香河縣調署武淸縣知縣周錦心開缺以教職歸部銓選以期仰副朝廷澄叙官方之至意是滞有當伏乞皇太后皇上聖鑒再香河縣員缺現有應補人員應請扣留外補合倂聲明謹奏奉旨已錄○○順天府片再查本年順屬被水特重災民殊形困苦仰　恩施　格節次賞撥銀米有加無已凡在災黎咸遂更生之　臣等伏查前蒙皇太后賞撥中秋節欵銀二萬兩已作急撫分撥　蒙賞撥漕米平糶餘剩粟米曁李鴻章張之洞恊撥賑銀均已作冬撫動用惟計來春靑黄不接且有積水禾涸之區閭閻仍形拮据民瘼攸關自應預爲籌度溯查光緒九年水災案内經前府尹臣周家楣等懇准撥給　　粟米三萬石有案兹查各屬紛紛禀諸春撫銀米前來臣等查　情形尚須量爲接濟惟有援案仰懇聖鑒俯准仍由東倉撥粟米三萬石專備順屬眷撫以資分撥而廣皇仁並請旨飭下倉塲總督指派倉口飭揀乾潔好米由臣隨時咨領備用再查本屆河陽缺口據薊州禀報有四十餘處寳抵禀報有一百三十餘處殘缺過多補道不易設欵有不敷　由臣等會商督臣李鴻程酌量恊濟以工代撫理合附片一倂陳明伏乞聖鑒訓示謹奏奉旨已錄○○譚鍾麟等片再臣等前奏請以　督董福祥署理阿克　鎭總兵並於烏魯木齊提督臣移防摺内請旨飭部頒發鎭　阿克蘇鎭總兵官之印均奉諭旨允准欽遵恭錄轉行並檄董福祥赴任各在案惟阿克蘇鎭總兵印值由部鑄頒尚需時日亟應先行刻騐關防以昭信守兹刻就木質關防一顆文曰鎭守阿克蘇等處總兵關防除由臣錦棠檄發祗領啓用外謹會同提督臣譚上連合詞附陳伏乞聖鑒再此片係臣錦棠主稿合倂陳明謹奏軍機大臣奉旨該部知道欽此○○李鴻章片再　府州縣勞績保歸候補斑人員應自到省之日起察看一年期滿甄别等因兹查候補直隷州知州朱湛然候補班用知縣龍家械均到省一年期滿例應甄别據藩臬兩司具詳前來臣查該員朱湛然明白詳愼龍家栻勤奪耐勞均堪勝任煩缺留省照例補用除履歴册咨部外理合附片陳明伏乞聖鑒謹奏軍機大臣奉旨吏部知道欽此○○張之洞片再新選封川縣知縣山民澄邁縣知縣張文林均經到省繳憑查封川縣界連廣西梧州素爲盜　出没之　澄邁正值剿撫黎匪籌防吃緊之際該員等甫經到任於地方情形未能執悉擬將該員山民張文林留省學習俾資歴練據藩臬兩司會詳前　謹附片陳明伏乞聖鑒謹奏軍機大臣奉旨吏部知道欽此○○李鴻章片再調補太順廣道誠勳現已到津應卽飭赴新任以專責成除檄飭遵照外理合附片陳明伏乞聖鑒謹奏軍機大臣奉旨知道了欽此 
 
