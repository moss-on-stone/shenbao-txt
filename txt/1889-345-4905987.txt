# 1889 - 345 - 4905987

 

Page 1

 
 
[振書求售]  <[  申報館協振所謹啓]  
　　昨承李大善士龍威以石印七十二家評註楚辭一百册交本舘出售以充紹郡賑捐函内言及當付印之時有鄭純安麒臣二善士各助鷹銀一餅又吳淞邃懷小居士送來邃懷堂詩文全集十一部其書爲寶山袁君榖亷所著許星臺方伯序以行世本舘拜登之下謹代災民九叩以謝鴻施并望樂善君子從速購求庶幾多得一文錢卽災民多延一日之命計楚詞每部二本價洋一角四分邃懷堂集每部二十四本價洋一元六角此佈 
[墨寳巨觀] 　[  申報館協振所謹啓]  
　　茲有京　隱名氏念江浙水災飢民困苦特用上品宣紙一百幅遞求諸大名公法書或屏或聨大小不一龍跳虎臥藯爲巨觀現托本舘恊賑所代爲出售悉數充入賑捐計對聨每副洋銀半元堂幅五角此係助賑價特從亷諸君子欲廣種福田并得墨寶者尚其移玉惠臨隨意選購乎 
[論中國宜興商務]  
　　今者華人之講求洋務者衆矣倣傚西法崇尚西學者亦日益多或以强之術進者則曰戰艦也火器也水師也陸兵也魚雷水雷一切營壘戰陣之法也或以富之術進者則曰開礦也鐵路也機器也製造也一切轉運工作之利也此數者未嘗不是而猶未窮原以探本也蓋西人不患中國之整頓邊防講論武備改營制詳兵法而特患中國之興商務以奪具利權今西人之販運於中國者自鴉片而外尤以洋布爲大宗統計一歲中消流約四千餘萬而中國木棉織紝之利小民所賴以生養者其源匱矣曩者江浙諸鄉賴織布以餬口者以無利可牟漸至歇業平日之間已嗟家少蓋藏一遇荒歉何以聊生其他製造之物中國所需用者無不資於外洋而問中國所産流入於外洋者則又甚少日復一日中國必至於枯稿自敝然則將何以救之則曰莫如設商局以廣通商之利使商務日興中國旣能開財之源而無流財之弊且能杜塞漏巵使外洋之財亦歸於我則通商尚矣西人首重商務恃爲國本國中專設商部所至之處惟貪商市而不務爭地爭城卒之實至名歸而土地亦歸其掌握西人思深慮遠幾欲盡奪中國之利而有之其販運中國之物産以絲茶爲大宗近時曰度種茶日盛英人多嗜印度之茶日本緑茶誇爲上品美國多用之而中國之茶利减矣法蘭西意大利皆逹蠶　近更以新法育蠶投簪子於沸湯中蠶卽冉生謂之二蠶出絲自倍英人以其地之近也多購自歐洲日本之飼蠶繅絲雖仿中法而其用心甚精蠶子蠶絲我捆載而往　奪我利故今日販絲之旺異於昔時而中國之絲利减矣印度産　和以絲綿織成布疋以製衣服染以諾色鮮豔異常英人以此可代木棉而中國棉花之利亦日見其絀矣今欲挽回之則必廣貿易重貨財通有無權緩急徵貴賤便遠近以埀具利於無窮蓋古今之局變而貿易之途亦因之以變古之爲商僅遍於國中今之爲商必越乎境外何則他國之販運於歐洲者踵趾相接也歐人自東南洋而通於中國則由明始由是其國愈衆其路俞遥而所謂貿易者其術亦愈精曩者東南洋之在漢所重者貢献而已初不在利也唐則仍行槯税之法利入於官至宋以來錢幣漏洩始以爲患蓋彼所來者奇瓌珍巧祗足以供給上官而緡錢銀幣輪於外洋者反以有用易無用中國漏巵之弊實源於此逮至明季西洋諸國以兵力佐其行賈於是其利日巨其害日深迨　設立東方貿易公司而其勢日盛矣嗣後加以鴉片之酖毒日耗無昇而中國所與交易者無非中國之所固有鐘表等物等諸　技淫巧可耳顧彼能來而我不能往何能以中國之利權仍歸諸中國西國之爲商也陸則有輪車水則有輪船同洲異域無所不至所至之處動集數千百人爲一大公司財充裕其力無不足而其國又爲設官戍兵以資保衞貲雖出自商人　威令之行國家恃以壯　瞻致盛强此古今貿易之一變也中國於此雖不必盡行做傚西國但事貴變　道無窒滯今誠能通商于泰西各國自握其利權絲茶我販以往呢布我載以來一切器物出自工作者先卽在其國中製造而後販至中國藉以窮其利弊之所在至於中國内地當以　輪船爲之轉輸濟運如是則可收西商之利而復爲我所有且夫通商之益有三工匠之嫺於藝術者得以自食其力游手好閒之徒得有所歸商富卽國富一旦有事可以供輸糈饟西人智巧日出製造愈精以中國絜之何遽不如特上未之重焉耳苟有大力者　其端而官爲之保衞安見風會之不可轉移十餘年來西商之爲華人奪其利者亦復不少卽如東南洋諸島以及新舊金山華人皆能自運貨物至彼西商之利爲减十之六七前者洋商擁厚貲居奇貨趾高氣豪非重酬巨欵不足以入其目動其心今則爭利者日多趨利者日衆船舶之價日貶運載之費日减西來一切貨物日漸薄劣其值較前少四五倍錐刀之末無不羣焉赴之舉止氣燄亦似不及從前之倨侮矣列國中以英人最工心計然其高視闊步輕蔑肆傲每不足以服人日耳曼人出而一反其所爲漸能與華商浹洽貿易所至未嘗不奪英人之利昔之華商多仰英人鼻息卽有貲本每苦於門徑未審往往觀望不前惟有聽西商之指揮而已華商本輕利薄舟不能衝涉波濤貨不能挽輸遠近無一事不藉手於西商而運貨之費保險之值已至不貲適爲西商增利益而已今日招商局啓江海運載漸矣西商爭衡而又自設保險公司使利不至於外溢故邇來西商之利亦有所旁分矣惟所至僅在中國各口且貨物多被洋人包攬其利猶徵然實爲中國貿易塲中一大關鍵自開辦至今輪船日多成本積至五六百萬不爲不鉅將來逐漸推廣由近而及於遠船上駕駛之人工同而價廉而我國之人皆可往彼學習藝術操舟之技不患不明民之願爲商者當入商藝塾塾由官設課程　須一定以算學輿圖風雲沙線測量道里及各國之語言文字爲重學成然後經商外洋可以周知其國勢審察其民情熟諳其貨值明悉其物産詳稔具利弊善於經營利市三倍更以外洋日用之宜備告華工仿其製作成物運往工商相依以成事所裝運者不獨絲茶已也并載貨物兼搭客商自往各國貿易以中國之産歸中國自運於公法並無不合洋人不能因奪其利遂生齟齬如是則工富而商無不富駐箚各國領事卽以誠正商人爲之且海軍旣設原有出洋游歴兵船可資保護價值務在持平使彼無所藉口納税應照中國和約值百抽五每船出口卽由我國海關估值其國領事給憑則彼關吏自不至上下其手多所製肘日本距華尤近亦應一律通行則商旣有所勸且有所恃富視重洋爲捷徑而往來無阻矣總之中國能官商一體重視商務毋遏抑毋剥損而悉心殫力以保持之則商務之興可計日而待也其關係於富强之效豈淺鮮哉 
 
 

Page 2

 
 
[本舘接奉電音]  
　　昨由京友電傳上諭三道敬謹譯登○十一月二十三日奉上諭前據張之洞奏潮州添募三營歸知府彈壓調遣當交兵部議覆兹據該部奏稱查明潮州鎭標及城守營額設制兵一千九百餘名北勇練兵一千五百名爲數不爲不多果能訓練認眞何患不敷調遣等語各省裁勇節餉迭經降旨飭遵該督何得於現存勇丁遽行添募所請選募安潮營之處着不准行惟各營兵勇積習甚深如張之洞所奏或借端生事或呼應不靈自應及時整頓着李瀚章核實稽查力除積弊以資彈壓而靜地方欽此同日奉上諭京師步軍之設所以巡查地面緝捕匪徒該衙門果能實力奉行奸宄自無從匿跡邇來内外城竊盜之案甚多總由巡查不力以致宵小潛蹤此等不肖之徒大半以聚賭吸烟之地爲淵藪並有外來游民暗中勾結甚至兵丁差役養賊分贓遂至匪徒肆無忌憚瞻敢持械搶刼衆多拒捕迭經事主報案地面官僅以查勘塞責眞贓首盜擒獲寥寥輦轂重地緝捕廢弛至於此極該衙門所司何事前經諭令切實整頓並申明賞罰以示勸懲隨據遵議章程詳晰覆奏惟立法固期盡善辦理尤貴認眞着該衙門等督飭員弁嚴拿匪類根究窩家將賭局烟舘一律查禁以清盜源並會同順天府五城御史力辦保甲分叚稽查務使奸民無藏身之所地方自然安謐不得僅以黏貼門牌敷衍了事尤不准假手蠧胥致滋紛優經比次申諭之後倘仍前玩泄徇隱定將該衙門堂司各官一併懲處不貸勿謂言之不豫也懷之欽此同日奉上諭自來安撫善良必先誅鋤頑梗近年各省軍務雖已一律肅清惟土匪滋事之案仍復層見疉出推原其故土匪以游勇爲黨與遊勇以土匪爲窩家並有訟棍蠧胥賄串勾結不肖兵役包庇分贓是以迄難破獲及因案發覺地方官又復規避處分諱盜爲竊飾重爲輕甚至有事主報案反被責押情事縱惡殃民實堪痛恨若不嚴加整頓何以戢奸究而社亂萌着各直省將軍督撫通飭所屬　緝賊盗訪拿訟棍隨時審明懲辦毋任蠹役彙綠爲奸致使漏網至會匪鹽梟皆係無賴之徒尤應實力查拿嚴行究治務期盡絶根株以免養癰貽患總之地方少一奸民卽少一隱患倘各該州縣玩泄因循並不認眞緝捕卽着據實嚴參毋稍寛縱各營裁撤勇丁着責令統帶員弁妥爲　遣並解回原籍不准隨處逗留以致流而爲匪其各處承墾荒地客民强悍成風多不安分着隨時彈壓撫綏並編保甲責成甲長妥爲鈐束勿使滋生事端以上各節該將軍督撫務當飭屬實力奉行毋得虚應故事用副朝廷除莠安良至意將此通諭知之欽此 
[捕拘包探]  
　　香港新聞紙言有一西包探在外巡緝見有形跡可疑之人上前欲拘其人在身畔拔出利刃二柄勢將拒敵經該包深將刀擊下始將其人拘住適有新當差之巡捕行來不識該包探竟將該包探拘住該包探自言係當差之人而該捕不信嗣後遇别捕至始得釋手而將所拘之人解至捕房人謂以巡捕而拘包探亦事之罕見者也 
[廣州火警]  
　　本月十二日申刻廣東省垣同文街興昌棚店因晩炊失愼致兆焚如火光熊熊高燭霄漢水龍聞警齊集竭力噴澆時適北風怒號火勢益張直至燒去二十餘戶火始漸衰匪徒乘人之危肆行搶奪各營勇分投彈壓當塲拘獲三人 
[圖繪戰功]  
　　督辦鎭南關邊防事務廣西提督蘇子熙軍門久歴戎行戰功卓著自接邊防之任卽移節駐連城整頓規爲盡善盡美現將歴年戰務繪就各圖委員齎解粤垣請李筱荃制軍察閲鷹揚偉烈燕頷英姿一披覽間如見喋血沙場百戰擒王之概軍門眞人傑矣哉 
[恭迓軍麾]  
　　本月十九日嘉興文武各員咸乘舟往蘇州塘迎迓新任浙江將車嘉協左右兩營汛兵亦站隊塘邊以示敬意至上燈時候始遥見憲舟用小火輪拖帶而來各官皆投遞手牌請安汛兵次第燃鎗砲船亦相與升砲厥聲絡繹如珠之聨憲舟至北門外官碼頭暫停各官復遞呈手牌軍憲傳見有差隨於翌晨開赴省垣履任 
[撥欵與賑]  
　　寗波釣船商金萬裕等因念寍郡各屬被災甚重擬將所捐吳淞四明公所善舉一項自本年十一月爲始撥充寍郡賑欵一俟賑務告竣或仍歸原用或另充善舉再行定議等情公呈寗關道吳福茨觀察經觀察批示略謂該商等桑梓情殷救施念切深堪嘉尚第旣經與公所紳董確商訂定應卽自行逕禀寳山縣轉詳蘇松太道核示遵行一面呈明本道公行立案事係隔省各有所需而本年蘇省被災亦重似未便由本道咨請飭辦致涉嫌疑據呈各情其可否准照辦理之處姑候咨商核覆　行鄞縣查照 
[永嘉近事]  
　　温州每逢考試例派各班頭督率擔夫挑送行李入院本月初七日學憲按臨　班夫某甲因爭輕担被班衆掀墮水中竟從三閭大夫以去查該夫年僅而立家有衰　一旦遽占滅頂之凶亦甚慘矣○福建候補同知柴蘭谷司馬之簉室翁氏甌郡人也上月二十五日因送父殯附金寳豐商船口郡途遇石尤懦滯不發至本月十二日午後船泊草嶼南　孫地方陡被海盜二十餘人持械上船行刼洋銀衣飾搶掠一空甚至身上綿衣亦遭褫盡聞盜黨均操台州士音時船上尚十餘人皆在閩省候補者撑拒之餘盜竟鎗傷一人刀傷兩人血液淋漓勢頗沈重事後立卽赴縣禀報未知能追獲原贓否也○本月初七日有琉球國人鄭元鐸等卜名過竟聞因奉差往閩省中途陡遇颶風飄至玉環　口幾於覆人波心幸經　晨章某駕駛漁船悉數救起卽由玉環廳將船修整給資送至温州旋經永嘉縣餽以餱糧撥營護送出境○地痞羅阿鴻等沿街調戲民婦某氏前已登諸報　兹經該氏之兄控諸捕署陶少尉立飭幹役拿獲羅黨李士光供出同伴各人少尉遂將李重責一千板枷號示衆至羅等則已聞風遠颺未知尚能弋獲否也 
[厦門警]  
　　冬月十一日下午四點鐘時厦門洪本部竹樹脚地方醫生館内廚房不戒於火幸在日間洋税關銀行救火各洋龍聞警馳至赶緊撲救僅燒　披屋一間亦云幸矣然隣佑咸受虚警紛紛搬移物件頗有爲匪徒搶去者時届隆冬風高物燥前次張分府出示禁止民間以蘆蓆搭盖凉篷正以防火患惜民間視爲具文致辜負張分府之美意又洋行街招商局門前置有極大木桶十隻每桶盛水三十餘担桶底鏨二孔用木塞之如有火患將洋龍皮條接上卽可源源注射此誠善法近來徒有空桶已無點水想經理者當體創設者之初心及時整頓有備無患斯爲得計矣 
[上海文報局浙賑收解處接到德清楊殿臣先生第二號來函]  
　　滬上諸善長大人閣卜敬啓者前月杪到德後已將災區大略肅泐寸函諒邀公鑒前日偕章秉彝兄等同人五位分辦武康十二日下鄉查戶該處客民頗多戶鮮蓋藏災况以東北鄉爲最重四野鴻嗷望賑孔亟時見搶奪之患情形正在危急一聞查戶賑卹民情較前安靜矣培今日回德　讀手諭敬悉滬局捐助浙賑棉衣甚少祗聆之餘莫名焦急哀此孑遺啼飢者雖已蒙仁漿之賜而號寒者尚未沐挾纊之恩見四鄉災區無衣被者十有七八乃因播種資本典質殆盡值此隆冬莫禦嚴寒情殊可憫查現辦德武兩縣非給棉衣萬件不可悉滬上所運杭省總避僅一萬三千餘若分撥杭嘉湖三府不啻杯水車薪何以敷給頃接金觀察復函悉已電逹尊處請發棉衣一萬件解培散放伏乞諸善長廣爲勸募設法籌辦以冀救人救澈俾浙省飢民同沾實濟務祈卽將所請之數分解德武兩縣以應富厄这施多多益善愈速愈妙謹代災黎白叩無任禱切待命之至德武兩邑戶口候查勘核實應需賑欵多寡再行詳報再張品山内翰偕魏藴堂兄初八日起身來滬領運米石諒已安抵其米石何日裝運幸祈隨時飛函示下以便此處早爲地步牦此附聞肅泐敬請德安惟鑒不備愚弟楊培頓首十一月十六日自德清發○附啓者敝處兼籌浙蘇賑務初爲南服天氣温和非如北方之嚴寒注意於錢粟未暇計及棉衣自接杭垣總局函除已解杭杭衣一萬三千七百五十件外復赶辦棉衣三萬襲已運解湖州德清等屬萬件嘉興嘉秀等屬萬件尚有萬件候 
 
 

Page 3

 
 
杭局撥定再行解送合併聲明本所附識 
[照錄本館協賑所派往浙江放振之沈君耀峯自德清來信]  
　　十四日寄奉第四號信函諒早投呈台覽矣殿翁自十五日回自武康卽將武邑開辦日期及客民滋擾情形申禀各大憲隨於十八日邀同帮辦諸君馳往德邑東境新市鎭分局開查東鄉戶口總局事宜仍由榮代拆代行查武康被災以東鄉爲最南北鄉次之西鄉地形稍高已蒙皇恩免賦業主免租農民尚可自存刻下獨有客民爲患殊駭聽聞蓋武康戶口客民十居其五專恃務農爲業桑園旣非其有養蠶亦非所能當兹垂熟之秋變作汪洋一片經年工本盡付東流對釜空嗟何以度日其稍知自愛者或致潜圖自盡其不惜人言者往往幸災樂禍謀刼人財兹雖賑務旣興人心藉以稍定然查戶之難較德爲尤甚目下德清災戶大約廿五六日可以查竣昨接滬局經紳來函藉悉武康之米亦交張魏二君一併運回廿五六日可能抵浙因思德清查戶旣完此時卽可散放惟造册尚難速竣武康查未及半一旦米船到來何以處置因卽函致章叅軍會商程聽軒大令預籌安頓之處以免臨事周章然起岸上棧終須多費水脚耳至於如何放法尚未議有定章但浙省災區甚廣飢戶繁多卽如德清西南北三鄉已有一萬數千戶東鄉雖被災較輕目今旣已履查亦非數千戶不可統計戶二萬有奇每戶通扯三口已有人口六萬之數極貧次貧扯給冬賑米每口二斗核算需米一萬二千石春賑亦有此數統核一縣已需七八萬元矣近悉省局賑欵所存有限惟賴諸善長籌捐鉅欵諸善士慨擲囊金源源接濟使浙省數百萬哀鴻得慶更生此實榮敬爲浙省災黎九叩代求之至願也肅此順請善安諸祈察照不宣葭月二十日午刻由德清縣署發 
[騙子監禁]  
　　美國人格拉亨專以拐騙貨物銀洋爲事嗣因向隆茂洋行拐駭逮案已列前報昨日下午二點鐘由美總領事定讞判罰洋三百元如無力罰洋則當監禁九十天格拉亨無洋可繳遂命收禁云 
[撈起屍身]  
　　英公司小火船名軋陸拉夫與福利輪船相碰一事前已列報兹聞墮水之一人業已將屍身撈起矣 
[並不佔地]  
　　本邑十六鋪南首源茂木行地基係洋商丁惠良之産毗庫戴竹山之地基戴遊宦浙江家中方在造屋丁以戴佔地爲詞投該管領事署控告領事照會道憲札飭上海縣辦理裴邑尊於前日午後帶同書差亭耆人等親臨履勘戴姓家人呈上地單訴稱並不佔地邑尊飭亭耆丈量無悮隨命駕回署候禀明道憲核辦 
[求領屍棺]  
　　日前四明公所旁有路斃無名男屍一具經上海縣裴邑尊相騐棺殮等情已祥前報前日有寗波人林順先投縣禀稱小的向操煤炭業胞兄德先在某洋行做工因出外數日不歸小的找尋無着後聞大老爺相騐路斃屍骸其衣服與德先脗合實係倒斃無疑叩求給領棺木邑尊准之并將存案这皮夾子一個錢四十文一併給領 
[盜犯已招]  
　　夥刼引翔港周邱記之各盜犯解府翻供發回覆訊已紀報端前日縣署幫審委員詹明府飭提訊究訪犯黄玉科張子安供詞狡展明府飭將黄鞭背二百下張上天平架方照前供認明府飭還禁候解 
[妖道害人]  
　　英包探唐寳榮禀稱湖北道士某甲現在石路口開設營室有魏東生之兄魏某患病情中診治開方服藥無效而斃魏卽偕陳阿方等至甲處毁其招牌復拉中至萃芳園烟館勒給烟資聲言須再花洋始得了事小的聞之因將魏陳送案被毁之招牌及藥方呈堂甲身穿身服自稱姓洪出外朝山　道來滬因知醫理是以租房治病每人祗取掛號錢二十八文魏來求治察知其係氣痛爲之開方服藥二帖後以病勢加增又來倩診原言無可施治不料魏死後東生及陳前來吵閙已花去烟錢不少矣戴阿坤供稱蘇州人現在甲處掛號甲爲人治病祗取號金魏來求診原已回絶至死後屍親吵閙小的皆曾目覩甲生理甚佳遠近皆來求診甚致按脉開方日無暇晷東生供稱小的現開酒店堂兄魏某躭擱家中今年五十五歳偶然患病傳聞甲披術如神因往求診甲初索臘金三十餘元再四向商先付四開洋一枚繼又請治復付四開洋一枚後索洋四元向之　懇先付二元所開之方服後病更沈重旋卽斃命雖生死原屬大數惟甲曾言病無緊要况至馮存仁配藥時夥友卽言所患何症安有用大黄密糖之理當時小的尋尚信甲確有本領直至旣死始向理論陳供稱小的與魏係親串是以同往理說蔡太守察閲方藥及掛號簿問中曰爾知醫理乎答稱略知太守謂本分府雖不明醫理然却稍知藥性觀爾所開病由何以竟因芒硝枳壳大黄等味藥不對症奚能有效今姑着爾赶緊回籍勿再行醫害人甲唯唯遵諭太守又諭東生等曰爾旣稱藥鋪中已言藥不對症何必再任煎服原屬白誤豈容向甲嚕　今姑從寛連陳均交人保釋不得冉生枝節藥方號簿存堂 
[輪船獲賊]  
　　前日有某甲者由温州附海昌輪船來滬將抵碼頭見皮箱上銅鎖被賊扭去開箱視之已失洋一百數十元碎銀一包急呼茶房查察則旁有一人勢極驚惶有物從袖中墮下獲住檢點則洋包具在且内有磗塊一包知其有意掉包當卽扭送法捕房備捕頭略加詰問命甲嫁候禮拜二至公廨質訊 
[上海縣署瑣案]  
　　法華司申送刨棺賊朱小弟朱復興葉森華葉大觀葉二觀等請辦前晩經裴邑尊升堂訊究朱葉同供稱小的等均嘉定人偶在法華挖　瓜漢根並無刨棺情事惟是處棺木果有刨開者然實非小的等所爲邑尊飭將各人交差看管候移請嘉定縣查明朱葉是否安分之人再行核辦○張寶生控傅慶濤盜賣田地一案曾紀報章現有張之堂兄赴松江府上控前日裴邑尊飭傅張到案訊究張　注涇鎭有祖遺田十餘畝租與傅耕傅竟將一畝五分擅自賣與招商局田價盡被吞沒是田係公産現在家長均抱不平堂兄因之上控所有田單早經呈案矣邑尊飭明白具詞候核 
[英界公堂瑣案]  
　　招商局中棧工頭曹成洪訴稱工人許曲文等不肯扛擡大件是以另顧他人不料許等藉此挾嫌竟與小的尋釁拉去頭髮甚多許及曹廷玉張少亭同供小的等皆係江北人向來承扛中棧一號棧房各貨兹因曹另用他人且將小的等之扛棒繩索奪去聲言欲抛入浦江向索紛爭不敢拉去伊之頭髮曹稱小的並未奪伊扛　繩索蔡太守以釁起細微從寛開釋諭以嗣後任憑工頭選用工人不得任意爭奪○飯店主李左良訴稱土增田等來用膳以煮菜太遲辱駡堂倌他客聞之不服遂與忿爭小的無奈報捕拘王餘人悉已走散店内砸碎椀二三只增田供稱小的係湖北人在高昌廟附近縫紉度日昨偕土發祥等吃飯見有他客辱駡堂倌小的等並不肇釁發祥供稱小的亦湖北人在營中當什長昨偕增田及彭炳桂等吃飯有人將小的等辱駡是以與之口角彭供稱小的向爲京貨生理與增田發祥等均是同鄉蔡太守謂發祥旣在營當什長不應因細故肇釁着押候移送營官發落增田及彭各押三天以爲之儆○包探秦少鄉禀稱隆茂洋行失洋案内奉大老爺飭小的至南圖縣開提周大英小的旣到是處卽尋地保徐士端不料被徐通信致周脱逃現在隆茂洋行堅索此人求再關提歸案蔡太守着候移提該地保着交○薙髮店主施阿九訴稱歇夥王阿生闖入店中竊去自嗚鐘一架當獲人贓交捕送案王認竊求恩蔡太守判管押二十一天贓交施領去○輿夫奚正元訴稱榮紀瑞徐子祥等驀將小的兇敺以致受傷由捕拘案請辦榮徐同供現在鐵行生理因被奚所碰拉破馬甲是以與之口角蔡太守騐得奚略有傷痕判令榮徐各罰洋半元爲養傷費 
[疉沛宏施]  
　　昨承閔行同源典募得江浙振捐洋三十元送交本館協振所又香港泰昌隆交來代募各戶洋九十一元内四十元由陶 
 
 

Page 4

 
 
筱松大善士代募本館望雲九叩以答隆情并祈海内仁人大發慈悲源源樂助庶幾轍中涸鮒得慶來蘇乎至各戶台銜當彚登清單兹不贅錄 
[及時授衣]  
　　謹啓者敝堂自十月十五日開廠施粥以來貧黎窮庶難民乞丐每日就食者不下二千餘人男女老幼强弱不齊未免蜂湧擠軋幸蒙會審蔡憲每早專派護勇二名　廠照料敝堂司董司事妥爲督理男左女右藉以安靜但煮粥需米五担兼之今歲薪桂米珠經費已屬浩繁現因時屆隆冬冰雪交至旣已免其枵腹終須禦其嚴寒爲此公議旛粥之外於本月二十三日每名給衣票一紙每日下午二點鐘起四點鐘　見票　發棉衣絡續來領不致擁擠今蒙西門巡防局憲朱森庭明府帶領護勇到堂督發衣票當經給出三千餘紙洋塲五方雜處貧黎非少加之各處災荒水申難民尤多得蒙蔡朱二憲愛育黎庶無微不至親鹽彈壓派勇照料得以實惠及民可見仁政之一端今將施衣之期登報　聞竊以敝堂　粥施衣莫不共見共聞所慮恒産毫無支絀爲虞自備棉衣恐有不敷應給惟望本埠諸大善士俯憐寒黎或助施粥或助棉衣推解之　早爲接濟俾得春回寒谷功非淺鮮請登申報佈昭公鑒上海六馬路仁濟善堂董事施善昌葛繩孝蔣毓棻謹啓 
[接錄錢塘陳寳渠太守八十徵壽節略]  
　　光緒元年秋英人將通商於雲南英官馬加利先往探路經銅壁關外與緬甸交界之孟買爲野人所戕英使威妥瑪疑我授意向總理衙門詰難旣不得直則出都徵調兵艦聲言將戰朝野鼎沸欽差湖廣總督李公瀚章赴滇查辦李公求有能熟悉洋情可從行者於是公弟今伯相李公兩江總督劉公坤一交書譽君聞於朝調君往時中外海口通商未及腹地邊徼滇之民不識洋人滇之官吏不知有洋務李公惟得君一人奔趨賛畫倚君如左右手會英國亦派大員來會訊其從官逹文波嘗爲駐滬領事知君有素君以談言解紛播欽使成稜先事開誠布公廼拘野人案問致法兵端遂弭是役往返歲歴數萬里留滇三閲月一訊而獄具釋兩國嫌李公推善於下輒語人曰微陳某不及此四年河南大旱五年山西洊饑君竭資助振且勸捐鉅萬事上賞給三品　典六年冬蘇松太道劉公瑞芬以君歴年勞績詳請通商大臣劉公神一奏保劉公乃專疏言上海爲各國通商總匯之區事務殷繁會審委員旣須和睦洋官吏須保護華民較之州縣官自辦地方事尤號難治又公廨非實缺比無廉俸無俸满升調無才者旣不勝任有力者多不屑爲陳某才優心細不激不隨忠愼勤勞歴年十二年如一日從無見異思遷畏難求退之心用　因應咸宜華洋翕服其派往日本調赴雲南復於會審外倍著勞勩應懇破格奬叙作爲實缺俸满同知留蘇以知府用並加三品頂戴以爲盡心洋務歴久不懈者勸疏上遂蒙俞允君實階知縣而晋知府加頂戴吏部議以旣保免補又屬越級與故事不符奏聞復奉優詔仍遵前旨奬勵劉公又附奏以公廨爲差缺部議准行仍留君在任候補租界西人故設工部局專司平易道路及　橋梁救火諸事其資醿自居民列肆下至食力者流　夫一閧之市咸酌取焉會屢有加捐之議而小民輙聚數千人勢洶哆祈君遏止工部局西人謂君曰經網日繁勢非得已顧取諸民用諸民多取之　不爲虐乎君曰眂民力何如耳凡治道去其泰甚盍少取之西人重違君意乃減初議增損之數且緩其時民遂無異　時洋務日益劇往往發端甚微措　一不善則爲禍彌烈君壹處以平心靜氣或曠日待久委曲求全初起有竊議者及事定議者乃轉毁爲譽曾襲侯紀澤使英國道滬以便面簡詩留别謂君曰時事艱難洋務爲尤而洋務之關綮自内而總署外而通商大臣以下卽在上海會審公廨君任此久洵能稱其職矣君年逾七十稍倦肆應九年夏謁假乞休蘇松太道邵公友濂温言勉留君乃强飯視事秋復感嗽上氣疾陳愭再辭邵公念君篤老調君洋務局提調蓋不欲久困以繁劇也君先後莅事凡十有六載中西商民惜君之去相與上德政頌香花孔道遮送依依君以駢四儷六之詞答謝送者情文悱惻所謂賢者使人不能忘已而已亦不能自忘於人焉[  此稿未完]  
[餽藥鳴謝]  
　　百花祠香尉自設中西藥局以來揀選精良製造合法聲名已漸鵲起蓋不　以靈寳戒烟丹獨擅勝塲也昨承以新製人參再造丸　茄見貽裝潢精雅可送官禮其靈效　必有　人一等者拜登之下爲書數語以鳴謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[潤資半賑]  
　　海上忘機客張文遂生素擅山水因念江浙水災書畫家助賑者不乏其人亦願以所作山水與其令媛手繪蝴蝶及小楷書以半　賑潤恪錄右海上忘機客山水紈摺　每貢三角全金工細女摺扇均五角琴條每　照上四尺條幅每堂兩元五尺條幅每堂四元六尺每堂六元立　照議○讀畫樓女史扇册蝴蝶小楷　三角五日取件　前爲日無多新　再當續助送三馬路西富春　對面中新和里張館 
[上海北市業會籌賑公所施少欽經收山東浙江賑捐九月初五至初九日第二千二百廿二至廿六次清單]  
　　淮安籌賑局方楊邱叚四善士募第二批位思堂由泰和號來二六銀三十兩合規　三十一兩九錢二分蘇州楊洪源募章氏求保平安　三十元沙溪行恕堂周廿元漂陽都署姚文煥求身體强健一元又續募十四元補拙齋求次妾生産平安及次子幼女微疾卽愈由蔚豐厚來規元九兩二錢七分無錫知仁莊王春帆求長媳病愈由椿源莊來洋十元沈袁大代姑母修齋五元陳叔功三三姑蘇信昌成布號茅信齋求病愈三元銅洋一元湖州印成子洋二　甬上韻香室主人求保椿萱並茂二元崑山張宅一元張翁錢四百文○朱大全來無名氏洋廿元知足子十元吉祥氏八元無名氏二元以上初五日○鐘有卿代無名氏由日昇昌來九七川平銀五十兩合規元五十二兩五錢九分寶記祈保店事平安洋廿元古越沈家冀爲得長孫彌月蒙諸友賜湯餅移助保小孩平安十元金華葉綏之求妻病愈十元延陵子禮斗助八元力不足人還願由惠泰莊來六元桐溪鏡蓉氏求病愈助棉衣五元無錫顧萬昌王勗丹五元徐曉秋敬神香資助四元雙林李實生二元施新泉二元裕堂堂蘇求母康健增福二元徐升甫二元陶門陳氏爛板日本洋二元范門陶氏日本洋二元章備照求女病愈英洋一元　標一元銅洋八元掦州孫心田募貴記魁記洋一元又學義堂貴堂堂未遂子壽記培記元記六戶各錢六百文合洋二元嘉興億　莊沈樂耕堂銅洋十元○嘉興不書名洋四元比南氏五角藿子香一角無名氏二戶各一角同春錢五百三十文陸正思三百鼎昌無名字各二百文共九戶合洋六元上初日○　倫公所節省筵資由大章號來洋三十元蘇省醬業公所潘仲溪募隱名氏求母病愈由寶和莊來十元唐善修九月份立願解消災悔永保合家平安十元唐順思求消秋季災悔得保太平增福延壽九元無名氏餘彩助七元助經堂求耳定卽愈五元浙紹三江南塘廳胡鑑之平安還愿四元蘇省徐以欽再求妻肝氣速愈四元安慶安廬道署土李氏求病愈四元王乃徵闈中節省祈合家平安四元順錫卿二元松江雲間姚氏二元章祖森二元杭州楚南陳二元懷蘭室一元浙平隱名氏完願灶神願一元以上初七日○屠甸寺栢雲亭爲子病求愈續助洋五十元甬江恆豐紹酒棧二十元杭省飛仙閣放生集總理李永霞本年放生餘欵助二十元婁關不書名二十元巫喬峰許助心願十元黄葉村有心無力人棉衣欵四元無名氏二元瀛記求平安五角　上初八七○涇川朱王柱求保護萱堂宿病全愈身康合庭清吉洋一千九合規元七百三十五兩涇川朱三畏堂保合庭清吉並長男病全還愿洋五百元合規元三百六十七兩五錢安定氏棉衣捐助洋一百元鄒伯如病全還願山萬祥永緞莊來洋一百元洋省顧善士求子病全六十元浙寗同善堂古福和寄來三十元吳翁十元蘇城陸芹補求長子錫麒刼病全愈十元揚州孫門王氏六元朱僕記還願五元平望續元願子五元南京金石弇四　舒桂華堂求子病全三元甫記求病全二元　家角不書名求子胎岳病全二　無名氏一元南京謝平安仍求平安人一元○無錫謁祥信通無名氏各一元堯甫錢七百蔡隆和五百同豐梁榮泰無名氏李源來四戶各三百文任榮大二百文如意齋無名氏各一百文共十一戶合洋四元錢七百文以上初九日 
[上海四馬路文報局内東浙蘇恊賑收解處經收漳州龍溪思補堂同仁募第二次細戶清單]  
　　另登十一月十二　○修月樓吳碧　堂許二　各洋銀四元正森記號馨苑荼店日升號咸新喜王醒齋恊安號六戶各洋二元得一樓黄劉氏坐致堂黄惠　林秋徵样秋　燕語堂　許受福大　簿　林永　　　秋潘煥文　林太和薄店蔡正源順簿店萃南餉當張西銘王富仁向革齋十七戶各一元蘇俊卿張逹卿合一元許林氏林楊氏建源簿店三戶各五角　陽桂洋銀四錢六分蔡瑞成簿店　錢四分　上共實收爐坯洋三十九元二角虚開洋四個合併聲明 
 
 
