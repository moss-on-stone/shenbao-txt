# 1932 - 58 - 4921160

 

Page 1

 
 
時平 
[如何創造更偉大之歷史彬]  
　　十九路軍以孤軍抗强敵。苦戰一月又二天。雖終以敵重兵與利器壓迫。不得不改變戰略。退却待援。然而在退却之前。猶奮其英武於八字橋之血戰中。予敵以重創。而後全師從容引退。秩序井然。日軍於此。應亦知中華民族之尙宋容輕侮。公理未必遂終爲强權之鐵蹄所蹂𨈆。 
　　一月又二天。茲已焂然過去。但此一月又二天。我民族歷史篇幅中。爲悲莊。爲偉大。爲光榮。爲永永不可磨滅。極有意義有價値之一頁而此一頁光榮歷史之造成。則完全爲我盡職之將士與人民協力奮鬥之結晶。故吾人今後如欲保存此一頁之光榮歷史。并創造我民族之新生命。則吾人惟有繼續作艱難而持久之奮鬥。毌灰心。毌餒氣。土耳其抗禦希臘。苦戰三年。歐戰前後之上海事件 
　　我軍退抵二道防線 
　　日軍如進攻立起抵抗 
　　吳淞孤軍昨猶在奮鬭 
　　和平談判無具體决定 
　　十九路軍以孤軍抗日、自上月二十八日起、迄昨日止、血戰一個月又二日之久、戰線延長、迨近百里、以疲乏之士、應付陸續而來之日寇、加以器機不良、援軍不至、能支持如許之久者、悉賴我忠勇之將士、以血肉之軀、作干城之寄、自日政府派白川來滬、並率其精銳部隊第十一十四兩團四萬餘、人在江灣廟行方面拼命攻擊、我十九路軍一月以來、晝夜未能闔眼、加以猛烈之砲聲與砲火、已成耳聾目瞶之　、瀏河方面、本置有守兵兩團、自廟行江灣之戰事轉烈、悉數奉調、參加戰事、留守之兵士僅兩連而已、白川到滬後、復將植田之戰略一變、注重側面攻擊、以運輸艦四艘、載兩師團之主力一萬餘人、於前晚駛抵瀏河、用烟罩彈掩護、全部登岸、以二連之衆、抗一萬之師、衆寡懸殊、明知不敵、士兵猶奮臂一呼、爭先效死、迨我總指揮部聞訊、欲調兵往救、奈江灣方面日軍亦同時總攻、後方援軍又不能准時到達、如仍死守、則我軍自眞茹大塲廟行以至吳淞之第一道防線、勢必全被包圍、加以日本、恃其物質之力、以大砲飛機炸彈全力壓迫、我軍佔勝之處、僅憑肉摶、足使敵人心胆俱落、但後方旣彼截斷如不早自爲、地十九路軍犧牲不足惜、但十九路軍覆没以後、我大好河山亦將淪於敵手、故於前晚起、下令全軍、自吳淞江灣大塲廟行閘北以迄眞茹之綜、全師後退、堅守第二道防線、以圖繼續與敵抵抗、茲記撤兵後情形如次、 
[蔣光鼐等通電]  
　　▲側面後方均受危險 
　　▲全軍撤退第二防線 
　　▲從事抵禦不與戴天 
　　蔣光鼐蔡廷楷戴戟等通電云、中央黨部國民政府鈞鑒各報館全國民衆鈞鑒、我軍抵抗暴日、苦戰月餘、以敵軍械之犀利、運輸之敏疾、賴我民衆援助、士兵忠勇、肉薄奮鬥、傷亡枕藉、猶能屢挫敵鋒、日人猝增援兵兩師、而我以運輸艱難、後援不繼、自廿一日起、我軍日有重大死傷、以致傾全力於正面戰線、而日人以一師之衆、自瀏河方面登陸、我無兵抽調、側面後方均受危險、不得已於三月一日夜、將全軍撤退至第二防線、從事抵禦、本軍决本彈盡卒盡之旨、不與暴日共戴一天、浴血陳詞、尙祈鑒察、蔣光鼐蔡廷楷戴戟曁全體將士叩冬、 
[我軍發表宣言]  
　　▲自動退守二道防綫原因 
　　▲日軍如來進攻必起抵抗 
　　此次我軍全師撤撤退原因、頃由某高級長官發表宣言曰、此次在上海四週作戰之我軍、業已全師撤致第二道防綫、此舉乃基於以前之决定、而此决定之執行、不過一時間問題而已、此種戰略上之撤退、實由於第一綫之作戰、其便利盡屬日方故也、蓋我軍之原有防綫、閘北至吳淞、並非一軍事防綫、其所以採取之者、僅因政治地位之重要耳、請言其故、㈠原來防綫、無攻勢之可能、此則因我軍不願攻擊公共租界、雖公共租界已爲日軍用作軍事根據地、而我軍不願攻擊公共租界、㈡原來防綫與滿佈日艦之黄浦江、成平行綫、故該線常爲日方重砲火力所威脅、㈢在上海四週为之我軍、數字上雖與日軍約略相等、但因運輸之缺乏、實際上僅能用其半數于戰場、此因我國之抗日、旣係舉國一致之行動、而日海軍復完全控制黄浦江及揚子江、故我軍勢必分佈兵力于受日軍威脅之各地、因此我軍之集中於第一道防線者、决不能如日軍所能遣來上海者之衆、㈣所有公共租界之馬路及吳淞上海間之汽車路、均在日艦來復線之内、且爲日方所佔有、日軍利用此項道路、易於使用坦克車鐵甲車及重砲、而我軍則須往來於泥濘途滑之中、以取得後方之接濟、且因日海軍控制場子黄浦兩江、我前線乃易爲其登陸軍隊任意襲擊、至日軍之不惜鉅大犧牲、從事於徒勞無益之正面攻擊、適足見其缺乏戰略上之知識、蓋彼若在黄浦江揚子江沿線任何一處上岸、則我軍爲避免後防之切斷、勢必早已撤退矣、現日軍卒遣一師團在瀏河登陸、於是我軍乃不得不自動退守第二道防綫、我軍茲已到達第二道防綫、日方以前之利益、乃因之盡得其反、蓋日軍此後之動作、旣須遠離軍艦之保護、而其坦克重砲、又無大道可資輸送、且其兵士之一切行動、自必遠距其根據地、因而失其掩護、至於我軍則後防旣得保護、此後每一行動、將較近根據地、因而實援軍、易於到達、且可盡得地理上一切利益、目下全世界所屬目者、厥爲第二步將如之何之一問題、我政府决不與日本簽定任何損害國家主權之協定、此已充分明瞭、毌庸贅述、今後日軍如進而攻擊我之第二道防線、則我必起而抵抗、設因其人數軍備之侵越、致我被迫再退、則我亦必向之再度作戰、總之、現在距戰爭之終點尙遠、戰爭實正在開始進行中、月餘以來、我國軍隊、對抗日軍武力、毫無畏懼、日軍携有坦克車飛機野砲最新式之重砲、凡人類知識所造之器械、無不應有盡有、而我國軍隊、祇有步槍及機關槍、以抵抗日本之激烈砲火、據某外國武官言、戰塲之上、缺乏戰爭之嚴厲、實情有如假戰、蓋所有砲火、俱由日方發出、中國大砲、均被日機炸彈轟燬、中國軍隊、祇有靜居壕内、接受日砲砲彈日機炸彈、必俟砲火已停、日軍出而衝鋒時、始能以步槍機關槍應戰、上海附近戰事、業已證明兩點重要之事實、㈠證明日本海陸軍可畏之作戰能力、不過一種紙老虎、業經揭破、㈡證明日本優於盡量宣傳、每日世界均飽觀日軍個人之英勇、及日軍之英勇、因其有多數之飛機坦克車海軍砲火之協助之種種優勢、在如斯軍隊之中、倘有個人英勇可言、當用之於比較高尙之主義、至我軍之英勇、皆由外人眼見所傳述、毫無偏袒於其間、蓋中國軍隊、並不僅以個人英勇見長、全軍均英勇奮發、無一例外、數萬健兒、誓保國家之榮譽、不惜以血肉之軀、抵抗新式戰器、誰謂如此英勇之民族、能終於失敗耶、 
[南京外部宣言]  
　　▲和平倘仍失敗 
　　▲責任當由日負 
　　三月二日南京外交部宣言如下、茲鑒於日本援軍續到二師團、並在瀏河及吳淞復行總攻、特爲重要之事實聲明如左、 
　　查中日代表、因英海軍提督克萊爵士之斡旋、曾在甘特軍艦會商、立即停止敵對之基本條件、當經獲得諒解如下、㈠雙方同時撤退、㈡不得提議永久卸除吳淞或獅子林砲台問題、㈢雙方之撤退、由中日委員會會同中立國視察員監視之、㈣撤退區域、照舊由中國官吏治理、并由中國警察維持治安、㈤中國軍隊退至眞茹、日本軍隊退至公共租界及越界築路地段、俟雙方上述撤退完竣後、中國軍隊退至南翔、日本軍隊退回艦上、（此最後一點、交由將來續開之會議討論之）、又議定、如中日政府贊同此項假定之諒解、則雙方正式外交及軍事代表、當舉行一正式會議、以完成此項辦法、 
二月二十九日、中國代表　知克萊提督、中國政府業經贊同、並請其轉達日本當局、倘日本政府亦同樣贊同、則正式代表、可以立即正式會議、但關於東京政府之决定、日方迄今尙無答復、而在此期間、日本海陸空軍、復向中國軍隊全綫總攻、且日本總領事、並經通告中國市長、日軍决意炸燬京滬滬杭兩路、此項和平之努力、在中國方面、至爲懇切、倘使仍歸失敗、則其責任當由日本再度負之、 
[上海停戰問題]  
　　▲日方昨日已有答覆 
　　▲郭泰祺訪英美公使 
　　▲我方已向政府請示 
　　上海停戰問題、昨日日方已有答覆、惟其内容、與上星期日日本海軍司令野村與我代表顧維鈞在英艦上所議定五點、頗有出入、故我方尙須向政府請示、外交委員會昨在宋宅舉行會議二次、到財政部長宋子文、外交次長郭泰祺、中央委員孔祥煕、上海市長吳鐵城、及外交委員顧維鈞、等人、討論應付方針、旋由郭次長於昨日下午三時、訪英公使藍溥森、下午五時訪美使詹森、迄無具體决定、至昨晚九時半、郭次長復赴英總領事官舍、與英藍使及英國海軍司令凱萊會議、約一小時而散、十時一刻、英使談笑送郭次長出、互道晚安、郭氏登車去、其時自英領署北望閘北方面火光燭天、蓋閘北大火兩日夜、迄猶未熄、且不時仍有隆隆砲聲、郭次長旣離英領署、即往訪顧維鈞、同赴宋宅會議、宋財長及吳巿長亦在焉、會議至午夜始散、一面將經過情形呈報政府、聞我方主張上海事件與東三省問題、須連帶解决、仍向國際聨盟方面進行 
[我軍退兵整齊]  
　　▲主力部隊先退 
　　▲砲隊斷後掩護 
　　大美晚報云、自日軍十一師團八千人昨晨（一日）在瀏河登岸、佔據瀏河、對於上海華軍取包圍形勢後、十九路軍經五星期之血戰、以後防空虚、决定變更陣線、昨日下午開始總退却、陸續後撤、至今日（二日）上午始畢、退往眞茹·泗涇·松江·一帶、北車站附近華軍固守陣地、掩護退兵直至今午始向後撤退、吳淞中國軍隊則堅守不退、必死守至最後一人而後已、目下實際已在日軍第二十二聨隊包圍中、公共租界北區與西區邊境所駐外軍、昨今兩日、嚴爲戒備、以防退兵發生紛擾、但皆目擊中國軍隊撤退時、行列不亂、極爲整齊迄於今午止、未有一兵一卒企圖走入租界者、此次華軍主力部隊、雖自昨日起開始退却、仍留砲隊與迫擊砲隊、向敵陣開砲不止、以防敵人進擊、掩護退兵、日方遂亦猛烈還轟、直至今晨日步兵始向前進、日兵第九師團右翼今晨八時進至李家樓、其中央陣線之先頭部隊、亦進至楊湖、下午十二時三十分與華軍少數殿後兵士激戰後、乃佔據大塲鎭、 
[日軍據我陣地]  
　　▲到處起火 
　　▲人民遭殃 
　　我軍於昨晨向京滬滬杭兩路全師引退後、日軍尙不敢遽進、先於正午、遣飛機二架、在閘北龍華等處偵察後、始進北新涇、至下午五時許、閘北方面、始有日兵踪跡、但尙係逐步緩進、昨據區師長及沈師長表示、如日軍再進逼、則决再與之抵抗、警備司令部、現遷往□□、市政府亦將於日内遷往□□辦公、以資便利、 
[滬西]  
　　日軍得悉我軍改變陣綫全師引退後、惟恐我軍乘機襲擊、乃於正午先遣飛機兩架、在滬西一帶空中偵察、同時即以梵王渡豐田紗廠内陸軍及其便衣隊、向北新涇一帶偷進、並屢以大砲轟擊、至二時許、已達北新涇口、便衣隊在沿路中、見係我國人民、不以槍殺、即以刀刺、倘見雙扉緊閉者、即舉火焚燒、室中存物、見貴重者一碎了之、因此我國逃難者、均遭其毒手、沿途屍横遍地、火光燭天、慘號之聲、達於四野、未幾日軍、仍繼續前進、刻已達北新涇西面約三里許之江橋鎭、將逼近我軍哨兵綫、故區沈兩師長、於昨日表示、如日軍再進逼不已、則將繼續抵抗、以盡自衛之責、 
[閘北]  
　　日軍旣進滬西、於下午五時許、即遣兵進據閘北、以便衣隊爲先導、北車站爲其第一目標、未幾虬江路·天通庵路·靑雲路·亦次第到達、日軍見沿途未燬房屋、亟舉火焚之、因此下午六時左右、遙見閘北區内、火光一片、火頭有十餘處之多、即日軍縱火之結果、所有未及逃避難民、均已葬身火窟、即幸而脫險、亦在中途、被日便衣隊所槍殺、寳山路未遭災各商店、貨物均已一空、至五時半左右、日便衣隊及其陸軍、沿鐵道向麥根路再進、該處人民、正在逃避、日軍以爲我軍兵士、乃以機關槍向四面掃射、同時更用大砲亂轟、因此該處居民、不死於槍彈、即死於砲彈、附近各處房屋、亦被日便衣隊縱火、居民被焚斃者無數、靑陽港鐵路大橋、於昨午被日飛機炸燬、刻日軍在麥根路之西、如再前進、將逼近我軍防綫矣、 
[閘北徧地大火]  
　　▲烟燄密佈 
　　▲難民擁擠 
　　昨日上午六時許、記者即徒步由愛文義路·派克路·至閘北·抵新大橋、見往閘北之行人如蟻、旋經守兵開放、遂一擁而過、經恒豐路·共和路·華盛路朝北、由大統路過鐵道、直抵中興路、沿途未見一兵、心竊疑之、旋詢住民云、我軍業於昨完全退出、遙望東首火光冲天、烟燄密佈、向東再進、見永興路育嬰堂路口火勢正熾、延燒約二百餘間、北首嚴家角火亦未熄、約燬一百間、指江廟前高家宅、及宋公園路南面虬江路、中華新路等、徧地大火未已、惟火勢以育嬰堂路口爲最盛、蔓延亦最廣、永興路轉角、新建之閘北電話局、則尙未延及、至此則時已九時餘、不便再進、後經中興路折返、抵舢板廠新橋、見逃向租界之市民約有二三千人、擁擠如潮、雖有通行證、亦不能通過、直守至下午二時許、回至烏鎭路橋擺渡返租界、該處渡船、只准華界人民往租界、不准租界華人往閘北、惟每人須必渡資銅元十枚、河中船隻甚少、 
[范其務之談話]  
　　▲撤兵原因 
　　昨日記者因聆我十九路軍、有全線安全退即□□消息、特急至該軍後方辦事處、走訪該處主任范其務、訪問眞確情形、范君方披閱文件、態度極端雍容、與平日無異記者俟其稍暇、即以上項消息、向范君致問、范君聆言、即莞爾而笑曰、昨日我軍之退却誠爲事實、然予可告君以眞相、吾人之退、乃爲作戰上之策略、並非戰敗而退、軍事上秘密、刻雖未能以告君、然不久必有我軍殲滅敵人之事實、爲君證明也、繼而范君又莊容曰、予誠不欲費詞、侈言我軍此次戰爭之如何如何、然予亦甚希望君及國人、應明瞭此次戰爭之嚴重性、吾人苟回溯我軍作戰一月以來之經過、則必恍然今茲退却之爲何種意義矣、蓋自一月廿八夜、日軍向我閘北開釁以來、其海軍司令鹽澤所率之陸戰隊六千人、立即被我軍擊破、旋野村中將帶來之陸軍一混成旅約萬餘人、特别陸戰隊三千餘人、亦不旋踵被我軍擊破、終乃派植田中將統率陸軍第九師團約二萬餘人、前來增援、並運來大批坦克車五十輛·野戰砲兵一旅·飛機一百三十餘架·戰船四十餘艘·於前月二十號、向我軍下總攻擊令、在江灣廟行鎭一帶陣地、作猛烈的攻擊凡五次、我軍與之血戰數日、日夜不息、結果、植田所帶來之第九師團亦潰不成軍、而我方由閘北以至吳淞之陣地、依然鞏固、絶不因日軍之猛烈攻擊、而稍有搖動、最近日方雖更派白川大將、帶領第十一第十四兩師團約三萬餘人、加入前線、向我八字橋廟行鎭等陣線急劇進攻、惟連日仍被我軍擊退、不能前進我陣線一步、此種經過事實、均爲君所悉者、故我軍作戰之能力、勝算之把握、固不待予之費詞也、惟吾人此次在迭勝當中、忽然撤退、此中當有緣故、予請分别爲君言之、（一）我軍自一月二十八日在閘北與敵抗戰以來、第一天在前線者祗數百人、其後我十九路軍共三師、先後調到、繼後第八十八師及八十七兩師及稅警團等參加、自一月二十八日起、一直與敵人激戰至于今、我方軍隊、僅有五師而已、而戰線則由閘北拖長至吳淞、約二十里、且要兼顧南市及瀏河等處、軍隊不敷分配、可想而知、我前線之士兵、有與敵激戰數日夜而不得休息者、而敵方則援軍源源而來、最初鹽澤指揮陸戰隊六千餘人、商人義勇隊三千餘人、第二次野村帶來陸軍萬餘人、特别陸戰隊三千餘人、第三次、植田帶來陸軍第九師團約二萬餘人、第四次白川大將帶來第十一第十四兩個師團約有三萬餘人、每次均附有大砲坦克車飛機戰艦野戰砲等無算、統計目下敵方戰鬥力、陸軍及陸戰隊商人義勇隊、不下八萬、雖迭次被我殲滅者不少、然尙源源而來、且尙有戰艦數十艘飛機百三十餘架、坦克車五十架大砲數百門、與我軍比較、不但器械優劣之差異、即我軍人數、亦不及敵人之半、敵之增援無窮、而我軍人數有限、此在作戰上我軍應暫時撤退、準備第二次之進展計劃、（二）因爲雙方軍隊人數之懸殊、故敵得乘虚、以萬餘人向我瀏河方面襲擊、我軍人數旣比敵少、支配前方、尙虞不敷、對瀏河方面、自不容易兼顧、故此方曾被敵人乘虚攻入、惟瀏河地位、處我軍左後方、我前方軍隊、如不先事撤回、恐有前後受敵之虞、且敵人旣深入、戰線已延長、我如縮短防線、與之作戰、則必操勝利、此無待軍事家亦可推測而知、此亦爲我軍撤退之一理由、范君語至此、後謂記者曰、予雖未以軍事計劃語君、然以上述之點告君、君諒亦可恍然矣、抑予更以下列事實語君、以證明我軍之退、純有計劃的退、（一）我軍退却時、極有秩序、軍實方面、絶無損失、軍心極爲鎭定、精神仍極振作、（二）我軍退後、敵人還以我軍另有計劃、對於我軍防地、截至現在、仍不敢輕進、 
[我軍撤退區域]  
　　▲中山路上祇見難民 
　　▲閘北精華盡被火焚 
　　國聞社云、前日下午四時、我軍奉命撤退、各部隊即分兩路沿鐵路而退、閘北我軍現集南翔佈置新防線、南市稅警、盡移莘莊顓橋、迄至昨晨四時、在此十二小時中已完全退竣、地方治安、責由警察及保衛團維持、惟日軍以我怱促而退、且近閘北原防線、尙有少數槍聲發出、故至昨日午刻、日軍尙未敢深入、恐遇伏兵、直至午後一時日、軍始向廟行八字橋陸續前進、寳山路方面、同時亦派隊越大統路向西、居民之不及逃避、咸被日軍掃殺、且到處縱火、防我士兵、匿留屋中、情狀慘怖、實不下揚州十日、故午後二時、所有留置閘北保衛治安之警察、亦無法維持、紛乘卡車、沿中山路撤退、其時記者適乘車赴閘北、一觀究竟、但過大洋橋、已不能再進、且沿途難民、均囑記者勿前進、進則多危險、於是記者舍車步行而前、抵中興路口、與交通路東望、觸於眼簾、祇見濃烟蔽天、火舌四射、火頭多至數十處、爲上海罕見浩刦、所有行人、盡爲避難之人、一律向西、茲將記者在中山路與眞茹道上、見聞彙誌如下、 
[中山路]  
　　記者經梵王渡、折入中山路、適天空有敵機四架、來往閘北及眞茹間、過豐田紗廠前木橋、陡聞槍聲拍拍、視之係由敵機上所發出、沿途貧困難民、肩挑背負、絡繹於途、盡向西行、叩其何往、彼亦莫知其所止、過木橋、見難民更多、或停担路旁、以舒喘息、或正在前進、不睱小駐、種種恐怖、難以卒述、迨抵大洋橋後、適有警察兩卡車、携有槍械、亦向中山路西行、據告、日軍午後已陸續前進見人輒射、無可理喩、不得已敝區亦祇有撤退一途、叩以何往、怱怱曰、□□□、沿途所有障碍防禦仍然未動、惟防守士兵已不一見、 
[眞茹道]  
　　眞茹汽車道與中山路、原成一直角、啣接處、本有士兵守衛、昨已撤去、所有紅十字會救護車、亦停置該處、未敢深去、交通路與中興路、偶有難民、爲數已稀、大半竄越田隴西行、俾可少走路途、記者擇中年稍知世故之難民詢之、據答、此處危險、盍去休、前面機槍聲、即係日兵所發、各處火燒、亦係日兵用砲彈燃燒、現日兵前進、不問居民士兵、一律槍擊、此斷續之槍聲、即被火　迫逃出之居民、加以槍殺也、　家談家宅、日兵午刻、北面已抵廟頭及楊家花園、聞寳山路北車站、已發現日本旗、前面之火、均在虬江路永興路新民路大統路一帶、爲上海歷來稀有之浩刦云云、談至此槍聲中、又發現巨聲數響、係飛機在市　繁盛區者、惟恐我之不變灰　、繼續投擲其硫磺炸彈、焚殺無辜、時正四時十分、記者遂邀該難民同車而返、 
[吳淞仍有戰事]  
　　日機偵察昨晨七時許、有日本飛機五架、飛至吳淞、在我砲台上面盤旋飛行、偵察我軍陣地、並未抛擲炸彈、滬甬班輪新寧紹等進口時、正日飛機低飛視察之際、嗣由我守軍用高射砲轟擊、日飛機便即逸去、 
[日艦發砲]  
　　昨日下午二時半、太古公司之長江輪武昌號、由漢口來滬、船進吳淞口、見有日本軍艦兩艘、正在對我砲台發砲轟擊、而我方守砲台之軍隊、亦發砲回擊、雙方激戰至激、武昌輪即用全速率開進浦江、雙方作戰猶未停止也、 
[十九路軍戰史]  
　　▲第四十八次戰役 
　　▲全世界爲之震動 
　　大美晚報云、今日由吳淞江　閘北退走之第十九路軍、在中國戰史上、堪稱戰績奇偉者矣、該軍於八年之中、歷大戰四十八次、共勝廿七次、該軍初爲粤軍第二旅、後改編爲第十師、繼改編爲六十一師、繼又改編爲第十一路軍、卒乃成爲今日之第十九路軍焉、欲紀第十九路軍之歷史、當回溯八年以前、當時有廣東靑年一團、編入粤軍第一師第二旅、歸　甫卅之勇健軍官二人統帶、一即蔡　楷、一即蔣光鼐、今日一爲第十九路軍總指揮一爲第十九路軍軍長、已成中國　新英雄矣、是時粤局紊亂、陳炯明與林虎由汕頭進窺粤垣、圖逐孫中山、省當局派兵禦之、屢戰失利、旣而敵軍距省僅數日路程、省當局乃命粤軍第一師馳往迎擊、第二旅屬焉、一戰而捷、是爲蔡蔣受砲火之洗禮、戰後、陳銘樞任第十師師長、以蔣光鼐副之、蔡廷楷則任第二旅旅長、是年平亂有功、民國十五年、粤軍悉歸蔣介石指揮、誓師北伐、第十師首入湘省、克長沙、汀泗橋一役、與吳佩孚之精兵　殊死戰、雖大獲勝利、而將士陳亡者甚衆、繼乃循江而下、佔漢口、旋於是處改編爲第十一路軍、以陳銘樞爲軍長、蔣光鼐副之、蔡廷楷陞任第十師師長、當吳佩孚下令作總退郤也、全師入豫、獨劉玉春率精兵負嵎武昌、國民軍屢攻無效、繼乃調第十一路軍、限一星期克之、受命之夜、陳蔣蔡商定策略、即晚進兵、翌晨城上之五色旗已改爲靑天白日旗矣、民國十六年秋、第十一路軍復奉命入贛、與孫傳芳之軍戰、師到不多日、即克南昌、北洋派之最後督辦、從此一敗塗地、旣而因赤化份子把持江西省政府、陳蔣乃赴南京、時國民政府已告成立、蔡則返粤、是年陳蔣奉命回粤討共、旋陳任廣東臨時省政府主席、直至去年四月、因寗粤分裂、始被迫下臺、蔣則任第十一路軍軍長、該軍後改編爲第三師、歸南京政府直轄、以蔡爲副師長、粤桂失和、發生内戰、蔣改任第六十一師師長、蔡陞任第六十師師長、衛守粤境、以禦桂軍、但未進攻、後一年、該二師奉命赴北、參加討伐所謂北方混合政府之役、是時乃改編爲第十九路軍、蔣任軍長、以蔡副之、敗馮玉祥之勁旅、未幾、又一内戰發生、十九路軍奉命回贛、稍事休息、民國二十年秋、復負剿共任務、九月七八兩日、圍共首賀龍之根據地興國城而大敗之、殺敵甚衆、陳銘樞之被逐於粤省也、十九路軍猶在贛省、旣而陳任京滬衛戌司令、乃調十九路軍防衛京滬區域、本年一月二十八日日軍進窺閘北、乃起與抵抗、是爲該軍所經之第四十八次戰役、而令全世界爲之震動焉、 
[南市地方尙安]  
　　▲警察維持秩序 
　　自昨日我軍退却後、一時人心惶惶、南市一帶、紛紛搬遷、但公安局孕警察大隊全 
 
 

Page 2

 
 
體警實、仍照常服務、崗警及保衛團、搜查行人如前、據公安局消息、南市所駐憲兵及警隊、足衛地方、治安可告無慮、 
[崑山車站無恙]  
　　▲浮橋敵尙未退　　蘇州二日電云、上午敵機投彈崑站無恙、浮橋敵未退、酉刻仍開砲、 
[敵聨隊長爲我擊斃]  
　　▲爲敵軍中之中國通　　前晨八時後、江灣附近一戰、日方以前原師團之酒匀聨隊爲左翼、以林聨隊爲中路、以德野聨隊爲右翼、由江灣西及南嚴家宅之西端、隔河向我駐軍攻擊、砲火之猛烈、爲自來所少有、迨午後十時、日軍突次衝鋒號、全綫同時前挺渡河、衝入我軍陣地、我軍靜伏壕溝、待其逼近戰壘、相距不過三四米達時、始奮起搏擊、激戰達一小時、敵軍死傷過半、敵大佐林聨隊長且受重傷、彈貫腹部、敵軍已潰不能戰、乃猥狽挾林某渡河逃回、聞林某於一時、至敵後方野戰病院時、已因傷重氣絶、其生前曾充張作相顧問、前後共七年、於去年八月十一日歸日、乃敵軍中有數之中　通云、 
[中英銀公司分提抗議]  
　　大美　報云、自日總領事村井致文吳巿長、擊稱將轟炸京滬路後、中英銀公司已分别　日當局與倫敦英外部抗議、查京滬路　投英人資本二百九十萬鎊、目下未償　額、尙有二百七十八萬四千磅、此項債　、即以鐵路及所有財産與設備爲擔保、並有中英公司向中政府鐵路部推薦之　工程師與總會計員、兼具擔保品保管　性質、現該公司向英日雙方當局抗議　、聞尙未接復云、 
[槍决漢奸唐永山]  
　　漢奸唐永山、爲日作間諜、前被四區公安局捕獲、解送市公安局訉明屬實、已於昨日下午二時、押　　門陳英士紀念塔前執行槍决、茲錄其佈告於下爲佈告事案據第四區長吳紹璘呈、依據警　第六中隊在交通路鐵路附近、查獲敵探唐永山一名、連同證據交由該處轉解到局、訉據該唐永山供認、前在日本人開設之上海紗廠作工　次戰事發生、工頭朱鳳山受雇、招集工人、担　刺探我軍虚實、我被派至華界閘北眞茹南翔　塲等處窺探、已經到南翔探過一次、茲復至閘　窺探被獲、所帶有孔之民國五年一分銅元、係領餉憑證、每月工資二十元等語不諱、查該唐永山爲敵人作間諜、不法已極、即經遵照京滬警備司　部二月十日核准本局對於軍事罪犯、得便宜之行事之指令、依陸海空軍刑法第二條第二欵　十八條第二欵判處死刑、茲於本月二日下午二時、提問該唐永山一名、騐明正身、綁赴刑塲　行槍决、除呈報市政府淞滬警備司令部外、合　佈告闔境民衆一體週知、此佈、 
[商總聨會電國際聨盟]  
　　▲請維護公約保持遠東商務　　上海商總聨會昨致國聨會電云、日内瓦國聨會秘書處公鑒、中國上海各路商界總聨會會曁南京路商界聨合會、於中華民國、一十一年二月二十九日下午三時、分頭召集全體委員會議、僉謂二月十一日南京路商聨會宣言、議决三項辦法（即㈠日軍完全退出上海巿、㈡工部局得在界内完全行使警權、並查明失踪居民爲納稅、人盡安全保障之義務、㈢工部局負責制　日僑借詞挑釁及繼續不絶之慘無人道之野蠻舉動、以加害於我納稅市民、）上海公共租界當局、尙未完全實施、華人生命財産、未能安全、一致主張、請貴會迅　有效辦法、維持凱洛公約及九國公約、以保世界和平、俾可恢復遠東商務、　謀利益、並盼電復、中國上海各路商界總聨合曾曁南京路商界聨合會同叩東印、 
[葡艦昨午後到滬]  
　　葡萄牙調派巡洋艦一艘來滬後、茲又續派砲　奇愛那號、Ｇｉｅ　Ｅａｎｎｅｓ載得海軍一隊、開來上海、保護該國僑民、昨日上午十時二十五分進口、當至浦口南巿三號碼頭前河筒上抛泊、艦中海軍並未上陸、 
[慰勞消息]  
　　亞細亞華員助月餉本埠黄浦灘亞細亞火油公司華職員、上月曾捐助十九路軍軋司令一千加倫、刻又自動發起長期按月助餉、聊盡國民天職業已决定自二月份起、按月捐欵、至少五百元、送交蔡廷楷將軍代爲支配、該項捐欵、按月交付、以日軍終止侵略爲止、該公司華職員熱心愛國、殊爲可嘉也、 
[中興匯到華僑捐欵]  
　　中興銀行昨又續接到菲律濱華僑滙來交十九路軍長蔡廷楷軍長欵項一萬六千六百餘元、計碧瑤中華商會二千元、菲島各地華僑救國會撈銀那省仙沓古律三千四百元、（第二批）黎殺省巴在二千餘元、加里務新華盛頓二千元、（第二批）馬粦羅計二千元、禮智省旺木一千一百五十餘元、仙范一千元、安知計一千元、絲其佐一千元、眉眉九百七十八元、已由該行昨日照爲彙交、 
[惠主敎參觀傷兵院]  
　　天主敎惠大主敎、對於我國傷兵、頗爲關懷、連日分赴各院慰問、殷勤致意、越昨惠主敎偕同山院長神父等蒞臨南巿董家渡天主堂第三十傷兵院慰勞、當由該院院長張秉杓神父曁副院長陸隠耕君引導、至第一院·第二院·各室參觀、對各傷兵慰問有加、表示親愛之意、參觀畢、由陸君伯鴻領赴新普育堂參觀第十六傷兵院、表示滿意、並向傷兵祝福云、祈禱天主賜早痊愈、茲因該二院已各有傷兵二百餘人、費用浩大、缺乏現金、曁醫藥品棉襖襪子等、望各界熱心人士多予賜助、嘉惠傷胞、 
[法領贈欵慰我傷兵]  
　　法國駐滬總領事甘格林氏、爲慰勞我國傷兵起見、特以巨欵五千元、於昨日親至西愛咸斯路孔宅面交孔夫人、以爲其主辦後方臨時醫院之用、實爲中法兩國好感之重要表示也 
[法租界防護治安]  
　　昨日閘北我抗敵軍隊爲戰略上關係全綫後退、因是無識之徒、謠言紛起、南市一帶居民聞之、頓起驚慌、相率扶老携糼、提箱携器、或背負衣包、紛紛向北巿租内遷避、因是法租界内於午刻起、各馬路中往來行人比前數日突然增加數倍、法當局恐礙界内治安、特調防軍後備兵士、與捕房預備隊等、分赴華法交界一帶各要隘處防護、並派中西探員在各馬路中梭巡、以維界内安寗秩序、 
[訪尋失踪者]  
　　陸陳氏　江灣鎭北弄陸順興絲絨店主婦陸陳氏、於一月二十八日往北四川路盛柴里第六弄七百六十號高德明處、是夜未歸、迄今消息杳然如有人知其卜落者、請函知康悌路貝勒路口新泰和藥店樓上下桂山、 
　　徐順岐夫婦世居江灣南失家橋業石匠、於上月二十日因戰事失踪、現不知下落四處詢問、終無消息、如有人知其下落者、請通信法租界聖母院路聖達里四十一號印林坤、 
　　唐寳君原居北四川路仁智里、自滬案發生後、音訉杳然現寓何處、乞即示知太倉痘司堂街王愼臨、 
　　祝文霞女士近况如何念念、乞示「貞和、」 
　　秦舜年住狄思威路、現寓何處、乞示貝勒路恒慶里六十六號余沅、 
　吳志騫國勳安·在雲南路上海戰區難民臨時救濟會附設旅滬各同鄉會聨合辦事處服務、請釋注念、翁國勳啟、 
[天氣報告]  
　　徐家匯天文臺昨日午後四時三十分氣象豫報云、本境與沿海一帶天曇而陰、恐有雨霧、因江西低壓向東進發之故、中國海帶一帶風和而無定向、雅浦西北之颶風繼續向西北西或西北進發、其中心於下午二時許進至距北緯十一度東經一百三十七度交點一百二十哩之内、又昨日午後三時前二十四小時内本埠氣温最高五九·九最低三二·○、去年同日最高四四·四、最低三五·一、 
國内外要電 
[二中全會預備會議情形]  
　　推定主席團五人 
　　葉楚傖爲秘書長 
　　會期至多定五日 
洛陽第四屆二中全會於一日上午九時在洛陽西宮東花園舉行開會式、到中委汪兆銘·褚民誼·朱培德·李敬齋·王祺·陳璧君·戴愧生·顧孟餘·邵元冲·劉峙·何應欽·王陸一·周啓剛·苗培成·方覺慰·賀耀祖·葉楚傖·鄭占南·曾擴情·唐生智·夏斗寅·李宗黄·楊杰·李次溫·王柏齡·繆斌·邵力子·陳果夫·陳肇英·石靑陽·王懋功·張　村于右任·黄吉宸·曾養甫·程天放·丁超五·周佛海·谷正綱·鄧飛黄·謝作民·段錫朋·洪陸東·蕭忠貞·余井塘·羅家倫·黄少谷·潘雲超·王法勤·劉守中·居正·馮玉祥·覃振·李烈鈞·朱家驊·石瑛·丁惟汾·郭春濤·蕭吉珊等、曁各機關各團體、汪領導行禮後、致大會開會詞、上午八時在西宮東花園開預備會議、臨時主席于右任、紀錄王子壯王子弦、討論事項如下、 
　　㈠推定主席團案、决議推汪兆銘·蔣中正·于右任·居正·顧孟餘·五同志爲第二次全體會議主席團、 
　　㈡推定秘書長案、决議派葉楚傖同志爲第二次全體會議秘書長、 
　　㈢推定起草委員案、决議、推葉楚傖·邵力子·羅家倫·程天放·周佛海五同志爲起草委員、 
　　㈣决定全體會議會期案、决議全體會議會期至多五日、 
　　㈤關於提案之整理案、决議所有提案、由主席團分别緩急、或提出大會、或先行指定同志審查、或留交常會、（一日專電） 
　　洛陽今日二中全會開幕時、汪精衛演說、謂此次會議將討論並决定㈠中國將來之永遠都城、㈡日本現以大軍六師集於上海、全會當如何設法集全國之力堅决抵抗日本之侵略、㈢外交政策國有充分之理由、但無兵力以爲後盾、如國聨不能援助中國、中國當取何政策、㈣自日軍攻擊上海後、政府財政大感困難、幸購公債劵者允减輕利率、及展長還本期限、但今必籌定具體財政善後計畫、（一日路透社電） 
　　北平馬福祥今晚赴洛、出席二中全會（二日專電） 
[外交委會討論休戰事件]  
　　美德代表均有表示 
　　南京外交委會二日下午五時在外部開會、蔣作賓羅文幹朱兆莘等均出席、對各使調停滬和局問題、有所商榷、（二日專電） 
　　南京美德駐京代表二日午先後赴外部、訪羅外長曁蔣作賓、對上海休戰事、各奉本國政府命令、有所表示、對我均極表同情、（二日專電） 
[國聨行政院主席接見中日代表]  
　　要求日方立即停戰 
　　我國接受彭古提議 
　　日内瓦行政院主席彭古、今晨陸續接見中國代表顔惠慶、日本代表佐籐、顔氏對於日本行動、提出抗議、謂在現在情形之下、兩國旣已承認舉行會議、并請其他關係國參加、以便解决爭端、而日本仍有此種行動、殊屬歉事、彭古對佐籐云、昨日來函即將答復、至日本政府對於二月二十九日行政院所提之計畫、願予接受、至爲欣慰、彭氏又切實聲明、此項計畫、即「召集會議、」欲求實行、當然以就地磋商辦法、以停止敵對行動爲條件、最後彭古氏請佐籐說明日本政府對於此層、準備作何行動、彭古復向日本代表懇切要求務使上海軍事行動、立即停止、俾明日國聨會特别大會開會時、上海一隅、不致猶在戰爭中也、至于停戰條件、彭古氏謂宜就地從長磋商、所重者惟在從速「停止射擊、」又云、凡渠所言均係合于理智之言、想日本政府終可聽從云、（二十日哈瓦斯社電） 
　　日内瓦上海傳來消息、使國聨會中人發生不良印象、緣一般人以爲日本旣已接受行政院之建議案、必當立時停止敵對行動、而昨日上海之事、證明絶非如此、日本乃欲以其最近開來之援軍、求軍事之勝利、殊令人失望、（二日哈瓦斯社電） 
　　日内瓦出席國聨中代表團發言人、今日聲稱、中國已通知在滬各國代表、願接受彭古提議、中國代表團已接奉訓令、但須至停戰後、始擬向國聨秘書處接洽云、（一日路透社電） 
　　巴黎巴黎論調、對於遠東和平之趨向、以樂觀與鄭重出之、咸覺日本現有絶好機會、以證明其所發在上海無土地作伯宣言之誠意、（一日路透電） 
[國聨特會日程]  
　　日内瓦國聨議會特會專事考慮中日爭案者、定明晨十時三十分開會、會議情形、多視後數小時内之事變爲定、惟晨間之會、僅將專事選舉議長與副議長、午後之會、則將陳說滬案原委、（二日路透社電） 
[日樞密院討論滬軍費案]  
　　准加撥千六百萬元 
　　東京内閣曾於二月二十六日申請加撥上海費二千二百萬元、今日經樞密院調查委員會辯論多時、准撥一千六百萬元、豫料明日樞密院全體會議將核准此項建議、同時並將主張如續需軍費、應召集國會討論之、（二日路透社電） 
[美艦會操係原定之計劃]  
　　並非示威性質 
　　美海部續有聲明 
　　南京美要人語訪者、美艦隊太平洋會操、係原定計畫、初非因中日問題不决而示威、美對國聨主張、因美非參預國、在國聨無所建議、重以國聨及英政府之邀請合作、故以旁聽資格列席、美對滬事非常不安、因美商務在滬甚鉅、至美政府對於華會九國協定、及凱洛格非戰公約、當然儘力維持、不使其失效、史汀生之表示、即要據此旨、至上海停戰問題、美國之意、與藍博森主張相同、甚盼此種斡旋、有相當之結果、因再戰下去、中日兩國間只有犧牲、毫無收穫也、（一日專電） 
　　華盛頓今日美海軍部關於全國艦隊三分之二以上開赴太平洋會操事、續行聲稱、大西洋巡邏隊、將於三月二十三日在桑狄哥加入戰鬥艦隊會操、至四月三日、然後再照去年十二月發表之計劃、從事戰術的練習、至五月十三日爲止、屆時巡邏隊即開回大西洋、此次參加會操者、共一百四十一艦、並鄭重聲明、此皆數月前預定計劃、又表示在滬海陸軍、已足以應付時局意想中之發展而有餘、（一日國民社電） 
[東北義勇軍已將錦西佔領]  
　　朝陽戰事亦極得手 
　　北平錦西朝陽各處連日義勇軍與日軍激戰、錦西已被義軍佔據、朝陽亦極得手、大黑山大凌河一帶民軍與日軍激戰已五六日、日軍死少將旅長各一、死兵士四五百人、日方正派援軍、并向瀋陽居留民徵調補充、該處壯丁紛逃避大連、（二日專電） 
　　哈爾濱據今日消息、前吉林政府之軍隊、現不戰而向東退去、數日前此路軍隊佔據自一面坡西面馬山起至綏芬止之中東路東叚全境、但今日消息、則謂馬耳山與一面坡已爲吉林新政府之軍隊所奪、而由吉林出發之日軍已佔據東平、日方消息云、已限令丁超今日宣佈服從吉林新政府、否則脅以兵力、今日馮家店發現傳單、據謂丁超已承認新政府、其軍隊將編入新軍中云、聞馬占山軍隊現有叛志、不願承認馬占山爲其領袖、（一日路透社電、 
　　莫斯科此間日軍司令部稱、丁超與煕洽業已有妥協、故日軍將不沿中東路東段出發云、（二日路透社電） 
 
 

Page 3

 
 
   
 
 

Page 4

 
 
國内外要電二 
[滬代表催張出兵收復失地]  
　　北平滬代表熊希齡王造時左舜生等、今日　張、請出兵收復失地、張表示贊成長期抵抗、須有中央命令、始能出兵、平津滬學生明日將大請願、（二日專電） 
　　北平張學良今晚十時赴花園飯店訪章太炎、深夜始返、（二日專電） 
[僞國展緩成立]  
　　贊助此舉者有所顧忌 
　　北平東北僞國、展期十日再正式成立、但已先將國體組織電知各縣、國號滿蒙共和國、年號大同元年、國旗黄色長方形、左角置紅藍黑白四色、二十九晚各地一律多　舉行所謂慶賀大會、並散佈各項宣傳品、僞國現正擴張軍備、日軍並收編白旗　土匪、瀋陽兵工廠已開工、事權完全操之日人、（二日專電） 
　　瀋陽此間昨日派員赴旅順敦促溥儀就滿洲新國總統職、日報稱、溥儀當於五日抵長睿、舉行就職典禮、（二日路透社電） 
東京報載長春消息、溥儀定三月十日就滿洲新邦元首職、同時瀋陽日軍司令部將移至長春、（二日路透社電） 
瀋陽華字報載稱、溥儀已展期四月一日就職、此說已經他方面證實、其展緩原因、據謂乃因須在長春爲溥儀備一適當駐所、惟據外人之意、實因中日人之贊助此舉者、有所顧忌、蓋此舉或將騰笑中外、且將增重中國之仇對也、瀋陽曾兩次派代表赴旅順、勸溥儀就職、聞初經謝絶、後經允可此眞中國所謂假惺惺也、瀋陽各國領署今尙未接到宣布獨立之正式照會、（二日路透社電） 
[北寗路承認僞奉山局要求]  
　　天津北寗路局被威脅、已承認僞奉山路局要求、准在山海關停車、並借與站房兩間、售賣客貨票、（二日專電） 
　　北平榆關電、僞奉山路局前派處長趙以哲到榆接收車站、經北寗路局允在榆關暫蕄房二間爲該路售票之所、趙昨到榆站表示暫緩接收車站、（二日專電） 
[日軍又運軍火一批到津]  
　　天津日本軍用輪比治山丸、二日午又由塘沽運來軍火一批、在日租界卸下、 
（二日電專） 
　　北平駐平日兵七十餘名、今晨在日操塲演機槍高射砲、（二日專電） 
　　北平日方之錦州飛機分塲、開到飛機十一架、（二日專電） 
[梁冠英昨赴海州視防]  
　　清江浦駐浦第二十五路總指揮梁冠英、自去歲九一八事變後、曾親赴海州視察防務、此次滬變發生、國都遷洛、海州防務、更形嚴重、梁氏爲策萬全起見、除令所部在海部隊劉國明旅構築堅固工事及增加鄭廷珍等各旅防護外、特於二日上午九時、偕總參議王鏡波等數十人、再度前往海州視察防務、約兩週後返浦、（二日專電） 
[日機飛杭偵察]  
　　杭州二日午後二時日機一架飛杭筧橋偵察一週即去、未擲彈、（二日專電） 
[粤軍組决死團]  
　　士兵以抽籤法定之 
　　發給槍械準備援滬 
　　香港粤除派兵入贛閩外、另組决死團一團援滬、人數四千、士兵用抽簽法定之、一日由一二三軍各就防地抽簽、其中熱心救國而抽不到者極隫、團長已内定某師長充任、限十五前成立、發給最新式槍械、何日啓程、暫不宣佈、（二日專電） 
　　　香港李宗仁一日電汪、謂因剿共、未能赴洛、此間决派二十團入贛、已陸續開拔、四軍久屯全州、因聞滬戰烈、軍心極爲不安、屢電中央明令謂動、迄無切實辦法、懇迅頒明令、俾四軍得赴國難、四軍餉項、當照常接濟、（二日專電） 
[六百人願加入和平軍]  
　　日内瓦英國發起和平軍之羅益登女士、鑒於國聨秘書長德魯蒙之答覆、現擬請英政府向國聨提出和平軍之建議、羅女士語路透訪員、謂英政府如拒絶其請、則渠擬向國聨中較小國之政府提出之、渠現設法欲使日人敎士香川加入此項運動云、中國基督敎學生會秘書顧子仁由美國來電、願參加和平軍、查自願加入者、現已約有六百人、其中不乏退伍軍人、（一日路透社電） 
[軍委會通電綏區暫緩結束]  
　　南京軍委會通電、國難當前、全國綏靖區均暫緩結束、（二日專電） 
[美報一致稱讚蔡將軍]  
　　紐約上海正在接洽重開和平談判、與日人已表示較前合理態度等消息抵美後、美國各報復羣起稱道蔡廷楷將軍、表示欽慕之心、今日紀事論壈報社論聲稱、使日人改變態度、願開談判、趨向和平、揆厥首功、當推蔡廷楷將軍、及第十九路軍、該軍力扼日本增援不已之大軍於公共租界附近、旣迫日本軍閥、將其不顧他人利益之心理、暴露於世界、又使日本人民對於其軍事主略得失是否相償、發生嚴重之懷疑、蔡將軍光明燦爛之抵抗、實畀日本軍閥以表現其意嚮之機會、此種意嚮、已耗費日本無限量之信用、又畀世界輿論以充分之光陰、表示其對於史汀生國務卿美國政策宣言及國際聨盟權力之擁護、又晚郵報評論、亦稱此次上海戰爭、不問最後結果若何、其最聞著之現象、即爲中國軍隊之力抗强敵、蓋蔡廷楷將軍、業已將完全發展軍人本贊所不可少之成分、即『將才』供給中國兵士矣、（一日專電） 
[俄軍集中海滿]  
　　北平使團息、某使館武官前奉命赴哈調查軍事、昨該武官返平、據稱俄國軍隊集中海參嚴及滿洲里、統計有兵五萬餘衆、各方對俄軍行動極注意、（二日專電） 
[芬蘭革命失敗]  
　　政府通緝革命領袖 
　　希爾新福今日芬蘭政府已發逮捕狀、通緝拉浦革命領袖哥孛拉、與華爾紐斯兩人、現信兩人已逃往内地、其所統拉浦農民、亦紛紛潰退、惟此次政府對於農黨之叛亂、採取强硬態度、已招致内閣之分裂、有閣員數人、不贊成以武力對付、業有兩人辭職、又有兩人料日内亦將引退、又電、芬蘭政府對於拉浦革命運動消息、檢查甚嚴、故官報所稱革命業已失敗、與拉浦武裝農民迅速潰退等訊、究竟眞相若何、難於徵實、據私人可靠消息、則稱觀望態度、靜待事態之發展、依然决竟要求政府辭職、組織保守内閣、並有國會内保守份子爲其後盾、且拉浦農民亦仍有試圖進攻首都各要隘之象、（二日國民社電 
　　希新福斯芬蘭各地武裝拉浦農民之革命運動、顯已切實失敗、據今夜官報發表、拉浦農民、於昨日下午照預定時刻、突起革命、各地武裝隊伍、紛向京城希新福斯進發、其目的據拉浦運動領袖哥索拉、與華爾紐斯兩人宣言、在推翻現政府、建立新政府、剷除十三年之弊政、其領袖華爾紐斯、係前芬蘭軍隊參謀總長、且曾參預架擄芬前總統者、此次指揮拉浦農民、作軍事行動、初時稍獲勝利、迨今日侵晨、已進至距京城三十哩、於是芬政府立即根據保隊共和徫、（𪬉此律即係拉浦運動領袖、去年爲預防共黨力迫通過者、今乃作繭自縳、）宣告戒嚴將防兵全體動員、開往京外各處要道、並設然絲網、以輕砲隊扼守於後、拉浦農民見狀、已稍沮喪、華氏即派衛隊五名、潛入政府軍防地、欲暗殺京城防軍司令薛伏將軍、但在司令部團内、爲兵發覺、悉行就逮、嗣華哥兩人、由電話告芬總統、準備退兵、乞保障個人安全、總統答稱、對於拉浦領袖將以叛逆論罪、不能保障、據聞令晚拉浦農民、已大半潰散、紛紛退回鄉、政府將逮捕各領袖、置諸於法、（按拉浦運動其宗旨與意大利棒喝黨相若、）（一日國民社電） 
[比代辦自平進京]  
　　北平比代辦葛拉夫今晚赴京、（二日專電） 
　　北平駐津比領今午抵平（二日專電） 
[高桂滋到平謁張]  
　　北平高桂滋今晨抵平謁張、報告防務情形、所部加緊訓練、待命出動、（二日專電） 
[津抗日骷髏團南下]  
　　天津抗日骷髏團六十八人、内有女子十二人、二日晨搭津浦車南下家屬雪涕歡送、並高呼口號、（二日專電） 
　　北平婦女救護隊三十八人、分三大隊、定今晚南下、（二日專電） 
[津電氣工人提警告]  
　　天津電車電燈工人向公司警告、請對加薪等條件、在四日前承認、否則五日總怠工、（二日專電） 
[哈爾濱火藥局爆炸]  
　　東京聞哈爾濱南郊馬家溝跑戌塲附近这中國大藥局、昨晚爆炸、死傷逾百人、疑係便衣兵縱火所致、其目的似欲炸毁附近之日人飛機塲、火藥局中國街兵若干、被炸殞命、平民亦有被殃及、者（二日路透社電） 
[漢日僑請撤障碍物]  
　　漢口日僑再推代表向日領要求、撤去沙包電網、以利交通、日輪華工均被辭退、（二日專電） 
[何成濬不赴洛原由]  
　　漢口何成濬一日晚電何應欽、聲明不能赴洛原因、謂匪聚鍾祥·京山·應城·天門·各縣、勢極猖獗、現調大軍由徐源泉指揮督剿、後方調度重要、兼武漢謠風甚熾、人心浮動、亦須防維鎭攝等語、（二日專電） 
[汕巿台人私造炸藥]  
　　汕頭汕巿光華橋前耀華火廠附近籍民台灣人劉某所開之合和機器廠、私造炸砲及爆烈品、製成後、即於黑夜運至崎碌日領署内、現當局已飭警嚴密注意、（二日專電） 
[淮安西鄉發現股匪]  
　　清江浦淮安西鄉發現股匪千餘、經警隊長陳鎭派騎警支效舜部往勦、向皖逃竄、（二日專電） 
[淮中師生節食勞軍]  
　　清江浦淮陰中學師生、由一日起、一體節食、即以所得、慰勞滬戰我方將士、聞他機關亦多仿行、（二日專電） 
[滬杭路減少班次]  
　　杭州滬杭路逐日由杭開滬客車三次、二日僅開一次、原有兩次開嘉興止、滬南開杭早車一次、下午六時客專車一次、（二日專電） 
[駐津美司令奉命調平]  
　　華盛頓美國駐天津第十五團司令德理斯台上校、今日奉命調赴北平、統率使館界内美軍、原駐北平之麥格德中校、因病辭職、（一日國民社電） 
[瑞士决不廢棄金本位]  
　　句爾尼瑞士財政部長穆西、今夜在日内瓦演說、述及瑞士所受世界經濟厄運之影響、及瑞士政府所施及議施減輕困苦之計劃、謂瑞士無論如何、决不廢棄金本位、而蹈其他各國之　轍、又謂瑞士現失業者逾卡萬人、其數之巨、爲前所未有、致使納稅者每年耗費四萬六千三百萬佛郎、政府現擬減政、以事彌補云、（一日國民電） 
[芬蘭船海員不肯來滬]  
　　黑索邦芬蘭船一艘載小麥九千噸、擬開往上海、而海員因上海有戰事、均不肯成行、據船長聲稱、此種態度、無異叛變、如再不遵啓椗命令、則加以桎梏云、惟海員數人因此逃亡、故該船現仍泊中流、（二日路透社電） 
[國際勞工局失業統計]  
　　日内瓦據國際勞工局發表統計失業狀况、較去年冬季、更爲嚴重、最近三年來、各國失業人數增加率、大致如下、德國增加百分之二十四、奥國百分之七、比國百分之九十八、丹麥百分之四十九、英國百分之七、意大利百分之五十三、荷蘭百分之九十四、捷克百分之五十七、澳洲百分之十三、加拿大百分之二十五、匈牙利百分之三十、瑞典百分之三十五、愛斯多尼亞百分之三十三芬蘭百分之七十三、法國百分之五百二十三、（一九三一年一月份、法國失業人數、僅四萬五千名、一九三二年一月份激增至二十七萬八千名、）愛爾蘭百分之十、拉達維亞百分之一百十六、瑙威百分之二十一、新細蘭百分之五百零八、羅馬尼亞百分之三十六、（一日哈瓦斯電） 
[林白糼子失蹝]  
　　美國紐吉西州都潑威爾林白大尉之子昨日夜間失踪、此子一歲又七月、自昨夜獨睡一室、其母於昨夜七時半、尙見其安睡小床中、迨二小時後重入其室、小兒已不見、林白夫人亟呼其夫入視、并立即通知警局、經一度偵查之下、斷係匪類自窗間將小兒綁去、自此新聞傳出後、全國震驚、并爲今日各報最重要之新聞云、按林白夫婦去夏來華、以武漢水災奇重、曾留華爲水災委員會服務甚久、造福災民不少云、又詢紐吉西州全州警察、已開始工作、以期早日緝獲綁架林白之子之匪類、鄰州之警察、亦已加緊注意、（一日國民電） 
要聞 
[僞國家之憲法]  
　　▲僞國都假定爲長春 
　　▲民衆渴望大軍討逆 
　　哈爾濱通訊、溥儀之代表鄭孝胥·羅振玉、於二月二十三日到瀋、與張景惠臧式毅接洽僞滿蒙獨立國組織問題、關於誰爲元首、尙多爭執、臧式毅以不贊成復辟、故連帶不贊成溥儀爲元首、鄭孝胥等以旣須溥儀登台、則名義須用王或大總統、同時對國都之設在瀋陽或長春、亦多爭議、日方宣傳、則謂國都設在長春、并已擇定前長春市政　備處·吉長鎭守使署·第二師範等處爲僞國家辦事衙門、煕洽已派畏春懸長趙汝梅負責修　云云、但實際調查、該項宣傳、尙無事實、 
　　僞國家之憲法、業已製定、條文如下、第一章、臨時執政、第一條、臨時執政統治滿蒙國、第二條臨時執政、代表滿蒙國、第三條臨時執政、對全人民負責任、第四條、臨時執政、依立法委員之翼贊、行使立法權、第六條、臨時執政統督國務院、行使政權、第七條臨時執政依法律使法院行使司法權、第八條臨時執政、維持增進公共之安寗福利、又爲執行法律、發命令、或使發命令、但不得以命令變更法律、第九條、臨時執政、維持公安或爲防壓非常之災害、不得召集立法院之時、得參議府之同意、得發布與法律有一同效果之緊急敎令、但此項敎令、在下次會期中、必須投咨於立法院、第十條、臨時執政、制定官制、任命官吏、并决定其薪俸、但本俸及其他由法律特定者、不在此限、第十一條·臨時執政、有宣戰媾和及條約締結權、第十二條·臨時執政、統率陸·海軍、第十三條·臨時執政、能命令大赦特赦、减刑及復權、第二章·參議府、第十四條·參議府由參議組織之、第十五條·參議府對於下列事項、俟臨時執政之諮詢提出意見、一法律、二敎令、三預算、四與列國之交際條約約束、及以臨時執政之名、對外宣言、五重要官吏之任命、六其他重要國務、第十六條·參議府關於重要國務、向臨時執政提出意見、第三章·立法院、第十七條·立法院之組織、依據别一法律定之、第十八條·一切法律案及預算案、必經立法院之翼贊、第十九條·立法院關於國務、得建議於國務院、第二十條·立法院得受理人民之請願、第二十一條·立法院每年召集之定會會期定爲一、月、但有必要時得延期、第二十二條·立法院非總議員三分之一以上出席、不得開會、第二十三條·立法院之議事、以出席議員之過半數而决定之、可否同數之時、由議長决定、第二十四條·立法院之會議公開之、但依國務院之要求或立法院之决議、得開秘密會、第二十五條·立法院議决之法律案及預算案、由臨時執政裁可、使之公布施行、立法院法律案或預算案否决時、由臨時執政示以理由、附於再議、如仍不改時、諮詢參議府裁决其可否、第二十六條·立法院議員、在院内對於言論及票决、在院内不負責任、第四章國務院、第二十七條·國務院受臨時執政之命、處理諸般行政、第二十八條·國務院望民政·外交·軍事·財務·實業·交通·司法各部、第二十九條·國務院置國務總理及各部總長、第三十條·國務總理及各部總長、無論何時、皆得出席立法院會議、且得發言、但不得加以票决、第三十一條·關於法律敎令及國務之敎書、由國務總理副署之、第五章監察院、第三十二條·監察院行使監察及審判、關於監察院之組織及職務、以法律定之、第三十三條·監察院置監察官、第三十四條·監察官及審判官、除按刑事裁判或懲戒處分之外、不免其職、并亦不及其意志停職停官及减俸、　 
　　僞國家國防軍定爲三師、遼吉黑各駐一師、由日人充敎官及參謀等職、惟此項消息、傳自日方、實際張景惠在遼、是否已與趙欣伯輩有所議决、猶屬疑問、東北民衆、邇正日夜企盼張學良反攻、蓋以爲僞國體尙未出現、正宜及早剷除之、且平方大軍一動、則馬氏雖已降日、届時尙可爲良心驅使而反正、李杜丁超輩、亦可集中力量、直出哈埠北滿義勇軍待命發動者、亦必揭竿以起、 
、是北滿大局、亦有一鼓收復之可能、否則因循坐誤、前途益悲觀耳、 
　　此地各國體、受僞市政府之主動、於二十五日在南崗禮塲、銀行僞國體成立慶祝大會、各機關各法團被迫至少有一人以上之參加、凡參加者、均臂緾水紅布之布條、上書慶祝大會、或哈爾濱民衆提燈大會字樣、商民雖屬不願、祇以懾於高壓勢力、不得不屈從、竚立廣塲之中、聆所謂新政權之講演謬論、主席爲僞市長鮑觀澄·特警處長王瑞華、亦不憚辛勞、躬往照料、至午刻沿街游行、參加羣衆、中途多濳自逃散、未至終點、所餘已無多人、晚間復舉行提燈、愈無多人參加矣、（二月二十七日） 
 
