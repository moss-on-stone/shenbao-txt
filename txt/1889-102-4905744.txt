# 1889 - 102 - 4905744

 

Page 1

 
 
[附送東賑捐啓] [  申報館主人啓]  
　　山左疉次告災約計賑　非得三十餘萬金不足以解倒懸之苦現在滬上各公所竭力籌募無如來源不旺焦灼萬分文報局　刋見義勇爲捐　託本舘今日隨報分送遠近仁人如願發心務祈從速惠下盖救災與用兵無二理全在神速否則雖有西江之水將索涸鮒於枯魚之肆矣 
[新印傅選戊子科直省鄉墨出售] [  申報舘主人啓]  
　　山陰傅子蒓先生文壇宿將也歷操選政海内風行本舘覔得新選戊子科直省鄉墨評驚精當去取謹嚴雖濃淡清奇不拘一格而要皆當行　色不同夸目尚奢繡出鴛鴦幾令金針度盡矣本年恭承恩詔慶榜特門士人有志觀光允合揣摩簡練因亟付手民排印圈點批語悉遵原刻舞訛卷首更冠以序文例言及各省主司姓名爵里後附試帖若干首亦皆銜華佩實花樣一新刻已印釘告成准於二月廿九日出售每部分裝四本價洋一角六分諸君子欲先覩爲快者請向本埠申昌及外埠各申昌各經理申報人購取可也 
[石印叚氏說文解字注後附匡謬通檢] [  點石齋告白]  
　　通經之學自訓詁始訓詁之學自　字始許氏說文爲小學之宗千七百年來陋儒增損竄易頗乖許書之舊金壇叚氏懋堂剪榛莽披雲醫爲之註而後此書與日月齊明與尊彝竝重纘先儒之緒啓　學之　厥功偉矣哉惟其中有一二失槍處元和徐氏因成叚註匡謬一書向無刋本今始得之附存於後學者比而觀之自能擇善而從又番禺黎氏爲說文通　若絹在　檢尋較易亦附焉兹仍印三層本取其原書裝裱差謬庶幾可免分釘四本價洋二元四角其拆購匡謬通檢兩種者價洋六角卽日發售此佈 
[論駁船違章]  
　　前日英公堂有水巡捕一麥根稱凡有輪船進口未經停泊各駁船爭先駛上兜攬生理時有碰翻情事因此屢申禁令昨日江寛輪船進口時有董雲福之駁船違輩駛上爲此拘案祭太守判將該駁船扣留十四天以爲違章者儆夫駁船之所以違章原爲兜攬生意起見似乎情有可原然而不得不嚴懲以示儆者非所以示威也爲愼重人命也輪船之行波翻浪滚勢甚洶湧而當其將近攏岸之時尚多周折須打倒輪一伸一縮而後可以泊定此時波浪隨輪而激尤爲可危而彼無知小民貪財不惜命竟敢衝波冒浪爭相駛上設或偶然碰撞卽曰熟諳水性可以逃得性命而船身亦必有傷其所失者大矣天下事欲速則不達此等小民何足以知之然愚昧至此則非徒無益而又害之此其所以明定章程不准其爭先駛上也然則此種禁令原非别有意見無非恐無知小民貪小利而忘大害至有性命之憂全是愛民之心所流露而出而人獨未之諒耶孔子曰民可使由之不可使知之夫至不可使知則其愚亦可想見矣而猶必使之由　則亦祗盡吾愛民之道而已子産有言火烈民望而畏之故鮮有死者水懦易狎民狎而玩之故多溺焉溺者人之　　也而當其狎水之時若甘於溺死而不悔者彼豈不知溺人而死者之卽所押之水乎治民者欲見德於民往往反足以厲民或見惡於民而轉以利民此中大有神妙不測之機人或見而異之其實則無非認眞民事之一念所運用於無形者也上海之地五方雜處凡不遠百里千里以至萬里而來此者大都爲利所使然欲圖利必先自愛其身其上者以保全聲名爲愛其次則以保全體膚爲愛未有聲名不顧而可以全其體膚者亦未有不顧體膚而可以保全聲名者而但知其一不知其他者則惟知有身而已惟知有身則凡所以利其身者無不爲之而利之見一起反不能自愛其身其大者身敗而名裂其下者貪利而喪身夫至貪利喪身則身之不存利將焉附正不知彼求利者固將得此以貽何人也或有爲子孫計者則曰爲兒孫作馬牛勞其筋骨勤其四體而積銖累寸辛苦成家子孫蒙其蔭遂得以安居樂業或轉不知祖若父之艱難而昔日積之盡錙銖者後日用之如泥沙而彼孳孳爲利者則未之悟也然猶曰有子孫可貽則安得而不孳孳於利若彼披星戴月破浪乘風出入於江湖之間眠食乎烟濤之際則亦不過自顧一身耳欲自顧其一身故不辭辛苦不憚跋涉若仍不顧其身則天下之至愚者亦决不出此而此輩駁船之爭先駛上則直俗語所謂要錢不要命者已夫命且不要豈尚有勝於命者乎錢者所以養命者也既不要命何論乎錢今乃反其道而行之卒之命喪而錢亦不能得不亦可慨也哉上海各家客棧往往有派往接客之夥該夥則以接客之多寡爲勤惰且每客必有所扣之用錢以故接客諸夥每不憚長途辛苦而於輪船傍岸之時爭先上般攬生意其要錢不要命之狀亦與駁船無異時有接客之夥因下上輪船以至失足落水者此其情固可憫而其愚則亦不可救也其客棧之大者則又並不派人接客　大宗生意每每聞風而至雖有他家接客之人亦不能奪而去之可見苟能自整其棧規持客殷勤欵客周到人自信而投之若彼勉强接之以來而待之不優處之不當則又安保其不終日而遷移以去天下事必先盡其在我而不必與人爭其爭也者皆其不可必得者也夫苟僅曰不得而已猶屬損益相半若利則不可必得而害則顯然可見小民雖愚豈竟見不至此哉然不能家喻而户曉之也則明定章程所謂使之由之而已民而能由則自然獲益民而不由則必然有害若是則誠有不由而不得者矣若利害各得其半則彼蚩蚩者又烏足以知之有不惜姑爲嘗試者於是臨之以猛治之以嚴不由者爲莠民盡法以懲庶幾人人知畏而不敢試而害斯遠矣此則正合於聖人之言凡爲政者所不可不知者也余因駁船違章一事而縱論及此閱者其以余言爲河漢否耶 
[諭旨恭錄]  
　　三月十二日太常寺題四月初一日孟夏時享太廟奉旨朕親詣行禮後殿遣凱泰行禮東廡遣載遷西廡遣恩慶各分献欽此○又題初七日常雩大祀天於圜丘奉旨朕親詣行禮四從壇遣鍾秀德壽兆珏文熙各分献欽此 
[本館接奉電音]  
　　昨接在京友人發來電音有本月十七日上諭一道敬　譯登○三月十七日奉上諭御史寳安奏分省試用人員請嚴定考試章和及各省勞績保舉之案應令隨案造送履歷並酌定改奬限期各摺片着吏部議奏欽此 
[耕耤盛儀]  
　　三月初六日皇上於清晨五點鐘逾三十分由南海崇政殿升輿出备昌門西苑門進西華熙和等門出午門禮輿用校尉十六人肩荷以行皇上御朝衣朝冠挂一百零人顆珍珠朝珠請轎校尉皆穿紅綢駕衣禮輿左右有御前大臣朝衣團龍褂冠結紅寳石頂跨刀騎馬隨行又有帮轎之上虞備用處侍衛二員管轎鑾儀衛官兩旁步行其前有九龍黄雲縀曲柄傘一柄武備院司葢官騎馬持行兩旁有提爐數對則侍衛拜唐阿輪持步行前有 
 
 

Page 2

 
 
八駿馬金鞍玉鐙鵝黄韁轡胸垂紅纓每騎一官牽行係上駟院阿敦侍衛也八駿之前除鹵簿儀仗數十對外則三旗大門侍衛數十員負長槍佩儀刀懸跨弓矢撒袋箭壺騎馬排行聯如鴈序肅若鵷班再前卽爲五輅本年因象性未馴故將負寳瓶之儀暫付關如隨扈有豹尾槍儀刀捧弓擎箭拜唐阿數十人自王貝勒貝子公御前侍衛三旗滿漢侍衛各項官弁隨行者百數十騎皆跨刀曁挾弓貫矢出端門天安門大清門兩旁佔有護軍前鋒佩刀持鞭每距數武而立不陪祀之王公文武朝服於午門前跪送正陽門有步營堂司官員跪迎由石路直南約數里沿途各巷口内結蓆棚外張藍麟各有緑步官兵内外把守以禁閒人往來喧笑聲音兩旁鋪户皆扃閉門户每鋪前立一人身穿袍褂跨刀持鞭蓋護　營打街兵也及聖駕詣先農壇換八人亮轎肩至壇前上步詣拜臺致祭先農讀祝行禮柴部作樂焚鼻表後上詣太歳殿拈查畢具服殿總管内監恭備更衣傳用早膳御膳房按序以進賞膳畢更易黄龍袍至耕耤所舉行典禮耤出方約三里周圍揷豎旗幟不僅青黄赤白黑且有絳緑青碧月白各旗顔色不下十餘樣田之四隅結以彩亭四座高約數尺内陳穀種豆麥田之中央又有衣花衣高擎彩旂多人鵠立兩行旁有老農耆民鵠首白髮十數人身荷蓑衣頭戴草笠手持農具如刨種各事皇上卽舉行耕耤之典御黄袍眞珠頂冠眞珠朝珠左手扶犁右手持鞭御前侍衛二員前導牽牛牛係黄色靷絆悉黄絨繩犁具飾以黄油上繪金龍犁之兩旁又有侍衛二員傴僂向前手扶耒耜上前步行順天府府　携斗灑種隨之兩旁御前大臣土公侍衛約數十員跟隨引護上親耕四隴往返八次旁有樂部和聲署吏作樂皆衣彩衣笙管笛簫音韻悠　並以禾歌十則以和洵一片承平雅頌聲也兩旁彩旗隨駕摇颭上耕畢登觀耕臺上閱視公卿耕耤樂歌皆上派出從耕睿王鄭王怡王三邸亦躬扶犁把持鞭以耕牛係黑色赤靷紅絆灑種者順天府屬員欠背曲身扶掖耒耜爲農政牽牛爲牛吏五隴十盪徐大協揆桐翁大司農同龢熙少司農敬續少宗伯昌文少宗伯興徐少司馬用儀汪少司空鳴鑾奕副憲年岳大銀臺琪共九人儀與三王相同惟九推九返皆不作樂和歌站道官　三面環立迨三王九卿耕耤禮成後各部官向臺上叩頭鳴贊贊引畢皇上乘亮轎至慶成宫御寳座賞從行耕耤　大臣仍茶諸臣叩首跪飲謝恩皇上仍乘禮輿出壇門入正陽門關帝廟菩薩殿拈香廟内住持羽士跪迎門左拈香畢入大清門由舊路還南海前引扈從土公文武悉散上詣皇太后前行慶賀禮敬維本年歸政皇上乾綱獨攬悉循舊制是日聖天子既重農政而厥後十二日聖后復祀蠶採桑爲天下倡我朝典重耕桑豈海外諸邦所能企及哉 
[橋工水手]  
　　鐵路公司新建橋梁江浙沙船停頓不前由傅相委令中西各員勘騐保全橋工仍恐沙船或有不虞酌派小輪船帶入海河遵章歸上下水次停泊　於初五日起至初九日止由小輪船帶泊沙船計四十餘艘一律平安無恙於橋工有益於沙船無損所謂一舉而兩善備也不謂耆舵人等於初十日猝議更張希圖挾制聲請公司保險方允由小輪船拖帶其所保者不知係錢銀抑係性命奉委辦理是事之吕偉堂叅戎謂汝過黑水洋尚不畏葸何獨於内河一衣帶水有輪船拖帶　索保險耶議迄不成停止一日至十一日拖帶如前叅戎以人心不同有如其面於是逐船派一舵工代爲司舵是日又帶船七艘並僱水手四名給以號衣名曰橋工水手以供驅策晚間於橋邊張燈俾知趨向吕叅戎與稅務司德君委派之西人昕夕在工勞瘁不辭轉瞬漕務報竣僑工告成當頌傅相之知人善任並榷使與叅戎實力奉行也 
[導陽紀事]  
　　節屆穀雨九江辦茶客人紛至沓來各棧主必折柬相招以伸欵曲美酒佳餚排列滿几兼喚妓女清歌侑酒其音靡靡頗足動人以故赴席者必沈醉而後散日前某棧設筵請客有某甲者飲量甚豪直至魚更三擊揖謝主人信步出門醉態可掬行未遠酒力不勝倒在路旁將腹中酒餚盡行吐出適有黄犬　頭圍繞爭食甲則席地甜睡不知狺狺者之食其唾餘也迨更夫至將犬赶開報信寓中遂將甲抬回甲之酒興不可謂不豪然西郭之盧得具殘膏餘瀝亦足豪矣○初九晚四點鐘時有二婦韶頻稚齒携手偕行無婢媪相隨蓋妓寮中尤物也繞道江于以擴眼界且覔意中人忽被無賴輩所見相牽尾之兩婦窘甚辛有好事者爲之解圍否則嫩草嬌花不將爲遊蜂浪蝶所蹂躪哉○太古躉船水手某中江北人初八日夜半於睡夢中起身出門同人初不知覺次早尋覓無蹤疑中於夜間失足落水呼該船司事卽飛報洋東一面雇划船打撈幷還告甲家未幾果將甲屍撈獲該洋商以無故失足恐其家屬滋事卽禀知領事照會九江關道當經李觀察檄飭地方官相騐迨中父兄赶至見尸痛哭求請免騐洋商頗加憐憫除厚給衣棺外另送洋銀數十元令其領棺回籍安　甲於是夜示夢於其父兄曰我所以死者乃二水鬼拖我去也水鬼係羅蕭二姓生前小貿營生因去年赶輪船先後失足溺死次晨其父兄以所夢告人衆云實有其事語近荒誕姑妄聽之可也 
[古潞近聞]  
　　三月初二日潞河書院輪應府課應試之舉貢生監共五十餘人是適逢州考是以童生未經與課云○張璞君刺史於三月初二日考試州屬文重是日五更卽發三砲升座點名黎明扃門命題自題無求備於一人周有八士伯達次題使畢戰問井地一節詩題賦得三月三日天氣新得新字○丞憲行文定於三月二十八日取齊州屬各生童四月初按臨考試○序屆清明春寒料峭西北兩山大雪厚積數尺人衣重棉猶形縮瑟諺云地震風多其信然耶○初六日許仲韜觀察率同屬員在南關外祀先農壇○初七日倉憲率同坐粮廳在北關外口袋廠騐頭批袋布散給日家經紀限十日撕縫午後倉憲在本署傳集白家經紀請出祖斛當堂套斛○天津江浙兩局定於三月十六日兌米通州祭壩日期當在月杪云○某日之晚黄昏時有某家僕婦背負衣包行至回回胡同突遇匪徒數人將包奪取婦失聲喊救始各鼠竄而去現已赴州控告矣○年例正月十五日禁城内然放烟火今年並未然放將所備一切烟火賜與某内監擇於本月十一二等日在距通城二十里之漁家圍黄廠地方然放聞有全分鑾駕及大葡萄架可蔽數畝大船能於陸地駛行並山水人物樓臺亭榭花草樹木獅駝象犼以及奇巧花盒全本西遊記一時聲聞遠近支搭看臺白餘座漁家圍客店中全行佔滿想屆期尚有一番熱閙也 
[松屬院試取齊日期]  
　　學憲楊蓉圃宗師札到府署擇於本月二十九日取齊當由恩太守牌示屆期各縣生童齊集郡城塡册 
[海部紀聞]  
　　海軍衙門旣改新章北洋水師統領奉旨授爲實缺水師提督管駕授爲左右翼總管並副叅等缺正副管輪曁大二三副授爲叅遊都守千把等缺按北洋水師員弁薪水本優管駕復有經費銀視船之大小定數之多寡現在既授實缺應有養廉宜示變通俾稍撙節擬實缺人員廉　照數頒發而將平日所定薪水折半給領其未得缺人員仍照前發給並限六年内一律補缺以專責成如此項人員能讀書應試則將來另定中額我朝破格求才其恩遇可謂至周極渥矣 
[老翁焚斃]  
　　天津河東于廠某姓老人年逾七十衰態龍鍾一日因煨榾柮以禦寒威不覺延及衣物老人生有一子兩女女已適人子亦早經授室年來媳忽病故家徒四壁賴子挽東洋車以奉旨甘一孫女年甫七齡與翁形影相依不離左右是日午後其子驅車出門孫女又赴隣家嬉戯同居某甲亦貧而食力者室内闃其無人不能撲救老人極聲喊救驚動街鄰藉梯而登則火已從紙窗射出赶緊鳴鑼報警一面破扉而入救出老人則已鬚髮全無頭額焦爛氣之相屬僅若懸絲遍體流油其色如赭須臾蝟縮而斃其子於市上赶回覩翁死狀之慘趨赴水濱擬出身殉街隣諭以徒死無益始向善堂　棺殮父祝融氏於老人死後　焚去老屋一椽隨卽霽威而退 
[閩中賸語]  
　　福州土産以茶爲大宗每屆春時上府各茶商皆陸續運寄到省沿途溪灘往往有匪徒刼掠事情統帶内河水師砲船鄧 
 
 

Page 3

 
 
軍門以現在茶市將興恐　前項棍徒復萌故態遂赴督轅禀明前往巡河以重職守○私鑄小錢大千例禁經手販賣亦屬法所難寛某日營務處委員黄司馬祖清訪得溪頭鄉確有開爐私鑄情事竩估人改扮而去果購得私錢十餘千乃會同五虎司劉少　烈藩帶勇前往將經手販賣之鄭四四等拘拿到案解交督糧道張觀察訊問一堂該犯尚未供認隨令分别禁押想一經訊實定必明止典刑也 
[新軿殺子報]  
　　温州人章大森年甫而立在打篷巷開設小客棧饔飱無缺且又一室融融頗得天倫之樂生有一子甫及三齡去年六月忽患乳症醫藥之費殊覺水貲以致所入不敷漸形拮据上月二十三日之晚忽持劈　刀將孩頭砍落并割去手足一身共砍六七刀分屍四五叚血流床蓆　不忍觀其妻開聲已不及救不覺痛哭倒地誓與俱亡章厲聲曰爾如再啼哭亦照此孩之狀語畢怒目揚其刃妻曰然則當買一小棺成殮方覺於心稍安章不允裏以破蒲包棄諸水際次日隣右均責其殘忍意欲報官地保亦聞信而來向之恐嚇章懼私贈地保酒資其事遂息夫京劇中所演殺子報一折頗極兇惡情形然土徐氏私通衲雲故視觀保爲眼中釘肉中刺耳今章乃以子病之故遽起殺機白刃一揮屍分數塊跡其殘忍之性且更甚於王徐氏某　安得良有司執而懲之以爲兇惡者儆乎 
[鎭戎接篆]  
　　淮揚鎭總兵員缺奉曾督憲委陳宇山軍門代理此已列報兹聞軍門由滬履新日前已安抵淮壖擇於十九日接印當軍門在上海啓行時滬軍營信字營及軍門所統之忠字營各弁勇均列隊江于恭送如禮并有日暉港一帶紳耆約百餘人敬酒送别所有萬民旂傘德政牌用鼓吹送入營中蓋以軍門駐滬五年平日患愛及民故臨别時均不勝依戀之私耳 
[上海求志書院已丑春季題目]  
　　經學題厥兆天子爵解履無咎言解專不習乎解吾未嘗無悔焉解○史學題新舊唐書優劣論新舊五代史優劣論元修三史莫繁冗於宋莫疏略於遼論金史首尾完備條　整齊論○掌故題緬甸降附考略越南歸順考略兩金川蕩平考略班禪八覲考略○算學題有等邊三角形其各角之點在三平行直線上乃作垂線與三線正交則垂線分爲二叚一爲中上線距一爲中下線距命此二距爲甲乙求三角形之邊法以甲乙各自乘又以甲乙相乘三數相加三約之開平方得半邊作圖證之假如正切等於半徑之半則其正割半徑关荱等於三址六度正割半徑差之半試完其理有合句股和甲虚句股較乙法置甲冪内減乙冪四之一復以乙冪乘之爲正實乙冪乘中五因二約之爲上廉負四除甲冪以乙冪減之爲中廉負甲爲下廉正一負隅開三乘方得城徑有通句股和乙虚句較甲怯以甲乙相乘自之倍之爲負實甲冪乘乙倍之爲上廉正乙冪内减甲冪半之爲中廉正如甲大於乙則爲負倍乙爲下廉負正隅開三乘方得城徑右有通句股和較甲虚句股乙求城徑得式同○與地題盤庚始稱殷辨于今五都解晉重耳適諸國論通道于九夷八蠻論○詞章題夢騎大鵬賦以夢騎大鵬果魁天下爲韻文昌生日歌王益吾祭酒皇清經解續編書後五七古均可白香山詩云學調氣後衰中健不動心來閙處閒卽以此二語爲題各賦七言八韻詩一首 
[上海縣署瑣案]  
　　裴邑尊訪聞浦東三林塘有私鹽販子陳掌金康阿多趙茂春等勾結外路鹽梟肆行滋擾遂飭捕役柴樛帶夥下　將陳等三名拘解來案前晚邑尊升堂訊究陳稱小的貧苦無聊是以販賣食鹽度日並未勾結鹽梟叩求明鑒康稱小的在三林塘開設小烟舘安分營生並不與鹽梟相識趙稱小的前充鹽快後以革役在家清明節下鄉掃墓路遇捕役拘解　來邑尊復反覆推求然後飭將趙管押陳交差候覆訊核辦○前日煙妓崔王氏投縣訴稱小婦人被歹人誘來滬上售入法界蘭芳里趙三花烟館爲娼已八九年矣自念烟花孽障總宜及早抽身適目在洋關排字潘士杰欲娶爲妻婦人自願委身以事而棍徒張錦文等出頭霸阻禀求超豁邑尊訊供之下着交官媒看管候傳　到案訊明核辦○閘北巡防局函送施隱橋朱阿忠羅張氏到縣邑尊升堂訊究施稱小的江北人在家貧難度日因挈八歳女孩來申托朱等售得洋銀四十八元驀被同鄉人施少卿攫去逃避無蹤爲此將朱尋見叩請究追朱稱施　小的將女孩售與廣東媽媽爲寄女計洋四十八元除去媒費洋四圓餘被伊同姓取去張氏稱小婦　因朱轉託是以作媒曾得媒費洋一圓錢二百文邑尊飭將施朱及張氏分别管押着該各地保查明實在情形并將廣婦傳案訊明核辦○東溝人陶嵩訴稱兒子鴻卿攫取洋銀并敢違忤凶毆叩求提究裴邑尊將鴻卿提案正欲訊問忽有鴻卿之妻父孫順卿投案稱此事業已理明鴻卿已知改悔向父服禮請罪矣裴邑尊准之子諭以毋庸多瀆 
[英界公堂瑣案]  
　　西人愛姆斯處收房租人張秉堂訴稱朱阿三積欠租洋七元遁逃無跡屋内所存物件不值七元今特尋朱交捕送案朱供雖曾積欠房租存物值洋三十元原擬備洋向贖安肯遁逃蔡太守飭值日差帶朱估物料理○包探唐青山禀稱夏氏報失烟鎗一枝查獲竊賊楊春亭搜出押票二紙一係該氏失贓一係二馬車水烟袋尚無失主承認今特一併吊贓送案另有人報失對時表恐亦林竊容再組查夏氏供小婦人開海利烟館林來吸烟乘間行竊林供烟鎗係友人榮華行　押錢隨將押票寄存小的處現在榮華已逃水烟袋係哥哥之物因有需用質錢小的不敢犯竊蔡太守　林犯竊有據豈容抵賴判押十四天烟槍父該氏領去水烟袋存仕捕房如一月内無人認領發還押鋪失表令該包探查有贓証再行解候訊辦○包探陳阿九禀稱沈昌瑞報失皮棉褂二件經小的拘獲竊賊土阿元起出原贓囑夥邀沈至茶寮辨認沈疑係索酬告知洋東函致捕房因將夥帶案請訊土又竊夏阿福之銅錫茶酒壺售與陸阿彩吊贓無着因連陸送案沈供小的在開棺材鋪之西人處爲傭失去皮棉褂報捕後包探遣夥邀小的至茶寮認明無悮小的欲給茶值探夥不允後小的另有所需向洋東借洋五元洋東悮爲探夥使費是以函致捕房夏供失竊銅錫茶酒壺三具值錢五百文陸供收買王之茶酒壺已經鎔化情願賠贓王供寍波人年十三歳父親已亡母則轉嫁與人小的流落無依是以犯竊銅錫壺已壞押舖不願受押故售與陸所開　錫鋪中蔡太守謂王犯竊理應懲辦姑念年幼發棲流公所安揷贓父沈領去着陸繳錢五百文給償夏之失贓○包探秦少卿禀稱小的緝獲行竊東洋車之夏富英詰得贓在西門外李阿二及老南處請爲往吊此已列諸前報者也昨日該包探禀稱夏串同何阿二卽老南及張阿琴共竊車九輛今已在李處吊到然車篷均被掉換一輛已壞小的因又獲張李送案何在逃未獲顧寳金王海金周阿八邵金生等同供小的等所失之車今已由抱探獲賊吊贓請爲給領夏供小的疉次竊車求恩寛恕李供如　縣人現在西門外開車寓張何將車寄在寓中尚求恩宥張供通州人向當包車夫此次不應與何竊車寄存李處現在何雖脫逃小的可隨同在捕蔡太守判夏管　六月李遞回原籍張交人具保限令尋何交案東洋車交各失主分别具領○王阿增訴稱小的在妓院爲輿夫昨夜路遇土大狗等有意碰撞與論被毆旋由張胡氏出爲解勸亦被揮拳致失去金耳環張胡氏供與相同王供鎭江人年二十歳昨同胞弟小狗行走被碰與論土即辱駡以致口角不敢行凶更不知該氏失去耳環之事小狗供年十三歳餘供與大狗相同蔡太守判二王各押二十一天以儆失環無憑不究○二百三十號華捕禀稱昨夜九點鐘時路見張阿二等有慌張之狀搜其身畔並無竊贓伊遂行凶扭住小的毆擊至二百三十四號華捕到來始得拘案二百三十四號華捕所禀與同阿大供江北人現在挑泥爲活昨與同處工作之阿二行走並無見捕慌張之事捕卽誣指行竊阻作窮搜既無竊贓是以向論阿二供與同蔡太守將二張開釋 
[法界捕房瑣事]  
　　前報紀孫德寳卽孫三扭控王開江誘拐姪女朱明虧飭令管押待查昨日包探禀稱此案已由小的查明王並無誘拐情事明府惡孫誣控着包探傳候質訊核辦○昨報紀冰廠公所董事遣抱汪瑞松禀控車夫彭長富竊物遁逃一案朱明府飭探將彭　獲劯 
 
 

Page 4

 
 
訊之下供稱餘贓在主人之弟所用車夫處明府飭汪將該車夫帶案質對昨日汪帶同車夫夏金玉持朱某名片投案明府謂本委與朱素不相識何用名片隨卽擲還將彭提訊彭供某日清晨見夏在抽屜内竊取銀簪等物夏供彭竊物脫逃恨小的爲主人尋覓是以誣攀小的安分營生並未行竊現將彭之椎鑿一包呈案明府詰彭日物何用彭供小的本係石工明府訊汪曰爾主雇用夏幾時矣汪供二三年並未悮事彭則祗來數月明府怒謂彭不必誣扳别人彭俯自求恩明府判責一百板從寛釋出所有原贓押票檢給汪領去○前報紀懲辦女堂倌一事除諸女堂交保外尚有開女堂烟館之陸秀珠朱阿巧等判令荷枷示衆昨日陳通事禀稱陸朱在押患病請示核奪明府令提案親騐屬實諭案情重大須察看病勢若何再行核奪倘若有人保出病痊仍要補枷○日前長源猪行控董家渡長茂肉店主陸振棠　欠猪洋二百四十六元朱明府押令交保理處昨飭提至案詰以何不料理陸供一時不及再求寛限明府限七天内理楚如再延宕定卽送縣○葛仁茂訴稱小的在冶卜寳興里口開設源茂外國成衣店兼售京廣雜貨前有鮑張氏欲將店業頂盤議既妥矣忽復反悔是以作爲罷論不料邇日鮑張氏在小的所開附近另開一鋪店號鮑泉茂屢來肇釁凶横異常並有伊夥蔡銀生帮同毆擊心實不甘朱　府以鮑張氏十分凶惡問爾丈夫何在供稱在京師貿易問爾爲何不守婦道屢次向葛滋閙該氏備有呈詞明府謂本當懲辦姑念婦女無知從寛免究下次如敢再到葛處滋事定予重辦不貸復將蔡申飭一番一併喝令退下 
[上海四馬路陳春記内協助奉賑公所十七日接到楊殿臣先生來電]  
　　竹少逢詠心蓮萱紹成蕃九葆春諸公鑒海城災重大半吃草根三萬兩僅敷海賑後辦遼陽欵無請速籌解今日回牛莊楊培叩 
[上海虹口寳順里元濟善堂同人謹啓]  
　　米輸慷慨固善士之慈懷錢助殷懃實仁人之厚惠本堂自客冬十一月朔以迄今春二月杪籌辦施粥經四閱月仰藉諸大善士畛域無分源源賜濟實深銘感惟有敬禱諸君行善獲福耳兹經粥廠已撤特將施粥捐欵清單並附錄棉衣捐欵統登報章伏維公鑒謹此百拜叩謝 
[惠書鳴謝]  
　　昨承鳴盛館主以湖海精靈集見示其中均古近體詩雖僅得四十餘首然作者非今之達官卽世之名士盥誦一過不勝心折爰誌數語以申謝 
[咏昭君紙鳶]  
　　不肯低頭賂畵工無端將妾嫁東風自隣命薄眞如綫猶荷君恩一盼中紫竹吟館舊主邊祖韶求正草 
[感舊詞二]  
　　黛影樓醉太平花香酒香更長漏長繽紛鬂景光聚春風一堂謌塲舞塲柔鄉醉鄉美人雙拜門墻笑先生太狂○回文閣更漏子最工愁兼善病瘦影不堪臨鏡人悄悄夜迢迢相看魂暗銷解憐才難耐俗薄命凄凉自哭携素手訴芳心情同海樣深○金玉同心室山花子雙宿雙飛願莫償離鸞别鵠不相將採得江南紅豆子惹思量馬足船脣憐弱質吳霜燕月感清商待到湖山偕隱日鬢蒼蒼○身世玉琴樓踏沙行帶緊鸞飛鞋尖鳳瘦氍毺艷暎丰姿秀明妝未卸曲將闌向羣玉山頭邂逅憨態嗔花柔情殢酒偶拈糾粉香盈手輕衫小扇舊風流算爭耐緇塵滿袖○挹翠盫悮佳期還記津門落魄多少舊懼誰惜依依不去最憐伊慷慨談胸臆掩面酒邊歌握乎燈前泣縱然相别總相思莫道今非　○小媚香樓　清平樂偷寒送暖芳思多撩亂欲把鴛鴦眞倒看爭奈郎心不轉休嗟與我緣慳願卿珍惜韶顔辜　深情密意如今到底誰憐○俊芬仙館采桑子閒尋舊夢分明在兩個人人粉膩脂温蘭麝芬芳竟體薰年來綺恨誰知得已怕銷魂更怕傷春脆管清絲更不聞[  太痴倚聲]  
[江督轅門抄]  
　　三月初十日同知慶錫壬奉委　西提餉○十一日出使日本國叅贊領事官廣東知府陳明遠又分省知府楊樞又浙江知府徐承禮又候補通判羅庚齡隨員候選縣丞盧永銘徐致遠均由日本奉調來寗○十二日胡楨奉司委府發審差 
[蘇省撫轅抄]  
　　十三日候補同知韓峻勳禀辭赴常昭海口厘局差楊夔福禀知丁父憂○十四日候補同知劉錫庚禀知由武進丹徒丹陽等縣採放稻種回並禀知奉委海運津局差從　秦爾泰辭赴太倉昭文塘工差○十五日候補府余慶祺禀知騐收武進縣小河閘工回候補通判孫毓驥禀辭解餉赴都管運森禀知赴金陵回並禀知分蘇差委 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂省官報]  
　　三月初一日署理長樂縣縣丞楊宜三謝委候補按司獄巫國玉起服禀到候補從九謝愼典奉武昌府委　咸寗縣提學田租穀折價禀辭初二日鹽道葉奉委辦恩科提調差候補道惲奉委辦恩科監試差俱進見謝初三日候補縣史賡雲奉委赴羊樓峒憚壓茶市差禀見知候補州鍾熊祥禀見知接辦鹽署收支事務差本任咸寍縣陳樹楠禀見謝記大功三次候補縣杭宗傑奉善後局委管理餉錢所事務禀見知本任漢陽仁義巡檢楊寳森禀見自浙江採辦桑秧回省銷差咨補公安縣典史余克振禀見知赴直公幹松滋縣典史蕭炳垣禀辭赴任初四日候補按經歷吕欽泰起服到省統帶升字營記名提督吳鳳柱禀謝候補府黄仁黼禀見謝奉委督修荆州萬城大提　江陵堤工禀謝藩憲牌示竹山縣典史事務詳委分缺先補用按司獄戴炳署理初五日卽用縣陳閬奉飭知議叙加一級紀錄二次候補同知施華奉藩憲委赴宜昌查探川鹽市價禀知辭大挑縣郝鳳林禀銷假並謝儘先酌委一次 
[鉅欵頻來]  
　　父母之恩大矣哉福壽康寗晨昏頌禱在有志上進者須奪得錦標以遂顯揚之願始可圖報於萬一焉今有浙寗誠求子大善士求保尊人卻病延年助賑規銀一千兩浙寍聯元子大善士求保尊堂延年益壽助賑規銀一千兩浙寗同心求安子大善士　闔宅平安科塲順遂助賑規銀一千兩均委解山東拯濟歡承膝下膺美報於一門喜溢眉端待捷音於九月如操左劵可並賀已上海北市絲　會館籌賑公所愚弟施善昌謹誌 
[詩文書畫減潤助賑]  
　　陸筱軒明經雲間名士也工詩文精書畫今春傷寒病愈無力助賑願以筆墨從事兹將减潤定章列左詩文例壽文洋八元駢散同墓誌銘同上均須開明節略書序長篇四元短篇兩元題照長歌一元五七律均五角絕句兩角長楹　五角贈花聯語三角書畫例書行草畫花卉蘭竹扇册每件洋兩角書畫同四尺中堂作扇五件五尺作六件六尺作十件八尺作二十件丈疋作三十件楹聯同上屏條減半横福與直幅同帳顔全幅作八件中幅作三件手卷每一尺作一件磁青泥金點景均加倍楷書壽屏碑銘等面議卽日起三個月截止大件半月告成小件七日准有筆資先付各件祈交戲鴻堂古香室玉聲堂代收掣取收條爲憑或涇交棋盤街北首廣順隆號亦可遠埠寄來信力自給[  籌賑同人公啓]  
[石尹女士頻年以詩受業客歳北旋于歸劉氏未幾見虐小姑以剪自裁昨得凶耗詩以悼之]  
　　開緘方擬讀吟箋詎料驚人噩耗傳浪說劉郎好夫壻三生石上惡因緣萬種愁懷怨不辰百般幽恨向誰陳霎時借取并州剪了却塵寰小謪身花殘月缺太堪憐玉碎珠沈實慘然慧質祗應天上住人閒何福着詩仙問字殷勤眼　青至今佳句燦雲屏已傷遠隔三千里老涙何堪哭弱齡倉山舊主艸時年六十自三 
[三月十四日茶磨山人汪君作古詩以誌輓]  
　　誰將人物志倉曹甲子驚看限大撓君方週花甲萍水一方亡月旦文章千古溯風騷酒鑪徒念音容切吟社無聞口舌勞從此汪倫悲永訣桃花潭水咽波濤[  海上忘機客草於羣花問字樓中]  
[夢畹生白門别後彼此音疎賦此寄懷]  
　　白門判袂嫩凉天忽忽光陰已半年著作等身堪壽世功名有定肯求憐騷壇酒國興何盡落月停雲思暗牽相約碧桃花放日淞濱載酒共流連[  婁縣讀三略客景房甫張倬呈艸]  
[治春詞]  
　　和風暖日冶游天春草春花各鬥妍却愛垂楊絲一搦朦朧低撲一溪烟三稿水漲碧琉璃一帶横塘翠柳披遥指紅橋春色好玉樓人醉倚欄時轉過清溪碧一灣板橋西去暮雲間花香鳥語人何處都在前村畫裏山芒鞋踏徧輭紅塵喜趁間遊緑水濱遥望蘼蕪山下路無言桃李别成春深林如畫半浮烟風送香車近暮天最是穿花雙蛺蝶夕陽影裏尚蹁躚行盡長隄又短隄杏林深處并飛低尋春陌上縈春思鳥亦多情不住啼[  東閣隱士同梅稿]  
[上海四馬路文報局内協賑公所經收賑捐三月上旬清單]  
　　電報局總收支所交來湖北江村恊賑公所募江揚周氏規元一百七十兩另七錢九分六厘○廣東電局沈小園太守經募第十四批規元二百兩本埠惠泰莊來蘇垣葉仙根翁募不書名銀七錢三分無名葉壽記二户各五百文醉桃軒四百文無名五户各一百李誠先無名氏三户共四户各五十共實收收二元原平銀七錢九分○武陽保嬰總局諸君募安西鄉十五都三圖蔣喜兆五伯毛鳳朝薛儒大兩户各三百五十顧達書三旧莊巧大莊叙寳二户各二伯八十安西鄉十四都四圖姜庚方錢臘大姚明大賀三狗陳洪榮周阿書嚴松大潘金品吕方九羅洪順十户各三百又十四都五圖鎭川大阿三姚阿寳阢富昌陳紀法五户各二百文王金林金方林照徐萬明王品朝裕坤趙銀全蔣錫昌八户各一百文又十四都一圖總捐各善士洋三元沈子斌經勸安尚鄉廿二都三圖公捐各姓洋二元又念二都四圖公捐各姓洋四元共實收洋十五元錢五百三十○嘉郡王恆盛南號王云江善士募日新室韗記洋兩元惜陰書室又奉齋開葷二户各一元○蘇省得見齋號顧寅谷募無名氏洋十元杭城同善堂諸君經募洋七十二元錢一百細户另登報章○電報局收支所交來蘇省沈覺證洋三元○金陵修本子爲父親完願洋四元淮安姚祉卿善士募清口鎭婁樓權甫洋兩元胡安定李寛裕陸慶餘王義和四户各二百萬吉王中和陸陳氏胡漢升李源昌劉慶元李志云七户各一伯李恆興六十馮家鼎京錢四千閣德徵王恆和鳳金公興張公利五户各京錢二千閻萬奏輔仁王恆裕唐興順金復順陳德順張自崑七户各京錢一千文共實洋十三元本埠廣和興糖行交到無名二元張偃鎭益泰典當募休邑怡樂居程助洋十元梅壽生乙洋朱渭章五角愧細子四角知悔人洋一角○蕪湖招商局募養心居士愼思居士各兩洋江蘇太湖救　局募松記病愈完愿一元本埠天順　票號交來雲南臬署鄧從善堂募雲平銀二百八十五兩實收規銀三百兩另另九分六厘細户另登報章○○本旬共收規銀六百七十一兩七錢五分六厘英洋一百四十二元計元一百另四兩六錢五分四厘原平銀七錢九分批申元八錢三分七厘錢六百三十文計元四錢三分四厘○四項共合規元七百七十七兩六錢八分一厘○連前共收規元四十三萬二千九伯廿七兩二錢八分一厘○前共解過規元四十三萬一千九伯九十兩另七錢七分一厘○實存未解規元九百三十六兩五錢一分合併聲明 
[上海虹口寳順里元濟善堂施粥第四次清單]  
　　德興行同昌利邵氏譚幹臣四户各洋二十元趙岐峰十五元協安春源馥陳麗明同善會馬慧善陳九思堂六户各十元邱寳林六元羅廖氏十元杏花樓五元七角何磐山史東源汪永亨趙灼臣潘正昌卓養和堂悅昌文黄景村黄敏田福聚公利城順益昌號利昇號陳子楷吳春池陳可良陳張氏不留名譚同興丁吉昌二十户各五元廣和記永順記增祥鎰怡成號吳作謀正號莊六户各四元恊美莊黄松齡通聚公德聚成德聚公九章號廣揚興義成八户各三元衡泰棧無名氏西河氏廣泰祥黄芹軒蘇三興退思軒葉瑞臣豐泰公廣隆利永豐昌萬順永補過子萬成昌大茂莊黎陳氏怡泰昌昇茂載榮廣大馮崇德堂史徐氏二十一户各二元源茂陳温氏江遜溪區啓光致祥堂李泰興吳捷三瑞泰號吳務齋泰盛號同春堂公泰照相唐洋卿無名氏永義泰陳善甫陸燕亨十七户各一元廣益號洋二元次一元老太太四角陳程氏二十元福祿壽楊經德楊慶聯堂三户各十元余思遠堂五元淞隱子四元韋昆池二元○以上共收洋四百四十七元一角次洋一元另蒙助施棉衣清單天煥氏十四元麥業卿八元羅廖氏七元劉蓬山五元麥林氏四元麥官琨二元黄子始二元○以上共收洋四十二元合併聲明 
[上海可熾順陳春記在四馬路經辦奉省水灾恊賑公所自三月初九日起至十七日止第五十八次收捐清單]  
　　兩廣電局沈小園翁來第十批總理日里十二公司商人荷納德元三百六十兩○丁鏡齋先生募古水月書屋洋十元亷正堂義記十元麟兆堂錢一千橋兆元錢二百二户合一元○盧公興銅洋六元百綿氏洋五元○陳藴石洋四元無名氏四元王文卿無名氏陳鎭卿無名氏黄錫之五户各洋二元無名氏吳竹軒各洋一元○牛莊陳春記來養正齋洋五元無名氏五元○陳本本安洋四元思補子薛錦昌不名三户各一元劉玉蜂髮僧合洋一元○補過子洋二元函育居易一元○高升伯洋二元顧雲錦一元○濟陽堂洋二元鶴嶺居士無名氏各洋一元○豐樂堂芝蘭玉樹室墨池書屋三户各洋一元○無名氏補過子世顯居三户各洋一元蔡肯堂錢一百文○彭麗生洋一元○無名氏洋一元無名氏銅洋二元○徐氏洋一元○王勇川洋一元袁維甸五角楊漢臣二角李九臯吳景芳各一角○無名氏洋一元不留名無名氏各五角富成三角郁文錢二百阿祉錢一百○倚石山房有心無力二户各洋四角任萬記龍秋氏邱芬氏澄江氏麗水氏五户各二角千芑氏龍秋氏韓賓氏三户各一角○三槐堂秋綺軒王氏幼女三户各錢一千王象曾王土彦秋綺軒王氏幼女王紹曾王淑蘭六户各錢五百共九户合來洋五元銀三錢六分○隱安氏洋一元○求省人洋五角張信六房錢二百敬承堂鄭林松淮房敬緒堂李三户各錢一百張林記錢四十共六户合洋一元○移放生洋二元○老公茂銅洋二元○順泰棧募安定氏洋二元不留名一元四角張憐圃孤寒子洪雪溪陳耀添四户各一元林得樂吳鳴琛申福銘申元福龔漢卿五户各洋五角周聚厲洋一角以上十二户合來洋十元○隱名氏洋十元由絲業會舘給助交楊殿翁帶至牛莊太乙菩提九四十匣一箱加料辟瘟丹原封兩箱仙麵三千二百塊兩箱純陽正氣丸二千五百服一箱各種治病靈符二千三百道鎭宅符拾軸慛生付十軸○以上共收元三百六十兩另三錢六分七厘洋一百十八元三角銅洋十元錢四百文太乙菩提丸四十匣辟瘟丹原封兩箱仙麯三千二百塊純陽正氣丸二千五百服各種治病靈付二千三百道鎭宅付拾軸催生付十軸軸合併聲明○奉省恊賑公所同人謹啓三月十八日 
 
 
 

Page 10

 
 
[光緒十五年三月十一日京報全錄]  
　　宫門抄○發抄硃批五道○左翼監督師奏爲關稅一年期滿正額無虧盈餘未能是額摺○右翼監督恩奏爲關稅一年期滿正額無虧盈餘未能足額摺○江督曾奏爲揀員請補知府摺○又奏請蔣守備羅鳳歧改歸浙省効用片○三月十一日兵部太常寺太僕寺廂白旗值日火器營引見十二名○李鴻藻等塲内專摺請安○六額駙續假十五日○孫毓汶續假十日○成端請假十五日○桂祥請假十日○召見軍機徐中堂徐用儀蔣艮現換珍珠毛褂○發抄王文韶奏湘省各屬已結詞訟案件數目奉硃批刑部知道欽此○又候牧上官心廣期滿甄别奉硃批吏部知道欽此○又招募左哨防軍奉硃批該部知道欽此○又協餉動用庫欵作正開銷奉硃批户部知道欽此○綿宜等奏詳查内庫陳設物件奉硃批知道了欽此○○奴才師曾跪奏爲關稅一年期滿正額稅銀徵收無虧惟盈餘未能足額恭摺奏聞仰祈聖鑒事竊奴才蒙恩管理左翼稅務循例奏派兵部員外郎榮銓隨同辦理並嚴飭書巡人等實力稽查不得稍有疏懈以重稅課奴才自光緒十四年二月十三日起至十五年二月十二日止計任一年期滿共收過牲畜稅銀一萬九千五百九十三兩八錢八分房地稅銀二千三百九十二兩八錢六分除正額銀一萬零八兩又房地稅銀二千三百九十二兩八錢六分下徵盈餘銀九千五百八十五兩八錢八分内遵照向例動發過犧牲所草豆銀八百兩河南道刷卷飯銀一百三十二兩户部貴州司付咨飯銀七十二兩户部廣東司更差飯銀五十兩署中一年心紅紙張銀一百九十一兩五錢署中書役人等公費飯食銀三千七百六十五兩二錢四分張家口南口書役人等盤費銀一百九十四兩五錢照例賞書吏銀九百四十兩以上共用盈餘銀六千一百四十五兩二錢四分均係查照向例給發下存盈餘銀三千四百四十兩六錢四分查左翼定額盈餘銀一萬八千兩按現存盈餘銀兩數目少徵盈餘銀一萬四千五百五十九兩三錢六分奴才體察情形實緣左翼徵收稅課向以猪羊牛馬爲大宗而猪稅一項專恃京東各州縣小民畜養販運來京售賣牛羊馬匹均産於口外者多而口外牛羊又復連年受災稅課本見短絀更兼近年直屬一帶水患頻仍小民未免流離失所亦多無力畜養雖有商販販運牲畜來京又因旗民生計維艱一時銷售不易多須出資喂養且京中銀錢價值又與京外懸殊致商販層層虧折資本遂多裏足不前又各省牌馬屢經裁減馬稅本屬無多又經兵部奏准馬匹不准在京城購買是以馬稅更形減少以致盈餘未能足額之實在情形也奴才伏查前經户部奏准關稅情形照常徵收不得援案辦理咸豐三年八月十七日奉旨各關均宜設法整頓仍遵額定稅數照常徵收不准以儘徵儘解違例奏請如將來虧短實屬有因着俟一年期滿奏報時由户部酌量情形分别奏明請旨等因欽此欽遵在案今奴才一年期滿短徵盈餘銀一萬四千五百五十九兩三錢六分奴才自當赶緊設措再奴才一任接准各部院衙門知照辦買各處祭祀牲畜並戰馬免稅等項共用銀一萬二千八百零四兩九錢三分五厘除將正額銀一萬零八兩曁房地稅銀二千三百九十二兩八錢六分全行動用並用盈餘銀四百零四兩零七分五厘下存盈餘銀三千零三十六兩五錢六分五厘或照向例产納廣儲司抑或應交何處伏候皇上訓示遵行謹奏請旨奉旨已錄○○奴才恩全跪奏爲關稅一年期滿正額稅銀徵收無虧盈餘未能足額謹恭摺奏聞仰祈聖鑒事竊奴才蒙恩管理右翼稅務循例奏派步軍統領衙門委署主事繼福隨同辦理並飭書巡人等實力稽查嚴防偷漏勿稍疏懈以重稅課奴才自光緒十四年二月十三日接任管理起至十五年二月十二日止一年期滿遵照户部奏定章程銀錢並徵共收牲畜稅銀一萬七千五十五兩三錢二厘西山牲稅增銀四十兩房地稅銀二千二百九十三兩七錢八分五厘三共收銀一萬九千三百八十九兩人分七厘例交户部正額銀一萬五兩一錢二分内除免過直等省戰馬稅銀一百二十六兩四錢八分外應交户部正額銀九千八百七十八兩六錢四分西山牲稅增銀四十兩房地租銀二千二百九十三兩七錢八分五厘本年准各部院來文採買祭祀猪羊牛隻等價除照例由正額及西山牲稅增銀全行動用不敷外動用過房地稅銀一千七百六十八兩九錢七分五厘應打交户部房地稅銀五百二十四兩八錢一分下存羨餘銀七千五十兩一錢八分二厘循例發過犧牲所草豆銀八百兩河南道刷卷飯銀一百三十二兩户部廣東司更差飯銀五十兩貴州司付咨飯銀七十二兩書役人等公費飯食等項銀四千五十四兩九錢一分心紅紙張銀一百二十八兩照例給發書吏人等辦公銀八百五十八兩張家口南口書役人等盤費銀一百二十二兩隨項飯銀七兩八錢七分二厘以上共用羨餘銀六千二百二十四兩七錢八分二厘均係核減搭錢給發除交部庫及動用經費外下存盈餘銀八百二十五兩四錢查右冀定額盈餘銀七千三百二十一兩四錢除現存盈餘外計短徵盈餘銀六千四百九十六兩奴才體察情形實因上年順直所屬一帶水災甚廣小民生計維艱兼之京外銀價懸殊各商販恐虧資本率多裏足不前是以所來羊馬無多銷售不易以致盈餘未能足額此短徵之實在情形也奴才受恩深重曷敢冒昧瀆陳伏乞皇上格外鴻慈奴才不勝惶悚之至所有現存房地稅銀五百二十四兩八錢一分應交户部外下存盈餘銀八百二十五兩四錢可否照例交廣儲司抑或應交何處恭候訓示遵行謹奏請旨奉旨已錄○○兩江總督臣曾國荃護理江蘇巡撫布政使臣黄彭年跪奏爲要缺知府揀員請補恭摺仰祈聖鑒事竊淮安府知府恩誠於光緒十四年九月十四日在任丁母憂開缺歸九月三十日截缺所遺淮安府知府係衝繁疲難四項最要之缺例應在外揀員調補該府地方南北咽喉水陸交衝界連皖省政務殷煩且漕臣時有發審案件非精明幹練之員難資治理兹於通省現任知府内逐加遴選非睍居要缺卽人地未宜實無堪以調補之員惟蘇省現有記名截取分發人員例得先儘補用查有候補知府張球年六十二歳甘肅古浪縣舉人咸豐二年報捐員外郎簽分刑部四年選授奉天司員外郎六年丁繼母憂開缺回籍服滿起復赴部九年補授直司員外郎保送熱河辦事司員十年丁父憂開缺回籍服滿赴部同治三年補授江西司員外郎四年因前在廣東剿辦股匪並北江補奬案内保奬四品頂戴旋復保送熱河接辦理刑司事差滿回京供職九年升補廣西司郎中因前熱河辦理朝陽軍務案内得保題郎中後作爲歷俸期滿是年截取引見奉旨交部記名以煩缺知府用十一年遵章呈請開缺分發簽掣江蘇十一月十八日吏部帶領引見奉旨發注江蘇以知府歸候補班補用欽此十二年五月到省光緒七年海運案内奉旨賞加鹽運使銜八年海運案内得保補缺後以道員在任候補九年海運案内得保俟得道員後加二品頂戴覆查該員爲守兼優勤求吏治且係截取正途出身照例毋庸考試甄别以之請補斯缺洵堪勝任與例亦屬相符據藩臬兩司會詳請奏前來臣等往返函商意見相同合無仰懇天恩俯念員缺緊要准以候補知府張球補授淮安府知府實於地方河工有裨如蒙俞允該員係記名截取分發候補知府請補知府銜缺相當毋庸送部引見至請補要缺一切因公處分應請毋庸核計謹會同漕運總督臣李瀚章合詞恭摺具陳伏乞皇太后皇上聖鑒訓示謹奏奉硃批吏部議奏欽此○○曾國荃片再准江南提督譚碧理咨據提標試用守備期滿武進士羅鳳岐禀稱浙江黄巖縣人由監生中式武舉甲戍科會試中式三甲武進士奉旨以營守備用經部分發江蘇省効力於光緒元年到標試用期滿咨部註册在案現因候補多年資斧告罄禀懇奏請改歸浙江本省効用俾便籌措等情前來合無仰懇天恩俯准該試用守備羅鳳岐改歸浙江本省効用以示體恤謹會同江南提督臣譚碧理合附片陳請伏乞聖鑒訓示謹奏奉硃批着照所請兵部知道欽此 
 
 

Page 11

 
 
[光緒十五年三月十二日京報全錄]  
　　宫門抄○發抄硃批五道○廣西撫沈奏爲請撥學額廪額以資登進摺○又奏請給奬片○將軍恭奏爲循例請補協領摺○廣西撫沈奏爲循例具奏摺○又奏爲遴補要缺知縣摺○將軍恭奏報稅務收支總數片○三月十二日刑部都察院大理寺廂紅旗值日吏部引見二十九名正黄滿八名正白滿六名正紅滿四名正紅漢九名廂白漢二名兩翼十二名健銳營六名○豫王等塲差覆命○高釗中吉恒各假滿請安○宗人府奏派守護西陵派出奎公○掌儀司奏十五十八日祭奉先殿澤公慶王行禮○召見軍機麟書祁世長桂全皇上明日用膳辦事後進宫○發抄沈秉成奏補用令張應棠調恭城令奉硃批吏部議奏欽此○又河池州陳師舜調署柳城令奉硃批吏部知道欽此○劉秉璋奏知府梁炳漢期滿甄别奉硃批吏部知道欽此○又候補道夏旹署永寗道奉硃批吏部知道欽此○又歷年津貼捐輸懇恩加廣鄉試中額奉硃批該部議奏銽此○○廣西巡撫臣沈秉成跪奏爲請撥學額廪額以資登進恭摺仰祈聖鑒事竊照光緒十二年内經督臣張之洞會同護撫臣李秉衡奏籌議廣西邊隘分營扼劄酌移提督駐所並添設邊關道員以資分任一摺擬請設太平歸順兵備道一員總轄全邊駐劄龍州廳以左江道所屬之太平府全境曁東邊南甯府属之上思州西邊鎭安府小鎭安通判歸順州欵之上思州卽撥歸太平府屬奉旨該衙門議奏欽此旋經部議照准嗣接禮部咨所有上思州生童改歸太平府考試均經轉行遵照在案兹據上思州拔貢生江雲龍等呈稱上思州舊南寗府凡遇歳科兩考除照該州學額取進外每考均蒙撥取府學文武生四五名不等現有府廪生四名文風蒸蒸日上兹改隸太平府管轄查該府學俱歸龍州明江兩廳曁十九土司應占之額上思州童生未能分占是前考南寍府蒙撥府學附生廪生者今歸諸烏有未免向隅伏念上思地方異學旁流多有一讀書之人卽多一守正之士庶免見異思遷該州既太平府則南甯府向來撥取州屬文武生名數及向補府學廪額擬請撥歸上思州學永爲定額以振士氣等情由該州轉禀藩臬兩司具詳前來當經臣咨商廣西學臣李殿林查明核辦去後兹准覆稱查南寗府學原設文武學額各二十名廪增額各三十八名每屆歳科考試上思州文童撥進府學三四名武童撥進府學一名今上思州旣改隸太平府管轄則南寍府屬已少一州其所請於南寍府文武學額及廪增等額酌照歷屆取進帮補撥出數名似屬情事之平　撥歸太平府學憑文字技藝考取帮補益昭公允等因到臣應卽籲請照撥相應抑懇天恩俯准於南寍府學額内撥出文學額三名武學額一名歸太平府學額内考取並撥出廪額各三名歸太平府學帮補俾資登進而示鼓舞謹會同兩　總督臣張之洞廣西學政臣李殿林恭摺具奏伏乞皇太后皇上聖鑒訓示謹奏奉硃批該部議奏欽此○○沈秉成片再前撫臣倪文蔚奏援剿越南邊匪出力人員遵照部議另核改奬一案經吏部議覆州同銜補用府經歷李郁藩督隊平巢原請補缺後以州同遇缺卽補今改補缺後以知縣升用前單誤作詶同用查明更正查李郁藩捐州同之案現據户部覆稱並未聲明係在何省報捐應令查明覆奏再行核辦光緒十年四月二十五日具奏奉旨依議欽此等因轉行欽遵查照在案兹據泗城府知府鄧輔綿轉據府經歷李郁藩禀稱該員籍湖南邵陽縣係於同治十三年十二月初二日由監生在廣西黔捐局報捐州同銜理合禀請核奏等情前來臣覆核無異合無抑懇天恩俯准勅部核議給奬出自鴻兹謹附片陳明伏乞聖鑒訓示謹奏奉硃批吏部議奏欽此○○奴才恭鏜托克湍跪奏爲循例請補協領員缺以重職守恭摺具陳抑祈聖鑒事竊查墨爾根城廂黄旗恊領德陞因案革職所遺之缺亟應遴員請補奴才等查有呼蘭正藍旗佐領德山現年四十七歳歷經調赴軍營著有勞績於光緒十一年經前任將軍文緒揀選以協領擬陪給咨引見當蒙欽派王大臣騐看擬陪之德山請以協領記名於是年十二月十一日覆奏奉旨依議欽此欽遵在案今德陞所遺協領之缺奴才等公同考騐德山管轄嚴明弓馬嫻熟以之請補斯缺實堪勝任旗翼亦屬相當如蒙俞允該員已經引見毋庸再行送部卽令任事以專責成所有循例請補協領緣由理合恭摺具陳伏乞皇太后皇上聖鋻訓示謹奏奉硃批着照所請該衙門知道欽此○○調補安徽巡撫廣西巡撫臣沈秉成跪奏爲查明學政差滿在任聲名辦事及新任學政幕友人數循例具奏仰祈聖鑒事竊學政差滿例應將在任聲名辦事若何查明具奏又新任學政延請閱文幕友人數姓名例應由臣稽察奏聞歷經遵辦在案伏查廣西學政李殿林係於光緒十一年十二月十七日到任先後舉行各府廳州屬歳科兩試情形業經前護撫臣李秉衡查明具奏在案本年舉行戊子科鄉試考錄文武遺才關防嚴密去取公允士心悅服兹屆差滿新任學政臣黄煦於光緒十四年十二月十六日接印任事李殿林交卸後卽日起程所有差滿學政在任聲名理合循例據實恭摺具奏並將新任學政黄煦閱文幕友人數姓名籍貫繕具清單敬呈御覽伏乞皇太后皇上聖鑒謹奏奉硃批知道了欽此○○調補安徽巡撫廣西巡撫臣沈秉成跪奏爲題調要缺知縣需員籲懇聖鑒俯准揀員請補以資治理事竊照宣化縣知縣蕭憲章由原籍呈報丁憂於光緒十四年十一月初三日接到疗文開缺應歸十一月三十日截缺所遺員缺係冲煩疲難最要之缺例應由外揀員調補查宣化縣爲南寗府附郭处邑與鎭道同城兵民雜處政務殷煩時有發審要案且爲龍州大軍後路糧餉軍火萃集之處一切布置邊防安良緝暴在在均關緊要非精明幹練才識俱優之員不足以勝繁劇定定例員缺緊要人地實在相需而所保之員與例稍有未符者必將該員不合例之處專摺奏請等語臣督同藩臬兩司於内地知縣逐加遴選非現居要缺卽人地未宜實無堪調之員其曾任知縣及曾任實缺應升知縣雖有應補之員而於冲煩疲難題調要缺亦屬人地未宜爲缺擇人未敢稍涉遷就兹於候補知縣班内查有候補班前先知縣禇興周現年四十六歳係雲南大理府雲南縣人由俊秀投効本省軍營防剿出力保以從九品遇缺卽選咸豐十年其父前雲南提督褚克昌在本省剿匪陣亡奉旨給予世職騎都尉兼一雲騎尉襲次完時給予恩騎尉世襲罔替欽此同治五年收復曲靖霑益尋甸等府州城出力保奏賞戴藍翎六年科試取入縣學附生八年在籍援解省圍案内出力保奏賞戴花翎九年歳考補廪生十二年癸酉科考選拔貢四克復順寗府雲州二城案内保奏十三年十月二十四日奉上諭着以知縣分發省分歸候補班前補用欽此當卽領咨赴京光緒二年八月二十日經兵部騐看九月初一日蒙欽派大臣騐放覆奏奉旨准兼襲欽此遵例報捐指省廣西歸知縣原班補用二十八日經吏部騐看十月十五日復蒙欽派大臣騐放奏請發往奉旨依議欽此領照出京四年二月初二日到省歷署永福藤縣陸川灌陽等縣知縣現委署宣化縣知縣查該員老成練達爲守兼優以之請補宣化縣知縣員缺實於地方有裨惟係初任人員與例稍有未符但人地實在相需例得專摺奏請據藩司馬丕瑶臬司張聯桂會詳前來相應仰懇天恩俯准以候縣班前先補用知縣褚興周補授宣化縣知縣於題調要缺可收得人之效如蒙俞允該員係候補知縣請補知縣銜缺相當毋庸送部引見亦毋庸查敘叅罰合併陳明謹會同兩廣總督臣張之洞恭摺具奏伏乞皇太后皇上聖鑒勅部覈覆施行謹奏奉硃批吏部議奏欽此○○恭鏜等片再呼蘭等處斗秤烟釐稅務上年派委副都統銜協領廉忠前往辦理曾經附片陳明在案兹屆一年期滿應卽遵照向章另委妥員接辦查有協領宜鏗額樸實耐勞堪以派往業由奴才等檄行遵照至上年稅務以年歳荒歉較舊收不無虧欠統俟該局清册到日再行彚具收支總數咨報户部查核謹附片具陳伏乞聖鑒謹奏奉硃批户部知道欽此 
 
