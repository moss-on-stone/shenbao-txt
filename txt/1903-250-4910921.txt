# 1903 - 250 - 4910921

 

Page 1

 
 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不逹時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克已此佈 
[四書五經義大全] [  圖書集成局啓]  
　　坊間四書五經義汗牛充棟且互相剿襲十九雷同本局有見於此特請名夙廣收古今名人經義之作彚爲一編題有未備埃次擬補共五十七卷爲文五千餘篇類皆獨師匠心詞嚴義正本屆鄉會試各題無一脫漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[讀粤督岑雲帥奏廣西匪勢及致亂緣由摺率書其後]  
　　雲帥此摺推原廣西致亂之由謂皆因軍事吏治頽敗而起故一則曰桂霖原摺共尤要者則以與諸將更始與牧令更始兩語再則曰營伍之咎實蘇元春一人尸之吏治之咎則前撫臣黄槐森實尸之而王之春亦不得不分任三則曰廣西之亂旣由吏治敗壞而生則廣西之治必賴吏治澄淸始可執筆人讀此摺畢喟然興歎曰嗚呼自古及今天下之亂其始皆由於貪官汚吏罔利營私共繼皆由於統兵大員察弛武備縱兵爲亂長宼殃民百姓旣苦於地方官之貪殘封疆大吏之漫無整頓無門呼籲隠忍不言又苦於督師驕帥徒知尅扣軍糧不能約束勇丁反至與匪勾結劫掠騷擾民不安生蓋受匪之害猶可冀一旦殲除受兵之害則實無可知何之大患如是而欲地方之不爲亂欲良民之不激而爲匪其可得乎其可得乎雖然吾縱觀於今之天下所謂府州縣者何莫非李家焯陳景華一流人乎所謂總督巡撫與夫各司道大員者何莫非黄槐森王之春湯壽銘希賢一流人乎所謂統軍大將有巡江巡海防邊防陸之責者何莫非蘇元春一流人乎惟是廣西匪亂已二年不能平故蘇元春等各武員之咎黄槐森王之春湯壽銘希賢等各疆臣之咎李家焯陳景華等各有司官之咎罪案昭彰如魑魅罔兩之鑄於鼎雲帥剴切言之朝廷從其請一律嚴治之然而廣西之亂已經年累月矣廣西之民已不堪荼毒矣得雲帥之力圖振作匪亂卽計目可平而粤西人民之性命已不知傷亡幾許矣粤西人民之財産已不知破敗幾許矣國家之糜費軍餉帑藏爲空猶其後焉者也故與其於亂之旣作而推原於軍事吏治之頽敗不惜懲之治之孰若於亂之未作而洞察其軍事吏治之頽敗先有以懲之治之於事方爲有功於時方爲有濟若待至亂已釀成時局糜爛始窮原究本曰是軍事吏治頽敗之所致也軍事吏治之頽敗皆由於封疆大吏縱情淫樂公行賄賂之咎也皆由於統軍將帥虚額吞餉無法治軍之咎也皆由於地方州縣貪殘黠猾祗知肥已之咎也而時已晚矣雖尚可救藥而大局已不堪問矣嗟乎今之各省皆未亂之廣西也今各省之軍事吏治皆廣西未亂時之軍事吏治也梟匪土匪充斥於路而大半皆與武營相連絡苛政猛令吮髓吸膏而大半皆得疆臣之賄庇百姓呼號而無所聞政府醉夢而無所覺革命流血之說昌言無忌愚者信之智者亦或惑之是豈無所因而能使之信使之惑哉水腐而後蠛蠓生酒酸而後醯雞集見微知著之士蓋知必有由來矣其必爲廣西之續者事勢所必然者也其不卽爲廣　之續者希冀於一日間之幸事也雲帥能爲已亂之廣西推其致亂之由而不能爲未亂之各省究共後日之亦必至於亂余故表而出之大聲以呼之世有雲帥其人者乎哀痛迫切聞之朝廷大戒痛懲防維於早是則天下之幸也亦國家之福也 
[本館接奉電音]  
　　昨日午前九點鐘時京師飛電傳來上諭二道敬謹譯登○七月二十一日内閣抄奉上諭曹鴻勛奏分别舉劾屬員一摺貴州興義府知府石廷棟著仍交軍機處存記遵義府知府王聯璧著送部引見銅仁府知府陳廷樑署遵義縣知縣候補直隷州知州張藻貴筑縣知縣方岐調署清鎮縣龍中縣知縣陳价調署仁懷廳同知永寗州知州涂步衢調署獨山州知州下江通判張鎬署貞豐州知州試用知縣徐德修麻哈縣知縣楊紹宗均著傳旨嘉獎石阡府知縣福喀心地　頇聽斷不明著勒令休致候補知府吳光鑾輕躁喜事難資表率著以同知降補試用同知聯魁縱用親丁行止汚下候補同知王安瀾體弱性懶難期振作范希博聲名鄙劣才具平庸著卽行革職鎭遠州知州張世瑤性情委靡約束不嚴著開缺另補署甕安縣知縣候補知縣馬懋修年老性庸民事疏怠惟文理尚優著以教職歸部銓選餘著照所議辦理另片奏署丹江營參將候補參將侯玉春任性要爲被控有案管帶中路新前營候補參將王思安營務廢弛積習甚深著一併照欽此肅軍政欽此同日軍機大臣面奉諭旨現在設立商部所有各衙門值日次第另行更定著各衙門一體遵照欽此外務部欽天監商部鑾儀衛吏部翰林院户部宗人府禮部太常寺兵部太僕寺刑部都察察大理寺工部鴻臚寺内務府國子監理藩院光祿寺 
[電傅宫門抄]  
　　昨日午前九點鐘時京師友人專電告知本館云七月二十一日皇上召見軍機大臣及德壽 
[允闢商埠]  
　　聞之奉天友人云滿洲開埠通商之議俄人已經允淮惟止允各國在彼處通商不得圈定租界云 
[電線將還]  
　　聞之奉天友人云東三省電線之被俄人佔據者兹已由兩國各派大臣互相商議可漸次歸中國收回督辦唐觀察聞之擬卽派人前往接收以挽權利 
 
 

Page 2

 
 
[路地免糧]  
　　聞之奉天友人云前者新錦甯海承德遼陽蓋平復州鐵嶺開源等州縣詳禀奉天將軍請將榆關鐵路及俄公司修造鐵路所佔各地應納錢糧援例分年豁免增軍帥得禀後卽札委某某等員履勘分别繕具清單其已經輸納在官者准其流抵等因兹已奏蒙 
俞允矣 
[維持電務]  
　　聞之鄂省友人云中國鐵路刻下漸推漸廣幾於無省不有凡有鐵路之處必設電線以期消息靈通惟鐵路電報處兼收商報則於電務大有關碍若因其兼收商報而將鐵路所設之電線悉數收回統歸電局辦理則又欵項太鉅難以籌措因此刻下電政大臣擬與鐵路公司訂立合同凡鐵路所設之線此後不收商報以冀維持電務云 
[奏署章京]  
　　京師訪事人云政務處提調軍機處領班郭春榆侍郎曾炘奉命簡放山東正考官又漢頭班章京刑部候補主事胡主政彤恩請咨應順天鄉試所遺各缺經軍機處片奏請以兵部額外主事主政盛和内閣候補中書劉舍人慶篤暫署並添傳記名章京兵部候補主事劉主政榖孫工部候補主事章主政華在額外行走已奉旨允准矣 
[粤督岑雲帥奏審明縣官殘忍異常請予極刑摺]  
　　頭品頂戴兵部尚書銜署理兩廣總督臣岑春煊跪奏爲審明縣官殘忍異常行同宼盜請旨立予極刑以伸民氣而維大局恭摺仰祈聖鑒事竊查廣西貴縣知縣陳景華年四十歲廣東香山縣舉人報捐知縣分發廣西補貴縣知縣光緒二十八年十二月到任經前撫臣奏其才能弭盜曾奉上諭傳旨嘉獎臣之赴廣西也亦頗聞陳景華才氣發越遇事勇敢惟聞其急躁重刑時亦僨事當經檄行誡勉令其善用所長力攺所短誠以人才難得欲藉以陶成裨益吏治詎料其殘忍異常竟有無可救藥者據紳士湯寳球等密告陳景華先洗在監人犯嗣剿紅泥等村不分輕重良莠慘殺多命縱容勇役擄掠婦女牲畜無算正在行提查辦間陳景華又將臣派出捕匪之正字隊管帶陸乾不問情由遽行殺死前後情節重大經臣電乞外務部代奏請將陳景華革職俟研審確鑿再行奏明懲辦一面派委道府大員前往審辦旋於光緒二十九年閏五月二十二日奉電旨岑春煊奏悉廣西貴縣知縣陳景華著暫行革職歸案訊辦欽此欽遵隨經轉飭速審去後兹據現署廣西布政使充行營營務處存記道朱榮璪俞同代理潯州府知府沈秉炎行營發審委員通判徐書祥等將此案分别審訊明確詳晰禀覆並齎切結清摺印諭供單等件前來臣詳加覆閱不勝憤駭謹爲我皇太后皇上縷析陳之查陳景華於光緒二十八年十二月十八日到貴縣任二十日卽將前任監禁人犯共一百一名口全行誅戮謂之洗監調閱案卷此輩雖多劫賊土匪内有陸錦光等八名或僅形迹可疑或係詞訟偷竊之犯實屬罪不應死此共擅殺獄囚者一也二十九年二月陳景華以内龍送外龍送兩村久爲匪穴給諭覃塘局紳不論男女老幼悉數圍拿全村必須拆平不准再建房屋及陳景華帶勇前往因匪首趙官幅等擁衆抗拒怒附近各村從匪者多遂將郭相里紅泥水水源内外龍送哥塘等二十三村不分良莠攻破剷除擄掠少年婦女任聽勇役占宿轉膏現已查出葉細妹等九口係被勇役李十等所擄委員查勘紅泥等十一村房屋全無田地盡荒水源等七村房屋存十之一哥塘等五村房屋存十之二田地均少耕種按之查開清摺當時殺死者百六七十人擄掠者有三十餘人逃竄餓斃者五百餘人查無下落者二百七十餘人擄掠牛馬二三百頭總計殺死餓斃約七百人卽使强半是匪枉死已二三百命此其剿殺連村者三也四月初陳景華以大墟地方人多爲匪訪得葉細九家窩賊行劫遂命勇役往拿擄財物千餘金殺二十二人葉細九卽在數内其實葉細九者紳民皆稱其良善素未爲匪細九旣以無辜死其妻楊氏携其子哭於屍側陳景令親兵並擄入城其年逾七十之母陳氏繼至求贖其孫陳景華怒交地保苦押月餘一日令惡役邱福等傳陳氏至黌孝河沈殺之此其慘殺無辜者三也正字隊管帶陸乾經臣給札赴來賓一帶確探匪蹤其所購線勇黄英全本貴縣匪類閨五月十五日過貴縣時陳景華督勇將黄英全陸乾及所帶之蘇海一併追截回署先將黄英全等殺訖陸乾稱有公事陳景華並不取騐遽行覊禁四時殺性頓起令親兵劉三進監連轟陸乾三砲復以棍擊其腦後斷其首級事後電禀于臣改陸乾爲陸海並稱查有虚假亂殺親自抵罪此其兇殺職官者四也其他屈殺一人一命破敗一身一家勒捐經費擅用公項縱勇役如虎狼視士民爲魚肉猶其小焉可無具論夫古之所謂酷吏者羅織煆鍊尚待獄成而誅殺若此不問是非動輒屠戮兇横暴虐直是宼盜行爲以縣官而同于宼盜受其害者痛心切齒敢怒而不敢言荼毒旣深勢將潰决諺所謂官逼民反往往如是或者見目前之小效也遽稱其才能弭盜而陳景華亦遂儼然自以爲功譽者不深察先入之見爲之耳查官吏故入一人死罪已應論抵似此嘇殺數百人命實屬罪不容誅伏讀本年三月十四日上諭欽奉皇太后懿旨現在時事艱難民情困苦如有不肖官吏藉端科派　罰侵漁著卽請旨就地正法該督撫務當仰體朝廷視民如傷之意認眞督查等因欽此欽遵在案以官吏藉端科派侵漁尚令正法似此殘殺擄掠村落爲墟卽使立正典刑猶覺法輕情重且粤西軍事糜爛先須收拾人心似此無辜慘戮百姓無所措手陸乾寃死軍心益爲動搖若不將陳景華亟加嚴刑實無以謝地方而固軍心相應奏請特旨將已革貴縣知縣陳景華卽行在軍前正法以伸民氣而維大局現在貴縣篆務已委奏調差遣四川知縣龍覲光暫行代理令查陳景華交代各欵如有虧空卽嚴追其家屬繳不容延宕其所縱容作惡之勇役劉三邱福等臣已飭令悉數拘拏審訊禀覆由臣分别懲處在事各防營及各團紳等是否助其爲虐抑偅依附莫違容臣確查另辦至被洗各村落臣已剴切出示安民派員携帶銀米實力撫卹以資補救除將供結等忓抄錄成册咨送軍機處查核外所有審明巳革貴縣知縣陳景華殘忍異常行同宼盜請卽處以極刑並查黨惡辦撫卹各緣由是否有當理合恭摺具陳伏乞皇太后皇上聖鑒訓示再此摺因廣西巡撫王之春已經革職護篆之丁體常尚未到任是以由臣具奏未經會銜合併聲明謹奏奉硃批陳景華著卽行正法欽此 
[飾募湘勇]  
　　東粤友人來函云督憲岑雲帥以粤西軍務近頗得手猶恐地廣兵單不敷派調爰委某大令速赴湘中招募勇丁三營聽候調遣 
[爲地擇人]  
　　廣西訪事人云廣西匪勢以柳慶思南四屬爲最甚南寗一帶接壤欽廉兩處匪徒時相互竄現經督憲岑雲帥咨請會辦廣西軍務之馮子材軍門率營勇駐紥南甯專任南寗等處及欽廉防剿事家柳慶思則以重山複嶺路徑紛歧非地方得人力辦團保仍難深恃故奏委分省補用知府祖太守繩武署柳州府知府分省補用知州汪直剌聲珍署慶遠府知府劉大令廷彪委令護理思恩府知府以便相機鴟剿 
[整頓粤鹽]  
　　廣東訪事人云粤中鹽政前經李直繩觀察條陳督憲岑雲帥請按照四川章程收回官運然川省鹽井與粤省鹽塲勢殊情異恐不能行日前雲帥發電來省派汪頌虞觀察會同藩運兩司妥議整頓 
 
 

Page 3

 
 
[兼帶兵船]  
　　漢口訪事人云日前兼署鄂督端午帥檄飭署黄州府金峙生太守來鄂詢知近日黄州匪類甚多爰令將側海兵船歸　守管帶專司緝查 
[推廣航路]  
　　漢口訪事人云招商漢局見太古怡和二公司在湖南開通航路獲利頗豐因恐利權讓於外人爰自備輪船數艘提於下月開行此後旅人當益形便捷矣 
[贑撫蒞省]  
　　江西訪事人云新任江西巡撫夏大中丞峕由陜而豫而鄂會晤兼督端午橋制軍面商機要旣而折赴白門謁見兩江總督魏午帥兹已事畢於某日秉節過潯定於月之望日蒞省文武各員弁已於先一日乘小輪船至九江恭迎憲節 
[漢陽盜案]  
　　漢口訪事人云上月晦日之夜漢陽縣屬燕子嘴左姓家突被盜匪劫去衣飾約值數千金事後失主赴蔡甸司報案吳少尹崇保親往查勘情形飭捕役分途跴緝 
[潯上官場紀事]  
　　九江訪事人云簡任贑撫夏大中丞於本月初五日抵郡翌日卽赴江寗謁見兩江督憲魏午帥至十五日由江寗乘龍驤兵輪船返潯次晨卽挈同瀛眷赴省各官恭送如儀○升授直隷臬司寳湘石廉訪於日前行抵九江小作勾留旋於十五日挈同瀛眷乘招商局江孚輪船東下赴任 
[吳郡官場紀事]  
　　姑蘇訪事人云日前宜興縣知縣劉大令樹仁詣撫轅遞禀請假回籍修墓撫憲恩藝棠大中丞准如所請遺缺經署藩憲效述堂方伯於本月十八日懸牌以候補知縣莊大令復思酌委署理 
[鵝館延凉]  
　　紹興訪事人云此間各屬烟膏捐向由典史巡檢等官按照各膏鋪烟館認定之數逐月收取近日省憲忽委蔣大令本鑑來越分詣各縣屬詳細稽查以杜侵蝕○郡城各學堂現屆暑假期滿開課如常當事者以各學生間有欲赴秋試者特准報名給假俾得志遂觀光惟假期以一月爲限不准久延并擬按名酌贈川資以　體恤○餘姚上虞濱海之區鹽灶甚多時有梟匪出没其間以致劫案層見疉日近日盜黨由上虞竄入餘姚縣境四出刼掠甚至刃傷事主報由縣主李大令分投履勘除會營派役嚴緝外復移會鄰封一體協拿務獲重辦○會稽縣屬車家埠左近自經教民曹某等設立通濟公司拖船過壩後當道屢因滋事設法禁阻終以有人庇護付之無可如何近日曹等復創設航船往來各埠原有之各船户聞知以生計被奪聯名分投府縣禀請保全未識巍巍在上者有何良法處之也○紹屬各鄉頗多樟樹近由大憲札委　　前往詳查擬每株給洋銀三元廣爲採辦一面在衢州創設公廠提煉樟腦雇閩臺煉腦之師試提大約每株可得七八十斤蓋近來所出之腦除製火藥外可用化學法和雜他質製成象牙器皿運鎖外洋頗足利巿故趨之者頗覺采烈興高也 
[巴峽秋猿]  
　　重慶訪事人云日前江北廳甲乙二差役因案持票赴鄉道經水王沱見有一男一婦形跡可欵向之盤詰男懼而逸甲乙遂挾婦以行後經婦之家屬告發廳尊唐剌史獲案訊明判令用木籠站斃蓋懲惡之道不得不嚴也○七月初一日巴縣霍大令以小學堂諸生署假已滿應即開學特請重慶府張太守及本邑紳十齊集堂中以昭愼重是日學生八十名魚貫而至威儀肅然堂内陳設圖畫儀器礦物藥料及格致各器皆由外洋購來似此殷殷造土沐其化者宜如何砥礪有成也 
[鐵甕秋濤]  
　　鎮江訪事人云郡城天主堂　鐸施方禮君邇奉駐滬主教姚大司牧檄飭兼理揚州教務因於月之二十日揚帆渡江馳赴所屬各縣教堂稽查一切常鎭追海道兼鎭江關監督郭月樓觀察特飛札揚州府轉飭各地方官妥爲保護俾免疎虞○徒陽鹽捕營管帶李保城都戎於月之十九日親率師船駛注常州帶緝捕梟匪○揚州認捐局總辦前署揚州府吳純甫太守於月之十八日因公來鎭拜會各當道事畢後於二十日乘舟回揚○秋闈伊邇江南各屬士乎多附輪船赴省應試因之各輪船碼頭擁擠異常常鎭能海道郭月樓觀察深恐匪人有乘機攘奪情事面諭水陸總巡周錦堂協戎親帶差勇妥爲彈壓以安行旅 
[局賭宜懲]  
　　巨騙　振甫即俞仁甫籍隷徽州府屬婺源縣曾冐入西洋籍後被洋員查明逐出平日鮮衣華服專慣設局誘賭獵取資財受其愚者不知凡幾近與羽黨局榮趙子卿等誘某金鋪夥孟寶蘇至某妓院賭博潛用倒脫靴術致孟輸去現銀一萬五千兩及期票銀一萬兩始察出破綻投報捕房旋經捕頭派三十六號西包探并華包探沈阿炳至新閘醬園弄將俞拘獲繼獲周於英界德安里趙則已聞風避匿遂將所獲者一併帶回押候解送公堂禀請讞員孫建臣直剌訊究 
[雉罹於羅]  
　　雉妓丁阿香者　搔首弄姿徘徊英界福州路强曳行人之袂使效楚襄神女夢入陽臺前晚被六百三十七號華捕所見因之拘入捕房捕頭令押候送公堂禀請讞員孫建匪直剌訊究 
[禍肇焚身]  
　　江北某邑人李玉　携眷梅鶴僑居朱家木橋左近某里前日之晚持燈加火油偶不經心火星忽飛入油箱中以致火勢炎炎不可收拾倉猝間將箱碰翻身上悉被火焚痛極狂呌後經家人將火撲滅已焦頭爛額慘不忍觀遂送至同仁醫院求治未識能免性命之虞否 
[上海宕塲紀事]  
　　上海縣主簿孫立幹少尹於日前偶抱采薪之憂遣丨投縣署請假三日昨日假滿親謁縣主汪瑤庭大令禀請銷差○昨日浙江試用道朱幼鴻觀察因事至縣署　會縣主汪大令晤談片刻而别○義渡局委員吳昌碩明府於昨日詣縣署拜會縣主汪大令晤商公務良久始出 
[上海縣署瑣案]  
　　收買紙錠灰之紹興人徐三五前被同業翁茂之毆傷身死控經上海縣主汪瑤庭大令蒞騐時茂之已懼罪逃遁旋由英界探捕將其弟茂金及同黨陳連生陳廿二獲解縣署訊押在案前晚升堂復訊飭速將茂之交案茂金供胞兄茂之懼罪遠颺實不知現在何處小的管押在此無從尋覓乞施恩交保出外找尋陳連生供當日小的雖同徐三五向茂之理論後卽回去以故毆擊情形實不知悉陳廿二供此事並不干涉大令飭將茂金交妥人保出速尋供兄茂之到案陳連生還押候質陳卄二從寛開釋○太陽廟巡防局員某君函送刃傷劉阿寶案内帮兇人李橋林到縣大令升堂研訊李供小的家住城内織邊爲業日前有及人名留留者邀令出城途中言及伊妻久回母家被某剪刀店小主人劉阿寶姦佔故往岳家向索時同行者共有十餘人及至新閘伊岳家未見一人遂揮令衆人向南追尋旋見劉在某炒麫店中吃麫因卽喚出濽毆其時小的扭劉髮辫未曾看明何人用刀戳傷大令喝責二百板收押自新所○前者本城四牌樓毛姓家傭婦鄔姚氐乘主母新喪竊取金珠首飾因之控縣訊追刻下氏已將原贓交還毛姓毛遂禀請大令銷案前晚大令提氏到案申斥一番姑念女流交人保釋 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[大清光緒二十九年七月廿三日申報附張]  
[宫門]  
　　七月十一日吏部翰林院　　旗　　　部引見八十員湖北布政使李岷琛到京請安貴州總兵　金　　京請安　　堂　各謝授缺恩劉永亨謝署禮部右侍郎恩劉思翥預備召見肅王請假五日召見軍機及李岷琛馬金　　思翥派　閱卷　中堂徐會灃榮慶張英麟皇上於明日寅正二刻還宫至建福宫行禮畢還頤和遠辦事召見大臣○十二日户部正藍旗　日無引見阿克東阿請假五日召見軍機○十三日禮部宗人府欽天監廂藍旗值日吏部引見六十員廂黄漢二員圓明園十七員道府曹受培等謝恩分發雲南試用道韓樹滋謝恩分發湖北試用知府陳完謝恩分發直隷補用知府鄭斆慈謝恩軍機處存記分發江蘇試用道孫茂德謝恩安徽試用知府胡彤業謝恩江西試用道蔣煇謝恩禮王等　選大員子弟馬步騎射完竣覆命醕王銘公各假滿請安文治續假二十日禮部奏派磨勘試卷派出特圖愼清銳伊克坦祥祺提督衙門奏緝獲交拿人犯王璽堃李光榮等二名又拿獲結夥持械迭次刨挖墳塚盜犯韓磨兒等四名又拿獲結夥持械毆打事主搶劫盜犯張懷玉卽張二等三名又拿獲結夥持械嚇禁事主迭次搶劫游勇盜犯魏昌林卽老魏等十四名均請交刑部召見軍機及陳璧皇太后皇上於明日辦　後還南海駐蹕 
[日圖粤利]  
　　廣州訪事人云薯茛一物爲粤省土産而尤以産自廣西之龍州者爲佳鹿步及他處次之歴年販運獲利頗豐近者日本商人來此考查商務間其利重心頗涎之爰出重金雇善植薯茛之人及善於矖染者然後廣購薯茛携回本國試驗日人之關心商業見利必趨觀此亦可概見矣 
[輪船肇禍]  
　　漢口訪事人云楚功小輪船往來江漢兩岸商民頗稱便益不料某日午前駛至中流忽將某姓船撞覆舟中人均墮入波心内有鮑姓家屬心滋不服遂具禀赴督署呈控督憲准詞卽飭將輪船扣留一面飭傳輪船主到案訊辦 
[合州患潦]  
　　重慶訪事人云重慶府屬五小河古名嘉陵江其上游卽官州彼處一巨鎭也本年入夏以來雨水過多河流驟漲一日間頓增數尺至合州境内已成澤國州尊某剌史持印乘舟他適得免於禍其餘淹斃者甚多現雖水勢已消而所積淤泥尚須挑濬重慶府張振之太守關心民瘼特諭在渝富商巨賈籌辦振撫刻已捐有數千金聽候分别散給矣 
[潯上秋光]  
　　九江訪事人云入秋以後陰雨連綿四鄉秋禾多不能刈割間有已割者亦多霉爛生芽木棉枝葉雖茂多不生花惟願碧翁翁速放晴光或尚可爲桑榆之補也 
[上海總巡局紀事]  
　　前日保甲總巡兼清道局委員朱森庭明府巡至南巿見打掃夫並不遵諭將汚穢挑除因諭令十六鋪地甲裘鎭另雇小車十餘輛速將街頭垃圾運至船上毋得延玩○前日保甲總巡朱森庭明府巡至南巿薛家浜橋堍見德盛米店門前所搭凉棚有碍道路因飭二十三鋪地甲錢德十二圖地保顧桂榮傳諭赶緊拆讓不得玩延 
[上海巡局紀事]  
　　本邑南巿王家馬頭蔡陽弄後義塚前被匪人刨毁經保甲總巡朱森庭明府訪悉拘獲匪人阮龍生及賄庇之二十三鋪地甲夥王長卿到案訊明分别笞責枷號責令將塚修培并罰置路燈三百盞近據十六鋪地甲裘鎮禀稱所毁之塚已經修竣阮枷期屆滿請即核示明府隨於前日親往察騐旣而王長卿之家屬投局禀稱王生母病故求恩開釋回家料理喪務明府姑准暫行疏枷交唐聚元及秦某二人保出諭令一過五七卽須交案補枷阮龍生亦著疏枷交保○十六鋪巡防北局護勇陳順福徐咸林在陸家石橋向小販曹錦生私收陋規被局員某君所知飭提到案枷號一禮拜昨已期滿飭具呈攺過切結然後將枷開去照舊當差 
[馬路工程局瑣案]  
　　前日有吳嘉生者扭顧永江至捕房訴稱被欠洋銀五十元捕頭卽轉解馬路工程局總辦翁子文太守倩襄讞委員黄衡堂二尹研訊吳稱前者顧曾央船牙調處願折還洋銀二十元小的以受虧太甚是以扭求恩斷二尹飭兩造退去仍著邀同原勸之船牙妥爲理處○日前馮秀高卽楊秀昌偕胡某等人携僞洋銀五十元至竹行馬頭義泰衣莊串騙衣服八件旋經莊夥張松山扭獲控諸馬路工程局總辦翁太守倩襄讞委員黄二尹研訊供詞諭令管押捕房予限三天交出同黨兹因馮秀高一味玩延命備文移送上海縣署請縣主汪瑤庭大令訊明懲辦 
[法租界捕房紀事]  
　　車夫某甲應客之雇襄載魚翅四百餘斤竊取一百餘斤寄頓八仙橋西首某老嫗家被客查悉報知捕房捕頭令包探吊到原贓將甲父某乙及窩贓之某嫗拘獲暫准交人保出速將甲交到俟堂期解請讞員魏蒓塢大令訊究○腐敗之肉不准在租界中求售此工部局定章也昨日有某甲者設攤貨肉臭惡不堪入鼻致被巡街捕拘送捕房捕頭著罰洋銀兩元以儆臭肉携至羅家灣左近穴地埋之○甲乙丙三偷兒在新拓租界中行竊衣物被包探拘入捕房捕頭令押候解送公堂禀請究辦 
[美租界捕房紀事]  
　　昨晨甬人某甲在菜巿左近冋小販張阿寳購菜因爭價值致相扭毆適爲某號巡街捕所見一併拘入捕房捕頭詰知事　細微令各押乞丐牢半日○前晚偷兒劉阿昆潛入蘇州河中某姓駁船上行竊衣服若干件後經某包探拘獲連贜帶入捕房捕頭令押候解送公堂禀請讞員孫建臣直剌懲辦○前日有衣衫藍縷狀若乞兒之某甲倒斃西華德路某號巡街捕見之投報捕房捕頭令地保轉報某善堂備棺敢殮 
[]  
 
 
 

Page 10

 
 
   
 
 

Page 11

 
 
   
 
 

Page 12

 
 
光緒二十九年七月京報 
[護江西巡撫柯奏臚陳賢吏政績懇恩破格錄用摺初一日]  
新授廣西巡撫護理江西巡撫柯逢時跪奏爲臚陳賢吏政績懇恩破格錄用以振吏治而厚民生恭摺仰祈聖鑒事竊查江西臨川縣知縣戚揚由庶吉士選授福建知縣調權首邑丁憂起復攺選江西東鄉縣知縣該員廉明勤摯所至有聲迭經前浙江撫臣廖壽豐江西撫臣李興銳奏保先後奉旨存記嘉獎光緒二十五年欽奉特旨給咨送部仰蒙召見以直隷州知州在任儘先卽補仍予存記該員治行早在洞鑒之中清釐積案撫恤蚩氓而於教民之鴟張者嚴拿懲究不少假借外洋教士亦稱其賢向來兹劇之區任某事者類多疲于奔走工於酬應而於民事或有未遑該員日坐堂皇有案必結無丁胥之隔閡更深夜靜微服巡行不絲毫取媚上官尤爲近來所罕見調補臨川爲撫州首邑地勢瀕水案牘紛繁該員修築隄圩振興農務民間趨赴爲恐後時而於蒙小學堂選擇師徒開通風氣講求實學不尚浮囂所擬章程防微杜漸持論宏通臣當刊行以示各屬紳民惴惴惟恐官之遷去各失所依其賢能爲人所共知非臣一人之私言也方今　事日迫民困益深非牧令得人其奚以固邦本江西吏治疲玩不堪其能自振拔者不過數人而該員實爲之冠可否仰懇天恩俯准將軍機處存記在任儘先補用直隷州知州江西臨川縣知縣戚揚破格錄用該員必能感激圖報亦足鼓舞羣材謹會同兩江總督臣魏光燾專摺具陳伏乞皇太后皇上聖鑒訓示謹奏奉硃批戚揚著在任以知府補用欽此 
護江西巡撫柯奏陳明攺獎緣田片初一日 
柯逢時片再前准吏部咨議覆江西奏保勸辦餉捐出力員紳請獎查照例章分别覈議一摺光緒二十八年十二月二十五日具奏奉旨依議欽此鈔單咨江移行遵照去後兹據署藩司陳慶滋詳稱據江蘇試用同知徐兆蘭禀稱前在折江辦理海運出力保以知府升用今部查無名自係未奉覈准所有前擬田升用知府請加鹽運使銜獎叙請攺保俟補缺後以知府補用又江西布經歴陳思忠禀稱前請由候選同知保俟選同知後以知府用與定章不符請註銷原捐候選同知攺獎以知州在任儘先補用又南昌府照磨朱建勲禀稱前擬由候選知縣保在任候補礙難照准請由捐納不論雙單月在任候選知縣改保仍以知縣不論雙單月在任儘先選用各等情前來臣覆核無異理合附片具陳伏乞聖鑒勅部覈覆施行謹奏奉硃批吏部議奏欽此 
[護江西巡撫柯]  
　　奏調員帶往廣西藉資臂助片初一日 
柯逢時片再江西候補道丁乃揚才具開敏籌晝精詳又廣西試用道劉人熙前經撫臣李興銳奏調來江先後派充汪　課吏館副館長大學堂總教習學術純正通逹治體又丁憂前開缺廣西南寗府知府惠榮前在南甯任内捕匪辦團商民愛戴臣上年曾奏調來江辦理管務未蒙俯允該員旋卽丁憂回旗可否准臣調往伏候聖裁又開缺陜西華陰縣知縣在任候補知府黄肇宏久官牧令愷悌慈祥現在禀請修墓回籍又河南候補知府黄鳳　樸實耐勞練習邊事保送江西候補知府方雨廷才識宏逹砥厲廉隅又浙江試用同知夏敬中江西寫用通判劉永清江西即用知縣陳瑞鼎揀選知縣瞿鳳翔丁憂江蘇　用知縣　洪並志趣清超講求吏治又江西試用直隷州州判華桐江西試用州同黄錫鈺江西補用縣丞周之晃江西試用府經歴王傳珍湖北　　府經歴趙鴻儀江西試用典史陳仲實並明幹有爲才實可用以上各員　皆素所深知合無仰懇天恩俯准將江西補用道　乃揚等十七員一併發往廣西交臣差遣卽留廣西補用出自鴻慈逾格除分咨外理合附片陳明伏乞聖鑒訓示謹奏奉硃批著照所請該部知道欽此 
[護四川總督陳奏查明川鹽道銷引征課數目摺初一日]  
頭品頂戴護理四川總督布政使威勇巴圖魯臣陳璚跪奏爲查明光緒二十八年分川鹽道銷引征課數目繕具清單恭摺仰祈聖鑒事竊查光緒六年准户部咨覆整頓鹽　酌定章程内開鹽道每年行引征課各數目仿照滇黔官運遵言先期開列清單奏報一次以昭詳愼再按次造册題報奏銷並將各州縣額征推出認銷應徵課悅羡截各缺逐一分晰開報隨同奏銷送部等因歴經遵辦在案兹據鹽茶道黄承暄詳稱查光緒二十八年八月分通省引鹽額引除滇黔兩岸湖北入州縣及附近邊岸之三十三廣州縣提歸官運由滇黔鹽務總局配引奏銷外實計成華等一百五廳州縣額引並認銷湖北宣恩縣水陸鹽引八萬八千六百八十五道應徵稅羡截硃力共銀八萬八千一百五十兩五錢二分九釐八毫富榮官引局專銷黔邊額撞引及增引認　並代引水引共四千一百五道應徵稅羡截硃力銀三萬五千八百二十八兩四錢四分遵照新章先課後引截至光緒二十九年二月初三日止據各屬完解銀一十一萬六千四百三十二兩三錢七分六釐六毫尚未完銀七千五百四十六兩五錢九分三釐二毫　據各屬禀報均限本年三月内全數完解容再彚入奏銷案内並計造　如屇期未到照例詳叅以肅鹽綱等情詳請具奉前來臣覆核無異謹繕清單恭呈御覽伏乞皇太后皇上聖鑒謹奏奉硃批户部知道單併發欽此 
[護江西巡撫柯三籌借庫欵帶往廣西應用片初一日]  
柯逢時片再廣西地方久經擾亂餉絀民貧目前委實無從籌措現經另摺籲請敕部籌撥的餉仍恐緩不濟急兹與署布政使陳慶滋商酌允卽在於江西司庫暫借撥銀二十萬以濟要需併前准署兩廣督臣岑春煊電商恊　　經覆電允在江西振捐項下籌借銀二萬兩尚未起解以上兩項均由臣携帶前往將來再由廣西籌還事關借撥鄰省庫欵除咨明户部查照外理合附片具陳伏乞聖鑒謹奏奉硃批户部知道欽此 
[護江西巡撫柯奏調員統帶行營暫緩引見片初一日]  
柯逢時片再統江西常備中營補用道王芝祥經臣奏奉諭旨送部引一見自應給咨赴京聰候　用惟廢臣匪　未平 
 
