# 1884 - 93 - 4903946

 

Page 1

 
 
[代印四書典制類聨音註出售] [  點石齋主人啓]  
　　四書典制類聯一書詞華富有攷據精詳久爲藝林珍本惜坊間翻刻魚魯頗多兹特詳加校對凡一字一音無不推求確當其字體悉依舘閣寫法用照相石印法縮成四本外用綢套計價每部洋七角於本月十二日出書如欲躉購亦可發售處仍在三馬路申昌書畫室南京在評事街綾莊巷啓順洋貨號及各書坊惟所印無多伏希早爲賜顧 
[論法兵中計]  
　　法兵之攻北寗也謁定而後戰量敵而後進不可謂非節制之師也夫泰西用兵之道貴精而不貴多其布行列也好　以暇步伐止齊進退之權操諸隊前隊後之兵官號令所傳無一人參錯者故交綏之時如牆而進其鋒誠銳不可當數百人之聲勢己抵數千人不必多也其用噐械也操練之時如臨大敵純熟便利發無不中嘗觀西教師教習洋鎗自執鎗排立以至放鎗口號數十聲一舉則衆齊舉一縱則衆皆縱疾徐俯仰無毫髮之差故藥彈所到可以摧堅折銳華人初行鳥鎗未嘗不利第施放遲鈍或手法有緊慢或物力有參差欲其轟然一響萬鎗齊發則固有所不能後世教習不精愈不得用臨陣散漫鎗聲疏落無號令以齊之疏落者敵能巧避其力不足以撼摇雖終朝迭響而敵陣未破也繁密者敵無躱閃其勢不難於崩裂卽一聲僅發而敵軍可靡也精而不多職此之故流丕假運粮之名通道滇邊盡得北圻虚實謂溯紅河而上直逹蒙自可開通商大埠生意興旺法人獨享其利比盛於英國之在諸洲而滇中各礦目可徐圖開挖故不問中國之允否而但期越南之遵行猝然興師駛輪船入紅河區區九十人越兵披靡於是視越爲無人之國大可惟我所爲而不意北圻之尚有劉永福也然彼旣曾以九十人取越地而敗越兵則其視劉永福亦不過土家而巳彼九十人者皆流丕之徒黨縱嫺武事非若專隸軍籍日日操演之士以少勝多效己如此則李威利統帶之兵有不更操勝算者乎不意一敗塗地轉不若流丕之九十人也竊謂自流丕之勝而法人不必以多兵圖越自李威利之敗而法人又不得不以多兵圖越也闢門聚議大集餉需兵至六千猶云未足於是捐餉至於二千萬調兵至於萬六千明知以少勝多可暫而不可常不憚傾國之力以爭之乃又僅知有衆而不知用課不敢用少而仍不善用多豈天　之絶法人歟不然何其愚也蓋兵家之有計古今中外之所同以力勝者勞以計取者逸何况習於用少非計不行詎一旦加多而無以爲計乎然莫謂法人之無計也彼之計毒矣很矣深且遠矣越弱巳甚九龍之役質地行成約内諸條早存箝制彼在西貢而令越永無自富自强之日姑待十餘年而中國果不存問然後漸收全越我亦無辭可謂忍矣越人版圖全滇在握陽爲保護隂肆覬覦近則分英之利權遠則連俄以割地計百年不計一日可謂堅矣而無如其計不行轉令中我計也所可怪者李威利之死死於計也波滑之敗敗於計也黄旂之乞降海宼之滋擾無非計也法人一再中我之計而今北寗之役如此張揚如此鄭重宜乎非計所得揶揄矣而仍不免於中計者何也愚謂法人之計隂險而實近於拙中國之計淺近而愈形其巧試思中國此時雖自分不能與他國戰而法之圖越以圖滇有不深知其命意所在而竭力隄防乎防則必爭爭則必戰此不得已之勢不可小覬也而法人壹意爲之其拙甚矣不自知其拙而惟欲其計之得行此所以中計也顧法人非眞不知我之計也前計旣行彼固防之後計有工於前計者彼不及防也美律等進攻北寍兵分三路暗布長圍以爲中朝巳降諭旨北寗一城重兵戍守必不輕棄困之於圍中而日以開花炮擊之雖多奚爲者不意中途塞石後至愆期三軍會合僅得空城而華軍與劉團尚安然無恙也此時心疑有計然前者宣泰劉軍少戰卽退去後杳然則今日北寗亦猶是耳且西人曾有電音謂美國欲作調人京師已密檄北寗之兵勿與法戰假使此信傳於法軍豈不以華軍之退爲不欲失和之明證而愈覺坦然不意新城在望箐密林深中有如許伏兵一聲響應四路兠圍竟至全軍覆没也今法人在越不過鋒鏑之餘零落不能成軍而官兵黑旗之外海宼披猖無處不到旬日之間搜殺死盡卽西貢一隅不能終有是其所設之計毒且很深且遠者有我之一計而無不冰消丸解嗚呼愚矣雖然法人之計不行爲其愚也計不行而反敗於計則愚而好自用之故也特恐其不以敗爲恥而逆知我無跨海西征之事彼不至如曩者英普之辱猶覥顔索我之賠發兵船而貽藍書則我又將以何計禦之哉然而法人氣已奪矣 
[越事電音]  
　　連日本報所載官塲信息及越商私家郵報皆謂華軍劉團大獲勝仗談越事者無不眉飛色舞乃昨晚接到越南電信則謂法人已往攻洪化云云噫法人救死扶傷之不暇奚暇往攻洪化卽使往攻以劉團之善戰華軍之衆多法人豈能得志哉 
[議和述聞]  
　　聞得本埠西商接到信息云法廷已命孤拔提督赴北京議和矣 
[法軍近信]  
　　聞得本埠西人傳言近日東京之法兵按兵不動欲待夏間河水漲盛可通輪舟乃長驅直入由紅河沿流而上以窺内地云云法人之計可云毒矣然劉提督及戌越諸將帥皆足智多謀豈有料不及此想必早爲布置紅河兩岸多築砲臺以資防守但須多備砲械尤要者多置開化砲以爲禦敵之利噐屈指爲日尚緩及此急急預備吾知法人受創於此時者將來亦必重罹羅網也 
[西人通盜]  
　　香港商船載猪牛等物爲盜所劫及澳門巡捕緝獲盜賊等情均己列報兹閱澳門新聞紙知澳門巡捕查得有西人名桑白育與盜通同緣其入居澳多年素無行業而用度饒裕不知具貲財何自而來現因此案疑其通盜卽將其人拘獲搜其家中則贓物纍纍金珠咸在並搜待信數函知中西各人與盜通者尚有數人澳捕又按籍而拘拿獲華人數名桑白育已由捕頭審過現仍監押當侯刑司讞鞫也 
[雷雨交作]  
　　昨日本埠接到福建電音言建甯府近來連日大雨疾雷震霆隆隆不已迄今尚未開霽河水暴漲業經奔注城中云云未識成災與否春俟續聞再述 
[津電已通]  
　　日前北路大雪黄河水綫因之中阻現聞濟寗電局已飭洋匠出修先於黄河兩岸安設機器遞 
 
 

Page 2

 
 
報故津滬電信已可通傳矣 
[利國佳音]  
　　頃接揚友來信言該處接到徐州電報知利國驛清山泉地方挖出煤層深一丈二尺煤質亦佳杳開平煤層深不過八尺今利國較彼厚至四尺其佳可知錄之以爲該礦各股友賀 
[節會攺觀]  
　　昨報吳中嚴禁冶遊一節兹悉清明日辰刻卽有閶門外總巡委員乘坐官船并帶小船數隻在三塘橋轉角河口并桐橋浜兩處停泊令差保等逢船探望如有眷屬及妓女卽行高聲喝阻不准開赴虎邱偶有任意前進不服阻截者卽放小舟追住攔回故該處要道無隻舸敢載美以偕者比至青山綠水間見鱗排櫛比大小遊船仍不下數百艘雖青樓人物絶不一覩而紅閨弱質端坐舟中復所在多有大約係住居城外之宅眷不由新設卡門經過而盛衰之致較諸上年實减去不止一倍遊人興殊闌珊不復如從前燈紅酒緑采烈興高矣是日獨留園一處遊船反較虎邱爲多盖多屬過卡折回顧而之他耳 
[良辰風雨]  
　　每年三月十一日吳西觀音天平諸山最爲遊人叢集往屇是日遊船前去者動以千百計排汩河干長可數里乘輿策馬不絶於道鬢影衣香令人目不暇給是處山腰有先賢范文正公賜塋及别墅在焉過其地者茗坐之餘亦資瞻仰本年初十日暢晴和暖景物面爲明媚城中紳宦家均預定船隻凡畫船燈舫無不各有主顧爭奈天阻清逰翌日辰起雨雨風風惱人不得且峭寒中人可御重裘寒暑針驟降至四十度上下舟人以預先雇定菜肴均已佈置仍敦迫坐客登舟强步以去則雨勢益猛而風勢益驕至晚未停各舟皆未能解纜祗得聚泊閶胥門外一帶或作抹牌戱或竟日清談烟霞爲伴入晚痛飮賞雨泥濘而歸雅人固掃興不少彼山間輿夫及小本貿易者一年生計抛去大半何天公之太不解事也 
[緝獲流娼]  
　　前報蘇閶天庫前掘獲無名男屍由縣詣騐飭緝形跡可疑之流娼各節兹悉經吳縣差捕四處訪緝於初十日在城外湖田地方獲到原居該處之鴇婦妓女等共四名卽刻禀解到縣是日晚堂鞫訊其供詞容再探列 
[重責醉漢]  
　　杭垣竹竿巷内有開浴堂之兪錦元者本越郡人而謀生於杭者也生平勤儉自持性尤忠厚十餘年來從未與人爭閙鄉隣皆信重之日前往上城收房錢薄醉而歸至孩兒巷内又逢相識之泥作某甲曳入路旁酒肆中小飮遂至大醉而歸比至家中忽記所收租洋一元及租摺一扣均己不見忙携燈重至孩兒巷一路酒店中尋覓内一酒店係兪與人合股開張兼以酒後心急叩門甚厲時適有該叚之更夫名棚頭阿四者見而就問兪恐其將洋錢拾去卽將更夫扭住更夫亦力拖其回家兩相扭結不意兪所執之燈籠桿上尾有鐵釘誤將更夫額上紥傷寸許血流滿面更夫大怒卽唤同伴去稟知董事董事卽命巡丁傳諭着將醉人綑交地保明日再審地保以事旣微細人又相識遂卽釋歸次日董事知之大怒先將地保重責五百次傳醉人上堂笞至一千復問以願打願罰更責六百而退 
[三人同行]  
　　杭垣各城樓上及城墻上之各營房皆有防兵駐守近有數營調往他處城上無人駐札遂致宵小生心匪徒放膽每夜專在各城樓及各營房内偷拆木料出城盜賣近經武林門外之捕保護住三人一名張喜雙一名王本立一名林阿七送入縣衙笞責三千邑尊卽命取三連枷一面將三人枷號發任武林門示衆從此三人食則同食行則同行隨觀者爲之塞路也 
[悍民爲盜]  
　　揚郡西北鄉由冬至春刦案甚多緣徐邳等處水灾窮黎失所且該處民風强悍愍不畏法距揚甚近近來有孤庄上一二家突來徐邳人數名先將男丁捆縳次將其妻女輪姦搜羅殆盡經鳴地保聊爲賠補鄉民不敢聲張誠恐報官又須耗費也但被姦汚者已數日不食未識性命若何職司民牧者其亦聞之否耶 
[吞烟疉見]  
　　楊州之食烟土尋死者由二月至今層見迭出惟舊城旌忠寺旁老嫗年逾六旬家小康兒媳孝養相安無事忽吞烟土自盡新城皮市街某姓家開雙福亭茶社有小媳亦無故吞烟而死眞不可解其中以廣東木棉花救活者指不勝屈舊城汪源泰布號施送最久有食烟土者盍就近取之 
[北防嚴密]  
　　李傅相於月初往大沽閱操先期水師統領丁雨亭軍門到津恭迎憲節是日傅相首途車馬喧闐冠盖絡繹大沽界外之兵輪船鐵炮各船不下二十艘尤形爇閙也又天津各營洋鎗打靶其弓數靶式經列前報步遥靶小命中殊難正月間有某親兵五鎗疉中紅心李傅相吳清帥黄統領均賞賚有差並拔補把總以去一時人盡自强十皆知奮現在打靶不似從前之茫無定向其中最爲精進者半係銘軍上月俞七日挑送二百人請傅相閱操連中五鎗者計有十三人中四鎗者八十餘人三鎗者未能悉數傅相大悦飭將中五鎗者照前各賞銀五十兩四鎗者二十兩三鎗者六兩是日賞銀二千兩有奇各營聞知益自奮勵又聞　順口建一西法炮臺移兵駐守北洋各兵輪船常川在該處停委現在赫然成一重鎭該處與烟台大沽口相爲犄角無事則屯兵有事則如常山之蛇首尾皆應惟獨立無偶未免勢孤現在辦理海防傅相巳泊津海關道周玉山觀察前往威海衛查勘地形嗣卽旋津禀覆不日又將動工添築炮臺矣樂亭近靠山海關爲京畿後路前歳防俄鮑春霆爵帥曾屯兵該處近因中法開釁辦理海防不容掛一漏萬故吳清帥將往樂亭駐紥云 
[營口籌防]  
　　陪都爲燕京之屏障而營口尤爲陪都之門户形勢所在自宜以重兵扼守近聞軍督憲委耿軍門至湖南招募湘勇四千名至營口防守砲臺所有營口新集之練軍與喬游府所統之奉天正兵逐日操演不稍間斷毅軍袁胡兩營則按三六九日大操砲臺工程亦晝夜興作籌辦防務可謂不遺餘力矣 
[割股療夫]  
　　寓居上海之蘇人洪某其繼室王氏係同郡人生二子賦性温柔頗有大家風範今春洪病氏則衣不解體食不甘味者旬有餘日本月初九夜洪病亟氏乃刲股和藥以進而已則雉經盖願一死以求代也而洪於三四日間果得轉機此事雖不足爲訓而婦之賢概可見矣用筆存之以俟採風者 
[停公續述]  
　　本月十六日爲西人節期銀行閉門停公已列前報兹悉海關亦於是日閉門停辦公事一日英領事公廨則於十六十七十八十九四日皆閉門停公以慶令節云 
[情同索詐]  
　　本埠新閘有蒙師某設絳帳以授徒忽來一老者坐與攀談自言爲舉人蒙師亦海客遇之自是老者無日不至蒙師頗厭之一日向蒙師假洋兩元蒙師辭以訓蒙所獲無幾不能應命老者言之不己且日日絮聒蒙師乃訴於其友某茂才某茂才許以明日至館晤其人而爲之婉辭次日茂才來待之良久而老者不至及茂才去則老者復來坐而言揮之不去蒙師無奈與某行謀邀棧司二人來館俟老者至而拒之俄而老者果至以手巾包置桌上蒙師立命棧司驅之出外途遇巡捕詢得其故念其爲舉人也而釋之而老者則反不肯罷手謂旣被毆打驅逐手巾包中有洋十六元亦己失去誓不甘休蒙師於老者去後啓其所遺之包則見内有城中某姓名片一紙深悔孟浪此後究不知若何了 
 
 

Page 3

 
 
結也 
[斷案持平]  
　　南翔人朱阿二投上海縣控稱妻室陸氏並兩小孩均被陳和尚劉小弟拐賣與宋阿榮求請提究着交等情經蔣明府於前日訊曲朱阿二訴如前明府質之宋阿榮世稱向在醬園爲出店上年十月間我馮陳劉二人爲媒朱阿二將妻價賣與我爲妻我給朱阿二身價洋一百念元立有婚據朱已打有手印日載明兩小孩須　伊養至十六歳方可交朱領去前月因朱來向我借洋二十元我不允伊遂誣告希圖訛詐我有婚書呈閱　恩明察明府　陳和尚劉小弟二人供與安略同明府詰陸氏據供確係丈夫朱阿二上年十月間托陳劉二人將我賣與宋阿榮爲妻並非拐逃蔣明府大怒謂朱阿二不但廉恥喪盡且敢挾嫌誣控可惡已極喝責二百板陳劉二人雖非拐賣但做此等媒人亦非安分之徒飭各責六十板陸氏着宋阿榮領回兩小孩給朱阿二領回卽着宋阿榮給朱十元撫養兩小孩名具遵斷結完案 
[賭案集訊]  
　　因賭搆釁一案節經列報前晚英公堂提到沈晉發暫押昨晨經黄太守會同哲總領事研訊西洋人與無錫婦人名阿三均授案申訴沈供本邑人家住南市向開猪行前至虹口地方收帳逢素識之無錫三阿姐卽拚西洋人之薙頭者令我到他家聚賭詎被誣指我用夾板骰藉圖訛詐致我驚慌跳屋跌傷左腰臥地經人知照三阿姐兒至木作内又代我雇轎然己負痛不能乘坐更用板門送我歸家迄今調治略痊又被妄控求請察究且三阿姐素來聚財抽頭可訪可查太守問爾與阿三如何相識答稱三阿姐前在南市洗衣餬口與我爲鄰旋到英租界爲乳媪後夾拚識英人現又拚西洋人阿三又稱髮排亂時從原籍避難來滬祗十四歳已嫁西洋人從未住南市洗衣亦未做過乳媪因沈當在西洋人處聚賭我亦與賭致　欺負哲總領事問沈給包探徐少亭銀洋幾何與該包探如何相識答稱並無銀洋給徐包探况並不識面但聞其名耳阿三又稱曾見沈給包探洋二元包探徐少亭供與沈並不認識更無得銀洋之事太守與哲君謂爾旣在捕房充當包探知沈與西洋人及婦女阿三等聚　　衅理合報捕豈容隱諱顯係得賄包庇該包探答稱伊等聚賭實無定所殊難報　哲領事謂當日　衅時爾曾到過何勿報耶尚有何言隨商之太守判該包探徐少亭枷號十天發捕房示衆俟期滿再押三月沈晉發送父仁濟醫院騐明傷之輕重再行核辦 
[英界公堂瑣案]  
　　陸何氏稱金陵人丈夫爲洋行生意表弟羅永昔向在英領事公館爲管事現居我家我失衣服十一件懷疑盤問表弟竟欲持刀刺我不得己而交捕黄太守謂該氏失竊懷疑原無証據可毋庸議惟着羅永昔搬移不得再向該氏尋釁○開烟舘之蕭明山稱有僧來吃烟乘間竊取烟筒向索又敢持蠻爲此交捕僧供名曉帆我己交還烟筒伊又向索致與爭毆黄太守以蕭指竊無憑本不准理惟僧不應吸烟擾衅判責三十板○補送在路爭毆之張阿四梁樹生二人請訊黄太守察得張梁因借錢起見已由捕房釋放又敢吵閻原屬咎由自取判責張百板梁責五十 
[法界公堂瑣案]  
　　上禮拜六有馮金禀稱在新北門外開麻繩店舊夥張阿林時來硬借前日張因索借不遂竟拉去我之頭髮併打失小帽金戒指等件請爲提究翁太守准詞飭包探於昨日將張阿林解案原告供稱如前質之張阿林供詞閃爍太守以其非安分之徒且從前曾經犯案着將張阿林管押俟查明劣跡從重究辦○吳沈氏於昨日投案稱前年二月間因有要用糾合一會計五十餘股每股出錢十二千共錢五百二十八千會中周姓一股係三人合做周獨認半股徐張合認半股此一股於第三會上得彩收去上年周姓因虧空逸去故周姓會收現在由我代墊張姓逢期交欵惟徐姓已三會不交爲此請究翁太守問此會於何日方滿答稱尚有五年半徐姓名下付到會滿應付錢一百零二千等語徐李氏供第三會得彩時我不在上海故此會錢爲周姓收去是以不　吳沈氏供得彩時徐李氏雖不在塲在後知照周徐張三人面交取去豈可誑告有會中司帳等人可以作証太守以周姓逃逸致供詞各執着於下期傳同會中見証人再行核奪 
[救荒荳杮療饑丸]  
　　方用黑大荳淘蒸極透曬乾如是三次能九次更好爲粉六分杮餅四分去蒂煮爛去核共擣爲丸如雞蛋大每服一丸不用湯水細嚼以津液嚥下此方大能忍飢且又滋補脾腎更可任吃粥飯諸無所忌别無所損辟榖方雖多皆有流弊惟此平易神妙第一王道方也荒年傳播施迭莫大隂功遠行携帶亦可充飢是在識者之存心焉 
　　天地之大德曰生積德之事以救人之生爲上凡行善之人有因祈病而酬願者遇此灾荒之年有饑民到境能將此方製送視力所能爲多多益善雇工挑送四處分給保人之身卽以延已之生其理固確有可憑也此方去冬京中部曹吳連兩大善士寄到因見順天山東直隸水災如此之大災民如此之多從來未有見過誠恐各省諸大善士籌募賑捐欵少災大斷難敷衍嘱爲照方趕合解去如能多募合資多合多救更妙庶可補救災黎於萬一據述戊寅春京都粥廠中亦因欵少人多合丸送過甚爲效騐善昌去冬奉到良方卽行赶合一萬六百個今裝海晏輪船解往順天試送今將原方抄登貴報如有善士欲合送者照辦可也[  上海絲業會館籌振公所施少欽謹告三月十二日]  
[上海陳家木橋賑所催求鄂賑啓]  
　　啓者頃接都門諸公來函略言賑務以及春爲亟而流民歸里勢須資助方爲有濟目下馮介翁已於漢上仿編保甲之法藉爲資送之謀飛信來都須二三千金以備資遣又必於三月二十前寄到無如京中腋集多金已寄漢上放粥之用尚祈赶兌二千金飛交漢上至少亦須千金等因情辭急切誼合兼籌無如敝處經收鄂捐前後不及百番前次墊解五百番現尚無從歸補直東待賑甚急挹彼注兹情實難忍另行籌勸徒托空言且直東賑欵自今三月十一日起解直賑三千兩後已虧空核奬部飯等項三千餘兩一俟奬册造成卽須息借莊欵起解俾免貽悮捐生旣須籌借此欵更難籌墊鄂賑萬不得己先行息借五百番仍寄漢上馮介翁兌收連前五百元一并乞取善堂收據以資徵信而效涓埃惟此項捐欵深望各處善士指助免致少解直東并望諸善士廣爲接濟俾可續解鄂省實不勝盼禱之至再都門復函因未悉地址託友探投倘有遺失伏乞原諒同人拜啓 
[贈蒓鄉寄叟]  
　　弱冠覽詩書志不在功名深心託毫素聊以寫我情情懷結不解用敢以詩鳴粗枝復大葉疵類恨紛更疵類雖云多積憤賴此平後遇蒓鄉叟騷壇仰主盟精義測神奥妙理發新聲粗豪爲我醫謬許敢抗衡盛情感不忘翹首甘輸誠○電氣燈步出北門外遥望城北陬電燈何爛漫彪炳徹斗牛凭欄一以眺寒光百道浮銀花開一朶煜眩雙眸望舒幾欲掩星河不勝愁清光綴眉黛列肆燦雲稠可知窮巷者一隙光難求[  海上種榆山人悦彭氏就正稿]  
[載酒聽鸝]  
　　語音清脆近蘇州綽約身材善解愁眉眼直教通欵曲聲形畢竟是風流故鳴得意來金谷似訢鍾情在畫樓淡淡夕陽人未醉不妨更酌且勾留舉杯相對更相親記否頻年約比隣渺渺歌殘金縷曲深深唤起玉樓人不勝淫雨啼嬌舌但得　情啓降脣春色暗藏剛二月痴心擬欲呌眞眞[  悦彭氏戲稿]  
[題小樓主人小樓吟飮圖]  
　　春光不可尋花柳入幽襟曉雲平楚色危石亂流心百錢敵冠盖一樓空古今斯人忘未得倚檻獨沈吟沈吟樓上立俯視大江濵善弋無過鳥潛波有逸鱗杯寛容日月門靜却風塵一任紛紛者先登據要津要津夸富貴誰復念民生哀鴻終可集 
 
 

Page 4

 
 
老鶴不思鳴杯酒自然好江山如此清獨會漁郎意蘆中有棹聲古夫椒山民馮鉎○風月無邊點綴新安排花鳥寄閒身李囊古錦陶巾葛輸與江樓獨倚人酒到酣時詩亦醉一瓢占得幾風流披圖我亦沈吟久擬載琴樽訪小樓碧藍蔚主人○詩境嗡然物外尋元龍高臥見胸襟儘容薄醉悮佳日豈爲工愁付短吟白也千篇驚俗眼齊髠一石寓深心醇醪未飮懷公瑾顧曲休嗤下里音馨齋氏未是草○小憩寛閒樂事尋樓齋臨水滌塵襟長鯨量關推　飮倚馬才雄羡雅吟皓月照來忘是夜花品後亦關心圖成絶妙丹青筆酬唱羣欣結賞音子賡氏○别墅幽居書裏尋天生闊達此胸襟詩懷爽處銜杯醉酒興濃時擊鉢吟檻外水雲供洗眼窓前梅月最知心君家樂趣連番續海上問誰不賞音鹿門山人龎孝脩○小住瑯嬛許燭尋倚樓嘯　滌煩襟才推三絶尤豪飮志在千秋敢學吟觴咏情移饒逸興丹青圖繪寓深心輞川别墅濵江築惠我佳章並好音士華達夫余鈞○輞川别墅足洎尋暢飮高歌欲解襟才富珠璣揮妙筆氣凌湖海發長吟人無俗韻留青眼詩有同聲愜素心觸手生春頻握管何時載酒訂知音海上顧福基 
[蘇州天庫前順天直隸山東賑捐公所經收三月初一日至初十日止清單]  
　　姚公舘陳酉山求病速痊十元戈日清一元林企記求巳病速愈二元○以上初一日○施又卿新舊恙脱體三元周濂舫墓蘇字一百七十一號四省册三户八元又募一百七十二號四省册六户十六元又募蘇一百七十三號四省册誠如居一户十元又募蘇一百七十四號四省册十二户十元錢一千一百十文又募蘇一百七十五號四省册二户八元又募蘇一百七十六號四省册五户八元又募蘇一百七十七號四省間周求觀一户四元以上七户實收洋六十五元金匱學募第廿三起解欵○陳墅來姚緝菴一元姚培元堂三元茂椿居病痊四元三户共收洋八元○以上初二日○潘仲碩求保吐血病愈二百元無錫知仁庄來五十元有心無力人求病痊愈節省藥貲指捐山東春賑一元○以上初三日○梁溪蓉塘里爲姪出痘祈保平安三元○以上初四日○臥雲居士三元○以上初五日○無名氏二元○以上初六日○愛古堂陳指捐順泰二元○以上初七日○施又卿爲先考卿伯公九十冥夀懴資移助四元無錫電局來虞仲記捐助東賑五元吕鎰山戈日清二元金匱學募續字第廿四起解欵錢覺甫來李世夀錢一千文係友卿來孫祥記宏記祈保平安愿十元二户共收洋十元錢一千文樂安松生求小兒止夜啼一元○以上初八日○聊心居三元得見齋如意册電字六十三號陳伯材募衆善士錢二千四百文又來電字六十九號盈豐無名氏四百文又來電字六十八號秦正生五元以上三户實收洋七元錢六百文黄星翁來無名氏二元柳宅一元○以上初九日○無名氏四元金匱學募第廿五起解欵寨門來吳書紳一户續助洋五元九江何梅閣來蘇字九百七十三號册十八户錢二十千另七百文洋三元實收原來合見銀十二兩三錢九分五厘又洋三元○以上初十日 
[陳家木橋賑捐公所更正結單]  
　三月初六日紀初十日止共收賑規元一千二百十三兩五錢三分洋八百四十四元本洋四十二元銅洋二元錢一千四百十五文又核奬庫銀共四百四十八兩零八分六共規元二千三百五十一兩四錢七分九厘連前共收規元十六萬六千四百九十三兩二錢九分一厘付解靖江春賑洋三百五十四元合元二百五十七兩三錢五分八厘連前統共解過規元十六萬三千二百三十五兩七分六厘除收解外結存核奬部飯等費共庫合規元三千一百廿五兩一錢四厘實存賑欵規元一百三十三兩一錢一分一厘 
[浙省撫轅抄]  
　　三月初六日新授廣東運司瑞交卸寗紹台道回省差人禀到禀安署鄞縣鄞江巡檢陳爾康禀謝委 
[蘇省撫轅抄]  
　　三月初九日候補同知孫詒紳禀知辭奉撫憲委赴浙江嘉湖公幹委署元和縣主簿何福鍾上海縣主簿何森常熟縣典史陳儒修均謝委○初十日候補縣陳偉傑禀辭奉委赴上海提案主簿陳維楨禀知奉首府委赴長洲各鄉催辦保甲差○十一日縣丞彭邦猷銷齊門旱關差從九沈枚禀知到齊門旱關盤查差 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年三月初五日京報全錄]  
　　宫門抄○發抄旨五道○湖督卞奏委解人犯交部審辦片○陜撫葉奏請旨勅部核辦片○大臣劉奏留道員差遣片○陜督譚奏揀補同知摺○又奏揀補都司摺○閩督何等奏甄别同知通判各員片○大臣松奏撫恤朝鮮遭風難民摺○將軍金奏請頒發訡記片○三月初五日禮部宗人府欽天監正黄旗值日無引見○烏拉喜崇阿廣順各假滿請安○陳希齡謝授光祿寺少卿恩○朱呈瑞謝授監正恩○托倫布請假十日○芸公請假十五日○齡公續假十日○内閣奏派騐放之大臣派出文中堂熙敬周家楣廖夀垣○召見軍機惇王○發抄李鴻章奏請以記名同知邵景龍换補順德府同知奉旨吏部議奏欽此○又審明趙州民人韓大小殺死韓小流之妻等一家四命案辦理奉旨刑部知道欽此○又東海關九十三結洋税收支數目奉旨該衙門知道單併發欽此○又候補牧王兆騏等其滿甄别奉旨吏部知道欽此○又節婦茅夀氏等旌表奉旨均着准其旌表禮部知道欽此○○卞寳第片再光緒十年正月十一日承准軍機大臣字寄九年十二月二十八日奉上諭本日軍機大臣奏據卞寳第咨稱有赴該署督衙門投遞名片之雙平所書官銜曁自稱前往雲貴四川催餉並查辦事件及得有保舉各節顯係假冒招摇著卞寳第卽將雙平解交刑部嚴行審辦將此諭令知之欽此遵旨寄信前來伏查上年十一月二十八日據雙平赴臣衙門投遞名片自稱係屬宗室二品花翎記名御史四品京堂用現充軍機章京兼勳舊佐領前赴雲貴四川催餉並查辦事件等語臣因其語甚支離顯有假冒招摇情事卽發　武昌府看管一面將起出路引圖片等件咨送軍機處查覆核辦在案兹欽奉前因遵卽飭據湖北按察使黄彭年詳委補用典史黄寳華押解雙平赴刑部交收審辦除咨刑部查照外理合附片具陳伏乞聖鑒謹奏軍機大臣奉旨知道了欽此○○葉伯英片再准户部咨會議山西巡撫張之洞奏京員津貼請指撥外欵作正開銷附片内聲請諭旨各省關督撫將軍鹽政監督通盤籌畫能否撥此巨欵於籌餉辦公仍無竭蹶詳細奏覆併抄錄原摺片行知各省俟聲覆到齊再行核辦等因光緒九年十二月初五日奏奉諭旨允准咨行到臣當卽欽遵轉飭藩司移會潼商鹽法二道曁厘税總局司道公同核議隨查此案先於九年四月准户部咨議覆御史李肇錫等奏請酌加京員　俸一案經部奏籌議量加京官津貼令各省關籌解片内陜西籌銀三千兩卽自光緒九年爲始等因奏蒙兪允咨行到陜當與前撫臣馮譽驥曁臣將九年應解　三千兩如數措齊於七月十一月兩次批解户部核收清欵在案兹准部咨前因隨查山西撫臣張之洞原奏内所指撥各省關外銷三欵一係厘金一係鹽務雜課一俟關税溢解均就一成中提其十分之三等因當經逐欵確核陜省並無鹽商西同乾商四府州屬食鹽向歸山西鹽徵課其餘鳳翔等八府州屬鹽歸地丁攤徵從無雜課名目其關税亦僅潼關一處罷收　税惟因兵燹旱荒以後民窮財殫銷貨甚少因而商販無多連年應徵正税設法整頓　額短收甚鉅更無所餘税外之溢解是鹽務關税兩欵委無餘欵可提惟有抽收厘金一欵現值籌議京官津貼實爲聖朝養士殊恩亦卽砥礪廉隅至計陜省雖值餉源枯窘之時亦當盡力籌畫惟僅釐金一欵又復歳得無多實慙籌措無方耳兹查陜省厘金歳收銀二十五六萬兩有歴年奏報數目可稽九年分卽於厘金項下籌提銀二千兩解充京官津貼因厘卡稍密已於九年冬奏明撤卡八處本年所收能否仍如往年銀數尚難預知查陜省餉乏來源地丁而外僅有厘捐一欵稍可藉以周轉若　取津貼過多則餘項絀於挹注現經通盤籌畫應將單務設法招徠本年經收無論能否仍如往年之數擬比去年加提銀一千兩連部議飭籌之三千兩統共　解京官津貼銀四千兩仍分兩次批解户部兌收倘收數能比往年暢數能比往年暢吐再行從豐加提解部俾資增益據厘税總局司道具詳前來相應據實羅陳請旨勅部彚核辦理施行所有現擬於釐金項下加提京官津貼銀數緣由謹附片覆奏伏乞聖鑒訓示謹奏軍機大臣奉旨户部知道欽此○○劉錦棠片再道員魏　蔚經前陜甘德督臣左宗棠奏赴行營効力歴辦營務善後保留甘肅補用旋卽請咨赴部引見因與現任甘肅藩司魏光燾係屬同旗叔姨例應廻避聲明攺發陜西上年五月到陜繳照冬間請假回籍省親比由陜西撫臣核准咨部有案查該道員曾辦新疆南路善後局務尚有經手事件當經臣札調由籍前來清厘值此整飭邊事之際正資力於孰手合無仰懇天恩俯念邊疆需才准將鹽運使銜陜西候補道員魏炳蔚留於臣營差遣以資臂助出自鴻慈除分咨外理合附片具陳伏乞聖鑒訓示謹奏軍機大臣奉旨着照所請吏部知道欽此○○頭品頂戴陜甘總督臣譚鍾麟跪奏爲揀員請補要缺同知以裨地方恭摺仰祈聖鑒事竊據甘肅　臬兩司詳稱西寗丹噶爾同知王恩海革職業將截缺日期報部在案所遺係邊要缺例應在外揀員請補前奉部章甘肅　調補缺變通辦理試用人員無論正佐各官如遇要缺一併准其請補今丹噶爾同知缺查旨分發甘肅儘先補用同知龍昆年四十六歳湖南湘鄉縣人由文童投湘軍保給五品頂戴遵例報捐監生加捐府經歴銜同治二年經四川督臣駱秉璋派辦果毅軍營　馳授綦江叙水等州縣城圍迭次擒獲要逆案内彚保以知州歸部卽選嗣於克復雲夢等城案内保舉免選本班以知州歸部遇缺卽選十年經前督臣左宗棠派充營務處克復渭源狄道及蕩平洮岷潰卒案内保舉免選知州以同知留甘儘先補用七年到省光緒五年正月赴部騐看領照發甘試看年滿甄别以原官不論煩簡留省補用前署巴燕戎偹通判辦理一切　臻妥恊於西寍地方蒙番　形最爲熟悉該員才具明敏辦事實心以之請補丹噶爾同知實堪勝任會議請奏前來臣查龍崑年强才明公事明晳仰懇天恩准以該員補授丹噶爾同知實於地方有裨如蒙俞允銜缺相當毋庸送部引見仍俟試署年滿如果稱職另請實授該員任内並無叅罰案件謹　摺具陳伏乞皇太后皇上聖鑒訓示謹　奏軍機大臣奏欽此○○旨吏部議奏欽此○○頭品頂戴陜甘總督臣謂鍾麟跪奏爲揀員借補都司以實營伍恭摺仰祈聖鑒事竊查甘肅凉　鎭屬永昌恊中軍都司王有才升任還缺亟應揀選請補據督標中軍副將揀選得留陜甘儘先補用副將賈鴻增樸實明敏深曉戎機堪以擬補詳請核辦前來臣查留陜甘儘先補用副將賈鴻增年力强　營務熟悉以之借補可期勝任合無仰懇天恩俯准以賈鴻增借補永昌恊中軍都司如蒙兪允應請勅部先給署札俟防務一律告蕆卽行給咨送部引見以符定制除飭取該員經歴清册咨部外謹會同甘肅撫臣周逹武合詞恭摺　陳伏乞皇太后皇上聖鑒訓示施行謹奏軍機大臣奉旨兵部議奏欽此○○何璟等片再查定例捐納分發各官必俟到省試用一年後方　題咨補缺又准部咨嗣後無論何　勞績歸入候補　人員以到省之日起予限一年詳加察看出具切實考語分别補用等因歴經遵辦在案兹福建試用同知郭榮禧候補通判方祖蔭先後試看期滿　行照例甄别據藩臬兩司會詳前來查該員郭榮禧才具明晳堪以同知留閩方祖蔭辦事勤能堪以通判留閩分别按班序補除將各該員履歴咨部外臣等謹附片陳明伏乞聖鑒謹奏軍機大臣奉旨吏部知道欽此○○奴才宗室松森跪奏爲朝鮮解送遭風難民遵照成案辦理恭摺具奏仰祈聖鑒事竊據鳳凰城城守尉宗室靈熙遞到朝鮮國王咨文内開光緒九年十月初五日申時量異樣船一隻漂到本國鉄山浦前洋聞甚驚駭就差該地方官南錫龍馳詣船泊處所問情詳詰　由察其言語服著是上國人漂到無疑詢晰明思桓劉夀泰于聽利于聽海等四人均係奉天府岫巖廳入於本年九月二十二日乘坐小船兩隻前往海洋垂釣忽遇大風兩船綻纜逐浪漂流之際一隻觸石破碎四人歸坐一船漂至鉄山府地方經本國妥爲收留厚致館廩優給衣食由旱路專差譯明李應善管押送回鳳凰城合行移咨請照騐轉奏施行前來奴才詳查道光二十年曾經朝鮮送到遭風難民交鳳凰城轉解其差官奬賞經禮部奏准賞給該國差官銀三十兩由盛京户部支領頒發歴經遵辦在案此次該國差官李應善解到遭風難民明思相等四人巳據鳳凰城城守尉轉解盛京將軍衙門說明情節相符遞囘原籍其該國差官請照以前奏准辦遏成案賞給銀三十兩由　支領頒發以示優恤而廣皇仁所有奴才遵照成案辦理緣由恭摺具奏伏乞皇太后皇上聖鑒謹奏軍機大臣奉旨知道了欽此○○金順等片再奴才等前伊犂纒回阿奇木伯克等缺照章揀員補放巳於本年六月十六日具奏奉旨該衙門知道欽此欽遵在案伏查伊犁阿奇木伯克　有餉鈐記一顆亂後多年遺失無存現在設復該伯克　缺非有印信不　以昭信守相應請旨勅下禮　照例鑄造伊犁纒回阿奇木伯克鈐記一顆由驛頒發前來卽轉交該伯　祇領啓用以昭信守理合附片具陳伏乞聖鑒謹奏軍機大臣奉旨禮部知道欽此 
 
