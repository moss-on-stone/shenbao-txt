# 1900 - 275 - 4909872

 

Page 1

 
 
[勸募濟急局捐欵] [  申報館協振所謹啓]  
拳匪作亂兵燹慘遭凡我南人之作客京津者瑣尾流離苦難言狀滬上諸善士不忍坐視創爲濟急善局其宗旨與泰西紅十字會相同併資送遇難之人遄回故里此眞莫大陰功也敝協振所從諸君之後勸募捐資如有義士仁人慨發慈悲傾囊以佽者不拘多寡同是善緣請及早擲交本館協振所隨時彚解俾子遺黎庶茬席同登翹企　仁施迫切以待肅此謹白惟冀垂靑 
[屈伸論]  
　　且夫一屈一伸天下之常理也有伸有屈人事之循環也故未有常伸而無一屈之時亦未有一屈而無復伸之日然必能守其屈而不急於求伸則其伸也如矢之在弦力滿而無虚發亦必善用其伸而不忘夫守屈則卽屈也如鋼之繞指雖曲而無虞其折倘不能守屈急於求伸必至欲伸而反屈能伸而不甘稍屈必至一屈而不復能伸屈伸之勢蓋無能免强矣今者中外相形屈伸顯判中國旣屈之無可屈各國則伸之又欲伸以勢觀之以理論之否極生泰剝極必復中國應有將伸之機各國必無常伸之理何通商以來處處受虧著著落後而旣敗於英法又敗於日本今且敗於各國豈中國竟無能伸之時耶曰此中消息雖繫乎運會然亦關乎人事也夫人欲求伸於人宜先求伸於已人但見各國之屈也無不羡各國之强亦知各國之自强非一日乎齊其人心興其商務厚其兵力精其器械使與中國無齟齬之事彼亦不過自强而已一旦有事則出其全力勢莫能遏然其求伸於人亦非貿然從事必有可伸之機可伸之勢然後一舉手而能伸不觀普法之事乎普之受屈於法幾數十年普之君若臣臥薪嘗贍刻不能忘屈之旣久見法有可乘之機突起乘之法幾爲普所滅法人受普之創君若臣亦臥薪嘗贍刻不能忘其未嘗報復者非法之未强實普之未弱然自後未聞再屈於普可知不必求伸而目無不伸要在能守其屈也又不觀日本乎日本在明治以前貧弱已極幾爲英法奴隷乃事事趨承不敢少忤而已則力圖整頓於農工商務武備文學不遺餘力二十年來未嘗或懈遼東一役彼遂乘間而起非但屈中國而且藉伸於歐西今更與諸大國並駕齊驅此善於守屈之明証也中國人民之多物產之富幅員之大較勝於英法日本奚啻倍蓰而乃屢屈於人未嘗有一伸之日非中國之不能伸也患在急於求伸以致愈求伸而愈屈耳使中國而果精我製造也復我海軍也練我陸師也興我商務也備我戰艦也内外同心朝野一志卽有齟齬之事我知外人亦不敢輕發卽發亦易於和解若更待之以禮示之以威凡在友邦當無不拱手而悅服而乃計不出此競謂受外人之屈不可不伸抑知求伸之理果何在乎仍不外設海軍練陸師講求製造振興商務設學堂以育人材興報館以開民智凡若此者中國曾一一仿行至今尙未盡廢惟行之未能見效者皆誤於虚飾而不求實際此後宜切實講求效普法日本之所爲中國雖潰敗至此尙足以爲善國苟持之不懈安見三十年後尙不能駕泰西諸國之上乎此由屈求伸最要之策也若仍託空言不能務實縱人人有忠君愛國之心滅此朝食之慨吾知中國亦終於屈而已矣安望有能伸之一日哉偶有所觸率筆書此知我罪我聽之天下可也 
[北塘戰紀]  
　　香港循環日報登英國從軍友人來信詳述聨軍攻奪砲壘情形爰照錄之其言曰華歴八月二十六日英軍由楊村至天津偕德兵一隊及法國砲隊乘火車抵軍糧城其時德兵艦上水師已大半登岸偕俄軍營於北塘德在中英法在左俄在右夜半後兩下鐘時俄軍首先開砲砲臺還砲擊之皆能命中英軍見四面有開花砲彈墜下奮勇前行約二英里天色已明砲聲更烈隨又向前一英里忽聞左邊地雷轟發其聲砰然震撼天地去俄德兩軍所佔地約二百碼之遠死者約百人有騎兵武弁兩人連馬轟入半空旋復墜下肢體四散情形甚慘其時俄軍及英軍意欲退後又恐另有地雷久之不見華軍動靜遂復鼓勇前進而步兵均已不能發槍蓋因突被地雷所震耳目暈眩昏沈也後見砲臺火起烟燄彌天砲聲漸衰至八下鐘時大雨傾盆我軍暫退適遇後隊砲兵踵至聲勢益壯雨後再進北塘砲臺遂爲聨軍所有查得附近鐵路約毁二三英里日内卽當運土重修也 
[各國兵費表]  
　　西報云各國兵食最貴者莫如美國每兵一名一年内須銀三百七十五磅英兵每名一年内只須九十三磅奥國平日養兵不少至有事時可徵調一百萬名然每名一年内只費銀四十五磅而已其他養兵最多者爲德法二國然每名一年内只費四十三磅意兵則三十八磅已足俄兵則三十七磅已足然美兵當一千八百八十六年時每名亦只費二百七十八磅此十四年來白物騰貴是以疉次增添耳 
[摘叙自立會匪逆亂確據示]  
　　頭品頂戴兵部尙書兼都察院右都御史總督湖北湖南等處地方軍務兼理糧饟張兵部侍郎兼都察院右副都御史巡撫湖北等處地方提督軍務于爲曉諭事照得沿江沿海一帶現有自立會匪在上海設立中國國會總會在漢口設立中國國會分會其會名曰自立會其軍名曰自立軍仿照哥老會票布辦法在上海石印紙票名曰富有票到處散放句煽三江兩湖哥老會匪糾衆謀逆定期在武昌漢吕漢陽同日起事其時安徽大通湖南臨湘湖北蒲圻新堤會匪已經紛起焚掠均查出富有票在漢口李愼德堂及寳順里内拿獲兩湖分會總匪首唐才常匪首林圭李虎生等二十餘名當時在唐才常寓所起獲軍械火藥僞印僞札僞示富有票多張及入會各匪姓名簿又購買洋槍刀械用欵雇募奸細分往各城各營各局充當内應月支薪水用欵招募會匪自稱發餉用欵各項帳簿又各省匪黨往來逆信又洋文規條皆在唐才常屋内搜獲並同時在漢口漢陽拿獲同夥謀逆之哥老會匪首瞿河淸向聨陞等發交營務處司道武昌府江夏縣公同審訊該匪等供認開設自立會句結哥老會散故富有票同夥謀逆不諱當卽將匪首唐才常等正法示儆旋在嘉魚縣拿獲匪黨蔣幗才搜獲富有票黃旗及各匪口　名單曁正會長康有爲副會長梁啓超僞諭僞通飭等件續據湖南拿獲會匪頭目李英譚翥等供稱康有爲在上海開富有山正龍頭係康有爲唐才常梁啓超等唐才常派爲上海總糧臺聽說康有爲孫汶派人會合大刀會孫汶已到山東此事是康有爲爲總康有爲以唐才常爲總各糧臺之錢均是康有爲接濟等語查蔣幗才匪單内係康有爲爲正龍頭梁啓超爲副龍頭並據唐才常供上海國會總會頭目係廣東人容閎此外各處所獲哥老會匪供詞供出康有爲唐才常爲首者不計其數旋准大學士直隷爵閣督部堂李電咨查出康有爲梁啓超唐才常容閎等句聨會匪私運外洋軍火圖擾亂三江兩湖兩廣各省情形大略相同並准兩江督部堂劉安徽撫部院王湖南撫部院俞咨富有票匪擾亂長江派兵勦 
 
 

Page 2

 
 
　起獲匪票僞示各情形與鄂省所查皆相符合查此項自立會匪唐才常等以康逆死黨窟穴上海設立總會自爲總糧臺往來沿江沿海各處廣散銀錢購誘會匪計謀兇狡黨夥紛繁其匪黨往來書信大指因北方有警乘此煽動沿江沿海各省各種會匪同時作亂其同謀句結之人各省皆有其購械募匪之欵查簿内存欵計洋銀一萬五千餘圓用去已將及萬圓所散放之富有票就兩湖地方查出供出者已有兩萬餘張事發後數日尙有人向李愼德堂投遞匪黨逆信經稅務司郵政局拿獲數起其僞札有曰指定東南各行省爲新造自立之國其華洋文規條内有曰不認滿洲爲　國家其僞印文曰中國國會分會駐漢之印又曰中國國會督辦南部各省總會之關防又曰中國國會督辦南部各路軍務處之關防又曰統帶中國國會自立軍中左或後等營各關防其唐才常身邊小篋内搜出規條有曰焚燬各衙署劫掠局庫佔踞城池焚戮三日封刀安民其逆信内有曰沿途亦可劫掠其開用僞關防札稿内有曰業經報明滬會篆刻關防一顆内刊中國國會督辦南部各省總會字樣於庚子年七月初八日開用等語唐才常等到案一一供認不諱至其平空造言揑誣狂吠詆毁兩宮悖逆凶悍令人髮指該會匪等以自立爲名號以焚戮劫掠爲條規以富有票爲引誘意欲使天下人心同時搖動天下民生同時糜爛實爲兇毒已極又查僞札有云本國會深懔危亡等語可謂狡詐誕妄該匪首倡爲國會造此詭辭冀以誑誘少年躁妄之文士鼓動昏迷無知之愚民尤爲可惡方今時勢雖棘上下同心力圖振作尙可勉籌補救之方若該會匪各省蠭起則中國眞將有危亡之勢矣該會匪明明亂國而反託名保國試思該會匪旣已自稱爲新造之國公然自立不認國家是已明言不爲我皇上之臣子矣乃尙敢託保國之名以逞其亂國之謀不獨中國忠義臣民不受其欺凡各國明理曉事之人恐亦不受其欺也又查康有爲梁啓超會銜通飭有曰本會長開設自立會欲圖自立必先自借遵皇權始明言借字實爲可駭可見康逆所開保皇會不過借名作亂其狡謀旣已自行吐露若文人才士尙爲所愚亦大惑可哀之甚矣近日安徽大通焚劫慘殺之會匪湖南沅潭焚劫慘殺之會匪湖北新堤蒲圻嘉魚監利刦掠之會匪查其逆信票據皆卽係自立會匪之同夥均經領有當有票者其合夥約期濟械助費分據地方安排接應均係確有實據查各種會匪向來專以劫掠焚殺爲事今該自立會匪用爲黨羽假使此輩得志必致各省糜爛塗炭生靈中西商民同受其害試問外國國會乃國家所設下議院之稱豈此等會匪之所可冐充乎查李愼德堂前門在英租界之内當日查拿各匪之時係由英領事簽字派巡捕協同往拿當塲眼同起獲各種謀逆作亂器械憑據華洋人等衆目共覩因此各國領事皆深知此輩實係與哥老會合夥同爲盜賊土匪毫無可疑必應查拿以免擾害地方各國領事因予一公同簽字之據如以後查有匪徒藏匿租界卽可往拿若唐才常等非眞係亂匪安能如此辦理乎除湖南湖北兩省隨時密查嚴拿外此外沿江沿海各省皆有分會其往來於上海者尤多應由各省自行查拿已將先後疉次查出供出緊要各匪首姓名籍貫陸續開單分咨各省一體嚴密懸賞查拿務獲懲辦以懲亂逆而安大局至唐才常供出同會同謀之人甚多凡係尙未查出實據者本部堂本部院槪不株連其軍民人等誤領富有票者准其向官司營局團紳首士繳票銷燬卽免追究予以自新若觀望藏匿不繳者查獲匪票定行重辦誠恐該匪等逆亂實情確據外間未能周知合亟摘叙緊要情節出示曉諭爲此示仰士商軍民人等一體知悉已入會者及早悔悟未入會者永爲善良勿信邪說勿負國家勿蒙逆惡之名勿蹈亂賊之誅凛之望之特示光緖二十六年閏八月日 
[飭查票匪]  
　　鎭江訪事友人云常鎭通海兵備道兼鎭江關監督長久山觀察奉兩江總督南洋通商大臣劉峴帥密札略謂現有富有票匪購得火藥及兩截槍藏匿行囊或煤油箱内運入長江欲謀不軌飭各海關道及内地各關卡一體嚴密搜查以遏亂萌等因刻下已遵照辦理矣 
[憲節回防]  
　　鎭江訪事友人云前者江南　督李壽亭軍門命駕赴金陵謁見兩江總督南洋通商大臣劉峴莊制軍面商公務本月初九日乘飛霆兵艦遄返道經京口下碇江中旋拜會長江水師提督黃芍巖宮保密籌機要辭别後赴道府各署投刺然後展輪下駛遄返江陰瀕行焦山砲臺升砲恭送 
[閩師過潤]  
　　鎭江訪事友人云統領福建福祥全軍正任福寗鎭總兵曹鎭軍志忠帶勇六營馳赴太原行在本月初九日行經京口命駕赴文武各署拜會旋假佛樓棧暫駐襜帷初十日卽揚帆渡江取道袁江望晉省進發 
[維持銀市]  
　　厦門訪事友人云此間自聞北方匪亂紳商富户咸將現銀存　其已存錢肆者亦紛紛向之索回以致市面衰頽幾難周轉錢儈又貪圖微利將銀裝運出口目下銀根奇緊岌岌可危汀漳龍道憲延觀察特于日前照會厦關稅務司并札飭保甲局員如有奸商運出現銀者一併扣留重罰一面諭令各紳商凡有現銀存於錢肆者不得過於催逼以致轉運不靈是亦維持商務之善策也 
[浙省官塲紀事]  
　　杭州訪事友來函云部選浙江浦江縣蕭定侯大令復傳領憑到省後卽奉藩憲惲菘耘方伯札委署理雲和縣事而以正任天台縣張亦久大令紹愷接署浦江分水縣缺飭准補是缺之金大令廷棟赴任靑田縣缺委大挑知縣謝大令端黼接署宣平縣缺委候補縣彭大令循堯署理仁和縣學訓導委舉人就職教諭孫廣文壽芝署理桐鄉縣學教諭委試用訓導費廣文棠高署理○衢之龍游紹之嵊縣有役滿典吏何艾然温如玉黃桂生余厥勛四名由縣備文造册呈請浙江撫憲劉景韓大中丞考騐中丞示期本月初六日辰刻令各携帶筆硯到轅聽候扃門考試是日中丞升坐大堂於點名時將年貎箕斗細細辨認并命巡捕官嚴加搜檢不准懷挾片紙隻字命題後派文武巡捕各一員監視亦愼重考試之意也○新委中軍左營管帶趙都戎懷淸經撫憲劉中丞札飭移駐城東華藏寺蓋因是處地甚偏僻恐有匪徒匿跡也○本月初五日署景寗縣黃大令安海親解地丁銀兩到省次日卽赴藩庫投納並禀知在任舉辦民團需用軍械請飭軍裝局如數給付現已奉藩憲惲菘耘方伯批准矣 
[五羊仙跡]  
　　廣州訪事人來函云八月二十八日省垣西猪欄某姓家突有匪徒投遞一函内有關昌名片勒索銀五千兩限某日在某處交納倘有違言後患莫悔云云現聞某姓已將函呈諸地方官不識如何辦理也○八月二十七日之晚近城某村忽有匪徒百餘人各持器械分數路進撲幸村中素有鄉勇防備互鬥之下鄉勇傷二人匪徒多被創者西關練勇近在咫尺聞警卽拔隊赴援匪徒知不能敵始飛步奔逃祗將村外張王廟廟祝所有劫掠一空○上月二十六日有客在花縣五和墟購米一船來省行至石門崩岡左近突被匪人掠去將米售與各村村中人知係刼贓均莫敢過問匪人無奈向客索錢八十千願仍將米給還客因囊中並無現銀願立契約定於某日在某處交納事爲某巡船哨弁所知擬俟匪徒取銀時出而兠截不料是日匪徒並未如約而至而客則仍惴惴然時有戒心也○上月二十八日橫潭渡船開行來省駛至石岡附近忽有一小船尾隨於後船中二少婦姿首頗佳渡船上人左顧右盼之餘方詡詡然自誇眼福不料兩船相近突有匪徒一躍而過將船中衣物搜掠一空是亦可爲好色者戒矣○城西連登巷有陸某者自前年抱鼓盆之戚凄其𩻴况不耐孤眠近日遍托良媒娶某姓女爲繼室合　之� 
日賓朋雲集鼓樂喧闐迨燭燼香消新郎步入洞房滿擬鄉入温柔藉消艷福爲時未幾忽聞新婦警呼聲旋開關而出訴稱新郎尙未解衣忽仆於地視之已氣息全無矣其果患急症耶抑别有隱情耶一個悶葫蘆實令人無從打破也 
[八閩客述]  
　　福州訪事友來函云福毅全軍及長門各砲臺統領洪梓靑都戎前經總理營務處鹽法道楊觀察親臨查騐營中缺額甚多且皆多市井無賴紀歴全無爰據情禀明督憲許筠菴制軍立卽撤差遴委　軍門三星接統○有閩人陳桂者近見上諭通飭各省抽收 
 
 

Page 3

 
 
烟酒釐捐遂往謁省紳葉君芑恭請轉禀憲轅願將酒捐承繳每一大甏抽小銀錢四角中甏二角五分小甏五分每年繳銀二萬兩先繳二千金爲質司道議准申詳督憲許筠帥俯如所請飭善後局給示遵行一時酒業中人以捐欵過多無力措繳聨名詣轅求免未蒙允准遂於本月初六日起約同大小酒肆五百三十家閉門罷市聞之業此者云省垣凡製酒師及各酒肆夥約有七八千人一朝失業何以爲生不識地方有司有善全之策否也 
[鷲嶺秋鴻]  
　　杭州訪事人云本月初五日義大參號由某處運貨來杭夾帶私漿三大盒經江干稽查土藥委員陸叅軍樹霖查獲權之重四十九斤因卽解交總局充公以儆○邇來新榖登塲到處如　如櫛鄉民多携米入市求售上白者每石値洋銀三元四角次者不過三元一二角市中價値亦漸平减次米每升只三十二文惟粗爄不堪適口耳○每届冬令無賴之徒輙於僻巷冷街擺設賭攤或以搖會爲名或用銅錢二枚猜博單雙藉以騙取鄉愚財物地方官訪悉情形循例出示禁止今歲秋風甫起若輩卽肆無忌憚到處設局誘人所望賢有司留心查察有犯必懲庶不致爲地方之害也 
[京口秋帆]  
　　鎭江訪事友人云鎭江府向子振太守以邇來沿江一帶時有匪人出賣富有票煽誘愚民爰札飭各縣分赴所屬各村鎭嚴密查拿並分設木桶於四城門諭令誤買者將票投入○鎭郡各城門向於每夜二更掩閉現値北方多故匪類到處潛蹤地方官防患未然嚴飭守城員弁限定更後一律緊閉以杜奸宄潛滋至各叚栅欄于十一點鐘時下鑰本月初九晚兩點鐘時小街南首某更夫尚未閉栅適爲保甲局員唐秩庭二尹所見飭責三百板以警○鎭江對岸七濠瓜洲等處自交秋令時疫流行曾不崇朝遽登鬼籙民人求醫問卜紛亂異常今幸節届寒露氣候漸形肅殺疾疫亦稍梢衰矣 
[五茸鯉簡]  
　　松江訪事人云有江湖流丐頭目名阿五者横行不法致被同類戕斃事後黨羽依附著名土棍蹺脚雲生結爲三十六弟兄專慣魚肉良民道路爲之側目及雲生經婁縣屈吉士大令訪拿懲辦餘黨未散依然以訛詐爲生近日不知緣何與漆工某甲有仇本月初八日在裹館驛東品園茶肆中各持利器勢甚洶洶事爲大令所聞立飭差役嚴緝翌日黎明時差役至北門外各棍窩頓處毁門而入拘獲瞿見山一名其餘皆升屋踰垣而逸聞黨中人均業小木作半隷浦東平日藉訛詐以獵衣食夜則麕集北門外空房若能盡法以懲若輩或庶幾歛跡乎○南門外向駐鹽捕營勇若干名見有挑物者不論是鹽非鹽皆須搜檢行人苦之本月十一日有勇丁五名見三鄉人各擔白米一石遂阻止不放鄉人不服與之爭執勇丁怒將鄉人攢毆行路之人咸抱不平爲鄉人助有名阿六者被勇刃傷兩臂勇亦被衆毆傷正紛擾間管帶胡豐齋都戎馳至責令地保將行兇人交出迨回城復舁傷勇至婁縣署請騐俄而鄉人亦舁阿六到案縣主屈大令飭仵役騐得阿六身受刀傷勇丁亦有傷痕兩處爰令兩造各自舁回醫治○松郡各屬均係水鄉港汊紛歧匪徒出沒鹽梟專駕小槍船於月黑風高時乘隙搶劫往來各埠之航船往往貪赶夜程致入若輩之手華亭縣林霨生大令有鑒於此會同婁縣屈大令出示曉諭不准船隻夜行亦防患未然之道也○署理提標前營遊擊盧星咳遊戎國泰近經江南提督兼处强軍統領李壽亭軍門委充自强軍砲隊營管帶所遺前營篆務以自强軍砲隊管帮帶鳳爕臣遊戎山垣署理本月初八日鳳遊戎來松任事盧遊戎則先於初五日午後馳赴江陰 
[札催解欵]  
　　松江求忠書院山長束修向由府屬七縣一廳共捐銀二百八十兩解府彚送兹者府尊張太守以此項銀兩尙未解到特於日前札催上海縣汪大令奉文之下已立卽遵照申解矣 
[札催呈報]  
　　前者本邑紳士秦榮光投上縣南匯二縣禀請設立保節會以恤孤貧嫠婦縣主禀詳府署府尊張子虞大守批飭將各嫠婦姓氏住址年歲開列淸單申詳核奪乃爲日已久未據申詳爰於日前札飭赶緊辦理 
[明府辭差]  
　　前法界公廨讞員朱森庭明府因奉蘇松太兵備道余晉珊觀察諭令勘視八仙橋迤西新築馬路與法人意見不合經法總領事白藻泰君照會觀察撤去會審一差明府奉到札文卽將觀察所委兼辦保護教堂及帮辦總巡等差槪行辭去業經觀察批准從此逍遙自在不復披星戴月之勞矣 
[總憲來申]  
　　都察院左都御史吳總憲廷芬於前日抵滬昨赴英租界拜會各同鄉聞僑寓法租界永安街長源泰棧謝筠庭明府公館中小作勾留卽須他往也 
[洋兵演陣]  
　　滬上本有西商團練兵以時操演自北省拳匪作亂英法德日諸國更調兵防護如茶如火多至二三萬人時擇曠地合操以期純熟昨日淸曉各營合演兩軍攻擊之法派出軍隊扼守要隘橋梁俾鐵壁銅牆無懈可擊一時鄉愚無識者頓起謠言致租界居民多所驚懼實則操畢卽退並未嘗犯及秋毫也并聞禮拜日卽華歴閏八月二十一日將擇空曠之地試演巨砲敬告滬濵人士尙其高枕而眠愼毋聞闕聲隆然以致驚疑不定哉 
[賠繳洋銀]  
　　前者本邑雜貨掮客章恒利雇金茂發駁船裝煤鐵至金陵機器製造局交卸中途盜賣若干總辦某觀察查悉派員來滬將船夥姚阿四拘解主簿署請追主簿孫立幹少尹飭十六鋪地甲收管限交金茂發到案邇者姚浼人調處願賠洋銀六十元少尹遂准交人保出 
[上海巡局紀事]  
　　浦東爛泥渡孀婦朱徐氏與近處無賴子張金泉私識夫兄朱某偵知特於前日糾約多人擁至室中將張扭解巡防局局員徐二尹研訊之下判責張四百板朱徐氏供小婦人夫故無依夫兄不肯照顧反將田單取去質得洋銀八十元屢索無著求卽追還二尹飭掌頰二百下候傳鄰人訊奪○南市小南門外有毛菊亭者不知所操何業前日函致二十三七鋪巡防局稱家被流氓滋擾務求派勇拘拿局員邱友林二尹飭勇甲查悉事由索取會欵而起不禁勃然震怒諭令地甲查明實在情由禀候訊究○本邑南市萬裕馬頭滬濵第一樓茶博士金海咸與江南製造局刻字匠邊祥和有隙躍躍欲試蓋已久矣前日邊糾集多人將金扭住攢毆旋互扭至十六鋪巡防南局聲訴局員陳禾亭二尹研訊之下判各責二百板以示懲儆 
[英美租界公堂會訊案]  
　　前者英商祥茂洋行主控棧夥謝簡串通徐新泰洋貨店執事人管仰英私售洋皂一千餘箱得銀入已避匿無蹤讞員翁笠漁直刺飭提徐新泰主夥徐金福朱仁卿至案訊供管押並簽提謝管二人一面將徐新泰發封備抵昨晨祥茂行主投案訴稱謝管二人日久未獲請將徐新泰生財貨物拍賣久成綢莊龎竹卿求保朱出外帮同差探尋緝謝管直刺商之梅繙譯准如所請著公差協探將徐新泰生財貨物拍賣作抵旋復飭知捕頭將朱帶案交人保出赶緊尋緝謝管不准玩延 
[美租界捕房紀事]  
　　租界定章各店鋪存𫏎火油不得過五箱蓋以防火患也邇者虹口恒大金洽興王恒泰陳泰源顧祥茂各洋貨店所儲過額被包探沈阿岳訪悉因卽告知捕頭傳各店主至捕房以便解送公堂禀請讞員翁笠漁直刺訊明判罰○瞿興興王阿有周阿有等人向在虹口開設小茶肆邇于夜間招集無賴聚賭抽頭事被包探沈阿岳所知一併拘入捕房捕頭令押候解送公堂禀請訊辦○昨晨剪綹賊陳阿林在西華德路新菜市竊取甬人某甲身畔金約指一枚持至某押店求質適被包探孫阿星所見拘入捕房捕頭令押候解送公堂禀請究辦 
 
 

Page 4

 
 
   
 
 

Page 5

 
 
 [G < 
[匯豐銀行告白]  
　　啓者本行收足資本洋一千萬元分積英金値洋一千萬元又銀洋二百萬元共合洋一千二百萬元另議定備用股本洋一千萬元總行開設在香港分行在倫敦厦門暹羅包帶　亞孟買加拉吉打古隆北福州荷蘭漢口神口長崎意陸伊　禮容吕宋紐約檳榔冷宫西貢舊金山新加坡蘇拉巴啞天津北京横濱其上海行與各商往來暫存本行之銀每日結帳者其息長年二厘存至二十萬兩爲止存一年者其息照長年五厘算存六個月者其息照長年四厘算存三個月者其息照長年三厘算代付本埠匯票並辦理銀行一切應辦事宜匯票可以匯至倫敦及歐洲印度新金山美　中國東洋等處大通商碼頭特此佈聞 
光緒二十六年八月初四日 
[泰西新出戒鴉片烟極妙方法]  
　　泰西必逹醫生亲法創製戒烟救苦水神效非常一試便知○售處在上海老閘橋北首唐家弄徐家花園帳房便是　 
　　中國戒烟方藥多如林立而吃烟之人反有增無减亦未知其受病之源與治之之法耳夫烟性苦毒吃時用燈呼吞斯時火毒與烟毒直入臟腑經絡臟腑經络旣日受烟氣侵削而烟積亦與之俱生因積而生虫因虫而成瘾迨上瘾之後每日必限時吃烟否則週身難過蓋烟虫作怪故也是以戒烟之法最要將虫積烟毒掃除凈盡再加開胃健脾王道固本之藥使烟瘾斷後而飯量大加飯量爲人身之根本根本固則正氣足正氣足則自覺戒烟之甚易耳乃細考近來戒烟吞藥或丹或片或膏或丸名目雖多總不外用烟灰烟膏合成以之抵瘾則可以之戒烟則不能夫吃烟者吃其氣味尚能成瘾况朝夕吞其渣滓有不虫積滿腹百病蜂起者乎本醫生素精醫學博考十餘年始得戒烟救苦水一方先在醫院試過男女老少寒體熱體强體弱體不下數千人悉皆應效如神又在新嘉坡施送一萬瓶服者莫不夙瘾頓除通國皆知舉善書信積卷盈尺惟藥本昂貴不得不略取半價爰定大瓶收洋十元中瓶兩元小瓶一元此水性和味甘芳香適口善能殺虫消積解毒清心化痰止咳固精潤肺開胃健脾服法烟瘾一錢將吃烟時先服此水五分俟吃足烟瘾之後再服此水五分每次如此瘾大照加最異者將水服後頃刻神清氣爽飲食勝常次日鼻中烟油面上黑氣一掃而光烟　烟積均從大便而出三日卽覺烟味甚淡七日愈覺吃烟無味半月之後面轉紅潤陽痿復舉精神較勝從前百倍非但不思吃烟并且見烟反　種種功效筆難盡述本醫生八次來華華游歴久欲救盡黑藉中人適徐園主人亦以濟世爲心因卽在該園問世所到無多諸君子戒烟有志尙其及早試服也可 
[天下馳名十六種藥酒○本堂售出之酒瓶分别用木箱用套瓶裝好能寄帶數萬里酒瓶不碎近有假冐多方姤嫉特再聲明購者鑒之]  
五鞭參茸種子酒五鞭係鹿驢馬牛海狗不熱不燥功能添精種子壯陽益壽男女可服每瓶一元人參赤脚大仙酒治身體虚弱憂思過度精神困倦先天不足此酒有病能愈無病補元神每瓶一元婦科調經止帶酒治婦女經水不調赤白帶下子宫寒冷頭皆腹痛閉經發熱吐酸等病每瓶一元周公延齡百歲酒養心寗神健脾開胃清肺和肝順氣化食調營益衛補損療虚男女皆宜每瓶一元真參茸海狗腎酒添精固髓壯陽補陰强腎種子調經必孕百發百中故名多子大瓶四元中瓶二元 
御方生生酒有天地日月五行陰陽之精氣製成治陰陽兩虧五勞七傷耳聾目暗等症每一元人參鹿茸酒一能大補真元以固根本善調和血脉開豁心思聰耳明目定志安刘健脾每瓶一元虎骨長生酒治中風中痰筋骨疼痛麻木不仁跌打損傷内傷等病第瓶一元木瓜酒每洋七瓶真五茄皮酒專治男女風寒暑濕口眼歪斜手足麻木下部痿軟筋骨　疼陽虚陰損每洋四瓶史國公藥酒通經活絡驅風逐邪治風寒濕氣筋骨　痛手足不仁形容枯瘦等重症每洋四瓶百花露安神酒少年勞心年邁血衰神志不寗連宵不　久之氣血更虧此酒包治大四角小二角眞馮了性藥酒善治風濕頑痰周身筋骨疼痛四肢麻木飲食不思精神短少一切風濕每兩一角妙製戒洋烟酒善治百病固精培元固本壯體延年男女可服誠戒烟中别開生面者也每瓶一元西茵陳合歡酒善去風濕兼續筋骨利氷潤燥輕身明目常服令人歡樂作事倦價西洋參酒同西洋參補身酒性味甘温老少咸宜理氣和血止渴生津添精益臟每瓶二角每箱十二瓶洋二元 
[京都天寳齋人參鹿茸靈芝野朮海狗腎壯陽補身種子衍慶酒]  
　　此酒名揚中外壯陽種子咸稱第一○鋪設上海二馬路中巿西鼎新里石庫門内交易○近因假冐疊見購者切宜留意 
　　此酒有奪天造化之功本齋獨得之秘方内用親自揀辦眞眞大山人參關東鹿茸海狗腎並各種滋補貴品上藥製成藥性和平不燥不熱老幼咸宜四時可服專治男子陽痿不舉舉而不固或精薄無子未交精泄或泄而不射諸虚百損五勞七傷夢遺滑精腰酸骨軟四肢疼痛無力一切等症雖白髮老翁以及壯年體弱之人將酒日飲一杯弱者當能轉强老者賽如幼年身强體健之人服後陽物立刻雄壯堅如鐵石房事任情歡樂百戰百勝屢試屢效此酒常服補命門煖丹田開胃健脾舒筋活絡培元固本養精烏鬚黑髮近老還童却病延年多子多壽壯陽種子固十分靈騐敢稱第一絶非是誇口矣大瓶四元中瓶二元如購十瓶照巿九扣遠埠購者另有洋鐵瓶套千里可寄勉慮打碎之悞○另有第一靈騐參茸海狗腎扶陽種子衍慶凡雙料每料洋三十六元每兩二元單料减半○壯陽煖腎種子膏每張一元功效同上○眞眞自運關東海狗腎每條六元不折不扣○另有調經必孕丹每料十六兩洋八元○遠埠購者信資自給 
[花桞毒氛天下第一良方]  
天下馳名廣東陳恒德堂第一家創製真正犀黄珠珀八寳化毒丹○假冐甚多購者認明 
本堂主人心存濟世獨得世祖始創治毒屢騐房方比衆不同不惜工本創製真正犀黄珠珀八寳化毒丹此丹專治男婦各症録下○楊梅結毒○上頂下墜○週身毒瘡○下疳横痃○五淋白濁○魚口便毒○小便作痛破皮腫爛○面口鼻喉生瘡○筋骨酸痛聲啞髮落○四肢流毒作癢瘡○以及自生一切濕毒等瘡○膿窠瘡癤○瘰癧痰核○遠年臁瘡○小兒胎毒○發背疔瘡○一切毒門○以上各症服此丹全愈者難以數計因此遠近咸知紛紛爭購可見方真藥正心口如一故能至此無論男女老少初起久染如患以上各症者速將此丹服下頃刻除毒去濕清熱止痛消腫生皮重者三大瓶除根輕者一大瓶包愈可保永遠不發至本堂藥内如無真正珍珠琥珀犀黄並各種和平上藥倘口是心非藥内若有水銀輕粉必遭雷火再有之從前悮服覇藥及五毒倒提外毒果愈而内患更深積久其毒復發則上透頭面下結腎囊甚至染妻絶嗣遺累終身至此悔之晚矣推原其故均以水銀輕粉和藥升提之法收功以致將毒收入骨髓餘毒未凈其害非淺矣如患此症者其毒尙未復發之先亦將此丹服下能將筋絡骨髓積年之餘毒一掃而凈所妙在能包生男育女永無傳染之患真治一切毒門並能種子之天下第一聖藥也每大瓶四元中瓶二元小瓶一元○倘有男婦上下週身以及小便腐爛難以收口諸醫束手各藥無效惟有内服本堂犀黄珠珀八寳化毒丹外搽本堂犀黄七寳收口珍珠粉大瓶二元小瓶一　　　　　原形愈後能保永無後患也○各埠函購信力自給○分設上海英大馬路萬康醬園對門德仁里内石庫門廣東陳恆德堂謹啓 
[漢口合記龍振邦夏淣兆榮仝啟]  
漢口合記店創建三十餘年不幸於四月十五日鄰鋪失慎祠及本店霍玉溪已於四月十七日掛牌帖字庽態家巷口泰來號内如有帳目各等請往泰來號便妥等語所有　子年四月十五日已前合記揭欠錢莊及欠各欵均係霍玉溪經手請往泰向霍玉溪收清概欠欵與合記龍姓夏姓無涉特此聲明以免後論光緒廿六年閏八月初十日 
[浙江江蘇兩者沿海圖]  
中國輿圖之學代有名家而注意於海圖者蓋鮮於是沿海一帶情形外人之所了然者中人間或茫然可恥孰甚焉往者津滬二局亦嘗依據洋圖譯印行世不知據音釋義謬悮已多而原本訛漏復何從正補朱稷臣州司馬於丁酉冬奉總署委令先辦江浙二省携帶洋圖出八風濤縋幽鑿險艱苦備嘗於是洋圖中之訛者正之闕者量爲補之更將海外各島别列爲表所有各島中情形分欵紀載此尤古今中西輿圖家所未經道及者也齎呈總署深蒙獎許除咨取送京外并飭發沿海水陸防營砲臺等處以資考鏡朱君猶慮未能徧及爰特自備紙工另印若干以公同好當此時事日棘留心經濟者應亦先覩爲快也每套計廿六張附圖説二册該洋八元加欲圖圖匣書板外加一元倘有翻刻或改頭換面射利者定行送官從重究罰上海四馬路古香閣啓杭州清問清和坊務本堂 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[芙蓉作崇]  
　　嘉興訪事友人來函云郡城北門外鈕家橋畔龔姓子年甫弱冠去年娶同郡陳姓女爲室合𢀿後琴耽瑟好從未占反目� 
之爻日前陳女不知因何潛服紫霞膏直至毒發呻吟始行覺察雖卽設法灌救而已無術返魂矣翌日塘灣街同盛襪店執事人亦蔣服洋烟因之斃命西街某姓嫗及踏布坊夥友某甲復先後吞服阿芙蓉膏數日之間突斃四命洋烟之爲害豈不烈哉 
[上海縣署瑣案]  
　　日前陸春榮控收租人陳釗和將小孩驚斃縣主汪瑤庭大令前往騐明將陳帶回縣署前晚升堂研訊頭圖地保孫順和禀稱小的曾詢陸之四鄰僉云是日陳向陸索取房租與陸妻爭論至小孩因何而死均未目覩情形陸供小的係江北某邑人女治下當車夫積欠房租三月陳前來索取妻子適懷抱小孩陳强行曳出意欲釘門妻子驚惶無措以致將孩跌斃叩乞伸寃陳供陸欠房租四月向索無著故將伊妻驅出以便釘門至其小孩實係病斃與小的無干大令大加申斥諭令管押候究○前有訛詐船户之劉寳珠張三二歹人由貨捐局員某君送縣兹經英美租界公廨讞員翁笠漁直刺飭役拘獲同黨金阿香應春泉大五子三人移送到縣縣主汪瑤庭大令研訊之下唐供小的在虹口駕駁船金供小的在新聞當小工旋又同供小的等與劉素不相識並無向船户訛詐洋銀之事實被悞拘惟聞大五子曾得劉小銀錢數枚大五子供小的駕划船度日某日劉雇小的之船至裝運棉花之某姓船上籍端訛詐事後曾給小的船貲一角小的並非同黨大令判將金掌頰五十下應掌頰一百下大五子笞臀二百板 
 ]P>英美租界晚堂瑣案 
　　新馬路昌壽里徐瓶全之妻某氏因發瘋癲被徐鎖禁第一千三百三十號空屋内時加凌虐哭聲達於户外鄰人共抱不平赴捕房聲訴捕頭派包探張天林解送公堂前晚直刺升堂研訊甲乙丙丁四見證人到案備質直刺騐得氏受傷屬實以徐私用官刑不法已極著卽傳案定於禮拜三復訊核辦○三百四十八號華捕禀周才福曹壽卿至長裕里石姓流娼家與龜子沈如康陸阿狗扭毆是以拘案請究沈陸二龜子同訴前情曹供小的向爲玉器生理前日携玉器數件售與石姓娼院尙欠洋銀一元有奇昨往索取伊等恃有護符晚敢行兇毆擊周後勸解之人與之無涉直刺判令各押七天 
[英美租界公堂瑣案]  
　　包探張天林禀稱捕房所備油衣被某號華捕陳金元陸續竊去兹又竊取七件經小的查獲告知捕頭解案請究讞員翁笠漁直刺商之梅繙譯判發捕房管押半年○包探徐榮珊禀稱有名來鳳者行竊韋沈氏家洋銀一百元兌換赤金一條經小的緝獲搜出餘贓兩元解案請究直刺判令枷號十日期滿遞解回籍○包探王湘州禀稱王阿狗竊取某洋人家門上銅環兩枚及陳宗寳家銅器數件經小的查獲解案請究直刺判責一百板枷號半月○包探米順禀稱王秀生竊取劉正坤家洋傘一頂經小的查獲解案請究直刺判責五十板○四十五號西包探禀稱李祥生竊取某洋人家衣服數件現經查獲解案請究直刺判押半月○包探沈阿岳禀稱潘阿良竊取洋人彭孝家金錢一枚洋銀十五元票銀十五兩經小的查獲解案請究直刺判發捕房管押半年○包探劉阿炳禀稱沈大福陳阿成張阿壽竊取大通輪船所用煤若干售與何連方得洋銀三百五十元經小的查獲解案請究直刺判責沈三百板管押半年張二百板管押半月陳管押一月何罰洋銀一百二十五元發回捕房押繳○包探張阿五禀稱張松濤張松林欲賣牛乳向何新之借取捐照何不允以致扭毆經小的拘獲解案請究直刺判各責三百板○包探秦少卿禀稱昨晚周有山不知何故偕落差印度捕至怡和洋行内將電燈擊碎印捕云被周搶去對時表然小的查得此表仍在印捕身畔顯有暗昧情事今特解案請究直刺著將周逐出租界○包探張天林禀稱朱寳息徐阿根竊限某姓家銅器經小的查獲解案請究直刺判責二百板○包探趙銀河禀稱張阿三竊取顧壽福家油衣二件經小的查獲解案請究直刺判責五十板枷號一月○包探陳根寳禀稱徐阿根竊取花金桂家茶壼銅銚諸物經小的查獲解案請究直刺判責二百板遞解回籍○馬立師洋行經收房租人某甲投案控稱俞瑤庭積欠房租洋銀五十一元小的屢索無著今特扭案請追俞供小的房租按月付淸有摺可憑並不蒂欠直刺著差役帶出理明禀覆候核○四百五十五號華捕禀稱船户張東吉與周蘭卿因事口角將周推入河中經小的援起一併解案請究直刺判令將張管押二日 
 
 
 

Page 10

 
 
   
 
