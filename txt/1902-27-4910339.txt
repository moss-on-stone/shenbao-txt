# 1902 - 27 - 4910339

 

Page 1

 
 
[訪求殿板九通啓] [  圖書集成局謹白]  
　　九通全書除武英殿本外祇有浙江局刻今各家仿印九通皆以浙局所刻爲本卽本局鉛鑄亦本浙刻兹已陸續付之剞劂詳加校屬始知浙刻本訛漏甚多經局中所延各名宿匡謬正俗悉心釐剔然尙恐留遺憾貽誤學人蓋前三通尙有别本可稽續三通與皇朝三通非得殿板原印本無以折衷夫體國經世之書將以沾溉藝林表明憲典大雅君子宜樂成人之美敢告海内藏書家如允以殿板九通嘉惠士林慨然賜假敬當庋之凈几奉爲鴻寳但備臨時考覈並非逐葉披尋蠅污鼠傷决無是慮成書時别撰校勘記聲明由某氏藏本校正以彰盛美外酬新印九通數部聊伸報李之忱或先敬贈股單亦無不可夫别風淮雨識者所嗤誠荷鑒其愚衷助成美善當使薄海儒雅感頌同聲傳之後世永以爲式豈惟本局實受其賜敬登報布告倚盼來玉請寄申報館代收再股票定期本月二十日截止其售處仍在曩所 
[文妖篇]  
　　服之不衷者古人謂之服妖若文則自蒼頡造字以來爲籕爲篆爲爲草爲楷垂諸簡册炳若日星安有所謂妖者至於立說箸書則自三墳五典八索九邱以迄訓誥典謨左國史漢十三經廿四史百家諸子汗牛充棟悉數難終茹古涵今開卷有益更安得以妖目之初不料流及於今而怪誕支離無異牛車鼠穴噫吁嘻悲哉夫誰信數千年先聖先賢之貽傳迄於今而弔詭矜奇竟若此其甚哉溯自泰西通道譯學漸興凡所出新報新書中見有若舨者焉問之曰卽小船之名杉板者也見有若唛者焉問之曰西人以字母標貨上俗呼之爲唛頭也見有若　者焉有若儎者焉問之曰以舟載物謂之　以人載物謂之儎也是雖字書所不經見猶曰出諸生意人之杜撰無足關乎重輕也見有若暎法咪嗬　者焉問之曰此係泰西國名卽英法米荷墨也見有若呔哩暏　嗎噹者焉問之曰此係泰西人名卽大里者朗馬當也是雖俚俗不堪入目爲搢紳先生所不道猶曰譯自彼中簡籍但求脗合其音故加口旁以識别也凡若此者旣不成爲文章亦未便指爲妖異乃自康梁煽燄箸爲逆書於是文體則節節枝枝若斷若續字面則奇奇怪怪非古非今逞其犯上作亂之狡謀恣爲詰屈　牙之曲說有識者已心焉鄙薄不屑尤而效之洎乎其黨唐才常謀在漢皋起事搜出逆籍中有正龍頭副龍頭刑堂盟堂大備小么之類益復如醉如囈全乎流宼之行爲噫吁嘻悲哉何自命爲識時務之通人而鄙陋不通竟不值吾人一笑哉今則唐旣伏法康梁亦竄伏海島噤不敢作聲而所謂自立會排滿黨中人更摭拾東報之唾餘滿紙皆國民列史起點愛力團體排外種種惡劣不堪之字句充塞滿紙用以蠱惑學人其詈在朝諸大員每謂頑固之性已印入腦氣筋中按華人言思慮覺悟關於心西醫則謂思慮覺悟由於腦夫西醫學問從剖解而得其謂腦爲主宰果然然亦知小腦主敏悟人腦主智謀惟腦之本體爲然若腦氣筋則葉布枝分主百骸之痛癢及四體之運動與思慮敏悟固絶不相關者乎失之毫釐謬以千里此之謂也其尤奇者嘗見某書有國腦說一萹衍蔓離奇杳不知其命意之所在昨又見人有用腦電二字者攷之西醫所箸省身指掌論及腦氣筋感動之速有若由電傳書意者其人曾讀是書故刺取此二字以自矜新穎乎然亦可謂怪誕之極矣若夫近時所出學堂課本或二三字一句或三五言一章義盡膚陳詞多鄙俚姑不論及文法卽此字句之畸零瑣碎已足令閱者軒渠而欲求其文理明通我見更罕噫吁嘻悲哉我壹不知古者三墳五典八索九邱以迄訓誥典謨左國史漢十三經廿四史諸子百家何等宏通何等典雅而流及今日文法竟一敗塗地幾無一能平正清通者再閱數年或數十年必致胥天下而皆自立會排滿黨中人卽胥天下之書而皆國腦腦電諸字句矣豈非賈生所謂可痛哭流涕長大息者乎客曰子之言誠然然謂之不成爲文可矣胡爲而必目之爲妖則應之曰漢稱張角爲妖賊明稱唐賽兒爲妖婦若而人者其破壞文體誘惑童蒙與張角唐賽兒之所爲實無以異而其矯揉造作顚倒迷亂則又似乎妖人桑种然則以妖目之頗覺愜心貴當子何疑焉於是伸紙而作文妖萹 
[硃筆恭錄]  
　　十一月二十七日吏部奏補山東道御史二缺一摺奉硃筆圈出徐德沅關榕祚欽此○十二月初七日奉硃筆明保在任候選知縣甘肅古浪縣訓導王汝賢著以知縣用欽此 
[諭旨恭錄]  
　　十二月初七日奉旨陜西分巡鳳邠水利鹽法道著鄭思駕補授安徽廬州府江防同知著胡尙德補授陜西耀州知州著劉畲德補授廣西思恩府通判著黃贊樞補授廣東東安縣知縣著許福賡補授江西安遠縣知縣著汪立元補授翰林院筆帖式著伊勒通阿補授工部筆帖式著文海補授禮科筆帖式著齊允補授刑科筆帖式著貴卿補授大理寺筆帖式著毓斌補授廕生崑都勒著以侍衛用英福文順溎春俱著以文職用毓厚著以文員用嵩堃著以旗員用保舉直候補知縣張允翰浙江候補知縣盧士鴻俱照例用原選貴州安南縣知縣親老改選直隸赤峯縣知縣丁憂服滿朱贊廷著不必坐補原缺原選廣東開平縣知縣親老改選江西東鄉縣知縣丁憂服滿王會同著免其坐補原缺擬補兩浙西路塲鹽大使劉元佐兩浙横浦塲鹽大使李鼎山東富國塲鹽大使嚴良俊俱照例用擬補吏部筆帖式瑞璿舒敏俱准其補授欽此又明保候選道劉盛芸浙江試用知府喻兆蕃奉旨均著於初八日預備召見欽此同日奉上諭張人駿奏查明本年山東各屬秋禾被災情形懇恩分别蠲緩新舊錢漕一摺山東濟南等十府並臨清濟寗直州所屬各州縣衛所鹽塲因本年暘雨失時秋禾皆多傷損並沿河一帶水衝沙壓隄堰沾穵各地及黃流漫溢被淹各村莊並被水被旱被風被蟲被沙被鹻勘不成災之濟甯等州縣所屬各村莊及隄埝佔壓各地畝均著照勘明被災輕重情形將應征錢漕等項分别蠲緩以紓民力該撫卽按照原奏所開各州縣村莊頃畝分數應蠲應緩銀兩米石各數刊刻謄黃徧行曉諭務使實惠均霑毋任吏胥舞弊用副朕軫念民艱之至意該部知道欽此 
[本館接奉電音]  
　　昨日午刻京師飛電傳來上諭二道敬謹譯登○十二月十六日内閣抄奉上諭任道鎔奏特叅庸劣不職各員請分别懲處一摺浙江調補平湖縣知縣金廷棟措置乖方不知檢束請補遂安縣知縣支濵彦蕩檢踰閑人言藉藉蘭谿縣松浦巡檢何承褘貪劣不職被控有案龍游縣湖鎮巡檢雷建之勒索陋規怨聲載道均著卽行革職臨安縣知縣王廷樑辦案草率才具平常著開缺另補桐廬縣知縣沈宗疇辦公竭蹶短于吏才惟文 
 
 

Page 2

 
 
理尙優著以教職選用餘著照所議辦理該部知道欽此同日奉上諭本日召見之廣東雷瓊道楊文駿著交軍機處存記欽此 
[宮門抄]  
　　十二月初五日内務府國子監廂紅旗值日無引見禮王謝管雍和宮恩山東鹽運使英瑞謝恩肅王謝在御前大臣上行走恩卓凌阿謝尚茶正恩伊立布謝奏事班領恩特圖愼丁寳銓吳敬修增崇等預備召見掌儀司奏十一十二日祭奉先殿奉旨派倫貝子橚貝子行禮召見軍機及增崇等特圖愼丁寳銓吳敬修初六日理藩院鑾儀衛光祿寺正藍旗值日吏部引見三十員直隸霸昌道惠森謝恩江西知府林開章謝恩前貴州提督梅東益請訓蘇嚕岱曾廣漢由行在回京請安鹿傳霖等同鄉官謝恩英瑞預備召見熙貝勒張仁黼各請假五日灃深等奏派補進武職六班派出漙良文泰希璋官祥永隆吉恒召見軍機及英瑞梅東益雙綸皇上明日寅正至天壇行禮畢還宮初七日外務部廂藍旗值日無引見孫家鼐由行在回京請安並請假十日福建學政秦綬章謝恩湖北學政胡鼎彝謝恩前貴州按察使陳慶滋到京請安希璋等謝補進武職六班恩惠森林開章預備召見召見軍機及惠森林開章秦綬章胡鼎彝皇上明日寅正二刻至 
社稷壇行禮畢還宮初八日吏部翰林院八旗兩翼值日無引見松公假滿請安蒙古王公到京請安世續雍和宮熬粥覆 
命溥良謝補進武職六班恩陜西道鄭思賀謝恩瑞良等謝賞加二品銜恩孚琦等因伊子以文職用謝恩陳慶滋劉盛芸喻兆蕃預備召見召見軍機及蒙古王公陳慶滋劉盛芸喻兆蕃鄭思賀皇上明日午初至中正殿行送洞禮 
[側席求賢]  
　　昨日午刻友人由京師專電告知本館云十二月十六日皇上召令楊文駿聯芳倭恒額入對蓋亦側席求賢之至意也是日并召見軍機大臣 
[堂子興工]  
　　聞之京師友人云國家祀遠祖之祠名曰堂子前被各國聯軍所毁現須擇地重建藉復舊觀某日彰儀門大街有一大車駕騾馬五十餘頭護以夫役數十名上載巨石長三丈許罩以紅綢大書堂子石座字樣聞年内須工程告竣以重明禋 
[司農蒞任]  
　　聞之京師友人云戶部右侍郎陳少司農邦瑞涓吉十二月初十日午刻蒞任先期示仰闔署司員及崇文門稅課司大使大興宛平兩縣主至期一體謁見蓋亦官樣文章也 
[京師五城學堂簡要章程]  
　　一本堂定章報考學生年歲須在十四歲以上二十歲以下其有年歲長大前來報名者概不收考臨考時亦未便錄取一報考學生必須身家清白倘有身家不清濫行混入者無論何時查出立卽扶出並責問家屬保人一報考學生試以經義史論一篇擇其文理清通者酌量取錄榜示本堂大門外並示以入堂日期屆時准午前到齊由書記帶見監督一取錄學生到堂時須偕其家屬保人保人須有功名者同至監督處當面塡寫甘結保狀一學生考取入堂作爲試習學生四個月後甄别其材堪造就口齒靈便心術端正者留堂作爲肄業學生其資質愚鈍口齒不靈品行不端者概行剔退一留堂肄業學生專習普通學六年異業一畢業學生給予學照其考列優等者或升入本京大學堂習專門學問或資遣出洋遊學屆時由順天府尹堂五城察院酌核辦理其有願充順屬及他省中小學堂教習或願就他項職業者悉聽其便至畢業後選舉鼓勵章程已見諭旨自應欽遵曾理一試習肄業兩項學生均須住堂現因學舍無多試習學生擇其住址距堂較遠者在堂住宿其餘准其每晚歸寓俟甄别後所有肄業學生概行住堂火食銀三兩五錢每月一交預由學生備銀呈交監督查收一學生所用書籍筆墨紙張等項均須自備預由學堂購辦隨時照價發給以免參差一肄業學生有於月考季考所得分數不能及格或因患病不能卒業者皆可隨時剔退無須賠繳學堂公費一肄業學生倘有不守本堂刊定條規不服約束爲本堂擯遂或私自逃逸等情應責其家屬按每年一百兩計算賠繳學堂公費一肄業學生衣衫務須雅潔其服飾近於詭異及藍縷不堪者概不中程俟學堂擬成定式卽須一律遵照服御以昭整肅以上各條係擇其簡要者發給報考學生閱看俾知本堂大略至於詳細章程查照山東學堂辦理俟學生入堂後自應榜示堂中俾衆週知 
[磨坊巨禍]  
　　天津直報云本月初八日之晚十點鐘時忽聞轟然一聲無異巨霆之震門竊牆壁岌岌動摇途間衆犬齊鳴其聲如豹驚而出視則西方白氣衝天月色昏黃中惟聞鼎沸聲喧又若萬馬千軍憑空蹴踏巡捕連聲呼哨頗極蒼皇旣而各國兵丁疾趨西去時在夜半未便執途人而詢之至次晨始知西門外横街子德昌泰機器磨坊司機人偶不留心以致氣管炸裂坊中諸夥同羅於難附近房屋多被震坍甚有全家壓斃者零碼碎石飛至左近某澡堂中有七人澡身浴德之餘陡被擊傷斃命此外受傷者尙有十餘人屍身皆飛至街上有缺臂者有折腿者有斷頭者有破腹者血污狼藉慘不忍觀至午間有法兵三四十人督飭工人刨掘死屍蓋其地隸法人租界故也 
[釐務改章]  
　　武昌訪事友人云鄂省歲入之欵向以釐金爲大宗近因賠欵浩繁時有入不敷出之慮湖廣總督張香濤宮保惄然憂之爰與撫憲端午橋中丞一再籌酌擬將釐金改歸商辦以節經費而裕度支中丞　以爲然卽飭牙釐局總辦趙渭靑觀察會商藩司瞿賡甫方伯詳議章程觀察以港汊紛歧局卡林立若改歸商辦或恐呼應不靈擬先將漢口一局招商試辦一年如果成效可觀再行酌量推廣刻已具詳督撫憲請示遵行矣 
[承辦膏捐]  
　　漢口訪事友人云邇聞漢口某某等土號七家共認繳烟膏捐若干金此後一應烟膏均歸伊等七家發售他人不得私自添開 
[湘埠設官]  
　　有客自湘中至漢口者語本館訪事人云湘省有地名南洲者向係沙灘無人墾闢邇來巿廛日盛商務大興大憲揆度情形奏請就彼處設一廳署委員治之 
[監司交替]  
　　九江訪事友人云簡任江西廣饒九南兵備道兼九江關監督瑞心如觀察陛辭南下行抵潯江隨馳赴省垣謁見撫憲李勉帥迨回郡示期本月初十日已時接篆并於是日行開關典禮前任是缺之明華亭觀察則於交缷後赴臬司升任 
[太平試士]  
　　蕪湖訪事人云日前署理蕪湖縣柳小汀大令示諭通衢略謂現奉安徽提學部院綿排單札開定於本月初十日取齊太平府屬各縣生童際兹珊網宏開求才若渴懷奇抱異者當不難大展所長矣 
[試士新章]  
　　松江訪事友人云自科舉變制後朝廷恐多士無所適從詔令政務處詳議鄉會試及歲科試章程綱舉目張燦然大備江蘇提督學政李蔭墀大宗師遵即刊印若干册札發所屬各州縣學日前松江府余石蓀太守奉到後卽發給各縣轉行儒學飭卽出示曉諭俾應試士子奉爲準繩 
[直省官塲紀事]  
　　聞之保定友人云十二月初八日直藩轅牌示遵化州知州陳以培飭回本任代理完縣知縣邱鞅改爲署理○山西巡撫岑大中丞扈蹕入京旋卽請訓陛辭回任本月初九日行抵省垣小作勾留卽乘車西去○去夏兵燹之餘故藩司廷方伯在省城設立官錢局以濟民艱繼因局用浩繁虧累甚鉅現經商人聯名求清苑縣吳大令禀詳上游將局撤去 
[上海官塲紀事]  
　　前署上海縣戴子邁明府曾於去冬今春兩次解餉赴陜西行在兹者欽奉特旨以該員異常勞績飭江蘇 
 
 

Page 3

 
 
督撫遇通省無論簡煩知縣缺出著卽儘先補授等因日前明府在滬接奉上憲飭知卽赴各署辭行昨日命舟抵省垣趨詣各憲轅叩謝○江西大挑知縣林明府奉藩憲札委解餉銀北上昨日道出滬江午後命駕詣道縣各衙門拜謁旋由縣主汪瑶庭大令派民壯赴舟次照料○江蘇海運委員陸子如陳葆初兩明府均於昨日詣縣署投剌縣主汪大令飭丁擋駕 
[郊迎星傳]  
　　上海縣汪瑶庭大令探悉前出使德國大臣呂鏡宇星使任滿後由德交卸啓行大約今明可抵滬特於昨日飭辦差丁役預備供帳以禮郊迎 
[讞員乞假]  
　　本邑南巿馬路工程局襄讞委員余克安叅軍因事須赴白門昨日午前趨詣蘇松太兵備道轅謁見道憲袁海觀觀察請假一月所有應訊案件由總辦翁子文太守訊判 
[管帶移營]  
　　太湖水師副中營向設本邑南巿積穀倉馬頭管帶劉游戎擇吉昨日移至豐記馬頭陳姓屋中蓋因原賃營房由屋主收回改建故也 
[予限遷居]  
　　日前日商大坂輪船公司執事人赴該管總領事署訴稱公司中向有房屋三間坐落南巿增祥馬頭旁新馬路租與楊義源鐵店及義昌銅鐵店近欲收回因將十一月分租金豁免知照租戶速即遷移無如彼等置之不理請卽照會道憲札飭南巿巡防同勒限五日内遷去等情副領事巖崎君准之據情函致蘇松太兵備道轅道害袁海觀觀察立卽札飭保甲總巡朱森庭明府曁馬路工程局總辦翁子文太守飭差協同地甲催令依限遷居不准稍有延玩 
[緝獲盜船]  
　　本月十二日匪人戴春戴成戴惠王帶安扇仔至崑山縣境陸家浜左近某姓礱坊破扉直入劫去金銀首飾及衣服等物旋卽來滬匿蹟美租界中事爲包探劉阿炳所知前往拘獲解入捕房捕頭令押候轉解公堂禀請讞員張柄樞司馬訅究未幾又在蘇州河内緝獲盜船一艘 
[波臣肆虐]  
　　昨日午後潮漲時虹口中虹橋下有工部局裝運垃圾船一艘忽然忱没甲乙丙三舟子同墮波心後經鄰船上人將甲乙援起丙已深入鮫宮無從尋覓誠無妄之災也 
[路斃堪憐]  
　　前日小販某甲行至新閘醬園弄口忽患急病仆地而殞某號巡捕見之立卽回報捕房捕頭令地保投報某善堂領棺收殮 
[北鄉火警]  
　　前晚十二點逾二十分鐘時滬北楊樹浦橋左近某姓鄉民家不知緣何失火霎時冐穿屋頂直上炎炎瞭望臺上人見之立卽鳴鐘告警救火會各善十急驅皮帶車馳往至則業已烟消火滅計焚去平房二間 
[美界火警]  
　　昨日三點二刻時斗轉星横曉鐘未動美租界新記浜朱家木橋相近某卿民家突肇焚如之禍經各水龍前往竭力噴射始得熄滅共燬草屋數間 
[上海縣署瑣案]  
　　丁仁喜扭控黃藴齋設局騙銀前晚縣主汪瑶庭大令升堂研訊丁供小的係安徽懷寗縣人向在某處當庖丁邇聞程頌清程吉孚黃藴齋等人在大碼頭合股開設花生磚瓦認捐公所共用巡丁茶房三十餘名每名須出押櫃洋銀三四十元因亦出洋銀四十元入所治庖旋又代墊付火食洋銀三十餘元旣而彼等聲稱擇吉十二月十三日開巿於十二日之夜倩小的整備酒筵不意屆期竟逃逸無蹤今得遇黃是以扭案請究黃供小的籍隸江都賦閒無事浼友人戴必山薦與程頌清所設認捐公所襄理筆墨曾代向友人借貸洋銀一百元置備木器今將程延聘小的之信函呈電大令閱畢著交人保出候提兩程到案訊究○南通州人蕭志軒前因毆擊某砲船勇丁經哨弁某君送縣大令略加研訊諭令暫行管押前晚以勇傷已痊提蕭覆訊蕭供小的向爲鞔工此次如蒙恩宥後當痛改前非不再肇事大令判責二百板然後釋出○張明珍投法界公堂控陳王氏卽王巧仙串同郭趙氏林包氏誘拐伊子賣與鄭阿福一案由讞員杜枝園大令函送到縣前晚大令升堂研訊鄭供去年妻子相繼病故旣而崇明友人凌月仙聲稱伊有四子頗嫌其多願將一子寄名小的至十月十五日果帶一七齡男孩來滬由巧仙說合賣與小的十八日小的付去洋銀三十元領孩回南通州原籍後接寓滬友人某甲來函知張明珍以巧仙拐賣伊子投控法界公堂因卽至滬申訴不料竟被杜大老爺管押隨復轉解案下此孩現已發普育堂留養小的所執賣身據呈在公堂叩求明察林包氏供凌將小孩賣與鄭阿福當在某茶館議價時小婦人與郭趙氏同在座上與巧仙接談致被包探陶金標誤拿其實此事與小婦人絶不相干郭趙氏供小婦人不知賣孩情事巧仙供此事因娼婦愛寳挾借銀不遂之嫌唆串張明珍誣告實則此孩確係凌月仙之子自願賣與鄭阿福是以小婦人爲之介紹張供小的係湖北某邑人在滬上擺攤售碗生有一子年甫六歲面瘦髮枯眉心有一痣九月十四日突被匪人拐去尋緝無蹤後查悉被巧仙賣與鄭阿福因特控案求追大令問鄭所買之孩是何形狀供面方帶圓門牙落去四枚眉心無痣大令察得情節不符著將巧仙交人保出餘人叱退候飭差帶孩訊核 
[英美租界公堂會訊案]  
　　德商禮和洋行主投本管總領事署控鄉民瞿增桂趙炳生將地永遠租出扣留單契不交領事准之據情函致公廨讞員張柄樞司馬傳集兩造前日會同德總領事署繙譯官佛爾克君研訊禮和洋人投案聲稱商人前由瞿增桂介紹冋黃瞿氏永遠承租地一畝一分有奇旋又向趙建勳永遠承租地一畝七分有奇議定後各付洋銀一百元地保沈拜卿在契上蓋戳今被瞿增桂趙炳生將田單掯勒請卽究追黃佳生趙炳生同供是地經小的等於本年二月租與元利洋行已立契交割并由地保倪瀛洲在契上蓋戳並未租與禮和此事實係地販蔣錫山郭金元瞿瑞堂唆串黃佳生之母瞿氏揑契另租尙求明察黃瞿氏供小婦人之地由瞿增桂介紹永遠租出曾收洋銀一百元後被伊等將田單騙去租與元利洋行地保倪瀛洲供是地實先租與元利經小的在契上蓋戳沈拜卿於本年八月新充地保此地先於二月中成交伊何能在契上蓋戳沈拜卿堅稱是地實租與禮和蔣錫山郭金元瞿瑞堂供詞均極狡展元利洋人延律師小威金生之夥某洋人到案呈出印契二紙聲稱是地實係元利所租有契爲憑司馬騐得印契鑿鑿顯係沈蔣串騙遂商之佛君判將蔣錫山瞿瑞堂郭金元各責三百板押繳所收洋銀一百元沈拜卿責五百板送縣斥革黃佳生押繳所收洋銀一百元追出禮和所租之地歸元利管業 
[法界雜聞]  
　　廣通公司執事人延律師侯魯公投法界公堂控愼瑞小輪船局股東潘岐生將小輪船抵押銀兩圖賴不還潘倩自稱曾入法籍之華婦愛禮克氏到堂伸訴讞員杜枝園大令迭次與西官會訊以潘押銀屬實理合歸還飭將小輪船拍賣得銀五千一百兩呈繳公堂聽候給領惟潘尙欠唐公館銀兩亦經唐遣家丁赴案求追前日侯律師投案請准領銀大令與費繙譯會商准具狀領去與唐公館照數均分并取具切結存查○寄居法界之某姓家有一女郎被蕩子某甲勾引濳逃昨日其母尋獲扭入捕房捕頭著分别管押聽候堂期解請讞員杜枝園大令訊究 
[新書快覩]  
　　邇者朝廷百度維新屢頒明詔向之研求西學者類多改而取則東瀛昨承某君以中學日本文典見貽縷析條分明白曉暢亦善本也書此以報盛情 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局瑣案]  
　　日前崇明人丁蔡氏挈其甥二郎來滬小住南巿新馬路永大公客棧旋被同棧人沈子和將二郎誘出賣典蔡福 
南家得身價洋銀四十元前日氏偵悉扭沈至捕房聲訴捕頭解至馬路工程局總辦翁子文太守提蔡到案倩襄讞委員余叅軍研訉氏供小婦人夫亡已久貧苦無依不得已挈八歲甥兒至吳淞口徐姓家傭工每月僅得工資洋銀八角後因不敷用度折回滬上途遇沈子和約同住永大公客棧次日甥兒忽不見小婦人尋至中華樓茶館遇數同鄉人僉云曾見沈領一小孩而去迨尋沈詢問沈許給洋銀八元小婦人不允是以扭解至案沈供小的向在蔡福南處爲傭二郎確由小的賣與蔡家蔡供小的在法界新北門外開設珠翠店某日沈領一小孩來家求售隨付去身價洋四十元並不知係誘來叩求明鑒叅軍斷令蔡添付洋銀十五元沈繳出洋銀十元一併給丁蔡氏具領○船戶周春元扭方崇明至工程局訴稱被伊竊去衣服數件求卽訊追叅軍研訊之下周供方於晚閒來船上閒談後忽然失去衣物故疑方所竊方供小的並未行竊叅軍令交人保出候派水巡捕查明再訊 
[英美祖界晚堂案]  
　　葉泉榮扭控朱錦堂誘拐伊妻王氏藏匿無蹤讞員張柄樞司馬准之前晚升座研訊葉供小的同傭于日本總領事署妻子王氏年二十有四朱時來引誘不料日前竟捲物而逃小的前往細查見有衣物在朱牀下爲此扭案求追朱供小的向在某石灰行執業葉妻王氏自行出外小的並不知情惟聞人言及現在閔行願尋交案下叩求明鑒司馬判令笞責五百板暫行管押限三日内交到王氏違干嚴辦 
[英租界捕房紀事]  
　　吳尤氏投英美租界公廨控沈正芳欠銀不還等情讞員張柄樞司馬准之昨日飭差協同包探張寳成將沈拘獲送入捕房捕頭著交差帶去歸案訊追○馬夫毛阿岳放馬啃靑致將某處墳山蹴踏被六百零五號巡捕拘人捕房捕頭著留存洋銀若干釋之使出自　公廨聽候司馬訊核○偷兒杜愛榮王茂生潛入寄居北海路之沙沈氏家竊取布被一條經包探金立生拘入捕房捕頭令押候解送公堂禀請訊究○某姓家車夫胡阿二李阿金停車福建路有碍行人由一百十一號印捕拘入捕房捕頭著各留存洋銀若干自行出外投公堂候訊 
[貧民戴德]  
　　敝堂日煮雙弓米以惠貧民自開廠以來如蜂屯蟻聚計數千餘人需米五六石開費之多實爲各項中首屈一指乃承湖州隱名氏善士概助銀一百兩趙榮昌洋銀二十元電報總局王守之仁翁經募樍善堂餘慶堂存心堂各洋銀三十元又敦信堂仁厚堂槐蔭堂各洋銀二十元義記猪行洋銀二十元仁言利溥感佩同深又新興和求水陸平安諸事順遂助水災振銀二十兩昇記求水陵平安銀二十兩崑山三合軒節省洋銀三十元福緣善慶攸德成宜祇領之餘併此叩謝上海六馬路仁濟善堂董事嚴信厚廷杲黃宗憲朱佩珍施則敬劉芬等謹誌 
 
 
 

Page 10

 
 
[奏疏彚錄]  
　　太子少保頭品頂戴兩江總督臣劉坤一跪奏爲光緒二十五年分修築揚州府屬運河東西隄甎石土掃等工用過經費繕具清單恭摺仰祈聖鑒事竊查揚州府屬運河東西兩隄殘缺坍塌歴經派委道員會同兩淮運司調集員弁逐叚勘估擇要修築截至光緒二十四年分止用過經費業經奏　在案所有二十五年分江　候補道馬聲煥經辦工程内計永安高郵二汛修補西隄碎石坦坡應銷銀八千七十四兩有奇又寳應汜水永安高郵　江五汛補廂東岸舊護掃應銷銀一萬二千六百三十五兩有奇又該五汛搶廂防汛應銷銀九千七百三十兩有奇文該五汛修築東提郡外戧應銷銀一萬四千八十六兩有奇 
奏銷前來臣覆核無異謹繕具清單恭呈御覽除將清册咨送部科查覈外謹會同漕運督臣張人駿江蘇撫臣聶緝槼恭摺具陳伏乞 
　皇太后皇上聖鑒飭部核　施行謹奏奉硃批該部知道單併發欽此 
署理北洋大臣直總督臣袁世凱跪奏爲恭報微臣接受署篆到任視事日期叩謝天恩恭摺仰祈聖鑒事竊臣前奉恩命署理直總督兼充北洋大臣當經專摺叩謝天恩並將交卸撫篆由東起程日期另行奏報在案臣隨於本月十一日自濟南束裝就道星馳北上十六日行抵高陽縣途次准護督臣周馥將欽差大臣關防直隸總督關防長蘆鹽政印信名一顆並王命旗牌文卷等件委派天津府知府凌福彭保定營叅將韓廷貴齎送前來臣於十七日恭設香案遥望行在叩頭謝恩敬謹接收卽於是日馳　保定省城到任視事伏查直居天下封疆之首北洋當各國交際之衝在平時且措手爲難至今日尤存肩倍重臣駑庸自顧蚊負堪虞惟有殫竭血誠黽勉夙夜舉凡軍務　務以及地方善後更新各要政次第規畫切實經營知公家之利無不爲酬高厚之恩於萬一所有微臣接篆任事日期曁感激下忱理合恭摺具奏叩謝天恩伏乞皇太后皇上聖鑒謹奏奉硃批知道了欽此 
頭品頂戴革職留任河南巡撫奴才松壽跪奏爲查明本年夏季分懲辦各屬盜犯名數摘叙案由循章彚奏恭摺仰祈聖覧衙竊查預省盜風日熾經前撫臣子蔭霖奏請援照直隸等省嚴定章程將罪應斬决斬梟盜犯一律就地正法按季彚奏奉旨允准欽遵查照辦理在案兹查光緒二十七年夏季分據商邱縣禀獲盜犯姚經韓克學卽韓十馬景春卽馬四張守業即張五周士敏卽周狼五名訊係結夥執持洋槍强　事主王效孟等鋪　贓拒捕殺人又據汝州直隸州禀獲盜犯夏和尙一名訅係聽糾執持洋槍强劫事主孫相家得贓拒捕殺人又據内黃縣禀獲盜犯　　王占成苗云　卽苗時雨三名訊係結夥執持洋槍强劫事主崔玉堂家得贓拒捕殺人又據商邱縣禀獲盜犯魏萬卽魏允葛一名訊係　結執持洋搶行竊事主姬連升家臨時强刼得贓事後被拿拒傷營勇罪均斬梟實屬兇暴昭著未便稍稽顯戮當經前　臣曁奴才飭據該營道府分别委　　審先後禀經核明批飭將該犯姚經韓克學卽韓十馬景春卽馬四張守業即張五周士敏卽周狼夏和尙張樹士占　苗云停卽苗時雨姚萬卽魏允葛十名照章就地正法傳首犯事地方懸桿示衆以昭炯戒據按察使鍾培具詳前來奴才覆核無異除飭取供　咨部外理　恭摺具陳伏乞皇太后皇上聖鑒謹奏奉硃批刑部知道欽此 
　部尙書　宗室敬信　謹奏爲遵旨識奏事准行在臣部咨送内閣鈔出前任山西巡撫錫良奏稱榮河縣知縣何志沂告病遺缺　有新海防遇　先補用知縣朱善元舉止安詳辦事謹愼以之請神榮河縣知縣實堪勝任銜缺相當毋庸送部引見　因光緒二十七年正月二十　日奉硃批吏部議奏欽此欽遵鈔出到部查山西榮河縣知縣何志沂告病遺缺于光緒二十六年十一月十四日奉旨坐十九日行文按該省照限减半計算扣至十二月初三日接到部文之日作爲開缺日期係難簡缺應歸月選先經該撫扣留外補歸十二月分截缺兹據該撫請以新海防遇缺先知縣朱善元補授欽奉硃批交臣部議奏臣等查該省病故休榮河縣知縣一缺與屯留縣知縣猗氏縣知縣二缺均歸十二月分截缺係屬同日應掣先後序補前據該無咨稱屯留縣知縣掣得第一缺猗氏縣知縣掣得第二缺其榮河縣知縣一缺並未據該撫　併統掣遽請以新海防遇缺先知縣朱善元補授核與定例不符應毋庸議其榮河縣知縣一缺應令該撫歸併掣定先後冉行按班序補查山西係近省補缺定限五十日應以臣部此次行文之日起按該省照限三十日减半計算作爲接到部文之日另行起算五十日限期令該撫遵奉奏明定限於五十日内按班請補專摺具奏臣部仍按照限减半計算該省具奏到部日期如各限均滿尙未請補到部卽將員缺歸部銓選令該省查積過班謹將臣等遵旨議奏緣由繕摺具奏伏乞皇太后皇上聖鑒謹奏奉硃批依議欽此 
吏部尙書臣宗室敬信等謹奏爲奏明請旨補授刑科給事中事查定例候補科道人員人文到部俟有缺出吏部帶領引見補授又臣部奏定章程内開所有應歸臣部引見奉旨除授之員若拘於成例必待廻鑾以後始行引見請補誠恐職任久虚殊非整頓官常愼重公事之道擬請將在京例應引見各官由臣部開單奏補候旨錄用統　廻鑾後各俟補缺先後帶領引見以符定制因光緒二十六年十一月初七日奉硃批依議欽此欽遵在案查刑科給事中李擢英於光緒二十七年三月初四日奉硃筆圈出補授　閣侍讀學士所遺　科給事中一缺查有應補给事中黃均隆湖南進士由前任工科給事中告假措資開缺嗣經措齊資斧於本年三月初二日赴行在都察院報到今擬補刑科給事中缺理合遵照新章請旨補授恭候欽定俟廻鑾後昭章帶領引見謹將臣等擬補刑科給事中緣由繕摺具奏伏乞皇太后皇上聖鑒謹奏奉硃筆圈出擬補刑等給事中黃均隆欽此 
福　　政臣檀璣跪奏爲歲試四府二直州及由汀　省情形恭摺具陳仰祈聖鑒事竊臣於舊臘抵閩比將接印任事日期奏報在案本年正二月將署内應行事件逐次清查於三月十二日出棚循例先興化次永春次泉州次漳州次龍嚴次汀州閩省文風最盛士氣亦純考塲弊替在所不免臣每至一處嚴密防範而試一塲格外認眞槍替無所施其伎倆各屬文風以泉州之晉江與化之莆田爲最漳州之龍溪詔安永春之　　泉之南　興之仙　汀之長汀上杭次之其餘亦不乏清通可造之才武風以汀州興化爲最餘均平平發落諸生日宣布朝廷德意　　心愛之心中明學校規條杜其歧趨之概文則勉以通經致用武則朂以有勇知方用期仰副聖世造士育才之至意臣按試汀州後因延　邵三府歲科並試理應於回省垣先辦福州歲試查閩省山徑崎嶇程途窵遠設仍由陸路回省一年之間往返同途州縣官迎送之煩不能不曲知體恤臣與督臣函商此次自汀回省改由水道登舟以和遄行而省繁費合併陳明再臣經過地方年穀順成民情靜謐堪以上慰宥　所有微臣歲試四府二直隸州及由汀回省情形理合恭摺具陳伏乞皇太后皇上聖鑒謹奏奉硃批知道了欽此 
松壽片再光緒二十七年分部庫協撥武衛左軍每月餉銀一萬兩經前撫臣奏明仍在本年地丁京餉内劃解業將本年正月至八月八個月餉銀八萬兩如期報解兹據布政使延祉　稱現又籌措銀二萬兩作爲本年九十兩個月武衛左軍餉銀八月二十三日發父支應局委員領回　解武衛左軍行管交納等情詳請奏咨前來奴才覆查無異除分咨查照外謹附片陳明伏乞聖鑒謹奏奉硃批戶部知道欽此 
 
