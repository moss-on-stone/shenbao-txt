# 1911 - 296 - 4913911

 

Page 1

 
 
   
 
 

Page 2

 
 
上諭 
[九月初六日内閣奉]  
　　上諭監國攝政王面奉隆裕皇太后懿旨現在湖北用兵軍需浩繁着撥出宮中内帑銀一百萬兩由内務府發交度支部尃作軍中兵餉之用欽此 
　　上諭湖廣總督袁世凱授爲欽差大臣所有赴援之海陸各軍並長江水師曁此次派出各項軍隊均歸該大臣節制調遣其應會同鄰省督撫者隨時會同籌辦凡關於該省勦撫事宜由袁世凱相機因應妥速辦理軍情瞬息萬變此次湖北軍務軍諮府陸軍部不爲遙制以一事權而期迅奏成功欽此　　上諭陸軍大臣廕昌部務繁重勢難在外久留着即將第一軍交馮國璋統率俟袁世凱到後蔭昌再行回京供職欽此 
　　上諭馮國璋着總　第一軍叚祺瑞着總統第二軍均歸袁世凱節制調遣欽此 
　　上諭張鳴歧電奏新任廣州將軍鳳山由滬來粤初四日辰刻登岸行至南門外突有炸彈轟發轟倒道旁民屋墻壁鳳山所乘肩輿亦被摧壓旋經將火撲滅搜出鳳山屍身懇恩賜卹等語廣州將軍鳳山由京旗章京洊升副都統都統訓練近畿各鎭簡任荆州將軍調補廣州將軍宣力有年克勤厥職茲因赴任甫經到粤猝遭慘害深堪憫惻着加恩予諡追贈太子少保銜照將軍陳亡例從優議卹任内一切處分悉予開復應得卹典該衙門查例具奏靈柩回籍時沿途地方官妥爲照料准其入城治喪並着該旗將該將軍子嗣查明具奏候旨施恩欽此 
　　旨廣州戕將軍著春祿補授欽此 
　　旨廣州漢軍副都統著恩澤補授未到任以前著文泰兼署欽此 
　　上諭四川勸業道員缺著于宗潼補授欽此 
　　上諭四川成都府知府員缺緊要著該署督於通省知府内揀員調補所遺員缺著尹慶舉補授欽此 
　　旨袁世凱電奏起程日期知道了著卽妥籌布置迅赴事機欽此監國攝政王鈐章奕劻那桐徐世昌署名 
[九月初七日内閣奉]  
　　上諭江蘇督糧道員缺著裕芳補授欽此監國攝政王鈐章奕劻那桐徐世昌署名 
[宮門抄]  
　　初六日召見内閣恊理大臣吳郁生趙濱産施肇基 
　　九月初七日召見内閣總協理大臣呂海寰崑源雙壽 
評讑 
[論鄂中之兵權不一（卓）]  
袁項城旣起用矣。應詔出山。力疾 
 
 
 

Page 3

 
 
　　從戎。亦旣許身報國矣。然終遲遲其行。而不爲劍寢屨皇者何也。是豈以名將之裔。而猶有懼敵之思與。或深悉其事。不易遽平。而又有。畏難之意與。或以。國家急而用我。事平之。後難免擯。斥故預懷。鳥盡弓藏之感與。抑深見夫兵權之不劃一。兵自爲戰。將自爲謀。義不相屬。終歸於無成與。以上種種之心理。何是何非。未敢解决。惟最後之一說。差爲得之。 
　　自項城奉命督鄂。妬項城者。謂何物老。怪今復敢見。愛項城者。謂國人望君如望歳。何不即起東山。以慰。蒼生。恨項城者。謂國家待公不。薄今急而求公。公何執意爲。何要挾爲。夫妬之愛之恨之者。不得謂絶無其人。然其不足以知項城。則一而已矣。夫今日項城之所以不。行不止。亦行亦止。於用行之時。而預定舍藏之約者。無他焉。以兵權之不劃一也。兵權不劃一。則師出必至於無功。將使身敗名裂。爲天下笑。此項城之所以陰懐退志也。頃聞項城擬奏陳於朝。請以蔭昌改補卾督。而已得以專一兵事。觀其意旨。則袁公之所以不急於應。詔出山者。其衷曲昭然若揭矣。大都我國用人之妙。術旣用一人以主任之。必復用一人以牽掣之。牽掣之不已。必兩敗俱傷而後止。此又我國用人歷史。上之通例也。即以川事而論。前旣委之於趙爾豐。後復分之於端方。最後乃責之於岑春煊。已恰符三公之數。吾不知龐茸之歌。將復興於今日否。今鄂事出現。其禍爲彌烈。而督帥專征者。旣責令瑞澂。復派出。蔭昌。兩姑之間。已難爲婦。猶憾其不足成三公之名義。躊躇良久。遂起用一袁世凱。以成鼎峙之勢人以三而成衆。今之握兵柄。操大權。者往往一省而三公焉。不必慮適從惟誰。國家已可謂動衆矣。然而古人有言曰。師克在和不在衆。今日川鄂兩省。各得其三人者。果能。和衷共濟與否。尙不可知。而一省之兵權。已分屬三家之堂矣。嗟夫。因人成事者。三人之數。尙不見多。高掌遠蹠如項城。是豈甘旅進旅退。與時俯仰。以苟合於當世者耶。宜乎三徴九聘。阮斗瞻幾。疲奔命於黄河流域間也。 
[專電]  
　　初七日蔭昌電奏報捷謂初六開戰革黨大敗官軍奮力進攻奪佔劉家廟乘勝克復漢口大智門 
　　袁世凱初七日南下暫駐信陽州俟軍隊調齊分路併擊以期一鼓而下 
　　軍諮府派張振芳管理鄂軍後路糧台 
　　昨日那相鄒尙書曹侍郎邀各國公使至外部力請勿認革軍爲交戰團體外人倘受戰事損失政府儘可一力負擔革軍一切文牘懇均駁還勿與往來各公使答以俟電本國政府請示再行定奪 
　　内閣電勸錫良出山襄扶大局 
　　度支部撥出現金九千兩向各銀行兌拆現洋接濟軍費 
 
 

Page 4

 
 
　　皇太后擬於日内續撥内帑百萬助餉激厲軍心政府向法比銀行借款七千五百萬已將草約簽字 
　　聞有某滿大員主張大借外債充作軍餉寗以一二省土地作抵以免全局盡壞 
　　直督電度支部昨交大清銀行新幣五百萬元維持市面 
　　昨有一華廲之馬車出紫禁城而去車簾下垂似非尋常人物外國訪員現方密偵此事 
　　京師喧傅兩宮已移蹕出京 
　　初七日資政院復議内外交迫標本兼治案决請另組内閣協賛憲法開釋黨禁准初八日入奏 
　　資政院要求協賛憲法由議長先逹閣臣意可照准 
　　政府初議殺盛宣懷以謝天下盛聞信大恐立電滬匯銀四十萬到京運動始得從輕革職 
　　盛宣懷革職後與親友言此係朝廷權宜之計亂事平後仍可掌握大權 
　　盛宣懷逃至美使署狼狽不堪但頓足罵蘇龕（鄭孝胥 
號）誤我 
　　前夜盛之住宅被焚匿居天津美領事署聲言誓欲滅絶革命軍本國軍力不足必以重酬借助外人 
　　傳聞盛宣懷眷屬已先期逃避美國盛恐黨人暗襲亦不日來滬放洋赴美 
　　聞英法德美四國公使均有照會致外務部請勿將盛宣懷處死 
　　内閣飭鄭孝胥迅速赴鄂會籌克復長沙辦法西安失守事政府接護撫錢能訓來電止有兵變餘續陳五字 
　　潼關有電告急（以上北京） 
　　太原兵變圍攻滿城甚劇旋即失守惟撫署未損（山西） 
　　安慶失守消息似確今日電報不通 
　　鎭江小有滋閙并未失守滬寗車照常開行（以上南京） 
 
 

Page 5

 
 
　　初四日粤省士紳開大會議决三事（一）不允官塲將本省兵隊及軍餉軍械等調助别省（一）應解各省恊餉一律截留作爲辦理本省防守之用（一）設立總機關分四大部即日成立著手辦事以樹粤省獨力之基礎并公舉鄧華熙梁鼎芬總持一切省城現狀安靜（廣州） 
　　駐漢北軍聞不步兵一大隊將弁數員炮兵一隊携炮四尊已於星期五日投降革軍 
　　得官塲消息初六日官革兩軍在灄口大戰竟日官軍獲勝革軍退守江岸 
　　軍政府幕下十九人合詞上書黎都督南北兩軍决無可以議和之理 
　　在武漢之革命軍均謂議和之說不確（以上漢口）據可靠消息直隸灤州兵隊不允開往南方已向上官要求立憲 
　　聞法比銀行已允中國息借法郎一百五十兆元釐息六釐分六十年償還每百實收九十六元尙須在内除去酬金百分之四合同訂明將來可改五厘起息由法國著名財政界某伯爵主辦此事該伯爵於合同内容如何並未宣布惟謂已在法國使署簽押（初七日北京電） 
　　駐京各國公使集議上海作爲中立地事宜决議不能允准擬移請各本國政府核奪惟有外交家數人謂各國如藉此限制革軍之進行則革軍必在他處損害外國利益以圖報復（初七日北京電） 
　　直督請將一千九伯零二年條約禁止駐兵於外國租界二十里之内一欵暫行作廢據謂無兵則恐不能鎭壓大局故此事經各公使集議後已允如所請（初七日北京電） 
　　劉家廟之役革軍有兵一人爲敵槍傷由漢口之倫敦醫院診治無效而死醫者檢視其身見有藏書兩卷一爲中國歷史述古人之豐功偉業已爲槍彈洞穿一爲地圖詳載各省入京之路以一普通兵士而竟儲此兩物恐歐美之兵未必如此革軍人物於此可見一斑 
　　昨有革軍兵官一人至紅十字會醫院慰問受傷兵士並給養息費每人五元兵心異常感激（以上漢口電） 
　　革命軍據九江後卽重整秩序於招商局碼頭及各處大店均豎立中華民國大旗商民悅服貿易如常（蕪湖電）　　日本輪船襄陽丸在九江報告日領事謂船過揚邏時離漢口約十英里東岸砲台忽連放五砲向船轟擊船之後尾中三砲幸無大損聞日總領事刻已研究此事 
　　日本陸軍省接有消息謂革黨佔據西安實由某標統率新軍一標起變所致 
　　東京朝日新聞謂神户爲中國革軍財政總機關處美國捐集之欵已用日人之名匯至神户再由該處匯至中國日本華僑亦捐集日洋十二萬元 
　　蔭昌之死外聞皆信爲實惟中政府恐亂人心故佯召之回以隱此事（以上初七日東京電） 
　　在京西人恐盛宣懷爲人暗殺今日已備專車送之赴津德美法使署均派兵一隊護送英美法德公使及丁嘉立博士美國使署武隨員等皆謂當安送盛某出京蓋其革職實爲主張有益於外人之鐵路政策也各公使今日舉慶王商議此事即經慶王贊成　　香港華人聲言日本若借欵與政府接濟軍需决當抵制日貨 
　　紫禁城城門平時惟有皇族出入此門可逹鐵路車 
 
 

Page 6

 
 
站今晨黎明忽然開啓有西式馬車一輛由内而出車簾密下乘者不知爲誰此事極有關係現正秘密查訪　　資政院請重組内閣開除黨禁及貴族不得列内閣憲法由資政院認可其實此種舉動未必能恢復民心蓋革命軍之宗旨全不在此 
　　郵局檢查外省寄京郵件見有關於亂事及詞涉激烈者槩不遞送（以上初七日北京電） 
　　聞中政府現正與美國銀公司駐華代表史屈鞏脫君商借急債（初七日鈕約電） 
　　中國債劵因接北京消息謂亂事不日可以議各故市面已較前稍穩（初七日倫敦電） 
　　京中某滿大員憤言軍費不足必須大借外債拚以一二省土地抵付外人猶愈於全國入革黨之手（廣州電） 
　　雲南宣告獨立已得李督同意人民歡呼萬歲有于門前懸獨立旗者 
　　袁世凱得革軍勸告書後意似略動 
　　江督張人駿昨至諮議局會議提議件内有政府可否借外兵以平革軍一條張督與全體議員皆不贊成（以上譯西報） 
官電 
[滬道接各處電]  
　　外務部電各省制台撫台各關道官軍由灄口進攻匪勢挫郤擊斃甚多獲砲械多件克復劉家廟乘勝進佔漢口大智門連日大雨兵士露營倍形奮勇特聞外虞印　　江督電頃據寗關稅務司轉呈北京總稅務司今日所發來電云官軍戰勝革黨後卽克復漢口等語希分飭所屬一體知照督虞印 
　　浙撫電來電悉浙省安韞陽印 
　　江督電接皖撫來電皖安督陽印 
　　魯撫電東省平安琦庚印 
　　鎭江商會于總理電鎭安鼎叩 
　　鎭關道電陽電悉鎭安賢齊印 
　　附常州商會致報界電 
　　各報館常州安靖商會 
要聞一 
[長沙失守時情狀]  
　　長沙警耗已迭誌報端而其失守之情狀尙無所聞茲據敎會中人云上月三十日革軍之詣長沙者不過數十人其狀似係豫先勾結軍學二界俟後援齊至始行舉發事前新軍及學生中之暗入革黨者頗不乏人嗣因當道探得秘情遂派兵四出拿人並下令新軍全體將軍械繳出新軍中之未通革黨者聞信遂大忿皆持兵器奔集撫署問故當道見狀愈信爲全體謀變遂令防營開鎗擊斃數人新軍全體憤極於是齊聲呼變而其中之眞革黨遂乘勢煸動當時殺斃長官數人同時防營中亦有數人變叛司道恐有性命之憂紛紛逃散而大局遂以之潰散矣 
　　又聞駐省二十五混成協各標統管帶均已被殺又有謂該協協統蕭良臣係自殺者蓋蕭新到任舉措多乘與各軍官兵士感情甚惡故不免又有一說則謂長沙之變係起於學界波及軍界之輜重工程各新招兵隊故一發不可復制云 
[四面楚歌之京師]  
　　初五日内閣通電各督撫云奉電旨程德全電奏自鄂省兵變一時無識之人以新軍爲不可 
 
 

Page 7

 
 
　　恃以致軍心不安亟宜處以鎭靜以釋猜疑等語朝廷於新舊各軍本無歧視當此事變日亟正賴推誠布公以信相孚着各省督撫鎭靜籌防毌少張皇以固軍心而弭隱患欽此 
　　同日海軍部又電各督撫云薩軍門遣建安由漢赴大能駐泊楚豫楚同江利三砲船及湖鷹雷艇赴九江裝煤畢即回漢恐外間謠傅軍艦退守九江特聞 
　　初六日軍諮府又電各督撫云本日接廕大臣支電稱初一日匪約二營向灄口進撲被我軍砲擊敗走初二日我軍與匪砲戰互有損傷初三日我軍偵探由灄口進至造紙廠劉家廟一帶搜索敵情擊斃匪正副隊長各一名並獲執照手槍手簿等項又我軍用管退砲猛擊匪之砲隊効力甚大匪砲不能支持遂敗退 
　　軍諮府前日又軍運過山砲多尊前赴戰地並發緊急命令令薩軍即日進攻 
　　昨軍諮府得南省來電謂瑞澂有由九江逃往上海之信當即發電薩軍門飭其勿令瑞澂隨便乘船私逃然而瑞澂已逃矣 
　　二十七日之役廕昌曾奏捕獲革黨三名茲聞三十日廕昌又電軍諮府謂此三人係由官軍偵探隊拿獲訊據只認現充革黨探卒其佈置機關及黨中舉動全不承認可否軍前正法等語當經軍諮府電覆迅將該匪等解京辦理 
　　又聞監國接閱蔭昌電奏即召總協理及洵濤兩邸會議濤邸以所獲革黨旣爲探卒則與進取上似不無關係擬電蔭大臣將所獲各犯善爲勸勉優賞鉅金使其投誠以期探得黨軍之眞象卽命充作嚮導監國然之徐協理復建議嗣後軍前如獲匪黨應擇其性質較純良者一律錫以重賞勸其返城並詳述朝廷之德意以爲解散革軍之計監國亦甚然其說擬即一併雷飭蔭袁兩大臣遵辦　　長沙業已數日無電報到京聞當省城岌岌時外人問三司是否可以保護外人生命財産三司答以不能長沙稅務司不得已乃急電外部謂現在長沙亦有匪亂湘撫余誠格逃避官塲無力保護外人應請外部作主云云 
　　初二日太原有電致郵部云陜西兵變此電由山西發來甚可怪豈陜西已大破裂無人通電耶抑山西巡撫風聞陜變而代電耶 
　　又某京官得電謂西安之變係巡防隊勾通八月中秋夜謀變之匪黨起事護撫錢能訓不知下落并聞郵傅部昨日復接西安來電其文甚長係述告西實變亂　狀云 
　　京師得報河南王天　作亂已派謝寶勝帶兵往勦惟王在嵩山一帶聲勢頗大人數鉅萬與附近居民并無惡感恐一時亦不易撲滅也 
　　又聞粤督張堅帥有電到京謂香港有大幇革黨扮作難民或學生或商人紛紛竄入内地捕不勝捕當地人心異常浮動一二日内恐有大事岐惟有盡心竭力以期鎭壓而已 
　　聞袁項城昨有一密摺到京大致謂今日之危局不專在湖北一隅亟宜顧全大局目前之定亂尙易將來之善後最難俟鄂事粗定即望朝廷實行憲政化除满漢界限即如鐵路國有政策亦宜暫缓以順人心而安大局又謂勦匪不可過急宜設法解散若以急圖克復武昌爲名必致逼匪外竄東南大局勢將糜爛貽害更大收拾恐更不易云云京師以爲名論 
　　項城并有電致姜桂題軍門凡毅軍中自帮帶以下如有哨官哨長以及目兵有願赴鄂勦匪者均應聽其前往惟須從前曾經戰事者始准應調云 
　　陸軍部近下堂諭鄂省匪亂本鄂　　戰事應守秘密　　　項人等　會本署人員一　不准接待以防洩露并諭守門兵士加　　　云 
　　又聞度支部因庫欵奇絀亂急餉巨實在無法應付特請再開實官捐以期暫行接濟已於本日出奏並聞各衙門所請領款項非十分要欵均停不支發該部各司員則日夜籌議維持財政方法異常忙碌 
　　外交圑領袖公使日前用電話向外部聲稱爲武漢事須與貴國主軍事者面商事件濤貝勒遂咨該公使同到外部接洽該公使稱革黨爲南軍謂貴國不得以尋常匪徒相待我等即日派員前往觀戰濤邸力駁其非該使謂我等旣已認爲交戰圑體宣告中立自應派員觀戰即貴國不允我等亦必自行執行云云該使又謂貴政府對於南軍現有如何準備濤邸答以軍事計劃應守秘密該使曰願聞其略濤邸仍拒之惟卒允其派員觀戰而散又有一說則謂因當道不肯發給護照沿途北軍多所阻碍故觀操員仍半途折返云 
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[北蒙有平靜之說]  
　　北蒙背中投俄之說事本確實曾列報端茲聞日來已經三六橋與商卓特巴二人融化解散庫地日就平靜其所謂庫倫佛佛爺者昨有寄交資政院蒙古議員逹郡王電報一紙云車盟逹郡王知悉現在庫地安靜一切事宜已與三大臣各平商辦其未辦新政亦議定呈由三大臣奏請停辦請就近轉逹那王爺妥爲照護等語若此則北蒙似已平靜矣 
[長蘆鹽斤加價案已取消矣]  
　　張馨庵都轉前因津浦鐵路收歸國有曾有將該路鹽價每觔所加四文停止之說茲將順直諮議局關於此事與直督往來函件探錄於下 
　　諮議局致直督函津浦路欵鹽捐加收四文近聞運司有詳請停止之說紳學各界紛紛函質本局以未盡知虚實不便答復謹肅箋禀詢擬請據實惠諭以憑轉逹 
　　直督覆諮議局函查津浦路欵鹽捐加收四文前據運司詳稱以現在鐵路幹路改歸國有湖南因路抽收米捐鹽捐房捐各項奉旨槪行停止所有長藍直豫兩省因辦洛潼鐵路津浦鐵路先後奏准加收鹽價各四文應否槪行停止以紓民力抑或循舊加收之處除分詳外理合詳情咨部核復等情當經分咨度支郵傳兩部查照昨據運司來詳以盬商有意朦蔽應將四文全數歸民以示罰懲等情又經分咨度支郵傳兩部查照備案并劄行在案茲承詢問用特奉復 
[曲士文起事補記]  
　　萊陽此次亂耗聞曲士文於七月初四回家該村人民多見之者伊聚其附近黨羽密謀一時鄉民傅聞消息羣相駭愕而各村惡徒從中煽惑故鄉間搬運赶城者絡繹弗絶大有風聲鶴唳之象侯令聞之示禁造謠並親赴栢林莊暁諭大衆而曲士文業由鞠家溝經潭格莊抵張家院與其死黨數十人潛離萊境密會於棲霞縣界之僧王廟旋以衆意多岐因而中輟初十日始紛紛散去至八月初四日萊人傳有匪從警耗曲士文之弟曲士信歸而喧嚷鄉民惶恐初六日赴縣署呈報其兄與匪徒圑結實欲作亂侯令派人偵探緣其時散時聚未見確耗初八日曲士文等二十七人持槍赴西留村脅逼杜長聯人初九日黎明侯令復命劉二帶役八人往查行至趙家院迤南山林遇匪劉二等五人爲匪所得餘四人奔避逃竄而歸初十日聞被慘殺懸道高桿挨村脅迫大肆擄掠民不聊生各村惡徒起而入夥侯令即謁駐萊董管帶秘商夜十二鐘督隊往捕蛇窩泊岔河兵調集旣至張家院匪已西竄而潭格莊祝渭濱火山泊劉雲驤等數家業於初十日夜間被匪焚燒房屋搶掠什物官軍尾追中途遇雨道路泥濘人馬不得前進夜宿李格莊十二日至紅洞山 
得五人屍身時匪已聚多人在小水岔王姓數家勒索錢財聞官軍至退守姚山燃放鎗砲官軍以其擄掠鄉民過多不能就前奮擊而曲士文等遂得先期逃竄被擄鄉民散逃拿獲者立釋確係匪徒及形跡可疑者十餘人押解進城起獲抬砲八桿槍數十枝十三日馬連莊人報稱匪有轉竄彼處之耗十四日早侯令協官軍西發與匪遇於陰山匪卽開槍隨擊隨走官軍追至笆頭張家村擊散先後捕拿十人獲鎗砲數十桿並得鄉民所搜出匪藏之旗幟八枝力追至山裹吳家偵知曲士文身受微傷該黨十餘人四散由此而西查無蹝跡至十八日侯令官軍始行來城此萊亂之實在情形也總之萊陽此次亂徒就其發起而論以三四十人膽敢傷害官差焚掠民舍似有出人意料之外者然觀其密結黨會備運槍砲私造旗幟擄掠鄉民其蓄謀已非一日且以數百兵隊僅獲其羽翼爪牙而三五渠魁終得漏網則曲之謀略亦偉矣 
[餘姚鹽梟猖獗]  
餘姚馬渚附近之西湖塘地方素産食鹽私販甚夥居民之藉此爲生者十居八九近日天氣晴朗出産較旺而巡緝私販之營勇巡查亦於以加嚴是處鹽梟恨之切齒初三日夜間聚衆數百人圍攻巡營砲聲隆隆哨官與巡勇三十餘人俱斃現由某巡商赴省請援不知省憲如何對付也 
[杭垣飽受虚驚]  
杭垣於初六日爲旗兵發餉之期搜括現洋以致洋兌驟短民間不知原因紛起謠傅洎夜半三句鐘時旗營不知何故突放空砲一門同時大街鎭海樓（俗稱鼓樓）駐有巡防隊一營於一句餘鐘密運新式大砲一架上樓被民更夫瞥見密告左近　店金　人民方因夜半發砲已　 
 
 

Page 11

 
 
　　萬分驚懼突聞此說愈信即有亂事煞時羣起遷逃車站及江干船埠人如蟻聚車馬塞道其暫向拱埠湖墅及西湖各鄉者勢如潮湧咸謂今晚（即七）明晨必將開戰其勢萬分危急旁晚六句鐘時衆商羣聚商會要求立刻晋謁增撫電求將軍千萬不可無端鳴砲一面卽晚繕發六言告示以鎭人心而維危局至城厢機料房人數逹三萬數千此次因鄂亂停工深慮羣聚暴動致糜大局經該業全體迭議總商會勸告同業顧全大局照常發料已停各機擬即編入民團暫濟眉急惟現洋已涸匯兌不通工資萬分支絀業由該業董丁立中宋鴻範等商懇災賑事務所坐辦沈令惟賢核准借撥小洋十萬角已於初八日下午將領狀保結等送由商會轉致勸業道及沈大令卽晚解撥以濟急需 
[溧陽縣監犯反獄]  
　　溧陽縣典史電禀蘇撫程中丞云初四日申刻監犯反獄逃出四十六名搶刦巡防隊及巡警局槍枝子彈拒傷防勇兩名殺傷管監家人兩名竄出南北兩門分逃知縣恩厚先於初二日秋勘公出現已四出跴緝未知能否弋獲也 
[太倉商會維持金融之辦法]  
　　太倉地處海濱向以棉花爲出産大宗現當新貨上市適値武漢事起錢業滙兌不通以致貨物壅遏人民因之紛擾各業爲之牽動太倉商會開會集議辦法三條電禀撫藩核准轉電大清申行照辦一准由太鎭商人裝運子花或花衣到申點交行棧騐收子花每百觔押洋十元花衣每百觔押洋三十元一凡太倉商人運貨赴申行抵押槪須由太倉商會備公文或信據知照担保無者商會不負責任一請申行將近日由寗滬解之新幣内先截存洋十萬元以備太倉商人押款之用 
[中日商訂鴨綠江驗稅辦法]  
　　安奉寛軌鐵路此次改修定於日歷十一月卽可竣工與朝鮮釜山鐵道相聯接凡各項貨物均可直接軍輸惟鴨綠江互征關稅向來中國稅關設於西岸日本稅關設於東岸檢驗貨物稅此次鐵路旣已直接互相查驗未免煩瑣於行旅客商殊多不便當經中日兩國當道協商妥善辦法在安東縣設一中國稅關凡由新義州運來之貨由日稅關特派人員至安東稅關會同關員同時查驗以昭簡便定於九月中實行業經雙方認可除咨請稅務處查核处並札行該稅關等遵照辦理矣 
[日人侵佔民地之交涉]  
　　安東城北溫泉屯地方向有石礦一處礦苗極旺計地五响有奇於光緒三十一年經民人席福榮報領開採嗣被日軍司令部侵佔將房屋盡行拆毁改建樓房並未發價錢紹雲觀察前在興鳳道任内屢與日領交涉言明每年由關東都督府發給租價一百元並立契約爲証詎自該約締結後除三十二年照約給價外迄今五年之久並未發給分文現席某已控由興鳳道轉逹交涉司照會駐奉日領嚴重交涉矣 
[蘇垣機匠滋事續記]  
　　蘇垣各機匠於初三晨閧至各紗緞莊滋事索錢經三縣彈壓驅散並拘提三人究辦略紀前報茲悉三邑令當夜齊赴警務公所會同總務科科長將三人提案審訊内有一人經機業代表聲明向來安分此次實被脅從求恩准予保釋餘二人各喝令重笞八百板仍還押候辦復訪有著名無賴之劉根寶爲煽惑滋事之主動人歷經犯事收禁有案三邑令乃密飭幹差於初四日黎明將劉掩捕解案收押候辦當肇事時商圑均列隊出巡警務公所恐再有工匠滋事是日内亦添派巡邏隊晝夜梭巡故當日各緞莊雖飽受虚驚刻已安堵如常矣 
各埠通信東三省 
[長春馬路開工]  
　　長春商埠至吉長鐵路站一帶道路不平每逢霪雨行旅苦之孟觀察關心路政以爲不急整頓不但行路不便卻且貽笑外人日前特將馬路工程包與日工師修理現已開工石灰石子堆滿路旁聞九月底即可告竣 
[松花江創設燈塔誌聞]  
　　趙督昨准吉撫咨稱松花江側面礁砟叢集於往來輪船殊多窒礙現擬在該江鎜碓石處添設燈塔以利航業免遭不虞並將開辦簡章及籌欵情形具請查核聞　帥即行電復照准請飭派員前往松花江測勘究竟淺險如何詳細繪圖以期早日薵辦 
[長春添設英領事]  
　　長春爲三省要衝天産品素稱豐富商務亦日見發逹近自開關商埠外商之挾資營業者日見衆我除日俄已設領事保護外其他各國尙付缺如英政府有鑒於此特由駐京公使照會外部添設副領一缺以資保護僑民維持商務刻聞外部已經核准並咨請督帥轉飭西南路道查照矣 
廣東 
[水師學堂失愼]  
前月三十夜一點鐘時黄埔水師學堂中人忽於夢中驚醒望見火光熊熊全堂大恐更有疑爲革黨來襲者後查悉乃係某體操敎 
 
 

Page 12

 
 
習室中失愼幸得堂中人役極力灌救當即撲滅計焚去房舍四間云 
[烟商亦受影響]  
　　粤垣近日煙土大爲跌價從前至高五十一元左右現則跌至四十四元餘蓋因吃煙人少而上海尙有某公司存土九千餘箱不能轉流故必跌回三十元方肯出售云 
[抽收碗捐糾葛]  
　　饒平盤碗貨件爲出口大宗昨經議定抽捐撥爲巡警經費旋因抽收不行以致停辦茲聞巡警局陳巡長招到夥伴黄某前向承辦議每碗担出口抽銀一角衆碗商譁然不肯遵繳即向商務分所總理黄某紳磋商赴縣遞禀該總理不肯出首簽禀致與碗商終生齟齬大有決裂之勢 
直隸 
[直督有自知之明]  
　　直督陳小帥因川鄂亂事曾對人云直隷爲近畿重地吾以孱弱之軀不克勝此重任屢疏請辭未蒙俞允心焉憂之且談及川鄂兩督不能爲人民造福反致召禍殊失朝廷委任之意云 
[諮議局常會改期]  
　　　直諮議局本於初一日開通常會因是日議員未到半數故改期於初三日開會云 
福建 
[商圑野外旅行]  
　　福州商圑舉行第一次野外演習於前月十八日前往鼓山旅行隨往者有書記長一軍需長一是日黎明會集操場做飯六時點名整隊起程由水部入城向東門進發十二時休憩於鼓山下院吃乾粮後旋即登山將全隊分爲四排開演是夜宿於湧泉寺十九日六時全隊下山午後一時在商務總會茶叙少頃即歸操塲宣告散隊斯舉秩序整肅足壯觀瞻聞臨行時並有振華公司以清醒丸百餘包爲贈品特向當塲奉給 
山東 
[烟台巨號倒閉]  
　　煙台順泰號洋貨行與順泰錢莊於月初同時倒閉當經商務總會一併查封並牽及其連號福順恆福順泰兩錢莊同日被擠惟該莊兩號會同具禀商會聲稱該莊生意並無虧賠因本街換票之人　擠不堪實係無法措付現定於本月初十十二兩日在大廟點付請爲廣告週知業經該會佈各聞該號所欠中外各欵共有五十三萬之多該號執事已經將所欠外欵及各項存欵數目并所有房産一併送交商會以便攤派而清紏葛 
[曹縣亦有轎夫滋事案]  
　　曹縣前數年有繭絲行所有行用作爲該縣轎夫津貼係屬陋規當經該縣議事會援魯撫通飭剔除陋規案禀請該縣出示施行轎夫等託人向議事會處要求通融辦理該會議長未允轎夫等遂挾忿紏衆數十人持械兩次向議長索命幸議長聞風躱匿未遭壽手皆經隨時禀明縣主究辦該縣主面許嚴責退則置若罔聞當經該縣議事各會員以縱役洩忿破壞憲章等情呈遞請願書於諮議局經諮議局公同議決轉呈撫憲裁奪施行奉帥批飭藩臬兩司立即會同自治籌辦處查明詳覆核辦 
河南 
[鄂亂前之土匪]  
　　鹿邑縣於七月二十七日忽有大股土匪竄至該邑恐爲官兵探知抣從夜間偷入當經胡令聞風往拿偷越鹿境者已有三进七八十人當時拿到四人訊供始知其詳其餘聞胡令至而折回毫州據所獲之匪供稱此次實欲假道往魯云至柘城縣亦於上月二十九日夜間東鄉地保董俊生禀稱有皖匪過境並搶鄉村十一家牽去馬七匹當時由守望社集人往追而匪類過多一時無從下手匪亦無在柘之心其在柘行搶者因無川資之故刻下該縣境尙無大股皖匪初一日柘城孟令親自下鄉到處緝拿惟此次經過之村落無一不受影響云 
江西 
[河口鎭開墾荒股東會]  
　　河口鎭新民小學堂管理張君去秋與同志任君等在鉛邑鵝湖書院後大元坑地方開墾官荒十餘畝招股二千元比經彭大令轉詳勸業道立案自開墾至今辦理認眞成效大著將來尤不可限量　共種竹木三十萬株成活者已三分之二現已於九月初一日開股東大會商議一切進行辦法 
[示禁糖鹽攙土粉]  
　　鄱陽城外邵天賜私販土粉攙入白糖食鹽前經正議長施君秉鈞禀縣拿案拘押科罰了事現聞俞大令誠恐無知之徒再踏前轍於八月十四日出示嚴禁張貼署門仍照會商務分會隨時訪查並謂倘有不法之徒以土粉攙入糖鹽者一經覺察或被控告除將店屋封閉充公外並當從重懲罰決不寛貸浙江 
[富户爭購路股]  
　　紹興各富户自鄂亂發生均向錢莊提取現銀有明逹者遂乘機向各富户勸導謂浙江鐵路的係完全商辦按照萬國公法無論兩國相爭黨人舉事皆不得侵犯與其多藏厚亡不如附入路股實爲一舉兩得各富户聞之皆欣然樂從爭先購買聞近日郡城經理處頗有應接不暇之勢云 
[紅十字會之變相]  
　　杭州候補縣張仲元大令今日投函商界潘某（此公素性喣喣頗有善士之目）大略謂近日迭奉祖歸乩諭禁談鄂亂然近日亂勢蔓延各省響鷹浙省人心騷惶終恐不免弟等旣爲壇弟子幸附同緣體天地好生之德似應組織紅十字分會某某二君極表同情擬各捐洋五元大善士素極熱心必能登高呼籲並請先函上海總會請求設立分會等語聞潘君上年因鼎記虧倒負債數十萬迄尙追呼心熱力綿祇好付之荷荷云 
揚州 
[督委來揚招兵]  
　　江督張制軍以南京籌防特遣招兵戴陳兩委員來揚招募兵士四營計二千人現戴委等已駐南門靜慧寺竪旗開招矣 
[組織商學民圑]  
　　揚州公益研究會員孔君小山等以時事多艱特提議組織商學圑每日練習操法兩次凡有報名而往者一律收納現已於城内董子祠集議辦法不日將見實行又有紳士徐兆裕等合議組織民團四百名已蒙運司增都轉允助經費現已定議即於城内務本堂開招惟聞近來應招者多屬濫竽之輩恐不足以收成效云 
蘇州 
[籌辦商團情形]  
　　蘇垣紳商組織西路简團體育會分發傳單於初四日下午在市民公社開會到者數百人公議辦法商鹽經費即由紳富當場書助特别捐數百元並推舉各項職員因爲時已晚遂延長會期妆五日續行會議當已推定劉紳雅賓爲正幹事劉紳以事繁無暇兼顧再三辭退遂由衆議改爲名譽正幹事别推舉　紳駿孫爲正幹事以陸紳芝雙爲副幹又推定紏察員若干人庶務員若干人書記若干人定名爲西南城第二體育會先招操員六十人延聘敎習一員操衣操袴等均由會製辦發給皮靴則由操員自備凡願充操員者須由會員二人分紹尙須店保方可進會入會時須缴保証金兩元其各項經費尙須頒發公啓分别勸募届時惝經費充裕擬即將操員招定百名業已議定草章並須具禀農工商務局商會立案議畢散會時已　七句鐘矣 
[清談（東吳）]  
　　近日南省之恐慌最屬無謂。觀革命軍舉動。此時尙無意。　南。則南省固可無事。卽革命軍長驅南來。革軍。文明軍也。必不至於大擾。而民間恐慌奚爲者。 
　　自革命軍起。有最可慮者二事。一則土匪之竊發。一則外人之意向也。然土匪一方面。苟能出以鎭定。無謠言爲之先導。清其根本。以民團爲之後援。則土匪猶可無慮。而惟外人對於新舊兩。面一舉足間。便有輕重之判。試觀本報前日所譯西報。謂新朝廷初立。未必即能恢復秩序。不如保存舊朝廷。加以改革云云。則其目光已可窺見一斑矣。 
　　今余有一言正告外人者。現在之中國。竟無秩序之可言。無論新朝廷與舊朝廷。必將舊日穢敗之政治。盡行剗除。然後秩序始可著手整理。若僅僅加以塗附之改革。猶是今日立憲之面目也。此則外人觀察之目光。或猶未逹一間也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
+金巿九月初八日收盤金價 
現貨標金四百零三兩零五錢 
足赤條金四百十兩零五錢 
沙金合赤四百十二兩零五錢 
錢巿初八日北南銀拆及銀銅元錢價 
龍洋八錢一分 
英洋八錢二分 
本洋九錢 
小洋七錢零八分 
銀拆三錢 
洋找八錢 
錢找一千文 
衣牌一千二百四十文 
銅元一百五十二各百五文 
巿錢一百五十千文 
九月初八日進口輪船禮拜日 
寗紹輪船由寗波寗紹公司 
北京又由寗波太古公司 
蘆州又由烟台太古公司 
甘州又由大連太古公司 
德和又由長江怡和洋行 
大通又由長江太古公司 
大福丸又由長江日清公司 
奉天又由烟台太古公司 
九月初九日出口輪船禮拜一 
開平又開往秦皇島開平公司 
奉天又晚往威海烟台天津太古公司 
北京又晚往甯波太古公司 
紹寗又開往寗波寗紹公司 
景星又開往烟台天津怡和洋行 
泰順又開往烟台天津招商總局 
九月初十日出口輪船禮拜二 
筑后丸輪船上午五點鐘開往日本等埠郵社會船 
致遠又開往香港粤省招商總局 
大通又晚往長江太古公司 
甘州又晚往烟台牛莊大連太古公司 
德生又開往膠州怡和洋行 
德和又開往長江怡和洋行 
甬興又開往寗波寗紹公司 
博多丸輪船天明時鐘開往神户等埠郵船會社 
筑後丸又天明五句鐘開往長崎神户横濱等埠郵船會社 
塘沽又開往青島亨寳公司 
廣濟又開往温州招商總局 
九月十一日出口輪船禮拜三 
大福丸又開往長江日清公司 
鄱陽又晚往長江太古公司 
金華又開往香港東廣太古公司 
九月十二日出口輪船禮拜四 
西京丸又上午七點鐘開往大連灣各埠郵船會社 
廣生又開往烟台天津怡和洋行 
南陽丸輪船開往長江日清公司 
九月十四日出口輪船禮拜六 
大貞丸輪船開往長江日清公司 
 
 

Page 17

 
 
   
 
 

Page 18

 
 
本埠新聞 
[鄂亂影響]  
　　鄂省亂事警報頻傳滬上謠言蠭起有革軍襲取滬南製造局之謠該局已派兵嚴守人心惶惶日來住居滬南及城内稍有積畜之居民遷居租界者甚衆且聞官員眷屬亦不遷居者 
　　本邑城廂内外救火聯合會近接無名郵函云革軍將於某夜舉火焚燬某某衙署届時如累及民房請出隊施救以盡義務等語一時人心疑惑大有草木皆后之勢該會因邀集十二團體會議組織商業團體聯合會總機關以便地方有警時一呼百應救援四起並議發臨時告警鐘點昨晨在救火聯合會特開臨時大會議舉李平書君爲總司令部李以事務煩多無暇及此卽由伊姪李詢若爲代表司令並議决鐘點十三記共分九次告警彼此可以會晤警事又劃分地段守護歸十二團體擔任防衛並以新會友尙無軍械不願出防因向滬道劉觀察禀請給發以資捍禦 
　　日來城廂内外及江南製造局一帶居民因警信頻仍驚惶無措大有遷地爲良之勢乃日昨内地自來水公司忽有某甲前來知會云某日夜間本埠地方有絶大禍機居民惶亂請將公司内自來水總門届時幸勿關閉以便臨時救援等語此聲一播人心益覺皇皇南區區長近以謡言日多人心惶惶誠恐土匪流氓從旁蠢動肆擾爲害防務事宜益關緊要惟以公費支絀不得不就地籌募以保公安爰定今日下午四時會同商務分會董事在區開會届時邀集境内各商家到區公同策畫以期籌集欵項切實施行云 
　　昨日滬道奉江督電云准内閣電袁電奏駐鄂師船及鄂兵船現均缺少米煤各物請飭由兩江江西委員籌辦俟事定分向部請撥歸墊由鄂造報等語着張人駿馮汝騤飭令上海九江兩道迅速籌辦接濟勿稍貽誤等因劉觀察以米糧煤斤爲兵船要需亟應派委照購運鄂預儲以便接濟爰札委上海縣田大令譯員陳震東明府王克誠明府會商製造局張觀察赶速採購交由駐滬海軍公所代收轉運以濟鄂軍 
[逃督往依日本]  
　　鄂督瑞澂由鄂逃滬居無數日已於前晚乘某輪船東渡茲悉該革督於未去之前先在某銀行匯銀三十萬兩祇挈一愛妾並該妾所生之幼子及男女兩僕逃往日本惟其眷屬仍寓小沙陀行轅 
[借撥新幣之公牘]  
　　滬道昨奉江督札文云准度支部東電内開卅電悉寗廠鑄本業已分撥無存滬地借撥新幣二百萬元早經分交大清通商二銀行已電飭滬道妥商該銀行辦理此外實無從籌撥如華商自向外國銀行抵借自應照准匯豐保借一欵應准由滬道仍照前案接續接議事關大局務希台端全力支持以濟艱危至爲盼禱等因業經轉電該道照辦在案現准常州紳士惲侍郎來寗面言常市緊急情形危迫請爲籌濟自應並顧除飭裕寗官錢局量力設法外查上海現有前項大宗撥濟之款亟應移缓就急於萬難挹注之中竭力騰挪酌量調劑實可籌撥若干由該道與惲紳等面商辦理（下略） 
[僱輪運兵之電商]  
　　江督前擬調兵兩營赴皖駐防並飭滬道定僱商輸裝運已誌前報茲聞張安帥昨又電致滬道云赴皖兩營已飭鏡清裝往無須另雇輪船其普露德斯維多利能兩船本日已電飭照雇現雇之北京已無所用而價已先付恐難退回應將普露德斯睛船不必再雇即以北京改爲長雇但並不開行價應酌减雇期能否縮短可否隨時訂雇退雇望速磋商議定速復督徵印 
[美領函請放行商貨]  
　　美商福和公司有白糖八十六包由滬裝火車運蘇因單貨不符被鐵路捐局扣留現經該公司查明係由送貨人誤將别項貨單携往所致已將原單檢出送往捐局驗看故由美總領事函致滬道請飭該局驗明原單即予放行 
[巨竊破案]  
　　河南路會餘錢莊經理樓星時被竊値洋一萬元之金珠飾物一案當由總巡捕房派探將形跡可疑之茶房戎順金帶入捕房詢無証據送回詎戎卽取刀自刎復又拘入捕房解奉公堂訊判戎交保候查在案詎昨由蔡同德藥店夥持存摺至該莊結算存銀當經樓查得此摺儲與鐵箱内被竊即投總巡捕房報告捕頭即飭探往查卽由該藥店夥王某等將樓所失之小鐵箱送至捕房據稱此箱在存貨間所得内有銀飾二件莊摺兩扣實不知保來等語奉飭暫存捕房德候查核 
[唱攤簧牽累了菊花會]  
　　松滬巡防第四營管帶昨日致函道憲略請西門外本營左近向有蒔花園一所現於初七日起至十一日止假菊花會帛資助賑爲名演唱攤簧等類聚集男女一千餘人殊屬興高采烈難保無匪徒夾雜其間現値鄂亂事發滬上人心惶惶此種集會爲不正當之營業極易生事請爲札飭上海縣派差勸令即日停止云云當經觀察札由田大令立飭捕頭徐文查得該園有蒔花蓄牧公司坐落斜橋西首巡防第四營相近確有開菊花會演唱助賑之舉據園主毛韻甫云係高等實業學堂敎務長辜部郎鴻銘所組織已由大令飭即停止矣 
[城内居民之恐慌]  
　　日昨城内居民紛紛遷移箱籠物件各城門幾致塞　田大令以人心惶惑至此亟應處以鎭靜因諭令本署内外人等均不許稍事張皇先將物件搬放别處以免搖惑 
[寶山縣預防營兵]  
　　岑宮保由漢回申帶有弁失一營計五百名現駐吳淞鎭地方茲寶山縣以武漢亂事警報頻聞此項弁兵駐紮在淞恐有他慮因於昨日電禀滬道請轉詢宮保應將此項兵丁如何調防之處酌核飭遵以免滋事 
瑣聞 
[城内]  
　　道批○愼成輪船公司禀批該公司添置拖船旣在楊州興化鹽城並鎭江一帶搭客往來應由該公司逕禀鎭江關道核辦來禀所請着毋庸議學生劉經慶禀批來禀閱悉該生赴美留學有志向上甚爲可嘉惟由滬前往美國游學經商者應由本道查明塡照函送駐滬美總領事簽字今來照未到本道官衙先由駐寗美總領事簽印殊與向章不符該生原籍金陵大學堂疑業有年應即禀請金陵關道提學使移會本道核辦可也　　道轅紀事○一路一區德清昨至道轅禀辭蒙閘北巡警總局調赴衛生科員差　太 
 
 

Page 19

 
 
倉州趙漢琪分省試用鹽大使陸德誠上海縣知縣田寶榮前湖南勸業道沈祖燕昨日先後到道禀見 
　　三蕊堂控案之紏葛○北市西式女成衣同業在城内軒轅殿分設三蕊堂公所向歸龔伯良沈桂卿董少棋等經理捐務業已多年因侵呑公欵匿賬不報曾由該業全體代表張文利龔朗　唐玉全等赴縣控追經田大令提案訊據龔伯良等供認呑欵一千零七十三元四判令角交保限繳不准干預捐務在案詎知龔伯良抗違不繳反敢串出同黨龔源本奚愛堂等朦蔽朋充張文利等心不能甘赴省控奉撫憲批飭松江府親提訊究乃龔伯良等知事不了又赴閘北巡警總局朦控拘押甚將該公所内奉准設立之學堂敎員袁容一併拘押事爲學務總董李鍾珏所知函請開釋仍被串差百般留難一併移送到縣前晚田大令升堂提訊以此案旣經上控批府提訊應靜倏府憲核辦均不准爭閙判令具結飭退 
　　接龍弄出命案○前晚洪王氏偕同十六舗地甲喬忠投上海縣報稱間壁隣居某蒲包店内有金林之子阿土與羅長生二人牌賭接龍氏夫洪阿桂在旁觀看口角起釁被罰長生扭住兇毆傷重吐血當時身死兇手羅長生已由巡士拘送工程局管押求請相騐當奉田大令諭令退去昨午火令往驗委係因傷身死當據屍妻洪王氏投稱氏夫洪阿桂向爲水菒生意死於非命自願備棺成殮求請免封乞將兇手移縣辦以相當之罪大令准之 
　　城墻上之死屍○昨晨九舗地甲徐春投上海縣報稱西門大境北首城牆上有年約五十多歲之無名男屍一名形似病死請爲相驗下午田大令往驗委係病斃查無屍屬飭堂收殮標封召認 
[南市]  
　　警務處招募巡邏隊○城自治公所警務處近因謠言日盛人心浮動自應將地方防務格外加嚴特招募巡邏隊日夜巡察以資捍衛所擬章程如後一招考巡邏隊三百二十名二每月餉糈六元三年歲以二十歲以外四十嵗以内爲及格四須有室家者五力能舉七十斤石担者六如於三四五項内缺一項者不收七犯案流氓斥革舊巡不收八初九初十日報名九報名處分設東區南區西區十几南區西區報名之人於十一日前七點鐘到南區聽候考驗十一東區報名之人於十一日午後一點鐘至東區聽候考騐十二考取之人於十二日午前九點鐘到東區領取保單聽候派區 
　　一個銅元之人命○寗波人洪阿桂向在滬南大碼頭之匯水樓茶館内擺設油炸檜攤近因失業患病賃店楊家渡弄内前晚同其比隣内地自來水公司小工羅長生在家賭牌因爭取銅元一枚致致格鬥洪即斃命當由巡士將兇手拘解東區暫留一面由十六舗地甲偕屍妻洪王氏及屍妻父王惟大報縣請驗昨日午後三時田大令詣驗委係氣閉身死因取具屍妻切結自行棺殮羅長生帶縣候訊 
[閘北]  
　　局員吏調○巡警總局衛生課長吳傳榮昨奉巡警道吳觀察局長姚太守札調總司令官遺缺以一路一區德颧長調補而以裁判課員陳大令繼蕃調補一路區長云 
　　長警不辭而去○滬上自謠傳鎭江失守人心搖動前日傍晚寗滬火車到埠搭客行李多至千數百件晚間十二時及二時半末班火車抵埠時總局長姚太守恐有匪徒混跡特飭偵探隊巡官孫晋發率同通班到站偵緝乃聞各局區長警昨日已有多人不辭而去不知何故 
　　押犯開釋○習藝所押犯毁栅脫逃三十餘名並先後追獲十五名一節已記前墊昨司法課長將未逃各犯馬忠彬王俊彩陸貴龍楊阿毛周阿榮吳聚生趙鳳山趙景福胡金標李得寶栢子鈞姜長生等十二名一併提案訓戒數語從寛開釋 
　　嫌疑犯發縣○四路分局解盜案嫌疑犯王桂山成開山成開祥李阿二李惠三周其來等六名至總局前日奉陳裁判分别研訊均不承認判押候發交寶山縣訊辦 
　　誰敎你禀控○沈徽五投四路一區禀控潘雲卿欠付有項銀百數十兩昨經董區長傳案質訊潘供此項存欵除付清外尙被透支銀十兩官判沈押候繳銀核釋 
[英租界]  
　　西騙已獲○西人哈柏前因在滬騙取亨逹利等行號貨欵逃匿嵗海衛經麥代總巡偵悉特派二十七號西探目彭山往將哈栢移提來滬解奉英按察使訊判交保清理在案因日久不理昨日又經二十七號西探復將哈提入捕房奉飭押候禮拜一（即今日）再行解送英署訊辦 
　　華騙得手○昨有自稱張順康之騙子至南京路震泰昌洋貨店内選購外國花緞兩疋囑送至江西路十四號洋房内取洋該店即派夥隨往詎至該洋房門前張即取貨入内從後門逃逸該店夥候久不出諭無其事始知受騙即投總巡捕房報請派探偵緝 
　　外國浮屍○昨日午後外大橋公家花園外面浦灘浮起一形如兵輪水手之西人屍體一具由捕查覎回禀捕房即用電話知照水巡船將該屍帶往浦東查明棺殮 
　　何苦短見○昨有陳林生者不知何故至乍浦橋投河圖盡當經一千零十四號華捕瞥見將陳救起帶入捕房奉飭拘留候訊 
　　私售燈吃○廣東路六百五十一號門牌趙芬家内因私售燈吃被捕房查悉昨飭包探周志仁與八號西捕往查實在當將烟具帶入捕房業已請廨出單傳訊矣 
　　捕打捕頭○四馬路總巡捕房六百八十號華捕因無端毆打三道頭華捕昨經張正巡官查悉着將該捕降充四等華捕一年調往匯山捕房當差再犯斥革不貸 
　　包探升職○匯四捕房四十五號三等華探金福壽因辦公認眞經五十號西探頭目安姆斯脫君查悉於昨着該探升爲二等包探以示奬勵 
　　搶物者又來○匪待陳阿寶因犯搶取行人衣物案曾經公堂訊辦逐出茲又潜來匿居寗波路二百七十九號屋内昨被包探蔣文彬查獲拘入捕房押候解辦 
　　封抵房欠○寗波路二百四十一號老虎灶又二百八十八號鑲牙店均因積欠房主租金被控公廨昨奉寶　員准飭差探往將兩處房屋分别發封備抵矣 
　　竊賊何多○新閘温州路丁正福家被成衣匠竊去値洋三百五十元之金鐲一副又九江路昇升里三百九十八號門牌某綢緞號被賊擊破坡璃窗竊去綢緞等物於昨先後至捕房報請查緝 
[美租界]  
　　旡妄之災○潘阿金昨經西華得路適有甲乙二印人因醉互毆甲用石子向乙擲去悞傷潘之頭面血流如注經西捕一併拘送捕房捕頭諭將受傷人磅同仁院療治再核　　鬥毆被拘○剃髮匠楊祥生應喬旺左春橋陳廷煇談文和等昨日不知何故在蓬路互相鬥毆被捕拘送捕房候辦 
　　拐匪宜懲○拐匪倪增寶將倪吳氏家三歲男孩拐匿虹口昨日欲　　賣被探沈阿炳查悉拘押捕房候究 
　　犬咬報捕○陳阿林昨經靶子路五十六號洋房門前忽有一犬自内　出咬傷右足當報捕房飭送醫院請驗 
　　一羣小竊○韋阿四陳阿炳竊北四川路二百五十號金戒金表等物傳榮才陳阿坤竊木匠吳世才之器具湯春林章阿二朱其林陸全順胡小各竊某姓衣服等件先後被探緝獲候辦 
[法租界]  
　　開釋客棧主婦○新長發客棧虧欠房金數月不付控由公常將棧主婦顧陳氏逮案訊判押候交保料理茲已付清由收租人禀明公堂將氏開釋 
　　開釋老虎灶主○如意園老虎灶主顧阿四因乏本不能文持店遂閉歇尙欠有自來水公司水欵銀十八兩五錢無力料理控由公堂提案訊押因日久未繳奉判再押七天了事業又押滿遂即開釋 
　　驅逐復驅逐○陳阿根係英法兩公堂驅逐出境之犯詎日來逗遛界内故態復萌爲包探撞見獲住送廨請究中西官會判押西牢六個月滿期仍驅逐出境 
　　押繳又押繳○公和公司收租人前控戴阿二馬阿友欠租不還遽即搬逃等情經廨員　司馬提案訊押限繳迄已日久仍置不問昨又提詰馬戴俱求釋出設法司馬不准判還押限一禮拜繳案 
 
 

Page 20

 
 
[海上閒談]  
　　自鄂事起。滬上市面。頓現不可思議之危象。銀行受擠。錢莊擱淺。實業各工塲。均岌岌不可支持。先後纔半目而一種蕭瑟情形。已逹極點。 
　　就現在市况論。除房産公司米行旅館飮食店茶坊酒肆以及搬運行李之車夫小工。因各處紳富。紛紛來滬。人數驟增。得獲一時之利外。殆合全埠無一店。無一人。不在此困難之旋渦中者。 
　　嗚呼。以號稱商業中心之上海。而僅此少數不受影響。殆哉。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
[徴文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎即請開明住址以便隨時通信惟原稿恕不奉還 
游戲文章 
[專制傳（愛）]  
　　長白人姓專名制字壓力。其人貎孔孟而心盜跖酷虐莫可名狀。專以言不由衷之談。愚弄天下政府以其獷悍可以使民懼也。頗信用之。專制自詡爲朝廷之保障。於是擅作威福。逐英雄於巖谷。登小人於朝廟黨類之衆。遍滿大下。凡列其門牆者。自吏胥以至於宰執。無一白丁。大名顯赫亘古莫京。及後共和軍至。今上問策於尃制。專制竟無所用其技。一籌莫展。坐以待斃。朝廷向恃專制爲長城者。至此竟無鉛刀一割之用。甚矣專制之外强内荏。但欺柔懦。及今内容披露。眞無一文之價値也。專制旣無策。朝廷擬起用世界名人曰立憲者。以代專制之位。立憲之爲人。雖不及共和。而舉止有法。亦將相之才也。奉詔後上書辭。曰臣因知專制之不可恃也。前欲用臣。有名無實。及今事急。臣亦無能爲力。乞賜歸隱云云。專制見立憲不允出山。知事不了。意將踏雲東海。觀日扶桑。作逍遙游。以避斧鉞之誅矣嗚呼害人者即自害。如專制者尙如此他何足云。 
[擬鎗砲與管城子書（來）]  
　　管城足下。竊以爲兩軍相遇。心戰爲上。兵戰爲下。僕武夫也。攻城略地。自謂具一日之長。至於運籌帷幄之中。决勝千里之外。非足下莫屬也。足下以絶地通天之才。抱覺世牖民之智。徒以受政府之壓制。不得志者數百年。性理旣屬空言。考據亦無實用。聯吟月下。與君訂風雅之交。苦讀窗前。借君作干禒之具。竊爲足下惜之。邇來民智大開。歐風東。漸君於是投袂而起。大放厥詞。或作董狐之筆。或呈鄭俠之。圖流涙而道。揭社會之奸邪。痛哭陳書。導國民之進。步而世之。讒君忌君者。不惜封之禁之。囚之殺。之卒之壓力愈高者激力愈遠阻力愈大者動力愈速。匪惟公理。亦勢所必至也。或謂君文弱書生。不任國事。不若僕持鐵血主義。可立於天演爭竸之中。然僕思之。僕重思之。對外與對内各殊。兩軍交綏。全恃器械之。精利兩端相持。取决輿。論之從違。即以武漢而論。不旬日而響應者。徧天下。萬衆歡迎。翹首跂足。簞食。壼漿。以迎王師。豈此一鎗一砲之功哉。原以良心未。死知專制政府之不善。人人思推倒之。設立共和政體。雖曰時勢所趨未始。非足下鼓吹之力也。雖其間轟擊衙署。驅除民賊。僕亦稍效微勞。終不若足下之登高一呼。四方風動也。頃者事已埀成矣。共和民國。端資建設。尙祈足下考覈精詳供諸簡策。俾當途有所採擇焉。此佈。 
海外奇談 
[大牛乳餅（欽）]  
　　美國偉斯根辛省。阿潑里登地方。有一極大之牛乳餅。計重一萬二千三百六十一磅。内含牛乳七十二噸。共美去英金一千二百磅。將陳列於支加哥國家乳品陳列所。此爲天下最大之牛乳餅也。 
[計破竊案]  
　　雅典有一富商。家中奴僕甚多。一日失竊富商頗不樂。不知竊者爲誰也。次日乃召衆僕至前而命之曰。今晚汝等各處一室。每人床前置手杖一根。凡竊者之杖。今晚自能加長一寸。明日余當騐之。衆僕唯唯當晚衆僕皆安睡。惟竊者不能成寐。竊慮其杖將長一寸。不得已預將其杖折去一寸而睡。翌日天甫明。富商即聚衆僕之杖而比較之。則見竊者之杖短一寸。遂送官究辦焉 
心直口快 
[不望立憲（愛）]  
　　革命。軍之著著進行。意在建共和國。安肯以血戰所獲得之一切。輕輕還諸不辨眞僞之立憲。此不望立憲者一也。 
　　凡曾受勦殺最甚之省分。如川粤等省。結毒已深。若脫專制。成獨立。决不願再受立憲之羈糜。此不望立憲者二也。 
　　邇時政府處困難之境。立憲未嘗不實。迨事過情遷。誰能保其。不復生專制之念。此不望立憲者三也。專制無限之。國一躍而登共和之域。此爲萬國所同欽。歎爲絶無而僅有者也。旣居其上。必不樂自貶其次。此不望立憲者四也。 
　　若勉强成立憲。此次革。命仇恨。彼此不能去。懐一遇不和。仍互相排擠。必終歸於專。制共和之兩途。此 
 
 

Page 27

 
 
不望立憲者五也。 
　　主張立憲者。多出於依賴劣根性尙未盡。絶之人。如無依賴性者。必不樂贊成。觀邇時情。形人心多。趨於。共和一。派此不望立憲者六也立憲。兩字現時所樂。聞者政府也所不。樂聞者。革軍也人世結婚。亦須兩相情願。况茲爲極大事乎。此不。望立。憲者七也。 
　　使君主爲。一族之人。此次易革命爲立。憲實爲無上上。策今君主非同族。滿漢之見未易。消融。此不望立憲者八也。 
　　今若北軍勝。旣不需用立憲。南軍勝。亦不需。用立憲。立憲幾同畫蛇添足。實不必多此一。舉此不望立。憲者九也。 
　　如立。憲現時南軍中之人。皆有騎虎。難下之。勢解散亦頗不易。此不望立。憲者。十也 
千金一笑 
[聨語滑稽（來）]  
　　有一提舉與一敎授交往。提舉戲曰。雞卵與鴨卵同窼。雞卵先生。鴨卵先生。敎授應聲曰。驢兒並馬兒共走。馬兒蹄舉驢兒蹄舉。 
　　有一塾帥與一將官相善將官戲謂之。曰讀甚麽四書五經。五句書中訛四句。塾師應聲曰。看邇來千軍。萬餉。萬名糧内。扣千名。或謂今。之塾師將官四句書先訛。五句萬名。糧扣剩千名。 
　　歐邑宰與趙敎諭同飲。歐曰趙先生飲酒。一走便肖。趙答曰。歐大尹追糧。一區全欠。 
　　蘇東坡與佛印常飲酒賡歌。一日飲到蘇家。見夫人臥碧紗厨。吟曰。碧紗。帪裡睡佳人。烟籠芍藥。夫人即對云青草。池邉洗和尙。水浸葫蘆。印笑曰。和尙得對夫人。喜出望外矣。 
[戲攷（吳下）（健兒）]  
　　雅觀樓。一名沙陀國。又名解珠寶。李國昌被讒人誣害。得罪於唐。幾至滅門。頼陳景思竭力斡旋。始得减輕流至沙陀。其子克用英武寛厚深。得衆心。又擇將士之强悍者。收爲養子。名爲太保時適黄巢王仙芝等作亂殺人如麻生靈塗炭。唐室幾亡。陳景思乃請重載珠寶。往沙陀厚賜克用。借其兵以平黄王之亂陳至沙陀。克用不。忘其恩接入。雅觀樓。厚待之陳於席間談及借兵之事。克用憤唐王。寵信。奸佞屈害忠良。掉頭不允。陳控悉克用懼内。乃結歡十二太保。囑其於二夫人前。代逹衷情。二夫人竟爲所惑悍然今太保發兵。隨陳入中原。助唐平亂。克用。無如之。何惟嘆息而已。劉鴻聲現改唱鬚生。初係黑頭。李春來開春桂時。劉尙唱黑頭第一夜與王玉芳。合唱是劇聲調渾厚雄壯。檯步亦嚴重得體宜其改唱鬚生。而游刃有餘也。 
小說 
[短篇小說是非夢（松隱廬）]  
　　秋風瑟瑟。寒蛩唧唧。予方獨坐松隱廬中燈下觀書。見有天下者非。 
一人之天下。乃仁人之天下也之句。予心有所感。旋覺疲乏。伏几而臥。忽聞叩户。聲啟之。有一人面目俊俏。衣裳楚楚。口操北音。自稱羊姓。笑柳其名。後隨一年約三下左右之美婦。時裝大足。携一大包。面泛桃花。喘息未定。予疑而問曰。羊先生素昧平生。深夜降臨。有何見敎。笑柳答曰。小子目北京至此。携有拙荆。夜深欲求貴莊借宿一宵。予略一踟蹰。卽應曰可。遜入廬中。分賓而坐。予曰。羊先生向執何業。笑柳答曰。目下閒居。予曰。從北京至此。將欲何往。笑柳。張口結舌。不能遽答。再觀少婦。兩頰紅暈。低首無言。予復曰。老夫觀羊先生形跡倉皇。必有他。故望爲老夫細述之。老夫非不利于君者。决不使他人。得知也。羊始侷促而言曰。老丈殷勤下詢。敢不傾吐肺腑。小子實青水國人。予一聞青水國三字。心中一動。幾至墜涙。蓋世界有一鐘源地方。列代相傳。至日月國。從正帝時。被流寇利。市人作亂帝自縊于某。山時有一疆臣胡珊貴。即欲統兵進討。又恐兵力不足。故向青水國借兵。及將市人勦滅。青水國已占據鐘原。建都　徑。即皇帝位。國號青水。改元盛樹元年。自此日月國遺民鐘源人。屢遭鰻鰍人之壓制。後由各國至該國通商。該國民漸有文明知識。而鰻鰍人壓力愈重。故日月國遺民。屈伏二百餘年。不能吐氣。予一聞青水國三字。即念其國民之可憐。故幾至墜涙也。笑柳復曰。小子在青水國。以唱戲爲業。名聞一方。蒙青水國土石鎭熿。青眼相加。即其妻亦屢招小子入宮演劇。近因石鎭熿信用欽。旺人先壞等一班奸臣。吸盡民脂復思賣國。致激成日月國遺氏自立之格名黨。于附昶喊寇鎭一带起事。公舉李願宏爲嶽省都督。聲勢浩大。石鎭熿深爲焦急。特使隱瘡殺徴兵二人。帶鰻鰍軍鐘源軍。大隊往征。格名軍都督宣言。我軍此。舉實爲救我同胞起見所有鐘源軍。槪不。殺害。于是隱瘡殺徴兵所帶鐘源兵。皆爭先投降。所剩鰻鰍軍。皆無用之輩。屢戰屢北。前日忽有石鎭熿府人來招小子。旣至。見石鎭熿之妻。向小子備述此事。且云石鎭熿昏庸。非終身可靠之人。願隨小子而逃。小子難却深情。言至此向指少婦曰。故偕之以遁。何處。駐足。尙在未定。尙望老丈海涵。予顧少婦。並無羞慚之意。轉有得意之色。予不覺鼓掌大笑。忽然驚覺。開眸視之。燈光半明。殘卷猶存。乃在燈下隱几一夢耳。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
