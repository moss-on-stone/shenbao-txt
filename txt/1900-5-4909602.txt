# 1900 - 5 - 4909602

 

Page 1

 
 
[新印大字足本王鳳洲綱鑑會纂告成] [  圖書集成局代啓]  
　　是書係明王鳳洲先生所撰先生一代通儒尤精史學以司馬温公資治通鑑朱紫陽通鑑綱目卷帙較繁閱者不便爰會通兩家之書撰爲是編用筆謹嚴叙事詳備方今國家崇尙實學稽古之士允宜家置一編惟惜坊間所印均係删節之本又字畫纖小讀者憾焉今埽葉山房主人覓得是書足本倩本局用新鑄大號鉛字重行排印校對詳明紙張潔白洵乙部之要編藝林之精品也每部二十本價洋二元八角蘇申南北埽葉山房均有發兌此佈 
[新印萬國新史大事表出售] [  圖書集成局代啓]  
　　是書於各國形勢政事沿革及一切交涉公法探源溯流搜羅宏富於西史中獨得窾要閱之可以通權變而廣見聞方今時事多艱有心世道者於外洋用人行政之道規時度勢之方皆當詳加考訂誠得是書而講求之何患不能窺其堂奥哉現由本局代爲刋印裝訂十六本每部洋二元由上海望平街紹先書局蘇州彚文軒發售 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[墨國請訂約章論]  
　　南北美洲自古係荒漠之地獨墨西哥立國最早當西歴一千五百十五年時西班牙屬地古巴總督瓦拉厥士聞墨西哥富遣將郭爾的斯往取之率兵船十艘弓銃手六百名戰馬十六匹入其境墨地向無馬見西兵馬隊以爲半人半獸疑天降之神大驚敗走郭爾的斯致書國王請約期相見國王懼贈金固辭郭爾的斯弗聽擒其王國人立王之姪爲總統屢戰屢蹶全土遂降隷西班牙之版圖者約二百餘載至一千八百六年國人紛紛謀叛自是君主民主迭起循環轉戰頻年禍亂滋甚至一千八百七十二年大審院長鐵賓耶門代立國始少安其地東界美屬之得撒南界危地馬拉西界太平洋北界美屬之嘉利福尼亞氣候平適土性肥饒其所產有加非香果棉花竹器之類皆極繁盛禾稻歲可兩三熟雨暘時若水旱無虞誠海外之勝區環球之樂土也惟其國開闢雖早荒地甚多國人相率以墾荒爲事不復趨重商務與亞洲相距窵遠尤未見墨人蹤跡航海東來故中國與泰西各國通商五十餘載莫不互敦睦誼訂立約章而墨國從未與於會盟之列光緒十六七年間駐美墨使介我國駐美使臣以招工爲請政府恐蹈秘魯古巴之覆轍設詞拒之歲癸已鐵嶺楊子通星使持節蒞美甫下車卽與美國續訂華工條欵旣竣事念疏通華民惟墨爲宜首以逹之譯署會墨亦重申前請楊星使乃委余黎兩領事分道馳往察勘情形旋與彼外部議訂草約凡十餘欵旣就緒矣以中日禍起事仍中止迄今五六年來華民之往墨者日見其多若不明定約章恐將來交涉日繁必多齟齬墨廷有見乎此故願與中國特聯玉帛之歡共與冠裳之會朝廷懷柔念切不存歧視之心允與訂立約章准墨爲中國最優待之國並許墨人在各處通商口岸貿易得以自操管理之權從此縞帶雍容邦交益固華人之在海外者又多一安置之區豈非兩有裨益之事惟愚意墨人此次請訂約章其名雖係通商實則仍思招致華工往彼開墾夫中國自粤逆平後休養生息數十年來駸駸乎有土滿人稠之患以是沿海居民往往結伴赴新舊金山及南洋各島藉覓枝棲然當其始也皆廿辭重利以誘之及其旣也又苛例嚴法以拒之甚或設立科條迫令入籍種種受制楮墨難宣雖歴經出使大臣與各國政府輾轉駁詰務請重定新章然事後之補苴終難及事前之籌畫今中墨當立約伊始必須於招工一節悉心商妥不使稍有流弊而設立領事亦宜力爭上游蓋旣有流寓民人而無領事以鎭撫之不特見凌於外人亦且貽譏於他國在光緒十六年時曾有寓墨華商朱順等三百餘家公禀中國使臣請設領事并願自行籌欵爲設官經費然當時約章未立事有難行今則槃敦周旋式好無間乘此進議墨國當無不樂從他日民志咸通邦交益固工商同臻和樂主客並無詐虞豈非宇宙一家之盛哉袞袞諸公愼毋忽此始基焉則幸甚 
[本館接奉電音]  
　　昨日午後京師飛電傳來上諭三道敬謹譯登○十二月初三日奉上諭御史熙麟奏順天鄉試積弊太深請申明定例嚴定處分等語著禮部議奏欽此同日奉上諭御史熙麟奏京察届期請飭重申定例一摺京察爲黜陟大典激濁揚清所貴轉移風氣若如所奏近來京察保薦人員其才華發越者固易爲人推許其謹厚樸實者往往無所見長相習成風成何政體現在已將届期著各部院堂官認眞考察凛遵疉次諭旨申明定例果有才猷出衆者自應首選餘則寗取謹厚樸實一流其才華發越末經歴練之員仍隨時留心作育俾得成材毋得任情去取稍涉冐濫將此通諭知之欽此同日奉上諭巡視東城御史英壽等奏坊官疏防盜賊一摺本年十月初四日花兒市福興榮洋藥局於上燈時有賊五六人手持洋槍搶去銀兩迄今兩月之久逸賊尙未弋獲實屬捕務廢弛東城司官嚴以敬著先行摘去頂戴勒限嚴緝逸犯務獲懲辦毋任漏網餘依議該部知道欽此 
[覬覦海南]  
　　廣州中西報云法人自得廣州灣後其欲逐逐勢將大肆要求上月十一日得英京所發電音言法廷命將東京駐防各營大加整頓似有兼併海南之意不知中國又將何以應之也 
[定期劃界]  
　　中英兩國緬甸界務自原任出使英法義比大臣薛叔耘星使與英外部屢經辯論迄今歴七八載依然未得端倪兹者廣州中西報譯登西字報云英廷所派緬甸劃界各員定於西歴十二月終齊集河爾惟河其地方劃界大臣斯壳君先於十一月十五號由緬京偕副使斯博令君帶同親兵五十人武役二百五十人前往至英領事哲君前已派爲中國商務大臣承其乏者卽正任思茅領事烈效其君量地官爲鐵爾雅君中國劃界大臣則仍係前辦界務之劉統領 
[請緩入都]  
　　江蘇巡撫鹿芝圃大中丞傳霖奉旨升署兩江總署所遺巡撫篆務以正任江蘇臬司署理藩司陸春江方伯元鼎暫行護理此已紀諸前報者也兹接蘇州采訪友人手函云近聞官塲傳述日前中丞方伯偕署臬司朱竹石廉訪電請總署入奏略謂　帥年已古稀目下天氣嚴寒恐跋涉長途風霜難耐可否遲至來春交卸化上等情能否仰蒙俞允現尙不得而知惟連日各官紳之詣轅道賀者中丞方伯槪令從者婉辭謂刻下尙未頒到廷寄云 
 
 

Page 2

 
 
[接統防軍]  
　　杭州訪事人云督辦浙省軍務李健齋爵帥駐節寗波上月二十一日午前陡患中風至晚仙逝電音到杭後其公子星夜奔喪赴甬所統述武各營由撫憲劉景韓中丞札飭余軍門暫行接統 
[詳述山東刀匪閙教情形]  
　　山東會匪閙教本館已屢志報端兹者徐家匯匯報登某主教譯上法欽使稟牘言之甚詳因節錄其文曰各處刀匪閙教因東撫毓中丞仇教心熾匪人遂有恃無恐大張紅白旗上書保清滅洋及帥字大旗請爲彈壓則覆以教民自惹之禍理所應爾茌平東北禹城西南鄉丁家寺大刀會有係一僧人十月初四日此僧將禹城苗家莊教民十六家并洋式教堂一所放火燒燬并重傷教民王書修幾至殞命初六日茌城正東劉家集教民兩家王官屯教民三家長清鄭家營教民七家朱莊教民兩家均被此僧率領刀匪搶刦初七日將長清鄭家營教民七家教堂一所燒燬又以茌平民家藏匿教民公然縱火章邱十字口等處咸阻撓行教主教致書縣署縣主楊大令答以奉有撫憲面諭不敢辦理各州縣所稱相同何怪刀匪日肆横行各教民紛紛來堂哭訴十月初七日茌平梁莊八家王香爐莊兩家均被搶初八日姚張莊十三家被搶殺斃教民二名吳官屯被搶八家小張莊被搶五家八里莊被搶四家初九日又搶焦莊六家馬家沙窩十四家殺斃授經人王景墨張官屯更被搶十六家計茌平張莊洋式教堂價逾萬金數日前教民三百餘名口盡數逃出撫憲早經許派馬兵彈壓乃延至十一日始由省開去七十名以區區營兵欲剿平一千餘刀匪焉能濟事迨總署行文到此撫憲仍不肯認眞拿匪匪遂心瞻愈横先是九月初五初六等日平原岡子李莊等處刀匪嘯聚千餘名蔣邑尊親臨查勘被匪開槍擊退轟斃官役數名傷多名至此撫憲始知與大局有礙委濟南府盧太守帶兵前往而匪人愈肆猖獗十三日又搶四家十四日匪首朱紅燈王之邦遞書請戰旋卽傾巢而出轟斃官兵二十餘名傷三十餘名撫憲欲叅盧太守及袁統領兩司代求始免近日平原總役陳德和拿獲匪人四名撫憲惡其釀禍將役拘拿紳士八十餘人環求省釋撫憲必欲置之死地蓋謂其受賄銀五百兩故也莘縣劉曰清劉玉清劉義清劉寅清與子姪思南維南等糾集刀匪二百餘名立紅白旗四桿大書保清滅洋將梨園等莊于貴等教民二十五家搶劫並用刀背擊傷劉懷鄰之妻及弟妹尙未致命旋又勒令交還平原所獲各犯二十七日堂邑孫張殿屯教民王金河被刀匪杜其寛杜二紅磚杜其業張海揚張長林王二板筋吳敵牛等率領多人毆擊復舉刀砍伊子王光泰腹破腸露必死無疑所有物件盡行劫去九月二十八日禹城長清縣小元莊教民趙藍田被匪逼勒京錢三十吊此處教民十一家皆懼而逃出郝莊教民郝内義被逼去京錢十吊禹城苗家林大堂有教民十七家人丁一百十八名口所有輜重盡被劫去丁家寺僧又率領匪徒恣行搶刦并將一十八歲女兒及某氏婦用刀砍折脛骨不能行動有男丁二名亦被擊傷堂中所有或搶或毁十月初五日茌平又有刀會樹黃旗行刼李韻武莊兩家將軍廟一家擄去一人云欲殺以祭刀程莊三家亦被剽掠現在省城以西俱有刀匪嘯聚種種横暴情形筆舌難罄各教民無辜被禍男女老幼日夜哭號眞足令鐵人下淚不知此禍伊於胡底也 
[勇丁奪餉]  
　　廣東訪事人云十一月十五日午後福軍左營某哨弁領得餉銀數百兩回營散給忽被右營勇丁甲乙丙丁四人强行掠劫哨弁與之爭持四勇竟敢拔刃傷其面部及肩臂等處將銀瓜分而逸迨哨弁回禀統領劉淵亭軍門軍門大爲震怒立派勇丁千餘名分往各處窮搜未獲至十一月十六日清曉歸德門有乘輿出城者某勇見之喝令將轎簾撤下視之果刼銀之逃勇甲某也搜其身畔贓物具在爰卽解回大營訊明正法 
[認繳釐金]  
　　廣州訪事友人云粤省釐金前由商人包辦已有成議近經釐務總局憲給諭准行其文曰照得本省釐金前由廣濟醫院紳董招集七十二行商人議將全省行釐坐釐半釐臺砲經費改爲官督商辦每年認繳餉銀四百萬兩奉欽憲批行飭局核議當據擬繳章程并公舉爲首之土絲行岑敬輿杉木行麥英俊銀行伍培章茶行黃健光等四人承辦擔餉仍由七十二行連環保結經兩院憲傳商面諭飭令先繳餉銀一百萬兩由局核議具詳遵經迭傳該紳商到局反覆籌商據請繳銀二十萬兩先行給諭寛限三個月繳足銀一百萬兩再行領示開辦等情旋因絲行銀行意見叅差奉兩院憲先後批行諭令該商等和衷妥議現據紳商復稱商情均已允洽並無異議并備繳餉銀二十萬兩前來奉兩院憲面諭應卽准其承辦合行給諭諭到該商等卽便遵照刻日赴局將前擬繳章程商訂妥洽並限三個月内繳足餉銀一百萬兩以憑核明詳請給示定期開辦毋得觀望遲延致誤餉需切切此諭傳聞土絲行協綸堂紳董以廣濟醫院前次所議並未與聞尙未允洽未知能免别起爭端否 
[武林得雪]  
　　杭州訪事人云自上月二十一日夜半得雨後痴雲不散至二十七日始略放晴光旋又陰霾四合細雨廉纎二十八日天氣晴和人夜驟雨復降四更時北風怒號嚴寒驟至二十九日已刻雪花飄漾至晚鴛瓦之上已如玉砌銀鋪約計得雪寸許而柳絮因風尙未停止來歲豐亨之兆可以預期矣 
[粤東火警]  
　　廣州訪事友人云十一月二十日之晚初更時老城内衛邊街翰華帳聯店不戒於火致兆焚如幸經各水龍救熄僅燬房屋一間次日之晚城西飲琼花廟左近某糖棧復稅祝融之駕焚去前屋一間得卽撲滅聞是日有盜匪行劫棧主鳴金告警匪忿無可洩乘機放火致肇此災云 
[鄂省官塲紀事]  
　　武昌采訪友人云湖北江夏縣典史趙瑞生少尉因蘄州一案附和匪人經藩憲瞿賡甫方伯懸牌撤任聽候查辦遺缺委候補巡檢汪少尹文鈞代庖已於上月下旬某日接鈐視事矣○湖北提督學政王勝之宗師按試武昌應由武昌府充當提調府尊逄子政太守以首郡政務殷煩不暇兼顧因禀明大憲咨請候補府齊太守耀珊庖代○新選興山縣崔大令長文由京領憑航海至滬十一月某日附某輪船抵漢口旋卽渡江詣省垣趨赴各憲轅禀到聽候藩司瞿方伯飭知赴任○糧道庫大使陸壽峯參軍因病謝世身後蕭條藩臬瞿方伯檄委孫二尹家瑊代理並勸令厚爲之賻以敦寅誼 
[潯郡官塲紀事]  
　　九江采訪友人云十一月二十五日官塲接南昌電報悉藩轅牌示贑州府賈韻珊太守孝珍建昌府何肖雅太守剛德均飭回本任署理觀音閣通判郁仲孚司馬震培瓜期將届以吳祥卿别駕春鑅調署部選建昌府同知陳司馬毓熊飭赴新任○江西臬司陳雨人廉訪於十一月二十四日十二點鐘時奉委來潯拜會九江鎭宋佩珍鎭軍旋卽偕往岳師門外八里江及田家鎭閱視砲臺○前者江西候補道蔣茂齋觀察松齡因公赴滬事畢而返道出九江拜會各當道旋就春和客棧小駐行旌 
[鎭郡官塲紀事]  
　　鎭江采訪友人云十一月某日常鎭通海道長久山觀察訪悉郡城每有不法流氓横行市肆甚至結盟歃血糾衆行兇爲患閭閻殊堪髮指因札飭丹徒縣王明府按名訪拿從嚴懲辦旋卽拿獲三王爺周大膽八千歲三名研訊之下喝令各笞一千板釘鐐繫獄○時届冬令匪人到處横行道憲長觀察除面諭各叚巡員認眞查夜外每夜復親自巡行藉覘勤惰是以在事各員雖至風雪連天亦無不黽勉從公人跡馬蹄終宵不絶○本月初一日爲西歴一千九百年元旦道憲長觀察以次文武印委各官均往洋關稅務司公館及英美各國領事署道賀各西官俱以禮欵之 
[漢江寒月]  
　　漢口訪事友人云漢陽城外有黑山焉向爲往來馬家湖及蔡甸之孔道地甚荒僻烟户稀疎每當夜色蒼茫常有匪徒潛 
 
 

Page 3

 
 
匿見有身負重物踽踽獨行者突出刼之呼嘯而去以致行人視爲畏途相戒裹足有緝捕之責者盍亦起而懲之乎○通濟門外洋火廠左近每當夜靜更深之候有一種匪徒青衣窄袖面塗粉墨裝束似鬼見人行至卽嗚嗚作鬼嘯聲行人懼而戰栗則一躍而出刼其貲財何世態之變幻若斯耶○近有汴省災民成羣結隊至黃巖孝感兩邑境内徧向富户求食稍不遂意刧掠隨之誠隱憂也有地方之責者其亦思未雨綢繆之計哉 
[五茸雪景]  
　　松江訪事友人云前者郡城東門外徐姓京貨店被賊緣梯入内圖竊貲財事主驚起互扭之下仍被兎脫翌晨在左近弄口獲到陳臘子一名連梯送入華亭縣署縣主王緯辰大令悉心研鞫以其形跡可疑命輿前往勘視一周詰陳所供終未吻合乃飭收入自新所上月二十七日捕役在泗涇鎭拘獲蕭應生帶回署内暫押翼房未幾竟被扭練踰垣而逸適經途人瞥見當塲追獲解至案下時大令方升座訊案怒其刁狡立命鞭責一百五十下蕭供小的身藏嗎啡粉二包爲打針過癮之用被役搜去癮發難忍故思脫逃並無他意大令謂本縣禁用藥水針告示煌煌至一至再汝乃沈湎不返甘入下流何足深惜究竟所犯各案共有幾起蕭供小的係崑山人來松不久疉竊皮貨門扇坐椅等物均質在泗涇某當鋪尙有同黨阿秋阿福等人現已不知所之今身上所穿黑棉袍絨布衫確係東門外徐姓贓物大令乃知陳臘子實爲徐姓所誣卽飭提案諭令交保釋出小本營生○上月二十八日北鄉七寳鎭附近二十三圖民人某甲投婁縣署報稱某乙某丙誼屬僚婿積不相能伺隙蹈瑕無所不至近在某處相遇丙頓觸前怨向前奮毆以致乙傷重殞命叩求蒞騐時縣主屈吉士大令適往楓涇由值口差遣人馳往禀明以便騐屍究辦 
[上海官塲紀事]  
　　昨日江蘇海運局總辦張子虞太守命駕至上海縣署拜會縣主藍大令大令以方丁内艱未便見客飭丁擋駕○上海縣縣丞劉耀庭二尹主簿孫立幹少尹典史周頴伯少尉均於前日至縣署謁見藍大令大令一槪飭丁擋駕○英美租界讞員翁笠漁直刺於前日下午聞藍大令之太夫人仙逝卽命駕至縣署慰唁蓋亦同寅協恭之道也○聞藍大令擬禀請蘇松太兵備道憲余晉珊觀察札委保甲總巡戴子邁明府暫行代理縣篆未知確否並聞太夫人擇於本月初五日大殮○前日法總領事白藻泰君帶同繙譯官某君命駕赴道轅拜會余觀察觀察迎入花廳茗談良久而别尙未知所商何事也 
[禮重落成]  
　　英美租界會審公廨及廨旁洋務局落成而後尙未由道憲騐收前日讞員翁笠漁直刺肆筵設席恭請余晉珊觀察查視一切午後四下鐘時觀察乘馬車戾止直刺竭誠迎入主賓欵洽肴核紛陳直至月上東山始盡歡而散 
[募充華捕]  
　　英美租界工部局董以近來租界日闢所雇巡街華捕未免不敷差遣因於前日出示招充凡前曾在四馬路老巡捕房報名者限明日午後齊集捕房候柏總捕頭挑選 
[失火卽熄]  
　　前日黎明時美租界武昌路某姓翻沙作不知如何失火霎時濃烟四佈幾致燎原幸經鄰人竭力澆灌得卽告熄僅燬披屋半椽至晚楊樹浦某紡紗廠亦有斯變幸人手衆多立時撲滅只焚去棉花數磅 
[上海縣署瑣案]  
　　戴桂林李桂生劉桂亭三人前在英租界某姓空屋中挖洞入比鄰同義乾土行行竊適爲包探所見獲解公堂轉送到縣前晚帮審委員吳端甫明府提訊戴李劉同供小的等皆湖南人十月二十八日由蘇州來滬借宿小客棧内食用無著由戴起意行竊未成卽被拿獲叩求免究明府曰爾等如有保人准予自行回籍否則遞解○山根濤山銀海趙介興三人扭控倪正海經吳明府請訊趙供小的等駕駁船餬口前由倪正海雇裝小麥至機器廠磨麫停候多日向領船錢被欠大半爲此訴求追繳山根濤山銀海所供與趙相同倪供小的前代恒大行雇趙等三船運麥及至交卸短少三十餘石恒大主人責令小的賠償今由小的查得實被趙等盜賣已在某處吊出十餘石因之扣留船錢未經找付明府飭將趙等三人管押著倪正海速邀收買小麥之人到案質訊如虚反坐○山東人王湖控湯養眞人參號執事葉錦如霸吞貨銀前縣主王大令訊供未結近由吳明府提訊王湖供前年監生有人參四百四十兩合銀一萬三千二百兩售與湯養眞參號當收定銀二百兩嗣後由沈經甫陸續付銀至去歲之杪結算尙欠銀六千一百兩今春二月沈忽身故葉心存叵測意圖吞没但付貨收銀均有實據乃葉揑造筆據以爲貨已退回一半由監生另抵與裕茂號内等語曾將僞據呈案今求核騐筆迹圖章如果監生所出自甘反坐否則叩求嚴辦并如數追給貨銀葉供監生接管號事時查無此項人參明府謂爾號欠王銀兩確有証據何得抵賴况查得爾所呈筆據非王所出姑著速邀公正人向原告理明稟覆核奪 
[南市捕房紀事]  
　　昨日匪人尤九不知在何處竊得鐵器携至新馬路中東張西望形跡可疑六號巡街捕見之拘入捕房捕頭令押候解送工程局禀請司徒貽芬司馬訊究○前日江北人彭小寳徐阿中與划船户狄文光爭論渡資三十九號巡街捕向前解勸以致扭毆倉卒中失去號衣上皮帶因卽拘押捕房後由彭徐浼人保出自願認賠捕頭允之 
[英美租界晚堂瑣案]  
　　前者賭棍陳佐震串同羽黨劉子卿設局誘賭騙取紹興人趙壽銓洋銀二千數百元事後趙投英美租界公廨呈控讞員翁笠漁直刺提案嚴訊飭將陳佐震交妥實人保出限半月内先繳洋銀一千元違于提究迄今陳延不措繳趙復具禀求追直刺查得陳另案被押上海縣署因於前日函致縣主藍雲峯大令請准歸案訊辦及提到直刺卽倩襄讞委員張柄樞司馬研訊陳供小的無力措償可否减繳洋銀二百五十元求恩銷案張司馬怒其刁狡著責手心二百下仍前管押予限十日遵繳洋銀一千元違干血比○前者恒泰烟紙店主潘世仁呈控胞姪潘法通串同夥友史蘭坡私將店内生財貨物盤頂與莊濟清開張張司馬訊供之下著將法通及史分别管押飭傳莊濟清到案再訊旋有人具保出外向潘世仁說妥具呈切結求銷不意前日史蘭坡復串同潘法通持一百七十元之洋銀票向潘世仁藉端滋擾以致復肇訟端張司馬提訊時因潘法通未到飭原差將史管押候提法通再核 
[天足會紀事]  
　　天足會爲泰西貴婦李氏所創近日風行各省人皆知裹足之害每有中華紳士列名會中且或慷慨捐　以充公費兹又由南潯張恒和東號小主人捐助洋銀十圓此外更有多人令婦女不復裹足者江西某宦之媳深以裹爲是某宦心滋不悅湖北武昌省城多有官宦之家力禁裹足安徽蕪湖縣某大令亦如之湖北漢陽縣某大令則願附入天足會浙江金華府某姓女兒誓不裹足勸之不聽旋由有體面人娶以爲妻湖廣總督張香帥曾發明裹足弊病今兩廣總督李傅相之太夫人及伯行公子之夫人孫女亦並不裹足前在漢口議事時有大員十餘人來與斯會今上海工部局首董已延請本邑印委各官百數十人定於禮拜一卽本月初八日午後五下二刻時在英界大馬路前會審公廨對面菜市樓上集議以期將此會擴充 
[添募棉衣]  
　　啓者前承各善長置備棉衣交敝堂代爲分送兩月以來門庭如市無非鳩形鵠面之流今所儲棉衣已將告罄而如泣如訴仍不少號寒之蟲設竟恝然置之恐不免蹈爲善不終之誚爲此徧告同仁重新勸募諸君子果能推惻隱之懷彌縫其缺雖不必綈袍垂愛亦庶幾挾纊銘恩蒼蒼者天報施不爽可爲諸君子操左劵焉再前由源通官銀號交來象西隱名士原典棉衣八十件徐棣山翁新孩衣十五套未登報牘合併聲明伏希鑒諒[  滬北天后宫前廣益善堂司董嚴信厚施則敬朱佩珍唐樂俊等謹誌]  
 
 

Page 4

 
 
   
 
 

Page 5

 
 
壯陽種子之藥到處皆有而往往不能見效者一因未精製煉二則無良方眞藥之故欲求如本堂所製龍馬酒之頃刻可以見功不獨絶未之見且絶未之聞盖此酒製煉固比衆精良而用藥尤比衆認眞其功用之神奇好在可當而試騐如逾二刻而效者非但不足爲奇且可原洋奉趙若非實有奇效焉敢誇此大口無論體質强弱年紀大小只須略飲少許立刻陽物雄壯堅如鐵石雖衰弱老翁竟可任意房事百戰百勝况少年飲之其精力之强盛不言可知且藥性補而不燥滋而不滯絶非霸烈宣淫之品故日飲一杯弱者立能轉强老者無異少年久服烏鬚黑髮齒落重生補命門堅筋骨培元固本開胃健脾去濕追風滋陰養血凡諸虚百損五勞七傷夢遺滑精腰酸腿軟　症服則立愈眞延年却病壯陽種子第一奇藥也大瓶四元小瓶二元雙料加倍如用雙料則藥力大而取效愈速如購十瓶九扣○參茸芝术海狗腎汁壯陽種子龍馬丸每料雙料廿兩卅六元每兩二元功同酒單料减半○外貼煖腎壯陽種子膏更妙每張一元二角調經種子卽孕丹每料八元○北冰洋眞正海狗腎每條十元如假退換廣東宏仁堂鋪分上海丹桂戲園南首朝西轉灣正豐街中市便是假冐甚多認明牌號地址勿誤　　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[杭試初誌]  
　　杭州訪事人云浙省提督學政文叔平大宗師案臨杭郡示期十一月二十四日文生補歲考四書首題其爲物不貳經題聖人以此退藏于密詩題賦得長松吟風晚雨細得風字欠二考者加四書文一篇則其生物不測同日考生童　古經解題未詳生古學題自鋤明月種梅花賦以題爲韻賦得老樹飽經霜得霜字童古學題氷寒於水賦以冰生於水而寒於水爲韻賦得樓觀滄海日得觀字二十五日闔屬生員科考正塲文題舉皋陶不仁者遠矣策題問楊墨佛老之言爲聖賢所深斥其所以爲世道人心害者若何試申其說詩題賦得蟹眼已過魚眼生得茶字二十六日考優生第一塲文題人人有貴於已者餘題未詳二十七日考闔屬童生旗籍首題孔子與之坐而問焉仁和抑亦先覺者錢塘無乃爲佞乎商籍非敢爲佞也海寗莫我知也夫富陽何爲其莫知子也餘杭果哉末之難矣臨安如斯而已乎上句於潛或問之曰益者與新城非求益者也昌化欲速成者也通塲次題君子不由也詩題賦得天寒有鶴守梅花得寒字 
[禁宰耕牛]  
　　杭州訪事人云此間自開埠通商以後拱宸橋租界内卽有開設牛肉莊者逐日宰牛求售牟利之徙遂託名洋商私宰耕牛罔知禁忌業此者但須向莊上購一執照分赴各路售賣吏胥差役不敢詰問遂致城廂内外出售生熟牛肉者密比如林前經善堂紳士呈請查禁藩憲惲方伯臬憲陳廉訪關道憲時觀察會同飭縣照會領事辦理并出示曉諭云案准善堂紳士咨呈省城地方販賣牛肉攤塲林立聲稱領有洋關票據遂致肆無忌憚殊不知洋商所需本屬無多允宜在租界以内發售其租界以外無論城廂内外以及鄉鎭均不准買票以儆刁風而重農政等由查私宰耕牛例禁綦嚴本藩司前因越郡水災居民蕩析離居誠恐有私宰等情業經通飭嚴行查禁在案嗣經訪聞省城中有影戤洋商售賣牛肉之事正在飭縣訪拿適准前由當經本關道親臨洋關查詢稽徵委員何丞并照會領事據稱各洋商所食菜牛並無在租界以外販賣卽城内西人所需亦由租界中洽順坤牛肉莊購置至所稱洋關票據其爲奸商圖利僞造無疑除飭地方官及保甲巡防局員嚴拿外合行出示曉諭爲此諭軍民商旅人等一體遵照嗣後如再有借戤洋商擺攤售賣者一經拿獲到案定當治以私宰耕牛之罪决不姑寛毋違特示 
[疑竊無憑]  
　　前數日南市龍德橋左近厚德里恭泰土行失去銅錫器若干聞巷口閽人陳阿囝言及有一人口操江北音驀地闖入遂疑已歇車夫李少山所爲倩人尋獲解送十六鋪巡防中局局員文斌臣二尹提案研訊李不肯供認提陳質證陳亦未能指實乃令押候查明覆訊 
[英美租界公堂瑣案]  
　　包探趙銀河解送流氓胡金春施雲岐到案禀稱此二人昨向胡家宅某店主徐東海訛詐洋銀二十元報捕後捕頭令小的拘案請究徐投案申訴前情求恩嚴辦胡施同供小的等向索欠欵不敢訛詐襄讞委員張柄樞司馬詰其有何憑據二人言語支吾遂商之白繙譯判令各責五百板管押三月○包探趙銀河解送竊賊陳阿四到案禀稱此人連竊周寳順胡爲如兩家水烟袋及絨毡皮靴等件報捕後經小的緝獲人贓送案請辦周胡二失主均投案領贓司馬判將陳笞責二百板贓分别給領○包探秦少卿解送江北人李淦到案禀稱此人竊取同鄉人李某之皮帽一頂經小的緝獲人贓送案請辦李某投案領贓李淦供認行竊不諱司馬判令管押三日○包探洪阿寳解送小工張阿章到案禀稱此人竊取耶松船廠木板三方被管門之印度人拿獲送案請究耶松船廠某西人投案請辦司馬判將張枷號三日○一百二十五號華捕解送印少章到案禀稱此人乘馬車而出持鞭毆人爲特拘案請究印供小的因有人在馬路中往來不肯避讓故揚鞭恐嚇不敢肆毆司馬判罰洋銀一元以儆○一百九十二號華捕解送史美生到案禀稱此人在某處竊得木質報時鐘一架適爲小的所見向詰失主住址不肯指明今特解案請究司馬判將史管押一禮拜贓存捕房待失主認領○包探張全林解送竊賊陳全福到案禀稱此人竊取周月亭家綢衣三件經小的緝獲人贓送案請辦周投案請領失贓司馬判將陳笞責二百板 
[法租界公堂瑣案]  
　　金陵人畢松培冐稱某包探夥役在英界寳善街閬園烟館向天津人趙曾氏勒索訟費洋銀二百元事爲捕頭訪聞令包探拘獲到案讞員朱森庭明府訊供之下以畢狡展不承著押候傳到見証人再核昨禮押四堂期朱明府會同何繙譯升座包探傳齊閬園烟館值堂人陸少琪永泰錢莊夥王子卿並原告趙曾氏之甥吳又新解案請訊陸少琪供小的在閬園烟館爲堂倌當日天津人吳姓在烟館開燈携帶洋銀四百元旋由畢姓取去洋銀二百元據稱開銷公堂訟費王子卿供小的在永泰錢莊爲夥當日畢先來知照據稱伊是捕房中人如付洋銀必須待伊到塲小的告以認票不認人是以此項洋銀仍由吳姓取去吳又新供被畢取去洋銀二百元據稱開銷公堂捕房以及各項費用尙屬不敷須再行找付畢松培供小的代吳借洋銀六十元是以先向錢莊知照扣留並無勒詐之事明府謂畢藉端勒索事非一次今旣拘案猶敢飾詞狡辯殊爲可惡著押候笞責五百板追還所索洋銀驅逐出境不准逗留見証人無干省釋○耿振聲稟稱在浦東爛泥渡開設森泰煤炭店法界老虎灶主王厚餘賒去煤炭洋銀十六元六角屢索不還不得已投案請追王供此項煤炭小的代郁阿二經手郁供小的已托友人交還友携之逃遁不知所之明府限郁於五日内如數歸還延干押追○吕啓良前投法界公廨控木作頭楊永林欠銀四千三百餘兩明府著交保出外理處昨日原告投案求追明府著保人交案研詰楊永林供此欵早經理明惟吕將方單一紙掯勒不還是以未了且吕住英界垃圾橋何得赴　朦控吕啓良供現在法界股開同昌順錫店並非影戤明府著將楊交原保人保出候查明是否影戤門牌禀覆核奪○楊顧氏前控陸稿荐肉店股理丁逸英積欠會項洋銀二百八十五元圖賴不還經明府交保出外勒限理處兹限期已逾仍未料理原告投案求追明府著保人交案丁托病不到遣店夥王德榮代質明府叱令退去著丁自行來案候核○長泰米店主宗介春控張裕全結欠米價洋銀八十三元向索不還明府著包探傳岡原告解案交的實人保出限五日内歸還如延押追○史幼彬控忻成舟欠銀三千五百七十六兩昨日明府提案研訊以供詞各執將忻成舟交保出外限五日内邀同公正人理處○包探禀稱積竊王阿大甫經釋出前日又在小東門外某姓家竊取銀表一枚質於益順押店今吊到原贓解案請辦明府判責一百板贓存捕房待失主認領　包探稟稱偷兒周阿六掩入一百四十二號屋内圖竊當塲拘獲送案請辦明府判責五十板○包探禀稱偷兒王桂泉在太古棧圖竊由巡丁拘獲送入捕房今特解案請辦明府判責二十板○包探禀稱偷兒張榮生在某處竊取竹匠所用之物是以拘案請辦明府判責一百板贓存待失主具領 
[美租界捕房紀事]  
　　賊犯渭元阿玉皆不知其姓前因犯竊解送公堂由讞員翁笠漁直刺訊實判押捕房昨已期滿捕頭遵照原斷倩某包探押送至江天輪船載回甯波原籍○昨日清晨包探邵潤初巡至裏虹口見小竊某甲由某姓家竊得衣服携之而出因卽拘入捕房捕頭令押候解送公堂禀請訊辦○昨日亭午時跑灘賊朱阿二掩入外虹口某馬頭竊取某貨棧所儲舊鐵適爲管門之印度人所見因卽拘入捕房捕頭以所竊無多令押乞丐牢一日從寛釋出 
 
 

Page 10

 
 
[粤東官報]  
　　十一月十五日藩轅牌示新選潮陽縣縣丞丁俊飭赴新任准補曲江縣李九波飭赴新任准補四會縣知縣張經年例應廻避請以饒平縣知縣互相調補潮陽縣門闢司巡檢裘士瀛飭赴新任南澳同知缺委候補直隸州知州海禹祺暑理准補四會縣調補饒平縣知縣張經年飭先赴任調補四會縣知縣黃恩飭先赴任准補合浦縣永年司巡檢倪旭華飭赴新任海康縣典史沈銘勳飭回任儋州薄沙同巡檢缺詳請以候補從九品徐威咨補萬州龍滾司巡檢缺請以候補從九品詹娥咨補感恩縣典史詳請以海康縣典史沈銘勳調補准補大埔縣三河司巡檢張廷枬飭赴新任潮州府知府缺委候補知府熊守世署理防城縣知縣缺委新安知縣趙新調署 
[蘇省官報]  
　　十一月二十三日知縣汪壽年禀謝奉委勘丈南匯縣沙洲差同知張書濟禀知奉藩憲甄别加考留省補用又李前晉禀知聞訃丁本生父憂卽日奔喪赴浙同知銜候補知縣正任寳山縣縣丞恩厚禀知奉户部核准離任歸候補班補用府經歴王官俊李楚楨縣丞程應鳳吳家楏均奉藩憲傳考甄别又趙雲倬禀知奉府委赴常昭公幹卽辭巡檢蔡濟慶請假赴寗見巡道○二十四日撫憲鹿已於今晨回轅通判俞壽銘禀謝奉委赴沐陽公幹又梁書祥禀知奉委赴海州會審案件卽辭知縣金敏生禀知奉藩憲委赴丹陽騐收城工差卽辭又都守仁由南匯勘丈沙洲差次來又魏士鴻禀謝奉委赴桃源公幹又郭聯墀禀謝奉委赴安東公幹又汪文炳禀謝奉委赴阜寗公幹卽辭正任蘇州衛守備劉翊清知縣劉芝蘭均禀知由寗見制憲回府經歴韓樹梅禀知奉府委監放長元吳三縣孤貧口糧差指分江蘇遇缺先補用巡檢陳得麟浙江人由浙騐看領咨來省禀到○二十五日同知汪鴻年禀知由海州沐陽公幹回知縣汪壽年禀辭赴南匯勘丈沙洲差縣丞何魁昌禀知奉府委解首級赴江都卽辭又張體賢禀辭赴震澤縣保甲差○二十六日新陽縣蘇禀到知縣李嘉福禀知赴上海公幹卽辭又張峻基禀知奉委赴華婁青嘉四縣催提烟酒捐差又郭聯墀安東魏士鴻桃源通判梁書祥海州均奉委清理積案禀辭縣丞李楙禀謝奉委崇明縣帮辦保甲差卽辭指分江蘇試用縣丞吳蘭生安徽人禀到道庫大使許光熙禀知丁父憂統領鹽捕營候補道杜俞通知在院上禀辭赴寗見制憲○二十七日藩轅牌示照得本司庫大使員缺前經請以試用布庫大使馬炘請補業經奉部覆准自應飭令赴任又長洲縣主簿王兆麒捐升遺缺查有候補班主簿吳樹楷堪以酌量請補又長洲縣典史陸桐華升補遺缺查有丹徒縣典史陶寳潤堪以調補又元和縣典史熊飛丁憂遺缺查有靖江縣典史瑞成堪以調補正任崑山縣諸可寳禀知會算交代於初限内結清又張峻基禀辭赴華婁青嘉四縣催提烟酒捐差又劉芝蘭禀知奉飭派蘇差委又程慶明禀知寳山海塘工竣撤局回巡檢姚雲壽禀辭赴江震公幹又萬毓桂禀知交缷署溧陽縣典史任事回省署常熟縣典史陸桐華專丁來省禀謝奉部覆核准升補寳山縣主簿缺泰州孔祥霦禀辭 
[邗江官報]  
　　十一月二十三日陳鹺尹其殷張鹺尉文炳均淮北來○二十四日徐大令樹森委解京餉起程曾鹺尹家彥由海屬來揚○二十五日蔣分轉由孔函葉分轉由淮北均到揚公幹錢鹺尹祖琛辭回泰屬 
[上海陳家木橋電報總局内籌賑公所經收紹興義賑第五次清單]  
　　第一吉祥齋自怡軒悅心居憶橘隱處陳姓求資冥福爲陳厚卿百歲冥誕移助六户各洋十元朱承福洋二元王定之翁經募余靜臣黎　臣胡逹善方子毅壽萱室五户各規銀二百兩燕貽堂規銀一百五十兩又洋一元九角合規銀一兩四錢德安堂章保全家平安洋五十元無名氏龍洋二元○以上共收規銀一千一百五十一兩四錢英洋一百十二元龍洋二元正 
 
 
 

Page 11

 
 
   
 
 

Page 12

 
 
   
 
