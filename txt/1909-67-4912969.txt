# 1909 - 67 - 4912969

 

Page 1

 
 
   
 
 

Page 2

 
 
二版 
今日本報目錄 
　　第一張宫門抄論說來稿專電緊要新聞 
　　第二張接緊要新聞分類新聞清譚 
　　第三張各省籌辦諮議局本埠新聞 
　　第四張譯件小說來函 
[宫門抄]  
　　二月二十三日召見軍機訥音布 
[論說]  
 
 
 

Page 3

 
 
[申論東撫奏陳改元事宜（東）吳（續）]  
至於銅幣之害。人人受之。人人知之。即當道之因以爲利者。亦非不知之。而不肯言之。蓋當百政待興之際。適值庫藏虧竭之時。欲陳請於政府。則羅掘已屬一空。欲强取諸民間。則苛歛適以致亂。旣有此牟利之新法。即以爲救急之良方。原各督撫之主張此事。固自有其不得已之苦衷。第不。知幣制亦新政之一端也。民力實國力之根本也。因新政之繁興。而取償於銅幣。以爲挹注。則新。政之效果未彰。幣制之受害甚大因國力之不足而取。給於民力。以資補救。則公家之獲益有限。民間之被累無窮。何也。中國幣制不完全。虧累已屬不淺。百年以前。我國所謂幣制者。無本位與補助品之分别。通國之中。僅有一文制錢而已。上此則用生銀。成色之高低鎔化之折扣。其權惟市賈操之。而其幣一見。海通以後。墨西哥銀元乘問輸入。民間旣利其取携兌換之便。又少一平色剥削之繁。且與制錢以十進位。有相乘之習慣。舉國朝野上下莫不歡迎之。樂用之。蓋幣權之握於外人之手者。數十年於茲。矣迨當。道覺察。亟亟焉。鼓鑄大小銀元以爲補救。則其勢已沛然不可復禦。而且各省各爲其政。成色不能一律。形式未免叅差。民間旣有所疑慮而不肯信用。外人遂有所藉口而難望流通。而其幣再見。然此二者。猶曰與國權有倒持之關繫。與銀位有出入之關繫其於。負販之民。勞働。之　。積銖累黍者。未必直接受其影響也。自數年以來銅價日貴。私鎔日多。制錢因以缺乏。各省爭鑄銅元以爲補苴之計。夫當錢荒之際。藉鑄銅元以救一時。固不得謂非計。且旣鑄大小銀元。以爲上級之幣品。則不得不鑄銅元。以資補助而求適用。此亦法理上應有之事。也惟凡事當徹究其始終。而不能暫顧其目前。我國大銀幣。旣沿墨西哥之舊制。而用七錢二分。因之復鑄七分二釐之小銀幣。則今日鑄出之銅幣應以十枚當小銀幣一枚。不應每。枚作制錢十文。始可與上級相乘。 
此幣。制上之規定。固應如是者也。乃今概定價格曰當錢十文。而原料與製造之成本。則祇值四文餘論國家鑄幣。固應稍留餘羡。以彌補其折耗。然其餘利不應若是之鉅。以是遂生兩幣成本。過輕。則奸民視爲利藪。而國内之私鑄日多。銅坯機噐。一切購自外人。外國豈無不肖之民。而外來之私錢亦夥。此私。鑄之害也。接諸法理。補造品之性質。不過以物價微薄貿易。出入。或不及本位之一與本位之十。則設分級補造品一二種。以資民。間之利用以是補造品之鑄造與行用。皆有一定之限制。乃今日夜鼓鑄。不設定限。各省皆有有新政。各省皆貪餘利。當十之元。遂充。斥於市中。而銀貴。錢賤之恐慌大見。當道者恐其汛濫無極。餘利。目薄。至有此省與彼省之别。行禁制入口之令。以本國之幣。而不能通行於國中。已屬可笑。然因官塲貪得餘利。鼓鑄不絕一省之中。乃不免供過於求。而小民乃實受其累。此官錢之害也。有此二害。銅元之幣。乃不可收拾矣。夫我國生活程度尙低。不特贸易出入。不及一銀元。且不盡及十文之銅元。勿論其在事實上。尙不足爲補助品也。即以之爲補助品。當此銀價日貴。錢價日賤。貧苦小民。窮日之力。欲易銀。元一。枚其難。幾若登天。而官場因其過賤。則錢。糧賦稅。或相抑制。或不收納。一銅元不能得十制錢之用。奸商因其過賤則兌。換出入。或明勒。或暗扣。一銀元且不止作一千三百文之數。嗚呼銅幣雖由官鑄。而國家正供。多以銀計。官以虚位之銅元。吸收實錢。再吸收實銀。則謂之盈餘。民以寸積之錢文。一易銅元。再合銀元。則不勝其折扣卒之。所謂盈餘者委員侵之。胥吏飽之。補助公家之實用。其數不及什九所謂。折扣者。滴滴是涙。滴滴是血。無非民間之脂膏。民力能無日困。則我所謂公家之獲益有限。民間之受累無窮。豈不然乎。東撫力請法定何者爲本位。何查爲補助。并請限制行使。限制鑄造。誠確當不易之論也。 
今者新主當陽。賢王負扆歷書。已改造矣。然改造者其年號。一切陰陽宜忌占卜神鬼之說。皆仍其舊。以開通民智之時。而反愚惑人民。非所宜也昔者。銅幣已降諭停鑄矣。今值新皇御極。各省紛紛藉口。重請鼓鑄。以厲行新政之時。而忽反汗前旨。亦非宜也。今日我國貧弱。已逹極點。欲謀强國。必開民智。欲謀富國。必厚民力。我知攝政王之賢明。必有以改良而整理之來稿 
[王勝之蔣季和兩太史復寗籌辦處函]  
（報告蘇屬多數主張合設諮議局） 
曩　惠書囑將孟楊兩君函論寗蘇合局之旨質諸與論以卜從違具仰審愼周詳之美意當由某等具書通告五屬士民曁在京諸鄕老頃始陸續得復多數主合公論昭然其經研究而益明者吾省督撫兩憲皆轄全省不敢以畛域之見減縮官長轄境之事以就便安鄕土之私所尤感者主分及主折衷之函亦有數起雖居少數然實不爲苟同所見必伸以供究心眞理者之評判謹通檢敝處投到各函備摘要義開單呈察較其分率固以合局爲歸存其異同用廣集思之益統希公鑒 
主合者計三十函中計以團體具名者十三函俱主合局在寗以個人具名者十七函主合局在寗者十三主合局在蘇者三主合局在寗而蘇設議務處者一其要義如左 
 
 

Page 4

 
 
常州府八邑選舉調查事務所憲政館分額之意已詳原書蘇撫本轄江蘇全省寗蘇分局蘇撫將專轄五屬擅改官制當爲主分者之罪敝所止知謹遵欽定章程認省爲界不能先與寗屬隔膜以破全省權利義務之關係 
崇明選舉調查事務所。諮議局爲省議會之基礎一省中斷不可設兩局况凡百政事均有應合不應分之勢 
江陰選舉調查事務所縣會等宜分分則事簡而易周省會宜合意思旣易同一即對於地方自治各團體亦易爲事實上之調和况就江邑情形論之尤必與寗屬相同定從合議 
靖江選舉調查事務所邑人意 
武進陽湖選舉調查事務所發逹敎育提倡實業擴張商務與其就五屬之力爲之不如合大江南北十二屬之力爲之况寗蘇行政不能劃然分清諮議局又安可以言分 
華亭婁縣選舉調查事務所省設一局名義宜然實際利便更不待言嘉定選舉調查事務所。寗蘇合局自是正辦 
丹陽選舉調查事務所江蘇一省雖督撫並駐而行政機關初未分裂故行政之議决機關亦宜合而不宜分 
崑山新陽敎育會寗蘇自應合局卽就局所論節省建築之費亦足輕吾民之負擔 
常熟昭文敎育會寗蘇合局深表同情 
吳江震澤敎育會意同上 
奉賢選舉調查事務所蘇省雖分設兩布政使然所轄政治相同自應合而議之若各地俱須設立議事機關則俟地方自治廣行之後一國不能設兩國會一省安可設兩省議會乎 
專電 
電一（北京） 
樞臣會議豫備立憲事務較繁所有滿漢章京不得但供繕寫擬改章添人擇賢奏調 
電二（北京） 
學部以譯學館學員奬勵過優有礙出洋學生擬再畧减故遲未奏奬 
電二（北京） 
貽榖案經法部奏覆後鹿中堂欲再進言因已降擬俟信勤復到再行抗爭 
電四（北京） 
浙江京官　本省黨案牽連學界擬公電浙無設法消弭 
電五（北京） 
某大臣請派御史分往各省訪查利弊攝政王恐有流弊謂不如使各省京官隨時奏陳然後派員密查較爲切實 
電六（北京） 
攝政王傳諭憲政館電催各省迅將第一年期籌辦事宜赶月内奏報到京違者從嚴議處 
電七（北京） 
魯撫袁電告政府曹州大刀會匪煽惑起事謀爲不軌業經派兵往勦勿使擾亂省城人心尙安無甚謡諑各屬敎堂亦均無恙 
電八（北京） 
江北提督王士珍將次調任 
公電（天津） 
各報館鑒唐山路礦學堂總辦熊崇志媚洋敎習革退全堂學生乞持公論 
緊要新聞 
[農工商部奏准派員巡歷南洋北京]  
　　農工商部 
奏稱准陸軍部咨稱據提。督　鎭冰電。稱所派巡歷南洋之海。圻海容二。 
船於二月二十邊啟行。請飭臣部所派人員先。期赴滬偕同前往。等因到部臣部查有農務司員外郎王。大貞。精明幹練諳逹商情且。籍隷福建。於僑商風尙語言類能通習。易資接洽堪以派令前往除咨明陸軍部並行知南洋各商會外謹具摺奏陳伏乞聖鑒 
[魯撫奏設運河督辦山東]  
　　魯撫袁。中丞。奏稱查東省 
運河工長。幾近六百里。關係航路民田其間閘霸林立隄岸卑殘宣洩修防至爲重要自運河道裁缺後歸併兗沂曹濟道兼管。惟該道所轄一府一州經理地方一切事繁責重不。能常駐工次。兼顧難周必。須有素諳河務樸實勤勞之大員。專司。其事。不時周歷上下應疏應培隨勘辦無須展轉籌商庶不致坐失機宜乃收實效雖。原派會辦一員。而事。權不一。即不能盡其所長。仍不足以資整飭臣再四熟籌擬仿。照黄河督辦舊章改設運河督辦。責令專司修防宣洩事宜。即以運河同知通判。爲上下遊提 
 
 

Page 5

 
 
調以九。汛爲修守　員。凡用人用欵皆歸。該督辦一手經理。仍責令兗沂曹濟道專司經費並考察通工弊端倘在工人等敢有營私情弊即。由該督辦會同兗沂曹濟道據實詳叅。務在湔除積習如此分專責成仍復併力整頓實於航路地方均有裨益查原充會辦運工候　道許。之琪工程熟悉精細耐勞堪以派委並飭河防局照刋木質關防一顆文曰奏派督辦運河工程關防移送啟用俾昭信守 
[京師近事]  
電旨召程。雪帥晉京。已載本報昨軍機處接程中丞來電。謂本月杪准起。程北上。聞將與以某。邊地辦事大臣。或四川城都將軍。之任 
貴州巡撫龐。鴻書。前因患病奏請開缺未蒙俞允屢經賞假本。月十一日該撫奏稱耳。鳴頭眩。仍未除根。因念時事多艱力。疾銷。俟預備憲政諸務就緒少紓宵旰之勞再伸田園之請等語當奉硃批　疾銷假甚慰朕懷所奏知道 
政府擬以現署吏部右侍郎瑞。良升授河南巡撫。吳仲帥仍令回京互相調用未知確否 
外務部電致陜甘總督伊黎將軍疆巡撫略云近因蒙古等處設。立敎堂。時有敎士藉勢滋擾。並强佔民房情事惟恐日久釀成事端務請飭屬查明境内有無前項情事。如果實有其事詳細聲覆以便照。會該國公使。轉爲嚴禁以杜亂萌 
日昨世。中堂。與張鹿兩軍機商定政務處加班會議辦法。嗣後凡有交。 
旨各省電奏。准由該處提調將各要件開單請慶邸世中堂核奪。酌將開呈之件分。别點定。以備届期會議其交議各摺件則毌。庸禀請加班會議如有奉。旨催　。者由議政王大臣隨。時核辦。 
軍機大臣議商以向例在陸軍部呈送條陳。船艦械鎗砲各項說帖應須由本處咨調某項說帖方能送到現因整頓海陸各軍此項說帖關係重要嗣後凡。在陸軍部呈遞說帖條陳者。應一律。咨送本處。昨已由軍。機處片交該部照辦矣陸軍部鐵尙書。以全軍命脈端賴餉需非特别愼重不足以杜流弊刻擬訂定章程。嗣後陸軍官弁凡有尅。扣軍餉查有實據者。不問其品秩大小概以軍。法處治。藉昭炯戒 
聞皇。太后。於日前揀選内務府包。衣旗人女子。充作。宫内侍候。聞被選入宫者十。名。其他不入選者仍由。内務府各旗佐。送歸各家擇配 
大北電線公司年前派丹。國人。前往庫。倫恰克圖書查改換電桿修理電線。事官刻已考畢回京 
[吉省司法獨立問題]  
[飭設審判檢察廳]  
　　吉省司法獨立機關現已成立者僅。吉林府長春府兩屬而已。其餘多以財政困難仍由行政官兼理司。法現聞提法使昨接憲政編查館來文云憲政精神不外乎三權分立凡貴屬各府廳州縣如已。經設立審判檢察各廳者。亟應劃清權限。以保全司法獨立之始甚或尙。未設立者。亦應於本。年内一律組成。俾司法行政各自獨立不致有混合不分之弊 
[歸併陸防軍執法處]  
　　吉省巡防督辦孟。恩遠。去歲曾會同兵備處帮辦唐觀察啟垚稟請公署就省城設立陸。防軍執法處。並派前山東知府倪毓棻。爲執法官現陳。撫帥以司法旣已獨立。所有陸軍防營訪獲盜犯均應送交審判廳訊辦。則執法處已無所事徒。糜鉅欵。當飭。該處將舊有卷宗移交高等審判廳接辦。以節經費 
[檢察廳申明權限]  
　　各級審判廳附設檢察廳原爲搜查罪犯證據保全司法獨立乃巡。警防營陸軍所獲盜犯。以及府屬鬭殺謀害各命案。往往逕。送審判廳訊斷。以致檢察廳不知案所由來旣無從查考又末由排解故。日前通移吉林府。及兵備營務兩處。以後如有命盜各案均。應先送檢察廳辦理。以符定章 
[東三省之路礦談]  
[報墾綏屬煤礦]  
　　綏芬廳屬佛。爺溝河北。現有煤礦一所地勢甚爲寛闊東。西約長四五里。南北約寛里許。日前經土人劉。子揚陳子玉勘查明白商分兩叚開挖劉陳二人各領其半因赴勸。業道署呈報。懇給執照聞業經批令赴礦政局面陳一切詳細情形再行察奪 
[鐵嶺小鐵道難廢]  
　　日俄戰爭時日軍所修之輕。便鐵道蜿蜒於城内外至。今未能如約拆去。所佔居民地面甚多。殊屬不便去秋經西關居民各戶在奉天交涉司署遞稟當經交涉司批云輕便鐵路至今尙未拆去殊屬不合事體必。與日人交涉令其拆去。以安爾居民距今。已三月有餘而小。鐵道依然如故。且聞有某某等擬運動日人不爲拆去與。之合股運搬貨物希圖謀利云 
[私購山石之交涉]  
　　奉天近有日人某某等在省南蛇山子紅寳山兩屯私買山石爲修築鐵道之需現已由該路鄕鎭巡警分局呈明總局請轉咨交涉司核辦 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[陸軍特别小學與速成學堂之比較湖北]  
　　鄂 
督陳夔龍奏稱竊升任湖廣總督臣張之洞於光緒一十一年迭准部咨催辦陸軍小學堂。因創以少費練多兵之法。挑鄂軍兵士之品行端正文理清通者入學於光緒三十二年正月十八日開辦第一班學兵五百名並附設測繪學兵六十名三十三年七月張之洞復將練兵艱難力求節省儲備變通辦法情形專摺具奏在案嗣經添招二班學生六百名及測繪五十名軍醫一百二十名經理六十名分别敎授訓練三十四年四月臣到任後准陸軍部咨以前督臣所定辦法體大思精深爲佩服惟中學定章專收小學畢業生如湖北省兼送學兵將來與他省學生未免歧異宜將湖北前議辦法作爲陸軍特别小學堂並按照部章另設陸軍小學堂以期兩利俱存得人益廣等因臣當將該。堂改爲陸軍特别小學。並另設陸軍小學堂一所。亦經奏咨在案查陸軍特别小學經升任督臣張之洞苦心創造爲精研武學之基即爲成就將材之藪其科學程度雖。曰小學然較之陸軍速成學堂則已有過之無不及。謹將速。成學堂與特别學堂兩相比較。詳晰陳之一曰。學術查該堂學術兩科凡二十四門一修身二品行三國文四英德日文五歷史六地理七算學八代數九平面幾何十平三角十一格致十二圖畫十三訓誡十四操練十五兵學十六軍制十七戰術十八築城十九地形二十測繪二十一兵器二下二衛生二十三體操二十四擊剌而速成學堂軍事專科統計十五門普通科統計十四門類皆該堂所有至洋文一科則爲速成學堂所無此。學術兩科比較之情形也二曰經費。速成學堂豫定額數爲一千一百四十名每年額支經費二十八萬八千八百六十餘兩活支在外該堂現在學生除中下等一律淘汰外實有學生一千零數十名每年額支活支統共十二萬三千九百餘兩以此兩相比較則速成學堂每名年需二百六十兩該堂則每名年祇一百三兩此經。費比較之情形也三曰成績速。成學堂成績與該堂尙未合較未敢辨其優劣然洋文一門已爲速成所無該堂學生洋文成績屢經面試其能登壇以外國語言演說者實有四分之三其據書筆譯人人優爲之此。成績比較之。情形也四曰課程。速成學堂一律住堂而專科不過一年半畢業普通科不過二年半畢業該堂學兵惟班長數十名住堂其餘一律住在原營每日晨集晚歸風雨無間而年限則除暑假年假秋操假扣足三年每年以四十星期計算統共三年一百二十星期方能畢業此課。程勞逸苦樂比較之情形也。綜此四端當局創始之難概可想見伏查陸軍部奏定各學堂畢業考試出身授官章程秩序詳盡惟並無特别小學奬勵專條至現設之陸軍速成學堂畢業授官則按照歷届奏案辦理查陸軍速成學堂學生已由部派員考試分别奏請授官鄂省特别小學同爲作人選將造就人才之舉且該堂成績具在非可　壁虚造如較陸軍速成學堂奬勵階級稍加優異揆之朝廷整軍經武之宏謨陸軍部提倡軍人之至意似尙均無不合自。應援照速成學堂考試畢業之例預行奏明以便畢業之時照章考試。分别給奬以固軍心而張軍學再該堂畢業年限較長畢業之後在事人員自應併照速成學堂辦法擇尤請奬合併聲明 
[東督請銷支用磅餘銀兩不准奉天]  
　　東督徐。世昌奏部。撥磅餘銀兩。支用各欵請銷一摺已經民政部覆奏略云臣等查奉省兵燹以後百物昻貴該。案工程投標包辦。兼有勘估監察驗收各員層層鉗制支用各欵决無浮冒等弊自。係實在情形。惟查臣部核銷各。省土木工程。例於工竣後造具細册保結一併咨部備案方准核銷又查前工部奏請盛京永陵啟運殿等處工程開單請銷免造細册案内奏明此。案因戰事未息情形棘手。未便绳以定例此後無論何項工程。均不得援以爲例。於光緒三十年十二月初十日奉旨依議在案今該督奏部撥磅餘銀兩支用各欵開單請銷應由臣部核銷工程等項計。市平銀七十五萬九千四百九十八兩六錢有奇。均係開單籠統造報。查與例案不合。未便遽准報銷應請飭下該督轉令承辦各員仍。將前項工程用欵分晰造具細册。並取具各項保結咨部核銷以符定例而重帑項 
分類新聞 
政界 
[札飭道府考覈屬吏安慶]  
　　皖撫朱中丞通札所屬道府文云照得道府各官均有考察屬員之責照章應按春秋二季塡注考語斌　　呈本部院到任數月開摺禀送者甚少合特札催札到該道府立即遵照迅將所屬各員平日才具操守及各項政治是否舉辦並聲名若何切實填考開摺密呈務須據所見所聞逐細開列不得仍用泛常套語敷衍塞責至吏職本難人材匪易衡才有長短互見之處辦事有得失叅半之時本部院决不求全責備苛以相绳該道府亦無庸鰓鰓過慮豫爲飾掩也倘經此次諄屬以後乃復以八字套語籠統填註人人得爲循良則是該道府等欲見好於屬員於吏治尙堪問耶再業經卸任各員如政績實有可觀及劣迹昭著近在兩年以内者該道府如確有所聞亦應另摺密呈以備叅考 
[湘撫電詢治邊辦法南昌]  
　　湘撫日前電致贛撫馮中丞云准樞電奉旨責成廣東湖南江西各督撫嚴飭所屬合力搜捕籌辦等因自應欽遵辦理至愼選牧令加給津貼三省辦法亦須相同俟尊處議定勸懲章程即祈挈銜會奏至爲盼禱 
 
 

Page 11

 
 
[法政請習所之發逹常州]  
　　常州法政講習所本年聽講員漸較去年踴躍星期日另請孟蒓生庸生二先生分講諮議局地方自治章程每人另收講義費一元聽者多至百餘人商界中人漸知留心政法矣 
[敎民挖堤燒搶之飭查湖北]  
　　鄂督刻據鍾祥縣職員王作新等禀控該縣敎民萬振聲糾衆執械强挖堤垸燒搶民家懇請究辦等情以外人在内地設堂傳敎係勸人爲善起見入敎之人務須循規蹈矩在約章該犯萬振聲已經入敎自應恪守敎規乃胆敢糾衆持械强挖垸並復燒搶多家如此目無法紀實爲敎中敗類廖永福身充會首理告知司鐸將該犯等革农出敎送交地方官照例究辦以儆不法何得袒護朦聳司鐸趙爾勒出爲扛訟大爲不合惟該敎堂係何國人所設特飭臬司轉飭鍾祥縣迅速確切查復一面勒拿此案首要各犯務獲嚴訊究追案情重大毌稍玩延 
[飭查被控縣令安慶]  
　　皖撫朱中丞近據阜陽士紳聨名禀控該邑令彭鴻年酷嗜洋烟業經司道調所查騐惟結交劣紳呼嘯朋僚無辜懲罰搜刮地方計獲贓欵二萬餘串儘飽私囊並收買烟土數千兩運至蕪湖以爲將來私售希圖厚利等語查該令爲民父母宜如何下恤民情上體時艱方盡厥職乃竟形同無類卑劣不堪若該紳所稟種種情形殊堪髮指抑穎州府嚴查據實詳覆候辦以順與情 
[批准藥庫改建習藝所松江]  
　　松江府戚太守以松郡火藥庫房屋改設郡城罪犯習藝所一俟火藥遷空騰出房屋即當修建設立等情禀復臬憲當奉批示云查應建郡城習藝所萬難再緩旣經籌議須俟火藥庫騰空方能再建係一舉兩得之事應准照辦一俟遷空立即督董飭匠勘估繪圖擇日興工具報 
軍界 
[秋管帶縱兵殃民浙江]  
　　餘餘杭紳民致杭州府同鄕公函云駐杭 
巡防管帶秋占鰲與隊官李義昌縱兵殃民將生員張雲飛私刑吊打用火烙背逼寫供狀遍體鱗傷暴虐不堪咸動公憤擬即在杭開會集議對待之法伏乞公鑒 
[瓦窑溺斃徵兵多命鎭江]  
　　江北二十五標步隊一營於去年十 
月中旬奉調赴安徽秋操旋因安慶兵變暫留鎭懾現在地方安靖調回清江合標操練茲該營兵士即於二月十九日同乘商船道出鎭江二十日換坐招商内河小輪船遄回清江浦詎是晚二鼓時駛至揚屬之瓦窰舖左近其時風狂浪急冲翻拖船一隻全船兵士百餘人盡遭滅頂内有三四十人爲小輪救起餘均溺斃所失軍械亦復不少此外徵兵拖船二艘依然無恙江甘兩縣聞信馳往失事處查勘情形並雇人趕緊打撈罹難屍身一面據情電禀江督及江北提憲核辦 
[南洋徵兵退伍辦法鎭江]  
　　駐江寗三十三標及駐鎭江三十五標各有退伍之兵現經南洋新軍第九鎭徐固卿統制與督練公所商定於二十二日爲舉行退伍日期並擬就退伍禮式飭令該兩標遵照届時由統制率領到標點名發給憑照列隊恭送所有退伍目兵即派員帶領各回原籍特稟詳江督茲奉批云據詳續備軍制一時尙難規定而退伍一層不容再緩確係實在情形自應准如所擬辦理本届第一期退伍人數共只五百七十餘名人數無多所請不設駐弁暫由各地方官隨時稽查約束並管理發餉及徵調各事亦准照行餘均如議辦理仰即分飭遵照仍將退伍情形隨時具報 
[通飭標營研究戰術鎭江]  
　　兩江督練公所敎練處以基本射擊戰鬭射擊擊剌鎗劍與器械體操等事均應隨時實行操練以成勁旅特移請第九鎭徐固卿統制轉飭各標營團隊長妥擬問題研究戰術並按照以上所指課程嚴飭各將校身先作則訂定期限督率各目兵一體施行日昨駐鎭三十五標統帶李文升奉札遵照矣 
學務 
[學堂與警局之交涉浙江]  
　　浙江拿獲革黨情形已五誌前報茲悉前日巡警局在兩級師範學堂拘去學生胡俊一名經由杭州府卓太守會同督練公所靳參議訊明因胡俊爲闕玉麒之妻舅有信往來訊明無關緊要已送回學堂飭令照常上課茲聞兩級師範學堂全體學生會議以撫憲學憲均有保護學堂學生之權限該警局並不禀明撫憲關會學憲具有正式公文擅自拘人且該警局於此案虚事張皇希圖邀功至使人心皇持厥罪重大應請將警局人員查明嚴行叅辦等情要求王監督移請提學司轉詳撫憲辦理未識王監督如何處置 
[浙撫電覆送攷學生杭州]  
　　浙撫復學部電云金問源等五人係據浙江旅滬學會保送投攷時未及呈騐文憑惟該生等均在復旦震旦修業屬實查該校豫科課程與定章中學尙符該生等中西文程度亦均合格是以錄送 
[照會請奬辦學官紳浙江]  
　　浙提學司照會高等學堂文云案於上年准貴監督咨開敝堂自光緒二十九年由大學堂改爲高等學堂時閱五載五月間舉行屫範豫備兩科畢業所有在堂年久之職員自應照章擇尤請奬以示鼓勵造具履歷清册呈請轉詳奏咨續又准咨以現已離堂從前積資較深與請奬年限相符者似未便不預奬叙查有前充提調候補知府蕭守文昭前充監督陸紳𢡟勳以上二員應如何奬叙請酌定歸入前案核辦等由過司准此查定章辦學保奬須以成就學生人數爲衡上年准咨時因貴學堂畢業各生尙未詳咨應俟詳咨後方可核辦現在業已詳奉咨部尙未奉核復惟查續准咨請之蕭守陸紳二員雖將供差成蹟開呈未將擬請奬叙何項聲明無從核辦自應按照成蹟酌擬請奬官階並查取該二員各履歷各四套送候核明酌辦俾有依據相應照請爲此照會貴監督請煩查照 
[兩淮師範之轉學揚州]  
　　　　兩淮師範學堂經趙都轉批准定額名不再續招嗣因招考人數不多甄録宜嚴僅招八十四名申報在案茲有曾在江北東台各師範修業生前來轉學求取入堂該堂監督楊誠齋君爰稟趙都轉云伏查三十四年學部新定轉學辦法凡中學以下各學堂學生因有事故須轉學者凡同等同類之學堂均准轉學俾得隨處就學上致因有事故而廢半途並經提學憲札發轉學章程一體遵照茲該 
 
 

Page 12

 
 
生等前來轉學核與新章相符且堂中缺額尙多應准考取入堂查投考各生十八名程度相當者共得陳毓眞楊雨夏張其興張啟秀法度五名除將各生履歷另報外應否准令該生等入堂肄業伏乞憲批祇遵茲已奉都轉批准矣 
實業 
[會議定期開闢城洞浙江]  
　　浙路城站業已奏准開築所有城内路綫均已次第興工惟城洞尙未開闢現聞公司董事會提議擬定於三月初一日開闢 
[創辦湖南電燈公司長沙]  
　　湘省商務總會總理陳佩珩觀察以湘省風氣大開所有學堂警察及各局所均須改用電燈以圖簡便爰倡議創辦湖南電燈股分有限公司共集股本洋二十萬元以百元爲一整股十元爲一零股分優先普通兩項優先股以四月爲止普通股以七月爲止均須一次交齊按月以八釐行息閏月不算暫購電燈一萬盞如有不敷再行續辦已賃定南城外房屋爲廠地開辦後除由夜間專理電燈外即白晝之電氣人工亦不使之曠廢擬令代修鐵路輪船及各項機器藉以開拓利源近已擬定招股章程發交省城各商號曁外府廳州縣各公所富商代爲勸招 
[粤省航綫之擴充廣東]  
　　粤省各商埠來往輪船均係外商經營年前督院接郵傳部來咨請調查内國商埠行輪力謀擴充船政當據各處洋務局詳查來省以粤省商埠向以汕頭北海兩處爲最繁重而海口次之現三處輪船係由英日德美各國商人駛運均以香港爲總滙凡由三處塔載之旅客貨物亦係趁輪至港轉輪往省並無由省城開行來往三商埠之輪船似應先辦通逹省汕省廉省瓊之專行輪船次再推及由汕廉瓊分往各處之商輪其由三處分往日本北美秘魯南洋各埠之專行輪船俟辦有頭緒再議大加推廣藉以挽回航利現已詳逹部中酌商一切矣 
[創設茶磗公司湖北]  
　　鄂督陳小帥近據勸業道詳稱職商萬國樑等稟稱現籌集資本五十萬兩擬在羊樓峒地方開設振利茶磗總云司懇請轉詳立案當奉批云該戰商等現已籌集欵項五十萬擬俟開辦後再行招集五十萬以改良種植拷培之法原爲振與商業推廣利權起見查閱所擬開辦章程四十則均屬妥善自應准予立案咨部註册保護照辦並據稱該職商萬國樑曾留學日本農科大學卒業於種製茶葉各項頗有心得則將來改良茶務推廣銷路振興商業挽回利權即基於此本部堂有厚望焉 
雜記 
[革黨潜入内地起事傳聞寗波]  
　　象山縣石浦沿海一帶聞有匪 
黨千餘人約期在昌國衛起事並有革黨潜匿其間暗爲運動該廳葉丞已密爲佈置 
[桐鄕三次盜刦巨案浙江]  
　　桐鄕縣屬南日暉橋鎭陳宏盛米餅行及其族中陳其言等五家於初四夜三更時被盜破門而進刦去銀洋四千餘元及金珠首飾衣服等物足值二萬五六千金左右該盜船祗三艘盜匪約四十餘人打刦之後因船不敷載物又將陳氏坐船一隻刦去初六日上午經該縣高令會營親自勘驗方在緝捕未獲而十一日夜間二更時分該鎭之南張王廟地方於春喜醫家又被盜匪搶刦失去銀洋首飾衣服等物約值三千金左右幸該處村人聞警立刻鳴金追捕當卽獲住盜匪一人十二日上午由事主送縣請究訊係硤石鎭人向在義園作夥初入顧毛毛唐士元黨内爲盜高令得供方欲嚴緝盜首唐顧二人詎十六日夜間三更時分該縣西北部十六圖北大園地方陳友山家又被盜撞破後門打進刦去贓物值五五金左右十七日上午已由事主陳某偕圖董沈深源報縣請勘嚴捕該縣盜案近來層見疉出旬日之内連刦三家贓欵數萬可謂巨刦矣 
[運河連日擠斷常州]  
　　常州西門外運河俗呼官塘河爲蘇赴鎭南北孔道往來船舶最多自上月杪至今竟被船舶將河道窒斷雖間或通行而隨通隨窒行旅大受其困計已半月有餘矣 
[海寗稟請截留淮海饑民浙江]  
　　海寗州張牧日前通詳省台略謂近來疊據州屬路仲慶雲橋等處紳士章華孫等函稱有江南海州饑民張子英等挈妻携子糾集男婦老小三四百人紛紛入境留頓强討硬索所至之處柴蔬等物概被攫取稍不遂意動輙恃衆凶横查江南淮海農民不問年歲荒熟每於秋後結伴就食外省所至驚擾人咸苦之江浙大吏一再嚴行截留尤復一幫方去一幫又來當此歲歉民貧何堪屢被滋擾節經知州查明人數量給資遣惟時未一月此等饑民已聨帮兩次入境良莠不齊沿途勒索設或再來地方惡其屢擾勢必别生事端可否乞恩迅速咨行江督蘇撫飭屬嚴查截留 
清談 
[山東刀匪]  
近數年來。革黨匪黨之循環起事者。何竟無已時哉。黔滇。兩粤等省之匪黨革黨。盤結。數年。此勦。彼竄根株迄未盡絕。南安贛匪之滋擾。温州。革黨之蔓延。則皆。發生於去年。而今歲贛省之會匪。始行拿獲頭目。餘孽遠竄。浙省之革黨。則正偵騎四出。窮究多人誠消弭禍亂之不易矣。不料各。省之匪黨未平。而山東曹州大刀會匪之起事又見告政府之電飭魯撫火速勦辦。並議派陸軍第六鎭助勦。則其。匪勢之猖獗。已可概見。蓋山。東刀匪。根蒂。深固。蠢動已久。左與汴匪通。右與直隷之拳匪相勾結。其勢且蔓延而難治。呼。魯撫其愼旃。 
[法部議訂律師規則感言]  
善乎松府戚守之言曰。（歷來爭產案件。往）往有訟棍居爲奇貨。耽耽虎視。唆赴各衙門呈控。迨兩造倦矣。而彼輩欲壑未滿。不使財產蕩盡不止。）斯眞。能洞察訟棍之狀態者矣。夫以先人留遺之心血。不爲之保存。而以供若輩無端之吮舐。長養其肢體。抑何忍歟且官。場能悉其毒害。而當局者反懵然而不知返。抑何其愚。方今專制未離之時代。若輩於社會上頗佔勢力。其爲害非特一縣爲然。各省。皆有此種巨蠧。即據此一　言之。已足見審判廳之不可不設。而律師資格之不。可不速行規定矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　四川 
　　川省諮議局籌辦處自去年十一月趙次帥照會胡趙兩紳後由官紳協議於本月二十日開大會於敎育官練習所集議調查方法並報告應行縮短局章所示定期理由是日紳商學界到者約二百人秩序井然爲前此所未有趙次帥因國服未至藩台至亦未演說籌辦處所有文件議定由星期一至星期五總協理依次值日捺印施行星期六則齊集會商一切茲聞居中籌畫獨肩鉅任惟邵協理一人開辦以來未嘗一日離局茲將籌辦處職員名單錄下一總理總司王人文一協理提學使方旭巡警道高增爵翰林院編修胡峻山東即用知縣邵從恩一法制科劉天佑周天澤孔慶成一文牘科史攸彦龔道耕一司選科李德芳趙椿喣王志仁度雲青彭蘭村泰安一庶務科蕭善選高世俊　　　籌辦處以初選監督於選舉調查極有關係前特嚴加札飭略云本處開辦以來深恐各州縣官事無依據易亂方針茲特擬定初選監督應辦事敷衍草率辦理不善之員亦必分别予以記過記大過不准抵銷處分倘因遲誤疏忽抑或固執已見致生妨害阻力者輕則予以撤任勒令留辦重則詳請叅處以爲玩誤要公者戒 
籌辦處期限表（一）飭辦各初複選舉區事務所「在光緒三十四年十二月三十日以内一律成立」（二）造具選舉人名册「限宣統元年二月底一律造成閏月三十日以前申送到省」（三）分配應舉議員人數於各複選舉「定三月内一律到」（四）行初選舉「五月初一日」
（五）行複選舉「六月十五日」（六）諮議局成立「九月初一日」 
[奉天]  
奉天諮議局籌辦處接各處報告選舉人數之函電錄左 
遼源州來電盛京諮議局憲鑒寒電謹悉卑州共查得二百四十名已於十一呈報炳南叩 
新民府來電盛京諮議局憲鑒彰武合格人數九百七十名鳳龢稟開原縣來電民政使司憲台大人府憲大人鑒謹將調查開原全縣選舉人名統計總數一千零六十份容俟速行造册呈報卑職保清叩 
海龍府來函本管地方調查已竣統屬三十六社共計合格人數一千一百八十名 
士民實行調查 
[浙江（杭州臨安）]  
臨安縣李令鍾祐具稟省台略云前奉憲飭辦理選舉事宜並將章程名册先後頒發等因奉經會商紳商學界在安仁堂設立初選爭務所一處公舉胡紳仁壽等管理該所事務遴選調查員前往城鄕分投調查劃定投票區域知縣察看該所辦事情形及所陳調查各節均屬遵照定章且各盡義務不支薪水尤屬難能可貴現在選期迫届調查名册亦將告竣一俟司選員到縣即行遵章投票分别申送務使被選者皆爲合格之員被屏者均屬衆所共棄上下一心實事求是仰副憲台維持新政講求立憲之至意 
[湖南]  
長沙府長善兩縣調查選舉事務所派定本城之調查員現已分投各區地境按戶調查如有合選舉資格之一項者此即發給調查證書令其填寫履歷登入草簿大約十日之外即可調查完竣云 
湘潭縣東城及八總之調查員王寳厚張倜吾兩君現已調查完畢昨又張貼曉單凡該兩員調查境内倘有遺漏及調查不實之處准由各人至事務所補報或請更正 
常德府武陵縣調查選舉事務所擬將城鄕分爲八叚酌派調查員又將各鄕分爲十區將來投票所即設郡城考棚其各叚調查員已經派定茲將姓名照錄如後東門内龍靜劉昌鵬東門外劉轉臣翦得勝南門内陳志道蕭夢齡南門外劉文煥饒文卿西門内蔡世綸劉誠得西門外陳家澍蔡國志北門内向大澂胡閎北門外金國璋殷煒東鄕宋道森吳允治羅光久張炯楊文卿蔡積堂楊學瀛陳謙南鄕唐瓊林李傳黻羅應宗余欽愷蕭蟾采楊澍芝西鄕楊梯雲裴栻　道南文鈞山楊伯超北鄕唐陶初沈浚泉丁笏臣李佐虞康錦堂吳藝圃戴思誠 
初選舉區成立 
[江蘇蘇屬（松江上海）]  
上海縣李令照會選舉調查所文云奉府憲戚札開宣統元年一月十九戌刻奉籌辦處憲效電内開初選投票准定閏月朔日當日完畢無論城鄕均不能更改延長仰即飛飭各屬遵辦等因到縣奉此合行照會爲此照會貴所煩即飛致各投票區一體遵照并須風雨無阻切勿改期是要 
[專件]  
二。月十六日浙江發起人會議决各事件。 
第一項本會第一次調查大綱决議先行付刋發布其中子目問題限於兩星期一律編成爲第二次之刋布如再有遺漏錯誤之處得以隨時追加或更正 
第二項調查編輯兩部職員以地域爲分配不在省城各會員均作爲調查部員在省城各會員亦同負調查之義務而以編輯爲其常職仍由各會員自由認定並分類擔任編輯事務 
編輯部編成議案之後必須有一二先逹公同鑒定方足以收統一之效當場公推陸春江陳藍洲兩先生爲將來之鑒定者 
第三項即經認定編輯部員諸君姓氏如次邵仲威法律陳叔通財政葉仲裕財政阮性伯法律許養頣法律許逹甫法律王偉人法律沈衡山財政梁立羣財政樓藴山法律張篤生 
 
 

Page 19

 
 
第三張第三版 
財政王孚川財政陳元崧法律周湘　財政方聘三財政高桐甫法律 
第四項編輯部辦事細則及事務所辦事細則須速擬訂 
第五項本會須援照敎育會農工研究會前例呈請撫院頒給圖記以照憑信並爲向各衙署局所調取章程規則之用 
第六項本會自本月始定於每月第一第三之星期六日下午開會集議各事惟遇有特别事項發生得開臨時會不在此限 
第七項本會用欵如登報告白費郵費印刷費書記薪金特派員調查費一切紙墨等雜費不可無經費以爲維持議定特别經常捐兩種由發起人自由擔認會員認捐與否悉聽自由 
會計員以事務所辦事員兼任之收欵暫存興業銀行以摺隨時支取即經認捐諸君姓氏如次陸春江君特别五十元每月五元陳藍洲君仲恕叔通兩君共特别二十元每月十元沈衡山君特别十元每月五元王孚川君每月五元許養頣君特别十元每月二元 
王維忱特别十元每月二元吳雷川君特别十元每月二元梁立羣君每月一元葉仲裕君特别十元每月二元胡藻青君特别三十元每月五元沈新三君特别三十元每月五元周湘舲君特别十元每月五元邵仲威君特别六元每月二元阮荀伯君特别六元每月二元許逹夫君特别五元每月一元張篤生君特别五元每月一元方聘三君特别五元每月一元樓藴山君特别五元每月一元陳元崧君特别五元每月一元鄭岱生君特别十元每月　元高桐甫君特别五元每月一元合計特别捐二百四十二元經常捐每月六十一元經常捐以本月爲始 
第八項須速訂會員規則 
第九項本會俟奉到頒給圖記後以正式通知於各衙門局所 
第十項本會印刷各件須隨時發登報宣布以代報告 
浙江諮議局議案預備會事務所第一次議事報告二月十七日 
[江西諮議局司選員研究所辦法]  
一管理二員由籌辦處會辦兼充 
一宣講四員由選舉科科長科員輪流兼充 
一司選研究四十員由籌辦處就現在法政學堂畢業各屬學員儘先舉充如不足額再由各府州在省紳學界公舉學行優異事理通逹士紳充當均先到所研究以養成司選員 
一研究外國議院議員選舉法及選舉章程並關於選舉調查一切應行事件 
一研究所自開辦之日起以一個月竣事 
一研究所課程另訂專章 
本埠新聞 
[禀請實行添闢城門]  
　　總工程局紳董李鍾玨等具禀 
滬道略謂循繹憲諭以闢門必先築路必先籌欵爲扼要辦法而督撫憲批示以以籌定的欵爲宗旨自是不刋之論迄今時逾半載拆城之事既爲反對者阻撓闢門之舉又以無欵而延擱揆諸振興商業交通道路之議日見其遠董等每與地方明白紳士言及良用扼腕現在公同商議先闢勸學所西首之小西門及九畝地北首之小北門今西門外馬路業經董局築至護城河而城内路工亦由葉伸佳棠等籌欵興築一經　門即可銜接其九畝地之道路亦經董局規畫興辦並據葉紳佳棠等函稱西路城内路工指日可成請由局主持從速轉禀求准闢門等情董等體察情形闢門之舉勢難再緩旣據葉紳等請爲主持工程一切自當由董等担任擬懇憲台迅賜核轉一面請飭營縣訂期先將小西小北二門會同勘視俾得早日興工以利交通而慰羣望再公牘轉禀督撫往返需時請即由電請示較爲妥速 
[捕房拘拿巡士]  
　　閘北三路一區巡士張謙李世卿前日在北四川路横浜橋交界處横路上巡邏被總捕房麥副捕頭瞥見指爲越界立即照會盤副捕頭特派西探將二巡士拘入捕房嗣由該區副巡官親往保釋侯禀明總辦核示 
[滬道懲辦廨差]  
　　滬道蔡觀察以公廨差役趙祥開設賭檮諸多不法業已札飭公共公堂寳明府迅速斥革以示懲儆 
[粥廠暫緩停辦]  
　　南門外施粥廠向章於二月底停辦茲聞滬道蔡觀察以本年天氣寒冷擬再加放一月以閏二月底爲止昨已飭知承辦委員馬瑞熙遵辦矣 
城内 
[揑詞妄控]  
　　王芝控吳錦釗吞没貨物由 
工程局解縣審訊王供崇明人吳有商船一艘託倪子和經管光緒三十一年五月間小的有花布等貨共值洋二百十元交伊裝運出售詎被吞没向論不理求追吳供東台人小的之船於三十一年八月租於王芝半年期滿船雖収回而租洋二百六十元僅收一百十元餘均被欠今反揑詞妄控求察判王交差限令繳還洋一百五十元如違押追 
[捕房吊贓]  
　　英捕房昨派中西包探帶同行竊萃源珠寳店鉅贜之陳阿金到縣禀稱詳珠寳店請派捕役協同吊贜旋奉内諭着派捕頭徐文會同來探往吊午後卽在該店吊到新光珠四十一粒小珠一包計二百四十粒瑪瑙烟壺一個翡翠零件共一百四十七件帽正二粒當場估見值價洋七百餘元而失主祇報洋一百四十元該捕等遂即回縣禀復奉諭戕贓交與來探帶去再行訊核 
[索債被毆]  
　　貝德友控汪仁芬凶一案由工程局解縣訊究貝供昨向鄧小連索討借洋十七元被汪仁芬硬覇凶毆求究汪供鄧欠員洋五元半小的勸還四元不從因此爭論判汪將洋四元交出餘着向鄧自理 
[道批二則]  
　　王玉山禀批爾前後控情支離是經屢次批飭今復來轅混漬殊屬逞刁健訟仰公共租界會審官先提該薙匠訊明控騙工資有無切實帳據一面詢查捕房送案之刀是否裁　立予實究虚坐並將訊辦情形具報前後五次禀批并發仍繳陸桂堂禀批所禀是否屬實仰寳山縣查明秉公核斷具報 
[官事]  
　　靖江縣知縣陳銳昨日到道禀見松海防同知查燕緒禀銷赴黄龍山監哨差 
南市 
[開會集議]  
　　商務分會定於今日午後兩時開會與新舉監察員集議一切辦法昨先函告東南西三區境内各業領袖届時到會 
 
 

Page 20

 
 
公同商議 
[大興土木]  
　　總工程局翻造第二進房屋業已竣工茲聞局董復擬將第三進房屋改造五開間三層樓洋房後設花園一所局旁砌以短墻業已繪就圖樣將次招工投標赶緊興造其後進議事所仍不翻動　 
[利便學生]  
　　西門外王家圈至豐裕橋迤西靈應路一帶泥路業經總工程局改築馬路與陸家浜馬路銜接貫通而大南門外民立中學堂以逹王家圈之泥路仍未改築該校經董以各生往返殊爲不便昨特函致工程局請即築欵興工改砌平路 
[作頭被罰]  
　　總工程局路政處查悉南區境内三角街胡姓家翻造　屋未領執照昨特函致南區　傳工頭郭芸香到局罰銀十五兩充公并著補領憑照然後興工 
[演唱淫詞]  
　　南區巡員訪悉三泰碼頭財神弄口福園茶肆開唱倭袍淫書立即協同巡目將店主孫阿東及說書人錢小卿拘解到區判孫罰洋四元錢罰洋兩元具不再演唱切結開釋 
閳　 
[蟻媒官懲]  
　　著名蟻媒董胡氏（即董老太婆）日前將永盛里管門人奚柏增之三歲女孩拐去謊稱代爲說合過繼任姓奚因不允向之追回董即避不見面前日又誘奚妻逃匿當由奚投報四路四區將該蟻媒拘獲移送一區審訊孫經官因任姓住居英界着奚自赴英廨控告該蟻媒交保候示 
[流氓搶衣]  
　　流氓王阿三前晚在新閘橋相近攔搶行人陸筱林之衣服交於同黨逃逸旋由巡士追獲解至巡局判笞責二百板押候交出同黨覆訊 
[笞責賭徒]  
　　陸阿根前在高王氏車庽内聚賭牌九經孫正巡官訊實判罰洋五元押繳在案詎陸因無力挺押不繳昨復提案判笞責二百板具改過結開釋 
[索欠互毆]  
　　吳子香前日向歸全仁索討工洋十元口角互毆巡士上前喝阻被歸推跌旋將二人拘入四路一區巡局判歸繳齊欠款另罰洋兩元充公 
新租界 
[失火即熄]  
　　孟納拉路徐福初家前晚失火經隣衆救熄未成巨災 
[何以爲情]  
　　温州路陸家廟僧人願修前晚至該處六百九十號門牌樓上與某蕩宿婦姦昨晨被鄰人察知擁往捉姦該僧諉稱託婦漿洗衣服向衆哀求始得無事 
英租界 
[綢莊被騙]  
　　騙子某甲昨至南京路倫華綢莊購取綢緞計洋一百餘元　令送往收洋該店即派人跟至黄滿灘華安保險行内甲即付以德豐莊銀票一紙詎携回查對係是僞票旋復至該行詢問稱係來行商議保險業已不知去向該莊經理沈竹生遂即投報捕房飭探查緝 
[緝拿典夥]  
　　嘉定人李耕軒前在法界昌大典爲夥於正月間串竊該典金銀各飾計值銀一萬七千餘兩業由法捕房查獲同黨二人李仍未獲前日英界捕房接法總巡麥君照會並附賞格一道謂如有人將人贜全獲者賞洋四百元知風報信因而拿獲者賞洋五十元等語昨英總巡卜君已諭飭中西各探一體留心協緝矣 
[注意路政]  
　　英美捕房華正巡官張君昨日出示云照得界内邊路向來不准擔負人在上行走嗣後各華捕自應格外留心不許再有此項情事 
[妓女捲逃]  
　　山西路一百二十號門牌花烟間鴇婦王李氏昨至捕房報稱妓女王富　王阿仁先後逃逸並被竊去皮衣金飾等物捕頭允飭包探查緝 
[雉妓拉客]  
　　雉妓王四寳前　在南京路違章拉客由捕查見拘入捕房經捕頭詰明住址暫行釋出昨飭包探王杏生查明請廨出單傳訊 
[恐嚇小孩]  
　　貴州路永平安里張姓小孩前晚在里口被匪兩人用刀恐嚇剥去棉衣兩件張孩回訴父母立報捕房飭探查緝 
[嚴緝匪徒]  
　　老閘捕房捕頭惠爾生以界内時有匪徒持刀行刦昨特傳諭中西各探著於每晚分往僻靜處所及松江路西新橋一帶嚴密梭巡務獲究辦 
[欵及出店]  
　　漢口路瑞泰洋行昨日失竊大呢三疋洋東疑係出店陳耀官所竊報知捕房將陳拘入押候解究 
[婦人行竊]  
　　李王氏昨在松江路周順全呌貨攤上竊取外國瓶及瓶架等物被探查獲拘入捕房捕頭飭送公廨收押候訊 
美租界 
[日員赴德]  
　　日本禁烟會代表太谷奇君昨日偕其夫人同乘日本神戶郵船往大連灣換坐西伯里亞火車赴德國遊歷 
[小孩被拐]  
　　朱家宅馬芝道之子榮子年十一歲又西華得路劉翁氏之子年七歲均於前日下午被人拐去昨至捕房報告捕頭允飭探捕查緝 
法租界 
[醫院成立]  
　　法新租界廣慈醫院落成後現已在法國聘請頭等醫學博士來　住院醫病所有　局患病押犯定於西歷三月二十一號起一概送往該院醫治 
[巡捕辭差]  
　　法捕房一百零六號華捕柏　 
阿三及一百二十九號華捕方某俱因患病辭差麥總巡以該兩　當差多年並無錯悮給柏洋一百元給方銀三十兩以示奬勵 
[西崽被疑]  
　　工部局某洋人日前失去金練一條疑係西崽錢阿根所竊當將錢送至捕房解廨訊究錢堅不承認判押侯查核 
[茶獲賊]  
　　馬葆臣趁美富輪船來申假寓長發客棧前日被陳福弟掩入房内竊取狐皮馬夾一件正欲携贜逃逸適被茶房撞見送捕解廨判枷號一月再押捕房一月贜給馬領去 
[同舟行竊]  
　　郁士裕趁爛泥渡渡船　申見同舟人蔡錫炎帶有銅錢一包即暗中將袋割破竊去錢三千五百文交黨逃走蔡查覺後卽將郁送捕解廨訊究判押捕房十四天候提到黨羽追贜 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
譯件 
[土耳重頒之憲法]  
第一條亞多芒國（土國種族之稱）係賅括國土領土及特許省成完全團結之國無論何故不令分析 
第二條康斯但丁爲土國國都不得有獨享特權以標異於各省 
第三條土國國權敎權之向由土帝兼操者仍照定律歸一姓家子俱續永遠世及 
第四條土帝加嘉利夫尊號爲保護回敎之首領土國全部之至尊 
第五條土帝不負責任亦不可侵犯 
第六條皇族自由權曁個人利益如不動產活動產並生存用欵由民衆擔護 
第七條土帝應享特權限定如下黜陟部臣授予品級官職徽章慶賞特許省永享利益鼓鑄貨幣任民衆於祈禱時呼頌皇號與各國訂立約章宣戰議和督率海陸軍調遣軍隊飭遵敎律國律規定民政展緩或減輕裁判所審定罪案召集或延緩國會察度遣散議院惟遣散後須重行選舉 
民權 
第八條全國人民不問崇奉何敎均稱亞多芒其克副此稱謂及所以失之者悉遵定律 
第九條凡亞多芒苟不侵他人自由即能享個人自由 
第十條個人自由不可侵犯除法律規定外不得以何種罪名藉辭相加 
第十一條回敎爲全國宗敎除保存宗敎外凡全國全認各敎苟於民俗無害均准傳播並由國家保護其利益 
第十二條著述出版除津載限止外一概自由 
第十三條農工商各會除法律規條限止外悉聽民間會集 
第十四條亞多芒或一人或多數如遇有違背法律侵害個人或公益之事得向違法人所隷之官長逕遞稟紙如見地方官行爲不合亦得用畫押訴件陳報國會以揭其 
第十五條敎育自由祗須遵照國律得設立公私各學校 
第十六條各學校由國家監察敎育須歸畫一亦不得妨害宗敎敎育第十七條凡亞多芒對於國律均屬平等對於本國有同樣之權力義務但關於宗敎處不得有所妨害 
第十八條治理民事之官長必能知本國普通語言方許充任 
第十九條凡亞多芒均許充任土官但必視其德性才具能力以爲斷第二十條租稅輸出之支配應遵照國律專章就輸出者資產之多寡以定輕重 
第二十一條凡合格置設之不動產活動產均由國家擔護非確關公益之用不得勒遷即令遷讓尤必先繳產值 
第二十二條居處不可侵犯不論何人所居之屋除律載限止外官長不得以强力闖入（未完） 
小說 
小說譏彈滑稽魂（十六） 
第三回審盜情大令糊塗打官司小人索債 
正要退堂。早見頭門外面兩個人互相扭結。一路喊着寃枉進來。兩個人都打得頭破血淋。衣服扯得粉碎。一直扭到大堂上。差役們齊聲么喝。方才放了手。跪在地下。口中都叫寃枉。吳大老爺先問那跪在左邊的道。你姓什麽。呌什麽。有什麽寃枉。這般混叫。那跪在左邊的訴道。的姓劉。叫劉萬茂。他欠了小的一百吊錢還是去年五有裡借的。時候。講明三個月本利清還。不料直到今年。一個大錢也不見。小的去要了二十多蹚。總没有見他的面。今天幸而小的尋着了他。問他要錢。他非但不還。並且把小的一把扭住。動手就打。把小的打到這般模樣。小的寃枉。吳大老爺聽。了對着那跪在右首的人。把驚堂一拍道。你這個東西。好大的胆。你欠了人家的錢。應該如數還他。怎麽你非但不肯還錢倒反行兇打他。這是個什麽道理。你可曉得本縣的法度利害麽。那跪在右首的人。磕了一個頭道。小的叫陸德生。去年借了劉萬茂一百吊錢。是眞的。借的時候。原是講明三個月歸還的。不料小的生意不好。折了本錢。一時還不出來。今天劉萬茂跑到小的家裡來討帳。小的出來見他。還没有開口講話。他就把小的劈胸扭住。口口聲聲的只說今天没有錢還他。就要和小的拚命。小的和他好好的商量。求他寛限幾日。他一定不肯只拉着小的撞頭。又把小的亂打。小的被他打不過。回他幾下是眞的。小的不敢行兇。只求大老爺明鑒。吳大老爺聽了。想了一想。又對他說道。本縣不管你們這些閒帳。只問。你借他的錢。可是有的。陸德生道。在大老爺台下。小的不敢說謊。借他的錢。實是有的。吳大老爺道。你旣。然借他的錢是眞的。又爲。什麽不肯還他呢。陸德生道。小的一時湊大出來。求大老爺開恩寛限幾天。劉萬茂聽了又道。他去年借了小的一百吊錢。至今分文未付。小的窮戶人家。這幾個錢是小的一家血本。求大老爺和小追取。吳大老爺道。你旣然問他要錢。只該。好好的問他索取。爲什麽要動手打他呢。這就是你的不是了。 
來函 
[鄭祖庚霸阻設學]  
洞庭西山素無學堂前年始由羅紳煥章獨辦初等小學四區題名求忠不動公欵分文學費書籍概不取資學生曾經省視學調查成效昭著今 
 
 

Page 27

 
 
年擬再添辦六區以資普及業已禀定立案維用里鎭之第七小學因民房光線失宜不合敎室之用故擬借用雲深堂地開辦衆情允協獨鄭恩良懷私反對藉口佛地出而抗阻相持半月嗣因招生滿額開學期近由鄕董鄭貞吉君（靖湖敎育會會員）稟請廳尊會同用頭司到鎭察勘校舍地址於正月初五日邀集各鄕老在雲深堂官紳會議到者均賛成簽允維鄭恩良獨簽難允當從多數决議由靖湖廳將允單帶回署中次日出示曉諭准以雲深堂作爲小學敎室在案詎料恩良胞叔浙江候補知縣鄭祖庚（丁憂在籍）設計詐辦求賢小學强迫羅紳資助經費并硬借校具要求免辦求忠以全體面羅紳以學堂多多益善除允稍助經費及分借校具外情商求忠仍設雲深以符輿論乃鄭祖庚陽允陰嫉星夜回山佈置本月十八日爲求忠開學之期鄭祖庚即率領伊姪恩良恩富（在蘇藩署學幕）及著名土棍蓋半山福壽暴老爺福寳等闖入學堂强搬校具勒令停課將副敎員鄭寅周君掌頰傷腦昏絕半時紳董鄭竹庭鄭伯軒等出爲調停亦被擊傷頭額且云我今兒子已死要什麽體面你等若以我爲最惡之瘋狗不妨請大膽的獵戶來打我便了倘因此事革去知縣不怕羅紳不捐還我道台今日不將校具搬至我家你等休想活命於是合村鄕耆羣抱不平赴廳鳴寃當由劉司馬馳往驗傷鄭祖庚托病不見伊姪恩富誣禀鄭寅周等素來品行不端故處以祖宗家法與學堂無涉等語聞事關毁學傷人案情重大擬詳上憲請示辦理云 
　　附靖湖廳正月初六日之告示欽加提舉銜特授江蘇靖湖撫民府劉爲曉諭事據本山勸學所禀稱羅紳飴擬在用里添設小學堂一區請察看地址何處爲宜當於初五日率用頭司親臨該鎭勘有雲深堂公地一處前後六楹頗得光線足敷兩班講堂之用復據鄕人云該處向爲七八九三圖公議之地先無佛像近六七年間始於三官殿内請菩薩一尊供奉於此等語夫以公衆議事之地作爲公益學校之所正當辦法有何疑義即偶有地方會議之事亦可於星期暑假年假日權用該堂集議兩無妨礙至於佛像仍可移奉原處佛如有靈亦樂觀地方子弟之成立也又復廣徵輿論傳集各圖董事商民在雲深堂監開會議到而簽允字者十八人簽難允者一人自以多數爲勝其不到者或原樂爲贊成自是開通一派即意存固執亦係理屈詞窮恐遭駁詰不肯到會耳自應開除不計當即决議准將雲深堂作爲小學堂擇日移佛興工勿誤開學自示之後倘有無知鄕民迷信婦女出而煽惑阻攔男以阻撓學務論女惟家長是問仰該地保送案懲辦不貸事關興學育才勿謂操之過蹙也諭 
　　計右爲鄭祖庚毁學毆師詳細情形伏祈貴館登入來函欄因西山地方黑暗已久幸得羅紳熱心興學始放一線光明竟演出此等慘劇若再緘默不言任令妄爲非但將來鄕民受其魚肉學務永無發逹之日矣泣求貴館力持清議使當道者有所鑒察西山幸甚敎育前途幸甚鄭誠元 
　　照錄浙路公司湯總理致嘉屬集股處經理函 
慕蓮仁兄大人執事前者絜誠詣滬滿擬作竟日譚一傾顛末怱怱而别怊悵奚如路事至此濳術不足以禦外人誠不足以動中央踵决肘見積勞而病恨不即死稍蓋吾罪自知所以負父老者未有己也追維去冬拒欵之時公一振臂禾屬認股雲與霧合義聞宣昭震　中外商辦名譽賴以不墜伊誰之力清明大會股東决議趕収認股免動存款三光在上息壞在彼濳誓不敢忘頃者存欵到滬濳謂公與諸老必力拒之决不與濳異趨與蘇合轍此可斷言者也股東不諒函詰面責不能掬方寸物以示之非將免動之宗旨發布報端應付已窮積欵生爭轉瞬三月大會必成衝突江浙眞魯衛矣夫持動存欵之說者將謂股欵息重存欵息輕可因爲利耶三表五餌足係單于貪小於目前噬臍於他日且旣動之後贏息不可得而歲貢額幣於外人少一愆期叱辱至矣將謂股欵不足而濟以存款耶止渴飲鳩且爲大戒况明明有二千三百萬之認額舍此不求放虎自衛是徒貽欠繳者以口實也現在杭嘉所用股欵非存款而英工師之氣概郵傳部之調查咄咄逼人脫一動之羶蟻相求權去路去滬寧其内容電報其結局矣以公與諸老之閎亮應早籌及爲今之計將欲免政府之壓抑杜外人之侵權絕股東之訾議保浙人之價值則仍不外趕收認股免動存欵八字越郡瘠苦認股時並非代表羅掘所得尙不遺餘力者鑒於濳之愚而自忘銜石填海之陋也貴郡殷赡仗議尤倍於越公爲去冬滬會之代表禾人重公一如泰斗若能登高而呼則一報曉鍾睡者皆起雖銀市各地恐慌而秉穗所取亦成倉箱之積全浙安危惟力是視祖鄕淨土豈能無慨於懷乘此盟書未　戮力同心微特禾股不貲彼族或稍有所敬憚列郡衆擎可以操劵稍一遲回略一移動不可復止不但未繳者裹足即己繳者尙有以收還請者從此英工師掎之郵傳部角之浙潮　聲荆駝飲泣其時豈濳之所忍言哉區區之愚非以私請臨頴迫切血涙與俱幸垂察焉風雪嚴寒惟爲大局葆衛壽濳頓狀 
[嘉屬集股處告同鄕函]  
敬啓者去冬湯總理來函諄諄以催繳認股相勉勵冀逹免動存欵之目的現在部款陸續到滬已擬設法代爲存儲免致虧耗利息十年後加利奉還郵傳部自無息外之可虞但目前開築甬路並造贛線需款浩繁急待接濟倘再存觀望但責工程之遲緩不計款項之支絀前開鴆固難止渴無米亦豈能炊所望諸鄕台一鼓作氣踴躍輸將則路工速成盟書具在必無反汗之可慮否則全線綿長尅期限竣勢難停工待款想利害所關當亦諸君子所聞而興起者也嘉屬集股處謹啓 
[興化縣勸學員劉嘉福办公漕寃之報告]  
敬禀者興化縣勸學員附生劉嘉福本小海紳宦門第父祖均充文廟義學董事該生自入學後熱心公益疉奉興化縣照會充當小海學董兼沈灶勸學員又疉奉東台縣照會董理巡警善堂事件又疉奉前任丁溪場照會襄辦楚臯學堂派充協理開摺禀報各大憲縣學場三署毫無附生劉嘉福木名隻字訟案劣跡至小海廟學公蕩一案歷年皆係同學公禀曾蒙江蘇敎育總會調查現奉撫憲飭據查明每年花息八千串具見該附生從中列名本無不合乃忽於上年九月十四日丁溪場包帶同緝私營哨官董福清曁差勇數十人將該附生拿解到揚形同捕匪奉趙運憲發江都縣訊押探其原因係場幕許章身前爲廟學蕩案朦慫杜場官抺煞縣學獨禀不實被各學董指各上控現又來場充幕遂復挾隙慫場禀該附生包攬詞訟冀圖坑陷合境紳民同深駭異竊念虚實終可分明何必早代剖白奈該附生自拘押江都公所以來迄經半載無人可質無供可認離鄕數百里一家十餘口祇　該生一人館榖資生共母錢氏年逾七旬病困床褥奄奄一息只存該生一子無人治辦後事似此寃誣慘遇安忍終於緘默竊思該生旣充興邑勸學員自應歸興化縣學核訊其優劣亦非興東兩縣不能了悉加之江都離籍　遠其敎育會勸學所各紳士均在興化城鎭萬一需保開　試問何從覔取總之此案目下全無原被控告証據顯係場幕挾嫌禀訐即使欲加其罪任情羅織豈不能解交本籍縣學查訊安見縣主學師必不從嚴詳辦所痛該生妻懦子幼代表無人銜等同學萬難坐視除禀呈縣學及提學憲曁江蘇敎育總會並督　憲外伏求當世諸大君子同伸公論共賜救援俾劉生早日釋回奔喪藉遂鳥鳥私情兼免寒儒覊屈不但劉生一家存殁受惠且於興東兩邑全體及我中國學界前途關係匪淺謹叙略　呈祈鈞鑒不勝激切待命之至興化縣勸學所勸學員馮銜康敬朱章袁亮和學董景雲顧　龍康玉樹劉欽辰王子敬　子昇袁福謙朱昌等公啓 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
