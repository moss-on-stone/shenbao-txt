# 1902 - 168 - 4910480

 

Page 1

 
 
[勸募江皖等處急振] [  本館恊振所啓]  
　　去年江西各屬始則洪水成災繼又旱　爲虐高原下隰顆粒無收千萬哀鴻嗷嗷待哺雖蒙深宮軫念頒給帑金大憲推恩撥施米石無奈災區甚廣普救爲難垂斃飢黎朝不保暮而皖省之和州無爲州含山縣等濱江各處亦因圩堤潰决室廬甡畜均漂没於洪濤巨浪中告振之書急如星火若不綢繆未雨曷以延旦夕之餘生伏求四方大善士救人救澈或傾囊以佽助或量力以佈施庶敝振所得以接濟源源百萬窮黎或不至盡塡溝壑作善降祥之說古有明徵他日福佑之來當可爲諸善士操劵卜也肅此禱求諸維德鑒 
[續三通因重校未竣暫緩出書啓] [  圖書集成局謹白]  
　　本局前據浙局本九通用新鑄大號鉛字重行排印其皇朝三通已於正月告竣續三通正三通本定於四月六月出書嗣因細審浙刻校對未精頗多舛誤爰延名宿前赴西湖就文瀾閣殿板九通詳加讐校惟以卷帙繁多不敢草率從事以是略稽時日致出書未能如期此蓋本局愼益加愼之心諒爲海内士林所垂鑒也此啓 
[原疫]  
　　聞之泰西醫者曰疫之傳染最速而藥石所不能治鍼砭所不能逹者厥有三種一曰與呼抵里牙卽俗所謂爛喉痧者是一日扑司得滬上素未之見其症盛行於閩粤臺灣香港諸處粤人謂之核疫或呼之爲痒子一曰虎列拉則卽目前滬上蔓延無際之霍亂吐瀉危症也攷虎列拉莫盛於日本偶一發現人皆畏而避之地方官必愼選名醫開設檢疫之所凡輪船抵埠有患此者例將船禁不许入口或七日或十日必使疫氣凈盡方能行止自如雖有使節在船亦萬不能通融一二蓋防之如是其嚴也回憶十年前鄙人漫游至日本日友岸田吟香楢原子德導觀帝國大學醫科醫者方試騐染疫之理以瑠璃缾中所收疫氣放諸兎身未移時兎卽委頓不堪遺矢於地然後用利刃剖其腹以觀其疫之何從而染及染後若何發作以使熟籌救治之方蓋治之又如是其詳且謹也中國數百年前並無是症是以古醫書未載治之之法近代張氏景岳全書喩氏寓意草吳氏瘟疫條辨始備言之至國朝雍乾時我吳名醫葉天士更闡發無遺一則曰疫癘穢邪從口鼻吸受分布三焦彌漫神識不是風寒客邪亦非停滯裏症故發表消導卽犯刼津之戒冉則曰口鼻吸入穢濁自肺系漸入於心胞絡最怕竅閉神昏三則曰疫癘吸入三焦皆受久則血漸瘀結愈結愈熱當以鹹苦之劑輕揚理上其徒鄒滋九氏從而釋之曰疫爲穢濁之氣上行極而下下行極而上邪在上焦者聲啞口糜逆傳膻中者神昏舌絳喉痛丹疹惟在臨症權衡毋盛盛毋虚虚方不愧爲人司命在不知醫者觀之似已詳盡諦當曲中事情矣乃洄溪徐氏獨不以爲然謂治時症不外此說若癘疫則一時傳染惡毒非用金石通靈之品隨症弛之不能奏效顧洄溪所箸醫書八種言治疫之處不一而未見霍亂一字意者吐瀉之症彼時尚未數數見乎抑别有秘術不肯傳之後人乎余雖略涉西國醫書於華醫從未肄業及之斷不敢妄贊一詞貽羣肓評古之誚惟按之西醫所論吐則症在胃瀉則症在腸至胃腸皆腐壞彫零而藥力已無從挽救其神昏譫語者非病犯心臟也實由於腦體被熱所蒸耳其指螺之　者非病由中寒也實由於血凝滯不流轉耳其手足抽　者非筋脉受病也實由於邪襲腦氣筋耳竊以爲與其已病而求醫藥不如未病而愼防閑防之奈何一曰謹飲食生冷瓜果勿食餒敗魚肉勿食勿沈湎於酒勿過飽過飢勿飲穢濁之泉勿貪肥膩之物如是則胃腸清潔而疫無自生矣一曰潔房屋或燒硫磺或灑加布匿酸水或開戶牖以散炭氣或濬溝渠以通積水或壁上刷石灰以解毒或室中置磺酸以收濕塵埃則勤加灑掃臥室則務使通風如是則鄰近雖有患疫之人可不虞其傳染矣一曰愼起居戒貪凍戒過煖戒狎妓戒夜游戒操作過勞戒眠起無節衣服必求清潔器物不使骯髒如是則病　　甚猖狂亦當避我三舍矣更進而求治之之術曰邇者滬上義善源諸家所製靈丹傳聞試之頗效至挑痧一法肥胖血有餘者不妨稍放其血虚弱者平日血本不足時疫一作耗血益多何堪遍刺以鍼重復將血放去是在臨時斟酌行之刮痧一法使血之滯者得通當亦有益無損　人所製阿模尼亞水及四美林所四用以治神識昏暈者立著奇功然用不得宜亦足爲害近日通行之品係磺養酸一安士有香味者良與鴉片酒一安士和匀每次服十滴多至三十滴加水少許每一下鐘或二下鐘服一次又方用淡磺養酸半安士與鴉片樟腦酒一安士半和匀每服一錢加水少許每半下鐘或一下鐘服一次蓋用以止嘔止瀉　治此症之至要機關也至杭州廣濟醫院英醫梅滕更氏今之和緩也所著醫方彚編中有一方用鴉片酒二十滴鉛酸釐合作一次服每瀉一次進一服約四五服爲度如仍不效則服迦路米二分形狀將厥者宜揉搓四肢或以熱水入瓶内熨之或呑氷一小塊或飲冷香餅酒皆可此外尚有各方病者固不妨酌用所最足害事者華醫不明病理或寒或熱聚訟紛紛病家更輒喜多延數醫互相叅証於是各執一見幾如築室道謀是無異以病者之身軀爲習射之正鵠有不愈治而愈不可爲者耶殊不知西醫有騐病寒熱表滬諺謂之醫生寒暑表日本人謂之體温計或置舌下或挾腋間寒熱了然毫無假借華醫縱不能解西藥儘可用此表以騐病人庶不致寒熱無所折衷而命乃喪於劣醫之手乎若夫問卜求神扶乩設醮此則巫覡惑人之常技每當疫癘盛行之際未有不以之弔詭矜奇者是在爲民上者嚴以禁之以除民害爾 
[電傳宮門抄]  
　　昨日午刻京師友人飛電告知本館云五月十六日並無明發上諭皇上於明日丑正二刻詣地壇行禮畢至雍和宮小坐然後還宮辦事召見大臣 
[删訂津約]  
　　徐家匯匯報云各國交還所佔天津一事前曾訂定條約厥後各國統領以爲未盡妥善因請德使重加修改今遂改定五欵一中國不得在距津十基羅邁當内駐兵二中國在津之巡捕不得過一千八百名三中國 
 
 

Page 2

 
 
在北京大沽山海關鐵路兩旁三十基羅邁當内所駐防兵總數不准過五千五百名四天津各國之兵如與華人搆訟應歸各國審判五中國於大沽口停泊兵船不得過二艘其容積不得逾一萬六千墩 
[中俄礦約]  
　　徐家匯匯報云黑龍江將軍薩軍帥保與駐黑俄員科君訂立額爾古訥河與黑龍江右岸開礦之約其中許俄人開采者凡五處一自呼蘭河匯流額爾古訥河起至貝子河止其由貝子河至庫馬河止下至額穆爾河之西南沿岸一帶無論大小河流自發源處起沿流均不准開采餘許暫時興辦又由庫馬爾河起至愛琿止其中大小河流一帶自起至訖亦不准開采餘准暫開又自愛琿至觀音山河之西又自托羅山以下入松花江至都魯河均准暫開自觀音山河至托羅山河流均不准開采傳聞漠河亦包括其中 
[回華領欵]  
　　徐家匯匯報云五年前福州船政局憲曾選派學生六人赴法之巴黎司肄業核定學習六年始得畢業每年應需經費銀一萬六千兩共計九萬六千兩奏定就閩省釐金及閩海關稅項下撥解迄今已逾四年應解之欵由監督繙譯兩員回華支領除去三年中應繳薪水七千六百兩及雜費一千二百兩餘均由閩督照數撥出 
[邗江試事]  
　　揚州訪事人云府尊石穎生太守由東關街公館遷入府衙示期本月十一日取齊所屬童生十二日考試江甘兩邑江都首題因民之所利而利之義甘泉首題擇可勞而勞之義通塲二題如得其情則哀矜而勿喜義旣而牌示龍門十四日考試江甘性理十五日興東兩邑正塲十七日考試興東性理 
[蘇州院試五誌]  
　　姑蘇采訪友人云本月十五日江蘇提督學政李大宗師考試蘇州府屬江震崑新四縣童生吳江首題墨者夷之因徐辟而求見孟子義震澤首題孟子去齊宿於晝義崑山首題魯欲使樂正子爲政義新陽首題樂正子從於子敖之齊義通塲次題明王立政不惟其官惟其人義 
[鄂辦房捐]  
　　武昌訪事人云鄂省開辦警察局每月需經費洋銀七八千元前經督憲張香濤宮保飭兩司及善後局妥速籌欵以濟要需藩司瞿方伯與臬司李廉訪及善後局總辦扎觀察會議均以創辦房捐爲宜禀諸宮保亦以爲然聞所擬章程約分十三等頭等捐洋銀二十元最下者亦須捐洋二角太約不日卽須開辦矣 
[致治權輿]  
　　九江采訪友人云江西大吏就省垣創設農工商務局委布政司柯方伯督糧道劉觀察綜理其事月初某日會銜出示曉諭曰照得本司道現奉撫憲札開遵旨舉行新政凡勸農惠工通商諸事皆應次第施行委本道會同本司總理局務案經會商詳准委員設局開辦在案查農工商三項致治權輿富强根本江省地大物博人民殷蕃風俗儉質東南行省之中應稱雄富乃坐擁利源而患貧滋甚推原其故實由風氣未開小民畏葸苟安不知講求生財之道旣無法程又無督課以致污萊滿目游手旅行棄地棄貨茫然不覺夫地利如此其廣人力如此其多而生計日促到處皆然此之昏惰亟宜振興本司本道遵奉憲札將農工商務逐層考校凡開墾種植製造等事切近可行者皆悉心諏訪一俟彚有成編卽廣爲刊刷傳布以期開發民智各興自然之利并飭地方官設局勸辦並請紳董督責志在必成不得視爲具文兹富開局伊始事在集思廣益凡官紳商民有能條陳農工商事宜者准隨時具呈來局不拘體格不准書差人等需索分文路遠者由地方官代遞統俟本局核詳飭辦官紳辦有成效從優保獎以示鼓勵爾人民等須知本局開辦一切專爲利民之事槪不擾累毋聽謡言毋狃積習安業樂生日新富有是則本司本道之所欣然者也除札飭地方官遵照外合行示諭爲此示仰通省官紳商民人等一體知照毋違特示 
[便民善政]  
　　九江訪事人云江西藩憲柯方伯以各屬釐卡向須完納制錢邇者錢價日昂商民諸多不便爰擬行用官錢票藉補制錢之不足月初某日出示曉諭曰江省釐金向收一色白錢去年改收官板制錢不論銅色紅白俾商民便於交納曾經出示曉諭在案奈制錢日短每遇釐收稍旺錢價飛騰商民以錢完釐仍復受累前奉撫憲李示諭設官銀號行用官錢票每張憑取制錢一千文並准完納丁漕釐稅及一切官項民間持票取錢立時付給不准稍有折扣等因原期巿上流行補制錢之不兄庶錢價自平而商民不困現官銀號尚未開辦巿面錢價日大本總局變通辦理先由藩庫領出官錢票十萬張付本總避轉售商民赴卡完釐飭令各卡弗論官票多寡一律收解誥誡司巡不得再有補水補串情弊倘仍有絲毫勒補一經查出或被控告卽行從嚴究辦合行出示曉諭爲此示仰商民知悉此後運貨需錢完釐儘可赴省局購買官錢票完納旣便携帶亦免司巡挑剔錢色實爲公私兩便勿得觀望自悞特示 
[五茸荒政]  
　　松江訪事人云邇來郡城米價日漸昂貴華婁兩縣主關懷民瘼一再邀集城鄕紳董籌議平糶事宜現經郡紳顧香遠太史諸君議將華婁積榖倉所囤備荒之榖雇工礱碾分發各處平糶一面雇人赴滬購到秈米一千石每石洋銀六元二角運存華亭積榖倉大約開糶之期當不遠矣 
[追蹤吳起]  
　　松江訪事人云浦東奉賢縣境阮巷民人某甲與其歸時占反目之爻婦遂大歸依其母度日近日村中人方集資演劇甲姊因邀令回家翌日忽有鄰人散布謡言謂觀劇時目擊甲婦與所歡調笑並餽以蛋糕等物言之娓娓幾因目擊情形甲聞之陡起殺機入晚持刀將婦猛斫婦駭極奔出戶外狂呼救命甲追及斃之翌日親族鄰里投報縣署縣主王大令帶同刑仵人等蒞騐見婦遍體鱗傷爲之慘然飭卽塡明屍格緝兇訊懲 
[灃蘭餘馥]  
　　客有自湘中至漢口者向本館訪事友人述及湘省每年應攤派賠欵銀七十萬兩并各項新政所需頗難籌措撫憲兪廙軒大中丞因飭增收百貨釐金並舉辦房捐畝捐以資抱注○湘撫兪廙軒中丞迭接廣西大吏電音知匪勢蔓延深恐勢將波及是以特派精兵若干名擇要防守 
[邗上笙歌]  
　　揚州訪事人云某日午後虹橋南首某姓家遺火積薪幸鄰家小洋龍吸水狂噴始獲熄滅然梁柱均已焦灼不堪誠險矣哉○江都甘泉兩縣主同日舉行縣試迨告竣卽發出正案江都與試者共三百五十二名前列爲吳佐宸童佐良朱汝良于寶甲劉德昭同泉與試者共二百二十七名前列爲張承鋆龔福申陳明和陳其智陳善○邇來下河某塲時有私梟出没兩淮運司程雨亭都轉聞之卽於日前就駐防五臺山之武衛楚軍中調撥數哨飭弁帶往巡緝○有韓某者宦途中人也寄寓邦上已歴多年近甫從甘肅解餉回征帆旣卸諸同好咸爲之把盞洗塵某日晌午正在友人處談邊陲事揮麈之餘忽伏案不語同人細加審視見其神色慘變不覺駭然立飭人舁送回家將及門已溘然長逝由起病至氣絶不及一時蜉蝣身世爲之憮然 
 
 

Page 3

 
 
[備迎使節]  
　　中國簡授出使奥國大臣吳星使由京師來滬航海出洋大約本月二十左右使節當可戾止上海縣汪瑶庭大令因飭辦差人役預備恭迎 
[征驂同駐]  
　　廣西採辦書籍委員候補府經歴陳叅軍作梅太常寺博士謝君燏江蘇候補知縣柴明府翊凌均於昨日來滬先後詣道縣各署拜會 
[飭查盜賣]  
　　前月某日浦東莠民朱景春串同陳如其顧福昌及朱某等人將楊家渡漲灘二百二十餘畝賣與盛杏蓀宮保議定價銀二十五萬兩嗣由宮保函詢南巿商船公所董事始知此係公地不能任若輩盜賣遂函知蘇松太兵備道袁海觀觀察轉飭上海縣汪瑶庭大令訪拿朱等一于人從嚴究辦 
[獲兇邀獎]  
　　日前諸翟鎭民人諸勝全被吳阿榮等挾仇戳斃報經上海縣主汪瑶庭大令騐得屍身刀傷歴歴腹已剖開因之嚴飭差役緝查兇犯旋由縣差陳景將爲首行兇之吳阿榮及吳阿弟阮錫堂謝阿田四名獲案大令研訊不諱飭卽分别監禁擬辦昨日以該差破案迅速傳諭正役另候酌賞外先給夥役洋銀三十元以示鼓勵 
[總辦赴津]  
　　日前江蘇海運津局總辦鄧心茂太守由滬乘官舫赴蘇垣謁見各憲面述要公迨事畢而回卽于前日乘某輪船赴津沽辦理兌漕之事 
[添建廠屋]  
　　江南機器製造局總辦毛實君觀察以局内洋槍樓規模過于狹隘擬就廠旁添造大厦一所大約日内卽須從事于斧斤矣 
[嚴防染疫]  
　　邇來滬上疫氣流行居民調攝偶疎往往因之不起推厥原由皆因飲食起居不有清潔所致法界捕頭克賴美聞之令三畫華捕至菜巿街一帶遍告各小販不得以腐敗不堪之食物混售與人如敢故違嚴辦不貸 
[葡使來申]  
　　大西洋國專使柏蘭谷由京赴天津乘怡和洋行連陞輪船南下昨日午後五點鐘越二刻時駛抵滬上停泊虹口公和祥碼頭柏君旋就外大橋畔禮查西客寓暫駐行旌 
[馬路工程局紀事]  
　　本邑南巿馬路工程局總辦翁子文太守擬在裏馬路北叚裝設電燈并撥巡捕巡行以每夜免行人横索于黑暗中兼有無賴之徒于此嘯聚現已禀請蘇松太兵備道袁海觀觀察就彼處擇地添設捕房矣○馬路工程局總辦翁子文太守以捕頭王經年辭差後所有印捕七名無人約束爰雇英租界老巡捕房第七十號本畫印捕倍拉生爲副捕頭昨已函致英界總捕頭大約西歴七月一號卽可上差矣 
[再續分發人員騐看名單]  
　　知縣吳昌虎江西附貢河南王金壽安徽廪貢江蘇吳允升江蘇附貢江西張文壽江蘇舉人直隸趙鍾駿江西監生廣東張麗生安徽廪貢湖北史久藩江蘇貢生湖北沈瑜江蘇監生江西慶福正紅滿舉人湖北陳繼曾安徽拔貢直隸涂嘉蔭江西附貢陜西陳秉衡安徽監生江蘇錢印綬江蘇監生安徽傅國梅江西增貢四川蔡慶霖江西拔貢江蘇任起駒江西監生江蘇孫傳柷安徽拔貢湖北湯嘉賓安徽拔貢直隸錢人麟江蘇監生四川卜宗翰江蘇監生湖北屈樹培江蘇附貢安徽程祖蔚江蘇舉人江西劉毅江蘇舉人江西吳朝清安徽監生四川陳蔭桐江蘇舉人廣東韓承琦安徽監生直隸嚴國鈞江蘇附生湖北熊臮祺江西舉人湖北朱芾江西附貢江蘇宋廷模安徽監生河南宋乃謙安徽副貢江蘇陳鼎安徽廪貢江西李之詔江西監生廣東程廷鑾江蘇附貢安徽袁嘉端雲南廪貢四川張庚林安徽監生山西黄赤趯安徽廪貢江蘇熊樹森安徽監生江蘇張兆良安徽監生江蘇江紹宗安徽舉人湖北葉懋康江西廪貢湖北方文寯安徽附貢江蘇熊錫榮江西拔貢福建魯越江蘇舉人湖北沈葆芬浙江附貢江蘇郭宏佑四川監生雲南陳毅四川副貢湖北范守佑河南監生江蘇范壽桐浙江監生江西錢國銜浙江附貢江蘇范修明四川監生雲南陳洪九四川廪貢貴州陳鍾嶽浙江監生湖北馬佩先浙江舉人江西胡振緒陜西舉人四川傅堯羹浙江監生福建陳彭瑞浙江附貢江蘇崔黼佐浙江廪貢江蘇陳樹年浙江附貢江蘇陳廷楨浙江監生江蘇郭永豐甘肅歲貢陜西屠仁溥浙江監生江蘇何廼彬陜西附貢山西吳邦彦浙江附貢江蘇何兆蓂浙江監生河南汪鳴駒浙江附貢湖北任錫茹甘肅監生河南王雲漢陜西監生山西鄭蘭浙江監生福建張鵬一陜西舉人山西黄秉鉞陜西廪貢四川花翎同知銜常銘新陜西監生甘肅同知升銜龔世英陜西監生四川孫賢濟浙江監生直隸張書紳浙江監生直隸張稱山東附貢直隸殷光烈山東監生直隸錢國驤浙江監生直隸蔣煕瑞湖南拔貢江蘇謝龍慈山東附貢四川莊濟江蘇監生雲南章恒淑安徽附貢江蘇丁乃菑浙江附監江蘇倪善慶雲南增貢江蘇鹽運副銜顧秉鈞浙江供事江蘇寶頣正白漢監生江蘇張宗良江西附貢江蘇金乙麒浙江附貢江蘇徐之棫浙江附監江蘇吳一夔浙江附貢江蘇藍翎五品銜李榮墀湖南附監安徽彭誠孫江蘇監生安徽沈維翰江蘇監生安徽黄承祿浙江監生安徽袁湘浙江監生福建崇謙正白滿監生河南劉昌洪江　增貢湖北同知升銜姜葆仁順天監生湖北吳錫良浙江附貢湖北楊濬泉江穌吏員湖北王珣四川拔貢雲南裘文寛江西附貢河南向森湖南監生廣東佘萃斌江蘇監生廣東汪拱宸安徽監生廣東倪祖培順天監生廣東白懷清廣西監生廣東張恩孝江蘇監生廣東勞文璜湖南監生廣西吳永治河南附貢廣西兪錫礽浙江監生江蘇文明貴州廪貢四川 
[定期施醫]  
　　蓋聞貧病相連窮居莫告覓醫乏力求藥無資一息淹留千愁莫展誠可憫已敝堂每遇夏秋間延聘内外專科配給精粗各藥今屇仍於五月十六日開期施診倘有病臥不能前來診視者可報明居址倩醫往診并給藥劑不取分文惟敝堂地近局廠貧苦尤多且今時疫流行拯救難緩因是經費甚鉅全賴衆善士勷助以濟急需伏乞仁人善士共解惠囊成此功德多多益善源源而來體上天生物之心挽一方偏灾之憾此舉誠有賴焉不勝切禱待命之至謹呈公鑒[  滬南同仁公濟堂司董謹啓由仁濟善堂來稿]  
[施醫有期]  
　　敬啓者敝局施醫給藥創辦有年今夏仍延請内外諸科醫士於五月十五日開診期逢單日午前局中自備飲片照方給藥其有重病不能就診者并許遣人報明住處派醫往治輿金由局酌給不費病家分文惟敝局僻處城南因之西南各鄕貧病者不遠十餘里紛至沓來且城南貧戶就診者亦復不少實在需費較鉅奈敝局素無恒産放生義塾恤嫠施棺一切善舉全賴同志諸善士踴躍輸助得以諸善盡舉爲敢再申瀆請伏祈諸大善士共解囊金源源接濟壽人無非壽已疎才卽是生財行見富貴壽考天之報施有不期然而然者矣不勝焚香九叩之至乞登報牘以告同緣[  滬南斜橋東首放生局司董謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[重治奸僧]  
　　奸僧無禮已紀前報前晚上海縣主汪瑶庭大令升堂研訊單桂寶供小的係蘇州人年十六歲賃居治下張家弄向在蘇城某水烟袋店習業今年三月店閉回家四月二十八日行經小天竺庵僧人邀入庵中游玩詎料引至禪房突地將門緊閉欲行非禮之地小的極聲呼救始得釋手昨晚又被哄入房中禠去衣褲幸學堂肄業諸生及左右鄰人聞小的狂呼聲立卽將僧扭交公差叩求究辦僧連魁供僧人在庵掛褡已歴五年安分焚修從不犯事自此菴改設學堂後祗存住持及僧人單桂寶前曾來游近已兩旬不至昨偕四五頑童簸錢爲戯繼忽與僧人尋釁稱須給伊洋銀十元否則定有不測之禍僧人置之不事單卽將無恥之事大聲疾呼僧人於三十歲時在普陀山出家今已五十四歲何致幹此非禮之事叩求恩鑒大令判責一百板驅逐出菴 
[飭請病犯]  
　　上海縣署内監所繫盜犯陳得青忽於昨日染患時症吐瀉交作一息奄奄禁卒因之飛禀署中縣主汪瑶庭大令立偆官醫許棠入獄診治蓋不欲其倒斃獄中致逃顯戮也 
[愚孝無虞]  
　　有李春滎者母死無以爲殮將鐵鍾目擊其首致受重傷本報前曾備紀情由而以愚孝堪憐四字爲標目兹悉捕頭旣送李至仁濟醫館中西醫士騐得除頭額受傷外股肉亦經割去因卽如法爲之敷治大約可保無虞矣 
[撞船續誌]  
　　昨報紀輪船互撞一事兹悉此船名瑞安係瑞記洋行之業平時來往長江上下游當日磕礶之餘受傷甚重須大加修理方能破浪乘風也 
[上海縣署瑣案]  
　　宋德明控堂兄宋松全掉換田單前晚縣主汪瑶庭大令升堂研訊德明供前由小的故父佛寶將祖父宋士華戶名地基六分數釐之田單半紙及房屋一間抵與胞伯宋慶觀同治十三年由母親向胞伯之子松全贖回仍將田佃與松全耕種去年母親病故小的查檢田單始知贖回者實係宋慶觀戶名地僅分數釐明係松全掉換圖呑叩求追究松全供德明所呈一分數釐之田單一角本是小的家産建有房屋五間昔被伊占去一間并勒令小的分給田單一角至六分數釐之田單半紙已於去年贖去今又來案誣控務求明案族長宋寶實所供大略相同大令核悉德明誣告情眞本應懲治今姑寛免飭將呈案之田單具狀領回○孫步雲前被著名流氓朱連生糾衆戳傷控經大令飭差獲到朱黨毛林海一名前晚升堂研訊毛供小的向在某船牙處爲夥朱因何在鄕戳傷孫步雲小的並不在塲無從知悉大令惡其狡賴喝令笞責一百板收押所中候再訊究 
[馬路工程局瑣案]  
　　日前陸阿根赴馬路工程局控曹滎順顧徐氏串誘伊妻徐氏等情迭經總辦翁子文太守倩襄讞委員貢衡堂二尹研訊未結昨日太守又倩二尹覆訊陸投案聲稱妻子寶被曹誘匿求恩究追氏供小婦人前被曹誘往北巿觀劇後卽同宿某小客棧中此係實情叩求鑒宥曹仍一味抵賴二尹申斥至再命具呈改過切結然後交人保去徐氏交陸領回管束顧徐氏取具改過切結叱令退去不予深求○日前高明之雇坐林寶林之東洋車至陸家浜附近怱怱下車所携大土一枚小土一包遺於車上事後憶及因卽投報捕房捕頭倩包探　量海將林拘獲轉解馬路工程局總辦翁太守倩黄二尹研訊高供小的係本邑人前晚八點鐘時購得大土一枚小土一包乘車至開泰木行前比及下車一轉瞬間車夫已遠去而土尚未經携取故卽報捕請查林供小的係江北某邑人並無藏匿伊烟土之事尚求明鑒二尹判掌頰四十下以儆○昨日浦東新昌泰木行夥揚映清新馬頭豫號本行夥薛阿康均清水牌繫於馬路旁本駁上事爲水巡捕頭陳向榮查見以其違犯工程局定章將楊薛拘至捕房轉解工程局黄二尹研訊之下諭令交人保出　候照章罰緩以示懲儆 
[英美租界公廨紀事]  
　　有任空載者與蕩婦黄氏姘識已數年於兹矣邇來任忽投英美租界公廨呈請備案離異讞員張柄樞司馬批斥不准前日任與黄氏互扭至公廨呼寃司馬諭令分别押候交人保戳具禀到案聽候訊供○女孩何生喜迷失歸途經巡捕解送公堂禀請妥爲安揷司馬諭令交官媒留養聽候出招認○王桂生經其師某甲以違背關書具詞控告司馬研訊之下斷令償還飯資昨日查得除繳到若于外仍欠洋銀十元因責成保人交案押候訊追 
[英租界捕房紀事]  
　　前晚偷兒楊惠生至浙江路某姓家撬門　竊經巡街捕拘入捕房捕頭著押候解送公堂禀請讞員張柄樞司馬訊究○流妓王林氏王小寶在福州路强拉行客被二百十一號巡街捕拘入捕房捕頭著解送公堂禀請訊究○廣西路某姓家失去布衣等物報知包探方長華拘獲竊犯之洪順昌帶入捕房捕頭令押候解請公堂禀請訊究 
[法租界捕房紀事]  
　　硝皮作夥某甲行竊熟皮挾之而逸經作主某乙扭入捕房捕頭命押候解送公堂禀請讞員杜枝園大令訊明究辦○前晚甲乙二偷兒掩入某輪船上行竊銀質對時表二枚經包探拘獲送入捕房捕頭命押候吊到原贓然後解送公堂禀請究辦○前晚内丁二賊犯至某姓家圖竊經巡街捕拘獲帶回捕房捕頭命押候解送公堂禀請訊辦 
[美租界捕房紀事]  
　　前晚偷兒張有萬混入吳淞路第九百零五號門牌某姓家竊取衣服　爲包探倪順泉所見連贓帶入捕房捕頭令押候轉解公堂禀請讞員張柄樞司馬訊辦○昨日歹人吳益雲顧　卿至吳淞路某姓家冐收醮捐被某姓扭入捕房捕頭令押候解送公堂禀請懲辦 
[上海六馬路仁濟善堂籌振公所施予英經收各虚水災賑捐四月初一至二十九日第九十二次清單]  
　　初一日汪錦文善士洋一百元無名氏求生産平賞　孫女平安人各洋十元李愼遠堂求平安五元○初二日雲間于　于說洋五十元揚玉崑求事平安立　氏孫病愈顧蔡九　程振三四戶各二十元無名氏　病愈汪九房二記各十元無名氏楊文　各三元葉鈕氏榮陽選青氏題鴈居主求妻病愈三戶各二元　士　意鈕西屏無名氏三戶各一元無名二角恆孚桶内洋一角　四角○初四日朱時　　　　廿元戴子開觀察吳沅鄕潘建候何月擔周貢甫潘若士史康侯史仲華趙仙峴鄭崙梅十位送朱時颿翁喜分各洋二元○初五日正心堂代陸子求病愈周　來　名氏　子　愈各洋二十元吳叔瀛予病祈愈仙鎭求慈親强健子女易養人如洋十元黄源源洋一元○初八日祈闔第安吉人洋十元○初九日佘應乾洋五十一元任　氏二元隱名小女　症願一元○十一日沈書琦求自身並妻周氏病卽全愈武林木原子求合家平安各洋二十元沈壽英女士積針資求父母病愈洋十元○十五日顧隱名求　　延壽　名氏求弟婦生産平安各洋一元李變生一角○十六日安然居士洋十元胡錦全求病愈胡樹基求小女病愈各洋五元馮林女病求愈二元○十七日榮錩翻砂號洋九元銅洋一元隱名氏保長子無災病一元○十九日劉石泉洋一百四十元葉子田洋六十元世恩堂五十元唐敬業主人求病愈一元○廿一日石柳溪　　十元無名氏十元周振庭祈子病愈洋六元○廿二日服符病愈人五元○廿四日龔唐氏求合家平安洋四元鮑廷鷄保平安二元隱名氏長子痧症求愈一元○廿六日上海無力子洋五十元邵徐氏求病愈得平安世元○廿七日龔敬親求母健妻病愈洋廿元七十老人求已老人各洋十元○廿九日兪黄田求病愈洋十元鄧澤會求妻懷孕平安五元四月份共收洋九百八十三元四角扯七四二二半申元七百廿九兩九錢二分九釐銅洋一元四角連前共收元十三萬四千三百零七兩三錢四分六釐除解各處振欵外凈存元二千九百廿八兩四錢零四　銅洋十四元六角水晶圖章二方　　壺五隻珊瑚頂珠一座湘綉屏四幅亢成宮法帖一部　代統系歌四百部幼科醫書一百九十四部 
 
 

Page 10

 
 
   
 
 

Page 11

 
 
   
 
 

Page 12

 
 
   
 
